欽定四庫全書
御定佩文韻府卷八十一之四
去聲二十二禡韻四
射(神夜切丨弓也又姓又青石)
韻藻大射(禮記天子之丨丨謂之射侯周禮大司馬若丨丨則合諸侯之六耦又司裘王丨丨則共虎侯熊侯豹侯設其)
(鵠詩注丨丨則張皮侯而設鵠漢書吾丘夀王傳夀王曰丨丨之禮自天子降及庶人三代之道也後漢書禮儀志明帝永平二年)
(三月上始帥羣臣躬飬三老五更于辟雍行丨丨之禮庾信三月三日華林園馬射賦序乃命羣臣陳丨丨之禮雖行祓禊之飲即)
(同春蒐之儀僧大圭詩一發期必中丨丨師友同)五射(周禮保氏疏丨丨白矢參連&KR1476;注襄尺井儀也白矢者矢在侯而貫)
(侯過見其鏃白也參連者前放一矢後一矢連續而去也&KR1476;注者羽頭高鏃低而去&KR1476;&KR1476;然也襄尺者臣與君射不與君竝立襄君)
(而退也井儀者四矢貫侯如井之容儀也注襄音讓張說中散大夫行淄州司馬鄭府君神道碑盡丨丨之妙巧究六書之體勢)
賓射(周禮大宗伯以丨丨之禮親故舊朋友注射禮雖王亦立賓主故舊朋友謂為世子時同在學者又丨丨六耦在朝詩注)
(丨丨則張布侯而設正)燕射(周禮樂師丨丨帥射夫以弓矢舞樂出入令奏鐘鼔注丨丨三耦在寢)誘射(儀禮鄉射)
(禮與進者相左相揖反位三耦拾取矢亦如之後者遂取丨丨之矢)馳射(春秋胡傳古者農隙以講事而所主者明貴賤别等)
(列順少長習威儀則皆納民于軌物而非丨丨擊刺之末矣史記張儀傳儀西說趙王曰大王之威行于山東敝邑恐懼懾伏繕甲)
(厲兵飾車騎習丨丨愁居攝處不敢動搖唯大王有意督過之也後漢書王允傳允少好大節有志于立功嘗習誦經傳朝夕試丨)
(丨南史廬陵威王傳廬陵王少英果膂力絶人丨丨應發命中隋書宇文忻傳年十二能左右丨丨驍捷若飛賈誼新書陵高歴險)
(丨丨若飛此謂之騎將魏文帝典論自序逐禽輒十里丨丨常百步日多體健心每不厭陳後主九日觀馬射詩寄語幽并丨丨客)
(未肻推門持借君蘇軾詩蘭玉當年刺史家䨇鞬丨丨笑穿花)執射(論語執御乎丨丨乎)善射(論語羿丨丨奡盪舟孟子)
(庾公之斯衛之丨丨者也國語越大夫種曰一人丨丨百夫決拾勝未可成注成猶必也戰國策白起曰楚有飬由基者丨丨去柳)
(葉者百步而射之百發百中史記秦始皇紀方士徐市等入海求神藥不得費多恐譴乃詐曰蓬萊藥可得然常為大鮫魚所苦故)
(不得至願請丨丨與俱見則以連弩射之漢書李廣傳廣為人長猨臂其丨丨亦天性雖子孫他人學者莫能及晉書魏舒傳舒為)
(鍾毓長史毓初不知其丨丨毓與參佐射舒常為畫籌而已後遇朋人不足以舒滿數發無不中毓謝而歎曰吾之不足以盡卿才)
(有如此射矣南史武陵昭王傳昭王射為當時獨絶瑯琊王瞻亦稱丨丨而不及也莊子射者非前期而中謂之丨丨列子甘蠅古)
(之丨丨者淮南子丨丨者有儀表之度如工匠有規矩之數此皆所得以至于妙國史𥙷裴旻為龍華軍使守北平北平多虎旻丨)
(丨嘗一日斃虎三十有一閻伯璵射宫試貢士賦丨丨者在乎合禮合樂不必乎飲羽在乎和容和志不必乎主皮李白詩安得羿)
(丨丨一箭落旄頭)學射(孟子逢蒙丨丨于羿魏志文帝紀注帝自叙曰余時年五歲上以世方擾亂教余丨丨六歲而知射)
(又教余騎馬八歲而知騎射矣列子飛衛丨丨于甘蠅而巧過其師又紀昌丨丨于飛衛既盡飛衛之術乃謀殺飛衛相遇于野二)
(人交射飛衛之矢先窮紀遺一矢既發飛衛以棘刺之端搏之而無差焉于是二子泣而投弓情為父子刻臂以誓淮南子射者非)
(矢不中丨丨者不治矢也御者非轡不行學御者不為轡也蘇軾和子由論書詩邇來又丨丨力薄愁官笴)騎射(見上史記)
(項羽紀漢有善丨丨者樓煩楚挑戰三合樓煩輒射殺之項王怒自披甲持戟挑戰樓煩欲射之項王瞋目叱之樓煩目不敢視手)
(不敢發遂走還入壁漢書公孫賀傳賀引拜為丞相不受印綬曰臣本邊鄙以鞍馬丨丨為官材誠不任宰相後漢書馬嚴傳嚴少)
(孤好擊劍習丨丨南史陳慶之傳慶之第五子昕七歲能丨丨隋書李雄傳家世竝以學業自通雄獨習丨丨其兄子旦讓之雄答)
(曰竊覽自古誠臣貴仕文武不備而能濟其功業者鮮矣晉書兵志至德三載擇丨丨者置衙前射生手千人世說羊長和博學工)
(書能丨丨善圍棋諸羊後多知書而射奕餘藝莫逮朝野雜記高宗時小校子劉轂年五歲善丨丨𥙷校尉張正見詩幽并重丨丨)
(征馬正盤桓王維詩讀書復丨丨帶劍游淮隂)卞射(漢書哀帝紀帝雅性不好聲色時覽丨丨武戲注手搏為卞)彈射
(蜀志孟光傳光曰吾好直言無所㢠廻避每丨丨利病為世人譏嫌晉書五行志吳之風俗相驅以急言論丨丨以刻薄相尚南史顧)
(歡傳歡論曰屢見刻舷沙門守株道士交諍大小互相丨丨顔氏家訓江南文制欲人丨丨知有病累隨即改之山東風俗不通擊)
(難吾初入鄴嘗以此忤人至今為悔康僚日中烏賦無猜丨丨夸父驚之而不飛高適詩孰云三軍壯懼我丨丨雄賈島詩太液無)
(丨丨靈禽翅不垂陸龜蒙練瀆詩丨丨盡高鳥杯觥醉潛魚梅堯臣詩丨丨出窮山羣鳥亦相喜)神射(晉書劉曜載記曜雄)
(武過人鐵厚一寸射而洞之于時號為丨丨宋史兵志雍熙四年改殿前司日騎&KR1579;直指揮為捧日&KR1579;直日騎改為捧日驍猛改為)
(拱辰雄勇改為神勇上鐵林改為殿前司虎翼腰弩改為丨丨侍衛步軍司鐵林改為侍衛司虎翼)注射(唐書李泌傳開元十)
(六年悉召能言佛道孔子者相答禁中有員俶九歲升坐詞辨丨丨坐人皆驚又陸扆傳扆工屬辭敏速若丨丨然一時書命同僚)
(自以為不及)
含沙射(春秋胡傳蜮丨丨丨人魯史異之以書于策)左右射(左傳子南戎服入丨丨丨超乘而出後漢書董卓傳)
(卓膂力過人䨇帶兩鞬丨丨馳丨南史齊高帝諸子傳臨川獻王映善射射解聲律工左右書丨丨丨北史賀拔勝傳勝少有志操)
(善丨丨馳丨北邊莫不推其膽略)待詔射(漢書百官公卿表射聲校尉掌丨丨丨聲士服虔注工射者冥冥中聞聲則中)
(之因以名也應邵注須詔所命而射故曰丨丨丨也)走馬射(北史賀拔勝傳勝尤工武藝丨丨丨飛鳥十中其五六)五
甲射(唐書薛仁貴傳仁貴為鐵勒道總管將行宴内殿帝曰古善射者有穿七札者卿試以丨丨丨焉仁貴一發洞貫帝大驚)
越人射(淮南子丨丨學遠丨參天而發適在五步之内不易儀也注儀射法也應璩與從弟書官無金張之援游無子孟之)
(資而圖富貴之榮望殊異之寵是隴西之游丨丨之丨耳)
增習射(詩彤弓弨兮傳彤弓朱弓也以講德丨丨禮記元日丨丨上功習鄉上齒又孟冬之月天子乃命將帥講武丨丨御)
(角力又天子將祭必先丨丨于澤晉書禮志秋金之節講武丨丨家語孔子觀于鄉射退而與弟子丨丨于矍相之圃關尹子丨丨)
(習御習琴習奕終無一事可以一息得者惟道無形無方故可得之于一息淮南子饗飲丨丨以明長幼時搜振旅以習用兵水經)
(注楚之善射者曰陳音越王問以射道善其說乃使簡士丨丨北郊之外賈餗百步穿楊葉賦今之丨丨則多選才斯衆若穿楊葉)
(者曠千載而一中)士射(禮記君使丨丨不能則辭以疾言曰某有負薪之憂)男射(禮記三日始負子丨丨女否)郊
射(禮記散軍而丨丨左射貍首右射騶虞而貫革之射息也)左射(見上)右射(見上)延射(禮記射至于司馬使子路)
(執弓矢出丨丨曰賁軍之將亡國之大夫與為人後者不入其餘皆入)聘射(禮記丨丨之禮至大禮也)侍射(禮記丨丨)
(則約矢唐書禮樂志射前一日布丨丨者位于西階前東面北上布司馬位于丨丨位之東南面布𫉬者位之東東面)社射
(見上)司射(禮記投壺之禮主人奉矢丨丨奉中儀禮鄉射禮丨丨適堂西袒决遂取弓于階西兼挾乘矢升自西階周存觀太)
(學射堂賦兹宇既啟兹道惟休職備乎丨丨事集乎司裘)合射(禮記凡國之政事國子存游倅使之脩德學道春合諸學秋合)
(諸射以考其藝而進退之漢書吾丘夀王傳夀王曰愚聞聖王丨丨以明教矣未聞弓矢之為禁也鄭方樂德教胄子賦升學而在)
(于春候丨丨而戒于秋時)鄉射(周禮鄕大夫之職退而以丨丨之禮五物詢衆庶一曰和二曰容三曰主皮四曰和容五曰興)
(舞史記太史公自序講業齊魯之都觀孔子之遺風丨丨鄒嶧戹困鄱薛彭城過梁楚以歸南史蔡興宗傳三吳舊有丨丨禮久不)
(復修興宗行之禮儀甚備)王射(周禮射人丨丨則令去侯立于後以矢行告卒令取矢)享射(周禮司几筵凡大朝覲大)
(丨丨凡封國命諸侯王位設黼依依前南鄉設莞筵紛純加繅席畫純加次席黼純左右玉几笙師凡祭祀饗射共其鍾笙之樂燕)
(樂亦如之後漢書和帝紀十四年春三月戊辰臨辟雍饗射大赦天下後漢書劉昆傳王莽世教授弟子恒五百餘人每春秋丨丨)
(常備列典儀以素木匏葉為俎豆桑弧蒿矢以射菟首)上射(儀禮鄉射禮丨丨升堂少左下射升丨丨揖並行唐書禮樂志)
(凡射獸自左而射之逹于右腢為丨丨逹右耳本為次射左脾逹于右䯚為下射)次射(見上)下射(見上柳喜日浴咸池)
(賦紅光丨丨疑萍實之欲沉赤氣上浮訝林雲之不息楊宏眞隟塵賦爾其晶明丨丨杳靄中攢李羣玉七月十五夜看月詩丨丨)
(長鯨眼遥分玉兔毫)卒射(儀禮鄉射禮司射去扑倚于西階之西升堂北面告于賓曰三耦丨丨)與射(儀禮鄉射禮衆)
(賓將丨丨者皆降)作射(儀禮鄉射禮司射丨丨如初)戒射(儀禮大射儀君有命丨丨宰戒百官有事于射者射人戒)
(諸公卿大夫射司士丨士丨與贊者)復射(儀禮大射儀若命曰丨丨則不獻庶子注獻庶子則正禮畢後無事)教射(戰國)
(策楚有養由基者善射去柳葉者百步而射之百發百中有一人遇曰善射可丨丨也養由基曰人皆善子乃曰可丨丨子何不代)
(我射之也史記李陵傳陵既壯拜為騎都尉將丹陽楚人五千人丨丨酒泉張掖以屯衛邊元稹詩題頭筠管縵丨丨角弓騂)游
射(史記孝武帝紀李少君善為巧發竒中常從武安侯飲坐中有九十餘老人少君乃言與其大父丨丨處老人為兒時從其大)
(父行識其處一坐皆驚)戰射(史記吳太伯世家夫差以大夫伯嚭為太宰習丨丨常以報越為志後漢書馮衍傳鮑永行大)
(將軍事安集北方衍以計說永曰制屯田之術習丨丨之教則威風遠暢人安其業矣又竇融傳融行河西五郡大將軍事上下相)
(親晏然富殖修兵馬習丨丨)好射(史記楚世家楚人有以弱弓微繳加歸鴈之上者王召而問之對曰小臣之丨丨鶀鴈羅)
(鸗小矢之發也何足為大王道也)朝射(史記楚世家楚人曰丨丨東莒夕發須丘夜加即墨顧據午道則長城之東收而泰)
(山之北舉矣蘇軾詩驚□丨丨猛狶夜逐)夜射(史記楚世家楚人曰秦為大鳥負海内而處奮翼鼔&KR2180;方三千里則秦未可得)
(獨招而丨丨也白居易詩磨弓拭箭鏃丨丨不待明)重射(史記孫子傳齊將田忌數與齊諸公子馳逐丨丨孫子見其馬足不)
(甚相遠馬有上中下軰于是孫子謂田忌曰君第丨丨臣能令君勝田忌信然之與王及諸公子逐射千金索隐注丨丨好射也又)
(董份曰丨丨謂以丨相丨即下逐射千金是也)逐射(見上)主射(漢書百官公卿表僕射秦官自侍中尚書博士郎皆有古)
(者重武官有丨丨以督課之軍屯吏騶宰永巷宫人皆有取其領事之號)工射(漢書百官公卿表射聲校尉掌待詔射聲士注)
(服虔曰丨丨者也晉書載紀慕容翰性雄豪多權略猿臂丨丨膂力過人廆甚竒之委以折衝之任王隐晉書魏舒字陽元少丨丨)
(著韋衣入山澤每獵大𫉬南史王瞻傳瞻折節修士撡涉獵書記善碁丨丨隋書長孫晟傳性通敏略涉書記善彈丨丨趫捷過人)
迹射(漢書王尊傳會南山羣盗傰宗等數百人為吏民害拜故弘農太守傅剛為校尉將丨丨士千人逐捕師古注丨丨言能)
(尋丨而丨取之也)弩射(後漢書陳敬王羡傳愍王寵善丨丨十發十中中皆同處江總集廬山遠法師未出家時善丨丨)
肄射(後漢書寇恂傳光武拜恂河内太守行大將軍事恂移書屬縣講兵丨丨伐淇園之竹為矢百餘萬應貞華林園詩於時)
(丨丨弓矢斯御)釣射(魏志曹植傳植上疏求自試曰高鳥未挂于輕繳淵魚未懸于鉤餌者恐丨丨之術或未盡也)馬射
(晉書禮志九月九日丨丨或說云秋金之節講武習射立秋之禮也南史康絢傳帝幸德陽殿戲馬敕絢丨丨撫弦貫的觀者悅之)
(唐書選舉志長安三年始置武舉其制有長垜丨丨又兵志貞觀十二年擇丨丨為百騎衣五色袍乘六閑駁馬虎皮韉為游幸翊)
(衛世說王濟好丨丨買地作埒編錢匝地竟埒)留射(宋書庾悅傳初毅家在京口嘗與鄉曲士大夫往東堂共射時悅為司徒)
(右長史要府州僚佐共出東堂毅已先至遣與悅相聞曰身久躓丨頓營一遊甚難豈能以此堂見讓悅不答毅語衆人並避之唯毅)
(丨如故)積射(南史梁武帝紀九年六月置丨丨強弩將軍官又蕭惠開傳惠開與待中何偃爭推丨丨將軍徐冲之事偃任)
(遇甚隆使門下推彈惠開乃上表觧職隋書百官志虎賁冗從羽林三將軍丨丨強弩二軍殿中將軍武騎之職皆以分司丹禁侍)
(衛左右)書射(南史庾信傳詵幼聰警篤學經史百家無不該綜緯候丨丨碁筭機巧並一時之絶五色線韓昭粗有文章至)
(于琴棋丨丨亦皆涉獵)博射(南史柳惲傳惲嘗與瑯琊王瞻丨丨嫌其皮闊乃摘梅帖烏珠之上發必命中觀者驚駭顔氏)
(家訓别有丨丨弱弓長箭施于凖的揖譲升降以行禮焉)親射(魏書世宗紀冬十月庚子帝丨丨遠及一里五十步羣臣勒銘)
(於射所隋書禮儀志天子乘馬從南旌門入丨丨禽謁者以𫉬車收禽載還陳于𫉬旗之北唐書百官志左右千牛衛朝日領備身)
(左右升殿列侍丨丨則率屬以從胄曹參軍事掌甲仗白虎通天子所以丨丨何助陽氣逹萬物也)戲射(魏書京兆王愉傳世)
(宗每日華林丨丨衣衫騎從往來無閒)拒射(魏書娥清傳太宗南廵幸鄴以清為中領軍將軍與宋兵將軍周幾等渡河略)
(地至胡陸高平民屯聚林藪丨丨官軍清等因誅數千家擄𫉬萬餘口賜爵須昌侯)宴射(北齊書河南王孝瑜傳孝瑜于第作)
(水堂龍舟植幡矟于舟上數集諸弟丨丨為樂隋書虞慶則傳上觀羣臣丨丨慶則進曰臣蒙賚酒食令盡樂御史在側恐醉而被)
(彈上賜御史酒因遣之出唐書百官志國忌齊則與殿中侍御史分察寺觀莅丨丨習射及太祠中祠視不如儀者以聞宋史王審)
(琦傳太祖嘗召審琦丨丨苑中連中的賜御馬黃金鞍勒)細射(隋書百官志左右衛率各一人位視御史中丞左率領果毅統)
(遠立忠建寧陵鋒夷冠祚德等七營右率領崇營永吉崇和丨丨等四營)賜射(隋書長孫晟傳尋以染干為意利彌豆啓人可)
(汗丨丨於武安殿𨕖善射者十二人分為兩朋啓人曰臣由長孫大使得見天子今日丨丨願入其朋許之)獵射(隋書地理)
(志漢陽臨洮宕昌武都同昌河池順政義城平武汶山皆連雜氐羌人尤勁悍性多質直皆務於農事工習丨丨衛宏漢舊儀上林)
(苑中養百獸天子春秋丨丨取禽無數賈山至言今從豪俊之臣方正之士直與之日日丨丨擊兔伐狐以傷大業絶天下之望臣)
(竊悼之杜甫昔遊詩肉食三十萬丨丨起黃埃)觀射(北史魏元禎傳拜南豫州刺史大胡山蠻時鈔掠禎乃召蠻首使之丨丨)
(先𨕖左右能射者廿餘人禎自發數箭皆中然後命左右以次而射限命不中禎即責而斬之蠻魁等伏伎畏威相視股慄)平
射(北史奚康生傳梁聞康生能引強弓特作大弓兩張送與康生康生便集文武用之丨丨猶有餘力)斜射(唐書天文志夫)
(數十里之高與十里之廣然猶丨丨之影與仰望不殊今欲憑晷差以指遠近高下尚不可知而况稽周天里步于不測之中又可)
(必乎又歷志日月交會大小相若而月在日下自京師丨丨而望之假中國食既則南方戴日之下所虧纔半月外反觀則交而不)
(蝕)特射(唐書禮樂志丨丨無侍射之人則不設楅不陳賞罰)小射(唐書禮樂志若燕游丨丨則常服不陳樂懸不行會)
(禮)步射(唐書兵志高宗龍朔二年始取府兵越騎丨丨置左右羽林軍大朝會則執杖以衛階陛行幸則夾馳道為内仗又)
(儀衛志有引駕佽飛六十人以佽飛越騎丨丨為之分六番朝野雜記高宗時朱虎臣浮梁人能排陣丨丨及誦一書補承信郎召)
(見賜金帶)電射(唐書吳武陵傳霆砰丨丨天怒也不能終朝牛上士獅子賦怒雙睛以丨丨一吼威而雷振)貼射(宋史)
(食貨志請罷三稅行丨丨法其法以十三場茶買賣本息併計其數罷官給本錢使商人與圉戸自相交易一切定為中估而官收)
(其息)弋射(宋史眞德秀傳敬者德之聚儀狄之酒南威之色盤游丨丨之娛禽獸狗馬之玩有一于兹皆足害敬)服射
(荀子羿蠭門者善丨丨者也王良造父者善服馭者也聰明君子者善服人者也)矢射(淮南子合戰必立丨丨之所及以共)
(安危也韓偓八月十八日作威鳳鬼應遮丨丨靈犀天與隔埃塵)𨕖射(說苑齊景公謂晏子曰丨丨之禮寡人厭之矣吾欲)
(得天下勇士與之圖國)激射(論衡隂陽分爭則相校軫則丨丨劉勰新論大不為患小而成患者大風散漫小風丨丨也隋)
(遺錄煬帝蔽日簾即蒲澤國所進雖曉日丨丨而光不能透鮑照山行見孤桐詩奔泉冬丨丨霧雨夏霖霪羅隐酬丘光庭詩行吟)
(坐讀口不倦瀑泉丨丨瑯琊摧徐晦海上生明月賦晶熒丨丨當三五二八之期高僧傳往時江潮大至丨丨湖上諸山靈隠寺釋)
(寳逹為誦咒之自爾西岸沙漲彌年)筴射(論衡王莾之時渤海尹方年二十一無所師友性智開敏逹六藝帝徵方使射蜚蟲)
(丨丨無非知者天下謂之聖人)鬭射(神仙傳王烈者入山得仙道晉永寧中出洛下游與人共戲丨丨挽二石弓射百步十發)
(矢九破的)艷射(雜事秘辛建和元年保林吳姁奉詔書下中常侍超曰故大將軍王商所遺少女瑩有貞静之德其與姁並詣)
(商第周視動止姁即與超詣商第商女瑩從中閣細步到寢時日晷薄辰穿照蜃窗光送著瑩面上如朝霞和雪丨丨不能正視)
持射(隋唐嘉話貞觀中揀材力驍捷善丨丨者謂之飛騎上出游幸則衣五色袍乘六閑馬猛獸皮韀以從)光射(陸氏)
(舊聞契丹國産大鼠曰毗狸狀如大鼠極肥腯甚畏日為隙丨所丨輙斃王奉珪明珠賦色奪琉璃丨丨金玉曹唐詩香薰舞席雲)
(鬟綠丨丨骰盤蠟燭紅蘇軾詩大星丨相丨小星闈如沸盧琦詩銀臺照夜春溶溶金屏繡褥丨相丨)會射(南唐近事烈祖)
(輔吳日與諸侯丨丨延賓亭劉信擎牙注矢揖擬四座小校孫漢威疑不利于上忽引身障烈祖以己當之自此寵遇位至九江帥)
(程頤家世舊事叔祖多才藝與人丨丨發矢能如其意常從主人之後主人中則亦中主人遠則亦遠不差尺寸)發射(揚雄)
(羽獵賦熒惑司命天弧丨丨班固東都賦由基丨丨范氏施御弦不睼禽彎不詭遇)講射(王褒和張侍中看獵詩上林冬狩返)
(回中丨丨歸孫逖伯樂川記畫田定賦丨丨訓騶)列射(李嶠詩丨丨三侯滿興師七步旋)風射(沈佺期詩丨丨蛟冰)
(千片斷氣衝魚鑰九關開曹唐詩霜黏海眼旗聲凍丨丨犀文甲縫開)六射(張說唐元城府左果毅贈郎將葛公碑五馭善)
(于東野丨丨勁于西霜孫逖太子少傅李公墓誌銘丨丨五書包禮樂之羣藝九流三變探古今之至賾)噴射(李白百丈厓瀑)
(布圖詩龍潭中丨丨晝夜生風雷)要射(李白與賈少公書豈徒販賣雲壑丨丨虛名)日射(杜甫詩天門丨丨黃金榜)
(春殿晴曛赤羽旗李商隐詩丨丨紗窗風撼扉香羅拭手春事違吳融雪詩月隣都浩渺丨丨更&KR0785;瓏黃庭堅詩故園相見略雍容)
(睡起南忩丨丨紅汪元量詩柳亭丨丨旌旗影花館風傳鼔吹聲)散射(韓愈李花詩金烏海底初飛來朱輝丨丨青霞開)
漴射(元稹競渡詩龍門浚如瀉丨丨不可援)月射(白居易詩日煎紅浪沸丨丨白砂明趙師秀詩峯高秋丨丨巖裂野)
(烟穿處集題李溉之白雲半間詩日照香爐峯丨丨仙掌側)㫄射(白行簡金躍求為鏌鎁賦尚淵淪之未寫迸紫光而丨丨)
(嚴楚封良玉出櫝賦絢彩丨丨寒烟溢起韓愈明水賦持鑑而精氣丨丨照月而隂靈潛下趙蕃月中桂樹賦紛敷遠瑩偃蹇丨丨)
彩射(林滋陽冰賦既異在隂丨丨鮫人之室非同向晦光寒漁父之家王起白玉琯賦虹丨潛丨蜺旌並建)秀射(史近)
(靈芝賦丨丨猗蘭之室光連雲母之屏)氣射(樊鑄明光殿粉壁賦光動玉戸丨丨金屋李羣玉中秋君山看月詩丨丨繁星)
(滅光籠八表寒劉彦冲五月十四夜賞月詩豊姿一髮虧爽丨千毫丨)息射(杜牧為中書門下請追尊號表歌貍首而丨丨)
(詠杕杜以勞旋)冷射(喻鳬對雪詩乾摧鳥栖枿丨丨夜殘爐韓偓洞庭玩月詩寒驚烏鵲離巢噪丨丨蛟螭換窟藏李洞終南)
(山詩遠平丹鳳闕丨丨五侯廳段克己詩瑞光丨丨三千丈絶勝碧蓮峯下看)羿射(陸龜蒙初入太湖詩東南具區雄天水合)
(為一高帆大弓滿丨丨爭箭疾)照射(韓琦龍興寺芍藥詩客來只見軒檻前國豔天姿相丨丨)蜮射(歐陽修自岐江山行)
(至平陸驛詩水涉愁丨丨林行憂虎猛)倒射(蘇軾詩餘光照我玻璃盆丨丨忩几清而温僧惠洪詩譬如灔澦屹中流江勢)
(遠來波丨丨岑安卿詩清溪𥻘粼生殘花曉日丨丨搖金沙)燈射(韓駒詩百千丨丨水晶簾尚覺游人意未厭)翠射
(元好問雲巗詩一天星斗入金樽丨丨娉婷自有人)遠射(馬祖常琉璃簾詩月華丨丨離離白燈影斜穿細細紅)
大夫射(儀禮燕禮君在丨丨丨則肉袒)國中射(儀禮鄉射禮君丨丨丨則皮樹中以翿旌𫉬白羽與朱糅)超足
射(戰國策蘇秦為趙合從說韓王曰天下之強弓勁弩皆自韓出韓卒丨丨而丨百發不暇止遠者逹胸近者掩心)若此
射(晉書庾翼傳翼時有衆四萬詔加都督征討軍事師次襄陽大會僚佐陳旌甲親授弧矢曰我之行也丨丨丨矣遂三起三疊)
(徒衆厲目其氣十倍)目光射(北史隋文帝紀帝龍頷額上有五柱八頂丨丨外丨有文在手曰王)無弦射(淮南子烏)
(號之弓谿子之弩不能丨丨而丨)閉目射(朝野僉載隋末有昝君謨善射丨丨而丨應口而中云志其目則中目志其口)
(則中口)不復射(墨客揮犀僧悟空在江外見一猿坐樹杪弋人伺其便射之中母腹母呼其雄至付子己哀鳴數聲而死)
(射者折矢棄弓誓丨丨丨)亂潨射(李白廬山瀑布水詩空中丨丨丨左右洗青壁)光彩射(吕太一土賦漢廟玉環方)
(之則君王納諫豐城寳劍拭之則丨丨丨人劉祈詩匣内臥青龍丨丨丨秋月)澤宫射(韓愈詩初隨計吏貢屢入丨丨丨)
桑弧射(鄭俠詩男兒不是閨中物生則丨丨丨四方)倒影射(蘇軾詩浮空兩行横南閣丨丨扶桑丨北忩)雨
脚射(張耒詩風聲轉谷豪丨丨丨山白)風飇射(秦觀田居詩悠悠燈火暗刺刺丨丨丨)天日射(徐照龍湫)
(瀑布詩電横丨丨丨龍出石雲腥)肥可射(薩天錫皂林舟中詩春深野鴨丨丨丨幽樹深隂呌山鷓)劒光射(虞集)
(詩佩玉洞聞雲外響丨丨飛丨日中塵宋无公莫舞詩令公莫舞公楚舞丨丨丨日白虹吐)
魏陽元射(南史王僧虔詩袁淑每嘆之曰卿文情鴻麗學解深拔而韜光潛實物莫之窺雖丨丨丨之丨王汝南之騎無)
(以加焉)不射之射(莊子列御寇為伯昏無人射引之盈貫措杯水其肘上發之適矢復沓方矢復寓伯昏無人曰是射)
(之射非丨丨丨丨也注沓重也言前矢適去而後矢復搭搭者方發而復來之矢復寓于弦上總言其敏捷也非丨丨丨丨言能以)
(巧用而不能以神用也)
射(羊謝切僕丨又神夜切)
韻藻僕射(漢書百官公卿表丨丨秦官自侍中尚書博士郎皆有古者重武官有主射以督課之軍屯吏騶宰永巷宫人)
(皆有取其領事之號注隨所領之事以為號若軍屯吏則曰軍屯丨丨永巷則曰永巷丨丨後漢書百官志尚書丨丨一人六百石)
(又左右丨丨左右陛長各一人比六百石又中官黃門冗從丨丨一人六百石本注曰宦者主中黃門冗從晉書百官表注謁者丨)
(丨一人掌朝覲威儀又職官志漢獻帝建安四年以執金吾榮邰為尚書左丨丨僕射分置左右蓋自此始又王羲之傳常謂賓友)
(曰懷祖正當作尚書耳投老可得丨丨又周顗傳顗以雅望𫉬海内盛名後頗以酒失為丨丨略無醒日時人號為三日丨丨南史)
(袁憲傳先是憲兄樞為左丨丨至是憲為右丨丨臺省目樞為大丨丨憲為小丨丨又沈文季傳文季為尚書右丨丨王晏嘗戲之)
(為吳興丨丨文季荅曰瑯琊執法似不出卿門乂王彧傳顔師伯白衣丨丨横行尚書中北史陽平王弟欽傳位中書監尚書右丨)
(丨欽色黑時人號為黑面丨丨又李元忠傳以聲色自娛神武欲用為丨丨文襄言其放逹常醉不可委以臺閣其子請節酒元忠)
(曰我言作丨丨不勝飲酒樂爾愛丨丨時宜勿飲酒隋書楊素傳素作威作福上漸疎忌之後因出勅曰丨丨國之宰輔不可躬親)
(細務但三五日一度向省評論大事外示優崇實奪之權也唐書高儉傳儉字士廉遷尚書右丨丨士廉三世居此官世榮其貴枕)
(中書孤竹伯夷叔齊並九天丨丨治天台山杜甫詩正憶往時嚴丨丨共迎中使望鄉臺韓愈詩丨丨南陽公宅我睢水東倪瓚詩)
(守臣視爵等侯伯丨丨親民如父兄又唐書地理志鄭州管城縣有丨丨陂後魏孝文賜丨丨李冲因以為名李白沔州即官湖詩)
(序張謂出使夏口沔州觴于江城之南湖方夜水月如練清光可掇乃顧白曰可為我標之嘉名以傳不朽白因舉酒酹水號之曰)
(郎官湖亦猶鄭國之有丨丨陂也趙嘏詩丨丨陂西想别時滿川晴色見旌旗羅隠詩尚書磧冷鴻聲晩丨丨陂寒樹影秋文同采)
(芡詩吹臺北下凝祥池圃田東邊丨丨陂)
罵(莫駕切惡言)
韻藻北罵(史記張儀傳秦欲伐齊齊楚從親張儀說楚王閉關絶約于齊請獻商於之地六百里楚王說而許之使勇士)
(至宋借宋之符丨丨齊王齊王大怒折節而下秦秦齊共攻楚楚大敗)嫚罵(史記高祖紀帝令周昌選趙壯士可令將者白)
(見四人上丨丨曰豎子能為將乎師古注嫚渫汚也南史宋紀廢帝蒼梧王好出或入市里遇丨丨則悅而受焉山谷書贈俞清老)
(清老性耿介不能容俗人間輙使酒丨丨以是俗子多謗譏清老自若也以故善人君子終愛之謝翺文房四友歎中書間起免冠)
(謝輙被溺冠仍丨丨)善罵(史記留侯世家四人從太子年皆八十餘鬚眉皓白上問之各言名姓上大驚曰吾求公數年公避)
(逃我今何自從吾兒游乎四人曰陛下輕士丨丨臣等義不受辱故恐而亡匿文心雕龍世人為文競於詆訶吹毛取瑕次骨為戾)
(故似丨丨多失折衷又黃帝有祝邪之文東方朔有罵鬼之書于是後之譴咒務于丨丨)笞罵(史記衛青傳青為侯家人少時)
(父使牧羊先母之子皆奴畜之嘗從入至甘泉居室有一鉗徒相青曰貴人也官至封侯青笑曰人奴之生幸母丨丨即足矣安得)
(封侯事乎按漢書作傌漢書賈誼傳王侯三公之貴皆天子之所改容而禮之也而今與衆庶同黥劓髠刖笞傌棄市之法江少虞)
(皇朝𩔖苑曹侍中彬常知徐州有吏犯罪既立案逾年然後杖之人皆不曉其旨彬曰吾聞此人新娶婦若杖之彼舅姑必以婦為)
(不利朝夕丨丨使不能自存吾故緩其事而法亦不赦也)笑罵(宋史鄧綰傳綰通判寧州時王安石專政綰貽以書頌極其佞)
(諛安石薦于神宗除集賢校理鄉人在都者皆丨且丨綰曰丨丨從汝好官須我為之)極罵(世說王夷甫與裴景聲志好不)
(同景聲惡欲取之卒不能回乃故詣王肆言丨丨要王答已欲以分謗王不為動又謝無奕性麤彊以事不相得自往數王藍田述)
(肆言丨丨王正色面壁不敢動半日謝去良久轉頭問左右曰去未答云已去然後復坐)遭罵(韓愈詩冶長謝非罪侯王或丨)
(丨蘇軾詩平生好詩仍好畫書墻涴筆長丨丨馬祖常飲酒詩含笑作雅咏丨丨亦詭隨)推罵(蘇軾答李端叔書得罪以來與)
(漁樵雜處往往為醉人所丨丨輒自喜漸不為人識)
行酒罵(漢書灌夫傳夫丨丨至臨汝侯灌賢賢方與程不識耳語又不避席夫丨曰平生毁程不識不直一錢今日長者為)
(夀廼效女曹兒呫嗶耳語)鄰妻罵(後漢書馮衍傳衍曰記有之人有挑其丨人之丨者挑其長者長者詈之挑其少者少者)
(報之後其夫死而取其長者或謂之曰夫非丨爾者也曰在人欲其報我在我欲其罵人也)箠地罵(後漢書禰衡傳衡着)
(布單衣疎巾手持三尺梲杖坐大營門以杖丨丨大丨吏白曹操怒送與劉表表賓禮之)馬亦罵(論衡廣漢陽翁仲聽鳥獸)
(之音乘蹇馬之野田間有放𦕈馬相去鳴聲相聞翁仲謂其御曰彼放馬知此馬而目𦕈其御曰何以知之曰罵此轅中馬蹇此丨)
(丨丨之𦕈其御不信往視之目竟𦕈)官長罵(杜甫詩醉則騎馬歸頗遭丨丨丨蘇軾詩尋花踏月飲村酒免使醉歸丨丨丨)
(虞集詩布韈青鞵取次行正喜不遭丨丨丨)
增卒罵(史記漢高祖紀陳豨將趙利守東垣高祖攻之不下丨丨高祖城降令出罵者斬之不罵者原之)不罵(見上)
(蘇軾郭祥正家醉畫竹石壁上詩不瞑丨丨喜有餘世間誰復如君者)竊罵(史記信陵君傳公子自迎侯生侯生上坐不讓)
(公子執轡愈恭引車入市侯生下見其客朱亥俾倪故久立與其客語微察公子顔色愈和市人皆觀公子執轡從騎皆丨丨侯生)
(侯生視公子色終不變乃就車至家又叔孫通傳通降漢從儒生弟子百餘人然通無所言進專言諸故羣盗進之弟子皆丨丨曰)
(事先生數歲幸得從降漢今不能進臣等專言大猾何也)大罵(史記酈食其傳騎士曰沛公不喜儒與人言常丨丨未可以儒)
(生說也食其曰苐言之晉書王延傳靳凖既誅劉氏自號漢天王以延為左光禄大夫延又丨丨凖遂殺之南史文學傳謝善勛飲)
(酒至數斗醉後輒張眼丨丨雖復貴賤親疎無所擇也北史節義傳劉渴侯不知何許人禀性剛烈太和中為徐州後軍以力死戰)
(衆寡不敵遂禽瞑目丨丨終不降屈為賊所殺孝文贈立忠將軍唐書孫揆傳昭宗討李克用以揆為兵馬招討制置宣慰副使既)
(而更授昭義軍節度使以本道兵會戰克用伏兵刀黃嶺執揆厚禮而將用之揆丨丨不詘)怒罵(史記灌夫傳丞相使籍福)
(請魏其城南田灌夫聞丨丨籍福漢書陳平傳淮隂侯信破齊自立為假齊王使使言之漢王漢王丨而丨平躡漢王漢王寤廼厚)
(遇齊使使張良往立信為齊王黃庭堅題蘇子瞻像贊嬉笑丨丨皆成文章元好問論詩詩曲學虛荒小說欺俳偕丨丨豈宜時)
詈罵(漢書賈誼傳今自王侯三公之貴束縛之係緤之輸之司寇編之徒官司宼小吏丨丨而榜笞之殆非所以令衆庶見也)
(蔡琰詩豈復惜性命不堪其丨丨)醉罵(後漢書班固傳初洛陽令种競嘗行固奴干其車騎吏推呼之奴丨丨競大怒畏憲)
(不敢發心銜之及竇氏賓客皆逮考競因此捕繫固)仰罵(後漢書蓋勲傳勲與州郡合兵救夏育為羌所破勲收衆百餘人為)
(魚麗之陳羌精騎夾攻之句就種羌滇吾素為勲所厚乃以兵扞衆曰蓋長史賢人汝曹殺之者為負天勲丨丨曰死反賊汝何知)
(促來殺我)呵罵(魏志太祖紀注賊移書太祖曰漢行已盡黃家當立天之大運非君才力所能存也太祖見檄書丨丨之數開)
(示降路遂設伏戰輒禽𫉬賊乃退走宋書王華傳華父廞舉兵討王恭恭遣劉牢之擊廞廞敗走華時年十二在軍中與廞相失隨)
(沙門釋曇永逃竄時牢之搜檢覓華甚急曇永使華提衣幞隨後華行遲永丨丨曰奴子怠懈行不及我以杖捶華數十衆乃不疑)
(由此得免搜神後記安樂劉池苟家忽有一鬼來往喜偷食不以為患然且難之初不敢丨丨山谷䟦贈俞清老詩俞清老舊與庭)
(堅同學詼諧戲弄則似優孟東方朔之為人然資亦辨急少不當其意使酒丨丨又似灌夫蓋寬饒)復罵(魏志袁渙傳布初與)
(劉備和親後離隙布欲使渙作書詈辱備渙不可曰渙聞唯德可以辱人不聞以罵且渙他日之事劉將軍猶今日之事將軍也如)
(一旦去此丨丨將軍可乎布乃止)悖罵(宋書廬陵王義眞傳縦其丨丨訕主謗朝)獨罵(宋書孔琳之傳為御史中丞奏)
(劾尚書令徐羡之曰今月七日臣停門待闕有何人乘馬當臣車前收捕驅遣命去何人丨丨不止臣乃使錄何人不肯下馬連呌)
(大喚)肆罵(宋書顔延之傳尚書左丞荀赤松奏延之曰延之預讌班觴丨丨上席山海含容每存遵養陸游詩詩酒放懷窮亦)
(樂文移丨丨老難堪)呌罵(宋書傅宏之傳宏之為桂陽公義真雍州從事史義真東歸佛佛傾國追躡於青泥大戰宏之身貫)
(甲胄氣冠三軍軍敗䧟沒佛佛逼令降宏之不為屈時天寒祼宏之宏之丨丨見殺文同織婦怨里胥踞門限丨丨嗔納晚安得織)
(婦心變作監官眼)忿罵(南史庾仲文傳仲文為人強急不耐煩賓客訴非理者丨丨形于辭色)報罵(南史王珍國傳)
(論珍國明鏡雖在而斷金莫騐丨丨之義理則宜然台輔之冀其何爽也)吒罵(南史梁宗室正德傳張凖有一雉媒正德見而)
(奪之尋會重雲殿為静供皇儲以下莫不畢集凖于衆中丨丨曰張凖雉媒何可略奪吒與咤同杜牧丞相太子少師牛公墓誌銘)
(公凡三貶至循州員外長史天下人為公挼手丨丨公走萬里瘴海上二年恬泰若一無事)侮罵(魏書高凉王孤傳萇子子)
(華性𥚹急當其急也口不擇言手自捶擊長史鄭子湛子華親友也見丨丨遂即去之)責罵(魏書尒朱兆傳兆將數十騎詣)
(獻武王通夜宴飲後還營招王王知兆難信未能顯示臨上馬長史孫騰牽衣而止兆乃隔水丨丨騰等於是各去王還自襄垣東)
(出兆歸晉陽)謗罵(魏書李業興傳性豪俠重意氣與其好合傾身無吝若有相乖忤便即疵毁乃至聲色加以丨丨張耒明)
(道雜志歐陽文忠公應舉時常游京師浴室院一僧曰足下貴人也然耳白于面當名滿天下唇不掩齒一生常遭人丨丨)捶
罵(魏書乞伏保傳父居顯祖時為散騎常侍以忠謹愼密常在左右出内詔命賜宫人河南宗氏亡後賜以宫人申氏歲餘居卒)
(申撫養伏保性嚴肅丨丨切至而伏保奉侍孝謹初無恨色釋惠洪詩暮歸逢醉人往往遭丨丨)詬罵(魏書高遵傳遵性不)
(廉清在中書時每假歸山東必借備騾馬將從百餘屯逼民家求絲縑不滿意則丨丨不去東都事略盛度肌體豐大艱於拜起有)
(拜之者伏俯不能興或至丨丨其𥚹戾如此王清臣揮麈錄元長之竄也道中市食飲之𩔖問知蔡氏皆不肯售至于丨丨無所不)
(道州縣吏為驅逐稍息)相罵(隋書流求國傳國人好相攻擊兩陣相當勇者三五人出前跳噪交言丨丨因相擊射)瞋
罵(北史齊文宣帝紀帝曾幸晉陽夜宿杠門嶺嶺有數株栢樹皆將千年枝葉嫩茂自有神物所託時帝已被酒向嶺丨丨射中)
(一株未幾立枯而死又尉瑾傳瑾位任重便大躁急省内郎中將論事者逆即丨丨)數罵(列子尹氏心營世事慮鍾家業心形)
(俱疲夜亦昏憊而寐昔昔夢為人僕趨走作役無不為也丨丨杖撻無不至也)殘罵(方言南楚凡人丨丨謂之鉗注殘猶惡也)
致罵(鹽鐵論古者商通物而不豫工致牢而不偽故君子耕稼佃漁其實一也肓則長詐工則丨丨内懷闕𨵦而心不怍是以)
(薄夫欺而敦夫薄)好罵(郭璞山海經圖讚山膏如豚厥性丨丨西清詩話高英秀者吳越間人口給丨丨滑稽後人號惡喙)
(薄徒)痛罵(世說𥙷武帝語和嶠曰我欲先丨丨王武子然後爵之嶠曰武子雋爽恐不可屈)迎罵(鄴侯外傳為兒童時)
(身輕能于屏風上立薰籠上行道者云十五歲必白日昇天一旦空中有異香之氣及音樂之聲李氏血屬必丨丨之)口罵
(義山雜纂不口打丨丨失節級體)咒罵(義山雜纂丨丨祖先必是家計不成)唾罵(稽神錄清源人楊某為本郡防遏營)
(副將郡中有一鬼巫不能制後有善魔法者請為持經一宿鬼乃丨丨某而去放翁䟦李衛公集韋執誼之為人順宗實錄及唐書)
(載之甚詳正人所丨丨也梅堯臣靈鳥賦鳳不時而鳴烏鵶兮招丨丨于邑閭吳師道過常山趙忠簡公墓詩咸陽骨安在丨丨奚)
(足云)箠罵(朱彧可談沈括存中晩娶張氏悍虐存中不能制時被丨丨捽鬚墮地兒女號泣而拾之)嘲罵(洪容齋䟦蔡君)
(謨帖此帖語簡而情厚初無寒温之問寢食之說講德之佞也今風俗日以媮薄雖有先逹篤實之賢亦不敢自拔以速丨丨蘇軾)
(詩但當謝客對妻子倒冠落佩從丨丨僧惠洪詩野僧舊不懽癡坐相丨丨)惡罵(蕭子良在家從惡門今諸士女試自檢察)
(實自過多瞋恚不避尊貴丨丨無復高卑)妄罵(韓愈釋言愈也不狂不愚不蹈河而入火不病風而丨丨不當有如讒者之說)
(也)聚罵(柳宗元答韋巾立論師道書今之世不聞有師有輒譁笑之以為狂人獨韓愈作師說因抗顔而為師世果羣怪丨)
(丨)誶罵(柳宗元與太學諸生書太學生聚為朋曹有凌傲長上而丨丨有司者)呼罵(沈亞之夀州團練副使廳壁記)
(守棄城亡歸未及郡會日暮使吏馳告副使以歸狀令得夜開壁吏至卒捍關吏不得入丨丨其卒副使立城上曰某得命于詔城)
(盡受即盡復之今守獨入而卒露無為也)嗟罵(蘇舜欽詩迂僻不能鐫往往自丨丨)譏罵(孔平仲寄從道詩憶初撫掌笑)
(嘗謂子猿猱斑然武而文丨丨舌若刀晁𥙷之詩而我獨迂疎通人所丨丨)䙝罵(孔平仲子明碁敗輸墨詩功成不自高垂)
(首甘丨丨注子明每碁敗則丨丨)怪罵(蘇軾詩出城三日尚逶遲妻孥丨丨歸何時)百罵(元好問贈答劉御史詩先)
(儒骨已腐丨丨不汝酬)俗罵(宋濓簡吳山長詩官卑遭丨丨家破坐詩窮)
失弓罵(左傳冉豎射陳武子中手丨丨而丨)箕踞罵(戰國策荆軻引匕首提秦王不中軻自知事不就倚柱而笑丨)
(丨以丨曰事所以不成者乃欲以生劫之必得約契以報太子也漢書張耳傳高祖從平城過趙趙王旦暮自上食體甚卑高祖丨)
(丨丨詈甚慢易之)吐哺罵(史記留侯世家漢王與酈食其謀撓楚權張良從外來謁漢王方食具以酈生語告子房良曰)
(誠用客之謀陛下事去矣漢王輟食丨丨丨曰豎儒幾敗而公事)忿發罵(史記汲黯傳黯時與湯議論湯辯事在文深小)
(苛黯伉厲守高不能屈丨丨丨曰天下謂刀筆吏不可以為公卿果然必湯也)疾言罵(史記禇先生滑稽傳武帝少時東武)
(侯母常養帝號之曰大乳母乳母家子孫奴從者暴横長安中有司請徙乳母家室處之于邊乳母謝去數還顧郭舍人丨丨丨之)
(曰咄老女子何不速行陛下已壯矣寧尚須汝乳而活耶)按劔罵(後漢書劉盆子傳臘日樊崇等設樂大會盆子坐正殿中)
(士人出刀筆書謁欲賀其餘不知書者起往請之各各屯聚更相背向大司農楊音丨丨丨曰諸卿皆老傭也今日設君臣之禮反)
(更殽亂兒戲尚不如此皆可格殺)留書罵(魏志華佗傳有一郡守病佗以為其人盛怒則差乃多受其貨而不加治無何)
(棄去丨丨丨之果大怒瞋恚既甚吐黑血數升而愈)褰衣罵(魏略杜畿與衛固少相侮狎固嘗輕畿畿嘗謂固曰仲堅我今)
(作河東也固丨丨丨之)乘車罵(南史宋文帝諸子傳臧質縳卲馬上防送軍門江湛妻庾氏丨丨丨之)揚聲罵
(南史宋竟陵王誕傳誕大明二年發人築廣陵城誕循行有人于輿丨丨大丨曰大兵尋至何以辛苦百姓誕使執之問其本末以)
(其言狂悖殺之)肆意罵(南史謝幾卿傳幾卿性不容非與物多忤有乖己者輒丨丨丨之)瞋目罵(唐書顔杲卿傳)
(杲卿至洛陽禄山怒曰吾擢爾太守何所負而反杲卿丨丨丨曰汝營州牧羊之人耳竊荷恩寵天子負汝何事而今反乎)不
知罵(說苑父母正則子孫孝慈是以孔子家兒丨丨丨曾子家兒不知怒所以然者生而善教也)幾乎罵(文中子太)
(熙之後述史者丨丨丨矣故君子沒稱焉)馭者罵(世說𥙷則天朝宰相楊再思晨入朝值一重車將牽出西門道滑牛不前)
(丨丨丨曰一羣痴宰相不能和得隂陽而令我匯行如此辛苦)譏且罵(李姑溪跋石曼卿二疎墓詩大鵬尺鷃九萬里而圖)
(南與夫自抉於搶榆枋者固不可同日語橫海之鱣鯢睨於蹄涔杯杓之間欲求合於一轍蓋難矣安得不叢驚聚駭或丨丨丨耶)
(要亦如吾所棄而無媿焉可也)郎君罵(盧仝馬蘭請客詩蘭蘭是小草不怕丨丨丨)輕薄罵(陸龜蒙詩祗效芻牧)
(言誰防丨丨丨)拙婦罵(黃庭堅詩林中鵓鴣啼苦遭丨丨丨)遭官罵(戴復古詩從教丨丨丨忍受小兒欺)妻子
罵(戴表元少年行童僕哂笑丨丨丨一字不給饑寒軀)春禽罵(沈德符朱天倩新居詩敲籠戲惹丨丨丨下箔教迷瞑燕)
(回)
稼(古訝切丨穡種曰丨歛曰穡)
韻藻多稼(詩大田丨丨既種既戒陶榖清異錄汾晉村野間語曰欲作千箱主問取黃金母意謂丨丨厚蓄由耕耘所致)
(蔡邕樊惠渠歌立我畎畝黃潦膏凝丨丨茂止惠乃無疆陸雲詩黍稷方華中田丨丨張仲素秋稼如雲賦臨甫田而一望見丨丨)
(之具美耿緯詩近樵應已燒丨丨又新成石介詩隂陽無病元氣活風調雨順苖丨丨陸游詩春風入律寒猶劇丨丨占祥雪欲成)
卜稼(周禮肆師社之日涖丨來歲之丨注涖臨也豫丨丨事農功成也卜人丨之肆師涖之)司稼(周禮丨丨掌廵邦野)
(之稼而辨種稑之種周知其名與其所宜地以為灋而懸于邑閭注丨丨掌種穀者廵行視也以為灋以為稼者之法而懸之邑閭)
(使衆皆知之也)學稼(論語樊遲請丨丨子曰吾不如老農盧綸詩丨丨功還棄論邊事亦沉錢起詩禄微頼丨丨歲晚歸衡茅)
(吳融詩干澤尚多難丨丨茲復爾朱子詩我欲賣刀來丨丨不知還許受廛麽)躬稼(論語禹稷丨丨而有天下晉書食貨志百)
(畝之田十一而稅九年丨丨而有三年之蓄宋書孔琳之傳論一夫丨丨則餘餐委室匹婦務織則兼衣被體潘岳藉田賦丨丨以)
(供粢盛所以致孝也梁簡文帝和藉田詩是知丨丨美兼聞富教宣劉克莊詩代耕豈若收丨丨賜帛何如出自機)傷稼(後漢)
(書和帝紀兗豫徐冀四州比年雨多丨丨禁沽酒隋書食貨志序關中癘疫炎旱丨丨代王開永豊之粟以賑饑人去倉數百里老)
(幼雲集荀子楛耕丨丨耘耨失薉政險失民東觀漢記韓稜為下邳令視事未及周歲吏民愛慕時隣縣有雹丨丨稜縣獨無路鐸)
(詩盡說秋蟲不丨丨却愁苛政苦于蝗)木稼(舊唐書睿宗諸子傳開元二十九年冬京城寒甚凝霜封樹寧王憲見而歎曰)
(此俗謂丨丨者也)殖稼(列子國氏曰吾聞天有時地有利盗天地之時利以生吾禾丨吾丨築吾垣建吾舍陸盗禽獸水盗)
(魚鼈亡非盗也)穉稼(淮南子河魚不得明目丨丨不得育時其所生者然也注河水濁故不得明目丨丨為霜所凋故不得待)
(其自熟)首稼(淮南子孟春行冬令則水潦為敗雨霜大雹丨丨不入注百榖惟稷先種故曰丨丨)澆稼(太平御覽汜勝)
(之曰昔湯有旱災伊尹教民糞種負水丨丨)
納禾稼(詩九月築場圃十月丨丨丨宋書何承天傳古之城池處處皆有今雖穨毁猶可修治粗計戸數量其所容新徙之)
(家悉著城内假其經用為之閭伍納稼築場還在一處又潘孟陽天道運行成歲賦候可藏冰隸人歡瞻于北陸時將納稼農夫仍)
(望于西成)墨爲稼(語林晉蔡洪赴洛洛人問曰吳中舊姓何如荅曰吳府君朱永長諸君以洪筆為鋤耒紙札為良田元丨)
(丨丨穡禮義為豊年)
增不稼(詩丨丨不穡胡取禾三百廛兮禮記故君子仕則丨丨田則不漁劉向說苑文公見咎季其墻壊而不築公曰何不)
(築對曰一日丨丨百日不食元好問詩丨丨且不穡取禾亦何繇)我稼(詩丨丨既同上入執宫功)可稼(禮記大雨時行)
(燒薙行水利以殺草注此謂欲稼萊地先薙其草草乾燒之至此月大雨流水潦畜于其中則草死不復生而地美丨丨也戴復古)
(詩章泉之上两山下有地可宫田丨丨)禾稼(禮記季夏行春令則穀實鮮落國多風欬行秋令則丘隰水潦丨丨不熟乃多)
(女災漢書東方朔傳自此始微行以夜漏十刻廼出常稱平陽侯旦明入山下馳射鹿豕狐兔手格熊羆馳&KR1405;丨丨稻秔之地民皆)
(號呼罵詈晉書朱冲傳有牛犯其丨丨冲屢持芻送牛而無恨色主愧之乃不復為暴唐書五行志開元二十五年貝州蝗有白鳥)
(數千萬羣飛食之一夕而盡丨丨不傷淮南子丨丨春生人必加功焉故五榖得遂長鹽鐵論惜芳草者耗丨丨惠盗賊者傷良人)
(易林沾洽時澍生我丨丨隋唐嘉話楊德幹為萬年令有宦官恃貴寵放鷂不避人丨丨德幹擒而杖之宦者涕泣袒背以示于帝)
(帝曰你情知此漢獰何須犯他百姓李羣玉詩預聽丨丨如雲語應有空濛似霧詩)觀稼(周禮司稼廵野丨丨以年之上下出)
(歛法羅隠寄蘇州曹使君詩湖邊丨丨雨迎馬城外犒軍風滿旗)國稼(周禮雍氏掌溝瀆澮池之禁凡害于丨丨者注害于)
(丨丨謂水潦及禽獸也)五稼(春秋無麥苖注平地出水漂殺熟麥及丨丨之苖劉熙釋名已耕者曰田田填也丨丨填滿其)
(中也劉長卿詩三苖餘古地丨丨滿秋田權德輿詩恩隨千鍾洽慶屬丨丨豐李子卿駕幸九成宫賦訪百年之疾苦知丨丨之艱)
(難杜牧望春宫賦偉鳳闕之樓臺萬邦仰止盼龍鱗之原隰丨丨惟時王起雨不破塊賦既霑既足克成丨丨之豐不疾不徐詎作)
(三農之苦)耕稼(孟子自丨丨陶漁以至為帝無非取于人者漢書召信臣傳信臣為南陽太守郡中莫不丨丨力田百姓歸之)
(戸口增倍後漢書章帝紀王者八政以食為本故古者急丨丨之業致耒耜之勤晉書食貨志昔在金天勤于民事命春鳸以丨丨)
(召夏鳸以耕鋤秋鳸所以收歛冬鳸於焉蓋藏吕氏春秋甯越者中牟鄙人苦丨丨之勞謂其友曰何為可以免此苦也其友曰莫)
(如學也淮南子胡曹為衣后稷丨丨注胡曹黃帝臣庾信徵調曲庖犧之親臨佃漁神農之躬秉丨丨李頎詩顧余守丨丨十載隠)
(田園杜甫詩朝廷問府主丨丨學山村喻鳬詩不得經史力枉抛丨丨功)歲稼(史記龜策傳首仰足肣丨丨不熟)桑稼
(後漢書明帝紀詔百姓勉務丨丨以備災害陳傅良傳君恩豈必閒湖海家事姑惟問丨丨)秋稼(後漢書安帝紀今年丨丨)
(茂好垂可收穫而連雨未霽懼必淹傷夕惕惟憂思念厥咎晉書武帝紀兗豫徐青荆益梁七州大水傷丨丨詔賑給之李頎詩男)
(耕女織蒙惠化麥熟雉鳴長丨丨權德輿詩白露丨丨熟清風天籟虛劉禹錫詩長安銅雀鳴丨丨與雲平杜荀鶴詩丨丨緣長道)
(寒雲約古城)農稼(後漢書樊宏傳宏父重世善丨丨好貨殖晉陽秋陶侃練核庶事勤務稼穡是以軍民勤于丨丨家給人)
(足柳宗元詩即事觀丨丨因時展物華)損稼(後漢書蔡邕傳邕上封事曰政有苛暴則虎狼食人貪利傷民則蝗蟲丨丨)
苖稼(吳志孫登傳登或射獵當由徑道常遠避良田不踐丨丨南史吳明徹傳明徹勤力耕種時亢旱丨丨焦枯明徹每之田)
(中號哭仰天自訴居數日有自田還者田苖已更生易林露我丨丨年歲大有歐陽修應天以實不以文賦貲財盡于私室丨丨盡)
(于農田徐仲雅詩剪開淨澗分丨丨劃破漣漪下釣筒)稻稼(晉書五行志太和六年六月丹陽晉陵吳郡吳興臨海五郡大)
(水丨丨蕩没)重稼(晉書唐彬傳北人侵掠北平以彬為使持節監幽州諸軍事彬既至鎮訓卒利兵廣農丨丨震威耀武宣)
(諭國命示以恩信)榖稼(宋書袁豹傳勦靡麗之巧棄難得之貨則彫偽者賤丨丨重矣謝靈運山居賦序今所賦既非京都)
(宫觀遊獵聲色之盛而敘山野草木水石丨丨之事庾信詩農談止丨丨野膳惟藜藿盧思道勞生論晨荷蓑笠白屋黃冠之伍夕)
(談丨丨霑體塗足之倫)從稼(宋書張永傳開兵丨丨前王以之兼隙耕戰遞勞先代以之經遠)犯稼(南史周朗傳朗)
(謝宋孝武曰臣在郡猛獸三食人蟲鼠丨丨以此二事上負陛下)田稼(魏書高祖紀京民始業農桑為本丨丨多少課督不)
(具以狀言)春稼(魏書世宗紀今時澤未降丨丨已旱或有孤老餒疾無人贍救因以致死暴露溝塹者洛陽部尉依法棺埋韓)
(維詩兩滋丨丨繁風動野花馥)百稼(魏書肅宗紀災害頻歲嘉雨弗洽丨丨燋萎晩種未下將成災年秋稔莫覬在予之責憂)
(懼震懷司馬光交趾獻奇獸賦風雨時若丨丨豐茂)害稼(唐書五行志開元二十二年八月榆關虸蚄蟲丨丨入平州界有羣)
(鳥來食一日而盡吕氏春秋蝗螟農夫得而殺之奚故為其丨丨也)閱稼(唐書陸贄傳丨丨以奠稅度産以㐮征料丁壯以計)
(庸占商賈以均利)能稼(家語良農丨丨不必能穡良工能巧不能為順)生稼(文子古之瀆水者因水之流也丨丨者因)
(地之宜也)作稼(吕氏春秋奚仲作車倉頡作書后稷丨丨臯陶作刑昆吾作陶夏鯀作城)草稼(吕氏春秋冬與夏不能兩)
(形丨與丨不能兩成)熟稼(淮南子不待雨而求丨丨必不得之數也)力稼(韓詩外傳率民丨丨學校庠序以立教事老飬)
(孤以化民陸游詩兒孫丨丨供賦租千年萬年報吾主王惲農里歌一餐到口還無濟辛苦田間丨丨人)株稼(神異經南方大)
(荒之中有樹焉名曰柤稼&KR2286;柤者柤梨也稼者丨丨也&KR2286;親䁥也三千歲作華九千歲作實)樹稼(論衡肥沃墝埆土地之本)
(性也肥而沃者性美丨丨豐茂蘇軾攓雲篇散為東郊霧凍作枯丨丨)親稼(譚子化書使民丨丨則怨誡民輕食則怒夫餌)
(者魚之嗜羶者蟻之慕以餌投魚魚必懼以羶投蟻蟻必去由不得化之道)勤稼(大業拾遺錄需支夫善耕婦人善織以五)
(色絲稍内口中兩手引而結之則成文錦丈人多力丨丨一日鋤十餘頃之地)靈稼(曹植社頌丨丨阿那一本十莖許敬宗賀)
(杭州等龍見并慶雲朱草表日告禎禨歲登丨丨)爲稼(嵇康飬生論丨丨于湯之世偏有一溉之功者雖歸于燋爛必一溉)
(者後枯白居易詩吾聞老農言丨丨愼在初)偃稼(梁簡文帝七召下車布德伐罪弔民風無丨丨雨不破塵)年稼(上官)
(儀為朝臣賀瑞石表淹歲亢陽離輝昇而玄澤降春疇罕闕震方建而丨丨登)饁稼(盧照隣詩歸休乘暇日丨丨返秋場)拾
稼(元結宿洄溪翁宅詩老翁八十猶能行將領兒孫行丨丨)時稼(劉長卿獨孤使君湖上林亭詩老農持鍤拜丨丨卷簾看)
(又梅堯臣詩秋山豁晴翠野老親丨丨)新稼(皇甫冉詩裛露收丨丨迎寒葺舊廬)枯稼(穆員蝗旱詩序矧夫既丨之丨)
(僅遺之粒其可望也)治稼(沈亞之旌故平盧軍節士文傭有操鋤為人丨丨者能勤榖滅糧歲得均穡至于傭子既耑地自入)
(其伍益相辦助)禹稼(吕温詩堯時既敬授丨丨斯肇植)望稼(馬戴詩丨丨周田隔登樓楚月生)溺稼(陸龜蒙甫)
(里先王傳躬負畚鍤率耕夫以為具由是歲波雖狂不能跳吾防丨吾丨也)野稼(歐陽修詩丨丨蕩浮雲晴山開叠嶂)畦
稼(王安石詩溜渠行碧玉丨丨卧青龍)視稼(劉子翬次韻張守詩不見䨇旌來丨丨憶君對酒豈能歡)勸稼(周邦彦汴)
(都賦又將敦本而丨丨開藉田之千畝)行稼(程俱詩勸農丨丨亦看山牛驥何妨共一閑)黃稼(釋參寥詩中田靄丨)
(丨爛漫如浮雲)晩稼(張翥詩快看一洗飛蝗盡猶及秋田丨丨青)寶稼(陳旅詩珠林錯落三華露丨丨離羅五色秋)
曾孫稼(詩丨丨之丨如茨如梁)如雲稼(李康運命論褰裳而涉汶陽之丘則天下之稼如雲矣白居易詩莫道丨)
(丨丨今秋雲不如又王禹偁詩瓊院觀雲稼金明閱水嬉)芒芒稼(束晳𥙷亡詩無高不播無下不植丨丨其丨參參其穡)
土作稼(陳仲師土牛賦維丨丨丨維牛配坤)繞場稼(白居易詩纍纍丨丨丨嘖嘖羣飛雀)樊遲稼(韓愈詩猶)
(嫌子夏儒肯學丨丨丨)可以稼(韓愈送李愿歸盤谷歌盤之土丨丨丨)
架(古訝切丨屋亦作枷)
韻藻禁架(後漢書方術傳徐登善巫術趙炳師事之但行丨丨所療皆除注丨丨禁術也)間架(唐書德宗紀建中四)
(年稅屋丨丨興元元年罷羅隠鎮海軍使院記肥楹巨棟丨丨相稱)戟架(唐書劉仲郢傳初仲郢為諫議大夫後每遷必烏集)
(升平第庭樹丨丨皆滿五日乃散)玉架(王勃詩丨丨殘書隠金壇舊迹迷王維鸚鵡賦登丨丨覘朱闈王建孔雀詞雕龍丨)
(丨嫌不栖夜夜思歸向南舞白居易見蕭侍御憶舊山草堂詩丨丨絆野鶴珠籠鏁冥鴻)
增冬架(詩維鵲有巢箋鵲之作巢丨至丨之至春乃成)椸枷(禮記男女不雜坐不同丨丨注椸音移皆置衣服之具黃)
(庭堅詩輕衣頗宜人裘褐就丨丨)衣架(晉書藝術王嘉傳人候之者至心則見之不至心則隠形不見衣服在架履杖猶存)
(或欲取其衣者終不及企而取之丨丨踰高而屋亦不大沈佺期七夕曝衣篇朝霞散彩差丨丨晚月分光劣鏡臺)結架(魏書)
(馮亮傳亮既雅愛山水又兼巧思丨丨巖林甚得棲遊之適陶宏景太平山日門館碑拓宇太平之東丨丨菁山之北謝靈運詩丨)
(丨非丹甍藉田資宿莽沈約詩多植息心侣丨丨山之足朱子遊白鹿洞詩深尋故轍迹喜見新丨丨)九架(唐書車服志三)
(品堂五間丨丨門三間五架五品堂五間七架門三間兩架六品七品堂三間五架庶人四架而門皆一門兩架)屋架(唐書)
(陳京傳帝討李希烈財用屈京與戸部侍郎趙贊請稅民丨丨籍賈人貲力以率貸之)符架(唐書方技傳葉法善世為道士)
(傳隂陽占繇丨丨之術能壓劾怪物)搆架(劉邵人物志聰能聽序謂之名物之材思能造端謂之丨丨之材癸辛雜識沈德和)
(圍有太湖三大石各高數丈有名于時其後賈師憲欲得之募力夫數百人以土木丨大丨懸巨絙縋城而出陸龜蒙江湖散人歌)
(夜栖止與禽獸雜獨自丨丨縱横枝)石架(神仙傳王烈者入河東抱犢山中見一石室室中有丨丨架上有素書兩卷莫識其)
(文字不敢收取却着架上暗書得數十字形體以示嵇康康盡識乃與康俱往及至失所在烈私語弟子曰叔夜未合得道故也王)
(績贈李徵君大夀詩有書橫丨丨無氊坐土牀)層架(搜神記會稽賀瑀疾死三日復蘇云上天見官府入曲房房中有丨丨上)
(層有印中層有劍使瑀惟意所取瑀取劍以出門吏問何得云得劍曰恨不得印可策百神劍惟得使社公耳)凌架(鍾嶸詩品)
(王元長創其首謝朓沈約楊其波于是士流景慕務為精密襞積細微專相丨丨)作架(齊民要術葡萄蔓延性緣不能自舉)
(丨丨以承之葉密隂厚可以避熱)架架(荆楚歲時記春分日民並種戒火草于屋上有鳥如烏先雞而鳴丨丨格格民候此)
(鳥則入田以為候)五架(叚安節樂府雜錄宫懸四面每面丨丨架即簨簴也)拓架(終南十志樾館者蓋即林取材基巔)
(丨丨以加茅茨居不期逸為不至勞任昉齊竟陵文宣王行狀依林搆宇傍巖丨丨)締架(終南十志草堂者蓋因自然之溪阜)
(以當墉洫資人力之丨丨後加茅茨)列架(雲仙雜記倪若水藏書甚多丨丨不足叠窗安置不見天日子弟直日看書借書者)
(先投束脩羊)筆架(開元天寳遺事蘇頲有一錦紋花石縷為丨丨每天欲雨津出如汗致虛雜俎羲之有巧石丨丨名扈班)
(獻之有班竹筆筒名裘鍾皆世無其匹洞天清錄邵石寳慶府所出色黑多以作博棋子刻作丨丨並無自然峯巒杜甫詩丨丨霑)
(窗雨書籖映隙曛羅隠詩珊瑚丨丨真珠履曾和陳王幾首詩楊萬里過烏沙望大唐石峰詩大唐六峯争出迎水晶丨丨琉璃屏)
水架(杜綰雲林石譜太湖石産洞庭水中採人携鎚鏨入深水中取鑿貫以巨索浮大舟設丨丨絞而出之謝朓三日侍宴曲)
(水應詔詩閒館巖敞長廊丨丨)數架(朱弁曲洧舊聞木香有二種俗說檀心者號酴醿京師初無此花始禁中有丨丨花時民)
(間或得之相贈遺號禁花)滿架(瑯嬛記張茂先嘗遊于洞宫遇一人共至大石中忽然有門引華入一室中陳書丨丨其人曰)
(此歴代史也又至一室曰萬國志也每室各有竒書華問地名對曰瑯嬛福地也華後著博物志多瑯嬛中所得方干詩世人如要)
(問生涯丨丨堆床是五車又高駢詩水晶簾動微風起丨丨薔薇一院香徐寅詩薔薇花盡薰風起綠葉空隨丨丨藤歐陽修詩蒲)
(萄憶見初引蔓翠葉隂隂還丨丨王安石詩殺青丨丨書新繕生白當窗室久虚)鼓架(李衎畫竹譜畫法所忌不可不知所)
(謂衝天撞地偏重偏輕對節排竿丨丨勝眼前枝後葉此為十病)插架(趙時庚金漳蘭譜丨引葉之丨平護根之沙防蚯蚓)
(之傷禁螻螘之穴韓愈送諸葛覺往隨州讀書詩鄴侯家多書丨丨三萬軸陸龜蒙詩丨丨幾萬軸森森若戈鋋韓駒葺春軒詩千)
(簽丨丨似蓬館白拂挂壁如僧宫沈與求詩從今輒莫慚枵腹一飽須煩丨丨書)編架(范成大桂海器志猺人弩又名丨丨)
(弩無箭槽丨丨而射也)盤架(周密乾淳歲時記朝廷元日冬至後苑排辦御筵于清燕殿用插食丨丨午後修内司排辦晚)
(筵于慶瑞殿用烟火進市食賞燈並如元夕)藤架(上官昭容詩書引丨為丨人將薜作衣李嶠詩影低丨丨密香動藥欄開)
(杜甫詩露裛思丨丨烟霏想桂叢姚合詩連舍惟丨丨侵階是藥畦又白居易詩繞廊紫丨丨夾砌紅藥欄)砌架(王勃兜率)
(寺浮圖碑高列丨丨㢠廻浮輕軒)盈架(崔融報三原李少府詩道書丨丨物外之情足徵也)朱架(陶翰狐白裘賦寒披鶴氅)
(曉安丨丨)逐架(儲光羲駕簷藤詩生枝丨丨遠吐葉向門深)一架(岑參詩中庭井欄上丨丨獮猴桃李咸用詩草堂書)
(丨丨苔徑竹千竿裴說薔薇詩丨丨長條萬朵春嫩紅深綠小窠勻鄭俠詩東牀書丨丨西榻經一函范成大直宿玉堂懷舊作當)
(年曾識青青髩惟有墻東丨丨花)傍架(杜甫西郊詩丨丨齊書帙看題檢藥囊王惲秋懷詩丨丨整齊書帙亂繞籬料理菊)
(枝殘)落架(獨孤及詩蓁蓁葉成幄璀璀花丨丨韓維酴醿詩平生為愛此香濃仰面常迎丨丨風)金架(張莒放籠鷹賦)
(雕龍永閉念受紲之多虞丨丨爰辭俾凌風而得路)横架(張籍詩梧桐葉下黃金井丨丨轆轤牽素綆)舊架(元稹詩丨)
(丨已新焚新茅又初架)初架(見上)風架(白居易詩露床青篾簟丨丨白蕉衣)修架(韓愈詩寒空聳危闕曉色曜丨)
(丨曾鞏讀書詩長編倚丨丨大軸觧深嚢)高架(韓愈葡萄詩新莖未徧半猶枯丨丨支離倒復扶李建勲薔薇詩忘歸醉客臨)
(丨丨恃寵佳人索好枝梅堯臣志來上人寄示酴醿花有感詩京都三月酴醿開丨丨交垂自為洞)雲架(王鋌詩丨丨重樓出)
(郡城虹梁雅韻仲宣情)萬架(李山甫柳詩春來不忍登樓望丨丨金絲着地嬌)網架(陸龜蒙詩盡趁晴明脩丨丨每)
(和烟雨掉繰車)壓架(李建勲薔薇詩裛露早英濃丨丨背人狂蔓暗穿墻陸游詩福州正月把離杯已見酴醿丨丨開楊萬里)
(食葡萄詩隆冬丨丨無人摘雪打冰封不曾拆廼賢詩佛桑一樹隔河西丨丨葡萄日影低)書架(梅堯臣詩重臘雪花方漫)
(漫宿廳丨丨自層層劉克莊詩收得去年丨在丨憶君燈下展來看)懶架(歐陽修詩蒼蠅蠛蠓任緣撲蠧書丨丨抛縱横林逋)
(春日懷歴陽詩一榻竹風横丨丨半軒花月倒頑盆陸游詩醉床酒解香初過丨丨書横夢未殘)垂架(朱子詩手種猴桃丨)
(丨綠養得鵾鷄鳴角角)苔架(范成大詩丨丨塵侵毬路暗花書墨漬笏頭班)欹架(范成大詩照叢菊靨萬黃金丨丨微)
(條半綠隂)半架(楊萬里詩小小樓臨短短墻長春丨丨動紅香)委架(葉適詩蛛絲丨丨詩書愠鷺羽空陂菡蓞愁)畫
架(釋惠洪鞦韆詩丨丨䨇裁翠絡偏佳人春戲小樓前)幽架(釋惠洪詩盡籖書策齊丨丨已買漁舟泊小灘)小架(薩都)
(拉題四時宫人圖詩鳳凰丨丨懸夜月一女侍鏡觀濃妝)搭架(張雨贈别了堂上人詩老僧十年不出戸袈娑丨丨風披披)
巖架(張雨菌閣詩丨丨菌芝閣榜題松雪扉)露架(宋无詩風窗秋疑蠧葉語丨丨夜憶虬柯垂)走架(洪希文葡)
(萄詩丨丨龍鬚弱不支炎天待月立多時)
兩重架(郭槖駝種樹書竹種時斬去梢仍為架扶之使根不搖易活或云不須斬梢作丨丨丨尤妙)鞦韆架(開元)
(天寳遺事唐天寳宫中至寒食節競築丨丨丨古今藝術圖北方寒食為丨丨戲以習輕趫後乃以採䋲懸木立丨士女坐其上推)
(引之張昱詩相扶相曳還宫去笑說丨丨丨下來)七層架(楊文公談苑白居易作六帖以陶家缾數千各隨門目作丨丨)
(丨列置齋中命諸生采集其事𩔖投缾倒取之抄錄成書故其所記時代各無次序)酴醿架(長安志員半干庄在焦戴川北)
(枕白鹿原蓮塘竹徑丨丨丨海棠洞會景堂花塢藥畦誠齋雜記范蜀公居許下于長嘯堂前作丨丨丨每春季花時宴客其下有)
(花墮酒中者飲一大白微風過則舉座無遺時謂之飛英會晁仲之詩丨丨丨倒花仍發薜荔牆摧石亦移林光朝詩丨丨丨下提)
(春榼簷蔔林中滴夜槽貢奎丨丨丨詩丨丨壓高丨皎皎晩日烘)紫檀架(張君房麗情集沈翹翹文宗時宫人有白玉方)
(響以犀為椎以丨丨為丨後出宫歸秦氏)西北架(王銍國老談苑太宗嘗幸龍圖閣䦧書指丨丨丨一漆函上親自署鑰者)
(謂學士陳堯咨曰此田錫章疏也已而愴然久之)第一架(陸游天彭牡丹譜狀元紅者重葉深紅花彭人以冠花品多葉)
(者謂之丨丨丨葉少而色稍淺者謂之第二架)百餘架(周密乾淳歲時記宫漏既深始宣放烟火丨丨丨干是樂聲四起燭)
(影縱横而駕始還矣)葡萄架(春渚紀聞紹聖間青州官庭前丨丨丨上得一龍蛻李嶠藤詩色映丨丨丨花分竹葉杯儲光)
(羲薔薇篇丨丨丨上朝光滿楊柳園中暝鳥飛張諤詩昨夜丨丨初上丨今朝楊柳半垂堤趙孟頫詩丨丨丨空墮殷玉遥夜露寒)
(生體票)木香架(宣靖妖化錄靖康元年梨樹生豆莢丨丨丨生蒲桃可食元淮文婦詞丨丨丨畔薔薇落簾幕無風燕子)
(飛)倒樹架(王維燕子龕禪師詞橋因丨丨丨柵植垂藤縳)五千架(顧况宛陵公署記略丨丨丨圬墁赭堊燭乎一)
(川竹釘木屑皆適所用前鎮未之有也)剛鏃架(敬騫射隼高墉賦原夫丨丨初丨勁弦正張引彎彎之月影迸的的之星)
(光)宿鳳架(陸龜蒙詩閒開飛龜帙静倚丨丨丨)珊瑚架(羅隠詩徐陵筆硯丨丨丨趙勝賓朋玳瑁簪)緣庭
架(晁𥙷之詩况我自散材谷口窮耕者去年秋不在匏瓠丨丨丨)松葉架(楊萬里詩羊角豆纏丨丨丨鷄冠花隔竹槍籬)
金沙架(楊萬里詩筍輿低過丨丨丨籬落疎圈芍藥軒)茅三架(戴復古姪孫子淵新居落成詩安得丨丨丨為隣住)
(汝傍)半空架(郝經葡萄詩支離丨丨丨串草十里洞)
雲檀香架(杜陽雜編唐文宗時有宫娥進一白玉方響光明潔冷可照數十步以犀為槌以丨丨丨為丨芳馥着人彌月)
(不散)
詐(側駕切僞也)
韻藻行詐(論語久矣哉由之丨丨也漢書叙傳班固自諭曰韓設辨以徼君吕丨丨以賈國後漢書劉陶傳議者不逹農)
(殖之本多言鑄冶之便或欲因緣丨丨以賈國利李德裕方士論若以其詐而可誅則公孫卿欒大無非丨丨殺其干勢利以自衒)
(者足以大戒)逆詐(論語不丨丨不億不信)愚詐(論語古之愚也直今之丨也丨而已矣)謀詐(史記樗里子甘)
(茂傳太史公曰樗里子以骨肉重而秦人稱其智甘茂顯名諸侯重彊齊楚甘羅年少然出一奇計聲稱後世方秦之彊時天下尤)
(趨丨丨哉漢書文帝紀大臣遂使人迎代王郎中令張武等議皆曰漢大臣皆故高帝將習兵事多丨丨其屬意非止此也)設
詐(史記樂毅傳齊田單後與騎劫戰果丨丨誑燕軍遂破騎劫于即墨下淮南子設智以驚愚丨丨以巧上漢書董仲舒傳昔者)
(魯君問柳下惠吾欲伐齊何如柳下惠曰不可歸而有憂色曰吾聞伐國不問仁人此言何為至于我哉徒見問爾且猶羞之况丨)
(丨以伐吳虖)餙詐(史記公孫弘傳汲黯曰弘位在三公奉禄甚多然為布被此詐也上問弘弘謝曰夫以三公為布被誠丨)
(丨欲以釣名如汲黯言且無汲黯忠陛下安得聞此言上益厚之後漢書杜林傳論夫威彊以自禦力損則身危丨丨以圖已詐窮)
(則道屈晉書解系等傳論或抗忠盡節或丨丨懷姦雖邪正殊途而咸至誅戮楊於陵謝手詔許受吐蕃信物表俾無丨丨之虞實)
(感曲成之道謝觀誤筆成蠅賦巧以丨丨假能亂真)巧詐(史記日者傳司馬季主曰初試官時倍力為丨丨餙虛功執空文以)
(調主上漢書吾丘夀王傳海内抗敝丨丨並生後漢書王符傳或作汎車瓦狗諸戲弄之具以丨丨小兒皆無益也淮南子丨丨藏)
(于胸中則純白不備而神德不全矣說苑丨丨不如拙誠曹植當事君行丨丨寧拙誠楊䕫復宫闕後上執政書蓋澆競日久煽為)
(朋黨内則丨丨萬變外則潔矩自任員半千蜀州青城縣令逹奚君神道碑既承澆競之餘復當丨丨之盛)夸詐(漢書韓愈)
(傳信平齊使人言漢王曰齊丨丨多變反覆之國南邊楚不為假王以填之其勢不定)權詐(漢書刑法志雄桀之士因埶輔)
(時作為丨丨以相傾覆隋書柳昂書上表曰自魏道將謝分割九區關右山東久為戰國各逞丨丨俱殉干戈論衡丨丨之臣高鳥)
(之弓狡兔之犬也抱朴子六國相吞豺虎力競高丨丨而下道德尚殺伐而廢退讓韓愈詩人情忌殊異世路多丨丨)狙詐
(漢書叙傳吳孫丨丨申商酷烈後漢書黨錮傳論霸德既衰丨丨萌起蜀志郤正傳縱横雲起丨丨如星竒邪蠭動智故萌生揚子)
(法言御得其道丨丨咸作使御失其道丨丨咸作敵庾信擬連珠膏唇喋喋市井營營或以如簧相進或以丨丨相傾陸龜蒙詩平)
(生守仁義所疾惟丨丨)言詐(家語行偽而堅丨丨而辨學非而博順非而澤)窮詐(淮南子諺曰鳥窮則噣獸窮則&KR2053;人)
(丨則丨)
紀信詐(史記高祖紀將軍丨丨乘王駕出為漢王誑楚故漢王得與數十騎出西門遁)追信詐(史記淮隂侯傳信度)
(上不我用即亡何聞信亡自追之居二日何來謁上上且怒且喜罵何曰若亡何也何曰臣追亡者上曰若所追者誰何曰韓信也)
(上復罵曰諸將亡者以十數公無所追丨丨丨也)
增鄙詐(禮記心中斯須不和不樂而丨丨之心入之矣外貌斯須不莊不敬而慢易之心入之矣)除詐(周禮司市掌市)
(之治教政刑以賈民禁偽而丨丨注賈民傭販之民能知物之偽民之詐故使之禁偽而丨丨也)爾詐(左傳我無丨丨爾無)
(我虞魏炤蜩甲賦莫懷丨丨仍謂我欺)不詐(國語郤至曰至聞之武人不亂知人丨丨仁人不黨)好詐(戰國策昔者萊)
(莒好謀陳蔡丨丨文中子惡衣薄食少思寡欲今人以為詐我則丨丨焉)姦詐(史記孝武帝紀汾隂巫錦見地如鈎狀掊視得)
(鼎河東太守勝以聞天子使使騐問得鼎無丨丨乃以禮祠迎鼎至甘泉又平凖書有司言三銖錢易丨丨乃更請諸郡國鑄五銖)
(錢漢書五行志若廼田獵馳騁不反宫室飲食沉湎不顧法度妄興繇役以奪民時作為丨丨以傷民財則木失其性矣劉禹錫平)
(權衡賦懸之而息彼丨丨正之而協于晨夜)變詐(史記三王世家齊地多丨丨不習禮義漢書東方朔傳舍人所問朔應聲)
(輙對丨丨鋒出無有窮者南史陳寳應傳寳應性反覆多丨丨荀子兵之所貴者勢利也所行者丨丨也韋曜博奕論以丨丨為務)
(則非忠信之事也)挾詐(史記白起傳秦軍射殺趙括括軍敗卒四十萬人降武安君恐為亂乃丨丨而盡坑殺之)懷詐
(史記汲黯傳上方向儒術尊公孫弘而黯常毁儒面觸公孫弘徒丨丨飾智以阿人主取容漢書朱慱傅縣有劇賊及它非常博移)
(書以詭責之其盡力有餘必加厚賞丨丨不稱誅罰輙行宋史胡宏傳紹興間上書曰王安石輕用已私紛更法令棄誠而丨丨興)
(利而忘義家語顔回問小人孔子曰毁人之善以為辯訐丨丨以為智幸人之有過恥學而羞不能小人也宋言斆鷄度關賦鷄伺)
(晨而風雨不渝人丨丨而關防可圖)多詐(史記公孫弘傳汲黯庭詰弘曰齊人丨丨而無情實始與臣等建此議今皆倍之不)
(忠上問弘弘謝曰知臣者以臣為忠不知臣者以臣為不忠上然弘言後漢書王良傳論季文子妾不衣帛魯人以為美談公孫弘)
(身服布被汲黯譏其丨丨唐書秦瓊傳叔寳與程䶧金計曰世充丨丨數與下咒誓乃巫嫗非撥亂主也因約俱西走管子有積寡)
(而食多者則民丨丨吕氏春秋民舍本而事末則好智好智則丨丨)造詐(史記滑稽傳齊王使淳于髠獻鵠于楚出邑門道飛)
(其鵠徒揭空籠丨丨成辭)爲詐(漢書景帝紀人不患其不知患其丨丨也)威詐(漢書王莽傳贊廼始恣睢奮其丨丨滔天)
(虐民窮凶極惡晉書叚灼傳表曰莽即位之後自謂得天人之助以為功廣三王德茂唐虞乃自驕矜奮其丨丨)淫詐(後漢)
(書光武帝紀贊炎正中微大盗移國九縣颷回三精霧塞人厭丨丨神思反德)僣詐(後漢書王昌等傳贊天地閉革野戰羣龍)
(昌芳丨丨梁齊連鋒)雄詐(後漢書孔融傳時年饑兵興撡表制酒禁融頻書争之多侮慢之辭既見撡丨丨漸著數不能堪故)
(發辭偏宕多致乖忤)機詐(後漢書酷吏傳贊大道既往刑禮為薄斯人散矣丨丨萌作)欺詐(魏志倉慈傳太和中遷燉)
(煌太守常日西域雜番欲來貢獻而諸豪族多逆斷絶既與貿遷丨丨侮易多不得分明番常怨望慈皆勞之)譎詐(晉書羊祜)
(傳將帥有欲進丨丨之策者輙飲以醇酒使不得言又王戎傳趙王倫子欲取戎為軍司博士王繇曰濬沖丨丨多端安肯為少年)
(用乃止隋書楊約傳性好沉静内多丨丨好學強記素友愛之曹冏六代論秦據勢勝之地騁丨丨之術)同詐(晉書石鑒傳詔)
(曰鍳備大臣吾所取信黜免未久尋復授用冀能𥙷過而乃與下丨丨所謂大臣義得爾乎)詭詐(晉書藝術傳序文成五利)
(逞丨丨而取寵榮隋書王充傳充捲髮豺聲沉猜多丨丨)矯詐(魏書劉仁之傳仁之外示長者内懷丨丨其對賓客破牀敝席)
(麤飯冷菜衣服故敗北史馮元興傳濟郡曹昂有學識舉秀才永安中除太學博士兼尚書郎常徒步上省以示清貧忽遇盗大失)
(綾縑時人鄙其丨丨摯虞决疑要注尚書臺召人用虎爪書告下用偃波書皆不可卒學以防丨丨)貴詐(隋書地理志江都弋)
(陽淮南鍾離蘄春同安廬江歴陽人性並躁勁風氣果决戰而丨丨此則其舊風也皇甫謐釋勸論若乃衰周之末丨丨賤誠牽於)
(權力以利安榮)智詐(隋書楊素傳論覽其奇策高文足為一時之傑然專以丨丨自立不由仁義文子為天下之民懷丨丨不)
(以相教積財不以相分故立天子以齊一之)謟詐(唐書百官志居官丨丨貪濁有狀為下下)尚詐(唐書柳冲傳文之弊)
(至于尚官官之弊至于尚姓姓之弊至于丨丨杜甫詩乞降那更得丨丨莫徒勞)作詐(越絶書范蠡丨丨成覇不合乃去)
誕詐(荀子上好權謀則臣下百吏丨丨之人乘是而後欺)盡詐(韓非子魯陽虎欲攻三桓不尅而奔齊景公禮之鮑文子)
(諫曰不可今君富于季孫而齊大于魯陽虎所以丨丨也景公乃囚陽虎)衆詐(吕氏春秋丨丨盈國不可以為安患非獨外也)
用詐(吕氏春秋臨難丨丨足以却敵)應詐(淮南子以詐丨丨以譎應譎若披蓑而救火毁瀆而止水乃愈益多)僞詐
(淮南子可行而不可言者趨舍也可言而不可行者丨丨也韓詩外傳丨丨不可長空虛不可守)怨詐(文中子今之為政者)
(任刑而棄德故其人丨以丨)投詐(宋祁筆記政必先罅姦人丨丨)騁詐(蔡邕釋誨智者丨丨辨者馳說)辯詐(李康)
(運命論文薄之弊漸于靈景丨丨之偽成于七國)外詐(王沉釋時論心懷内荏丨丨剛直)示詐(獨孤授藺相如全璧)
(賦我合詭以全變彼丨丨而望誠)助詐(謝觀以賢為寳賦何必積滿堂以逓矜易連城而丨丨)偷詐(雍陶千金裘賦)
(委此蒙茸之資被乎勤儉之化使狗盗之人盡息其丨丨)奇詐(石介棋詩運智丨復丨用心險且傾)眞詐(孔平仲詩精粗)
(較白黑情偽考丨丨)面詐(蘇軾詛楚文吾聞古秦俗丨丨背不汗)險詐(陸游詩丨丨沾沾不愧天交情回首薄如烟)
芒卯詐(史記魏世家昭王六年予秦河東地方四百里丨丨以丨重索隠注言卯以智詐見重于魏)四臣詐(劉向)
(說苑堯之九臣誠而能興于朝其丨丨丨而誅于野)上官詐(徐陵為王太尉僧辨答貞陽侯書且年倍漢昭勿明丨丨之丨)
(德踰姬誦彌昭周旦之誠)度關詐(皇甫湜鶴處雞羣賦動必以誠鄙丨丨之丨戒之在鬭非擅場之名)馬邑詐(李德)
(裕進幽州紀聖功碑文狀豈比周穆犬戎之征荒服不至漢武丨丨之丨羣帥無功)傳者詐(韓琦芍藥詩見者方知畫不眞)
(未見直疑丨丨丨)俗情詐(晁𥙷之詩人生形骸累未免丨丨丨)
亞(衣嫁切次也就也醜也)
韻藻流亞(晉書桓温傳少與沛國劉惔善惔嘗稱之曰温眼如紫石稜鬚作蝐毛磔孫仲謀晉宣王之丨丨也又隠逸傳)
(論公和之居窟室裳惟編草誡叔夜而凝神鑒威輦之處叢祠衣無全帛對子荆而陳貞則並柳禽尚平之丨丨按公和孫登字威)
(輦董和字南史王籍傳籍甚工草書筆勢遒放孔琳之丨丨也又陸慧曉傳慧曉父子真仕宋為海陵太守王僧逹為吳郡太守入)
(昌門曰陸子真五世内侍我之丨丨陳傅良送宋國博詩嗟乎夫子幸遭時諸公衮衮皆丨丨)
管蕭亞(蜀志諸葛亮評可謂識治之良丨丨之丨匹矣晉書慕容恪載記臨終暐問以後事恪曰吳王文武兼才丨丨之丨)
(若任之以政國其少安)風吹亞(韓愈詩朝雲暮雨成古墟蕭蕭野竹丨丨丨)
增惟亞(書越在内服百僚庶尹丨丨惟服宗工)侯亞(詩侯主侯伯丨丨侯旅)倫亞(晉書應詹傳封觀陽縣侯)
(食邑一千六百戶上疏讓曰臣雖忝當一隊策無微略勞不汗馬猥以疏賤丨丨親密乞㢠廻謬恩聽其所守)已亞(晉書王機)
(傳嘗慕王澄為人澄亦雅知之以為丨丨遂與友善)相亞(南史始安王休仁傳休仁年與明帝丨丨俱好文籍素相愛劉熙釋)
(名兩壻丨謂曰丨言並來至女氏門姊夫在前妹夫在後亦丨丨而相倚共成其禮也晉中興書江灌字道羣有才器與從兄逌名)
(丨丨仕尚書中護軍沈彬詩古樹著行臨遠岸暮山丨丨出微烟陸龜蒙詩官居乘佩服一一自丨丨王禹偁藉田賦或五或九降)
(殺之義有倫爾公爾侯貴賤之班丨丨)通亞(張鷟朝野僉載歐陽通詢之子善書瘦怯于父常自矜能薛純陀亦效歐陽艸)
(傷于肥鈍亦丨之丨也)高亞(劇談錄咸通九年春華隂縣南一夕風雨暴作有龍移湫自遠而至先是崖壠丨丨無貯水之)
(所此夕㢠廻徙數丈小山從東西直亘南北峰巒草樹一無所傷袁桷新安芍藥歌輕朱深白鑄顔色丨丨綠𣗳争精神)匹亞
(歲寒堂詩話劉隨州筆力豪贍氣格老成與杜子美並峙其得意處子美之丨丨也長城之目蓋不徒然韓琦芍藥詩仙家冠子鏤)
(紅雲金線粧治無丨丨黃庭堅詩新晴百鳥語各自有丨丨)德亞(獨醒雜錄山谷喜書寒山詩曰此淵明之丨丨也)逼
亞(湖湘野錄廬山羅漢小南禪師汀洲張氏子准世系以黃龍是大父名既同而道望丨丨故叢林目為小南尊黃龍為老南)
傾亞(傅休奕却東西門行回目流神光丨丨有餘姿柳宗元柳州東亭記艸木猥奥有崖谷丨丨缺圯豕得以為囿蛇得以為)
(藪人莫能居)枝亞(杜審言詩葉疎荷已晚丨丨果新肥李嘉祐詩霜濃竹丨丨歲晚荻花深元稹雪詩敲扶密竹丨猶丨煦)
(暖寒禽氣漸疎)花亞(杜甫詩丨丨欲移竹鳥窺新捲簾陳造詩香温金鑿落丨丨錦屠蘇)風亞(元稹紅芍藥詩烟輕琉璃)
(葉丨丨珊瑚朵唐球詩月籠翠葉秋承露丨丨繁梢暝掃烟)偃亞(白居易詩荒凉滿庭草丨丨侵簷竹張表詩步尋修竹寺)
(古木争丨丨王曾矮松賦高不倍尋周且百尺輪囷丨丨觀者駭目)三亞(于邵容州刺史李公去思碑序丨丨京邑兼中司之)
(貴復為宫相在常伯之位)道亞(杜佑戶口人丁論功侔管葛丨丨伊吕)松亞(許渾詩丨丨竹珊珊心知萬里歡鄭谷詩)
(坐來幽興在丨丨小窗前)竹亞(譚用之詩花開鸚鵡韋郎曲丨丨虬龍白帝溪辛愿題游彦明林園詩花低暖蘂斜窺水丨丨)
(晴梢巧避山)微亞(王禹偁牡丹詩半傾留粉蝶丨丨摘宜男)中亞(狄遵度鑿二江賦勁崖挺以丨丨兮激狂瀾而右旋)
雪亞(薩都拉送王僉事之淮東詩使君臘月揚州去東閣梅開丨丨枝)杜亞(唐書丨丨傳丨丨拜淮南節度使泛九曲)
(池曳繡為帆)
顔冉亞(後漢書邊讓傳議郎蔡邕薦于何進曰使讓生在唐虞則元凱之次運值仲尼則丨丨之丨)良平亞(魏志)
(荀彧等傳論荀彧賈詡庶乎筭無遺策經逹權變其丨丨之丨歟)軒轅亞(晉書石勒載記勒謂徐光曰朕方自古開基何)
(等主也對曰神武籌略邁于高皇雄藝卓犖超絶魏祖自三王已來無可比也其丨丨之丨乎)鳳鳥亞(禽經鸞者丨丨之丨)
(始生𩔖鳳久則五彩變易故字從變)王弼亞(文士傳郭象少有才理慕道好學託志老莊時人咸以為丨丨之丨)手板
亞(蘇頲隴上記烏重胤葬先世掘得石碑有云牛領岡前紅簫隴下葬用丙日丨丨相丨重胤依而用之)東陽亞(李嗣)
(眞後書品邵陵王王司空是丨丨之丨房司隸張益州參小令之體)道望亞(湖湘野錄雲居舜禪師以皇祐間住棲賢而與)
(歸宗寳公開先暹公同安南公圓通納公丨丨相丨禪徒交往廬山叢林于斯為盛)雅頌亞(班固兩都賦序雍容揄揚著于)
(後嗣抑亦丨丨之丨也)儒林亞(任昉王文憲集序賀生逹禮之宗蔡公丨丨之丨)陳留亞(杜甫遣懷詩名今丨)
(丨丨劇則貝魏俱)簷楹亞(元稹詩邊緣堤岸斜詰屈丨丨丨)修鱗亞(元稹小松詩簷礙丨丨丨霜侵簇翠黃)
冠暫亞(陸龜蒙詩經略彴時丨丨丨佩笭箵後帶頻搊)叢菊亞(韓偓詠露詩光濕最宜丨丨丨蕩搖無奈綠荷乾)
高桅亞(蘇軾詩憶昔還鄉泝巴峽落帆樊口丨丨丨)一枝亞(蘇軾詩已經弱柳萬絲垂尚有殘梅丨丨丨范成大)
(詩冷落銅瓶丨丨丨今年天女亦酸寒)市人亞(晁𥙷之詩安能效乾没肩與丨丨丨)短牆亞(陳造出郭詩遊人幾)
(許健倒去紅粉誰家丨丨丨)三峽亞(范成大虎牙灘詩一灘今始嘗丨丨此其丨)羅門亞(范成大除夜詩寂歴)
(丨丨丨温黁藥鼎煨)珠蘂亞(馬祖常試院雜題詩省樹春回丨丨丨御溝冰泮纈波齊)盤谷亞(馬祖常度居庸關詩)
(高與蜀道齊深乃丨丨丨)
婭(衣嫁切爾雅兩壻相謂為亞或作婭)
韻藻姻婭(詩𤨏𤨏丨丨則無膴仕左傳為父子兄弟姑姊甥舅昏媾丨丨以象天明注六親和睦以事嚴父若衆星之拱)
(辰極也隋書于義等傳論于義竇榮定等或南陽丨丨或豐邑舊遊運屬時來俱宣力用唐書裴寂傳帝嘗從容誇語曰前王多興)
(細微我家隴西舊族世丨丨帝室公復華胄職官光顯非劉季亭長蕭刀筆吏比也我與公無愧焉劉尹别傳惔既令望丨丨帝室)
(故屢居逹官然性不偶俗心淡榮利王灣晩春詣蘇州敬贈武員外詩爰從丨丨貶豈失忠信防杜甫送高司直尋封閬州詩與子)
(丨丨間既親亦有故又簡吳即司法詩却為丨丨過逢地許坐曾軒每散愁韓愈詩名聲荷朋友援引乏丨丨孔平仲子明碁敗輸)
(墨詩語舊則鄉邦論親乃丨丨)
增親婭(後漢書酷吏傳序自中興以後科網稍密吏人之嚴害者方與前世省矣而閹人丨丨侵虐天下至使陽球磔王甫)
(之屍張儉剖曹節之墓雖厭快衆憤亦云酷矣南史孫瑒傳王僧辨討侯景王琳為前軍琳與瑒丨丨乃表薦為宜都太守魏書臨)
(淮王譚傳昌子彧博覽羣書不為章句然居官不能清白所進舉止於丨丨為識者所譏)婚婭(唐書柳沖傳山東之人質故尚)
(丨丨其信可與也)宗婭(唐書裴度傳李訓之禍宦官肆威以逞凡訓注丨丨賓客悉收逮訊報苛慘度上疏申理全活數十)
(姓)支婭(唐書李華傳天寳十一載遷監察御史宰相楊國忠丨丨所在横猾華出使劾按不撓州縣肅然)朋婭(陸倕)
(别後寄贈詩促膝豈異人戚戚皆丨丨)
罅(呼訝切廣韻孔丨)
韻藻巇罅(鬼谷扺巇丨者丨也罅者𡼏也𡼏者成隙也聖人于丨丨則抵之以法)補罅(韓愈進學解丨苴丨漏張)
(皇幽渺富弼定州閱古堂詩序堙漏丨丨一面完固陸游詩屋漏徙我牀忩破丨其丨)天罅(韓愈縣齋有懷詩湖波翻日車)
(嶺石坼丨丨方干詩仰瞻青壁開丨丨斗轉寒灣避石稜徐績瓊花歌丨丨地竅掬精粹蟾身驪頷偷光華孫覿讀沈德潤詩卷詩)
(懸知擲地響自欲𥙷丨丨)
增疏罅(史記田敬仲完世家騶忌子見三月而受相印淳于髠曰弓膠昔幹所以為合也然而不能𫝊合丨丨騶忌子曰謹)
(受令請謹自附于萬民)石罅(宋史五行志紹興間漢陽軍有石榴枝插于丨丨秀茂成隂爾雅翼鱖魚夏月盛熱時好藏丨)
(丨中酉陽雜俎倭國僧金剛三昧蜀僧廣昇約遊峨嵋同雇一夫負笈山南頂徑狹俄轉而待負笈忽入丨丨僧廣昇先覽即牽之)
(力不勝視丨丨甚細若隨笈而開也衆因組衣斷蔓出之笈纔出亦隨合衆詰之曰我嘗薪于此有道士住此隙内每假我舂藥適)
(亦招我我不覺入杜綰雲林石譜錢唐千傾院有石一塊高數尺舊有小承天法喜堂徒弟折衣鉢得此石直五百餘千其石四面)
(嵌空嶮怪洞穴委曲于丨丨間植枇杷一株頗年遠方輿要覽天台石橋丨丨有木瓜華時有蛇盤紏至實落供大士乃去西吳記)
(吳興德清慈相寺石壁下晉咸和僧曇卓庵其處鑿丨丨如半月得泉清凉甘美張淏艮嶽記自山蹊丨丨搴條下平陸中立而四)
(顧則巖峽洞穴亭閣樓觀喬木茂草四面周匝雍陶詩兩崖開盡水㢠廻環一葉纔通丨丨間王禹偁詩泉乎未遇人丨丨徒流迸)
不罅(太元經密密丨丨嬪于天測曰密密丨丨並天功也)先罅(宋祁筆記政必丨丨姦人投詐)寸罅(何先異同記譬)
(如嘉穀纖莠必除譬彼長堤丨丨必塞)無罅(曾鞏後耳目志蟲之食木無鋒可見𧖟之作繭丨丨可尋)出罅(張淏艮嶽)
(記穿石丨丨岡連阜屬東西相望前後相續)縫罅(湖湘野錄真淨和尚風穴頌曰五白猫兒爪距獰飬來堂上絶蟲行分明)
(上樹安身法切忌遺言許外甥寂音尊者以頌發明風穴意曰五白猫兒無丨丨等閒抛出令人怕翻身跳擲百千般冷地看他成)
(話欛)巖罅(金華游錄觀音洞從丨丨越石限而入展轉愈高扳援至觀音前其石像天成垂衣伸一足如土偶者皮日休茶塢)
(詩石窪泉似掬丨丨雲如縷又袁桷䨇魚研歌須臾海枯不可下駢頭躍入空丨丨)旁罅(甬東游記觀音洞瞰海外巉中裂大)
(石紫黑丨丨而兩岐)栗罅(韓翃詩風剪荷衣碎霜迎丨丨開)松罅(杜荀鶴詩罷定磬敲丨丨月解眠茶煑石根泉)林
罅(沈彬詩眼穿丨丨見郴州李覯秋隂詩天落水中兼雁影露啼丨丨帶楓香釋圓至重登牛頭峰詩悠然顧吾影殘日在丨丨)
(元好問赤石谷詩丨丨隂崖霧杳冥石根寒溜玉玎玲)葉罅(歐陽修詩紅榴最晩子已繁猶有殘花藏丨丨陸游詩乍拆孤)
(花藏丨丨晚歸䨇燕拂簾旌劉子翬詩層巔月欲上炯炯木丨丨)百罅(孔平仲大風發長蘆詩磔砉時有聲丨丨水爭入)
隙罅(蘇軾泉上佛跡巖詩至今餘丨丨流出千斛乳張耒與友人論文詩但于文最高窺不見丨丨)明罅(方鳳金華三洞)
(詩天光一道燭扉内知此丨丨從何穿)完罅(周邦彦汴都賦黜隋之陋更唐之故補敝丨丨剔朽焚蠧)發罅(王令荅束)
(徽之索詩詩無門隔籓籬丨丨窺堂奥)竹罅(汪藻詩稍培幽桂出窗底時放青山來丨丨)一罅(程俱詩千山脉理漬)
(清甘丨丨涓涓流石液范成大初入巫峽詩卓午三竿日中間丨丨天顧瑛詩山㢠廻鳥道千盤盡天入龍門丨丨通)忩罅(陸游)
(詩野藤蟠屈入丨丨濕菌扶疎生屋梁)樹罅(陸游詩重滴竹梢露疎見丨丨星又丨丨忽明知月上竹梢微動覺風生)栗
罅(陸游詩新霜拆丨丨宿雨飽豆莢)碧罅(范成大詩蒼牛飲前池丨丨灔微瀨)雲罅(范成大夜雨快晴詩稍聞水繞)
(屋除鳴不覺星從丨丨吐)孔罅(戴復古詩神功巧穿鑿石壁生丨丨)坼罅(柳貫游五洩山詩赤日行空垂倒景青天丨丨)
(拔飛流)
竹林罅(范成大詩牛眠草色裏犬吠丨丨丨)青玉罅(雷淵濟南珍珠泉詩抉開丨丨丨渾渾流珠璣)
跨(苦化切越也又兩股間)
韻藻征鞍跨(蘇軾詩無事若相思丨丨還一丨)
增白跨(詩有驈有皇傳驪馬丨丨曰驈)出跨(漢書韓信傳淮隂少年侮信曰若雖長大好帶刀劍怯耳衆辱信曰能死)
(刺我不能丨丨下于是信孰視俛丨丨下蘇軾詩唾面慎勿拭丨丨當俛就)陵跨(後漢書梁冀傳冀大起第舍臺閣周通更)
(相臨望飛梁石蹬丨丨水道晉書王湛等傳論繡桷雕楹丨丨於宸極驪珍冶質充牣於帷房鮑照登大雷岸與妹書南則積山萬)
(狀争氣負高含霞飲景參差代雄丨丨長隴黃庭堅寄陳適用詩觀君氣如虹十軰可丨丨郝經詩日斜過雲門丨丨方半醉)含
跨(鍾嶸詩品謝靈運才高詞盛富豔難蹤固已丨丨劉郭陵轢潘左)盜跨(冷齋夜話王文公與俞秀老至報寧公方假寐)
(秀老私跨驢入法雲謁寶覺禪師公知之有頃秀老至公佯睡睡起遣秀老下階曰為僧子乃敢丨丨吾驢)雄跨(米芾畫史)
(唐韓幹圖于闐所進黃馬賦高標丨丨而獅子攘獰逸氣下衰而照夜矜穏韓愈嘲魯連子詩開端要驚人丨丨吾厭矣王惲華不)
(注歌乾坤乃有此丨丨吳師道遊西山玉泉詩截流累石作平地修梁丨丨相緯經)魚跨(枚乘七發逐馬鳴鑣丨丨麋角注丨)
(丨跨度魚也麋角執麋之角也)游跨(陸機答賈謐詩丨丨三春情固二秋)穹跨(鮑照從登香爐峰詩青冥搖煙樹丨丨負)
(天石李白詩巖巒行丨丨峰嶂亦冥密)曠跨(鮑照尺蠖賦當静泉渟遇躁風驚起軒軀以丨丨伏累氣而併形)欵跨
(謝靈運嶺表賦若乃長山丨丨外内乖隔下無伏流上無夷跡麕鹿望岡而旋歸鴻雁覩峯而返翮)兼跨(蕭子良墾田表京尹)
(雖居都邑而境壤丨丨廣袤周輪幾將千里縈原抱隰其處甚多舊遏古塘非惟一所)左跨(梁元帝賦虹橋丨丨鴈苑南通)
躡跨(劉孝綽三日侍安成王曲水宴詩丨丨兼流采襟喉邇封甸)飛跨(何遜七召百丈杳冥以丨丨九層鬱律以階梯)
遠跨(江總元圃石室銘丨丨飛梁俛臨倒景陸游詩老夫乘興忽西游丨丨秦吳萬里秋)枕跨(庾信擬連珠雷驚獸駭電)
(激風驅陵歴開塞丨丨江湖)迴跨(岑文本詔冊虢王為青州刺史文若乃淄源丨丨岱趾斜臨)新跨(李白詩騮馬丨)
(丨白玉鞍戰罷沙場月色寒)却跨(杜甫送樊侍御赴漢中詩頓兵岐梁下丨丨沙漠裔)連跨(韓愈縣齋有懷詩軍書既)
(頻召戎馬乃丨丨)並跨(梅堯臣詩水官自有真龍騎兩佐丨丨鯨尾螭)虹跨(劉筠宣曲詩丨丨屋臺晚螢飛下苑凉)
駕跨(范浚詩丨丨八駿驅東西高升崑崙躡瑶池)夢跨(劉子翬詩丨丨冰輪出瑶海一笑碌碌瀛洲仙僧明本詩醉乘)
(白鶴登銀闕丨丨青鸞入絳宫)醉跨(陸游詩陽狂自是英豪事村市歸來丨丨牛)穩跨(方岳詩每尋詩去必遷坐丨丨)
(牛歸不問津虞集詩鄉里健兒弓弩手詔許征鞍常丨丨于石詩虛名不落人間世一逕松風丨丨牛)横跨(鄭震爛柯山詩)
(飛梁丨丨丹虹影絶頂平鋪白玉堆釋善住詩直從隄上去丨丨水中央)鵬跨(袁裒聯句詩海丨丨南雲一去抉浩蕩)常
跨(馬祖常度居庸關詩筍輿約重來羸馬苦丨丨)足跨(楊維禎題錢選畫長江萬里圖詩腰纏丨丨揚州鶴樓船不用蓬莱)
(兵)
埋璧跨(左傳初共王有寵子五人無適立焉曰當璧而拜者神所立也乃與巴姬密丨丨於大庭使五人齊而長入拜康王)
(丨之靈王肘加焉子午子晳皆遠之平王弱抱而入再拜皆厭紐)不復跨(宋書宗室傳臨川王義慶愛好文義才詞雖不)
(多然足為宗室之表受任歴藩無浮淫之過少善騎乘及長丨丨丨馬招聚文學之士近遠必至)兩足跨(釋名釋衣服鞾)
(跨也丨丨各以一丨騎也)千尋跨(庾信詠畫屏風詩高閣丨丨丨重簷百丈齊雲度三分近花飛一倍低)遠相跨
(元稹詩峻邸儼相望飛甍丨丨丨)挽夫跨(范成大虎牙灘詩雨點鼓士摻雲騰丨丨丨)
麝(神夜切獸名爾雅丨父麕足又華山之隂多丨)
韻藻水麝(香譜天寳中漁水𫉬丨丨臍香皆麝也每取以針刺之香倍肉麝王安石詩薄槿胭脂染深荷丨丨焚)肉
麝(見上)暗麝(格物叢話茉莉花東坡目為丨丨)龍麝(清異錄寳歷中帝造紙箭竹皮弓紙間密貯丨丨香末宫嬪羣)
(聚帝躬射之中者濃香觸體宫中名風流箭薛能詩丨丨薰多骨亦香司空圖詩得地牡丹盛曉添丨丨香又却笑誰家扄繡戶正)
(薰丨丨暖鴛衾楊萬里詩素馨忽開茉莉拆低處丨丨和沈檀姚文奐詩古香雜丨丨新茗試槍旗)
增蘭麝(晉書石崇傳崇婢妾數十人皆藴丨丨被羅縠抱朴子昔西施以心痛臥于道側丨丨芬芳人皆美之隣女慕焉人)
(皆憎之梁武帝游女曲氛氲丨丨體芳滑容光玉耀眉如月江總詩願奉更衣丨丨氣恐君馬到自驚香沈佺期古歌燕姬綵帳芙)
(容色秦女金鑪丨丨香張柬之詩絶世三五愛紅粧冶䄂長裾丨丨香張九齡詩星霜屢爾别丨丨為誰幽李白酬張司馬贈墨詩)
(丨丨凝珍墨精光乃堪掇杜甫丁香詩晚墮丨丨中休懷粉身念錢起詩地滿簮裾影花添丨丨香權德輿廣陵行丨丨遠不散管)
(絃閒自清韓愈詩濯纓起江湖綴珮雜丨丨)走麝(關尹子威鳳以難見為神丨丨以遺香不捕)含麝(開元天寳遺事)
(寧王與賓客議論先丨嚼沈丨方啟口發談香氣噴于紙上)沉麝(見上蘇軾詩丨丨不燒金鴨冷淡雲籠月照梨花)忌
麝(退齋雅聞錄瑞香花種出江州廬山最丨丨或佩麝觸之花輙萎)佩麝(見上)裹麝(埤雅麝㗖蛇今以蛇蛻丨丨彌)
(香夏月食蛇多至寒香滿入春臍内亟痛即自以足剔出之)腦麝(香譜塗肌拂手香皆出占城國土人以丨丨諸香搗和而)
(成華幼武荼䕷歌千金丨丨和淑質萬箇玉蝶縈柔條)薰麝(陶潛雜詩沉隂擬丨丨寒氣激我懷駱賓王詩裁鴛帖夜被丨)
(丨染春衣)香麝(劉遵繁華應令詩腕動飄丨丨衣輕任好風韓翃詩丨丨松隂裏寒猿黛色中)散麝(張正見豔歌行裁金)
(作小靨丨丨起微黃李遠詩香荷疑丨丨風鐸似琴調)流麝(唐闕名竹賦掩疑鉛之豔逸籠丨丨之氛氲獨孤授清簟賦懼)
(丨丨而將暗同棄席之見待)松麝(李賀楊生紫石硯歌紗帷畫暖墨花春輕漚漂沬丨丨薰)融麝(李商隠詩闘鷄㢠廻玉)
(勒丨丨暖金缸)𢷬麝(温庭筠逹摩支曲丨丨成塵香不滅拗蓮作寸絲難絶)尋麝(許渾詩隨蜂收野蜜丨丨采生香)
濃麝(方干詩斷霞轉影侵西壁丨丨分香入四隣曹松詩良宵公子宴蘭堂丨丨薰人獸吐香)栢麝(劉筠夜讌詩齒犀融)
(嵰雪丨丨薦荀香)紫麝(蘇軾虎兒詩丹砂丨丨不用塗眼光百步走妖狐注世之小兒必塗丹砂丨丨以辟不祥)春麝
(晁冲之墨詩秋麋折角膠與力丨丨入臍煤生香薩都刺詩衲衣香暖留丨丨石鉢雲寒卧夜龍)山麝(陸游詩小斮海泥非)
(弄水旋開丨丨取當門徐舫詩風裏草香丨丨過雨中果熟野猿分)小麝(劉仲尹墨梅詩狼藉玉臺銀燭暗丁香丨丨印宫眉)
罷貢麝(唐書德宗紀大歷十四年六月己未丨揚州貢鏡幽州丨丨)幽州麝(見上)西北麝(埤雅丨丨之丨)
(噬虺而食栢故其香結東南山谿有松而無栢故麝不結也)中臺麝(魏收庭栢詩將使丨丨丨遠山能見從)香若
麝(辛德源猗蘭操已知丨丨丨無怨直如麻)熏衣麝(劉禹錫詩添爐火欲丨丨丨憶得分明不忍燒)投巖麝(李商)
(隠商於詩背塢猿收果丨丨丨退香)一囊麝(李遘美女詩出戶丨丨丨見人䨇眼波)
咤(陟駕切吒歎說文噴也叱怒也禮記無丨食本作吒)
韻藻叱咤(史記淮隂侯傳信曰項王喑啞丨丨千人皆廢然不能任屬賢將漢書王吉傳口倦乎丨丨手苦於箠轡魏志)
(賈詡傳注指麾可以振風雲丨丨足以興雷電晉書夏統傳三月上已洛中士女駢闐統在船中歌河女之章及小海唱以足叩船)
(引聲喉轉清激慷慨大風應至雲雨響集丨丨讙呼雷電盡冥王公以下皆恐止之乃已韓非子使王良操左革而丨丨之使造父)
(操右革而鞭笞之馬不能行十里共故也說苑公孫宣學于曾子三年不讀書曾子曰宣而居參之門三年不學何也公孫宣曰安)
(敢不學宣見夫子居宫庭親在丨丨之聲未嘗至于犬馬宣說之學而未能酉陽雜俎明皇時有五色鸚鵡能言上令左右試牽帝)
(衣鳥輒瞋目丨丨徐陵檄周文丨丨而平宿豫吹噓而定夀陽李白詩丨丨開帝業手成天地功歐陽修詩當其盛時生意氣丨丨)
(雷雹生風飈)憤吒(蜀志廖立傳人有言國家兵衆簡練部伍分明者立舉頭視屋丨丨作色曰何足言晉書周筵傳王敦作)
(難加冠軍將軍率水軍三千人討沈充未發而二師敗績筵聞札開城納敦丨丨慷慨形于辭色宋書王華傳出入逢羡之等每切)
(齒丨丨歎曰當見太平時否)
增三咤(書王三宿三祭丨丨注三獻三歎也蘇軾詩丨丨故自醒一吷何由喘)大咤(魏志袁術傳注術為雷薄等所)
(拒士衆絶糧乃還至江亭時盛暑欲得蜜漿報無蜜坐櫺牀上歎息良久乃丨丨曰袁術至于此乎李德裕項王亭賦追昔四隤之)
(下風烟將暮丨丨雷奮重瞳電注叱漢千騎如獵狐兔)歎咤(蜀志楊儀傳初儀為先主尚書琬為尚書郎後雖俱為丞相參)
(軍長史儀每從行當其勞劇自惟年官先琬才能踰之於是怨憤形于聲色丨丨之音發于五内語林東夷有識山者徧拜五嶽一)
(拜而退惟入關望華山自關西門拜禮至山下仰望七日丨丨而去杜甫自遣詩聞流寧丨丨待俗不親疎陸龜蒙酬襲美吳中苦)
(雨詩低頭增丨丨到口復嗢咽)赫咤(吳志陸凱傳凱上疏曰萬彧𤨏才凡庸之質昔從家隸超步紫闥陛下榮以尊輔越尚舊)
(臣賢良憤惋智士丨丨是不遵先帝三也)恨吒(唐書嚴挺之傳帝顧李林甫曰嚴挺之安在此其才可用林甫退召其弟損之)
(曰天子視絳州厚亦當以事自解歸得見上且大用因紿挺之使稱疾願就醫京師林甫已得奏即言挺之有疾幸閒官得自飬帝)
(丨丨久之乃以為員外詹事詔歸東都)驚吒(唐書侯君集傳君集常忽忽不自安或中夕丨丨)肆咤(列子丨丨則徒)
(卒百萬視撝則諸侯從命)誇咤(王符潛夫論其輕薄姦宄既䧟罪吝怨毒之家冀其辜戮以觧畜憤而反一㮣悉蒙赦釋令惡)
(人高會而丨丨老盗服藏而過門)嘯咤(張華壯士篇慷慨成素電丨丨起清風范泰經漢高廟詩丨丨英豪萃指揮五嶽分)
(徐陵德政碑觀時佇聖丨丨風雲李白贈新平少年詩一遭龍顔君丨丨從此興注謂韓信也)悲咤(杜甫詩每望東南雲令人)
(幾丨丨韓愈詩少小尚奇偉平生足丨丨秦觀田居詩飲酣更獻酬語闋或丨丨李祁詩十年塵土走西風每憶雲陽動丨丨)感
吒(歐陽修寄生槐詩因緣初莫原丨丨徒自歎)啞咤(歐陽修詩黃鸝顔色已可愛舌端丨丨如嬌嬰蘇軾詩崎嶇束緼下)
(荒徑丨丨隔花聞好語秦觀詩痴兒踏吳歌丨丨足訛音范成大送朱師古詩遥知夢境尚京塵丨丨滿船聞魯語)一咤(孫覿)
(讀沈德潤詩卷詩夤緣筆間見拊髀起丨丨)可咤(朱子游白鹿洞詩規模未云遠荒茀良丨丨)仰咤(范成大桑嶺詩)
(俯驚危棧穿丨丨飛石落)
當食咤(禮記毋咤食注謂丨丨而叱丨)阿瑟吒(酉陽雜俎二十八宿奎姓丨丨丨祭用酪)遇水吒(黎逢水化)
(為鹽賦莫不因水而生丨丨而丨)震靁咤(李顯夏日詩霮䨴重雲蔭砰稜丨丨丨)
怕(晉駕切丨懼)
韻藻逹官怕(舊唐書睿宗諸子傳開元二十九年冬京城寒甚凝霜封樹寧王憲見而歎曰此俗謂木稼者也諺曰木)
(稼丨丨丨必有大臣當之蘇軾攓雲篇雲兮汝歸山無使丨丨丨)人情怕(南部新書李太尉自西川入相上問王涯除德)
(裕丨丨丨否曰忠良甚喜小人亦有怕者上再言曰須怕它須怕它)聲音怕(韓愈縣齋有懷詩氣象沓難測丨丨吁可丨)
增懼怕(續搜神記永嘉五年高榮為高平戍羅主時山中火起又聞人馬鎧甲聲人皆丨丨榮引騎到山下無有人但見碎)
(火來洒于是軍人走還明往視山中無燃火處惟有髑髏布散山中)驚怕(杜甫姜楚公畫角鷹歌梁間燕雀休丨丨亦未搏空)
(上九天戴復古詩有時吟聲高鬼神莫丨丨)怯怕(舒元輿飬猫述鼠本統乎隂其晝伏夕動常丨丨人者也)畏怕(牛僧)
(孺譴猫文鼠出恍惚丨丨也猫遊安緩舒閑也謝翺送鄭炎之官昌化詩已聞之戎嚮昌化此地人傳多丨丨)不怕(韋莊詩懷)
(鄉丨丨嚴陵笑只待秋風别釣磯翁承贊詩久客自隣歸路近算程丨丨酒觴空韓琦詩明朝便是侵星去丨丨東風拂面來蘇軾)
(峽山寺詩偶從越女笑丨丨蠻江浴晁𥙷之詩封丘自倚筆勢豪丨丨當筵賦鸚鵡陸游詩丨丨灘如竹節稠新灘已過可無憂)
心怕(韓琦龍興寺芍藥詩前賢大欲巧賦詠片言未出丨先丨陳傅良詩黃粱未熟事如許白髮不生丨亦丨陸游詩新歴在)
(手丨丨開日月連翩相續來)生怕(林逋詩苦憐燕子寒相並丨丨梨花晩不禁楊萬里詩何須小風起丨丨牡丹寒王惲清)
(江引賣魚丨丨近城門肯到紅塵汚人處)夢怕(蘇軾詩饑寒未至且安居憂患已空猶丨丨)休怕(馬祖常擬唐宫詩丨)
(丨官家嫌體弱細腰曾是楚王妃)
醒可怕(蘇軾詩飲中眞味老更濃醉裏狂言丨丨丨)遠遊怕(范成大詩離合紛紛怕遠遊丨丨仍丨賦登樓)騎
馬怕(范成大什邡驛大雨詩今朝丨丨丨平日繫船聽)希烈怕(釋惠洪謁蔡州顔公祠堂詩和如戲泚盧把題儼若)
(夢令丨丨丨)令人怕(釋惠洪經道夫書堂詩排斥出忌諱怪語丨丨丨)奚官怕(薩都拉畫馬詩豈堪碌碌同凡)
(馬長鳴噴沫丨丨丨)
訝(吾駕切嗟丨也亦作迓)
韻藻增鶴訝(庾信小園賦龜言此地之寒丨丨今年之雪)玩訝(張說時樂鳥篇天情丨丨良無已察圖果見祥)
(經裏)猜訝(韓愈詩指摘兩憎嫌睢盱互丨丨)嗟訝(元稹茅舍詩前日洪州牧念此常丨丨)譴訝(晁𥙷之詩捫蝨)
(與人言豈不逢丨丨)猿訝(洪希文種竹詩丨丨便當書案立鶴知蚤避釣船回)驚訝(朱德潤寓武林聞失火詩老兵起丨)
(丨烟熖上逼天)深訝(陳基秋日雜興詩霜信早隨新雁至素書丨丨故人稀)
不足訝(開元天寳遺事初有木芍藥植于沉香亭前其花一日忽開一枝兩頭晝夜之内香豔各異帝謂左右曰此花木之)
(妖丨丨丨也又許渾詩一字不留何足訝白雲無路水無情)嵇康訝(庾信詩阮籍唯長嘯丨丨丨一絃)心靈訝
(陸龜蒙詩今年上眞觀恍若丨丨丨)花應訝(陳造出郭詩餅盤餳筯已寒盟故人應問丨丨丨)
詫(丑亞切誑也)
韻藻增過詫(司馬相如子虛賦子虛丨丨烏有先生)誇詫(文同呈李堅甫中舍詩倏然一别十五載常向人前)
(盛丨丨)自詫(孔平仲詩所嗜與我同奇蓄頗丨丨楊萬里過烏沙望大唐石峰詩山神自賀復丨丨古來此地無車馬)笑
詫(方䕫詩痴兒不識愁滋味丨丨花枝滿把紅)爭詫(陳高述懷詩丨丨堆金塢寧聞返象牀)
甘言詫(宋書武帝紀劉藩死于閶闔之門諸葛斃于左右之手丨丨丨方伯襲之以輕兵遂使席上靡欵懷之士閫外無自)
(信之侯以是為得算良可耻也)
嗄(所嫁切又於介切)
韻藻增不嗄(老子終日號而嗌丨丨和之至也注聲不變也道德指歸論精神充實人物並歸啼號丨丨可謂志和)
聲嗄(朱彧可談袁應中博學有時名以貌寢諸公莫敢薦紹聖間蔡元度引之乃得對袁鳶肩上短下陋又廣顙尖頞面多黑)
(子望之如洒墨丨丨而吳音哲宗一見連稱太陋袁不得陳述而退縉紳目為奉勅陋)
稏(衣嫁切𥝧丨稻名)
韻藻增䆉稏(杜牧詩丨丨百頃田西風吹半黃蘇軾登玲瓏山詩翠浪舞翻紅丨丨白雲穿破碧玲瓏黃庭堅送舅氏)
(野夫之宣城詩丨丨農圩戸桁楊卧訟庭汪藻詩盡日野田行丨丨有時雲嶠聽鉤輈陸游詩懸知丨丨收已足供伏臘方岳題耕)
(綠軒詩此為豳風第幾章轉頭丨丨秋風黃袁桷詩草肥青丨丨松聳翠崚嶒)
欛(必駕切刀柄名)
韻藻增話欛(湘湖野錄眞淨和尚風穴頌曰五白猫兒爪距獰飬來堂上絶蟲行分明上樹安身法切忌遺言許外甥)
(寂音尊者以頌發明風穴意曰五白猫兒無縫鏬等閒抛出令人怕翻手跳擲百千般冷地看他成丨丨)
迓(吾駕切迎也詩作御周禮作訝)
韻藻敬迓(書在後之侗丨丨天威注侗愚也成王自稱言丨丨上天威命而不敢忽也)掌訝(周禮秋官丨丨掌邦)
(國之等籍以待賓客注迎賓客者)卿訝(周禮掌訝凡賓客諸侯有丨丨卿有大夫訝大夫有士訝士皆有訝凡訝者賓客至)
(而往詔相其事而掌其治令注訝迓同迎也)士訝(見上)邀迓(韓愈詩官租日輸納村酒時丨丨秦觀同居詩田家重農)
(隙翁嫗相丨丨)
百兩御(詩之子于歸丨丨丨之箋御五嫁切亦作訝又作迓同)
增弗迓(書丨丨克奔以役西土注勿迎擊之以勞役西土之人此免其武勇而戒其殺降也)儀迓(宋書庾登之傳以事)
(免官弟炳之為臨川内史隨弟之郡俄而除豫章太守登之初至臨川吏民咸相輕侮豫章與臨川接境郡又華大丨丨光赫士人)
(並驚歎焉)班迓(唐書諸帝公主傳定安公主來歸至京師詔百官迎謁再拜又詔神策軍四百具鹵簿羣臣丨丨)郊迓
(唐書百官志通事舍人十六人掌朝見引納殿庭通奏軍出則受命勞遣既行則每月存問將士之家凱還則丨丨)並迓(張衡)
(思玄賦戒庶僚以夙會兮僉恭職而丨丨)遠迓(陳基看潮詩踏浪掀旗空丨丨臨流捐袂若為招)
倒屣迓(孔平仲詩滌硯俟見臨丨丨出相丨晁𥙷之詩尚聞剥啄聲聊復屣屐迓)
蜡(鋤駕切年終祭名又作䄍)
韻藻大蜡(禮記天子丨丨八蜡也者索也歲十二月合聚萬物而索饗之也又夏礿秋嘗冬烝春社秋省而遂丨丨天子)
(之祭也蔡邕獨斷四代稱臘之别名夏曰嘉平殷曰清祀周曰丨丨漢曰臘廣雅夏曰清祀殷曰嘉平周曰大蜡秦曰臘楊諫丨丨)
(賦丨丨之祭兮所以饗田神賞農務)八蜡(禮記丨丨以記四方注一先嗇二司嗇三農四郵表畷五猫虎六坊七水庸八昆蟲)
(裴秀大蜡詩歲時告成丨丨報勤唐迎神樂章丨丨開祭萬物合祀)觀蜡(禮記子貢丨于丨孔子曰賜也樂乎對曰一國之人)
(皆若狂賜未知其樂也)
增與蜡(禮記昔者仲尼丨于丨賓事畢出遊于觀之上)既蜡(禮記丨丨而收民息已故丨丨君子不興功)祭蜡
(周禮國丨丨則吹豳頌擊土鼓以息老物)始蜡(隋書禮儀志昔伊耆氏丨為丨蜡者索也古之君子使人必報之故周法以歲)
(十二月合聚萬物而索饗之)闕蜡(隋書禮儀志隋初因周制定令亦以孟冬下亥蜡百神臘宗廟社稷其方不熟則丨其方)
(之丨焉)稱蜡(隋書禮儀志開皇四年詔曰古稱臘者接也取新故交接前周歲首今之仲冬建冬之月丨丨可也)雩蜡
(隋書禮儀志大裘之服案周官注羔裘也其制准禮圖以羔正黑者為之取同色繪以為領䄂祀圓丘感帝封禪五郊明堂丨丨皆)
(服之)魯蜡(張餘慶祀后土賦丨丨有乖仲尼聞而發嘆漢祀多僻匡衡陳其用祥)
百日蜡(禮記子曰丨丨之丨一日之澤)時方䄍(韓愈縣齋有懷詩捐軀辰在丁鎩翮丨丨丨)
胯(苦化切兩股間也)
韻藻增開胯(唐書車服志馬周上儀禮無服衫之文三代之制有深衣請加襴䄂褾襈為士人上服丨丨者名曰缺袴)
(衫庶人服之)缺胯(見上宋本詩明年歸路踏陽和丨丨輕衫剪越羅)腰胯(朝野僉載諸暨令有部人飲大醉在山中)
(行臨崖而睡有虎臨其上而嗅之虎鬚入醉人鼻中遂噴嚏聲振虎驚躍便落崖丨丨不遂為人所得保生要錄或頭項左右顧或)
(丨丨左右轉徐積詩安得霜鶻丨丨長騎上秋空追鷫鸘)帶胯(嶺表錄異犀中最大者墮羅犀班色深者堪丨丨益州方物贊)
(龍羊出吐蕃及蜀威茂州形似畜羊而大其繚上重八九兩黑質而白文以為丨丨其用亂犀黃庭堅謝惠茶詩香包解盡寳丨丨)
(黑面碾出明窗塵)鈿胯(白居易詩帶垂丨丨花腰重帽轉金鈴雪面㢠廻)肘胯(蘇軾攓雲篇或飛入吾車偪仄人丨丨)
玉胯(袁桷潜昭九日贈龍團詩月碾舊裁丨丨雲鑪温浴銀芽)薑胯(揭傒斯病夜詩素壁深窗獨客身桃枝丨丨只為鄰)
銀壓胯(秦韜王詠紫騮馬詩臕大宜懸丨丨丨力渾欺著玉銜頭)枯樟胯(陳基詩信憑四潮尾春融丨丨丨)尾
束胯(王惲題趙邈齪虎圖詩目光夾鏡丨丨丨百獸却走潛風埃)
帊(普駕切丨幞通俗文曰帛三幅曰丨衣襆也亦作帕)
韻藻絳帊(吳志江表傳道士于吉立精舍讀道書作符治病孫策曰昔張津為交州刺史常著丨丨鼔琴燒香讀道書卒)
(為南夷所殺此甚無益即命斬之蘇軾詩從今免被孫郎笑丨丨蒙頭讀道書)布帕(南史關康之傳顔延之等入山候康之見)
(其散髮披黃丨丨席松葉枕一塊白石而卧了不相眄延之等咨嗟而退神仙傳王遥字伯僚頗能治病病無不愈者亦不用符水)
(針藥但以八尺丨丨敷坐于地不飲不食須臾即愈)錦帕(西京雜記秘閣圖書表以牙籖覆以丨丨杜甫詩拜舞銀鉤落恩波)
(丨丨舒韓駒呈館中舊同舍詩御本曾看丨丨舒醉驚飛閣上凌虛元好問長安少年行卧駞行槖丨丨蒙石榴壓漿銀作筒)羅
帕(支遁詠人日詩黃裳丨丨質玄服拖緋青杜甫驄馬行赤汙微生白雪毛銀鞍却覆香丨丨郭鈺詩寒燈不作䨇花夢丨丨啼)
(痕點點勻孔平仲詩古錦綴為囊香丨裁作丨晁冲之贈墨詩已將雪覆輕丨丨更令花映紅紗囊)
紅綃帊(二代實錄禹會塗山大風雷有甲步卒千餘人其不被甲者以丨丨丨抹額自此遂為軍容之服又戴暠詩拂枕薰)
(紅帊㢠廻燈復觧衣)秋雲帕(麗情集賈知微遇曾城夫人杜蘭香以丨丨羅丨裹丹五十粒與生曰此羅是織女採玉蠒織)
(成後大雷雨失帕所在)
增如帊(南史婆利國傳國人披古貝丨丨及為都縵乃用斑絲者以瓔珞繞身頭著金冠高尺餘形如弁綴)黃帊(唐書)
(禮樂志天子肆覲刺史令贄其土之實錦綺繒布葛越皆五兩為束錦以丨丨常貢之物皆篚其屬執列令後馮贄雲仙雜記憲宗)
(采鳳李花釀換骨醪晉國公平淮西回丨丨金瓶恩賜二斗王建詩丨丨蓋鞍呈了馬紅羅繫項鬭回鷄牟巘四安道中詩木瓜已)
(過折山來丨丨封林未敢開)覆帊(唐書禮樂志皇帝御明堂讀時令刑部即中以月令置于案丨以丨)紙帊(茶經畚以)
(白蒲捲而編之可貯盌十枚或用筥其丨丨以剡紙夾縫令方)藍帊(劉遵繁華應令詩金屏障翠帔丨丨覆薰籠)新帕
(王建詩開著五門遥北望柘黃丨丨御牀高)寶帕(楊允孚灤京雜詠正元紫禁肅朝儀御榻中間丨丨提)翠帕(陳旅)
(題春宫倦繡兩圖詩綠樹垂垂護寳闌牀頭丨丨羃䨇環)首帕(王逢歎病駝詩老奚丨丨短袴靴手持鞭策涕泗沱)
裹幞帊(張敞東宫舊事皇太子納妃有綾丨丨丨五具絹丨丨丨五具晁𥙷之詩不然抱幽璞終歲丨丨丨)番羅帕
(張昱大都事詩無端收得丨丨丨徹夜薔薇露水香)
柘(之夜切木名又姓同樜)
韻藻檿柘(詩攘之剔之其丨其丨注檿山桑也楊載詩舊行丨丨已成徑新藝禾麻應滿疇)桑柘(禮記命野虞毋)
(伐丨丨潘岳詩春草鬱青青丨丨何奕奕王勃乾元殿頌序杏花千畆紺轅照帝藉之功丨丨三宫玄紱降親蠶之禮李嶠詩鬱鬱)
(丨丨繁油油禾黍積又詠烟詩丨丨迎寒色松篁暗晩暉祖詠詩落日丨丨隂遥村烟火起儲光羲詩丨丨悠悠水蘸堤晩風晴景)
(不妨犁李白詩河堤繞綠水丨丨連青雲杜甫詩丨丨葉如雨飛藿共徘徊盧綸詩丨丨晴川口牛羊落照間韓愈詩惟思滌瑕垢)
(長去事丨丨章孝標詩池塘烟未起丨丨雨初晴朱慶餘詩丨丨駢闐數畆閒門前五柳正堪攀薛逢詩林巒當戸蔦蘿暗丨丨繞)
(村薑芋肥王駕詩丨丨影斜春社散家家扶得醉人歸梅堯臣詩水鳥傍人烟河流隔丨丨孫覿詩大麥登場小麥黃丨丨葉大蠶)
(滿筐)諸柘(司馬相如子虛賦茳蘺蘪蕪丨丨巴苴注丨丨甘柘也)甘柘(見上)柍柘(張衡南都賦楈枒栟櫚丨丨檍)
(檀)
烏號柘(韓詩外傳齊景公為弓泰山丨丨之丨燕牛之角秦麋之筋河魚之膠注以柘為弓彈烏烏號呼因名丨丨丨)
增七柘(周禮冬官弓人凡取幹之道丨丨為上檍次之檿桑次之橘次之木瓜次之荆次之竹為下)白柘(爾雅棫白)
(桵疏今人謂之白梂或曰丨丨)苦柘(史記陳涉世家陳勝自立為將軍吳廣為都尉攻蘄蘄下乃令符離人葛嬰將兵徇蘄以)
(東攻銍酇丨丨譙皆下之注丨丨屬陳餘皆在沛也)檀柘(漢書東方朔傳其山出玉石金銀銅鐵豫章丨丨異𩔖之物不可勝)
(原鹽鐵論無丨丨之材隋和之璞而強文之譬若彫朽木礪鉛刀餙嫫母畫土人也)㸑柘(淮南子孟夏之月丨丨燧火)楚
柘(劉勰新論丨丨質勁必資榜檠以成弴弓)奴柘(本草丨丨生江南山野似柘節有刺冬不凋)古柘(清異錄張曲江)
(里第之側有丨丨嘗因風發其一根觧為器具花紋甚奇人又以公之手筆冠世目之曰文章𣗳)勁柘(庾信竹杖賦雖復疎)
(條丨丨促節貞筠仗端刻鳥角首圖麟豈能相予此疾將予此身)
食蠶柘(唐書南蠻傳自曲靖州至滇池丨丨以丨閱二月而繭成)南山柘(東方朔外傳朔于上前射覆中之郭舍人)
(被榜朔曰丨丨有木名為丨良工材之可以射射中人情如掩兔舍人數窮不早謝上大笑)金絲柘(王逢寒女機詞世俗)
(競染紅藍花妾心鍾愛丨丨丨)
崋(湖化切丨山西嶽亦州名又姓亦作華又麻韻)
韻藻太華(書西傾朱圉鳥鼠至于丨丨唐書天文志南戒自岷山嶓冡負地絡之陽東及丨丨山海經丨丨山削成而四)
(方高五千仞廣十里吕氏春秋何謂九山會稽泰山王屋首山丨丨岐山太行羊腸孟門揚雄長楊賦左丨丨而右褒斜班固西都)
(賦左據函谷二崤之阻表以丨丨終南之山傅休奕華嶽銘序丨丨之為鎮也五嶽列位而存其首三條分方而處其中唐明皇途)
(經華嶽詩循途經丨丨㢠廻蹕暫周旋李白詩丨丨三芙蓉明星玉女峰又丨丨生長松亭亭凌霜雪劉長卿詩客路瞻丨丨三峰高)
(際天韓愈詩南伐旋師丨丨東天書夜到册元功又丨丨峰頭玉井蓮花開十丈藕如船許渾詩殘雲歸丨丨疎雨過中條許棠詩)
(半空分丨丨極目是長安李洞詩醉眼青天小吟情丨丨低黃庭堅詩决事不遲疑敏手擘丨丨蘇軾詩丨丨西南第幾峰落花流)
(水自重重戴復古詩溟渤深見底丨丨高及天劉因海南鳥詩精衛有情銜丨丨杜鵑無血到天津許衡大暑登東城詩何時丨丨)
(高峯上細嚼松隂六月冰)踐華(賈誼過秦論丨丨為城因河為池)二華(張衡西京賦綴以丨丨巨靈贔屭高掌遠蹠以)
(流河曲注太華少華在華山西蘇軾詩丨丨行觀雄陜右九仙今已壓京東)
增爪華(漢書揚雄傳河靈矍踢丨丨蹈衰注河靈巨靈也華華山也衰衰山也掌據之足蹈之也)河華(後漢書班固傳)
(東薄丨丨西涉岐雍唐書天文志自鶉首踰河戒東曰鶉火其分野自丨丨之交東接祝融之墟北負河南及漢蓋寒燠之所均也)
(馮衍顯志賦覧丨丨之泱漭兮望秦晉之故國)嵩華(宋史种放傳父詡嘗令舉進士放辭以業未成不可妄動每往來丨丨間)
(慨然有山林意張載劍閣銘狹過鼓碣高踰丨丨楊固演賾賦瞻丨丨之嵁崿兮眺恒碣之䃐磄陸龜蒙詩才能誚箕斗辯可移丨)
(丨王貞白廬山詩惟應丨與丨清峻得為羣殷文圭覽陸龜蒙舊集詩吟去星辰筆下動醉來丨丨眼中無孫覿讀沈德潤詩卷詩)
(沈即天骨清衆垤立丨丨柳貫詩微哉一封垤欲等丨丨看尹廷高詩終南丨丨在何許我欲登高一懷古)少華(宋史陳搏)
(傳移居華山雲臺觀又止丨丨石室每寢處多百餘日不起方輿勝覽丨丨山在華州東南連太華山王建詩丨丨山雲當驛起小)
(敷溪水入城流)小華(山海經丨丨之山其南多㻬琈之玉注少華也)登華(神仙傳衛叔鄕見漢武帝帝將臣之叔卿不言)
(而去武帝悔求得其子度世令追其父度世丨丨見父與數人博于石上勅度世令還)西華(王融詩歲晏東光弭景仄丨丨)
(收韓愈詩求官去東洛犯雪過丨丨)擘華(孟郊城南聯句丨丨露神物擁終儲地禎)戴華(胡曾上路相公啓寧止負嵩仍)
(兼丨丨)岱華(李俊民詩勢將陵丨丨氣欲吞嵩少)
河南華(爾雅丨丨丨河西嶽河東岱河北恒江南衡)
奼(陟駕切美女一作姹又遇韻)
韻藻增玉姹(陸龜蒙上眞觀詩霄裙或霞粲侍女忽丨丨)妖奼(韓琦牡丹詩不論姚花與魏花只供俗目倍丨)
(丨)杏奼(韓維詩平津開舘大道西桃夭丨丨通園蹊)嬌奼(范成大竹下詩秋鶯尚丨丨晩蝶成飄泊方岳詩能記蒙)
(求中一句百般丨丨可憐渠胡天游詩回飈振高樹少女弄丨丨)婭奼(陳基白芙蓉詩丨丨最憐無語處風流全在半開時)
虞奼(趙嘏贈歌者丨丨詩綺筵無處避梁塵丨丨清歌日日新)
小女奼(韓愈詩閒愛老農愚歸弄丨丨丨)花爭姹(陸龜蒙詩吹噓川可倒眄睞丨丨丨)紅芰姹(曾鞏詩丨)
(丨丨相照翠樹鬱可攀)燕姬姹(馬祖常詩奇服丨丨丨獠語滇童愕)
卸(司夜切丨馬去鞍)
韻藻增凋卸(復齋謾錄李昊每將牡丹花數枝分遺朋友以興平酥同贈且曰俟花丨丨即以酥煎食之無棄穠豔也)
遠卸(洪希文詩幽草早關牌印出浮花丨丨轡銜歸)
銀甲卸(李商隐詩十二學彈箏丨丨不曾丨)帆初卸(李中詩沙汀月冷丨丨丨葦岸風多人未眠)塵冠卸
(陸龜蒙詩俗狀既能以丨丨聊以丨)衣未卸(戴復古詩麥麫不療饑冬丨猶丨丨)征鞍卸(舒頔詩詔許平戎罷戰還)
(丨丨初丨汗初乾)
貰(神夜切賒也貨也又霽韻)
韻藻增願貰(南史武陵王傳圓正在獄中連句曰水長二江急雲生三峽昏丨丨淮南罪思報阜陵恩)就貰(王令)
(春遊詩起解身上衣丨丨青旗酤)
斗酒貰(張說詩百金誰見許丨丨難為丨)鞭箠貰(蘇軾儋耳得犬詩盗肉亦小疵丨丨當丨汝)一樽貰
(陳造詩良辰獨醒還自惜捐珮丨丨猶可丨)隣家貰(倪瓚詩酒向丨丨丨杯從野老持)
弝(必駕切弓丨)
韻藻增近弝(昨夢錄西夏有竹牛重數百斤角甚長而黃黑相間用以製弓極佳尤且健勁其丨丨黑者謂之後醮近)
(梢丨丨俱黑而弓面黃者謂之玉腰)玉弝(王維詩丨丨角弓珠勒馬漢家將賜霍嫖姚)背弝(元稹詩當心鞙銅鼓丨丨)
(射桑弧)劍弝(李賀觱篥歌朔客騎白馬丨丨懸蘭纓)
滿分弝(樓鑰題龍眠畫騎射詩横磨箭鋒丨丨丨一箭正截紅綃下)
瀉(司夜切吐丨又音寫)
韻藻增盡瀉(淮南子楚人有烹猿而召其隣者以為狗羹也而甘之後聞其猴也據地而吐之丨丨其食此為未始知)
(味者也)諸瀉(禇氏遺書丨丨皆為熱諸冷皆為節熱則先凉藏冷則先温血)及瀉(本草澤瀉一名水瀉一名丨丨)
腎主瀉(白虎通膀胱者腎之府也丨者丨丨膀胱常能有熱故克决難也)
&KR3515;(側駕切壓酒具也一作醡)
韻藻增不醡(朱輔溪蠻叢笑鈎藤酒不以火成丨丨不芻兩缶東西以藤吸取名鈎藤酒)
葛囊醡(楊萬里新酒歌松槽丨丨纔上丨老夫脫帽先嘗新)
𥝧(白駕切丨稏稻名又作䆉)
韻藻增晩䆉(范成大勞畬耕詩早秈與丨丨爛吹甑甗間)
砑(吾駕切碾丨)
靶(必駕切轡革也)
韻藻執靶(漢書王褒傳王良丨丨韓哀附輿)
增連靶(王度古劍記友人薛俠者𫉬一銅劍長四尺劍丨于丨盤龍鳳之狀左文如火熖右文如水波光采灼爍非常物也)
捧靶(閻寬温湯御毬賦地祗衛蹕山靈丨丨)雲靶(李賀榮華篇天長一矢貫䨇虎丨丨絶騁聒旱雷)
青冥靶(韓愈詩雖陪彤庭臣詎縱丨丨丨)
乍(鋤駕切說文止也暫也增韻忽也甫然也)
韻藻增來乍(淮南子虎豹之文來射猨狖之捷丨丨)
循猶乍(韓愈詩方言聽未慣越俗丨丨丨)
樺(湖化切木名)
韻藻增烟霞為樺(麻九疇竹癭冠詩日月為藤織四時丨丨丨丨綿千載)
杷(白駕切田器又白巴切)
韻藻增犂杷(荆楚歲時記四月有鳥名穫穀其名自呼農人候此鳥則丨丨上岸)
垻(必駕切蜀人謂平川為丨)
御定佩文韻府卷八十一之四
