欽定四庫全書
御定佩文韻府卷五之一
上平聲五微韻一
微(無非切妙也細也少也衰也賤也又無也非也說文隐行也又地名又國名)
韻藻知微(易君子丨丨知彰知柔知剛萬夫之望國語大夫子明曰君使縶也縶敏且知禮敬以丨丨敏能竄謀知禮可)
(使敬不墜命微知可否君其使之史記扁鵲傳聖人預丨丨能使良醫得蚤從事則疾可己身可活也蕭綸貞白先生陶君碑張華)
(之博物馬均之巧思劉向之丨丨葛洪之飬性兼此數賢一人而已)幾微(易繫辭丨者動之丨吉之先見者也)式微(詩丨)
(丨式微胡不歸)側微(書序虞舜丨丨堯聞之聰明將使嗣位)明微(禮記禮者君之大柄也所以别嫌丨丨儐鬼神考制)
(度别仁義所以治政安君也)防微(胡傳春秋丨丨杜漸之意其為萬世慮深遠矣)隐微(中庸莫見乎丨莫顯乎丨高適)
(詩峭壁連空洞攅峰疊丨丨)湮微(趙岐孟子題詞孟子閔悼堯舜湯文周孔之業將遂丨丨)翠微(爾雅山未及上曰丨)
(丨疏謂未及頂上在旁陂陀之處名丨丨一說山氣青縹色故曰丨丨也唐會要貞觀二十一年公卿請修太和宫以清署詔遣將)
(作大匠閻立夲建之改為丨丨宫蜀都賦鬱葐蒕以丨丨崛巍巍以峨峨陳子昂宴集敘披丨丨而列坐左對青山俯盤石而開襟)
(右臨澄水陸龜蒙詩參差扇影分華月斷續簫聲落丨丨林逋詩村路飄黃葉人家濕丨丨黃溍詩坐愛春泉響丨丨玉花吹濕薜)
(蘿衣許謙詩十二闌干倚丨丨)纖微(後漢書陳元傳范升等所奏左氏春秋不可立案升等所言前後相違皆斷截小文媟黷)
(微辭以年數小差掇為巨謬遺脱丨丨指為大尤抉瑕擿釁掩其弘美所謂小辯破言小言破道者也)金微(後漢書和帝紀)
(大將軍竇憲遣左校尉耿䕫出居延塞圍北單于於丨丨山陳陶詩萬里輪臺音信稀傳聞移帳護丨丨又陸游觀雨賦南方既秋)
(兮暑弗歸老火干時兮秋丨丨)照微(後漢書班固傳東平王蒼開東閣延英雄固奏記曰願將軍隆丨丨之明信日昃之聽少)
(屈威神咨嗟下問晉書刑法志或觀詞以明其趣或傾耳以丨其丨曺植詩天高聽卑皇肻丨丨)三微(後漢書章帝紀春秋)
(於春每月書王者重三正慎丨丨也又陳寵傳丨丨成著以通三統周以天元殷以地元夏以人元晉書輿服志黃帝皂衣纁裳放)
(勲彤車白馬叶丨丨之序舍寅五之建白虎通丨丨者何也陽氣始施黃泉萬物動微而未著也乾鑿度天氣丨丨而成著庾信玉)
(律秤尺表四分既明丨丨且定)幽微(魏略傅禧曰欲知丨丨莫若易人倫之紀莫若禮多識山川草木之名莫若詩張華晉中)
(宫所歌螽斯弘慈惠樛木逮丨丨江淹詩精衛銜木石誰能測丨丨)紫微(晉書天文志丨丨大帝之座天子之常居也唐書百)
(官志開元元年改中書省曰丨丨省中書令曰丨丨令薦禰衡表如得龍躍天衢振翼雲漢揚聲丨丨垂光虹蜺足以昭近署之多)
(士增四門之穆穆辨命論驅貔虎奮尺劍入丨丨升帝道沈佺期龍池樂章池開天漢分黃道龍向天門入丨丨岑參詩聫步趨丹)
(陛分曺限丨丨李白贈郭將軍詩將軍豪蕩有英威昔掌銀臺護丨丨楊億苦熱詩冰丸雪散成虛設欲借飈輪羾丨丨)少微
(晉書天文志丨丨四星在太微西士大夫之位也一名處士亦天子副主又謝敷傳入太平山十餘年徵召皆不就初月犯丨丨占)
(者以隐士當之譙國戴逵有美才人或憂之俄而敷死會稽人士以嘲吴人云吴中高士便是求死不得又南史張暢字丨丨唐書)
(文藝傳天下文章尚徐庾浮靡不競獨富嘉謨吴丨丨夲經術雅厚雄邁號吴富體又一統志丨丨山在處州府城東郡應丨丨星)
(故名即大括蒼也)太微(晉書天文志丨丨天子庭也五帝之座也周書異記周昭王二十四年四月八日山川震動有五色)
(光入貫丨丨太史蘇由奏曰有大聖人生于西方一千年外聲教及此即佛生之時也神仙傳晉中興王導建國社稷仰範丨丨星)
(辰俯則河洛黃圖幽通賦出紫宫之肅肅兮集丨丨之閬閬劉禹鍚詩二公如長離比翼翔丨丨曺唐詩蘭橈歇斷續歌聲接丨丨)
(楊億詩漢帝祈年館威神法丨丨楊萬里詩斗極台符拱丨丨)畏微(管子聖人丨丨而愚人畏明)單微(韓非子朝廷羣)
(下直凑丨丨不敢相踰越)積微(荀子盡小者大丨丨者著)扶微(白虎通土所以王四季何木非土不生火非土不榮金非)
(土不成水非土不高丨丨助衰歷成其道故五行更王亦湏土也劉歆移讓太常博士聖上下明詔試左氏可立否將以輔弱丨丨)
險微(賈誼弔屈原賦見細德之丨丨兮遥增翮逝而去之)熹微(歸去來辭問征夫以前路恨晨光之丨丨范成大詩雨後)
(山家起較遲天窗新色半丨丨揭傒斯詩寒雨曖丨丨)貧微(何遜詩宗𣲖已孤狹財産又丨丨)輕微(駱賓王詩願言)
(心未翳終冀效丨丨)細微(崔顥詩人生今日得嬌貴誰道盧姬身丨丨)杜微(三國志丨丨字國輔少受學于任安先主)
(定蜀微常稱聾閉門不出丞相亮領益州牧妙簡舊德以微為主簿轝而致之自乞老病求歸拜為諫議大夫以從其志)
道心微(書人心惟危丨丨惟丨沈佺期詩風雲神契合舟楫丨丨丨)魚微微(陸機文丨丨丨以求偶獸岳岳而相)
(攅)綠熖微(駱賓王詩清鏡紅埃入孤燈丨丨丨)夜鐘微(高適詩楚山明月滿淮甸丨丨丨又韋應物詩山明野寺)
(曉鐘微)燭影微(杜甫詩絶岸風威動寒房丨丨丨又趙嘏詩遥知不語空相憶寂寞洞房寒燭微)束廣微(晉書)
(丨晳字丨丨)
增理微(易其事肆而隐注事顯而丨丨也)始微(易其初難知注夫事丨於丨而後至於著初者數之始擬議其端故)
(難知也)萬微(書兢兢業業一日二日萬幾孔傳幾微也言當戒懼丨事之丨林希尚書省謝臨幸表天縱多能日新盛德剗)
(除衆弊裁制丨丨元絳腸陳升之批荅輔成丨丨嘗宣左右之力兼賦三枋宜旌文武之謨朱子詩神光燭九垓玄思徹丨丨)迭
微(詩日居月諸胡丨而丨)精微(禮記德産之致也丨丨又絜静丨丨易教也漢書藝文志惑者既失其丨丨而僻者又随)
(時抑揚違離道夲苟以譁衆取寵是以五經乖析儒學寖衰文賦論丨丨而朗暢嘯賦玄妙足以通神悟靈丨丨足以窮幽測深)
表微(禮記君子丨丨)顯微(禮記禮有大有小有丨有丨疏有丨者謂有高及文為貴也有丨者謂有素及下為貴也程子)
(易傳序體用一源丨丨無間)志微(禮記是故丨丨噍殺之音作而民思憂)别微(禮記夫禮者所以章疑丨丨以為民)
(坊者也)義微(杜預左傳序言高則旨遠辭約則丨丨)使微(公羊傳晉侯齊師宋師秦師及楚人戰于城濮此大戰也)
(曷為丨丨者子玉得臣也子玉得臣則其稱人何貶何為貶大夫不敵君也又周禮司市凡治市之貨賄六畜珍異亡者使有利者)
(使阜害者使亡靡者丨丨注使亡丨丨抑其賈而却之也)人微(公羊傳王丨者何丨者也曷為序乎諸侯之上先王命也史記)
(穰笡曰臣素卑賤士卒未附百姓不信丨丨權輕蘇軾分司南京謝表丨丨固無可言恩深繼之以位)設微(國語晉文公自)
(衛過曺曺共公亦不禮焉聞其駢脅欲觀其狀止其舍諜其將浴丨丨薄而觀之注微蔽也薄廹也)見微(史記吴世家贊延陵)
(季子之仁心慕義無窮丨丨而知清濁)察微(史記五帝紀高帝生而神靈聰以知遠明以丨丨)衰微(史記功臣年表)
(始未嘗不欲固其根夲而枝葉稍陵夷丨丨也)小微(史記陳杞世家杞丨丨其事不足稱述)簡微(史記貨殖傳胃脯丨)
(丨耳濁氏連騎)聽微(史記循吏傳李離曰公以臣能丨丨决疑故使為理阮籍詩適彼湘沅靈幽丨丨)擿微(漢書天文)
(志步變丨丨通洞密至)省微(漢書五行志慎卑丨丨)禁微(後漢書丁鴻傳丨丨則易救末者難)育微(後漢書質)
(帝紀詔曰方春東作丨丨敬始其勅有司罪非殊死且勿案驗以崇在寬)密微(後漢書祭祀志昔在帝堯聰明丨丨)慎微
(後漢書陳寵傳明者丨丨智者識幾春秋繁露為人君者謹夲詳始敬小丨丨謝惠連口箴差釐千里君子丨丨)淵微(後漢)
(書張衡傳論推其圍範兩儀天地無所藴其靈運情機物有生不能參其智故知思引丨丨人之上術抱朴子欲測丨丨而不役神)
(必得之乎明師)奉微(後漢書陳寵傳上有迎承之敬下有丨丨之惠注三正之月不用斷獄敬承天意丨順三丨也)綜微
(後漢書賈逵傳陛下通天然之明建大聖之夲改元正歷垂萬世則是以麟鳳百數嘉瑞雜還猶朝夕恪勤游情六藝研機丨丨靡)
(不審覈袁淑文自耻懦末智不丨丨)中微(後漢書逸民傳論漢室丨丨士之藴藉義憤甚矣)因微(魏志蒋濟傳丨丨而)
(入緣情而出意所狎信不復猜覺)孤微(晉書荀崧傳崧從弟馗二息序嶔年各數歲臨淮公荀顗國絶朝議以崧屬近欲以)
(崧子襲封崧哀序丨丨讓封與序益部耆舊傳張嶷出自丨丨而少有通壯之節)獸微(晉書陸雲傳夲謂是雲龍騤騤今乃)
(山鹿野麋丨丨弩強是以發遲)寒微(晉書吾彦傳彦出自丨丨有文武才幹楊賁詩貴人昔未貴咸願顧丨丨)入微(晉書)
(衛玠傳玠多病體羸母恒禁其語遇有勝日親友時請一言無不咨嗟以為丨丨又葛洪傳洪精辨玄賾析理丨丨幽通賦精通靈)
(而感物兮神動氣而丨丨王起鄒子吹律賦何繼續而臻極乃洪纖而丨丨杜荀鶴詩月上潮平後談空漸丨丨陸游詩醉草今年)
(頗丨丨)名微(晉書霍原傳原少有志力年十八觀太學行禮因留習之貴游子弟聞而重之欲與相見以其丨丨不欲晝往)
(乃夜共造焉)研微(晉書虞喜傳鑽堅丨丨有弗及之勤處静味道無風塵之志傅亮文殊師利菩薩讚高會維那丨丨精神)
詣微(南史祖暅之有巧思當其丨丨之時雷霆不能入)深微(南史齊高祖紀朕聞至道丨丨惟人是弘石介詩暫到東)
(山慰愁抱春秋之學說丨丨又南史羅研字丨丨)希微(南史隐逸傳叙道義内足丨丨兩忘蔵景窮巖蔽名愚谷賈登喜雨)
(賦其始至也歷亂丨丨霧雜烟霏真德秀送琴士序厭古調之丨丨)力微(北史聖武皇帝諱詰汾嘗田於山澤歘見輜軿自天)
(而下自稱天女受命相偶旦日請還期年周時復會於此及期帝至先田處果見天女以所生男授帝曰此君之子也當世為帝王)
(語訖而去故時人諺曰詰汾皇帝無婦家丨丨皇帝無舅家又吴越春秋要離丨丨坐于上風以矛鈎其冠岑參精衛詩怨積徒有)
(志丨丨竟不成張喬詩長吟語丨丨胡宿詩水閣寒多酒丨丨)芻微(隋書潘徽傳降情汲引擇善丨丨)通微(唐書藝文)
(志丨丨草物志一卷又元載南華丨丨十卷通書不思則不能丨丨束晳文潛朗丨丨洽覽深識又唐書吴通玄與弟丨丨皆博學)
(善文章)行微(荀子丨丨如日月注日月之行人所不見似乎細微安徐然而出無怠止之時也)至微(淮南子夫至大)
(天地弗能含也丨丨神明弗能領也)緡微(六韜丨丨餌明小魚食之緡綢餌香中魚食之緡隆餌豐大魚食之)六微(大戴)
(禮倫有七屬屬有九用用有丨丨一曰觀誠二曰考志三曰視中四曰觀色五曰觀隐六曰揆德又韓非子主之所用也七術所察)
(也丨丨)譏微(春秋繁露刺惡丨丨不遺大小)好微(春秋繁露春秋之丨丨與其貴志也)傲微(新書輕始而丨丨)
揣微(說苑故文信侯李斯天下所謂賢也為國計丨丨射隐所謂無過策也)清微(白虎通聖人必問蓍龜何示不自專)
(也或曰丨丨無端緒非聖人所及聖人亦疑之雲笈七籖自初一氣而分三氣是為三天一氣大羅天三氣丨丨天禹餘天太赤天)
(即玉清上清大清之三境也)睹微(論衡孔子見竅丨丨思慮通逹)敬微(汲冢周書明王自以丨丨而順分分次以知和)
(知和以知樂知樂以知哀哀樂以知慧内外以知人)歇微(崔琦外戚箴無恃常好色有丨丨無怙常幸愛有陵遲)掣微
(新論騕褭一騖騰光萬里絶塵丨丨有迅足之勢也)窮微(新論奕秋之奕隸首之算丨丨盡數又書苑飛白書漢末魏初並以)
(題署宫殿剏法于八分丨丨于小篆自非蔡公設妙夫豈能詣此)思微(十洲記陛下好道丨丨甄心向内天尊下降並傳授)
(寶祕)甄微(江表傳吴太子登使侍中胡綜作賓友目究學丨丨游夏同科則范慎)私微(楚辭惟往古之得失兮覽丨丨)
(之所傷注私愛也微讒佞之微言也)推微(蔡邕釋誨是以君子丨丨逹著尋端見緒)貫微(魏文帝彈棋賦苞上智之弘略)
(允丨丨而洞幽陶融妻陳氏筝賦總八風而熙泰羌丨丨而洞靈)微微(景福殿賦皎皎白閒丨丨列錢陶潜詩閒雨紛丨丨)
(王昌齡詩疎林月丨丨韓愈城南聫句袿熏霏霏在綦迹丨丨呈又納凉聫句逓嘯取遥風丨丨近秋朔李商隐詩花情羞脈脈柳)
(意悵丨丨朱子詩重隂潤九野小雨紛丨丨)索微(郤正釋譏逹人研道探賾丨丨)逹微(飬生論以言變通丨丨未之聞)
(也駱賓王上裴侍郎書理存乎象非書無以丨其丨詞隐乎情非言無以筌其旨)形微(張華鷦鷯賦丨丨處卑物莫之害)
累微(張華勵志詩丨丨以著乃物之理)逐微(文賦或離理以存異徒尋虛而丨丨)啟微(杜預七規營辟雍以崇禮)
(制庠序以丨丨)代微(潘尼釋奠頌三元迭運五德丨丨)存微(索靖草書狀離析八體靡形不判去繁丨丨大象未亂)
功微(陶潜詩服勤盡歲月嘗恐丨愈丨)唱微(鮑照凌烟樓銘憑飈薦響丨丨效長垂波鑒景功少致深)空微(鮑照)
(觀漏賦積千里于丨丨)庸微(高允詩伊余櫟散才至丨丨丘遲為范衛軍讓表况處丨丨何用膺荷任孝恭謝賚錢治宅啟)
(恩隆問舍降自天造事深更宅乃被丨丨)尋微(邢邵碑丨丨啟奥敷理入玄)辭微(梁武帝答劉之遴詔省所撰春秋義)
(比事論書丨丨旨遠)析微(七啟蟬翼之割剖纖丨丨)妙微(七啟佩則結綠懸黎寳之丨丨)興微(任昉王文憲集序拔)
(竒取異丨丨繼絶)盡微(劉孝綽昭明太子集序察言抗論窮理丨丨)纊微(廣絶交論衡重錙銖丨丨彯撇)九微
(何遜七夕詩月映丨丨火風吹百和香駱賓王詩春朝桂尊尊百味秋夜蘭燈燈丨丨王維詩春窗曙滅丨丨火丨丨片片飛花鎖)
綿微(周皇夏歌原祠乍超忽畢隴或丨丨)誠微(唐郊天樂章蘋蘩禮著黍稷丨丨)心微(唐明皇詩禮中推意厚樂)
(處感丨丨杜甫詩丨丨傍魚鳥)昧微(崔湜詩體道徒推理防身終丨丨)涓微(李華詩邪氣悖正聲鄭衛生其間典樂忽)
(丨丨波浪與天渾)賤微(閻朝隐詩菲形陋質雖丨丨皇王顧遇長光輝柳宗元代謝賜茶表豈可丨丨膺此殊鍚)探微
(張說上官昭容集序敏識聰聽丨丨鏡理)贈微(李白詩丨丨所費廣斗水澆長鯨)獵微(李白詩丨丨窮至精)霏微
(杜甫詩水晶宫殿轉丨丨徐鉉詩江澄霽色霧丨丨)風微(杜甫詩宫殿丨丨燕雀高夏竦上元應制詩寳坊月皎龍燈淡紫館)
(丨丨鶴燄平蘇軾詩春風欲動北丨丨又儲光羲臨江亭詩東國海丨丨)久微(王維詩豔色天下重西施寧丨丨)瑣微
(羅衮啟庶僚品秩仍是丨丨)處微(王太真朱絲繩賦願丨丨而自正終守直以不渝)暢微(夏侯嘉正洞庭賦乃命元)
(夷授禹之機隧山陻谷滌源丨丨)息微(柳宗元夢歸賦質舒解以自恣兮丨愔翳而愈丨)識微(司空圖詩五柳先生)
(自丨丨無言自笑手空揮)雨微(司空圖詩丨丨吟足思花落夢無憀韋莊詩遥知倚棹思歸處澤國烟深暮丨丨張泌詩空塘)
(水碧春丨丨東風散漫楊柳老)勝微(李德裕聖功碑將時動而得儁豈歲數而丨丨)體微(李鐸密雨如絲賦皎皎容潔綿)
(綿丨丨)事微(元稹獻事表無窮之業重而奉己之丨丨)孱微(李商隐表咨謀將領之能必重英豪之選豈虞拔擢乃出)
(丨丨)彩微(皮日休酒星詩丨丨嘗似酣芒弱偏如醉)譚微(皮日休詩生公石上月何日約丨丨)七微(黃滔和翁員外)
(賜金紫詩夐為勝事傳千古題作新詩啟丨丨)韻微(孔武仲詩烟霞逗眼光相亂松竹敲風丨更丨趙孟頫詩殿古燈光定房)
(深磬丨丨)依微(朱子詩林坰回首更丨丨)洞微(虞集詩神室誰聞自丨丨)香微(毛熙震詞含愁獨倚閨幃玉罏烟斷)
(丨丨)該微(真誥丨丨釋滯)王微(南史丨丨字景玄少好學善屬文工書兼解音律及醫方卜筮數術之事陸龜蒙詩蕙𢃄)
(又聞寬沈約茅齋獨自憶丨丨)道微(酉陽雜爼鼻神名沖龍王字丨丨形長二寸五分青白黃色)幼微(三水小牘女道)
(士魚玄機字丨丨)
著地微(周禮考工記凡察車之道欲其樸屬而微至注微至謂輪至地者少言其圜甚丨丨者丨耳又林滋小雪賦委地則)
(微庶表三冬之候翻空雖小那無六出之姿)尊卑微(公羊傳桓幼而貴隐長而卑其為丨丨也丨國人莫知)具體
微(孟子冉牛閔子顔淵則丨丨而丨白居易自詠詩細故随緣盡形衰丨丨丨楊萬里瑞香詩椒花丨丨丨)微乎微(爾雅)
(式微式微丨丨丨者也注言至微)鐸氏微(史記十二諸侯年表鐸椒為楚威王傅為王不能盡觀春秋采取成敗卒四十)
(章為丨丨丨)木根微(後漢書班彪傳昔周爵五等諸侯從政丨丨既丨枝葉彊大故其末流有從横之事勢數然也)爝
火微(後漢書周紆傳涓流雖寡浸成江河丨丨雖丨卒能燎野履霜有漸可不懲革)腠理微(後漢書郭玉傳丨丨至丨)
(随氣用巧鍼石之間毫芒即乖)忠信微(後漢書朱穆傳虛華盛而丨丨丨刻薄稠而純篤稀)根芽微(晉書刑法志幽)
(于未制之中采其丨丨之丨致之于機格之上乃可以理直刑正)動刀微(莊子庖丁解牛丨丨甚丨謋然已解如土委地)
不殄微(大戴禮君子不絶小丨丨丨也行自微也不微人人知之則願也人不知苟吾自知也君子終身守此勿勿也)升
斗微(說苑晏子復景公曰合丨丨之丨以滿倉廪合疏縷之緯以成帷幕)直而微(文中子春秋元經義丨丨丨)牲
滋微(董仲舒郊祀對王制曰祭天地之牛角繭栗宗廟之牛角握賓客之牛角尺此言德滋美而丨丨丨也)僬僥微
(曺植獻牛表不見丨丨之丨不知泱漭之泰)塵露微(曺植求自試表冀以丨丨之丨補益山海)吴岫微(謝朓詩雲)
(端楚山見林表丨丨丨)容光微(沈約齊安陸昭王碑澤無不漸螻蟻之穴靡遺明無不察丨丨之丨必照)奕思微
(沈約齊安陸昭王碑丨丨之丨秋儲無以競巧)潭靄微(宋之問詩日暝山氣落江空丨丨丨)劍道微(宋之問送蜀州)
(趙司馬詩餞子西南望煙綿丨丨丨)驛樹微(王昌齡詩東楚吴山丨丨丨)報效微(于季子詩直念恩華重長嗟丨)
(丨丨)意緒微(張九齡詩屢别容華改長愁丨丨丨)肝膽微(綦母潜詩蠻貊雖殊俗知君丨丨丨)喻法微(綦母)
(潜詩白日傳心淨青蓮丨丨丨)島嶼微(李白詩仙嶠浮空丨丨丨)去鳥微(杜甫詩山長丨丨丨)發聲微(杜甫)
(秋笛詩相逢恐恨過故作丨丨丨)軀體微(儲光羲詩嘖嘖野田雀不知丨丨丨)粉色微(岑參詩雲片何人畫塵侵)
(丨丨丨)行徑微(韓愈詩山石犖确丨丨丨)鵠身微(韓愈别鵠操江漢水之大丨丨鳥之丨)稻粱微(韓愈)
(鳴雁詩風霜酸苦丨丨丨)寸誠微(韓愈詩善禱吾所慕誰言丨丨丨)島松微(賈島送安南惟鑒法師詩潮搖蠻草)
(落月濕丨丨丨)壇影微(賈島詩霜下磬聲在月高丨丨丨)畫刹微(孫逖詩稍覺清谿近回膽丨丨丨)候火
微(盧綸詩山雨迎軍晚蘆風丨丨丨)新綠微(白居易詩水文丨丨丨)遠漏微(耿湋詩子夜高梧冷秋隂丨丨)
(丨)三徑微(耿湋詩蒼蒼丨丨丨)暮角微(司空曙詩談餘丨丨丨又馬戴詩雪積孤城暗燈殘曉角微)鳥道
微(呂温詩驘馬孤童丨丨丨)一毛微(呂温詩酬恩有何力柢棄丨丨丨)玉聲微(杜牧詩鳳酣簫管丨丨丨)白
雪微(杜牧詩清夜一聲丨丨丨)烟火微(杜牧詩孤城大澤畔人疎丨丨丨蘇軾詩北城寒食丨丨丨)鹿跡微
(李商隐詩荻花村裏魚標在石蘚庭中丨丨丨)片影微(李商隐越燕詩拂水斜文亂銜花丨丨丨)結響微(李商隐詩)
(浦外傳光遠烟中丨丨丨)暑氣微(温庭筠詩謝傳林亭丨丨丨)雪色微(姚鵠詩遥峯丨丨丨)夕照微(趙嘏)
(詩馬渡寒沙丨丨丨)宦情微(許渾詩鄉心迢逓丨丨丨)早霜微(薛逢詩碧空雲盡丨丨丨)籜聲微(薛能竹逕)
(詩尋多苔色古踏碎丨丨丨)一葉微(陳陶詩烟雨南江丨丨丨)水煙微(江為詩月寒花露重江晚丨丨丨)古
而微(陸龜蒙論文書子近經經語丨丨丨史近書書語直而淺)遠天微(張喬詩日臨秋草廣山接丨丨丨)一磬
微(鄭良士詩月滿千巖静風清丨丨丨)紫煙微(錢惟演詩觚稜拂漢丨丨丨)沙路微(司馬光詩草軟波清丨丨)
(丨)寸草微(蘇舜欽詩君親恩大湏營報學取三春丨丨丨)海山微(林逋詩石磴背穿林寺近竹煙横點丨丨丨)
蹄涔微(石介詩不復丨丨直欲觸鯨鯉)佛老微(石介擊蛇笏銘丨丨丨聖德行)梨栗微(梅堯臣詩從今)
(儻有酒莫問丨丨丨)野彴微(蘇軾詩四柱亭前丨丨丨)蠟燈微(蘇轍詩牀頭一點丨丨丨)白練微(蘇轍詩一)
(看長江丨丨丨)草木微(蘇轍雷州謝表憐臣丨丨之丨念臣犬馬之舊)河水微(蘇轍送韓宗弼詩大野將凍丨丨丨)
(慨然臨流送將歸)遠村微(張耒詩斜日丨丨丨)磴道微(文同詩山石巉巉丨丨丨拂松穿竹露沾衣)滄洲
微(晁補之漁家曲忽然四散歸遠處丨丨丨)鴻雁微(陳與義詩歲暮蒹葭響天長丨丨丨)繭絲微(陸游雨詩映空)
(初作丨丨丨掠地俄成箭鏃飛)語入微(陸游詩岷山學士無消息空想燈前丨丨丨)生理微(陸游詩莫笑孤村丨)
(丨丨茆茨煙火自相依)鶴料微(陸游詩得食寧論丨丨丨)積火微(陸游詩村墟丨丨丨)粒芥微(陶彦冲詩)
(生如丨丨丨)一脉微(僧惠洪柏林寺詩下有洄渦泉甘凉冰齒頰勿輕丨丨丨去漲萬頃澤)紅樹微(貢奎詩郊)
(平丨丨丨)夜光微(虞集詩練囊螢火丨丨丨)赤汗微(宋无詠馬詩蹄玉無聲丨丨丨)土濕微(馬臻詩雨灑香)
(塵丨丨丨)澗道微(張羽詩草木幽馨丨丨丨)午熏微(高啟詩黃繖回廊朝旭淡玉爐當殿丨丨丨)水沈微
(顧夐詞博山爐冷丨丨丨)精氣微(黃庭内景經三田之中丨丨丨注天有三光日月星人有三寳三丹田中氣左青右黃上)
(白下黑也)謝弘微(南史丨密傳密字丨丨童幼時精神端審時然後言時有蔡湛之者及見謝安兄弟謂人曰弘微貌類中)
(郎而性似文靖)宗敬微(南史隐逸傳丨測字丨丨)陸探微(圖繪寳鑑丨丨丨吴人善畫事宋明帝謂畫有六法探微)
(得法為備平生多愛圖古聖賢像張祜詩翻經謝靈運畫壁丨丨丨釋棲蟾詩焚香願見丨丨丨)
近日星微(左傳天策焞焞注天策傅說星時丨丨丨丨焞焞無光耀也)火壯煙微(演連珠煙出於火丨丨則)
(丨丨)六慧研微(支遁佛讃五度砥操丨丨丨丨)
對語(碧落紫微)(五際三微)(白道翠微)(抉奥尋微)(玉塞金微)(晻靄霏微)(鑑古燭微)(太乙少微)
(煙篆細瀫紋微)(清砧遠畫角微)(魚梁淺鳥徑微)(春露重午風微)(茶香細酒力微)(閻立夲陸探微)
摘句(样雲護紫微仙宇藹霏微)(雲水夕陽微林翠𢃄煙微)(天長雲樹微雲泉入郭微)(船泊夜燈微江紅斜照微)
(烟波北渚微中林一磬微)(高河下露微析句更幽微)(一徑雪中微燕立柳風微)(殘雨過風微劍道入天微)
(蛩聲入壁微遥峰出草微)(螢色月中微蘭佩委風微)(三殿花香入紫微殘月砧寒入夢微)
(御輦春游繞翠微鍾王書法得精微)(高秋天闊雁聲微數點春鋤烟雨微)(鳥渡寒沙夕照微竹裏衡門掩翠微)
(碧空雲盡早霜微玉簫遥聽隔花微)(著書精義入玄微鐘聲潜入遠烟微)(黛眉青蹙遠山微斗帳沉香入䄂微)
(丹橘村連燭火微屐齒黏苔石徑微)(樵家路入樹烟微雨過郊原綠尚微)(白紵新裁暑氣微塔頂巢禽見海微)
薇(無非切說文菜也)
韻藻采薇(詩丨丨丨丨薇亦作止注金櫻芽也詩序天子命將率遣戍役以守衛中國故歌丨丨以遣之左傳鄭伯與公)
(宴于棐子家賦載馳之四章文子賦丨丨之四章史記伯夷傳登彼西山兮丨其丨矣王績詩相顧無相識長歌懷丨丨王維詩遂)
(令東山客不得顧丨丨李頎詩濩落久無用隐身甘丨丨陸龜蒙詩每逢孤嶼一倚檝便欲狂歌同丨丨)蕨薇(詩山有丨丨隰)
(有杞桋儲光羲詩淹留膳茶菊共我飯丨丨陸游詩此心何敢慕輕肥尚愧無功飽丨丨)茹薇(後漢書申屠蟠傳昔人之隐遭)
(時則放聲滅迹巢棲丨丨)薔薇(本草經丨丨不一有大紅粉紅黃白四色花大如錢又一種名野丨丨其花甚香或號為野客)
(寰宇記梁元帝竹林堂多種丨丨康家四出丨丨白馬寺黑丨丨長沙千葉丨丨並以長格校其上使花葉相連柳惲詩當戶種丨)
(丨枝葉太蕤蕤李白詩林壑久已蕪石道生丨丨杜牧詩菱透浮萍綠錦池夏鸎千囀弄丨丨李商隐詩廻廊四合掩寂寞碧鸚鵡)
(對紅丨丨王禹偁詩果酸嘗橄㰖花好插丨丨陸游詩春風一架晚丨丨)芳薇(謝惠連賦折園中之萱草摘階上之丨丨)食
薇(庾信枯樹賦况復風雲不感羇旅無歸未能採葛還成丨丨虞集詩老萊有孺色傳聞惟丨丨)紫薇(白居易詩丨丨花對)
(紫薇郎韓偓集自長沙抵醴陵山水並秀村籬之次忽見丨丨花因思玉堂及西掖廳前皆植是花遂賦詩四韻聊寄知心方岳詩)
(鵑老催紅藥芸香近丨丨)
北山薇(詩陟彼丨丨言采其丨杜甫詩秋風吹几杖不厭丨丨丨)東臯薇(吳均詩願君嗣蘭杜時采丨丨丨)越
山薇(許渾詩清露已凋秦殿柳白雲應長丨丨丨)藿與薇(曾鞏詩我與子事親不飽丨丨丨)
增周薇(南史胡僧紹傳不食周粟而食丨丨古猶發議庾信詩何但食丨丨)雲薇(拾遺記晉咸寧中於金墉城種異菜)
(名丨丨)三薇(拾遺記張華為九醖酒以丨丨漬麴糵糵出西羌麴出北胡釀酒醇美按丨丨即芳蔬園所種芸薇類有三種)
蘅薇(海錄碎事張道陵母夫人見魁星降以丨丨香與之感而有孕揭傒斯詩杳逐丨丨深更入)芝薇(潘尼詩陟彼名)
(山采此丨丨林景熙詩空山少丨丨大澤多網罟)青薇(劉孝綽素蝶詩随蜂遶綠蕙避雀隐丨丨)白薇(吳均詩安得久)
(留滯商山饒丨丨)綠薇(劉禹錫詩石頭解金章林下步丨丨僧貫休詩終學於陵子吴中有丨丨)亭薇(杜牧詩山鳥飛)
(紅𢃄丨丨拆紫花)山薇(鄭谷詩縣中公事稀庭草是丨丨)紅薇(温庭筠詩濃隂似帳丨丨晚細雨如絲碧草春韓維)
(詩丨丨花坼萱草丹謝宗可詩丨丨滴露洗雲腥)苦薇(劉克莊詩日晏婢方羹丨丨)
蒿與薇(孔融詩但見丨丨丨)首陽薇(陶潛詩飢食丨丨丨渴飲易水流汪元亮詩斯今無二子空有丨丨丨)五
陵薇(吳均詩我憶丨丨丨)澗裏微(吳均詩逶迤川上草參差丨丨丨)舊山薇(宋之問詩好採丨丨丨又宋濂)
(送黃伴讀東還詩官書有嚴程勿戀故山薇高啟詩老却故山薇)魯山薇(皮日休詩只飲魯山泉只採丨丨丨)江南
薇(黃庭堅詩我觀江南山如目不受垢憶食丨丨丨子獨于我厚)春山薇(方岳詩野渡疑無樹丨丨儘有丨)
對語(月莢雲薇)(素柰紅薇)(餐菊茹薇)(越葛周薇)(翻紅藥對紫薇)(裝玳瑁浣薔薇)(三徑菊五陵薇)
摘句(視草對垣薇綠刺罥薔薇)(孤雲伴采薇晨餐美蕨薇)(滿溪春雨長春薇踏雲自米故山薇)
(道傍花發野薔薇野人耕雨薦山薇)(散髮行吟自采薇清風吹徧首陽薇)
暉(許歸切說文光也廣韻日色)
韻藻清暉(名勝志昭州郡圃有亭名天繪建炎中郡守李丕更之曰丨丨已揭牓而積壤中有片石斑斑如有文字取而)
(滌之乃此亭舊紀曰予擇勝得此亭名以天繪取其景物自然也後某年月日當有俗子易名丨丨者可為一笑晉宗廟歌明明肅)
(祖闡弘帝祚英風夙發丨丨載路傅咸贈何劭王濟詩䨇鸞游蘭渚二離楊丨丨曺毗對儒運屈則紆其丨丨時申則散其龍藻勸)
(進表茂勲格於皇天丨丨光於四海謝靈運詩昏旦變氣候山水含丨丨顔延之釋奠會詩丨丨在天容光必照齊安陸昭王碑文)
(蘭桂有芬丨丨自遠李白詩丨丨映竹日翠色明雲松李商隐詩殘燈向曉夢丨丨)芸暉(杜陽編元載造丨丨堂用丨丨草塗)
(壁)重暉(晉大豫舞歌赫赫大晉三后丨丨羊琇文仰晞遐風丨丨冠世史詳荅太子書仰惟體元良之德煥丨離之丨唐享)
(太廟樂章金相載穆玉裕丨丨宋濂鐃歌黑光盪日見丨丨)前暉(晉正旦大會歌今我聖皇焜耀丨丨齊安陸昭王碑文丨)
(丨後光匪止恒授)帝暉(顔延之曲水詩序丨丨臨幄百司定列)靈暉(褚淵碑文禀川嶽之丨丨)冬暉(鮑照詩攢)
(攢勁秋木昭昭淨丨丨)蘭暉(王儉詩風光承露照霧色點丨丨)秋暉(謝莊文躊躇冬愛怊惆丨丨何遜詩山鸎空曙)
(響隴月自丨丨劉禹錫觀雲篇蔥蘢含晚景潔素凝丨丨)星暉(王融曲水詩序雲潤丨丨風揚月至)斜暉(梁簡文序愁賦)
(玩飛花之入戶看丨丨之度寮徐陵春日詩岸烟起黃色岸水𢃄丨丨李商隐詩參差連曲陌迢逓送丨丨歐陽修春懷詞珠簾一)
(帶透丨丨蘇軾詩抱琴無語立丨丨朱子詩正好臨風眺平野却湏入谷避丨丨)霞暉(何遜詩山烟含樹色江水映丨丨隋)
(煬帝詩雨罷春光潤日落暝丨丨東華上房靈妃歌左拔員靈曜右製丹丨丨)宸暉(蘇瓌詩恩深荅效淺留得奉丨丨)夕
暉(王維詩寂寞掩柴扉蒼茫對丨丨)曙暉(岑參詩西掖晴雲捧丨丨)春暉(李白惜餘春賦見遊絲之横路網丨丨以)
(留人孟郊遊子吟誰言寸草心報得三丨丨趙嘏詩二年恩意是丨丨陸龜蒙詩小謝輕埃日日飛城邊江上阻丨丨楊億詩霓旌)
(飄夕吹瑶草泛丨丨林逋詩林嶺靄丨丨程程入翠微)落暉(劉長卿詩回首川長共丨丨李商隐折楊柳詩含烟惹霧每依)
(依萬緒千條拂丨丨蘇軾詩西閣朱簾捲丨丨)殘暉(許渾詩風前簫鼔送丨丨譚用之詩弄花何處醉丨丨)
增光暉(易君子之丨其丨吉也疏言君子之德丨丨著見然後乃得吉也)爭暉(後漢書皇后紀贊身當隆極族漸河)
(潤視景丨丨方山並峻吳邁遠樂府君才定何如白日下丨丨)相暉(晉書輿服志玄戈玉刃作會丨丨梁元帝與蕭挹書唯昆)
(與季文藻丨丨張九齡呂府碑冰玉丨丨椒蘭同馥)增暉(晉書劉頌傳頌除淮南相上疏曰臣受詔之日益思自竭願以螢燭)
(丨丨重光曺植求自試表螢燭末光丨丨日月)垂暉(南史齊高帝紀秬草騰芳子郊園景星丨丨於清漢王粲七釋珥照夜之)
(䨇璫煥焴爚以丨丨)德暉(北史魏御女曰丨丨)凝暉(北史魏下嬪曰丨丨東京夢華錄宣祐門南北大街西廊面東曰丨)
(丨殿乃通會通門入禁中矣)霜暉(隋書虞綽傳從征遼東帝舍臨海頓見大鳥異之詔綽為銘其辭曰高逾一丈長乃盈尋)
(靡丨丨於羽翮激丹華於觜距)景暉(金史禮志皇統七年有司奏慶元宮門舊曰丨丨殿曰辰居似非廟中之名改殿名曰世)
(德)膏暉(華陽國志江州縣下清水穴巴人以此水為粉則丨丨鮮芳貢粉京師因名粉水故世為江州堕林粉也)流暉
(黃帝内傳王母會帝于嵩山飲帝以護神飬氣金液丨丨之酒又有延洪壽光之酒劉希夷樂府含情罷所采相歎惜丨丨)耀
暉(四子講德論神光丨丨洪洞朗天)析暉(張衡周天大象賦壘壁寫陣而齊影羽林分營而丨丨)朝暉(魏文帝詩)
(扶桑生丨丨杜甫詩千家山郭静丨丨僧道潛詩白下長干春霧披家家桃李粲丨丨)素暉(陳琳詩白日揚丨丨晉勞還師)
(歌囂聲動山谷年光曜丨丨朱子詩露泫凝餘彩川明澄丨丨)餘暉(王粲從軍詩白日半西山桑梓有丨丨晉中宮歌遺榮參)
(日月百世仰丨丨陶潛詩曖曖空中滅何時見丨丨梅堯臣詩松門正投宿竹笠帶丨丨蘇軾詩夢裏青春可得追欲將詩句絆丨)
(丨朱子詩上方傑閣凭欄處欲盡丨丨怯晚風又天高無遊氛林景澹丨丨)華暉(王粲槐賦超疇畝而登殖作階庭之丨丨)
紅暉(王粲詩幽蘭吐芳烈芙蓉發丨丨)炎暉(王粲公讌詩凉風撤蒸暑清雲却丨丨項斯泛溪詩溪船泛數里便覺少)
(丨丨)鴻暉(應㻛正情賦發朝陽之丨丨)天暉(晉宗廟歌景皇承運纘隆洪緒皇羅重抗丨丨再舉)黃暉(陸機詩丨)
(丨既渝素靈承祜注魏為土德曰黃晉為金行曰素)匿暉(陸機詩大辰丨丨金虎曜質)妍暉(陸機七徵舒丨丨以妖韶)
(若陵危之未安)耿暉(陸雲九愍仰勲華之丨丨詠三辟之遐音)玄暉(陸雲大將軍宴會詩丨丨峻朗翠雲崇藹又南齊書)
(謝脁字丨丨唐庚詩輔嗣易行無漢學丨丨詩變有唐風)氾暉(陸雲歲暮賦結隆思於朝日兮綴永念於丨丨)盛暉(孫楚)
(雉賦恒逍遥於階庭蔭朝陽之丨丨)發暉(潘岳籍田賦中黃奕以丨丨兮方綵紛其繁會)融暉(顧愷之冰賦激厲風而貞)
(質仰和景而丨丨)詭暉(海賦其垠則有天琛水怪鮫人之室瑕石丨丨鱗甲異質注詭變也)緗暉(宋臨川王山雞賦形)
(鳳婉而鵠跱羽袞翼而丨丨)末暉(傅亮征思賦託菲薄于丨丨)舒暉(傳成舜華賦朝陽照灼以丨丨)通暉(雪賦)
(月承幌而丨丨)同暉(謝靈運文道存一致故異化丨丨)馳暉(謝朓詩丨丨不可接何况隔兩鄉注日也隋朝日夕月歌)
(寒來移晷速暑至丨丨永)行暉(鮑照苦熱行含沙射流影吹蠱痛丨丨注丨丨行旅之光暉也)曾暉(顔延之詩清雰霽岳)
(陽丨丨薄瀾澳)桂暉(梁武帝漏刻銘宮槐晚合月丨宵丨吳均竹賦上横丨丨下拂松盖)團暉(梁簡文拜皇太子謝表丨)
(丨麗天洊雷居震)馮暉(梁簡文表特以毓慶雲霄丨丨璇極)奪暉(梁元帝討侯景檄霜戈照日則晨離丨丨龍騎蔽野)
(則平原掩色陸倕天光寺碑龍城愧飾雁塔慚珍日宇丨丨月宮掩麗)江暉(梁元帝晉安寺碑塹柳朝綠丨丨暝紅)懸
暉(張融海賦籠麗色以拂烟鏡丨丨以照雪)昭暉(張融白日歌白日白日舒天丨丨)方暉(沈約咏月詩丨丨竟戶入)
(圓影隙中來)鉛暉(何遜照水聫句臨橋看黛色映渚媚丨丨)精暉(孔穉珪荅蕭司徒書博約紛綸丨丨照出)儲暉
(王儉南郡王冠議今南郡體自丨丨實惟國裔)齊暉(王儉詩就日丨丨儀雲等望)含暉(吳均詩握蘭登建禮拖玉入丨)
(丨又朱子詩珠蔵澤自媚玉潤山丨丨吳師道詩江南何處景一幅淡丨丨高啟題畫詩丨丨峰下路樹石盡垂藤)西暉(蕭子)
(範詩暝景促丨丨又真誥德映丨丨)瑞暉(陳㣭主樂府重輪上丨丨西北照南威)暉暉(江總詩二月春丨丨䨇燕理毛)
(衣杜甫詩竹日静丨丨韓愈詩丨丨簷日暖且鮮蔡襄詩青林藹藹日丨丨僧道潛田居詩丨丨明朝陽聒聒喧布&KR1063;元好問詩承)
(平舊物霓裳□寳氣丨丨映千古雲笈七籖皇初紫元之天常有丨丨之光鬱鬱如薄霞焉乃九日之所從出有如一日之照耳)
交暉(魏孝文祭嵩高山文日月丨丨寒暑逓成)晨暉(高閭至德頌重光麗天丨丨叠旦)青暉(范静妻沈氏詩冰宇)
(澹丨丨)圓暉(唐太宗詩入隙有丨丨)璧暉(虞世南詩共仰丨丨賖)離暉(許敬宗代謝皇太子詩牋温文表裕)
(藻清漢於丨丨麗則凝華縟春宮於博望)璸暉(王勃善寂寺碑王繩高曜分寶歴於皇階金牓洞開導丨丨於帝幄)多暉
(駱賓王封禪表幸屬堯鏡丨丨昭餘光於連石軒圖廣運追盛禮於摐金)金暉(駱賓王文丨丨照岸注秋日色也又戴表元詩)
(霜魚碧玉鱠水菊黃丨丨)朱暉(李嶠詩晚霞飛處散丨丨又後漢書丨丨字文李南陽宛人也建初中南陽大飢米石千餘暉)
(盡散其家資以分宗里故舊之貧羸者鄉族皆歸美焉)半暉(沈佺期詩朣朧出丨丨)祥暉(于季子詩瑞雲千里映丨)
(丨四望新)雪暉(柳宗元祥瑞表白麞凝彩而丨丨蒼烏取象于天色)幽暉(元稹詩青熒微月鈎丨丨動隂魄)宵暉
(元稹詩丨丨欲半弓)分暉(元稹詩丨丨間林影)淺暉(張文氣賦既霏微以薈蔚復蕭索而輪園象圓光於丨丨搖翠影於)
(微塵)陽暉(張勝之湛露晞朝陽賦丨丨早曙露泫清宵)温暉(李鏡遠咏日詩丨丨徒已荷深心寂自知)晴暉(鄭畋)
(詩偏覺石臺清貴處榜懸金字射丨丨)晚暉(吳融新雁詩一字横來背丨丨劉筠詩水國開良宴霞天湛丨丨)薄暉
(吳融茅堂詩川空漾丨丨)韶暉(皮日休春雨詩半旬飄灑掩丨丨)蚌暉(梅堯臣詩星合丨中丨)鮮暉(文同詩丨)
(丨散清滴)遥暉(朱子詩雨歇林氣爽月華湛丨丨)霄暉(朱子詩神鈞儛空洞玄露湛丨丨黃庭經嬌女窈窕翳丨丨)
碎暉(楊萬里詩蹙紋生丨丨)奔暉(劉子翬詩丨丨不肯停)明暉(范成大詩圓景丨丨倚雲立)新暉(真誥)
(染練丨丨)高暉(真誥託體丨丨)朗暉(雲笈七籖騰轡控丨丨宴景洞野外)始暉(雲笈七籖柬華者仙真之州也在丨)
(丨之間高晨玉保王所治也)廣暉(右英夫人詩東霞啟丨丨神光煥七靈)翠暉(紫微王夫人詩羽帔扇丨丨玉佩何)
(鏗零)羅暉(張懷瓘書斷丨丨字叔景善草著聞三輔張伯英自以方之有餘)
後有暉(周書孔子曰文王得四臣丘亦得四友自吾得師也前有光丨丨丨是非先後耶)自稱暉(宋史党進傳進)
(居常恂恂每擐甲胄毛髮皆豎進名進丨丨曰丨人問之則曰吾自欲從吾便耳)日月暉(曺植銅爵臺賦同天地之規量)
(兮齊丨丨之丨光潘尼火賦其揚聲發怒則雷電之威也明照遠鑒則丨丨之丨也)麗服暉(嵇康贈秀才入軍詩良馬既閑)
(丨丨有丨)咸池暉(阮籍詩朝為丨丨丨濛汜受其榮)清漢暉(陸機詩昭昭丨丨丨粲粲光天步)金華暉
(何承天鐃歌冉冉六轡柔奕奕丨丨丨)拂鏡暉(梁簡文招真館碑旭日晨臨同迎若華之色夕陽斜影俱成丨丨之丨)
螢爝暉(王儉求解尚書表秋葉辭條不假風飈之力太陽躋景無俟丨丨之丨)銀牓暉(沈炯林屋館碑崑山平圃)
(丨丨相丨)熒熒暉(韓愈送區弘詩來見者衆莫依俙爰有區子丨丨丨)倚暮暉(李商隐詩小苑試春衣高樓丨丨丨)
夀星暉(史翽仁夀鏡賦仁風揚而玄德布丨丨丨而大化流)麗天暉(張勝之湛露晞朝陽賦况有丨丨之丨潤月之)
(意崇其讌禮著乎前志)月沉暉(許渾詩曲終清漏丨丨丨)十枝暉(董思恭詠日詩滄海丨丨丨玄圃重輪慶)無
停暉(王安石詩端居感慨忽自寤青天閃鑠丨丨丨)一寸暉(蘇軾詩盡此丨丨丨)送客暉(賀璹詩十里江臯丨)
(丨丨)皇甫暉(宋史太祖紀南唐節度使丨丨丨姚鳳衆號十五萬塞清流關擊走之追至城下暉曰人各為主願成列以决)
(勝負太祖笑而許之暉整陣出太祖擁馬項直入斬暉并擒鳳)
麗玉澄暉(梁元帝謝賚花釵啟丨丨丨丨遠過玳瑁之餙精金曜首高踐翡翠之名)穆穆其暉(唐夕月樂章丨)
(丨丨丨穰穰是積)
對語(聖藻宸暉)(復旦重暉)(春靄秋暉)(圓曜方暉)(江河潤日月暉)(時雨澍壽星暉)(迎爽氣挹清暉)
摘句(澄江浸碧暉高樹映朝暉)(千峰駐晚暉紅葉戀斜暉)(松篁暗晚暉廻流蕩日暉)(隐几吸晨暉柴門掩落暉)
(松聲振夕暉疎竹漏斜暉)(遥砧送落暉歸翅背斜暉)(波涵落木動晴暉留得閒罾挂夕暉)
(卿雲弄影日重暉玉田芝草豔春暉)(東山殘雨挂斜暉曲籬幽徑鎖秋暉)(吟倚江樓戀落暉吟詩應賞謝玄暉)
煇(許歸切光也通作輝亦與暉通又元韻阮韻)
韻藻德煇(禮記故丨丨動于内而民莫不承聽理發諸外而民莫不承順弔屈原文鳳凰翔于千仞兮覽丨丨而下之儲)
(光羲詩靈烏酬丨丨黃雀報仁慈)增煇(後漢書孔僖傳元和二年帝幸闕里以太牢祠孔子作六代之樂僖因自陳謝帝曰)
(今日之會寧於卿宗有光榮乎對曰陛下親屈萬乘辱臨敝里此乃崇禮先師丨丨聖德至于光榮非所敢承演連珠睎日引火不)
(必丨丨張玄素上太子書覽古論今丨丨睿德許敬宗尉遲恭碑样符捧日亮堯景而丨丨道契從風爕虞熏而演化張說詠麈詩)
(禆山期益峻照日映丨丨)煇煇(神仙傳仙人韋震以噐盛水著兩肘之間嘘之水上立有赤光丨丨起一丈以此水治病立愈)
(劇談錄唐昌觀玉蘂花開時忽一日有女仙直造花所取花數枝乘馬而出時觀者如堵成覺烟飛鶴唳景物丨丨有輕風擁塵随)
(之而去杜甫螢火詩却繞井闌添箇箇偶經花蕊弄丨丨崔魯詩銀河漾漾月丨丨鄭谷詩春雲薄薄日丨丨孔武仲詩長庚丨丨)
(奪明月光景迸溢不可收黃庭堅詩暮行星丨丨曉起鷄喔喔)黃輝(典引擾緇文皓質于郊升丨丨采鱗于沼注黃龍也)雪
輝(李嶠詩漢月澄秋色梁園映丨丨)餘輝(琴賦寤時俗之多累仰箕山之丨丨陶潛詩晨鳥暮來還懸車歛丨丨王維詩)
(洞門高閣靄丨丨)清輝(杜甫詩故園松菊發萬里共丨丨)寒輝(盧象詩東原多燒火北澗隐丨丨)珠輝(王建)
(集明眸白晢玉潤丨丨李白詩亂流若電轉舉棹揚丨丨)
庭燎煇(詩丨丨有丨)九日輝(李嶠咏箭詩夏列三成範堯沈丨丨丨)
花萼相輝(唐書三宗諸子傳先天後以舊邸為興慶宫而賜寧薛申岐諸王第環列宮側天子於宫西南置樓其西署曰)
(丨丨丨丨之樓南曰勤政務夲之樓帝時時登之聞諸王作樂必亟召升樓與同榻坐或就幸第賦詩燕嬉賜金帛侑歡)
增光輝(詩造舟為梁不顯其光傳天子造舟諸侯維舟大夫方舟士特舟造舟然後可以顯其丨丨禮記玉藻煇如疏登所)
(乘之車有丨丨色而往適君朝史記封禪書文帝親拜霸渭之會以郊見渭陽五帝五帝廟南臨渭北穿蒲池溝水爟火舉而祠若)
(丨丨然屬天焉漢郊祀歌配上帝兮揚丨丨班固奏記東平王故司空掾桓梁盖清廟之丨丨當世之俊彦也管輅别傳朝旦為煇)
(日中為光張九齡詩人倫用忠厚帝德已丨丨温庭筠詩賓筵得佳客侯印有丨丨劉隲館中新蟬詩風促筝聲随斷續日移甎影)
(自丨丨)揚煇(後漢書李膺傳虹蜺丨丨棄和取同管輅别傳太白丨丨則鷄鳴熒惑流行則雉驚各感數而動七啟符彩照)
(爛流景丨丨劉楨魯都賦紫金丨丨於鴻崖水精潛光乎雲穴顧凱之四時詩秋月丨明丨)金輝(晉書元帝紀贊寳命還昌)
(丨丨載朗岑勛千佛寺多寳佛塔感應碑事該理暢玉粹丨丨)同輝(晉書天文志夏時陽氣多隂氣少陽氣光明與日丨丨故)
(日出即見無蔽之者故夏日長也)外輝(晉書紀聸傳水潤下火炎上剛柔燥濕自然之性是以金水之明内鑒火日之光丨)
(丨)玉輝(晉書隐逸傳序丨丨冰潔川渟嶽峙林逋詩筠管溫温上丨丨)散輝(晉書劉臻妻椒花頌青陽丨丨澄景載煥)
相輝(隋書經籍志黼藻丨丨宮商間起清辭潤乎金石精義薄乎雲天樓穎東郊納凉詩序空水丨丨步虹橋而下視竹木交)
(映弄仙棹而旁窺)承輝(隋書崔廓傳禀潤天潢丨丨日觀)樞輝(金史禮志嘉乃名山奠兹勝地下綿乾分上直丨丨)
伏輝(古三墳地月丨丨傳聖人以訪求賢隐)踰輝(拾遺記周穆王八駿五曰丨丨毛色炳燿)恒輝(拾遺記周穆王)
(設長生之燈以自照一名丨丨)潛輝(文心雕龍連城之璧瘞影荆山夜光之珠丨丨鬱浦列仙傳陸通贊接輿樂道養性丨丨)
(見諷尼父諭以鳳衰)争輝(集異記鳳騫騫以降瑞兮患山雞之雜飛玉温温以呈器兮困碔砆之丨丨風土記洞庭有巨蚌如)
(舟航深夜展殼往來煙波間吞吐明珠與月丨丨漁者百計取之卒莫能得)翼輝(列仙傳嘯父贊丹火丨丨紫烟成盖眇企)
(昇雲抑絶華泰)方輝(集微弦超入秦山遇一物如獐頭若婦人鬟髻簮珥悉具歸告智瓊瓊曰此丨丨也見者夀弦超果二百)
(餘歲)洪輝(典引揚丨丨奮景炎)有輝(曺植責躬詩車服丨丨旗章有敘張說詩婚禮知無賀承家歎丨丨劉基雪鶴篇丹)
(砂結頂爛丨丨)高輝(曺植鶡賦成武官之首餙增庭燎之丨丨)眀輝(鸚鵡賦合火德之丨丨)容輝(古詩獨宿累長)
(夜夢想見丨丨王維黃雀癡詩鳳凰九雛亦如此慎莫愁思顦顇損丨丨)山輝(文賦石韞玉而丨丨水蔵珠而川媚)體輝
(陸機詩丨丨重光承規景素)吐輝(演連珠朗璞蒙垢不能丨丨孔平仲翫月詩團團冰鏡丨清丨今夜何如昨夜時)靈
輝(演連珠丨丨朝覯稱物納照)素輝(陸機詩清露墜丨丨)鼎輝(陸雲文丨丨既隮嘉命乃集)絶輝(陸雲詩凌)
(風協極丨丨照淵注言光熖絶遠)龍輝(陸雲文丨丨紫極鳳鳴玉堂)瓊輝(陸雲文丨丨四灼景問綢繆)流輝
(陸雲盛德頌連光五精丨丨太乙唐太宗晉祠銘序石鏡丨丨孤岩宵朗揭傒斯詩廣寒殿裏月丨丨五燈會元握驪珠而鑑物物)
(物丨丨擲寶劍以揮空空空絶跡)鳳輝(陸雲張二侯頌如龍之躍如丨之丨)聖輝(陸雲盛德頌永惟丨丨罔識所憑)
發輝(潘岳文散璞丨丨)烈輝(傅休奕石榴賦苞玄黃之丨丨緣煒奕而焜煌)丹輝(傅咸文揚丨丨之煒煒)藏
輝(孫楚薦傅長虞牋騏驥不遺能于伯樂良寶不丨丨于卞和李白詩處世忌太潔至人貴丨丨)澄輝(月賦降丨丨之靄靄)
月輝(宋宣太后廟歌樂祥丨丨毓德軒光梁簡文帝夜夜曲丨丨横射枕燈光半隠牀許敬宗七夕詩飄飄羅襪光天步灼灼)
(新籹鑒丨丨李嶠咏海詩樓瀉春雲色珠含明丨丨)儷輝(宋章廟樂舞歌天樞凝耀地紐丨丨)隔輝(劉祥連珠墜葉垂蔭)
(明月為之丨丨堂宇留光蘭燈有時不照)測輝(鮑照觀漏賦謹戶牖而知天掩雲霧而丨丨)彤輝(鮑照芙蓉賦測彪池)
(之光潔爍丨丨之明媚宋章廟樂舞歌璇除肅炤釭璧丨丨)交輝(竟陵王行狀清猿與壺人争旦緹幕與素瀨丨丨)夜
輝(鮑照詩蘭膏明燭承丨丨)昌輝(江淹為蕭領軍讓司空并敦勸啟化曜丨丨連基政務)慶輝(虞通之明堂頌丨丨)
(旁燭休光下盈)韜輝(梁簡文帝筝賦故乃有宋禕綠珠之好聲文君慎女之清角尚掩面而不前言丨丨而恥學)載輝
(梁簡文帝金錞賦是鐫是刻丨丨載煥)旦輝(梁元帝曠野寺碑圓璫丨丨方諸夜朗)停輝(梁元帝詠池中燭影詩魚)
(燈且滅燼鶴熖暫丨丨)斜輝(蕭子範詩簾月度丨丨風光起餘馥)含輝(紀少瑜殘燈詩殘燈猶未滅將盡更丨丨)初
輝(石闕銘布教方顯浹日丨丨楊萬里中秋月長句丨丨淡淡寒不動月華猶輕桂華重)騰輝(北齊享廟樂辭車輅垂彩)
(旒㐮丨丨駱賓王上兖州刺史啟聽清音于㸑餘則枯桐發響收夜光于玄壁則怪石丨丨令狐楚賀登極表喜氣丨丨晴雲動色)
協輝(後魏文帝祭濟瀆文惟瀆暢靈丨丨陽辟)兔輝(江總詩三五丨丨成浮隂冷復輕)筵輝(唐享昊天樂章丨丨)
(麗璧樂暢和音)婺輝(唐高宗詩豔日濃粧影低星降丨丨)涵輝(許敬宗尉遲恭碑餘礫丨丨明珠韜媚又五燈會元法海)
(禪師偈曰霜天雲霧結山月冷丨丨)娥輝(李乂詩丨丨没下舂)呈輝(劉憲詩丨丨幸得承金鏡)温輝(駱賓王詩丨丨)
(凌愛日壯氣驚寒水)恩輝(鄭審詩何當扈仙蹕攀折奉丨丨)精輝(李白詩符彩照滄溟丨丨凌白虹)紅輝(崔融)
(賀明堂成表日抱丨丨雲叢紫靄)虹輝(李惲五色卿雲賦狀丨丨之貫日疑鼎氣之歊汾)祥輝(王仲旉南都賦若乃)
(昭仁崇禮廻鸞丨丨)詭輝(盧鴻雲景淙詩序丨丨分麗煥若雲錦)芳輝(歐陽詹中秋月詩素魄皓孤凝丨丨紛四楊)
綠輝(孟郊詩千家舊素沼昨日生丨丨)摧輝(孟郊詩峽稜團日月日月多丨丨)映輝(陸佃遊南亭記丹樓翠閣)
(丨丨湖山)晶輝(郭鈺詩白日無丨丨)霞輝(毛文錫詞宵霧散曉丨丨梁間䨇燕飛)紫輝(雲笈七籖紫微王夫人詩)
(三晨煥丨丨竦眄撫明真)劉煇(夢溪筆談嘉祐中士人劉幾驟為嶮怪之語學者翕然效之遂成風俗歐陽公深惡之會公主)
(文决意痛懲幾因被黜復數年公為御試考官而幾在庭是時試堯舜性之賦有曰静可延年獨高五帝之夀動而有勇形為四罪)
(之誅公大稱賞擢為第一及唱名乃丨丨人有識之者曰此劉幾也易名矣公愕然久之)
炎精輝(後漢書馮衍傳一朞之間海内大定社稷復存丨丨更丨)朝日輝(晉書樂志臣譬列星景君配丨丨丨)慶
雲輝(漢高祖功臣贊丨丨丨應皇階授木)悴葉輝(漢高祖功臣贊改策西秦報辱北冀丨丨更丨枯條以肄按謂張耳)
九命輝(孫拯贈陸雲詩蒸文烈公光纘懿勲丨丨重丨恭德彌勤)東都輝(謝靈運擬陳琳詩復覩丨丨丨重見漢朝)
(則)明月輝(謝惠連詩羡彼丨丨丨離畢經中宵徐德言咏破鏡詩無復嫦娥影空留丨丨丨)紫蓋輝(鮑照河清)
(頌黃旗西映丨丨東丨)廣庭輝(蕭子範詩天月丨丨丨)珠璧輝(劉孝綽對雪詩坐銷風露質遊聫丨丨丨)照
匣輝(江總謝啟如攀珠樹徒仰丨丨之丨若踐玉田不知照廡之價)麗新輝(鮑泉奉和湘東王春日詩新花滿新樹新)
(月丨丨丨)慧燈煇(庾信和何僕射還宅懷故詩願憑甘露入方假丨丨丨)筐篚輝(隋宴羣臣登歌嘉魚入薦丨丨)
(相丨)耀秋輝(古辭飄飄初秋夕明月丨丨丨)競春輝(劉憲和立春日綵花樹詩欲識王遊布陽氣為觀天藻丨丨丨)
鐘鼎輝(王勃上絳州上官司馬書材足以動俗智足以濟時丨丨丨其顧盻冠盖生其籍甚)太陽輝(沈佺期詩律通)
(幽谷暖盆舉丨丨丨五燈會元休將三寸燭擬比丨丨丨)玉輪輝(宋之問詩定知和氏璧遥掩丨丨丨)半月輝(李嶠)
(詠橋詩妙應七星制高分丨丨丨)棣萼輝(岑參詩一枝誰折丨丨獨相丨)不玉片輝(劉滄詩浩氣含真丨丨丨)
室生輝(楊萬里詩月到南窗小半扉無生始覺丨丨丨)一寸輝(僧道潛詩可憐光彩雖無限何似嬋娟丨丨丨)酒
暈輝(范嵩詩色照霞杯丨丨丨)
對語(璧彩珠輝)(紫氣丹輝)(靈曜德輝)(海潤山輝)(蘭芽秀棣萼輝)(花弄影月流輝)(仙掌迥佛燈輝)
摘句(星漢湛光輝林壑發清輝)(月殿抱春輝銀缸徹夜輝)(鈎劍動鋩輝文含列象輝)(簾月透餘輝波平浸素輝)
(銀漢横空夜有輝青藜天上更分輝)(畫梁落日淡餘輝錦韀白馬耀春輝)(冷沙晴檻月光輝紫壇北斗動珠輝)
徽(許歸切說文衺幅也一曰紏繩也又美也又琴節日丨又地名隋置歙州宋改丨州)
韻藻慎徽(書丨丨五典五典克從)琴徽(漢書揚雄傳注丨丨所以表發撫抑之處也陳後主詩小婦新粧冶拂匣)
(動丨丨)清徽(晉書宗室傳論安平風度宏邈噐宇高雅丨丨至範為晉宗英又殷浩傳論丨丨雅量衆議攸歸潘尼詩俊德)
(貽妙詩敷藻發丨丨謝朓詩問我勞何事霑沐仰丨丨徐陵與李那書籍甚丨丨常懷虚眷)永徽(唐高宗年號)復徽
(淮南子盲者目不能别晝夜分黑白然而摶琴撫絃參彈丨丨攫援摽拂若蔑蒙不失一絃)玉徽(尚書故實蜀中雷氏斵琴)
(常自品第上者以丨丨次者以寳徽又次者以金螺蚌徽梁簡文帝文丨丨金銑反為拙目所嗤來之問放白鷴篇丨丨閉匣留為)
(念六翮開籠任爾飛)寳徽(見上)急徽(揚雄解嘲絃者高張丨丨追趨逐耆則坐者不期而附矣)纆徽(揚雄酒箴子猶)
(瓶矣觀瓶之居居井之眉酒醪不入口臧水滿懷不得左右牽于丨丨注井索也)袿徽(張衡賦舒訬婧之纖腰兮揚雜錯之)
(丨丨注丨婦人上服丨即今香纓也)音徽(陸機擬古詩丨丨日夜離韋應物詩官閑得去住告别戀丨丨陳陶詩丹陵霞鶴間)
(丨丨)前徽(顔延之文欽若皇妃允廸丨丨上官儀勸封禪表永言遐載緬鏡丨丨韓愈詩祖軒而父頊未沬于丨丨)金徽
(梁元帝秋夜詩丨丨調玉軫兹夜撫離鴻皮日休詩幽慵不覺耗年光犀柄丨丨亂一床蘇軾詩徙倚眩丨丨)餘徽(何遜詩家)
(世傳儒雅貞白仰丨丨蘇軾詩藹然令德傳丨丨)崔徽(蘇軾章質夫寄惠丨丨真詩宋援注丨丨河中倡裴敬中以興元幕)
(使河中與徽相從者累月敬中使還徽不能從情懷怨抑後數月東川幕白知退將自河中歸徽乃託人寫真因捧書謂知退曰為)
(妾謂敬中丨丨一旦不及卷中人徽且為卿死矣元稹為作丨丨歌)
司馬徽(蜀志潁川丨丨丨清雅有知人鑒襄陽記諸葛孔明為卧龍龐士元為鳳雛司馬德操為冰鏡皆龐德公語也德操)
(徽字)
增嗣徽(詩太姒丨丨音)揚徽(左傳丨丨者公徒也注徽識也識申志反)絃徽(晉書陶潛蓄琴一張丨丨不具曰但)
(識琴中趣何勞絃上聲文賦猶丨么而丨急故雖和而不悲)承徽(南史后妃傳宋明帝泰始二年增淑容丨丨列榮以婕妤)
(容華充華丨丨列榮凡五職亞九嬪)隆徽(北史后妃傳魏上嬪曰丨丨)宣徽(北史后妃傳魏下嬪曰丨丨白居易賀雨)
(詩宮女出丨丨廐馬減飛龍)三徽(北史張烈徽之崔徽伯房徽叔並有令譽謂之丨丨)風徽(舊唐書文苑傳攄淵雲之)
(抑鬱振潘陸之丨丨温庭筠詩冲尚由來出範圍肻將經世作丨丨)一徽(淮南子鄒忌丨丨琴而威王終久悲)捨徽(宣和)
(書譜皇象字休明學于杜度作章草論者以象書如歌聲遶梁琴人丨丨則見其遺音餘韻得之于筆墨外也)彈徽(楚辭挾秦)
(筝而丨丨)相徽(張衡南都賦御房穆以華麗連閣煥其丨丨注丨丨言俱美)發徽(吳質書秦筝丨丨二八迭奏)高
徽(應璩與滿炳書牙曠丨丨義渠哀激陸機詩長歌赴促節哀響逐丨丨)解徽(陸機文舉修網之絶紀紐大音之丨丨)
徽徽(文賦文丨丨以溢目音泠泠而盈耳)仰徽(陸雲誄乃御璣衡丨丨七政)協徽(陸雲詩絶音丨丨宇宙告和)
稱徽(陸雲詩道途興戀伏載丨丨)綠徽(閒居賦其西則有元戎禁營玄幕丨丨注徽旌旗之名也)黏徽(西征賦弛)
(青鯤於網鉅解頳鯉於丨丨注大索也)纓徽(嵇康琴賦新衣翠粲丨丨流芳鮑照詩探袖解丨丨)長徽(盧諶詩丨丨已)
(纓逝將徙舉)拭徽(周朗報羊希書按絃丨丨讐方校石時復陳局露初奠爵星晚驩然不覺是羲軒後也)傳徽(宋章)
(廟樂舞歌玉頌鏤德金籥丨丨)兼徽(顔延之釋奠詩台保丨丨皇戚比彦)宏徽(謝靈運山居賦指歲暮而歸休咏丨丨於)
(刊勒)英徽(謝靈運祭禹廟文咨聖繼天載誕丨丨齊太廟樂歌妙感崇深丨丨彌亮)鴻徽(謝莊請封禪表丨丨洽于海表)
(威稜震乎沙外司馬光詩萬古播丨丨)上徽(謝莊上封禪儀注奏懼弗軌屬丨丨燀當王則)帝徽(齊明堂樂歌仰福丨)
(丨俯齊庶生)萬徽(沈約表陛下道苞九舜明出十堯丨丨必理一物興念)聲徽(沈約詩丨丨無惑簡丹青有餘絢)
離徽(吳筠詩桂舟無淹枻玉軫有丨丨)停徽(劉孝綽詩鵾絃且輟弄鶴操暫丨丨)珠徽(江淹扇上綵畫賦玉琴兮)
(丨丨素女兮錦衣劉孝孺詩瓊花玉勝綴丨丨)留徽(唐昭德皇后廟樂章丨丨藹前躅萬古披圖煥)祥徽(唐高宗詩玉庭)
(浮瑞色銀牓藻丨丨)凝徽(許敬宗尉遲恭碑丨丨簡策篆勲戈鼎)婺徽(裴守真奉和太子納妃公主出降詩金屋真離)
(象瑶臺起丨丨)崇徽(王勃啟丨丨啟緒盛德傳家)仁徽(王勃淨惠寺碑丨丨所被闔境仰其風猷威德所加百城疊其)
(霜彩)明徽(李白古樂府拂彼白石彈吾素琴幽澗愀兮流泉深善手丨丨高張清心)青徽(權德輿文油素斯在丨丨未冺)
中徽(白居易詩何人解愛丨丨上秋思邊頭八九聲)碧徽(元稹詩素液傳烘盞鳴琴薦丨丨)瑶徽(魚玄機詩綺陌)
(春望遠丨丨秋興多宋徽宗詩競鼔丨丨數弄琴)冰徽(蘇軾詩兒送琴枕丨丨寒)布徽(馬祖常詩劑墨香翻杵脩琴玉)
(丨丨)點徽(賀澈詩丨丨還轉弄亂爪更留賓)裴徽(魏志丨潛傳注潛弟丨字文季有高才遠度善言玄妙)羊徽
(南史蔡廓傳宋武帝嘗曰丨丨蔡廓可作平世三公)申徽(北史丨丨字世儀性廉慎為襄州刺史畫楊震像于寝室以自戒及)
(代還人吏送者數十里不絶徽賦詩于清水亭相謂曰此是申使君手迹並寫誦之)錢徽(唐書丨丨傳徽字蔚章父起徽拜禮)
(部侍郎宰相叚文昌以所善楊渾之學士李紳以周漢賓並諉徽求致第籍徽不能如二人請文昌即奏徽取士以私遂貶江州刺)
(史楊汝士等勸徽出文昌紳私書自直徽曰苟無愧于心安事辨證耶敕子弟焚書)
靈素徽(抱朴子白雪之絃非丨丨不能丨也)七寳徽(西京雜記高祖初入咸陽宫得琴長六尺安十三弦二十六徽)
(皆用七寳餙之)蝸殼徽(嘉話錄李汧公勉雅好琴取桐孫之精者雜綴為之謂之百衲琴用丨丨為丨其間三面尤絶異)
十三徽(中興書目琴經一卷諸葛亮撰述製琴之始及七絃之音丨丨丨所象之意)螺蚌徽(見玉徽下)王言
徽(王獻之表丨丨彌丨德音四塞)歌頌徽(謝朓永明樂民和禮樂富世清丨丨丨)少女徽(張說觀御書王太尉)
(碑詩字得神明保詞慙丨丨丨)瑟瑟徽(白居易詩玉軫朱絃丨丨丨吴娃徵調奏湘妃)崔元徽(天寳遺事處士丨丨)
(丨東洛有宅春季夜風月清爽忽有白衣引綠裳者曰姓李一曰陶氏乃命坐月下色皆殊絶滿坐芳香襲人)
對語(鍾粹嗣徽)(雁柱螺徽)(拔旆揚徽)(素軫清徽)(懷舊德鏡前徽)(紅牙板碧玉徽)(五花簟七寳徽)
摘句(月下奏朱徽空翠潤琴徽)(獨對天風拂素徽玲瓏琪樹戞金徽)(一聲寒角怨金徽洗拭金杯拂玉徽)
揮(許歸切奮也增韻振也動也灑也指丨也又丨霍也)
韻藻發揮(易六爻丨丨旁通情也孔穎逹疏言六爻丨越丨散旁通萬物之情也唐書藝文志王勃周易丨丨五卷李德)
(裕易州候臺記博采舊史丨丨新意柳宗元詩六合誠一貫精義窮丨丨劉禹錫楊柳枝詞桃紅李白皆誇好湏得垂楊為丨丨釋)
(無可送宋明府詩惟有傳聲政家風重丨丨按宋即璟之孫真德秀進大學衍義表會將開廣于聰明惟有丨丨于經術陸游送芮)
(司業詩豈獨遺經頼丨丨)扇揮(唐書武儒衡傳元稹倚宦官知制誥儒衡鄙厭之會食瓜蠅集其上儒衡揮以扇曰適從何來)
(遽集於此一坐皆失色)指揮(抱朴子儀蕭曺之丨丨羡張陳之竒畫三朝政錄趙太祖曰乘快丨丨一事誤失史官必書之)
(我甚不樂語林元厚之名絳知福州有吏白事公問如何行遣吏對合依元絳丨丨公曰元絳未嘗丨丨吏懼絳終不罪李頎詩丨)
(丨如意天花落杜甫詠懷古跡詩伯仲之間見伊呂丨丨若定失蕭曺又詩丨丨能事回天地黃庭堅詩林間李父頤丨丨馬植詩)
(丨丨文武皆神算恢拓乾坤是聖功)手揮(嵇康詩丨丨五絃目送飛鴻司空圖詩無言共笑丨同丨蘇轍送韓宗弼詩登舟上)
(帆丨一丨陳師道詩老來才盡無新語只欲煩君急丨丨)電揮(陸雲詩靈旗樹旆如丨斯丨致天之届于河之沂又詩輕裾獨)
(丨丨)
連珠揮(潘岳詩濫泉龍鱗闊激波丨丨丨)雲煙揮(杜甫詩揮毫落紙如雲煙)天戈揮(韓愈詩宣王憤起揮)
(天戈)月毫揮(韓愈詩摛文揮月亳)公孫揮(左傳子産之從政也擇能而使之丨丨丨能知四國之為而辨於其大夫)
(之族姓班位貴賤能否而又善為辭令按揮字子羽為鄭行人)
增弗揮(禮記飲玉爵者丨丨注揮振去水也)汗揮(戰國策臨淄之途車轂擊人肩摩連袵成幃舉袂成幕揮汗成雨陸)
(游虎節門觀雨賦吾一夕而三起兮丨如寫其屢丨楊億苦熱詩河朔一時觴對舉臨菑萬井丨交丨)自揮(南史范蔚宗自)
(敘吾於音樂聽功不及丨丨但所精非雅音為可恨)坐揮(南史陳高祖本紀太平二年九月為陳公備九錫之禮策曰公丨丨)
(三略遥制六竒義勇同心貔貅騁力)布揮(莊子丨丨而不曳幽昏而無聲注丨丨布散發作也曳留曳也)微揮(說苑雍門)
(子周引琴而鼔之徐動宮徵丨丨羽角切終而成曲)嚴揮(高士傳巢父贊巢父烏棲弗營棟宇由進塵言丨丨不與)一揮
(摭言李白應詔草白蓮花開序及宫詞十首時方大醉中貴人以冷水沃之少醒白于御前索筆丨丨文不加點山堂肆考宋劉敞)
(在西掖時神宗封皇子公主九人敞立馬却坐九制丨丨文辭典雅)揚揮(東京賦戎士介而丨丨揮與麾古字通肩上絳幟如)
(燕尾者也)交揮(七啟琴瑟丨丨)素揮(陳琳檄揚丨丨以啟降路注幡也)高揮(西征賦終奮翼於丨丨)叠揮
(傅亮為晉安帝進劉侍中詔回戈丨丨則荆漢霧廓)初揮(梁簡文帝箏賦釣竿復發蛺蝶丨丨)恒揮(梁簡文帝初秋詩羽)
(翣晨猶動珠汗晝丨丨)戈揮(梁元帝討侯景檄按劍而叱江水為之倒流抽丨而丨皎日為之退舍)毫揮(李白贈瑕)
(丘王少府詩丨丨魯邑訟目送瀛洲雲)錯揮(杜甫詩丨丨鐵如意莫避珊瑚枝)
沃盥揮(左傳秦伯納女五人懷嬴與焉奉匜丨丨既而丨之怒曰秦晉匹也何以卑我公子懼降服而囚)羅袂揮
(抱朴子滛音譟而惑耳丨丨丨而亂目)暗中揮(杜陽雜編貞元三年中常侍自蜀使回進瑞鞭一其文節高有龍鳳龜蛇)
(之形體質微而鱗甲毛羽無不備具其色照爛冇類琥珀於丨丨丨之如電光)衣袖揮(拾遺記頻斯國有白蛙兩翅常來去)
(丹井上仙者食之王子晉臨井而窺有青雀銜玉杓以授子晉食之乃有雲起雪飛子晉以丨丨丨雲則雲雪自止白蛙化為䨇白)
(鳩)太容揮(陸機詩丨丨丨高絃洪崖發清歌)釋位揮(陸機詩雄臣馳騖義夫赴節丨丨丨戈言謀王室)龍
劒揮(郭璞蚍蜉賦虎賁比而不懾丨丨丨而不恐)六翮揮(張載扇賦䨇趾蹶而騰虛丨丨丨而風厲)郢匠揮
(崔融嵩山啟母廟碑周官置臬丨丨丨斤)蕉葉揮(陸羽懷素傳懷素草書以暢志貧無紙乃種丨丨以供丨灑)牙絃
揮(許敬宗詩周醪忽同醉丨丨乃共丨)霜刃揮(李白詩呼兒拂几丨丨丨紅肌花落白雪霏)翮不揮(李白詩周)
(周亦何辜六丨掩丨丨)酒共揮(李白詩歡言得所憩美丨聊丨丨)左右揮(杜甫觀打魚歌饔子丨丨丨霜刀膾)
(飛金盤白雪高)捷書揮(劉長卿罷攝官留辭李侍御詩引軍横吹動援翰丨丨丨)丹墨揮(韓愈譴瘧鬼詩符師弄刀)
(筆丨丨交横丨)巨拳揮(孟遲寄浙右幕中詩丨丨豈為雞丨肋強弩那因鼠發機)白羽揮(蘇軾詩聖朝若用西凉簿)
(丨丨猶能效一丨注晉書顧榮起兵攻陳敏榮歛舟南岸敏率萬餘人拒之舟不得濟榮麾以羽扇其衆潰敗)手頻揮(黃溍)
(詩綠樹無言春又盡紅塵如霧丨丨丨)彩毫揮(袁桷詩綠隂濃處丨丨丨忽憶春殘理棹歸)筆自揮(孛术魯翀)
(詩荆舒憤至骨斥語丨丨丨)日日揮(袁凱醉後書壁詩安得盈缸酒深杯丨丨丨)
對語(雷動電揮)(心賞手揮)(劍舞筆揮)(䋲繫戈揮)(三易一揮)(掉鞅揚揮)(籌策指揮)(口擊拳揮)
(雲旗展月斧揮)(金虬永玉爵揮)(鄒律暖郢斤揮)(朱旂繞白羽揮)(三雅酌五絃揮)(牛心啗麈尾揮)
摘句(翰入紫宸揮臨風白扇揮)(貔貅白羽揮酒至玉杯揮)(無言共笑手同揮矮堂一笑萬金揮)
(柳條長袂向風揮氣劘屈賈欲平揮)
翬(許歸切說文大飛也廣韻飛貌又雉五色備也)
韻藻飛翬(爾雅鷹隼醜其丨也丨郭璞注鼓翅翬翬然疾邢昺疏翬翬其飛疾羽聲也)
增如翬(詩如鳥斯革丨丨斯飛君子攸躋)畫翬(周禮内司服注王后之服刻繒為之形而采畫之綴于衣以為文章)
(褘衣丨丨者唐書車服志皇后之服三褘衣者受册助祭朝會大事之服也深青織成為之丨丨赤質五色)翬翬(見飛翬下)
雲翬(晉書郭璞傳窟泉之潛不思丨丨熙冰之采不羡旭晞)斯翬(南史褚炫傳炫從宋明帝射雉帝至日中無所得甚)
(猜羞炫曰今節侯雖適而雲霧尚凝故丨丨之禽驕心未警帝意解乃于雉場置酒遷中書侍郎)高翬(西京賦遊鷮丨丨絶)
(阬踰斥顔延之文霜鏑丨丨)名翬(射雉賦聿采毛之英麗兮有五色之丨丨)脩翬(衛凱華山亭碑神樂其静丨丨無形)
鳳翬(鄭曼季荅陸雲中陵四章潛龍遯初有丨戢丨)綴翬(謝莊謝賜貂裘表綵越丨丨光逾緝鷰)春翬(梁簡文帝)
(詩平野度丨丨王褒詠雁詩柘壟有丨丨)驚翬(蕭慤春日曲水詩麥壟一丨丨菱潭兩飛鷺)江翬(庾信謝趙王賚雉啟)
(夏翟秋飛丨丨春潤)素翬(蕭昕上林白鹿賦貞姿麌麌若皓鶴之羣驚逸足駸駸齊丨丨而麕至)馴翬(湛賁日五色賦)
(丨丨對而沮色儀鳳臨而委質)錦翬(鮮于樞詩樓臺耀丨丨)
五彩翬(爾雅伊洛而南素質丨丨皆備成章曰丨注雉屬鄭餘慶左僕射賈躭神道碑連墮冥冥之羽䨇貫丨丨之丨)嶺
南翬(吳均詩斜看水外翟側聽丨丨丨)雉扇翬(韓愈詩彩丨野伏朝丨丨)劉子翬(宋史儒林傳丨丨丨字彦)
(冲韐之仲子與胡憲劉勉之交以講學為事朱松且死託子熹于子翬學者稱屏山先生)
三翅並翬(郭璞山海經圖贊&KR2112;&KR1872;六足丨丨丨丨)
對語(塞雁江翬)(夜鶴春翬)(逸足高翬)(鶴鶴翬翬)(鳩拂羽鳳揚翬)(九苞羽五彩翬)(蘆汀雁麥隴翬)
韋(雨非切說文相背也徐鍇曰柔皮也又姓)
韻藻乘韋(左傳秦師及滑鄭商人弦高將市于周遇之以丨丨先牛十二犒師又邾茅夷鴻以束帛丨丨自請救于吴)
豕韋(左傳在商為丨丨氏又其後有劉累學擾龍于豢龍氏以事孔甲能飲食之夏后嘉之賜氏曰御龍以更丨丨之後注以)
(劉累代彭姓之丨丨漢書韋賢傳其先韋孟作諫詩曰肅肅我祖國自丨丨于肅韋公碑自丨丨開國積德累業西漢丞相父子繼)
(為醇儒衣冠相襲傳慶不絶)布韋(漢書賈山傳丨衣丨佩之士)狶韋(莊子丨丨氏得之以挈天地注古帝王名)佩
韋(韓非子西門豹之性急故丨丨以自緩董安于之性緩故佩弦以自急孫綽文雖實不敏敬丨弦丨鮑照詩昧心附遠翰炯言)
(藏丨丨范蔚宗第五倫傳論第五倫峭覈為方非夫愷悌之士省其奏議惇惇歸諸寬厚將懲苛切之敝使其然乎昔人以弦韋為)
(佩盖猶此矣)脂韋(楚辭將突梯滑稽如丨如丨以絜楹乎又劉峻絶交論金膏翠羽將其意丨丨便辟道其誠韓愈送區弘)
(南歸詩行行正直慎丨丨劉基詩盤空硬語去丨丨)
三絶韋(抱朴子孔子讀易韋編三絶)呂不韋(史記莊裏元年為丞相封文信侯使其客人著所聞號曰呂氏春秋)
增合韋(詩韎韐有奭傳韐韠也丨丨為之兵事之服)羊韋(周禮笙詩雅注雅状如漆筩而弇口大二圍長五尺六寸)
(以丨丨鞔之有兩紐疏畫)韎韋(左傳郤至三遇楚子之卒見楚子必下免胄而趨風楚子使工尹襄問之以弓曰方事之殷也)
(有丨丨之跗注君子也識見不穀而趨無乃傷乎注韎赤色跗注戎服若袴而屬于跗與袴連)赤韋(儀禮君使卿韋弁注韋弁)
(韎韋之弁兵服也疏韎赤色韎韋以丨丨為弁也)依韋(漢書禮樂志五音六律不相丨丨謂諧知不相乖離也)不韋
(後漢書南蠻傳建武二十年進兵與棟蠶等連戰數月皆破之明年正月追至丨丨注初秦徙呂丨丨子弟宗族于蜀漢武帝通博)
(南置丨丨縣)刺韋(後漢書烏桓傳婦人能丨丨作文繡織氀毼)衣韋(後漢書祭遵傳遵為人廉約小心家無私財身)
(丨丨袴布被夫人裳不加緣)室韋(北史丨丨國在勿吉北千里去洛陽六千里室或為失盖契丹之類其南者為契丹在北)
(者號為失韋五代史鮮卑地北接丨丨東隣高麗西界奚國而南至營州)染韋(說文茅蒐丨丨也)征韋(竹書記年昆吾)
(氏伐商商會諸侯于景亳遂丨丨商師取韋遂征顧)取韋(見上)躡韋(鹽鐵論被紌丨丨)柔韋(輟耕錄興隆笙其制)
(植衆管子丨丨以象大匏土鼓二韋槖按其管則簧鳴簨首為二孔雀笙鳴機動則應而舞凡燕會之日此笙一鳴衆樂皆作笙止)
(樂亦止崔駰七依礱以絺綌砥以丨丨)彭韋(曺植武帝誄德美旦奭功越丨丨)偃韋(李嶠神龍歷序學富丨丨藝超)
(甘石)漢韋(張說詩首命深燕隗通經淺丨丨)周韋(崔日知詩丨丨考絶編)元韋(白居易詩崔杜鞭齊下丨丨轡)
(竝馳謂同時射策者)陶韋(梅堯臣詩丨丨比格吾不私元好問和党承旨雪詩吾愛丨與丨泠然扣冰玉)孔韋(釋圖至詩)
(竺貝丨丨皆長物)
龍勒韋(周禮厭翟勒面注勒面謂以如王丨丨之丨為當面飾也)白黑韋(周禮革路龍勒注龍駹也以丨丨飾丨雜)
(色為勒)桑條韋(唐書五行志永徽末里歇有丨丨丨也女時韋也樂)女時韋(見上)平與韋(蘇轍送韓宗弼)
(詩君家漢代丨丨丨藹然令德傳餘徽)宋子韋(漢書藝文志數術者皆明堂羲和史卜之職也春秋時魯有梓慎鄭有禆)
(竈晉有卜偃丨有丨丨拾遺記丨丨丨世司天部妙觀星緯抑亦梓慎禆竈之儔景公待之若神禮以上列服以絶世之衣膳以殊)
(方之味)
縮絲尚韋(鹽鐵論古之庶人丨丨丨丨謂風俗淳朴省絲而用韋也)
對語(魯壁孔韋)(鳳觜麟韋)(勁角柔韋)(骨鯁脂韋)(朱丹轂黑白韋)(凌鮑謝比陶韋)(加羽鏃佩弦韋)
圍(雨非切說文守也廣韻□也遶也韻會一圍五寸又一抱謂之丨)
韻藻範圍(易丨丨天地之化而不過疏丨謂模範丨謂周圍温庭筠詩沖尚由來出丨丨)周圍(見上韓愈送區弘詩)
(我遷於南日丨丨范成大詩汙萊一稜水丨丨歲歲蝸廬沒半扉)九圍(詩帝命式于丨丨疏九州為丨丨者益以九分天下)
(各為九處規圍然故謂之丨丨也晉大豫舞歌繼明超世光撫丨丨)規圍(見上)合圍(禮記天子不丨丨又李陵報蘇武書)
(單于臨陣親自丨丨李商隐詩赤嶺久無耗鴻門猶丨丨又青海聞傅箭天山報丨丨又張也齡荔枝賦下丨丨以擢夲傍蔭畝而)
(抱規元好問詩種柳金城已丨丨)潰圍(史記項王曰願為諸君丨丨斬將刈旗說苑晉攻秦圍之往時食馬肉者相謂曰可)
(以報矣遂丨丨繆公得以解難勝晉)解圍(晉書列女傳獻之與賓客談議辭理將屈道韞遣婢白云欲為小郎丨丨乃施青綾)
(步障自蔽申獻之前議客不能屈李嶠詠箭詩漢甸初分羽燕城忽丨丨)鐵圍(隋書崔仲方傳諸羌部有小丨丨山又王勃莊)
(嚴寺碑法鼔振而沙界肅洪鍾鏘而丨丨解長阿起世經四州地心即是須彌山山外别有八山其外鹹海廣于無際海外有山即)
(大丨丨山四周圍輪法苑珠林湏彌為帝釋所居丨丨為藩牆之城又元好問詩偃蹇鯨鯢人海涸分明蛇犬丨山丨)仁圍
(說苑子路持劍孔子曰君子以忠為質以仁為衛不善以忠化寇暴以丨丨何必持劍乎)妓圍(開元遺事申王苦寒每冬月令)
(宮女密圍而坐謂之丨丨陳師道詩使君傳教賜新炭丨丨那解思寒谷元好問詩東圍春好丨成丨)燭圍(開元遺事楊國)
(忠子弟上元夜各有千炬丨丨)松圍(摭言鍾輻植松夢朱衣吏曰丨丨三尺子當及第果然)移圍(羽獵賦丨丨徙陣浸)
(淫蹙部)棘圍(韋承貽詩蓬巷幾時聞吉語棘闈何日免重來按唐閱試禮部日以丨丨之)摩圍(黃庭堅詩上得坡來)
(總歡喜丨丨依約見峯巒按丨丨黔山名山谷至黔州寓開元寺丨丨閣亦以山名也)
垓下圍(史記高祖與諸侯兵擊楚軍丨丨丨之)白登圍(史記冒頓圍高帝於白登七日沈佺期詩中夜丨丨丨杜)
(甫詩動詢黃閣老肻慮丨丨丨)腰十圍(後漢書虞延傳延長八尺六寸丨𢃄丨丨力能扛鼎吳越春秋伍子胥入見王王僚)
(怪其狀偉身長一丈丨丨丨眉間一尺梁武帝責賀琛勅昔丨腹過于丨丨今之瘦削才二尺餘舊𢃄猶存非為妄說為誰為之救)
(物故也陳師道詩詩亦於人不相累黃金九環丨丨丨)柳十圍(晉書桓温傳溫北伐行經金城見少為琅琊時所種丨皆)
(已丨丨慨然曰木猶如此人何以堪)邯鄲圍(莊子魯酒薄而丨丨丨淮南子楚會諸侯魯趙皆獻酒於楚王魯酒薄而趙酒)
(厚楚之主酒吏求酒于趙趙不與吏怒乃以魯薄酒易趙厚酒奏之楚王以趙酒薄故圍邯鄲也)金𢃄圍(后山談叢廣陵)
(芍藥有紅瓣黃腰者號丨丨丨而無種有時而出則城中當有宰相韓魏公守廣陵日一出四枝時王岐公王荆公陳秀公俱會賞)
(後四公皆入相果應四枝之兆)投鞍圍(顔延之文攢鋒成林丨丨為丨)九重圍(吴均詩五歷魚麗陣三入丨丨丨)
竹成圍(宋之問詩翳潭花似織緣嶺丨丨丨)四十圍(杜甫古柏行霜皮溜雨丨丨丨黛色參天二十尺)數千
圍(李白詩百戰沙場碎鐵衣城南已合丨丨丨)獵火圍(韓愈詩灸師施艾炷酷若丨丨丨)一尺圍(韓愈詩河)
(南二月末雪花丨丨丨)十二圍(皮日休送圓載歸日本詩白象新秋丨丨丨)雪打圍(黃庭堅詩夢去呼鷹丨丨)
(丨)玉𢃄圍(蘇軾詩病骨難經丨丨丨楊萬里詩丨丨丨腰攬鏡初)
增舉圍(周禮考工記&KR0795;兵同強丨丨欲細細則校刺兵同強丨丨欲重重欲傳人傅人則密)晉圍(考工記凡為殳參分)
(其圍去一以為丨丨五分其丨丨去一以為首圍凡為酋矛五分其圍去一以為丨丨參分其丨丨去一以為刺圍)牙圍(考工)
(記六分其輪崇以其一為之丨丨參分其丨丨而漆其二)軫圍(考工記六分其廣以一為之丨丨參分丨丨去一以為式圍參)
(分式圍去一以為較圍參分較圍去一以為軹圍參分軹圍去一以為轛圍轛音綴)桯圍(考工記輪人為盖逹常圍三寸丨丨)
(倍之六寸信其丨丨以為部廣部廣六寸)蚤圍(考工記參分其股圍以為丨丨注蚤當作爪)軸圍(考工記五分其軫間)
(以其一為之丨丨十分其輈之長以其一為之當免之圍參分其免圍去一以為頸圍五分其頸圍去一以為踵圍)中圍(考工)
(記鼔長八尺鼓四尺丨丨加三之一謂之鼖鼔)衡圍(考工記鳬氏為鐘以其甬長為之圍參分其圍去一以為丨丨)股圍
(考工記參分其丨丨去一以為骹圍)薄圍(爾雅槮謂之涔注今之作槮者聚積柴木於水中魚得寒入其裏藏隐因以丨丨捕)
(取之)開圍(漢書夏侯嬰傳平城圍七日高帝使使厚遺閼氏冒頓乃丨其丨一角後漢書耿弇傳弇渡河擊祝阿自旦攻城未)
(中而拔之故丨丨一角令其衆得奔鍾城)八圍(後漢書耿弇傳耿秉有偉體腰帶丨丨南史韋放傳韋叡子放身長七尺七寸)
(腰帶丨丨容貌甚偉莊子宋有荆氏者宜楸柏桑其拱把而上者求狙猴之杙者斬之三圍四圍求高名之麗者斬之七圍丨丨貴)
(人富商之家求禪傍者斬之)三圍(見上韓詩外傳曾子曰嘗南遊於楚得尊官焉堂高九仞榱題丨丨轉轂百乘猶北鄉而)
(涕泣者非為賤也悲不逮吾親也又吴越春秋越兵至丨丨吴)四圍(見上又癸辛雜識西湖青山丨丨中涵綠水金碧樓臺相)
(間全似著色山水程子詩春入遥山碧丨丨)七圍(見上)十圍(後漢書袁紹傳郭圖審配曰兵書之法丨丨五攻敵則能)
(戰今伐曺操譬若覆手按孫子用兵之法丨則丨之五則攻之又南史羊侃傳泗橋有數石人長八尺大丨丨侃執以相擊悉皆破)
(碎神異記朱悦居於鄂築室穿池環布菓藥手種松桂皆成丨丨韓愈詩山紅澗碧紛爛漫時見松櫟皆丨丨)媼圍(後漢書郡)
(國志武威郡有丨丨縣)犯圍(魏志武帝紀袁尚還救鄴循西山來臨滏水為營夜遣兵丨丨公逆擊破走之)出圍(蜀志)
(曺公争漢中運米北山下黃忠以為可取及過期不還趙雲將數十騎輕行丨丨迎視忠等)長圍(南史宋高祖紀尅廣固大)
(城慕容超固其小城乃設丨丨以守之又張邵傳邵至襄陽築丨丨修立隄堰創田數千頃公私充給蘇軾詩黃茅岡下出丨丨)
塞圍(北史魏世祖紀發司幽定冀四州十萬人築畿上丨丨起上谷西至於河廣袤皆千里閱二年罷役)甄圍(隋書禮儀)
(志春蒐禮戎服鈒戟者皆嚴武衛張丨丨旗鼓相望銜枚而進)促圍(隋書禮儀志甄合命大司馬鳴鼓丨丨衆軍鼓譟鳴角至)
(期處而止)入圍(隋書禮儀志冬狩之禮太常陳鼓笳鐃簫角於帝左右各百二十官戎服騎從鼓行丨丨諸將並鼓行赴圍)
赴圍(見上劉向九歎慶忌囚於阱室兮陳不占戰而丨丨)布圍(隋書禮儀志冬狩之禮前一日詔四十道使並揚旗建節)
(分申佃令即留軍所監獵丨丨圍闕南面)致圍(管子無委丨丨城脆致衝)百圍(莊子匠石之齊至乎曲轅見櫟社樹其大)
(蔽牛絜之丨丨匠伯不顧曰散木也故能若是之夀拾遺記扶桑東五萬里有磅磄山上有桃樹丨丨其花青黑萬歲一實遊名山)
(記吹臺有高桐皆丨丨嶧陽孤桐方此為劣庾信枯樹賦文斜者丨丨冰碎理正者千尋瓦裂)匡圍(韓非子仲尼善說而丨丨)
(之)暈圍(韓非子日月丨丨於外)設圍(汲冢周書一酌之以仁二懷之以樂三旁聚封人四丨丨以信)罷圍(說苑)
(趙襄子見圍於晉陽丨丨賞有功之臣五人)除圍(說苑於是斬林丨丨聚斂蓄積而後遣使者)障圍(釋名在旁曰帷)
(帷圍也以自丨丨也)犀圍(老學菴筆記故事謫散官雖别駕司馬皆封賜如故故東坡在儋耳詩云鶴髮驚全白丨丨尚半紅)
(是也至司戶參軍則奪封賜)數圍(豫章漫抄開先寺道傍長松二百餘株一徑森然若龍起就列大者丨丨其細瘦者亦不)
(下徑尺陸龜蒙怪松序有道人自天台來示余怪松圖披之甚駭人盤根巖穴之中輪困逼側而上身大丨丨而高不四五尺礧砢)
(蹙縮有若龍攣虎跛壯士困縛之狀)灰圍(物類相感志茄開花時取葉布於路傍以丨丨之則結子多謂之嫁茄)攘圍
(馬融摴蒱賦臨敵丨丨事在將帥)重圍(潘岳文介乎丨丨之裏劉長卿從軍行手中無尺鐵徒欲突丨丨皇甫冉詩聞道王)
(師猶轉戰誰能談笑解丨丨許渾詩一劍出丨丨鄭谷詩滄州失孤壘白髮出丨丨韋莊詩嫖姚何日破丨丨秋草深來戰馬肥丁)
(鶴年詩獨騎鐵馬突丨丨斬將搴旗疾似飛)新圍(王褒桂詩歲餘凋晚葉年至長丨丨又范成大詩冠塵昏舊製𢃄眼剰丨)
(丨)置圍(成公綏蜘蛛賦佳翼繞足鞙絲丨丨衝突必獲犯者無遺)堅圍(袁淑議振辨則丨丨可解馳羽而嚴邑易傾孛)
(术魯翀詩諸賢抗章疏弱卒攻丨丨)天圍(謝朓詩玄冬寂修夜丨丨静且閑孔武仲詩想像虚空聞帝樂逡巡波浪匝丨丨元)
(好問詩丨丨平野莽無際)會圍(七啟烏聚獸屯然後丨丨)銅圍(梁簡文神山寺碑雖鐵界丨丨如影如幻補石擎金随生)
(熖滅)舊圍(梁簡文詩渚蒲受新節巖桐長丨丨陸游詩解𢃄量松長丨丨)兼圍(沈約甘蕉詩抽葉固盈丈擢夲更丨丨)
亘圍(沈約柳世隆行狀返旆丨丨親受矢石)獵圍(庾信詩戍樓侵嶺路山村落丨丨)漢圍(庾信入彭城館詩鷁)
(飛傷楚戰鷄鳴悲丨丨)攻圍(祖君彦與袁子幹書足食足兵如貔如虎四面丨丨千里援絶)工圍(駱賓王姚州破賊露)
(布或生居燕地尤丨即墨之丨或家夲秦人早習昆明之戰)突圍(崔湜詩精騎丨曉丨元稹詩三陷思明三丨丨汪遵詩單)
(槍匹馬丨重丨)行圍(李白詩江沙横獵騎山火映丨丨)被圍(杜甫詩莫愁劍閣終堪據聞道松州已丨丨)截圍
(劉庭芝將軍行丨丨一百重)掩圍(錢起詩漢主秋畋正丨丨)腰圍(李賀夜闌曲丨丨白玉冷)層圍(李賀昌谷詩丨)
(丨爛洞曲芳徑老紅醉)分圍(張祜詩丨丨淺草中)幾圍(李洞詩眉毫别後應盈尺嵒木居來定丨丨陸龜蒙詩見翻經)
(論多盈篋親植松杉大丨丨)徑圍(范鎮牡丹詩丨丨三尺大)陷圍(歐陽修憎蚊詩叢身疑丨丨)旁圍(王安石六)
(言詩水泠泠而北出山靡靡而丨丨)蜂圍(黃庭堅詩紫冠黃鈿網絲窠蝶繞丨丨奈晚何注紫冠雞冠也黃鈿黃菊也)紅
圍(秦觀詩丨丨照白髮)宋圍(晁補之擕琴入村詩君不見夫子丨丨不糝猶絃歌)藝圍(蘇舜欽詩十年苦學文出語背)
(時向薾力不自知丨丨輙掉鞅)翠圍(文同成都江亭詩汀洲烟雨卷輕霏遥望軒窗隐丨丨汪元量越州歌丨丨紅陣知多少)
(半揭珠簾看駕來)空圍(文同詩請看林下木牆屋皆丨丨)打圍(陸游詩倦游自笑摧頽甚誰記飛鷹醉丨丨又狼烟)
(不舉羽書稀幕府相從日丨丨)帽圍(陸游詩山村病起丨丨寬)棋圍(陸游詩等閒談笑解丨丨)受圍(汪元量湖州歌)
(黑風捲地鼓鼙急昨夜常州又丨丨)山圍(陸游詞水繞丨丨烟昏雲慘)樹圍(法苑珠林五臺山大孚靈鷲寺有花園可)
(二頃許四時發彩色類不同四周丨丨人移植别處皆不生)&KR2416;圍(山海經驕山其上多玉其下多青䨼其木多松柏多桃枝)
(鉤端神丨丨處之其狀如人面羊角虎爪恒遊睢漳之淵出入有光)
釋宋圍(左傳子玉告晉師曰請復衛而封曺臣亦丨丨之丨又出穀戊丨丨丨一戰而霸文之教也)不成圍(左傳)
(諸侯伐鄭十月庚午圍鄭楚公子申救鄭師于汝上諸侯還注不書圍畏楚救丨丨丨而還又李商隐為賀拔員外上相公啟髮寧)
(支弁帶丨丨丨)進復圍(左傳楚子退師鄭人脩城丨丨丨之)質許圍(左傳楚子之為令尹也殺大司馬薳掩而取其)
(室及即位奪薳居田遷許而丨丨丨注許圍許大夫)平城圍(後漢書何敞傳丨丨之丨嫚書之耻庾肩吾詩不解丨丨丨誰)
(與丹青競)白馬圍(蜀志閟侯傳袁紹遣大將軍顔良攻東郡太守劉延於白馬曺公使張遼及侯為先鋒擊之侯策馬刺良)
(於萬衆之中紹諸將莫能當者遂解丨丨丨)十八圍(南史陳高祖紀有樟木大丨丨丨長四文五尺流泊陶家後渚)獵
一圍(北齊書周師取平陽帝丨於三堆晉州告急帝將還馮小憐請更殺丨丨從之李商隐詩晉陽已陷休回顧更請君王丨)
(丨丨)五百圍(宋史太祖紀于闐國王等遣使來朝獻玉丨丨丨琥珀五百斤)不可圍(莊子至精無形至大丨丨丨)
弓矢圍(司馬法丨丨丨殳矛守戈戟助凡五兵長以衛短短以救長)𢃄甲圍(韓詩外傳簡子將殺陽虎孔子似之)
(丨丨以丨孔子)減𢃄圍(列女傳魏芒慈母前妻之子犯令當死母憂慼帶圍減尺陳傅良詩吏事生衣垢家山丨丨丨陳憲)
(意詩神仙若道吾無分那得身輕丨丨丨)木十圍(論衡知能之大者其猶十圍以上木也新論十圍之木不可蓋以茅茨黃)
(庭堅詩子嘗貰酒淮隂市韓信廟前丨丨丨陳基詩喬丨參雲總丨丨)二千圍(十洲記長洲一名青丘上饒山川及多大)
(樹樹乃有丨丨丨者一洲之上專是林木)𢃄數圍(集異記葉法善謂張說曰有麴處士可共飲說請召之湏臾而至其形不)
(及三尺而腰丨丨丨久之師叱麴生曰曾無高談廣論惟沉湎於酒亦何用哉因斬之乃巨榼也)燭十圍(海碌碎事淮南)
(楊渥燃十圍之燭以擊毬)蔟錦圍(南渡典儀南郊禮成弁陽老人有詩云萬騎雲從丨丨丨内官排立馬如飛九重閶闔開)
(清曉太母登樓望駕歸)酒山圍(太平廣記馬待封技巧絶倫常造酒山繞山皆列酒池池外復有丨丨丨之備極工致)
寸眸圍(魏都賦八極可圍于寸眸萬物可齊于一朝)蜂十圍(鮑照苦熱行丹蛇踰百尺玄丨盈丨丨)龍城
圍(梁簡文詩未解丨丨丨)鶴翼圍(沈炯詩已却魚麗陣將摧丨丨丨)解朝圍(虞世基樂府銜枚壓曉陣卷甲)
(丨丨丨)松栝圍(張九齡詩静入風泉奏凉生丨丨丨)鄴城圍(杜甫詩那堪來往戍恨解丨丨丨又且喜河南定不)
(聞丨丨丨)山光圍(岑參詩丨丨丨一郡江月照千家)松十圍(岑參詩此僧年幾那得知手種青丨今丨丨)盈
尺圍(劉禹錫詩青松鬱成塢脩竹丨丨丨)衣𢃄圍(劉禹錫賦丨丨在身兮昔丨蹉跌)天水圍(韓愈詩雲昏水)
(奔流丨丨漭相丨)小輪圍(李紳開元寺詩散周香海丨丨丨)𢃄十圍(耿湋詩將軍丨丨丨重錦製戎衣)長
松圍(張喬詩洞虛懸溜滴徑狹丨丨丨)石成圍(周賀婁慈碑渭水兵書存心為志軒丘陳法衆丨丨丨)破敵
圍(羅鄴詩力盡秋來丨丨丨)且休圍(吴融詩芝泥看只捧蕙帶丨丨丨)解趙圍(周曇侯嬴朱亥詩當時不是二)
(君計匹馬那能丨丨丨)樹成圍(許棠詩吴中知久别庵丨想丨丨)半尺圍(韓琦芍藥詩冠縷真金丨丨丨)山
川圍(劉跂宣房宮賦羣雄逐兮位隔并丨丨丨兮氣弗宣)水石圍(林逋詩吾廬丨丨丨)長竹圍(林逋詩淨鹻生)
(琴潤連隂丨丨丨)紅袖圍(梅堯臣詩歌管丨丨丨)萬樹圍(王安石詩躑躅丨丨紅相丨)綠隂圍(王安)
(石詩檻臨溪上丨丨丨溪岸高低入翠微)紅日圍(蘇軾詩西望不見丨丨丨)碧自圍(王令詩水閒海月寒初上樹盡)
(秋城丨丨丨)錦繡圍(劉子翬詩萬炬銀花丨丨丨)百花圍(陸游詩繡筵處處丨丨丨)錦成圍(楊萬里詩)
(纔看桃李丨丨丨忽變圍林綠作堆虞集詩詩成花覆帽酒列丨丨丨)翠相圍(楊萬里詩千山丨丨丨)萬山圍
(楊萬里詩丨丨丨裏短檠燈)酒破圍(汪元量詩添債愁城丨丨丨)玉作圍(鄭元祐詩突起金鰲丨丨丨天於設)
(險出神機)白雲圍(范梈詩驛樓俯平川其下丨丨丨)錦帊圍(楊廷秀詩短短薰籠小團團丨丨丨)水環圍
(馬祖常詩紅迷霞綺錯綠漲丨丨丨)錦屏圍(王惲詞雲影湖光淡無際丨丨丨)紫翠圍(趙孟頫八咏樓詩西流二)
(水玻璃合南去千峯丨丨丨)水深圍(朱德潤丨丨丨詩丨丨丨田疇蕩蕩如湖陂圍低水深岸不立雖有木石將何施)
鼓笛圍(戴表元寒食詩聞說舊時春賽罷家家丨丨醉成丨)瘦半圍(鄭允端詩朝來試把羅裳繫丨比今春又丨丨)
蓬藋圍(高啟詩交交風雨侵翳翳丨丨丨)雪成圍(文徵明玉蘭詩素蛾千隊丨丨丨)雨衝圍(徐禎卿落)
(花詩偶粘塵網丨丨丨)幻輪圍(五燈會元譬如幻人作丨丨丨)
二十五圍(博物志豫章城南門有樟高七丈五尺大丨丨丨丨)
對語(六合九圍)(小隊長圍)(綠繞青圍)(雲羃天圍)(花亞樹圍)(金界鐵圍)(鼹𢃄犀圍)(摩壘突圍)
(雲結陣雪成圍)(珠弓帊玉𢃄圍)(蜂衙閙蟻陣圍)(千花覆萬竹圍)(金鈴護錦障圍)(丹嶂合綠隂圍)
摘句(春蘚濕松圍波涵天四圍)(香龕鑿鐵圍回江望若圍)(長松未合圍歡情徧九圍)(分行錦繡圍新篁一尺圍)
(湖上千峯翠作圍萬全身出百重圍)(長日枯棋未解圍溪上晴嵐紫翠圍)(錦袍欲脫玉腰圍羅衣花白縷金圍)
(滿川桑棗綠成圍瀲㶑横塘柳四圍)(雪後湖山玉作圍河水南來似𢃄圍)(百車載酒萬花圍舞雪佳人玉一圍)
幃(雨非切說文本禕囊字即今之香囊又單帳也又許歸切)
韻藻佩幃(離騷椒專佞以慢慆兮榝又欲充夫丨丨注幃謂之幐香囊也)羅幃(風賦躋于丨丨經于洞房乃得為大)
(王之風張何望五色雲賦丨丨錦帳繞香車䨇虹宛轉縈翠霞董思恭咏月詩玉戶照丨丨珠軒明綺幛李白詩春風不相識何事)
(入丨丨温庭筠詞憑繡檻解丨丨未得君書腸斷瀟湘春雁飛)書幃(杜甫詩高軒當灔澦潤色静丨丨陸龜蒙詩謝府新樓少)
(暇時又抛清宴入丨丨周邦彦詞螢度破窗偷入丨丨)
蕙香幃(李商隐詩松篁臺殿丨丨丨龍護瑶窗鳳掩扉)
增裳幃(周禮巾車皆有容蓋注容謂幨車山東謂之丨丨或曰幢容)不幃(國語龍漦流于庭不可除也王使婦人丨)
(丨而譟之)低幃(晉書輿服志成帝成和九年制聽尚書八座丞郎門下三省侍官乘車白幍丨丨出入掖門)垂幃(南唐)
(近事常楚錫為翰林剛正不附貴近或曰公剛直私門何以為樂常曰丨丨痛飲而已)屏幃(談賓錄天寳中嶺南獻白鸚鵡)
(上及貴妃呼為雪衣女性馴擾飲啄飛鳴不離丨丨元稹詩岑寂思丨丨和凝詞却愛薰香小鴨羡他長在丨丨)充幃(離騷)
(蘇糞壤以丨丨兮謂申椒其不芳)翡幃(楚詞丨丨翠幬飾高堂些)組幃(吴都賦張丨丨搆流蘇)孤幃(曺植賦入)
(空室而獨倚對丨丨而竊嘆林景熙商婦吟寒蛬苦相弔青燈鑒丨丨)丹幃(曺植娱賓賦遂衎賓而高會兮丨丨奕其四張)
朱幃(陶潛閑情賦褰丨丨而正坐汎清瑟以自欣)麝幃(張文氣賦拂鮑肆而均臭凝丨丨而共芬和粧臺之豔粉雜舞)
(閣之輕裙)羽幃(昭明太子七啟解鴛鴦之繡被拂距蛩之長氊燭丨丨而動爛薰蕙帳而微煙)燕幃(蕭慤秋思詩丨丨緗)
(綺被趙𢃄流黃裾)宵幃(唐太宗詩初日照丨丨)仙幃(王勃益州德陽縣善寂寺碑玉衣流慶事屬于丨丨金屋延祥)
(福纏於梵宇)重幃(孟浩然詩就枕臥丨丨李商隐詩丨丨深下莫愁堂又良宵一寸豔回首是丨丨元好問荆棘中杏花詩)
(誰家園亭有此樹鄭重已著丨丨遮)緗幃(李商隐詩粉壁正蕩水丨丨初卷燈)溫幃(李商隐詩丨丨翡翠裝)錦幃
(李商隐牡丹詩丨丨初卷衛夫人)瓊幃(皮日休曉次神景宮詩丨丨自廻旋錦旌空燦錯)繡幃(羅虬詩醉和香態濃)
(春睡一樹繁花偃丨丨張泌詞枕障薰爐冷丨丨顧夐詞丨丨香斷金鸂&KR2409;)經幃(蘇軾賀駕幸太學表早塵法從久侍丨丨)
簾幃(林逋春隂詩薄薄丨丨欺欲透遥遥歌管壓來沉朱子詩昨夜秋風凉氣歸今朝喜色動丨丨毛熙震詞斜日照丨丨)
殿幃(錢惟演南朝詩自從飲馬秦淮水蜀柳無因對丨丨)家幃(王令詩要當丨丨奉顔面)珠幃(劉子翬詩的皪丨丨)
(深)春幃(周邦彦詞晝日移隂攬衣起丨丨睡足)秋幃(朱子詩暗窗螢影亂丨丨露氣深)捲幃(僧道潛夜坐詩)
(丨丨延素月轉盻失流星)風幃(楊慎詩爽透丨丨開)翠幃(楊慎詞丨丨絲障錦簾櫳)
露成幃(後漢書仲長統傳統作詩二篇以見志辭曰乘雲無轡騁風無足垂丨丨丨張霄成幄)丹縠幃(靈怪集太)
(原郭翰少簡貴有清標嘗盛暑乘月臥庭中見有人冉冉而下直至翰前乃一少女也微笑曰仰慕清風願託神契遂勅侍婢淨掃)
(室中張霜霧丨丨之丨施水晶玉華之簟轉會風之扇宛若清秋)羅牀幃(古詩照我丨丨丨)雲母幃(梁簡文帝)
(詩甲館宵垂丨丨丨)月生幃(沈佺期樂府坐看長夏晚秋丨丨羅丨)葉如幃(李商隐詩南園無限樹獨自丨丨丨)
映薄幃(黃庭堅詩朔雪蕭蕭丨丨丨)寔枕幃(范成大示藻姪詩軟熟羞盤饌芳辛丨丨丨)翠成幃(朱子)
(詩昔往葉未芳今來丨丨丨)不出幃(林景熙商婦吟妾身丨丨丨妾夢萬里馳)綠成幃(王世貞詩密丨丨丨紅作)
(茵)
對語(蕙帳蘭幃)(綺閣羅幃)(繡袷綃幃)(琴薦枕幃)(黃帕絳幃)(翠幔緗幃)(玉帳珠幃)(熊枕麝幃)
(珍珠押翡翠幃)(青綾被白練幃)(花作幛葉如幃)(張翠幌掩瓊幃)(薤葉簞蕙香幃)(雲似幄露成幃)
摘句(銀燭映紗幃花氣透深幃)(泥金貼繡幃蘭燈曖虛幃)(遠山如畫展屏幃含毫初入蕙香幃)
(乳燕銜花繞綠幃荼蘼綠葉已張幃)(覺來石友在書幃砧聲何事透羅幃)(便覺新凉到枕幃銀燭花偏月照幃)
闈(雨非切宮中門也)
韻藻禁闈(後漢書周舉傳建和三年詔曰周舉出入京輦有欽哉之績在丨丨有密静之風應璩與趙叔潛書入侍華幄)
(出典丨丨岑參詩北闕晴雲捧丨丨韋應物雪夜下朝呈省中詩南望青山滿丨丨曉陪鴛鷺正差池鄭審詩入逕迷馳道分行接)
(丨丨)皇闈(宋書四廂樂歌鼓鐘震天區禮容塞丨丨傅咸詩赫赫大晉朝明明闢丨丨張說詩青宮朱邸翊丨丨韋應物詩與)
(君十五侍丨丨曉拂爐烟上玉墀李商隐為汝南公賀元日御正殿受朝賀表心馳紫闥非夢寐而不通魂繞丨丨羡歸飛而莫及)
春闈(國史補凡進士籍而入選謂之丨丨朱慶餘詩時清猶望領丨丨又陸贄文輔翼丨丨是資教導按謂太子宮也)門
闈(班固答賓戲入時君之丨丨䆒先聖之壼奥又蔡邕獨斷東南稱門西北稱闈故周官有丨丨之學)高闈(張衡賦天梁之)
(宫實開丨丨)端闈(張衡賦立金人于丨丨注宫中門謂之端秦營宫殿端門四達以則紫宫)紫闈(顔延之文釋位公宫)
(登曜丨丨)經闈(謝莊文綢繆史舘容與丨丨)儲闈(沈約彈文升采丨丨張說平貞眷碑丨丨論諭雅望尤高宜申朝典)
(俾加徽服)禮闈(任昉王文憲集序出入丨丨朝夕舊館注崇丨丨即尚書上省門崇禮東建禮門即尚書下舍門然尚書省二)
(門名禮故曰丨丨也虞世基樂府待拜長平坂鳴騶入丨丨沈佺期詩並命登仙閣通宵直丨丨杜甫詩丨丨新擢桂憲府舊乘驄)
(李涉詩却教孫子藏兵術空把文章向丨丨裴皥詩三主丨丨年八十門生門下見門生)閨闈(謝朓詩志狹輕軒冕恩甚戀丨)
(丨)彤闈(劉孝綽詩積照朗丨丨庾信詩傳呼擁絳節交戟映丨丨王勃九成宮頌序霞登月憩光睿幸于丨丨玉振金聲藻)
(宸章于翠掖沈佺期詩白龜來獻夀仙吹反丨丨汪元量送傅學士歸田里詩紫閣笑談為職長丨丨朝謁在班前)瑣闈(王維)
(詩夕奉天書拜丨丨權德輿詩畫漏沈沈倦丨丨)庭闈(束晳補南陔詩眷戀丨丨心不遑安張九齡詩羡君行樂地從此拜)
(丨丨錢起詩借問還珠盈合浦何如鯉也入丨丨釋靈澈詩林間出定戀丨丨曺鄴詩併將歡慶奉丨丨王禹偁詩芸閣新銜捧詔)
(歸歴陽湖畔拜丨丨王安石詩刻章琢句獻天子釣取薄禄歡丨丨)
增西闈(左傳甲子尹辛取丨丨注丨丨周地)宫闈(後漢書皇后紀正位丨丨又宦者傳高冠長劍紆朱懷金者布滿丨)
(丨晉書后妃傳論隂教洽于丨丨淑譽騰於區域唐書食貨志大歷末天下之賦鹽利居半丨丨服御軍饟百官禄俸皆仰給焉宋)
(元通鑑宋太祖性節儉皇女永寧公主衣貼繡鋪翠𥜗入宫帝曰主家服此丨丨戚里必相倣效成風京師翠羽價高小民逐利傷)
(生浸廣實汝之由沈約桐栢山金庭舘碑銘慶集丨丨祥流罕畢)省闈(後漢書第五倫傳伏見虎賁中郎將竇憲椒房之親)
(典司禁兵出入丨丨年盛心美卑謙樂善此誠其好士交結之方)重闈(吴志賀邵傳古之聖王所以潛處丨丨之内而知萬)
(里之情垂拱衽席之上明照八極之際者任賢之功也景福殿賦複閣丨丨魏都賦於前則宣明顯陽順德崇禮丨丨洞出鏘鏘濟)
(濟盧諶詩層崖成崇舘嵓阿結丨丨張說詩御樓横廣路天樂下丨丨汪元量詩曉日丨丨對冕旒内家開宴擁歌謳)司闈
(北史后妃傳敘焬帝時增置女官以六局管二十四司一曰丨丨掌門閤管籥)特闈(東京賦啟南端之丨丨王仲旉南都賦若)
(閶闔之丨丨連馺娑與枍詣)壼闈(荀勖詩儀刑孚萬邦内訓隆丨丨)洞闈(阮藉清思賦循路曠以徑通兮辟閨闥而)
(丨丨)廕闈(何承天白鳩頌暮從儀鳳棲閣丨丨)䨇闈(何承天鼔吹鐃歌高門啟丨丨長筵列嘉賓)層闈(北齊享廟)
(樂辭齊居嚴殿夙駕丨丨)郎闈(謝朓酬德賦爾腰戟于戎禁我拂劍於丨丨)南闈(沈約詩蕭瑟入丨丨)衡闈(范雲)
(詩何獨顧丨丨)當闈(王筠蜀葵花賦邁衆芳而秀出冠雜卉而丨丨)五闈(陶弘景許長史舊舘壇碑丨丨面啟九涂環周)
闢闈(陶弘景許長史舊舘壇碑丨丨風岫通氣雲巘)凱闈(陶弘景許長史舊舘壇碑徵入丨丨納言帝側)青闈(唐詔)
(翊絃誦于丨丨又張籍詩丨丨更詠歌)龍闈(唐高宗詩丨丨引夕凉李嶠為王及善讓内史表對敭金殿趨奉玉墀當鳳詔)
(之便蕃望丨丨之親切)掖闈(盧藏用太子少傅蘇瓌神道碑左右端揆盡訏謨之略東西丨丨備忠讜之美)仙闈(錢起)
(詩應驚片雪下丨丨)銓闈(劉長卿詩天府留香名丨丨就明試)綸闈(白居易詩近辭巴郡印又秉丨丨筆)東闈(白居)
(易詩從容下南山顧盼入丨丨劉筠賀册皇太子表前曜開祥丨丨播憲)黃闈(李商隐為崔從事寄尚書彭城公啟晞髮丹山)
(騰身紫府曉趨清禁則瓊樹一校夜直丨丨則金釭二等)粉闈(李山甫詩每向人間問丨丨)金闈(鄭谷詩丨丨露白新)
(裁詔)貢闈(呂蒙正詩昔作儒生謁丨丨)慈闈(梁燾立皇后孟氏制明揚德閥之懿簡在丨丨之公)虚闈(劉子翬詩)
(丨丨百靈集)秋闈(黃溍試院同諸公為主試官作右轄升庸日丨丨獻藝初)蘭闈(劉懷贈鄧茂遷左臺詩紫署春光早)
(丨丨曙色催)戟闈(郭昂詩旌旗擁丨丨)
青瑣闈(衛宏漢儀黃門郎屬黃門令日暮入對向丨丨丨拜名曰夕郎顔師古曰青瑣刻為連瑣文而以青塗之徐彦伯贈)
(劉舍人古意巢君碧梧樹舞君丨丨丨李頎詩偃息丨丨丨)長生闈(陸機詩投迹短世間高步丨丨丨)九重闈
(劉孝綽詩豈不憐飄墜願入丨丨丨)夕拜闈(宋之問詩今虛丨丨丨)闢書帷(杜甫詩凶兵鑄農噐講殿丨丨丨)
葉飄闈(韋應物秋夜詩高閣漸凝露凉丨稍丨丨)翡翠闈(劉禹錫楊柳枝詞鳳闕輕遮丨丨丨龍池遥望麴塵絲)
省郎闈(李商隐詩清光旋透丨丨丨)紫宸闈(秦不華詩封事尚留青瑣闥蒙恩近出丨丨丨)春官闈(孛术)
(魯翀詩引以賓王家光映丨丨丨)近省闈(李東陽寄應寧提學詩天上詞垣丨丨丨十年毛羽愛追飛)
對語(麟閣虎闈)(講席經闈)(帝座皇闈)(策府書闈)(玉陛金闈)(鳳沼龍闈)(釦砌綸闈)(黃閣紫闈)
(紫微省青瑣闈)(香令坐粉郎闈)(青鏤管白粉闈)(花覆檻葉飄闈)(鴛鴦瓦翡翠闈)(趨省闥拜庭闈)
摘句(承恩拜虎闈春酒夀庭闈)(簮花出禁闈公槐覆禮闈)(一逕入衡闈天河度瑣闈)(佳氣接&KR0686;闈負米覲親闈)
(露花千朵照庭闈金莖月色近書闈)(却随朱輦下端闈三開秦鏡照春闈)(蘭缸謝耀照君闈還逐仙班入瑣闈)
違(雨非切離也廣韻背也韻會去之又奔放曰丨)
韻藻憂違(易樂則行之丨則丨之確乎其不可拔潛龍也)無違(書時惟天命丨丨左傳鄭伯如晉公孫叚相甚敬而)
(卑禮丨丨者晉侯嘉焉國語臧文仲曰賢者急病而讓夷居官者當事不避難在位者恤民之患是以國家丨丨後漢書東平王蒼)
(傳孝明皇帝大孝丨丨又班固傳京兆祭酒晉馮結髮修身白首丨丨好古樂道玄默自守管子風雨丨丨注君道不虧則風雨丨)
(丨也北齊享廟樂辭敬思孝享多福丨丨王昌齡詩神超物丨丨豈繫名與宦杜甫詩翰林名有素墨客興丨丨又懷舊禮丨丨朱)
(子詩至人秉元化動静體丨丨文天祥詩伯奇令丨丨申生恭不貳)庸違(書静言丨丨)弼違(書予違汝弼晉書武帝詔)
(古者保氏特以諫諍為職今之侍中常侍實處此位擇其能正色丨丨匡救不逮者以兼此選又郭璞傳古之令主開納忠讜以丨)
(其丨抱朴子匡過丨丨者杜稷之骾也文心雕龍黃帝刻輿儿以丨丨唐明皇詩還奏丨丨書)塞違(左傳君人者將昭德丨丨)
(以臨照百官)正違(左傳恤其患而補其闕丨其丨而治其煩所以為盟主汲冢周書畏嚴大武曰維四方畏威乃寧天作武)
(修戎兵以助義丨丨)繩違(晉書鍾雅傳雅直法丨丨百僚皆憚之唐書蕭瑀傳瑀自力孜孜抑過丨丨無所憚蘇頲授姜昂等)
(員外郎制金曺典事頗效精勤白簡丨丨久聞堅正)懲違(楚辭丨丨改忿兮抑心而自強)暌違(何遜詩一朝異言宴萬里)
(就丨丨)心違(杜甫詩往還二十載歲晚寸丨丨又白首壯丨丨張文恭詩誰念分河漢還憶雨丨丨徐鉉詩半生談笑此丨)
(丨陸游詩萬事莫如公論久諸賢莫與衆丨丨)
與世違(莊子方且丨丨丨而心不屑與之俱是陸沉者也杜甫詩懶朝真丨丨相丨鄭常詩羡君無外物日丨丨情丨)心
事違(杜甫詩劉向傳經丨丨丨)故人違(劉長卿詩東遊久與丨丨丨)
增弗違(易先天而天丨丨後天而奉天時天且丨丨而况于人乎况于鬼神乎張衡賦仰先哲之玄訓兮雖彌高其丨丨)
不違(易與天地相似故丨丨書仡仡勇夫射御丨丨詩帝命丨丨至于湯齊禮記慤善丨丨身耳目丨丨心思慮丨丨親又不)
(犯日月丨丨卜筮又無聲之樂氣志丨丨杜甫社日詩報效神如在馨香舊丨丨)相違(易天與水違行訟疏天道西轉水流)
(東注是天與水丨丨而行象人彼此兩相乖戾故致訟也左傳有淖于前乃皆左右丨丨於淖注違避去也)薄違(書圻父丨)
(丨傳丨丨廹逐違命者)尤違(書弗永遠念天威越我民罔丨丨天對天邈以蒙人么以離胡克合厥道而詰彼丨丨)用
違(書文王罔攸兼於庶言庶獄庶慎惟有司之牧夫是訓丨丨)有違(詩行道遲遲中心丨丨鮑照河清頌復禮歸仁觀恒)
(通變一物丨丨戚言毁膳朱子詩離懷悵丨丨)具違(詩謀之其臧則丨是丨)三違(禮記事君丨丨而不去是利禄也)
多違(左傳謀之多族民之丨丨事滋無求王勃詩開襟方未已分袂忽丨丨杜甫詩諸公不相棄兹日倍丨丨李商隐詩白門)
(寥落意丨丨劉滄詩舊游因話事丨丨崔峒詩靈臺暮宿意丨丨)卿違(左傳罕朔奔晉韓宣子問其位于子産子産曰丨丨)
(從大夫之位)舉違(杜預春秋左傳序故特丨劉賈許穎之丨以見同異)距違(國語其進者壅塞其退者丨丨)猗違
(漢書孔光傳丨丨者連歲顔師古注丨丨猶依違)合違(後漢書崔駰傳高辛攸降厥趣丨丨道無常稽與時張弛)依違
(後漢書第五倫傳倫奉公盡節言事無所丨丨諸子或時諫止輒叱遣之唐書李絳傳無希望丨丨之辭無邪媚愉悦之容楚辭禽)
(思舊鄉心丨丨七啟丨丨厲響)重違(謝承後漢書楊賜讓還侯爵朝廷丨丨其志)逆違(晉書石苞傳古人稱榮華於順)
(旨枯槁於丨丨)彈違(晉書應詹傳詹上疏曰宜分遣黃散若中書郎等循行天下觀採得失舉善丨丨斷截苟且孫逖授許王)
(瓘詹事制丨丨是屬宜肅事於來朝理劇尤難俾安人于左輔)駮違(唐書楊於陵傳為膳部員外郎以吏部判南曺選者恃與)
(宰相親文書不如式於陵丨其丨)辟違(荀子丨丨而不慤注乖丨丨背不能端慤誠信)實違(徐子惑世盗名之徒生邪)
(端造異術假先王之遺訓以緣餙之文同而丨丨貎合而情遠)怠違(徐子唐堯之帝允恭克讓而光被四表成湯不敢丨丨而)
(奄有九域文王祇畏而造彼區夏)操違(論衡虞舜太公行耦許由伯夷丨丨者生非其世出非其時也)意違(書譜心遽)
(體留一乖也丨丨勢屈二乖也風燥日炎三乖也紙墨不稱四乖也)莫違(揚雄青州牧箴貢篚以時莫怠丨丨梁宗廟登歌祀)
(典昭絜我禮丨丨韓愈羅池廟碑於是老少相教語丨丨侯令蘇軾詩累盡身輕志丨丨蘇轍詩無心與物真皆可有酒逢人勸丨)
(丨)罔違(劉向九歎申誠信而丨丨兮情素潔於紉帛)遁違(王粲詩越用丨丨)防違(張協長鋏銘長鋏陸離弭)
(凶丨丨)頑違(陸機贈弟詩嗟予人斯胡德之微闕彼遺軌則此丨丨)小違(孫綽喻道論故諺曰求忠臣必於孝子之)
(門明其雖丨丨于此而大順于彼矣)乖違(陶潛詩洲渚思綿邈風水互丨丨)形違(謝靈運文山川路邈心往丨丨)分
違(梁元帝答晉安王書且丨丨易久嘉會難逢)兩違(韋應物詩丘中無俗事身世丨相丨)遠違(柳宗元弔屈原文謂)
(謨言之怪誕兮反寘瑱而丨丨)盭違(田况皇祐會計錄序又嘗各置使領事多丨丨)逖違(真德秀權戶部謝表自退屏於)
(山林浸丨丨於軒陛)稽違(孫何論官制仍命左右司郎中總知帳目分勾丨丨范梈登石城驛亭詩去去道路遠王事母丨丨)
行違(宋濓命字祀辭苟務口耳言從丨丨奚翅犢禽安於鬚眉)
弗克違(易或益之十朋之龜丨丨丨元吉)弗敢違(左傳若不獲命而使嗣宗職次及於事而帥偏師以修封疆雖)
(遇執事其丨丨丨又君子曰讓禮之主也范宣子讓其下皆讓欒黶為汰丨丨丨也)君子違(左傳吳將伐魯問於叔孫輒退)
(而告公山不狃曰非禮也丨丨丨不適讐國注違奔亡也)非相違(左傳子産有事伯石賂與之邑子大叔曰若四國何子産)
(曰丨丨丨也而相從也四國何尤焉)民不違(公羊注孔子曰三皇設言丨丨丨大戴禮無市而民不乏無刑而丨丨丨又說)
(苑昔堯舜之為君也惟恐言而人不違)不苟違(南史王裕之傳裕之性恬静每被召即便祇奉既到旋復解官武帝嘉其)
(志丨丨丨也)豈我違(唐書呂元膺傳元膺為蘄州刺史嘗錄囚囚或白父母在明日歲旦不得省為恨元膺悉釋械歸之)
(而戒還期吏白不可荅曰吾以信待人人丨丨丨如期而至自是羣盗感悅)正愆違(法言注郛郭限内外禦姦宄聖人崇)
(仁義丨丨丨)所願違(陶潛閑情賦考丨丨而必丨徒契闊以苦心)不相違(陶潛詩托身已得所千載丨丨丨朱)
(子詩秪有蒼蒼谷中樹歲寒心事丨丨丨陸游詩野人憐客丨丨丨)枝葉違(謝惠連雪賦憐丨丨之相丨注喻兄弟也)野
性違(王勃别道王宴序交情獨放已厭人間丨丨時丨少留都下)塵事違(王維詩晚下兮紫微悵丨丨兮多丨韋應)
(物詩方躭静中趣自與丨丨丨)賞心違(宋之問送鄭明府詩絃歌試宰日城闕丨丨丨)一物違(杜甫詩易識浮生理)
(難教丨丨丨)莫相違(杜甫詩傳語風光共流轉暫時相賞丨丨丨陳與義詩藜杖不當軒盖用稳扶居士丨丨丨)故
山違(杜甫詩重嗟筋力丨丨丨)意緒違(高適詩寧嗟丨丨丨)百事違(韋應物詩還將一尊對無言丨丨丨)始
願違(劉長卿詩京口移家丨丨丨)萬里違(劉長卿詩那能丨丨丨)羣侣違(韓愈詩徘徊反顧丨丨丨)物
性違(白居易詩只要天和在無令丨丨丨)夙志違(柳宗元謝李相公啟嘗願操篲醫門掬溜蘭室良辰不與丨丨多丨)
勢暫違(呂溫咏失羣雁風排丨丨丨)春事違(李商隐詩香羅掩手丨丨丨)萬里違(李商隐詩悵望人間)
(丨丨丨)與俗違(王貞白詩古樂知音少名言丨丨丨)秋節違(項斯古扇詩昨日裁成奪夏威忽逢丨丨便相丨)
生計違(羅隐詩松橘蒼黃覆釣磯早年丨丨近年丨)烟月違(羅鄴詩十二三年就試期五湖丨丨奈相丨)百
慮違(李澄之詩遊客三江外單棲丨丨丨)兩鄉違(劉方平詩用心不啻丨丨丨)律乘違(釋善生詩飄然無定)
(跡迥與丨丨丨)雲山違(蘇軾詩永與丨丨丨)鴻燕違(蘇軾詩春丨社丨巧相丨)願力違(陸游詩交游雖廣知)
(心少香火徒勤丨丨丨)作吏違(陳傅良詩居嘗陳誼高動與丨丨丨)吳蜀違(陳傅良詩江源與海通丨會與丨丨)
拜掃違(丁鶴年詩烟生榆柳推遷速雲鎖松楸丨丨丨)計頻違(黃溍詩異縣關心朔雁飛酒燈棋雨丨丨丨)
對語(附麗暌違)(不匱無違)(弼直繩違)(增美塞違)(物咸若天弗違)(烏兔逐燕鴻違)(今雨别故山違)
摘句(蘭陔養不違星辰萬里違)(杯酒故人違人和事不違)(不信有暌違所願獲無違)(孤棹宿心違求仁志不違)
(龍德先天天不違羽客笙歌此地違)(一瓢春酒莫相違宦情鄉夢兩相違)(老愛風光未忍違服食求仙事不違)
霏(芳非切說文雰也)
韻藻霏霏(詩今我來思雨雪丨丨後漢書張衡傳雲丨丨兮繞余輪風眇眇兮震余旟晉書胡母輔之傳輔之字彦國王)
(澄嘗與人書曰彦國吐佳言如鋸木屑丨丨不絶誠為後進領袖也吴越春秋女工織兮不敢遲弱於羅兮輕丨丨楚辭霰雪紛其)
(無垠兮雲丨丨而承宇揚雄河東賦雲丨丨而來迎兮澤滲漓而下降西京賦度曲未終雲起雪飛初若飄飄後遂丨丨魏武帝詩)
(天氣肅清繁霜丨丨潘岳西征賦饔人縷切鑾刀若飛應刃落爼靃靃丨丨周朝饗樂章御爐香散郁郁丨丨杜甫詩寒雨下丨丨)
(又宫草丨丨承委珮皇甫冉詩子荆零雨正丨丨呂温詩銀宮翠島烟丨丨孟郊詩草色瓊丨丨白居易詩沙軟絮丨丨張枯詩秋)
(溪南岸菊丨丨陸龜蒙酬苦雨見寄詩初悲濕翼何由起末由箋天叩天耳其如玉女正投壺笑電丨丨作天喜王禹偁南郊大禮)
(詩黃道月斜風細細紫壇天曉露丨丨蘇軾詩吹笙帳底烟丨丨又凍雨丨丨半成雪蘇舜欽詩亂蟬咽咽柳丨丨張雨詩幾叠翠)
(微深杳杳一簾紅素亂丨丨)烟霏(晉書王羲之傳論點曳之工裁成之妙丨丨露結狀若斷而還連鳳翥龍蟠勢如斜而反)
(正劉峻廣絶交論絡繹縱横丨丨雨散徐安貞奉和聖製喜雨賦乘空離合丨丨霧雜杜甫詩露裛思藤架丨丨想桂叢韓愈詩出)
(入高下窮丨丨歐陽修秋聲賦其色慘淡丨丨雲斂范成大詩濃春酒暖絳丨丨陸游詩柳橋南北弄丨丨又數家垣屋鎖丨丨王)
(惲詩蒼岩如削静丨丨朱子詞携壺結客何處空翠渺丨丨張翥詞追憶鶯花舊夢回首冷丨丨)夕霏(謝靈運詩林壑斂暝)
(色雲霞收丨丨徐績四言晨霞丨丨千化萬變劉孝綽詩淹留望丨丨范成大詩古道風沙卷丨丨陸游詩日落前村鎻丨丨又遠)
(浦平郊弄丨丨方岳詩南岡北嶺對窗扉看盡朝嵐與丨丨)隂霏(李白詩萬象昏丨丨)霧霏(杜甫詩綃綺輕丨丨楊億)
(致齋太乙宮詩雉雊靈光發鸞歌彩丨丨劉基詩海波噴作烟丨丨)林霏(歐陽修文日出而丨丨開牟瓛詩蒼凉初日破丨丨)
(何夢桂釣臺詩䨇臺絶壁鎖丨丨每恨攀躋足力微)
白雪霏(張華詩昔往冒隆暑今來丨丨丨)
增嵐霏(宣室志夏陽據大河當中條烟靄丨丨昏旦在望林逋詩常𢃄丨丨認遠村)依霏(摰虞思遊賦華雲丨丨而)
(翼衡兮吴均詩花霧共丨丨)紛霏(謝靈運撰征賦冒沉雲之掩靄迎素雪之丨丨梁簡文帝馬寳頌霧噴丨丨流沫飄洒)
嚴霏(謝朓高松賦卷風飈之歘吸積霜雪之丨丨)朔霏(鮑照詩漢曲驚丨丨)零霏(昭明太子七契冠鵕䴊之長纓)
(若曾雲之丨丨)珠霏(邢子才詩玉散復丨丨)連霏(李嶠晚秋喜雨詩聚靄籠仙闕丨丨繞畫樓)雰霏(元稹浮塵)
(子詩何計辨丨丨)飄霏(蘇彦秋夜賦輕雲丨丨)風霏(蔣防雪影透書惟賦曈曨而微月將入羃歴而輕丨乍丨)岩
霏(陳與義詩丨丨雜川靄)晨霏(洪邁文丨丨夕靄宋濓東雒山房詩中有少室三百六十丈顛倒元氣涵丨丨)香霏
(虞集朝回即事詩丨丨簾底霧樂殷殿前雷)春霏(袁桷詩雲容催溽暑花片憶丨丨吴文英詞寒正峭東風似海香浮夜雪)
(丨丨)水霏(王廷相詩曦寒生丨丨)
雨雪霏(詩丨丨其丨)乘氣霏(羊孚雪贊資清以化丨丨以丨遇象能鮮即潔成輝)景雲霏(唐享太廟樂章)
(丨丨丨爛告我帝符)雨露霏(張說詩昔濫貂蟬長同承丨丨丨)氣昇霏(韓愈詩蜃沉海底丨丨丨)卷輕霏
(文同詩汀洲煙雨丨丨丨遥望軒窗隐翠圍)風露霏(蘇轍詩方橋月出丨丨丨)鋸雪霏(黃庭堅詠酴醿詩沈材丨)
(丨丨)烟雨霏(范成大詩濕雲不收丨丨丨)破曉霏(楊萬里詩荒荒瘦日作秋暉稍稍微暄丨丨丨)玉屑霏
(楊載贈孫思順詩天涯相遇兩相知對榻清談丨丨丨)秋霜霏(劉基詩但慕春荑好不見丨丨丨)
對語(磵瀑嵐霏)(霧凇煙霏)(暮靄晨霏)(東旭朔霏)(甘露浥景雲霏)(瑶華贈玉屑霏)(柳烟羃花雨霏)
摘句(林麓翳煙霏寳劒曉霜霏)(披香愛雪霏關山起夕霏)(天寒雨雪霏空翠搖煙霏)(春水起晨霏蘭路靄霏霏)
(艾納熏罏逗夕霏葦花楓葉雨霏霏)(瀑流飛雨散林霏微茫江樹𢃄煙霏)(雨前轉磑雪霏霏梅市橋邊弄夕霏)
菲(芳非切說文芴也又茂貎又尾未韻)
韻藻菲菲(離騷佩馪紛其繁飾兮芳丨丨其彌章後漢書梁鴻傳心惙怛兮傷悴志丨丨兮升降杜甫詩相携行豆田秋)
(花靄丨丨白居易汎渭賦臺有蘭兮閤有芸芳丨丨其可襲蘇轍詩首夏尋芳也未遲遶園紅紫尚丨丨劉基雪鶴篇乘風振羽芳)
(丨丨)芳菲(庾肩吾詩佳期竟不歸春日生丨丨高適詩山行應未盡誰與玩丨丨韓愈送李六協律歸荆南詩宋亭池水綠莫)
(忘蹋丨丨劉禹錫詩野草丨丨紅錦地游絲亂掩碧羅天韋莊詩野梅山杏暗丨丨司空曙詩獨遊野徑送丨丨崔道融詩谿上寒)
(梅初滿枝夜來霜月透丨丨陸龜蒙賣花翁詩十畝丨丨為舊業一家烟雨是元功陸游詩門前喚擔買丨丨又小園日暮鎖丨丨)
餘菲(許敬宗詩秋深桂初發寒窗菊丨丨)芬菲(沈佺期詩灞亭春有酒岐路惜丨丨蘇軾詩草木變丨丨)食菲(韓愈)
(詩降集隨九歌飲芳而丨丨)
增鹿菲(鹽鐵論古者庶人丨丨草芰縮絲尚韋而已及其後則綦下不借鞔鞮革舄)葑菲(劉長卿罷攝官後留辭詩)
(去緣焚玉石來為采丨丨韓愈送區弘南歸詩觀以彝訓或從違我念前人譬丨丨)萬菲(錢惟演春雪賦亦有庶草羣木千芳)
(丨丨)再菲(蘇軾詩别來春物已丨丨西望不見紅日圍)春菲(孫覿詩宿草變丨丨張良臣詩一寸丨丨拂綺寮)
拾澗菲(劉永之詩晏食隨僧丨丨丨)
對語(鳬舄鹿菲)(百卉萬菲)(餌术食菲)(菅蒯葑菲)(秋容淡春物菲)(鋤山蕷劚澗菲)
摘句(花片憶春菲鬭草戀芳菲)(青瑣對芳菲茂苑草菲菲)(園林處處鎖芳菲春風吹雨洗芳菲)
妃(芳非切左傳嘉耦曰妃說文匹也爾雅嫓也對也又隊韻)
韻藻后妃(詩大序關雎丨丨之德也)湘妃(湘中記舜二妃死為湘水神故曰丨丨琴操有丨丨怨洛神賦從南丨之)
(二丨韓愈黃陵廟碑秦博士云丨君者堯之二女舜丨者也武元衡詠望夫石詩丨丨淚竹下成林子規夜啼江水深)梅妃
(丨丨外傳江妃名采蘋善屬文自比謝女所居悉植梅上以其所好戲名丨丨太真入侍寵愛日奪遷於上陽東宫)玉妃(陳鴻)
(長恨歌傳有道士自蜀來知上皇心念楊妃自言有李少君之術旁求四虛上下東極天海跨蓬壺見最高山山上多樓闕西廂下)
(有洞戶東向闔其門署曰丨丨太真院又靈寳赤書經太真命筆丨丨拂筵韓愈雪詩白霓先啟塗從以萬丨丨陳與義梅花詩粲)
(粲江南萬丨丨汪元量越州歌鰲山燈月照人嬉宣德門前萬丨丨)虙妃(上林賦青琴丨丨之徒絶殊離俗劉向九歎逐下袟)
(干後堂兮迎丨丨于伊雒王逸注丨丨神女盖伊洛之水精洛神賦御者對曰臣聞河洛之神名曰丨丨梁元帝牛渚磯碑船如雁)
(鶴時度丨丨橋似牽牛能分織女李白詩洛浦有丨丨飄颻雪争飛李商隐詩知有丨丨無限意春松秋菊可同時又丨丨愁坐芝)
(田館用盡陳王八斗才)洛妃(徐悱妻劉令嫻詩夜月方神女朝霞喻丨丨李嶠詩纖腰丨浦丨又梅堯臣牡丹詩黃值丨川)
(丨)明妃(杜甫詠懷古跡詩羣山萬壑赴荆門生長丨丨尚有村楊凌丨丨怨漢國丨丨去不還馬駞弦管向隂山杜牧木蘭)
(廟詩幾度思歸還把酒拂雲堆上祝丨丨)潘妃(錢惟演詩丨丨寳釧光如晝劉邦彦詩金蓮萬朵漾中流疑是丨丨夜出遊按)
(南史王茂傳丨丨字玉兒)
鼓瑟妃(韓愈詩湘波丨丨丨)鸜鵒妃(黃庭堅戲秦少游詩誰饋百牢丨丨丨)
增賢妃(詩小序雞鳴思丨丨也唐書后妃列傳太宗丨丨徐惠生五月能言四歲通論語詩八歲自曉屬文父孝德嘗試使)
(擬離騷為小山篇太宗聞之召為才人手未嘗廢卷而辭致贍蔚又無淹思帝益禮顧張光朝榮王納妃詩從兹磐石固應為得丨)
(丨)木妃(詩月離于畢疏洪範曰星有好風星有好雨者即此畢是也所以箕好風畢好雨者風土也為丨丨雨木也為金妃)
(故星好焉)世妃(詩姜嫄箋姜姓者炎帝之後有女名嫄當堯之時為高辛氏之丨丨晉書禮志皇家丨丨之尊神靈遷化而無)
(寢廟以承享祀非所以昭孝敬也)卜妃(詩皇矣序疏昔堯受河圖已有昌名在錄嚳丨四丨豫知稷有天下)四妃(禮記)
(檀弓注帝嚳立丨丨以象后妃四星其一明者為正妃餘三小者次妃也帝堯因焉至舜不告而娶不立正妃但立三妃而已張衡)
(周天大象賦配丨丨而有序均九子以延慈)三妃(見上晉樂歌皇英垂帝典大雅詠丨丨)元妃(左傳惠公丨丨孟子)
(注丨丨言始適夫人也史記周本紀姜原為帝嚳丨丨晉書后妃傳序爰自夐古是謂丨丨降及中年乃稱王后又列女傳慕容垂)
(妻叚氏字丨丨少而婉慧有志操嘗謂妹季妃曰我終不作凡人妻季妃亦曰妹亦不為庸夫婦鄰人聞而笑之垂之稱燕王納丨)
(丨范陽王德亦聘季妃焉)季妃(見上)二妃(左傳陳哀公元妃鄭姬生太子偃師丨丨生公子留下妃生公子勝又晉書后)
(妃傳序四人並列光于帝嚳之官丨丨同降著彼有虞之典又贊丨丨光舜三母翼周南史沈懷文傳懷文為楚昭王丨丨詩見稱)
(于世崔曙詩豈但湘江口能令懷丨丨)下妃(見上)水妃(左傳昭公九年夏四月陳災鄭裨竈曰五年陳將復封子産問)
(其故對曰陳水屬也火丨丨也而楚所相也今火出而火陳逐楚而建陳也妃以五成故曰五年釋文丨丨之妃方非反一音配蘇)
(軾雲龍山觀燒詩丁女真丨丨又張耒詩子建車前步丨丨)庚妃(左傳疏隂陽之書有五行妃合之說甲乙木也丙丁火也)
(戊己土也庚辛金也壬癸水也木克土土克水水克火火克金金克木木畏金以乙為丨丨也金畏火以辛為丙妃也火畏水以丁)
(為壬妃也水畏土以癸為戊妃也土畏木以己為甲妃也)丙妃(見上)壬妃(見上)戊妃(見上)甲妃(見上)少妃
(左傳叔向欲娶於申公巫臣氏其母曰是鄭穆丨丨姚子之子子貉之妹也)正妃(史記五帝本紀嫘祖為黃帝丨丨晉書天)
(文志鈎陳后宮也大帝之丨丨也)次妃(史記殷本紀契母曰簡狄有娀氏之女為帝嚳丨丨)虞妃(後漢書鄧皇后紀平)
(望侯劉毅以太后多德政欲令早有注紀上書安帝云皇太后膺大聖之姿體乾坤之德齊蹤丨丨比跡任姒)太妃(晉書汝南)
(王亮傳丨丨伏氏嘗有小疾祓于洛水亮兄弟三人侍從並持節鼔吹震耀洛濱武帝登陵雲臺望見曰伏姊可謂富貴矣)徐
妃(南史后妃列傳梁元帝丨丨諱昭佩以無容質不見禮帝三二年一入房妃以帝眇一目每知帝將至必為半面粧以俟摭言)
(蒋凝應試為賦止及四韻試官歎賞之人稱之曰白頭花鈿滿面不若丨丨半粧李商隐南朝詩休誇此地分天下只得丨丨半面)
(粧又李花詩丨丨久已嫁猶自玉為鈿)納妃(唐書禮樂志皇太子丨丨皇帝遣使者至于其人之家不持節無制書其納采)
(問名納吉納徵告期皆如后禮)册妃(唐書禮樂志丨丨前一日主人設使者次大門之外道右南面又設宮人次于使者西南)
(俱東向傅姆贊妃出立于庭中北面掌書跪取玉寳南向掌嚴奉首飾䄖翟與諸宮官侍衛者以次入司則前贊妃再拜北面授册)
(寳于掌書南向授妃妃以授司閨司則又贊再拜乃請妃升坐)貴妃(唐書百官志内官丨丨惠妃麗妃華妃各一人正一品掌)
(佐皇后論婦禮於内無所不統楊萬里詩海棠花丨丨)惠妃(見上)麗妃(見上)華妃(見上)十妃(三拄子三拄子)
(謂孟嘗君曰君之後宫丨丨皆縞紵食梁肉豈有毛廧西施哉按喻孟嘗君未嘗得士也)蜀妃(華陽國志武都有一丈夫化為)
(女子美而豔盖山精也丨王納為丨)江妃(列仙傳丨丨二女遊于江濱逢鄭交甫遂解佩與之交甫受佩而去數十步懷中無)
(佩女亦不見江賦冰夷倚浪以傲睨丨丨含嚬而□眇孫逖尋龍湍詩漁父歌金洞丨丨舞翠房皮日休魚箋詩若用莫將閒處去)
(好題春思贈丨丨)管妃(真靈位業圖女真位第十二朱陵北絶臺上嬪丨丨)靈妃(真靈位業圖女真位第二十二西華)
(丨丨甄幽蕭郭璞遊仙詩丨丨顧我笑粲然啟玉齒韓愈誰氏子詩或云欲學吹鳳笙所慕丨丨嫓蕭史曺唐遊仙詩丨丨不降三)
(清駕仙鶴空成萬古愁)楚妃(歌錄石崇丨丨歎曰歌辭莫知其所由丨之賢丨能立德著勲垂名於後唯樊姬焉故今歎詠)
(之聲永世不絶陸機樂府丨丨且勿歎齊娥且莫謳笙賦荆王喟其長吟丨丨歎而增悲鮑照白紵舞歌寒光蕭條候蟲急荆王流)
(嘆丨丨泣李白望夫石詩有恨同湘女無言類丨丨杜甫詩丨丨堂上色殊衆李頎詩初彈渌水後丨丨)慧妃(蜀中詩話徐匡)
(璋納女于孟昶拜貴妃别號花蘂夫人意花不足擬其色似花蘂翾輕也又升號丨丨以號如其性也)吉妃(屈原天問成湯)
(東廵有莘爰極何乞彼小臣而丨丨是得)䕫妃(洞簫賦般匠施巧丨丨准法注尚書帝曰䕫命汝典樂妃未詳)令妃(曺植)
(湯妃頌殷湯丨丨有莘之女)媛妃(曺植辨道論丨丨所以紹先芻豢所以說口)荆妃(梁簡文帝筝賦逐東趨於鄭女)
(和西舞于丨丨)紫妃(楊炯少室山少姨廟碑羣仙畢集衆靈咸至有西華之丨丨有中黃之素女)瓊妃(鄭愔詩更覓丨)
(丨伴來過玉女泉)樊妃(張九齡詩楚子初逞志丨丨嘗獻箴)衆妃(杜甫詩丨丨無復笑千騎亦虛還)月妃(韓愈)
(元和聖德詩日君丨丨煥赫婐&KR1773;皮日休詩恬澹真應降丨丨)星妃(李商隐詩直教銀漢墮懷中未遣丨丨鎮來去歐陽修蓮)
(賦近而視之靚若丨丨臨水)東妃(曺唐遊仙詩丨丨閒著翠霞裙自領笙歌出五雲)金妃(曺唐遊仙詩千歲紅桃香)
(破鼻玉盤盛出與丨丨又玉皇欲著紅龍衮親喚丨丨下手裁)西妃(曺唐遊仙詩丨丨少女多春思斜曳彤雲盡日唫)文
妃(曺唐遊仙詩好是興來騎白鶴丨丨為伴上重天)嬪妃(曺唐遊仙詩丨丨久立帳門外暗笑夫人推酒聲)嬌妃
(曺唐遊仙詩無央公子停鸞轡笑泥丨丨索玉鞭)漢妃(羅鄴詩去國丨丨還似玉范成大歸州竹枝詞東隣男兒得湘纍西)
(舍女兒生丨丨)神妃(楊億詩塵暗丨丨襪衣殘侍史香)安妃(蔡京詩玉真軒裏見丨丨)妾妃(周必大詩阿嬌金屋)
(聚芳菲當御連環序丨丨)川妃(元好問詩好就丨丨問乞靈)千妃(裘萬頃詩瓊琚玉佩列丨丨)
禮如妃(唐書禮樂志公主出降丨皆丨王丨而納采問名納吉納徵請期主人皆受于寢)天靈妃(唐書萬歲通天)
(元年二月尊神岳天中王為神岳天中黃帝丨丨丨為天中黃后)謝英妃(諸山記武夷君命丨丨丨撫長離)永為
妃(鳳求凰操鳳兮鳳兮從凰棲得託子尾丨丨丨)吳宫妃(王維西施詠朝仍越谿女暮作丨丨丨)王所妃(韓愈)
(送區弘南歸詩處子窈窕丨丨丨)畫楊妃(韓偓遥見詩白玉堂東遥見後令人評泊丨丨丨)一品妃(宋徽宗詩)
(近按重陞丨丨丨)次列妃(周必大詩天教姚魏主芳菲合有宫嬪丨丨丨)廣寒妃(裘萬頃詩霓裳催舞丨丨丨)
頊帝妃(劉基詩蕊珠仙娥丨丨丨)
九華真妃(唐書藝文志丨丨丨丨内記一卷真靈位業圖女真位第七紫清上宫丨丨丨丨)
對語(月姊星妃)(漢女湘妃)(金母玉妃)(宋子荆妃)(青女紫妃)(川后水妃)(九御三妃)(靈匹吉妃)
(求淑女得賢妃)(吹笙子鼓瑟妃)(河伯婦水仙妃)(巫山女洛浦妃)(銀漢女玉真妃)(鸞凰偶鸜鵒妃)
摘句(夕夢識江妃裁剪出宫妃)(天上瓊樓萬玉妃水晶宫裏見江妃)
騑(芳菲切說文驂旁馬又馬行不止貌)
韻藻騑騑(詩四牡丨丨孫逖詩莫愁東路遠四牡正丨丨韓愈送區弘南歸詩雖有不逮驅丨丨)驂騑(詩小雅載)
(驂載駟疏將朝王于是親自丨丨則乘四馬而往迎之高士傳原憲傳贊友賜榮華丨丨萃止蔡邕協和婚賦車服照路丨丨如舞)
(袁裒求志賦值文明之泰亨兮奮德義于海陲汔登名于太常兮翼時彦以丨丨王勃滕王閣序儼丨丨于上路徐鉉詩筵空收管)
(吹郊迥儼丨丨王安石詩不忍倉卒回丨丨)征騑(柳宗元酬竇員外詩賜環留逸響五馬助丨丨又丘山仰德耀天路下丨)
(丨)
增六騑(史記袁盎傳騁丨丨義與六飛同)解騑(後漢書章帝紀乙丑勅侍衛史司空曰方春所過無得有所伐殺車可以)
(引避引避之騑馬可輟解輟解之沈約樂府八簋克室六龍丨丨)左騑(後漢書輿服志左纛以氂牛尾為之在丨丨馬軛上)
(大如斗)右騑(後漢書輿服志大貴人貴人公主王妃封君油畫軿車大貴人加節畫輈皆丨丨而已又公列侯安車朱班輪)
(倚鹿較伏熊軾皂繒盖黑轓丨丨又中二千石以上丨丨又公列侯中二千石二千石夫人會朝若蠶各乘其夫之安車丨丨加交)
(路楚詞白虎騁而為丨丨)馳騑(梁簡文帝湘宮寺智蒨法師銘智燈含影慧駕丨丨)四騑(徐堅詩丨丨將戒道)羣騑
(李嶠寳劍篇駭犀中斷寧方利駿馬丨丨未擬直)停騑(范浚詩日走萬里無丨丨)
左右騑(晉書輿服志安車則邪注駕馬馬亦各隨五時之色白馬則朱其鬛尾丨丨丨驂金㚇鏤錫黃屋左纛如金根之制)
(隋書禮儀志皇太子鸞輅駕三馬丨丨丨)四牡騑(范成大詩仄徑難勝丨丨丨)虹蜺騑(劉基雪鶴篇滕六驂乘丨)
(丨丨)公子騑(左傳同盟于戲鄭服也將盟鄭六卿丨丨丨公子發公子嘉公孫輙公孫蠆公孫舍之及其大夫門子皆從鄭)
(伯晉士莊子為載書曰自今日既盟之後鄭國而不惟晉命是聽而或有異志者有如此盟丨丨丨趨進曰自今日既盟之後鄭國)
(而不唯有禮與彊可以庇民者是從而敢有異志者亦如之國語問誰宴焉則宋公鄭伯問誰相禮則華元駟騑按駟騑即丨丨丨)
對語(三駕六騑)(左廣右騑)(結駟解騑)(八駿四騑)(日月馭虹蜺騑)(黃犀貢白虎騑)(慈航度慧駕騑)
摘句(松鶴舞驂騑五馬助征騑)(城下行人駟牡騑越王山下馬騑騑)
緋(甫微切絳色也一曰赤練)
韻藻牙緋(夲事詩沈佺期以罪謫遇恩復官秩而未還朱衣因内宴羣臣皆歌廻波詞起舞由是多求遷擢佺期詞曰廻)
(波爾時佺期流向嶺外生歸身名已蒙齒錄袍笏未賜丨丨中宗即以丨丨賜之按唐書輿服志五品以上緋又宋史笏唐制五品)
(以上用象故云丨丨)
夢著緋(朝野僉載張鷟丨丨丨乘驢其年及第授鴻臚丞)潛溪緋(牡丹譜細葉夀安粗葉夀安丨丨丨以地著歐)
(陽修詩最後最好丨丨丨)
增衣緋(唐書輿服志景雲中詔衣紫者魚袋以金飾之丨丨者以銀飾之筆談嘉祐中吳僧持一寳鑑云齋戒照之見前途)
(吉凶沈括伯兄為京寺丞照之髣髴見人丨丨而坐不數月果賜緋)假緋(唐書開元初駙馬都尉從五品者假紫金魚袋都督)
(刺史品卑者丨丨魚袋)淺緋(唐書緋為四品之服丨丨為五品之服)賜緋(舊唐書元稹傳朱書授臣制誥延英召臣)
(丨丨五代史周臣傳扈載字仲熙北燕人也嘗遊相國寺見庭竹可愛作碧鮮賦題其壁世宗聞之遣小黃門就壁錄之覽而稱善)
(因拜水部員外郎知制誥遷翰林學士丨丨事物紀原唐明皇與貴妃采戲將北唯重四可轉上連呼叱之骰子轉成重四上悦丨)
(四丨張昱詩不平最是彈䨇陸骰子公然得丨丨)借緋(宋史輿服志太平興國二年詔朝官出知節鎮及轉運使副衣緋綠)
(者並借紫知防禦團練刺史州衣綠者丨丨衣緋者借紫其為通判知軍監止丨丨)弱緋(集仙錄弦超遇神女成公智瓊超奉)
(使至京師空手入市智瓊給其五匣丨丨五端絪紵采色光澤非鄴市所有)染緋(酉陽雜俎狒狒亦曰髴髴狀如猴血可丨)
(丨髮可為髲)錦緋(蕭子顯詩私憐織婦栽丨丨)著緋(白居易詩大抵丨丨宜老大)四緋(趙汝鐩詩成梟呼五)
(白轉勝賞丨丨)翦緋(馬祖常詩仙杏葩凝赤蟠桃萼丨丨)
凉州緋(北史後魏尉聿為凉州刺史丨丨丨色天下之最領軍元乂送二千疋令染聿拒不受)遺新緋(玉溪編事)
(王蜀員外郎劉檀授官時方閒居力困杜充丨劉丨丨公服一領)紫與緋(韓愈詩佩服上色丨丨丨雍陶詩不憂人間丨)
(丨丨却思松下著山衣)刺史緋(白居易長慶集有初著丨丨丨答友人見贈詩)鶴著緋(司空圖詩朝班共道衣宜)
(紫洞府應無丨丨丨)不著緋(李廓少年行追逐輕薄伴閒游丨丨丨)凍不緋(劉基詩王母桃花丨丨丨)
對語(紆紫賜緋)(重碧淺緋)(金紫牙緋)(六赤四緋)(郎官筆刺史緋)(三台服四品緋)(鳳銜綬鶴著緋)
摘句(官科遣著緋墻杏署深緋)(棠深雨後緋霜葉滿林緋)(新授銅符未著緋曾記唐宫為賜緋)
御定佩文韻府卷五之一
