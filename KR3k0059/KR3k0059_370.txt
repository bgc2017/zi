欽定四庫全書
御定佩文韻府卷四十之三
上聲十賄韻三
醢(呼改切肉醬亦作醯)
韻藻醓醢(詩丨丨以薦或燔或炙傳以肉曰丨丨疏醢肉汁也蓋用肉為醢特有多汁故以醓為名周禮天官醢人掌四)
(豆之實朝事之豆其實韭菹丨丨又加豆之實芹菹兔醢深蒲丨丨箈菹雁醢筍菹魚醢)兔醢(禮記脯羹丨丨疏脯羹即析脯)
(為羹以丨丨配之)魚醢(禮記麋膚丨丨疏糜膚謂麋肉外膚食之以丨丨配之)脯醢(禮記天子適諸侯諸侯膳以犢)
(諸侯相朝灌用鬱鬯無籩豆之薦大夫聘禮以丨丨周禮膳夫掌王之食飲膳羞凡王之稍事設薦丨丨疏王之稍事是王小事而)
(飲酒故空設薦丨丨若大飲與食則有牲體儀禮冠者即筵坐左執觶右丨丨國語國君有牛享大夫有羊饋士有豚犬之奠庶人)
(有魚炙之薦籩豆丨丨則上下共之白居易詩佐以丨丨味間之椒薤芳)歠醢(禮記毋刺齒毋丨丨客絮羹主人辭不能亨客)
(丨丨主人辭以窶疏窶無禮也若客失禮而丨丨則主人亦致謝云主人作醢淡而無鹽故可歠也易林夏臺羑里湯文厄處鬼侯)
(丨丨岐人悦喜陸游詩客疎慙丨丨僧熟認敲門)覆醢(禮記孔子哭子路于中庭有人弔者而夫子拜之既哭進使者而問)
(故使者曰醢之矣遂命丨丨水經注羅水逕潘岳墓岳碑題云給事黃門侍郎潘君之碑君遇孫秀之難闔門變禍故門生感丨丨)
(以增慟乃樹碑以記事太常潘尼之辭也班固幽通賦遊聖門而靡救兮雖丨丨其何補魏文帝與吳質書昔伯牙絶絃于鍾期仲)
(尼丨丨于子路痛知音之難遇傷門人之莫逮又梁書阮孝緒傳外兄王晏貴顯屢至其門孝緒度必顛覆常逃匿不與相見曾食)
(醬美問之曰是王家所得便吐飱丨丨)共醢(周禮天官醢人掌四豆之實王舉則丨丨六十罋以五齊七醢七菹三臡實之)
(疏王舉謂王日一舉鼎十有二則醢人丨丨六十罋以醢為主其實有五韲七菹等)七醢(見上又注丨丨醓蠃蠯蚳魚兔雁醢)
(疏丨丨從醓醢至雁醢加豆朝食醓醢有二惟取一則合此七也)雁醢(見上)女醢(周禮天官醢人奄一人丨丨二十人)
(奚四十人注丨丨女奴曉醢者)曉醢(見上)菹醢(儀禮甸人徹鼎其序醴酒丨丨黍稷俎漢書吳王濞傳漢兵至膠西膠西)
(王肉袒叩頭漢軍壁謁曰臣卬奉法不謹驚駭百姓廼苦將軍遠道至于窮國敢請丨丨之罪南史梁元帝紀論爪牙重將心膂謀)
(臣或顧盼以就拘囚或一言而及丨丨離騷不量鑿而正枘兮固前修以丨丨李陵荅蘇武書蕭樊囚縶韓彭丨丨李白明堂賦乃)
(潔丨丨修粢盛奠三犧薦五牲享于神靈杜甫詩姦臣競丨丨同惡隨蕩析馬祖常都門詩俸錢具丨丨飲餕嘗膋臄)
彭越醢(五代史南漢世家劉思潮等死陳道庠懼不自安其友鄧伸以荀悅漢紀遺之道庠莫能曉伸罵曰憝獠韓信誅而)
(丨丨丨皆在此書矣道庠悟益懼)梅伯醢(韓非子文王說紂而紂囚之翼侯炙鬼侯腊比干剖心丨丨丨天問丨丨受丨)
(箕子佯狂)
增蝸醢(禮記食丨丨而苽食雉羹疏人君燕食以丨為丨以苽米為飯以雉為羹三者味相宜儀禮聘禮堂上八豆疏案公)
(食下大夫六豆韭菹醓醢昌本麋臡菁菹鹿臡鄭注云上大夫異于下大夫之豆數加葵菹丨丨以充八豆)煎醢(禮記淳熬)
(丨丨加于陸稻上沃之以膏曰淳熬疏以陸地稻米熟之為飯丨丨使熬加于飯上恐其味薄更沃之以膏使味相湛漬曰淳熬)
醯醢(禮記丨丨處内膾炙處外又宋襄公葬其夫人丨丨百甕又丨丨之美而煎鹽之尚貴天産也左傳齊侯至自田晏子侍)
(于遄臺子猶馳而造焉公曰唯據與我和夫晏子對曰據亦同也焉得為和公曰和與同異乎對曰異和如羹焉水火丨丨鹽梅以)
(烹魚肉燀之以薪宰夫和之齊之以味濟其不及以洩其過宋史宋偓傳偓父廷浩尚後唐莊宗女義寧公主晉祖嘗事莊宗每偓)
(母入見詔令勿拜因從容謂之曰今主居輦下薪米為憂當奉主居西洛以就豐泰命偓分司就養敕有司供給至于丨丨率有加)
(等吳地志吳王築城以貯丨丨今俗人呼為苦酒城)蚳醢(禮記腶脩丨丨䟽腶脩謂腶脯也言食腶脯之時以丨丨配之劉潛)
(謝晉安王賚蝦醬啟龍醬傳甘退誠可陋丨丨稱貴追覺失言)麋醢(禮記麋腥醢醬疏腥謂生肉言食麋生肉之時還以丨丨)
(配之周禮麋臡疏言麋臡者以丨肉為丨以其幷骨為之則曰臡)胾醢(禮記膳疏此一節論豆上所盛美膳謂羹與丨丨之)
(屬也)加醢(禮記濡鼈醢醬實蓼疏謂亨其鼈丨丨及醬又實之以蓼)蠃醢(周禮天官醢人掌四豆之實饋食之豆其實葵)
(菹丨丨脾析蠯醢蜃蚳醢豚拍魚醢)蠯醢(見上)盛醢(周禮醢人注天子豆百二十上公豆四十侯伯豆三十二子男豆二)
(十四上大夫二十下大夫十六彼有膷臐燒胾炙膾之屬其數甚多是豆不盡丨丨而已若言豆人恐彼並掌之此醢人惟掌此四)
(豆之實而已故不得言豆人而言醢人也漢書英布傳布為淮南王漢誅梁王彭越丨其丨以徧賜諸侯至淮南淮南王方獵見醢)
(因大恐)作醢(周禮麋臡鹿臡麋臡注三臡亦醢也丨丨及臡者必先膊乾其肉乃後莝之雜以粱麴及鹽漬以美酒塗置瓶)
(中百日則成矣崔寔四民月令五月一日可丨丨)梅醢(左傳水火醯醢鹽梅疏尚書說命云若作和羹爾惟鹽梅是古人調)
(鼎用丨丨也)烹醢(戰國策魯仲連曰梁之比于秦若僕耶辛垣衍曰然魯仲連曰然則吾將使秦王丨丨梁王辛垣衍怏然)
(不說曰嘻亦太甚矣先生之言也先生又惡能使秦王丨丨梁王魯仲連曰固也待吾言之班彪王命論勇如信布彊如梁籍成如)
(王莽然卒潤鑊伏質丨丨分裂)掌醢(唐書百官志光祿寺卿一人少卿二人丞二人主簿一人掌酒醴庶羞之政總大官珍羞)
(良醖丨丨四署)鹿醢(唐書禮樂志州縣祭社稷先聖釋奠于先師豆以韭葅䤈醢菁葅丨丨芹葅兔醢筍葅魚醢)馬醢
(東觀漢紀上至邯鄲趙王庶兄胡子進丨丨)蟹醢(蟹譜胥丨丨也鹽蔵之)骨醢(招魂雕題黑齒得人肉以祀以具丨)
(為丨些注雕畫也題額也雕刻其肌以丹青涅之也南方人常食蠃蜯得人之肉則用以祭神復以其骨為醬而食之)賜醢
(天問受丨兹丨西伯上告注言紂醢梅伯以賜諸侯文王受之以祭告語于上帝)逢醢(劉向九歎若龍逢之沈首兮王子比)
(干之丨丨)雜醢(張衡七辯嘉肴丨丨三臡七葅)援醢(鮑照園葵賦甃壺丨丨曲瓢卷漿)龍醢(張翰詩黑子過丨丨)
(果饌踰蟹蝑白居易詩麒麟作脯丨為丨何似泥中曳尾龜)鹽醢(韓愈詩貪食以忘軀尠不調丨丨)鮓醢(蘇軾詩搜)
(尋到篋笥丨丨無復存)蜃醢(秦觀寄子瞻食物詩魚鱐丨丨薦籩豆山&KR0609;溪毛例蒙錄)鱟醢(陸游春晚小飲詩小兒偶)
(得官樓酒丨丨鰌乾一醉同注鱟音候海中介魚長五六尺似蟹雌常負雄取之必得雙)誅醢(袁凱詩韓彭既丨丨相國下廷)
(尉)
陸産醢(禮記水草之菹丨丨之丨小物備矣三牲之俎八簋之實美物備矣)炙南醢(禮記酒漿處内疏庶羞十六豆)
(設于稻南屈折而陳凡為四行膷東臐臐東膮膮東牛炙丨丨丨醢西牛胾胾西醢醢西牛膾膾南羊炙炙東羊胾胾東醢醢東豕)
(炙丨丨丨醢西豕胾胾西芥醬醬西魚膾此是公食下大夫禮)胾西醢(見上)胾東醢(見上)牛羊醢(禮記膳疏)
(此經醢文承牛羊之下則是丨肉丨肉之下以其庶羞故得用三牲為丨若其正羞則不得用三牲故醢人職無云牲之醢也)九
侯醢(史記殷本紀贊丨丨見丨炮烙興焉)甘心醢(史記齊太公世家齊遺魯書曰子糾兄弟弗忍誅請魯自殺之召忽)
(管仲讐也請得丨丨丨之不然將圍魯)俎中醢(唐書符令竒傳令竒為田悦將悦反令竒謂子璘曰今王師四合吾屬丨)
(丨丨汝能委質朝廷吾亦揚名後世矣)窒口醢(五代史劉守光傳守光械梁晉使者下獄置斧鑕于其庭令曰敢諫者死)
(孫鶴進曰滄州之敗臣蒙王不殺之恩今日之事不敢不諫守光怒推之伏鑕令軍士割而啖之鶴呼曰不出百日大兵當至命丨)
(其丨而丨之)鱣鮪醢(呂氏春秋越駱之菌丨丨之丨)劉氏醢(梁昭明太子七契丨丨之丨范公之鱗)長萬
醢(羅隱兩同書丨丨壯士也力能抉革宋華丨其肉矣)蛟龍醢(王令夢蝗詩萬生未死饑餓間支骸遂轉丨丨丨)蒼
鵝醢(孫覿荅士新餽鵝鮓詩丨丨無罪見菹丨苦酒濯之光五采)中山醢(虞集詩兔脱丨丨丨魚蔵丙穴腴)
無骨為醢(周禮麋臡注鄭司農云糜臡麋肝髓醢或曰麋臡醬也有骨為臡丨丨丨丨)肉謂之醢(爾雅丨丨)
(丨丨有骨者謂之臡疏以肉作醬名醢有骨相雜者名臡)
載(作亥切年也又隊韻)
韻藻三載(書丨丨考績三考黜陟幽明李陵與蘇武詩嘉會難再逢丨丨為千秋蘇頲詩萬里隔丨丨此邦余重來柳宗)
(元詩丨丨皇恩暢千年聖歴遐元稹詩昔作芸香侶丨丨不暫離于武陵詩萬家同草木丨丨返陽春陸游詩亂定不敢歸丨丨東)
(陽居劉秉忠詩人辭故里凡丨丨僧到伽藍自一家)五載(書丨丨一巡狩羣后肆朝柳宗元詩夢喜三刀近書嫌丨丨違郝經)
(詩丨丨淹江館三年錯雨暘)千載(漢書王褒傳上下俱欲懽然交欣丨丨一會論說無疑宋史陳堯佐傳初太后遣宦者起)
(浮圖京兆城中前守姜遵盡毁古碑碣充磚甓用堯佐奏曰唐賢臣墓石今十亡七八矣子孫深刻大書欲傳之丨丨廼一旦與瓦)
(礫等誠可惜也願勅州縣護之申鑒得失一朝而榮辱丨丨何妥詩小臣屬丨丨時幸預簪纓岑參終南山雙峰草堂詩勝事猶可)
(追斯人邈丨丨胡元範詩恩波洽九流光輝軼丨丨蘇軾詩嶧山傳刻典刑在丨丨筆法留陽冰朱子武夷精舍詩胡然閟丨丨逮)
(此開一旦陸游詩著書敢望垂丨丨嗜酒猶須隱一官熊鉌詩洋洋大雅音丨丨歎寥泯)
增九載(書丨丨績用弗成皇甫汸聞報詩周制備荒儲丨丨漢家聞異策三公周曇詠夏禹詩司空空有匡堯術丨丨之前)
(何處來)初載(詩文王丨丨天作之合在洽之陽在渭之涘文王嘉止大邦有子劉宰詩昔君治姑熟報政甫丨丨)往載
(後漢書宦者傳或稱伊霍之勲無謝於丨丨或謂良平之畫復興於當今歐陽詹陶器銘稽諸丨丨陶實攸興裁因掬壤成假焚蒸)
年載(魏志陳思王植傳注植數與修書修答曰不侍數日若彌丨丨曹植九愁賦曠丨丨而不回長去君兮悠遠梁昭明太子)
(書心往形留於兹有丨丨矣)累載(南史到溉傳溉遭母憂居喪盡禮服闋猶蔬食布衣者丨丨徐陵在北齊與楊僕射書兼)
(年丨丨無申元直之祈銜泣吞聲長對公閭之怒)前載(周書蕭大圜傳元帝嘗問五經要事數十條大圜應荅無滯帝歎美)
(之曰有東平為善彌高丨丨吾愛之重之汝當效焉劉大貞杜元徽碑寵冠往賢爵華丨丨)六載(北史叔孫建傳建少以智)
(勇著稱隨秦王觚使慕容垂歴丨丨乃還賜爵安平公張養浩詩丨丨丘園凡六召小臣何德聖恩堪)延載(唐書則天后傳)
(丨丨二年武三思請作天樞)億載(宋史樂志登崇廟佑勒號璠璵烝嘗丨丨皇極之扶文賦恢萬里使無闕通丨丨而為津)
(韓愈元和聖德詩丨丨萬年敢有違者)萬載(宋史地理志袁州上宜春郡軍事縣四宜春分宜萍鄉丨丨開寳末自均州來)
(屬宣和三年改名建城紹興元年復今名)多載(述異記吳時有人入山逢大龜擔之獻吳王命煮之三日三夜不死遂問諸葛)
(恪恪曰須得丨丨老桑煮之立爛)綿載(水經注青州城陽水又東北流石井水注之余生長東齊極遊其下於中闊絶乃積)
(丨丨則天皇后臣範序遐想丨丨眇鑒前修)歴載(宋玉釣賦昔殷湯以七十里周文以百里興利除害天下歸之其餌可謂)
(芳矣南面而掌天下丨丨數百到今不廢其綸可謂紉矣謝莊上摉才表黃霸治潁川累稔杜畿居河東丨丨或就加恩秩或入崇)
(輝寵)十載(曹植樂府夫行踰丨丨賤妾常獨棲鮑照詩丨丨學無就善宦一朝通吳均詩萬里斷音書丨丨異棲宿孫萬壽詩)
(索居方丨丨相思勞萬端韓愈詩樽酒相逢丨丨前君為壯夫我少年元稹詩丨丨定交契七年鎮相隨于鄴詩不知書與劍丨丨)
(兩無成貢奎詩荒城丨丨路重經暫艤扁舟坐驛亭)先載(夏侯湛昆弟誥我之肇於總角以逮於弱冠暨於今之二毛受學於)
(丨丨訥誨於嚴父慈母)今載(曹毗詩佳袍忽已故丨丨奄復初)七載(傅咸患雨賦湯亢陽於丨丨兮堯洪汎於九齡)
弱載(沈約謝立皇太子賜絹表太子岐體丨丨表睿沖茂典册既升休祚方遠)末載(陳後主赦詔柏皇大庭鼓淳和於曩)
(日姬王嬴后被澆風於丨丨)曠載(吳猛贈廬山神詩丨丨暢幽懷傾蓋付三益)遐載(上官儀勸封禪表永言丨丨緬)
(鏡前徽)八載(孫逖和李右相詩自保千年遇何論丨丨榮自注李公詩云丨丨忝司存熊鉌詩朝夕禹貢志菲食甘胝腁丨)
(丨不入門千古孰與賢)半載(劉因詩淹留已丨丨去住意何深)兩載(黃庚詩契闊又丨丨光陰一擲梭)百載
(鹽鐵論堯秀眉高彩享國丨丨戴良詩酣歌盡丨丨古道端足恃劉基旅興詩别離多苦懷三年當丨丨)廿載(張雨詩暌乖遺)
(丨丨寤寐接孤風)踰載(張宇初靖通庵詩真館肅虚寥幽尋忽丨丨)
十三載(書厥賦貞作丨有丨丨乃同)二九載(郭璞爾雅序僕不揆檮昧少而習焉沈研鑽極丨丨丨矣)䆳古
載(任昉册文惟昔丨丨之丨肇有生人)七八載(侯夫人詩長門丨丨丨無復見君王)四十載(崔日知詩覃精丨丨)
(丨馳騁數千言)二十載(杜甫詩焉知丨丨丨重上君子堂元稹詩行看丨丨丨萬事紛何極)三十載(元稹賽神詩事)
(來丨丨丨巫覡傳子孫)七百載(白居易表金革已偃鋪丨丨丨之鴻基)十八載(李紳寒松賦擢影後凋一千年)
(而作蓋流形入夢丨丨丨而為公)經幾載(李紳寒松賦窮石盤礴而埋根凡丨丨丨古藤聯緣而抱節莫記何年又馬臻)
(詩人生少至百一别動經載)多少載(蔣吉昭君冢詩身死不知丨丨丨冢花猶帶洛陽春)三四載(杜荀鶴詩故友)
(别來丨丨丨新詩吟得百餘篇)三二載(呂巖敲爻歌堅心苦志丨丨丨百千萬劫壽彌彊)三千載(梅堯臣送劉元)
(忠詩鯤鵬變化丨丨丨我生安得不白頭)五百載(蘇軾題孫思邈真詩先生一去丨丨丨猶在峨眉西崦中)十四載
(陸游對酒詩長安不到丨丨丨酒徒往往成衰翁)二百載(陸游僊游閣詩張公一去丨丨丨傑閣依然横靄中)五十
載(袁桷詩承平丨丨丨不識戰與爭)
改年為載(唐書明皇紀天寶三載正月丨丨丨丨)唐虞曰載(獨斷三代年歲之别名丨丨丨丨載歲也言一)
(歲莫不覆載故曰載也)改元稱載(避暑錄話長安李士衡觀察家蔵一端研當時以為寶下有刻字云天寶八年冬端)
(州東溪石刺史李元書劉原父知長安取視之大笑曰天寶安得有年自丨丨即丨丨矣)
元和十二載(劉禹錫詩忽驚丨丨丨丨丨重見天寶承平時)
餧(奴罪切饑也一曰魚敗曰丨餒同)
韻藻魚餒(論語丨丨而肉敗不食)凍餒(孟子文王之民無丨丨之老者國語桓公自莒反于齊使鮑叔為宰辭曰)
(臣君之庸臣也君加惠于臣使不丨丨則是君之賜也若必治國家者則非臣之所能也宋史神宗紀熙寧六年大雪詔京畿收養)
(老弱丨丨者說苑晏子曰臣以君之賜臣之妻黨無丨丨者蘇軾謝賜衣襖表敢不推廣朝廷之仁益收丨丨申嚴祖宗之法少肅)
(惰媮)乏餒(漢書魏相傳先帝發倉廩振丨丨所以周急繼困慰安元元便利百姓之道甚備)顔餒(揚子猗頓之富以為)
(孝不亦至乎丨其丨矣)
若敖餒(左傳丨丨氏之鬼不其丨而陸據蜡饗不祀判迎猫無闕言除碩鼠之患司嗇不預且有丨丨之丨)終日餒
(黃滔詩菜腸丨丨丨霜鬢度年秋)
增羸餒(國語鬭且廷見令尹子常子常與之語問蓄貨聚馬歸以語其弟曰子常先大夫之後也而相楚君無令名于四方)
(民之丨丨日日已甚柳宗元與李翰林建書貧者士之常今僕雖丨丨亦甘如飴矣)貧餒(晉書天文志天樽主盛饘粥以給丨)
(丨宋書王微傳家本丨丨至于惡衣蔬食設使盗跖居此亦不能兩展其足妄意珍蔵也)窮餒(晉書郄鑒傳初鑒在鄉里甚丨)
(丨鄉人以鑒名德傳共飴之)瘠餒(南史陶潛傳潛親老家貧起為州祭酒少日自解歸州召主簿不就躬耕自資遂抱羸疾)
(江州刺史檀道濟往候之偃臥丨丨有日矣)豐餒(魏書崔楷傳冀定數州頻遭水害楷疏曰豈天德不均致地偏罰有兹丨)
(丨)萎餒(魏書薛真度傳豫州饑真度表曰去歲不收饑饉十五今又災雪三尺民人丨丨無以濟之臣輒日别出州倉米五)
(十斛為粥救其甚者)哀餒(隋書麥鐵杖傳鐵杖為賊所擒逆帥遣兵仗衛之縛送高智慧行至庱亭衛者憩食丨其丨解首以)
(給其餐鐵杖取賊刀斬衛者悉割其鼻懷之以歸素大竒之唐書陽城傳城謙恭簡素屑榆為粥講論不輟有奴都兒化其德亦方)
(介自約或丨其丨與之食不納後致糠覈數桮乃受)寒餒(北齊書祖弘勲傳弘勲位至高陽太守在官清素妻子不免丨丨時)
(議高之北史齊文宣帝紀神武家徒壁立后與親姻相對共憂丨丨陶潛詩躬親未曾替丨丨常糟糠)不餒(北史崔儦傳崔)
(子約謂兄子瞻曰自諸兄没而門業頽替居家大唯吾與爾命之修短曾何足悲汝能免之吾丨丨矣)療餒(唐書回鶻傳贊)
(丨丨以葛何時可哉)困餒(金史陳規傳貞祐四年上言伏見㳂河悉禁物料北渡遂使河北艱食人心不安聖主一視同仁豈)
(可以一家之民自限南北坐視丨丨而不救哉)相餒(易林元元赤子丨丨不食)才餒(文心雕龍有飽學而丨丨有才富而)
(學貧學貧者迍邅于事義丨丨者劬勞于辭情)腹餒(譚子民丨常丨民情常廹而諭以仁義其可信乎講以刑政其可畏乎裨)
(史慈湖訓後學曰丨不飽詩書甚于丨目不接前軰甚于瞽魏野啄木詩千林蠧如盡一丨丨何妨梅堯臣觀理稼詩一丨丨猶甚)
(百骸勤有餘)民餒(譚子民之瘠也由剜其肌丨之丨也由奪其哺)貪餒(九辯驥不驟進而求服兮鳳亦不丨丨而妄食)
忌餒(嵇康難宅無吉凶攝生論英布畏痛卒罹刀鋸亞夫丨丨終有餓患萬物萬事凡有遭遇無非相命也)懸餒(孫綽)
(喻道論宣孟愍翳桑之饑漂母哀淮陰之憊並以一餐拯其丨丨而趙蒙倒戈之祐母荷千金之賞)保餒(元錫衢州刺史謝上)
(表浙東諸州衢為大郡累歲荒儉切在丨丨)猛餒(沈亞之櫟陽縣丞小廳壁記賓之來者視其館禮之窮罄雖勇寒丨丨必)
(抱愧自饜於所饗)救餒(元稹上裴相公書棄仇如振塵愛才如丨丨白居易詩䘏寒分賜帛丨丨减餘糧)受餒(白居)
(易息游惰策一夫不田天下有丨其丨者一婦不𧖟天下有受其寒者)吼餒(韓愈嘲鼾睡詩又如圈中虎號瘡兼丨丨)饑
餒(孟郊鬭雞聫句裂血失鳴聲啄殷甚丨丨)廟餒(李商隱哭蕭侍郎詩朝爭屈原草丨丨莫敖魂)僕餒(梅堯臣答顯忠)
(上人詩心雖欲往謁丨丨行不前)鷗餒(梅堯臣詩丨丨猶識機魚樂不忘餉)獸餒(梅堯臣對雪詩丨丨行迷穴禽寒立)
(並枯)大餒(蘇舜欽上范公參政書譬如倒懸者饋之以食丨丨者飲之以漿徒益人之忿耳)學餒(司馬光昌言見督詩)
(債詩丨丨才貧杼軸勞踰年避債負詩豪)充餒(司馬光招鮮于子駿范堯夫詩軒車能朅來雞黍足丨丨)飽餒(陳造惟安)
(堂賦偕子耕而妻耨寧燠寒而丨丨)兒餒(唐庚自笑詩丨丨嗔郎罷妻寒望藁砧)氣餒(陸游詩力孱丨丨心自知妄取)
(虛名有慙色)婦餒(王阮聖德惠民詩丨丨心成疾兒啼口墜涎)荒餒(郭祥正詩舊學久丨丨)猿餒(張養浩詩)
(鶴寒依戶立丨丨近厨啼)囏餒(吳萊吳中水澇詩貧寠徒丨丨)予餒(王禕允戴章生歸括蒼詩求教生實渴待問丨則丨)
塞餒(潘一桂瑞石賦宜充虚而解戰爰丨丨而捄饑)瓶餒(袁宏道詩姬衫典盡丨猶丨學把緡錢托畫义)秃餒(五代)
(史王晏球傳王都反晏球為招討使契丹遣丨丨將萬騎救都晏球敗之)
弟子餒(家語孔子遭厄於陳蔡之間絶糧七日丨丨丨病)齊軍餒(南史陳武帝紀齊兵進至幕府山帝遣錢明領)
(水軍出江邀擊齊人糧運盡獲之丨丨大丨殺馬驢而食之)太常餒(魏書常景傳景自少及老不營產業友人刁整每謂)
(曰卿清德雖可尚將何以自濟也吾恐摯丨丨方丨於柏谷耳)簞食餒(呂温皇帝親庶政頌御裘感短褐之寒臨膳憂丨丨)
(之丨)意思餒(司空圖與李生論詩書賈閬仙誠有警句然視其全篇丨丨殊丨)詩鬼餒(王禹偁還許書記家集詩)
(賈孟數家一何苦丨丨嗷嗷丨無主)編氓餒(主十朋民事堂賦兼并之弊熾於大族兮丨丨丨於糟糠)狙公餒(劉基)
(養狙篇楚人有養狙者人謂之狙公旦日必部分衆狙於庭使老狙率以之山中求草木之實賦什一以自奉或不給則鞭箠焉羣)
(狙苦之一夕伺狙公之寢破柵毁柙取其積擕而入於林中不復歸丨丨卒丨而死)
鎧(苦亥切甲之别名)
韻藻弩鎧(漢書王莽傳禁民不得挾丨丨後漢書耿恭傳恭為匈奴所圍食盡煮丨丨食其筋革)官鎧(吳志呂蒙)
(傳蒙襲南郡約令軍中不得干歴人家有所求取蒙麾下士是汝南人取民家一笠以覆丨丨官鎧雖公蒙猶以為犯軍令不可以)
(鄉里故而廢法遂垂涕斬之)鐵鎧(晉書馬隆傳隆征樹機能竒謀間發出敵不意或夾道累磁石賊負丨丨行不得前隆卒)
(悉被犀甲無所留礙賊咸以為神北史白蘭傳白蘭者羌之别種也風俗物産與宕昌略同周保定元年遣使貢犀甲丨丨元史史)
(天祥傳木華黎圍東平久不下天祥請代攻穆呼哩喜付皮甲一又與七丨丨并被之)
馬步鎧(晉書桓伊傳伊有丨丨丨六百領豫為表令死上之)筩袖鎧(宋書王彦德傳除江州刺史賜以諸葛亮丨丨)
(丨)明光鎧(北史蔡祐傳祐以功進爵為公高仲密舉北豫來附周文率軍援之與齊神武遇於芒山祐時著丨丨鐵丨所)
(向無敵齊人咸曰此是鐵猛獸也皆避之吳歴權使䀻魏具上破備獲印綬及首級所得土地并表將吏功勤宜加爵賞之意文帝)
(報使致鼲子裘丨丨丨騑馬又以素書所作典論及詩賦與權)忍辱鎧(梁簡文帝啟蒙賚鬱金泥細衲袈裟一緣丨丨之丨)
(安施九種功德之衣慚愧八法又度人出家願文披丨丨丨秉智慧刀乘菩薩車坐如來座又智蒨法師墓銘戒珠靡缺忍鎧無違)
裹罽為鎧(唐書李元諒傳德宗出奉天賊遣將何華之襲華州刺史董晉棄城走元諒自潼關引兵徑薄其時兵興倉卒)
(丨丨丨丨剡蒿為矢募兵數日至萬餘軍氣乃振)
增首鎧(書善&KR1600;乃甲冑疏冑兜鍪也兜鍪丨丨也)著鎧(禮記介者不拜疏言丨丨而拜形儀不足南史宋劉懷慎傳懷)
(慎子榮祖少好騎射為武帝所知以戰功參太尉軍事從討司馬休之内史徐逵之敗沒諸將意沮榮祖請戰愈厲上乃解所丨丨)
(授之榮祖陷陣身被數創)兵鎧(禮記建櫜疏櫜丨丨之櫜也)被鎧(漢書寗成傳長安中輕薄少年惡子無市籍商販作)
(務而鮮衣凶服丨丨扞持刀兵者悉記籍之注扞臂衣也吳志董襲傳權討黃祖襲與凌統為前部各將敢死百人丨兩丨乘大舸)
(船突入蒙衝裏晉書毛寶傳寶在武昌買得一白龜養之漸大放之江中邾城之敗養龜人丨丨持刀自投于水中如覺墮一石上)
(視之乃先所養白龜送至東岸遂得免焉劉克莊聞募兵詩二石開弓猶恨少雙重丨丨尚嫌輕)兩鎧(魏志典韋傳太祖討)
(呂布於濮陽布有别屯在濮陽西四五十里太祖夜襲比明破之未及還會布救兵至布身自搏戰自旦至日昳數十合相持急太)
(祖募陷陣韋先占將應募者數千人皆重衣丨丨棄楯但持長矛撩戰所抵無不應手倒者)玄鎧(蜀志諸葛亮傳注魏諸將)
(請戰宣王自案中道向亮亮使魏延高翔吳班赴拒大破之獲甲首三千級丨丨五千領角弩三千一百張)燒鎧(吳志陸遜)
(傳劉備升馬鞍山陳兵自繞遜督促諸軍四面蹙之備因夜遁驛人自擔丨鐃丨斷後僅得入白帝城水經注石門灘北岸有山山)
(上合下開洞達東西緣江步路所由劉備為陸遜所破走徑此門追者甚急備乃丨丨斷道)玉鎧(宋書崔道固傳道固為齊)
(北海二郡太守民焦恭破古冢得丨丨道固檢得獻之)犀鎧(宋書孔顗傳龍驤將軍阮佃夫募得蜀人數百多壯勇便戰皆)
(著丨皮丨執短兵唐書馬曙傳曙為大理卿有丨丨懼而瘞之奴王慶以怨告曙蔵甲有異謀按之無他狀投曙嶺外宰相魏謩固)
(爭卒論慶死)紙鎧(南史東昏侯紀蕭衍師至近郊乃聚兵為固守計召王侯分置尚書都坐及殿省尚書舊事悉充丨丨唐)
(書徐商傳拜河中節度使置備征軍凡千人襞丨為丨勁矢不能洞)細鎧(南史王敬則傳敬則與王儉俱開府儀同三司儉曰)
(不意老子與韓非同傳人以告敬則敬則欣然曰我南沙縣吏僥倖得丨丨左右遘風雲以至於此復何恨朝士以此多之按敬則)
(曾補俠轂隊主領丨丨左右北史魏源懷傳正始元年九月有告蠕蠕率十二萬騎六道並進詔源懷以本官加使持節侍中出據)
(北蕃指授規略賜馬一匹丨丨一具御矟一枚五代史張憲傳明宗北伐契丹取魏鎧仗以給軍有丨丨五百憲遂給之而不以聞)
(莊宗至魏大怒責憲馳自取之左右諫之乃止鄴中記石季龍左右直衛萬人皆著五色丨丨光耀奪目張翥詩後軍丨丨甲白羽)
(攢鞲靫)御鎧(北史來大千傳大千驍果善騎射永興初位中散至于朝賀之日大千常著丨丨盤馬殿庭朝臣莫不嗟歎)
蜀鎧(北史高祖紀保定元年九月南寧州使獻滇馬及丨丨)重鎧(北史賀若敦傳敦弟誼素有威名拜靈州刺史誼時)
(年老猶能丨丨上馬甚為北夷所憚五代史李存孝傳存孝猨臂善射身被丨丨槖弓坐稍手舞鐵檛出入陣中宋史楊震傳震從)
(折可存討方臘追襲至黃巖賊帥呂師囊扼斷頭之險拒守震請以輕兵緣山背上憑高鼓譟發矢石賊驚走已復縱火自衛震身)
(被丨丨與麾下履火突入生得師囊遼史耶律烏魯斯傳烏魯斯負勇略每戰被丨丨揮鐵槊所向披靡陸游詩坐思黃河上橫戈)
(被丨丨又但思被丨丨夜入蔡州城)甲鎧(唐書百官志胄曹參軍事各一人掌兵械大朝會行從則受黃質丨丨弓矢於衛尉)
(曾鞏兵器策國公署有南北作坊歲造丨丨具裝)鍪鎧(唐書儀衛志左右廂各折衝都尉一人果毅都尉二人第一隊第四)
(隊朱質丨丨緋袴第二隊第五隊白質丨丨紫袴第三隊第六隊黑質丨丨皂袴)氈鎧(唐書承乾傳承乾襞丨為丨列丹幟)
(勒部陣與漢王分統大呼擊刺為樂)儲鎧(唐書馮河清傳德宗走奉天河清即發丨丨完仗百餘乘獻行在被堅勒兵軍聲大)
(振)脱鎧(唐書烏承玼傳武藝于東都引兵至馬都山承玼窒要路塹以大石虜不得入于是流民得還士少休丨丨而耕周)
(邦彦汴都賦絶塞丨丨而免䩜障壘熄燧而摧櫓)私鎧(唐書田布傳布子鐬宣宗時歴銀州刺史坐以丨丨易邊馬論死宰)
(相崔鉉奏布死節于國可貸鐬以勸忠烈故貶州司馬)繕鎧(唐書李愬傳愬請濟師詔益河中鄜坊二千騎於是丨丨厲兵)
(攻馬鞍山下之)戈鎧(唐書王鍔傳會回鶻并麾尼師入朝鍔欲示威武傾駭之乃悉軍迎廷列五十里旗幟光鮮丨丨犀密回)
(鶻恐不敢仰視)廩鎧(唐書吐蕃傳崔寧破虜斬首萬級禽酋領千人牛羊丨丨甚衆獻之朝)卷鎧(唐書突厥傳頡利請)
(和許之蕭瑀曰頡利之來諸將多請與戰陛下不聽其策奈何帝曰我新即位為國者要在安靜今仆械丨丨㗖以玉帛虜志必驕)
(驕則亡之端也)人鎧(宋史儀衛志甲丨丨也具裝馬鎧也)馬鎧(見上魏武帝軍策令袁本初鎧萬領吾大鎧二十領本初)
(丨丨三百具吾不能有十具見其少遂不施也吾遂出竒破之)大鎧(見上)厚鎧(宋史孟宗政傳金人摘強兵披丨丨氈衫)
(鐵面而前)萬鎧(宋史辛棄疾傳棄疾欲造丨丨招強壯補軍額嚴訓練事未行丐祠歸陳孚泊六和塔詩西風卷潮來鐵馬擁)
(丨丨)載鎧(易林南行丨丨登履九魁)剛鎧(諸葛亮教敕作部皆作五折丨丨十折矛以給之)石鎧(梁簡文帝南郊)
(頌序丨丨犀衣之士連七萃而雲屯珠旗日羽之兵亘五行而星列)金鎧(李德裕寒食三殿侍宴詩象舞嚴丨丨豐歌耀寶刀)
(梅堯臣送王紫微北使詩將迎走氈騎衛從羅丨丨)戰鎧(袁桷詩石皮散青銅云是古丨丨)弊鎧(高啓樂府霜露鑠肌)
(膚丨丨蟣虱生)獸鎧(王世貞正德宮詞平明東閣下恩綸丨丨鸞翿色色新)挂鎧(四十二章經夫為道者譬如一人與)
(萬人敵丨丨出門意或怯弱或半路而退或格鬭而死或得勝而還)敵鎧(南史林邑國傳敵真立其弟丨丨擕母出奔敵真追)
(恨不能容其母弟捨國而之天竺)
人馬鎧(魏書蠕蠕傳神龜二年正月阿那瓌等五十四人請辭肅宗臨西堂引見阿那瓌及其伯叔兄弟四人升階賜坐遣)
(中書舍人穆弼宣勞阿那瓌等拜辭詔賜細明光丨丨丨二具鐵丨丨丨六具)金髤鎧(唐書東夷傳帝以李勣為遼東道行)
(軍大總管帥騎士六萬趨遼東時百濟上丨丨丨又以玄金為山五文鎧士被以從)鎖子鎧(唐書西域傳開元初康貢丨丨)
(丨水精桮瑪瑙瓶駝鳥卵案康國名)兩當鎧(曹植上賜鎧表先帝賜臣鎧黑光明光各一領丨丨丨一領今代以昇平兵革)
(無事乞悉以付鎧曹自理)六屬鎧(孔稚圭詩文犀丨丨丨寶劍七星光)師子鎧(梁簡文帝旻法師成實論義疏序中)
(天竺國婆羅門子名訶梨跋摩梁云丨丨丨四種圍陀在家必習三品慧藏入道彌通又隋煬帝寶臺經藏願文丨丨嚴丨反貽毁)
(于嬴目象足至底翻取誚于蜂房)淨戒鎧(四十二章經注道人與衆魔戰當挂丨丨丨持禪定心秉智慧劍)祖父
鎧(大正句王經大豬為五百豬王行&KR1361;難道中遇見一虎語虎曰虎汝小住待我披著丨丨時丨還當共戰虎念彼非我敵況丨)
(丨丨耶豬還至本厠處所宛轉糞中塗身至眼已便往虎所虎復念我常不食雜小蟲者以惜牙故況復當近此臭豬耶)護命
鎧(法苑珠林有一道人在河邊樹下學道十二年佛知可度化作沙門往至其所共宿須臾月明有龜從河中出來至樹下復有)
(水狗饑行求食與龜相逢便欲噉龜龜縮其頭尾及其四脚藏於甲中水狗不能奈何遂便得脱於是道人問化沙門此龜有丨丨)
(之丨水狗不能得其便於是化沙門即說偈言)
使民作鎧(公羊傳作丘甲注甲鎧也譏始丨丘丨丨丨也)銀蓮裝鎧(南史東昏侯紀於閱武堂設牙門軍每夜)
(嚴警帝於殿内騎馬從鳳莊門入徽明門馬被丨丨葉丨丨雜羽孔翠)高戍勝鎧(南史林邑國傳普通七年林邑王丨)
(丨丨丨遣使獻方物詔以為持節督緣海諸軍事林邑王)
蹄筋翎根鎧(元史孫威傳威有巧思善為甲嘗以意製丨丨丨丨丨以獻太祖親射之不能徹)
愷(苦亥切樂也慷也同凱亦作豈)
韻藻元凱(書益拜稽首讓于朱虎熊羆注益所讓四人皆在丨丨之中晉書杜夷傳有唐疇咨丨丨時登漢武欽賢俊彦)
(響應故能允協時雍敷崇盛代唐書舒元輿傳元輿上書曰取士不宜限數今有司多者三十少止二十假令歲有百丨丨而曰吾)
(格取二十謂求賢可乎阮籍詩丨丨康哉美多士頌聲隆劉峻辨命論重華立而丨丨升辛受生而飛廉進韓愈詩方今向泰平丨)
(丨承華勲徐夤詩堯庭㤀却徵丨丨天闕重開十二門又晉書杜預傳杜預字丨丨魏書袁飜傳肅宗靈太后曾宴于華林園舉觴)
(謂羣臣曰袁尚書朕之杜預欲以此杯敬屬丨丨今為盡之侍坐者莫不羨仰崔湜襄城即事詩子牟懷魏闕丨丨滯襄城歐陽修)
(謝校勘啓以仲尼之博學猶存郭公以示疑非丨丨之勤經孰知門王而為閏又北史崔浩傳寬子衡舉李冲李丨丨程駿等終為)
(名器又益公題跋德壽皇帝中興初肆筆便入神品臣宋錢孫之子以遺臣段元愷元愷以示臣某謹稽首再拜題其後)樂豈
(詩王在在鎬飲酒丨丨沈約郊居賦望商飇而永嘆每樂愷于斯觀又本音晉書樂廣傳子凱字弘緒大司馬齊王掾)奏愷
(周禮春官大司樂王師大獻則令丨丨樂又李乂送朔方總管張仁亶詩勿謂公孫老行聞奏凱歸張翥後出軍詩徐方一戰收振)
(旅已奏凱楊維楨三閣詞昨夜韓擒虎將軍奏凱回)八愷(左傳昔高陽氏有才子八人蒼舒隤敳檮戭大臨尨降庭堅仲容叔)
(達齊聖廣淵明允篤誠天下之民謂之丨丨)大愷(漢書主父偃傳國雖大好戰必亡天下雖平㤀戰必危天下既平天子丨)
(丨春蒐秋獮諸侯春振旅秋治兵所以不忘戰也應劭注丨丨周禮還師振旅之樂也)衍凱(王褒賦莫不憚漫丨丨阿那腲)
(腇而已注歡樂貌)王愷(晉書丨坦之傳坦之子丨字茂仁太元末為侍中領右衛將軍多所獻替又丨恂傳恂弟丨字君夫)
(少有才力歴位清顯雖無細行有在公之稱以討楊駿稱勲封山都縣公邑千八百戶累加散騎常侍王惲紫藤花歌又如丨丨紫)
(絲障誇雄鬭侈光陸離)陸愷(吳志丨丨傳愷字敬風丞相遜族子也黃武初為永興諸暨長所在有治迹拜建武都尉領兵)
(雖統軍衆手不釋書好太玄論演其意以筮輙驗)
振旅愷(左傳城濮之戰七月丙申丨丨丨以入于晉注兵入曰丨丨謂整行列也兵樂曰丨師出有功而以愷獻于社也裴)
(子野答張貞成臯詩跂子丨丨丨含毫備勒銘)
增壽豈(詩令德丨丨)晉凱(後漢書蔡邕傳獫狁攘而吉甫宴城濮捷而丨丨入)遊凱(北史魏任城王傳孝文車)
(駕還洛引見王公侍臣于清徽堂次之凝間堂帝謂李冲曰此東曰步元廡西曰丨丨廡此座雖無唐虞之君卿等當無愧于元凱)
(冲對曰臣既遭唐堯之君敢辭元凱之譽)物愷(莊子孔子繙十二經以說老𥅆中其說曰太謾願聞其要孔子曰要在仁義老)
(𥅆曰何謂仁義孔子曰中心丨丨兼愛無私此仁義之情也注丨丨以物為樂與物為一之意也)宏凱(謝靈運撰征賦厭紫)
(微之丨丨甘凌波而遠遊)和愷(王筠昭明太子策文外弘莊肅内含丨丨)告凱(北齊武德樂辭義征九服仁兵丨丨)獻
凱(駱賓王贈先還知己詩丨丨多慙霍論封幾謝班杜甫詩丨丨日繼踵兩蕃靜無虞鄭鈺詩丨丨何時承寵渥爭名自古抱危)
(機)先凱(韓林送張說巡邊詩左律方丨丨中鼙即訓兵)歸凱(韓愈鬭雞聯句連軒尚賈餘清厲比丨丨)燕凱(蘇軾)
(補龍山文駕言龍山丨丨羣哲)下愷(蘇軾劉愷丁鴻孰賢論東海劉愷讓其弟荆而詔聽之丁鴻亦以佯狂讓其弟而其友人)
(鮑駿責之以義鴻乃就封其始自以為義而行之其終也知其不義而復之以其能復之知其始之所行非詐也此范氏之所以賢)
(鴻而丨丨也)振凱(蘇軾太白辭轟丨丨隱林谷執妖厲歸獻馘)張凱(劉克莊破陣曲至尊御殿受捷奏六軍丨丨聲)
(如雷)旋凱(王褘允戴章生歸括蒼詩歸哉誠足誇𩔖戰獲丨丨)後凱(俞允文蟋蟀賦聲砰礚以先鳴騁丨丨而彌厲)歌
凱(史鑑詩入塞長丨丨還京促獻俘)劉愷(後漢書丨般傳般子丨字伯豫以當襲般爵讓與弟憲章和中有司奏請絶愷)
(國肅宗美其父特優假之愷猶不出積十餘歲拜為郎稍遷侍中在位者莫不仰其風行)呂凱(蜀志丨丨傳永昌郡吏丨丨執)
(忠絶域十有餘年雍闓高定偪其東北而凱等守義不與交通以凱為雲南太守封陽遷亭侯)任愷(晉書丨丨傳愷字元褒少)
(有識量晉國建為侍中封昌國縣侯有經國之幹萬機大小多管綜之)顧愷(仇遠宿集慶寺詩丨丨漫留金粟影杜陵忍賦)
(玉華詩按宣和畫譜杜甫題瓦官寺詩云虎頭金粟影者謂丨丨之也)蕭愷(梁書丨子顯傳子顯子丨才學譽望時論以方)
(其父謝嘏出守建安於宣猷堂宴餞並召時才賦詩愷詩先就其辭又美太宗曰王筠本是舊手後進更有丨丨可稱信為才子)
盧愷(隋書丨丨傳李穆攻拔軹關柏崖二鎮命愷作露布帝讀之大悦曰丨丨文章大進)包愷(北史李密傳密折節躭學)
(尤好兵書師事國子助教丨丨受史記漢書)葉凱(宋史藝文志丨丨南宮詩話一卷)荀愷(元經薛氏傳司隸丨丨有)
(兄喪自表赴哀詔未報愷私造楊駿而行傅咸奏曰詔未下而行宜加顯貶駿甚憚之)羅愷(益公題跋紹興庚申伯文寓贑)
(川招上庠同舍太和陸先生修居館下命子姪軰從其學辛酉冬辭赴春闈此送行詩卷也時初得雩都丨丨教授所傳駱賓王善)
(本七兄戲效其體作序頃刻而成)徐愷(圖繪寶鑑丨丨字士元湖州人畫山水師李成)
戎車凱(庾信大將軍吳明徹墓誌丨丨屢丨軍幕猶張)將軍凱(石珤泛滹沱河賦鏦錚鳴帝子之環嘔軋散丨丨之)
(丨)李季凱(北史序傳丨丨丨沈敏有識量并州安北府長史)宇文愷(歴代名畫記隋煬帝令閻毗修輦輅多所)
(捐益與丨丨丨參詳故實並推巧思)
待(徒亥切丨擬也俟也)
韻藻相待(禮記久丨丨也遠相致也注友雖在下待之同升友雖疎遠致之同進左傳初臼季使過冀見冀缺耨其妻饁)
(之敬丨丨如賓吳志顧雍傳雍長子邵好樂人倫錢唐丁諝陽羡張秉烏程吳粲雲陽殷禮起于微賤邵皆拔而友之當至豫章值)
(秉疾時送者百數邵辭賓客曰張仲節有疾苦不能來别恨不見之暫還與訣諸君少時丨丨江表傳初權謂蒙及蔣欽曰卿今並)
(當塗掌事宜學問以自開益蒙始就學篤志不倦其所覽見舊儒不勝後魯肅上代周瑜過蒙言議常欲受屈肅拊蒙背曰吾謂大)
(弟但有武略耳至於今者學識英博非復吳下阿蒙曰士别三日即更刮目丨丨大兄今論何一稱穰侯乎江總樂府雲車欲發應)
(丨丨韋應物詩前舟已渺渺欲度誰丨丨元稹詩春明門外誰丨丨不夢閒人夢酒巵許渾鄜州覲兄詩的的遥丨丨清風白露時)
(蘇軾往新城李節推留風水洞見待詩世上小兒誇疾走如君丨丨今安有)不待(韓詩外傳曾子曰往而不可還者親也至)
(而不可加者年也是故孝子欲養而親丨丨也木欲直而時丨丨也是故椎牛而祭墓不如雞豚逮親存也避暑錄話在許昌見故)
(老言韓持國為守每入春常日設十客之具于西湖旦以郡事委僚吏即造湖上有士大夫過即邀與樂飲不問其何人也曰吾老)
(矣未知復有幾春若待可與飲者而後從吾之樂無幾而春亦丨吾丨也駱賓王詩節物風光丨相丨滄田碧海須臾改李白詩逝)
(川與流光飄忽丨相丨蘇軾詩知音古難合奄忽丨少丨)
藏器待(易君子丨丨於身丨時而動)席珍待(禮記儒有丨上之丨以丨䀻)翹足待(史記商鞅傳趙良見)
(商君曰君尚將貪商於之富寵秦國之教畜百姓之怨亡可丨丨而丨又作蹻漢書高祖紀呂后與審食其謀諸將故與帝為編戶)
(民非盡族是天下不安或聞以語酈商酈商見審食其曰陳平灌嬰將十萬守滎陽樊噲周勃將二十萬定燕代聞諸將皆誅必連)
(兵還鄉以攻關中大臣内畔諸將外反亡可丨丨丨也)檥船待(漢書項籍傳羽欲渡烏江烏江亭長丨丨丨謂羽曰江東)
(雖小地方千里衆數十萬亦足王也願大王急渡羽笑曰廼天亡我何渡為注檥音蟻范成大送汪仲嘉詩清游不可遲日日丨丨)
(丨)泚筆待(唐書岑文本傳文本為中書舍人或策令叢遽敕吏六七人丨丨丨分占口授咸無遺意)含情待(李白)
(詩對酒不肯飲丨丨欲誰丨)
增接待(易天德不可為首疏九是天之德也天德剛徤當以柔和丨丨于下不可更懷尊剛為物之首故云天德不可為首)
(也晉書胡奮傳奮少好武事宣帝之伐遼東也以白衣侍從左右甚見丨丨)需待(易需須也疏是丨丨之義故云需須也)
宜待(易象曰往蹇來譽丨丨也疏既往則遇蹇宜止以待時也)裕待(書敬敷五教在寬傳寬丨以丨之也)有待(禮記)
(愛其死以丨丨也養其身以有為也五代史楚世家馬殷初兵力尚寡與楊行密成汭劉龔等為敵國殷患之問策于其將高郁郁)
(曰今宜内奉朝廷以求封爵而外誇鄰敵然後退修兵農畜力而丨丨爾關尹子天非自天有為天者地非自地有為地者譬如屋)
(宇舟車待人而成彼不自成知彼丨丨知此無待上不見天下不見地内不見我外不見人莊子景曰火與日吾屯也陰與夜吾代)
(也彼吾所以丨丨耶而况乎以丨丨者乎注屯聚也代代去也彼指形也吾影也言形為景之所待而形之動又有所待也世說郗)
(嘉賓欽崇釋道安餉米千斛修書累紙意寄殷勤道安荅直云損米愈覺丨丨之為煩王筠詩超然故無著逍遥新丨丨楊炯渾天)
(賦列子何方兮御風而丨丨師門何術兮驗火而登仙杜甫後遊詩江山如丨丨花柳更無私歐陽修瀧岡阡表惟我皇考崇公卜)
(吉於瀧岡之六十年小子修始克表於其阡非敢緩也蓋丨丨也)姑待(左傳多行不義必自斃子丨丨之宋史曹彬傳彬克)
(李煜還獻俘上謂曰本授卿使相然劉繼元未下丨少丨之)客待(公羊傳宋公注宋稱公者殷後也王者封二王後地方百)
(里爵稱公丨丨之而不臣也)尊待(公羊傳諸侯皆有湯沐之邑注湯沐邑所以丨丨諸侯而共其費也)立待(孟子七八)
(月之間雨集溝澮皆盈其涸也可丨而丨也淮南子夫水勢勝火章華之臺燒以升勺沃而救之雖涸井而竭池無奈之何舉壺榼)
(盆盎以灌之其滅可丨而丨也何景明省中公讌詩總戎太監爭邀呼御史中丞丨相丨)留待(史記平凖書以稽市物注韋昭)
(云稽丨丨也五代史馮道傳道服除復召為翰林學士行至汴州遇趙在禮作亂明宗自魏擁兵還犯京師孔循勸道少丨以丨道)
(曰吾奉詔赴闕豈可自留乃疾趨至京師陳師道從寇生求茶庫紙詩乞與此翁元不稱他年丨丨大蘇書)善待(史記蘇秦)
(傳燕立昭王而蘇代蘇厲遂不敢入燕皆終歸齊齊丨丨之又汲黯傳黯為人性倨少禮面折不能容人之過合己者丨丨之不合)
(己者不能忍見五代史唐家人傳太祖正室劉氏性賢不妬忌嘗為太祖言曹氏相當生貴子宜丨丨之而曹氏由是謙退因相得)
(甚歡)敬待(後漢書杜林傳隗囂素聞林志節深相丨丨以為持書平又杜根傳根逃竄為宜城山中酒家保積十五年酒家知)
(其賢厚丨丨之)遇待(後漢書蔡邕傅董卓為司空勅州郡舉邕詣府卓重邕才學厚相丨丨)禮待(魏志劉邵傳注陳留)
(蘇林字孝友博通古今字指建安中為五官將文學甚見丨丨晉書李憙傳景帝輔政命憙為大將軍從事中郎憙到引見謂憙曰)
(昔先公辟君而君不應今孤命君而君至何也對曰先君以丨見丨憙得以禮進退明公以法見繩憙畏法而至帝甚重之說苑齊)
(景公登射晏子修丨而丨洞冥記李充馮翊人也自言三百歲荷草畚負五嶽真形圖而至帝丨丨之號負圖先生高士傳段干木)
(晉人也魏文侯以客丨丨之出過其廬而軾揮塵後錄蘇叔黨以黨禁屛居潁昌有泗州李元秀者歲一過之宣和末向伯恭出為)
(淮漕自京師枉道以訪叔黨留連請委叔黨道李之義風而屬其左顧之伯恭入境首令訪問加丨以丨)見待(吳書顧譚初踐)
(官府上疏陳事權輟食稱善丨丨甚隆)寵待(晉書徐邈傳邈處西省前後十年每被顧問輒有獻替多所匡益甚見丨丨魏)
(書文成皇后馮氏傳后性嚴明假有丨丨亦無所縱唐書薛放傳穆宗為太子拜侍讀及即位參贊機命進工部尚書集賢學士丨)
(丨尤至五代史周知裕傳知裕降唐莊宗尤丨丨之)停待(晉書愍懷太子傳有一小婢持封箱來云詔使寫此文書催促云陛)
(下丨丨)靜待(晉書張華傳少子韙以中台星坼勸華遜位華不從曰天道玄遠不如丨以丨之宋史王旦傳張師德兩詣旦)
(門不得見及議知制誥旦曰可惜張師德敏中問之旦曰累于上前言師德名家子有士行不意兩及吾門榮進素定但當丨以丨)
(之耳)賓待(南史駱文牙傳陳文帝避地臨安文牙母覩帝儀表知非常人丨丨甚厚及帝為吳興太守引文牙為將帥)器
待(魏書張讜傳讜性開通篤于撫恤畢衆敬等皆敬重之高允之徒亦相丨丨)信待(唐書渾瑊傳瑊天性忠謹功高而志)
(益下世方之金日磾故帝終始丨丨)慰待(唐書崔從傳党項互市羊馬𩔖先遺帥守從獨不取而厚丨丨之羌不敢盗境)奬
待(唐書卓行傳司空圖咸通末擢進士禮部侍郎王凝特所丨丨曾鞏與劉沆龍圖啟謂其有詩書之勤則曲加于丨丨謂其有)
(衣食之累則特甚于矜憐)退待(五代史周德威傳梁軍至于柏鄉趙人告急莊宗自將出贊皇會德威于石橋進距柏鄉五里)
(營于野河北德威退而告于莊宗曰梁兵甚銳未可與爭宜少丨以丨之)勉待(五代史何瓚傳初孟知祥在北京為馬步軍都)
(虞候而瓚留守太原知祥以軍禮事瓚瓚常繩以法知祥初不樂及瓚為司馬猶丨丨之甚厚知祥反罷瓚司馬置之私第)優
待(宋史王嗣宗傳少力學自奮遊京師以文謁王祐頗見丨丨開寶八年登進士甲科)厚待(宋史王拱辰傳拱辰拜三司使)
(聘契丹見其主混同江設宴垂釣每得魚必酌拱辰酒謂其相曰此南朝少年狀元也入翰林十五年故吾丨丨之)奉待(西京)
(雜記平津自以布衣為宰相乃開東閣營客館以招天下之士而躬身菲薄所得俸祿以丨丨之)倚待(本草丨丨草出桂州)
(如安山谷葉圓高二三尺浸酒服逐病極速故名丨丨)徑待(離騷路修遠以多艱兮騰衆車使丨丨九章左雨師使丨丨兮)
(右雷公而為衛)資待(陶潛勸農詩智巧既萌丨丨靡因誰其贍之實賴哲人)坐待(何遜詩卧思清露浥丨丨高星燦周)
(賀贈李主簿詩案遲吟丨丨宅近步行歸)花待(唐明皇雀鼠谷詩草依陽谷變丨丨北岩春劉庭芝詩林間鳥鳴喚戶外丨相)
(丨李嘉祐送吉校書歸楚州詩舊浦菱丨丨閒門柳絮飛薛能于公花園詩若使明年丨可丨應須惱破事花心僧宗泐奉和鎦彦)
(基詩溪山入春明丨鳥亦相丨)術待(王勃遊山廟序常學仙經博涉道記知軒冕可以理隔鸞鳳可以丨丨)欣待(張說)
(詩望塵遠見迎拂館來丨丨)久待(岑參送張直公拜省詩北堂應丨丨鄉夢促征期)歡待(張祐詩笑歌情不盡丨丨)
(禮無違)恩待(韓愈進淮西碑表顧貪丨丨趨以就事叢雜乖戾律呂失次曾鞏進太祖本紀狀智不足以窺測高遠文不足)
(以推闡精微使先帝成功盛德晦昧不彰不能滿足陛下仁孝繼述之心仰負丨丨無以自贖)空待(柳宗元詩悠悠故池水丨)
(丨灌園人)薦待(張籍祭退之詩丨丨皆寒羸但取其才良)終待(元稹小松詩唯餘入琴韻丨丨舜絃張)二待(太虚)
(南嶽真人歌有無得玄運丨丨亦相蓋南極紫元夫人歌東賓會高唱丨丨奚足爭案有待無待為丨丨)渴待(劉迎蘆菔詩昌)
(谷嘔時須文園丨嘗丨)對待(張憲詩萬古晨昏常丨丨兩丸日月自雙飛)延待(許謙延月樓詩主人欲擅四時秋夜)
(夜掀簾為丨丨)期待(王禕章生歸括蒼詩眎余猶弟兄往往過丨丨)
徘徊待(易白馬翰如疏但鮮潔其馬其色翰如丨丨丨之未敢輒進也)屛而待(禮記侍坐于君子若有告者曰少間)
(願有復也則左右丨丨丨注復白也言欲須少空間有所白也屛猶退也隱也)三覆待(左傳北戎侵鄭鄭伯禦之公子突曰)
(使勇而無剛者嘗宼而速去之君為丨丨以丨之注嘗試也覆伏兵也)次郎待(左傳公及齊侯盟于落姑請復季友也齊)
(侯許之使召諸陳公丨于丨以丨之)固壘待(左傳晉楚遇于鄢陵楚晨壓晉軍而陳欒書曰楚師輕窕丨丨而丨之三日必)
(退退而擊之必獲勝焉)駕以待(左傳晉陽處父侵蔡楚子上救之與晉師夾泜而軍陽子患之使謂子上曰子若欲戰則)
(吾退舍子濟而陳乃丨丨丨)踰隱待(左傳初斐豹隸也著於丹書欒氏之力臣曰督戎國人懼之斐豹謂宣子曰苟焚丹)
(書我殺督戎宣子喜乃出豹而閉之督戎從之丨丨而丨之督戎踰入豹自後擊而殺之注閉著出外隱短牆也)次管待
(左傳晉師救鄭楚子北師丨于丨以丨之晉師在敖鄗之間注京縣東北有管城)却日待(公羊傳同盟于雞澤疏舊解云)
(齊光亢諸侯之禮晉侯貴致大國衆人畏之故丨丨以丨之非也)出師待(榖梁傳俟陳人蔡人注時陳蔡欲伐魯故丨丨)
(以丨之)箕踞待(論語原壤夷俟疏原壤聞孔子來申兩足丨丨以丨孔子)藥酒待(戰國策武安君對曰臣鄰家有)
(遠為吏者其妻私人其夫且歸其私之者憂之其妻曰公勿憂也吾已為丨丨以丨之矣)藏怒待(戰國策靖郭君之交大不)
(善於閔王辭而之薛與齊貌辯俱留無幾何齊貌辯辭而行請見閔王靖郭君不能止齊貌辯行至齊閔王聞之丨丨以丨之淮南)
(子謝子見於秦惠王惠王說之以問唐姑梁姑梁曰謝子山東辯士固權說以取少主惠王因丨丨以丨之後日復見逆而弗聽)
持劍待(史記項羽紀會稽守通謂項梁曰吾欲發兵使公及桓楚將是時桓楚亡在澤中梁曰桓楚亡人莫知其處獨籍知)
(之耳梁乃出誡籍丨丨居外丨梁復入與守坐召籍入須臾梁眴籍曰可行矣於是籍遂拔劍斬守頭)開門待(漢書高祖)
(紀沛公引兵過宛西圍宛城二帀陳恢踰城見沛公曰為足下計莫若約降封其守因使止守引其甲卒與之西諸城未下者聞聲)
(爭丨丨而丨足下足下通行無所累淮南子百姓丨丨而丨之淅米而儲之惟恐其不來此湯武之所以致王而齊桓晉文之所以)
(成覇也)蓄備待(漢書李尋傳王根輔政尋說根曰咎敗將至微兆為之先見明君恐懼修正轉禍為福不可救者即丨丨)
(以丨之故社稷亡憂又管子不備待而得和則民反素注謂以道德理世之君至仁感物德和自至故人皆反于朴素也)勒兵
待(後漢書班超傳疏勒王忠遣使詐降于超超偽許之忠大喜即從輕騎詣超超密丨丨丨之為供張設樂酒行乃叱吏縛忠斬)
(之)師友待(後漢書魯丕傳丕兼通五經為當世名儒後歸郡為督郵功曹所事之將無不丨丨丨之)掃灑待(後漢)
(書趙孝傳孝嘗從長安還欲上郵亭亭長先時聞孝當過以有長者客丨丨丨之孝既至不自名長不肯内因問曰聞田禾將軍子)
(當從長安來何時至乎孝曰尋到矣于是遂去注孝父普為田禾將軍)設壇待(後漢書獨行傳王奐遷漢陽太守將行范)
(冉乃與其弟協步齎麥酒于道側丨丨以丨之)故意待(吳志呂蒙傳魯肅代周瑜當之陸口過蒙屯下肅意尚輕蒙或說肅)
(曰呂將軍功名日顯不可以丨丨丨也)虛己待(吳志張温傳權下令曰昔召張温丨丨丨之既至顯授有過舊臣何圖凶)
(醜專挾異心又韓非子聖人執要四方來效虚而待之彼自以之注以用也君但虚心以待之彼各自用其能也)腹心待
(吳志呂蒙傳蒙謂孫權曰雲長君臣矜其詐力所在反覆不可以丨丨丨也)列陣待(晉書宣帝紀諸葛亮寇天水天子曰)
(西方有事非君莫可付者乃使帝屯長安都督雍梁二州諸軍事進次漢陽與亮相遇帝丨丨以丨之)企踵待(晉書華譚)
(傳譚對策曰今聖朝禮亡國之士接遐裔之人巡守必有呂公之遇宵夢必有巖穴之感賢儁之出可丨丨而丨也)幅巾待
(晉書姚襄載記襄單騎渡淮見豫州刺史謝尚于壽春尚命去仗衛丨丨以丨)鑄金待(齊書周山圖傳時淮北四州起義上)
(使山圖自淮入清倍道應赴敇曰天下事惟同心力山岳可摧吾丨丨丨卿成勲若不藉此平四州非丈夫也)伏甲待(陳書)
(岳陽王叔慎傳隋楊素遣將龐暉略地至湘州叔慎詐奉降書于暉暉信之尅期而入叔慎丨丨丨之縛暉以徇盡擒其黨)堅
壁待(南史柳世隆傳攸之晝夜攻戰武帝遣桓敬等八軍拒西塞令丨丨以丨賊疲宋史潘美傳美距廣州百二十里鋹兵十)
(五萬依山谷丨丨以丨)按甲待(周書李賢傳莫折後熾連結賊黨所在寇掠賢率鄉兵與史寧討之賢謂寧曰賊徒衆甚)
(多衆寡莫敵今若令諸軍分為數隊掎角而前以脅諸柵公别統精兵丨丨而丨莫與交鋒後熾欲前則憚公之銳諸柵欲出則懼)
(我疑兵以候其懈擊之必破矣)仁信待(唐書于志寧傳志寧上疏曰突厥達哥支等人狀野心不可以禮教期不可以丨丨)
(丨)少𨕖待(唐書劉褘之傳時詔令叢繁褘之思致華敏裁可占授丨丨可丨也)傾意待(唐書房琯傳琯既有重名)
(帝丨丨丨之)虚心待(唐書哥舒翰傳帝召翰入相翰至帝丨丨丨與語異之拜鴻臚卿為隴右節度副大使王安石送叔)
(康侍御詩聖朝應已丨丨丨奸黨寧無側目猜又李商隱詩憶昔公為會昌宰我時入謁虚懷待案公謂盧弘正)置榻待
(唐書李峴傳峴拜中書門下平章事故事政事堂不接客自元載為相中人傳詔者引升堂丨丨丨之峴至即勅吏撤榻)持重
待(唐書王凝傳都將王涓自永陽赴敵凝謂涓曰賊席勝而驕可丨丨丨之慎毋戰)引頸待(唐書甄濟傳祿山反使蔡)
(希德封刀召之曰即不起斷其頭見我濟色不動使者持刀趨前濟丨丨丨之希德歔欷嗟嘆止刀以實病告)輟饔待(唐書)
(鄭珣瑜傳珣瑜為相時王叔文撓政而韋執誼以宰相居外奉行叔文一日至中書見執誼直吏白宰相方會食百官無見者叔文)
(叱吏吏入白執誼起就閣與語珣瑜杜佑高郢丨丨以丨按韓愈順宗實錄作停筯以待)停筯待(見上)隱几待(唐書)
(奸臣傳初尚父郭子儀病甚百官造省不屛姬侍及盧把至則屛之丨丨而丨家人怪問其故子儀曰彼外陋内險左右見必笑使)
(後得權吾族無𩔖矣)開懷待(五代史朱弘昭傳西川孟知祥殺其監軍李嚴弘昭大懼求還京師董璋不許遂相猜忌弘昭)
(益丨丨丨之不疑湘山野錄撫人饒餗少與劉公冲之有素時劉公館職知衡州生假道封下因謁之公覩名紙顣額不悦生趨前)
(曰某此行有少急幹一拜見即去公既聞不肯少留遂丨丨丨之問途中無闕否生曰並無惟乏好酒耳遂贈佳醖一擔鞭馬遽行)
休兵待(五代史氏叔琮傳太祖遣友寧兵萬人會叔琮禦晉友寧欲丨丨以丨叔琮曰敵聞救至必走走則何功耶乃夜擊)
(之晉人大敗)展期待(宋史王次翁傳檜與次翁謀以明日率世忠俊置酒湖上欲出則語直省官曰姑待岳少保來益令)
(堂厨豐其燕具如此丨丨以丨者六七日飛既至皆除樞密使罷兵柄)貯粟待(宋史程子傳民税粟多移近邊載往則道)
(遠就糴則價高顥擇富而可任者預使丨丨以丨費大省)雞酒待(金史胡德新傳德新寓居南陽言禍福有竒驗與燕人王)
(鉉邂逅于葉縣村落中與鉉初不相識坐中謬以兵官對胡曰此公在吾法中當登科甲何以謂之兵官衆愕然遂以實告二人相)
(得甚歡即命家人具丨丨以丨又白居易荅韋八詩早知留酒待悔不趁花歸)撫衣待(說苑齊景公遊于海上而樂之令左)
(右曰敢有先言歸者致死不赦顔燭趨進諫景公援戟將斫之顔燭趨進丨丨丨之曰君奚不斫也)下車待(說苑田子方渡)
(西河造翟黃翟黃乘軒車載華蓋其駟八十乘子方望之以為人君也道狹丨抵丨而丨之)接草待(說苑蘧伯玉使至楚)
(逢公子晳濮水之上子晳丨丨而丨曰敢問上客將何之蘧伯玉為之軾車)懸祿待(說苑君丨丨以丨之臣竭力以報之)
張羅待(申鑒語有之曰有鳥將來丨丨丨之得鳥者一目也今為一目之羅無時得鳥矣)偏師待(世說謝胡兒語)
(庾道季諸人莫當就卿談可堅城壘庾曰若文度來我以丨丨丨之康伯來濟河焚舟)作粥待(世說許允被收舉家號哭)
(阮新婦自若云勿憂尋還丨粟丨丨頃之允至)開館待(國史補崔顥有美名李邕欲一見丨丨丨之及顥至獻文首章曰十)
(五嫁王昌邕叱起曰小子無禮乃不接之)張弧待(蘇氏易傳上九之所見者六三也汙非其配負塗之豕也載非其人載鬼)
(之車也是以丨丨而丨之)留軍待(本草丨丨丨生劍州山谷葉似楠而細長采無時味辛温無毒)徼幸待(九辨願丨)
(丨而有丨兮泊莽莽與野草同死注泊止也)計日待(出師表侍中尚書長史參軍此悉貞亮死節之臣願陛下親之信之)
(則漢室之隆可丨丨而丨也)三夜待(劉孝儀謝女出門官賜紋絹燭等啓製為美服雙綺易儔秉而不息丨丨有丨)曠
官待(高允徵士頌序乃丨丨以丨之懸爵以縻之)行厨待(庾信詩丨丨半路丨載妓一雙㢠廻)善價待(盧思)
(道盧記室誄丨丨斯丨香名允集)拂席待(李密與徐鴻客書引領瞻望丨丨相丨)俗外待(王勣荅馮子華書家)
(兄鑒裁通照知吾縱恣散誕亦以丨丨相丨不拘以家務)含笑待(蘇頲桃花行為見芳林丨丨丨遂同温樹不言歸李頎送)
(相里造入京詩春官丨丨丨驅馬速前程)林間待(張九齡寄王震詩叢桂丨丨丨群鷗水上迎)樹如待(張九齡還)
(江上作浦丨遥丨丨江鷗近若迎)雲鶴待(張子容送蘇倩游天台詩水鷗迎共狎丨丨丨將飛)天官待(岑參送嚴)
(詵擢第歸蜀詩十月丨丨丨應須早赴秦)開閣待(岑參詩天子預丨麟丨丨祗今誰數貳師功劉長卿上李太尉詩已聞丨)
(丨丨誰許卧東溪)人吏待(岑參送王錄事赴虢州詩弘農丨丨丨莫使馬行遲)紅芳待(李白寄遠詩桃李今若為)
(當窗發光彩莫使香風飄留取丨丨丨)倚馬待(李白與韓荆州書請日試萬言丨丨可丨)含靈待(張良器海人獻)
(冰𧖟賦禀氣斯異丨丨有丨)懸榻待(劉長卿送李校書謁杜中丞詩陳蕃丨丨丨謝客枉帆過又戴良詩賓舘懸床待公)
(庭罷吏迎)焚香待(皇甫冉期道士不至詩君但丨丨丨人間到有時陳與義招張仲宗詩空庭喬木無時事殘雪疎籬當畫)
(圖亦有張候能共此丨丨相丨莫徐驅)竹使待(韓翃送元司錄詩江城丨丨丨山路橘官扶)岳陽待(李端古别)
(離樂府與君桂陽别令君丨丨丨)登樓待(劉禹錫詩高僧掃室請逸客丨丨丨)刷羽待(呂温喜儉北至送宗禮南)
(行詩衡陽丨丨丨成取一行㢠廻)竦而待(韓愈鬭雞聯句大鷄昂然來小鷄丨丨丨)簫韶待(元稹詩鈞天排比丨丨丨)
(猶顧人間有别情)青眼待(白居易詩唯要主人丨丨丨琴詩談笑自將來王逢詩比蒙丨丨丨益見白眉良)醉客
待(白居易詩丨丨臨江丨禪僧出郭迎)虚左待(張籍詩滿堂丨丨丨衆目望喬遷)黃昏待(杜牧歸燕詩長是江)
(樓使君伴丨丨猶丨倚欄干)宵衣待(許渾秋日候扇詩丨丨應丨絶更籌環珮鏘鏘月下樓)羣仙待(方干送李)
(員外詩政成何用滿三年上界丨丨丨謫仙鄭居貞詩天門何嵯峨丨丨久相丨)占磯待(皮日休添漁具詩序余昔之漁)
(所在浻上則為菴以守之居峴下則丨丨以丨之)穿針待(羅隱七夕詩時人不用丨丨丨没得心情送巧來)江客
待(黃滔上李補闕詩月留丨丨丨句歴釣船徵)山月待(僧皎然詩夜夜憶故人長教丨丨丨)停燭待(余靖詩清)
(燕固難丨丨丨雕鞍須是著鞭催)隆中待(梅堯臣寄歐陽永叔詩衰野今行矣丨丨有丨焉)裹鹽待(陸游贈猫)
(詩丨丨丨得小貍奴盡護山房萬卷書)儼如待(王惲拜宣聖林墓詩當時七十子授受丨丨丨)煎茶待(錢惟善詩)
(遥知洗鼎丨丨丨定許敲門借竹看)豔陽待(馬臻栽松詩既出衆木羣豈為丨丨丨)停箏待(劉炳寒夜怨樂府樓)
(高月轉遲丨丨坐倚熏籠丨)停杯待(儲巏詩鶯林歌斷丨丨丨花陣香來滿袖携)
援筆可待(齊書王融傳融文辭辯捷尤善倉卒屬綴有所造作丨丨丨丨又陶潛詩徒設在昔心良辰詎可待)以顔
子待(元史陳祜傳祜為開封府尹吏多震懾失措祜因謂曰何必若是前為盗跖今為顔子吾丨丨丨丨之)以青衿
待(湘山野錄夏英公竦鎮襄陽時胡秘監旦喪明居襄性狷躁多譏毁郡政英公昔常師焉至貴達尚丨丨丨丨之一日謂公曰)
(讀書乎曰郡事鮮暇但時得意則為絶句誦詩云燕雀紛紛出亂麻漢江西畔使君家空堂自恨無金彈任爾啾啾到日斜胡頗覺)
(因少戢)
帝將風后待(白居易詩丨丨丨丨丨人作謝公看)
怠(徒亥切懈丨)
韻藻不怠(書汝惟丨丨總朕師漢書宣帝紀二年春二月詔曰廼者正月乙丑鳳皇甘露降集京師羣鳥從以萬數朕之)
(不德屢獲天福祗事丨丨其赦天下晉書皇甫謐傳謐自表就帝借書帝送書一車與之謐雖羸疾而披閱丨丨金史劉煥傳宋末)
(兵起城中久乏食煥尚幼煮糠覈而食之稍長就學天寒擁糞火讀書丨丨登天德元年進士韓詩外傳賞勉罰偷則民丨丨兼聽)
(齊明則天下歸之三墳神農氏政典曰師丨丨教不失揮塵後錄曾南豐昆弟六人久益漻落與長弟&KR0929;應舉每不利于春官里人)
(有不相悦者嘲之曰三年一度舉場開落殺曾家兩秀才有似簷前雙燕子一雙飛去一雙來南豐不以介意教諸弟益丨丨嘉祐)
(初與長弟及次弟俱列鄉薦又虞集詩决起丨敢丨曙光屋南東)豫怠(書王懋乃德視乃烈祖無時丨丨)太怠(詩彼)
(醉不臧不醉反恥式勿從謂無俾丨丨)滛怠(周禮天官冢宰宮正掌王宫之戒令糾禁幾其出入均其稍食去其丨丨與其)
(竒衺之民)休怠(左傳楚子以諸侯及東夷伐吳吳子使其弟蹶由犒師楚人執之將以釁鼔曰君若驩焉好逆使臣滋敝邑丨)
(丨而忘其死亡無日矣今君奮焉震電憑怒虐執使臣則吳知所備矣)賈怠(左傳晉荀吳帥師伐鮮虞圍鼔鼔人或請降使)
(其民見曰猶有食色姑修而城軍吏曰獲城而弗取勤民而頓兵何以事君穆子曰吾以事君也獲一邑而教民怠將焉用邑邑以)
(丨丨不如完舊丨丨無卒棄舊不祥注卒終也)意怠(漢書楚元王傳元王交少時嘗與魯穆生白生申公俱受詩于浮丘伯元)
(王敬禮申公等穆生不耆酒元王每置酒常為穆生設醴及王戊即位常設後忘設焉穆生退曰可以逝矣醴酒不設王之丨丨稱)
(疾卧魏志鍾會傳會母張訓會曰學猥則倦倦則丨丨吾懼汝丨丨故以漸訓汝金史博和哩𫝊朝議欲復取會州和哩上言止宜)
(令承裔軍于定西鞏州之地護民耕稼俟敵丨丨然後取之莊子東海有鳥焉名曰丨丨引援而飛廹脅而棲進不敢為前退不敢)
(為後食不敢先嘗必取其緒是故其行列不斥而外人卒不得害)
增衰怠(易天行健疏萬物壯健皆有丨丨唯天運動日過一度未曾休息故云天行健)無怠(書丨丨無荒四夷來王史)
(記李斯傳斯欲西入秦辭于荀卿曰斯聞得時丨丨今萬乘方爭時游者主事此布衣馳騖之時而游說者之秋也南史梁武帝紀)
(帝勤于政務孜孜丨丨每冬月四更竟即敕把燭看事執筆觸寒手為皴裂管子壯者丨丨老者無偷莊子奏之以丨丨之聲調之)
(以自然之命注天命之流行有不容己此所謂丨丨之聲也徐陵詩漢幄朝丨丨周門夕復趍又國語自庶人以下明而動晦而休)
(丨日以丨)率怠(書有衆丨丨弗協傳民厭夏德亦丨皆丨于奉上)戲怠(書無丨丨懋建大命傳安于有衆戒無丨丨勉)
(立大教)荒怠(書狎侮五常丨丨弗敬國語曹劌曰先王制諸侯使五年四王一相朝也終則講于會以正班爵之義帥長幼)
(之序訓上下之則制財用之節其間無繇丨丨注五年之間四聘于王而一相朝者將朝天子先相朝也北史魏源賀傳賀上書乞)
(骸骨還于京師遺令諸子曰吾頃以老患辭事不悟天慈降恩爵逮于汝汝其毋慠恡毋丨丨毋奢越毋嫉妒周伯琦詩法從各有)
(司諫垣敢丨丨)勤怠(書俾勿壊傳始丨終丨者人情之常故當有以激勵之宋史孝宗紀詔監司守令勸課農桑以奉行丨丨)
(為賞罰孔氏詩傳晨風秦君遇賢始丨終丨賢人譏之方䕫咏耕詩墳壚土性黑丨丨人力并)終怠(見上)勿怠(禮記子婦)
(孝者敬者父母舅姑之命勿逆丨丨家語子張問入官于孔子孔子曰已有善勿專教不能丨丨己過勿發失言勿掎不善勿遂行)
(事勿留有此六者則身安譽至而政從矣管子曙戒丨丨注每曙而戒所以戒此日之事以待曙勿為倦怠也)我怠(左傳韓簡)
(曰丨丨秦奮倍猶未也)晉怠(國語公禦秦師令韓簡視師曰師少於我鬭士衆公曰何故簡曰以君之出也處己入也煩己)
(饑食其糴三施而無報故來今又擊之秦莫不愠丨莫不丨鬭士是故衆)易怠(公羊傳唯諓諓善竫言俾君子丨丨注諓諓淺)
(薄之貌竫猶撰也丨丨猶輕惰也)逋怠(孟子民畏民愛注畏之不丨丨故賦役舉而財聚于一家也愛之樂風化而上下親)
(故歡心可得也)解怠(漢書郊祀志皇帝孝順奉承聖業靡有丨丨注解與懈同南史齊武帝紀詔曰百辟庶僚各奉爾職謹事)
(太孫勿有丨丨宋史真宗紀文武官將校等請祠汾陰后土詔執事汾陰丨丨者罪勿原吳子停久不移將士丨丨可潛而擊)聽
怠(漢書刑法志涿郡太守鄭昌上疏言明主躬垂明聽雖不置廷平獄將自正今不正其本而置廷平以理其末也政衰丨丨則)
(廷平將招權而為亂首矣)惰怠(漢書成帝紀四年春正月詔曰夫洪範八政以食為首先帝劭農令與孝弟同科間者民彌丨)
(丨鄉本者少趍末者衆將何以矯之注劭勸勉也韓愈嘲鼾睡詩太陽不忍明飛御皆丨丨)致怠(後漢書明帝紀在位者皆)
(上封事各言得失帝覽章深自引咎詔曰羣僚所言皆朕之過永覽前戒竦然兢懼徒恐薄德久而丨丨南史侯景傳高歡敗于沙)
(苑景謂歡曰宇文泰恃于戰勝今必丨丨請以數千勁騎至開中取之)慢怠(魏志明帝紀青龍二年詔曰鞭作官刑所以糾)
(丨丨也而頃多以無辜死其減鞭杖之制著于令)簡怠(魏志陳思王植傳詔曰今令諸國兄弟情禮丨丨妃妾之家膏沐疏)
(略縱不能敦而睦之王援古喻義備悉矣)疲怠(晉書五行志孫皓初遷都武昌尋還建業又起新館綴飾珠玉壯麗過甚破壊)
(諸營增廣苑囿犯暑妨農官私丨丨南史謝晦傳武帝聞咸陽淪没欲復北伐晦諫以士馬丨丨乃止北史劉靈助傳靈助賣術于)
(市後事爾朱榮榮信卜筮靈助所占屢中及將攻河内令靈助筮之靈助曰未時必剋時已向中士衆丨丨靈助曰時將至矣榮鼓)
(之即便剋陷魏武帝謝表臣蒙先帝厚恩致位郎署受性丨丨意望畢足嵇紹詩屢飲致丨丨清和自否塞劉子翬詩隔船聞和歌)
(沽酒慰丨丨)倦怠(齊書虞玩之傳玩之以衰疾上表曰臣生于晉長于宋老于齊自頃以來衰耗漸篤為性不懶惰而丨丨)
(頓來耳目本聰明而聾瞢轉積)虧怠(南史孝義傳會稽寒人陳氏有三女無男祖父母年八九十老無所知父篤癃病母不安)
(其室過歲饑三女相率于西湖採菱蓴更日至市貨賣未嘗丨丨鄉里稱為義門)愆怠(魏書高祖紀太和二十年澍雨詔曰)
(靈鑒誠欵曲流雲液雖休勿休寧敢丨丨)冲怠(唐書韋處厚傳穆宗立處厚以帝丨丨不向學即與路隋合易書詩春秋禮孝)
(經論語掇其粹要題為六經法言二十篇上之冀助省覽)驕怠(唐書柳公權傳公權博貫經術通音律而不喜奏樂曰聞之令)
(人丨丨五代史閻寶傳梁晉戰胡柳晉軍敗莊宗欲引兵退保臨濮寶曰夫决勝料勢决戰料情今梁兵窘蹙其勢可破勝而丨丨)
(其情可知此不可失之時也)乘怠(五代史唐莊宗紀存勖即王位于太原謂諸將曰梁人謂我少而新立無能為也宜丨其)
(丨擊之)昏怠(五代史四夷附錄世宗南平淮甸北伐契丹乘其勝威擊其丨丨)兵怠(五代史張希崇傳明宗時盧文)
(進自平州亡歸契丹因以希崇代文進為平州節度使遣其親將以三百騎監之居歲餘虜將喜其為人監丨稍丨希崇因與其麾)
(下謀走南歸沈亞之萬勝岡新城記元和九年蔡之帥死其子元濟以其土叛明年詔執金吾李將軍出守之寇至新城營其側拒)
(之將軍將卒萬餘西渡與賊陣自平明至日中不得合將軍乃謀曰彼必乘暮伺吾還兵擊我必矣乃以精兵分伏其兩隅復令軍)
(中曰皆坐賊之後見官幟有引渡者以為丨丨俱還遂大呼疾馳東下於是伏兵皆奮斷其後賊大潰)浸怠(宋史文天祥傳)
(天祥年二十舉進士對策集英殿時理宗在位久政理丨丨天祥以法天不息為對其言萬餘不為藁一揮而成帝親擢為第一)
志怠(元史商挺傳挺為參知政事帝召挺便殿問曰卿在關中懷孟兩著治效而毁言日至豈同寅有沮卿者耶抑位高而丨)
(丨耶)緩怠(管子人心之變有餘則驕驕則丨丨)偷怠(韓非子田嬰謂齊王曰羣臣所終歲日夜不敢丨丨之事王以一夕)
(聽之則羣臣有為勸勉矣)情怠(易林北陰司寒堅冰不温凌人丨丨大雹為灾孫過庭書譜丨丨手闌五乖也劉歆遂初賦過)
(下虒而歎息兮悲平公之作臺背宗周而不䘏兮苟偷樂而丨丨)耕怠(鹽鐵論事輟者無功丨丨者無獲)政怠(鹽鐵)
(論國病聚不足即丨丨人病聚不足則身危)憚怠(潛夫論武丁即位夢獲賢人以為師得傅說使朝夕規諫恐其有丨丨也)
(則勅曰爾交修余無棄故能中興)積怠(潛夫論丨丨之俗賞不隆則善不勸罰不重則惡不懲)民怠(中論夫賞罰者)
(不在乎必重而在于必行必行則雖不重而民戒不行則雖重而丨丨韋瓘南陵縣大農陂記宣部支邑十城而南陵處劇理束則)
(民潰政放則丨丨)時怠(文中子北山丈人謂文中子曰何謂遑遑者無急歟子曰非敢急傷丨丨也)暫怠(馬融長笛)
(賦少息丨丨雜弄間奏易聽駭耳有所搖演)庸怠(劉峻辨命論夫聖人之言顯而晦微而婉或立教以進丨丨或言命以窮)
(性靈)忘怠(劉孝綽昭明太子集序雖一日二日攝覽萬幾猶臨書幌而不休對欹案而丨丨)
疏則怠(禮記祭不欲疏丨丨丨怠則忘)兒何怠(唐書劉知幾傳年十二父使授古文尚書業不進父怒楚督之及聞)
(諸兄講春秋左氏歎曰書如是丨丨丨父竒其意更授左氏)守卒怠(宋史楊愿傳愿守宣城表弟王炎調蘄水令過之醉)
(中謂愿曰嘗於呂丞相處得公頃歲所通書頗及秦丞相之短愿聞之留炎不聽去會愿移守金陵宴監司大合樂丨丨皆丨炎即)
(清溪得客舟以行愿憂撓而卒)敬勝怠(六韜丨丨丨則吉怠勝敬則滅)見善怠(六韜丨丨而丨時至而疑知非而處)
(此三者道之所止也)息則怠(司馬法凢戰先則弊後則懾丨丨丨不息亦弊息久亦反其懾)靜觀怠(司馬法危而觀)
(其懼丨而丨其丨)千人怠(商子農戰之民千人而有詩書辯慧者一人焉丨丨皆丨於農戰矣農戰之民百人而有技藝)
(一人焉百人皆怠於農戰矣)須臾怠(韓詩外傳彼其人者生今之世而志乎古之世以天下之王公莫之好也而是子獨)
(好之以民莫之為也而是子獨為之也抑為之者窮而是子猶為之而無是丨丨丨焉差焉)軍吏怠(說苑晏子對景公曰)
(昔先君桓公丨丨丨戎士偷則王子成父侍德義不中信行衰微則筦子侍)得意怠(說苑大功之效在於用賢積道浸章)
(浸明衰滅之過在于丨丨而丨浸蹇浸亡)篙師怠(杜甫詩早行丨丨丨席挂風不正)勞臣怠(元稹栢耆授兵部員)
(外郎制朕聞亟遷則彛倫斁滯賞則丨丨丨)心力怠(范梈將赴雷陽送羅提舉之廣東詩莫為遐荒丨丨丨珠崖更在海)
(南邊)
殆(徒亥切危也近也)
韻藻不殆(左傳楚子使椒舉如晉求諸侯晉侯欲勿許司馬侯曰君其許之公曰晉有三丨丨其何敵之有國險而多馬)
(齊楚多難有是三者何鄉而不濟對曰恃險與馬而虞隣國之難是三殆也漢書疏廣傳地節三年立皇太子廣為少傅廣兄子受)
(亦以賢良舉為太子家令頃之拜受為少傅父子并為師傅朝廷以為榮廣謂受曰吾聞知足不辱知止丨丨功遂身退天之道也)
(上疏乞骸骨上皆許之宋史蘇洵傳士當蓄其怒懷其欲而不盡怒不盡則有餘勇欲不盡則有餘貪故雖并天下而士不厭兵此)
(黃帝所以七十戰而兵丨丨也老子寂兮寥兮獨而不改周行而丨丨可以為天下母孫武子知彼知己百戰丨丨易林彭祖九子)
(據德丨丨韓詩外傳所貴為士者上攝萬乘下不敢敖乎匹夫外立節矜而敵不侵擾内禁殘害而君丨危丨是士之所長君子之)
(所致貴也張九齡開元紀功德頌弔無告兮伐有罪徒不勤兮車丨丨)三殆(見上)闕殆(論語多見丨丨敬括賦道備淳)
(白朝無丨丨)幾殆(漢書樊噲傳項羽在戲下饗軍士中酒亞父謀欲殺沛公令項莊拔劒舞坐中欲擊沛公樊噲居營外聞)
(事急廼持盾入立帳下沛公如厠麾噲去既出沛公走歸霸上軍是日微噲奔入營譙讓項羽沛公丨丨注微無也譙責也)
佞人殆(論語鄭聲滛丨丨丨)
無小人殆(詩式夷式已丨丨丨丨傳殆危也箋近也)
增行殆(禮記壹舉足而不敢忘父母是故道而不徑舟而不游不敢以先父母之遺體丨丨注丨于危丨之途)往殆
(公羊傳叔孫豹鄫世子巫如晉外相如不書此何以書為叔孫豹率而與之俱也叔孫豹則曷為率而與之俱蓋舅出也莒將滅之)
(故相與丨丨乎晉也注殆疑疑讞于晉齊人語)疲殆(論語思而不學注不學而思終卒不得徒使人精神丨丨)四殆(後漢)
(書楊賜傳陛下宜絶慢慠之戲念官人之重割用板之恩慎貫魚之次無令醜女有丨丨之歎遐邇有憤怨之聲注板謂詔書也列)
(女傳齊無鹽邑之女自謁宣王舉手撫膝曰殆哉殆哉王之國西有衡秦南有強楚此一殆也漸臺五重萬人疲極此二殆也賢者)
(伏匿謟諛被強此三殆也飲酒沈湎以夜繼晝此丨丨也)淫殆(韓非子屬官威民退丨丨止詐偽莫如刑注屬官令官之屬已)
逢殆(九章故衆口其鑠金兮初若是而丨丨)車殆(洛神賦日既西傾丨丨馬煩)辱殆(張華詩衰疾近丨丨庶幾)
(並懸輿)轡殆(陸機漢高祖功臣頌馬煩丨丨不釋擁樹注此謂夏侯嬰也)衡殆(陸機演連珠物勝權而丨丨形過鏡)
(而照窮)釋殆(謝靈運誄弘危濟險弭難丨丨)困殆(蕭子良啓民庶彫流日有丨丨)欺殆(王筠詩懴說濟蒙愚推心)
(屛丨丨)伺殆(韓愈鬭鷄聯句高行若矜豪側睨如丨丨)力殆(楊䕫烏程縣修建𪠘宇記丹陽余公以再命尹於烏程兼)
(凡所革易剏製皆丨丨心罄而后克濟)怵殆(吳萊讀列子真經詩中心既丨丨外物盡坑谿)虧殆(法苑珠林奉法衆生)
(行雖丨丨尚當得度)
此師殆(左傳晉師救鄭及河聞鄭既及楚平桓子欲還彘子以中軍佐濟知莊子曰丨丨丨哉)大夫殆(國語狐突)
(曰突聞之國君好艾丨丨丨好内適子殆)身濱殆(唐書徐有功傳潘好禮慕有功為人論之曰昔稱張釋之為廷尉天下無)
(冤人今有功斷獄亦天下無冤人然釋之當漢文帝時中外無事守法而已有功居革命之際守死明道丨丨丨者數矣此其賢于)
(釋之明甚又淮南子烹牛以饗里而罵其東家母德不報而身見殆注烹牛饗鄰可謂德矣而詈鄰人之母以樹怨人將讐之故曰)
(身殆)朽枝殆(唐書吳兢傳帝東封太山道中數馳射為樂兢諫曰方登岱告成不當逐狡獸使有垂堂之危丨丨之丨帝納)
(之案史記作朽株)目明殆(莊子丨之於丨也丨耳之於聰也殆心之於殉也殆凡能其於府也殆注心與耳目若徇外則)
(不能審定而危殆矣推廣言之凡有所能皆殆府蔵能之所也)耳聰殆(見上)濟危殆(徐陵王勵德政碑脱貂救厄情)
(靡矜吝釋馬窮途唯丨丨丨)戰士殆(盧藏用陳子昂别傳子昂進諫曰寇威長則難以爭鋒丨丨丨則無以制變)
孔棘且殆(詩維曰予仕丨丨丨丨)
倍(薄亥切子本等也)
韻藻三倍(易為近利市丨丨詩如賈丨丨君子是識箋賈物而有丨丨之利者小人所宜知也君子反知之非其宜也宋)
(書符瑞志晉武帝太康十年嘉麥生扶風郡一莖四穗是歲收丨丨淮南子解扁為東封上計而入丨丨文侯曰吾土地非益廣人)
(民非益衆也人何以丨丨對曰以冬伐木而積之於春浮之河而鬻之文侯曰是用民不得休息也民敝矣列女傳陶荅子仕陶三)
(年名譽不興家産丨丨其妻諫曰夫子能薄而官大無功而家昌是嬰害積殃也白居易送劉五司馬赴任硤州詩貧於揚子兩丨)
(丨老過榮公六七年)官倍(書唐虞稽古建官惟百夏商丨丨亦克用乂)功倍(禮記善學者師逸而丨丨又從而庸之孟)
(子故事半古之人丨必丨之邢邵韓太尉墓誌負笈追隨結友從師先難後易身佚丨丨黃庭堅謝斌老墨竹詩吾子學湖州師逸)
(丨已丨)不倍(禮記居上不驕為下丨丨又上恤孤而民丨丨又說苑利不兼賞丨丨忽忽之謀不可為也惕惕之心不可長)
(也)鄙倍(論語出辭氣斯遠丨丨矣)十倍(戰國策武安君曰長平之事秦軍大克趙軍大破秦人歡喜趙人畏懼今王發)
(軍雖倍其前臣料趙國守備亦以丨丨矣又蘇代未見齊王先說淳于髠曰人有賣駿馬者比三旦立市人莫之知往見伯樂還而)
(視之去而顧之一旦而馬價丨丨足下有意為臣伯樂乎蜀志諸葛亮傳先主召亮於成都屬以後事謂亮曰君才丨丨曹丕必能)
(安國家終定大事新書諺曰君子重襲小人無由入正人丨丨邪辟無由來地理通釋蘇氏曰當成康刑措之後其民極盛之時九)
(州之籍不過千三萬四千有餘夫地以丨丨而民居其一故榖常有餘而地力不耗均之有術也易林麟鳳所翔國無咎殃賈市丨)
(丨復歸惠鄉董仲舒乞種麥限田章田租口賦鹽鐵之利三丨丨於古又十與什通史記貨殖傳烏氏倮畜牧及衆斥賣求竒繒物)
(間獻遺戎王戎王丨丨其償與之管子武王立重泉之戌令曰民有百鼓之粟者不行民避重泉之戌而國榖二丨丨巨橋之粟亦)
(二丨丨武王以粟市繒帛軍五歲母藉衣於民)數倍(漢書高祖紀高祖為泗上亭長常從王媪武負貰酒時飲醉卧武負王媪)
(見其上常有怪高祖每酤留飲酒讐丨丨及見怪歲莫此兩家常折劵晉書謝安傳安少有盛名時多愛慕鄉人有罷中宿縣者還)
(詣安安問其歸資荅曰有蒲葵扇五萬安乃取其中者捉之京師士庶競市價增丨丨南史王僧孺傳出為南海太守外國舶物高)
(凉生口歲數至舊時州郡就市回而即賣其利丨丨歴政以為常僧孺嘆曰昔人為蜀郡長史終身無蜀物吾欲遺子孫者不在越)
(裝並無所取)
利幾倍(戰國策秦呂不韋謂其父曰耕田之丨丨丨曰十倍珠玉之贏幾倍曰百倍立國家之主贏幾倍曰無數)
增罰倍(書劓辟疑赦其丨惟丨閱實其罪傳倍百為二百鍰)年倍(禮記丨長以丨則父事之南齊書陸澄傳王儉自以)
(博聞多識讀書過澄澄曰僕年少來無事惟以讀書為業且丨已丨令君令君少便鞅掌王事雖復一覽便諳然見卷軸未必多僕)
(儉集學士何憲等盛自商略澄待儉語畢然後談所遺漏數百千條皆儉所未覩儉乃歎服蘇轍張安道生日詩仁比高山丨自丨)
(秋逢生日喜盈門)全倍(禮記十年以長則兄事之疏謂年二十於三十者丨丨者父事之半倍故兄事之也)增倍(爾雅)
(疏貉師祭也於立表處為師祭祭造軍法者禱氣勢之丨丨也元史多爾濟傳多爾濟以西夏營田十未墾一請為其總管至官錄)
(其子弟之壯者墾田凡三載賦額丨丨南方草木狀豆蔲花食之破氣消痰進酒丨丨東京夢華錄每遇大龍船出及御馬上池則)
(遊人丨丨矣)高倍(左傳楚子圍蔡報栢舉也里而栽廣丈丨丨注栽設板築為圍壘周匝去蔡城一里)子倍(孟子又稱)
(貸而益之注公賦當畢有不足者又當舉貸丨丨而益滿之又說苑楚莊王獵於雲夢射科雉得之申公丨丨攻而奪之王將殺之)
(大夫諫曰丨丨自好也爭王雉必有說王姑察之不出三月丨丨病而死)五倍(戰國策蘇秦說趙王曰臣以天下地圖案之諸)
(侯之地丨丨於秦料諸侯之卒十倍於秦六國并力為一西面而攻秦秦必破矣吳越春秋古公杖策去邠踰梁山而處岐周居二)
(月成城郭一年成邑二年成都而民丨丨其初又從陰收著望陽出糴筴其極計三年丨丨越國熾富句踐嘆曰善計&KR1165;之謀也傅)
(休奕贈扶風馬鈞序先生見諸葛亮連弩曰巧則巧矣未盡善也言作之可令加丨丨)百倍(戰國策秦攻趙蘇子謂秦王曰)
(臣聞之丨丨之國者民不樂後也功業高世者人主不再行也漢書鼂錯傳竊聞戰勝之威民氣丨丨敗兵之卒没世不復韓詩外)
(傳夫土地之生不益山澤之出有盡懷不富之心而求不益之物挾丨丨之欲而求有盡之財是桀紂之所以失其位也續齊諧記)
(吳縣張成夜見一女立宅東南角謂成曰此地是君蠶室我即地神明日正月半宜作白粥泛膏於上以祭我必當令君蠶桑丨丨)
(本草牛膝一名丨丨曹植表昔歐冶改視鉛刀易價伯樂所盼駑馬丨丨孫綽喻道論立德闇昧之中而慶彰萬物之上譬猶灑粒)
(於土壤而納丨丨之收蘇軾中秋夜詩暗添珠丨丨潛感兔多生劉子翬種菜詩桔橰勤俯仰一雨功丨丨元好問詩資身丨丨粟)
(豆中擔石都能幾錢直)憂倍(戰國策注文信欲得河間必伐趙韓魏趙之與國故其丨丨)專倍(史記秦始皇紀六王)
(丨丨貪戾慠猛)歲倍(史記貨殖傳白圭周人也積著率丨丨後漢書樊宏傳宏父重世善農稼好貨殖上下戮力財利丨丨)
賣倍(漢書食貨志商賈大者積貯倍息小者坐列販賣撡其竒贏日游都市乘上之急所丨必丨)客倍(漢書陳湯傳兵)
(法曰丨丨而主人半然後敵)戰倍(後漢書祭遵傳建武二年與景丹等南擊弘農厭新栢華蠻中賊弩中遵口洞出流血衆)
(見遵傷稍引退遵呼叱止之士卒丨皆自丨遂大破之)參倍(後漢書儒林傳初光武遷還洛陽其經牒祕書載之二千餘兩)
(自此以後丨丨於前北史古弼傳車駕田於山北獲麋鹿數千頭詔尚書發牛車五十乘載之弼表至曰今秋榖懸黃麻菽布野豬)
(鹿竊食鳥鴈侵費風波所耗朝夕丨丨乞賜矜緩使得收載)過倍(晉書傅休奕傳古以步百為畝今以二百四十步為一畝)
(所覺丨丨)商倍(宋書孔靖等傳論穰歲糶賤糶賤則稼苦饑年糴貴糴貴則丨丨)力倍(唐書獨孤及傳上疏言兵之為)
(患猶㿈也不以漸戢之其害滋大大而圖之必丨丨而功寡論衡湯武伐桀紂一敵也高祖誅秦殺項兼勝二家丨丨湯武劉基智)
(力篇虎之丨於人不啻丨也虎利其爪牙而人無之又倍其力焉則人之食於虎無怪矣)擊倍(管子器備不行以半丨丨注敵)
(國器備不可施行故此雖半可以丨彼之丨吳子勸賞畏罰此堅陳之士可與持久能審料此可以丨丨)六倍(管子一歲耕五)
(歲食粟賈五倍一歲耕六歲食粟賈丨丨又晉書鍾會傳會白鄧艾不軌文王將西邵悌曰鍾會所統五丨丨於鄧艾但可勅會取)
(艾不足自行)上倍(淮南子崑崙之丘或丨丨之是謂凉風之山登之而不死注丨丨高倍之也又劉宰詩厥田惟中中厥賦)
(上丨丨)再倍(越絶書計倪曰以智論之以决斷之以道佐之斷長續短一歲丨丨其次一倍注此言金粟之盈虚生息之多)
(寡)一倍(見上耶律楚材詩氣當霜降十分爽月比中秋丨丨寒)萬倍(易林大都王市稠人多寶公孫宜賈資貨丨丨)
(道德指歸論形小神大至於丨丨一以載萬故能輕舉齊民要術種白楊五年任為屋椽十年堪為棟梁一根五錢一畝歲收二萬)
(一千六百文周而復始永世無窮比之農夫勞逸丨丨)厚倍(新序梁王召陶朱公而問曰梁有疑獄獄卒半以為當罪半以)
(為不當罪吾子决是奈何朱公曰臣之家有二白璧其色相如也其徑相如也其澤相如也然其價一者千金一者五百金王曰何)
(也朱公曰側而視之一者丨丨是以千金梁王曰善故獄疑則從去賞疑則從與)深倍(道德指歸論人如草木畜滿山野耕)
(桑田獵得獲丨丨)情倍(謝靈運曇隆法師誄永念伊人思深丨丨張隨無絃琴賦樂無聲兮丨逾丨琴無絃兮意彌在)兼
倍(王融策問周官三百漢位丨丨歴兹以降游惰實繁王筠詩翹勤諒懇到歸誠信丨丨)懸倍(張說詩始知魯衛間優劣)
(相丨丨)才倍(白居易策林若以短任長以大授小如此則官雖能丨雖丨無益於理矣)利倍(白居易策林應疾而化速)
(丨丨而功兼梅堯臣斧詩始知人無戕丨丨今乃信)寵倍(白居易謝恩賜茶果等狀慙深曠職丨丨驚心)壯倍(韓愈嘲鼾)
(睡詩雄哮乍咽絶每發丨益丨)福倍(陳羽明水賦嚴而敬者其德大潔而祀者其丨丨)億倍(梅堯臣赤蟻辭侵疆凌壤)
(壊城市戰鬭丨丨南柯雄)事倍(吳澄詩續綆鉤其深丨丨功未半)加倍(王惲詩雖無束帶勞惟老覺丨丨)神倍
(張璧尹巽峯遣祀衡山詩探歴道彌廣登覽丨愈丨)
賦役倍(左傳國不堪貳疏兩屬則丨丨丨賦役倍則國人不堪也)鬭士倍(左傳晉侯逆秦師使韓簡視師復曰師少)
(於我丨丨丨我)邑戶倍(漢書王莽傳陳崇奏曰高皇帝褒賞元功相國蕭何丨丨既丨又蒙殊禮)形勢倍(吳志呂蒙)
(傳瑜使甘寧前據夷陵曹仁分衆攻寧蒙說瑜分遣三百人柴斷險道賊走可得其馬瑜從之所殺過半敵夜遁去行遇柴道騎皆)
(舍馬步走兵追蹙擊獲馬三百匹於是將士丨丨自丨又韓愈鬭雞聯句中休事未决小挫勢益倍又徐賁潁川詩惡風滿川來雨)
(勢晚逾倍)勇氣倍(晉書慕容寶載記為魏追軍所及單馬遁還引羣臣議之苻謨曰魏軍強盛千里轉鬭乘勝而來丨丨兼)
(丨若逸騎平原形勢彌盛殆難為敵宜杜險拒之北史平鑒傳鑒遷懷州刺史魏將楊標來攻時新築城乏水鑒俯井而祝至旦井)
(泉涌溢合城取足將士既覩非常丨丨自丨又張九齡餞王尚書出邊詩令申兵氣倍又開元紀功德頌虜震驚兮兵氣倍昔負固)
(兮今安在)冗員倍(唐書蕭至忠傳至忠上疏曰今列位已廣丨丨復丨)糗糧倍(五代史李琪傳吳兵圍杜洪梁太祖)
(遣成汭等救洪汭以大舟載兵數萬琪兄珽為汭謀曰今一舟容甲士千人丨丨丨之緩急不可動若為敵人縻之則武陵武安必)
(為公之後患)祿四倍(元史烏克遜澤傳詔擢海北海南廉訪使澤視事三月民輸租五百石澤曰吾涖政日淺而受丨丨)
(丨非情所安量食而入餘悉委學宫官給諸生以勸業又說苑田子方曰何子賜車轝之厚也翟黃對曰臣進吳起而西河之外寧)
(進西門豹而魏無趙患進北門可而魏無齊憂進樂羊而中山拔進李克而魏國大治是以進此五大夫者爵祿倍以故至於此)
銖兩倍(子華子政之所以平者人平也人之所以平者心平也夫平猶權衡然加銖兩則移矣載其所不欲其為丨丨丨矣)
半易倍(鹽鐵論商賈以美貿惡以丨丨丨買則失實賣則失理)百夫倍(李白詩特生勤將軍神力丨丨丨)
猥(烏賄切犬聲又鄙也)
韻藻受猥(漢書五行志夫繼二敝之後承其下流兼丨其丨難治甚矣注二敝周秦之敝也猥積也謂積敝也)勿猥
(漢書董仲舒傳科别其條丨丨勿幷注猥積也幷合也)積猥(漢書杜鄴傳元壽元年日食詔舉方正直言扶陽侯韋育舉鄴)
(方正對曰有罪惡者不坐辜罰無功能者畢受官爵流漸丨丨正尤在是)貪猥(宋史王旭傳旭嘗知緱氏縣時官鄰邑者多丨)
(丨民有永寧三钁緱氏一鎌之謠遼史紐幹哩傳景宗即位紐幹哩翼戴功賞甚渥紐幹哩素貪同列蕭阿巴達亦好賄二人相善有)
(著氊裘者或戲曰若遇紐斡哩阿巴達必盡取之傳以為笑其丨丨如此)駕猥(盧諶詩飾奬丨丨方駕駿珍)
增雜猥(左傳山林川澤之實注言取此丨丨之物以資器備是小臣有司之職非諸侯之所親也)冗猥(晉書虞預傳預)
(以賊寇未平當需良將上疏曰願陛下咨之羣臣博舉于衆旁料丨丨或有可者厚加寵待足令忘身)凡猥(晉書劉寔傳寔)
(崇讓論曰夫一時在官之人雖雜有丨丨之才其中賢明者亦多矣)細猥(晉書夏侯湛傳湛抵疑篇曰二三公簡僕于凡庸之)
(肆顯僕于丨丨之中則為功也重矣)紛猥(宋史魚周詢傳周詢奉詔奏對曰國家於制舉進士明經之外復有任子流外之補)
(歴年既久丨丨塞路求人任事適用者鮮)取猥(昌言所恃者寡所丨者丨)卑猥(洞冥記黃安代郡人也為代郡卒自云丨)
(丨不獲處人間執鞭懷荆而讀書畫地以記數日久地成池矣)除猥(法書要錄梁虞龢表曰丨丨錄美供御賞玩遂得遊目瓌)
(翰展好寶法錦質繡章爛然畢覩)繁猥(夢溪筆談馬融笛賦裁以當薖使易持薖管也古人謂樂之管為薖故潘岳笙賦云)
(修薖内闢裁以當薖者餘品多裁衆薖以成音此笛但裁一薖五音皆具當薖之工不假丨丨所以便而易持也)學猥(鍾會)
(成侯命婦傳夫人謂會曰丨丨則倦倦則意怠吾懼汝之意怠故以漸訓汝)感猥(陸雲弔陳伯華書割切哀慕書重丨丨)
悲猥(陸雲與陸典書臨表丨丨)蕞猥(樊宗師絳守居園池記豈新田又丨丨不可居州地或自有興廢)
輿騎猥(魏都賦丨丨朝丨蹀㩻其中)聲氣猥(韓愈詩澹師畫睡時丨丨一何丨)不予猥(王褘章生歸括)
(蒼詩坐此真可慙生猶丨丨丨)
隗(五毁切陮丨高也亦姓)
韻藻二隗(左傳晉重耳奔狄狄人伐廧咎如獲其丨女叔丨季隗納諸公子公子取季隗以叔隗妻趙衰將適齊謂季隗)
(曰待我二十五年不來而後嫁對曰我二十五年矣又如是而嫁則就木焉請待子)尊隗(張說冠軍大將軍郭知運碑燕昭丨)
(丨以築宮漢祖封亭以列國張式黃金臺賦欲羅天下之彦總海内之英爰築臺於國以丨丨為名李商隱詩故事曾丨丨前修有)
(薦雄注謂郭隗揚雄也羅衮謝宰相啓副燕臺丨丨之心奉孔里鑄顔之化)始隗(孟郊鬭雞詩選俊感收毛受恩慙丨丨)
大隗(莊子黃帝將見丨丨乎具茨之山至於襄城之野遇牧馬童子問塗焉曰若知具茨之山乎曰然若知丨丨之所存乎曰)
(然黃帝曰異哉小童非徒知具茨又知丨丨楊炯少室山少姨廟碑軒轅之訪丨丨先求牧馬之童太一之徵少君直下乘龍之使)
(陰行先九日進茱萸山詩路疑隨丨丨人似問鴻濛張說幸韋嗣立山莊應制詩既得方明相還尋丨丨居)郭隗(史記燕世)
(家昭王於破燕之後即位卑身厚幣以招賢者丨丨曰王必欲致士先從隗始于是昭王為隗改築宮而師事之樂毅自魏往鄒衍)
(自齊往劇辛自趙往士爭趨燕宋璟賜宴都堂詩丨丨慙無駿馮諼愧有魚)龔隗(蘇軾詩知音古難合奄忽不少待誰云生)
(死隔相見如丨丨注晉藝術隗照𫝊照善易臨終版授其妻曰吾亡後五年有詔使來姓龔此人負吾金即以此版責之期日果有)
(龔使者止亭中妻遂賫版往責之使者惘然不知所以良久乃命取蓍筮之卦成歎曰妙哉隗生于是告照妻曰吾不負金賢夫自)
(有金知吾善易故書版以寄意耳今有金五百斤盛以青甕覆以銅柈埋在堂屋東頭還掘之皆如卜)
增晉隗(國語史伯曰當成周者南有荆蠻申呂應鄧陳蔡隋唐北有衛燕翟鮮虞路洛泉徐蒲西有虞虢丨丨霍楊魏芮東)
(有齊魯曹宋滕薛鄒莒)㟸隗(甘泉賦駢交錯而曼衍兮㟎丨丨乎其相嬰注㟎安施之貌丨丨猶崔嵬也)寄隗(許敬)
(宗尉遲恭碑劉武周不稽天氣實暗人謀公見縻昏偽廹以驅馳取譬辛毗甫依袁而免戾同夫馬援聊丨丨以偷全)燕隗
(張說赴集賢院學士賜宴應制詩首命深丨丨通經淺漢韋楊維楨寄蘇昌齡詩金臺百丈媒丨丨蓋祿千鍾客孟軻)䨇隗
(眺補之䨇頭牡丹詩二喬新獲吳宫怯丨丨初臨晉帳羞)拜隗(郝經賢臺行費盡黃金臺始成一朝丨丨人盡驚注古黃金臺)
(士人稱為賢臺)需隗(王禕章生歸括蒼詩宣室行召賈燕臺正丨丨)任隗(後漢書丨丨傳隗字仲和少好黃老清靜寡欲)
(義行内修不求名譽而以沈正見重于世)劉隗(晉書丨丨傳丨丨字大連雅習文史善求人主意與丹陽令刁協並為元帝所)
(寵欲排抑豪強諸刻碎之政皆隗協所建及王敦作亂以討隗為名隗率妻子及親信二百餘人奔于石勒勒以為從事中郎)
先自隗(僧大訢次張夢臣詩築臺丨丨丨學圃恥如樊)
磈(口猥切丨礧石也衆石也)
韻藻增磈磈(吳都賦丨丨䃬䃬滮滮涆涆)磊磈(成公綏天地賦川瀆浩汗而分流山嶽丨丨而羅峙龔璛詩酒)
(澆丨丨澆不平况復不飲難為情)礧磈(杜甫三川觀水漲詩枯查卷拔樹丨丨共充塞朱德潤幽谷圖詩廻壑奔流石丨丨)
(寒霧噴薄浮輕岑)大隗(戴表元雲洞紀遊詩嵌巖丨丨質鑱削竒鬼手)
嵬(五罪切山貌又灰韻)
韻藻學者嵬(荀子丨丨之丨其冠纔其纓禁緩其容簡連注丨丨為丨行之形狀)
增背嵬(宋史岳飛傳方郾城再捷飛謂雲曰賊屢敗必還攻潁昌汝宜速援王貴既而烏珠果至貴將遊奕雲將丨丨戰於)
(城西殺烏珠壻夏金吾副統軍尼雅滿蘇貝勒烏珠遁去)骨嵬(元史世祖紀免征丨丨軍賦)無嵬(荀子堯舜者天下之)
(善教化者也不能使嵬𤨏化何世而丨丨何時而無𤨏自太皥燧人莫不有也)崴嵬(九章軫石丨丨蹇吾願兮)嵬嵬(張融)
(海賦丨丨磊磊若相追而下)㠑嵬(沈炯賦其山則嶔岑丨丨巖㟬婆陀張泰階琵琶賦前嶺丨丨以拂霓長柯偃蹇以孤立)
磥嵬(曾鞏詩歸來丨丨載俎豆快飲百瓮行春醪)磊嵬(曾鞏游麻姑山詩碑文丨丨氣不俗筆畫縹緲工非今蘇軾詩)
(今觀古塑維摩像病骨丨丨如枯龜)眼嵬(宋本南城校文聯句頞蹙咨碌碌丨丨矜涎涎)&KR1041;嵬(王褘贈别章生詩其量淵)
(汪洋其器山丨丨)
瓊樓嵬(李時勉北京賦飛閣屼以奠乎四表丨丨丨以立於兩旁)
㠑(徂賄切□丨山貌)
韻藻𡻭㠑(說苑夫仁者何以樂山也曰夫山巃嵸丨丨萬民之所觀仰西京賦上林岑以丨丨下嶄巖以嵒齬葛澧錢塘)
(賦其山勢丨丨峻嶒屹岦岝峉)巋㠑(魯靈光殿賦肜肜靈宫丨丨穹崇)
磥(落猥切衆石貌磊同)
韻藻磊磊(晉書石勒載紀勒曰大丈夫行事當丨丨落落如日月皎然終不能如曹孟德司馬仲逹父子欺人孤兒寡婦)
(狐媚以取天下也九歌采三秀兮于山間石丨丨兮葛蔓蔓湛茂之詩離離插天樹丨丨間雲石王建詩精衛誰教爾填海海邊石)
(子青丨丨陸游詩姓名未死終丨丨要與此江東注海又錢清夜渡詩輕舟夜絶江天闊星丨丨方岳詩身後誰澆胸丨丨命中不)
(𢃄印纍纍劉因詩平生丨丨一物無停雲懷人早所圖)碨磊(海賦澎濞灪䃶丨丨山壟注不平貌孟郊鬭鷄聯句磔毛各噤)
(痒怒癭爭丨丨)
增嵬磊(韓愈嘲鼾睡詩頑飈吹肥脂坑谷相丨丨)磈磊(元好問詩縱横詩筆見高情何物能澆丨丨平許有壬詩不用)
(澆丨丨我懷無不平劉秉忠過玲瓏山詩摩青丨丨誰能鑿繡白玲瓏自可穿)
蕾(落猥切蓓丨花綻貌)
韻藻增蓓蕾(梅堯臣和長文詩高高樹裏鞦韆月獵獵墻頭丨丨風元淮杏花詩燕脂萬點怯輕寒丨丨枝頭絳雪乾)
(劉秉忠梅樹詩素豔乍開珠丨丨暗香微度玉玲瓏薩都拉溪行詩芙蓉發丨丨桂樹花斕斑)花蕾(薛沅蔵舟浦花詩也知别)
(有風光主丨丨枝枝似去年陸游詩晨露每看丨丨坼夕陽頻見樹陰移麻九疇詩號令非時遭物玩草木不凋丨再丨)破蕾
(王安石春日即事詩丹白自分齊丨丨青黃相向欲交陰陸游詩梅初丨丨行江路燈欲成花聽雨聲)瘦蕾(楊萬里白菊詩)
(一夜西風開丨丨兩年南海伴重陽許衡詩紅韜丨丨花初動黃染輕梢柳未勻)半蕾(楊萬里詩燭熖䨇丫紅再合酒花丨)
(丨碧千波)金蕾(陸游詩宿露滋丨丨微霜點纈林王惲詩未放薔花丨作丨已開梨蕊雪為團)梅蕾(陸游雪後詩菊根萌)
(已動丨丨意先香)豔蕾(翁卷詩纔看丨丨破春晴又見飛花點點輕)細蕾(劉仲尹梅蕾詩丨丨初看柳麥肥春風得)
(得遶忩扉)凍蕾(趙伯成蠟梅詩丨丨含香蠟點勻古來幽谷有佳人)小蕾(元好問未開海棠詩枝間新綠一重重丨丨深)
(蔵數點紅)珠蕾(王冕梅花詩朔風吹寒丨丨裂千花萬花開白雪)玉蕾(黃溍灤陽邢君製芍藥芽代茗詩芳苗簇簇遍)
(山阿丨丨珠芽未足多千載茶經有遺恨吳儂元不過灤河)綴蕾(沈鯉嘉禾賦陸離離以丨丨燁采采以含英)
圓彫蕾(楊萬里蠟梅詩栗玉丨丨丨金鐘細著行)海棠蕾(方岳聞雨詩紫綿撲撲丨丨丨翠毯茸茸沙蔣芽)
癗(落猥切痱丨皮外小起)
韻藻增痱癗(韓愈嘲鼾睡詩木枕十字裂鏡面生丨丨)
儡(落猥切傀丨戲)
韻藻傀儡(禹錫嘉話杜祜為司徒嘗言致仕之後必買小駟飽食訖跨之着粗布襕衫看盤鈴丨丨即足矣指月錄司空)
(山本净禪師偈曰見道方修道不見復何修道性如虚空虚空何所修徧觀修道者撥火覓浮漚但看弄丨丨線斷一時休)
增思儡(山海經注丨丨不腐女貞不凋桂海虞衡志丨丨木生兩江州洞堅實漬鹽水中百年不腐)水儡(范成大上)
(元紀吳下節物詩旱船遥似泛丨丨近如生)
寮位儡(西征賦丨丨丨其隆替名節漼以隳落注儡敗壊貌)容貌儡(寡婦賦丨丨丨以頓顇兮左右凄其相慜)
礧(落猥切丨硌大石)
韻藻增舉礧(杜篤論都賦一卒丨丨千夫沉滯)礧礧(杜甫詩水清石丨丨)礌礧(陸游詩買酒不澆胸丨丨)
(憂時空覺膽輪囷)肉礧(郭翼和李長吉馬詩丨丨錦纏綜流雲汗似紅)硊礧(石珤泛滹沱河賦氣吞萬壑激丨丨而未)
(平勢應三泉墮平原而愈蹙)磷礧(夏允彛太湖賦丨丨煜霍)
長江礧(唐庚聞蜑戶作丨丨丨詩與君共作丨丨丨况我能為南海歌)
櫑(落猥切丨劍古木劍也)
韻藻增果櫑(黃庭堅校書圖䟦唐右相閻君粉本北齊校書圖士大夫十二員執事十三人坐榻胡床四書卷筆硯二)
(十二投壶一琴二嬾几三酒榼丨丨十五)漆櫑(楊萬里豌豆詩丨丨分嘗曉露腴又遊園詩南烹北果手自飣丨丨銀瓶色相)
(映)長櫑(陳旅三馬圖詩豹股龍膺百戰餘凌烟丨丨戴璠璵)
錞(徒猥切矛戟下銅鐏或作鐓)
韻藻增鋈錞(詩俴駟孔羣厹矛丨丨注&KR2316;矛三隅矛也丨丨以白金沃矛之下端平底者也)金錞(見上)
腇(吐猥切腲丨)
韻藻增萎腇(後漢書馬援傳隗囂發兵拒漢援為書與囂將楊廣使曉喻於囂曰春卿事季孟外有君臣之義内有朋)
(友之道豈有知其無成而但丨丨咋舌叉手從族乎注廣字春卿囂字季孟丨丨耎弱也)腲腇(王褒洞簫賦其奏歡娛則莫不)
(憚漫衍凱阿那丨丨者已注阿那丨丨舒遲貌僧寒山詩鴟鵶飽丨丨鸞鳳饑徬徨)
骽(吐猥切丨股也俗作腿)
韻藻鍊腿(𩔖說唐僖宗在藩邸好築毬有丨丨之語)鵝腿(𩔖說舉人以詩謁沛帥王智興智興曰莫犯丨丨子否按)
(謂鶴膝也)
金陵腿(𩔖說唐崔垂休於妓王小潤髀上題記同年詩曰何事博陵崔四十丨丨丨上逞歐書)
增四腿(酉陽雜爼𧰼膽隨四時在丨丨)哨腿(中州集王予可字南雲吉州人衣長不能掩脛故時人有丨丨王之目落)
(魄嗜酒人與之紙落紙數百言或詩或文多六經中語及韻學家古文竒字)踢腿(賈似道蟋蟀論促織有四病若犯其一切)
(不可托之仰頭一也捲鬚二也練牙三也丨丨四也)
琵琶腿(紀異錄左銜僧錄惠江威儀程紫霄俱辨捷每相嘲誚江素充肥會暑袒露霄見之曰僧錄丨丨丨江曰先生觱栗)
(頭畫墁錄太祖招軍格不全取長人要丨丨丨車軸人取多力)湖雞腿(本草翻白草楚人謂之丨丨丨淮人謂之天藕注雞)
(腿以根之味名)尺八腿(癸辛雜識龔聖與贊丨丨丨劉唐將軍下短貴稱侯王汝豈非夫腿尺八長)石人腿(韓愈)
(嘲鼾睡詩鐵佛聞皺眉丨丨戰搖丨)
㞂(吐猥切㞇丨行病)
韻藻增㞇㞂(王褘詩又如枯竹笻安足扶丨丨)
宷(倉宰切寮丨官也)
韻藻儲寀(舊唐書敬宗紀長慶以來兩河用兵偏裨立勲擢寘周行率以丨丨王官雜補之韋承慶重上東宫啓臣昔參)
(朱邸忝膠東之藩史晚侍青宫叨望苑之丨丨孫逖程伯獻太子詹事制凖繩丨丨師長國庠爰擇親賢用諧任寄)
增吏寀(宋史李壽朋傳壽朋知鳳翔府滄州地震壊城郭帑庾壽朋以席為屋督丨丨繕葺未數月復其舊)展寀(封禪)
(文使獲曜日月之末光絶炎以丨丨錯事注展其官職識錯事業也)寮寀(陸機周處士碑汪洋延闕之旁昂蔵丨丨之上江總)
(詩疇昔同丨丨今隨年代改孟浩然陪李侍御渡松滋江詩丨丨爭攀鷁魚龍亦避驄)宫寀(劉洎論太子初立請尊賢學表)
(丨丨無因以進言)俊寀(王勃吳少府宅餞宴序吳生丨丨輔佐烹鮮我輩良遊方馳去鷁)朝寀(沈佺期詩天人開祖)
(席丨丨候征麾)聯寀(李嶠九成宫呈同僚詩結歡良有裕丨丨愧無庸)賓寀(白居易山南東道判官制元翼求賢乞能)
(以自參貳則其丨丨宜有以稱之故求吾俊造之英勲烈之胄達朝儀而練戎事者與焉)縣寀(唐無名氏樹有甘露判丨丨檢)
(尋非謬州端勘亦不虚)筌寀(黃庭堅謝斌老送墨竹詩古今作生竹能者未十輩吳生勤枝葉丨丨遠不逮按謂黃筌黃居)
(寀)同寀(宋无寄翰苑所知詩秀彦居丨丨軒車出共馳)百寀(何景明王公瓖詩兩都看宦達丨丨重廉勤)李寀
(宋史高宗紀紹興八年八月丁丑遣監察御史丨丨宣諭江西措置盗賊)王寀(宋史丨韶傳子丨字輔道好學工詞章)閻
寀(國史𥙷丨丨為吉州刺史表請入道賜名遺榮隸桃源觀朝端盛賦詩以送之)劉寀(宣和畫譜丨丨字道宏放意詩酒亦)
(能為長短句善畫魚深得戲廣浮深相忘江湖之意)包宷(圖繪寶鑑南史丨丨宣城人家世畫虎能紹其業)
黃居宷(宣和畫譜丨丨丨字伯鸞筌之季子筌以畫得名寀能世其家)
䰂(倉宰切髮丨又隊韻)
韻藻增覆䰂(方言覆結謂之幘巾或謂之承露或謂之丨丨注今結籠是也)
茝(昌紿切香草也)
韻藻芬茝(史記禮書椒蘭丨丨所以養鼻也注天子之側常置芳香于左右)臭茝(史記禮書側載丨丨所以養鼻)
(也)蘭茝(韓詩外傳夫丨丨生于茂林之中深山之間人莫見之故不芬又鮑魚不與丨丨同笥而藏桀紂不與堯舜同時而)
(治九章故荼薺不同畝兮丨丨幽而獨芳西都賦芳草被隄丨丨發色劉峻廣絶交論心同琴瑟言鬱郁于丨丨道叶膠漆志婉孌)
(于塤篪鄭曼季詩清風翕習扇彼丨丨)蕙茝(離騷雜申椒與蘭桂兮豈惟紉夫丨丨白悦詩引泉滋丨丨叠石媚汀洲)攬
茝(離騷既替余以蕙纕兮又申之以丨丨注纕佩帶也申重也言乘我佩香復引芳茝執意強篤也)芳茝(見上九章擥大)
(薄之丨丨兮搴長洲之宿莽注薄叢也袁桷詩總角勇志道竒服曳丨丨)
增蘄茝(爾雅丨丨蘪蕪疏芎藭苗也一名丨丨一名蘪蕪)論茝(唐書吐蕃傳其官有大相曰丨丨副相曰丨丨扈莽)
(各一人)藻茝(山海經自太行之山以至于無逢之山其神狀皆馬身而人面者二十神其祠之皆用一丨丨瘞之)杜茝
(淮南子申菽丨丨美人之所懷服也及漸之於&KR0949;則不能保其芳矣注菽音椒&KR0949;音修臭汁也晁補之北渚亭賦菱荷荇藻蘅荃丨)
(丨衆物居之浩若烟海)齊茝(埤蒼丨丨一曰䖀)山茝(博雅丨丨蔚䵒藁本也注䵒音暱黏也)結茝(離騷擥本)
(根以丨丨兮貫薜荔之落蘂)榮茝(王褒九懷結丨丨兮逶逝將去烝兮遠遊)英茝(郭璞詩丨丨曄林薈昆蟲咸啟門)
階茝(楊休之詩漸看丨丨蔓稍覺池蓮長)蘅茝(張九齡林亭寓言丨丨不時與芬榮奈汝何)崇茝(陸龜蒙戰秋辭)
(欺荒庭凌壊砌摋丨丨批宿蕙)澤茝(晏殊中園賦豬苓馬勃丨丨溪菰)裴茝(國史補大歴已後專學者有蔡廣成周易)
(強𧰼論語啖助趙匡陸質春秋施士丐毛詩刁彝仲子陵韋彤丨丨講禮)
紿(徒亥切欺言詐見又絲勞也)
韻藻增惡紿(榖梁僖公元年公子友獲莒挐傳内不言獲此其言獲何也丨公子之丨紿者奈何公子友謂莒挐曰吾)
(二人不相說士卒何罪屛左右而相搏公子友處下左右曰孟勞孟勞者魯之寶刀也公子友以殺之然則何以丨乎丨也曰棄師)
(之道也)空紿(史記匈奴傳單于欲多得漢財物紿謂王烏曰吾欲入見漢天子面相約為兄弟王烏歸報漢漢為單于築邸)
(于長安單于特丨丨王烏殊無意入漢)蚩紿(亢倉子齊有掊子者事父母孝謹鄉黨恭循而所如不合或為乘時夸毗者所)
(丨丨)巧紿(韓愈鬭雞聯句對起何急驚隨旋誠丨丨)疑紿(史鑑題像詩觀者問為誰曰我咸丨丨)
田父紿(史記項羽紀項王至陰陵迷失道問一田父丨丨丨曰左左乃䧟大澤中以故漢追及之)飾辭紿(金史完顏)
(匡傳王柟以宋參政錢𧰼祖書來匡遣柟還復書曰來書言韓侂胄已死將以蘇師旦首易之丨丨相丨如此)張儀紿(王茂)
(元屈先生祠堂銘序始楚與齊連衡以弱秦秦以商於之地六百里為河外五城以餌楚楚嗜丨丨之丨不納先生之諫)勿余
紿(王褘章生歸括蒼詩重來儻有期話言丨丨丨)
以故紙紿(五代史張憲傳莊宗問憲庫錢幾何憲上庫簿有錢三萬緡莊宗益怒謂史彦瓊曰我與羣臣飲博須錢十餘)
(萬而憲丨丨丨丨我我未渡河時庫錢常百萬緡今復何在彦瓊為憲解之乃已)
詒(徒亥切相欺)
韻藻增欺詒(創業起居注帝性簡質大略豁如前代自矜遠嫌之事皆以恕實行之不為丨丨列子商丘開因假糧荷)
(畚之子華之門子華之門徒皆世族也縞衣乘軒闊步緩視顧見商丘開年老力弱面目黧黑衣冠不檢狎侮丨丨亡所不為商丘)
(開常無愠容潛夫論一歲斷獄雖以萬計然辭訟之辨鬭賊之發鄉部獄官之治者其狀一也本皆起民不誠信而數相丨丨也司)
(馬光交趾獻竒獸賦奈何貪其琛賮之美悦其鱗介之竒容其丨丨之語聽其謟諛之辭以惑遠近之望以為蠻夷之嗤劉基錢王)
(箭頭篇石梁飲羽未足誇蜀郡三犀半丨丨)相詒(中論骨肉丨丨朋友相詐)
䈚(徒亥切竹筍)
韻藻增舒䈚(王筠詩早蒲欲抽葉新篁向丨丨)
蓓(薄亥切黃丨草也)
韻藻增細蓓(韓維酴醿花詩丨丨繁英次第開攀條盡日未能回)金蓓(黃庭堅臘梅詩丨丨鎻春寒惱人香未展)
(謝邁黃梅花詩一枝丨丨始嫣然)玉蓓(范成大舟次梅口詩横斜隘梅村丨丨粲將發)
鼐(叔亥切鼎大者曰丨又璲韻)
韻藻增鼎鼐(爾雅丨絶大謂之丨宋史楊戩傳楊戩少給事掖庭主掌後苑善測伺人主意自崇寧後日有寵知入内)
(侍省立明堂鑄丨丨起大晟府龍德宫皆為提舉韋莊詩期君調丨丨他日俟羊斟魏野上寇萊公詩有官居丨丨無地起樓臺王)
(令寄黃滿二子詩得時為醯鹽滋味和丨丨趙孟頫詩知己如公居丨丨不應長此泣南音)殷鼐(劉詵詩懸知衆器陳政復)
(待丨丨)奚鼐(眺氏墨經唐匠氏惟聞祖敏其後有易水丨丨奚鼎)
清廟鼐(王惲拜奠宣聖林墓詩韞蔵寶康瓠斡棄丨丨丨)葉仙鼐(元史丨丨丨傳丨丨丨以才武從太祖太宗平)
(金及西夏有功歴陜西行省平章政事贈儀同三司上柱國鞏國公)
頦(古亥切頰丨)
韻藻增下頦(齊東野語語曰無說詩匡鼎來匡說詩解人頤蓋言其善于講誦能使人喜而頤解今俗諺以人喜過甚)
(者云兜不上丨丨即其意也)
手承頦(韓愈紀夢詩石壇坡陀可坐臥我丨丨丨肘拄座)
駘(徒亥切疲也鈍也丨蕩春色貌亦宫名又灰韻)
韻藻增蕩駘(夏侯湛抵疑雍容藝文丨丨儒林)朽駘(王韶之贈潘綜吳逵舉孝廉詩伊余丨丨竊服懼盜)弱
駘(張正見詩修途參丨丨喬木間輕蘿)策駘(江總勞酒賦謬陳力而丨丨豈酬恩於暮年隋煬帝荅智顗書雖加丨丨終畏)
(面牆)駑駘(王褘章生歸括蒼詩我方墮疎慵長路愧丨丨)
驥與駘(湛若水交南賦國無馬十乘兮又何擇乎丨丨丨)
欸(於改切相然譍也)
韻藻增牙欸(法言始皇方獵六國而王翦丨丨注謂切齒而怒也)欸欸(柳宗元詩丨丨效忠信恩義皎如霜)猥
欸(孟郊遠遊聯句貉謠衆丨丨巴語相咿㗀)
琲(蒲罪切珠五百枚)
韻藻增琛琲(唐書王綝傳綝字方慶以字顯武后時累遷廣州都督南海歲有崑崙舶市外區丨丨前都督路元叡冒)
(取其貨舶酋不勝忿殺之方慶至秋毫無所索)鏐琲(唐書王縉傳代宗重浮屠七月望日宫中造盂蘭盆綴飾丨丨設高祖以)
(下七聖位幡節衣服皆具自禁内分詣道佛祠鐃吹鼓舞奔走相屬)百琲(拾遺記石崇屑沉水香為塵布象席上使所愛妾踐)
(之無跡則賜真珠丨丨若有跡者節其飲食令體輕故閨中相戲曰爾非細骨輕軀那得丨丨真珠)珠琲(王筠詩睿艷似烟霞)
(闌干若丨丨邢邵甘露頌蜜房下結丨丨上懸蘇軾碧落洞詩泉流下丨丨乳湔交縵纓元好問詩少東水簾亦瀟灑丨丨一一明)
(朝暾馬祖常詩飛閣舒鳥翼懸泉瀉丨丨又番禺丨丨寧無樹勾漏丹砂信有牀王褘章生歸括蒼詩短歌寫真情庶當丨一丨)
赤琲(盧蕣儀賢堂監策秀才聯句滋蘭成秀畹照車光丨丨)
三百琲(梅堯臣詩明珠丨丨丨一一徑寸圓)
塏(苦亥切爽丨高地爽明丨燥也)
韻藻爽塏(左傳初景公欲更晏子之宅曰子之宅近市湫隘囂塵不可以居請更諸丨丨者嵇康攝生論重門擊柝所以)
(避狂暴之災居必丨丨所以遠風毒之患梁簡文帝湘宫寺碑實惟丨丨棲心之地又詩兹地信丨丨墟壟曖阡綿劉峻金華山棲)
(志卓犖丨丨神居奥宅張說詩夕次阮公臺嘯歌臨丨丨韓愈鬭雞聯句天時得清寒地利挾丨丨王禹偁題陜府南溪詩虚凉集)
(鷗鷺丨丨無蚊蠓)
增勝塏(唐書陳子昂傳子昂盛言東都丨丨可營山林武后竒其才召見金華殿又郭鏦傳鏦别墅在都南尤丨丨穆宗嘗)
(幸之置酒極歡)皮塏(水經注河内修武縣北有故隤城今世俗謂之丨丨)蕈塏(水經注洮水又北歷峽逕偏橋出夷始梁)
(右合丨丨川水東南石底嶺下)高塏(麻九疇堂谿城南詩斷岸崩崖帶草長茂林丨丨晚生凉王褘章生歸括蒼詩譬如處暗)
(室何從視丨丨)塏塏(何景明憂旱賦山丨丨以頳顔兮野蕭條而無色)幽塏(王守仁東洞詩披萊歴風磴移居喜丨丨)
陳塏(宋史丨丨傳丨丨字子爽屢立麾節軍民愛戴又樂薦士所著有可齋瓿集)
廆(胡罪切晉有慕容丨)
韻藻慕容廆(晉書丨丨丨載記丨丨丨字奕洛其先有熊氏之苗裔或云慕二儀之德繼三光之容遂以慕容為氏父)
(涉以全柳城之功進拜鮮卑單于遷邑于遼東北廆幼而魁岸雄傑有大度張華雅有知人之鑒廆童丱時往謁之華歎曰君長必)
(為命世之器匡難濟時者也涉死國人迎廆立之)
增㟪廆(上林賦崴磈丨丨丘虚崛礨)聰廆(杜甫朝獻太清宫賦在拓跋與宇文豈風塵之不殊比丨丨及堅特渾貔)
(豹而齊驅)羌廆(史記秦始皇紀王翦丨丨盡定取趙地東陽得趙王)
若洛廆(北史吐谷渾傳吐谷渾本遼鮮卑徒河涉歸子也涉歸一名奕洛韓有二子庶長曰吐谷渾少曰丨丨丨涉歸死丨)
(丨丨代統部落是為慕容氏)
浼(武罪切水流平貌)
韻藻浼浼(詩新臺有洒河水丨丨徐陵報尹義尚書白溝丨丨春流已清紫陌依依長楊稍合白居易詩野艇容三人晚)
(池流丨丨吳鼎芳寒食江上詩春波綠丨丨江南去江北)
若將浼(孟子思與鄉人立其冠不正望望然去之丨丨丨焉音義汙也東齊之間謂汙曰浼)焉能浼(孟子爾為爾我)
(為我雖袒裼裸裎於我側爾丨丨丨我哉)汗流浼(孟郊詩獨勝事有愁旁驚丨丨丨)
增塵浼(劉弇詩自可蠲丨丨)
色未浼(曾鞏秋聲詩喬柯與長谷丨秀故丨丨)花為浼(僧德洪謝安道花壇詩時人莫以丨丨丨大都自是人情)
(改)驚塵浼(傅若金寒竹篇遽悲凛節變但恐丨丨丨)
皠(七罪切霜雪白狀)
韻藻增落羽皠(韓愈鬭雞聯句腷膊戰聲喧繽翻丨丨丨)
頠(五罪切頭也一曰閑習)
韻藻裴頠(晉書丨丨傳頠字逸民博學稽古周弼見而嘆曰頠若武庫五兵縱横一時之傑也樂廣嘗與頠清言欲以理)
(服之而頠辭論豐博廣笑而不言時人謂為言談之林藪王衍之徒聲譽太盛不以物務自嬰乃著案有論以釋其蔽)
增閑頠(周伯琦天馬詩聳身直欲凌雲霄盤辟丹墀却丨丨)
歐陽頠(南史丨丨丨傳頠字靖世長沙臨湘人為郡豪族家産累積悉讓諸兄廬于麓山寺傍專精習業博通經史與武帝)
(有舊授安而將軍封始興縣侯都督交廣十九州軍事)
滙(胡罪切回也)
韻藻東滙(書嶓冢導漾東流為漢又東為滄浪之水過三澨至于大别南入于江丨丨澤為彭蠡東為北江入于海)
增迆滙(李華復練塘頌序先王因流下而導之故曰九川滌源因丨丨而瀦之故曰九澤既陂)南滙(韓愈岳陽樓詩)
(丨丨羣崖水北注何奔放)水滙(陸游錢清夜渡詩地勢下東南壯哉丨所丨)川滙(張瓌寄題徑山詩武林頗英秀丨丨)
(仍山卑李時勉北京賦澤瀦丨丨若太湖瀛海渺瀰而相屬)鵝滙(袁裒袁桷東湖聯句鶻橋華屋廢丨丨曲河連)停滙
(王履始入華山至西峯記泉淙淙然如琴如筑如佩環不少休其丨丨處澄澈如鏡)淪滙(何景明沱西别業記沱出於江予嘗)
(浮江下峽所束勢漂疾丨丨瀾湧漩洑莫得旁展既入荆地平溢十數里其勢始得自縱乃有别出若沱者焉)江滙(張璧尹㢲)
(峯祀衡山詩晨裝發潞河夕舸逹丨丨)
苕霅滙(癸辛雜識王子壽使君家於月河之間臨流有三角亭丨丨所丨苕清霅濁水行其間略不相混)衆流滙
(蘇轍遊太山下詩洶湧丨丨丨)鼓湍滙(陳造龍眼磯詩似聞潢潦時亦復丨丨丨)滄溟滙(周權定香寺詩神丁挾奇)
(功塞此丨丨丨)東北滙(陳孚夜泊六和塔下詩壯哉大江水浩浩丨丨丨)桃溪滙(楊維楨芝雲堂詩問途玉山下)
(繫船丨丨丨)深谷滙(丁奉擬古詩繁花重露零高岸丨丨丨)江子滙(錢信平望蚊詩安得平望村如吾丨丨丨)
(自注吴興獨丨丨丨無蚊)
北會爲滙(書岷山導江東别為沱又東至于灃過九江至于東陵東迆丨丨丨丨東為中江入于海傳迆溢也東溢分流)
(都其北會為彭蠡)
鮾(奴罪切魚敗脮同)
韻藻增魚鮾(論語魚餒而肉敗不食釋文本或作鮾)胺鮾(博雅丨丨敗也胺音遏)
瘣(胡罪切木病無枝)
韻藻增魁瘣(爾雅枹道木丨丨疏木叢攢道而生者名枹道木丨丨讀若磈磊謂根節盤結處也)
漼(七罪切水深貌)
韻藻增有漼(詩丨丨者淵萑葦淠淠釋文漼于罪反孫拯詩丨丨重淵載清其波)裴漼(唐書丨丨傳漼雅與張說)
(善說方宰相數薦之漼長於敷奏天子亦自重焉)
名望漼(唐書白居易傳贊元稹中道徼險得宰相丨丨丨然又西征賦寮位儡其隆替名節漼以隳落注壞貌)谷水
漼(北征賦風猋發以飄颻兮丨丨丨以揚波)
璀(七罪切玉名)
韻藻增璀璀(蘇軾詩北風振枯葦微雪落丨丨吳師道承天護聖寺詩瓦光浮丨丨鈴語振鏘鏘)李璀(資治通鑑)
(馬燧軍至河西李懷光縊而死初懷光之解奉天圍也上以其子璀為監察御史及懷光屯咸陽不進璀密言於上曰臣父必負陛)
(下願早為之備上曰卿以何策免對曰臣父敗則臣與之俱死矣及懷光死璀先刃其二弟乃自殺)關璀(白居易觱栗歌近來)
(吹者誰得名丨丨老死李衮生)
每(武罪切雖也辭也頻也說文作㟂草盛上出也)
韻藻過從每(王褘章生歸括蒼詩寂寥旅邸中丨丨不嫌丨)
䃬(五罪切衆石貌)
亥(胡改切辰名亦姓)
韻藻吉亥(禮記乃擇元辰注元辰郊後之丨丨也亥為天倉故先取亥唐書禮樂志丨丨祀先農)己亥(風俗通樂)
(正后䕫有一足之論晉師丨丨渡河有三豕之文非夫大聖至明孰能原析之乎墨莊漫錄許洛軒裳最盛時號二黨崔鶠德符陳)
(恬叔易皆戊戌生田畫承君李薦方叔皆丨丨生竝居潁昌陽翟稱戊巳四先生)指亥(淮南子立冬加十五日丨丨則小雪)
(注丨丨謂斗丨丨又孟冬之月招搖丨丨㸑松燧火)朱亥(史記魏公子傳侯生謂公子曰臣所過屠者丨丨此子賢者世莫能)
(知故隱屠間耳公子往數請之丨丨故不復謝公子怪之又公子行至鄴矯魏王令代晉鄙晉鄙合符疑之欲無聽丨丨袖四十斤)
(鐵錐錐殺晉鄙公子遂將晉鄙軍救邯鄲存趙蔡邕述行賦哀晉鄙之無辜兮忿丨丨之簒軍吳均詩毛公與丨丨俱在信陵門韓)
(愈鬭雞聯句毒手飽李陽神槌困丨丨元稹詩屠過隱丨丨樓夢古秦嬴周曇詠侯嬴丨丨詩但如公子能交結丨丨侯嬴何代無)
(王遒夷門詩今來不是無丨丨誰降軒車問抱關)
歲在亥(爾雅丨丨丨曰大淵獻)
增建亥(易正義序鄭康成引易緯之說建戌之月陽氣既盡丨丨之月純陰用事至建子之月陽氣始生詩魚麗疏丨丨之)
(月豺既祭獸可施網羅圍取禽獸禮記月令䟽秦以十月丨丨為歲首西京雜記董仲舒曰陽德用事則和氣皆陽建巳之月是也)
(陰德用事則和氣皆陰丨丨之月是也劉歆三統歴說史書丨丨哀十二年亦以建申流火之月為丨丨而怪蟄蟲之不伏也庾信)
(哀江南賦序戊辰之年丨丨之月)丁亥(書惟五月丨丨王來自奄至于宗周儀禮少牢饋食禮丨丨用薦歲事戴復古新年)
(自唱和詩生自前丨丨今逢兩甲辰)位亥(漢書律歴志丨於丨在十月元史祭祀志黑帝丨丨)後亥(隋書禮儀志隋制於)
(國城西北亥地為司中司命司禄三壇同壝祀以立冬丨丨宋史禮志景德四年判太常禮院孫奭言明年正月元旦享先農九日)
(上辛祈穀祀上帝月令曰天子以元日祈榖于上帝乃擇元辰親載耒耜躬耕帝籍先儒皆云元日謂上辛郊天也元辰謂郊後吉)
(亥也六典禮閣新儀竝云上辛祀昊天次云吉亥享先農望改用上辛丨丨日用符禮文)下亥(隋書禮儀志開皇初社稷竝列)
(於含光門内之右仲春仲秋吉戊各以一太牢祭焉牲色用黑孟冬丨丨又臘祭之)戍亥(十洲記玄洲在北海之中丨丨之地)
(方七千二百里去南岸三十六萬里上有太玄都仙伯眞公所治)魯亥(拾遺錄丨丨正于前疑)三亥(浩然齋視聽抄)
(吳諺曰正月逢丨丨湖田變成海謂壬辰年正月初六日己亥十八日辛亥三十日癸亥是歲大澇湖田顆粒不收癸巳正月亦有)
(丨丨然一亥在立春前是歲無水災)一亥(見上)章亥(王褒善行寺碑丨丨步驟豈盡世界之邊隸首忽微寧窮劫海之算)
(王粲遊海賦丨丨所不極盧敖所不届韓愈請上尊號表丨丨所步禹契所書四面輻凑各修貢職)書亥(李商隱詩過客不勞)
(詢甲子惟丨丨字與時人)算亥(丘鴻漸愚公移山賦激老氏之志且欲移山當丨丨之年寧憂就木)兩亥(范成大東宫壽)
(詩丨丨開基遠三丁景統長自注藝祖太宗元命皆在亥今太上主上殿下元命皆在丁)癸亥(陸游詩丨丨辭修門拜賜散人)
(號)豎亥(山海經帝命丨丨步自東極至于西極五億十選九千八百步注選萬也)王亥(山海經大荒之中有山名曰鞠)
(陵于天有人曰丨丨兩手操鳥)顔亥(史記索隱公良孺秦商丨丨叔仲會四人家語有事迹史記闕按今家語作顔刻)羌
亥(申鑒或問有數百歲人乎曰力稱烏獲捷言丨丨勇期賁育聖云仲尼壽稱彭祖物有俊傑不可誣也)管亥(水經注都)
(昌縣故城漢高帝六年封朱軫為侯國北海相孔融為黃巾賊丨丨所圍於都昌也)
耕用亥(禮記乃擇元辰疏正月建寅日月會辰在亥故丨丨丨也)斗建亥(禮記孟冬之月注孟冬者日月會于析木)
(之津而丨丨丨之辰也)木利亥(漢書京房傳注丨丨在丨水利在辰盛衰各得其所故樂也)應鍾亥(元史禮樂)
(志陰呂六大呂丑夾鍾卯仲呂巳林鍾未南呂酉丨丨丨)西有亥(論衡太歲與青龍無異龍之體不過數千丈如長大饒之)
(數萬丈令體掩北方當言太歲在北方不當言在子其東有丑其丨丨丨明不專掩北方極東西之廣矣)眠定亥(漏刻經黃)
(昏戌丨丨丨)官榮亥(雲笈七籤丨丨于丨水帝旺於子水)東郭亥(孔叢子齊丨丨丨欲攻田氏見夫子而訪焉夫)
(子使子貢謂之曰子士也位卑而圖大位卑則人不附圖大則人憚之殆非子之任也夫以一縷繫千鈞之重上縣之于無極之高)
(下垂之于不測之深旁人皆哀其絶而造之者不知其危子之謂乎丨丨丨色戰而跪曰吾已矣願子無言)
三辰在亥(詩衆維魚矣疏丨丨丨丨亥為豕)元起於亥(南齊書禮志國子助教桑惠度議鄭康成以亥為吉)
(辰者陽生於子丨丨丨丨取陽之元以為生物亥又為水十月所建百榖賴兹沾潤畢熟也)首一終亥(北史江式傳式)
(表曰汝南許慎嗟時人之好竒歎俗儒之穿鑿故撰說文解字十五篇丨丨丨丨各有部屬可謂𩔖聚羣分雜而不越)
乃(奴亥切語辭也汝也古文作廼)
韻藻礪乃(書備乃弓矢鍛乃戈矛丨丨鋒刃無敢不善韓愈孟郊鬭雞聯句一噴一醒然再接再丨丨崔損霜降賦笳聲)
(乍拂怨楊柳之淒其劍鍔可封發芙蓉之丨丨)鍛乃(見上韋肇瓢賦省力而易就因性而莫改豈比夫爾戈爾矛而勞夫丨丨)
(礪乃)欸乃(苕溪漁隱叢話元次山集丨丨曲注欸音襖乃音靄棹船之聲洪駒父詩話謂欸音靄乃音襖遂反其音是不看次)
(山集而妄為之說耳元結丨丨曲序大歷丁未中漫叟以軍事詣都使還舟行不進作丨丨五首舟子唱之蓋欲取適于道路耳柳)
(宗元詩漁翁夜傍西巖宿曉汲湘江然楚竹烟消日出不見人丨丨一聲山水綠)
增嘉乃(書丨丨丕績羅立言風偃草賦兹君令所以為此聖人于焉丨丨)馬乃(元史地理志新添葛蠻安撫司都鎮)
(丨丨等處)特乃(桂海虞衡志丨丨子狀似榧而圓長端正)不乃(溪蠻叢笑交趾重丨丨羹先鼻引其汁丨丨者反切擺也)
似乃(唐無名氏嘲傴僂人詩拄杖欲丨丨播笏還似及)李乃(韓愈董公行狀汴州自大歴來多兵事劉元佐死子士寧)
(代之其將李萬榮逐之萬榮為節度使三年病風其子乃復欲為士寧之故監軍使俱文珍執之歸京師)
或言乃(公羊宣公八年冬葬敬嬴雨不克葬庚寅日中而克葬傳而者何難也乃者何難也曷為或言而丨丨丨乃難乎而)
(也)所以乃(莊子顔回問仲尼曰孟孫才其母死哭泣無涕中心不慼居喪不哀無是三者以善喪蓋魯國回壹怪之仲尼)
(曰夫孟孫氏盡之矣進于知矣惟簡之而不得夫已有所簡矣且彼有駭形而無損心有旦宅而無情死人哭亦哭是自其丨丨丨)
(釋文乃崔本作惡)將無乃(王褘贈别章生詩兹焉舍我去契闊丨丨丨)
御定佩文韻府卷四十之三
