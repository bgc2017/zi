欽定四庫全書
御定佩文韻府卷二十三之九
下平聲八庚韻九
誠(是征切審也敬也信也)
韻藻立誠(易修辭丨其丨所以居業也)精誠(後漢書章帝紀詔曰羣工庶尹各推丨丨專急人事王命論丨丨通)
(于神明流澤加于生民幽通賦非丨丨其焉通兮苟無實其孰信李白詩白刃曜素心蒼天感丨丨李商隠縣宰祈雨詩甘膏滴滴)
(是丨丨晝夜如絲一尺盈)見誠(後漢書馬援傳援說隗囂曰前到朝廷上引見數十每接讌語開心丨丨無所隠伏闊達多大)
(節略與高帝同應璩與滿炳書外嘉郎君謙下之德内幸頑才丨丨知己)拙誠(韓非子巧詐不如丨丨樂羊以有功見疑秦西)
(巴以有罪益信曹植詩百心可事一君巧詐寧丨丨)推誠(中說周公丨之以丨則不言而信)悃誠(聖主得賢臣頌圖事)
(揆策則君不用其謀陳見丨丨則上不然其信劉向九歎思忠正之丨丨兮招貞良與明智)欵誠(徐淑詩何用敘我心惟思)
(致丨丨廣絶交論銜恩遇進丨丨援青松以示心指白水而旌信)潔誠(鮑照詩思君厚德委如山丨丨洗志期暮年)素
誠(李白詩斗酒熟黃雞一餐感丨丨李商隐詩披豁廻深眷暌難動丨丨曹唐詩皇帝齋心潔丨丨自朝真祖報昇平)哀誠
(韓愈詩籍貧無贈貨曷用申丨丨)
犬馬誠(魏志曹植傳植上疏曰丨丨之丨不能動人譬人之誠不能動天)肝血誠(陸機表丨丨之丨終不一聞)
增存誠(易閑邪丨其丨善世而不伐德博而化陶潜賦坦萬慮以丨丨憩遥情於八遐)至誠(禮記惟天下丨丨為能盡)
(其性鹽鐵論所以遏鄙夫之俗而醇丨丨之風也)不誠(禮記丨丨無物史記高祖紀高祖拔劍斬蛇有一老嫗夜哭人問何)
(哭嫗曰吾子白帝子也化為蛇當道今者赤帝子斬之人乃以嫗為丨丨欲笞之嫗忽不見)貴誠(禮記用犢丨丨也後漢書)
(郊祀志其牲用犢其席稾稭其器陶匏皆因天地之性丨丨上質不敢修其文也)著誠(禮記丨丨去偽禮之經也)篤誠
(左傳昔高陽氏有才子八人蒼舒隤敳檮戭大臨尨降庭堅仲容叔達齊聖廣淵明允丨丨天下之民謂之八愷景福殿賦先識博)
(覽明允丨丨)接誠(國語毛以示物血以告殺丨丨拔取以獻具為齊敬也又歐陽修書古人相見必有歡欣交丨之丨而不)
(能達乃取羔雁雉鶩之𩔖致其意為贄)思誠(孟子丨丨者人之道也又唐書地理志邕州都督府有丨丨州)信誠(史記)
(龜策傳兆應丨丨於内而時人明察見之於外管子教在百姓論在不撓賞在丨丨)達誠(漢書谷永傳昔史魚既没餘忠未訖)
(委柩後寝以屍丨丨)吐誠(魏志管輅傳注何晏請輅為卦輅既稱引鑒戒晏謝之曰知幾其神乎古人以為難交疎而丨其丨)
(今人以為難君今一面而盡二難之道可謂明德惟馨)開誠(蜀志諸葛亮傳評諸葛亮之為相國也丨丨心布公道)寫
誠(蜀志諸葛亮傳亮深謂備雄姿傑出遂解帶丨丨厚相結納束晳由儀詩賓丨爾丨主竭其心謝瞻荅靈運詩行矣勵令猷丨)
(丨酬來訊)表誠(宋書禮志孝武帝大明七年六月有司奉詔奠祭霍山丘景先議曰郊望山瀆以質丨丨噐尚陶匏藉以茅席)
(詔同郊祀以爵獻李紳詩愷悌思陳力端莊冀丨丨)薦誠(宋書樂章樂具禮充潔修丨丨)衷誠(陳書虞寄傳寄諫陳寳應)
(書曰武皇帝肇基草昧將軍策名委贄自託宗盟此將軍妙筭遠圖𤼵于丨丨者也高啟詩結驩誰云淺一杯吐丨丨)奉誠
(隋書百官志丨丨立誠建誠顯誠義誠同班擬龍驤等號此將軍施於外國者唐書地理志丨丨都督府初貞觀二十二年以内屬)
(奚可度者部落置饒樂都督府開元二十二年更名又馬燧傳諸子無室廬自託丨丨園亭觀即其安邑里舊第云白居易詩不見)
(馬家宅今作丨丨園高啟詩君不見丨丨園荒臺無蹤秋草繁)義誠(見上又西征賦激丨丨而引决赴丹爓以明節)昭誠
(隋書音樂志反本興敬復古丨丨)藴誠(隋書音樂志穆穆旒冕丨丨畢敬)集誠(唐書藝文志諸葛亮丨丨二卷)忠
誠(唐書地理志安南都護府甘棠州置丨丨縣徐陵勸進梁元帝表丨丨貫於日月孝義感于冰霜唐德宗送張建封還鎮詩丨)
(丨在方寸感激陳情詞)丹誠(唐書戴至德傳高宗嘗為飛白書賜李敬元曰資啟沃罄丨丨任昉勸進牋朝命藴隆冐奏丨)
(丨白居易貢橘詩碩憑朱實表丨丨)致誠(宋史樂章丨丨斯至率禮彌敦馬融長笛賦可以通靈感物寫神喻意丨丨效志率)
(作興事)允誠(竹書紀年帝舜冄歌曰日月有常星辰有行四時從經萬姓丨丨)操誠(管子君知臣臣亦知君知己也)
(故臣莫敢不竭力俱丨其丨以來)端誠(荀子上者下之本也上宣明則下治辨矣上丨丨則下原慤矣上公正則下易直矣)
反誠(新書志摻精果謂之誠丨丨為殆)好誠(春秋繁露孔子立新王之道明其貴志以反和見其丨丨以滅偽)微
誠(順宗實錄劉闢將韋臯之意於叔文曰太尉使某致丨丨於公若與其三川當以死相助若不用某亦當有以相酬韓愈荅張)
(徹詩丨丨慕横草𤨏力摧撞筳李商隐賀聖表犬馬之丨丨空切鴛鴻之舊列難階)設誠(董仲舒賢良策願陛下因用所開丨)
(丨于内而致行之則三王何異哉)陳誠(董仲舒詣公孫弘書近而不言為諂遠而不言為怨故輙披心丨丨稽康卜疑吾寧)
(𤼵憤丨丨讜言帝庭不屈王公乎法苑珠林七佛揚道于時緣菩薩丨丨于法會)竭誠(鄒陽文今臣盡忠丨丨畢議願知劉)
(向疏欲丨愚丨又恐越職束晳白華詩丨丨盡敬亹亹忘劬)望誠(長門賦奉虛言而丨丨兮期城南之離宫注言奉君虛言)
(而丨為丨實獨孤授賦我合詭以全變彼示詐而丨丨)懇誠(四子講德論陳丨丨於本朝之上行話談于公卿之門任昉表)
(鉅平之丨丨必固永昌之丹慊獲申注鉅平羊祜永昌庾亮也)歸誠(劉向九歎椒桂羅以顛覆兮有竭信而丨丨揚雄荅劉歆)
(書謹丨丨底裏不敢違信)叩誠(劉向九歎行丨丨而不阿兮遂見排而逄讒)告誠(張衡設難曾不慊夫晉楚敢丨丨于)
(知己)專誠(仲長統辨社主篇天至尊無物以稱丨丨)寡誠(魏文帝詩多言丨丨祇令事敗)一誠(嵇康論上以周孔為)
(關鍵畢志丨丨下以嗜欲為鞭策欲罷不能岳珂詩四七膺休運三千協丨丨)效誠(嵇康論是知神享德之與信不以所飬為)
(生猶九土述職各供方物以丨丨耳)獨誠(阮籍賦北門悲于殷憂兮小弁哀于丨丨)契誠(天台山賦必丨丨於幽昧履重)
(險而逾平)擁誠(謝靈運佛影銘曾是望僧丨丨俟對)厲誠(顔延之陽給事誄滑臺之逼丨丨固守)栖誠(沈約端石)
(像銘丨丨梵宫載雕載範)𨗳誠(劉峻絶交論金膏翠羽將其意脂韋便辟丨其丨)柔誠(後魏孝文帝祭嵩山文人倫傾)
(首百神丨丨)注誠(高允鹿苑賦於是命匠選工刻兹西嶺丨丨端思仰模神影庶真容之髣髴耀金暉之煥炳)聳誠
(北齊享廟歌辭丨丨載仰翹心有慕)獻誠(庾信周祀圜丘歌丨以丨鬱以清又小學紺珠三獻張丨丨獻恭獻甫軍謀臣節克)
(紹家風)虔誠(庾信祀五帝歌朱絃絳鼓罄丨丨萬物含飬各長生)靈誠(柳𧦬徐則畫贊我王遥屬爰感丨丨)投誠
(王昌齡詩暫因問俗到真境便欲丨丨依道源蘇軾表與其強顔忍耻求哀于衆人不若歸命丨丨控告于君父)寸誠(韓愈)
(精衛詩鳥有償冤者終年抱丨丨又劉因詩捧日漫勞終夜夢補天誰識丨心丨)孝誠(韓愈歐陽詹哀詞推生知死兮以慰)
(丨丨)侵誠(韓愈詩世累忽進慮外憂遂丨丨)展誠(柳宗元文宣王廟碑深惟夫子之祀爰自京師太學徧于周邑遐闊)
(僻陋咸用斯時致奠丨丨)臣誠(王建貽王侍御詩自來掌軍書無不盡丨丨)中誠(王建别杜侍御詩虎戟衛重門何由)
(達丨丨)齋誠(元&KR0876;春詩迎氣邦經重丨丨帝念隆)賣誠(元稹估客樂火伴相勒縛賣假莫丨丨)貫誠(李商隐為)
(安平公謝表謹當冰霜勵志金石丨丨)深誠(李商隐李衛公集序賈太傅之憂國故動丨丨山吏部之論兵詎因夙習范梈)
(詩卓哉箕潁客使我抱丨丨)帝誠(李南仲賦馹使奔走丨丨肅祇)貢誠(歐陽玭賦指天路而丨丨)函誠(殷文圭啓)
(裁尺牘以丨丨欵朱門而跼影)赤誠(韓偓息兵詩暫時胯下何湏耻自有蒼蒼鍳丨丨)純誠(曾鞏酬和孫少述詩論高)
(知峻節交淡見丨丨)將誠(劉宰和張寺丞謝河豚詩先生盛德信光亨微物丨丨媿晚生)貞誠(鄧文原詩歸休企前哲矢)
(言著丨丨)天誠(右英王夫人詩結信通神交觸𩔖率丨丨)蕭誠(見聞記李邕常不許丨丨書簫乃詐為古帖示邕曰右軍)
(真跡邕歎為真蕭以實告邕復取視曰細看殊未佳)
明則誠(禮記誠則明矣丨丨丨矣又朱子詩三爵何妨奠蘋藻一編詎敢議明誠又宋史藝文志趙明誠金石錄三卷)行
物誠(魏書高允傳允徵士頌曰與朋以信丨丨以丨)釂祀誠(曹植詩為君求福先不勝丨丨丨)慺慺誠(曹植)
(表此臣丨丨之丨竊所獨守)素餐誠(王粲詩懼無一夫用報我丨丨丨)奏所誠(謝瞻荅靈運詩忽獲愁霖唱懷)
(勞丨丨丨)野人誠(王筠摘園菊贈蕭僕射詩泛酌宜長久聊薦丨丨丨)倒日誠(劉峻辨命論觸山之力無以抗丨丨)
(之丨弗能感又李商隐為滎陽公桂州謝表奉違禁掖祇役遐陬雖懸就日之誠懼曠宣風之寄又王惲詩煙霄未遂攀鱗志葵藿)
(空懷向日誠)良士誠(唐德宗觀軍仗歸營詩眷此戎旅節載嘉丨丨丨)惻隐誠(虞世南詩每削繁苛性常深丨)
(丨丨)螻蟻誠(常衮謝賜緋表蜉蝣之羽恐刺國風丨丨之丨難酬天造)知我誠(盧綸詩此夕一相望君應丨丨丨)
任使誠(韓愈石鼎聯句以兹翻溢愆實負丨丨丨)事神誠(韓愈南海神廟碑孔公正直方嚴中心樂易祇慎所職治)
(人以明丨丨以丨)眷戀誠(元稹詩為占嬌嬈分良多丨丨丨)報國誠(白居易詩且味隨時義徒輸丨丨丨)畏
慕誠(歐陽修本論今八尺之夫被甲荷戟勇盖三軍然而見佛則拜聞佛之說則有丨丨之丨者何也彼誠壯佼其中心茫然)
(無所守而然也)愛戴誠(司馬光和上尊號詩業業冲虛意區區丨丨丨)飬心誠(黃庭堅深衣帶銘丨丨欲丨擇術欲)
(精)婢輸誠(范成大節物詩筳篿巫志怪香火丨丨丨自注俗謂正月百草靈故帚葦釘箕之屬皆可卜多婢子輩為之)
傾陽誠(王惲日蝕詩嗟予既匪羲和官區區空抱丨丨丨)三顧誠(何中讀史詩胸中經濟事感我丨丨丨)對
答誠(許讚閒居詩五更每戒趨蹌候十載無忘丨丨丨)父母誠(魏觀建德縣詩令簿來撫綏曲盡丨丨丨)鄭通
誠(小學紺珠二良陸長源丨丨丨)
對語(傳信集誠)(履道奉誠)(抒欵吐誠)(凌霜節向日誠)(宣三德協一誠)
摘句(丹心一寸誠感激在精誠)(左轄今推報國誠上有穹蒼鍳至誠)
呈(直貞切示也平也見也又敬韻)
韻藻咨呈(抱朴子吴王伐石得紫文金簡之書不能讀使問仲尼曰吴王閒居赤雀銜書不知其義故遠丨丨)
怪自呈(韓愈詩章舉馬甲柱鬪以丨丨丨注章舉亦曰章魚沈與求水母詩塊然背負衆鰕行嗟其巧以丨丨丨又歐陽修)
(詩陰幽百怪呈高啓詩高攀天根探月窟犀照牛渚萬怪呈)
增進呈(宋史職官志元豐三年詔自今奏舉太學博士先以所業丨丨李衮嘉靖宮詞泥金檢玉祝長生萬國封章止丨丨)
(魏觀早朝詩遠夷日見來朝使方物紛紛效丨丨)肆呈(謝靈運詩丨丨窈窕容路耀㛹娟子)形呈(庾肩吾書品序状範)
(毫端丨丨字表)外呈(盧思道文丨丨厚貌内藴百心)懽呈(陶翰賦丨丨朝晏之餘瑞表經綸之初)跪呈(柳宗元乞)
(巧文旁羅萬金不鬻敝帚丨丨豪傑投棄不有)旅呈(盧肇觀柘枝雙舞賦彼工也以初奏迎我舞也以次丨丨)符呈(王起)
(浪井賦寳出于地丨丨于野)秋呈(姚逖五星同色賦或奎婁而春見或角亢而丨丨)殊呈(林琨賦情性之别共禀丨)
(丨)規呈(蔡襄茶詩丨丨月正圓)柱呈(周必大詩珠剖蚌胎那畏鷸丨丨馬甲更名珧)
甘液呈(宋書樂志樂歌白烏三至丨丨再丨)文彩呈(爾雅翼鳳九苞采色光者丨丨丨也)曉珠呈(唐太宗月)
(晦詩罩雲朝盖上穿露丨丨丨又陸贄月臨鏡湖賦𩔖泗濱之磬見疑合浦之珠呈)百戲呈(張說詩合宴千官入分曹丨丨)
(丨)肝膽呈(高適鶻賦戢羽翼以受命若丨丨之必丨)謝客呈(盧綸詩心許陶家醉詩逢丨丨丨)浩淼呈
(紇干俞賦映曈曨而有景燭丨丨而方丨)列宿呈(錢起賦人迹其卑憑至誠而上感天象守嘿因丨丨而下丨)的爾
呈(韓愈明水賦霏然有象丨丨而丨)綦跡呈(韓愈孟郊聯句袿熏霏霏在丨丨微微丨注綦履下餙也)肺腑呈
(元稹詩愧捧芝蘭贈還披丨丨丨)遠信呈(元稹詩解怪還家晚長將丨丨丨)錦臆呈(皇甫湜山雞舞鏡賦丨丨)
(雙丨花毛兩向)角觗呈(李紳到宣武詩弄馬猿猱健奔車丨丨丨)毫髮呈(王起秋潭賦正衣冠而逾審燭丨丨而必)
(丨)錯落呈(王起賦藏諸土中雖沉埋而為恨引于地表終丨丨而皆丨)彩霞呈(黃滔木芙蓉詩却假青腰女剪)
(成綠羅囊綻丨丨丨)畫圖呈(徐夤自詠詩拙賦偏聞鐫印賣惡詩親見丨丨丨)折爼呈(王履真目無全牛賦相彼)
(牛兮雖全體斯在于我目也而丨丨已丨)耒耜呈(陳仲師土牛賦丨丨斯丨我則春扈于農耕)寳自呈(&KR0605;宏白圭)
(無坫詩片玉表堅貞逢時丨丨丨)壮觀呈(喬潭立走馬賦丨丨丨肅然清揚大旆入舊營)樽爼呈(陸環曲水杯賦)
(丨丨必丨反本源于抔飲)重璧呈(無名氏日月如合璧賦禎符既叶必俟丨丨而丨)月輪呈(釋若虛古鏡詩軒后)
(紅爐獨鑄成蘚痕磨落丨丨丨)魚龍呈(夏竦上元觀燈詩丨丨曼衍六街丨金鏁通宵啓玉京)秋容呈(蔡襄題幽)
(幽亭詩香氣林端出丨丨物外丨)面面呈(范成大咏琉璃毬燈詩疊暈重重見分光丨丨丨)社舞呈(范成大節)
(物詩輕薄行歌過顛狂丨丨丨)乙夜呈(岳珂追感詩願輟清朝暇叨承丨丨丨)詩卷呈(趙師秀送奭上人詩丨丨)
(帶丨看疏客藥爐留借共房僧)霓裳呈(袁桷詩白藏縞衣舞顥氣丨丨丨)豐祥呈(戴良咏雪詩獻歲先期見丨丨)
(此日丨又羅汝敬龍馬賦諸福畢至竒祥沓呈)靈爽呈(戴良丹丘先生歌冀陳修爼丨丨丨)戶版呈(高啓答余新鄭)
(詩海中夷筐已入貢隴外丨丨初來丨)藝初呈(高啓聽教坊陳氏歌曾記霓裳學得成朝元隊裏丨丨丨)瑞物呈
(夏原吉麒麟賦丨丨既丨祥烟斯布)齒微呈(唐寅嬌女賦華瓠列犀丨丨丨而)神馬呈(羅汝敬龍馬賦大禹成治)
(功而丨丨丨羲皇宣人文而馬圖出)頳盤呈(唐肅日觀賦丹轂微露丨丨欲丨)衆態呈(董傳策游桂林諸岩洞記)
(玉立劍峙丨丨畢丨)腹藁呈(吴寬詩思家不覺心旌動紀事誰將丨丨丨)
不以蕊呈(清虛子茶不以花麗丨丨丨丨而以葉貴)
程(直貞切期也式也限也品也又姓)
韻藻章程(漢書高帝紀天下既定命張蒼定丨丨注丨歷數之章術丨權衡丈尺斗斛之平法陸倕石闕鉻序正六樂治)
(五禮改丨丨創法律晁補之詩斯人自龍性意變難丨丨)員程(漢書尹翁歸傳歸治扶風豪強有論罪輸掌畜官使斫莝責以)
(丨丨不得取代不中程輒笞督注員數也鹽鐵論縣官鼓鑄鐵器大抵多為大器務應丨丨不給民用)烏程(越絶書丨丨餘)
(杭&KR0627;歙無湖石城縣以南皆故大越徙民也秦始皇帝刻石徙之荆州記淥水出豫章康樂縣其間丨丨鄉有酒官取水為酒酒極)
(甘美世稱&KR1641;醁酒吴地理志吴興丨丨縣酒有名郡國志古丨巾丨林居此能醖酒因以名酒七命荆南丨丨豫北竹葉又梅堯臣)
(詩忽有洞庭客美傳丨與丨)嚴程(劉希夷詩賓遊寬旅宴王事促丨丨韓愈詩擘箭入高浪丨丨廹風帆周必大詩已許春)
(風來過我從今日日聽丨丨)歸程(岑參詩醉眠鄉夢罷東望羡丨丨王炎詩欸乃聲中山水綠不妨緩緩計丨丨又楊萬里)
(詩履端猶幾日有夢未丨丨)水程(杜甫詩宿槳依農事郵籖報丨丨韓駒詩未用船頭報丨丨方岳次韻葉宗丞遊括蒼詩)
(一詩不了蒼州債曾泊春沙問丨丨又權德輿詩古郡紀綱職扁舟山丨丨李應徵詩行色江天𣗳歸帆丨國丨)江程(孟郊)
(詩一枕楚江夢孤帆楚丨丨蔡襄詩扁舟如可泛歴歴是丨丨王逢詩鶯知幽谷候鴈識大丨丨)李程(唐書丨丨傳丨丨字)
(表臣襄邑恭王神符五世孫也擢進士宏辭賦日五色造語警拔士流推之為翰林學士學士入署常視日影為候程性孏日過八)
(磚乃至時號八磚學士)
不中程(宋史李若谷傳若谷舉進士為長社縣尉州葺兵營課民輸木檄尉受之而吏以丨丨丨多退斥欲苛苦輸者因以)
(取賕若谷度村别其長短大小為程置庭中使民自輸又商子立法明分中程者賞之毁公者誅之淮南子法定之後中程者賞缺)
(程者誅)一經程(韓詩外傳齊桓公置酒令諸侯大夫曰後者飲丨丨丨管仲後當飲丨丨丨而棄其半桓公曰仲父當飲)
(丨丨丨而棄之何也管仲曰與其棄身不寧棄酒乎)問前程(輟耕錄院本名目曰丨丨丨又孟浩然詩訪人留後信策蹇赴)
(前程)幾月程(杜甫送歐功曹詩南海春天外功曺丨丨丨賈島詩萬水千山路孤帆丨丨丨又馬戴送從叔赴海南詩窮海)
(何時到孤帆累月程)萬里程(韓愈詩孑孑丨丨丨)
十髮為程(說文丨丨丨丨一程為分十分為寸)
增居程(詩周南召南譜注周書稱王季宅程皇矣說文王既伐密須度其鮮原居岐之陽不出百里則王季丨丨亦在岐南)
(程是周地之小别也帝王世紀文王丨丨徙都豐)宅程(見上逸周書維周王丨丨三年遭天之大荒作大匡以詔牧其方)
課程(詩奕奕寝廟君子作之疏此自工匠所作而言君子者閟宫曰新廟奕奕奚斯所作彼奚斯君子也以教護丨丨必君子)
(監之乃得依法制也唐書百官志比部郎中員外郎掌勾會内外賦斂經費俸禄公廨勲賜臟贖徒役丨丨逋欠之物元史世祖紀)
(至元七年尚書省臣言諸路丨丨歲銀五萬錠恐疲民力宜减十分之一)有程(周禮地官掌節道路以旌節注旌節今使者所)
(擁節是也將送者執此節以送行者皆以道里日時課如今郵行丨丨矣北史辛公義傳公義遷并州刺史受領新訟皆不立文案)
(遣當值僚佐一人側坐訊問若不盡應湏禁者公義即宿廳事人或諫之曰此事丨丨使君何自苦也答曰豈有禁人在獄而心自)
(安乎楊修孔雀賦徐軒翥以俛仰動止步而丨丨魏都賦晷漏肅唱明宵丨丨陸游詩拂書洗硯龜堂上幽事誰知日丨丨又作呈)
(史記秦始皇紀上至以衡石量書日夜丨丨不中呈不得休息)依程(周禮秋官行夫道有難而不時必達疏即丨丨至祇由有)
(難故不時云必達者雖不時必達於所往之處也)便程(史記帝堯紀分命羲仲居郁夷曰暘谷敬道日出丨丨東作注道音)
(導丨丨言便課其作程也歐陽原功賜經筵官詩甘泉歸步遠太液丨丨優)義程(史記始皇紀上會稽立石刻文曰夫為寄)
(豭殺之無罪男秉丨丨)法程(漢書賈誼傳立綱陳紀輕重同得後可以為萬世丨丨說苑楚人項子文歌曰子文之族犯國)
(丨丨廷理釋之子文不聽黃庭堅詩尚容租庸調歲歲稽丨丨)上程(後漢書郡國志河南尹有丨丨聚路史國名紀程商封吴)
(回後今咸陽故安陵城周程邑也一云洛陽丨丨聚程伯休父卿士之采)商程(宋書禮志孝武大明五年詔崇廟祀有司奏國)
(學之南地實丙巳爽塏平暢足以營建可權置起部尚書將作大匠量物丨丨尅今秋繕立)給程(唐書選舉志國子學每歲)
(五月有田假九月有授衣假二百里外丨丨其不帥教及歲中違程滿三十日事故百日緣親病二百日皆罷歸)封程(唐書)
(宰相表顓頊孫重為火正司地其後世為掌天地之官裔孫丨於丨是為程伯洛陽有上程聚即其地也)過程(唐書蘇珦傳御)
(史王弘義附來俊臣為酷會督伐材於虢笞督丨丨人多死珦按奏弘義坐免)稽程(宋史刑法志決獄違限凖官書丨丨律論)
(梁簡文帝樂府㢠廻山時阻路絶水亟丨丨)蜀程(宋史藝文志韋莊丨丨記一卷又峽程記一卷)峽程(見上)二程(宋史)
(張載傳載坐虎皮講易京師聽從者甚衆一夕丨丨至與論易次日語人曰比見丨丨深明易道吾所弗及汝軰可師之撤坐輟講)
常程(宋史吴昌裔傳疏曰后族王宫之冗費列曹坐局之丨丨羣工閒慢之差除諸道非泛之申請無異平時老學庵筆記建)
(炎大駕南渡後每邊事急則住丨丨謂專治軍旅其他皆權止施行又急則放百司謂官吏權聽自便又杜甫水會渡詩山行有丨)
(丨中夜尚未安)周程(宋史朱子傳黃幹曰由孔子而後曾子子思繼其微至孟子而始著由孟子而後丨丨張子繼其絶至朱)
(子而始著識者以為知言又韋昭詩虎臣雄烈丨與丨破操烏林顯章功名按丨丨謂周瑜及程普也)隨程(金史百官志車)
(駕巡幸雇工圍鵝夫丨丨幹辦人各二百文)凖程(元史樂志歌詞立言垂教萬世丨丨張俞新書堂詩禮樂立制作文章懸)
(丨丨)典程(逸周書仁以愛禄允惟丨丨既得其禄又增其名)訾程(管子盡有丨丨事律注丨限也丨准也事律謂每事)
(據律而行也)四程(尹文子法有丨丨一曰不變之法二曰商俗之法三曰治衆之法四曰平准之法)吏程(新書王者)
(取吏不忘使民唱然後和之故夫民者丨之丨也)驗程(水經注丨丨凖途)方程(算經九章名義八曰丨丨以御雜揉)
(正員)標程(圖畫見聞志畫山水惟營丘李成長安關仝華原范寬智妙入神才高出𩔖三家鼎峙百代丨丨)荀程(路史)
(高辛之裔孫息後為三族一公族逝敖曾孫歡食邑程為丨丨氏)畢程(路史程王季之居世紀云王季徙於程在今咸陽故)
(安陵亦在岐南與畢陌接所謂丨丨)取程(路史舜之事官也逮其底績然後致自大麓格於文祖若蒲輪而赴京緩轡丨丨)
作程(揚雄大司農箴實均實贏惟都丨丨李尤印銘龜紐犢鼻用爾丨丨王起煉石補天賦眄悠遠而求則象規圓而丨丨)
揆程(蔡邕頌丨丨徑用以事上聞)品程(曹植詩歴代無不遵禮記有丨丨)兼呈(蜀都賦藏鏹巨萬鈲摫丨丨注)
(丨丨者皆有常課亦作程錢起送原公詩有意丨丨去飄然二翼輕楊萬里詩船輕風順更丨丨)鵬程(駱賓王上崔長史啟)
(煦轍疲鱗側羡鰲潭之躍觸籠短翼扄望丨丨之飛呂定登東嶽詩丨丨九萬扶搖近世界三千指顧低釋道潜詩來歲如今好時)
(節看君高步躡丨丨)世程(張說五君詠百事資朝問三章廣丨丨杜甫詩以兹報主願庶或禆丨丨王惲御驃出廐圖詩聖經)
(說備預萬古為丨丨)期程(張說詩客心争日月來往預丨丨韓駒詩雲鵬那復計丨丨耶律楚材詩芳菲次第有丨丨)王
程(李頎送人詩客心君莫問春草是丨丨錢起詩漫說簡書催物役遥知心賞緩丨丨范梈詩薦饑苟不熟何以供丨丨)趨
程(錢起詩畏途在淫雨未暮息丨丨)戒程(張九齡送採訪使詩丨丨有攸往詔餞無淹泊)左程(柳宗元送呂讓序呂)
(氏子嗜儒書多文辭上下古今丨丨右凖)合程(柳宗元柳公墓表射策丨丨遂冠首科)訓程(柳宗元文宣王廟碑邑里)
(之秀民感道懷和更來門下咸願服儒衣冠由公丨丨)曲程(柳宗元文敧形詭状丨丨詐力)違程(劉禹錫詩階蟻相逢)
(如偶語園蜂速去恐丨丨)追程(韓愈祭張員外文丨丨盲進颿船箭激楊萬里詩平時厭行路投老正丨丨)險程(元稹)
(女樊詩去伴投遐徼來隨夢丨丨)公程(張籍詩遲遲戀恩德役役恨丨丨)高程(楊巨源别鶴詩海鶴一為别丨丨方)
(杳然)浦程(李紳詩丨丨通曲嶼海色媚重城)山程(李紳過荆門詩帆勢侵雲滅又明丨丨背日昏還見張詠送蘇寺丞)
(詩丨丨朝醉少雪屋夜眠遲陸游詩丨丨策小蹇水泛搖短楫)去程(張祜宫詞宫樓一曲琵琶聲滿眼雲山是丨丨李商隠詩)
(丨丨風刺刺别夜漏錚錚楊萬里詩忽思春雨宿茅店最苦僕夫催丨丨)倦程(李商隠詩丨丨山向背望國闕嵯峨)問程
(李商隱送李千牛詩隼擊湏當要鵬摶莫丨丨劉克莊詩落日無棲止飄飄自丨丨鞏仲至離建溪詩長汀又涉來時路麥隴桑村)
(小丨丨)故程(劉言史贈孟郊詩偶隨下山雲荏苒失丨丨)殘程(李昌符詩漸覺家山小丨丨尚幾年)算程(周賀)
(詩丨丨淮邑遠杜荀鶴詩枕上丨丨關月落帽前搜景嶽雲生)短程(羅鄴詩終日長程復丨丨一山行盡一山青)長程
(見上)人程(王起北郊迎冬賦法天之序作丨之丨)規程(徐寅賦豈俟入乎閫域方能知彼丨丨)暮程(李頻湘漢)
(即事詩向野聊中飯乘凉探丨丨)貪程(杜荀鶴詩渡水却嫌船著岸過山翻恨馬丨丨薛季宣詩天威難俟駕秋暑勿丨丨)
潮程(方干送吴融詩西陵柳路搖鞭盡北固丨丨挂席飛)野程(林逋送越倅詩丨丨江樹遠公讌郡樓虛)指程(梅堯)
(臣詩丨丨幾一月泝險歴三千)異程(蘇軾詩出處恐丨丨)蘇程(蘇軾詩微聞偶語說丨丨注程德孺也)親程(蘇軾)
(送孫勉詩丨丨三郡士玉石不能炫)使程(程子紫閣詩丨丨難久駐回首羡漁樵)修程(余靖詩素履騁丨丨逸足何由)
(絆范梈詩鐵冠峩峩望天下青霄快展皆丨丨)客程(晁補之吴松道中詩天寒雁聲急歲晩丨丨遥又張弘範詩溪聲清入詩)
(人耳山勢斜盤丨子丨)宦程(晁補之初望廬山詩丨丨正廹西風急未是廬山竚足人)驥程(葉適送謝希逸詩未放鵬)
(舒翼應湏丨歛丨)回程(杜範途中詩山店是丨丨)八程(楊萬里詩僕夫不敢催儂去只道長沙尚丨丨)五程(楊萬)
(里詩丨丨一減作三程)添程(楊萬里詩霅水相留無别計却將溪水暗丨丨)行程(楊萬里詩峽裏撐船更不行櫂郎相)
(語改丨丨)初程(陸游詩也似丨丨宿灞橋)卜程(方岳詩心事一鷗輕郵籖夜丨丨)大程(劉克莊元祐黨籍碑詩早)
(日丨丨知反覆暮年小范要調停)緩程(岳珂追感詩遠慮為徼福先驅問丨丨)各程(趙師秀詩終日不相見與君如)
(丨丨)驛程(堇師古詩臨洮仍是漢家城積石相望十丨丨貢奎詩弱質辭官責歸心數丨丨)記程(張孝純詩芳尊到日)
(恰清明似與佳辰默丨丨)曉程(尹廷高詩天際歸舟促丨丨)睡程(段克己排悶詩病尋藥物為閒計悶引文書作丨丨)
進程(袁桷上京雜詠駞鼔村村應傳更趣丨丨)下程(馮子振十八公賦休涼則陽坡丨丨)偷程(袁裒東湖聯句丨丨)
(地主儇)軍程(曹文晦鵝翎曲一朝里正辦丨丨取鵝拔翎鵝痛鳴)鴈程(陳樵越觀詩鳥道北來通禹會丨丨南去盡衡)
(陽)春程(王逢得兒掖書詩寳氣空遺水丨丨不見花)堠程(王逢詩静知天運密老與丨丨疎)秋程(何景明鎮)
(遠詩旅箧衣裳少丨丨風雨多)宵程(高啓詩極浦荒雲一棹行遠投江館駐丨丨)程程(高廷玉詩柳色方濃别玉京丨)
(丨又值石龜城)僕程(越絶書計倪曰祝融治南方丨丨佐之使主火)孫程(後漢書宦者傳論丨丨定立順之功)
先民程(詩匪丨丨是丨幽通賦要沒世而不朽兮乃丨丨之所丨)案度程(禮記命工師效功陳祭器丨丨丨注度大)
(小也程所容也又韓愈沂國公廟碑束縛弓戈考校度程)入海程(唐書百官志主客郎中員外各一人掌諸蕃朝見事西南)
(蕃使還者給丨丨丨糧西北諸蕃給度磧程糧)度磧程(見上)三日程(元史科目志考試以論及經義詞賦分為三科)
(作丨丨丨專治一科能兼者聽)老為程(說苑食人以壮為量事人以丨丨丨)稽極程(急就篇酤酒釀醪丨丨丨注稽)
(分也極盡也言所飲之酒或酤或釀皆欲作經分然後成熟極盡功程乃為善也)煉丹程(參同契翠虛篇云天上分明十)
(二形人皆分作丨丨丨)焉所程(楚詞高陽邈以遠兮余將丨丨丨)官作程(陳琳詩丨丨自有丨舉築諧汝聲又)
(蜀都賦游譚者以為譽造作者以為程黃庭堅郭熙秋山詩但熙肻畫寬作程十日五日一水石)九品程(蘇頲盧藏用吏)
(部侍郎制四年掌誥丨丨作丨)述作程(楊炯序考文章之迹稽丨丨之丨)萬古程(杜甫詩服式定尊卑大哉丨丨)
(丨)片時程(杜甫酬郭受詩喬口橘洲風浪促繫舟何惜丨丨丨)守國程(韋應物送郗詹事詩君子獨知止懸車丨)
(丨丨)朔南程(耿湋詩遥聽天上信遠計丨丨丨)一日程(盧綸詩雲開遠見漢陽城猶是孤帆丨丨丨楊萬里詩五)
(湖烟水三冬臥萬里雲霄丨丨丨)白雲程(皇甫曾張芬見訪詩君若罷官攜手去尋山莫計丨丨丨又陳櫟寄鄭耕巖詩)
(仲容方奮青雲程)浩淼程(皇甫曾詩已變炎凉氣仍愁丨丨丨)車馬程(姚系楊參軍莊送宇文邈詩愛此田舍事)
(稽君丨丨丨又羅鄴詩西風纔起一蟬鳴便算關河馬上程)百王程(陸贄奏議三代剏制丨丨是丨)聖作程(劉禹)
(錫平權衡賦惟天垂象惟丨丨丨)衡石程(韓愈毛穎傳上親决事以丨丨自丨又朱松謝館職啓大手旁觀駭羣公之堵)
(立皇明俯燭備清燕之衡程)永嘉程(權德輿詩方期建禮直忽訪丨丨丨)故鄉程(劉闢登樓望月詩遊人莫登眺)
(迢逓丨丨丨又趙抃詩倅藩仍喜便鄉程)計日程(羊士諤松陵驛詩扁舟一去鴟夷子應笑分符丨丨丨)幾年程
(戴叔倫詩朱顔向華髮定是丨丨丨)貢士程(元稹馬射賦丨丨之丨職司具舉)高下程(元稹詩胡為沉濁以升清)
(矗然分畫丨丨丨)十六程(白居易送牛僧孺鎮揚州詩北闕至東京風光丨丨丨)十三程(白居易詩風光四百)
(里車馬丨丨丨)後事程(張籍祭退之詩公比欲為書遺約有條章令我署其末以為丨丨丨)黑山程(許渾詩對雪夜)
(窮黃石略望雲秋計丨丨丨)沙塞程(項斯詩萬里江海思半年丨丨丨)下湖程(曹松贈餘干袁明府詩山銜中)
(郭分雲卷丨丨丨)無定程(張喬詩貧歸丨丨丨水宿與山行)數舍程(陳陶詩依依丨丨丨)若木程(滕邁)
(黃人守日賦髣髴如蘭之契逍遥丨丨之丨)瞬息程(楊䕫賦雖云吴楚之闊于焉丨丨之丨)匠氏程(陳章賦升)
(降滿農夫之用低徊隨丨丨之丨)一信程(杜荀鶴旅中遇友人詩不如自此同歸去帆挂秋風丨丨丨)九萬程
(方干寄于少監詩躡履三千皆後學摶風丨丨即前丨)汗漫程(胡曾謝路相公啓將趨丨丨之丨詎學邯鄲之步)九
霄程(皮日休悼鶴詩菰米正殘三日料筠籠休礙丨丨丨又高啓詩鴻毛獨未順蹭蹬違霄程)鵰鶚程(譚用之送友人)
(歸青社詩丨丨途丨在碧天)鳥飛程(梅堯臣詩東瞻杞國城半日丨丨丨)半日程(張詠望桃源山詩仙山初指眼)
(初明倚櫂因妨丨丨丨陳基福山港口待潮詩吴江如畫楚江平消得孤帆丨丨丨)木葉程(范仲淹歸鴈詩丨丨丨猶遠梅)
(花信可傳)細論程(陳造詩客行判費日舟泊丨丨丨)兩三程(楊萬里詩只言章貢近猶自丨丨丨)不計程
(陸游詩昔如埋劍常思出今作閒雲丨丨丨又王炎詩順流鳴櫓不論程)第一程(陸游詩且喜遊山丨丨丨)翠邊程
(唐庚詩橘林香處飯杉木丨丨丨)雪廢程(徐照詩江闊風催渡村深丨丨丨)四十程(尹廷高長蘆舟中詩故國)
(五十里孤帆丨丨丨)半年程(丘處機雪山詩北至大河三月數西臨積雪丨丨丨)春游程(高啓春草堂詩願言相蔓)
(結遮彼丨丨丨)迢逓程(楊慎詩巴蜀山川丨丨丨)
請書工程(元史韓性傳性所著有丨丨丨丨國子監以頒示郡邑校官為學者式)青寧生程(莊子丨丨丨丨)
(程生馬馬生人人又反入於機注青寧程皆蟲名馬人皆草名入於機言歸於盡也)
對語(邑洛宅程)(鷺序鵬程)(白墮烏程)(下蔡上程)(天垂象聖作程)(千秋業萬古程)(尋山約渡磧程)
摘句(歴歴水雲程枕上數歸程)(周諏記里程川長緩去程)(楊柳梨花半月程帆迎野色樹移程)
(稻花香裏計歸程楚雲湘月客邊程)(花氣烘晴蜂課程一舍常分作兩程)
酲(直貞切酒病)
韻藻如酲(詩憂心丨丨徐幹詩憂思相連屬中心丨宿丨)朝酲(漢書禮樂志泰尊柘漿析丨丨應劭注取甘柘汁以)
(為飲言柘漿可以解丨丨也梁元帝詩菊花連夜飲竹葉解丨丨蘇舜欽詩别院簾昏掩竹扉丨丨未解接春暉陸游詩米粣解包)
(供午餉萍虀傍枕析丨丨)解酲(見上後漢書第五倫傳三輔議論者至云以貴戚廢錮當復以貴戚浣濯之猶丨丨當以酒也)
(晉書劉伶傳天生劉伶以酒為名一飲一斛五斗丨丨唐書李嗣業傳天寳十二載加驃騎大將軍入朝賜酒明皇前醉起舞帝寵)
(之賜綠百金皿五十物錢十萬為丨丨具孟浩然詩酒伴來相命開尊共丨丨)狂酲(莊子南伯子綦遊乎商之丘見大木焉咶)
(其葉則口爛而為傷嗅之則使人丨丨三日而不已蘇軾宥老楮詩雖無傲霜節幸免丨丨毒)析酲(風賦清清泠泠愈病丨丨)
(李商隐詩清嘯頻疎俗高談屢丨丨陸龜蒙詩倚嘯微抽恨論玄好丨丨又柳疎桐下晚窗明祇有微風為丨丨元稹詩紅餐日充)
(腹碧澗朝丨丨)含酲(韓愈孟郊聯句嬌應如在寤頽意若丨丨)蠲酲(白居易詩佐飲時炮鱉丨丨數鱠鱸)
增痟酲(管子五沃之土其人堅勁寡有疥騷終無丨丨)煩酲(七𤼵紛屯澹淡噓唏丨丨劉攽橄㰖詩澡雪滌丨丨)若
酲(邊讓章華賦惘焉丨丨撫劍而歎)不酲(南都賦九醖甘醴十旬兼清其甘不爽醉而丨丨又楊萬里詩春風吹人丨作)
(丨)帶酲(李百藥詩太常應已醉劉君恒丨丨)餘酲(劉禹錫太湖石詩煩熱近還散丨丨見便醒皮日休詩冷卧空齋内)
(丨丨夕未消韓偓晨興詩已能消滯念兼得散丨丨又索莫襟懷酒半醒無人一為解丨丨陸游詩昏昏斷夢帶丨丨)酒酲
(鄭谷詩眠窗日暖添幽夢步野風清散丨丨)舊酲(蔡襄詩凉襟析丨丨)洗酲(黃庭堅詩江橘千頭供歲計秋蛙一部丨)
(朝丨)夜酲(錢惟演詩紅蘭受露消晨渴綠蕙翻風析丨丨)中酲(劉克莊詩傷春感舊似丨丨)半酲(楊萬里牡丹詩)
(蠟封水飬松窗底未似琱闌倚丨丨)春酲(唐庚詩月團新碾破丨丨賴有歸鴻寄好音丘吉詩銀瓶澆茗潄丨丨)被酲
(高啓青丘子歌當其苦吟時兀兀如丨丨)
宿昔酲(急就篇侍酒行觴丨丨丨又雲仙雜記陳永陽王宿酲未解則為蜜浸烏梅每啖不下二十枚清醒乃已薛能詩耽)
(吟乍可妨時務淺飲無因致宿酲李中詩越鳥驚鄉夢蠻風解宿酲陳與義賦彼徇華之大夫含三生之宿酲劉克莊詩投牀嬾取)
(騷經看只喚梨花醒宿酲)飬病酲(皮日休詩鬱林步障晝遮明一炷濃香丨丨丨)五斗酲(楊億清風詩丨丨丨初析)
(三年翼自高)三日酲(陸游春日詩鳥聲頻喚五更夢花氣頓醒丨丨丨)心欲酲(樓鑰跋汪季路所藏修禊序我)
(見十數本對之丨丨丨)千年酲(郝經靈泉詩翛然濺弄胸次豁一掬流盡丨丨丨)一石酲(任士林七夕客中詩)
(無官漫賦五升糴有婦難呼丨丨丨)
聲(書盈切丨音又姓)
韻藻和聲(書聲依永律丨丨禮記禮以道其志樂以丨其丨漢書律歷志一曰備數二曰丨丨三曰審度四曰嘉量五曰)
(權衡論衡急行無善步促柱少丨丨謝靈運賦想輕綦之往跡餐丨丨之餘音楊炯少姨廟碑文昭之以明德聽之以丨丨又夢溪)
(筆談唯人禀中和之氣而有中丨之丨又其志安和則以安和之聲詠之志怨思則以怨思之聲此審音以知政也又去聲夢溪筆)
(談詩之外又有丨丨所謂曲也古樂府皆有聲有詞連屬書之如曰賀賀賀河河河皆丨丨也今管中纏聲亦其法也唐人乃以詞)
(填入曲中不用纏聲)纏聲(見上)五聲(書予欲聞六律丨丨八音在治忽以出納五言禮記天下大定然後正六律和丨丨)
(周禮春官大司樂文之以丨丨播之以八音左傳為九歌八音六律以奉丨丨長笛賦心樂丨丨之和耳比八音之調庾信盧永恩)
(碑文六氣相犯丨丨相觸)風聲(書彰善癉惡樹之丨丨晉書謝幼度傳堅衆聞丨丨鶴唳皆以為王師已至說苑舜造南丨之)
(丨其興也勃焉司馬相如封禪文率邇者踵武逖聽者丨丨文賦宣丨丨于不冺)無聲(詩上天之載丨丨無臭又之子于征)
(有聞丨丨禮記聽于丨丨視于無形又無體之禮丨丨之樂淮南子大道無形大仁無親大辯丨丨大廉不嗛大勇不矜揚雄解難)
(譬畫者畫于無形弦者放于丨丨杜甫喜雨詩隨風潜入夜潤物細丨丨劉長卿詩細雨濕衣看不見閒花落地聽丨丨)駿聲
(詩文王有聲遹丨有丨)蠅聲(詩匪雞則鳴蒼丨之丨李白詩下士大笑如蒼丨丨裴度詩白日長懸照蒼丨漫𤼵丨韓愈石)
(鼎聯句時於蚯蚓竅微作蒼丨丨)正聲(禮記丨丨感人而順氣應之順氣成象而和樂興焉宋書戴顒傳以其好音長給丨)
(丨伎一部顒合河當白鶴二聲以為一調號為清曠隋書音樂志清商三調竝漢來舊曲及平陳後獲之高祖善其節奏曰此華夏)
(丨丨也又高祖謂羣臣曰對親賓宴飲宜奏丨丨聲不正何可使兒女聞也春秋繁露目視正色耳聽丨丨揚雄符命鏡純粹之至)
(精聆清和之丨丨琴賦理丨丨奏妙曲李白詩丨丨何微茫哀怨起騷人韓愈詩丨丨諧韶濩勁氣沮金石白居易詩天下無丨丨)
(悦耳即為娱方干詩家無諫草逢明代國有遺編續丨丨)柔聲(禮記父母有過下氣怡色丨丨以諫)𤼵聲(禮記是月也日)
(夜分雷乃丨丨孟子徵於色丨於丨而後喻劉向别錄漢興以來善雅歌者魯人虞公丨丨清哀盖動梁塵五經通義歌之言驩也)
(以存志意故丨丨而歌長言向秀思舊賦序隣人有吹笛者丨丨寥亮追思曩昔游宴之好感音而歎)收聲(禮記是月也日)
(夜分雷始丨丨漢書揚雄傳天丨其丨地藏其熱韓愈詩暮暗來客去羣囂各丨丨)鐘聲(禮記丨丨鏗鏗以立號號以立横君)
(子聽丨丨則思武臣左傳季康子伐邾及范門猶聞丨丨注范門邾郭門也戰國策魏文侯與田子方飲酒而稱樂文侯曰丨丨不)
(比乎左高張繼詩姑蘇城外寒山寺夜半丨丨到客船張祜詩向爐新茗色隔雪遠丨丨杜牧詩天接海門秋水色烟籠隋月暮丨)
(丨)竹聲(禮記丨丨濫濫以立會會以聚衆君子聽竽笙簫管之聲則思畜聚之臣晉書律歷志京房曰丨丨不可以度調故)
(作凖以定數凖之状如瑟而長丈十三絃隐間九尺以應黃鐘之律夢溪筆談丨丨清越失之則高又岑參詩甌香茶色嫩窗冷丨)
(丨乾元稹詩雨摧漁大熖風引丨枝丨杜荀鶴詠雪詩江湖不見飛禽影巖谷時聞折丨丨傳燈錄香嚴和尚一日瓦礫擊丨作丨)
(忽然大悟)合聲(周禮春官太師掌六律六同以丨隂陽之丨庾信燈賦楚妃留客韓娥丨丨唐太宗詩笑樹花分色啼枝鳥丨)
(丨)陽聲(見上唐書五行志雷者丨丨也)隂聲(見上)當聲(周禮春官典同凡聲丨丨䃂正聲緩下聲肆陂聲散險聲)
(斂達聲贏微聲□回聲衍侈聲筰弇聲鬱薄聲甄厚聲石注鐘聲也)頌聲(公羊傳什一行而丨丨作矣潜夫論書曰爾安百姓)
(何擇非人此先王致太平而𤼵丨丨也傅休奕詩聖道邁乾坤天下興丨丨徐鉉詩彤霞閣上題詩在從此還應有丨丨)新聲
(國語晉平公說丨丨史記李延年傳善歌為變丨丨宋書吉顒傳衡陽王義季鎮京口顒為義季鼓琴並丨丨曲韓非子衛靈公之)
(晉於濮水之上宿夜聞有丨丨者召師涓以瑟寫之北堂書鈔文帝在摩陂劉子直能為丨丨帝以屏隔之使合新韻南都賦彈筝)
(吹笙更為丨丨古詩彈筝奮逸響丨丨妙入神琴賦安絃拊歌丨丨代起成公綏琴賦遂創丨丨改舊用君山獻曲伯牙春弄馬元)
(熙琴詩丨丨獨見賞莫恨知音稀喬知之詩石家金谷重丨丨歐陽修詩舞蹈落暉留客醉歌遲檀板換丨丨)鄭聲(論語放丨)
(丨遠佞人又惡丨丨之亂雅樂也薛能詩誰能合負清朝力獨把風騷破丨丨)惡聲(孟子丨丨至必反之晉書祖逖傳與劉琨)
(同寝夜聞荒雞鳴蹴琨覺曰此非丨丨也因共起舞樂毅報燕惠王書君子交絶不出丨丨)金聲(孟子集大成也者丨丨而)
(玉振之也夢溪筆談丨丨舂容失之則重顔延之文丨丨夙振亦既有行王勃七夕賦丨丨玉貌蕙心蘭質)聽聲(史記扁鵲)
(傳越人之為方也不待切脈望色丨丨寫形文心雕龍故知季札觀辭不直丨丨而已長笛賦丨丨𩔖形状似流水琴賦伯牙揮手)
(鍾期丨丨白居易詩頼有彈琴女時時一丨丨又齊東野語耿丨丨者能嗅衣物以知吉凶貴賤)先聲(漢書韓信傳廣武君)
(曰兵故有丨丨而後實者庾信慕容寧碑文運長擊短後實丨丨)寄聲(漢書趙廣漢傳廣漢嘗召湖都亭長西至界上界上)
(亭長戲曰至府為我多謝問趙君亭長至廣漢與語事畢曰界上亭長丨丨謝我何以不為致問亭長叩頭謝實有之陶潜詩司田)
(眷有秋丨丨與我偕韓愈詩兩地無千里因風數丨丨陸游詩蘭臺粉署朝回晚肻念粗官數丨丨)履聲(漢書鄭崇傳上曰我)
(識鄭尚書丨丨張九齡詩四牡何時入吾君憶丨丨)家聲(漢書司馬遷傳李陵既生降隤其丨丨梁書任昉傳東里西華南容)
(北叟竝無術業墜其丨丨劉禹錫詩緹騎朱旗入楚城士林皆賀振丨丨又白居易詩莫欺江外手别是一丨丨楊萬里詩來穿兩)
(好樹别作一丨丨)英聲(漢書司馬相如傳俾萬世得激清流揚微波蜚丨丨騰茂實楊修箋流千載之丨丨景福殿賦當時)
(享其功利後世頼其丨丨夏侯湛贊作誥敷文流丨丨于孝悌庾信表八風竝唱未足頌其丨丨)秦聲(漢書楊惲傳家本秦)
(也能為丨丨辨音集李龜年至岐王宅聞琴聲曰此丨丨良久又曰此楚聲主人入問之則前彈者隴西沈妍後彈者揚州薛滿江)
(淹四時賦故秦人丨丨楚音楚奏李白詩胡人吹玉笛一半是丨丨)楚聲(見上隋書音樂志序唐山夫人能丨丨又造房中之)
(樂陸機詩長吟太山側慷慨激丨丨)流聲(漢書張衡傳王豹以清謳丨丨說苑丨丨以娛耳七𤼵練色娱目丨丨悅耳七啓揚)
(北里之丨丨紹陽阿之妙曲潘尼詩丨丨馥秋蘭摛藻豔春華)軍聲(唐書李愬傳入蔡州取吴元濟夜半雪甚城旁皆鵝鶩池)
(愬令擊之以亂丨丨東京賦坐作進退節以丨丨)希聲(老子大器晚成大音丨丨陶潜詩傾耳無丨丨在目皓已潔陸機連)
(珠柷敔丨丨以諧金石之和李程賦既成風于郢匠期大扣于丨丨又唐書陸丨丨傳丨丨博學善屬文通易春秋老子論著甚多)
(昭宗聞其名召為給事中拜戶部侍郎同平章事)大聲(莊子丨丨不入里耳折楊皇荂則嗑然而笑謝觀初雷啓蟄賦動豐)
(隆之丨丨)心聲(法言言丨丨也書心畫也文心雕龍飾窮其要則丨丨鋒起)吠聲(潜夫論一犬吠形百犬丨丨范成大)
(詩欹傾棧路繞山明隔隴人家犬丨丨)水聲(陶潜别傳淵明嘗聞田丨丨倚杖聽之歎曰秫稻已秀翠色染人時剖胸襟一)
(洗荆棘此水過吾師丈人矣江總詩罕有知音者空勞流丨丨許渾詩暫移羅綺見山色纔駐管絃聞丨丨楊萬里詩船中新熱睡)
(難成聽盡漁舟掠丨丨)鳥聲(文心雕龍瀌瀌疑雨雪之状喈喈逐黃丨之丨盧照隣詩澗戶無人跡山窗聽丨丨張說詩空)
(山寂歴道心生虛谷迢遥野丨丨)雷聲(初學記王者從春令則丨應丨杜甫詩丨丨忽送千峯雨花氣渾如百和香)蟬
聲(大唐新語魏克己曰異方之樂不入人心秋丨之丨徒聒人耳杜甫詩丨丨集古寺鳥影度寒塘李中詩野渡帆初落秋風丨)
(一丨劉滄詩芳草衡門無馬跡古槐深巷有丨丨翁承贊槐花詩雨中粧點望中黃勾引丨丨到夕陽)簫聲(列仙傳簫史秦)
(穆公時人善吹簫公以女弄玉妻之乃教弄玉吹簫作鳳鳴有鳳凰來止其屋夫妻同鳳凰飛去秦人作鳳女祠于雍宫世有丨丨)
(唐明皇詩鳳樓遥可見彷彿玉丨丨李白詞丨丨咽秦娥夢斷秦樓月劉滄詩紫毫粉壁題仙籍柳色丨丨拂玉樓蘇軾月夜飲酒)
(杏花下詩玉丨丨斷月明中惟憂月落酒杯空)天聲(甘泉賦丨丨起兮勇士厲班固燕然銘振大漢之丨丨韓休詩定功彰武)
(事陳頌紀丨丨崔日用詩暫勞期永逸赫矣振丨丨)邊聲(李陵荅蘇武書丨丨四起晨坐聽之不覺淚下杜審言詩旌旗朝朔)
(氣笳吹夜丨丨張繼詩那知横吹笛江外作丨丨)揚聲(孔融薦禰衡表丨丨紫微垂光虹霓又與曹操論盛孝章書孝章實)
(大夫之雄也天下談士依以丨丨曹植詩少小去鄉邑丨丨沙漠垂)飛聲(張衡賦盍遠迹以丨丨兮孰謂時之可蓄七啓丨丨)
(激塵依違厲響章孝標詩瑶池期弄影天路擬丨丨李白詩誰家玉笛暗丨丨散入春風滿洛城)笳聲(蕭植詩武騎衛前後)
(鼔吹簫丨丨崔損霜降賦丨丨乍拂怨楊柳之衰劔鍔可封𤼵芙蓉之麗錢起詩代雲横馬首燕雁拂丨丨)夜聲(梁元帝詩)
(金鋪掩夕扇玉壺傳丨丨張籍詩上陽春晚蕭蕭雨洛水寒來夜丨丨白居易詩不知靈藥根成狗怪得時聞吠丨丨)砧聲
(梁簡文帝詩欲知妾不寐城外搗丨丨王良會詩杳靄烟雲色飄颻丨杵丨韓翃詩山色遠連秦樹晚丨丨近報漢宫秋)鴈聲
(薛道衡詩寒夜哀笛曲霜天斷丨丨杜甫詩戍鼓斷人行邊秋一丨丨許渾詩久客怨長夜西風吹丨丨)雨聲(儲光羲詩映地)
(為天色飛空作丨丨李商隐詩新灘莫悟遊人意更作風櫩夜丨丨韓偓詩岸頭柳色春將盡船背丨丨天欲明)秋聲(孟浩)
(然詩更聞楓葉落淅瀝度丨丨李白詩白沙留月色綠竹助丨丨羅鄴詩好傍翠樓装月色枉隨紅葉舞丨丨歐陽修有丨丨賦)
蛩聲(白居易詩西窗獨闇坐滿耳新丨丨秦韜玉詩長有歸心懸馬首可堪無寐枕丨丨陸游詩二尺燈檠元好在便思相伴)
(聽丨丨)鷄聲(温庭筠詩丨丨茅店月人跡板橋霜范成大詩柳花深巷午丨丨桑葉尖新綠未成)笑聲(曹唐詩少年仙)
(子說閒事遥隔彩雲聞丨丨陳瓘詞語聲雖異丨丨同一輪深夜月何處不相逢)
赫赫聲(詩丨丨厥丨濯濯厥靈)求友聲(詩相彼鳥矣猶丨丨丨)鼓鼙聲(禮記君子聽丨丨之丨則思將)
(帥之臣裴子野詩明君思將帥方聽丨丨丨又韓愈詩纔到城聞打鼔聲又白居易詩卧聽鼕鼕衙鼓聲又温庭筠詩半夜雲中羯)
(鼓聲又陸游詩過寺初聞浴鼓聲又胡奎詩村北村南社鼓聲)絃歌聲(論語子之武城聞丨丨之丨又沈佺期詩還如流水)
(曲日晚棹歌聲又許景先詩佇看銘石罷同聽凱歌聲又李白詩忽聞岸上踏歌聲又白居易詩夜深前殿按歌聲又許有壬詩松)
(雲寒遏豔歌聲)蟪蛄聲(家語孔子謂宰予曰違山十里丨丨之丨猶在于耳駱賓王詠蟬詩序聞丨丨之有丨悟平反之已)
(奏王維詩夜静羣動息丨丨丨悠悠)叱牛聲(晉書趙至傳至聞父耕丨丨丨投書而泣曰我小未能榮飬使老父不免勤苦)
(陸游詩汝伹從師勤學問不湏念我丨丨丨又張耒詩船中客覺天未明誰家鞭牛登隴聲)金石聲(晉書孫綽傳綽作天)
(台賦賦成示范榮期曰卿試擲地當作丨丨丨說苑酒醴之味丨丨之丨當與夫子樂之世說禰衡被魏武帝謫為鼓吏正月半試)
(鼓忽揚枹為漁陽摻撾淵淵有丨丨丨四坐為之改容杜甫蘇大侍御訪江浦紀異詩序請誦近詩肯吟數首書篋几杖之外殷殷)
(留丨丨丨)擲地聲(見上李嶠詩乍有凌雲勢時聞丨丨丨)百舌聲(淮南子人有多言猶丨丨之丨韓愈詩丨丨舊)
(饒丨從此恒低頭范成大詩清絲千尺挽韶光丨丨無丨燕子忙)老婢聲(世說人問顧長康何以不作洛生詠荅曰何至)
(作丨丨丨張祜詩喜是狂奴態羞為丨丨丨)黃鸝聲(高隐傳戴顒春日擕雙柑斗酒人問何之曰往聽丨丨丨熊孺登詩)
(深樹丨丨曉一丨林西江上月猶明)步虛聲(逸史許渾暴卒三日醒作詩云曉入瑤臺露氣清坐中惟有許飛瓊復寐驚起)
(改第二句云天風吹下丨丨丨曰昨夜夢到瑤臺有女三百餘人一云是許飛瓊令改二句不欲世人知有我也張籍詩却到瑤壇)
(上頭宿應聞空裏丨丨丨殷堯恭詩星辰朝帝處鸞鶴丨丨丨)馬蹄聲(駭聞錄王生善聽聲聽丁晉公丨丨丨曰月中必拜)
(相果然後又聽丨丨丨曰有西行之兆果分司西京又劉言史樂府新詞碧蹄聲碎五門橋)打麥聲(集仙傳王老者慕道)
(有道士造之遍身瘡瘍曰得酒數斛浸之即愈遂為置酒滿甕道士坐甕中三日鬚髮皆黑曰能飲此可仙去時方打麥全家飲之)
(一時輕舉空中聞丨丨丨)燕雀聲(徐幹詩顧瞻空寂寂唯聞丨丨丨范成大詩宿雨松篁色新晴丨丨丨又温庭筠詩雀聲)
(花外暝客思柳邊春)𢷬衣聲(江總宛轉歌不怨前階促織鳴偏愁别路丨丨丨張說詩人隨秋月落韻入丨丨丨王昌齡詩)
(長信宮中秋月明昭陽殿下丨丨丨李白詩長安一片月萬戶丨丨丨)斷續聲(唐太宗詩古木參差影寒猿丨丨丨林寬)
(詩牖暗參差影階寒丨丨丨)鸞鳳聲(孟浩然詩不遇鍾期聽誰知丨丨丨又李白詩嘗聞秦帝女傳得鳳凰聲又李商隐)
(贈韓冬郎詩桐花萬里丹山路雛鳳清于老鳳聲又叚成式嘲飛卿詩不煩射雉先張翳自有琴中威鳳聲)萬歲聲(楊巨)
(源詩三朝氣早迎恩澤丨丨丨長繞冕旒陳陶詩近臣誰獻登封草五嶽齊呼丨丨丨)竹鷄聲(元稹詩猿吟蘆管調羌笛)
(丨丨丨)
增同聲(易丨丨相應同氣相求漢書賈誼傳夫胡粤之人生而丨丨耆欲不異洛陽伽藍記荆州秀才張裴嘗為五言有清)
(拔之句云異林花共色别樹鳥丨丨臨淮王彧以蛟龍錦賜之陳琳檄文一夫奮臂九州丨丨陸機樂府良會罄美服對酒晏丨丨)
管聲(詩鞉鼓淵淵嘒嘒丨丨陳後主折楊柳樂府入樓含粉色依風雜丨丨盧思道詩虹橋别有羊車路竹殿遙聞鳳丨丨)
磬聲(詩既和且平依我丨丨禮記君子聽丨丨則思死封疆之臣皇甫曾詩寂寂然燈火相思丨一丨司空圖詩丨丨花外遠)
(人影塔前孤)厥聲(詩實覃實訏丨丨載路又於赫湯孫穆穆丨丨文心雕龍隔代相望能徵丨丨)鸞聲(詩其旂筏筏丨)
(丨&KR3133;&KR0938;大戴禮居則習禮文行則鳴佩玉升車則聞和丨之丨庾信詩輪重對月滿鐸韻擬丨丨)穫聲(詩穫之挃挃傳挃挃)
(丨丨也)别聲(禮記人者天地之心也五行之端也食味丨丨被色而生者也梁元帝飛來雙白鶴詩逐舞隨疎節聞琴應丨)
(丨)審聲(禮記丨丨以知音審音以知樂)成聲(禮記子張既除喪而見予之琴和之而和彈之而丨丨人物志氣合丨丨)
(聲應律呂)幾聲(禮記御瞽丨丨之上下)玉聲(禮記既服習容觀丨丨乃出拾遺記翔風妙别丨丨善觀金色言西方北)
(方丨丨沉重而性温潤佩服者益人性靈東方南方丨丨輕潔而性清凉佩服者利人精神欲有所召不呼姓名丨丨輕居前金色)
(豔居後文心雕龍吟咏之間吐納珠丨之丨眉睫之前卷舒風雲之色王禹偁竹樓記夏宜急雨有瀑布聲冬宜密雪有碎丨丨韓)
(維詩梅寒未放黃金蘂冰綻初流碧丨丨)怡聲(禮記及所下氣丨丨問衣燠寒疾痛苛癢而敬抑搔之權德輿碑文入有丨丨)
(出有修政)繼聲(禮記善歌者使人丨其丨善教者使人繼其志)石聲(禮記丨丨磬磬以立辨夢溪筆談丨丨温潤失之則)
(輕)絲聲(禮記丨丨哀哀以立廉廉以立志君子聽琴瑟之聲則思志義之臣夢溪筆談丨丨纖微失之則細又陸璣詩疏莎)
(雞一名絡緯振羽作聲札札不正其聲如紡丨之丨)形聲(周禮地官六書疏書有六體丨丨實多若江河之𩔖左丨右丨鳩鴿)
(之𩔖右丨左丨文心雕龍多賦京苑假借丨丨)鈞聲(左傳析公曰楚師輕窕易震蕩也若多鼓丨丨以夜軍之楚師必遁)夏
聲(左傳吴公子札來聘請觀於周樂為之歌秦曰此之謂丨丨夫能夏則大大之至也其周之舊乎注丨丨諸夏之聲)馬聲
(左傳邢伯告中行伯曰有班丨之丨齊師其遁李商隐柳詩巴雷隐隐千山外更作章臺走丨丨温庭筠詩丨丨特特荆門道蠻水)
(揚光色如草)神聲(左傳有神降于莘注有丨丨以接人莘虢地又温庭筠詩新年春雨晴處處賽丨丨)宮聲(公羊傳注)
(聞丨丨則使人温雅而廣大聞商聲則使人方正而好義聞角聲則使人惻隐而好仁聞徵聲則使人整齊而好禮聞羽聲則使人)
(樂飬而好施五經通義聞丨丨無不和雅而和之)商聲(見上五經析疑聞商音無不斷割而亡事也長笛賦君明所加孔後)
(出是謂丨丨五音畢羅隠詩語繼盤㿻抛俗格氣兼河岳𢃄丨丨歐陽修秋聲賦丨丨主西方之音夷則為七月之律)角聲
(見上又耿湋詩塞鴻過盡殘陽裏樓上嗚嗚暮丨丨陸游詩丨丨喚覺東歸夢十里平湖一草堂又十六國春秋後趙錄并州刺史)
(司馬騰執勒賣與荏平人師懽為奴每夜於野聞鼓丨之丨異苑凉州西有沙山時聞有鼓丨丨章孝標詩江寒魚動槍旗影山曉)
(雲和鼓丨丨)中聲(周語古之神瞽考丨丨而量之以制注丨和之丨五經異義先王之節有五節遲速本末丨丨以降五降)
(之後不容彈夢溪筆談宮生徵徵生商商生羽羽生角故商為丨丨律吕新書黃鐘九寸之可信者稽數而一陽立泝理而一元存)
(律氣而丨丨出有可據也樂書八音本於土以中央無正律而丨丨出焉又樂以丨丨為本而倡和清濁迭相為經顧况詩五星含)
(上德萬姓徹丨丨)修聲(晉語侏儒扶盧矇瞍丨丨長笛賦工人巧士肄業丨丨)密聲(晉語襲侵丨丨為暫事也)明
聲(晉語丨丨之猶恐其不聞也)逸聲(楚語口不貪嘉味耳不樂丨丨)仁聲(孟子仁言不如丨丨之入人深也又洞簫)
(賦其丨丨則若凱風披拂容與而施惠)射聲(漢書百官表丨丨校尉掌待詔丨丨士錢起詩腰佩雕弓漢丨丨東歸銜命見)
(雙旌令狐楚少年行等閒飛鞚秋原上獨向寒雲試丨丨)四聲(漢書律歴志宫中也居中央暢四方唱始施生為丨丨綱也又)
(梁書沈約傳約撰丨丨譜高祖雅不好焉嘗問周捨曰何謂丨丨捨曰天子聖哲是也唐書權德輿傳德輿生三歲知變丨丨又東)
(坡志林舊傳陽關三疊及在黃州得樂天詩云相逢且莫推辭醉聽唱陽關第丨丨)象聲(漢書藝文志周官保氏掌飬國子教)
(之六書謂象形象事象意丨丨轉注假借)傳聲(漢書叔孫通傳注丨丨而唱警梁元帝詩丨丨入鐘磬餘囀雜箜&KR0585;劉孝綽詩)
(幽蘭暫罷曲積雪更丨丨)蛙聲(漢書王莽傳𬗋色丨丨餘分閏位章孝標詩田家無五行水旱卜丨丨)政聲(後漢書杜)
(根傳根位至巴郡太守丨甚有丨)考聲(後漢書律歷志截管為律吹以丨丨)綜聲(後漢書蔡邕傳伯翳丨丨於鳥語)
虛聲(後漢書黃瓊傳俗論皆言處士純盗丨丨姚崇詩川鳬連倒影岩鳥應丨丨)齊聲(後漢書孔融傳與平原陶丘洪)
(陳留邊讓丨丨稱任昉齊文宣王行状沛獻訪對於雲臺東平丨丨于楊史觀舞賦同肢駢奏合體丨丨)尋聲(魏志夏侯泰初)
(傳泰初上司馬宣王書曰當宜改之時留殷勤之心令𤼵之日下之應也猶響丨丨耳陸機辨亡論豪彦丨丨而響臻志士希光而)
(景騖白居易琵琶行丨丨暗問彈者誰琵琶聲停欲語遲)鈴聲(吳志甘寧傳寧少有氣力好游俠挾持弓弩負眊帶鈴民聞丨)
(丨即知是寧職官分紀唐李德裕云翰林院有懸鈴引之以代傳呼予為學士時河北用兵一夜丨有丨視之則無人後往往如此)
(潜俟于下終無所覩其鳴皆應用兵處緩急亦如之)温聲(晉書温羡傳鑒績克宣丨丨載穆)騰聲(宋書謝靈運傳爰逮)
(宋氏顔謝丨丨范榮殘雪賦謝惠連遒文擅名藻思丨丨)浮聲(宋書謝靈運傳若前有丨丨則後湏切響)延聲(宋書顧愷)
(之傳不矯俗以丨丨不依世以期榮)禎聲(齊書王融傳世祖欲北伐融上疏曰會弁星離玉帛雲聚集三燭於蘭席聆萬歲之)
(丨丨豈不盛哉)雙聲(南史謝莊傳王玄謨問謝莊何者為丨丨何者為疊韻荅曰互護為丨丨磝碻為疊韻文心雕龍丨丨隔)
(字而每舛疊韻雜句而必暌洛陽伽藍記隴西李元謙能丨丨語常經郭文遠宅問曰是誰宅第婢春風曰郭冠軍家元謙曰此婢)
(丨丨春風曰儜奴慢罵白居易詩丨丨聯律句八面數宫碁)竒聲(南史呂僧珍傳僧珍居廣陵家甚寒微童兒時從師學有)
(相工歴觀諸生指僧珍曰此兒有丨丨封侯相也傅子郝素善彈筝雖伯牙妙手吴姬丨丨何以加之伏滔蔡邕長笛賦序邕宿於)
(柯亭之舘以竹為椽仰而眄之曰良竹也取以為笛丨丨獨絶歴代傳之王勣游北山賦局逸步而湏時蓄丨丨而待旦)今聲
(梁書柳惲傳惲既善琴嘗以丨丨轉棄古法乃著清調論)蹕聲(梁書范雲傳永明末梁武卜居東郊之外雲亦築室相依梁武)
(每至雲所其妻嘗聞丨丨)徽聲(魏書李彪傳光茂寔於竹素播丨丨於金石)抗聲(魏書李義深傳從子幼廉為齊南青)
(州刺史祖孝徵求紫石英乃與二兩孝徵微有不平之言或以告幼廉幼廉丨丨曰李幼廉結髮從宦誓不曲意求人柳宗元荅問)
(竒謀高議左右丨丨)七聲(魏書樂志太樂令崖九龍言於太常卿祖瑩曰聲有丨丨調有七調以今七調合之七律起於黃鐘)
(終於中呂北史鄭譯傳譯以周代丨丨廢缺自大隋受命禮樂宜新更修七始之義名曰樂府聲調凡八篇)擅聲(北齊書陽)
(休之傳休之弱冠丨丨為後來之秀文心雕龍琳瑀以符檄丨丨徐幹以賦論標美)受聲(隋書音樂志梁武帝制定禮樂又立)
(為四器名之為通通丨丨廣九寸宣聲長九尺臨岳高一寸二分每通皆施三絃)月聲(北史臨淮王譚傳永安末莊帝命譚)
(孫孚監樂器儀注孚依十二月為十二宮各凖辰次當位懸設丨丨既備隨用擊奏)繁聲(唐書五行志天寳後詩人多為流寓)
(之思及其曲遍丨丨謂之入破)武聲(唐書楊收傳有安涚善琴收問五絃外其二云何涚曰世謂周文武二王所加者收曰能)
(為文王操乎涚即以黃鐘為宮而奏之以少商應大絃收曰止如子言少商武絃也且文世安得丨丨乎涚大驚王褒洞簫賦故其)
(丨丨則若雷霆輘輷佚豫以沸渭)送聲(唐書禮樂志太常丞呂才上言琴操曲弄皆合於歌今以御雪詩為白雪歌古今奏)
(正曲復有丨丨君唱臣和之義以羣臣所和詩十六韻為丨丨十六節)求聲(唐書禮樂志丨丨者以律而造律者以黍)文
聲(宋史孔文仲傳文仲與弟武仲平仲皆以丨丨起江西時號三孔貢師泰詩丨丨久許江西盛詩律因歸海外工陳孚詩四海)
(丨丨重泰山十年忠讜侍龍顔)遺聲(宋史樂志二南國風詩譜朱熹曰唐開元鄉飲酒禮乃有十二篇之目此譜相傳即開元)
(丨丨也繁欽與魏文帝牋丨丨抑揚不可勝窮潘岳詩齊都無丨丨桐鄉有餘謠)視聲(汲冡周書以其前觀其後以其隐觀)
(其顯以其小占其大此之謂丨丨)容聲(莊子若夫人者目擊而道存矣亦不可以丨丨矣)化聲(莊子丨丨之相待若)
(其不相待和之以天倪因之以曼衍)常聲(莊子行流散徙不主丨丨白居易詩自覺絃指下不是尋丨丨)木聲(莊子丨丨)
(與人聲犁然有當于人之心夢溪筆談丨丨無餘失之則短東坡志林世所以貴孫枝者貴其實也實故絲中有丨丨)曼聲
(列子秦青曰昔韓娥為丨丨長歌西京雜記東方生丨丨長嘯輒塵落瓦飛文心雕龍延年以丨丨協律朱异以騷體製歌王灣詩)
(曉怨凝繁手春嬌入丨丨)逃聲(列子伯牙善鼓琴鍾子期善聽曲每奏子期輒窮其趣伯牙乃舍琴而歎曰善哉子之聽夫志)
(想象猶吾心也吾於何丨丨哉)生聲(列子黃帝書曰形動不生形而生影聲動不丨丨而生響)夸聲(晏子恥人以言而丨)
(其丨不義)綦聲(荀子夫人之慎目欲綦色耳欲丨丨)聞聲(鬼谷子遥丨丨而相思李商隐詩對影丨丨已可憐)揜聲
(春秋繁露休形無見影丨丨亡出響)善聲(鹽鐵論丨丨而不知轉未可謂能歌也)銅聲(水經注舜廟在承水之陰東合)
(略塘相傳此塘中有銅神今猶時聞丨丨於水水輙變渌作銅腥李華無畏三藏碑或牾舉刀三斫支體無所傷破者唯聞丨丨李)
(賀馬詩向前敲瘦骨猶自帶丨丨)孝聲(水經注東陽顔烏以淳孝著有羣烏銜鼓集顔烏所居之村烏口皆傷一境以為顔)
(烏至孝故致慈烏欲令丨丨遠聞)雅聲(風俗通夫以正丨之丨動感正意故善心動邪惡禁高唐賦紬大絃而丨丨流李嶠)
(詩儀鳳諧清曲廻鸞應丨丨)珮聲(西京雜記昭陽殿織珠為簾風至則鳴如珩丨之丨西征賦想丨丨之遺響若鏗鏘之在)
(耳韓愈詩金爐香動螭頭暗玉丨丨來雉尾高)僄聲(潜夫論望塵丨丨)爆聲(搜神記吴人有燒桐以爨者蔡邕聞其丨)
(丨曰此良桐也因請之以為琴因名焦尾有殊聲焉)屐聲(世說庾太尉在武昌秋夜氣佳景清佐吏殷浩王胡之之徒登南樓)
(理詠音調始遒聞函道中丨丨甚厲庾公俄而步來諸賢欲起避之公徐云諸君少住老子於此處興復不淺陸游詩門前月淡有)
(檐影墻外泥乾無丨丨)異聲(世說蔡中郎告吴人曰吾昔嘗經會稽高遷亭見屋椽竹東間第十六可以為笛取用果有丨)
(丨)寝聲(文心雕龍自風雅丨丨莫或抽緒竒文鬱起其離騷哉)負聲(文心雕龍豐藻克贍風骨不飛則振采失鮮丨)
(丨無力)瓌聲(文心雕龍詭勢丨丨模山範水)殊聲(文心雕龍丨丨而合響異翮而同飛西京賦衆形丨丨不可勝論)
詩聲(文心雕龍樂辭曰詩丨丨曰歌白居易詩郡民猶認得司馬咏丨丨)附聲(文心雕龍寫氣圖貌既隨物以宛轉屬采)
(丨丨亦與心而徘徊)鬻聲(文心雕龍諸子之徒心非欎陶苟馳夸飾丨丨釣世此為文而造情也)𣗳聲(文心雕龍勵德)
(丨丨又叚成式詩風帶巢愁拗丨丨老僧相引入雲行)任聲(文心雕龍褒貶丨丨抑揚過實嵇康聲無哀樂論季子在魯採)
(詩觀禮以别風雅豈徒丨丨以决臧否哉)威聲(文心雕龍震雷始于曜電出師先乎丨丨庾信文遠慕丨丨遥承風化張鼎霹)
(靂賦丨丨奮擊于霄漢逸響振動于羣國)餘聲(文心雕龍韻氣一定故丨丨易遣劉禹錫詩殘霞無變色游雁有丨丨管雄甫)
(詩樂中如舊曲天際轉丨丨)蟲聲(文心雕龍一葉且或迎意丨丨有足引心人物志采丨丨之善音贊愚人之偶得歐陽修)
(秋聲賦但聞四壁丨丨唧唧如助余之歎息楊時春日詩坐對庭陰人閴寂時聞蛛網挂丨丨)循聲(文心雕龍論山水則丨丨)
(而得貌言節候則披文而見時)筝聲(任昉述異記安定隴西道其谷有彈丨之丨行人過聞之謂之彈筝谷)鏡聲(隋唐)
(嘉話蘇威有鏡日蝕既鏡昏黑無所見日蝕半鏡亦半昏櫃内有聲尋之乃丨丨也後威敗不知所在)篪聲(北堂書鈔齊書)
(世祖於南康郡作樂有絲無管空中聞有丨丨調節相應按爾雅大塤謂之&KR1127;注大者如鵝子小如雞子皆六孔與丨丨相諧故曰)
(塤篪相應)好聲(通典魏時有宋容華者清徹丨丨當時稱妙陶潜停雲詩歛翮間止丨丨相和楊巨源觀打毬詩入門百拜瞻)
(雄勢動地三軍唱丨丨李商隐雜記滎陽鄭璠自象江得怪石六一色紺冰而理平漫彈之丨丨)吴聲(通典梁内人王金珠)
(善歌丨丨西曲又製江南歌當時妙絶今斯宣達選樂府少年好手進内習學次有韓法秀又能妙歌丨丨讀曲古今獨絶陸游詩)
(為君擁鼻作丨丨)棋聲(雲仙雜志元頥本丨枰丨與律呂相應蓋用響玉為盤非有異術也司空圖詩丨丨花院静幡影石)
(壇高)遲聲(唐詩紀事上命李龜年持金花箋賜李白為清平樂詞三章梨園子弟撫絲竹李龜年歌之上親調玉笛以倚曲每)
(曲遍將換則丨其丨以媚之)鶴聲(聽聲考詳篇丨丨宜學仙雉聲宜習武烏聲宜習毉鴈聲宜習卜筮鵲聲宜習工巧梟聲)
(宜習符呪到溉詠琴詩離泣已將墜無勞别丨丨張籍詩花下紅泉色雲西乳丨丨)雉聲(見上)鵲聲(見上劉因詩怪見溪)
(童出門望丨丨先我到山家盧琦詩庭𣗳雪初晴雙雙鳴丨丨)全聲(路史以聲名氣以律定歷取八方之丨丨而寓之八方之)
(全器)觀聲(路史高辛紀鼓奏以丨丨歌奏以觀龢舞奏以觀禮)篙聲(東坡别集將至曲江船上灘欹側撑篙者百指丨丨)
(石聲犖然四顧皆濤瀨士無人色而吾作字不少衰蘇軾江西詩舟行十里磨九瀧丨丨犖确相舂撞)犯聲(夢溪筆談鄭譯)
(始為八十四調競為新聲自後又有丨丨側聲正煞寄煞偏字傍字雙字半字之法從變之聲無復條理矣樂纂唐明皇時樂人孫)
(處秀善吹笛好作丨丨樂)從聲(夢溪筆談五音宫商角為丨丨徵羽為變聲從謂律從律呂從呂變謂以律從呂以呂從律)
君聲(夢溪筆談宮聲以配君臣民有定不可相踰變聲以為事物則或遇丨丨無嫌)變聲(見上陶潜與子疏見𣗳木交蔭)
(時鳥丨丨亦復歡然有喜)本聲(夢溪筆談十二律者律之丨丨而四有應聲也丨丨重大為君父應聲輕清為臣子故其四聲)
(曰清聲或曰子聲也)應聲(見上)子聲(見上小學紺珠朱文公曰半律通典謂之丨丨後人失之惟存四律有四清聲即半)
(聲也)半聲(見上)清聲(見上又揚雄賦聽素女之丨丨兮觀宓妃之妙曲張衡觀舞賦抗修袖以翳面展丨丨而長歌楊衡)
(詩大方聞正位樂府動丨丨)土聲(夢溪筆談丨丨函胡失之則下李嶠詩舜日諧鼗響堯年韻丨丨)革聲(夢溪筆談)
(丨丨隆大失之則洪匏聲叢雜失之則長)匏聲(見上)錫聲(誠齋雜記舒州潜山最竒山麓尤勝誌公與白鶴道人皆欲之)
(武帝俾各以物識其地得者居之道人云某以鶴止處為記誌公云某以卓錫處為記鶴先飛去至麓將止忽聞空中有丨丨誌公)
(之錫遂卓於山麓而鶴驚止他所)俊聲(彦周詩話黃嗣徽少年時讀書有丨丨)扇聲(談苑僧惠崇詩丨丨猶泛暑井)
(氣忽生秋朱慶餘詩石水生茶味松風减丨丨)取聲(湘山野錄太宗酷愛宮詞中十小調子乃隋賀若弼所撰其聲與意及用)
(指丨丨之法古今無能加者)興聲(高唐賦奔揚踊而相擊兮雲丨丨之霈霈)松聲(高唐賦不見其底虛聞丨丨鄭巢詩)
(寒潮添井味遠漏帶丨丨陸游詩幽居無一事枕臂聽丨丨)墀聲(神女賦動霧縠以徐步兮拂丨丨之珊珊)波聲(東方)
(朔七諫觀天火之炎煬兮聽大壑之丨丨李賀詩石澗凍丨丨雞呌清寒晨王起黿鼉為梁賦擘丨有丨異状可驚皮日休詩我愛)
(君家自洞庭衝灣𤼵岸夜丨丨)讙聲(上林賦魚鼈丨丨萬物衆夥韓愈詩𤼵難得巧意氣麤丨丨四合壮士呼)固聲(揚雄)
(解嘲欲談者卷舌而丨丨)工聲(揚雄解難美味期于合口丨丨調于比耳)駍聲(羽獵賦應丨丨擊流光注丨然有丨也)
含聲(揚雄荅劉歆書舉者懷赧而低眉任者丨丨而冤舌舒頔詩明月出山雲弄影清風吹水𣗳丨丨)隨聲(劉歆遺太)
(常博士書雷同相從丨丨是非雍陶詩戴鈴健鶻丨丨下撼珮驕驄弄影行)軼聲(班固典引光揚大漢丨丨前代)激聲
(荅賓戲齊甯丨丨於康衢漢良受書于邳垠又詩憂心摧折裂晨風揚丨丨)颺聲(幽通賦颻凱風而蟬蜕兮雄朔野以丨丨)
藏聲(張衡七辨丨丨隐景剗迹窮居陶潜賦山嶷嶷而懷影川汪汪而丨丨)義聲(東京賦昭仁惠於崇賢抗丨丨於金)
(商又魏文帝周成漢昭論目厭威容之美耳飽仁丨之丨)美聲(西京賦妖蠱豔夫夏姬丨丨暢于虞氏)璜聲(張衡賦昭)
(綵藻以琱琢兮丨丨遶而彌長)妙聲(洞簫賦其丨丨則清淨厭㥷順叙卑達若孝子之事父也注㥷深邃也音翳達滑也音替)
(劉禎詩清歌製丨丨萬舞在中堂思舊賦聽鳴笛之慷慨兮丨丨絶而復尋嘯賦𤼵丨丨於丹唇激哀音於皓齒范成大詩擘牋沫)
(墨乏竒句擫笛當筵慚丨丨)吞聲(長笛賦綿駒丨丨伯牙毁絃鮑照詩丨丨躑躅不敢言)洪聲(蔡邕碑文丨丨遠布)
(華夏同稱)懿聲(蔡邕碑文爰銘爰贊式昭丨丨)嘉聲(蔡邕碑文望形表而景附聆丨丨而響和)知聲(魏文帝荅繁欽)
(書吾練色丨丨雅應此選)芳聲(魏文帝荅繁欽書丨丨清激逸足横集鸚鵡賦羡丨丨之遠暢偉靈表之可嘉)德聲(曹植)
(詩君子在末位不能歌丨丨張華勵志詩勉爾含弘以隆丨丨顔延之文丨丨令氣愈上每高)引聲(繁欽與魏文帝牋都尉薛)
(訪車子年始十四喉囀丨丨與笳同音白上呈見果如其言白居易詩翔鸞舞了却收翅唳鶴曲終長丨丨蘇頌詩起草才多封卷)
(速把麻人衆丨丨長)創聲(嘯賦因形丨丨隨事造曲)遣聲(文賦譬猶舞者赴節以投袂歌者應絃以丨丨)筑聲(西征)
(賦丨丨厲而高奮狙潜鉛以脱臏)機聲(射雉賦倒禽紛以迸落丨丨振而未巳)萬聲(郭璞江賦千𩔖丨丨自相喧聒)
急聲(謝靈運長溪賦飛丨丨之瑟汩散輕文之漣羅白居易詩丨丨圓轉促不斷轢轢轔轔似珠貫)採聲(謝靈運曇隆法)
(師誄丨丨知律拔茅觀彙)連聲(舞鶴賦長揚緩騖竝翼丨丨)昔聲(鮑照詩潁隂騰前藻淮陽流丨丨)嚶聲(王融)
(曲水詩序雜夭采于柔荑亂丨丨于緜羽)翻聲(王融桐賦縱楚宮而留稱籍溜館以丨丨)梵聲(梁武帝詩繚繞聞天樂周)
(流揚丨丨王維詩嫩草承趺坐長松響丨丨錢起詩水月通禪觀魚龍聽丨丨)上聲(梁武帝丨丨歌名歌非下里含笑作丨丨)
(又白紵辭丨丨急調中心飛又庾肩吾詩頓履隨疎節低鬟逐丨丨)吐聲(梁昭明太子劉顯誌銘繁弱挺質空桑丨丨分器見)
(重播樂傳名)辨聲(梁簡文帝勸醫論察色丨丨其功甚祕楊炯少姨廟碑文后䕫典其教制氏丨其丨)軟聲(梁簡文帝)
(詩密態隨流臉嬌歌逐丨丨元稹詩殷勤為報長安柳莫惜枝條動丨丨)朝聲(梁簡文帝賦得隴坻雁初飛詩隴狹丨丨聚風)
(急暮行稀李嶠詩白雉振丨丨飛來表太平)猿聲(梁元帝詩寒夜丨丨徹遊子淚沾裳徐嶷詩白雲連鳥道青壁逓丨丨王)
(維詩明到衡山與洞庭若為秋月聽丨丨)釧聲(劉孝綽詩帷開見叙影簾動聞丨丨)沸聲(劉峻辨命論楚師屠漢卒睢河)
(鯁其流秦人坑趙士丨丨若雷震王珪九曲池詩儀鳳終沈影鳴蛙祇丨丨)馳聲(辨命論竝丨丨於天地元&KR1027;詩病僮更借)
(去羸馬共丨丨)村聲(江總詠蟬詩丨丨如易得尋忽却難知)議聲(高允文丨丨流布不可追掩)摽聲(魏收加齊)
(王九錫冊文丨丨示迹典禮宜宣)晚聲(盧思道聽鳴蟬篇長風送丨丨清露共朝食陳與義雨詩青春望中色白澗丨來丨)
(楊萬里詩江𣗳深春色村雞薄丨丨)分聲(唐太宗詩拂林花亂影響谷鳥丨丨方干詩衆山寒叠翠兩𣲖綠丨丨)漏聲
(唐高宗詩路曲廻輪影巖虛傳丨丨郎士元詩歛履入寒竹安禪過丨丨章孝標詩夢覺幽泉滴應疑禁丨丨)鴻聲(楊師道彈)
(琴詩變作離丨丨還入思歸引韓愈詩高拱禪丨丨若啜一杯水羅隐詩尚書磧冷丨丨晚僕射陂寒𣗳影秋)調聲(楊希道詩)
(齊娥初𤼵弄趙女正丨丨)障聲(李百藥詩未能令掩笑何處欲丨丨又面花不隔笑歌扇不丨丨)駢聲(王勃七夕賦方)
(絶元凱而高視豈與梁楚而丨丨)賞聲(駱賓王上司列太常伯啟雕其樸嶧陽有半死之桐丨其丨柯亭無永枯之竹)惠
聲(韋承慶啟丨丨溢于遠近仁風翔于内外)真聲(劉希夷詩絳唇吸靈氣玉指調丨丨)龍聲(李嶠詩羌笛寫丨丨長吟)
(入夏清)孫聲(李嶠詩祭天封漢嶺擲地警丨丨)笛聲(盧藏用詩無復平原賦空餘隣丨丨白居易楊柳枝詞盤條剝)
(作銀環樣卷葉吹為玉丨丨崔道融江夕詩蛟龍化為人半夜吹丨丨于石小山洞詩鐵丨一丨山石裂老松驚落半巖花)經
聲(劉眘虛詩松色空照水丨丨時有人楊衡詩曙色海邊月丨丨松下僧馬戴詩來往白雲知歲久滿山猿鳥會丨丨)樵聲
(儲光羲詩久之風榛寂遠聞丨丨至郭祥正詩帆影隨潮上丨丨隔岸聞劉子翬詩不見雲山路時聞丨斧丨)瀨聲(裴廸欒家)
(瀨詩丨丨喧極浦沿涉向南津)徵聲(孟浩然詩十里届賓館丨丨匝妓筵)停聲(孟浩然詩當杯已入手歌妓莫丨丨)寒
聲(李白詩北風吹海雁南渡落丨丨劉長卿詩千家同霽色一雁報丨丨)春聲(李白詩春風卷入碧雲去千門萬戶皆丨)
(丨杜甫詩蟻浮仍臘味鷗泛已丨丨范成大望海亭賦淙萬壑之丨丨寫千巖之秋光)江聲(杜甫詩入簾殘月影高枕遠丨)
(丨馬戴詩虹霓侵棧道雨雪雜丨丨朱子詩春到寒汀百草生馬蹄香動楚丨丨注馬蹄香即杜蘅也)蜂聲(杜甫詩草芽既)
(青出丨丨亦暖遊元好問詩已怕宿妝添蝶粉更堪暖蕊閙丨丨)林聲(蕭穎士詩丨丨寒動葉水氣曙連雲)琴聲(劉長)
(卿詩月色滿軒白丨丨宜夜闌韋應物詩雨餘逢月色風静得丨丨張詠詩燈静苦嫌論劍略簟凉頻喜轉丨丨)佳聲(錢起)
(詩黎人思坐嘯知子𣗳丨丨)雪聲(錢起詩幾處秋江水皆添白丨丨張喬詩鶴動池臺影僧禪雨丨丨杜牧詩竹門風過還)
(惆悵疑是松窗丨打丨陳師道詩去帆風力滿來雁丨丨先)令聲(權德輿碑文有倬平陽丨丨章章)橋聲(劉禹錫詩)
(前旌轉谷口後騎踏丨丨蘇軾雪中過淮詩丨丨春市散塔影暮淮平)古聲(韓愈詩丨丨久埋滅無由見真濫白居易廢琴)
(詩絲桐合為琴終有太丨丨)豔聲(韓愈詠鶯詩春風紅𣗳驚眠處似妬歌童作丨丨)詠聲(歐陽詹律和聲賦丨丨周)
(兮律聲遍人心厚兮國風變)凡聲(白居易詩蓮開有佳色鶴唳無丨丨方干詩野花多異色幽鳥少丨丨)緩聲(白居)
(易詩丨丨展引長有條有條直直如筆描)授聲(白居易詩指點之下師丨丨含嚼之間天與氣)休聲(吕令問金莖賦騰丨)
(丨馳茂實)戰聲(元稹詩邊塞寝烽堠關河無丨丨)灘聲(元稹詩稻花秋雨氣江石夜丨丨劉滄詩高柳斷煙侵嶽影古)
(隄斜日背丨丨吴融詩十二闌干壓錦城半空人語落丨丨)曉聲(李賀官街鼓詞丨丨隆隆催轉日暮聲隆隆呼月出)泉
聲(張祜詩丨丨到池盡山色上樓多曹鄴詩開時微月上碾處亂丨丨)喜聲(姚合詩最好林間鵲今朝足丨丨楊萬里詩一)
(番雨過來幽徑無數飛禽有丨丨)嘶聲(鄭蕡詩酒亭流去跡吴坂夜丨丨釋法振詩歸風白馬引丨丨落日猶看楚興情)
吟聲(温庭筠詩書迹臨湯鼎丨丨接舜絃)偷聲(温庭筠詩柳占三春色鶯丨百鳥丨)澗聲(温庭筠詩靄盡無林色喧)
(餘有丨丨)篷聲(温庭筠詩燈影秋江寺丨丨夜雨船王禹偁詩丨丨潑火雨柳色禁煙村)槳聲(温庭筠詩軋軋搖丨丨移)
(舟入茭葉)潮聲(李羣玉詩長空横海色斷岸落丨丨范成大詩丨丨不平江風急蒼梧冥茫九山立)溪聲(趙嘏詩𣗳色老)
(依官舍晚丨丨凉傍客衣秋張耒詩落落疎簾邀月影嘈嘈虛枕納丨丨傳燈錄丨丨便是廣長舌山色無非清淨身)鶯聲
(劉得仁詩御林聞有早丨丨玉檻春香九陌晴陸游詩每帶餘酲蹋花影又和殘夢聽丨丨)濤聲(皮日休詩脚底龍蛇氣頭)
(上波丨丨陳孚衡州詩海雁飛回秋渚野江豚吹老夜丨丨張雨畫雲山歌雲晶晶兮花冥冥萬壑盡送洪丨丨)殘聲(陸龜)
(蒙詩各漾蓮船逗村去笠檐蓑袂有丨丨韋莊詩蜂簇野花吟細韻蟬移高柳送丨丨)鷗聲(司空圖詩村沙平見水深巷有)
(丨丨)細聲(徐鉉詩藥圃分輕綠松窗起丨丨)艣聲(徐鉉詩人行沙上見日影舟過江中聞丨丨張蠙詩夜蚌侵燈影春)
(禽雜丨丨劉子翬宮亭湖詩柔丨丨中知禹烈愧無椽筆畫孱顔)察聲(歐陽修書梅聖俞稿後凡樂達天地之和而與人之)
(氣相接故其疾徐奮動可以感於心懽欣惻愴可以丨於丨)南聲(蘇軾石鐘山記唐李渤得雙石於潭上扣而聆之丨丨函)
(胡北音清越枹止響騰餘韻徐歇)㪇聲(蘇軾書文選後嵇中散琴賦云間遼故音癉絃長故徽鳴所謂癉者猶今俗云丨丨)
(也兩手之間遠則有㪇故云間遼則音癉徽鳴者今之所謂泛聲也絃虛而不按乃可泛故云絃長則徽鳴也)泛聲(見上)棹
聲(陳師道詩穿林出去鳥舉丨有來丨)市聲(范成大詩丨丨蕭條衙鼓静惟有叱灘喧萬雷又楊萬里詩滕閣孤臺非不好)
(祇緣猶帶丨朝丨)簷聲(范成大詩小雨蕭寒破曉晴疎疎密密滴丨丨)碓聲(陸游詩荒堤經雨多牛跡村舍無人有丨)
(丨)鞭聲(陸游詩何時夜出五原塞不聞人語聞丨丨)梭聲(陸游詩小婦梳髻高一尺丨丨札札當戶織)廉聲
(朱子詩簿領不嫌春筍束丨丨要比玉壺清)直聲(戴復古詩諸老多慙德斯人有丨丨)榜聲(貢師泰吴中曲丨丨催曉)
(渡江心驀聽吴娃舊時曲)
㭬杙聲(詩㭬之丁丁傳丁丁丨丨丨也)響應聲(漢書董仲舒傳善惡之相從如景丨之丨形丨也曹植詩神高而聽)
(卑報若丨丨丨)管絃聲(漢書董仲舒傳王道雖微而丨丨之丨未衰蘇頲詩正覩人間朝市樂忽聞天上丨丨丨又陶潜詩)
(但識琴中趣何勞絃上聲白居易詩序𤼵矢中的兼聽絃聲又詩頼是心無惆悵事不然争柰子絃聲)綷縩聲(漢書外戚)
(傳班偼伃退居長信宫自傷賦曰感帷裳兮𤼵紅羅紛丨丨兮紈素丨注綷縩衣聲也)丙魏聲(漢書丙吉魏相傳贊孝宣)
(中興丨丨有丨)檀車聲(後漢書劉陶傳陶游太學上疏曰陛下年隆德茂中天稱號目不視鳴條之事耳不聞丨丨之丨)
火烈聲(後漢書蔡邕傳吴人有焼桐以爨者邕聞丨丨之丨知其良木因請裁為琴其尾猶焦故名焦尾琴焉又杜甫詩瓦)
(卜傳神女畬田費火聲)牛鐸聲(晉書荀勖傳初勖于路逢趙賈人丨丨識其丨及掌樂音韻未調曰得趙之牛鐸則諧矣)
(遂下郡縣悉送牛鐸果得諧者)出塞聲(晉書劉波傳子疇避亂塢壁賈胡百數欲害之疇無懼色援笳而吹之為丨丨入塞)
(之丨陸游詩壮心未許全消盡醉聽檀槽丨丨丨)入塞聲(見上)杵臼聲(南史宋武帝紀帝伐荻新洲見大蛇長數)
(丈射之傷明日復至洲裏聞丨丨丨覘之見青衣童子數人搗藥問其故荅曰我王為劉寄奴所傷合散傅之帝曰王神何不殺之)
(對曰劉寄奴王者不死不可殺帝叱之皆散)霹靂聲(梁書曹景宗傳弦作丨丨丨箭如餓鴟呌朱子詩丨丨一丨雲似墨)
(山前山後雨飜盆)投籤聲(陳書文帝紀每鷄人伺漏傳更籤於殿中乃敕送者必丨丨於階上令锵然有丨云)講誦
聲(北史儒林傳高祖膺期纂歷京邑達乎四方皆啓黌校丨丨之丨道路不絶漢魏以來一時而已)錞于聲(周書斛斯)
(徵傳樂有錞于者近代絶無此器或自蜀得之皆莫之識徵見之曰此丨丨也以芒筒捋之其丨極振衆歎服)下武聲(隋書)
(音樂志丨丨之丨豈姬人之唱登歌之奏叶鮮卑之音)長樂聲(唐書儀衛志横吹部二十四曲六丨丨丨七五調聲)五
調聲(見上)琵琶聲(唐書漢中王傳漢中王瑀聞康崑崙奏琵琶曰丨聲多丨丨少白玉蟾琵琶行秋風吹破居士心丨)
(丨丨聲墮珠淚)機杼聲(宋史仁宗紀幸御莊觀刈麥聞民舍丨丨丨賜織婦茶帛)五管聲(六韜夫律管十二可以知)
(其敵金木水火土各以其勝攻也其法夜遣輕騎至敵人之壘去九百步外徧持律管當耳大呼驚之有聲應管角聲應管當以白)
(虎徵聲應管當以玄武商聲應管當以朱雀羽聲應管當以句陳丨丨丨盡不應者宫也當以青龍此五行之符佐勝之徵也)瓏
&KR0785;聲(揚雄法言丨丨其丨者其質玉乎)隆隆聲(論衡世名雷電為天怒丨丨之丨天怒之音)咳唾聲(水經)
(注益陽縣有關羽瀨南對甘寧故壘昔關羽屯軍水北孫權令魯肅甘寧拒之於是水寧謂肅曰羽聞吾丨丨之丨不敢渡也)啞
啞聲(世說支道林入東見王子猷兄弟還人問見諸王何如荅曰見一羣白頸烏但聞喚丨丨丨)和平聲(人物志有)
(丨丨之丨有清暢之聲有回衍之聲)清暢聲(見上)回衍聲(見上)隴上聲(洛陽伽藍記河間王琛有婢朝雲善)
(吹箎能為團扇歌丨丨丨)珊珊聲(鄴侯外傳泌每導引骨節丨丨有丨人謂之鏁子骨)方等聲(通典貞觀中有尚書)
(侯貴和妾名麗音善唱行天後改號方等女亦傳其伎方等卒後有郝三寳亦善歌行天諸女隔簾聽之𤼵聲便笑三寳怒女曰請)
(一聽之始𤼵一聲三寳便拜伏曰真丨丨丨也誠遠所不及)工冶聲(雲仙雜記光武皇后弟郭况家丨丨之丨不絶人謂)
(郭氏之室不雨而雷)撥儷聲(夢溪筆談廣陵散中有數聲他曲皆無如丨丨丨之𩔖是也)炎杖聲(夢溪筆談今杖)
(鼓譜中有丨丨丨)内裏聲(夢溪筆談善歌者能使聲中無字字中有聲字字融入聲中令轉換處無磊塊者此謂聲中無)
(字如宫聲字而曲合用商音則能轉宫為商歌之此字中有聲也謂之丨丨丨)天樂聲(周密乾淳起居注八月十五日太上)
(皇晚宴香遠堂奏清樂召小劉貴妃獨吹白玉笙霓裳中序是夜隔江西興聞丨丨之丨李遠陪新及第赴同年會詩今日杏園宴)
(當時丨丨丨田錫風筝歌鏗锵節奏急復緩空中一部丨丨丨)刺舟聲(五色線張志和為水戲鋪席水上獨坐飲酌嘯詠其)
(席來去如丨丨丨)惠音聲(登徒子好色賦寤春風兮𤼵鮮榮潔齋俟兮丨丨丨)振鷺聲(揚雄文丨丨之丨充庭鴻)
(鸞之黨漸階)雕龍聲(江淹賦賦有凌雲之稱辨有丨丨之丨)擊壤聲(謝靈運詩即是羲唐化獲我丨丨丨范成)
(大詩誰知細細青青草中有豐年丨丨丨)竹箭聲(謝靈運詩望爾志尚隆遠嗣丨丨丨)鳳雛聲(何遜詠娼婦詩羅帷)
(雀釵影寳瑟丨丨丨)繞梁聲(周弘正詩欲持照雕栱仍作丨丨丨羅隐詩敧枕正牽題柱思隔樓誰轉丨丨丨)别離
聲(庾信詩哀笳關塞曲嘶馬丨丨丨又歐陽修詩我亦且如常日醉莫教弦管作離聲)伯喈聲(賀徹為我彈鳴琴詩丨丨)
(丨未盡相如曲復新)萬籟聲(宋之問詩露裛千花氣泉和丨丨丨又吴澄詩人定籟聲寂天旋斗柄移)子夜聲(孟浩)
(然詩舞學平陽態歌翻丨丨丨黃庭堅南柯子詞詩有淵明語歌無丨丨丨)巫峽聲(王維詩莫作丨丨丨腸斷秋江客)
轆轤聲(王維詩城烏睥睨曉宫井丨丨丨張耒詩想見故園蔬甲好一畦春水丨丨丨)玉關聲(李白詩寒山秋浦月)
(腸斷丨丨丨)鴛鴦聲(鮑溶詩蓮花受露重如睡斜月起動丨丨丨)促織聲(皇甫曾詩林中雨散早涼生已有迎)
(秋丨丨丨)坐嘯聲(錢起詩定想褰帷政還聞丨丨丨又歐陽修寄許道人詩郡齋獨坐風生竹疑是孫登長嘯聲)紇那
聲(劉禹錫詩周郎一回顧聽唱丨丨丨)食葉聲(韓愈詩來聽蕭蕭丨丨丨歐陽修詩無譁戰士銜枚勇下筆春蠶丨丨丨)
(又孔平仲詩細雨仍兼落葉聲)欸乃聲(柳宗元漁翁詩烟銷日出不見人丨丨一丨山水渌)颼飀聲(孟郊題從叔述)
(靈巖山壁詩每將逍遥聽不厭丨丨丨)揭槍聲(王建詩同受艱難驃騎營半年中聽丨丨丨)嗚咽聲(元&KR1027;詩有)
(時遭孔穴變作丨丨丨白居易詩奔廹流不已唯作丨丨丨)碾茶聲(白居易詩病聞和藥氣渴聽丨丨丨又馬臻竹窗詩)
(侍立小童閒不動蕭蕭石鼎煮茶聲)打船聲(白居易詩愁見灘頭夜泊處風翻暗浪丨丨丨)玉軫聲(白居易詩花助)
(銀杯器松添丨丨丨)第一聲(白居易詩微月初三夜新蟬丨丨丨石召早行遇雪詩四顧無人跡雞鳴丨丨丨王安石詩去)
(年今日青松路憶似聞蟬丨丨丨)下簾聲(白居易詩翠屏遮燭影紅袖丨丨丨韓偓詩庭𣗳新陰葉未成玉階人静丨丨)
(丨王建宫詞五刻閣前卿相出丨丨丨在半天中)打窗聲(白居易詩耿耿殘燈照背影蕭蕭闇雨丨丨丨)芭蕉聲
(白居易詩隔窗知夜雨丨丨先有丨)鵯鵊聲(歐陽詹晨装行村居月西入山枝丨丨丨)蟋蟀聲(李昌符秋夜詩芙蓉)
(葉上三更月丨丨丨中一點燈盧弼詩疎簾看織蠨蛸網暗室愁聽丨丨丨)軋軋聲(王損之曙觀秋河賦遠想牽牛漸失)
(迢迢之影遥思弄杼無聞丨丨之丨)九奏聲(沈亞之詩瑞氣千重色簫韶丨丨丨楊萬里詩也聽鈞天丨丨丨)蘆中
聲(李賀申胡子觱篥歌顔熱感君酒含嚼丨丨丨)玻瓈聲(李賀秦王飲酒詩羲和敲日丨丨丨劫灰飛盡古今平)濕
姑聲(李賀昌谷詩嘹嘹丨丨丨咽源驚濺起注濕隰同即蟪蛄也)玉銜聲(杜牧詩草妬佳人鈿朵色風廻公子丨丨)
(丨)鷓鴣聲(杜牧詩丨丨丨苦曉驚眠朱槿花嬌晚相伴李郢詩寒澗渡頭芳草色新梅嶺外丨丨丨楊萬里詩榕𣗳陰中)
(一葦横丨丨丨裏數峰青)潺湲聲(杜牧詩拂袖霜林下石稜丨丨丨斷滿溪冰)珊瑚聲(杜牧詩麒麟踏雪天馬獰)
(牛山撼碎丨丨丨)歌板聲(杜牧詩萬家相慶喜秋成處處樓臺丨丨丨又張翥詩蕙蘭漫織廻文錦鸚鵡猶傳響板聲)
遏雲聲(許渾詩舞疑廻雪態歌轉丨丨丨)鐵衣聲(于鵠出塞詩空山朱戟影寒磧丨丨丨)羲皇聲(皮日)
(休詩泉為葛天味松作丨丨丨)玉釵聲(韓偓詩羅帳四垂紅燭背丨丨敲著枕函丨)鷄犬聲(韓偓詩柴門狼藉牛)
(羊氣竹塢幽深丨丨丨楊萬里詩只嫌六七茅竹舍也有二三丨丨丨貢師泰劉山驛詩正愁絶壁烏鳶背怱聽半空丨丨丨)状
元聲(鄭谷詩好是五更殘酒醒時時聞喚丨丨丨)壓酒聲(鄭谷詩畫成烟景垂楊色滴破春愁丨丨丨蘇軾詩恰是)
(糟牀丨丨丨)倰僜聲(吴融詩管咽參差韻絃嘈丨丨丨)綠荷聲(韋莊詩江上閒衝細雨行滿船風灑丨丨丨)
棹車聲(李郢淛河詩雨濕菰蒲斜日明茅厨煮蠒丨丨丨又范成大詩怱思城東黃篾舫卧聽打鼓踏車聲又陸游詩隣曲)
(新傳秧馬式房櫳静聽緯車聲)剪刀聲(無名氏詩行到階前知未寝夜深聞放丨丨丨)正始聲(徐鉉詩羣賢詎減山)
(陰會遠俗初聞丨丨丨)萬壑聲(王禹偁詩丨丨有丨含晚籟數峰無語立斜陽)水磑聲(王禹偁詩勃勃畬田氣磷)
(磷丨丨丨又陸游詩卧聽山童轉磑聲)隐隐聲(林逋詩依稀漸近誅茅地鷄犬村蘿丨丨丨)短長聲(梅堯臣詩)
(山花高下色春色丨丨丨)虞韶聲(司馬光吹簫詩古人吹簫者以和丨丨丨)鈞天聲(司馬光歌羣仙劍佩朝玉京祥)
(風縹緲丨丨丨蘇軾與程正輔游碧落洞詩何時謫仙人來作丨丨丨)宛轉聲(蘇軾書鷄鳴歌余來黃州聞黃人二三月)
(皆羣聚謳歌其詞固不可分其音亦不中律吕但丨丨其丨往返高下如鷄唱爾)水調聲(蘇軾中秋月詩趙子寄書來丨)
(丨有餘丨袁凱揚州逢李十二衍詩最憶東家丨丨丨)菰蒲聲(蘇軾夜泛西湖詩漁人收筒及未曉船過惟有丨丨丨陳)
(與義夜賦凄然不能寐左右丨丨丨)杜宇聲(孔武仲詩知君亦有淹留歎歸夢西隨丨丨丨)賣花聲(孔武仲詩蕭條)
(過百五猶有丨丨丨)藥羅聲(呂惠卿病中詩小閣宵閒書帙亂畫堂風静丨丨丨)花外聲(黃庭堅閨情詞殘繡沒心)
(情鳥啼丨丨丨)栗鶹聲(楊時春日詩春深不見丨丨丨百舌時聞自在鳴)潑剌聲(沈與求舟過北塘詩過雁參差)
(影跳魚丨丨丨)腷膞聲(范成大節物詩撚粉團欒意熬稃丨丨丨)鼓吹聲(陸游詩微凉要作安眠計放散今宵丨丨)
(丨汪元量詩柳亭日射旌旗影花館風傳丨丨丨)刁斗聲(陸游詩五丈原頭丨丨丨秋風又到亞夫營)吚謳聲
(陸游詩薄暮過梅市丨丨雙艪丨)三巴聲(陸游詩竹枝歌舞新教成凄怨傳得丨丨丨)姑惡聲(陸游詩蒲葦蕭)
(蕭丨丨丨)汲井聲(陸游夜半池上詩寒泉未潄神先爽静聽銅瓶丨丨丨)鵓鴣聲(陸游詩村南村北丨丨丨水刺)
(新秧漫漫平)絡緯聲(陸游詩更闌莫厭殘燈火卧聽空廊丨丨丨)子規聲(楊萬里詩斜陽白鷗影疎雨丨丨丨)
桔橰聲(戴復古宿農家詩夜深鸜鵒噪人静丨丨丨)百囀聲(黃溍桃竹畫眉圖詩江南有客頭空白腸斷東風丨)
(丨丨)兜勒聲(張憲白翎雀歌摩訶不作丨丨丨聽奏筵前白翎雀)碎瓊聲(張憲咏雪詩微于疎竹上時作丨丨丨)
玉鑾聲(楊基吴宫夜詩何處丨丨丨芙蓉笑孤影)薛宣聲(魏志注丨夏字丨丨文帝嘉其才每與推論書傳曹休來)
(朝帝引入座帝顧夏言曰此君秘書丞天水丨丨丨也宜共談其見遇如此)
對語(聖藻天聲)(竹韻松聲)(吴詠秦聲)(弄影射聲)(三多祝萬歲聲)(凌雲氣擲地聲)(鈞天奏擊壤聲)
摘句(豐年有頌聲花外管絃聲)(荷香遞雨聲遠寺暮鐘聲)(簫韶時聽鳳凰聲玉笙吹月和松聲)
(泉漱山根玉有聲田家雞犬亦歡聲)
征(諸盈切行也)
韻藻彙征(易拔茅茹以其丨丨吉)徂征(書維時有苗弗率汝丨丨裴耀卿詩挂符肅有命江國遠丨丨)四征
(書惟周王撫萬邦廵侯甸丨丨弗庭綏厥兆民又通典丨丨興于漢代四安起于魏初按皆將軍號)東征(書丨丨西夷怨又恭)
(天成命肆予丨丨綏厥士女詩武人丨丨不遑朝矣又周公丨丨四國是皇詩序東山周公丨丨也周公丨丨三年而歸勞歸士大)
(夫美之故作是詩也左傳是以知秦之不復丨丨也李尤函谷關銘孟嘗離秦奔騖丨丨丨丨賦惟永初之有七兮余隨子乎丨丨)
(按大家集子榖為陳留長大家隨至官作丨丨賦蔡琰胡笳十八拍雁丨丨兮欲寄邊聲傅休奕兩儀詩日月西流景丨丨李商隐)
(詩丨丨日調萬黃金幾竭中原買戰心)宵征(詩肅肅丨丨夙夜在公寔命不同楚辭獨申旦而不寐兮哀蟋蟀之丨丨徐璣)
(詩却將書睡補丨丨)不征(禮記升于司徒者丨丨于鄉升于學者丨丨于司徒又關譏而丨丨)薄征(周禮地官大司徒以)
(荒政十有二聚萬民一曰散利二曰丨丨)漁征(周禮□人掌丨丨入于王府注凡水族之𩔖有可飾器用者征之)遠征
(左傳鬭辛聞吴之争宮也曰吾聞之也不讓則不和不和不可以丨丨吴争于楚必有亂阮籍詩驅車出門去意欲丨丨行戴叔倫)
(詩王者應無敵天兵動丨丨張耒詩山友招相見鄉書向丨丨)西征(竹書紀年穆王十三年祭公帥師從王丨丨至于陽紆十)
(七年王丨丨昆侖丘見西王母沈約注丨丨于青鳥所解丨丨還履天下億有九萬里張衡賦羲和捧轡弭節丨丨魏文帝詩在昔)
(周武爰暨姬旦載主丨丨救民塗炭潘岳丨丨賦序潘子憑軾丨丨自京徂秦文同詩終是教人服潘令許多才調賦丨丨又曹植)
(喜雨詩慶雲從北來鬱𫐠丨南丨)北征(穆天子傳戊寅天子丨丨乃絶漳水乙酉天子丨丨于犬戎九歌駕飛龍兮丨丨班)
(彪丨丨賦遂奮袂以丨丨兮超絶迹而遠遊嵇康詩天下悠悠者下京趨上京二郭懷不羣超然來丨丨李乂詩地限驕南牧天臨)
(餞丨丨杜甫丨丨詩皇帝二載秋閏八月初吉杜子將丨丨蒼茫問家室劉長卿詩鳳駕瞻西幸龍樓議丨丨陸龜蒙詩負杖歌棲)
(畝操觚賦丨丨劉克莊詩區區王謝營南渡草草江徐議丨丨)上征(九歌駟玉虬以乘鷖兮溘埃風余丨丨魯靈光殿賦飛陛)
(揭孽緣雲丨丨)孤征(陶潜詩懷役不遑寐中宵尚丨丨陳子昂詩故鄉杳無際日暮且丨丨)
月斯征(詩我日斯邁而丨丨丨)夫家征(周禮地官載師凡民無職事者出丨丨之丨正義夫税百畝之稅家稅出)
(士徒車輦給繇役)布縷征(孟子有丨丨之丨有粟米之征有力役之征)十一征(孟子丨丨丨而無敵于天下)
逐霧征(梁簡文帝詩水烟浮岸起遙禽丨丨丨)良人征(梁簡文帝詩非關長信别詎是丨丨丨)我后征
(張九齡詩孟月攝提貞乘時丨丨丨)
增南征(易丨丨吉志行也書丨丨北狄怨抱朴子周穆王丨丨一軍皆化君子為猿為鶴小人為蟲為沙楚辭獻歲𤼵春兮)
(汩吾丨丨曹植詩空室自生風百鳥翩丨丨韋昭吴歌吹曲曹操北伐拔柳城乘勝席捲遂丨丨薛瑩詩翊沗千里受命丨丨杜甫)
(詩武陵一曲想丨丨又永嘉多北至勾漏且丨丨錢起詩秋空萬里雁嘹唳獨丨丨)初征(書乃葛伯仇餉丨丨自葛齊書陸厥)
(傳王粲丨丨他文未能稱是楊修敏捷暑賦彌月不獻庾肩吾詩臨堂對遠客命旅誓丨丨)胤征(書序羲和湎淫廢時亂日)
(丨往丨之作丨丨)湯征(書序丨丨諸侯葛伯不祀丨始丨之作丨丨徐陵勸進梁元帝表雲師火帝非無戰陣之風禹誓丨)
(丨咸用干戈之道袁朗飲馬長城窟行丨丨隨北怨舜詠起南風)親征(書甘誓序正義夏王啟之時諸侯有扈氏叛王命率)
(衆丨丨之李商隐詩素來矜異𩔖此去豈丨丨)出征(詩王于丨丨以佐天子禮記天子將丨丨𩔖乎上帝宜乎社造乎禰禡于)
(所征之地又丨丨執有罪反釋奠于學以訊馘告)于征(詩之子丨丨有聞無聲王逸九思鴻鸕兮振翅歸雁兮丨丨王粲詩)
(君子丨丨爰聘西鄰陶潜詩人亦有言日月丨丨)濯征(詩不測不克丨丨徐國傳濯大也)無征(禮記夫圭田丨丨周)
(禮地官載師凡任地國宅丨丨正義謂任土地以起稅賦也國宅國中之宅丨丨無稅也)專征(禮記諸侯賜弓矢然後征疏宗)
(伯云八命作牧注云謂侯伯有功德者加命得丨丨伐此謂當州之内若九命作二伯則得丨丨一方五侯九伯也竹書紀年王命)
(西伯得丨丨伐陶潜命子詩桓桓長沙伊勲伊德天子疇我丨丨南國岑參詩明王親授鉞丞相欲丨丨杜甫詩古來于異域鎮静)
(示丨丨)地征(周禮地官大司徒以土均之法辨五物九等制天下之丨丨以作民職以令地貢以斂財賦以均齊天下之政)
(李商隐詩邊遽稽天討軍湏竭丨丨顔萱詩柴扉草屋無人問猶向荒田責丨丨)葛征(周禮地官掌葛掌以時徵絺綌之材)
(于山農凡丨丨徵草貢之材于澤農)食征(左傳宋公于是以門賞耏班使丨其丨謂之耏門)倍征(左傳季氏使其乘之)
(人以其役邑入者無征不入者丨丨注使軍乘之人率其邑役入季氏者無公征不入季氏者則使公家丨丨之)公征(見上)
奄征(左傳丨丨南海以屬諸夏)卜征(左傳石㚟言于子囊曰先王丨丨五年而歲習其祥祥習則行不習則增修德而改)
(卜東京賦丨丨考祥終然允淑閻隨侯賦于是備法駕順丨丨襲時服肅天行)撫征(左傳晉荀躒如周王曰襄之二路鏚鉞秬)
(鬯彤弓虎賁文公受之以有南陽之田丨丨東夏楚語丨丨南海訓及諸夏其寵大矣)衰征(齊語相地而丨丨則民不移注)
(衰初追切相視也衰差也視土地之美惡及所生出以丨丨賦之也移徙也)力征(史記項羽紀謂霸王之業欲以丨丨)謬
征(漢書劉陶傳藿食之人丨丨逮及)飛征(後漢書馬融傳揫斂九藪之動物繯櫜四野之丨丨鳩之乎兹囿之中注丨丨)
(飛走也)撰征(宋書謝靈運傳高祖伐長安靈運奉使慰勞高祖于彭城作丨丨賦)述征(唐書藝文志郭緣生丨丨記二)
(卷)愍征(宋史藝文志盧獻卿丨丨賦一卷司空圖詩今日甘為客當時注丨丨按圖集有注丨丨賦)市征(宋史扈蒙)
(傳蒙遷左補闕掌大名丨丨)關征(遼史聖宗紀統和十二年二月免諸部歲輸羊及丨丨)冬征(金史楊雲翼傳時金)
(倡議南伐雲翼曰今之事勢與泰和不同泰和以丨丨今我以夏往此天時之不同也)小征(管子是以聖人丨丨而大匡又)
(故丨丨千里徧知之築堵之牆十人之聚日五間之注假令築一堵之牆或十人聚作主者猶日五候之况戎事之大可以不徧知)
(哉)大征(管子丨丨徧知天下日一間之)來征(說苑文王欲伐崇先宣言曰余聞崇侯虎蔑侮父兄不敬長老聽獄不中)
(百姓力盡不得衣食余亦將丨丨之唯為民公孫瓚荅袁紹書趙太僕以周召之德銜命丨丨阮籍賦望舒整轡素風丨丨傅休奕)
(宜男花賦于是狡童媛女以時丨丨張駿詩和氣翕丨丨)總征(杜預左傳注諸侯出兵先盡三鄕三遂鄉遂不足然後丨丨竟)
(内之兵徐陵陳王九錫文式𣗳籓長丨丨羣伯)擊征(陸璣詩疏隼鷂也齊人謂之丨丨)義征(司馬相如封禪文陛下仁)
(育群生丨丨不譓注譓順也北齊樂章丨丨九服仁兵告凱)獨征(蔡邕琴賦踔宇宙而遺俗兮𦕈翩翩而丨丨魏明帝詩翩)
(翩飛蓬常丨丨有似游子不安寧)邁征(蔡琰詩歲聿暮兮時丨丨夜悠長兮禁門扃)遐征(魏文帝黎陽作奉辭討罪)
(丨丨晨過黎山巉峥繁欽與魏文帝牋咏北狄之丨丨奏胡馬之長思陸雲詩願假飛鴻翼乘之以丨丨楊炯文抗節丨丨覧帝京)
(而有作)同征(曹植王仲宣誄庶幾遐年携手丨丨)遄征(曹植詩弭節長騖指日丨丨)起征(陳琳檄援旌擐甲席)
(卷丨丨)雲征(景福殿賦階除連延蕭曼丨丨注言緣丨上丨也阮籍詩揮袂撫長劍仰觀浮丨丨李充詩來若迅風歡逝如)
(歸丨丨歐陽詹詩懿哉蒼梧鳳終見排丨丨張鏡賦雷電霹靂雨落丨丨)紀征(阮瑀有丨丨賦)遂征(阮籍賦忽一寤而喪)
(軌兮蹈空虛而丨丨)脩征(阮籍大人先生傳變容飾而改度遂騰竊以丨丨)電征(陸機荅兄書羲陽趣駕炎華丨丨)
蓬征(陸雲詩翩翩飛丨丨郁郁寒水縈李白詩一身竟何托遠與孤丨丨陸游詩風裏丨丨安稅駕)梁征(潘岳詩桓桓丨)
(丨高牙乃建注梁王彤為征西大將軍)晨征(趙至與嵇茂齊書鳴雞戒旦則飄爾丨丨日薄西山則馬首靡托劉斌詩安知)
(背飛遠拂霧獨丨丨)徐征(孫楚書皇輿整駕六師丨丨)迅征(孫綽賦濟楢溪而直進落五界而丨丨李白賦激三千以)
(崛起摶九萬而丨丨白居易詩雲展帆高挂飇馳棹丨丨)復征(梁簡文帝賦若將往而自返似欲息而丨丨)從征(張正)
(見度關山詩關山度曉月劍客遠丨丨杜審言詩君王行出將書記遠丨丨)長征(郭元振詩久戍人偏老丨丨馬不肥王昌)
(齡詩秦時明月漢時關萬里丨丨人未還耿湋詩懶說疆場曾大獲且悲年鬢老丨丨)師征(韓愈詩可以丨丨不寧守邦)
寬征(韓愈詩土毛樂丨丨李覯詩官家的的要丨丨)鱗征(柳宗元起廢對老者育德少者馳聲丱角羈貫排厠丨丨)茶
征(李商隐文長洲𣗳古茂苑山春橘稅既集丨丨是親)鵲征(王起黿鼉為梁賦殊滄海之黿搆異銀河之丨丨)逋征
(王安石寄題衆樂亭詩彼民安知方禄仕徒喜使我寬丨丨)鴻征(孫覿贈訥公詩振履忽逐秋丨丨浮杯又趁春潮上陸游)
(詩想汝片帆東翻若飛丨丨)輸征(樓鑰詩田里不知役纖粟無丨丨)科征(楊基桂林詩時有苗人與猺女負薪輸布)
(事丨丨)右征(雲笈七籖七神秉鉞天鋒丨丨)
女實征(左傳五侯九伯丨丨丨之)孔子征(後漢書蔡邕傳齊人歸女樂丨丨斯丨)羽書征(宋史樂志四方)
(無復丨丨丨)六畜征(管子山澤雖廣草木無禁壤地雖肥桑麻毋數薦草雖多丨丨有丨閉貨之門也)夜召征
(新語郵驛無夜行之吏鄉閭無丨丨之丨)日出征(司馬光易書丨丨而丨日沒而息君子之則)四方征(韋孟諷諫)
(詩於赫有漢丨丨是丨)喬山征(崔駰東巡頌頌有丨丨之丨典有徂嶽之巡)僕夫征(秦嘉詩肅肅丨丨丨鏘锵)
(揚和鈴)義兵征(繆襲鼓吹曲楚之平丨丨丨)良辰征(吴都賦歡情留丨丨丨)替爺征(古木蘭辭願為)
(市鞍馬從此丨丨丨)萬驥征(嵇康卜疑文况今千龍竝馳丨丨徂丨紛紜交競逝若流星敢不思惟謀于老成)歲聿
征(陸機樂府桑樞戒蟋蟀鳴我今不樂丨丨丨)牧野征(北齊樂歌丨丨丨鳴條戰)拂林征(梁簡文帝詩綠衿依)
(浦戍絳顙丨丨丨)丹水征(庾信樂章止戈見于絶轡之野稱伐聞于丨丨之丨)一鴈征(庾信詩雨歇殘虹斷雲歸)
(丨丨丨又元稹詩始效神羊觸俄隨旅鴈征)尚有征(宋璟詩帝道薄存兵王師丨丨丨又錢起詩料敵知無戰安邊自有)
(征)高帆征(杜甫詩碧藻非不茂丨丨終日丨)岐陽征(杜甫詩密論正觀體揮𤼵丨丨丨)晨風征(韋應)
(物詩我車夙已駕將逐丨丨丨)離人征(元稹詩應緣此寄跡自古丨丨丨)州縣征(元稹估客樂大兒販材木巧識)
(梁棟形小兒販鹽鹵不入丨丨丨)四帥征(馬植和白敏中凱旋詩丨丨有丨無汗馬七關雖戍己&KR0758;弓)短羽征
(李洞詩未在英侯選空勞丨丨丨)碧砮征(錢惟演成都詩巴婦自饒丹穴富漢庭還責丨丨丨)日月征(司馬光園)
(櫻詩今我不樂丨丨其丨)杖履征(司馬光詩徐徐丨丨丨藹藹郊原晦)賦外征(真德秀除江東運使謝表賦難遽省)
(盍漸捐丨丨之丨民未易蘇當先去民間之蠧)供水征(沈與求水母詩江天八月霜葉鳴罟師得鰕丨丨丨)紓管征
(洪希文詩上馬給王賦下馬丨丨丨)鬼方征(王逢詩佇聞鹿柵下莫作丨丨丨)百花征(許瓚詩鷗伴每依千柳社)
(蜂房時課丨丨丨)乘烟征(雲林右英夫人詩絳景浮玄晨紫軒丨丨丨)自然征(太上弘道頌霄景結空搆乘虛)
(丨丨丨)
苗青即征(唐書食貨志大歴元年以國用急不及秋方丨丨丨丨之號青苗錢)
對語(禹會湯征)(酒稅茶征)(鷗泛鵲征)(夙駕宵征)(社燕别秋鴻征)(關塞遠僕夫征)(殘虹斷一鴈征)
摘句(授鉞幾專征孤蓬萬里征)(傳道新恩欲罷征寄書應見鴈南征)(烟波聊復事宵征暫勞鵲印挂東征)
正(諸盈切丨朔又敬韻)
韻藻三正(書有扈氏威侮五行怠棄丨丨釋文正徐音征馬云建子建丑建寅丨丨也漢書谷永傳垂三統列丨丨去無)
(道開有德不私一姓後漢書章帝紀春秋于春每月書王者重丨丨慎三微也注丨丨謂天地人之正所以有三者由有三微之月)
(王者所當奉而成之禮記曰正月三而改文質再而復三微者丨丨之始萬物皆微物色不同故王者取法焉十一月時陽氣始施)
(于黃泉之下色皆赤赤者陽氣故周為天正色尚赤十二月萬物始牙而色白白者陰氣故殷為地正色尚白十三月萬物莩甲而)
(出其色皆黑人得加功展業故夏為人正色尚黑春秋繁露丨丨以黑統初正日月朔于營室斗建寅天統氣始通化物物見萌達)
(其色黑故朝正服黑)天正(見上漢書律歷志其於三正也黃鐘子為丨丨林鐘丑為地正太蔟寅為人正唐書禮樂志皇帝冬)
(至受羣臣朝賀云丨丨長至伏惟陛下如日之昇權德輿詩一陽南至應丨丨朔旦圜丘樂九成)地正(見上)人正(見上)
夏正(見上史記歷書丨丨以正月殷正以十二月周正以十一月蓋三王之正若循環竆則反本北史李興業傳梁武問尚書)
(正月上日受終文祖此時何正興業對曰此丨丨月梁武言何以得知興業曰案尚書中候運衡篇云日月營始故知丨丨東京賦)
(丨丨三朝庭燎晢晢注丨家建寅之丨漢家所用也三朝歲日月朝李百藥詩化歷昭唐典承天順丨丨)殷正(見上韋元旦詩)
(灞涘長安恒近日丨丨臘月早迎新)周正(見上漢書揚雄傳漢十世之陽朔兮招搖紀于丨丨注十世數高祖吕后至成帝也)
(成帝八年廼稱陽朔招搖斗柄星也上天時丨丨十一月也路史丨以子丨而周之書授民修祭猶切用夏時不易也)五正
(周禮夏官射人以射灋治射儀王以六耦射三侯三獲三容樂以騶虞九節丨丨諸侯以四耦射二侯二獲二容樂以貍首七節三)
(正孤卿大夫以三耦射一侯一獲一容樂以采蘋五節二正士以三耦射豻侯一獲一容樂以采蘩五節二正注容者乏也待獲者)
(所蔽也正所射也畫丨丨之侯中朱次白次蒼次黃玄居外三正損玄黃二正去白蒼而畫以朱綠其外之廣皆居侯中參分之一)
(中二尺今儒家云四尺曰正二尺曰鵠鵠乃用皮其大如正此說失之矣釋文正音征東京賦張大侯制丨丨設三乏厞司旌注言)
(大射張三侯故設三乏乏以革為之護旌者之禦矢也司旌謂執旌司射中當舉之周禮曰服不氏射則以旌居乏而待獲厞隐也)
(隋大射登歌巾車整三乏司裘飾丨丨)二正(見上)射正(周禮夏官射人疏賓射丨丨大射射鵠)王正(春秋元年)
(春丨丨月疏言丨丨月者王者革前代馭天下必改正朔易服色以變人視聽夏以建寅之月為正殷以建丑之月為正周以建子)
(之月為正三代異制正朔不同正是時王所建故以王字冠之言是今丨之丨月也)元正(唐書禮樂志丨丨歲之始冬至陽之)
(復二節最重又皇帝丨丨受羣臣朝賀稱某官臣某言丨丨首祚景物維新伏惟陛下與天同休馮衍銘丨丨上日百福孔靈王羲)
(之月儀書日往月來丨丨首祚太簇告辰微陽始布罄無不宜和神飬素王沈賀正表三辰改運丨丨肇祚自天降祉如日之升鄭)
(錫正月一日含元殿觀百獸率舞賦皇上端拱穆清法春秋五始之要酌禮樂三代之英赫帝典合丨丨衡紀允叶攝提為貞韓偓)
(詩元宵清景亞丨丨絲雨霏霏向晚傾楊萬里己丑改元開禧元日詩開禧元祀更丨丨宿雨新收放暁晴)新正(劉禹錫詩)
(好令朝集使結束赴丨丨白居易詩病容非舊日歸思逼丨丨歐陽修詩吹噓向暖律號令𤼵丨丨薩都剌詩歸期在何日應是近)
(丨丨)
增月正(書丨丨元日舜格於文祖傳丨丨正月也元日上日也申鍳丨丨聽朝國家之大事也宜正其儀以明舊典風土記)
(丨丨元日五薰鍊形注五辛所以𤼵五藏氣荆楚歲時記按四民月令云過臘一日謂之小歲拜賀君親進椒酒成公子安椒花銘)
(曰肇惟歲首丨丨元日厥味惟珍蠲除百疾是知小歲則用之漢朝元正則行之王沈正會賦伊丨丨之元吉兮應三統之中靈順)
(天地以交泰協太蔟之玄精)改正(禮記丨丨朔易服色疏周子殷丑夏寅是丨丨也周夜半殷雞鳴夏平旦是易朔也春秋)
(繁露丨丨之義奉元而起路史正在人時在天先王有丨丨之文而無改時之實)畫正(周禮冬官梓人張五采之侯注五采)
(之侯謂以五采丨丨之侯也)佻正(漢書禮樂志丨丨嘉吉弘以昌注如淳曰佻讀曰肇肇始也)朝正(春秋繁露親赤)
(統故日分平明平明丨丨親黑統故日分鳴晨鳴晨丨丨親白統故日分夜半夜半丨丨杜甫元日寄韋氏妹詩不見丨丨使啼痕)
(滿面垂韓愈送楊凝郎中賀正詩會丨元丨無不至受命上宰湏及時又歐陽生哀辭十五年冬余以徐州從事丨丨于京師)賀
正(見上唐會要天寳六載勅中書門下奏自今已後諸道應丨丨使竝取元日隨京官例序立便見)法正(春秋繁露丨丨)
(之道正本而末應正内而外應)頒正(書品玉歷丨丨而化俗)秦正(正朔考丨丨建亥漢仍秦舊太史公作史記書十月)
(於每年之首班固作漢紀書秋九月於每年之終所謂春王正月者自往年中不改稱謂至武帝太初元年正歷法以正月為歷首)
(明年所書始以春正月起之而以冬十二月終之張說詩冬狩美丨丨新豐樂漢行)承正(摰虞太康頌光天之下莫匪帝略窮)
(髮反景丨丨受朔)春正(張駿詩勾芒御丨丨衡紀運玉瓊)首正(顔延之郊祀歌開元丨丨禮交樂舉六典聯事九官)
(列序)始正(高蓋華萼樓賦歲如何其歲丨丨花萼樓兮開御營願同吉甫兮頌我聖君億載聲)初正(韓愈詩丨丨候纔兆)
(涉七氣已弄)
不出正(詩終日射侯丨丨丨兮傳二尺曰正箋正所以射于侯中者天子五正諸侯三正大夫二正士一正外皆居其侯中)
(參分之一焉)夏小正(禮記孔子曰我欲觀夏道是故之把而不足徵也吾得夏時焉注得丨四時之書也其書存者有丨)
(丨釋文音征路史丨丨丨之書亦本之前代炎黃顓嚳惟其來者甚遠故歴代傳寳以為大訓雖有變易而其大者猶不得而易也)
(蘇軾詩黃花候秋節遠自丨丨丨)鹿為正(元&KR1027;觀兵部馬射賦用先才捷志亦和平以多馬為能故以馬為試以得禄為)
(美故以丨丨丨)
對語(告朔朝正)(地臘天正)(調四序統三正)(月幾望歲始正)
鉦(諸盈切鐃也似鈴)
韻藻神鉦(述異記洞庭山東有石樓樓下兩石扣之清越所謂丨丨山川紀異武安縣南有鼓山上有二石如鼓相傳鼓)
(鳴則兵起一名丨丨魏都賦丨丨迢逓於高巒靈響時驚於四表王珣宗廟歌丨丨一震九域來同高啓詩天后每降龍垂胡丨丨)
(忽響驚棲鼯)曉鉦(韓愈孟郊城南聯句寺砌上明鏡僧盂敲丨丨)銅鉦(蘇軾詩嶺上晴雲披絮帽𣗳頭初日挂丨丨)
銀鉦(楊萬里詠冰詩稚子金盆照曉新綠絲穿取當丨丨又中秋月詩丨丨退盡向來黃乾坤鎔入冰壺裏)
增擊鉦(詩鉦人伐鼓疏未戰之前而陳閱軍士則有鉦人丨丨以静之鼓人伐鼓以動之唐書禮樂志講武日大軍誓以警)
(衆諸果毅各以誓師遍告遂聲鼓有司舉旌士衆皆起騎從皆行及表丨丨騎從乃止)聞鉦(詩鉦人伐鼓疏大司馬云鳴鐃)
(且却丨丨而止是鉦以静之又云鼓人三鼓車徒皆作聞鼓而起是鼓以動之也)持鉦(唐書禮樂志戰隊之法長者持弓矢)
(短者持戈矛力者持旌旗勇者丨丨鼓)懸鉦(元史順帝紀帝自製宮漏約高六七尺廣半之造木為匱匱腰立玉女捧時刻)
(籌左右列二金甲神人一懸鐘一丨丨)鼓鉦(太玄經廓其外虛其内利丨丨王禹偁賦肅肅戈戟鏜鏜丨丨朱子詩田舍占)
(煙火軍家候丨丨)小鉦(說文鐃丨丨也)鑄鉦(黃帝内傳玄女請帝丨丨鐃以擬雹之聲)聲鉦(夢溪筆談狄青在涇)
(原嘗以寡當衆度必以竒勝預戒軍中盡捨弓弩皆執短兵器令軍中聞鉦一聲則止再聲則嚴陣而陽却鉦聲止則大呼而突之)
(士卒皆如其教纔遇敵未接戰遽丨丨士卒皆止再聲皆却虜人大笑相謂曰孰謂狄天使勇鉦聲止忽前突之虜兵大亂相蹂踐)
(死者不可勝計黃庚詩胡為一丨丨聚鐵鑄此錯)鳴鉦(夢溪筆談予昔年在姑熟王敦城下土中得一銅鉦刻其底曰諸葛)
(士全茖丨丨茖即古落字也此部落之落士全部將名耳)授鉦(東京賦次和𣗳表司鐸丨丨注次比也和軍之正門為和也表)
(門表也)司鉦(張衡賦左青琱以揵芝兮右素威以丨丨)金鉦(張衡賦戎士介而揚揮戴丨丨而建黃鉞梁簡文帝金錞)
(賦刁斗暫捐丨丨虛置梁元帝詩涉江望行旅丨丨間彩斿又玉節威雲夢丨丨韻渚宫許景先詩郊雲駐旌羽邊吹引丨丨陸龜)
(蒙詩筆陣初臨夜正清擊銅遥認小丨丨朱子詩長塗披素錦寒霧湧丨丨范成大詩東方動光彩晃晃丨丨吐謝榛詩黑山横寳)
(劍青海動丨丨)石鉦(蔡邕黃鉞銘序是用鏤丨作兹丨鉞軍鼓陳之東階以昭公文武之勲按公指橋公祖也)勒鉦(蔡邕)
(太尉橋公廟碑文德銘于三鼎武功丨于丨鉞)簫鉦(應瑒西狩賦於是魏公乃乘彫輅駟飛黃擁丨丨建九斿)叩鉦(七命)
(丨丨數挍舉麾旌獲)繁鉦(梁簡文帝阻歸賦聞丨丨之韻水聽流風之入笳楊萬里過弋陽觀競渡詩急鼓丨丨動地呼碧琉)
(璃上兩龍趨)錞鉦(何妥詩鈞天動綠竹括地響丨丨)遠鉦(陸龜蒙詩舉檝揮青劍鳴榔扣丨丨)後鉦(石延年曹)
(太尉西師詩士喜擊中鼓虜疑聞丨丨)鐵鉦(王惲日蝕詩始似昏暈鏡久乃挂丨丨)
鼓上鉦(考工記鳬氏為鐘兩欒謂之銑銑間謂之于于上謂之鼓丨丨謂之丨鉦上謂之舞)卷旆鉦(蘇軾詩散材畏)
(見搜林斧疲馬思聞丨丨丨)鼙與鉦(鄭俠詩有耳不聞丨丨丨有目不識旗與旌)放船鉦(楊萬里詩一事新來)
(偏可戀夢中聞打丨丨丨)膽碎鉦(王逢詩舄鹵烟侵燧孤嫠丨丨丨)賽社鉦(王鏳歲盡詩丨丨丨隨戍鼓殘)
御定佩文韻府卷二十三之九
