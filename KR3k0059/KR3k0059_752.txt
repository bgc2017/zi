欽定四庫全書
御定佩文韻府卷九十三之五
入聲四質韻五
吉(居質切丨利又姓出馮翊尹丨甫之後)
韻藻元吉(易黃裳丨丨注黃中色也裳下飾也以柔順之德處于盛位垂黃裳而𫉬丨丨又訟丨丨注處得尊位為訟之)
(主用其中正以斷枉直故訟丨丨又視履考祥其旋丨丨又黃離丨丨得中道也魏志袁渙傳注袁徽曰古人有言知幾其神乎見)
(幾而作君子所以丨丨也晉書温嶠傳嶠今郭璞卜璞曰丨丨嶠曰景純每筮不敢盡言今曰丨丨是事有成也唐書禮樂志肅肅)
(明庭介兹丨丨東京賦祚靈生以丨丨陸機上巳詩丨丨隆初已濯穢游黃河又唐書高祖諸子傳巢刺王丨丨高祖兵已西留守)
(太原封姑臧郡公加鎮北將軍太原道行軍元帥又宋史藝文志韓丨丨愚戅錄十卷又宣和畫譜易丨丨字慶之工花鳥寫動植)
(之狀無出其右者又金史聶天驥傳天驥字丨丨起于田間以雅道自持又完顔綱傳詔與喬宇宋丨丨編𩔖陳言文字)大吉
(易富家丨丨象曰富家丨丨順在位也又允升丨丨上合志也公羊傳娶者丨丨也非常吉也錄異記蜀丁卯年會曷廟城壕岸側)
(穴中龜生四龜各三二寸背上有金書王字丨丨字)知吉(書格人元龜罔敢丨丨傳至人以人事觀殷大龜以神靈考之皆無)
(丨丨說苑以賢代不肖不卜而丨丨矣雲笈七籖黃帝修興封禈禮畢采首山之銅將鑄九鼎于荆山之下以𧰼太一于雍州是鼎)
(神質文精也丨丨知凶知存知亡能輕能重能息能行)習吉(書龜筮協從卜不丨丨又乃卜三龜一丨丨傳以三王之龜卜)
(一相因而吉左傳事不再令卜不丨丨曹植孟冬篇元龜丨丨元光著明荀勖食舉樂歌三朝丨丨終然允臧李百藥白鸚鵡賦匪)
(含章以就殞故遠時而丨丨一作襲京氏易傳卜筮非襲於吉唯變所適窮理盡性於兹矣顔延之皇太子釋奠詩獻忠襲吉即宫)
(廣讌任昉齊竟陵王行狀先遠戒期龜從襲吉梁獻出師表告歴登壇選時襲吉又五代史李襲吉傳晉王欲與梁通和使襲吉為)
(書諭梁辭甚辯麗)逢吉(書身其康彊子孫其丨丨漢書王莽傳兆遇金水王相卦遇父母即位所謂康強之占丨丨之符也)
(後漢書班固傳丨丨丁辰景命也注丁當也辰時也丨休丨之代當封禪之時此為天子之大命也蘇軾子由生日詩兒孫七男子)
(次第皆丨丨又唐書李丨丨傳字虛舟險譎多端務償好惡又五代史蘇丨丨傳丨丨京兆長安人為人貪詐無行喜為殺戮又宋)
(史袁丨丨傳字延之開封鄢陵人性修謹練達時務又危楨傳楨字丨丨撫州臨川人性至孝所著有巽齋集又孫丨丨傳字從之)
(吉州龍泉人弟逢年逢辰皆有文學行義時稱孫氏三龍)迨吉(詩求我庶士丨其丨兮)安吉(詩豈曰無衣七兮不如子)
(之衣丨且丨兮白虎通踰年即位所以繫臣民之心然後爵者緣孝子之心未忍丨丨也又南史臨川王傳帝諸女臨安丨丨長城)
(三主並有文才而丨丨最得令稱唐書地理志吳興郡縣五烏程武康長城丨丨德清)卜吉(詩丨云其丨終焉允臧左傳晉)
(侯使張骼輔躒致楚師求御于鄭鄭人丨宛射犬丨范成大詩結廬占城市初起丨亦丨)蠲吉(詩吉蠲為饎是用孝享一作涓)
(坦齋通編古今涓吉外事用剛日内事用柔日如甲子為剛乙丑為柔至為簡易劉克莊居厚不果行詩祖帳方涓吉公車已尼行)
納吉(禮記納采問名丨丨納徵請期儀禮士昏禮丨丨用雁如納采禮唐書禮樂志皇太子納妃皇帝遣使者至于主人之家)
(不持節無制書其納采問名丨丨納徵告期皆如后禮)筮吉(左傳晉獻公欲納驪姬為夫人卜之不吉丨之丨南史宋江皇)
(后傳明帝訪太子妃而雅信小數名家女多不合江氏雖為華族而后父祖竝已亡弟又弱小以卜丨丨故為太子納之)凶吉
(孫子吉人丨其丨凶人吉其凶歐陽修詩思家春夢亂妄意占丨丨又魯册謹會盟周公彖丨丨)積吉(曹植頌陽和丨丨鍾)
(天之釐)衆吉(曹植樂府丨丨咸集會)王吉(史記司馬相如傳素與臨卭令丨丨相善又漢書丨丨傳字子陽少時學)
(問居長安東家有大棗樹垂吉庭中婦取棗以啖吉乃去婦東家聞而欲伐其樹固請吉還婦與貢禹為友世稱王陽在位貢公彈)
(冠李華詩丨丨歸田里甘心長閉門又後漢書酷吏傳丨丨者中常侍甫之養子也少好誦讀書傳喜名聲而性殘忍年二十餘為)
(沛相曉達政事能斷察疑獄發起姦伏多出衆議又集仙傳丨丨單州老兵也)丙吉(漢書丨丨傳吉字少卿代魏相為丞相上)
(寬大好禮譲公府不案吏自吉始邵謁論政詩孫弘不開閣丨丨寧問牛)谷吉(漢書陳湯傳郅支遣使奉獻因求侍子願為内)
(附漢議遣衞司馬丨丨送之貢禹匡衡以為宜令使者送至塞而還吉上書願送至邊庭上許焉既至郅支單于竟殺吉等後漢書)
(班超傳超上疏曰臣伏自惟念卒伍小吏實願從丨丨效命絶域庶幾張騫棄身曠野)鄭吉(漢書丨丨傳吉為人彊執習外)
(國事破車師降日逐威震西域遂并護車師以西北道故號都護都護之置自吉始焉李乂大漠行韓君拜節偏知遠丨丨驅旌坐)
(見迎)
棟隆吉(易丨丨丨有它吝𧰼曰丨丨之丨不撓乎下也李嶠詩喜搆大厦成慙非丨丨丨)罔不吉(書德惟一動丨)
(丨丨)李長吉(唐書丨賀傳字丨丨七歲能辭章韓愈皇甫湜過其家使賀賦詩援筆輙就自目曰高軒過二人大驚自是有)
(名)
增往吉(易乘馬班如求婚媾丨丨无不利注求與合好往必見納矣故曰丨丨无不利)貞吉(易需有孚光亨丨丨利涉)
(大川又需于酒食丨丨象曰酒食丨丨以中正也又丨丨升階大得志也後漢書張衡傳抨巫咸以占夢兮廼丨丨之元符又荀爽)
(傳論荀公之急急自勵其濡跡乎不然何為違丨丨而履虎尾焉謝靈運詩蠱上貴不事履二美丨丨北齊明堂樂歌夙夜畏威保)
(兹丨丨)上吉(易食舊德從丨丨也雲笈七籖二景合原丨丨時清八會交帶我願克成)終吉(易需于沙小有言丨丨又)
(有不速之客三人來敬之丨丨又不永所事小有言丨丨李百藥詩客行殊未巳沐澡期丨丨趙之傑除夜詩行矣安退閒吾其保)
(丨丨)中吉(易訟有孚窒惕丨丨注窒謂窒塞也能惕然後可以𫉬丨丨)比吉(易丨丨原筮元永貞疏丨丨者謂能相親)
(丨而得其丨)征吉(易拔茅茹以其彙丨丨𧰼曰拔茅丨丨志在外也)𫉬吉(易謙卦疏謙必丨丨其吉可知故不言之)
稱吉(易謙卦疏諸丨丨者嫌其不吉故丨丨也馬融賦卜筮丨丨蓍龜襲從)夙吉(易解利西南无所往其來復吉有攸)
(往丨丨疏若無難可往則以來復為吉若有難可往則以速赴為善)壯吉(易用拯馬丨丨疏初六乖散未甚可用馬以自拯拔)
(而得丨丨也)厲吉(易由頥丨丨利涉大川𧰼曰由頥丨丨大有慶也)初吉(易既濟亨小利貞丨丨終亂詩二月丨丨)
(載離寒暑國語自今至于丨丨唐書禮樂志金籙上玄玉堂丨丨杜甫北征詩皇帝三載秋閏八月丨丨元稹詩校獵求丨丨先農)
(卜上寅)引吉(易丨丨无咎孚乃利用禴象曰丨丨无咎中未變也又等遼史耶律丨丨傳字阿古丕勒部人時蕭格蕭托果斯)
(以佞見任用鬻爵納賄丨丨以直道處其間無所阿)虞吉(易丨丨有它不燕注虞專也為信之始而應在四得乎專吉者也)
專吉(見上)暉吉(易君子之光其丨丨也)殉吉(易吉凶者貞勝者也注有動則未免乎累丨丨則未離乎凶)依
吉(易定天下之吉凶疏言易道備載諸物得失丨之則丨逆之則凶)行吉(易吉事有祥注丨其丨事則𫉬嘉祥)得吉
(易吉凶以情遷疏凡丨丨者由情遷移于善也得凶者由情遷移于惡也唐書武后紀贊吉凶之于人猶影響也為善者丨丨常多)
(其不幸而罹於凶者有矣)趨吉(易本義悔自凶而丨丨吝自吉而向凶)遇吉(書子孫逢吉傳動不違衆故後世丨丨史)
(記魯世家開籥乃見書丨丨嵇康宅無吉凶攝生論按如所言無故而居可占者必為當吉人之瞑目而前推遇任命以闇營宅自)
(然丨丨也)廸吉(書惠丨丨從逆凶惟影響)恒吉(書公既定宅伻來來視子卜休丨丨我二人共貞傳言公前已定宅遣使)
(來視我以所卜之美常吉之居我與公共正其美)常吉(見上書庶丨丨士)尹吉(詩彼君子女謂之丨丨注丨氏丨氏)
(周室昏姻舊姓)三吉(禮記卜筮不過三疏卜滿丨丨則可郊也)反吉(禮記古者冠縮縫今也衡縫故喪冠之丨丨非古也)
月吉(周禮冡宰正丨之丨始和布治于邦國都鄙注正丨周之正月丨謂朔日又族師丨丨則屬民而讀邦法)獻吉(周禮)
(占夢季冬聘王夢丨丨夢于王王拜而受之注詩云衆維魚矣旐維旟矣此所丨丨夢韓王元嘉同太子監守詩卜征從丨丨守器)
(屬元良)夢吉(周禮占夢以日月星辰占六丨之丨凶又元史劉因傳因字丨丨)告吉(儀禮士冠禮筮人還東面旅占)
(卒進丨丨疏進向門東東面丨主人云丨也錢珝請冊皇后表請問守龜必當丨丨)僭吉(左傳初臧昭伯如晉臧會竊其寶龜)
(僂句以卜為信與僭丨丨)求吉(公羊傳丨丨之道三注三卜吉凶必有相竒者可以決疑故丨丨必三卜)祺吉(爾雅丨丨)
(也注祥吉之先見)祥吉(見上)最吉(史記高祖紀諸父老皆曰平生所聞劉季諸珍怪當貴且卜筮之莫如劉季丨丨韓)
(愈謁衡嶽廟詩手持杯珓導我擲云此丨丨餘難同)善吉(史記天官書聽都邑人民之聲聲宫則歲丨丨)歲吉(見上)擇
吉(史記封禪書丨丨月日見四嶽諸牧還瑞)錫吉(漢書禮樂志靈既享丨丨祥芒芒極降嘉觴)日吉(後漢書隂皇后)
(紀顯宗十七年正月當謁原陵夜夢先帝太后如平生歡既寤悲不能寐即案歴明旦丨丨遂率百官及故客上陵宋史樂志丨丨)
(辰良禮備樂作又靈禋既肅明神既秩在國之東協丨之丨)宅吉(後漢書㠪符傳貴戚願其丨丨而制為令名欲其門堅而)
(造作鐵樞)男吉(後漢書來歴傳皇太子驚病不安避幸安帝乳母野王君王聖舍太子乳母王丨厨監邴丨等以為聖舍新繕)
(修犯上禁不可久御聖及其女永遂誣譖丨丨皆幽囚死)致吉(後漢書蔡邕傳改正思譴除凶丨丨)辛吉(晉書忠義傳丨)
(丨恥臣于戎地按丨丨謂丨賓丨挹也)寧吉(晉書秃髮傉檀載記比年天文錯亂風霧不時惟修德責躬可丨丨)即吉
(南史荀匠傳匠雖丨丨而毁顇逾甚)隨吉(北史周高祖紀自古通典丨丨即葬)剋吉(北史張普惠傳比丨丨定兆而以淺)
(改卜)平吉(北史高車傳丨丨之人則歌舞作樂)勿吉(北史丨丨國傳丨丨國在高句麗北一曰靺鞨邑落各自有長不相)
(統一)戒吉(唐書禮樂志帝郊肆𩔖王宮丨丨杜甫朝獻太清宫賦歴良辰而丨丨分祀事而孔修)實吉(唐書歷志景王)
(問萇弘曰今兹諸侯何丨丨何實凶對曰蔡凶)萬吉(唐書地理志有丨丨都督府)虔吉(唐書黃巢傳巢寇浙東高駢遣)
(將破之賊收衆踰江西破丨丨饒信等州因刊山開道七百里直趨建州五代史楚世家乃推建峰為帥殷為先鋒轉攻豫章略丨)
(丨)借吉(唐書蔣乂傳俚室窮人子旁無至親乃有丨丨以嫁不聞男晉凶而娶)翔吉(宋史樂志神監下昭安坐丨丨)
時吉(宋史樂志於嘻隂祀封土惟崇于丨之丨歆予鼓鐘)協吉(宋史樂志君臣丨丨惟道之從)奉吉(商子文飾聲樂)
(恬愉所以持平丨丨也)不吉(韓詩外傳有殷之時榖生湯之廷伊尹曰榖之出澤野物也今生天子之廷殆丨丨也)竒
吉(論衡光武産於濟陽宮鳳皇集於地嘉禾生於屋聖人之生丨鳥丨物之為瑞應必以丨丨之物見而子生謂之物之子是則)
(光武嘉禾之精鳳皇之氣歟)招吉(論衡人無道學仕宦朝廷其不能招致也猶喪人服麤不能丨丨也)命吉(論衡或行)
(善而得禍是性善而命凶或行惡而得福是性惡而丨丨也)形吉(郭璞葬經千尺為𫝑百尺為形勢凶丨丨百福希一)修
吉(太極圖說君子丨之則丨小人悖之則凶韋執中白雲無心賦唐堯沈璧而受釐軒后紀官而丨丨)乳吉(北苑别錄外焙)
(石門丨丨香後北苑五七日興工每日採茶蒸榨以其黃心送北苑併造)識吉(曹植黃帝三鼎贊能輕能重知凶丨丨)傳
吉(嵇康家誡俗人丨丨遲傳凶疾又好議人之過闕此常人之議也)從吉(嵇康宅無凶吉攝生論獵夫先筮故擇而從禽)
(如擇居故避凶而丨丨)禽吉(嵇康宅無吉凶攝生論獵夫從林所遇或禽或虎虎凶丨丨卜者筮而知之)休吉(張協)
(洛禊賦布椒醑薦柔嘉祈丨丨蠲百疴)問吉(劉孝威謝賜㛰錢啓丨丨已通請期有日)罷吉(沈炯哀策文洞閨移凶充)
(庭丨丨)清吉(魏徵檄榮陽守文早挹芳猷未諧披展甚為翹佇興寢增勞塞勢轉嚴比得丨丨)小吉(王勣遊北山賦)
(旅人丨丨明夷大難)貺吉(袁袞五色露賦上帝宥密露滋丨丨)地吉(張九齡王府君墓誌銘合如防墓開此滕室鶴弔人)
(悲龜言丨丨)龜吉(穆員鄭叔則墓誌銘丨丨筮吉即于人謀)肇吉(白行簡五色露賦至誠感通靈液丨丨)良吉
(歐陽修大慶殿恭謝御札表即廣殿之翼嚴擇靈辰之丨丨)累吉(曾鞏祭歐陽少師文氣志浩然不陋蓬蓽意謂百齡重休)
(丨丨)復吉(范成大詩丨丨既愆七日泰來惟俟三陽)咎吉(方回詩隣墻善蓍翁盍往決丨丨)綠吉(王逢詩丨丨黃)
(甘外紅鮮白小初)游吉(左傳蔡侯之如晉也鄭伯使丨丨如楚)郭吉(史記匈奴傳天子廵邊至朔方勒兵十八萬騎)
(以見武節而使丨丨風告單于又宋史岳飛傳烏珠攻常州宜興令迎岳飛移屯焉盗丨丨聞飛來遁入湖飛遣王貴傅慶追破之)
孔吉(漢書成帝紀昔成湯受命列為三代而祭祀廢絶考求其後莫正丨丨其封吉為殷紹嘉侯)林吉(漢書儒林傳王)
(莽時丨丨為九卿月表上師冡)張吉(漢書杜鄴傳初鄴從丨丨學吉子竦又幼孤從鄴學問亦著于世)袁吉(後漢書吳)
(漢傳述使其將謝豐丨丨將衆十許萬分為二十餘營并出攻漢使别將萬餘人劫劉尚令不得相救)于吉(吳志注道士琅)
(邪丨丨往來吳會人多事之策收斬之雲笈七籖丨丨瑯邪人也其祖父世有道術不殺生命)蕭吉(北史丨丨傳吉字文休博)
(學多通尤精隂陽算術上令吉詣東宫禱邪氣於慈寅殿設神坐有回風從艮地鬼門來吉以桃湯葦火驅逐之風出宫門而止謝)
(土於未地設壇為四門置五帝座於時寒有蝦蟆從西南來入人門升赤帝坐還從人門而出行數步忽然不見上大異之賞賜優)
(洽)叱吉(北史裴矩傳矩以始畢可汗部衆漸盛獻策分其勢將以宗女嫁其弟丨丨設拜為南面可汗丨丨不敢受始畢聞)
(而漸怨)重吉(五代史唐家人傳廢帝二子曰丨丨重美)魏吉(宋史五行志咸平元年毗陵縣民丨丨妻産三男)劉
吉(宋史田重進傳興國九年河決滑州韓房村重進總護其役以丨丨為副河遂塞)麻吉(金史宗室傳丨丨尼楚赫之母)
(弟也年十五隸軍中從破高麗兵下寧江州平係遼女直克黃龍府皆身先力戰)班吉(元史英宗紀西僧丨丨疾賜鈔五萬)
(貫)星吉(元史丨丨傳字吉甫河西人丨丨為人公廉明決在軍中與將士同甘苦以忠義感激人心故能以少擊衆得人死)
(力)李吉(圖畫見聞誌丨丨京師人嘗為圖畫院藝學工畫花竹翎毛學黃氏為有功後來院體未有繼者)龔吉(圖繪)
(寶鑑宋丨丨不知何許人長于兔人所不及)
安貞吉(易西南得朋東北喪朋丨丨丨注西南致養之地與坤同道者也東北反西南者也隂之為物必離其黨至于反𩔖)
(而後𫉬丨丨丨)包蒙吉(易丨丨丨注以剛居中童蒙所歸包而不距則遠近咸至故丨丨丨也)納婦吉(易丨丨丨)
(子克家)童蒙吉(易丨丨丨注以隂質居于尊位不自任察而委于二付物以能不勞聰明功斯克矣故曰丨丨丨)大
人吉(易丨丨之丨位正當也)丈人吉(易師貞丨丨丨无咎)有他吉(易有孚比之无咎有孚盈缶終來丨丨丨)
顯比吉(易丨丨之丨位正中也)咸臨吉(易九二丨丨丨无不利疏咸感也有應于五是感以臨而得其吉)敦
臨吉(易丨丨丨无咎象曰丨丨之丨志在内也)牽復吉(易九二丨丨丨疏二欲往五五非止畜之極不閉固于已可自)
(丨連反丨于上而得丨也)威如吉(易厥孚交如丨丨丨𧰼曰厥孚交如信以發志也丨丨之丨易而無備也疏所以丨丨得)
(丨者以已不私于物惟行簡易无所防備物自畏之故云易而无備也)六爻吉(易謙卦疏謙卦之繇其吉可知丨丨各明)
(其義其義有優劣其德既小嫌其不吉故須丨以明之也)從正吉(易官有渝丨丨丨也疏所執官守正能隨時渝變以見貞)
(正則往隨從故云丨丨丨)六五吉(易六五賁于丘園束帛戔戔吝終吉𧰼曰丨丨之丨有喜也)顚頤吉(易丨丨丨)
(注體屬上體居得其位而應于初以上養下得頤之義故曰丨丨丨也)取女吉(易咸亨利貞丨丨丨疏此卦明人倫之始)
(夫婦之義)婦人吉(易恒其德貞丨丨丨夫子凶注居得尊位為恒之主不能制義而係應在二用心專貞從唱而已丨丨之)
(丨夫子之凶也)君子吉(易好遯丨丨丨小人否注處于外而有應于内君子好遯故能舍之小人繫戀是以否中)艱則
吉(易羝羊觸藩不能退不能遂无攸利丨丨丨注雖處剛長剛不害正苟定其分固志在三以斯自處則憂患消亡故曰丨丨丨)
(也)小事吉(易暌丨丨丨疏小事謂飲食衣服不待衆力雖乖而可故曰丨丨丨也)遇雨吉(易匪寇婚媾往丨丨)
(則丨疏雨者隂陽交和之道也衆異併消無復疑阻往得和合則吉從之故曰往丨丨則丨又丨丨之丨羣疑亡也疏往與三合如)
(雨之和向之見豕見鬼張弧之疑并消釋矣)來復吉(易解利西南无所往其丨丨丨疏若無難可往則以丨丨為丨世有)
(无事求功故誡以无難宜靜)南征吉(易用見大人勿恤丨丨丨注以柔之南則麗乎大明也)改命吉(易悔亡有)
(孚丨丨丨象曰丨丨丨信志也注能不固吝不疑于下信志丨丨不失時願是以丨也)敦艮吉(易上九丨丨丨疏居艮之)
(極能用敦厚以自止不䧟非妄宜其吉也)女歸吉(易漸丨丨丨利貞疏婦人之嫁備禮乃動故漸之所施吉在女嫁也)史
巫吉(易巽在牀下用丨丨紛若丨无咎疏丨謂祝史丨謂巫覡能用居中之德行至卑之道用之于神祇不行之于威勢則能)
(致之于盛多之丨而无咎過)和兌吉(易丨丨丨注居兌之初應不在一无所黨係丨丨之謂也說不在謟履斯而行未見)
(有疑之者丨其宜矣又孚兌吉悔亡疏說而有信則吉從之故曰孚兌吉也)甘節吉(易丨丨丨往有尚疏九五居于尊位)
(得正履中能以中正為節之主不傷財不害民則是不苦而甘所以得吉)豚魚吉(易中孚丨丨丨彖曰丨丨丨信及豚魚也)
作内吉(書汝則從龜從筮逆卿士逆庶民逆丨丨丨作外凶傳可以祭祀冠婚不可以出師征伐疏内謂國内外謂境外)
用靜吉(書龜筮共違于人丨丨丨用作凶傳安以守常則吉動則凶)書并吉(書乃卜三龜一習吉啓籥見丨乃丨)
(是丨傳三兆既同吉開籥見占兆丨乃亦丨是丨)卜并吉(書我有大事休朕丨丨丨又率寧人有指疆土矧今丨丨丨)
非人吉(書丨丨其丨惟貨其吉傳若丨丨其實丨良惟以貨財配其吉良以求入于僕侍之臣汝當清審)惟貨吉
(見上)服彌吉(禮記占者皮弁注占者尊于有司卜求吉其丨丨丨)子有吉(儀禮士昏禮某子不教唯恐弗堪丨丨丨)
(我與在某不敢辭疏我與在以其夫婦一體夫既得吉婦吉可知故云我兼在占吉中也)慶鄭吉(左傳卜右丨丨丨弗使)
宋方吉(左傳陽貨以周易筮之遇泰之需曰丨丨丨不可與也)使御吉(史記秦紀大廉元孫曰孟戲中衍鳥身人)
(言帝大戊聞而卜之丨丨丨遂致使御而妻之)游徙吉(史記秦始皇紀於是始皇卜之卦得丨丨丨)實息吉(史記)
(天官書故侯息耗者入國邑視封疆田疇之正治城郭室屋門戶之潤澤次至車服畜産精華丨丨者丨虛耗者凶)黃圜吉
(史記天官書五星色白圜為喪旱赤圜則中不平為兵青圜為憂水黑圜為疾多死丨丨則丨)阿梨吉(唐書南蠻傳驃古部)
(落曰丨丨丨)巫言吉(五代史四夷錄敬塘遣使求救于德光德光白其母母召番巫問吉凶丨丨丨乃許)暗為吉
(宋史天文志幸臣一星在帝坐東北以丨丨丨)守常吉(宋史天文志天高四星在坐旗西不見為失禮丨丨則丨)家人
吉(宋史樂志丨丨之丨億萬春兮)神降吉(宋史樂志靈馭言旋丨丨之丨郭璞彈任谷疏所聽惟人故丨丨之丨揭傒斯)
(結羊腸詞但願年年逢此日兒結羊腸丨丨丨)知足吉(素書吉莫吉于知足注丨丨之丨吉之又吉)得氣吉(鶡冠)
(子有人將丨一人丨丨有家將丨一家丨丨有國將丨一國丨丨)宜蠶吉(齊民要衛二月上壬取土泥屋四角丨丨丨)
梟鳴吉(負暄雜錄康駢劇談錄云韋顓丨丨而登科第鄧艾梟鳴牙旗乃軍勝之兆張率更聞於庭樹而授官以此推之未)
(必皆為不丨世以鵩與梟鳴為不祥者未必然)利涉吉(謝靈運撰征賦丨丨以丨天險以難)律首吉(顔延之南郊登)
(歌歷元旬丨丨丨)天行吉(杜審言扈從詩歲晚丨丨丨年豐景從親)遠行吉(曹鄴詩將金與卜人譎道丨丨丨)
老龍吉(王維詩誰言丨丨丨未免伯牛災又莊子妸荷甘與神農同學于丨丨丨)斯士吉(采芾詩昧昧豈我思有懷)
(丨丨丨)征彙吉(柳貫贈錢正傳詩方時丨丨丨自信括囊坤)吕永吉(北史外戚傳開皇初濟南郡上言有男子)
(丨丨丨自稱有姑字苦桃嫁為楊某妻勘驗知是舅子)愼從吉(宋史丨丨丨傳字慶之錢俶之偦喜為詩時有警語兼工)
(醫術)石保吉(宋史丨丨丨傳字祐之尚太祖第二女延慶公主姿貌瓌碩頗有武幹)梁懷吉(宋史傳堯俞傳兖國)
(公主下嫁李瑋為家監丨丨丨張承照所間與夫不相中)薛惟吉(宋史丨丨丨傳字世康折節下士輕財好施所至有能聲)
范承吉(金史循吏傳丨丨丨字寵之好問學)
帝牛不吉(禮記丨丨丨丨以為稷牛注養牲必養二也)馬思荅吉(本草丨丨丨丨能生津解渴令人口香元)
(時飲膳用之)
秩(直一切積也次也常也序也)
韻藻平秩(書寅賓出日丨丨東作晉書束晳傳羲和丨丨后稷親農北齊書北郊樂歌山川搖落丨丨西成庾信司馬裔)
(神道碑銘欽若歷𧰼丨丨寅賓又五聲調曲明徵逢永明丨丨值天和獨孤授寅賓出日賦丨丨乎下以播百谷欽若乎上以刑四)
(海)天秩(書丨丨有禮自我五禮有庸哉後漢書胡廣傳五服五章丨丨所作曹植承露盤頌垂作億兆永荷丨丨陸雲祖考)
(頌分珪比瑞丨丨底禄鮑照觀漏賦理幽分于化前算冥定于丨丨孫逖授杜希望鴻臚卿制賞以懋功官無虛授所貴丨丨斯為)
(國典彭殷賢大厦賦纘戎丨丨啓廸人羣揭傒斯詩身封萬戶傳子孫誓不偷生汙丨丨)咸秩(書丨丨無文漢書郊祀志天子)
(祭天下名山大川懷柔百神丨丨無文後漢書章帝紀詔曰今山川鬼神應與禮者尚未丨丨其議增修羣祀以祈豐年魏志武帝)
(紀敦崇帝族表繼絶世舊德前功㒺不丨丨又文帝紀祀五嶽四瀆丨丨羣祀北史齊顯祖紀遣使人致祭于五嶽四瀆其堯祠舜)
(廟下及孔父老君等載于祀典者丨丨罔遺揚雄劇秦美新文夫改定神祇上儀也欽修百祀丨丨也張衡東京賦元祀惟稱羣望)
(丨丨曹植奉家祀碑降釐下士廓清三光羣祀丨丨靡事不綱顔延之赭白馬賦精曜叶從靈物丨丨沈約北郊登歌盛典弗諐羣)
(望丨丨楊炯少室山少姨碑有感必通無文丨丨)望秩(書歲二月東廵狩至於岱宗柴丨丨于山川漢書五行志禱祀神祇)
(丨丨山川後漢書祭祀志建武三十有二年二月皇帝東廵狩至於岱宗柴丨丨于山川班于羣神宋之問詩復除恩載洽丨丨禮)
(新崇孟浩然詩丨丨宣王命齋心待漏行蘇轍詩垂精粲星斗丨丨徧山川)秩秩(詩丨丨大猷聖人莫之傳丨丨進知也又)
(厭厭良人丨丨德音又丨丨斯干傳丨丨流行也又左右丨丨傳丨丨肅敬也荀子貴賤少長莫不丨丨焉范仲淹明堂賦夏禮丨)
(丨商祀穆穆又爾雅丨丨海雉注如雉而黑在海山中疏海雉一名丨丨)禄秩(禮記季秋之月收丨丨之不當供養之不宜者)
(後漢書蔡茂傳茂初夢三穗禾取得中穗輙復失之郭賀慶曰于字禾失為秩雖曰失之乃所以得丨丨也旬月茂徵焉乃辟賀為)
(掾晉書丁潭傳詔以光禄大夫還第門施行馬丨丨一如舊制北史蔡祐傳祐性節儉所得丨丨皆散宗族唐書百官志唐之官制)
(其名號丨丨雖因時增損而大抵皆沿隋故荀子是故三代雖亡治法猶存是官人百吏之所以取丨丨也杜甫詩小臣魯鈍無所)
(能朝廷記識蒙丨丨徐鉉詩風光適意須留戀丨丨資貧且喜歡蘇轍策六年之間考足而無過則又為之改爵而增其丨丨)執
秩(左傳子犯曰民未知禮未生其共于是乎大蒐以示之禮作丨丨以正其官注丨丨主爵秩之官周語武子歸乃講聚三代之)
(典禮于是乎修丨丨以為晉法)榮秩(後漢書陳龜傳過受國恩丨丨兼優晉書王湛傳克著徽音保其丨丨北史柳裘傳帝思)
(裘定策功欲加丨丨應璩詩三寺齊丨丨百僚所瞻顧張卷詩出入帷扆濫丨丨蘇頲為宋尚書謝加三品表比者應踐丨丨各限)
(格文)班秩(唐書魏元忠傳大君中興獨有閹豎坐升丨丨既無正闕率授員外乃盈千人綰青紫耗府藏杜甫詩丨丨兼通貴)
(公侯出異人白居易授盧元輔吏部郎中制吏部郎丨丨加諸曹之右歴代迄今未嘗改也)清秩(宋史楊億傳詔令知通進)
(銀臺司兼門下封駮事時以吏部銓主事前宜黃簿王太冲為大理丞評事億以吏之賤不宜任丨丨即封詔還蘇頲授李寮太子)
(中允制勉奉丨丨無曠厥官方干詩自將苦節酬丨丨肯要龐眉一個錢)顯秩(唐臺儀御史府自執中憲暨察視之官皆丨丨)
(也潘岳馬汧督誄聖朝疇咨進以丨丨李虞仲授高重同州刺史制非清名丨丨不在兹𨕖)要秩(唐中宗授楊再思制辟專)
(丨丨非德靡升)峻秩(蔣防授柳公綽襄州節度使制霜臺丨丨人部榮班蘇炯制烏臺丨丨望總鐵冠歐陽修謝表道愧師儒)
(乃忝春宮之丨丨身居畎畝猶兼書殿之隆名)劉秩(唐書丨丨傳秩字祚卿開元末遷憲部員外郎安禄山反哥舒翰守潼關)
(楊國忠欲奪其兵秩上言翰兵天下成敗所繫不可忽房琯見其書以比劉更生所著政典止戈記至德新議等凡數十篇又藝文)
(志丨丨政典三十五卷蘇軾擬進士御試策房琯之稱丨丨關播之用李元平是也)
歸老秩(南史沈約傳與徐勉素善遂以書陳情于勉欲謝事求丨丨之丨勉為言于帝請三司之儀弗許)彝倫秩
(蕭昕詩大哉明德盛遠矣丨丨丨)
增稱秩(書惇宗將禮丨丨元祀揚雄太常箴丨丨元祀班于羣神常衮授張謂禮部侍郎制丨丨元祀春官職焉)有秩
(詩丨丨斯祜禮記九十日丨丨注秩常也有常膳爾雅綸組注綸今丨丨嗇夫所帶史記范睢傳今自丨丨以上至諸大吏下及王)
(左右無非相國之人者漢書景帝紀吏及諸丨丨受其官屬所監所治所行所將其與飲食計償費勿論又張敞傳敞本以鄉丨丨)
(𥙷太守卒史注鄉丨丨者嗇夫之𩔖也後漢書百官志鄉置丨丨三老游徼注丨丨郡所署秩百石掌一鄉人風俗通曰秩則田間)
(大夫言其官裁丨丨耳張衡東京賦登聖皇于天階章漢祚之丨丨袁淑大蘭王九錫文資豢養于人主雖無爵而丨丨顔延之庭)
(誥文隅奥有竈齊侯蔑寒犬馬丨丨管燕輕饑張淵觀𧰼賦嬪御相次尊卑丨丨)收秩(禮記季冬之月乃命四監丨丨薪柴)
(以供郊廟及百祀之薪燎)均秩(周禮天官宮伯月終則丨丨歲終則均敘注秩禄廩也敘才等也)奪秩(左傳莒展輿立)
(而丨羣公子丨)寵秩(左傳子旗曰子胡然彼孺子也吾誨之猶懼其不濟吾又丨丨之其若先人何子盍謂之魏志杜恕傳陛)
(下復以冀州丨丨吕昭南史樂藹傳論樂藹雖異帷幄之勲亦讚雷雲之業其當官任事丨丨不亦宜乎鍾會移蜀檄往者吳將孫)
(壹舉衆内附位為上司丨丨殊異王僧孺銘日隆丨丨方登遠大)禮秩(左傳僖公之母弟曰夷仲年生公孫無知有寵于僖)
(公衣服丨丨如適魏志明帝紀注何曾表今懿奉辭誅罪宜選大臣名將威重宿著者盛其丨丨遣詣懿軍進同謀略退為副佐晉)
(書山濤傳帝以濤清儉無以供養特給日契加賜牀帳茵褥丨丨崇重時莫為比唐書貞順皇后武氏傳時王皇后廢故進册惠妃)
(丨丨比皇后五代史唐家人傳初太祖起于雲朔之間卒就霸業諸養子之功為多故尤寵愛之衣服丨丨如嫡宋史張述傳宜慎)
(擇宗親才而賢者異其丨丨試以職務俾内外知聖心有所屬傅休奕陳時務疏諸有疾病滿百日不差宜令去職優其丨丨而寵)
(存之唐享昊天樂章肅肅祀典邕邕丨丨又歐陽修詩君恩優大臣進退丨有丨)常秩(左傳委之丨丨注丨丨官司之常職)
(又宋史丨丨傳秩字夷甫潁州汝隂人安石更法天下以為不便秩以閭閻見所下令獨以為是一召遂起為時譏笑)職秩
(左傳王子朝因舊官百工之喪丨丨者以作亂爾雅丨丨常也)官秩(史記秦紀遂復三人丨丨如故荀子則將齊其制度重其)
(丨丨若是則百吏莫不畏法而遵繩矣崔沔為崔日知謝洛州長史表謬齒周行誤升丨丨于肅韋公碑開元十年解褐授内府局)
(丞典御府之藏列内丨之丨)增秩(史記平凖書募民能入奴婢得以終身復為郎丨丨及入羊為郎始于此漢書蕭咸傳遷)
(張掖弘農河東太守所居有跡數丨丨賜金後漢書順帝紀詔尚書令以下從輦幸南宫者皆丨丨賜布各有差水經注王昊諸從)
(事者皆丨丨一等宋之問詩丨丨徽章洽求書祕草成曾布文彦博司徒判河南制眷言耆舊宜所褒崇丨丨上公衍封眞賦)貶
秩(史記平凖書卜式丨丨為太子太傅晉書卞敦傳竟以畏愞丨丨三等)加秩(史記趙世家武靈王聽政先問先王貴臣)
(肥義丨其丨)爵秩(史記商君傳明尊卑丨丨等級各以差次後漢書皇后紀序光武置美人宫人彩女三等並無丨丨歲時)
(賞賜充給而已又謝弼傳功臣久外未蒙丨丨魏志文帝紀受朝丨丨念在輸力以殉國難唐書食貨志詔能賑貧乏者寵以丨丨)
登秩(漢書叙傳封禪郊祀丨丨百神)郁秩(漢書地理志膠東國縣八即墨昌武下密壯武丨丨挺觀陽鄒盧後漢書賈復)
(傳定封膠東侯食丨丨壯武下密即墨挺胡觀陽凡六縣)益秩(漢書元帝紀行幸河東祠后土丨三河郡太守丨荀子士大夫)
(益爵官人丨丨庶人益禄是以為善者勸為不善者沮)滿秩(漢書平帝紀賜天下民爵一級吏在位二百石以上一切丨丨)
(如真蘇轍詩相思欲見無路丨丨西歸有時)雞秩(漢書匈奴傳祁連將軍出塞千六百里至丨丨山斬首捕虜十九級𫉬牛)
(馬羊百餘)舊秩(後漢書光武帝紀詔有司增百官奉其千石以上減于西京舊制六百石已下增于丨丨蘇轍楊叔儀致仕勅)
(因其丨丨歸耀鄉黨尚使子弟知所矜式)比秩(後漢書和帝紀永元元年春三月甲辰初令郎官詔除者得占丞尉以丨丨為)
(眞注丨丨為眞皆所以優之)復秩(後漢書明帝紀中二千石下至黃綬貶秩贖論者悉皆丨丨還贖又安帝紀丙寅詔令中)
(二千石下至黃綬一切丨丨還贖賜爵各有差)親秩(後漢書質帝紀其令恭陵次康陵憲陵次恭陵以序丨丨為萬世法)品
秩(後漢書皇后紀其職僚丨丨事在百官志不足别載故附于后紀末晉書職官志諸公及開府位從公者丨丨第一食奉日五)
(斛南史豫章王綜傳有詔復其丨丨唐書車服志文宗即位以四方車服僭奢下詔凖儀制丨丨勲勞為等級陸龜蒙詩金籙漸加)
(新丨丨玉皇偏賜羽衣裳吳萊白鼻騧詩浮湛鄉閭萬里足笑傲丨丨千金羈)無秩(後漢書百官志執金吾緹綺二百人丨丨)
(比吏食奉)高秩(後漢書朱祐傳論丨丨厚禮允荅元功峻文深憲責成吏職晉書殷浩傳論丨丨厚禮不行而至江淹齊太祖)
(誄丨丨方臻元禮有序張九齡詩丨丨向所忝于義如浮雲儲光羲詩蚩蚩命子弟恨不居丨丨)下秩(後漢書桓譚馮衍傳)
(贊體兼上材榮微丨丨謝朓詩淹留非丨丨王維詩能賦屬上材思歸同丨丨劉大貞房州刺史杜府君碑優游丨丨想象高冥)
租秩(後漢書馮昉傳自永初兵荒王侯丨丨多不充晉書卞壼傳所封懸遠丨丨薄少南史梁南康簡王績傳績寡玩好少嗜)
(欲居無僕妾躬視儉約所有丨丨悉寄天府)本秩(後漢書劉焉傳焉為監軍使者領益州牧太僕黃琬為豫州牧宗正劉虞)
(為幽州牧皆以丨丨居職州任之重自此而始南史宋高祖紀詔曰其宣力義興者一仍丨丨北史齊世祖紀朝士名行有聞或以)
(年耆疾滿告謝者准其丨丨授以州郡不得莅事聽廕子孫)封秩(魏志武帝紀注自古受命中興丨丨輔佐皆所以褒功賞)
(德為國藩衞也南史蕭惠開傳為父起四寺謂國僚曰丨丨鮮而兄弟甚多若全關一人則在我所讓若人人等又事可悲恥寺衆)
(既立自宜悉供僧衆北史高肇傳肇既當衡軸每事任已減削丨丨抑黜勲人)典秩(蜀志先主子理傳立理為梁王策曰朕統)
(承漢序祇順天命遵修丨丨建爾于東為漢藩輔)服秩(晉書百官志僕射丨丨印綬與今同)祭秩(晉書禮志江南諸小)
(山蓋江左所立猶如漢西京關中小水皆有丨丨也齊書明帝紀詔增仲尼丨丨南史宋孝武帝紀詔開建仲尼廟制同諸侯之禮)
(詳擇爽塏厚給丨丨韓愈詩五嶽丨丨皆三公四方環鎮嵩當中)俸秩(晉書山濤傳禄賜丨丨散之親故南史賀革傳在荆)
(州歴外郡縣所得丨丨不及妻孥專擬還鄉造寺以申感思唐書百官志太府寺卿一人從三品少卿二人從四品上掌財貨廩藏)
(貿易總京都四市左右藏常平七署凡四方貢賦百官丨丨謹其出納)伊秩(晉書劉曜載記論丨丨啓勤王之略骨都論剋)
(定之秋)第秩(齊書高祖紀詔宋氏丨丨量所置廢南史荀伯子傳故太保衞瓘既被横禍乃進丨丨)厚秩(南史顧越)
(傳上疏曰朝廷以臣微涉藝學遠垂徵引擢臣以貴仕資臣以丨丨北史隋河間王弘傳論高位丨丨與時終始何承天上安邊論)
(廣延賞募奉以丨丨陸倕表尊官丨丨無因而至劉潛謝賜橘啓多置守民晉為丨丨坐入縑素漢譬封君宋璟詩丨丨先為忝崇)
(班復此除元稹授楊進亳州刺史制雖居禁衞未免食貧言念前勞宜沾丨丨)年秩(南史齊武帝紀詔以諸大夫丨丨隆重增)
(奉給見役又李頻詩去畢三丨丨新詩篋不容方干詩知竟三丨丨琴書外是貧)田秩(南史齊武帝紀郡縣丞尉可還丨丨)
(又何遠傳丨丨奉錢並無所取)兵秩(南史王琳傳除琳驃騎大將軍封會稽郡公又增丨丨兼給鐃吹)國秩(南史蔡興)
(宗傳封樂安縣伯丨丨吏力終以不受北史任城王澄傳表請以丨丨一歲租帛助供軍詔受其半又夏侯道遷傳于京城西水次)
(市地大起園池殖列蔬果延致秀彦時往遊適妓妾十餘常自娛樂丨丨歲入三千餘匹專供酒饌不營家産)優秩(南史孫謙)
(傳詔加丨丨給親信二十人張九齡詩平生本單緒邂逅承丨丨又白居易詩累就丨賢丨連操造化權)賞秩(南史宋南郡王)
(義宣傳孝武即位義宣將佐以下並加丨丨)蕃秩(南史晉熙王昶傳明帝既以變繼昶乃詔曰晉熙國太妃謝氏沈刻無親)
(物理罕比可還其本家削其丨丨)戎秩(隋書百官志梁武受終多循齊舊然而定諸卿之位各配四時置丨丨之官百有餘)
(號駱賓王祭趙郎將文棄筆文場早徇封侯之志彯纓武帳坐昇丨丨之榮)百秩(北史魏高祖紀詔曰比丨丨雖陳事典未)
(叙李迥秀齊州長史裴府君碑勢壓八王名高丨丨)階秩(北史魏宗室傳暉上書論政要其一曰御史之職務使得賢必得其)
(人不拘丨丨久于其事責其成功畢仲游官制議昔之官品難于進今之丨丨易為高)命秩(北史周高祖紀選擇徧于生靈)
(丨丨方于庶職王褒箴元士為士齒卿丨丨常衮授張自勉開府制承景風之章叙比公府之丨丨吕温道州刺史廳後記壁記非)
(古也若冠綬丨丨之差則有格令在山川風物之辨則有圖牒在)九秩(北史周太祖紀廢帝三年正月始作九命之典以叙)
(内外官爵以第一品為九命第九品為一命改流外品為丨丨亦以九為上𫝊休奕吏部尚書箴明明王軌制為丨丨君執常道臣)
(有定職)崇秩(北史申徽傳明帝以御正任總絲綸更丨其丨為上大夫員四人號大御正張說文貞公姚崇碑丨其丨逸其)
(志也薛廷珪翟州刺史張績加官制邦教夏卿國之丨丨)閒秩(北史袁翻傳翻雖外請丨丨而内有求進之心識者怪之白居)
(易答崔侍郎書錢蕭二舍人移官丨丨)位秩(北史薛孝通傳孝通見拘執將赴晉陽及引見咸為之憂孝通神氣從容齊神)
(武更相欽懽即日原免然猶致疑忌不加丨丨)父秩(唐書孫逖傳遷中書舍人是時嘉之且八十猶為令逖求降外官增丨丨)
(帝嘉納拜嘉之宋州司馬聽致仕)降秩(唐書上官昭容傳母鄭卒婉兒請丨丨行服詔起為婕妤)稟秩(唐書陸贄傳錫)
(貨財列丨丨以彰實也)遷秩(五代史四夷錄趙延夀求為皇太子德光不許乃命與之丨丨孫沔論治本疏今丨丨不渝年)
(賞賜無虛日)前秩(宋史王韶傳崇寧初蔡京復開邊還厚丨丨)兩秩(宋史安燾傳同列皆序遷且新用執政燾獨如)
(初詔增其丨丨)三秩(宋史龐恭孫傳蔭補通判施州崇寧中部蠻向文疆叛詔王蘧致討恭孫說降文疆而斬之蘧上其功進)
(丨丨知涪州)進秩(宋史裴濟傳知靈州城陷死之上聞嗟悼特贈鎮江軍節度三子並優丨丨元史察罕傳都府之職敢不)
(恭命丨丨非所敢當)改秩(宋史李常傳楊佐將薦丨丨常推其友劉琦佐曰世無此風久矣并薦之王禹偁王贄授侍御史誥)
(宜從丨丨用以勸能)等秩(宋史三佛齊國傳熙寧十年使大首領地華伽囉來以為保順慕化大將軍賜詔寵之曰爾悅慕皇)
(化浮海貢琛吾用汝嘉併超丨丨以昭忠義之勸王融獄中據答表高下之敬丨丨有差朱之才七夕詩瓠牛載檕何丨丨金梭擲)
(地殊荒唐)陞秩(元史英宗紀廣海郡邑官曠員敕愿往任者丨丨二等)私秩(韓非子季孫相魯子路為郈令魯以五月)
(起衆為長溝當此之為子路以其丨丨粟為漿飯要作溝者于五父之衢而飡之)并秩(春秋繁露考試之法合其爵禄丨其)
(丨積其日陳其寔計功量罪)粟秩(說苑晉咎犯曰民有饑色而馬有丨丨顔延之赭白馬賦處以濯龍之奥委以紅丨之丨)
供秩(說苑晏子曰今請求老弱之不養鰥寡之不識者論而丨丨焉)卑秩(論衡成王之才不如周公桓公之智不若管仲)
(然成桓受尊命而周管稟丨丨也張九齡詩晩節從丨丨岐路良非一歐陽修詩辛勤慙巧宦窮賤守丨丨)多秩(謝靈運詩)
(辭滿豈丨丨謝病不待年)恩秩(謝莊上搜才表或就加丨丨或入崇輝寵)兼秩(謝朓詩汩徂奉南岳丨丨典邦號)東
秩(梁元帝課耕令時惟星鳥表年祥于丨丨春紀宿龍歌歲取于南畝)藻秩(江淹慶正位章道懋第昌業廣祉盛丨丨攸臻)
(憲章斯飾)濫秩(江淹為蕭太尉上便宜表朱轓皂蓋古無丨丨)宗秩(江淹齊太祖誄憬彼朱方亦惟丨)妙秩(沈約)
(繡像題贊現符淨果來膺丨丨)緒秩(徐陵侯安都德政碑濮水盛其衣簪榮波分其丨丨)徽秩(隋煬帝追贈獨孤陁詔緬)
(維先往宜崇丨丨)既秩(唐祀九宮貴神樂章歌工既奏神位丨丨)周秩(褚亮建國判在定雖合于楚宫理職式乖于丨)
(丨)中秩(盧照鄰詩筮仕無丨丨歸耕有外臣)西秩(李嶠詩輝光射東井禁令横丨丨又貢奎詩勖哉丨都丨願言繼彈)
(冠)人秩(劉大貞房州刺史杜府君碑茂天爵者薄丨丨韜眞機者庇世道)新秩(賈至授張顒郎中丘據員外制式加)
(丨丨俾修舊政)美秩(賈至授李光進鴻臚卿制允武允文宜加丨丨)筵秩(杜甫詩主稱夀尊客丨丨宴北林)尊秩
(權德輿舉韋况自代狀豈臣小生忽據丨丨)眞秩(權德輿叔大理評事府君墓銘其初命再命宫衞贊謁雖未居丨丨而四)
(方之嘉招狎至)散秩(權德輿代賈相公乞退表伏惟陛下覆育臨照曲成不遺俯矜愚衷移授丨丨白居易詩丨丨優游老閒)
(居清淨貧)重秩(薛廷珪授王堅檢校兵部尚書制五兵丨丨式耀賓階)名秩(韓愈詩丨丨後千品詩文齊六經)寺
秩(孟郊詩丨丨雖未貴)勲秩(白居易授王佖檢校戶部尚書靈鹽節度使制進地官以崇新命極丨丨以褒舊功)資秩
(白居易授張嘉泰延州長史制軍郡長佐丨丨不卑梁燾疏太宗皇帝深遠此意始置崇文院建秘閣集四庫書選天下名能文學)
(之士以為校讐官給以見俸食于太官優其丨丨)憲秩(白居易授崔楚臣侍御史制式示寵名宜遷丨丨)正秩(錢珝)
(授李繼文隴州防禦使制既用良材宜膺丨丨)餘秩(戴叔倫詩衰鬢辭丨丨秋風入故園)臺秩(羅隱詩官品尊丨丨山河)
(擁福星)六秩(于邵漢源縣令廳壁記國家坐進此道至于憂勤爰增丨丨以勸能者)奉秩(張餘慶祀后土賦甸師清)
(野宗伯丨丨)茂秩(鄭獬鄭圖公制仍左揆之舊班兼東臺之丨丨)視秩(孫洙邢氏進號賢妃制矧丨丨于上公必敷求)
(于淑哲)寄秩(蘇轍詩終然幸寬政尚許存丨丨)京秩(葉適詩未奏邊功明主惜將成丨丨故人悲)帝秩(趙秉)
(文北嶽詩丨丨加黃屋宫居象紫垣)
膳夫秩(左傳王奪子禽祝跪與詹父田而收丨丨之丨故蒍國邊伯石速詹父子禽祝跪作亂因蘇氏)婕妤秩(史記)
(外戚世家丨丨丨比列侯)容華秩(史記外戚世家丨丨丨比二千石)娙何秩(史記外戚世家丨丨丨比中二千石)
佐史秩(漢書百官公卿表百石以下有斗食丨丨之丨是為少吏)九卿秩(後漢書張奐傳拜奐為護匈奴中郎將以)
(丨丨丨督幽并凉三州又唐無名氏制遂以月卿之秩俾酬星使之勞)三公秩(晉書職官志黃帝置丨丨之丨以親黎元)
(少吴配九扈之名以為農正)萬鍾秩(北史魏收傳射千金之利儌丨丨之丨)斗石秩(論衡賤無丨丨之丨意若)
(食萬鍾)六宗秩(顔延之南郊登歌中星兆丨丨丨)淮南秩(謝朓詩既闔潁川扉且卧丨丨丨)從夫秩
(庾信安昌公夫人鄭氏墓誌序戚升滎丨丨有丨)河海秩(張九齡詩亞司丨丨丨轉牧江湖澨)上庠秩(李嶠授崔)
(挹司業制宜罷外臺之任俾昇丨丨之丨)元凱秩(李嶠為楊執柔讓夏官尚書表昔虞登百揆命喉舌之官晉簡庶寮崇丨)
(丨之丨)金印秩(孫逖授裴敦復刑部尚書制錫以身章更增丨丨之丨)四皓秩(白居易詩優詔幸分丨丨丨祖)
(筵纔繼二疏懽)第七秩(白居易詩已開丨丨丨飽食仍安眠按十年為一秩又行開第八秩可謂盡天年)陪臣秩
(白居易詩皆懷王佐才不踐丨丨丨)園令秩(錢起詩寧辭丨丨丨不改淵明調)弓高秩(于益左武衛將軍白公碑)
(漢興論封特命丨丨之丨周臣赴會爰書潞子之班)三槐秩(陸扆授周岳嶺南節度使制仍推百越之封俾進丨丨之丨)
密(美畢切山脊也又静也亦州名又姓又複姓俗作密)
韻藻不密(易君丨丨則失臣臣丨丨則失身幾事丨丨則害成禮記使之陽而不散隂而丨丨韓愈文惟恐入山之不深)
(入林之丨丨)遏密(書四海丨丨八音)宥密(詩成王不敢康夙夜基命丨丨)縝密(禮記温潤而澤仁也丨丨以栗)
(知也南史孔休源傳休源累居顯職性丨丨未嘗言禁中事宋史李侗傳講學切在深潛丨丨然後氣味深長蹊徑不差劉克莊題)
(跋趙清獻公世號鐵面觀其與小金紫公四帖情詞丨丨如此與青雲得路而隔同年之面者異矣黃庭堅詩政經甚丨丨私不蚍)
(蜉通陸游詩退傳寄聲情丨丨晦翁入夢語蟬聯)堂密(爾雅山如丨者丨尸子松柏之鼠不知丨丨之有美樅江總棲霞寺)
(碑峰形甑累岫勢丨丨)寖密(漢書刑法志其後姦猾巧法轉相比况禁罔丨丨注寖漸也)神密(漢書周亞夫傳趙涉)
(曰兵事上丨丨將軍何不從此右去走藍田出武關抵雒陽間不過差一二日直入武庫擊鳴鼓諸侯聞之以為將軍從天而下也)
堅密(漢書鼂錯傳兵不完利與空手同甲不丨丨與袒裼同後漢書蔡倫傳倫監作秘劒及諸器械莫不精工丨丨為後世法)
(魏志裴潛傳注黃朗父為本縣卒朗抗志游學與右姓王惠陽為碩交惠陽親拜朗母於牀下故時人謂惠陽外似粗疏而内丨丨)
(能不顧朗之本末事朗母如己母為通度也)麗密(漢書王褒傳夫荷旃被毳者難與道純綿之丨丨宋史杜杲傳杲淹貫多)
(能為文丨丨清嚴)觕密(後漢書律歷志設清臺之候驗六異課效丨丨太初為最一作麄班固兩都賦序道有夷隆學有麄)
(密)機密(後漢書竇憲傳和帝即位太后臨朝憲以侍中内幹丨丨出宣誥命吳志是儀傳孫權承攝大業優文徵儀到見親)
(任專典丨丨晉書羊祜傳拜相國從事中郎與荀勖共掌丨丨蔡邕巴郡太守謝表超自羣吏入登丨丨庚信步陸逞神道碑以公)
(詞令參謀丨丨)近密(後漢書袁敞傳張俊獄中上書曰陛下以臣嘗在丨丨識臣狀貌傷臣眼目留心曲慮特加偏覆唐書)
(志漢興張蒼等以為顓頊歷此五家疎闊中更丨丨又苖晉卿傳肅宗欲以李輔國為常侍奏曰常侍丨丨非賢不可居豈宜任等)
(輩罷之阮瑀文質論文虛質實遠疎丨丨陸機七徵情見於物雖遠猶疎神藏於形雖丨則丨庾信襄城公鄭偉墓誌銘宫闈丨丨)
(實俟忠貞蘇頲授崔琳紫微舍人制掖垣丨丨禁省旁求)嚴密(後漢書郎顗傳尚書職在機衡宫禁丨丨宋史吕大防傳前代)
(宮闈多不肅宫人或與廷臣相見唐入閣圖有昭容位本朝宫禁丨丨内外整肅此治内之法也翰林志今二京學長院並在樞密)
(之北蓋表其深潛丨丨馬戴表元義蜂行重防覆衞自丨丨雖有毒螫何由加)禁密(魏志楊阜傳阜上疏欲省宮人諸不見幸)
(者乃召御府吏問後宫人數吏守舊令對曰丨丨不得宣露晉書天文志唐堯即位羲和立渾儀此則儀𧰼之說其來遠矣綿代相)
(傳史官丨丨學者不覩故宣蓋沸騰唐書李德裕傳德裕建言舊制駙馬都尉與要官禁不往來開元中訶督尤切今乃公至宰相)
(及大臣私第是等無佗材直洩漏丨丨交通中外耳崔嘏授裴諗中書舍人制居丨丨之地聞善則遷當演綸之工有勞斯陟)樞
密(北史劉潔傳潔久在丨丨恃寵自專帝心稍不平唐書百官志中書舍人以久次者一人為閣老判本省雜事又一人知制誥)
(顓進畫給食於政事堂其餘分署制敕以六員分押尚書六曹佐宰相判案同署乃奏惟丨丨遷授不預五代史前蜀世家唐襲本)
(以舞僮見幸於建宗佶尤易之後為丨丨使猶名呼襲建聞之怒曰宗佶名呼我丨丨使是將反耶又郭崇韜安重誨傳贊梁之崇)
(政使乃唐丨丨之職蓋出納之任也至崇韜重誨為之始復唐丨丨之名然權侔于宰相矣後世因之遂分為二文事任宰相武事)
(任丨丨樞密之任既重而宰相自此失其職也唐六典典兵禁中故名丨丨柳澄詩竊侍兩宮慙丨丨)清密(唐書蘇味道傳)
(裴居道為左金吾衞將軍倩味道作章攬筆而具閒徹丨丨當時盛傳陳子昂詩幽寂曠遙日林園轉丨丨)華密(唐書李程)
(傳程為人辯給多智然簡脱無儀檢雖在丨丨而無重望最為帝所遇)緜密(庾肩吾書品吳主體裁丨丨宣和書譜宋蕭思)
(話學書于羊欣下筆丨丨娉婷當時有鳬鷗鴈鶩遊戲沙汀之比沈約愍衰草篇布丨丨于寒臯)四密(摯虞賦風索索而傍)
(起雲霏霏而丨丨王勃龍懷寺碑葉磴三休花巖丨丨謝觀初雷起蟄賦温風載扇重隂丨丨)蒙密(江淹蓮花賦或憑天淵之)
(清峭或殖疏圃之丨丨庾信小園賦撥丨丨兮見窗行欹斜兮得路又詩寂寥尋靜室丨丨就山齊歐陽修詩軒窗共幽窳竹柏助)
(丨丨)雲密(隋煬帝季秋觀海詩分城碧霧晴連州彩丨丨唐明皇詩風行未備禮丨丨遽飄霙劉希夷從軍行南登漢月孤北)
(走代丨丨薛能詩丨丨露晨暉西園獨掩扉)冥密(陳子昂詩石林何丨丨香洞無留行李白望黃鶴樓詩巖巒行穹跨峰嶂)
(亦丨丨)李密(晉書丨丨傳丨丨字令伯犍為武陽人泰始初詔徵為太子洗馬密以祖母年高無人奉養遂不應命特上疏)
(帝覽之曰士之有名不虛然哉乃停召又唐書丨丨傳丨丨字法主遼東襄平人嘗乘牛挂漢書一帙角上行且讀越國公楊素適)
(見于道與語竒之)
增藏密(易聖人以此洗心退丨於丨吉凶與民同患韓愈詠笋詩外恨苞丨丨中仍節目繁歐陽修詩苟能因謫去引分思)
(丨丨)愼密(易是以君子丨丨而不出也魏志荀彧傅注彧子顗字景倩博學洽聞意思丨丨司馬宣王竒之曰荀令君之子也)
(晉書羊祜傳或謂祜丨丨太過祜曰是何言歟夫入則造膝出則詭辭君臣不密之誡吾惟懼其不及又荀勖傳性丨丨每有詔令)
(大事雖已宣布然終不言不欲使人知已與聞也北史許彦傳彦質厚丨丨與人言不及内事唐書崔澄傳澄侍左右與諸王不讓)
(席坐性滑稽善辨帝恐漏禁中語以丨丨字親署笏端)微密(書思曰睿疏思必當通于丨丨也漢書文三王傳大臣皆尚苛)
(刻刺求丨丨讒臣在其間左右弄口積使上下不和更相眄伺南史徐爰傳初為晉琅邪王大司馬府中典軍從北征丨丨有意理)
(為武帝所知唐書禮樂志明皇問前世何為秘玉牒知章曰王牒以通意於天前代或祈長年希神仙旨尚丨丨故外莫知蔡邕周)
(巨勝碑沈靜丨丨淪于無内寬裕弘博含乎無外隋煬帝寶臺經藏願文仰惟如來應世聲教被物慇懃丨丨結集法藏陳子昂詩)
(道心固丨丨神用無留連)旅密(詩止丨廼丨芮鞫之即)礱密(詩閟宫有侐實實枚枚傳枚枚丨丨也疏枚枚者細密之)
(意故云丨丨晉語及書傳說天子廟飾皆云斵其材而丨之加丨石焉是丨丨之事也王褒突厥寺碑圖本緹錦雕楹丨丨)窺
密(禮記不丨丨不旁狎不道舊故不戲色)盟密(春秋紀子伯莒子丨於丨)新密(左傳諸侯伐鄭圍丨丨鄭所以不時)
(城也注實丨丨而經言新城者鄭以非時興土功齊桓聲其罪以告諸侯)商密(左傳楚鬭克屈禦寇以申息之師戍丨丨注丨)
(丨鄀别邑二子屯兵于析以為丨丨援又秦人過析隈入而係輿人以圍丨丨昏而傳焉注詐為克析也)著密(爾雅河南曰豫)
(州疏河南其氣丨丨厥性安舒故曰豫豫舒也)滅密(史記周紀共王遊于涇上密康公從有三女奔之康公不獻一年共王丨)
(丨)廣密(史記秦始皇紀聖德丨丨六合之中被澤無疆)高密(史記高祖紀韓信用蒯通計遂襲破齊齊王東走丨丨漢)
(書地理志丨丨國縣丨丨後漢書光武帝紀甲申以前丨丨令卓茂為太傅又鄧禹傳十三年天下定封禹為丨丨侯謝靈運詩置)
(酒飲膠東淹留憩丨丨蘇軾徐州謝上表分符丨丨已竊名邦改命東徐復塵督府又應璩與尚書諸郎書陋巷之居無丨丨之宇)
(壁立之室無旬朔之資)少密(史記高祖侯年表百年之間見侯五餘皆坐法殞命亡國耗矣罔亦丨丨焉)摶密(史記)
(天官書諸此雲見以五色合占而澤丨丨注摶專也)隂密(史記白起傳免武安君為士伍遷之丨丨漢書地理志安定郡縣丨)
(丨又唐書李林甫傳性丨丨誅殺不見喜怒又朱子詩堂後林丨丨堂前湖水深陸游夏日詩街槐正喜清丨丨巷柳還驚蠧葉多)
(柳貫初夏詩藤刺青丨丨楸花紫豔高)網密(史記酷吏傳昔天下之丨嘗丨矣本作㒺後漢書陳元傳丨丨法峻大臣無所)
(措手足晉書劉頌傳班固稱諸侯失國亦猶丨丨今又宜都寬其檢又阮种傳丨丨則下背其城唐書陳子昂傳刑急丨丨非為政)
(之要也七啓人稠丨丨地逼勢脇)周密(漢書宣帝紀樞機丨丨品試備具又張安世傳職典樞機以謹愼丨丨自著外内無)
(間後漢書律歷志候氣之法為室三重戶閉塗釁必丨丨布緹縵室中晉書荀顗傳顗博學洽聞理思丨丨五代史何瓚傳瓚為人)
(明敏通於吏事外若疎簡而内頗丨丨梁簡文帝七勵中宿綿延長廊丨丨又圖繪寶鑑丨丨字公謹號草窗歴山人居錢唐宋寶)
(祐間為義烏令家藏名畫法書頗多善畫梅竹蘭石賦詩其上)葭密(漢書地理志濟隂郡縣丨丨)下密(漢書郊祀志祠)
(太室山於即墨三戶山於丨丨注即墨丨丨皆膠束之縣後漢書賈復傳十三年封膠東侯食郁秩壯武丨丨即墨挺胡觀陽凡六)
(縣注丨丨在今青州北海縣東北)疏密(漢書律歷志雜候上林清臺課諸歷丨丨後漢書禰衡傳衡為黃祖作書記輕重丨)
(丨各得體宜梁簡文帝荅湘東王上王羲之書丨丨俱巧眞草皆得何承天上歷新法表伏願以臣所上元嘉法下史官考其丨丨)
(若謬有可採庶或𥙷正以備萬分)湛密(漢書藝文志天文者序二十八宿步五星日月以紀吉凶之𧰼聖王所以參政也易)
(曰觀乎天文以察時變然星事&KR1223;悍非丨丨者弗能由也湛一作沈南史徐羡之傳羨之沈密寡言不以憂喜見色北史薛聰傳陪)
(侍帷幄言兼晝夜而厚重沈密外莫窺其際唐書崔邠傳性温裕沈密行已又簡儉憲宗器之蘇頲授蕭嵩太子舍人制沈密有才)
(清方不競)幾密(漢書劉向傳惟陛下深留聖思審固丨丨)篤密(漢書谷永傳齊桓晉文用士丨丨後漢書濟北王夀傳夀)
(兄弟皆留京師恩寵丨丨又陳文矩妻傳前妻長子興遇疾困篤母惻隱自然親調藥膳恩情丨丨興疾久乃瘳唐書朱宣傳秦宗)
(權攻朱全忠全忠求救于宣宣身率師往擊宗權宗權敗走全忠厚德宣兄事之情好丨丨而内忌其雄)謹密(漢書史丹傳丹)
(為人知足愷悌愛人貌若儻蕩不備然心甚丨丨晉書惠羊后傳宜當含忍不勝所見丨丨啓聞唐書高力士傳既壯長六尺六寸)
(丨丨善傳詔令為宫闈丞又王紹傳紹丨丨眷待殊厚)恩密(漢書張安世傳初安世兄賀幸於衞太子太子敗下𧖟室後為)
(掖庭令而宣帝以皇曾孫收養掖庭賀内傷太子無辜而曾孫孤幼所以視養拊循丨甚丨焉)章密(後漢書郡國志丹水故屬)
(弘農有丨丨鄉有三戶亭)致密(後漢書郡國志東平國有丨丨城)京密(後漢書泗水王歙傳歙從父弟茂年十八漢兵)
(之起茂自號劉先職亦聚衆丨丨間注丨丨二縣名又傅俊傳從破王尋等以為偏將軍别擊丨丨破之)右密(後漢書張衡傳)
(出丨丨之闇野兮不識蹊之所由注右謂西方也密山名山海經曰西北曰密山)釘密(後漢書張奐傳地底冥冥長無曉期)
(而復纏以纊綿牢以丨丨為不喜耳)繁密(後漢書循吏傳解王莽之丨丨還漢世之輕法唐書五行志其為變怪非常失其本)
(性則推以事𩔖吉凶影響其說尤為委曲丨丨詩品顔延謝莊尤為丨丨於時化之故大明太始中文章殆同書抄)最密(後漢)
(書方術傳序中世張衡為隂陽之宗郎顗咎徵丨丨餘亦班班名家焉)詳密(後漢書左雄等傳論郎顗隂陽丨丨張衡機術)
(特妙唐書楊愼矜傳父隆禮為太府卿性丨丨出納雖尋尺皆自桉省)休密(後漢書大秦國傳月氐為匈奴所滅遂遷於大)
(夏分其國為丨丨䨇靡貴霜肸頭都密凡五部)都密(見上)深密(魏志苟攸傳攸丨丨有智防自從太祖征伐常謀謨帷幄)
(時人及子弟莫知其所言南史謝靈運傳靈運文章之美與顔延之為江左第一縱横俊發過於延之丨丨則不如也又薛安都傳)
(任榛大抵在任城界積世逋叛所聚棘榛丨丨難為用師故能久自保藏屢為人患高適鶻賦想像遼遠孤貞丨丨薛能詩畫燭燒)
(蘭煖復迷殿帷丨丨下銀泥)峻密(魏志楊阜傳時雍丘王植怨于不齒藩國至親法禁丨丨故阜又陳九族之義焉晉書惠)
(羊后傳廢放空宫門禁丨丨江淹麗色賦架虬柱之嚴麗亘虹梁之丨丨王僧孺禮佛唱導發願文夫天枝丨丨帝葉英芬莫不玉)
(振蘭搖金鏘桂縟)碎密(魏志劉馥傳子靖廬江太守為政初雖如丨丨終于百姓便之有馥遺風南史恩幸傳論自宋中世)
(以來宰御朝政萬幾丨丨不關外司北史劉騰傳靈太后臨朝騰特蒙進寵多所干託内外丨丨栖栖不倦)欵密(魏志劉馥)
(傳注劉弘在江漢每有興發手書郡國丁寧丨丨莫不感悅曰得劉公一紙書賢於十部從事也蜀志許靖傳靖與曹公書曰昔在)
(會稽得所貽書詞旨丨丨久要不忘北史韋孝寬傳獨孤信為新野郡守同隸荆州與孝寬情好丨丨政術俱美又畢義雲傳孝昭)
(赴晉陽高元海留鄴義雲深相依附知其信向釋氏嘗隨之聽講為此丨丨無所不至宇文逌庾開府集敘余與子山風期丨丨)
壯密(魏志王粲傳注應瑒和而不壯劉楨丨而不丨)温密(蜀志後主傳每惟黃初中宣丨丨之詔申三好之恩開示門戶)
(大義炳然張次宗謝賜冬衣狀捧丨丨之詔喜若朝天被輕纖之衣煖同就日)親密(吳志吳主五子傳登為太子張温言於權)
(曰夫中庶子官最丨丨切問近對宜用雋德於是乃用陳表等為中庶子嵇康家誡所居長吏但宜敬之而已矣不當極丨丨)粹
密(晉書律歷志劉洪加太初元年二紀減十斗下分元起己丑又為月行遲疾交會及黃道去極度五星術理實丨丨信可長行)
切密(晉書律歷志史臣勖按于千載之外推百代之法度數既冥聲韻又契可謂丨丨信而有徵也)邃密(晉書五行志武)
(庫者帝王威御之器所寶藏也屋宇丨丨非龍所處水經注石壁深高幽隍丨丨朱子詩舊學商量加丨丨新知培養轉深沈)纖
密(晉書陶侃傳侃性丨丨好問南史杜慧慶傳為政丨丨有如居家由是威惠霑洽文心雕龍擬諸形容則言務丨丨𧰼其物宜)
(則理貴側附)去密(晉書杜凱傳豈若申唐虞之舊丨丨就簡則簡而易從也)隆密(晉書習鑿齒傳江夏相袁喬深器之)
(數稱其才於桓温轉西曹主簿親遇丨丨南史王儉傳太祖為太尉引為右長史恩禮丨丨專見任用又徐爰傳寵待丨丨羣臣莫)
(二)敦密(晉書董京傳乾道剛簡坤體丨丨)明密(宋書謝靈運傳論靈運之興會標舉延年之體裁丨丨南史宋文帝)
(紀論綱維並舉條禁丨丨彦周詩話凡作詩填實謂之點鬼簿如管城子無食肉相孔方兄有絶交書精妙丨丨不可加矣當以此)
(語反三隅也顔延之曲水詩序章程丨丨品式周備李嶠自敘表德澤汪濊典章丨丨)顯密(南史謝瞻傳臣本素士父祖位)
(不過二千石弟晦年始三十志用凡近位任丨丨福過災生特乞降黜以保衰門)委密(南史劉穆之傳穆之外所聞見大小)
(必白雖閭里言謔皆一二以聞帝每得人間丨丨消息以示聰明皆由穆之陶弘景登眞隱訣序昔在人間已鈔撰眞經修字兩卷)
(于時亦粗謂丨丨)彊密(南史邵陵王綸傳侯景之年所以未窺江外者政為藩屏盤固宗鎮丨丨若自相魚肉是謂代景行)
(師)狎密(南史柳惔傳惔度量寬博家人未嘗見其喜愠甚重其婦頗成畏憚性愛音樂女伎精麗略不敢視僕射張稷與惔)
(丨丨而為惔妻賞敬稷每詣惔必先相問夫人惔每欲見伎恒因稷請奏其妻隔幔坐伎然後出惔因得留目)友密(南史到溉)
(傳溉性不好交遊惟與朱异劉之遴張綰同志丨丨)巧密(南史徐陵傳文宣之時國家有大手筆必命陵草之其文頗變舊體)
(緝裁丨丨顔氏家訓伯石辭卿王莽辭政當於爾時自以丨丨後人書之流傳萬代可為骨寒毛竪也圖畫見聞志高克明工畫山)
(水團扇卧屏尤長小景但矜其丨丨殊乏飄逸之妙陸機連珠臣聞託闇藏形不為丨丨倚智隱情不足自匿張何文君濯錦賦布)
(葉宜疎安華丨丨)茂密(南史徐勉傳桃李丨丨桐竹成隂韓愈文窮居荒涼草樹丨丨出無驢馬因與人絶)蒲密(南史)
(循吏傳明帝繼祚恩不䘏下莅人之官遷變歲屬丨丨之化事未易階豈徒吏不及古蓋由為上所擾致化莫從劇談錄會昌中北)
(都晉陽令狄惟謙梁公之後守官清恪有丨丨之政陸機連珠丨丨之黎遺時雍之世豐沛之士忘桓撥之君)綢密(北史北海)
(㠪詳傳詳既素附于皓乂緣淫好往來丨丨謝朓侍宴華光殿詩高殿弘敞禁林丨丨)寵密(北史崔浩傳恒與軍國大謀甚)
(為丨丨)恭密(北史張祐傳祐性丨丨出入機禁二十餘年未嘗有過)細密(北史房謨傳謨選用廉清廣布恩信寮屬)
(守令有犯必知雖號丨丨百姓安之圖畫見聞志曹仲玄工畫佛道鬼神始學吳不得意遂改跡丨丨自成一格)仄密(北史)
(胡長仁傳長仁私游丨丨)要密(北史韓鳳傳軍國丨丨無不經手王丘授崔翹中書舍人制駁議既久丨丨逓遷)緘密
(北史蕭寳夤傳其優劣善惡考功曹别出于黃紙油帛一通則留于門下一通則掌在尚書嚴加丨丨不得開視)工密(北史)
(崔光傳極宇崇麗壇築丨丨水經注石梁不高大治石丨丨)葉密(北史琉求國傳多鬭縷樹似橘而丨丨條纖如髮之下垂)
(杜甫詩巢多衆鳥鬭丨丨鳴蟬稠乂甘園詩青雲羞丨丨白雪避花繁李洞題尼大德院詩臺上燈紅蓮丨丨眉間毫白黛痕銷朱)
(子咏巖桂詩丨丨千層綠花開萬點黃)忸密(唐書地理志月支都督府領丨丨州)迷密(唐書地理志大汗都督府領丨)
(丨州)俱密(唐書地理志史國在疏勒西二千里東至丨丨國千里)告密(唐書刑法志武后已稱制懼天下不服欲制以)
(威乃修後周丨丨之法)炬密(唐書貴妃楊氏傳韓虢與國忠貴最久每入謁並驅道中從監侍姆百餘騎丨丨如晝)苛
密(唐書李尚隱傳尚隱性剛亮論議皆披心示誠處事分明御下不丨丨尤詳練故實)緒密(唐書王昌齡傳昌齡工詩丨丨)
(而思清)靖密(唐書韋處厚傳中外推其丨丨雲笈七籖夫作氣導引當居丨丨房室不欲處高屋當風)法密(唐書劉晏)
(傳第五琦始𣙜鹽佐軍興晏代之丨益丨利無遺入)朝密(唐書酷吏傳序御史周矩諫后曰今舉朝脅息謂陛下丨與為丨夕)
(與為仇)懷密(五代史晉家人傳契丹國母徙帝太后于丨丨州)榮密(宋史柴宗慶傳贈中書令諡曰丨丨)重密
(宋史張耆傳耆為人丨丨有智數書品能拔篆籀於繁蕪移楷眞于丨丨圖繪寳鑑李昭鄄城人李文靖曾孫山水學范寬又長於)
(墨竹自云他人以蕭疎為能余以丨丨為巧吾一派不讓文湖州也)審密(遼史營衞志耶律七部丨丨五部)圓密(元史)
(馬祖常傳祖常尤工于詩丨丨清麗長篇短章無不可傳沈約咏竹檳榔盤詩平□方以文穹成丨且丨)鄜密(法言昔者襄公)
(始僣西畤以祭白帝文宣靈宗興丨丨上下用事四帝)地密(水經注丨丨惡蠻不可輕至張舜民謝諫議大夫表若夫諫爭)
(之任政惟侍從之臣丨丨而選清秩卑而望重陸游送杜起華殿院出守遂寧詩軍容丨丨寧當議陛下恩深不忍欺)層密
(水經注三累山其山丨丨三成故名)䦣密(水經注空岫隂深邃澗丨丨)緻密(水經注林木丨丨蘇轍光州開元寺記棟)
(楹峻峙瓦甓丨丨)拔密(水經注小竹細筍被於山渚蒙籠丨丨竒為翳薈也)短密(齊民要術牛毛欲得丨丨若長疎不)
(耐寒氣)諧密(異苑乘磯山下臨清川肯有漁父宿于川夜半聞水中有絃歌之音宫商和暢清弄丨丨)心密(文心雕龍)
(論之為體必使心與理合彌縫莫見其隙辭共丨丨敵人不知所乘周昂萱草詩迹疎雖異誠丨丨竟中央)裁密(文心雕龍)
(孟堅雅懿故丨丨而思靡平子淹通故慮周而藻密)藻密(見上)整密(顔氏家訓吾家風教素為丨丨昔在齠齔便蒙誨誘)
綺密(詩品宋光禄大夫顔延之體裁丨丨情喻淵深又蘭英丨丨甚有名篇又善談笑)却密(書斷矩折規轉丨丨就疎)
穩密(法書要錄述書賦曰遺古效鍾叔豫高蹤雖丨丨而傷浮淺猶葉公之愛畫龍注庾懌字叔豫)結密(歐陽詢三十六)
(書法大字難於丨丨而無間小字難於寬綽而有餘宣和書譜吳越王錢鏐書剛勁丨丨殆未易以學者規矩一律擬議)緊密
(夢溪筆談延州故豐林縣城赫連勃勃所築至今謂之赫連城丨丨如石劚之皆火出)靡密(束觀餘論世傳輞川圖本多物)
(象丨丨而筆勢鈍弱今所傳則賦象簡遠而運筆勁峻一作孊曹植靜思賦性通暢以聰惠行孊密而妍詳)雨密(董仲舒雨)
(雹對風少則合遲故丨細而丨)求密(荀悅漢治迹論刑法之定莫不避罪然後丨丨)刑密(荀悅漢治迹論莫不避罪則纖)
(芥之惡可得而禁也然後丨丨)政密(蔡邕諫伐鮮卑議冠帶之圻吏調丨丨)朗密(琴賦鎪會裛厠丨丨調均)晝密
(七命重殿疊起交綺對榥幽堂丨丨明室夜朗沈約冬白紵歌寒閨丨丨羅榥垂婉容麗色心相知賈島積雪詩夕繁仍丨丨漏間)
(復鐘和)奥密(孫楚蓮花賦潛緗房之丨丨兮含珍藕之甘腴吳筠神仙可學論此道布在金簡安可輕宣其丨丨乎王安石)
(和楊樂道詩孤學自難窺丨丨重言猶得慰空疎趙孟頫題耕織圖詩窗戶當丨丨勿使風雨至)妙密(陶潛閒情賦始丨丨)
(以閑和終寥亮而藏摧)抱密(謝靈運書帙帖銘懷幽卷賾戢妙丨丨)巖密(謝靈運柟溪詩洞合水屢穿林迥丨逾丨)
林密(謝靈運于南山往北山詩石横水分流丨丨蹊絶蹤張說扈從幸山莊詩騎遠丨逾丨笳繁谷自虛楊衡詩雲卧石丨丨)
(月窺花洞明朱德潤詩嵐光凝曉候隱現蒼丨丨)鑿密(顔延之庭誥文欲使人沉來化志符往哲勿謂是賒日丨斯丨)識
密(顔延之五君詠阮公雖淪迹丨丨鑒亦洞)洊密(舞鶴賦衆變繁姿參差丨丨)聽密(鮑照河清頌聞諸師說天竦丨)
(丨介焉如響匪遠惟疾)端密(鮑照飛白書勢銘絲縈髮垂平理丨丨)體密(謝朓詠竹火籠詩丨丨用宜通文邪性非)
(曲隋煬帝秦孝王誄孝王與我丨丨情親孔懷之篤有踰常倫)露密(謝朓詩葉低知丨丨崖斷識雲重)蕙密(謝朓閒坐)
(聯句霡霂微雨散葳蕤丨草丨王勃上已浮江宴序巖暄丨丨野淑蘭泳)言密(謝朓和隨王詩穆穆神儀靜愔愔道丨丨李華)
(聖禪寺無畏三藏碑䨇寶昭興教尊丨丨)忠密(梁武帝臧盾兼領軍詔盾志懷丨丨識用詳愼)草密(梁武帝首夏泛天池)
(詩葉軟風易出丨丨路難披楊萬里鷓鴣洞詩瑤丨丨如積玉泉中暗鳴)桂密(梁昭明太子鍾山解講詩糺紛八丨丨陂陁再)
(城永梁簡文帝朱櫻詩永植平臺垂長與雲丨丨王勃冬郊行望詩丨丨巖花白梨疎林葉紅)霧密(梁簡文帝昭明集序金銑)
(玉徽霞章丨丨謝偃高松賦匝地冰厚周空丨丨袁桷扈蹕開平詩塵深疑帽重丨丨覺衣蒸)刺密(梁簡文帝採蓮賦荷稠丨)
(丨亟牽衣而綰裳)三密(梁簡文帝請御講啓神通所現一念萬機大權所行應時丨丨)丹密(江淹齊大祖誄迹去繁奓)
(情歸素一軒靡龍刻楹無丨丨)交密(劉孝威春林晩雨詩雲樹丨為丨雨日共成虹又杜甫寄張山人詩早通丨契丨晚接道)
(流新陸游贏卧詩茶因春困論丨丨酒為家貧作態多)形密(陶弘景與武帝啓逸少學鍾勢巧丨丨)勁密(陶弘景與)
(武帝啓伏循字跡大覺丨丨)鬱密(吳均竹賦冐冰霜之涸沍逾青熒以丨丨陸龜蒙初入太湖詩時當暑雨後氣象仍丨丨)
木密(江總大莊嚴寺碑丨丨聯綿香泥繚繞)溜密(江總芳林園天淵池銘石溝丨丨蘭渚潮平)樹密(盧思道詩)
(丰茸雞丨丨遙裔鶴烟稠許渾詩丨丨猿聲響波澄雁影深郝經詩丨丨鶯愁濕庭荒雀畏深)翠密(王勃遊廟山賦菌軒丹糺)
(芝場丨丨孟浩然詩尋林采芝去谷轉松丨丨宇文虛中夏詩丨丨圍窗竹青圓貼水荷)篠密(王勃羈遊餞别詩槿豐朝砌靜)
(丨丨夜窗寒張說遊洞庭湖詩緣源斑丨丨罥徑綠蘿紛)嶂密(王勃武都山淨惠寺碑葉濃磎淨花深丨丨)專密(陳子)
(昂潘尊師碑苟精守以丨丨必駕景而陵烟)座密(蘇頲遊園應制詩丨丨千官盛場開百戲容)策密(王丘送張尚書)
(廵邊詩丨丨鬼神秘威成劒騎雄)窅密(張九齡和聖製途經華山詩靈居雖丨丨睿覽忽玄同)櫛密(李白明堂賦窅)
(隂鬱以丨丨)情密(楊衡送王秀才詩所嗟㢠掉晩倍結離丨丨韓愈又魚詩濡沫丨雖丨登門事已遼)轉密(韓愈送張)
(侍郎詩兩府元臣今丨丨一方逋宼不難平)義密(韓愈石鼔歌辭嚴丨丨讀難曉字體不𩔖隸與科)爭密(韓愈春雪)
(間早梅詩逐吹能丨丨排枝巧妬新)驚密(韓愈喜雪詩喜深將策試丨丨仰簷窺)槐密(韓愈同宿聯句山晴指高標丨)
(丨騖長蔭)決密(白居易渭村退居詩愼微參石奮丨丨學張湯)雪密(李遠銅雀臺詩丨丨疑樓閣花開想綺羅韓偓老將)
(詩丨丨酒酣偷號去月明衣冷斫營迴)牢密(杜牧竒章公墓誌銘鄭注怨宋丞相申錫造言挾漳王為大逆狀跡丨丨)笋
密(李頻題友人林亭詩春篁兼丨丨夏鳥雜雛多戴表元詩滿砌雨添新丨丨隔墻風起落花輕)芷密(崔玨鴛鴦詩蘭深丨)
(丨無人見相逐相呼何處歸)書密(韓偓詩丨丨偷香數情通破體新)花密(韓偓詩影重驗丨丨滴稀知酒清)紅
密(韓偓雨中看薔薇詩綠疎微露刺丨丨欲藏枝)園密(吳融詩丨丨花藏易樓深月到難)梭密(吳融詩管纖銀字咽)
(丨丨錦書勻)灑密(吳融雪詩丨丨蔽璇穹霏霏杳莫窮)荇密(唐彦謙詩丨丨妨垂釣荷欹欲渡橋)探密(廖凝詩獵)
(回千帳雪丨丨大河冰)蓋密(張蠙古藤詩丨丨勝丹桂層危𩔖遠峯)影密(李咸用庭竹詩葉丨重還丨梢聲遠或通)
勢密(徐鉉春雪詩丨丨猶疑臘風和始覺春)削密(范鎮大報天賦去煩丨丨輕徭緩租)酒密(韓琦上元罷燈詩樓)
(深丨丨客留易路遠香殘人去多)徽密(石介慶歷聖德頌汝得象殊重愼丨丨)計密(曾鞏祭歐陽少師文意謂百齡)
(重休累吉還幹鼎軸贊微丨丨)純密(蘇轍服茯苓賦外黝黑以鱗皴中潔白而丨丨)簾密(蘇轍詩丨丨風時度宮深日倍)
(長楊萬里瓶梅詩綺疏深閉珠丨丨不遣花愁半點寒陳樵玉雪亭詩水晶丨丨秋光冷華蓋峰高天影斜)内密(胡宿除曾)
(公亮樞密使制貳公之司久陪于論道丨丨之任宜正于筦樞雲笈七籖八素經曰仙者心學心誠則成仙道者内求丨丨則道來)
固密(李清臣勢原策故前聖創業起今之利變昔之害所以治天下之其甚備憂天下之慮甚深綴民心而久天下之勢堅完)
(丨丨為不可拔)柳密(晁𥙷之詩丨丨行人看不見輪蹄相逐但聞聲)竹密(朱子詩丨丨初驚雪梅疎却耐寒陸游詩丨丨)
(有啼鳥村深多醉人)柏密(陸游詩壤沃黃犢耕丨丨幽鳥哢)密密(陸游西園詩高高下下天成景丨丨疎疎自在花)
藥密(范成大詩年增氣血減丨丨飲食稀)種密(范成大詩丨丨移疎綠毯平行間清淺縠紋生)帳密(翁卷白紵詞翩)
(翩長袖光閃銀繡羅丨丨流香塵)縫密(謝翺雪詩丨丨天如翳檠深樹半斜)濛密(僧惠洪豆粥詩食餘偏稱地爐眠白)
(灰紅火光丨丨)曲密(張雨荅吕氏園館詩到處華房通丨丨舊時醉墨悞欹斜)浹密(張雨詩親知貴丨丨屢此良讌會)
椰密(顧瑛書畫舫詩并刀落手碎玉斗丨丨分香屬紫雲)横密(高啟曉睡詩林聲寂寂鳥鳴少窗影交交樹丨丨)凝
密(雲笈七籖靜形愛氣全精寶視道德丨丨魂魄固守)契密(雲笈七籖令人採取精煉為庚辛石邀取水中龍合之令丨丨)
子密(後漢書彭寵傳寵齋獨坐便室蒼頭丨丨等三人因寵卧寐共斬寵及妻頭馳詣闕封為不義侯)王密(後漢書楊)
(震傳故所舉茂才丨丨為昌邑令謁見至夜懷金十斤以遺震曰暮夜無知者震曰天知神知我知子知何謂無知密愧而出)杜
密(後漢書丨丨傳密字周甫為司徒胡廣所辟遷太山太守北海相其宦官子弟為令長有姦惡者輙捕案之行春到高密縣見)
(鄭玄為鄉佐知其異器即召署郡職遂遣就學後桓帝拜密尚書令黨事起免歸本郡與李膺俱坐而名行相次故時人亦稱李杜)
宗密(唐書李訓傳訓既敗被綠衣詭言黜官走終南山依浮屠丨丨宗密欲匿之其徒不可訓死士良捕丨丨將殺之怡然曰)
(與訓游久浮屠法遇困則救死固其分乃釋之指月錄圭峯丨丨禪師住終南圭峰寺著禪深詮)衞密(法書要錄丨丨字次)
(仲東海人官至給事中修古學善屬文作尚書訓指師于杜林後之學者古文皆祖杜林丨丨也)
凍閉密(禮記孟冬行春令則丨丨不丨地氣上泄民多流亡)傅人密(周禮冬官廬人刺兵同強舉圍欲重重欲傅人)
(丨丨則丨是故侵之注傅近也密審也正也人手操重以刺則正)上假密(史記曹相國世家從韓信擊龍且軍于丨丨丨)
(大破之斬龍且定齊)情好密(蜀志諸葛亮傳先主與亮丨丨日丨關羽張飛等不悅先主曰孤之有孔明猶魚之有水也願)
(諸君勿復言羽飛乃止)危而密(南史顧歡傳會稽孔珪嘗登嶺尋歡共談四本歡曰蘭石丨丨丨宣國安而疎士季似而)
(非公深謬而是)新歷密(隋書律歷志詔使太史令將匠道秀等候新舊二歷丨丨丨舊歷疎)箇失密(唐書西域傳丨)
(丨丨或曰迦濕彌邏環地四千里山回繚之他國無能攻伐)交會密(五代史司天考朴之歷法觀天勢之升降察軌道之)
(斜正以制食差而丨丨丨矣)約束密(宋史食貨志凡告捕私茶皆有賞然丨丨愈丨而冒禁愈繁歲報刑辟不可勝數)
發姦密(韓非子丨丨之丨告過者免罪受賞失姦者必誅連刑如此則姦類發矣)關鍵密(二老堂詩話蘇文忠公詩)
(初若豪邁天成其實丨丨甚丨)賁鼓密(陸機連珠丨丨丨而含響朗笛疎而吐音)邑里密(謝靈運入東道路詩隠軫)
(丨丨丨緬邈江海遼)號令密(梁簡文帝從軍行將軍丨丨丨天子璽書催)蔭樓密(何遜詩高樹丨丨丨細草綠成)
(被)添綠密(唐太宗詠雨詩濛柳丨丨丨含吹織空羅)藏用密(王勣祭仲長子光文丨丨以丨養正以蒙嗟嗟夫子)
(允執其中)龍宫密(駱賓王春日遊陀山寺詩葉暗丨丨丨花明鹿苑春)經過密(駱賓王帝京篇趙李丨丨丨蕭朱交)
(結親)禮防密(陳子昂復讐議昔丨丨至丨其弊不勝先王所以明刑本實由此)范張密(蘇頲贈黃門監李乂碑漁)
(陽公盧公居世有閒散之任與公有丨丨之丨)南趣密(蘇頲曉濟膠川南入密界詩飲馬膠川上傍膠丨丨丨)留中
密(蘇頲詩審論丨丨丨開陳與上言)帷中密(蘇頲懷故人詩曾聯野外遊尚記丨丨丨)藤架密(李嶠詩影低丨)
(丨丨香動藥欄開)談笑密(李嶠扈從還洛詩歡與道路長顧隨丨丨丨)含障密(周彦暉晦日重宴詩林烟丨丨)
(丨竹雨帶珠危)干戈密(杜甫詩近供生犀翡翠稀復恐征戍丨丨丨)林塘密(杜甫水檻遣心詩葉潤丨丨丨衣乾)
(枕席清)封題密(戎昱贈韋徵君詩回看藥竈丨丨丨強入蒲輪引步遲)中樞密(李益寄令狐相公詩道以丨丨)
(丨心將外理同)禁闈密(韓愈赤藤杖歌南宮清深丨丨丨唱和有𩔖吹塤箎)鑒裁密(韓愈詩稱多量少丨丨丨豈念)
(幽桂遺榛菅)舞拍密(白居易詩黛慘歌思深腰凝丨丨丨)啼珠密(元稹詩柳誤丨丨丨梅驚粉汗融)重重
密(賈島題韋雲叟草堂詩白茅草蓋丨丨丨愛此秋天夜雨淙)相結密(賈島寄遠詩始知丨丨丨不及相結疎)凝
脂密(李商隱詩巧有丨丨丨功無一柱扶)津亭密(項斯杭州江亭詩樹間丨丨丨城連島寺遥)界絲密(陸龜)
(蒙問吳宮辭鸞之簫兮蛟之瑟駢筠參差兮丨丨丨)烽砦密(許棠塞下詩塞深丨丨丨山亂犬羊多)行處密(張喬)
(甘露寺僧房詩竹隂丨丨丨僧臘别來高)棲鳥密(李咸用秋夕詩樹寒丨丨丨砌冷夜蛩稀)相見密(李咸用送曹梲)
(詩若教丨丨丨肯恨别離重)魚鱗密(李建勲詩州中案牘丨丨丨界上軍書竹節稠)扃鎖密(羅隱贈丘光庭詩千)
(門萬戶丨丨丨良匠不肯雕散材)纖蘂密(羅隱菊詩雪裁丨丨丨金拆小苞香)行行密(徐鉉賦簷前垂冰詩長廊)
(瓦叠丨丨丨晩院風高寸寸增)林桑密(李中村行詩陽烏景暖丨丨丨獨立閒聽戴勝啼)庭柯密(李中寄左偃詩)
(閒留好鳥丨丨丨暗養鳴蛩砌草深)藏鶯密(李中思舊遊詩好樹丨丨丨平蕪徹野寬)言詩密(司馬光河問獻王贊)
(周禮者周公之大典毛氏丨丨最丨左氏與春秋為表裏三者不出六藝不明)經緯密(文同織婦愁皆言邊幅好自愛丨丨)
(丨)井絡密(范成大詩先偏丨丨丨後拒參旗掉)花眼密(范成大詩萬窗丨丨丨千隙玉虹明)蠶樣密(楊萬)
(里送羅季同詩眼邊相識丨丨丨如子歲寒萬纔一)抽蒲密(宇文虛中回文詩細筍丨丨丨長條舞柳斜)懸麻密
(馮延登春雨詩乍來勢若丨丨丨暫止聲如鼓瑟希)殘豔密(党懷英黃菊集句遶籬丨丨丨擁鼻細香來)彌縫密
(趙孟頫詩補衮丨丨丨能言點畫工)藏春密(劉因梅杖詩天教一握丨丨丨風覓餘香就手吹)長杉密(方回詩谷)
(冷丨丨丨岡温早茗抽)圍坐密(柳貫詩青山丨丨丨白日放歌長)宫院密(袁桷詩翠竹涼深丨丨丨新聲那得)
(過宫墻)蜂喧密(袁桷詩香凡丨丨丨花房燕語眞)風荷密(張翥詩紅酣花港丨丨丨玉照梅岡雪樹明)人
樹密(戴表元張園翫月詩歌情天水遙坐影丨丨丨)春心密(楊維楨詩靈犀一點丨丨丨不許墻東野蝶知)鑪錘
密(郝經詩箝逼丨丨丨枝梧觜吻荒)招尋密(袁易寄吳中諸友詩枉策丨丨丨高談謔浪俱)高仲密(北史丨乾)
(傳乾弟愼字丨丨頗涉文史與兄弟志尚不同據武牢降西魏)楊行密(五代史吳世家丨丨丨字化源廬州合淝人唐昭宗)
(拜行密東面諸道行營都統檢校太師中書令封吳王)
率(所律切循也領也將也用也行也說文捕鳥篳也一作卛)
韻藻牽率(爾雅淪率也疏謂相丨丨後漢書孔融傳太傳馬日磾喪還朝廷議欲加禮融乃獨議曰日磾以上公之尊秉)
(旄節之使銜命直指寧輯東夏而曲媚姦臣為所丨丨南史齊豫章王傳子子恪常謂所親曰文史之事諸弟備之矣不煩吾復丨)
(丨但退食自公無過足矣任昉奉勅示七夕詩啟謹輙丨丨庸陋式酬天奬杜甫詩藻翰惟丨丨白居易詩老子苦乖慵希君數丨)
(丨)藻率(左傳丨丨鞞鞛注丨丨以韋為之所以藉玉也)中率(史記李廣傳有功丨丨封為樂安侯注率軍功賞罰之科)
表率(漢書韓延夀傳民有昆弟相與訟田自言延夀大傷之曰幸得備位為郡丨丨不能宣明教化至今民有骨肉爭訟既傷)
(風化重使賢長吏嗇夫三老孝弟受其恥咎在馮翊又何武傳刺史古之方伯上所委任一州丨丨也常衮授閻伯璵刑部侍郎制)
(風淳俗泰丨丨方州懋能入遷美選無易)眞率(晉書羊曼傳曼拜丹陽尹客來早者並得佳設日晏則漸罄不復及精隨客早)
(晩而不問貴賤有羊固拜臨海守竟日皆美供雖晚至者猶𫉬盛饌論者以固之豐腆不如曼之丨丨南史陶潛傳貴賤造之者有)
(酒輙設潛若先醉便語客我醉欲眠卿且去其丨丨如此金史張行信傳為人純正丨丨不事修飾雖兩登相位殆若無官吕侍講)
(雜記司馬温公丨丨會文潞公時以太尉守洛欲附名於其内温公為貴顯弗納也一日潞公伺其為會戒中厨具盛饌直往造焉)
(温公笑而延之戲曰俗却此會矣杜甫詩長生木瓢示丨丨更調鞍馬狂歡賞)坦率(晉書庾亮傳亮在武昌諸佐吏乘秋夜往)
(共登南樓俄而亮至徐曰諸君小住老子于此處興復不淺便據胡床談詠竟坐其丨丨行已多此𩔖也北史李廣傳廣雅有鑒識)
(度量弘遠丨丨無私為士流所愛又成淹傳淹子霄好為文詠丨丨多鄙俗盧氏雜記唐德宗微行西明寺宋濟葛巾方抄書上曰)
(茶請一杯濟曰鼎水方煎可自取之上問姓名濟曰姓宋名第五須臾聞呼官家濟惶恐上曰宋五丨丨後聞禮部放榜濟無名上)
(曰宋五又丨丨也杜甫詩常恐性丨丨失身為杯酒段成式光宅寺中禪師影堂詩丨丨對萬乘偈荅無所避唐庚聞東坡貶惠州)
(詩東坡丨丨老局促固難耐周必大題跋王荆公學王濛書多為横風疾雨之勢每作帖初尚矜持後必丨丨惟寫佛經專用楷法)
兜率(紫薇詩話衆人方學山谷詩時晁叔沖之獨專學老杜詩衆生求生西方時秀實獨求生丨丨廣異記唐則天在位有女)
(人自稱聖菩薩人心所在必知之太后召入宫前後所言皆驗宫中敬事之其後大安和尚入宫敕令與之相見大安曰汝善觀心)
(試觀吾心安在荅曰師心在塔頭相輪邊鈴中尋復問之曰在丨丨天彌勒宮中聽法第三問之曰在非非想天皆如其言大安因)
(置心于四果阿羅漢地則不能知迺呵曰我心始置阿羅漢之地汝已不知若置于菩薩諸佛之地何由可料女辭屈變作牝狐下)
(階而走不知所適盧思道遼陽山寺願文上征丨丨雄視三界杜甫詩丨丨知名寺眞如會法堂白居易詩海山不是吾歸處歸即)
(應歸丨丨天蘇軾詩海山丨丨兩茫然蘇轍詩相期丨丨宮法念經若持不殺不盗不邪婬不妄語兩舌惡口綺語得生丨丨陀天)
侍御率(漢書公卿表注御史大夫丨丨之丨)
增初率(易丨丨其辭而揆其方既有典常疏言人君若能初始依循其易之辭文而揆度其易之義理則能知易有典常也)
(又隋書律歷志其總差亦日限乘而汎總除為别差率前少者以總差減末率為丨丨乃别差加之前多者即以總差加末率)末
率(見上)弗率(書帝曰咨禹惟時有苖丨丨汝徂征又于其子孫丨丨又乃話民之丨丨誕告用亶疏欲用民徙乃出善言以)
(告曉民之不循教者)悉率(詩丨丨左右以燕天子箋率循也悉驅禽順其左右之宜以安待王之射也)通率(詩王命召)
(伯徹申伯土田疏授民田有不易有一易有再易丨丨二而當一是之謂井牧隋書律歷志推朔弦望定日術各以月平會所入之)
(日加減限限并後限而半之為丨丨又南史蕭眎素傳任情丨丨不自矜尚天然簡素又范秦傳好酒不拘小節丨丨任心雖公坐)
(笑言不異私室武帝甚賞愛之北史齊高祖紀性丨丨不事家産唐書竇威傳威從兄子抗美容儀性丨丨涉見圖史以帝甥蚤貴)
作率(禮記乃考文叔興舊耆欲丨丨慶士躬恤衞國)不率(左傳隨季對曰昔平王命我先君文侯曰與鄭夾輔周室毋廢)
(王命今鄭丨丨寡君使羣臣問諸鄭豈敢辱候人唐書盧懷愼傳人知吏之不久丨丨其教吏知遷之不遥不究其力媮處爵位以)
(養資望又李石傳治道本于上而下罔敢丨丨)相率(孟子從許子之道丨丨而為偽者也漢書酈食其傳天下同苦秦久矣故)
(諸侯丨丨攻秦後漢書竇融傳融與梁統等計議曰權鈞力齊復無以丨丨當推一人為大將軍共全五郡觀時變動諸葛亮表位)
(同權均不能丨丨謝靈運曇隆法師誄丨丨經始偕是登臨)彀率(孟子羿不為拙射變其丨丨)百率(史記周紀黥辟)
(疑赦其罰丨丨注率鍰也)千率(史記周紀大辟疑赦其罰丨丨)比率(史記文帝紀佗不在令中者皆以此令丨丨從事)
首率(史記楚元王世家竇太后曰吳王老人也宜為宗室順善今乃丨丨七國紛亂天下奈何續其後)收率(史記張儀)
(傳說趙王曰大王丨丨天下以賓秦秦兵不敢出函谷關十五年唐書食貨志水陸腴瘠播植地宜與其功庸煩省丨丨之多少皆)
(決于尚書省苑内此以善農者為屯官屯副)渠率(史記吳王濞傳膠西為丨丨膠東菑川濟南共攻圍臨淄後漢書桓譚傳)
(是以兵長丨丨各生狐疑徐陵陳公九錫文路養丨丨全據大都)隊率(史記袁盎傳君乃為材官蹶張遷為丨丨積功至淮)
(陽守)身率(漢書文帝紀太尉周勃丨丨襄平侯通持節承詔入北軍典客揭奪呂禄印)親率(漢書文帝紀詔曰夫農天)
(下之本也其開籍田朕丨丨耕以給宗廟粢盛吳志孫堅傳丨丨將士施設方略晉書武帝紀詔曰方今陽春養物東作始興朕丨)
(丨王公卿士耕藉田千畝南史宋高祖紀韓延之有幹用才帝未至江陵密書招之延之報書曰承丨丨戎馬遠履西偏闔境士庶)
(莫不惶駭)將率(漢書昭帝紀大鴻臚廣明丨丨有功賜爵關内侯又黃霸傳如邊境有事左右之人皆丨丨也)衞率(漢書)
(百官公卿表詹事秦官掌皇后太子家有丞屬官有太子率更家令丞僕中盾丨丨厨厩長丞注丨丨主門衞秩千石晉書職官志)
(惠帝建東宫初置中丨丨太始五年分為左右各領一軍)大率(漢書百官公卿表縣丨丨方百里其民稠則減稀則曠鄉亭亦)
(如之皆秦制也五代史司天考以通法進統法得七十二萬氣朔之下收分必盡謂之全率以通法進全率得七千二百萬謂之丨)
(丨而元紀生焉白居易詩賢愚𩔖相交人情之丨丨)坐率(漢書石奮傳孤兒幼年未滿十歲無罪而丨丨注幼年無罪丨為父)
(兄所丨而并徒)匡率(漢書師丹傳輔善相過丨丨百僚)潚率(漢書揚雄傳飛廉雲師吸嚊丨丨注吸嚊開張也丨丨聚)
(斂也)躬率(漢書王尊傳遷東郡太守河水盛溢泛浸瓠子金隄尊丨丨吏民投沈白馬祀水神河伯祝請以身填金隄因廬居)
(隄上及水盛隄壊吏民皆奔走唯一主簿在尊旁立不動而水波稍却㢠廻還盧懷愼請内朝西宫表人之所仰在于孝陛下丨丨此)
(道為天下先)右率(漢書匈奴傳丨丨陳饒謂諸將率曰鄉者姑夕侯疑印文幾令單于不與人如今視印見其變改必求故)
(印此非亂說所能距也既得而復失之辱命莫大焉不如椎破故印以絶禍根)臺率(後漢書百官志御史中丞一人舊别監御)
(史在殿中密舉非法及御史大夫轉為司空因别留中為御史丨丨後又屬少府)連率(後漢書景丹傳王莽時舉四科丹以)
(言語為固德侯相有幹事稱遷朔調丨丨副貳注朔調上谷也又馬援傳援兄負時為增山丨丨注丨丨亦太守也)雄率(魏志)
(陳思王傳求自試疏曰雖未能禽權馘亮庶將擄其丨丨殱其醜𩔖必效須臾之捷以滅終身之愧)性率(魏志崔林傳林孫瑋)
(丨丨而疎春渚紀聞寨卒有蕭志者為人丨丨食大蛇盡出尸蟲而輕身自如得地仙韋莊詩丨為無機丨家因守道貧)奬率
(蜀志後主傳今南方已定兵甲已足當丨丨三軍北定中原法苑珠林施主等仰襲醫王建斯温室營辦七物洗浴三尊丨丨有緣)
(洪揚妙典)奉率(晉書武帝紀詔曰宗室戚屬國之枝葉欲令丨丨德義為天下式)周率(晉書天文志以丨丨乘之徑周)
(約之得五十一萬三千六百八十七里六十八步一尺八寸二分周天之數也隋書律歷志古之九數圍丨丨三圓徑率一其術疏)
(舛)徑率(見上)勸率(晉書禮志古諸侯耕籍田百畝躬執耒以奉社稷宗廟以丨丨農功又段灼傳自性每興軍渡河未)
(嘗有變故刺史郭綏丨丨有功深加奬勵北史魏城陽王傳鸞愛樂佛道繕起佛寺丨丨百姓大為土木之勞公私費擾頗為人患)
(元史河渠志丨丨附河有田用水之家自備口糧佃戶傭力開濬)簡率(晉書高密王泰傳泰性廉靜不近聲色服飾肴膳如)
(布衣寒士任眞丨丨每朝會不識者不知其王公也又王接傳性丨丨不修俗操北史陽休之傳休之丨丨不樂煩職典選稍久非)
(其所好唐書蘇世長傳世長有機辯淺于學嗜酒丨丨無威儀)前率(晉書簡文宣鄭太后傳時羣臣希旨多謂鄭太后應配食)
(于元帝者帝以問太子丨丨徐邈又宋史天文志唐一行言歲星亂世則行速時平則行遲其說尤迂既乃為丨丨後率之衛以求)
(之則其說自悖矣)後率(見上)敦率(晉書陸機傳丨丨遺典勤人謹政)督率(晉書王渾傳詔曰使王渾丨丨所統)
(遂逼秣陵令孫皓救死自衞不得分兵上赴以成西軍之功)任率(晉書王戎傳為人短小丨丨不修威儀又王羲之傳性愛)
(鵝山隂有一道士養好鵝羲之固求市之道士云為寫道德經當舉羣相贈羲之欣然寫畢籠鵝而歸其丨丨如此)放率(晉書)
(桓伊傳帝召伊飲讌命伊吹笛伊請以箏歌并請一吹笛人帝勅御妓奏笛伊云御府人于臣必自不合臣有一奴善相便串帝彌)
(賞其丨丨乃許召之)分率(晉書裴秀傳秀作禹貢地圖十八篇奏之曰漢屠咸陽蕭何盡收秦之圖籍今秘書既無古之地圖)
(又無蕭何所得惟有漢氏輿地及括地諸雜圖各不設丨丨又不考正凖望亦不備載名山大川雖有麤形皆不可依據)傾率
(晉書袁宏傳謝尚丨丨有勝致即迎升舟與之譚論申旦不寐自此名譽日茂)開率(晉書謝尚傳丨丨穎悟辨秀絶倫)鳩
率(晉書石季龍載記當丨丨宗族混同王化)七率(宋書歷志元嘉置元雖丨丨舛陳而猶紀協甲子氣朔俱終)差率
(宋書歷志求次元紀丨丨轉減前元甲寅紀丨丨餘則次元甲子紀丨丨也求次紀如上法也)水率(宋書歷志推五星術丨丨)
(四百五十七萬六千二百四)土率(宋書歷志推五星術丨丨千四百九十三萬三百五十四)金率(宋書歷志推五星術)
(丨丨二千三百六萬一十四)木率(宋書歷志推五星術丨丨千五百七十五萬三千八十二)火率(宋書歷志推五星術)
(丨丨三千八十萬四千一百九十六)驅率(南史宋高祖紀馬休魯宗阻兵内侮丨丨二方連旗稱亂又梁武帝紀丨丨貔貅抑)
(揚霆電義等南巢功齊牧野北史麥鐵杖傳隂圖化及因謂曰我克等荷國厚恩不能死難乃俛首事讐受其丨丨何用生為金史圖)
(坦喀齊喀傳宋人丨丨商虢及華山南山之民五萬來圍華州何承天安邊論疆場之民多懷彼此敵在去就不根本業難可丨丨易)
(在振蕩)輕率(南史齊晉安王子懋傳陳顯達時屯襄陽入别子懋謂之曰朝廷命身單身而反身是天王豈可過爾丨丨今)
(欲將二三千人自隨公意何如北史達奚武傳及居重位不持威儀或謂曰公位冠羣后何丨丨若是又房法夀傳幼孤少好射獵)
(丨丨勇果蕭穎士贈韋司業書僕往時之舉誠復丨丨然自足下則有固求而不至者焉)清率(南史齊衡陽王道度傳道度子)
(鈞居身丨丨言未嘗及時事)唱率(南史蔡興宗傳興宗曰僕在尚書中自當丨丨百僚案前世故事更簡賢明以奉社稷)
糺率(南史祖皓傳來嶷說皓曰今若丨丨義勇立可得二三百人意欲奉戴府君勦除兇逆遠近義徒自當投赴北史房彦謙)
(傳將丨丨忠義潛謀匡輔事不果而止錢翊授韋師貞光禄卿制師貞強仕之歲繼為字養丨丨之官三蓋之名四書于籍)野
率(南史劉秀之傳秀之丨丨無風采而心力堅正)沈率(南史沈文李傳啓武帝曰禇彦回未知何面目見宋明帝武帝曰丨)
(丨醉也)謙率(南史劉瓛傳性丨丨不以高名自居)麤率(南史孔顗傳庾徽之為御史中丞性豪麗服玩甚華顗代之衣)
(冠器用莫不丨丨)疎率(南史張稷傳性丨丨朗悟有才略北史王胄傳胄性丨丨不倫自恃才伐又祖珽傳珽性丨丨不能)
(廉愼守道)儉率(南史夏侯亶傳性丨丨居處服用充足而已不事華侈北史韓軌傳軌子晉明好酒誕縱招飲賓客一席之費)
(動至萬錢猶恨丨丨)卑率(南史卞彬傳羊性淫而佷猪性丨而丨鵝性頑而傲狗性險而出皆指斥貴勢其羊淫佷謂吕文顯)
(猪丨丨謂朱隆之鵝頑傲謂潘敞狗險出謂文度)招率(北史魏京兆王傳冀州沙門法慶既為妖幻遂說渤海人李歸伯歸)
(伯合家從之丨丨鄉人推法慶為主號大乘)遵率(北史崔昂傳詔刪定律令損益禮樂令尚書右僕射琡等四十三人在領)
(軍府議定帝尋幸晉陽將發敕逓相丨丨不者命昂以聞)安率(北史王劭傳河圖皇參持曰皇辟出承元訖道無為丨丨道無)
(為丨丨者安下脱一字言大道無為安定天下率從)豪率(北史高季式傳季式丨丨好酒又恃舉家勲功不拘檢節)達率
(北史百濟傳丨丨三十人二品又五方各有方領一人以丨丨為之)恩率(北史百濟傳丨丨五品)德率(北史百濟傳丨)
(丨四品又方有十郡郡有將三人以丨丨為之)杆率(北史百濟傳丨丨五品)奈率(北史百濟傳丨丨六品)新率
(隋書律歷志自劉歆張衡劉微王蕃皮延宗之徒各設丨丨未臻折衷)平率(隋書律歷志張胄元曰以平朔之率而求定朔)
(值三小者猶似減三五為十四值三大者增三五為十六也校其理實並非十五之正今為定朔則須除其丨丨然後為可)密
率(隋書律歷志丨丨圓徑一百一十三圓周三百五十五洞簫賦惏慄丨丨掩以絶滅)歲率(隋書律歷志劉焯歷有丨丨月)
(率而立定朔月有三大三小丨丨月率者平朔之章歲章月也五代史司天考丨丨二百六十二萬九千七百六十)月率(見上)
總率(隋書律歷志日限乘日日丙辰為入限以乘其氣前多之末率前少之初率日限而一為丨丨)歷率(隋書律歷志一)
(百十千萬所由同也律度量衡丨丨其别用也)約率(隋書律歷志丨丨圓徑七周二十二)侍率(隋書百官志左右衛率改)
(為左右丨丨正四品左右宗衞率改左右武丨丨正四品)内率(隋書百官志左右丨丨降為正五品)六率(隋書百官志北)
(周制左右武伯掌内外衞之禁令兼丨丨之士按丨丨武賁率旅賁率射聲率驍騎率羽林率遊擊率也)科率(唐書代宗紀詔)
(浙江水旱百姓重困州縣勿輙丨丨又食貨志大歷中一年丨丨多者為兩税定法此總無名之暴賦而立常規也宋史仁宗紀命)
(近臣同三司減民間丨丨蘇頲貞元元年大赦制其諸州府除兩税外應有權宜丨丨差役一切悉停)勖率(唐書禮樂志父)
(命之曰往迎爾相承我宗事丨丨以敬先妣之嗣若則有常元稹授趙宗儒太常卿制無忘丨丨以厚人倫薛廷珪張禹珪加官制)
(雖覆一簣古人有言爾宜知之勉自丨丨)𣙜率(唐書食貨志租庸課調不計錢而納布帛惟鹽酒本以丨丨計錢與兩税異不)
(可去錢)加率(唐書食貨志穆宗即位兩税外丨丨一錢者以枉法贓論)帝率(唐書懿安皇后郭氏傳穆宗嗣位上尊號)
(皇太后后移御興慶宫凡朔望三朝丨丨百官詣宫門為夀)誕率(唐書房喬傳次子遺愛丨丨無學有武力)暴率(唐書)
(張仲武傳進檢校尚書右僕射性丨丨坐以小罪笞殺金吾史改右羽林統軍)長率(唐書司空圖傳圖本居中條山王官谷作)
(亭觀素室悉圖唐興節士文人名亭曰休休作文以見志曰休美也既休而美具故量才一宜休揣分二宜休耄而瞶三宜休又少)
(也惰丨也丨老也迂三者非濟時用則又宜休因自目為耐辱居士)配率(五代史盧質傳三司使王玫請率民財以佐用乃使)
(質與玫共議丨丨而貧富不均怨訟並起)變率(五代史司天考置丨丨以周數乘之以歴率去之)朔率(五代史司天考)
(丨丨二十一萬二千六百二十)軌率(五代史司天考丨丨二百六十二萬九千八百四十四)離率(五代史司天考丨丨)
(一十九萬八千三百九十三)交率(五代史司天考丨丨一十九萬五千九百三十七)狂率(宋史眞宗紀左屯衞將軍)
(允言坐丨丨責授太子左衞副率)日率(宋史律歷志丨丨度率以木叚定積減後叚定積為泛丨丨以木叚定星減後叚定)
(星為定度率)度率(見上)普率(宋史樂志皇澤浹黎庶丨丨洽恩榮)兇率(宋史王繼勲傳性丨丨無頼以后故為内)
(殿供奉官都知溪州刺史)剛率(宋史曾致堯傳性丨丨好言事前後屢上章奏辭多激訐)更率(元史歷志置晨分倍之五)
(約為丨丨又五約丨丨為點率)點率(見上)情率(莊子刑莫若緣丨莫若丨)勾率(周髀算經以率率之八十里得徑一)
(里十萬里得徑千二百五十里注法當以空徑為丨丨竹長為股率日去人為大股大股之勾即日徑也其術以丨丨乘大股之率)
(而一此以八十里為法十萬里為實實如法而一即得日徑)股率(見上)激率(論衡闔廬嘗試其士於五湖之側皆加刃)
(於肩血流至地句踐亦試其士於寢宫之庭赴火死者不可勝數夫刃火非人性之所貪也二主丨丨念不顧生)統率(水經)
(注魏武於馬上逄獅子使格之殺傷甚衆王乃丨丨常從健兒數百人擊之)單率(顔氏家訓南陽有人性殊儉吝冬至後女)
(壻謁之乃設一銅甌酒數臠麞肉壻恨其丨丨一舉盡之主人愕然)同率(張衡渾儀說三氣一節故四十六日而差今三度也)
(至于差三之時而五日丨丨者一共實節之間不能四十六日也今殘日居其策故五日丨丨也)欽率(蔡邕朱公叔碑文其)
(孤野受顧命丨丨遺意不敢冇違封墳三版不起棟宇)董率(陸機與成都王穎牋委任外間輙承嚴教丨丨諸軍惟力是視)
(隋煬帝勞楊素手詔公丨丨驍勇四面攻圍蕭穎士登故宜城賦入師長于庶僚出丨丨于連城)三率(江統徙戎論咸熙之)
(際以一部太彊分為丨丨)勒率(徐陵與王僧辯書丨丨熊羆便相抵赴)義率(張九齡籍田制粢盛所以奉神祇耕籍所)
(以助人力既丨丨于下而敬在其中是為先農存諸大典)敬率(白居易薦獻大清宫青詞仰薦明誠丨丨恒典)太率(李商)
(隱詩甕間眠丨丨牀下隱何卑)奮率(李清臣除燕達節度制嘗鼓儳趨阨以丨丨烝徒)領率(朱子題跋夫以閩之窮僻)
(阻遠而當此之時乃能命將遣兵奔赴國難馮君又能為之丨丨人徒﨑嶇萬里以投命于君親其功雖不大顯然其為忠則有餘)
(矣)顔率(戰國策丨丨見公仲公仲不見丨丨謂謁者曰公仲必以率為陽也故不見率也公仲好内率曰好士公仲嗇于財)
(率曰散施公仲無行率曰好義自今以來率且正言之而已矣謁者以告公仲遽見之)張率(南史丨丨傳率字士簡性寬雅)
(自少屬文七略及藝文志所載詩賦今無其文者並補作之又劉孺傳侍宴夀光殿詔羣臣賦詩時孺與丨丨並醉未及成帝取孺)
(手板題戲之曰丨丨東南美劉孺洛陽才攬筆便應就何事久遲回其見親愛如此)
方叔率(詩丨丨丨止乘其四騏)練帶率(禮記士丨丨丨下辟注率繂也)使子率(左傳若丨丨丨子必辭疏)
(率謂在軍前引道率領先行非為軍之將帥也)閭里率(史記貨殖傳任公家約非田畜所生弗衣食公事不畢則不得飲酒)
(食肉以此為丨丨丨故富而主上重之)百寮率(史記平津侯傳夫三公者丨丨之丨萬民之表也一作僚漢書朱博傳臣)
(愚以為大司空官可罷復置御史大夫遵奉舊制臣願盡力以御史大夫為百僚率)肥饒率(後漢書仲長統傳今通丨丨之)
(丨計稼穡之入令畝收三斛斛取一㪷未為甚多)損益率(宋書歷志以日餘乘丨丨丨之縮積分為定積分滿通法為大)
(分不盡以會月乘之為小分北史高允傳古人云方一里則為田三頃七十畝方百里則田三萬七千頃若勸之則畝益三升不勸)
(則畝損三升方百里丨丨之丨為粟二百二十二萬斛况以天下之廣乎)防步率(北史波斯國傳國人號王曰醫囋妃曰丨)
(丨丨)五兩率(宋史陸九齡傳舊有義社以備寇郡從衆請以九齡主之門人多不說九齡曰文事武備一也古者有征討公)
(卿即為將帥比閭之長則丨丨之丨也士而恥此則豪俠武斷者專之矣遂領其事調度屯禦皆有法)治亂率(莊子有族)
(有祖可以為衆父而不可以為衆父父丨丨之丨也注非但治主乃為亂率)表影率(周髀算經注候其影使表相去二千)
(里影差二寸將求日之高遠故先見其丨丨之丨)日髀率(周髀算經率八十寸而得徑一寸注以此為丨丨之丨)率
府率(續事始太子左右衞丨丨丨具員故事太子左右衞左右禦清道鶴禁等皆為率府初置各一員秦官也晉安帝加至四)
(率主門衞太子出則一率前導三率從)子弟率(喻巴蜀檄父兄之教不先丨丨之丨不謹也)萬人率(諸葛亮彈)
(廖立表公言國家不任賢達而任俗吏又言丨丨丨者皆小子也誹謗先帝疵毀衆臣)
靈姑銔率(左傳公卜使王黑以丨丨丨丨吉疏丨丨丨齊侯旗名卜使王黑以此旗丨人以戰得吉也)行為民
率(新書丨足以丨丨丨)性以道率(何承天重荅顔永嘉書丨丨丨丨故絶親譽之名範圍造化無傷博愛之量)
律(吕卹切丨吕又丨法也)
韻藻師律(易丨出以丨否臧凶南史徐勉傳賓客不以禮則朝覲失其儀軍旅不以禮則致亂於丨丨唐書姚南仲傳如)
(盈珍輩所在有之雖使羊杜復生撫百姓御三軍必不能成愷悌之化而正丨丨也宋史樂志善政從丨丨神功冀武成獨孤及為)
(郭令公請停親征表陛下仍須别擇英才授之丨丨權德輿馬燧行狀登中朝以潤王度分外閫而貞丨丨)六律(書予欲聞)
(丨丨五聲八音在治忽以出納五言汝聽禮記天下大定然後正丨丨和五聲周禮春官大司樂以丨丨六同五聲八音六舞大合)
(樂注丨丨合陽聲者也六同合隂聲者也史記律書王者制事立法物度軌則壹稟于丨丨六律為萬事根本焉後漢書律歷志元)
(帝時郎中京房知五聲之音丨丨之數莊子多于聰者亂五聲淫丨丨金石絲竹黃鍾大吕之聲非乎而師曠是已西都賦抗五聲)
(極丨丨李嶠箏詩鈿裝模丨丨柱列配三才)破律(禮記析言丨丨亂名改作執左道以亂政者殺北史何妥傳常明丨丨多)
(歴歲時王渥亂名曾無紀極僧惠洪渡海詩逃禪解羊負丨丨醉㯽榔)上律(禮記丨丨天時下襲水土沈約繡像題贊亦有)
(淑人含芳丨丨)執律(周禮夏官大司馬若師有功則右丨丨左秉鉞李庾西都賦房魏作弼英鄂丨丨)紀律(左傳百官)
(于是乎戒懼而不敢易丨丨唐書杜黃裳傳平夏翦齊滅蔡復兩河以機秉還宰相丨丨設張赫然號中興自黃裳啓之隋元會大)
(饗歌照臨有度丨丨無虧耶律楚材詩兵行從丨丨敵潰自奔忙)吹律(史記律書武王伐紂丨丨聽聲漢書任敖傳丨丨調)
(樂入之音聲及㠯比定律令劉向别錄燕有谷寒不生五榖鄒衍丨丨而温氣至堪榖論衡孔子丨丨自知殷苖裔嵇康聲無哀樂)
(論葛盧聞牛鳴知其三子為犧師曠丨丨知南風不競楚師必敗庾信詩寒谷已丨丨簷空更翦茆歐陽修詩鳴聲相呼和應荅如)
(丨丨)法律(史記李斯傳二世然高之言乃更為丨丨于是羣臣諸公子有罪輙下高令鞫治之漢書哀帝紀年三歲嗣立為王)
(長好文辭丨丨魏志陳矯傳不親小事不讀丨丨而得廷尉之稱淮南子盗財而予乞者竊簡而寫丨丨韓愈寄盧仝詩先生事業)
(不可量惟用丨丨自繩己蘇軾石鼓歌掃除詩書誦丨丨投棄俎豆陳鞭杻)協律(史記外戚世家李延年以音幸號丨丨都)
(尉漢書王褒傳神爵五鳳之間天下殷富數有嘉應上頗作歌詩欲興丨丨之事晉書樂志象容表慶丨丨被聲軼武超濩取節六)
(英北史常景傳景有才思雅好文章廷尉公孫良舉為丨丨博士兩都賦序内設金馬石渠之署外興樂府丨丨之事庾信賦丨丨)
(都尉射雉中郎)音律(漢書武帝紀贊協丨丨作詩樂建封禮禮百神又食貨志行人振木鐸徇于路以采詩獻之太師比其丨)
(丨以聞于天子後漢書桓譚傳父成帝時為大樂令譚以父任為郎因好丨丨善鼔琴晉書阮咸傳咸妙解丨丨善琵琶荀勖每與)
(咸論丨丨自以為遠不及也唐書明皇紀性英武善騎射通丨丨歷象之學又貴妃楊氏傳善歌舞邃曉丨丨又魯王靈䕫傳篤學)
(善草隸通丨丨宋史楊德妃傳端麗機敏妙丨丨組紃曹植平陽公主誄儀同聖表聲協丨丨蘇軾久旱詩楊生自言識丨丨洞簫)
(入手清且哀)應律(漢書禮樂志展詩丨丨鋗玉鳴函宫吐角激徵清屈原九歌丨丨兮合節靈之來兮蔽日張衡七辯鼙鼓)
(協吹竽籟丨丨梁簡文帝文倉庚丨丨女夷司候)鍾律(漢書律歷志五聲之本生于黃丨之丨九寸為宫或損或益以定商)
(角徵羽九六相生隂陽之應也又京房傳好丨丨知音聲後漢書律歷志元始中博徵通知丨丨者考其意義晉書樂志諸樂皆和)
(之以丨丨文之以五聲詠之以歌辭陳之以舞列蔡邕琴賦爰制雅器協之丨丨潘岳笙賦縈纏歌鼓網羅丨丨杜甫哀李邕詩丨)
(丨儼高懸鯤鯨噴迢逓)鬱律(漢書司馬相如傳徑入雷室之砰磷丨丨兮洞出鬼谷之堀礨崴魁注砰磷丨丨深峻貌甘泉)
(賦雷丨丨於巖突兮雷倏忽於牆藩西京賦于前則終南太一隆崛崔崒隱轔丨丨連岡乎嶓冢江賦氣滃浡以霧杳時丨丨其如)
(烟杜甫詩瑤池氣丨丨羽林相摩戞蘇軾石鼓歌舊聞石鼓今見之文字丨丨蛟蛇走)玉律(後漢書律歷志殿中候用丨丨)
(十二惟二至乃候靈臺用竹律六十候日如其歷晉書律歷志武帝太康元年汲郡盗發六國時魏襄王冢得丨丨則古者亦以玉)
(為琯矣南史齊東昏侯紀江左舊物有古丨丨數枚悉裁以鈿笛隋書律歷志古法有七品一曰姑洗丨丨二曰小吕丨丨宋史樂)
(志金行告遒丨丨分秋拾遺記師延在軒轅之世為司樂之官及殷時總修三皇五帝之樂拊一絃琴則地祇皆升吹丨丨則天神)
(俱降王僧孺中寺碑夫丨丨追天故躔次之期不變緹室候景則發斂之氣罔踰江總鐘銘遥符丨丨遠雜金風陳叔達早春應詔)
(詩金鋪照春色丨丨動年華)竹律(見上)詩律(後漢書鍾皓傳皓避隱密山以丨丨教授門徒千餘人杜甫詩丨丨羣公)
(問儒門舊史長又晚節漸於丨丨細蘇軾九日次王鞏詩鬢霜饒我三千丈丨丨輸君一百籌)鳳律(隋書律歷志淳古葦籥創)
(覩人籟之源女媧笙篁仍昭丨丨之首宋史樂志樂調丨丨酒浥犧尊庾信卭竹杖賦藴諸鳴丨之丨制以成龍之杖崔融報三原)
(李少府書龍文陽發居然異氣射人丨丨雄鳴自有竒音震物王勣詩丨丨驚秋氣龍梭動夜機)造律(唐書禮樂志始求聲)
(者以律而丨丨者以黍自一黍之廣積而為分寸一黍之多積而為龠合一黍之重積而為銖兩此丨丨之本也宋史蘇軾傳軾謂)
(提舉官曰違制之坐若自朝廷誰敢不從今出於司農是擅丨丨也解嘲聖漢權制而蕭何丨丨宜也)當律(莊子鳴而丨丨)
(言而當法)行律(淮南子黃帝治天下如日月之丨丨)調律(中論帝軒聞鳳鳴而丨丨倉頡視鳥跡而作書)格律(圖畫)
(見聞誌郭乾暉工畫鷙鳥雜禽疎篁槁木丨丨老勁巧變鋒出曠古未見其比白居易詩每被老元偷丨丨苦教短李伏歌行)灰
律(唐太宗詩條風開獻節丨丨動初陽)睿律(李嶠詩宸心千載合丨丨九韶開)縛律(王惲詩微官嗟丨丨小隱欲投)
(簪)
十二律(周禮春官典同凡為樂器以丨有丨丨為之數度注數度廣長也漢書律歷志天地之風氣正丨丨丨定)無自
律(左傳孔丘卒公誄之曰旻天不弔不愸遺一老俾屏余一人以在位煢煢余在疚嗚呼哀哉尼父丨丨丨又宋史張詠傳幸生)
(明時讀典墳以自律不爾則為何人耶)九章律(後漢書崔寔傳昔高祖令蕭何作丨丨之丨魏志衞覬傳丨丨之丨自古)
(所傳斷定刑罪其意微妙百里長吏皆宜知律)蕭何律(魏志高柔傳魏國建拜丞相理曹掾令曰漢祖除秦苛法丨丨定丨)
(掾清識平當明於憲典勉恤之哉杜甫詩百餘年間未災變叔孫禮樂丨丨丨)禪法律(傳燈錄無上菩提被於身為丨說於)
(口為丨行於心為丨)房次律(唐書房琯傳丨琯字丨丨崔玨詠琴客詩惟有河南丨丨丨始終憐得董庭蘭又蘇軾詩次律)
(寧非過去僧)
增失律(易師出以律丨丨凶也南史張永傳徙會稽太守加都督將軍如故以北行丨丨固求自貶降號左將軍達奚&KR2568;豐)
(城寶劍賦歐冶丨丨風胡愕視)同律(書丨丨度量衡周禮春官太師執丨丨以聽軍聲而詔吉凶王融曲水詩序粤上斯已惟)
(暮之春丨丨克和樹草自樂)進律(禮記有功德於民者加地丨丨王安石詩丨丨朝章舊)從律(禮記五色成文而不)
(亂八風丨丨而不姦)計律(周禮春官典路注漢朝上丨丨陳屬車于庭疏漢朝集使上丨丨法謂上計會之法)田律(周禮)
(秋官士師掌五禁之法注古之禁盡亡矣今宫門有簿籍官府有無故擅入城門有離載下帷野有丨丨軍有囂讙夜行之禁其觕)
(可言者)有律(左傳丨丨以如已也注言師之有法如從也法行則人從法法敗則法從人謝靈運山居賦其灰其炭咸各丨)
(丨)坎律(爾雅丨丨銓也注易丨卦主法法丨皆所以銓量輕重)不律(爾雅丨丨謂之筆注蜀人呼筆為丨丨語之變)
(轉又元史來阿巴齊傳有兩卒自傷其手以示不可用阿巴齊檄樞密并行省奏聞斬之以懲丨丨)七律(國語王曰丨丨者何)
(解黃鍾為宫大簇為商姑洗為角林鍾為徵南吕為羽應鍾為變宫蕤賓為變徵)度律(國語伶州鳩曰丨丨均鍾百官執儀)
聲律(史記夏紀丨為丨身為度又樂書博采風俗協比丨丨以補短移化助流政教漢書禮樂志漢興樂家有制氏以雅樂丨)
(丨世世在太樂官晉書王坦之傳謝安愛好丨丨期功之慘不廢妓樂頗以成俗坦之非而苦諫之)過律(史記靳歙傳子亭代)
(侯二十一年坐事國人丨丨奪侯國除注事役使也謂使人違律數多也)案律(史記張釋之傳有人盗高廟坐前玉環捕得文)
(帝怒下廷尉釋之丨丨盗宗廟服御物者為奏)析律(漢書宣帝紀丨丨貳端深淺不平注析分也謂分破律條各生端緒㠯出)
(入人罪後漢書和帝紀巧法丨丨飾文增辭)乾律(漢書律歷志其算法用竹徑一分長六寸徑象丨丨黃鍾之一而長象坤)
(吕林鍾之長)生律(漢書律歷志推歷丨丨注推歷十二辰㠯丨丨吕也)三律(漢書律歷志在天成象在地成形后㠯裁)
(成天地之道輔相天地之宜以左右民此丨丨之謂矣荀子丨丨律禮法也)它律(漢書律歷志及黃鍾為宮則太簇姑洗林)
(鍾南吕皆以正聲應無有忽微不復與丨丨為役者同心一統之義也)爻律(漢書律歷志天之中數五地之中數六而二者)
(為合六為虛五為聲周流于六虛虛者丨丨)作律(漢書刑法志蕭何據摭秦法取其宜於時者丨丨九章)收律(漢書)
(刑法志平勃曰陛下幸加大惠于天下使有罪不收無罪不相坐甚盛德臣等所不及也臣等謹奉詔盡除丨丨相坐法)大律
(漢書郊祀志太誓曰正稽古立功立事可以永年丕天之丨丨隋書刑法志周文帝之有關中也以河南趙肅為廷尉卿撰定法律)
(肅積思累年感心疾而死乃命司憲大夫託拔迪掌之至保定三年乃就謂之丨丨凡二十五篇)草律(漢書藝文志漢興蕭)
(何丨丨後漢書陳寵傳聖漢初興改從簡易蕭何丨丨季秋論囚俱避立春之月法言或曰載使子丨丨曰吾不如弘恭草奏曰吾)
(不如陳湯)推律(漢書京房傳房本姓李丨丨自定為京氏宋史律歷志古之聖人丨丨以制器因氣以宣聲和聲以成音比音)
(而為樂)著律(漢書杜周傳客有謂周曰君為天下決平不循三尺法專以人主意指為獄獄者固如是乎周曰三尺安出哉)
(前主所是丨為丨後主所是疏為令當時為是何古之法乎)如律(後漢書光武帝紀往歲水旱蝗蟲為災人用困乏其命郡)
(國有榖者給稟高年鰥寡孤獨及篤癃無家屬貧不能自存者丨丨注漢律今亡又民有嫁妻賣子欲歸父母者恣聽之敢拘執論)
(丨丨宋史曹瑋傳羌殺邊民入羊馬贖罪瑋下令曰羌自相犯從其俗犯邊民者論丨丨自是無敢犯)時律(後漢書明帝紀)
(其班時令勅羣后事畢升靈臺望元氣吹丨丨觀物變)月律(後漢書順帝紀行禮辟雍奏應鍾始復黃鍾作樂器隨丨丨)
曉律(後漢書律歷志殷形上言故待詔嚴崇以凖法教子宣願召補樂官主調樂器詔曰崇子學審丨丨别其族協其聲者審)
(試不得依托父學以聾為聰)典律(後漢書律歷志熹平六年東觀召丨丨者太子舍人張光等問凖意又宋登傳帝以登明)
(識禮樂使持節臨太學奏定丨丨)非律(後漢書王昌等傳贊實惟丨丨代委神邦注言反叛非用師之法)越律(後漢)
(書馬援傳援條奏丨丨與漢律駮者十餘事與越人申明舊制以約束之)漢律(見上魏志陳羣傳夫三千之屬雖未可悉復若)
(斯數者時之所患宜先施用丨丨陳師道詩奉公用丨丨寧復要詩書)定律(後漢書魯恭傳孝章皇帝深惟古人之道助三)
(正之微丨丨著令冀承天心順物性命以致時雍晉書刑法志漢承秦制蕭何丨丨蘇軾詩詩無丨丨君應將醉有眞鄉我可侯)
憲律(後漢書杜林傳羣臣上言古者肉刑嚴重則人畏法令今丨丨輕薄故姦宄不勝宜增科禁以防其源南史崔祖思傳丨)
(丨之重由來尚矣實宜清置廷尉茂簡三官漢來習律有家子孫並傳其業今廷尉律生乃令史門戶刑之不厝抑此之由)改
律(後漢書陳寵傳旱之所由咎在丨丨陸雲考志和音變而丨丨王勃乾元殿頌桂客攀榮松賓丨丨)成律(後漢書梁統傳)
(丞相王嘉輕為穿鑿虧除先帝舊約丨丨數年之間百有餘事)文律(後漢書方術傳論力詐可以救淪敝丨丨足以致寧平晉)
(書文苑傳言泉會於九流丨丨諧於六變緯略唐有辭殫丨丨科盧照鄰樂府雜詩序霜臺有暇丨丨動于京師繡服無私錦字飛)
(于天下柳宗元謝李相公示手札啓藻鏡洞開而秋毫在照丨丨傍暢而寒谷生輝蘇轍送家安國赴成都教授詩遣師今見朝廷)
(意丨丨還應似兩京)禮律(魏志武帝紀經緯丨丨為民軌儀使安識業無或遷志南史梁武帝紀丨丨兼修刑德備舉又張率)
(傳武帝曰宰相不從天下不由地出卿名家竒才若復以丨丨為意便是其人蘇轍詩丨丨縱横開卷盡虀鹽冷落待賢非)科
律(魏志鍾繇傳五刑之屬著在丨丨北史崔浩傳浩能為雅說不長屬文而留心於制度丨丨唐書藝文志老子丨丨一卷)新
律(魏志劉劭傳劭與庾嶷荀詵等定律令作丨丨十八篇著律略論晉書刑法志舊律所難知者由於六篇篇少故也今制丨丨)
(宜都總事𩔖多其篇條北史周高祖紀保定三年二月庚子初頒丨丨杜甫送郭中丞詩元帥調丨丨前軍壓舊京白居易酬盧秘)
(書詩舊恩收墜履丨丨動寒灰)風律(魏志管輅傳注昔京房雖善卜及丨丨之占卒不免禍而輅自知可謂明哲相殊管子君)
(失音則丨丨必流白虎通樂者陽也故以隂數法八丨六丨四時也魏文帝荅繁欽書修容飾粧改曲變度斯可謂聲協鐘石氣應)
(丨丨)入律(晉書地理志南翬表貺東風丨丨十洲記月氐國獻神香使者曰國有常占東風丨丨百旬不休意中國有好道君)
(故貢神香北齊元會大饗歌雲干吕風丨丨陸游歲首書事詩東風丨丨寒猶劇多稼占祥雪欲成)戎律(晉書職官志初有軍)
(師祭酒參掌丨丨北史羊祉傳祉志存理輪不避強禦及贊丨丨熊武斯裁岑參詩閫外佐丨丨)正律(晉書律歴志笛之長)
(短無所象則率意而作不由曲度考以丨丨皆不相應吹其聲均多不諧合商子山林居什一藪澤居什一谿谷流水居什一都邑)
(蹊道居什一此先王之丨丨也)長律(晉書律歴志聲濁者用長笛丨丨歌聲清者用短笛短律歌)短律(見上)勖律
(晉書律歴志武帝以丨丨與周漢器合故施用之按謂荀勖)援律(晉書樂志美其和平而哀其喪亂以兹丨丨乃播其聲)
司律(晉書樂志又以魏氏歌詩或二言或三言或四言或五言與古詩不𩔖以問丨丨中郎將陳頎頎曰被之金石未必皆當)
(故勖造晉歌皆為四言惟王公上夀酒一篇為三言五言焉赭白馬賦並榮光于瑞典登郊歌乎丨丨)舊律(晉書刑法志丨)
(丨繁蕪未經纂集金史孫鐸傳詔刊定丨丨鐸先奏名例一篇)注律(晉書刑法志泰始四年乃班新律其後明法掾張裴乂丨)
(丨表上之)斷律(晉書刑法志王嘉等虧除元帝舊約穿令丨丨凡百餘事唐書刑法志為惡而入于罪戾者一丨以丨)興
律(晉書刑法志盗律有賊傷之例賊律有盗章之文丨丨有上獄之法廄律有待捕之事若此之比錯糅無常後人生意各為章)
(句)廄律(見上)詐律(晉書刑法志賊律有欺謾詐偽踰封矯制囚律有詐偽生死令景有詐自復免事𩔖衆多故分為丨)
(丨)依律(晉書摯虞傳參天兩地以正算數之紀丨丨計分以定長短之度阮籍樂論操磬鳴琴以聲丨丨述先王之德故祖)
(考之神來格也指月錄有二比丘犯律便却往問優波優波丨丨說罪轉增比丘網羅)竒律(晉書張協傳追逸響于八風採)
(丨丨于歸昌)誦律(晉書石勒載記弘字大雅勒之第二子也幼有孝行以恭謙自守受經於杜嘏丨丨於續咸)清律
(晉書石季龍載記魏始建九品之制三年一清定之雖未盡弘美亦縉紳之丨丨人倫之明鏡)弘律(南史齊高帝紀執禮丨丨)
(儀刑區宇遐邇一體人無異業)經律(南史陳後主紀詔僧尼道士挾邪左道不依丨丨竝皆禁絶蕭子良與孔中丞釋疑惑書)
(君非不覩丨丨所辨何為偏志一方埋没通路葉適超然堂詩每憐莊周齊物論遣詞曠蕩違丨丨)戒律(南史張孝秀傳博涉)
(羣書專精釋典僧有虧丨丨者集衆佛前作羯磨而笞之多能改過陳師道詩功名違壯志丨丨負前身雲笈七籖丨丨者如六情)
(十惡之例是也又宋史樂志三陽丨丨萬彙騰精)梁律(南史侯景傳封蕭棟為淮隂王幽之改丨丨為漢律隋書刑法志梁)
(武帝欲議定律令得齊時舊郎濟陽蔡法度家傳律學云齊武時刪定郎王植之集注張杜舊律合為一書凡一千五百三十條事)
(未施行其文殆滅法度能言之於是為兼尚書刪定郎使損益植之舊本以為丨丨唐書藝文志蔡法度丨丨二十卷又條鈔晉宋)
(齊丨丨二十卷)婆律(南史南蠻傳狼牙修國在南海中多棧沉丨丨等香唐書訶陵傳貞觀時遣使者再入朝又獻丨丨膏白)
(鸚鵡首有十紅毛齊於翅酉陽雜俎婆利國有丨丨樹高八九丈出丨丨香蘇軾詩旃檀丨丨海外芳)授律(北史隋煬帝紀)
(丨丨啓行分麾届路李嶠詩丨丨星芒動分兵月暈空)斛律(北史丨丨金傳丨丨金字阿六敦敕勒部人又五代史宦者傳)
(崔胤誅宦官晉王憐承業不忍殺匿之丨丨寺)修律(北史孫紹傳臣等丨丨非無勤止署下之日臣乃無名是謂農夫盡力他)
(食其秋功名之所實懷於悒)秋律(北史牛弘傳劉歆鐘律書云春宮丨丨百卉必彫秋宫春律萬物必榮夏宫冬律雨雹必)
(降冬宫夏律雷必發聲以斯而論誠為不易王融詩疎酌候冬序閒琴改丨丨劉禹錫𢷬衣曲爽砧應丨丨繁杵含淒風孟郊詩百)
(蟲笑丨丨清削月夜聞)春律(見上庾信詩宜年動丨丨御宿斂寒氣張昱詩空谷行丨丨餘生共聖時)夏律(見上唐太)
(宗度秋詩丨丨時留灰秋箭今移晷)博律(北史崔廓傳開皇初秦孝王薦之射策高第詔與諸儒定樂授校書郎轉丨丨郎太)
(常卿蘇威雅重之)藥律(隋書經籍志梁有李譡之丨丨三卷)佛律(隋書經籍志後魏時太武西征長安以沙門多違丨)
(丨羣聚穢亂乃詔有司盡坑殺之焚破佛像長安僧徒一時殱滅)胡律(隋書康國傳有丨丨置於袄祠決罰則取而斷之皮)
(日休武丘寺古杉詩好燒丨丨看堪共達多期)沙律(唐書地理志月支都督府領州二十五藍氏大夏漢樓弗敵丨丨又魏志)
(東夷傳注天竺又有神人名丨丨漢元夀元年博士弟子景盧受大月支王使伊存口受浮屠經曰復立者其人也)制律(唐書)
(禮樂志因度量衡亦可以丨丨又韋丹傳子宙為永州刺史俗不知法多觸罪宙為書丨丨)銅律(唐書禮樂志張文收既定)
(樂復鑄丨丨三百六十銅斛二銅稱二銅甌十四梁昭明太子七啓丨丨應度王燭調和)雜律(唐書刑法志律之為書因隋之)
(舊為十有二篇十曰丨丨)刑律(唐書刑法志張戣以丨丨分數為門而附以格敕為大中丨丨統𩔖詔刑部頒行之)習律
(唐書選舉志貞元二年詔習開元禮者舉同一經例明經丨丨以代爾雅)無律(唐書李靖傳蕭瑀劾靖持軍丨丨縱士大掠散)
(失竒寶帝召讓之)樂律(唐書王珪傳帝使太常少卿祖孝孫以丨丨授宫中音家伎不進數被讓珪與温彦博同進曰孝孫)
(修謹士陛下使教女樂又責譙之天下其以士為輕乎)周律(唐書韓瑗傳父仲良武德初與定律今建言丨丨其屬三千秦)
(漢後約為五百依古則繁請崇寬簡以示惟新)古律(唐書趙冬曦傳丨丨條目千餘隋時姦臣侮法著律曰律無正條者出罪)
(舉重以明輕入罪舉輕以明重一辭而廢條目數百遼史樂志十二律用周黍尺九寸管空徑三分為本道宗太康中詔行秬黍所)
(定升斗嘗定律矣其法大抵用丨丨焉葉適題跋姚令威西溪集其古樂府流麗哀思頗雜近體詩長短皆絶去尖巧乃全造丨丨)
(蓋加于作者一等矣)違律(唐書蘇頲傳擇良將募重而約嚴丨丨必誅殺敵必賞)虧律(唐書張琇傳孝子者義不顧命)
(殺之可成其志赦之則丨丨)勃律(唐書西域傳大丨丨或曰布露直吐蕃西與小丨丨接萬歲通天逮開元時三遣使者朝)
(又小丨丨去京師九千里而贏開元初王沒謹忙來朝明皇畜之以其地為綏遠軍册為小丨丨王蘇失利之立貢獻不入詔高仙)
(芝伐之平其國執小丨丨王歸京師詔改其國號歸仁置歸仁軍杜甫詩丨丨天西採玉河堅昆碧盌最來多)隂律(宋史律歷)
(志夫丑與卯丨丨也寅與辰陽律也謝偃高松賦月起陽爻歲窮丨丨)陽律(見上)代律(宋史律歷志自周衰樂壊而律)
(吕候氣之法不傳西漢劉歆揚雄之徒僅存其說京房作凖以丨丨分六十聲始於南事終於去滅)審律(宋史律歷志高宗時)
(胡銓著丨丨論)青律(宋史樂志丨丨載陽有鳦頡頏李建勲梅花詩一氣才新物未知每慚丨丨與先吹盧肇風不鳴條詩暗)
(通丨丨起遠望白蘋生王禹偁詩誰為東君掌丨丨故將春日連人日)諧律(宋史樂志八音丨丨綴兆充庭白居易吟元九)
(律詩詩清楚音丨丨精微思入玄)嶰律(宋史樂志丨丨吹莩彝尊奠酒)極律(宋史樂志抗聲丨丨助我孝熙天之所祐)
(萬夀無期)鳴律(宋史樂志展詩丨丨肅莊琳琅顔延之秋胡行椅梧傾高鳳寒谷待丨丨)一律(宋史樂志奏新樂于化成)
(殿帝諭近臣曰樂聲第降丨丨已得寬和之節矣金史趙秉文傳七言長詩筆勢縱放不拘丨丨韓愈樊紹述墓誌銘惟古于詞必)
(已出降而不能乃剽賊後皆指前公相襲從漢迄今用丨丨蘇軾詩詩畫本丨丨天工與清新蘇轍詩世俗甘枉尺所願求直尋不)
(知丨丨訛大樂無完音)回律(宋史樂志一陽丨丨入鄉承宇觚陛紫為壇)持律(宋史天竺國傳曼殊室利館于相國)
(寺善丨丨為都人之所傾嚮財施盈室衆僧頗嫉之陳思道雪夜詩暮年功力歸丨丨不是騷人故獨醒)讀律(金史章宗紀有)
(司言律科舉人止知丨丨不知教化之原必使通知論語孟子涵養器度蘇軾詩讀書萬卷不丨丨致君堯舜知無術)唐律
(金史刑志所修律成凡十有二篇實丨丨也)曲律(元史武宗紀文武百官額森特穆爾等上尊諡曰仁惠宣孝皇帝廟號武)
(宗國語曰丨丨皇帝是日請諡南郊)兵律(元史順帝紀監察御史德埒默色劉傑言疆域日蹙丨丨不嚴宜俯詢大臣共圖克)
(復之宜預定守備之策)金律(元史刑法志元興其初未有法守百司斷理獄訟循用丨丨頗傷嚴刻)合律(列子偃師)
(曰臣之所造能倡者穆王驚視之顉其頤則歌丨丨捧其手則舞應節王起元日觀上公獻夀賦致君夀日比華封而祝堯獻酒福)
(廷與鈞天而丨丨)質律(荀子關市譏而不征丨丨禁止而不偏如是則商賈莫不敦慤而無詐矣)常律(易林甲乙戊庚)
(隨時轉行不失丨丨萌芽律屈或達生出葉適題跋陳止齋帖右湗村石洞十詠余嘗評公不用詩家丨丨及其意深義精自成宫)
(徵而工詩者反皆退舍殆過古人矣)中律(韓詩外傳古者天子將出馬鳴丨丨駕者有文御者有數相鶴經鶴生七年小變而)
(飛薄雲漢復七年舞應節而晝夜十二時鳴鳴則丨丨四子講德論詠嘆中雅轉運丨丨嘽緩舒繹曲折不失節杜甫橋陵詩遣辭)
(必丨丨利物當發硎)共律(吳越春秋吳與越同音丨丨上合星宿下共一理而吳侵伐大過五也)守律(顔氏家訓但知)
(抱令丨丨早刑晚舍便云我能平獄)逫律(洞簫賦氣旁迕以飛射兮馳散渙以丨丨)衡律(東京賦同丨丨而一軌量齊急)
(舒於寒燠)易律(魏武帝度關山詩嗟哉後世改制丨丨)章律(應瑒文質論蕭何創其丨丨叔孫定其庠序)論律
(阮籍樂論達道之化者可與審樂好音之聲者不足與丨丨也)比律(琴賦伶倫丨丨田連操張進御君子新聲憀亮)操律
(嵇康聲無哀樂論設使從下則子野之徒亦當復丨丨鳴管以考其音知南風之盛衰别雅鄭之淫正也)謀律(陸機五等諸侯)
(論或師無丨丨喪威稔寇)天律(陸雲喜霽賦肅有禱於人謀兮反極隂於丨丨靖屛翳之洪隧兮戢泰山之觸石)毁律
(顔延之釋何衡陽達性論書何詎怏怏執吕丨丨)知律(謝靈運曇隆法師誄採聲丨丨拔茅觀彙杜甫示宗武詩覓句新丨)
(丨攤書解滿床)竚律(謝莊上封禪儀注奏鳴鳳丨丨騰駕流文)撫律(謝莊孝武宣貴妃誄游藝殫數丨丨窮機)重律
(孔稚圭答蕭司徒書齊敬歸依蚤自淨信丨丨輕條素已半合)門律(張融答周顒書所以製是丨丨以律其門非佛與道門將)
(何律)夷律(謝朓七夕賦素鍾登御丨丨鳴秋)叶律(梁武帝耕籍田詔兼以風雲丨丨氣象光華屬覽休辰思加奬勸)
桑律(梁昭明太子蕤賓五月啓麥隴移秋丨丨漸暮)伶律(梁簡文帝七勵縷器倕雕孤枝丨丨)被律(沈約柳世隆行)
(狀動容合矩吐言丨丨)動律(陶弘景雲上之仙風賦氣值節而丨丨位涉巽而離箕)初律(吳均詩客思何以緩春郊)
(滿丨丨唐高宗九日詩端居臨玉扆丨丨啓金商)踐律(魏收加齊王九錫文丨丨蹈禮軌物蒼生)帝律(庾信白帝雲門)
(舞曲丨丨登年金精行令)變律(庾信舜舞干戚讚平風丨丨擊石來儀錢珝為崔相公讓大學士表臣自再忝秉鈞初當丨丨)
(未調鼎餗徒辱車茵)董律(隋煬帝遺江總檄寡人忝膺朝寄丨丨專征)在律(盧思道遼陽山寺願文于時玉燭調年金)
(商丨丨)秉律(竇臮述書賦武子正筆頗全古質去凡忘情任朴不失猶高人之與釋子志繇道而丨丨)餘律(唐太宗感)
(舊賦氣結隆冬歲窮丨丨)窮律(唐太宗首春詩寒隨丨丨變春逐鳥聲開戴良宿西山詩初風革故和丨丨轉新肅)奉律
(唐太宗傷遼東戰亡詩鑿門初丨丨仗戰始臨戎)商律(虞世南琵琶賦笛不為于丨丨瑟見毁于繁絃)嘯律(王勃九成)
(宫頌旻天戒序高風丨丨)魏律(王勃拜南郊頌序漢圖西返惟收五郡之名丨丨東窮未出三韓之險)妙律(王勃善寂)
(寺碑疑丨丨于神珠肅靈椒于寳印)早律(駱賓王春日詩年華開丨丨霽色蕩芳晨)開律(沈佺期被彈詩少以文作吏手)
(不曾丨丨)詞律(李嶠詩枚藻清丨丨鄒譚耀辯鋒常衮授崔倫尚書左丞制况躬服謨訓暢於丨丨在天寶中已踐郎位選部)
(草議至今稱之劉長卿詩金石懸丨丨)暮律(李嶠槐詩丨丨移寒火春宮長舊栽蘇朱道詠霜詩金祇丨丨盡玉女暝氛歸)
(劉長卿詩羈人傷丨丨)提律(張九齡安南都護畢公墓誌銘護彼絶域義忘險艱丨丨未改再旐而還)助律(岑羲詩和)
(風丨丨應韶年清蹕乘高入望仙)元律(儲光羲詩轅門統丨丨帝室命宗英)候律(孫逖拜南郊制方今朔風丨丨南至)
(登辰乘上日而恭饗奉高禋而肅事鄭錫日中有王字賦登臺視朔丨丨占風)禪律(李華龍興寺經律院和尚碑偈銘佛境無)
(二佛心皆一隨其根源乃起丨丨白居易如信大師功德幢記丨與丨交修定與慧相養杜荀鶴詩一教誰云闢二途律禪丨丨知)
(歸愚)諏律(韓愈鄆州谿堂詩公暨賓贊稽經丨丨)歲律(韓愈孟郊聯句丨丨及郊至古音命韶韺王令詩貪驩不知久)
(丨丨忽移再方回詩迅駛光隂丨丨窮)僧律(白居易詩清淨依丨丨范成大詩我老乃多戒頗似丨丨縛)寬律(楊巨)
(源詩漢典方丨丨周官正採詩)講律(張籍律僧詩持齋唯一食丨丨豈曾眠朱慶餘送僧遊縉雲詩寺幽堪丨丨月冷稱當禪)
聖律(李德裕上尊號玉册文去比周覆名實攬權綱折丨丨)配律(蕭昕總章右个賦宣八風而丨丨齊七政以同渾)
驗律(王諲南至雲物賦丨丨飛灰遙應乎懸炭登臺視䘲必在乎書雲)嚴律(崔損冰壺賦及乎丨丨閉隂氣升氛霧結)
(河海凝)玄律(張次宗謝賜冬衣狀丨丨戒時祁寒應候)校律(李迥秀授何彦則侍御史制營屯河右克贍軍儲丨丨湟)
(中載清夷落)星律(崔遠授蘇文建邠州節度使制復茂政能益監撫字未周丨丨已播謳謠羅隱薜陽陶觱栗歌人間至藝)
(難得主懷抱差池恨丨丨)受律(李商隱為王瓘謝宣弔表先臣丨丨臨戎忘家徇衆)軒律(薛逢上宰相啓丨丨風煖羲輪)
(馭遲)焌律(皮日休投龍潭詩兼以金蜿蜒投之光丨丨)拘律(皮日休開元寺佛鉢詩丨丨樹邊齋散後提羅花下洗來)
(時)求律(陸龜蒙詩枯腐尚丨丨膏肓猶謁醫)酒律(韓偓詩丨丨應難忘詩魔未肯徂)抄律(杜荀鶴題願公院詩)
(簷底水涵丨丨燭窗間風引煑茶烟)葭律(羅隱投于常侍啓羽毛可從于霓旌凋枿盡開于丨丨黃滔詩吹成暖景猶丨丨引)
(上纖蘿在嶽松)煖律(羅隱除夜詩厭寒思丨丨畏老惜殘更歐陽修詩忽然黃鍾回丨丨當冬草木皆萌芽)寒律(黃滔)
(詩天不當時命鄒衍亦將丨丨入南吹)東律(黃滔詩命竒未便乘丨丨言重終期雪北軍)韶律(韓琦立春前一日詩)
(絶色風霜正樹威不知丨丨起從微)温律(歐陽修詩墐戶畏初寒開爐代丨丨)二律(歐陽修詩丨丨雖不同合奏乃鏘鏘)
准律(蘇軾題跋有狂人李赤乃敢自比謫仙丨丨不應從重)尉律(晁補之琬琰堂詩雲陽八體又瓜剖至使漢童訛丨)
(丨)年律(陳與義度嶺詩丨丨將窮天地温兩州風氣此横分)鄒律(朱子梅花詩自欣羌笛娛夜永未要丨丨回春温王)
(逄詩星躔錯吳分氣候乖丨丨)煦律(朱子詩今朝積雨過淑景回丨丨)句律(朱子詩文卿丨丨如詩律通叔詩情絶世)
(情陸游錦亭詩此邦丨丨方一新鳳閣舍人今有樣)標律(葉適蜂兒榧歌形嫌蜂兒尚粗率味嫌峰兒少丨丨)犯律(指月)
(錄阿難白適來為二比丘丨丨是二比丘已遣出世尊何不說法世尊云吾誓不為二乘聲聞人說法便下座)淨律(指月錄善)
(慧大士心王銘欲得早成戒心自律丨丨淨心心即是佛除此心王更無别佛)衞律(漢書李陵傳丨丨者父本長水胡人律生)
(長漢善協律都尉李延年延年薦言律使匈奴使還會延年家收律懼并收亡還降匈奴匈奴愛之常在單于左右)述律(五代)
(史周世宗紀贊其北取三關兵不血刃乘丨丨之殆得不可失之機非明于决勝者孰能至是哉遼史穆宗紀諱璟小字丨丨太宗)
(皇帝長子)宣律(酉陽雜俎孫思邈嘗隱終南山與丨丨和尚相接每來往互參宗旨)
商賈律(史記平凖書孝惠高后時為天下初定復弛丨丨之丨)挾書律(漢書惠帝紀省法令妨吏民者除丨丨丨)
(唐書傅奕𫝊衞鞅為秦制法增鑿顚抽脅鑊烹等六篇始皇為丨丨丨此失於煩不可不鑒)左官律(漢書諸侯王表武有)
(衡山淮南之謀作丨丨之丨注漢時朝廷之列以右為尊故謂仕諸侯為左官也二老堂詩話魯直哭宗室公夀詩天網恢中夏賓)
(筵禁列侯一聯務觀云韓子蒼嘗見魯直眞跡改云屬舉丨丨丨不通宗室侯)租銖律(漢書貢禹傳除其丨丨之丨注租稅)
(之法皆依田畆不得雜計百物之銖兩)六十律(後漢書律歷志小黃令焦延夀丨丨丨相生之法以上生下皆三生二以)
(下生上皆三生四晉書律歷志京房始創丨丨丨至章帝時其法已絶)知從律(後漢書梁統傳武帝值中國隆盛財力有)
(餘征伐遠方軍役數興豪傑犯禁姦吏弄法故重首匿之科著丨丨之丨注知縱謂見知故縱)小杜律(後漢書郭躬傳躬父)
(弘習丨丨丨太守宼恂以弘為决曹掾斷獄至三十年用法平諸為弘所决者退無怨言注前書杜周斷獄深刻少子延年亦明法)
(律對父故言小)太平律(魏志明帝紀注魚豢曰為上者不虛授處下者不虛受然後雍熙之美著丨丨之丨顯矣)銅竹
律(晉書律歷志泰始十年中書監苟勖中書令張華出御府丨丨丨二十五具部大樂郎劉秀等校試其三具與杜䕫及左延年)
(律法同其二十三具視其銘題尺寸是笛律也)秦漢律(晉書刑法志魏明帝時承用丨丨舊丨)劫略律(晉書刑法)
(志盗律有劫略恐倡和賣買人科有持質皆非盗事故分以為丨丨丨)毁亡律(晉書刑法志賊律有賊伐樹木殺傷人畜)
(産及諸亡印金布律有毁傷亡失縣官財物故分為丨丨丨)告劾律(晉書刑法志囚律有告劾傳覆厩律有告反逮受科)
(有登聞道辭故分為丨丨丨)請賕律(晉書刑法志盗律有受所監受財枉法雜律有假借不廉令乙有呵人受錢科有使)
(者驗賂其事相頻故分為丨丨丨)興擅律(晉書刑法志盗律有勃辱強賊興律有擅興徭役具律有出賣呈科有擅作修)
(舍事故分為丨丨丨)驚事律(晉書刑法志上言變事以為變可令以驚事告急與興律烽燧及科令者以為丨丨丨)償
贓律(晉書刑法志盗律有還贓畀主金布律有罰贖入責以呈黃金為價科有平庸坐贓事以為丨丨丨)免坐律(晉書)
(刑法志律之初制無免坐之文張湯趙禹始作監臨部主見知故縱之例其不見不知不坐也故定其由例以為丨丨丨)生死
律(南史袁昂傳巡校賞罰之科洞檢丨丨之丨)張杜律(南史孔珪傳江左承用晉時丨丨丨二十卷)大業律
(隋書經籍志隋丨丨丨十一卷)十誦律(隋書經籍志鳩摩羅什譯丨丨丨)四分律(隋書經籍志天竺沙門佛佗耶)
(舍譯長阿含經及丨丨丨張籍送閩僧詩修行丨丨丨護淨七條衣)僧祗律(隋書經籍志晉元熙中新豐沙門智猛策杖西)
(行到華氏城得泥洹經及丨丨丨又義熙中沙門法顯自長安遊天竺經三十餘國隨有經律之處學其書語譯而寫之還至金陵)
(與天竺禪師跋羅參共辨定謂丨丨丨學者傳之)大乘律(隋書經籍志丨丨丨五十二部九十一卷)小乘律(隋書)
(經籍志丨丨丨八十部四百七十二卷)玉尺律(隋書律歷志祖孝孫云平陳後廢周丨丨丨便用此鐵尺律以一尺二寸)
(即為市尺)鐵尺律(見上)水尺律(隋書律歷志萬寶常所造律吕水尺實比晉前尺一尺一寸八分六釐今太樂庫及)
(内出銅律一部是萬寶常所造名丨丨丨說稱其黃鍾律當鐵尺倍聲南吕黃鍾羽也故謂之丨丨丨)三百律(隋書律歷)
(志宋錢樂之因京房南事之餘更生丨丨丨)胡桐律(唐書地理志伊州伊吾郡下土貢香棗隂牙角丨丨丨)京房
律(五代史王朴傳六年詔朴考正雅樂朴以謂十二律管互吹難得其眞乃以丨丨為丨以九尺之絃十三依管長短寸分設柱)
(用七聲為均樂成而和)嫗厥律(五代史契丹錄西北至丨丨丨其人長大髦頭酋長全其髮盛以錦囊地苦寒水出大魚)
(契丹仰食又多黑白黃貂鼠皮北方諸國皆仰足)泰和律(元史世祖紀禁行金丨丨丨)三屈律(南部新書黃巢)
(令皮日休作讖云欲知聖人姓田八二十一欲知聖人名果頭丨丨丨巢大怒蓋巢頭醜掠鬢不盡疑丨丨丨之言是其譏也遂及)
(禍)假對律(聞見後錄唐詩家有丨丨丨曰牀頭兩甕地黃酒架上一封天子書又三人鐺脚坐一夜棹頭吟又鬚欲霑青)
(女官猶佐子男等句是也)中和律(阮籍樂論均黃鍾丨丨之丨開羣生萬物之情)無韻律(嵇康聲無哀樂論今以晉)
(人之氣吹丨丨之丨楚風安得來入其中與為盈縮耶)誰能律(謝靈運詩至人善取譬無宰丨丨丨)刪注律(孔稚)
(珪上新定法律表乃發德音下明詔降恤刑之文申愼罰之典敕臣與公卿八坐共丨丨丨)雌雄律(王績詩竹生大夏谿)
(蒼蒼齊竒質裁為十二管吹作丨丨丨)三章律(駱賓王詩愼罰寧憑兩造辭嚴科直挂丨丨丨)青眼律(楊衡宿雲)
(律師院詩心澄紅蓮喻跡羈丨丨丨)天上律(孟郊暁鶴詩應吹丨丨丨不使座中尋)一面律(蕭鄴韋公神道碑京)
(師稱難治者日有生事隨時抵巇間不容髮未易以繩墨丨丨丨也)九成律(陳陶竹詩誰識雌雄丨丨丨子喬丹井在深涯)
郢中律(杜荀鶴和高秘書詩因酬丨丨丨霜鬢數莖新)三尺律(宋祁張文定公行狀公曰餘杭十萬戶飢者七八弗)
(挾鹽利無復生意若暴禁之彼將圜視衡擊以擾居者則為禍大矣爾曹第忍之竢其歲定則太守復以丨丨丨從事矣)谷那
律(唐書丨丨丨傳丨丨丨魏州昌樂人貞觀中累遷國子博士淹識羣書褚遂良常稱為九經庫)
截管為律(後漢書律歷志丨丨丨丨吹以考聲列以物氣道之本也)天子子律(唐書王志愔傳隋文帝子秦王)
(俊為并州總管以奢縱免官楊素請赦之帝曰法不可違若如公意我乃五兒之父非兆人之父何不别制丨丨丨丨乎)
御定佩文韻府卷九十三之五
