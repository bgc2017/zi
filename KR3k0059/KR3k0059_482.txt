欽定四庫全書
御定佩文韻府卷六十三之四
去聲四寘韻四
意(於記切志也又姓)
韻藻精意(書禋于六宗傳丨丨以享謂之禋國語申叔時曰明丨丨以道之罰明正德以道之賞魏志隗禧傳注魚豢常)
(從問左氏傳禧答曰左氏直相斫書耳不足丨丨也吳志周瑜傳少丨丨于音樂雖三爵之後其有闕誤瑜必知之張說詩丨丨徵)
(絶簡從權討妙棋皇甫冉詩堯心知稼穡丨丨遶山川)有意(詩之子于歸言秣其馬箋謙不敢斥其適已於是子之嫁我願)
(秣其馬致禮餼示丨丨焉史記蘇秦傳今乃丨丨西面而事秦漢書游俠傳陳遵為河南太守治私書謝京師故人馮几口占書吏)
(且省官事書數百封親疎各丨丨晉書庾敳傳敳著意賦以豁情從子亮見賦問曰若丨丨也非賦所盡若無意也復何所賦答曰)
(在有無之間耳齊書王僧虔傳僧虔論書曰范曄與蕭思話同師羊欣後小叛既失故步為復小丨丨耳世說郗司空家有傖奴知)
(及文章事事丨丨王右軍向劉尹稱之劉問何如方回王曰此正小人丨丨向耳何得便比方回劉曰若不如方回故是常奴耳又)
(齊世祖問王僕射當今誰能為五言詩王答曰謝朏得父膏腴江淹丨丨招魂弱顔固植謇其丨丨些王維詩仙郎丨丨憐同舍丞)
(相無私斷掃門)天意(詩文王陟降在帝左右箋在察也文王能觀知丨丨順其所為從而行之漢書禮樂志王者承丨丨以從)
(事故務德教而省刑罰列子天之所惡孰知其故言迎丨丨揣利害不如其已張說詩皇恩與時合丨丨若人期王維詩共歡丨丨)
(同人意萬歲千秋奉聖君又杜甫詩詔書引上殿奮舌動丨丨張蠙詩昨日中官說丨丨即飛丹詔立新碑)先意(禮記君子)
(之所謂孝者丨丨承志諭父母于道漢書胡建傳誓于軍門之外欲民丨丨以待事也後漢書羊續傳舊典二千石卒官賻百萬府)
(丞焦儉遵續丨丨一無所受盧諶詩仰悲丨丨俯思身愆蘇彦語箴丨丨承旨原情察鄉)善意(公羊宋人執滕子嬰齊傳注襄)
(公有善志欲承齊桓之業執一惡人不能得其過故為見其罪所以助賢者養丨丨也漢書蘇建傳武帝遣蘇武以中郎將使持節)
(送匈奴使留在漢者因厚賂單于答其丨丨後漢書律歷志馮恂久在候部詳心丨丨能揆儀度定立術數推前校往亦與見食相)
(應魏志杜恕傳注程喜欲恕折節謝已諷司馬宋權示之以微意恕答權書曰况示委曲夫法天下事以丨丨相待無不致快也以)
(不丨丨相待無不致嫌隙也管子君子善謀而小人丨丨臣意之也)修意(國語有不祭則丨丨有不祀則修言)行意(國語)
(范蠡滅吳辭于王曰臣不復入于越國矣王曰所不掩子之惡揚子之美者使其身無終沒于越國對曰君行制臣丨丨遂乘輕舟)
(以浮于湖又漢書龔勝傳勝門人高暉等言朝廷虛心待君以茅土之封雖疾病宜動移至傳舍示有丨丨必為子孫遺大業淨住)
(子若謂朋遊為樂者則應終日遊散不知厭極何意每一登臨少時便倦後更相携無復丨丨朱橰詩三老亦知丨丨速時時插竹)
(記沙痕又去聲徐陵諫仁山深法師罷論書正念相應丨丨兩全)陳意(戰國策愚者丨丨而智者論焉教之道也韓非子順)
(事丨丨則曰怯懦而不盡)德意(史記秦始皇紀作琅邪臺立石刻頌秦德明丨丨蘇軾元日立春詩詞鋒唯作楚騷寒丨丨還)
(同漢詔寬)異意(史記秦始皇紀李斯云諸子功臣以公賦稅重賞賜之甚足易制天下無丨丨則安寧之術也魏志吕布傳布)
(雖驍勇然無謀而多猜忌不能制御其黨但信諸將諸將各丨丨自疑故每戰多敗鶡冠子主無丨丨民心不徙與天合則陸賈新)
(語國異辭人丨丨法言一鬨之市不勝丨丨焉一卷之書不勝異說焉獨斷臺閣有所正處而獨執丨丨者曰駮議)稱意(史記)
(三王世家百蠻之君靡不鄉風承流丨丨遠方殊俗重譯而朝漢書刑法志斷獄少于成哀之間什八可謂清矣然而未能丨丨比)
(隆于古者以其疾未盡除而刑本不正吳志是儀傳蜀相諸葛亮卒權垂心西州遣儀使蜀申固盟好奉使丨丨李白詩人生難丨)
(丨豈得長為羣杜甫詩年過半百不丨丨明日看雲還杖藜韓愈與馮宿書僕為文小丨丨人亦小怪之大丨丨即人必大怪之也)
(方干詩北人去泛南來水丨丨山行莫恨賒)無意(史記陳丞相世家王陵從漢王定天下以善雍齒雍齒高帝之仇而陵本)
(丨丨從高帝以故晚封為安國侯列子丨丨則心同無指則皆至莊子今子獨丨丨焉知不足耶意知而力不能行耶道德指歸論)
(夫道之為物無形無狀無心丨丨李白詩人馬本丨丨飛馳自豪雄杜甫詩麾下賴君才竝入獨能丨丨向漁樵)壹意(史記)
(蘇秦傳六國從親專心并力丨丨則必無強秦之患漢書韋賢傳羣臣黎庶靡不丨丨北面而歸心又翟方進傳淳于長誅方進内)
(慙上疏謝罪乞骸骨上報曰定陵侯長已伏其辜君雖交通傳不云乎朝過夕改君子與之君何疑焉其專心丨丨毋怠)阿意
(史記蒙恬傳贊夫秦之初滅諸侯天下之心未定痍傷者未瘳而恬為名將不以此時彊諫振百姓之急養老存孤務修衆庶之和)
(而丨丨興功此其兄弟遇誅不亦宜乎又李斯傳李斯恐懼重爵祿不知所出乃丨二世丨欲求容又張釋之傳贊張季之言長者)
(守法不丨丨馮公之論將率有味哉有味哉漢書夏侯勝傳人臣之誼宜直言正論非苟丨丨順指議已出口雖死不悔後漢書王)
(堂傳吾蒙國恩豈可為權寵丨丨梁書范雲傳雲事竟陵王子良恩禮甚隆每獻損益未嘗丨丨亢倉子無令人臣附下㒺上持祿)
(丨丨朱松詩效尤起媮心丨丨增美疢)快意(史記李斯傳丨丨當前適觀而已矣又欒布傳窮困不能辱身下志非人也富)
(貴不能丨丨非賢也漢書鮑宣傳治天下者當用天下之心為心不得自專丨丨而已也後漢書班超傳帝遣衛侯李邑到于闐上)
(書盛毁超帝知超忠乃切責邑詔超若邑任在外者便留與從事超即遣邑將烏孫侍子還京師徐幹謂超曰邑前毁君今何不緣)
(詔留之超曰以邑毁超故今遣之内省不疚何䘏人言丨丨留之非忠臣也論衡辨士丨丨辨士難信曹植與吳質書過屠門而大)
(嚼雖不得肉貴且丨丨李賀詩青錢白璧買無端丈夫丨丨方為歡蘇軾詩丨丨雄風海上來)達意(史記滑稽傳序孔子曰六)
(藝於治一也禮以節人樂以發和書以道事詩以丨丨易以神化春秋以道義吳筠逸人賦啟期三樂以丨丨梁鴻五噫以抒情)
如意(漢書京房傳臣疑陛下雖行此道猶不得丨丨臣竊懼悼又晉書羊祜傳祜歎天下不丨丨十居七八又謝萬傳萬受任)
(北征召集諸將直以丨丨指四坐云諸將皆勁卒又石崇傳崇與王愷爭豪武帝嘗以珊瑚樹賜之愷以示崇崇便以鐡丨丨擊之)
(應手而碎南史韋叡傳臨陣交鋒嘗緩服乘輿執竹丨丨以麾進止又魏中山王元英攻北徐州武帝遣曹景宗拒之詔叡會焉叡)
(乘素木輿執白角丨丨以麾軍一日數合又席闡文傳梁武帝將起兵闡文獻銀裝刀帝報以金丨丨齊書明僧紹傳僧紹住江乘)
(攝山太祖遺竹根丨丨筍籜冠北史魏宣武帝紀初孝文欲觀諸子志尚大陳寳物恣其所取帝唯取骨丨丨而已唐書李訓傳文)
(宗命訓講易時方盛夏上命取辟暑犀丨丨賜之曰丨丨與卿為談柄五代史後蜀世家王昭遠好讀兵書手執鐵丨丨指揮軍事)
(自比諸葛亮胡琮别傳秣陵有掘地得銅匣開之有白玉丨丨執處皆刻龍虎及蟬形拾遺記吳孫和嘗于月下舞水精丨丨誤傷)
(鄧夫人頰世說庾征西大舉北征殷豫章與書送一折角丨丨以調之又王處仲酒後以丨丨打唾壺壺口盡缺太平廣記明皇幸)
(功德院忽苦背癢羅公遠折竹枝化七寳丨丨以進瑯嬛記有貧士多隂德遇一道士遺以一物謂之丨丨凡心有所欲一舉之頃)
(隨即丨丨梁簡文帝詠舞詩腕動苕華玉衫隨丨丨風梁昭明太子謝勅賚水犀丨丨啟垂賚水犀丨丨一柄或是道義所須白玉)
(照彩方斯非貴珊瑚挺質匹此非珍庾信對酒曲山簡接䍦倒王戎丨丨舞又水經注太子丹遣荆軻刺秦王賓客送于易水上荆)
(軻為歌高漸離擊筑宋丨丨和之為壯聲士髮皆衝冠)遊意(漢書張敞傳丨丨于太平勞精于政事後漢書朱浮傳願陛下)
(丨丨于經年之外望化于一世之後晁補之披榛亭賦若見阹櫓丨丨無所)寵意(漢書杜鄴傳日食詔求方正直言鄴對曰)
(諸外家昆弟並侍帷幄或典兵衛或將軍屯丨丨并於一家積貴之埶世所希見所希聞也)耦意(漢書杜欽傳小臣不敢廢)
(道而求從違忠而丨丨)中意(漢書江充傳奉法不阿所言丨丨又如字韋應物詩新知雖滿堂丨丨頗未宣又慇懃宣丨丨)
(庶用達吾朋)展意(漢書谷永傳諸舅至親難數言故推永等使因天變而切諫勸上納用之永自知有内應丨丨無所依違)
(李覲昆田化為金賦始馨香以享德終潔敬而丨丨)大意(後漢書耿弇傳弇說護軍朱祐求歸發兵以定邯鄲光武笑曰小兒)
(曹乃有丨丨哉因數召見加恩慰魏志杜畿傳年二十為郡功曹守鄭縣令縣囚繫數百人畿親臨獄裁其輕重盡决遣之雖未悉)
(當郡中竒其年少而有丨丨也韓非子丨丨無所拂忤辭言無所繫縻法苑珠林歡樂國有居士名摩訶檀妻名栴陀生一子姿容)
(端正墮地便語發誓願言我當布施濟益貧窮父母因名丨丨)生意(後漢書郭躬傳君王法天不可以委曲丨丨晉書殷仲文)
(傳大司馬府中有老槐樹顧之良久而歎曰此樹婆娑無復丨丨洞天清錄黃筌作孔雀鸂鶒艷麗之禽動止丨丨圖繪寳鑑吳道)
(子畫人物有八面丨丨活動李商𨼆詩萬里重隂非舊圃一年丨丨屬流塵皮日休詩暫聽松風丨丨足偶看溪月世情疎蘇軾詩)
(蘭菊有丨丨微陽回寸根)祖意(後漢書禰衡傳衡為黃祖作書記輕重疎密各得體宜祖持其手曰處士此正得丨丨如祖腹)
(中之所欲言也又李山甫詩高謝萬緣消丨丨范成大杯渡道場詩庭柏有丨丨石泉韻天樂方岳詩不離文字話丨丨傳燈肻與)
(留山房)曲意(晉書陳夀傳宦人黃皓專弄威權大臣皆丨丨附之夀獨不為之屈子華子願致戎邑以為芻秣之共吾子其)
(丨丨以臨之)敗意(晉書王戎傳戎每與阮籍為竹林之遊戎嘗後至籍曰俗物已復來丨人丨戎笑曰卿輩意亦復易敗耶)
(冷齋夜話潘大臨字邠老謝無逸嘗問有新詩否答曰昨日得滿城風雨近重陽句忽催租人至遂丨人丨只一句奉寄)素意
(晉書賈充傳或有背充以要權貴者充皆陽以丨丨待之南史劉善明傳褚彦回謂善明曰高尚之事乃卿從來丨丨齊書蕭景先)
(傳景先遇疾遺言曰六親多未得料理可隨宜溫䘏微申丨丨張衡賦遇九臯之介鳥兮怨丨丨之不逞)適意(晉書文士傳張)
(翰在洛見秋風起思吳中菰飯蓴羹鱸魚膾歎曰人生貴丨丨爾何能羈宦數千里以要名爵古詩眄睞以丨丨引領遥相睎傅休)
(奕桃賦和神丨丨恣口所嘗韋應物詩丨丨在無事携手望秋田)平意(宋史王巖叟傳巖叟曰人主常欲虛心丨丨觀事以)
(理則事之是非人之邪正自然可見鬼谷子虛心丨丨必待輕損淮南子凡將舉事必先丨丨清神神清意平物乃可正)計意
(管子聖人知言之不可兼也故博為之說而丨之丨)白意(韓非子夙興夜寐卑身賤體竦心丨丨明刑辟治官職以事其君說)
(苑虛心丨丨進善通道)目意(韓非子巧匠丨丨中繩然必先以規矩為度)見意(新序向也見客之容今也丨客之丨)
(王勃廣州寳莊嚴寺舍利塔碑援翰寫心自契眞廉之旨高談丨丨不踰玄默之津)琴意(中說子遊汾亭坐鼔琴有舟而釣者)
(過曰美哉丨丨傷而和怨而靜在山澤而有廊廟之志劉筠詩才似文園何足道一生丨丨祗成痟歐陽修詩能得丨丨斯為賢又)
(琴聲誰可聽丨丨誰能論范成大詩高懷丨丨靜晚福詔恩新)鍊意(𩔖說詩鍊句不如丨丨鍊意不如鍊格)竦意(東方)
(朔非有先生論非有先生伏而唯唯吳王曰可以談矣寡人將丨丨而覽焉)送意(袁山松答桓南郡書吐詞丨丨曲究其奥)
(沈約夏白紵歌朱光灼爍照佳人含情丨丨遥相親)幽意(江淹青苔賦必居閒而就寂以丨丨之深傷張九齡詩丨丨如投漆)
(新詩重贈軒李白詩周遊孤光晚歴覽丨丨多杜甫詩為愛丈人山丹梯引丨丨郎士元詩丨丨含烟月清隂庇蕙蘭蘇軾瀟湘晚)
(景圖詩知君有丨丨細細為尋看何中槎溪詩平生謝樂康丨丨滿天涯)密意(盧思道詩深情出豔語丨丨滿横眸徐陵詩相)
(看不得語丨丨眼中來李白相逢行持此道丨丨毋令曠佳期胡宿詩已托焦桐傳丨丨更因殘札寄遺忠謝逸詩丨丨無人寄幽)
(恨憑誰洗)
故人意(史記范睢傳睢謂須賈曰汝罪有三然所以得無死者以綈袍戀戀有丨丨之丨故釋公)不當意(漢書蓋寬)
(饒傳寬饒奏封事上以寬饒怨謗下其書中二千石時執金吾議以為大逆諫大夫鄭昌愍傷寬饒忠直憂國以言事丨丨丨為文)
(吏所詆挫上書頌寬饒帝不聽)陛下意(史記司馬相如傳相如諭告巴蜀檄曰今聞其乃發軍興制驚懼子弟憂患長老郡)
(又擅為轉粟運輸皆非丨丨之丨也唐世說則天令宋璟按幽州都督屈突仲翔璟奏曰御史中丞非軍國大事不當出使今勅臣)
(恐非丨丨之丨請不奉詔)區區意(嵇康與山濤絶交書野人有快炙背而美芹子者欲獻之至尊雖有丨丨之丨亦已疏矣)
相關意(古樂府子夜歌攡門不安横無復丨丨丨)衆多意(杜甫詩速作辛苦行順從丨丨丨)盛明意(李白)
(詩輕塵足山岳虛點丨丨丨)西來意(陳師道詩會逢當過適不問丨丨丨傳燈錄水源和尚問馬祖大師如何是丨丨丨)
(馬大師攔胷一踏水源從地起來忽然大省云萬𧰼森羅百千妙義只向一毫端上便識根源)鍾離意(後漢書丨丨丨傳意)
(字子阿會稽山隂人徵為尚書交趾太守張恢坐臧伏法以資物部入大司農詔班賜羣臣意得珠璣悉以委地而不拜賜曰臧穢)
(之寳誠不敢拜帝曰清乎尚書之言出為魯相卒官注意别傳曰意為魯相修夫子車身入廟拭几席劍履孔子教授堂下牀首有)
(甕背有丹書人莫敢發意發之中有素書文曰後世修吾書董仲舒護吾車拭吾履發吾笥會稽丨丨丨)
差強人意(後漢書吳漢傳諸將見戰陣不利或多惶懼失其常度帝時遣人觀大司馬何為還言方修戰攻之具乃歎曰)
(吳公丨丨丨丨𨼆若一敵國矣)
增盡意(易聖人立𧰼以丨丨又書不盡言言不丨丨漢書元帝紀公卿大夫其勉思天戒直言丨丨無有所諱潛夫論詩賦)
(者温雅以廣文興喻以丨丨春渚紀聞東坡先生曰某平生無快意事惟作文章意之所到則筆力曲折無不丨丨自謂世間樂事)
(無踰此者盧諶與劉琨書書非盡言之器言非丨丨之具蕭子良荅王僧虔書伯英之筆窮神丨丨又音儘徐鉉詩莫折紅芳樹但)
(知丨丨看)申意(書詩言志歌永言疏作詩者直言不足以丨丨故長歌之冊府元龜南安王楨出為相州刺史帝餞于華林都)
(亭詔曰今者之集雖曰分𡵨實為曲宴竝可賦詩丨丨)承意(書后克聖臣不命其承傳君能受諫則臣不待命其丨丨而諫)
(之史記孟荀傳淳于髠齊人也其諫說慕晏嬰之為人也然而丨丨觀色為務又汲黯傳黯曰天子置公卿輔弼之臣寧令從諛丨)
(丨陷主于不義乎又鄭當時傳鄭莊在朝常趨和丨丨不敢甚引當否漢書萬石君傳朕方荅氣應未能丨丨注師古曰言自修整)
(以報瑞應恐未丨順上天之丨鹽鐡論事親孝者非謂鮮肴也亦和顔色丨丨盡禮義而已潛虛父母怡怡善丨丨也傳毅舞賦遲)
(速丨丨控御緩急)措意(錯厝俱同書六年五服一朝疏說左傳者以為三年一朝六年一會十二年而盟事與周禮不同謂)
(之前代明王之法先儒未嘗丨丨不知異之所由戰國策秦王謂唐睢曰秦滅韓亡魏而君以五十里之地存者以君為長者故不)
(丨丨也齊書劉悛傳太祖受禪夏侯恭叔上言以柳元景中興功臣劉勔殞身王事宜存封爵詔曰與運隆替自古有之朝議已定)
(不容復丨丨也魏書盧元明傳轉散騎常侍監起居積年在史館了不丨丨聞見錄王安石屬文動筆如飛初若不丨丨文成觀者)
(皆服其精妙四子講德論先生微矜于談道又不讓乎當仁亦未巨過也願二子丨丨焉蘇軾詩丨丨元同畫觀空欲問僧)民
意(書盤庚疏此三篇皆以民不樂遷開解丨丨告以不遷之害遷都之善也莊子上法圓天以順三光下法方地以順四時中知)
(丨丨以安四鄉論衡王良登車馬無罷駑堯舜治世民無狂悖王良馴馬之心堯舜順丨之丨)禮意(書冢宰掌邦治統百官均)
(四海疏此經言六卿所掌之事撮引周禮為之總目或據禮文或取丨丨雖言有小異義皆不殊漢書雋不疑傳暴勝之知不疑非)
(庸人深接以丨丨問當世所施行又韓延夀傳潁川多豪彊難治乃歴召郡中長老設酒具食親與相對接以丨丨人人問以謠俗)
(民所疾苦莊子子桑戶死孔子使子貢待事焉或編曲或鼔琴相和而歌子貢曰臨尸而歌禮乎二人相視而笑曰是惡知丨丨蘇)
(軾哭王子立詩豈惟知丨丨遂欲補詩亡)本意(詩關雎序疏駉頌序云史克作是頌明作者丨丨自定為風體非采得之後始)
(定體也後漢書竇融傳京師百僚不曉國家及將軍丨丨多能採取虛偽誇誕妄談又張敏傳孔子垂經典臯陶造法律原其丨丨)
(皆欲禁民為非也淨住子出家丨丨為滅此惑故諸行者常須遮制杜甫詩韓公丨丨築三城擬絶天驕拔漢旌皇甫冉詩一官知)
(所傲丨丨在雲泉李商𨼆流鸎詩巧囀豈能無丨丨良辰未必有佳期)作意(詩關雎序疏楚茨大田之徒竝陳成王之善行)
(露汝墳之篇皆述紂時之惡以汝墳為王者之風楚茨為刺過之雅太師曉其丨丨知其本情故也漢書藝文志易曰河出圖雒出)
(書聖人則之書之所起遠矣至孔子纂焉上斷于堯下訖于秦凡百篇而為之序言其丨丨會要唐太宗自為眞草書屏風謂朝臣)
(曰吾之所為皆先丨丨是以果能成也張籍詩已掃書堂安藥竈山人丨丨早經過又春風石邊寺丨丨共君遊蘇軾謝惠米詩俸)
(薄身輕趙都事也能丨丨向詩人又梅花詩梅梢春色弄微和丨丨南枝剪刻多陸游詩丨丨城南看小春)濕意(詩厭浥行)
(露傳厭浥丨丨也)厚意(詩無與士耽疏耽非禮之樂小雅云和樂且耽言作樂過禮以見丨丨又鹿鳴序鹿鳴燕羣臣嘉賓)
(也既飲食之又實幣帛筐篚以將其丨丨然後忠臣嘉賓得盡其心矣漢書趙廣漢傳還為吾謝界上亭長勉思職事有以自效京)
(兆不忘卿丨丨後漢書馮異傳異朝京師既罷使中黃門賜以珍寳衣服錢帛詔曰倉卒無蔞亭豆粥虖沱河麥飯丨丨久不報韋)
(應物詩百金非所重丨丨良難得韓愈荅陳生書丨丨不可以虛辱聊為足下誦其所聞孟郊詩丨丨恐傷性薄田憶親鋤)樂
意(詩序小戎國人矜其車甲箋矜夸大也國人夸大其車甲之盛有丨之丨也莊子夫見下貴者所以長生安體丨丨也說苑孔)
(子曰君子之脩其行未得則丨其丨既已得又樂其知是以有終身之樂無一日之憂傅休奕詩娛心丨丨難原晁補之跋曼卿詩)
(石公曼卿題張氏園亭詩云丨丨相關禽對語生香不斷樹交花張公曾孫大方﨑立兩亭一曰丨丨一曰生香以記曼卿嘗醉此)
文意(詩豳風譜先公之教急于衣食四章之末說田獵習戎卒章之初說藏冰禦暑閒于政事然後饗燕卒章說飲酒之事毛)
(鄭注雖小有異丨丨則同元史韓性傳九歲通小戴禮作大義操筆立就丨丨蒼古文心雕龍或事本相通而丨丨各異或全任質)
(素或雜用文綺隨事立體貴乎精要)義意(詩序伐木燕朋友故舊也親親以睦友賢不棄不遺故舊財民德歸厚矣疏親親以)
(睦指上常棣燕兄弟也友賢不棄不遺故舊此篇是也常棣雖周公作既納之于治内之篇故為此次以示法是此篇皆有丨丨)
至意(詩妻子好合如鼔瑟琴箋好合丨丨合也漢書鮑宣傳惟陛下少留神明覽五經之文原聖人之丨丨深思天地之戒蘇)
(軾荅龐參軍詩感子丨丨託辭西風)得意(詩既見君子錫我百朋箋古者貨貝五貝為朋錫我百朋得祿多言丨丨也史記蘇)
(秦傳蘇秦說湣王高宫室大苑囿以明丨丨欲破敝齊而為燕又貨殖傳計然之策七越用其五而丨丨晉書嵇康傳康嘗採藥遊)
(山澤會其丨丨忽焉忘反司馬法天子丨丨則愷歌示喜也秦琅邪銘日月所照舟輿所載皆終其命莫不丨丨韓愈潮州謝上表)
(宜定樂章以告神明東廵泰山奏功皇天具著顯庸明示丨丨使永永年代服我成烈劉禹錫詩丨丨紫鸞休舞鏡能言青鳥罷銜)
(牋孟郊詩春風丨丨馬蹄疾一日看遍長安花又史記司馬相如傳蜀人楊丨丨為狗監侍上上讀子虛賦而善之丨丨曰臣邑人)
(司馬相如自言為此賦錢起詩應須楊丨丨更誦長卿辭)不意(詩終踰絶險曾是丨丨史記刺客傳荆軻逐秦王秦王環柱而)
(走羣臣皆愕卒起丨丨盡失其度魏志夏侯淵為將赴急疾常出敵丨丨孫子攻其無備出其丨丨辛延年羽林郎詩丨丨金吾子)
(娉婷過我廬)淺意(詩蛇蛇碩言出自口矣傳蛇蛇丨丨也)神意(詩工祝致告徂賚孝孫箋孝孫甚敬矣于禮法無過)
(者祝以此故致丨丨造主人使受嘏宋史五嶽祭告樂章昭假丨丨福熙穰穰論衡人心丨丨同吉凶也陳造詩舟穏風又熟無乃)
(契丨丨又晉書張憑傳憑詣惔處之下坐丨丨不接會王濛就惔清言有所不通憑于末坐判之一座皆驚)留意(詩公劉序)
(箋召公懼成王尚幼稚不丨丨于治民之事故作詩美公劉以深戒之也史記樂毅傳恐侍御者之親左右之說不察疏遠之行故)
(敢獻書以聞唯君王之丨丨焉又刺客傳田光坐定左右無人太子避席而請曰燕秦不兩立願先生丨丨也漢書藝文志游文于)
(六經之中丨丨于仁義之際韓詩外傳子夏曰實之與實如膠如漆虛之與虛如薄冰之見晝日君子可不丨丨哉文心雕龍光武)
(丨丨斯文而造次喜怒時或偏濫唐明皇賜鏡詩更銜長綬帶丨丨感人深杜甫詩道術曾丨丨先生早擊蒙)雨意(詩藴隆蟲)
(蟲疏暑氣藴藴然雷聲隆隆然熱氣蟲蟲然酷熱如此無復丨丨蘇軾禱雨詩雲隂黯黯將噓遍丨丨昏昏欲醖成晁補之西歸詩)
(巢居識風聲穴藏知丨丨范成大詩君看叠巘雲容變又有中宵丨丨生)立意(詩魯侯戾止言觀其旂疏旂鸞在車之飾諸侯)
(禮當有之今言觀者欲法則其丨丨故美而觀之也史記刺客傳贊自曹沫至荆軻五人此其義或成或不成然其丨丨較然不欺)
(其志名垂後世豈妄也哉杜甫詩政簡移風速詩清丨丨深白居易賦賦丨丨為先能文為主)來意(詩顧予烝嘗湯孫之將箋)
(將猶扶助也序助者之丨丨也後漢書公沙穆傳富人王仲致産千金謂穆曰吾奉百萬與子為資何如對曰丨丨厚矣夫富貴在)
(天得之有命以貨求位吾不忍也歐陽修詩茶官貢餘偶分寄地遠物新丨丨嘉)深意(詩商頌譜孔子既錄魯頌同之二王)
(之後乃復取商頌列之以備三頌著為後王之義使後人監視三代之成法其法莫大于是言聖人之有丨丨也謝靈運山居賦廢)
(張左之艷辭尋臺皓之丨丨蘇軾謝蘇自之惠酒詩吾宗先生有丨丨百里雙罌遠將寄)已意(禮記曲禮疏釋義之人多稱為)
(傳或親承聖旨或師儒相傳故云傳今謂之注者謙也不敢傳授直注丨丨而已釋名上勅下曰告告覺也使覺悟知丨丨也)志
意(禮記聽其雅頌之聲丨丨得廣焉又齋之日思其笑語思其丨丨後漢書王符傳符耿介不同于俗以此遂不得升進丨丨藴)
(憤乃𨼆居著書號曰潛夫論莊子不能說其丨丨養其夀命者皆非通道者也韓詩外傳血氣平和丨丨廣大行義塞天地仁知之)
(極也魏武帝樂府丨丨有蓬萊曹植詩飄颻放丨丨千秋長若斯)誠意(禮記欲正其心者先丨其丨宋史祀高禖樂章願戒)
(雲車歆此丨丨程俱詩九重丨丨格天關一夜風回萬夀山葉適詩恰是使君丨丨足帶將臘雪赴荆南)會意(周禮保氏六書)
(注六書𧰼形丨丨轉注指事假借諧聲也晉書陶潛傳好讀書不求甚解每有丨丨欣然忘食小學紺珠六書有丨丨武信之𩔖陸)
(機文賦其丨丨也尚巧其遣言也貴妍鳩羅摩什詩借言以丨丨意盡無會處)恩意(儀禮聘禮燕與羞俶獻無常數注俶始也)
(始獻四時新物聘義所謂時賜無常數由丨丨也後漢書卓茂傳茂遷密令人常有言部亭長受其米肉遺者茂辟左右問之曰亭)
(長為從汝求乎為汝有事囑之而受乎將平居自以丨丨遺之乎唐書李靖傳靖率兵南廵所過問疾苦延見長老宣布天子丨丨)
(遠近懽服韓愈鄭儋神道碑名人魁士鮮不與善好樂後進及門接引皆有丨丨)恣意(春秋祭叔來聘疏祭叔是天子大夫)
(而丨丨任情欲外接諸侯雖請王命非王本心故不稱使漢書元后傳曲陽侯根行貪邪贓累鉅萬縱横丨丨大治室第列子游燕)
(宫觀丨丨所欲其樂無比吳越春秋子胥曰虎不可餧以食蝮蛇不丨其丨解嘲矯翼厲翮丨丨所存杜甫宿贊公土室詩怡然共)
(携手丨丨同遠步李嘉祐送蘇修往上饒詩愛爾無羈東雲山丨丨過)新意(杜預左傳序亦有史所不書即以為義者此蓋)
(春秋丨丨唐書徐曠傳文遠說經徧舉先儒異論分明是非乃出丨丨以折衷聽者忘勞文心雕龍拙辭或孕于巧義庸事或萌于)
(丨丨畫繼坡公跋宋子房畫謂不古不今稍出丨丨若為之不已當作著色山也唐太宗詩川谷猶舊途郡國開丨丨張九齡詩纖)
(指傳丨丨繁絃起怨情王建詩如今供奉多丨丨錯唱當年一半聲李商𨼆燕詩命侣添丨丨安巢復舊痕蘇軾孫莘老求墨妙亭)
(詩顔公變法出丨丨細筋入骨如秋鷹)任意(公羊傳疏序傳春秋者非一本其中多非常異義可怪之論說者疑惑至有倍)
(經丨丨反傳違戾者神仙傳李八百知唐公昉有志而不遇明師欲教授之乃為公昉作傭客驅使丨丨過于他人公昉甚愛之仲)
(長統述志詩丨丨無非適物無可曹植樂府丨丨交屬所歡朱顔發外形蘭)成意(公羊𨼆公元年傳何言乎王正月大一統)
(也公何以不言即位丨公丨也)誅意(公羊傳宋華元曷為與諸侯圍宋彭城為宋誅也疏君子丨丨不誅事華元與諸侯操兵)
(鄉國而不加叛文與趙鞅異也後漢書霍諝傳春秋之義原情定過赦事丨丨)毋意(論語子絶四丨丨毋必毋固毋我)合
意(國語師亥曰詩所以丨丨歌所以詠詩也漢書匡衡傳王尊劾奏衡衡慙懼乞骸骨上報曰朕嘉與君同心丨丨庶幾有成陸)
(賈新語夫子周流天下無所丨丨大道𨼆而不舒羽翼摧而不申韓愈王適墓誌聞金吾李將軍年少喜士乃蹐門告曰天下竒男)
(子王適願見將軍白事一見語丨丨往來門下歐陽修梅公墓誌公一遇眞宗言天下事丨丨遂以人主為知已)帥意(國語)
(單襄公曰晉周𧰼天能敬丨丨能忠注周晉悼公名也漢書元帝紀臨遣諫大夫博士賞等循行天下存問耆老鰥寡孤獨乏困失)
(業之人舉茂材特立之士相將九卿其丨丨毋怠使朕𫉬觀教化之流焉)及意(國語晉孫談之子周言敬必及天言忠必丨丨)
匿意(戰國策張儀曰不敢丨丨𨼆情先以聞于左右論衡佞人危而不怨害人之敗而不仇𨼆情丨丨為之功也)竭意
(戰國策武靈王曰丨丨不讓忠也上無蔽言明也)寫意(戰國策武靈王曰忠可以丨丨信可以遠期注寫猶宣也江淹丹砂)
(可學賦擬若木以丨丨拾瑶草而悠然李白詩丨丨寄廬嶽何當來此地)致意(戰國策武靈王曰夫制于服之民不足與論心)
(拘于俗之衆不足與丨丨漢書朱博傳朱博遷琅邪太守新視事右曹掾史皆移病卧博問其故對言故事二千石新到輒遣吏存)
(問丨丨廼敢起就職博奮髯抵几曰觀齊兒欲以此為俗耶法書要錄張芝鍾繇巧趣精細殆同機神肥瘦古今豈易丨丨江淹詩)
(若渡西海時丨丨三青鳥韓偓無題詩丨丨通綿竹精誠託錦鱗)清意(史記夏紀禹曰於帝愼乃在位安爾止輔德天下大)
(應丨丨以昭待上帝命淮南子凡學者能明于天人之分通于治亂之本澄心丨丨以存之見其終始可謂知略矣范仲淹詩丨丨)
(滿烟霞曹組艮嶽賦遊塵不到丨丨自生)屬意(史記夏紀益讓帝禹之子啟而辟居箕山之隂禹子啟賢天下丨丨焉又文帝)
(紀太尉周勃等迎代王郎中令張武等議曰漢大臣皆故高帝時大將習兵多謀詐此其丨丨非止此也順宗實錄陸贄復入翰林)
(中外丨丨旦夕竢其為相劉琨荅盧諶書不復丨丨于文二十餘年矣徐陵玉臺新詠序無怡神于暇景惟丨丨于新詩劉滄詩每)
(見山泉長丨丨終期身事在歸耕)通意(史記禮書情好珍善為之琢磨圭璧以丨其丨南史劉虬傳詔徵為通直郎不就竟)
(陵王丨丨虬荅曰虬四節卧病三時灌植暢餘隂于山澤託暮情于魚鳥寧非唐虞重恩周召宏施齊書何求傳求弟點永明元年)
(徵中書郎豫章王命駕造門點從後門逃去竟陵王子良聞之遺點嵇叔夜酒杯徐景山酒鎗以丨丨鄧析子諭志丨丨非務相乖)
(也論衡經增非一略舉較著令怳惑之人觀覽采擇得以開心丨丨曉解覺悟)同意(史記樂書夫南風之詩者生長之音也舜)
(樂好之樂與天地丨丨得萬國之驩心故天下治也後漢書王常傳及諸將議立宗室唯常與南陽士大夫丨丨欲立伯升孫子道)
(者令民與上丨丨支遁八關詩序十月二十二日集丨丨者在吳縣土山墓下三日清晨為齋始道士白衣凡二十四人)極意
(史記樂書李斯曰放棄詩書丨丨聲色祖伊所以懼也吳志胡綜傳綜性嗜酒酒後歡呼丨丨或推引杯觴摶擊左右權愛其才弗)
(之責也嵇康家誡臨樂則肆情處逸則丨丨晁補之睡鄉閣記不舟不車丨丨而遠遊)注意(史記田完世家孔子晚而喜易)
(易之為術幽眀遠矣非通人達才孰能丨丨焉又陸賈傳天下安丨丨相天下危丨丨將漢書儒林傳王式既至止舍中會諸大夫)
(博士共持酒肉勞式皆丨丨高仰之杜甫送鮮于萬州遷巴州詩朝廷偏丨丨接近與名藩李吉甫柳州刺史謝上表子牟馳心于)
(魏闕汲黯丨丨于漢庭劉禹錫詩修容謁神像丨丨陳正詞)固意(史記留侯世家良因說漢王曰王何不燒絶所過棧道示)
(天下無還心以丨項王丨乃使良還行燒絶棧道漢書元后傳王鳳上書辭職上報曰將軍其專心丨丨輔朕之不逮毋有所疑)
指意(史記孟子荀卿傳愼到趙人學黃老道德之術因發明序其丨丨故愼到著十二論又魯仲連傳贊魯連其丨丨雖不合)
(于大義然余多其在布衣之位蕩然肆志不詘于諸侯漢書董仲舒傳百家殊方丨丨不同又東方朔傳朔上書欲求試用丨丨放)
(蕩頗復詼諧辭數萬言終不見用宣和書譜唐太宗嘗作筆法丨丨筆意三說以訓學者四子講德論太子擊誦晨風文侯諭其丨)
(丨又旨同後漢書魯丕傳覽詩人之丨丨察雅頌之終始虞集上都留守賀公墓誌銘天下初定四方以遽聞者上欲亟賜報公方)
(少壯能日馳千里又上所親信有使事輒見遣受命無留行復命無後期所區畫動合丨丨)心意(史記李斯傳所以飾後宫)
(充下陳娛丨丨說耳目者必出于秦然後可則是宛珠之簪傅璣之珥阿縞之衣錦繡之飾不進于前而隨俗雅化佳冶窈窕趙女)
(不立于側也漢書食貨志府庫百官之富天下晏然莽一朝有之其丨丨未滿陿小漢家制度以為疏闊管子丨丨定而天下聽莊)
(子逍遥于天地之間而丨丨自得吾何以天下為哉廬江小吏詩以此下丨丨愼勿違吾語)懷意(史記鄒陽傳包堯舜之術)
(挾伊管之辯丨龍逢比干之丨欲盡忠當世之君)主意(史記汲黯傳御史大夫張湯專阿丨丨主意所不欲因而毁之丨丨)
(所欲因而譽之管子小人者枉道而取容適丨丨而偷說備利而偷得東方朔非有先生論非有先生仕于吳進不稱往古以厲丨)
(丨退不能揚君美以顯其功吕温詩盡規酬丨丨偕賦代交歡)僊意(史記司馬相如傳相如以為列僊之傳居山澤間形容甚)
(臞此非帝王之丨丨也乃遂就大人賦續仙傳藍采和歌極多率皆丨丨陳嘏霓裳羽衣曲賦懿乎樂洽人和曲含丨丨邢巨詩靈)
(谿非人迹丨丨素所秉張蠙詩座中古物多丨丨壁上新詩有御題)過意(史記平津侯傳陛下丨丨擢臣弘卒伍之中封為列)
(侯致位三公臣弘行能不足以稱漢書貢禹傳陛下丨丨徵臣臣賣田百畆以供車馬)書意(史記匃奴傳孝文皇帝遺匃奴)
(書曰右賢王事已在赦前單于勿深誅單于若稱丨丨明告諸吏使無負約有信敬如單于書使者言法書要錄晉王右軍自論書)
(云須得丨丨轉深點畫之間皆有意自有言所不盡得其妙者法帖刊誤大令之書特知名而與逸少方駕者蓋能本父之丨丨所)
(循者大故也竇臮述書賦漢王童年自得丨丨夙承羲獻守法不二按謂漢王元昌白居易詩丨丨詩情不偶然若云夢想在林泉)
(黃庭堅跋絳本法帖懷素見顔尚書道張長史丨丨故獨入筆墨三昧)一意(史記酷吏傳趙禹為人廉倨公卿相造請禹禹)
(終不報謝務在絶知交賓客之請孤立行丨丨而已管子四體既正血氣既靜丨丨摶心耳目不淫雖遠若近商子愚心躁欲之民)
(丨丨則農民必靜陸賈新語管仲相桓公詘節事君專心丨丨)上意(史記酷吏傳湯所治即丨丨所欲罪予監史深禍者即丨)
(丨所欲釋與監史輕平者漢書魏相傳宣帝練羣臣核名實而相總領衆職甚稱丨丨又匡衡傳上好儒術文辭頗改宣帝之政言)
(事者多進見人人自以為得丨丨陸賈新語故行或合于世或順于耳斯乃阿丨之丨從上之旨淮南子丨丨而民載誠中者也獨)
(斷合于丨丨者文報曰某官某甲議可聖主得賢臣頌運籌合丨丨諫諍即見聽韓愈毛穎傳上見其髮秃又所摹畫不能稱丨丨)
(上嘻笑曰中書君老而秃不任吾用)朕意(漢書高帝紀十一年詔曰賢士大夫有肻從我遊者吾能尊顯之布告天下使明知)
(丨丨又董仲舒傳仲舒對策天子覽其對而異焉廼復冊之曰子大夫各悉對著于篇毋諱有司明其指略切磋究之以稱丨丨梁)
(周翰五鳳樓賦帝曰俞哉爾觴且置當聽朕言庶曉丨丨)邪意(漢書律歷志作樂者諧八音蕩滌人之丨丨全其正性移風易)
(俗也後漢書楊賜傳從小人之丨丨順無知之私欲)象意(漢書藝文志教之六書謂象形象事丨丨象聲轉注造字之本也馬)
(融忠經序或對之以丨其丨或遷之以就其𩔖)盪意(漢書藝文志神仙者所以保性命之眞而游求于其外者也聊以丨丨平)
(心同死生之域而無怵惕于胸中梁書侯景傳景舉河南内附齊文襄以書喻景曰今刷心丨丨除嫌去惡想猶致疑未便見信若)
(能卷甲來朝垂櫜還闕者當授豫州刺史)雅意(漢書李夫人傳大將軍霍光緣上丨丨以李夫人配食追上尊號曰孝武皇后)
(又蕭望之傳望之丨丨在本朝遠為郡守内不自得唐書張延賞傳帝罷延賞為尚書左僕射然丨丨决用之吳質荅東阿王書欲)
(傾海為酒并山為肴伐竹雲夢斬梓泗濱然後極丨丨盡歡情應璩詩徵求傾四海丨丨猶未康歐陽修詩職清事簡稱丨丨蠧書)
(古篋晨裝輕)還意(漢書淮陽王欽傳張光書云大王已遣光西與博并力求朝博自以棄捐不意大王丨丨反義結以朱顔)
(願殺身報德注還猶回也)下意(漢書蒯通傳東郭先生梁石君齊之俊士也𨼆居不嫁未嘗卑節丨丨以求仕後漢書和熹鄧)
(后紀諸兄每讀經傳輒丨丨難問志在典籍不問居家之事)喜意(漢書鼂錯傳臣聞秦末塗之衰妄賞以隨丨丨妄誅以快)
(怒心)公意(漢書鼂錯傳上問袁盎曰君嘗為吳相知吳臣田祿伯為人乎今吳楚反于丨丨何如對曰不足憂也今破矣)妄
意(漢書直不疑傳不疑為郎事文帝其同舍有告歸誤持其同舍郎金去已而同舍郎覺丨丨不疑不疑謝有之買金償後告歸)
(者至而歸金亡金郎大慙又于定國傳惡吏負賊丨丨良民莊子丨丨室中之藏聖也蘇軾風水洞詩虛心聞地籟丨丨覓桃源)
諭意(漢書嚴助傳上嘉淮南之意美將卒之功廼令嚴助丨丨風指于南越又喻同荀子治亂是非亦可識託於成相以丨丨)
(淮南子美人者非必西施之種通士者不必孔墨之𩔖曉然意有所通于物故作書以丨丨以為知者也王褒聖主得賢臣頌雖伯)
(牙操箎鐘逢門子彎烏號猶未足以丨其丨也馬融長笛賦通靈感物寫神丨丨)畫意(漢書霍光傳君未諭前丨丨耶宣和)
(畫譜王維思致高遠初未見于丹青時詩篇中已自有丨丨圖繪寳鑑米元章謂賞鑒家天資高明多閱傳錄或自能畫或深丨丨)
(每得一圖終日寳玩如對古人雖聲色之奉不能奪又毛信卿放意詩酒畫竹自給自言大竹畫形小竹丨丨得法于趙牧之歐陽)
(修詩古畫丨丨不畫形梅詩詠物無𨼆情晁補之捕魚圖序右丞妙于詩故丨丨有餘世人欲以語言粉墨追之不似也元好問王)
(黃華墨竹詩亦有文湖州丨丨不畫形)寤意(漢書車千秋傳千秋無他材能術學又無伐閱功勞特以一言丨丨旬月取宰)
(相封侯世未嘗有也)屈意(漢書傳介子傳天子哀閔單于棄大國丨丨康居故使都護將軍來迎後漢書王允傳時董卓尚留)
(洛陽朝政大小悉委之于允允矯情丨丨每相承附卓亦推心不生乖疑南史張纘傳裴子野徵為吏部尚書後門寒素一介者皆)
(見引拔不為貴門丨丨董仲舒士不遇賦丨丨從人非吾徒矣)專意(漢書貢禹傳古者不以金錢為幣丨丨於農管子丨丨一)
(心守職而不勞下之事也韓非子古者世治之民奉公法廢私術丨丨一行具以待任老學庵筆記國初尚文選當時文人丨丨此)
(書故草必稱王孫梅必稱驛使月必稱望舒山水必稱清暉至慶歷後惡其陳腐作者始一洗之)功意(漢書薛宣傳博士申)
(咸給事中毁宣不供養行喪服宣子況賕客楊明遮斫咸宫門外中丞衆等奏春秋之義意惡功遂不免于誅況首為惡明手傷丨)
(丨俱惡皆大不敬)觀意(漢書翟方進傳陳湯徙敦煌時方進新為丞相陳咸内懼不安廼令小冠杜子夏往丨其丨微自解)
(說周易略例言生於象故可尋言以觀象𧰼生於意故可尋𧰼以丨丨)覆意(漢書朱博傳博遷廷尉召正監掾史謂曰掾史)
(試與正監共撰前世决事吏議難知者數十事持以問廷尉得為諸君丨丨之)窮意(漢書王商傳熲陽耿定上書言商無尺寸)
(之功而有三世之寵審有内亂殺人怨懟之端宜丨丨考問)探意(漢書王嘉傳聖王斷獄必先原心定罪丨丨立情魏書禮)
(志今之取證唯有王制一簡公羊一冊是以兩漢淵儒魏晉碩學以為朝典然持論有深淺及義有精浮故令傳記雖一而丨丨乖)
(舛孔叢子武臣謂子鮒曰韓子立法其所以異夫子之謂者紛如也予每丨其丨而校其事持久歴遠遏姦勸善韓氏未必非孔子)
(未必得也)肆意(漢書孔光傳上免傳嘉曰嘉傾覆巧偽崇黨以蔽朝傷善以丨丨其免嘉為庶人又王莽傳紅陽侯立太后親)
(弟莽敬憚之畏立從容言太后令已不得丨丨乃復令孔光奏立舊惡遣就國列子周穆王丨丨遠遊命駕八駿之乘梁元帝與劉)
(孝綽書君屏居多暇差得丨丨典墳吟詠情性)直意(漢書谷永傳後宫女史使令有丨丨者廣求于微賤之間以遇天所開右)
(魏志杜恕傳注恕少與馮翊李豐俱為父任總角相善及各成人豐砥勵名行以要世譽而恕誕節丨丨與豐殊趣淮南子丨丨適)
(情則堅強賊之以身役物則隂陽食之杜預舉賢良方正表按蘇贊布行于草野著德于閭閻放心丨丨若得珥筆丹墀推訪格言)
(必有諤諤匪躬之節)可意(漢書陳湯傳武帝時工楊光以所作數丨丨自致將作大匠注師古曰丨天子之丨莊子無名無實)
(在物之虛可言丨丨言而愈疏杜甫詩此日千里鳴追風丨君丨韓愈王適墓誌妻上谷侯氏處士高女高固竒士君曰吾求婦久)
(矣唯此翁丨人丨王建白紵歌此時但願君丨丨廻晝作宵亦不寐黃庭堅跋東坡論筆東坡平生書字每得諸葛筆則宛轉丨丨)
(陳師道詩君家魯直不解事愛作文章丨人丨)閎意(漢書揚雄傳美味期乎合口工聲調于比耳今吾子廼抗辭幽說丨丨眇)
(指)比意(漢書劉歆傳與二三君子丨丨同力冀得廢遺韓非子外者天下皆丨丨甚固張文成實性寺釋迦像碑重宣丨丨)
(而為頌)私意(漢書劉歆傳挾恐見破之丨丨而無從善服義之公心)傾意(漢書佞幸傳贊柔曼之丨丨非獨女德蓋)
(亦有男色焉世說謝鎮西聞殷浩能清言故往造之殷未過有所通為謝標榜諸義作數百語既有佳致兼辭條豐蔚甚足以動心)
(駭聽謝注神丨丨不覺流汗交面殷徐語左右取手巾與謝郎拭面)牾意(漢書王莽傳安漢公蒙兩宫厚骨肉之寵被諸父赫)
(赫之光財饒勢足亡所丨丨)垂意(後漢書和帝紀丨丨黎民留念稼穡越絶書越王請于范子曰寡人聞夫子明于隂陽進)
(退豫知未形寡人虛心丨丨聽于下風劉歆遂初賦濟臨沃而遙思兮忽丨丨乎邊都皇甫威廻文錦賦相關山之延夢託丹素而)
(丨丨)靜意(後漢書梁王暢傳詔報曰一日克己復禮天下歸仁王其安心丨丨茂率休德王周詩丨丨崖穿溜孤愁笛破空)
懼意(後漢書馮異傳人有章言異專制關中帝使以章示異異惶懼上書詔報曰將軍於國家義為君臣恩猶父子何嫌何疑)
(而有丨丨)人意(後漢書竇融傳融以兄弟並受爵位久專方面懼不自安數上書求代詔報曰吾與將軍如左右手耳數執謙)
(退何不曉丨丨勉循士民無擅離部曲列子其生民之所欲為丨丨之所欲玩者無不為也無不玩也竇臮述書賦出于丨丨乃近)
(天造李白寄楊江寧詩綠水解丨丨為余西北流韓愈毛穎傳善隨丨丨正直邪曲巧拙一隨其人羅𨼆芳樹歌青帝固有心時時)
(動丨丨蘇軾詩泉流知丨丨屈折作濤瀨)壯意(後漢書馬援傳賊每升險鼓譟援輒曳足以觀之左右哀其丨丨莫不為之流)
(涕徐陵與李那書平生丨丨竊愛篇章)汝意(後漢書馬援傳援上疏曰初囂遣臣東謂臣曰本欲為漢願足下往觀之於丨)
(丨可即專心矣李白秋浦歌寄言向江水丨丨憶儂不)細意(後漢書班彪傳司馬遷進項羽陳涉而黜淮南衡山丨丨委曲)
(條例不經杜甫詩美人丨丨熨帖平裁縫滅盡針線跡李商𨼆詩丨丨經春物傷酲屬暮愁范成大詩丨丨翩長袖多情結短封)
衆意(後漢書馮衍傳詭于丨丨寧國存身賢智之慮也)銳意(後漢書朱穆傳穆年五歲便有孝稱及壯躭學丨丨講誦)
(或時思至不自知亡失衣冠顚墜阬岸唐書文宗紀贊丨丨于治每延英對宰臣率漏下十一刻亢倉子俯拾仰取丨丨錐撮力思)
(摶精希求利潤賈豎之道也韋昭博奕論臨局交爭雌雄未决專精丨丨神迷體倦庾堅吾書品論余自少迄長留心兹藝敏手謝)
(于臨池丨丨同于削板沈約詩丨丨三山上託慕九霄中歐陽修詩少壯務貪得丨丨力爭前)諂意(後漢書王符傳理直則恃)
(正而不撓事曲則丨丨以行賕)忤意(後漢書竇憲傳憲平匃奴威名大盛尚書僕射郅夀樂恢竝以丨丨相繼自殺又宦者傳)
(論阿意曲求則寵光三族直情丨丨則參夷五宗唐書李義府傳凡丨丨者皆中傷之五代史漢臣傳史弘肇為將嚴毅寡言麾下)
(嘗小丨丨立撾殺之軍中為之股慄孫楚反金人銘承旨則順丨丨則違)改意(後漢書楊厚傳厚母初與前妻子博不相安厚)
(年九歲思令和親乃託疾不言不食母知其旨懼然丨丨恩養加篤司馬法容色積威不過丨丨注容色所以勸善積威所以懲惡)
(不過欲人更丨志丨而為之也)杜意(後漢書羊續傳續為南陽太守府丞嘗獻生魚續受而懸于庭丞後又進之續乃出前所)
(懸者以丨其丨)府意(後漢書曹褒傳褒遷圉令時它郡盗徒五人來入圉界太守馬嚴聞而疾惡風縣殺之褒勅吏曰夫絶人)
(命者天亦絶之臯陶不為盗制死刑管仲遇盗而升諸公今承旨而殺之是逆天心順丨丨也其罰重矣)違意(後漢書鄭玄傳)
(靈帝末黨禁解大將軍何進聞而辟之州郡以進欋戚不敢丨丨遂迫脇玄不得已而詣之一宿逃去歐陽修論唐介等劄子凡言)
(拙而直逆耳丨丨初聞若可惡者此忠臣之言也)降意(後漢書賈逵傳肅宗丨丨儒術特好古文尚書左氏傳蜀志劉巴傳)
(注張飛嘗就巴宿巴不與語飛遂忿恚諸葛亮謂巴曰飛雖武人敬慕足下主公今方收合文武以定大事足下雖天素高亮宜少)
(丨丨也南史梁始興王憺傳憺性好謙丨丨接士嘗與賓客連榻時論稱之論衡高志妙操之人耻丨丨損崇以稱媚取進虞羲數)
(名詩四豪不丨丨何事黃金百)介意(後漢書度尚傳士卒莫有鬭志尚乃申令軍中恣聽射獵密使客潛焚其營珍積皆盡獵)
(者還莫不涕泣尚曰卜陽等財寳足富數世諸卿但不并力耳所亡少少何足丨丨吳志魯肅傳張昭非魯肅頗毁訾之孫權不以)
(丨丨賜肅母帷帳氊褥晉書魏舒傳舒從叔父吏部郎衡使守水碓每歎曰舒堪數百戸長我願畢矣舒亦不以丨丨列子子華使)
(其俠客以智鄙相攻彊弱相凌雖傷破于前不用丨丨)遺意(後漢書劉愷傳詔曰故居巢侯劉般嗣子愷當襲般爵而稱父)
(丨丨致國弟憲遁亡七年所守彌篤其聽憲嗣爵後不得以為比閻伯璵歌賦來無攸往去有丨丨蘇軾定州謝到任表追述東朝)
(之丨丨收此散材眷言西學之舊臣付之善地)迷意(後漢書張敏傳建初中有人侮辱人父而其子殺之肅宗貰其死刑自後)
(因以為比敏駮議寢不省敏復上疏曰臣敏蒙恩特見拔擢愚心所不曉丨丨所不解誠不敢苟隨衆議)聖意(後漢書徐防傳)
(五經久遠丨丨難明宜為章句以悟後學論衡儒生撾經窮竟丨丨文吏搖筆考跡民事文心雕龍論者倫也倫理有無丨丨不墜)
(秦之罘山銘大矣哉宇縣之中承順丨丨劉歆移太常博士書若必專已守殘黨同門妒道眞違明詔失丨丨以陷于文吏之議甚)
(為二三君子不取也李嶠賀雪表靈心昭發事速于置郵丨丨冥通有同于合契)微意(後漢書龐參傳參為漢陽太守郡人)
(任棠有竒節參候之棠不與言但以薤一大本水一盂置戸屏前自抱孫兒伏于戸下參思其丨丨曰水者欲吾清也拔大本薤者)
(欲吾擊強宗也抱兒當戸欲吾開門恤孤也又西域傳論漢自楚英始盛齊戒之祀桓帝又修華蓋之餙將丨丨未譯而但神明之)
(邪詳其清心釋累之訓空有兼遣之宗道書之流也魏武帝與諸葛亮書今奉雞舌香五斤以表丨丨李商𨼆詩丨丨何曾有一毫)
(空携筆硯奉龍韜)刻意(後漢書黨錮傳夫丨丨則行不肆牽物則其志流是以聖人導人理性裁抑宕佚慎其所與節其所)
(偏唐書張九齡傳用人不可不第其高下高下有次則不可以妄干天下之士必丨丨修飾而刑政自清莊子丨丨篇丨丨尚行離)
(世異俗高刻怨誹為亢而已矣顔延之詩丨丨藉窮棲李商𨼆詩丨丨傷春復傷别人間唯有杜司勲梅堯臣詩丨丨詠芳非追補)
(李杜失)失意(後漢書班昭傳昭作女誡曰夫得意一人是謂永畢丨丨一人是謂永訖欲人定志專心之言也舅姑之心豈)
(當可失哉魏志吕布傳董卓性剛而褊忿不思難嘗小丨丨拔手戟擲布布拳捷避之易林衡門屢空使士丨丨鮑照結客少年場)
(行丨丨杯酒間白刃起相讐劉兼詩秋霜滿領難消釋莫讀離騷丨丨書)二意(後漢書董卓傳初楊定與段煨有隙遂誣煨欲)
(反乃攻其營十餘日不下而煨猶奉給御膳禀贍百官終無丨丨魏書臨淮王傳王公猶自一心已下何敢丨丨子夜歌常慮有丨)
(丨歡今果不齊枯魚就濁水長與清流乖)紓意(魏志鍾繇傳注太祖征漢中太子在孟津聞繇有玉玦密使臨菑侯因人說之)
(繇即送之太子與繇書繇報書曰近忝外任并得賜玦尚方耆老頗識舊物名其符采必得處所以為執事有珍此者是以鄙之用)
(未奉貢幸而丨丨實以悅懌南史任昉傳永元中丨丨於梅蟲兒)撓意(魏志荀或傳注彧折節下士坐不累席其在臺閣不)
(以私欲丨丨)迴意(魏志陶謙傳注趙昱高潔廉正抱禮而立州郡請召常稱病不應國相檀謨陳遵共召不起或興盛怒終)
(不丨丨阮瑀為曹公與孫權書古者兵交使在其中願仁君及孤虛心丨丨應詩人補衮之歎愼周易牽復之義王粲神女賦心交)
(戰而貞勝乃丨丨而自絶李涉送妻入道詩人無丨丨似波瀾琴有離聲為一彈)舊意(魏志王脩傳注脂習與少府孔融親)
(善太祖為司空威德日盛而融故以丨丨書疏倨傲習常責融欲令改節融不從魏書趙修傳修死後領軍于勁猶追感丨丨經恤)
(其家温庭筠詩醉後佳期在歌餘丨丨非王啟沛父老留漢高祖賦縱兆民如子恩更洽于故人雖四海為家情頗深于丨丨)造
意(魏志賈逵傳注魏略曰太祖欲征吳而大霖雨恐外有諫者教曰今孤戒嚴未知所之有諫者死逵受教謂其同寮三主簿曰)
(今實不可出而教如此不可不諫也乃建諫草以示三人三人不𫉬已皆署名入白事太祖怒收逵等當送獄取丨丨者逵即言我)
(丨丨遂走詣獄晉書刑法志唱首先言謂之丨丨二人對議謂之謀制梁書吉翂傳父為姦吏所誣翂年十二撾登聞鼔乞代父命)
(高祖異之勅延尉曰幼童未必自能丨丨卿可取其欵實翂詞不移其初)智意(魏志王公傳鄧王冲少聰察岐嶷生五六歲丨)
(丨所及有若成人之智又蘇則傳注蘇愉字休豫歴位太常光祿大夫山濤啟事稱愉忠篤有丨丨人物志術家之流權智有餘公)
(正不足是謂丨丨陳平韓安國是也)割意(魏志王朗傳明帝即位使至鄴省文昭皇后陵見百姓或有不足是時方營修宫室)
(朗上疏曰漢之文景亦欲恢弘祖業增崇弘緒故能丨丨于百金之臺昭儉于弋綈之服)抗意(魏志張既傳注初既為郡小吏)
(功曹徐英嘗自鞭既三十英性剛爽雖知既貴顯終不肻求于既既雖得志亦不顧計本原猶欲與英和嘗因醉欲親狎英英故丨)
(丨不納英由此遂不復進用)嘉意(吳志孫皓傳晉文帝為魏相國遣徐紹孫彧銜命齎書陳事𫝑利害以申喻皓皓遣使隨)
(紹彧報書曰孤以不德階承統緒思與賢良共濟世道而以壅隔未有所緣丨丨允著深用依依)耽意(蜀志郤正傳正性澹)
(于榮利而尤丨丨文章自司馬王揚班傳張蔡之儔遺文篇賦及當世美書善論益部有者則鑽鑿推求略皆寓目)敘意(吳志)
(趙達傳嘗過知故知故為之具食食畢謂曰倉卒乏酒又無嘉肴無以丨丨如何達因取盤中隻箸再三從横之乃言卿東壁下有)
(美酒一斛又有鹿肉三斤何以辭無主人慙曰以卿善射有無欲相試耳劉楨詩終夜不遑寐丨丨於濡翰孔德紹詩勞歌欲丨丨)
(終是白頭吟)地意(晉書天文志天子動得天度止得丨丨從容中道則太微五帝座明以光隋書樂志方澤辭瘞玉埋俎藏)
(芬斂氣是日就幽成斯丨丨)率意(晉書阮籍傳籍丨丨獨駕不由徑路車跡所窮慟哭而反南史蕭範傳愛竒玩古招集文)
(才丨丨題章亦時有竒致唐書王紹宗傳紹宗嘗與人書曰鄙夫書無工者特由水墨之積耳嘗精心丨丨虛神靜思以取之吳中)
(陸大夫嘗以余比虞君以不臨寫故也六一詩話聖俞嘗語子曰詩家雖丨丨而造語亦難若意新語工得前人所未道者斯為善)
(也文賦或竭情而多悔或丨丨而寡尤閻伯璵歌賦丨丨縱誕耽身指顧)守意(晉書景王陵傳陵弟順初封歴陽亭侯及武帝)
(受禪順歎曰事乖唐虞而假禪名遂悲泣由是廢徙雖受流放丨丨不移)疊意(晉書陸機傳制曰陸機陸雲高詞迥映如朗月)
(之懸光丨丨㢠廻舒若重巖之積秀)託意(晉書劉琨傳琨為段匹磾所拘為五言詩贈其别駕盧諶丨丨非常攄暢幽憤魏書)
(常景傳景淹滯門下積歲不至顯官以蜀司馬相如王褒嚴君平揚子雲等四賢皆有高才而無重位乃丨丨以讚之陸機婕妤怨)
(寄情在玉階丨丨惟團扇謝莊懷圍引試丨丨兮向芳蓀心緜緜兮屬荒樊沈約少年新婚詩丨丨眉間黛申心口上朱王僧孺詩)
(飛鱗難丨丨駛翼不銜辭)非意(晉書衛玠傳玠嘗以人有不及可以情恕丨丨相干可以理遣蘇軾謝除兩職守禮部尚書表)
(衰年自引久抱此心異數併加實為丨丨又詩何似後堂冰玉潔遊蜂丨丨不相干)屑意(晉書謝安傳安於土山營墅樓館林)
(竹甚盛每携中外子姪往來遊集肴饌亦屢費百金世頗以此譏焉而安殊不以丨丨宋史陳越傳放曠杯酒間家徒壁立不以丨)
(丨)徇意(晉書石勒載記勒謂張賓曰王彌位重言卑恐其遂成前丨丨也北齊書文襄帝紀侯景報文襄書曰寒膠白露節)
(侯乃同秋風揚塵馬首何異徒知北方之力爭未識西南之合從苟欲丨丨於前塗不覺坑穽在其側)知意(晉書李夀載記)
(李演勸夀釋帝稱王忠明等作詩七篇以諷夀夀報曰省詩丨丨越絶書范蠡因心丨丨策問其事卜省其辭韓愈月蝕詩天雖高)
(耳屬地感臣赤心使臣丨丨)夙意(宋書謝述傳景仁愛其第三弟甝而憎述嘗設饌請高祖命甝豫坐而高祖召述述知景)
(仁丨丨請急不從高祖馳遣呼述須至乃懽)緒意(齊書褚淵傳太祖既平桂陽遷中領軍領南兖州增戸邑太祖固讓與淵)
(及衛軍袁粲書淵粲荅曰來告穎亮敬挹無已謙貶居心深承非飾此誠此旨久著言外況復造席舒衿迂翰丨丨推情顧已信足)
(書紳)僉意(齊書張敬兒傳太祖出頓新亭報沈攸之書曰朱方之牧公卿丨丨吾意亦謂微勲之次無忝一州且魏晉舊事帝)
(鄉蓄職何嘗豫州必曹司州必馬折膠受柱在體非愧)歴意(齊書張敬兒傳元徽末襄陽大水太祖與沈攸之書令賑貸之)
(攸之竟不丨丨)閉意(齊書杜京産傳京産少恬静丨丨榮宦頗涉文義專修黃老)議意(北史齊神武帝紀魏帝將伐神)
(武乃出神武表命羣臣議之欲止神武諸軍神武乃集在并僚佐令其博議還以表聞仍以信誓自明忠欵辛未帝復錄在京文武)
(丨丨以答神武使舍人温子昇草敕)執意(魏書慕容寶傳寳議以后諫廢嫡統無母后之道不宜成喪羣臣咸以為然中書令)
(眭邃丨丨抗言寳從而止宋史王安石傳安石性強忮遇事無可否自信所見丨丨不回)矯意(魏書徐紇傳時豪勝已必相陵)
(駕書生貧士丨丨禮之)愚意(魏書律歷志高閭表曰臣雖在外官竊慕古人舉善之義丨丨所及不能自已雖則越分志在)
(補益劉向條災異封事一抒丨丨退就農畝死無所恨杜甫大雲寺詩丨丨會所適花邊行自遲)候意(北齊書陳元康傳元)
(康便辟善事人希言丨丨多有進舉)迎意(唐書貴妃楊氏傳智算警穎丨丨輙悟五代史唐家人傳莊宗皇后劉氏善丨丨承)
(旨其他嬪御莫得進見)篤意(唐書𨕖舉志衆科之目進士尤為貴方其取以辭章𩔖若浮文而少實及其臨事設施奮其事)
(業𨼆然為國名臣者不可勝數遂使時君丨丨以謂莫此之尚詩品陶?詩丨丨高古辭興婉惬每觀其文想其人德孔融與諸卿)
(書多惠胡桃深知丨丨嵇康與吕長悌書昔與足下年時相比以故數面相親足下丨丨遂成大好)筆意(唐書魏徵傳徵子叔)
(瑜豫州刺史善草隸以丨丨傳其子華及甥薛稷世稱善書者前有虞禇後有薛魏元史巙巙傳善真草行書識者謂得晉人丨丨)
(宣和書譜唐人學字多倣王氏其或肥瘦疎密小大布置之不同要其丨丨則一而已圖繪寶鑑李昇成都人善畫人物尤善山水)
(丨丨幽閒范成大詩丨丨不如當日健鬢邊應也雪千莖朱子跋蔡端明帖蔡公書備衆體此卷評書一紙獨有歐虞丨丨甚可愛)
(也)受意(唐書韋陟傳陟常以五綵牋為書記使侍妾主之以裁答丨丨而已)忘意(唐書李邕傳父善注文𨕖釋事而丨)
(丨書成以問邕邕意欲有所更善曰試為我補益之陳後主詩自得欣為樂丨丨若臨濠)放意(唐書白居易傳居易被遇憲宗)
(時事無不言然為當路所忌遂擯斥所藴不能施乃丨丨文酒列子藉其先貲家累萬金不治世故丨丨所好陶?詩丨丨樂餘年)
(遑恤身後慮杜甫過郭代公故宅詩代公慰通泉丨丨何自若韓愈詩丨丨機衡外曾鞏詩丨丨樽罍無俗情)剏意(創同宋史)
(輿服志陶榖為禮儀使丨丨造為赤輦論衡孔子得史記以作春秋及其立義丨丨褒貶賞誅不復因史記者眇思自出于胸中也)
(宣和畫譜李公麟丨丨處如吳生瀟灑處如王維張懷瓘文字論惟張有道丨丨物𧰼近於自然又精熟絶倫是其長也)厲意
(宋史時享樂章專精丨丨神其迪嘗又紹興郊祀樂章大矣孝熙丨丨專精)靈意(宋史時享樂章休承丨丨申錫無疆江淹)
(吳中禮石佛詩憂傷漫漫情丨丨終不淄關圖巨靈擘太華賦丨丨將伸䧺稜益振又杜甫&KR0008;陂行咫尺但愁雷雨至蒼茫不曉神)
(丨丨)蠲意(宋史紹興郊祀樂章我交于神丨丨必精)享意(宋史紹興郊祀樂章郊兵合祛丨丨必精)端意(宋史祀先)
(農樂章澡身丨丨陟降靡愆)純意(宋史祀先農樂章有嚴筐實式將丨丨)恪意(宋史食貨志慶元元年上以歲凶詔)
(曰使者守令所與朕分寄而共憂也其各丨丨措畫)決意(宋史吕端傳太宗欲相端或曰端為人糊塗太宗曰端小事糊塗大)
(事不糊塗丨丨相之越絶書越絶吳越賢者所作也見夫子刪書作春秋定王制賢者嗟嘆丨丨覽史記成就其事韓詩外傳當前)
(丨丨一呼再諾者人隸也梁武帝凡百箴思之既熟丨丨而行)咈意(宋史劉應龍傳時賈似道當國奏對稍切直者輙黜應龍)
(言今日之事可言者多矣靖恭自守者以論事為忌指陳稍切者聯翩引去豈兩省繳駁過甚重其疑歟抑廷臣奏對丨丨速其畏)
(歟)法意(宋史劉摯傳冀州賦甚重絹匹折錢五百綿兩折錢三十摯援例旁郡請裁以中價曰獨一州六邑被此苦决非丨)
(丨但朝廷不知耳蘇軾謝賜䘏刑詔書表推廣上恩厚風俗于無犯申嚴丨丨消盜賊于未萌)伺意(宋史石公弼傳章惇求太)
(學官或薦公弼使往見謝曰丞相素侮人見者丨丨苟容所不忍也)百意(逸周書淫巧破用用不足丨丨不成)思意(逸周)
(書思勇醜忘丨丨醜變)輕意(逸周書說咷丨丨乃傷營立)順意(逸周書内則丨丨外則順敬内外不爽是曰明王)
離意(管子深察其謀令内不信使有丨丨此謀功之道也)懾意(管子身在草茅之中而無丨丨)鄉意(管子凡人君者)
(欲衆之親上丨丨也)食意(管子明君在上便辟不能丨其丨)氣意(管子丨丨得而天下服文子五藏能屬于心而無離)
(則丨丨勝而行不僻精神盛而氣不散莊子容動色理丨丨六者謬心也)惑意(管子中無丨丨外無邪菑)畏意(管子刑罰)
(不足以丨其丨殺戮不足以服其心)淫意(管子先王之治國也不丨丨於法之外)身意(列子楊朱曰慎耳目之觀聽惜)
(丨丨之是非袁淑詩但營丨丨遂豈校耳目前鮑照代君子有所思行年貌不可留丨丨會盈歇楞嚴經心悟實相丨丨輕安心經)
(無眼耳鼻舌丨丨)我意(列子若以治國之能夸物欲以說辭亂我之心榮禄喜丨之丨不亦鄙而可憐哉)抒意(墨子)
(以名舉實以辭丨丨冊府元龜鄒子曰辭者别殊𩔖使不相害序異端使不相亂丨丨通指明其所謂使人與知焉不務相迷也又)
(攄同答賓戲丨丨乎宇宙之外銳思於毫芒之内又舒同舞賦躡節鼓陳丨丨自廣)言意(關尹子天下至理竟非丨丨釋名下)
(言上曰表又曰言丨其丨也陸雲與戴季甫書區區至心謹復丨丨)妙意(關尹子苟知非言非意在彼微言丨丨之上乃契吾)
(說子夜歌郎歌丨丨曲儂亦吐芳詞蘇軾詩歸來丨丨獨追求坐想蓬山二十秋又酒醒夢覺起繞樹丨丨有在終無言元好問密)
(公寶章小集詩淵明素琴嵇阮酒丨丨所寄誰能量)易意(文子丨丨和心无以道迕荀子口可劫而使墨云形可劫而使詘申)
(心不可劫而使丨丨是之則受非之則辭論衡韓非著書李斯采以言事揚子雲作太玄侯鋪子随而宣之非斯同門雲鋪共朝覩)
(竒見益不為古今變心丨丨)卒意(吳越春秋太宰嚭曰臣聞無德不復大王垂仁恩加越越豈敢不報哉願大王丨丨東方)
(朔七諫憐余身不足以丨丨兮冀一見而復歸)射意(鬼谷子見微知𩔖若探人而居其内量其能丨其丨也)在意(莊子)
(筌者所以在魚得魚而忘筌蹄者所以在兔得兔而忘蹄言者所以丨丨得意而忘言)棄意(莊子於蟻棄智於魚得計於羊)
(丨丨雲笈七籖損心丨丨廢偽去欲謂之無)希意(莊子丨丨道言謂之謟)逆意(莊子柳下季曰跖得無丨汝丨若前)
(乎荀悦昌邑王論犯顔丨丨抵失不撓直諫遏非不避犯罪是謂直臣)繚意(莊子故觀之名則不見求之利則不得丨丨絶)
(體而争此不亦惑乎注繚猶繞也)舞意(荀子曷以知丨之丨曰目不自見也耳不自聞也然而治俯仰詘信進退遲速莫不)
(廉制)特意(荀子有夫分義則容天下而治無分義則一妻一妾而亂天下之人唯各丨丨哉注丨丨謂人殊意也)美意
(荀子得衆動天丨丨延年誠信如神夸誕逐魂注丨丨樂意也應璩與從弟書前者邑人念弟無已欲令州郡崇禮師官授邑誠丨)
(丨也韓愈答吕毉山人書以吾子始自山出有朴茂之丨丨)吾意(韓非子凡說之難非吾知之有以說之之難也又非吾辨)
(之能明丨丨之難也)明意(見上文心雕龍傳者轉師注者主解贊者丨丨評者平理傅咸丨丨賦序侍御史傅咸奉詔治獄作)
(賦用丨丨云)逞意(韓非子昔周成王近優侏儒以丨其丨而與君子斷事是能成其欲於天下)激意(韓非子丨丨親)
(近探知人情)嚖意(鶡冠子法度無以丨丨為摸注嚖讀為嘒彼小星之嘒)煩意(孔叢子子思曰夫清高之節不以私)
(自累不以利丨丨)虛意(孔叢子陳餘謂子魚曰陳王聞子賢欲諮良謀丨丨相望也)怍意(孔叢子子鮒曰趙韓共并)
(知氏趙襄子之行賞先加具臣而後有功韓非書云夫子善之昔我先君以哀公十六年四月己丑卒後悼公十四年知氏乃亡此)
(先後甚遠而韓非公稱之曾無丨丨)定意(淮南子善博者不欲牟不恐不勝平心丨丨提得其齊行由其理雖不必勝得籌必)
(多論衡賢聖丨丨于筆筆集成文文具情顯)宣意(淮南子制樂足以合歡丨丨而已)慕意(淮南子聖人在上則民樂)
(其治在下則民丨其丨)去意(淮南子有道之主滅想丨丨清虛以待釋名懷回也未有丨丨回来就已也崔櫓詩行客見來)
(無丨丨觧帆烟浦為題詩蘇軾詩修鱗半已沒丨丨誰能遮)觧意(淮南子大通混冥丨丨釋神陶?詩主人丨余丨遺贈副)
(虛期歐陽脩詩鳥言我豈丨爾丨綿蠻但愛聲可聽黃庭堅詩丨丨開春冰成山更崇堀)參意(大戴禮内恕外度曰知外外内)
(丨丨曰知德德以柔政曰知政正義辨方曰知官)殊意(鹽鐵論丞相史曰孔子對三君丨丨晏子相三君異道非苟相反所)
(務之時異也應璩與從弟君苗君胄書宦無金張之援游無子孟之資而圖富貴之榮望丨丨之寵是隴西之游越人之射耳李德)
(裕懷崧樓記延清輝於月幌留愛景於寒甍晨憩宵遊皆有丨丨)羣意(鹽鐵論賢良曰今道不舉而務小利慕於不急以亂)
(丨丨君子雖貧勿為可也)似意(說苑孔子曰夫水者君子比德焉所及者生似仁其流卑下句倨皆循其理似義淺者流行深)
(者不測似智其赴百仞之谷不疑似勇至量必平似正盈不求槩似度其萬折必東丨丨)正意(說苑冠者所以别成人也修德)
(束躬以自申飭所以檢其邪心守其丨丨也)姦意(列女傳舜承事瞽瞍以孝母憎舜而愛象舜猶内治靡有丨丨)六意
(易林五心丨丨岐道多怪)釋意(道德指歸論觧心丨丨託神清静形捐四海之外游志無有之内心平氣和涼有餘矣)猾
意(道德指歸論擾心丨丨用情事神夙夜趨務飾容治辭憂懷衆庶創事立功勵身起節以顯榮名是損所以有身而益所以亡)
(身也)情意(道德指歸論道以無為之為品於萬方而無首德以無設之設遂萬物之形而無事故能陶性命冶丨丨造志欲化)
(萬事吳均詩何言歲月忽若馳君之丨丨與我離)滿意(揚子陽氣隆盛充塞物窴然盡丨其丨陳師道登戲馬臺詩萸菊逢)
(人丨丨開汪藻晚發吳城山詩會須丨丨開懷抱到眼廬山不世情范成大詩十丈高帆丨丨開陸游詩丨丨說桑麻)廣意
(方言䧺為郎之歲自奏少不得學而心好沈博絶麗之文願不受三歲之奉且休脱直事之繇得肆心丨丨以自克就嵇康琴賦吟)
(咏之不足則寄言以丨丨)賢意(論衡死生之義未有所定唯聖心丨丨方比物𩔖為能實之)操意(論衡惡人丨丨前後)
(乖違)由意(論衡陸賈董仲舒論說世事丨丨而出不假取于外然而淺露易見讀之者猶曰傳記)兩意(論衡天地之神)
(用心等也人民無狀加罪行罰非有二心丨丨前後相反也卓文君白頭吟聞君有丨丨故来相决絶張祐愛妾換馬詩恩勞未盡)
(情先盡暗泣嘶風丨丨同)澄意(論衡論不留精丨丨苟以外效立事是非信聞見于外不詮訂于内是用耳目論不以心意議)
(也江淹燈賦丨丨斂神)絶意(論衡孟子在魯則歸之于天丨丨無冀在齊則歸之于王庶幾有望)塞意(論衡有接具臣)
(之才而以御大臣之知必有閉心丨丨之變)用意(論衡賢聖下筆造文丨丨詳審尚未可謂得盡得實况倉卒吐言安能皆)
(是神仙傳孔子曰吾見人之丨丨如飛鳥者吾飾意以為弓弩射之未有不及而加之也人之丨丨如麋鹿者吾飾意以為走狗而)
(逐之未嘗不銜而頓之也人之丨丨如淵魚者吾飾意以為釣緡而投之未嘗不鉤而制之也至于龍乘雲氣遊太清吾不能逐也)
(今見老子其猶龍乎韓愈孔戣墓誌戣年纔七十筋力耳目未覺衰老憂國忘家丨丨至到又贈崔立之詩文如翻水成初不丨丨)
(為李中詩買將病鶴勞心養移得閒花丨丨裁鄭谷詩春風丨丨勻顔色銷得携觴與賦詩蘇軾雪夜詩天公丨丨真難會又作春)
(風爛漫晴)絜意(說文丨丨以享曰禋)責意(申鑒君子嘉仁而不責惠尊禮而不丨丨貴德而不責怨)洪意(西京雜記)
(揚子雲好事常懷鉛提槧從諸計吏訪殊方絶域四方之語以為裨補輶軒所載亦丨丨也)小意(釋名窶數猶局縮皆丨丨)
(也)出意(周易略例象者丨丨者也言者明象者也梁簡文帝詩約黃丨丨巧纏絃用法新段成式詩丨丨挑鬟一尺長金為)
(鈿鳥簇釵梁蘇軾荔枝歎爭新買寵各丨丨今年鬭品充官茶)方意(神仙傳董仲躬囑其子曰我少得李少君方藥初不信事)
(後得力無能觧之汝可行求方術之事解其丨丨長服此藥必度世也)辯意(人物志必也聰能聽序思能造端明能見機辭)
(能丨丨捷能攝失守能待攻攻能奪守奪能易予兼此八者然後能通于天下之理)博意(人物志有漫談陳說似有流行者有)
(理少多端似若丨丨者)慈意(淨住子若以丨丨視衆生者得佛淨目上下眴相)貪意(淨住子經云感傷世間丨丨長)
(流沒于愛欲之海吾獨欲反其源故日勉而特出)制意(淨住子聖人調心丨丨行此随喜亦復勸請衆生劉勰新論採其丨)
(丨之本略其文外之華)開意(净住子見忍辱人檢心攝形致患懷惱勸令丨丨)發意(净住子極苦之地心不及善而)
(能于劇苦之中卓然丨丨忍苦受辱豈不竒哉法書要錄陶𨼆居啟云既以言丨丨則應言而新手随意運筆與手會故意得諧稱)
折意(净住子慷慨凛厲挫情丨丨生增上心懺悔滅罪)加意(淨住子若少努力微復丨丨三明六通不足為難歐陽修)
(論韓琦范仲淹剳子二臣才識不𩔖常人陛下最宜丨丨訪問)寓意(文心雕龍三閭橘頌情采芬芳比𩔖丨丨又覃及細物矣)
(宣和畫譜宋道善畫山水閒淡簡遠乘興即丨丨非求售也老學菴筆記淵明之詩皆適然丨丨而不流於物如悠然見南山東坡)
(所以知其決非望南山也樓鑰慧元畫寒林七賢詩吾聞顧陸輩丨丨或如許)經意(文心雕龍楚辭者骨鯁所樹肌膚所附雖)
(取鎔丨丨亦自鑄偉辭韓愈石鼎詩序彌明因高吟曰龍頭縮菌蠢豕腹漲彭亨初不似丨丨)近意(文心雕龍䟽者布也布置)
(物𩔖撮題丨丨故小劵短書號為疏也羊士諤詩偶成聊丨丨静對想凝神)巧意(文心雕龍跨略舊規馳騖新作雖𫉬丨丨)
(危敗亦多雍陶千金裘賦良冶之子兮不墜舊規製珍裘兮丨丨無遺)各意(文心雕龍陳遵占辭百封丨丨禰衡代書親疎)
(得宜尺牘之偏才也)複意(文心雕龍文之英蕤有秀有𨼆𨼆以丨丨為工秀以卓絶為巧)𨼆意(文心雕龍讔者𨼆也遯辭)
(以丨丨譎譬以指事也)綜意(文心雕龍丨丨淺切者𩔖乏醖藉斷辭辯約者率乖繁縟)甘意(文心雕龍自桓麟七說以)
(下左思七諷以上莫不高談宫舘壯語畋獵窮瓌竒之服饌極蠱媚之聲色丨丨搖骨體豔詞動魂識)染意(劉勰新論霑衿)
(于將来丨丨于松煙)寸意(齊諧記女令婢子歌繁霜自觧裙帶繫箜篌腰叩之以倚歌歌曰日暮風吹葉落依枝丹心丨丨愁)
(君未知)遠意(水經注穆天子書及山海經皆編韋稀絶書策落次難以緝綴後人假合多差丨丨李白答裴侍御見招詩開)
(緘識丨丨速此南行舟韓翊詩佳期笑把齋中酒丨丨閑登城上樓賈島送集文上人遊方詩分手芳草時丨丨青天外殷芸詠舞)
(詩斜身含丨丨頓足有餘情)示意(元經元經權衡義例差别臨文丨丨在乎官不必備唯得賢而已)教意(中說子謂)
(薛收曰斯人也旁行而不流矣安知丨丨哉)從意(張懷瓘書議子敬之法非草非行臨事適宜丨丨適便有若風行雨散潤)
(色開花體𫝑之中最為風流者也)詩意(名畫記劉永有瀑泉屏風四時山水山居丨丨圖傳於世朱慶餘詩東湖發丨丨夏)
(卉竟如春蘇軾次韻張甥詩知甥丨丨慕兩君讀書要在存心久黃伯思跋蜀道圖後摹本此畫雲𫝑岫色林谷明藹皆有逸趣非)
(嘗歴蜀道而知少陵丨丨者未易迨此)凝意(名畫記使其丨丨且啟幽襟迨乎搆成亦竊竒狀江淹詩流嚴慘中懷丨丨方)
(自驚)眷意(宣和畫譜李頗善畫竹盖竹昔人以謂不可一日無詞人墨卿高世之士所丨丨焉頗獨有得於竹知其胸中故自)
(超絶)命意(宣和畫譜李昇得唐張璪山水一軸凝玩久之乃舍去後乃心師造化脱略舊習丨丨布景視前輩風斯在下畫繼)
(宋復古八景其間烟寺晚鐘瀟湘夜雨頗費形容盖復古先畫而後丨丨不過略具掩靄慘淡之狀耳)含意(六一詩話聖俞)
(曰詩家必能狀難寫之景如在目前丨不盡之丨見於言外然後為至古詩齊心同所願丨丨俱未申沈約反舌鳥賦既丨丨於將)
(曉亦流妍於始旦何遜詩去矣方悠悠丨丨將何語韓愈答侯繼書丨丨連辭將發復已卒不能成就其說歐陽修詩浮香著物收)
(不得丨丨欲吐情無涯曾鞏詩丨丨不得發百憤注微臆)動意(冷齋夜話荆公曰前軰詩云風静花猶落靜中見丨丨鳥鳴山)
(更幽動中見静意)蹟意(圖畫見聞志劉贊工畫花竹翎毛兼長龍水丨丨兼美名播蜀川)慰意(畫繼宇文季蒙欲多)
(取江貫道畫而貫道被召去後劉季高侍郎寄江居圖一卷作無盡景始少丨丨杜甫北征詩新歸且丨丨生理焉得說)秋意
(揮麈後錄艮嶽蘆渚詩萬葉梢梢丨丨初斜風細雨憶江湖誰知雪壓波澄後更與宫中作畫圖王維秋思詩暑氣微侵丨丨多韋)
(應物詩河漢有丨丨南宫生早凉李端詩别葉傳丨丨㢠廻潮動客思李商𨼆詩殷勤報丨丨只是有丹楓于濆詩何事覺歸晚黃花)
(丨丨深柳貫觀趙使君所藏書畫詩古綃一段寫丨丨芙蓉鸂鶒連茭蘆)餘意(吕氏童蒙訓讀古詩十九首及曹子建諸詩皆)
(思深遠而有丨丨言有盡而意無窮錢起詩東臯指歸翼月盡有丨丨)實意(小學紺珠鬼谷子陰符七術三曰丨丨樂府讀)
(歌曲郎君不浮華誰能呈丨丨蘇軾詩平生學道真丨丨豈與窮達俱存亡)真意(癸辛雜識葉氏石林有巖居丨丨知止等)
(亭陶?詩此中有丨丨欲辯已忘言李白題元丹丘山居詩偶與丨丨并頓覺世情薄盧仝詩二十六部大洞經閑來共我說丨丨)
(蘇軾詩飲泉鑒面得丨丨坐視萬物皆浮埃朱子詩更憐韋刺史五字有丨丨)雲意(香案牘宋咸淳中有客戴烏方帽着鞾往)
(来羅浮山中他日醉歸忽書壁云丨丨不知滄海春光欲上翠微人間一墮千劫猶愛梅花未歸江淹劉喬墓銘沓沓虛素永永冲)
(關丨丨霜拍瓊立冰堅李商𨼆詩今日看丨丨依依入帝鄉范仲淹鄠郊友人王君墓表一日會君之别墅當圭峯之下山姿秀整)
(丨丨閑暇紫翠萬疊横絶天表)暢意(列仙傳寇先讃曰夷俟宋門丨丨五絃)五意(墉城集仙錄西王母授帝以三宫丨)
(丨隂陽之略太乙遁甲之術法苑珠林比丘受食凡有丨丨一為斷竊盜因緣故二為作證明故三為止誹謗故四為成少欲知足)
(故五為生他信敬心故)瑰意(宋玉對楚王問聖人丨丨畸行超然獨處世俗之民又安知臣之所為哉)余意(宋玉九辯)
(願一見兮道丨丨)著意(宋玉九辯罔流涕以聊慮兮惟丨丨而得之歐陽修試院聞奚琴詩誰知丨丨弄新音斷我罇前今)
(日心蘇軾詩丨丨尋彌明長頸高結喉又中秋月詩天公自丨丨此會那可輕范成大詩山水清音丨丨聽)積意(賈誼鵩賦)
(衆或或兮好惡丨丨真人淡漠兮獨與道息劇秦美新委心丨丨儲思垂務)揚意(劉向九歎歎離騷以丨丨兮猶未殫于九)
(章)娛意(劉向九歎欲酌醴以丨丨兮蹇騷騷而不釋歐陽修有美堂記彼放心於物外此丨丨於繁華二者各有適焉)攘
意(劉歆與揚䧺求方言書今聖朝留心典誥發精于殊語欲以騐考四方之事不勞戎馬高車之使坐知謠俗適子雲丨丨之秋)
(也)輸意(馮衍與鄧禹書衍以為寫神丨丨則聊城之說碧鷄之辯不足難也)道意(班固奕旨淨泊自守以丨丨王融為)
(竟陵與𨼆士劉虬書願言之子實痗我心所以不遠千里尺書丨丨王勃秋晚入洛别道王宴序仰雲霞而丨丨捨塵事而論心又)
(杜甫詩丨丨久衰薄戴叔倫詩羽服星官丨丨存蘇軾辨道歌貞心丨丨非不嘉餐金聞活非虛譁)起意(李尤讀書枕銘寤心)
(丨丨由愈宴娛)縱意(仲長統述志詩翺翔太清丨丨容冶劉伶酒德頌幕天席地丨丨所如張華歸田賦時逍遥于洛濱聊相)
(佯以丨丨張蠙詩丨丨出山無遠近)何意(古詩為焦仲卿妻作新婦謂府吏丨丨出此言杜甫詩長路關心悲劒閣片雲丨丨)
(傍琴臺薛能詩丨丨杜陵懷寶客也随迷俗出關東)兵意(諸葛亮與張裔蔣琬書姜伯約甚敏於軍事既有膽義深觧丨丨此)
(人心存漢室而才兼於人畢教軍事當遣詣宫覲主上蘇軾嚴顔碑詩先主反劉璋丨丨頗不義)徙意(曹植鷂雀賦我之得)
(免復勝於兔自今丨丨莫復相妒)接意(曹植出婦賦承顔色以丨丨恐疎賤而不親又酒賦王孫公子游俠翺翔將承芬以)
(丨丨會陵雲於朱堂)散意(阮瑀代曹公書中誠之效抱懷數年未得丨丨)興意(嵇康與吕長悌絶交書吾乃慨然感足下)
(重言慰觧都都遂釋然不復丨丨按都即長悌弟)逮意(陸機文賦恒患意不稱物文不丨丨)弭意(陸機樂府丨丨無足)
(歡願言有餘哀)體意(摯虞文章流别論昔班固為安豐戴侯誦史岑出師頌和熹鄧后頌與魯頌丨丨相𩔖而文辭之異古今)
(之變也)結意(傅休奕詩妾心丨丨丹青何憂君心中傾)聽意(皇甫謐釋勸論上有寬明之主必有丨丨之人)識意
(潘尼詩贈物雖陋薄丨丨在忘言)頤意(盧諶詩先民丨丨潛山𨼆几)賞意(盧諶詩誰謂言精致在丨丨)怒意
(王羲之十七帖昨日隂侯答書因寫示君承無丨丨既而意謂速思順從或有怨理大小宜盤桓或至嫌也曾鞏泝河詩不知洶洶)
(竟何為丨丨彼此何如平)遭意(李暠誡諸子書丨丨便言不能次比)濟意(陶潛感士不遇賦蒼旻遐緬人事無已有感有)
(昧疇測其理寧固窮以丨丨不委曲而累已)建意(支遁詩丨丨營法齊里仁契朋儔)淵意(鮑照採桑曲盛明難重来)
(丨丨為誰涸)長意(鮑照詩限生歸有窮丨丨無已年)空意(鮑照觀漏賦恒證古而秉心抱丨丨其如玉江淹詩烟景)
(抱丨丨蘅杜綴幽心張九齡詩日夕懷丨丨人誰感至精)拙意(顔延之釋何衡陽書孤鄙丨丨目謂每所施為動必有因聖人)
(從為之節使不遷越)内意(梁武帝淨業賦懷貪心而不厭縱丨丨而自騁)關意(梁昭明太子七契鵠蓋龍旂初不丨丨鳳)
(吹鼉鼓終不屑情)忍意(梁簡文帝倡樓怨節詩年馳節流易盡何為丨丨含羞)蓄意(任昉詩朝發富春渚丨丨忍相)
(思開元宫人詩丨丨多添線含情更著綿李邕謝書上考表雖郭隗濫觴明主有所丨丨然邵信敦本微臣不敢負人梅堯臣詩花)
(驄照夜白正側各丨丨)追意(陸倕感知已賦言丨丨而不逮辭欲盡而復忘)嬌意(丘巨源詠七寶閣扇詩拂盻迎丨丨)
(𨼆映含歌人袁彖詩宛轉含丨丨)寄意(江淹詩苕苕丨丨勝不覺陵虛上李商𨼆詩青雲寧丨丨白骨始沾恩趙抃詩良朋)
(丨丨詩篇裏高會追歡夢寐間)暮意(江淹感春冰遥和謝中書詩丨丨歌上眷悵哉望佳人擥洲之宿莽命為瑶桂因)靡
意(江淹空青賦溺愛丨丨魂飛心離)短意(江淹詩長悲離丨丨惻切吟空庭)低意(江淹詩清光淡且減丨丨守空)
(帷梅堯臣送王介甫知毗陵詩徐行問風俗丨丨撫疲駑)擥意(江淹詩丨丨誰侘傺屑涕在心乖)歛意(江淹詩丨丨悵)
(何已極望情思中)銜意(江淹詩紳裳視絶雲丨丨方此時王僧孺詩日暮思公子丨丨嘿無辭)辭意(江淹詩忠信主)
(不合丨丨將訴誰韋應物詩覽君陳迹遊丨丨俱悽妍)多意(江淹詩藉蘭素丨丨臨風默合情)竒意(江淹恨賦鬱青)
(霞之丨丨入修夜之不暘)春意(江淹怨别詩始懷未及歎丨丨秋方驚杜甫秋日詩碧草違丨丨沅湘萬里秋錢起詩愁人昨)
(夜相思苦閏月今年丨丨賒柳宗元聞黃鸝詩一聲夢斷楚江曲滿眼故園丨丨生李商𨼆詩若教丨有丨唯遣一枝芳皮日休桃)
(花賦花品之中此花最異以衆為繁以多見鄙自是物情非關丨丨又蘇軾趙德麟餞飲湖上詩老守惜丨丨主人留客情)將
意(陳後主三婦艷詩季子時丨丨相看不用争)篆意(江式論書表晉吕忱表上字林六卷附託許慎說文而按偶章句𨼆)
(别大籀竒惑之字文得正隸不差丨丨)蕩意(高澄與侯景書今誠刷心丨丨除嫌去惡想猶致疑未便見信若能卷甲来朝)
(韔弓還闕者當相授豫州刺史以終身世)彼意(徐陵諫仁山深法師罷道書未得他心那知丨丨)随意(庾信蕩子賦遊)
(塵滿床不用拂細草横階丨丨生殷英童採蓮曲汗粉無庸拭風裙丨丨開杜甫詩丨丨數花鬚朱子詩身世年来欲兩忘一春丨)
(丨住僧房)憐意(侯夫人詩庭梅對我有丨丨先露枝頭一點春)别意(王胄别周記室詩丨丨悽無已當歌寂不喧杜甫送)
(李校書詩歸期豈爛漫丨丨終感激高適酬陸少府詩丨丨在山阿征途背原隰)客意(孫萬夀詩人愁慘雲色丨丨慣風聲)
(杜甫詩丨丨已驚秋鮑溶詩丨丨如夢寐路岐遍四方温庭筠詩風飄丨丨如吹烟歐陽修詩丨丨浩已遠離懷寧復云蘇軾詩惟)
(有暮鴉知丨丨驚飛千片落寒條又白居易詩更愧殷勤留丨丨魚鮮飯細酒香濃)尊意(唐武后樂章追崇恐乖丨丨顯號恐)
(玷徽音)古意(李密淮陽感秋詩沾襟何所為悵然懷丨丨杜甫登兖州城樓詩從来多丨丨臨眺獨躊蹰李咸用詩白苧不)
(堪論丨丨數花猶可醉前溪蘇舜欽詩嘉樹名亭丨丨同拂簷圍砌共青葱蘇軾子由所居詩幽居有丨丨義井分西墻又彈琴詩)
(琴上遺聲久不彈琴中丨丨本長存)佛意(辛替否諫中宗置公主府官䟽臣以為非真教非丨丨違時行違人欲四十二章經)
(佛言愛欲之人猶如執炬逆風而行必有燒手之患天神獻玉女于佛欲壊丨丨佛言革囊衆穢爾来何為去吾不用天神愈敬因)
(問道意佛為解說即得須陀洹果)寶意(李嶠賀梁王處見御書雜文表偃波垂露會丨丨而咸新半魄全曦象天形而得妙)
縟意(陳子昂洪涯子鸞鳥詩序和墨澹情灑翰丨丨寄孤興於露月沈浮標於山海)分意(劉知幾韋弦賦式彰茂德丨丨)
(表情)表意(劉知幾韋弦賦信建物之丨丨實善人之所資温庭筠蔣侍郎啟生芻丨丨腐帚生姿蘇軾荅揚君素書無以丨丨)
(輙送暖脚銅缶一枚)坎意(張說鳳湯泉應制詩丨丨無私潔乾心稱物平)此意(張說詩若使巢由同丨丨不將蘿薜易簪)
(纓温庭筠詩心許故人知丨丨古来智者竟誰人羅𨼆詩逍遥丨丨誰人會應有青山綠水知)舉意(謝劇遊爛柯山詩孰云遺)
(跡久丨丨如旦暮杜甫鳳凰臺詩丨丨八極周蘇軾和連雨獨飲詩平生我與爾丨丨輙相然又贈杜介詩丨丨欲從之翛然已松)
(杉)魚意(張九齡南還湘水言懷詩丨丨思在藻鹿心懷食苹羊士諤詩心期空歲晚丨丨久相忘)豐意(竇臮述書賦深)
(正穏而寡力達草寬而丨丨按謂王褒蕭特)草意(竇臮述書賦成帝則生知丨丨穎悟通諳光使畏魄青疑過藍又參方回)
(之章法得敬元之丨丨)貞意(陶翰詩自惟負丨丨)佳意(王維詩草色有丨丨花枝稍含荑歐陽詹詩高居勝景誰能有)
(丨丨幽情共可歡蘇軾代書荅梁先詩感子丨丨能無酬反將木瓜報珍投)背意(吕向美人賦指適丨丨委曲順色)寒
意(張諤岐王席上詠美人詩玉杯丨丨少金屋夜情多李頻詩旅懷多寄酒丨丨欲留花張鼎江南遇雨詩江天丨丨少冬月雨)
(仍飛蘇軾詩芳心未飽兩蛺蝶丨丨知鳴幾蟪蛄)倒意(李白憶舊遊詩廻山轉海不作難傾情丨丨無所惜)妾意(李白)
(妾薄命君情與丨丨各自東西流)取意(李白詩抱琴時弄月丨丨任無窮)銘意(李白别元丹丘詩常恨廹世網丨丨)
(俱未伸)故意(杜甫贈衛八處士詩十觴亦不醉感子丨丨長楊萬里詩羣兒有新舌六學無丨丨)山意(杜甫詩岸容待)
(臘將舒柳丨丨衝寒欲放梅劉駕詩清秋遠丨丨歐陽修詩但聞山泉聲豈識丨丨春楊萬里詩丨丨淒寒日秋光染瘦詩方岳詩)
(雷聲春蟄怒丨丨暮寒多)茂意(獨孤及詩愛君如金錫昆弟皆丨丨)筌意(獨孤及佛頂尊勝陀羅尼幢讚序設宗根本假)
(文以丨丨也足聲齒舌因音以見法也梁肅金剛石幢讃序假文字以丨丨一色空而觀妙)傷意(韋應物出還詩昔出喜還)
(家今還獨丨丨)柳意(韋應物曉坐西齋詩丨丨不勝春巖光已知曙羊士諤詩丨丨籠丹檻梅香覆錦茵李商𨼆詩花情羞脉)
(脉丨丨悵微微陸龜蒙詩雲情丨丨蕭蕭會)鳥意(韋應物詩人心丨丨自無猜玉指霜毛本同色歐陽修詩人心樂且閒丨)
(丨頡而頏)浩意(韋應物詩丨丨坐盈此月華殊未央)花意(韋應物詩風散丨丨謝鳥還山光夕歐陽修詩念丨丨厚何以)
(報惟有醉倒花東西)永意(郎士元詩丨丨能在我憶無携手期)禪意(劉長卿尋南溪常山道人𨼆居詩溪花與丨丨相對)
(亦忘言)芳意(李端詩風烟結遠恨山水含丨丨武元衡詩機杼夜深切蕙蘭丨丨消韓愈雪詩丨丨饒呈瑞寒光助照人白)
(居易惜玉蘂花詩丨丨將闌風又吹白雲離葉雪辭枝李德裕牡丹賦獨含丨丨幽怨殘春温庭筠詩池塘丨丨濕殷文珪詩莊叟)
(静眠清夢永客兒丨丨小詩多蘇軾詩丨丨十分強半在為君先蹋水邊春)覺意(元黃之瓦棺寺維摩詰畫像碑法身挺秀)
(丨丨圓明)匠意(許孟容穆公集序誦六經得其研深閱百氏得其英華屬詞丨丨必本于道吕温詩丨丨方雕巧時情正誇淫)
(崔黃中觀風驛新井記丨丨於衆慮之表見機於不牽之初黃伯思跋盤綫圖後宋武帝東征劉毅道廬山𨼆士宗炳獻一筆畫一)
(百事丨丨簡古筆𫝑若一手)綴意(韓愈權德輿墓碑典貢士薦士於公者其言可信不以其人布衣不用即不可信雖大官)
(𫝑人交言一不以丨丨)亂意(韓愈詩觀之丨我丨不如不觀完)酒意(韓愈詩此誠得丨丨餘外徒繽紛)翫意
(劉禹錫詩息隂長仰望丨丨幾徘徊)記意(穆員為汝州刺史謝上表荒徼未效丨丨於勞問之初愚懇微誠卑辭於朝賀之次)
頽意(孟郊詩丨丨若含酲)鮮意(孟郊詩丨丨竦輕暢)拔意(孟郊詩丨丨千餘丈浩言永堪銘)高意(孟郊詩丨)
(丨還卓卓又題韋少保静恭宅藏書洞詩丨丨合天制自然狀無窮)水意(孟郊詩丨丨酒易醒浪情事非迷黃庭堅題陳自然)
(畫丨丨欲遠鳬鴨閒暇蘆葦風霜中猶有能自持者予觀李營丘六幅驟雨圖偶得此意)去意(歐陽詹詩丨丨自未甘居情諒)
(猶辛)淳意(張籍詩丨丨發高文)進意(沈亞之櫟陽縣丞小廳壁記長慶初燕趙魏侯者失理卒亂辱殺之更自立新帥大)
(臣皆丨丨請討圜其境之侯咸會兵襲戰飛蹄走轡之奏傳呼相追)駭意(白行簡金躍求為鏌鎁賦鳬氏傾耳以丨丨歐冶拭)
(目以窺臨)敬意(邵軫雲韶樂賦昭丨丨於廉直本善心之嘽緩)傳意(敬括蒲蘆賦&KR1415;&KR1415;鼓翅咽咽丨丨温庭筠詩巫娥丨)
(丨托悲絲鐸語琅琅理雙鬢蘇舜欽詩楚客留情著香草啟期丨丨入鳴琴)奪意(李瓘樂九成賦子野丨丨伶倫喪精)啟
意(王諲花萼樓賦何聖人之丨丨物與道而相并)流意(崔損秋霜賦自長空以丨丨偉繁霜之獨異)摭意(孫樵與賈)
(希逸書今足下立言必竒丨丨必深抉精剔華期到聖人以此賈於時釣榮邀富猶欲疾其驅而方其輪)戾意(孫樵寓居對古)
(人取文其責盖輕一篇跳出至死馳名今人取文章章貴竒一句丨丨卷前知觧)郎意(張祐詩摘蓮抛水上丨丨在浮花)
塵意(杜牧詩奉披丨丨驚立語平生豁)君意(杜牧送裴坦判官詩丨丨如鴻高的的我心懸旆正搖搖)緣意(杜牧)
(杭州新造南亭子記大吏有權力能開庫取公錢丨丨恣為人不敢言必自知其罪皆捐己奉佛以求救)愁意(温庭筠七夕歌)
(平明花木有丨丨露濕綵盤蛛網多)眉意(温庭筠綠柳詩腰支弄寒吹丨丨入春閨)紅意(温庭筠詩春風破丨丨女頰如)
(桃花)入意(李商𨼆詩丨丨雲山輸畫匠)猜意(李商𨼆詩不知腐鼠成滋味丨丨鴛雛竟未休)尅意(李商𨼆樊南乙)
(集序平居忽忽不樂始丨丨事佛法苑珠林漢雒陽有沙門安清字世高志業聰敏丨丨好學外國典籍及七曜五行醫方異術乃)
(至鳥獸之聲無不綜達)遂意(李頻送許渾赴潤州詩家山近石頭丨丨恣東遊)歸意(李頻詩丨丨随流水江湖共在)
(東吳融詩猶有北山丨丨在少驚佳樹近房櫳歐陽修詩知君丨丨先飛鳥莫惜停舟酒屢傾陳師道詩小市張燈丨丨動輕衫當)
(戶晚風長葉夢得詩怪翁丨丨何能緩新築高臺見卧龍)摩意(李咸用詩揣情丨丨已無功只把篇章助國風)村意(鄭谷)
(題王駕郊居詩牛卧籬隂晚鳩鳴丨丨春)初意(鄭谷寄贈藍田韋少府先輩詩舘殿非丨丨圖書是舊貧)蝶意(司空圖詩)
(菊開猶阻雨丨丨切於人)惬意(韓偓詩丨丨&KR1088;欄久貪吟放盞遲朱子荅萬正淳書集注誠有病語中間嘗改定亦未丨丨今)
(復改數句似頗無病試更詳之)眼意(韓偓詩丨丨心期卒未休暗中終擬約秦樓)樹意(陸龜蒙詩池容澹而古丨丨蒼)
(然僻)野意(僧皎然詩昂藏獨鶴閒心遠寂歷秋花丨丨多蘇軾詩林缺湖光漏窗明丨丨新袁士元題城西書舍詩自笑茅檐)
(多丨丨水邊栽柳翠成堆)祝意(徐鉉詩華封傾丨丨觴酒與聲詩)豔意(田錫春色賦稱含筆以閒吟生于丨丨宜倚樓)
(之遠望流入横波)閱意(宋白三山移文乃丨丨海隅窮奢世上汎樓船而濟重溟建祈年而侔大壯)晚意(范仲淹詩)
(丨丨烟垂柳)勤意(趙抃詩素萼清香並酒巵主人丨丨囑留詩蘇軾賜燕逹已下散興龍節道場香酒果宜有頒寵以旌丨)
(丨)纖意(梅堯臣詩草根有丨丨醉墨得已熟)苦意(梅堯臣詩但將丨丨摩層宙)形意(梅堯臣詩今看畫羽蟲丨)
(丨兩俱足)閑意(梅堯臣詩野鳬眠岸有丨丨老樹着花無醜枝)移意(歐陽修後漢公昉碑跋碑云真人與期谷口山上與)
(君神藥曰服藥以後當丨丨萬里知鳥獸言語)尋意(歐陽修與梅聖俞書承惠詩并序緣文丨丨益究益深)歡意(歐陽)
(修與韓忠獻書小邦鮮佳客老病少丨丨又詩交情宛如舊丨丨獨能強蘇舜欽酒詩幾段愁悰俱滴破一番丨丨已篘成蘇軾詩)
(我雖不觧飲把盞丨丨足曾鞏詩歸去人人誇雨露總含丨丨躍驊騮)物意(歐陽修詩年光向老速丨丨逐時新蘇軾與滕)
(道善書丨丨兩重何以克當)老意(歐陽修詩歡情雖漸鮮丨丨益相親)迥意(蘇舜欽詩樓臺通丨丨風露得餘清)領
意(蘇軾與林子中書惠貺二團丨丨至厚感怍無已)卑意(蘇軾與蒲傳正書千乘姪屢言大舅全不作活計多買書畫竒)
(物常典錢使欲老弟苦勸公丨丨亦深以為然)挂意(蘇軾與故人書洗眼藥揩牙藥得之甚幸切望丨丨)排意(蘇軾酒𨼆)
(賦遇故人而腐脇逢麴車而流涎暫託物以丨丨豈胸中而洞然)遣意(蘇軾詩作詩聊丨丨老大慵譏諷)織意(蘇軾)
(詩細縷詩成丨丨深)好意(蘇軾送張嘉州詩歸来還受一大錢丨丨莫違黃髮叟)琴意(蘇軾破琴詩破琴雖未修終有)
(丨丨足)息意(蘇軾袁宏論佛丨丨去欲歸于無為釋氏通鑑釋亡名箴曰多知多事不如丨丨)雪意(蘇軾立春日小)
(集詩牛健民聲喜鴉嬌丨丨酣孔平仲詩風掀駝島波聲壮雲倚蓬山丨丨新張九成詩落落雨聲簷外過愔愔丨丨座中寒范成)
(大嚊梅詩丨丨勒花愁未觧)泉意(曾鞏詩泉聲可聽真衆籟丨丨欲瀉無瑶琴)薄意(曾鞏進南郊銀絹狀第從臣之)
(嘉頌獨遠清光得萬國之歡心庶將丨丨)涼意(孔平仲詩早有秋聲随墮葉獨將丨丨伴流螢王阮和雜詩秋風瘦遥山丨丨)
(惬行客戴昺詩蒼竹颭風丨丨足碧梧留雨夜聲多)服意(晁補之求志賦泮千祀而語鄰兮孰與至人之丨丨)繆意(晁補)
(之詩丨丨詩書可庇民)推意(秦觀觀易元吉獐猿圖歌藝老筆精湖海盡丨丨忘形形更竒)侈意(林希逸孔雀賦更秦)
(歴漢丨丨宕心索王府之珍貢遂徵及于魚禽)節意(陳與義詩九日風景好丨丨滿天涯)雁意(陳與義詩衡陽非不遥丨)
(丨猶超忽)用意(葉夢得詩丨丨各有適孰云無町畦)竹意(范成大詩照水雲容懶移床丨丨凉方岳詩丨丨吾為誰山曰)
(子非我)月意(朱橰寓居南軒詩雲氣披猖丨丨孤冬青倒影上庭隅)懈意(朱子端明殿學士黃公墓誌平居門無雜)
(賓邑里後生有来見者躬與為禮如對大賓諄諄教語必依于孝弟忠信未嘗以爵齒自高而有丨丨惰容也)語意(朱子跋歐)
(陽文忠公帖公與蔡忠惠公手帖前輩交情篤厚丨丨真實於此可見)蟬意(楊萬里詩望帝啼春夜更多不知丨丨却如何)
醉意(楊萬里詩不如看人飲亦自有丨丨)哀意(葉適詩交情梅蘂盡丨丨柳芽疎)懶意(許月卿詩半生丨丨琴三)
(叠千古詩情土一丘)農意(鄧文元登五嶺詩稉稻綠如雲白水行碕灣丨丨良已欣我行詎云難)運意(袁桷桐栢觀賦)
(序孫興公天台賦丨丨高簡忘象以求斯得之)荷意(張雨詩水深丨丨怯田冷稻心遲)四意(雲笈七籤復有人觀于三)
(相作四種意妙無妙有麤無麤有明此丨丨自然能見非有非無)藥意(雲笈七籖玄俗善治百病河間王患瘕買藥服之下)
(蛇十餘頭問丨丨俗曰王疵乃六世餘殃下墮情非王之所招王嘗放乳鹿麟母也仁心感天故遭俗爾)信意(四十二章經佛)
(言慎勿丨汝丨汝意不可信慎勿與色會色會即禍生)忿意(法苑珠林王無好淫泆以自荒壊無以丨丨有所殘賊當受忠)
(臣剛直之諫)防意(法苑珠林引證偈曰藏六如龜丨丨如城慧與魔戰勝則無患)覺意(法苑珠林觀苦偈曰禪池澄定)
(水丨丨動聲喧慧風吹法鼓振我無明塵)宗意(法苑珠林經曰雖誦千章不行何益今立正義須憑丨丨教有權實行有昏明)
(故得月而指自忘得意而言自息)滅意(法苑珠林世尊說偈曰雖誦千章句義不正不如一要聞可丨丨)昌意(史記)
(黃帝紀黃帝娶西陵之女是為嫘祖為正妃生二子其一曰玄囂其二曰丨丨又夏紀禹之父曰鯀鯀之父曰帝顓頊顓頊之父曰)
(丨丨昌意之父曰黃帝山海經黃帝妻雷祖生丨丨華陽國志蜀之先肇於人皇之際黃帝為子丨丨娶蜀山氏後子孫因封焉庾)
(信爾綿永神道碑丨丨陵居初分若水之姓)宋意(史記刺客傳注田光曰夏扶血勇之人怒而面赤丨丨脉勇之人怒而面)
(青淮南子荆軻西刺秦王高漸離丨丨為擊筑而謌于易水之上聞者莫不瞋目裂眦髮植穿冠陶?詠荆軻詩漸離擊悲筑丨丨)
(唱高聲周弘直荆軻詩留言與丨丨悲歌非自憐)蘇意(漢書文帝紀後六年冬匈奴三萬騎入上郡三萬騎入雲中以故楚)
(相丨丨為將軍屯句注)帛意(後漢書李憲傳光武幸夀春遣馬成等擊憲走其軍士丨丨追斬憲而降封丨丨漁浦侯注帛)
(姓也宋帛産之後見韓非子)髮意(法苑珠林天壁城有一釋種豪貴長者名為善覺大富多財積諸珍寶資産豐饒具足威)
(德稱意舍宅猶如王宫殿無異彼釋生八女一名為意二名無比意三名大意四名無邊意五名丨丨六名黑牛七名瘦牛八名摩)
(波波闍波提)
從人意(詩麾之以肱畢来既升箋言擾馴丨丨丨也又羅鄴詩雖無舒卷随人意自有潺湲濟物功)專壹意(詩翩)
(翩者鵻烝然来思傳鵻壹宿之鳥箋壹宿者壹意于其所宿之木也喻賢者有丨丨之丨于我)無邪意(詩思無邪箋思遵伯)
(禽之法專心丨復丨丨也)成其意(儀禮燕禮執膳爵者受公爵酌反奠之注宴歡在于飲酒丨丨丨)知其意(史記)
(五帝紀其軼乃時時見於他說非好學深思心丨丨丨固難為淺見寡聞者道也後漢書光武帝紀光武擊銅馬高湖重連悉破降)
(之封其渠帥為列侯降者猶自不安光武丨丨丨敕令各歸營勒兵乃自乘輕騎案行部陳降者更相語曰蕭王推赤心置人腹中)
(安得不投死乎)無西意(史記項羽紀漢以齊梁反書遺項王曰齊欲與趙并滅楚楚以此故丨丨丨而北擊齊魏書苻健傳)
(健密圖關中懼杜洪之知也乃繕宫室於枋頭課民種麥示丨丨丨)無東意(史記高祖紀漢王之國燒絶棧道以偹諸侯盜)
(兵襲之亦示項羽丨丨丨)仲尼意(史記孔子世家楚使人聘孔子陳蔡大夫謀曰諸大夫所設行皆非丨丨之丨又孟子傳)
(孟軻述唐虞三代之德所如者不合退而與萬章之徒序詩書述丨丨之丨作孟子七篇)伯夷意(史記伯夷傳余悲丨丨之)
(丨睹軼詩可異焉)道德意(史記老子傳老子修道德關令尹喜曰子將𨼆矣彊為我著書于是老子廼著書上下篇言丨)
(丨之丨五千餘言而去)激其意(史記張儀傳蘇秦告其舍人曰張儀天下賢士吾恐其樂小利而不遂故召辱之以丨丨)
(丨子為我隂奉之)牛鼎意(史記騶衍傳伊尹負鼎而勉湯以王百里奚飰牛車下而繆公用伯騶衍其言雖不軌倘亦有)
(丨丨之丨乎)不得意(史記虞卿傳虞卿丨丨丨乃著書上採春秋下觀近世曰虞氏春秋又吕不韋傳子楚秦諸庶孽孫)
(質於諸侯車乘進用不饒居處困丨丨丨吕不韋賈邯鄲見而憐之曰此竒貨可居王維成文學詩中年丨丨丨謝病客遊梁李白)
(怨歌行一朝丨丨丨世事徒為空)先生意(史記朱建傳酈生入揖沛公沛公謝曰鄉者聞先生之容今見丨丨之丨矣廼)
(延而坐之)不自意(史記吳王濞傳條侯將乘六乘傳會兵滎陽至雒陽見劇孟喜曰七國反吾乘傳至此丨丨丨全漢書高)
(帝紀沛公旦日從百餘騎見項羽鴻門謝曰臣與將軍戮力攻秦將軍戰河北臣戰河南丨丨丨先入關能破秦與將軍復相見)
睚眦意(史記刺客傳聶政曰夫賢者以感忿丨丨之丨而親信窮僻之人而政獨安得嘿然而已乎)刑中意(漢書)
(刑法志今律令煩多而不約自典文者不能分明而欲羅元元之不逮斯豈丨丨之丨哉)春秋意(漢書五行志劉向治榖梁)
(春秋至向子歆治左氏傳其丨丨丨亦已乖矣)竒其意(漢書項籍傳籍少時學書不成去學劒又不成去梁怒之籍曰書足)
(記姓名而已劒一人敵不足學學萬人敵耳于是梁丨丨丨乃教以兵法唐書劉知幾傳父藏器為授古文尚書業不進父怒楚督)
(之及聞為諸兄講春秋左氏冒往聽退輙辨析所疑歎曰書如是兒何怠父丨丨丨許授左氏踰年遂通覽羣史)一元意
(漢書董仲舒傳謹按春秋謂丨丨之丨一者萬物之所從始也元者辭之所謂大也謂一為元者視大始而欲正本也)天子
意(漢書司馬相如傳相如著書藉蜀父老為辭而已詰難之以風天子且因宣其使指令百姓皆知丨丨丨)陛下意(漢書)
(司馬相如傳上遣相如責唐蒙等因諭告已蜀民檄曰檄到亟下縣道咸諭丨丨丨毋忽)可憐意(漢書楊惲傳孫會宗與惲)
(書大臣廢退當闔門惶懼為丨丨之丨不當治産業通賓客有稱譽)忠固意(漢書翟方進傳郎賁麗善為星言大臣宜當之)
(上乃召見方進還歸未及引決上遂賜册曰朕誠怪君何持容容之計無丨丨丨將何以輔朕帥道羣下)質直意(漢書貢禹)
(傳禹上書天子下其議餘雖未盡從然嘉其丨丨之丨)不斷意(漢書劉向傳執狐疑之心者来讒賊之口持丨丨之丨者)
(開羣枉之門)皇天意(漢書梅福傳仲尼之廟不出闕里孔氏子孫不免編戶以聖人而歆匹夫之祀非丨丨之丨杜甫南)
(池詩丨丨不無丨美利戒止足)經義意(漢書張禹傳上以天變因用吏民所言王氏事示禹禹謂上曰陛下宜修政事以善)
(應之與下同其福善此丨丨丨也新學小生亂道誤人宜無信用以經術斷之)三驅意(漢書揚䧺傳十二月羽獵䧺從以為)
(尚泰奢麗誇詡非堯舜成湯文王丨丨之丨也)賢者意(漢書黃霸傳長吏許丞老病聾督郵白欲逐之霸曰許丞廉吏雖老)
(尚能拜起送迎重聽何傷且善助之毋失丨丨丨)無鬭意(漢書王莽傳時帑臧錢帛珠玉財物甚衆莽愈愛之賜九虎士)
(人四千錢衆重怨丨丨丨)老人意(後漢書和熹鄧后傳后太傅禹之孫后五歲太傅夫人愛之自為剪髮目瞑悞傷后額忍)
(痛不言左右問之后曰非不痛也難傷丨丨丨故忍之耳)著述意(後漢書班固傳固以彪所續前史未詳乃潛精研思欲就)
(其業有人上書告固私改作國史者收固繫獄固弟超詣闕上書得召見具言固所丨丨丨而郡亦上其書顯宗竒之召詣校書部)
(共成世祖本紀遷為郎典校秘書)不易意(後漢書劉陶傳陶所與交友好尚或殊富貴不求合情趣苟同貧賤丨丨丨)
長者意(後漢書鄭衆傳皇太子及山陽王荆因中郎將梁松以縑帛聘請衆欲為通義引籍出入殿中衆辭不受松復風衆)
(以丨丨丨不可逆衆曰犯禁觸罪不如守正而死)過人意(魏志荀攸傳攸與鍾繇善繇言我每有所言反覆思惟自謂無)
(以易以咨公達輙復丨丨丨)無奮意(魏志荀攸傳太祖自宛征吕布至下邳布敗退固守攻之不拔太祖欲還攸與郭嘉)
(說曰吕布勇而無謀今三戰皆北其銳氣衰矣三軍以將為主主衰則軍丨丨丨夫陳宫有智而遲今及布氣之未復宫謀之未定)
(進急攻之布可拔也)密白意(魏志蘇則傳注文帝令問雍州刺史張既曰試守金城太守蘇則既有綏民平夷之功聞又出)
(軍西定湟中為河西作聲𫝑吾甚嘉之則之功效為可加爵邑未邪封爵重事故以問卿丨丨丨且勿宣露也)自由意(吳志)
(太史慈傳注孫策謂慈曰卿手下兵宜將多少丨丨丨)處世意(晉書謝安傳安寓居會稽與王羲之及高陽許詢桑門支)
(遁遊處出則漁弋山水入則言詠屬文無丨丨丨)凌雲意(晉書陸機陸雲傳論激浪之心未騁遽骨修鱗丨丨之丨將騰)
(先灰勁翮世說荀中郎在京口登北固望海云雖未睹三山便自使人有丨丨丨李巨仁登名山篇沈冥負俗心蕭灑丨丨丨又馮)
(衍自論疆理九野經營五山眇然有思陵雲之意)法外意(晉書陶侃傳謝安每言陶公雖用法而恒得丨丨丨)慰人
意(齊書蕭穎冑傳蕭赤斧子穎胄弘厚有父風起家秘書郎太子謂赤斧曰穎胄輕朱被身覺其趨進轉美足丨丨丨宋史馮京)
(傳召京知樞密院京以疾未至帝中夕呼左右語曰適夢京入朝甚丨丨丨乃賜京詔有渴想儀形不忘夢寐之語及入見首以所)
(夢告焉世說王渾與婦鍾氏共坐見武子從庭過渾欣然謂婦曰生兒如此足丨丨丨婦笑曰若使新婦得配參軍生兒故可不啻)
(如此)虛求意(北史魏孝文帝紀今秀孝計掾對多不實甚乖朕丨丨之丨)布素意(北史魏孝文帝紀帝愛竒好士)
(情如饑渴待納朝賢随才輕重常寄以丨丨之丨)𨼆遁意(魏書李琰之傳琰之弱冠舉秀才不行曾游河内北山便欲有)
(丨丨丨)賜名意(周書李和傳和本名慶和其先隴西狄道人賜姓宇文氏太祖嘗謂諸將曰宇文慶和智略明贍立身恭)
(謹累經委任每稱吾意遂丨丨丨焉)高蹈意(唐書舒王元名傳王治石州二十年數游山林有丨丨丨)救世意(唐書)
(劉蕡傳蕡明春秋能言古興亡事沈健于謀浩然有丨丨丨)作史意(元史揭傒斯傳修遼宋三史與僚屬言欲求作史之)
(法須求丨丨之丨)觀敵意(六韜遊士八人主伺姦候變開闔人情丨丨之丨以為間諜)觧狙意(列子宋有狙公)
(者愛狙養之成羣能丨丨之丨狙亦得公之心)神生意(關尹子火生土故丨丨丨土生金故意生魄)矜願意(子華)
(子以我丨丨之丨而接彼忿悁之心何為而不鬭)易人意(莊子飾人之心丨丨之丨能勝人之口不能服人之心辯者之)
(囿也)厤物意(莊子其言也不中丨丨之丨注厤同歷謂歷指物而言之也)啍啍意(莊子釋夫恬淡無為而悦夫丨)
(丨之丨啍啍已亂天下矣注啍啍多言者也)聖人意(韓非子病而不忍痛則失扁鵲之功危而不拂耳則失丨丨之丨柳)
(宗元封建論封建非丨丨丨也蘇軾嘲子由詩誰知丨丨丨不在古書中)驕侮意(韓非子襄子曰晉陽之事寡人國危社稷)
(殆矣吾羣臣無不有丨丨之丨惟赫子不失君臣之禮是以先之)久長意(白虎通龜之為言久也蓍之為言耆也丨丨丨)
(也)有外意(華陽國志張松曰州中諸將龐義李異等皆恃功驕豪欲丨丨丨不得豫州則敵攻其外民叛于内必敗之道)
(也璋然之)肥濡意(釋名壤瀼也丨丨丨也)彼此意(釋名言宣也宣丨丨之丨也)衆盛意(釋名雲猶云云)
(丨丨丨也又言運也運行也)無他意(世說阮公鄰家婦有美色當壚酤酒阮與王安豐常從婦飲酒阮醉便眠其婦側夫)
(始殊疑之伺察終丨丨丨)東下意(世說有往来者云庾公有丨丨丨或謂王公可潛稍嚴以備不虞王公曰若其欲来吾角)
(巾徑還烏衣何所稍嚴)注傳意(世說鄭康成欲注春秋傳尚未成時行與服子慎遇服與人說已丨丨丨康成聽之良久)
(多與已同曰今當盡以所注與君遂為服氏注)天際意(世說桓大司馬曰謝仁祖企脚在北牖上彈琵琶故自丨丨丨)身
口意(淨住子將見如来相好光明者先嘗淨丨丨丨又丨丨丨三禍患之首)無恡意(水經注澹臺子羽齎千金之璧)
(渡河陽侯波起兩蛟挾舟子羽操劒斬蛟毁璧而去示丨丨丨)天人意(中說吾視遷固而下述作何其紛紛乎丨丨之丨其)
(否而不交乎)十二意(袁昂書評鍾司徒書字丨丨種丨意外殊妙實亦多竒宣和書譜真卿嘗作筆法丨丨丨備盡師資)
(之學其正書足以垂世)随客意(瑯嬛記近有一竒童有送人至瀛洲詩曰人逢丨丨丨鳥聽信天緣對絶佳)如人
意(瑯嬛記謝霜回有七寶靈檀之几几上有文字随意所及文字輙形隸篆真草亦丨丨丨陳傅良詩酒邊每事丨丨丨燈下通)
(宵讀我書)不經意(圖繪寶鑑古人畫藁謂之粉本前輩多寶蓄之蓋其草草丨丨丨處有自然之妙張祜詩黃葉丨丨丨青)
(山無事身蘇軾詩覺来落筆丨丨丨神妙獨到秋毫顛晁補之與魯直求撰墓誌書累歲不調家無擔石亦丨以丨丨)清逸
意(畫繼陳常以飛白筆作樹石有丨丨丨)神仙意(畫繼許世安以書遺坡謂吾州有異人常戴三朵花郡人因以三朵)
(花名之能作詩皆丨丨丨)清淨意(法苑珠林儀式偈云我以身口丨丨丨咸各歸命稽首禮)無心意(釋氏通鑑世尊)
(以丨丨丨無受行而外道摧伏)雲霄意(釋氏通鑑明瓚禪師𨼆居誦經李泌曰將非避𨼆者有丨丨丨乎瓚唾之)禪定
意(釋氏通鑑目連以缽盛飯往餉其母化成火炭不得食目連白佛佛曰願七代父母行丨丨丨然後受食)萬姓意(韋昭)
(鼓吹曲上欽昊象下副丨丨丨)天出語意(陸雲與兄平原書雲再拜祠堂頌已得省兄文不復稍論常佳然了不見丨丨)
(丨謂非兄文之休者)孺子意(左思嬌女詩任其丨丨丨羞受長者責)千金意(孫綽詩感郎丨丨丨慙無傾城色)
大有意(王羲之與所知書子敬飛白丨丨丨)無復意(陶潛詩求我盛年歡一毫丨丨丨)故来意(陶潛詩知)
(我丨丨丨取琴為我彈)獨往意(謝靈運詩且申丨丨丨乘月弄潺湲)宿昔意(鮑照代白頭吟直如朱絲繩清如玉)
(壺冰何慙丨丨丨猜恨生相仍)長恨意(鮑照蒿里詩人生良自劇天道與何人齎我丨丨丨歸為狐兔塵)千里意
(梁簡文帝華月詩兔絲生雲夜蛾影出漢時欲傳丨丨丨不照十年悲范仲淹詩尺素寫林巒邈有丨丨丨)七花意(梁簡)
(文帝侍講詩物善渥深慈監撫宣王事英邁八觧心高超丨丨丨)尚齒意(任昉詩勞君丨丨丨矜此杖鄉辰)一辰
意(任昉詩不忍丨丨丨千齡萬恨生)平生意(任昉詩何時見范叔還敘丨丨丨錢起詩自念丨丨丨曾期一郡符劉長)
(卿客舍喜鄭三見寄詩十年未稱丨丨丨符載送崔副使歸洪州幕府序不得不留連繾綣以道丨丨之丨)密中意(劉孝)
(綽詩欲知丨丨丨浮光逐笑㢠廻)三秋意(何遜詩欲寄一行書何觧丨丨丨)别離意(吳均詩所憂丨丨丨白露下霑)
(裙)刻削意(江總詩山疑丨丨丨樹接縱横陰)離婁意(魏收詩何獨丨丨丨傍人但未聽)東門意(庾信)
(傷心賦未逹丨丨之丨空懼西河之譏)忘憂意(庾信小園賦草無丨丨之丨花無長樂之心)千種意(庾信擬詠)
(懷詩由来丨丨丨併是桃花源)楊花意(侯夫人詩不及丨丨丨春来到處飛)風月意(劉夢予送别秦王學士江益詩)
(百年丨丨丨一旦死生分)勤恤意(唐明皇詩為知丨丨丨先此示年豐)花葉意(唐明皇喜雨詩懸知丨丨丨朝夕望)
(中新)朝野意(唐德宗賜宴詩庶洽丨丨丨曠然天地均)何限意(唐文宗詩憑高丨丨丨無復侍臣知許琳詩别来丨)
(丨丨相見即無詞)無别意(上官昭容詩書中丨丨丨惟悵久離居)傳書意(虞世南詩為有丨丨丨聯翩入上林)
危冠意(盧照鄰詩獨有丨丨丨還將衰鬢同)詩酒意(盧照鄰詩惟餘丨丨丨當了一生中)三山意(宋之問詩)
(疇曰丨丨丨于兹萬緒暌)今春意(沈佺期詩少婦丨丨丨良人昨夜情)百年意(張說詩長勤丨丨丨思見一勝殘)
傷蛇意(張說詩今日丨丨丨銜珠遂闕如)陳王意(蘇頲詩那似丨丨丨空随樂府篇)花鳥意(張九齡詩)
(汾川丨丨丨併奉屬車塵)高深意(張九齡詩日尋丨丨丨宛是神仙中)江湖意(張九齡詩惟有丨丨丨沈冥空在兹)
造化意(李邕海州大雲寺禪院碑積四三年模丨丨丨韋應物贈李儋詩絲桐本異質音響合自然吾觀丨丨丨二物相因)
(緣李德裕遊虎丘寺詩乃知丨丨丨回斡資竒玩)東山意(韓思彦詩丨丨行樂丨非是競繁華武元衡詩夙昔丨丨丨縱)
(横南浦波)雲山意(儲光羲詩離居忽有丨丨丨清韻遥傳舟檝事)兩鄉意(儲光羲詩仙綬丨丨丨青郊一路分)遠
山意(儲光羲詩猶多丨丨丨幸入侍臣篇劉駕詩清秋丨丨丨偶向亭際得)盧峰意(王昌齡送東林廉上人歸廬山)
(詩昔為丨丨丨况與遠公違)滄洲意(王昌齡詩海雁時獨飛永然丨丨丨)萬古意(李白留贈崔宣城詩獨散丨丨)
(丨閒垂一谿釣)遊子意(李白送友人詩浮雲丨丨丨落日故人情葉適詩午蝶只随丨丨丨暮笳難寫遯夫哀)林下
意(李白寄劉綰詩獨此丨丨丨杳無區中緣朱慶餘詩無窮丨丨丨真得古人風蘇軾詩莫教丨丨丨終老嘆何曾)紫霄
意(李白荅崔少府遊終南詩多君丨丨丨獨往蒼山裏)紫芳意(李白送友人之羅浮詩疇昔丨丨丨已過黃髮期)罷
官意(李白贈漢陽輔錄事詩聞君丨丨丨我抱漢川湄)八荒意(李白詩周穆丨丨丨漢皇萬乘尊)秦娥意
(李白詩以歡丨丨丨復得王母心)羈孤意(李白詩緬書丨丨丨遠寄棹歌聲)鸞鳳意(李白詩寧知丨丨丨遠託)
(椅桐前)軒冕意(杜甫獨酌詩本無丨丨丨不是傲當時)梅柳意(杜甫詩去年丨丨丨還欲攪邊心)人間
意(杜甫西閣詩詩盡丨丨丨兼須入海求)今古意(杜甫懷灞上遊詩眼前丨丨丨江漢一孤舟薛季宣詩能知丨丨丨)
(元始本無始)飛動意(杜甫詩平生丨丨丨見爾不能無)千年意(杜甫憑韋少府班覓松樹子栽詩欲存老蓋丨)
(丨丨為覓松根數寸栽徐積詩我有一筒詩寫出丨丨丨)衰謝意(杜甫送嚴侍郎詩窮途丨丨丨苦調短長吟)茂松
意(杜甫哀蘇源明詩秘書丨丨丨溟漲本末淺)珍重意(杜甫張舍人遺褥段詩領客丨丨丨顧我非公卿元稹詩粗酬)
(丨丨丨工拙定相懸)嬾拙意(杜甫發同谷縣詩平生丨丨丨偶值棲遁跡)作者意(杜甫贈閭丘詩晩看丨丨丨妙)
(絶與誰論)正人意(杜甫舂陵行乃知丨丨丨不苟飛長纓)將帥意(杜甫别李義詩誤失丨丨丨不如親故恩)曲
中意(元結詩停橈静聽丨丨丨好是雲山韶濩音)愚僻意(元結詩不知丨丨丨稱得雲客心)風流意(張旭)
(柳詩請君細看丨丨丨未減靈和殿裏時)野人意(蕭穎士詩更惬丨丨丨農談朝竟昏)松竹意(鄭據七老會詩聯句)
(每言丨丨丨停杯多說古今人)冥滅意(孟浩然還山貽湛法師詩欲知丨丨丨朝夕海鷗馴)故園意(孟浩然詩日夕)
(丨丨丨)遺世意(王維詩浩然出東林發我丨丨丨)不解意(王維詩若道春風丨丨丨何因吹送落花来任華詩)
(金盆盛酒竹葉香十杯五杯丨丨丨)遲日意(王維詩願將丨丨丨同與聖恩長)灌園意(王維詩頗識丨丨丨於陵)
(不自輕)賓主意(丘為詩雖無丨丨丨頗得清淨理)白雲意(薛竒童詩莫重丨丨丨時人許上台獨孤及詩莫抱)
(丨丨丨徑往丹丘庭孟郊詩因随丨丨丨偶逐青羅居)十四意(獨孤及佛頂尊勝陀羅尼幢讚序以丨丨丨攝一切智)
江海意(獨孤及詩甘為風波人豈復丨丨丨劉長卿詩平生丨丨丨惟共白鷗同姚孝錫詩平生丨丨丨蚤晚送浮槎)悁
勤意(韋應物詩一寫丨丨丨寧容訴華觴)白雪意(韋應物詩留連丨丨丨斷續㢠廻風度)塵喧意(韋應物詩頓灑)
(丨丨丨長嘯滿襟風)吞舟意(錢起詩方快丨丨丨尤殊在藻嬉)相思意(錢起詩欲知别後丨丨丨唯願瓊枝入夢)
(頻戴復古詩難禁别後丨丨丨或有封書寄雁邊)子牟意(錢起詩誰見丨丨丨捐勞書魏闕蔣防詩如何丨丨丨今古道)
(斯存)栖禪意(李端詩知君素有丨丨丨歲晏蓬門遲爾開)謝公意(劉長卿詩不觧丨丨丨翻令静者便)漁人
意(劉長卿詩君問丨丨丨滄浪自有歌)竹林意(劉長卿詩誰念樽酒間徘徊丨丨丨)青雲意(劉長卿詩尚甘黃綬)
(屈未適丨丨丨)古人意(劉長卿詩下筆盈萬言皆含丨丨丨)惠然意(耿湋詩多慚丨丨丨今日肯相親)丹青
意(崔峒詠畫小松上元王杜三相公詩只在丨丨丨凌雲也不難)卑棲意(李嘉祐詩知爾丨丨丨題詩弄白華)門下
意(楊巨源詩加餐丨丨丨溪水綠逶迤)蒼蒼意(楊巨源詩若為問得丨丨丨造化無言自是功)仲連意(武元衡詩)
(君看丨丨丨功立始滄洲)蹉跎意(武元衡詩相逢異縣丨丨丨無復少年容易歡)脱冠意(羊士諤詩勉君丨丨丨共)
(匿無何鄉)碧雲意(羊士諤詩無窮丨丨丨更助綠窗寒)仙客意(羊士諤詩歲晚我知丨丨丨懸心應在白雲鄉)䟽
鑿意(羊士諤詩寂寥丨丨丨蕪沒歲時侵)纖芥意(韓愈上鄭留守啟顧失大君子丨丨丨如丘山重)師其意
(韓愈荅劉正夫書古聖賢人所為書具存辭皆不同宜何師必謹對曰丨丨丨不師其辭)造物意(韓愈詩還疑丨丨丨固護)
(蓄精祐)南宫意(柳宗元詩丨丨有丨求遺俗試檢周書王會篇)含彩意(吕温詩欲問丨丨丨恐驚輕薄兒)中
天意(吕温詩掩抑丨丨丨悽愴觸籠音)寥落意(吕温詩獨卧郡齋丨丨丨隔簾微雨濕梨花)横琴意(吕温)
(詩陶亮丨丨空有丨任棠置水竟無言)貴人意(劉禹錫詩一失丨丨丨徒聞大學論)鳥傳意(劉禹錫泰娘歌斗量)
(明珠丨丨丨紺幰迎入專城居)不屑意(劉禹錫詩警然丨丨丨元氣貯肝膈)出人意(劉禹錫詩此時一行丨丨丨賭)
(取聲名不要錢)身後意(元稹悼亡詩昔日戲言丨丨丨今朝皆到眼前来)歡笑意(白居易留别詩二年丨丨丨一)
(旦東西心)干世意(白居易詩我知世無幻了無丨丨丨)優賢意(白居易詩欲知丞相丨丨丨百步新廊不踏泥)豪
傑意(白居易詩始知丨丨丨富貴為交親)天上意(白居易詩未會悠悠丨丨丨惜將富夀與何人)簪纓意(白居)
(易詩非無觧掛丨丨丨未有支持伏臘資)相戀意(白居易詩欲識離羣丨丨丨為君扶病出都城)慈悲意(李紳詩凡)
(庸不識丨丨丨自葬江魚入九泉)琉璃意(孟郊詩且將丨丨丨淨綴芙蓉章)去留意(孟郊詩欲陳丨丨丨聲向)
(尊前咽)天台意(賈島宿慈恩寺詩獨往丨丨丨方從内請還)山客意(盧仝放魚歌刺史密會丨丨丨復念網羅)
(嬰無辜)上天意(盧仝詩買藥床頭一破顔撇然便有丨丨丨)纏綿意(張籍樂府感君丨丨丨繫在紅羅襦王建)
(詩奉君丨丨丨幸願莫相忘)望鄉意(楊衡九日詩不堪今日丨丨丨強插茱萸随衆人)更漏意(戎昱詩不知丨)
(丨丨惟向客邊長)襄王意(戎昱詩殷勤好取丨丨丨莫向陽臺夢使君)辭輦意(李賀詩本無丨丨丨豈見入空)
(宫)厚重意(李賀詩家門丨丨丨望我飽饑腹)昭陽意(李賀詩矜持丨丨丨不肻看南陌)出門意(李賀)
(詩驅馬丨丨丨牢落長安心)行田意(張又新行田詩欲追謝守丨丨丨今古同憂是長人)孤賞意(李德裕詩還將)
(丨丨丨暫寄玉琴聲)深深意(雍陶詩知君餞酒丨丨丨)高静意(朱慶餘詩誰言丨丨丨不異在衡茅)明日意
(李商𨼆詩憑欄丨丨丨池闊雨蕭蕭)緱山意(李商𨼆詩不須浪作丨丨丨湘瑟秦簫自有情)夜夜意(李商𨼆詩安知)
(丨丨丨不起西南風)當時意(温庭筠詩若教猶作丨丨丨應有垂絲在鬢邊)垂鈎意(温庭筠詩終日丨丨還有丨尺)
(書多在錦鱗中)東風意(温庭筠詩今朝領得丨丨丨殷文圭詩剪裁偏得丨丨丨徐鉉柳枝詞君恩還似丨丨丨先入靈和)
(有柳枝)朱鳳意(鮑溶詩仙樂丨丨丨靈芝紫鸞心)臨水意(鮑溶詩稍斷當窗夢更淒丨丨丨)遊幕意
(李頻詩從来丨丨丨此去并酬恩)征將意(于鵠送張司直入單于詩莫随丨丨丨垂老事輕車)九成意(張祜詩還)
(將丨丨丨高閣竚芳音)歸休意(張祜詩垂老丨丨丨棲棲陋巷中)宦遊意(張祜詩獨有丨丨丨盡日老僧房)
萬里意(張祜詩傷心丨丨丨金玉葬寒灰)東歸意(劉滄詩今来誰識丨丨丨把酒閑吟思洛陽)登樓意
(劉滄詩曠然多慊丨丨丨永日重門深掩關)知命意(錢珝詩惟將丨丨丨瀟灑向乾坤)故交意(方干詩難收丨)
(丨丨寒笛一聲聲)諸生意(方干詩我来幸與丨丨丨問荅時容近絳紗)為鑪意(裴夷直詩須知天地丨丨丨盡)
(取黃金鑄作波)扁舟意(張蠙詩他人不見丨丨丨却笑輕生泛五湖)明主意(張蠙詩細看丨丨丨終用出人才裴)
(說鸚鵡詩語傳丨丨丨衣拂美人香歐陽修詩上副丨丨丨下寬斯人屯)君王意(司空圖踏青有感詩到頭不是丨丨丨羞)
(插垂楊更傍門蘇軾詩倉黃不負丨丨丨只有虞姬與鄭君)飛書意(司空圖詩知妾丨丨丨無勞待早鴻)交頸意
(韓偓别錦兒詩臨去莫論丨丨丨清歌休著斷腸詞)陶家意(劉兼詩醉琴自寄丨丨丨夢枕誰聽益郡刀)在官意
(黃滔詩誰識丨丨丨開門樹色閒)林棲意(黃滔詩綺圜難貯丨丨丨班馬須持筆削權)悠揚意(黃滔詩鳴蟬似)
(會丨丨丨陌上聲聲怨柳衰)慵僻意(黃滔詩共談丨丨丨微日下林梢)千重意(李山甫詩問人遠岫丨丨丨對)
(客閒雲一片情)惜花意(杜荀鶴詩天有丨丨丨恐花開染塵)將軍意(曹唐詩分明會得丨丨丨不靖烽烟不擬㢠廻)
向空意(皮日休詩亭亭丨丨丨已解凌遼夐)思歸意(羅𨼆詩江浦丨丨丨明朝又一春)決泉意(聶夷中題)
(賈氏林泉詩我知丨丨丨欲明濟物功)麻姑意(陳標詩如今始會丨丨丨借問山川與後人)嫦娥意(丁弁詩默)
(識丨丨丨承平賞更新)從龍意(李行敏雲詩尚駐丨丨丨全舒捧日文)矜慎意(張蕭遠詩願將丨丨丨從此越)
(通津)交歡意(包幼正詩願留今日丨丨丨直到隳官謝病時)千巖意(徐鉉詩水石何必多宛有丨丨丨)鹿門
意(王禹偁詩遐哉丨丨丨千古斯能并)詩人意(范仲淹詩好山深會丨丨丨留得夕陽無限時)清涼意(范仲淹詩)
(臺榭競生烟獨有丨丨丨)了其意(蔡襄鄭武仲墓誌善章奏書牘諸公或請之皆丨丨丨而文彩蔚然)閒適意(梅堯)
(臣詩借問醉者何使君丨丨丨)達者意(梅堯臣詩胡汩忘與真恐乖丨丨丨)見招意(趙抃詩多謝賢侯丨丨丨數貽)
(嘉詠與珍函)蕙蘭意(歐陽修上提刑啟霜雪方嚴見不彫之雅操丨丨其丨佩可服之清芬)齊物意(蘇軾詩早)
(歲便懷丨丨丨)不凡意(蘇軾詩要識將軍丨丨丨從来祇啜小人羹)青春意(蘇軾詩烟花已作丨丨丨)霜前
意(蘇軾詩要看凜凛丨丨丨須待秋風粉落時)落筆意(蘇軾詩當年丨丨丨正欲譏韓子)留連意(蘇軾詩舟)
(師不會丨丨丨擬看斜陽萬頃紅)好名意(蘇軾重過安樂山詩猶餘丨丨丨滿樹寫天書)乘桴意(蘇軾渡海詩空)
(餘魯叟丨丨丨粗識軒轅奏樂聲)陶令意(蘇軾詩無絃且寄丨丨丨倒載猶作山公看)煎水意(蘇軾試院煎茶)
(詩銀缾瀉湯誇第二未識古人丨丨丨)千言意(蘇軾詩自寫丨丨丨新裁六幅圖)英公意(蘇軾次和劉貢父詩)
(燎鬚誰識丨丨丨黃髮聊知子建心)春風意(蘇軾梅花詩何人會得丨丨丨怕見黃梅雨細時)須臾意(蘇軾詩會)
(稽且作丨丨丨從此歸田策最良)為民意(蘇軾次韻蔣穎叔錢穆父詩粗識君王丨丨丨不才何以助精禋)南陔
意(蘇軾送程建用詩空餘丨丨丨太息北堂冷)祖師意(蘇軾别公擇詩若問西来丨丨丨竹西歌吹是揚州)功名
意(蘇軾詩當時丨丨丨豈止拾紫青范成大詩磊落丨丨丨摧頽夢幻身)萬里意(蘇軾詩莫作天涯丨丨丨谿邊自有)
(舞雩風)遲留意(蘇軾詩上人問我丨丨丨待賜頭綱八餅茶)接物意(蘇軾和雜詩稚川差可近倘有丨丨丨)
曾閔意(蘇軾鄧忠臣母挽辭聊償丨丨丨遽與仙佛寂)烟雲意(蘇軾雙石詩秋風與作丨丨丨曉日令涵草木姿)
風霜意(蘇軾竹詩蕭然丨丨丨可折不可辱)山水意(蘇軾戴道士詩賴存三尺桐中有丨丨丨晁補之贈王允中詩)
(風期丨丨丨千載見此度黃溍寄友人詩憐君丨丨丨局促守柴扉)六經意(曾鞏詩况排千年非獨抱丨丨丨)畫外
意(晁補之和蘇翰林題李甲畫雁詩詩傳丨丨丨貴有畫中態)物外意(晁補之題魯直揚清亭詩後陶淵明泊然物外)
(其語言多丨丨丨世之學淵明者處喧為澹例作一種不工無味之辭曰吾似淵明其質非也)筆中意(黃庭堅跋淡墨碑銘)
(古人作蘭亭敘孔子廟堂碑皆作一淡墨本盖見古人㢠廻腕餘𫝑若深墨本但得丨丨丨耳)論交意(張耒出山詩相逢一)
(開顔便有丨丨丨)疎懶意(葉夢得詩平生丨丨丨况與病相兼)勤勤意(陳與義詩最憐度牖丨丨丨更接飛花細)
(細看)拏雲意(程俱詩我無丨丨丨所念在一飽)攀留意(孫覿詩匆匆不盡丨丨丨挽袖丁寧更一臨)相屬
意(朱松詩空餘丨丨丨杯酒久不捧)濠梁意(朱松詩門外山光萬里濃且將寥落共清風箇中自有丨丨丨不用磨刀)
(斫眼紅)脂韋意(劉子翬雙廟詩平生不作丨丨丨倚棹哀吟兩髩絲)從容意(陳傅良詩區區却望丨丨丨要莫令)
(人一座傾)軒豁意(葉適送鄭景元詩丈夫丨丨丨快緊出鷹鶚)腕中意(范成大觀禊帖詩白鵝滿波間誰識丨丨)
(丨)豐年意(范成大詩一川丨丨丨比屋閙鷄犬)的的意(范成大游仰山贈長老混融詩混融菴中丨丨丨笑我舌)
(本空崔巍)渠翁意(陸游盆池詩兒曹不作丨丨丨新脱風波嶮處来)冲淡意(朱子對雨詩凉氣襲輕裾炎氛起秋)
(思對此景淒淒還增丨丨丨)淵明意(朱子詩認得丨丨千古丨兩山經雨更蒼然)行藏意(朱子詩箇中詎有丨)
(丨丨且把前峯細數看)鷹鸇意(朱子詩平生况少丨丨丨此日尤慚時世粧)慇懃意(楊萬里詩得書不得面安)
(用丨丨丨)波頭意(楊萬里詩未觧丨丨丨偏来枕底聲)開遲意(楊萬里菊花詩阿誰會得丨丨丨暗展重陽十月前)
看花意(楊萬里詩老無半點丨丨丨遮莫明朝雨及晴)老鶴意(楊萬里詩丨丨雲間丨長松雪外姿)浴沂意
(劉克莊詩逍遥千載後尚有丨丨丨)詩外意(薛季宣詩萬般丨丨丨百種夢中花)人人意(戴復古詩長願丨丨丨一)
(生無别離)流涎意(戴復古詩四鄰来聚觀若有丨丨丨)傷春意(林光朝詩從来未省丨丨丨猶自樓頭畫遠山)經
綸意(僧惠洪詩用材樸楔間已有丨丨丨)驕蹇意(虞集元帥張獻武王廟碑辛酉至崖山而他將至外省調至者雖隸)
(所部然儕視不相下有丨丨丨幾敢違其號令王以軍法斬其最甚者一人衆乃懾服聽命)觀海意(劉壎送黃修永之武)
(夷詩亦有平生丨丨丨出門萬里獨慚君)塵外意(段成已題梁氏静樂堂詩築室塵境中中有丨丨丨)漁父意(鄧文)
(原涔河橋詩明月遠天丨丨丨一聲鐵笛一蘭橈)赤松意(吾丘衍張伯雨贈黃精詩故人丨丨丨分贈慰我情)悲辛
意(倪瓚寄盛高霞詩知君欲話丨丨丨慟哭爭如後會何)西祖意(僧明本閱林間錄有感詩幾多丨丨丨寂寞在江邊)
淳于意(史記倉公傳太倉公者齊太倉長臨菑人也姓丨丨氏名丨少而喜醫方術)無盡意(普門品經丨丨丨菩)
(薩觧頸衆寶珠瓔珞直百千兩金而以與之作是言仁者受此法施珍寶瓔珞)
螻蟻得意(戰國策客諫靖郭君曰大魚網不能止鉤不能牽蕩而失水則丨丨丨丨焉)各如其意(史記賈誼)
(傳賈生年二十餘最為少每詔令議下諸老先生不能言賈生盡為之對人人丨丨丨丨所欲出諸生於是乃以為不能及也)不
異人意(世說庾子嵩讀莊子開卷一尺許便放去曰了丨丨丨丨)都無下意(世說蕭賁嘗與繹雙陸食子未即下)
(賁歛首言曰殿下丨丨丨丨)松石間意(册府元龜宋蕭思話從太祖登鍾山北嶺中道有盤石清泉帝使於石上彈琴)
(因賜以銀鍾酒謂曰相賞有丨丨丨丨)
御定佩文韻府卷六十三之四
