欽定四庫全書
御定佩文韻府卷十六之二
下平聲一先韻二
堅(古賢切固也長也又強也又姓)
韻藻實堅(詩實發實秀丨丨實好鬼谷子養志之始務在安己巳安則志意丨丨志意丨丨則威勢不分神明常固守乃)
(能分之)攻堅(禮記善問者如丨丨木魏志賈詡傳注丨丨易於折枯摧敵甚於湯雪晉書陳敏傳金聲振於江外精光赫於)
(揚楚丨丨蹈險三十餘戰老子天下柔弱莫過於水而丨丨強者莫之能勝管子凡用兵者丨丨則瑕者堅乘瑕則堅者瑕顧雲上)
(劉侍郎啓刻舟琢木未擬迂疎鑿枘丨丨難方齟齬)腹堅(禮記季冬之月水澤丨丨逸周書大寒之月雞始乳又五日鷙鳥厲)
(疾又五日水澤丨丨張皓蔵冰賦國之造物時惟用天履在歲之窮紀知層冰之丨丨雲笈七籖雲母丸以明星出時服三丸雞鳴)
(服七丸三十日身輕目明五兩丨丨七兩三蟲下八兩皮膚光澤)冰堅(左傳古者日在北陸而蔵冰注謂夏十二月日在虛)
(危丨丨而蔵之後漢書王霸傳王郎移檄購光武光武南馳至下曲及虖沱河候吏白河水流澌無船不可濟官屬大懼令霸往視)
(之霸還詭曰丨丨可渡遂前比至河河冰亦合乃令霸護渡未畢數騎而冰解宋書樂志水竭不流丨丨可蹈孫盛雜語王祥至孝)
(後母欲危害祥盛寒之月母思生魚時河水丨丨祥解衣剖冰求之冰解下有魚出因以奉養謝惠連詩履霜丨彌丨積寒風逾切)
(錦帶書丨丨漢地之池雪積袁安之宅裴憲伯詩秋来懼寒勁歲去畏丨丨又顧野王詩瀚海波難息交河丨未丨)鑽堅(論語)
(丨之彌丨晉書虞喜傳丨丨研微有弗及之勤處静味道無風塵之志文心雕龍丨丨求道鈎深取極)乘堅(史記越世家陶)
(朱公曰丨丨驅良逐狡兔豈知財所從来漢書食貨志丨丨策肥履絲曳縞劉孝儀謝始興王賜車牛啓安於躡屩習以性成丨丨)
(驅駿未所厝心)被堅(漢書高祖紀丨丨執銳偃兵息民晉書陶侃傳侃丨丨執銳身當戎行)中堅(後漢書光武紀王莽)
(遣王尋王邑將兵百萬圍昆陽光武與敢死者三千人衝其丨丨注中軍將至尊居以堅銳自輔故曰丨丨魏志曹真傳拜丨丨將)
(軍從至長安領中領軍東觀漢記光武賜陳俊絳衣三百領以衣丨丨同心之士易林辰次降婁建星丨丨權德輿詩三公臨右地)
(七萃擁丨丨李正封郾城聯句旁午降絲綸丨丨擁鼓鐸劉禹錫問大鈞賦彼蒹葭之蒼蒼兮霜霰苦而丨丨)貞堅(舊唐書高)
(宗紀宇文孝伯忠亮存心丨丨表志謝靈運詩緇磷謝清曠疲薾慙丨丨梁元帝下荆州書昔伯武丨丨就仕河内史雲孤邵屈志)
(陳留豈曰場苗實惟攻玉杜審言詩惸嫠訪疾苦屠釣採丨丨高適詩剪桐光寵錫持劒美丨丨)白堅(莊子目見其丨不見)
(其丨觸而知其堅而不知其白)䃺堅(淮南子聖人柔弱以静舒安以定攻大丨丨莫能與争)離堅(任昉王文憲集序沈)
(鬱澹雅之思丨丨合異之談宇文逌庾開府集序桓驎十四之歲荅宿客之詩魯連十二之年杜丨丨之辯)霜堅(黃庭堅詩)
(高林風落子老僧選丨丨吴儆詩佳實進丨丨異釀引寒碧)靈堅(黃庭經鼻神玉壟字丨丨)夷堅(列子溟海者天池也)
(有魚焉其名為鯤有鳥焉其名為鵬世豈知有此物哉大禹行而見之伯益知而名之丨丨聞而志之注丨丨古博物人宋史藝文)
(志洪邁乙丙丨丨志六十卷又丁戊己庚丨丨志八十卷)孟堅(後漢書班固字丨丨又圖繪寳鑑趙丨丨字子固號彜齋居士)
(修雅博識人比米南宫善水墨白描水仙花梅蘭山礬竹石清而不凡有梅譜傳世官至嚴州守)苻堅(晉書載記丨丨字永)
(固生有神光燭其庭背有赤文隠起成字曰艸付臣又土王咸陽祖洪竒而愛之名曰堅頭杜甫詩小儒輕董卓有識笑丨丨又蘇)
(軾詩阿堅澤畔菰蒲節玄德牆頭羽葆桑)
窮益堅(後漢書馬援傳嘗謂賓客曰丈夫為志丨當丨丨老當益壯王勃滕王閣序老當益壯寧知白首之心丨且丨丨不)
(墜青雲之志)磨兜堅(輟耕錄昔李侍郎敦立嘗揭丨丨丨三字於座隅丨丨丨者古之慎言人也其善於自防者哉金華)
(宋濓為著箴曰丨丨丨慎勿言口為禍門昔人之云丨丨丨人各有心山高海深丨丨丨高不知極深不知測丨丨丨言出諸口禍)
(随其後丨丨丨鐘鼔之聲因叩而鳴丨丨丨不叩而鳴必駭衆聽丨丨丨惟口之則守之以默是曰玄德丨丨丨磨兜堅慎勿言)
坐能堅(杜甫詩誰云行不逮自覺丨丨丨)
增築堅(詩九月築場圃箋物生之時耕治之以種菜茹至物盡成熟丨丨以為場)不堅(禮記子曰輕絶貧賤而重絶富)
(貴則好賢丨丨而惡惡不著也漢書灌夫傳主爵都尉汲黯是魏其内史鄭當時是魏其後丨丨餘皆莫敢對莊子古之真人其狀)
(義而不朋若不足而不乘與乎其觚而丨丨也張乎其虚而不華也吕氏春秋春之德風風不信其華不盛秋之德雨雨不信其榖)
(丨丨李中題新栽小松詩羣花解笑香寧久衆木雖高節丨丨)木堅(周禮考工記弓人厚其帤則丨丨薄其帤則需是故厚其)
(液而節其帤)革堅(周禮考工記函人眡其鑚空而惌則丨丨也淮南子丨丨則兵利城成則衝生若以湯沃沸亂乃逾甚)
聲堅(爾雅大磬謂之毊疏磬罄也丨丨罄罄然蘇軾詩風翻雪陣春絮亂蠧響啄木秋丨丨)相堅(戰國策三晉相親丨)
(丨出銳師以戌韓梁西邊楚王聞之必不入秦史記張儀傳今從者一天下約為昆弟刑白馬以盟洹水之上以丨丨也)劍堅
(戰國策秦王驚自引而起袖絶拔劍劍長操其室時惶急丨丨故不可立拔)深堅(史記汲黯傳守城丨丨招之不来麾之不)
(去)自堅(史記留侯世家今急先封雍齒以示羣臣羣臣見雍齒封則人人丨丨矣又魏豹彭越傳漢王追楚為項籍所敗固)
(陵謂留侯曰諸侯兵不從奈何留侯曰齊王信之立非君王本意信亦不丨丨彭越本定梁地功多且越亦欲王而君王不早定與)
(此兩國約即勝蘇轍贈蹇道士詩一暑一寒久丨丨體中風行上通天)陷堅(史記魏其武安侯傳吴楚反時潁隂侯灌何為)
(將軍灌孟年老潁隂侯強請之鬱鬱不得志故戰常丨丨宋書蒯恩傳恩自從征討每有危急輒率先諸將常丨丨破陣不避艱嶮)
(太白隂經破驍丨丨非怒不克)申堅(漢書律歴志孳萌于子紐牙于丑引逹于寅冒茒于夘振美于辰巳盛于已咢布于午昧)
(薆于未丨丨于申留孰于酉畢入于戌該閡于亥)地堅(漢書溝洫志初元中遮要亭下河去隄足數十步至今四十餘歲適)
(至隄足由是言之其丨丨矣)敵堅(漢書刑法志齊之技擊得一首則受賜金事小敵脆則媮可用也事鉅丨丨則渙然離矣)
(孫子小丨之丨大敵之擒也新論視吾之謀無畏丨丨視吾之堅無畏敵謀)交堅(漢書趙充國傳丨丨黨合廹脇諸小種附)
(著者稍衆莫須之屬不輕得離也注莫須小種羌名)陣堅(後漢書賈復傳從擊青犢于射犬大戰至日中賊丨丨不却復被羽)
(先登所向皆靡)城堅(後漢書耿弇傳西安丨小而丨五代史王峻謂翟守素曰晉州丨丨不可近而劉旻兵銳亦未可當鮑照)
(詩築丨思丨劒思利同盛同衰莫相棄盧蔵用析滯論兵強將智粟積丨丨雖復屢轉魁剛頻移太歲坐摧白虎行計貪狼自符雞)
(鬭之祥多貽蟻附之困蘇軾荆州詩重丨自古丨范成大詩筆陣壓倒長丨丨)消堅(後漢書皇甫嵩傳兵動若神謀不再計摧)
(彊易于折枯丨丨甚于湯雪鹽鐵論東方朔自稱辨略丨丨釋石當世無雙)門堅(後漢書王符傳欲其丨丨而造作鐵樞卒)
(其所以敗者非苦禁忌少而門樞朽也)排堅(宋書宗越傳譚金與薛安都有舊安都歸國金常随征討自北入崤陕及巴口)
(建義恒副安都丨丨陷陣氣力兼人)摧堅(梁書武帝紀治兵外討卷甲長騖接距交綏電激風掃丨丨覆銳咽水塗原宋史張)
(令鐸傳鐸性仁恕嘗語人曰我從軍三十年大小四十餘戰丨丨陷敵未嘗妄殺一人孔融張儉碑銘凌剛丨丨視危如寧陸機漢)
(高祖功臣頌奮臂雲興騰跡虎噬凌險必夷丨丨則脆)屠堅(梁書武帝紀銜膽誓衆覆銳丨丨周書王傑傳論以果毅之姿)
(效節於擾攘之際終能丨丨執銳立禦侮之功)凝堅(魏書西域傳悦般國南界有火山山旁石皆燋鎔流地數十里乃丨丨人)
(取為藥即石流黃也)持堅(魏書李彪傳論逮於直繩在手厲氣明目丨丨無術末路蹉跎行百者半於九十豈彪之謂也文子)
(勇者可令進鬭不可令丨丨重者可令固守不可令凌敵)比堅(北史魏收傳勲名共山河同久志業與金石丨丨)最堅
(舊唐書李光弼傳光弼與史思明戰及期不决謂諸將曰何處丨丨或曰西北角遽命郝廷玉曰爾往擊之又問何處丨丨曰東南)
(隅即命倫惟貞以所部往擊之)永堅(舊唐書崔彦昭傳乾符二年轉官僖宗誡曰敬服誡辭丨丨茂業)冒堅(舊唐書李)
(光顔傳初賊衆晨壓光顔之壘而陣光顔不得出乃自毁其柵之左右出騎以突之將數騎丨丨而衝之出入者數四)完堅
(舊唐書高駢傳駢為成都尹蜀土散惡成都比無垣墉駢乃計每歲完葺之費甃之以塼甓雉堞由是丨丨吴子鞍勒御轡必令丨)
(丨說苑鷦鷯巢於葦苕著之髮毛建之女工不能為也可謂丨丨矣易林天官列宿五神室屋空門丨丨君安其居參同契固塞其)
(際會務令致丨丨黃庭經玉&KR1630;金鑰長丨丨注玉&KR1630;齒金籥舌)悍堅(宋史方技傳錢乙左手足忽攣不能用所親登東山得茯)
(苓大如斗以法噉之盡由是雖偏廢而風骨丨丨如全人陳師道徐州學記古用武之國故其人丨丨恃氣尚力)志堅(宋史)
(黃幹傳幹自見熹夜不設榻不解帶少倦則微坐一椅或至逹曙熹語人曰直卿丨丨思苦與之處甚有益庾肩吾八關齋詩經行)
(林樹下求道丨能丨賈至許誡言太僕卿制心和丨丨訥言敏行張養浩詩人言廉藺才相軋誰信陳雷丨愈丨)鐵堅(金史)
(太祖紀上曰遼以賓丨為號取其丨也賓丨雖丨終亦變壊惟金不變不壊於是國號大金杜本詩武當真人張洞淵為道有心如)
(丨丨)物堅(春秋元命包陽盛丨丨其氣急悍也)奪堅(任子金可柔而不可奪重石可破而不可丨丨吕氏春秋石可破也)
(而不可丨丨丹可磨也而不可奪赤)絶堅(管子時至而舉兵丨丨而攻國)釋堅(管子釋實而攻虛丨丨而攻膬釋難而攻)
(易)剛堅(管子杰土之次曰五纑五纑之狀彊力丨丨水經注龍城蒲海溢盪地廣千里皆為鹽而丨丨也)車堅(吴子)
(丨丨管轄舟利櫓楫士習戰陣馬閑馳逐是謂力機吴通微内侍焦希望神道碑我丨既丨我馬斯服)甲堅(吴子鋒銳丨丨)
(則人輕戰文子丨丨兵利不可以恃勝城高池深不足以為固淮南子丨丨兵利車固馬良畜積給足士卒殷軫此軍之大資也)
楯堅(韓非子人鬻矛與楯者譽其丨之丨物莫能陷也俄而又譽其矛曰吾矛之利物無不陷也)至堅(韓非子今聽言)
(觀行不以公用為之的彀言雖至察行雖丨丨則妄發之說也皇甫謐玄守論夫唯無損則丨丨矣夫唯無益則至厚矣)莖堅
(吕氏春秋子能使子之野盡為泠風乎子能使槀數節而丨丨乎)殖堅(吕氏春秋稼欲生於塵而丨於丨慎其種勿使數亦)
(無使疏)苗堅(吕氏春秋人肥必以澤使丨丨而地隙人耨必以旱使地肥而土緩)兩堅(淮南子丨丨不能相和兩強不)
(能相服)玉堅(淮南子丨丨無敵鏤以為獸首尾成形礛諸之功江淹江上之山賦雖不敏而無操願從蘭芬與丨丨)拔
堅(論衡博逹疏通儒生之力也舉重丨丨壯士之力也)牢堅(論衡五行之物可變改者唯土也埏以為馬變以為人如使成)
(器入竈更火丨丨不可復變白居易廬山桂詩枝幹日長大根荄日丨丨法苑珠林自非斷妄何得丨丨)秦堅(鹽鐵論古者鹿)
(菲草芰其後鞔鞮革舄今富者紈裏紃下越端縱緣中者鄧里間作蒯苴丨丨)逹堅(太白隂經弩者怒也言其聲勢威嚮如怒)
(穿剛丨丨自近及遠)水堅(說文冰丨丨也鮑照詩春冰雖暫解冬丨復還丨)角堅(水經注江中有潛牛上岸鬭角軟還)
(入江水丨丨復出)辭堅(文心雕龍竭才以鑽思故能理贍而丨丨歐陽修讀張李二生文詩乃知二子果可用非獨丨丨由)
(志確)學堅(文心雕龍偉矣前修丨丨多飽負文餘力飛靡弄巧)識堅(文心雕龍童少鑒淺而志盛長艾丨丨而氣衰)葉
堅(草木疏椒樹似茱萸有針刺丨丨而滑澤)材堅(草木疏枏木理細緻于豫樟子赤者丨丨子白者材脆)形堅(養生)
(書丨丨則氣全是以齋戒為漸門之首)射堅(玉海丨丨及遠争險守隘非弩不克)弊堅(道德指歸論柔者丨丨虚者馳)
(實)操堅(東方朔七諫内自省而不慙兮丨愈丨而不衰)潤堅(洞簫賦吸至精之滋熙兮禀蒼色之丨丨傅休奕硯賦木)
(貴其能軟石美其丨丨)破堅(南都賦攫戾鷙猛丨丨摧剛)洞堅(陳琳武軍賦當鋒摧決貫遐丨丨)清堅(陳琳)
(武軍賦其刃也則楚金越冶棠谿名工丨丨皓鍔修刺銳鋒蘇軾以鐵拄杖夀樂全先生詩每向銅人話疇昔故教鐵拄鬭丨丨蔡)
(襄詩未省鬼工能刻飾祗應山骨自丨丨)攝堅(阮籍大人先生傳驅玄冥以丨丨兮蓐收秉而先戈)芳堅(潘尼楊恭侯碑)
(禀天然不渝之操體蘭石丨丨之質鮑照白雪詩蘭焚石既斷何用恃丨丨)淬堅(陸雲九愍金丨丨以示斷芑靡質而效芬)
臨堅(顧愷之冰賦丨丨投輕應變縷裂)勝堅(王彪之水賦湛幽邃以納汙泯虚柔以丨丨)非堅(陶潛詩貞剛自)
(有質玉石乃丨丨白居易石壁經碑讃丨丨非久如蠟印空)無堅(顔延之庭誥丹可滅而不能使無赤石可毁而不能使丨)
(丨苟非丹石之性必慎浸染之由元明善虛室記上無高也下丨丨也旁無遠也)素堅(顔延之釋何衡陽逹性論書足下嬰)
(城丨丨難為飛書而吾自居憂患情理無託)精堅(鮑照詩生事本瀾漫何用獨丨丨江淹遂古篇山經古書亂編篇兮郭釋)
(有兩未丨丨兮陳子昂詩蓬莱久蕪沒金石徒丨丨李華文純鉤丨丨百鍊不耗韋應物詩雲氣冉冉漸不見留語子弟但丨丨)
磷堅(蕭子良與劉虬書屠羊駔馬未足丨其丨佯狂如愚豈能緇其白)盤堅(沈約郊居賦岑崟&KR2029;屼或坳或平丨丨枕)
(臥詭狀殊形)質堅(江淹論隠書心頑丨丨偏好冥默)冬堅(江淹詩願效卷葹草春華丨復丨)發堅(江淹竹賦)
(望春擢笋應秋丨丨)山堅(鄭魴禹穴碑雖丨之丨雖洞之濊有時而堙有時而兑)磔堅(張說西嶽碑序石壁丨丨而雄)
(竦衆山奔走而傾附)峻堅(張說馮公神道碑清明激澈標格丨丨)析堅(張嘉貞石橋銘丨丨合異超涯截壑支堂勿動)
(觀龍是躍)輕堅(杜甫詩大邑燒瓷丨且丨)壁堅(杜甫詩土門丨甚丨杏園度亦難元稹詩惜日看圭短偷光恨丨丨)柔
堅(韋應物詩至丨反成丨造化安可恒)圖堅(柳宗元曹溪六祖碑厥徒數萬同悼咸喜惟師教所被洎扶風公所履師以仁)
(傳公以仁理謁辭丨丨永胤不已)瘦堅(白居易遊悟真寺詩巖㟧無撮土樹木多丨丨)貧堅(白居易詩丨丨志士節病)
(長高人情)函堅(牛僧孺文刀銛丨丨幟赤幕青)剸堅(歐陽詹文騏驥未馳知有致遠之能干將未割知有丨丨之功)密
堅(于鵠寄秋衣詩斜縫丨且丨遊客多塵緇袁桷隂符經贊範圍包絡佐理丨丨)積堅(皇甫湜履薄冰賦非北陸丨丨之始)
(是東風所解之餘)附堅(盧肇海潮賦丨于丨則難銷焚于槁則易絶)礱堅(韋瓘南陵縣大農陂記具畚挶列綆鍤筥)
(礫丨丨披材輦壤)懋堅(夏侯孜拜相制盡布四體丨丨一心)遇堅(范仲淹荅趙元昊書丨丨必戰遇險必奪可取則取)
(可城則城)孤堅(楊億君可思賦直諒不回丨丨寡偶貫歲寒而勿改兮濯江漢而無垢)純堅(歐陽修澄心紙詩君從何)
(處得此紙丨丨瑩膩卷百枚)剖堅(梅堯臣荅遺石器詩掘地取雲根丨丨如剖玉)墨堅(蘇軾墨詩丨丨人苦脆未用歎)
(不足)碩堅(蘇軾新渠詩築室于唐既丨且丨)老堅(蘇軾詩人笑迂疎丨更丨)真堅(蘇軾詩春冰無丨丨露葉失故)
(綠劉基詩竹性本孤直磬折良可憐由来剛介有摧挫歲寒然後知丨丨)高堅(蘇轍贈外孫文驥詩文章猶細事風節記丨丨)
(范成大東宫夀詩摛章森典則會道極丨丨)滑堅(蘇轍鳳咮石硯銘性丨丨善凝墨棄不取長歎息)穿堅(盧臧永州)
(三巖記永之東南三巖相望丨丨貫險外峻内夷瀟湘之間號為佳絶)頑堅(陸游詩許將窮悴博丨丨)蹄堅(路振祭戰)
(馬文爾其絶塞草荒八月隕霜毛縮丨丨筋舒脈張宋濓寓言耕當以牛以其力之大能起塊也丨之丨能陷淖也)蒼堅(方鳳)
(金華遊詩大為獅子虎犀象瑣碎亦復蜂屯然蜿蜒雙蟠角尾具一一玉爪挐丨丨)斧堅(鄧文原帝禹廟碑鳩工克具傭役惟)
(時鉏荒丨丨民士競勸)燥堅(袁桷交河縣先聖廟碑我究我環築營丨丨)長堅(雲笈七籖血脈壯盛筋骨丨丨髮白)
(重黑胎變却生)周堅(雲笈七籖圓高中起狀似蓬壺關閉微密神運其中鑪竈取象固塞丨丨)光堅(雲笈七籖心中神字)
(丨丨中太一中極君也)信堅(法苑珠林根鈍時澆丨丨難具行淺法劣智正易述)庭堅(左傳昔高陽氏有才子八人蒼)
(舒隤敳檮戭大臨尨降丨丨仲容叔逹注丨丨臯陶字劉峻辨命論是使渾敦檮机踵封于雲臺之上仲容丨丨耕耘于巖石之下)
(又宋史黃丨丨𫝊字魯直洪州分寧人蘇軾見其詩文以為超軼絶塵獨立萬物之表與張耒晁補之秦觀俱游蘇軾門天下稱為)
(四學士而丨丨尤長于詩初游灊皖山谷寺石牛洞樂其林泉之勝因自號山谷道人云)子堅(後漢書李固字丨丨)孫堅
(吴志丨丨字文臺吴郡富春人盖孫武之後也袁術表堅行破虜將軍領豫州刺史吴書堅世仕吴家于富春葬于城東冢上數有)
(光怪雲氣五色上屬於天及母懷姙堅夢腸出繞吴閶門寤而懼之以告隣母隣母曰安知非吉徵也堅生容貌不凡性豁逹好竒)
(節)韋堅(唐書丨丨傳字子全京兆萬年人歴奉先長安令有幹名擢為陕郡太守水陸運使初滻水御苑左有望春樓堅于)
(下鑿為潭以通漕二年而成帝為升棲詔羣臣臨觀船皆尾相銜進數十里不絶關中不識連檣挟櫓觀者駭異船次樓下堅跪取)
(諸郡輕貨上于帝以給貴戚近臣上百牙盤食府縣教坊音樂迭進帝大悦)徐堅(唐書丨丨𫝊字元固舉秀才及第明皇改)
(麗正書院為集賢院以堅充學士副張說知院事堅于典故多所諳識凡七當譔次高選卒諡曰文)陸堅(唐書丨丨𫝊以給事)
(中兼學士善書初名友悌明皇嘉其剛正更賜名帝待之甚厚圖形禁中親制贊)張堅(諾臯記天翁姓丨名丨字剌渴漁陽)
(人少不羈無所拘忌常張羅得一白雀愛而飬之夢天劉翁責怒每欲殺之白雀輒以報堅堅設諸方待之終莫能害天翁遂下觀)
(之堅盛設賓主乃竊騎天翁車乘白龍振策登天天翁乘餘龍追之不及堅既到玄宫易百官杜塞北門封白雀為上卿侯故白雀)
(之胤不産于下土劉翁失治徘徊五嶽作災堅患之以劉翁為太山太守主生死之籍)
膠漆堅(後漢書雷義傳義舉茂才讓於陳重刺史不聽義遂佯狂被髮走不應命鄕里為之語曰丨丨自謂丨不如雷與陳)
(曹植樂府歌丨丨至丨浸之則離皎皎素絲随染色移田鶴扇賦飾金翠而作彩緻丨丨以期丨又韋應物詩何用知久要絃白漆)
(亦堅)石碎堅(晉書桓豁傳豁聞苻堅國中有謠云誰謂爾堅石打碎有子二十人皆以石為名以應之玉海丨可丨丨江能)
(拒操)天地堅(管子聖君設度量置儀法如丨丨之丨)四支堅(管子泉之不竭表裏遂通泉之不涸丨丨丨固又文)
(同謝藥方詩其功神聖久乃覺牙牢體温支節堅)内外堅(晏子春秋景公問晏子曰廉政而遫亡其行何也對曰其行石)
(也堅哉石乎落落視之則堅循之則堅丨丨皆丨無以為久是以遫亡也又揚雄衛尉箴維昔庶僚官得其人荷戈而歌中外以堅)
(又益部方物略竹讃中實外堅筍不時萌末或下垂苒弱緣縈蘇轍缸硯賦外堅中虚膚密理解)膽未堅(管輅别𫝊輅年)
(十五琅琊太守單子春雅有才度欲見輅輅造之客百餘人有能言之士輅謂子春曰府君雄貴之姿輅既年少丨丨丨剛若欲相)
(觀懼失精神請先飲酒三升然後而言子春大喜酌三升獨使飲之於是輅人人荅對言皆有餘又陸機弔蔡邕文諒知道之已尠)
(何信道之未堅)筋骨堅(參同契精液腠理丨丨致丨衆邪闢除正氣常存又注腦髓滿則純陽流布諸髓皆滿然後骨實筋)
(堅永無寒暑之憂又朱子詩舊疴已向新凉失夀骨應随爽氣堅雲笈七籖上年者早悟大道識逹玄微體壯骨堅筋全肉滿)千
載堅(魯靈光殿賦神靈扶其棟宇歴丨丨而彌丨)戊巳堅(馬融廣成頌甲乙相伍丨丨為丨)螺蚌堅(江淹)
(遂古篇漢鑿昆明灰炭全兮魏開濟渠丨丨丨兮)石髓堅(王績遊仙詩金精飛欲盡丨丨溜應丨)面勢堅(杜甫)
(草堂詩敢謀土木麗自覺丨丨丨)金石堅(杜甫詩不以喪亂嬰保愛丨丨丨白行簡望夫化為石賦丨丨比丨故推誠而)
(自變朱子詩與君結歡愛自比丨丨丨又李嶠大雲寺碑頌沙數有盡金堅無極高適馬鞭詩珠重重星連連繞指柔純金堅雲笈)
(七籖王嘉字子年苻堅累徵不就堅尋大舉南征遣人問嘉嘉曰金堅火強以秦居西為金晉都南為火火能鑠金也又戎昱鐵馬)
(鞭詩未入英髦用空存鐵石堅袁桷詩萬蕊疎明鐵石堅肯同餘卉鬭芳妍)金剛堅(李華徑山大師碑銘喻丨丨之最丨)
(比獅子之無畏顧況贈丁行者詩天魔波旬等降伏丨丨丨)松柏堅(薛據詩已經霜雪下乃驗丨丨丨于濆燒金曲積土)
(培枯根自謂丨丨丨蘇轍詩秋風坐見蒲柳盡歲晏惟有丨丨丨)晚歲堅(劉禹錫詩文墨中年舊松筠丨丨丨)百尺
堅(歐陽詹詩楩楠十圍瑰松柏丨丨丨)高節堅(紇干俞甯戚飯牛賦丨丨彌丨潔操無改)北陸堅(王起開冰賦詎)
(有東風之解莫移丨丨之丨)鄴瓦堅(蘇軾驪山沉泥硯詩舉世争稱丨丨丨一枚不換百金頒)轡銜堅(蘇軾詩車)
(輕馬稳丨丨丨)許國堅(陸游詩丨丨雖丨鬢已斑)神貌堅(范梈詩金鼎交龍虎使我丨丨丨)
對語(玉潤冰堅)(後勁中堅)(磨鈍淬堅)(氣銳心堅)(秋山瘦冬澤堅)(松篁勁金石堅)(摩尼滑舍利堅)
摘句(百榖慶時堅松篁晚節堅)(鋒磨百鍊堅志為飲冰堅)(霜雪經多節愈堅金縷紋桑斲局堅)
肩(古賢切項下又任也克也作也媵也又姓)
韻藻永肩(書式敷民德丨丨一心王安石謝除雱中允表知人而官以哲既已誤於明揚委質而教之忠誓丨丨於素守)
兩肩(詩竝驅從丨丨兮揖我謂我儇兮𫝊獸三歲曰肩又宋史禮志郊廟薦腥解其牲兩體丨丨兩脇并脊為七體侯鯖錄東)
(坡在黃州作雪詩云凍合玉樓寒起粟光搖銀海眩生花後見荆公云道家以丨丨為玉樓以目為銀海是使此事否老學菴筆記)
(福州大支提山有吴越王紫袍寺僧升椅子舉其領猶拂地丨丨有汗迹謝氏詩源輕雲鬒髮甚長每梳頭立於榻上猶拂地已綰)
(髻左右餘髮各粗一指結束作同心帶垂於丨丨以珠翠飾之謂之流蘇髻梁簡文帝奉請上開講啓如蒙允許衆望亦足丨丨荷)
(負顧况贈丁行者詩開士行何苦雙瓶胝丨丨蘇轍楊惠之塑維摩像詩兀然隠几心已滅形如病鶴竦丨丨)仔肩(詩佛時丨)
(丨示我顯德行)豚肩(禮記晏平仲祀其先人丨丨不掩豆澣衣濯冠以朝君子以為隘矣傅休奕惟漢篇瞋目駭三軍磨牙咀)
(丨丨)左肩(禮記凡膳告於君子其禮太牢則以牛丨丨臂臑折九箇少牢則以羊丨丨七箇犆豕則以豕丨丨五箇左傳王何)
(以戈擊之解其丨丨史記歴書太白白比狼赤比心黃比參丨丨蒼比參右肩黑比奎大星五星皆從太白而聚乎一舍其下之國)
(可以兵從天下晉書輿服志八坐尚書荷紫以生紫為袷囊綴之服外加於丨丨又天文志參白獸之體其中三星横列三將也東)
(北曰丨丨主左將西北曰右肩主右將宋書何承天𫝊秦首斬其右臂吴&KR0008;絶其丨丨北史潘樂𫝊樂字相貴初生有一雀止其母)
(丨丨占者咸言富貴之徵因名相貴)右肩(見上唐書南蠻𫝊男子服衫襖大口袴以帶斜繚丨丨以螺殼虎豹猨狖犬羊皮為)
(飾楊炯渾天賦比參丨丨之黃如奎大星之黑杜甫雙松圖歌松下胡僧憩寂寞龐眉皓首無住著偏袒丨丨露雙脚劉因詩易水)
(開前襟飛狐連丨丨)随肩(禮記五年以長則肩随之昭明太子七契望宜春以丨丨入長楊以攜手王勃梓州福會寺碑德因)
(時建澄什繼踵於西都道冀人弘林遠丨丨於南國杜甫詩兩京猶薄産四海絶丨丨又恩榮同拜手出入最丨丨)題肩(儀禮)
(大射注正鵠之正亦鳥名齊魯之間名丨丨為正鳥之捷黠者)息肩(左𫝊孟孫謂范獻子曰陽虎若不能居魯而丨丨於晉所)
(不以為中軍司馬者有如先君後漢書光武紀初帝在兵間久厭武事且知天下疲耗思樂丨丨自隴蜀平後非徵急未嘗復言軍)
(旅金史&KR2648;顔匡傳南北遂丨丨之期四方無金革之患元史韓性𫝊性出無輿馬僕御所過負者丨丨行者避道巷夫街叟至於童)
(穉厮役皆稱之曰韓先生東京賦是用丨丨於漢而欣戴高祖孫楚井賦輟耕丨丨不期而會謝瞻詩丨丨纏民思靈鑒集朱光高)
(適東征賦幸丨丨於人事願投竿於漁樵杜甫有事於南郊賦呵五精之丨丨考正氣之無轍白居易詩勞者念丨丨熱者思濯身)
(余靖詩日暮倦行役解鞍初丨丨)及肩(論語賜之牆也丨丨孫綽潁川府君碑矯矯秀姿卓卓英韻他人之高丨丨而已劉)
(克莊詩城不能高甫丨卜臨風搔首一懷賢)脅肩(孟子丨丨諂笑病於夏畦注丨丨竦體也漢書吴王濞𫝊丨丨絫足猶懼)
(不見注脅翕也謂斂之也又後漢書張衡傳捷徑邪至我不忍以投步干進苟容我不忍以歙肩注孟子曰阿意事貴丨丨所尊俗)
(之情也歙亦脅也又揚雄解嘲范睢魏之亡命也折脅拉髂免於徽索翕肩蹈背扶服入槖又潘岳射雉賦望黶合而翳皛雉脥肩)
(而旋踵注人斂身謂之脥肩脥許結切)比肩(爾雅西方有丨丨獸焉與卭卭岠虚比為卭卭岠虚齧甘草即有難卭卭岠虚)
(負而走其名謂之蹷北方有丨丨民焉迭食而迭望北齊書王琳傳丨丨東閤之吏繼美西園之賓唐書文藝傳宋之問沈佺期文)
(如錦繡學者宗之號為沈宋語曰蘇李居前沈宋丨丨鬻子千里而得一士猶丨丨也晏子臨淄三百閭張袂成隂揮汗成雨丨丨)
(繼踵而在何謂無人淮南子三人丨丨不能外出戶一人相随可以通天下王融曲水詩序元宰丨丨於尚父中鉉繼踵乎周南杜)
(審言詩擁𫝊咸翹首稱觴競丨丨岑參詩西蜀方擕手南宫憶丨丨杜甫詩孤陋忝末戚等級敢丨丨白居易遊悟真寺詩西開玉)
(象殿白佛森丨丨)鳶肩(晉語叔魚生其母視之曰是虎目而豕喙丨丨而牛腹後漢書梁冀為人丨丨豺目注丨丨上竦也)
(豺目目竪也唐書馬周傳岑文本謂所親曰馬君丨丨火色騰上必速恐不能久淮南子柬方川谷之所注日月之所出其人兑形)
(小頭隆鼻大口丨丨陳郁話腴竇將軍丨丨駱賓王亦丨丨王勃乾元殿頌歌呈豹尾舞進丨丨劉禹錫秋霖聫句斷行随雁翅孤)
(嘯聳丨丨蘇軾詩莫笑郎潛生白髮聖朝求舊鄙丨丨袁桷詩沙場燕頷愁中樂官舍丨丨暗裏驚)彘肩(史記項羽紀樊噲入)
(披帷西嚮立瞋目視項王頭髮上指目眦盡裂項王按劍而跽曰客何為者張良曰沛公之參乘樊噲者也項王曰壯士賜之巵酒)
(則與斗巵酒噲拜謝起立而飲之項王曰賜之丨丨則與一生丨丨樊噲覆其盾於地加丨丨上拔劒切而啗之西征賦樊抗憤以)
(巵酒咀丨丨以激揚陸游詩今朝賣榖得青錢自出街頭買丨丨)巨肩(史記蔡澤傳唐舉相澤曰先生曷鼻丨丨魋顔蹙齃)
(膝攣吾聞聖人不相殆先生乎)併肩(漢書田儋傳帝使使赦横罪横謝曰臣烹陛下使酈食其今聞其弟商為漢將臣恐懼不)
(敢奉詔帝乃詔商曰横至人馬從者敢動搖者致族夷横曰吾烹人之兄與其弟丨丨而事主縱彼畏天子之詔不敢動搖我獨不)
(愧於心乎後漢書馬援傳援為書與囂將楊廣曰往時子陽獨欲以王相待而春卿拒之今者歸老更欲低頭與小兒曹共槽櫪而)
(食丨丨側身於怨家之朝乎論衡揚子雲作太玄造法言張伯松不肻一觀與之丨丨故賤其言使子雲在伯松前伯松以為金匱)
(矣)黃肩(漢書李廣傳漢矢且盡廣乃令持滿毋發而廣身自以大黃射其裨將殺數人服虔注丨丨弩也晉灼注丨丨即黃)
(間也大黃其大者也)垂肩(晉書陳訓傳王導多病每自憂慮以問訓訓曰公耳竪丨丨必夀亦大貴子孫當興於江東咸如其)
(言虞世南嘲袁寳兒詩學畫鴉黃半未成丨丨嚲袖太憨生杜甫詩神人多古貌雙耳下丨丨張籍詩貂帽丨丨窄皂裘雪深騎馬)
(向西州陸龜蒙支山南峰僧詩眉毫霜細欲丨丨自說初棲海嶽年蘇轍詩上客遠来工緩頬雙鬟為出小丨丨馬臻詩蕭蕭野老)
(髮丨丨家住西湖杜若煙)駕肩(舊唐書崔咸傳裴度以勲舊自興元入覲既至李逢吉不欲度復入中書京兆尹劉栖楚等丨)
(丨排度又元稹白居易傳論矯首皆希於屈宋丨丨竝擬於風騷杜陽雜編十四年四月八日佛骨入長安上御安福寺親自頂禮)
(迎者悉賜銀椀錦綵豪家競飾車服丨丨彌路無不蔬素以待恩福蕪城賦當昔全盛之時車挂轊人丨丨馮宿狄梁公祠堂碑馬)
(逐逐車闐闐野接跡空丨丨劉筠大酺賦皤髮者丨丨而洩洩支離者攘臂而欣欣莫不含和而吐氣蹈德而詠仁)戴肩(論衡)
(盧敖游乎北海經乎太隂入乎玄關至於蒙榖之上見一士焉深目玄凖鴈頸而丨丨浮上而殺下新論伏羲日角黃帝龍顔帝嚳)
(丨丨顓頊駢馯)詩肩(蘇軾詩夜来應聳作丨丨楊萬里梅詩不飲銷金傳玉手却来嚙雪聳丨丨)
子産肩(家語或人謂子貢曰東門外有一人焉河目隆顙其頭似堯其頸似臯陶其肩似子産儡然似喪家之狗)鳳集
肩(南史徐陵傳陵母臧氏嘗夢五色雲化為丨丨左丨已而誕陵又錄異記景知果有道者也居竇垂山鴉數隻集其肩上鳴戲)
(為羣)洪崖肩(南史王筠傳昭明太子愛文學士與王筠劉孝綽陸倕到洽殷鈞等遊宴玄圃太子獨執筠袖撫孝綽肩曰所)
(謂左挹浮丘袖右拍丨丨丨白居易詩勿追赤松遊勿拍丨丨丨)烏巢肩(蘇軾詩當時修道頗辛苦柏生兩肘丨丨丨)
增貴肩(禮記凡為俎者以骨為主骨有貴賤殷人貴髀周人丨丨)牢肩(儀禮少牢饋食禮上佐食舉尸丨丨尸受振祭)
(嚌之疏先舉正脊為食之始後舉肩為食之終)舉肩(見上)用肩(儀禮有司徹臂一脊一注臂左臂也侑丨丨主人用臂下)
(之也)中肩(左傳衛殺馬於隘以塞道晉州綽及之射殖綽丨丨兩矢夹脰按衛夙沙衛也)側肩(史記孟嘗君傳馮驩曰君)
(獨不見夫朝趨市者乎明旦丨丨争門而入日暮之後掉臂而不顧輿地記太湖東小山名洞庭其山有三穴西北一穴内堂屋一)
(間如人工南壁開處丨丨得入藉田賦躡踵丨丨掎裳連袂韓愈祭張員外文彼婉孌者實憚吾曹丨丨帖耳有舌如刀文同西岡)
(僦屋詩經庳須俛首過隘常丨丨)人肩(史記蘇秦傳臨菑之塗車轂擊丨丨摩連衽成帷舉袂成幕揮汗成雨梅堯臣汴渠)
(詩設無通舟航百貨當陸馳丨丨牛騾驢定應無完皮)兔肩(後漢書馮異傳至南宫遇大風雨光武入道旁空舍異抱薪鄧)
(禹爇火光武對竈燎衣異進麥飯丨丨雞肋編方其撅蘆菔鳬茨而餓于牆壁之間幸而得之雖不及于丨丨視牛骨為愈矣)撫
肩(後漢書光武紀光武自投高岸遇突騎王豐下馬授光武光武丨其丨而上南史沈麟士傳麟士幼而俊敏七歲聽叔父岳言)
(玄賓散言無所遺失岳丨其丨曰若斯文不絶其在爾乎)折肩(後漢書耿純傳純從攻王郎墮馬丨丨)齊肩(後漢書輿)
(服志熊旗六斿五仞丨丨以象參伐隋書禮儀志通天冠前垂四寸後垂三寸前圓而後方垂白玉珠十有二旒其長丨丨以組為)
(纓各如其綬色玉海貞觀十五年謂侍臣曰昨觀尚書帝王之道坦然可見朕每欲庶幾唐虞亦欲卿等丨丨稷契李白詩小兒名)
(伯禽與姊亦丨丨李南仲羅浮賦乃百粤羣山之祖與南嶽而丨丨周必大齊年集詩洞鎖嵩峰偏入眼丹成岣嶁遠丨丨袁桷詩)
(直以曠懷招側目肯于凡品說丨丨)豕肩(後漢書孔融傳樊噲解戹鴻門非丨丨鍾酒無以奮其怒)下肩(後漢書西南夷)
(傳哀牢人皆穿鼻儋耳其渠帥自謂王者耳皆丨丨三寸庶人則至肩而已)至肩(見上唐書西域傳俗剪髮逮眉穿耳揎以)
(筩若角緩丨丨者為姣好廣雅天子十二斿至地諸侯九斿至軫卿大夫七斿至軹士三斿丨丨)切肩(晉書樂志以兩大絲)
(繩繫兩柱頭相去數丈兩倡女對舞行于繩上相逢丨丨而不傾)平肩(晉書謝萬傳嘗以白綸巾乘丨丨輿賈誼新書固頥)
(正視丨丨正背沈括木經䟦階級有峻平慢三等宫中則以御輦為法凡自下而登前竿垂盡臂後竿展盡臂為峻道前竿平肘後)
(竿丨丨為慢道前竿垂手後竿丨丨為平道)夹肩(晉書劉琨傳盧諶崔悦等上表理琨曰踦&KR1764;亂亡之際丨丨異類之間)
虎肩(宋書符瑞志周文王龍顔丨丨身長十尺胸有四乳)連肩(梁書鍾嶸傳抱玉者丨丨握珠者踵武)竝肩(南史)
(陸驗傳鳴珮珥貂丨丨英彦劉咸黃河賦因九曲以成勢與三瀆而丨丨)臂肩(北史魏廣陽王建傳穆深夜召都督毛諡等六)
(七人丨丨為約危難之際期相拯恤)差肩(舊唐書劉知幾傳當今朝號得人國稱多士蓬山之下良直丨丨芸閣之中英竒接)
(武畫繼張遠字行之張明其姪也亦以山水擅名比季父則丨丨矣王僧儒與何炯牋與二三士友抱接膝之歡履足丨丨摛綺縠)
(之清文談希微之道德李嶠攀龍臺碑丨丨八座配象七星杜甫詩通籍蟠螭印丨丨列鳳輿滕邁二黃人守日賦非其時則抱影)
(長往偶乎聖則丨丨並来韓翃詩丨丨何記室攜手李將軍權德輿詩齋祠常並冕官品每丨丨李洞詩漱流星入齒照鏡石丨丨)
摩肩(舊唐書韋處厚傳元和以来兩河用兵偏裨立功者往往擢在周行久次當進及受代閒居者常數十人趨中書及宰相)
(私第丨丨候謁繁于辭語桓譚新論楚之郢都車掛轂民丨丨市路相交號為朝衣新而暮衣弊廣絶交論彯組雲臺者丨丨趨走)
(丹墀者疊跡庾信荅移市教卧轍反車之流丨丨相接)崇肩(唐書楊元琰傳琰秀眉美鬚髯丨丨博頤)傅肩(唐書黠戞)
(斯傳其騎士析木為盾蔽股足又以圓盾丨丨可捍矢刃)囓肩(唐書韓思彦傳思彦廵察劍州有高貲兄弟相訟累年不决思)
(彦勅厨宰飲以乳二人寤丨丨相泣曰吾乃夷獠不識孝弟公將教我以同乳而生耶遂請輟訟)劵肩(宋史外國傳臨河五)
(部不旋踵而歸沿邊七州悉丨丨而克)憑肩(金史完顔忠傳太祖將舉兵伐遼而未徒决與都古嚕訥丨丨而語曰我此来豈)
(然也有謀于汝汝為我决之白居易折臂翁樂府元孫扶向店前行左臂丨丨右臂折)解肩(元史蒙克薩勒傳夫扎爾固齊)
(之道猶宰之刲羊也丨丨者不使傷其脊在持平而已)雲肩(元史輿服志丨丨制如四垂雲青緣黃羅五色嵌金為之)赤
肩(山海經羽民柬其為人小頰丨丨注當胛上正赤也)踒肩(韓非子伯樂教二人相踶馬一人舉踶馬其一人從後而循之)
(三撫其尻而馬不踶此自以為失相其一人曰子非失相也此其為馬也丨丨而腫膝)加肩(吕氏春秋闔廬試其民于五湖)
(劍皆丨于丨)高肩(韓詩外傳姑布子卿相孔子丨丨弱脊)大肩(春秋命歷序有神人右耳蒼色丨丨駕六龍出輔號)
(曰神農淮南子北方幽晦不明其人翕形短脛丨丨下尻)受肩(易林高脚疾步丨丨喜趨)鉤肩(釋名心衣抱腹而施丨丨)
(鈎肩之間施一襠以掩心也)猪肩(論衡子路問孔子曰丨丨羊膞可以得兆雚葦藳芼可以得數何必以蓍龜孔子曰不然)
(盖取其名也)束肩(諸葛亮新書夫一人之身百萬之衆丨丨斂息踵足俯聽莫敢仰視法制使然也)湯肩(新論禹耳)
(三漏丨丨二肘)埋肩(本事詩國初長孫太尉見歐陽率更姿形麽陋嘲之曰聳膊成山字丨丨畏出頭誰言麟閣上畫此一獮)
(猴)單肩(歐陽詢書法左高右低左短右長注左高右低是為丨丨)孔肩(法書要錄顔氏儒門士遜墨妙大令典則中散)
(氣調薄首丨丨體格惟肖)挟肩(東觀餘論皇祐中二尊形模古質殊無蟲鏤第以獸飾腹以雙耳丨丨比周物為樸正商代之)
(著尊也林逋春日寄錢都使詩拍背丨丨行樂事不甘離索向芳菲)靠肩(射經右指羈箭當胸出左手捲弦弰丨丨)投肩
(射經前腳鋪下若推山右指彎弓緊扣弦兩臂稍曲不展盡文牽須用緩丨丨)轉肩(就日錄高價賖物低價出賣謂之丨丨)
乘肩(乾淳歲時記吴夢窗玉樓春云丨丨争看小腰身倦態強随閒鼓笛)靈肩(琴箋圖式丨丨李延甫作于額下制刀形)
(兩腰停有大聲)摧肩(崔琦七蠲匠石丨丨公輸折首目眩肌戰制以為琴)特肩(馬融廣成頌絹猑蹏鏦丨丨脰完羝撝介)
(鮮李騫釋情賦同浴沂之五六似禊洛之八九或促膝以丨丨或援笙而鼔缶)踰肩(李尤平樂觀賦飛丸跳劒沸渭回擾色渝)
(隈一丨丨相受)貙肩(七啟生抽豹尾分裂丨丨)回肩(楊修神女賦丨丨襟而動合何俯仰之妍工)雙肩(張華游獵)
(篇機發應弦倒一縱連丨丨)頽肩(陶潛閒情賦願在髮而為澤刷玄髩于丨丨)重肩(鮑照河清頌朱輪叠轍華冕丨)
(丨)夙肩(梁武帝追贈張弘藉詔素風雅猷丨丨名輩)通肩(昭明太子七契千里之駒出自余吾伯樂所選伏波所模)
(丨丨合相平腹應圖)四肩(梁簡文帝南郊頌由是嘉祥被衆瑞發金人澤馬丹甑玉雞三角九尾丨丨六足參差於郊藪布濩)
(於宫闈)輕肩(沈約詩丨丨既屢舉長巾亦徐换)駢肩(徐彦伯南郊賦咸丨丨而側足候吾君之戾至舒元輿牡丹賦)
(弄彩呈妍壓景丨丨劉軻上崔相公書開平津之閣待白屋之士致理致君之策丨丨出于門下歐陽修晝錦堂記夹道之人相與)
(丨丨累迹瞻望咨嗟)袒肩(李華律師體公碑江南律範端嚴第一衲衣丨丨跣足行乞)花肩(卻昂馬坊碑序文臂丨丨)
(隂脣白顛)交肩(韋岫土賦向者夸競丨丨紛紜未息殊不知皆在五土何自德色)頑肩(来鵠聖政紀頌三皇不書五帝)
(不紀無典無法丨丨奡比三皇實作五帝實治成天造地不昏不圯)竦肩(陸贄論詔渾瑊取裹頭内人等狀傾耳丨丨願聞德)
(聲翹望聖澤韓愈石鼎聯句詩序道士袖手丨丨倚北墻坐宋濓宋九賢遺像記康節邵子袍履如伊川丨丨低袖手立而睨視)
擔肩(韓孟城南聯句束枯樵指秃刈熟丨丨頳)蔽肩(元稹詩籬落不丨丨街衢不容駕)過肩(白居易詩巷狭開容)
(駕墻低壘丨丨)拂肩(白居易詩丨丨搖翡翠熨手弄琅玕)銜肩(賈島詩僕本胡為者丨丨貢客集茫然九州内譬如一錐)
(立)攢肩(宋言斆雞鳴度關賦迥夜遥天未變沉沉之色丨丨鼔臂因為喔喔之聲)隆肩(張祜詩瘦頸丨丨碧眼僧李洞)
(游廬山記越羅漢閣東行五老峰下五老頷頤丨丨欲欬以𠻳者)拍肩(杜牧詩數仞慚投跡羣公愧丨丨)脱肩(薛能)
(柘枝詞急破催搖曳羅衫半丨丨)羸肩(李洞贈禪友詩溪聲過長耳笻節出丨丨)偎肩(皮日休詩雲侵壊袖重丨丨不)
(下南峯不記年)倚肩(陸龜蒙詩丨丨滄海望鉤膝白雲吟陸游詩拄杖閒拈瘦丨丨)鄰肩(陸龜蒙放牛行丨丨抵尾乍依)
(隈横去斜奔忽分散)彗肩(段成式塑像記眉結雲聚目稜電擊猛啖丨丨蚑蜂搶軒)露肩(杜荀鶴詩沙鳥多翹足巖僧半)
(丨丨)披肩(杜荀鶴禪律相鄙詩念珠在手随禪衲禪衲丨丨懷念珠)赬肩(蘇軾詩嘆息何人知帝力歸来金帛看丨丨陸)
(游詩滿川秋穫重丨丨謝翺樵歌樵斧丁丁響翠微丨丨半脱汗身衣)拳肩(蘇轍民政策吴越巴蜀之間丨丨側足以争尋)
(常尺寸之地安土重遷戀戀而不能去)排肩(陳師道上元致語扶老攜幼樂聞鐘鼓之音疊足丨丨願見衣冠之會)容
肩(程俱張公洞詩或深如列厦或迮纔丨丨)羊肩(沈遼詩庵前莱茹常不厭城裏丨丨難數置)鶴肩(周必大會同甲)
(詩情均雁序兼鸎友夀貫犀顱映丨丨)臞肩(楊萬里詩何曾悲廩秋山稜聳丨丨)難肩(范成大灔澦堆詩山川丘陵皆)
(地險惟此險絶餘丨丨)驢肩(陸游詩酒挂丨丨又一竒)吟肩(朱子詩榮醜窮通祗偶然未妨閒共聳丨丨陸游詩丨丨)
(雅與寒驢稱歸夢頻争社燕先又衣聳丨丨束帶寬)蹄肩(方岳詩夕陽籬落誰呼喚盂酒丨丨賽社翁)附肩(袁桷七觀)
(素王簡編如日在天熒煌高張誰敢丨丨)瘦肩(宋无湘竹杖詩老宜泉石搘慵態吟稱烟霞倚丨丨)黑肩(左傳周公丨丨)
(將左路史高辛紀丨丨中山武公裔)
脰肩肩(莊子闉跂支離無脤說衛靈公靈公說之而視全人其丨丨丨甕㼜大癭說齊桓公桓公說之而視全人其丨丨丨)
(故德有所長而形有所忘人不忘其所忘而忘其所不忘此謂誠忘)虎搏肩(唐書鍾傅傳傅少射獵醉遇虎與鬭丨丨其丨)
(而傅亦持虎不置會人斬虎然後免)鴿上肩(白帖崔光常晝坐誦佛經有丨入懷緣臂丨丨久之)謝朓肩(李白詩曾)
(標横浮雲下撫丨丨丨)翰林肩(顧雲唐風集序左攬工部袂右拍丨丨丨)玉搓肩(韓偓詩酥凝背胛丨丨丨輕薄)
(紅綃覆白蓮)鸑鷟肩(陳陶詩高扳桐君手左倚丨丨丨)伊牧肩(陸龜蒙詩可拍丨丨丨功名被金石)參横
肩(秦觀侍祠南郊詩侍臣舉酒欣相屬醉看丨丨左右丨)負薪肩(王阮聖德惠民詩盡攣持耒手頓削丨丨丨)夢
得肩(周必大用樂天事詩平生名脱虞卿歴歲晚書齊丨丨丨)綠覆肩(陸游詩颯颯長眉丨丨丨)山字肩(陸游)
(詩吟作楚人語聳成丨丨丨)蘇黃肩(耶律楚材詩遠蹈顔孟轍近比丨丨丨)
對語(堯顙湯肩)(交趾比肩)(猿臂虎肩)(繡額花肩)(柳生肘鴉集肩)(邊韶腹謝朓肩)(舞垂手吟聳肩)
摘句(翹灘鷺竝肩吟瘦聳山肩)(班馬可摩肩相携笑拍肩)(秋熟愚農赬擔肩代步花輿不下肩)
賢(胡田切善也能也大也亦姓韻會愈也過也)
韻藻尚賢(易履信思乎順又以丨丨也後漢書輿服志禮服之興也所以報功章德尊仁丨丨晉書義陽王望傳丨丨庸)
(勲尊宗茂親所以體國經化式是百辟梁鴻適吴詩固靡慙兮獨建冀異州兮丨丨莊子宗廟尚親朝廷尚尊鄉黨尚齒行事丨丨)
(大道之序也薛道衡老氏碑丨丨飾智懸法張羅張起巖伏生祠堂碑祠以妥靈茂宰丨丨又老子不丨丨使民不争)推賢
(書丨丨讓能庶官乃和禮記程功積事丨丨而進逹之不望其報漢書曹參傳蕭何為宰相所丨丨唯參又公孫弘傳贊丨丨則韓)
(安國鄭當時後漢書郭丹傳太守杜詩請為功曹丹薦鄉人長者自代而去詩歎曰昔明王興化卿士讓位今功曹丨丨可謂至德)
(敕以丹事編署黃堂以為後法又杜詩傳詩雅好丨丨數進知名士清河劉統及魯陽長董崇等袁宏三國名臣頌丨丨恭已久而)
(可敬徐知仁送張說廵邊詩紫泥方受命黃石乃丨丨權德輿陸贄奏議序其在相位也丨丨與能舉直錯枉則有中書奏議)象
賢(書惟稽古崇德丨丨禮記繼世以立諸侯丨丨也蘇轍贈外孫文驥詩孔伋仍聞道賈嘉終丨丨)遺賢(書嘉言㒺攸伏)
(野無丨丨隋書高祖紀水鏡人倫銓衡庶職能官流詠丨丨必舉揚雄連珠祿不丨丨罰不偏罪錢起温泉宫禮見詩順風求至道)
(側席問丨丨高啟詩南宫坐試二三策能使海内無丨丨)進賢(詩小序關雎樂得淑女以配君子憂在丨丨不淫其色周禮天)
(官太宰以八統詔王馭萬民三曰丨丨又夏官大司馬丨丨興功以作邦國漢書武帝紀丨丨蒙上賞蔽賢蒙顯戮古之道也晉書)
(天文志平道西一星曰丨丨主卿相舉逸才又輿服志丨丨冠古緇布遺象也斯盖文儒者之服前高七寸後高三寸長八寸有五)
(梁三梁二梁一梁宋史地理志隆興府豫章郡有丨丨縣元史后妃傳先物之明獨斷於衷丨丨之志允叶於上潛夫論君子任職)
(則思利人逹上則思丨丨故居上而下不怨在前而後不恨本草葈耳一名丨丨菜張衡周天大象賦虎賁之徵猛士丨丨之訪幽)
(人又開天門之燦耀揖丨丨之雍容傅咸周官詩丨丨興功取諸易直杜甫丹青引良相頭上丨丨冠猛將腰間大羽箭)選賢
(禮記大道之行也天下為公丨丨與能又漢書成帝紀古之丨丨傅納以言明試以功故官無廢事下無逸民管子三年教人四年)
(丨丨以為長文心雕龍孝武旁求俊乂對策者以第一登庸射策者以甲科入仕斯固丨丨要術也顔延之曲水詩序丨丨建戚則)
(擇之於茂典)上賢(禮記丨丨以崇德簡不肖以絀惡商子上世親親而愛私中世丨丨而說仁賈誼陳政事疏帝入西學丨)
(丨而貴德則聖智在位而功不遺矣又漢書翼奉傳成王有丨丨之材因文武之業越絶書闔廬始得子胥以為丨丨無異乎聖人)
(也庾肩吾侍宴詩沐道逢將聖飛觴屬丨丨顧况送朱拾遺序丨丨不自豐故貧也上智不任數故樂也王珪富弼乞罷使相不允)
(詔重祿所以賦丨丨樂郡所以優舊德)下賢(禮記彰人之善而美人之功以求丨丨唐書選舉志元和中舒元輿舉進士見)
(有司鉤校苛切上書言宰相公卿繇此出而有司以隸人待之非丨丨意又唐詩紀事沈亞之字丨丨)讓賢(禮記儉於位而)
(寡於欲丨於丨漢書田蚡傳藉福說蚡曰上以將軍為相必讓魏其魏其為相將軍必為太尉太尉相尊等耳有丨丨名荀子人臣)
(輕職業丨丨而安随其後劉寔崇讓論夫人情莫不欲已之賢也故勸令丨丨以自明豈假讓不賢哉故讓道興賢能之人不求而)
(自出矣)先賢(禮記食三老五更於大學所以教諸侯之弟也祀丨丨於西學所以教諸侯之德也隋書經籍志海内丨丨傳)
(四卷魏明帝時撰又丨丨集三卷又吴丨丨傳四卷吴左丞相陸凱撰又會稽丨丨傳七卷謝承撰北史郭祚傳車駕幸長安行經)
(渭橋過郭淮廟問祚曰是卿祖宗所承耶祚曰是臣七世伯祖帝曰丨丨後哲頓在一門敕以太牢祭淮廟王維送李梓州詩文翁)
(翻教授不敢倚丨丨李頎詩事姑稱孝婦生子繼丨丨岑參詩襄陽多故事為我訪丨丨蘇軾聚星堂雪詩汝南丨丨有故事醉翁)
(詩話誰續說)知賢(晉語少室周為趙簡子右聞牛談有力請與之戲弗勝致右焉簡子許之使少室周為宰曰丨丨而讓可)
(以訓矣後漢書杜根傳逃竄為宜城山中酒家保積十五年酒家丨其丨厚敬待之晉書卻詵傳丨丨而試則官得其人矣宋書鄭)
(鮮之傳丨丨弗推臧文所以竊位宣子能讓晉國以之獲寧魏文帝荅孟逹詔蕭何薦韓信鄧禹進吴漢惟賢丨丨也謝靈運撰征)
(賦登高圯而不進石幽期而丨丨)賢賢(論語丨丨易色漢書武帝紀古者諸侯貢士壹適謂之好德再適謂之丨丨三適謂)
(之有功服虔注適得其人也漢書諸侯王表所以親親丨丨褒表功德關諸盛衰深根固本為不可拔者也謝瞻安成荅靈運詩親)
(親子敦余丨丨吾爾賞)妒賢(家語處重擅寵專事丨丨愚者之情也漢書高帝紀項羽丨丨嫉能東方朔七諫衆竝諧以丨)
(丨兮孤聖特而易傷)隠賢(孟子進不丨丨)祿賢(漢書武帝紀夫本仁祖義褒德丨丨勸善刑暴五帝三王所繇昌也忠經)
(丨丨官能式敷大化)高賢(漢書禮樂志大海蕩蕩水所歸丨丨愉愉民所懷張種與沈炯論虎丘書歴代丨丨輕舉棲託李白)
(詩空名束壯士薄俗棄丨丨杜甫詩記憶細故非丨丨劉長卿詩丨丨幸兹偶英逹窮王霸)右賢(漢書文帝紀昔先王遠施)
(不求其報望祀不祈其福丨丨左戚先民後已至明之極也注以賢為上也李翰鸛雀樓宴集序河南尹趙公受帝新命宣風三晉)
(丨丨好士遊人若歸又王維詩欲逐將軍取丨丨)左賢(漢書匃奴傳置丨右丨王魏書袁翻傳呼韓来朝丨丨入侍史籍謂)
(之盛事千載以為美談王胄詩折衝摧右校搴旗殪丨丨盧思道從軍行平明偃月屯右地薄暮魚麗逐丨丨又莊子鳳鳥之文戴)
(聖嬰仁右智丨丨)表賢(漢書張敞傳敞治春秋以經術輔政頗雜儒雅往往丨丨顯善不醇用誅罰東京賦左制辟雍右立)
(靈臺因進距衰丨丨簡能)傳賢(漢書盖寬饒傳五帝官天下三王家天下家以傳子官以丨丨)避賢(漢書石奮傅石慶慙)
(不任職上書願歸丞相侯印乞骸骨歸丨丨者路宋書王弘傳丨丨謝拙杜甫飲中八仙歌左相日興費萬錢飲如長鯨吸百川銜)
(杯樂聖稱丨丨)一賢(漢書傅喜傳百萬之衆不如丨丨故秦行千金以間廉頗漢散萬金以疏亞父舊唐書突厥傳地方千里)
(制在丨丨其邊州刺史不可不慎擇其人而任之唐書裴度傳一士制百萬之師丨丨制千里之命吕氏春秋得地千里不如得丨)
(丨也越絶書子貢曰薦一言得及身任丨得顯名物理論黃金累千不如丨丨)招賢(漢書成帝紀意廼丨丨選士之路鬱)
(滯而不通與將舉者未得其人也後漢書朱祐傳論崇恩偏授易起私溺之失至公均被必廣丨丨之路四子講德論特逹而相知)
(者千載之一遇也丨丨而處友者衆士之常路也潘徽韻纂序築館丨丨攀枝佇異孟郊詩清溪徒聳誚白璧自丨丨林逋詩靈隠)
(路歸秋色裏丨丨菴在鳥行中)名賢(後漢書馮衍傳收百姓之歡心樹丨丨之良佐又淳于恭傳其所薦丨丨無不徵用進對)
(陳政皆本道德又陳蕃傳蕃與竇武同心盡力徵用丨丨共參政事天下之士莫不延頸想望太平晉書元帝紀賓禮丨丨存問風)
(俗江東歸心焉梁書傅昭傳袁粲辟為郡主簿每經昭戶輒歎曰經其戶寂若無人披其帷其人斯在豈得非丨丨襄陽記晉伐吳)
(張悌督沈瑩諸葛靚渡江&KR0647;戰軍敗靚使過迎悌悌曰我作兒童時便為卿家丞相所拔常恐不得其死負丨丨知顧今以身徇社)
(稷復何遁耶馮衍顯志賦沮先聖之成論兮邈丨丨之高風杜甫詩丨丨慎出處不肯妄行役歐陽詹詩將何一枝桂容易賞丨丨)
(何延之蘭亭記右軍蟬聯美胄蕭散丨丨楊載詩射鵰猶絶藝屠狗亦丨丨)七賢(後漢書袁閎傳袁袐為郡門下議生黃巾)
(起袐從太守趙謙擊之軍敗袐與功曹封觀等七人以身扞刃謙得免詔袐等門閭號曰丨丨又晉書嵇康傳康所與神交者惟陳)
(留阮籍河内山濤豫其流者河内向秀沛國劉伶籍兄子咸琅邪王戎遂為竹林之遊世所謂竹林丨丨也宋書顔延之傳出為永)
(嘉太守甚怨憤乃作五君詠以述竹林丨丨山濤王戎以貴顯被黜)師賢(後漢書朱暉傳參勸講授丨丨法古關尹子衆人丨)
(丨賢人師聖人)褒賢(晉書天文志北方南斗六星天廟也丞相太宰之位主丨丨進士禀授爵祿舊唐書高祖紀武德九年九)
(月詔曰丨丨昭德昔王令典旌善念功有國彛訓春明退朝錄仁宗御篆賜王沂公碑曰旌賢其後踵之者高文莊儒賢范文正丨)
(丨劉向管子序是時諸侯為管仲城榖以為之乘邑春秋書之丨丨也班固泗水亭碑出爵丨丨列土封功傅亮修楚元王墓教丨)
(丨崇德千載彌光崔祐甫獨孤及碑公之文章大抵以立憲誡世丨丨遏惡為用故論議最長)大賢(晉書陳頵傳英偉丨丨多)
(出於山澤黃帝掌握占客星来犯畢明潤者主國有丨丨張九齡詩遠近聞佳政平生仰丨丨杜甫詩每覺昇元輔深期列丨丨顔)
(真卿郭子儀家廟碑生此丨丨為我良弼韓愈薦侯喜狀身在貧賤為天下所不知獨見遇於丨丨乃可貴耳又賈誼陳政事疏丨)
(丨起之威震列國德從天下注丨丨謂高祖也)從賢(晉書賀循傳常願棄結駟之軒軌策柴蓽而造門徒有其懷而無丨丨之)
(實者志在竭節耳吕氏春秋地從於城城從於民民丨於丨)前賢(晉書周嵩𫝊今王導王廙等方之丨丨猶有所後至於忠)
(素竭誠義以輔上共隆洪基翼成大業亦昔之亮也隋書王貞傳雕龍之迹具在風騷丨丨後聖代為師祖舊唐書褚遂良傳周世)
(問安三至必退漢儲視膳五日乃来丨丨作法規模弘遠杜甫詩未及丨丨更勿疑逓相祖述復先誰又散才嬰薄俗有跡負丨丨)
(權德輿詩伊予此南畝數已踰丨丨鄭谷詩三轉郎曹自勉旃莎階吟步想丨丨張詠昇州謝傳宣撫問表頌陛下禮士之風遠逾)
(列聖賞微臣飭躬之末無愧丨丨)次賢(荀子上賢祿天下丨丨祿一國下賢祿田邑)蔽賢(三略傷賢者殃及三世丨)
(丨者身當其害)引賢(韓詩外傳知賢智也推賢仁也丨丨義也)杖賢(新語杖聖者帝丨丨者王杖仁者霸杖義者強亦作)
(仗謝靈運撰征賦簡文因心以秉道故神用而形廢孝武捨已以丨丨亦寧外而治内)依賢(說苑丨丨固不困依富固不窮)
(傳休奕詩丨丨義不恐近暴自當窮)草賢(談苑後漢崔瑗善草書謂之丨丨)渴賢(高適詩才子方為客將軍正丨丨杜)
(甫詩入幕諸彦集丨丨高選宜)光賢(翁承贊銜命至家蒙閩王改賜鄕里詩鄉名文秀里丨丨别向鈞台造化權)韋賢
(漢書丨丨傳丨丨字長孺兼通禮尚書以詩教授號鄒魯大儒徵博士進授昭帝詩宣帝即位以先帝師甚見尊重代蔡義為丞相)
(封扶陽侯賜第致仕諡節侯)董賢(漢書佞幸傳丨丨字聖卿哀帝說其儀貌出則驂乘入御左右封高安侯為大司馬衛將)
(軍時賢年二十三雖為三公常給事中梁元帝詩旗亭覓張放香車迎丨丨)
世世賢(史記秦本紀自繆公至秦王二十餘君常為諸侯雄豈丨丨丨哉)賞當賢(漢書公孫弘傳罰當罪則奸邪)
(止丨丨丨則臣下勸)東閤賢(漢書公孫弘傳弘為相起客館開丨丨以延丨人與參謀議孟浩然詩久廢南山田謬陪丨丨)
(丨)子孫賢(漢書疏廣傳丨丨丨而多財則損其志愚而多財則益其過)一紙賢(晉書劉弘傳都督荆州諸軍事)
(每有興廢手書守相丁寧欵密人皆感悦争赴之咸曰得劉公丨丨書丨於十部從事趙抃詩荆書丨丨丨季諾千金重)夷叔
賢(鮑照詩空謗齊景非徒稱丨丨丨)陶令賢(王維詩酌醴賦歸去共知丨丨丨)主人賢(高適詩莫道行子愁)
(且得丨丨丨岑參詩知君羈思少所適丨丨丨韓翃詩籝金諸客貴佩玉丨丨丨)仲容賢(杜甫詩嗣宗諸子姪早覺丨丨)
(丨)棟梁賢(郭求日㬉萬年枝詩若承恩渥厚常屬丨丨丨)
清聖濁賢(魏志徐邈傳鮮于輔曰醉客謂酒丨者為丨人丨者為丨人陸游泝谿詩閒携丨丨丨丨酒重試朝南暮北風)
增養賢(易天地養萬物聖人丨丨以及萬民新序孟獻子聘于晉宣子觴之三徙鐘石之懸不移而具獻子曰富哉家宣子)
(曰子之家孰與我富獻子曰吾家甚貧惟有二士曰顔回兹無靈者客出宣子曰彼君子也以丨丨為富我鄙人也以鐘石金玉為)
(富温庭筠詩耿介非持祿優游是丨丨劉基連珠以道丨丨則四方之民聽聲而来以德養民則四方之賢望風而慕)聖賢
(易大亨以飬丨丨周禮保氏注周公為師召公為保相成王為左右丨丨兼此官也杜甫詩丨丨冠史籍枝泒羅源津)比賢
(易外丨於丨以從上也)任賢(書丨丨勿貳去邪勿疑漢書元帝紀五帝三王丨丨使能以登至平又董仲舒傳永思所以奉)
(至尊章洪業皆在力本丨丨北史楊機傳君子勞于求士逸于丨丨管子修長在乎丨丨高安在乎同利忠經丨丨以為理端委而)
(自化劉禹錫詩丨丨勞夢寐)佑賢(書丨丨輔德顯忠遂良亦作祐晉書律歴志昔先王之作樂也以振風蕩俗饗神丨丨必)
(協律吕之和以節八音之中劉基甘露頌芟翦豪猾樹德丨丨)汝賢(書克勤于邦克儉于家不自滿假惟丨丨)惟賢(書爵)
(罔及惡德丨其丨又建官丨丨位事惟能又曹植文碁局逞巧博奕丨丨)寶賢(書所丨惟丨則邇人安)自賢(書蠢兹有)
(苗昏迷不恭侮慢丨丨列子治國之難在于知賢而不在丨丨又夏侯湛抵疑莊周駘蕩以放言君平賣卜以丨丨)以賢(詩敦)
(弓既堅四鍭既鈞舍矢既均序賓丨丨左傳鄭人立子良辭曰丨丨則去疾不足以順則公子堅長乃立襄公劉琨勸進表陛下道)
(邁大宗勲莫與二且以親丨丨義實兼之)與賢(詩小序南有嘉魚樂丨丨也太平君子至誠樂丨丨者共之)樂賢(見上)
(晉中興書咸和六年會秀才于丨丨堂宋書文帝紀寤寐丨丨為日已久梁書劉孝綽傳昭眀太子好士愛文孝綽與殷芸陸倕王)
(筠到洽等同見賓禮太子起丨丨堂乃使畫工先圖孝綽焉)獨賢(詩大夫不均我從事丨丨毛傳賢勞也又漢書王吉傳古)
(者工不造琱瑑商不通侈靡非工商之丨丨政教使之然也晉書裴頠傳孝文光武明不重外戚皆保其宗豈將丨丨實以安理故)
(也華幼武詩猶子苦好學鄉閭稱丨丨)求賢(詩小序卷耳后妃之志也又當輔佐君子丨丨審官知臣下之勤勞後漢書蔡)
(邕傳丨丨之道未必一塗或以德顯或以言揚魏志楊阜傳當今之急宜詔公卿郡國舉賢良方正敦朴之士而選用之此亦丨丨)
(之一端也宋史李若水傳置驛丨丨解榻待士采其寸長遠見以興治功唐太宗宴羣臣詩庶幾保貞固虚已厲丨丨張祜詩木雞)
(方備德金馬正丨丨)取賢(禮記凡語於郊者必丨丨斂才焉舊唐書劉洎馬周傳贊驥逄造父一日千里英主丨丨不拘階陛)
論賢(禮記司馬辨論官材丨進士之丨者以告于王)尊賢(禮記善則稱人過則稱已教不伐以丨丨也又天子存二代之)
(後猶丨丨也左傳庸勲親親暱近丨丨德之大者也宋史趙普傳詔曰朕以居守之重慮煩耆耋維師之命用表丨丨管子丨丨授)
(德則帝服忠用信則王劉歆遂初賦好周文之嘉德兮躬丨丨而下士)舉賢(禮記聖人南面而聽天下所且先者五民不與)
(焉一曰治親二曰報功三曰丨丨四曰使能五曰存愛又尚有德尊有道任有能丨丨而置之聚衆而誓之又刑禁暴爵丨丨則政)
(均矣逸周書凡治國有三常一曰君以丨丨為常二曰官以任賢為常三曰士以敬賢為常夫然雖百代可知也漢書地理志太公)
(始封周公問何以治齊太公曰丨丨而上功庾信丘乃敦崇傳夀丘建國賜姓者十二人平陽丨丨登朝者十六族)辨賢(禮記)
(序事所以丨丨也)禮賢(禮記聘名士丨丨者後漢書王暢傳懇懇用刑不如行恩孳孳求姦未若丨丨晉書劉毅傳丨丨尚)
(德教之大典宋史地理志衢州信安郡有丨丨縣世說陳仲舉為豫章太守至便問徐孺子所在欲先看之主簿白羣情欲府君先)
(入廨陳曰武王式商容之閭席不暇煖吾之丨丨有何不可長編開寳九年詔於朱雀門外馳道之左建大第名曰丨丨宅以待錢)
(俶魏文帝賜桓階詔光光大魏富有四海棟宇大臣而有蔬食非吾所以丨丨之意也李百藥贊道賦丨丨於秋實歸道於春卿韓)
(翃為田神玉謝茶表吴主丨丨方聞置茗晉臣愛客纔有分茶韋應物詩丨丨方匕俗聞風自欵關韓愈詩丨丨道何優奉已事苦)
(儉)親賢(禮記父之親子也丨丨而下無能南史宋諸王傳論帝王之興雖係歷數至經啟多難莫不兼藉丨丨宋史吴王顥)
(傳元祐初賜咸宜坊第一區榜曰丨丨曹植籍田說蘭蕙荃蘅植之近疇此亦寡人之所丨丨也王褒皇太子箴勿謂丨丨王道無)
(偏孫逖授濮陽郡王澈宗正卿制宗卿設位邦族是司必擇丨丨以光明器)慕賢(禮記丨丨而容衆夏侯湛抵疑何不丨丨)
(以自厲希古以慷慨)好賢(禮記丨丨如緇衣惡惡如巷伯後漢書周景傳遷豫州刺史河内太守丨丨愛士其拔才薦善常恐)
(不及廣絶交論類田文之愛客同鄭莊之丨丨歐陽修詩河南地望雄西京相公丨丨天下稱)就賢(禮記丨丨體遠足以動衆)
(未足以化民穀梁傳一人有子三人緩帶一曰丨丨也劉孝儀薦士表會稽賀瑒字德璉幼能斧藻長則琢磨結卷丨丨擔簦来學)
(梁肅述志賦洎章甫之在首始勵志以丨丨)興賢(周禮地官鄕大夫三年則大比攷其德行道藝而丨丨者能者注丨丨者)
(謂若今舉孝廉又此謂使民丨丨入使長之使民興能出使治之晉書戴逵傳儒家尚譽者本以丨丨也柳希開封府羣見致辭發)
(明昭於多方命丨丨於列郡)議賢(周禮秋官小司寇以八辟麗邦法附刑罰三曰丨丨之辟注若今時廉吏有罪先請是也)
(張衡週天大象賦二咸防非而體正七公丨丨而紏慝)能賢(左傳先君以寡人為賢使主社稷若棄德不讓是廢先君之舉)
(也豈曰丨丨又使士匄將中軍辭曰伯游長昔臣習於智伯是以佐之非丨丨也庾信擬連珠胸中無學猶手中無錢今之學也未)
(見丨丨錢珝為徐相公讓加食邑表旁求翊贊慎擇丨丨)擇賢(左傳年均丨丨義均則卜古之道也史記龜策傳摓策定數灼)
(龜觀兆變化無窮是以丨丨而用占焉可謂聖人重事者乎舊唐書禇遂良傳人若愛恤百姓常為丨丨或稱河潤九里京師蒙福)
(或人興歌詠生為立祠楊收加恩制古先聖哲之御天下莫不勞於丨丨逸於任已李軫泗州刺史李君碑丨丨建德立社封疆肇)
(分枝族貽厥其昌)賞賢(左傳子會而赦有罪又丨其丨諸侯其誰不欣焉望楚而歸之視遠如邇管子量功丨丨以動陽氣)
(九暑乃至時雨乃降五穀百果乃登此謂曰德)惡賢(左傳林不狃之伍曰走乎不狃曰誰不如曰然則止乎不狃曰丨丨注言)
(止戰惡足為賢)明賢(周語尊貴丨丨庸勲長老魏書竇瑗傳聖主有作丨丨贊成光國寧民厥用為大)通賢(公羊傳單)
(伯者何吾大夫之命乎天子者也注禮諸侯三年一貢士於天子天子命與諸侯輔助為政所以丨丨共治示不獨專重民之至又)
(南史顧野王姚察傳論棲托藝文蹈履清直文質彬彬各踐丨丨之域後周書儒林傳論以丨丨之質挟黼藻之美大則必至公卿)
(小則不失守令舊唐書房喬傳選賢之義無私為本奉上之道當仁是貴列代所以弘風丨丨所以協德)身賢(榖梁傳丨丨賢)
(也使賢亦賢也)見賢(論語丨丨思齊焉孟子丨丨焉然後用之後漢書皇甫規傳論審已則干祿丨丨則委位故干祿不為貪)
(而委位不求讓晏子丨丨不留使能不怠是以内政則民懷之征伐則諸侯畏之諸葛亮心書丨丨如不及從諫若順流此之謂大)
(將)友賢(家語君子入則篤行出則丨丨陳堯佐几銘親仁可以自託丨丨可以自扶)稱賢(逸周書丨丨使能而賢歸)
(之史記自序子産之仁紹世丨丨漢書張耳陳餘傳贊張耳陳餘世所丨丨其賓客厮役皆天下俊傑文士傳邈矣甘羅超等絶倫)
(伊彼揚烏命世丨丨趙壹窮鳥賦順風激靡草富貴者丨丨曹植豫章行周公下白屋天下丨其丨)得賢(大戴禮佐不務多務)
(丨丨臣丨丨者安存漢書哀帝紀聖王之治以丨丨為首又梅福傳孝武皇帝好忠諫說至言出爵不待廉茂慶賜不須顯功是以)
(天下布衣各厲志竭精以赴闕廷自衒鬻者不可勝數漢家丨丨於此為盛宋書王華傳欲使天朝四品官外及守牧各舉一人堪)
(為二千石長吏者以付選官随缺敘用丨丨受賞失舉任罰隋書房彦謙傳黜陟合理褒貶無虧便是進必丨丨退皆不肖庾信擬)
(連珠丨丨斯在不藉揮鋒股肱良哉無論應變韓愈詩走章馳檄在丨丨燕雀分拏要鷹隼蘇轍郊祀慶成詩有道知難犯無私每)
(丨丨)慮賢(戰國策昭奚恤與彭城君議於王前王召江乙而問焉曰二人之言皆善臣不敢言其後此謂丨丨也)長賢
(史記孔子世家孔子去陳過蒲蒲人止孔子弟子有公良孺者以私車五乘從孔子其為人丨丨有勇力鬭甚疾蒲人懼出孔子又)
(北史魏丨丨收之族叔也博涉經史詞藻清華舉秀才為著作佐郎)絶賢(史記吕不韋傳華陽夫人承太子間從容言子楚質)
(於趙者丨丨来往者皆稱譽之)矜賢(史記袁盎傳贊好聲丨丨竟以名敗蘇軾謝惠酒詩景山沈迷阮籍傲畢卓盜竊劉伶顛)
(貪狂嗜怪無足取世俗喜異丨其丨)至賢(史記田儋傳贊田横之高節賓客慕義而從横死豈非丨丨余因而列焉後漢書袁)
(隗妻傳孔子大聖不免武叔之毁子路丨丨猶有伯寮之愬晏子景公謂晏子曰寡人欲朝夕見為夫子築室於閨内可乎晏子對)
(曰臣聞之隠而顯近而結惟丨丨耳如臣者飾其容止以待承令猶恐罪戾今君近之是遠之也請辭說苑至神無不化也丨丨無)
(不移也)似賢(史記陸賈傳尉佗因問陸生曰我孰與蕭何曹參韓信賢陸生曰王丨丨)厲賢(史記自序義足以言廉行)
(足以丨丨任重權不可以非理撓作田叔傳第四十四漢書儒林傳勸學興禮崇化丨丨以風四方太平之原也)忠賢(漢書)
(元帝紀明王在上丨丨布職則羣生和樂方外蒙澤李嶠授張沛司膳少卿制禮義高族丨丨令緒吕温和武中丞秋日臺中詩聖)
(朝思紀律憲府得丨丨)致賢(漢書蕭何傳臣願大王王漢中養其民以丨丨人收用巴蜀還定三秦天下可圖也李尤牀几)
(銘虚左丨丨設坐来賓夏侯湛雀釵賦崇沖讓以丨丨不留志於華好)仁賢(漢書地理志殷道衰箕子去之朝鮮教以禮義)
(是以其民終不相盜無門戶之閉婦人貞信不淫僻飲食以籩豆可貴哉丨丨之化也後漢書魯丕傳既顯巖穴以求丨丨無使幽)
(遠獨有遺失又第五倫傳務進丨丨以任時政不過數人則風俗自化曹植靈芝篇戶有曾閔子比屋皆丨丨李華潤州大德雲禪)
(師碑如来遺教付囑丨丨)顯賢(漢書蒯通傳拾遺舉過丨丨進能十六國春秋前燕錄慕容儁立小學于丨丨里以教冑子)
聘賢(漢書鄒陽傳漢興諸侯王皆自治民丨丨後漢書郎顗傳丨丨選助將以安天下也皇甫謐釋勸朝有丨丨之禮野有遯)
(竄之人)衆賢(漢書東方朔傳獲先人之功寄于丨丨之上又劉向傳丨丨和于朝則萬物和于野石介慶歴聖德頌丨丨之)
(進如茅斯拔惟仲淹弼一䕫一契歐陽原功試院唱和詩進講金華集丨丨禮闈銜命拜君前)妨賢(漢書王尊傳敕掾功曹其)
(不中用趣自退避毋久丨丨)乍賢(漢書王尊傳選賢徵用起家為卿豪猾伏辜即以佞巧廢黜一尊之身三期之間丨丨乍)
(佞豈不甚哉)敬賢(漢書谷永傳丨丨下士樂善不倦後漢書東平王蒼傳蒼歸國驃騎時吏丁牧周栩以蒼丨丨下士不忍)
(去之遂為王家大夫數十年事子及孫又彭城王恭傳丨丨樂施國中愛之)素賢(漢書項羽傳張耳丨丨又從入關立為常)
(山王王趙地)羣賢(漢書五行志堯舜舉丨丨而命之朝遠四佞而放諸野晉書明帝紀詔曰飡直言引亮正想丨丨達吾此)
(懷矣魏武帝報楊阜書君與丨丨共建大功西土之人以為美談王羲之蘭亭序丨丨畢至少長咸集高允徵士頌丨丨遭世顯名)
(百代志竭其忠才盡其槩黃滔壺公山詩嘉名光列土秀氣産丨丨楊載詩衣冠趨近地藻翰集丨丨)真賢(漢書貢禹傳貴)
(孝弟賤賈人進丨丨舉實廉而天下治矣)竢賢(漢書終軍傳設官丨丨縣賞待功亦作俟晉書虞喜傳聖德欽明思恢遐烈旌)
(輿整駕丨丨而動又樂志順天道篇祿報功爵丨丨)頤賢(漢書叙傳既登爵位祿賜丨丨注頤養也)積賢(後漢書李固傳)
(養身者以練神為寳安國者以丨丨為道春秋繁露氣之清者為精人之清者為賢治身者以積精為寳治國者以丨丨為道)簡
賢(後漢書韋彪傳國以丨丨為務賢以孝行為首又王渙傳陳寵入為大司農和帝問曰在郡何以為理寵頓首謝曰臣任功曹)
(王渙以丨丨選能主簿鐔顯拾遺補闕臣奉宣詔書而已晉書劉頌傳為政欲著信著信在丨丨五朝會要崇政殿舊曰丨丨講武)
(興國八年改)時賢(後漢書韋彪傳中常侍曹節欲借寵丨丨以為名晉書袁宏傳宏自吏部郎出為東陽郡祖道于冶亭丨)
(丨皆集又索紞傳游學京師交結丨丨舊唐書李絳傳明皇自天后朝出居藩邸當蒞官守接丨丨於外知人事之艱難蕭綸陶隠)
(居碑朝廷錫問丨丨餞别蕭潁士登臨河城賦文嗣作者價參丨丨李華崔沔集序推舉丨丨得陸尚書景融李揚州瑱宋上黨遥)
(宋兵部鼎等僉為國器)爵賢(後漢書郎顗傳宜開發德號丨丨命士)序賢(後漢書郎顗傳丨丨進士後必有喜隋書)
(李諤傳其有上書獻賦制誄鐫銘皆以褒德丨丨明勲證理苟非懲勸義不徒然文心雕龍七厲丨丨歸以儒道雖文非拔羣而意)
(實卓爾)貞賢(後漢書郎顗傳率土之人豈無丨丨晉書安帝紀運謀機始丨丨協其契高適寄孟五詩平生感千里相望在)
(丨丨)勲賢(後漢書二十八將論授受惟庸丨丨皆序管隰之迭升桓世先趙之同列文朝可謂兼通矣楊嗣復權德輿文集序)
(周流于親愛情理之間磅礴于丨丨久大之業)英賢(後漢書馬援傳兄子嚴能通左氏春秋因覽百家羣言遂交結丨丨京師)
(大人咸器異之南史謝莊傳升歷中陽丨丨起于豐沛受籙白水茂異出于荆宛舊唐書鄭畋傳偏膺顧問首冠丨丨梁武帝書評)
(阮研如貴胄失品次不復排突丨丨江淹雜體詩君王禮丨丨不恡千金璧韋應物酬劉侍郎詩丨丨雖出守本自玉階人)當
賢(後漢書胡廣傳順帝欲立皇后議欲探籌以神定選廣疏諫曰恃神任筮既不必丨丨就值其人猶非德選)旌賢(後漢)
(書胡廣傳德以丨丨爵以建事明試以功典謨所美晉書王濬傳昔漢高定業求樂毅之嗣世祖丨丨建諸葛之胤宋書武帝紀遣)
(大使分行四方丨丨舉善問所疾苦梁武帝徵庾詵庾承先詔明敭振滯為政所先丨丨求士夢佇斯急楊炯百泉令李君碑丨丨)
(赦過惟新之命屢覃念功簡勞惟舊之恩累洽項斯李白墓詩小碣豈丨丨)清賢(後漢書陳蕃傳宜嚴勅三府隠覈牧守令)
(長其有在政失和侵暴百姓者即便舉奏更選丨丨奉公之人能班宣法令情在愛惠者魏志邴原傳大鴻臚鉅鹿張泰河南尹扶)
(風龐迪以丨丨稱)中賢(後漢書荀彧傳論丨丨以下道無求備智算有所研疎原始未必要末斯理之不可全詰者也文心)
(雕龍比堯稱典則位雜丨丨法孔題經則文非元聖)用賢(後漢左雄傳柔遠和邇莫大寧人寧人之務莫重丨丨用賢之道必)
(存考黜)異賢(後漢書孔融傳昔齊置士鄉越有君子軍皆丨丨之意也)登賢(後漢書黃琬傳論急丨丨之舉虛降已之)
(禮南史蔡興宗傳興宗職管九流銓衡所寄每至上朝輙與令錄以下陳欲丨丨進士之意又儒林傳序兩漢丨丨咸資經術鮑照)
(河清頌野旌伏彦朝賞丨丨)擢賢(後漢書黃瓊傳丨丨于衆愚之中畫功于無形之世北史魏宣武帝紀詔曰中正所銓但)
(為門第吏部彜倫仍不才舉八坐可審議往代丨丨之體令必才學並申資望兼致)寬賢(後漢書王允傳内視反聽則忠臣竭)
(誠丨丨矜能則義士厲節)釋賢(後漢書曹節傳州郡牧守承順風旨辟召選舉丨丨取愚)失賢(後漢書謝該傳楚人止孫)
(卿之去國漢朝追匡衡於平原尊儒貴學惜丨丨也)祚賢(後漢書趙壹傳内以書心外用告天天乎丨丨歸賢永年)歸賢
(見上)古賢(後漢書謝夷吾傳方之丨丨實有倫序採之于今超然絶俗南史顧野王傳宣城王為揚州刺史野王及王褒並為)
(賓客野王又善丹青王于東府起齋令野王畫丨丨王褒書贊時稱二絶陸雲贈張仲膺詩丨丨受爵循墻虔恭梁昭明太子謝地)
(圖啓匹之長樂唯畫丨丨儔之未央止圖將帥黃滔賀清源僕射詩虛說丨丨龍虎盛誰攀荆樹上金臺揚載詩丈夫負雄氣動欲)
(追丨丨)寵賢(魏志郭嘉傳注太祖表曰臣聞褒忠丨丨未必當身念功惟績恩隆後嗣)思賢(蜀志諸葛亮傳將軍既帝)
(室之胄信義著于四海總攬英雄丨丨如渴西京雜記漢文帝為太子立丨丨苑以招賓客玉海唐真宗有設官丨丨論曾鞏徐孺)
(子祠堂記晉永安中太守夏侯嵩于碑旁立丨丨亭)容賢(吴志虞翻傳孫權歡宴之末自起行酒翻佯醉不持權大怒手劍欲)
(擊之大司農劉基起抱權諫曰大王以能丨丨故海内望風今一朝棄之可乎翻由是得免任昉王文憲集序望側階而丨丨候景)
(風而式典)借賢(晉書簡文帝紀古人不丨丨于曩代朕所以虛想于今日唐書李絳傳憲宗怪前代任賢以致治今無賢可任)
(何耶絳對曰聖王選當代之人極其才分自可致治豈丨丨異代治今日之人哉)朝賢(晉書王戎傳丨丨嘗上已褉洛或問)
(王濟曰昨游有何言談濟曰張華善說史漢裴頠論前言往行衮衮可聽王戎談子房季札之間超然玄著又庾冰傳經綸時務不)
(舍晝夜賓禮丨丨升擢後進由是朝野注心咸曰賢相又劉曜載記立太學於長樂宫東小學於未央宫西簡百姓年二十五已下)
(十三已上神志可教者千五百人選丨丨宿儒明經篤學以教之北史孝文帝紀愛竒好士情如饑渴待納丨丨随才輕重常寄以)
(布素之意)此賢(晉書賀循傳帝曰丨丨履信思順以讓為高者也魏書封軌傳善自修潔儀容甚偉或曰學士不事修飾丨丨)
(何獨如此軌聞笑曰君子正其衣冠尊其瞻視何必蓬頭垢面然後為賢陶潛貧士詩何以慰吾懷賴古多丨丨蘇軾醉翁操月明)
(風露娟娟人未眠荷蕢過山前曰有心也哉丨丨)待賢(晉書段灼傳留心丨丨遠求異士隋書李德林傳祖孝徵入為侍中)
(趙彦深出為刺史朝士有先為孝徵所待遇者間德林云是彦深黨與不可仍掌機密孝徵曰德林久滯絳衣我常恨彦深丨丨未)
(足内省文鞠方以委之尋當有佳處分不宜妄說尋除中書侍郎修國史王融策秀才文或揚旌求士或設虡丨丨用能敷化一時)
(餘烈千古)俊賢(晉書阮籍傳英豪翹首丨丨抗足杜甫詩黃金臺貯丨丨多錢起送李勸李勉詩美政推兄弟時人數丨丨)
責賢(晉書郤詵傳朝廷不丨丨正路塞矣所謂丨丨使之相舉也)行賢(晉書嵇康傳君子之丨丨也不察于有度而後)
(行也)委賢(晉書褚裒傳政道在於得才宜丨丨任能升敬舊齒齊書崔祖思傳有賢而不知知賢而不用用賢而不委丨丨而)
(不信此四者古今之通患也魏書李冲傳成功立事非丨丨莫可改制規模非任能莫濟)貢賢(晉書紀瞻傳今丨丨之塗已闓)
(而教學之務未廣是以進競之志恒銳而務學之心不修宋書樂志丨丨納計獻璧奉璋忠經報國之道有四一曰丨丨二曰獻猷)
(三曰立功四曰興利)縻賢(晉書紀瞻傳虛停好爵不以丨丨范成大詩攬轡忽思歸無人解丨丨)竊賢(晉書鄭袤傳文)
(帝與袤書曰小兒得厠賢子之流愧有丨丨之累)宗賢(晉書孫惠傳名著天下聲振九域公族歸美萬國丨丨)拔賢
(晉書熊遠傳堯取舜於仄陋舜丨丨於巖穴蔡邕橋公碑其丨丨如泉流討惡如霆擊韓愈元和聖德詩續功臣嗣丨丨任耉)優
賢(晉書殷浩傳前司徒臣謨執義履素年登七十以禮請退雖從軒固辭不順恩旨適足以明遜讓之風弘丨丨之禮又阮籍傳)
(論松蘿低舉用以丨丨巖水澄華兹焉賜隠又杜夷傳魏文侯軾干木之閭齊相曹參尊崇盖公皆所以丨丨表德敦勵末俗魏武)
(帝下田疇讓封令伯成棄國夏后不奪將欲使高讓之士丨丨之主不止于一世也其聽疇所執魏都賦丨丨著于揚歴匪孽形于)
(親戚庾信卭竹杖賦魯分以爵漢錫以年昔尚爾齒今丨我丨梁肅送李補闕歸少室序及其造退朝廷厚丨丨之禮今也于歸君)
(子賦考槃之詩白居易題集賢閣詩欲知丞相丨丨意百步新廊不蹋泥蘇軾湖州謝上表風俗阜安在東南號為無事山水清遠)
(本朝廷所以丨丨)庾賢(晉書庾衮傳携妻子適林慮山事其新鄉如其故鄉言忠信行篤敬比及期年而林慮之人歸之咸)
(曰丨丨)才賢(晉書嵇含傳含性通敏好薦逹丨丨常欲崇趙武之諡加臧文之罪北史齊孝昭帝紀論敦學校之風徵召丨)
(丨文武畢集袁淑白馬篇秦地天下樞八方凑丨丨劉孝綽和昭明太子鍾山解講詩邂逅逄優渥託乘侣丨丨杜甫呈江陵幕府)
(諸公詩王門高德業幕府盛丨丨郭思畫論自古竒迹多是軒冕丨丨巖穴上士高雅之情一寄於畫)須賢(晉書虞喜傳政)
(道丨丨宜納諸廊廟)欽賢(晉書杜夷傳有唐疇咨元凱時登漢武丨丨俊彦響應梁書裴子野傳歴觀古今人君丨丨好善未)
(有聖朝孜孜若是之至也西京雜記平津侯開東閤以招天下之士其一曰丨丨館以待大賢謝靈運挺魏太子詩忝此丨丨性繇)
(来常懷仁駱賓王上兗州崔長史啟龍津共濟競忻登御之車蕪室丨丨必攬澄清之轡)儒賢(晉書索襲傳隂澹欲行鄕射之)
(禮請襲為三老曰先生年耆望重道冠一時養老之義實繫丨丨)戢賢(晉書龔玄之傳二三君子豈其丨丨于懷抱哉思挹)
(雅言虛誠諷議)范賢(晉書李雄載記范長生自山西乘素輿詣成都雄迎之于門執版延坐拜丞相尊曰丨丨)延賢(宋書)
(武帝紀車駕臨丨丨堂聽訟又幸丨丨堂策試諸州郡秀才孝廉梁書到溉傳蔣山有丨丨寺者溉家世創立故生平公俸咸以供)
(焉略無所取魏書崔光傳修德丨丨消灾集慶)收賢(宋書余齊民傳丨丨旌善萬代無殊心至自天古今豈異又赭白馬賦總)
(六服以丨丨掩七戎而得駿注丨丨取賢善之馬也)搜賢(宋書桂陽王休範傳丨丨選能納竒賞異元史葉李傳侍御史程文)
(海奉命丨丨江南世祖諭之曰此行必致葉李来高允徵士頌帝乃旁求丨丨舉逸杜牧詩丨丨與大藩)降賢(宋書周續之傳)
(臧文不知失在丨丨言偃得人功由升士韓伯辨謙論執御執射衆之所賤而君子以自目丨其丨者也)資賢(齊書高帝紀贊)
(寧亂以武黜暴丨丨梁書武帝紀馭物丨丨登庸啟聖韋貫之高崇文碑惟賢希聖惟聖丨丨)審賢(齊書豫章王嶷傳陛下丨)
(丨與善極夀蒼旻)吾賢(齊書虞玩之傳太祖與玩之書曰張華為度支尚書事不徒然今漕蔵有闕丨丨居右丞已覺金粟)
(可積也沈約為梁武帝與謝朏勅吾以菲德屬當期運鑒與丨丨思隆治道杜甫詩近看除刺史還喜得丨丨韓翃詩好是丨丨佳)
(賞地行逢三月會連沙)嗣賢(梁書武帝紀命世興王丨丨傳業權德輿崔倕碑銘世安其神世丨其丨)儀賢(梁書朱异)
(傳异啟于丨丨堂奉述高祖老子義敕許就講朝士及道俗聽者千餘人)往賢(梁書何點傳昔仲虞邁俗受俸漢朝安道勉志)
(不辭晉祿此盖前代盛軌丨丨所同隋書高勱傳夷凶翦暴王者之懋功取亂侮亡丨丨之雅誥許善心神雀頌序微臣慙于丨丨)
(逢時盛乎曩代)遂賢(梁書王僧辯傳贊俊丨丨稱於秦典自上安下聞之漢制)誕賢(陳書高祖紀宗居汝潁世寓東南育)
(聖丨丨之鄉含章挺生之地)雄賢(陳書蔡景歴傳海内丨丨牢籠斯備)二賢(南史王錫傳魏使劉善明来聘敕中書舍)
(人朱异接之使南苑設宴錫與張纘朱异四人而已善明造席遍論經史錫纘随方酬對無所稽疑善明甚相歎挹他日謂异曰一)
(日見丨丨實副所期又羊玄保傳累遷司徒右長史府公王弘甚知重之謂庾登之王淮之曰卿丨丨明美朗詣會悟多通然弘懿)
(之美故當共推羊也唐書郎餘令傳授霍王元軌府參軍事從父知年亦為王友元軌每曰郎家丨丨皆入府不意培塿而松柏為)
(林也庾信隠士詩洛陽徵五隠東都别丨丨按此謂疏廣疏受李白詩何慚宓子賤不減陶淵明吾知千載後却掩丨丨名)四
賢(南史劉湛傳為侍中時王華王曇首殷景仁亦為侍中文帝于合殿與四人宴飲甚悦華等出帝目送良久歎曰此丨丨一時)
(之秀同管喉脣恐後世難繼北史常景傳景淹滯門下積歲不至顯官以蜀司馬相如嚴君平揚子雲等丨丨皆有高才而無貴仕)
(乃託意以讃之宋史蔡襄傳范仲淹以言事去國余靖論救之尹洙請與同貶歐陽修移書責司諫高若訥由是三人者皆坐譴襄)
(作丨丨一不肖詩方輿勝覽安州連舜賓有隠德二子席庠從學於二宋相繼登第與二宋同學於法興寺張文潛為作丨丨堂記)
(小學紺珠熙寧間康節邵先生丨丨吟彦國之言鋪陳晦叔之言簡當君實之言優游伯淳之言條暢又涪州丨丨樓在北巖程正)
(叔黃魯直尹彦明譙天授左思咏史詩丨丨豈不偉遺烈光篇籍元稹四皓廟詩丨丨胡為者千載名氛氲)訪賢(南史梁武)
(帝紀分遣内侍周省四方觀政聽謠丨丨舉滯謝靈運撰征賦襃漢藩之治民並丨丨以招明)昔賢(南史庾肩吾傳簡文與湘)
(東王書曰吾以當世之作歴萬古之才人其遣辭用心了不相似若以今文為是則丨丨為非若以丨丨可稱則今體宜棄後周書)
(李延孫傳論灌瓜贈藥雖有愧于丨丨禦侮折衝足方駕于前烈丁鶴年述懷詩高蹈慚真隠狂歌愧丨丨)趨賢(南史梁南)
(平王偉傳偉少好學篤誠通恕丨丨重士常如不及四方知名者莫不畢至)功賢(魏書官氏志代人諸冑先無姓族丨丨之)
(胤混然未分)彼賢(北齊書杜弼傳既啟專家之學且暢釋老之言戶列門張途通徑逹理事兼申能用俱表丨丨所未悟遺)
(老所未聞旨極精微言窮深妙)誠賢(隋書王孝籍傳不世出者聖明之君也不萬一者丨丨之臣也)望賢(舊唐書肅宗紀)
(丙寅至丨丨宫得東京捷書至上大喜王漢金城山記由鳳寧西廣一百步地如堂南有石子如望名之曰丨丨)人賢(舊唐)
(書袁朗傳朗孫誼又虞世南外孫為蘇州刺史司馬張沛曰此州得一長史是隴西李亶天下甲門誼曰司馬何言之失門戶須歴)
(代丨丨名節風教為衣冠顧矚始可稱舉老夫是也論衡諸子之文筆墨之疏丨丨所著妙思所集宜如其實猶或增之)主賢
(舊唐書長孫無忌傳太宗嘗謂無忌等曰朕聞丨丨則臣直人苦不自知公宜面論攻朕得失又宋史外戚傳錢忱父景臻尚仁宗)
(第十女秦魯國大長公主生忱帝常諭景臻曰丨丨宜有子為擇嘉配娶唐介孫女)集賢(舊唐書裴度傳度以年及懸輿不復)
(以出處為意東都立第于丨丨里築山穿池竹木叢萃有風亭水榭梯架橋閣島嶼廻環極都城之勝概又陽城傳城家貧不能得)
(書乃求為丨丨寫書吏竊官書讀之晝夜不出房經六年乃無所不通唐書百官志明皇常選耆儒日一人侍讀以質史籍疑義置)
(丨丨殿侍講學士侍讀直學士又張說傳說倡封禪議帝召說與禮官學士置酒集仙殿曰朕今與賢者樂于此當遂為丨丨殿乃)
(下制改麗正書院為丨丨殿書院而說知院事又蔣乂傳轉司勲員外會詔問神策軍建置本末中書討求不獲時丨丨學士甚衆)
(悉無以對乃訪問乂乂條據甚詳宰相高郢鄭珣瑜歎曰丨丨有人哉明日詔兼判丨丨院事杜甫進封西嶽賦表頃歲國家有事)
(于郊廟幸得奏賦待制于丨丨又詩丨丨學士如堵墻觀我落筆中書堂白居易詩昔作少學士圖形入丨丨)三賢(唐書元德)
(秀傳李華兄事德秀而友蕭穎士劉迅及卒華謚曰文行先生天下高其行不名謂之元魯山華於是作丨丨論宋史蕭振傳未冠)
(游郡庠既冠升太學時有號丨丨者推振為首小學紺珠韓文公作後漢丨丨贊王充仲任王符節信仲長統公理又謝絳希深范)
(仲淹希文孫甫之翰守鄧州皆號循吏翰林學士賈黯鄧人也創丨丨堂于百花洲又曾肇子開劉攽貢父孔文仲經父東坡和三)
(舍人詩丨丨起江右又丨丨五代桑維翰李濤王朴王元之懷賢詩三國名臣序贊丨丨進而小白興五臣顯而重耳霸韓愈赴江)
(陵途中詩丨丨推侍從卓犖傾枚鄒按丨丨王涯李建李程也司空圖房李魏丨丨贊丨丨志同夙尚儒風以植公忠出遇太宗)
子賢(宋史上皇太后册寶樂章子稱母夀母謂丨丨)將賢(宋史何承矩傳兵精丨丨則四境可以高枕而無憂商子其政)
(出廟算者丨丨亦勝將不如亦勝蘇轍人日獵城西詩丨丨士氣振令肅軍聲悄)多賢(宋史孫覺傳論李周之耿介顧臨之)
(用兵李之純王覿再黜而不改其正亦足以見一時之丨丨焉列子鄭之圃澤丨丨東里多才中說凌敬曰樂達善人子曰丨丨不)
(亦樂乎魏文帝詔昔軒轅建四面之號周武稱予有亂臣十人斯盖先聖所以體國君民亮成天工丨丨為貴也杜甫詩逍遥公後)
(世丨丨柳宗元平淮夷雅孰圖厥猶其佐丨丨蘇軾送范中濟詩廟堂選名將范氏真丨丨蘇轍贈杭僧道潛詩歸去勿復言山林)
(信丨丨)生賢(元史巴延呼圖克皇后傳嵩高丨丨予篤懷于良佐關雎正始爾勉嗣于徽音潛夫論俗人之相與也有利生親)
(積親生愛積愛生是積是丨丨情苟賢之則不自覺心之親之口之譽之也王安石賀生皇子表燕禖饗德方儲錫羨之祥羆夢丨)
(丨克協會昌之運)謹賢(管子丨丨脩伍則衆爵材錄能則強)事賢(管子賤固事貴不肖固丨丨貴之所以能成其貴者)
(以其貴而事賤也賢之所以能成其賢者以其賢而事不肖也韓愈酬裴功曹見寄詩我来亦已幸丨丨友其仁)觀賢(管子)
(黃帝立明臺之議者上丨於丨也堯有衢室之問者下觀於人也庾信馬射賦既丨丨於大射乃頒政于司弓)睹賢(晏子景公)
(問晏子曰忠臣之行何如對曰選賢進能不私乎内丨丨不居其上受祿不過其量)貴賢(荀子丨丨者霸敬賢者存東京賦翡)
(翠不裂玳瑁不簇所丨惟丨所寶惟穀)託賢(吕氏春秋王者丨于丨)信賢(吕氏春秋丨丨而任之君之明也議賢而)
(下之臣之忠也)九賢(淮南子堯眉八彩舜二瞳子禹耳三漏文王四乳臯陶馬喙啟生于石契生于卵史皇産而能書羿左臂)
(修而善射若此丨丨者千歲而一出新序昔者唐虞崇舉丨丨布之于位而海内大康要荒来服麟鳳在郊陸雲嘲褚常侍文丨丨)
(翼世而有命既集五子佐時匡霸以濟)六賢(淮南子昔者倉頡作書容成造歴胡曹為衣后稷耕稼儀狄作酒奚仲為車此)
(六人者皆有神明之道聖智之迹當世之人無一人之才而知丨丨之道由此觀之學不可已明矣汝南先賢傳許劭發明樊子昭)
(於鬻幘之肆出虞永賢於牧豎召李叔才鄉閭之間擢郭子瑜鞍馬之吏援楊孝祖舉和陽士兹丨丨者皆當世之令懿也小學紺)
(珠唐李渤摭古夫婦聯德高蹈者六人楚接輿老莱子黔婁先生於陵子王仲孺梁鴻圖丨丨像讃其行應璩薦和模牋八元進則)
(太平之化成丨丨用則九合之功立)升賢(韓詩外傳丨丨賞功以勸善懲奸絀失以醜惡)後賢(越絶書賜見春秋改文尚)
(質譏二名興素王亦發憤記吴越章句其篇以喻丨丨杜預春秋左氏傳序其有疑錯則備論而闕之以俟丨丨又陸龜蒙追和清)
(遠道士詩一代先丨丨聲容劇河漢)封賢(鹽鐵論古者丨丨錄能不過百里百里之中而為都疆垂不過五十)廣賢(鹽鐵)
(論招舉賢良文學之士超遷官爵非特燕昭之薦士文王之丨丨也)需賢(新論國之丨丨譬車之恃輪舟之倚檝也)獻賢
(新論為國入寳不如能丨丨)常賢(論衡操行有丨丨仕宦無常遇)純賢(論衡夫不肖者皆懷五常才劣不逮不成丨丨)
近賢(諸葛亮心書丨丨進能日慎一日誠信寬大閑於理亂此十萬人之將蕭子良淨住子前佛後佛来聖丨丨)希賢
(通書士丨丨賢希聖聖希天)愧賢(和包漢趙記劉聰幸逍遥園李中堂廷尉陳元逹以事極諫將斬之元逹抱堂下樹呌曰)
(臣所言社稷之計聰勉聽之於是易李中堂為丨丨堂)崇賢(晉東宫故事皇太子詣丨丨門迎師傅唐會要唐貞觀九年魏)
(玄同上疏言選舉曰弘文丨丨之生課試既淺藝能亦薄東京賦昭仁惠于丨丨抗義聲於金商注丨丨東門名崔駰慰志臨雍泮)
(以恢儒疏軒冕以丨丨庾信賦始含香於建禮仍矯翼於丨丨)八賢(世說謝萬作丨丨論與孫興公往反小有利鈍劉峻注萬)
(集載其敘四隠四顯為丨丨謂漁父屈原季主賈誼楚老龔勝孫登嵇康也其旨以處者為優出者為劣孫綽難之以為體玄識逹)
(者出處同歸)薦賢(十六國春秋前燕錄慕容恪曰臣聞報恩莫大於丨丨賢者雖在版築猶可為相而况國之懿藩劉長卿)
(詩頌德有輿人丨丨逢八使)晉賢(集古錄右丨丨法帖太宗皇帝萬幾之餘留情翰墨嘗詔天下購募鍾王真蹟集為法帖)
(十卷模刻以賜羣臣袁桷詩短髮藤冠似丨丨瀛洲獨坐思如泉)處賢(路史炎帝紀經土分域丨丨以便勢)五賢(小學)
(紺珠孔道輔繪孟軻荀卿揚雄王通韓愈丨丨於兖州夫子廟又朱文公守南康祠丨丨陶潛淵明劉渙凝之李常公擇劉恕道原)
(陳瓘瑩中又紹興中太學為丨丨詩王十朋龜齡馮方圓仲胡憲原仲查籥元章李浩德遠)十賢(小學紺珠廣州丨丨吴隠)
(之宋璟李尚隠盧奐李勉孔戣盧鈞蕭倣八人增滕脩王綝二人蔣之竒為贊)唐賢(滄浪詩話韓退之琴操極高古正是本色)
(非丨丨所及王禹偁庶子泉詩丨丨大歷後峭壁刻姓名)附賢(聖主得賢臣頌竭知丨丨者必建仁策索人求士者必樹伯迹)
亮賢(劉向九歎昔皇考之嘉志兮喜登能而丨丨)厚賢(劉向上晏子序内能親親外能丨丨李喬年不受征判王者之)
(制加田無征盖欲崇德丨丨安人薄賦)淑賢(劇秦美新正嫁娶送終以尊之親九族丨丨以穆之)貧賢(朱穆崇厚論夫)
(以韓翟之操為漢之名宰然猶不能振一丨丨薦一孤士)利賢(魏武帝以邴原為五官長史令子弱不才懼其難正貪欲相屈)
(以匡勵之雖云丨丨能不恧恧)授賢(曹植文乾迴歷數簡聖丨丨)納賢(景福殿賦丨丨用能詢道求中鮑照蜀四賢詠)
(如令聖丨丨金璫易羈絡)忘賢(嵇康君子無私論傲然丨丨而賢與度會忽然任心而心與善遇)顧賢(嵇康釋私論伊)
(尹不借賢於殷故世濟而名顯周旦不丨丨而隠行故假攝而化隆)塞賢(阮籍辭蔣太尉辟命奏紀貪榮丨丨昧進負譏憂望)
(交集五情相媿)聞賢(傅休奕贈扶風馬鈞序用人不當其才丨丨不試以事良可恨也)並賢(五等諸侯論使其丨丨俱)
(治則功有厚薄兩愚處亂則過有深淺)庸賢(傅亮封諸皇弟皇子奏地均魯衛德兼丨丨)懷賢(謝莊封皇子郡王奏)
(桐圭睦親書河汾之策賜帶丨丨敬東平之祚唐太宗鳳賦是以徘徊感德顧慕丨丨林逋詩自愛蘇門嘯丨丨事不羣)豐賢
(崔鴻文時收多士之稱國號丨丨之美)諮賢(高允鹿苑賦尚丨丨以問道詢芻蕘以補闕)策賢(梁簡文帝法寳聯璧)
(序履道為輿丨丨成駟)急賢(任昉求薦士詔庶同則哲之明稱朕丨丨之旨蘇軾送錢藻詩吾君方丨丨日旰坐邇英)僚
賢(江淹讓開府辟召表近被詔旨賜令臣府自辟丨丨又詩况有同丨丨相期在詩書)台賢(江淹為蕭太傅讓羽葆鼔吹表)
(爰及丨丨位高藩戚名㳂恩炤寵垂私賞)昭賢(江淹為蕭太傅讓劍履殊禮表寵以丨丨不濫才外之華榮以麗身豈謀分表)
(之渥)參賢(沈約郊居賦謬丨丨于昔代亟徒游于兹所)紆賢(沈約為梁武帝與謝朏勅引領雲臺虛已宣室丨丨之愧)
(載結寢興)書賢(庾肩吾書品序記善則惡自削丨丨則過必改)要賢(柳莊詩丨丨驛已置留賓轄且投)徵賢(王勃)
(上絳州上官司馬書鸞扄佇逸頻虛不次之階鶴板丨丨累發非常之詔柳宗元陪崔使君遊讌南池序于暮之春丨丨合姻登舟)
(于兹水之津)分賢(王勃乾元殿頌序彤幃獨選熊轓下蘆鴈之祥墨綬丨丨犀撿降槐鸞之祉)陪賢(王灣麗正殿賜)
(宴詩金殿忝丨丨瓊羞忽降天)愛賢(宋之問詩丨丨唯報國)曩賢(高適贈王七十管記詩晚節蹤丨丨雄詞冠當世)
憶賢(高適酬秘書弟兼寄幕下諸公詩酬贈欣元弟丨丨瞻數公)瞻賢(李華元魯山墓銘仰德如在丨丨靡因)寄
賢(常衮授崔圓左僕射制寵章所以褒善大任所以丨丨)問賢(錢起崔明府拜補闕詩儒者久營道詔書方丨丨)達
賢(權德輿暮春遊清風亭詩序暮春三月時物具舉先師丨丨或風于舞雩或詠于蘭亭又蘇軾晁君成詩序丨丨者有後張湯)
(是也張湯宜無後者也)萃賢(鄭餘慶賈躭碑車騎開府司空晉陽丨丨揚幕優游抑揚)貪賢(韓愈論孔戣致仕表優以)
(祿秩不聽其去以明人君丨丨敬老之道也朱松賀謝參政除萬夀侍讀啟西學丨丨方渴謀猷之告殊庭庀職聿彰體貌之隆)
娠賢(韓愈沂國公先廟碑銘帝曰俞哉惟汝忠孝予思乃父追秩夏卿嫓德丨丨梁國是榮姚燧追封安平公主高麗王妃制)
(善于嫓德車服不矜其夫家樂有丨丨茅士已纉其父服)膺賢(柳宗元為崔中丞乞朝覲狀相公丨丨輔聖大叙&KR0595;倫)倨
賢(韓液公孫弘開東閤賦爰符禮以為食不丨丨而恃勢)屈賢(于邵送藺舍人兼武州長史序得於治理失於丨丨)成
賢(劉禹錫詩丨丨必念舊貴保在安貧)獵賢(林琨駕幸温泉宫賦出豫滌思觀風丨丨陸龜蒙詩鄴下曹父子丨丨甚熊羆)
(馬戴較獵曲當時能丨丨保國兼保家)豪賢(楊䕫原晉說黜屏浮偽登進丨丨左右大法維持紀綱則晉未可量)同賢
(姚合望江峯詩舉世未能知愚亦望丨丨)碩賢(陳黯華心文梁大都也帥丨丨也)國賢(盧藻公廨供給判對乃謂丨丨)
(豈惟家食以之恤乏何必正名)来賢(柳開丨丨亭記乃作此亭在東郊厥有意乎命曰丨丨也吾欲舉天下之人與吾同道者)
(悉相識而相知也)錫賢(楊侃皇畿賦始丨丨於上天終受封於兹地)蜀賢(宋祁文翁祠堂碑銘公教在人兮無有頗)
(丨丨不乏兮才日多)斂賢(王安石首善自京師賦本仁祖義取材丨丨講制量於中土鬯聲明於普天)巨賢(蔡襄羣玉)
(殿賜宴詩文物歸元首臣隣悉丨丨)聽賢(曾鞏上歐陽舍人書當世之急有三一曰急丨丨之為事二曰急裕民之為事三曰)
(急力行之為事)棲賢(蘇轍廬山丨丨寺僧堂記元豐三年余過廬山入丨丨谷谷中多大石岌嶪相倚水行石間其聲如雷霆)
(又如千乘車問之習廬山者雖兹山之勝丨丨盖以一二數矣)喜賢(鄭侠賦公悦席上事詩武陽太守山簡徒丨丨樂事天下)
(無)惜賢(鄧忠臣范忠宣公諡議徇公忘己為國丨丨)賴賢(王惲送李郎中北還詩行止雖存數周旋正丨丨)盛
賢(姚燧河南道勸農副使白公墓銘士不盛位而丨吾丨盛位者衰丨丨日延)企賢(劉基送吴浩之饒州任詩丨丨則善)
(企聖斯賢)潁賢(宋濓儒學提舉楊君碑辭葩翹丨丨媚韶榮些)巫賢(書在祖乙時則有若丨丨孔傳賢咸子巫氏)馬
賢(東觀漢紀順帝詔故將軍丨丨前伐西夷父子同命其封賢孫承先為武陽亭侯)
仁佐賢(榖梁傳古者君之使臣也使丨者丨丨者不使賢者佐仁者)兩人賢(史記信陵君傳趙有處士毛公蔵于)
(博徒薛公蔵于賣漿家公子間步往從此兩人遊甚懽平原君謂其夫人曰公子妄人耳夫人以告公子乃謝夫人去曰無忌在大)
(梁時常聞此丨丨丨至趙恐不得見今平原君乃以為羞其不足從游又季布傳季布母弟丁公為楚將窘逐高祖彭城西短兵接)
(高祖急顧丁公曰兩賢豈相厄哉丁公引兵而還)公子賢(史記信陵君傳高祖少時數聞丨丨丨及即天子位每過大梁)
(常祠公子蘇軾欲以雙石易晉卿二馬畫詩久知丨丨丨出語耆年伏)誰最賢(史記滑稽傳禇先生曰子産浩鄭民不能)
(欺子賤治單父民不忍欺西門豹治鄴民不敢欺三子之才能丨丨丨哉辨治者當能别之又莊子惠施之口談自以為最賢)後
世賢(漢書蕭何傳何買田宅必居窮辟處為家不治垣屋曰令丨丨丨師吾儉不賢毋為勢家所奪)耳餘賢(漢書張耳)
(傳涉及左右生平數聞丨丨丨見大喜)明其賢(後漢書馮衍傳晉文出奔而子犯宣其忠趙武逢難而程嬰丨丨丨)不
乏賢(蜀志馬忠傳先主見忠與語謂尚書令劉巴曰雖亡黃權復得狐篤此為世丨丨丨也按忠少養外家姓狐名篤後乃復)
(姓改名忠晉書鄭袤傳廣平太守缺宣帝謂袤曰盧子家王子雍繼踵此郡使世丨丨丨故復相屈南史袁粲傳粲幼孤祖哀之名)
(之曰愍孫叔父淑雅重之語子弟曰我門丨丨丨愍孫必當復三公杜甫贈韋七贊善詩鄉里衣冠丨丨丨杜陵韋曲未央前)挺
伊賢(南史明山賓傳昭明太子聞築室不就令送薄助并詒詩曰平仲古稱竒夷齊昔擅美令則丨丨丨東秦固多士)希
世賢(北史尉元傳天安十年詔曰前司徒山陽郡公尉元前鴻臚卿新泰伯游明根並元亨利貞明允誠素位顯台宿歸老私)
(第可謂知始知卒丨丨之丨也又杜甫詩側聽中興主長吟不世賢)侍臣賢(宋史趙抃傳歐陽修賈黯復求郡抃言丨丨之)
(丨如修輩無幾今皆欲去以正色立朝傷之者衆耳修黯由是得留)宰相賢(宋史鮮于侁傳有欲用王安石吴充者侁曰丨)
(丨之丨誰出富弼右乃用弼)北方賢(莊子孔子見老聃老聃曰子来乎吾聞子丨丨之丨者也子亦得道乎)十八
賢(槁簡贅筆遠法師白蓮社世傳丨丨丨乃劉遺民雷次宗周續之宗炳張野張銓暨西林覺寂東林普濟惠持等李伯時畫蓮)
(社圖淵明乘籃輿謝康樂乘馬張曲笠二公雖不入淨社常往来山中萬衣宿東林寺懷徹上人詩祇林風雨隔人天寂寞空堂丨)
(丨丨)無愚賢(李尤席銘施席接賓士丨丨丨陸機詩發軫有夙晏息駕丨丨丨)經實賢(裴頠崇有論遂薄綜世之)
(務賤功利之用高浮游之業卑丨丨之丨)顯而賢(夏侯湛昆弟誥明而昧崇而卑沖而桓丨丨丨同而疑厲而柔和而矜)
信陵賢(謝靈運謝封康樂侯表丨丨之丨簡在高祖之心望諸之道復獲隆漢之封)肥遁賢(謝靈運入華子岡詩)
(既枉隠淪客亦棲丨丨丨)擅楚賢(吴均碎珠賦標魏之美丨丨之丨)白駒賢(李嶠為定王讓官封表陛下懸旌訪)
(逸刻象求才朝有丨丨之丨野無黃犢之彦)石渠賢(趙冬曦送張說上集賢學士詩學開丹殿籍名與丨丨丨)沮溺
賢(王維詩借問問津者寧知丨丨丨耿湋詩思齊丨丨丨)鄭卿賢(儲光羲滎陽馬氏二子詩暝過滎水上聞說丨丨丨)
海内賢(高適詩豁達常推丨丨丨)兄弟賢(高適送韓九詩常與天下士許君丨丨丨)司馬賢(岑參詩不倚將)
(軍勢皆稱丨丨丨)萬古賢(李白詩慢世薄功業非無胷中畫謔浪丨丨丨以為兒童劇)太守賢(李白詩霜眉邑)
(中叟皆美丨丨丨白居易詩海内姑蘇丨丨丨張蠙詩漁父来誇丨丨丨)子房賢(李白詩愧此黃石老安識丨丨丨)用
舍賢(杜甫詩功成失所往丨丨何其丨)從事賢(杜甫送樊侍御赴漢中判官詩南伯丨丨丨君行立談際韓愈贈别)
(元協律詩英英桂林伯實惟文武特遠勞丨丨丨来弔逐臣色)宅相賢(杜甫送宇文石首聯句愛客尚書重之官丨丨丨)
漁父賢(陶翰詩乃悟范生智足明丨丨丨)入幕賢(陶翰送封判官序雖出車之任事屬于才能而丨丨之丨功歸)
(于帷幄又孟浩然詩世祿金張貴官曹幕府賢)巢父賢(薛據詩尚想文王化猶思丨丨丨)間氣賢(苑咸酬王維詩)
(為文已變當時體入用還推丨丨丨)樽酒賢(獨孤及詩離憂未易銷莫道丨丨丨)官吏賢(盧綸貽鄭倉曹詩日愛閭)
(巷静每聞丨丨丨)女士賢(權德輿和楊氏姊詩易象家人吉閨門丨丨丨)杜尹賢(權德輿送杜尹詩朝選吴公守)
(時推丨丨丨)舅甥賢(武元衡送李秀才詩東武楊公姻婭重西州謝傅丨丨丨)負鼎賢(陸羽聯句慙非丨丨丨)
内史賢(羊士諤寄李少尹孟員外詩會是風流賞惟君丨丨丨)絶學賢(韓愈贈别元十八詩或師丨丨丨不以藝)
(自輓)藝且賢(韓愈詩吾友柳子厚其人丨丨丨)省閤賢(張籍贈殷山人詩昔日交遊盛當時丨丨丨)同時
賢(鮑溶古意詩恭承采蘩祀敢效丨丨丨)天下賢(姚合送殷侍御詩從事關中貴主人丨丨丨)虙子賢(温庭)
(筠送孫令之官詩故老青葭岸先知丨丨丨)岳降賢(韓偓感事詩雖遇河清聖慙非丨丨丨)經綸賢(皮日休白)
(太傅詩誰謂辭翰器乃是丨丨丨)章甫賢(徐寅公子行金多倍著牡丹價髮白未知丨丨丨)鞚鯉賢(夏侯嘉正)
(洞庭賦彼丨丨之丨轡龍之仙乃吾之肩也)濁世賢(梅堯臣和丁元珍詩在昔丨丨丨徒知清酒聖)二相賢(馮行)
(己耆英會詩推老名陪丨丨丨按二相謂富弼文彦博)管樂賢(曾鞏隆中詩平生許與際獨比丨丨丨)顔子賢
(文同西岡僦居詩小廬焦生高陋巷丨丨丨)陸子賢(蘇軾杜沂以菩薩泉見餉詩不愧惠山味但無丨丨丨)孟光
賢(蘇軾荅李公擇詩仄聞丨丨丨未學處仲忍)山東賢(蘇軾次伯固游蜀岡送李孝博詩觀風嶠南使出相丨丨丨)
兩疏賢(蘇軾送翟安常兼寄子由詩白髮歸心憑說與古来誰似丨丨丨)難為賢(蘇軾送曾子固詩醉翁門下士)
(雜遝丨丨丨)翁子賢(蘇軾錦溪詩越俗誰誇丨丨丨)六一賢(蘇軾寄黎眉州詩治經方笑春秋學好士今無丨丨)
(丨)圓澤賢(蘇軾和聰上人詩一悟鏡空老始知丨丨丨)洛中賢(蘇轍過廣愛寺詩坐聽談舊事遍識丨丨丨)
鄉里賢(黃庭堅次韻胡彦明詩丁未同升丨丨丨别離寒暑未推遷)似翁賢(黃庭堅過劉公隠廬詩百楹書萬卷)
(少子丨丨丨)中饋賢(劉子翬宿王勉仲家酒行作歌夫君不有丨丨丨咄咄辦此何神速)疎而賢(錢公輔義田記)
(范文正公蘇人也平生好施與擇其親而貧丨丨丨者咸施之)刺史賢(韓駒送子文待制詩聞君細說開州好勸我来依丨)
(丨丨)主簿賢(周必大送陸務觀詩鸞棲枳棘已多年父老猶傳丨丨丨)别乘賢(范成大詩太守文章丨丨丨平生付)
(與金杯滑)醉差賢(陸游詩古来惟有丨丨丨)賓從賢(朱子歸宗寺詩不辭原隰勞樂此丨丨丨)淵明賢(朱子)
(陶公醉石歸去来館詩每尋高士傳獨歎丨丨丨)睢陽賢(劉因翟節婦詩誰辦節孝翁重賦丨丨丨)辟世賢(趙孟)
(頫逸民詩鹿門何亭亭下有丨丨丨)郭隗賢(揭傒斯送涂雲章詩黃金築高臺更覺丨丨丨)長官賢(貢師泰送葉縣)
(尹詩應是繡衣行部處攔街齊頌丨丨丨)玉牒賢(楊維楨謝同年智同知詩膠州判官丨丨丨憶昔同醉瓊林筵)辛武
賢(漢書丨慶忌傳父破羌將軍丨丨顯名前世有威西夷)
斗南一賢(唐書狄仁傑傳同府將軍鄭崇質母老當使絶域仁傑詣長史藺仁基請代其行仁基歎美其誼常曰狄公之)
(賢北斗以南一人而已矣)無示以賢(文子問政老子曰御之以道養之以德丨丨丨丨無加以力)二十四賢
(小學紺珠魏文帝旌表丨丨丨丨杜喬叔榮張奐然明向詡甫興陳蕃仲舉施延君子李膺元禮朱㝢季陵杜密周甫韓融元長荀)
(爽慈明房植伯武姜肱伯淮陳球伯真王暢叔茂申屠蟠子龍張儉元節鄭康成冉璆孟玉李固子堅郭泰林宗朱穆公叔魏朗少)
(英徐孺穉子皇甫規威明)
對語(偶聖依賢)(八俊七賢)(逸老頤賢)(酒聖草賢)(投竿佐負鼎賢)(臺貯俊閤招賢)(蓮社逸竹林賢)
摘句(霖雨每思賢修門得俊賢)(旌節近推賢衣裝類古賢)(磊落映時賢巖穴起遺賢)
(策名飛步冠羣賢留連花月晉名賢)(卷中文字掩前賢直為鱸魚也自賢)
弦(胡田切弓丨又姓)
韻藻上弦(詩如月之恒箋月丨丨而就盈疏月體正半昏而中似弓之張而弦直謂丨丨也參同契丨丨兑數八下弦艮)
(亦八兩弦合其精乾坤體乃成物理論丨丨月從下侵西溪叢語月盈于朔望消于朏魄虛于丨下丨息于輝朒崔顥詩插羽兩相)
(顧鳴弓新丨丨杜甫詩萬里瞿塘月春来六丨丨元稹玉泉道中詩微露丨丨月暗焚初夜香蘇軾詩歎息夜未央屋角月丨丨)
下弦(見上王阮詩昔出正初吉今經六丨丨)鉤弦(儀禮大射右巨指丨丨)控弦(漢書婁敬傳是時冒頓單于兵)
(彊丨丨四十萬騎又嚴安傳鍛甲摩劍矯箭丨丨後漢書寇恂傳上谷完實丨丨萬騎舉大郡之資可以詳擇去就金史宗雄傳嘗)
(走馬射□彎弓馬蹶躍而下丨丨如故步射獲之羽獵賦逄蒙列眥羿氏丨丨魏都賦丨丨簡發妙擬更嬴郭璞贊羿乃丨丨仰落)
(陽烏顔延之詩横海咸飛驪絶漠皆丨丨杜甫詩隴外翻投迹漁陽復丨丨李商隠詩丨丨二十萬長臂皆如猿)應弦(漢書)
(李廣傳廣射見敵度不中不發發即丨丨而倒舊唐書来瑱傳瑱守潁川賊攻之瑱親射之無不丨丨而斃杜甫詩異獸如飛星宿)
(落丨丨不礙蒼山高)撫弦(宋書樂志魏氏發機養由丨丨梁書康絢傳高祖幸德陽殿戲馬勅絢馬射丨丨貫的觀者悦之)
拓弦(南史曹景宗傳景宗曰我昔在鄉里騎快馬如龍丨弓丨作霹靂聲箭如餓鴟呌)韋弦(舊唐書李德裕傳德裕獻)
(丹扆箴六首帝手答曰置之坐隅用比丨丨之益銘諸心腑何啻藥石之功任昉王文憲集序夷雅之體無待丨丨李商隠為滎陽)
(公謝上表網疎則魚漏繩急則麏驚欲經緯以合宜顧丨丨而匪易劉子翬詩鼎鬴或存戒丨丨亦規失)月弦(唐書藝文志乾)
(坤之用四十九象為丨丨之檢參伍相周究于六十聖人以此見天地之心也阮籍論丨丨則滿日朝則夕謝靈運七夕詩丨丨光)
(照戶秋首風入隙鮑照詩客行鉤始懸此夜丨將丨劉孝先詩夜樓明丨丨露下百花鮮吴均詩别離未幾日高丨三成丨李白詩)
(荆門一為客巴丨三成丨)弓弦(元史世祖金后傳后率宫人親執女工拘諸舊丨丨練之緝為紬以為衣越絶書勾踐欲伐吴)
(種麻以為丨丨岑參詩安西美少年脱劍卸丨丨)佩弦(韓非子西門豹性急故佩韋以自緩董安于心緩故丨丨以自急姚)
(元崇持衡誡庶以觀則同夫丨丨白居易何士又縣令制丨丨以自導帶星以自勤錢珝表雖臨事秉心如秤敢期于輕重而自天)
(率性丨丨亦戒于因循)無弦(淮南子烏號之弓谿子之弩不能丨丨而射)離弦(新論懸機未發則猶可止矣一丨丨)
(雖欲返之弗可得也)虚弦(梁武帝連珠微煦積而山飄丨丨動而隼落蘇軾詩先聲落丨丨朱松圍碁詩危思寄方罫積威下)
(丨丨)初弦(庾肩吾七夕詩九江逢七夕丨丨值早秋杜甫詩雲掩丨丨月香傳小樹花)綠弦(岑參詩白羽丨弓丨年年)
(只在邊李白詩彎弓開丨丨滿月不憚堅戎昱觀射詩腕回金鏃滿的破丨丨低)
直如弦(後漢書五行志京都童謠云丨丨丨死道邊曲如鉤反封侯吴均從軍行微誠君不愛終自丨丨丨岑參詩儒生丨)
(丨丨權貴不須干黃庭堅詩論事丨丨丨觀書曲肱卧又畫梅譜枯如丁折條知直弦嫩梢忌柳舊梢若鞭)
增被弦(周禮冬官弓人春丨丨則一年之事注丨丨于春候一期而後用)負弦(周禮冬官弓人維角䟫之欲宛而無)
(丨丨注丨丨辟戾也丨丨則不如環䟫讀如牚距之牚)執弦(儀禮鄕射禮三耦皆袒决遂有司左執弣右丨丨而授弓)放
弦(儀禮大射禮朱極三注極猶放也所以韜指利丨丨也以朱韋為之)圍弦(左傳吴師丨丨左司馬戌右司馬稽帥師救弦)
(及豫章吴師還)救弦(見上)驚弦(榖梁傳戰于鞌疏敗軍之將不可以語勇丨丨之鳥不可以應弓庾信詩麋興麗前雁落)
(丨丨陳子昂詩轉蓬方不定落羽自丨丨白居易詩客似丨丨雁舟如委浪萍蘇軾詩萬騎如風不能及雁飛兔走丨丨開雲笈七)
(籖年若丨丨發時猶輕矢逝)釋弦(爾雅疏以弓丨丨曰弛)一弦(戰國策未絶丨丨未折一矢諸侯相親賢于兄弟)
聞弦(戰國策雁從東方来更嬴以虛發下之魏王曰射可至此乎更嬴曰此孽也故創未息而驚心未去丨丨者音烈而高飛)
(故創隕也何遜七召雁丨丨而跕墮猿抱木而啾啁朱超城烏詩近日毛雖暖丨丨心尚驚庾信遊獵詩丨丨鳥自落望火獸空驚)
(李白詩折翮飜飛随轉蓬丨丨虛墜下霜空)魏弦(戰國策衛非強于趙也譬之衛矢而丨丨機也藉力魏而有河東之地)
累弦(史記主父偃傳今天下鍛甲砥劍撟箭丨丨)施弦(後漢書律歴志丨丨候部莫知復見)求弦(晉書天文志以)
(句股丨丨法入之管子大秋甲兵求繕弓弩丨丨)持弦(宋書樂志角弓丨丨急鳩鳥化為鷹)搦弦(宋書宣簡王宏傳丨)
(丨為鉤張一作百)聲弦(魏書李崇傳鳴柝丨丨弗離旬朔)随弦(隋書夕月歌辭歷草丨丨長珠胎逐望虧射經世人)
(皆以其指齪弦則致箭曲又傷羽但令指面丨丨直䜿即脆而易中)齪弦(見上)竹弦(隋書附國傳弓長六尺以丨為丨)
皮弦(宋史夏國傳弓丨丨矢沙柳)擊弦(宋史夏國傳以矢丨弓丨審其聲知敵至之期與兵交之勝負)銜弦(列子)
(善射者能令後鏃中前括發發相及矢矢相屬前矢造凖而後絶落後矢之括猶丨丨視之若一焉)蹈弦(韓非子夫工人張弓)
(也伏檠三旬而丨丨一日犯機是節之其始而暴之其盡也焉得無折)引弦(淮南子丁壯者丨丨而戰)折弦(易林弓矢)
(俱張把彈丨丨)用弦(易林瞻白丨丨駑孱恐怯任力随身如蝟見鵲)弛弦(抱朴子養由之射行人誡以丨丨鄭元祐詩韜)
(蔵寳劍塵生匣愛惜琱弓夜丨丨)玉弦(抱朴子金弧丨丨無激矢之能)弩弦(竹譜筋竹長三丈許南土以為矛其筍未)
(成竹時堪為丨丨庾信新月詩若教臨酒影堪言照丨丨)絲弦(玉海熙寧元年張若水進所造神臂弓札丨為丨)理弦
(潛居錄昔有人夜夢嘉賓至詰旦汛掃以待果有客至談論甚旨已問主人何好主人曰好彈方取弓丨丨客化雀飛去)扞弦
(講德論其耒耜則弓矢鞍馬播種則丨丨掌拊注扞拾也)映弦(謝靈運詩迎旭凌絶巘丨丨歸椒浦)紵弦(庾信詩笳寒蘆)
(葉脆弓凍丨丨鳴)猜弦(江總賦霜飛空而浸霧雁照月而丨丨)膠弦(張正見詩畫熊飄析羽金埓響丨丨)投弦
(王勃乾元殿頌龍關静柝鶴塞丨丨)鳴弦(楊師道咏弓詩烏飛随帝輦雁落逐丨丨張喬塞上詩雲晴回探騎月落控丨丨)
抨弦(張說義成校獵喜雪應制詩綽仗飛走繁丨丨筋角勁陸龜蒙射魚詩丨丨斷荷扇濺血殷菱蘂)休弦(杜甫詩白)
(夜月丨丨燈花半委眠)收弦(韓維詩春暉東去月丨丨却拂凝埃敞北軒)脱弦(蘇轍郊祀慶成詩樂作波翻海書行)
(箭丨丨)響弦(韓駒詩此身不擬墮塵緣長恐驚鴻落丨丨)空弦(陸游詩自笑為農行沒世尚知驚雁落丨丨)開
弦(陸游詩病臂不復能丨丨)
霹靂弦(北史長孫晟傳突厥最畏長孫摠管聞其弓絃聲謂為霹靂見其走馬稱為閃電)三石弦(燕將錄圓丨丨)
(之丨持九尺之刃)九土弦(錢起盖地圖賦曷若斯圖之用也丨丨丨而庶績建)射蠅弦(路德延孩兒詩遠鋪張鴿)
(網低控丨丨丨)
對語(珠弣玉弦)(年矢月弦)(赤羽綠弦)(鳴玉佩弦)(虹霓劍霹靂弦)(千鈞弩三石弦)(貫蝨矢射蠅弦)
摘句(威儀壓控弦官路直如弦)(樓映月低弦江鴈落鳴弦)(月映銀潢有兩弦黃牛廟下水如弦)
絃(胡田切韻會八音之絲也通作弦又霰韻按廣韻弦字注五經文字曰琴瑟亦用此字作絃者非今从韻會分列)
韻藻朱絃(禮記清廟之瑟丨丨而疏越壹唱而三歎有遺音者矣侯瑾筝賦丨丨微而慷慨文賦闕太羹之遺味同丨丨)
(之清汜江總詩風亭翠旆開雲殿丨丨響唐太宗宴羣臣詩盈尊浮綠醑雅曲韻丨丨温庭筠詩此意欲傳傳不得玫瑰作柱丨丨)
(琴王仁裕詩紅粧齊抱紫檀槽一抹丨丨四十條韓維詩香檀亂拍丨丨急應有遊人醉欲迷又杜甫詩清高金莖露正直丨絲丨)
夏絃(禮記春誦丨丨大師詔之瞽宗疏未升大學之時則春誦丨丨在殷之瞽宗也)五絃(禮記昔者舜作丨丨之琴以歌)
(南風北史蕭巋傳酒酣帝命琵琶自彈之巋乃起請舞曰陛下既親撫丨丨臣何敢不同百獸隋書樂志葛天八闋神農丨丨事與)
(功偕其来尚矣唐書禮樂志丨丨如琵琶而小北國所出舊以木撥彈裴神符初以手彈吕氏春秋古朱襄氏之治天下也陽氣蓄)
(積萬物解散故士達作丨丨之瑟國史補趙璧彈丨丨人間無其術璧曰吾之於丨丨也始則神遇之終則天随之方吾浩然眼如)
(耳耳如鼻不知丨丨為璧璧之為丨丨也嵇康詩手揮丨丨目送飛鴻李白詩古木朔氣多松風如丨丨王建詩青娥側坐調雙管)
(彩鳳斜飛入丨丨白居易新樂府小序丨丨彈惡鄭之奪雅也)大絃(史記田敬仲世家騶忌子曰夫丨丨濁以春温者君也小)
(絃廉折以清者相也文子夫調音者小絃急丨丨緩韓非子齊宣王問匡倩曰儒者鼔瑟乎曰不也夫瑟以小絃為大聲以丨丨為)
(小聲是大小易位故不鼔也淮南子治國譬如張瑟丨丨䋎則小絃絶矣注䋎音綻高唐賦紬丨丨而雅聲流白居易琵琶引丨丨)
(嘈嘈如急雨小絃切切如私語顧况箜篌歌丨丨似秋鴈聯聯度隴關小絃似春燕喃喃向人語)小絃(見上)筦絃(漢書)
(禮樂志和親之說難形則發之於詩歌詠言鐘石丨丨又張禹傳性習知音聲後堂理絲竹丨丨亦作管舊唐書武元衡傳元衡工)
(五言詩好事者傳之往往被之丨丨世說柏梁雲構工匠先居其下丨丨繁奏鍾䕫先聽其音王羲之蘭亭序雖無絲竹丨丨之盛)
(一觴一詠亦足以暢叙幽情崔泰之詩落月低幃帳歸雲繞丨丨孟浩然詩澗竹生幽興林風入丨丨白居易詩霽色鮮宫殿秋聲)
(脆丨丨張佖詩林畔鶯聲似丨丨蘇軾詩江邊遺愛啼斑白海上先聲入丨丨蔡襄羣玉殿賜宴詩申命嚴樽俎新章被丨丨)絲
絃(漢書律歴志八音竹曰管丨曰丨七發野繭之丨以為丨白帖梁山象柱岱谷丨丨)絶絃(後漢書陳元傳夫至音不合衆)
(聽故伯牙丨丨至寳不同衆好故卞和泣血陳書陸瑜傳丨丨投筆恒有酸恨易林来如飄風去似丨丨陸機連珠繁會之音生於)
(丨丨)七絃(晉書孫登傳登好讀易撫丨丨琴唐詩紀事崔珏作太魏公幕與副車不叶公俱薦之於朝珏拜芸閣讐校會有客)
(以絲桐詣公公心善之欲振其名命以所乘馬迎珏賞之為請一篇珏因以發憤曰丨條丨上五音寒此藝知音自古難惟有河南)
(房次律始終憐得董庭蘭公大恚清異錄武夷山有石如立壁嶺隠一泉分七派山僧顛堅名為丨丨水嵇康酒會詩但當體丨丨)
(寄心在知己)八絃(北史李元忠傳元忠子搔少聰敏曾采諸聲别造一器號曰丨丨時人稱有思理)舉絃(魏書樂志)
(凖面平直須如停水其中絃一柱高下須二頭臨嶽一等移柱上下之時不使離絃不得丨丨)三絃(隋書律歷志絲數及絃長)
(各以律本所建之月五行生王終始之音相次之理為其名義名之曰通通施丨丨傳推月氣悉無差舛舊唐書音樂志江左諸曲)
(從容緩雅樂用琴一丨丨琴一擊琴一又沈約六憶詩或歌四五曲或弄兩丨丨孟郊小隠吟酌酒四五醆聽彈兩丨丨)二絃
(宋史樂志宋始製丨丨之琴以象天地謂之兩儀琴)無絃(文子丨丨雖師文不能成其曲徒絃則不能獨悲昭明太子靖節先)
(生傳淵明不解音律而蓄丨丨琴一張每酒適輒撫弄以寄其意李白詩抱琴時弄月取意任丨丨趙嘏聯句古調詩吟秋色裏丨)
(丨琴在月明中司空圖詩五柳先生自識微丨丨共笑手空揮)徒絃(見上)商絃(列子當春而叩丨丨以召南吕涼風忽至)
(草木成實淮南子東風至而酒湛溢蠶咡絲而丨丨絶元稹桐花詩宫絃春以君君若春日臨丨丨廉以臣臣作旱天霖趙抃寄王)
(陶詩何曰謝知音為鼔丨丨弄又白居易詩似𠻳寒玉冰如聞丨風丨)宫絃(見上)四絃(列子命宫而總丨丨則景風翔)
(慶雲浮甘露降醴泉涌異聞錄酒徒鮑生好蓄聲妓外弟韋生好駿馬一日兩易所好乃以女妓善丨丨者換紫叱撥王建宫詞用)
(力獨彈金殿響鳳凰飛出丨條丨白居易琵琶引曲終收撥當心畫丨丨一聲如裂帛蘇軾詩曾把丨丨娱白傅敢將百草鬭吴王)
撫絃(淮南子摶琴丨丨參彈復徽攫援摽拂手若蔑蒙不失一絃司馬相如美人賦設旨酒進鳴琴丨丨為幽蘭白雪之曲張)
(衡賦素丨丨而餘音兮大容吟而念哉注素素女也曹植詩褰帷更攝帶丨丨調鳴筝廣絶交論客所謂丨丨徽音未達燥濕變響)
(張羅沮澤不覩鴻鴈雲飛)九絃(古今注蔡邕益琴為丨丨筆談唐太宗令待詔蔡裔增琴為丨丨朱文濟以為不可太宗曰古)
(琴五絃而文武增之有何不可玉海至道元年帝以新增丨丨琴宣示近臣蔡邕琴賦間關丨丨出入律吕屈伸低昂十指如雨雲)
(笈七籤棲景若林柯丨丨玄中彈)筝絃(集異記韋宥舟行見蘆枝新絲丨丨其長倍尋既而蜿蜒舒轉雙眸炯然宥驚投之)
(江見白龍百餘丈拏攫升天元稹詩丨丨玉指調粉汗紅綃拭)鵾絃(樂府雜記賀懷智以丨雞筋作琵琶丨用鐵撥彈庾信奉)
(和法筵應詔詩中天遥可望終類仰丨丨又三春竹葉酒一曲丨雞丨)夜絃(樹萱錄番禺鄭僕射嘗遊湘中宿于驛樓夜遇)
(女子誦詩曰紅樹醉秋色碧溪鳴丨丨佳期不可再風雨杳如年頃刻不見鮑照紹古辭紛紛羈思盈慊慊丨丨促李白詩蘿月挂)
(朝鏡松風鳴丨丨陶翰詩聊為高秋酌復此清丨丨褚亮望月詩落影臨秋扇虛輪入丨丨又鄭元祐錢道士遊仙詩香銷楚澤春)
(風佩愁入湘娥丨雨丨)繁絃(蔡邕琴賦韻宫商兮動角羽曲引興兮丨丨撫又丨丨既挹雅韻乃揚文賦炳若縟繡悽若丨)
(丨錢起瑪瑙杯歌丨丨急管催獻酬倏若飛空生羽翼)哀絃(魏文帝詩丨丨微妙清氣含若杜甫詩丨丨繞白雪未與俗人)
(操)清絃(郭璞詩中有冥寂士静嘯撫丨丨鮑照朗月行靚裝坐惟裏當戶弄丨丨庾肩吾金谷妓詩蘭堂上客至綺席丨丨)
(撫陳子昂山亭宴集序斟綠酒弄丨丨索皓月而按歌追涼風而解帶權德輿詩浩歌撫長劍臨風泛丨丨白居易别郭鍊師詩丨)
(丨脆管纖纖手教得霓裳一曲成又鮑溶詩明月搖落夜深堂丨淨丨)上絃(陶潛詩丨丨驚别鶴下絃操孤鸞梁元帝詩横)
(筝在故帷忽憶丨丨時庾肩吾詩艷舞時移節新歌屢丨丨梅堯臣詩丨丨急逼下絃清)雅絃(支遁詩膏腴無爽味婉孌非丨)
(丨庾信詩孤竹調陽管空桑節丨丨)風絃(王融散曲楚調廣陵散瑟柱秋丨丨卞斌觀太常新樂詩小臣濫清耳長奉南丨丨)
(李白詩遂歸池上酌掩抑清丨丨李商隠詩露索秦宫井丨丨漢殿筝又權德輿詩徐行石上苔静聽丨中丨白居易悟真寺詩枝)
(梢嫋青翠韻若丨中丨)調絃(王融三婦艷詩小婦獨無亊挟琴上高堂丈人且安坐丨丨詎未央謝朓詩清吹要碧玉丨丨)
(命綠珠何遜聫句酒闌日隠樹上客請丨丨江總詩瑟上丨丨落機中織素餘顧況李供奉彈箜篌歌大指丨丨中指撥腕頭花落)
(舞衣裂陸龜蒙詩為書凌遺編丨丨夸新聲)危絃(李騫釋情賦起白雪于促柱奉綠水于丨丨羊士諤夜聽琵琶詩掩抑丨)
(丨咽又通朔雲邊月想朦朧雲笈七籤沉清漢而淨漪瀾度丨丨而蓄哀韻)琴絃(陳後主詩别心不可寄情餘丨上丨陸瓊)
(詠筝詩今逢泗濱樹空減丨中丨楊炯詩昔時南浦别鶴怨寳丨丨孟郊静女吟此志誰與諒丨丨幽韻重鄧文原詩山人養真衡)
(茅下有詩可讀丨可丨)離絃(周弘直賦荆軻詩市中傾别酒水上擊丨丨駱賓王詩如何溝水上悽斷聽丨丨韋應物詩丨)
(丨既罷彈尊酒亦已闌又孟郊詩于此逍遥場忽奏丨别丨)斷絃(庾信怨歌行為君能歌此曲不覺心随丨丨徐彦伯詩暖)
(手逢輕素嚬蛾續丨丨杜甫詩貝錦無停織朱絲有丨丨元稹詩孤琴在幽匣時迸丨丨聲)舜絃(杜正倫侍宴詩湛露晞堯)
(日薰風入丨丨李敬玄别魯王詩斷雲移魯盖離歌動丨丨楊巨源聖壽無疆詩人醉逢堯酒鶯歌荅丨丨温庭筠獻李僕射詩書)
(迹臨湯鼎吟聲接丨丨韓偓詩始議新堯歴將期整丨丨)嬌絃(王泠然初月賦寫邊城之羈目鑒珠箔之丨丨陸龜蒙詩朱口)
(發艷歌玉指弄丨丨)
武城絃(論語子之丨丨聞丨歌之聲盧照隣詩遥聞彭澤宰高弄丨丨丨高適詩能奏明廷主一試丨丨丨)五十絃
(世本庖犧瑟丨丨丨黃帝損之為二十五絃李商隠詩錦瑟無端丨丨丨一絃一柱思華年黃庭堅武昌松風閣詩風鳴媧皇丨丨)
(丨洗耳不湏菩薩泉又蘇軾詩紫衫玉帶兩部全琵琶一抹四十絃)白雪絃(抱朴子丨丨之丨非靈素不能徽也孟郊詩曾)
(依青桂鄉學得丨丨丨陸龜蒙詩誰知苦寒調共作丨丨丨楊載送張仲實詩矯矯青雲氣泠泠丨丨丨又韓愈會合聯句雪絃寂)
(寂聽茗椀纖纖捧)第二絃(蔡琰别傳琰六歲父邕夜鼓琴絃絶琰聞曰丨丨丨邕故斷一絃問之曰第四絃又揚雄琴清)
(英舜彈五絃之琴而天下治堯加二絃以合君臣之恩也又唐太宗三層閣上置音聲詩聲流三處管響匝二重絃)盧女絃
(鮑照白紵曲齊謳秦吹丨丨丨千金顧笑買芳年儲光羲詩舟中對舞邯鄲曲月下雙彈丨丨丨)相思絃(劉遵詩情繞陽)
(春曲影逐丨丨丨)隴頭絃(吴均詩蹀疊黃河浪嘶唱丨丨丨)楚王絃(李嶠遇雪應制詩光含班女扇韻入丨丨)
(丨又杜牧鴉詩聲感楚姬絃)伯牙絃(李白詩愧非流水韻掩抑丨丨丨又駱賓王上張司馬啓清音動聽賞流水于牙絃)
鴛鴦絃(李白詩趙瑟初停鳳皇柱蜀琴欲奏丨丨丨楊維楨紅酒歌我有文園渴苦無曲奏丨丨丨)燥濕絃(杜甫)
(詩律入崑崙竹音知丨丨丨)
增中絃(書厥匪檿絲傳檿桑蠶絲丨琴瑟丨又如字後漢書律歴志準之聲明暢易達分寸又粗均其丨丨令與黃鍾相得)
安絃(禮記不學操縵不能丨丨李咸用水仙操琴心不喜亦不驚丨丨緩爪何泠泠)謌絃(史記秦始皇紀使博士為仙真)
(人詩及行所遊天下傳令樂人丨丨之)彈絃(漢書地理志趙中山地薄人衆女子丨丨跕躧游媚富貴徧諸侯之後宫隋書)
(音樂志突厥啓民以下國主親来朝賀乃于天津街盛陳百戲金石之聲聞數十里丨丨擫管以上一萬八千人蜀都賦巴姬丨丨)
(漢女擊節閻伯璵歌賦或間以丨丨或雜以長嘯高適詩開館納征騎丨丨娱遠賓岑參詩清唱雲不去丨丨風颯来李白詩豪士)
(無所用丨丨醉金罍)繩絃(漢書禮樂志丨丨工員六人注琴瑟之絃繩主糾合作之也新論神農始削桐為琴丨絲為丨)一
絃(晉書郭璞傳戰機心於外物不能得意于丨丨宋史樂志絲部有五曰丨丨琴三絃琴五絃琴七絃琴九絃琴韓非子令田連)
(成竅共琴人撫丨丨而揮則音必敗曲不遂矣淮南子行一棋不足以見智彈丨丨不足以見悲三禮圖琴第丨丨為宫次為商角)
(徵羽庾信昆明池詩落花催斗酒棲烏送丨丨又若教新曲變惟須促丨丨駱賓王詩不如從四皓丘中鳴丨丨顧況箜篌歌羅綺)
(屏丨丨一絃如撼鈴雲笈七籤太真夫人時自彈琴琴有丨丨五音竝奏高玄響激聞於數里)神絃(宋書樂志吴朝非無樂官)
(善歌者乃能以歌辭被絲管寧容止以丨丨為廟樂而已乎古今樂錄丨丨歌十一曲)瑟絃(宋書樂志筝秦聲也傳休奕筝)
(賦序曰世以為蒙恬所造今觀其體合法度節究哀樂乃仁智之器風俗通則曰筑身而丨丨不知誰所改作也庾信傷王褒詩廻)
(鸞抱書字别鶴繞丨丨孟郊石淙詩若調千丨丨未果一曲諧曹松僧院松詩此木韻彌全秋宵學丨丨)改絃(宋書樂志琴瑟)
(殊未調丨丨當更張矧乃治天下此要安可㤀隋書音樂志開皇初鄭譯等定樂論八音旋相為宫之法丨丨移柱之變為八十四)
(調又梁彦光傳丨丨易調庶有以變其風俗常建詩丨丨扣商聲)游絃(宋書戴顒傳衡陽王義季鎮京口顒為鼓琴並新聲)
(變曲其三調丨丨廣陵止息之流皆與世異嵇康琴賦飛龍鹿鳴鵾雞丨丨注竝曲名庾信燈賦低歌著節丨丨絶鳴又詩促歌迎)
(趙瑟丨丨召楚妃)按絃(宋書周朗傳丨丨拭徽讐方校石琴聲經緯左微丨丨右手擊絃泠泠然輕清是汎聲也)止絃
(南史范蔚宗傳善彈琵琶嘗侍文帝宴飲上曰我欲歌卿可彈上歌既畢蔚宗亦丨丨)定絃(魏書樂志仲儒尋凖之分數精)
(微如彼丨丨緩急艱難若此)倚絃(隋書音樂志後主自能度曲親執樂器悦玩無倦丨丨而歌别採新聲為無愁曲)寢
絃(舊唐書音樂志播鼗入漢師摯丨丨)操絃(舊唐書衛次公傳次公善鼓琴李齊運使其子交歡意欲次公授之琴次公拒)
(之由是終身未嘗丨丨劉禹錫詩丨丨調六氣)武絃(唐書楊收傳安涚為文王操以黃鐘為宫以少商應大絃收曰止如子之)
(言少商丨丨也且文世安得武聲乎)變絃(宋史樂志瑟調丨丨法各一制宫調鶴唳天弄鳳吟商調鳳来儀弄龍仙羽調八仙)
(操凡三曲)鳴絃(元史禮樂志漢庭聚議作章敢望於一䕫舜殿丨丨率舞願先于百獸陸雲榮啟期贊丨丨清泛撫節高徽陶)
(潛閒情賦仰睇天路俯促丨丨李嶠授鄭仙客縣令制宜遷題坐之風俾試丨丨之化宗楚客喜雪詩影随明月團䊵扇聲將流水)
(雜丨丨孟浩然詩百里雷聲震丨丨暫輟彈姚合詩細草亂如髮幽禽丨似丨)練絃(尚書大傳古者帝王升歌清廟大瑟丨丨)
(達越大琴朱絃達越)獨絃(莊子為圃者曰子非夫博學以擬聖于以盖衆丨丨哀歌以賣名聲于天下者乎)動絃(列子)
(内不得于心外不應于器故不敢發手而丨丨)羽絃(列子當夏而扣丨丨以召黃鐘霜雪交下川池暴沍孔平仲六月詩狂心)
(於此思霜雪安得師文扣丨丨)角絃(列子及秋而扣丨丨以激夹鐘温風徐回草木發榮)徵絃(列子及冬而扣丨丨以激)
(蕤賓陽光熾烈堅冰立散)鈞絃(列子鄭師文從師襄遊柱指丨丨三年不成章亦作均玉海崇寧三年魏漢津言請三指為法)
(均絃裁管為一代樂從之)數絃(論衡三尺之木丨丨之聲感動天地何其神也蘇軾聽琵琶詩丨丨已品龍香撥半面猶遮鳳)
(尾槽)張絃(論衡鼔瑟者誤于丨丨設柱宫商易聲其師知之易其絃而復移其柱王訓咏舞詩傾腰逐韻管斂衽聽丨丨劉禹)
(錫詩調瑟在丨丨)易絃(見上)聞絃(江表傳周瑜曰吾雖不及䕫曠丨丨賞音足知雅曲庾信賀新樂表淵魚聽曲尚得)
(聳鱗櫪馬丨丨猶能仰秣)施絃(釋名筝丨丨高筝筝然也)孑絃(抱朴子比之琴瑟不可以丨丨求五音)剿絃(抱朴)
(子漆園思惠有捐斤之歎伯氏哀期有丨丨之憤)揮絃(新論紅黛飾容而動目者稀丨丨繁弄而驚耳者寡虞世南琵琶賦)
(臨清流而丨丨與殊方而俱寫朱子招隠操序夜久月明風露凄冷丨丨度曲聲甚悲壯)輟絃(世說支道林曰匠石廢斤于郢)
(人牙生丨丨于鍾子)理絃(世說謝仁祖丨丨撫筝因歌秋風意氣殊遒嵇康聲無哀樂論丨丨高堂而懽慽竝用者真主和之)
(發滯導情故令外物所感得自盡耳)皮絃(酉陽雜俎古琵琶絃用鵾雞筋開元中段師能彈琵琶用丨丨賀懷智破撥彈之不)
(能成聲珍珠船馮道之子能彈琵琶以丨為丨世宗深善之因號琵琶為遶殿雷歐陽修贈沈博士歌坐中醉客誰最賢杜彬琵琶)
(丨作丨)扣絃(樂府雜錄曹綱善琵琶與裴興奴同時曹善運撥若風雨而不事丨丨興奴長于攏撚時人謂曹綱有右手興)
(奴有左手亦作敂謝靈運山居賦卷敂絃之逸曲感江南之哀歎自注敂絃是采菱歌)丈絃(琴箋苟盡絃而考之乃總有二)
(十三徽焉是一氣也丨丨具之尺絃亦具之豈有長短大小之限哉)尺絃(見上)石絃(南部煙花記簫一名丨丨)么絃
(唐詩紀事劉夢得曰詩僧多出江右如丨丨孤韻瞥入人耳非大音之樂蘇軾聽筝詩切切丨丨細欲無)絙絃(路史太昊丨桑)
(為三十六丨之琴以修身理性又白帖丨丨急絃也)急絃(見上矦瑾筝賦於是丨丨促柱變調改曲卑殺纖妙微聲繁縟謝靈)
(運詩丨丨動飛聽清歌拂梁塵劉孝威愛妾換馬詩麟膠妾猶有請為丨丨彈白居易詩宦情薄似紙鄉思丨如丨)膩絃(洞天)
(清錄未彈琴先盥手手澤能丨丨損聲夏月尤甚)餘絃(長笛賦曲終闋盡丨丨更興梁簡文帝樂府丨丨斷瑟柱殘朱染歌)
(扇庾信詩故瑟丨丨斷歌梁秋雁飛)毁絃(長笛賦綿駒吞聲伯牙丨丨)弭絃(魏文帝詩大哉子野言丨丨且自禁)悲
絃(曹植賦仰清風以歎息寄予思于丨丨宋孝武帝詩深心屬丨丨遠情逐流吹)聽絃(嵇康聲無哀樂論仲尼聞韶識虞舜)
(之德季札丨丨知衆國之風于邵遊花藥園序憶戴而乘興自来知鍾而丨丨立應)拊絃(琴賦丨丨安歌新聲代起)比絃
(嵇康攝生論音不和則丨丨不動聲同則雖遠相應)斂絃(嵇康酒會詩丨丨散思遊釣九淵)託絃(郤正釋譏薛燭察寳)
(以飛譽瓠梁丨丨以流聲)縈絃(陸機演連珠繞梁之音實丨丨所思鮑照詩我酌子丨丨沈約趙瑟曲邯鄲竒弄出文梓丨丨)
(急調切流徵温庭筠詩裂管丨丨共繁曲芳樽細浪傾春醁)高絃(陸機詩太容揮丨丨洪崖發清歌)偏絃(文賦譬丨)
(丨之獨張含清唱而靡應)乘絃(陸雲詩清琴啟彈宫商丨丨)弛絃(潘岳笙賦疎客始闌主人微疲丨丨韜籥徹塤屏箎)
設絃(賈彬筝賦丨丨十二太蔟數也)觴絃(陶潛詩丨丨肆朝日樽中酒不燥)平絃(孫該琵琶賦緩調丨丨原本反)
(始)匏絃(謝朓樂府禮充玉帛樂被丨丨蘇軾九成臺銘世無南郭子綦則耳未嘗聞地籟也而况得聞於天使耳聞天籟則)
(凡有形有聲者皆吾羽旄干戚管磬丨丨)輕絃(鮑照白雲詩飛虹眺卷阿汎霧弄丨丨)剪絃(鮑照賦盡若窮烟離若丨)
(丨李白詩腸斷若丨丨其如愁思何孟郊詩怨聲能丨丨坐撫零落琴)催絃(鮑照白紵曲古稱淥水今白紵丨丨急管為君)
(舞李白詩丨丨拂柱與君飲看朱成碧顔始紅)停絃(梁簡文帝蜀國絃歌篇丨丨時繫爪息吹更治朱)制絃(梁簡文帝)
(筝賦丨丨擬月設柱方時)子絃(陶弘景華陽頌丨丨有逸調空談無與言白居易琵琶詩賴是心無惆悵事不然争奈丨丨聲)
(張祐詩金屑檀槽玉腕明丨丨輕撚為多情)丹絃(江淹從駕詩甿謠響玉律邑頌被丨丨)玉絃(吴均詩離歌丨丨絶)
(别酒金巵空)罷絃(蕭子顯美女篇章丹暫輟舞巴姬請丨丨)頌絃(蕭子雲需雅九功惟叙登丨丨)赴絃(劉孝儀詩)
(轉袖随風發頓履丨丨餘)齊絃(江總詩鄭態逶迤舞丨丨窈窕瑟)弄絃(江總琴詩田文垂睫淚卓女丨丨心)留絃
(江總詩機中未斷素瑟上本丨丨)撮絃(蕭放詩吹箎先弄曲調筝更丨丨)春絃(庾信華林園馬射賦陽管既調丨丨)
(實撫)文絃(庾信賦侍戎韜于武帳聽雅曲于丨丨又詩丨丨入舞曲顧雲代新及第謝啟備雅奏于丨丨偃和光于暖谷)寒
絃(駱賓王詩斷風疎晚竹流水切丨丨)宓絃(駱賓王上韋明府啟調理丨丨烹雞屈函牛之量)幽絃(宋之問詩我心)
(松石清霞裏弄此丨丨不能已)御絃(李乂詩滿月臨鏡秋風入丨丨)真金絃(陳子昂詩丨丨揮趙瑟玉柱弄秦聲陸龜)
(蒙藥圃詩教疎兔縷丨丨亂自擁龍芻紫汞肥自注兔絲别名)新絃(李白詩丨丨採梨園古舞嬌吴歈崔液元宵詩最憐長袖)
(風前嫋更賞丨丨暗裏調歐陽修詩偶欣日色曝舊畫試拂塵埃張丨丨蘇軾破琴詩丨丨雖高張絲聲不附木)秦絃(李白)
(詩齊瑟彈東吟丨丨弄西音)解絃(獨孤及荅楊賁處士書日以貢賦不入獲譴于上官遂以州北不調之琴思丨丨更張之)
(義)細絃(司空曙詩朱絲丨丨金點雜雙帶芙蓉共開合唐庚詩膝下丨丨調雅操)薰絃(權德輿賜宴詩衢酒和樂被丨)
(丨聲曲新許渾尉佗樓詩越人未必知虞舜一奏丨丨萬古風蔡襄詩琴有丨丨多舜俗地連沙尾舊湘州劉筠大酺賦體安舒兮)
(被堯日氣和樂兮暢丨丨又蘇軾水樂亭詩不須寫入丨風丨縦有此聲無此耳)湘絃(韓愈送靈師詩四座咸寂默杳如奏)
(丨丨孟郊詩丨丨少知意孤響空踟蹰李商隠詩紫鳳放嬌銜楚珮赤鱗狂舞撥丨丨又陸游詩持配丨娥丨高啓有丨中丨樂府)
徽絃(韓愈詩有琴具丨丨再鼓聲愈淡)淨絃(孟郊詩仰謝開丨丨相招時一鳴)貞絃(孟郊詩丨丨含古風直松)
(凌高岑)匣絃(孟郊詩埋劍誰識氣丨丨日生塵)合絃(張籍詩書客多呈帖琴僧與丨丨)殘絃(元稹詩今日閒)
(窗拂塵土丨丨猶迸鈿箜篌)推絃(白居易雲和詩非琴非瑟亦非筝撥柱丨丨調未成)巴絃(白居易詩楚袖蕭條舞丨)
(丨趣數彈)紅絃(白居易夜筝詩紫袖丨丨明月中自彈自感闇低容李賀詩丨丨裊雲咽深思張祜筝詩夜風生碧柱春水咽)
(丨丨)撥絃(白居易琵琶引轉軸丨丨三兩聲末成曲調先有情)吴絃(白居易詩丨丨楚調瀟湘弄為我殷勤送一杯)絃
絃(白居易琵琶引丨丨掩抑聲聲思似訴平生不得志)畫絃(李賀神絃曲丨丨素管聲淺繁花裙綷䌨步秋塵)懦絃
(李賀詩旅酒侵愁肺離歌繞丨丨)長絃(李賀惱公詩短佩愁填粟丨丨怨削崧杜牧贈歌人詩泥情遲急管流恨咽丨丨余)
(闕詩淙流如度曲藤蔓似丨丨)綵絃(鮑溶風筝詩丨丨非觸指錦瑟忽聞風杜牧詩故國杳無千里信丨丨時伴一聲歌)手
絃(杜牧上周相公書夫文王何人也周公詩之夫子删而取之列於大雅以美武王之功德丨丨而口歌之)凝絃(趙嘏詩丨)
(丨夜醉松亭月歇馬曉尋溪寺花)蠻絃(温庭筠詩丨丨代寫曲如語)鴈絃(温庭筠詩風飄客意如吹烟纖指殷勤傷)
(丨丨歐陽修詩寒簧暖鳳觜銀甲調丨丨)鸞絃(温庭筠江南曲鳳管悲若咽丨丨嬌欲語周繇夢舞鍾馗賦不待乎調鳳管撥)
(丨丨曳藍衫而颯纚揮竹簡以蹁躚)雌絃(李商隠贈筝妓詩蠧粉實丨丨燈光冷如水)辨絃(李商隠詩已聞珮響知腰)
(細更丨丨聲覺指纖)香絃(李羣玉詩三寸横波回漫水一雙纖手語丨丨)戞絃(高郢吴公子聽樂賦搥鐘擊鼔乍陵厲而)
(清壯鳴磬丨丨又發越而寥亮)遶絃(韋莊詩清瑟怨遥夜丨丨風雨哀)衆絃(歐陽修詩丨丨排律吕金石次第鳴)攏
絃(梅堯臣詩丨丨叠響入衆耳發自深林荅空谷)試絃(蔡襄詩香脂揩盡暗成雲銀甲丨丨初未直)素絃(蔡襄士伸)
(知己賦指丨丨而禀潔紉香草兮生春)緩絃(韓維詩歌嬾才能逐丨丨)古絃(蘇軾讀淵明傳詩枯木嵌空微黯淡古器)
(雖在無丨丨)忘絃(蘇軾詩有時客至亦為酌琴雖未至聊丨丨)折絃(蘇軾雪中西湖詩起續凍丨丨為鼓一再行趙)
(孟頫詩木皮三寸冰六尺面頬欲裂凍丨丨高啓憶女詩今夜寒齋雪何人辨丨丨)媧絃(方鳳金華三洞詩就中暗宂如蟇頤)
(急水瀉碧鳴丨丨)鳳絃(宋无春愁詩金鴈塵香暗丨丨紅繩風緊閣秋千)番絃(熊朋来瑟賦灑有丨丨兮或二十而)
(嬴七按灑大瑟也有四絃不用者謂之番)輥絃(張翥詩綠尊興極頻呼酒銀管聲高正丨丨)霜絃(宋濓東雒山房詩試)
(將秋泉𢷬寒石中夜靈響凄緊如丨丨)冰絃(楊基詩丨丨莫奏清商曲滿地霜華泣翠蓬又劉基琴歌龍門獨樹丨繭丨空)
(林霜清鳴暗泉)
北面絃(禮記樂師辨乎聲詩故丨丨而丨)十三絃(後漢書律歴志凖之狀如瑟長丈而丨丨丨隋書音樂志絲之)
(屬四曰筝丨丨丨劉禹錫詩清聲促柱丨丨丨李商隠詩丨丨丨柱鴈行斜又宋史樂志十二絃琴者如常琴之制而增其絃)膠
上絃(北史后妃傳馮淑妃彈琵琶絃斷作詩云雖蒙今曰寵猶憶昔時憐欲知心斷絶應看丨丨丨)曲成絃(北史王昕)
(傳直而為枉丨反丨丨害正損公名義安在)黃鐘絃(隋書律歴志丨丨之丨二百七十絲長九尺以次三分損益其一以)
(生十二律之絃又獨孤及詩微風度竹来韻我號鐘絃)管承絃(舊唐書音樂志擊琴柳惲所造惲嘗為文詠思有所屬搖)
(筆誤中琴絃因為此樂以丨丨丨又以竹片約而束之使絃急而聲亮舉竹擊之以為節)九尺絃(五代史王朴傳詔朴考正)
(雅樂朴以為十二律管互吹難得其真乃依京房為律准以丨丨之丨十三依管長短寸分設柱用七聲為均樂成而和)十四
絃(宋史樂志下宫調又有中管倍五者有曰羌笛孤笛口雙韻丨丨丨以意裁聲不合正律陸游詩春入箜篌丨丨丨顧瑛詩錦)
(筝彈盡鴛鴦曲都在秋風丨丨丨)十五絃(路史堯紀命瞽叟抨五絃之琴為丨丨丨)報德絃(路史南風丨丨之丨)
蜀國絃(古今樂錄張永元嘉技錄有四絃一曲丨丨四丨是也居相和之末三調之首張祜送揚秀才遊蜀詩舊俗巴渝舞)
(新聲丨丨丨)金線絃(硯譜端石脉理黃者謂之丨丨丨其山號斧柯昔人采石必以牛羊祭之不爾雷電失石所在)誤
拂絃(釵小志郭曖宴客有婢鏡兒善彈筝李端屬意甚深曖曰李生能以彈筝為題賦詩娱客吾當不惜此女李即席口號曰)
(鳴筝金粟柱素手玉房前欲得周郎顧時時丨丨丨曖以鏡兒贈李又歐陽修贈王介甫詩朱門歌舞争新態綠綺塵埃試拂絃)
江南絃(江淹採菱詩歌出擢女曲儛入丨丨丨)下山絃(劉孝威怨詩歌起蒲生曲樂奏丨丨丨)激楚絃
(阮研詩且停白雪和共奏丨丨丨)蔡邕絃(張正見秋蟬咽柳詩長揚流咽盡詎識丨丨丨)雲和絃(庾信周祀圜丘)
(歌孤竹之管丨丨丨神光未下風肅然)促柱絃(劉禹錫詩南宫詞客寄新篇清似湘靈丨丨丨又悄如丨丨丨掩抑多不)
(平)膝上絃(劉禹錫詩却顧丨丨丨流淚難相續又余闕詩仰視天際鴻俯弄席上絃)指下絃(孟郊詩方憑丨丨丨)
(寫出心中言)空桑絃(孟郊詩願鼓丨丨丨永使萬物和)女蘿絃(孟郊雲臺觀詩夜聞明星館時韻丨丨丨)琵
琶絃(李賀馮小憐詩灣頭見小憐請上丨丨丨張雨懷鐵笛詩絳帳先生惟寂寞後堂自理丨丨丨)泠泠絃(白居易松)
(聲詩寒山颯颯雨秋琴丨丨丨)清廟絃(皮日休詩吹彼圓丘竹誦兹丨丨丨趙孟頫詩大木明堂器朱絲丨丨丨)少陵
絃(石介詩曼卿續得丨丨丨絃絶年来又一年)砥與絃(蘇軾鳴泉思詩其心金與石其道丨丨丨)流水絃(蘇軾)
(贈琴姬詩丨丨随丨滑清風入指寒)裂帛絃(范成大詩請呼丨丨丨為拊洮河腔)烈婦絃(戴表元陳烈婦詩絲成白)
(稜稜膠作丨丨丨)理化絃(楊載詩自爾紆皇眷於焉丨丨丨)帝女絃(余闕詩清飈坐中起如聞丨丨丨)獅
筋絃(華嚴經譬如有人用丨子丨以為琴丨音聲既奏餘絃斷絶)
二十五絃(漢書郊祀志泰帝使素女鼓五十絃瑟悲帝禁不止故破其瑟為丨丨丨丨淮南子琴不鳴而丨丨丨丨各以)
(其聲應錢起歸雁詩丨丨丨丨彈夜月不勝清怨却飛来白居易詩更從趙璧藝成来丨丨丨丨不如五)
對語(韶石虞絃)(玉軫冰絃)(翠管朱絃)(雁柱鵾絃)(隂陽管文武絃)(華原磬蜀國絃)(孤生竹獨繭絃)
摘句(琴希清廟絃風和醉管絃)(水調入秋絃松聲韻野絃)(鶴舞向鵾絃秋琴雨潤絃)
(鳥弄歌聲雜管絃參差雁柱架朱絃)(銀甲彈冰五十絃宋玉秋聲韻蜀絃)
御定佩文韻府卷十六之二
