欽定四庫全書
御定佩文韻府卷二十五之一
下平聲十蒸韻一
蒸(煑仍切衆也進也君也又粗曰薪細曰丨說文析麻中幹也又爾雅冬祭曰丨經典亦作烝)
韻藻烝烝(書克諧以孝丨丨乂不格姦傳諧和烝進也言能以至孝和諧頑嚚昏傲使進進以善自治不至于姦惡史記)
(酷吏傳漢興破觚而為圓斵雕而為朴網漏于吞舟之魚而吏治丨丨不至於姦黎民乂安後漢書吴祐傳論吴季英視人畏傷𤼵)
(言丨丨似夫懦者注丨丨猶仍也晉書孝友傳序閔曾翼翼遵六教而緝貞規蔡董丨丨宏七體而垂令迹曹植靈芝篇盡孝于田)
(隴丨丨不違仁温嶠侍臣箴思有虞之丨丨尊成周之翼翼宋樂章博碩肥腯以炰以烹嘉栗旨酒有彌斯盈有核惟旅肅肅丨丨)
(吉蠲備物享于克誠)蠲烝(書乃惟爾商後王逸厥逸圖厥政不丨丨)盧烝(書夷微丨丨三亳阪尹傳蠻夷微盧之衆帥及)
(亳人之歸文王者三所為之立監及阪地之尹長皆用賢)薪烝(詩爾牧來思以丨以丨周禮天官甸師帥其徒以丨丨役外内)
(饔之事注木大曰丨小曰丨左傳藪之丨丨虞侯守之宋史食貨志凡歲賦藁秸丨丨以圍計淮南子邱陵阪險不生五穀者以𣗳)
(竹木春伐枯槁夏取果蓏秋畜蔬食冬伐丨丨以為民資皮日休苦雨詩丨丨濕不著白畫煩然燭陸游詩餅餌支遥夜丨丨禦早)
(寒)飲烝(禮記是月也大丨丨注十月農功畢天子諸侯與其羣臣飲酒于太學以正齒位謂之大丨丨)嘗烝(禮記天子)
(諸侯宗廟之祭春曰礿夏曰禘秋曰丨冬曰丨)冬烝(見上晉書王導傳六年丨丨詔歸胙于導曰無下拜導辭疾不敢當高啓)
(詩大廟丨丨薦朱瑟千畝春藉垂青紘)殽烝(左傳晉侯使士會平王室定王享之原襄公相禮丨丨注烝升也升殽于俎周)
(語親戚宴饗則有丨丨晉樂章丨丨多品八珍代變)全烝(周語禘郊之事則有丨丨)房烝(周語王公立飲則有丨丨王逢)
(詩呼酒出丨丨)樵蒸(玉海佳氣焜于丨丨美光流于陔陛甘泉賦丨丨焜上配藜四施師古注丨木薪也丨麻幹也)黎蒸
(司馬相如封禪頌正陽顯見覺悟丨丨典引近靖丨丨遠保鰥寡崔駰司徒箴乃立司徒治兹丨丨曹植魏德論流餘祚于丨丨鍾)
(元吉乎聖主賈躭表惠飬丨丨懷柔遐裔韓愈詩曷不請掃除活彼丨與丨)
己卯烝(春秋八年春正月丨丨丨公羊傳常事不書此何以書譏亟也)丁丑烝(春秋夏五月丨丨丨公羊傳何以書)
(譏亟也)
增袷烝(禮記天子犆礿袷禘袷嘗丨丨注袷合也合先君之主于祖廟而祭之謂之袷)享烝(周禮夏官大司馬致禽饁)
(獸于郊入獻禽以丨丨)大烝(周禮夏官司勲凡有功者銘書于王之大常祭于丨丨司勲詔之)林烝(爾雅丨丨天帝)
(皇后君也疏平地有叢木曰林天生烝民樹之以君而司牧之然則人物之衆必立君長而司牧之故以丨丨為君也李湛然太子)
(少傅竇希瑊碑環耀魄而布隂陽佐丨丨而平水土)廸烝(爾雅羞餞丨丨進也)王蒸(爾雅椵木槿櫬木槿注别二名也似)
(李𣗳花朝生夕隕可食或呼曰及亦曰丨丨陸璣詩疏舜一名木槿齊魯之間謂之丨丨)禮烝(周語夫王公諸侯之有飫也將)
(以講事成章建大德昭大物也故立成丨丨而已)既烝(周語王治農于藉蒐于農隙耨穫亦于藉獮于丨丨狩于畢時)雚
蒸(管子五沃之土其麻大者如箭如葦細者如丨如丨)黀烝(東方朔七諫菎蕗雜于丨丨兮機蓬矢以射革王逸注枲翮曰)
(丨煏竹曰丨言持篦蕗香直之草雜于丨丨&KR0008;而燃之則不識于物也)蘭烝(李白溧陽貞義女廟碑丨丨椒漿歲祀罔斁)
蕙肴烝(楚辭丨丨丨兮蘭藉奠桂酒兮椒漿)
烝(煑仍切說文大氣上行也通作蒸)
韻藻鬱蒸(爾雅鬱氣也疏謂丨丨之氣也應璩文處涼臺而有丨丨之煩浴寒水而有灼爛之慘傅休奕苦熱詩珠汗洽)
(玉體呼吸氣丨丨陳子昂詩丨丨炎夏晩凉宇閟清隂杜甫詩花月窮游宴炎天避丨丨王安石詩高亭五月尚寒生回首塵沙自)
(丨丨陸游詩素娥東涌行空闊清吹南来掃丨丨又疾雷載雨施膏澤茂𣗳生風洗丨丨)雲蒸(史記彭越傳得攝尺寸之柄丨)
(丨龍變淮南子山丨丨柱礎潤史通蕪詞累句丨丨泉涌鵩鳥賦丨丨雨降兮糾錯相紛馮衍顯志賦序風興丨丨一龍一蛇梁簡)
(文帝文海蕩電飛丨丨雨合廣絶交論絪緼相感霧涌丨丨盧思道詩旌門曙光轉輦道夕丨丨岑參詩五月山雨熱三峰火丨丨)
熏蒸(漢書王莽傳子在前攝時建郊宫定祧廟立社稷神祇報況或光自上復于下流為烏或黃氣丨丨昭燿章明以著黃虞)
(之烈焉韓偓詩禮容肅穆纓綏外和氣丨丨劍履間范成大立秋詩三伏丨丨四大愁暑中方信此生浮元好問雲峽詩丨丨似欲)
(出泉脉瑩滑定應凝石髓)爛烝(盧氏雜說鄭餘慶清儉有重德一日召親朋會食呼左右曰處分厨家丨丨去毛莫拗折項諸)
(人以為必烝鵝鴨之𩔖良久就餐每人前下粟米飯一椀烝胡蘆一枚而已蘇軾詩丨丨香薺白魚肥又脯青苔炙青蒲丨丨鵝鴨)
(乃瓠壺)炎烝(庾信詩五月丨丨氣三時刻漏長杜甫詩二儀清濁還高下三伏丨丨定有無白居易寄微之詩莫嫌冷落抛)
(閒地猶勝丨丨卧瘴鄉吴儆詩晩来一雨破丨丨蕉葉葵花照眼明雲笈七籤火性丨丨水性滋潤)九烝(韋應物餌黃精詩丨)
(丨換凡骨經著上世言雲笈七籤青精先生䭀米飯方白粱米一石南燭汁浸丨丨九晒乾可三斗以上每日服一匙則腸化為筋)
(風寒不能傷)煎烝(孟郊詩膏明易丨丨)霞烝(劉基詩紫薇花𣗳小樓東日炙丨丨似錦紅)
增氣烝(周語太史告稷曰自今至于初吉陽丨俱丨土膏其動淮南子牛馬之丨丨生蟣虱蟣虱之丨丨不能生牛馬孟浩)
(然望洞庭湖詩丨丨雲夢澤波撼岳陽城高啓夏冰詩丨丨金盌潤色映玉盤空)陶烝(晉書郭璞傳疏曰臣愚以為隂陽丨)
(丨變化萬端劉允濟地賦遵四時以生殺順六氣以丨丨柳宗元文和風孕秀靈氣丨丨)褁烝(南史齊明帝紀大官進御食有)
(丨丨帝十字畫之曰可四片破之餘充晚食其儉約如此)熊烝(南史陳顯逹傳御膳不宰牲顯逹上丨丨一盤上即以充飯)
艾烝(舊唐書林邑國傳貞觀四年其王范頭黎遣使獻火珠大如雞卵圓白皎潔光照數尺狀如水精正午向日以丨丨之即)
(火燃)藜烝(墨子孔子窮于陳蔡之間丨丨不糝潛夫論梁飯食肉有媿于面目不若粗糲丨丨之可食于口也謝朓為東海餉)
(諸葛處士教事親有啜菽之窶就飬寡丨丨之給)不烝(白虎通傳曰曾去妻黎烝不熟問曰婦有七出丨丨亦預乎曰吾聞)
(之也絶交令可友棄妻令可嫁也黎烝不熟而已何問其故乎房琯題漢州西湖詩三伏氣丨丨四逹暑自徂)山烝(論衡月麗)
(于上丨丨于下氣體偶合自然道也)舂烝(論衡榖未丨丨曰粟銅未鑄鑠曰積石)上烝(西京雜記董仲舒曰冬氣多寒)
(陽氣自上躋故人得其暖而丨丨成雪矣夏氣多暖隂氣自下昇故人得其凉而丨丨成雨矣)浮烝(荆州記新陽縣有温泉冬)
(月未至數里遙望白氣丨丨如烟)萊烝(齊民要術詩云北山有萊詩義疏云萊藜也莖葉皆似菉王芻今兗州人烝以為茹)
(謂之丨丨)蘇烝(北堂書鈔孔子之魯燔爼無肉丨丨不熟)黃烝(本草丨丨一名黃衣一名麥黃此乃以米麥粉和罨待其)
(熏烝成黃故有諸名)歊烝(揚雄解難泰山之高不嶕嶢則不能浡滃雲而散丨丨師古注丨丨氣上出也一作熇張籍詩暑雨)
(丨丨隔凉風宴位留)熙烝(嘯賦𤼵徵則隆冬丨丨騁羽則嚴霜夏凋)朝烝(潘岳詩丨丨同心梨暮庖比目鮮)内烝
(吴都賦其方陬譎詭則有龍穴丨丨雲雨所儲)結烝(潘尼苦雨賦氣觸石而丨丨兮雲膚合而仰浮)同烝(夏侯湛雷賦大)
(明黯其潛曜兮天地鬱以丨丨)龍烝(鮑照喜雨詩河井起丨丨日魄歛游光)壬烝(沈炯六甲詩丨丨懷太古覆妙佇無)
(名)煩烝(李德林詩夏景多丨丨山水暫追凉許棠夏夜對月詩丨丨驚頓絶吟翫悵聞鷄范成大詩夜雨洗丨丨暁風薦清)
(穆)油烝(韋琳戲作䱉表伏見除書以臣為糝熬將軍丨丨校尉臛州刺史脯腊如故者)潭烝(宋之問入瀧州江詩丨丨)
(水沬起山熱火雲生)懷烝(王灣詩望麾宵繼火書檄曙丨丨)地烝(杜甫詩丨丨餘破扇冬暖更纖絺)濕烝(韓愈)
(送窮文子遷南荒熱爍丨丨)霧烝(李商隐北禽詩為戀巴江煖無辭瘴丨丨苗秀魚登龍門賦氣濛濛而丨丨聲隐隐而雷)
(激梅尭臣詩隴草陳根𤼵山櫻宿丨丨)潛烝(李為日賦透入室壁丨丨簟席)甑烝(華岳詩九霄烜赫如丨丨)出烝
(王禹偁茶園詩丨丨香更别入焙火微温)炊烝(梅尭臣詩屋室如丨丨范成大詩秋暑如丨丨)梅烝(王安石紙煖閣詩氊)
(廬易以丨丨壊錦幄終于草野妨)瀹烝(蘇軾服胡麻賦乃丨乃丨甘且腴兮)烝烝(韓駒食筍詩丨丨沸鼎中亂下白玉)
(片)書烝(陸游詩衣潤香偏著丨丨蠧欲生)桃烝(趙長卿詩柳媚梢頭翠眼丨丨原上紅霞)嵐烝(翁卷詩丨丨空)
(寺壊雪壓小菴清)烟烝(趙秉文詩丨丨山腹晴猶濕河帶冰澌暖漸流)雨烝(傅若金詩丨丨歸日路雲合去時山王冕)
(詩風引白雲歸坐榻丨丨花氣入窗紗)秋烝(釋大圭夜聞水車詩旱火丨丨土山熱新苗立死田寸裂)
魴鱮烝(禮䚰丨丨丨雛焼雉薌無蓼疏丨丨丨者魴鱮二魚皆烝熟之)不能烝(周語伯陽父曰陽伏而不能出隂遁)
(而丨丨丨于是有地震)積氣烝(元史王約傳監察御史言通州倉米三萬石因雨而濕約謂必丨丨所丨騐且堪用釋守)
(者罪)溲米烝(急就篇餅餌麥飯甘豆羹注丨丨而丨之則為餅餌)二氣烝(董仲舒雨雹對丨丨之初丨也若有若無)
(若實若虚若方若圓攅聚相合)洪液烝(夏侯湛大暑賦丨丨丨于單簟兮珠汗沾乎絺葛)沸如烝(韓愈詩陸渾桃)
(花間有湯丨丨丨)青瓊烝(皮日休茶竈詩丨丨丨後凝綠髓炊来光)白薤烝(梅尭臣詩空山舊逕綠苔滿古寺齋)
(盂丨丨丨)柴燎烝(曾鞏賀南郊禮畢大赦表是以蕭光之烈奏于宗祊丨丨之丨焜于郊兆)潤還烝(張耒夏日詩林)
(塘隂不解巾几丨丨丨)花露烝(高觀國詞爐烟浥濕丨丨丨沉液)濃若烝(文同詩朝雲暮雨丨丨丨)臘後
烝(范成大詩煮酒春前丨丨丨)霧雨烝(馬祖常詩池曲波濤小花繁丨丨丨)花氣烝(馬祖常詩丨丨丨霞淑景)
(明望仙樓上看弹鶯)
承(署陵切次也奉也受也义姓)
韻藻靈承(書今帷我周王丕丨丨帝事宋史樂志永熾天綂億載丨丨孔武仲四海以職来祭賦薦牡惟時推至誠而茂)
(對執膰有序贊大事以丨丨黃庭堅代李公擇表緝熙六藝之光明丨丨七廟之謨烈)丕承(書丕顯哉文王謨丨丨哉武王)
(烈舊唐書禮儀志天子之孝莫大於丨丨人倫之義莫大於嗣續宋史儀衛志詔有司取自崇觀至今凡中外所上瑞應悉掇其尤)
(殊者增製旗物上以丨丨天貺下以聳動民瞻陸機皇太子宴宣猷堂詩三后始基世武丨丨恊風旁駭天晷仰澄杜甫昭陵詩翼)
(亮貞文德丨丨戢武威陳瓘進尊尭集表舜纂尭緒孜孜乎善繼之勤武廣文聲斤斤乎丨丨之美)爭承(左傳同盟于平邱子)
(産丨丨曰昔天子班貢輕重以列鄭伯男也而使從公侯之貢懼弗給也注承貢賦之次)請承(左傳初右司馬子國之卜也觀)
(瞻曰如志故命之及巴師至使帥師而行丨丨王曰寝尹工尹勤先君者也注承佐也)敬承(孟子啓賢能丨丨繼禹之道後)
(漢書光武帝紀皇天大命不可稽留敢不丨丨高允荅宗欽書丨丨嘉誨永佩明箴)師承(後漢書儒林傳序其丨資所丨宜標)
(名為證者乃著之云黃庭堅詩我學少丨丨坎井可窺底雲笈七籖葛孝先鄭思遠之徒丨資相丨蟬聯不絶傳燈錄西天五印丨)
(丨為祖)石承(尚書大傳庶人有丨丨注丨丨屋柱下石也當柱下而已不外出以為飾)經承(韓愈柳子厚墓誌銘衡湘)
(以南為文詞者悉以子厚為師其丨丨子厚口講指畫為文詞者悉有法度可觀)難承(韓愈詩生期理行役歡緒絶丨丨)
謝承(隋書經籍志後漢書一百三十卷無帝紀吴武陵太守丨丨撰)
莫敢承(詩則丨我丨丨傳承止也)鼎足承(漢書彭宣傳三公丨丨丨君一足不任則覆亂美實)仙掌承(三輔)
(故事漢武帝以銅作承露盤高二十丈大十圍上有丨人丨丨露和玉屑飲以求仙也)敢不承(韓愈南海廟碑祝册自京)
(師至吏以時告公乃齋祓視册誓羣有司曰册有皇帝名乃上所自署其文曰嗣天子某謹遣某官敬祭其恭且嚴如是丨有丨丨)
增順承(易至哉坤元萬物資生乃丨丨天史記秦始皇帝紀大義休明垂于後世丨丨勿革又律書推本天元丨丨厥意又)
(元史百官志大都城門尉二員副尉一員掌門禁啓閉管鑰之事凡十有一門三曰丨丨何中詩朝出丨丨門暮宿十里村)包
承(易丨丨小人吉大人否亨疏丨丨者居否之世而得其位用其至順丨丨于上)意承(易幹父之蟲丨丨考也注幹事之首)
(時有損益不可盡承故丨丨而已)相承(易跛能履吉丨丨也疏行得其宜是丨丨之吉也爾雅大鼓謂之鼖小鼓謂之應注)
(小者音聲丨丨故曰應後漢書秦彭傳自漢興之後世位丨丨三輔號曰萬石秦氏南史梁武帝紀正月朔有兩月丨丨如鈎見于)
(西方宋史樂志寳龜丨丨器鼎加重史通五帝之與夏殷也正朔丨丨子孫逓久西都賦名都對郭邑居丨丨西京賦峙遊極于浮)
(柱結重欒以丨丨李尤竈銘五行接備隂陽丨丨傅休奕晉鼓吹曲禅讓應天歴睿聖世丨丨陸雲與陸典書秀偉丨丨明德繼踵)
(袁桷夕佳亭詩倦翮戢已棲游雲澹丨丨)祇承(書文命敷于四海丨丨于帝隋書樂志丨丨靈貺載膺多福曹植責躬詩皇恩)
(過隆丨丨怵惕劉孝綽安成王碑丨丨帝命來仕王家楊巨源詩長被有情邀唱和近来無力更丨丨花蕊夫人宫詞今夜聖人新)
(殿宿後宫相競覓丨丨)欽承(書惟說式克丨丨旁招俊乂列于庶位後漢書隗囂傳丨丨大旨順風不讓晉書禮志丨丨舊)
(章肅奉典制魏文帝與鍾繇謝玉玦書嘉貺益腆敢不丨丨韓琦賀奉安御容表再謀崇葺式示丨丨僝功之初展禮咸備法苑珠)
(林大衆丨丨恩流率土)綂承(書丨丨先王修其禮物作賓于王家後漢書陳球傳太后親立朕躬丨丨大業豈宜以貴人終)
(乎)奉承(書予思日孜孜傳言已思日孜孜不怠丨丨臣功而已禮記宫室既修墻屋既設百物既備夫婦齋戒沐浴盛服丨)
(丨而進之左傳嬰齊受命于蜀丨丨以来弗敢失隕而致諸宗祧後漢書樊凖傳朝廷雖勞心元元事從省約而在職之吏尚未丨)
(丨梅尭臣詩龜組恭来詣貂璫肅丨丨黃庭堅留王郎詩留我左右手丨丨白頭親)或承(詩如松栢之茂無不爾丨丨箋或之)
(言有也如松栢之枝葉常茂盛青青相承無衰落也)顯承(詩不丨不丨無射于人斯宋史禮志紹聖二年奉安神宗神御于丨)
(丨殿曾鞏回許安世謝館職啓丨丨詔檢進踐書林)是承(詩龍旂十乘大糦丨丨蔡邕九疑山碑受終文祖璇璣丨丨李尤京)
(師城門銘帝王設險乾坤丨丨)供承(詩有饛簋飱有捄棘匕疏客始至主人以簋盛餐以七載肉而待之是主人丨丨之惠于)
(賓客厚也舊唐書代宗紀其學生員數所習經業丨丨糧料增修學館委本司條奏以聞)夾承(左傳吴公子光伏甲于堀室而)
(享王王使甲坐于道及其門門階戶席皆王親也夾之以鈹羞者献體改服于門外執羞者坐行而入執鈹者丨丨之及體以相授)
(也)為承(左傳晉師在敖鄗之間鄭皇戍使如晉師曰鄭之從楚社稷之故也未有貳心楚師驟勝而驕其師老矣而不設備)
(子擊之鄭師丨丨楚師必敗注承繼也)攝承(左傳丨官丨乏注言欲以已不敏丨丨空乏從君俱還黃庭堅三秀亭記廬陵)
(比缺守輙以他吏丨丨託宿傳舍)如承(論語使民丨丨大祭水經注連甍接棟簷宇丨丨)專承(晉語韓宣子憂貧叔)
(向賀之宣子拜稽首焉曰起也將亡賴子存之非起也敢丨丨之其自桓叔以下嘉吾子之賜孔融與從弟書豈惟從弟實丨丨之)
(凡我宗族猶或賴焉)永承(史記秦始皇帝紀化及無窮遵奉遺詔丨丨重戒)長承(史記秦始皇帝紀常職既定後嗣循)
(業丨丨聖治王建贈王樞密詩丨丨密旨歸家少獨奏邊機出殿遲)恭承(漢書元帝紀丨丨天地託于公侯之上弔屈原文丨)
(丨嘉惠兮俟罪長沙謝靈運詩丨丨古人意促装返柴荆李白詩丨丨鳳凰詔倏起雲蘿中)大承(漢書禮樂志禹作夏夏丨)
(丨二帝也)嘉承(漢書禮樂志皇皇鴻明蕩侯休德丨丨天和伊樂厥福)有承(漢書郊祀志郊于神若丨丨後漢書儒林)
(傳贊斯文未陵亦各丨丨牛宏方丘歌敬如在肅丨丨)纂承(後漢書章帝紀予一人空虚多疚丨丨尊明盥洗享薦慚愧祗)
(慄又樂恢傳陛下富于春秋丨丨大業諸舅不宜幹正王室以示天下之私劉禹錫李相國集序後王丨丨多以國柄付文士亦作)
(纉歐陽修賜中書門下詔朕丨丨丕基撫有方夏)允承(後漢書隗囂傳丨丨天道興輔劉宗)遵承(後漢書東平王蒼傳)
(上疏歸職曰惟陛下審覧虞帝優飬母弟丨丨舊典終卒厚恩)迎承(後漢書陳寵傳漢舊事斷獄報重常盡三冬之月是時帝)
(始改用冬初十月而已寵奏曰陛下探幽析微允執其中革百載之失建永平之功上有丨丨之敬下有奉微之惠注三正之月不)
(用斷獄敬承天意奉順三微也)託承(後漢書公孫瓉傳丨丨先軌爵任崇厚)階承(吴志孫皓傳孤以不德丨丨綂緒)
親承(晉書王承傳閑習禮度不如式瞻儀形諷味遺言不若丨丨音旨李白詩天馬白銀鞍丨丨乃主歡)參承(南史王綸)
(之傳武帝幸琅邪城綸之與光祿大夫全景文等坐不丨丨為有司奏免官花蕊夫人宫詞深宫内苑丨丨慣常從金輿到日斜傳)
(燈錄逹摩寓止于嵩山少林寺婆羅門僧神光往彼晨夕丨丨雲笈七籖丨丨誨訓敢不佩服)禀承(南史章昭達傳陳武帝謀)
(討王僧辯令文帝還長城招聚兵衆以備杜龕頻使昭逹往京口丨丨計畫任昉為褚蓁譲封表先臣以太宗絶緒命臣出纂傍綂)
(丨丨在昔理絶終天)曲承(舊唐書穆宗紀戶部侍郎張平叔以丨丨恩顧上疏請官自賣鹽可以富國強兵)遠承(舊唐)
(書禮儀志明堂檐徑二百八十八尺按周易乾之策二百一十六易緯云年有七十二候合為二百八十八所以仰叶乾策丨丨貞)
(候楚詞紛郁郁其丨丨兮滿内而外揚)演承(舊唐書韋思謙等傳贊子子孫孫丨丨餘慶)槍承(舊唐書羅士信傳大)
(業中士信從張須陀擊賊灘水之上陣纔列士信馳至賊所刺倒一人斬一人首擲于空中用丨丨之載以略陣)烈承(宋史)
(樂志文以謨顯武以丨丨)善承(宋史樂志煌煌真宗善斷丨丨經武耀德臻于治平)休承(宋史樂志丨丨靈意申錫無疆)
衎承(宋史樂志丨丨祖宗恤祀昭孝誠心有孚介福斯報)紹承(宋史樂志丨丨丕緒永勵精明)克承(宋史樂志維天)
(蓋高維地丨丨父尊母親天地難名又帝有顯命禀于親慈后德丨丨拜而受之)躬承(宋史樂志丨丨寳訓表欽崇慶澤布)
(寰中)聿承(宋史高麗傳来朝萬里美爱戴之有孚柔撫四夷庶混并之無外永保東裔丨丨天保)信承(韓詩外傳丨丨)
(親授無有所疑)臨承(水經注武水至湘東丨丨縣北東注于湘謂之承口丨丨即故酃縣也)咸承(吴越春秋越王為吴)
(王夀辭四海丨丨諸侯賓服觴酒既升永受萬福)風承(帝王世紀躬履至德虚静自損是以屢獲豐年遠近丨丨)家承
(西都賦國藉十世之基丨丨百年之業仕昉為范尚書譲封表臣本自諸生丨丨素業門無富貴易農而仕)共承(李尤樽銘)
(三山丨丨雕琢錯帶)聽承(高貴鄉公顔子論丨丨聖言罔有不喻)互承(張華詩晷度隨天運四時丨相丨)莫承
(文賦或託言于短韻對窮迹而孤興俯寂寞而無友仰寥廓而丨丨)絳承(郭璞鹽池賦爛然漢明晃爾霞赤望之丨丨仰之雪)
(積)肇承(劉柔妻王氏姜嫄頌英英姜嫄實德之純丨丨靈瑞武敏是遵)忝承(謝靈運謝封表豈臣尫弱所當丨丨)幸
承(鮑照秋夜詩丨丨天光轉曲影入幽堂)陪承(梁簡文帝上東宫啟常願丨丨甲舘同奉畫堂)仰承(沈約雅樂歌灼)
(灼重明丨丨元首體乾作貳命服斯九蘇軾蓮華漏銘渴烏上引荷茄丨丨)夤承(謝超宗樂章丨丨寳命嚴恭帝緒奄受敷)
(錫升中拓宇)彛承(謝超宗樂章丨丨孝典恭事嚴聖浹天奉賮罄壤齊慶)謬承(蕭廵離合詩柯條丨丨日木石豈知)
(晨)盤承(庾肩吾詩丨丨雲表露鈴搖天上風)時承(鮑子卿詠畫扇詩乍奉長門泣丨丨柏梁宴)横承(徐摛詠筆)
(詩直寫飛蓬牒丨丨落絮篇)夕承(陽固疾倖詩朝浹其車丨丨其輿)金承(庾信普屯威神道碑銘少典之孫元王之)
(子虹貫于月丨丨于水)嚴承(庾信樂歌玉帛禮畢神人事分丨丨乃睠瞻仰廻雲)疊承(盧思道詩繡栭高可映畫栱丨)
(相丨)猥承(唐明皇道德經序丨丨有後之慶恐失無為之理)欣承(李白詩織作玉牀席丨丨清夜娱)恩承(杜甫)
(詩氣得神仙迥丨丨雨露低)承承(韓愈平淮西碑聖子神孫繼繼丨丨)後承(韓愈平陽路公神道碑銘伊我襄陽克慎)
(以有延卑丨丨莫不率守)媚承(韓愈太原王公神道碑同列有恃恩自得者衆皆丨丨公嫉其為人不直視)口承(柳宗)
(元論周易九六說書何畢子董子之視其書而妄以丨丨之也)保承(柳宗元漢原廟銘周道削威秦德暴戾皇天疇庸審厥丨)
(丨)孫承(柳宗元李侍御墓誌子嗣丨丨有逹宜興)下承(仲子陵清簟賦出此入彼俱處芳蘭之室上據丨丨必兼芬若)
(之枕)叨承(李石文早拜光儀丨丨眷與)胥承(李充學箴爰暨中古哲王丨丨質文代作禮樂迭興)襲承(韋展日月)
(如合璧賦可以丨丨天意可以敬授人時)穩承(韓琦春雪詩幾陣風凝霰作牀丨丨花雪入春芳)看承(韓琦龍興寺芍)
(藥詩聞得龍興好事僧每歲丨丨不敢暇)交承(趙抃詩三院筆簮曾對直兩川兵印復丨丨戴復古詩梅花與雪作丨丨)偏
承(朱權宫詞柳色丨丨雨露恩也將青眼暗窺人)遥承(高啟詩只今丨丨幾世後坐棄戰陳談文章)軌承(真誥静守)
(形骸丨丨訓誨)尊承(雲笈七籖丨丨大法靈寳真文世世不絶廣度人天)甄承(後漢書儒林傳丨宇習嚴氏春秋傳業子)
(普普傳子丨諸儒以承三世傳業莫不歸服之)董承(蜀志先主傳獻帝舅車騎將軍丨丨辭受帝衣帶中密詔當誅曹公先主)
(遂與承等同謀會見使未𤼵事覺承等皆伏誅先主據下邳)阿承(襄陽耆舊傳黃承彦沔南名士謂孔明曰聞君擇婦身有)
(醜女黃頭黑面才堪相配孔明許即載送之鄉里為之諺曰莫作孔明擇婦正得丨丨醜女)張承(吴志丨丨傳承字仲嗣少)
(以才學知名為濡須都督奮威將軍封都鄉侯陸機辨亡論風雅則諸葛瑾丨丨步隲以名聲光國)顧承(吴志丨丨傳承字子)
(直嘉禾中與舅陸瑁俱以禮徵權賜丞相雍書曰貴孫子直令問休休至與相見過于所聞為君嘉之拜騎都尉領羽林兵後拜奮)
(威將軍出領京下督)王承(晉書丨丨傳承字安期弱冠知名太尉王衍雅貴異之比南陽樂廣焉渡江名臣皆出其下為中興)
(第一又南史丨丨傳承字安期好儒業轉國子祭酒祖儉父暕皆為此職三世國師前代未之有)李承(舊唐書丨丨傳丨丨)
(趙郡高邑人舉明經高第希烈之亂承時為襄州刺吏及希烈將周曾王玢等謀殺希烈以衆歸朝多承首建謀也尋改檢校工部)
(尚書兼潭州刺史湖南都督團練觀察使)
羞辱承(易不恒其德或承之羞疏德既旡恒自相違錯則丨丨丨之所羞非一故曰或承之羞也)萬民承(詩子孫繩)
(繩丨丨靡不丨箋言承順也)蟾蜍承(後漢書張衡傳造候風地動儀以精銅鑄成外有八龍首銜銅丸下有丨丨張口丨)
(之)隂事承(舊唐書德宗紀仲夏之時萬物敷暢陽德方茂丨丨始丨)萬葉承(舊唐書禮儀志高祖神尭皇帝國朝)
(首祚丨丨所丨)休斯承(申鑒君子循其性以輔其命丨丨丨否斯守)作架承(齊民要術葡萄蔓延性緣不能自舉)
(丨丨以丨之葉密隂厚可以避熱)瓊爵承(曹植甘露謳觀陽弗晞丨丨是丨)輕蓋承(陸機長安有狹邪行丨丨)
(丨華景騰步躡飛塵)寒暑承(陸機梁甫吟四運循環轉丨丨自相丨)九霄承(梅尭臣詩一詔丨丨丨)赤油
承(蘇軾擇勝亭銘乃作斯亭筵楹欒梁鑿枘交設合散靡常丨丨仰丨青幄四張)職所承(王惲東征詩小臣太史屬頌德)
(丨丨丨)錦繡承(袁桷詩舊觀丹青復諸天丨丨丨)六子承(劉基贈蔣玉壺歌元黃健順丨丨丨和氣坱軋麤穢)
(澄)後儒承(雲笈七籖前儒志之丨丨丨之)劉仲承(後漢書劉淑傳丨淑字丨丨)
丞(署陵切佐也翊也)
韻藻疑丞(禮記虞夏商周有師保有丨丨又設四輔疏古者天子必有四隣前曰丨後曰丨右曰輔左曰弼)中丞
(周禮天官凡宫之糾禁注紏猶割也察也若今御史丨丨漢書百官表御史大夫有兩丞一曰丨丨在殿中蘭臺掌圖籍外督部刺)
(史内領侍御史受公卿奏事又趙充國傳金城湟中榖斛八錢吾謂耿丨丨糴二百萬斛榖羌人不敢動矣耿丨丨請糴百萬斛迺)
(得四十萬斛耳注耿壽昌也為司農丨丨後漢書百官志御史丨丨千石御史大夫之丞也掌𨕖明法律者為之又苑丨丨主苑中)
(離宫南史江淹傳少帝初兼御史丨丨明帝謂淹曰今為南司足以震肅百僚也唐書百官志龍朔二年改御史臺曰憲臺大夫曰)
(大司憲丨丨曰司憲大夫宋史沈與求傳與求歴御史三院知無不言前後幾四百奏其言切直自敵已以下有不能堪者上時有)
(所訓敕每曰汝不識沈丨丨耶元史文用傳中統二十五年拜御史丨丨文用曰丨丨不當理細務吾當先舉賢才乃舉胡祗遹王)
(惲雷膺荆幼紀許揖孔從道十餘人又張珪傳武帝即位丨丨久闕方議擇人仁宗時在東宫曰必欲得真丨丨惟張珪可即日召)
(拜丨丨揚子或問渾天曰落下閎營之鮮于妄人度之耿丨丨象之幾乎幾乎莫之能違也世說孔車騎與丨丨共行在御道逢匡)
(術賓從甚盛因往與車騎共語丨丨初不視直云鷹化為鳩衆鳥猶惡其眼王灣寓直詩焚香兼御史懸鏡委丨丨杜甫詩回首丨)
(丨座馳牋異姓王又有謝嚴丨丨見過及謝嚴丨丨送青城山道士乳酒詩韓愈詩為逢挑𣗳相料理不覺丨丨喝道来白居易詩)
(曾共丨丨情繾綣暫留恊律語踟蹰鄭谷詩身為醉客思吟客官自丨丨拜右丞王珪宫詞别殿春風呼萬歲丨丨新押散朝班又)
(樂府雜錄梁厚本有别墅在昭應之西正臨河岸垂釣見一物浮過令家僮接得𤼵視乃一女郎云是内弟子鄭丨丨昨以忤旨命)
(内官投于河中厚本納為妻後遇良夜飲于花下酒酣朗弹數曲有黃門過聽之曰此鄭丨丨琵琶聲也翊日達上文宗命宣召赦)
(厚本罪仍加錫賜焉)縣丞(漢書景帝紀丨丨長吏也後漢書百官志注大縣丨丨左右尉命卿三人小縣一尉一丞命卿二人)
(又張君夏傳君夏初舉明經補宏農文學遷陳倉丨丨清淨無欲專心經書王建詩五侯三仕未相稱頭白如絲作丨丨高啓詩預)
(喜哦詩無俗吏兩松相對丨丨廳)郡丞(漢書百官表郡守掌治其丨有丨後漢書百官志每丨太守一人丨一人郡當邊戍)
(者丞為長史南史江革傳除武陵王長史會稽太守門生故吏並賫持緣道迎候革曰我通不受餉不應獨當故人筐篚通典晉成)
(帝咸康七年省諸丨丨注惟丹陽丞不省范成大詩豈不有荐墨翩然支丨丨)聾丞(漢書黃覇傳覇為潁川太守長史許丞老)
(病聾督郵白欲逐之覇曰許丞廉吏雖老尚能拜起迎送重聽何傷蘇軾詩遲鈍終湏投劾去使君何日换丨丨陸游錦亭詩樂哉)
(今從石湖公大度不計丨丨聾又謝䕫路監司列薦啟大呼相和或容醉吏之狂重聽何傷曲恕丨丨之老戴復古詩時人誰識老)
(丨丨滿口常談杜少陵)求丞(南史張融傳丨丨不得所以求郡求郡不得亦可復丨丨)
鴻臚丞(後漢書百官志大丨丨丨一人比千石晉書阮修傳王敦為鴻臚卿謂修曰卿常無食丨丨丨差有禄能作否通典)
(丨丨丨秦曰典客丞漢為丨丨丨註蕭望之為之)大樂丞(後漢書百官志注丨丨丨如古小胥唐書王績傳丨丨署史焦)
(革家善釀績求為丨吏部不許固請竟除之自是丨丨丨為清職)堪為丞(晉書嵇紹傳山濤領𨕖啓武帝曰嵇紹賢侔郤)
(缺宜加旌命請秘書郎帝曰如卿言乃丨丨丨何但郎也)秘書丞(南史張率傳引見于玉衡殿武帝謂曰丨丨丨天下清官)
(東南望胄未有為之者今以相處為卿定名譽舊唐書職官志從第五品上階丨丨丨魏略嚴苞以高才為丨丨丨數奏文賦又薛)
(夏字宣聲天水人東詣京師文帝嘉其才引為丨丨丨帝與夏推論書傳未嘗不終日也每呼之不名謂之薛君初學記丨丨丨魏)
(官也何禎上許都賦帝異之拜秘書郎後月餘禎關事帝問吾本用禎為丞何故為郎案主者罪遂改為丞又晉書職官志大國置)
(左右常侍各一人典書典祠典衛學官令典書丞各一人)萬泉丞(舊唐書唐臨傳臨為丨丨丨有輕囚久繫方春農事興臨)
(說令可出囚使就畎畝不許臨悉縱歸與之約囚如期還)逃席丞(元稹黃明府詩序小年曾于解縣飲酒余為觥錄事有人)
(頻犯語令連飛十二觥不勝其困丨丨而去醒後問人虞鄉黃丨也後奉使東川至褒城驛亭有明府見迎問其前銜則固曩時丨)
(丨黃丨也說前事黃丞惘然而悟與之盡懽)
增兩丞(周禮天官立其兩注鄭司農云兩謂丨丨漢書百官表太僕掌輿馬有丨丨又治粟内史掌榖貨有丨丨)五丞
(戰國策尭有九佐舜有七友禹有丨丨湯有三輔邢邵華林園公宴詩丨丨接光景七友𣗳風儀)守丞(史記陳涉世家葛嬰)
(將兵攻陳陳守令皆不在獨丨丨與戰譙門中後漢書周防傳防年十六仕郡為小吏世祖廵狩汝南召掾史試經防尤能誦讀拜)
(為丨丨)西丞(史記周勃世家圍章邯廢邱破丨丨注天水有西縣)部丞(史記平凖書元封元年桑宏羊以諸官各自市)
(相與争物故騰躍而天下賦輸或不償其僦費乃請置大農丨丨數十人漢書平帝紀元始元年置大司農丨丨十三人人部一州)
(勸農桑後漢書百官志大司農丨丨一人注主帑藏又卓茂傳王莽秉政置大司農六丨丨勸課農桑茂遷為京丨丨密人老少皆)
(涕泣随送)令丞(史記商君傳集小都鄉邑聚為縣置丨丨凡三十一縣漢書高帝紀異日秦民爵公大夫以上丨丨與亢禮今)
(吾于爵非輕也吏獨安取此又宣帝紀丞相以下至都官丨丨上書入榖輸長安倉助貸貧民又百官表太常屬官有太樂太祝太)
(宰太史太卜太醫六丨丨晉書輿服志大輦中道太官丨丨在左太醫丨丨在右黃庭堅江西道院賦爰作新堂令陳鼓笙有斐翰)
(墨賓贊丨丨作為詩歌接民頌聲)海丞(漢書平帝紀置丨丨一人注主海税也)果丞(漢書平帝紀置少府丨丨注丨)
(丨掌諸果實也後漢書百官志大官令丨丨主果又鈎盾令典池苑遊觀之處有丨丨主果園)三丞(漢書百官表太僕屬邊郡)
(六牧師苑令各丨丨又少府屬官有樂府丨丨宋史仁宗紀詔員外郎以上致仕者錄其子校書郎丨丨以上齋郎春秋繁露王后)
(置一太傅太母三伯丨丨二十夫人四姬三良人)四丞(漢書百官表太僕屬有車府路軨騎馬俊馬丨令丨)家丞(漢書)
(百官表列侯所食國令長名相又有丨丨門大夫庶子後漢書百官志中興以來食邑千戶已上置丨丨庶子各一人不滿千戶不)
(置丨丨又朱暉傳顯宗舅新陽侯隂就慕暉賢自往候之暉不見復遣丨丨致禮魏志邢顒傳太祖諸子高𨕖官属令曰侯家吏宜)
(得淵深法度如邢顒軰遂以為平原侯植丨丨又採庶子之春華忘丨丨之秋實舊唐書職官志從第八品下階公主丨丨元史百)
(官志家令司掌太子飲膳供帳倉庫家令丨丨二員至元二十年置二十一年改内宰司隸徽政院)六丞(漢書百官表少府掌)
(山海池澤之税有丨丨)九丞(漢書百官表佽飛掌弋射有丨丨兩尉)候丞(漢書百官表中尉属官有式道左右中候)
(丨丨)長丞(漢書百官表宗伯属官有都司空令丞内官丨丨)監丞(漢書百官表太僕属官有龍馬閑駒槖泉騊駼承華)
(五丨長丨宋史職官志丨丨監掌古今經籍圖書國史實錄天文歴數之事元史百官志國子監祭酒一員秩從三品司業二員正)
(五品丨丨一員正六品又藝文監天歴年置專以國史敷譯儒書及儒書之合校讐者俾兼治之大監二員少監二員秩從三品丨)
(丨二員從五品)沛丞(漢書蕭何傳高祖起為丨公何嘗為丨督事注何為丨丨專督衆事)獻丞(漢書張延夀傳延夀子勃)
(嗣元帝即位詔列侯舉茂材舉太官丨丨陳湯又陳湯傳西至長安求官得太官丨食丨)扶丞(漢書淳于長傳少以太后姊子)
(為黃門郎未進幸會大將軍王鳳病晨夜丨丨左右甚有甥舅之恩)傅丞(漢書王莽傳以故大司徒馬宫為師疑故少府宗伯)
(鳳為丨丨博士袁聖為阿輔京兆尹王嘉為保拂是為四師)後丞(漢書王莽傳以太保丨丨甄邯為大司馬承新公周書宣)
(帝紀置四輔官以大冡宰越王盛為大前疑隋國公楊堅為大丨丨李白明堂賦前疑丨丨正儀躅以出入)從丞(後漢書百)
(官志黃門令丞丨丨各一人本注曰宦者丨丨主出入從)甘丞(後漢書百官志太官令掌御飲食左丞丨丨湯官丞各一人本)
(注曰左丞主飲食丨丨主膳具湯官丞主酒通典珍羞署令丞于周官有籩人掌四籩之實後漢少府属官有丨丨主膳具)左
丞(見上又後漢書百官志尚書丨右丨各一人掌錄文書期會晉書職官志晉丨丨主臺内禁令宗廟祠祀朝儀禮制又崔洪傳)
(洪武帝時為尚書丨丨北史楊汪傳隋文帝謂諫議大夫王達曰卿為我覓一好丨丨達遂私于汪曰我當薦君為丨丨若事果當)
(以良田相報也汪以達言奏之逹竟獲罪卒拜汪尚書丨丨汪明習法令果于剖断當時號為稱職元史百官志尚書省右丞一員)
(正二品丨丨一員正二品副宰相裁成庶務號左右轄通典尚書丨右丨秦置漢因之成帝置丞四人光武減其二丨丨臺中紀綱)
(無所不總右丞授廩假錢榖及諸財用庫藏蘇舜欽詩丨丨鎮京亳相去路重複)右丞(見上晉書職官志丨丨掌臺内庫藏)
(廬舍凡諸器用之物杜甫詩不見高人王丨丨藍田丘壑蔓寒藤元載妻王韞秀寄諸姊妹詩相闥已隨麟閣貴家風第一丨丨詩)
(鄧文原詩内史幽情觴咏樂丨丨别業畫圖開又輞川詩誰似丨丨清絶處千秋一士更何疑)藥丞(後漢書百官志太醫令掌)
(諸醫丨丨方丞各一人本注曰丨丨主藥方丞主藥方)巫丞(後漢書李通傳通為五威將軍從事出補丨丨有能名)市
丞(後漢書耿恭傳恭至洛陽鮑昱奏恭節過蘇武宜蒙爵賞于是拜為騎都尉以恭司馬石修為洛陽丨丨唐書百官志注都督)
(府三都諸州各有丨丨二人)共丞(後漢書耿恭傳范羌為丨丨注共今衛州共城縣)遣丞(後漢書鄧彪傳彪為太尉)
(以疾乞骸以二千石俸終其身又詔河南尹丨丨存問)獄丞(後漢書王霸傳王霸世好文法注祖父為詔丨丨元史百官志)
(御史臺承𤼵管勾兼丨丨一員正八品)郤丞(晉書崔洪傳薦郤詵代已為左丞詵復糾洪洪謂人曰我舉丨丨而還奏我是)
(援弩自射也)國丞(舊唐書職官志從第九品下階親王丨丨)關丞(舊唐書職官志正第九品下階上丨丨從第九品下)
(階中丨丨)廟丞(舊唐書職官志正第八品下階太公丨丨)署丞(舊唐書職官志從第七品下階諸陵丨丨正第八品上階)
(武庫丨丨兩京市丨丨從第八品下階上丨丨正第九品上階中丨丨正第九品下階下丨丨從第九品下階太子諸丨丨太子典)
(食丨丨元史百官志太廟丨丨一員秩從六品掌宗廟行禮兼廪犧署事)寺丞(舊唐書職官志從第六品上階八丨丨又從第)
(七品上階太子三丨丨宋史河渠志宜城令朱紘修復水渠不費公家束薪斗粟渠成溉田六千餘頃詔遷大理丨丨又上元縣主)
(簿韓安厚引水溉田二千七百餘頃遷光禄丨丨元史百官志太常寺丨丨一員)上丞(宋史天文志紫微垣西蕃七星第七)
(星為丨丨)少丞(宋史天文志紫微垣東蕃八星第八星為丨丨)推丞(宋史職官志大理寺元豐官制置卿一人少卿二人)
(正二人丨丨四人断丞六人)斷丞(見上)置丞(宋史職官志天聖中因蘇耆請開封兩縣始各丨丨)司丞(元史百官)
(志隆祥使司秩從二品置官司使二員副使丨丨二員)王丞(世說簡文在殿中行右軍與孫興公在後右軍指簡文語孫曰)
(此噉名客簡文顧曰天下自有利齒兒後王光禄作會稽謝車騎出曲阿祖之王孝伯罷秘書丞在坐謝言及此事因視孝伯曰丨)
(丨齒亦不鈍又黃庭堅荅丨寺丨觀山水圖詩丨丨來觀皆失席指點如見初畫日)掌丞(通典相國丞相皆秦官金印紫綬丨)
(丨天子助理萬機)酒丞(通典周官酒正晉有丨丨一人梁曰丨庫丨隋曰良醖署令丞各一人唐因之)陵丞(通典漢諸)
(陵寝官属太常後漢每丨令一人掌按行掃除丨及校長各一人)局丞(通典北齊有太卜丨丨隋曰太卜令一人唐因之又)
(北齊中尚方領涇州雍州絲局定州細綾丨丨)冶丞(通典江南諸郡縣有鐵者或置冶令或置丨丨多是吳所置)兼丞
(陸機謝平原内史表魏郡太守遣丨丨張含賫板詔書印綬假臣為平原内史)弼丞(蘇頲授唐休璟太子少師制廟堂隆棟委)
(以丨丨帷幄運籌推其决勝)江丞(司空曙詩如接元暉集丨丨獨見親)睨丞(韓愈藍田縣丞廳壁記文書行吏抱成案)
(詣丞卷其前鉗以左手右手摘紙尾鴈騖行以進平立丨丨曰當署丞涉筆占位署惟謹)孔丞(韓愈詩丨丨别我適臨汝風骨)
(峻峭遺塵埃注孔戡字君勝除衛尉寺丞分司東都費宏詩欲知諸老拳拳意不減韓翁惜丨丨)贊丞(楊紹復授周敬復尚)
(書右丞制俾丨丨子都座庶警策于周行)憲丞(崔嘏授盧就侍御史制能用嘉猷參于將席丨丨上請咸曰得人)綱丞
(崔嘏授李隲祠部員外郎制或賜告經時頗積退藏之美或丨丨上請雅膺𨕖擢之科)𨕖丞(李商隐文章臺辟掾方喜趙嘉)
(之來棘署丨丨仍見譙元之入)殿丞(王禹偁詩丨丨尹我邑桑梓復弟兄)晁丞(王禹偁詩因思元白在江東不似丨丨今)
(獨步)崔丞(陸游詩自喜殘年如白傅更憐諸子慕丨丨)
籥師丞(禮記籥師學戈丨丨丨贊之)正平丞(禮記史以獄告成于正注正于周鄉師之属今漢有丨丨丨秦所置)
責之丞(禮記設四輔疏尚書大傳云天子有問無以對責之疑可志而不志丨丨丨可正而不正責之輔可揚而不揚責之)
(弼)大農丞(史記平凖書以東郭咸陽孔僅為丨丨丨义桑弘羊為丨丨丨筦諸會計事黃庭堅便糴王丞送碧香酒詩丨)
(丨部丨送新酒碧香竊比王家釀楊萬里送葉寺丞持節淮東詩民思賢使者帝遣丨丨丨又通典司農丞秦曰理粟内史丞有二)
(人漢為丨司丨丨二人)便糴丞(見上)鹽鐵丞(史記平凖書大農上丨丨丨孔僅咸陽言山海天地之藏也皆宜属)
(少府)長安丞(史記張湯傳張湯者杜人也其父為丨丨丨)大廐丞(史記減宣傳衛將軍青使買馬河東見宣無害)
(言上徵為丨丨丨又後漢書百官志長樂廐丞一人注員吏十五人卒騶二十人苜蓿苑官田所一人守之又通典梁大僕有龍廐)
(唐改龍廐為典廐署令二人丞四人掌繫飼馬牛及雜畜事)黃門丞(史記灌嬰傳李必駱甲習騎兵注案漢紀桓帝延熙)
(三年追錄高祖功臣李必後丨丨丨李遂為晉陽關内侯又舊唐書職官志正八品下階太子内直宫門丞)奉常丞(漢書)
(百官表丨丨掌宗廟禮儀有丨景帝中更名太常)典客丞(漢書百官表丨丨掌諸歸義蠻夷有丨)羽林丞(漢書)
(百官表丨丨掌送從太初元年置有令丨)上林丞(漢書百官表丨丨苑有五丨)將作丞(漢書百官表丨丨少府掌)
(治宫室有兩丨左右中候唐書李大亮傳嘗以張弼脱其死及貴念有以報之時弼為丨丨丨匿不見大亮求之不能得一日識諸)
(塗持弼泣悉推家財與之弼拒不受乃言于帝願以臣官爵授之帝為遷弼中郎將代州都督世皆賢大亮能報而多弼不自伐也)
均輸丞(漢書百官表上林有八丞十二尉丨丨四丨御羞兩丞都水三丞禁圃兩尉甘泉上林四丞)御羞丞(見上)
都水丞(見上通典秦漢有丨丨長丨主陂池灌溉保守河渠又漢有水衡丞五人亦有丨丨丨後漢晉初都水使者有參軍)
(二人盖亦丞之職任隋曰丨丨丨)水衡丞(見上)市廚丞(漢書百官表京兆尹属官有長安丨丨兩令丨)武庫
丞(漢書百官表中尉属官丨丨有三丨後漢書百官志執金吾所属有丨丨丨主兵器通典丨丨署令丨于周官司甲司弓矢司)
(戈盾蓋其任也)交易丞(漢書食貨志王莽于長安及五都立五均皆置丨丨丨五人)大官丞(漢書東方朔傳伏日)
(詔賜從官肉丨丨丨日晏不來朔獨拔劍割肉謂其同官曰伏日當蚤歸請受賜即懷肉去)山邑丞(漢書路温舒傳受春)
(秋通大義舉孝廉為丨丨丨义翁卷送姚主簿歸龍溪詩邑丞詩極好閑暇可相尋)若盧丞(漢書王吉傳舉孝廉為郎補丨)
(丨右丨)不其丞(漢書薛宣傳宣以大司農斗食属察廉補丨丨丨注斗食者禄少一歲不滿百石計日以斗為數也不其)
(縣名)騄驥丞(後漢書靈帝紀光和四年初置丨丨廏丨領受郡國調馬)太僕丞(後漢書百官志丨丨卿一人中二千)
(石本注曰掌車馬丨一人比千石通典漢張敞字子高為丨丨丨又丨丨丨秦漢有兩人後漢一人)宗正丞(後漢書百官志)
(丨丨掌序錄嫡庶之次及宗室親属遠近丨一人比千石通典後漢劉茂字子衛為丨丨丨)光禄丞(後漢書百官志丨丨)
(丨一人比千石通典丨丨丨漢多以博士議郎爲之)太史丞(後漢書百官志丨丨令一人六百石本注曰掌天時星歴凡歲)
(將終奏新年歴丨一人明堂及靈臺丞一人二百石本注曰靈臺掌候日月星氣属太史舊唐書職官志從第七品下階丨丨丨通)
(典司馬彪續漢志云丨丨有丨一人魏以下歴代皆同)明堂丞(見上通典周官有典祀掌以時祭祀秦漢有太祝令丞魏)
(晉有太祝令丞宋曰丨丨令丨掌祀五帝之事)靈臺丞(見上晉書職官志太史又别置丨丨丨又宋史職官志臺丞無在經)
(筵者仁宗以賈昌朝長于講說特召之)公車丞(後漢書百官志丨丨司馬令一人六百石丨尉各一人)衛尉丞
(後漢書百官志丨丨卿一人中二千石本注曰掌宮門衛士丨一人比千石通典丨丨秦官掌門尉屯兵有丨漢因之又丨丨丨秦)
(漢多以博士議郎為之)考工丞(後漢書百官志丨丨令一人主作弓弩刀鎧之属丨一人)少府丞(後漢書百官志)
(丨丨卿一人中二千石本注曰掌中服御諸物丨一人比千石辨命論管輅天才英偉珪璋特秀實海内之名傑豈日者卜祝之流)
(乎而官止丨丨丨又後漢書百官志車府令主乘輿諸車丞一人又晉書魏舒傳為左僕射領吏部上言今𨕖六宮娉以玉帛而舊)
(使御府丞宣成嘉禮贄重使輕又後漢書羊續傳為南陽太守常敝衣薄食府丞常献其生魚續受而懸于庭陸倕詩詎知亭長肉)
(寧挂府丞魚范成大詩地靈景秀有人物新安府丞今第一)太祝丞(後漢書百官志丨丨令一人丨一人掌祝小神事通)
(典太祝殷官掌六祝之辭以祈福祥秦漢有丨丨令丨後漢亦曰丨丨令丨晉宋齊梁陳後魏北齊皆因之)復道丞(後漢)
(書百官志大長秋属丨丨丨一人主中閣道)太醫丞(後漢書百官志丨丨令一人丨一人又郭玉傳和帝時為丨丨丨多)
(有效應帝竒之)長秋丞(後漢書百官志承秦將行宦者景帝更為大丨丨或用士人中興常用宦者職掌本宣中宮命丨一)
(人)平凖丞(後漢書百官志丨丨令掌知物賈主練染作采物丨一人)太倉丞(後漢書百官志丨丨令主受郡國傳)
(漕榖丨一人)織室丞(後漢書百官志御府令宦者典宮婢作中衣服及補浣之属丨丨丨一人又掖庭令宦者掌後宮貴)
(人采女事左右丞暴室丞各一人本注曰暴室丞主中婦人疾病者就此室治)鴻池丞(後漢書百官志丨丨丨鴻池在洛陽)
(東二十里)南園丞(後漢書百官志鉤盾令丨丨丨南園在洛水南又叚熲傳熲折節好古學初舉孝廉為憲陵園丞)尚
方丞(後漢書百官志丨丨令一人掌上手工作御刀劍諸好器物丨一人)鹽瀆丞(吴志孫堅傳刺史臧旻列上功狀詔)
(書除堅丨丨丨數歲徙盰眙丞又徙下邳丞)市買丞(南史顔師伯傳師伯子舉周旋寒人張竒為公車令上以竒資品不)
(當使兼丨丨丨以道惠代之)内坊丞(舊唐書職官志從第七品下階太子丨丨丨)諸津丞(舊唐書職官志從第)
(九品下階丨丨丨)六合丞(唐書王績傳績性簡放不喜拜揖大業中舉孝悌廉潔授祕書省正字不樂在朝求為丨丨丨)
舂陵丞(唐書元結傳元結父延祖三歲而孤逮長不仕年過四十親婭彊勸之再調丨丨丨輙棄官去曰人生衣食可適饑)
(飽不宜復有所湏)臨海丞(唐書文藝傳駱賓王下除丨丨丨鞅鞅不得志棄官去)新豐丞(唐書酷吏傳吉温性)
(隂詭果于事諂附貴宦若子姓奉父兄天寳初為丨丨丨時太子文學薛嶷得幸引温入見明皇目之曰是丞不良我不用罷之)
乘黃丞(通典丨丨署後漢太僕有未央廏令魏改乘黃廏晉以下因之宋属太常歴代悉掌乘輿唐令丨各一人掌乘輿車)
(輅)織染丞(通典隋有司織司染二署煬帝合為丨丨一署唐因之有令丨)大理丞(通典自晉武咸寧中曹志上表)
(請廷尉置丞宋齊梁竝因之後魏亦然北齊曰丨丨丨)司刑丞(通典杜景儉徐有功竝為丨丨丨與來俊臣侯思止同制)
(獄人稱之曰遇徐杜必生遇來侯必死)中校丞(通典丨丨署令丨各一人掌舟車雜兵仗廄牧)典牧丞(通典隋有)
(丨丨署各置令丨)鼓吹丞(通典後漢有承華令典黃門鼓吹属少府晉置丨丨令丨属太常)廪犧丞(通典秦漢)
(内使左馮翊丨丨令丨竝掌犧牲鴈鶩後漢河南尹官属有丨丨丨)詹事丞(通典詹事秦官漢因之晉永康中丨丨特置丨)
(一人掌文書又後魏楊昱字元略為丨丨丨孝明為太子尚在懷抱其所出入惟乳母而已不令官僚聞知昱諫曰太子動止宜令)
(翼從陛下若召太子必降手敕令臣下咸知)守宮丞(通典漢有丨丨令丨掌御紙筆墨及諸財用并封泥之事属少府)
鉤盾丞(通典漢有鉤盾令典園苑游觀之事晉大鴻臚属官有丨丨令北齊如晉制隋如北齊令三人丨十二人唐因之令)
(二人丞四人掌鵝鴨藪凙之物)司竹丞(通典漢有丨丨長丨魏晉河南淇園竹各置官守之隋曰丨丨監唐因之有監副監)
(丨掌植養園竹事)不負丞(韓愈藍田縣丞廳壁記丞哉丞哉予丨丨丨而丞負予)藍田丞(見上蘇轍詩還應占)
(位書名姓學取丨丨崔縣丨)員外丞(韓愈寄崔立之詩西城丨丨丨心跡兩屈竒)沙苑丞(黃庭堅詩曹覇弟子)
(丨丨丨喜為肥馬人笑之)
對語(醉尉聾丞)(山長水丞)(郵吏市丞)(瀧吏苑丞)(柱下史殿中丞)(五湖長六安丞)(嵇中散韋左丞)
摘句(隔簾傳旨賜中丞早學蘇州得右丞)
懲(直陵切戒也止也)
韻藻小懲(易丨丨而大誡此小人之福也元稹詩微霜纔結露翔鳩初變鷹毋乃天地意使之行丨丨李商隐詩桂𣗳乖)
(真隐芸香是丨丨)莫懲(詩民之訛言寧丨之丨又哀今之人胡&KR0579;丨丨)勸懲(禮記以德報德則民有所丨以怨報怨則)
(民有所丨漢書儒林傳序聞三代之道其丨善也顯之朝廷其丨惡也加之刑罰宋史禮志謚法自周公以來垂為不刊之典蓋以)
(彰善癉惡激濁揚清使其身没之後是非較然用為丨丨曾鞏宜黃縣學記師友以解其惑丨丨以勉其進)
荆舒懲(詩戎狄是膺丨丨是丨)
增不懲(易不見利不勸不威丨丨左傳虞箴如是可丨丨乎後漢書荀悦傳罰妄行則惡丨丨矣荀子教而不誅則姦民丨)
(丨)罰懲(書丨丨非死人極于病)深懲(後漢書左雄傳百姓丨丨王聖傾覆之禍常懼時世復有此𩔖)刑懲(晉書)
(傅咸傳丨丨小人義責君子)成懲(晉書劉毅傳今之九品清濁同流以植其私進者無功以表勸退者無惡以丨丨)加
懲(舊唐書于頔傳王彦威疏頔之不法陛下不忍丨丨臣恐今後不逞之徒如頔者衆矣)褒懲(唐書呂元膺傳度支使潘)
(孟陽太府卿王遂交相惡乃除孟陽散騎常侍遂鄧州刺史詔辭無所輕重元膺上其詔請明枉直以顯丨丨)數懲(宋史刑法)
(志天聖初丨丨貪吏至其末年吏知以廉自飾逸周書昌大在自克不過往丨丨注以義勝欲得昌大數有懲艾則無過也)痛
懲(宋史張永德傳世宗晝卧帳中召永德語曰前日高平之戰主將殊不用命永德曰陛下必欲開拓疆宇威加四海宜丨丨其)
(失世宗擲枕于地大呼稱善)作懲(陸機漢高祖功臣頌信武薄伐揚節江陵夷王殄國俾亂丨丨)全懲(杜甫詩飬生終)
(自惜伐叛必丨丨)科懲(韓愈應所在典貼良人男女等狀伏乞令有司重舉舊章一皆放免仍勒長吏嚴加檢責如有隐漏)
(必重丨丨)心懲(孟郊詩凍飛幸不遠冬令反丨丨)
予其懲(詩丨丨丨而毖後患)既往懲(韓愈詩具書目見非妄徵嗟爾丨丨宜為丨)
澂(直陵切清也澄同)
韻藻清澄(吳志張温傳勤任旅力丨丨江滸又陸抗傳哀矜庶獄丨丨刑網淮南子汪然平静寂然丨丨拾遺記西王母)
(薦丨丨琬琰之膏以為酒水經注峩眉山去成都千里然秋日丨丨望見兩山相峙甘泉賦陵高衍之瑢瑽兮超紆潏之丨丨西京)
(賦消雰埃于中宸集重陽之丨丨陳琳設難蕩滌朝奸丨丨守職岑參詩卿月益丨丨將星轉光芒王維東谿望月詩丨丨入幽夢)
(破影抱空巒李商隐李夫人詩丨丨有餘幽素香鰥魚渴鳳真珠房薛能聖燈詩莾莾空中稍稍燈坐看迷濁變丨丨陳造詩魚辟)
(丨丨鳥愛昏陶翁歸計酒盈樽)泓澄(吳都賦丨丨&KR1343;潫澒溶沆瀁梁簡文帝詩雜色崑崙水丨丨龍首渠江淹横吹賦樹嵓㠋)
(水丨丨柳宗元詩會合属空曠丨丨停風雷韓愈鏡潭詩非鑄復非鎔丨丨忽此逢元稹劍詩䧺為光電烻雌但深丨丨白居易泛)
(春池詩烟波六七畆丨丨動階砌又淺憐清演漾深愛綠丨丨义幽泉鏡丨丨皮日休詩鳥行沈莾蒼魚隊破丨丨杜荀鶴嚴陵釣)
(臺詩蒼翠雲峯開俗眼丨丨烟水浸塵心李羣玉古鏡詩丨丨一尺天徹底涵霜景韓琦開泉詩奔跳若㸑鼎萬眼沸不一始雖稍)
(丨丨漸乃肆沕潏)氣澄(唐德宗九日曲江亭詩乾坤爽丨丨臺殿秋光清杜甫詩披霧初歡夕高秋爽丨丨錢起賦農務暇)
(霜丨丨天門闢龍輅升元好問詩山月飛來夜丨丨)江澄(杜甫詩天河元自白丨浦向來丨李賀瑶華樂丨丨海淨神母顔施)
(紅點翠照虞泉梁肅祭李處州文剖符于處美化斯宏雲油露濡山静丨丨司馬光詩秋丨丨可卷冬嶺翠如撲趙抃泊臨江縣詩)
(縣封蕭索楚丨丨旅况吟懷冷似冰)渟澄(孟郊韓愈聫句坌秀恣填塞呀靈滀丨丨)
佛圖澄(晉書藝術傳丨丨丨天竺人也本姓帛氏少學道永嘉四年來適洛陽自云百有餘歲能積日不食善誦神咒役使)
(鬼神腹旁有一孔每夜讀書孔中出光照于一室又嘗齋時從孔中引出五臟洗之還内腹中又能聽鈴音以言吉凶莫不懸騐石)
(勒屯兵葛陂召澄試以智術重之事必諮而後行號曰大和尚卒于鄴宫寺後有沙門從雍州來見澄西入關王安石詩腸胃坐來)
(清似洗神竒未怪丨丨丨)
增醍澄(禮記澄酒在下疏禮運云醴醆丨丨各是一物皆不言酒故推其意澄為沈齊酒為三酒)風澄(舊唐書李德裕)
(傳表率諸部肅清全吳化洽行春丨丨坐嘯陸雲詩丨丨俗儉化静世波)俯澄(晉中興書陳壽為司徒仰理萬機丨丨邦教)
烟澄(水經注香桂成林氣清丨丨)心澄(中論無交游之事無請託之端丨丨體静恬然自得又吕温鍳止水賦氣隨浪)
(息丨與源丨)環澄(六典廣循至瓊振桂昭至古嚴容藤至琴邕賓至丨丨安南驩愛至福禄龐凡七十州)仰澄(陸機)
(詩協風旁駭天晷丨丨)光澄(陸雲南征賦塗蒙雨而復清景帶天而丨丨張彙征藏冰詩鑿來壷色徹納處鏡丨丨鄧原岳)
(宫詞銀漢丨丨寶靨嬌)世澄(夏侯湛虞舜贊丨丨道元天下混一)醴澄(潘尼詩丨丨莫饗孰慰饑渴唐儀坤廟樂章我)
(粢既潔我丨既丨)澄澄(阮修詩丨丨綠水澹澹其波謝朓詩丨丨明浦媚衍衍清風爛王維青谿詩漾漾汎菱荇丨丨映葭)
(葦許渾詩柳溪無浪月丨丨宋導引曲煙靄夜丨丨蘇舜欽宿太平宫詩星河耿耿秋還迥樓觀丨丨夜更高徐璣酒詩才傾一盞)
(碧丨丨謝應芳詩長江丨丨月在水遠山蒼蒼𣗳如蟻)回澄(郭璞井賦乃丨丨而静映狀炯然而鏡灼)上澄(謝超宗詩)
(丨丨五緯下陶八表)月澄(曹毗詩夜静輕響起天清丨暉丨江總山亭銘𣗳影搖窗池光動幕丨丨遥溆風清近壑李商隐詩)
(丨丨新漲水星見欲銷雲袁桷詩度關泉水咽出口丨華丨)淵澄(袁山松酒賦素醪玉潤清酤丨丨朱子詩何幸且丨丨無)
(勞遽心惻)神澄(王彪之伏羲贊悠悠皇羲體寂丨丨韋應物詩景清丨已丨事簡慮絶牽竇臮述書賦張長史則酒酣不羈逸)
(軌丨丨)天澄(陶潜詩氣和丨維丨班坐依遠流朱子詩仰視丨宇丨陸游燈詩玉作華星綴絳繩樓臺交映暮丨丨又元稹)
(詩草木凡氣盡方知丨地丨雲笈七籖落落丨漢丨俯仰即虚柔)酒澄(顔延年釋奠詩肴乾丨丨端服整弁)川澄(鮑照)
(詩霞輝兮澗朗日静兮丨丨王灣贈蕭令公裴侍郎詩古靈傳嶽秀宏景禀丨丨)景澄(支曇諦廬山賦丨丨則巖岫開鏡風)
(生則芳林流芬又駱賓王詩寒更承夜永凉丨向秋丨唐彦謙詩宿雨新秋霽丨丨廣亭高𣗳向晨興)源澄(王儉侍太子宴)
(詩本茂條榮丨丨流潔又文献通考僧靈澈詩集一卷澈姓湯字丨丨越州人)照澄(梁簡文帝啟秋色丨丨預表光瑞)波
澄(頭陀寺碑川静丨丨龍翔雲起孟浩然送韓使君詩勿剪棠猶在丨丨水更清司空曙詩草静多翻鷰丨丨乍露魚皇甫松大)
(隐賦野岸丨丨蓬門露暁許渾七里灘詩𣗳密猿聲響丨丨雁影深徐鉉詩丨丨瀨石寒如玉草接汀蘋綠似烟)水澄(沈氏)
(映水曲丨丨正落釵萍開理垂髮楊衡山寺詩意閑門不閉年去丨空丨王季友玉壺冰詩玉壺知素結止丨復中丨張仲素賦芳)
(塘始啓白丨初丨許渾晨起詩蘄簟曙香冷越缾秋丨丨李商隐賀破奚寇表柳丨載丨桑河無事喻鳬寺居詩清韻嶽聲遠佳境)
(湖丨丨李洞宿書僧院詩夜丨筆前丨時推外學能鄭符菩薩寺聯句步觸珠幡響吟窺鉢丨丨陸游詩霜落丨初丨星繁月未升)
(方回詩數星陂丨丨又劉得仁送僧詩蜀國烟霞異靈山丨月丨)潭澄(李白詩日落看飛鳥丨丨憐躍魚)星澄(王泠)
(然淸泠池賦鏡開珠静月滉丨丨)廓澄(張仲素山呼萬歲賦文物芬郁寰瀛丨丨)海澄(元稹魚登龍門詩泥滓辭河濁)
(烟霄見丨丨又李德裕牡丹賦其始也碧丨霄丨驪珠躍出深波暁霽丹梓吐實)孽澄(元稹蝱詩秋風自天落夏丨與霜丨)
溪澄(皮日休詩山瘦更培秋後桂丨丨閒數晩來魚)河澄(許棠雕隂道中詩馬依羶草聚人抱濁丨丨自注邊人多以壅)
(抱水李洞上集義司徒相公詩授鉞已聞諸國静坐籌重見大丨丨)平澄(符載長沙東池記丨丨無邊天境空明)夜澄
(宋享太廟樂章妥侑惟乾氛氲丨丨有嚴有翼列聖靈承)肅澄(宋祭海樂章靈其有喜萬宇丨丨)虚澄(蘇轍詩稍諳真)
(際自丨丨)百澄(文同覓古瓦硯詩當時臺上瓦丨丨為一坯)念澄(袁桷夕佳亭詩朝曛詎異境氣寂丨始丨)碧澄
(趙汸題碧山圖詩誰為丨丨翁久向山中住又張雨詩龍池丨液丨)凝澄(徐渭畫鶴賦或磅礴而解衣亦丨丨而命草)研
澄(真誥淨理注精丨丨虚鏡)栖澄(真誥丨丨至真)高澄(雲笈七籖氣清丨丨積陽成天)魚澄(雲笈七籖福地第六)
(十三茭湖丨丨洞在西古姚州始皇先生曾隐此處)明澄(雲笈七籖凡服氣皆取天景丨丨之時)王澄(晉書丨丨傳澄)
(字平子生而警悟衍有重名于世時人許以人倫之鍳尤重澄由是顯名有經澄所題目者衍不復有言輙云已經平子矣少歴顯)
(位為荆州刺史將之鎮送者傾朝澄見𣗳上鵲巢便脱衣上𣗳探鷇而弄之神氣蕭然傍若無人按澄衍弟也庾信賀婁公碑竹馬)
(來迎已知名于郭伋羊車在道即見賞于丨丨又晉書丨濟傳濟二弟丨字道深汶字茂深皆辯慧有才藻並歴清顯)何澄
(晉書丨凖傳凖子惔惔子丨起家秘書郎清正有器望安帝即位遷尚書左僕射脚疾固讓特聽不朝坐家視事)陸澄(南史)
(丨丨傳澄字彦深吴郡吴人也少好學博覽無所不知行坐眠食手不釋卷王儉在尚書省出巾箱几案雜服餙令學士隸事事多)
(者與之人人各得一兩物澄後來更出諸人所不知事復各數條並舊物奪將去家多墳籍人所罕見撰地理書及雜傳隋書經籍)
(志齊時丨丨聚一百三十六家之說編而為部謂之地理書史通地理為書丨丨集而難盡水經别注酈元編而不窮)張澄
(南史王僧虔傳僧虔論書云丨丨當時亦呼有意又宋史河渠志紹興九年以丨丨奏請命臨安府招置廂軍兵士二百人委錢塘)
(縣尉兼領其事專一濬湖)褚澄(南史丨丨傳澄字彦道彦回弟也歴官清顯善醫術)杜澄(張說孔補闕集序永昌之始接)
(跡書坊有廣漢陳子昂鉅鹿魏知古高陽許望信都丨丨)崔澄(唐書丨丨傳澄本名滌明皇改焉帝在藩與同里居及即位寵)
(昵甚侍左右與諸王不譲席坐性滑稽善辯帝恐漏禁中語以慎密字親署笏端)辛澄(宣和畫譜丨丨多游蜀中工畫西方)
(像盖專門之學也)康澄(五代史唐明宗紀大理少卿丨丨上疏言為國家者有不足懼者五深可畏者六識者皆多澄言切)
(中時病)郝澄(圖畫見聞志丨丨金陵句容人工畫佛道鬼神)朱澄(圖繪寶鑑丨丨事江南為翰林待詔工畫屋木嘗與)
(高太冲等合畫雪景宴圖時稱絶手)俞澂(圖繪寳鑑丨丨字子清吴興人作竹石得文蘇二公遺意清潤可愛光宗朝任大理)
(少卿)吴澄(元史丨丨傳澄字幼清撫州崇仁人程鉅夫奉詔求贒江南起澄至京師鉅夫請置澄所著書于國子監嘗為學者)
(言朱子于道問學之功居多而陸子静以尊德性為主問學不本于德性其敝必偏于言語訓釋之末故學必以德性為本議者遂)
(以澄為陸氏之學于易春秋禮記各有纂言盡破傳注穿鑿所居草屋數間鉅夫題曰草廬故學者稱之為草廬先生)
氛祲澄(沈約王亮王瑩加授詔躬衛時難丨丨既丨竝宜光贊緝熙穆兹景化又唐太宗詩颯颯高天吹氛澄下熾空)清
隂澄(王僧孺侍宴詩麗景属春餘丨丨丨夏首)遠浦澄(諸葛穎詩遥村含水氣丨丨丨天色)物景澄(賈島詩原)
(寺偏鄰近開門丨丨丨)百尺澄(王潭雙瀵泉賦丨丨丨兮四空晶珠胎明兮沙岸皎)磬韻澄(劉滄慈恩寺詩暮丨)
(出林疎丨丨)露華澄(韋莊詩洛水分餘脉穿巖出石稜碧經嵐氣重清帶丨丨丨)窈而澄(程俱白馬洞詩一泓)
(丨丨丨百步清以騖)古澗澄(陸游贈華師詩衰鬢晨霜白禪心丨丨丨)白練澂(王逢詩三洞金精𤼵雙溪丨丨丨)
萬慮澄(僧清珙詩自入山來丨丨丨)鴨綠澄(朱有燉宫詞纖纖初月鵝黃嫩淺淺方池丨丨丨)何思澄
(梁書文學傳丨丨丨字元静東海郯人少勤學工文辭為遊廬山詩沈約見之大相稱賞自以為弗逮文集十五卷思澄與宗人遜)
(及子朗俱擅文名時人語曰東海三何子朗最多思澄聞之曰此言誤耳思澄意謂宜在已也)長孫澄(周書丨丨丨傳澄字)
(士亮十四從征討有策謀勇冠諸將魏文帝嘗與太祖及羣公宴從容言曰孝經一卷人行之本諸公宜各引要言澄應聲曰夙夜)
(匪懈以事一人太祖深歎澄之合機雅對賓客接引忘疲雖不飲酒而好觀人酣興)趙子澄(圖繪寳鑑丨丨丨字處廉宋宗)
(室嘗作濺瀑欲動屋筆力極遒壯)
對語(海晏江澄)(月湧烟澄)(茶沸酒澄)(目朗心澄)(春風軟霽景澄)(雲粉薄露華澄)(青羅繞白練澄)
陵(力膺切大阜曰丨崇也體崇高也又犯也侮也侵也遲也又姓)
韻藻丘陵(易地險山川丨丨也周禮地官大司徒以土會之法辨五地之物生一曰山林二曰川澤三曰丨丨四曰墳衍)
(五曰原隰論語他人之賢者丨丨也孟子為高必因丨丨後漢書高彪傳天有太乙五將三門地有九變丨丨山川晉書慕容德載)
(記指麾則紅紫成章俛仰則丨丨生韻莊子步仞之丨丨巨獸無所隐其軀而㜸狐為之祥揚子百川學海而至于海丨丨學山而)
(不至于山上林賦羅乎後宫列乎北園䝯丨丨下平原注連亘丨丨下及平原也魏文帝校獵賦聚者成丨丨散者填谷溪阮籍東)
(平賦崇之則成丨丨汙之則為藪澤梁簡文帝南郊頌紆餘委蛇丨丨起伏薛道衡詩嵩岱終難學丨丨徒自強)襄陵(書浩)
(浩懷山丨丨又史記王子侯表廣川穆王子封丨丨侯又田敬仲世家威王使田忌南攻丨丨又漢書地理志河東郡丨丨縣有班)
(氏香亭師古注晉丨公之丨因以名縣又海賦丨丨廣斥)東陵(書岷山導江東别為沱又東至于澧過九江至于丨丨史記蕭)
(相國世家召平者故秦丨丨侯秦破為布衣貧種瓜于長安城東瓜美故世俗謂之丨丨瓜晉書天文志軒轅十七星一曰丨丨南)
(史范蔚宗傳為詩曰豈論丨丨上寧辯首山側莊子盗跖死利于丨丨之下伯夷死名于西山之上阮籍詩昔聞丨丨瓜近在青門)
(外梁昭明太子七契西母靈桃南楚萍實丨丨之瓜北燕之栗任昉王儉集序一言之譽丨丨侔于西山李商隐詩丨丨雖五色不)
(忍值牙香陸游詩年年洗盡丨丨夢瓜壟蕭蕭老故園)如陵(詩如山如阜如岡丨丨左傳有酒如澠有肉丨丨孔叢子子不)
(見夫雞耶聚榖丨丨跪而啄之若縱子之意則與雞豈有異乎七啟積獸丨丨飛翻成雲藉田賦我倉丨丨我庾如坻劉允濟地賦)
(我疆我理如坻丨丨)岡陵(見上蘇轍詩湏臾立旆布行伍有似修蟒横丨丨)中陵(詩菁菁者莪在彼丨丨)為陵
(詩謂山蓋卑為岡丨丨又高岸為谷深谷丨丨摯虞思遊賦流而為川滯而丨丨)侵陵(禮記諸侯相接以敬譲則不相丨丨)
(韓詩外傳士有資勇悍者不以衛上攻戰而反以丨丨私鬭杜甫臘日詩丨丨雪色還萱草漏洩春光有柳條)山陵(禮記仲夏)
(之月可以居高明可以遠眺望可以升丨丨可以處臺榭史記淮隂侯傳兵法右倍丨丨前左水澤晉書樂志致遠由近始覆簣成)
(丨丨孝經援神契德至丨丨則景雲出穆天子傳西王母為天子謠曰白雲在天丨丨自出上林賦千人唱萬人和丨丨為之震動)
(川谷為之蕩波王粲遊海賦魚則横尾曲頭方目偃頟大者若丨丨小者重鈞石陸機詩駕言出北闕躑躅遵丨丨杜甫詩自多親)
(棣萼誰敢問丨丨)召陵(春秋楚屈完來盟于師盟于丨丨漢書地理志汝南郡縣丨丨師古注即齊桓公伐楚次于丨丨者)
(也法言齊桓之時緼而春秋美丨丨注緼亂也又作邵後漢書靈帝紀中平元年汝南黃巾敗太守趙謙于丨丨魏志曹真傳真以)
(功封丨丨侯吴志孫皓傳寳鼎元年冬十月以零陵北部為丨丨郡唐書地理志武德四年以郾城丨丨北舞西平置道州貞觀元)
(年州廢省丨丨西平入郾城隸蔡州劉長卿觀校獵詩龍&KR0750;校獵丨丨東野火初焼楚澤空曹唐詩丨丨佳𣗳碧蔥蘢河漢西沉宴)
(未終)二陵(左傳殽有丨丨焉其南陵夏后臯之墓也其北陵文王之所避風雨也晉書杜預傳首陽之南為將來兆域東奉丨)
(丨西瞻宫闕庾信碑兩陜昔分實基王化丨丨今阻翻馳羽檄崔曙詩三晉雲山皆北向丨丨風雨自東來劉長卿詩日下鳳翔雙)
(闕迥雪中人去丨丨稀徐賢妃詩偃松千嶺上雜雨丨丨間)崤陵(見上楊炯都尉高則碑敗楚師于柏舉未足權衡執秦俘)
(于丨丨無階等級駱賓王詩日霽丨丨雨塵起洛陽風崔損冰壺賦沙驚雁塞雪滿丨丨韓愈詩别袖拂洛水征車轉丨丨)南
陵(見上又漢書地理志京兆尹縣丨丨文帝七年置又晉書陶侃傳侃雄毅有權明悟善决断自丨丨迄于白帝數千里中路不)
(拾遺舊唐書地理志丨丨武德七年属池州州廢属宣州西征賦臯託墳于丨丨文違風于北阿謝莊詩眇眇高湖曠遥遥丨丨深)
(鮑照還都道中詩昨夜宿丨丨今旦入蘆洲庾信枯𣗳賦北陸以楊葉為關丨丨以梅根作冶李白送通禪師還丨丨詩他日丨丨)
(下相期谷口逢王維詩漁浦丨丨郭人家春榖谿李商隐詩北斗兼春遠丨丨寓使遲)北陵(見上梁簡文帝昭明太子集序)
(含精吐景六衛九光之度方珠喻龍南樞丨丨之采庾信侯莫陳道生墓誌東都馬鳴不無見日之嘆丨丨車過終憶平生之言喬)
(知之詩南山羃羃兔絲花丨丨青青女蘿𣗳儲光羲詩丨丨散寒鳥西山照初日)馮陵(左傳今陳介恃楚衆以丨丨我敝邑)
(庾信鄭偉誌銘吴兵教士艫舳習流島嶼丨丨波瀾衝激李白詩丨丨隨海運燀赫因風起杜甫詩丨丨大呌呼五白袒跣不肯成)
(梟盧張耒詩酒病年年慵把筆新文寄我苦丨丨陸游詩迷空遊絮丨丨去曳綫飛鳶䟦扈鳴)大陵(左傳鄭厲公自櫟侵鄭及)
(丨丨獲傅瑕注丨丨鄭地又史記趙世家肅侯游丨丨出于鹿門注太原有丨丨縣亦曰大陸張華詩北里献竒舞丨丨奏名歌王)
(融星名詩誰謂無正心丨丨有霜穎又國語景王將鑄無射而為之大林伶州鳩曰細抑丨丨不容于耳非龢也韋昭注細無射也)
(大大林也言丨聲丨之細聲抑而不聞耳不能容别也又曾鞏上執政書長育天下之材使之成就如蘿蒿之在丨丨無有不遂)
於陵(孟子陳仲子豈不誠廉士哉居丨丨急就篇注丨丨氏丨丨仲子之後後漢藝文志丨丨欽劉向上丨丨子序丨丨仲子)
(為人灌園著書十二篇何遜詩靈輙困桑下丨丨拾李螬王維詩寂寞丨丨子桔橰方灌園李商隐詩嫩籜香苞初出林丨丨論價)
(重如金又舊唐書楊丨丨傳楊丨丨字逹夫弘農人好學有竒志弱冠舉進士釋褐為潤州句容主簿時韓滉節制金陵竒之以女)
(妻焉官終檢校僕射兼太子太傅丨丨器度宏雅進止有常居朝三十餘年踐更中外始終不失其正時人皆仰其風德國史補元)
(和末有敕申明父子兄弟無同省之嫌自是楊丨丨任尚書其子嗣復歴郎署兄弟分曹者亦數家全唐詩話寳歷中楊丨丨僕射)
(入覲其子嗣復率兩榜門生迎於潼關宴新昌里第小學紺珠楊憑楊丨丨楊汝士時稱三楊)幽陵(史記五帝紀帝顓頊高陽)
(者黃帝孫昌意子也静淵而有謀疏通而知事北至于丨丨南至于交阯西至于流沙東至于蟠木動静之物大小之神日月所照)
(莫不砥属唐書地理志丨丨都督府以拔野古部置隸安北都護府)覇陵(史記文帝紀帝常衣綈衣以示敦樸治丨丨皆以瓦)
(器不得以金銀銅錫為飾又李廣傳廣屏居藍田南山中射獵常夜從一騎出從人田間飲還至丨丨亭尉呵止廣廣騎曰故李將)
(軍尉曰今將軍尚不得夜行何乃故也漢書地理志京兆尹縣丨丨故芷陽文帝更名後漢書韓康傳康京兆丨丨人常采藥賣于)
(長安市有女子從康買康曰我本欲避名今小女子皆知有我何用藥為乃遁入丨丨山中庾信詩丨丨採樵路成都賣卜錢駱賓)
(王詩客似遊江岸人疑上丨丨王光庭詩丨丨桃李色應待日華開王維游悟真寺詩丨丨纔出𣗳渭水欲連天郎士元詩連空朔)
(氣横秦苑滿目寒烟隔丨丨李商隐詩日暮丨丨原上獵李將軍是故將軍韋莊丨丨道中詩秦苑落花零露濕丨丨新酒撥醅濃)
武陵(史記景帝紀二年春封故相國蕭何孫係為丨丨侯後漢書南蠻傳秦昭王使白起伐楚略取蠻夷始置黔中郡漢興改)
(為丨丨吴志孫休傳永安六年分丨丨為天門郡晉書潘京傳趙廞問曰貴郡何以名丨丨京曰傳曰止戈為丨詩稱高平曰丨于)
(是名焉南史丨丨王傳武帝幸豫章王嶷東田宴諸長王獨不召丨丨嶷曰風景殊美今日甚憶丨丨上仍呼使射屢𤼵命中陶潛)
(桃花源記晉太元中丨丨人捕魚緣溪行逢桃花林夾岸數百步便得一山山有小口舍船從口入男女衣著悉如外人自云避秦)
(來此不復出焉停數日辭去太守遣人尋向所誌迷不復得路魏收櫂歌行桃𤼵丨丨岸柳拂武昌樓杜甫詩如行丨丨暮欲問桃)
(源宿元稹詩時節催年春不住丨丨花謝憶諸郎韓愈詩世俗寧知偽與真至今傳者丨丨人李商隐詩柳飛彭澤雪桃散丨丨霞)
(司空圖詩可是丨丨溪春芳著處迷蘇軾玉女洞詩蜀客曾遊明月峽秦人今在丨丨溪又唐書吴丨丨傳丨丨為太學博士太和)
(初禮部侍郎崔郾試進士東都丨丨謂郾曰君方為天子求竒材敢献所益因出袖中書郾讀之乃杜牧所賦阿房宫辭既警拔而)
(丨丨音吐鴻暢坐客大驚丨丨請以第一人處之牧果異等時號知人)馬陵(史記魏世家惠王三十年太子與齊人戰敗於)
(丨丨注虞喜曰丨丨在濮州鄄城縣東北六十里有陵澗谷深峻可以置伏龐涓敗即此也又惠王二年魏敗韓于丨丨)廣陵
(史記五宗世家江都王建國除地入于漢為丨丨郡漢書地理志丨丨國景帝四年更名江都武帝元狩三年更名丨丨魏志吕布)
(傳陳珪使子登詣太祖拜登丨丨太守臨别執登手曰東方之事便以相付宋書戴顒傳為衡陽王義季鼓琴竝新聲變曲其三調)
(游絃丨丨止息之流皆與世異七𤼵將以八月之望與諸侯遠方交游兄弟竝往觀濤于丨丨之曲江古長干曲妾家揚子住便弄)
(丨丨潮謝靈運詩悽悽明月吹惻惻丨丨散宋之問詩我行會稽郡路出丨丨東韋應物詩風光山郡少來看丨丨春李商隐詩檀)
(槽一抹丨丨春定子初開睡臉新韓琦詩丨丨芍藥真奇美名與洛花相上下成廷珪詩江上苦遭寒食雨夢中猶見丨丨花)信
陵(史記魏公子傳魏公子無忌者安釐王異母弟也安釐王即位封公子為丨丨君漢書游俠傳序魏有丨丨趙有平原齊有孟)
(嘗楚有春申皆藉王公之埶競為游俠江淹詩丨丨佩魏印秦兵不敢出王昌齡詩曾為大梁客不負丨丨恩韓翃詩丨丨門下識)
(君顔駿馬輕裘正少年)蘭陵(史記荀卿傳卿趙人楚春申君以為丨丨令因家丨丨漢書惠帝紀二年春正月有兩龍見丨)
(丨家人井中又地理志東海郡縣丨丨北史齊宗室諸王傳丨丨武王長恭芒山之敗率五百騎再入周軍遂至金墉之下被圍甚)
(急城上人弗識長恭免胄示之面乃下弩手救之于是大捷武士共歌謠之為丨丨王入陣曲唐書地理志武德三年以故丨丨縣)
(地置武進縣李白詩丨丨美酒欎金香玉椀盛來琥珀光李紳建元寺詩丨丨士女滿晴川郊外紛紛拜古埏李羣玉送蕭綰詩爾)
(為丨丨秀芳藻驚常倫又南史齊高帝紀其先本居東海丨丨縣高祖整過江居晉陵寓居江左者皆僑置本土加以南名更為南)
(丨丨人也帝即位詔南丨丨桑梓本鄉長蠲租布)夷陵(史記白起傳起攻楚拔郢焼丨丨漢書地理志南郡縣丨丨都尉治)
(應劭注夷山在西北後漢書公孫述傳田戎初起兵丨丨後降于述述遣戎與將軍任滿出江關下臨沮丨丨間招其故衆王褒上)
(庸公陸騰勒功碑荆門千里蜀置永安之宫巴水三迴吴阻丨丨之縣李白酬張司馬贈墨詩上黨碧松烟丨丨丹砂末杜甫詩丨)
(丨春色起漸擬放扁舟又遠山朝白帝深水謁丨丨劉禹錫詩丨丨土黑有秦灰)茂陵(漢書武帝紀建元二年初置丨丨邑)
(元朔二年徙郡國豪傑于丨丨又地理志右扶風縣丨丨注本槐里之茂鄉又司馬相如傳相如病免家居丨丨宋史林逋傳逋結)
(廬西湖之孤山二十年足不及城市臨終為詩有丨丨他日求遺藁猶喜曾無封禪書之句西京雜記相如將聘丨丨人女為妾卓)
(文君作白頭吟以自絶相如乃止謝朓詩廣平聽方籍丨丨將見求杜甫詩竟無宣室召徒有丨丨求李賀詩丨丨劉郎秋風客夜)
(聞馬嘶暁無迹李商隐詩休問梁園舊賓客丨丨秋雨病相如杜牧題桐葉詩江畔秋光蟾閣鏡檻前山翠丨丨眉)舂陵(漢書)
(地理志南陽郡丨丨故蔡陽白水鄉師古曰漢記元朔五年以零陵之丨丨鄉封長沙王子買為侯傳至戴侯仁以丨丨地形下濕)
(上書乞徙南陽元帝許之以蔡陽白水鄉徙仁為丨丨侯猶以丨丨為國名後漢書光武紀論望氣者蘇伯阿為王莽使至南陽遥)
(望見丨丨郭唶曰氣佳哉欎欎蔥蔥然水經注丨丨縣本泠道縣之丨丨鄉蓋因舂溪為名矣張載𣙜論設使秦莽修三王之法時)
(致隆平則漢祖泗上之徤吏光武丨丨之俠客耳梁簡文帝詩丨丨佳麗地濟水鳳凰宫庾信豆盧公碑潁川從我舊愛無渝丨丨)
(故人相知惟眷上官儀勸封禪表神光宵映若流照於丨丨雲色晝開似凝暉於豐谷閻隨侯西嶽望幸賦去丨丨之天邸望臺駘)
(之星陌元結丨丨行序癸卯歲授道州刺史此州是丨丨故地故作丨丨行以達下情杜甫同元使君丨丨行觀乎丨丨作歘見俊)
(哲情)杜陵(漢書宣帝紀元康元年更名杜縣為丨丨又神爵四年鳳凰十一集丨丨又地理志京兆尹縣丨丨故杜伯國有周)
(右將軍杜主祠又蕭育傳育為茂陵令召詣後曹育徑出曰蕭育丨丨男子何詣曹也西京雜記丨丨杜夫子善奕棋為天下第一)
(又昭帝時丨丨家人献寳劍上銘曰直千金夀萬歲范雲詩還飲漁陽水歸轉丨丨蓬沈約詩一窺長安城羞言丨丨掾尹式别宋)
(常侍詩遊人丨丨北送客漢川東宋之問詩涇水橋南柳欲黃丨丨城北花應滿喬侃詩丨丨猶識漢桃源不避秦杜甫詩丨丨有)
(布衣老大意轉拙又丨丨野客人更嗤被褐短窄鬢如絲韋應物詩郤足甘為笑閒居夢丨丨劉長卿和杜相公移宅詩窗聞漢宫)
(漏家識丨丨源温庭筠詩楚水暁凉催客早丨丨秋思傍蟬多李昌符詩數畝池塘近丨丨秋天寂寞夜雲凝鄭谷詩逐勝偷閒向)
(丨丨愛僧不愛紫衣僧)朗陵(漢書地理志汝南郡縣丨丨朗陵山在西南後漢書荀淑傳淑對策譏刺貴倖出補丨丨侯相)
(又臧宫傳宫為廣漢太守徵還京師以列侯奉朝請封丨丨侯劉孝威青牛畫贊丨丨瑩角介葛瞻聲張喬詩晚霧看春榖晴天見)
(丨丨)陽陵(漢書地理志左馮翊縣丨丨故弋陽景帝更名又傅寬傳寬從沛公入漢中為右騎將定三秦賜食邑封丨丨侯又)
(周仁傳景帝初立拜仁為郎中令帝再幸其家家徙丨丨上所賜甚多西京賦茂陵之原丨丨之朱注原涉朱安世也劉孝綽詩雖)
(愧丨丨曲寕無流水琴)五陵(漢書原涉傳郡國諸豪及長安丨丨諸為氣節者皆歸慕之注丨丨謂長陵安陵陽陵茂陵昭)
(陵也西都賦南望杜覇北眺丨丨英俊之域紱冕所興吴均詩子憐三湘薜吾憶丨丨薇徐陵玉臺新詠序丨丨豪族充𨕖掖庭四)
(姓良家馳名永巷江暉詩丨丨多美𨕖六郡盡良家杜甫詩同學少年多不賤丨丨衣馬自輕肥劉長卿詩秋草不生三逕處行人)
(獨向丨丨歸李益詩恩承三殿近獵向丨丨多白居易琵琶行丨丨年少爭纏頭一曲紅綃不知數杜牧送李羣玉赴舉詩白玉花)
(紅三百首丨丨誰唱與春風)甘陵(後漢書明帝紀永平十七年正月甘露降于丨丨又黨錮傳序初桓帝受學于丨丨周福)
(及即位擢為尚書時同郡河南尹房植有名當朝二家賓客互相譏揣遂各𣗳朋徒漸成尤隙由是丨丨有南北部唐書袁滋傳滋)
(能為春秋嘗以劉惲悲丨丨賦褒善斥惡戾春秋指然文不可廢乃著後序)秣陵(後漢書郡國志丹陽郡縣丨丨晉書武帝)
(紀太康元年詔曰濬彬東下埽除巴邱與胡奮王戎共平夏口武昌順流長騖直造丨丨六朝事迹秦始皇東廵會稽經丨丨因鑿)
(鍾山断金陵以疏淮李頎詩潮隨丨丨上月映石頭新周賀詩雲溜懸南嶽江雲蓋丨丨傅若金鳳凰臺詩淮水夜明滄海月石城)
(春暗丨丨烟)金陵(見上晉書元帝紀論馳章献號高蓋成隂星斗呈祥丨丨表慶又王導傳導曰建康古之丨丨舊為帝里)
(唐書地理志江南道昇州縣上元望本江寧武德三年更江寧曰歸化八年更歸化曰丨丨九年更丨丨曰白下又李白傳嘗乘舟)
(與崔宗之自采石至丨丨著宮錦袍坐舟中旁若無人丹陽記秦始皇理金玉雜寳以厭天子氣故名丨丨小學紺珠後魏于洛水)
(橋南作四館處降者丨丨燕然扶桑崦嵫茅山父老歌茅山連丨丨江湖據下流謝朓入朝曲江南佳麗地丨丨帝王州宋之問詩)
(丨丨有仙館即事尋丹梯李白詩鍾山抱丨丨覇氣昔騰𤼵李商隐南朝詩地險悠悠天險長丨丨王氣應瑶光)望陵(唐書)
(魏徵傳帝作層觀以丨昭丨引徵同升徵曰臣眊昏不能見帝指示之徵曰臣以為陛下丨獻丨若昭陵臣固見之何遜銅雀妓詩)
(丨丨歌對酒向帳舞空城)鞠陵(山海經大荒之中有山名曰丨丨于天東極日月所出)懷陵(初學記琴操十二曰丨丨)
(伯牙所作)鍾陵(全唐詩話丨丨妓雲英羅隐舊見之一日譏隐猶未第隐嘲之曰丨丨醉别十餘春重見雲英掌上身我未成)
(名君未嫁可能俱是不如人謝靈運詩税駕越丨丨還顧望京畿李紳詩龍沙江尾抱丨丨水郭村橋晚景澄)迦陵(元稹度門)
(寺詩佛語丨丨說僧行猛虎從楞嚴經丨丨仙言遍十萬界注丨丨仙禽在卵殼中鳴音已壓衆鳥佛法音亦如之正法念經山谷)
(曠野多有丨丨頻伽出妙音聲如是美音若天若人緊那羅無能及者)李陵(漢書丨丨傳陵字少卿少為侍中建章監善騎)
(射謙譲下士甚得名譽武帝以為有廣之風杜甫詩丨丨蘇武是吾師孟子論文更不疑馬戴邊將詩玉榼酒頻傾論功笑丨丨)
嚴子陵(後漢書丨光傳光字丨丨少與光武同遊學及光武即位引光論道舊故因共偃卧光以足加帝腹上明日太史奏)
(客星犯御座甚急帝笑曰朕故人丨丨丨共卧耳盧思道詩東越丨丨丨西蜀馬相如李白詩昭昭丨丨丨垂釣滄波間又江淹上)
(建平王書子陵閉關于東越仲蔚杜門于西秦王筠詩子陵徇高尚超然獨長往劉長卿詩門前七里瀨早晚子陵過白居易遊南)
(莊詩化成天竺寺移得子陵灘杜牧詩翠巖三百尺誰作子陵臺又沈約詩未乘琴高鯉且從嚴陵釣李白詩亂流新安口北指嚴)
(陵瀨温庭筠詩三台位缺嚴陵卧百戰功高范蠡歸韓偓招隐詩時人未會嚴陵志不釣鱸魚只釣名)
增高陵(易伏戎于莽升其丨丨三歲不興又史記孝文帝紀帝為代王令宋昌參乘張武等六人乘傳詣長安至丨丨止而)
(使宋昌先之長安觀變又功臣侯表有丨丨侯注丨丨縣属瑯邪又范睢傳聞秦之有太后穰侯華陽丨丨涇陽不聞其有王也漢)
(書地理志左馮翊縣丨丨左輔都尉治莽曰千春又瑯邪郡縣丨丨侯國唐書高祖紀武德七年十二月獵于丨丨急就篇注丨丨)
(氏秦昭王弟丨丨君之後漢有丨丨顯西京賦于後則丨丨平原據渭踞涇劉鑠詩聳轡丨丨曲揮袂廣川濆庾信詩柏梁驂駟馬)
(丨丨馳六傳)莫陵(易永貞之吉終丨之丨也晉書桓&KR0595;傳贊矯矯宣城貞心丨丨)九陵(易震來厲億喪貝躋于丨丨勿)
(逐七日得)加陵(易武人為于大君疏行此威武丨丨于人左傳子皮賦野有死麕之卒章注喻趙孟以義撫諸侯無以非禮相)
(丨丨陳造聽政詩士夫受丨丨悔不齒編戶)鄂陵(書九江孔殷傳始于丨丨終于江口會于桑落洲)乘陵(詩百川沸)
(騰箋百川沸出相丨丨者由貴小人也杜甫三州觀水漲詩丨丨破山門㢠廻斡裂地軸夏方慶天晴景星見賦掩映孤月丨丨衆星)
(吴澄送楊志行赴閩詩解后玉雪姿丨丨塵囂外)我陵(詩無矢丨丨我陵我阿注矢陳兵也)曲陵(詩考槃在阿傳丨丨)
(曰阿曹植遠遊篇大魚若丨丨承浪相經過)延陵(禮記丨丨季子吴之習于禮者也史記吴世家季札封于丨丨故號曰丨)
(丨季子又游俠傳序近世丨丨孟嘗春申平原信陵之徒漢書地理志代郡縣丨丨後漢書馮衍傳昔晏平仲納丨丨之誨終免欒)
(高之難舊唐書明皇紀本殊王季之賢早逹丨丨之節又文苑傳叙非伯樂不能分駑驥之壯非丨丨不能别雅鄭之音唐書地理)
(志潤州丹陽郡武德三年以江都郡之丨丨縣地置越絶書縣南城在荒連上湖中冢者季子冢也名丨丨墟急就篇注丨丨氏吴)
(季子之後孔融荅虞翻書曩聞丨丨之禮樂今見吾子之治易知東南之美者非但會稽之竹箭焉吴都賦有吴之開國也造自泰)
(伯宣于丨丨絶交書丨丨高子臧之風長卿慕相如之節李白詩丨丨有寳劍價重千黃金劉長卿送陸羽詩丨丨衰草遍有路問)
(茅山錢珝史館王相公進和詩表傾聽不知愧丨丨之季子試吹必濫比南郭之先生)相陵(禮記諸侯相厲以禮則外不相)
(侵内不丨丨拾遺記霜林園皆植寒果積冰之節百果方盛俗謂之丨丨與霜林之聲訛也逹奚珣華山賦披重霄而自致與元氣)
(而丨丨)不陵(禮記在上位丨丨下說苑夫登高臨危而目不眴而足丨丨者此工匠之勇悍也柳宗元文謾言來加丨遽丨)
(兮)緣陵(春秋僖公十四年春諸侯城丨丨注丨丨把邑辟淮夷遷都于丨丨又上林賦丨丨流澤雲布雨施)辰陵(春秋)
(楚子陳侯鄭伯盟于丨丨注丨丨陳地潁川長平縣東南有辰亭左傳鄭既受盟于丨丨又徼事于晉)柯陵(春秋成公十七)
(年夏公會尹子單子晉侯齊侯宋公衛侯曹伯邾人伐鄭六月同盟于丨丨注丨丨鄭西地)鄟陵(春秋公會齊侯莒子邾子)
(把伯盟于丨丨)寧陵(春秋邾人牟人葛人來朝注葛國在梁國丨丨縣東北史記功臣侯表丨丨侯注縣名属陳留漢書地理)
(志陳留郡縣丨丨注故葛伯國今葛鄉是)京陵(左傳蒍掩書土田度山林鳩藪澤辨丨丨注絶高曰丨大阜曰丨後漢書郡國)
(志太原郡丨丨春秋時九京水經注丨丨縣故城于春秋為九原之地)鄢陵(左傳晉楚遇于丨丨晉語欒武子與荆人戰于)
(丨丨大勝之一作傿漢書地理志潁川郡縣傿陵一作&KR0739;後漢書郡國志潁川郡&KR0739;陵春秋時曰&KR0739;)穆陵(左傳南至于丨丨北)
(至于無棣史記齊世家注舊說丨丨在會稽非也按今淮南有故丨丨關是楚之境王昌齡詩遥送扁舟安陸郡天邊何處丨丨關)
(温庭筠詩亭臯汝陽道風雪丨丨關)函陵(左傳晉軍丨丨秦軍汜南)魚陵(左傳子孔不敢會楚師楚師伐鄭次于丨丨注)
(丨丨魚齒山也)汋陵(左傳鄭子罕伐宋宋將鉏樂懼敗諸汋陂退舍于夫渠不儆鄭人覆之敗諸丨丨注丨丨宋地)威陵
(榖梁傳楚屈完來盟于師注齊桓丨丨江漢楚人大懼未能量敵遣屈完如師劉孝威辟厭青牛畫贊名震八區丨丨五都)八
陵(爾雅丨丨東陵阠南陵息鎮西陵威夷中陵朱滕北陵西隃雁門是也陵莫大于加陵梁莫大于溴梁墳莫大于河墳疏溴梁)
(河墳雖非大阜以其絶大若陵故通謂之丨丨也)西陵(見上史記五帝紀黃帝居軒轅之邱而娶于丨丨之女是為螺祖漢)
(書地理志江夏郡縣丨丨有雲夢宫吴志孫權傳黃武元年改夷陵為丨丨南史梁元帝紀帝製詩曰南風且絶唱丨丨最可悲又)
(江革傳革除都官尚書將還舸艚偏欹不得安卧乃于丨丨岸取石十餘片以實之張載平吴頌援丹陽之峻壁屠丨丨之高墉謝)
(朓詩欎欎丨丨𣗳詎聞歌吹聲蘇小小歌何處結同心丨丨松柏下庾信步陸逞碑南越受吏丨丨解圍李白詩東海横秦望丨丨)
(遶越臺杜甫詩憶上丨丨古驛樓皇甫冉詩丨丨猶隔水北岸已春山郎士元詩丨丨待潮信落日滿孤舟白居易荅微之泊丨丨)
(驛詩烟波盡處一點白應是丨丨古驛臺)右陵(爾雅左澤定丘丨丨泰丘疏謂丘之西有大阜者名泰丘)魁陵(國語衛彪)
(徯曰夫周高山廣川大藪也故能生良材而幽王蕩以為丨丨糞土溝瀆其有悛乎)安陵(戰國策丨丨君使唐睢使于秦秦王)
(曰寡人以五百里之地易丨丨安陵君不聽寡人何也唐雎曰丨丨君受地于先王而守之雖千里不敢易也按說苑作鄢陵君事)
(又輦從丨丨君與夀陵君史記佞幸傳籍孺閎孺兩人徙家丨丨漢書地理志右扶風縣丨丨師古注本周之程邑也後漢書郡國)
(志汝南郡召陵有丨丨鄉丨丨亭舊唐書地理志丨丨隋宣府鎮武德四年置丨丨縣急就篇注戰國策有丨丨纏阮籍詩昔日繁)
(華子丨丨與龍陽温子昇詩自有燉煌樂不减丨丨調李白訪道丨丨遇蓋還詩丨丨蓋夫子十歲與天通李頎放歌行故人斗酒)
(丨丨橋黃鳥春風洛陽陌高啟游俠篇新削丨丨刀光奪衆目明)醴陵(史記夏本紀又東至于醴注鄭康成曰丨丨名也長)
(沙有丨丨縣後漢書郡國志武陵郡縣丨丨注東有大山山有三石室室中有石牀石臼父老相傳昔有道士學仙此室即合金沙)
(之臼)封陵(史記秦本紀秦與韓魏河北及丨丨以和注正義曰丨丨在古蒲坂縣西南河曲之中又舊唐書地理志邕州丨丨)
(縣乾元後開山洞置)房陵(史記秦始皇紀遷蜀四千餘家家丨丨漢書地理志漢中郡縣丨丨荆州記筑陽縣粉水源出丨丨)
(取其水為粉鮮潔異於餘水閒居賦周文弱枝之棗丨丨朱仲之李注丨丨有朱仲者家有縹李代所希有恨賦越王既虜遷於丨)
(丨又作防漢書武帝紀濟川王明廢遷丨丨注丨丨漢中縣今之房州)壽陵(史記秦始皇紀六年韓魏趙衛楚共擊秦取丨)
(丨注在常山本趙邑也莊子子獨不聞夫丨丨餘子之學行于邯郸與未得國能又失其故行矣李白詩丨丨失本步笑殺邯郸人)
隂陵(史記項羽紀項王渡淮騎能属者百餘人耳至丨丨迷失道漢書地理志九江郡縣丨丨又李商隐詩何年部落到丨丨)
(奕世勤王國史稱)江陵(史記項羽紀共敖將兵擊南郡功多因立敖為臨江王都丨丨又靳歙傳别定丨丨降丨丨柱國大)
(司馬以下八人身得丨丨王生致之雒陽又貨殖傳蜀漢丨丨千𣗳橘漢書地理志南郡縣丨丨注故楚郢都楚文王自丹陽徙此)
(後漢書章帝紀元和元年冬十月進幸丨丨晉書宣帝紀從討張魯言於魏武曰劉備蜀人未附而遠争丨丨此機不可失也舊唐)
(書地理志荆州丨丨府隋為南郡天寳元年改為丨丨郡又經籍志梁元帝克平侯景收公私經籍歸于丨丨又吕諲傳建請荆州)
(置南郡於是更號丨丨府以諲為尹置永平軍萬人以遏吴蜀之衝宋史孟珙傳珙以身鎮丨丨而兄璟帥武昌故事無兄弟同處)
(一路者乞歸田不允隂鏗登百花亭詩丨丨一柱觀潯陽千里潮李白詩朝辭白帝彩雲間千里丨丨一日還杜甫丨丨望幸詩雄)
(都元壯麗望幸歘威神元稹詩想到丨丨無一事酒杯書卷綴新文白居易思歸樂丨丨橘似珠宜城酒如餳高啟詩歌断竹枝詞)
(丨丨夜風雨)固陵(史記項羽紀漢王追項王與韓信彭越期會擊楚軍至丨丨後漢書郡國志陳國陽夏有丨丨聚注汝南)
(固始縣又水經注浙江又逕丨丨城北昔范蠡築城于江濱言可以固守謂之丨丨)胡陵(史記高祖紀蕭曹樊噲等皆為收沛)
(子弟二三千人攻丨丨方與注丨丨縣名属山陽章帝改曰胡陸)建陵(史記吕后紀封中大謁者張釋為丨丨侯又萬石張)
(叔列傳衛綰將河間兵擊吴楚有功拜為中尉三歲以軍功封為丨丨侯又論君子欲訥于言而敏于行其萬石丨丨張叔之謂耶)
義陵(史記高祖功臣表丨丨以長沙柱國封侯吴程又嵇康丹井贊披褐長揖丨丨羣萃)阿陵(史記高祖功臣表丨丨以)
(都尉擊籍功侯郭亭漢書地理志涿郡縣丨丨)穀陵(史記高祖功臣表丨丨以卒從起柘擊籍定代為將軍功侯馮谿)阜
陵(史記惠景間侯者表丨丨以淮南厲王子侯劉安後漢書明帝紀淮陽王延徙封丨丨王又郡國志九江郡縣丨丨晉書孔坦)
(傳蘇峻反坦謂王導曰及峻未至宜急斷丨丨之界守江西當利諸口彼少我衆一戰决矣又上林賦谽呀谿開丨丨别隖)商
陵(史記惠景間侯者表丨丨以楚太傅趙夷吾死事子侯趙周又急就篇注丨丨氏琴操丨丨穆子作别鵠操元稹詩阮籍驚長)
(嘯丨丨怨别絃)沅陵(史記惠景間侯者表丨丨長沙嗣成王子侯吴陽漢書地理志武陵郡縣丨丨)波陵(史記惠景間侯)
(者表丨丨以陵陽君侯魏駟)將陵(史記建元以來侯者表丨丨史子回名曾以宣帝大母家封為侯)平陵(史記建元)
(以來侯者表丨丨以擊匃奴侯蘇建又范明友以家世習外國事使護西羌事擊烏桓功侯漢書宣帝紀本始元年募郡國吏民訾)
(百萬以上徙丨丨又地理志右扶風縣丨丨又濟南郡縣東丨丨又晁錯傳丨丨相遠川谷居間仰高臨下此弓弩之地也短兵百)
(不當一又唐書孟郊傳調溧陽尉縣有投金瀨丨丨城林薄蒙翳下有積水郊間往坐水旁裴回賦詩六朝事迹丨丨山在溧水縣)
(西北三十五里高三丈周圍三里梁昭明太子七契栖鳳曾山之側藏龍丨丨之東梁元帝賦留吳宮之宿鷰響丨丨之夜鐘庾肩)
(吾詩遠聽丨丨鐘遥識新豐𣗳庾信謝趙王賚絲布啟新市數錢忽疑販綵丨丨月夜驚聞擣衣李嶠驪山高頂應制詩&KR1199;識丨丨)
(𣗳低看華嶽蓮)樂陵(史記建元以來侯者表丨丨史子長名高以宣帝大母家貴侍中以𤼵霍氏事封漢書地理志平原郡縣)
(丨丨夏侯湛東方朔像贊序朔平原厭次人魏建安中分厭次為丨丨郡故又為郡人焉)洛陵(史記王子侯表丨丨長沙定王)
(子侯劉章)句陵(史記王子侯表丨丨長沙定王子侯劉福按漢書作容陵侯)泉陵(史記王子侯表長沙定王子侯劉賢)
(按漢書作衆陵侯漢書地理志零陵郡縣丨丨後漢書章帝紀建初四年甘露降丨丨洮陽二縣五年黃龍見于丨丨)睢陵
(史記王子侯表丨丨江都易王子侯劉定國)桂陵(史記趙世家魏惠王拔我邯郸齊亦敗魏于丨丨注陵城在曹州乘縣東)
(北故老云即丨丨也)博陵(史記田敬仲世家威王六年晉伐我至丨丨注在濟州東界漢書地理志西河郡縣丨丨唐書宰相)
(世系表崔氏定著十房宰相二十三人丨丨安平房有仁師湜丨丨大房有元暐損鉉元式第二房有珙遠祐甫植第三房有日用)
(佳左丞歌叢生棘刺來自丨丨李商隐詩大人丨丨王名家憐我總角稱才華)寗陵(史記陳涉世家周市軍散還至魏地欲立)
(魏後故丨丨君咎為魏王注梁國有寧陵縣是字轉異耳括地志宋州寧陵縣城古丨丨也)營陵(史記荆燕世家劉澤以將)
(軍擊陳豨得王黃為丨丨侯漢書地理志北海郡縣丨丨或曰營丘師尚父封于營丘陵亦丘也春秋謂之緣丘)景陵(史記)
(曹參世家參將兵守丨丨二十日三秦使章平等攻參参出擊大破之)艾陵(史記伍員傳吴王伐齊大敗齊師于丨丨括地)
(志艾山在兖州北城縣南)竟陵(史記春申君傳秦已前使白起攻楚取巫黔中之郡拔鄢郢東至丨丨注丨丨属江夏郡漢書)
(地理志江夏郡縣丨丨章山在東北古文以為内方山玉海九江襟帶所在江夏丨丨安陸各置名州為蕃鎮重寄許渾詩萬重嶺)
(嶠辭衡岳千里山陂問丨丨)宛陵(史記樊噲傳從攻破楊熊軍於曲遇攻丨丨注丨丨故城在鄭州新鄭縣東北漢書地理)
(志丹楊郡縣丨丨彭澤聚在西南清水西北至蕪湖入江宋史梅尭臣傳尭臣撰丨丨集四十卷許渾詩丨丨行樂金陵住遥對家)
(山未憶歸)宣陵(史記灌嬰傳從攻秦軍亳南開封曲遇戰疾力賜爵執帛號丨丨君)零陵(史記南越傳故歸義越侯二人)
(為戈船下厲將軍出丨丨或下離水或抵蒼梧漢書長沙王傳王卑濕貧國注景帝後二年以武陵桂陽丨丨益焉又地理志丨丨)
(郡縣丨丨湘水所出後漢書章帝紀建初三年丨丨献芝草晉書律歷志漢章帝時丨丨文學奚景於泠道舜祠下得白玉琯唐書)
(藝文志丨丨先賢傳一卷水經注丨丨郡都梁縣西小山上有渟水其中悉生蘭草湘中記丨丨郡有石燕遇風雨則飛翔如真燕)
(本草蕙一名丨丨香生丨丨山谷隂鏗咏石詩丨丨舊是燕昆池本學魚蕭詮銜泥䨇燕詩詎並丨丨石飛舞逐春風庾信羽調曲)
(定律丨丨玉管調鐘始平銅尺劉長卿詩莫望丨丨路千峯萬木中蘇渙懷素草書歌丨丨沙門斷其後新書草字大如斗劉克莊)
(詩畫圖曾識丨丨郡今日方知畫未如)雲陵(漢書昭帝紀始元三年募民徙丨丨賜錢田宅)諸陵(漢書宣帝紀高才好)
(學亦喜游俠鬪鷄走馬具知閭里奸邪吏治得失數上下丨丨周徧三輔北史魏孝文帝紀太和二十年詔漢魏晉丨丨各禁方百)
(步不得樵蘇踐藉劉滄詩咸原秋草漢丨丨梅尭臣詩將過周故宅先下漢丨丨)成陵(漢書王子侯表丨丨節侯充平干頃)
(王子)茶陵(漢書王子侯表丨丨節侯訢長沙定王子又地理志長沙國縣丨丨)宜陵(漢書王子侯表丨丨侯豐楚思王子)
原陵(漢書食貨志山林藪澤丨丨淳鹵之地各以肥磽多少為差梁元帝詩丨丨五𣗳杏空得動耕人)嘉陵(漢書地理)
(志武都郡縣丨丨道通典嶓冢山西漢水所出經丨丨曰丨丨江唐畫斷明皇忽思丨丨江山水假吴生驛逓往寫貌㢠廻日云臣無)
(粉本並記在心遣於大同殿圖之丨丨江三百里山水一日而畢王維詩子午山裏杜鵑啼丨丨水頭行客飯杜甫閬水詩丨丨江)
(水何所似石黛碧玉相因依元稹詩丨丨驛上空牀客一夜丨丨江水聲白居易寄楊東川詩兜率寺高宜望月丨丨江近好遊春)
(梅尭臣詩師來笑賈島只觧咏丨丨范成大詩關下丨丨水沙頭杜老舟)毗陵(漢書地理志會稽郡縣丨丨注季札所居舊延)
(陵漢改之宋孝武帝詩宵登丨丨路旦過雲陽郛杜審言大酺詩丨丨震澤九州通士女歡娱萬國同白居易詩閑吟工部新來句)
(渴飲丨丨遠到茶李頻詩丨丨孤月出建業一鐘殘陳孚常州詩丨丨城西漁火紅家家夜香焼碧空)廷陵(漢書地理志右)
(北平郡縣丨丨)沙陵(漢書地理志雲中郡縣丨丨)長陵(漢書地理志左馮翊縣丨丨注高帝置又漢興立都長安徙齊)
(諸田楚昭屈景及諸功臣家于丨丨後漢書和帝紀永元三年十一月詔曰高祖功臣蕭曹為首朕望丨丨東門見二臣之壠每有)
(感焉任昉求為太宰立碑表駐蹕丨丨輶軒不知所適庾信紇干宏碑命其繼世之功則狄城有廟序其移家之始則丨丨有碑梁)
(元帝縣名詩丨丨新市北鄭衛好容儀杜甫遣興詩丨丨銳頭兒出獵待明𤼵劉基周小史樂府採蘭灃水湄挾弹丨丨東)昭
陵(漢書地理志長沙國縣丨丨又杜牧詩欲把一麾江海去樂遊原上望丨丨李商隐詩天教李令心如日可要丨丨石馬來)
富陵(漢書地理志臨淮郡縣丨丨)苑陵(漢書地理志河南郡縣丨丨)定陵(漢書地理志汝南郡縣丨丨晉書地)
(理志襄城郡綂縣丨丨)𧖟陵(漢書地理志蜀郡縣丨丨後漢書安帝紀元帝元年蜀郡夷寇丨丨)淮陵(漢書地理志臨)
(淮郡縣丨丨)州陵(漢書地理志南郡縣丨丨晉書地理志南郡綂縣丨丨注楚嬖人州侯所邑)海陵(漢書地理志臨)
(淮郡縣丨丨又枚乘傳轉粟西鄉陸行不絶水行滿河不如丨丨之倉晉書束晳傳能約其躬則儋石之稸已豐苟肆其欲則丨丨)
(之積不足唐書地理志揚州丨丨縣武德三年更名吴陵以縣置吴州七年廢復故名運命論褰裳而涉汶陽之邱則天下之稼如)
(雲矣椎紒而守敖庾丨丨之倉則山坻之積在前矣吴都賦窺東山之府則瓌寳溢目觀丨丨之倉則紅粟流衍王維詩江天丨丨)
(郡雲日淮南祠王禹偁詩飯饋丨丨紅稲軟鱠擎淮水白魚肥蘇軾清遠舟中寄耘老詩丨丨居士無雲梯歲晚結廬潁水湄)廬
陵(漢書地理志豫章郡縣丨丨晉書地理志献帝興平中孫策分豫章立丨丨郡舊唐書地理志吉州隋丨丨郡武德五年討平)
(林士宏置吉州領丨丨新淦二縣天寳元年改為丨丨郡乾元元年復為吉州劉長卿送梁郎中赴吉州詩遥想丨丨郡還聽叔度)
(歌鄭巢送琇上人詩白雲歸意遠舊寺在丨丨韋莊撫州江口雨中詩金騮掉尾横鞭望猶指丨丨半日程陳傅良酬楊伯子詩文)
(從嘉祐今三變人在丨丨此一時)楨陵(漢書地理志雲中郡縣丨丨)猛陵(漢書地理志蒼梧郡縣丨丨)上陵
(後漢書禮儀志正月上丁祠南郊禮畢次北郊明堂高廟世祖廟謂之五供五供畢以次丨丨八月飲酎丨丨禮亦如之又輿服志)
(春秋丨丨尤省于小駕漢鐃歌丨丨曲丨丨何美美下津風以寒)涪陵(後漢書郡國志巴郡丨丨出丹注丨丨巴郡之南鄙)
(從枳南入折丹)章陵(後漢書光武紀改舂陵鄉為丨丨縣世世復傜役比豐沛孟浩然詩魯堰田疇廣丨丨氣色微皮日休詩)
(重聞丨丨幸再見岐陽狩釋皎然詩古寺丨丨下潛公住幾年)葛陵(後漢書銚期傳期子丹徙封丨丨侯)歴陵(後漢書張)
(衡傳嘉曾氏之歸耕兮慕丨丨之欽崟晉書地理志鄱陽郡統縣丨丨庾信小園賦心則丨丨枯木髮則睢陽亂絲)銅陵(後漢)
(書公孫述傳蜀地有魚鹽銅銀之利注蜀有丨丨山又宋史太祖紀開寳七年曹彬敗江南兵於丨丨一統志丨丨縣本梁南陵縣)
(地唐後廢為銅官冶南唐因置丨丨縣謝靈運入華子岡詩丨丨映碧澗石磴瀉紅泉廣絶交論山擅丨丨家藏金穴庾信紇豆陵)
(氏誌銘揚旌玉壘驅傳丨丨)跨陵(後漢書吴蓋陳臧傳論懷璽紆紱丨丨州縣殊名詭號千隊為羣)驕陵(後漢書馬)
(援傳贊明德既升家祚以興廖乏三趣防遂丨丨)穨陵(後漢書趙咨傳至於戰國漸至丨丨注謂頽廢也)官陵(晉書)
(地理志武昌郡統縣丨丨)氣陵(晉書樂志惟闞武丨丨青雲解圍三面殺不殄羣南史宋武帝紀晉帝加帝位為宋公策曰公)
(精貫朝日丨丨虹蜺宋史張田傳田為人伉直自喜好嫚罵丨丨其下然臨政以清黃庭堅演稚丨丨千里蠅附驥枉過一生蟻旋)
(磨)貪陵(晉書庾峻傳雖以爵禄使下臣無丨丨之行)拜陵(晉書蔡謨傳初皇后每年丨丨勞費甚多謨建議曰古者)
(皇后廟見而已不丨丨也由是遂止王建宫詞丨丨日到公卿𤼵鹵簿分頭出太常)晉陵(晉書郭璞傳元帝初鎮建業丨丨武)
(進縣人于田中得銅鐸五枚又五鐸啟號于丨丨棧鍾告成于會稽瑞不失𩔖出皆以方豈不偉哉舊唐書地理志丨丨武德中移)
(属常州温庭筠詩鷗飛吴寺外麟卧丨丨前陸游試筆詩宣城與丨丨聲價略相當)虞陵(晉書苻堅載記謁丨丨于疑嶺瞻禹)
(穴于會稽)天陵(北史王晞傳晞遨遊鞏洛悦其山水與范陽盧元明鉅鹿魏季景結侶同契往丨丨山浩然有終焉之志抱朴)
(子丨丨偃盖之松)韓陵(北史高昂傳論昂之膽力氣冠萬夫丨丨之下風飛電擊胡野僉載温子昇作丨丨山寺碑庾信讀)
(而寫其本南人問信曰北方文士何如信曰惟有丨丨山一片石堪共語魏文帝黎陽詩朝𤼵鄴城夕宿丨丨)巴陵(舊唐書地)
(里志岳州隋丨丨郡武德四年平蕭銑置巴州領丨丨華容沅江羅湘隂五縣六年改為岳州天寳元年改為丨丨郡乾元元年復)
(為岳州水經注巴丘山在湘水右岸山有丨丨故城本吴之巴邱邸閣城也晉立丨丨縣于此宋立丨丨郡江賦爰有包山洞庭丨)
(丨地道潛逵傍通幽岫窈窕駱賓王餞宋三之豐城序帝里天津槐衢分黑龍之水丨丨地道楓江連白馬之門李白詩丨丨無限)
(酒醉殺洞庭秋朱慶餘詩帆自丨丨山下過雨從神女峽邊來戴復古詩一篇王粲登樓賦幾首丨丨送别詩)堙陵(唐書王縉)
(傳初代宗喜祠祀而未重浮屠法縉與元載盛陳福業報應帝意向之故人事置而不修大歴政刑日以丨丨由縉與元載杜鴻漸)
(倡之也)崑陵(唐書地理志顯慶二年平賀魯析其地置濛池丨丨二都護府又西王母傳王母之國在西荒九聖七真凡得)
(道授書者皆朝王母于丨丨之闕焉雲笈七籖盤桓丨丨宫元都可馳騁)訶陵(唐書南蠻傳丨丨亦曰社婆曰闍婆在南海中)
(白居易詩丨丨國分界交趾郡為鄰)曇陵(唐書南蠻傳阿陵有二属國曰丨丨陀洹在海洲中)眞陵(山海經丨丨之山其)
(上多黃金其下多玉其木多榖柞柳杻其草多榮草)雕陵(莊子莊周遊乎丨丨之樊睹一異鵲自南方來者翼廣七尺目大運)
(寸感周之顙而集于栗林齊高帝塞客吟定寰中之逸鍳審丨丨之迷泉庾肩吾詩倩語丨丨鵲填河未可飛李商隐詩知來有乾)
(鵲何不向丨丨)穿陵(竹書紀年帝癸二十九年冬十月鑿山丨丨以通于河)羽陵(穆天子傳天子北征潛時觴天子于)
(丨丨之上江總皇太子太學講碑丨丨蠧迹嵩山落簡外史所掌廣内所司庾肩吾詩丨丨青簡出媯泉綠字分李白詩饑從漂母)
(食閒綴丨丨簡)鄧陵(急就篇注墨者丨丨子楚公子食采於丨丨後以為氏)丹陵(帝王世紀尭母慶都感赤龍之祥孕)
(十有四月而生帝于丨丨王融曲水詩序福地奥區之凑丨丨若水之舊紀少瑜詩丨丨抱天邑紫淵更上林唐太宗幸武功詩白)
(水廵前跡丨丨幸舊宫雲笈七籖寢息丨丨賣履市巷遯化不論時人莫能識也又蘇君傳太上遣玉郎下拜為五岳地真人宫在)
(丨丨)蔣陵(丹陽記丨丨因山以為名吴大帝陵也陳基詩山盤地脉來天目城抱江流似丨丨)尭陵(水經注城陽城西三)
(里有丨丨)黃陵(水經注湘水又北逕丨丨亭西又合丨丨水口其水上承太湖湖水西流逕二妃廟南世謂之丨丨廟也李商)
(隐詩去年相送地春雪滿丨丨李遠詩丨丨廟前莎草春丨丨女兒茜裙新鄭谷鷓鴣詩雨昏青草湖邊過花落丨丨廟裏啼曹松)
(詩神鵶亂噪丨丨近侯鴈斜沈夢澤空)層陵(水經注居庸縣大翮小翮山高巒截雲丨丨断霧䨇阜共秀競舉羣峯之上)
烏陵(齊民要術丨丨稲一年再熟)浮陵(齊民要術荆州地記曰丨丨茶最好)朱陵(洞天福地記第三洞南嶽衡山)
(周㢠廻七百里名丨丨之天在衡州衡山縣初學記南嶽衡山丨丨之靈臺庾信步虚詞赤玉靈文下丨丨真氣來宋子至上封詩疇)
(昔丨丨洞如今白帝城)靈陵(洞天福地記第七洞峩眉山周㢠廻三百里名曰丨丨太妙之天在蜀嘉州)青陵(彤管新編)
(韓憑為宋康王舍人妻何氏美王欲之捕舍人築丨丨臺何氏作烏鵲歌以見志一統志丨丨臺在開封府封丘縣界李白詩古來)
(得意不相負只今唯見丨丨臺李商隐蜂詩丨丨粉蝶休離恨長定相逢二月中又丨丨臺畔日光斜萬古春魂倚暮霞)瞿陵
(本草紫葳一名丨丨)禹陵(一統志丨丨在會稽山禹廟側宋乾德中嘗復會稽縣五戶奉丨丨禁樵採魏了翁詩禹穴元從一)
(罅通丨丨元在亂山中飲泉窆石皆如此誤却東遊太史公陸游詩金石秦遺刻衣冠丨舊丨)松陵(一統志吴江一名松江又)
(名丨丨江姜䕫詩醉中過盡丨丨路回首烟波十里橋)衝陵(風賦迴穴丨丨蕭條衆芳)被陵(羽獵賦殷殷軫軫丨丨緣)
(岅)春陵(西都賦節慕原嘗名亞丨丨李白詩原嘗丨丨六國時傾心寫意無所私)七陵(西都賦三𨕖七遷注七遷謂遷)
(于丨丨也)藩陵(馬融廣成頌元林包竹丨丨蔽京)修陵(趙至與嵇茂齊書今將植橘柚於元朔蔕華藕於丨丨)焦
陵(傅咸感凉賦踐朱明之中月暑欎隆以肇興赫融融以彌熾乃沸海而丨丨)鉛陵(何承天君馬篇丨丨策良駟造父為)
(之悲)飛陵(梁簡文帝表丨丨側景神仙之舉超然)燕陵(沈約詩丨丨平而遠易河清且駛)嶽陵(劉孝綽司空安)
(成王碑峩峩焉非丨丨之所至浩浩焉總江漢而為長)鵲陵(庾信哀江南賦雷池柵浦丨丨焚戍按鵲一作鵠)湘陵
(庾信擬連珠流慟所感還崩把梁之城灑淚所沾終變丨丨之竹)芟陵(庾信譙國公夫人誌銘丨丨反旆椒山止戈)冥
陵(牛宏黑帝歌元英啟候丨丨初起)寒陵(儲光羲秋次灞亭詩橘柚植丨丨芙蓉蔕修坂)漢陵(李華含元殿賦靡迆)
(秦山陂陀丨丨白居易詩渭水細不見丨丨小於拳李商隐詩星斗同秦分人烟接丨丨吴融詩渭水遠含秋草渡丨丨高枕夕陽)
(天又賈島詩悲秋秦塞草懷古丨家丨)秦陵(荆叔題慈恩塔詩漢國山河在丨丨草𣗳深杜牧長安雪後詩丨丨漢苑參差)
(雪北闕南山次第春)廵陵(李白明堂賦丨丨于鶉首之野講武于驪山之旁注丨幸諸丨也)崇陵(王建詩烟霧開時分)
(遠寺山川晴處見丨丨)騰陵(元稹觀兵部馬射賦引滿雷砰丨丨飈疾)躋陵(陸贄鴻漸賦方去渚而戾止俄丨丨而遐)
(顧)欺陵(韓愈送窮文子遷南荒熱爍濕蒸我非其鄉百鬼丨丨)少陵(韓愈石鼓歌丨丨無人謫仙死才薄將柰石鼓)
(何蘇軾以月石風林硯屏贈純甫詩願從丨丨博一句山水盡與洪濤傾曾鞏詩丨丨雅徤材孤出彭澤清閒興最長傅若金詩丨)
(丨漫擬陳三賦司馬先能著八書于石詩丨丨號詩史萬象窮冥搜)栢陵(裴度歲寒知松栢後凋賦桃蹊李徑聞别葉之互飛)
(松磵丨丨見修條之自異又高啟詩峩峩松丨丨靄靄桑柘墟)升陵(李處仁虹藏不見賦拖軒之名將順時而出没迴館之勢)
(每應候而丨丨)壞陵(李商隐蜀桐詩枉教紫鳳無栖處斵作秋琴弹丨丨温庭筠詩丨丨殷浩謫春墅謝安碁)惠陵(李商)
(隐武侯廟古栢詩隂成外江畔老向丨丨東)蕭陵(温庭筠詩地勢丨丨歇江聲禹廟空)舊陵(唐彦謙詩剪茅行殿濕伐)
(栢丨丨香)古陵(周朴詩丨丨寒雨絶高鳥夕陽明)暁陵(許棠奉天寒食詩丨丨花落雨寒谷鳥啼風)周陵(梅尭)
(臣詩受釐延漢室被謗過丨丨)孫陵(王安石詩聫裾蕭寺尋真覺方駕丨丨弔仲謀)川陵(陳與義詩丨丨各異態艱險常)
(一律)潺陵(范成大詩舟横攸河水馬滑丨丨道)絳陵(陸游詩齋居飬丨丨雲笈七籖第一丨丨朱兒注是丹砂巴越者)
唐陵(林景熙詩丨丨愁問永和帖楚水夢聞長樂鐘)越陵(劉壎詩漢苑夢回流水在丨丨風急此山間)楚陵(王逢)
(詩鞗革帶鉤膺聫鑣獵丨丨)吴陵(陳基詩丨丨古名邦利盡揚州域)秋陵(高啟詩鴈鶩長雲暮陂澹牛羊落照丨丨)
(荒)紫陵(雲笈七籖藥名口訣第七丨丨文侯注是紫石英精好者)碧陵(雲笈七籖第十五丨丨文侯注是石黛)伯
陵(周語伶州鳩曰我姬氏出自天黿及析木者有建星及牽牛焉則我皇妣太姜之姪丨丨之後逢公之所馮神也注丨丨太姜)
(之祖有逢丨丨也)弗陵(漢書武帝紀後元二年立皇子丨丨為皇太子注昭帝也後但名弗以二名難諱故)王陵(漢書)
(丨丨傳丨丨沛人也高祖微時兄事陵及高祖起沛入咸陽陵亦聚黨數千人以属漢項羽取陵母置軍中陵使至母私送使者曰)
(願為語陵善事漢王毋以老妾故持二心遂伏劍死卒從漢王定天下封安國侯王灣詩中書贈陳凖右相簡丨丨)樊陵(後漢)
(書李膺傳南陽丨丨求為門徒膺不受陵後以阿附宦官致位太尉為節志者所羞)張陵(後漢書丨丨傳丨丨字處冲官至尚)
(書歲首朝賀梁冀帶劍入省陵呵叱之令出即劾奏有詔以一歲俸贖而百寮肅然)徐陵(南史丨丨傳陵字孝穆年數歲釋寳)
(誌摩其頂曰天上石麒麟也八歲属文十三通莊老義文宣之時國家有大手筆必命陵草之每一文出好事者已傳寫成誦北史)
(文苑傳序梁自大同之後簡文湘東啟其滛放丨丨庾信分路揚鑣唐書虞世南傳文章婉縟慕僕射丨丨劉禹錫詩中國書流尚)
(皇象北朝文士重丨丨杜牧詩天上麒麟時一下人間不獨有丨丨)
漸于陵(易鴻丨丨丨婦三歲不孕終莫之勝吉)十一陵(後漢書光武帝紀建武六年夏幸長安始謁高廟遂有事)
(丨丨丨注高祖長陵惠帝安陵文帝霸陵景帝陽陵武帝茂陵昭帝平陵宣帝杜陵元帝渭陵成帝延陵哀帝義陵平帝康陵)紇
豆陵(急就篇注丨丨丨氏河西人後魏丨丨丨步蕃伊利)鄗畢陵(潛夫論丨丨之郊文武之丨)慶都陵(水經)
(注尭陵南一里有丨丨丨即尭母也)老子陵(水經注就水出南山就谷北逕大陵西世謂之丨丨丨)下馬陵(國史)
(補董仲舒墓門人過皆下馬故謂之丨丨丨後人語訛為蝦蟇陵)蝦蟇陵(見上白居易詩自言本是京城女家在丨丨丨)
(下住釋皎然詩翠樓春酒丨丨丨長安少年皆共矜又方干詩蟇陵寒貰酒漁浦夜垂綸)日南陵(擬李陵詩朝𤼵天北隅暮)
(聞丨丨丨)君子陵(庾信大將軍柳遐誌銘遂使丨丨之丨止埋銅劍賢臣之墓惟銘石函)避雨陵(駱賓王詩既出)
(泥封谷還過丨丨丨唐彦謙詩烟横博望乘槎水日上文王丨丨丨)董相陵(蘇軾謝賈朝奉啟過而下馬空瞻丨丨之丨酹)
(以隻鷄誰副橋公之約)夏后陵(劉基詩一山獨表秦王望衆水皆朝丨丨丨)樊幼陵(後漢書樊凖傳凖字丨丨)
劉季陵(後漢書杜密傳時同郡劉勝亦自蜀郡告歸鄉里閉門掃軌無所干及太守王昱謂密曰丨丨丨清高士公卿多舉)
(之者又樂府古辭天下冰凌朱季陵注司隸校尉沛國朱㝢字季陵)魯叔陵(後漢書丨丕傳丕字丨丨性沈深好學兼通五)
(經門生就學者常數百人關東號之曰五經復興丨丨丨)可悉陵(北史魏宗室傳常山王遵子丨丨丨年十七從太武獵逐)
(一猛獸遂空手搏之以献)仲子陵(唐書儒學傳丨丨丨蜀人好古學舍峨眉山舉賢良方正擢太常博士終司門員外郎子)
(陵以文義自怡其家所存惟圖書及酒數斛而已)張道陵(神仙傳丨丨丨沛國人本太學生博通五經晚乃歎曰此無益)
(于年命遂學長生之道入蜀住鵠鳴山市藥合丹丹成乃能分形作數十人所居門前水池常乘舟戲其中諸道士賓客盈座常有)
(一陵對談而真陵故在池中也後白日沖天而去盧綸送道士郄夷素詩病老正相尋忽逢丨丨丨羽衣風淅淅仙貌玉稜稜)
視淵若陵(莊子若乃夫没人之未嘗見舟而便操之也彼丨丨丨丨視舟之覆猶其車却也又皇甫湜履薄冰賦故知我)
(者見我戰戰兢兢不知我者謂我視川若陵)
對語(白水丹陵)(鄭谷嚴陵)(赤壁黃陵)(北郭東陵)(竹里蘭陵)(頓遜訶陵)(龍井苦縣馬陵甘陵)
(鸕鷀堰蝦蟇陵)(廽風穴避雨陵)(將軍𣗳君子陵)(江郎石董相陵)(少姨廟老子陵)(東西瀼南北陵)
摘句(簫鼔轉松陵寒日下西陵)(衣香過五陵瑞氣靄金陵)(青山對杜陵餘春歸灞陵)
(數聲柔櫓下巴陵塢内桃花隔武陵)(烏帽紅塵愧子陵漠漠秋烟起漢陵)
凌(力膺切冰丨韻會又證韻)
韻藻三凌(周禮天官凌人掌冰正歲十有二月令斬冰丨其丨疏冰室之中三倍納冰備消釋度故也釋文凌力證反一)
(音陵史宏冰井賦期丨丨以示乎徧用言一日方属乎窮隂袁桷詩鄧林搜八柱瀛海取丨丨)凌凌(韓愈詩秋氣日惻惻秋空)
(日丨丨)涉凌(孟郊詩涉江莫丨丨得意須得朋)
增叩凌(晉書王延傳継母卜氏嘗盛冬思生魚敕延求而不獲杖之流血延尋汾丨丨而哭忽有一魚長五尺踊出水上延)
(取以進母)鑿凌(晉書赫連勃勃載記傉檀率衆追之勃勃于陽武下陜丨丨埋車以塞路宋史眞宗紀幸城南臨河亭賜丨丨)
(軍綿襦)踐凌(晉書慕容皝載記皝將乘海討仁羣下咸諫以海道危阻宜從陸路皝曰舊海水無凌自仁反以來凍合者三)
(矣天其或者欲吾乘此而尅之乎乃率三軍從昌黎丨丨而進)凍凌(北史西域傳蒲山國故皮山國也其國西南三里有丨丨)
(山王冕冀州道中記盱衡一吐氣丨丨滿髭鬚)蹙凌(宋史河渠志時節啟閉以除丨丨打凌之苦水衡記黃河丨丨水十一月)
(十二月冰断復結)打凌(見上)黑凌(宋史高繼宣傳羌兵宼麟符繼宣率兵營陵井抵天門關是夕大雨及河師半濟丨)
(丨暴合舟不得進乃具牲酒為文以禱已而凌解)忍凌(本草麥門冬一名丨丨)冬凌(東軒筆錄汴渠舊例十月關口)
(則舟楫不行王介甫欲通冬運不令閉口水既淺澀舟不可行而流冰頗損舟楫於是以船脚數千前設巨碓以搗流冰而役夫苦)
(寒死者甚衆京師有諺曰昔有磨法磨漿水今見巨碓搗丨丨白居易詩自知清冷似丨丨每被人呼作律僧)冰凌(太學八俊)
(謠天下丨丨朱季陵注司隸校尉沛國朱㝢字季陵孟郊戲贈无本詩瘦僧卧丨丨嘲詠含金痍陸游夜寒詩寝衣觸體起芒粟鼻)
(息嘘潤成丨丨)并凌(張衡賦魚矜鱗而丨丨兮鳥登木而失條)夏凌(陸機瓜賦濯以寒水淬以丨丨越氣外斂温液密凝)
成凌(庾倏冰井賦孟冬之月羣隂畢升霜雪紛其交淪流波結而丨丨)細凌(庾信詩楊浮有怪雲丨丨聞災雹)參
凌(庾信步陸逞神道碑黃河丨丨或亡追路烏江艤船更無歸迹)崇凌(韋充東風解凍賦丨丨既啟隂井方渫含聲色而轉)
(深拂霜威而逾潔)石凌(蘇軾詩火星巖下丨丨壁閣上相忘止一僧)王凌(魏志丨丨傳字彦雲太原祁人也舉孝廉)
(正始初為征東將軍都督揚州凌外甥令狐愚為兗州刺史竝典兵凌愚恊計欲迎立楚王彪司馬宣王討凌自知勢窮乘船出迎)
(面縳水次還至項飲藥死傅休奕天命篇黃華應福始丨丨為禍先)楊凌(唐書丨凝傳弟丨字恭履最善文)
海結凌(王隐晉書慕容皝上言臣躬征平郭遠假陛下之威將士竭命精誠感靈丨為丨冰丨行海中三百里)六月
凌(本草曲節草一名丨丨丨)脆若凌(魏文帝與羣臣詔真定郡梨大若拳甘若蜜丨丨丨可以解煩釋渴)黃河凌
(孟郊羽林行揮鞭快白馬走出丨丨丨)張安凌(陸羽武夷山記武夷君每于八月十五日大會村人于武夷山空中告呼)
(村人為曾孫乃命鼓師丨丨丨搥鼓)
綾(力膺切丨紈)
韻藻青綾(晉書謝道韞傳凝之弟献之嘗與賓客談議詞理將屈道韞遣婢白献之曰欲為小郎解圍乃施丨丨步障自)
(蔽申献之前議客不能屈漢官典職儀尚書郎直供丨丨被庾信謝賚白羅袍絝啟永無黃葛之嗟方見丨丨之重徐鉉詩丨丨對)
(覆蓬壷晩赤棒前驅道路開楊萬里詩碧玉屏風吹不倒丨丨步障買無錢成廷珪送余廷心翰林應奉詩靛花深染丨丨被雲葉)
(新裁紫綺裘高啟雪夜宿翰林院詩綘蠟銷吟燭丨丨擁賜衾)文綾(北史祖珽傳招城市年少歌儛為娱游集諸倡家與陳元)
(康穆子容任胄元士亮等為聲色之游諸人嘗就珽宿出山東大丨丨并連珠孔雀羅等百餘匹令諸姬擲摴蒱賭之以為戲樂又)
(畢衆敬傳衆敬以篤老乞還桑梓朝廷許之臨還献青珠璫四具銀装劍一口刺虎矛一枚仙人丨丨一百疋舊唐書輿服志隋代)
(帝王貴臣多服黃丨丨袍烏紗帽唐書地理志河南府河南郡土貢丨丨繒縠絲葛又叚秀實傳自涇州被召戒其家曰過岐朱泚)
(必致贈遺慎毋納果致丨丨三百秀實曰終不以汙吾第置司農治堂之梁間吏後以告泚泚取視其封帕猶新又謝惠連詩客從)
(遠方來贈我鵠丨丨白居易詩袖輭異丨丨裾輕单絲縠)吳綾(唐書代宗紀大歴六年禁文紗丨丨為龍文麒麟天馬辟邪者)
(侯寘詩蜀錦丨丨剪染成東皇花令一番新朱有燉宮詞内苑秋深天氣冷越羅襂子換丨丨)色綾(酉陽雜俎臺山有丨丨木)
(理如綾文百姓取為枕呼為丨丨枕)紅綾(摭言楊汝士鎮東川其子知温及第開宴汝士命營妓人與丨丨一匹洛中紀異僖)
(宗方食餅餤時進士在曲江有聞喜宴上命御厨依人數各賜丨丨餅餤徐寅詩莫欺老缺殘牙齒曾喫丨丨餅餤來王叔承詩御)
(筵香散丨丨餅五百詞人宴曲江張雨詩青茁菜芽渾可愛倩誰春餤卷丨丨)束綾(侍兒小名錄寇萊公有妾曰蒨桃公因會)
(贈歌姬以丨丨蒨桃作詩呈曰一曲清歌一丨丨美人猶自意嫌輕不知織女寒窗下幾度抛梭織得成)
龍鳳綾(摭異記寧王率岐薛以下奏請輪日載筆於乘輿前得以行在紀叙其事上允所奏天寳十載成三百卷率以五十)
(幅黃麻為一編用雕檀軸紫丨丨丨標書成自部納于史閣上寳惜尤甚命别起大閣以貯之)龍油綾(杜陽雜編女蠻國貢)
(丨丨丨魚油錦文彩多異入水不濡云有龍油魚油也)
增縹綾(魏志楊阜傳嘗見明帝著帽被丨丨半裦袖阜問曰此于禮何法服也帝默然不荅自是不法服不以見阜蘇軾詩)
(醉中倒著紫綺裘下有半臂出丨丨)鶴綾(王隐晉書惠帝自鄴還洛陽賜中書監盧志丨丨袍一領劉孝威謝賚錦被啟雖復)
(帝賜丨丨客贈鴛綺高懸麗藻遠謝鮮明楊億君可思賦毫殘鷄管香消丨丨)白綾(北史尉古真傳古真族元孫聿字成興性)
(耿介明帝時為武衛將軍時領軍元叉執權百寮莫不加敬聿獨長揖不拜出為凉州刺史凉州緋色天下之最叉送丨丨二千匹)
(令染聿拒不受唐書地理志凉州武威郡土貢丨丨通典尚書郎入直官供丨丨被或以錦緤為之)紬綾(舊唐書輿服志武德)
(中禁士庶不得以赤黃為衣服勅三品以上大科丨丨及羅其色紫五品以上小科丨丨及羅其色朱六品以上服絲布雜小綾)
小綾(見上宋史食貨志東京𣙜貨務歲入中平羅丨丨各萬疋以供服用及歲時賜與)異綾(舊唐書裴胄傳代宗命胄)
(為京南節度時諸道節度觀察使競剝下厚斂製竒錦丨丨以進奉為名胄常賦之外一無横斂)服綾(唐書車服志袍襖之)
(制三品以上丨丨以鶻銜瑞草雁銜綬帶及雙孔雀四品五品丨丨以地黃交枝六品以下丨丨小窠無文及隔織獨織)細綾
(唐書地理志定州博陵郡土貢丨丨瑞綾又車服志螣蛇袴褶之制五品以上丨丨及羅爲之六品以下小綾為之通典漢少府属)
(官有東織西織後更名織室北齊中尚方領涇州雍州絲局定州丨丨局丞梁簡文帝啟傳詔饒僧明奉宣敕旨垂賚丨丨大文畫)
(柳蝉山扇二柄)瑞綾(見上)緋綾(唐書地理志蘇州吴郡土貢八蠶絲丨丨洛陽伽藍記臨淮王彧性愛林泉又重賓客荆)
(州秀才張裴嘗為五言有清拔之句彧以蛟龍錦賜之亦有得緋紬丨丨者惟河東裴子明為詩不工罰酒一石)繚綾(唐書)
(李德裕傳敬宗詔索盤絛丨丨千疋李德裕奏言天鵝天馬盤絛掬豹文彩怪麗惟乘輿當御今廣用千疋臣所未諭白居易丨丨)
(詩丨丨繚綾何所似不似羅綃與紈綺自注越中所織貞元中歲入貢韓偓詩小序余作探使以丨丨手帛子寄賀因而有詩解寄)
(丨丨小字封探花筵上映春叢又詩四體著人嬌欲泣自家揉損砑丨丨)百綾(唐書韓思復傳永淳中家益窶歲饑京兆杜瑾)
(以丨丨餉思復思復方併日而食而綾完封不𤼵)借綾(五代史王峻傳請丨左藏庫丨萬疋太祖勉從之)紫綾(宋史)
(儀衛志王公麾以丨丨袋又進賢車中設朱漆床香案丨丨案衣又兵志咸平初秦州極邊止置千人分番守戍仲冬賜指揮使至)
(副都頭丨丨綿袍十將以下皂綾袍)皂綾(見上宋史輿服志按衣服令五旒冕衣裳無章丨丨綬銅装劍珮四品以下為献官)
(則服之)大綾(宋史輿服志京官殿直以下皆賜紫丨丨又職官志官告之制凡文武官綾紙五種分十二等色背銷金花綾)
(紙二等白背五色綾紙二等丨丨紙四等中綾紙二等小綾紙二等輟耕錄宋御府所藏書畫青紫丨丨為褾文錦為帶玉及水晶)
(檀香為軸)黃綾(金史百官志為簿列百司官名有所更代則以小丨丨書更代之期及所以去就之故而制其銓擬之要領焉)
紺綾(漢武帝内傳西王母侍女年可十六服丨丨之袿容眸流眄神姿清𤼵)胡綾(魏略大秦國有金縷雜色綾其國利)
(得中國絲素解以為丨丨梁簡文帝謝敕賚魏國献錦等啟丨丨織大秦之草戎布紡元菟之花)絳綾(晉咸康起居注詔臨)
(邑王使主范柳所貢物多丨丨是其所珍可籌量增賜)朱綾(唐六典凡大駕行幸設三部帳幕皆烏氊為表丨丨為覆)宮
綾(歴代名畫記竇師綸字希言初為秦王府諮議參軍封陵陽公勅兼益州大行臺檢校修造凡創瑞錦丨丨章彩竒麗蜀人至)
(今謂之陵陽公樣)梀綾(埤雅杉謂之錦丨謂之丨言杉木之文如錦丨木之文如丨也)羅綾(玉海河北則丨丨紬紗鳳)
(翮葦席以為貴劉孝標望海詩雲錦耀石嶼丨丨文水色)曳綾(傅毅七激列觴酌醴妖靡侍側被華文丨丨縠)繒綾(魯靈)
(光殿賦欎隆崛以嶒&KR1478;崱丨丨而龍鱗注丨丨不平貌)綺綾(庾肩吾有謝武陵王賚白丨丨啟劉基贈蔣玉壺歌蹴霞踏霧)
(碎丨丨天津閣道轥輷輘)剪綾(劉孝綽詩臨粧罷鉛黛含淚丨丨紈謝翺詩宫花丨丨連院號覆取翻看成一道)新綾
(庾信春賦艷錦安天鹿丨丨織鳳皇)褐綾(白居易三適詩丨丨袍厚暖卧蓋行坐披)輭綾(白居易暁眠詩丨丨腰褥薄綿)
(被凉冷秋天稳暖身)綵綾(張渭表新衣二稱虹電間出丨丨五色鸞鶴互飛)越綾(羅隐詩蜀錦漫誇聲自貴丨丨虚說)
(價初高)砑綾(周邦彦詞丨丨小字夜來封方千里詞相思寫丨丨)誥綾(謝翺詩歌殘求書好事人異代倘傳丨丨帖)
雙絲綾(唐書地理志徐州彭城郡土貢丨丨丨絹綿紬布)方紋綾(唐書地理志滑州靈昌郡土貢丨丨丨紗絹)
交梭綾(唐書地理志明州餘姚郡土貢吴綾丨丨丨又車服志六品以上服絲布丨丨雙紃丨)白編綾(唐書地理)
(志杭州餘杭郡土貢丨丨丨緋綾又越州土貢丨丨交梭十樣花紋等丨)鏡花綾(唐書地理志兖州魯郡土貢丨丨丨雙距)
(綾絹)鳥眼綾(唐書地理志湖州貢御服丨丨丨)兩窠綾(唐書地理志定州博陵郡土貢丨丨丨獨窠綾二包綾熟)
(線綾又蔡州土貢四窠雲花龜甲等綾)獨窠綾(見上唐書地理志揚州土貢蕃客袍錦被錦半臂錦丨丨丨)熟線
綾(見上又蔡㐮紙扇詩滉白新牋卷線綾)鸂鶒綾(唐書地理志蔡州貢丨丨丨)魚口綾(唐書地理志潤州土)
(貢丨丨綉葉花紋等丨)官端綾(唐書韋堅傳每舟署某郡以所産陳于上若廣陵則丨丨丨會稽則吴綾吴郡方紋綾)
青毛綾(唐書西域傳東女以女為君王號賓就服丨丨丨裙被青袍袖委于地冬羔裘飾以文錦為小鬟髻耳垂璫足曳&KR2364;)
(&KR1919;&KR2364;&KR1919;履也)耀光綾(隋遺錄吴絳仙善畫長蛾眉帝每倚簾視之移時不去顧内謁者云古人言秀色可餐如絳仙真可)
(療飢矣時越溪進丨丨丨帝獨賜司花女洎絳仙他姬莫預也陳鳴寉宫詞越溪初進丨丨丨裁作衣裳妾不勝)柿蔕綾
(白帖蛇皮竹枝丨丨皆今時丨名鎦泰詩壺虚晴滴蓮花漏衣薄寒生丨丨丨)竹枝綾(見上)蒲桃綾(施肩吾詩夜裁)
(鴛鴦綺朝織丨丨丨)淺碧綾(叚成式詩厭裁魚子深紅纈泥覓蜻蜓丨丨丨)雲雁綾(周邦彦詞冬衣新染遠山青雙)
(絲丨丨丨)半臂綾(鎦泰詩落日寒生丨丨丨張和詩誰送熏香丨丨丨)
蔆(力膺切芰也通作菱)
韻藻畜蔆(漢書龔遂傳遂為渤海太守勸民務農桑益丨果實丨芡)採蔆(南史劉苞傳詔詠天泉池荷及丨丨調苞)
(下筆即成西京雜記太液池中有丨丨舟劉勰新論伏臘合歡必歌丨丨古今樂錄梁天監十一年冬武帝改西曲製江南弄七曲)
(五曰丨丨曲七命淵客唱淮南之曲榜人奏丨丨之歌謝靈運詩丨丨調易急江南歌不緩梁武帝丨丨曲金翠搖首紅顔興桂棹)
(容與歌丨丨庾信詠畫屏風詩上橋還倚望遥看丨丨船劉長卿詩月下扣船聲烟中丨丨唱元稹詩躡屐看秧稻敲船和丨丨)
食蔆(吕氏春秋杜厲叔事莒公不見知居海上夏丨丨冬食橡栗)紫菱(拾遺記昭帝穿淋池廣千步中植分枝荷亦有)
(倒生菱莖如亂絲一花千葉根浮水上實沉泥中名丨丨食之不老江淹採菱曲丨丨亦可採試以緩愁年錢珝詩落帆唯待月一)
(釣丨丨灣張籍春堤詩野塘鵁鶄飛𣗳頭綠蒲丨丨盖碧流温庭筠蘭塘詩露凝荷卷珠净圓丨丨刺短浮根纏)
翻鷄蔆(格物總論元都觀水中菱如飛鷄名丨丨丨)
增鐵菱(隋書禮儀志煬帝造六合殿千人帳載以槍車每車上張幕幕下張平一弩傅矢五人更守兩車之門施車軨馬槍)
(皆外其轅以為外圍次内布丨丨次内施蟄鞬)茭菱(宋史河渠志下湖數十里間丨丨榖米所獲不貲)芡菱(宋史禮志)
(秋季月薦果以丨以丨)種菱(宋史蘇軾傳知杭州募民丨丨湖中葑不復生收其利以備修湖)蓮菱(淮南子蓋𣗳丨)
(丨以食魚鼈鴻鵠鷫鷞稻粱饒餘)荷菱(風俗通殿堂象東井形刻丨丨荷菱水物也所以厭火)綠菱(蜀都賦其沃瀛)
(則有攅蔣叢蒲丨丨紅蓮蕭穎士泛舟蓬池序紅蕖照灼丨丨搖漾李商隐詩閶門日下吴歌遠陂路丨丨香滿滿)縹菱(江淹)
(蓮華賦著丨丨兮出波擥緗蓮兮映渚)賚菱(庾肩吾有謝丨丨啟)密菱(庾信詩丨丨障浴鳥高荷沒釣船)早菱
(庾信夏日詩丨丨生軟角初蓮開細房)澁菱(庾信詩丨丨迎擁楫平荷直蓋船)花菱(駱賓王咏鏡詩寫月無芳桂照)
(日有丨丨)碧菱(王泠然清泠池賦鳬嚼紅藻龜翻丨丨)垂菱(萬齊融三日綠潭篇丨丨布藻如粧鏡麗日晴天相照映)
魚菱(元結詩將家就丨丨窮老江湖邊)摘菱(錢起詩丨丨頻貰酒待月未扃扉)挽菱(李賀月漉漉篇丨丨隔歌)
(袖綠刺罥銀泥)吐菱(張少博石硯賦皎如之色比藏冰之玉壺煥然之文狀丨丨之石鏡)穿菱(趙蕃溜穿石賦清光亂灑)
(初熠熠以丨丨素彩頻垂每熒熒而透錦)湖菱(李羣玉東湖詩重期浮小楫來摘半丨丨陸游歸雲門詩甑炊飽雨丨丨紫篾)
(絡迎霜野柿紅)煮菱(皮日休詩罷釣時丨丨停繰或焙茗)背菱(梅尭臣咏古鏡詩丨丨尖尚在鼻獸角微訛)烏菱
(蘇軾詩丨丨白芡不論錢亂繫青菰裹綠盤蘇轍詩野沼漲清泉丨丨不值錢)新菱(楊萬里月下果飲詩早藕凝鬆雪丨丨剝)
(釅紅)老菱(楊萬里有食丨丨有感詩)租菱(方回過長安市詩算橘丨丨小市譁堰頭橋尾約千家)秋菱(高啟射鴨)
(詞丨丨葉爛煙雨晴鴨羣未下媒先鳴)
浮根菱(洞冥記旦露池西有靈池方四百步有連錢荇丨丨丨連錢荇荇如錢文丨丨丨根出水上葉沉波下實細薄皮甘)
(香葉半青半黃霜降彌美因名青冰菱也)青冰菱(見上)郢城菱(酉陽雜俎成式曾于荆州有僧遺一斗丨丨丨)折
腰菱(酉陽雜俎武陵記言三角曰芰兩角曰菱今蘇州丨丨丨多兩角錢起詩喜來邀客伴分與丨丨丨又楊萬里詩厚賽柳)
(神銷底物長腰雲子闊腰菱)壁上菱(庾信鏡賦臨水則池中月出照日則丨丨丨生)波颭菱(白居易詩鏡動丨丨)
(丨)一池菱(周賀送耿山人歸南湖詩南行随越僧舊業丨丨丨)鏡少菱(韋莊詩土蝕釵無鳳塵生丨丨丨)
對語(看竹採菱)(翠荇烏菱)(煨芋煮菱)(紅稻碧菱)(千𣗳橘半湖菱)(長頸瓠闊腰菱)(風吹絮波颭菱)
御定佩文韻府卷二十五之一
