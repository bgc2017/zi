欽定四庫全書
御定佩文韻府卷二十一之五
下平聲六麻韻五
嘉(古牙切美也善也)
韻藻亨嘉(易丨者丨之會也歐陽修謝參知政事表早遘丨丨之會驟蒙奬拔之私姚樞詩丨丨會有期此非容力取)
孔嘉(詩其新丨丨其舊如之何人飲酒丨丨維其令儀儀禮士冠禮字辭曰禮儀既備令月吉日昭告爾字爰字丨丨王粲務)
(本論黎民時雍䧏福丨丨陸雲寒蟬賦清徹微激德音丨丨潘岳螢火賦載飛載上光色丨丨韓愈詩䙝服陳奚取名香薦丨丨)
維嘉(詩物其多矣丨其丨矣潘岳楊荆州誄忠節克明茂績丨丨)靜嘉(詩其告維何籩豆丨丨東京賦滌濯丨丨禮儀)
(孔明柳宗元文筵席肅莊樽俎丨丨吳師道詩嶺嶠俱清謐賓僚亦丨丨)柔嘉(詩仲山甫之德丨丨維則舊唐書李暠傳體含)
(丨丨識致明允呂氏春秋萇弘謂劉康公曰夫祈福于三塗而受禮于天子此丨丨之事也而客武色殆有他事願公備之也蔡邕)
(胡公碑布愷悌宣丨丨通神化導靈和陸機詩遲遲暮春日天氣自丨丨)盡嘉(禮記主人自致其敬丨其丨而無與譲也又李)
(俊民詩金風漸急秋將暮玉𣗳相依客丨丨)拜嘉(左傳穆叔如晉晉侯享之歌鹿鳴之三三拜韓獻子使行人子員問之對)
(曰鹿鳴君所以嘉寡君也敢不丨丨柳宗元詩憲府初連迹丹墀共丨丨蘇軾詩宣勸不多心自醉強扶衰白丨君丨)寵嘉
(左傳齊侯使晏嬰請繼室於晉叔向對曰若惠顧敝邑賜之内主其自唐叔以下實丨丨之)永嘉(晉書地理志明帝太寧元)
(年分臨海立丨丨郡南史謝靈運傳出為丨丨太守郡有名山水靈運素所愛好旣不得志遂恣意遨游杜甫詩丨丨多北至勾漏)
(且南征劉長卿詩鐘漏移長樂衣冠接丨丨蘇軾詩自言官長如靈運能使江山似丨丨又三寸黃柑擘丨丨又晉懷帝年號晉書)
(衛玠傳王敦鎮豫章玠相見欣然言語彌日敦謂謝鯤曰不意丨丨之末復聞正始之音唐庚詩已將遠眺盿平楚更遣清言到丨)
(丨)王嘉(漢書丨丨傳嘉字公仲平陵人也以明經射策甲科為郎建平三年為丞相封新甫侯嘉為人剛直嚴毅有威重上)
(甚敬之周必大詩剰欲蒼生蘇息否剛嚴須是相丨丨又晉書丨丨傳字子年隴西安陽人也輕舉止醜形貌外若不足而聰睿内)
(明滑稽好語笑言未然之事辭如讖記事過皆驗著拾遺錄十卷)孟嘉(晉書丨丨傳嘉字萬年江夏鄳人吳司空宗曾孫也)
(太尉庾亮領江州辟部廬陵從事嘉還都亮引問風俗得失對曰還傳當問吏亮舉麈尾掩口而笑謂弟翼曰丨丨故是盛德人世)
(說丨丨作庾太尉州從事禇太傅過武昌問庾曰聞孟從事佳今在此否庾云卿自求之褚眄睞良久指嘉曰此君小異得無是乎)
(庾大笑曰然於是旣歎褚之默識又欣嘉之見賞張子容詩妙曲逢盧女高才得丨丨元稹詩登樓王粲望落帽丨丨情)
萬物嘉(爾雅甘泉時䧏丨丨以丨謂之醴泉又李孝光詩八月天台路清風物物嘉)申屠嘉(莊子丨丨丨兀者也)
(而與鄭子產同師于伯昏無人又漢書丨丨丨傳孝文十六年張蒼免相以御史大夫嘉為丞相封故安侯又贊丨丨丨可謂剛毅)
(守節然無術學殆與蕭曹陳平異矣)
增汝嘉(書詳乃視聽㒺以側言改厥度則予一人丨丨)臧嘉(詩辟爾爲德俾丨爾丨)無嘉(詩民言丨丨憯莫懲)
(嗟)殽嘉(詩爾酒旣旨爾丨旣丨)稱嘉(周禮以嘉石平罷民疏嘉石文石也有文乃丨丨梁簡文帝頌七淨標美三善)
(丨丨)用嘉(左傳昔金天氏有裔子曰昧為玄冥師生允格臺駘臺駘能業其官宣汾洮障大澤以處太原帝丨丨之封諸汾川)
(舊唐書虞世南傳太宗嘗謂侍臣曰朕因暇日與虞世南商略古今有一言之失未嘗不悵恨其懇誠若此朕丨丨之)可嘉
(國語飲食可饗龢同可觀財用丨丨史記司馬相如傳般般之獸樂我君囿白質黑章其儀丨丨後漢書樊準傳朝者進而思政罷)
(者退而備問小大隨化雍雍丨丨魏文帝槐賦有大邦之美𣗳惟令質之丨丨李嶠瓜詩六子方呈瑞三仙實丨丨)百嘉(國語)
(天明昌作丨丨備舍宋史白帝樂章盛德在金丨丨茂育歐陽修代進奉土貢狀丨丨咸茂允賴聖功)降嘉(史記歴書民神)
(異業敬而不凟故神丨之丨生民以物享元史先農樂章丨丨奏艱國家攸宜)獲嘉(漢書武帝紀武帝至汲新中鄉得呂嘉首)
(以爲丨丨縣後漢書馮定丨丨公主子襲封丨丨侯)休嘉(漢書郊祀歌佻正嘉吉弘以昌丨丨砰隠溢四方晉書范弘之傳先)
(王統物必明其典誥貽厥孫謀故令聞丨丨千歲承風申鑒仁者内不傷性外不傷物故咎徵不至而丨丨集之壽之術也柳宗元)
(賀嘉禾表豐稔旣均知朔南之被澤丨丨克協見天地之同和)陽嘉(後漢書順帝紀帝臨辟雍饗射大赦天下改元丨丨又朱)
(子詩丨丨旣滌蕩隂慝失封閉)漢嘉(後漢書郡國志丨丨故青衣縣陽嘉二年改)族嘉(後漢書律歷志丨丨十四萬三)
(千五百一十三下生隣齊丨丨為宫内負商隣齊徵)歸嘉(後漢書律歴志丨丨十一萬三千三百九十三上生隨期丨丨為宫)
(未卯商隨期徵隋書律歴志林鐘三十四律其二十一曰丨丨)樂嘉(晉書景帝紀鎮東大將軍毌丘儉揚州刺史文欽舉兵帝)
(屯汝陽遣兖州刺史鄧艾督太山諸軍進屯丨丨示弱以誘之水經注潁水又東南逕博陽縣城東城在南頓縣北四十里王莽更)
(名丨丨)左嘉(晉書刑法志周人以三典刑邦國以五聽察民情丨丨右肺事均鎔造而五刑之屬猶二千五百焉)深嘉
(晉書裴憲傳王浚為石勒所破勒素聞憲名召而謂之憲請就辟有司不拜而出勒丨丨之舊唐書敬宗紀寳歴元年李德裕獻丹)
(扆箴六首上丨丨之)欽嘉(晉書殷浩傳故吏顧悅之上疏訟浩曰再臨神州萬里肅清縣績茂著聖朝丨丨遂授分陜推轂之)
(任)嘲嘉(晉書孟嘉傳九月九日温燕龍山寮佐畢集有風至吹嘉帽墮落嘉不之覺温使左右勿言欲觀其舉止嘉良久如)
(厠温令取還之命孫盛作文丨丨著嘉坐處還卽答之其文甚美四坐嗟歎)麟嘉(晉書劉聰載記大赦境内改元丨丨又十)
(六國春秋後凉錄張掖金澤縣有麟見百獸皆從光以為己瑞改元丨丨是年造刀三口銘其背曰丨丨)元嘉(宋書文帝紀改)
(景平二年為丨丨元年又贊正位南面歴年長久綱維備舉條禁明密罰有恒科爵無濫品故能内清外晏四海謐如也昔漢氏東)
(京常稱建武永平故事自兹厥後亦每以丨丨爲言斯固盛矣南史沙門釋寳誌梁武帝尤深敬事嘗問年祚遠近荅曰丨丨元嘉)
(傅亮喜雨賦伊丨丨之初載肇休明于此季又舊唐書韓王丨丨高祖苐十一子也少好學聚書至萬卷採碑文古蹟多得異本又)
(漢桓帝年號)天嘉(陳書文帝紀改永定四年為丨丨元年)賓嘉(隋書禮儀志西魏已降師旅弗遑丨丨之禮盡未詳)
(定又歐陽修惠泉亭記須知清興無時已酒美丨丨自相對又司馬光詩滑臺古鎮揭高牙主人賢厚丨友丨)素嘉(舊唐書石)
(雄傳李紳李德裕以崔羣舊將丨丨之)含嘉(唐書食貨志江淮漕租米至東都輸丨丨倉以車或䭾陸運至陜纔五百里)
味嘉(宋史五行志祥符三年八月解州鹽池紫泉場也次二年里許不種自生其丨特丨命屯田員外郎何敏中往祭池廟曾)
(鞏詩眠食丨尤丨起坐日尚永又蘇軾詩寄語洞中龍睡丨豈不丨)告嘉(宋史蜡祭樂章粢以告豐醴以丨丨錫兹福祉以澤)
(幽遐)靈嘉(宋史送神歌丨有丨兮降福孔皆飄然遊兮我心孔懷)享嘉(宋史酌獻歌祇薦令芳靈其丨丨)忠嘉
(揚子或問忠言嘉謨曰言合稷契之謂丨謨合臯陶之謂丨趙渢過董大夫廟詩漢朝元不用眞儒豈信丨丨益帝圖)言嘉
(論衡衛石駘無適子有庶子六人卜所以為後者曰沐浴佩玉則兆五人皆沐浴佩玉石祁子曰焉有執親之喪而沐浴佩玉不沐)
(浴佩玉石祁子兆祁子行善政有嘉言丨丨政善故有明瑞使時不卜謀之于衆亦猶稱善何則人心神意同吉凶也)共嘉
(十六國春秋後趙錄昔舜優蒲衣禹造伯成魏式干木漢美莊光管寧不應曹氏皇甫不屈晉代二主四君丨丨其節將欲激勵貪)
(競以峻清風)葉嘉(捫蝨新詁東坡集有丨丨傳此吾邑陳元規表民作也蘇軾丨丨傳丨丨閩人也其先處上谷曾祖茂先)
(養高不仕好游名山至武夷悅之遂家焉嘗曰吾植功種德不為時採然遺香後世吾子孫必盛于中土當飲其惠矣周必大胡邦)
(衡送北苑日注詩明年勅使宣臺餽莫忘幽人賦丨丨)允嘉(王粲𬎼賓鐘銘度量丨丨氣齊允淑)心嘉(嵇康詩雖逸亦)
(已難非余丨所丨夏侯湛觀飛鳥賦目悅妙勢丨丨羽儀)命嘉(陸機詩匪願伊始惟丨之丨)淸嘉(陸機吳趨行山澤多)
(藏育土風丨且丨劉因詩金母臨行有竒贈玉簫璚管聲丨丨)應嘉(陸機丨丨賦序友人有作嘉遯賦與余者作賦應之號曰)
(丨丨云)欣嘉(陸雲詩嗟我欽羡夢想光華亦既至止上下丨丨)珍嘉(傅咸玉賦丨丨在昔寳用㒺極)寧嘉(韓愈)
(連理木頌舉政宣和人則丨丨)遷嘉(柳宗元道州文宣王廟碑卜丨于丨惟吉之逢)歎嘉(歐陽修賜王洙奬論詔益彰材)
(敏尤用丨丨朱子魏國公張公行狀上賜公手書曰首固邊防徐謀開拓緬思忠赤益用丨丨)褒嘉(歐陽修賜高遵約勅書載)
(寬憂顧之懷宜示丨丨之意宋无詩國封嚴典禮宫祀尚丨丨)眷嘉(歐陽修文俾伸寵賚式示丨丨)食嘉(歐陽修文登高)
(望遠飲旨丨丨所以宣輔神明亦君子起居寢食之宜也)靖嘉(曾鞏試中書舍人制誥今方内丨丨百揆攸叙)歲嘉(丁復)
(雪詩在臘時能應祈年丨必丨)興嘉(趙渢詩桃竹猶堪杖幽尋丨頗丨王翰詩薄暮清丨丨凉風集高𣗳)南嘉(成廷珪畫)
(魚詩曾向春盤登北鮪更從丙穴薦丨丨)鴻嘉(朝鮮人朴瀰詩高駒驪起漢丨丨按丨丨漢成帝年號)成嘉(左傳楚令)
(尹大孫伯卒丨丨爲令尹注若敖曾孫子孔)詹嘉(左傳晉侯使丨丨處瑕以守桃林之塞注丨丨晉大夫)伯嘉(左傳)
(桓公十二年伐絞之役楚師分涉于彭羅人欲伐之使丨丨諜之三廵數之注丨丨羅大夫)閻嘉(左傳昭公九年周甘人與)
(晉丨丨爭閻田注甘人甘大夫襄也丨丨晉閻縣大夫)蒙嘉(戰國策荆軻旣至秦持千金之資幣厚遺秦王寵臣中庶子丨)
(丨嘉爲先言于秦王鄒陽上梁孝王書秦皇帝任中庶子丨丨之言以信荆軻之說而匕首竊發)執嘉(史記高祖紀姓劉氏)
(父曰太公索隱皇甫謐云名丨丨又正義春秋握成圖云劉媪夢赤鳥如龍戲已生丨丨)姬嘉(帝王世紀漢武帝東廵河洛思)
(周德乃封丨丨三千戸地奉周祀)秦嘉(漢書高祖紀東陽寗君丨丨立景駒爲楚王又玉臺新詠丨丨贈婦詩序丨丨字士)
(會隴西人也爲郡上掾其妻徐淑寢疾還家不獲面别贈詩云爾庾信燕歌行盤龍明鏡餉丨丨)賈嘉(漢書儒林傳雒陽丨)
(丨頗能言尚書注嘉賈誼之孫蘇轍贈外孫文驥詩孔伋仍聞道丨丨終象賢)殷嘉(漢書儒林傳京房授東海丨丨河東姚平)
(河南乘弘皆為郎博士繇是易有京氏之學)呂嘉(漢書南粤王傳元鼎四年因使者上書請比内諸侯天子許之賜其丞相)
(丨丨銀印晉書地理志武帝元鼎六年討平丨丨以其地為南海蒼梧欎林合浦日南九眞交阯七郡南史陳武帝紀丨丨旣獲吳)
(濞巳鏦柳宗元文徵側之勇冠一方竟就伏波之戮丨丨之威行五嶺終摧下瀨之師)趙嘉(後漢書丨歧字邠卿初名丨生)
(于御史臺因字臺卿後避難改名字遺令兄子立一石于墓前刻之曰漢有逸人姓丨名丨有志無時命也奈何)周嘉(後漢)
(書丨丨傳字惠文汝南安城人也舉孝廉拜尚書侍郎稍遷零陵太守卒零陵頌其遺愛為立祠焉)郭嘉(三國志丨丨傳字奉)
(孝潁川陽翟人也魏太祖召見論天下事曰使孤成大業者必此人也嘉出亦喜曰眞吾主也表爲司空祭酒又元史忠義傳丨丨)
(字元禮濮陽人登泰定三年進士第歴官廣寧路總管蒹諸鄂囉勸農防禦賊䧟遼陽力戰以死謚忠烈)祈嘉(晉書丨丨傳字)
(孔賓酒泉人也少清貧好學博通經傳西遊海渚教授門生百餘人張重華徵爲儒林祭酒)麴嘉(北史魏宣武帝紀永明元)
(年高昌國王丨丨表求内徙又隋書西域傳高昌國以馬儒為王以鞏顧丨丨二人爲左右)崔嘉(新序申徒狄非其世將自)
(投于河丨丨聞而止之)
行有嘉(易巳日革之丨丨丨也)不我嘉(詩旣丨丨丨不能旋反)明神嘉(晉書左貴嬪傳惟存揆亡丨丨)
(所丨)京室嘉(晉書左貴嬪傳咸寧二年納悼后芬于座受詔作頌其詞曰丨丨是丨備禮致聘)聖賢嘉(晉書琅邪)
(王煥傳傷財害時古人之所譏節省簡約丨丨之所丨)朝廷嘉(北史李元忠傳爲光州刺史時州境災儉元忠表求賑貸)
(被報聽用萬石元忠以為少遂出十五萬石賑之事訖表聞丨丨丨而不問)晉國嘉(北史房彦謙傳在昔叔向寘鬻獄之)
(死丨丨所丨釋之斷犯蹕之刑漢文稱善)粟種嘉(吳越春秋越使大夫種請糴吳王與越粟萬石二年越王粟稔揀擇精丨)
(而蒸還于吳吳王曰越地肥沃其丨甚丨可留使吾民植之於是吳種越粟粟種殺而無生者)含文嘉(小學紺珠禮緯丨丨)
(丨樂緯稽耀嘉)稽耀嘉(見上)天人嘉(陸雲盛德頌爰祀天人丨丨允丨)託體嘉(梁簡文帝七勵靚粧嚴服)
(丨丨必丨)天子嘉(韓愈連理本頌丨丨是丨俾錫勞玉)瑞榖嘉(唐無名氏嘉木合穎詩天祚皇王德神呈丨丨丨)
鴉山嘉(梅堯臣詩昔觀唐人詩茶咏丨丨丨)泉石嘉(梅堯臣詩採時林狖靜蒸處丨丨丨曾鞏醒心亭記草木衆而)
(丨丨丨)瓊飡嘉(劉筠詩水飲何嘗熱丨丨益自丨)來意嘉(歐陽修詩茶官貢餘偶分寄地遠物新丨丨丨又蘇)
(轍詩細雨作寒晴便暖好風吹袂意初嘉)氣候嘉(韓維立春觀杖牛詩兹辰亦何辰見此丨丨丨又陸游詩漸近重陽天氣)
(嘉數椽茆屋淡生涯又僧惠洪烹茶詩源長浩與春漲激力健清將秋氣嘉)書報嘉(鄒浩聞彦和過桂州詩渺漭失處所)
(何由丨丨丨)羣生嘉(朱子虞帝廟樂歌七政協兮丨丨丨)春事嘉(范成大詩午行清湘縣妍暖丨丨丨)仙峰
嘉(鄧文原蜀道寒雲圖詩丨丨歷覽豈不丨還憶白雲舊巖壑)映竹嘉(何中荷花詩曲沼芙蓉丨丨丨綠紅相倚擁雲)
(霞)偶契嘉(楊載詩鳴鳳占諧吉乘龍丨丨丨)塞酥嘉(戴良對雪詩寒將椒酒敵瑩比丨丨丨)落帽嘉
(曹文晦詩酩酊携壺牧風流丨丨丨)山水嘉(高啓送李别駕赴越詩到郡且足樂聞有丨丨丨)孔父嘉(家語孔子)
(宋微子之後宋襄公生弗父何弗父何生宋父周周生世子勝勝生考父考父生丨丨丨五世親盡别爲公族)中行嘉(北史)
(衛操傳操立碑大刊城南曰簡賢選士命茲良使遣恭軍壼倫牙門丨丨丨等馳奉檄書至晉陽城)
對語(長慶永嘉)(靜好柔嘉)(錫嘏拜嘉)(聞喜獲嘉)(春暉永秋氣嘉)(墊巾郭落帽嘉)(秀而野清且嘉)
摘句(暖日烘晴淑氣嘉東晉江山稱永嘉)
瑕(胡加切玉病也過也又姓)
韻藻不瑕(詩遄臻于衛丨丨有害傳瑕遠也箋瑕猶過也我還車疾至于衛而返於行無過差又公孫碩膚德音丨丨箋)
(丨丨言不可疵瑕也)揜瑕(禮記瑕不掩瑜瑜不丨丨忠也晉書凉武昭王傳丨丨藏疾滌除疵垢朝爲寇讐夕委心膂隋書房)
(彦謙傳近臣懷寵稱善而隱惡史官曲筆丨丨而錄美戴良對雪聯句刻畫天呈巧鋪張地丨丨)無瑕(左傳心苟丨丨何恤)
(乎無家淮南子審乎丨丨而不與物糅化書遊雲無質故五色含焉明鏡丨丨故萬物象焉蘇軾詩守子不貪寳完我丨丨玉五燈)
(會元僧問志勤禪師曰摩尼珠不随衆色未審作何色師曰白色曰恁麽則随衆色也師曰趙璧本丨丨相如誑秦主)疵瑕
(左傳申侯有寵于楚文王文王曰女專利而不厭予取予求不女丨丨也後之人將求多于女女必不免史記陳豨傳論周昌疑之)
(丨丨頗起釋名紫疵也非正色五色之丨丨以惑人者也潛夫論虚張高譽強蔽丨丨以相誑耀不若忠選實行可任於官也王粲)
(連珠觀於明鏡則丨丨不滯於軀聽於直言則過行不累乎身杜甫詩其人皆已朽此道誰丨丨)匿瑕(左傳諺曰川澤納汙)
(山藪藏疾瑾瑜丨丨國君含垢天之道也晉書陳騫傳騫有度量含垢丨丨所在有績姚元崇對鏡誡明不丨丨君子是嘉不疲屢)
(照君子是效)璧瑕(史記藺相如傳相如視秦王無意償趙城乃前曰丨有丨請指示王王授璧相如)蹈瑕(史記淮南)
(傳此所謂丨丨候間因秦之亡而動者也揚雄解嘲士得伸其志窒隙丨丨而無所詘也)纖瑕(唐書柳玭傳實藝懿行人未必)
(信丨丨微累十手爭指矣劉勰新論荆岫之玉必含丨丨驪龍之珠亦有微纇潘尼琉璃椀賦丨丨㒺麗飛塵靡停韓愈月蝕詩併)
(光全耀歸我月盲眼鏡淨無丨丨)乘瑕(管子凡用兵者攻堅則軔丨丨則神攻堅則瑕者堅丨丨則堅者瑕蘇轍詩攻堅如)
(攻玉丨丨易冰泮)韜瑕(韓愈文投又魚之短韻媿丨丨而舉秀)絶瑕(韓愈詩貴相山瞻峻清文玉丨丨)
彌子瑕(韓非子丨丨丨有寵於衛君衛國之法竊駕君車者罪刖丨丨丨母病間往夜告彌子矯駕君車以出君聞而賢之)
(曰孝哉異日與君遊於果園食桃而甘不盡以其半㗖君君曰愛我哉及彌子色衰愛弛得罪於君君曰是固嘗矯駕吾車又嘗㗖)
(我以其餘桃)
增深瑕(周禮考工記弓人凡相膠欲朱色而昔昔也者丨丨而澤紾而搏廉疏謂有紾理而搏圜又廉瑕嚴利文心雕龍桓)
(譚疾其虚僞尹敏戲其丨丨)廉瑕(見上)處瑕(左傳晉侯使詹嘉丨丨以守桃林之塞注詹嘉晉大夫瑕其賜邑)焦
瑕(左傳許君丨丨朝濟而夕設版焉注丨丨晉河外五城之二邑)郇瑕(左傳晉人謀去故綘諸大夫皆曰必居丨丨氏之地)
(沃饒而近盬國利君樂不可失也注丨丨古國名舊唐書杜審確傳虞芮之故都前蹤尚爾丨丨之舊地往事依然杜甫詩往别丨)
(丨地於今四十年)邾瑕(左傳哀公六年春城丨丨注備晉也)負瑕(左傳季康子伐邾師宵掠以邾子益來獻於亳社囚)
(諸丨丨注丨丨魯邑)細瑕(漢書陳湯傳論大功者不錄小過舉大美者不疵丨丨)抉瑕(後漢書陳元傳遺脱纖微指爲)
(大尤丨丨擿釁掩其弘美所謂小辨破言小言破道者也)懷瑕(後漢書蔡邕傳或有抱罪丨丨與下同疾網網弛縱莫相舉察)
(公府臺閣亦復默然王僧孺文玉丨丨而可指桂含蠧其取傷)棄瑕(後漢書袁紹傳提劍揮戈發命東至廣羅英雄丨丨錄用)
(南史虞寄傳聖朝丨丨忘過寬厚待人改過自新咸皆叙擢柳宗元詩弱冠遊玄圃先容幸丨丨)有瑕(晉書天文志孝武寧)
(康三年三月庚寅日中有黑子二枚大如鴨卵十一月己巳日中有黑子二枚大如雞卵時帝已長而康憲皇后以從嫂臨朝故日)
(丨丨也舊唐書韋陟傳陟剛腸嫉惡風彩嚴正選人疑其丨丨案聲盤詰無不首伏唐書五行志浙西觀察使王璠治潤州城隍中)
(得方石有刻文曰山有石石有玉玉丨丨瑕卽休宋玉九辨彼日月之照臨兮尚黯黯而丨丨)忘瑕(南史檀道濟傳論始因錄)
(用故得丨丨晩因大名以至顚覆)求瑕(北史崔浩傳南鎮諸將欲南抄以取資財是以妄張賊勢披毛丨丨冀得肆心歐陽)
(修論杜衍等罷政事狀善人少過難爲一二丨丨)小瑕(舊唐書昭宗紀勿以丨丨遂妨大禮潛夫論苟有大美可尚於世則)
(雖細行丨丨獨足以為累乎)滌瑕(舊唐書昭宗紀丨丨盪垢咸與維新又韋處厚傳洗釁丨丨念舊忘過東都賦百姓丨丨)
(盪穢而鏡至清柳宗元解祟賦以泠風濯熱以清源丨丨)洗瑕(唐書吳武陵傳滌垢丨丨以倡四海李華詩天波丨其丨朱衣)
(備朝容)指瑕(唐書王勃傳勃九歲得顔師古漢書讀之作丨丨以摘其失韓愈詩繽紛丨丨疵拒捍阻城塹方干詩隋珠此)
(去方酬德趙璧前時悞丨丨)袚瑕(唐書韋處厚傳李逢吉得柄搆李紳處厚上言紳先朝舊臣就令有過尚當丨丨洗釁成)
(無改之美况被䜛乎)微瑕(宋史葉清臣傳捃以丨丨公行擊搏梁昭明太子陶淵明集序白璧丨丨惟在閒情一賦陸游詩大)
(指如符券丨丨互琢磨)琢瑕(宋史藝文志鞏叡春秋丨丨一卷)牽瑕(管子令入而不出謂之敝令出而不入謂之壅)
(令出而不行謂之牽令出而不至謂之瑕丨丨壅敝之事君者非敢杜其門而守其戸也爲令之有所不行也)毁瑕(韓非子宋)
(之富賈與人爭買百金之璞玉因佯失而毁之負其百金而理其丨丨得千鎰焉)滅瑕(淮南子抑微丨丨霜文沉若簟籧篨)
(纏綿經冗似數而疏)覓瑕(桓譚新論洗垢求痕吹毛丨丨揮空成有轉白爲黑)挾瑕(中論珠之含礫瑾之丨丨斯其性與)
(良工爲之以純其性若夫素然)赤瑕(上林賦丨丨駁犖雜函其間注丨丨赤玉也張衡七辨收明月之照曜玩丨丨之璘豳此)
(宫室之麗也)隱瑕(曹植獻璧表臣聞玉不丨丨臣不隱情伏知所進非和氏之璞萬國之幣璧為充貢)大瑕(庾亮讓中)
(書令表苟無丨丨猶或見容程曉嘲熱客詩莫謂為小事亦是一丨丨)滯瑕(顔延之詩有悔可悛丨丨難拂)瑜瑕(鮑照)
(詩寧能與爾曹丨丨稍辨論)心瑕(王融檢覆三業篇頌競文内疾誰靦丨丨)超瑕(梁簡文帝詩孌童嬌麗質踐董復丨)
(丨)去瑕(賈公彦儀禮注疏序函丈之儒青衿之俊幸以丨丨取玖得無譏焉又五代史王清𫝊清字丨丨曲周人)䧟瑕
(柳宗元弔萇弘文圖始而慮末兮非大夫之操丨丨而委厄兮固衰世之道)抵瑕(柳宗元荅問蹇淺窄僻跳浮嚄唶丨丨䧟)
(厄)磨瑕(陸龜蒙詩礪缺知矛利丨丨見璧瑛)諐瑕(法苑珠林人道之中身形浮僞多諸罪業喜造丨丨仁智道消恩良)
(義絶)許瑕(左傳鄭武子賸之嬖丨丨求邑無以與之請外取許之注賸罕逹也瑕武子之屬)屈瑕(左傳楚丨丨伐羅鬭)
(伯比送之還謂其御曰莫敖必敗舉趾高心不固矣)傅瑕(左傳鄭厲公自櫟侵鄭及大陵穫丨丨傅瑕曰苟舍我我請納君與)
(之盟而赦之)展瑕(左傳范獻子來聘拜城把也公享之展莊叔執幣射者三耦公臣不足取於家臣家臣丨丨展玉父爲一)
(耦公臣公巫召伯仲顔莊叔爲一耦鄫鼓父党叔爲一耦)伯瑕(左傳季武子曰晉未可媮也有趙孟以爲大夫有丨丨以爲佐)
(注丨丨士文伯)樂瑕(史記樂毅傳贊河上丈人教安期生安期生教毛翕公毛翕公教丨丨公丨丨教樂臣公樂臣公教蓋公)
(蓋公教於齊高密膠西爲曹相國師)
良鼓瑕(周禮冬官韗人丨丨丨如積環釋文瑕與環皆謂漆之文理)軍於瑕(左傳楚武王侵隨使薳章求成焉丨)
(丨丨以待之注瑕隨地)白玉瑕(史記龜策傳黃金有疵丨丨有丨)毫髮瑕(鮑照白頭吟丨丨一爲丨丘山不可)
(勝)大圭瑕(柳宗元論爲文書苟或得其高朗探其深賾雖有蕪敗則爲日月之蝕也丨丨之丨也曷足傷其明黜其寳哉)
玉砌瑕(元稹感石榴詩委作金爐熖飄成丨丨丨)刻鏤瑕(宋无瓊花詩雪讓瓏璁巧冰消丨丨丨)公子瑕
(左傳元咺歸于衛立丨丨丨注瑕公子適也又鄭洩駕惡丨丨丨鄭伯亦惡之故丨丨丨出奔楚注瑕文公子)冷羅瑕(北史)
(百濟傳王姓餘氏號丨丨丨百姓呼爲鞬吉支夏言並王也王妻號於羅夏言妃也)
紗(所加切絹屬一曰紡纑也)
韻藻綘紗(後漢書馬融傳融常坐高堂施丨丨帳前授生徒後列女樂弟子以次相傳鮮有入其室者晉書列女傳韋逞)
(母宋氏其父授以周官音義逞仕苻堅爲太常堅常幸太學問博士經典時博士盧壺曰惟周官禮注未有其師自非逞母無可以)
(傳授後生于是就宋氏家立講堂隔丨丨幔授業遼史儀衛志元日上壽儀皇帝服通天冠丨丨袍元史祭祀志天壇椽燭四皆銷)
(金丨丨籠自天壇至内壝外及樂縣南北通道綘燭三百五十素燭四百四十皆丨丨籠御位椽燭六銷金丨丨籠錢起詩日陪鯉)
(也趨文苑誰道門生隔丨丨李嘉祐和杜相公詩夢蝶留清簞垂貂坐丨丨李賀詩符因青鳥送囊用丨丨縫)烏紗(晉書輿服)
(志成帝咸和九年制聽二宫直官著丨丨幍唐書車服志丨丨帽者視朝及燕見賓客之服也李白荅贈丨丨帽詩領得丨丨帽全)
(勝白接䍦柳宗元詩春衫裁白紵朝帽挂丨丨李商隱安平公詩仲子延岳年十六面如紅玉欹丨丨皮日休詩低偎蒲褥岸丨丨)
(味道澄懷景便斜)紅紗(宋史輿服志皇太子朱明服紅花金條紗衣丨丨裏皂褾襈丨丨裳丨丨蔽膝並丨丨裏歸田錄洪)
(州雙井白芽製作尤精囊以丨丨不過一二兩以常茶十數斤養之梁簡文帝内人晝眠詩簟文生玉腕香汗浸丨丨元稹燈詩洛)
(陽晝夜無車馬漫挂丨丨滿𣗳頭白居易山枇杷詩火𣗳風來翻綘豔瓊枝日出曬丨丨歐陽修詩丨丨蠟燭愁夜短綠窗鵯鵊催)
(天明張昱宫詞頒賜三宫端午節金絲纏扇綉丨丨)浣紗(水經注丨丨溪在荆州爲夷陵州西北秋冬之月水色淨麗寰宇記)
(會稽縣東有西施丨丨石述異記夜郎縣者其先有女子丨丨忽三節竹流入足間聞其中有號聲剖竹視之得一男歸而養之及)
(長有武略自立爲夜郎侯以竹為姓王昌齡丨丨女詩吳王在時不敢出今日公然來丨丨王維詩誰憐越女顔如玉貧賤江頭自)
(丨丨李白詩若到天涯憶故人丨丨石上窺明月樓穎西施石詩西施昔日丨丨津石上青苔思殺人崔道融西施灘詩丨丨春水)
(急似有不平聲)輕紗(拾遺記武帝得潛英之石命工人依先圖刻作李夫人形刻成置于丨丨幕内宛若生時陸游筆記亳州)
(出丨丨舉之若無裁以為衣眞若烟霧梁昭明太子七召折纖腰以微步呈皓腕乎丨丨梁元帝詩縠衫廻廣袖團扇掩丨丨盧思)
(道詩微津染長黛新溜濕丨丨褚亮詩靨星臨夜燭眉月引丨丨温庭筠詞寒玉簮秋水丨丨掩碧烟)龍紗(述異記鮫人織)
(綃亦名丨丨)碧紗(摭言王播少孤貧嘗客揚州木蘭院隨僧齋餐僧厭怠乃齋罷而後擊鐘後二紀播自重位出鎮揚州因)
(訪舊詩上堂已了各西東慙愧闍黎飯後鐘之句已用卜丨籠之矣播繼以絶句曰三十年來塵撲面而今始得丨丨籠李嶠詩月)
(宇臨丹地雲窗網丨丨李白烏夜啼機中織錦秦川女丨丨如烟隔窗語白居易隣女詩何處閒教鸚鵡語丨丨窗下綉床前李洞)
(詩功成名著扁舟去愁覩前題罩丨丨)蟬紗(海物異名記泉女織紗輕如蟬翼名丨丨揚維楨詩美人睡起袒丨丨照見臂)
(釵紅肉影顧瑛詩題詩好為護丨丨)
繫臂紗(晉書胡貴嬪傳泰始九年帝多簡良家子女以充内職自擇其美者以綘紗繫臂王建詩十年一夢歸人世綘縷猶)
(封丨丨丨羅虬比紅兒詩丨丨先封第一丨顧瑛天寶宫詞五家宅第近天家侍女都封丨丨丨)
增素紗(禮記夫人秋稅丨丨注丨丨者皆以白紗縠為裏周禮内司服掌皇后之六服禕衣䄖狄闕狄鞠衣展衣緣衣丨丨)
(舊唐書貞懿皇后傳丨丨列位黼帟周庭任昉文青絇丹繶辰衣丨丨楊萬里詩淡染鵝黃剰丨丨)白紗(見上晉書輿服志皇)
(太子朝服遠遊冠介幘翠緌佩瑜玉垂組朱衣綘紗襮皂緣丨丨舊唐書職官志御史大夫中丞押大事則冠法冠衣朱衣纁裳丨)
(丨中單以彈之白居易詩青笻竹杖丨丨巾)皂紗(晉書輿服志釋奠先聖則丨丨裒綘緣中衣綘袴袜黑舄北史周高祖紀)
(宣政元年三月甲戌初服常冠以丨丨爲之加簮而不施纓導其制若今之折角巾也王禹偁道服詩楮符布褐丨丨巾曾奉西垣)
(寓直人)靑紗(北史游明根傳明根表求致仕優詔許之賜丨丨單衣委貌冠被褥錦袍等物隋書禮儀志六司六典及皇太)
(子三司三典掌丨丨公服助祭從蠶朝會凡大事則服之松漠紀聞回鶻婦人以薄丨丨羃首而見其面閻選詞水紋簟映丨丨帳)
(霧罩秋波上)漆紗(舊唐書輿服志弁冠通用□丨丨爲之象牙爲簮導元史輿服志天子冕服衮冕制以丨丨上覆朱子服)
(議四脚襆頭乃周武帝所製之常冠用布以代古冠亦名襆頭亦名折上巾其後乃以丨丨為之而專謂之襆頭)花紗(唐書)
(地理志廬州土貢丨丨交梭絲布宋史地理志相州貢牡丹丨丨元稹詩紅羅著壓逐時新吉了丨丨嫩麴塵)平紗(唐書地理)
(志懷州河内郡土貢平紬丨丨)緊紗(唐書地理志常州晉陵郡土貢紬絹布苧紅紫綿巾丨丨兔褐)貢紗(宋史地理志太)
(平州丨丨)隔紗(遼史特爾格傳尤神于醫視人疾若丨丨睹物莫不悉見白居易詩爐香穿蓋散籠燭丨丨然陸龜蒙聮句竹)
(色寒凌箔燈光静丨丨)絲紗(呂氏春秋墨子見染素絲者而歎曰染于蒼則蒼染于黃則黃所以入者變其色亦變五入而)
(以爲五色矣故染不可不慎也非獨染丨丨也國亦有染)蓬紗(論衡蓬生麻間不扶自直白紗入緇不練自黑彼蓬之性不直)
(紗之性不黑麻扶緇染使之直黑夫人之性猶丨丨也在所漸染而善惡變矣)紫紗(酉陽雜爼梁職儀曰八座尚書以丨丨裹)
(手版垂白絲于首如筆)窗紗(冷齊夜話舒王女吳安持之妻蓬萊縣君工詩多佳句有詩寄舒王曰西風不入小丨丨秋氣)
(應憐我憶家白居易詩畫堂三月初三日絮撲丨丨燕拂簷蘇軾詩漏聲透入碧丨丨陳與義梅詩愛欹纖影上丨丨)淺紗
(劉孝威詩籠籠隔丨丨的的見粧華)緋紗(白居易詩白粉牆頭花半出丨丨燭下水平流)蕉紗(白居易詩丨丨暑服輕)
籠紗(元稹石榴詩新簾裙透影疏牖燭丨丨歐陽修元夕詩黃金絡馬追朱幰紅燭丨丨照玉顔)湘紗(李羣玉詩楚葛)
(丨丨淨似空)扇紗(陸龜蒙詩蟬雀參差在丨丨竹襟輕便籜冠斜王翰詩簇仗香雲繞丨丨)鮫紗(唐彥謙詩麝炷騰香)
(燎丨丨覆綠蒙)象紗(閻選詞石榴裠染丨丨輕)越紗(劉筠詩珍簟裁湘竹輕巾覆丨丨)御紗(晏幾道詞丨丨新製)
(石榴裙)蜀紗(蘇軾詩雲母透丨丨琉璃瑩蘄竹)捲紗(蘇軾海棠詩朱唇得酒暈生臉翠袖丨丨紅映肉)織紗
(蘇軾詩豈知乘槎天女側獨倚雲機看丨丨)映紗(謝逸詞金鴨香凝袖銅荷燭丨丨)龜紗(趙長卿初夏詞霧透丨丨)
(月映欄麥秋天氣怯衣單)剪紗(陸游詩丨丨新製簮花帽乞竹寬編養鶴籠)巾紗(謝翺詩寒雲冉冉護丨丨)宮紗
(蔣捷詞銀紅裙襇皺丨丨)綠紗(薩都拉詩丨丨虚窗春霧薄隔窗蛾眉秋水活楊載詩閤静褰珠箔窗虚閟丨丨)岸紗
(段成已詩丨丨宴坐看晴嵐)風紗(何失詩鶴衫飄月練烏帽墮丨丨)
方目紗(後漢書肅宗紀詔齊相省冰紈方空縠吹綸絮注釋名曰縠紗也方空者紗薄如空也或云空孔也即今丨丨丨也)
五色紗(晉書輿服志雜服青赤黃白湘黑色介幘丨丨丨□)鬭雞紗(五代史雜傳梁太祖德韓全誨附已以龍鳳劍)
(丨丨丨遺之)方紋紗(宋史地理志開封府貢丨丨丨)輕庸紗(宋史地理志紹興府貢越綾丨丨丨)金條紗
(宋史輿服志綘紗袍以織成雲龍紅丨丨丨爲之大祭祀致齋正旦冬至五月朔大朝會大册命親耕籍田皆服之)透背紗
(宋史食貨志明道中減兩蜀歲輸錦綺綾羅丨丨花丨三之二命改織納絹以助軍)木蘭紗(拾遺記漢成帝起宵游宫自班)
(倢伃以下咸𢃄玄綬簮佩雜以錦繡更以丨丨丨綃罩之)越溪紗(劉方平詩誰知如昔日更浣丨丨丨)漉酒紗(梅堯)
(臣詩競收青篛焙不重丨丨丨)韻字紗(劉子翬詩一時風物堪魂斷機女猶挑丨丨丨)紺葉紗(楊萬里詩陳生贈我)
(丨丨丨乃是金鴉脚底扶桑花)白雪紗(劉詵詩月色夜夜照紡車木棉紡盡丨丨丨)
對語(霧縠冰紗)(地錦窗紗)(白袷烏紗)(鴛綺蟬紗)(同心綺方目紗)(瀨水絮越溪紗)(纏頭錦繫臂紗)
摘句(梅雨濕窗紗金蓮簇綘紗)(西風透碧紗半醉落烏紗)(雨蒸花氣入窗紗看山隨處岸烏紗)
(素屏紋簟徹輕紗龜甲屏風擁綘紗)(薄霧寒籠翠䄂紗細雨微風透碧紗)(蜀女明粧笑浣紗一尺龍梭學織紗)
鴉(於加切烏别名同鵶)
韻藻白鴉(拾遺記晉文公焚林以求介之推有丨丨繞烟而噪或集之推之側火不能焚李白詩仙鼠如丨丨倒懸深谿)
(月韓湘詩寳鼎存金虎玄田養丨丨郭鈺詩宫𣗳沉沉點丨丨李孝光詩蝙蝠翻雲似丨丨又通志丨丨谷在藍田東南二十里谷)
(中有翠微寺其地宜栗杜甫詩盤剥丨丨谷口栗飯煮青泥坊底芹)神鴉(岳陽風土記巴陵鴉甚多土人謂之丨丨無敢弋者)
(穿堂入庖廚略不畏園林果實未熟耗啄已半杜甫詩護江盤古木迎櫂舞丨丨温庭筠詩東方日出飛丨丨曹松次湘隂詩丨丨)
(亂噪黃陵近候雁斜沉夢澤空蘇軾詩飯來張口似丨丨辛棄疾詞佛狸祠下一片丨丨社鼔)昏鴉(何遜詩城隂度塹黑丨丨)
(接翅歸杜甫詩無人竭浮蟻有待至丨丨又獨鶴歸何晩丨丨已滿林蘇軾詩烟雲好處無多子及取丨丨未到間黃庭堅詩舊題)
(塵壁似丨丨陸游詩束裝先晨雞投鞭後丨丨)藏鴉(梁簡文帝詩槐香欲覆井楊柳正丨丨韓翃詩池畔花深鬭鴨闌橋邊雨)
(洗丨丨柳孟郊詩梅花已流管柳色未丨丨羅虬比紅兒詩丨丨門外諸年少不識紅兒未是狂陸龜蒙詩雙眉初出繭兩鬢正丨)
(丨)浴鴉(張正見詩莫嫌龍馭晩扶桑正丨丨)暮鴉(高適詩眞成獨坐空搔首門柳蕭蕭噪丨丨李商隱隋宮詩於今腐)
(草無螢火終古垂揚有丨丨唐彦謙詩晩蝶飄零經宿雨丨丨凌亂報秋寒黃庭堅嘲小德詩學語囀春鳥塗窗行丨丨陸游詩驛)
(窗燈暗傳秋柝關𣗳烟深宿丨丨)栖鴉(杜甫詩夜來歸鳥盡啼殺後丨丨韋應物詩高𣗳起丨丨晨鐘滿皇州于濆詩丨丨)
(林際起落月水中見蘇軾遊靈隱寺詩歸時丨丨正畢逋孤烟落日不可摹張未詩小兒喜學書滿紙如丨丨陸游詩睡稀聽齧鼠)
(坐久送丨丨又綠樽浮蟻狂猶在黃紙丨丨夢已空)林鴉(杜甫詩盍簮喧櫪馬列炬散丨丨韋應物詩鼕鼕城鼓動稍稍丨丨)
(去陸游詩夕陽不覺憑闌久待得丨丨接翅還又高啓詩日斜歸來就空廨索莫不異投丨丨)慈鴉(杜甫詩簾戸每宜通乳燕)
(兒童莫信打丨丨顧觀詩暖風芳𣗳哺丨丨)金鴉(韓愈詩丨丨旣騰翥六合俄清新)老鴉(盧仝詩塗抹詩書如丨丨)
(李賀美人梳頭歌纖手却盤丨丨色翠&KR0632;寳釵留不得梅堯臣詩野祝擊鼔䧏神語丨丨銜肉上𣗳飛蘇軾鴉種麥行霜林丨丨閒)
(無用畦東拾麥畦西種又老學菴筆記鍾相楊么軍器有木丨丨取堅重木為之長三尺許銳其兩端戰船用之尤為便捷)盤
鴉(孟遲詩臉横秋水髻丨丨)
薄地鴉(十國紀年五代蜀呂彦德驍勇嘗冠牛革帽披漆甲跨黑色馬執斫刺刀軍中目為丨丨丨)鳳隨鴉(事文)
(𩔖聚杜大中起于行伍妾能詞有彩丨丨丨之句杜怒曰鴉且打鳳)棹軋鴉(杜牧詩白頭搔殺倚柱遍歸丨何時聞丨丨)
鬢學鴉(杜牧詩娟娟却月眉新丨丨丨飛又蘇轍萬蝶花詩美人欲向釵頭插又恐驚飛鬢似鴉)銜尾鴉(蘇軾水車)
(詩聮聮翩翩丨丨丨)字點鴉(党懷英題扇詩便面團圞丨丨丨)
增三鵶(北史韋閬傳閬族弟珍守魯陽郡孝文南伐路經珍郡珍從至清水帝曰今日之舉欲引卿同行但丨丨嶮要非卿)
(無以守也地理通釋汝州魯山縣後周置丨丨鎮韋孝寬陳伐齊二策其一廣州義旅出自丨丨其二丨丨以北萬春以南廣事屯)
(田預爲積貯韓翃送王君歸南陽詩雙兔坡東十室吏丨丨水上一歸人)鳶鴉(宋史五行志建炎四年金人圍陜州有丨丨數)
(萬飛噪城上與戰聲相亂)鴟鴉(莊子民食芻豢麋鹿食薦蝍蛆甘帶丨丨嗜鼠四者孰知正味楊萬里詩同時丨丨噪竝起爪)
(觜利)喜鴉(本草古有鴉經以占吉凶然北人丨丨惡鵲南人喜鵲惡鴉)烏鴉(本草丨丨大觜而性貪范成大雪詩丨丨)
(撩亂舞黃雲樓上飛花已唾人)陽鴉(本草陽烏一名丨丨)暝鴉(陳後主詩日脚沉雲外榆梢噪丨丨白居易詩遲遲禁漏)
(盡悄悄丨丨喧)夕鴉(蘇味道詩丨丨共鳴舞屈草接芳菲)寒鴉(王昌齡詩玉顔不及丨丨色猶𢃄昭陽日影來于逖詩丨)
(丨噪晩景喬木思故鄉顧况小孤山詩古廟楓林江水邊丨丨接飯雁横天温庭筠詩新雁參差雲碧處丨丨寥落葉紅時劉滄詩)
(長天月影高窗過疎𣗳丨丨半夜啼蘇軾詩朝來縮頸似丨丨㷔火生薪聊一快又墨詩翠色冷光何所似墻東鬒髮墮丨丨蘇過)
(詩葉隨流水歸何處牛帶丨丨過别村陸游詩丨丨盤陣起野菊卧枝開又丨丨先雁到烏桕後楓丹楊萬里詩丨丨可是矜渠黠)
(踏折枯梢不墮風)城鴉(王維詩御柳疎秋影丨丨拂曙烟綦母潛詩天寒噪野雀日晩度丨丨李賀詩丨丨啼粉堞軍吹壓)
(蘆烟周賀詩細雨丨丨噪殘陽嶠客過)早鴉(李白詩東方日出啼丨丨城門人開掃落花薛逢夜雨詩壓𣗳丨丨飛不散到)
(窗寒鼓濕無聲)野鴉(杜甫詩丨丨無意緒鳴噪自紛紛陸龜蒙悼鶴詩爭奈丨丨無數健黃昏來占舊棲枝)歸鴉(杜甫)
(詩過雁丨丨錯回首郎士元詩烟生密竹早丨丨蘇軾詩紅雲落日西南望常羡丨丨自識村陸游詩江近夕陽迊宿鷺林昏殘角)
(促丨丨高啓詩丨丨流水外疎𣗳舊莊前)飛鴉(耿湋落照詩照耀天山外丨丨幾共過蘇軾遊白水山詩山中歸來萬想滅豈)
(復回顧雙丨丨蘇轍文殊院古柏詩日暮丨丨集無數青田老鶴未曾知)亂鴉(耿湋詩柳巷向陂斜回陽噪丨丨劉長卿詩丨)
(丨投落日疲馬向空山李商隱詩丨丨衝㬠網寒女簇遙砧歐陽修詩丨丨鳴古堞寒雀聚空倉陳與義詩竹林路隔生新水古渡)
(船空集丨丨陸游詩丨丨空際黑落日竹間紅又孤蝶弄秋色丨丨啼夕陽)曉鴉(崔峒詩五柳門前聚丨丨蘇轍詩吹笛墮)
(秋葉讀書隨丨丨陸游詩爐暖聽寒雨窗明送丨丨)晩鴉(錢起詩丹鳳城頭噪丨丨雍陶詩古槐烟薄丨丨愁陸游詩空桑客)
(土生秋草野渡虚舟集丨丨周權詩流水殘雲𢃄丨丨)噪鴉(劉長卿詩秋天蒼翠寒飛雁古堞蕭條晚丨丨)曙鴉(楊巨)
(源詩唯有懷鄉客東飛羡丨丨項斯詩話别無長夜燈前聞丨丨)愁鴉(權德輿宫人斜詩鉛華新舊共冥漠日暮丨丨飛野)
(田)宫鴉(柳宗元詩分行參瑞獸傳點亂丨丨王建詩丨丨栖盡禁槍攢樓殿深嚴月色寒韓偓詩塞雁已侵池籞宿丨丨猶)
(戀女墻啼)嘔鵶(元稹待漏詩颭閃才人袖丨丨軟舉鐶亦作鷗鵶蘇軾詩故復此微吟聊和丨丨櫓陳造詩寧堪再攬減又抱)
(兩丨丨自注淮人謂歲飢爲攬減越人以嬰兒爲丨丨)春鴉(李嘉祐詩梧桐𣗳上丨丨鳴曉伴君王猶未起)鴉鴉(孟郊)
(詩風巢嫋嫋春丨丨李賀詩丨丨向晩鳴森木風過池塘響叢玉)啼鴉(李賀詩沉香熏小像楊柳伴丨丨孔武仲詩一餉春)
(聲回宿鳥半天寒色在丨丨陸游詩飢鼠衝人過丨丨冒雨飛)田鴉(杜牧詩沙雁同船去丨丨遶岸啼)嬌鴉(杜牧詩碧)
(池新漲浴丨丨深鎻長安富貴家歐陽修詩新年花發見回雁歸路柳暗藏丨丨)村鴉(張喬臺城詩宫殿餘基長草花景陽)
(宫𣗳噪丨丨)高鴉(司空圖上百梯寺詩丨丨隔谷見路轉寺西門)赤鴉(聶夷中詩白兔落天西丨丨飛海底)廟鴉
(李洞華州詩鎻合眠關吏杯寒啄丨丨)園鴉(李洞詩隔關沉水鳥侵郭噪丨丨)飢鴉(劉駕樂府城南征戰多城北無)
(丨丨蘇軾詩霽霧開寒谷丨丨舞雪城范成大詩黠鼠緣鈴索丨丨啄井欄陸游社肉詩丨丨集街𣗳老巫立廟門)江鴉(張蠙)
(詩戍旗招海客廟鼓集丨丨)鳴鴉(韓偓詩頽垣古栢疑山觀高柳丨丨似水村)喚鴉(余靖馬當呼鵶詩昔年曾泛馬)
(當灣團飯丨丨篙楫間)霜鴉(歐陽修詩壠麥風際綠丨丨村外還)回鴉(韓維詩匝岸平波清照雁壓城危榭半丨丨)
山鴉(蘇軾詩丨丨曉辭谷似報遊人起)翻鴉(蘇軾詩城頭初日始丨丨陌上晴泥已没車又丹楓丨丨伴水宿長松落)
(雪驚晝眠陸游雪歌黑雲黯黯如丨丨急霰颯颯疑投沙)䨇鴉(蘇軾詩昔日丨丨照淺眉如今婀娜緣雲垂又起來呵手畫丨)
(丨又陳與義詩街頭女兒丨髻丨隨風趁蝶學妖邪)羣鴉(蘇軾辨道歌何須横議相疵瑕衆口並發鳴丨丨王惲詩孤隼捎雲)
(下丨丨結陣飛)馴鴉(黃庭堅詩丨丨更不疑)乳鴉(秦觀詩落紅滿地丨丨啼陸游詩窗戸迎新燕階除集丨丨高啓洞)
(房曲洞房香冷合昏花月轉勾欄啼丨丨)雛鴉(張耒大雨雹詩屋頭丨丨失其母足傷翅折亦可憐)雲鴉(程垓詞晩粧無)
(力嚲丨丨)濕鴉(陳與義賞月桂詩一壺不覺叢邊盡暮雨霏霏欲丨丨)占鴉(唐庚詩南烹人釣蛤北信客丨丨范成大)
(詩暮占栖雀曉丨丨)堆鴉(程俱詩笑引壺觴成一醉歌筵遙想髩丨丨)聽鴉(范成大詩蒲團軟煖無時節夜聽蛟雷曉)
(丨丨)驚鴉(陸游詩丨丨時繞𣗳吠犬遠隨人又隔簾清露挾秋氣繞𣗳丨丨啼月明高啓詩嘶騎踏嚴霜丨丨起殘月)黃
鴉(陸游詩白稻雨中熟丨丨桑下鳴又春陂欲雨丨丨閙晩渡無人白犢浮)宿鴉(陸游詩短景匆匆晩横林又丨丨)風
鴉(陸游詩烟𣗳參差墨濃淡丨丨零亂字横斜)萬鴉(陸游詩丨丨回陣夕楓明)畫鴉(方岳送史子貫迎婦詩青燈書)
(册夜深雨莫爲乘鸞學丨丨)羈鴉(戴復古詩老馬尋歸路丨丨憶故林)攢鴉(元好問詩沙平時泊雁野迥已丨丨)散
鴉(王惲夜宴詩此夕眞儀鳳明朝等丨丨)海鴉(薩都拉詩銅獸暗隨秋露泣丨丨多背夕陽還)殘鴉(黃庚詩江村暝)
(色漸凄迷數點丨丨雜雁飛)埽鴉(胡天游贈余公圖畫樓詩霜葉丨丨描落照溼雲和雁卷清秋)火鴉(張憲詩十里火)
(雲飛丨丨)晨鴉(傅若金詩千官鳴玉動丨丨)抵鴉(陳孚安南卽事詩丨丨身偃豕羅我背拳狐自注其舁人用布一匹)
(長丈餘以繩絜圓木上大竹貫繩兩人舁之人側其中若舉羊豕然名曰丨丨象背上施鞍轡几座名曰羅我人坐其上拳屈如狐)
靑鴉(成廷珪詩新城有𣗳啼丨丨)墨鴉(雅勒呼崔徽寫眞詩夢隨圖去憑青鳥愁逐書來點丨丨又高啓詩醉題高壁丨)
(如丨一半欹斜不成字)碧鴉(陳柏詩雙瞳蘸綠横秋水高髻堆春嚲丨丨)皂鴉(楊維楨毘陵行玉蘂孤軍呼庚癸丨)
(丨萬甲述糢糊)倦鴉(釋善住詩罷馬嘶風春草徧丨丨歸堞夕陽殘)塗鴉(管訥詩我嗟丨丨手如棘鎦炳詩病目丨丨不)
(成字粉牋香墨惜烏絲)起鴉(高啓詩一牀詩思繞梅花月墮西窗欲丨丨)
挽鈴鴉(北夢𤨏言唐温璋爲京兆尹時聞丨丨聲俾看架下不見有人見一丨尹曰是必有人探其雛而訴冤也命吏隨鴉)
(所在捕之鴉盤旋引至城外𣗳間果有人探雛尚憩𣗳下乃執之)滿𣗳鴉(元稹詩飢啅空籬雀寒栖丨丨丨)鬟如
鴉(白居易詩十指纖若笋雙丨黳丨丨曹鄴詩三十六宮女髻丨各丨丨)不羡鴉(白居易詩一珠甚少還慚蚌八子雖)
(多丨丨丨)來去鴉(孟郊詩不是城頭𣗳那棲丨丨丨又高啓詩相思尚隔前村遠獨倚柴門數去鴉)不勝鴉(無名)
(氏詩柳條金嫩丨丨丨青粉墻頭道韞家)占巢鴉(張耒詩隔林相映丨丨丨又馬臻詩浪搜盤岸木風逆赴巢鴉)失木
鴉(范成大詩我寧不念歸顧作丨丨丨)舞凍鴉(朱子殘雪詩脚底悲風丨丨丨)數點鴉(陸游詩落日疎林丨丨丨)
(蔡珪詩小渡一聲櫓斷霞千點鴉)巾閃鴉(葉適詩鶴袖貂鞋丨丨丨吹簫打鼔趁年華)報晴鴉(麻九疇詩朝來)
(啼煞丨丨丨)雪中鴉(党懷英詩翻翻丨丨丨飛鳴覓遺粟)陣陣鴉(朱自牧詩興長不覺歸來晚過盡城頭丨丨丨)
古祠鴉(傅若金詩黃歸幽徑犢青聚丨丨丨)柳橋鴉(楊奐詩雙棲疎影裏羡殺丨丨丨)紺色鴉(宋褧詩苑)
(𣗳雲藏丨丨丨綵樓昏鼔促沉霞)屋角鴉(舒頔詩向人報喜枝頭鵲與衆爭嫌丨丨丨)兩三鴉(陳孚詩風起亂)
(飛千萬葉日斜閒啄丨丨丨)檣上鴉(陳孚詩亂雨洒篷急驚墮丨丨丨)野屯鴉(丁復詩作隊丨丨丨)平頭
鴉(楊維楨詩綉鞾對著丨丨丨)玄田鴉(楊維楨詩丨丨丨色白於鷗)扶桑鴉(劉基詩隂氣黯黕天地閉仰面)
(不見丨丨丨)白門鴉(高啓詩蘼蕪青渚燕楊柳丨丨丨)
對語(社燕宫鴉)(佛鴿神鴉)(喜鵲慈鴉)(結蚓塗鴉)(紫塞雁白門鴉)(警露鶴報晴鴉)(釵綴燕髻盤鴉)
摘句(烟柳暗藏鴉春城散曙鴉)(林乳白頭鴉留客過棲鴉)(詩成墨染鴉醉軃鬢雲鴉)
(銀河初曙起宫鴉古𣗳横烟噪晚鴉)(梧桐月轉欲棲鴉仙鼠飛飛似白鴉)(叢祠祭罷集神鴉閒對松林數亂鴉)
遮(正奢切斷也)
韻藻要遮(史記衛青傳渾邪王與休屠王等謀欲䧏漢使人先遣使向邊境丨丨漢人令報天子要邊後漢書孔奮傳時)
(隴西餘賊隗茂等夜攻府舍殘殺郡守賊畏奮追急乃執其妻子欲以爲質奮終不顧望遂窮力討之率厲鍾留等令丨丨鈔擊共)
(爲表裏准南子獵者逐禽車馳人趨各盡其力無刑罰之威而相爲斥闉丨丨者同所利也柳宗元南霽雲廟碑拔我義𩔖扼于睢)
(陽前後捕斬丨丨凶氣連阻又詩行者靡不歸親戚讙丨丨又作邀五代史姚顗傳顗為相奏分銓為三而循資長定舊格歲久多)
(舛選人不便之往往丨丨宰相喧訴不遜顗無如之何李白秋獵孟諸詩丨丨相馳逐遂出城東田)雲遮(杜甫詩明月生長好)
(浮丨薄漸丨白居易詩望闕丨丨眼思鄉雨滴心李遠詩丨丨襄國天邊去𣗳繞漳河地底來趙師秀詩林疎放得遙山出又被丨)
(丨一半無程鉅夫詩天際有山歸未得遠峯休著淡丨丨五燈會元金鳳夜棲無影𣗳峯巒纔露海丨丨)周遮(元稹感石榴詩)
(暗虹徒繳繞濯錦莫丨丨白居易詩矍鑠誇身健丨丨說話長朱子荅呂伯恭書伊川出易說七十餘家不知伊川教人果如此丨)
(丨否唐寅落花詩丨丨燕語春三月蕩漾波紋日半簾)
蘇莫遮(唐書宋務光傳坊邑相率爲渾脱隊駿馬胡服名曰丨丨丨又張說蘇摩遮詞摩遮本出海西胡瑠璃寳殿紫髯鬍)
(聞道皇恩徧宇宙來將歌舞助歡娱又詩餘圖譜有蘇幕遮)粉壁遮(孫逖詩露色珠簾映香風丨丨丨)腦脂遮
(韓愈詩丨丨丨眼卧壯士大弨挂壁無由彎按謂張籍病眼)誰能遮(蘇軾詩修鱗忽已没去意丨丨丨)
增返遮(後漢書朱浮傳彭寵舉兵攻浮浮城中糧盡人相食會上谷太守耿况遣騎來救浮浮乃得遁走南至良鄉其兵長)
(丨丨之僅以身免注兵長兵之長帥也)無遮(南史梁武帝紀帝幸同泰寺設丨丨大會南唐書浮屠列傳烈祖居建業大築)
(其居窮極土木之工旣成用浮屠說作丨丨大齋七會爲工匠役夫死者薦福)汝遮(宋史哲宗紀紹聖三年冬十月壬戌詔被)
(邊諸路相度城砦要害增嚴守備癸酉鍾傅言築丨丨詔以為安西城)蔽遮(宋史蘇緘傳知邕州交趾入寇縦火自焚神宗)
(以子元爲西頭供奉官謂曰昔張廵許遠以睢陽丨丨江淮較之卿父不能過也)固遮(淨住子第五慚愧弟子旣能晨夕依)
(教策修而反丨丨有違聖說致使道業寸尺無功顧斯負累亦可深愧)雙遮(東京夢華錄金裝紺幰錦額珠簾綉扇丨丨紗)
(籠前導)干遮(上林賦巴渝宋蔡淮南丨丨注丨丨曲名)扇遮(團扇歌團扇復團丨持許自丨面李商𨼆詩舉丨丨王導)
(開尊見孔融張憲詩一笑旣相許何須羅丨丨晏殊詞饒將綠丨丨紅粉)蒙遮(宋之問浣紗篇山藪半潛匿苧蘿更丨丨)𣗳
遮(杜甫詩&KR1537;徑升登舊不斜五株桃丨亦從丨楊萬里詩舉頭海國星辰近回顧梅山草丨丨戴復古詩丨隂丨日少屋敞受風)
(多)宫遮(張南史花詩鶯和蝶到苑占丨丨)相遮(韓愈李花詩東風來吹不解顔蒼茫夜氣生丨丨孟郊詩柳弓葦箭)
(覷不見高紅遠綠勞丨丨)重遮(柳宗元詩嶺𣗳丨丨千里目江流曲似九廻腸)半遮(白居易詩千呼萬喚始出來猶抱琵)
(琶丨丨面司空圖詩總是此中皆有恨更堪微雨丨丨山)竹遮(白居易詩一𣗳紅桃亞拂池丨丨松蔭晚開時蘇轍詩缺逕移)
(松補斜陽亂丨丨鄭昂詩茆屋三間丨半丨)黃遮(白居易楊柳枝詞丨丨金谷岸綠映杏園池)山遮(李商隱詩黃丨)
(丨舞態黑水斷歌聲高啟詩丨丨故國千重影雲度長江一片隂)強遮(陸暢行幛詩丨丨天上花顔色不隔雲中笑語聲)
巢遮(方干詩池面𣗳隂隨浪動窗前月影被丨丨)濕遮(方干竹詩月送綠隂斜上砌露含寒色丨丨門)晝遮(皮日)
(休酒病詩欝林步障丨丨明一炷濃香養病酲)難遮(李山甫詩麻衣未掉渾身雪皂蓋丨丨滿面塵)柳遮(李山甫公子家)
(詩丨丨門戶横金鎖花擁絃歌咽畫樓司馬光詩屋小疎茆覆門深亂丨丨)苔遮(韓偓惜花詩總得丨丨猶慰意若教泥汚)
(更傷心)裙遮(毛熙震詞鬢動行雲影丨丨點屐聲)手遮(蘇軾詩側丨區區未易丨奔流一瞬卷千家郝俁詩足踏東流)
(方縱酒丨丨西日悔投竿)跋遮(晁補之丨丨曲君不見魯中羣兒歌丨丨)簾遮(范成大詩莫放珠丨丨繡戸從教燕子作)
(雙飛)嵐遮(陳旅南山詩幽亭宜水繞晴閣受丨丨)西遮(鄭元祐出塞詩受詔武臺宫丨丨釣營道)饒遮(郭翼詩㯶)
(櫚交葉丨丨井菡萏傾花故向人)砌遮(戴良元對雪詩不雨檐常滴當隂丨或丨)玉遮(高啟雨中過丨丨山詩松頭急)
(風廻飛雨不到面何處豁清愁千山一人見)狄遮(北史西域傳史國舊康居之地也其王姓昭武字丨丨亦康國王之支庶)
(也)
步障遮(北史張景仁傳景仁多疾帝每遣徐之範等療之車駕或有行幸在道宿處每送丨丨爲丨風寒劉子翬詩篤耨清)
(香丨丨丨並桃冠子玉簪斜)翠幕遮(因話錄李約於李錡坐屢讚招隱寺標致一日錡宴於寺中明日謂約曰十郎嘗誇)
(招隱寺昨遊宴細看何殊州中約笑曰約所賞者疎野耳若遠山將丨丨丨古松用綵幅裹腥羶浣鹿跑泉音樂亂山鳥聲此則不)
(如在叔父大廳也又范成大詩碧瓦樓前繡幕遮赤欄橋外綠溪斜)紅帳遮(閻立本詩荆王夢裏愛年華枕席初開丨丨丨)
斷嶂遮(王績采藥詩時時丨丨丨往往孤峯出)綠篁遮(宋之問詩臺香紅藥亂墖影丨丨丨)亂藤遮(白居)
(易詩丨丨丨石壁絶澗護雲林)翠屏遮(白居易詩丨丨丨燭影紅袖下簾聲)耆老遮(白居易别杭州詩丨丨丨歸路)
(壺漿滿别筵)玉鞭遮(王建宫詞新秋白兔大於拳紅耳霜毫趁草眠天子不教人射殺丨丨丨到馬蹄前)竹傘遮
(陸龜蒙詩丨丨丨雲徑藤鞋踏蘚矼)錦筵遮(吳融棠梨花詩夜宜紅蠟照春稱丨丨丨又汪元量詩更闌炙燭繡筵遮卸却)
(金鈿與翠花)衡陽遮(吳融望嵩山詩不覺丨丨丨雁過如何鍾阜鬭龍盤)紅槿遮(喻鳬詩斷岸綠楊蔭疎籬丨丨)
(丨)殷袖遮(劉威蓬塘詩脉脉低回丨丨丨臉横秋水髻盤鴉)&KR2830;子遮(皮日休茶人詩庭從丨丨丨果任獳師虜)
(自注&KR2830;女耿反其木如玉色渚人以爲杖)素襪遮(皮日休館娃宫懷古詩丨丨雖丨未掩羞)荷葉遮(蘇軾詩便應築)
(室苕溪上丨丨丨門水浸階)烏帽遮(沈遼詩烈日謾憑丨丨丨窮巷歸來夕烟斜)瘴霧遮(范成大詩香鬟半醉)
(斜枝重病眼全昏丨丨丨)萬疊遮(陸游詩故鄉可望應添泪莫恨雲山丨丨丨)浪花遮(陸游岳陽樓詩黿鼉出没)
(蚊鰐横丨丨丨盡君山青)夾道遮(楊萬里詩嫩綠桐隂丨丨丨爛紅野果壓枝斜)綠磴遮(趙奕詩杖屨丹梯險籃輿)
(丨丨丨)黑子遮(張憲燭龍詩女乃不知日被丨丨丨月爲妖蟇食)寳闌遮(宋无瓊花詩八仙聊免俗消得丨丨)
(丨)便面遮(貢師泰詩倚風忽作纏頭舞避日還將丨丨丨)望眼遮(倪瓚詩新蒲細柳依依綠西北浮雲丨丨丨)
窣地遮(郭鈺詩疎疎晴旭散啼鴉高閣朱簾丨丨丨)薜蘿遮(吳鎮題畫詩草堂仍著丨丨丨地僻林深有幾家)
四面遮(釋明本紙帳梅詩春融剡雪道人家素幅凝香丨丨丨)曲垣遮(高啟鄰家桃花詩丨丨丨自短别院閉還)
(深)漁艇遮(袁凱詩旋置酒旗高處挂更將丨丨密邊丨)松檜遮(五燈會元僧問靈巖慧宗禪師曰如何是靈巖)
(境師曰丨丨森森密密丨)一塵遮(五燈會元三尺杖頭挑日月丨丨飛起任丨天)菴提遮(五燈會元文殊問丨丨丨)
(女曰生以何為義女曰生以不生生為生義殊曰如何是生以不生生為生義女曰若能明知地水火風四緣未嘗自得有所和而)
(能隨其所宜是為生意)
乞臧遮遮(舊唐書韋臯傳蕃將丨丨丨丨者蕃之驍將也久爲邊患自擒遮遮城柵無不䧏數年之内終復嶲州)
對語(霧隱嵐遮)(翠幕紅遮)(扇掩屏遮)(不漏無遮)(八水繞五雲遮)(綘紗隔翠幕遮)(編籬護種竹遮)
摘句(琅玕翠密遮山低雲半遮)(簾影似烟遮村須綠竹遮)(蓬山半為白雲遮筍根猶有綠苔遮)
(高柳當門一半遮十二巫雲碧𣗳遮)
叉(初牙切交手)
韻藻野叉(唐書西域傳東曹南至吐火羅五百里有丨丨城又北史恩幸傳宫鍾馗趙丨丨徐世凝荀子溢斛子愼宋元)
(賓康德汪並肆姦佞敗政虐人一作夜王璘詩芍藥花開菩薩面㯶櫚葉散丨丨頭黃庭堅詩安知九天關虎豹守丨丨又魏書元)
(叉傳叉字伯儁小字丨丨翻譯名義丨丨此云勇健亦云暴惡舊云閱叉西域記云藥叉舊訛曰丨丨)閱叉(見上)藥叉
(見上)三叉(遼史太宗紀甲申觀魚丨丨口元史英宗紀罷上都雲州興和宣德蔚州奉聖州及雞鳴山房山黃蘆丨丨諸金銀)
(冶聽民採鍊以十分之三輸官蘇軾詩溪邊古路丨丨口獨立斜陽數過人孫覿詩浮蒼圍百叠亂綠翳丨丨陸游詩但恨征輪無)
(四角不愁歸路有丨丨)八叉(北夢瑣言温庭筠才思豔麗工爲小賦每入試押官韻作賦凡丨丨手而八韻成時人號温丨)
(丨)挺叉(西征賦垂餌出入丨丨來往杜甫觀打魚歌能者操舟疾若風撑突波濤丨丨入)手叉(柳宗元詩入郡腰恒)
(折逢人丨盡丨)畫叉(蘇軾荅秦太虚書初到黃廩入既絶人口不少私甚憂之但痛自節儉日用不過百五十錢每月朔便取)
(四千五百錢斷為三十塊挂屋梁平旦用丨丨挑取一塊卽藏去叉仍以大竹筒别貯用不盡者以待賓客)劉叉(唐書韓愈)
(傳丨丨聞愈接天下士步歸之作冰柱雪車二詩出盧仝孟郊右容齋隨筆韓愈撰平淮西碑憲宗以石本賜韓宏宏寄絹五百匹)
(作王用碑用男寄鞍馬并白玉𢃄丨丨持愈金數斤去曰此諛墓中人得耳不若與劉君為壽王安石雪詩欲挑青腰還不敢直須)
(詩膽付丨丨蘇軾詩空吟冰柱憶丨丨)
增戟叉(後漢書楊政傳政少好學從范升受梁丘易升嘗為出婦所告坐繫獄政乃肉袒以箭貫耳抱升子潛伏道傍候車)
(駕而持章叩頭曰范升三娶唯有一子今適三歲孤之可哀武騎虎賁舉弓射之猶不肯去旄頭又以丨丨政傷胸政猶不退哀泣)
(辭請有感帝心詔曰乞楊生師卽尺一出升)鐡叉(隋書煬帝紀制民間丨丨搭鈎䂎刅之𩔖皆禁絶之)交叉(隋書禮儀)
(志造六合殿千人帳載以槍車車載六合三板其車軨解合丨丨卽爲馬槍)殳叉(宋史儀衛志前隊殳仗都頭六人騎丨丨)
(六十後隊殳仗都頭四人騎丨丨四十)俠叉(九州春秋呂布使秦誼等僞作宫門衛士持長戟丨丨董卓車或叉其馬卓驚)
(呼布布素施鎧於衣中持矛卽應聲刺卓墜於車)步叉(釋名丨丨人所帶以箭叉其中也韓翃寄哥舒僕射詩丨丨抽箭大)
(如笛前把兩矛後雙戟)靈叉(華陽國志涪陵山有大龜其甲可卜其緣可作叉世號丨丨)落叉(六朝事蹟丨丨池蔣)
(山寳公塔之東悟眞菴前舊傳迦毘羅神隋梵僧密多至此與神交戰丨丨於此池因以得名)魚叉(老學菴筆記鼎澧羣盜鍾)
(相楊么軍器有挐子丨丨以竹竿爲柄長二三丈短兵所不能敵)攙叉(牛僧孺太湖石詩丨丨鋒刅簇縷絡釣絲縈)吒
叉(杜牧詩初歲嬌兒未識爺别爺不拜手丨丨陸游詩阿開漸學手丨丨)洛叉(唐球詩般若恒添持戒力丨丨誰筭念經)
(功翻譯名義丨丨億也度丨丨兆也)矛叉(蘇軾詩廵邊將軍在近邑呼來䬃䬃從丨丨)舉叉(蘇軾詩何人得雋窺魚矼)
(丨丨絶呌尺鯉雙)支叉(蘇轍詩弱榴生掩冉插竹強丨丨)長叉(蘇轍羡陂魚詩巨斧敲冰已暗知丨丨刺浪那容閃)
(李存叉魚詩安得丨丨一萬丈直向海中叉六鼇又北史叱列平傳子丨丨隋開皇中位上柱國在官以清幹稱)鏖叉(沈遼)
(詩長篇垂况理不差正如矛戟相丨丨)丫叉(陸游詩漁翁足踸踔牧豎手丨丨又剝啄敲村舍丨丨揖主人)過叉(戴良)
(對雪聮句詠絮應輸韞吟車欲丨丨)易叉(陶宗儀詩塒羽肥堪縛谿鱗巨丨丨)島叉(高啓贈墨翁沈蒙泉詩摩挲忽動揮)
(灑興聊吟險句追丨丨)木叉(南部新書佛臨湼槃阿難問佛佛滅度後以何爲師佛荅阿難吾滅度後以波羅提丨丨爲師)
(梵曰波羅提丨丨此云别解脱也老學菴筆記徽宗南幸還至泗州僧伽塔下問主僧曰僧伽傍白衣持錫杖者何人對曰是名丨)
(丨僧伽行者)竭叉(佛國記丨丨國中有十四大僧伽藍)惡叉(楞嚴經佛告阿難一切衆生從無始來種種顚倒業種自)
(然如丨丨聚翻譯名義丨丨𣗳名其子似没石子生必三顆同蔕喻惑業苦三同時具足)勒叉(翻譯名義羅差或名丨丨此云)
(紫色)博叉(翻譯名義丨丨此云半月能男半月不能男)
畢如叉(儀禮特牲饋食禮宗人執畢注丨狀丨丨蓋爲其似畢星取名焉雜記曰朼用桑長三尺畢用桑長三尺刊其本與)
(末朼畢同材明矣今此朼用棘心則畢亦用棘心舊說云畢以御他神物神物惡桑叉則少牢饋食及虞無叉何哉此無叉者乃主)
(人不親舉耳少牢大夫祭不親舉虞者祭也主人未執事祔練祥執事用桑叉自此純吉用棘心叉)棘心叉(見上)玉鴉
叉(李商隱詩鎖香金了鳥展障丨丨丨又蔡珪雪詩明朝試望東林𣗳百尺寒梢倚玉叉)不用叉(薩都拉詩江潮入市)
(海船集水暖遊魚丨丨丨)持燭叉(高啓江村樂詩荷浦張弓射鴨柳塘丨丨丨魚)孟金叉(北史麥鐡杖傳遼東之役)
(鐡杖與賊戰死武賁郎將錢士雄丨丨丨亦死之)
葩(普巴切花也又草花白亦作皅)
韻藻丹葩(列仙傳髮雖未蕤顔燁丨丨左思詩白雲停隂岡丨丨曜陽林鮑照詩輕步逐芳風言笑弄丨丨江淹詩丨丨)
(曜芳蕤綠竹蔭閒敞王勃詩紫泉潄珠液玄巖列丨丨歐陽修荷花賦嘉丨丨之耀質出淥水而含新朱子詩丨丨耀晨暉)竒
葩(司馬相如美人賦丨丨逸麗素質豔光蘇頲長樂花賦搖池色而涵芝雜丨丨而轉蕙蘇軾詩折得丨丨晩更妍)吐葩
(東京賦丨丨颺榮布葉垂隂七命方疏含秀圓井丨丨)藻葩(陸機詩龍舟浮鷁首羽旗垂丨丨沈佺期過蜀龍門詩潭河勢)
(不測丨丨垂彩虹)金葩(韓愈詩殿筵鋪水碧庭炬坼丨丨)霜葩(韓愈李花詩奈何趁酒不省錄不見玉枝攢丨丨蘇)
(軾詩纖纖翠蔓詩催發皎皎丨丨髮鬭新楊萬里買菊詩就中更有一丈黃丨丨月蕊耿出牆)滂葩(韓愈詩狂詞肆丨丨低昂)
(見舒慘)天葩(韓愈詩東野動驚俗丨丨吐奇芬陸龜蒙詩水堪傷聚沫風合落丨丨歐陽修詩詩翁文字發丨丨豈比青紅)
(□草木虞集詩藏藥寳函騰玉氣說詩瑤席散丨丨)晴葩(蘇軾詩温風散丨丨陶宗儀詩葵菘浮雨甲秔秫吐丨丨)
正而葩(韓愈進學解易竒而法詩丨丨丨又周必大詩從渠草本呈新巧終愧吾公正且葩)
增紛葩(晉書鍾雅傳家庭侈靡聲妓丨丨絲竹之音流聞衢路馬融長笛賦丨丨爛漫誠可喜也嵇康琴賦怫㥜煩冤紆餘)
(婆娑陵縱播逸霍濩丨丨崔融瓦松賦芙蓉發池兮照爛日及懸霤兮丨丨韓愈詩丨丨歡屢填曠朗憂早滲)蘭葩(晉書郭璞)
(傳明月不妄映丨丨豈虛鮮張協詩丨丨蓋嶺披清風緣隙嘯)陽葩(晉書庾闡傳丨丨熙冰寒松負雪温庭筠啟丨丨搴秀夏)
(采含章宋濓詩入春已三月不見曜丨丨)靈葩(晉書劉臻妻陳氏傳聰辨能屬文嘗正旦獻椒花頌其辭曰旋穹周迴三朝肇)
(建青陽散輝澄景載煥標美丨丨爰採爰獻張協安石榴賦耀丨丨干三春綴霜滋于九秋)揚葩(北史文苑傳序漢自孝武)
(之後雅尚斯文丨丨振藻者如林而二馬王揚爲之傑東京之朝兹道逾扇咀徵含商者成市而班傅張蔡為之雄江賦瓊蚌晞曜)
(以瑩珠石&KR0917;應節而丨丨注石&KR0917;形如龜脚得春雨則生花)五葩(列仙傳園客贊仰吸元精俯捋丨丨)春葩(桓譚新論)
(丨丨含日似笑秋葉泫露似泣曹植前錄自序君子之作也儼乎若高山勃乎若浮雲質素也如秋蓬摛藻也如丨丨顧况詩丨丨)
(妍旣榮秋葉瘁以飛白居易詩丨丨雪漠漠夏果珠離離朱子反招𨼆操我愛陽林丨丨晝紅我愛隂崖寒泉夜淙)結葩(孔臧)
(食蓼蟲賦覩兹茂蓼丨丨吐榮謝靈運山居賦草迎冬而丨丨𣗳凌霜而振綠太微元清左夫人詩琅華繁玉宫丨丨凌巖粲)刻
葩(文心雕龍斵卉丨丨同乎神匠)芬葩(南都賦藻茆菱芡芙蓉含華從風發榮斐披丨丨馬融樗蒱賦丨丨貴戚公侯之儔)
(坐華榱之高殿臨激水之清流魏文帝滄海賦振綠葉以葳蕤吐丨丨而揚榮陸雲詩有美一人芳問丨丨江淹詩佳麗多異色丨)
(丨有竒彩)𣗳葩(張衡賦轙琱輿而丨丨兮擾應龍以服輅)紅葩(西京賦蒂倒茄于藻井披丨丨之狎獵蜀都賦丨丨紫飾)
(柯葉漸苞傅亮芙蓉賦泛輕荷以冐沼列丨丨而曜除何承天詩翠穎凌冬秀丨丨迎春開謝靈運山居賦映丨丨于綠蔕茂素蕤)
(于紫枝江淹神女賦苔綠根而攢集草丨丨而舒散王勃採蓮賦黛葉青跗煙周五湖丨丨綘蘤電鑠千里)九葩(西京賦驪)
(駕四鹿芝蓋丨丨注以芝為蓋有丨丨之采)黃葩(張衡詩猗猗秋蘭植彼中阿有馥其芳有丨其丨)蓮葩(蔡邕協初)
(賦色若丨丨肌如凝蜜)含葩(七啓彤軒紫柱文榱華梁綺井丨丨金墀玉箱梁簡文帝七勵組帷粲彩緹服丨丨獨孤及詩)
(靡草知節換丨丨向新陽)衆葩(嵇康琴賦廹而察之若丨丨敷榮曜春風)隕葩(阮籍詩榮好未崇朝車颷丨其丨)豐
葩(傅体奕柳賦丨丨茂𣗳長枝夭夭阿那四垂凱風振條)林葩(陸機吳趨行邦彦應運興粲若春丨丨沈遼詩優游重見)
(丨中丨)垂葩(陸機文華紱重采翠蓋丨丨)接葩(潘岳秋菊賦眞人採其實王母丨其丨或充虚而養氣或增妖而揚)
(娥)照葩(潘岳螢火賦熠熠熒熒若丹英之丨丨飄飄熲熲若流金之在沙)重葩(吳都賦攢柯挐莖丨丨掩葉魏都賦)
(綺井列疏以懸蒂華蓮丨丨而倒披韓琮咏牡丹未開詩嫩葉包金粉丨丨結繡囊)粉葩(張協洛禊詩丨丨翕習綠柯被湄振)
(袖生風接袵成幃晉子夜春歌佳人步春苑繡帶飛丨丨)繁葩(張協濛汜池賦綠葉覆水玄隂夾岸紅蓮煒而秀出丨丨赩以)
(煥爛雲林右英夫人詩丨丨盛嚴冰未肻懼白雪)迴葩(張協安石榴賦流暉俯散丨丨仰照)聚葩(夏侯湛石榴賦叢紈)
(始裹丨丨方離)挺葩(夏侯湛禊賦朝雲丨丨夕霞抱月李顒詩菊丨丨于綠莖蘭飛馨于翠翹)熙葩(郭璞桂贊桂生南裔)
(拔萃岑嶺廣莫丨丨凌霜津穎氣王百藥森然雲挺)綘葩(楊方詩青敷羅翠采丨丨象赤雲蘇轍春雪詩潤催江柳排金線光)
(雜山茶點丨丨)荷葩(李白詩復擕兩少妾驚色豔丨丨)紫葩(獨孤及垂花塢詩序諸花倒垂下拂杯案丨丨縭縰如釵)
(如旒白居易詩上有白蓮池丨丨覆清瀾歐陽修荷花賦墜丨丨以欹烟歛紅芳而向夕)瓊葩(常衮賀芝草表垂以金蓋發其)
(丨丨薛元曦觀荷詩丨丨耀初日碧芰捲輕波又馬明生詩仰採丨瑶丨俯潄琳琅井)茸葩(李庾西都賦木秀丨丨紅舒綠)
(繁)殘葩(柳宗元詩貯愁聽夜雨隔淚數丨丨蘇轍詩遶闌吟落日拾徑得丨丨)嘉葩(柳宗元永州新堂記茂𣗳惡木)
(丨丨毒卉亂雜而爭植)雕葩(柳宗元松說草木之儷偶紛羅丨丨剡芒臭朽馨香采色之赤碧白黃皆寓也無裁而爲者)
商葩(孟郊詩丨丨將老綠繚繞爭餘輝)餘葩(白居易種桃詩命酒𣗳下飲停杯拾丨丨陳基詩籬落委秋蔓丨丨含夕)
(姿)鮮葩(李德裕畫扇賦桐始華兮綠江曙粲丨丨兮浥清露)六葩(李咸用雪詩輕輕玉疊向風加襟袖誰能認丨丨)
半葩(吳仁璧鸎粟花詩蒲草薄裁連蒂白臙脂濃染丨丨紅)雙葩(韋莊合歡蓮花詩空畱萬古香魂在結作丨丨合一)
(枝蘇轍牡丹詩爭言千葉根難認忽發丨丨眼自明)苑葩(歐陽修詩客心莫遲留丨丨卽紛墮)蕤葩(韓維詩微和被廣陌)
(纓弁揚丨丨)寒葩(王安石詩東門白下亭摧甓蔓丨丨葉夢得詩年年春歸不暇省但掃雪徑尋丨丨朱子詩如何此日三)
(洲路不見丨丨一𣗳開)千葩(蘇軾詩閬苑丨丨映玉宸朱子詩丨丨萬蘂爭紅紫)仙葩(蘇軾詩丨丨發茗椀)幽葩
(蘇軾寒菊詩輕肌弱骨散丨丨眞是青帬兩髻丫)香葩(朱子詩珍實渾疑露結成丨丨况是雪儲精)詩葩(楊萬里詩)
(徑菊丨丨兩就荒)冰葩(劉彦冲詩茉莉丨丨淡不粧)名葩(梁棟黃葵詩丨丨據中央紅紫誰敢隣)露葩(王惲)
(桃花菊詩淚灑明妃寄丨丨換根非為貯丹砂)羣葩(王阮詩孤標粲粲壓丨丨)豔葩(趙奕詩錯落傾香釀玻璃插丨丨)
插葩(吳萊大食瓶詩丨丨奪豔冶盛酪添馨羶)異葩(五燈會元枯椿吐丨丨)玉葩(三洞經九轉景靈備鬱鬱曜丨)
(丨釋明本茆舍梅詩數椽草屋延清客竹作疎籬護丨丨)朱葩(上元夫人曲淥景清飇起雲蓋映丨丨)
桃李葩(列仙傳師門者嘯父弟子也亦能使火食丨丨丨)十樣葩(後山詩話杭妓龍靚詩天與羣芳丨丨丨獨分)
(顔色不堪誇)春剝葩(梅堯臣茶詩雙井鷹掇爪建溪丨丨丨)顔如葩(蘇軾辨道歌俗骨變換丨丨丨)白雪
葩(晁補之揚州雜詠龍興寺裏青雲榦后土祠申丨丨丨)風前葩(陳與義蠟梅詩智瓊額黃且勿誇回眼視此丨丨丨)
對語(文藻詩葩)(珠蘂玉葩)(四照六葩)(竹實蘭葩)(筆垂露詞吐葩)(麗以則正而葩)(含婀娜散紛葩)
摘句(麗句吐天葩紅綃簇綘葩)(白雪豔瓊葩梅萼占羣葩)(金盆和露搗仙葩桃根桃葉鬭春葩)
奢(式車切張也侈也勝也)
韻藻刺奢(詩序蜉蝣丨丨也昭公國小而迫無法以自守好奢而任小人將無所依焉)不奢(禮記廣博易良而丨)
(丨則深于樂者也漢書鼂錯傳憂勞百姓列侯就都親耕節用視民丨丨杜甫詩萬物附本性約身丨願丨)驕奢(左傳丨丨)
(淫佚所自邪也南史徐湛之傳武帝微時貧陋過甚嘗自新洲伐荻有納布衣襖等皆是敬皇后手自作武帝旣貴以此衣付公主)
(曰後世若有丨丨不節者可以此衣示之舊唐書音樂志儀鳳三年七月上在九成宫咸亨殿宴集奏破陣樂舞旣畢上顧謂韓王)
(霍王曰古人云富貴不與丨丨期丨丨自至朕謂時見此舞以自誡勗冀無盈滿之過非爲歡樂奏陳之耳張正見情詩新豊妖冶)
(地遊俠競丨丨劉駕豪家詩恩深勢自然不自愛丨丨)去奢(後漢書郎顗傳昔盤庚遷殷丨丨卽儉夏后卑室盡力致美小)
(學紺珠呂文獻公上十事畏天愛民修身謀學任賢納諫薄歛省刑丨丨無逸又舊唐書肅宗張皇后傳祖母竇氏玄宗母昭成皇)
(太后之妹也景雲中封鄧國夫人恩渥甚隆其子去惑去疑丨丨去逸皇姨弟也皆至大官又雲笈七籖酆丨丨衢州龍丘人家住)
(九峰山下少入道後居處州松陽縣安和觀觀北五里有卯山後得道昇天而去)示奢(吳志甘寧傳注住止常以繒錦維舟)
(去或割棄以丨丨也)窮奢(晉書虞預傳預上記陳時政所失曰自頃長吏輕多去來送故迎新交錯道路丨丨竭費謂之忠義)
(省煩從簡呼爲薄俗又薛能和楊中丞早春詩新題好不極珠府未丨丨)豪奢(王融淨行頌貴危窮濫貧攝丨丨張正見詩聊)
(持自娛樂未是鬭丨丨)矜奢(宋之問詩自昔稱嬌愛襲玩惟丨丨)紛奢(杜牧阿房宫賦秦愛丨丨人亦念其家)趙
奢(史記丨丨傳丨丨者趙之田部吏也收租稅而平原君家不肻出丨丨以法治之殺平原用事者九人平原君怒將殺奢奢因)
(說曰以君之貴奉公如法則上下平上下平則國彊國彊則趙固而君為貴戚豈輕于天下邪平原君以為賢言之于王王用之治)
(國賦秦伐韓軍于閼與王乃令丨丨將救之大破秦軍遂解閼與之圍而歸趙惠文王賜奢爲馬服君丨丨于是與廉頗藺相如同)
(位盧諶詩丨丨正疆場秦人折北懼)伍奢(左傳楚子之在蔡也生太子建及卽位使丨丨爲之師注丨丨伍舉之子伍員之父)
(又史記自序維建遇讒爰及子奢)子奢(見上又荀子閭娵丨丨莫之媒也嫫母刁父是之喜也按閭娵丨丨古之美女)石
奢(史記循吏傳丨丨者楚昭王相也行縣道有殺人者相追之乃其父也縱其父而還自繫焉使人言之王曰殺人者臣之父也)
(夫以父立政不孝也廢法縱罪非忠也臣罪當死王曰追而不及不當伏罪丨丨不受令自刎而死)
馬融奢(後漢書馬融傳論丨丨終以丨樂恣性黨附成機固知識知匡欲者鮮矣柳宗元詩肻隨吳質矯方惡丨丨丨)作
法奢(徐賢妃諫罷兵息役賦作法于儉猶恐其奢丨丨于丨何以制後)產嘏奢(宋飲福乾安歌綿瑞無疆丨丨孔丨)
(皇則受之鞏我皇家)嘲淫奢(蘇軾獵詩又被賦客丨丨丨)
持狹欲奢(史記滑稽傳淳于髠曰今者臣從東方來見道傍有禳田者操一豚蹄酒一盂而祝曰甌窶滿篝汙邪滿車五)
(穀蕃熟穰穰滿家臣見其所丨者丨而所丨者丨)服廉怪奢(漢書王吉傳自吉至崇世名清廉而皆好車馬衣服其自)
(奉養極為鮮明天下丨其丨而丨其丨故俗傳王陽能作黃金)
增國奢(禮記丨丨則示之以儉國儉則示之以禮)夸奢(漢書地理志秦旣滅韓徙天下不軌之民于南陽故其俗丨丨)
(上氣力後漢書隂興傳富貴有極人當知足丨丨益爲觀聽所譏)救奢(後漢書郎顗傳夫丨丨必于儉約拯薄無若敦&KR0779;)
僭奢(後漢書劉虞傳虞雖爲上公天性節約敝衣繩履食無□肉遠近豪俊夙丨丨者莫不改操而歸心焉歐陽修賜中書門)
(下戒丨丨詔苟奉養以自私忘丨丨之爲戾士民交黷貴賤靡分)割奢(魏志王朗傳丨丨務儉之政除繁崇省之令詳刑愼)
(罰之教)饒奢(晉書五行志孫休後衣服之制上長下短于寳曰上丨丨下儉逼之妖也)詰奢(晉書傅咸傳咸以世俗奢)
(侈又上書曰欲時之儉當丨其丨奢不見詰轉相高尚)戒奢(晉書外戚傳序至若樊靡卿之父子竇廣國之兄弟隂興之守)
(約丨丨史丹之掩惡揚善斯竝后族之所美者也魏徵十思疏不念居安思危丨丨以儉斯亦伐根以求木茂塞源而欲流長也)
侈奢(南史齊高帝紀卽位後身不御精細之物主衣中有玉介導以長丨丨之源命打破之)性奢(南史宋江夏王義恭)
(傳年給相府錢二千萬他物稱此而義恭丨丨用常不足文帝又别給錢年至千萬)縱奢(北史魏景穆十二王傳孝文南征還)
(洛引見王公侍臣于清徽堂帝曰此堂成來未與王公行宴樂之禮今與諸賢欲無高而不升無小而不入因之凝閒堂曰此堂取)
(夫子閒居之義不可丨丨以忘儉自安以忘危故此堂後作茅茨堂)變奢(北史蘇綽傳斵雕爲朴丨丨從儉風化旣被而下肅)
(上尊疆場屢動而内安外附蓋蘇綽之力也)卑奢(隋書來護兒傳十年又帥師度海至丨丨城高麗舉國來戰護兒大破之)
惡奢(舊唐書姚崇傳神道丨丨)好奢(舊唐書楊憑鄭元傳論楊憑丨丨鄭元有斷)儉奢(唐書陸贄傳德宗遣黜陟)
(使庾何等十一人行天下贄說使者請以五術省風俗五術曰聽謠誦審其哀樂納市賈觀其好惡訊簿書考其爭訟覽車服等其)
(丨丨省作業察其趣舍)事奢(唐書宦者傳叙明皇承平財用富足志大丨丨不愛惜賞賜爵位)尊奢(唐書蕃鎮傳序)
(闊視大言自𣗳一家破制削法角為丨丨)覩奢(宋史范祖禹傳覩儉則儉丨丨則奢)革奢(申鑒盤庚遷殷丨丨卽約化而)
(裁之與時消息)繁奢(拾遺記西京始有弘侈東都繼其丨丨)肆奢(東京賦必以丨丨為賢則是黃帝合宮有虞總期固)
(不如夏癸之瑤臺殷辛之瓊室也)改奢(東京賦丨丨卽儉則合美乎斯干登封䧏禪則齊德乎黃軒)尚奢(文賦故夫)
(夸目者丨丨惬心者貴當)豐奢(張華詩志意旣放逸貲財亦丨丨)聲奢(江淹爲蕭太尉上便宜表褧衣隨塵而罷羅袂)
(從風而棄百民染其丨丨萬姓被其馳蕩)防奢(駱賓王姚州破賊露布昭儉丨丨露臺惜中人之産宣風布政明堂法上帝之)
(宫)禁奢(張藴古大寳箴禮以丨其丨樂以防其佚)秦奢(賀知章奉和聖製春臺望詩自昔丨丨漢窮武後庭萬餘宫百)
(數)鬭奢(殷堯藩三月三日詩鞍馬皆爭麗笙歌盡丨丨)嬌奢(曹鄴恃寵詩二月𣗳色好昭儀正丨丨恐君愛陽豔斫却)
(園中花)禮奢(薛能錦樓詩未有銷憂賦梁王丨欲丨)千奢(皮日休女墳湖詩萬貴丨丨已寂寥可憐幽憤爲誰嬌)
匪奢(宋皇太子升筵歌成人有德匪驕丨丨)愧奢(沈遼詩屢出珠玉能丨丨麻姑手爪幸見爬)王奢(史記鄒陽)
(傳丨丨去齊之魏臨城自剄以却齊而存魏注丨丨齊人也亡至魏其後齊伐魏奢登城謂齊將曰今君之來不過以奢之故也夫)
(義不苟生以爲魏累遂自剄也)
樂失奢(禮記詩之失愚書之失&KR3250;丨之失丨易之失賊禮之失煩春秋之失亂又揚雄少府箴嗜不可不察欲不可不圖未)
(嘗失之于約嘗失之于奢)夷吾奢(史記太史公自序晏子儉矣丨丨則丨齊桓以霸景公以治)人庶奢(劉勰新論)
(唐堯之世而四凶縱殷紂之時而三仁貞漢文節儉而丨丨丨齊景奢而晏嬰儉此皆未逹之辭也)齊景奢(見上)不獨
奢(□悅立制度論貴不專寵富丨丨丨民雖積財無所用之)萬劫奢(何承天與宗居士書近得賢從中郎書說足下勤西)
(方法事賢者志其大豈以丨丨爲丨但恨短生無以測冥靈耳)甲第奢(李嘉祐奉和杜相公長興新宅詩意有空門樂居無)
(丨丨丨)繡幃奢(元稹感石榴詩乍驚珠綴密終悞丨丨丨)莫愛奢(元稹詩愛謨莫愛詐愛施丨丨丨)物情
奢(韋莊詩咸通時代丨丨丨歡殺金張許史家)畫屏奢(范成大詩瘦嫌莞席硬老覺丨丨丨)狐腋奢(陸游冬夜)
(詩疋布縫麤裘安用丨丨丨)五陵奢(袁桷上京雜詠夜聽繁管急漸近丨丨丨)景致奢(釋明本水居詩縳箇茅菴)
(際水涯現成丨丨一何丨)北宫奢(莊子丨丨丨爲衛靈公賦歛以爲鐘爲壇乎郭門之外三月而成上下之縣)朱子
奢(唐書禮樂志諫議大夫丨丨丨請立七廟又儒學傳丨丨丨蘇州吳人從鄉人顧彪授左氏春秋善文辭累轉弘文舘學士爲)
(人樂易能劇談以經誼緣飾每侍宴帝令論難羣臣恩禮甚篤)顧誡奢(東觀餘論丨丨丨書呂肅公碑杜詩丨八分文學謂)
(丨丨也觀其遺迹乃知子美弗虚稱之碑首倒䪥亦自竒古不獨八分可尚云西溪叢話唐呂公表呂諲也元結撰前太子文學翰)
(林待詔丨丨丨書)
楂(鉏加切水中浮木又鵲聲通作查亦作槎)
韻藻浮槎(博物志天河與海通近世有人居海渚者年年八月有丨丨去來不失期人有竒志立飛閣于槎上多齎糧乘)
(槎而去至一處有城郭狀屋舍甚嚴遙望宫中多織婦見一丈夫牽牛渚次飲之此人問此是何處荅曰君還至蜀郡問嚴君平則)
(知之庾肩吾新苔詩隨潮染岸石逐沫聚丨丨楊師道詩垂藤掃幽石卧柳礙丨丨駱賓王丨丨詩序遊目川上觀一丨丨泛泛然)
(若木偶之乘流迷不知其所適也杜甫柴門詩峽門自此始最窄容丨丨又新添水檻供垂釣故著丨丨替入舟柳宗元雨晴至江)
(渡詩渡頭水落村逕成撩亂丨丨在高𣗳又歐陽修丨丨寺八紀詩跋丨丨山任今廬州愼縣其上有泉其味與無錫惠山水相上)
(下而鴻漸茶經及張又新等水記皆不載予甚愛山泉而丨丨水特佳頗怪前世遺而不錄及得僧皎然紀丨丨八事亦無之乃知)
(物之顯晦有時也)仙槎(同天集嚴遵丨丨唐置之於麟德殿長五十餘尺聲如銅鐡堅而不蠧李德裕截細枝尺餘刻為道)
(像往往飛去復來廣明以來失之槎亦飛去張正見賦得秋河曙耿耿詩德星猶可見丨丨不復留徐陵太極殿銘序嵯峨容與若)
(漢水之丨丨搖漾波濤似新亭之龍刹褚亮詩得上丨丨路無待訪嚴遵陸游仙船墮木詩斷厓幽洞白雲深縹緲丨丨無古今)
枯槎(宣和畫譜宋廸多喜畫松而丨丨老枿或高或偃或孤或雙以至于千株萬株森森然殊可駭也李邕謝入朝表止水一)
(杯忽聞朝海丨丨八月更睹浮天歐陽修詩人行已荒徑花發半丨丨)江槎(梁簡文帝送别詩石菌生懸葉丨丨流卧校梁)
(元帝詩旅泊依村𣗳丨丨擁戍樓蘇轍題鄉舍木山詩丨丨出没浮犀牛波濤掀天合為洲)行槎(何遜詩游魚上逆水獨鳥)
(赴丨丨)流槎(庾信楊柳歌丨丨一去上天池織女支機當見隨許渾詩海中來往信丨丨又李咸用江行詩魚殘沙岸草蝶)
(寄洑丨丨)靈槎(庾信詩乘舟聊可望無假逐丨丨王泠然古木卧平沙詩不逢星漢使誰辨是丨丨)楂楂(韓愈詩鵲鳴聲)
(丨丨烏鳴聲嚄嚄蘇軾異鵲詩但恨不能言相對空丨丨唐庚詩須臾睡覺衙鼔撾牆頭暝鵲聲丨丨)舊槎(林逋出曹州詩)
(雨濼生新鹻茅叢夾丨丨蘇軾詩朝見新荑出丨丨騷人孤憤苦思家)三槎(蘇轍詩我家舊𨼆久不到小池尺水丨流丨按)
(謂木假山)
貫月查(拾遺記堯登位三十年有巨查浮于西海查上有光夜明晝滅常浮繞四海十二年一周天周而復始名曰丨丨丨)
(亦謂挂星查陳樵玉雪亭詩銀漢輕翻丨丨丨驚鴻無處認江沙)挂星查(見上又宋之問安樂公主宅詩賓至星槎落仙)
(來月宇空)八月槎(杜甫詩聽□寔下三聲淚奉使虚隨丨丨丨吳融詩隨風逐浪年年别却笑如期丨丨丨納新秋夜懷明)
(州張子淵詩起看歸路銀河近願借張騫丨丨丨)
增刊槎(書隨山刊木傳隨行九州之山林丨丨其木開通道路以治水也)乘槎(北史韋瓊傳明帝卽位禮敬愈厚乃)
(爲詩以貽之曰坐石窺仙洞丨丨下釣磯本事詩宋考功天后朝求爲北門學士不許作明河篇以見其意末云明河可望不可親)
(願得丨丨一問津李商𨼆海客詩海客丨丨上紫氛星娥罷織一相聞)楊槎(宋史地理志安慶府端平三年移治羅刹洲又)
(移丨丨洲)柴楂(管子握以下者爲丨丨把以上者爲室奉)古槎(宣和畫譜黃筌於畫凡山花野草幽禽異獸溪岸江島釣)
(艇丨丨莫不精絶圖繒寳鑑文同或戲作丨丨老檜淡墨一埽雖丹青極毫楮之妙者形容所不能及也江總山庭春日詩丨丨横)
(近澗危石聳前洲沈佺期巫山高樂府丨丨天外倚瀑水日邊來李白詩桃李新開映丨丨菖蒲猶短出平沙劉禹錫太湖石詩從)
(風夏雲勢上漢丨丨形歐陽修詩空山雪消溪水漲遊客渡溪横丨丨)焚槎(王褒僮約丨丨發疇壟集破封)迴楂(何遜)
(詩丨丨急礙浪羣飛爭戲廣又張翥詩丨丨使者秋懷闊倒瀉銀河入酒觴)盤楂(何遜度連圻詩絶壁無走獸窮岸有丨丨)
岸槎(庾信詩丨丨時半没壞舸或空浮)擁槎(庾信詩崩沙雜水去卧樹丨丨來)淺槎(庾信詩丨丨全不動盤根)
(惟半埋)海槎(陳後主詩且樂人間景休尋丨上丨王勃三月上已袚禊序仙舟溶裔若丨上之丨來羽蓋參差似遼東之鶴)
(舉宋之問詩春去聞山鳥秋來見丨丨)値槎(駱賓王代女道士王靈妃贈道士李榮詩寄語天上弄機人寄語河邊丨丨客)
横槎(盧照隣詩長安城北渭橋邊枮木丨丨卧古田韋應物池上詩榆柳飄枯葉風雨倒丨丨)泛槎(任奉古和東觀羣賢)
(七月七日臨泛昆明池詩丨丨分寫漢儀星别構天又李嶠山居七夕詩石𩔖支機影池似丨丨流)歸槎(李邕鬭鴨賦駐江妃)
(之往棹留海客之丨丨)山槎(孟浩然詩傍險丨丨立尋幽石逕迴)卧槎(孟浩然采樵詩橋欹丨丨擁路險垂藤接孔平)
(仲詩凍蝶依殘菊幽禽立丨丨)危槎(李白詩刳木出吳楚丨丨百尺餘歐陽修詩淺瀨寒難涉丨丨路不通)孤槎(杜甫)
(詩萬象皆春氣丨丨自客星段成式河出榮光詩漸没丨丨影仍呈一葦航戴昺古梅詩百年死質餘生意一片丨丨𢃄好枝)空
槎(陸長源詩風吹著枯木無奈值丨丨)使槎(元稹感石榴詩迢逓河源道因依漢丨丨)去槎(耿湋詩斷岸迂來客連波)
(漾丨丨)飄槎(孟楚瓊無夫修堤堰判銀河有丨丨之浪金堤苦懸米之憂)秋槎(韋恒習星歷判丨丨將泛知河漢之)
(鳴梭太白初高識將軍之出戰)寒槎(李磎泗州重修鼔角樓記又勸里人益搆其居荒毁更新欎欎如春發丨丨)苔槎
(杜牧題池州弄水亭詩漫流罥丨丨飢鳬曬雪羽)近槎(李商𨼆碧瓦詩河流衝柱轉海沫丨丨飄)溪槎(喻坦之詩嶽雨)
(狂雷送丨丨漲水吹又姚孝錫詩空餘幾兩屐不踏渡丨丨)噪槎(羅𨼆詩丨丨烏散沉蒼嶺弄杵風高上碧虚)迥槎
(楊億小園秋夕詩心搖雲闕傳疎漏目斷星津過丨丨)雨槎(林逋詩寒睡草傍林酒壯曉思河曲丨丨腥)牙槎(歐陽)
(修詩啄木不啄新生枝惟啄丨丨枯木腹)留槎(蘇軾詩官園刈葦歲丨丨深冬放火如紅霞蘇轍詩遊觀須作意霜雪僅丨丨)
松槎(蘇轍獨坐南齋詩細竹才通徑長丨初有丨)客槎(陸游詩勝遊更覺平生少未羡銀河泛丨丨)斷槎(陸游)
(冒雨觀江漲詩噴薄侵虚閣低昂泛丨丨)釣槎(陸游舍北野望詩斷隴圍蔬圃枮桑繫丨丨又小舟晩歸詩扶病尋溪友忘憂)
(汎丨丨)樹槎(馬祖常詩春雨浮隣甕秋船繫丨丨)繫槎(郭翼玉山佳處詩夜深酒醒月在海應有仙人來丨丨)魚
槎(段成己詩擬把餘生釣江海爲煩嚴子借丨丨)銀槎(張以寧詩金掌新卿月丨丨舊客星)艤槎(貝瓊詩借屋暫為家)
(當門亦丨丨)駐槎(吳全節詩心與江湖天共遠大開瀛海丨吾丨)萍槎(雲笈七籖檝棹無所假超然信丨丨)
千里槎(庾信枯𣗳賦建章三月火黃河丨丨丨)犯斗槎(宋之問詩氣有衝天劍星無丨丨丨又羅𨼆詩從此長僚)
(如有問海邊麋鹿斗邊槎)出水槎(武三思應制咏丨丨丨詩彼木生何代爲槎復幾年又歐陽修詩春入河邊草花開水上)
(槎)上漢槎(王維詩庭養冲天鶴溪留丨丨丨又曾鞏詩河漢槎雖通遠客蓬萊風未縱歸船)上清槎(劉鄴詩暫)
(來西掖路還整丨丨丨)沫繞槎(鄭谷石門泉詩聚丨丨丨殘雪在逆流穿𣗳墮花隨)蝶寄槎(李咸用詠雪詩横空)
(絡繹雲遺屑撲浪聮翩丨丨丨)不通槎(劉筠無題詩曾許干金荅浣紗越溪浪淺丨丨丨)未成槎(蘇軾詩居人幾)
(番老棗𣗳丨丨丨)漢水槎(袁桷詩故人掉首南山去應釣秋風丨丨丨)博望槎(吳萊浦陽十景詩清澄灌或於)
(陵圃窈窕尋猶丨丨丨)玉河槎(丁復詩江上行逢瑤圃樹天邊歸泛丨丨丨)夜挂槎(顧瑛詩中天草木春霑澤)
(滄海星辰丨丨丨)飽霜槎(葉顒詩形容枯似丨丨丨身老空山處士家)張騫槎(胡奎詩馬援槖中無薏苡丨丨)
(丨上有蒲萄)衡陽槎(法苑珠林葛祚為丨丨太守郡境有大丨横水能爲妖怪祚將去官乃大具斧斤將伐去之明日當)
(至其夜居民聞江中洶洶有人聲非常旦往視槎移去數里駐在灣中自此無患)
對語(日轂星槎)(寳筏銀槎)(横彴卧槎)(嫩甲枮槎)(補天石貫月槎)(葛陂杖漢渚槎)(樵雲斧釣雪槎)
摘句(虹影駕横槎雲路有靈槎)(池清漾釣槎萬里泛仙槎)(水通銀漢繫星槎月明滄海泛靈槎)
(淥水清暉弄客槎避風估客夜乘槎)(斗牛空闊接仙槎秋水平湖一釣槎)
琶(蒲巴切琵丨樂器)
韻藻琵琶(晉書阮咸傳咸妙解音律善彈丨丨雖處世不交人事惟共親知絃歌酣宴而已南史褚彦回傳彦回善彈丨)
(丨齊武帝在東宫宴集賜以金鏤柄銀柱丨丨北史尒朱文略傳齊文襄嘗令章永興馬上彈丨丨奏十餘曲試使文略寫之遂得)
(八文襄戲之曰聰明人多不老夀梁郡其愼之隋書音樂志今曲項丨丨豎頭箜篌之𩔖並出自西域非華夏舊器唐書禮樂志高)
(麗丨丨以蛇皮爲槽厚寸餘有鱗甲楸木爲面象牙爲捍撥畫國王形又丨丨圓體修頸而小號曰秦漢子蓋絃鼗之遺製出於胡)
(中又五絃如丨丨而小北國所出舊以木撥彈樂工裴神符初以手彈太宗悅甚後人習爲搊丨丨又淸商伎者隋清樂也有編鐘)
(編磬獨絃琴擊琴瑟秦丨丨卧箜篌筑筝節鼔皆一又漢中王瑀傳瑀聞康崑崙奏丨丨曰琵聲少是未可彈五十四絲大絃也又)
(南蠻傳龍首丨丨項長二尺六寸餘腹廣六寸二龍相向爲首又雲頭丨丨面飾虺皮四面有牙釘以雲爲首軫上有花象品字三)
(絃覆手皆飾虺皮刻捍撥爲舞崑崙狀而彩飾之宋史馮吉傳吉好丨丨父欲辱之因家晏令吉奏丨丨爲夀元史郭寳玉傳寳玉)
(子德海德海子侃從宗王錫里庫西征破西戎東城得七十二絃丨丨五尺珊瑚燈檠太眞外傳製紫雲逥並夢龍女又製凌波曲)
(曲成就按于淸元小殿寧王吹玉笛上羯鼔妃丨丨馬仙期方響李龜年觱栗張野狐箜篌賀懷智拍自旦至午歡洽異常全唐詩)
(話王維未冠文章得名妙能丨丨春之一日𡵨王引至公主第使爲伶人進新曲號鬱輪袍並出所作主大竒之令宫婢傳教召試)
(官至第諭之作解頭登第東京夢華錄教坊樂部前列拍板一行次一色畫面丨丨五十面語林桓宣武外甥恒在坐鼔丨丨宣武)
(醉後指丨丨曰名士固亦操斯器嵇康聲無哀樂論聽筝笛丨丨則形躁而志越聞琴瑟之音則聽静而心閒石崇王明君辭序昔)
(公主嫁烏孫令丨丨馬上作樂以慰其道路之思元稹連昌宮詞夜半月高絃索鳴賀老丨丨定場屋白居易聽曹剛丨丨詩誰能)
(截得曹剛手插上重蓮衣袖中又丨丨行序元和十年余左遷九江郡司馬明年秋送客湓浦口聞舟中夜彈丨丨者問其人本長)
(安倡女常學丨丨于穆曹二善才年長色衰委身爲賈人婦遂命酒使快彈數曲因爲長句贈之李賀詩隴頭瀉酒邀酒星金槽丨)
(丨夜棖棖李商𨼆王昭君詩馬上丨丨行萬里漢宫長有隔生春蘇軾詩紫衫玉帶兩部全丨丨一抹四十絃陸游詩漁陽女兒美)
(如花春風樓上學丨丨楊萬里侍宴詩舊時千歲丨丨語新學三聲萬歲山楊維楨西湖竹枝歌丨丨元是韓朋木彈得鴛鴦一處)
(飛乂晁補之詩忽見丨丨洲上月始知全室在天南又張昱贈友詩知汝丨丨亭畔去白頭司馬憶江州又吳都賦躍龍騰蛇鮫鯔)
(丨丨注丨丨魚無鱗其形似丨丨東海有之亦作枇杷釋名丨丨本出于胡中馬上所鼔也推手前曰枇引手却曰杷象其鼔時因)
(以爲名也)筝琶(黃庭堅詩滿堂洗盡丨丨耳請師停手恐斷絃陳造詩趁得酴醿在丨丨拂舊衣)
增豐琶(唐書南蠻傳勿鄧丨丨兩林皆謂之東蠻)風琶(玉海丨丨蠻在建昌城山上咸平元年貢馬及毯景德三年貢)
(犀象封牛青羊及馬賜冠帶飾袍)金琶(楊維楨菖蒲花詞勸君續命酒丨丨聲若雷)鳳琶(王惲詩丨丨調軟歌能合)
(竹葉杯深醉易沉又綺席圍聲妓銀筝合丨丨)
却手琶(歐陽修明妃曲推手爲琵丨丨丨)厮敦琶(宋史党項傳咸平六年龍移卑陵山首領丨丨丨遣使稱已集)
(本族騎兵願隨軍討賊)鶻謀琶(金史丨丨丨傳丨丨丨珠卜竒西瑪勒部人也性忠直寬厚重節義勇于戰)
順鼓曰琶(唐書漢中王瑀傳樂家以自下逆鼓曰琵自上丨丨丨丨)蒲息陀琶(宋史占城國傳嘉祐元年丨丨)
(丨丨貢方物)
衙(五加切縣名丨府又姓又魚韻語韻)
韻藻彭衙(春秋晉侯及秦師戰于丨丨秦師敗績左傳戢于殽也晉襄公縳秦囚使萊駒以戈斬之囚呼萊駒失戈狼瞫)
(取戈以斬囚遂以爲右箕之役先軫黜之其友曰盍死之瞫曰吾未獲死所及丨丨旣陳以其屬馳秦師死焉晉師從之大敗秦師)
(漢書地理志衙縣屬左馮翊卽春秋丨丨也杜甫丨丨行夜深丨丨道月照白水山)正衙(舊唐書憲宗紀武元衡奏丨丨待制)
(官本置此官以待問比來丨丨多不奏事自今後請以尚書省六品以上職事官東宫師傅賓詹王傅等每坐日令兩人待退朝詔)
(於延英候對從之又地理志河南道東都宫城在都城之西北隅正門曰應天正殿曰明堂明堂之西有武成殿卽丨丨聽政之所)
(也又温造傅李祐自夏州入拜金吾違制進馬一百五十匹造丨丨彈奏祐股戰汗流五代史李琪傳宣政前殿也謂之衙衙有仗)
(紫宸便殿也謂之閤不御前殿而御紫宸也則自丨丨喚仗由閤門而入百官因隨以入見故謂之入閤宋史禮志皇帝日御垂拱)
(殿文武官日赴文德殿丨丨曰常參宰相一人押班又淳化二年御史張郁言丨丨之設謂之外朝凡羣臣辭見及謝先詣丨丨見)
(訖御史臺具官位姓名以報閤門方許入對此國家舊制也夢溪筆談丨丨法座香木爲之加金飾陸游將軍行戎服押俘獻廟社)
(丨丨第賞頒詔册)兩衙(舊唐書明皇紀京兆尹韓朝宗分渭水自金光門置潭於西市之丨丨以貯材木玉壺清話唐太宗)
(令丁文果射覆書四句云蘤蘤華華山中採花雖無官職一日丨丨乃蜜蜂也白居易詩丨丨少辭牒四境稀書疏又公門日丨丨)
(公暇月三旬李商𨼆安平公詩華州留語曉至暮高聲喝吏放丨丨李洞詩塞色侵三縣河聲聒丨丨)押衙(舊唐書惠文太)
(子傳金吾天子丨丨五代史漢紀晉高祖留守北京以知遠爲丨丨劉無雙傳唐劉震女名無雙許婚王仙客後沒入掖庭仙客遇)
(舊蒼頭塞鴻又得無雙婢采蘋後爲縣尹知長安驛忽有使押内家三十人往園陵塞鴻烹茗於簾外至夜深聞簾下語曰塞鴻郎)
(健否富平縣古丨丨世間有心人今能求之否仙客訪古丨丨求茅山道士藥令采蘋假作中使賜無雙死三日後贖尸與仙客救)
(療得愈丨丨遂自刎仙客無雙偕老襄鄧間蘇軾詩佳人已屬沙叱利義士今無古丨丨洞微志汴都之南周令公墓前有石人能)
(作怪人或遇之稱曾校書石丨丨)報衙(金史宣宗紀上諭御史臺曰今日視朝百官旣拜之後始聞開封府丨丨四方多故)
(之秋弛慢如此可乎柳宗元詩蹀躞趨先駕籠銅鼓丨丨)由衙(竹譜䈏與丨丨厥體俱洪圍及累尺䈏實衙空南越之居梁柱)
(是供)蜂衙(埤雅丨有兩丨應潮程垓詞春盡難憑燕語日長惟有丨丨陸游詩微雨晴時看鶴舞小窗幽處聽丨丨又詩更欲)
(世間同省事勾回蟻戰放丨丨宋无詩釀蜜筒香丨報丨趙奕黃龍洞詩龍潛居石洞花暖護丨丨舒頔春雪詩籬寒春雀陣檐凍)
(午丨丨)槐衙(學中故事天街兩畔槐號丨丨曲江多楊柳號柳衙謂成行列如排衙)柳衙(見上)排衙(見上元稹)
(紀懷詩疎足良甘分丨丨苦未曾白居易詩不知雨雪江陵府今日丨丨得免無王禹偁詩應笑丨丨早寒靴踏曉冰又𣗳影池光)
(映曉霞綠楊隂下吏丨丨蘇軾雪詩應爲王孫朝上國珠幢玉節與丨丨又高亭石丨丨注介亭有石如劍戟對峙謂之丨丨石陳)
(造山行詩雜𣗳暝烟森立槊亂峰迊客儼丨丨貢師泰送東流縣尹詩印來聚吏丨丨鼓社到隨民出俸錢)放衙(倦游錄文)
(潞公在榆次縣題詩於新衙鼓上云置向譙樓一任撾撾多撾少不知他如今幸有黃紬被努出頭來聽丨丨蘇轍詩擁褐丨丨人)
(寂寂脱巾漉酒髮鬖鬖陸游詩丨丨元不爲春酲淡蕩江天氣不清)打衙(蘇軾詩洞庭五月欲飛沙鼉鳴窟中如丨丨蘇轍詩)
(請看早朝霜入屨何如卧聽丨丨聲晁補之苕霅行山間古邑三百家日出隔溪聞丨丨)
南北衙(舊唐書禮儀志萬歲通天元年鑄銅爲九州鼎成令宰相諸王丨丨丨宿衛兵十餘萬人并仗内大牛白象共曳之)
(唐書兵志天子禁軍者丨丨丨兵也南衙諸衛兵是也北衙者禁軍也又李揆傳本朝置丨丨丨文武區别更相檢問又舊唐書薛)
(嵩傳累授右衛將軍在南衙三十年杜黃裳深器之唐書百官志飛龍廐日以八馬列宫門之外號南衙又尉遲敬德傳南衙北門)
(兵與府兵雜鬭敬德請帝手詔諸軍聽秦王節制内外始定高啓詩身登昌朝列侍從日曳佩玉趨南衙又舊唐書音樂志明皇在)
(位御勤政樓先一日金吾引駕仗北衙四軍未明陳仗遼史百官志北樞密掌兵機武銓羣牧之政以其牙帳居大内之北故名北)
(院元好問所謂北衙不理民是也)鵲棲衙(蘇軾柯仲常異鵲詩仁心格異族兩丨丨其丨)
增徵衙(國語昔鄭有京櫟衛有蒲戚宋有蕭蒙魯有弁費齊有渠丘晉有曲沃秦有丨丨注丨丨公子鍼之邑)徙衙
(後漢書安帝紀詔隴西徙襄武安定徙美陽北地徙池陽上郡丨丨注衙縣故城在同州)内衙(北史長孫晟傳煬帝引晟委以)
(丨丨宿衛知門禁事五代史趙鳳傳術士周玄豹以相法言人事多中明宗爲丨丨指揮使安重誨使他人與明宗易服而坐明宗)
(於下坐召玄豹相之玄豹曰丨丨貴將也此不足以當之乃指明宗曰此是也宋史宋庠傳庠爲相儒雅練習故事嘗從容論及唐)
(入閤儀曰第三殿曰紫宸殿謂之上閤亦曰丨丨隻日常朝則御之)入衙(舊唐書憲宗紀御史臺奏文武常參官如有丨丨入)
(閤執笏不端奪一月俸元稹通州詩丨丨官吏聲疑鳥下峽舟船腹似魚)公衙(舊唐書輿服志文官五品已上六品已下七品)
(清官每日入朝常服袴褶諸州縣長官在丨丨亦准此)據衙(舊唐書薛戎傳福建觀察使柳冕表爲從事冕欲構成馬總罪)
(使戎按問戎别白其狀戎還冕盛氣丨丨而見賓客戎從□而入冕度勢未可屈徐起以見一揖而退)合衙(舊唐書王璠傳)
(左右僕射師長庶僚尚書已下每月丨丨上日百僚列班宰相居上中丞御史列位於廷禮儀之崇中外特異)當衙(舊唐書陳)
(夷行傳仙韶院樂官尉遲璋授王府率右拾遺竇洵直丨丨論曰伶人自有本色官不合授之清足元稹連昌宫詞蛇出燕窠盤斗)
(栱菌生香案正丨丨薛逢詩曙色丨丨曉仗開馬祖常送王參政奏選詩魚上禹門無點額直郎宣奏日丨丨)夏衙(舊唐書吐)
(蕃傳長慶元年命劉元鼎充西蕃盟會使元鼎初見贊普于悶懼盧川蓋贊普丨丨之所)右衙(五代史吳世家楊行密欲殺朱)
(延夀徐温用其客嚴可求謀教行密陽爲目疾事成當以功遷丨丨指揮使)三衙(宋史寧宗紀詔丨丨江上諸軍主帥各舉)
(堪將帥者二三人歸田錄舊制侍衛親軍與殿前分爲兩司自侍衛司不置馬步軍都指揮使止置馬軍指揮使以來侍衛一司自)
(分爲二故與殿前司列爲丨丨也)坐衙(眞臘風土記每日國主兩次丨丨治事白居易罷郡詩樽前免被催迊使枕上休聞)
(報丨丨蘇軾詩平時丨丨不暖席陸游詩判牒不妨閒作草丨丨聊得細哦詩又酷信醫方逢酒怯強驅吏牘丨丨遲)殿衙
(韓愈東方朔詩詆欺劉天子正晝溺丨丨朱子詩側聞温詔詢耆艾好趁春風入丨丨)早衙(白居易詩白頭老尹府中坐丨)
(丨纔退暮衙催李洞詩病卧四更後愁聞報丨丨蘇軾詩天風浙淅吹玉沙詔恩歸沐休丨丨蘇轍詩長官亦與人俱起笑擁黃紬)
(放丨丨唐庚黎城酒詩明朝踏月趁丨丨免使路中逢麴車)退衙(白居易詩丨丨歸逼夜拜表出侵晨)朝衙(白居易詩)
(城上鼕鼕鼓丨丨復晩衙蘇軾詩豈如閒官走山邑放曠不與趨丨丨蘇轍詩車輪班班走金轂印綬若若趨丨丨朱子詩却羡昇)
(平好官府日高三丈放丨丨)晩衙(見上白居易詩暖閤謀宵宴寒庭放丨丨又能來盡日觀棋否太守知慵放丨丨蘇軾詩)
(看君擁黃紬高卧放丨丨朱子詩杖藜徙倚凝春望覓句淹留到丨丨戴昺詩綠隂天氣門庭院卧聽黃蜂到丨丨)旦衙(王禹)
(偁詩丨丨請印無仇覽夜榻圍棋祇孟光)晨衙(蘇轍賦雪詩病僧添曉鉢老令放丨丨)吏衙(文同詩小庭幽圃絶清佳)
(愛此常教放丨丨陸游詩農事漸興初浸種丨丨早退獨焚香又鈴齋下榻約僧話松隂枕石放丨丨戴復古詩樽前人唱鶯亦唱)
(堂下丨丨蜂亦衙)宴衙(文同詩自憐俗狀不能到此去羡君專丨丨)休衙(文同詩門多新得策事少早丨丨劉勲詩)
(逋賦稍寬新得帖軍書不至早丨丨)趨衙(黃庭堅詩穉蜂丨丨供蜜課)作衙(黃庭堅詩弄筆不能休屈宋欲丨丨)催
衙(張耒縣齋詩暗𣗳五更雞報曉晩庭三疊鼓丨丨劉迎海上詩蜃樓春作市鼉鼓莫丨丨)趁衙(孫覿詩了無狡兔營三窟)
(只有黃蜂丨兩丨馬臻詩槐隂滿院喧巢鴉蜜房香老蜂丨丨)縣衙(雅勒呼詩使君出宰近龍沙芳草淒迷是丨丨)午衙
(金涓詩茅菴兀坐無餘事静看遊蜂報丨丨)官衙(劉詵詩州符昨夜急如火馬蹄踏月趨丨丨)曉衙(高啓詩丨丨雞)
(應鼓晩邏騎隨車)
宣政衙(舊唐書穆宗紀元和十五年正月羣臣始朝于丨丨丨)踏雪衙(劉禹錫送渾大夫赴豐州詩氊裘君長迎)
(風懼錦領渠豪丨丨丨)南内衙(韓愈詩罷賀丨丨丨歸凉曉凄凄)日高衙(□斯詩漁舟縣前泊山吏丨丨丨)
長官衙(蘇軾詩幾番曾醉丨丨丨)插版衙(蘇轍詩強撥横肱睡來從丨丨丨)衆峰衙(陳造詩清吹解撩叢)
(竹嘯高山如受丨丨丨)
對語(當宁正衙)(柳市槐衙)(蟻陣蜂衙)(儤直休衙)(含元仗宣政衙)(花列障石排衙)(笳引隊鼓催衙)
摘句(山色正當衙清川繞縣衙)(棠隂吏散晩休衙日暖蜂房報午衙)
賖(式車切不交也說文買買也一曰遠也)
韻藻路賖(梁簡文帝阻歸賦終知客遊之阻無解歸丨之丨庾肩吾詩念此離筵促方愁别丨丨王績詩策杖尋𨼆士行)
(行丨漸丨又采藥層城遠尋師海丨丨駱賓王詩白雲離望遠青溪𨼆丨丨鄭愔詩地軸樓居遠天台闕丨丨王維詩碧落風烟好)
(瑤臺道丨丨岑參詩空深北闕戀豈憚南丨丨杜甫詩漠漠舊京遠遲遲歸丨丨孟貫詩别業五湖上殘春去丨丨梅堯臣詩乃思)
(平生游但恨江丨丨)
朝市賖(王勃詩道在蓬萊近意愜丨丨丨)北信賖(張說詩土物南州異關河丨丨丨)歲月賖(王泠然詩)
(古木卧平沙摧殘丨丨丨陸游詩宦遊疇昔徧天涯萬里東歸丨丨丨虞集詩綺窗坐對吹笙暖未覺人間丨丨丨又韋應物詩濩)
(落人皆笑幽獨歲愈賖高啓詩作戒言惟切貽謀歲已賖王中詩烟火中林靜秋風歲律賖)酒易賖(杜甫詩金錯囊從罄)
(銀壺丨丨丨乂如今九日至自覺酒須賖司空曙詩遷人到處惟求醉聞說漁翁有酒賖蘇軾詩偶還仗内身如寄尚憶江南酒可)
(賖戴復古詩久住人情熟湖邊酒可賖)稚子賖(杜甫詩隣人有美酒丨丨也能丨)向市賖(杜甫詩遣人丨丨丨)
(香粳喚婦出房親自饌又許渾詩僧舍覆棋消永日市樓賖酒過青春)去國賖(杜甫詩卜宅從茲老爲農丨丨丨又李端)
(詩行矣前途晩歸歟故國賖又繼世新恩厚從軍舊國賖)
增歛賖(周禮地官司市以泉府同貨而丨丨注同共也同者謂民貨不售則爲歛而買之民無貨則賖貫而子之)寬賖
(後漢書黨錮傳序及漢高祖仗劍武夫勃興憲令丨丨文禮簡闊緒餘四豪之烈人懷陵上之心)交賖(嵇康養生論心戰於)
(内物誘於外丨丨相傾古辭可憐白鼻騧相將入酒家無錢但共飲畫地作丨丨)帶賖(謝朓詩徒使春丨丨坐惜紅粧變駱)
(賓王詩行歎戎麾遠坐憐衣丨丨)漏賒(梁簡文帝詩羽帳晨香滿珠簾夕丨丨何遜秋夕詩寸心懷是夜寂寂丨方丨李中)
(詩長笛起誰家秋凉夜丨丨)道賖(沈約冠子祝文行之則至無謂丨丨王勃詩觀闕長安近江山蜀丨丨徐鉉詩鴛鴦得路)
(音塵闊鴻雁分飛丨里丨楊載詩戀戀情終在悠悠丨苦丨又李白詩竹林七子去丨丨蘭亭雄筆安足誇)淹賖(江總文二)
(儀迥幹四氣丨丨)縑賖(盧詢詩殘絲愁績爛餘織恐丨丨)望賖(楊炯詩左尉才何屈東關丨漸丨又原野煙氛接關)
(河遊丨丨杜甫詩去郭軒楹敞無村眺丨丨李商隱詩丨丨殊易斷恨久欲難收)年賖(白居易詩樂人惜日促憂人厭丨丨)
貸賖(黃庭堅詩深念煩鄉里忍窮禁丨丨)興賖(王惲詩侑食增陽盛紓懷發丨丨王冕詩今時自與古時别酒興何如詩)
(丨丨)
大音賖(沈約詩始知庸聽局方悟丨丨丨)五曰賖(徐陵玉臺新詠序三星未夕不事懷衾丨丨猶丨誰能理曲)
璧暉賖(虞世南詠日午詩再中良表瑞共仰丨丨丨)關山賖(楊炯詩日月從來惜丨丨猶自丨)北海賖
(王勃滕王閣序丨丨雖丨扶搖可接)萬里賖(駱賓王詩心跡一朝舛關山丨丨丨劉長卿上已詩永和春色千年在曲水鄉)
(心丨丨丨許渾南康阻淺詩暗灘水落漲虚沙灘去秦吳丨丨丨)九重賖(李又詩已慶時來千億壽還言日暮丨丨丨)
紫煙賖(宋鼎詩安知餘興盡相望丨丨丨)會合賖(獨孤及詩不惜中腸苦但言丨丨丨又錢起詩不畏心期阻惟)
(愁會面賖)世情賖(劉長卿詩漁竿吾道在鷗鳥丨丨丨)見驛賒(韓愈次鄧州界詩商顔暮雪逢人少鄧鄙春泥丨丨)
(丨)寳歷賖(韓愈詩象帝威容大仙宗丨丨丨)介圭賖(柳宗元詩俗嫌龍節晩朝訝丨丨丨)佛力賖(白居)
(易眼病詩兩頭治療何曾瘥藥力微茫丨丨丨)紅粟賖(白居易馬詩靑衫乍見曾驚否丨丨難丨得飽無)春期賖
(李商𨼆詩佳期不定丨丨丨春物夭閼興咨嗟)禁火賖(李商𨼆詩自怯春寒苦那堪丨丨丨)舊約賖(許渾詩故人書)
(信越褒斜新意雖多丨丨丨乂蘇轍詩春來便有南園約過盡春風約尚賖)雨露賖(周繇詩身没南荒丨丨丨朱門空鎻)
(舊繁華)古堞賒(陸龜蒙寂上人院聮句若許傳心印何辭丨丨丨)客程賖(李咸用雪詩公子樽前流遠思不知)
(何處丨丨丨)野逕賖(黃滔詩鳴琴坐見燕鴻沒曳履吟忘丨丨丨)直城賖(楊億詩鴻都歸晩丨丨丨牆外連營)
(咽暮笳)行樂賖(司馬光詩芳草踏靑晩長楸丨丨丨)不用賖(秦觀詩湖山對値全如買風月相期丨丨丨)歸
夢賖(張耒詩孤城入夜寒更迥霜月滿天丨丨丨又耶律楚材詩筆陣陳兵詩思勇睡魔卷甲夢魂賖)歸期賖(韓駒)
(詩寄書細字如昏鴉問胡眷戀丨丨丨)蹤跡賖(翁卷詩賦得拙疎性合令丨丨丨)楚江賖(耶律楚材乞茶詩建)
(郡深甌吳地遠金山佳水丨丨丨)烟水賖(錢宰詩三山落日丨丨丨秋風舊宅今荷花)隔竹賖(何中詩尋盟舊)
(卷鈎簾展開禁新醅丨丨丨)紫氣賖(陳旅南山詩神舄丹扄秘玄關丨丨丨)爲客賖(盧琦詩竒字從人問新醅)
(丨丨丨)
涯(牛加切韻會水際也或作厓又支佳韻)
韻藻無涯(晉書孫楚傳三江五湖浩汗丨丨又范寗傳人性丨丨奢儉由勢西都賦左牽牛右織女似雲漢之丨丨劉楨)
(遂志賦揚洪恩於丨丨聽頌聲之洋洋耿湋詩樂和天易感山固夀丨丨朱慶餘詩秦堤一望思丨丨𣗳勢還同水勢斜韓愈進學)
(解上規姚姒渾渾無涯歐陽修詩長郊草色綠丨丨)津涯(晉書叚灼傳古之明王其勞心遠慮常如臨川無丨丨白居易詩醉)
(鄉得道路狂海無丨丨方干小池詩兒童戲穿鑿咫尺見丨丨)天涯(徐陵與王僧辨書惟桑與梓翻若丨丨杖栢栽松悠然長)
(絶高適詩百年將半仕三已五畝就荒丨一丨李白惜餘春賦寄遥影於明月送夫君於丨丨又詩遠海動風色吹秋落丨丨許渾)
(詩山鳥一聲人未起半牀春月在丨丨蘇軾詩蕭然行脚僧一身寄丨丨陸游詩孤月有情來海嶠雙魚無信到丨丨)生涯
(沈炯獨酌謠丨丨本漫漫神理暫超超王績詩阮籍丨丨懶嵇康意氣疎杜甫詩報荅春光知有處應湏美酒送丨丨劉長卿詩杜)
(門成白首湖上寄丨丨戴叔倫詩故園歸有日詩酒老丨丨劉滄詩靑山遥指是丨丨石介詩千竿綠竹好丨丨)有涯(王維)
(詩大道方無外長生詎丨丨杜甫詩世路雖多梗吾生亦丨丨蘇軾詩别時酒醆照燈花知我歸斯漸丨丨)心涯(吳競爲桓)
(侍郎讓侍中表光大之命忽䧏望表顚越之歡頓積丨丨)
增水涯(書涇屬渭汭疏汭丨丨也柳宗元文斬木於上游陶埴於丨丨陸龜蒙詩烟逕丨丨多好鳥竹床蒲椅但高僧梅堯)
(臣詩雨氣收林表城隂接丨丨陸游詩蔬圃依山脚漁扉並丨丨)北涯(書會于渭汭傳逆流曰會自渭丨丨逆水西上韓愈)
(送温處士序洛之丨丨曰石生其南涯曰温生)南涯(見上)左涯(唐書蘇烈傳烈字定方率師討百濟賊瀕江屯兵定方出)
(丨丨乘山而陣)渚涯(莊子秋水時至百川灌河涇流之大兩涘丨丨之間不辨牛馬)洛涯(陸機賦徘徊丨丨弭節河干)
情涯(王融謝表踰溢丨丨普燭身表歐陽修謝胥學士啓出乎望表溢乃丨丨)臨涯(梁簡文帝鴛鴦賦始丨丨而作影遂)
(蹙水而生花)循涯(王僧孺文丨丨測恨生所不勝崔顥詩顧已無官次丨丨但自憐)窮涯(庾信文盈量丨丨滿而招)
(損)踰涯(蕭穎士賦感知已於名公䧏丨丨之厚恩歐陽修謝賜對衣狀遘光華之在旦荷榮祿以丨丨)沿涯(韓愈郴口)
(詩丨丨宛轉到深處何限青天無片雲)涘涯(房密文候天時而潤澤成我濯龍灌秋水於丨丨誰其辨馬)海涯(章孝)
(標詩鄉路遶蒹葭縈紆出丨丨蘇軾詩田園知有兒孫委早晩扁舟到丨丨孫覿詩同看明月人千里相望孤雲丨一丨)雲涯
(趙嘏詩若到天台洞陽觀葛洪丹井在丨丨)未涯(曹松詩此地鐘聲近令人思丨丨)深涯(陳陶咏竹詩誰識雌雄九)
(成律子喬丹井在丨丨)西涯(曾鞏送王希序龍沙之涯爲漳水水之丨丨横出爲西山皆江西之勝處也)王涯(舊唐)
(書文宗紀太和九年丨丨獻𣙜茶之利乃以涯爲𣙜茶使茶之有𣙜自涯始也唐書藝文志農家𩔖丨丨月令圖一軸)
河漢涯(陳與義詩凉秋佳夕天氛廓丨丨之丨秋漠漠)曲江涯(程文海詩疋馬衝寒踏落花杏園深處丨丨丨)
芳菊被涯(荆州記菊水出穰縣丨丨丨丨水極甘香谷中皆飲此水上夀百二十七八十者猶以爲夭又王惲汾水道中)
(詩風枝滿秋實野菊被水涯)
小雲石海涯(元史丨丨丨丨丨傳祖阿爾哈雅父楚國忠惠公貫只哥丨丨丨丨丨遂以貫爲氏復以酸齋自號母夢)
(神人授以大星吞而姙及生神采秀異膂力絶人讀書五行俱下爲文皆出人意表襲父官以讓其弟仁宗在東宫聞之曰將相子)
(弟有如是賢者耶)
誇(苦瓜切大言也韻會或作侉通作夸)
韻藻矜侉(書驕淫丨丨隋書李諤傳用人惟信其口取士不觀其行丨丨自大便以幹濟蒙擢又作誇顔氏家訓自古文)
(人多蹈輕薄孫楚丨丨凌上陸機犯順履險唐中宗詩綵蝶黃鶯未歌舞梅香柳色已丨丨王昌齡詩莫學遊俠兒丨丨紫騮好杜)
(甫石犀行蜀人丨丨一千載泛溢不近張儀樓韓愈詩方朔不懲創挾恩更丨丨又平旦入西園梨花數枝若丨丨元稹詩丨丨仕)
(臺閣奔走無朝昏蘇軾詩黃狐老兔最狡捷賣侮百獸常丨丨高啓江上看花詩花應得我相慰賞似笑欲舞爭丨丨)浮誇
(晉書劉琨傳琨善交勝已而頗丨丨韓愈進學解春秋謹嚴左氏丨丨)自誇(杜甫詩丨丨足膂力能騎生馬駒又年少臨洮)
(子西來亦丨丨)
後生誇(柳宗元詩名勞長者記文許丨丨丨)言大非誇(蘇軾六一居士集序丨有丨而丨丨逹者信之衆人疑焉)
增外誇(逸周書内恐丨丨以詐臨人)多誇(史記太史公自序子虚之事大人賦說靡麗丨丨然其指風諫歸於無爲)
素夸(漢書燕剌王旦傳上官桀等謀迎立燕王旦旦以語相平平曰大王前與劉相澤結謀事未成而發覺以劉澤丨丨好侵)
(陵也)喜誇(南史袁淑傳淑丨丨每爲時人所嘲)定誇(北史斛律光傳在西境築丨丨諸城馬上以鞭指畫所取地皆如其)
(言)相誇(舊唐書韋嗣立傳疏曰比者營造寺觀如土木雕刻等功惟是殫竭人力但學丨丨壯麗豈關䧏伏身心王諲花萼)
(樓賦長公子之自薄塞主人之丨丨周昂北湖清明詩老夫惟欲睡兒女莫丨丨)妓誇(舊唐書白居易傳與元稹書曰再來)
(長安又聞軍使高霞寓者欲聘倡妓丨大丨曰我誦得白學士長恨歌豈同他哉由是增價)大誇(長楊賦序明年上將丨丨)
(胡人以多禽獸羅虬詩重門深掩幾枝花未勝紅兒莫丨丨)辭誇(韓愈詩皇甫作詩止睡昏丨丨出眞遂上焚)詩誇
(孟郊詩丨丨碧雲句道證青雲心)堪誇(白居易寄賀東西川二楊尚書詩龍節對持眞可愛鴈行相接更丨丨李商𨼆詩尋)
(幽殊未極得句總丨丨)牛誇(司空圖詩丨丨碁品無勍敵謝占詩家是上流)曾誇(吳融詩似玉丨丨趙如雲不讓秦高)
(啟慧山泉詩合契老僧煩每護修經幽客記丨丨)珍誇(趙抃謝茶詩越芽遠寄入都時酧唱丨丨互見詩)驚誇(歐陽)
(修洛陽牡丹圖詩洛人丨丨立名字買種不復論家貲僧惠洪烹茶詩須臾沓幅亂書几環觀朗誦交丨丨)客誇(梅堯臣新)
(茶詩先春喊山搯白萼亦異鳥觜蜀丨丨陸游觀桃李詩欲題直恐無才稱不見何由信丨丨楊載詩酒熟留人醉詩成任丨丨)
鬭夸(梅堯臣荅張主簿遺茶詩吳人與越人各各相丨丨)誕誇(蘇軾詩三賦先生多丨丨)豪誇(朱子雪詩病廢杯觴)
(寒玉骨哦詩無復更丨丨)雄誇(朱子詩僧言自丨丨俗駭無因依陸游詩莫恨久為峨下客江湖歸去得丨丨)虚夸(朱子)
(釋氏論其丨丨詭譎之情滛巧儇浮之態輾轉相高日以益盛)陵誇(元好問荆棘中杏花詩天公無心物自物得意未用相丨)
(丨)浪誇(楊載詩興盡方豪飲篇終不丨丨)
洛中誇(事文𩔖聚范忠宣公純仁判留臺時一時耆舊多在洛公與司馬公皆好客而家貧相約為眞率會脫粟一飯酒數)
(行過從不間一日丨丨丨以為勝事)含笑誇(李白詩桃花開東園丨丨丨白日)張顚誇(杜甫李潮八分歌吳郡丨)
(丨丨草書草書非古空雄壯)賜書誇(杜甫送許拾遺歸覲詩丨丨丨父老壽酒樂城隍)戚里誇(白居易送崔駙)
(馬詩丨丨丨爲賢駙馬儒家認作好詩人)風雛誇(孟郊詩浪鷇破便飛丨丨裊相丨)越鳥誇(李商𨼆櫻桃詩丨丨)
(丨香荔齊名亦未甘)稚女誇(鄭谷詩村落淸明近鞦韆丨丨丨)靑旗誇(韓偓詩丨布丨丨千日酒白頭浪吼半江)
(風)將軍誇(韋莊詩公子喜逢朝罷日丨丨丨換戰衣時)局上誇(錢俶宫中詩謝公未是深沉量猶把戎機丨丨)
(丨)買取誇(梅堯臣梅花詩此心還似庾開府不惜金錢丨丨丨)閩人誇(歐陽修詩建溪迢遠雖不到自少嘗見丨)
(丨丨蘇軾詩糖霜不待蜀客寄荔枝莫信丨丨丨)三日誇(歐陽修雙井茶詩長安富貴五侯家一啜猶須丨丨丨)畫
圖誇(蘇軾詩更著綸巾披鶴氅他年應作丨丨丨)路人誇(蘇軾詩居人行樂丨丨丨)好句誇(蘇軾詩壯觀應)
(須丨丨丨)里巷誇(蘇轍蕭氏家寳堂詩田園豈是子孫計青紫今為丨丨丨)聽婦誇(蘇轍詩潑醅昨夜驚泉湧洗盞)
(今朝丨丨丨)野老誇(范成大光武廟詩雲臺列像拱眞人丨丨猶丨建武春)太雄誇(朱子晩飲列岫詩滿目江)
(山一樽酒哦詩莫遣丨丨丨)對客誇(陸游詩蕭然四壁野人家幽事還堪丨丨丨又區區吞雲夢何至為客誇)海内
誇(劉克莊詩丱角詩名出流傳丨丨丨)鄉社誇(陳孚彰德道中詩誰人得似韓忠獻丨丨猶丨晝錦榮)勝事誇
(成廷珪瑞雪詩泛舟來覓芝田叟留作山隂丨丨丨)仙子誇(高啓贈墨翁詩潘生後出亦竒絶峨嵋丨丨常相丨)
巴(伯加切丨蜀又州取國以名焉)
韻藻三巴(蜀志黃權傳先主假權偏將軍及曹公破張魯魯走入巴中權進曰若失漢中則丨丨不振此為割蜀之股臂)
(也譙周丨丨記䦘白水東南流曲折丨廻如丨字華陽國志獻帝建安六年魚復蹇胤白璋爭巴名璋乃改永寧爲巴郡以固陵爲)
(巴東安漢爲巴西是爲丨丨駱賓王詩山形𩔖九折水勢急丨丨又盧僎詩去國丨丨遠登樓萬里春李白詩三春三月憶丨丨杜)
(甫禹廟詩早知乘四載疏鑿控丨丨柳宗元詩雄風吞七澤異産控丨丨陸游詩瘴霧不開連六詔俚歌相荅帶丨丨)卭巴
(歐陽修詩賈珍富丨丨)漢巴(蘇軾詩有懷諸葛公萬騎出丨丨)田巴(魯連子齊之辨者曰丨丨辨於徂丘而議於稷)
(下毁五帝罪三王一旦而服千人李白詩辨折丨丨生心齊魯連子韓愈嘲魯仲連詩丨丨兀老蒼憐汝矜爪觜)瓠巴(荀子)
(丨丨鼔瑟遊魚出聽列子丨丨鼔琴而鳥舞魚躍)欒巴(後漢書丨丨傳丨丨字叔元好道順帝世以宦者給事掖庭補黃門)
(令後陽氣通暢白上乞退擢郎中遷桂陽太守李固薦巴治迹徵拜議郎竇武陳蕃被誅巴上書理陳竇之冤收付廷尉自殺神仙)
(傳巴為尚書正朝大會巴飲酒西南噀之有詔問巴巴謝曰臣本縣成都市失火臣固飲酒為雨以滅火詔卽以驛書問成都成都)
(荅言正旦大火有雨從東北來火乃息雨皆酒臭庾信詩那能學噀酒無處似丨丨)劉巴(蜀志丨丨傳丨丨字子初零陵烝陽)
(人少知名劉表連辟及舉茂才皆不就曹公征荆州先主奔江南而巴北詣曹公俄而先主定益州巴辭謝罪負先主不責後代法)
(正為尚書令躬履清儉不治産業)
增挾巴(蜀志楊戲傳昭烈皇帝贊丨丨跨蜀庸漢以并)蠻巴(晉書石勒載記蜀梓潼建平漢固三郡丨丨䧏於勒)新
巴(晉書地理志安帝時又立丨丨汶陽二郡水經注孟浪水出平武郡東北又東南逕丨丨縣)湘巴(南史陳廢帝紀曲赦)
(丨丨二州為華皎所詿誤者)梁巴(北史魏收傳子子建字敬忠除東益州刺史布以恩信遠近清静詔兼尚書為行臺其丨)
(丨二益兩秦之事皆所節度)瞎巴(北史董紹傳蕭寳夤反於長安紹上書求擊之云臣當出丨丨三千生噉蜀子孝明謂黃)
(門徐紇曰此巴眞瞎也紇荅此紹之壯辭云巴人勁勇見敵無所畏非實瞎帝大笑)柯巴(舊唐書地理志奉州領縣三柯理丨)
(丨羅蓬)東巴(唐書地理志壁州始寧郡縣五通江廣納符陽白石丨丨吳融綿竹山詩崚嶒壓丨丨連延羅古蜀)南巴
(唐書地理志潘州南潘郡夲南宿州丨丨郡)秦巴(華陽國志有周之世限以丨丨雖奉王職不得與春秋盟會君長莫同書)
(軌)戎巴(列仙傳赤斧頣眞發秀丨丨)西巴(張華輕薄篇美女興齊趙妍唱出丨丨又後漢書桓榮傳論昔樂羊食子)
(以功見疑丨丨放麑以罪作傅韓非子孟孫獵得麑使秦丨丨載之持歸其母随之而啼秦丨丨弗忍而與之孟孫歸大怒逐之居)
(三月復召以為其子傅曰夫不忍麑又且忍吾子乎)盧巴(鄧耽郊祀賦夷髦丨丨來貢來賓)黔巴(盧僎詩自從遷播落)
(丨丨三見江上開新花)中巴(杜甫詩丨丨之東巴東山江水開闢流其間)吟巴(孟郊詩丨丨山犖嶨說楚波堆壟)
連巴(杜牧懷鍾陵舊遊詩丨丨控越知何有珠翠沉檀處處堆)雜巴(李商𨼆詩舞妙從兼楚歌能莫丨丨)慚巴(李商)
(𨼆詩聯辭追許謝和曲本丨丨)遶巴(李頻詩積疊山藏蜀潺湲水丨丨吳融棠梨花詩連廟魂棲望飄江字丨丨)詠巴
(薛能詩閒事休徵漢斯行且丨丨)遠巴(劉駕詩鐃管隨征旆高秋上丨丨)通巴(周繇詩盤山行幾驛水路復丨丨)
窮巴(鄭谷詩故楚春田廢丨丨瘴雨多)姜巴(陸龜蒙詩忽辭明主事眞君直取丨丨路入雲)岷巴(孔武仲詩公今)
(好尚何太癖曾載木車出丨丨)渝巴(沈遼詩西崦老師自煮茶太守陳樂奏丨丨傅若金洞庭連天樓詩南極千峰迷楚越西)
(江衆水混丨丨王惲詩晩粧添粉黛雜舞見丨丨)董巴(隋書禮儀志丨丨所述全明漢制唐書藝文志丨丨有大漢輿服志)
(十卷)膽巴(輟耕錄大德間僧丨丨者一時朝貴咸敬之)
楊車巴(通典板楯蠻自巴西之宕渠遷於漢中楊車坂抄掠行李號為丨丨丨)潛潭巴(小學紺珠春秋緯演孔圖)
(元命包文耀鈎運斗樞感精符合誠圖考異郵保乾圖漢含孳佐助期握誠圖丨丨丨說題辭)肯容巴(劉筠詩逍遥成雅詠)
(屬和丨丨丨)噀雨巴(蘇軾詩雲蒸作霧楷火滅丨丨丨)阿路巴(翻譯名義丨丨丨此云銀大論銀出燒石中)
蕭鷓巴(宋史孝宗本紀紹興三十二年冬十月甲申契丹招討丨丨丨來奔按鷓巴後以善蹴鞠得幸)八思巴(元史)
(釋老傳帝師丨丨丨土番薩斯嘉人足克衮氏生七歲誦經數十萬言能約通其大義世祖授以玉印命製蒙古新字)
加(古牙切增也上也陵也)
韻藻三加(禮記冠於阼以著代也醮於客位丨丨彌尊加有成也注初加緇布冠次加皮弁次加爵弁左傳陽虎奔齊請)
(師以伐魯曰丨丨必取之注丨丨兵于魯南史吳逵傳太守張崇之丨丨禮命)交加(後漢書宧者傳良賀清儉退厚位至大長)
(秋陽嘉中詔九卿舉武猛惟賀獨無所薦曰臣生自草茅長于宮掖旣無知人之明又未嘗丨丨士𩔖又梁簡文帝阻歸賦何愁緒)
(之丨丨豈𣗳萱與折麻沈約神不滅論萬物丨丨羣方𬗟曠何遜詩九華暮已𨼆抱欎徒丨丨杜甫詩種竹丨丨翠栽桃爛漫紅韓)
(愈詩鳥弄正丨丨楊花共紛泊)籠加(蘇軾茶詩武夷山中粟粒芽前丁後蔡相丨丨)
蔑以加(左傳吳公子札來聘請觀于周樂見舞韶箾者曰德至矣大矣如天之無不覆也如地之無不載也雖甚盛德其丨)
(丨丨于此矣又晉書杜夷傳安貧樂道靜志衡門雖原憲無以加也舊唐書憲宗郭后傳后歷位七朝五居太母之尊福夀隆貴雖)
(漢之馬鄧毋以加焉)霜毛加(韓愈詩吟君詩罷看雙鬢陡覺丨丨一半丨又徐鉉詩寂寥小雪閒中過斑駮輕霜鬢上加)
增四加(禮記三加彌尊疏若諸侯則丨丨而有玄冕也故大戴禮公冠丨丨也諸侯尚丨丨則天子亦當五加袞冕也)五
加(見上又唐書地理志峽州土貢芒硝丨丨杜若鬼臼本草丨丨皮五葉者良陶弘景曰煮根莖釀酒飲益人道家用此煮石唐)
(慎微曰東華眞人煮石經玉豉地榆也金鹽丨丨也皆是煮石而餌得長生之藥也昔孟綽子董土固相與言云寧得一把丨丨不)
(用金玉滿車寧得一斤地榆不用明月寳珠昔魯定公母服丨丨酒以致不死尸解而去張子聲楊建始王叔牙于世顔等皆服此)
(酒而房室不絶得夀三百年王君云丨丨者五車星之精也)兵加(周禮負固不服則侵之注侵之者丨丨其境而已用兵淺)
(者)一加(儀禮士冠禮注復出房南面者丨丨禮成觀衆以容體晉書禮志魏天子冠丨丨其說曰士禮三加加有成也至于)
(天子諸侯無加數之文者將以踐祚臨下尊極德備豈得與士同也)再加(儀禮士冠禮服素積素韠容注容者丨丨彌成其儀)
(益繁晉書禮志魏氏太子丨丨皇子王公世子乃三加孫毓以為一加丨丨皆非禮也)始加(儀禮士冠禮丨丨醮用脯醢賓)
(䧏取爵于篚辭䧏于初卒洗升酌注丨丨者言一加一醮也又醮詞曰旨酒旣清嘉薦亶時丨丨元服兄弟具來孝友時格永乃保)
(之)右加(儀禮鄉射禮不勝者皆襲說決拾郤左手丨丨弛弓子其上遂以執弣)肘加(左傳楚共王無冢嫡有寵子五)
(人無適立焉乃以璧見于羣望曰當璧而拜者神所立也與巴姬密埋璧于太室之庭使五人齋而長入拜康王跨之靈王丨丨焉)
(子干子晳皆遠之平王弱抱而入再拜皆壓紐)宵加(左傳鬭廉曰鄖人軍其郊必不誡且日虞四邑之至也君次于郊郢以禦)
(四邑我以銳師丨丨于鄖鄖有虞心而恃其城莫有鬭志若敗鄖師四邑必離)食加(國語公食貢大夫食邑士食田庶人食力)
(工商食官皂隸食職官宰丨丨注官宰家臣也加大夫之家田也)威加(史記高祖紀高祖過沛留置酒沛宫自為歌詩曰大)
(風起兮雲飛揚丨丨海内兮歸故鄉安得猛士兮守四方吳越春秋復讐還恥丨丨諸侯王褒突厥寺碑丨丨窮髮兵歷無革)塵
加(後漢書楊倫傳聖王所以聽僮夫匹婦之言者猶丨丨嵩岱霧集淮海雖未有益不為損也)横加(後漢書陳蕃傳司隸)
(校尉李膺太僕杜密太尉掾范滂等正身無瑕丨丨考案晉書劉琨傳匹磾旣害琨丨丨誣謗朱子文今四十年熹復來此無所肖)
(似寵秩丨丨法苑珠林或指其事惡口丨丨)馬加(後漢書東夷傅夫餘國以畜名官有丨丨牛加狗加其邑落皆主屬諸加)
褒加(晉書職官志其餘臨時增崇者則丨丨各因其時為節文不為定制曾鞏謝中書舍人表丨丨特異于常倫進用每從于)
(中出又晉書衛瓘傳鄉邑清議不拘爵位丨贈所丨足為勸勵)普加(南史宋孝武帝紀閱武軍幢以下丨丨班錫多所原宥郡)
(守邑宰及人夫從蒐者丨丨沾賚蘇轍謝雨祝文神明昭荅膏澤丨丨)量加(隋書煬帝紀鰥寡孤獨不能自存者丨丨振濟)
(韓愈請復國子監生徒狀今請凖新𥙷人數丨丨支給)仁加(隋書音樂志丨丨有形化洽無外魏收冊文庇民立政時雨滂)
(流下識廉恥丨丨水陸)論加(隋書刑法志丨丨者上就次當減者下就次)追加(隋書豆盧勣傳去逆歸順殉義亡身)
(丨丨榮命宜優恒禮)聲加(隋書李德林傳教曁北溟之表丨丨南海之外)德加(隋書高昌傳化偃九圍丨丨四表宋史樂)
(志皇子三醮歌匪惟服加丨丨愈升列子其在嬰孩氣專志一和之至也物不傷焉丨莫丨焉)服加(見上歐陽修序古者男子)
(之生年旣長見廟筮賓而加元服丨丨而後字又顔延之元皇后策象丨是丨)增加(唐書食貨志廉使奏吏之能者有四科一)
(曰戶口丨丨二曰田野墾闢三曰稅錢長數四曰率辦先期淮南子大厦丨丨擬于崑崙劉向封事傳授丨丨文書紛糾朱子孝經)
(刊誤傳文固多傅會而經文亦不免有離析丨丨之失)妄加(唐書陳子昂傳勤勞死難名爵不及偷榮尸祿寵秩丨丨非所)
(以表庸勵行者也又申鑒財不虚用力不丨丨以周人事是謂養生)月加(唐書李豐傳諫議大夫褚遂良曰魏王新出閤且當)
(示以節儉自可在後丨丨歲增)春加(宋史禮志元豐三年詳定郊廟奉祀禮文太廟四時丨丨韭卵夏加麥魚秋加黍豚冬加)
(稲鴈)夀加(宋史樂志皇子三醮歌匪惟德加丨丨愈增又柳宗元文宣廟碑公錫于天眉丨來丨)力加(中說君子服人)
(之心不服人之言服人之言不服人之身服人之身丨丨之也)顯加(十六國春秋丨丨殊禮潘岳夏侯常侍誄先朝末命聖烈)
(丨丨)風加(法書要錄窮極奥旨逸少之始雲變而百獸跧丨丨而衆草靡王鑒觀織女詩澤因芳露沾恩附蘭丨丨柳宗元平)
(淮雅雨雪洋洋大丨來丨)遠加(賈誼陳政事疏德可遠施威可丨丨)幣加(北征賦從聖文之克譲兮不勞師而丨丨)改
加(曹植責躬詩威靈丨丨足以没齒)化加(曹植周文王贊丨丨虞芮傍開四方)膠加(嵇康卜疑集大道旣𨼆智巧滋)
(繁世俗丨丨人情萬端利之所在若鳥之追鸞柳宗元乞巧文丨丨鉗夾誓死無還)惠加(張華大豫舞歌仁及草木丨丨昆蟲)
武加(束晳𥙷亡詩文化内輯丨丨外悠)肇加(沈約冠子祝文蠲兹今日元服丨丨成德旣舉童心自化)禮加(杜甫)
(詩丨丨徐孺子詩接謝宣城)侵加(韓愈荅竇秀才書遠宰蠻縣愁憂無聊瘴癘丨丨喘喘焉無以冀朝夕)年加(鄭谷)
(詩道阻歸期晩丨丨記性銷徐鉉詩世亂方多事丨丨易得愁)曲加(蘇洵謝相府啓以匹夫之賤而必行其私意豈王命之寵)
(而敢望其丨丨蘇轍代張公謝致仕表丨丨恩禮度越典常)籩加(蘇軾詩赤魚白蟹箸屢下黃柑綠橘丨常丨)誤加
(蘇轍謝表叨居近密始終無補愚不自量恩禮丨丨)
恩澤加(詩瞻彼洛矣箋我視彼洛水灌漑以時其澤浸潤以成嘉榖興者喻古明王丨丨丨于天下爵命賞賜以成賢者又)
(隋書盧思道傳恩加禽獸胎卵于是獲全謝朓辭隨王牋榮立府庭恩加顔色又說苑孔子生于春秋莫之能容也故言行于君澤)
(加于民然後仕賈誼陳政事疏天子春秋鼎盛行誼未過德澤有加焉柳宗元賀雨表渥澤徒加涓滴無助)一葦加(詩一)
(葦杭之箋誰謂河水廣與丨丨丨之則可以溲之喻狹也)庶羞加(儀禮公食大夫禮設于稻南注必言稻南者明丨丨丨不)
(與正豆併也)一矢加(左傳子反曰兩君相見無亦惟是丨丨以相丨遺焉用樂)豆有加(左傳季孫宿如晉晉侯享)
(之有加籩武子退使行人告曰小國之事大國也得貺不過三獻今丨丨丨下臣弗堪乂禮記觴酒豆肉注禮六十以上籩丨丨丨)
德教加(孝經愛敬盡于事親而丨丨丨于百姓刑于四海又晉書元帝紀聲教所加願為臣妾宋史劉蒙叟傳化育被于生)
(靈聲教加于中外)毒螫加(史記律書喜則愛心生怒則丨丨丨)印綬加(漢書龔勝傳使者以丨丨就丨勝身勝輒)
(推不受)十倍加(蜀志諸葛亮傳先主召亮謂曰君才十倍曹丕必能安國家定大事蘇軾詩公才與曹丕豈止丨丨丨又)
(會獵詩青丘雲夢古所咤與此何啻百倍加)策命加(晉書戴逵傳謝幼度上疏曰伏見譙國戴逵雖丨丨屢丨幽操不回)
(超然絶跡自求其志又柳宗元夀州安豐縣孝門銘帝命薦加亦表其門)斧鉞加(晉書桓温傳論斯實丨丨之所宜丨人神)
(之所同棄)號令加(北史齊本紀論神武平定四方威權在已雖主祭有人丨丨所丨政皆自出)禮遇加(北史王肅)
(傳肅言蕭氏危亡之兆可以乘機帝于是圖南之規轉銳器重丨丨日有丨焉又宋史王十朋傳謁東宫太子以其舊學待遇有加)
章秩加(舊唐書白履忠傳明皇詔曰几杖云暮丨丨宜丨)稅數加(唐書食貨志陸䞇疏曰此州若增客戸彼都必)
(減居人增處邀賞而丨丨丨減處懼罪而稅數不䧏)賞賚加(唐書禇無量傳始無量與馬懷素為侍讀後秘書少監康子原)
(國子博士侯行果亦踐其選雖丨丨亟丨而禮遇衰矣又宋史呂蒙正傳上朝永熙陵封泰山祀后土過洛兩幸蒙正第錫賚有加)
(又管子祿賞加于無功則民輕其祿賞)一目加(鸚鵡賦雖綱維之備設終丨丨之所丨)雲雨加(曹植謝表江海)
(所流無地不潤丨丨所丨無物不茂)王爵加(曹植責躬詩剖符命土丨丨是丨沈約文丨丨早丨藩麾夙𣗳)愁苦加
(阮籍咏懷詩自傷非疇𩔖丨丨來相丨)師旅加(潘岳關中詩丨丨旣丨饑饉是因)常膳加(閒居賦丨丨載丨舊)
(疴有痊)凝霜加(陸雲行吟秋風蕭瑟丨丨丨兮)陽報加(庾信孫叔敖逢蛇贊爾有隂德丨丨將丨)剞劂加
(庾信枯𣗳賦雕鐫始就丨丨仍丨)令名加(韋述送張說上集賢學士詩修文中禁啓改字丨丨丨)道心加(孟浩)
(然登浮圖詩一窺功德見彌益丨丨丨)敬恭加(韓愈和杜相公詩代工聲問遠攝事丨丨丨又釋惠洪詩仙風照人虔敬)
(加秀如春露濕蘭芽)勁箭加(韓愈雉帶箭地形漸窄觀者多雉驚弓滿丨丨丨)膽氣加(元稹酧樂天勸酒詩一杯)
(顔色好十盞丨丨丨)分誼加(司馬光詩奕世交朋重同僚丨丨丨)酒量加(沈與求詩對客談鋒銳憂時丨丨丨)懶
莫加(陸游詩林下閒成癖人間丨丨丨)秋思加(錢宰詩落日歸棹緩滄江丨丨丨)朋樽加(李俊民詩興來)
(落筆任横斜坐上丨丨續續丨)秋氣加(劉因詩空山月出人境失高𣗳露凉丨丨丨)豪華加(蘇爾約蘇哈雅詩悠哉)
(野服棄俗態蕭然未受丨丨丨)萬福加(高啓閶闔篇一仁興丨丨丨)秋賦加(高啓詩雖無夕烽驚尚苦丨丨丨)
癖性加(高啓詩拙宦危機遠工吟丨丨丨)
古鄒大加(後漢書東夷傳高句驪置官有丨丨丨丨注丨丨丨丨掌賓客之官如鴻臚也)有功必加(吴越春秋)
(越王謀伐吴大夫曳庸曰審賞則可戰也審其賞明其信無功不及丨丨丨丨則士卒不怠王曰聖哉)芳澤無加(洛神)
(賦丨丨丨丨鉛華不御)
對語(德被威加)(几錫三加)(觶舉籩加)(平進曲加)(束帛賁庶羞加)(花掩冉竹交加)(吟情減酒量加)
摘句(翠密影交加秋寒夜更加)(玉殿傳宣禮數加山村雨霽水痕加)
耶(以遮切亦語助本作邪韻會又匈奴號)
韻藻若邪(史記東越傳天子遣越侯為戈船下瀨將軍出丨丨白沙正義越州有丨丨山丨丨溪後漢書劉寵傳拜會嵇)
(太守郡中大化徵為將作大匠山隂縣有五六老叟龐眉皓髮自丨丨山谷間出人齎百錢以送寵寵勞之曰勤苦父老爲人𨕖一)
(大錢受之南史王籍傳至丨丨溪賦詩云蟬噪林逾靜鳥鳴山更幽又何胤傳胤以會稽山多靈異往游焉居丨丨山雲門寺又張)
(彪傳彪始起于丨丨興于丨丨終于丨丨及妻犬皆為時所重異越絶書王取純鉤薛燭曰當造此劍之時赤莖之山破而出錫丨)
(丨之溪涸而出銅又丨丨大冢者句踐所從葬先君夫鐔冢也水經注庥潭下至丨丨溪水至清照衆山倒影窺之如畫十六國春)
(秋戴逵被褐于剡縣謝敷散髮于丨丨宋之問詩猶聞可憐處更在丨丨溪李白詩五月西施採人看隘丨丨又丨丨溪傍採蓮女)
(笑隔荷花共人語杜甫詩丨丨溪雲門寺吾獨何為在泥滓青鞋布襪從此始李賀詩見買丨丨溪水劍明朝歸去事猿公元稹詩)
(松門天竺寺花洞丨丨溪李中詩丨丨罨畫應相似越岫吴峰盡接連蘇軾詩丨丨溪水雲門寺賀監荷花空自開陸游詩箬包粉)
(餌祠寒食雨濕青鞋上丨丨戴表元詩六月苕溪路人言似丨丨)汙邪(史記&KR0632;稽傳淳于髠曰見道傍有禳田者操一豚蹄)
(酒一盂而祝曰甌窶滿篝丨丨滿車五榖蕃熟穣穣滿家臣見其所持者狹而所欲者奢故笑之朱子祈雨詩更憐不待豚蹄祝便)
(得丨丨暗滿車)渾邪(史記匈奴傳單于怒丨丨王休屠王居西方為漢所殺虜欲召誅之丨丨王與休屠王恐謀䧏漢按漢書)
(汲黯傳作渾邪匈奴傳作昆邪唐書宰相世系表渾氏出自匈奴丨丨王随拓拔氏徙河南因以為氏高適送渾將軍詩將軍族貴)
(兵且強漢家已是丨丨王)昆邪(見上漢書終軍傳大將軍秉鉞單于犇幕驃騎抗旌丨丨右袵是澤南洽而威北暢也王維詩)
(當今犬戎國朝聘學丨丨)毘邪(十六國春秋後秦錄道弘道標等敷演妙典研究幽微足以助化功德苟佛不虚言恒等有弘)
(丨丨之訓矣維摩經爾時丨丨大城中有長者名維摩詰王&KR0708;頭陀寺碑文杜口丨丨以通得意之路王勃善寂寺碑蛟臺蜃閣俄)
(交震旦之墟月面星毫坐照丨丨之國柳宗元荅𨕖上人贈藥詩猶同甘露飯佛事熏丨丨王安石詩中分香積如來鉢對現丨丨)
(長者身又北窗枕上春風暖漫讀丨丨數卷書蘇軾詩丨丨居士談空處結習已空知不住)昔耶(博雅在屋曰丨丨在墻曰)
(垣衣梁簡文帝薔薇詩緣階覆碧綺依簷映丨丨)
呼韓邪(漢書宣帝紀甘露二年匈奴丨丨丨單于欵五原塞奉國珍朝三年春正月行幸甘泉匈奴丨丨丨單于稽侯㹪來)
(朝贊謁稱藩臣而不名賜漢璽綬冠帶衣裳安車駟馬黃金錦繡繒絮呼亦作虖又元帝紀竟寧元年春正月匈奴丨丨丨來朝賜)
(單于待詔掖庭王檣爲閼氏又王維送晁監還日本國詩序呼邪來朝舍于葡萄之舘)
牢邪石邪(漢書石顯傳顯與中書僕射牢梁少府五鹿充宗結為黨友諸附倚者皆得寵位民歌之曰丨丨丨丨五鹿客)
(邪印何纍纍綬若若邪又元史地理志四川諸部蠻夷石邪洞設蠻夷官)
增葛邪(漢書匈奴傳厭難將軍陳欽震狄將軍王廵屯雲中丨丨塞)朱耶(舊唐書太宗紀貞觀三年弓月道總管梁)
(建方契苾何力等大破處月丨丨孤注于牢山唐書宰相世系表代北李氏本沙陀部落姓丨丨氏至國昌賜姓李附鄭王屬籍五)
(代史唐紀其先本號丨丨其後世别自號曰沙陀而以丨丨為姓)南邪(水經注奢延水又東北流與鏡波水合水源出丨丨)
(山南谷)夾耶(水經注中瀆水自廣陵北出武廣湖東陸陽湖西二湖東西相直五里水出其間下注樊梁湖舊道東北出至)
(博芝射陽二湖西北出丨丨乃至山陽矣)伽邪(本草象一名丨丨又法華經世尊說偈言我于丨丨城菩提𣗳下坐翻譯名義)
(丨丨山名卽象頭山也又北史爾朱榮傳榮小女嫁于帝兄子陳留王小字丨丨榮嘗指之曰我終當得此女婿力)上邪(漢鐃)
(歌丨丨曲丨丨我欲與君相知長命無絶衰山無陵江水為竭冬雷震電夏雨雪天地合乃敢與君絶)摩邪(佛本行經菩薩)
(正念從兜率下託淨飯王大妃丨丨夫人右脇法苑珠林能仁大師隨緣赴機愍㷔宅之旣焚傷欲河之永騖託白淨之宫䧏丨丨)
(之胎啓黃金之色破無明之闇顧况八月五日歌四月八日明星出丨丨夫人䧏前佛八月五日佳氣新昭成太后生聖人)闍
邪(法苑珠林有兩童子共在沙中嬉戲一名丨丨一名毗丨丨)
倩人邪(魏志陳思王植傳太祖嘗視其文謂植曰汝丨丨丨植跪曰言出為論下筆成章顧當面試奈何倩人劉克莊詩師)
(稱起予者翁問丨丨丨)有神邪(北史齊神武諸子傳永安王浚八歲謂博士盧裕曰祭神如神在為丨丨丨無神邪對曰)
(有浚曰有神當云祭神神在何煩如字)紇那邪(唐書食貨志先時民間唱俚歌曰得休丨丨丨其後得寳符于桃林于是)
(陜縣尉崔成甫更得休歌為得寳弘農野音義休蒲木切)闔行邪(莊子夫子丨丨丨無落吾事)屑頭邪(魏略臨兒)
(國王生浮屠浮屠太子也父丨丨丨母云莫邪)蘇利耶(翻譯名義丨丨丨此云日神)
是邪非邪(史記伯夷傳儻所謂天道丨丨丨丨漢武帝李夫人歌丨丨丨丨立而望之翩何姍姍其來遲吳萊巫者䧏神)
(歌丨丨丨丨䧏靈場麒麟被髮跨大荒)松耶栢耶(史記田敬仲世家秦兵入臨淄民莫敢格者王建遂䧏遷于共故齊)
(人怨王建不蚤與諸侯合從攻秦歌之曰丨丨丨丨住建共者客耶疾建用客之不詳也)父邪母邪(莊子子輿與子桑友)
(而霖雨十日子輿曰子桑殆病矣裹飯而往食之至子桑之門則若歌若哭鼓琴曰丨丨丨丨天乎人乎有不任其聲而趣舉其詩)
(焉)天邪人邪(法言或問嬴政二十六載天下擅秦秦十五載而楚楚五載而漢五十載之際而天下三擅丨丨丨丨)
嗟(子邪切咨也)
韻藻猝嗟(漢書韓信傳項王意烏丨丨千人皆廢晉灼注意烏恚怒聲也丨丨形發動也師古注丨丨暴猝嗟嘆也)咄
嗟(晉書石崇傳為客作豆粥丨丨而辦每冬得韭萍虀王愷以不能及為恨阮籍詩丨丨榮辱事去來味道眞王勃上劉右相書)
(顧盼可以蕩川岳丨丨可以䧏雷雨杜甫詩公為顧賓徒丨丨檀施開温庭筠詩盼睞生羽翼丨丨迴雪霜)稱嗟(舊唐書李)
(德裕傳博我以端躬約予以循禮三復規諫累夕丨丨韓愈詩唱妍酬匪麗俛仰但丨丨)嘆嗟(陸機詩感别懷遠人願言丨以)
(丨何遜詩撫絃乏歡娱臨觴獨丨丨杜甫詩種藥扶衰病吟詩解丨丨蘇轍秦虢夫人走馬圖詩欲分妍醜都無處夾道行人空丨)
(丨)長嗟(任昉詩思君不得見望望獨丨丨李白詩横流涕而丨丨折芳洲之瑤華杜甫詩湖南清絶地萬古一丨丨)怨
嗟(何遜詩握手分岐路臨風自丨丨杜甫詩比來病酒開涓滴弟勸兄酬何丨丨李商𨼆詩未容言語還分散少得團圓足丨丨)
悲嗟(孟郊詩芳嬰不復生向物空丨丨蘇軾詩亦復強取醉歡娱雜丨丨)
來食嗟(禮記齊饑黔敖為食于路有餓者蒙袂輯屨貿貿然來黔敖左奉食右執飲曰嗟來食黃庭堅詩苟祿無補報幾成)
(丨丨丨)賢人嗟(後漢書鄭康成傳夢孔子告曰起起今年歲在辰來年歲在已注辰為龍已為蛇歲在龍蛇丨丨丨)仰
面嗟(孟郊詩風巢嫋嫋春鵶鵶老人無子丨丨丨又曾鞏詩仰嗟旱雲高俯愛芳陂潺)失路嗟(柳宗元詩未竟遷喬)
(樂俄成丨丨丨)留子嗟(詩丘中有麻彼丨丨丨傳丨大夫氏丨丨字也箋子嗟放逐于朝去治卑賤之職而有功所在則治)
(理所以為賢蘇軾詩相携行到水窮處庶幾一見丨丨丨)
增戚嗟(易出涕沱若丨丨若吉)于嗟(詩丨丨麟兮又丨丨乎騶虞一作吁嗟後漢書魯恭傳一夫丨丨王道為虧屈)
(原卜居丨丨默默兮誰知吾之廉貞韓愈詩丨丨世事無不然牆角君看短檠棄)猗嗟(詩丨丨昌兮頎而長兮)懲嗟
(詩民言無嘉&KR0579;莫丨丨)嗟嗟(詩丨丨臣工敬爾在公九章曾歔欷之丨丨兮獨𨼆伏而思慮九思丨丨兮悲夫殽亂兮紛挐)
(郭翼禽言丨丨鳳凰無處棲鷦鷯何處巢一枝)呼嗟(周禮女巫歌哭而請疏董仲舒曰雩求雨之術丨丨之歌後漢書陳忠傳)
(頎踣丨丨莫不叩心)叱嗟(史記魯仲連傳齊威王謂周人曰丨丨而母婢也)咨嗟(後漢書延篤傳徙京兆尹政用寬仁)
(憂恤民黎擢用長者與參政事郡中歡愛三輔丨丨焉晉書張華傳性好人物誘進不倦至于窮賤候門之士有一介之善者便丨)
(丨稱詠為之延譽孔叢子駑驥同轅伯樂為之丨丨玉石相揉和氏為之歎息鮑照詩中庭雜𣗳多偏為梅丨丨李白詩蜀道之難)
(難于上青天側身西望長丨丨一作齎嗟韓愈讀東方雜事詩王母不得已顔嚬口丨丨)驚嗟(南史曹景宗傳於華光殿賦詩)
(得競病二字操筆斯須而成沈約及朝賢丨丨竟日李白詩何慚聶政姊萬古共丨丨蘇軾詩出城見我定丨丨身健窮愁不須恥)
(朱子梅詩綠隂青子明年事衆口丨丨鼎味新)自嗟(南史范鎮傳年二十九髮白皤然乃作傷暮詩白髮詠以丨丨歐陽修明)
(妃曲紅顔勝人多薄命莫怨春風當丨丨)憂嗟(舊唐書代宗紀惕然丨丨深自咎責曾鞏祈雨文旱暵為虐人用丨丨)慘
嗟(舊唐書王承宗傳取䧟救溺能無丨丨)震嗟(舊唐書高駢傳疑忿太深指陳過當移時省讀深用丨丨)哀嗟(唐書)
(侯如道傳丨丨道路涕慕里隣孫楚詩追慕先軌感想丨丨)噫嗟(潛夫論諺曰一歲載赦奴兒丨丨)俯嗟(博物志燕)
(太子丹質于秦思歸請于秦王王曰鳥頭白馬生角乃可丹仰而歎烏卽頭白丨而丨馬生角)取嗟(張融誡子文吾文體英絶)
(變而屢竒雖不能遠至漢魏姑無丨丨晉宋)欽嗟(梁武帝與何胤書超然獨善有識丨丨)興嗟(梁簡文帝荅湘東王)
(書臨𡵨有歎望水丨丨)翻嗟(梁元帝詩丨丨漢使音塵絶空傳賤妾燕南垂)矜嗟(徐陵荅王太尉書上黨王深自丨丨)
傷嗟(徐陵報尹義尚書懷此殊才實可丨丨)憐嗟(徐陵詩高才被擯壓自古共丨丨)見嗟(崔融瓦松賦彼懷寳)
(以遇賞此不材而丨丨李白詩狐裘獸炭酌流霞壯士悲吟寧丨丨)深嗟(張九齡詩浩思極中夜丨丨欲待誰)常嗟(王昌)
(齡詩一聞漢主思故劔使妾丨丨萬古魂)空嗟(杜甫詩菱荷枯折随風濤遊子丨丨垂二毛皮日休詩出谷丨丨晚銜杯尚愧)
(先歐陽修詩坐覺山波阻丨丨音信遙)久嗟(杜甫詩丨丨三峽客再與暮春期)含嗟(韓愈詩旁有一株李顔色慘慘)
(似丨丨)離嗟(白居易詩會笑始啞啞丨丨乃喞喞)晝嗟(曾鞏詩夜歎不為絺綌單丨丨不為薇蕨少)感嗟(高啟)
(詩初春風日自妍華客意登臨只丨丨)
大耋嗟(易日昃之離不鼓缶而歌則丨丨之丨任昉詩詎念丨丨丨方深老夫託)不節嗟(易丨丨之丨又誰咎也)
一坐嗟(晉書孟嘉傳温問聽妓絲不如竹竹不如肉何謂也嘉曰漸近使之然丨丨咨丨唐書楊師道傳善草隸工詩帝曰)
(聞公每酣賞捉筆賦詩如宿搆然試為朕為之師道再拜少𨕖輒成無所竄定丨丨丨伏)合臺嗟(唐書岑文本傳年十四詣)
(司隸理冤辨對哀暢無所詘衆屬目命作蓮花賦文成丨丨丨賞遂得直)杼柚嗟(劇談錄承平旣久稍務奢逸貴族豪家輕)
(視稼穡征鎮牧守或匪其才黔黎興丨丨之丨郡邑有萑蒲之盜)棄鉢嗟(梁昭明太子謝水犀如意啓歡喜羅漢懷丨丨)
(之丨王式碩儒忻驪駒之辨)鄭女嗟(梁簡文帝孌童詩定使燕姬妬彌令丨丨丨)伯玉嗟(庾信竹杖賦丨丨何)
(丨丘明惟恥)道路嗟(王翰詩業峻靈祇保功成丨丨丨)歲寒嗟(李白詩知非萬里道勿使丨丨丨)少婦
嗟(李白詩玉關殊未入丨丨莫長丨)田父嗟(杜甫詩恒山猶&KR0691;騎遼海競張旗丨丨丨膠漆行人避蒺藜)風雨
嗟(杜甫詩丨丨丨何及江湖涕泫然)金呿嗟(白居易蠻于朝樂府清平官持赤藤杖大將軍繫丨丨丨按唐書南蠻傳)
(作金佉苴韋帶也)汲黯嗟(李商𨼆上范陽公啟未至居右旣乏相如之譽後來在上終興丨丨之丨)折腰嗟(歐陽)
(修詩今兹一尉遠猶困丨丨丨)故巢嗟(米芾詩朝來還蠧簡便起丨丨丨)
御定佩文韻府卷二十一之五
