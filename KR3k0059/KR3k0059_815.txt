欽定四庫全書
御定佩文韻府卷一百之一
入聲十一陌韻一
陌(莫白切阡丨南北為阡東西為丨)
韻藻阡陌(史記秦紀昭襄王四年初為田開丨丨又平凖書衆庶街巷有馬丨丨之間成羣而乘字牝者儐而不得聚會)
(杜氏通典秦孝公用商鞅計乃隳徑界立丨丨雖𫉬一時之利而兼并踰僭興矣阮籍詩連畛距丨丨陶潛詩丨丨不移舊江淹詩)
(種苖在東臯苖生滿丨丨李白詩大車揚飛塵亭午暗丨丨)閩佰(漢書匡衡傳初衡封僮之樂安鄉鄕本田隄封三千一百)
(頃南以丨丨為界初元元年郡圖誤以丨丨為平陵佰積十餘歲衡封臨淮郡遂封真平陵佰以為界多四百頃注師古曰佰者田)
(之東西界也閩者佰之名也佰音莫客反)九佰(梁書武帝紀中大同元年詔曰外間多用丨丨錢佰减則物貴佰足則物賤非)
(物有貴賤是心有顛倒徒亂王制無益民財自今可通用足佰錢又三輔遺事長安八街九陌駱賓王詩三條九陌鳳城隈萬戸千)
(門平旦開韓愈詩宫門一鎻不復啟雖有九陌無塵埃温庭筠柳詩千門九陌花如雪飛過宫墻兩不知)足佰(見上)墊陌
(唐書食貨志吴元濟王承宗連衡拒命以七道兵討之經費屈竭皇甫鎛建議内外用錢每緡墊二千外復抽五千送度支以贍軍)
(十二年復給京兆府錢五十萬緡市布帛富賈倚左右神策軍官錢為名府縣不敢劾問民間丨丨有至七十者)紫陌(水經)
(注塗陽縣有丨丨深圖謝莊應詔詩丨丨協笙鏞杜甫醉為馬墜詩江邨野堂爭入眼垂鞭軃鞚凌丨丨賈至詩銀燭朝天丨丨長)
(岑參詩鷄鳴丨丨曙光寒韓愈詩塵埃丨丨春風雨靈臺夜)七陌(曹植詩東西徑丨丨南北越九阡)廣陌(陶潛詩素)
(驥鳴丨丨慷慨送我行沈約詩秋風吹丨丨)長陌(陶潛詩寒風拂枯條落葉掩丨丨虞羲詩五日来歸者朱輪竟丨丨謝朓)
(詩高館臨荒途清川帶丨丨)南陌(梁武帝河中之水歌河中之水向東流洛陽女兒名莫愁十三能織綺十四採桑丨丨頭)
(褚亮詩言是東方騎来尋丨丨車李白詩丨丨愁為落葉分司空曙詩西陵歌吹何年絶丨丨登臨此日情白居易詩丨丨傷心别)
(東風滿把春王尖詩縱横丨丨接東阡陸游詩太平有象無人識丨丨東阡擣麨香)綺陌(梁簡文帝詩萬邑王畿曠三條丨丨)
(平王維詩花眀丨丨春韓愈詩鵷行參丨丨劉滄詩丨丨香車似水流)春陌(陳後主樂府爭弄遊丨丨相邀開繡戸李乂詩)
(鳳輦承丨丨龍山訪故臺温庭筠詩珂馬璫璫度丨丨韋莊詩馬嘶丨丨金羈閙)繡陌(陳暄詩長安開丨丨三條向綺門)
翠陌(唐高宗詩雕軒回丨丨高觀國詞望極連丨丨蘭橈雙漿急)香陌(徐彦伯詩鬪雞丨丨行春倦為摘東園桃李花)
(温庭筠詩朱雀航南繞丨丨)御陌(徐彦伯歌丨丨開函次離宫夾樹行)鄉陌(高適真定即事詩月換思丨丨星廻記斗)
(樞王維同崔傅答賢弟詩洛陽才子姑蘇客桂苑殊非故丨丨)豐陌(崔泰之詩昌年賞丨丨夏日悦林塘沈公述詞金鞍何處)
(綠楊依舊丨丨)津陌(韋述詩迢逓望洲嶼逶迤且丨丨)岐陌(賀知章詩丨丨涵餘雨稚川照晚虹)水陌(姜䕫詞虹)
(梁丨丨魚浪吹香紅衣半狼籍)
八十陌(五代史王章傳錢出入皆以丨丨為丨章减其出者三夢溪筆談唐自皇甫鏄為墊錢法至昭宗末乃定丨丨為丨)
(漢隱帝時三司使王章每出官錢又減三錢以七十七為陌輸官仍用八十至今輸官錢有用丨丨丨者)東臯陌(何遜詩爾)
(自高樓寝予返丨丨丨)楊柳陌(盧照隣詩寒辭丨丨丨春滿鳳凰城駱賓王詩東京丨丨丨少别遂經年王維觀别者詩)
(青青丨丨丨陌上别離人王庭珪詩東門丨丨丨車騎散林坰)長安陌(張悦詩夢見丨丨丨朝宗實盛哉杜甫詩天開地裂)
(丨丨丨寒盡春生洛陽殿李白詩風吹西到丨丨丨白居易詩朝發渭水橋暮入丨丨丨余闕詩浩浩丨丨丨瓊樓結廣㕓)洛
陽陌(蘇頲詩朝上高樓上俯見丨丨丨李白詩共作冶遊盤雙行丨丨丨白居易洛陽春詩丨丨丨上春長在惜别今来二十)
(年又洛下卜居詩遠從餘杭郭同到丨丨丨盧僎詩年年丨丨丨花鳥笑歸人)
增陜陌(後漢書郡國志弘農郡有焦城有丨丨注博物記二伯所封)入陌(後漢書鮑永傳永行縣到霸陵路經更始)
(墓引車丨丨從事諫止之永曰親北面事人寕有過墓不拜)街陌(後漢書蔡邕傳熹平四年與堂谿典楊賜等奏求正定六)
(經文字乃自書册於碑使工鎸刻立於太學門外碑始立其觀視及摹寫者車乘日千餘兩填塞丨丨又温庭筠詩柳清丨丨間)
里陌(後漢書儒林傳孫期家貧事母至孝牧豕於大澤中以奉飬焉遠人從其學者皆執經壟畔以追之里落化其仁讓黃巾)
(賊起過期丨丨相約不犯孫先生舍)除陌(唐書食貨志德宗時趙贊請税間架算丨丨其法屋二架為間上間錢二千中間一)
(千下間五百丨丨法公私貿易千錢舊算二十加為五十物兩相易者約直為率而民益愁怨及涇原兵反大謼長安市中曰不奪)
(爾商戸僦質不稅爾間課丨丨矣於是間架丨丨竹木荼漆鐵之税皆罷)閭陌(唐書胡証傳証厚殖財自奉養奴數百人營第)
(修行里彌亘丨丨抱朴子丨丨之拙詩軍旅之鞫誓或詞鄙喻陋簡不盈十猶見撰錄亞次典誥)錢陌(五代史姚顗傳顗為)
(人仁恕不知丨丨銖兩之數夢溪筆談今之數錢百丨謂之丨者借陌字用之其實只是百字如什與伍耳)露陌(典論作丨)
(丨刀一名龍鱗又文帝有丨丨刀銘)六陌(王隱晉書周處觧系與齊萬年戰于丨丨敗績)亘陌(關東風俗傳富有連軫丨)
(丨貧無立錐之地)祭陌(水經注漳水又北逕丨丨西戰國之世俗巫為河伯取婦丨於此丨魏文侯時西門豹為鄴令淫祀)
(雖斷地留丨丨之稱焉)畛陌(水經注昔賈逵為魏豫州刺史通運渠二百里餘亦所謂賈侯渠也而川渠逕復交錯丨丨無)
(以辨之楚辭九思逡巡兮圃藪率彼兮丨丨宋璟和聖製樂遊園宴詩醉歸填丨丨榮耀接軒裘)交陌(荆州記緣城堤邊悉)
(種細柳綠散清風青蔭丨丨)道陌(襄陽記諸葛亮初亡所在各求為立廟朝議不合百姓遂因時節祭之于丨丨世說㐮陽)
(羅友從桓宣武平蜀按行蜀城闕觀宇内外丨丨廣狭植種果竹多少皆默記之)小陌(大業雜記洛南有九十六坊洛北有)
(三十坊大街丨丨縱横相對陸游馬上詩平橋丨丨雨初收淡日穿雲翠靄浮)省陌(歸田錄用錢之法自五代以来以七十七)
(為百謂之丨丨今市井交易又尅其五謂之依除咸平五年陳恕知貢舉選士最精所觧七十二人御試又落其半而及第者三十)
(八人故京師為語曰南省觧一百依除殿前放五十丨丨也)畢陌(地理通釋畢原在京兆府萬年縣西南二十八里亦謂丨)
(丨李百藥太穆后冊文晦重雲於丨丨結微霜於穀林李堪然竇希瑊碑鼎門南出丨丨西長)高陌(眀一統志丨丨河在光山)
(縣南四十五里源自白壓山東流入臨仙河王勃乾元殿頌序鑣官杖鉞跨丨丨而登元轡野韜戈陟屺壇而擁號)越陌(魏武)
(帝短歌行丨丨度阡枉用相存)大陌(曹植籍田說徑以丨丨𢃄以横阡)曲陌(陸機詩回渠繞丨丨李賀詩市南丨丨無)
(秋凉又使君居丨丨園令住臨卭)連陌(潘岳上舍客談十里蕭條則奸宄生心丨丨接館則寇情震懾)邇陌(潘岳籍田)
(賦遐阡䋲直丨丨如矢)行陌(孫楚登樓賦牧䜿吟嘯于丨丨)平陌(湛方生風賦遨步蘭臯遊眄丨丨)兼陌(謝靈)
(運山居賦遠隄丨丨近流開湍)迥陌(鮑照詩嚴車臨丨丨)直陌(謝朓思歸賦考華城之丨丨相洛浦之迴阡)永陌
(謝朓酬德賦臨邦途之丨丨懷予馬于騏馵)蕪陌(梁簡文帝登琴臺詩丨丨踐昔徑復想鳴琴遊)修陌(梁元帝詩新花)
(臨丨丨春色起天園)舊陌(梁宣帝游七山寺賦歴秦皇之丨丨緣越地之昔路劉基詩滿地蓬蒿無丨丨幾家桑柘有新烟)
窮陌(任豫詩頓楫俄毁垣惻然念丨丨)畎陌(任豫籍田賦膏壤千畝與式既同區勢平易丨丨修通)塍陌(徐勉)
(書桃李茂密松竹成陰丨丨交通渠畝相屬)塞陌(沈約安陸昭王碑文牛酒日至壺漿丨丨)逸陌(張纘謝賚園啟前逼)
(丨丨朝夕爽塏)桑陌(蕭子顯日出東南隅詩蠶籠拾芳翠丨丨採柔條錢起廵農晚望詩陰陰丨丨連漠漠水田廣)早陌
(王褒詠霧詩七條開丨丨五里闇朝氛)漢陌(王勃七夕賦結遥情于丨丨飛永睇于霞莊又九成宫頌序儼鉤陳于丨丨太)
(階非遠設陛戟于烟莊仙梯可陟高道素上元賦朗連丨丨耀接星躔)上陌(王勃九成宫頌序朱轓緝化泣故老于中溪墨)
(綬宣風繞春童于丨丨)銅陌(王勃秋日宴洛陽序近臨銅陌斜控銀墟)空陌(駱賓王蕩子從軍賦花有情而獨笑鳥無)
(事而恒啼見丨丨之草積知闇牖之塵棲)柳陌(謝偃詩撩亂垂絲昏丨丨王阮詩朱蹄驕丨丨)戲陌(李嶠李詩潘岳閒居)
(日王戎丨丨辰)征陌(張諤送李著作倅杭州詩祖筵開霽景丨丨直朝光錢起送嚴維尉河南詩丨丨獨愁飛盖遠離筵只惜)
(暝中催)蔭陌(吴筠詩嫋嫋陌上桑丨丨復垂塘)西陌(慕容承携素饌過王維詩行行丨丨返駐幰問車公)田陌
(李白詩老死丨丨間何因揚清芬)東陌(李白詩看花丨丨上驚動洛陽人)中陌(李華材之小大說閥閱之家有侈女)
(焉琱車繡茵過于丨丨)錦陌(柳中庸春思詩綺羅廻丨丨絃管入花江)秋陌(耿湋題孝子陵詩荒墳丨丨上霜露正霏)
(霏)古陌(權德輿詩笳簫出丨丨烟雨閉寒原李商𨼆文白草枯荄荒塗丨丨吴莱寄張子長詩丨丨垂楊柳空山老茯苓)
遊陌(楊巨源清眀日詩祭祠結雲騎丨丨擁香車)駞陌(裴度聯句馬嘶丨丨上鷁泛鳳城隈)北陌(韓愈孔戣墓誌)
(古之老於鄉者將自佚非自苦閭井田宅具在親戚之不仕與倦而歸者不在東阡在丨丨可杖屨来往也)郊陌(孟郊酬友)
(人見寄新文詩丨丨絶行人原隰多飛蓬)曉陌(張籍春日早朝詩丨丨春寒朝騎来瑞雲深處見樓臺姚合送張郎中副使赴)
(澤潞詩丨丨事戎装風流粉署郎鄭谷採桑詩丨丨携籠去桑林路隔淮陸游塞上曲秋風獵獵漢旗黃丨丨霜清見太行)暗
陌(元稹生春詩星圍分丨丨烟氣滿晴嵐)通陌(李紳過吴門詩候火分丨丨前旌駐外郵)荒陌(李紳過荆門詩月低)
(山曉問行客已酹椒漿拜丨丨)寒陌(許渾旌儒廟詩丨丨陰風萬古悲)塵陌(温庭筠詩丨丨都人憾)暖陌(薛能)
(春日長安詩丨丨開花氣春居閉日陰羅鄴山陽貽友人詩行遲丨丨花攔馬睡重春江雨打船)槐陌(王滌和三鄉詩丨丨)
(柳亭何限事年年廻首向春風鄭谷詩孤吟馬跡抛丨丨遠夢漁竿擲葦鄉陸游小雨出西門詩稲陂雨細豐年候丨丨風清嫩暑)
(天)星陌(閻隨侯西嶽望幸賦去春陵之天邸望臺駘之丨丨)烟陌(尹鶚詞隴雲暗合秋天白俯窗獨坐窺丨丨)晴
陌(孫魴柳詩影緐丨丨上烟重古城隅)隄陌(韓𤦺詩田間丨丨成新險)天陌(歐陽修御帶花詞曳香搖翠稱執手行歌)
(錦街丨丨張泰游仙詩丨丨偶逢秦弄玉相將鳳管和鸞笙)市陌(梅堯臣霅上詩臨水竹樓通丨丨跨橋雲屋接川湄)踊
陌(蔡襄都盧之言篇吾之道始者篤場圃以跳梁俯堂涂而丨丨魄惴坎窪神兢磧礫如是者累月矣)遠陌(司馬池竹色詩)
(冷于陂水淡于秋丨丨初窮見渡頭)巷陌(鄭侠詩雁翅人家千丨丨朱淑真詩丨丨風輕燕燕飛)坊陌(孟鯁詩愔愔丨)
(丨傍深春)廛陌(葛長庚駐雲堂記徜徉乎井里蕭散乎丨丨)芳陌(馮延登探春詩霽靄未收丨丨潤斜陽偏傍小樓多)
夏陌(貢師泰題王維輞川圖詩春塢辛夷發丨丨高槐稠)禁陌(高啟寓天界寺雨中登西閣詩紅塵丨丨淨綠樹啼鶯繞)
京陌(何景眀贈田子詩藹藹皇邑游鳴鑣向丨丨李攀龍重别李戶曹詩舊游丨丨滿何處珥貂行)川陌(蔡羽雪後南泛)
(詩天華動物表霽色澄丨丨)雲陌(劉繪元夕觀烟火詩鳳花龍燭光丨丨孌童豔女連歌席)燕陌(盧柟贈别南田楊子)
(還晉石詩我本衛州豪君作燕城客意氣各千里相逢在丨丨)
鳴條陌(書湯誓疏安邑有丨丨丨昆吾亭)郟鄏陌(史記周紀注帝王世紀云王城西有丨丨丨郟山名鄏邑名)
五成陌(後漢書光武帝紀光武命有司設壇場于鄗南千秋亭丨丨丨即皇帝位)王女陌(華陽國志錦里西又有車)
(官城昔蜀王女未嫁亡墓在城北今丨丨丨是也)督亢陌(水經注地里書上古聖賢冢地記曰督亢地在涿郡今固安縣)
(南有丨丨丨幽州南界也)陵上陌(何劭詩瞻彼丨丨丨想與神人遇)金陵陌(沈約長安有狹斜行青槐丨丨丨丹)
(轂貴遊士)章臺陌(費昶和蕭記室春旦有所思詩楊柳何時歸裊裊復依依已蔭丨丨丨復掃長門扉唐無名氏義井判魯)
(宣游往未捨蟻邱之漿漢尹載馳旋靚丨丨之丨楊億燈夕詩金吾緹騎丨丨丨素女繁絃大帝家)邯鄲陌(王宏從軍行城)
(隅路接伊川驛河陽渡頭丨丨丨張說送毛眀府詩序益賦金谷之詩遠送丨丨之丨劉長卿送賈三北遊詩賈生未達猶窘廹身)
(馳匹馬丨丨丨)九成陌(劉庭芝謁漢世祖廟詩昇壇丨丨丨端拱千秋年)秦京陌(蘇頲慈恩寺詩不駐丨丨丨還)
(題蜀郡輿)陽臺陌(張說登九里臺詩北分丨丨丨南識郢城阡)杜城陌(張九齡南亭宴集詩門前丨丨丨池上曲)
(江流)商君陌(張九齡登總持寺閣詩草間丨丨丨雲重漢后臺)宫槐陌(王維有丨丨丨詩裴廸丨丨丨詩門前丨)
(丨丨是向欹湖道)廣陵陌(獨孤及月下對酒詩慷慨葛天歌愔愔丨丨丨)三條陌(張南史早春書事詩柳發丨丨)
(丨花飛六輔渠滕邁楊柳枝詞丨丨丨上拂金羈萬里橋邊映酒旗)五達陌(范傳正進善旌賦寘於朝懼来而有阻樹於野)
(慮獻之無因於是施之丨丨之丨以招四遠之人)桂香陌(李賀夢天詩玉輪軋露濕團光鸞珮相逢丨丨丨)楊朱
陌(梁嵩倚門望子賦丨丨丨上蕭條而恨淚澘澘漢武臺邊宛轉而殘霞漠漠)東西陌(李商隱燕臺詩風光冉冉丨丨)
(丨幾日嬌魂停不得)槐花陌(韋莊詩長安十二丨丨丨曾負秋風多少愁)鴻臚陌(韋莊詩丨丨丨上歸耕晚)景
陽陌(王安石送董伯懿歸吉州詩東城丨丨丨南望長干紫)柴桑陌(蘇軾和陶詩昔我在廣陵悵望丨丨丨)車
爭陌(蘇轍詩雷動丨丨丨花搖樹繫鞦)大梁陌(蘇轍懷黽池詩歸騎還尋丨丨丨行人已渡古崤西)銅駝陌
(晁冲之詩朝回金馬門前曉宴罷丨丨丨上春)江南陌(范成大題金牛洞詩春風吹入丨丨丨叠嶂雙峯如舊識康與之杜)
(鵑詞關嶺外丨丨丨看長堤楊柳翠條堪折)吹簫陌(陸游詩雨催樹綠丨丨丨日射塵紅擊鞠場)錦香陌(吾丘)
(衍洛城曉樂府叠柳蛾眉蜀帳昏謾識銅駝丨丨丨)春風陌(袁易寄蕭子中詩並馬丨丨丨高歌夜雨牀)三千陌
(陳孚開平即事詩龍岡勢繞丨丨丨月殿香飄十二樓)九州陌(范梈詩雞鳴丨丨丨)劉郎陌(楊載次張真人碧桃)
(詩丨丨丨上栽仍舊王母池邊賞又新)長楊陌(黎民表祈穀齋居詩旌旗夜繞丨丨丨燈火春祠泰乙壇)金閶陌
(僧廣潤贈雪山杲公詩杲公居市廛復近丨丨丨)
越阡度陌(古諺丨丨丨丨互為主客)
石(常隻切釋名山體為丨又姓又量名)
韻藻介石(易丨于丨不終日貞吉宋書謝靈運傳時来之機悟先于丨丨納隍之誡一援于生民蘇軾别子由詩寡辭真)
(吉人丨丨乃機警)擊石(書䕫曰予丨丨拊石百獸率舞列子水注水即鳴石丨丨即光山海經章莪山有獸状如赤豹五尾)
(一角音如丨丨神仙傳古強常隨李阿還所宿乃在青城山中強後復欲隨去恐有虎狼私持其父大刀阿取刀丨丨刀折壊強恐)
(父怪怒阿則取刀擊地刀復如故異苑夜郎竹王嘗從人止石上命作羹無水王以劍丨丨泉便涌出韓愈代張籍書未必不如聽)
(吹竹彈絲敲金丨丨也方干東山瀑布詩挂岩遠勢穿松塢丨丨殘聲注稻畦戴復古靈壁石歌我来欲作靈壁歌丨丨一唱三摩)
(挱)拊石(見上)碣石(書夾右丨丨入于河史記秦始皇紀始皇之丨丨使燕人盧生求羡門高誓刻丨丨門壊城郭决通)
(隄防又孟子傳鄒衍如燕昭王築丨丨宫身往師之注丨丨宫在幽州西三十里寧臺之東漢書地理志爽右丨丨注丨丨海邊山)
(名也言禹夾行此山之右而入于河逆下也水經注丨丨山在遼西臨渝縣南水中也宋玉對楚王問鯤魚朝發崑崙之墟暴䰇于)
(丨丨暮宿于孟諸又高唐賦崪中怒而特高兮若浮海而望丨丨班固西都賦揚波濤于丨丨激神岳之將將江總廬陵王德政碑)
(文睢陽肇構丨丨初開白居易詩海神移丨丨畫嶂簇天台李商隱戲題樞言草閣詩夜歸丨丨館朝上黃金臺碣亦作揭漢書地)
(理志右北平郡驪成大丨丨山在縣西南莽曰丨丨師古曰揭音桀)怪石(書厥貢鉛松丨丨漢書地理志鉛松丨丨注師古曰)
(丨丨石之次玉美好者也言岱山之谷出絲枲鉛松丨丨五種皆獻之山海經苟牀之山無草木多丨丨注丨丨似玉也異苑晉末)
(有沙門隱鍾山之阿夜聞丨丨崩墜眀旦履行惟見清泉湛然聚徒結宇號曰靈味江賦金精玉英瑱其裏瑶珠丨丨琗其表鮑照)
(詩丨丨似龍章瑕璧麗錦質白居易詩丨丨千僧坐靈池一劍沉方干題故人廢宅詩閒花舊識猶含笑丨丨無情更不言蘇軾遺)
(賈耘老書念賈處士貧甚為作古木丨丨一紙每遇飢時輒一開看還能飽人否)積石(書導河丨丨至于龍門漢書地理志)
(浮于丨丨注師古曰丨丨山在金城西南又西域傳匈奴南出于丨丨為中國南道唐書李靖傳詔墳制如衛霍故事築闕象鐵山)
(丨丨山以旌其功山海經丨丨山其下有石門河水冐之以西南流淮南子河出丨丨十道山川攷丨丨山在鄯州龍支縣西九十)
(八里黃河在縣西南六十里禹貢導河始此河州枹罕縣丨丨山一名唐述山在縣西北七十里今人目龍支縣山為大丨丨山此)
(名小丨丨山揚雄雍州牧箴黑水西河横截崑崙邪指閭闔畫為雍垠上侵丨丨下礙龍門又論衡穀未舂蒸曰粟銅未鑄鑠曰丨)
(丨人未學問曰矇矇艮岳記庀徒僝工累土丨丨魯靈光殿賦状若丨丨之鏘鏘又似乎帝室之威神謝靈運登石門最高頂詩長)
(林羅戸穴丨丨擁階基陳師道詩溪眀數丨丨)關石(書丨丨和鈞王府則有魏都賦丨丨之所和鈞財賦之所底慎張華大司)
(農箴阜茂豐物和鈞丨丨)玉石(書火炎昆岡丨丨俱焚周禮夏官職方氏雍州其利玉石又秋官職金受其入征者入其丨丨)
(丹青于守藏之府左傳王子朝用成周之寳珪于河甲戌津人得諸河上陰不佞以温人南侵拘得玉者取其丨將賣之則為丨王)
(定而獻之與之東訾山海經長笛之山是多文丨丨淮南子使人之相去也若丨之於丨美之于惡則論人易矣西京雜記昆眀池)
(刻丨丨為魚每至雷雨魚常鳴吼䰇尾皆動漢世祭之以祈雨往往有驗論衡人之學問知能成就猶骨象丨丨切磋琢磨也水經)
(注聖水又東逕丨丨山謂之丨丨口山多珉玉燕石故以丨丨名之錄異記眀皇欲塑玄元像夢神人曰太白北谷中有丨丨可取)
(而琢之翼日命使求之掘𫉬丨丨琢為玄元像又為二真人二侍童及李林甫陳希烈之形九章同揉丨丨兮一㮣而相量揚雄蜀)
(都賦丨丨嶜岑丹青玲瓏王融奉和纖纖詩腷腷膊膊烏迷聽磊磊落落丨丨分)山石(詩他山之石可以攻玉漢書揚雄傳)
(拔鹵莽刊丨丨十六國春秋石勒偕位初太康中有丨丨似蹲狗之状行者咬之國史補李牟吹笛天下第一月夜泛江維舟吹之)
(嘹亮逸發俄有客呼船請載請笛而吹甚為精壮丨丨可裂疑其蛟龍也七諫何丨丨之嶄巖兮靈魂屈而偃蹇岑參送李卿賦得)
(孤島石詩一片他丨丨巉巉映小池韓愈詩丨丨犖确行徑微)白石(詩揚之水丨丨鑿鑿漢書地理志金城郡縣丨丨注應劭)
(曰丨丨山在東晉書鮑靚傳靚學兼内外眀天文河洛書為南海太守嘗行部入海遇風飢甚取丨丨煑食之南史褚伯玉傳伯玉)
(有隱操往剡居瀑布山三十餘年隔絶人物齊高帝手詔吴會二郡以禮迎遣辭疾上不欲違其志勅于剡白石山立太平館居之)
(隋書禮儀志十六年有事北郊于是八座奏省四望松江浙江五湖等座其鍾山丨丨既土地所在並留如故唐書李嗣業傳高仙)
(芝為大食所敗嗣業謀曰將軍深履賊境後援既絶而大食乘勝諸部銳于闘不如守丨丨嶺以為後計山海經丨丨之山惠水出)
(于陽而南流注于洛其中多水玉澗水出于其陰神異經西方有宫丨丨為牆五色玄黃門有金牓而銀鏤題曰天地少女之宫又)
(西北裔外西眀山以丨丨為牆注神仙之宅也水經注柵水又東左會丨丨山水水發源自丨丨山西逕李鵲城南西流注栅水神)
(仙傳丨丨先生者中黃丈人弟子也彭祖時已二千餘歲矣常煑丨丨為糧因就丨丨山居時人號曰丨丨先生彭祖問何不服昇)
(天之藥荅曰天人復能樂比人間乎天上多至尊相奉事更苦于人間故時人呼丨丨先生為隱遁仙人錄異記金星之精墜于終)
(南圭峰之西因號太白山其精化為丨丨續仙傳聶師道隨謝修通行數里忽見草舍甚新㓗有牀席而無人修通命師道入坐木)
(兔上脩通自坐丨丨鹿牀上寗戚飯牛歌滄浪之水丨丨粲中有鯉魚長尺半李白秋浦歌空吟丨丨爛淚滿黑貂裘韋應物詩澗)
(底拾荆薪歸来煮丨丨李商隱題丨丨蓮花寄楚公詩丨丨蓮花誰所共六時長拂佛前燈注鑿丨丨為蓮花臺捧燈佛前戴復古)
(陳伯可山亭詩清吟無盡興丨丨可留題又本草丨丨英生華陰山谷及泰山又丨丨脂一名白符生太山之陰今惟潞州有焉)
卷石(禮記今夫山一丨丨之多孔穎達禮記序燔黍則大享之濫觴土鼓乃雲門之丨丨又拳同白居易廬山草堂記余自思)
(從幼迨老凡所止雖一日二日聊覆簣土為臺聚丨丨為山環斗水為池其喜山水病癖如此)金石(禮記金石絲竹樂之器也)
(左傳君冠必以祼享之禮行之以丨丨之樂節之以先君之祧處之晉書孫綽傳作天台賦成示范榮期云卿試擲地當作丨丨聲)
(也榮期曰恐此丨丨非中宫商然每至佳句輒云是我軰語宋書謝靈運傳論英詞潤丨丨高義薄雲天韓詩外傳原憲環堵之室)
(歌商頌聲淪于天地如出丨丨淮南子聖人所由曰道所為曰事道猶丨丨一調不更事猶琴瑟安絃改調世說禰衡被魏武謫為)
(鼔吏正月半試鼔忽揚枹為漁陽摻撾淵淵有丨丨聲四坐為之改容孔安國書經序魯恭王好治宫室壊孔子舊宅以廣其居升)
(堂聞丨丨絲竹之音乃不壊宅虞世南詩調諧丨丨奏歡洽羽觴浮又周禮秋官職金凡國有大故而用丨丨則掌其令注用丨丨)
(而云大故止謂寇戎為禦捍之器有用丨丨者也史記秦始皇紀羣臣相與誦皇帝功德刻于丨丨以為表經後漢書王常傳帝于)
(大會中指常謂羣臣曰此家率下江諸將輔翼漢室心如丨丨真忠臣也列子山岳也河海也丨丨也水火也此積形之成乎地者)
(也新序熊渠子見其誠心而丨丨為之開况人心乎西都賦巖峻崷崪丨丨崢嶸劉孝綽答湘東王書當欲使丨丨流功恥用翰墨)
(垂迹白居易詩松筠與丨丨未足喻聖密范成大有桂海丨丨志又本草雄黃出石門者名石黃而通名黃丨丨雲笈七籖楊大夫)
(者宦官也早觧所任縦意閑放惟以丨丨為務未嘗有疾)嘉石(禮記平罷民有罪者坐丨丨周禮秋官大司寇以丨丨平罷民)
(凡萬民之有罪過而未麗于法而害于州里者桎梏而坐諸丨丨役諸司空注丨丨文石也樹之外朝門左疏嘉善也有文乃稱嘉)
(故知文石也欲使罷民思其文理以改悔自修樹之外朝門左朝士文也唐書牛僧孺傳治第洛之歸仁里多致丨丨美木與賓客)
(相娛樂)肺石(禮記達窮民孤獨老幼弗達者立于丨丨周禮秋官大司寇以丨丨達窮民几遠近□獨老幼之欲有復于上)
(而其長弗達者立于丨丨三日士聽其詞以告于上而罪其長注丨丨赤石也疏陰陽療疾法肺屬南方火火色赤肺亦赤故知名)
(丨丨是赤石也必使之坐赤石者使之赤心不妄告也梁書武帝紀詔于公車府謗木丨丨傍各置一函若肉食莫言山阿欲有横)
(議投謗木函若從我江漢功在可策犀兕徒敝龍蛇方縣次身才高妙擯壓莫通大政侵小豪門陵賤四民已窮九重莫達若欲自)
(申並可投丨丨函夢溪筆談長安故宫闕前有唐丨丨尚在其制如佛寺所擊響石形如垂肺亦有欵識但漫剥不可讀王融策秀)
(才文丨丨少不冤之人棘林多狂哭之鬼白居易詩其心如丨丨動必達窮民)衡石(禮記仲春之月同度量鈞丨丨角斗甬正)
(權槩史記秦始皇紀一法度丨丨丈尺車同軌書同文字管子尺寸也䋲墨也規矩也丨丨也斗斛也角量也謂之法拾遺記郭况)
(光武皇后之弟也庭中起高閣長廡置丨丨於其上以稱量珠玉馮衍顯志賦棄丨丨而意量兮随風波而飛揚陸倕漏刻銘氣鈞)
(丨丨晷正權概任昉為吏部謝表涇渭縉紳無謬丨丨抑揚庶品亦候能官又山海經大荒之中有丨丨山)鈞石(禮記仲秋)
(之月同度量平權衡正丨丨角斗角晉書孝愍帝論方岳無丨丨之鎮關門無結草之固)隕石(左傳丨丨于宋五隕星也注但)
(言星則嫌星使石隕故傳言隕星通典燕人盧生竊言始皇樂以刑殺為威因亡去始皇聞之怒諸生在咸陽者四百餘人皆坑之)
(其後東郡星丨為丨杜甫覆舟詩丹砂同丨丨翠羽共沉浮隕同霣十六國春秋安定廳事前後聞誦書聲求之不得七日乃止丨)
(丨于肥鄉錄異記天復十年洪州丨丨于越王山下昭仙觀前聲如雷光彩五色闊十丈)矢石(左傳荀偃士匄帥卒攻偪陽親)
(受丨丨甲午滅之漢書叔孫通□通降漢從弟子百餘人曰事先生數年幸得從降漢今不進臣等剸言大滑何也通曰漢王方蒙)
(丨丨争天下諸生寧能闘乎淮南子高皇帝舉天下之大義身自奮袂執銳天下雄㑺豪英暴露于野澤前蒙丨丨而後堕谿壑說)
(苑田單攻翟結髮徑立丨丨之所引抱而鼔之翟人下之曹植責躬詩願蒙丨丨建旗東岳)藥石(左傳臧孫曰季孫之愛我)
(疾疢也孟孫之惡我丨丨也美疢不如惡石夫石猶生我疢之美其毒滋多唐書高馮傳數上書言得失帝賜鍾乳一劑曰而進丨)
(丨之言朕以丨丨相報又魏元忠傳賞罰者軍國之紀綱政教之丨丨列子宋陽里華子中年病忘魯有儒生自媒能治之曰此固)
(非卦兆之所占非祈請之所禱非丨丨之所攻吾試化其心變其慮庶幾其瘳乎夏侯湛東方朔贊經脉丨丨之藝射御書計之術)
(乃研精而究其理不習而盡其巧陶弘景荅朝士訪仙佛兩法體相書為仙者以丨丨練其形以精靈瑩其神王廙洛都賦痿瘵痱)
(疴浸之則痊功邁丨丨勲著不言)觸石(公羊傳泰山之雲丨丨而出膚寸而合不崇朝而雨遍天下揚子丨丨决木維折角)
(測曰丨丨決木非所治也水經注驫驫水出東北巨峻山乘高瀉浪丨丨流響世人因聲以納稱蜀都賦岡巒糾紛丨丨吐雲江賦)
(播靈潤于千里越岱宗之丨丨注何休曰雲氣丨丨理而出為雨無膚寸之地而不徧也)密石(國語天子之室斵其椽而礱之)
(加丨丨焉魯靈光殿賦駢丨丨與琅玕齊玉璫與璧英注韋昭曰密密理謂砥也然彼以丨丨磨琢此亦為飾也)黃石(史記)
(留侯世家張良遊下邳圯上有一老父出一編書曰讀此則為王者師後十三年見我濟北穀城山下丨丨即我矣錄異記子房隱)
(於商山從四皓學道其家葬其衣冠丨丨焉後為赤眉所發不見其屍丨丨亦失所在芥𨼆筆記杜牧之詩授圖丨丨老學劍白猿)
(翁盖出庾信宇文盛墓誌云授圖丨丨不無師表之心學劍白猿遂得風雲之志運命論張良受丨丨之符誦三略之說注丨丨者)
(神人也有上略中略下略李商𨼆詩穰苴司馬法張良丨丨術又水經江水東歴孟家㳾江之右岸有丨丨山水逕其北注即丨丨)
(&KR1105;也神異經東南有宫丨丨為墻黃牓碧鏤題曰天地少男之宫)一石(史記淳于髠傳飲一斗亦醉丨丨亦醉漢書溝洫志)
(太始三年趙中大夫白公引涇水注渭中溉田四千五百餘頃民得其饒歌之曰涇水丨丨其泥數斗且溉且糞長我禾黍後漢書)
(盧植傳植常懷濟世志不好辭賦能飲酒丨丨南史謝靈運曰天下才共丨丨曹子建獨得八斗我得一斗自古及今共用一斗竒)
(才博識安足繼之唐書孔若思傳歴庫部郎中常曰仕宦至郎中足矣座右置止水丨丨眀自足意又十六國春秋沙門從雍州来)
(稱見佛圖澄西入關石虎掘之無尸惟有丨丨平泉山居雜記後代鬻平梟者非吾子孫也以平泉一樹丨丨與人者非佳子弟也)
(杜甫戲題王宰畫詩十日畫一水五日畫丨丨)投石(史記王翦傳翦擊荆荆悉國中兵以拒秦翦堅壁而守之休士洗沐久之)
(使人問軍中戲乎對曰方丨丨超距翦曰士卒可用矣漢書刑法志以桀攻桀猶有巧拙以桀詐堯若卵丨丨又甘延夀傳扷距丨)
(丨絶於等倫注張晏曰范蠡兵法飛石重十二斤為機發行二百步延夀有力能以手投之淮南子使人主執正持平如從䋲凖高)
(下則羣臣以邪来者猶以卵丨丨以火投水又拯溺而丨之丨則救之反為惡異苑慧遠棲神廬岳常有游龍翔其前遠公奴以石)
(擲中乃風雨飈發公燒香喝偈于是霹靂廻向丨龍之丨雲雨乃除唐國史補德宗晚年尤工詩句臣下莫可及每御製奉和退而)
(笑曰排公在俗有丨丨之戲兩頭置標號曰排公以中不中為勝負也李康運命論張良受黃石之符誦三略之說以遊于羣雄其言)
(也如以水丨丨莫之受也及其遭遇漢祖也其言也如以石投水莫之逆也王褒周太傅于謹墓碑軍中罷戰無廢雅歌壮士志驕)
(時觀丨丨)砥石(史記扁鵲傳使弟子子陽厲鍼丨丨以取外三陽五會注索隱曰砥音脂唐書林藴傳劉闢反藴切諫闢怒械)
(于獄且殺之將就刑闢惜其直陰戒刑人抽劍磨其頓以脅服之藴叱曰死即死我頸豈頑奴丨丨邪闢知不可服捨之山海經大)
(騩之山其陰多丨丨淮南子遼出丨丨又丨丨不利而可以利金㯳不正而可以正弓物固有不正而可以正不利而可以利砥同)
(底漢書梅福傳爵禄束帛者天下之丨丨高祖所以厲世摩鈍也注師古曰丨細丨也水經注湘中記曰湘川清照五六丈下見丨)
(丨如摴蒲矣)盤石(漢書文帝紀漢祖王子弟地犬牙相制所謂丨丨之宗也唐書薛元超傳轉中書舍人省中有丨丨道衡)
(為侍郎時常據以草制元超每見輒泫然流涕按道衡元超祖也穆天子傳天子北征乃絶漳水庚辰至于北觴天子於丨丨之上)
(異苑長沙羅縣有屈原自投之川民為立廟在汨潭之西岸側丨丨馬跡尚存相傳原投川之日乘白驥而来陸倕太子出宫表周)
(固本支寔資眀德漢啟丨丨必係元良又唐書地理志資州資陽郡上本治丨丨咸通六年徙治内江七年復治丨丨土貢麩金柑)
(又水經注泚陽縣城南有蔡水出南丨丨山故亦曰丨丨川一統志丨丨口在易州西九十里玉峰社外通烏龍溝口六十里曹植)
(丨丨篇丨丨山巔石飄颻澗底蓬盤亦作磐漢書司馬相如傳丨丨裖崖嶔岩倚傾淮南子稲生于水而不能生于湍瀨之流紫芝)
(生于山而不能生于丨丨之上水經注於潛縣百丈山即潛山也山水東南流名為紫谿中道挟水有紫色丨丨長百餘丈望如朝)
(霞又桐廬縣至於潛有嚴陵瀨瀨𢃄山山下有丨丨盖嚴陵所遊也高唐賦丨丨險峻傾﨑崖隤王融曲水詩序族茂麟趾宗固丨)
(丨庾信文王見吕尚贊岸止丨丨谿惟小船王維詩可憐丨丨臨泉水)文石(漢書地理志梁國縣碭注山出丨丨師古曰碭)
(丨丨也其山出焉故以名縣又梅福傳願一登丨丨之陛涉赤墀之塗山海經瞻諸之山其陽多金其陰多丨丨拾遺記太山下有)
(連理丨丨狀如栢樹自下及上皆合而中開廣六尺望若真樹也又石虎開馬埒射場周廻四百步皆丨丨丹砂及彩畫西京雜記)
(弘成子少時有人授以丨丨吞之遂為通儒後成子病吐出此石以授五鹿充宗充宗又為碩學異苑晉滕放太元初夏枕丨丨枕)
(卧忽雷震其枕四觧傍人怖懼而放獨自若云微覺有聲樂資春秋傳鄭容至函谷關見華山上有一人曰吾華山使願托一牘致)
(鎬池君所子過鎬池見一大梓樹下有丨丨取以欵梓當有應者容如其言果有人從樹出受書本草丨丨生東郡山澤中一名黍)
(石又魏都賦于後則有椒鶴丨丨永巷壺術注丨丨室也后妃所止)柱石(漢書霍光傳田延年曰將軍為國丨丨注師古曰丨)
(者梁下之柱丨者承梁之礎也言大臣負國重任如屋之丨及其丨也晉書陸玩傳遷司空有人詣之索杯酒瀉置柱梁之間呪曰)
(當今乏材以爾為丨丨莫傾人梁楝邪玩笑曰戢卿良箴梁書武帝紀蕭領軍葭莩之宗志存丨丨又劉炎邇言志見天丨丨純潔)
(光潤如琢本末齊一如度高插雲漢可五千尺李白有至陵陽山登天丨丨詩程本立登小孤山詩大地小孤天丨丨長江第一海)
(門關)穿石(漢書枚乘傳太山之霤丨丨單極之䋁斷幹水非石之鑚索非木之鋸漸靡使之然也洞仙傳傅先生學道于焦山)
(遇太極真人與之木鑚使丨一丨盤厚五尺許云石盤穿仙可得也于是晝夜鑚之積四十七年鑚盡石穿仙人授以金液還丹服)
(之度世方輿勝覧六丨丨在梧州府陸川壁立如碑高可丈餘上穿六孔故名雲林石譜襄州江水中多出丨心丨色青黑而小中)
(有小竅虞集贈楊友直詩雒陽楊友直字擬漢中郎畫若錐丨丨垂如雨溜墻又于役志戊寅至丨丨磯夜大風繫舟不得寝)轉
石(漢書劉向傳用賢則如丨丨去佞則如拔山謝承後漢書陳龜表曰仁恩廣被化流殊方使老者以夀終孤幼得保年猶運河)
(丨丨易于反掌西京賦複陸重閣丨丨成雷注複陸複道閣也于上丨丨以象雷聲李白蜀道難飛湍瀑流争喧豗砯崖丨丨萬壑)
(雷杜甫詩丨丨驚魑魅)累石(漢書韓安國傳蒙恬為秦侵塞辟數千里以河為竟丨丨為城樹榆為塞匈奴不敢飲馬于河)
(北史魏太武帝紀太平真君九年西幸上黨詔于壺關東北大王山丨丨為三封梁州記沔陽城泝漢上十五里有諸葛武侯所鎮)
(在漢水南背山向水門前丨丨以為陣水至壊其行列水去輒復故又水經㵋水出豫章艾縣西過長沙羅縣西又西丨丨山入于)
(湘水注丨丨山在北亦謂之五木山)礧石(漢書司馬相如傳丨丨相擊硠硠礚礚注師古曰丨丨轉石也山海經維龍之山肥)
(水出焉而東流注于臯澤其中多丨丨)儋石(漢書揚雄傳家産不過十金乏無丨丨之儲晏如也後漢書吴祐傳年二十喪)
(父居無丨丨而不受贍遺常牧豕于長垣澤中魏志華歆傳素清貧祿賜以施親戚故人家無丨丨之儲宋書武帝紀劉毅家無丨)
(丨之儲摴蒲一擲百萬班彪王命論夫餓饉流離飢寒道路思有短褐之襲丨丨之蓄)萬石(漢書石奮傳奮長子建次甲次)
(乙次慶皆以馴行孝謹官至二千石于是景帝曰石君及四子皆二千石人臣尊寵迺舉集其門凡號奮為丨丨君又酷吏傳嚴延)
(年兄弟五人皆有吏材至大官東海號其母曰丨丨嚴姬又西域傳大宛國以蒲陶為酒富人藏酒至丨餘丨久者至數十歲不敗)
(後漢書秦彭傳彭六世祖襲為潁川太守與羣從同時為二千石者五人故三輔號曰丨丨秦氏又馮勤傳勤曾祖父揚宣帝時為)
(弘農太守有八子皆為二千石趙魏間榮之號曰馮丨丨焉唐書張文瓘傳文瓘為侍中子潛沛洽涉皆至三品時謂丨丨張家博)
(物志積油滿丨丨則自然生火武帝泰始中武庫火積油所致通典漢制三公號稱丨丨其俸月各三百五十斛風俗通云三公一)
(歲共食丨丨也張成栢梁詩陳粟丨丨揚以箕蘇軾姚屯田挽詞空聞韋叟一經在不見恬侯丨丨時按奮子慶為相字恬侯又淮)
(南子一膊炭熯掇之則爛指丨丨俱熯去之十步而不死同氣異積也又水經注湘浦北有丨丨戌湘水左則沅水注之謂之横房)
(口又上林賦立丨丨之虞又晉書謝萬傳萬字丨丨又唐書韋丨丨傳善音律上元中累遷太常少卿當時郊廟燕會樂曲皆丨丨)
(與太史令姚元辯增損之)中石(漢書李廣傳廣出獵見草中石以為虎而射之丨丨沒矢視之石也他日射之終不能入矣吕)
(氏春秋養由基射先丨丨矢乃飲羽誠乎先也吴地記秦始皇東廵至虎邱求吴王寳劍其虎當墳而踞始皇以劍擊之誤丨于丨)
(其虎西走二十五里忽失扲今虎疁唐諱虎錢氏諱疁改為滸墅劍無復𫉬)冠石(漢書劉向傳丨丨立于泰山仆柳起于上)
(林注晉灼曰漢注丨山丨名瓉曰丨山下有丨自立三石為足一石在上故曰丨丨也水經注郡國志曰洛水出太山南武陽縣之)
(丨丨山地理志曰丨丨山洛水所出)刻石(後漢書竇憲傳與北單于戰大破之遂登燕然山丨丨勒功紀漢威德令班固作銘)
(齊書祥瑞志會稽剡縣丨丨山相傳為名不知文字所在昇眀末縣民兒襲祖行獵忽見石上有文凡三處苔生其上字不可識刊)
(苔去之大石文曰此齊者黃石公之化氣也立石文曰黃天星姓蕭字某甲得賢師天下太平小石文曰丨丨者誰會稽南山李斯)
(刻秦望之封也南史范雲傳竟陵王子良尅日登秦望山雲以山上有秦始皇丨丨此文三句一韻人多作兩句讀之並不得韻又)
(皆大篆人皆不識雲夜取史記讀令上口眀日登山子良令賓僚讀之皆不識雲讀之如流子良大悦三輔黃圖秦始皇造渭橋力)
(不能勝乃丨丨作力士孟賁等像祭之乃可動)刊石(後漢書竇憲傳封山丨丨昭銘上德王褒上庸公陸騰勒功碑封山丨丨)
(鎸銘刻勲)懸石(後漢書費長房傳市中有老翁賣藥懸一壺于肆頭市罷輒跳入壺中市人莫之見惟長房覩之異焉遂欲求)
(道從入深山踐荆棘于羣虎中留使獨處長房不恐又卧于室以朽索丨萬斤丨于心上衆蛇嚙索且斷長房亦不移翁還撫之曰)
(子可教也王僧孺至牛渚詩空籠望丨丨回斜見危島)瓦石(吴志孫權傳注魏文帝遣使求大貝眀珠象牙犀角玳瑁孔雀)
(翡翠鬪鴨長鳴鷄羣臣曰宜勿與權曰彼所求者于我丨丨耳孤何惜焉晉書王衍傳衍㑺秀有令望王敦常稱之曰夷甫處衆中)
(如珠玉在丨丨間按夷甫王衍字也神仙傳玉子師桑子具受衆術能以草芥丨丨為六畜龍虎立使成行世說注張孟陽至醜每)
(出小兒以丨丨投之酉陽雜爼拔汗那十二月十九日王及首領分為兩朋各出一人著甲衆人執丨丨捧杖東西互擊甲人先死)
(即止以占當年豐儉庾闡蓍龜論殊方之卜或責象草木或取𩔖丨丨劉陶鑄錢議砂礫化為南金丨丨變為和玉雲笈七籖劉景)
(遊金華山見崇門高閣入門嘉樹垂條其實如梨景掇擷其實俄有犬子馳出吠之景四顧無丨丨可投探所摘果以擲之果盡犬)
(去)磁石(吴志虞翻傳注年十二客有候其兄者不過翻翻追與書曰虎魄不取腐芥丨丨不受曲鍼過而不存不亦宜乎晉)
(書馬隆傳隆西渡温水竒謀間發出敵不意或夹道累丨丨賊負鐡鎧行不得前隆卒悉被犀甲無所留礙咸以為神轉戰千里殺)
(傷以千數山海經灌題之山匠韓之水出焉而西流注于泖澤其中多丨丨淮南子丨丨能引鐡及其于銅則不行也三輔黃圖阿)
(房以丨丨為門懷刃者止之水經注鎬水北&KR0985;漢靈臺西又&KR0985;丨丨門西門在阿房前悉以丨丨為之故專其目論衡頓牟掇芥丨)
(丨引鍼皆以其真是不假他𩔖他𩔖肖似不能掇取者何也氣性異殊不能相感動也本草丨丨取鐡如慈母之召子故名鮑照蕪)
(城賦製丨丨以為禦庾信從駕觀講武詩門嫌丨丨礙馬畏鐡菱傷)枕石(晉書孫楚傳楚少時欲隱居謂王濟曰當丨丨潄流)
(誤云枕流潄石王濟曰流可枕石可潄乎楚曰枕流欲洗其耳潄石欲礪其齒南史關康之傳世居京口寓居南平昌顔延之候之)
(見其散髮被黃布帊席松葉丨一塊白丨而卧了不相眄延之等咨嗟而退不敢干也陸雲逸民賦策短杖而遂往乃丨丨而潄流)
潄石(見上水經注陽阿水出陽阿川逕午壁亭東而南入山沿波丨丨漰澗八丈環濤轂轉西南流入于沁水)大石(王隱)
(晉書陳總詣終南山請雨先除小石祠惟存丨丨一所而祈之上文曰峩峩丨丨佐岳通理含滋吐潤惠我四海唐書李嗣業傳初)
(討勃律也通道蔥嶺有丨丨塞隘以足蹶之抵穹識者以為至誠所感越絶書莋碓山南有丨丨古者名為墜星去縣二十里論衡)
(湍瀨之流沙石轉而丨丨不移何者丨丨重而沙石輕也沙石轉積于丨丨之上没而不見賢儒俗吏並在世俗有似于此釋名山)
(多丨丨曰礐礐學也丨丨之形學學形也神仙傳劉道偉學道遇仙人試之將二丨丨約重萬斤以一白髮懸之使道偉卧其下顔)
(色無異後十二年遂賜以神丹服之昇天十六國春秋慕容皝僣即燕王位是歲棘城黑石谷有丨丨自立而行顔延之曲水詩序)
(丨丨峻絶蔥翠隂烟宋之問詩丹青畫丨丨)水石(宋書謝靈運傳其竹則二箭殊葉四苦齊味丨丨别谷巨細各彙注水竹)
(依水生甚細密吴中以為宅援石竹本科叢大以充屋榱又隠逸傳論岩壑閒遠丨丨清華水經注靈石桀處臨江壁立霞駁有若)
(繢焉丨丨驚瀨傳響不絶商舟淹留聆翫不已宣和畫譜董元有丨丨吟龍圖一劉希夷詩行見汝陽潭飛蘿蒙丨丨)采石
(隋書韓擒傳高祖大舉伐陳擒率五百人宵濟丨丨守者皆醉擒遂取之唐書李白傳嘗乘舟與崔宗之自丨丨至金陵著宫錦袍)
(坐舟中旁若無人穆天子傳丨丨之山重&KR0008;氏之所守枝斯璿瑰&KR0008;瑶琅玕玲□羌&KR0008;玕琪□尾凡好石之器于是乎出徐照征婦)
(思詩年半為郎婦郎去戌丨丨又山海經騩山凄水出焉西流注于海其中多丨丨又張載濛氾池賦緣以丨丨𦵔以嘉樹采亦作)
(綵蘇頲太平公主南莊應制詩往往花間逢丨丨時時竹裏見紅泉李祕禁中送任山人詩補天留丨丨縮地入青山又水經注陽)
(嘉三年使河堤謁者王誨疏達河川請以濱河郡徒疏山丨丨壘以為鄣)兩石(唐書張弘靖傳其詬責士嘗曰天下無事爾軰)
(挽丨丨弓不如識一丁字)瑞石(唐書則天皇后紀垂拱四年五月得寳圖于洛水六月得丨丨于氾水又馮元常傳嵩陽令樊)
(文進丨丨后暴石于朝堂示百官元常奏石妄偽后怒出為隴州刺史錄異記李襲譽為凉州刺史奏昌松有丨丨自然成字凡一)
(百一十字)暴石(見上)抉石(唐書徐浩傳浩嘗書四十二幅屏八體皆備草隸尤工世状其法曰怒猊丨丨渴驥奔泉)片
石(五代史唐家人傳有僧誠惠自言能降龍嘗過鎮州王鎔不為之禮誠惠怒曰吾有毒龍五百當遣一龍揭丨丨常山之人皆)
(魚鼈也會眀年滹沱大水壊鎮州關城人皆以為神朝野僉載温子昇作韓陵山寺碑庾信讀而寫其本南人問信曰北方文士何)
(如信曰惟有韓陵一丨丨堪共語李白詩君不見晉朝羊公一丨丨龜頭剥落生莓苔郝經書磨崖碑後惟餘浯溪青天一丨丨照)
(耀邃古馳江湖)瓀石(山海經扶豬之山虢水出焉而北流注于洛其中多丨丨)如石(老子不欲琭琭如玉落落丨丨拾遺)
(記昔黃帝除蚩尤及四方羣凶數年中血凝丨丨骨白如灰)礦石(管子赦者奔馬之委轡無赦者痤睢之丨丨也)小石
(莊子吾在天地之間猶丨丨小木之在大山也方存乎見少又奚以自多論衡丨丨附于山山力能得持之在沙丘之間丨丨輕微)
(亦能自安釋名山多丨丨曰磝磝堯也又丨丨名礫礫料也丨丨相枝柱其間料料出内氣也)燕石(韓非子宋之愚人得丨丨)
(于梧臺之側藏之以為大寳周客聞而觀焉笑曰此丨丨也與瓦甓同眀一統志丨丨山在平南縣東南山有石鷰沈約上注制旨)
(連珠表水鏡芝蘭隨其所遇眀珠丨丨貴賤相懸李白詩宋國梧臺東野人得丨丨燕又平聲賀力拔别蘇州人詩照廡同丨丨光)
(車等魏珠敬括玉斗賦丨丨既分楚圭未剖杜甫酬郭十五詩只同丨丨能星隕自得隋珠覺夜眀)窮石(淮南子弱水出自丨)
(丨至于合黎餘波入于流沙楚詞夕歸次乎丨丨兮朝濯髮乎洧盤宗炳詩嶰谷崩地幽丨丨凌天委李白詩日邊盻垂蘿霞外倚)
(丨丨)垢石(淮南子周之簡圭生于丨丨顔之推詩願與濁泥會思將丨丨并)量石(淮南子使桀度堯猶以升丨丨也)
化石(論衡漢興老父授張良書已丨為丨是以石之精為漢興之瑞也神仙傳服神丹三百歲齒丨為丨搜神記張顥為梁相)
(時有山鵲丨為丨顥椎破之得一金印文曰忠孝侯印華陽國志三蓬縣南長谷中有石猪子母數千頭長老傳言夷昔牧猪于此)
(猪丨為丨迄今不敢往牧錄異記李眺拾得小石用為書鎮偶有蝇集其上丨為丨求他蟲試之亦化焉又天台僧乾符中自台山)
(之東臨海縣界得一洞穴同志僧相將求之飢甚詣食肆乞食食畢僧立丨為丨述異記秦二世元年宫中雨金頃刻皆丨為丨續)
(仙傳天寳觀前有大枯松馬湘指之曰此松已三千年餘即丨為丨其後果丨為丨又殷七七到官僚家值會賓次有佐酒倡優輕)
(侮之七七乃以二粟為令以粟巡行嗅者皆聞異香惟佐酒二人嗅之丨作丨綴于鼻不落但言穢氣不可堪相次悲啼粉黛交下)
(主人祈謝有頃石落復為粟皆有異香青瑣高議張侍郎守鄆虎害物公令吏執符追虎虎熟視符銜符随吏至府望公閉目蹲伏)
(公數以罪撻之約三日出境不然盡殺虎乃去死于其地丨為丨今呼為虎丨丨山川紀異河南府東有象莊舊傳漢時西僧以象)
(䭾經至洛陽丨為丨今石象猶存鄭元祐詩鶴老離巢松丨丨)重石(劉子託附附得其所則丨丨可浮)礫石(韓詩外傳)
(泰山不讓丨丨江海不辭小流所以成其大也元稹詩壮者負丨丨老亦捽茅芻又水經注馮池逕虢亭池水又東逕滎陽縣北斷)
(山東北注于濟世謂之丨丨澗即經所謂礫溪矣)寝石(新序熊渠子夜行見丨丨以為伏虎射之滅矢飲羽下視知石也却)
(復射之矢摧無迹)下石(三秦記仇維山在滄洛二谷之間常為水所衝激故丨丨而上土形似覆壺又西京雜記昔有遊東)
(海風惡船漂不能制一日一夜得至孤洲共侣歡然丨丨植䌫登舟煮食食未熟而洲沒向者孤洲乃大魚怒掉揚鬐吸波吐浪而)
(去疾如風雲韓愈柳宗元墓誌涕泣誓死生不相背真若可信一旦臨利害僅如毛髮比反眼若不相識落陥穽不一引手救反擠)
(之又丨丨焉者皆是也)然石(水經注建成縣出丨丨異物志曰石色黃白而理疎以水灌之便熱以鼎著其上炊足以熟置)
(之冷灌之則熱雷孔章齎石以示張公張公曰此謂丨丨然一作燃拾遺記宛渠國在咸池日沒之所及夜丨丨以繼日光此石出)
(燃山扣之則碎状如粟一粒輝映一堂)激石(水經注丨丨雲洄澴波怒溢)錢石(湘州記曲江縣有丨丨山其状四方)
(若臺榭其上有錢故謂之丨丨)熱石(輿地志臨武縣山有丨丨置物其上立焦韓愈納涼聯句炎湖度氛氲丨丨行犖硞)煑
石(六帖真誥曰丨丨方東府左卿白先生造也皆真人所授但未見真本庾肩吾玉帳山銘丨丨初爛燒丹欲成)醉石(廬山)
(記陶淵眀所居栗里有大石淵眀常醉眠其上名曰丨丨又名山記龜嵓在泉山之半唐歐陽詹讀書于此有丨月丨)銘石
(法書要錄鍾書有三體一曰丨丨之書最妙者也許景先送張尚書廵邊詩佇看丨丨罷同聽凱歌聲)竒石(宣和畫譜季成)
(有丨丨寒林圖二又郭熙有丨丨寒林圖二江淹郭璞遊仙詩崦山多靈草海濱饒丨丨杜甫詩蜀道多草花江間饒丨丨)側
石(宣和畫譜崔白有丨丨叢竹圖釋智炫遊三學山詩丨丨傾斜澗迴流瀉曲泉又李白詩馬足蹷丨丨)竹石(宣和畫譜)
(董源有水墨丨丨棲禽圖二李白詩閒吟步丨丨精義忘朝昏杜甫詩青溪先有蛟龍窟丨丨如山不敢安)端石(硯譜世傳)
(端州有溪因曰丨溪其丨為硯至妙益墨而至㓗春渚紀聞紫蟾蜍丨溪丨也腹有古篆玉溪生山房五字藏于吴興陶定安世家)
(云□義山遺硯其盖有東坡小楷書銘屢欲易余東坡醉草未許而以拱璧易向叔堅矣又吴興許採得一丨丨古斗樣下有王禹)
(玉丞相書玉堂舊物四字又一丨丨玉堂樣者授余深紫色無眼余命之曰端友且為之銘曰君子取友必端子有韞玉之美復具)
(眼而知默祈漸摩以窮年為子之三益也張耒病暑賦頼有客之哀予兮贈丨丨與蘄竹)拜石(蘇米談史米芾好竒知無為軍)
(見立石頗竒喜曰此足以當吾拜命取袍笏揖而丨之每呼曰丨丈庾肩吾謝湘東王賚米啓不待候沙同新渝之再熟無勞丨丨)
(均遼倉之重滿)荆石(答賓戲和氏之璧韞于丨丨)鐘石(魏文帝答繁欽牋聲協丨丨氣應風律顔延之曲水詩序丨丨)
(畢陳舞詠之情不一梁簡文帝曲水詩序昭動神眀雍熙丨丨沈炯陳武帝哀冊文銘功德於旂常被徽音於丨丨張正見詩山禽)
(韻管絃野獸和丨丨)素石(成公綏詩丨丨何磷磷水禽何翩翩梁元帝職貢圖序雪無冬夏與白雲而共色冰無早晚與丨丨)
(而俱貞)天石(鮑照從登香爐峯詩青冥搖烟樹穹跨負丨丨杜甫鄭典設自施州歸詩攀援懸根木登首入丨丨)幽石
(鮑照蕪城賦埋魂丨丨委骨窮塵謝靈運詩白雲抱丨丨綠篠媚清漣王融在家懷善篇頌美玉曜丨丨楊師道還山宅詩垂藤掃)
(丨丨卧柳礙浮槎劉禹錫詩水聲過丨丨)紀石(王融曲水詩序掘河沉璧封山丨丨)聳石(王融後園作廻文詩斜峯遶逕)
(曲丨丨帶山連)補石(王&KR0708;神仙寺碑丨丨擎金隨生𦦨滅)流石(劉峻辨命論放勲之世浩浩襄陵天乙之時焦金丨丨)
欹石(江總詩卧藤新接戸丨丨久成階)錦石(温子昇擣衣詩長安城中秋夜長佳人丨丨搗流黃李白詩丨丨照碧山)
(杜甫發閬中詩女病妻憂歸意速秋花丨丨誰能數)荒石(王績黃頬山詩崩榛横古蔓丨丨擁寒苔)疊石(韋元旦奉和幸)
(安樂公主山莊應制詩列鳳盤螭凌桂邸穿池丨丨寫蓬壺韋應物詩丨丨構雲房)掃石(李白詩丨丨待歸月開池漲寒流)
漸漸石(詩丨丨之丨維其高矣)六百石(漢書百官公卿表博士秩丨丨丨又議郎中郎秩比丨丨丨後漢書百官)
(志丨丨丨奉月七十斛比丨丨丨奉月五十斛蜀志郤正傳自在内職與宦人黃皓比屋周旋皓操弄威權正既不為皓所爱亦不)
(為皓所憎是以官不過丨丨丨而免于憂患)八百石(漢書百官公卿表武帝初置諫大夫秩比丨丨丨又成帝陽朔二年)
(除丨丨丨秩又唐書元載傳元載死籍其家鍾乳五百兩胡椒至丨丨丨他物稱是)二千石(漢書宣帝紀詔曰庶民所以安)
(其田里而無愁歎之聲者政平訟理也與我共此者其惟良丨丨丨乎又百官公卿表自司隸至虎賁校尉秩皆丨丨丨又奉車都)
(尉掌御乘輿車駙馬都尉掌駙馬皆秩比丨丨丨又自太常至執金吾秩皆中丨丨丨又武帝置部刺史成帝改名牧秩丨丨丨後)
(漢書百官志成帝置尚書四人分為四曹丨丨丨曹尚書主郡國丨丨丨事又中丨丨丨奉月百八十斛丨丨丨奉月百二十斛比)
(丨丨丨奉月百斛杜甫寄裴施州詩堯有四岳眀至理漢丨丨丨真分憂)五車石(後漢書祭祀志注應劭漢官馬第伯封禪)
(儀記云某等之山虞觀祭山壇及故眀堂宫郎官等郊肆處入其幕府觀治石石二枚状博平圓九尺此壇上石也其一石武帝時)
(石時用五車不能上因置山下為屋號丨丨丨四維距石長丈二廣二尺厚尺半所四枚檢石長三尺廣六寸状如封箧長檢十枚)
(一紀號石高丈二尺廣三尺厚尺二寸名曰立石一枚刻文字紀功德)紀號石(見上)越王石(齊書虞愿傳為晉平)
(太守海邊有丨丨丨常𨼆雲霧相傳云清廉守乃得見愿往觀視清徹無𨼆蔽)到公石(南史到溉傳溉齋前有竒礓石帝戲)
(與賭之溉輸焉即迎置華林園移石之日都下縱觀所謂丨丨丨也)竒礓石(見上)泗濱石(北史高琳傳琳母嘗祓禊)
(丨丨遇見一丨光彩朗甚遂持歸是夜夢人衣冠有若仙者謂曰夫人向所將来石是浮磬之精若能寳持必生令子俄而有娠及)
(生因名琳字季珉宋史樂志判太常寺和峴言大樂署舊制宫縣三十六虛設於庭登歌兩架設于殿上望詔有司别造仍令徐州)
(求丨丨丨以充磬材庾信祀五帝歌丨丨丨龍門桐蘇軾題雲龍草堂石磬詩殊非濮上音信是丨丨丨)鬱林石(唐書陸龜)
(蒙傳陸氏在姑蘇其門有巨石遠祖績為鬱林守罷歸無装舟輕不可越海取石為重人稱其廉號丨丨丨世保其居云)醒酒
石(五代史張全義傳全義有監軍得李德裕平泉丨丨丨德裕孫延古托全義復求之監軍曰自黃巢亂後洛陽園宅無復能守)
(豈獨平泉一石哉)平泉石(見上)五色石(列子天地亦物也物有不足故昔者女媧氏鍊丨丨丨以補其闕斷鰲足)
(以立四極論衡以丨丨丨補天尚可謂五石若藥石治病之状拾遺記螭潭左側有丨丨丨皆云是白螭腸化成水經注佷山北溪)
(水所經皆石山略無土岸其水淺處多丨丨丨又黃初元年文帝愈崇宫殿雕飾觀閣取丨丨大丨于太行穀城之山起景陽山于)
(芳林園莱州志掖縣出丨丨丨可作器皿即禹貢所謂怪石是也)昆吾石(十洲記流洲在西海中多積石名為丨丨冶其)
(丨成鐵作劍光眀洞照如水精状割玉物如割泥)支機石(集林有人尋河源見婦人浣紗問之曰此天河也乃與一石而)
(歸問嚴君平君平曰此織女丨丨丨也宋之問眀河篇更將織女丨丨丨還問成都賣卜人杜甫天池詩欲向丨丨丨如臨獻寳宫)
(李商隱海客詩只應不憚牽牛妬聊用丨丨丨贈君又王勃七夕賦海人支石之機江女穿針之閣)望夫石(幽眀錄武昌北)
(山上有丨丨丨状若人立古傳云昔有貞婦其夫從役遠赴國難餞送此山立丨丨而化為立丨因名焉顧况詩丨丨處水悠悠化)
(為丨不回頭山頭日月風和雨行人歸来石欲語又庾信擬連珠雲夢之旁應多丨丨之丨)松風石(杜陽雜編會昌元年)
(夫餘國貢丨丨丨瑩徹如玉中有樹形若古松偃盖颯颯然凉飈生于其間至盛夏上令置于殿内稍秋風颼颼即令撤去)九
子石(鄱陽記丨丨丨在弋陽水左岸間相去數十步石形似印)盤龍石(武昌記丨丨丨舊傳云有盤龍于此石積日方)
(去)康千石(孔帖回紇拔野古有丨丨河斷松投之三年化為丨色蒼節理猶在號丨丨丨)仇池石(筆談蘇軾云僕)
(所藏丨丨丨希代之寳王晉卿以小詩借觀意在于奪不敢不借以此詩先之)瀚海石(王褒從軍行勲封丨丨丨功勒燕然)
(銘)三川石(庾信陪駕幸終南山詩水奠丨丨丨山封五樹松)
增匪石(詩我心丨丨不可轉也漢官儀冲帝策書太尉趙峻二世常典機衡有丨丨不貳之心蘇軾聞潮陽吴子野出家詩)
(丈夫生豈易趨舍志丨丨又西京賦北闕甲第當道直啟程巧致功期不陁栘木衣綈錦土被朱紫武庫禁兵設在蘭錡丨丨匪董)
(疇能宅此按謂石顯董賢也)扁石(詩有丨斯丨履之卑兮)乘石(周禮夏官隸僕王行洗丨丨注丨丨王所登上車之)
(石也淮南子周公履丨丨攝天子之位負扆而朝諸侯任昉府僚重請牋履丨丨而周公不以為疑贈玉璜而太公不以為讓)錫
石(周禮秋官職金掌凡金玉丨丨丹青之戒令)焚石(周禮秋官壺㭬氏掌除水蟲以炮土之鼓敺之以丨丨投之)行
石(周禮考工記凡為輪行山者欲侔侔以行山則是摶以丨丨也是故輪雖敝不甐于鑿)新石(左傳鄭子罕侵楚取丨丨)
(注丨丨楚邑)桀石(左傳齊高固入晉師丨丨以投人禽之而乘其車注擔石以擲晉人)五石(榖梁傳君子之於物無所)
(苟而已石鷁猶且盡其詞而况于人乎故丨丨六鷁之詞不設則王道不抗矣又莊子惠子謂莊子曰魏王貽我大瓠之種我樹之)
(成而實丨丨以盛水漿其堅不能自舉也蘇軾與金山元長老詩魏王大瓠無人識種成何翅實丨丨又魏書道武帝紀天賜三年)
(幸代園山建丨丨亭又論衡陽燧取火于天五日丙午日中之時消煉丨丨鑄以為器乃能得火博物志神農經曰上藥養命為丨)
(丨之練形六芝之延年也抱朴子丨丨丹砂雄黃白礬石層青磁石也世說何平叔曰服丨丨散非惟治病亦覺神眀開朗)木
石(孟子舜之居深山之中與丨丨居與鹿豕遊呂氏春秋夫心非臂也臂非椎非石也悲存乎心而丨丨應之故君子誠乎此而)
(論乎彼感乎已而發乎人豈必彊說乎哉揚子交于木石測曰交于丨丨不能嚮人也述異記炎帝女溺死東海中化為精衛每銜)
(西山丨丨填東海吴都賦其奏樂也則丨丨潤色江淹阮步兵籍詠懷詩精衛銜丨丨誰能測幽微杜甫石犀行修築隄防出衆力)
(高擁丨丨當清秋又古今注枳椇子一名白石一名白實一名丨丨一名木實)立石(史記秦始皇紀二十八年始皇東行郡縣)
(上鄒嶧山丨丨與魯諸儒生議刻石頌秦德議封禪望祭山川之事乃遂上泰山丨丨封祠祀杜甫石笋詩恐是昔時卿相墓丨丨)
(為表今仍存)六石(史記秦始皇紀三十一年十二月更名臘曰嘉平賜黔首里丨丨米二羊)千石(史記秦始皇紀收天)
(下兵聚之咸陽銷以為鐘鐻金人十二重各丨丨置廷宫中上林賦撞丨丨之鐘又漢書百官公卿表元夀二年復賜大司馬印綬)
(置官屬去將軍位在司徒上有長史秩丨丨又太中大夫秩比丨丨後漢書百官志太尉長史一人丨丨又順帝以皇后父兄弟相)
(繼為大將軍如三公焉長史司馬皆一人丨丨又太常丞一人比丨丨又丨丨奉月八十斛論衡玩揚子雲之篇樂於居丨丨之官)
(挟桓君山之書富于積猗頓之財)沙石(史記項籍紀楚圍漢三匝大風起折木發屋揚丨丨楚軍亂漢王乃得遁去山海經)
(平逢之山多丨丨淮南子夫孫叔敖之請有寝邱丨丨之地所以累世而不奪也又日月欲眀浮雲盖之河水欲清丨丨濊之人性)
(欲平嗜欲害之易林困于丨丨未有所𫉬賈誼旱雲賦隆盛暑而無聊兮煎丨丨而爛煟海賦巖坻之隈丨丨之嶔又葉顒詩雲生)
(丨上丨)湍石(史記河渠書張卬為漢中守發數萬人作褒斜道五百餘里果便近而水丨丨不可漕水經注郯縣東有簟山)
(南有黃山與白石三山為縣之秀峯山下衆流前導丨丨激波浮險四注羊士諤郡樓獨酌詩暮節獨賞心寒江鳴丨丨)北石
(史記建元以来侯者年表丨丨在濟南注索隱曰漢表作外石在濟南)藺石(史記蘇秦傳秦欲攻韓恐天下救之則以齊委)
(于天下曰齊王四與寡人約四欺寡人必率天下以攻寡人者三有齊無秦有秦無齊必伐之必亡之已得宜陽少曲致丨丨)懷
石(史記屈原傳令尹子蘭使上官大夫短屈原于頃襄王遷之屈原至江濱作懷沙賦于是丨丨遂自投汨羅而死謝承後漢書)
(馬皓父坐事繫獄皓丨小丨至公卿門輒出石叩頭流血覆面父罪得免)硰石(史記絳侯周勃世家擊韓信軍於丨丨破之注)
(正義曰硰音沙或曰地名)孤石(史記大月氏傳注括地志云小丨丨石上有石室者佛坐其中天帝釋以四十二事問佛佛一)
(一以指畫石其跡尚存水經注恒水又東南逕小丨丨山又宫亭湖中有丨丨介立太湖中矗然高峻上生林木而飛禽罕集言其)
(上有玉膏可採釋惠標詠丨丨詩中原一丨丨地理不知年杜甫春歸詩倚杖看丨丨傾壺就淺沙)變石(史記大月氏傳注括)
(地志云佛上天青梯今丨為丨深入地惟餘十二磴彼耆老言梯入地盡佛法滅杜甫西閣詩雪崖纔丨丨風慢不依樓)青石
(史記大月氏傳注括地志云王舍國番語曰罪悦祗國其國靈鷲山曰番語曰耆闍崛山山是丨丨石頭似鷲鳥名耆闍鷲也崛山)
(石也後漢書東夷傳挹婁國弓長四尺矢用楛長一尺八寸丨丨為鏃鏃皆施毒中人即死水經注人灘水南岸有丨丨夏沒冬出)
(其石嶔崟數十步中悉作人面形其分眀者鬚髮皆具又按道人竺法維所說佛鉢在大月支國起浮圖高三十丈七層鉢處第二)
(層金絡絡鏁懸鉢鉢是丨丨又冰固堂内外四側結兩石扶帳丨丨屏風以文石為緣並隱起忠孝之容題刻貞順之名神仙傳王)
(烈之太行山中見山破石裂數百丈兩岸皆是丨丨石穴中有青泥流出如髓烈丸之成石如投熱蠟之状隨手堅凝氣如粳米飯)
(嚼之亦然烈携與嵇叔夜叔夜視之已成丨丨即與烈往視斷山已復如故神異經東方有宫丨丨為墻左右闕高百尺畫以五色)
(門有銀牓以丨丨碧鏤題曰天地長男之宫又東方裔外有東眀山以丨丨為墻注神仙之宅也廣德神異記齊王元吉于晉陽宫)
(𫉬丨丨若龜形文有丹書四字曰李淵萬吉遣使獻之高祖曰上天眀命貺以萬吉宜以少牢祀石龜而酧送之杜甫詩白沙丨丨)
(洗無泥又唐書地理志遂州遂寧郡縣丨丨)鑱石(史記扁鵲傳上古之時醫有俞跗不以湯液醴洒丨丨撟引案抏毒熨注)
(索隱曰丨音仕咸反謂丨針也)磬石(漢書地理志銀鏤砮磬注師古曰磬丨丨也山海經小華之山其陰多丨丨注可以為樂)
(淮南子仲冬之月北宫御女黑色衣黑采擊丨丨其兵鎩其畜彘又名山記丨丨山在靈壁縣北山出丨丨朝廷用則取之民間或)
(有私取者則無復磬聲吴郡諸山錄飛来峯高二丈上銳下侈徼附丨丨前臨崖谷)赤石(漢書地理志厲砥砮丹注師古曰丹)
(丨丨也所謂丹砂者也山海經雲雨之山有丨丨焉越絶書由鍾窮隆山者古赤松子所取丨丨脂也神異經南方有宫以丨丨為)
(墻赤銅為門闕有銀牓曰天皇中女之宫又南方裔外有岡眀山以丨丨為墻注神仙之居也又北史西域傳高昌國北有丨丨山)
(七十里有貪汗山夏有積雪此山北鐡勒界也水經注朝水出丨丨山而東南逕冠軍縣界地名沙渠謝靈運有遊丨丨進帆海詩)
離石(漢書地理志西河郡縣丨丨後漢書南匈奴傳徙西河治丨丨注丨丨西河之屬縣也水經河水又南得丨丨水口注丨)
(丨北山南流逕丨丨縣故城干寶晉紀總論彼劉淵者丨丨之將兵都尉也庾信哀江南賦漁陽有閭左戌卒丨丨有將兵都尉)
百石(漢書百官公卿表丨丨以下有斗食佐史之秩是為少吏後漢書百官志郡國從事每郡國各一人主督促文書察舉非)
(法皆州自辟除故通為丨丨云又鄉置有秩三老游徼本注曰有秩郡所署秩丨丨掌一鄉人又一丨丨奉月十六斛)牢石
(漢書石顯傳顯與中書僕射牢梁少府五鹿充宗結為黨友民歌之曰丨邪丨邪五鹿客邪印何纍纍綬若若邪)數石(漢書)
(于定國傳定國食酒至丨丨不亂魏書劉藻傳車駕南伐以藻督統軍高聰等四軍辭于洛水之南高祖曰與卿石頭相見藻對曰)
(臣雖才非古人庶亦不留賊而遺陛下輒當釃曲阿之酒以待百官高祖大笑曰今未至曲阿且以河東丨丨賜卿)十石(漢書)
(平當傳當病上書乞骸骨上賜安車飬牛各一上尊酒丨丨管子高田丨丨閒田五石庸田三石其餘皆屬諸荒田三輔黃圖漢舊)
(儀云高祖廟鐘十枚各受丨丨撞之聲聞百里論衡一石之重一人挈之丨丨以上二人不能舉也世多舉一石之任寡有舉丨丨)
(之力儒生所載非徒丨丨之重也又丨丨之弩射垣木之表不能入尺)礝石(漢書司馬相如傳瑊玏玄厲丨丨碔砆山海經)
(扶豬之山其上多丨丨注今雁門山中出丨丨白者如水水中有赤色者)穹石(漢書司馬相如傳混流順阿而下赴隘陿之口)
(觸丨丨激堆埼注張揖曰丨丨大石也李白詩飛珠散輕露流沬沸丨丨司馬光詩丨丨正嶄巖)貫石(漢書叙傳控弦丨丨)
(威動北鄰)卯石(漢書閩越王傳吴陽前在漢漢使歸諭餘善不聽及横海軍至陽以其邑七百人反攻粤軍于漢陽及故粤建)
(成侯敖與繇王居股謀俱殺善以其衆降横海軍封居股為東成侯萬戶封敖為開陵侯封陽為丨丨侯又梅堯臣詩序劉涇州以)
(所得李士衡蟾蜍硯其下刻云天寳八年冬端州刺史李元德靈丨丨造示劉元甫元甫辨云天寳稱載此稱年偽也)田石
(漢書西域傳烏秅國王治烏秅城北與子合蒲犂西與難兜接山居丨丨間有白草累石為室民接手飲)甘石(後漢書律歷志)
(馮光陳晃歴以考靈曜二十八宿度數及冬至日所在與今史官丨丨舊文錯異不可考校按天文志魏石中夫齊國甘公皆掌天)
(文之官李嶠神龍歷序學富偃韋藝超丨丨)九石(後漢書郡國志注遂昌縣龍邱山有丨丨特秀林表色丹白遠望盡如蓮)
(花龍邱長隱居于此江淹赤虹賦東南嶠外爰有丨丨之山又吕氏春秋齊宣王好射說人之謂己能引彊弓也其嘗所用不過三)
(石以示左右左右皆試引之中關而止皆曰此不下丨丨非王其孰能用是宣王之情所用不過三石而終身自以為用丨丨豈不)
(悲哉非直士其孰不阿主)堆石(後漢書王霸傳詔霸將㢮刑徒六千餘人與杜茂治飛狐道丨丨布土築起亭障)肘石
(後漢書祭遵傳涿郡太守張豐好方術有道士言豐當為天子以五綵嚢裹石繫豐肘云石中有玉璽豐信之遂反既執當斬猶曰)
(丨丨有玉璽遵為椎破之豐乃知被詐)裹石(見上)員石(後漢書趙岐傳初名嘉年三十餘有重疾自慮奄忽乃為遺令)
(勑兄子曰大丈夫生世遯無箕山之操任無伊吕之勲天不我與復何言哉可立一丨丨于吾墓前刻之曰漢有逸人姓趙名嘉有)
(志無時命也奈何其後疾瘳員同圓晉書杜預傳預遺令曰吾去春入城自表營洛陽城東首陽之南為將来兆域遂表樹開道為)
(一定之制至時皆用洛水丨丨開隊道南向孫子善戰人之勢如轉丨丨於千仞之山者勢也淮南子善用兵者勢如决積水于千)
(仞之堤若轉丨丨于萬丈之谿水經注廬山東有石鏡照水之所出有一丨丨懸崖眀淨照見人形晨光初下則延曜入石豪細必)
(察故名鏡焉瑯嬛記水仙子手恒弄一丨丨後以贈青霞君青霞君以為經鎮一日大風雨其石破裂有一蟲出就硯池飲水乘風)
(雨飛去盖龍也又張牧拾一丨丨徑寸眀于水晶映月視之則有綠樹陰陰下有一女子坐䋲牀觀白兔搗藥意其為嫦娥也一夕)
(召客看月出以視之忽躍入空中徐照夀昌道中詩丨丨蠔黏滿平途鷺立寒)燒石(後漢書虞詡傳為武都守先時運道艱險)
(僦五致一詡乃案行數十里丨丨剪木開漕船道于是水運通神異經西荒之中有人焉名獏㺔輒食人腦或舌出盤地丈餘人先)
(其聲丨大丨以投其舌乃死錄異記新北寺有巨石人或坐之如火燒應心煩熱㦯云若聚火丨此丨即瞿塘山吼而水沸)封
石(後漢書南匈奴傳竇憲耿䕫之徒破龍祠焚罽幕阬千角梏閼氏銘功丨丨倡呼而還又山海經虎尾之山多丨丨本草丨丨)
(生常山及少室采無時能治消渴熱中)草石(後漢書東夷傳論被羽前登身當百死之陳蒙沒冰雪經履千折之道其能穿)
(竄丨丨自脱于鋒鏃者百不一二)横石(袁山松後漢書隗相養母至孝母好飲江流相常隆冬取水後一朝丨丨浮江無有)
(難涉由是顯名宋書謝靈運傳丨丨判盡休周分表李白詩丨丨&KR1370;水波潺湲)鐡石(魏志武帝記注魏武故事載令曰領長史)
(王必是吾披荆棘時吏也忠能勤事心如丨丨國之良吏也宋史王應麟傳開慶間充讀卷官至第七卷頓首曰是卷古誼若龜鑑)
(忠肝如丨丨敢以得士賀遂擢第一乃文天祥也淮南子病者寝席醫之用丨丨巫之用糈藉所救鈞也論衡丨丨天然尚為鍜鍊)
(者變易故質况人含五常之性賢聖未之熟鍜鍊耳奚患性之不善哉楊維楨詩江上梅花丨丨心江南腸斷越人吟又眀一統志)
(八里坨北為料馬臺有飲馬河其西為石&KR0008;山丨丨坨)秩石(魏志眀帝紀注於列殿之北立八坊諸才人以次序處其中貴)
(人夫人以上轉南附焉其丨丨擬百官之數)寳石(魏志眀帝紀注張掖郡刪丹縣金山玄川溢湧丨丨負圖状象靈龜五代)
(史十國世家年譜吴越荆楚常行中國年號然予聞於故老謂吴越亦嘗稱帝改元而求其事迹不可得獨得其封落星石為丨丨)
(山制書稱寳正六年辛卯則知其嘗改元矣元好問雲嵒詩會稽禹穴深無底丨丨偷来定山鬼)開石(魏志眀帝紀注初漢)
(元成之世先識之士有言曰魏年有和當有丨丨於西三千餘里繫五馬文曰大討曹及魏初興張掖之柳谷有丨丨焉始見於建)
(安形成於黃初文備於太和此魏晉代興之符也)蒼石(魏志眀帝紀注氏池縣大柳谷口夜激波湧溢曉而有丨丨立水中)
(白石畫之為馬牛鳥八卦玉玦之象皆隆起其文曰大討曹適水中甲寅帝惡其討也使鑿去為計以丨丨窒之宿昔而白石滿焉)
(至晉初其文愈眀桂海岩洞志立魚峰在西山後雄偉高峻如植立一魚餘峰甚多皆丨丨刻峭杜甫萬丈潭詩前臨洪濤寬却立)
(丨丨大陸游懷小益南鄭詩劍分丨丨高皇迹巖擁朱門老子祠)𤦺石(魏志東夷傳注西域舊圖云罽賓條支諸國出丨丨)
(即次玉石也)磨石(晉書天文志周髀家云日月實東行而天牽之以西没譬之蟻行丨丨之上磨左旋而蟻右去磨疾而蟻)
(遲故不得不隨磨以左廻焉莊子若飄風之還若羽之旋若丨丨之隧文士傳劉楨坐平視甄夫人配輸作部使丨丨武帝至尚方)
(觀作者見楨匡坐正色而丨丨武帝問曰石何如楨曰石出荆山懸巖之巔外有五色之章内含卞氏之珍磨之不加瑩雕之不增)
(文禀氣堅貞受之自然顧其理枉屈紆繞而不得申帝即日赦之荆州記臨賀郡有青石上有磨刀迹春夏眀净秋冬蕪穢云是雷)
(丨丨)紫石(晉書桓温傳少與劉惔善惔嘗稱之曰温眼如丨丨稜鬚作蝟毛磔鹽鐵論夏后以元貝周人以丨丨後世或金錢)
(刀布物極而衰終始之運也水經注涞水又東北歴丨丨溪口與紫水合又本草丨丨英生太山山谷今嶺南及會稽山中亦有之)
餌石(晉書𨼆逸傳張忠恬静寡欲清虚服氣餐芝丨丨修導養之法許敬宗尉遲恭碑扈兵師于丹水夷丨丨之祅渠振文策)
(于烏江掃拔山之巨祲)碧石(宋史符瑞志丨丨者玩好之物棄則至沈約麥李詩青玉冠西海丨丨彌外區江淹空青賦赤)
(瓊以照燎為光丨丨以萎蕤為色李端題元注林園詩謝家門館似山林丨丨青苔滿樹陰朱慶餘秋園詩丨丨當莎逕寒烟冐竹)
(林)弄石(宋書謝靈運傳此焉卜寝玩水丨丨)映石(宋書謝靈運傳水激瀨而駿奔日丨丨而知旭李嶠玉詩丨丨先過)
(魏連城欲向秦)漫石(宋書謝靈運傳松箴棲雞唐嵫丨丨注丨丨在唐嵫下郗景興經始精舍亦是名山之流)方石(宋書)
(謝靈運傳天台桐栢丨丨太平注丨丨直上萬丈下有長谿亦是縉雲之流又水經注司馬孚表云臣被眀詔興河内水利檢行沁)
(水源出銅堤山臣輒按行去堰五里以外丨丨可得數萬枚臣以為丨丨為門若天亢旱增堰進水若天霖雨陂澤充溢則閉石斷)
(水空渠衍澇足以成河雲笈七籖卯山東南有一丨丨鄷去奢常坐其上一旦感神人謂之曰張天師有斬邪劍并瓶貯丹在此石)
(下)曾石(宋書謝靈運傳洪濤滿則丨丨没清瀾減則沈沙顯)尋石(宋書謝靈運傳翦榛開逕丨丨覓崖)王石(宋書)
(阮佃夫傳常作數十人饌以待賓客故造次便辦雖晉世丨丨不能過也按丨丨謂王愷石崇)松石(宋書蕭思話傳從太祖登)
(鍾山北嶺中道有盤石清泉上使于石上彈琴因賜以銀鍾酒謂曰相賞有丨丨間意又本草處州出一種丨丨如松幹而實石也)
(或云松久化為石歴代畫斷畢宏大歴二年為給事中畫丨丨于左省廳壁好事者皆以詩詠之顔延之曲水詩序丨丨峻絶葱翠)
(陰烟孔魚詩水鄉訪丨丨蘭澤侣漁樵宋之問詩丹青畫丨丨)靈石(齊書祥瑞志永眀七年主書朱靈讓于浙江得丨丨十人)
(舉乃起在水深三尺而浮世祖親投於天淵池試之刻為佛像水經注利水又南逕丨丨下一名逃石耆舊傳言石本桂陽武城縣)
(因夜迅雷之變忽然遷此彼人来見歎曰石乃逃来因名逃石以其有靈運徙又曰丨丨廣川題跋崇徽公主手痕碑在汾州丨丨)
(湖山勝概丨丨山有丨丨泉高宗常臨幸後永清院廢獨丨丨塔猶存)逃石(見上)雨石(齊書祥瑞志嵩高山昇眀三年)
(滎陽人于山東南澗見天丨丨墜地石開有壐在其中方三寸其文曰戊丁之人與道俱肅然入草應天符又曰皇帝興運兮詣雍)
(州刺史蕭赤斧表獻之六韜武王伐殷得二大夫而問之曰殷國亦有妖乎對曰殷國常雨血雨灰丨丨小者如鷄子大者如箕述)
(異記魏武帝末年鄴中丨五色丨又眀一統志丨丨山在永豐縣東南四十里歲旱禱雨多應陳旅送張真人代祀武當詩杵磵暝)
(痕銷丨丨杼岩秋影動星溪)岑石(梁書王僧孺傳致廬江何炯書曰限一吏于丨丨隔千里于泉亭不得奉板中涓預衣裳)
(之會提戈後勁厠龍豹之謀)巨石(梁書康絢傳魏降人王足陳計求堰淮水以灌夀陽乃伐樹為井幹填以丨丨加土其上)
(緣淮百里内岡陵木石無巨細必盡水經注淇水出沮如山頽波漰注衝激横山山上合下開可減六七十步丨丨磥砢交積隍澗)
(錄異記藥水在房州西九室宫亭中此宫大抵基址在丨丨之上宣和畫譜李成有丨丨寒林圖四高唐賦丨丨溺溺之瀺灂兮沫)
(潼潼而高礪注丨丨大石也巨亦作鉅子虛賦外發芙蓉菱華内𨼆丨丨白沙)卧石(梁書處士傳張孝秀去職歸山常冠榖皮)
(巾躡蒲履手執并櫚皮麈尾服寒食散冬月能丨于丨酉陽雜爼荆州永豐縣東鄉里有丨丨形似人體青黃𨼆起状若雕刻境若)
(旱便齊手而舉之小舉小雨大舉大雨梁簡文帝首夏詩丨丨藤為䌫山橋樹作梁許敬宗尉遲恭碑象弭初彎先穿丨丨魚文且)
(擊遂引飛泉)巉石(梁書康絢傳魏降人王足陳計求堰淮水以灌夀陽高祖假絢節都督淮上諸軍事并護堰作并戰士有)
(衆二十萬于鍾離南起浮山北抵丨丨依岸以築土合脊于中流水經注淮水又東至丨丨山潼水注之又袁宏道詩古根老丨丨)
(凉陰厚深巘)灨石(陳書高祖紀南康丨丨舊有二十四灘灘多巨石行旅者以為難高祖之發也水暴起數丈三百里間巨)
(石皆没唐書路應傳為虔州刺史鑿丨丨梗險以通舟道孟浩然下丨丨詩丨丨三百里沿洄千嶂間)階石(陳書世祖紀每)
(鷄人伺漏傳更籖于殿中勅送者必投籖于丨丨之上令鎗然有聲曰吾雖眠亦令驚覺也)取石(南史梁江革傳革會稽郡)
(丞行府州事除都官尚書將還惟乘臺所給一舸舸艚偏欹或請徙重物以迮輕艚革既無物乃於西陵岸丨丨十餘片以實之沈)
(佺期奉和春初幸太平公主南莊詩買地鋪金曾作埒尋河丨丨舊支機)芝石(魏書徐謇傳字成伯高祖詔曰侍御右軍將軍)
(徐成伯馳輪太室進療汝蕃方窮丹英藥盡丨丨誠術兩輸忠妙俱至)鎮石(隋書秦孝王俊傳王府僚佐請立碑上曰欲求)
(名一卷史書足矣何用碑為若子孫不能保家徒與人作丨丨耳一統志丨蛟丨在奉新縣延真觀内許吴二真君逐蛟入穴以巨)
(石書符鎮之)黑石(隋書禮儀志敦煌烏山丨丨變白神異經北方有宫以丨丨為牆題曰天地中男之宫水經注冰固堂檐)
(前四柱採洛陽之八風谷丨丨為之雕鏤隱起以金銀閒雲雉有若錦焉錄異記水星之精墜于張掖郡柳谷中化為丨丨魏青龍)
(年其石自立白色為文有牛馬仙人之状及玉環玉玦兼文字果應司馬氏為晉以符金德焉李賀王濬墓詩古書平丨丨袖劍斷)
(青銅梅堯臣夢遊嵩山詩丨丨文難辨蒼苔蹟易成又本草丨丨脂一名石墨出潁川陽城又一統志陽山在盧龍縣東南中多谿)
(谷有獅子嶺迤東為丨丨坻茄子山與昌黎接界)嶺石(舊唐書眀皇帝紀天寳三載武威郡上言番禾縣天寳山有醴泉湧)
(出丨丨化為瑞麰)貞石(唐書五行志貞觀十七年凉州昌松縣鴻池谷有石青質白文成字太宗遣使祭之曰天有成命表)
(瑞丨丨文字昭然歷數惟永尚書故實東晉謝太傅墓碑但樹丨丨初無文字盖重難製述之意也劉孝綽司空安成王碑立言丨)
(丨貽厥長世楊巨源上劉侍中詩功垂丨丨遠名映色絲香)琢石(唐書秦叔寳傳叔寳卒太宗詔有司丨丨為人馬立墓前)
(以旌戰功范成大陳寺丞求歙石眉子硯詩金星熒熒眉子綠婺源丨丨如琢玉)倒石(唐書李絳傳時盛興安國佛祠倖臣)
(吐突承璀請立石紀聖德欲使絳為之頌絳請罷之帝怒絳伏奏愈切帝悟曰微絳言我不自知命百牛丨丨令使者勞諭絳)精
石(唐書牛僧孺傳為山南東道節度使賜彛尊龍勺詔曰丨丨古器以比况君子)頹石(唐書李嗣業傳高仙芝署嗣業為陌)
(刀將吐蕃兵十萬屯娑勒城以扼王師仙芝潛軍夜濟信圖河令曰及午破賊不者皆死嗣業提步士升山丨丨四面以擊賊大潰)
矴石(唐書楊瑒傳瑒在官清白吏請立石紀德瑒曰事益于人書名史氏足矣若碑頌者徒遺後人作丨丨耳岳陽風土記江)
(岸沙磧中有冶鐡數枚俗謂鐡枷重千斤或云以此壓勝辟蛟蜃之患㦯以為丨丨疑其太重非舟人所能舉也)蠔石(五代)
(史南漢劉晟世家湖南王進逵攻郴州潘崇徹敗逵于丨丨)機石(宋史真宗紀咸平六年幸飛山雄武營觀發丨丨連弩遂)
(宴射潛龍園又李繼隆傳從征太原為四面提舉都監與李漢瓊領梯衝地道攻城四面丨丨過其旁從卒仆死繼隆督戰無怠)
履石(宋史徐積傳至孝以父名石終身不敢丨丨上甘澤謠懶殘衡岳寺僧也一日刺史祭岳修道甚嚴忽一峯頽下其緣山)
(磴道為大石所欄乃以十牛縻絆以挽之數百人鼓噪以推之力竭而石愈固懶殘曰不假人力我試去之寺僧笑而許之遂丨丨)
(而動忽轉盤而下山路既開衆僧皆羅拜又寰宇記仙丨丨在忠州治北相傳昔有真人立此飛昇今足跡尚存又郡國志玉丨丨)
(在宜章相傳越王渡水遺玉履于岸今石上猶有遺跡)花石(宋史朱勔傳徽宗垂意丨丨勔取浙中珍異以進舳艫相銜于)
(淮汴號丨丨綱)礪石(宋史天文志丨丨四星在五車星西主百工磨礪山海經蠱尾之山多丨丨水經注范文為奴時于澗中)
(得兩鯉魚隱藏挟歸郎知檢求文託云將丨丨還非為魚也即至魚所見兩石文異之入山就石冶鐡鍜作兩刃因祝曰鯉魚變冶)
(石成刃斫石鄣破者是有靈神文當治此為國君王進斫石鄣如龍淵干將之斬蘆臺由是人情漸附)冶石(見上雲笈七籖)
(笵土為金丨丨為鐡)篝石(宋史陳堯佐傳錢塘江丨丨為隄隄再歲輒壊堯佐請下薪實土乃堅久)摹石(宋史文苑傳向)
(中正嘗以大小篆八分三體書孝經丨丨)秦石(宋史文苑傳陳師道嘗銘黃樓曾子固謂如丨丨一統志丨丨在耒陽縣東四)
(十里秦皇驅石塞海至今不去李俊民河橋成詩不假鞭丨丨何勞立蜀犀)疏石(宋史𨼆逸傳丨丨通徑依林架屋)活
石(宋史外國傳大食國王其居以水晶為瓦碌石為磚丨丨為灰晏溪志海陵東臺聖果院有古井欄相傳南唐保大中造舊有)
(綆迹深寸許今復生合而誌文亦漫滅莫辨疑丨丨云袁宏道盤山詩峯峯有丨丨石石挟仙氣)鎚石(南唐書譚紫霄廬山)
(僧于溪滸創亭苦大石横直累工不能平紫霄以指捻訣含水噀之命丨其丨應手如粉)泠石(山海經鹿蹄之山甘水出焉而)
(北流注于洛其中多丨丨)汵石(山海經號山多丨丨)少石(山海經丨休之山其上有木焉其名曰帝葉状如楊其枝五)
(衢黃華黑實服者不怒)瑊石(山海經葛山其上多赤金其下多丨丨)砆石(山海經會稽之山四方其上多金玉其下)
(多丨丨注砆武夫石似玉今長沙臨湘出之赤地白文籠葱不分眀)洗石(山海經琴鼔之山其上多白珉其下多丨丨異苑永)
(康王曠井上有丨丨時見赤氣後有二番人寄宿忽求買之曠怪所以未及度錢子婦孫氏覩二黃鳥鬪于石上疾往掩取變成黃)
(金番人不知索市愈急既得撞破内空叚有二鳥處)搏石(山海經漆吴之山無草木多丨丨注可以為博碁石)湼石(山海)
(經女牀之山其陽多赤銅其陰多丨丨注即楚石也楚人名丨丨)硌石(山海經上申之山上無草木而多丨丨注硌磊丨大)
(丨貌也)&KR3793;石(山海經蔥聾之山多丨丨)嬰石(山海經燕山多丨丨注言石似玉有符彩嬰帶所謂燕石者)邽石
(山海經若山上多丨丨又讙山多丨丨)美石(山海經秦室之山上多丨丨又彘山多丨丨)涂石(山海經箕尾之山多)
(糓多丨丨)芘石(山海經單狐之山漨水出焉而西流注于泑水其中多丨丨文石)長石(山海經丨丨之山無草木多金)
(玉又本草丨丨如馬齒方而潤澤玉色生長子山)麋石(山海經白石之山澗水出于其陰西北流注于穀水其中多丨丨櫨)
(丹)鳴石(山海經其谷多竹共水出焉西北流注于洛其中多丨丨注今零陵泉陵縣永正鄉有丨丨二所其一状如鼓俗因)
(名為石鼔即此𩔖也水經注沔水又東偏淺冬月可涉晉太康中得丨丨于此水撞之聲聞數里酉陽雜爼高唐縣丨丨山岩高百)
(餘仞人以物扣岩聲甚清越晉太康中逸士田宣隱于岩下葉風霜月嘗拊石自娱江賦丨丨列于陽渚浮磬肆乎陰濱庾闡觀石)
(鼓詩丨丨含潛響雷駭震九天庾信羽調曲龍門之下孤桐泗水之濱丨丨)半石(山海經丨丨之山其上有草名曰嘉榮宗)
(炳登丨丨山詩嶰谷崩地幽丨丨凌天委)玄石(山海經嬰梁之山上多蒼玉錞于丨丨水經注石魚山下多丨丨色黑而理若)
(雲母開發一重輒有魚形燒之作魚膏腥孫綽太傅禇裒碑銘敢勒丨丨敬刊高謨又搜神記王子珍至定州有一鬼化為生人詰)
(子珍往何處子珍曰於邊孝先處學業鬼曰我姓李名丨丨亦往邊先生處求學便為同學兄弟三年後王仲祥知丨丨是鬼與子)
(珍語子珍咨之丨丨曰昨緣冥司舉我為太山主簿云我寡學且人間邊孝先處求業與弟同師不經一年學問已成任太山主簿)
(二年矣我當助弟延年子珍拜辭即便分别又狄希造千日酒飲之亦千日醉時有州人丨丨往求之希飲之一杯石至家已醉死)
(矣葬之三年希曰丨丨必應酒醒往問之家人曰丨丨亡来服已闋矣希命發塚見張目開口引聲而言墓上人被石酒氣衝入鼻)
(中亦各醉卧三月本草磁石一名丨丨一名處石生太山川谷及慈山山陰有鐡處九歎馳余車兮丨丨步余馬兮洞庭)勇石
(山海經丨丨之山無草木多白金)脆石(山海經章山臯水出焉東流注于澧水其中多丨丨)歴石(山海經丨丨之山其)
(木多荆芑其陽多黃金其陰多砥石)藴石(關尹子注如金在礦如玉丨丨則時金時玉也王融淨行詩丨丨諒非真飾瓶信為)
(假歐陽修仁宗御書飛白記玉丨丨而珠藏淵其光氣常見于外故山輝而白虹水變而五色者至寳之所在也)四石(管子)
(中歲之榖糶石十錢大男食丨丨月有四十之籍大女食三石月有三十之籍吾子食二石月有二十之籍又百人之長必為之朝)
(禮千人之長必拜而送之降兩級其有親戚者必遺之酒丨丨肉四鼎其無親戚者必遺其妻子酒三石肉三鼎行教半歲父教其)
(子兄教其弟妻諫其夫曰見其若此其厚而不死列陳可以反其鄉乎淮南子一人跖耒而耕不過十畝中畝之𫉬卒歲之收不過)
(畝丨丨妻子老弱仰而食之)夜石(管子梁山之陽綪絤丨丨之幣天下無有)薔石(管子椘之有黃金中齊有丨丨也苟)
(有操之不工用之不善天下倪而是耳)&KR1934;石(管子水之性以高走下則疾至于丨丨)土石(管子海不辭水故能成其)
(大山不辭丨丨故能成其高)八石(管子民之能眀于農事者置之黃金一斤直食丨丨民之能蕃育六畜者置之黃金一斤)
(直食丨丨又神仙傳老子所出度世之法九丹丨丨玉醴金液郭璞馮夷贊禀華之精食惟丨丨乘龍隱淪往来海若是謂水仙號)
(曰河伯又滁州志丨丨山在滁州来安淮南八公常憩此)負石(莊子申徒狄諫而不聽丨丨自投于河新序鄒陽遊梁人或䜛)
(之于孝王孝王怒繫而將欲殺之鄒陽從獄中上書曰申徒狄蹈流之河徐衍丨丨入海不容于世義不苟取列仙傳湯克桀以天)
(下讓務光光辭遂丨丨沉蓼水已而自匿又通志女丨丨在府城南相傳漢武使郭昌衛廣平西南夷至葉榆界耀兵而入有女用)
(稲草縻一大石背負而行漢兵相顧吐舌謂婦女膂力如此况男子乎於是兵不血刃)危石(列子登高山履丨丨臨百仞之)
(淵江總詩古查横近澗丨丨聳前洲王維詩泉聲咽丨丨日色冷青松高正臣詩青苔網丨丨)處石(列子趙襄子狩于中山籍)
(芿燔林有一人從石壁中出隨烟燼上下火過徐行而出若無所經涉者襄子問奚道而丨丨奚道而入火其人曰奚物而為石奚)
(物而為火襄子曰而向之所出者石也而向之所涉者火也其人曰不知)叩石(列子太形王屋二十本在冀州之南河陽之北)
(北山愚公面山而居懲山北之塞出入之迂也率子孫荷擔者三夫丨丨墾壤箕畚運于渤海之尾神仙傳太玄女將弟子行山間)
(日暮以杖丨丨即開門戶入其中屋宇床褥幃帳廩供酒食如常張耒詩覺来寺鐘鳴僧禮像前席須臾聞梵唄木魚如丨丨)鍮
石(亢倉子玉之所以難辨者謂其有怪石也金之所以難辨者謂其有丨丨也注怪石似玉丨丨似金拾遺記石虎為四時浴室)
(用丨丨珷玞為堤岸或以琥珀為瓶杓荆楚歲時記七夕人家婦女結縷穿七孔針或以金銀丨丨為針陳瓜果于庭中以乞巧)
䃂石(随巢子禹産于丨丨啟生于石)丹石(呂氏春秋丨可磨而不可奪其赤丨可破而不可奪其堅鮑照詩既秉丨丨心)
(寧流素絲涕蕭子範冠子箴丨丨為操冰泉勵已又拾遺記丹邱之野多鬼血化為丨丨則瑪瑙也又昔仙人桐君採石入穴數里)
(得丨丨鷄舂碎為藥服之令人有聲氣後天而死硯譜牢山丨丨滑澤堅膩)硾石(呂氏春秋今世之說者多弗能兑而反說)
(之夫弗能兑而反說是拯溺而丨之以丨也)抱石(孔叢子丨丨以救溺愈不濟矣蔡邕弔屈原文卒壊覆而不振顧丨丨其)
(何補)箴石(易林耋老衰去丨丨不祐又山海經高氏之山其上多玉其下多丨丨韓愈詩丨丨非所砭)弊石(易林東行)
(求玉反得丨丨)耕石(易林丨丨不生棄禮无名)磵石(易林山險難行丨中多丨)載石(易林丨丨上山步跌不前釋名)
(土丨丨曰崔嵬因形名之也)跳石(淮南子禹娶塗山治鴻水通環轅山化為熊謂塗山氏曰欲餉聞鼔聲乃来禹丨丨誤中)
(鼔塗山氏往見禹方作熊慙而去至嵩高山下化為石方生啟禹曰歸我子石破北方而生啓一統志丨丨在歙縣西北五十里溪)
(水中去岸數丈昔有羅腰者膂力絶人常躍過之至今足跡猶存)浮石(淮南子秦之時丁壮丈夫西至臨洮狄道東至會稽)
(丨丨水經注溱水出丨丨嶺北青衣山亦謂之青衣水也交州記丨丨山海中而峙高數十丈浮在水上又抱朴子燒泥為瓦燔木)
(為炭蜂窠為蠟水沫為丨丨異苑陽羡縣小吏吴龕於溪中見五色丨丨取内牀頭至夜化為女子)鑠石(淮南子夫寒之與煖)
(相反大寒地坼冰凝火弗為衰其暑大熱丨丨流金火弗為益其烈寒暑之變無損益於己質有之也招魂十日代出流金丨丨些)
旋石(淮南子積牒丨丨以純修碕抑淢怒瀨以揚激波)用石(淮南子殷人之禮其社丨丨祀門葬樹松其樂大濩晨露)
(其服尚白)連石(淮南子日出于暘谷浴于咸池拂于扶桑是謂晨眀至于丨丨是謂下舂)消石(揚子息金丨丨往小来奕)
(測曰息金丨丨美日大也又本草丨丨一名芒消生益州山谷消亦作硝北窗炙輠丨丨出烏場國能消金石為水服之得長生雲)
(笈七籖赤斧者巴戎人能作水&KR1043;鍊丹與丨丨服之三十年反如童子毛髮生皆赤)輆石(揚子折于株木丨于砭丨測曰折木)
(丨丨君子所止也)拔石(揚子丨丨&KR0008;&KR0008;力没以盡測曰丨丨&KR0008;&KR0008;乘時也)賈石(法言衒玉而丨丨者其狙詐乎)爛
石(說苑湯之時大旱七年雒坼川竭煎沙丨丨拾遺記環邱有丨丨色紅似肺燒之有烟香焚數百里烟氣升天則成香雲遍潤)
(則成香雨)壤石(說苑太山不辭丨丨江海不逆小流所以成大也謝靈運詩果木有舊行丨丨無遠延)延石(說苑楚莊)
(王築層臺丨丨千重延壤百里)點石(列仙傳許遜南昌人晉初為旌陽令丨丨化金以足逋賦)蘭石(論衡稷為兒以種樹)
(為戲孔子能行以俎豆為弄石生而堅蘭生而香禀善氣長大成就故種樹之戲為唐司馬爼豆之弄為周聖師禀丨丨之性故有)
(堅香之驗潘尼楊恭侯碑禀天然不渝之操體丨丨芳堅之質)破石(論衡采玉者丨丨拔玉𨕖士者棄惡取善水經江水又逕)
(東陽灘注江上有丨丨故亦通謂之丨丨灘荀延光没處也一統志彭公嶼在台州古諺云彭公嶼沙漲出宰相丨丨湖水穿出状)
(元丨丨湖在日山謝靈運遊名山志丨丨溪南二百餘里又有石帆修廣與丨丨等度質色亦同傳云古有人以丨丨之半為石帆)
(故名彼為石帆此名丨丨又李覯魯公碑詩硬筆可丨丨)斷石(論衡如有好用劍者見寝石懼而斫之可復謂能丨丨乎杜甫)
(白帝城最高樓詩扶桑西枝封丨丨弱水東影随長流)斗石(論衡貧無一畝庇身志佚于王公賤無丨丨之秩意若食萬鍾)
畫石(三輔黃圖董偃常卧延清之室以丨丨為牀文如錦紫瑯嬛記王維為岐王丨一大丨一旦大風雨雷電俱作忽拔石去)
(以後見空軸乃知丨丨飛去耳本草今謂滑石為丨丨因其軟滑可寫畫也又名液石冷石)礲石(三輔黃圖石渠閣蕭何造)
(其下丨丨為渠以導水若今御溝因為閣名世說補姚崇與張說同為宰輔各懷疑沮崇病戒諸子曰張丞相與吾釁隙甚深吾没)
(後来弔仍以神道碑為請既𫉬其文登時錄進先丨丨以待至便鎸刻張見事遲必當有悔若徵碑文以刊削為辭當引視鎸石仍)
(告以聞上馬融長笛賦或鑠金丨丨華院切錯)鎸石(見上)跪石(新論范蠡吠于犬竇文種聞而拜之鮑籠丨丨而吟仲尼)
(為之下車賢聖觀察不待成功而知之也蘇軾磻溪石詩安知渭上叟丨丨留醉骭)泉石(新論被麗絃歌取媚丨丨長沙志衡)
(山軒翔聳拔九千餘丈尊卑差次七十二峰巖洞溪澗丨丨之勝交錯于中劉孝綽侍宴集賢堂詩反景入池林餘光映丨丨杜甫)
(驅豎子摘蒼耳詩蓬莠獨不燋野蔬暗丨丨)運石(三秦記始皇作驪山陵周廻跨隂盤縣界水背陵障使東西流丨大丨于)
(渭北渚民怨之作甘泉之歌大業拾遺大業七年造釣臺丨丨者困于役時將船至江東岸山下取石忽有大石十餘自山頂飛入)
(船内如人安置無傷損甘泉歌丨丨甘泉口渭水不敢流)提石(述征記秦梁地名也或云秦始皇東廵過此水率百官人丨一)
(丨以填之俄而成梁今覩所累石無造作之處)治石(水經注建春門石梁不高大丨丨工密舊橋首夹建兩石柱螭短趺勒甚)
(佳)峡石(水經淮水又北逕山硖中謂之丨丨注西岸山上有馬跡世傳淮南王乘馬昇仙所在也李白詩丨丨入水花碧流)
(日更長)獨石(水經注大江之中有丨丨孤立大江中山東江浦世謂之白馬口洽聞記南嶽岣嶁峯有響石呼喚則應南州)
(南河縣東南丹溪有響石状如卧獸人呼之應笑亦應之塊然獨處亦號曰丨丨)響石(見上)樊石(水經注易水又東届)
(關門城西南即燕之長城門也與丨丨山水合水源西出廣昌鄉縣之丨丨山東流逕覆釡山下東流注于易水)錙石(水經)
(注渠水又東枝分南入華林園歴疏圃南圃中有古玉井井悉以珉玉為之以丨丨為口工作精密)湞石(水經注湞陽縣東有)
(丨丨山廣圓三十里挺崿大江之北盤阯長川之際其陽有石室昔欲于山北開達郡之路輒有大蛇斷道不果是以今行者必于)
(石室前汎舟而濟也)巖石(水經注高山嵯峨丨丨磊落何劭遊仙詩流目觸丨丨戴復古山行詩木根高可坐丨丨細堪書又)
(陳樵詩雲葉長黏丨上丨)鑿石(水經注湞陽峡西岸傑秀壁立虧天昔嘗丨丨架閣令兩岸相接以拒徐道覆)攢石(水經)
(注溱水又西南逕中宿縣會一里水其處隘名之為觀岐連山交枕絶岸壁竦下有神廟廟渚丨丨巉巖亂峙中川蘇味道詩丨丨)
(當軒倚懸泉渡牖飛)平石(水經注渭水之右磻溪水注之東南隅有石室盖太公所居也水流次丨丨釣處即太公垂釣之所)
(也其投竿跽餌兩膝遺迹猶存述異記興安縣水邊有丨丨其上有石櫛石履各一具俗云越王渡溪脱履墮櫛于此庾信趙王隱)
(士詩澗險無丨丨山深足細泉)對石(水經注於潛縣白山北臨紫谿又東南連山挟水兩峯交峙反頃丨丨往往相捍十餘里)
(中積石磊砢相挟而上澗下白沙細石状若霜雪水木相映泉石争暉名曰樓林蘇軾詩但當丨丨飲萬事付等閒)吴石(水經)
(注異苑曰晉武時吴郡臨平岸崩出一石鼔打之無聲張華曰取蜀中桐材作魚形扣之則鳴矣于是如言聲聞數十里劉道民詩)
(曰事有遠而合蜀桐鳴丨丨)烏石(水經注江右岸有秋口江浦也又東得丨丨水出丨丨山南流注于江岳陽風土記丨丨)
(山在州南所謂丨頭丨也其地五山相峙亦名五龍山下有石黑港水中石如墨磨嚥之可愈喉膈壅熱之疾或云亦可代墨用)
符石(水經注渭水又東合沙溝水水即符愚之水也南出丨丨逕新豐縣故城北東與魚池水會又一統志丨地丨在雲南縣)
(西石上有篆文如印人不敢踐)竦石(水經注自砥柱以下五戸以上其間一百二十里河水丨丨桀出勢連襄陸)鏤石
(水經注黃水南有李剛墓見其碑有石闕祠堂石室三間丨丨作椽蔡邕黃鉞銘是用丨丨作兹鉦鉞軍鼓陳之東階以昭文武之)
(勲)瀝石(水經注謁泉山頂上平地一十許頃沙門釋僧光表建二刹泉發于兩寺之間東流丨丨㳂注山下)緇石(水經)
(注太和十六年破太華安昌諸殿造太極殿東西堂東堂東接太和殿殿下有一碑太和中立是洛陽八風谷之石丨丨也)結
石(水經注如渾水右有三層浮圖真容鷲架悉丨丨也裝製麗質亦盡美善也又本草冬丨丨即石硫青也)合石(水經注太)
(和中閹人宕昌公鉗耳處時立祗洹舍于東睪圖制可觀所恨列壁丨丨疎而不密)雙石(水經注廬山之北有石門水水山嶺)
(端有丨丨高竦其状若門因有石門之目焉水導丨丨之中懸流飛瀑上望之連天若曳飛練于霄中矣白居易有丨丨詩)亢
石(水經注鵜鶘山有二峯峻極于天高崖雲舉丨丨無階王勃曲水宴詩丨丨晞南嶺乘沙眇北川)漏石(水經注灃水又)
(東茹水注之水出龍茹山水色清澈丨丨分沙)赬石(水經注平山水南流歴鼓鐘上峡懸洪五丈飛流注壑夹岸深高壁立直)
(上經崖秀舉百有餘丈峯次青松巖懸丨丨于中歴落有翠栢生焉丹青綺分望若圖繡矣又陸龜蒙茶鼎詩曾過丨丨下又住清)
(溪口注丨丨清溪皆江南出茶處)倉石(水經注漳水又東逕磻陽城北丨丨水入焉水出林慮縣之丨丨溪東北逕魯班門)
潛石(水經注熏冶泉水色澄眀而清泠特異淵無丨丨淺鏤沙文楊萬里詩舟愕觸丨丨)峻石(水經注女靈山平地介立)
(不連岡以成高丨丨孤峙不記勢以自遠)印石(水經注湘水北又歴丨丨石在衡水縣南江水又有盤石或大或小臨水而石)
(悉有跡其方如印纍然行列如此可二里許因名丨丨)空石(水經注江水又東得丨丨口江浦在右臨江有丨丨山南對石)
(六洲洲上有蘄陽縣治也)韶石(水經注利水出曲江縣之丨丨北山南流逕丨丨下其石高萬仞兩石對峙似雙闕名曰丨丨)
(古老言昔有二仙分而憩之自爾年豐彌歴一紀韓愈詩暫欲繫船丨丨下蘇軾遷居之夕聞鄰舍兒誦書詩九齡起丨丨姜子家)
(日南)橋石(水經注清水又東逕故石梁下梁跨水上丨丨崩褫餘基尚存)川石(水經注涞水逕樓亭北左屬白澗溪水有)
(二源合注一川丨丨皓然望同積雪故名)聚石(水經注諸葛亮八陣圖東跨故壘自壘西去丨丨八行行間相去二丈因曰八)
(陣十道四蕃志生公異僧竺道生也講經于此人無信者乃丨丨為徒與談至理石皆點頭寺今有生公講堂)珉石(水經注清)
(水又東與倉水合水出西北方上山西倉谷谷有倉玉丨丨故名焉庾信象戲賦分荆山之美玉數藍田之丨丨注說文曰丨丨石)
(之美者)鹽石(水經注鹽水即夷水也又有丨丨即鹽陽石也華陽國志汶山有丨丨煎之得鹽)受石(水經注筑水中)
(有孤石挺出其下澄潭時有見此石根如竹葉而黃色見者多凶相與號為丨丨注酉陽雜爼作承丨丨)列石(水經注旱山下)
(有祠丨丨十二不辨其由盖社主之流百姓四時祈禱焉)飛石(晉陽秋惠帝永康元年十一月戊午朔大風從北来丨丨五六)
(日乃止)蟠石(易通卦驗霜降太陰雲出鬼上如羊下如丨丨)安石(博物志張騫使西域還得塗林丨丨國榴種以歸蘇)
(軾乘槎亭詩乘桴我欲從丨丨遁世誰能識子嗟又晉書謝安傳安字丨丨又唐書韋丨丨傳丨丨萬年人舉眀經調乾封尉蘇良)
(嗣薦拜德鄭二州刺史政尚清嚴吏民尊畏遷文昌右丞同鳳閣鸞臺平章事時張易之引蜀商宋霸子等博塞后前丨丨奏賤𩔖)
(不當戲殿上顧左右引出坐皆失色陸元方退告人曰韋公真宰相又宋史王丨丨傳字介甫臨川人擢進士上第神宗朝拜相封)
(荆國公)高石(博物志神宫在丨丨治中有神人多麒麟琪芝神草有英泉王建題元郎中新宅詩買来丨丨雖然貴入得朱)
(門未免貧)食石(博物志丨丨者肥澤而不老食草者善走而愚神仙傳焦先常丨白丨以分與人熟煮如芋食之)拒石
(列女傳晉平公使工為弓三年乃成射不穿一札公怒將殺之其妻曰妾聞射之道左手如丨丨右手如附支右手發箭左手不知)
(公以其儀而穿七札工人賜金三鎰)鈍石(抱朴子銳鋒産乎丨丨眀火熾乎䦣水)含石(神仙傳董威輦丨一丨千日不)
(食)二石(神仙傳王烈挽丨丨弓射百步十發矢九破的)揚石(神仙傳劉政能吹氣為風飛砂丨丨)發石(神仙傳劉)
(安好占候方術乃有八公詣門皆鬚眉皓首閽人曰先生年已耆矣不敢通八公笑曰王若必見年少則謂之有道皓首則謂庸叟)
(恐非丨丨採玉探淵索珠之謂也)叱石(神仙傳黃初平牧羊有道士將至金華山石室中四十餘年其兄初起行山尋索相)
(見問羊何在曰近在山東初起往視但見白石而還初平與初起俱往看之初平乃丨曰羊起於是白丨皆變為羊梁簡文帝仙客)
(詩穿池聽龍長丨丨待羊歸)銜石(西京雜記元后在家嘗有白燕丨白丨墜后績筐中后取之石自割為二其中有文曰母)
(天地遂復還合後為皇后常并置壐笥中謂為天璽也)嗅石(拾遺記瀛洲有獸名丨丨状如麒麟不食生卉不飲濁水丨丨)
(則知有金玉吹石則開金沙寳璞粲然而可用)吹石(見上)火石(拾遺記羽山之山有文石生火烟色以隨四時而見名為)
(净火有不㓗之衣投于丨丨之上雖滯漬湼皆如新浣一統志丨丨在瑞州府治北其石色黑碎之若炭)雲石(拾遺記員嶠之)
(山東有丨丨駁駱如錦叩之片片蓊然雲出湛茂之詩離離插天樹磊磊間丨丨戴復古詩獨坐生丨丨少安經世心又貢奎詩川)
(净丨生丨)焦石(拾遺記岱輿山有員淵千里孟冬水涸中有黃烟從地出起數丈烟色萬變山人掘之入數尺得丨丨如炭滅)
(有碎火以蒸燭投之則然而青色深掘則火轉盛任家相招黃鵠賦爍金丨丨)細石(拾遺記蓬萊山水淺有丨丨如金玉不加)
(陶冶自然光净仙者服之杜甫移居詩子能渠丨丨吾亦沼清泉)緝石(拾遺記頻斯國有大石室壁上刻三皇之像亦有膏)
(燭之處丨丨為床床上有膝痕有竹簡書大篆之文人莫能識)照石(拾遺記方丈山有丨丨去石十里視人物之影如鏡焉碎)
(石片片皆能照人昭王舂此石為泥泥通霞之臺與西王母常遊居賀力牧關山月詩丨丨疑分鏡臨弓似引弦)碎石(見上)
(入蜀記瞿塘關西門正對灎澦堆堆丨丨積成出水數十丈宋之問始安秋日詩卷雲山&KR0766;&KR0766;丨丨水磷磷)舂石(見上)銀
石(拾遺記岱輿山有獸名𠻳月飲金泉之液食丨丨之髓)折石(華陽國志武都有一丈夫化為女子美而豔蜀王納為妃)
(無幾物故蜀王遣五丁之武都擔土作冢縣内有一方丨丨圍可六尺長三丈許去城北六十里曰毗橋亦有一丨丨亦如之長老)
(傳言丁士擔土擔也)古石(華陽國志臨卭縣丨丨山有石鑛大如蒜子火燒合之成流支鐡甚剛因置鐡官有鐡祖廟祠唐太)
(宗山閣晚秋詩丨丨衣新苔新巣封古樹姚合郡中西園詩密林生雨氣丨丨𢃄潮文)斬石(華陽國志武帝初欲開南中令)
(蜀通𤏡青衣道是元年𤏡道令通之費功無成使者唐蒙將南入以道不通執令斬之乃丨丨通閣道吴船錄高唐觀在来鶴峰上)
(廟中石刻引庸城記瑶姬西王母之女稱雲華夫人助禹令鬼神丨丨疏波有功見紀今封妙用真人廟額曰凝真觀)程石
(華陽國志漢安縣四姓丨丨姚郭八族張季李趙軰而丨丨傑立郡常秉議論選之)砮石(華陽國志臺登縣有孫水一曰白沙)
(江入馬湖水山有丨丨火燒成鐵剛利禹貢厥賦砮是也)礬石(異苑魏武北征蹋頓升嶺眺矚見一山岡不生草木王粲曰必)
(是古塚此人在世食生丨丨死而石氣蒸出外故卉木焦滅即令鑿看果得大墓有丨丨滿塋本草丨丨一名羽䄓一名羽澤生河)
(西山谷及隴西武都石門)姑石(異苑尋陽丨丨山在江之坻桓玄令人登之中嶺便聞長嘯聲及至峰頂見一人箕踞石上又)
(地輿志南康有三丨之丨響聲若金鏞)倚石(幽眀錄宜都建平二郡之界有六六峰参差互出上有丨丨如二人像攘袂相)
(對俗謂二郡督郵争界于此)送石(錄異記鎮静軍使劉師簡丨一丨長四尺已来形圓色青擊之如鐘磬聲)泣石(述異)
(記桀時泰山山走石泣周武謂周公曰桀為不道走山丨丨)抛石(獨異志太和初李同捷叛王知興討之同捷遣能言者登)
(城罵知興有一卒曰此可用丨丨擊去其首乃具丨發一丨其首隨手迸落知興賞之千金)驅石(三齊略記始皇作石橋欲)
(渡海看日出處時有神人能丨丨下海石去不速神輒鞭之皆流血至今悉赤杜甫皂江上觀竹橋即日成詩合歡却笑千金事丨)
(丨何時到海東)帆石(永嘉記永嘉南岸有丨丨乃堯時神人以破石為帆將入惡溪道次置之溪側遥望有似張帆今俗名張)
(帆溪)書石(徐廣晉記歴陵縣有山臨江岩穿似印時人謂石印已發皓遣使者以太牢致祭使者因以丹丨丨曰楚九州渚吴)
(九州都揚州士作天子四世治太平矣姚合詩尋山屐費齒丨丨筆無鋒)胃石(李當之藥錄石肺一名丨丨)好石(平泉)
(草木記跋丨丨良是一癖古今文士每自見于詩詠者未必真好也其好者真自不能觧蘇軾詩唐人惟竒章丨丨古莫攀又柳宗)
(元與李翰林建書時到幽樹丨丨暫得一笑已復不樂)醢石(酉陽雜爼丨丨成式羣從言少時常毁鳥巣得一黑石如雀卵)
(圓滑可愛後偶置醋器中忽覺石動徐視之有四足如蜒舉之足亦隨縮)井石(酉陽雜爼丨丨陽縣有井水半青半黃黃者如)
(灰汁取作粥飲悉作金色氣甚芬馥僧靈一贈别皇甫曾詩紫苔封丨丨綠竹掩柴關)魚石(酉陽雜爼丨丨衡陽湘鄉縣有)
(石魚山山石色黑開發一重輒有魚形秘閣閑話隴州有丨丨子置書籍中能辟蠧又左傳華元為右師丨丨為左師)鏡石
(酉陽雜爼丨丨濟南郡有方山相傳有奐生得仙于此山南有眀鏡崖石方三丈魑魅行伏了了然在鏡中南燕時鏡上遂使漆焉)
(俗言山神惡其照物故漆之)拓石(酉陽雜爼二千八宿斗星莫迦邏形如人丨丨祭如井)灘石(酉陽雜爼雲安井自)
(大江泝别派近江十五里皆丨丨險惡難于㳂泝天師翟乹祐于漢城山上結壇考召追命羣龍使皆平之一夕之間十四里盡為)
(平潭惟一灘仍舊)釡石(酉陽雜爼丨丨夷道縣有釡瀨其石大者如釡小者如斗)走石(博異志吕鄉筠嘗月夜泊于君)
(山側吹笛忽波上有漁舟而来者漸近乃一老父于懷袖間出笛三管鄉筠請老父一吹老父曰其大者不可發次者亦然對諸洞)
(府仙人及諸真君等合仙樂而吹之若人間吹之飛沙丨丨翔鳥墜地)聾石(職方記諳厄利亞國石長七丈高二丈隔石發)
(大礟人寂不聞故曰丨丨)禎石(冊府元龜太宗以武德九年八月即位九月壬戌林州獻丨丨𨼆起成文曰聖主某大吉子孫)
(五千歲張束之賢良方正策陛下日慎一日雖休勿休故天申之以丨丨告之以神文)薶石(荆楚歲時記十二月暮日掘宅)
(四角各丨一大丨以鎮宅庾信小園賦鎮宅神以丨丨厭山精而照鏡注淮南畢萬術曰丨丨四隅家無鬼薶同埋真臘風土記尋)
(常人家地丨三丨為竈)召石(登州山川志始皇欲造橋度海觀日出處有神丨巨丨相隨而行故名)硯石(登州志蓬)
(莱縣海中鼉磯島出丨丨金星雪浪者佳硯亦作研吴郡圖經續記丨丨山在吴縣山西有石鼔亦名石鼓山越絶書云吴人于丨)
(丨山置舘娃宫山相連屬有㠛村其山出石可以為研丨丨之名不虚也)砧石(和州志宋凌冲為含山令律己甚嚴一介不妄)
(取見歸装有一丨丨詫曰非吾来時物也命還之徐照詩蛩響移丨丨螢光出瓦松)異石(唐詩紀事李德裕為相營平泉莊求)
(天下佳石異花置其中時有詩云嶺北諸侯供丨丨日南太守獻名花)綺石(雲仙雜記王維以黃磁斗貯蘭蕙飬以丨丨累)
(年彌盛)褐石(文房四說東州固多竒石始得紅絲硯後又得黑角硯黃玉硯今得丨丨硯)嗜石(蔣穎叔日錄牛竒章)
(公丨丨以甲乙丙丁為品苑成大嘲峡石詩我本一邱壑丨丨舊成癖)淄石(米芾硯史丨丨理滑易乏在建石之次東坡題)
(跋丨丨號韞玉硯發墨而損筆)鸛石(埤雅鸛泥其巣梁傍為池以石宿水今人謂之丨丨俗說鵲蔽形丨丨歸酒又曰礜石)
(温丨丨凉)覓石(倦游雜錄今之通遠軍乃古得州之地渾源出焉中有水蟲𩔖魚鳴作覓覓之聲見者即以梃刃擊之或化為)
(石可以為礪石名曰丨丨)踞石(桂海岩洞志水月洞在宜山之麓其形正員望之端整如大月輪江别𣲖流貫洞中丨丨弄水)
(如坐捲蓬大橋下蘇舜欽雍家園詩我来丨丨弄琴瑟惟恐日暮登歸軒)插石(吴船錄上清宫在最高峯之顛以板閣丨丨作)
(堂殿下視丈人峰如墻堵耳蘇轍仙遊潭詩剪藤量水短丨丨置橋堅)踏石(九峯山錄下九華溪丨丨涉水以為戲温庭筠)
(詩觧藤開澗戸丨丨過溪泉)翠石(九華山錄寄隱亭西面皆丨丨有小巖刻寄隱巖三字皮日休石板詩丨丨數百步如板)
(漂不流蘇軾紀行詩千重横丨丨百丈見游鯈)喝石(廬山後錄凌霄巖在地竒石如巖古有僧坐禪其間繞洞别過石門謂之)
(丨丨其前一石甚大即記中所謂對五老如賓客者程嘉穟題畫雪景送照師歸黃山丨丨居詩此時日下千崖赤相去牛鳴望丨)
(丨)巧石(廬山後錄由道人庵而上路逾岐每數十步即回視江淮無遁形者過苐四亭有大石凌虚而出可坐數十人百千)
(里略無障蔽平視一峯上有丨丨俗呼香爐峯瑯嬛記羲之有丨丨筆架名扈班獻之有斑竹筆筒名裘鍾)亂石(入蜀記黃)
(牛廟山復高峻下即無义灘丨丨塞中流望之可畏然舟過乃不甚覺盖操舟之妙也杜甫赤谷詩丨丨無改轍我車已載脂蘇軾)
(風水洞詩細細龍鱗生丨丨團團羊角轉空巖周伯𤦺詩飛泉鳴丨丨)暗石(入蜀記龍門水湍急多丨丨官漕差可行故舟)
(率由南上然石多銳易穿船故為峡中最險處梁簡文帝敬脱法師墓銘神眀何托丨丨空傳)龜石(吴郡諸山錄遠公庵下至)
(五丈石次至頭陀巖有盖斜蔽之次至丨丨脊勢隱起名不虚得)品石(雲林石譜建康府有石塊頗雄有巖洞險怪色稍蒼)
(翠遍産竹木茂欝可觀石罅中有六朝唐宋諸公刻字謂之丨丨)質石(石譜渭州水中有蟲𩔖魚鳴或作質質聲土人以堅)
(物擊之多化為石堪為礪目之為丨丨)脚石(端溪硯譜石必有眼端人謂之丨丨)腰石(端溪硯譜石眼或有或無端人)
(謂之丨丨)頂石(端溪硯譜石皆無眼端人謂之丨丨)團石(揮塵餘話三衢張步溪中有石里人號為丨丨有䜟語云丨丨)
(圜出状元丨丨仰出宰相乙丑歲水涸石忽如圜鏡眀年劉文孺章魁天下前歲大水石乃側仰而去年余拜相沈信叔云)醜
石(楊公筆談金陵有三大石甚古吴仲庶作守日夜夢三舉子求哀且曰若不垂祐眀日當為煨燼矣公甚異之詰旦見兵馬司)
(状申乞燒三丨丨為灰供修造之用公遂悟敕寺僧愛護范仲淹詩丨丨危松半綠蘿)虎石(鼠璞丨丨蛇杯李湜江州冲陽)
(觀碑弓傳丨丨將軍横北塞之勲構襲龍門司隸擅東都之望梅堯臣遊齊山寺詩龍筍未迸角出縮丨丨亂踞筋拳攣)子石
(李之彦硯譜端石以丨丨為上在大石中生盖精石也韓絳遊鴻慶院詩方塘探丨丨高閶盍朋簪)角石(李之彦硯譜絳州丨)
(丨色白如牛角)綠石(李之彦硯譜洮河出丨丨性腝不起墨不耐久磨陳旅瓊芽賦盛以文竹之筥屑以丨丨之磑)壓石
(溪蠻叢笑漚榔牛榔木多漿猫猺歲飢則先以火窖地握根置窖中丨以丨又用火漚熟搗作餅餌名漚榔范成大詩但促小槽添)
(丨丨龍頭珠滴夜珊珊)羅石(癸辛雜識尹梅津無子螟蛉丨丨二姓名越人語曰梅津一生辛勤尺辦得食籮一擔)壘
石(岳陽風土記青草湖在丨丨山與洞庭相通其南羅水出焉)磊石(岳陽風土記岳陽東至湘江過丨丨青草湖兩日程)
神石(湘山野錄汝州葉縣大井涸忽得一石上刻四句云葉邑之陰汝潁之東兹有國寳永藏其中葉人謂之丨丨忽有客因)
(遊仙島觀北極殿有一礎為柱所壓柱稜外鎸四句曰賦世永筭享國巨庸子賢而嗣命考而終客以丨丨之句合之其韻頗恊量)
(之復長短無差乃唐開成中一中郎將墓志爾)樹石(湘山野錄錢鏐為吴越王省塋壟延故老旌鉞鼓吹振耀山谷自昔游釣)
(之所盡蒙以錦綉或丨丨至有封官爵者)種石(陸輔之詞旨丨丨生雲移花帶月)曠石(本草丨丨味甘平無毒生江南)
(如石草)理石(本草丨丨一名立制石如石膏順理而細生漢中山谷及盧山)鯪石(本草絡石名丨丨又名略石領石眀)
(石以其包絡石木而生故名)礜石(本草丨丨一名太白石生漢中山谷及少室)鍜石(本草石灰名丨丨)薑石
(本草丨丨生土石間状如薑所在有之齊州歴城東者佳)肌石(本草理石名丨丨即石膏之順理而微硬有肌者)畢石
(本草石膽名丨丨一名君石)磷石(本草仙經雲母石有八種皎然純白眀澈者為丨丨)醮石(本草香蒲一名丨丨又廬)
(山後錄簡寂觀宋陸静修故居也觀門有朝真閣殿前有先生丨丨亦名禮斗石)滑石(本草丨丨一名液石一名共石亦名)
(脱石生赭陽山谷桂海金石志丨丨桂林屬邑及猺洞中皆出有白黑二種功用相似又杜甫龍門閣詩丨丨欹誰鑿浮梁裊相拄)
(孫綽天台山賦踐莓苔之丨丨摶壁立之翠屏)陵石(本草丨丨生華山其形薄澤服之輕身延年)寒石(本草鹵醎一名)
(丨丨又杜甫前出塞詩逕危抱丨丨指落層冰間)硤石(元和郡國志丨丨山在下蔡縣西南六十里淮水經丨丨中對岸山)
(上築二城以防津要韓愈有次丨丨詩注即今陜縣也)冷石(郡國志馬嶺上嶠多虺蛇毒殺人有丨丨可以觧之屑著瘡内)
(即活)擔石(豫章古今記丨丨湖江西東北如石堆湖心遂成小山)音石(寰宇記廣漢有青石山九州要記云此山丨丨)
(天下無加可為磬)嫩石(寰宇記南雄縣出丨丨可為鍋釡又端溪硯譜丨丨細潤發墨)海石(瑯嬛記韓朋墓木有相思)
(子有丨丨若豆瓣入醋能移動者亦曰相思子陸游詩丨丨陳書几陶詩貯藥囊注丨丨英石也)瀧石(南海古蹟記自䍧牱)
(而下又歴灕江湟水丨丨嵓崿黃茅青草炎瘴襲人)嶣石(甬東游記蛟門峡束浪激秋風一作海水排空觸岸杳不辨舟楫所)
(在獨帆檣上指潮東上風西来水相鬭舟不能尺咫一撞丨丨且靡觧不可支持)峭石(甬東游記善財洞丨丨囓足泉流渗)
(滴懸纓不斷胡澄太原亭懷古詩飛泉天台状丨丨蓬莱姿)附石(臨海水土記石&KR0008;丨丨似鋸錯)砲石(真臘風土記軍)
(馬亦是裸體跣足右手執摽鎗左手執戰牌别無所謂弓箭丨丨甲胄之屬砲同礮閒居賦丨丨雷駭激矢蝱飛注丨丨今之抛石)
(也范蠡兵法飛石重二斤為機發行三百步銑曰丨丨以石激物也其聲如雷之駭箭去如蝱蟲之飛)未石(續墨客揮犀朝)
(議李芬有異石高二尺許嵌空可愛常置庭楹間每至日方未時即有氣出石穴中因目為丨丨)林石(宣和畫譜李成有丨)
(丨雪景圖三又宋史丨丨傳石字介夫時王安石新經盛行石獨以春秋學教授鄉國學者稱塘奥先生)摸石(月令廣義成都)
(三月有海雲山丨丨之游求子得石者男得瓦者女)迸石(名山記中峯在青陽縣西衆峰環列而此峯居中上睇日月下覸雲)
(雨清泉丨丨翠霧凝空)絡石(羣芳譜薜茘一名丨丨又蘇軾詩縈林丨丨隱復見下赴谷口為奔川)紅石(一統志丨)
(丨山在龍門衛城東五里上産丨丨可供玩好)盞石(一統志丨丨在莱州府城北五十里臨大海有一磐石方圓五步上有汙)
(樽状世傳秦始皇于此鑿盞以盛酒醯祈祭百神)温石(一統志丨丨莱州府掖縣出)船石(一統志丨丨在嚴州府城)
(東二十五里長一丈五尺宛如一船)黿石(一統志丨丨在夀昌縣西十二里昔有一人見一丨伏草間化為丨)屹石(一統)
(志丨丨山在衢州府城西二十里平地五峯拔起下臨溪水)聖石(一統志萬幾岡在瓊州府澄邁縣上有怪石如列屏號丨)
(丨天將雨則雲霧滃塞下有清水)騎石(一統志丨丨山在江山縣西二里與景星山相向蔣之竒詩突星疑落星丨丨如騎)
(馬)航石(一統志趙侯丨丨在縉雲縣東一十五里趙侯廟側一石如航又有石如杖如履如甕皆以侯名)動石(一統)
(志丨丨山在鄞縣境山有堅石高五六丈下有小石支之暴風雨則石自動王績游仙詩吹沙聊作鳥丨丨試為羊)龍石(一統)
(志丨丨在建昌府城東北舊有龍驤首暴䰇遊其上戴良游龍山詩昔聞丨丨名今覓龍山路)罾石(一統志丨丨山在安福縣)
(東一十五里臨江有山輪囷特起状若魚罾)相石(一統志丨丨亭在永豐縣南宋文天祥兵敗空坑過此山時顧崖石祝曰)
(天若祚宋願以崖石堕塞兵路言訖石果墮元兵不得進後人因名亭曰丨丨)笋石(一統志丨丨山在上猶縣西有大笋小笋)
(二石峙立若笋王禹偁詩忽見雙丨丨卧向青苔上)吟石(一統志三石在欽州東欽江水中宋守陶弼嘗遊憩名曰釣石醉石)
(丨丨周賀投張郎中詩噪蟬離宿殼丨丨寄秋身僧齊已詩墨霑丨丨黑苔染釣船青)話石(一統志丨丨山在郴州城西北)
(山有孤石獨聳仙人於此談話)朱石(一統志丨丨在泰寧縣南突兀高聳而朱色)厲石(寗戚飯牛歌出東門兮丨丨斑)
(上有松栢青且闌)任石(楚詞望大河之洲渚悲申徒之抗直驟諫君而不聽雖丨丨之何益注師古曰屈原作懷沙賦懷石)
(自投汨羅懷沙即丨丨也)軫石(九章丨丨崴嵬蹇吾願兮)樂石(秦始皇嶧山刻石銘刻此丨丨以著經紀注石之堅精堪)
(為樂器者)錯石(長門賦緻丨丨之瓴甓兮象瑇瑁之文章注丨丨雜衆石也言累衆石令之密緻以為瓴甓采色間雜象瑇瑁)
(之文章也)鍼石(答賓戲和鵲發精于丨丨研桑心計于無垠)烟石(李尤墨硯銘書契既造硯墨乃陳丨丨附筆以流以)
(申)增石(馬融長笛賦夫其面旁則重巘丨丨簡積頵砡)瑕石(海賦丨丨詭暉鱗甲異質注說文曰瑕玉之小赤色者也)
(銑曰丨丨怪石也詭異而有光輝)礐石(海賦彯沙丨丨蕩□島濱注丨丨聲也劉孝綽詩漂沙黃沫聚丨丨素波揚)齕
石(賈岱宗六狗賦聞林獸之羣爭歘斷鏁而丨丨)瓊石(張華遊仙詩雲娥薦丨丨神妃侍衣裳)槁石(潘岳河陽縣詩)
(熲如丨丨火瞥若截道飈)賁石(七命飛黃奮銳丨丨逞技按謂孟丨丨蕃也)蹷石(七命齀林丨丨扣拔幽業)拂石
(夏侯湛山路吟渌水兮長流驚濤兮丨丨庾肩吾太子受戒詩天衣初丨丨豆火欲燃薪)炎石(虞闡賦吹雲霧而出洞穴灌丨)
(丨而過沃焦)摻石(曹毗黃帝贊丨丨曾城岫鑄鼎荆山濱)裁石(顔延之七繹丨丨成音調金為器)憩石(謝靈)
(運初去郡詩丨丨挹飛泉攀林搴落英)調石(謝莊侍宴蒜山詩丨丨飛延露裁金起承雲)鏞石(謝莊上封禪儀注奏)
(金支宿懸丨丨潤響)鋒石(鮑照行京口至竹里詩高柯危且竦丨丨横復仄)輝石(鮑照望孤石詩蚌節流綺藻丨丨亂)
(烟虹)霞石(鮑照登廬山望石門詩瑶波逐月開丨丨觸峰起杜甫空靈岸詩空靈丨丨峻楓栝𨼆奔峭)藂石(鮑照山行)
(見孤桐詩桐生丨丨裏根孤地寒陰)陂石(鮑照蒜山詩丨丨𩔖星懸嶼木似烟浮)棧石(鮑照登大雷岸與妺書丨丨星)
(飯結荷水宿)韞石(王融出家懷道篇頌丨丨諒非真飾瓶信為假)絲石(王融眀王曲桂序金匏轉瑶軒丨丨羅)喬
石(王融詩流風轉還逕清烟泛丨丨)舊石(梁簡文帝登琴臺詩弱枝生古樹丨丨染新流)渭石(梁簡文帝橋詩乘空)
(寫丨丨跨岸擬河冰)掛石(梁簡文帝往虎窟山寺詩分花出黃鳥丨丨下新泉)琰石(梁宣帝游七山寺賦金玉生其陽丨)
(丨出其陰)寫石(沈約彌陀像銘髣髴尊儀圖金丨丨)嶃石(江淹渡泉嶠詩崩壁迭卧枕丨丨屢盤廻)雌石(江淹遂古)
(篇雄黃丨丨出山垠兮)銅石(江淹遊黃蘖山詩金峰各虧日丨丨共臨天)齊石(江淹南徐州新安王奏記丨丨既撫)
(無待巴人之唱柏臺已構寕俟不材之木)挟石(任昉苦熱詩重簟無冷氣丨丨似懷温)苔石(何遜行經孫氏陵詩丨丨)
(疑文字荆墳失是非)董石(劉峻廣絶交論寵均丨丨權壓梁竇注丨賢丨顯)岸石(庾肩吾新苔詩隨潮染丨丨逐沬聚)
(浮查)砌石(陰鏗新成安樂宫詩丨丨披新錦梁花畫早梅)狭石(沈炯歸魂賦並攢心而霑𬒮渡丨丨之欹危)遠石
(張正見晨鷄高樹鳴詩摧冠驗丨丨繫火出連營)三石(張正見山賦崑崙五門扶寧丨丨)弇石(江總辭行季賦垂恩)
(儲祉壓子代之盤盂盛德形容陋周年之丨丨)衝石(温子昇為安豐王延眀讓國子祭酒表寳劍未砥猶乏切玉之功美箭闕)
(羽尚無丨丨之勢)戴石(宗懍寒望詩古碑空丨丨山龕未上幡)跂石(庾信咏畫屏風詩下橋先勸酒丨丨始調琴上)
(官昭容遊長寧公主流杯池詩丨丨聊長嘯攀松乍短歌)朝石(庾信奉報趙王詩暗巖丨丨濕空山夜火眀)伏石(庾信)
(奉報趙王詩彎弓丨丨動振鼔沸沙鳴又大將軍崔訦碑劍起沈犀弓開丨丨)虞石(庾信道士步虛詞洞靈尊上德丨丨會眀)
(真薛曜舞馬篇我皇盛德苞六宇俗泰時和丨丨拊)碑石(庾信預麟趾殿校書詩芸香上延閣丨丨向鴻都)鞭石(庾信)
(哀江南賦東門則丨丨成橋南極則鑄銅為柱)鍊石(庾信道士步虚詞鵠巢堪丨丨蜂房得煑金注真誥曰仙道有九轉神丹)
(服之化為白鵠)磴石(庾信西門豹廟詩漳流鳴丨丨銅雀影秋林)鯨石(虞茂賦織女石詩支機就丨丨拂鏡取池灰)
編石(許敬宗奉和春日望海詩連雲飛巨艦丨丨架浮梁)祥石(駱賓王過故宋詩綺琴朝化洽丨丨夜論空)隱石
(駱賓王詠水詩照霞如丨丨映柳似沈鱗)珍石(李嶠贈劉侍讀見和山邸詩奬價踰丨丨酬文重振金)構石(李嶠橋詩)
(秦王空丨丨仙島遠難收)嵩石(蘇頲和聖製幸竇希玠宅詩圓頂圖丨丨方流擁魏沙)坐石(李白獨酌清溪江石上詩)
(永願丨此丨長垂嚴陵釣方干廢宅詩入門繚繞穿荒竹丨丨逡廵染綠苔)茝石(李白賦龍池柳色聽新鶯百囀歌始向蓬)
(莱看舞鶴還過丨丨聽新鶯陳旅夀虞道園詩芝田養鶴春凝乳丨丨聽鶯曉颺霞)墮石(李白秋浦歌天傾欲丨丨水拂寄生)
(枝)帖石(杜甫早起詩丨丨防隤岸開林出遠山)梯石(杜甫飛仙閣詩棧雲欄杆峻丨丨結搆牢)擘石(杜甫湯東)
(靈湫詩初聞龍用壮丨丨摧林邱)舞石(杜甫雨不絶詩丨丨旋應將乳子行雲莫自濕仙衣)鏁石(杜甫寒雨朝行視園)
(樹詩丨丨藤梢元自落倚天松骨見来枯)避石(杜甫自閬州赴蜀山行詩棧雲斜丨丨橋斷却尋溪)窊石(元結窊尊詩丨)
(丨堪為樽状𩔖不可名窊同窪白居易香山寺石樓潭夜浴詩平石為浴床丨丨為浴斛)篆石(楊炎大唐聖德頌序太康西人)
(永永来裔願丨丨著美以為頌云)頌石(楊炎節度使杜公碑徘徊丨丨永代作好)榆石(韋應物送榆次眀府詩邑傳丨)
(丨在路遶晉山微)敲石(韋應物送孫徵赴雲中詩丨丨軍中傳夜火斧冰河畔汲朝漿)步石(錢起九日登玉山詩丨丨)
(隨雲起題詩向水流)噴石(嚴維一公新泉詩落池纔有響丨丨未成痕)界石(沈仲昌狀江南詩雷是樟亭浪苔為丨丨)
(錢)險石(耿湋登南康夜泊灨石中詩丨丨俯潭渦跳湍礙沿泝周昂翠屏口詩徑斜来丨丨溪急上清灘)蓮石(盧綸)
(送夏侯校書歸華隂别墅詩乳冰懸暗井丨丨照晴軒)捫石(李益入華山詩平眀矯輕策丨丨入空曲陳文燭遊峨山記丨)
(丨穿林黯黪不見天日巖下磈䃬多千年積雪冰氣皚皚射人)春石(司空曙石井詩苔色遍丨丨桐隂入寒井李咸用廬山詩)
(秋楓紅葉散丨丨谷雷奔)鑽石(韓愈王君墓誌銘丨丨埋辭以列幽墟)擺石(韓愈詩漂船丨丨萬瓦裂)鄭石(孟郊)
(至孝義渡寄鄭軍事唐二十五詩洧叟何所如丨丨惟有些)浪石(孟郊鵶路溪行詩丨丨忽搖動沙堤信難躋)岳石
(孟郊會合聯句塊然墮丨丨飄爾罥巢氄賈島送□餘往湖南詩丨丨挂海雪野楓堆渚檣)秋石(孟郊石淙詩朔水刀劍利)
(丨丨瓊瑶鮮劉得仁題吴先生山居詩潭底見丨丨樹間飛霽雲梅堯臣水苔詩綠縈丨丨淨嫩值翠篙黏)聞石(劉禹錫詩)
(愛泉移席近丨丨輟棋看)圭石(劉禹錫許州文宣王廟碑許崇學校民悦其教鎸於丨丨以志新廟)甃石(張籍山中詩丨)
(丨新開井穿林自種茶)𨕖石(張籍贈殷山人詩入洞題松過看花丨丨眠)驚石(李賀蜀國弦樂府丨丨墜猿哀竹雲)
(愁半嶺)江石(元稹詩稻花秋雨氣丨丨夜灘聲劉永之江村草堂詩醉書丨丨兼雲冷晚飯山苖帶露甜)輭石(元稹)
(華原磬樂府華原丨丨易追琢高下随人無雅鄭)淨石(白居易題報恩寺詩丨丨堪敷坐寒泉可濯巾)楊石(白居易池)
(上篇序潁川陳孝山與釀法酒味甚佳博陵崔晦叔與琴韻甚清蜀客姜發授秋思聲甚淡弘農丨貞一與青丨可以坐卧拂丨丨)
(舉陳酒援崔琴彈姜秋思頹然自適不知其他)心石(浩虚舟解議圍賦迎丨丨以奔北望詞鋒而亂潰)鬭石(高銖山亭)
(詩丨丨𩔖巖巘飛流瀉潺湲)名石(殷堯藩陸丞相故宅詩殘梅欹古道丨丨卧頽墻)買石(姚合詩移花兼蝶至丨丨)
(得雲饒)淺石(許渾詩水寒澄丨丨潮落漲虚沙梅堯臣早春遊何山詩丨丨長蒲茸朝烟暖巖樹)斵石(許渾詩洞丁多)
(丨丨蠻女半淘金)劈石(李商𨼆詩研丹丨丨天不知)宋石(李商𨼆上兵部相公啟昔以道均契稷始染江亳今因慶)
(襲韋平仍鎸丨丨)認石(李商𨼆文生金丨丨埋玉恨土)霜石(劉得仁冬日喜同志宿詩吟深坐丨丨眠鳥握風枝)隈
石(段成式𨼆山書事詩隨樵刦猿藏丨丨覷熊緣)邳石(鄭畋授武臣邠寧節度使制雷泉禀氣丨丨降籌)朽石(于鵠)
(題栢臺山詩枯藤離舊樹丨丨落高峰)標石(陸龜蒙江墅言懷詩著籖分水味丨丨認田封)剖石(陸龜蒙詩因知昭明)
(前丨丨呈清琪)剡石(許棠送省上人歸江東詩安禪思丨丨留偈别都人)礙石(方干題路支使南亭詩行處避松兼丨丨)
(即湏門徑落斜開)凍石(鄭損藝堂詩堂開丨丨千年翠藝講秋膠百步威張耒歲暮書事詩寒耕敲丨丨獵火上風枝)雪
石(李洞和知己赴任華州詩書名尋丨丨澄鼎露金沙僧惠崇李太博山莊詩圍碁分丨丨汲井動金沙)溟石(韋翃仙都)
(山銘屹立丨丨削成制東)飲石(常德志兄弟論勍弓丨丨長劍挂頤)燥石(僧皎然伏日詩大火方丨丨停雲晝亦收)&KR1076;
石(僧貫休古塞下曲寒鵰中丨丨落在黃河冰)齋石(蜀太后徐氏三學山夜看聖燈詩猿来丨丨上僧集講筵中)野
石(伍喬林居詩丨丨静排為坐榻溪茶深煮當飛觥)陶石(徐鉉送歐陽太監遊廬山詩海潮盡處逢丨丨江月圓時上庾)
(樓)偉石(蘇舜欽天平山詩丨丨如長人竪立欲言語)跋石(蘇舜欽滄浪亭高會詩丨丨已行厨臨流聊褫帶)戒
石(梅堯臣詩嘗聞開元時令長多賜戒丨丨今尚存世異事不背)墨石(梅堯臣濠梁感懷詩當時十五詠螢照丨丨書)老
石(梅堯臣淮岸詩秋水刷土骨峭瘦如丨丨林景熙夜意詩丨丨棲雲定疎松過雨香)輥石(梅堯臣詩蒼崖下窺不見底但)
(聽雷聲丨丨懸)秀石(曾鞏京師觀音院新堂詩駢羅嶷嶷三丨丨藂迸娟娟兩修竹陸游東園記竒葩美木爭列于前清泉丨)
(丨若顧若揖)薪石(曾鞏刑部郎中張府君碑漢陽距江為城潦至隄輒毁歲調丨丨發民完之)穴石(王安石舟中望)
(九華山詩丨丨作戶牖垂泉當門簾)奕石(王安石送董伯懿歸吉州詩時時對丨丨漫浪争生死)詠石(王安石詩穿橋)
(渡塹秘閑行丨丨嘲花亦漫成)栢石(蘇軾程德孺惠海中丨丨詩但指庭前雙丨丨要余臨老識方壺)持石(蘇軾詩我)
(丨此丨歸袖中有東海)椎石(孔平仲詩淘沙始見金丨丨方逢玉)捉石(米芾西園雅集圖記披巾青衣撫肩而立者為)
(晁无咎跪而丨丨觀畫者為張文潛)岷石(黃庭堅綠石研詩久聞丨丨鴨頭綠可磨桂溪龍文刀)撱石(黃庭堅詩錫谷)
(寒泉丨丨俱注撱音妥丨丨圓而長所以澄水不濁用以煎茶)馳石(晁補之求志賦世觧轡而丨丨兮緬余得此坦塗)紺
石(崔伯易珠賦呀丨丨而為宫被綠苔以垂纓)露石(李綱簡寂觀詩烟嵐飛瀑外丨丨禮星餘)巍石(岳飛詩丨丨山)
(前寺林泉勝復幽)瘦石(葉夢得詩丨丨聊吾伴遥山更爾瞻林景熙過吴門詩白虎氣銷遺丨丨綵虹影冷卧斜陽)唐
石(劉子翬詩朝衝丨丨亂雲来暮聽潭溪流水宿)竅石(朱子詩丨丨何嵌空)池石(范成大海雲摸石詩亂插山茶猶昨)
(夢重尋丨丨已殘春)滚石(范成大乳灘詩險絶無雙是乳灘舟如丨丨下高山)皴石(范成大題畫軸詩新圖来自雪邊州)
(丨丨枯槎筆最遒)窆石(陸游詩遠浦樵風急空山丨丨寒王十朋會稽風俗賦雷鼔銅漏梅梁丨丨)劫石(陸游養氣)
(詩耐老尚能消丨丨放狂聊復醉江天元好問遊龍山詩丨丨拂未窮把國浪自憂)烹石(陸游詩束薪山客招丨丨渡海蕃僧)
(乞製碑)浯石(楊萬里詩丨丨高仍瘦愚溪紺且寒)狼石(陳造赤口灘詩奔衖震溝畎丨丨森戟鐓)沉石(徐照靈峰)
(詩潭乹丨丨露人立去禽衝)分石(翁卷詩丨丨同僧坐看松見鶴来)囊石(戴復古山中即目詩梯山畦麥秀丨丨障)
(溪湍)辨石(戴復古詩辨玉先丨丨論詩先論格)定石(僧惟鳳詩漱泉流落葉丨丨集鳴蛩)香石(僧真淨送人之南嶽)
(詩靈禽時奏樂丨丨日籠雲)講石(白珽游天竺寺詩丨丨尚存天寳字御梅常識建炎春)奔石(劉因觀雷溪詩初疑)
(萬壑轉丨丨意象髣髴坤軸摧)鼈石(袁桷老醫言山陽舊事詩遺屯迷丨丨舊谷暗龍渦自注丨丨鄧艾築屯處)護石
(馬祖常詩雨蝕蒼皮苔丨丨)鷹石(楊載鳴玉華洞記其洞最邃名曰鴻濛又起而環視鯉石丨丨龜石鼇石翔躍肘腋幻鑄)
(緯錯則㮣名之曰小崆峒)獰石(丁復望鍾山聯句踡林萬蚪伏丨丨羣獸仰)碁石(馬臻詩蘚痕帶露侵丨丨)鬻石
(鄭元祐朱釋民山水詩白雲度盡千峯碧丨丨幽人始定交)黏石(陳樵詩莓苔著雨長丨丨)愛石(倪瓚詩能詩何水部)
(丨丨米南宫)蘚石(僧清洪詩待月伴雲眠丨丨)迎石(劉基枸櫞篇泗水之濱多美石孟嘗為薛公使使者求之以幣)
(泗濱人以車十乘致石於孟嘗君孟嘗君親御泗濱人丨丨登諸廟以為磬)撒石(宋濓游五洩山水志五洩山多猴游人恐)
(之輒丨丨雨下)螭石(滕毅詩晨趨丨丨下夕過鸞閣陰)霤石(石珤泛滹沱河賦丨丨成渠鏘波赴海)韻石(祝允)
(眀前緩聲歌靈賓戞丨丨子登引空謳)級石(李夢陽香山寺詩鑿翠置殿榭丨丨上穹昊)瑶石(王漸逵遊羅浮賦臺)
(憑丨丨洞轉青沙)壇石(歐大任飲靈濟宫詩丨丨留雲濕山鐘度雪清)匡石(湯顯祖匡山館賦登丨丨之寳牒覓吴嶝)
(之金膏)簪石(文翔鳳後湖行丨丨豈仗神鼇戴銜木非憑精衛填)耄石(倪元璐宿碧雲寺詩丨丨雛花廵佛案瘦雲肥)
(雨裹禪房)旱石(朱灝逃暑賦潛柳館而避霞盖兮鞭丨丨以消怒)蘿石(豐道生真賞齊賦資五岳之麗藻契丨丨之閒)
(逸)稜石(潘煥明石經洞詩老苔封舊篆丨丨别新銘)峴石(陳音重九白雲觀詩龍山丨丨參軍帽藍水寒山子美篇)
郢石(雲笈七籖愧無丨丨運盖彼自然穎)據石(雲笈七籖復州青溪山秀麗無比袁滋登臨有人儒服結廬山下袁公與)
(語曰此當為靈仙之所都府儒生曰有道士五六人頗好酒袁公辭歸得美酒挈而往五人果来乃相與臨清澗丨丨濯足戲調儒)
(生為列席置酒)崖石(雲笈七籖聶師道與上百丈山採松脂丨丨廻聳百丈遂以名之)伯石(左傳叔向生子丨丨叔向)
(之母視之及堂聞其聲而還曰是豺狼之聲也狼子野心非是莫喪羊舌氏矣又伯有既死子産使太史命丨丨為卿)宿石
(魏書丨丨傳拜中壘將軍嘗從獵高宗親欲射虎石叩馬而諫引高宗至高原上後虎躍騰殺人詔曰石為忠臣鞚馬切諫免虎之)
(害後有犯罪宥而勿坐尚上谷公主進爵太山公)堅石(王𨼆晉書石崇外甥歐陽建字丨丨晉諺語渤海赫赫歐陽丨丨)
謝石(晉書丨丨傳字石奴初拜祕書郎累遷尚書僕射征句離以勲封興平縣伯淮淝之役詔與兄子玄琰破苻堅更封南康)
(郡公)李石(雲笈七籖丨丨未達時嘗遊嵩山荒草中有人呻吟聲視之乃病鶴鶴乃人語曰某為樵者見傷湏得人血李公即)
(欲刺血鶴曰世間人少公且非純人乃拔一眼睫曰但映照之即知矣李公自視乃馬首也至洛陽所遇悉非全人偶於橋上見一)
(老翁以睫照之乃人也李公具言病鶴事老翁宣臂刺血李公持往鶴謝曰公即為眀皇時宰相後當輕舉鶴冲天而去)
困于石(易丨丨丨據于蒺藜)厚聲石(周禮薄聲甄丨丨丨注鐘微薄則聲掉鐘大厚則如石叩之無聲)啟母
石(漢書武帝紀元封元年春行幸緱氏帝曰朕用事華山至于中岳𫉬駮麃見夏后丨丨丨注應劭曰丨生而丨化為丨文穎曰)
(在嵩高山下)治玉石(漢書地理志錫貢磬錯注師古曰錯丨丨之丨也)二百石(漢書百官公卿表比丨丨丨以)
(上皆銅印黃綬後漢書百官志丨丨丨奉月三十斛比丨丨丨奉月二十七斛)五百石(漢書百官公卿表縣令長秩丨丨丨)
(至三百石乂幽怪志曹著為建康小吏忽為廬山府君所迎見府門前有大甕可受丨丨丨使風雲出其中)三百石(漢書)
(百官公卿表郎中比丨丨丨後漢書百官志縣邑大者置令小者置長丨丨丨又丨丨丨奉月四十斛比丨丨丨奉月三十七斛)
四百石(漢書百官公卿表侍郎比丨丨丨又縣令長皆有丞尉丨丨丨至二百石是為長吏後漢書百官志舊制東西曹掾)
(比丨丨丨餘掾比三百石屬比二百石故曰公掾比古元士三命者也又丨丨丨奉月四十五斛比丨丨丨奉月四十斛)九色
石(魏志東夷傳注魏略曰大秦國出丨丨次玉丨一曰青二曰赤三曰黃四曰白五曰黑六曰綠七曰紫八曰紅九曰紺今伊吾)
(山中有丨丨丨即其𩔖)自然石(晉書杜預傳邢山上有冢問耕夫云是鄭大夫祭仲或云子産之冢也山多美石不用必)
(集洧水丨丨之丨以為冢藏貴不勞工巧而此石不入世用也)華山石(臧榮晉書太康八年改營太廟南致荆山之木西採)
(丨丨之丨)郊禖石(隋書禮志梁太廟北門内有石文如竹葉小屋覆之陸澄以為孝武時丨丨之丨)天竺石(舊唐)
(書白居易傳杭州得丨丨丨一華亭鶴二蘇州得太湖石五折腰菱俱置于里第池上白居易寄牛相公詩華亭鶴不去丨丨丨相)
(隨)太湖石(見上盧氏雜說有達僚差軍捋於浙西買丨丨丨軍將申状云前件石蛀蚛不堪買白居易詩一雙華亭鶴數)
(片丨丨丨范成大有丨丨丨志)羅浮石(唐書張祜以詩名重于朝性狷介不容物遂自劾去慕曲阿地古遂種樹築室家焉)
(後知南海罷但載丨丨丨歸不治産)喫鐡石(宋史外國傳高昌國有礪石剖之得賓鐡謂之丨丨丨)洛河石(宋史)
(方技傳王處訥少時有老叟至舍煮丨丨丨如麵令處訥食之且曰汝性聪悟後當為人師又白居易引泉詩伊流狭似帶洛石大)
(如拳)青碧石(山海經栒状之山其下多丨丨丨)帝臺石(山海經休與之山其上有石焉曰丨丨之丨所以禱百神)
(者也)五萬石(吴越春秋伍子胥去楚之江江中有漁父曰吾見子有饑色為子取餉胥乃觧百金之劍以與漁者漁父曰吾)
(聞楚之法令得伍胥者賜粟丨丨丨爵執圭豈圖取百金之劍乎遂不受)龍鍾石(洞冥記元封三年大秦國貢花蹄牛帝使)
(輦銅石以起望仙宫跡在石上皆如花形故陽關之外花牛津時得異石立于望仙宫因名丨丨丨)馬肝石(洞冥記元鼎五)
(年郅支國貢丨丨丨舂碎以和九轉之丹服之彌年不飢渴以之拂髮白者皆黑帝坐羣臣于甘泉殿有髮白者以石拂之皆黑是)
(時公卿語曰不用作方伯惟湏丨丨丨)四千石(論衡吾邱夀王為東郡都尉時盗賊不息上賜書曰子在朕前時輻輳並)
(至以為天下少雙海内寡二及連十餘城之勢任丨丨丨之重而盗賊浮船行攻取于庫兵甚不稱在前時何也)圓邱石
(繆襲尤射致我玄韜一兩苴斂二寳珠二丨丨丨一注丨丨丨次玉出海外神山)磻溪石(水經注渭水之右丨丨水注之)
(東南隅有石室盖太公所居也水流次平丨釣處即太公垂釣之所也其投竿跽餌兩膝遺跡猶存駱賓王釣磯應誥文形坐丨丨)
(之丨兆應渭水之璜蘇軾詩聞道丨丨丨猶存渭水濱)擣帛石(水經注紀異志嵩山有玉女丨丨丨立秋前一日中夜常)
(聞杵聲)擣衣石(水經注女郎山下有女郎廟及丨丨丨言張魯女也)上霄石(水經注廬山之南有丨丨丨高壁緬)
(然與霄漢相通秦始皇嘆斯岳遠遂記為上霄焉)孝子石(水經注馬湖江有丨丨丨昔縣人有隗叔通者性至孝為母給)
(江膂水天為出平石至江膂中今猶謂之丨丨丨)曬衣石(水經注烏萇國即是北天竺佛所到國也佛遺足跡于此其跡)
(長短在人心念至今猶爾及丨丨丨尚在)落星石(水經注宫亭湖中有丨丨丨周廻百餘步高五丈尚書故實李師誨兄弟)
(于衲僧處得丨丨丨一片僧云于蜀路早行見星墜于前遂掘之得一片石如斷磬豈天上奏樂器毁而墜歟此石流傳安邑李吉)
(甫宅中唐詩紀事唐祕書省内丨丨丨為五絶之一湖山勝槩崇夀院有應天塔極樂菴丨丨丨李白涇溪南藍山下有丨丨潭泊)
(舟丨上詩奔蹙横澄潭勢吞丨丨丨又梁簡文帝答湘東王上王義之書書似望城扉如瞻星石)節度石(水經注大軍山)
(東有山屯夏浦江水左迤也江中有石浮出謂之丨丨丨)陰陽石(水經注難留城即山也西面上里餘得石穴二大石磧並)
(立穴中俗名丨丨丨陰石常濕陽石常燥每水旱不調居民往入穴中旱則鞭陰石應時雨多雨則鞭陽石俄而天晴)金鷄
石(水經注湖渼水出雩都縣導源西北流逕丨丨丨其石孤竦臨水耆老云時見丨丨出于丨上故取名焉宣州古蹟丨丨丨在)
(建德寺草堂之北羅𨼆過此戲題曰金雞不向五更啼遂迸裂有雞飛鳴而去)仙人石(水經注獨山上有嵓嵓上有人坐跡)
(山腹石上有兩手跡山下石上有兩足跡俗名之為丨丨丨又李嶠錦詩雲浮仙石日霞滿蜀江春李德裕釣臺詩客星依釣隱仙)
(石逐槎回僧皎然憶天台詩靈山游汗漫仙石過莓苔)淫預石(水經注益州江中有孤石名丨丨丨冬出水二十餘丈夏)
(則没按淫預李膺益州記作灔澦又曰猶豫言舟子取途不决水脉故猶豫也樂府淫豫坤元錄作冘豫)瑪瑙石(古今注魏)
(武帝以丨丨丨為馬勒硨磲為酒椀西京雜記武帝時身毒國獻連環羈皆以白玉作之丨丨丨為勒白光瑠璃為鞍)玫㻁
石(西京雜記武帝得貳師天馬以丨丨丨為鞍鏤以金銀鍮石以綠地五色錦為蔽泥)膚寸石(西京雜記梁孝王作兔園)
(園中有百靈山山有丨丨丨落猿巖棲龍岫)潛英石(拾遺記李夫人死帝常思之李少君曰暗海有丨丨之丨刻之為人)
(像神悟不異真人使此石像往則夫人至矣)玉山石(拾遺記岱輿山西有丨丨其丨五色而輕或似舄履之状光澤可愛)
(有𩔖人工其黑色者為勝衆仙所用焉)陳寳石(晉太康地志秦文公時陳倉人獵得獸如彘不知名牽以獻之逢二童子)
(童子曰此名為媦常在地中食死人腦即欲殺之媦亦語曰二童名丨丨得雄者王得雌者伯陳倉人乃逐之化為雌雉上陳倉北)
(阪為丨)然鼠石(啟蒙記臯塗有丨丨之丨)釣磯石(異苑丨丨山者陶侃嘗釣于此山下水中得一織梭還挂壁上)
(有頃雷雨梭變龍從空而去其山丨上猶有侃迹存焉又蔡襄達觀亭詩峭峻釣龍石飛亭壓其端袁泰詩蓑笠尚留垂釣石何景)
(眀寄少谷山人詩下望神人釣鰲石北風吹霧海冥冥)沉犀石(石笋記成都子城西有石二株其名有六一曰丨丨丨)
磨鏡石(述異記饒州俗傳軒轅氏鑄鏡于湖邊今有軒轅丨丨丨石上常潔不生蔓草)兄弟石(述異記儋耳郡明山)
(有二石如人形云昔有兄弟二人向海捕魚化為石因號丨丨丨)女媧石(南康記歸美山山石紅丹赫若綵繪峩峩秀上)
(切霄隣景名曰丨丨丨大風雨後天澄氣静聞絃管聲梅堯臣苦雨詩灑盡天漢流蒸爛丨丨丨丁復題長江萬里圖詩抵掌丨丨)
(丨浩然歌白紵)仙碁石(南康記丨丨丨在建昌府南城田中一石高八九尺方平如碁局近石羅列小石峰數十刻畫如畫)
(世傳丨丨丨)綿纏石(南康記丨丨丨在南城鑄錢崖之東其初低小凡禱者以綿一幕纏其上今漸高大雖綿一倍繞不)
(能過)三生石(甘澤謠李源與圓澤為忘年交自荆州上峡見婦人錦襠負&KR1125;而汲圓澤曰是某托身之所更後十二年杭州)
(天竺寺外與君相見是夕圓澤亡後十二年源詣餘杭赴其所約有牧䜿歌竹枝詞乃圓澤也歌曰丨丨丨上舊精魂賞月吟風不)
(要論慚愧情人遠相訪此身雖異性常存)金剛石(國史纂異貞觀中有婆羅門僧言得佛齒所擊前無堅物傅奕聞之謂其)
(子曰非佛齒吾聞丨丨丨至堅物莫能敵惟羚羊角破之汝可往試乃叩之應聲而碎)八公石(平泉草木記丨丨之怪丨)
(巫峡之嚴湍琅琊臺之水石布于清渠之側仙人跡鹿跡之石列于佛榻之前)瑯琊石(見上)鹿跡石(見上一統志丨)
(丨丨在東流縣東平如掌俗傳葛洪于此煉丹丹成跨白鹿飛昇石上有鹿跡)禮星石(平泉草木記跋贊皇公平泉莊怪石)
(甚衆多為洛城有力者取去惟丨丨丨及獅子石今為陶學士徙置梨園别墅)獅子石(見上方輿勝覧丨丨丨在廣州清遠)
(縣山中梁時三藏法師至禺山見一老僧容貌甚怪藏曰大德何来曰居此山中因請過舍進可十里僧忽不見再里許見一怪石)
(若狻㹸乃于石下建精室)千人石(吴地記虎邱山劍池傍有石可坐千人號丨丨丨)支鼎石(朝野僉載辰州東有)
(三山鼎足直上古語云夸父與日競走至此煑飯此三山者夸父丨丨丨也)浣紗石(十道志勾踐索美女以獻吴王得之)
(諸暨苧蘿山賣薪女也西施山下有丨丨丨李白詩西施昔日丨丨津丨上青苔愁殺人又賦得丨丨丨詩未入吴王宫殿時丨丨)
(古丨今猶在)盤陀石(四眀舊志眀州昌國東海中補陀伽山有丨丨丨平廣可立百餘人下瞰大海正扶桑日出之地爥)
(龍將駕天光煥發五色爛然頃焉一輪湧出其大有不可名者)婆娑石(本草丨丨丨生南海觧一切毒番人尤尊貴之以金)
(飾作指彄每食及食罷輒含吮數四以防毒人得指面許塊則價值百金點雞冠熱血當化成水乃真也)菩薩石(本草丨丨)
(丨出峩嵋山中平無毒觧藥毒蠱毒談苑嘉州峨嵋山有丨丨丨人多採得之瑩白若狼牙石水晶之𩔖日光射之有五色如佛頂)
(圓光)麥飯石(本草丨丨丨處處山溪中有之其石大小不等以象形故名又雲林石譜婺州東陽縣雙林寺傳大夫道場山)
(中産石凡有青白紫綠色皆瑩徹謂之飯石)碧霞石(本草丨丨丨可眀目去翳障)陽起石(本草丨丨丨一名羊)
(起石雲母根也生商山山谷及琅琊或雲山陽起山)桃花石(本草丨丨丨出申州鍾山縣今信州亦有之其状若桃花鮮紅)
(可愛)龍涎石(本草丨丨丨一名龍仙石出齊州主大風癘瘡)凝水石(本草丨丨丨一名寒水石一名凌水石色如雲)
(母良鹽之精也生常山山谷又中水縣及邯鄲)化公石(本草石腦其状如結腦故名昔有化公服此又名丨丨丨)黑羊
石(本草丨丨丨生兖州宫山之西白羊石生兖州白羊山俱觧衆藥毒)紫佳石(本草丨丨丨一名赤英一名石血生邯鄲)
(石如爵茈二月采又名紫賀石)井泉石(本草丨丨丨生深州城西劇家村地泉内)花蘂石(本草丨丨丨或名花乳石)
(出陜州閿鄉縣米芾硯史蔡州白硯理滑可為器為朱硯丨丨丨亦作小朱硯)雲根石(郡國志丨丨丨在餘杭仙跡崖邊有)
(石状似雲從地起僧名丨丨丨)娑羅石(郡國志丨丨丨在昌化千頃山石上生娑羅花初夏開時其香遠聞)浣衣石
(郡國志梁州女郎山張魯女丨丨于丨上女便懷孕生二龍及女死將殯柩車忽騰躍此山遂葬焉其丨丨丨猶在)掇刀石
(郡國志丨丨丨在承天府荆門州南昔關將軍嘗息兵掇刀於此)大沱石(郡國志丨丨丨在荆州巴東歐陽文忠硯譜巴)
(東丨丨丨其色清黑班班其紋微麤亦頗發墨)印文石(郡國志丨丨丨在安化北濱江畔上有石天生印文八顆陰雨其文)
(益見)新婦石(郡國志丨丨丨在於潛天目山與對面新郎石相對白居易有詩鎸于石吴郡諸山錄度賀家嶺大石如横案)
(上立兩石俗云嶺北有丨丨丨此其箱箧也)五如石(郡國志丨丨丨在道州左北岸左右前後及登石巔皆相似故以五)
(如名)初寮石(郡國志丨丨丨在道州子城西開元寺前江東王安中謫居每乘舟往坐其上刻丨丨維舟丨五字)女觀
石(輿地志南陵縣有丨丨丨俗傳昔有婦人夫官于蜀憂思感傷登此騁望因化為石如人形所牽狗亦化為石)丞相石
(輿地志會稽秦望山始皇刻石前有石廣數丈云是始皇坐石傍有方坐八所云是丨丨已下坐丨故今有丨丨丨之名)一指
石(方物志丨丨丨在荆州桐廬長一丈高五尺綴巖谷間以手抵之輒搖動人多則不能移)金尺石(方物志丨丨丨在南)
(昌郡西天寳洞之巔施肩吾所試丹者肩吾詩云丹砂畫頑石黃金横一尺盖詠此)銅鼓石(方物志丨丨丨在寧州西南武)
(鄉大譌山石屹立形𩔖銅鼓相傳許旌陽逐蛟過此石中有聲揮劍劈之一石中分如劍劈状又一統志鼔石在泰寧縣西一十五)
(里形圓如鼔)羅漢石(方物志丨丨丨在上高水南聖果寺側其東為鸕鷀洲)夜合石(方物志丨丨丨在新昌東)
(北洞山寺水口有石高丈餘土人謂二石夜間常合為一)臨溪石(寰宇記丨丨丨在績溪縣北臨溪岸方圓二丈其平如砥)
(溪水甚清徹數里内婦人悉来浣紗去家既遠多于石上績而守之每春華始布桃柳交映豔粧麗服羣會于此又皮日休詩壓酒)
(移溪石煎茶拾野巢又歐陽修菱谿石記菱谿之石有六其四為人取去其一差小而尤竒亦藏民家其最大者偃然僵卧於路側)
(以其難徙故得獨存)空眀石(寰宇記丨丨丨在真定府趙州治𪠘内嶙峋竒聳六孔相通石上鎸空眀洞天四字晉唐時物)
(也)羅刹石(寰宇記丨丨丨在東流大江中嶄巖森白舟帆艱險其中有洲謂之羅刹洲)排牙石(寰宇記丨丨丨)
(在高郵州之神居山石齒齒如排牙人數之自始至終其數必增自終而始其增愈甚竟無能知其數之的者)觧帶石(寰宇)
(記丨丨丨在臨淮舊傳項羽敗垓下投薛公薛公不納項羽丨丨飯丨上而去石至今猶存)不灰石(寰宇記安福縣長嶺)
(山有石可以種火是為丨丨丨)珠璣石(寰宇記丨丨丨在登州蓬萊縣丹崖山下石壁千尺水中有小石状如珠璣或如弹)
(丸久為海浪所磨盪圓潔光瑩可愛俗呼為彈子渦宋蘇軾常取數百枚養石菖蒲)舞獸石(寰宇記丨丨丨在林縣之清凉)
(巖下西有二大石跨小徑状若舞獸)鴛鴦石(寰宇記丨丨丨在紫陽西漢江濱石作雌雄状舊在洋縣鴛鴦壩順流至此漁)
(人識之)日月石(寰宇記丨丨丨在䕫州東鄉西北岸壁間懸二石右𩔖日左𩔖月月中空隙有婆娑樹一枝)畫卦
石(寰宇記丨丨丨在順慶府治東四十里石如砥平上有八卦相傳周柱下史以足畫之足跡尚存)貞婦石(寰宇記𤏡)
(道有丨丨丨相傳昔有貞婦夫没無子事姑甚孝姑抑而嫁不從身沒所居室有一大石湧出後人號為丨丨丨)乞子石
(寰宇記𤏡道有丨丨丨兩石夾青衣江對立如夫婦之相向相傳東石從西石乞子將歸故風俗云人無子祈禱有應)公母
石(寰宇記丨丨丨在寧番衛東兩石相隨或分之明日復合土人呼為丨丨丨猶言翁姥也)曬禾石(方輿勝覧丨丨丨在)
(南康宋紹興四年五月十日風雨雷震石上拆裂成大字從横交互不可識有道人辨之曰此介嘉黍稷字也自是郡境屢豐)麻
鞋石(方輿勝覧謝仙石在萬年一名丨丨丨以石上有麻鞋跡志云是謝仲初所遺)螺川石(方輿勝覧丨丨丨在吉安)
(府城北文文山祠前)魚潭石(方輿勝覧丨丨丨在會昌亭立江滸為遺老周伯倫釣磯)坐禪石(方輿勝覧丨丨丨在)
(侯官縣之東峰勁直若筍峙于盤石微觸即動又名降睡石又方干詩飛流濺禪石)降睡石(見上)龍擦石(方輿勝覧)
(丨丨丨在興化府仙遊縣九里湖之西有紋縱横如龍鱗日射之五色成文相傳漈中龍擦于此)蓮花石(方輿勝覧丨丨)
(丨在永定縣大溪中羣石叢生状如蓮花張正見賦得岸花臨水發詩影間丨丨丨光涵濯錦流)風動石(方輿勝覧丨丨)
(丨在漳州府龍溪縣天柱稍北虚出絶壁撼之即動剛風亦然故曰風動)書堂石(方輿勝覧丨丨丨在翁源縣羅江瀧水中)
(高九十丈周圍五里唐邑人邵謁少為縣吏見辱于令因握刀截其髻著縣門矢之曰苟學不成有如髻遂築書堂肄業博通經史)
(舉入京師時名大震今縣𪠘刻有邵謁文集)慈烏石(方輿勝覧丨丨丨在南寧府新寧州東北即州治之脉也磊石星布)
(望之如羣烏飛集雲際)砌碌石(方輿勝覧丨丨丨在雲南府石屏州鍾秀山蠻人呼鹿為砌呼石為碌猶華言鹿石也)
峩碌石(方輿勝覧丨丨丨在楚雄府城北青峰坡一名峩碌山古峩碌城得名本此)僇魔石(通志丨丨丨在大理)
(府城北上羊溪傍世傳觀音閉羅刹以石壓之後人建觀音閣于其上)協金石(纂異記有人得青石大如磚背有鼻穿鐡)
(索長數丈循環無斷處海商見之以數十千易之云此丨丨丨垂於海中經夕引出上必有金)龍窠石(雲仙雜記中山僧表)
(堅面多瘢痕偶谿中得石如鷄子夜覺凉冷信手磨面瘢痕盡滅後讀博異志曰丨丨丨磨瘡瘢大效又宣和畫譜高克眀有窠石)
(野渡圖二烟嵐窠石圖二)三灾石(清異錄蕭穎士嘗至倉曹李韶家見歙硯頗良既退語同行者君識此硯乎盖丨丨丨也)
(同行不喻而問之曰字札不竒研一灾文辭不美研二灾窗几狼籍研三灾同行者歛眉頷之)玳瑁石(歙州硯譜浙石屬衢)
(州開化縣俗謂之丨丨丨其紋正如玳瑁名山記秦人峰在麻姑山西南昔秦人逃難於此峰下有虎跑泉泉側有丨丨丨)長
水石(遯齋閒覧鸛有丨丨丨故能於巢中養魚而水不涸)金雀石(季之彦硯譜淄州丨丨丨色紺青聲如金玉)龍
尾石(李之彦硯譜李後主留意筆札所用澄心堂紙李廷珪墨丨丨丨硯三者為天下之冠)鳳咮石(李之彦硯譜蘇)
(子瞻云僕好丨丨丨少得真者唐彦猷以青州紅絲石為甲)紅絲石(見上西溪叢語歐公研譜以青州丨丨丨為第一)
雞距石(范成大太湖石志丨丨丨黿山之下有如鳥立者)神鉦石(范成大太湖石志丨丨丨林屋洞中有若鐘鼔)
(扣之其聲清越)鷹頭石(范成大太湖石志丨丨丨縹緲峰上有如鷹鳥峙)蟹殼石(范成大太湖石志黿殼石黿山)
(之下有若蹣跚見水面丨丨丨二黿之南有若黿殼而小)江祖石(九華山錄過丨丨興道縣訪李白祠堂至丨邊攀緣而下)
(得小舟同泛清溪水正碧色李白詩云丨丨一片丨青天插畫屏)劉越石(廬山後錄太平興國宫街衢門闕氣象清華丨)
(丨丨高三四尺根植地中在宫門之外又晉書丨琨傳字丨丨又李尤金馬書刀銘淬以清流礪以越石)水蛙石(金華游錄)
(北斗星窠洞穴如蟇頥水淙淙從中出衆束炬入内洞凡三數丈復虚曠如外洞執炬者一一相指告見蜂窠石丨丨丨)試劍
石(桂海岩洞志伏波岩突然而起且千丈下有洞可容二十榻穿鑿通透戶牖傍出有懸石如柱去地一線不合俗名馬伏波丨)
(丨丨前浸江濱波浪洶湧日夜潄齧之吴郡諸山錄遊虎邱登觀音殿几案四壁皆石也觀丨丨丨憨憨亭點頭石)點頭石
(見上)生公石(吴郡諸山錄虎邱寺前有高僧竺道生講堂丨丨立片丨以作聽徒折松枝而為談柄郯韶虎邱詩陸羽井深)
(春雨歇丨丨丨在白雲孤)靈璧石(艮岳記有不待旨但進物至都計會宦者以獻者大率丨丨太湖諸丨)瑶琨石
(艮嶽記設洞庭湖口絲谿仇池之深淵與泗濱林慮靈璧芙蓉之諸最環竒特異丨丨之丨)鸂鶒石(雲林石譜永州署依)
(山有一石横尺餘聯綴石上全若水禽亦有唐人刻字目之為丨丨丨)鸚鵡石(雲林石譜荆南府有石如巨碑色淺綠不)
(甚堅名為丨丨丨程敏政月河梵苑記槐屋南為小亭中&KR0869;丨丨丨其重二百觔色淨綠盖石之似玉者)亞駞石(西溪叢語)
(丨丨之丨在洛陽劉忱家其言述秦穆公與楚成王遂及熊相背十八世詛盟之罪)鴨屎石(端溪硯譜子石嵓中有底石極)
(潤不發墨又色汙雜不可硯端人謂之丨丨丨)賀蘭石(續湘山野錄姚嗣宗關中詩豪時久撤邊警忽元冥以河西叛嗣宗)
(因寫詩驛壁有踏碎丨丨丨掃清西海塵之句韓忠獻公竒之奏補職官)畫眉石(瑣碎錄丨丨丨武昌有之生于樊湖可以)
(代七香圓)一塊石(真臘風土記為道者呼為八思亦有宫觀所供無别像但止丨丨丨如中社壇中之石耳)飛来石
(吴中勝記放舟木瀆縱步靈巖之陽遥見塔上下怪石叢立有若蹲者偃者僧曰此山乃吴王與西施遊地即館娃宫也怪石故有)
(異名蹲者駝也偃者丨丨丨也)星子石(豫章古今記丨丨丨今星子縣是也在廬山南)龍駒石(北窗炙輠有人畜一)
(石番人以十萬購之取盆水置石其中視之有一馬現石中状如飛動其人問其所用曰此丨丨丨也以水浸之飲馬馬輒生龍駒)
九曜石(南海古蹟記鎮象塔在東莞西南丨丨丨在西城内城有湖長百餘丈水凝綠列石嵌竒突兀𩔖太湖靈壁者九南)
(漢劉氏集方士煉丹處)留情石(瑯嬛記窈窕以相思子兩枚書名其上與叔良互藏一枚謂之丨丨丨又作鸞鵲錦囊盛)
(之繡銘於上曰兩心如石萬載靡斁)紫斑石(元氏掖庭記熊嬪性耐寒嘗於月夜遊梨花亭露袒坐丨丨丨上元帝見其身)
(與梨花一色因名其亭曰聯縞亭)繫䌫石(輟耕錄沙門思净于西湖之北鎸石為大佛頭父老相傳云此石乃秦始皇丨)
(丨丨始皇將登會稽為風浪所阻故泊舟此處)龍精石(南墅閑居錄丁謂有小山高才數寸一日張宴有客掬水灑之湏臾)
(雲霧自竅中出細視之蜿蜒小龍如線挂雲霧中衆客驚異謂曰此丨丨丨也龍交海上流精于石)帶中石(南墅閑居錄有)
(一書生坐簷下見大蜂觸網相螫久之俱墮地化為小石書生收之置衣帶中一日過市遇蠻賈數軰視書生曰願見神珠書生戲)
(以丨丨丨示之羣賈相顧喜曰此破霧珠蠻人至海上採珠寳常以霧暗為苦有此珠則霧自開因以寳貨易之)三品石
(名山記同泰寺在臺城内寺前有醜石四俗呼為丨丨丨宋王安石詩云草没苔侵棄道周誤恩三品竟何酬陸龜蒙懷茅山廣文)
(南陽博士詩組綬任垂丨丨丨珮環從落四公泉)爛柯石(名山記降仙臺在山之上仙人足跡尚存臺下一石室碁局界)
(畫分眀有黑白子左右蒼石可坐名丨丨丨注在永安縣)雙旌石(名山記東山在潮陽縣治東有二峰曰丨丨丨唐韓愈遊)
(覧之地)玉溜石(名山記南山在南昌府寧縣隔溪跨橋穿石竇而入懸崖峭壁下瞰修水有釣磯丨丨丨積雪石宋黃庭)
(堅題字)無根石(名山記蒙山洞在上高縣南有石立巖間上下無所附謂之丨丨丨)蟾蜍石(名山記天臺山在温)
(州府城北有瀑布泉丨丨丨龍聽洞石柱諸勝槩李攀龍香山寺詩月抱丨丨丨星搖舍利珠)水光石(名山記慎蒙遊武夷)
(山記曰石上刻九曲溪三字者丨丨丨也)仙枰石(名山記丨丨丨在建寧府城北三峯高聳頂有巨石如棋盤相傳唐季邑)
(童氏子因母疾採藥至其頂見二叟以小石子對奕目童氏子而以五石子與之袖歸母疾随愈後五世孫生五子俱貴顯)貂
鼠石(名山記潛山志曰其在雪山中有白雲巖巖下有石室傍有石松其松如盖生石上上有闘牛石丨丨丨鸚鵡石酒甕石)
(月牙石)流涕石(名山記周在崑崙山記曰有巨石名丨丨丨世傳昔司馬僊人負母骨求葬不得號泣於此故名)繋
馬石(一統志丨丨丨在𫉬鹿縣西六里韓信砦東上刻誌字畫多剥落相傳韓信嘗繋馬於此)駝扆石(一統志紫金山)
(在濬縣東北古玉女修真於此上有玉女觀白金泉丨丨丨玉女巖仙跡)彈子石(一統志鴉山在建平縣南上一石高一丈)
(許有彈迹百餘俗呼為丨丨丨)鵝管石(一統志雲母石陽起石白礓石丨丨丨俱歴城縣)海眼石(一統志丨丨丨)
(在平度州北石立如柱俗傳其下即海眼)蝦蟆石(一統志丨丨丨在略陽縣嘉陵江中以形似名張又新水記峽州扇子峡)
(石中突而洩水獨清泠石状如龜頭俗謂之丨丨丨其水煎茶為第一)安康石(一統志丨丨丨在興安州境歲饑則見歲)
(豐則没於沙磧之下)磨箭石(一統志丨丨丨在昇山仙人於此磨箭其痕尚存)鶴迹石(一統志丨丨丨在淳安縣)
(東高五丈許上有鶴跡九長徑尺許)稱鎚石(一統志淳安縣有拳石浮躍水中俗號錢王丨丨丨)酒甕石(一統志丨)
(丨丨在射的山之麓状如甕人號為秦始皇丨丨丨又名山記大滌山白茅洞有仙人丨丨丨)狻猊石(一統志丨丨丨在新)
(昌縣南兩石對峙如異獸)惺惺石(一統志瑞巖山在黃巖縣西北昔有僧師彦入山坐盤石上自言主人翁惺惺著後遂名)
(丨丨丨)牛吼石(一統志丨丨丨在泰和縣西贛江自黃公灘来皆平澹經此石則險悍聲如群牛之吼故名)葫蘆
石(一統志丨丨丨在上高縣南豐下銳上狀若葫蘆)紅屏石(一統志丨丨丨在建昌府城西高百仞赤色郡治目為印)
(山)緝女石(一統志丨丨丨在廣信府城西𩔖工女之形)黿曬石(一統志丨丨丨在廣昌縣東有黿潭潭北有巨)
(石天晴黿曬其上)螺亭石(一統志丨丨丨在贛州府城東昔貧女採螺為業暮宿此亭為衆螺嘬其肉死焉殯其傍化為)
(巨石螺殼無數)洗足石(一統志丨丨丨在安陸縣西勝業院五代周世宗微時𨼆水西寺濯足於此)雷公石(一統)
(志蓮花峰在南豐縣西北状如蓮花上有丨丨丨孔平仲夢錫惠墨詩堅如丨丨丨端如大禹圭)繋縧石(一統志丨丨丨)
(在廣安州西崖下古常樂寺石上有繋縧㾗昔有異人到此禮荅觧縧繋石而去)思鵝石(一統志思鵝巖在平南縣舊經)
(謂之丨丨丨)仙書石(一統志丨丨丨在南平縣治東蕭坑之前或指以為仙書)筆笏石(一統志丨丨丨在泰寧縣)
(南雙峙雲外有卓筆植筆之像)屏風石(一統志丨丨丨在岐山有石壁立如削名曰屏風)牯牛石(一統志丨丨丨)
(在英德縣南湞陽峡中湞水為峽山所束兩石相抄水勢湍急名抄子灘其下又有磯石横截名丨丨丨皆為行舟之害)丹爐
石(一統志昇真洞在武夷山旁有鼎爐世號丨丨丨葛長庚雲窩記面丨丨之丨枕鐵象之巖)猫晴石(一統志丨丨丨)
(細蘭國出瑩潔眀透如猫眼睛)鷄冠石(一統志丨丨丨在長沙縣北江濱石形似鷄冠而高聳)華蓋石(一統志丨)
(丨丨在南康府北朱子名以華蓋)一畝石(一統志陵山在滿城縣西南三里頂有丨丨丨上有仙人跡相傳為齊順王陵)
(故名)玉山石(一統志丨丨在滿城縣西北十五里山多白丨如玉所謂燕石次玉者是也)五方石(曹植寳刀賦礪)
(以丨丨之丨鑿以中黃之壤)華陽石(夏侯湛弹碁賦局則昆山之寳丨丨之丨)洞陰石(梁簡文帝筝賦江南之竹)
(弄玉有鳴鳳之簫焉丨丨之丨范女有遊仙之磬焉)之罘石(梁簡文帝湘宫寺碑泗川出鼎尚刻丨丨之岷峩作鎮猶銘)
(劍壁之山)繁陽石(梁元帝荅勸進羣下令豈資秋亭之壇安事丨丨之丨)秦帝石(劉孝綽酬陸倕詩乍觀丨丨丨)
(復憩周王城)鴈門石(吴均邊將詩箭銜丨丨丨氣振武安瓦)巫山石(吴均贈王桂陽别詩紏紛丨丨丨合沓洞)
(庭瀾)燕岱石(江總讓尚書令表商邱之木遂比舟檝之材丨丨之丨混同瑚璉之器)百丈石(沈炯歸魂賦千歲之)
(木生嶺表丨丨之丨枕谿阿)零陵石(蕭詮雙燕詩詎並丨丨丨飛舞逐春風)武擔石(庾信擬連珠竹杖扶危不)
(能正丨丨之丨蘆灰縮水不能救宣房之河)秦皇石(庾信温湯碑丨丨餘丨仍為雁齒之階漢武舊陶即用魚鱗之瓦王)
(十朋會稽風俗賦虞翻之牀丨丨之丨)云亭石(謝偃觀舞賦議先哲之往軌考前王之餘迹方欲草登封之頌勒丨丨之)
(丨)燕臺石(楊烱崇文舘燕集詩序聽笙竽於北里退思齊國之音覿瓌寳於東山自恥丨丨之丨)姒開石(崔融)
(嵩山啟母廟碑周穆王来遊太室先徵夏啟之居漢武帝有事嵩邱即訪丨丨之丨)甘泉石(宋之問為文武百僚等請造神)
(武頌碑表椒掖之文久垂河漢丨丨之丨已入京都)留烏石(張說巴陵早春詩水苔共繞丨丨丨花鳥争開闘鴨攔)陰
后石(張九齡南陽道中詩不識鄧公樹猶傳丨丨丨)燕然石(李昂從軍行田疇不賣盧龍策竇憲思勒丨丨丨又徐敬)
(業詩勲紀燕山石)劍門石(岑參詩四海今一家徒然丨丨丨)西施石(綦毋潛送賈恒明府詩花路丨丨丨雲峯)
(句踐城)蓬萊石(李白詩即知丨丨丨却是巨鰲簪)海門石(李白詩濤捲丨丨丨)風落石(杜甫西閣夜詩)
(山虚丨丨丨樓静月侵門)洞庭石(杜甫詩秋枯丨丨丨風颯長沙柳)千重石(杜甫秋野詩逕𨼆丨丨丨帆留一片)
(雲)倚天石(杜甫雨詩落落出岫雲渾渾丨丨丨)五里石(杜甫青陽峡詩磎西丨丨丨奮怒向我落)虎崖石
(杜甫詩停骖龍潭雲回首丨丨丨)天山石(杜甫贈王思禮詩洗劍青海水刻銘丨丨丨)瞿塘石(杜甫詩騎馬忽)
(憶少年時散蹄迸落丨丨丨)傷心石(杜甫石鏡詩獨有丨丨丨埋輪月宇間)清湘石(杜甫詩崷崒丨丨丨逆行)
(雜林藪)魏榆石(獨孤及策秀才問編傳榖城之老言發丨丨之丨)筠翳石(韋應物遊南齋詩春水不生烟荒岡)
(丨丨丨)沈碑石(錢起江行詩自有丨丨丨清光不照人)黃礓石(盧綸題伯夷廟詩中條山下丨丨丨壘作夷齊)
(廟裏神)横波石(韓愈送區冊序陽山天下之窮處也江流悍急丨丨之丨廉利侔劍戟舟上下失勢破碎淪溺者往往有)
(之)齊帝石(張登詩孤高丨丨丨蕭灑晉亭峰)龍鱗石(柳宗元石澗記翠羽之木丨丨之丨均蔭其上)潺湲
石(劉禹錫詩荒街淺深轍古渡丨丨丨)崦嵫石(李賀相勸酒樂府彈鳥丨丨丨抶馬蟠桃鞭)錐頭石(元稹望雲)
(騅馬歌槖駞山上斧刃堆望秦嶺下丨丨丨)瑟瑟石(白居易北窗竹石詩一片丨丨丨數竿青青竹)天目石(白居)
(易因嚴亭詩似移丨丨丨疑入武邱山)牛氏石(白居易太湖石記丞相竒章公嗜石于此物獨不謙讓東第南墅列而置)
(之以甲乙丙丁品之各刻于石陰曰丨丨丨甲之上丙之中乙之下)定心石(白居易悟真寺詩又有一片石大如方尺甎插)
(在半壁上其下萬仞懸云有過去師坐得無生禪號為丨丨丨長老世所傳)荆山石(孔穎達尚書序罄丨丨之丨所得者)
(連城窮漢水之濱所求者照乘)鶴巢石(楊衡遊陸先生故巖居詩仰窺猿挂樹俯對丨丨丨)玲瓏石(徐凝香爐峰詩)
(盡是丨丨丨時生旦暮烟)海嶠石(李德裕海上石筍詩忽逢丨丨丨稍慰平生憶)題詩石(章孝標歸海山舊居詩草)
(沒丨丨丨潮摧坐釣槎)金莖石(顧非熊詩惟有丨丨丨長宵對玉䋲)招手石(張祜游天台山詩纔登丨丨丨肘底)
(笑天姥)燕江石(李商𨼆井絡詩陣圖東聚丨丨丨邊柝西懸雪嶺松)楊羲石(李商𨼆為舉人上翰林蕭侍郎啟師)
(曠之琴不鼓之則無以召玄鶴丨丨之丨不用之則無以聘應龍)山頭石(李商𨼆妓席暗記送獨孤雲之武昌詩武昌若)
(有丨丨丨為拂蒼苔檢淚痕)龍宫石(李商𨼆房中曲枕是丨丨丨割得秋波色注息壤記云禹堙洪水至荆州見有海眼)
(泛溢無垠禹乃鎸石造龍之宫室置于穴中以塞其水脈)抛輪石(陸龜蒙開元寺樓看雨聯句群飛丨丨丨雜下攻城箭)
天絲石(鄭嵎津陽門詩自注石魚巖下有丨丨丨其形如甕以貯飛泉)調猿石(李洞廢寺閑居詩税房兼得丨丨丨)
(租地仍分浴鶴泉)昆眀石(童翰卿昆眀池織女石詩一片丨丨丨千秋織女名)犀浦石(周庠寄禪月大師詩傍竹)
(欲添丨丨丨栽松更碾味江茶)眠獺石(林寬送人宰浦陽詩灘平丨丨丨燒斷飲猿藤)江令石(宋齊邱陪遊鳳凰臺)
(詩峩峩丨丨丨青苔何淡薄)降虎石(曹松送乞兩禪師詩春蘚任封丨丨丨夜雷從傍養龍池)烹茗石(黃㴞送陳)
(樵下第東歸詩青上丨丨丨滄海寄家船)莎庭石(黃㴞寄湘中鄭眀府詩琴拂丨丨丨茶擔乳洞泉)叠衣石(僧慧)
(淨詩既覩如来丨丨丨復觀天授迸餘峩)聽經石(僧皎然苕溪草堂詩原上無情花山中丨丨丨)綻鍼石(僧昇上人)
(平康坊菩薩寺聯句勇帶丨丨丨危防邱井藤)江革石(僧貫休贈楊公杜之舅詩畫舸還盛丨丨丨秋山又看謝安碁)鸕
鷀石(歐陽修題跋按武水源出郴州臨武縣丨丨丨南流三百里入桂陽而桂陽真水盧溪曹溪諸水皆與武水合流韓退之)
(詩南下昌樂瀧即此水也)了頭石(梅堯臣丨丨丨詩丨丨丨雖斷文字未全訛注此碑也在金陵斷石岡上有吴大帝字焉)
龍卵石(梅堯臣石枕笛竹簟詩溪上枕剖丨丨丨蘄匠簟製蛇皮紋)蘇嶺石(曾鞏遊鹿門不果詩不踏丨丨丨虚)
(作襄陽行)虎牙石(司馬光送峡州陳廉祕丞詩翠壁丨丨丨素花浪尾灘)風林石(司馬光丨丨丨歌聞君家有丨)
(丨丨鎸刻無痕畫無迹)洪上石(蘇軾游桓山詩莫回百步洪散坐丨丨丨)神女石(蘇軾詩遥觀丨丨丨綽約誠有)
(以)勾漏石(蘇軾和王鞏詩遥知丹穴近為斸丨丨丨)故苑石(蘇軾次劉京兆石林亭詩惟餘丨丨丨漂散尚人間)
孫郎石(蘇軾遊武昌寒溪西山寺詩空傳丨丨丨無復陶公柳)枕香石(蘇軾有丨丨丨詩)齦齶石(韓駒)
(入鳴水洞詩我欲踏驚湍下窮丨丨丨)鑽天石(范成大麻線琟詩仍磨丨丨丨大書四賢詩)能言石(陸游閑居)
(詩兀兀丨丨丨騰騰有髮僧)支琴石(陸游雨中詩川雲借潤丨丨丨磵水分流洗藥池又葉顒詩松根净掃彈琴石)腦
中石(謝翺詩翔麟化海鳬不見丨丨丨)臺上石(戴復古題趙庶可山臺詩坐分丨丨丨看盡越中山)朝元石
(葛長庚游簡寂觀詩舊有丨丨丨霧靄籠飛瀑)雨滴石(葛長&KR0996;𨼆山文有葉可書有花可碁其為琴也風入松其為酒也丨)
(丨丨)宫商石(僧惠洪謁靈源塔詩瓦燈已照丨丨丨卵塔分藏服匿瓶)華清石(陳規過驪山詩而今多少丨丨丨都)
(與行人刻豔辭)琅玕石(杜瑛弔故宫詩月上觚稜椒壁温飢烏啄碎丨丨丨)羊羣石(戴表元四眀山中詩人迷白路)
(丨丨丨水卷青天雪裏雷)鳳凰石(揚維楨丨丨丨詩注至正辛丑花朝前三日余偕華藏月亭登玉峯頂坐丨丨丨月亭索)
(賦詩為課十有四韻都穆游伊闕記丨丨丨其跡大幾一尺五爪一距深入石理有似偽為然觀今之圖鳳者惟一距三爪未聞其)
(爪之五使有偽曷不效圖之形則又疑其真也)定武石(王士熙題蘭亭定武本詩幸然丨丨丨難容以智造宋家幾播遷惜)
(哉蹟如掃)趙佗石(丁復金陵送人還武昌詩江吞丨丨丨歲月但空流)徂徕石(陳旅竹溪六逸圖詩山樽共醉丨丨)
(丨何用楊妃七寳杯)蛟龍石(韓性歌風臺詩高臺古碑字盈尺神呵鬼護丨丨丨)精衛石(陳基舟中看虞山有感詩)
(填海欲銜丨丨丨驅狼願假祖龍鞭)夏蓋石(張憲丨丨山丨鼔謠丨丨之丨或自鳴盖石一鳴三吴兵)翠濤石(倪瓚)
(翠濤硯詩岳翁嘗寳丨丨丨今我還珍翠濤硯)避雨石(宋濓遊荆塗二山記自西山復一里所過丨丨丨石斜倚可避雨故)
(名)洪崖石(劉崧題黃大癡松江送别圖詩離思猶迷雁蕩烟歸心已歴丨丨丨)補天石(劉璟詩不磷亦不緇還為)
(丨丨丨)麗牲石(王彜露筋廟詩至今丨丨丨苔蘚澁蝸涎)攤錢石(瞿佑古塜行斷碑仆地土花碧當日争揮譽墓)
(筆文字摧殘讀不成牧兒占作丨丨丨)敲門石(王鏊送温生廉還江西詩鏤冰刻棘巧何為名成至比丨丨丨)黿鼉
石(唐順之再遊清溪莊詩西湖水落丨丨丨南國霜清橘柚林)放光石(陳文燭遊峩山記一僧携丨丨丨如水晶大者)
(徑三四分就日照之成五色如虹霓)姊妺石(王世𢡟遊二泉記迤邐再上至昔人避兵寨意即所謂黃岩砦者寨漸近香爐)
(龜背犀牛諸峯俯視丨丨丨娟娟下作危墮勢)頭陀石(汪道昆登岣岣崖詩一片丨丨丨重来好勒銘)施飯石(徐渭)
(道場山贈棲雲禪者詩風静鳥翔丨丨丨日斜魚聚放生池)三侯石(袁中道李戚畹園詩蹊邊忽遇丨丨丨杖底驚逢八)
(節灘)淨巾石(何璧青陽山水志有玉甑峯峯側有丨丨丨)鬭雞石(何璧青陽山水志丨丨丨如兩雞相啄)流
金石(雲笈七籖上清元君龜山君命侍女左抱容韓能賓吹鳳鸞之簫趙運子李慶玉拊丨丨之丨)吾陵石(雲笈七籖)
(漢武帝好長生之道元封元年七月七日西王母至徑趣宫庭命許飛瓊鼓震靈之簧婉凌華拊丨丨之丨)渠淵石(雲笈)
(七籖白帝名丨丨丨)張子石(謝承後漢書丹陽丨磐字丨丨以操行清廉見稱為廬江太守京師諺云聞清白丨丨丨)劉
威石(蜀志丨琰傳琰字丨丨)朱齡石(南史宋丨丨丨傳丨丨丨字伯兒沛郡沛人也少好武不事崖檢武帝以為建)
(武參軍徙益州刺史為元帥伐蜀以平蜀功封豐城侯)薛師石(宋史丨丨丨傳師石永嘉人卓犖有大志遇寒生寠士随)
(所有勉與之築室會昌湖上會友酌古今談世務善楷及篆隸書名家祖父墓碣不得其書為恨尤工于詩有瓜廬集)
老沙為石(易林丨丨丨丨牛馬無食)礥閑如石(揚子礥而閑而拔我姦而非石如石厲測曰丨丨丨丨其敵堅)
(也)米中有石(啟顔錄後魏時諸王及貴臣多服石藥皆稱石發有非富貴者亦云服石發熱時人嫌其詐作富貴體有)
(一人於市門前卧宛轉稱熱同伴怪之報曰我石發同伴曰君何時服石曰我昨在市得米丨丨丨丨食之乃今發衆大笑)金
丸在石(張纘讓表鄧攸如牧馬家庭何益止競之操卞壺如丨丨丨丨未聞裁檢之功)
蓮花水波石(湖山勝概下天竺靈山教寺有九品觀堂石面靈桃石丨丨丨丨丨)
御定佩文韻府卷一百之一
