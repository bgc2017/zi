欽定四庫全書
御定佩文韻府卷十七之五
下平聲二蕭韻五
橋(巨嬌切水梁也又姓韻會又木名又篠嘯韻)
韻藻陽橋(左傳楚侵及丨丨孟孫請往賂之宋之問詩江雨朝飛浥細塵丨丨花柳不勝春又元和郡國志大丨丨長七)
(十六丈廣二丈架黃河為之貞觀十一年丘行恭營造)河橋(爾雅天子造舟注比船為橋疏杜預云丨丨之謂是也史記秦)
(本紀昭襄王五十年初作丨丨注此橋在同州臨晉縣東渡河至蒲州今蒲津橋也晉書社預傳預以孟津渡險有覆沒之患請建)
(丨丨于富平津議者以為殷周所都歴聖賢而不作者必不可立故也預曰造舟為梁則丨丨之謂也及橋成帝從百僚臨會舉觴)
(屬預曰非君此橋不立也對曰非陛下之明臣亦不得施其微巧北史魏孝文帝紀太和十七年帝將南伐詔造丨丨洛陽伽藍記)
(莊帝募人斷丨丨有漢中人李荀為水軍從上流放火燒橋江總詩德陽穿洛水伊闕邇丨丨徐陵與楊僕射書丨丨馬度寧非宋)
(典之姦關路雞鳴皆曰田文之客庾信哀江南賦序釣臺移柳非玉關之可望華亭鶴唳非丨丨之可聞又看治渭橋詩羡言杜元)
(凱丨丨獨舉觴王褒詩初春麗景鸎欲嬌桃花流水沒丨丨沈佺期詩九門開洛邑雙闕對丨丨宋之問詩旦别丨丨楊柳風夕卧)
(伊川桃李月劉長卿詩客路向椘雲丨丨對衰柳顧况春鳥詞禁苑銜花出丨丨隔樹啼韓翃詩愁眠客舍衣香滿走渡丨丨馬汗)
(新又蟬聲驛路秋山裏草色丨丨落照中李羣玉詩依微水戍聞疎鼓掩映丨丨見酒旗李洞詩丨丨吹角凍岳月卷旗圓)浮
橋(爾雅天子造舟疏言造舟者比船於水加板於上即今之丨丨後漢書吳漢傳進軍攻廣都燒成都市橋乘利遂將步騎二萬)
(餘人進逼成都阻江北為營作丨丨蜀志鄧艾伐蜀先作丨丨水經注石虎建武十一年造紫陌丨丨十六國春秋前秦錄魏昭成)
(帝擊劉衛辰時河冰未成乃散葦於上冰草相結如丨丨焉洛陽伽藍記宣陽門外四里至洛水上作丨丨所謂永橋也庾肩吾詩)
(懸門開溜水錦石鎮丨丨又丨丨還寫渭抗殿本疏龍庾信詩水弱丨丨沒沙虛馬跡深李嶠詩水向丨丨直城連禁苑斜趙彦昭)
(詩飛觀仰看雲外聳丨丨直見海中移韓愈郾城聯句雷鼓揭千槍丨丨交萬筰蘇軾詩小邑丨丨外青山石岸東)市橋(見上)
(水經注成都有七橋直西門郫江沖里橋西南石牛門曰丨丨華陽國志公孫述使延牙告吳漢戰因偽遣鼓角麾幟渡丨丨漢兵)
(争觀牙因放竒兵擊漢大破之杜甫詩丨丨官柳細江路野梅香顧况詩村邊草丨丨月下罟師網蘇軾詩丨丨人寂寂古寺竹蒼)
(蒼范成大詩桃李無情空綠徑丨丨楊柳送行人陸游詩曉度丨丨花欲語晚投山驛石能飛又丨丨新漲搖燈影驛路殘泥壯屐)
(聲又蘭亭路上換春衣梅丨丨邊送夕暉)即橋(史記河渠書禹抑洪水十三年過家不入門陸行載車水行載舟泥行蹈毳山)
(行丨丨按夏本紀作山行乘檋注檋一作橋以鐵如錐施之履下以上山不蹉跌也)乘橋(見上李白詩他日還相訪丨丨躡綵)
(虹)道橋(史記平凖書公卿議封禪事而天下郡國皆豫治丨丨繕故宫漢書趙充國傳治隍陿以西丨丨七十所令可至鮮)
(水後漢書韓康傳桓帝以安車聘康康辭安車乘柴車先使者發至亭亭長以韓徵君當過方發人牛修丨丨及見康以為田叟也)
(使奪其牛)渭橋(史記張釋之傳上嘗過中丨丨有一人從橋下走出乘輿馬驚漢書文帝紀代王乃進至丨丨羣臣拜謁稱臣)
(又宣帝紀呼韓邪單于來朝詔單于毋謁其左右當戶之羣皆列觀蠻夷君長王侯迎者萬數夾道上登丨丨咸稱萬歲後漢書馬)
(成傳代杜茂繕治障塞自西河至丨丨舊唐書食貨志貞元八年詔東南兩税財賦自河南江淮嶺南東道至于丨丨以戶部侍郎)
(張滂主之又李晟傳丨丨横跨大川斷賊首尾吾與公等戮力勤王擇利而進興復大業建不世之功能從我乎又晟復兩京帝紀)
(其功自文于碑敕皇太子書立于東丨丨又劉晏傳歲輸始至天子大悦以鼓吹迓東丨丨馳使勞曰卿朕酇侯也三輔黃圖秦始)
(皇造丨丨重不能勝乃刻石作力士孟賁等像祭之乃可動梁元帝詩日暮徙倚丨丨西正見流月與雲齊張正見詩舟移津女渡)
(楫動丨丨横庾信文竇憲連官單于之寶鼎可致張寬固位丨丨之流星可識薛道衡昭君辭啼霑丨丨路歎别長安城魏徵賦西)
(漢詩驅傳丨丨上觀兵細柳營盧照隣長安古意挾彈飛鷹杜陵北探丸借客丨丨西李白詩駿馬若風飆鳴鞭上丨丨劉筠公子)
(詩油壁春車隔丨丨黃山路遠苦相邀)從橋(漢書薛廣德傳上出便門欲御樓船廣德當輿諫曰宜丨丨)斷橋(蜀志)
(張飛傳曺公入荆州先主奔江南曹公追之及于當陽之長阪先主使飛將二十騎拒後飛據水丨丨瞋目横矛曰身是張翼德也)
(可來共决死敵皆無敢近者宋史王十朋傳出知饒州移知䕫州饒民走諸司乞留不得至丨其丨乃以車從間道去衆葺丨丨以)
(王公名之又去聲杜甫詩丨丨無復板卧柳自生枝張祜孤山寺詩丨丨荒蘚濕空院落花深王貞白隨計詩冒而投前驛侵星過)
(丨丨蘇軾詩繫舟淮北雨折軸繫舟淮南風丨丨蘇轍詩丨丨似欲妨佳思好雨猶能借此朝韓維湖上詩丨丨孤嶼寒光外短楫)
(輕舟斜照中陸游詩丨丨烟雨梅花瘦絶磵風霜檞葉深仇遠題觀梅圖詩孤山只在丨丨西五燈會元靈隠慈覺禪師拈拄杖曰)
(扶過丨丨水伴歸無月村)版橋(晉書武帝紀王渾周浚與吴丞相張悌戰于丨丨大敗之又簡文帝紀帝嘗與桓温及武陵王)
(晞同載遊丨丨温遽令鳴鼓吹角車馳卒奔晞大恐求下車而帝安然無懼色温由此憚服又作板唐書馬燧傳汴州平燧知李忠)
(臣暴傲讓其功出舍丨丨關中記丨丨在商州北四十里晉三洲歌送歡丨丨灣相待三山頭謝朓有之寧城郡出新林浦向丨丨)
(詩李端送夏中丞詩丨丨尋謝客古邑事陶公韋應物往雲門作纔遵丨丨曲復此清澗紆顧况詩丨丨人渡泉聲茅簷日午雞鳴)
(王建詩轉江雲棧細近驛丨丨新劉禹錫詩清江一曲柳千條三十年前舊丨丨温庭筠詩雞聲茅店月人跡丨丨霜許棠詩舊憶)
(陵陽北林園近丨丨崔塗詩赤丨丨西小竹籬范成大盤龍驛詩魂驚丨丨穿足側石子滑)長橋(晉書周處傳處謂父老曰)
(今時和歲豐何苦而不樂耶父老歎曰三害未除何樂之有處曰何謂也答曰南山白額猛獸丨丨下蛟并子爲三矣舊唐書地理)
(志孟州以城臨大河丨丨架水古稱設險元史巴延傳遣寗玉脩吳江丨丨何遜詩風聲動密竹水影漾丨丨庾信詩狹石分花逕)
(丨丨映水門唐明皇詩渭水丨丨今欲渡葱葱漸見新豐樹宋璟詩防拒連山險丨丨壓水平李白詩安得五彩虹駕天作丨丨杜)
(甫桔柏渡詩青冥寒江渡駕竹為丨丨杜牧阿房宫賦丨丨卧波未雲何龍喻鳬詩樹及丨丨盡灘廻七里迷蘇軾詩野梅官柳何)
(時動飛蓋丨丨待子閒陸游詩詩思丨丨蹇驢上碁聲流水古松間又倪瓉詩姑蘇城外短丨丨烟雨空濛又晚潮)繩橋(舊唐)
(書明皇紀論西蕃君長越丨丨而競欵玉關北狄渠王捐毳幕而争趨雁塞元和郡國志丨丨在茂州汶山縣西北架大江水篾笮)
(四條以葛藤緯絡布板其上輿地紀勝丨丨在維州保寧縣東辮竹為繩施木板長三十丈通蕃漢路岑參詩水凍丨丨脆杜甫詩)
(運糧丨丨壯士喜斬木火井窮猿呼又雪嶺防秋急丨丨戰勝遲又下臨千嶺雪却背五丨丨韓愈赤藤杖歌丨丨拄過免傾堕性)
(命造次蒙扶持蘇軾詩朝行犀浦催收芋夜度丨丨看伏龍)梯橋(舊唐書裴度傳集賢里有風亭水榭丨丨架閣宋史吳虔)
(裕傳李守貞出兵五千餘設丨丨分五路於連城西北以禦周祖韓愈丨丨詩乍似上青冥初疑躡菡蓞)午橋(舊唐書裴度傳)
(度又於丨丨創别墅花木萬株宋史張齊賢傳致政歸得晉公丨丨莊日與親舊觴咏其間)灞橋(唐書百官志丨丨永濟橋)
(以勲官散官一人莅之三輔黃圖丨丨在長安東跨水作橋漢人送客至此橋折柳贈别全唐詩話相國鄭綮善詩或曰相國近為)
(新詩否對曰詩思在丨丨風雪中驢子上此何以得之劉孝威詩皇儲遵洛禊濫觴追丨丨宋之問禊飲序漢庭故事衣冠就玄丨)
(之丨晉國遺風輜軿耀翠嬀之浦岑參詩初行莫早發且宿丨丨頭李商隱詩朝來丨水丨邊問未抵青袍送玉珂鄭谷小桃詩和)
(烟和雨遮敷水映竹映村連丨丨又秦椘年年有離别揚鞭揮袖丨陵丨黃滔詩丨陵丨外駐征轅此一分飛十六年羅鄴鶯詩何)
(處離人不堪聽丨丨斜日裊垂楊范成大詩為問丨丨風雪裏何如田舍火爐頭陸游詩丨丨風雪吟雖苦杜曲桑麻興本濃)鋸
橋(東觀漢記田戎將兵下江至南郡據浮橋於江水吳漢丨絶横丨大破之)石橋(水經注濟水又北逕梁山河東岸有丨丨)
(古老言此橋東海吕母起兵所造也三齊略記始皇作丨丨欲過海看日出處有神人驅石下海石去不速神輙鞭之石皆流血朝)
(野僉載趙州丨丨望之如初月出雲長虹飲澗啟蒙記注天台山楢溪水險前有丨丨徑不盈尺長數十丈下臨絶澗謝靈運山居)
(賦凌丨丨之莓苔越楢溪之紆縈張正見詩雲歸仙井暗霧解丨丨通庾信詩扶風丨丨北函谷故關前宋之問詩待入天台路看)
(余度丨丨李白詩丨丨如可度携手弄雲煙高適至東平詩沙岸泊不定丨丨水横流元稹開善寺詩亞樹牽藤閣横查壓丨丨李)
(商隠詩丨丨東望海連天徐福空來不得仙僧景雲畫松詩曾在天台山上見丨丨南畔第三株蘇軾雁蕩山圖詩東海獨來看出)
(日丨丨先去踏長虹)横橋(三輔黃圖秦都咸陽渭水貫都以象天漢丨丨南渡以法牽牛徐陵長安道詩丨丨象天漢法駕應)
(坤圖蘇轍松局圖詩水深不可涉上有丨丨渡又煙際丨丨村十里船中倦客酒三杯劉子翬途中詩小市猶依海丨丨欲跨汀)
江橋(十六國春秋蜀錄蜀童謠曰丨丨頭闕下士成都北門十八子杜甫詩山縣早休市丨丨春聚船白居易詩紅板丨丨青)
(酒旗鄭谷柳詩半煙半雨丨丨畔映杏映桃山路中陸游詩村步有船銜尾泊丨丨無柱架空横高啟憶遠曲丨丨水柵多酒壚女)
(兒解歌山鷓鴣)笮橋(華陽國志少城西南两江有七橋曰市橋江橋萬里橋夷里橋丨丨長昇橋永平橋益州耆舊傳相如宅)
(在少城丨丨下有琴臺戎昱寄成都元侍御詩驊騮幸是能馳驟何惜揮鞭過丨丨)虹橋(吳地記吳長二縣古坊六十丨丨三)
(百有餘地廣人繁民多殷富幽怪錄明皇謂葉法師曰四方元夕何處極麗曰無踰廣陵俄而丨丨起於殿前帝步而上俄頃到廣)
(陵皆仰望仙人見五色雲中梁元帝賦丨丨左跨雁苑南通盧思道後園晏詩竹殿遥聞鳳管聲丨丨别有羊車路王勃序丨丨度)
(幔鵲鏡臨粧虞世南應令詩乘星開鶴禁帶月下丨丨上官儀詩雨霽丨丨晚花落鳳臺春宋之問雲門寺詩雁塔騫金地丨丨轉)
(翠屏徐安貞詩仙掌臨秦甸丨丨闢晉關朱子詩丨丨一斷無消息萬壑千巖鎖翠煙陸游舟中詩城頭蜃閣煙將合波面丨丨柳)
(未衰又談苑徐鉉仕江南日常直澄心堂每至飛丨丨馬輒不進謝應芳詩我思垂丨丨滄波綠楊津)藍橋(裴硎傳竒裴航)
(遇雲翹夫人與詩云一飲瓊漿百感生玄霜搗盡見雲英丨丨便是神仙窟何必﨑嶇上玉京後過丨丨渴一舍有老嫗揖之求漿)
(嫗令雲英以一甌漿水飲之航欲娶雲英嫗曰得玉杵臼當與後航得玉杵臼遂娶而仙去元稹西歸詩雲覆丨丨雪滿溪須臾便)
(與碧峯齊杜牧詩灞岸秋猶嫩丨丨水始喧劉仲尹詞章臺西去柳陰隂丨丨特為好花尋)銀橋(神仙感遇傳明皇翫月羅)
(公遠曰陛下莫要至月中否取杖擲之化為大橋色如銀行數十里至大城公遠曰此月宫也林景熙詩丨丨疑駕海天長丹粟離)
(離照翠觴元好問詩丨丨望極竟不歸滅沒燕鴻下平椘)平橋(一統志西渭橋在舊長安西亦曰丨丨唐時名咸陽橋白居易)
(詩小宴追凉散丨丨步月回溫庭筠春洲曲門外丨丨連柳隄歸來晚樹黃鶯啼又荷叠丨丨闇萍稀敗舫沉又絲飄弱柳丨丨晚)
(雪點寒梅小院春范成大詩繡地紅千點丨丨綠一篙陸游詩丨丨穿小市細雨壓輕塵又兩行畫戟森朱戸十丈丨丨夾綠槐)
星橋(梁簡文帝謝天門冬啟逮自丨丨見珍玉壘庾肩吾爲寧國公讓中書表起登天漢寧培九萬之風坐濟丨丨非使千年)
(之翼庾信望月詩天漢看珠蚌丨丨視桂花又丨丨擁冠蓋錦水照簮裾盧思道詩塵起丨丨外日落寶壇西李巨仁詩翠微横鳥)
(路珠澗入丨丨王勃七夕賦躍鱗軒於霧術褰羽飾于丨丨駱賓王詩日觀分齊壤丨丨抵蜀門李嶠詩火樹銀花合丨丨鐵鎖開)
(李白上皇西廵歌錦水東流遶錦城丨丨北挂象天星杜甫詩一别丨丨夜三移斗柄春張文恭七夕詩丨丨百枝動雲路七香飛)
(李商隠七夕詩鸞扇斜分鳳幄開丨丨横過雀飛廻陸游詩一年又見丨丨近未信仙家日月長)山橋(梁簡文帝詩卧石藤)
(為䌫丨丨樹作梁王維詩水國舟中市丨丨樹杪行杜甫詩書籖藥裹封蛛網野店丨丨送馬蹄李端詩石竇紅泉細丨丨紫菜重)
(張籍詩丨丨曉上蕉花暗水店晴看芋葉黃)畫橋(陰鏗詩丨丨長且曲傍險復憑流劉憲詩丨丨飛渡水仙閣湧臨虚范成)
(大晚潮詩底事今年春漲小去年曾與丨丨平又洞戶掩秋深丨丨横晚静陸游詩溪鳥低飛丨丨外路人相值綠陰中范與求詩)
(丨丨依約垂楊外映帶殘陽一抹紅)野橋(沈佺期咸陽覽古詩丨丨疑望日山火類焚書杜甫詩憂我營茅棟攜錢過丨丨又)
(丨丨分子細沙岸繞微茫劉長卿詩丨丨經雨斷澗水向田分李商隱柳詩清明帶雨臨官道晚日含風拂丨丨李咸用詩丨丨寒)
(樹亞山店暮雲連趙嘏詩丨丨連寺月高竹半樓風韓偓深村詩幽院菊荒同寂寞丨丨僧去獨徘徊張喬詩丨丨喧磑水山郭入)
(樓雲蘇軾詩丨丨多斷板山寺有微行)官橋(王維詩丨丨祭酒客山木女郎祠毛滂上元詩無端夜色欲遮春天教月上丨)
(丨柳劉詵詩揚柳輕寒水驛棟花小而丨丨)竹橋(杜甫陪李司馬皂江上觀造丨丨即日成詩伐丨爲丨結構同褰裳不涉)
(往來通)
七星橋(後漢書公孫述傳注市橋即丨丨之一丨也按華陽國志李冰造七橋上應七星)朱雀橋(晉書明帝紀王)
(敦將舉兵内向帝以應詹督丨丨丨南諸軍事初學記吳有丨丨丨王敦反後改爲乘雀橋劉禹錫詩丨丨丨邊野草花)天津
橋(舊唐書肅宗紀廣平王入東京陳兵丨丨丨南士庶歡呼路側元和郡國志丨丨丨在河南縣北邵氏聞見錄康節在洛陽丨)
(丨丨聞杜鵑劉希夷詩丨丨丨下東流水丨丨丨上繁華子李白詩憶昔雒陽董糟丘爲余丨丨丨南造酒樓)南山橋(說苑)
(伯禽與康叔封見周公三見三笞商子曰曷相與觀乎丨丨之陽有木曰丨竦焉實而仰父道也南山之陰有木曰梓勃焉實而俯)
(子道也二子明日見周公入門趨登堂跪周公曰君子哉商子也)辟雍橋(漢官儀丨丨四門外有水以節觀者門外皆有)
(丨)飲馬橋(三輔故事夏侯嬰墓在丨丨丨東初學記長安有丨丨丨洛陽北跨河有浮橋即杜預所建鄂坂有黃橋吳有)
(枝橋羅落橋赤蘭橋白虎橋雞鳴橋蜀有七橋鴈橋漢安橋廣一里半又有陰平橋升仙橋相如所題者鼠雀谷有魯班橋清河有)
(吕母橋章安有赤蘭橋百官橋仇池有博山橋覆津橋鹿角橋後涼有通順橋在燉煌後燕有五丈橋此皆魏晉以前昭昭尤著也)
(費昶詩東出鬭雞坊西登丨丨丨)萬里橋(華陽國志蜀都城南有江橋南渡曰丨丨丨國史補蜀郡有丨丨丨明皇至而)
(喜曰吾常自知行地萬里則歸名勝志丨丨丨亦名篤泉橋蜀使費褘聘吳諸葛亮祖之歎曰萬里之行始於今日故曰丨丨丨杜)
(甫詩丨丨丨西宅百花潭北莊又西山白雪三城戍南浦清江丨丨丨張籍成都曲丨丨丨邊多酒家遊人愛向誰家宿胡曾贈薛)
(濤詩丨丨丨邊女校書枇杷花下閉門居晁補之詩雙堤鬭起如牛角知是誰家丨丨丨蘇軾詩我欲歸尋丨丨丨水花風葉暮蕭)
(蕭陸游詩雕鞍送客雙流驛銀燭看花丨丨丨)昇仙橋(華陽國志蜀郡城北十里有丨丨丨司馬相如初入長安題市門曰)
(不乘赤車駟馬不過汝下也岑參丨丨丨詩長橋題柱去猶是未逹時及乘駟馬車却從橋上歸)銷䰟橋(開元遺事長安)
(東灞橋來迎去送皆至此橋爲離别之地故時人呼之爲丨丨丨也)烏鵲橋(白帖丨丨填河成丨而渡織女沈佺期太平公)
(主南莊詩鳳凰樓上交天仗丨丨丨頭敞御筵宋之問明河篇鴛鴦機上疏螢度丨丨丨邊一鴈飛杜甫詩江光隠現黿鼉窟石勢)
(參差丨丨丨陸游詩丨丨成丨秋又到梧桐滴雨夜初涼又李白詩銀河無鵲橋非時將安適温庭筠詞宫樹暗鵲橋横玉籖初報)
(明李洞詩若能携手隨仙令皎皎銀河渡鵲橋錢惟演荷花詩凌波終未渡疑待鵲爲橋)百花橋(續仙傳元徹柳貫越海風)
(飄抵孤島見南溟夫人命侍女曰可送客去所乘者何侍女曰有丨丨丨夫人贈以玉壺一枚贈詩云來從一葉舟中來去向丨丨)
(丨上去若到人間扣玉壺鴛鴦自解分明語秦觀詩丨丨丨下木蘭舟)駱駝橋(劉禹錫詩丨丨丨上蘋風起鸚鵡杯中□)
(下春蘇軾詩今日丨丨丨下泊恣看修網出銀刀)
二十四橋(侯鯖錄歐公自維揚移守汝陰作西湖詩云都將丨丨丨丨月換得西湖十頃秋一統志揚州丨丨丨丨在府)
(城隋置竝以城門坊市為名後韓令坤築州城别立橋梁所謂丨丨丨丨者莫考矣杜牧詩丨丨丨丨明月夜玉人何處教吹簫韋)
(莊過揚州詩丨丨丨丨空寂寂綠楊吹折舊官河蘇軾詩丨丨丨丨亦何有換此十頃玻瓈風秦觀中秋口號丨丨丨丨人望處台)
(星正在廣寒宫陳孚平山堂詩丨丨丨丨煙水爲誰流下揚州)
增鉅橋(書散鹿臺之財發丨丨之粟大賚于四海而萬姓悦服)圯橋(史記留侯世家張良嘗閒從容步游下邳圯上)
(注丨丨也東椘謂之圯音怡庾信吳明徹誌銘丨丨取履早見兵書竹林逢猨偏知劍術李白詩我來丨丨上懷古欽英風帷見碧)
(流水曾無黃石公)津橋(史記天官書王良五星在奎北河中客星守之丨丨不通吳志孫權爲魏將張遼所襲乘駿馬越丨)
(丨得去隋書百官志都水臺管諸丨丨使者二人李紳詩龍沙江尾抱鍾陵水郭丨丨晚景澄雍陶詩丨丨春水浸紅霞烟柳風絲)
(拂岸斜薛能贈僧詩何常傳法慧此岸要丨丨元好問詩丨丨垂楊雪花白挽斷春衫苦留客)涇橋(漢書何並傳林卿既去北)
(度丨丨令騎奴還至寺門拔刀剝其建鼓)擁橋(後漢書明帝紀帝幸太學丨丨門而觀者數千人蘇頲詩舉杯臨水發張樂丨)
(丨觀)葦橋(後漢書班超傳焉耆國有丨丨之險南史章昭逹傳周軍于江上横引大索編丨為丨以度軍糧昭逹以長戟割斷)
(之)繫橋(魏志司馬芝傳夫農民之事田十月乃畢治廩丨丨運輸租賦除道理梁墐塗室屋以是終歲無日不為農事也)
小橋(吳志周瑜傳橋公兩女皆國色也策自納大橋瑜納丨丨又庾信畫屏風詩丨丨飛斷岸高花出迥樓白居易詩日晚愛)
(行深逕裏月明多在丨丨頭姚合詩斜立丨丨看島勢遠移幽石作泉聲杜荀鶴詩古宫閒地少水港丨丨多雍陶詩幽鳥曲池相)
(隠映丨丨虚閣半高低范成大春日田園雜興詩今年不欠秧田水新漲看看拍丨丨)飛橋(三國志注驢分王屬大秦其治)
(去大秦都二千里從驢分城西之大秦渡海丨丨長一百三十里水經注枹罕有河夾岸廣四十丈義熙中乞佛于河上作丨丨五)
(十丈三年乃成徐陵詩架嶺承金闕丨丨對石梁張旭詩隠隱丨丨隔野烟石磯西畔問漁船許棠題甘露寺詩滿欄皆異藥到頂)
(盡丨丨蘇軾詩彎彎丨丨出歛歛半月彀)檀橋(南史劉瓛傳儒業冠于當時比古曹鄭住在丨丨瓦屋數間上皆穿漏學徒敬)
(慕不敢指斥呼爲清溪焉)三橋(南史齊和帝紀先是東昏與羣小别立帽騫其口而舒兩翅名曰鳳度丨丨梁武帝舊宅在丨)
(丨而鳳度之名鳳翔之驗也舊唐書李晟傳德宗至自興元晟以戎服謁見于丨丨上駐馬勞之嚴維詩柳映丨丨發花連上道明)
(陸游詩晚到丨丨泛舟去掩關不復畏重城又逸史鄭還古夢乘車過小丨丨就婚後果驗)沙橋(南史謝晦傳初雍州刺史)
(劉粹遣弟竟陵太守道濟與臺軍主沈敞之襲江陵至丨丨周超大破之俄而晦至江陵無佗唯愧周超而已唐書成汭傳淮南將)
(李神福壁丨丨望汭軍曰戰艦雖盛首尾斷絶可取也)葛橋(南史李安人傳建平王景素起兵安人破其軍于丨丨)連
橋(南史馮道根傳淮水長道根乘戰艦斷魏丨丨)泗橋(南史羊侃傳侃少雄勇旅力絶人丨丨有數石人長八尺大十圍侃)
(執以相擊悉皆破碎)構橋(北史于栗磾傳明元南幸盟津謂栗磾曰河可橋乎栗磾乃編大船丨丨于野坂六軍既濟帝深歎)
(美之)鞍橋(北史傅永傳永有氣幹拳勇過人能手執丨丨倒立馳騁急就篇牂羖羯羠䍮羝羭注西方有野羊大角牡者曰羱)
(牝者曰羠並以時墮角其羱角尤大今人以為丨丨花蘂夫人宫詞上得馬來纔似走幾回抛鞚抱丨丨)爭橋(北史李密傳王)
(世充于洛水搆浮橋悉衆擊密密拒之不利而退因薄其城下密擊之大潰丨丨橋䧟溺水者數萬人陸游冬日出遊詩問路鉏畬)
(叟丨丨乞供僧又蘇軾詩却愁縣令知游寺尚喜漁人丨度丨)焚橋(北史高熲傳尉遲迥起兵也熲自請行至軍為橋于沁水)
(賦于上流縱火栰熲預為土狗以禦之既渡丨丨而戰大破之陸游南唐書林仁肇傳周人正陽浮橋初成扼援師道路仁肇率敢)
(死士千人以舟實薪芻舉火丨丨)造橋(北史何稠傳時工部尚書宇文愷丨遼水丨不成師未得濟帝遣稠丨丨二日而就)
(舊唐書閻立德傳貞觀十八年從征高麗及師旅至遼澤東西二百餘里泥淖人馬不通立德填道丨丨兵無留礙容齋隨筆樂天)
(新居詩云橋憑州守造樹倩府僚栽唐世風俗尚為可喜今人居閒而郡守爲之丨丨府僚爲之栽樹必遭譏議又肻形之篇詠哉)
便橋(舊唐書太宗紀突厥頡利至於渭水丨丨之北遣其酋帥執失思力入朝為覘又己酉又幸丨丨與突利刑白馬設盟突)
(厥引退蕭子雲東郊望春詩綠楊垂長溪丨丨限清洛五燈會元僧問彦賓禪師曰百步穿楊中的者誰師曰將軍不上丨丨金牙)
(徒勞拈筈)二橋(舊唐書李臯傳規江南廢洲為廬舍架江為丨丨唐書李昭德傳洛有丨丨司農卿韋機徙其一直長夏門民)
(利之其一橋廢儲光義詩十里次舟楫丨丨交往來)張橋(舊唐書代宗紀以臨清縣之丨丨店置永濟縣)魏橋(舊唐書德)
(宗紀馬燧李懷光李抱真李芃等四節度兵退保丨丨朱滔王武俊田悦之衆亦屯於丨丨與官軍隔河對壘)鐵橋(舊唐書德)
(宗紀貞元十年三月南詔異牟尋攻吐蕃丨丨已東城壘一十六擒其王五人唐書南蠻傳施蠻者在丨丨西北曹唐詩丨丨通海)
(入無塵蘇軾羅浮山詩丨丨石柱連空横杖藜欲趁飛猱輕)毗橋(舊唐書懿宗紀朝廷以顔慶宋威將兵數萬與忠武武寧)
(之師合與蠻軍戰于漢州之丨丨大捷華陽國志成都縣内有一方折石圍可六尺長三丈許去城北六十里曰丨丨亦有一折石)
(亦如之長者傳言丁士擔土擔也)埇橋(舊唐書文宗紀太和七年三月復於丨丨置宿州割徐州苻離縣蘄縣泗州虹縣隸)
(之韓愈順宗實錄李正已將斷江淮路令兵守丨丨渦口江淮進奉船千餘隻不敢進德宗以張萬福爲濠州刺史馳至渦口立馬)
(岸上發進奉船淄青將士睥睨不敢動諸道船以次繼進)中橋(舊唐書韋機傳上元中遷司農卿檢校園苑造上陽宫并移丨)
(丨從立德坊曲徙于長夏門街時人稱其省功便事元稹詩想得劉君獨騎馬古堤愁樹隔丨丨白居易詩上苑風烟好丨丨道路)
(平温庭筠詩鳥影不飛經上苑騎聲相續過丨丨李郢詩雲收少室初晴雨柳拂丨丨晚渡津)漢橋(舊唐書李朝隱傳射兔魏)
(苑驚馬丨丨初震皇赫竟從廷議)藤橋(舊唐書高仙芝傳丨丨澗一箭道修之一年方成勃律先為吐蕃所詐借路遂成此)
(橋)雲橋(舊唐書渾瑊傳朱泚圍城大修攻具以僧法堅爲匠師造丨丨成闊數十丈瑊揣丨丨來路先鑿地道下深丈餘上)
(積馬糞柴夜燒之平明火熖高於城壘賊徒至地道所橋脚偏陷不能進須臾風廻熖轉丨丨焚爲灰燼王褒靈壇碑銘丨丨啟館)
(景曜開扉李商隠詩火箭侵乘石丨丨逼禁營)瓦橋(舊唐書張孝忠傳李寶臣與朱滔戰於丨丨常慮滔來攻故以孝忠為易)
(州刺史選精騎七千配焉使扞幽州唐書王處存傳光化三年朱全忠使張存敬攻幽州以丨丨濘潦道祁溝關五代史周世宗紀)
(北征取丨丨關以為雄州)五橋(舊唐書王子顔傳天寳九載擊吐蕃收丨丨補白水軍使十六國春秋後燕錄劉牢之軍疾趨)
(二百里至丨丨澤中爭趨輜重為垂所擊)柳橋(唐書地理志候官有洪塘浦自石岊江而東經甓瀆至丨丨以通舟楫白居易)
(喜雪詩散麵遮槐市堆花壓丨丨杜牧詩遠吹流松韻殘陽度丨丨趙嘏詩少年從事霍嫖姚來自楓林度丨丨周邦彦詞水漲魚)
(天拍丨丨雲鳩拖雨過江臯戴復古春日詩客愁茅店雨詩思丨丨春陸游詩雨細穿梅塢風和上丨丨)繕橋(唐書劉仁軌傳)
(貞觀十四年校獵同州時秋歛未訖仁軌諫曰常日贅調已有所妨又供獵事丨丨治道少延一旬使場圃畢勞陛下六飛徐驅公)
(私交泰)航橋(唐書郭子儀傳史思明自魏至王師南潰郭子儀以朔方軍保河陽斷丨丨)陳橋(宋史太祖紀次丨丨)
(驛夜五鼓軍士集驛門宣言策點檢為天子王安石詩茫然却是丨丨夢昨日春風馬上思)據橋(宋史白守素傳宋師還渡)
(河敵人乘之守素丨丨有矢數百每發必中敵不敢近)疊橋(宋史劉錡傳行至柘臯與金人夾石梁河而陣河通巢湖廣二)
(丈錡命曳薪丨丨須臾而成)船橋(遼史聖宗紀駐蹕土河以暴漲命造丨丨元丨水史舒穆嚕安扎爾傳中統三年授河中府丨)
(手軍總管)縛橋(元史耨埒傳丨丨資州之口以濟師)機橋(燕丹子燕太子丹質于秦求歸秦王為丨發之丨欲以陷丹丹)
(過之無虞)絙橋(水經注騎步相持丨丨相引)偏橋(水經注洮水又北歴峽逕丨丨)鴨橋(水經注崤水出河南盤崤)
(山西北流水上有梁俗謂之丨丨也)軨橋(水經注巔軨坂東西絶澗中築以成道指南北之路謂之爲丨丨也)正橋(水經)
(注汾水又西逕丨丨澮水入焉)鴈橋(益州記丨丨東有嚴君平卜處土臺高數丈)界橋(英雄記公孫瓚擊青州黃巾賊)
(大破之冀州長吏無不望風響應紹自往征瓚合戰於丨丨南二十里瓚軍敗績)步橋(廣雅倚丨丨也)鬼橋(述征記方)
(與縣丨丨忽一夜聞人呼喚之聲奉行雷駭曉而石橋自成家家之牛皆喘息未定)赤橋(十六國春秋後趙錄汲桑與石勒將)
(奔劉淵冀州刺史丁紹邀之于丨丨又大敗之又東南有丨丨宫西北有紫陌宫)混橋(十六國春秋後秦錄姚弋仲率衆攻)
(冉閔于丨丨陰有據關右之志)護橋(陸游南唐書郭廷謂傳周侵淮南元宗大發戰櫂命與林仁肇援壽州周世宗聞之徙下)
(蔡浮橋于渦口築壘夾淮東西以丨丨)冰橋(洛陽伽藍記光武受命丨丨凝于滹水昭烈中起的盧踊于泥溝蘇軾詩寒風)
(吹絮浪春水煖丨丨)柘橋(齊民要術種桑柘欲作鞍橋者生枝長三尺許以繩繫旁枝木橛釘著地中令曲如橋十年之後便)
(是渾成丨丨)臯橋(一統志丨丨在閶門内漢臯伯通居此劉禹錫泰娘詩有時粧成好天氣走上丨丨折花戲孟郊送李翺)
(詩贈君雙履足一為上丨丨白居易夜歸詩丨丨夜沽酒燈火是誰家皮日休丨丨詩丨丨依舊綠楊中閭里猶生隠士風)六
橋(名勝志蘇公隄開丨丨通水一曰跨虹二曰東浦三曰壓隄四曰望山五曰鎖瀾六曰映波蘇軾詩丨丨横絶天漢上北山始)
(與南屏通林景熙西湖詩斷猨三竺曉殘柳丨丨春歐陽原功畫梅詩西湖湖上掀篷看一夜吹香滿丨丨)車橋(諸葛亮疏)
(臣先遣孟琰據武功水東司馬懿因渭水漲以二十日出騎萬人來攻琰營臣作丨丨越水射之賊見橋垂成便引兵退)敗橋
(宋樂府丨丨語方相欺儂那得渡)九橋(梁簡文帝七勵經丨丨之夐阻歴五曲之巑危)慧橋(梁簡文帝菩提樹頌悲哉)
(六識沉淪八苦不有大聖誰拯丨丨梁元帝法寶聯璧序建丨丨明智劍薰戒香沐定水)舜橋(梁元帝賦登丨丨而延首瞰禹)
(井而淹留)法橋(蕭子良與劉景蕤書燭昏霾於慧炬拯淪溺於丨丨)洛橋(庾肩吾謝賜宅啟却瞻鍾阜前枕丨丨又詩丨)
(丨初度燭青門欲上關宋之問詩可憐江浦望不見丨丨人張說酺宴詩丨丨將舉燭醉舞拂歸鞍崔顥相逢行妾年初二八家住)
(丨丨頭顧况詩丨丨浮逆水關樹接非烟韋述詩朱紱臨秦望皇華赴丨丨)開橋(庾肩吾詩入逕轉金輿丨丨通畫鷁)前
橋(庾肩吾詩水還登故渚樹長蔭丨丨王勃詩泉聲喧後澗虹影照丨丨)祭橋(劉孝威鬭雞篇丨丨愁魏后食跖忌齊王)
度橋(庾信畫屏風詩丨丨猶徙倚坐石未傾壺韓愈雪詩入鏡鸞窺沼行天馬丨丨張籍詩江村亥日長為市落帆丨丨來浦)
(裏亦作渡蘇軾南寺詩東去愁攀石西來怯丨丨陸游山脚散步詩丨丨成一笑微健及新春)上橋(庾信畫屏風詩丨丨還倚)
(望遥看採菱船韓愈詩策馬丨丨朝日出樓闕赤白正崔巍陸游詩正是吾廬秋好夜丨丨渾不要人扶)下橋(庾信畫屏風詩)
(丨丨先勸酒跂石始調琴)黿橋(庾信詩丨丨浮少海鵠蓋上中峯)低橋(庾信詩丨丨澗底度狹路花中行白居易小舫)
(詩深坊靜岸遊應遍淺水丨丨去盡通)欹橋(庾信詩丨丨久半斷崩岸始邪侵)臨橋(隋恭帝詩水映丨丨樹風吹夾)
(路花)西橋(崔融詩駐馬丨丨上回車南陌頭)分橋(王勃山亭宴序魚鱗積磴還昇蘭桂之峯鴛翼丨丨即映芙蓉之水)
(許棠登凌歊臺詩雲帆高出樹水市迥丨丨)蜀橋(盧照隣五悲文忽憶揚州揚子津遥思蜀道丨丨人)仙橋(盧照隣詩)
(一去丨丨道還望錦城遥唐球詩苔鋪翠點丨丨滑松織香梢古道寒張詠送馬道人詩囊㩦鼎藥身難老路接丨丨眼更明費氏)
(宫詞東宫花燭綵樓新天上丨丨不鎖春)觀橋(李百藥贊道賦邁丨丨而望梓即元龜與明鏡)汾橋(王昌齡詩晉水千廬)
(合丨丨萬國從盧綸詩董澤雷聲發丨丨水氣凉)浦橋(祖詠詩江火明沙岸雲帆礙丨丨)荒橋(王維桃源行古驛丨)
(丨平路盡奔湍怪石小溪行張籍詩水沒丨丨路鴉啼古驛樓)雙橋(李白詩兩水夾明鏡丨丨落彩虹)月橋(李白詩鞍)
(馬丨丨南光輝岐路間)南橋(岑參詩丨丨車馬客何事日喧喧張籍詩遥愛丨丨秋日晚兩邊楊柳蘸天津徐知仁送張尚)
(書詩北闕紆宸藻丨丨列祖筵)東橋(杜甫何將軍山林詩問訊丨丨竹將軍有報書陳與義詩南澗題詩風滿面丨丨行藥露)
(霑衣)海橋(李端詩天晴見丨月落聞津鼓)懸橋(李端詩花開深洞仙門小路過丨丨羽節輕)村橋(劉長卿詩)
(草色丨丨晚蟬聲江樹稀柳宗元詩漁舍茨荒草丨丨卧古槎許渾泛五雲溪詩更就前溪宿丨丨與剡通溫庭筠雪詩鴉聲出山)
(郭人迹過丨丨雍陶經杜甫舊宅詩沙傾水檻鷗飛盡樹壓丨丨馬過遲陸游詩秋來莫道無遊興野渡丨丨處處通趙秉文詩冰)
(破丨丨擁春寒旅雁低)通橋(劉長卿詩客散垂楊下丨丨車馬塵傅若金對雪詩因憶玉田春種石乍疑銀漢夕丨丨)葺
橋(盧綸詩丨丨雙鶴赴收果衆猿隨)關橋(盧綸詩城頭春靄曉濛濛指望丨丨滿袖風)溪橋(韓翃詩野寺吟詩入)
(丨丨折筍游李羣玉寄友人詩無因一向丨丨醉處處寒梅映酒旗徐鉉詩丨丨樹映行人度村徑風飄牧䜿歌)春橋(韓翃)
(詩丨丨楊柳應齊葉古縣棠梨也作花張籍詩丨丨欲醉攀花別野路閒吟觸雨行許渾詩丨丨懸酒幔夜柵集茶檣劉子翬詩倦)
(憩丨丨午回環翠碧重)危橋(戴叔倫詩暗谷隨風過丨丨共鳥尋范成大詩丨丨竹織成)搘橋(顧况經廢寺詩斷幡)
(猶挂刹故板尚丨丨)方橋(韓愈丨丨詩非閣復非船可居兼可過君欲問丨丨方橋如此作陸游春雨詩幽徑萱芽短丨丨柳)
(色新)踏橋(劉禹錫詩前旌轉谷去後騎丨丨聲顧况小鼓歌夜半高樓沉醉時萬里丨丨亂山響司空曙詩丨丨逢鶴起尋竹)
(值泉横)秦橋(李賀詩海波變成石魚沫吹丨丨又沈佺期瀛州南樓詩北際燕王館東連丨帝丨)過橋(元稹酬劉猛詩)
(去去我移馬遲遲君丨丨李商隠詩丨丨分野色移石動雲根張先詩入郭僧尋塵裏去丨丨人似鑑中行蘇轍詩何處酒仙無一)
(事肩輿鼾睡丨丨來)安橋(白居易詩選石鋪新路丨丨壓古堤)修橋(白居易詩行尋甃石引新泉坐看丨丨補釣船)穿
橋(白居易詩丨丨迸竹不依行恐礙行人被損傷晁冲之詩度柳丨丨聽午雞一溝春水國門西)斜橋(李商隠蝶詩葉葉復)
(翻翻丨丨對側門李遠詩野鳥翻萍綠丨丨映水紅歐陽修西湖詩波光柳色碧溟濛曲渚丨丨畫舸通范成大詩孤山山下小丨)
(丨客䰟曾共暗香飄)金橋(李商隠會昌一品集序天井雄關丨丨故地跨搖河北倚脅山東適有軍書果聞戎捷又詩玉塞驚)
(宵柝丨丨罷舉烽范成大望雪山詩佛毫似欲留人住横野丨丨晚未收)抱橋(李商隠碧瓦詩柳暗將翻巷荷欹正丨丨)彎
橋(温庭筠七夕詩丨丨銷盡奈愁何)彩橋(温庭筠詩珠箔金鉤對丨丨)縈橋(温庭筠握柘詞楊柳丨丨綠玫瑰拂)
(地紅)驛橋(李益詩鄊關若有東流信遣送揚州近丨丨陸游詩古丨丨邊艇子横每因羈旅惬幽情)椘橋(鄭谷咏梅詩片)
(片隨鞭過丨丨)朱橋(鄭谷蜀中詩丨丨直抵金門路粉堞高連玉壘雲盧綸詩粉郭朝喧市丨丨夜掩津李中詩丨丨通竹樹)
(香徑匝蘭蓀韓維展江亭詩驚鷺飛鳴避畫橈遊人笑語過丨丨蘇軾詩獨自披榛尋履迹最先犯曉過丨丨)衝橋(喻鳬龍翔)
(寺詩丨丨二水急扣月一鐘殘)題橋(羅隠投楊尚書啟旋慕丨丨因吟入洛韋莊詩去時此地丨丨去歸日何年佩印歸李中)
(詩丨丨未展相如志叩角誰憐寗戚歌)拂橋(李山甫咏柳詩只為遮樓又丨丨被人摧折好枝條)層橋(吳融和西溪侍)
(宴詩片水聳丨丨祥烟靄慶霄)半橋(唐球詩幾處曉鐘斷丨丨殘月明李孝光詩遶驛水聲殘雪夜丨丨山影夕陽天)土
橋(王安石示弟詩丨丨立馬望城東數日知有相逢喜范成大詩丨丨茅屋兩三家竹裏鳴泉潄白沙)謝橋(晏幾道詞夢䰟)
(慣得無拘檢又踏楊花過丨丨)霜橋(范成大詩丨丨冰澗淨無塵竹塢梅溪未放春)柯橋(陸游出遊詩丨僧閣凌空起)
(梅市漁歌帶月聞又捩柂丨丨北維舟草市西)架橋(陸游詩丨丨築路村翁事裂網伸鈎老嫗心馬祖常詩錢塘八月水生潮)
(卭笮千年竹丨丨五燈會元僧問智賢禪師曰如何是佛師曰匙挑不上曰如何是道師曰嶮路丨丨)並橋(陸游詩紅樹青)
(林帶暮烟丨丨常有賣魚船)湖橋(陸游詩何由喚得王摩詰爲畫丨丨一片秋又歸途更愛丨丨月獨倚闌干為小留)瓜
橋(王逢詩丨丨往未遑雲源訪殊便)
孫水橋(史記司馬相如傳通零關道橋孫水以通卭都韋昭注為丨丨作丨)豫讓橋(史記刺客傳襄子當出丨丨伏)
(于所當過之丨下襄子至橋馬驚注汾橋下架水在并州晉陽縣東一里張孟兼詩丨丨丨邊楊柳林)合口橋(晉書藝術)
(傳麻𥜗與石季龍語了無異言季龍遣驛馬送還本縣既出城請步云我當有所過君至丨丨丨見待使人馳至橋麻襦已先至)
揚列橋(南史王僧逹傳少好學善屬文為太子舍人坐屬疾而于丨丨丨觀鬭鴨為有司所糾)皂莢橋(南史梁武)
(帝紀命王茂進據越城曹景宗據丨丨丨鄧元通據道士墩韓翃詩春衣晚入青楊巷細馬初過丨丨丨)張方橋(北史楊椿)
(傳椿上書頻請歸老賜以絹布羣公百僚餞于城西丨丨丨行路觀者莫不稱歎洛陽伽藍記洛陽城西丨丨丨即漢之夕陽亭也)
永平橋(北史宇文述傳又與諸將破尉惇于丨丨丨以功超拜上柱國)大母橋(北史魏宗室晉王伏羅傳督諸軍討)
(吐谷渾慕利延軍至樂都謂諸將曰若從正道恐軍聲先振必當遠遁潛軍出其非意遂間道至丨丨丨慕利延衆驚奔白蘭)交
津橋(北史劉焯傳武強丨丨丨劉智海家素多墳籍焯就之讀書向經十載雖衣食不繼晏如也)魚鱉橋(隋書高麗)
(傳夫餘朱蒙東南走遇一大水不可越曰我河伯外孫也于是丨丨積而成丨遂渡)烏蘭橋(舊唐書王佖傳先是吐蕃欲成)
(丨丨丨于河壖先貯材木朔方節度使每遣人潛載之委於河流終莫能成至是蕃人知佖貪而無謀先厚遺之然後併役成橋仍)
(築月城圍守之自是朔方禦寇不暇)瀘水橋(唐書韋臯傳東蠻斷丨丨丨攻吐蕃請臯濟師臯遣精兵二千與蠻共破吐蕃)
(于臺登)榮光橋(宋史河渠志政和中詔大伾山至汶子山浮橋屬滑州者賜名丨丨丨俄改曰聖功)楊子橋(北史)
(世祖紀丁丑阿木立木柵于丨丨丨斷淮東糧道汪廣洋詩丨丨丨頭夜泊船)海子橋(元史文宗紀調軍士修柳林丨丨丨)
(道)將軍橋(元史兵志順慶軍屯置立于晉源縣義興鄊江源縣丨丨丨葉適詩丨丨丨畔女仙家)青門橋(水經)
(注王渠在長安城東覇門外一水逕楊橋即丨丨丨也劉禹錫詩前時送君去揮手丨丨丨)成郎橋(水經注白渠水又東)
(爲成郎河水上有大梁謂之丨丨丨)睪門橋(水經注東晉惠帝造石渠于榖水上謂之丨丨丨潘岳西征賦秣馬睪門是也)
魯般橋(水經注冠爵津汶津名也在介休縣之西南數十里間道隘水左右悉結偏梁閣道纍石就路縈帶巖側俗謂之爲)
(丨丨丨)彛里橋(水經注成都丨丨丨南岸道西有城故錦官也)朝陽橋(水經注建武五年耿弇東擊張步從丨丨)
(丨古祝柯地)安漢橋(水經注&KR1514;江山有大橋謂之丨丨丨)桐門橋(水經注洧水又屈而南流水上有梁謂之丨丨)
(丨)黿鼉橋(拾遺記舜命禹疏川奠岳濟巨海則丨丨以為丨梁)獨木橋(廣志丨丨之丨曰𣙜亦曰彴又黃庭堅有)
(戲效福唐丨丨丨體詠茶詞)車馬橋(洛陽記城西丨丨丨去城三十里)張侯橋(丹陽記大長干道西丨丨丨本)
(張子布宅處也)長存橋(三輔黃圖王莽時更覇橋為丨丨丨)便門橋(三輔黃圖丨丨丨武帝建元二年初作在便門)
(外跨渭水通茂陵)馬嵬橋(十六國春秋前秦錄登從六陌趨廢橋興始平太守姚詳據丨丨丨來拒)七里橋(洛陽)
(伽藍記崇儀里東有丨丨丨以石為之中朝杜預之荆州出頓之所也)長分橋(洛陽伽藍記閶闔門外七里丨丨丨以榖)
(水迅急立石橋限之長則分流入洛故名或云張方營軍于此因為張方橋今民間訛語號為張夫人橋)自然橋(異苑永寧)
(縣濤山有河水色紅赤有丨丨石丨)木蘭橋(襄陽耆舊傳丨丨丨今之猪闌橋也劉弘季于橋東大養猪襄陽太守皮府君)
(因更名)炭渚橋(吳地記丨丨丨吳時海渚通源後沙漲為陸基址見存)都亭橋(吳地記丨丨丨壽夢於此置都)
(驛招四方賢客)定跨橋(吳地記丨丨丨闔閭於行苑内置游賞之處基址見存)織里橋(吳地記今丨丨丨在麗娃)
(鄊俗呼失履橋利娃鄕)乘魚橋(吳地記丨丨丨在交譲瀆郡人丁法海與琴高友善忽見一大鯉魚長可丈餘一角两足)
(雙翼舞於高田法海試上魚背靜然不動良久遂下請高登魚背乃舉翼飛騰冲天而去高啟丨丨丨詩誰知有飛仙赤脚踏神鯉)
(波驚風蕭蕭渡海秋萬里又一統志蘇州乘鯉橋在子城西北宋吳子英常於此得赤鯉有翅角乘之飛去故名)百口橋
(吳地記東漢顧訓所居鄊人共議近宅造丨丨丨以彰孝義)華林橋(吳地記華林園在長洲縣丨丨丨)李陵橋
(唐詩紀事孫魴父為畫工王徹為中書舍人草魴誥詞云丨丨丨上不吟取次之詩顧凱筆頭豈畫尋常之物魴終身恨之)情
盡橋(唐詩紀事雍陶典陽安送客至丨丨丨問其故左右曰送迎之情止此故橋名情盡陶命筆為一詩云從來只有情難盡)
(何事名為丨丨丨自此改名為折柳任他離恨一條條)折柳橋(見上)銅駞橋(陸游南唐書烈祖紀昇元二年冬十)
(月壬辰命吳王璟勒步騎八萬講武於丨丨丨)雲夢橋(陸游南唐書李金全傳高承裕帥餘兵扼丨丨丨復為安審輝所敗)
陰平橋(老學庵筆記文州有橋曰丨丨丨淳熙初有郡守大書立石於橋下曰鄧艾取蜀路過者笑之)第五橋(遊城)
(南記丨丨丨在韋曲之西與沈家橋相近又内家橋之西有沈家橋丨丨丨亦以姓名杜甫詩不識南塘路今知丨丨丨蘇軾丨丨)
(丨詩誰憐丨丨丨東水獨照台州老鄭虔)萬歲橋(名勝志舊傳何遜於揚州城南起萬歲樓以望鍾山樓下橋即丨丨丨也)
(李益詩南行直入鷓鴣羣丨丨丨頭一送君)虎溪橋(一統志丨丨丨在東林寺前惠遠送客至橋則止)伍相橋
(一統志衡州府丨丨丨在耒陽縣治北相傳吳相伍子胥經此)湛郎橋(一統志袁州府丨丨丨在府城東唐貞觀初宜春人)
(彭伉登第其妻與郡吏湛賁之妻姊妹也妻族賀伉坐上皆名士獨飯賁於後閤賁自是力學一舉遂登上第伉過此橋聞之失聲)
(墜驢故名又名落駝橋)夢筆橋(一統志丨丨丨在山陰縣東北梁江淹所居陸游詩丨丨丨邊聽午鐘無窮煙水似吳松)
(王禕詩夕陽玄度飛輪塔曉雨文通丨丨丨)七縱橋(一統志雅州丨丨丨在孟山下相傳因孔明擒孟獲得名)題扇
橋(一統志紹興府丨丨丨在戒珠寺前即王羲之題扇處)丁夘橋(一統志鎮江丨丨丨在府城南晉元帝子裒鎮廣陵)
(運糧出京口因水涸奏請立埭用丨丨日後人建丨遂名唐許渾築别墅於橋側許渾有夜歸丨丨丨村舍詩)鶴舞橋(一統)
(志蘇州丨丨丨在城東北隅相傳吳王葬女舞鶴於市故名)胯下橋(一統志淮安丨丨丨在府城西即韓信為少年所辱)
(處)忠孝橋(一統志丨丨丨在都昌縣北跨忠孝港宋寺丞陳畦獲罪子代死故名)寶帶橋(一統志蘇州府丨丨)
(丨在府城西南跨澹臺湖舊有石橋南北百丈下為圜洞通舟檝者凡五十三歲久圯壞正統間重建薛氏竹枝詞生憎丨丨丨頭)
(水半入吳江半太湖)芙蓉橋(一統志丨丨丨在濟南府大明湖上曾鞏有丨丨丨詩)赤欄橋(一統志台州府丨丨)
(丨在臨海門晉成公綏爲江安令登橋望江作雪賦顧况詩水邊楊柳丨丨丨洞裏仙人碧玉簫郯韶詩丨丨丨下記停橈細雨菰)
(蒲響暮潮)海棠橋(一統志南寧府丨丨丨在横州西橋南北皆植海棠)青羊橋(一統志眉州丨丨丨在青神縣相傳)
(周時老子騎青羊過此故名)玉河橋(一統志順天府丨丨丨在府南玉河之上一跨長安東街一跨文德坊街一近城垣)
盧溝橋(一統志順天府丨丨丨金明昌初建)奉宸橋(羅浮志羅浮丨丨丨南有古松七株上凌霄漢仙靈常此憩息)
鄴都橋(王粲詩朝發丨丨丨暮濟白馬津)高栢橋(張華序丨丨丨南大道旁有古槐樹盖數百年木也)長瀨
橋(劉鑠壽陽樂上我丨丨丨望歸路秋風停欲度)城東橋(鮑照有行藥至丨丨丨詩劉詵寒食行去年寒食丨丨丨郭田)
(野花春搖搖)蘇武橋(庾信詩君登丨丨丨我見楊朱路)西蜀橋(盧照鄰詩丨丨丨應毁東周石尚全)百尺
橋(陳子昂詩鶴舞千年樹虹飛丨丨丨韓翃詩空山古寺千年石草色寒隄丨丨丨)二靈橋(李乂公主山莊詩野外初)
(迷七聖道河邊忽覩丨丨丨)御水橋(宋之問詩雲蹕纔通丨丨丨)織女橋(李邕詩丨丨丨邊烏鵲起仙人樓上)
(鳳凰飛)院隔橋(岑參詩竹外山低榻藤間丨丨丨)安陵橋(李頎詩故人斗酒丨丨黃鳥春風洛陽陌)梅
花橋(李白詩徑出丨丨丨)河漢橋(杜甫詩曠望渥洼道霏微丨丨丨)咸陽橋(杜甫詩塵埃不見丨丨丨温庭)
(筠詩丨丨丨上雨如懸萬點空濛隔釣船)宛轉橋(韓翃詩青樓不閉葳蕤鎖綠水回通丨丨丨)蛇浦橋(劉長卿有)
(丨丨丨下重送嚴維詩)略彴橋(顧况寄上韓侍郎詩公登丨丨丨況榜&KR2556;&KR0008;船)大夫橋(顔真卿張志和碑志和結)
(茆會稽東郭門牆流水十年無橋觀察使陳少游爲建造行者謂之丨丨丨)五門橋(劉言史詩弄影便從天禁出碧蹄聲)
(碎丨丨丨)船似橋(韓愈义魚詩大炬然如畫長丨縛丨丨)毘陵橋(孟郊詩分明太中禮跨躡丨丨丨)鴈齒
橋(白居易詩鴨頭新綠水丨丨小紅丨)池上橋(白居易詩愛彼丨丨丨獨來聊徙倚)王尹橋(白居易詩蘇州舫故)
(龍頭闇丨丨丨傾鴈齒斜)靈汜橋(元稹詩丨丨丨前百里鏡石帆山[山弇]五雲溪)䌫依橋(姚合詩夜行舟觸石曉泊)
(丨丨丨)離别橋(項斯詩古道自迢迢咸陽丨丨丨)鳳林橋(高駢詩為問昔時青海畔幾人歸到丨丨丨)謝
游橋(李商隠詩丨丨丨上澄江館下望山城如一彈)花覆橋(温庭筠詩宜城酒熱丨丨丨沙晴綠鴨鳴咬咬又李洞詩)
(繡成佛國銀為地畫出王城雪覆橋)參佐橋(温庭筠詩誰憐芳草連三徑丨丨丨西陸士龍)垂楊橋(李咸用詩鳳雛)
(麟子皆至交春風相逐丨丨丨)月下橋(皮陸問荅詩丨丨丨風外拂殘衰柳條)十五橋(張喬寄維揚故人詩月明)
(記得相尋處城鎖東風丨丨丨)杜叟橋(許渾詩湯師閣上留詩别丨丨丨邊載酒還)燈滿橋(羅隠詩湘水春浮岸)
(淮丨夜丨丨)鼓振橋(司空圖詩驛步堤縈閣軍城丨丨丨)螮蝀橋(韋莊詩階前雨落鴛鴦瓦竹裏苔封丨丨丨)
斬蛟橋(徐鉉詩丨丨丨下溪烟碧射虎亭邊草露清)五谿橋(徐鉉詩九子峯前間未得丨丨丨上坐多時)竹
裏橋(王禹偁詩雲裏寒溪丨丨丨)橘柚橋(梅堯臣詩曉日魚鰕市新霜丨丨丨)夕陽橋(王安石詩落木雲連)
(秋水渡亂山烟入丨丨丨)歸老橋(曾鞏丨丨丨記武陵之往來有事于吾廬者與吾異日得老而歸皆出于此也故題之曰)
(丨丨之丨)五雲橋(曾鞏鑑湖圖序為之立石測水一在丨丨丨水深八尺有五寸會稽主之一在跨湖橋水深四尺有五寸)
(山陰主之)水濺橋(蘇軾詩驚魚丨丨丨)豐樂橋(蘇軾詩釣魚丨丨丨采芑逍遥堂)劍潭橋(蘇軾詩鳳咮堂)
(前野橘香丨丨丨畔秋荷老)瑞草橋(蘇軾詩歸來丨丨丨邊路獨遊還佩平生壺注橋在眉州)講渚橋(蘇軾獲鬼)
(章詩竊據臨洮郡?通丨丨丨)保康橋(蘇軾詩丨丨丨上夜觀燈)仁壽橋(蘇軾詩丨丨丨邊日月長注丨丨丨張子)
(野所居)詠歸橋(朱子有丨丨丨詩)禹會橋(陸游詩丨丨丨邊最清絶憶曾深夜叩漁扉)煙際橋(陸游)
(詩朝發雲根寺暮宿丨丨丨)金雁橋(陸游思蜀詩石犀祠下春波綠丨丨丨邊夜燭紅)段家橋(張雨詩不嫌泥)
(濘極一舸丨丨丨貢性之梅花扇詩路經蘇小墓船泊丨丨丨)窈窕橋(劉永之詩參差樹映青山遠丨丨丨通碧澗長)孝
廉橋(高啟詩送君只過丨丨丨不似君來訪我遥)羅刹橋(五燈會元盛勤禪師上堂曰你若道得無邊刹境總在你)
(眉毛上你若道不得作麽生過得丨丨丨)趙州橋(五燈會元正覺禪師晚見五祖演和尚于海會出問未知關棙子難過丨)
(丨丨)
伐木為橋(梁書范元琰傳家貧以園蔬為業有涉溝盜其筍者因丨丨丨丨以渡之自是盗者大慙一鄊無復草竊)
三百九十橋(白居易詩綠浪東西南北路紅欄丨丨丨丨丨)
對語(雲棧星橋)(花港柳橋)(赤岸藍橋)(亥市午橋)(甫里臯橋)(風磴雪橋)(魚浦雁橋)(瓜步葛橋)
(光禄坂孝廉橋)(辛夷塢皂莢橋)(逍遥館宛轉橋)(田横島豫讓橋)(黃茅驛白板橋)(浣花里折柳橋)
摘句(神馭上星橋貝闕影浮橋)(黃葉覆溪橋吟情在灞橋)(虹起謾成橋星河架鵲橋)(浪暖漲平橋柳暗欲迷橋)
(一渠春水赤欄橋曙雨初生螮蝀橋)(潮滿春帆礙浦橋暝烟秋雨過楓橋)(柳如行障儼遮橋家家漁網映廻橋)
僑(巨嬌切寄也客也)
韻藻公孫僑(左傳晉人徵朝于鄭鄭人使少正丨丨丨對注少正鄭卿官也丨丨丨子産)正伯僑(史記封禪)
(書宋母忌丨丨丨充尚羡門子高最後皆燕人為方仙道司馬相如大人賦厮丨丨丨而役羡門兮詔岐伯使尚方注征伯僑者仙)
(人姓征名伯僑郊祀志征字作正音同耳又甘泉賦雖方伯僑與偓佺兮猶彷彿其若夢又反離騷靈宗初諜伯僑兮流于末之陽)
(侯)張子僑(漢書劉向傳是時宣帝循武帝故事招選名儒俊材置左右更生以通逹能屬文辭與王褒丨丨丨等並進對)
(獻賦頌凡數十篇注子僑官至光禄大夫劉孝威詩寄言王待詔因聲丨丨丨)
增鄭僑(馮衍顯志賦觀丨丨于溱洧兮訪晏嬰于營丘庾信慕容寧碑昔臧文既沒穆叔稱其立言丨丨云亡宣尼泣其遺)
(愛杜甫詩入幕知孫椘披襟得丨丨韓愈子産不毁鄕校頌我思古人伊丨之丨又後漢書陳寵傳子貢非臧孫之猛法而美鄭喬)
(之仁政按喬與僑同)罕僑(鄭曼季詩管叔丨丨曠世難隣)軍僑(鮑照詩我初辭家從丨丨榮志溢氣干雲霄)袁僑
(春秋陳侯使丨丨如會注陳侯疾椘而來屬晉)國僑(史記循吏傳子産者鄭之列大夫也索隠按有管晏列傳其丨丨羊舌肸)
(等亦古之賢大夫合著在管晏之下不宜散入循吏之篇舊唐書高宗本紀顯慶二年冬十月戊戍親講武於許鄭之郊曲赦鄭州)
(遣使祭鄭大夫丨丨漢太丘長陳寔墓又徐彦伯傳作以龜鑑姬公之言也出為金石曾子之言也存其家邦丨丨之言也立而不)
(朽臧孫之言也又薛登傳臣聞國以得賢為寶臣以舉士為忠是以子皮之讓丨丨鮑叔之推管仲燕昭委兵于樂毅符堅託政于)
(王猛)謝僑(南史丨丨傳僑字國美素貴嘗一朝無食其子唘欲以班史質錢荅曰寧餓死豈可以此充食乎)徐僑(宋史)
(丨丨傳始登朱熹之門熹稱其明白剛直命以毅名齋嘗言比年熹之書滿天下不過割裂掇拾以為進取之資求其專精篤實能)
(得其所言者蓋鮮)
舟之僑(左傳立丨丨丨以為戎右戰國策晉獻公欲伐郭而憚丨丨丨存荀息曰周書有言美女破舌乃遺之女樂以亂其)
(政丨丨丨諫而不聽遂去)
妖(於喬切丨豔也巧也又丨災通作祅又作訞)
韻藻草妖(漢書五行志誅不行則霜不殺草繇臣下則殺不以時故有丨丨搜神記光和七年陳留濟陽長垣濟陰東郡)
(冤句離狐界中路邊生草悉作人狀操持兵弩牛馬龍蛇鳥獸之形白黑各如其色羽毛頭目足翅皆備舊說曰近丨丨也)鼓
妖(漢書五行志哀帝建平二年四月御史大夫朱博為丞相臨延登受策有大聲如鐘鳴上以問黃門侍郎楊䧺李尋尋對曰洪)
(範所謂丨丨者也為衆所惑空名得進則有聲無形不知所從生揚䧺亦以爲丨丨聽失之象也朱博為人強毅多權謀宜將不宜)
(相恐有凶惡亟利之怒八月博坐為姦謀自殺)夜妖(漢書五行志在人腹中肥而包心者脂也心區霧則冥晦故有脂丨之丨)
(一曰有脂物而丨為丨若脂水夜汚人衣淫之象也一曰丨丨者雲風並起而杳冥故與常風同象也晉書五行志景元三年京都)
(大震晝晦此丨丨也劉向春秋說曰勿使大夫世官將令專事瞑晦公室卑矣魏見此妖晉有天下之應也)人妖(南史崔慧)
(景傳先是東陽女子婁逞變服詐為丈夫粗知圍碁解文義徧游公卿仕至揚州議曹從事事發明帝驅令還東逞始作婦人服而)
(去歎曰如此伎還之爲老嫗豈不惜哉此丨丨也一作祅荀子夫星之墜木之嗚是天地之變陰陽之化物之罕至者也怪之可也)
(畏之非也物之已至者丨丨則可畏也)天妖(說苑孔子之周觀于太廟有金人焉三緘其口而銘其背曰勿謂何殘其禍將)
(然勿謂莫聞丨丨伺人)木妖(南部新書唐内臣戎帥競治亭館第宅時號丨丨)千妖(晉洛陽童謠洛中女子莫丨丨)
遺妖(王融詩逝將憑神武奮劍盪丨丨)姸妖(梁簡文帝詩繁華炫姝色燕趙豔丨丨)氛妖(徐陵書江左丨丨投)
(身齊國杜甫詩雲臺畫形象皆爲掃丨丨)
花月妖(甘澤謠素娥者武三思之伎人相州鳳陽門宋媪女善彈五弦世之殊色三思以帛三百段聘焉素娥既至三思盛)
(宴以出素娥公卿畢集唯納言狄仁傑稱疾不來三思怒于座中有言後數日復宴梁公至蒼頭出曰素娥藏匿不知所在三思自)
(入召之皆不見忽于堂奥隙中聞蘭麝芬馥乃附耳而聽即素娥語音也三思問其由曰某乃丨丨之丨上帝遣來亦以蕩公之心)
(今梁公乃時之正人某固不敢見言訖更問亦不應也)
增災妖(左傳天反時為丨地反物為丨漢書皇甫規傳永康元年夏日食詔問得失規對曰天之于王者如君之于臣父之)
(于子也誡以丨丨使從福祥蔡邕陳政要七事疏自今齋制宜如故典庶荅風霆丨丨之異)爲妖(見上唐書李宗閔傳楊虞)
(卿以京兆尹得罪極言營解帝怒叱曰爾嘗詆鄭覃爲妖氣今自丨丨耶貶處州長史元結中興頌孽臣姦驕為昏丨丨戴昺逐瘧)
(鬼詩丨丨常闖秋令動作威又竊炎官餘亦作訞老子正復爲奇善復丨丨)降妖(左傳在定王六年秦人丨丨又平聲李商)
(隠寄太原盧司空詩酣戰仍揮日丨丨亦鬭霆)蛇妖(左傳内蛇與外蛇鬭于鄭南門中疏猶有丨丨而厲公得入乎)說訞
(漢書藝文志春秋之丨丨也曰人之所忌其氣炎有以取之訞由人興也)詩妖(漢書五行志怨謗之氣發于歌謠故有丨丨晉)
(書五行志魏明太和中京師歌兜鈴曹子其唱曰其奈汝曹何此丨丨也)服妖(漢書五行志風俗狂慢變節易度則爲剽輕奇)
(怪之服故有丨丨後漢書五行志更始諸將軍過雒陽者數十軰皆幘而衣婦人衣繡擁&KR1806;時智者見之以爲服之不中身之災也)
(乃奔入邊郡避之是丨丨也又桓帝元嘉中京都婦女作愁眉啼粧墮馬髻折要步齲齒笑始自大將軍梁冀家所爲諸夏皆放效)
(此丨丨也舊唐書五行志韋庶人妹七姨嫁將軍馮太和嘗為豹頭枕以辟邪白澤枕以辟魅伏熊枕以宜男此丨丨也老學菴筆)
(記靖康初京師織帛及婦人首飾衣服皆備四時如節物則春旛燈毬競渡艾虎雲月之類花則桃杏荷花菊花梅花皆併為一景)
(謂之一年景而靖康紀元果止一年盖丨丨也傅休奕服論魏尚書何晏好服婦人之服此丨丨也)風妖(漢書天文志迅雷丨)
(丨怪雲變氣)吐妖(後漢書襄楷傳天垂異地丨丨)除妖(後漢書陳蕃傳丨丨去孽實在修德荀子治國者敬其寶愛其)
(器任其用丨其丨)射妖(後漢書五行志靈帝光和中雒陽男子夜龍以弓箭射北闕吏收考問辭居貪負債無所聊生因買)
(弓箭以射近丨丨也)祥妖(後漢書方術傳望雲省氣推處丨丨時亦有以效其事也)覩妖(晉書五行志魏文帝黃初四年)
(有鵜鶘鳥集靈芝池詔曰此詩人所謂汚澤者也曹詩刺共公遠君子近小人今豈有賢智之士處于下位否則斯鳥胡為而至哉)
(于是楊彪管寧之徒咸見薦舉此所謂丨丨知懼者也)餘祅(南史宋宗室諸王傳論自古帝王之興雖係之于歷數至于經)
(唘多難莫不兼藉親賢當于丨丨内侮荀桓交逼荆椘之勢同于累卵如使上略未盡一算或遺則得喪之機未可知也)殘妖
(舊唐書肅宗紀丨丨未殄國步猶難共體至公以康庶政宋史回鶻國傳大舉精甲就覆丨丨拓土西陲獻俘北闕)窮妖(舊唐)
(書則天皇后紀贊丨丨白首降鑒何如蘇軾獲鬼章詩青唐有逋宼白首已丨丨)興妖(舊唐書韓弘傳齊境丨丨分師進討)
(劉筠成都詩井絡共知天與儉蠶叢無奈世丨丨)崇妖(舊唐書高駢傳論高駢起家禁旅頗立功名玩宼丨丨致兹狼藉後)
(來勲德可誡前車)妄妖(舊唐書張藴古傳初河内人李好德素有風疾而語涉丨丨)鼠妖(唐書五行志傳曰貌之不)
(恭是謂不肅時則有青眚青祥丨丨宋史五行志紹興十六年廣東久旱羽鱗皆化爲鼠有獲鼠于田者腹有蛇文近丨丨也)憑
妖(唐書呂才傳後代葬說出于巫史一物有失便謂災及死生多為妨禁以售其術附妄丨丨至其書乃有百二十家)帽妖
(宋史真宗紀二年六月訛言丨丨至京師民夜呌譟達曙)兵妖(宋史何異傳太廟芝草生異謂其色白慮生丨丨)見妖
(吕氏春秋夫天之丨丨也以罰有罪也韓詩外傳伊尹曰臣聞妖者禍之先祥者福之先丨丨而為善即禍不至見祥而爲不善則)
(福不臻風俗通義昔晉文公出獵見大蛇高如隄其長竟路文公曰天子丨丨則修德諸侯修政大夫修官士修身乃即齋館忘食)
(與寢薛能昇平詞史筆惟書瑞天臺絶丨丨)剪妖(呂氏春秋文王之所以止殃丨丨也徐陵移齊文亦丨丨氛未窮巢窟)
地妖(說苑孔子曰存亡禍福皆在己而已天災丨丨亦不能殺也)豕妖(十六國春秋後凉錄丨丨見異)字妖(文心)
(雕龍今一字詭異則羣句震驚三人弗識則將成丨丨矣)肉妖(元經薛氏傳河東雨肉者丨丨也)瑞祅(唐六典丨丨星)
(氣有諸家雜占)畫妖(續博物志後魏元兆能行法治病有軍士女為物所憑兆曰此丨丨也)縣妖(則天遺事李杲為洛)
(陽令有異政劉兼贊之曰狡吏畏威丨丨破膽)事妖(酉陽雜俎孝億國舉俗丨丨不識佛法)乳妖(清異錄吳僧文了善)
(烹茶荆南高保勉父子目曰丨丨)小妖(蔡邕廣連珠目瞤耳鳴近夫小戒也狐鳴犬嘷家人丨丨也)羣妖(海賦丨丨)
(遘迕眇䁘冶夷劉琨詩横厲糾紛丨丨競逐陸龜蒙詩芽蘖丨丨滅松筠百度貞一作祅耿湋送葉尊師詩丨丨離分野五岳拜旌)
(幢)增妖(潘岳秋菊賦或充虛而養氣或丨丨而揚娥)弭妖(郭璞彈任谷疏若以谷或是神祗告譴爲國作𤯝者則當)
(克己修禮以丨其丨不宜令谷安然自容肆其邪變也)彊妖(傅亮宋公九錫文爰初發迹則奇謀冠古電擊丨丨則鋒無前)
(對)驅妖(謝靈運山居賦既住年而增靈亦丨丨而斥疵)眩妖(何承天書繫風捕影非中庸之美慕夷丨丨違通人之致)
藏妖(梁簡文帝七勵吹沙役宼抑自羲年吐霧丨丨聞之堯日)辟妖(江淹黃蓮頌黃蓮上草丹砂之次禦孽丨丨長靈久)
(視)蜺妖(江淹表虹沴阻于上京丨丨扇于下國)百妖(沈約為南郡王捨身疏萬祉雲翔丨丨窮滌)荷妖(劉孝)
(威詩月纖張敞畫丨丨韓壽香)鵩妖(徐陵移齊文長沙丨鳥靡復爲丨湘川石燕自然還儛)星妖(庾信碑天市丨丨連)
(津兵覆)挻妖(駱賓王露布祝禽疎網徒開三面之恩毒虺丨丨愈肆九頭之暴)告妖(柳宗元文方底成績蟲孽丨丨)
徵妖(韓愈射訓狐詩聚鬼丨丨自朋扇擺掉栱桷頽塈塗)靸妖(韓愈城南聯句賽饌木盤簇丨丨藤索絣注靸收也獲也)
(言捕取妖狐而以藤索縛之也)妖妖(舒元輿牡丹賦角衒紅釭爭嚬翠蛾灼灼丨丨逶逶迤迤)幽妖(元稹遭風詩怪族?)
(收湖黯黮丨丨盡走日崔嵬又苦雨詩陰沴皆電掃丨丨亦雷驅)賽妖(元稹賽神詩家家不歛穫丨丨無富貧)遣妖
(元稹賽神詩因言丨丨術滅絶由本根)物妖(元稹樂府主人煩惑罷擒取許占神林為丨丨)照妖(李商隠詩我聞丨丨)
(鏡及與神劍鋒寓身會有地不為凡物蒙)微妖(陸龜蒙苦雨詩天地如有知丨丨豈逃殺)靈妖(歐陽修詩質頑物久有精)
(怪常恐變化成丨丨)憑妖(王令八檜圖詩丨丨附誕相樹立)山妖(蘇軾觀燒詩谷蟄起蜩燕丨丨竄䕫羵)狐妖
(陸游詩鸛井與丨丨正可付一哂趙汸題雲林小隠詩心閒雞犬亦清寧虎倀丨丨俱屏迹)作妖(陸游題懷賀亭詩宫中玉)
(環狐丨丨又養生詩倩盼丨丨狐未慘肥甘藏毒酖猶輕)魃妖(方岳詩經月丨為丨連宵雨似潮)殺妖(陳旅小混沌石)
(詩丨丨壺涿驚弗燬剡剡靈光照寒汜)土妖(張憲青溪小姑曲丨丨木魅作人立古壁空廊聞履聲)呈妖(華幼武荼)
(䕷歌丨丨逞豔豈足貴含芳嗜潔誇清絶高啟乞猫詩舞庭欲丨丨憑社期免敗)水妖(李孝光詩鴻鴈夜飛天氣白蛟龍晝)
(蟄丨丨微)雉妖(謝應芳蘇杭懷古詩鳥喙嘗膽日丨丨捧心來)煽妖(王逢詩蕞爾蘄興祲紛然潁丨丨)潛妖(俞安)
(期詩刺水懼丨丨)魄妖(真誥數遇惡夢者一曰丨丨)姦妖(雲笈七籤神戈電掃丨丨無生)雜妖(墉城集仙錄蚩)
(尤驅魑魅丨丨以爲陣雨師風伯以為衛應龍蓄水以攻于帝帝盡制之)
介蟲妖(禮記季冬行秋令則白露蚤降丨丨為丨)草木妖(晉書五行志凡丨丨之類謂之丨妖猶夭胎言尚微也韓)
(愈上宰相書天災時變昆蟲丨丨之丨皆已銷息)德勝妖(舊唐書五行志雉升鼎耳殷宗側身以修德鵩上坐隅賈生作)
(賦以叙命卒以無患者丨丨丨也)桑穀妖(舊唐書岑文本傳雖使丨丨為丨龍蛇作孽雉雊于鼎耳石言于晉地猶當轉)
(禍爲福變咎為祥)祲沴妖(董仲舒策風發屋雨溢河雪至牛目雹殺驢馬此皆陰陽相蕩而為丨丨之丨也)命媱
妖(釋法宣和觀妓詩桂山留上客蘭室丨丨丨)姿態妖(楊衡白紵詞芳丨豔丨丨且妍廻眸轉袖暗催弦又雍陶詩帶)
(雨牽風柳態妖)恐是妖(王建牡丹詩賃宅得花饒初開丨丨丨)不敢妖(李咸用覽文僧卷詩怪石難爲古奇花丨)
(丨丨)文字妖(皮日休詩所以丨丨丨致其國朝遷)鬼神妖(羅隠詩波泛洞庭獱獺健谷連荆椘丨丨丨)小桃
妖(羅隱詩倚檐風柳弱垂露丨丨丨)逝房妖(蘇軾三馬圖讚薾歸雲丨丨丨)海棠妖(陸游春愁曲蜀姬雙鬟婭)
(姹嬌醉看恐是丨丨丨)
對語(祈福弭妖)(光怪幽妖)(水厄乳妖)(椘厲秦妖)(蟲孽鼠妖)(謙受益德禳妖)(河柳弱海棠妖)
夭(於喬切和舒之貌亦作枖木盛貌又篠韻皓韻)
韻藻草夭(書厥丨惟丨厥木惟喬孔傳少長曰夭劉敞芍藥詩溱洧洵訏樂維揚厥丨丨)夭夭(詩桃之丨丨灼灼其)
(華疏丨丨言桃之少又棘心丨丨母氏劬勞崔駰臨洛觀賦迎夏之首末春之垂桃枝丨丨楊柳猗猗笙賦詠園桃之丨丨歌棗下)
(之纂纂傅休奕柳賦豐葩茂樹長枝丨丨夏侯湛愍桐賦擢莖丨丨布葉藹藹柳宗元詩丨丨日放花榮耀將安窮李咸用擕手曲)
(丨丨風前花纖纖日中雪又論語子之燕居申申如也丨丨如也馬融注申申丨丨和舒之貌)桃夭(見上詩序丨丨后妃之所)
(致也不妬忌則男女以正婚姻以時國無鰥民也易林丨丨少華婚悦宜家陸雲詩穎豔玉秀華茂丨丨梁簡文帝詩回沙溜碧水)
(曲岫散丨丨韓維詩平津開館大道西丨丨杏姹通園蹊程俱詩深嫌小丨丨欲伴霜松矯)伐夭(魯語山不槎蘖澤不丨丨)
(注草木未成曰夭)胎夭(淮南子立春之日禁伐木毋覆巢殺丨丨注麛子曰夭)柏夭(列子丨丨主車參百為御奔戎)
(為右注郭璞云丨丨人姓名)
增顚夭(蜀志諸葛亮傳注劉弘觀亮故宅立碣表閭命李興為文曰昔在丨丨有名無迹孰若吾儕良籌妙畫韓愈詩復聞)
(丨丨軰峩冠進鴻疇)含夭(謝惠連秋胡行紅桃丨丨綠柳舒荑)不夭(上官儀高潔之士策麛卵得性麟鳳所以呈姿山林)
(丨丨風雲以之通氣)女夭(蕭潁士詩有丨斯丨式歌且謠)閎夭(書惟文王尚克修和我有夏亦惟有若虢叔有若丨丨有)
(若散宜生有若泰顛有若南宫括國語詢於八虞咨於二虢度於丨丨謀於南宫諏於蔡原訪於辛尹)
漂(撫昭切浮也一作&KR1934;)
韻藻水漂(南史王元規傳梁時山陰縣有暴丨流丨居宅元規唯有一小船倉卒引其母妹并姑姪入船元規自執楫棹)
(而去蘇洵木假山記不幸而爲風之所拔丨之所丨張翥詩石兀馬蹄危不渡丨丨龍氣暗聞腥甘復詩流丨丨餘花修筠度啼鳥)
麥漂(東觀漢紀高鳳勤學妻常曝麥于地令鳳護之忽大雨流漂鳳留意在經丨丨去不知)鳬漂(孟郊詩回雁憶新呌)
(浪丨念後丨)
增流漂(詩揚之水不流束楚傳揚激揚也激揚之水可謂不能丨丨束椘乎晉書載記慕容盛幼而羈賤丨丨長則遭家多)
(難夷險安危備嘗之矣韓愈詩簸頓五山踣丨丨八維蹉)山漂(史記中山靖王傳衆煦漂山何遜七召蜀地五丁齊都二子氣)
(動丨丨汗揮雨起)波漂(晉書忠義傳韋忠字子節司空張華辟之不起人問其故忠曰常恐洪濤蕩嶽餘丨見丨况可臨尾)
(閭而□沃焦哉杜甫詩丨丨菰米沉雲黑露冷蓮房墜粉紅)風漂(南史胡藩傳統别軍至河東暴丨丨輜重艦度北岸管子)
(丨之所丨不避貴賤美惡)輕漂(北史權會傳曾夜出東門會獨乘一驢忽有二人一人牽頭一人隨後有似相助其廻動丨丨)
(漸失路心甚怪之遂誦易經上篇第一卷不盡前後二人忽然離散)大漂(舊唐書張守珪傳守珪爲瓜州都督渠堰盡為賊所)
(毁既地少林木難為修葺守珪設祭祈禱經宿而山水暴至丨丨材木塞澗而流直至城下守珪使取充堰于是水道復舊)漂
漂(呂氏春秋禹南至沸水丨丨九陽之山鄭縉咏浮漚詩皎皎珠同淨丨丨梗共流鄭谷詩梅黃麥綠無歸處可得丨丨愛浪遊)
(陸龜蒙酒詩凍醪初漉嫩如春輕蟻丨丨雜蘂塵)衝漂(水經注温泉水出北山阜炎勢奇毒疴疾之徒無能澡其丨丨)瀏
漂(長笛賦靁叩鍜之岌峇兮正丨丨以風洌注丨丨清凉貌)浮漂(曹操樂府流澌丨丨舟船行難陸機文賦言寡情而鮮愛)
(辭丨丨而不歸)神漂(摯虞思遊賦軼望舒以陵厲兮羌丨丨而氣浮)散漂(郭璞螢火贊出自腐草烟若丨丨)寒漂
(宋孝武帝詩仲秋始戒中園初凋池育秋蓮水滅丨丨)澗漂(盧照隣詩丨流丨素沫巖景靄朱光)西漂(李白擬恨賦東)
(馳渤澥丨丨崑崙)萍漂(杜甫詩丨丨忍流涕衰颯近中堂皇甫松大隠賦酒泛中山適逢千日丨丨上國迨逾十年)吹
漂(王安石詩九江左投貢與章揚瀾丨丨浩無旁)
風雨漂(詩丨丨所丨搖予惟音嘵嘵黃庭堅詩丨丨丨我巢公亦未有屋)不能漂(史記韓安國傳且彊弩之極矢)
(不能穿魯縞衝風之末力丨丨丨鴻毛陸機演連珠臣聞衝波安流則龍舟丨丨以丨震風洞發則夏屋有時而傾)戰船漂
(北史百濟傳隋平陳之歲丨丨丨至海東躭牟羅國)丹泉漂(郭璞遊仙詩丨丨丨朱沫黑水鼓玄濤)淥醽漂(庾闡)
(詩清泉吐翠流丨丨丨素瀨)凉靄漂(江淹詩丨丨丨虚座清香盪空琴)香氣漂(王筠椘妃吟暖春閨香氣亦霏)
(霏丨丨丨當軒清唱調又錢惟善詩鸚鵡解言天上愁紅雨香漂御溝水)蟻穴漂(高適大水詩仍憐丨丨丨益羡雲禽游)
木柹漂(李商隠南朝詩敵國軍營漂木柹前朝神廟鎖煙煤)魚子漂(吳寬雨詩即看竝浴鵝羣戲却恐新生丨丨丨)
雲海漂(雲笈七籤萬里之涉累足乃逹丨丨中丨朋行自悦)
飄(符霄切疾風也)
韻藻風飄(詩匪丨丨兮匪車嘌兮毛傳廻丨為丨北史楊侃傳時所用錢人多私鑄稍就薄小乃至丨丨水浮楚詞杳冥)
(冥兮羌晝晦東丨丨兮神靈雨蔡邕彈棋賦或丨丨波動若飛若浮不遲不疾如行如留吳都賦揮袖丨丨而紅塵晝昏流汗霡霂)
(而中逵泥濘潘岳詩譬如野田蓬幹流隨丨丨孫綽三月三日詩羽從丨丨鱗隨浪轉劉孝綽詩迴丨丨淑氣落景煥新光王僧孺)
(擣衣詩露團池上紫丨丨庭裏綠周明帝招韋夐詩香動秋蘭佩丨丨蓮葉衣唐太宗首春詩初丨丨帶柳晚雪間花梅韓愈义魚)
(詩血浪凝猶沸腥丨遠更丨元稹詩白日當空天氣暖好丨丨樹柳陰凉白居易長恨歌驪宫高處入青雲仙樂丨丨處處聞李商)
(隠過武威公舊莊詩日落高門喧燕雀丨丨大樹撼熊羆韓偓夏日詩丨丨亂點更籌轉拍送繁絃曲破長陸游詩燭映一池墨丨)
(丨半篆香)飄飄(史記司馬相如傳相如既奏大人之頌天子大悦丨丨有凌雲之氣似游天地之間意拾遺記吳主趙夫人析)
(髮以神膠續之乃織為羅縠累月而成裁爲幔内外視之丨丨如烟氣輕動而房内自凉長門賦廓獨潛而專精兮天丨丨而疾風)
(七啟志丨丨焉嶤嶤焉似若狹六合而隘九州秋興賦蟬嘒嘒以寒吟兮雁丨丨而南飛歸去來辭舟遥遥以輕颺風丨丨而吹衣)
(費昶詩公子才氣饒凌雲自丨丨吳均詩朧朧樹裏月丨丨水上雲庾信啟落落詞高丨丨意遠王勃序良談落落金石絲竹之音)
(輝雅智丨丨松柏風雲之氣狀宋之問詩漾漾潭際月丨丨杉上風李白愁陽春賦綵翠兮阡眠雲丨丨而相鮮杜甫驄馬行功成)
(惠養隨所致丨丨遠自流沙至又奉同郭給事湯東靈湫作丨丨青瑣郎文采珊瑚鉤又旅夜書懷詩丨丨何所似天地一沙鷗蘇)
(軾赤壁賦丨丨乎如遺世獨立羽化而登仙蘇轍雙鳬觀詩王喬西飛朝洛陽丨丨千里雙鳬翔陸游冬夜泛舟詩丨丨楓葉無時)
(下嫋嫋菱歌盡意長)翩飄(張衡賦迅猋潚其媵我兮騖丨丨而不禁)香飄(江總為六宫謝表步動雲袿丨丨霧縠隋煬帝)
(宴東堂詩清音出歌扇浮丨丨舞衣杜甫詩丨丨合殿春風轉花覆千官淑景移盧綸詩月丨丨桂實乳溜瀝瓊英元稹牡丹詩蝶)
(舞丨暫丨蜂牽蕊難正李商隠公子行歌好惟愁和丨多不惜丨薛映清風詩塵襲青絲騎丨丨紺幰車曾鞏詩莫問荷花開幾曲)
(但知行處異丨丨杜景熙詩丨丨苔逕花誰惜影落沙泉鶴自看郭邦彦詩露重花丨丨不遠風微梧葉落無聲傅若金詩步依文)
(石進丨近黼裳丨朱權宫詞寂寂重門夜泬寥天風時送御丨丨)浮飄(韓愈詩川原共澄映雲日還丨丨)
羽蓋飄(庾肩吾詩路靜繁葭撤輪移丨丨丨又江總文鳳蓋飄而水暗鸞蹕聳而山危)
增孤飄(北史胡叟傳丨丨坎壈未有仕路)遊飄(拾遺記周昭王二十四年塗修國獻青鳳丹鵲孟夏之時鳳鵲皆脱)
(易毛羽聚鵲翅以為扇一名丨丨二名條翮三名虧光四名仄影)南飄(華陽國志素精丨丨天維弛綱)衝飄(水經注風)
(山上有穴如輪當其丨丨也略無生草蓋常不定衆風之門也)斜飄(談薮崔儦不能署名周彦淵曰正可長牽人脚丨丨麈尾)
流飄(鸚鵡賦丨丨萬里崎嶇重阻踰岷越障載罹寒暑)衣飄(吳邁遠陽春歌妍姿豔月映羅丨丨蟬翼喬知之詩墨草)
(尚書奏丨丨侍御香杜甫憶昔行玄圃滄洲莽空闊金節羽丨丨婀娜)淪飄(謝靈運詩河兖當衝要丨丨薄許京)山飄
(梁武帝連珠微照積而丨丨虚絃動而隼落)絲飄(梁簡文帝櫂歌行葉亂由牽荇丨丨為折蓮隂鏗登百花亭詩落花輕未)
(下飛丨斷易丨温庭筠詩丨丨弱柳平橋晚雪點寒梅小院春)粉飄(梁簡文帝雪詩匳丨丨落花舞蝶亂飛鹽宋褧三月晦日)
(詩十里平原晚色低丨丨紅墜綠凄迷)絮飄(梁元帝詩柳丨丨春雪荷珠漾水銀姚合詩簷燕酬鶯語隣花雜丨丨李好復)
(詩暖風落丨丨香雪小雨沾花濕夢雲)雲飄(庾肩吾書品序丨氣時丨五色仙人還作兩童庾信詩輕丨丨馬足明月動弓)
(弰盧藏用詩秋丨丨聖藻霄極捧連珠駱賓王詩斷丨丨易滯連露積難披楊衡詩風度杳難尋丨丨詎留跡鄭谷詩建章宫殿紫)
(丨丨春漏遲遲下絳霄范成大詩芳景尚隨流水去故人應作綵丨丨汪元量幽州除夜詩晚管聲含蘭氣嬌鳳釵拖錦烏丨丨)
輪飄(沈約八關齋詩因戒倦丨丨習障從塵染)高飄(范雲詩滄流未可源丨丨去何已)衫飄(張正見詩舞丨丨冶)
(袖歌扇掩團紗庾信詠舞詩步轉行初進丨丨曲未成)雪飄(隂鏗詩春近寒雖轉梅舒丨尚丨上官儀詩丨花丨玉輦雲光)
(上璧臺韋應物集賢院看花詩似丨丨閶闔從風點近臣劉長卿詩白丨丨辭律青春發禮闈陳基詩風急江難渡天寒丨更丨)
蛾飄(庾信燈賦丨丨則碎花亂下風起則流星細落)螢飄(庾信詩露泣連珠下丨丨碎火流)花飄(庾信詩細塵障)
(路起驚丨亂眼丨唐太宗雪詩色灑粧臺粉丨丨綺席衣李百藥詩夜丨丨露氣暗水急還流李義府遥叙封禪詩岩丨丨曙輦峯)
(葉蕩春旗高適東征賦岸草無色蘆丨自丨姚合詩階前春蘚徧衣上落丨丨李商隠詩山響匡牀語丨丨度臘香鄭谷松詩春砌)
(丨丨僧旋掃寒溪子落鶴先聞朱子雪詩香隨梅蕊落輕伴柳丨丨)亂飄(庾信詩霜風丨丨葉寒水細澄沙鄭谷雪詩丨丨僧)
(舍茶烟濕密灑歌樓酒力微李中落花詩半落銅臺月曉丨丨金谷風多)電飄(張淵觀象賦觀閣道之穹隆想靈駕之丨丨)
廻飄(釋慧淨詩丨丨洛神賦皎映齊紈篇)霞飄(唐高宗太子納妃詩雲轉花縈蓋丨丨葉綴旂劉滄過鑄鼎原詩仙界日)
(長青鳥度御衣香散紫丨丨)影飄(王勃聖泉宴詩丨丨垂葉外香度落花前李嶠雪詩逐舞花光動臨歌扇丨丨沈愚寄淮)
(南詩江南相望路迢迢風滿關河鴈丨丨)蝶飄(李適望春宫應制詩舞丨飛行丨御席鶯歌度曲繞仙杯韋應物遊永定寺僧)
(齋詩晴丨丨蘭徑遊蜂遶花心段成式夜宴妓有醉毆者詩擲履仙鳬起撦衣蝴丨丨)煙飄(李義府詩極望斷丨丨遥落驚)
(蓬沒崔液上元詩星移漢轉月將微露灑丨丨燈漸稀)船飄(宋之問詩露濃看莽濕風颶覺丨丨)塵飄(王灣詩峯在野)
(趣繁丨丨宦情澁又韋應物廣陵行忽如京洛間遊子風丨丨虞集詩却袖餘薰散人世九天清露海丨丨)帆飄(李白詩征)
(丨丨空中瀑水灑天半李昌符送人入新羅使詩越海程難計征丨影自丨)新飄(杜甫詩丨丨雲物外律中鬼神驚)蓬
飄(包佶詩鳥宿還依伴丨丨莫問根李商隠詩皆辭喬木去遠逐斷丨丨)驚飄(韓愈春雪詩弄閒時細轉爭急忽丨丨)
鸞飄(韓愈岣嶁山詩科斗拳身薤葉披丨丨鳳泊拏虎螭)微飄(韓愈秋雨聯句丨丨來枕前高灑自天外錢惟演清風詩)
(欲引長烟素丨丨畫燭煤)閒飄(朱慶餘題錢宇别墅詩紅葉丨丨籬落迥行人遠見草堂開)桃飄(皇甫松大隱賦雲歸)
(則千峯卧綠丨丨則一川踏紅)興飄(元稹詩丨丨滄海動氣合碧雲連)先飄(李至遠唐維州刺史安侯碑繁滋遽委危)
(露丨丨陸游詩井牀桐葉已丨丨)梅飄(裴乾餘早春殘雪詩丨丨餘片積日墮晚光殘皮日休詩丨片盡丨輕粉靨柳芽初)
(吐爛金醅釋善住詩看竹鶴先舞彈琴丨自丨)暗飄(左牢風不鳴條詩長養應潛變扶疎每丨丨)長飄(李商隠詩自苦)
(誠先蘖丨丨不後違)帷飄(李商隠細雨詩丨丨白玉堂簟卷碧牙牀)松飄(温庭筠清凉寺詩丨丨晚翠摐金鐸竹蔭寒苔)
(上石梯)樺飄(鄭谷詩丨丨紅燼趨朝路蘭縱清香宿省時)狂飄(李中柳絮詩雨過微風起丨丨千萬家又雪詩密灑)
(虛忩曉丨丨大野寒宋褧游絲詩細逐柳綿度丨隨薰風丨)紅飄(陸龜蒙胥口即事詩綠倒丨丨欲盡風斜雨細相逢吳融)
(詩危欄壓溪溪澹碧翠褭丨丨鶯寂寂)横飄(皮日休看雨聯句細灑魂空冷丨丨目能眩柳貫游五洩山詩中巖不與亂峯)
(羣翠氣丨丨截瘴氛)密飄(張義方雪詩丨丨粉署光同冷靜壓庭枝勢欲斜)急飄(狄遵度雨詩時覺丨丨愁未已似聞)
(徐滴喜初翻)紛飄(蘇轍雪詩翻簸騰歸騎丨丨集晚鴉)餘飄(張耒雨望賦丨丨既定盛怒已泄)鴛飄(雅勒呼洛神)
(詩鄴宫檐瓦似丨丨蘭渚鳴鑾去國遥)細飄(傅若金雪中詩瑞木丨丨天上葉梅花潛發嶺南枝)乍飄(高啟焚香詩丨)
(丨猶掩冉將斷更氤氲)
蜺旌飄(張衡賦氛旄溶以天旋兮丨丨丨而飛揚阮籍大人先生傳丨丨丨兮雲旂靄樂遊兮出天外)陽烏飄(劉楨)
(黎陽山賦河源汨其東遊丨丨丨而南翔)落葉飄(石崇思歸歎丨丨丨兮枯枝竦百草零落兮覆畦壠劉希夷詩虚室寒燈)
(靜空階丨丨丨又温庭筠遐水謠狼烟堡上霜漫漫枯葉飄風天地乾又釋無可詩夜來思道侣木葉向人飄又朱子詩曲沼寒流)
(滿空庭凉葉飄又陳孚甓社湖遇大風詩前如殘葉飄後如輕蝶舞)欲浪飄(梁簡文帝詩丨丨逐情丨愛網隨心織)柳
葉飄(張正見帝王所居篇丨丨丨緹騎槐花影屬車李咸用秋晚詩丨丨丨乾翠楓枝撼碎紅又李商隱效齊梁晴雲詩暖逐)
(烟波起如妬柳緜飄)舞袖飄(張正見門有車馬行丨丨丨金谷歌聲遶鳳臺又上官儀詠畫障詩新粧漏影浮輕扇冶䄂飄)
(香入淺流)鶴毛飄(庾信詩丨丨丨亂雪車轂轉飛蓬)鑪氣飄(沈佺期紅樓院詩經聲夜息聞天語丨丨晨丨接御)
(香)雲外飄(宋之問靈隠寺詩桂子月中落天香丨丨丨張南史雪詩初從丨丨丨還向空中噎)草中飄(尹&KR1026;詩風)
(光淅淅丨丨丨日彩熒熒水上搖)風雨飄(韋應物詩丨丨丨茅屋蒿草沒瓜園陸龜蒙島樹詩波濤潄苦盤根淺丨丨丨)
(多著葉遲)韶樂飄(盧綸詩九天丨丨丨寒月萬戶香塵裛曉霜)幢節飄(司空曙送王尊師歸湖州詩烟蕪滿洞青)
(山遶丨丨丨空紫鳳飛)萬籟飄(司空曙風筝詩高風吹玉柱丨丨忽齊丨)白羽飄(顧况謝王郎中贈琴鶴詩朱絃)
(動瑶華丨丨丨玉京)取次飄(姚合楊柳枝詞亦知春色人將去猶勝狂風丨丨丨)翠自飄(姚合詩橘村籬落香潛度)
(竹寺空虚丨丨丨又鮑恂詩烟濕空林翠靄飄渚花汀草共蕭蕭)雨露飄(張祜詩龍虎旌旗丨丨丨玉樓歌斷碧山遥)
浪花飄(朱慶餘詩紅旆路幽山翠濕錦帆風起丨丨丨)海沫飄(李商隠詩河流衝柱轉丨丨近槎丨)劍欲飄
(許渾鸂鶒詩雨頂冠應冷風毛丨丨丨)蓽路飄(羅衮謝江陵借宅啟荒扉夙掩丨丨今丨)羽葆飄(皮日休練瀆詩)
(流蘇惹烟浪丨丨丨岩谷)叠鼓飄(陸龜蒙詩木落孤帆迥江寒丨丨丨)漁曲飄(陸龜蒙晚渡詩半波風雨半波晴丨)
(丨丨秋野調清)衆芳飄(李山甫牡丹詩邀勒春風不早開丨丨丨後上樓臺)梅杏飄(鄭嵎津陽門詩飲鹿泉邊春露)
(晞粉丨檀丨丨朱墀)鶴馭飄(趙嘏賀新先輩詩丨丨迥丨雲雨外蘭亭不在管絃中)珮環飄(鄭畋王子晉廟詩何)
(由得真訣使我丨丨丨)兩疑飄(吳融詩驚魂往往丨丨丨便好為文慰寂寥)暖競飄(劉敞芍藥詩跗萼晴相照)
(芳香丨丨丨)兩袂飄(朱子詩起趁汗漫期丨丨天風丨)宿露飄(范成大山徑詩雲根新徑絡山腰暗綠交陰丨)
(丨丨又黃鎮成詩天台山下綵虹橋山下桃花帶露飄)萬里飄(陸游錢道人詩丨丨丨如不繫船空囊短褐過年年)蘭
麝飄(汪元量湖州歌會同館裏紫蒙茸丨丨丨來陣陣風又錢起詩蘭氣飄紅岸文星動碧潯)細點飄(王琢雨夕詩漠)
(漠初燈夜森森丨丨丨)密霰飄(張雨雪霽早朝詩纔設中庭燎俄看丨丨丨)嵐氣飄(馬祖常詩丨丨丨簷隙烟)
(光鬱座隅)身欲飄(虞集詩天香滿室定初起雲氣上衣丨丨丨)向日飄(虞集詩千枝絳蠟連虹貫五色香雲丨丨)
(丨)夜雨飄(陳基詩醉乘蓮葉春波闊夢落簷花丨丨丨又高啟詩明日春寒江上路雪花應雜雨花飄)繡帶飄
(陳孚飛燕姊弟圖詩合歡丨丨丨金縷含情兩兩春無語)海棠飄(陳孚春風行子規催春春欲去丨丨片片丨紅雨)向
月飄(劉永之飛仙圖詩綠膺么鳳載瓊簫霧鬢烟鬟丨丨丨)粉金飄(吾丘衍古采蓮詩馮夷為舞冰絲裳霏霏丨丨)
(丨晚塘)竹外飄(高啟雪中詩纔從漁浦磯邊積還向樵村丨丨丨)練裙飄(石珤詩龍池樂上丨丨丨)
對語(露滴雲飄)(籜卷花飄)(鷺泛鴛飄)(帶繞衫飄)(月波漾霞綺飄)(空翠滴暗香飄)(長裾曳短袂飄)
摘句(玉殿御香飄金井碧梧飄)(東風柳外飄侵幔雨斜飄)(楊花作雪飄風簾影自飄)
(香帶爐烟近日飄紫鸞烟駕不同飄)(逗風寒雨入簷飄絮惹輕枝雪未飄)
翹(渠遥切舉也懸也危也又鳥尾也)
韻藻翹翹(詩丨丨錯薪言刈其椘又予室丨丨風雨所漂搖左傳丨丨車乘招我以弓爾雅業業翹翹危也舊唐書薛登)
(傳希潤身之小計忘臣子之大猷非所以報國求賢副陛下丨丨之望也東京賦常丨丨以危懼若乘奔而無轡劉琨詩旌弓騂騂)
(輿馬丨丨李商隠詩皎皎非鸞扇丨丨失鳳簪)雲翹(後漢書禮儀志立秋迎氣於黃郊樂奏黃鍾之宫歌帝臨冕而執干戚舞)
(丨丨育命所以養時訓也梁元帝玄覽賦樂有丨丨之舞牲非繭栗之牛又陸雲故丞相誄清輝秀穎丨丨映晨錢惟演風詩已覺)
(丨丨動還驚月幌開宋濂詩玉女從東來頭帶丨丨足跰&KR1271;又傳奇裴航妻雲英之姊丨丨夫人劉綱仙君之妻也已是高真為玉)
(皇之女吏)雞翹(後漢書輿服志鸞旗者編羽旄列繋幢旁民或謂之丨丨非也急就篇春草丨丨鳬翁濯注既為春草丨丨之)
(狀又象鳬在水中引濯其翁也一曰春草丨丨鳬翁皆謂染彩而色似之若今染家言鴨頭綠翠毛碧云水經注洹水東過隆慮縣)
(北縣水東南注壑直瀉巖下狀若丨丨故謂之丨丨洪李商隠茂陵詩内苑只知含鳳觜屬車無復插丨丨)舒翹(宋史樂志)
(文教普旁昭興太學多事丨丨柳宗元文今之聖智莫不丨丨揚英推類援朋)肖翹(莊子喘耎之蟲丨丨之物莫不失其性甚)
(矣夫好知之亂天下也盧思道遼陽山寺願文唐旌已立芻輿不遠而至殷網既開丨丨咸遂其所喬林&KR0008;鴒賦鷸&KR0008;飛鳴丨丨畢)
(逋金睛玉爪紺尾青顱范成大嘲蚊詩丨丨極么麽坱北累闢翕肖一作蛸雲笈七籖丨丨微命皆愛而護之)翠翹(宋玉招魂)
(砥室丨丨絓曲瓊些注丨鳥名丨羽也言内卧之室以砥石為壁平而滑澤以翠鳥之羽雕飾玉鈎以懸衣物也韋應物詩麗人綺)
(閣情飄飄頭上鴛釵雙丨丨白居易詩丨丨金錯玉搔頭李商隠寄同舍詩君緣接座交珠履我為分行近丨丨温庭筠詞丨丨金)
(縷雙鸂鶒水紋細起春池碧吳融鴛鴦詩丨丨紅頸覆金衣灘上雙飛去又歸李洞詩睡融春日柔金縷粧發秋霞戰丨丨司空圖)
(楊柳枝詞鄰家女伴頻攀折不覺回身罥丨丨)春翹(陸機賦步寒林以悽惻翫丨丨而有思陸雲夏府君誄丨丨晞景振鷺在)
(庭梁簡文帝述内典書今陪十善之車開八正之路流般若之水洗意識之塵以此丨丨方為秋實)英翹(郭璞詩瓊林籠藻映)
(碧樹疏丨丨韋希賢舉人據地判舉善進賢丨丨是務負才任氣倨傲何傷)
向陽翹(陸機詩引領望天末譬彼丨丨丨)珊瑚翹(梁簡文帝詩金鞍汗血馬寶髻丨丨丨)
增異翹(爾雅連丨丨疏一名丨丨)大翹(爾雅連異翹疏此物有兩種丨丨小翹丨丨葉狹長如水蘇花黃可愛生下濕)
(地著子似椿實之未開者作房翹出衆草其小翹生岡原之上葉花實皆似丨丨而小細耳)小翹(見上)連翹(見上本草)
(丨丨生太山山谷本名連又名異翹人因合稱為丨丨又醴腸草南人謂之丨丨又王勃秋夜山亭宴序紅蘋綠荇亘渚丨丨玉帶)
(瑶華分行間植又廣異記黃梅女道士張丨丨年八九歲常持瓶汲水忽見井中有蓮花如小盤漸漸出井口往取便縮不取又出)
(如是數四遂入井家人怪久不回往視見丨丨立井水上及出父母因命出家為道士丨丨在觀忽悲思父母百姓邑官皆見五色)
(雲擁一寳輿自天而下人謂丨丨已去爭來看視丨丨初無所覺雲亦消散又龍魚河圖北海夫人姓結名丨丨)竹翹(齊書)
(庾易傳詔徵太子舍人不就以文義自樂安西長史袁彖欽其風通書致遺易以連理机丨丨書格報之鄧渼詩中山隱士丨丨書)
揚翹(宋史樂志辟道承薰嬪儀丨丨射雉賦班尾丨丨雙角特起鄭曼季荅陸士龍詩春草丨丨黿龜沈浮李商隠啟勾萌始)
(達依周囿以丨丨滴瀝纔分托靈光而振響)鳳翹(元史禮樂志壽星隊次八隊婦女二十人冠丨丨冠翠花鈿服寬袖衣加)
(雲肩霞綬玉佩陳旅詩畫壁仙粧剝丨丨)首翹(南唐書後主昭惠國后周氏傳創為高髻纖裳及丨丨鬢朵之粧人皆效之)
陵翹(本草鼠尾草有白華者赤華者一名葝一名丨丨)搖翹(劉向九歎丨丨奮羽馳風騁雨遊無窮兮)雙翹(七啟)
(戴金搖之熠燿揚翠羽之丨丨)綠翹(陸機浮雲賦金柯分玉葉散丨丨明嵓英煥)秀翹(陸機瓜賦發金榮於丨丨結玉)
(實於柔柯)發翹(陸機文竒穎丨丨清藻在秀)金翹(陸機白雲賦紅蕊發而菡萏丨丨援而合葩駱賓王菊詩丨丨徒可)
(泛玉斝竟何功毛熙震詞綠鬟雲散裊丨丨)藻翹(陸機詩金雀垂丨丨瓊佩結瑶璠李孝先石頭城詩白鼯裘壞埋珠柙玉)
(燕釵飛墜丨丨)淵翹(陸雲詩沉根芳沼擢秀蘭波丨丨戢穎景茂凌華)振翹(陸雲登臺賦佇眄瑶軒滿目綺寮中原方)
(華綠葉丨丨)扶翹(陸雲詩丨丨布華養物作春)有翹(鄭曼季詩瞻彼蘭林丨丨有秀方回詩僉謂衣當衮公宜館丨)
(丨)爭翹(郭璞設難杞梓競敷蘭荑丨丨)垂翹(江賦蜛蠩森衰以丨丨玄蠣磈磥而碨䃁注蜛蠩一頭尾有數條長二三)
(尺左右有脚狀如蠶可食翹尾也)布翹(楊方詩扶疎重清藻丨丨芳且鮮)豐翹(楊方詩丨丨被長條綠葉蔽朱柯)
傾翹(王融淨行頌白日馳光不流照葵藿微志徒丨丨)朱翹(沈約詩丹草秀丨丨重臺架危岊劉禹錫沓潮歌介鯨得)
(性方逍遥仰鼻嘘吸揚丨丨)蘭翹(沈約八詠詩想芳園兮可以游念丨丨兮漸堪摘)勤翹(沈約尼淨秀行狀昔有外)
(國普練道人出於京師往來梁舍便受五戒丨丨奉持未嘗違犯)晨翹(沈約彌陀佛銘願遊彼國丨丨暮想)擢翹(劉孝)
(綽謝晉安餉米等啟江潭抽節邁昌荇之珍疆場丨丨越葺精之美)長翹(杜淹鬭雞詩丨丨頻埽陳利爪屢通中)靈翹
(王勃採蓮賦吳娃越豔鄭婉秦妍感丨丨於上朔悦瑞色於中年)䫜翹(竇臮述書賦丨丨縮爽兮梟黝糺)雉翹(劉禹)
(錫觀莫徭獵詩箭頭餘鵠血鞍傍見丨丨)如翹(歐陽詹與王式書汲汲搖搖如旌丨丨)鷺翹(杜牧詩楚鴻行盡直沙丨)
(立偏丨趙長卿詞丨丨沙觜亦多情)鶴翹(杜牧詩迥野翹霜鶴澄潭舞錦雞許棠詩苔封僧坐石葦漲丨丨池)對翹(李郢)
(詩金鳳丨丨雙翡翠蜀琴新上七絲絃)孤翹(陸龜蒙水鳥詩丨丨側睨瞥滅没未是即肯馴檐楹)花翹(蔡襄詩丨丨零)
(落隨衣裾)忻翹(李淑賀呂相公啟企戀丨丨叢集丹悃)趙翹(華陽國志大儒丨丨廣漢人楊宣弟子)崔翹(唐書)
(丨融傳六子其聞者禹錫丨翹禮部尚書贈荆州大都督諡曰成)
邦家翹(鄭曼季詩樂只君子丨丨之丨)錦鸞翹(唐彦謙詩奇蹤天驥活遺軸丨丨丨)鳥影翹(李咸用雞鳴曲)
(海樹相扶丨丨丨戴紅拍翠聲膠膠又梅堯臣詩野艇鳥翹惟斷䌫枯桑水齧只危根)横鬢翹(石孝友詞因甚不勝嬌烏)
(雲丨丨丨)
對語(雉尾雞翹)(綵勝花翹)(竹實蘭翹)(猿挂鶴翹)(出谷羽向陽翹)(芙蓉鏡翡翠翹)(花吐萼草舒翹)
摘句(紅發向陽翹雲鬟壓翠翹)(漢宫夢想舞雲翹璚樹花間金鳳翹)
翛(蘇彫切翛翛飛羽聲)
韻藻翛翛(詩予尾丨丨謝朓詩颯颯滿池荷丨丨蔭忩竹岑參叢竹歌盛暑丨丨叢色寒閒宵摵摵葉聲乾項斯栽小松)
(詩即聳凌空幹丨丨豈易攀王安石遊土山詩丨丨阿蘭若土木老山脅蘇軾詩江雲漠漠桂花濕梅雨丨丨荔子然高啟詩舟絶)
(寒江凍不潮縈沙拂柳影丨丨又流水入花村杳杳幽人對酒屋丨丨)
增李翛(舊唐書丨丨傳翛起于寒賤以莊憲皇后妹壻元和已來驟階仕進無他才性纖巧承迎常飾厨傳以奉往來中使)
(以求善譽治民蒞事粗有政能韓愈太原郡公神道碑公之姊壻京兆尹丨丨謂愈曰子以文常銘賢公卿今不可以辭應曰諾)
王翛(金史丨丨傳翛字翛然涿州人性剛嚴臨事果决吏民憚其威雖豪右不敢犯承安間知大興府事闕詔諭宰臣曰可選)
(極有風力如丨丨輩者用之)
祧(吐彫切遠祖廟也)
韻藻廟祧(禮記設丨丨壇墠周禮春官小宗伯辨丨丨之昭穆蘇軾獲鬼章詩取道經陵寢前期告丨丨)守祧(周禮)
(春官丨丨掌守先王之廟祧杜甫詩丨丨嚴具禮掌節鎮非常)禋祧(殷淡樂歌師承祀則肅對丨丨)承祧(沈約立太子詔)
(自昔哲后降及近代莫不立儲樹嫡守器丨丨韓愈順宗實錄付爾以丨丨之重勵爾以主鬯之勤)
增二祧(禮記有丨丨享嘗乃止又天子七廟疏周所以七者以文王武王受命其廟不毁以為丨丨并始祖后稷及高祖以)
(下親廟四故為七也舊唐書禮儀志漢之禮因乎周也魏之禮因乎漢也隋之禮因乎魏也皆立三廟有丨丨)去祧(禮記丨丨)
(為壇去壇為墠)三祧(禮記天子七廟疏先公之遷主藏於后稷之廟先王之遷主藏於文武之廟便有丨丨何得祭法云有二)
(祧)無祧(禮記遠廟為祧注天子遷廟之主以昭穆合藏於二祧之中諸侯丨丨藏於祖考之廟中)宗祧(禮記築為宫室)
(設為丨丨以别親疎遠邇教民反古復始不忘其所由生也左傳國景子相齊侯賦蓼蕭子辰相鄭伯賦緇衣叔向命晉侯拜二君)
(曰寡君敢拜齊君之安我先君之丨丨也敢拜鄭君之不貳也又將使歸糞除丨丨以事君晉書禮志上古清廟一宫尊遠神祗逮)
(至周室制為七廟以辨丨丨舊唐書禮儀志伏尋周書召誥洛誥之說實有祭告豐廟洛廟之文是則周人兩都並建丨丨至則告)
(饗沈約為皇太子謝表貳體宸極守器丨丨顧循幼志如臨冰壑)女祧(周禮守祧奄八人丨丨每廟二人奚四人注丨丨女)
(奴有才智者)昭祧(晉書禮志魏景初元年有司奏定七廟之制於太祖廟北為二祧其左為文帝廟號曰高祖丨丨其右擬)
(明帝號曰烈祖穆祧三祖之廟萬世不毀)穆祧(見上)郊祧(舊唐書昭宗紀左丨丨而右社稷肅爾崇嚴前廣殿而後重廊)
(藹然華邃)告祧(舊唐書禮儀志順宗皇帝已升祔太廟丨丨之後即合遞遷)合祧(舊唐書禮儀志大歷十四年十月代)
(宗將祔禮儀使顔真卿以元皇帝代數已遠凖禮丨丨請遷於西夾室)序祧(舊唐書禮儀志凡三年一祫五年一禘祫則羣)
(廟大合禘則各丨其丨)主祧(舊唐書禮儀志上致其崇則太祖屬尊乎上矣下盡其殺則祧主親盡於下矣中處其中則王)
(者丨丨於中矣)享祧(無名氏寳歷元年册尊號赦文丨丨主鬯熏燎告元履歴正元敷施大號)私祧(蘇轍張琬父昇追封)
(韓公告詞即封鄉國以賁丨丨)
武王祧(禮記去祧為壇疏去祧為壇者謂高祖之父也若是昭行寄藏丨丨丨若是穆行即寄藏文王祧不得四時而祭之)
(若有四時之祈禱則出就壇更祭也)文王祧(見上)先君祧(左傳以金石之樂節之以丨丨之丨處之又舊唐書禮儀)
(志按周禮有先公之祧有先王之祧先公之遷主藏乎后稷之廟其周未受命之祧乎先王之遷主藏乎文王之廟其周已受命之)
(祧乎故有二祧所以異廟也)豐氏祧(左傳敝邑館人之屬也其敢愛丨丨之丨)
佻(吐彫切偷也又徒聊切獨行貌又嘯韻)
韻藻佻佻(詩丨丨公子行彼周行)
增猜佻(晉書宗室傳骨肉宜敦而丨丨薦至險詖宜遠而讒說殄行)輕佻(舊唐書五行志今之甿俗率多丨丨人貪)
(而奢不息法設而偽不止宋史田紹斌傳蕃戎丨丨勿棄輜重與戰當按轡結陣徐行梁昭明太子七契遊逸丨丨策馬爭驅粤今)
(樂靜豈能感娛)躁佻(韓非子丨丨反覆謂之智)愚佻(陳琳為袁紹檄豫州文與操同諮合謀授以禆師謂其鷹犬之才爪)
(牙可任至乃丨丨短略輕進易退注佻輕也)不佻(王起墨子廻車朝歌賦處身於克正示衆以丨丨)
恌(吐彫切輕薄)
韻藻不恌(詩視民丨丨君子是則是傚)輕恌(禮記雖負販者注負販者尤丨丨志利宜若無禮焉)
增民恌(李商隱詩薄俗誰其激斯丨已甚丨)言恌(宋濂婁貞公贊我丨之丨斯辱之招)
徼(古堯切求也抄也又嘯韻)
韻藻福可徼(蘇軾詩壯大隨爾好忠孝丨丨丨)
增日徼(筍子唯君子為能得其所好小人則丨丨其所惡)
膋(落蕭切腸間脂也膫同)
韻藻血膋(詩執其鸞刀以啟其毛取其丨丨元史禮樂志鸞刀屢奏丨丨載升)膟膋(禮記取丨丨燔燎升首報陽也)
(疏此謂朝踐時祝取丨丨祭於爐炭入以告神于室出以綏于主前又升首于室至薦孰之時祝更取丨丨及蕭與黍稷合燒之是)
(臭陽達于墻屋也)焚膋(舊唐書音樂志躬裸鬱鬯乃丨丨薌)
增肝膋(禮記丨丨取狗肝一幪之以其膋濡炙之舉燋其膋不蓼疏舉皆也謂炙膋皆燋也周禮天官膳夫珍用八物注珍)
(謂淳熬淳母炮豚炮牂擣珍漬熬丨丨也唐書禮樂志諸大祀取丨丨燔于爐還尊所)炙膋(見上)蕭膋(舊唐書音樂志)
(升丨丨鬱氛氲)貫膋(宋史禮志太官令取肝以鸞刀制之洗于鬱鬯丨以丨燎于爐炭)鸞膋(宋史樂志飭我祀事實俎)
(丨丨)啟膋(沈約樂歌其膋既啟我豆既盈)帶膋(陳造詩雋永項上臠紅嫰劣丨丨)
鷯(落蕭切鷦丨)
韻藻鷦鷯(詩肇允彼桃蟲傳桃蟲丨丨也鳥之始小終大者疏郭璞曰鷦&KR0008;俗名為巧婦小鳥而生鵰鶚者也陸璣云今)
(丨丨是也吳志張尚傳皓嘗問詩云汎彼栢舟惟栢中舟乎尚對曰詩言檜楫松舟則松亦中舟也又問鳥之大者惟鶴小者惟雀)
(乎尚對曰大者有秃鶖小者有丨丨晉書郭璞傳丨丨不可與論雲翼井蛙難與量海鼇臧榮緒晉書張華少好文義博覽墳典為)
(太常博士轉兼中書郎雖栖處雲閣慨然有感作丨丨賦莊子丨丨巢于深林不過一枝偃鼠飲河不過滿腹阮籍大人先生傳陽)
(鳥遊于塵外丨丨戲于蓬芰小大固不相及傅咸鳳賦序夫丨丨既無智足貴亦禍害未免免乎禍害者其唯儀鳳也梁簡文帝悔)
(賦台耀之災雖啟丨丨之賦徒然李白空城雀詩本與丨丨羣不隨鳳皇族杜甫詩流年疲蟋蟀體物幸丨丨)䳂鷯(說文丨丨)
(剖葦皮食其中蟲江東人呼為蘆虎亦作苕吳萊詩潛身甘蟄蠖賦命類丨丨)
增百鷯(大戴禮五月鴂則鳴鴂者丨丨也鳴者相命也亦作伯本草伯勞一名丨丨)
漻(落蕭切水清也)
韻藻湫漻(淮南子丨丨寂寞為天下梟又將軍之心丨丨如秋)
增漻漻(道德指歸論偆偆丨丨消如冰釋李商隠詩湘波如淚色丨丨椘厲迷䰟逐恨遥)寂漻(上林賦悠遠長懷丨)
(丨無聲肆乎永歸注言水奔放而長歸于海也又七發漃漻薵蓼蔓草芳苓注言水清淨之處生薵蓼二草也按漃與寂音義同)
風漻(劉歆遂初賦颯悽愴以慘怛兮慽丨丨以&KR1934;寒)泬漻(江淹雜詞四壁深兮乃丨丨左右虛兮如寂寞許棠詩鳥去沉)
(葭菼帆來映丨丨)汶漻(江淹翡翠賦對&KR0949;流之蛟龍衝丨丨之霧雨)溟漻(宋濂雩壇祝舞歌氣上延合丨丨)
僥(五聊切僬丨國名又堅堯切偽也或作儌)
韻藻僬僥(爾雅六蠻疏蠻者慢也其類有八三曰丨丨晉語戚施不可使仰丨丨不可使舉史記孔子世家丨丨氏三尺)
(短之至也後漢書明帝紀西南夷丨丨槃木諸種前後慕義貢獻晉書葛洪傳丨丨之步而企及夸父之蹤近才所以躓礙也山海)
(經丨丨國在三首東竹書紀年帝堯二十九年春丨丨氏來朝貢没羽蘇軾劉醜厮詩人事豈易料無輕比丨丨)
嘵(許么切懼聲)
韻藻嘵嘵(詩風雨所溧搖予維音丨丨)
哨(相邀切口不正也又嘯韻)
韻藻哨哨(揚子始乎伏犧而成乎堯匪伏匪堯禮義丨丨聖人不取也)
虈(許嬌切白芷别名)
韻藻神虈(七命仰折丨丨俯采朝蘭陸龜蒙詩為悲烟岸老丨丨)
增葯虈(山海經號山其木多漆椶其草多丨丨芎藭)紫虈(本草石&KR2578;一名丨丨生東南海中江淹石&KR2578;賦云亦有足)
(翼得春雨則生花謝靈運詩白花皜陽林丨丨曄春流皮日休詩鄊味腥多厭丨丨)芳䖀(王逸九思菽藟兮蔓衍丨丨兮挫枯)
枵(許嬌切韻會虚也)
韻藻玄枵(左傳宋鄭其饑乎歲在星紀而淫于丨丨杜預注丨丨三宿虛在其中潘岳西征賦歲次丨丨月旅蕤賓)
增衆枵(唐書殷開山傳以吏部侍郎從秦王討薛舉會王疾甚卧營委軍于劉文靜誡曰賊方熾邀速戰利公等毋與爭糧)
(盡丨丨乃可圖)中枵(林下偶談近世詞科意主于諂辭主于誇虎頭鼠尾外肥丨丨此詞科習氣也)腹枵(范成大詩丨已)
(丨經笥身猶試藥方)
詩腸枵(陳造詩但訝大嚼餘無補丨丨丨)寬壷枵(張耒詩丨丨泛以丨狹盎廹而陋)
熇(虚嬌切韻會炎氣又屋沃藥三韻亦作燆)
韻藻增熏熇(柳宗元解崇賦胡赫炎丨丨之烈火兮而生夫人之齒牙)炎熇(歐陽修憎蚊詩荒城繁草樹旱氣飛)
(丨丨)煩熇(朱子秋雨詩丨丨獲暫袪涼氛集華纓)
獢(許嬌切猲丨短喙犬也詩作歇驕)
韻藻載驕(詩輶車鸞鑣丨獫歇丨)猲獢(傅休奕走狗賦聆輶車之鸞鑣兮逸丨丨而盤桓)
穚(舉喬切禾秀)
膲(即消切人之三丨)
噍(即消切啁丨聲)
韻藻聲噍(禮記其哀心感者其丨丨以殺)
嬈(如招切韻會妍媚貌又篠韻)
韻藻嬌嬈(鄭畋王子晉廟詩西城要綽約南嶽命丨丨歐陽修荅憶鶴詩低垂兩翅趁節拍婆娑弄影誇丨丨)
增窈嬈(晉書索靖傳枝條順氣轉相比附丨丨廉苫隨體散布)嬈嬈(洞簫賦風鴻洞而不絶兮優丨丨以婆娑注鴻)
(洞相連貌丨柔弱也)妖嬈(曹植感婚賦顧有懷兮丨丨用搔首兮屏營唐彦謙詩豔詞傳靜婉新曲定丨丨司馬逸客雅)
(琴篇窈窕樓臺臨上路丨丨歌舞出平陽)
颻(餘昭切飄丨)
韻藻飄颻(潛夫論鸞鳳翺翔黃歴之上徘徊太清之中隨景風而丨丨時抑揚以從容思玄賦超踰騰躍絶世俗丨丨神)
(舉逞所欲邊讓章華賦羅衣丨丨組綺繽紛魏武帝秋胡行丨丨八極與神人俱曹植洛神賦髣髴兮若輕雲之蔽月丨丨兮若流)
(風之迴雪左思蜀都賦敷蘂葳蕤落英丨丨陶潛閒情賦思宵夢以從之神丨丨而不安庾肩吾和太子納涼梧下詩無因學山藻)
(雲氣徒丨丨李白酬殷明佐見贈五雲歌身騎白鹿行丨丨手翳紫芝見披拂)
增颻颻(崔立之南至郊壇有司書雲物賦飄飄丨丨郁郁紛紛牛殳琵琶行飄飄丨丨寒丁丁蟲豸出蟄神鬼驚)
鰩(餘昭切文丨魚)
韻藻文鰩(山海經泰器之山觀水出焉西流注於流沙是多丨丨魚吳都賦精衛銜石而遇繳丨丨夜飛而觸綸庾信謝)
(趙王賚乾魚啟醴水朝浮光疑朱鼈丨丨夜觸翼似青鸞駱賓王上郭贊府啟佐銅章於罄渚側扇丨丨之風貳墨綬於桐郊潛誘)
(祥鸞之化顧况送從兄使新羅詩南溟垂大翼西海飲丨丨唐彦謙詩黼幃翹綵雉波扇畫丨丨)
增頳鰩(鮑照石帆銘衡石丨丨帝子察殂青山斷河后父沉軀)江鰩(蘇軾初食荔支詩似聞丨丨斫玉柱更洗河豚)
(烹腹腴自注予嘗謂荔支厚味高格兩絶果中無比惟丨丨柱河豚魚近之耳)
雚水鰩(呂氏春秋丨丨之魚名曰丨其狀若鯉而有翼常從西海飛遊於東海雚一作灌崔駰七依洞庭之鮒丨丨之丨)
愮(餘昭切憂也悸也邪也惑也)
韻藻愮愮(爾雅懽懽丨丨憂無告也)
陶(餘昭切臯丨舜臣又豪韻)
韻藻陶陶(詩君子丨丨傳和樂貌釋文陶音遥禮記丨丨遂遂如將復入然舊唐書元德秀傳好事者載酒餚過之不擇)
(賢不肖與之對酌丨丨然遺身物外酒德頌無思無慮其樂丨丨沈炯詩故知人外賞文酒易丨丨李咸用詩好駕觥船去丨丨入)
(醉鄉)臯陶(書帝曰丨丨蠻夷猾夏寇賊姦宄汝作士五刑有服詩淑問如丨丨在泮獻囚史記五帝紀丨丨為大理平民各伏)
(得其實又孔子世家其顙似堯其項類丨丨馮衍顯志賦丨丨釣於雷澤兮賴虞舜而後親又周禮冬官韗人為丨丨注韗或為&KR1382;)
(丨丨鼓木也&KR1382;者以丨丨名官也)
增平陶(後漢書郡國志太原郡丨丨縣)癭陶(舊唐書地理志寧晉漢楊氏縣後改為丨丨元魏改為癭遥)
佋(市昭切廟丨穆也或作昭父昭子穆又篠韻)
韻藻增李德佋(北史丨德饒傳弟丨丨性重然諾大業末為離石郡書佐太守楊子崇特禮之及義兵起子崇遇害)
(德佋赴哭盡哀收瘞之)
幖(甫遥切頭上幟也)
韻藻增幖幖(杜牧詩旌竿丨丨旗㸌㸌意氣横鞭歸故鄉)八幖(宋濂雩壇祝舞歌辭洞五精貫丨丨)
熛(甫遥切飛火)
韻藻電熛(典引海内雲蒸雷動丨丨)
增赤熛(周禮小宗伯兆五帝于四郊注五帝赤曰丨丨怒炎帝食焉駱賓王文丨丨紀節青女司辰李白明堂賦丨丨掌火)
(招拒司金楊維楨四星謠丨丨不敢怒靈威不敢仰)失熛(淮南子一家丨丨百家皆燒)芒熛(張衡賦楊丨丨而絳天兮)
(水泫沄而湧濤)灰熛(西征賦投宫火而焦糜從丨丨而俱滅)驚熛(陸雲南征賦旌旆翻其猗靡丨丨因而嬗娟)高
熛(梁武帝祠南郊恩詔祗事槱燎丨丨太乙)風熛(沈約仙詩殊庭不可及丨丨多異色)霞熛(上官儀賀瑞石表丨丨冠)
(岳海鏡浮山)
麃(悲嬌切韻會武貌又爻韻小韻)
韻藻麃麃(詩清人在消駟介丨丨)
儦(甫嬌切行貌)
韻藻儦儦(詩汶水滔滔行人丨丨毛傳丨丨衆貌又丨丨俟俟或羣或友毛傳趨則丨丨行則俟俟)崔儦(隋書丨丨)
(負恃才地大署其戶曰不讀五千卷無得入此室與頓丘李若俱見稱重時人為之語曰京師灼灼丨丨李若)
&KR3442;(甫遥切除田薉也通作麃亦作穮)
韻藻是穮(詩丨丨是蓘左傳譬如農夫丨丨是蓘)緜緜麃(詩厭厭其苖丨丨其丨)
瀌(甫遥切雲貌)
韻藻瀌瀌(詩雨雪丨丨見晛曰消)
葽(於霄切草也韻會又草盛也)
韻藻秀葽(詩四月丨丨毛傳不榮而實曰秀鄭箋物成自丨丨始)
豐草葽(漢書禮樂志丨丨丨女蘿施)
增蒹葽(穆天子傳珠澤之藪方三十里爰有雚葦莞蒲芧萯丨丨)席葽(孫逖送康若虚赴任金鄕序贈之維何折彼桑)
(條餞之維何丨彼秀丨)葽葽(張由詩其雨復其雨豆稀草丨丨)
莫先葽(詩四月秀葽疏物之成熟丨丨丨草)
喓(於霄切蟲聲)
韻藻喓喓(詩丨丨草蟲趯趯阜螽疏言丨丨然鳴而相呼者草蟲也趯趯然躍而從之者阜螽也以興以禮求女者大夫)
(隨從君子者其妻也梁簡文帝秋夜詩螢飛夜的的蟲思夕丨丨李子卿聽秋虫賦鳴因夜急思以秋苦始趯趯而緣階轉丨丨而)
(入戶)
弨(尺招切弓弛貌又勅朝切)
韻藻大弨(韓愈詩丨丨挂壁無由彎蘇軾詩丨丨一弛何由彀完顔璹題畫古栢詩黃華老人畫古栢鉄簡將軍挽丨丨)
(宋濂題潛溪集詩丨丨射日孰能彍長劍倚天誰敢斫)
彤弓弨(詩丨丨丨兮受言藏之疏諸侯受天子所賜彤赤之弓弨然而弛)
增發久弨(蘇轍詩驥騁經新卧弓強丨丨丨)
趫(巨嬌切又起囂切善走又緣木也)
韻藻輕趫(西京賦非都盧之丨丨孰能超而䆒升高適詩軍中多宴樂馬上何丨丨李白行行且遊獵篇邊城兒生年不)
(讀一字書但將遊獵誇丨丨喬彛立走馬賦騁丨丨之俊藝突沙塞以取樂)
增勇趫(金史習不失傳一躍下樓傍出藩籬之外其丨丨如此)氣趫(呂氏春秋襲國邑以車不過百里以人不過三)
(十里皆以其丨之丨與力之盛至是以犯敵能滅去之能速)跳趫(元稹望雲騅歌頻頻齧掣轡難施往往丨丨騎不得)體
趫(舒元輿養狸述其丨丨其文斑)誇趫(杜牧詩鬭巧猴雕刺丨丨索挂跟)女趫(漢書古今人表丨丨禹妃塗山氏女)
(生啟亦作嬌互見嬌字)
金距趫(李咸用雞鳴曲&KR0008;瓦凍危丨丨丨誇雄鬭氣爭相高)
橇(起囂切蹋樀行又禹所乘也亦作鞽韻會通作蹻)
韻藻乘蹻(曹植苦寒行丨丨追術士遠在蓬萊山海賦不汎陽侯丨丨絶往)
增畚橇(南史梁武帝紀丨丨外勞)
鹿盧蹻(抱朴子乘蹻可以周流天下蹻有三法一曰龍蹻二曰氣蹻三曰丨丨丨)
劭(祈堯切韻會精異意又勸勉也又美也又嘯韻)
韻藻清劭(楊仲武誄德之休明匪幽不喬弱冠流芳儁聲丨丨)
增令名劭(潘岳河陽縣作誰謂晉室遠室通身實遼誰謂邑宰輕丨丨患不丨)
瀟(蘇彫切韻會瀟瀟風雨暴疾貌又水清深也廣韻作潚水名)
韻藻增瀟瀟(詩風雨丨丨高適東征賦鴻雁飛兮木葉下椘歌悲兮雨丨丨盧綸詩泉響竹丨丨潛公居處遥耿湋詩)
(凉葉下時心悄悄空齋夢裏雨丨丨楊衡白紵詞凉風丨丨漏水急月華泛灔紅蓮濕元稹詩雨丨丨兮鵑咽咽方干詩寒莎野樹)
(入荒庭風雨丨丨不掩扄許渾詩楸梧葉暗丨丨雨菱荇花香淡淡風又江城夜别丨丨雨山檻晴歸漠漠烟蘇軾詩市橋十步即)
(塵土晚雨丨丨殊未回)
&KR0657;(都聊切吳&KR0657;)
韻藻增漁&KR0657;(朱子詩棲息共雲屋追尋喚丨丨)
鰷(徒聊切白丨魚名韻會作鯈又尤韻)
韻藻增游鯈(莊子鯈魚出游從容秋興賦澡秋水之涓涓兮玩丨丨之潎潎蘇軾渼陂魚詩丨丨瑣細空自腥亂骨縱)
(横動遭砭)先鰷(埤雅詩曰鰷鱨鰋鯉丨丨後鱨先鰋後鯉者鱨大于鰷鯉大于鰋亦其美之逓不如也)纖鯈(沈約郊居)
(賦其魚則赤鯉青魴丨丨鉅鱯碧鱗朱尾修顱偃額)樊鯈(後漢書丨丨傳鯈字長魚事後母至孝就丁恭受公羊嚴氏春秋周)
(澤承宫並海内大儒鯈皆以為師友而致之于朝顯宗二年封燕侯)
驍(古堯切武也韻會良馬也又健也)
韻藻增十驍(隋書百官志有驍雄桀猛烈武勇銳名勝迅等丨丨將軍)百驍(西京雜記郭舍人善投壺激矢令還)
(一矢丨餘返謂之為丨司馬光投壷詩雖無丨丨巧且有一笑樂)一驍(顔氏家訓至鄴以來亦見廣寧蘭陵諸王有投壺之)
(具然舉國遂無投得丨丨者)驍驍(陸雲詩悠悠山川丨丨征遐)憑驍(宋孝武帝詩聶政丨丨氣荆軻擅英風)
蓮花驍(顔氏家訓投壺之體古者實以小豆為其矢之躍也今則惟欲其驍其尤妙者有丨丨丨)四十驍(顏氏家訓)
(投壷之體近世愈精汝南周瑰弘正之子會稽賀徽賀革之子並能一箭丨丨餘丨)士卒驍(韋應物廣陵行翕習英豪集振)
(奮丨丨丨)羣隂驍(方孝孺友筠軒賦金氣肅兮萬木彫玄冥降兮丨丨丨)萬人驍(俞允文詩勝歸千里外敵取丨)
(丨丨)
飂(憐蕭切韻會丨戾風聲)
韻藻飂飂(阮籍清思賦聲丨丨以洋洋若登崑崙而臨西海超遥茫渺不能究其所在夏方慶風過簫賦始丨丨兮清越)
(終杳杳兮逶迤何中冲虚宫景真堂詩天風丨丨吹余髮戲綰幽藤作條脱)
獠(落蕭切夜獵也又皓韻嘯韻)
韻藻罷獠(七啟頓網縱綱丨丨迴邁)
增縱獠(史記司馬相如傳鼓嚴簿丨丨者注謂鼓嚴于林簿之中然後丨丨也)
憀(落蕭切無丨賴也又尤韻)
韻藻增慓憀(李約蕭齋贊撥刺勢動丨丨氣雄)無憀(李商隠聽雨夢後作亦逢毛女丨丨極龍伯擎將華嶽蓮)
(陸龜蒙詩悶尋鸚鵡說丨丨吳融和張舍人詩玉女盆邊雪未消正多春事莫丨丨韓偓春畫詩絲纏露泣各自丨丨陸游枕上聞)
(禽聲詩屏掩輕寒酒半消斷香殘夢兩丨丨又早春出遊詩欹帽捫髯常半醉逢人誰與話丨丨)情憀(陸龜蒙自遣詩誰使)
(寒鴉意緒嬌雲晴山晚動丨丨)
料(落蕭切料理也又嘯韻)
韻藻增盧跗料(蜀都賦神農是嘗丨丨是丨注扁鵲盧人上古之時醫有俞跗)
大麻小料(爾雅丨鼗謂之丨丨者謂之丨注麻者音穊而長也料者聲清而不亂疏鼗一名麻其小者名料)
橑(落蕭切蓋骨亦椽也又皓韻)
韻藻棼橑(三輔黃圖未央宫至孝武以木蘭為丨丨文杏為梁柱西都賦列丨丨以布翼荷棟桴而高驤西京賦亘雄虹)
(之長梁結丨丨以相接魏都賦丨丨複結欒櫨疊施)
增覆橑(夢溪筆談屋上丨丨古人謂之綺井亦曰藻井又謂之覆海今令文中謂之鬭八吳人謂之罳頂惟宫室祠觀為之)
攀橑(上林賦俯杳眇而無見仰丨丨而捫天)蘭橑(謝朓新治北窗詩岧嶤丨丨峻駢闐石路整江淹詩桂棟留夏飇丨)
(丨停冬霰)扶橑(儲光羲昭聖觀詩丨丨盡蟠木步橺多畫幡)
簝(落蕭切宗廟盛肉方竹器)
韻藻盆簝(周禮地官牛人凡祭祀共其牛牲之互與其丨丨以待事注丨丨皆器名丨所以盛魚丨受肉籠也)
茱萸簝(國史補風俗貴茶其品益衆硤州有碧澗明月芳蕊丨丨丨)
膮(許么切豕羹也韻會香也又嘯韻)
韻藻增臐膮(儀禮公食大夫禮膷以東丨丨牛炙注膷丨丨今時臛也隋大饗歌特以膚腊加丨丨)豕膮(儀禮)
(公食大夫禮注牛曰膷羊曰臐丨曰丨皆香美之名也)
痟(相邀切丨渴病也司馬相如所患)
韻藻增癘痟(蜀都賦芳追氣邪味蠲丨丨)病痟(李商隱詩末至誰能賦中乾欲丨丨)發痟(唐彦謙詩玄晏)
(難瘳癉臨卭但丨丨)成痟(劉筠成都詩才似文園何足道一生琴意祗丨丨)苦痟(司馬光詩相如尚丨丨)
硝(相邀切硭丨藥名)
韻藻增芒硝(本草丨丨生于朴硝形似麥芒號曰丨丨)英硝(本草又有丨丨者其狀若白石英作四五棱瑩澈可)
(愛亦出于朴硝)川硝(本草硝有三品生西蜀者俗呼丨丨最勝生河東者俗呼鹽硝次之生河北青齊者俗呼土硝)白硝
(本草朴硝黃者傷人赤者殺人須再以水煎化澄滓入蘿蔔數杖同煮去蘿蔔傾入盆中經宿則有結成丨丨如冰如蠟俗號為盆)
(硝)甜硝(本草取芒硝英硝再以蘿蔔煎鍊去鹹味即為丨丨)
馬牙硝(本草川晉之硝底少而面生牙如圭角作六棱縱横玲瓏所謂丨丨丨也)風化硝(本草丨丨丨以芒硝于風)
(日消盡水氣自成輕飄白粉也)
蛸(相邀切螵丨蟲也亦姓又肴韻)
韻藻增蜱蛸(爾雅不過蟷蠰其子丨丨)螵蛸(爾雅其子蜱蛸疏不過一名蟷蠰一名蟷蜋母也其子一名蜱蛸一)
(名䗚蟭一名丨丨蟷蠰卵也北史陸俟傳子彰崇好道術曾嬰重病藥中須桑丨丨子彰不忍害物遂不服焉酉陽雜俎丨丨俗呼)
(為野狐鼻涕又本草烏賊魚骨名海丨丨)
魈(相邀切山丨出汀州獨足鬼)
韻藻增山魈(酉陽雜俎山蕭一名山臊神異經作㺑永嘉郡記作山魅一名山駱一名暉一名飛龍如鳩青色亦曰冶)
(鳥巢大如五斗器飾以土堊赤白相間狀如射侯犯者能役虎害人燒人廬舍俗言丨丨南康記山間有木客形骸皆人也但鳥爪)
(耳巢于高樹伐樹必害人一名丨丨元稹詩丨丨邪亂逼沙虱毒?嬰白居易詩城頭枯樹下丨丨杜荀鶴題歴山舜祠詩時訛競)
(滛祀絲竹醉丨丨)夔魈(晁補之遊信州南巖詩丨丨入奧突雲雨出巾襘陸游思故山賦或筋脉奇瘦如丨丨之歘見)
客投魈(黃滔詩破村虹入井孤館丨丨丨)
鼂(直遥切蟲名亦姓晁鼂同)
韻藻終晁(袁淑禦虜議竊觀都護之邊論屬國之兵謨丨丨之抗辭杜耿之言事咸云及經之棘猶闕上算燭郛之敬裁)
(收下策)董鼂(王逢詩併論公殊績吾知邁丨丨)子鼂(史記鼂錯傳注按鼂氏出南陽今西鄂鼂氏自謂丨丨之後也)
歊(許嬌切熱氣說文歊歊氣出貌又嘯韻)
韻藻增歊歊(漢書叙傳成都煌煌假我明光曲陽丨丨亦朱其堂)瘴歊(唐書南蠻傳和瞼趙川瞼祈鮮山之西多)
(丨丨地平草冬不枯)凌歊(入蜀記遊黃山登丨丨臺臺正如鳳凰雨花之類特因山巔名之宋高祖所營面勢虚曠高出氛埃)
(之表南望青山龍山九井諸峰如在几席許渾丨丨臺詩宋祖丨丨樂未回三千歌舞宿層臺又柳貫詩雨過忽然思御裌風清聊)
(復快丨丨)熇歊(韓愈征蜀聯句爇堞丨丨熺抉門呀拗䦪)煩歊(歐陽修詩從來羸蘭苦疲困況此丨丨正炎赫秦觀詩羸)
(老厭丨丨解衣屢盤礴)炎歊(歐陽修詩丨丨鬱然蒸午景熾方燄)劉歊(南史丨丨傳字士光生夕有香氣氛氲滿室幼)
(有識慧六歲誦論語毛詩便能問難十二讀莊子逍遥篇客隨問隨答皆有情理家人謂之神童及長博學有文才不娶不仕與族)
(弟訏並隱居求志遨遊林澤以山水書籍相娛而已奉母兄以孝弟稱母意有所須口未及言歊已先知手自營辦)
鉅海歊(韓愈送竇從事序踰甌閩而南皆百越之地于天文其次星紀其星牽牛連山隔其隂丨丨丨其陽)日氣歊
(吳澄避暑詩自聞雨聲斷不厭丨丨丨)
鐎(即消切刁斗也温器三足而有柄)
韻藻增煮鐎(周禮鬱人凡祭祀賓客之祼事和鬱鬯以實彛而陳之注鬱草名十葉為貫百二十貫為築以丨之丨中)
(停于祭前)銅鐎(漢書李廣傳不擊刁斗自衛注刁斗以丨作丨受一斗畫炊飯食夜擊持行故名曰刁斗)嚴鐎(楊素出塞)
(詩丨丨息夜斗騂角罷鳴弓)歌鐎(杜甫詩一夫先舞劍百戲後丨丨)
龍首鐎(博古圖漢丨丨丨斗高七寸八分湥二寸三分口徑四寸三分容一升重三斤一兩有耳有流有柄無銘)熊足
鐎(博古圖漢丨丨丨斗高四寸八分湥三寸二分口徑二寸三分容一升四合有半重一斤十兩有流有柄無銘三足流蓋與柄)
(多為物象足飾以熊)
鷮(巨嬌切雉名又音驕)
韻藻增維鷮(詩依彼平林有集丨丨疏鷮微小于翟走而且鳴曰鷮鷮其尾長肉甚美故林麓山下人語曰四足之美)
(有麃兩足之美有鷮)鷮鷮(見上)白鷮(山海經女几之山其鳥多丨丨)游鷮(西京賦若夫丨丨高翬絶阮踰斥毚免聯)
(猭陵巒超壑)文鷮(宋濂思&KR0839;人辭豐狐思羣而永嘷兮丨丨慕類以徐翔)
火爲鷮(禽經丨丨丨亢為鶴)
鷦(即消切丨鵬南方神鳥似鳳又丨鷯小鳥)
韻藻增班鷦(晉樂府刻木作丨丨有翅不能飛)
繇(餘昭切於也由也喜也又尤韻)
韻藻增咎繇(漢書古今人表仁人丨丨離騷湯禹儼而求合兮摰丨丨而能調九章俾山川以備御兮命丨丨使聽直)
鍾繇(魏志丨丨傳字元常潁川長社人也魏國初建為大理遷相國文帝在東宫賜繇五熟釡為之銘曰於赫有魏作漢藩輔)
(厥相惟鍾寳幹心膂靖恭夙夜匪遑安處百寮師師楷此度矩文帝踐阼遷太尉封平陽鄉侯時司徒華歆司空王朗並先世名臣)
(帝罷朝謂左右曰此三公者乃一代之偉人也明帝即位遷太傅卒諡成侯世說晉文帝喚鍾會同載因嘲之曰與人期行何以遲)
(遲望卿遥遥不至劉峻注會父名繇故以遥遥戲之梁武帝書評丨丨書如雲鵠游天羣鳬戲海行間茂密實亦難過)僧繇
(圖繪寳鑑張丨丨吳人天監中歴官至右將軍吳興太守以丹青馳譽於時世謂丨丨畫骨氣奇偉規模宏逸而六法精備當與顧)
(陸並馳爭先丨丨畫釋氏為多蓋武帝崇尚釋氏故丨丨之畫往往從一時之好宋真宗海棠詩潤比攢温玉繁如簇綘綃盡堪圖)
(畫處名筆在丨丨)朱繇(蘇軾詩已將鐵石充逸少更補丨丨為道玄注丨丨唐末人善畫世所收吳畫多丨丨筆也按繇亦)
(作瑶)
摽(甫昭切擊也)
韻藻增傅摽(北史温子昇傳陽夏守丨丨使吐谷渾見其國主牀頭有書數卷乃是子昇文也)
長木摽(左傳丨丨之斃無不丨也)
窯(餘昭切燒瓦丨也窰同)
韻藻小窰(圖繪寶鑑陳用志潁州郾城人居丨丨鎮人呼為丨丨陳工畫道釋山林亦善人馬學胡瓌而多出已意)越
窰(陸龜蒙詩九秋風露丨丨開奪得千峰翠色來)
增青窰(輟耕錄本朝以定州白磁器有芒不堪用遂命汝州造丨丨器故河北唐鄧耀州悉有之汝窰為魁)汝窰(見上)
(格古要論丨丨出汝州宋時燒者淡青色有蟹爪紋者真無紋者尤好土脉滋潤薄亦甚難得文房清玩丨丨其色卵白汁水瑩厚)
(如堆脂然汁中棕眼隱若蟹爪底有芝麻花細小掙釘)官窰(輟耕錄政和間京師自置窰燒造名曰丨丨格古要論丨丨器)
(土脉細潤色青帶粉紅濃淡不一有蟹爪紋紫口鐵足色好者與汝窰相類有黑土者謂之烏泥窰偽者皆龍泉所燒者無紋路文)
(房清玩丨丨者燒于宋修内司中為官家造也窰在杭之鳳凰山下其土紫故足色若鐵時云紫口鐵足哥窰燒于私家取土俱在)
(此地丨丨質之隱紋如蟹爪哥窰質之隱紋如魚子但汁料不如官料佳耳馬祖常詩貢篚銀貂金作藉丨丨磁盞玉為泥)柴
窰(格古要論丨丨器出北地河南鄭州世傳周世宗姓柴氏故謂之丨丨天青色滋潤細膩有細紋多是粗黃土足)董窰
(格古要論丨丨器淡青色細紋多有紫口鐵足比官窰無紅色質麄而不細潤不逮官窰多矣)定窰(格古要論古丨丨器出北)
(直隸定州土脉細色白而滋潤者貴質粗而色黃者價低外有泪㾗者是真劃花者最佳素者亦好繡花者次之文房清玩丨丨者)
(乃北宋定州窰也其色白間有紫有黑然俱白骨加之泑水有如泪㾗者為最元時彭君寳燒于霍州者名曰霍窰又曰彭窰往往)
(為牙行指作定器)彭窰(見上格古要論彭君寳效古定器制折腰樣者甚整齊故名曰丨丨土脉細白者與定器相似比青)
(口欠滋潤極脆)象窰(格古要論丨丨器有蟹爪紋色白而滋潤者高色黃而質粗者低)建窰(格古要論古丨丨器出福)
(建其碗盞多是撆口色黑而滋潤有黃兔斑滴珠大者真但體極厚俗甚少見薄者)空窰(蘇軾詩劉生望都民病羸寄丨丨)
百窰(王令詩大匠陶丨丨不問履下泥)瓦窰(范成大詩月明漁浦網風側丨丨烟)蒸窯(吳澄詩登閣望芙蓉麻烟)
(起丨丨)覆窰(楊維楨大風謠捲水覆我舟卷土丨我丨)
燔功窰(管子文采纂組者丨丨之丨也)龍泉窑(輟耕錄處州丨丨縣丨質頗粗厚格古要論古丨丨丨今曰處器青)
(器古青器土脉細且薄翠青色者貴有粉青色者體厚者不甚佳)哥哥窯(格古要論舊丨丨丨色青濃淡不一亦有鐵足)
(紫口色好者類董窯今亦少有成羣隊者是元末新燒土脉粗燥色亦不好)高麗窯(格古要論丨丨丨器色粉青與龍泉)
(窯相類上有白花朵兒者不甚直錢)大食窯(格古要論丨丨丨器以銅作身用藥燒成五色花者與佛郎嵌相似)吉州
窯(格古要論丨丨丨出今吉安府廬陵縣永和鎮其色與紫定器相類體厚而質粗不甚直錢)御土窯(格古要論古饒)
(器出今饒州府浮梁縣丨丨丨者體薄而潤最好元朝燒小足印花者内有樞府字者高)
珧(餘昭切玉丨蜃甲)
韻藻增蜃珧(爾雅丨小者丨疏月令云孟冬之月雉入大水為丨其小者名丨一名玉珧可飾佩刀鞘山海經嶧臯之)
(山多丨丨)玉珧(見上本草海月一名丨丨一名江珧江賦丨丨海月土肉石華)江珧(見上宋本舶上謠郎君鮝好丨丨脆)
(水母線明烏賊香)弓珧(爾雅丨以蜃者謂之丨魏都賦丨丨解檠矛鋋飄英)馮珧(屈原天問丨丨利决封豨是射注丨)
(挾也丨弓名也)蛤珧(周必大詩東海沙田種丨丨南烹苦酒濯瓊瑶)楊珧(晉書丨丨傳珧字文琚歴位尚書令衛將軍素)
(有名稱得幸于武帝以兄貴盛知權竉不可居自乞遜位前後懇至終不獲許)
銚(餘昭切燒器亦古田器又姓又嘯韻)
韻藻增把銚(戰國策有其實而無其名者商人是也無丨丨挂耨之勞而有積粟之實此有其實而無其名者也)一
銚(管子耕者必有一耒一耜丨丨)珧銚(韓非子古者寡事而備簡樸陋而不盡故有丨丨而推車者)
鷂(餘昭切大雉名爾雅青質五彩皆備成章曰丨又嘯韻)
韻藻增鵝鷂(宋之問詩直禦魑將魅定論丨與丨)
猺(餘昭切獸名又獏丨狗種也)
韻藻增羣猺(宋史蔡京傳辰溪猺殺淑浦令京重為賞募殺一首領者賜之絹三百官以班行且不令質究本末荆南)
(守馬珹言有生猺有省地猺今未知叛者為何種族懼不能無枉濫蔣之奇知樞密院恐忤京意言珹不體國京罷珹命舒亶代之)
(以勦絶丨丨為期)儂猺(宋史陸詵傳自丨丨定後交人浸驕)廣猺(元史泰定帝紀丨丨屢叛劉詵征夫歎六月征丨丨)
(塗埃千丈高)峒猺(桂海虞衡志蠻弩諸丨丨及西南諸蕃其造作略同)山猺(老學菴筆記辰沅靖州蠻有犵狑有犵獠)
(有犵&KR3154;有犵㺏有丨丨俗亦土著外愚内黠)屬猺(藍智詩澗飲猶防蠱畬耕盡丨丨)平猺(薩都拉詩九重應有丨丨)
(詔日聽將軍奏凱還)蠻猺(舒頔為苖民所苦歌假威及丨丨所至皆戲劇)
五湖猺(元史泰定帝紀招諭永明縣丨丨丨來降)
蘨(餘昭切草茂也韻會通作繇又尤韻)
韻藻增草繇(書厥丨惟丨厥木惟條)
䄖(餘昭切后衣)
韻藻褘褕(禮記王后丨衣夫人丨狄宋史太樂志出自玉房丨丨被躬)
增翬褕(杜甫贈淑妃皇甫氏碑銘珩珮是加丨丨克備)
釗(止遥切遠也見也勉也亦弩牙)
韻藻增勔釗(方言釗薄勉也南椘之外曰薄努自關而東周鄭之間曰丨丨齊魯曰勖藏)成釗(盧僎詩父子丨)
(丨合君臣禹啟同按釗周康王名)郭釗(舊唐書丨曖子丨傳釗大勲之後姻聯戚里而謙和接物恭慎自持居家臨民無驕)
(怠之色無奢侈之失士君子重之又杜元穎傳南詔蠻犯蜀三道而來東道攻梓州丨丨禦之而退時元穎幾陷賴丨丨擊敗其衆)
(方還)楊釗(舊唐書明皇紀天寳八載十一月丁巳幸御史中丞丨丨莊又楊國忠傳丨國忠本名丨蒲州永樂人也)
無不釗(宋濂雩壇祝舞歌辭俯下土丨丨丨)
髟(甫遥切髮長貌又尤咸韻)
韻藻增髟髟(庾信賦髮種種而逾短眉丨丨而競長)
臕(甫嬌切脂丨肥貌)
韻藻增撲臕(埤雅俗說熊羆富脂至春臕癢即登高木自落謂之丨丨)黃臕(端硯譜巖石有丨丨胞絡鑿去方見)
(硯材所謂子石)含臕(薛季宣跋蜡虎圖詩獖牙之豕充稻梁丨丨以遊神氣揚)
馬著臕(梁横吹笛放馬大澤中草好丨丨丨)鷹落臕(薛逢觀獵詩馬縮寒毛丨丨丨角弓初暖箭初調)玉露
臕(米芾詩巖多隂霧龍藏角紅絓蒼林丨丨丨)
薸(符霄切方言江東謂浮萍為丨)
韻藻增浮薸(韓詩外傳沈者曰蘋丨者曰丨)馬薸(埤雅藻萍類似槐葉而連生生道旁淺水中與萍雜至秋則紫)
(俗謂之丨丨亦呼紫薸)紫薸(見上)碎薸(仇遠詩古樹巢空羣鳥散荒池沙滿丨丨乾)
篥(彌遥切竹名)
韻藻增皮篥(元結閔岭中詩吾終保夫直方則必蒙丨丨以為矢弦母筱以為弧)
蟯(於宵切腹中短蟲)
韻藻增蚑蟯(淮南子夫舉天下萬物丨丨貞蟲蝡動蚑作皆知其所喜憎利害者何也以其性之在焉而不離也)
嶠(巨嬌切山銳而高又嘯韻)
韻藻增比嶠(江賦峨嵋為泉陽之揭玉壘作東别之標衡霍磊落以連鎮巫廬嵬崫而丨丨)峻嶠(王彪之登會稽)
(山詩秦皇遐巡邁兹英豪宅靈基阿銘跡丨丨)
轎(巨嬌切小車又嘯韻)
韻藻增輿轎(漢書嚴助傳丨丨而隃領拕舟而入水注轎音橋今竹輿車也)
彯(撫招切丨丨長組貌)
韻藻彯彯(魏都賦層構峩峩清塵丨丨摯虞思遊賦形丨丨而遂遐兮氣亹亹而愈新傅休奕詩白雲丨丨舍我高翔劉)
(峻與舉法師書旦候歸鴈晨鳬暮聽羈雌獨鶴神丨丨爾王褒碧雞頌丨丨碧雞歸來歸來)
增紛彯(摯虞思遊賦睇玉女之丨丨兮執懿筐于扶木)
荍(渠遥切荆葵也)
韻藻增如荍(詩視爾丨丨貽我握椒傳荍芘芣也疏小草多華少葉葉又翹起)
蕎(巨嬌切丨麥又音驕藥名一名大戟)
韻藻增花蕎(本草蕎麥名丨丨)苦蕎(本草丨丨麥集解丨丨出南方春社前後種之)收蕎(陸游雨中作悠)
(然更坐隣丁喜漸近丨丨下麥時)種蕎(陸游詩丨丨乘霽日斫荻待微霜)
&KR0008;(蘇彫切弓弭)
&KR1857;(吐彫切斗旁耳爾雅丨謂之□古田器也郭音鍫)
䩦(徒料切革轡)
韻藻增執䩦(揚雄太僕箴僕夫丨丨載騂載駰)軌䩦(韋執誼市駿骨賦昔之服纓玉飾丨丨追長風而噴沫先)
(急景而揚鑣)
憿(古堯切丨幸或作儌)
敹(落蕭切揀擇)
韻藻增善敹(書丨丨乃甲胄敿乃干無敢不弔疏甲胄有善有惡故令敹簡取其善者鄭云敹謂穿徹之謂甲䋲有斷)
(絶當使敹理穿治之)
鐐(落蕭切有孔鑪又紫磨金也爾雅白金白銀其美謂之丨)
豂(落蕭切空谷)
嘹(落蕭切丨亮聞遠聲又嘯韻)
韻藻增蕭嘹(元稹遣興詩晚荷猶展卷早蟬遽丨丨)風嘹(謝宗可雁賓詩水宿雲飛同是客丨丨月唳自相親)
嘹嘹(張翥詩丨丨數雁度流響一凄然)
垚(五聊切土高貌)
怮(於堯切丨丨憂也又尤韻)
逍(相邀切丨遥)
揱(相邀切長貌又覺韻)
怊(敕宵切悵恨)
韻藻增怊怊(王逸九思鳥鵲驚兮啞啞余顧瞻兮丨丨)
燎(力昭切庭火也又篠韻嘯韻)
韻藻庭燎(詩夜如何其夜未央丨丨之光釋文燎力燒切禮記丨丨之百由齊桓公始也左傳諸侯賓至甸設丨丨)守
燎(晉語昔成王盟諸侯于岐陽椘為荆蠻置茅蕝設望表與鮮牟丨丨故不與盟)
毊(許嬌切大磬也又巨嬌切)
韻藻增玉毊(爾雅大磬謂之毊注毊形似犁錧以玉石為之)
憔(昨焦切丨悴瘐也顦同)
韻藻增悴憔(雲笈七籖丨丨黧思憂患滿腹)
&KR4155;(即消切灼龜不兆也亦作&KR0034;)
䍃(餘招切韻會瓶也廣雅藏肉器)
嗂(餘昭切樂也說文喜也韻會亦作䚻)
鉊(止遥切淮南呼鎌)
贆(甫遥切韻會貝名)
韻藻增居陸贆(爾雅貝丨丨丨在水者蜬)
剽(符霄切中鏞又小輕韻會末也㦯作□)
韻藻勇剽(曹植詩狡捷過猿猴丨丨若豹螭)
增中剽(爾雅大鐘謂之鏞其丨謂之丨小者謂之棧疏孫炎曰其不大不小者名剽李廵云其中微小故曰剽)本剽
(莊子有長大而無丨丨者宙也)
緢(武瀌切說文旄絲也)
韻藻增維緢(說文周書曰丨丨有稽容齋續筆說文引用經傳多與今文不同如圜圜升雲半有半無獂有爪而不敢)
(以撅及以相陵懱丨丨有稽之句皆云周書今所無也)
紗(伊堯切韻會急戾也)
鍫(七遥切臿也)
篍(七遥切吹竹筩又尤韻)
韻藻增箛篍(急就篇丨吹鞭也丨吹筩也言吹鞭及竹筩為起居之節度)
幧(七遥切歛髮謂之丨頭亦作幓)
翲(撫昭切高飛)
僄(撫昭切輕也又嘯韻)
御定佩文韻府卷十七之五
