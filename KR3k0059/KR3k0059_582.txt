欽定四庫全書
御定佩文韻府卷六十九之一
去聲十卦韻一
卦(古賣切說文筮池易疏挂也懸挂萬𧰼於其上)
韻藻八卦(易剛柔相摩丨丨相盪又兩儀生四𧰼四𧰼生丨丨尚書孔安國序古者伏犧氏之王天下也始畫丨丨造書)
(契以代結繩之政史記大史公自序虙羲至純厚作易丨丨拾遺記調和八風以畫丨丨分六位以正六宗崔融嵩山啟母廟碑靈)
(鳳五文歲時來苑囿神龍丨丨昏旦遊池沼李嶠詠書詩河圖丨丨出洛範九疇初王昌齡黃道士問易詩齋心問易太陽宫丨丨)
(眞形一氣中李賀拂舞歌背有丨丨稱神仙邪鱗頑甲滑腥涎丁澤龜負圖詩五方行有配丨丨義寧孤)布卦(漢書東方朔傳)
(上嘗使置守宫盂下射之朔迺别蓍丨丨曰臣以為龍又無角謂之為蛇又有足跂跂脈脈善緣壁是非守宫即蜥蜴又張禹傳禹)
(為兒喜觀於卜相者前久之頗曉其别蓍丨丨意時從旁言卜者爱之元稹戲呈幕中諸公詩丨丨求無妄祈天願孔皆)陳卦
(荀子相隂陽占祲兆鑽龜丨丨)起卦(京房卜易卦以錢擲甲子丨丨)
增設卦(易聖人立𧰼以盡意丨丨以盡隂陽陳書周宏正傳丨丨觀𧰼事遠文高作繫表言辭深理奥隋書經籍志大道方)
(行俯龜𧰼而丨丨後聖有作仰鳥迹以成文)成卦(易四營而成易十有八變而丨丨陽固演賾賦蓍布列而丨丨兮保龍潛)
(而勿躍)陽卦(易丨丨多隂隂卦多陽其故何也丨丨奇隂卦偶)隂卦(見上)勞卦(易坎者水也正北方之卦也丨)
(丨也)乾卦(易其于人也為大腹爲丨丨釋文乾古寒反鄭云乾當為幹陽性以能幹正也董作幹)兆卦(詩爾卜爾筮體)
(無咎言傳龜曰卜蓍曰筮體丨丨之體)經卦(周禮太卜掌三易之法其丨丨皆八其别皆六十有四)書卦(儀禮卒筮)
(丨丨執以授主人注丨丨者筮人以方寫所得之卦也)定卦(史記日者傳卜者必法天地𧰼四時順於仁義分策丨丨)消
卦(漢書五行志定公元年十月隕霜殺菽劉向以為周十月今八月也丨丨為觀隂氣未至而殺)尊卦(漢書五行志蒙丨丨)
(用事注丨丨乾卦也京房謂之方伯卦震兊坎離也)乾卦(見上)乘卦(漢書京房傳辛巳蒙氣復丨丨太陽侵色)火卦
(後漢書郎顗傳立春之後丨丨用事)說卦(晉書束晳傳汲郡人得竹書數十車其易經二篇與周易上下經同易繇陽卦二篇)
(與周易略同繇辭則異卦下易經一篇似丨丨而異庾信賀婁公神道碑豈直童子明經書生丨丨而已杜牧送西川相公鎮蜀詩)
(君平教丨丨犬子召升堂)純卦(晉書紀瞻傳問有温泉而無寒火其故何也對曰隂陽升降山澤通氣初九丨丨潛龍勿用泉)
(源所託其溫宜也)按卦(晉書郭璞傳宣城太守殷祐引為參軍時有物大如水牛大力而遲鈍來到城下令璞作卦曰艮體)
(連乾其物壯巨山潛之畜匪兕匪虎身與鬼并精見二午法當為擒兩翼不許遂被一創還其本墅丨丨名之是為驢鼠)作卦
(晉書郭璞傳王導深重之引參已軍事嘗令丨丨)筮卦(晉書韓友傳友卜占神效甚多干寶問其故友曰丨丨用五行相生)
(殺如按方治病以冷熱相救其差與不差不可必也雲笈七籖許邁從郭璞丨丨遇大壯之大有璞曰君元吉自天宜學輕舉之道)
遁卦(梁書阮孝緒傳有善筮者張有道謂孝緒曰子跡隱而心難明非龜蓍無以驗也及布卦既搆五爻曰此將為咸應感之)
(法非嘉遁之兆孝緒曰安知後爻不為上九果成丨丨)半卦(唐書歷志丨丨曰貞悔旬周曰爻數)全卦(唐書歷志易爻)
(當日十有二直丨丨之初十有二節直丨丨之中)公卦(唐書歷志因中氣命之得丨丨用事以地中之策累加之得次卦若)
(以貞悔之策加候卦得十有二節之初外卦用事)次卦(見上)候卦(見上)外卦(見上)口卦(五代史司天考爻𧰼)
(圖解置中氣即丨丨也)吉卦(說苑孔子卦得賁喟然歎息意不平子張進曰師聞賁者丨丨而歎之乎孔子曰賁非正色是)
(以歎之)合卦(京房易傳噬嗑火木丨丨配升降與離為飛伏)入卦(京房易傳火水丨丨五星從位)下卦(管輅别傳)
(讀易數十日意便開發分蓍丨丨用思精妙)責卦(周易略例或者定馬於乾案文丨丨有馬元乾則偽說滋漫難可紀矣)
鬻卦(蔡邕范子雲碑乃丨丨于梁宋之域好事者覺之應時輒去)蓍卦(蔡邕祖餞祝文丨丨利貞天見三光)建卦
(虞翻上易注奏㐲羲仰天懸𧰼而丨八丨)畫卦(成公綏棄故筆賦慕羲氏之丨丨載萬物于五行)錯卦(傅幹王命敘王)
(長丨丨而見吉兆)開卦(鮑照蜀四賢詩君平因世閑得還守寂寞閉簾注道德丨丨述天爵王維酬張諲詩蜀中夫子時丨)
(丨洛下書生解詠詩武元衡送溫况游蜀詩因到嚴君丨丨處將余一為問生涯閻防百丈溪新理茅茨詩丨丨推盈虛散帙攻節)
(目)寫卦(江總方鐃銘圖星擬蓋丨丨隨方)問卦(盧綸游樊川詩卜隣空遂約丨丨獨無徵)神卦(柳宗元龜背戲)
(八方定位開丨丨六甲離離齊上下)雨卦(劉禹錫畬田歌鑽龜得丨丨)列卦(叔孫元觀洛出書詩物著羣靈首文成丨)
(丨初)立卦(朱子易詩丨丨生爻事有因兩儀四𧰼已前陳)𧖟卦(陸游詩青腰溪女結丨丨)重卦(雲笈七籖軒轅帝作)
(八卦之說謂之八索求其丨丨之義)
西北卦(易乾丨丨之丨也)南方卦(易離也者明也萬物皆相見丨丨之丨也漢書魏相傳東方之卦不可以治西)
(方丨丨之丨不可以治北方)東方卦(見上)東北卦(易艮丨丨之丨也萬物之所成終而所成始也)公侯卦
(左傳初畢萬筮仕于晉過屯之比辛廖占之曰丨丨之丨也)六十卦(漢書京房傳其說長於災變分丨丨丨更直日用事)
王相卦(漢書王莽傳策告宗廟雜加卜筮皆曰兆遇金水丨丨丨遇父母得位所謂康彊之占逢吉之符也按莽納女為后)
(故云)消息卦(後漢書郎顗傳大壯用事丨丨之丨也)損益卦(後漢書逸民傳向長字子平隱居不仕讀易至丨丨)
(丨喟然歎曰吾已知富不如貧貴不如賤但未知死何如生耳)巽兊卦(齊書祥瑞志永明九年長山縣𫉬神龜一頭腹下有)
(丨丨丨)四正卦(魏書律歷志推丨丨丨因冬至大小餘即坎卦用事日春分即震卦用事日夏至即離卦用事日秋分即)
(兊卦用事日)正月卦(北史王邵傳河龍以正月辰見者泰丨丨丨龍見之所于京師為辰地)否泰卦(劉向上封)
(事覽丨丨之丨觀雨雪之詩)
日說一卦(世說宣武集諸名勝講易丨丨丨丨簡文欲聽聞此便還曰義自當有難易其以一卦為限耶)
挂(古賣切懸丨俗作掛)
韻藻跟掛(西京雜記前漢作巴俞都盧角觝之戲注巴俞二州名都盧體輕蓋緣高也有丨丨腹旋之名)側挂(古今)
(注鶡旦夜鳴求旦之鳥似鷄又名丨丨李白詩車旁丨丨一壺酒鳳笙龍管行相催)剛挂(潘岳射雉賦捧黃間以密彀屬丨丨)
(以潛擬注弩鏃名)倒挂(李白廬山詩銀河丨丨三石梁香爐瀑布遙相望又行路難連峯去天不盈尺枯松丨丨倚絶壁歐)
(陽修詩寒雞號荒林山壁月丨丨蘇軾詩蓬萊宫中花鳥使綠衣丨丨扶桑暾注嶺南珍禽有丨丨子綠毛紅喙如鸚鵡而小李俊)
(民香梅詩被誰說破夢中梅應有羅浮丨丨來)不掛(黃庭堅寄航禪師詩一絲丨丨魚脫淵萬古同歸蟻旋磨傳燈錄南衆師)
(問陸宣公大夫十二時中作麽生陸曰寸絲丨丨師曰猶是階下漢)
增南挂(漢書嚴安傳當是時秦禍北搆于胡丨丨于越宿兵于無用之地)鈎掛(論衡動百行作萬事嫉妒之人隨而)
(雲起枳棘丨丨)熱掛(括異志朱師古得疾不能食聞葷腥即嘔史載之曰君之疾正在素問經中名丨丨凡人肺六葉舒張如)
(蓋下覆于脾一或有戾則肺不能舒脾為之蔽故不嗜食素問曰肺葉焦丨丨遂授一方服之而愈)龍掛(避署錄話吳越之俗)
(以五月二十日為分龍日故五六月間每雷起雲族忽然而作或濃雲中見若尾墜地蜿蜒屈伸者止雨其一方謂之丨丨)冠
挂(崔駰達旨若其有事則蹇裳濡足丨丨不顧人溺不拯則非仁也白居易樂天行七旬纔滿丨已丨半禄未及車先懸杜牧朱)
(坡詩有計丨終丨無才筆謾提)舉挂(曹植七啟翼不暇張足不及騰動觸飛鋒丨丨輕罾又責躬詩伊余小子恃寵驕盈丨丨)
(時網動亂國經)遺挂(潘岳悼亡詩流芳未及歇丨丨猶在壁王維逹奚吏部夫人寇氏挽歌丨丨空留壁廻文日覆塵)藻
挂(梁元帝採蓮賦棹將移而丨丨船欲動而萍開)猿挂(何遜渡連圻詩魚遊若擁劒丨丨似懸瓜杜甫瀼西寒望詩丨丨時)
(相學鷗行炯自如惟則遊三相臺詩甘郎攀果學丨丨楊子枕石飛泉中)羈挂(張說方秀川與劉文同宿詩寰中病丨丨方外)
(嫌縱誕)暫挂(王維葛巾詩早朝方丨丨晚沐更來簮)一掛(李白白頭吟鷫鶴裘在錦屏上自君丨丨無由披)北
掛(李白上皇西巡詩錦水東流繞錦城星橋丨丨𧰼天星)蟲挂(司空曙閒園書事詩傍簷丨丨靜出𣗳蝶飛忙)罥挂
(吕溫望南館臨水花詩丨丨靑柳絲零落綠錢地元稹雉媒詩丨丨在君前向君聲促促)月挂(韓愈西山詩新丨迎宵丨晴雲)
(到晚留曹松七夕詩彤雲縹緲㢠廻金輅明丨嬋娟丨玉鈎岑安卿夜行詩輕雲度白河漢明丨丨半壁生東溟徐夤詩斷岸曉看殘)
(丨丨遠灣寒背夕陽秋)反掛(元稹連昌宫詞晨光未出簾影黑至今丨丨珊瑚鉤)高挂(白居易舟中示舍弟詩雲展帆)
(丨丨颷馳棹迅征胡杲九老會詩鑿落滿斟判酩酊香囊丨丨任氤氲鄭谷詩丨丨朝簪淨室間釋若虛古鏡詩匣内乍開鸞鳳活)
(臺前丨丨鬼神驚郝經三汊城翫月詩玉虹丨丨飲酒海耶律楚材過金山詩蘿月團團上東嶂翠屏丨丨水晶毬袁桷詩懸崖丨)
(丨一枝藤王惲江船篷詩舟師貪重載丨丨借風力)鶯挂(章孝標亭子詩丨丨眼開欺鴝鵒花綠網結妬螵蛸)帆挂(朱慶)
(餘過洞庭詩丨丨狂風起茫茫既往時裴說詩家無一夜夢丨丨隔年秋趙奕玉山佳處詩迴瞻玉山青百里風丨丨)牓挂
(鄭谷詩壁看舊記官多逹丨丨明文吏莫違)夜挂(岑安卿詩壁月丨丨珠闌干謝翺宋騎吹曲碧綠丨丨寒不收緣此洗藍)
(渟露水)迥挂(李洞詩竹房開處峭丨丨半山燈)狖挂(李洞詩遠照鴈行細寒條丨丨虛)束挂(張喬詩丨丨仙)
(經杖一枝)獨挂(鄭畋詩曉星丨丨結麟樓)曉挂(劉兼詩荷衣丨丨慙官吏菱鏡秋窺訝鬢髹)線挂(李咸用春霖詩)
(絲牽汀烏足丨丨岳猿頭)衲挂(韓偓詩瓶添澗水盛將月丨丨松枝惹得雲)閑挂(羅隱扇上畫牡丹詩丨丨幾曾停蛺)
(蝶頻搖不怕落莓苔)懸挂(釋貫休謝二龍障子詩惠我䨇龍不言價等閑不敢將丨丨傳燈錄西京光宅寺慧忠國師肅宗問)
(得何法師曰陛下見空中一片雲麽帝曰見師曰釘釘著丨丨著)萍挂(蘇軾詩一身丨丨海中央)練挂(王琢久雨詩丨)
(丨遮簷直麻懸到地齊)斜挂(元好問山居雜詩瘦竹藤丨丨叢花草亂生)口挂(方岳次韻詩丨丨壁從生白醭是中)
(除酒百無堪)䨇挂(馬臻至節即事詩紅燭有花心暗喜流蘇丨丨玉梅枝)正挂(尹廷高盧溝暁月詩滔㴞流水去無)
(聲月輪丨丨天西角)遠挂(薩都拉送友人之金陵詩飛帆丨丨薄山青空城畫角秦淮暁)燈挂(蔣捷女冠子詞而今丨謾)
(丨不是暗塵眀月那時元夜)徑挂(楊維楨題陶弘景移居圖詩解冠丨丨神武門蜜䖅尚拜君王恩)
彎弓挂(阮籍詠懷詩丨丨丨扶桑長劍倚天外)纖緒挂(張載濛汜池賦丨丨丨而鱣鮪來芳餌沉而鰋鯉浮)簷
下挂(吳均詩蜘蛛丨丨丨絡緯井邊啼)玉釵挂(王僧孺詠寵姬詩丨丨時可丨羅襦詎難解)絲繩挂(劉邈)
(採桑詩丨丨丨且脫金籠寫復收)北斗挂(沈佺期度安南詩丨丨崇山丨南風漲海牽)殘虹挂(岑參西亭觀眺)
(詩丨丨丨陜北急雨過關西馬戴鸛雀樓晴望詩鳥道丨丨丨龍潭返照移)寶旛挂(綦母潜鶴林寺詩珊珊丨丨丨焰焰)
(明燈燒)犢鼻挂(李頎别梁鍠詩庭中丨丨昔常丨懷裏琅玕今在無)葛巾挂(元稹遣春詩丨丨竹梢丨書卷琴上)
(閤)七星挂(李賀詩丨丨丨城聞漏板)孤電挂(章孝標瀑布詩深雷隠雲壑丨丨丨巖𣗳)高樹挂(許渾貽終)
(南山𨼆者詩瓢閑丨丨丨杯急曲池流)練影挂(李羣玉中秋看月詩水光籠草𣗳丨丨丨樓臺)&KR0699;網挂(司空圖詩)
(橘岸舟閒丨丨丨)斜暉挂(韋莊詩晩翠籠桑塢丨丨丨竹堂)三峽挂(陸龜蒙引泉詩勢束丨丨丨瀉危孤磴懸)
窗畔挂(徐夤詩葫蘆丨丨丨是物在其間)殘霞挂(羅虬詩窗前遠岫懸生碧簾外丨丨丨熟紅)玉鈎挂
(柳永二郎神詞乍露冷風清庭戸爽天如水丨丨遥丨)銀河挂(秦觀北軒詩觥籌交錯丨丨丨文史縱横角簟鋪)簾
幕挂(秦觀沁園春詞盡日無人丨丨丨更風逓遊絲時過牆)驪珠挂(劉子翬賞月詩常恐螺髻靑失此丨丨丨)殘
繭挂(麻九疇許方邨即事詩繰餘丨丨丨釣罷么絲貫)殘陽挂(黃溍西山行香詩歸徑緣湖尾丨丨丨𣗳頭)金
鉦挂(楊維楨白雲詞丨丨取丨扶桑曉照見瓊田出寒莩)白蛇挂(釋圓至重登牛頭峯詩霜葉黃蝶飛崖泉丨丨丨)
田噐挂(高啟何隱居小墅詩壁間丨丨丨窗裏浦帆來)當空挂(傳燈錄佛日長老訪徑山洪諲禪師師曰伏承長老)
(獨化一方何以薦遊峰頂佛日曰朗月丨丨丨冰霜不自寒)寶蓋挂(傳燈錄寶蓋禪師僧問丨丨高高丨其中事若何請)
(師言下旨一句不消多師曰丨丨丨在空中有路不通儻求言下旨便是有西東)
懈(古隘切懶也怠也)
韻藻匪懈(詩夙夜丨丨以事一人又天命丨丨又春秋丨丨享祀不忒漢書宣帝紀詔曰乃者鳳凰集泰山陳留甘露䧏)
(未央宫朕𫉬蒙嘉瑞賜兹祉福内省丨丨永惟罔極後漢書循吏傳序光武廣求民瘼親納風謠故能内外丨丨百姓寬息杜甫朝)
(享太廟賦如此之勤恤丨丨是百姓何以報夫元首在臣等挑室何以充其股肱趙孟頫耕織圖詩古人重稼穡力田在丨丨)
增無懈(左傳欒氏所得其惟魏氏乎而可強取也夫克亂在權子丨丨矣)不懈(國語以敬承命則不違以恪守業則)
(丨丨漢書武帝紀嘉與士大夫日新厥業祗而丨丨又董仲舒傳上天祐之為生賢佐後世稱頌至今不絶此夙夜丨丨行善之所)
(致也管子朝益暮習小心翼翼一此丨丨是謂學則沈佺期蝴蝶賦豈綿舞而丨丨兮奈衆芬其鑠予)小解(漢書尹翁歸傳)
(縣縣各有記籍自聽其政有急召則少緩之吏民丨丨輒披籍收取黠吏豪民案致其罪)怠解(漢書王莽傳以州牧位三公刺)
(舉丨丨更置牧監副秩元士後漢書崔實傳政令垢翫上下丨丨宋書王華傳華年十二在軍中與廞相失隨沙門曇永逃竄永使)
(華提衣幞隨後津邏疑焉華行遲永呵罵曰奴子丨丨行不及我以杖捶華數十衆乃不疑按廞華父也賈誼新書若夫立而跛坐)
(而蹁體丨丨志驕慠皆禁也)勞懈(晉書朱序傳序累戰破賊人情丨丨守備不謹襄陽遂沒)暫懈(晉書孫晷傳常布衣)
(蔬食躬親壟畝誦詠不廢父母愍其如此欲加優饒而夙興夜寐無丨丨也)離懈(宋書王鎮惡傳衆並知高祖自來人情丨)
(丨一更許聽事前陣散潰)淹懈(齊書竟陵王子良傳雖復臺史盈湊會聚屬所徒相疑僨反更丨丨)候懈(北周書李賢傳)
(令其進不得戰退不得走以丨其丨擊之必破)伺懈(唐書柴紹傳吐谷渾党項據高射紹軍紹安坐遣人彈胡琵琶使二女子)
(舞虜疑之休射觀紹丨其丨以精騎從後掩擊虜大潰)氣懈(唐書梁師都傳與宇厥千騎營野猪嶺延州總管叚德操勒兵)
(不戰師都丨丨遣兵進擊師都大潰)墮懈(說苑桓公身體丨丨辭令不給則隰朋侍)待懈(李衛公兵法以重待輕以嚴丨)
(丨)替懈(北夢瑣言世之干禄先資名第既得之後鮮不丨丨)後懈(鼂錯言兵事書趨利弗及避難不畢前擊丨丨與金)
(鼓之音相失此不習勒兵之過也百不當十)體懈(嵇康家誡若心疲丨丨或牽于外物或累于内欲不堪近患不忍小情則)
(議于去就)
守者懈(北周書李弼傳從太祖與齊戰于河橋為所𫉬弼佯若創重殞絶于地丨丨稍丨弼睨其旁有馬因躍上西馳得免)
(唐書李密傳嬴行入關為邏所𫉬與支黨護送帝所乃出所有金示監使使者顧金禁漸弛益市酒飲笑讙譁丨丨丨密等遂夜亡)
(去)勿自懈(樓鑰送元衛弟赴長亭鹽場詩當以誠心求子親丨丨丨)筋力懈(謝翺秋署飲僧舍詩酣眠知何益丨)
(丨久已丨)
廨(古隘切公丨)
韻藻修廨(南史蔡疑傳以名公子選尚信義公主拜駙馬都尉中書侍郎遷晉陵太守將之郡更令左右丨中書丨字謂)
(賓友曰庶來者無勞)徙廨(南史吕僧珍傳舊宅近在市北前有督郵廨鄉人咸勸丨丨以益其宅僧珍怒曰豈可徙官廨以益)
(吾私宅乎)官廨(見上元史韓鏞傳鏞居丨丨自奉澹泊僚屬亦皆化之歐陽修凝翠亭詩黃葉落空城青山遶丨丨王逢瑪瑙)
(椀詩太湖底寧魚米豐丨丨喜與閒門同)
參佐廨(世說陸機兄弟住丨丨丨三間士龍住東頭士衡住西頭)
增尉廨(魏志武帝紀注軍還洛陽更修治北部丨丨令過於舊)至廨(吳志朱績傳魯王霸注意交績嘗丨其丨就之)
(坐與結好)外廨(宋書謝純傳為劉毅護軍長史王鎮惡襲毅毅疾佐吏皆入參承純參承畢出聞兵至馳還入府左右引車欲)
(還丨丨純叱曰我人吏也逃欲何之乃入)立廨(齊書竟陵王子良傳貧病不能立者于第北丨丨收養給衣及藥)換廨
(南史陸襄傳出為揚州中從事以父終此官固辭武帝不許聽與府司馬丨丨居之)營廨(五代史南昌世家升洪州為南昌建)
(南都建隆二年景遷于南都而洪州迫隘宫府丨丨皆不能容)府廨(五代史張全義傳唐昭宗東遷繕理宫闕丨丨倉庫皆全)
(義之力也)州廨(元史蓋苗傳至正初用薦者知亳州修學宫完丨丨沈佺期詩配宅隣丨丨班苗接野畦)公廨(昭明太子)
(陶淵明傳時周續之入廬山事釋惠遠彭城劉遺民亦遁跡匡山淵明又不應徵命謂之潯陽三隱後刺史檀韶苦請續之出州與)
(學士祖企謝景夷三人共在城北講禮加以讐校所住丨丨近于馬隊是故淵明示其詩云周生述孔業祖謝響然臻馬隊非講肆)
(校書亦已勤孔平仲曹亭獨登詩楊柳隱官堤芙蓉接丨丨)山廨(倪瓚還畊雲軒詩偶來丨丨餌蒼术又向江波采白蘋)
歸廨(唐庚送趙元思同法詩休沐猶坐曹伏日不丨丨)小廨(高啟同周著作宿婁浦詩丨丨寒依竹浦雲酒闌相對說)
(離羣)
揚州廨(南史梁武帝紀皇太子宣城王亦于東宫宣猷堂及丨丨丨開講于是四方郡國莫不向風)長吏廨(論衡)
(星之在天也為日月舍猶地有郵亭為丨丨丨)先入廨(世說陳仲舉為豫章太守至便問徐孺子所在欲先看之主簿白羣)
(情欲府君丨丨丨陳曰武王式商容之閭席不暇煗吾之禮賢有何不可)
隘(烏懈切狹也又陋也)
韻藻陿隘(詩葛屢注魏地丨丨其俗儉嗇而褊急史記李斯傳建秦地之丨丨沈炯歸魂賦何武關之丨丨而漢祖之英)
(雄)墊隘(左傳夫婦辛苦丨丨無所底告又郇瑕氏土薄水淺其惡易覯易覯則民愁民愁則丨丨)湫隘(左傳景公欲更)
(晏子之宅曰子之宅近市丨丨囂塵不可以居請更諸爽塏者注丨下丨小也劉峻絶交論斷金由于丨丨刎頸起于苫蓋王僧孺)
(中寺碑斜出旗亭事非丨丨傍超壁水望異狹斜江淹建平王讓荆州刺史表固以襍沓民明丨丨身諷元好問出京詩城居苦丨)
(丨羣動日蛙黽)井隘(淮南子丨魚不可以語大拘于丨也說苑坎丨無黿鼉者丨也園中無修林者小也雲笈七籖遊海悟丨)
(丨履真覺世穢)險隘(水經注&KR0740;水東逕倒馬關關山丨丨是為深峭勢均詩人高岡之病良馬傳嶮之行軒故關受其名焉離)
(騷惟黨人之偷樂兮路迷昧以丨丨又山林丨丨虎豹蛇只)
伯夷隘(孟子丨丨丨柳下惠不恭又王惲拜奠宣聖林墓詩羌予不惑年行已得夷隘)
增黽隘(國策蘇代約燕王曰秦欲攻魏重楚則以南陽委于楚曰寡人固與韓且絶矣殘均陵塞丨丨苟利于楚寡人如自)
(有之魏棄與國而合于秦因以塞丨丨為楚罪)危隘(戰國策無忌謂魏王曰伐楚道涉山谷行三千里而攻丨丨之塞所行甚)
(遠所攻甚難秦又弗為也阮籍元父賦局促丨丨不遐其土)阻阸(史記律書南越朝鮮擁兵丨丨宋史李凢則傳州北舊多)
(設陷馬坑城上起樓為斥堠允則命徹樓夷坑為諸軍蔬圃築短垣縱横其中植以荆棘而其地益丨丨)守隘(後漢書馬援傳)
(遣援征五溪進營壺頭賊乘高丨丨水疾船不得上論衡材能之士隨世驅馳節操之人丨丨屏竄左思蜀都賦一人丨丨萬夫莫)
(向)越隘(吳志吕範朱桓傳評若範桓之丨丨得以吉終)峻隘(晉書王雅傳王恭禀性丨丨無所苞容北齊書高昂傳以)
(昂為西南道大都督徑趣商洛山道丨丨已為寇所守險昂轉鬭而進莫有當其鋒者)褊隘(南史王宏傳宏性丨丨人有忤)
(意輒加詈辱)狷隘(南史劉湛傳江夏王義恭性甚丨丨欲專政事每為湛所裁)門隘(南史羊侃傳賊既頻攻不捷乃)
(築長圍朱异張綰議出擊之侃曰今擊之出人若少不足破賊若多則一失利丨丨橋小必大致挫衂唐書太平公主傳帝擇薛紹)
(尚之假萬年縣為婚館丨丨不能容翟車有司毁垣以入又張志和傳陳少游往見表其居曰元真坊以丨丨為買地大其閎號回)
(軒巷)地隘(唐書李密傳密兵多騎與長槊而北薄山丨丨騎迮不得騁世充多短兵盾穳蹙之密軍郤)填隘(唐書李邕)
(傳人間傳其眉目瓌異至阡陌聚觀後生望風内謁門巷丨丨)牙隘(唐書吐蕃傳聫毳帳以居號大拂廬容數百人其衛候嚴)
(而丨甚丨)踰隘(宋史种朴傳師還遇隘壅迮不得行偏將王舜臣者善射抽矢千餘發無虚者薄暮乃得丨丨)道隘(宋史)
(李彦仙傳金人再犯汴永興帥范致虛合西兵入援彦仙遮說曰殽澠丨丨難以衆進不若分兵而前留其半于陜可為後圖古相)
(逢行相逢狹路間丨丨不容車)據隘(元史圖𩔖傳圖𩔖既渡漢金大將哈達設伏二十餘萬于鄧州之西丨丨待之)貧隘
(荀子使愚詔智使不肖臨賢生民則致丨丨使民則綦勞苦)務隘(吳子用衆者務易用少者丨丨)困隘(新序桓公謂鮑)
(叔為寡人祝乎鮑叔曰祝吾君無忘其出而在莒也使管仲無忘其束縛而從魯也使甯子無忘其飯牛於車下也此言常思丨丨)
(之時必不驕矣)寬隘(劉勰新論為有丨丨量有巨細材有大小)性隘(水經注歸鄉山秀水清故出儁異地&KR1361;流疾故其丨)
(亦丨)津隘(水經注雀鼠谷數十里間道隘水左右悉結偏梁閣道累石就路縈𢃄巖側俗謂之為魯般橋蓋通古之丨丨亦今)
(京之地&KR1361;也)設隘(水經注滱水自靈丘縣南流入峽謂之隘門丨丨于峽以譏行旅)迫隘(水經注河北縣城南西二)
(面竝去大河可二十餘里北去首山一十許里處河山之間土地丨丨故魏風著十畝之詩也司馬相如大人賦悲世俗之丨丨兮)
(朅輕舉而遠遊潘岳登虎牢山賦路逶迤以丨丨林廓落以蕭條劉峻金華山棲志登自山麓漸高漸峻壟路丨丨魚貫而升)盆
隘(古江陵樂丨丨歡繩斷蹋壞綘羅裙)無隘(陸機文賦言窮者丨丨論達者唯曠)不隘(顔延之陶徵士誄孝惟義養道)
(必懷邦人之秉彜丨丨不恭)作隘(謝靈運勸伐河北表河北悉是舊戸差無雜人連嶺判阻三關丨丨)赴隘(謝靈運山)
(居賦及其二川合流異源同口丨丨入險俱會山首)聲隘(江淹建平王拜荆州刺史章紐組頒守要玉備政績廢江區丨丨河)
(部)俗隘(白居易河南元公墓誌銘道廣而丨丨心長而運短)喧隘(白居易過紫霞蘭若詩朝市自丨丨雲林長悄寂李)
(存山中夜宿詩雅性厭丨丨結廬林野中)束隘(柳宗元訾家洲亭記萬山面内重江丨丨聫嵐含輝旋視具宜)塞隘(柳宗)
(元愚溪詩序愚泉凡六穴合流屈曲而南為愚溝遂負土累石丨其丨為愚池)宣隘(孟郊荅盧仝詩君文眞鳳聲丨丨滿鏗鏘)
喉隘(杜牧感懷詩茹鯁丨尚丨負重力未壯)蔭隘(陸龜蒙怪松圖贊松生丨丨巖嶽穴械病乎不怪卒以為怪)命
隘(符載說王贈蕭易簡韜沉邃之識抱宏偉之才業巨丨丨與時濩落)重隘(蘇轍石淙莊詩初喧墮深谷稍放脫丨丨周伯)
(琦野狐嶺詩連岡束丨丨拱揖猶城垣)脫隘(蘇轍放閘詩丨丨尚容與投深益沸騰)紅隘(康與之寶鼎現詞夕陽西)
(下暮靄丨丨香風羅綺)浥隘(謝翺鹿田聽雨記北遊金華之北山宿東西鹿田夜聞風雨聲滃鬱丨丨琤琮澎湃)巷隘
(迺賢榆林詩丨丨車騎塞山寒日將晡)關隘(吳澄雪谷早行詩路絶人蹤失丨丨槎枒老𣗳森矛介)世隘(柳貫瀛州)
(仙會圖詩嗟予質薄迫丨丨輕舉便擬凌飛翰)遺隘(倪瓚詩處和斯丨丨抱冲自寡言)
三關隘(齊書州郡志司州鎮義陽有丨丨之丨北接陳汝控帶許洛)渴波隘(魏書賀拔岳傳岳召侯莫陳悅會於)
(高平將討之令悅前驅北趣靈州聞丨丨丨中河冰未解往趣之)鮑叔隘(劉勰新論仲尼見人一善而忘其百非鮑叔聞)
(人一過而終身不忘夫子如斯之弘丨丨如斯之丨也)閭閻隘(王維早入滎陽界詩河曲丨丨丨川中烟火繁)雪雲
隘(杜甫龍門鎮詩石門丨丨丨古鎮峰巒集)波生隘(蘇軾遊法華山詩一笑翻杯水濺裙餘歡濯足丨丨丨)世議
隘(蘇軾詩近來愈覺丨丨丨每到寬處差安便又但苦世論隘聒耳如蜩蟬)羲之隘(蘇軾詩區區為懷祖頗覺丨丨丨注)
(晉書王述字懷祖與羲之情好不協述為揚州刺史撿察會稽郡羲之遂稱疾去)平野隘(蘇軾詩自憐丨丨丨未測陰陽)
(故)耳目隘(蘇軾詩今朝雪浪滿始覺丨丨丨)人寰隘(蘇軾詩縱觀始覺丨丨丨周伯琦紀行詩俯視丨丨丨真)
(疑長羽翰)川谷隘(元好問觀浙江漲詩初驚沙石卷稍覺丨丨丨)豁我隘(王惲游萬固寺詩馬首詩遽成一笑丨丨)
(丨)城闕隘(范椁登西山詩謬當丨丨丨放意窮昏暁)天地隘(袁士元游東湖詩憂長未釋丨丨丨眼闊稍覺心顔)
(開)亂石隘(薩都拉命掉之建溪詩輕舫𩔖飛鰍宛轉丨丨丨)孤城隘(周昂晚步詩鬱鬱丨丨丨飄飄絶塞游)
車馬隘(沈會宗天仙子詞誰信門前丨丨丨别是人間閒世界)雲夢隘(高啟太湖詩初疑溟渤寬稍覺丨丨丨)
賣(莫懈切說文出物貨也)
韻藻自賣(戰國策客謂司馬食其子何不疾及三國方堅也丨丨於秦秦必受子不然横者將圖之以合于秦漢書高祖)
(紀詔曰民以飢餓丨丨為人奴婢者皆免為庶人後漢書梁冀傳冀又起别第於城西以納姦亡或取良人悉為奴婢至數千人名)
(曰丨丨人韓詩外傳百里奚逐于齊西無以進丨丨五羊皮為一軛車見秦繆公立為相孝子傳漢董永欲葬母家貧丨丨身為奴)
(得錢葬母)見賣(史記范雎傳須賈大驚自知丨丨乃肉袒膝行因門下人謝罪唐書杜黃裳傳黃裳請太子監國韋執誼曰公)
(始得一官遽開口議集中事黃裳怒曰吾受恩三朝豈以一官丨丨耶癸辛雜識前軰有以姓名為戲者劉攽嘗戲王覿云公何故)
(丨丨王答曰賣公直甚分文盧諶覽古詩趙氏有和璧天下無不傳秦人來求市厥價徒空言與之將丨丨不與恐致患)略賣
(史記外戚傳竇皇后弟少君年四五歲時家貧為人所丨丨其家不知其處又彭越傳欒布為人所丨丨為奴於燕南史柳敬禮傳)
(粗暴無行檢恒丨丨人為百姓所苦)鬻賣(晉書食貨志人多飢乏更相丨丨荀子干賞蹈利之兵也傭徒丨丨之徒)不賣
(南史王宏之傳弘之釣上虞江或問得魚賣否荅曰亦自不得得亦丨丨日夕載魚經親故門各以一兩頭置門内而去又王騫傳)
(武帝於鍾山西造大愛敬寺騫舊墅在寺側者即王導賜田也帝就騫市之欲以施寺荅曰此田丨丨若敕取不敢言)可賣
(南史徐陵傳食建昌戸戸送米至水次親戚貧者皆召令取焉家尋乏絶府寮怪問其故陵云我有車牛衣裳丨丨餘家有丨丨否)
鷄賣(杜甫縛雞行小奴縛丨向市丨雞被縛急相喧爭家中厭雞食蟲蟻不知丨丨還遭烹)
鼠軰賣(唐書楊國忠子暄舉明經不中詬曰生子不富貴耶豈以一名為丨丨所丨耶)
增買賣(戰國策希寫見建信君曰良商不與人爭丨丨之賈而謹司時時賤而買雖貴已賤矣時貴而賣雖賤已貴矣)相
賣(戰國策謂周最曰公何不令人謂韓魏王曰欲秦趙之丨丨乎何不令周最兼相則秦趙必丨丨以合于王也注以國情輸之)
(曰賣賣猶欺也)貴賣(史記平凖書大農諸官盡籠天下之貨物丨即丨之賤則買之富商大賈無所牟大利)傳賣(史記)
(龜策傳鐫石拌蚌丨丨於市注拌音判割也晉書惠賈后傳洛陽之亂為人所略丨丨吳興王逸九思管束縛兮桎梏百貿易兮丨)
(丨遭桓繆兮識舉注管管仲百百里奚也)斥賣(史記貨殖傳烏氏倮畜牧及衆丨丨求奇繒物)移賣(漢書武帝紀受爵賞)
(而欲丨丨者無所流貤其議為令)趣賣(漢書疏廣傳廣既歸鄉里日令家共具設酒食請族人故舊賓客與相娱樂數問其)
(家金餘尚有幾所丨丨以共具注師古曰趣讀曰促)賤賣(漢書貢禹傳禹以為民棄本逐末耕者不能半貧民雖賜之田猶丨)
(丨以賈何者末利深而惑於錢也注師古曰丨丨與人而更為商賈之業)占賣(後漢書桓帝紀減公卿以下奉貸王侯半租丨)
(丨關内侯虎賁羽林緹騎營士五大夫錢各有差)衒賣(後漢書龐參傳募發百姓調取榖帛丨丨什物以應吏求晉書會稽)
(王傳茹千秋協附宰相竊弄威權丨丨天官元稹白氏長慶集序至於繕寫摹勒丨丨於市井或持之以交酒茗者處處皆是)監
賣(魏志衛覬傳鹽國乏大寶也宜如舊置使者丨丨以其直益市犂牛)摽賣(吳志魯肅傳肅不治家事大散財貨丨丨田地)
(以賑窮弊結士為務)沽賣(晉書會稽王傳開東第築山穿池列𣗳竹木使宫人為酒肆丨丨水側南史宋紀少帝於華林園為)
(列肆親自丨丨又酤同魏書鄭羲傳羲性嗇吝民有禮餉者皆不與杯酒臠肉西門受羊酒東門丨丨之)販賣(南史沈懷文傳)
(諸皇子皆置邸舍逐什一之利懷文曰列肆丨丨古人所非卜式明不雨之由弘羊受致旱之責)即賣(梁書王僧孺傳為南)
(海太守郡常有高凉生口及海舶舊時州郡以半價就市又買而丨丨其利數倍歷政以為常僧孺竝無所取)牓賣(魏書昭成)
(子孫傳外人有還北之問至丨丨田宅不安其居)寫賣(北史陽休之傳弟綝之當文襄時多作六言歌辭世俗流傳名為陽)
(五伴侣丨而丨之在市不絶)住賣(宋史食貨志乾道四年江東路營田亦令見佃者減價承買期以三月賣絶八月丨丨)
醖賣(宋史食貨志隔槽之法始行聽幹務分槽丨丨官計所入之米而收其課行之既久丨丨虧欠)敷賣(宋史吕陶傳茶)
(園本是稅地均出賦租自來丨丨以供衣食)撲賣(括異志有張湘以乙卯魁亞薦揭曉前兩夕夢人持巨蟹丨丨湘一撲五)
(錢皆黑一錢旋轉不已竟作字一人曰幾乎渾純及榜乃小薦第一)常賣(雲麓漫抄朱勔之父朱冲者吳中丨丨人方言以微)
(細物博易于鄉市中自唱曰丨丨)欺賣(賈誼論時政疏有便吾身者則丨丨而利之耳)束賣(李白送于十八詩道可丨)
(丨之五寳溢山河)張賣(杜甫䕫州歌憶昔咸陽都市合山水之圖丨丨時)生賣(白居易放旅雁詩江童持網捕將去)
(手擕入市丨丨之)難賣(歐陽修水谷夜行詩梅窮獨我知古貨今丨丨)私賣(樓鑰送元衡弟赴長亭鹽場詩輸鹽不得)
(錢何以禁丨丨)錢賣(高翥贈相士詩家貧術不因丨丨勢各平生為酒豪)估賣(楊維楨小姑謠五丁一夜發郿塢官籍黃)
(金官丨丨)餌賣(雲笈七籖赤斧者巴戎人上華山取禹餘糧丨丨之)
半賈賣(漢書食貨志朝令而暮改當具有者丨丨而丨注本直千錢止得五百也賈讀曰價)開壚賣(漢書食貨志法)
(古令官作酒以二千五百石為一均率丨一丨以丨)之魯賣(漢書李布傳高祖購求布千金布匿濮陽周氏周氏迺髠鉗布)
(衣褐并與其家僮數十人丨丨朱家所丨之)為錯賣(漢書申屠嘉傳謂長史曰吾悔不先斬錯乃請之丨丨所丨按錯鼂)
(錯也)為卿賣(後漢書吕布傳始布因登求徐州牧不得布怒拔戟斫几曰吾所求無𫉬而卿父子竝顯重但丨丨所丨耳按)
(登謂陳登)持扇賣(晉書王羲之傳嘗在蕺山見一老姥丨六角竹丨丨之羲之書其扇各為五字因謂姥曰但言是王右軍)
(書姥如其言人競買之)牽犬賣(晉書吳隱之傳隱之將嫁女謝石令移厨帳助其經營使者至方見婢丨丨丨之此外蕭)
(然無辦)隱士賣(宋書朱百年傳以伐樵採箬為業以樵箬置道頭輒為行人所取明旦復如此人稍怪之積久方知是朱)
(丨丨所丨須者隨其所堪多少留錢取樵箬而去)獻計賣(南史褚彦回傳時淮北無鰒魚一枚直數千錢人有餉彦回鰒)
(魚三十枚彦回時雖貴而貧薄過甚門生有丨丨丨之彦回變色曰我謂此是食物不知堪賣錢悉與親游噉之)作丸賣
(潛夫論或好取土丨丨丨之外不可以禦寇内不足以禁鼠)作芹賣(侯鯖錄高力士責在驩州詠薺菜詩為魯直所稱云)
(兩京丨丨丨五溪無人采貴賤雖不同氣味故常在)捻書賣(杜甫詩盡丨丨籍丨來問爾東家馬臻春日幽居詩更欲丨丨)
(丨湖邊買釣舟)舊山賣(李端贈吉中孚詩丨丨連藥丨孤鶴帶雲歸)荷裹賣(元稹酬樂天詩酢醅丨丨丨醨酒水)
(淋沽)村中賣(元稹賈客樂詩鍮石打臂釧糯米吹項瓔歸來丨丨丨㪣作金玉聲)巴賓賣(陸龜蒙雲南詩藥有丨丨)
(丨枝多越烏啼)狙公賣(蘇軾和黃魯直食筍詩紛然生喜怒似被丨丨丨)三時賣(黃庭堅和食筍詩惟此蒼竹苗)
(市上丨丨丨)魚蝦賣(范成大詩喜有丨丨丨)店頭賣(范成大春日田園詩溪頭洗澤丨丨丨日暮裹鹽沾酒歸)
千金賣(范成大白髭行長安後軰輕前軰百方染藥丨丨丨)雉兔賣(陸游溪上小酌詩新凉社瓮香亦有丨丨丨)
入城賣(馬臻浸成詩載得茭根丨丨丨西風落日滿歸船)秤斤賣(耶律楚材西域河中詩食飯丨丨丨金銀用麥)
(分)打碑賣(倪瓚題米南宫石刻遺像詩地僻無人丨丨丨每懷英爽一傷神)黃柑賣(高啟大湖詩白魚逢夏出)
(丨丨待秋丨)刻羊賣(雲笈七籖葛由者羌人也周成王時好丨木丨丨之一旦騎羊入蜀)
畫(胡挂切釋名曰丨挂也以五色挂物𧰼也俗作畫又見陌韻)
韻藻妙畫(晉書顧愷之傳愷之嘗以一厨畫糊題其前寄桓玄玄發厨後竊取畫而緘閉如舊以還之紿云未開愷之直)
(云丨丨通靈變化而去亦猶人之登仙了無怪色退朝錄五代營丘李成字咸熙尤丨丨山水氣韻瀟灑古今一人)書畫(南史)
(劉係宋傳少便丨丨為竟陵王侍書唐書王涯傳居永寧里家書多與秘府侔前世名丨丨鑿垣納之及就誅為人破垣剔取奩軸)
(金玉而棄丨丨於道路五代史南唐世家煜為人仁孝善屬文工丨丨張衡論貢舉疏夫丨丨辭賦才之小者匡國理政未有能焉)
(蘇軾詩爭買丨丨不計錢)
油汗畫(續晉陽秋桓玄好蓄法書名畫客至常出而觀客食寒具丨丨其丨後遂不設寒具)一筆畫(名畫記陸探微)
(作丨丨丨連綿不斷圖畫見聞志惟王羲之能為一筆書陸探微能為丨丨丨)七聖畫(宣室記雲光寺有丨丨丨初有少年)
(兄弟七人至寺閉室畫之曰七日慎勿啟門至六日發其封有七鴿飛去西北隅未畢畫工見之曰神筆也)不識畫(龜山)
(語錄張茂則招講官喫茶觀畫程伊川曰平生不喫茶亦丨丨丨)依樣畫(陶榖詩堪笑翰林陶學士年年丨丨丨葫蘆)
詩中有畫(東坡題跋味摩詰之詩丨丨丨丨觀摩詰之畫畫中有詩)
增圖畫(漢書金日磾傳母教誨兩子甚有法度詔丨丨于甘泉宫署曰休屠王閼氏又蘇武傳上思股肱之美乃丨丨其人)
(於麒麟閣法其形貌著其官爵姓名後漢書朱景王杜傳論永平中顯宗追感前世功臣乃丨丨二十八將于南宫雲臺又西域傳)
(明帝遣使天竺問佛道法遂于中國丨丨形像焉蜀志譙周傳注益州刺史董榮丨丨周像于州學南史宗測傳王秀之令陸探微)
(畫其形與已相對又貽書曰昔人有丨丨僑札輕以自方耳梁書宗史傳齊司徒竟陵王集學士于西邸竝見丨丨史亦預焉徐陵)
(玉臺新詠序雖非丨丨入甘泉而不分庾信崔訦神道碑燉煌實錄宛在胸襟玉門亭障無勞丨丨杜甫贊公房詩天隂對丨丨最)
(覺潤龍鱗李嘉祐訪韓司空不遇詩丨丨風流似長康文詞體格效陳王)列畫(漢書趙充國傳充國以功德與霍光等丨丨未)
(央宫)漆畫(後漢書五行志延熹中京都長者皆著木屐婦女始嫁至作丨丨五采為系吳志孫策傳注時有道士于吉立精舍)
(焼香讀道書策嘗于郡城門樓上集賓客吉乃盛服杖小函丨丨之名為仙人鏵趨度門下策令收殺之魏武帝上雜物疏御物有)
(純銀鏤帶丨丨書案一枚御物三十種有上車丨丨重几大小各一枚)赤畫(後漢書輿服志賈人不得乘馬車除吏丨丨杠)
(其餘皆青神異經北方荒中有石湖橫公魚長七八尺形如鯉而目丨丨在湖中夜化為人)如畫(後漢書馬援傳為人明須)
(髮眉目丨丨閑于進對南史梁簡文帝紀方頤豐下須鬢丨丨諸葛亮黃陵廟記乃見江左大山壁立林麓峰巒丨丨熟視于大江)
(重復石壁間有神像影現焉李商隱詩茂苑城丨丨閶門瓦欲流皮日休詩樓臺丨丨倚霜空李逋詩白公睡閣幽丨丨元好問出)
(山詩數峰丨丨暮雲間虞集洛川老人詩洛川老人年九十須眉丨丨自玉立陳基詩吳山丨丨楚江平)綺畫(後漢書侯覽傳)
(起立第宅十有六區皆有高樓池苑堂閣相望飾以丨丨丹漆之屬)爪畫(魏志董卓傳卓至西京乘青蓋金華車丨丨兩幡時)
(人號曰竿摩車)文畫(吳志賀齊傳齊性奢綺尤好軍事所乘船彫刻丹縷青蓋綘襜干櫓戈矛葩爪丨丨弓弩矢箭咸取上材)
(貢禹節儉疏牆塗而不琱木摩而不刻車輿器物皆不丨丨)善畫(吳志趙逹傳注曹不興丨丨權使畫屏風誤落筆點素因)
(就以作蠅既進御權以為生蠅舉手彈之南史何戢傳孝武賜戢蟬雀扇丨丨者顧景秀所畫又蕭賁傳能書丨丨於扇上圖山水)
(咫尺之内便覺萬里為遙拾遺記吳主趙夫人丞相達之妹丨丨巧妙無䨇柳貫詩丨丨如攻詩意到即奇警)飾畫(蜀志秦宓)
(傳虎生而文炳鳳生而五色豈以五采自丨丨哉天性自然也周書蘇綽傳丨丨朽木悅目一時不可以充榱椽之用也)油畫
(晉書禮志皇后著十二笄步搖衣青衣乘丨丨雲母安車駕六騩馬)衣畫(晉書輿服志天子郊祀天地宗廟明堂元會衣皂上)
(綘下丨丨而裳繡)工畫(梁書于陁利國傳天監元年其王瞿曇修跋陁羅夢中來至中國拜覲天子陀羅本丨丨乃寫夢中)
(所見高祖容質飾以丹青仍遣使并畫工奉表獻玉盤等物使人既至模寫高祖形以還其國比本畫則符同焉因感以寶函日加)
(禮敬)二畫(唐書車服志畫羣公祖二疎而有曳芒屩者畫昭君入匈奴而婦人有施帷冒者夫芒屩出於水鄉非京華所為帷)
(冒創于隋代非漢宫所用豈可因丨丨以為故實乎畫繼米芾字札流傳四方獨于丹青誠為罕見予止在利倅李驥元駿家見丨)
(丨實曠代之奇作也)祕畫(唐書錢徽傳拜禮部侍郎宰相叚文昌以所善揚渾之諉徽求致第籍渾之多納古帖丨丨于文昌)
(徽不能如請文昌怒)名畫(元史庫庫傳帝暇日欲觀古丨丨庫庫即取郭忠怒比干圖以進丨丨記晉顧愷之陸探微張僧繇)
(北齊楊子華隋董仲仁展子奇唐吳道子鄭虔皆丨丨顧陸張吳為五經楊鄭董展為三史餘畫為百家泊宅編前世法書丨丨有)
(傳之祕閣者謂之閣本流俗看畫但云閣本則翕然稱美李商隱詩錦囊丨丨掩玉局敗棋收温庭筠題西明寺僧院詩為尋丨丨)
(來過院因訪閑人得看棋鄭谷岑上人詩紗碧籠丨丨燈寒照静禪韓偓詩却憶往年看粉本始知丨丨有工夫張翥畫馬詩睿思)
(殿中萬幾暇縹帶犀籖閱丨丨)作畫(世本史皇丨丨)繢畫(陸賈新語璧玉珠璣不御于上則玩好之物棄于下雕刻丨丨)
(不納于君則淫伎曲巧絶于民又繪同韓愈南山詩或錯若丨丨或繚若篆籀)雕畫(賈誼新書從數騎御驂乘匈奴之來者將)
(為銀車五乘大丨丨之駕四馬載綠蓋)采畫(潛夫論或裁好繪作為疏頭令工丨丨顧人書祝虛飾巧言欲邀多福又彩同)
(諸葛亮黃陵廟記鬢髮鬚眉冠裳宛然如丨丨者)木畫(西京雜記昭陽殿丨丨屏風文如蜘蛛絲縷)鳥畫(拾遺記周)
(武王東伐有大蜂狀如丹鳥飛集王舟因以丨丨其旗今人幡信皆為丨丨則遺𧰼也)好畫(世說戴安道就范宣學視范所)
(為范讀書亦讀書范抄書亦抄書唯獨丨丨范以為無用不宜勞思于此戴乃畫南都賦圖范看畢咨嗟甚以為有益始重畫蘇軾)
(醉畫竹郭祥正家石壁詩平生好詩仍丨丨書牆涴壁長遭罵)重畫(見上)俗畫(名畫記宗公高士飄然物外情不可以丨)
(丨傳其意旨)論畫(名畫記愷之有丨丨一篇皆摸寫要法蘇軾詩丨丨以形似見與兒童隣)白畫(名畫記衛協張墨有)
(屏風一維摩詰像雜丨丨一檮練圖傳于代)古畫(名畫記上丨之丨迹簡而意淡顧陸之流是也中丨之丨細密而精微展)
(鄭之流是也歸田錄歐公得一丨丨牡丹下有猫吳正肅一見曰此正午牡丹也岑參訪法華雲公詩長廊列丨丨高殿懸孤燈韓)
(愈納凉聫句大壁曠凝淨丨丨奇駿犖黃滔旅懷詩丨丨僧留與新知客遇談韋莊尋李書記山居詩白雲紅𣗳𡵻㟍東名鳥尋飛)
(丨丨中)水畫(酉陽雜俎李叔詹常識一范陽山人停于私第時語休咎必中兼善椎步禁咒止半年忽謂李曰某有一藝將)
(去欲以為别所謂丨丨也)眞畫(畫斷郭汾陽女壻趙縱令韓幹寫眞後又請周昉寫真二人皆有能名令公嘗列二丨丨于坐)
(未定優劣因女趙夫人歸省問云此何人對曰趙郎也何者最似兩畫總似前畫得趙郎狀貌後畫兼移其神思情性笑語之姿是)
(日定二畫之優劣)題畫(歸田錄近者名畫趙昌花寫生逼眞筆法較俗無古人格致然時亦未有其比昌每丨其丨末曰劒)
(南樵叟)學畫(邵氏聞見錄古畫塑一法楊惠之與吳道子同師張僧繇丨丨惠之見道子筆法已至不服居其次乃去學塑)
(亦為古今第一)雜畫(北夢瑣言吳興沈徽溫庭筠諸甥也嘗言其舅鼓琴吹笛善丨丨江淹雲山贊序壁上有丨丨皆作山水)
(好勢仙者五六雲氣生焉)字畫(志林唐末五代文章藻麗丨丨隨之)武畫(過庭錄武宗元畫手妙一時中岳告成召宗元)
(圖壁以名手十餘人從行既至武獨占東壁遣羣工居西武乃畫一長脚幞頭執檛者在前諸人愕然怪笑既而丨丨先畢羅列森)
(布各當其分幾欲飛動諸人始大服)奇畫(嬾眞子廬州東林寺有畫須菩提像如人許大梵相奇古筆法簡易眞丨丨也楊維)
(楨六客亭詩丨丨掃寒蕩妍辭約浮萍)漫畫(容齋隨筆瀛鄭二州之境塘濼之上有禽𩔖鶩奔走水上下不分腐草泥沙必)
(盡索乃已無一息少休名曰丨丨)難畫(墨莊漫錄蕭條澹泊此丨丨者故飛走遲速意近之物易見而閑和嚴静趣遠之心)
(難形元稹詩仙都丨丨亦難書)染畫(梁簡文帝圖雍州賢能刺史教昔越王鎔金尚思范蠡漢軍丨丨猶高賈彪)似畫
(王僧孺牛渚詩楓林曖丨丨沙岸淨如掃)點畫(王筠五日望採拾詩裁縫逗早夏丨丨守初晨)尚畫(劉勰文心雕龍序飾)
(羽丨丨文繡鞶帨離本彌甚將遂訛濫)幡畫(陰鏗巴陵空寺詩香盡奩猶馥丨塵丨漸微)枕畫(王褒日出東南隅行)
(鏡懸四龍網丨丨七星圖)改畫(虞世南怨歌行掖庭羞丨丨長門不惜金)壁畫(楊炯遊廢觀詩歲時無丨丨朝夕有階烟)
(駱賓王題七級詩銘書非晉代丨丨是梁年崔國輔宿法華寺詩丨丨感靈跡龕經傳異香蘇軾王維吳道子畫詩摩詰本詩老佩)
(芷襲芳蓀今觀此丨丨亦若其詩清且敦傳燈錄裴休入大安精舍燒香因觀丨丨問是何圖相對曰高僧眞儀公曰眞儀可觀高)
(僧何在僧皆無對)壇畫(張說寄許八詩乳雀穿丨丨巢蜂觸綱絲)石畫(上官昭客遊長寧公主流杯池詩丨丨裝苔色)
(風梭織水紋)見畫(杜甫詩人間長丨丨老去恨空聞蘇軾詩老去君空丨丨夢中我亦曾遊陳泰題趙子昂畫馬歌自從汗)
(血去人間老死英雄空丨丨)能畫(杜甫詩丨丨毛延夀投壺郭舍人張籍送楊判官詩閑憐雛鶴偏丨丨暗辨桐聲自作琴)
(李商隱詩八歲偷照鏡長眉已丨丨蘇轍題王詵畫山水卷詩江山别來今久矣不獨能言丨丨之)看畫(杜甫送許拾遺詩丨)
(丨曾飢渴追蹤恨淼茫溫庭筠詩隔竹見籠疑有鶴捲簾丨丨更無人鄭谷定水寺行香詩聽松丨丨繞虛廊風拂香爐待賜香蘇)
(軾詩嘗茶丨丨亦不惡問法求詩了無礙又次韻子由書王晉卿畫詩丨丨題詩䨇鶴鬢歸田送老一羊裘)對畫(戴叔倫南)
(軒詩面山如丨丨臨水坐流觴李澥二老雪行圖詩滿眼京塵空丨丨何時眞似兩翁閒)小畫(韓愈畫記雜古今人物丨丨共)
(一卷貞元甲戌獨孤申叔得此畫與余彈碁幸勝而𫉬焉)眉畫(岑參夜過盤豆詩月如丨已丨雲似鬢新梳韋莊秋日感事詩)
(丨丨猶思赤巾裁未厭黃)新畫(孟郊生生亭詩遙青丨丨出三十六扇屏蘇轍江上看山詩暮行百里一回頭落日孤雲靄丨)
(丨戴良柯博士畫竹詩今日披圖看丨丨乃知愛竹亦如我)罨畫(元稹詩芙蓉脂肉綠雲鬟丨丨樓臺青黛山白居易芍藥)
(詩凝香薰丨丨似淚着烟脂秦韜王送友人授南陵令詩花明驛路胭脂暖山入江亭丨丨開李中送姚端詩若耶丨丨應相似越)
(岫吳峰盡接連蘇軾詩丨丨溪山指後期劉仲尹龍德宫詩連昌庭檻渾栽竹丨丨溪山半是梅吳萊倭畫扇歌銀泥蚌淚移杳冥)
(錦屛丨丨散紅青虞集詩頗辭閣下金蓮炷但乞壺中丨丨船廼賢送吳月舟教授詩烏程美酒臨江酌丨丨青山拄笏看倪瓚西)
(溪草堂詩春水孤村迥荆溪丨丨西)吳畫(白居易遊悮眞寺詩粉壁有丨丨筆彩依舊鮮鄭谷送曹郎中詩□重藏丨丨茶新)
(換越甌蘇軾詩何處訪丨丨普門與開元文同北齋雨後詩喚人掃壁開丨丨留客臨軒試越茶)細畫(王建宫詞縱得紅羅)
(手帕子中心丨丨一䨇蟬)繡畫(杜牧詩春光丨丨秦川明李山甫寒食詩萬井樓臺疑丨丨九原珠翠似烟霞)開畫(李頻)
(山居詩捲書惟對鶴丨丨獨留僧)閱畫(司空圖詩曬書兼丨丨封藥偶和丹)隋畫(鄭谷題興善寺詩蘚侵丨丨暗茶助)
(越甌深)别畫(鄭谷贈宗人詩丨丨能琴又解棋又重陽訪秀上人詩丨丨長懷吳寺壁宜茶偏賞霅溪泉)偪畫(吳融)
(古錦裙詩綠衣猶丨丨丹頂尚迷真)暗畫(陸龜蒙古杉詩鬼神應丨丨風雨恐潛移)展畫(李中獻韓舍人詩烹茶留野客)
(丨丨看滄洲)殘畫(李建勲題魏壇詩雨淋丨丨摧荒壁鼠引飢蛇落壞梁)觀畫(梅堯臣觀宋中道書畫詩觀書已畢)
(復丨丨數軸江吳種稻圖蘇試詩丨丨君無寒具手吟詩我作忍飢人)焚畫(蘇軾詩序軾欲以石易畫晉卿難之穆父欲兼)
(取二物穎叔欲丨丨碎石乃復次前韻竝解三詩之意)識畫(蘇軾次韻李端叔詩知君論將口似我丨丨眼)勝畫(蘇軾)
(贈刁景純詩谿山丨丨徒能說來往如梭為底忙)懶畫(柳永雨中花慢詞墜髻慵梳愁蛾丨丨心緒是事闌珊)愛畫
(朱子題祝生畫詩裴侯丨丨老成癖歲晩倦遊家四壁)成畫(方岳十二月十日詩溪山與我俱丨丨草𣗳唯梅太耐寒)詩
畫(劉迎題吳彦高集詩頗憶米家丨丨否夢魂應逐過江船)異畫(鄭元祐古書行神工丨丨先後出隸法變篆由邈興)帝
畫(袁裒東湖聫句碧洞諸天杳蒼珉丨丨鐫)添畫(黃庚和毛亦山詩長物新丨丨生涯舊有詩)秦畫(黃庚春夢詩夢)
(入中州看丨丨春風吹亂玉梨雲)凝畫(馬祖常北行詩巖𣗳花丨丨巖藤蔓駐曛)購畫(趙孟頫德清閑居詩貧尚典衣)
(貪丨丨病思棄硯厭求書)妍畫(吳師道仙壇秋月圖詩更將丨丨寫清詞輕扇君王心已動)入畫(吳師道送許益之詩)
(山倚石頭青丨丨江吞天際白吹潮蒲道源紅芙蓉詩燕姬丨丨猶嫌陋蜀錦團花未足奇)院畫(柳貫淳熙宫畫牡丹扇面)
(詩劍南樵客寫花容丨丨流傳號國工)挂畫(薩都拉題雲山圖詩看山愛竹了公事焚香丨丨似神仙)描畫(鄭玉屏山)
(樓詩丹青花草春丨丨水墨林泉秋寫成張昱索畫梅詩情知此事難丨丨驛使空回可不嗔)索畫(楊維楨黛眉顰色詩丨丨)
(未成京兆譜欲啼先學夀陽妝)攜畫(楊維楨狼山晩晴圖詩今日江南丨丨看玉峰十二倚青天)勅畫(貢師泰丨丨吳)
(宗師像詩尚方丨丨仙官像中使傳宣學士書)傳畫(張翥題木石詩二老風流傾一時只今丨丨仍傳詩)曝畫(倪瓚寄王)
(叔明詩今年七夕聞多事丨丨繙書到夕曛)品畫(倪瓚題畫贈盧山甫詩盧君絶似米顛子丨丨評詩也自佳)躭畫
(顧瑛書畫舫分韻詩米顚癡絶尤丨丨鄭老窮愁却著書)
五采畫(風俗通文帝雖節儉未央前殿至奢雕文丨丨丨華榱璧璫軒檻皆飾以黃金)白石畫(漢晉春秋氐池縣大)
(柳谷口夜激波涌溢暁有蒼石立水中丨丨丨之為十三馬一牛一鳥八卦玉玦之𧰼皆隆起)禪月畫(冷齋夜話予往臨川)
(景德寺與謝無逸輩升閣得丨丨所丨十八應眞像甚奇而失第五軸)得意畫(墨莊漫錄予在京師偶得趙大年所作橫)
(卷歸田圖竹籬茅舍煙林虧蔽遙岑遠水咫尺千里蓋大年丨丨丨也)一手畫(石林燕語元豐既新官制規模極雄麗其)
(照壁屏下悉用重布不紙糊皆郭熙丨丨丨中間甚有傑然可觀者)屏風畫(左思嬌女詩顧盼丨丨丨如見已指擿)俱
是畫(梁簡文帝美人觀畫詩殿上圖神女宫裏出佳人可憐丨丨丨誰能辨偽真)張敞畫(劉孝威奉和逐凉詩月纖)
(丨丨丨荷妖韓壽香)參意畫(劉瑗新婚詩蛾眉丨丨丨繡被共籠薰)半壁畫(庾信寒園詩遊仙丨丨丨隱士一牀)
(書)仙人畫(陳子昂壁上畫鶴詩古壁丨丨丨丹青尚有文)眞龍畫(張說和聖製巡省詩壁有丨丨丨庭餘鳴鳳梧)
雕梁畫(崔櫓岸上梅詩初開偏稱丨丨丨未落先愁玉笛吹)騏驎畫(杜甫秋野詩身許丨丨丨年衰鴛鷺羣丨)尊
前畫(盧綸送顔推官詩才子丨丨丨將軍石上銘)待人畫(李嘉祐送鄭正則迎婦詩遙想䨇眉丨丨丨行看五馬送)
(潮歸)詩傳畫(司空曙送曹同椅詩中散丨丨丨將軍扇續書)生色畫(李賀詩内屋深屏丨丨丨)銀跡畫(李賀)
(潞州張大宅病酒詩木窗丨丨丨石磴水痕錢)將軍畫(溫庭筠詩内史書千帙丨丨丨一厨)鏡湖畫(溫庭筠詩閒看)
(丨丨丨)名臣畫(司空圖詩雨淋麟閣丨丨丨雪臥龍庭猛將碑)天台畫(皮日休夏景冲澹詩丨丨丨得千迴看湖)
(目芳來百度遊注湖目蓮子也)燈薰畫(鄭巢瀑布寺偵上人院詩古壁丨丨丨秋琴雨潤絃)神仙畫(張蠙贈鄭明府)
(詩牀頭怪石丨丨丨篋裏華箋將相書)崔白畫(王安石詩大梁丨丨亦善丨曾見桃花淨初吐)陸生畫(蘇軾甘露)
(寺詩破板丨丨丨青猊戲盤跚注畫獅子一菩薩二陸探微筆)郭熙畫(黃庭堅詩王堂臥對丨丨丨發興已在青林間劉迎)
(梁忠信平遠山水詩壁間曾見丨丨丨江南秋山小平遠)水墨畫(范成大詩慘淡丨丨丨)輞川畫(楊萬里山居詩)
(山如丨丨丨地似習家池)無聲畫(文天祥翰林權直罷歸詩閑雲舒卷丨丨丨醉石㪣椎一色棋方䕫雜興詩屏張前世丨)
(丨丨架插今生未見書)今代畫(謝翺贈寫照唐子良詩吳中衆史丨丨丨不獨畫人兼畫馬)摩詰畫(惠洪讀商)
(老詩次韻心疑輞川丨丨丨目誦匡山商老詩許衡桃溪歸隱圖詩好景已憑丨丨丨他年重約長卿還)橫景畫(完顔璹出)
(郭閒遊詩此幅大年丨丨丨魯岡圖上似曾看)王維畫(王元椊東樓雨中詩韋郎詩句丨丨丨好在幽人指顧間王特起梅)
(花引丹楓下瀟湘夜横披省見丨丨丨)江山畫(張養浩翠陰亭詩古今不卷丨丨丨日月長開宇宙窗)碧山畫
(歐陽元功贈畫工黎仲瑾詩丨丨丨欲入神品表裏神光碧瞳炯)唐人畫(歐陽元功京城雜詩朝來如見丨丨丨繫著誰)
(家白鼻騧)拈筆畫(宋无贈竺鍊師詩怪石醉中丨丨丨險棋静裏按圖爭)博士畫(張雨題授經郎獻書圖詩侍書)
(愛題丨丨丨日日退朝書滿牀)山出畫(薩都拉送王郎還錢塘詩北固雪晴丨丨丨西湖風動水明樓)竹枝畫(倪瓚)
(醉後贈張德機詩誰醒宜城竹葉春丨丨空丨損精神)杯餘畫(倪瓚題畫詩幽篁古木丨丨丨贈與松陵沈仲良)有
聲畫(岑安卿詩無聲詩生丨丨丨吟咏工夫見揮灑黃潛藻溪風雨詩為君留此丨丨丨題作扁舟烟雨圖)雲臺畫
(蒲道源和趙君錫詩此身未入丨丨丨半夜披衣望列星)米家畫(郭鈺秋山風雨圖詩平生最愛丨丨丨君之此圖妙天下)
天開畫(錢惟善保叔塔詩金刹丨丨丨鐵檐風語鈴)詩人畫(高啟寄倪隱居詩寒池蕉雪丨丨丨午榻茶烟病叟)
(禪)
法書好畫(晉書桓玄傳人士有丨丨丨丨及佳園宅者皆蒱博而取)閻立本畫(大唐新語太宗圖畫太原倡義)
(及秦府功臣于凌烟閣太宗親為之贊褚遂良題閣丨丨丨丨)江都王畫(名畫記丨丨丨緒霍王元軌之子善丨鞍馬老)
(杜詩云國初已來畫鞍馬神妙獨數江都王是也)張僧繇畫(名畫記丨丨丨在金陵安樂寺丨四龍不點眼睛每云點)
(之則飛去人以為誕因點其二須臾電雷破壁二龍去又元稹和樂天尋郭道士詩欲請僧繇遠相畫苦愁頻變本形容)李思
訓畫(炙轂子開元中丨丨丨丨大同殿壁明皇諭之曰卿所晝夜聞水聲眞通神佳手)吳道子畫(後畫品唐丨丨)
(丨丨殿内五龍鱗爪飛動每天將大雨即生烟霧)顧愷之畫(蓬山志淳化元年太宗出古畫藏之閣上有丨丨丨丨王)
(維像韓幹馬薛稷鶴戴崧牛又近代東丹王李贊華千角鹿蜀黃筌白兔皆一時之妙也東丹王契丹人名突欲)
瘥(楚懈切病除也通作差說文瘉也又音醝)
韻藻小瘥(後漢書候霸傳帝遣侯霸奉書徵嚴光光問侯霸曰君房素癡寧丨丨否天子三徵我不見况大臣乎晉書魏)
(舒傳暫起署兖州中正尋又稱疾郤詵與書曰公久疚丨丨視事是也何意起訖還臥魏書李順傳延和初復使凉蒙遜遣白順曰)
(年衰多疹腰脚不隨不堪拜伏比三五日消息丨丨當相見)
長自當瘥(晉書賈后傳后性虐以戟擲孕妾武帝將廢之趙粲曰賈妃年少妒是婦人之情耳丨丨丨丨)
增尋差(魏志華佗傳有一士大夫不快佗云君病深當破腹取佗遂下手所患丨丨)行差(魏志華佗傳又精方藥若)
(當針亦不過一兩處下針言當引某許若至語人病者言已到應便拔針病亦丨丨)病差(吳志陸抗傳太元元年就都治病丨)
(丨當還權涕泣與别謂曰吾前聽用讒言與汝父大義不篤以此負汝南史褚澄傳百姓李道念以公事到郡澄見謂曰汝有重疾)
(令取蘇一升煮服之始吐一物如雞雛更服所餘藥又吐得如向者雞十三頭而丨都丨)得差(晉書庾衮傳咸寧中大疫次兄)
(毗癘氣方熾父母兄弟皆出次于外衮獨親自扶侍晝夜不眠十有餘旬疫勢既歇毗病丨丨衮亦無恙)隨差(晉書謝石傳石)
(少患面創療之莫愈乃自匿夜有物來䑛其瘡隨䑛丨丨)自差(齊書陳顯達傳顯達在江州遇疾不治尋而丨丨南史顧歡傳)
(有病邪者問歡歡曰家有何書答曰孝經而已歡曰可取仲尼閒居置病人枕邊丨丨也)母差(齊書孝義傳樂頤母病入山採)
(藥遇一老父語之曰得丁公藤病立愈此藤在前山際高𣗳垂下便是也忽然不見仲恭如言得之治病丨即丨)治差(梁書)
(明山賓傳嘗乏用貨所乘牛既售受錢乃謂買主曰此牛經患漏蹄丨丨已久恐後□發無容不相語買主遽追取錢)姨差
(南史齊宗室傳高帝第十一子鈞年五歲所生區貴人病便加慘悴左右依常以五色䬳飴之不肯食曰須待丨丨)除差(南史)
(劉縝傳縝妹為齊鄱陽王妃伉儷甚篤王為齊明帝所誅妃追傷遂成痼疾有陳郡殷蒨善寫人面縝令蒨畫王形像并圖王平日)
(所寵姬共照鏡狀如欲偶寢密使示妃妃視畢唾罵于是恩情即歇病亦丨丨)未差(南史袁君正傳年數歲父疾晝夜不眠專)
(侍左右家人勸令暫臥荅曰官既丨丨眠亦不安)前差(沈約與徐勉書解衣一臥支體不復相關上熱下冷月增日篤後差)
(不及丨丨後劇必甚前劇)後差(見上)先差(蘇軾次韻見戲耳聾詩君知五藴皆是賊人生一病今丨丨)札瘥(趙孟)
(頫耕纖圖詩民無丨丨者厚澤敷羣情)
黃氏差(梁書嚴植之傳嘗緣柵塘行見患人臥塘側植之下車問其故云姓黃氏為人傭賃疾既篤船主棄之于岸植之惻)
(然載還治之經年而丨丨丨)
派(匹卦切說文水之袤流别也分流也)
韻藻疏派(北史魏宗室傳論分枝若木丨丨天潢駱賓王詠水詩列名通地紀丨丨合天津)九派(說苑禹鑿江以)
(通於丨丨灑五湖而定東海民勞而不怨利歸於民也郭璞江賦源二分于崌崍流丨丨乎潯陽謝靈運詩三江事多往丨丨理空)
(存鮑照登黃鶴磯詩三巖隱丹磴丨丨引滄流梁昭明太子示雲麾弟詩山萬仞兮多高峰流丨丨兮饒江渚王勃上明員外啟情)
(源丨丨士流欣滿腹之期德宇千門詞人有庇身之望駱賓王在江南贈宋之問詩井絡䨇源濬陽侯丨丨長張說洛州張司馬集)
(序增繁榮葉桂林之一枝彌廣源流荆江之丨丨王維江漢臨泛詩楚塞三湘接荆門丨丨通皇甫冉送李錄事赴饒州詩山從建)
(業千峰出江至潯陽丨丨分白居易詩丨丨吞青草孤城覆綠蕪李商隱謝河東公和詩啟彼若言太華三峰此必曰潯陽丨丨)
詩派(北戸錄吕居仁江西丨丨圖列陳無已等二十五人為法嗣)泉派(一統志谷簾丨其水如簾被巖而下者二三十)
(餘丨陸羽茶經品其水天下第一)清派(應貞賦覽舟源之冽泉眷懸流之丨丨蘇軾詩丨丨連淮上黃樓冠海隅)一派
(李紳詩洪河丨丨清淮接許渾汴河亭詩廣陵花盛帝東游先劈崑崙丨丨流陸龜蒙詩積漸開詞源丨丨分萬溜曾鞏趵突泉詩)
(丨丨遙從玉水分暗來都灑歴山塵沈會宗詞坐中無物不清凉山一帶水丨丨流水白雲常自在劉秉忠讀遺山詩九天直上無)
(疑滯更看銀河丨丨流耶律楚材贈蒲察元帥詩主人開宴醉華胥丨丨絲篁沸九衢楊載詩山出䨇峰秀溪流丨丨清史學宫詞)
(薰風十里瑤華島丨丨歌聲唱採蓮)
青州派(晉書謝玄傳兖州既平玄患水道險澁糧運艱難用督護聞人奭謀堰呂梁水𣗳柵立七埭為派擁二岸之流以利)
(運漕自此公私利便又進伐青州故謂之丨丨丨)江西派(徐照題信州趙昌甫林居詩譜接丨丨丨聲名過浙間)
增支派(宋書百官志比部主法制度支主算丨丨也北齊書魏收傳楊愔謂收曰論及諸家枝葉親姻過為繁碎與舊史體)
(例不同收曰往因人士譜牒遺逸略盡是以具書其丨丨望公觀過知仁杜甫寄族弟唐十八詩聖賢冠史籍丨丨羅源津)彭
派(齊書武帝紀贊韶嶺歇祲丨丨澄波)殊派(梁書元帝紀九江致梗二别丨丨纔命戈船底定灊霍)别派(北史元顯)
(和謂法僧云與阿翁同源丨丨浩虛舟盆池賦蛙穿而丨丨潛通想漏巵之難滿雨落而古痕全沒知小噐之易盈賈餗太阿如秋)
(水賦旁臨挾刃之徒疑開丨丨近暎腰金之士似躍游魚李商隱詩丨丨驅楊墨他鑣竝老莊方干題袁秀才園亭詩清䆳林亭指)
(畫開幽巖丨丨𧰼天台毛端卿郝子玉此君軒詩渭上風煙分丨丨山陽詩酒屬閒人)末派(唐書天文志婺女當九河丨丨)
(比□星紀與吳越同占羅隱寄酬鄴王羅令公詩正憂丨丨淪滄海忽見高枝拂絳霄)源派(唐書韋述傳述好譜學於百氏)
(丨丨為詳撰開元譜二十篇)靈派(宋史禮志眞宗封禪畢封通泉廟為丨丨侯)析派(宋史禮志非發源之長丨丨不)
(能通上漢非積至之厚嗣孫不能有中區)兩派(宋史河渠志秦淮之水流入昇州府城别為丨丨吳融分水嶺詩丨丨潺湲不)
(暫停嶺頭長瀉别離情高翥曲江詩一曲澄江丨丨分滿山修竹綠齊雲)小派(宋史河渠志張叔獻言華亭東南枕海西連太)
(湖北接松江故古來築堰以禦鹹潮今依新涇塘置牐一所其相近徐浦塘原係丨丨自合築堰)萬派(宋史藝文志瑕瑜相)
(形雅鄭各趣譬之丨丨歸海四瀆可分繁星麗天五緯可識李建勲春水詩丨丨爭流雨過時晚來春靜更逶迤僧齊已觀李瓊畫)
(海濤詩千尋丨丨功難測海門山小濤頭白僧皎然南樓望月詩漸映千峰出遙分丨丨流蘇軾詩長江連楚蜀丨丨瀉東南秦觀)
(次韻李端叔詩一斑縱復為管窺丨丨終難以蠡測)南派(水經注江浦右迤丨丨曲而極水曲之地勢世謂之江曲者也杜牧)
(春日言懷詩丨丨潨□急風畦芷若香)東派(水經注子午潭從陂南出夾隄丨丨逕循縣故城北)宗派(北夢瑣言杜公)
(正倫與京兆丨丨不同常蒙輕遠洎公宦達後因事塹斷杜陵山脉王十朋讀東坡詩詩誰分丨丨故謗傷蚍蜉撼𣗳不自量)五
派(嬾眞子杜氏凡五房一京兆二杜陵三襄陽四洹水五濮陽而杜甫一派不在丨丨之中豈仕宦不達乎何家譜見遺也耶律)
(楚材代水陸疏文詩丨丨分流道愈深塵中誰識本來心)江派(王儉褚淵碑文出丨丨而風翔入京師而雷動陳倕寄贈詩丨)
(丨資賢牧宗英出建旟楊炯建昌王公神道碑河分九道渤海東流丨丨九津崑崙北指)錦派(江淹訪道經百學兮異文丨丨)
(兮綺分)三派(沈約登元暢樓詩水流本丨丨臺高乃四臨)分派(張率舞馬賦漕伊川而丨丨引激水以回池李商隱)
(詩湓浦應丨丨荆江有會源)滙派(徐陵與齊僕射楊遵彦書日者鄱陽嗣王治兵丨丨屯戍淪波朝夕牋書春秋方物吾無)
(從以躡屩彼何路而齊鑣豈其然乎斯不然矣)廣派(駱賓王初秋樓宴詩序雖傍臨丨丨有異漳渠之遊而俯瞰崇墉雅叶城)
(隅之會)流派(張文宗詠水詩探名資上善丨丨表靈長)數派(賈島就可松宿詩十里尋幽寺寒流丨丨分鄭谷水詩竹)
(院松廊分丨丨不空清泚亦逶迤)䨇派(鄭谷甘露寺詩飲澗鹿喧丨丨水上樓僧踏一梯雲)淥派(吳融玉女廟詩簷橫)
(丨丨王餘擲窗裊紅枝杜宇啼)百派(陸龜蒙和二遊詩雄才舊丨丨相近浮日川)巨派(韋莊又元集序但掇其清詞麗)
(句錄在西齋莫窮其丨丨洪瀾任歸東海)引派(張良噐河出榮光詩丨丨崑山峻朝宗海路長)千派(蘇軾贈賈耘老詩具)
(區吞滅三州界浩浩湯湯納丨丨)海派(蘇軾和陶飲酒詩頃者大雪年丨丨翻玉英)舊派(蘇軾詩碧水東流還丨丨)
高派(蘇軾詩始見寒泉落丨丨)遠派(曾鞏送任達詩樞庭承丨丨郎位襲清塵王惲拜奠宣聖林墓詩金石貫元精泗波)
(來丨丨)天派(張耒出長夏門詩清伊瀉其間銀漢曳丨丨)後派(元好問觀浙江漲詩千帆鼔前浪萬馬接丨丨)擘
派(歐陽元功送振先宗文歸祖庭詩歐公孫子多丨丨以為四)正派(張雨題楊補之墨梅柳梢青詞面目冰霜逃禪丨丨)
(只讓花光)
豕韋派(杜甫重送劉十弟判官詩分源丨丨丨别浦雁賓秋)濓溪派(趙抃題周濂溪書堂詩高哉廬阜間出處丨丨)
(丨)淺生派(歐陽修凝翠亭詩陂田寒未收野水丨丨丨)湖州派(蘇軾詩東坡亦是丨丨丨竹石風流各一時)
清流派(蘇軾詩不須更枕丨丨丨)南村派(楊萬里謝丘宗卿惠楊梅詩渠伊不是丨丨丨未分先驅事荔枝)洙
泗派(薩都拉過嶺之建溪詩溪水自成文上接丨丨丨)
倩(側賣切徵財古作責)
韻藻收債(戰國策孟嘗君問門下諸客誰習會計能為文丨丨于薛者乎馮煖署曰能南史王宏傳父珣好積財物布在)
(人間及甍宏悉燔劵書一不丨丨)償責(漢書晁錯傳有賣田宅鬻子孫以丨丨者矣又淮陽王欽傳遣有司為子高丨丨二)
(百萬按子高張博也為淮陽王外祖母舅南史蕭惠開傳劉希微負蜀人責將百萬為責主所制惠開廐中有馬六十匹悉以乞希)
(微丨丨主蘇軾詩百年未了先丨丨十口無歸須累人惠洪渡海詩萬里來丨丨三年墮瘴鄉)起債(漢書谷永傳為人丨丨分)
(利受謝)酒債(孔融詩歸家丨丨多門客粲幾行張謂詩俸錢供丨丨杜甫詩丨丨尋常行處有人生七十古來稀王建寄上)
(韓愈侍郎詩清俸探將還丨丨黃金旋得起書樓于鵠過張老園林詩不愁還丨丨腰下有丹砂范成大贖帶作醮詩不是典來還)
(丨丨亦非將去換蓑衣陸游舟中詩詩人無復同盟在丨丨何時一洗空王逢古懷詩忍貰縕袍償丨丨時人將謂獨醒狂高啟臨)
(頓里詩丨丨應多處詩名自一家)詩債(白居易欲擕酒訪沈四詩顧我酒狂久負君丨丨多又齋戒詩酒魔降伏終須盡丨)
(丨填還亦欲平蘇軾詩口業不停丨有丨黃庭堅簡庾元鎮詩傳語濠州賢刺史隔年丨丨幾時還陸游遣興詩赦書雖未除丨丨)
(盟府猶當策酒功方岳輸棋詩未償丨丨逄棋敵誰信閒人最得忙李俊民宿村舍詩見說酒兵長日備未知丨丨幾時還周昂香)
(山詩千篇未暇償丨丨一飯聊從結淨緣陶宗儀自述詩雨窗吟苦賡丨丨茗盌香清遣睡魔張雨春遊詩何堪酒債兼丨丨老却)
(江南白苧衣)
行脚債(蘇軾詩云何定慧師尚欠丨丨丨)
增已責(左傳使有司寬政毁關去禁薄斂丨丨注除逋責)逋責(見上晉書武帝紀復天下租賦及關市之稅一年丨)
(丨宿負皆勿收令狐楚為王珙賀郊表減來歲之新稅昭其儉也棄比年之丨丨弘諸仁也)出責(晉語宰孔止獻公如會曰)
(齊侯將施惠如丨丨注如丨丨望其報也)逃責(史記周本紀注王赧負責於民乃上臺避之周人名其臺曰丨丨臺)負責
(見上漢書鄧通傳通家丨丨數鉅萬長公主賜通吏輒隨沒入之一簪不得著身晉書王嘉傳釋道安嘗謂嘉曰世故方殷可以行)
(矣嘉荅曰吾丨丨未果去)虛責(史記馮驩曰焚無用丨丨之劵捐不可得之虛計)戲責(宋書謝宏微傳混女夫殷叡素)
(好摴蒱聞宏微不取財物乃濫奪其妻妹及伯母兩姑之分以還丨丨按混謝混也)舉債(梁書王志傳有寡婦無子姑亡丨丨)
(以斂葬既而無以還之志愍其義以俸錢償焉)徵債(魏書釋老志丨丨之科一凖舊格)從責(管子某月某日苟丨丨者)
(鄉决州决注人有負公家之債者官司與其准納)義債(俟鯖錄唐國史補書宋清事云貧士請藥常多折劵有急難傾財救)
(之故長安有丨丨賣藥宋清此柳子厚所以作清傳云)理債(世說補蘇瓊為清河太守清愼無私有沙門道研求謁意在丨)
(丨瓊每見則談問玄理道研無由啟口弟子問其故道研曰每見府君徑將我入青雲間無由得地上事遂焚其劵)宿債(徐陵)
(陳武帝即位詔逋租丨丨皆勿復收黃公度謝傅參議惠笋詩前身渭川侯千畆償丨丨)藥債(賈島寄錢庶子詩𣗳陰終日掃)
(丨丨隔年還姚合詩貧還丨丨遲李中病中詩詩魔還漸動丨丨未能酬王禹偁送查校書詩漸有俸錢供丨丨應無歸夢到漁舟)
(陸游詩丨丨多于酒)萬債(杜牧送中丞姊夫出鎮江西詩傭書酬丨丨竹塢問樊村)私債(皮日休橡媪歎農時作丨丨農)
(畢歸官倉范成大田園雜興詩牋訴天公休掠剰半償丨丨半輸官)錢債(方千贈蕭山彭少府詩雖將劍鶴支丨丨猶有歌篇)
(取盛名)餘債(蘇軾詩多生味蠧簡食筍乃丨丨)前債(蘇軾悼朝雲詩傷心一念償丨丨)殘債(蘇軾詩五斗江)
(湖上開口洗丨丨)舊債(劉克莊答友生詩家為買琴添丨丨厨因養鶴減晨炊)吟債(劉克莊答李泉州詩平生陳無)
(已白首償丨丨)縣債(戴復古送黎明府詩丨丨三年了鄉心萬里飛)行債(文天祥宿山中詩半生遊子成丨丨一夜佳人)
(作别腔)了債(馬臻述懷詩欠詩丨丨人多笑無酒治聾燕又歸)
三郎責(宋書顧覬之傳覬之五子綽私財甚豐覬之後為吳郡誘綽曰民間與汝交關有幾許我為汝督之綽大喜悉出諸)
(文劵一大厨覬之悉燒宣語遠近負丨丨丨皆不須還凡劵書悉燒之矣)傭書債(韋莊下第獻先軰詩未酬闞澤丨丨丨猶)
(欠君平賣卜錢)清淨債(蘇軾詩恐負山中丨丨丨)尋常債(蘇軾詩與子一洗丨丨丨陸游西村醉歸詩酒寧剰欠丨)
(丨丨劍不虛施細碎讐又園中小飲詩寧教酒欠丨丨丨恥就人求本分官)尋梅債(陸游閬中詩平生賸有丨丨丨作意)
(城南看小春)讀書債(陸游假中絶句官身常欠丨丨丨禄米不供沽酒資)鶯館債(史學溪山橫幅詩詩酒償殘丨)
(丨丨簡書薰破鹿門禪)鴛鴦債(吳激江神子詞風外天花無夢也丨丨丨從渠千萬劫)三生債(劉迎贈董丞詩)
(俗緣不脫丨丨丨豪氣都無萬丈長王大用燕子圖詩莫償恩義丨丨丨分付平安七字篇)看花債(胡天游蓮詩聊將一)
(餉間了我丨丨丨)雲水債(高啟太湖詩我性好遊觀夙負丨丨丨)
怪(古壞切丨異俗作怪)
韻藻行怪(禮記索隱丨丨)神怪(史記封禪書遣方士求丨丨採芝藥以千數漢書郊祀志武帝東巡海上行禮祠八)
(神齊人之上疏言丨丨奇方者以萬數法言丨丨茫茫若存若亡拾遺記南陲之南有扶婁之國其人善能機巧變化易形改服丨)
(丨欻忽衒麗于時谷永論丨丨疏臣聞天地之性不可惑以丨丨李尤平樂觀賦翫屈奇之丨丨顯逸才之捷武曹植車渠椀賦何)
(丨丨之巨偉信一覽而九驚嵇康難宅無吉凶攝生論夫子寢荅于來問終慎丨丨而不言)珍怪(史記諸父老皆曰平生所)
(聞劉季諸丨丨當貴漢書枚乘傳說吳王曰漢拜二十四郡十七諸侯方輸錯出運行數千里不絶于道其丨丨不如東山之府又)
(嚴安傳夫佳麗丨丨固順于耳目後漢書梁冀傳金玉珠璣異方丨丨充積藏室又西域傳班超遣掾甘英窮臨西海而還皆前世)
(所不至山經所未詳莫不備其風土傳其丨丨焉齊書州郡志交州鎮交阯在海漲島中寳貨所出山海丨丨莫與為比管子農以)
(勞矣而天下飢者其悦在丨丨陸賈新語宫之奇為虞公畫計欲辭晉獻公璧馬之賂而不假之夏陽之道豈非金石之計哉然虞)
(公不聽者惑于丨丨之寶也拾遺記地節二年含塗國貢其丨丨其使云去王都七萬里招魂室中之觀多丨丨些張衡溫泉賦覽)
(中域之丨丨兮無斯水之神靈謝靈運詩靈物吝丨丨異人祕精魂鮑照從登香爐峰詩殊物藏丨丨奇心隱仙籍梁簡文帝七勵)
(圖以丨丨畫以禎祥)殊怪(漢書揚雄傳其異物丨丨存乎五威將帥班乎天下者四十有八章拾遺錄瑰寶丨丨之物充于王)
(庭靈禽神獸之𩔖遊集林籞沈佺期詩百卉難丨丨昆蟲理賴睽)志怪(晉書祖台之傳撰丨丨書行于世莊子齊諧者丨丨)
(者也馬臻倚樓詩可但學詩無孔鯉空聞丨丨有齊諧)水怪(晉書溫嶠傳牛渚磯丨深世云下多丨物嶠燃犀角照之見水)
(族奇形異狀五代史雷滿傳滿嘗鑿深池于府中宴客池上指其水曰蛟龍丨丨皆屈于此蓋水府也酒酣取座上噐擲池中裸而)
(入取噐嬉水上久之乃出治衣復坐意氣自若木華海賦天琛丨丨鮫人之室瑕石詭暉鱗甲異質邢邵新宫賦木神丨丨海若山)
(祗千變萬化殊形異宜杜甫䕫府詠懷詩風期終破浪丨丨莫飛涎元稹夜雨詩丨丨潛幽草江雲擁廢居孔武仲蕃刀詩路危或)
(恐逢丨丨尾脊崔崒當吾舟薩都拉過嶺至建溪詩槎牙激頽波出沒如丨丨)瓌怪(唐書裴矩傳矩撰西域圖記奏帝言胡多)
(丨丨名寶韓愈文卓犖丨丨之士宜遊于大人君子之門)險怪(唐書李訓傳天下丨丨士徼取富貴皆憑以為資蘇軾詩故作)
(嘲詩窮丨丨周權九日登東巖詩反身下天磴百盤經丨丨)靈怪(拾遺錄託神以盡變因變以窮神觸𧰼難名丨丨莫測郭)
(璞山海經序精氣渾淆自相濆薄遊魂丨丨觸𧰼而構鮑照河清頌序無辱鳳舉之使丨丨不召而自彰江淹丹砂可學賦浮恍惚)
(而無涯泛丨丨而未極宋之間嵩山天門歌吾亦不知其丨丨如此願遊杳冥兮見羽人孟浩然逢太乙子詩茲山夙所尚安得聞)
(丨丨李頎雜興詩沈沈牛渚磯舊說多丨丨耿湋送歸中丞使新羅詩昏明看日御丨丨問舟人柳宗元龍馬圖贊序涿人盧遵以)
(其圖來示余其狀龍鱗虺尾拳髦環目肉鬛馬之丨丨有是耶蕭祐遊石堂觀詩半巖有洞頂有池出入丨丨潛蛟螭蘇軾神女廟)
(詩雲興丨丨聚雲散鬼神還錢惟善題昇龍圖詩墨卿丨丨硯池腥)土怪(博物志水石之怪龍罔𧰼木怪䕫罔兩丨丨羵羊火)
(怪宋無忌蘇舜欽石月屏圖詩丨丨山鬼不敢近照之僵仆肝腦裂)木怪(見上)火怪(見上)吠怪(屈原懷沙賦邑犬羣)
(吠兮丨所丨也)
不知怪(漢書賈誼傳因恬而丨丨丨)魚鳥怪(北史王晞傳晞指晉祠賦曰日落應歸去魚鳥見留連忽相王使召)
(晞不時至明日盧思道曰昨被召已朱顏得無丨丨致丨)山鳥怪(杜甫詩儒衣丨丨丨漢節野童看)天公怪(韓愈)
(詩丨丨丨兩鳥各捉一處囚蘇軾詩多才久被丨丨丨闕食惟應㸑婦知)
野鷄著怪(漢書杜鄴傳臣聞丨丨丨丨高宗深動大風暴過成王怛然)
增語怪(論語子不丨丨力亂神袁桷詩愼勿丨丨歸荒唐王惲拜宣聖林墓詩愚者甘下達誕者樂丨丨)見怪(史記)
(高祖紀高祖每酤留飲酒讐數倍及丨丨歲竟此兩家常折劵棄責藏洪荅陳琳書雖披中情墮肝膽猶身疏有罪言甘丨丨)物
怪(史記天官書所見大變皆國殊窟穴家占丨丨以合時應漢書郊祀志萇弘迺明鬼神事依丨丨欲以致諸侯諸侯弗從又東)
(平王宇傳諸子書或反經術非聖人或明鬼神信丨丨韓愈原鬼不能有形與聲不能無形與聲者丨丨是也)方怪(史記封禪)
(書周人之言丨丨者自長弘)自怪(漢書宣帝紀每買餅所從買家輒大讐亦以是丨丨注師古曰讐讀曰售)多怪(漢書)
(爰盎傳盎心不樂家丨丨迺之棓生所問占)可怪(後漢書光武紀劉將軍平生見小敵怯今見大敵勇甚丨丨也)竊怪
(後漢書朱暉傳初暉同縣張堪甚重之把暉臂欲以妻子託朱生暉舉手未對自後不復相見堪卒暉賑贍之子孫丨丨之暉曰堪)
(嘗有知己之言吾以信于心也)懷怪(後漢書何敞傳為衛尉篤奉車都尉景繕修館第彌街絶里臣雖斗筲之人誠竊丨丨)
衆怪(後漢書徐穉傳林宗有母憂穉往弔之置生芻一束於廬前而去丨丨不知其故林宗曰此必南州高士徐孺子也詩不)
(云乎生芻一束其人如玉吾無德以堪之論衡陳平貧而飲食不足貌體皎好而丨人丨之)譎怪(後漢書西域傳大秦國有)
(飛橋數百里可度海北諸國所生奇異玉石諸物丨丨多不經故不記云唐書太平公主傳天下珍滋丨丨充于其家又王求禮傳)
(武后方營明堂雕飾丨丨又裴延齡傳延齡資苛刻剝下附上肆騁丨丨其進對皆他人莫敢言而延齡言之不疑宋史徽宗紀詔)
(天下監司郡守搜訪巖谷之士雖恢詭丨丨自晦者悉以名聞何承天重荅顔永嘉書凡講求至理曾不折以聖言多採丨丨以相)
(扶翼)詭怪(後漢書西域傳論神迹丨丨則理絶人區感驗明顯則事出天外隋書經籍志籙皆素書紀諸天曹官屬佐吏之名)
(又有諸符錯在其間文章丨丨世所不識拾遺記騫霄國獻刻玉善畫工名裔使含丹青以潄地即成魑魅及丨丨羣物之象畫斷)
(閻立德創職貢圖異方人物丨丨之狀丘遲早發漁浦潭詩丨丨石異象嶄絶峯殊狀沈佺期過龍門詩龍門非禹鑿丨丨乃天功)
(蘇頲禁斷妖訛等敕失其宗旨乃般若之罪人成其丨丨豈湼盤之信士韓愈贈張籍詩紛紛百家起丨丨相披猖柳宗元晉問濆)
(濁麋沸黿鼉丨丨賈島北嶽廟詩巖巒叠萬重丨丨浩難測盧仝觀放魚歌得水競騰突動作丨丨殊蘇洵水官詩我從大覺師得)
(此丨丨編)三怪(魏志管輅傳輅見安平太守王基基令作卦輅曰當有賤婦人生一男堕地便走入竈中死又牀上當有一大)
(蛇銜筆須臾去之又烏來入室中與燕鬭燕死烏去有此丨丨)光怪(吳志孫堅傳堅世仕吳家于富春葬于城東塚上數有丨)
(丨雲氣五色上屬于天父老相謂曰是非凡氣孫氏其興矣懷素自叙淋漓醉墨落人間夜夜風雷起丨丨韓愈赴江陵途中詩颶)
(起最可畏訇哮簸陵丘雷霆助丨丨氣象難比侔元好問觀浙江漲詩陽侯富隂族萬首露丨丨郝經登泰山詩山隂瑰詭丨丨出)
(赤氣翠暈相鉤連張雨菌山巢居詩屋壁置書碑版多雄虹丨丨鳳凰阿郭鈺濠石晚樵詩丨丨匣中龍文采雲間鳳)驚怪
(吳志孫堅傳注堅入洛埽除漢宗廟祠以太牢甄官井上旦有五色氣舉軍丨丨堅令人入井探得漢傳國璽江淹水上神女賦理)
(洞徹于俗聽物丨丨于世心王建鏡聽詞懷中收拾䨇錦帶恐畏街頭見丨丨張碧怪石詩參差翠縷擺不落筆頭丨丨粘秋雲朱)
(子咏雪詩開門丨丨雪交加亂落橫飛詎有涯)刻怪(吳志孫權傳詔責數諸葛瑾等曰至乃懷執危怖有不自安之心聞此悵)
(然深自丨丨)變怪(晉書天文志野鶴一星主丨丨又五行志甘卓將襲王敦既而中止及還家多丨丨尋為敦所襲蘇軾十)
(月六日記所見詩愰疑所見皆夢寐百種丨丨旋消亡)司怪(晉書天文志東井鉞前四星曰丨丨五代史司天考乾祐三年)
(七月甲申熒惑犯丨丨張衡周天大象賦座旗肅穆以昭禮丨丨幽求而發冥)謠怪(晉書石勒載記幽州丨丨特甚)華怪
(宋書周朗傳細作始并以為儉節而市造丨丨即傳于民)駭怪(宋書殷孝祖傳賊據赭圻孝祖將進攻之與大統王元謨别悲)
(不自勝衆並丨丨)奇怪(北史魏道武紀保者以帝體重倍于常兒竊獨丨丨五代史羅紹威傳紹威父宏信狀貌丨丨面色)
(青黑軍中異之王延壽魯靈光殿賦圖畫天地品𩔖羣生雜物丨丨山神海靈荀悅三游論除小忌去淫祀絶丨丨正人事郭璞猙)
(贊章峨之山丨丨所宅江淹遊黃蘖山詩南州饒丨丨赤縣多靈仙杜甫蕃劍詩如何有丨丨每夜吐光芒韓愈南山詩吁嗟信丨)
(丨峙質能化貿白居易紅躑躅詩王泉南澗花丨丨不似花叢似火堆陸龜蒙怪松圖讚序有若龍攀虎跛壯士囚縳之狀道人曰)
(是何丨丨之甚耶蘇舜欽蜀士詩蜀國天下險丨丨生中間)相怪(北史麥鐡杖傳荅竇威云麥豆不殊何忽丨丨)嗤怪
(北史魏臨淮王譚傳内外親知共皆丨丨)迂怪(唐書李德裕傳丨丨之士以小術欺聰明如文成五利者也魏武帝詩思想崑)
(崙居見欺于丨丨魏文帝折楊柳行百家多丨丨聖道我所觀何承天重荅宗居士書夫明天地之性者不致惑于丨丨識盛衰之)
(逕者不役心于理表歐陽修𫉬麟贈姚闢詩相沿益丨丨各闢出新奇)幻怪(唐書方技傳序詭行丨丨又技之下者柳宗元)
(嶺南節度饗軍堂記揳擊吹鼓之音飛騰丨丨之容寰觀于遠邇)豐怪(唐書高麗傳詔曰朕所過營頓每飭食母丨丨)醜
怪(五代史桑維翰傳維翰為人丨丨身短而面長)近怪(宋史陳瓘傳蔡卞素敬道人張懷素謂非世間人時且來越下留瓘)
(小須之瓘不肻止曰子不語怪力亂神斯丨丨矣)好怪(列子公孫龍之為人也漫衍而無實丨丨而妄言)表怪(拾遺)
(錄已丨丨于衆圖方見偉于羣記)厭怪(古今刀劍錄章帝以建初八年鑄一劍令投于伊水中以丨人膝之丨)託怪
(劉勰新論質虛者可丨丨以示奇形露者不可誣罔以是非又丨丨于無象可假非而為是取範於眞形則雖是而疑非)少怪
(文中子逹人哉山濤也多可而丨丨)狂怪(志林作詩丨丨至盧仝馬異極矣蘇軾詩詩酒淋漓出丨丨)豪怪(避暑錄話)
(徐積仲車貧甚事母至孝好作詩頗丨丨日未嘗輟)尚怪(老學庵筆記祥符中有布衣林虎上書眞廟曰此人姓林名虎必丨)
(丨者也罷遣之)地怪(癸辛雜識窮荒絶徼天奇丨丨亦何所不有)鬼怪(屈原遠遊因氣變而遂曾舉兮忽神奔而丨丨)
(白居易太湖石詩奇應潛丨丨靈合蓄雲雷)巨怪(曹植辯道論言不盡於此頗難悉載故粗舉其丨丨者)疑怪(嵇康)
(難宅無吉凶攝生論丨丨之論生偏是之議興所託不一烏能相通韓愈雨中寄孟幾道聫句吟馨轢紛雜抱照瑩丨丨)經怪
(嵇康與山巨源絶交書足下昔稱吾於潁川吾嘗謂之知言然丨丨此意尚未熟悉於足下何從便得之也按經常也)含怪
(郭璞姑射山大蟹陵魚贊曠哉溟海丨丨藏珍)應怪(郭璞山海經序聖皇原化以極變𧰼物以丨丨)淫怪(顔延之庭誥文)
(若覩其丨丨知生之無心為見奇麗能致諸非務則不抑自貴不禁自止)麗怪(鮑照佛影頌形生丨丨神照潭寂)遐怪
(江淹登廬山香爐峯詩不尋丨丨極則知耳目驚)徵怪(張纘南征賦不語神以丨丨情存之而弗論)潛怪(劉允濟經)
(廬岳詩肹蠁精氣通紛綸丨丨錯)山怪(宋之問龍目灘詩巨石潛丨丨深篁隱洞仙孟郊寄義興小女子詩丨丨夜動門水)
(妖時弄池)精怪(岑參揚雄草玄臺詩丨丨憙無人睢盱藏老𣗳)龍怪(李白寄裴隱詩丨丨潛溟波俟時救炎旱)吁怪
(杜甫病柏詩客從何鄉來佇立久丨丨周伯琦懷禿腦兒行邊報叢遠函蒼黃盡丨丨)祕怪(韓愈南海神廟碑海之百靈丨)
(丨蜿蜿蜒蜒來受飲食王逢君山酹月圖詩靈奇丨丨不可說回首十年塵土熱)抉怪(韓愈荆潭唱和詩序搜奇丨丨雕鏤)
(文字與韋布閭里憔悴專一之士較其毫釐分寸)鬭怪(韓愈初南食貽元十八詩章舉馬甲柱丨以丨自呈)羽怪(韓愈)
(同宿聫句毛奇覩𧰼犀丨丨見鵩鴆)雄怪(韓愈酬盧四兄詩若使乘酣騁丨丨造化何以當鐫劖)幽怪(韓愈岳陽樓詩)
(炎風日搜攬丨丨多兄長又贈劍客李園聫句照海銷丨丨滿空㪣異氛孟郊峽哀詩丨丨窟穴語飛聞盻響流蘇軾再過泗上詩)
(不用燃犀照丨丨要須拔劍斬長蛟晁補之遊信州南巖詩崖奔木疎瘦谷遠鳥丨丨)百怪(韓愈調張籍詩丨丨入我腸梅)
(堯臣飲劉原甫家詩世無軒轅鏡丨丨爭後先歐陽修菱溪大石詩盧仝韓愈不在世彈壓丨丨無雄文蘇軾詩平生傲憂患久矣)
(恬丨丨蘇轍泗州僧伽塔詩蛟龍丨丨不敢近迴風倒浪歸無蹤孔平仲望海亭詩海中丨丨所會聚海馬海人并海驢陳基大江)
(詩風伯引輕帆丨丨皆辟易)妖怪(韓愈衡岳詩火維地荒足丨丨天假神柄專其雄趙抃題濓溪書堂詩毫髮難遁形鬼神)
(縮丨丨石介慶歷聖德頌昆蟲蹢蠋丨丨藏滅)騁怪(白居易太湖石記一旦不鞭而來無脛而至爭奇丨丨為公眼中之物)
萬怪(元稹有酒詩顧千珍與丨丨兮皆委潤而深藏盧仝寄蕭慶中詩千災丨丨天南道猩猩鸚鵡皆人言歐陽修紫石屏歌)
(大哉天地間丨丨難悉談)陰怪(元稹有酒詩陽烏撩亂兮屋上棲丨丨跳趫兮水中躍)逞怪(元稹遭風詩㒺𧰼睢盱頻)
(丨丨石尤翻動忽成災)恢怪(柳宗元夢歸賦蒙莊之丨丨兮寓大鵬之遠去)探怪(柳宗元答問僕乃緘鉗默塞耗眊窒)
(惑抉異丨丨起幽作匿)誣怪(柳宗元答吳武陵論非國語書益之以丨丨張之以闊誕是猶用文錦覆陷阱也)炫怪
(柳宗元答韋中立書敢丨丨于羣目以召閙取怒乎)閃怪(孟郊答盧仝詩丨丨千石形異狀安可量)囚怪(孟郊送無懷道)
(士詩煮金陰陽火丨丨星宿壇)海怪(姚合送源中丞使新羅詩玉節在船清丨丨尹廷高雨中度楊子江詩蜿蜒丨丨互出沒)
(踴躍與我為先驅)鳥怪(韋莊秋日感事詩丨丨巢宫樹狐驕上苑墻)石怪(趙抃孔憲山齋詩窗排羣丨丨簷擁遠山)
(明范成大自石林回詩脫略巖岫杳&KR0627;糾丨狀丨郝經青州山行詩陰森木丨丨惨冽霜露氣王惲過鹿臺山詩行經䨇蟾嶺丨丨)
(驚變現)荒怪(蘇軾孫莘老寄墨詩幽光發竒思默默出丨丨又次子明韻詩海隅丨丨有誰珍零落珊瑚泣季倫)嗜怪
(蘇軾謝蘇自之惠酒詩貪狂丨丨無足取世俗善異矜其賢)古怪(徐璣梅坡詩横斜直似安排得丨丨多應折損來宋无僧)
(日觀畫葡萄詩吐作千年丨丨藤猶帶西湖烟雨濕)角怪(薩都拉題郭元二公畫壁詩两山出没如虎頭爭竒丨丨不肯休)
捏怪(傳燈錄問凡有所問皆是丨丨請師直指根源曰罕逢穿耳客多遇刻舟人)
竒生怪(國語申生伐東山衣之偏裻之衣佩之金玦僕人曰君賜之竒丨丨丨怪生無常)須賈怪(史記范雎傳范)
(雎歸取大車駟馬為須賈御之入秦相府府中望見有識者皆避匿丨丨丨之)掾史怪(莫書丙吉傳吉嘗出逢羣鬭者死傷)
(横道吉過之不問丨丨丨之)何遽怪(後漢書趙壹傳司徒袁逢受計壹長揖而已逢異之令左右讓之對曰昔酈食其長)
(揖漢王今揖三公丨丨丨也)家君怪(北齊書高季武傳司馬消難因退食暇尋季武與之酣飲留宿旦日重門竝閉關籥)
(不通消難固請季武曰君自稱黃門即又言畏丨丨丨欲以地勢脅我耶)草木怪(宋史鞠詠傳大安殿柱生芝草召羣臣就)
(觀詠言陛下以援進忠良為國寳以訓勸兵農為天瑞丨丨之丨何足尚哉)又將怪(避暑錄話范文正公初數以言事動)
(朝廷當權者每目為怪人文正知之及後復用為西帥上疏請城京師曰吾丨丨丨矣)龍蛇怪(班彪王命論初劉媼妊高)
(祖而夢與神遇震電晦冥有丨丨之丨)牛渚怪(王安石雨花臺詩南上欲窮丨丨丨北尋難㤀草堂靈)山靈怪
(范梈謝冷架閣見懷詩相思恐涉丨丨丨不遇仙人不記詩)殷公怪(王憚靈巖寺詩石状丨丨丨眉龐老衲毿)雷公
怪(馬臻孤松詩流精貫浹骨欲飛風雨或致丨丨丨)龍虎怪(楊維楨冬青塚篇秃妖尚壓丨丨丨浮圖千尺高岧嶤)
遭梁怪(傳燈錄龍須山道殷禪師僧問如何是祖師西來意師曰普通八年丨丨丨直至如今不得雪)
壞(胡怪切自破又古壞切與&KR1327;同毁也)
韻藻禮壞(論語三年不為禮丨必丨)興壞(史記六國表余於是因秦記踵春秋之後起周元王表六國時事訖二世)
(凡二百七十年著諸所聞丨丨之端後有君子以覽觀焉漢書路溫舒傳桓文扶微丨丨尊文武之業澤加百姓功潤諸侯)
甘以壞(禮記君子淡以成小人丨丨丨又黃庭堅食笋詩半以苦見疎不言甘易壞)梁木壞(禮記孔子蚤作負手)
(曳杖逍遥于門歌曰泰山其頽乎丨丨其丨乎哲人其萎乎)太廟壞(唐書姚崇傳明皇將幸東都丨丨屋自丨崇曰木久)
(自當蠧但壤與行會不緣行而壞帝遂東)緇郎壞(唐書崖胤傳小字緇郎為相季父安潛曰吾父兄刻苦立門戶終為丨丨)
(丨之)白麻壞(唐書陽城傳德宗欲相裴延齡城曰丨丨出吾必丨之哭于庭遂不相)竹牀壞(仇池筆記至和二年)
(成都費孝先遊青城詣老人村壞其丨丨孝先欲償其值老人曰子視其下書云某年月日造某年月日為費孝先所丨因師事之)
(名聞天下)王塗壞(蔡邕釋誨天網縱人紘弛丨丨丨太極陁)顔色壞(杜甫詩豈知千年根中路丨丨丨)
有基無壞(左傳令名德之輿也德國家之基也丨丨丨丨無亦是務乎)
增城壞(詩毋俾丨丨無獨斯畏公羊傳於是會乎桓莊公升壇曹子手劍而從之管子進曰君何求乎曹子曰丨丨壓竟君)
(不圖與)隙壞(左傳人之有墻以蔽惡也墻之丨丨誰之咎也酉陽雜俎大歴八年乾陵仙觀天尊殿有䨇鵲銜柴及泥補葺)
(丨丨丨十五處宰臣上表賀)支壞(國語天之所丨不可壞也其所丨亦不可支也)墮壞(史記秦楚之際月表于是無尺)
(土之封丨丨名城銷鋒鏑鉏豪傑維萬世之安王嘉論董賢封事詔書罷苑而以賜賢二千餘頃均田之制從此丨丨)急壞
(史記叔孫通傳惠帝為東朝長樂宫作複道方築武庫南叔孫生曰奈何子孫乘宗廟道上行哉惠帝大懼曰丨丨之叔孫生曰人)
(主無過舉今已作願為原廟渭北衣冠日出游之)不壞(漢書藝文志魯共王壞孔子宅欲以廣其宫聞鼓琴瑟鐘磬之音乃)
(止丨丨金史太祖紀遼以賓鐵為號取其堅也賓鐵雖堅終亦變壞惟金不變丨丨于是國號大金列子積氣之成乎天積形之成)
(乎地知積氣也知積塊也奚謂丨丨蘇軾詩山頭卧碣弔古塚下有至人僵丨丨黃公望謝參議惠筍詩中有歲寒姿經時久丨丨)
(袁桶丹井詩金鼎閟寒泉真火彌丨丨又唐書韓滉傳門當列戟以父時門第丨忍丨乃不請)行壞(漢書蕭望之傳伯夷之丨)
(丨公綽之名滅)震壞(漢書王尊傳往者南山盗賊阻山横行徵故司隸校尉王尊捕羣盗二旬之間大黨丨丨渠卒效首阮籍)
(大人先生傳天因地動山陷川起雲散丨丨六合失理)徙壞(漢書張禹傳禹年老自治冢塋好平陵肥牛亭地奏請求之上)
(令徙亭他所曲陽侯根聞而爭之禹不遵謙讓又丨丨舊亭重非所宜)廢壞(後漢書章德皇后紀家既丨丨數呼相工問息)
(耗見后者皆言當大尊貴非臣妾容貎)敗壞(後漢書虞詡傳若衣丨丨一以相𥙷猶有所完傳燈錄道吾見雲巖𥙷草鞋云)
(作甚麽巖云將丨丨𥙷丨丨師云何不道即丨丨非丨丨)殘壞(魏志荀彧傳河濟天下之要地也今雖丨丨猶易以自保是亦)
(將軍之關中河内也北史婁寳傳仕至朔州刺史丨丨舊宅皆命葺構人歸繼路歲考為天下最)敝壞(魏志和洽傳朝廷之)
(議吏有著新衣乘好車者謂之不清長吏過營形容不飾衣裘丨丨者謂之廉潔晉書石勒載記勒以樊坦清貧擢授章武内史既)
(而入辭勒見坦衣冠丨丨大驚曰樊參軍何貧之甚也)朽壞(晉書樂志庾翼桓温專事軍旅樂器在庫遂至丨丨)手壞
(晉書桓彜傳初彝與郭璞善嘗令璞筮卦成璞以丨丨之曰卦與吾同丈夫當此非命如何又劉聰載記封王沉等為列侯太宰劉)
(易上疏固諫聰大怒丨丨其表)撞壞(晉書王納傳時會稽王道子以少年專政委任羣小納望闕而歎曰好家居纖兒欲丨丨)
(之邪)秦壞(晉書衛恒傳自丨丨古文有八體一大篆二小篆三刻符四蟲書五摹印六署書七殳書八隸書)折壞(晉書)
(束晳傳汲郡人發塚得竹書數十車凡七十五篇七篇簡書丨丨不識名題)屋壞(晉書張華傳華方晝卧忽夢見丨丨)理
壞(晉書辛靈傳嘗使守稻羣牛食之靈見而不驅牛去乃理其殘亂者其父母見而怒之靈曰物生天地之間各欲得食奈何驅)
(之其父曰即如汝言復用丨丨者何為靈曰此稻又欲得終其性可不收乎)撤壞(宋書王元謨傳元謨向碻磝圍滑臺城内)
(多茅屋衆求以火箭燒之玄謨恐損亡軍實不從城中即丨丨之空地以為窟室)車壞(宋書徐湛之傳年數歲與弟淳之共)
(車行牛奔丨丨左右馳來赴之湛之先令取弟衆咸歎其幼而有識)蟻壞(齊書孔稚圭傳昔歲丨丨瘻食樊漢令兹蟲毒浸淫)
(未已)打壞(南史王僧虔傳僧綽採蠟燭珠為鳳皇僧逹奪取丨丨亦復不惜古讀曲歌丨丨木棲牀誰能坐相思)文壞
(北史孫惠蔚傳惠蔚既入東觀閱舊典先無定目或丨丨字誤請依前丞盧昶所撰甲乙新錄以為定本)法壞(唐書兵志府兵)
(丨丨而方鎮盛)轂壞(唐書張玄素傳隋家造殿伐木于豫章二千人挽一材以鐵為轂行不數里丨輙丨别數百人齎轂自隨)
庳壞(唐書孟浩然傳樊澤為節度使浩然墓丨丨符載以牋叩澤澤乃更為刻碑封寵其墓)簾壞(唐書王鍔傳官曹丨)
(丨吏將易之鍔取壞者付船坊以鍼箬)散壞(唐書姚璹傳證聖初明堂火后欲避正殿璹奏彌勒成佛七寳臺須臾丨丨聖)
(人之道隨物示化不宜貶常禮)沮壞(唐書南詔傳湖南觀察使蔡襲發兵二萬屯守南詔憺畏不敢出會詔蔡京經制嶺南忌)
(襲功有所欲丨丨之說苑土耦人與木梗語木梗謂土耦人曰子先土也遇天大雨子必丨丨)舌壞(五代史李金全傳金全為)
(安遠軍節度使左押衙胡漢榮用事所為不法高祖以廉吏賈仁治代之召漢榮漢榮酖仁治仁治丨丨而死)斷壞(金史歷志)
(璣衡丨丨無復知其法制者陸龜蒙甫里先生傳借人書有編簡丨丨者緝之文字謬誤者刊之)室壞(家語魯人有獨處室)
(者隣之嫠婦亦獨處一室夜暴風雨至嫠婦丨丨趨而託焉魯人閉戶而不納)牆壞(韓非子宋富人天雨丨丨其子曰不築有)
(盗其隣人之父亦云暮果大亡其財其家甚智其子而疑隣人之父說苑文公見咎季其廟傅于西牆公曰孰處而西對曰君之老)
(臣也公曰西益而宅對曰臣之忠不如老臣之力其丨丨而不築公曰何不築對曰一日不稼百日不食)齲壞(釋名煮麥曰麰)
(麰亦齲也煮熟亦丨丨也)蠧壞(志林孔壁汲冡竹簡科斗皆漆書也終於丨丨景鐘石鼓益堅古人之為不朽計亦至矣)暮
壞(夢溪筆談深州其地鹻鹵不可藝植井泉悉是惡滷城郭朝補丨丨)誘壞(癸辛雜識趙汝愚初登第謁趙彦端德莊德莊)
(語之曰謹毋以一魁置胸中士大夫多為富貴丨丨)山壞(孔融詩河潰蟻孔端丨丨由猿穴)荒壞(曹植歸思賦經平常)
(之舊居感丨丨而莫振)容壞(嵇康聲無哀樂論小哀丨丨甚悲而泣哀之方也小歡顔悅至樂心愉樂之禮也)消壞
(何承天安邊論往歲棄甲理應丨丨)粉壞(白居易酬令狐相公詩丨丨杏將謝火繁桃尚稠)替壞(白居易立部伎詩雅)
(音丨丨一至此長令爾軰調宫徵)風壞(元稹牡丹詩簇蘂丨頻丨裁紅雨更新)欹壞(韓愈雨中寄孟幾道詩德符仙)
(山岸永立難丨丨)物壞(柳宗元說天丨丨蟲由之生元氣陰陽之壞人由之生)堤壞(錢珝江行詩丨丨漏江水地坳)
(成野塘)雨壞(皮日休詩弩臺丨丨逢金鏃)雪壞(陸龜蒙詩丨丨晴梳石髮香)成壞(蘇軾詩丨丨無窮事)變
壞(蘇軾詩生成丨丨一彈指)脫壞(蘇軾中秋月詩一杯未盡銀闕涌亂雲丨丨如崩濤)橋壞(陸游出縣詩稻壠牛行泥)
(活活野塘丨丨雨昏昏)道壞(趙元古道詩山深丨丨水縱横怪得春來行客少)樸壞(郭邦彦讀毛詩詩丨丨犧氏瑟)
(巧露媧皇笙)壁壞(袁桷述舊懷詩雨荒蟲蝕栱丨丨鼠緣藤)幻壞(張翥二生塔詩法身無丨丨藏骨自神通)裂壞
(王惲詩北趨小邊相河害坐看長堤驚丨丨)碎壞(元好問觀浙江漲詩平分乍舒徐怒觸忽丨丨)劫壞(楞嚴經乃至丨)
(丨三災不及)
上蔡壞(史記楚世家王朝張弓而射魏之大梁之南加其右臂而徑屬之於韓則中國之路絶而丨丨之郡丨矣)閭門
壞(漢書于定國傳始定國父于公其丨丨丨父老方共治之于公謂曰少高大其門閭令容駟馬高蓋車又宋史王旦傳宅門壞)
(主者徹新之暫於廡下啓側門出入旦至側門據鞍俯過門成復由之皆不問焉)北軍壞(吳志周瑜傳注時東南風急以)
(十艦最著前中江舉帆操軍皆出營立觀去北軍二里餘同時發火火烈風猛往船如箭燒盡北船瑜等繼後雷鼓大進丨丨大丨)
(曹公退走)縑布壞(晉書張軌傳泰始中河西不用錢裂匹以為段數丨丨既丨市易又難)閣道壞(南史謝超宗傳)
(司徒禇彦回因送湘州刺史王僧虔丨丨丨墜水僕射王儉驚跣下車超宗拊掌笑曰落水三公墜車僕射)衣幡壞(唐書)
(百官志丨丨丨者五歲一易)六井壞(宋史河渠志蘇軾奏杭州本江海故地水泉鹹苦自唐李泌引湖水作六井然後民)
(足於水今湖狹水淺丨丨盡丨)藥欄壞(宋史李沆傳堂前丨丨丨妻戒守舍者勿葺以試沆沆朝夕見之經月終不言妻以)
(語沆沆曰豈可以此動吾一念哉)器服壞(宋史陳堯佐傳丨丨丨隨輒補之曰無使不全見棄也)旗綵壞(江總)
(雨雪曲天寒丨丨丨地暗鼓聲低)沙塔壞(耿湋童子寺詩雨餘丨丨丨月滿雪山空)溝塍壞(司空曙田家詩泉溢)
(丨丨丨麥高桑柘低)斧斫壞(盧仝月蝕詩輪如壯士丨丨丨桂似雪山風拉摧)魚梁壞(皮日休避暑聯句積水丨)
(丨丨殘花病枕欹)蒲輪壞(皮日休送潤鄕博士還華陽詩公車草舍丨丨丨爭不教他白日飛)吟房壞(李洞下第)
(送張霞詩草入丨丨丨潮衝釣石移)秋霖壞(杜荀鶴舜廟詩殿宇丨丨丨松杉野火燒)梅蒸壞(王安石紙煖閣詩氊)
(廬易以丨丨丨錦幄終於草野妨)家具壞(鄭元祐悲歌貸粟方炊薪水艱僦屋屢遷丨丨丨)字刻壞(薩都拉過)
(嶺詩山有舊題石歲久丨丨丨)巖桂壞(郝經隨州詩穿窗棗枝曲倚柱丨丨丨)
誡(古拜切言警也)
韻藻四誡(後漢書秦彭傳遷山陽太守敦明庠序每春秋饗射輒修升降揖讓之儀乃為人設丨丨以定六親長幼之禮)
家誡(唐書房玄齡傳治家有法度乃集古今丨丨書為屏風令諸子各取一具)立誡(中說續詩四曰歎以諫誨丨丨于家)
(也)
增女誡(後漢書列女傳扶風曹世叔妻者班彪之女也名昭博學高才作丨丨七篇有助内訓蕙蘭綠窗詩自尋丨丨窗前)
(讀嗔道家人不與聽)曲誡(晉書慕容皝載記親著丨丨十五篇以教胄子)經誡(魏書釋老志雲中音誦新科之誡二十卷)
(言此丨丨自天地開闢以來不傳于世今運數應出)醮誡(隋書禮儀志皇太子將親迎皇帝臨軒丨而丨曰往迎爾相承我宗)
(事勖帥以敬)箴誡(隋書蕭后傳述志賦綜丨丨以訓心觀四國而作軌柳宗元先侍御府君神道碑太夫人范陽盧氏用柔)
(明勤儉以行其志用圖史丨丨以施其教)宗誡(北史魏文帝紀御憑雲觀引見諸王敘家人之禮手詔為丨丨十條以賜之)
軍誡(唐書藝文志裴守一丨丨三卷)新誡(唐書則天皇后傳大集諸儒内禁殿譔定列女傳臣軌百寮丨丨樂書等大抵)
(千餘篇)憲誡(蔡邕東鼎銘鑒於法㒺敢不法丨于丨㒺敢不誡)作誡(曹植孔廟頌宰予晝寢糞土丨丨)
几杖誡(梁書王規傳古者盤盂有銘丨丨有丨進退循焉俯仰觀焉)盤盂誡(雲笈七籖盤盂篇丨丨之丨也)
陰受上誡(史記李將軍傳大將軍青丨丨丨丨以為李廣老數竒毋令當單于恐不得所欲)
戒(古拜切慎也具也備也警也亦作誡)
韻藻大誡(易小懲而丨丨此小人之福也孟子景公悅丨丨于國柳宗元鐃歌鼓吹曲序每治兵振旅幸歌臣詞以為容)
(且得丨丨宜敬而不害)天戒(書先王克謹丨丨臣人克有常憲春秋震夷伯之廟公羊傳其稱夷伯何大之也曷為大之丨)
(丨之故大之也漢書匡衡傳祗畏丨丨哀閔元元後漢書安帝紀詔曰二千石長吏明以詔書傳衍幽𨼆朕將親覽待以不次冀𫉬)
(嘉謀以承丨丨柳貫大雨雹行齋心變貌謹丨丨嗚呼生意無終窮)種戒(詩大田多稼既丨既丨注丨擇種丨具田器也)卜
戒(周禮肆師獮之日涖丨來歲之丨注不虞也)號戒(周禮掌固夜三鼜以丨丨注鼜音戚鼔名)教戒(漢書龔遂傳上)
(遣使徵遂議曹王生曰天子即問君何以治渤海宜曰皆聖主之德非小臣之力也遂對如王生言天子曰安得長者之言而稱之)
(遂曰此臣議曹丨丨臣也又陳萬年傳子咸數言事譏近臣萬年召咸丨丨於床下語至夜半咸睡頭觸屏風萬年大怒咸曰具曉)
(所言大要教咸諂也李商𨼆為河東公謝相國啓感激恩光丁寧丨丨)法戒(漢書劉向傳數上疏言得失陳丨丨)古戒
(漢書江充傳唯陛下觀覽丨丨反覆參考)明戒(後漢書荀爽傳周公之戒曰不知稼穡之艱難不聞小人之勞惟酖樂之從是)
(其丨丨阮德如答嵇康詩神龜實可樂丨在刳腸韓愈詩温存感深惠琢切奉丨丨)五戒(晉書會稽王道子傳佛者以丨)
(丨為教絶酒不淫沈約禪林寺尼淨秀行狀昔有外國普練道人出于京師往來梁舍便受丨丨勤翹奉持未嘗違犯毘尼藏經丨)
(丨一不殺生二不偷盗三不邪淫四不妄語五不飲酒食肉)兩戒(唐書天文志一行以為天下山河之𧰼存乎丨丨北戒限)
(戎狄南戒限蠻夷王惲游萬固寺詩連山一卧虎矯首盡丨丨)敵戒(柳宗元丨丨文皆知戒之仇而不知為益之尤)
履霜戒(左傳昭公昧于丨丨之丨王惲羽林萬騎歌丨丨得冰忽深丨禍始房陵帝私語又王儉禇淵碑君垂冬日之温臣)
(進秋霜之戒)後車戒(漢書賈誼傳鄙諺曰前車覆丨丨丨又吳志華覈傳魯𨼆公夏城中丘春秋書之垂為後戒)十
善戒(宇文通道教序丨丨之丨四極之許)
增不誡(易王用三驅失前禽邑人丨丨吉左傳鄖人軍於蒲騷將與隨絞州伐楚鬭廉曰鄖人軍其郊必丨丨又百官𧰼物)
(而動軍政丨丨而備國語吳王夫差還自黃池息民丨丨東方朔□有先生論務快耳目之欲以苟容為度遂往丨丨身没被戮)
隣戒(易雖凶無咎畏丨丨也)齋戒(易聖人以此丨丨以神明其德夫注洗心曰丨防患曰丨禮記丨丨以事鬼神史記)
(封禪書徐市等上書言海中有三神山仙人居之請得丨丨與童男女求之又廉頗藺相如傳和氏璧天下所共傳寳也趙王送璧)
(時丨丨五日今大王亦宜丨丨五日乃敢上璧漢書高祖紀蕭何追還韓信漢王丨丨設壇場拜信為大將軍又宣帝紀詔曰修興)
(泰一五帝后土之祠祈為百姓蒙祉福丨丨之暮神光顯著上帝嘉嚮海内承福其赦天下後漢書西域傳論漢自楚英始盛丨丨)
(之祀桓帝又修華蓋之飾將微義未譯而但神明之耶王勃採蓮賦湯武丨丨伊臯虛佇韋應物叔緘賜松英丸詩道場丨丨今初)
(服人事葷羶已覺非白居易閑卧詩薄食當丨丨散班同𨼆淪李商𨼆韓碑詩公退丨丨坐小閣濡染大筆何淋漓)儆戒(書益)
(曰吁戒哉丨丨無虞一作警禮記先鼓以丨丨三步以見方周禮宰夫之職正歲則以灋丨丨羣吏漢書董賢傳上令賢私過光光)
(丨丨衣冠出門待望見賢車乃却入按光謂孔光)懋戒(書威克厥愛允濟愛克厥威允㒺功其爾衆士丨丨哉)陳戒
(書伊尹既復政厥辟將告歸乃丨丨于德魏志高堂隆傳評學業修明志存匡君因變丨丨發于懇誠)勅戒(詩亦既醉止威)
(儀幡幡箋言賓初即筵之時能自丨丨以禮至于旅酬而小人之態出魏志陳思王植傳曹仁為關羽所圍太祖以植為南中即將)
(欲遣救仁呼有所丨丨植醉不能受命又陶謙傳謙上書曰憲章丨丨奉宣威靈敬行天誅每伐輒克李暠戒子書至于杜漸防萌)
(深識情變此當任汝所見深淺非吾丨丨所益也韓愈元和聖德詩丨丨四方侈則有咎)敬戒(詩既丨既丨惠此南國周禮職)
(方氏各修平乃守攷乃職事無敢不丨丨左傳與二三子生在丨丨不在富也孟子往之女家必丨必丨無違夫子謝靈運撰征賦)
(序丨丨九伐申命六軍韓愈平淮西碑天以唐克有其德聖子神孫繼繼承承于千萬年丨丨不怠)自戒(詩序言之者無罪聞)
(之者足以丨丨張衡陳事疏向使能瞻前顧後援鏡丨丨則何陷于凶患乎)備戒(禮記賓牟賈侍坐于孔子孔子與之言及)
(樂曰夫武之丨丨之已久何也)宿戒(儀禮鄉朝服而謀賓介皆使能不丨丨注再戒為丨丨禮將有事先戒而復丨丨周禮世)
(婦掌女官之丨丨注丨丨謂前期齋戒也史記越世家陶朱公遣長子為一封書遺故所善莊生長男發書進千金如其父言莊生)
(謂其婦曰此朱公之金有如病不丨丨後復歸勿動)官戒(儀禮乃丨丨宗人命滌宰命為酒注丨丨戒諸官也柳宗元郭槖駞)
(傳吾問養樹得養人術傳其事以為丨丨)誓戒(周禮太宰祀五帝則掌百官之丨丨注丨者誓之以言丨者飭之以事)紏
戒(周禮鄉士掌國中各掌其鄕之民數而丨丨之)勸戒(春秋左氏傳序其教之所存文之所害則刊而正之以示丨丨杜甫)
(詩扶顚有丨丨恐為識者嗤)能戒(左傳雖從者丨丨其若異客何又少康為仍收正惎澆丨丨之)善戒(左傳君子曰丨)
(丨詩曰愼爾侯度用戒不虞鄭子張其有焉顔延之庭誥文若存其正性紓其要發其唯丨丨乎)交戒(國語衛武公年九十)
(有五矣猶箴儆于國曰自卿以下至于師長士苟在朝者無謂我老耄而舍我必恭恪于朝以丨丨我)懿戒(國語於是乎作)
(丨丨以自儆注懿詩大雅抑之篇也懿讀曰抑)鑑戒(國語人之求多聞善敗以丨丨也一作監漢書諸侯王表究其終始彊弱)
(之變明丨丨焉後漢書梁后紀后常以列女圖畫置於左右以自丨丨宋史范純仁傳神宗曰卿善論事宜為朕條古今治亂可為)
(丨丨者乃作尚書解以進金史世宗紀上謂宰臣曰近覽資治通鑑編次累代廢興甚有丨丨一作鑒朱浮與彭寵書長為羣后惡)
(法永為忠臣丨丨豈不誤哉皇甫謐三都賦序吳蜀以擒滅比亡國而魏以交禪比唐虞既以著逆順且以為丨丨皮日休詩其中)
(有丨丨一一堪雕鐫)承戒(漢書五行志懼以丨丨則災禍除矣)懲戒(漢書諸侯王表漢興之初丨丨亡秦孤立之敗剖裂)
(疆土陳書武陵王伯禮傳淑慎未彰違情斯在繩愆檢迹以為丨丨)女戒(漢書杜欽傳贊浮沉當世好謀而成以建始之初深)
(陳丨丨終如其言庶幾乎關雎之見微非夫浮華博習之徒所能窺也)前戒(後漢書明帝紀永覽丨丨竦然競懼南史謝莊)
(傳盤于游田著之丨丨)至戒(後漢書東平王蒼傳願王寳精神加供養苦言丨丨望之如渴又梁冀傳汝南袁著詣闕上書)
(曰大將軍位極功成可為丨丨宜遵懸車之禮高枕頤神)規戒(後漢書周舉傳上書言當世得失辭甚切正尚書郭虔應賀等)
(見之歎息上疏欲帝置章御坐以為丨丨)咎戒(後漢書蔡邕傳聖朝既自約厲左右近臣亦宜從化人自抑損以塞丨丨則天)
(道虧滿鬼神福謙矣)鏡戒(後漢書寇恂傳董崇說恂曰昔蕭何守關中悟鮑生之言而高祖悅今君所將皆宗族昆弟也無乃)
(當以前人為丨丨恂然其言)成戒(魏志王朗傳注三世為將道家所忌窮兵黷武古有丨丨)七戒(蜀志諸葛亮傳亮作)
(八務丨丨六恐五懼皆有條章以訓厲臣子)重誡(晉書禮志災祥之發王者之丨丨)顯誡(晉書刑法志先王之輕刑)
(以御物丨丨以懲愚其理遠矣)常戒(晉書華嶠傳頤身于清簡之宇留心于虛曠之域無厭世俗丨丨以忽羣臣之言)祗
戒(晉書江逌傳陛下丨丨之誠逹于天人)寳戒(宋書孝武帝紀聿含五光奄一天下思盡丨丨之規以塞謀危之路傳燈)
(錄白樂天久參佛光得心法兼禀大乘金剛丨丨)戎戒(宋書禮志大始應符神武英斷王赫出討丨丨時)灼戒(宋書)
(傳亮傳平仲辭邑殷鑒於崔慶張臨挹滿丨丨乎桑霍)思戒(梁書高祖丁貴嬪傳日中丨丨月滿懷箴)經戒(梁書孔休)
(源傳長子雲童頗有父風而篤信佛理遍持丨丨江總修心賦序聊與苦節名僧同銷日月曉修丨丨久覽圖書)淨戒(梁書)
(中天竺國傳常修丨丨式導不及江總棲霞寺碑修丨丨之品詣得道之僧整忍辱之衣入安禪之室白居易閑游詩八關丨丨齋)
(銷日一曲狂歌醉送春)練戒(陳書江總傳弱歲歸心釋教暮齒深悟苦空更復丨丨運善于心行慈于物)持戒(南史)
(陸杲傳杲素信佛法丨丨甚精淨住子在家之人歸崇三寳丨丨修善奉行禮義江總修心賦經行藉草宴坐臨渠丨丨振錫度影)
(甘蔬高適宿開善寺詩談空忘外物丨丨破諸邪劉長卿干越尼子歌五年丨丨長一食至今猶自顏如花)設誡(魏書孝文)
(帝紀日月薄蝕聖人因之以丨丨)十誡(魏書釋老志其為沙門初修丨丨曰沙彌)炯戒(北史高允傳史籍帝王之實錄)
(將來之丨丨幽通賦既訊爾以吉𧰼兮又申之以丨丨注曹大家曰炯明也登高為吉𧰼深谷為明戒也陸雲歲暮賦鑒通人之丨)
(丨兮懼晏平之逹言謝朓酬德賦既勖余以丨丨又引之以風雅盧思道勞生論退身知足忘伯陽之丨丨陳力就列棄周任之格)
(言)河戒(唐書天文志自鶉首踰丨丨東曰鶉火得重離正位軒轅之祗在焉)薰戒(唐書太平公主傳榮國夫人丏主為)
(女道士以幸冥福儀鳳中吐蕃請主下嫁后不欲棄之乃真築宫如方士丨丨以拒和親事)微戒(五代史李嗣昭傳初喜嗜)
(酒太祖嘗丨丨之遂終身不飲)遺戒(宋史李繼和傳繼隆罷兵柄手錄唐李勣丨丨授繼和曰吾門不墜者在爾矣)軍戒
(宋史王顯傳上謂之曰卿世家本儒少失學今典朕機務無暇博覽羣書能熟丨丨三篇亦可免於面牆矣)面戒(宋史王顯)
(傳顯或失悞護短終不肯改丄每丨丨之)宸戒(宋史張耆傳耆為人重密有智數眞宗在東宫嘗命授以論語左傳春秋後又)
(賜丨丨二十條)曙戒(管子丨丨忽怠後穉逢殃注每丨而丨所以戒此日之事)受戒(申培詩說敬之成王丨羣臣之丨而)
(述其言賦也姚合贈盧沙彌詩年小未丨丨會觧如老師)進戒(申培詩說卷阿召康公從成王游歌於卷阿之上因王之歌作)
(此以丨丨)愼戒(大戴禮帶之銘曰火滅修容丨丨必恭恭則壽四子講德論君子動作有應從容得度南容三復白圭孔子睹)
(其丨丨)水戒(博物志吳左洞庭右彭蠡後濱江南至豫章丨丨險阻之國也)言戒(水經注魏文侯縣師經之琴於)
(其門以為丨丨也)檢戒(大唐新語太宗謂禇遂良卿知起居注記何事大扺得觀之否遂良曰今之起居古之左右史書人)
(君言事記善惡以為丨丨不聞帝王躬自觀史)關戒(雲溪友議劉侍郎軻者初至羅浮九疑欲學輕舉之道又于曹溪探釋氏)
(丨丨遂披僧服焉)先戒(離騷鸞皇為余丨丨兮雷師告余以未具九辨秋既丨丨以白露兮冬又申之以嚴霜)下戒
(九章何芳草之早殀兮微霜降而丨丨)禍戒(班彪王命論英雄誠知覺寤畏若丨丨超然遠覽淵然深識)畏戒(張衡)
(東京賦勸德丨丨喜懼交爭)誥戒(蔡邕讓高陽侯表中讀符策丨丨之詔非臣才量所能祗奉)申戒(馬融東廵頌祭)
(號羣師丨丨百工韓愈寄孟幾道聯句愔愔抱所諾翼翼自丨丨)肅戒(劉楨魯都賦招歡合好丨丨友朋)矢戒(應瑒)
(西狩賦清風丨丨羣翳收塵)昔戒(何晏景福殿賦想周公之丨丨慕咎繇之典謨)朔戒(嵇康答二郭詩丨丨貴尚容漁)
(父好揚波)典戒(潘岳寡婦賦遵義方之明訓兮憲女史之丨丨)納戒(夏侯湛昆弟誥予其望色思寬獄之不情教之不泰)
(是訓予其丨丨思詳)始戒(宋武帝離合詩仲秋丨丨中園初凋)生戒(顔延之拜陵廟詩早服身義重晚逹丨丨輕)時
戒(謝朓校獵曲虞人昔有諭明明丨丨哉)因戒(沈約八關齋詩丨丨倦輪飄習障從塵染)夙戒(何承天安邊論號令)
(先民民知丨丨有急徵發信宿可聚)珠戒(江總棲霞寺夜坐詩澡身事丨丨非是學金丹)垂戒(韋應物和聖製重陽賜宴)
(詩捧藻千官處丨丨百王成韓愈荅張徹詩悔狂已咋指丨丨仍鐫銘王禹偁官醖詩彝酒書丨丨羣飲聖所戮)說戒(王建)
(題詵法師院詩三年丨丨龍宫裏廵禮還來向水行)護戒(白居易五月齋戒詩居士爾時緣丨丨車公何事亦停杯)兢戒
(溫庭筠上蔣侍即啓有以疏賤而聞至貴者古人之所譏笑有以單外而蘄末契者君子之所丨丨)銘戒(溫庭筠病中書懷呈)
(友詩功庸留劒舄丨丨在盤盂)誇戒(薛能鳥嘴茶詩損添常鹽薑宜煮更丨丨)高戒(釋皎然華嚴寺大律師塔銘丨丨嚴)
(身佩月與瓔)酒戒(李純甫雜詩丨丨何曾破詩魔先已降)破戒(陸游小飲詩傳方那觧烹羊脚丨丨猶慙擘蠏臍牟)
(巘詩分明戒我輕丨丨故放春衫多溼却李俊民宿海會寺詩三笑圖中友同傾丨丨杯)傳戒(程暁嘲熱客詩丨丨諸高明熱)
(行宜見呵)住戒(佛遺教經汝等比丘已能丨丨當制五根勿令放逸)登戒(傳燈錄大石丨丨游方過河澤師示無念靈煥)
(然見諦)謝戒(傳燈錄洪恩禪師仰山初領新戒到丨丨師見來于禪牀上拍手云和和仰山)執戒(雲笈七籖夷心默念)
(清心丨丨)科戒(雲笈七籖秘要之階不過慈善慈善之法不違丨丨)
終日戒(易繻有衣袽丨丨丨𧰼曰丨丨丨有所疑也注既濟之時以柔居柔能預備而戒懼者也又禮記齊人將有事于泰)
(山必先有事于配林三月繫七日戒三日宿慎之至也)鐘鼓戒(詩禮儀既備丨丨既丨)臧孫戒(左傳孟氏閉門)
(告于季孫曰臧氏將為亂不使我葬季孫不信丨丨聞之丨)宴安戒(後漢書鄧張徐張胡傳論古人以丨丨為丨豈數公)
(之謂乎又嵇康幽憤詩世務紛紛祗攪予情安樂必戒乃終利貞)道家戒(後漢書崔駰傳謙德之光周易所美滿溢之位)
(丨丨所丨)司徒戒(後漢書黃瓊傳先王制典籍田有日丨丨咸丨司空除壇)黃石戒(後漢書楊倫傳當斷不斷丨丨)
(所丨注黃石公三略)析薪戒(吳志孫策傳注不任堂構之鄙以忝丨丨之丨)法和戒(北史陸法和傳嘗謂人曰勿繫)
(馬於碓其人行過鄉曲門側有碓因繫馬於其柱入門中憶丨丨丨走出將觧之馬已斃矣)孔子戒(元史廉希憲傳時方)
(尊禮國師帝命希憲受戒對曰臣受丨丨丨矣帝曰丨丨亦有丨耶對曰為臣當忠為子當孝丨丨之丨如是而已)禹湯戒
(世說謝萬壽春敗後還書與王右軍云慙負宿顧右軍推書曰此丨丨之丨)書屛戒(石林燕語三朝漢省已叨過輦之思)
(六典周官願謹丨丨之丨)往事戒(劉向諫崇外家封事深留聖思審固幾密覽丨丨之丨以折中取信)父母戒(馬援)
(戒兄子書所以復言者施衿結褵申丨丨之丨)行止戒(郤正釋譏易著丨丨之丨詩有靖恭之歎乃神之聽之而道使之然)
(也)桑樞戒(陸機順東西門行丨丨丨蟋蟀鳴我今不樂歲聿征)商人戒(陸機五等諸侯論昔者成湯親照夏后之)
(鑒公旦目涉丨丨之丨)老氏戒(張協七命田游馳蕩利刃駿足既丨丨之攸丨非吾人之所欲)止足戒(任昉王文)
(憲集序因贈粲詩要以歲暮之期申以丨丨之丨)菩薩戒(江總自序年二十餘入鍾山就靈耀寺則法師受丨丨丨)垂
堂戒(孟浩然經七里灘詩余奉丨丨丨千金非所輕孔武仲泊趙屯詩自兹稍悟丨丨丨鞾紋纔起不敢前陸游詩千金空犯)
(丨丨丨)臨深戒(高適贈别王管記詩曾非濟代謀且有丨丨丨陳基大江詩平生丨丨丨所至每兢惕)朋友戒
(蘇軾詩久服丨丨丨)鱷魚戒(蘇軾相視新河次韻張秉道詩平生倔強韓退之文字猶為丨丨丨)止酒戒(陸游溪上)
(小酌詩歡言洗杯酌又破丨丨丨)乘航戒(柳貫題江山行舟圖詩豈無丨丨丨尚想然犀炳)涉險戒(高啓太湖)
(詩欲尋鴟夷舸不顧丨丨丨)不語戒(傳燈錄仁儉禪師唐天后詔入殿前仰視良久曰會麽后曰不會曰老僧持丨丨丨)
(言訖而出)
負乘為戒(張華詩丨丨丨我丨夕惕坐自驚)
界(古拜切境也垂也)
韻藻疆界(詩無此丨爾丨陳常于時夏又式辟四方徹我疆土箋命召分以王法征伐開辟四方治我丨丨於天下沈約)
(齊安陸昭王碑文徵賦嚴切唯利是求首鼠丨丨災蠧彌廣蘇軾和鮮于子駿詩山川今何許丨丨已分宿又俞氏聚遠樓詩宜將)
(眼力為丨丨何啻人間萬戶侯許月卿朗湖道中詩春風不解分丨丨本自無心却有情)經界(孟子夫仁政必自丨丨始宋史)
(食貨志紹興十四年以李椿年槯戶部侍郎措置丨丨潘岳射雉賦廵丘陵以丨丨兮畫墳衍而分畿)分界(漢書王莾傳謹)
(以經義正十二州名丨丨以應正始吳志陸抗傳注羊祜既增德信以懷吳人抗告其邊戍曰彼專為德我專為暴是不戰而自服)
(也各保丨丨無求細益而已晉書賀循傳沿江諸縣各有丨丨分界之内官長所任自可度土分力多置亭候北史魏昭帝紀夾道)
(立碣與晉丨丨荀子求而無度量丨丨則不能不爭白居易送客嶺南詩訶陵國丨丨交趾郡為隣皮日休送圓載歸日本詩幾多)
(丨丨作亶州)緣界(後漢書魯恭傳建初七年郡國螟傷稼犬牙丨丨不八中牟河南尹袁安上書言狀帝異之)天界
(陶潛九日詩清氣澄餘滓杳然丨丨高頭陀寺碑文丨丨飾其四圍龍宫陳其七寳韋應物題瑯琊寺詩花香丨丨寺松竹人間别)
沙界(頭陀寺碑文演勿照之明而鑒窮丨丨李迥秀慈恩浮圖應制詩丨丨人王塔全繩梵帝游孟浩然陪張丞相祠山詩天)
(宫近兜率丨丨豁迷明白居易重修香山寺詩四望窮丨丨孤標出□洲李商𨼆上河東公啓流傳丨丨震動風輪金剛經諸恒河)
(所有丨數佛世丨如是寧為多不又李純甫雪後詩恍如墮我銀丨丨清光縞夜寒朣朧)三界(頭陀寺碑文奄有大千遂荒丨)
(丨江總明慶寺詩夜梵聞丨丨朝香徹九天陳子昂别李參軍詩自超丨丨樂安知萬里征盧照隣雜言丨丨九地往返周旋四生)
(六道出没牽聯李乂奉大薦福寺應制詩帝造還丨丨天文賁六虛楞嚴經嚴淨毗尼弘範丨丨法華經如來以智慧方便于丨丨)
(火宅拔濟衆生)欲界(陶宏景荅謝中書書實是丨丨之仙都自康樂以來未復有能與其竒者白居易荅閑上人詩丨丨凡夫)
(何足道四禪天始免風災傳燈錄有法司問鵝湖丨丨無禪禪居色界此上憑何而立師云法師只知丨丨無禪不知禪界無欲瓊)
(命經摩夷等六天為丨丨)上界(張九齡祀紫蓋山經玉泉寺詩丨丨投佛影中天揚梵音李應立春望三素雲詩冰容朝丨丨)
(玉輦擁朝雲韓愈詩丨丨真人足官府賈島題戴勝詩能傳丨丨春消息若到蓬山莫放歸歐陽詹上方石像記鎮郡城之前阜壓)
(□宫之丨丨方干送李員外詩政成何用滿三年丨丨羣仙待謫仙劉滄雨後游南門寺詩郭南山寺雨初晴丨丨尋僧竹裏行方)
(䕫木犀詩獨依丨丨清虛府滿貯青冥沆瀣秋)寳界(陳子昂詩金臺可攀陟丨丨絶將通鄭愔大薦福寺應制詩紫雲成丨丨)
(白水作禪流朱子歸宗寺詩金輪紫霄上丨丨鸞溪邊張昱送天使僧詩丨丨山河大璇題雨露垂曹伯啓游靈𨼆詩岧嶤鷲嶺梵)
(王城秋氣平分丨丨清)眼界(王維詩丨丨今無染心空安可迷白居易游悟真寺詩野綠蔟草樹丨丨吞秦原釋修睦落花)
(詩公子歌聲歇詩人丨丨空蘇軾詩靈水先除丨丨花清詩為洗心源濁蘇轍雪浪齋詩窗中縞練舒丨丨枕上雷霆驚耳門黃庭)
(堅謝惠高麗畫扇詩海外人煙來丨丨全勝博物注魚蟲王惲游棲嵓寺詩欲知丨丨寬多少放出秦川似掌平又朱子梅花詩冷)
(光自照丨色丨寒豔未怯扶桑暾)色界(錢起詩夜宿諸天丨丨中護命經十二天為禪界十四天為丨丨)下界(顧况)
(五源訣丨丨功滿方超上界上界多官府不如地仙快活李端詩上方月曉聞僧語丨丨林疎見客行元稹大雲寺詩幡影中天颺)
(鐘聲丨丨聞曹唐游仙詩忽聞丨丨笙簫曲斜倚紅鸞笑不休方干和于中丞詩東軒海日已相照丨丨晨雞猶未啼蘇軾詩丨丨)
(何人也吹笛可憐時復犯龜兹謝翺雨宿太白詩雨師行丨丨鳥夢識中乘)塵界(貢奎送俞元明詩靈槎截丨丨曉月明煙)
(扉楊維楨白雪辭階前獅子積不壊十日瓊田換丨丨又龍舒心經色馨香味觸法為六丨丨)
嚴公界(傳信記明皇御勤政樓大酺人物填咽京兆尹嚴安之以手板畫地曰犯此者死人指其畫曰丨丨丨無敢犯者)
三千界(武元衡詩丨丨世丨本無窮王惲送佛智師南還詩經來震旦丨丨丨人在天龍八部中元好問衞州感事詩劫前)
(寳地丨丨丨夢裏瓊枝十二樓又傳燈錄摩醯首羅天猶是小千界又朱子導引詩向來已悟藏千界今日何勞例五行)東坡
界(蘇軾詩請判維摩憑一到丨丨丨)大千界(維摩經維摩詰左手斷取三千丨丨世丨着右手掌中又復還置本處不)
(使人有往來心想)六根界(龍舒心經眼耳鼻舌身意為丨丨丨又眼識色處為眼識界耳聞聲處為耳識界并鼻識界舌)
(識界身識界意識界謂之六識界總十八界)十八界(見上)
增縫界(詩羔羊之革素緣五緎注緎表之丨丨也)境界(詩于疆于理箋正其丨丨修其分理列子西極之南隅有國焉)
(不知丨丨之所接名古莾之國仲長統昌言當更制其丨丨使遠者不過二百里明版籍以相數閱審什伍以相連持蘇軾詩大𨼆)
(本來無丨丨北山猿鶴漫移文耶律楚材和景賢詩我愛北天真丨丨乾坤一色雪花霏)接界(戰國策韓魏所以畏秦者以與)
(秦丨丨也史記秦紀楚魏與秦丨丨魏築長城自鄭濱洛以北有上郡楚自漢中南有巴黔中宋史史琪傳西北歴萬安鎮經永安)
(城出洪門至宥州四五百里是夏州西界我師如入夏州之境宜先招致丨丨熟戶使為鄕導論衡民間之宅與鄕亭比屋相屬丨)
(丨相連)入界(史記周紀虞芮之人有獄不能决乃如周丨丨耕者皆讓畔民俗皆讓長又信陵君傳公子與魏王博而北境)
(傳舉烽言趙寇至且丨丨公子曰趙王田獵耳非為寇也漢書韓延壽傳閭里阡陌有非常吏輒聞知姦人莫敢丨丨金史僕散忠)
(義傳宋書如式則許其丨丨如其不然勢須遣還本國韓愈寄張瑞公借圖經詩願借圖經將丨丨每逢佳處便開看)壤界
(史記楚世家秦昭王遺楚王書曰寡人與楚接境丨丨故為婚姻所從相親久矣又吳起傳吳起賢人也而侯之國小又與強秦丨)
(丨臣竊恐起之無留心也)西界(漢書燕王澤傳與齊王合謀欲誅諸吕至梁聞漢灌將軍屯滎陽澤還兵備丨丨後漢書安帝)
(紀延光三年新豐上言鳳皇集丨丨亭又耿弇傳帝謂弇曰昔韓信破歴下以開基今將軍攻祝阿以發迹此皆齊之丨丨功足相)
(方晉書張駿傳分州丨丨三郡置沙州東界六郡置河州張融海賦晨烏宿于東隅落河浪其丨丨)出界(漢書馮野王傳御史)
(中丞劾奏野王賜告養病而私自便持虎符丨丨歸家魏志倉慈傳顔斐為京兆太守數歲遷平原吏民啼泣遮道步步稽留十餘)
(日乃丨丨晉書郭奕傳初為野王令羊祜嘗過之奕歎曰羊叔子何必減郭大業少還復往又歎曰叔子去人遠矣遂送祜丨丨數)
(百里坐此免官周書令狐整傳除豐州刺史秩滿代至民吏戀之老幼送整遠近畢集數日停留方得丨丨)國界(漢書匡衡)
(傳建始元年郡廼定丨丨上計簿更定圖晉書扶風王駿傳封扶風王以氐戶在丨丨者增封杜荀鶴詩丨丨波窮處鄕心日出時)
州界(漢書王莾傳聖王序天文定地理因山川民俗以制丨丨又白居易聞賈常州崔湖州茶山境會詩盤下中分兩丨丨燈)
(前合作一家春又韓愈送韓侍御歸所治序募人為十五屯屯置百十三人而種百頃各就高為堡東起扼武轉而西過雲丨丨極)
(于中受降城出入河山之際六百餘里屯堡相望又蘇軾詩具區吞滅三丨丨)郡界(後漢書明帝紀十八年夏四月詔二千石)
(分禱五嶽四瀆丨丨有名山大川能興雲致雨者長吏各絜齋禱請冀蒙嘉澍又章帝紀車駕行秋稼觀收穫因涉丨丨皆精騎輕)
(行無它輜重又羊續傳為南陽太守當入丨丨乃贏服間行侍童子一人觀歴縣邑探問風謠然後乃進晉書裴楷傳楷有知人之)
(鑒初在河南樂廣僑居丨丨未知名楷見而竒之致於宰府王粲從軍詩朝入譙丨丨曠然消人憂高啓太湖詩具區納羣流襟帶)
(三丨丨)遠界(後漢書馬援傳奏言西于縣丨丨去庭千餘里請分為封溪望海二縣許之注庭縣庭也)地界(後漢書竇)
(憲傳燕然山銘𠞰凶虐兮截海外夐其邈兮亘丨丨宋史趙鼎傳王倫使金從鼎受使指問禮數則答以君臣之分已定分丨丨則)
(答以大河為界)越界(後漢書皇甫規傳友人上郡太守王旻喪還規縞素丨丨至下亭迎之元史廉希憲傳宋將家屬之在北)
(者希憲歲給其糧仕于宋者子弟得丨丨省其親人皆感之)隣界(後漢書王允傳王宏字長文少有氣力不拘細行初為弘)
(農太守考案郡中有事宦官買爵位者威動丨丨劉威宿漁家詩水園分芰葉丨丨認蘆花)部界(後漢書穢國傳其俗重山)
(川山川各有丨丨不得妄相干涉)畫界(魏志夏侯元傳議以為先王建萬國雖其詩未可得而究然分疆丨丨各守土境則)
(非重累羈絆之體也劉向新序燭之武見秦君曰君立晉君許君焦瑕朝得入而夕設版而丨丨焉君之所知也司馬相如上林賦)
(封疆丨丨者非為守禦所以禁淫也)踐界(蜀志陳震傳震以不才得充下使奉聘和好丨丨踴躍入則如歸)邊界(晉書)
(殷仲堪傳必使丨丨無貪小利強弱不得相陵)東界(晉書辰韓傳辰韓自言秦之亡人避役入韓韓割丨丨以居之)依界
(宋書武帝紀時居民未一公表請凖庚戌土斷之科於是丨丨土斷)五界(齊書祥瑞志㫒明二年騶虞見安東縣丨丨山師子)
(頭虎身龍脚孫綽游天台賦濟楢溪而直進落丨丨而迅征)漢界(梁書林邑國傳馬援植兩銅柱表丨丨處也宋史史琪傳)
(党項吐蕃風俗相𩔖其帳族有生戶熟戶接連丨丨入州城者謂之熟戶居深山僻遠横過寇略者謂之生戶張蠙送盧尚書赴靈)
(武詩新進地圖移丨丨古城遺硯見蕃書)守界(魏書邢蠻傳指臨漢中惟規保疆丨丨邊師用命頻有薄捷)兩界(唐書)
(天文志陰緯單環皆凖陽經相銜各半内外俱齊面平上為天下為地平上為丨丨内外為周天百刻劉克莊答李元善詩要當堅)
(一壁詎可立丨丨)近界(唐書韋臯傳詔臯統押丨丨諸蠻西山八國雲南安撫使)左界(宋史樂志衍慶殿奉安樂章天)
(都丨丨抗華榱仙仗下逶迤蘇軾詩銀潢丨丨上通靈謝翺秋暑飲僧舍詩夜露搖井梧明河涵丨丨馬祖常秋懷詩月冷桂花飄)
(丨丨山寒荔子落東甌)江界(宋史祁廷訓傳賜以明光細甲令董舟師廵丨丨吳人伏兵三江口廷訓力戰大破之淮南子)
(立丨丨而長吟兮愁哀哀而累息庾信鄭偉墓誌銘暫臨丨丨已悉南越之兵裁汎樓船即善昆彌之戰白居易贈元微之除浙東)
(觀察使詩郡樓對翫千峯月丨丨平分兩岸春元稹酬答樂天詩問俗煩丨丨蒐田想渭津)限界(宋史劉隨傳為永康軍判)
(官軍無城堞隨因令環植楊柳數十萬株使相連屬以為丨丨)立界(宋史鄭剛中傳金使欲姑取商秦于大散關丨丨剛中堅)
(不從)外界(金史食貨志議欲聽𣙜場互市用銀而計數稅之上曰如此是公使銀入丨丨也)修界(管子三歲修封五歲)
(丨丨十歲更制)封界(見上荀子是非之丨丨分職名𧰼之所起王制也杜甫為閬州王使君進論巴蜀安危表臣于所守丨丨)
(接連梓州正可為成都東鄙)畔界(陸賈新語后稷乃列封疆畫丨丨以分土地之所宜)塔界(水經注孤山之水水發川)
(左導源孤山東南流入易荆水謂之丨丨水)踰界(水經注圃田澤多麻黃草踐縣境便覩斯卉窮則知丨丨)水界(大唐)
(新語平地之下一丈二尺為土界又一丈二尺為丨丨各有龍守之)别界(龍城錄賈宣伯愛金華山即今䨇溪丨丨其北有仙)
(洞俗呼為劉先生𨼆身處)廂界(北夢𤨏言蜀士陳會家以當壚為業太和元年及第覽報狀處分丨丨收下酒旆闔其戶家人)
(猶拒之逡廵賀登第乃聖善奬訓之力也)欄界(墨莊漫錄嘗見舊三舘黃本書及日本書皆作粘葉上下丨丨出於紙葉)邪
界(揚雄羽獵賦外則正南極海丨丨虞淵樓穎東郊納凉詩序右抵禁禦丨丨沁園邪又作斜庾信華林園馬射賦帷宫宿設帳)
(殿開筵傍臨細柳丨丨宜年楊載錢唐懷古詩丨丨鈎陳通大道中分魏闕對層巒)右界(兩都賦丨丨褒斜隴首之險帶以洪)
(河涇渭之川)保界(兩都賦東都主人喟然而歎曰痛乎風俗之移人也子實秦人矜夸館室丨丨河山信識昭㐮而知始皇)
(矣烏覩大漢之云為乎)辟界(兩都賦且夫丨丨西戎險阻四塞執與處乎土中平夷洞逹)隨界(杜預陳伐吳等陛下)
(宿議分命臣等丨丨分進其所禁持東西同符)川界(陶潛祭從弟敬遠文三宿水濱樂飲丨丨宋武帝游覆舟山詩丨丨泳游)
(鱗巖庭響鳴鶴)促界(陶潛感士不遇賦悼賈傅之秀朗紆遠轡于丨丨)無界(陶潛從都還阻風詩高莾眇丨丨夏木獨)
(森疎顔延之從軍行地廣旁丨丨巖阿上虧天)神界(陶潛桃源詩竒蹤影五百一朝蔽丨丨)綿界(王叔之游羅浮山詩)
(菴藹靈嶽開景神封丨丨盤址中天舉峯)福界(梁簡文帝相宫寺碑矧伊丨丨寧無鐫刻沈炯從游天中寺應令詩丨丨新開)
(草名僧共下筵)鐵界(梁簡文帝神仙寺碑雖丨丨銅圍如影如幻神石擎金隨生熖滅)空界(梁簡文帝大法頌序于時)
(天龍八部側塞丨丨積衣成座散花至膝徐陵䨇林寺傳大士碑每至徤槌應叩法鼔裁鳴丨丨神仙共來行道李白登揚州西靈)
(塔詩萬𧰼分丨丨三天接畫梁孟浩然逢太乙子詩莓苔異人間瀑布作丨丨張籍送宫人入道詩中官看入洞丨丨玉輪歸劉滄)
(游上方石窟寺詩苔徑縈廻景漸分翛然丨丨靜埃氛朱子山北紀行詩仰瞻丨丨闊俯歎塵寰小)淨界(梁簡文帝大愛敬寺)
(銘法舟斯濟惠海方清丨丨無毁金地永貞)法界(盧思道遼陽山寺願文當使丨丨虛空生靈動禃俱沐定水同蔭法雲鄭)
(愔三會寺應制詩丨丨山川匝宸心宇宙該吕温終南精舍聞磬詩偶來游丨丨便欲謝人羣蘇軾詩俯仰盡丨丨逍遥寄人寰許)
(古訪箕和尚峴山詩蒼檜四排嚴丨丨孤松中立殷潮音)蓮界(沈佺期慈恩寺應制詩肅肅丨花丨熒熒貝葉宫李頎詩夜來)
(丨花丨夢裏金陵城杜甫詩畫藏青丨丨書入金榜懸韋應物同德寺雨後詩岧嶤青丨丨蕭條孤興發嚴維和皇甫冉游華嚴寺)
(詩丨丨千峯靜梅天一雨清)香界(沈佺期紹隆寺詩丨丨縈北渚花龕𨼆南巒高適登慈恩寺浮圖詩丨丨泯羣有浮圖豈)
(諸相孟浩然來闍黎新亭詩地偏丨丨遠心淨水亭開路鐸細香軒詩不知丨丨何從立憑仗清風問籜龍)龍界(崔湜登總)
(持閣詩宿雨清丨丨晨暉滿鳳城)金界(高適登凉州浮圖詩鐵冠雄賞眺丨丨龍招擕獨孤及思禪寺上方詩拏雲到丨丨)
(合掌開禪扄劉滄夏日登慈恩寺詩丨丨時來一訪僧天香飄翠瑣窗凝范成大中峯詩白崖如負依丨丨奠蒼麓王惲顯香山寺)
(畫卷詩山色空濛丨丨濕松聲清泛海波寒又馬祖常寄宏長老詩佛龕千丈丨銀丨照世酥燈弟子燒又尹廷高登松風閣詩過)
(面闌干丨碧丨萬家城郭水雲鄉)世界(岑參登慈恩寺詩登臨出丨丨磴道盤虛空孟浩然石城寺詩竹柏禪庭古樓臺丨)
(丨稀杜甫惠義寺詩鸎花隨丨丨樓閣倚山巔溫庭筠宿松門寺詩白石青崖丨丨分捲簾孤坐對氤氲楊萬里垂絲海棠詩風攪)
(玉皇紅丨丨日烘青帝紫衣裳方岳海棠盛開詩四立壁成花丨丨一年春在錦廜㢝愣嚴經由是引起塵勞煩惱起為丨丨)蔭
界(王維與胡居士詩如是覩丨丨何方置我人)縣界(孟浩然適越留别詩朝乘汴河流夕次譙丨丨戴復古送王仲彜宰)
(瀏陽詩吏能師卓魯丨丨接瀟湘王十朋宿大冶縣詩小渡漁人占中流丨丨分)夷界(杜甫詩丨丨荒山頂蕃州積雪邊)
花界(韋應物游瑯琊寺詩填壑躋丨丨叠石搆雲房嚴維和游雲門寺詩絶壑開丨丨耶溪極上源元稹永壽寺看牡丹詩曉)
(入白蓮宫琉璃丨丨淨羅鄴詩侯門聚散真如夢丨丨登臨轉悟空韋莊又玄集序金盤飲露唯採沆瀣之精丨丨食珍但享醍□)
(之味張昱游智果寺詩我軰復登臨丨丨何因緣又僧廣宣中秋詩九重城接天丨丨三五秋分一夜風)樂界(戴叔倫二靈寺)
(守歲詩已悟化誠非丨丨不知今夕是何年)紫界(白居易詩丨丨宫牆白粉圍)耳界(白居易香爐峯下草堂初成詩)
(從兹丨丨應清淨免見啾啾毁譽聲)楚界(柴䕫望九華山詩北截吳門疑地盡南連丨丨覺天低)海界(方干送永嘉王)
(令之任詩山間閣道盤巖底丨丨孤峯在浪中)仙界(劉滄鑄鼎原詩丨丨日長青鳥度御香衣散紫霞飄又題天壇觀詩華表)
(鶴聲天外迥蓬萊丨丨海門通)蕃界(張蠙邊情詩聖主尚嫵丨近將軍莫恨漢庭遥)十界(梁肅三如來畫像讚序出)
(入丨丨隨所利見如水月鏡是其應也雲笈七籖超逸丨丨上昇玉階)浙界(楊萬里早炊楊家塘詩丨丨殘零處江東咫尺)
(間)鼻界(王庭珪佩軒詩夢寐欲見之一往清丨丨)玉界(文天祥亂礁津詩萬𧰼畫圖裏千崖丨丨中)雪界(文天)
(祥題鬱孤臺詩並天浮丨丨蓋海出雲旗虞集送人之劒閣倅詩鄕人游丨丨郡倅試冰銜)錦界(元好問臺山雜詠兜羅丨)
(丨寳光雲雲際同瞻化現身)北界(戴良泛海詩南條山已斷丨丨水何長又袁桷居庸關詩平巒轉城隍𨼆𨼆南丨丨)横
界(劉因獨立詩初疑元氣白丨丨大虚青黃庚莫景詩一曲彩虹丨丨斷南山雷雨北山晴)身界(楞嚴經丨丨一塵等無差)
(别)結界(楞嚴經誦此心佛所說神咒然後丨丨建立道場)現界(楞嚴經現塵丨丨不相留礙)
上朐界(史記秦始皇紀立石東海丨丨丨中以為秦東門)浿水界(史記朝鮮傳漢興為其遠難守復修遼東故塞)
(至丨丨為丨)閩佰界(漢書匡衡傳衡封僮之樂安鄉鄉本田提封三千一百頃南以丨丨為丨注佰者田之東西界也閩)
(者佰之名也)渤海界(漢書龔遂傳乘傳至丨丨丨郡聞發兵以迎遂皆遣還移書勅屬縣悉罷逐捕盗賊吏單車至府郡)
(中翕然盜賊亦皆罷)九江界(後漢書宋均傳山陽楚沛多蝗其飛至丨丨丨輒東西散去由是名稱遠近)當陽界
(後漢書任光傳世祖與光等投暮入丨丨丨使騎各持炬火彌滿澤中光炎燭天地舉城震驚惶怖其夜即降)函谷界(吳志)
(吳主權傳權乃參分天下豫青徐幽屬吳兖冀并凉屬蜀其司州之土以丨丨關為丨)遷陵界(吳志鍾離牧傳蜀并于魏)
(武陵五谿夷與蜀接界以牧領武陵太守往之郡魏遣郭純試守武陵太守率涪陵民入蜀丨丨丨屯于赤沙)甘松界(晉書)
(吐谷渾傳據有西零已西丨丨之丨極乎白蘭數千里)常山界(魏書李孝伯傳賊于丨丨丨得一死鹿謂趙郡地也賊長)
(責之還令送鹿故處隣郡為之謠曰詐作趙郡鹿猶勝常山粟按孝伯父曾為趙郡太守)赤嶺界(唐書吐蕃傳以丨丨為丨)
(表以大碑刻約其上又薩都拉過嶺之建溪詩車書四海同風氣一嶺界)十九界(宋史五行志賈似道惡丨丨丨之為乃名)
(關子然終為丨丨丨矣按宋設質劑之法一交一緡以三年為一界而換之六十五年為一十二界謂之交子楞嚴經若無有體而)
(能合者則丨丨丨因七塵合是義不然)碧落界(癸辛雜識吳興莫汲子及素負邁往之氣暇日具大舟泛海以自快其一)
(絶云一颿點破丨丨丨八面展盡虚無天柂樓長嘯海波涌今夕何夕吾其仙)暘谷界(子虚賦邪以肅慎為隣右以丨丨為)
(丨)鴻溝界(譙周仇國論項羽與漢約分丨丨為丨各欲歸息民張良以為民志既定則難動也終斃項氏)吞珠界
(劉孝威蜀道難行戲馬丨丨丨揚舲濯錦流)有為界(駱賓王題七級詩我出丨丨丨君登非想天)上清界(白居)
(易和錢員外禁中夙興詩不知丨丨丨晩景復何如)稚川界(蘇軾詩蒲澗安期境羅浮丨丨丨)清凉界(戴敏詩聞)
(有山林最深處丨丨境丨著高僧曹伯啓寄陸義齋詩晩入丨丨丨諸公禮極臻周伯琦紀行詩地蘊丨丨丨天開錦繡城)大
河界(劉克莊𧰼奕詩屹然兩國立限以丨丨丨)東膠界(戴良望大牢山詩稍入丨丨丨即見大牢山)天經界
(袁桷送魯子翬詩觀闕丨丨丨儀臺𧰼緯凭)黃鳥界(袁桷陳海陰詩村樹綠齊丨丨丨海山青盡白鷗天)初禪界
(吳萊浦陽十景詩何妨宴坐丨丨丨蠛蠓紛飛即大年)肥城界(王惲過沙溝店詩搖鞭喜入丨丨丨桑柘陰濃麥浪深)
蝗不入界(後漢書卓茂傳天下大丨河南二十餘縣皆被其災獨丨丨密縣丨太守不信自出案行見乃服焉)
御定佩文韻府卷六十九之一
