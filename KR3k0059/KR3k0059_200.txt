欽定四庫全書
御定佩文韻府卷二十二之四
下平聲七陽韻四
章(諸良切篇丨又姓)
韻藻含章(易丨丨可貞魏志管寧傳丨丨素質冰潔淵清唐書新羅傳眞德織錦為頌以獻曰統天崇雨施治物體丨丨)
(蜀都賦王褒韡煜而秀發揚雄丨丨而挺生張華女史箴婦德尚柔丨丨貞吉王羲之筆賦何異人之挺發集衆美而丨丨又唐書)
(裴寂傳寂遷左僕射帝置酒丨丨殿水經注未央殿東有宣室玉堂麒麟丨丨諸殿晏殊中園賦梨誇大谷之種梅騁丨丨之飾陳)
(與義水墨梅詩丨丨&KR0585;下春風畫造化功成秋兔毫又魏文帝建安諸序魏太子丕造刀三其二曰丨丨彩似丹霞)成章(易分)
(陰分陽迭用柔剛故易六位而丨丨論語吾黨之小子狂簡斐然丨丨魏志陳思王傳植年十歲善屬文太祖嘗視其文曰汝倩人)
(耶植跪曰言出為論下筆丨丨顧當面試奈何倩人耶晉書慕容德載記昔全盛之時指麾則紅紫丨丨俛仰則丘陵生韻北史高)
(閭傳閭好學博綜經史下筆丨丨莊子龍合而成體散而丨丨苟卿禮賦非絲非帛文理丨丨謝靈運撰征賦譬觀曲而飾節似綴)
(組以丨丨又山居賦懷秋丨丨含笑奏理賈餗蜘蛛賦丨丨無扎札之聲不漏得恢恢之質李頻詩雖非竇㴞婦錦字已丨丨貢師)
(泰詩治世斯文今極盛九天星斗自丨丨)平章(書丨丨百姓百姓昭明唐書百官志貞觀八年僕射李靖以疾辭位詔疾小瘳)
(三兩日一至中書門下丨丨事而丨丨事之名蓋起於此永淳元年以黃門侍郎郭待舉兵部侍郎岑長倩等同中書門下丨丨事)
(丨丨事入銜自待舉等始戴復古靈洲梅花詩穿林傍水幾丨丨合有春風到草堂朱子梅詩暖熱惟須酒丨丨却要詩陸游詩簾)
(通風月索丨丨又水經汶水又西南過丨丨縣南)五章(書天命有德五服丨丨哉左傳為六畜五牲三犧以奉五味為九文)
(六采丨丨以奉五色管子五粟丨丨顔師古聖德頌馴擾一角棲集丨丨李白詩昔聞牛渚吟丨丨今來何謝袁家郎又左傳季文)
(子如宋致女復命公享之賦韓奕之丨丨又史記樂書仲尼作丨丨以刺時)舊章(書無作聰明亂丨丨詩不愆不忘率由丨)
(丨後漢書光武帝記更始以光武行司隸校尉從事司察一如丨丨唐書于休烈傳休烈兼修國史獻五代論討著丨丨天子嘉之)
(又孫成傳使理可循雖無往比自宜行之否者雖曰丨丨正可改也東京賦建象魏之兩觀旌六典之丨丨七啓正流俗之華說綜)
(孔氏之丨丨陸倕石闕銘春秋設丨丨之教禮經垂布憲之文柳宗元賀太赦表渙發大號申明丨丨)報章(詩雖則七襄不)
(成丨丨謝朓酬德賦方含毫而丨丨廹紛埃之東騖杜甫寄杜員外院長詩相憶無南雁何時有丨丨柳宗元文投文丨丨既歌且)
(謠李商隠詩促漏遙鍾動静聞丨丨重叠杳難分)鳥章(詩織文丨丨箋丨丨鳥隼之文章將帥以下衣皆著焉宣和盡譜貞)
(觀中東蠻謝元深入朝顔師古言昔周武時遠國歸欸乃集其事為王會篇今卉服丨丨俱集蠻邸實可圖寫因命閻立本等圖之)
昄章(詩爾土字丨丨亦孔之厚矣疏勸王若得賢為治使之教民則汝之土地居宅之民大得其禮樂文章矣下民蒙其德澤)
(皆荷王之恩則為王之恩惠亦甚之厚矣)綏章(詩王錫韓侯淑旂丨丨疏王錫賚韓侯以善所畫交龍之旂而建旂之竿其上)
(又有大綏以為表章柳宗元平淮夷雅長戟酋矛粲其丨丨)表章(見上漢書武帝紀贊罷黜百家丨丨六經又王建詩天下)
(丨丨經院過宫中笑語隔牆聞又國語夫位政之建也署位之表也車服丨之丨也)有章(詩其容不改出言丨丨又維其丨丨)
(矣是以有慶矣管子天子服文丨丨左傳子産使都鄙丨丨注國都及邊鄙車服尊卑各有分部又動作有文言語丨丨以臨其下)
(謂之有威儀也顔延子曲水詩序誦美丨丨陳信無愧杜牧詩丨丨曾拜皂囊封)總章(禮記孟秋之月天子居丨丨左个注)
(大寢西堂南偏尸子黃帝合宫有虞丨丨殷人陽館周人明堂文中子舜有丨丨之訪又魏志明帝紀青龍三年大治洛陽宫築丨)
(丨觀高十餘丈建翔鳳於上晉書劉弘傳時丨丨大樂伶人避亂多至荆州或勸可作樂弘曰吾未能展效臣節雖有家伎猶不宜)
(聽况御樂哉陸雲詩西城善雅舞丨丨饒清彈庾信華林園馬射賦丨丨恊律成均樹羽又唐高宗年號)大章(禮記丨丨章之)
(也白虎通堯樂曰丨丨明天地人之道也又史記天官書大淵獻歲歲陰在亥星居辰以十月與角亢晨出曰丨丨蒼蒼然星若躍)
(而陰出旦是謂正平又古今注丨丨車所以識道理也起於西京亦曰記里車又吳越春秋禹行使丨丨步東西豎亥度南北)龍
章(禮記有虞氏服韍夏后氏山殷火周丨丨又旂十有二旒丨丨而設日月以象天也晉書嵇康傳康有風儀而土木形骸不自)
(藻飾人以為丨丨鳳姿天質自然又趙至傳表丨丨於裸壤奏韶武於聾俗南史宋武帝紀帝嘗游京口竹林寺獨卧講堂前上有)
(五色丨丨衆僧見之驚以白帝帝獨喜曰上人無妄言鮑照詩怪石似丨丨瑕璧麗錦質王勃文研精麝墨運思丨丨竇臯述書賦)
(丨丨鳳篆寵錫儒門韓偓召對詩清水簾開散異香恩深咫尺對丨丨)憲章(禮記仲尼祖述堯舜丨丨文武晉書禮志稽古)
(丨丨大釐制度又張華傳晉史及儀禮丨丨竝屬於華多所損益唐書馬周傳贊周由一介草茅言天下事若素宦於朝明習丨丨)
(者非王佐才疇以及兹詩品郭璞詩丨丨潘岳文體相輝始變永嘉平淡之體陸雲詩有皇大晉時文丨丨杜甫詩鼎湖瞻望遠象)
(闕丨丨新柳宗元文考皇帝之故實徵往聖之丨丨)九章(周禮春官司服享先王衮冕注古天子冕服十二章至周以日月星)
(辰畫於旌旗而冕服丨丨一曰龍二曰山三曰華蟲四曰火五曰宗彛皆畫以為繢六曰藻七曰粉米八曰黼九曰黻皆絺以為繡)
(又漢書刑法志相國蕭何攈摭秦法取其宜於時者作律丨丨又五行志河圖洛書相為經緯八卦丨丨相為表裏後漢書鄭康成)
(傳通京氏易公羊春秋三統歴丨丨算術唐書藝文志劉向丨丨重差一卷徐岳丨丨算術九卷又管子丨丨一曰舉日章則晝行)
(二曰舉月章則夜行三曰舉龍章則行水四曰舉虎章則行林五曰舉鳥章則行陂六曰舉蛇章則行澤七曰舉鵲章則行陸八曰)
(舉狼章則行山九曰舉韟章則載食而駕丨丨既定而動静不過又楚辭章句丨丨屈原所作也言已所陳忠信之道甚著明也)
籥章(周禮春官丨丨掌土鼓豳籥中春晝擊土鼓以逆暑中秋夜迎寒亦如之)斷章(左傳賦詩丨丨注譬如賦詩取其一)
(章而已元稹善歌如貫珠賦吟丨丨而離離若間引妙囀而一一皆圓)王章(左傳晉侯朝王請隧弗許曰丨丨也又漢書丨)
(丨傳章字仲卿少以文學為官在朝廷名敢直言遷司隸校尉大臣貴戚敬憚之以選為京兆尹會日有蝕之章奏封事召見言王)
(鳳不可任用宜更選忠賢遂為鳳所䧟)身章(左傳衣丨之丨也陸游詩漢雲野寉作丨丨)建章(漢書武帝紀太初元)
(年二月起丨丨宫又太始四年五月幸丨丨宫大置酒赦天下又昭帝紀始元二年黃鵠下丨丨宫太液池中又宣帝紀元康元年)
(置丨丨衛尉又東方朔傳陛下以城中為&KR1537;圖起丨丨左鳳闕右神明號稱千門萬戶括地志丨丨宫在雍州長安縣西二十里長)
(安故城西西都賦凌隥道而超西墉掍丨丨而連外屬徐陵詩十五屬平陽因來入丨丨賈至早朝大明宫詩千條弱柳垂青𤨏百)
(囀流鶯繞丨丨温庭筠詩鶴蓋趨平樂雞人下丨丨蘇軾詩淡月疎星繞丨丨又玉海宋白𩔖故事千餘門號丨丨集又唐書藝文)
(志張丨丨渤海國記三卷)露章(漢書何武傳遷揚州刺史所舉奏二千石長吏必先丨丨服罪者為虧除免之而已揮麈餘話)
(靖康中蔡元長父子既敗言者攻之李泰時為侍御史獨不丨丨且勸勿為太甚)飛章(後漢書蔡邕傳程璜使人丨丨言邕)
(邕上書自陳曰臣一入牢獄當為楚毒所廹趣以飲章辭情何緣復聞岑安卿謝李仲容詩丨丨贈我歸剡川推篷月在梅花邊)
飲章(見上)刊章(後漢書孔融傳山陰張儉為中常侍侯覽所怨覽為丨丨下州郡以名捕儉注刊削也謂削去告人姓名)
主章(後漢書朱㒞傳太守尹端以㒞為主簿端坐計賊失利罪應棄市儁乃羸服間行輕齎數百金到京師賂丨丨吏遂得刊)
(定州奏故端得輸作左校端不知其由儁亦終無所言)持章(後漢書楊政傳范升嘗為出婦所告坐繫獄政乃肉袒以箭貫)
(耳抱升子潛伏道傍侯車駕而丨丨叩頭哀泣辭請有感帝心詔曰乞楊生師即又一出升)寵章(魏志武帝紀天子冊命公)
(為魏公曰朕聞先王竝建明德胙之以土分之以民崇其丨丨備其禮物所以藩衛王室左右厥世也傅亮文昔周吕把旄仗鉞一)
(時指麾皆大啓疆宇跨州兼國其在桓文方兹尤儉然亦顯被丨丨光錫殊品王筠文丨丨爰降朝埜驚曯歐陽修謝參知政事表)
(優以丨丨進其爵秩)雕章(晉書樂志聲歌雖有損益愛翫在乎丨丨李乂詩聖情思舊重留飲賦丨丨杜甫詩丨丨五色筆紫)
(殿九華燈)金章(晉書輿服志三夫人丨丨紫綬北史高閭傳宣武踐阼閭授光禄大夫丨丨紫綬引見東堂賜以肴羞訪之大)
(政書斷裴行儉工草書行及章草有若縉紳之士其貌偉然華袞丨丨從容省闥任昉為范尚書譲吏部表丨丨有盈笥之談華貂)
(深不足之嘆北山移文紐丨丨綰墨綬杜甫陪觀宴詩無私齊綺饌久坐密丨丨權德輿詩丨丨王節鳴騶遠白草黃雲出塞寒白)
(居易詩玉柱剝葱手丨丨爛椹袍薛逢詩山呼聖夀烟霞動風轉丨丨鳥獸廻)銀章(漢宫儀二千石以上丨印龜組文曰丨刻)
(曰某官之章李百藥賦佩丨丨於東洛分竹使於南荆李白詩一鳴即朱紱五十佩丨丨杜甫詩赤管隨王命丨丨付老翁常袞謝)
(賜緋表丨丨雪明朱紱霞映)天章(玉海天禧四年十一月詔作丨丨閣奉安御集又慶歷三年九月召輔臣丨丨閣上問禦)
(邊大略久之乃罷八年三月幸龍圖丨丨閣出手詔賜輔臣條畫給筆札令即坐以對杜甫詩裴生覽千古龍鸞炳丨丨馬祖常詩)
(昭回雲漢見丨丨)抗章(倦遊錄歐陽在蔡州屢丨丨乞致仕)銅章(春渚紀聞王淵洛陽人鎻試赴省過黃河灘因憩所)
(乘藍輿渡口輿脚&KR1537;兀拾塊土支輿而上破中得一丨丨乃其姓名也)知章(潘岳文克岐克嶷丨丨知微王儉文欽若元輔)
(體微丨丨又唐書賀丨丨傳丨丨字季眞越州永興人性曠夷善談說陸象先嘗謂人曰季眞清淡風流吾一日不見則鄙吝生矣)
(證聖初擢進士超拔羣𩔖科累遷太子右庶子充侍讀肅宗為太子丨丨遷賓客授秘書監棄官徒步歸鄉里自號四明狂客及秘)
(書外監天寳初請為道士詔許之以宅為千秋觀而居又求周宫湖數頃為放生池有詔賜鏡湖剡川一曲卒年八十八又李白傳)
(白與丨丨李適之汝陽王璡崔宗之蘇晉張旭焦遂為酒八仙人杜甫詩丨丨騎馬似乘船載復古思歸詩疎懶無成嵇叔夜清狂)
(有似賀丨丨)雅章(儲光儀荅王維詩是日歸來暮勞君奏丨丨)匡章(孟子丨丨曰陳仲子豈不誠廉士哉)萬章
(史記孟子傳所如者不合退而與丨丨之徒序詩書𫐠仲尼之意作孟子七篇)孝章(會稽典錄盛憲字丨丨素有高名孫策深)
(忌之孔融憂其不免禍乃與曹公書勸招致之曰丨丨要為有天下大名九牧之人所共稱歎蘇軾詩元亮本無適俗韻丨丨要是)
(有名人又唐書史丨丨傳丨丨父憲誠以戰力奮賓客用挽強擊劒相矜丨丨獨退譲如諸生魏博節度使李愬閱大將子弟籍於)
(軍丨丨願以文署職愬奇之檄試都督府參軍丨丨見父數奸命承間切諫文宗賢之擢丨丨節度副使)元章(水經注段丨丨)
(善風角弟子歸丨丨封筒藥授之曰路有急難開之生到葭萌從者與津吏諍擊傷其頭開藥筒曰破頭者可以此藥裹之生乃歎)
(服還卒業焉又宋史米芾傳芾字丨丨揮塵後錄蔡天啓云冠服用唐規制所至人聚觀之視其眉宇軒然進趨䄡如音吐鴻暢雖)
(不識者知其為米丨丨也又元史王冕字丨丨)
法三章(漢書高祖紀沛公曰吾當王關中與父老約丨丨丨耳)急就章(唐書藝文志史游丨丨丨一卷又顔師古)
(注丨丨丨一卷玉海太宗賜錢俶御書金花扇及丨丨丨)
增來章(易丨丨有慶譽吉張九齡文特賜御詞丨丨琬琰)用章(書俊民丨丨家用平康)為章(詩倬彼雲漢丨)
(丨于天)文章(禮記立權度量考丨丨又近丨丨砥礪廉隅史記儒林傳丨丨爾雅訓辭深厚漢書公孫弘傳贊丨丨則司馬)
(遷相如又劉向王褒以丨丨顯後漢書竇憲傳班固𫝊毅之徒皆置幕府以典丨丨又孔融傳魏文帝募天下有上融丨丨者輙賞)
(以金帛晉書天文志東壁二星主丨丨天下圖書之秘府也又衛恒傳書契之興始自頡皇寫彼鳥跡以定丨丨又羅含傳含幼孤)
(為叔母朱氏所養嘗晝卧夢一鳥文彩異常飛入口中因驚起說之朱氏曰鳥有文彩汝後必有丨丨自此後藻思日新唐書文藝)
(傳唐有天下三百年丨丨無慮三變又杜審言與李嶠崔融蘇味道為丨丨四友又王勃與楊炯盧照鄰駱賓王皆以丨丨齊名號)
(四傑典論論文蓋丨丨經國之大業不朽之盛事杜甫詩侯伯知何等丨丨實致身柳宗元文思報國恩獨惟丨丨韓愈詩李杜丨)
(丨在光𦦨萬丈長劉禹錫文八音與政通而丨丨與時高下又禮記有成事然後治其雕鏤丨丨黼黻以嗣史記禮書刻鏤丨丨所)
(以養目也後漢書董卓傳錢無輪郭丨丨不便人用管子女事無丨丨國之富也水經注睢涣之間出丨丨天子郊廟御服出焉九)
(章魚葺鱗以自别兮蛟龍隠其丨丨長孫佐輔詩草染丨丨衣下履元稹詩鳳有丨丨雉有冠許渾詩丨丨已變南山霧)旗章
(禮記夏季之月命婦官染采以為丨丨國語為車服丨丨以旌之摯幣瑞節以鎮之晉書禮志諸侯覲天子各建其丨丨所以殊爵)
(命示等威曹植責躬詩車服有輝丨丨有叙)六章(禮記五色丨丨十二衣還相為質也又漢書藝文志爰歷丨丨者車府令)
(趙高所作也)義章(禮記其志厚者其丨丨)日章(禮記君子之道闇然而丨丨柳宗元送崔羣序丨丨之聲振于京師)
明章(禮記古者天子后立六宫以聽天下之内治以丨丨婦順故天下内順而家和天子立六官以聽天下之外治以丨丨天)
(下之男教故外和而國治劉孝綽文丨丨申老之議通顔理王之說量覈然否剖析同異韓愈曹成王碑文被丨丨武薦畯功)印
章(周禮地官司市凡通貨賄以璽節出入之注璽節丨丨如今斗檢封矣)保章(周禮春官丨丨氏掌天星以志星辰日月)
(之變動以觀天下之遷辨其吉凶)采章(左傳&KR1537;國之免于大國也聘而獻物於是有庭實旅百朝而獻功於是有容貌丨丨)
(嘉淑而有加貨傳休奕詩羅衣翳玉體回目流丨丨采一作綵晉書劉頌傳車甲噐械既具羣臣乃服丨丨倉廩已實乃營宫室儲)
(光羲猛虎行丨丨耀朝日牙爪雄武臣)服章(左傳君子小人物有丨丨貴有常尊賤有等威禮不逆矣後漢書輿服志注漢)
(明帝備其丨丨天子郊廟衣皂上綘下前三幅後四幅衣畫而裳繡魏志夏侯泰初傳司馬宣王問以時事奏初議車輿丨丨皆從)
(質樸禁除末俗華麗之事南史徐陵傳安成王頊為司空權傾朝野陵奏彈之文帝見陵丨丨嚴肅為歛容正坐陵進讀奏状時安)
(成王殿上侍立陵遣殿中郎引王下殿自是朝廷肅然古今注雉尾扇起于殷世高祖時有雊雉之祥丨丨多用翟羽)豫章
(左傳楚伐徐吳人救之令尹子蕩帥師伐吳師於丨丨而次於乾谿又楚師還自徐吳人敗諸丨丨獲其五帥史記貨殖傳丨丨出)
(黃金漢書地理志丨丨郡高帝置莽曰九江屬揚州漢官儀丨丨郡樹生庭中故以名郡又後漢書郡國志贛有丨丨水又韓非子)
(景公過晏子曰子宫小近市請徙子家丨丨之圃又三輔黃圖丨丨觀武帝造在昆明池中西京賦丨丨珍館揭焉中峙西都賦集)
(乎丨丨之宇臨乎昆明之池又南史王儉傳幼篤學手不釋卷丹陽尹袁粲聞其名及見之曰宰相之門也括栢丨丨雖小已有棟)
(梁氣矣禮斗威儀君政訟平丨丨常生郭茂倩樂府白楊初生時乃在丨丨山鮑照詩使丨丨生而可知夫何異乎叢棘杜甫詩丨)
(丨深出地滄海闊無津又丨丨翻風白日動鯨魚跋浪滄溟開)名章(左傳或求名而不得或欲蓋而丨丨又詩品謝靈運詩源)
(出陳思雜有景陽之體頗以繁蕪為累然丨丨迥句處處間起麗典新聲絡繹奔會蘇軾次孔毅父集古人句詩丨丨俊語紛交衡)
(無人巧會當時情)因章(爾雅丨丨曰㫋注以帛練為旒因其文章不復畫之)上章(爾雅太歲在庚曰丨丨又後漢書百)
(官志公車司馬令一人掌宫南闕門凡吏民丨丨四方貢獻及徵詣公車者李頎題盧道士房詩丨丨人世隔看葉桐陰斜韓愈詩)
(丨丨請討俟命起坐)拜章(魯語叔孫穆子聘於晉晉悼公饗之樂及鹿鳴之三而後拜樂三晉侯使行人問焉對曰鹿鳴君之)
(所以嘉先君之好也敢不拜嘉四牡君之所以章使臣之勤也敢不丨丨又南史蕭子雲傳子雲年十二封新浦縣侯自製丨丨便)
(有文采)聲章(晉語變非丨丨莫能移也)徽章(戰國策秦假道韓魏以攻齊齊威王使章子將而應之與秦交和而舍章)
(子為變其丨丨以雜秦軍江總代六宫謝表恭承盛典肅和丨丨陳子昂詩玉帛羣臣醉丨丨縟禮該宋之問詩贈秩丨丨洽求書)
(祕草成元稹詩丨丨懸象魏貔虎畫騏驎)青章(史記天官書執徐歲歲陰在辰星居亥以三月居與營室東壁晨出曰丨丨)
越章(史記楚世家熊渠立其少子執疵為丨丨王)便章(史記堯本紀九族既睦丨丨百姓一作辯後漢書劉愷傳刺史)
(一州之表二千石千里之師職在丨丨百姓宣美風俗典引躬奉天經惇睦丨丨之化洽)滋章(史記酷吏傳法令丨丨盗賊多)
(有)章章(史記貨殖傳關中富商大賈大抵盡諸田田嗇田蘭韋䆥栗民安陵杜杜氏亦巨萬此其丨丨尤異者也後漢書郭)
(泰傳泰名聞天下後之好事或附益增張故多華辭不經又類卜相之書今錄其丨丨效於事者著之篇末荀子雖有珉之雕雕不)
(若玉之丨丨)千章(史記貨殖傳水居千石魚陂山居丨丨之材杜甫詩百頃風潭上丨丨夏木清韓維詩丨丨翠木雲間寺)
(百丈清江雪後船蘇軾詩丨丨把梓蔭雲天)布章(漢書功臣侯表遴柬丨丨非所以視化勸後也注遴難行也柬同簡少也)
(言今難行封則得繼絶者少必布聞彰於天下也)尊章(漢書廣川王傳背丨丨嫖以忽謀屈奇起自絶韓愈文恊於丨丨畏)
(我侍側)德章(漢書董仲舒傳善積而名顯丨丨而身尊)宣章(漢書張安世傳魏相上封事宜丨丨盛德以示天下又王)
(儉樂章七廟觀德六樂丨丨)七章(漢書藝文志蒼頡丨丨者秦丞相李斯所作也又博學丨丨者太史令胡毋敬所作也)
分章(漢書杜延年傳常與兩府及廷尉丨丨注上書言事者其章或下丞相御史或付延年故云丨丨)暴章(漢書薛宣)
(傳宣手自牒書條高陵令陽湛姦贓封與湛曰念十金法重不忍相丨丨故密以手書相曉欲君自圖進退可復伸眉於後按暴入)
(聲)誕章(漢書叙傳國之丨丨博載其路)句章(後漢書郡國志會稽郡縣餘姚丨丨山海經餘句之山無草木多金玉郭)
(璞注山在餘姚南丨丨北故二縣因以為名王安石詩會稽遊宦鄉海物錯丨丨)備章(後漢書輿服志天子丨丨公自山以)
(下侯伯自華蟲以下子男自□火以下卿大夫自粉米以下)禮章(後漢書梁皇后紀桓帝立有司奏太后曰今大將軍冀女)
(弟膺紹聖善結婚之際有命既集宜備丨丨時進徵幣)漢章(後漢書鄭康成傳贊孔融遂明丨丨中輟)誹章(後漢書馮)
(緄傳時山陽太守單遷以罪繫獄緄考致其死遷故車騎將軍單超之弟中官相黨遂共丨丨誣緄)獨章(後漢書班彪傳左丘)
(明作左氏傳又撰國語繇是乘檮杌之事遂闇而左氏國語丨丨)遺章(後漢書班固傳伊考自䆳古乃降戾爰兹作者七十)
(有四人有下俾而假素罔光度而丨丨今其如台而獨闕也)朝章(後漢書胡廣傳達練事體明解丨丨南史到溉傳傳呼清)
(路示有丨丨文心雕龍漢成帝品錄詩三百餘篇丨丨國采亦云周備王績詩管寧存祭體王覇重丨丨張說詩海縣銜恩久丨丨)
(獻夀新)辭章(後漢書蔡邕傳少傅學好丨丨數術天文妙操音律隋齊王暕與王眞書儒墨泉海丨丨苑圃韓愈柳子厚墓)
(銘居閒蓋自刻苦務記覽為丨丨汎濫停蓄為深博無涯涘而自肆于山水間歐陽修詩丨丨盡崔蔡議論皆歆阿)才章(後漢)
(書仲長統傳東海繆襲常稱統丨丨足繼西京董賈劉揚唐書白居易傳居易始生七月能展書姆指之無兩字雖試數百不差九)
(歲暗識聲律其篤於丨丨蓋天禀然劉孝綽昭明太子集序假使王朗報箋卞蘭獻頌猶不足以揄揚著述稱贊丨丨鍾嶸詩品戴)
(顗詩丨丨富健吾許其進則鮑照江淹未足逮止)條章(後漢書童恢傳除不其令耕織種收皆有丨丨蜀志諸葛亮傳註亮)
(作八務七戒六恐五懼皆有丨丨以訓屬臣子唐書張九齡傳九齡為左拾遺言吏部丨丨舉贏千百刀筆之人溺於文墨巧史猾)
(徒緣姦而奮臣以為始造簿書備遺忘耳今反求精於案牘而忽於人材是所謂遺劍中流契舟以記者也)前章(後漢書張)
(譲傳黃巾既作郎中張鈞上書曰張角所以興兵作亂萬人樂附之者皆由十常侍辜𣙜財利侵掠百姓宜斬十常侍懸頭南郊以)
(謝百姓帝怒鈞復重上猶如丨丨輙寢不報謝靈運山居賦山川澗石州岸草木既標異於丨丨亦列同於後牘)顯章(後漢)
(書曹世叔妻班昭傳若淑媛謙順之人則能依義以篤好崇恩以結援使徽美丨丨而瑕過隠塞韋昭詩破操烏林丨丨功名)讓
章(魏志文帝紀註漢帝冊詔禪代不肯受令曰當奉還璽綬為丨丨吾豈奉此詔承此貺耶)周章(魏志陳登傳註孫堅遣軍)
(攻登登乘城望知其可擊乃引軍抄其後賊丨丨方結陣不得還船楚詞龍駕兮帝服聊翺游兮丨丨又後漢書丨丨傳丨丨字次)
(叔南陽隨人也初仕郡為功曹時大將軍竇憲免封冠軍侯就國章從太守行春到冠軍太守猶欲謁之章諫不聽遂便升車章前)
(拔佩刀絶馬鞅于是迺止及憲被誅公卿多以交關得罪太守幸免以此重章)訓章(蜀志諸葛亮傳馬謖與張郃戰於街亭為)
(郃所破亮上疏曰臣不能丨丨明法臨事而懼當請自貶三等)耀章(蜀志秦宓傳或為宓曰足下欲自比於巢許四皓何故揚)
(文藻見瓌穎乎荅曰接輿行且歌論家以光篇漁父詠滄浪賢者以丨丨此二人者非有欲於時者也)允章(蜀志楊戲贊秦)
(子勅司農性才敷述丨丨藻麗辭埋斐斐有光王粲鐘銘有魏匡國成功丨丨)馳章(晉書元帝紀丨丨獻號高蓋成隂)樂
章(晉書樂志秦始二年詔郊祀明堂禮樂權用魏儀但改丨丨而己唐書李白傳帝坐沉香亭子意有所感欲得白為丨丨召入)
(而白已醉左右以水頮面梢解拔筆成文婉麗指切無留思又王維傳寶應中代宗語縉曰朕嘗於諸王之座間維丨丨今傳幾何)
(遣中人王承茟往取縉裒集數十百篇上之五代史崔梲傳高祖詔太常復文武二舞詳定正冬朝會禮及丨丨)彛章(晉書)
(八王傳論儀古餙衮禮備丨丨沈約為長城公主謝表不悟宸暉曲漸丨丨夙賁藉此恩加遽延典策)密章(晉書陶侃傳侃)
(薨帝追贈大司馬假丨丨祠以太牢唐書鄭虔傳安禄山反偽授虔水部郎中因稱風緩求攝市令潛以丨丨達靈武)草章
(晉書王羲之傳羲之書初不勝庾翼郄愔及其暮年方妙嘗以丨丨答庾亮而翼深歎代又唐書藝文志蔡邕聖丨丨一卷)謝
章(晉書劉寔傳人臣初除皆通表上聞名之丨丨原丨丨之本意欲進賢能以謝國恩也)丹章(晉書左貴嬪傳習習容車)
(朱服丨丨鹽鐡論五行東方木而丨丨有金銅之山)國章(南史王球傳徐爰有寵於上上命球及殷景仁與之相知球辭曰士)
(庶區别丨之丨也臣下敢奉詔赭白馬賦振民隠修丨丨&KR1324;知之和蘇員外寓直詩自昔重為郎伊人練丨丨)篇章(北史東平)
(公神舉傳美風儀善辭令博涉經史性愛丨丨吳質文優游典籍之場休息丨丨之圃賈島詩隔嶺丨丨來華嶽出關書信過瀧流)
(叚成式題商山廟詩偶出雲泉謁禮闈丨丨曾沐漢皇知陸龜蒙詩七字丨丨看月得百勞言語傍花聞孫元晏詩八宫妃盡賦丨)
(丨風揭歌聲錦繡香羅隠酬鄴王羅令詩書札二王争巧拙丨丨七子避風流)奇章(隋書牛弘傳開皇初遷散騎常侍秘書監)
(進爵丨丨郡公唐書牛僧孺傳以戸部侍郎同中書門下平章事敬宗立進封丨丨郡公白居易詩不論招夢得兼擬誘丨丨羅虬)
(詩昔年黃閣織丨丨愛說珍珠似窈娘蘇軾詩唐人唯丨丨好石古莫攀又詩品謝朓詩其源出謝混丨丨秀句足使叔源失步明)
(遠變色)典章(隋書牛弘傳採百王之損益成一代之丨丨唐書令狐德棻傳贊丨丨圖史有國者尤急方天下初定德棻首)
(發其議而後唐之文物粲然誠知政之本歟又韋顗傳顗論議典據朝廷丨丨多所資逮又張說傳粉澤丨丨成一王法又方技傳)
(李淳風所撰丨丨文物志乙巳占等書傳於世元稹詩堯舜留得神聖事百代天子有丨丨柳宗元佩韋賦猶悉力而究陳兮獲貞)
(則於丨丨潘音詩鳳池冠劍近鈴閣丨丨多)蔀章(唐書歷志憲宗即位司天徐昂上新歷名曰觀象起元和二年用之然無)
(丨丨之數至察歛啓閉之候循用舊法測騐不合)吳章(唐書藝文志陸機丨丨篇二卷孔武仲丨丨嶺詩廬山北轉是丨丨)
(巖草紛紛静有香)寶章(唐書王方慶傳武后嘗就求羲之書方慶奏所存惟一軸并上十一世祖導等凡二十八人書共十)
(篇后御武成殿徧示羣臣詔崔融序其閥閱號丨丨集復以賜方慶玉海至和二年修太宗眞宗御書閣為丨丨閣)十章(唐書)
(張九齡傳初千秋節王公並獻寶鑑九齡上事鑑丨丨號千秋金鑑錄以伸諷諭)交章(唐書李渤傳渤與仲兄涉偕𨼆廬山)
(元和初李巽韋况丨丨薦之詔以右拾遺召)搜章(唐書叚秀實傳秀實舉明經其友易之秀實曰丨丨摘句不足以立功乃)
(棄去)繪章(唐書文藝傳高祖太宗大難始夷沿江左餘風絺句丨丨揣合低卬故王楊為之伯)鈎章(宋史選舉志嘉祐時)
(進士相習為奇僻丨丨棘句寖失渾淳歐陽修知貢舉尤以為患痛裁抑之)揭章(宋史蔣猷傳猷有直聲常論士風浮薄以)
(特立不回為愚此風不可長又言内侍省不隸臺察紊元豐官制上皆嘉納至丨其丨於内侍省)離章(太玄經盛哉日乎昺)
(明丨丨五色浮光文心雕龍裁文匠筆篇有小大丨丨合句調有緩急薛稯餞宋司馬赴任詩别序聞鴻雁丨丨動&KR1799;鴒徐堅送張)
(說廵邊詩出郊開帳飲寅餞盛丨丨)連章(論衡文字有意以立句句有數以丨丨章有體以成篇李百藥詩上才同振藻小技)
(謬丨丨)外章(人物志五質内充五精丨丨是以目彩五暉之光也)錦章(水經注髯惟大蛇既洪且長采色駮犖其文丨)
(丨益部方物記重葩疊萼爛若丨丨蜀之海棠誠為天下奇豔成公綏雪賦或粲爛綺藻或繡文丨丨)短章(鍾嶸詩品漢婕)
(妤班姬詩源出於李陵團扇丨丨辭旨清捷怨深文綺顔延之五君咏頌酒雖丨丨深衷自此見趙冬㬢賦榒芳札兮援寶瑟申丨)
(丨兮吐長吟杜甫詩丨丨達我心理為識者籌韓愈送權秀才序寂寥乎丨丨舂容乎大篇歐陽修送慧勤歸餘杭詩歸兮能來否)
(送子以丨丨朱子詩永日坐清樾丨丨策奇勲)聯章(文心雕龍邠詩丨丨以積句儒行縟說以繁辭此博文以該情也蒲道源)
(詩丨丨成脉絡緝句合規䋲)裁章(文心雕龍搜句忌於顛倒丨丨貴於順序)半章(文心雕龍召南行露始肇丨丨)封
章(揮塵餘話王文穆守杭州錢塘一老尉蒼顔華髮詢其履歴乃同年生遂丨丨於朝詔特改京秩尉)奎章(桯史山南有萬)
(杉寺本仁皇所建丨丨在焉陳旅詩憶昔丨丨學士家夜吹瓊琯泛春霞虞集王華山時丨丨閣吏無能賦得似新官蔡少霞)蜜
章(齊東野語丨丨二字見晉書山濤傳文士多用之喬行簡贈祖母制云欲報食飴之德可稽制丨之丨謂贈典既不刻印以蠟)
(為之蜜即蠟所以謂之丨丨)堯章(玉海載稽帝世之隆無若堯章之焕元絳詩丨丨燦雲漢羲畫露乾坤)瓊章(王海)
(丨丨寶字嫓墳襲經王鹿麟天禧編御集序綠字丨丨壁明奎粲沈佺期詩丨丨定少千人和銀樹長芳六出花)雲章(玉海)
(高宗皇帝丨丨奎畫昭回於天蘇蕙詩眞妙顯華重丨丨歐陽修御飛白記丨丨爛然輝映日月蘇軾詩喜見丨丨第一篇)煥
章(玉海淳熙十五年十一月建丨丨閣藏高宗聖製)宸章(玉海祥符三年詔纂歴代帝王集上作序賜名丨丨集蘇味道)
(詩聖酒千鍾洽丨丨七曜懸)尋章(玉海吳趙咨曰雖有餘閒博覧書傳歴史籍採奇異不效書生丨丨摘句而已李賀詩丨)
(丨摘句老雕蟲曉月堂簾掛玉弓)豹章(玉海元祐初西域貢馬首高而尺龍顱而鳳膺虎脊而丨丨)暉章(玉海晉有)
(丨丨殿陸機漢高祖功臣頌跨功踰德祚爾丨丨陸雲詩緝熙丨丨天禄永保)彌章(離騷佩繽紛其繁餙兮芳菲菲其丨丨)
聞章(九章情與質信可保兮羌居蔽而丨丨)溷章(七發丨丨白鷺孔雀鶤鵠注鳥名)黑章(司馬相如文般般之)
(獸樂我君囿白質丨丨其儀可嘉王粲遊海賦&KR0008;鼊瑇瑁金質丨丨)益章(聖主得賢臣頌聚精會神相得丨丨)靈章(班彪)
(覽海賦命輯衆與𡵨伯講神篇而校丨丨)亮章(典引夫圖書丨丨天哲也孔猷先命聖孚也)華章(魏文帝瑪瑙勒賦禀)
(金德之靈施含白虎之丨丨文同咏翡翠詩其心肯謂爾被體凝丨丨)特章(曹植車渠椀賦何明麗之可悦超羣寳而丨丨)
申章(曹植詩親交誼在敦丨丨復何言)炳章(韋昭詩客功赫戲洪烈丨丨)代章(張華詩神噐周回五德丨丨)
内章(皇甫謐釋勸欲闇然而丨丨不欲示白若冰雪也)後章(文賦或仰偪於先條或俯侵於丨丨)綬章(陸雲詩䨇)
(組式帶丨丨載路)婉章(釋攴遁詩掇煩練陳句臨危折丨丨)鏤章(赭白馬賦寶鉸星纏丨丨霞布)素章(顔延之文)
(亦既有行丨丨增絢雲笈七籖太眞丈人降白鸞之車黑翮之鳳口銜丨丨登空步虚經歴無窮)齊章(月賦沈吟丨丨殷勤)
(陳篇)衮章(王儉拜儀同三司章班同丨丨爕和台曜外參論道内總百司歐陽修上胥學士啓求千里之迹者先其市骨得一)
(字之寵者榮於丨丨)鸞章(沈約謝齊竟陵王示永明樂歌啓鳳綵丨丨霞鮮錦縟)環章(江淹文丨丨清潤旂文肅路)
異章(江淹為蕭重讓揚州表竊聞周夏丨丨玄素各禮儒道二宗名墨兩教)綺章(江淹麗色賦露出吳而丨丨雲堆趙)
(而碧色)凝章(江淹燈賦今子丨丨挺秀近出嘉賓)麗章(顔師古聖德頌黃竹丨丨栢梁清引沈鬱淡雅疏通敏迅)龜
章(王勃啓粲貂冕于金軒藻丨丨于玉署)要章(杜甫詩蒸魚聞匕首除道哂丨丨又作腰白居易詩外物竟關身底事謾)
(排門戟繫丨丨崔湜詩廟堂初解印郡邸忽丨丨)仙章(張說詩髦彦星辰下丨丨日月㢠)鳳章(張九齡謝賜衣服及)
(絹狀天文丨丨五色對之猶淺)品章(韓愈文竊惟自古神聖之君既立殊功異德卓絶之跡必有竒能博辨之士持簡撡筆從)
(而寫之各有丨丨條貫然後帝王之美巍巍煌煌充滿天地)銘章(韓愈盧渾墓銘汝居孔固兮後無有殃如不信兮視此丨)
(丨歐陽修江鄰幾文集序余竊不自揆少習為丨丨因得論次當世賢士大夫功行)令章(韓愈文衡陽放酒熊咆虎嘷不存丨)
(丨罸籌蝟毛)符章(白居易詩馮翃丨丨封郄還)泥章(元稹詩幣聘雖盈篚丨丨未破緘)虎章(鄭畋詩露垂鴉)
(翅髮冰束丨丨腰黃庭内景經黃錦玉衣帶丨丨)薦章(歐陽修詩况子多才兼美行丨丨期即達承明)殘章(歐陽修詩)
(丨丨斷藁如瓊瑰)恩章(歐陽修文往服丨丨無忘報效)郡章(歐陽修文獲解丨丨許歸田𤱔)奏章(歐陽修文既披)
(丨丨宜示寵異薩都刺詩平平出丨丨)駢章(韓維詩丨丨麗曲鬭巧儇)投章(韓維詩丨丨匪云報亦用警庸&KR0008;蘇軾詩)
(丨丨獻策漫多談)佩章(蘇軾謝賜對衣金帶馬狀服官奠篚響動丨丨圉士效牽光生韀策)鵬章(蘇轍詩戰袍賜錦盤)
(丨丨寶刀玉玦餘風霜)羽章(孔武仲尋眞觀詩丨丨之舘締構新壇場夜夜祈星斗)阿章(黃庭堅贈米元章詩虎兒)
(筆力能扛鼎教字元暉繼丨丨)刑章(李覯讀史詩吁嗟夫子沒兩觀無丨丨)蘭章(朱子詩故開麥隴供家釀更有丨丨)
(付客來)綠章(陸游詩丨丨夜奏通明殿乞借春陰護海棠元好問詩見說人間有新異丨丨封事謝昇平)諫章(郝經)
(唐十臣像歌鄭公山立面粟黃䄂中隠隠露丨丨)懷章(郭鈺詩買臣歸去密丨丨)玉章(雲笈七籖靈文眞訣大布人間)
(金簡丨丨廣弘天上)卷章(史記楚世家高陽生稱稱生丨丨卷章生重黎)薳章(左傳楚武王侵隨使丨丨求成焉注丨丨)
(楚大夫)鬭章(左傳楚丨丨請平於晉晉陽處父報之晉楚始通)萊章(左傳晉侯將伐齊使來乞師臧石帥師會之取)
(廩丘軍吏令繕將進丨丨曰往歲克敵今又勝都天奉多矣又焉能進是躗言也)法章(戰國策齊閔王子丨丨變姓名為莒)
(大夫家庸夫太史敫女奇丨丨之状貎以為非常人憐而常竊衣食之)翟章(戰國策丨丨從梁來甚善趙王三延之以相丨)
(丨不受竹書紀年秦公孫爰帥師伐我皮氏丨丨帥師救皮氏)劉章(漢書文帝紀諸呂謀為亂欲危劉氏丞相陳平太尉周勃)
(朱虛侯丨丨等共誅之)萬章(漢書丨丨傳章字子夏長安人與中書令石顯相善成帝初石顯免官當去留牀席噐物數百)
(萬以與章章不受或問其故章歎曰吾以布衣見哀於石君石君家破不能有以安也而受其財物此為石氏之禍萭氏反當以為)
(福耶諸公以是稱之)竇章(後漢書丨丨傳章字伯向少好學有文章居貧蓬戸蔬食躬勤孝養然講讀不輟太僕鄧康聞其名)
(請欲與交章不肻往康以此益重焉)蘇章(後漢書丨丨傳章字孺文扶風平陵人少博學能屬文為武原令遷冀州刺史故人)
(為清河太守章行部案其姦臧廼請太守為設酒肴陳平生之好甚歡太守喜曰人皆有一天我獨有二天章曰今夕蘇孺文與故)
(人飲者私恩也明日冀州刺史案事者公法也遂舉正其罪州境知章無私望風畏肅)李章(後漢書酷吏傳丨丨字第公河)
(内懷人也拜陽平令時趙魏豪右往往屯聚清河大姓趙綱遂於縣界起塢壁繕甲兵為在所害章到乃設饗會而延謁綱綱帶文)
(劍被羽衣從士百餘人來到章與對讌飲有頃手劍斬綱伏兵亦悉殺其從者因馳詣塢壁掩擊破之吏人遂安)彥章(五代)
(史謝丨丨傳丨丨善將騎兵多而益辦晉攻河北丨丨為排陣使晉人望其行陣整齊相謂曰謝丨丨必在此也又王丨丨傳丨丨)
(字子明為人驍勇有力能跣足履棘行百步持一鐡鎗而馳突奮疾如飛軍中號為王鐡鎗)郝章(畫苑河南稱三絶者路臯)
(橐駞丨丨人馬張遠山水也)鬼章(蘇軾劄子近者熙河路奏生擒丨丨百官稱賀中外同慶)
雷電章(易剛柔分動而明丨丨合而丨)品物章(易天地相遇丨丨咸丨也)寵賂章(左傳官之失德丨丨丨也)
受卒章(左傳子産賦隰桑趙孟曰武請丨其丨丨)五色章(左傳目不别丨丨之丨為昧水經注劉楨以不敬送徙隸)
(簿後太祖乘城楨磨石不動太祖曰石如何性楨曰石外炳丨丨之丨内秉堅貞之志雕之不增文磨之不加瑩太祖曰名豈虛哉)
(復為文學)三侯章(史記樂書高祖過沛詩丨丨之丨令小兒歌之索隠即大風歌也侯語辭也兮亦語辭也沛詩有三兮故)
(云三侯也)十九章(史記樂書今上即位作丨丨丨令侍中李延年次序其聲拜為恊律都尉)况皇章(漢書禮樂志長)
(麗前掞光耀明寒暑不忒丨丨丨)十八章(漢書藝文志孝經一篇丨丨丨)道術章(後漢書魯丕傳說經者浮華無)
(用之言不陳於前故精思不勞而丨丨愈丨)龍蛇章(後漢書耿恭傳論余讀蘇武傳感其茹毛窮海後覽耿恭疏勒之事)
(以為當疏高爵宥十世而蘇君恩不及嗣恭終填牢戸追誦丨丨之丨以為歎息)德音章(晉書律歴志中聲節以成文丨)
(丨丨而和備)太上章(晉書慕容皝載記皝雅好文籍親造丨丨丨以代急就)大乘章(唐書藝文志丨丨丨鈔八)
(卷)雲漢章(宋史禮志陛下崇儒重道制為贊辭刻宸翰於琬琰光昭往古寰宇儒紳孰不願瞻丨丨之丨)磬音章
(淮南子近之則鍾音充遠之則丨丨丨物固有近不若遠遠不如近者)嘉音章(申鑒宫商角徵不同丨丨以丨謂之和聲)
德澤章(楚辭美冒衆流丨丨丨只)典墳章(王粲文丨丨既丨禮樂咸舉)神武章(韋昭樂府宛穎平南土綏)
(丨丨丨渥澤施)嘉瑞章(傅休奕樂府神祗應丨丨丨)司隸章(杜甫詩丨丨丨初覩南陽氣已新)撒鹽章
(元稹文班妃裂素之咏謝氏丨丨之丨)采蘋章(元稹觀馬射賦初聽丨丨之丨共調白羽次騁穿楊之妙忽縱青絲)清
廟章(杜牧詩肉管伶倫曲簫韶丨丨丨)八素章(曹唐小遊仙詩新授金書丨丨丨玉皇教妾主扶桑)貢與章
(王安石詩九江左投丨丨丨)乞郡章(蘇軾詩丨丨三丨字半斜廟堂傳笑眼昏花)玉局章(朱子詩長吟謫仙句)
(和以丨丨丨)黃竹章(朱子詩朗咏招隠作悲吟丨丨丨)乞祠章(陸游詩思歸新草丨丨丨)綰縣章(葉適)
(詩四十未朝蹟三經丨丨丨)隠化章(雲笈七籖玄都上品第七篇曰登空之道丨丨之丨秘在太上瓊宫之上紫房之内)
啟命章(雲笈七籖㢠天九霄得道之篇刻以白銀之簡結以飛青之文藏於雲錦之囊封以丨丨之丨)夏侯章(戰國)
(策孟嘗君奉丨丨丨以四馬百人之食遇之甚歡)郅君章(後漢書郅惲傳丨憚字丨丨又晉書文苑傳羅含字君章謝尚)
(與含為方外之好乃稱曰羅君章可謂湘中之琳琅)秦少章(宋史文苑傳丨觀弟覿字丨丨)
板之三章(左傳秦康公送公子雍于晉宣子背先蔑而立靈公以禦秦師先蔑之使也荀林父止之弗聽為賦丨丨丨丨)
書衣為章(後漢書楊璇傳趙凱誣奏璇非身破賊而妄有其功遂檻車徵璇防禁嚴密無由自訟迺噬臂出血丨丨丨丨)
(具陳破賊形勢)四十二章(魏書釋老志漢明帝遣中郎蔡愔等使于天竺寫浮屠遺範愔得佛經丨丨丨丨)赭山
為章(柳宗元文雖丨丨以丨丨涸海以為鹽未有利大能若是者)
對語(羲畫堯章)(紫誥丹章)(錦字瓊章)(鐡劵金章)(龍節虎章)(墨綬鋼章)(掞藻摛章)(麗句名章)
(天日表龍鳳章)(仁風暢德音章)(頒鳳詔剖魚章)(持玉節綰銀章)(八音奏五色章)(慶雲見嘉瑞章)
摘句(銀漢灑宸章雞人下建章)(朝儀入舊章靈妃應樂章)(尊爼奉金章苔石見文章)(掄才得豫章人文邁舊章)
(鴛鷺差池出建章幸陪珠履侍銀章)(腰間寶劍映金章雲蕊函開叩九章)(清泠玉韻兩三章斷碑風雨碎文章)
張(陟良切丨施也又姓又星名)
韻藻譸張(書民無或胥丨丨為幻傳丨丨誑也韓愈上宰相書妖滛諛佞丨丨之說無所出於其中又作侜爾雅丨丨誑)
(也南史桓康傳時人語欲丨丨問桓康又作輈後漢書董后紀后每欲參于政事太后輒相禁塞后忿恚詈言曰汝今丨丨怙汝兄)
(邪注丨丨猶彊梁也晉書張華傳鍾會丨丨䟦扈)機張(書若虞丨丨往省括于度則釋疏括謂矢末丨丨省括則是以射喻)
(也機是轉關故為弩牙虞訓度也度機者機有法度以凖望所射之物南都賦騄驥齊鑣黃間丨丨又雲笈七籖天丨丨而不生天)
(機弛而不死)雄張(左傳鑄刑書疏豪横者陵蹈邦邑丨丨閭里故漢世酷吏專任刑誅魏志倉慈傳慈為燉煌太守郡在西)
(陲以喪亂隔絶曠無太守二十歲大姓丨丨遂以為俗又夫餘傳漢末公孫度丨丨海東威服外夷夫餘王尉仇台更屬遼東)開
張(孝經開宗明義章疏言丨丨一經之宗本顯明五孝之義理也晉書傳咸傳人心傾動丨丨浮競唐書劉仁軌傳戰勝之日丨)
(丨形勢騰檄濟師釋名袂掣也掣開也丨丨之以受臂屈伸也前出師表誠宜丨丨聖德以光先帝遺德恢弘志士之氣李白詩黃)
(山望石柱突兀誰丨丨杜甫天育驃騎歌矯矯龍性合變化卓立天骨森丨丨柳宗元乞巧文兩旂丨丨中星耀芒韓愈詩丨丨篋)
(中寶自可得津筏)金張(漢書蓋寬饒傳寬饒上無許史之屬下無丨丨之託注許伯宣帝皇后父史高宣帝外家也金金日)
(磾也張張安世也許氏史氏有外屬之恩丨氏丨氏自託在於近狎也解嘲有建婁敬之策於成周之世則繆矣有談范蔡之說於)
(丨丨許史之間則狂矣張華詩朝與丨丨期暮宿許史家左思詩丨丨藉舊業七葉珥漢貂杜牧詩豐貂長組丨丨軰駟馬文衣許)
(史家歐陽修題䟦世業重於丨丨噐識逾於許郭)蹶張(漢書申屠嘉傳申屠嘉梁人也以材官丨丨從高帝擊項籍遷為隊)
(率注材官之多力能脚踏彊弩張之故曰丨丨律有丨丨士師古曰今之弩以手張者曰擘張以足蹋者曰丨丨梁元帝賦驅驌驦)
(命丨丨劉孝威詩佽飛具繒繳材官命丨丨周邦彦汴都賦材能丨丨力能挟輈)擘張(見上唐書兵志彍騎六萬内弩手六)
(千頗習弩射又有羽林軍飛騎亦習弩凡丨丨弩二百三十步四發而二中為及第)弛張(後漢書和帝紀論自中興以後逮於)
(永元雖頗有丨丨而俱存不擾唐書曹王臯傳臯為江西節度使自將五百人教以秦兵團力法聫其賞罸丨丨如一韓非子萬物)
(必有盛衰萬事必有丨丨夏侯湛東方朔像贊丨丨而不為邪進退而不離羣柳宗元懲咎賦剛柔丨丨兮出入綸經杜牧詩迒蹊)
(巢穴盡窒塞禮樂刑政皆丨丨歐陽修回文相公啓丨丨文武之才出入將相之位)鴟張(吳志孫堅傳邊章韓遂作亂董卓拒)
(討無功張温以詔書召卓卓良久乃詣温對應不順堅時在坐前耳語謂温曰卓不怖罪而丨丨大語宜以召不時至陳軍法斬之)
(晉書慕容暐載記贊乘危蝟起怙險丨丨洛陽伽藍記狼顧丨丨岳立基址玉海九野鯨奮八極丨丨)三張(晉書張載張恊)
(張亢傳論二陸入路丨丨減價又張亢傳時人謂載恊亢陸機雲曰二陸丨丨鍾嶸詩品太康中丨丨二陸兩潘一左踵武前王風)
(流未沬亦文章之中興也文心雕龍晉雖不文人才實盛應傳丨丨之徒孫摰成公之屬竝結藻清英流韻綺靡)拍張(南史)
(何遜傳遜從叔僴亦以才著聞宦遊不達作丨丨賦以寓意又王敬則傳敬則善丨丨帝使敬則跳刀高出白虎幢五六尺接無不)
(中仍撫髀丨丨又王儉傳華林宴集王敬則脫朝服袒以絳糾髻奮臂丨丨呌動左右上不悦曰豈聞三公如此荅曰臣以丨丨故)
(得三公不可忘丨丨)于張(唐書徐有功傳贊處倩后酷吏之間以恕自將内挫虐焰不使天下殘於燎可謂仁人也哉議者謂)
(過漢丨丨詎不信夫潘岳楊荆州誄聽參臯吕稱侔丨丨按漢書于定國傳張釋之為廷尉天下無冤民于定國為廷尉民自以不)
(冤)主張(宋史徐中行傳中行子三人庭筠其季也有志行黃巖尉鄭伯熊代去請益庭筠曰富貴易得名節難守願安時處)
(順丨丨世道伯熊受其言迄為名臣莊子天其運乎地其處乎日月其争于所乎孰丨丨是孰維綱是孰居無事而推行是元稹授)
(王播同平章事制誥不有丨丨孰能戡濟韓愈送窮文各有丨丨私立名字朱子詩茫茫宇宙内此柄孰丨丨)鋪張(文心雕龍)
(頌須丨丨楊厲而以典雅豐縟為貴宣和畫譜崔慤工畫花鳥凡造景寫物必放手丨丨而為圖未嘗瑣碎韓愈潮州謝上表丨丨)
(對天之閎休揚厲無前之偉績元好問詩撑腸文字五千卷靈臺架搆森丨丨)更張(董仲舒賢良策竊譬之琴瑟不調甚者必)
(解而丨丨之乃可鼔也周邦彦汴都賦代狹代廣丨丨更弛)帆張(魏文帝浮淮賦衆丨丨羣櫂起陰鏗詩洞庭春溜滿平湖)
(錦丨丨裴說詩丨丨獨鳥起樂奏大魚驚)分張(鐘會移蜀檄巴蜀一州之衆丨丨守備難以禦天下之師李白詩寧同萬死碎)
(綺翼不忍雲間兩丨丨杜甫詩白露黃粱熟丨丨素有期王建詩殘著幾丸仙藥在丨丨還遣病夫知孫元宴梁分宫女詩滌蕩齊)
(宫法令新丨丨宫女二千人司空圖柳詩慢說早梅先得意不知春力暗丨丨)范張(廣絶交論丨丨欵欵於下泉尹班陶陶於)
(永夕按謂後漢范式張劭也)畢張(韓愈進學解方今聖賢相逢治具丨丨)怒張(米芾論書世人但以丨丨為筋骨不)
(知不丨丨自有筋骨王安石詩唯有西興渡靈胥或丨丨)顚張(蘇軾題王逸少帖詩丨丨醉素兩秃翁追逐世好稱書工按丨)
(丨張旭也)髯張(蘇軾詩丨丨乃我結韈生詩酒淋漓出狂怪按丨丨謂張秉道也)朱張(張昱詩國初海運自丨丨百萬)
(樓船渡大洋按丨丨謂朱清張瑄又論語逸民伯夷叔齊虞仲夷逸丨丨柳下惠少連)
艾如張(古丨丨丨樂府艾而張羅夷於何行成之四時和按丨丨丨漢鼔吹鐃歌十八曲之一也艾與刈同芟草也如讀為)
(而李賀有丨丨丨樂府)天網張(曹植詩不惜萬里道但恐丨丨丨)百輪張(崔液上元夜詩神燈佛火丨丨丨刻)
(像圖形七寶装)
增先張(易丨丨之弧後說之弧)用張(書殺我丨丨于湯有光柳宗元文决科聯中休問丨丨)舒張(詩差池其)
(羽箋謂丨丨其羽翼魏志管輅傳諸葛原取燕卵著噐中使射覆卦成輅曰含氣須變依乎宇堂雄雌以形翅翼丨丨此燕卯也爾)
(雅翼孔雀遇芳時好景聞絃歌必丨丨翅尾眄眛而舞)修張(詩四牡奕奕孔丨且丨傳丨長丨大也)肥張(詩駉駉牡)
(馬傳駉駉良馬腹幹丨丨也)九張(左傳晉合諸侯於平丘子産子大叔相鄭伯以會子産以幄幕丨丨行子大叔以四十既)
(而悔之每舍損焉及會亦如之)設張(左傳陳魚而觀之注陳丨丨也李尤門銘門之丨丨為宅表會魏明帝樂府太常拂白日)
(旗幟紛丨丨衞恒四體書勢若鍾&KR1206;丨丨庭燎飛烟傅休奕詩俯首故鄕二儀丨丨韓愈權公墓碑其所丨丨舉措必本於寬大)
弧張(周禮秋官冥氏掌設丨丨注丨丨量罦之屬所以扁絹禽獸)定張(周禮冬官車人為車羊車二柯注羊善也善車)
(若今丨丨車疏後鄭雖舉漢法以曉人漢世去今久遠亦未知丨丨車何所用但知宫内所用故差&KR1537;謂之羊車也)四張(儀禮)
(聘禮乘皮設疏諸侯朝享天子法用虎豹此臣聘君降於享天子法用麋鹿皮故齊桓公使諸侯輕其幣用麋鹿皮丨丨云北史綦)
(連猛傳梁使來聘求角藝文襄遣猛就館接之梁人引弓兩張皆三石猛遂併取丨丨叠挽之過度梁人嗟服李尤辟雍賦階序牖)
(闥䨇觀丨丨曹植娛賓賦遂衎賓而高會兮丹幃煜以丨丨又南史張稷傳稯與族兄充融卷俱知名時目充融卷稷為丨丨)注
張(漢書天文志太歲在酉曰作詻八月在丨丨失次杓有火成公綏天地賦元龜匿首於女虛朱鳥奮翼於丨丨)東張(漢書)
(曹參傳參拜假左丞相月餘魏王豹反以假左丞相别與韓信東攻魏將孫遫軍丨丨大破之注丨丨屬河東)箭張(漢書王尊)
(傳長安宿豪大猾東市賈萬城西萬章丨丨禁酒趙放杜陵楊章等皆通邪結黨挾養姦軌注丨丨禁酒趙放此二人作箭作酒之)
(家)周張(漢書叙傳衞直丨丨淑慎其身按謂衛綰直不疑周仁張歐也又漢郊祀歌黻繡丨丨承神至尊)趙張(漢書)
(趙尹韓張兩王傳贊自孝武置左馮翊右扶風京兆尹而吏民為之語曰前有丨丨後有三王後漢書延篤傳篤徙京兆尹政用寬)
(仁郡中歡愛咨嗟焉光是陳留邊鳳為京兆尹亦有能名郡人為之語曰前有丨丨三王後有邊延二君注趙廣漢張敞王尊王章)
(王駿俱為京兆尹杜甫詩預傳籍籍新京兆青史無勞數丨丨又楊萬里詩劉岳張韓宣國威丨丨二將築皇基)翼張(漢書)
(李尋傳丨丨舒布燭臨四海注翼二十八星十八度舒布張廣也丨翅夾丨故言也劉孝威鬭雞篇丹雞翠丨丨妬敵復專場又雀)
(乳空井中詩將憐羽丨丨誰辭各背遊庾信詩置陣横雲起開營雁丨丨隋煬帝詩陣移龍勢動營開虎丨丨楊萬里詩黑藏骨節)
(龍筋瘠斑出文章鷓丨丨)壽張(後漢書郡國志丨丨春秋曰良漢曰壽良光武改曰丨丨注有蚩尤祠狗城又樊宏傳建武十)
(五年定封宏丨丨侯及病困車駕臨視宏頓首自陳無功願還丨丨食&KR1537;鄉亭帝不許柳宗元詩却學丨丨樊敬侯種漆南園待成)
(噐)增張(後漢書郭太𫝊太名聞天下後之好事或附益丨丨故多華辭不經今錄其章章效于事者著之篇末)稱張
(魏志陳留王奐紀丨丨形勢感激衆心)掞張(蜀志鄧芝傳權與亮書曰丁厷丨丨注孫權蓋謂丁厷之言多浮豔也)蕭
張(蜀志秦宓傳以國君之賢子為良輔不以是時建丨丨之策未足為智也晉書裴頠傳咎繇謨虞伊尹相商吕望翊周丨丨佐)
(漢)口張(晉書夏統傳統雅善談論宗族勸之仕統作色曰聞君之談不覺舌縮丨丨兩耳壁塞陸倕答釋法雲書楊墨之黨)
(舌舉丨丨六師之徒轍亂旗靡)班張(晉書文苑傳序西都賈馬耀靈蛇於掌握東漢丨丨發雕龍於綈槧又左思傳思三都賦)
(成時人未之重思自以其作不謝丨丨恐以人廢言安定皇甫謐有高譽思造而示之謐稱善為其賦序曰班固兩都理勝其辭張)
(衡二京文過其義至若此賦擬議數家傅辭會義抑多精致自是之後張華見而歎曰丨丨之流也)鍾張(晉書王羲之傳羲之)
(每自稱我書比丨繇當抗行比丨芝草猶當雁行也王羲之論書吾盡心精作亦久尋諸舊書惟丨丨故為絶倫其餘為是小佳不)
(足在意張懷瓘書估篆籀為上估丨丨為中估羲獻為下估房喬表筆邁丨丨詞窮賈馬)侏張(晉書慕容垂載記丨丨幽顯布)
(毒俘亡)關張(晉書涼武昭王傳嘉丨丨之飄傑誓報曹而歸劉李商隠籌筆驛詩管樂有才終不忝丨丨無命復何如)羸
張(宋書袁淑傳偽遁丨丨出沒無際楚言漢旆顯然如神)綿張(齊書樂志夤儀餙序肅禮丨丨)孝張(南史張敷傳敷)
(父亡十餘日始進水漿葬畢不進鹽菜遂毁瘠成疾未朞而卒孝武詔旌其孝追贈侍中改所居稱丨丨里)妄張(北史崔浩)
(傳南藩諸將表宋師欲犯河南請先其未發擊之浩曰此丨丨賊勢為國生事非忠也)潘張(北史文苑傳序樂安孫彦舉濟)
(陰温子昇並自孤寒鬱然特起比於建安之徐陳應劉元康之丨丨左束各一時也)二張(北史陳元康傳元康機敏有幹用神)
(武甚親之文襄入輔居鄴下崔暹崔季舒崔昂等並被任用張亮張徽纂並為神武待遇然皆出元康下時人語曰三崔丨丨不如)
(一康又張彫武傳彤武好學遍通五經尤明三傳帝甚重之以為侍講與侍書張景仁並被尊禮同入華元殿共讀春秋號丨丨博)
(士又張乾威傳乾威性聪敏涉獵羣書隋開皇中累遷晉王屬王甚美其才與河内張衡俱見禮重晉邸稱為丨丨焉又鍾嶸詩品)
(宋參軍鮑照詩源出於丨丨善製形狀寫物之詞得景陽之諔詭含茂先之靡嫚)箕張(北史尒朱榮傳葛榮自鄴以北列陣)
(數十里丨丨而進榮潛兵山谷為竒兵大破之擒葛榮餘衆悉降東京賦鵝鸛魚麗丨丨翼舒韓愈三星行牛奮其角丨丨其口)
兩張(北史奚康生傳時梁聞康生能引強弓特作大弓丨丨長八尺把中圍尺有二寸箭麤殆如今之長笛送與康生又竇臮)
(述書賦三謝丨丨連輝並俊)後張(唐書張仁愿傳仁愿檢校洛州長史畿甸震懾無敢犯光是賈敦頤嘗為長史有政績時)
(人為之語曰洛有前賈丨丨敵京兆三王)蘇張(唐書馬周傳岑文本謂所親曰馬君論事會文切理無一言可損益丨丨終賈)
(正應此耳按謂丨秦丨儀也答賓戲序永平中為郎以著述為業或譏以無功又感東方朔揚雄自喻以不遭丨丨范蔡之時曾不)
(折之以正道明君子之所守故聊復應焉吳萊詩脫略丨丨&KR0034;漸摩管樂硎又元稹傳李杜詩篇敵丨丨筆力勻按此謂蘇頲張說)
(也)奮張(唐書康承訓傳承訓為天德軍防禦使軍中馬乏承訓罷冗費市馬益軍軍乃丨丨)恢張(宋史劉恕傳王安石)
(與恕有舊欲引寘三司條例恕言天子方屬公大政宜丨丨堯舜之道以佐明主不應以利為先皇甫謐三都賦序緃文之士不率)
(典言並務丨丨其文博誕空類柳宗元答問魁礨丨丨羣驅連行白居易賦賦始草創于荀宋漸丨丨于賈馬)肅張(宋史樂志)
(牲幣處布几筵丨丨)單張(山海經丨丨之山其上無草木有獸馬名曰諸犍有鳥焉名曰白鵺)虎張(賈誼新書視有四則)
(朝廷之視端㳅平衡祭祀之視視如有將軍旅之視固植丨丨喪紀之視不㳅垂綱)急張(道德指歸論口以大開耳目丨丨)
崞張(水經注濕水又東崞川注之水南出崞山縣故城南王莽之丨丨也縣南面元岳右背崞山處三山之中故以丨丨為名)
一張(水經注南越王尉佗舉衆攻蜀安陽王有神人名臯通為安陽王治神弩丨丨一𤼵連殺三百人韓愈高君畫贊遺祗丨)
(丨德音不忘白居易詩淨名居士經千卷榮啟先生琴丨丨楊萬里䟦御書歌自言天風來帝旁拾得復古殿中雲丨丨)詡張
(白虎通謂之詡者十二月之時施氣受化丨丨而後得牙故謂之詡)地張(物理論炎氣鬱蒸景風蕩物丨之丨也秋風蕩生凉)
(氣肅然地之閉也)道張(西京雜記許博昌安陵人善陸博其術曰方畔揭丨丨張畔揭道方張究屈玄高高玄屈究張又曰)
(張道揭畔方方畔揭丨丨張究屈玄高高玄屈究張三輔兒童皆誦之法用六箸或謂之究以竹為之長六分或用二箸)膽張
(西京雜記高祖初入咸陽宫周行府庫有方鏡廣四尺高五尺九寸表裏有明女子有邪心則丨丨心動秦始皇常以照宫人丨丨)
(心動者則殺之)市張(華陽國志成都縣本治赤里街徙治少城置鹽鐡市官并長丞修整理闠丨丨列肆與咸陽同制)改
張(文心雕龍今操琴不調必知丨丨摛文乖張而不識所調其故何哉良由内聽難為聪也元稹詩丨丨思婦錦騰躍賈人牋)
不張(中說子之韓城自龍門關先濟關吏仇璋曰吾視其顙頽如也重而不亢目燦如也澈而不瞬口敦如也闞而丨丨是必)
(有異人者五燈會元唐文宗好食蛤蜊一日御饌中有擘丨丨者帝乃開見菩薩形儀梵相具足遂貯以金粟檀香合覆以美錦賜)
(興善寺)崔張(法書要錄鍾尚書紹京破産求書計用數百萬錢惟市得右軍行書五紙不能致眞書一字丨丨之跡固乃寂)
(寥矣唯天府之内僅有存焉又蔡邕張旭荀勖皇象韋誕鍾會度德比義並丨丨之亞也)穆張(夢溪筆談往歲士人多高對偶)
(為文丨脩丨景軰始為平文當時謂之古文)師張(東觀餘論大令之書眞行法鍾草聖丨丨)晁張(冷齋夜話謝無逸工)
(詩能文黃魯直讀其詩曰丨丨流也恨未識之耳)䞣張(漢制攷漢令曰丨丨百人注䞣車者切距也)翕張(玉海老之)
(丨丨儒之闔闢其與鬼谷往來如環余靖海潮序世之言潮者或言如索籥丨丨或言如人氣呼吸)霓張(玉海千欒電斜萬桷)
(丨丨)平張(古逸詩弓既丨丨四侯且良)舟張(古逸詩丨丨辟雍鶬鶬相從)高張(司馬相如美人賦芳香芬烈黼)
(帳丨丨揚雄解難今夫絃者丨丨急徽追趨逐嗜則坐者不期而附矣七命噐舉樂奏促調丨丨魏都賦置酒文昌丨丨宿設顔延)
(之詩丨丨生絶絃聲急由調起韓愈詩一朝富貴還自恣長檠丨丨照珠翠薛逄詩劍外春餘日更長東□留醉樂丨丨又左傳齊)
(國夏丨丨伐我西鄙)如張(班婕妤擣素賦兩靨如點䨇眉丨丨)絃張(舞賦弛緊急之丨丨兮慢末事之骫曲文賦譬偏丨)
(之獨丨含清唱而靡應又梁簡文帝詩舞觀衣常襞歌臺丨未丨)丙張(朱穆崇厚論貴丨丨之弘裕賤時俗之誹謗按丨丨)
(謂丙吉張子孺也)陳張(班固高祖沛水亭碑銘丨丨畫策蕭勃翼終)彀張(黃香九宫賦狼弧丨丨而外嚮枉矢持芒)
(以岝崿)郭張(長笛賦重丘宋灌名師丨丨)施張(孔融詩與時進止出行丨丨)敷張(劉楨鬭雞詩長翹驚風起)
(勁翮正丨丨)操張(琴賦伶倫比律田連丨丨令狐楚為人謝賜行營將士襖子及弓弩状遙知被服皆不憚於兵鋒緬想丨)
(丨盡將穿於虜骨)虛張(皇甫謐三都賦序長卿之儔過以非方之物寄以中域丨丨異𩔖託有於無杜甫詩風波空遠涉琴)
(瑟幾丨丨)交張(成公綏蜘蛛賦鐡羅絡莫綺錯丨丨)鳥張(鮑照瓜步山揭文歲舍龍紀月廵丨丨)裁張(鮑照詩絲)
(紈夙染濯綿綿夜丨丨)樂張(王融三月三日曲水詩序臣聞出豫為象鈞天之丨丨焉時乘既位御氣之駕翔焉劉筠大酺)
(賦百戲備萬丨丨)乖張(梁武帝孝思賦何在我而不爾與二氣而丨丨韓愈詩前計頻丨丨居然見眞贗吳融詩何事遽驚)
(雲雨别秦山楚水雨丨丨)横張(梁簡文帝詩細簾時半捲輕幌乍丨丨)曹張(王僧孺任府君傳君職等丨丨聲高左陸)
晨張(恨賦濁醪夕引素琴丨丨)呿張(王景擬朝會樂章萬雷丨丨光燭化機)錦張(李白詩廬山秀出南斗旁屏風)
(九叠雲丨丨杜牧詩論吐開冰室詩成曝丨丨朱子詩閒畫亦明潔著此瑞丨丨)形張(李白明堂賦勢拔五嶽丨丨四維)
廣張(李白詩丨丨三百六十釣風期暗與文王親韓愈華山女詩丨丨罪福資誘脅聽衆狎恰排浮萍)繁張(白居易詩)
(丨丨獲鳥綱堅守釣魚坁)展張(白居易詩丨丨草色長河畔又丨丨新小簟熨帖舊生衣)旁張(于公異露布七擒連發而)
(星馳兩翼丨丨而雲合)前張(李庾西都賦藍田左掎鄠杜丨丨牛上士獅子賦後勁䨇&KR1569;丨丨闊臆)綦張(李庾西都)
(賦宣達周衢址以十二丨丨府寺局以百吏)明張(叚成式保夀寺先天幀讚其事丨丨何不可解)旗張(杜牧茶山詩溪)
(盡停蠻棹丨丨卓翠苔)叚張(周曇桓帝詩能嫌䟦扈斬梁王寧便榮枯信丨丨按謂丨珪丨譲)葩張(余靖詩孤根自)
(北來繡蘂忽丨丨)蹋張(宋郊兵錄序禁兵殿前馬步三司隸焉卒之銳而剽者充之或挽強或丨丨或戈船突騎或投石擊)
(刺故處則衛鎮出則更戍)諛張(蘇轍詩厭從貧李嘲東閣懶學丨丨緩兩腮)連張(徐賁咏屏詩密防宜便坐丨丨須廣)
(筵)内張(雲笈七籖朱鳥凌天神威丨丨)解張(左傳師陳于鞌晉丨丨御卻克卻克傷于矢流血及屨未絶鼔音曰余病)
(矣張侯曰自始合而矢貫余手及肘余折以御左輪朱殷豈敢言病吾子忍之左并轡右援枹而鼔馬逸不能止師從之齊師敗績)
(注解音蟹)子張(左傳鄭人使丨丨代子良於楚注丨丨穆公孫又鄭公孫黑肱有疾歸邑于公曰貴而能貧可以後亡敬共事)
(君與二三子生在敬戒不在富也君子曰善戒詩曰慎爾侯度用戒不虞鄭丨丨其有焉注黑肱丨丨又豐卷將祭請田焉子産弗)
(許曰唯君用鮮衆給而已丨丨怒退而徵役注丨丨豐卷又史記仲尼弟子傳顓孫師陳人字丨丨家語丨丨有容貎資質寬重又)
(後漢書郅惲傳惲友人董丨丨者父先為鄉人所害及丨丨病將終惲往候之丨丨視惲歔欷不能言惲曰吾知子不悲天命而痛)
(讐不復也即起將客遮讐人取其頭以示丨丨)孔張(左傳晉韓起聘於鄭鄭伯享之子産戒曰苟有位於朝無有不共恪丨丨)
(後至立於客間執政禦之適客後又禦之適縣間注丨丨子孔之孫)琴張(左傳家語琴牢衛人字子開一字張則以字配姓為)
(丨丨)石張(左傳王使富辛與丨丨如晉請城成周)郟張(左傳宋取鄭師於雍丘使有能者無死以丨丨與鄭羅歸注鄭)
(之有能者)
弓矢張(詩丨丨斯丨干戈戚揚又鮑照出自薊北門行馬毛縮如蝟角弓不可張庾信春賦金鞍始被柘弓新張方干詩潭)
(魚驚釣落雲鴈怯弓張)大侯張(詩大侯既抗箋天子諸侯之射皆張三侯故君侯謂之大候丨丨丨而弓矢亦張節也楚)
(辭昭質既設丨丨丨只)萬目張(詩譜序舉一網而丨丨丨又中說舉一網衆目張弛一機萬事隳)柳星張(左傳)
(鶉之賁賁疏鶉火星者謂丨丨丨也又徐彦伯南郊賦共工流兮河嶽正三苖格兮星辰張)數千張(後漢書明帝八王傳)
(中平中黃巾賊起寵有強弩丨丨丨出軍都亭國人素聞王善射不敢反叛故陳獨完按寵陳敬王羡之孫也李白詩吾師醉後倚)
(繩床須臾掃盡丨丨丨又後漢書袁紹傳令麴義領精兵八百強弩千張以為前登)罽千張(魏志倭人傳詔書報倭女王曰)
(今以絳地交龍錦五匹絳地縐粟丨丨丨蒨絳五十匹紺青五十匹荅汝所獻貢直)經略張(宋書何承天傳丨丨既丨宏圖)
(將舉)軍威張(北史辛雄傳重發明詔更量賞罸則丨丨必丨賊難可弭又庾信柳霞誌銘蕃維即啟軍幕仍張)鬚鬢
張(北史景穆十二王傳任城王孫順除吏部尚書時高陽王雍欲以令史朱暉為廷尉評順不用雍下命用之順投於地雍大怒)
(順丨丨俱丨仰面看屋長歔而不言又韓愈張中丞傳後叙廵怒鬚髯輙張又文天祥詩適過白溝河裂眦鬚欲張)質的張
(荀子丨丨丨而弓矢至焉林木荗而斧斤至焉)偏呂張(急就篇丨丨丨注楚之軍帥使主偏者因以為姓吕張言為心呂之)
(臣可張大王室也)目脤張(白虎通肝瞻異趣何以知相為府也肝者木之精也木之為言牧也人怒無不色青丨丨丨者)
(是其效也)相里張(文士傳留侯七世孫張讚時人諺曰丨丨丨多賢良積善應子孫昌)子游張(姓氏急就篇丨丨丨)
(注子姓契以玄鳥生為舜司徒封於商賜姓子游氏鄭游吉穆公子偃之孫以王父字為氏張氏少昊第五子揮始造弦實張網羅)
(後因氏焉)蕙櫋張(楚詞罔薜荔兮為帷檘丨丨兮既丨)鳴竽張(楚辭代秦鄭衛丨丨丨只)帷蓋張(七發其少)
(進也浩浩溰溰如素車白馬丨丨之丨又劉孝綽觀濤詩乍出連山合時如高蓋張又張九齡荔支賦如蓋之張如帷之垂又杜甫)
(四松詩足以送老姿聊待偃蓋張)崇牙張(東京賦丨丨丨鏞鼔設)陳枕張(張衡同聲歌衣解巾粉御列圖丨丨)
(丨)琴瑟張(曹植詩笙磬既設丨丨俱丨又别賦琴羽張兮簫鼔陳燕趙歌兮傷美人杜甫詩風林纖月落衣露淨琴張又)
(陸瓊詩掩抑隨竽轉和柔會瑟張)幄幕張(七啟華燭爛丨丨丨)罿罻張(吳都賦峭格周施丨丨普丨)神軒
張(支遁詩蕭索情牖頽寥朗丨丨丨)日月張(江淹空青賦雲烟始出丨丨既丨李白明堂賦景星耀而泰階平虹蜺滅)
(而丨丨丨又唐高宗詩柳空穿石碎弦虛側月張又張希復詩百步望雲立九規看月張)錦臆張(庾信鬭雞詩解翅蓮花動)
(猜羣丨丨丨)鵬翅張(庾信詩璇極龍鱗上雕甍丨丨丨)八陣張(唐太宗詩對敵六奇舉臨戎丨丨丨)盛禮
張(魏知古詩我后來冬狩三驅丨丨丨)綺幔張(王維詩座客香貂滿宫娃丨丨丨)繡栱張(李白登揚州西靈塔)
(詩鳥拂瓊簾度霞連丨丨丨)錦獸張(杜甫詩貞觀銅牙弩開元丨丨丨)華燈張(盧肇湖南觀䨇柘枝舞賦丨丨)
(丨翠被徹又孫覿詩故人置酒地清夜燈燭張)歸與張(韓愈詩况承丨丨丨二公迭嗟悼)雀羅張(白居易詩身從)
(漁父笑門任丨丨丨)萬物張(陸龜蒙麈尾賦天機發而丨丨丨大壑開而百川入)鬐鬛張(梅堯臣詩操刀欲割鱗跳)
(怒丨丨丨)曲江張(蘇軾桄榔杖寄張文潛詩獨步儻逢岣嶁令遠來莫恨丨丨丨)蝟毛張(黃庭堅詩兩侯不如曹子)
(方朵頤論詩丨丨丨)還吳張(陳與義詩既非丨丨丨亦異赴洛陸)鳴弦張(劉子翬詩環宫白羽列面闕丨丨丨)赤
幟張(范成大詩瞳瞳丨丨丨昱昱金鉦上)黼繡張(范成大詩萬象當樓丨丨丨欄干一士立蒼茫)紙半張(楊萬)
(里讀山谷詩詩百年人物今安在千載功名丨丨丨)翠扇張(袁桷詩馬嘶不動游纓聳雉尾初開丨丨丨)南湖張
(劉因詩平生得意丨丨丨此意頗與河間同)雲雷張(薩都拉過居庸關詩天門曉開虎豹卧石鼓晝擊丨丨丨)綦母
張(左傳丨丨丨喪車從韓厥曰請寓乘從左右皆肘之使立於後注丨丨丨晉大夫寓寄也)士孫張(漢書儒林傳五鹿充)
(宗授平陵丨丨丨仲方注姓丨丨名丨字仲方)徐伯張(書斷丨幹字丨丨官至班超軍司馬善章草書班固與超書稱之曰)
(得伯張書藁勢殊工知識讀之莫不歎息)
王(雨方切大也君也字林云三者天地人一貫三為丨天下所法又姓又瀁韻)
韻藻賓王(易觀國之光利用丨於丨書修其禮物作丨於丨家塗山歌我家嘉夷來丨為丨王融策秀才文選名升學利)
(用丨丨又唐書文藝傳駱丨丨義烏人七歲能賦詩徐敬業署丨丨為府屬為傳檄天下斥武后罪后讀但嘻笑至一抔之土未乾)
(六尺之孤安在矍然曰誰為之或以丨丨對后曰宰相安得失此人)來王(書無怠無荒四夷丨丨詩莫敢不來享莫敢不丨丨)
(馬融廣成頌東鄰浮巨海而入享西□越葱嶺而丨丨王融曲水詩序侮食丨丨左言入侍庾信華林園馬射賦序雕題鑿齒識海)
(水而丨丨李嶠詩二庭已頓顙五嶺盡丨丨)哲王(書往敷求於殷先丨丨又别求聞由古先丨丨詩下武惟周世有丨丨陸)
(機詩自昔丨丨先天而順李充學箴爰暨中古丨丨胥承質文代作禮統迭興權德輿太宗飛白書荅詔記子敬白而不飛子雲飛)
(而不白稽同衆美裁成絶藝又以見丨丨之餘裕書圃之逸品云)二王(書虞賓在位疏丨丨之後竝為上公亦有與丹朱爵)
(同故丹朱亦譲也又統承先王傳言丨丨之後各修其典禮正朔服色與時王竝通三統詩其桐其椅箋桐也掎也同𩔖而異名喻)
(丨丨之後也又振鷺序振鷺丨丨之後來助祭也箋丨丨夏殷也其後把宋也唐書百官志主客郎中員外郎各一人掌丨丨後諸)
(蕃朝見之事丨丨後子孫視正三品酅公歲賜絹三百米粟亦如之介公減三之一白居易新樂府丨丨後彼何人介公酅公為國)
(賓周武隋文之子孫又晉書羊祜傳王衍王戎每言論多毁祜時人為之語曰丨丨當國羊公無德又王渾王濬傳贊丨丨總戎淮)
(海攸同渾既害善濬亦矜功又南史張融傳融善草書常自美其能帝曰卿書殊有骨力但恨無丨丨法荅曰非恨臣無丨丨法亦)
(恨丨丨無臣法按丨丨謂羲之獻之北史辛術傳術少愛文史晩更勤學及定淮南凡諸貲物一無所犯唯大收典籍并顧陸之徒)
(名畫丨丨以下法書書譜古之善書者漢魏有鍾張之絶晉末稱丨丨之妙書品中宗時中書令宗楚客恩倖用事嘗賜丨丨眞蹟)
(二十軸因製為十二屏大會羣賢張以示之會要唐龍朔二年上自為書與遼東諸將許圉師見而驚喜曰今觀聖迹兼絶丨丨鳳)
(翥鸞㢠廻實古今書聖竇臮述書賦丨丨變古法有所屬羅隠詩書札丨丨争巧拙篇章七子謝風流又北史乞伏慧傳慧少慷慨有)
(大節便方馬齊文㐮時為行臺右丞累遷太僕卿自永寧縣公封宜人郡王其兄貴和又以軍功為王一門丨丨稱為貴顯)宜
王(詩穆穆皇皇宜君丨丨又急就篇魯賀喜觀丨丨注觀夏之同姓諸侯也丨丨言有益於王室者也)出王(詩昊天曰明及)
(爾丨丨傳王往也)君王(詩朱芾斯皇室家丨丨禮記吳侵陳陳太宰嚭使於師曰丨丨討敝邑之罪又矜而赦之又儒有不)
(隕獲於貧賤不充詘於富貴不□丨丨不累長上不閔有司故曰儒左傳楚子次於乾谿右尹子革夕王與之語曰今吾使人於周)
(求鼎以為分王其與我乎對曰與丨丨哉王曰昔諸侯遠我而畏晉今我大城陳蔡不羹賦皆千乘諸侯其畏我乎對曰畏丨丨哉)
(易林百僚具舉丨丨嘉喜王勃七夕賦忘帝子之光華下丨丨之顔色賈至詩共沐恩波鳳池上朝朝染翰侍丨丨杜甫越王樓歌)
(丨丨舊迹今人賞轉見千秋萬古情又滕王亭子詩丨丨臺榭枕巴山萬丈丹梯尚可攀錢起詩誰念昭陽夜歌舞丨丨玉輦正淹)
(留韋莊詩瑤池宴罷歸來醉笑說丨丨在月宫費氏宫詞蜀錦地衣呈隊舞教頭先出拜丨丨王安石讀詔書詩賤術縱工難自獻)
(心憂天下獨丨丨)前王(詩於乎丨丨不忘宋書樂志業富丨丨風通振古離騷忽奔走以先後兮及丨丨之踵武石闕銘歴)
(代規謩丨丨典故莫不芟夷剪截允執厥中唐明皇詩武功今已立文德愧丨丨王起五色露賦實我后之冥感掩丨丨之嘉應杜)
(甫詩丨丨作網罟設法害生成宋孝宗詩稽古右文慙菲德禮賢下士法丨丨)三王(禮記凡丨丨養老皆以年又丨丨之德參)
(於天地穀梁傳誥誓不及五帝盟詛不及丨丨交質子不及二伯孟子五伯者丨丨之罪人也史記高祖紀贊丨丨之道若循環終)
(而復始宋書樂志越五帝邈丨丨隋書音樂志陋五帝㣣丨丨韓非子無事則國富有事則兵強此謂王資既畜王資而承敵國之)
(釁超五帝侔丨丨者必此法也風俗通記說夏禹殷湯周武王是丨丨也尚書德刑考帝者天號也王者人稱也天有五帝以立名)
(人有丨丨以正度崔寔政論師五帝而法丨丨顔之推觀我生賦驟五帝而馳丨丨盧柟嵩陽賦尊丨丨貶五霸又左傳昭告昊天)
(上帝秦三公楚丨丨注謂成穆莊也又漢書王章傳贊自孝武置左馮翊右扶風京兆尹而吏民為之語曰前有趙張後有丨丨後)
(漢書延篤傳遷左馮翊徙京兆尹郡中歡愛三輔咨嗟先是陳留邊鳳為京兆尹亦有能名郡人為之語曰前有趙張丨丨後有邊)
(延二君注趙廣漢張敞王尊王章王駿唐書張仁愿傳神龍中進左屯衛大將軍兼撿校洛州長史先是賈敦頥嘗為長史有政績)
(時人為之語曰洛有前賈後張敵京兆丨丨又北史太武五王傳濟南王彧少有才學與從兄安豐王延明中山王熙竝以博古文)
(學齊名尚書郎盧思道曰三人才學雖竝優美然安豐少於造次中山皂白太多未若濟南風流寬雅時人為之語曰丨丨楚琳琅)
(未若濟南備員方又唐書王方翼傳方翼子珣字伯玉與兄璵弟瑨以文學稱時號丨丨珣累遷工部侍郎瑨至中書舍人珣嘗為)
(祕書少監數年而瑨繼職又韓愈滕王閣記竊喜□名其上詞列丨丨之次有榮耀焉按王勃為滕王閣序王緒為賦王仲舒為修)
(閣記)勤王(周禮春官大宗伯秋見曰覲注覲之言勤也欲其丨丨之事左傳秦伯師于河上將納王狐偃言于晉侯曰求諸侯)
(莫如丨丨晉書陶侃傳贊長沙丨丨擁旆戎場任隆三事功宣一匡又謝安傳夏禹丨丨手足腁胝文王旰食日不暇給陸機五等)
(論片言丨丨諸侯必應梁元帝忠臣傳贊太眞英挺投𬒮丨丨顔之推觀我生賦丨丨踰于十萬曾不解其搤吭吕温地志圖序覽)
(齊墟晉壌則想威文丨丨之覇崔塗赤壁懷古詩漢室河山鼎勢分丨丨誰肯顧元勲)天王(春秋隠公七年冬丨丨使凡伯)
(來聘穀梁傳尊王世子于首戴乃所以尊丨丨之命也世子含王命會齊桓亦所以尊丨丨之命也史記孝文紀丞相陳平太尉周)
(勃等使人迎代王代王卜之龜卦兆得大横占曰大横庚庚余為丨丨夏啓以光卜人曰所謂丨丨者乃天子又天官書東宫蒼龍)
(房心心為明堂大星丨丨前後星子屬後漢書皇后紀論后正位宫闈同體丨丨晉書天文志大角在攝提間大角者丨丨座也莊)
(子昔在舜問於堯曰丨丨之用心何如堯曰吾不敖無告不廢窮民苦死者嘉孺子而哀婦人此吾所以用心已易林丨丨執政歲)
(熟民富國家豐有王者以喜獨斷丨丨諸夏之所稱天下之所歸往故稱丨丨杜甫詩炎風朔雪丨丨地只在忠臣翊聖朝李商隠)
(詩腰懸相印作都統陰風慘淡丨丨旗蘇軾詩丨丨臨軒喜有麥郝經詩雪谷拜丨丨又太平廣記長安持國寺門前有槐樹數株)
(金監買一株解之每片一丨丨塔戟成就焉全唐詩話常樂坊趙景公寺門南吳道玄畫龍及刷丨丨鬚筆蹟如鐡有執爐天女竊)
(眸欲語蘇軾四菩薩閣記長安有藏經龕其門四達八版皆吳道子畫陽為菩薩陰為丨丨)野王(左傳宣公十七年晉人執)
(晏弱于丨丨注丨丨縣今屬河内史記貨殖傳濮上之邑徙丨丨野王好氣任俠衛之風也漢書地理志秦滅濮陽置東郡徙之于)
(丨丨水經注太行山在河内丨丨縣西北□黨關也詩所謂徒殆丨丨道傾盖上黨關即此山矣曹植王仲宣誄改授農政于彼丨)
(丨梁武帝孝思賦顧丅蘭其何人家河内之丨丨又漢書馮丨丨傳丨丨字君卿初嗣父爵為關内侯免歸數年終于家又晉書桓)
(伊傳伊善音樂為江左第一王徽之泊舟青溪側伊于岸上過船中客稱伊小字曰此桓丨丨也徽之便令人謂伊聞君善吹笛試)
(為我一奏伊時已貴顯素聞徽之名便下車踞胡牀為作三調弄畢上車去客主不交一言徐鉉送魏舍人為蘄州判官詩如聞郡)
(閣吹橫笛時望青谿憶丨丨又陳書顧丨丨傳丨丨字希馮吳郡吳人也七歲讀五經九歲能屬文長而遍觀經史天文地理蓍龜)
(占候蟲篆奇字無所不通宣城王為揚州刺史丨丨及琅邪王褒竝為賓客王于東府起齋乃令丨丨畫古賢命王褒書贊時人稱)
(為二絶後主六年遷黃門侍郎光禄卿隋書經籍志陳右將軍顧丨丨撰玉篇三十一卷唐書藝文志顧丨丨輿地志三十卷畫苑)
(陳有顧丨丨善畫蔬菓竇臮述書賦接武隨波雷同丨丨)素王(史記殷本紀伊尹處士湯使人聘迎之五反然後肻往從湯言)
(丨丨及九主之事索隠按丨丨者太素上皇其道質素故稱丨丨又秦始皇紀諸侯起于匹夫以利合非有丨丨之行也隋書經籍)
(志梁有太史公丨丨妙議二卷任昉求為太宰立碑表配天之迹存乎泗水之上丨丨之道紀于沂川之側李嶠詩御續創羲黃緇)
(冠表丨丨柳宗元賀大赦表爰褒有客尊賢之典惟親戴奉丨丨宗予之道斯在許渾送僧南歸詩憐師不得同師去已戴儒冠事)
(丨丨劉滄經曲阜城詩三千弟子標青史萬代先生號丨丨按春秋序家語拾遺記丨丨竝于况功)孱王(史記張耳陳餘傳趙)
(相貫高趙午曰吾王丨丨也注音如潺湲之潺冀州人謂懦弱為孱)假王(史記陳涉世家乃以吳叔為丨丨監諸將以西擊滎)
(陽又淮陰侯傳漢四年平齊使人言漢王曰齊偽詐多變南邊楚下為丨丨以鎮之其勢不定願為丨丨便漢王曰大丈夫定諸侯)
(即為眞王耳何以假為)眞王(見上玉堂雜記制授李龍翰安南國王余適當制其云即樂國以肇封既從世襲極丨丨而錫)
(命何待次升蓋言不封郡王也又曹唐小遊仙詩丨丨未許久從容立在花前别寗封)禆王(漢書衛青傳漢兵夜至圍右賢)
(王右賢王驚潰圍北去追數百里弗得得右賢丨丨十餘人注丨丨小王也若言禆將)百王(漢書董仲舒傳蓋開五帝三王)
(之道改制作樂而天下洽和丨丨同之又叙傳唐虞三代詩書所及世有典籍故雖堯舜之盛必有典謨之篇然後揚名於後世冠)
(德于丨丨宋書樂志陶甄丨丨稽則黃軒北史儒林傳序丨丨損益一以貫之雖世或汙隆而斯文不墜隋書李德林傳遠尋三古)
(未聞者盡聞逖聽丨丨未見者皆見宋史樂章覆被萬祀冠冕丨丨又柳開傳太祖神武太宗聖文光掩丨丨威加萬國逸周書夏)
(數得天丨丨所同典引盛哉皇家帝世德臣列辟功君丨丨杜甫詩南嶽配朱鳥禮秩自丨丨周必大讀三朝寶訓詩歸美獨愧詞)
(荒唐恭惟聖治超丨丨)圖王(漢書徐樂傳臣聞丨丨不成其敝足以安唐太宗詩霓裳非本意端拱且丨丨蘇軾詩失計雖)
(無及丨丨固已奇)名王(漢書終軍傳後數月越地及匈奴丨丨有率衆來降者時皆以軍言為中閒居賦髦士投紱丨丨懷)
(璽楊師道詠馬詩徒令漢將連年去宛城今已獻丨丨李白兖州任城縣令廳壁記漢則丨丨分茅魏則天人列土所以代變豪侈)
(家傳文章杜甫前出塞詩虜其丨丨歸繫頸授轅門)女王(魏志文德郭后傳少而父奇之曰此乃吾女中王也遂以丨丨為字)
(梁書扶南國傳扶南國俗本躶體身披髮不制衣裳以丨人為丨號曰柳葉北史西域傳女國在蔥嶺南其國世以丨為丨居九層)
(之楼侍女數百人五日一聽朝復有小丨丨共知國政唐書南蠻傳南詔烏蠻别種也居永昌姚州之間東距㸑西摩伽陀南丨丨)
(北扺益州法苑珠林侏儒國去丨丨國四千餘里)八王(晉書文六王傳論齊王以兩獻之親弘二南之化道光雅俗望重台)
(衡若使天假之年允釐邦政何丨丨之敢力争哉又丨丨傳論使丨丨之中一藩緊賴如梁王之禦大敵朱虛之除大憝則外寇焉)
(敢憑陵内難奚由竊發又裴秀傳裴王二族盛于魏晉之世時人以為八裴方丨丨徽比王祥楷比王衍康比王綏綽此王澄瓚比)
(王敦遐比王導頠比王戎邈比王玄云竇臮述書賦三謝之盛丨丨之奇又法書要錄二王之絶歷代寳之梁大同中武帝勅周興)
(嗣撰千字文使殷鐡石模次羲之之跡以賜丨丨)裴王(見上孟浩然上張吏部詩公門世緒昌才子冠丨丨羅隠寄禮部鄭)
(員外詩欒卻門風大丨丨禮樂優又丨丨氣力大于牛)葛王(晉書諸葛恢傳導嘗與恢戲争族姓曰人言王葛不言丨丨也)
(恢曰不言馬驢而言驢馬豈驢勝馬耶)山王(南史顔延之傳出為永嘉太守甚怨憤乃作五君詠以𫐠竹林七賢丨濤丨戎)
(以貴顯被黜蘇軾詩他年五君詠丨丨一時數史肅詩蓮社重来說陶遠竹林今不數丨丨又王僧孺禮佛唱導發願文德重丨丨)
(智超海藏李華無畏三藏碑灌頂在昔聲聞現年丨丨高妙海月深圓)粹王(荀子丨而丨駁而霸)木王(古今注梓為丨)
(丨)蟻王(異聞錄淳于棼飲古槐下沈醉入穴中見大城曰大槐安國升廣殿御衛嚴肅若至尊之所一人長大端嚴居正位)
(左右令生拜王曰令次女瑤芳奉事君子生為駙馬守南柯郡二十載榮耀顯赫一時之盛代莫比之寤尋槐下有大穴根洞然明)
(朗可容一榻上有積土壌以為城郭臺殿之狀有蟻數斛隠聚其中中有小臺二大丨處之此其丨也)釀王(記事珠汝陽王)
(璡取雲夢石泛春渠以置酒作金銀龜魚浮沉其中為酌酒具自稱丨丨兼麴部尚書)花王(牡丹譜錢思公曰人謂牡丹丨)
(丨今姚黃眞為王魏紫后爾韓琦夜合詩直饒妖牡丹須譲丨中丨楊萬里米囊花詩鳥語蜂喧蝶亦忙争傳天詔詔丨丨)蜂
王(爾雅翼丨以千百數中有大者為丨□蜂舁之從其所往李邕嵩嶽寺碑作禮者便登師子圍遶者更攝丨丨張文成實性寺)
(什迦像碑丨丨獻蜜紛飛紫紺之樓龍女持花出入珊瑚之殿)法王(庾信五張寺經藏碑丨丨御世天人論道汲引四流周圓)
(五怖王勃白鶴寺碑玉架天都金裁地闕丨丨利見香城繼發宋之問詩乘龍天子去駕象丨丨歸岑參詩况直廬山遠抽簪歸丨)
(丨蘇軾詩千眼薰籠是丨丨法華經丨丨無上尊釋氏通鑑燕王問趙州人王尊丨丨尊師曰在人中人王尊在法中丨丨尊)神
王(李嶠洛州昭覺寺碑珠纓大士登護法之筵金杵丨丨夾降魔之座元稹度門寺詩道場居士置經藏大師封太子知裁植丨)
(丨守要衝)𧰼王(李嶠洛州昭覺寺碑以犧帝龍顔之相謁丨丨螺髻之容李華揚州龍興寺碑天下甘露正味調柔人中丨丨)
(利根成熟法苑珠林佛有八十種隨形好相進止如丨丨行步如鵝王容儀如師子王華嚴經丨丨行處落花紅五燈會元圓鑑師)
(上堂顧視左邊曰師子之狀豈免嚬呻顧右邊曰丨丨之儀寧忘回顧又問祖意教意是同是别元安師曰師子窟中無異獸丨丨)
(行處絶狐蹤又雲笈七籖漢武帝征和三年月支國王遣使獻猛獸一頭帝見使者抱之問此小物何謂猛獸使者對曰神麟故為)
(巨丨之丨鸞鳳必為大鵬之宗百足之蟲制于螣亦不在于巨細也)鵝王(見上李華鶴林寺碑戒光還照定水澄源丨丨之不)
(受泥塵香象之頓除羈鎻未之比也)空王(沈佺期白鶴寺詩無言誦居遠清淨得丨丨司馬扎詩山下禪菴老師在願將形役)
(問丨丨李頻詩白衣遊帝鄉已得事丨丨張希復詩洞達見丨丨圓融入佛地觀佛三昩經過去久遠有佛出世號曰丨丨圓覺經)
(佛為萬法之王又曰丨丨)
異姓王(漢書彭英盧吳傳贊昔高祖定天下功臣丨丨而丨者八國張耳異芮彭越黥布臧荼盧綰與兩韓信劉孝威詩齊)
(楚磐石貴韓吳丨丨丨高適九曲詞將軍天上封侯印御史臺中丨丨丨杜甫詩回首中丞座馳箋丨丨丨又神靈漢代中興主功)
(業汾陽丨丨丨又司徒李光弼詩異王册崇勲小敵信所怯)百谷王(老子江海所以能為丨丨丨者以其無不受故能為)
(丨丨丨又杜審言詩谷王常不譲深可戒中盈)公乃王(老子知常容容乃公丨丨丨)江都王(西京雜記丨丨丨勁)
(捷能超七尺屏風又名畫記丨丨丨緒霍王元軌之子太宗皇帝猶子也多才藝善書畫鞍馬擅名垂拱中官至金州刺史唐朝名)
(畫錄丨丨丨善畫雀蟬驢子應制明皇潞府十九瑞應圖實造神極妙杜甫詩國初已來畫鞍馬神妙獨數丨丨丨)水仙王
(蘇軾詩一杯當屬丨丨丨楊萬里詩待倩東風作媒却西湖嫁與丨丨丨)
增從王(易或丨丨事无成有終書予齊百工伻丨丨於周左傳吳子以罪人三千先犯胡沈與陳三國争之吳為三軍以繫)
(於後中軍丨丨光帥古掩餘帥左公羊傳蔡人衛人陳人丨丨伐鄭其言丨丨伐鄭何丨丨正也周禮天官掌次孤卿有邦事注有)
(邦事謂以事丨丨若以王命出也陸機漢高祖功臣頌俾率爾徒丨丨於征)文王(易内文明而外柔順以蒙大難丨丨以之)
(書我文考丨丨克成厥勲詩丨丨在上於昭于天又丨丨有聲遹駿有聲禮記丨丨之為世子朝於王季日三左傳穆叔如晉晉侯)
(享之工歌丨丨之三不&KR1381;曰丨丨兩君相見之樂也臣不敢及許渾韋隠居郊園詩西下磻溪猶萬里可能垂白待丨丨又左傳楚)
(丨丨伐申過鄧鄧祁侯曰吾甥也止而享之)告王(易告公用圭記六三之才不足以丨丨足以告公而得用圭也詩經營四)
(方丨成於丨正義言丨成於丨是有成而告故知伐之克勝使傳遽丨丨也禮記大司寇以獄之成丨於丨三公參聽之三公以獄)
(之成丨於丨王三又然後制刑註又當作宥周禮春官小宗伯祭之日逆齍省鑊丨時於丨疏丨丨祭時已至當行事也)商王
(書惟我丨丨布昭聖武詩譜序邇及丨丨不風不雅疏商頌成湯命於下國封建厥福明其政教漸興亦有風雅商周相接年月未)
(多今無商風雅唯有其頌是周世棄而不錄故云丨丨不風不雅言有而不取之也)后王(書樹丨丨君公承以大夫師長疏樹)
(立也丨丨天子也君公諸侯也顔延之曲水詩序皇祗發生之始丨丨布和之辰)我王(書丨丨來既爰宅於兹詩勉勉丨丨)
(綱紀四方又柔遠能邇以定丨丨)先王(書古我丨丨暨乃祖乃父胥及逸勤又惟稽古崇德象賢統承丨丨又惟周公左右)
(丨丨綏定厥家禮記必則古昔稱丨丨孝經得萬國之歡心以事其丨丨國語丨丨耀德不觀兵商玉磬銘豈無玉豆肆享先王亦)
(有玉斝清酤是將李百藥贊道賦以宗祏之崇重持丨丨之名噐杜甫詩丨丨實罪已愁痛正為兹)格王(書祖已曰惟先丨丨)
(正厥事)夏王(書厥鑒惟不遠在彼丨丨)殷王(書丨丨元子惟稽古崇德象賢又自丨丨中宗及高宗及祖甲及我周文)
(王茲四人廸哲晉書夏侯湛傳伊尹之于成湯寗戚之迕桓公或投己鼎俎或庸身飯牛明廢興之機歌白水之流德入丨丨義感)
(齊侯又史記項羽紀趙將司馬卬定河内數有功故立卬為丨丨)訓王(書惟克商遂通道於九夷八蠻西旅底貢厥獒太保)
(乃作旅獒用丨於丨)太王(書至於丨丨肇基王迹詩天作高山丨丨荒之)武王(書越乃光烈考丨丨弘朕恭詩豐水有芑)
(丨丨豈不仕又丨丨蛓旆有虔秉鉞傳丨丨湯也史記殷本紀湯曰吾甚武號曰丨丨又左傳楚丨丨侵隨使&KR2283;章求成焉又漢書)
(南粤王傳趙佗自立為南粤丨丨又晉書宣五王傳琅邪丨丨伷早有才望代衛瓘鎮下邳鎮御有方異人憚之又扶風丨丨駿有)
(孝行母伏太妃隨兄亮在官駿常涕泣思慕若聞有疾輙憂懼不食)弘王(書汝惟小子乃服惟丨丨應保殷民傳丨大丨道)
助王(書亦惟丨丨宅天命作新民周禮天官大宰會同疏諸侯有不順服者其順服者皆來會以師丨丨討之)成王(書自)
(成湯至於帝乙丨丨畏相傳保丨其丨道畏敬輔相之臣詩噫嘻丨丨既昭假爾率時農夫播厥百穀傳丨丨成是王事也又丨丨)
(不敢康夙夜基命宥密又書君奭序召公為保周公為師相丨丨為左右詩烈文序烈文丨丨即政諸侯助祭也)達王(書以)
(厥臣丨丨惟邦君)世王(書允廸兹生民保厥居惟乃丨丨指月錄釋迦牟尼佛姓刹利父淨飯王母摩耶刹利氏自天地更)
(始閻浮洲初闢已來丨為丨)貽王(書公乃為詩以丨丨名之曰鴟鴞)明王(書丨丨奉若天道又丨丨立政不惟其官)
(惟其人莊子丨丨之治功蓋天下而似不自已潘尼乘輿頌國事丨丨家奉嚴君)古王(書自丨丨若兹監罔攸辟)後王
(書越厥丨丨後民茲服厥命史記六國表傳曰法丨丨何也以其近已而俗變相類議卑而易行也柳宗元塗山銘序威懷之道儀)
(刑丨丨)偶王(書汝明勖丨丨在亶乘兹大命傳汝以前人法度明勉配王在于誠信行此大道而已)寧王(書丨丨遺)
(我大寶龜傳安天下之王謂文王也又唐書禮樂志明皇命丨丨主藩邸樂以元大常分兩朋以角優劣又帝好羯鼔而丨丨善吹)
(笛達官大臣慕之皆喜言音律温庭筠彈筝人詩天寶年中事玉皇曾將新曲教丨丨韋莊送李明府詩我為孟館三千客君繼丨)
(丨五代孫馬祖常詩偷將玉笛送丨丨)惠王(書爾曷不丨丨熙天之命傳順從王政廣天之命)有王(書丨丨雖小元)
(子哉禮記天下丨丨分地建國置都立邑設廟祧壇墠而祭之乃為親疎多少之數疏天下丨丨者謂上天之下丨天子之丨也又)
(詩四國丨丨郇伯勞之箋丨丨謂朝聘于天子也左傳公如齊觀社曹劌諫曰諸侯丨丨王有廵守以大習之非是君不舉矣注丨)
(丨從王事)供王(書惟恭奉幣用丨丨能祈天永命)周王(書惟丨丨撫萬邦廵侯甸詩丨丨壽考遐不作人)立王
(書自時厥後丨丨生則逸)智王(書殷先哲王傳我其惟殷先丨丨之德用安治民戰國策甘茂曰秦重國丨丨也韓之緩急莫)
(不知)佐王(書立太師太傅太保傳三公之任丨丨論道以經緯國事和理陰陽言有德乃堪之周禮天官冢宰使率其屬而掌)
(邦治以丨丨均邦國)時王(書虞賓在位疏微子之命云作賓于王家詩頌微子之來謂之有客是王者之後為丨丨所賓也左)
(傳見舞象箾南籥疏諸樂之舞皆象丨丨功德)賢王(書說命疏殷之丨丨有高宗者夢得賢相其名曰說孟子古之丨丨好善)
(而忘勢史記張耳陳餘傳以一趙尚易燕况以兩丨丨右提左挈而責殺王之罪滅燕易矣陳希烈龍池春禊詩酒因朝太子詩為)
(樂丨丨杜甫壯遊詩許與必詞伯賞遊實丨丨又史記匈奴傳至冐頓而匃奴最強大置左右丨丨漢書宣帝紀甘露元年冬匈奴)
(單于遣弟左丨丨來朝賀又李陵傳天漢二年貳師將三萬騎出酒泉擊右丨丨於天山)辟王(詩濟濟丨丨左右趣之)覲
王(詩以其介圭入丨于丨)皇王(詩四方攸同丨丨維辟丨丨烝哉獨斷皇帝丨丨后帝皆君也顔延之曲水詩序方策既)
(載丨丨之迹已殊鐘石畢陳舞詠之情不一王勃益州夫子廟碑貴而無位履端於太極之初高而無民布政於丨丨之首李濯廣)
(達樓賦巍巍乎應天地之變通蕩蕩乎作丨丨之軌度杜牧詩家集二百編上下馳丨丨)汾王(詩韓侯取妻丨丨之甥蹶父之)
(子箋丨丨厲王也)玄王(詩丨丨桓撥傳丨丨契也桓大撥治也箋言丨丨廣大其政治也)宣王(詩序六月丨丨北伐)
(也史記周紀丨丨即位二相輔之修政法文武成康之遺風諸侯復宗周杜牧詩吉甫裁詩歌盛業一篇江漢美丨丨)稱王
(詩周南召南譜徐及吳楚僣號丨丨春秋序疏天子丨丨諸侯稱公漢書元后傳田和有齊國三世丨丨至王建為秦所滅項羽起)
(封建孫安為濟北王至漢興安失國齊人謂之王家因以為氏北史隠逸傳慈旨抑揚損上益下江海所以丨丨丘陵為之不逮白)
(虎通德合天地者稱帝仁義合者丨丨獨斷王畿内之所稱王有天下故丨丨曹植王仲宣誄天開之祚末胄丨丨李善夷重修伍)
(員廟議仲尼修春秋吳越楚雖大而不丨丨止稱吳子越子楚子而已)六王(詩小大雅譜正義二雅正有文武成變有厲宣)
(幽丨丨皆居鎬豐之地左傳楚子合諸侯于申椒舉曰夫丨丨二公之事皆所以示諸侯禮也諸侯所由用命也注丨丨啓湯武成)
(康穆也漢書敘傳高祖八子二帝丨丨隋書李德林傳軒初四帝周餘丨丨藉世因基自取而不得也北史陽休之傳神武幸汾陽)
(之天池池邊得一石上有隠起字文曰丨丨三川問休之曰此文字何義對曰六者大王字河洛伊為三川大王若受天命終應統)
(有關右杜牧阿房宫賦丨丨畢四海一蜀山兀阿房出)樂王(詩來游來歌箋樂易之君子來就王游而歌以陳出其聲音言)
(其將以丨丨也感王之善心也)聖王(禮記丨丨修義之柄禮之序以治人情故人情者丨丨之田也管子言室滿室言堂滿堂)
(是謂丨丨墨子古之丨丨發憲出令設以為賞罰以勸賢荀子禮莫大于丨丨)盛王(禮記虞夏殷周天下之丨丨也未有遺年)
(者年之貴乎天下久矣後漢書耿秉傳以戰去戰丨丨之道)霸王(禮記義與信和與仁丨丨之噐也注義信和仁皆存乎禮)
(疏惟有禮為丨丨之噐言禮之重也史記秦紀周太史儋見獻公曰周故與秦國合而别别五百歲復合合七十七歲而丨丨出又)
(項羽紀項王自立為西楚丨丨王九郡都彭城又越世家越兵横行於江淮東諸侯畢賀號稱丨丨管子封内治百姓親可出征西)
(方立一丨丨矣魏文帝令譙丨丨之邦眞人夲出其復譙租稅二年)相王(禮記命相布德和令注相謂三公丨丨之事也周禮)
(春官大宗伯詔大號治其大禮詔丨丨之大禮又唐書睿宗紀中宗復位進號安國丨丨又平聲史記趙世家五國丨丨趙獨否曰)
(無其實敢處其名乎令國人謂已曰君漢書爰盎傳方吕后時諸吕用事擅丨丨劉氏不絶如𢃄)詔王(周禮天官大宰以八)
(柄丨丨馭羣臣注詔告也助也又地官師氏掌以媺丨丨疏媺美也以前世美善之道丨告於丨庶王行其美道也又鼔□救日月)
(則丨丨鼔)贊王(周禮天官大宰凡納亨丨丨牲事又小宰凡祭祀丨丨幣爵之事祼將之事)獻王(周禮天官内宰上春)
(詔王后帥六宫之人而生穜稑之種而丨之於丨又史記五宗世家河間丨丨德好儒學被服造次必于儒者山東諸儒多從之游)
(晉書安平丨丨孚傳贊安平風度宏邈噐宇高雅内弘道義外□忠貞語曰疾風勁草丨丨其有焉)養王(周禮天官膳夫掌王)
(之食飲膳羞以丨丨及后世子)白王(周禮天官大宰詔王廢置注平其事來至者之功狀而奏丨丨又春官都宗人既祭反命)
(于國注祭謂報塞也反命還丨丨)代王(周禮天官膳夫為獻主注主人當獻賓則膳夫丨丨為主君不敵臣也又史記孝文)
(紀高祖十一年立為丨丨即位十七年大臣迎丨丨上天子璽符丨丨西鄉讓者三南鄉譲者再遂即天子位又趙世家襄子姊前)
(為丨丨夫人簡子既葬未除服北登夏屋請丨丨使厨人操銅枓以食丨丨及從者行斟陰令宰人各以枓擊殺丨丨及從官遂興)
(兵平代地水經注代城西南三十里有丨丨魚池西北有丨丨臺)尊王(周禮春官大宗伯夏見日宗注宗尊也欲其丨丨史)
(記太史公自序趙夙事獻衰續厥緒佐文丨丨卒為晉輔作趙世家獨斷上者尊位所在也太史令司馬遷記事當言帝則依違但)
(言上不敢渫瀆言尊號丨丨之義也陳傳良詩武皇好少臣已老孟子丨丨君尚覇)嘏王(周禮春官鬱人舉斝注斝受福之嘏)
(王酳尸尸丨丨此其卒爵也)酢王(周禮春官司几筵昨席注昨讀曰酢謂祭祀及王受酢之席尸卒食王酳之卒爵祝受之)
(又酌尸尸丨丨於是席王于戸内)春王(春秋隠公元年丨丨正月說苑孔子曰文王似元年武王似丨丨周公似正月東都)
(賦丨丨三朝會同漢京)始王(春秋序春秋何始於魯隠公王周平王東周之丨丨也隠公讓國之賢君也)一王(春秋)
(序疏采周公之舊典以會合成丨丨之大義國詩丨丨正端冕以其不違心帥其羣臣精物以臨監享祀无有苛慝于神者謂之一)
(純漢書儒林傳孔子因魯春秋舉十二公行事䋲之以文武之道成丨丨法柳宗元劉氏誌文修經術以求聖人之道通古今以推)
(丨丨之典)朝王(左傳晉侯丨丨王饗醴命之宥注既行饗禮而設醴酒又加之幣帛以助勸也又鄭伯請以枋易許疏朝宿之)
(邑亦名湯沐但向京師主為丨丨從王廵狩主為助祭祭必沐浴隨事立名朝宿湯沐亦互言之耳)不王(左傳宋公丨丨鄭伯)
(為王左卿士以王命討之注不共王職國語刑不祭伐不祀征不享讓不貢告丨丨又史記越世家齊威王使人說越王曰越不伐)
(楚大丨丨小不伯)享王(左傳鄭伯之丨丨也王以后之鞶鑑予之)今王(左傳卜偃對晉侯曰周禮未改丨之丨古之帝)
(也杜甫謁玄元皇帝廟詩世家遺舊史道德付丨丨)歌王(左傳吳公子札請觀周樂使工為之丨丨曰美哉思而不懼其周之)
(東乎)四王(左傳賓媚人對晉人曰丨丨之王也樹德而濟同欲焉注丨丨禹湯文武陸機五等論國安由萬邦之思治主尊賴)
(羣后之圖身譬猶衆目營方則天綱自昶四體辭難而心膂獲乂蓋三代所以直道丨丨所以垂業也又後漢書東平王蒼傳詔沛)
(濟南東平中山丨丨讚皆勿名又支遁四月八日讚佛詩丨丨應期來矯掌承玉形法苑珠林男女善行者丨丨所奏聞)頿王
(左傳在定王六年秦人降妖曰周其有丨丨亦克能修其德諸侯服享至于靈王生而有頿王甚神聖無惡于諸侯)貢王(左傳)
(官受方物疏禹貢任土作貢皆貢土地所生不計路之遠近則周禮雖依服數亦貢土地所生不遠求他方之物以丨丨也)昭
王(榖梁傳庚辰吳入楚丨丨之軍敗而逃父老送之曰寡人不肖亡先君之邑父老反矣何憂無君寡人且用此入海矣父老曰)
(有君如此其賢以衆不如吳以必死不如楚相與擊之一夜而三敗吳人復立韓愈題楚丨丨廟詩猶有國人懷舊德一間茅屋祭)
(丨丨又史記燕世家燕丨丨卑身後幣以招賢者郭隗曰王必欲致士先從隗始况賢于隗者豈遠千里哉于是丨丨為隗改築宫)
(而師事之士争趨燕水經注淶水出代郡廣昌縣東南郎山東北燕王仙臺東臺有三峯甚為崇峻騰雲冠峯高霞翼嶺岫壑冲深)
(含烟罩霧耆舊言燕丨丨求仙處拾遺記丨丨思諸神異谷將子言于王曰西王母將來遊必語虛無之術不踰一年王母果至與)
(丨丨遊于燧林之下說炎帝鑚火之術李白詩攬涕黃金臺呼天哭丨丨杜甫詩安石名高晉丨丨客赴燕曹唐小遊仙詩玉女暗)
(來花下立手挼裙帶問丨丨又後漢書皇后紀序惟秦芉太后始攝政事故穣侯權重于丨丨家富于嬴國李斯上秦始皇書丨丨)
(得范雎廢□侯逐華陽強公室杜私門蠶食諸侯使秦成帝業)終王(國語日祭月祀時享歲貢丨丨荀子甸服者祭侯服者祀)
(賓服者享要服者貢荒服者丨丨)納王(國語㐮王居于鄭地氾子犯曰民親而未知義也君盍丨丨以教之義)迎王
(國語左師丨丨于鄭王入于成周遂定之于郟)魏王(戰國策丨丨令惠施之楚令犀首之齊鈞二子者乘數鈞將測交也又史)
(記高祖紀漢王從臨晉渡丨丨豹將兵從下河内又莊子丨丨貽我大瓠之種我樹之成而實五石王褒謝賚馬啓倘逢漢帝仍駕)
(鼔車若値丨丨應驚香氣韓愈詩有船丨丨池往往縱孤泳白居易祓禊洛濱詩閙翻楊子渡踏破丨丨堤)梁王(戰國策丨)
(丨魏嬰觴諸侯于范臺又雪賦歲將暮時既昏寒風積愁雲繁丨丨不悦遊于兔園許渾詩欲醉丨丨酒先調楚客琴羅隠送李郎)
(中赴闕詩五夜星辰歸帝座半年樽俎從丨丨又看雪詩細粘謝客衣襟上輕墮丨丨酒醆中)襄王(戰國策楚丨丨問于宋玉)
(曰先生其有遺行歟高唐賦楚丨丨與宋玉遊于雲夢之臺望高唐之觀崔湜詩醉中求習氏夢裡憶丨丨杜甫詩江流思夏后風)
(至憶丨丨吳融詩丨丨席上一神仙眼色相當語不傳許渾詩西楼月在丨丨醉十二山高不見人)楚王(戰國策丨丨登強臺)
(而望崩山左江而右湖以臨彷徨王遒屈祠詩至今祠畔猿啼月了了猶疑恨丨丨)戎王(史記秦紀秦用由余謀伐丨丨益國)
(十二開地千里遂覇西戎杜甫遊何將軍山林詩萬里丨丨子何年别月支)侯王(史記項羽紀立諸將為丨丨漢書叙傳列)
(官司建丨丨准天地統陰陽又雲起龍驤化為丨丨易林國樂民富丨丨有德博物志丨丨設險守國保疆傳咸扇賦下濟億兆上)
(寧丨丨是曰安衆清暑作凉竇臮述書賦家隠肥遯志傲丨丨杜甫詩攀龍附鳳勢莫當天下盡化為丨丨柳宗元論石鍾乳書西)
(子之里惡而臏者皆可以當丨丨歐陽修送慧勤詩佛屋尤其侈耽耽擬丨丨梅堯臣聞南捷詩因人成功喜受賞親戚便擬封丨)
(丨又史記吕后紀賜諸丨丨各千金漢書諸丨丨年表文帝采賈生之議分齊趙景帝用鼂錯之計削吳楚武帝施主父之冊下推)
(恩之令使諸丨丨得分戶邑以封子弟不行黜陟而藩國自析又王子侯表孝武制詔御史諸丨丨或欲推私恩分子弟邑者令各)
(條上朕且臨定其號名自是支庶畢侯矣)漢王(史記項羽紀立沛公為丨丨王巴蜀漢中都南鄭漢高祖功臣頌威凌楚域質)
(委丨丨杜甫詩南有丨丨祠終朝走巫祝)雍王(史記項羽紀項羽乃立章邯為丨丨置楚軍中)九王(史記吕后紀劉氏所)
(立丨丨又晉書輿服志秦皇并國寫丨丨之廷于咸陽北坂車輿之綵各樹其文)五王(史記吕后紀尊立文帝語在周勃高)
(丨丨傳沈炯為王僧辨勸進梁元帝表軒轅得姓存者二人高祖丨丨代寔居長又後漢書井丹傳建武末沛王輔等丨丨居北宫)
(皆好賓客更遣請丹不能致信陽侯陰就以外戚貴盛乃詭丨丨求錢千萬約能致丹别使人要劫之丹不得已既至就故為麥飯)
(葱菜之食丹推去之曰以君王能供甘旨故來相過何其薄乎更致盛饌乃食任昉竟陵文宣王行狀乃知大春屈己于丨丨君大)
(降節于憲后致之有由也又唐書丨丨傳贊丨丨提衛兵誅嬖臣中興唐室不淹辰天下晏然其謀深矣又水經注易水東逕五大)
(夫城南昔北平侯王譚子興生五子並避時亂隠居此山光武即帝位封為五侯所謂中山之丨丨也)長王(史記天官書作)
(鄂歲歲陰在酉星居午以八月與柳七星張晨出曰為丨丨作作有芒國其昌熟穀)燕王(史記燕世家文公卒太子立是為易)
(王易王初立齊宣王因喪伐我取十城蘇秦說齊使復歸燕十城十年丨君為丨沈佺期登瀛州南樓詩北際丨丨館東連秦帝橋)
伉王(史記趙世家原過見三人與原過竹二節莫通曰為我以是遺趙母䘏原過以告襄子襄子齊三日親自剖竹有朱書曰)
(□霍太山山陽侯天使也將賜女林胡之地至于後世且有丨丨赤黑龍面而鳥噣鬢麋髭&KR0971;大膺大胸修下而馮左袵界乘奄有)
(河宗至于休溷諸貉南伐晉别北滅黑姑)齊王(史記田敬仲世家成侯言威王使田忌南攻㐮陵十月邯郸拔齊國起兵擊魏)
(大敗之桂陵于是丨最強于諸侯自稱為丨以令天下古今注牛亨問董仲舒曰蟬名齊女何也荅曰昔丨丨之后怨王而死變為)
(蟬登庭樹嘒唳而鳴王悔恨之故名齊女李商隠詩□應悲蜀帝蟬是怨丨丨)秦王(史記藺相如傳趙王與丨丨會澠池丨丨)
(飲酒酣曰寡人竊聞趙王好音請奏瑟趙王鼔瑟秦御史書曰某年月日丨丨與趙王會飲令趙王鼔瑟藺相如前曰趙王竊聞丨)
(丨善為秦聲請奉盆缻丨丨以相娱樂丨丨為一擊缻相如顧召趙御史書曰某年月日丨丨為趙王擊缻盧諶覽古詩丨丨御殿)
(坐趙使擁節前蘇頲龍池樂章軒后霧圖今已得丨丨水劍昔嘗傳溫庭筠詩丨丨女騎紅尾鳳半空回首晨雞弄又唐書禮樂志)
(七德舞者本名丨丨破陣樂太宗為丨丨破劉武周軍中相與作丨丨破陣樂曲及即位宴會必奏之又蘇軾書李伯時歸去來陽)
(關二圖後詩兩本新圖寶墨香樽前獨唱小丨丨)元王(史記楚丨丨世家楚丨丨劉交者高祖之同母少弟也韋孟諷諫詩)
(矜矜丨丨恭儉静一)陳王(史記陳涉世家陳勝已為王王陳其故人嘗與庸耕者聞之之陳扣宫門宫門令不肻為通丨丨出)
(遮道而呼涉丨丨聞之乃召見載與俱歸入宫見殿屋帷帳客曰夥願涉之為王沈沈者楚人謂多為夥故天下傳之夥涉為王由)
(陳涉始又魏志陳思王傳陳思王植字子建太和六年以陳四縣封植為丨丨晉書文苑傳逮乎當塗基命文宗鬱起彬蔚之美競)
(爽當年獨彼丨丨思風遒舉備乎典奥懸諸日月宋書謝靈運傳論至于建安曹氏基命三祖丨丨咸蓄甚藻沈約詩丨丨鬭雞道)
(安仁採樵路庾信詩開軒望平子驟馬看丨丨王維和禊飲詩賦掩丨丨作杯如洛水流李商隠詩深慙走馬金牛路驟和丨丨白)
(玉篇韓偓詩經過洛水幾多人惟有丨丨見羅襪羅隠詩珊瑚筆架眞珠履曾和丨丨幾首詩)張王(史記張耳傳上賢丨丨諸)
(客客以鉗奴從丨丨入關無不為諸侯相郡守者廣絶交論伍員濯溉于宰嚭丨丨撫翼于陳相又唐書吕才傳詩稱相其陰陽書)
(丨洛食近世乃有五姓以宫商角徵羽配屬之然言皆不𩔖如丨丨為商武庾為羽是以音相諧附至柳為宮趙為角則又不然是)
(直野人巫師說耳又宋史王曙傳曙知益州蜀人比之張詠號前丨後丨又杜甫張旭草書圖詩未知丨丨後誰竝百代則按丨丨)
(謂張芝王羲之)滇王(史記西南夷傳丨丨請置吏入朝于是以為益州郡賜丨丨王印復長其民韓愈赤藤杖歌丨丨掃宫避)
(使者跪進再拜語嗢咿)寵王(史記西南夷𫝊贊漢誅西南夷惟滇復為丨丨)特王(史記吳芮博注漢約非劉氏不王而)
(芮王故著令中使丨丨也)書王(漢書律歷志春秋於春每月丨丨易三極之統也)左王(漢書趙破奴傳趙破奴以浚稽)
(將軍將二萬騎擊匃奴丨丨)右王(漢書霍去病傳是時匃奴衆失單于十餘日右谷蠡王自立為單于單于後得其衆丨丨)
(廼去單于之號)易王(漢書董仲舒傳丨丨素驕好勇仲舒以禮誼匡正王敬重焉)壯王(漢書吳王濞傳濞年二十以騎)
(將從破布軍荆王劉賈為布所殺上患異會稽輕悍無丨丨填之諸子少乃立濞於沛為吳王)彭王(漢書欒布傳布曰方上之)
(困彭城敗滎陽成臯間項王所以不能遂西徙以丨丨居梁地與漢合從苦楚也當是之時丨丨壹顧與楚則漢破與漢則楚破且)
(垓下之會徽丨丨項氏不亡天下已定丨丨剖符受封亦欲傳之萬世今漢一徵兵於梁丨丨病不行而疑以為反反形未見以苛)
(細誅之臣恐功臣人人自危也)塞王(漢書張騫𫝊月氏西擊丨丨塞王南走遠徙月氏居其地注西域國名塞音先得反)宛
王(漢書陳湯傳貳帥將軍李廣利斬丨丨母鼔之首遂封拜兩侯三卿二千石百有餘人)副王(漢書陳湯傳康居丨丨抱)
(□將數千騎寇赤谷城東宋史占城傳其王或以兄為丨丨或以弟為次王)小王(漢書西域傳康居有丨丨五一曰蘇䪥王)
(二曰附墨王三曰窳匿王四曰□王王曰奥鞬王北史流求傳流求國有四五帥統諸洞洞有丨丨往往有村村有鳥了帥竝以善)
(戰者為之自相樹立主一村之事又後漢書馬皇后紀太后常與帝言道政事及教授諸丨丨論語經書叙述平生雍和終日又書)
(□王珉工隸及行草金劍霜斷崎嶔歴落時謂丨丨之亞也竇臮述書賦丨丨風範骨秀靈運又王儉荅陸澄書易體□遠實貫羣)
(籍施孟異聞周韓殊旨豈可專據丨丨便為該備按王弼作易略例)景王(漢書敘傳﨣﨣丨丨匡漢社稷)蕭王(後漢書光)
(武帝紀更始遣侍御史持節立光武為丨丨光武擊銅馬於鄡高湖重連與銅馬合先武悉破降之降者不自安先武敕令各歸營)
(勒兵自乘輕騎案行部陳降者更相語曰丨丨推赤心置人腹中安得不投死乎吳質荅魏太子箋雖年齊丨丨才實百之又書苑)
(陸謝參蹤丨丨繼迹按丨丨謂蕭子雲王僧虔)諸王(後漢書朱祐傳祐奏古者人臣受封不加王爵可改丨丨為公帝即施行)
(又趙憙傳是時舊典不存皇太子與東海王等雜止同席憲章無序熹乃正色横劍殿階扶下丨丨以明尊卑杜甫送顧八分詩顧)
(於韓蔡内辨眼工小字分日示丨丨鈎深法更祕又晉書天文志五車南六星曰丨丨察諸侯存亡又陸游詩蘭亭修禊晉丨丨)
帝王(後漢書仲長統傳統常以為凡遊丨丨者欲以立身揚名耳而名不常存欲卜居清曠以樂其志晉書天文志相一星在)
(北斗南相者總領百司而掌邦教以佐丨丨安邦國□衆事也莊子有應丨丨篇荅賓戱昔咎繇□虞箕子訪□言通丨丨謀合聖)
(神杜甫詩氣衝星象表詞感丨丨尊)桓王(吳志孫討逆傳權稱尊號追謚策曰長沙丨丨辨亡論長沙丨丨逸才命世弱冠秀)
(發招攬遺老與之述業)七王(晉書地理志五伯迭興總其盟會至於戰國遂有丨丨注韓魏趙燕齊秦楚)公王(晉書)
(王祥傳武帝為晉王祥與荀顗往謁顗謂祥曰相王尊重今便當拜祥曰相國承為尊貴然是魏之宰相吾等魏之三公丨丨相去)
(一階而已安有天子三司而輙拜人者獨斷諸侯王冠遠遊冠公侯冠進賢冠丨丨三梁卿大夫尚書二千石博士冠兩梁陸游詩)
(丨丨戾止有車轔轔)興王(晉書劉隗刁恊傳劉刁亮直志奉丨丨隋書李德林傳皇帝載誕之初神光滿室具丨丨之表韞大)
(聖之能宋史樂志三陽交泰日新惟良大建厥祀兹報丨丨赭白馬賦泰階之平可升丨丨之軌可接謝瞻張子房詩伊人感代工)
(聿來扶丨丨梁武帝詔命世丨丨嗣賢傳業聲稱不朽人代徂遷杜甫詩丨丨會静妖氛氣聖壽宜過一萬春)繁王(晉書習鑿)
(齒傳桓温出鑿齒為滎陽太守温弟祕亦有才氣素與鑿齒善鑿齒罷郡歸與祕書曰苦乃裴杜之故居丨丨之舊宅遺事猶存星)
(列滿月按丨丨謂繁欽王粲)鐘王(晉書王羲之傳贊伯英臨池之妙無復餘蹤帥宜懸帳之奇罕有遺迹逮乎丨丨以降略)
(可言焉鍾雖擅美一時亦為迥絶論其盡善或有所疑詳察古今研精篆素盡善盡美其惟王逸少乎蘇軾題䟦予嘗論丨丨之迹)
(蕭散簡遠妙在筆墨之外至唐顔柳始集古今筆法盡發之而丨丨之法益微戴復古求先人墨跡詩髣髴丨丨體吟句更豪放)
民王(宋書符瑞志武帝嗣晉位其月襄武縣言有大人相長三丈餘足跡三尺一寸白髮黃單衣黃巾拄杖呼丨丨)蕃王
(宋書樂志元侯列辟四嶽丨丨潘尼釋奠頌序天子乃命内外羣司百辟卿士丨丨三事至于學徒國子咸來觀禮岑參詩葉河丨)
(丨能漢語)曹王(宋書謝靈運傳論律異班賈體變丨丨廣絶交論遒文麗藻方駕丨丨注子建仲宣也又韓愈丨成丨碑初觀)
(察使虐使將國良良叛王帥湖南將五萬士討良良乞降狐鼠進退王即假為使者從一騎踔五百里抵良壁鞭其門大呼我丨丨)
(來受良降良今安在良不得已錯愕迎拜盡降其軍)方王(南史柳憕傳與琅邪王峻齊名俱為中庶子時人號為丨丨)墟
王(南史蕭景傳景祖道賜以禮讓稱居鄉有争訟專賴平之又周其疾急鄉里號曰丨丨皆竊言曰其後必夭)義王(南史)
(蕭明傳明都督水陸諸軍謀略不出號令莫行惟禁其一軍無所侵掠明見俘執北人懷其不侵掠謂之丨丨)憤王(南史蕭琛)
(傳為異興太守郡有項羽廟土人名為丨丨甚有靈驗)龍王(北史西域傳波知國在鉢和西南有三池傳云大池有丨丨次)
(者有龍婦小者有龍子行人經之設祭乃得過不祭多風雪之困水經注太子生時有丨丨夾太子左古吐水浴太子見一龍吐水)
(煖一龍吐水冷遂成二池今尚一冷一暖矣)十王(唐書十一宗諸子傳開元後皇子幼多居禁内既長詔附苑城為大宫分)
(院而處號丨丨宅所謂慶忠棣鄂滎光儀潁永涎盛濟等王以十舉全數也)壽王(唐書十一宗諸子傳丨丨瑁開元十五年)
(遙領益州大都督初帝以永王等尚幼詔不入謁瑁七歲請與諸兄衆謝拜舞有儀矩帝異之李商隠詩夜半宴歸宫漏永薛王沉)
(醉丨丨醒又漢書吾丘丨丨傳吾丘丨丨字子贛趙人也以善格五召待詔遷侍中中即汾隂得寳鼎武帝嘉之羣臣皆上夀賀曰)
(陛下得周鼎丨丨獨曰非周鼎上問之對曰天祚有德而寳鼎自出此天之所以與漢廼漢寳非周寳上曰善羣臣皆偁萬歲是日)
(賜丨丨黃金十斤兩都賦序言語侍從之臣若司馬相如虞丘丨丨東方朔枚皐王褒劉向之屬朝夕論思日月獻納)顯王
(唐書循吏傳吏良則法平政成堯舜五帝之盛帝文武三王之丨丨不能去是而治)置王(唐書西域傳天竺國分東西南北中)
(五天竺皆城邑數百中天竺在四天竺之會有别城數百皆置長别國數十丨丨)環王(唐書南蠻𫝊丨丨本林邑也永徽至)
(天寶凡三入獻至德後更號丨丨)謀王(宋史曾從龍傳國家以科目網羅英俊異時丨丨斷國皆繇此選)純王(宋史)
(德範傳範言功利不若道德刑罰不若恩厚雜覇不若丨丨異端不若儒術)猴王(宋史闍婆國傳本國山多猴不畏人呼以)
(霄霄之聲即出或投以果實則其大猴二先至土人謂之丨丨猴夫人食果羣猴食其餘)海王(管子丨丨之國謹正鹽筴)輔
王(管子兵雖非備道至德也然而所以丨丨成霸)讓王(莊子有丨丨篇庾信哀江南賦序輸我神噐居為丨丨王績詩别有)
(幽懷侣由來高丨丨溫庭筠詩邠土初成邑虞賓竟丨丨祝允明詩鹿友同無我蜂分亦丨丨)水王(易材海為丨丨聰聖且明)
(黃鎮成詩萬壑魚龍覲丨丨)見王(易林珪璧琮璋執贄丨丨)嘉王(易飛候正月有偃月必有丨丨又圖畫見聞志皇弟)
(丨丨畫墨竹圖巧變縱横功齊造化復愛狀蝦魚蒲藻筍籜蘆花筆意超絶殆非學而知之者矣)偃王(水經注丨丨治國仁)
(義著聞欲舟行上國乃導溝陳蔡之間得朱弓矢以得天瑞自稱徐丨丨江淮諸侯從者三十六國周王聞之遣使至楚令伐之丨)
(丨愛民不鬭遂為楚敗韓愈衢州徐丨丨廟碑婉婉丨丨惟道之耽以國易仁為笑于頑薛逄詩綠蘿深覆丨丨祠)竹王(水經)
(注漢武帝時有丨丨興於豚水有一女子浣于水濱有三節大竹流入女子足間聞有聲持破之得一男兒遂雄夷濮氏竹為姓王)
(嘗從人止大石上命作羔從者白無水王以劍擊石出水今丨丨水是也)穆王(拾遺記丨丨廵行天下馭黃金碧玉之車傍氣)
(乘風起朝陽之岳自明及晦窮寓縣之表胡曾詩阿母瑤池宴丨丨九天仙樂送瓊漿虞集聞雁詩應逢丨丨駿春草一長嘶)卞
王(異苑烏程卞山本名土山有項籍廟自號丨丨因改為名)鼠王(異苑西域有丨丨國鼠之大者如狗中者如兔小者如常)
(大鼠頭悉已白然帶金環枷商賈有經過其國者不先祈祀則囓人衣裳也)蟲王(齊諧記董昭之過錢塘江中央見一蟻遑)
(遽取著船夜夢一人來謝云僕不慎墮江慙君濟活僕是丨丨君若有急難常是告)思王(詩品魏陳丨丨植詩其源出於國風)
(骨氣奇高詞彩華茂孔氏之門如用詩則公幹升堂丨丨入室景陽潘陸自可坐於廊廡之間矣元稹詩班女思移趙丨丨賦感甄)
師王(書品阮研居今觀古盡窺衆妙之門雖復丨丨祖鍾終成别搆竇臮述書賦正企鍾而悠邈草丨丨而莫著)蠶王
(酉陽雜俎新羅國生一蠶日長寸餘居旬大如牛國人謂之巨蠶意其丨之丨也)詩王(雲仙雜記杜子美十餘歲夢人令采)
(文於康水覺而問人此水在二十里外乃往求之見鵝冠童子告曰汝本文星典吏天使汝下謫為唐世文章瑞九雲誥已降可於)
(豆壠下取甫依其言果得一石金字曰丨丨本在陳芳國九夜捫之麟篆熟聲振扶桑享天福)牛王(春渚紀聞張覲鈐轄家人)
(嘗夢為人追至一所仰視榜額金書大字云丨丨之宮既入見其先姨母驚愕而至云我生前嗜牛復多殺今此受苦未竟)鄴
王(唐書紀事羅丨丨紹威學隠為詩青州王師範遣使齎禮幣求一篇為贈𨼆以詩寄之王得詩大喜)鵲王(名勝志逢鵲山)
(在唐山縣西南扁鵲將虢太子採藥於此其下有丨丨廟)滕王(宣和畫譜丨丨元嬰唐宗室也善丹青喜作蜂蝶朱景元嘗見)
(其粉本謂能巧之外曲盡精理不敢第其品格唐王建作宫詞云搨得丨丨蛺蝶圖者謂此也)鄆王(畫繼丨丨徽宗皇帝第二)
(子也禀資秀拔為學精到政和八年射策于庭名標第一劉子翬汴京紀事詩日曛未放龍舟泊中使傳宣促丨丨)買王(書苑)
(丨丨得羊不失所望按王謂王獻之羊謂羊欣)兩王(書苑若以已巳莫分東東相亂則丨丨妙迹二陸高才頃來非所用也竇)
(□述書賦元寶剛直丨丨之次)宋王(烏鵲歌妾是庶人不樂丨丨邵謁詩不學韓侯婦街冤報丨丨)蜀王(揚雄丨丨本紀)
(丨之先稱丨者有蠶叢折灌魚易俾明後有王曰杜宇出天墮山自立為丨丨號曰望帝移居郫邑梁元帝荅齊國䨇馬書方嗤晉)
(后桓乘鄭國之駟更鄙曹君經餉丨丨之馬)含王(楊修荅臨淄侯箋今乃丨丨超陳度越數子矣按王陳謂王粲陳琳)東
王(曹植登臺賦永貴尊而無極兮等年壽于丨丨)荆王(陸機漢高祖功臣頌肅肅丨丨董我王軍閻伯璵歌賦丨丨感而增)
(□楚妃笑而掩淚沈佺期巫山高曲徘徊作行雨婉孌逐丨丨李商隠詩丨丨枕上原無夢莫枉陽臺一片雲)項王(謝靈運撰)
(征賦追丨丨之故臺迹霸楚之遺端)鐙王(謝靈運山居賦庶丨丨之贈席想香積之惠餐自注丨丨香積事出維摩經梁簡文)
(帝燃燈詩天宫倘若見丨丨願可逢王筠約法師碑師子之座高廣於丨丨聽法之筵衆多於方丈李嶠昭覺寺碑借座丨丨請飯)
(香士綦母潛滿公房詩世界蓮花藏行人香火緣丨丨照不盡中夜寂相傳)經王(梁簡文帝大法頌種覺可生允兹佛母羣)
(典弗逮是號丨丨)醫王(梁簡文帝勸醫論祗域丨丨明於釋典王僧孺中寺碑發廣大心吐微妙理將□齊主取喻丨丨白)
(居易詩漸□親道友因病事丨丨文天祥詩夜深排果餌乞巧大丨丨指月錄唐修雅法師聽誦法華經歌師名丨丨行佛令來與)
(衆生治心病能使迷者醒狂者定垢者淨邪者正凡者聖)大王(梁元帝咏風詩欲因吹少女還將拂丨丨柳宗元賀嘉蓮表香)
(激丨丨之風影耀天泉之水)邠王(沈約梁樂章殷兆玉筐周始丨丨於赫文祖基我大梁)趍王(任昉竟陵王行狀屈)
(以好士之風申其丨丨之意)梵王(劉勰彌勒石像碑丨丨四鶴徘徊而不水帝釋□馬躑躅而忘歸蘇軾詩孤村烟火丨丨)
(家)應王(庾肩吾謝東宫賜宅啟才下丨丨禮加温阮按丨丨謂應㻛王粲)心王(沈炯詩幸得同高勝於此瑩丨丨李)
(華無畏三藏碑仆異學之旗鼔建丨丨之法幢元稹詩近聞胡隠士潜認得丨丨法苑珠林丨丨正則六臣不邪又靈寶秘密經丨)
(丨住中道城以諸誡為法牆指月錄善慧大士丨丨銘曰水中鹽味色裏膠青决定是有不見其形丨丨亦爾身内居停欲得早成)
(戒心自律淨律淨心心即是佛除此丨丨更無别佛)西王(張正見石賦隨丨丨而不落傍東武而俱飛李嶠寶劍篇東皇提昇)
(紫微座丨丨佩下赤城田)壤王(庾信崔訦神道碑銘日浴溟池山浮海浦甫穆霸國營丘樂土胤兹宗邑承此丨丨移封東武)
(就君安陽)送王(庾信哀江南賦海潮迎艦江萍丨丨)尋王(杜審言詩雀羅争去翟鶴氅競丨丨)吳王(李白詩姑蘇臺)
(上烏棲時丨丨宫裏醉西施皮日休詩無限高情好風月不妨猶得事丨丨羅隠錢唐府亭詩新恩别啟舘娃宫還拜丨丨向此中)
越王(李白詩丨丨句踐破吳歸義士還鄉盡錦衣杜甫詩綿州州府何磊落顯慶年中丨丨作徐寅荔枝詩蠻山蹋曉和烟摘)
(拜捧金盤獻丨丨)盧王(杜甫詩舉天悲富駱近代惜丨丨又學竝丨丨敏書偕禇薛能)降王(杜甫詩崆峒使節上青霄)
(河隴丨丨欵聖朝李商𨼆籌筆驛詩徒令上將揮神筆終見丨丨走傳車晁補之芳儀怨令公獻籍朝未央敕書築第優丨丨)勞
王(元結治風詩序古有丨丨能執勞儉以大功業)正王(元結治風詩序古有丨丨能正慎恭和以安上下)理王(元結)
(治風詩序古有丨丨能守清一以致無刑)輪王(李華乾元國清寺碑奉前佛之心印得丨丨之髻珠費冠卿化成寺記時有僧)
(地藏則新羅王子金氏近屬項聳奇骨軀長七尺而力倍百夫下為丨丨上登聖地白居易宗上人詩今古雖殊同一法瞿曇抛却)
(轉丨丨)虞王(張景明注書判對覽向郭二莊以為可及見丨丨兩史自謂過之按虞預王隠竝作晉書)慕王(竇臮述書)
(賦丨丨不及獨斷所如)藥王(錢起酬通上人詩何事沈疴久含毫問丨丨又雲笈七籖月中樹名騫樹一名丨丨凡有八樹)
(得食其葉者為玉仙玉仙之身洞徹如水精琉璃)癖王(盧仝自咏詩物外無知己人間一丨丨)英王(吳筠八公山賦)
(維丨丨兮好仙會八公兮小山)仁王(唐無名氏善寂寺碑握丨丨之寶鏡日月重光驅梵帝之金輪雷霆静祲)雁王(蘇舜)
(欽水輪聯句團團釋子壁軋軋丨丨臺)弱王(蘇軾荆州詩楚境横天下懷王信丨丨)談王(蘇軾詩跪奉新書笏在腰)
(丨丨正欲伴漁樵)楊王(程俱詩二士出吳下諸生有丨丨)樹王(法苑珠林大海有大丨丨名曰閻浮五燈會元石窟)
(北去十里有大樹蔭覆五百大龍其丨丨名龍樹常為龍衆說法)仙王(雲笈七籖自玄都玉京以下合有三十六天其次即)
(至三境境别有左右中三宫宫别有丨丨仙公仙卿仙伯仙大夫)
天下王(書天子作民父母以為丨丨丨韓非子管子曰言於室滿於室言於堂滿於堂是謂丨丨丨)夫概王(左傳)
(吳伐楚二師陳於柏舉闔廬之弟丨丨丨晨請於闔廬曰楚瓦不仁其臣莫有鬭志先伐之其臣必奔)十九王(左傳祀盤)
(庚疏盤庚湯之九世孫殷之第丨丨丨也)武靈王(史記趙世家丨丨丨自號主父詐為使者入秦秦昭王不知已而怪其狀)
(甚偉非人臣之度使人逐之而主父馳已脫關矣審問之乃主父也秦人大驚)大者王(史記田儋傳田横來丨丨丨小者乃)
(侯耳)谷蠡王(史記匈奴傳冐頓置左右丨丨丨注音鹿離漢書宣帝紀五鳳四年匈奴單于稱臣遣弟丨丨丨入侍)南
越王(史記南海尉佗傳漢十一年遣陸賈立佗為丨丨丨與剖符通使和集百越漢書終軍傳軍自請願受長纓必羈丨丨丨)
(而致之闕下)南海王(漢書高帝紀十二年詔曰南武侯織亦粤之世也立以為丨丨丨)東海王(漢書惠帝紀三)
(年夏五月立閩越君搖為丨丨丨)鉤町王(漢書昭帝紀始元六年詔曰鉤町侯母波率其君長人民擊反者有功其立母)
(波為丨丨丨)日遂王(漢書宣帝紀神爵二年秋匈奴丨丨丨先賢撣將人衆萬餘來降又鄭吉傳丨丨丨降漢吉將詣京)
(師漢封丨丨丨為歸德侯)十八王(漢書異姓諸侯王表據漢受命譜丨丨丨月而列之天下一統乃以年數)東甌王
(漢書郊祀志粤人勇之言昔丨丨丨敬鬼壽百六十歲註勇之粤人名也)休屠王(漢書郊祀志雲陽有徑路神祠祭丨丨丨)
淮南王(漢書丨丨丨傳高帝十一年封子長為丨丨丨又十六年立厲王三子王淮南故地三分之阜陵安為丨丨丨又丨)
(丨丨安為人好書入朝獻所作内篇新書上愛秘之使為離騷傳旦受詔日食時上宋書樂志丨丨丨自尊言百尺高樓與天運神)
(仙傳漢丨丨丨劉安篤好神仙黃白之事有八公詣門授玉丹經三十六卷白日昇天臨去時餘藥噐置在庭中雞犬䑛啄之盡得)
(昇天故雞鳴天上犬吠雲中也又杜甫翫月呈漢中王詩欲得淮王術風吹暈已生羅隠投錢尚父詩望高漢相東西閣名重淮王)
(大小山)中山王(漢書景十三王傳丨丨靖丨勝建元三年來朝聞樂聲而泣問其故具以吏所侵聞上乃厚諸侯禮加親)
(親之恩焉)越繇王(漢書景十三王傳江都王建遣人通丨丨丨閩侯道以錦帛竒珍約有急相助)魯恭王(漢書景十)
(三王傳丨丨丨好治宫室壞孔子舊宅以廣其宫聞鍾磬琴瑟之聲遂不敢復壞於其壁中得古文經傳)長沙王(漢書吳芮)
(傳上德芮徙為丨丨丨都臨湘制詔御史丨丨丨忠其定著令)樓蘭王(漢書傅介子傳傅介子持節使誅斬丨丨丨安歸首)
(懸之北闕)自次王(漢書匈奴傳前將軍翕侯趙信兵不利降匈奴單于既得翕侯以為丨丨丨注自次者尊重次於單于)
車師王(漢書匈奴傳西域城郭共擊匈奴取車師國得其王及人衆而去單于復以丨丨丨昆弟兜莫為丨丨丨後漢書和)
(帝紀丨丨前後丨并遣子入侍)甌脫王(漢書匈奴傳匈奴發左右部二萬騎為四隊並入邊為寇漢兵追之生得丨丨丨匈)
(奴見丨丨丨在漢恐以為道擊之即西北遠去不敢南逐水草發人民屯甌脫)夜郎王(漢書西南夷傳夜郎侯始倚南粤南)
(粤已滅夜郎遂入朝上以為丨丨丨)烏孫王(漢書西域傳漢元封中遣江都王建女細君為公主以妻烏孫公主作歌曰吾)
(家嫁我兮天一方遠託異國兮丨丨丨)千乘王(後漢書明帝紀立貴人馬氏為皇后皇子炟為皇太子封皇子建為丨丨)
(丨羡為廣平王注千乘國名在今淄州高苑北)咸陽王(後漢書馮異傳人有言異專制關中咸權至重百姓歸心號為丨丨)
(丨異惶懼上書詔報曰將軍之於國家義為君臣恩猶父子何嫌何疑而有懼意)東平王(後漢書丨丨丨蒼傳蒼與諸王)
(朝京師還國帝臨送歸宫凄然懷思手詔國中傅曰辭别之後獨坐不樂瞻望永懷實勞我心誦及采菽以增歎息日者問丨丨丨)
(處家何等最樂王言為善最樂其言甚大副是要腹矣)漢中王(蜀志先主傳羣下上先主為丨丨丨表于漢帝江表傳孫)
(權云近得玄德書已深引咎求復舊好前所以名西為蜀者以漢帝尚存故耳今漢已廢自可名為丨丨丨也又唐書三宗諸子傳)
(瑀早有村望偉儀觀從帝幸蜀至河池封丨丨丨瑀知音嘗早朝過永興里聞笛音顧左右曰是太常工乎曰然他日識之曰何故)
(臥吹笛工驚謝又聞康崑崙奏琵琶曰琵聲多琶聲少是未可彈五十四絲大絃也杜甫追酬高蜀州人日詩序今海内忘形故人)
(獨丨丨丨瑀與昭州敬使君超先在)羅陽王(吳志孫權傳臨海羅陽縣有神自稱王表周旋民間語言飲食與人無異然不)
(見其形遣中書郎李崇齎輔國將軍丨丨丨印綬迎表表隨崇俱出)濟北王(晉書曹志傳志魏陳思王植之孽子也少好學)
(兼善騎射武帝甚竒之及受禪詔曰前丨丨丨曹志履德清純才高行潔好古博物為魏宗英朕甚嘉之其以志為樂平太守)菅
涔王(晉書劉曜載記隠迹菅涔山嘗夜閒居有二童子入跪曰丨丨丨使小臣奉謁趙皇帝獻劍一口置前再拜而去劍長二)
(尺光澤非常赤玉為室背上有銘曰神劍御除衆毒曜遂服之劍隨四時而變為五色)瑞中王(宋書樂志居極乘景運宅)
(德丨丨丨)長頸王(梁書扶南國傳毘騫國去扶南八千里其王身長丈二頭長三尺自古來不死莫知其年王神聖國中人)
(善惡及將來事王皆知之是以無敢欺者南方號曰丨丨丨南史劉杳傳沈約云何承天纂文竒博其書載張仲師及丨丨丨事此)
(何所出杳曰仲師長尺二寸惟出論衡丨丨是昆騫丨朱建扶南以南記云古南至今不死約即取二書尋檢一如杳言)臨川
王(南史丨丨丨義慶傳永初元年襲封丨丨丨性簡素寡嗜欲愛好文義文辭雖不多足為宗室之表招聚才學之士遠近必至)
(所著世說十卷撰集林二百卷並行於世唐書禮樂志烏夜啼宋丨丨丨義慶作也)閻羅王(隋書韓擒虎傳擒虎曰生為上)
(柱國死作丨丨丨斯亦足矣)南平王(北史道武七王傳丨丨丨子飛容貌魁偉雅有風則好直言正諫孝文特垂欽重除)
(宗正卿詔曰自今奏事諸臣相稱可云姓名唯丨丨丨一人可直言其封)褒德王(唐書禮樂志武后天授元年封周公為丨)
(丨丨孔子為隆道公)文宣王(唐書禮樂志開元二十七年詔夫子既稱先聖可謚為丨丨丨遣三公持節冊命以其嗣為文)
(宣公任州長史代代勿絶)武成王(唐書禮樂志上元元年尊太公為丨丨丨祭典與文宣王比以歴代良將為十哲象坐侍)
白淨王(唐書禮樂志鼓吹軍中樂馬上奏之周隋始與西凉樂雜奏至唐存者五十三章而名可解者六章而巳一曰慕容)
(可汗二曰吐谷渾三曰部落稽四曰鉅鹿公五曰丨丨丨六曰太子企喻也其辭多可汗之稱蓋燕魏之際鮮卑歌也又藝文𩔖聚)
(迦維羅越國今猶有優婆塞姓釋可二十餘家是白静王之苖裔)汝陽王(唐書三宗諸子傳璡眉宇秀整性謹潔善射帝)
(愛之封丨丨丨與賀知章禇庭誨等善杜甫有贈特進丨丨丨詩)于闐王(唐書阿史那社爾傳社爾計龜兹入自焉耆凡)
(四十日入禽其王□諸酋長示禍福降者七十餘城宣諭威信莫不嘆服刻石記功而還因說丨丨丨入朝王獻馬畜二百餉軍突)
(厥焉耆安國皆争犒師)不減王(唐書駱賓王傳崔融與張說評王勃等曰勃文章宏放非常人所及烱照隣可以企之說)
(曰不然盈川文如縣河酌之不竭優於盧而丨丨丨耻居後信然愧在前謙也)敦善王(唐書西域傳黑党項者居赤水西其)
(長號丨丨丨及吐谷渾欵附丨丨丨亦納貢)歸昌王(唐書西域傳東女羌别種也顯慶初遣使來朝開元間王及子再來)
(朝詔與宰相宴曲江封王曳夫為丨丨丨)南詔王(唐書南蠻傳異牟尋大破吐蕃于神川入獻地圖方物請復號南詔帝賜)
(賚有加明年夏六月册異牟尋為丨丨丨)甘蔗王(唐書南蠻傳韋辠作南詔奉聖樂八曰丨丨丨驃云遏思略謂佛教民如)
(蔗之甘皆悦其味也九曰孔雀王驃云桃臺謂毛采光華也按驃古朱波也南蠻國名)孔雀王(見上)劔荔王(唐書)
(南蠻傳南平獠姓朱氏號丨丨丨貞觀三年遣使内欵以其地隸渝州)雲南王(唐書南蠻傳歸義巳并羣蠻遂破吐蕃寖)
(驕大入朝天子亦為加禮又以破渳蠻功馳遣中人冊為丨丨丨賜錦袍金鈿帶七事)羅殿王(唐書南蠻傳開成元年鬼)
(主阿珮内屬會昌中封其别帥為丨丨丨)鳩密王(唐書南蠻傳貞觀十二年丨丨丨與富那王等遣使來貢)宣明王
(宋史禮志乾道五年太常少卿林栗言本寺九月十四日望祭應天府大火以商丘丨丨丨配二十一日内火祀大辰以閼伯配大)
(辰即大火閼伯即商丘丨丨丨也旬日之間舉行二祭一稱其號一斥其名義所未安乞改稱丨丨丨以稱國家崇奉火正之意)
黑韓王(宋史于闐傳大中祥符二年丨丨丨遣回鶻羅厮温等來貢厮温跪奏曰願聖人萬歲與遠人作主)動而王
(莊子静而聖丨丨丨無為也而尊)白虎王(水經注荆用刺史王子香有惠政道卒枝江亭中常有三白虎出入人間送丧)
(踰境百姓刻石銘德號曰枝江丨丨丨)阿育王(水經注丨丨丨壞七塔作八萬四千塔最初作大塔在城南二里餘塔北)
(三百步丨丨丨于此作泥梨城又獲水自淨溝東逕丨丨丨寺北梁元帝有荆州長沙寺丨丨丨像碑又蘇頲龍興寺碑善哉彌勒)
(降梯育王讓座弗之比也)無憂王(酉陽雜俎菩提樹出摩伽陁國昔中天丨丨丨剪伐之積薪焚焉熾燄之中忽生兩樹丨)
(丨丨遂周以石垣)冲龍王(酉陽雜俎身神及諸神名異者腦神曰覺元髮神曰元華目神曰虚監鼻神曰丨丨丨舌神曰)
(始梁)中陵王(女僊傳酒母遇師呼子先者每加敬禮忽來謂曰急裝束與汝共應丨丨丨去是夜果有異人來持二茅狗一)
(與子先一與酒婦俱令騎之乃龍也相隨上華陽山)孝悌王(太平廣記斗中眞人下降蘭公之舍自稱丨丨丨云居日中為)
(僊王月中為明王斗中為丨丨丨)太原王(夢溪筆談博陵崔范陽盧隴西李滎陽鄭為中族唐高宗時又增丨丨丨清河)
(准趙郡李通謂七姓)尸毗王(夢溪筆談延州天山之巔有秦國佛寺庭中有一墓世傳丨丨丨之墓也丨丨丨出於佛書大)
(智論言嘗割身肉以飼餓鷹)順濟王(夢溪筆談彭蠡小龍顯異至多熙寧中詔封神為丨丨丨遣禮官林希致詔子中至)
(祠焚香忽有一蛇墜祝肩上子中致詔意蛇受命徑入銀香奩中蟠三日不動祭之日出循案行色如濕胭脂爛然有光穿一剪綵)
(花過其尾尚赤其前已變為黃矣又過一花復變為綠少頃行上屋梁輕若鴻毛倏忽入帳中遂不見釋德洪䟦丨丨丨記東坡謫)
(英州夜宿分風浦發運司遣人奪舟東坡默禱丨丨丨曰軾往來江湖三十年王於軾為故人故人失所當哀憐之達旦至星江出)
(陸至豫章則吾事濟矣不然復見使至則當露寝浦溆言未卒風掠耳篙師井颿颿飽炊未及熟已渡楊瀾泊豫章日亭午)馮
瀛王(夢溪筆談板印書籍唐人尚未盛為之自丨丨丨始印五經巳後典籍皆為板本)交趾王(夢溪筆談交趾乃漢)
(唐交州故地五代離亂吳文昌始據安南後丁璉復有其地開寶六年璉歸附授静海軍節度使封丨丨郡丨)八國王(畫苑)
(龍興寺西禪院東頭展畫丨丨丨分舍利)東丹王(畫苑秘閣有李贊華畫鹿極異畫錄名千角鹿贊華即丨丨丨賜姓李)
黥而王(嵇康論許負之相條侯英布之丨後丨丨皆性命也薛季宣河豚詩瞋蛙豕腹被文豹則如無趾丨丨丨)郅支
王(鮑照建除詩執戈無暫頓彎弧不解張破滅西零國生虜丨丨丨)東家王(梁元帝樂府人生富貴何所望恨不早嫁)
(丨丨丨)汝南王(梁元帝採蓮賦碧玉小家女來嫁丨丨丨蓮花亂臉色荷葉雜衣香)渾邪王(高適詩將軍族貴兵)
(且強漢家已是丨丨丨)廣利王(韓愈南海神廟碑由是冊尊南海神為丨丨丨祝號祭式以次俱升)樓煩王(陶翰)
(詩西分鴈門騎北逐丨丨丨)百鳥王(薛能山鷄詩五色文勝丨丨丨)山陰王(倪瓚寄張鍊師詩還尋甫里陸更醉)
(丨丨丨)粟散王(法苑珠林貴中之貴謂輪王等貴中之次謂丨丨丨)
至孝近王(禮記丨丨丨乎丨至弟近乎霸疏孝能感物故近乎王弟能親愛故近乎霸)七十二王(史記孝武)
(紀封禪丨丨丨丨惟黃帝得上泰山)中天竺王(漢書西域傳天竺國漢身毒國也丨丨丨丨姓乞利咥氏亦曰刹利世有)
(其國)萬國附王(後漢書襄楷傳星辰麗天猶丨丨之丨丨者也)人扶為王(北史尉景傳景有果下馬文襄求之)
(景不與曰土相扶為牆丨相丨丨丨一馬亦不得畜而索也神武責文襄而杖之)摩伽佗王(唐書西域傳中天竺王尸)
(羅逸多討四天竺皆北面臣之會唐浮屠玄裝至其國言太宗神武平禍亂四夷賓服狀王喜曰我當東面朝之十五年自稱丨丨)
(丨丨遣使者上書)神聖者王(管子丨丨丨丨仁智者君武勇者長)通德者王(管子察道者帝丨丨丨丨)衆
聖中王(釋氏通鑑神光法師對明皇曰佛於衆生論聖則丨丨丨丨論神則大通自在)
金剛不壞王(清異錄懿宗賞花短歌云長生白久視黃共拜丨丨丨丨丨謂菊花也)
對語(青帝素王)(花后木王)(龍伯鴈王)(向郭山王)(羣山長百谷王)(䕫子國夜郎王)
摘句(至治過三王綱紀頌吾王)(萬國盡來王波心拜水王)(子虛詞賦動君王朱衣花帽宴親王)
(微波還擬託陳王金碧樓臺宅梵王)
御定佩文韻府卷二十二之四
