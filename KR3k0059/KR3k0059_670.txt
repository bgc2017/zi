欽定四庫全書
御定佩文韻府卷八十二之四
去聲二十三漾韻四
壯(側亮切大也)
韻藻大壯(易丨丨利貞又上古穴居而野處後世聖人易之以宮室上棟下宇以待風雨蓋取諸丨丨南史陳宣帝紀太)
(建十一年八月帝幸丨丨觀閱武京氏易傳丨丨内外二象動而健陽勝陰而爲壯阮籍通易論順而持之遁而退之上隆不積剛)
(動丨丨陸機祖德賦收希世之洪捷固山谷而爲量西夏坦其無塵帝命赫而丨丨謝朓高松賦乃屈已以弘用構丨丨于雲臺庾)
(信終南山義谷銘模象丨丨規繩百堵又宮調曲鬱盤舒棟宇崢嶸侔丨丨獨孤及銅鐘銘混乎其輪圓洞然而博暢仙獸勒於下)
(驪龍踏於上蓄精誠含寥亮乃神工之旣濟而寶器之丨丨也高適登慈恩寺浮圖詩登臨駭孤高披拂忻丨丨)用壯(易小)
(人丨丨君子用冏貞厲羝羊觸籓羸其角李適之龍興寺故法大禪師碑銘母氏遣師預修已墓寺前南嶺地爲吉祥掘皆巨石不)
(可開動忽有一人來詣掘所作禮旣畢遂云爲師穿墓觀其丨丨迨非人功信宿掘成不知所在杜甫靈湫詩初聞龍丨丨擘石摧)
(林邱)冰壯(禮記仲冬之月丨始丨地始拆左傳夫丨以風丨而以風出注因寒風而堅壯順春風而散用沈佺期塞北詩丨丨)
(飛狐冷霜濃候鴈哀)茁壯(孟子牛羊丨丨長而已矣)丁壯(史記項羽紀楚漢久相持未决丨丨苦軍旅老弱罷轉漕又律)
(書丁者言萬物之丨丨也故曰丁後漢書仲長綂傳以筋力用者謂之人人求丨丨以才智用者謂之士士貴耆老宋史楊延昭傳)
(契丹擾邊延昭時在遂城城小無備契丹攻之甚急衆心危懼延昭悉集城中丨丨登陴淮南子神農之法曰丈夫丨丨而不耕天)
(下有受其饑者婦人當年而不織天下有受其寒者參同契老翁復丨丨耆嫗成姹女孟浩然東坡遇雨詩田家春事起丨丨就東)
(坡韋應物觀田家詩丨丨俱在野場圃亦就理陸游若耶村老人詩多聞雜諄誨回頭指丨丨)餘壯(後漢書臧宮馬武傳論山)
(西旣定威臨天下敵人喪其精膽羣帥賈其丨丨沈約勞凱旋詩推轂授神謨丨丨終能賈)悲壯(後漢書禰衡傳曹操聞衡)
(善擊鼓乃召爲鼓史衡方爲漁陽參撾蹀𨄌而前容態有異聲節丨丨聽者莫不慷慨北史常得志傳得志爲隋秦王俊記室及王)
(薨過故第爲五言詩詞理丨丨甚爲時人所重杜甫詩五更鼓角聲丨丨三峽星河影動搖陳傅良懷石天民詩依然論時事丨丨)
(淚以滂范成大盤龍驛詩惟餘絡緯豪丨丨殷林樾薩都拉寒夜聞角詩夜深丨丨聲搖天萬瓦月白霜華鮮)少壯(後漢書魯)
(女生傳注魯女生長樂人初餌胡桃术絶穀八十餘年日丨丨色如桃花日能行三百里走及麞鹿南史蕭琛傳琛常言丨丨三好)
(音律書酒年長以來二事都廢唯書籍不衰宋史岳飛傳飛擒楊么餘酋俱降飛親行諸砦慰撫之縱老弱歸田籍丨丨爲軍蔡琰)
(胡笳十八拍原野蕭條兮烽戍萬里俗賤老弱兮丨丨爲美何遜詩丨丨輕年月遲暮惜光輝杜甫詩丨丨能幾何鬢髮各已蒼錢)
(起送崔校書從軍詩聞道輕生能擊敵何嗟丨丨不封侯羊士諤題郡南山詩丨丨稱時傑功名惜歲華劉商贈頭陀師詩丨丨從)
(戎馬上飛雪山童子未緇衣曹松詩離鄕俱丨丨到磧減肌膚李商隱詩年顔各丨丨髮落齒尚齊蘇軾王頤求詩及草書詩羡君)
(顔色愈丨丨外慕漸少由中充陸游感憤詩諸公尚守和親策志士虛捐丨丨年)才壯(唐書李百藥傳百藥藻思沉蔚尤工)
(五言太宗嘗製帝京篇命其屬和嘆其精妙手詔曰卿何身之老而丨之丨何齒之宿而意之新乎徐陵與李那書丨丨風雲義深)
(淵海又柳貫望李陵臺詩想其深入初步卒亦材壯)神壯(淮南子形傷于寒暑燥濕之虐者形苑而丨丨神傷乎喜怒思慮之)
(患者神盡而形有餘)健壯(韓愈詩巍峩拔嵩華騰踔較丨丨)
壹何壯(漢書東方朔傳伏日詔賜從官肉大官丞日晏不來朔割肉去大官奏之朔免冠謝上曰先生起自責也朔再拜曰)
(受賜不待詔何無禮也拔劍割肉丨丨丨也割之不多又何廉也歸遺細君又何仁也上笑曰使先生自責乃復自譽又樊噲傳上)
(病甚獨枕一宦者卧噲等見上流涕曰始陛下與臣等起豐沛定天下何其壯也今天下已定又何憊也)老益壯(後漢書馬)
(援傳丈夫爲志窮當益堅丨當丨丨王勃滕王閣序丨當丨丨寧知白首之心)金風壯(李白詩世傳崆峒勇氣激丨丨丨)
天下壯(杜甫詩惟天有設險劍門丨丨丨)波濤壯(隋煬帝詩江海丨丨丨崤潼坂險難韋莊詩龍翻瀚海丨丨丨)
(鶴出金籠燕雀驚楊載詩落日丨丨丨晴天島嶼孤又杜甫詩參錯雲石稠坡陁風濤壯陳師道送河間呂令詩寒日風濤壯邊城)
(簿領繁元好問詩只愁八月風濤壯夢裏江聲撼客床)
增馬壯(易用拯丨丨吉杜荀鶴東歸道中作丨丨多金有官者榮歸却笑讀書人)終壯(易物不可以丨丨故受之以晉)
克壯(詩方叔元老丨丨其猶春秋疏諡法勝敵丨丨曰莊南史虞荔傳帝以荔蔬食積久非羸疾所堪乃敕曰卿年事已多氣)
(力稍減方欲杖委良須丨丨今給卿魚肉不得固從所執潘岳馬汧督誄稜威可厲懦夫丨丨秦觀賀中書劉侍郎啓股肱丨丨重)
(增元首之尊)幼壯(禮記孔子射于矍相之圃公罔之裘揚觶而語曰丨丨孝悌耆耋好禮不從流俗修身以俟死者不在此)
(位也顔延之詩丨丨困孤介末暮謝幽貞沈約報王筠書昔時丨丨頗愛斯文含咀之間倏焉疲暮)方壯(左傳隨季曰楚師丨)
(丨若萃于我吾師必盡不如收而去之分謗生民不亦可乎離騷及余飾之丨丨兮周流觀乎上下鮑昭行京口至竹里詩冰閉寒)
(丨丨風動鳥傾翼蘇軾陪歐陽公宴西湖詩謂公丨丨鬚似雪謂公已老光浮頰)甚壯(史記平準書越欲與漢用船戰遂乃)
(大修昆明池列觀環之治樓船高十餘丈旗幟加其上丨丨)彊壯(史記趙世家肥義曰公子章丨丨而志驕黨衆而欲大殆)
(有私乎漢書蘇武傳武留匃奴凡十九歲始㠯丨丨出及還鬚髮盡白又趙廣漢傳廣漢所居好用世吏子孫新進年少者專厲丨)
(丨蠭氣見事風生無所回避宋史眞宗紀遣使撫諭懷孟澤潞鄭滑等州放丨丨歸農又仁宗紀詔陜西運使明鎬募丨丨備邊蔡)
(邕樊惠渠頌樹柱累石委薪積土基跂工堅體勢丨丨)盛壯(史記荆軻傳田光曰臣聞騏驥丨丨之時一日而馳千里至其)
(衰老駑馬先之又匃奴傳舉事而候星月月丨丨則攻戰月虧則退兵束晢婚姻以時議按桃夭篇敘美婚姻以時蓋謂丨丨之時)
(而非日月之時故灼灼其華喻以丨丨非爲嫁娶當用桃夭之月蘇軾送任伋通判黃州詩吾州之豪任公子少年丨丨日千里)
新壯(漢書韓安國傳安國始爲御史大夫及護軍後稍下遷丨丨將軍衞青等有功益貴安國旣斥疏將屯又失亡多甚自媿)
嘉壯(漢書王尊傳尊爲東郡太守河水盛溢尊親執圭璧使巫策祝請以身填金隄及水盛隄壞吏民皆奔走尊立不動而水)
(波稍却吏民丨丨尊之勇節)美壯(漢書王商傳京師無故相驚言大水至大將軍鳳欲令吏民上城避水商獨曰此必訛言)
(也不宜令上城重驚百姓有頃稍定果訛言上于是丨丨商之固守)勇壯(漢書翟義傳義爲東郡太守王莽居攝義心惡之廼)
(謂姊子上蔡陳豐曰吾父子受漢厚恩義當爲國討賊乃肯從我乎豐年十八丨丨許諾北史來大干傳大干嘗從明元校獵見獸)
(在高巖上持矛直前刺之應手而死帝嘉其丨丨宋史范廷召傳廷召身長七尺餘有膂力以丨丨聞廣順初應募爲北面招收指)
(揮使枚乘七發有似丨丨之卒突怒而無畏按謂濤也)老壯(後漢書王渙傳渙爲洛陽令以平正居身得寬猛之宜及病卒)
(百姓市道莫不咨嗟男女丨丨皆相與賦歛致奠醊㠯千數)齒壯(後漢書杜詩傳詩上書願退大郡受小職及臣丨丨力能)
(經營劇事如使臣詩必有補益復受大位雖析珪受爵所不辭也董佐才詩功深學旣精丨丨志亦堅)畏壯(後漢書班超傳)
(超上疏曰蠻夷之俗丨丨侮老臣超犬馬齒殱常恐年衰奄忽僵仆孤魂棄捐)偉壯(後漢書馮勤傳勤曾祖父揚有八子皆丨)
(丨唯勤祖父偃自恥短陋恐子孫之似也乃爲子伉娶長妻生勤長八尺三寸異苑元嘉時錢祐夜出爲虎所取十八日乃還說虎)
(初取時至一宮府見一人凴几而坐形貌丨丨謂曰吾欲使汝知術數之法故令虎迎汝留十五晝夜語諸要術盡教道之方祐受)
(法畢遣還)剛壯(後漢書陳禪傳禪曾孫寶丨丨有禪風爲州别駕從事顯名州里)忠壯(吳志呂岱傳吳郡徐原性丨丨)
(好直言岱時有得失原輒諫諍又公論之人或以告岱岱歎曰是我所以貴德淵者也晉書謝尚等傳贊琰邈丨丨奕萬虛放爲龍)
(爲光或卿或將又顧和等傳贊逌績剛謇車殷丨丨睠言遺直莫之能尚陳琳檄凡此之軰數百人皆丨丨果烈有智有仁庾信都)
(督叚永碑馬武小心侍蕭王于臥内典韋丨丨陪魏后于宮中盧熊高陵篇破敵旣丨丨討逆亦猛銳)志壯(吳志孫權傳昔)
(衞武公年過丨丨勤求輔弼每獨歎責)雄壯(蜀志張飛傳飛丨丨威猛亞于雲長吳志陸績傳績容貌丨丨博學多識星歷)
(等數莫不&KR1308;覽北史魚俱羅傳俱羅身長八尺膂力絶人聲氣丨丨言聞數百步宋史李綱傳綱上言建康自昔號帝王之宅江山)
(丨丨地勢寬博六朝更都之東南形勢當以建康爲便今者鑾輿未復舊都莫若且於建康權宜駐蹕高適東征賦眺淮源之呀豁)
(偉楚關之丨丨)通壯(蜀志張嶷傳注嶷出自孤微而少有丨丨之節)敦壯(蜀志楊戲傳黃漢升贊將軍丨丨摧鋒登難立)
(功立事于時之幹)清壯(晉書阮籍傳文帝讓九錫公卿勸進使籍爲其辭籍沉醉忘作臨詣府使取之見籍方據按醉眠使)
(者以告籍便書按使寫之無所改竄辭甚丨丨陸機文賦銘博約而溫潤箴頓挫而丨丨陸龜蒙詩吳興鄭太守文律頗丨丨蘇舜)
(欽金山寺詩氣𧰼特丨丨所覽輒快適)肥壯(南史宋建安王休仁傳休仁及明帝山陽王休祐形體竝丨丨帝乃以籠盛稱)
(之以明帝尤肥號爲豬王白居易履道西門詩豪華丨丨雖無分飽煖安閒卽有餘)文壯(南史裴子野傳普通七年敕子野爲)
(移魏文受詔立成武帝以其事體大召尚書僕射徐勉太子詹事周捨鴻臚卿劉之遴中書侍即朱异集夀光殿以觀之時竝歎服)
(武帝目子野曰其形雖弱其丨甚丨柳冕論文書無病則氣生氣生則才勇才勇則丨丨文壯然後可以鼓天下之動此養才之道)
(也)充壯(南史齊隨郡王子隆傳子隆年二十一而體過丨丨常使徐嗣伯合蘆茹丸以服自銷損猶無益北史齊安德王延)
(宗傳延宗容貌丨丨坐則仰偃則伏人皆笑之)魁壯(北史魏永昌王健傳健姿貌丨丨所在征戰常有大功)心壯(北史)
(齊蘭陵王長恭傳長恭貎柔丨丨音容兼美爲將躬勤細事每得甘美雖一瓜數果必與將士共之楊巨源述舊紀勲詩河源收地)
(丨猶丨笑向天西萬里霜章碣送謝進士詩百越風烟接巨鼇還鄕丨丨不知勞許渾詩雪憤有期丨自丨報恩無處髮先華)精
壯(唐書張說傳天子尊尚經術開館置學士修太宗之政皆說倡之爲文屬思丨丨長於碑誌世所不逮唐國史補李牟吹笛天)
(下第一月夜泛江維舟吹之寥亮逸發上徹雲表俄有客獨立于岸呼船請載旣至請笛而吹甚爲丨丨山河可裂牟平生未嘗見)
貞壯(五代史羅紹威傳紹威仕梁累拜太師兼中書令卒年三十四贈尚書令諡曰丨丨顔延之楊給事誄非夫丨丨之氣勇)
(烈之志豈能臨敵引氣以死殉節者哉)氣壯(宋史王益柔傳益柔少力學通羣書爲文日數千言尹洙見之曰瞻而不流制)
(而不窘語淳而厲丨丨而長未可量也戴復古求先人墨蹟詩身窮道則腴年高丨彌丨)奇壯(宋史李廌傳廌爲文祭蘇軾曰)
(皇天后土鑒一生忠義之心名山大川還萬古英靈之氣詞語丨丨讀者爲悚柳宗元寄許孟容書此皆瓌偉博辯丨丨之士能自)
(解脱又呂恭墓銘恭丨丨有大志信善容物宜壽考碩大而又不克呂氏之道惡乎興)沈壯(宋史宋綬傳綬家藏書萬餘卷)
(親自校讐博通經史百家其筆札尤精妙朝廷大議論多綬所裁定楊億稱其文丨丨淳麗曰吾殆不及也)堅壯(遼史耶律)
(鐸軫傳帝命都沁造戰艦因成樓船百三十艘上置兵下立馬規制丨丨避暑錄話葉少蘊云吾居雖略備然材植不甚丨丨度不過)
(可支三十年卽一易)物壯(莊子天地有官陰陽有藏愼守汝身丨將自丨陳子昂贈喬補闕詩丨丨誠有衰勢雄良易極)二
壯(關尹子二幼相好及其壯也相遇則不相識丨丨相好及其老也相遇則不相識如雀鴿鷹鵱之化無昔無今)土壯(淮南)
(子丨丨水老金生木囚水死)宏壯(水經注彭城築城悉以磚壘丨丨堅峻歐陽修于役志甲申與王君玉飲壽寧寺寺本徐)
(知誥故第李氏建國以爲孝先寺太平興國改今名寺甚丨丨畫壁尤妙夢溪筆談内諸司舍屋唯祕閣最丨丨閣下穹隆高敞相)
(傳謂之木天宏一作弘水經注覽百川之丨丨莫尚美于黃河潘岳西征賦蹈秦郊而始闢豁爽塏以丨丨江總攝山棲霞寺碑圖)
(寫瓌奇刻削丨丨亦作閎陸游詩棟宇壞欲盡基址尚丨丨)巨壯(水經注武周川其水東轉逕靈巖南鑿石開山因崖結構)
(其容丨丨歴代名畫記吳道元數仞之畫或自臂起或從足先丨丨詭怪膚脉連結過於僧繇矣王安石舟中望九華山詩盤根雖)
(丨丨其末乃修纖)瑰壯(西京雜記晉靈公冡甚丨丨四角皆以石爲玃犬捧燭石人男女四十餘皆立侍)水壯(世說)
(庾子輿父卒官巴西奉喪歸至巴東淫預石瞿塘大灘秋丨猶丨子輿撫心長呌其夜水忽減退安流而下旣渡丨丨如舊岑參青)
(山峽口泊舟詩峽口秋丨丨沙邊且停橈張祜塞下曲雪迷經塞夜丨丨渡河朝陳陶登寶歷寺閣詩横軒丨丨蛟龍府倚棟新開)
(牛斗宮)高壯(宅經易訣云陰得陽如暑得凉五姓咸和百事俱昌所以德位丨丨藹密卽吉)完壯(夢溪筆談趙韓王治)
(第蓋屋皆以板爲笡上以方塼甃之然後布瓦至今丨丨揮麈後錄金人入侵周望等固守平江城堞丨丨而地下聚水四圍渠塹)
(深廣周望又竭取民財錢穀以鉅萬計庫廩充牣兵器犀利沛然有餘力以是人益安之)雅壯(圖畫見聞誌王摩詰少以詞學)
(知名有高致藍田南置别業以水木琹書自娛善畫山水人物筆蹤丨丨體涉古今)撫壯(離騷不丨丨而棄穢兮何不改乎此)
(度)始壯(楚詞玉色頩以晩顔兮精醇粹而丨丨白居易詩或有終老者沉賤如泥沙或有丨丨者飄忽如風花)子壯
(賈誼疏秦人家富丨丨則出分家貧丨丨則出贅)貴壯(王褒四子講德論賤老丨丨氣力相高)崇壯(蔡邕郭有道碑)
(丨丨幽峻如山如淵注丨丨高也幽峻深也摯虞游思賦望雲階之丨丨兮願輕舉而高翔)逞壯(成公綏螳螂賦俯飛蟬而)
(奮猛臨蟪蛄而丨丨)奔壯(成公綏嘯賦或冉弱而柔擾或澎濞而丨丨謝靈運山居賦風興濤作水勢丨丨任昉嚴陵瀨詩清)
(淺旣漣漪激石復丨丨)憤壯(陸機鼓吹賦騁逸氣而丨丨繞煩手乎曲折)火壯(陸機演連珠烟出于火非火之和情)
(生于性非性之適故丨丨則烟微性充則情約陸游詩月出菱歌長林闇績丨丨又林昏漁丨丨山轉寺鐘微)體壯(陸雲逸民)
(賦形瑰者徵咎丨丨者爲犧)成壯(陸雲南征賦超三軍以奮厲賈餘勇而丨丨)蠧壯(顔延之庭誥文火勝則烟滅丨)
(丨則桂折)平壯(謝莊讓中書令表在于丨丨猶不可勉况今綿痼百志俱淪)役壯(沈約讓僕射表丨丨休老上典所優)
地壯(庾信李夫人墓誌銘秋陸俗勇金行丨丨廣武軍中安平河上韋莊詩丨丨孫權氣雲凝庾信愁)牛壯(高適寄宿)
(田家詩丨丨日耕十畆地人閑常掃一茅茨)角壯(杜甫沙苑行丨丨翻同麋鹿游浮深簸蕩黿鼉窟王惲御驃出廐圖詩二)
(馬騁踶齧丨丨猶龍騰)及壯(杜甫出塞詩男兒生世間丨丨當封侯)年壯(錢起詩丨丨才仍美時來道易行)風
壯(呂溫秦叔寶贊成敗反掌存亡奄忽虎來丨丨鰲轉山沒陸游詩月回高樹影丨丨急灘聲陳與義再登岳陽樓詩欲題文字)
(弔古昔丨丨浪湧心茫然)𨕖壯(韓愈感春詩丨丨軍興不爲用坐狂朝論無由陪)縛壯(柳宗元詩到官數宿賊滿埜丨)
(丨殺老啼且號)詩壯(孟郊秋懷詩丨丨昔空說詩衰今何憑)山壯(孟郊詩丨丨馬力短路行石齒中)胆壯(元稹)
(神麯酒詩丨丨還增氣忘機反自冥賈島老將詩丨丨亂鬚白金瘡蠧百骸高駢詩心堅丨丨箭頭親十載沙場受苦辛)聲壯
(元稹詩縛虎丨空丨連鼇力未勝韋莊詩樹老風丨丨山高臘候濃孔平仲寄卞進之詩風掀駝島波丨丨雲倚蓬山雪意新陸游)
(郫縣道中思故里詩江落灘丨丨雲停雪意酣)過壯(元稹詩壯年等閒過丨丨年已五)勢壯(李德裕文章論鼓氣以丨)
(丨爲美勢不可以不息不息則流宕而忘返)筆壯(竇臮述書賦尚可謂梁園丨丨樂府文雄按謂岐王元範也)駿壯
(杜牧詩武事何丨丨文理何優柔)草壯(杜牧上李太尉論北邊事啓此時匈奴勁弓折膠童馬免乳畜肥丨丨力全氣盛與)
(之相校勝少敗多)英壯(徐夤題南寺詩平生丨丨節何故旋消磨)力壯(杜荀鶴傷病馬詩此馬堪憐丨丨時細勻行步)
(恐塵知)威壯(蘇舜欽揚子江觀風浪詩吁嗟至柔物丨丨不可千韓維荅崔𧰼之見謝詩云昔武皇恃丨丨驅石塞海怪可)
(吁)師壯(秦觀晁錯論勝敗之機繫于理之曲直理直則丨丨師壯勝之機也)恬壯(秦觀游湯泉記自定山轉而西亘二)
(百里迅馳而矗立妒危而丨丨分秀而取奇各挾其技以效履舄之下)豪壯(陸游醉中作前年膾鯨東海上白浪如山寄丨)
(丨)增壯(樓鑰送張定叟鎮襄陽詩與蜀相犄角國勢自丨丨)驍壯(吳澄題伯時馬詩丨丨雲連力氣粗慣看馳突暗中)
(都)犢壯(張翥題牧牛圖詩兒長丨丨須盡力豈惜辛勤供稼穡)
直爲壯(左傳師丨丨丨曲爲老)蜀相壯(史記秦紀惠文君十四年伐楚取召陵丹犂臣丨丨丨殺蜀侯來降)七
八壯(魏志華佗傳佗精方藥療疾輒愈若當灸不過一兩處每處丨丨丨病亦應除)母道壯(唐書五行志永徽六年淄)
(州高苑民吳威嘉妻嘉州民辛道護妻皆一産四男凡物反常則爲妖亦陰氣勝則丨丨丨也)腹心壯(宋史李綱傳綱上言)
(聞朝廷者根本也藩方者枝葉也根本固則枝葉蕃朝廷者腹心也將士者爪牙也丨丨丨則爪牙奮)百雉壯(梁武帝詩)
(鬱盤地勢遠參差丨丨丨)規模壯(沈佺期扈從長安應制詩漢宅丨丨丨周都景命隆)土功壯(沈佺期初冬從幸漢)
(故青門應制詩當極丨丨丨安知人力煩)荆門壯(張九齡詩東彌夏首闊西拒丨丨丨)三軍壯(高適寄幕下諸公詩)
(孰云丨丨丨懼公彈射雄)三峰壯(陶翰詩行吏到西華乃觀丨丨丨)古木壯(劉長卿孫權故城下懷古詩丨丨丨)
(臺榭事往悲陵阜)不再壯(韓愈贈張籍詩男兒丨丨丨百歲如風狂)風雪壯(孟郊商州客舍詩商州丨丨丨游子)
(衣裳單)草木壯(孟郊北郭貧居詩地僻丨丨丨荒條扶我廬)青春壯(權德輿病中詩自謂丨丨丨寧知白髮侵)
三千壯(元稹詩聲激丨丨丨年應四十無)江山壯(白居易詩複疊丨丨丨平鋪井邑寬)肌肉壯(白居易八)
(駿圖詩背如龍兮頸如𧰼骨竦筋高丨丨丨)洪河壯(杜牧詩秋來氣勢丨丨丨霜後精神泰華獰)宸居壯(杜牧)
(中秋詩自覩丨丨丨誰憂國步艱)陵陽壯(曹松望九華詩盤蹙丨丨丨孤標建鄴瞻)千夫壯(沈彬詩貳師骨恨丨)
(丨丨李廣䰟飛一劒長)玉鈎壯(蘇舜欽詩鐵鎻關連丨丨丨曲處力可挂萬鈞)皇都壯(蘇舜欽薦福墖聯句踴甓)
(丨丨丨盤基紫宙雄又高啓登鳳凰山尋故宮遺跡詩當時結搆意欲敵汴都壯)趫且壯(文同中秋夜寄子平詩之人富)
(才華筆力丨丨丨)靈鼉壯(王安石衆樂亭詩百女吹笙綵鳳飛一夫伐鼓丨丨丨)地形壯(蔡襄送石昌言知宿)
(州詩符離封城古云望扼空東南丨丨丨)火雲壯(蘇軾苦熱詩丨丨勢方丨未受月露洗)門戸壯(蘇軾詩九子羡)
(君丨丨丨八州憐我往來頻)宮闕壯(蘇轍上樞密韓太尉書至京師仰觀天子丨丨之丨與倉廩府庫城池苑囿之富且)
(大也而後知天下之巨麗)三州壯(秦觀游金山詩蛟鼉四面穴形勢丨丨丨)東南壯(秦觀與子瞻參寥會松江詩愈)
(知宇宙寬斗覺丨丨丨)銀鈎壯(黃庭堅詩書回丨丨丨句與麝煤香)心膽壯(黃庭堅次文潛韻張侯文章殊不病)
(歴險丨丨元自丨)光陰壯(王令冬陰詩微陽未復丨丨丨記去暖律時猶淹)蒼崖壯(張耒詩南壁丨丨丨窮冬)
(井落閒)天柱壯(孔武仲送李大夫詩峩峩正議丨丨丨皎皎素節冰壺清)筋脉壯(孔武仲松上老藤詩蛇蟠丨丨)
(丨龍死軀殼在)紫卵壯(孔平仲城東作芋迸丨丨丨薑抽紅笋肥)根本壯(孔平仲詠道上松詩若非丨丨丨何能異)
(草萊)雷雨壯(陸游詩帖成龍蛇走詩出丨丨丨)川原壯(陸游歸次漢中境上詩地連秦雍丨丨丨水下荆陽日夜)
(流)寒力壯(戴復古雪夜詩雪中丨丨丨病骨瘦難勝)䨇闕壯(周霆震大風發屋雨雹交集詩麗譙丨丨丨關鍵决)
(樞紐)天地壯(郝經去三汊見太行詩眞宰聳奇骨頓覺丨丨丨)中流壯(宋无詠石詩屹立丨丨丨平施大礎堅)
河流壯(僧大訢黃河阻風詩中原迤邐丨丨丨元氣汪洋地脉長)舊柯壯(劉基枯樹圖詩新柯荏苒丨丨丨霧露膏)
(沐光如濡)
放(甫妄切逐也去也)
韻藻奔放(後漢書禰衡傳飛兔腰䮍絶足丨丨良樂之所急成公綏論隸書體良馬騰驤丨丨向路陸機文賦或丨丨以)
(諧合務嘈囋而妖冶韓愈詩南匯羣崖水北注何丨丨趙抃詩賢豪重出處詞句大丨丨韓維詩遂令丨丨不自斂欲旅漁釣終湖)
(江又峻嚴山岳停丨丨江海漏張羽詩崩泉初濫觴丨丨成兹水)自放(吳志虞翻傳白蛇丨丨劉季害之晉書嵇康傳爰及)
(冠帶憑寵丨丨宋史孫沔傳沔跌蕩丨丨不守士節白居易詩當歌聊丨丨對酒交相勸范成大詩一任西風管搖落小春丨丨數)
(枝花)曠放(晉書向秀傳嵇意遠而疎呂心丨而丨按謂嵇康呂安也唐書杜甫傳甫丨丨不自檢好論天下大事高而不切)
增放(晉書嵇康傳康少孤露母兄驕恣不涉經學又讀老莊重丨其丨故使榮進之心日頽任逸之情轉篤)閒放(北史)
(蕭大圜傳深信因果心安丨丨圖書見聞誌徐熙鍾陵人識度丨丨以高雅自任嵇康設難寥落丨丨無所矜尚梁武帝詩小臣何)
(日歸頓轡從丨丨張謂詩策馬從此辭雲山保丨丨高適詩雖老美容色雖貧亦丨丨又聖代休甲兵吾其得丨丨又從此日丨丨)
(焉能懷拾青李端詩我生好丨丨此去殊未返劉得仁詩如何遂丨丨長得任希夷李山甫詩霽色陡添千尺翠夕陽丨丨一堆愁)
(馬戴詩平生丨丨久野鹿許爲羣)天放(莊子民有常性織而衣耕而食是謂同德一而不黨名曰丨丨)制放(陸機文賦)
(雖區分之在兹亦禁邪而丨丨)梵放(杜甫詩丨丨時出寺)林放(論語丨丨問禮之本)种放(宋史丨丨傳放字明逸河)
(南洛陽人也隱終南豹林谷之東明峯結草爲廬僅庇風雨别爲堂于峯頂盡日望雲危坐性嗜酒嘗種秫自釀每曰空山清寂聊)
(以養和因號雲溪醉侯)
雞犬放(孟子人有丨丨丨則知求之杜甫詩三皇五帝前丨丨各相丨文同詩牛羊縱橫丨丨丨)
增大放(書惟威惟虐丨丨王命)流放(書流共工于幽洲傳𧰼恭滔天足以惑世故丨丨之幽洲北裔水中可居者曰)
(洲漢書元后傳王章舉馮野王代鳳鳳知之乞骸骨曰陛下㠯皇太后故不忍誅廢臣猶自知當遠丨丨抱朴子君必度能而授者)
(備乎覆餗之敗臣必量才而受者故無丨丨之禍權德輿詩心源一丨丨駭浪奔長鯨)誅放(書非天庸釋有夏傳非天用釋)
(棄桀桀縱惡自棄故丨丨)開放(書開釋無辜亦克用勸傳丨丨無罪之人必無枉縱亦能用勸善)奢放(詩好樂無荒箋)
(禮須勤力行之惟恐倦怠樂者令人歡樂惟恐丨丨詩人旣勸自樂又恐過度故戒之使用禮也)荒放(詩序雄雉刺衞宣公)
(也箋淫亂者丨丨于妻妾烝于夷姜國人久處軍役之事故男多曠女多怨也)恣放(詩菀彼柔桑其下侯旬箋喻民當被王之)
(恩惠羣臣丨丨損王之德)待放(公羊傳古者大夫已去三年丨丨君放之非也王逸七諫章句人臣三諫不從退而丨丨屈原)
(與楚同姓無相去之義故加爲七諫)見放(史記屈原傳屈原至於江濱被髮行吟澤畔顔色憔悴形容枯槁漁父見而問之曰)
(子非三閭大夫與何故而至此屈原曰舉世混濁而我獨清衆人皆醉而我獨醒是以丨丨北史裴安祖傳安祖舍于樹下有鷙鳥)
(逐雀雀急投之遂觸樹而死安祖愍之護視良久乃得蘇喜而放之後夜忽夢一丈夫衣冠甚偉著繡衣曲領向安祖再拜云感君)
(前日丨丨故來謝德聞者異焉)四放(漢書劉向傳舜有丨丨之罰而孔子有兩觀之誅然後聖化可得而行也王褒九懷丨佞)
(丨兮後得禹聖舜攝兮昭堯緒陸機連珠丨族丨而唐劭二臣誅而楚寧)廢放(漢書霍光傳羣臣奏言古者丨丨之人屏于遠)
(方不及㠯政請徙王賀漢中房陵縣)怠放(後漢書和帝紀詔曰吏民踰僭厚死傷生有司不舉丨丨日甚)幽放(後漢書順)
(帝紀論古之人君離丨丨而反國祚者多矣莫不矯鑒前違審識情僞無忘在外之憂故能中興其業)淫放(後漢書張衡傳)
(收疇昔之逸豫兮卷丨丨之遐心尹文子禮者所以行恭謹亦所以生惰慢樂者所以和情志亦所以生丨丨楚辭質銷鑠以汋約)
(兮神要𦕈以丨丨阮籍樂論好勇則犯上丨丨則棄親)縱放(後漢書劉聖公傳更始卽位日夜與婦人飲讌羣臣欲言事輒)
(醉不能見時遣侍中坐帷内與語皆怨曰成敗未可知遽自丨丨若此南史王僧虔傳孔琳之書天然丨丨極有筆力規矩恐在羊)
(欣後金史趙秉文傳秉文七言長詩筆勢丨丨不拘一律律詩壯麗小詩精絶)貪放(後漢書第五種傳種遷兗州刺史中常侍)
(單超兄子匡爲濟陰太守負埶丨丨種使從事衞羽收其賓客糾發其臧卽奏匡竝㠯劾超)囚放(後漢書蔡邕傳邕徙朔方)
(赦宥五原太守王智密告邕怨于丨丨訕謗朝廷)釋放(吳志呂蒙傳廬陵賊起權令蒙討之蒙至誅其首惡餘皆丨丨復爲)
(平民宋史太宗紀建隆元年大赦改元賜内外百官軍士爵賞貶降者敘復流配者丨丨)橫放(吳志孫和何姬傳孫皓卽位尊)
(和爲昭獻皇帝何姬爲昭獻皇后月餘進爲皇太后封弟洪永平侯蔣溧陽侯植宣城侯吳末昏亂何氏驕僭子弟丨丨百姓患之)
(劉秉忠詩劍氣從教犯牛斗百川丨丨海難收)罪放(吳志虞翻傳孫權積怒非一徙翻交州翻雖處丨丨而講學不倦門徒常)
(數百人又唐書西域傳吐火羅國法不殺人重罪流輕丨丨)特放(晉書嵇含傳邁矣莊周天縱丨丨)虛放(晉書謝尚)
(等傳贊琰邈忠壯奕萬丨丨爲龍爲光或卿或將文同詩人生此良會可惜已丨丨)宏放(晉書阮籍傳籍容貌瓌傑志氣丨丨)
(傲然自得任性不羈北史薛孝通傳孝通汲引人物知名之士多見推薦以外兄裴伯茂丨丨過甚每謂之曰吾以阮籍嵇康何如)
(管仲樂毅蓋自許經綸抑裴傲也裴笑而不荅丨丨自若)黜放(晉書殷浩傳浩雖被丨丨口無怨言夷神委命談詠不輟曹植)
(封東阿王謝表臣以無功虛荷國恩爵尊禄厚用無益于時脂車秣馬志在丨丨)遊放(南史謝靈運傳文帝以靈運爲臨川)
(内史在郡丨丨不異永嘉爲有司所糾家語衞有士曰林國者見賢必進之而退與分其禄是以靈公無丨丨之士靈公賢而尊之)
遒放(南史王籍傳籍又甚工草書筆勢丨丨蓋孔琳之流亞也)優放(北史齊後主紀天統三年太上皇帝詔諸寺署所綰)
(雜保戸姓高者天保之初雖有丨丨權假力用未免者今可悉蠲雜戸任屬郡縣一准平人)簡放(北史齊後主紀天統四年)
(詔掖廷晉陽中山宮人等及鄴下并州太官官口二處其年六十已上及有癃患者仰所司丨丨)籠放(北史齊後主紀天統)
(五年詔禁網捕鷹鷂及畜養丨丨之物)豪放(北史張彝傳彝少而丨丨出入殿庭步眄高上無所顧忌唐書李邕傳邕資丨)
(丨不能治細行畋游自肆宋史蘇舜欽傳舜欽在蘇州買水石作滄浪亭益讀書時發憤懣于歌詩其體丨丨往往驚人老學菴筆)
(記世言東坡不能歌故所作樂府詞多不協鼂以道云紹聖初與東坡别于汴上東坡酒酣自歌古陽關則公非不能歌但丨丨不)
(喜裁剪以就聲律耳沈遼詩少時丨丨猶不敵何况羈棲落荆蠻戴復古詩髣髴鍾王體吟句更丨丨釋惠洪詩細看發丨丨川犇)
(驚地喘)疎放(北史劉臻傳臻耽經覃思至于世事多所遺忘素好蜆以音同父諱呼爲扁螺其丨丨多此𩔖也杜甫詩菊蘂)
(凄丨丨松林駐遠情又中原未解兵吾得終丨丨又嗜酒益丨丨彈琴視天壤劉禹錫詩咏吟君稱首丨丨我爲魁柳宗元詩丨丨)
(固難效且以藥餌論白居易詩丨丨遺千慮愚蒙守一方陸龜蒙詩本作漁釣徒心將遂丨丨李商隱詩相逢一笑憐丨丨他日扁)
(舟有故人陳造詩混俗𩔖丨丨秉心廼儒雅張耒詩經營元闊略丨丨自平生陸游詩丨丨抛鳥帢歌呼覆綠杯又頽然却自嫌丨)
(丨旋了生涯一首詩)麤放(北史裴叔業傳河東柳立達與叔業姻婭周旋子遠字季雲性丨丨無拘檢時人或謂之柳顚)通
放(北史高祐傳祐博涉書史好文字雜說性丨丨不拘小節)邪放(北史李諤傳古先哲王之化人也必變其視聽防其嗜慾)
(塞其丨丨之心示以淳和之路)留放(唐書選舉志自楊國忠建議選人視官資書判狀迹功優宜對衆定丨丨)湮放(唐書)
(惠文太子範傳初隋亡禁内圖書丨丨唐興募訪稍稍復出又顔眞卿傳時喪亂後典法丨丨眞卿雖博識古今屢建議釐正爲權)
(臣沮抑多中格云)驁放(唐書李白傳白自知不爲親近所容益丨丨不自修)誕放(唐書賀知章傳知章晩節尤丨丨遨)
(嬉里巷自號四明狂客)高放(唐書陸龜蒙傳龜蒙少丨丨通六經大義尤明春秋)酣放(宋史石延年傳延年雖丨丨若)
(不可攖以世務然與人論天下事是非無不當皇甫湜昌黎韓先生墓誌銘及其丨丨豪曲快字凌紙怪發)牧放(宋史王嗣)
(宗傳先是西邊市馬以給北邊戰士有瘠弱者卽送闕下暑月道遠多死嗣宗建議以汾州地涼接樓煩諸監美水草請就丨丨從)
(之)頽放(宋史陸游傳范成大帥蜀游爲參議官以文字交不拘禮法人議其丨丨因自號放翁)舒放(宋史蘇舜欽傳)
(耳目清曠不設機關以待人心安閒而體丨丨嵇康琴賦情丨丨而遠覽接軒轅之遺音)超放(金史趙渢傳渢工書趙秉文云)
(渢之正書體兼顔蘇行草備諸家體其丨丨又似楊凝式當處蘇黃伯仲間秦觀詩建安妙謳吟風槩亦丨丨)内放(管子夫學)
(者所以自化所以自撫故君子惡稱人之惡惡不忠而怨妒惡不公議而名當稱惡不位下而位上惡不親外而丨丨此五者君子)
(之所恐行而小人之所以亡况人君乎)馬放(韓詩外傳武王伐紂濟河而西丨丨華山之陽示不復乘牛放桃林之野示不)
(復服)牛放(見上)出放(韓詩外傳昔者田子方出見老馬于道喟然有志焉以問于御者曰此何馬也曰故公家畜也罷而)
(不爲用故丨丨也田子方曰少盡其力而老棄其身仁者不爲也束帛而贖之窮士聞之知所歸心矣)輕放(參同契學者多)
(不能成道者皆被耳目口三者隣朋互誘汨喪其眞仙翁以耳目口爲三實者尊重而不敢丨丨是用閉塞勿令發通)任放
(世說王平子胡母彦國諸人皆以丨丨爲達或有裸體者樂廣笑曰名教中自有樂地何爲乃爾也梁昭明太子靖節集序處百齡)
(之内居一世之中倏忽比之白駒寄寓謂之逆旅宜乎與大塊而盈虛隨中和而丨丨歐陽修詩晴陌便當聯騎去春風丨丨百花)
(開)隱放(洛陽伽藍記天水人姜質志性疎誕見張氏園林山池之美愛不能已遂造亭山賦曰庭起半邱半壑聽以目達心)
(想進不入聲榮退不爲丨丨)浪放(齊民要術多有父馬者别作一坊多置槽廐剉芻及穀頭各自别安唯著䪊頭丨丨不繫)
(非直飲食遂性舒適自在至於糞溺自然一處不須掃除)混放(通典漢高祖卽位因上皇思故豐里乃置新豐縣徙故豐人實)
(之故曰新豐并移枌榆舊社街衢棟宇一如豐里舊制雖雞犬丨丨亦知其家焉)拘放(東觀餘論今世所有魏晉諸帖中往)
(往唐人臨橅爾洪纖丨丨結體不一眞賞者自能辯之)剝放(隣幾雜志宋相與高餗同發天府解日月爲常賦𧰼字韻之押)
(狀者以落韻先丨丨)蠲放(湘山野錄吳越舊式民間盡算丁壯錢貧匱之家父母不能保守或棄于襁褓或賣爲僮妾至有提)
(擕寄於釋老者眞宗一切丨丨吳俗始蘇梁武帝赦詔劫賊餘日沒在臺府者悉可丨丨)雄放(輟耕錄西漢之文渾厚典雅賈)
(誼之俊健司馬之丨丨爲大家蘇軾吳道子畫詩道子實丨丨浩如海波飜)飛放(輟耕錄皇太子方在端本堂讀書近侍之)
(嘗以丨丨從者輒臂鷹至廊廡間喧呼馳逐將勾引出游爲樂太子授業畢徐令左右戒之曰此讀書之所先生長者在前汝輩安)
(敢䙝狎如此急引去毋召責也衆皆驚懼而退)遠放(劉向九歎玄蝯失于潛林兮獨偏棄而丨丨韓維詩扁舟丨丨汝水岸濁)
(酒暮醉高陽阿)情放(曹植七啓丨丨志蕩淫樂未終)歡放(嵇康聲無哀樂論奏秦聲則歎羡而慷慨理齊楚則情一而思)
(專肆姣弄則丨丨而欲愜)遐放(陸雲九愍甘莠言而棄予忽丨丨其若遺)隼放(成公綏螳螂賦鳥伏蛇騰鶴擊丨丨)須
放(夏侯湛抵疑脂車以丨丨秣馬以待却李商隱詩若道團圓似明月此中丨丨桂花開)追放(夏侯湛繳彈賦張弱弓理)
(繁繳望大羣以送九審丨丨而必𫉬)直放(庾信擬連珠氣足凌雲不應止爲武騎才堪王佐不宜丨丨長沙)祿放(張說)
(詩丨丨跡異端偏荒事同蹇)懶放(白居易詩想到京國時丨丨亦如斯張籍詩念兹彌丨丨積習遂爲常)脫放(白居)
(易詩誰能丨丨去四散任所之)秋放(白居易詩松閣晴看山色近石渠丨丨水聲新)一放(白居易詩相思莫忘櫻桃會丨)
(丨狂歌一破顔)偃放(權德輿詩宗雷此相遇丨丨從所欲)初放(戎昱詩爲報春風休下雪柳條丨丨不禁寒王建詩新鷹)
(丨丨兔初肥白日君王在内稀)促放(張祜塞下曲丨丨鵰難下生騎馬未調)穩放(李商隱詩丨丨驊騮步高安翡翠巢)
爭放(鄭谷詩孤島雖留䨇鶴歇五雲丨丨二龍閑)舊放(徐夤詩丨丨長生鹿時銜瑞草還)淪放(徐鉉詩清時丨)
(丨在山州卭杖紗巾處處遊)娛放(韓維詩不因時節自丨丨頗置白黑爲愁悽)易放(韓維詩興長歌丨丨情密語無)
(譁)眞放(蘇軾詩始知丨丨本精微不比狂花生客慧)清放(蘇軾詩君無輕此樂此樂丨且丨戴表元詩坐車侯嬴吾)
(不讓白社寒林氣丨丨)心放(蘇軾詩蝸殼卜居丨自丨蠅頭寫字眼能明)雨放(陸游詩風翻半浦亂荷背丨丨一林)
(新笋梢)漸放(陸游詩平堤丨丨春蕪綠細浪遙翻夕照紅)花放(趙師秀詩山根日照樹丨丨林逋村)張放(漢書)
(丨丨傳鴻嘉中上欲遵武帝故事與近臣游宴放以公主子開敏得幸放取皇后弟平恩侯許嘉女上爲放供張賜甲第充以乘輿)
(服飾號爲天子取婦皇后嫁女放爲侍中中郎將與上卧起寵愛殊絶常從爲微行出遊北至甘泉南至長楊五柞鬭鷄走馬長安)
(中積數年阮籍樂論丨丨淳于長驕縱過度内疆景武富溢于世罷樂之後下移踰肆身不是好而淫亂愈甚者禮不設也)韓
放(漢書李尋傳尋善天文以爲且有洪水爲災因說王根請徵丨丨掾周敞王望可與圖之根於是薦尋注丨丨姓名也曉水又)
(唐書孝友傳河東丨丨父母有疾刲股肉而進)梁放(漢書杜欽傳日蝕地震詔舉賢良方正能直言士合陽侯丨丨舉欽)曹
放(漢書王莽傳遣國師和仲丨丨助郭興擊句町)虞放(後漢書桓帝紀司空盛允爲司徒太常丨丨爲司空注放字子仲陳)
(留人又楊震傳震卒歲餘順帝卽位樊豐周廣等誅死震門生丨丨陳翼詣闕追訟震事朝廷咸稱其忠)呂放(後漢書梁冀傳)
(永和元年拜河南尹冀居職暴恣多非法父商所親客洛陽令丨丨頗與商言及冀之短冀卽遣人於道刺殺放而推疑于放之怨)
(仇)劉放(魏志丨丨傳丨丨涿郡人漢廣陽順王子西鄕侯宏後也歴郡綱紀舉孝廉時漁陽王松據其土放往依之說松曰)
(曹公翼戴天子將軍宜投身委命松然之建安十年與松俱至太祖大悅與太原孫資俱爲秘書郞文帝卽位改秘書爲中書以放)
(爲監資爲令明帝卽位尤見寵任注放資久典機任獻肇心内不平殿中有雞棲樹二人相謂此亦久矣其能復幾指謂放資按獻)
(夏侯獻肇曹肇也李商隱詩丨丨未歸雞樹老鄒陽新去兔園空)阮放(晉書丨丨傳放字思度少與孚竝知名中興除太學)
(博士太子中舍人庶子時雖戎車屢駕而放侍太子常說老莊不及軍國明帝甚友愛之)孫放(晉書丨丨傳放字齊莊幼稱令)
(慧年七八歲在荆州與父俱從庾亮獵亮謂曰君亦來邪應聲答曰無小無大從公于邁)蕭放(北史丨祗傳祗子丨字希逸祗)
(卒放居喪以孝聞所居廬室前有二慈烏來集各據一樹爲巢舒翅悲鳴時以爲至孝之感)封放(北史丨懿傳懿曾祖釋晉)
(東夷校尉父丨慕容暐吏部尚書)薛放(唐書丨戎傳戎弟丨端厚寡言穆宗爲太子拜侍讀及卽位參贊機命寵待尤至)
鄭放(唐書許景先傳開元十三年帝自擇刺史景先由吏部侍郎爲虢州刺史太僕少卿丨丨爲定州刺史)李放(白居)
(易詩丨丨寫我眞)
酒趙放(漢書王尊傳長安宿豪大猾東市賈萭城西萭章箭張禁丨丨丨杜陵楊章等皆通邪結黨注箭張禁丨丨丨此二)
(人作箭作酒之家)聖王放(漢書哀帝紀詔曰鄭聲淫而亂樂丨丨所丨其罷樂府)屈原放(楚辭丨丨旣丨游于)
(江潭)楚客放(謝靈運山居賦衞女行而思歸詠丨丨丨而防露作)矰繳放(王績詩但使雛卵全無令丨丨丨)船
頭放(蔡襄詩觥廵卷到君勿辭行看岸下丨丨丨)達似放(蘇軾答畢仲舉書學佛老者本期于靜而達靜似懶丨丨)
(丨學者或未至其所期而先得其所似不爲無害)驩兜放(蘇軾詩雅宜丨丨丨頗訝虞舜陟)聲輒放(蘇軾詩每)
(聞耆舊亡涕泫丨丨丨)天所放(蘇軾詩長安小吏丨丨丨日夜歌呼和丞相)徐徐放(張耒詩花房待暖丨丨丨)
(柳色隨春旋旋深)朝日放(范成大詩釀愁積雨寒破悶丨丨丨)蕉葉放(范成大詩久坐蒲團丨丨丨閒拖藜杖蘚)
(花深)帆檣放(陸游詩丨丨才丨已隱隱雲氣亂入何溟溟)光未放(李俊民詩佛堂丨丨丨桑下喚難回)左元
放(後漢書丨慈傳慈字丨丨眞靈位業圖丨丨丨孟仲甫弟子在小括山地仙散位蘇軾詩仙心欲捉丨丨丨癡疾還同顧長康)
(又路逢𦕈道士疑是丨丨丨)
形爲寵放(陸雲逸民箴丨丨丨丨神爲利淫)
向(許亮切對也窗也說文北出牖也與鄕嚮通用又式亮切)
韻藻塞向(詩丨丨墐戸黃庭堅詩汀洲鴻鴈未安集風雪牖戸當丨丨)南鄕(禮記席丨丨北鄕以西方爲上東鄕)
(西鄕以南方爲上又君之丨丨荅陽之義也臣之北面荅君也儀禮燕禮公降立于阼階之東南丨丨西鄕吳志孫匡傳注孫秀在)
(晉朝初聞孫皓降羣臣畢賀秀稱疾不與丨丨流涕曰昔討逆弱冠以一校尉創業今後主舉江南而棄之悠悠蒼天此何人哉五)
(代史安重榮傳重榮上表曰臣據熟吐谷渾白承福等來奔具言契丹殘虐掠取生口羊馬號令諸蕃點閱強壯辦具軍裝期以上)
(秋丨丨宋史楊業傳契丹入鴈門業領麾下數千騎自西京而出由小徑至鴈門北口丨丨背擊之契丹大敗又楊礪傳礪處僧舍)
(夢古衣冠者曰汝能從乎礪隨往覩宮衛若非人間殿上王者秉珪丨丨總三十餘礪升謁之最上者前有桉置簿錄人姓名礪見)
(已名居首後果唱名第一家語形體則降魂氣則上是謂天望而地藏也故生者丨丨死者北首皆從其初也沈約齊安陸昭王碑)
(北風未起馬首便以丨丨塞草未衰嚴城于焉早閉蘇軾詩仰見天蒼蒼石室開丨丨)北嚮(見上禮記季冬之月鴈丨丨鵲)
(始巢雉雊雞乳漢書李陵傳北首爭死敵注師古曰北首丨丨也南史林邑國傳其國俗居處爲閣名曰干闌門戸皆丨丨唐書禮)
(樂志設酒尊之位上帝太尊著尊犧尊山罍各二在壇上東南隅丨丨山海經有係昆之山者有共工之臺射者不敢丨丨呂氏春)
(秋天子乃教于田獵以習五戎獀馬命僕及七騶咸駕載旍旐輿受車以級整設於屏外司徒搢扑丨丨以誓之駱賓王上裴吏部)
(書高堂九仞曾參負丨丨之悲積粟萬鍾季路起南遊之歎柳宗元饗軍堂記爲堂于治城西北&KR1101;其位丨丨賓衆南向杜甫詩連)
(山抱西南石角皆丨丨杜牧中秋詩月拜西歸表晨趨丨丨班林逋聞葉初秀才東歸詩高鴻多丨丨極目雨餘天陸游詩西偏取)
(路横穿竹丨丨開門倒看松謝翺小元祐歌當秋淮甸枯草黃彎弧丨丨射天狼張羽峴山詩明湖渺東滙亂石皆丨丨)東鄕
(見上史記項羽紀沛公從百餘騎見項王至鴻門項王留沛公飲項王項伯東嚮坐亞父南嚮坐亞父者范增也沛公北嚮坐張良)
(西嚮侍又高祖紀韓信說漢王曰項羽王諸將之有功者而王獨居南鄭是遷也軍吏士卒皆山東之人日夜企而望歸及其鋒而)
(用之可以有大功天下已定民皆自寧不可復用不如決策丨丨爭權天下又武安侯傳常召客飲坐其兄蓋侯南嚮自坐丨丨以)
(爲漢相尊不可以兄故私撓後漢書西域傳論漢世張騫懷致遠之略班超奮封侯之志終能立功西遐羈服外域莫不獻方奇納)
(愛質露頂肘行丨丨而朝天子南史滑國傳國無城郭氈屋爲居丨丨開戶其王坐金牀隨太歲轉唐書南蠻傳南詔王坐丨丨其)
(臣有所陳以狀言而不稱臣又啖助傳有司請正太祖丨丨位宋史曹瑋傳瑋將兵幾四十年未嘗少失利唃厮囉聞瑋名卽望瑋)
(所在丨丨合手加額顙又岳飛傳檜言飛孤軍不可久留乞令班師一日奉十二金字牌飛憤惋泣下丨丨再拜曰十年之力廢於)
(一旦遼史百官志遼俗丨丨而尚左御帳丨丨遥輦九帳南嚮皇族三父帳北嚮東西爲經南北爲緯故謂御營爲横帳云大唐新)
(話玄奘法師西域取經手摩靈巖寺松曰吾西去汝可西向若歸卽丨丨及去果西向一年忽丨丨法師果歸魏武帝求逸才令吳)
(起貪將殺妻自信散金求官母死不歸然在魏秦人不敢丨丨在楚則三晉不敢南謀)西鄕(見上儀禮燕禮小臣設公席于)
(阼階上丨丨設加席公升卽位于席丨丨晉書王裒傳裒博學多能痛父非命未嘗丨丨坐隱居教授三徵七辟皆不就南史扶南)
(國傳瓦棺寺慧䆳欲摸寫阿育王像形寺住僧尚慮損金色謂䆳曰若能令像放光回身丨丨乃可相許慧邃便懇拜請其夜像卽)
(轉坐放光回身丨丨明旦便許摸之唐書李光弼傳始光弼討史思明將戰内刀于鞾曰戰危事吾位三公不可辱于賊萬有一不)
(捷當自刎以謝天子及思明敗丨丨拜舞三軍感動李斯諫逐客書棄黔首以資敵國却賓客以業諸侯使天下之士退而不敢丨)
(丨裹足不入秦此所謂藉宼兵而齎盜糧者也蘇軾杭州故人信至齊安詩故人情義重說我必丨丨)達鄉(禮記刮楹丨丨)
(注丨通也丨窗牖也每室四戸八窗窗戸相對故云丨丨)四嚮(史記項羽紀分其騎以爲四隊丨丨漢兵圍之數重項王大呼)
(馳下漢軍皆披靡遂斬漢一將魏志管輅傳都尉治内史有失物者輅使明晨于寺門外看當逢一人使指天畫地舉手丨丨自當)
(得之暮果獲于故處揮麈後錄艮嶽成御製序曰巖峽洞穴亭閣樓觀丨丨周匝徘徊而仰顧若在大壑幽谷深巖之底孟郊北郭)
(貧居詩三年失意歸丨丨相識疎柳宗元詩美人丨丨迴明璫雪山冰谷晞太陽蔡襄萃賢亭詩丨丨各有適萬趣森自呈葉適詩)
(愛君樓高出江上百里江山開丨丨)外鄕(漢書韓王信傳上居晉陽使人視冒頓還報曰可擊上遂至平城上白登匈奴騎圍上)
(居七日圍騎稍稍引去陳平言上曰彼固全兵請令彊弩傅兩矢丨丨徐行出圍又項藉傳于是引其騎因四隤山而爲圜陳丨丨)
(漢騎圍之數重注圜陳四周爲之也丨丨兵刃皆在外也埤雅鹿分背而食食則相呼羣居則環其角丨丨以防物之害已)相
向(晉書阮咸傳諸阮皆飲酒咸至宗人間共集不復用杯觴斟酌以大盆盛酒圓坐丨丨大酌更飲白虎通五行皆同義天子所)
(以内明而外昧人所以外明而内昧内明天人欲丨丨而治也夢華錄豐樂樓宣和問更修三層相高五樓丨丨各有飛橋欄檻明)
(暗相通珠簾繡額燈燭晃耀李白牛渚磯詩絶壁臨巨川連峯勢丨丨王維李陵詠旌旗列丨丨簫鼓悲何已劉希夷公子行與君)
(丨丨轉相親與君䨇棲共一身郎士元郢城西樓吟朱欄直上一百丈日暖游鱗自丨丨戴叔倫邊城曲原頭獵犬夜丨丨馬蹄蹴)
(蹋層冰上劉長卿奉使新安詩連崖去不斷對嶺遥丨丨盧綸送李端公詩掩淚空丨丨風塵何處期皮日休鶴屏詩盡日空不鳴)
(窮年但丨丨陸游讀書詩萬事到前心盡懶一編丨丨眼偏明)内向(南史王瑩傳崔惠景自京口奉江夏王丨丨瑩拒惠景於)
(湖頭揚雄劇秦美新海外遐方延頸企踵回面丨丨喁喁然也白虎通男生丨丨有留家之義女生外向有從夫之義阮籍爲鄭冲)
(勸晉王箋明公西征靈州北臨沙漠榆中以西望風震服羌戎東馳廻首丨丨薛道衡隋高祖頌序殊方稽顙識牛馬之丨丨樂師)
(伏地懼鍾石之變聲趙孟頫拱北樓詩提封丨丨三千里比屋同風百萬家)無嚮(莊子大人之教處乎丨丨行乎無方道德)
(指歸論不思不慮無爲無事以順其性無計無謀丨丨無首以保其命)歆向(文中子使范寗不盡美于春秋丨丨之罪也注)
(歆劉向子也歐陽修荅聖俞詩詞章盡崔蔡論議皆丨丨)劉向(漢書丨丨傳向爲人簡易無威儀廉靖樂道不交接世俗專積)
(思于經術常顯頌宗室譏刺王氏及在位大臣其言多痛切發于至誠徐陵讓五兵尚書表著書天祿雖如丨丨朔望登朝轉同王)
(隱杜甫詩匡衡抗疏功名薄丨丨傳經心事違)
葵藿向(曹植表丨丨之傾葉太陽雖不回光然丨之者誠也)
增自鄕(禮記凡爲長者糞之禮必加帚于箕上以袂拘而退其塵不及長者以箕丨丨而扱之柳宗元晉問彼霸者之爲心)
(也引大禮以丨丨而摟他人之力以自爲固)何鄕(禮記請席丨丨請袵何趾漢書元后傳王鳳上疏乞骸骨帝報曰將軍乃)
(欲乞骸骨而退則朕將丨丨焉徐陵報尹義尚書執筆澘然不知丨丨杜甫贈鮮于京兆詩途遠欲丨丨天高難重陳)聽鄉
(禮記丨丨任左疏侍君之時君坐侍者在右以左耳近君是以丨丨皆以左爲任也)邪嚮(儀禮凡燕見於君必辨君之南面若)
(不得則正方不疑君注辨猶正也君南面則臣見正北面君或時不然當正東面若正西面不得疑君所處丨丨之)信鄕(公羊)
(傳齊侯宋人陳人蔡人邾婁人會于北杏注齊桓公時未爲諸侯所丨丨故使微者會也桓公不辭微者欲以卑下諸侯遂成霸功)
(也漢書辛慶忌傳大將軍王鳳薦慶忌前在兩郡著功迹徵入歴位朝廷莫不丨丨宋史范仲淹傳帝開天章閣召二府條對仲淹)
(上十事天子方丨丨仲淹悉采用之權德輿石門道一禪師塔碑銘河南尹裴公久於禀奉多所丨丨用此定惠發其明誠歐陽修)
(跋萬回神迹碑世傳道士罵老子云佛以神怪禍福恐動世人俾皆丨丨而爾徒高談清淨遂使我曹寂寞此雖鄙語有足采也)
環鄕(漢書高祖紀呂后欲盡族諸將酈商見審食其曰如此天下危矣諸將聞皆誅必連兵丨丨以攻關中亡可蹻足待也)
上鄕(漢書五行志文帝十二年有馬生角于吳角在耳前丨丨又文帝後五年六月齊雍城門外有狗生角犬守御角兵𧰼在)
(前而丨丨者也)前向(漢書五行志長安女子有生兒兩頭異頸面相向四臂共匃俱丨丨齊民要術馬腹下欲平有八字腹下)
(毛欲丨丨)不鄕(漢書五行志王子鼂以成周之寶圭湛于河津人得之河上陰不佞取將賣之則爲石是時鼂居天子位萬民)
(丨丨號令不從故有玉變)背向(漢書藝文志兵形勢十一家形勢者雷動風舉後發而先至離合丨丨變化無常以輕疾制勝)
(者也又張良傳左右大臣皆山東人多勸上都洛陽曰雒陽東有成臯西有殽黽丨河丨洛其固亦足恃淮南子明於日月星辰之)
(運刑德奇□之數丨丨左右之便此戰之助也)慕嚮(漢書公孫弘傳論上方欲用文武求之如弗及始以蒲輪迎枚生見主父)
(而歎息羣士丨丨異人竝出北史儒林傳序周武帝定山東降至尊而勞萬乘待熊安生以殊禮是以天下丨丨文教遠覃唐書李)
(栖筠傳栖筠幼孤爲文章勁迅有體要不妄交遊族子華每稱有王佐才士多丨丨宋史邵雍傳司馬光兄事雍而二人純德尤爲)
(鄕里所丨丨)趨鄕(漢書韓延壽傳延壽爲吏上禮義好古教化吏民敬畏丨丨之宋史魏了翁傳了翁上疏乞與周敦頤張)
(載程顥程頤錫爵定諡示學者丨丨朝論韙之柳宗元送嚴公貺序吾子以沖退之志端其丨丨以淬礪之誠修其文雅趙抃次韻)
(江鉞都官涼軒詩執已剛玉性誰得同丨丨梅堯臣詩高低丨丨難爲合冷暖情懷固飽諳)獨鄕(漢書王嘉傳嘉奏封事云)
(惟陛下愼已之所丨丨察衆人之所共疑白居易早秋獨夜詩丨丨簷下眠覺來半床月張籍贈日南僧詩丨丨䨇峰老松門閉兩)
(崕歐陽修送孫秀才詩時之所棄子丨丨無乃與世異取捨)敬鄕(漢書賈捐之傳竊見長安令興吏民丨丨道路皆稱能後)
(漢書竇融傳更始敗融與梁統等計議曰今天下擾亂未知所歸當推一人爲大將軍共全五郡觀時變動議旣定而各謙讓咸以)
(融世任河西爲吏人所丨丨乃推融行河西五郡大將軍事)化向(後漢書班超傳西域諸國自日之所出莫不丨丨大小欣)
(欣貢奉不絶)攸向(後漢書杜篤傳虓怒之旅如虎如螭師之丨丨無不披靡)所向(晉書張華傳武庫火華懼因此變作)
(列兵固守然後救之故累代之寶及漢高斬蛇劍王莽頭孔子履等盡焚焉時華見劍穿屋而飛莫知丨丨又苻登載記姚萇率衆)
(攻登登懼退還萇夜引軍過登營三十餘里以躡登後旦而候人告曰賊諸營已空不知丨丨登驚曰此爲何人去令我不知來令)
(我不覺朕與此羌同世何其厄哉南史薛安都傳隨王誕板安都爲建武將軍隨柳元景向關陜率步騎居前丨丨尅捷李白留别)
(廣陵諸公詩寸心無疑事丨丨非徒然杜甫房兵曹駿馬詩丨丨無空闊眞堪托死生柳宗元晉問示必行明丨丨達禁止一好尚)
(朱慶餘尋賈島所居詩誰言人漸老丨丨意皆同蘇軾上巳日携酒出游詩平生丨丨無一遂兹游何事天不阻)見向(南史)
(彭城王義康傳袁淑嘗詣義康義康問其年荅曰鄧仲華拜衮之歲義康曰身不識也淑又曰陸機入洛之年義康曰身不讀書君)
(無爲作才語丨丨)清向(南史齊竟陵王子良傳子良少有丨丨禮才好士居不疑之地傾意賓客天下才學皆游集焉)意
向(南史庾杲之傳杲之字景行幼有孝行遷尚書左丞王儉謂人曰昔袁公作衞軍欲用我爲長史雖不獲就要是丨丨如此今)
(亦應須如我軰人也乃用杲之爲衞將軍長史)回向(南史顧歡傳道士孟景翼正一論曰等級隨緣須導歸一歸一曰丨丨向)
(正則無邪邪觀旣遣億善日新徐陵傅大士碑時還鄕黨化度鄕親俱識還源竝知丨丨孟浩然剡縣石城寺禮拜詩下生彌勒見)
(丨丨一心歸李白登半月臺詩築臺像半月丨丨高城隅杜甫謁文公上方詩願聞第一義丨丨心地初秦觀醴泉開堂疏密行則)
(鄕黨之所依歸妙法則天龍之所丨丨)宗向(南史褚彦回傳建安王休仁人才令美物情丨丨)舒向(劉峻廣絶交論)
(顔冉龍翰鳳雛曾史蘭薰雪白丨丨金玉淵海卿雲黼黻河漢注言丨丨之詞同於淵海也按謂董仲丨劉丨)引向(南史侯景)
(傳景入朝以甲士五百人自衛帶劍升殿拜訖帝神色不變使丨丨三公榻坐謂曰卿在戎日久無乃爲勞景默然)一向(南史)
(虞寄傳方今周齊隣睦境外無虞并兵丨丨匪朝伊夕非有劉項競逐之機楚趙連從之事可得雍容高拱坐論西伯其事甚明李)
(白詩願銜衆禽翼丨丨黃河飛王維鷰子龕禪師詩丨丨石門裏任君春草深戎昱詩嶮巘惟有世間路丨丨令人堪白頭韓偓擁)
(鼻詩擁鼻悲吟丨丨愁寒更轉盡未回頭)兩向(唐書南蠻傳永昌之西野桑生石上其林土屈丨丨而下植取以爲弓不筋漆)
(而利名曰瞑弓蔡襄詩青山丨丨水一絙)懷向(唐書賈敦頤傳敦頤弟敦實咸亨初爲洛州長史爲政寬惠人心丨丨)拱
嚮(宋史張永德傳初睢陽書生嘗言太祖受命之兆以故永德潛意丨丨太祖將聘孝明皇后也永德出緡錢金帛數千以助之)
(故盡太祖朝而恩渥不替)祈嚮(莊子大惑者終身不解大愚者終身不靈三人行而一人惑所適者猶可致也惑者少也二人)
(惑則勞而不至惑者勝也而今也以天下惑予雖有丨丨不可得也)牖嚮(荀子便嬖左右者人主之所以視遠收衆之門戶丨)
(丨也不可不早具也淮南子四方皆道之門戶丨丨也在所從闚之)對嚮(論衡雍門子哭對孟嘗君孟嘗君爲之於邑蓋哭之)
(精誠故丨丨之者悽愴感慟也)巽向(宅經凡從丨丨乾從午向子從坤向艮從酉向卯從戌向辰移已上移轉及上官所住不)
(計遠近悉入陽也從乾向巽從子向午從艮向坤從卯向酉從辰向戌移已上移轉及上官悉名入陰)直向(丸經基縱不盈)
(尺橫亦不盈尺擇地而處之丨丨而畫之)觸向(淨住子心苟無瑕何恤無家今旣理妙難精丨丨乖背一念之間造過無量故)
(慚愧亦應無量)歸向(劇談錄王智興子晏平仗節靈武四遠多士翕然丨丨韓愈岳陽樓詩自古澄不清環混無丨丨)稱
嚮(册府元龜權德輿爲吏部尚書平章事直亮寬恕動作語言一無外飾韞藉風流爲時丨丨)正向(朱穆與劉伯宗絶交)
(詩北山有鴟不潔其翼飛不丨丨寢不定息)生向(蕭子良啟兖豫二藩雖曰舊鎮往屬兵虞累棄鄕土密邇宼庭下無安志)
(浮淮聚洛靡有丨丨)希向(邢邵并州寺碑自大教遷流行于中土丨丨之士烟踊沙屬恒沙未足爲言積塵所不能喻)簷
向(高適登慈恩寺浮圖詩宮闕皆戶前山河盡丨丨)笑向(劉商送人往虔州詩人到南康皆下淚惟君丨丨此中花韓偓)
(咏手詩後園丨丨同行者摘得荼䕷又一扠)指向(張祜邠娘羯鼓詩冬兒丨丨眞眞說一曲乾鳴兩杖輕)說向(戎昱)
(秋日感懷詩丨丨長安親與故誰憐歲晩尚淹留蘇軾和何長官六言詩丨丨市朝公子何殊馬耳東風陸游歲暮詩農家歲暮眞)
(堪樂丨丨公卿未必知)交向(曹唐小游仙詩玉皇賜妾紫衣裳丨丨桃源嫁阮郞)把向(曹松崇義里言懷詩丨丨侯門)
(去侯門未可知)坐向(劉滄秋日山寺懷友人詩相思不見又經歲丨丨松窗彈玉琴)方嚮(歐陽修重贈劉原父詩行迷丨)
(丨但看日度盡山險方逾沙)擬向(朱子次張彦輔賞梅韻詩興來亂插飛蓬首丨丨君家醉君酒孫一元滄江詩丨丨鹿門)
(爲地主不妨常著芰荷衣王謳秋夜聞雁詩丨丨江南去能忘塞北居指月錄趙州從諗禪師問南泉曰如何是道泉曰平常心是)
(道師曰還可丨丨也無泉曰丨丨卽乖)剩向(陸游舟過樊江憩民家具食詩詩情丨丨窮途得蹭蹬人間未必非)映向
(郝經去三汊見太行詩山河表裏全自古更覇王于今何索然死石徒丨丨)犇嚮(高啟詩江潮正東來朝夕似丨丨)叔
向(左傳宋公兼享晉楚之大夫趙孟爲客子木與之言弗能對使丨丨侍言焉子木亦不能對也注丨丨晉大夫)褚向(南史)
(丨蓁傳蓁子丨風儀端麗眉目如畫每公庭就列爲衆所瞻望焉)吕向(唐書房琯傳少好學風度沈整以蔭補弘文生與丨)
(丨偕隱陸渾山十年不諧際人事又丨丨傳向工草隸能一筆環寫百字若縈髮然世號連綿書)嚴向(唐書吕諲傳帝收復)
(兩京詔盡繫羣臣之汙賊者以御史中丞崔器憲部侍郞韓擇木大理卿丨丨爲三司使治其罪)裴向(唐書丨丨傳向能以)
(學行持門戶内外親屬百餘口祿俸必均世稱其孝睦)
語如向(晉書五行志中山王周南爲襄邑長有鼠從穴出語曰王周南爾以某日死周南不應鼠還穴後至期更冠幘皂衣)
(出語曰周南汝日中死又不應鼠復入穴斯須更出丨丨丨日適欲中鼠入須臾復出復出入轉更數語如前日適中鼠曰周南汝)
(不應我復何道言絶顚蹶而死卽失衣冠取視俱如常鼠)東南嚮(吕氏春秋伍員去鄭而之許見許公而問所之許公不應)
(丨丨丨而唾伍員載拜受賜曰知所之矣因如吳文中子子之家廟坐必丨丨丨自穆公始也曰未忘先人之國)東北向
(水經注鄭祭仲冢子産墓并丨丨丨鄭城杜預言不忘本)雁將向(謝莊樂府靈乘震司青春丨丨丨桐始蕤柔風舞暄光遲)
垂簷向(王維詩畫閣朱樓盡相望紅桃綠柳丨丨丨)不知向(柳宗元送從兄稱序今吾皇皇末路寡偶希合進丨)
(丨丨退不知守孔平仲和常父望吳亭詩絲綸白雪外叠去丨丨丨)不可向(陸龜蒙詩巍峩卞山雪凝冽丨丨丨)州午
向(蔡襄碧峯亭詩地勢四來丨丨丨山圖一罅水東行)何年向(朱子送荆南幕府詩宛洛丨丨丨奇功要一論)乞火
向(謝榛雨中宿榆林店詩隔林丨丨丨酌酒慰懷抱)兩峰向(周詩留别西湖詩烟錦百雉連&KR1005;嵲丨丨丨)從吾
向(雪山山居雜詠巖居豈偶然所志丨丨丨)
朋友有鄕(禮記君子之丨丨丨丨其惡有方注鄉方喻軰𩔖也)
向(式亮切人姓又國名又許亮切)
韻藻都向(詩皇父孔聖作丨于丨)徂向(詩擇有車馬以居丨丨)
增入向(春秋莒人丨丨)城向(春秋冬丨丨)盟向(春秋仲孫速會莒人丨于丨又公會莒子衛寗速丨于丨又左)
(傳丨丨求成於鄭旣而背之鄭人齊人衞人伐丨丨王遷丨丨之民於郟注丨丨二邑名)取向(春秋公及齊侯平莒及郯莒人)
(不肯公伐莒丨丨)會向(春秋季孫宿叔老會晉士匄齊人宋人衞人鄭公孫蠆曹人莒人邾人滕人薛人把人小邾人丨吳)
(于丨注吳來在向諸侯會之故曰會吳)娶向(左傳莒子丨于丨向姜不安莒而歸夏莒人入向以姜氏還)莒向(漢書)
(五行志宣公六年八月螽劉向以爲先是時宣伐丨丨注向莒邑也)陽向(水經注鄭侯使韓辰歸晉丨及丨二月城丨丨更名)
(丨爲河雍丨爲高平)郭向(世說莊子逍遥篇舊是難處諸名賢所可鑚味而不能拔理于丨丨之外支道林在白馬寺中將馮)
(太常共語因及逍遙支卓然標新理于二家之表立異義于衆賢之外皆是諸名賢尋味之所不得後遂用支理按謂丨𧰼丨秀)
山向(沈約七賢論自嵇阮之外丨丨五人止是風流器度不爲世匠所駭)嵇向(錢起客舍贈鄭賁詩丨丨林廬接擕手行)
(將歸)
師于向(左傳諸侯伐鄭會于北林丨丨丨右還次于𤨏圍鄭觀兵于南門西濟于濟隧鄭人懼乃行成)
仗(直亮切器丨也又持也又養韻)
韻藻選仗(晉書馬隆傳帝以隆爲武威太守隆募得勇士三千五百人因請自至武庫丨丨武庫令與隆忿爭御史中丞)
(劾奏隆隆曰臣當亡命戰場以報所受武庫令乃以魏時朽仗見給不可復用非陛下使臣滅賊意也帝從之)朽仗(見上)五
仗(唐書儀衞志凡朝會之仗三衞番上分爲丨丨號衙内五衞一曰供奉仗以左右衞爲之二曰親仗以親衞爲之三曰勲仗以)
(勲衞爲之四曰翊仗以翊衞爲之五曰散手仗以親勲翊衞爲之每月以四十六人立内廊閣外號曰内仗朝罷皇帝步入東序門)
(然後放仗)親仗(見上)勲仗(見上)翊仗(見上)内仗(見上)放仗(見上陶宗儀詩元夕金吾丨丨時)立仗
(唐書儀衞志太陽虧昏塵大霿則内外諸門皆丨丨又李林甫傳杜璡再上書言政事斥爲下邽令因以語動其餘曰君獨不見丨)
(丨馬乎終日無聲而飫三品芻豆一鳴則斥之矣後雖欲不鳴得乎五代史唐莊宗紀同光元年三月賜從平汴州及入洛南郊丨)
(丨軍士等功臣國史補凡拜相禮絶班行每元日冬至丨丨大官皆備珂傘列燭有至五六百炬者謂之火城蘇軾戲書伯時畫御)
(馬詩豈知廐馬好頭赤丨丨歸來卧斜日陸游畫馬詩李公太平官京師丨丨慣見渥洼姿)喚仗(唐書儀衞志元日冬至大)
(朝皇帝步出西序門升御座内謁者承旨丨丨左右羽林軍勘以木契自東西閤而入五代史李琪傳唐故事天子日御殿見羣臣)
(曰常參朔望薦食諸陵寢有思慕之心不能臨前殿則御便殿見羣臣曰入閤宣政前殿也謂之衙衙有仗紫宸便殿也謂之閤其)
(不御前殿而御紫宸也乃自正衙丨丨由閤門而入百官俟朝于衙因隨以入見故謂之入閣白居易和集賢劉學士早朝詩吟君)
(昨日早朝詩金御爐前丨丨時和凝宮詞金殿香高初丨丨數行鴛鷺各趨班)仙仗(王維詩畫鷁移丨丨金貂列上公杜甫洗)
(兵馬已喜皇威清海岱常思丨丨過崆峒又收京詩丨丨離丹極妖星帶玉除岑參和賈至早朝大明宮詩金闕曉鐘開萬戸玉階)
(丨丨擁千官韓翃漢宮曲君王昨日移丨丨玉輦迎將入漢宮武元衡詩翠霞丨丨合清漏掖垣深白居易渭村詩丨丨環䨇闕神)
(兵闢兩廂皇甫曾詩爐烟乍起開丨丨玉佩成行引上公元稹詩歌眄彩霞臨藥竈執陪丨丨引爐烟李商隱詩一片飛烟隔九枝)
(蓬巒丨丨儼雲旂羅鄴詩春排北極迎丨丨日捧南山入壽杯歐陽修奉和劉舍人初雪詩瓊花落處縈丨丨玉殿光中認赭袍文)
(同天倉山威儀觀詩珠宮秘丨丨錦笈藏寶籙花蕊夫人宮詞一點星毬垂絳闕五雲丨丨下蓬山)天仗(王維和僕射晉公扈)
(從溫湯詩寒山丨丨裏溫谷幔城中李白大獵賦乃使神兵出于九闕丨丨羅于四野岑參寄左省杜拾遺詩曉隨丨丨入暮惹御)
(香歸又雪後早朝卽事詩西山落月臨丨丨北闕晴雲捧禁闈劉禹錫送令狐相公詩衙門曉闢分丨丨賓幕初開辟省郞崔融詩)
(丨丨分旄節朝容間羽衣韓愈詩公卿採虚名擢拜識丨丨顧况詩雲隨丨丨轉風入御簾輕皇甫冉詩丨丨星辰轉霜冬景氣和)
(吳融詩曉迷丨丨歸春苑暮送鸞旗指洛宮)
拾棄仗(魏志賈逵傳注曹休怨逵進遲乃呵責逵遂使主者勅豫州刺史往丨丨丨逵恃心直謂休曰本爲國家作豫州刺)
(史不來相爲丨丨丨也乃引軍還遂與休更相表奏朝廷雖知逵直猶以休爲宗室任重兩無所非也)
十萬人仗(南史顧琛傳琛爲庫部郎文帝遣到彦之經略河南大敗悉委棄兵甲武庫爲之空虛文帝宴會有歸化人在)
(座上問琛庫中仗猶冇幾許琛詭辭荅有丨丨丨丨舊庫仗秘不言多少上旣問而悔得琛對甚喜)
增私仗(魏志徐邈傳邈爲凉州刺史以漸收斂民間丨丨藏之府庫晉書溫嶠傳蘇峻反嶠移告四方征鎮曰賊臣祖約蘇)
(峻同惡相濟嶠雖怯劣忝據一方賴忠賢之規文武之助高操之士被褐而從戎負薪之徒匍匐而赴命率其私僕致其丨丨人士)
(之誠竹帛不能載也)儀仗(晉書五行志元帝太興四年王敦在武昌鈴下丨丨生華如蓮華唐書百官志庫部郞中員外郞各)
(一人掌戎器鹵簿丨丨又東宮官僕寺掌車輿乘騎丨丨五代史唐愍帝紀以御史中丞龍敏爲丨丨使又張全義傳初梁末帝幸)
(洛陽將祀天於南郊而不果其丨丨法物猶在全義因請幸洛陽曰南郊儀物已具莊宗大悅宋史高宗紀紹興十二年秋七月始)
(製常行丨丨及造玉輅李頎送崔侍御赴京詩肅肅丨丨裏風生鷹隼姿王逄覽周左丞伯溫扈從集有感詩丨丨眞如畫車徒不)
(敢囂)持仗(晉書王濬傳濬攻吳吳人于江險磧要害之處並以鐵鎖橫截之又作鐵錐暗置江中以逆距船濬乃作大筏數十)
(縛草爲人被甲丨丨令善水者以筏先行筏遇鐵錐錐輒著筏去又作火炬灌以麻油在船前遇鏁然炬燒之須臾融液斷絶船無)
(所礙)器仗(南史蒯恩傳武帝征孫恩縣差恩伐馬芻常負大束兼倍餘人每捨薪于地歎曰大丈夫彎弓三石柰何充馬士武)
(帝聞之卽給丨丨自征妖賊甚見信愛北史宇文𫐠傳雲定興附會于述帝大造兵器𫐠薦之因勅少府工匠並取其節度述謂之)
(曰兄所製丨丨並合上心授少府丞宋史韓世忠傳世忠持軍嚴重於士卒同甘苦丨丨規畫精絶過人)甲仗(南史徐羡之傳)
(以羡之爲丹陽尹總知留任丨丨二十人出入遼史禮志臘辰日天子率北南臣僚並戎服戊夜坐朝作樂飲酒等第賜丨丨羊馬)
載仗(南史齊長沙王晃傳晃愛武飾罷徐州還私丨數百人丨還都爲禁司所覺投之江中)停仗(南史張欣泰傳欣泰)
(爲直閣步兵校尉領羽林監從駕出新林勅欣泰廉察欣泰丨丨於松樹下飲酒賦詩制局監呂文度以啓武帝帝大怒遣出數日)
(意釋召謂曰卿不樂武職當處卿清貴除正員郎)司仗(北史后妃傳丨丨掌仗衞戎器唐書百官志丨丨典仗掌仗各二人)
(掌仗衞之器凡立儀衞尚服率丨丨等供其事又尚服局尚服二人掌供服用采章之數總司寶司衣司餙丨丨)典仗(見上)
掌仗(見上)三仗(北史魏任城王澄傳澄弟嵩武衞將軍孝文南伐齊將陳顯達率衆拒戰嵩身備丨丨免胄直前勇冠三)
(軍將士從之顯達奔潰又燕鳳傳常使苻堅堅曰卿輩北人無剛甲利兵敵弱則進敵強則退安能并兼耶鳳曰北人壯悍上馬持)
(丨丨驅馳若飛輕行速捷因敵取資此南方所以疲弊北方所以常勝也)列仗(北史齊平秦王歸彦傳孝昭將入雲龍門都督)
(成休寧丨丨拒而不納歸彦諭之然後得入)釋仗(北史獨孤楷傳楷弟盛爲右屯衞將軍裴虔通引兵至成𧰼殿宿衞者皆)
(丨丨走盛獨與左右十餘人逆拒之)戎仗(北史周惠達傳周文出鎮華州留惠達知後事時庶事多闕惠達營造丨丨儲積倉)
(糧簡閱士馬以濟軍國之務甚爲朝廷所稱)執仗(北史劉炫傳炫強記默識以教授爲務召至京師勅令事蜀王秀遷延不)
(往秀大怒配爲帳内每使丨丨爲門衞俄而釋之唐書百官志王府丨丨親事執乘親事及親勲翊衞主帥校尉直長品子雜任皆)
(上中下考)糧仗(魏書于穆傳穆除雲州刺史頗得人心時北境州鎮悉皆淪没惟穆獨據一城四面抗拒久之援軍不至丨丨)
(俱盡穆自知勢窮乃棄城南走)殳仗(唐書儀衛志元日冬至大朝有丨丨步甲隊將軍各一人檢校丨丨左右廂千人廂别二)
(百五十人執殳二百五十人執义皆赤地雲花襖冒行縢鞋襪殳义以次相間又太皇太后皇太后皇后出折衝都尉二人檢校丨)
(丨皆一人騎從)全仗(唐書儀衞志凡千牛仗立則丨丨立)半仗(唐書儀衞志宴蕃客日隊下復立丨丨于兩廊竇牟天津)
(曉望詩保釐纔丨丨容衞盡空廬)循仗(唐書儀衞志天子升路左右金吾衛將軍丨丨檢校各二人執䂍矟騎從)細仗
(唐書儀衞志天子升路左金吾衞隊正一人居皮軒車執弩次引駕十二重重二人皆騎帶橫刀自皮軒車後屬于丨丨前矟弓箭)
(相間左右金吾衞果毅都尉各一人主之又皇太子升車細引六重皆騎佩橫刀每重二人自龍旂後屬于丨丨矟弓箭相間廂各)
(果毅都尉一人主之宋史趙振傳時金湯李欽等三族尤悍難制振募降羌㗖以利令相攻破十餘堡欽等詣振自歸振爲置酒先)
(釂取丨丨圍纔數分植百步外共射欽等百發不中振十矢皆貫欽等皆驚誓不復敢犯司空圖詩臺城丨丨曉初移詔賜千官褉)
(飲時劉克莊詩梅醭朝衣塵滿靴曾穿丨丨對延和)疊仗(唐書地理志月支都督府有丨丨州)對仗(唐書百官志許敬宗)
(李義府爲相奏請多畏人知命起居郞舍人丨丨承旨仗下與百官皆出不復聞機務又姚璹傳永徽後左右史唯丨丨承旨仗下)
(謀議不得聞璹以帝王謨訓不可闕紀請仗下所言政要責宰相自撰號時政記以授史官從之時政有記自璹始)主仗(唐書)
(百官志左右千牛衞上將軍各一人大將軍各一人將軍各二人掌侍衞及供御兵仗以千牛備身左右執弓箭宿衞以丨丨守戎)
(器)兩仗(唐書百官志左右仗廏左曰奔星右曰内駒丨丨内又有六廏一曰左飛二曰右飛三曰左萬四曰右萬五曰東南)
(内六曰西南内張祜大酺樂䨇鬟笑說樓前鼔丨丨爭輪好落花)還仗(唐書百官志歲終行儺則先一刻而啟皇太子不在)
(則闔正門丨丨如常)隨仗(唐書百官志開元初復詔脩史官非供奉者皆丨丨而入位于起居郞舍人之次劉禹錫酬嚴給事)
(詩初佩銀魚丨丨入宜尋白馬退朝歸)押仗(唐書百官志左右衞上將軍各一人大將軍各一人將軍各三人掌宮禁宿衞)
(皇帝御正殿則守諸門及内廂宿衞仗非上日亦將軍一人丨丨)袍仗(唐書楊弘禮傳太宗征遼東拜兵部侍郞駐蹕之役)
(領步騎二十四軍跳出賊背所向摧靡帝自山下望其衆丨丨精整人人盡力曰越公兒郞故有家風)完仗(唐書馮河清傳)
(時節度使姚令言率兵討關東以河清知留後幕府而行師有急變德宗走奉天河清詔諸將發儲鎧丨丨百餘乘獻行在初帝之)
(出六軍倉卒無良兵及輸械至軍聲大振)輜仗(唐書吳少誠傳德宗削少誠官爵合十六道兵進討于時宦人監軍顓進退互)
(爲異見旣戰小溵河諸道師未交而潰棄丨丨不貲)鎧仗(五代史唐明宗紀梁晉相拒于栢鄕梁龍驤軍以赤白馬爲兩陣旗)
(幟丨丨皆如馬色又張憲傳初明宗北伐契丹取魏丨丨以給軍有細鎧五百憲遂給之而不以聞莊宗至魏大怒責憲馳自取之)
(左右諫乃止秦觀郭子儀單騎見敵賦金繒不足以塞其貪嗜丨丨不足以止其攘取劉克莊書事詩士稚去時無丨丨武侯屯處)
(有儲胥)麾仗(宋史樂章有瑑斯寶有編斯册導以丨丨奏以金石)毬仗(宋史儀衞志丨丨金塗銀裹以供奉官騎執之)
(分左右前導白居易柘枝詞將軍挂丨丨看按柘枝來)鐙仗(宋史儀衞志丨丨黑漆弩柄也以金銅爲鐙及飾其末紫絲絛)
(繫之)國仗(遼史儀衞志遼自大賀氏摩會受唐鼓纛之賜是爲丨丨其制甚簡太宗伐唐晉以前所用皆是物也)鞠仗
(金史珠赫筠壽傳筠壽爲器局長工部下開封市白牯取皮治御用丨丨筠壽以其家所有丨丨以進因奏曰中都食盡遠棄廟社)
(陛下當坐薪懸膽之日奈何以毬鞠細物動搖民間使屠宰耕牛以供不急之用非所以示百姓也)積仗(水經注光武破赤眉)
(丨甲丨與熊耳平庾信周崔訦碑宜陽上地更有秦兵熊耳山前還逢丨丨)捨仗(創業起居注帝與宋老生未及戰義兵齊)
(呼響若山崩城樓若振帝乃傳言已斬宋老生所部衆聞而大亂丨丨而走)鸞仗(埤雅上古時鸞輿順動此鳥輒集車上雄)
(鳴于前雌應于後後世不能致作和鸞以𧰼之因謂之丨丨)爆仗(東京夢華錄駕登寶津樓諸軍百戲呈于樓下忽作霹靂)
(一聲謂之丨丨則烟火大起)軟仗(夢華錄有二三瘦瘠以粉塗身金睛白面如髑髏狀繫錦繡圍肚看帶手執丨丨各作魁)
(諧趨蹌舉止若排戲謂之啞雜劇)綵仗(夢華錄立春前五日並造土牛是日黎明官吏各具丨丨擊牛者三所以示勸農之)
(意宋之問詩寒輕丨丨外春發幔城中沈佺期奉和幸韋嗣立山莊應制詩東山朝日翠屛開北闕晴空丨丨來王維詩丨丨連宵)
(合瓊樓拂曙通李白詩晚來移丨丨行樂泥光輝杜甫詩御氣雲樓敞含風丨丨高盧綸詩綸閣九華前森沉丨丨連劉禹錫闕下)
(口號丨丨神旗獵曉風雞人一唱鼓逢逢沈亞之勤政樓下百官獻壽詩早陽生丨丨霽色入仙樓權德輿卽事詩風傳漏刻香車)
(度日照旌旗丨丨鮮王仁裕詩丨丨拂寒烟鳴騶在半天溫庭筠陳宮詞早鶯隨丨丨驚雉避凝笳又丨丨鏘鏘已合圖繡鴒白頸)
(遥相妒姚合春日早朝寄劉起居詩丨丨迎春日香烟接瑞雲)贍仗(蔡邕幽冀刺史久闕疏伏見幽州突騎冀州強弩爲天下)
(精兵國家丨丨)課仗(何承天安邊論計丁丨丨勿使有闕)鶴仗(王勃乾元殿頌序貞明啟運齊玉鏡于鸞門易簡成功偃)
(銅符于丨丨)寶仗(李嶠上應天神龍皇帝册文丨丨似億千之衞天威成丈六之容李存灤京詩露透地椒清丨丨風生天)
(棘滿旍旂金幼孜元夕賜午門觀燈詩春散爐烟浮樹暖月移丨丨映花姸)春仗(沈佺期詩丨丨過鯨沼雲旗出鳳城蘇頲)
(詩紅旗映綠荑丨丨漢豐西秦觀詩迎謁曉廷清蹕近退穿丨丨綵旓開)綽仗(張說奉和聖製校獵詩丨丨飛走繁抨弓筋骨)
(勁)騎仗(張說詩丨丨聯聯環北極鳴笳步步引南薰)翠仗(徐彦伯奉和幸新豐溫泉詩丨丨縈船岸明旂應萯陽)
丹仗(李乂奉和幸大薦福寺詩碧樓披玉額丨丨導金輿)霜仗(李白侍從遊宿溫泉宮詩丨丨懸秋月霓旌卷夜雲杜甫)
(鵰賦寒蕪空闊丨丨喧繁張諤詩幔城連夜靜丨丨滿空寒溫庭筠詩瑶簪遺翡翠丨丨駐驊騮)入仗(杜甫寄賈司馬詩侍)
(臣諳丨丨廏馬解登仙蘇軾詩丨丨魂驚愧草萊一聲清蹕九門開)簇仗(杜甫詩晝漏傳呼淺春旗丨丨齊黃溍詩重關羅虎)
(兕丨丨擁螭蚪宋无唐人畫馬詩丨丨回來玉勒閒黃門牽向落花間)禁仗(韋應物詩丨丨圍山曉霜勁離宮積翠夜漏長)
繞仗(錢起詩紫微晴雪帶恩光丨丨偏隨鴛鷺行)隊仗(元稹詩龍虎儼丨丨雷霆轟鼓鼙又百官丨丨避岐薛楊氏諸)
(姨車鬭風薩都拉上京雜詠中官丨丨等宮車小樣紅靴踏輭沙)曉仗(元稹詩月落禁垣西星攢丨丨齊王建詩風獵青旂)
(丨丨寒薛逢詩曙色當衙丨丨開馬戴詩丨丨親雲陛寒宵突禁營)花仗(元稹詩童稚痴狂撩亂走綉毬丨丨滿堂前)金
仗(韓翊訪王起居詩行聞漏滴隨丨丨入對爐烟侍玉除又奉引乘輿丨丨裏親嘗賜食玉盤中)雕仗(鮑溶郊天詩風前貔)
(武廻丨丨雲裏神龍起畫竿)玉仗(王建宮詞龍烟日煖紫曈曈宣政門當丨丨風)排仗(王建詩半夜進儺當玉殿未明)
(丨丨到銅壺又直到銀臺丨丨合聖人三殿對西番陸游讀前軰詩文有感詩鸞旂廣殿晨丨丨鐵馬黃河夜踏冰)靈仗(溫庭)
(筠詩叠鼓嚴丨丨吹笙送夕陽)行仗(宋仁宗御製賞花釣魚詩游絲卷絮飛丨丨墮萼飄香入酒杯)旌仗(蘇舜欽遊南内)
(九龍宮詩簫笳疊終日丨丨展無窮)促仗(歐陽修鵯鵊詞南衙丨丨三衛列九門放鑰千官入)鳴仗(秦觀南郊慶成詩麾)
(日初丨丨旂風不滿旒)午仗(薩都拉詩綵旗拂柳春班卷宮漏穿花丨丨移)羽仗(張昱輦下曲丨丨執金班控鶴千人)
(魚貫振嵩呼陳沂正旦卽事詩春轉青旂開丨丨日臨金㮄上樓臺)法仗(吳萊柳博士提舉江西儒學來訪詩黃麾丨丨知宸)
(輦青史勛名問景鐘)森仗(袁士元喜雨詩蜥蝪捧符來洞口神祇丨丨立雲顚)霓仗(王逢詩廣寒丨丨閒華月太液龍舟)
(動白蘋)牙仗(高啓詩雨催丨丨散風引羽觴來)移仗(高啓詩昨看廵狩還都邑鐃吹聲催丨丨急)嚴仗(高啓)
(登鳳凰山詩風悲度遺樂樹古羅丨丨)月仗(楊愼詠史詩丨丨雲門五彩毬御前爭賭最先籌)宵仗(楊愼雲中詩牙)
(鳥嚴丨丨宮鴉捲曉班)
千牛仗(唐書儀衛志坐日檢校引駕事有丨丨丨以千牛備身左右爲之皆執御刀弓箭升殿列御座左右王建詩丨丨丨)
(下放朝初玉案傍邊立起居)黃麾仗(唐書儀衛志丨丨丨左右廂各十二部十二行又太皇太后皇太后皇后出虞候佽)
(飛二十八人騎佩弓箭橫刀夾道分左右以屬丨丨丨程俱詩自知不入丨丨丨振鬛長鳴出帝關)立門仗(唐書儀衛志坐)
(日内外諸門以排道入帶刀捉仗而立號曰丨丨丨宣政左右門仗内仗皆分三番而立號曰交番仗)交番仗(見上)青
旗仗(唐書儀衛志元日大朝丨丨丨居威衛之次鍪甲弓箭楯䂎皆青)赤旗仗(唐書儀衛志元日冬至大朝丨丨丨)
(坐于東西廊下鍪甲弓箭刀楯皆赤)白旗仗(唐書儀衛志元日大朝丨丨丨居驍衛之次鍪甲弓箭刀楯皆白)黑旗
仗(唐書儀衛志元日冬至大朝丨丨丨立于階下鍪甲弓箭楯矟皆黑)黃旗仗(唐書儀衛志元日冬至大朝丨丨丨立于)
(兩階之次鍪甲弓箭刀楯皆黃)右街仗(宋史焦繼勲傳乾德三年權知延州四年判丨丨丨杜審瓊卒命繼勲代之)放
弓仗(水經注毗舍離城之西北三里塔名丨丨丨有一國王小夫人生肉胎盛以木函擲恒水中下流有國王見水上木函開)
(看見千小兒王取養之長大甚勇健所往征伐無不摧伏欲伐父王本國王大愁憂小夫人言我能却之賊到夫人於樓上語賊云)
(汝是我子何故作逆若不信者盡張口仰向小夫人卽以兩手捋乳乳作五百道俱墜千子口中賊知是母卽丨丨丨後世尊成道)
(告諸弟子是吾昔時丨丨丨處後人于此立塔故以名焉)雲臺仗(徐陵爲貞陽侯重與王太尉書霜戈雪戟無非武庫之兵)
(龍甲犀渠皆是丨丨之丨杜甫江陵望幸詩早發丨丨丨恩波起涸鱗又無復丨丨丨虛修水戰船)迎春仗(沈佺期詩東郊)
(暫轉丨丨丨上苑初飛行慶杯)含元仗(杜甫詩憶昔驪山宮冬移丨丨丨)夾城仗(杜甫樂遊園歌青春波浪芙蓉)
(園白日雷霆丨丨丨)宣政仗(白居易詩衙排丨丨丨門啓紫宸關)玉京仗(杜牧詩四面奔騰丨丨丨萬里橫互羽林)
(槍)羽林仗(杜牧詩紅粉丨丨丨獨賜辟邪旗陸龜蒙詩神鋒悉出丨丨丨繪畫日月蟠龍螭)青帝仗(皮日休咏)
(竹詩儼若丨丨丨矗如紫姑屏)仙子仗(李建勲新竹詩參差丨丨丨迤邐羽林槍)九天仗(文同題畫詩寥寥丨丨丨)
(一一若神寫)迎鑾仗(陸游詩東封敢擬丨丨丨且作行歌陌上人)西清仗(張翥題畫詩黃門曉出丨丨丨秋色)
(滿天鷹犬旺)
暢(丑亮切通丨又達也亦姓)
韻藻敷暢(書序約文申義丨丨厥旨庶幾有補于將來)條暢(禮記感丨丨之氣而滅和平之德是以君子賤之也)
(後漢書馮衍傳思唐虞之晏晏兮揖稷契與爲朋苗裔紛其丨丨兮至湯武而勃興又杜篤傳雍州沃野千里原隰彌望保植五穀)
(桑麻丨丨晉書謝安傳神識沉敏風宇丨丨陸疏廣要藻生水底橫陳於水若自澡濯然流水之中隨波衍漾莖葉丨丨尤爲可喜)
(故采藻於行潦也輟耕錄戰國之文反覆善辨孟軻之丨丨莊周之奇偉屈原之清深爲大家王褎四子講德論進者樂其丨丨怠)
(者欲罷不能揚雄州牧箴絲麻丨丨有粳有稻李尤琴銘丨丨和止樂而不淫潘岳夏侯常侍誄淵哉若人縱心丨丨)曲暢
(春秋序有史所不書卽以爲義者蓋春秋新意故傳不言凡丨而丨之也大學序諸說之異同得失亦得以丨丨旁通而各極其趣)
(宋史邵雍傳雍學益老德益劭玩心高明深造丨丨韋處厚上宰相薦皇甫湜書徵會理軸遣訓詞波無不蹈正超常丨丨精旨)
四暢(漢書禮樂志丨丨交于中而發作于外邢邵文威武紛紜神功丨丨)威暢(漢書終軍傳軍曰大將軍秉鉞單于奔幕)
(驃騎抗旌昆邪左衽是澤南洽而丨北丨也潘岳西征賦教敷而彛倫叙兵舉而皇丨丨何妥詩肅穆皇丨丨淪漣河水清)曉
暢(蜀志諸葛亮傳將軍向寵性行淑均丨丨軍事試用于昔日先帝稱之曰能是以衆議舉寵爲督宋史梁適傳適丨丨法令臨)
(事有膽力遼史耶律哈凖傳哈凖智而有文丨丨戎政鎮范陽時嘗領數騎徑詣雄州北門與郡將立馬陳兩國利害及周師侵邊)
(本末辭氣慷慨左右壯之)酣暢(晉書阮修傳修常以百錢挂杖頭至酒店便獨丨丨北史王昕傳汝南王悅辟爲騎兵參軍悅)
(與府寮飲酒坐皆引滿丨丨昕先起臥于閑室頻召不至世說子敬與子猷書道兄伯蕭索寡會遇酒則丨丨忘反乃自可矜吳筠)
(詩丨丨迷夜久遲遲方告旋白居易詩速進四五酌丨丨入四肢劉禹錫詩主人啓酡顔丨丨浹映樾)舒暢(參同契彭曉曰)
(開舒布寶者内金丨丨滋液金水相依也柳宗元與李翰林建書顧地窺天不過尋丈終不得出豈復能久爲丨丨哉韓愈詩滌濯)
(神魂清幽懷丨以丨)
清修爲暢(晉書徐邈傳邈常詣東府遇衆賓沉湎諠譁道子曰君時有暢否邈曰陋巷書生惟以節儉丨丨丨丨耳)
增調暢(易不喪匕鬯疏鬯者爲秬黍之酒其氣丨丨書予欲聞六律五聲八音在治忽以出納五言汝聽疏樂之感人使和)
(易丨丨若樂音合度則言必得理以此樂音出納仁義禮智信五德之言詩黃流在中箋黃流秬鬯也以黑黍米摶鬱金草取汁而)
(煮之和釀其酒其氣芬香丨丨故謂之秬鬯南史何敬容傳敬容接對賓朋言詞若訥酬荅二宮則音韻丨丨傳休奕喜霽賦咸丨)
(丨以滋茂兮天人穆其交泰陶弘景尋山誌散髮解帶盤旋巖上心容曠朗氣宇丨丨)義暢(書序約文申義疏不求于煩旣)
(丨丨而文要則觀者曉悟)宣暢(詩四國于蕃四方于宣箋四國有難則往扞禦之四方恩澤不至則往丨丨之後漢書順帝紀)
(詔遣光禄大夫案行丨丨恩澤惠此下民勿爲煩擾蔡邕表臣以頑蒙不閑職政丨丨聖化道遵和風)旁暢(史記秦始皇紀)
(始皇登之罘刻石曰聖法初興清理疆内外誅暴彊武威丨丨振動四極禽滅六王柳宗元謝李吉甫啓藻鏡洞開而秋毫在照文)
(津丨丨而寒谷生輝)直暢(史記司馬相如傳賦欃檀木蘭豫章女貞長千仞大連抱夸條丨丨實葉葰茂)上暢(史記司馬)
(相如傳旁魄四塞雲專霧散丨丨九垓下泝八埏)武暢(漢書陳湯傳谷永上疏訟湯曰報十年之逋誅雪邊吏之宿耻威震)
(百蠻丨丨西海後漢書和帝紀有司上奏孝章皇帝垂意黎民留念稼穡文加殊俗丨丨方表請上尊廟曰肅宗)西暢(漢書)
(揚雄傳東瞰目盡丨丨亡厓)究暢(後漢書郞顗傳顗對狀條上七事曰臣陳引際會恐犯忌諱書不盡言未敢丨丨)通
暢(後漢書欒巴傳巴字叔元順帝時以宦者給事掖庭𥙷黃門令非其好也後陽氣丨丨白上乞退曹植靜思賦性丨丨以聰惠)
(行孊密而妍洋)道暢(後漢書烏桓鮮卑傳贊丨丨則馴時薄先離鄭谷詩丨丨應爲蝶時來必問牛)施暢(魏志陳思王植)
(傳漢初三年植朝京師上疏曰陛下德象天地恩隆父母丨丨春風澤如時雨)高暢(魏志崔琰傳琰聲姿丨丨眉目疏朗鬚長)
(四尺)穆暢(吳志陸績傳注姚信集有表曰臣竊見故鬱林太守陸績女子鬱生早適周郡張白白遭罹家禍遷死異郡鬱生抗)
(聲昭節義形于色乞蒙聖朝斟酌前訓褒鬱生以義姑之號以厲兩髦之節則皇風丨丨士女改視矣)悅暢(吳志陸抗傳注)
(習鑿齒曰晉羊祜恢大同之略思五兵之則齊其民人均其施澤故能德音丨丨而襁負雲集殊隣異域義讓交弘)恬暢(晉書)
(簡文帝紀帝雖神識丨丨而無濟世大略故謝安稱爲惠帝之流清談差勝耳)暢暢(晉書樂志丨丨飛舞氣流芳追思三五大)
(綺黃)洽暢(晉書文明王皇后傳帝手疏后德行策曰内敘嬪御外叶時望履信居順德行丨丨荀勖大豫舞歌文教旁通篤以)
(淳素元化丨丨被之暇豫)潛暢(晉書庾皇后傳册曰夫坤德尚柔婦道承姑是以母儀天下丨丨陰教鑒于六列陸雲晉故散)
(騎常侍陸府君誄西徂華源負澤慕塵幽萌丨丨滯思頼振應瑗詩士爲知己死女爲悅者玩恩義苟丨丨他人焉能亂)交暢
(晉書桓溫傳溫疏曰自永嘉之亂播流江表者請一切北徙以實河南使文武兼宣信順丨丨宇宙之内誰不幸甚任昉文待旦同)
(乎殷后日昃過于周文風化肅穆禮樂丨丨)清暢(晉書裴遐傳遐善言玄理音辭丨丨泠然若琴瑟十六國春秋王謨字思)
(賢言不丨丨略無威儀將拜曲陽令勒疑之以問長史張賓賓曰請試可否勒從之由是政教修明百城尤最白居易聽琴詩丨丨)
(堪銷疾恬和好養蒙)朗暢(晉書曹毗傳論曹毗沉研秘籍踠足下寮綺靡降神之歌丨丨對儒之論嘯旨夫權輿者嘯之始也)
(天氣正地氣和風雲丨丨日月調順陸機文賦頌優游以彬蔚論精微而丨丨)和暢(晉書王羲之傳是日也天朗氣清惠風丨)
(丨宋史和峴傳太祖以雅樂聲高詔峴講求其理以均節之自是八音丨丨上甚嘉之易林春草萌生萬物敷榮陰陽丨丨國樂無)
(憂異苑乘磯山下臨清川昔有漁父宿于川夜半聞水中有弦歌之音宮商丨丨清弄諧密譚子心不疑乎手手不疑乎筆忘乎筆)
(然後知書之道丨丨非巧也淳古非朴也柔弱非美也強梁非勇也蔡邕青衣賦丨丨善笑動揚朱脣都冶嫵媚卓躒多姿)閑
暢(晉書阮孚傳或有詣阮正見自蠟屐因自歎曰未知一生當著幾量屐神色甚丨丨陸龜蒙詩苦爲飢寒累未得恣丨丨)懽
暢(晉書劉輿傳東海王越以輿爲上佐遠近書記日有數千終日不倦或以夜繼之皆人人丨丨莫不悅附白居易詩今旦一樽)
(酒丨丨何怡怡)遠暢(晉書謝鯤傳東海王越聞鯤名辟爲掾尋坐家僮取官槀除名于時名士竝爲之歎恨鯤方清歌鼓琴不)
(以屑意莫不服其丨丨馮衍書威風丨丨人安其業陸雲散騎常侍陸府君誄叡心丨丨淵思遐通禰衡鸚鵡賦羡芳聲之丨丨偉)
(靈表之可嘉)旨暢(晉書阮修傳王衍族子敦謂衍曰阮宣子可與言衍曰吾亦聞之但未知其亹亹之處定何如耳及與修)
(談言寡而丨丨衍乃歎服焉)恊暢(宋書謝靈運傳論五色相宣八音丨丨恊一作叶沈約内典序雖篆籀異文土音舛則至)
(于丨丨心靈抑揚訓義固亦内外同規人神一揆)流暢(南史徐湛之傳湛之善尺牘音辭丨丨老學菴筆記張廷老名珙唐)
(安江原人年七十餘步趨拜起徤甚自言夙興必拜數十老人血氣多滯拜則支體屈伸氣血丨丨可終身無手足之疾古白帝子)
(歌清歌丨丨樂難極滄湄海浦來棲息)諧暢(南史褚彦回傳彦回嘗聚袁粲舍初秋涼夕風月甚美彦回援琴奏别鵠之曲)
(宮商旣調風神丨丨)理暢(南史顔延之傳雁門周續之隱廬山儒學著稱徵詣都下開館居之武帝親幸朝彦畢至上使問續)
(之三義續之雅仗辭辯延之每以簡要連挫續之上又使還自敷釋言約丨丨莫不稱善北史李德林傳德林年十五&KR1308;博墳典陰)
(陽緯候無不通涉善屬文詞覈而丨丨宋史權邦彦傳邦彦爲博士徽宗幸學設幄堂上恩錫冇差延見諸生命講下武詩言明丨)
(丨)欣暢(北史李元護傳元護爲齊州刺史經拜舊墓廵省故宅饗賜村老莫不丨丨冥通記六月十三日夜見前帥來言曰)
(比者眞仙遊降足致丨丨乎)開暢(北史程駿傳獻文屢引駿與論易老義顧謂羣臣曰朕與此言義正丨丨)雄暢(北史)
(高允傳允從叔濟濟子遵字世禮形貌莊潔音氣丨丨)辯暢(北史令狐整傳魏東陽王元榮辟整爲主簿加盪宼將軍整進)
(趣詳雅對揚丨丨謁見之際州府傾目)華暢(唐書房琯傳琯與韋見素崔渙奉册靈武見肅宗具言上皇所以傳付意因道)
(當時利病辭吐丨丨帝爲改容)鴻暢(唐書盧鈞傳令狐綯惡之罷僕射以檢校司空守太子太師帝元日大享含元殿鈞年八)
(十升降如儀音吐丨丨舉朝咨歎咎綯爲媢賢又吳武陵傳太和初禮部侍郞崔郾試進士東都公卿咸祖道長樂武陵最後至讀)
(杜牧阿房宮賦辭旣警拔而武陵音特丨丨坐客大驚鴻一作洪金史李汾傳汾舉進士不中用薦爲史館書寫書寫特抄書小史)
(耳時趙秉文爲學士雷淵李獻能皆在院刊修之際汾在㫄正襟危坐讀太史公左丘明一篇或數百言音吐丨丨旁若無人又作)
(宏國史𥙷李翰文雖丨丨而思甚苦澀晚居陽翟常從邑令皇甫曾求音樂思涸則奏樂神全則綴文)明暢(宋史王沔傳沔)
(言事委曲敷繹每對御讀所試進士辭賦音吐丨丨經讀者多中高第又向敏中傳敏中字常之張齊賢薦其材爲著作郞召見便)
(殿占對丨丨又陸雲喜霽賦兼丨丨而天地曄兮羣生悅而萬物齊)精暢(宋史明鎬傳論鎬堅正寡合馭軍嚴臨事果有文武)
(才略言事丨丨)發暢(管子東方曰星其時曰春其氣曰風風生木與骨注木爲風而丨丨骨亦木之𩔖也)内暢(管子和于)
(形容見于膚色注心和者容晬也丨丨者體澤也)述暢(越絶書子胥去楚惟夫子獨知其道故聖人見微知著觀始知終由)
(此觀之夫子不王可知也恭承嘉惠丨丨往事)競暢(淮南子天氣始下地氣始上陰陽錯合相與優游丨丨于宇宙之間)不
暢(淮南子食其食者不毁其器食其實者不折其枝塞其源者竭背其本者枯交畫丨丨連環不解其解之不以解應瑒慜驥賦)
(抱精誠而丨丨兮鬱神足而不攄)取暢(水經注水中有立石上甚平整緇素之士多泛舟昇陟丨丨山情)休暢(水經)
(沔水中有魚梁洲注龐德公所居士元居漢之陰在南白沙司馬德操宅洲之陽望衡對宇懽情自接泛舟褰裳率爾丨丨李陵答)
(蘇武書勤宣令德策名清時榮問丨丨)茂暢(急就篇風雨時節莫不滋榮注仁及草木皆丨丨也)顯暢(十六國春秋佛)
(圖澄曰帝王事佛在恭儉慈仁丨丨法道不爲暴虐不殺無辜)俱暢(世說傅嘏善言虛勝荀粲談尚玄遠每至共語有爭而不)
(相喻裴冀州釋二家之義通彼我之懷常使兩情皆得彼此丨丨)疎暢(性理大全語意峻潔而混成條理精密而丨丨胎息)
(經注凡胎息用功後關節開通毛髮丨丨)盡暢(宋玉神女賦交希恩疎不可丨丨)溥暢(宋玉風賦夫風者天地之氣丨)
(丨而至不擇貴賤高下而加焉荀勖詩欽若靈則御飲嘉賓洪恩丨丨慶乃衆臣姚鵠咏風詩大王初丨丨少女正輕盈又王粲荆)
(州文學記和化普暢休徵時敘)玉暢(崔駰扇銘朗姿丨丨惠風時披)淑暢(蔡邕狀神紀騁于無方丨丨洽于羣生)播
暢(樂府襄陽太守歌陶廣乾坤周孔是則文武丨丨威振遐域)仁暢(曹植詩於穆聖皇丨丨惠渥)激暢(夏侯湛夜)
(聽笳賦鳴笳兮恊節分唱兮相和相和兮諧慘丨丨兮清哀)外暢(鍾會蒲萄賦清濁丨丨甘旨内遒滋澤膏潤入口散流)
夕暢(阮籍清思賦被芬芳之丨丨兮將暫往而永歸)逌暢(阮籍大人先生傳體雲氣之丨丨兮服太清之淑眞)烈暢
(陸雲與戴季甫書風姿美令心神丨丨已成美器欽愛之情欵然至實)密暢(陸雲散騎常侍陸府君誄潛機丨丨靡幽不甄)
律暢(左思吳都賦鳴條丨丨飛音响亮注丨絲竹音韻也丨通亮高遠也言風之鳴木條聲通音律音响高遠也)遐暢
(薛道衡隋高祖頌皇威遠懾帝德丨丨石崇詩堂堂太祖淵弘其量仁格宇宙義風丨丨)柔暢(孫綽丞相王導碑丨丨恊乎春)
(風溫煗侔于冬日)感暢(孫綽蘭亭集後序具𩔖同榮資生丨丨)蘭暢(傅休奕紫花賦從回風以搖動紛丨丨而蕙潔)
布暢(張恊洛禊賦和風穆以丨丨百卉蔚而敷芬)樂暢(鮑昭河清頌禮導刑清丨丨風宣)恩暢(沈約九日侍太)
(子宴詩思媚儲猷洽和奉宴丨丨蘭席歡同桂殿)反暢(庾信吳明徹墓誌銘遂得左廣㢠廻扄轔車丨丨鄭曼季詩鴛鴦于飛)
(在江之涘和音丨丨拊翼䨇起)暫暢(桓偉詩今我欣斯遊慍情亦丨丨)縱暢(謝繹詩丨丨任所適回波縈游鱗)寄
暢(虞說詩丨丨須臾歡尚想味古人)業暢(駱賓王送尹大赴京詩序三冬丨丨指蘭臺而拾青)目暢(張九齡詩耳和)
(繡翼鳥丨丨錦鱗魚)風暢(歐陽詹德勝頌塊不破而雨足條無聲而丨丨)博暢(獨孤及銅鐘銘混乎其輪圓洞然而丨丨)
演暢(李中詩慶雲呈瑞爲明時丨丨絲綸在紫微舍利塔記河東有裴氏者志樂金仙之道聞西方有珍禽羣嬉和鳴丨丨法)
(旨)陶暢(歐陽脩題跋聖俞詩使人讀之可以喜可以悲丨丨酣適不知手足之將鼓舞也斯固得深者邪)安暢(蘇軾)
(詩吾心淡無累遇境卽丨丨)融暢(黃庭堅答曹荀龍書讀書勿求多唯要貫穿使義理丨丨則下筆時不塞吃也)申暢
(王令題滿氏申申亭詩方其作亭自休息固欲丨丨名其題)自暢(陳與義寒食游百花亭詩永嘯以丨丨片月生城頭)軒
暢(董其昌題跋營丘山水危峯奮起蔚然天成喬木倚磴下自成陰丨丨閒雅悠然遠眺道路深窈儼然深居)情暢(周砥)
(登西岡望龍池諸峯詩登臨不陟險緩步丨始丨皇甫汸展陵曲柔丨竝丨睿藻揚休)王暢(後漢書靈帝紀長樂衛尉丨丨)
(爲司空又丨丨傳暢字叔茂又黃琬傳琬與陳蕃同心顯用志士遂爲權富郞所見中傷事下御史中丞丨丨侍御史刁韙韙暢素)
(重蕃琬不舉其事魏志劉表傳注表受學于同郡丨丨又丨粲傳粲字仲宣山陽高平人也曾祖父龔祖父丨皆爲漢三公)傅
暢(魏志丨嘏傳注丨字世道秘書丞没在邊境著晉諸公贊及晉公卿禮秩故事沈炯太尉始興昭烈王碑孔融汝潁之論許其)
(少多丨丨諸公之書頗有賢哲)叔暢(魏志常林傳注吉茂字丨丨)張暢(宋書孝武帝紀帝鎮彭城魏使尚書李孝伯至)
(帝遣長史丨丨與語帝改服觀之孝伯目帝不輟及出謂人曰張侯側有人風骨視瞻非常人也陸機薦丨丨表伏見司徒下諫議)
(大夫丨丨才思清敏志節貞勵秉心立操早有名譽愚以爲宜解舉試以近縣)元暢(南史齊高帝紀先是益州有山古老相傳)
(曰齊后山昇明三年四月二十三日有沙門丨丨者於此山立精舍其日上登尊位又北史魏陽平王新成傳新成孫暢字叔暢從)
(孝武帝入關拜鴻臚封博陵王)陸暢(唐書韋臯傳有丨丨者字達夫臯雅所厚禮始天寶時李白爲蜀道難篇以斥嚴武暢更)
(爲蜀道易以美臯焉)馬暢(唐書丨燧傳燧子丨善殖産家益豐晩爲豪幸牟侵及卒諸子無室廬故當時視暢以厚畜爲戒)
和液暢(後漢書蔡邕傳丨丨丨兮神氣寧情志泊兮心亭亭)神人暢(琴曲譜錄琴操之始則伏羲上古明矣今竝取)
(堯制丨丨丨等諸典爲上古)神氣暢(支遁詩寥寥丨丨丨欽若盤春藪)舞綴暢(謝莊迎神歌丨丨丨鍾石融駐)
(飛景鬱行風)德音暢(魏滂詩亹亹丨丨丨蕭蕭遺世難)情志暢(王蘊之詩散豁丨丨丨塵纓忽已捐)八蜡
暢(張望蜡除詩人欣丨丨丨詎知歲聿盡)簫韶暢(王績詩皇臣力牧舉帝樂丨丨丨)角聲暢(元稹桐花詩人)
(安丨丨丨人困鬭不任)百骸暢(白居易負冬日詩外融丨丨丨中適一念無)肢體暢(白居易詩新浴丨丨丨獨)
(寢神魄安又睡足丨丨丨)肌骨暢(白居易春寢詩氣薰丨丨丨東窗一昏睡)皇恩暢(柳宗元詩三載丨丨丨千年聖)
(曆遐)心目暢(權德輿遊後湖詩以兹丨丨丨敵彼名利途)金石暢(武元衡詩律呂丨丨丨景光天地通)行歌
暢(王阮詩舍北丨丨丨村南伐鼓淵)
量(力讓切合斗斛又陽韻)
韻藻權量(周禮掌染草以丨丨受之論語謹丨丨唐書柳仲郢傳仲郢爲京兆尹置丨丨于東西市)家量(左傳齊舊)
(四量豆區釡鍾四升爲豆各自其四以登于釜釜十則鍾陳氏三量皆登一焉鍾乃大矣以丨丨貸而以公量收之)四量(見上)
公量(見上)五量(漢書律歴志十龠爲合十合爲升十升爲斗十斗爲斛而丨丨嘉矣北史魏紀天興元年詔有司正封畿)
(制郊甸端徑術㯹道里平五權較丨丨定五度)碩量(晉書愍帝紀論宣帝以雄才丨丨應時而仕籌畫軍國嘉謀屢中孫綽太)
(宰郗鑒碑至德丨丨天實挺之)局量(晉書褚裒傳祖䂮有丨丨以幹用稱南史劉懷珍傳懷珍假還青州高帝有白驄馬齧人)
(不可騎送與懷珍别懷珍報上百匹絹或謂其報之多懷珍曰蕭君丨丨堂堂寧應負人此絹吾方欲以身名託之豈計錢物多少)
本量(晉書山濤傳濤飲酒至八斗方醉帝欲試之乃以酒八斗飲濤而密益其酒濤極丨丨而止)酒量(宋史王審琦傳)
(審琦素不能飲嘗侍宴太祖酒酣仰祝曰酒天之美祿審琦朕布衣交也方與朕共享富貴何靳之不令飲耶祝畢顧謂審琦曰天)
(必賜卿丨丨試飲之勿憚也審琦受詔飲十杯無苦自此侍宴常引滿及歸私家卽不能飲或強飲輒病范成大詩凉塵紅軟撲雕)
(鞍年少王孫丨丨寬陸游詩詩才退後愁酣戰丨丨衰來喜細傾楊萬里詩草間蛙聲忽三兩似笑吾人慳丨丨葉適送鄭丈赴建)
(寧詩丨丨新來减交情老更親戴復古詩問天求丨丨翻海洗詩窮)
山藪量(漢書仁君恢丨丨之丨)
增器量(書簡而廉疏簡謂丨丨凝簡周禮唯齊酒不貳皆有丨丨疏謂酌齊酒注于尊中皆有多少之量吳志孫韶傳注盛)
(憲字孝章丨丨雅偉官吳郡太守孫策平定吳會憲素有高名策深忌之北史柳莊傳莊少有丨丨博覽墳籍更善辭令魏文帝與)
(孟達書卿姿度純茂丨丨優絶梁昭明太子啟萬頃澄波黃叔度之丨丨千尋聳幹嵇中散之楷模)衡量(書關石和鈞疏關者)
(通也名石而可通者惟丨丨之器耳)度量(詩序宛丘游蕩無度疏無度者謂無復時節丨丨禮記仲春之月日夜分則同丨丨)
(鈞衡石角斗甬正權槩周禮合方氏掌達天下之道路通其財利同其數器壹其丨丨春秋傳爲之律度注鍾律丨丨所以治歴明)
(時漢書景帝紀法令丨丨所以禁暴止邪也宋史天文志帛度二星在宗星東北主丨丨買賣平貨易者荀悅漢治迹論高祖開建)
(大業統一元功丨丨規矩不可尚也班固竹扇詩供時有丨丨異好有圓方魏明帝樂府聖賢丨丨得爲道中庾信進玉律稱尺斗)
(升表琬琰事輕般倕慮淺不足展采成均增輝丨丨韓愈寄盧仝詩先生固是余所畏丨丨不敢窺涯涘)中量(禮記布帛精麤)
(不中數幅廣狹不丨丨不粥於市)數量(周禮職金受其入征者辨其物之媺惡與其丨丨王褒善行寺碑塵沙日月同渤海)
(之輪㢠廻百億鐵圍等閻浮之丨丨)齊量(周禮以十有二聲爲之丨丨注齊才計反)嘉量(周禮㮚氏爲量其銘曰時文思)
(索允臻其極丨丨旣成以觀四國漢書律歴志推𧰼生律制器規圜矩方權重衡平準繩丨丨探賾索隱鉤深致遠莫不用焉注量)
(知多少故曰嘉晉書律歴志王莽之際考論音律劉歆條奏大約有五一曰備數一十百千萬也二曰和聲宮商角徵羽也三曰審)
(度分寸尺丈引也四曰丨丨龠合升斗斛也五曰權衡銖兩斤鈞石也陸倕新漏刻銘昔丨丨微物盤盂小器猶昭德紀功載在銘)
(典揚雄文懿律丨丨金科玉條)軌量(左傳故講事以度丨丨謂之軌晉書羊祜傳祜自鎮此境政化被乎江漢潛謀遠計闢國)
(開疆諸所規模皆有丨丨志存公家以死勤事陸雲張二侯頌序明德光遠丨丨弘濟)無量(論語惟酒丨丨不及亂漢書匈)
(奴傳哀帝時單于請朝不許揚雄上書諫曰且夫前世豈樂傾丨丨之費役無罪之人快心于狼望之北哉淮南子末世之政上好)
(取而丨丨下貪狠而無讓宋玉神女賦私心獨悅樂之丨丨李翺荅皇甫湜書辱書覽所寄文章辭高理直歡悅丨丨又唐書褚丨)
(丨傳丨丨字弘度幼授經于沈子正曹福刻意墳典尤精禮司馬史記)德量(後漢書謝夷吾傳班固薦夷吾曰丨丨績謀有)
(伊呂管晏之任闡弘道奥同史蘇京房之倫吳志顧邵傳注張敦字叔方吳郡人丨丨淵懿清虛淡泊又善文辭晉書羊祜傳祜與)
(陸抗相對使命交通抗稱祜之丨丨雖樂毅諸葛孔明不能過也陸機薦戴淵箋清冲履道丨丨允塞傅休奕詩賓主齊丨丨欣欣)
(樂未央)體量(吳志孫權傳注馮熙使于魏文帝問曰聞吳國比年災旱人物彫損以大夫之明觀之何如熙對曰吳王丨丨)
(聰明善于任使敬養賓旅親賢愛士稻田沃野民無饑歲以臣觀之輕重之分未可量也)思量(蜀志黃權李恢傳評黃權弘雅)
(丨丨李恢公亮志業)遠量(魏志郭嘉傳注嘉少有丨丨交結英&KR1441;不與俗接晉書石苞傳石苞字仲容爲縣吏被使到鄴事久)
(不决乃販鐵于鄴市市長沛國趙元儒名知人見苞異之因與結交歎苞丨丨當至公輔由是知名北史張湛傳湛父顯有丨丨凉)
(武昭王據有西夏引爲功曹嘗稱曰吾之臧子源也徐陵陳公九錫文以公英猷丨丨跨厲嵩溟抱一車書括囊寰宇駱賓王上郭)
(贊府啓雖滄溟丨丨敢不愧于牛涔而嵩岳洪恩終懵酬于蟻蛭)殊量(蜀志諸葛亮傳陳壽上言劉備以亮有丨丨乃三顧)
(亮于草廬之中潘尼楊恭侯碑稟乾靈之醇德挺一世之丨丨)雅量(吳志周瑜傳注初曹公聞瑜年少有美才謂可游說動也)
(乃密遣九江蔣幹往見瑜幹還稱瑜丨丨高致非言辭所間晉書謝安傳安嘗與孫綽等泛海風起浪湧諸人竝懼安吟嘯自若舟)
(人以安爲悅猶去不止風轉急安徐曰如此將何歸耶舟人承言卽㢠廻衆咸服其丨丨又裴秀傳秀丨丨弘博思心通遠宋史張昇)
(等傳論張昇清忠諒直趙槩丨丨過人杜甫詩丨丨涵高遠清襟照等夷李羣玉詩共向柏臺窺丨丨澄波萬頃見天和蘇軾詩謝)
(公含丨丨世運屬艱難)宇量(晉書武帝紀帝丨丨弘厚容納讜正明達善謀能斷大事袁宏名臣贊邈哉太初丨丨高雅潘)
(岳司空鄭衮誄於鑠元侯則天垂𧰼弘操嶽峻丨丨深廣)大量(晉書杜預傳天行不息日月星辰各運其舍皆動物也物動則)
(不一雖行度丨丨可得而限累日爲月以新故相序不得不有毫毛之差此自然理也又車濟傳濟字萬度果毅有丨丨張重華以)
(爲金城令南史宋高帝紀上少有丨丨喜怒不形于色深沈靜默常有四海之心溫子昇印山寺碑表立人之上才含廣途之丨丨)
才量(晉書辛恭靖傳恭靖少有器幹丨丨過人隆安中爲河南太守金史姬汝作傳汝作字欽之讀書知義理性豪宕不拘細)
(行平日以丨丨稱孫楚雁門太守牽府君碑君體德允直丨丨高潔)幾量(晉書阮孚傳或有詣阮正見自蠟屐因歎曰未知一)
(生當著丨丨屐)識量(晉書裴楷傳明悟有丨丨弱冠知名又王導傳少有風鑒丨丨清遠又溫嶠傳性聰敏有丨丨北史于謹)
(傳謹字思敬沈深有丨丨宋史狄青傳論青在邊境凡二十五戰無大勝亦無大敗最後崑崙一舉頗著奇雋攷其丨丨亦過人遠)
(矣任昉爲范尚書辭吏部封侯表在魏則毛玠公方居晉則山濤丨丨以臣况之一何遼落徐陵王勵德政碑丰神雅淡丨丨寬和)
格量(晉書蔡謨傳謨父克字子尼素有丨丨及居𨕖官苟進之徒望風畏憚)偉量(晉書慕容廆載記論廆英姿丨丨是)
(曰邊豪)懿量(北史尉元傳詔曰前司徒公尉元前鴻臚卿游明根竝以沖德懸車丨丨歸老宜加殊養)洪量(北史高允)
(傳游雅論允曰前史載卓公寬中文饒丨丨褊心者或之弗信余與高子游處四十餘年未見是非喜慍之色不亦信哉)客量
(北史隋庶人諒傳諒爲并州總管以謀反除名先是并州謠言一張紙兩張紙丨丨小兒作天子時僞署官告身皆一紙别授則二)
(紙諒聞謠喜曰我幼字阿丨丨與諒同音吾于皇家最小以爲應之)槪量(宋史理宗紀詔諸路和糴給時直平丨丨毋科抑申)
(嚴收租苛取之禁)分量(宋史高皇后傳后弟殿内崇班士林供奉久帝欲遷其官后謝曰士林𫉬升朝籍丨丨已過辭之)
氣量(宋史呂蒙正傳上諭中書𨕖可使朔方者蒙正退以名上上不許他日三問三以其人對上曰卿何執耶蒙正曰臣非執)
(蓋陛下未諒耳固稱其人可使同列悚息不敢動上退謂左右曰蒙正丨丨我不如庾信陸太保碑文公儀表外明風神内照丨丨)
(深沈階基不測杜甫詩此鄕之人丨丨窄)有量(管子桓公問于管子曰請問國制管子對曰國無制地丨丨桓公曰何謂對曰)
(高田十石閒田五石庸田三石其餘皆屬諸荒田地量百畆一夫之力也粟賈一粟賈十粟賈三十粟賈百其在流筴者百畆從中)
(千畆之筴也然則百乘從千乘也千乘從萬乘也故地丨丨國無筴范成大東宮壽詩淵沖澄丨丨海闊浹無邊)弘量(管子)
(小謹者不大立注言人無丨丨但有小謹不能大立也王粲遊海賦包納汙之丨丨正宗廟之紀綱韋應物詩有酒今滿盈願君盡)
(丨丨戴叔倫感懷詩但當盡丨丨觴至無復辭)滿量(管子有道者不平其稱不丨其丨不依其樂不致其度注有道者湯武是)
(也所以不平稱丨丨依樂致度者所以晦其明)角量(管子尺寸也繩墨也規矩也衡石也斗斛也丨丨也謂之法注丨亦器丨)
(之名凡此十二事皆立政者所以爲法也)一量(管子衡石一稱斗斛丨丨丈尺一綧制戈兵一度書同名車同軌此至正也陸)
(機文賦體有萬殊物無丨丨紛紜揮霍形難爲狀)平量(韓非子孔子曰善爲吏者樹德不能爲吏者樹怨槩者丨丨者也吏)
(者平法者也治國者不可失平也)奉量(韓非子上握度量所以擅生殺之柄也今守度丨丨之士欲以忠嬰上而不得見)
飲量(湘山野錄李侍讀仲容魁梧善飲兩禁號爲李萬回眞廟丨丨近臣無擬者欲敵飲則召公高啓詩那知丨丨新來減不)
(似江亭看妓時)稱量(賈誼賦苦丨丨之不審兮同權槩而就衡)過量(諸葛亮文平爲大臣受恩丨丨不思忠報橫造無端)
(劉子翬遊朱勔家園詩叨榮已丨丨受禍如償逋)矩量(曹植賦同天地之丨丨兮齊日月之輝光)同量(曹植七啓丨丨)
(乾坤等曜日月)笇量(陳琳檄丨丨之小以存易亡亦其次也)踰量(陸機豪士賦序聖人忌功名之過已惡寵祿之丨丨)
(宋孝武帝詩侍禁衛儲恩丨丨謝莊與世祖啓事下官世荷寵靈叨恩丨丨)博量(陸雲吳故丞相陸公誄恢淵丨丨騰嶮峻)
(邵振綱宇表登軌絕蹈)深量(孫綽太尉庾亮碑公吸峻極之秀氣誕命世之丨丨)擬量(孫綽庾公誄咨予與公風流同)
(歸丨丨託情視公猶師)褊量(顔延之庭誥文喜怒者有性所不能無常起于丨丨而止于弘識徐鉉詩伊余獨秉狂狷性丨)
(丨多言仍薄命)盈量(任昉王文憲集序窮涯而反丨丨知歸庾信代人乞致仕表丨丨窮涯滿而招損)淑量(高允徵士)
(頌卓矣友規稟兹丨丨)業量(唐精擇史臣詔修撰國史義在典實自非操履純白丨丨該通讜正有文不堪此任)參量
(元稹詩朋儕多士子丨丨盡敦龍)淺量(蘇軾詩丨丨已愁當酒怯非才尤覺和詩忙)胸量(黃庭堅詩太虛丨丨闊一)
(葦莫航之)心量(黃庭堅洪玉父照曠齋銘子是之學擴而丨丨遠之大之是謂照曠)身量(黃庭堅𥙷陀巖頌修羅丨丨等)
(須彌)陂量(周必大川泳軒詩頻慚丨丨容未爲俗駕勒)餘量(樓鑰送張定叟鎮襄陽詩家聲與國事負荷有丨丨)力
量(陸游詩陸生學道欠丨丨胸次未能和盎盎又我守此窮三十年尚恐死前無丨丨)醉量(張著次陳敬德卜居韻詩山窗)
(曾記酒樽同丨丨豪于渴飲虹)
未可量(左傳季札請觀周樂爲之歌齊曰美哉泱泱乎大風也哉表東海者其太公乎國丨丨丨也)不知量(論語)
(多見其丨丨丨也管子貨盡而後知不足是丨丨丨也事已而後知貨之有餘是不知節也丨丨丨不知節不可謂之有道)合
龠量(漢書律歴志合者丨丨之丨也)聚升量(漢書律歴志斗者丨丨之丨也)登合量(漢書律歴志升者丨丨之)
(丨也)帝王量(晉書武帝紀制武皇雅好直言留心采擢仁以御物寬而得衆宏略大度有丨丨之丨焉)逸羣量(晉書)
(索靖傳靖字幼安敦煌人也少有丨丨之丨與鄕人范衷張䖑索紒索永俱詣太學馳名海内號稱敦煌五龍)成人量(晉書)
(李矩傳矩童齓時與羣兒聚戲便爲其率計畫指授有丨丨之丨北史魏汝陰王天賜傳天賜曾孫褒字孝整少有丨丨丨年十歲)
(而孤爲諸兄所愛養善事諸兄)廟堂量(晉書桓冲傳苻堅内侵時安已遣兄子玄及桓伊等諸軍冲謂不足以爲廢興召佐)
(吏對之歎曰謝安乃有丨丨之丨不閑將略今大敵垂至方遊談不暇天下事可知矣)宰輔量(南史徐勉傳年十八召爲)
(國子生便下帷專學精力無怠同時儕輩肅而敬之祭酒王儉每見常目送之曰此子非常器也每稱有丨丨之丨)履一量
(南史張融傳武帝素愛融及卽位詔賜融衣曰今送一通故衣是吾所著已令裁減稱卿之體并丨丨丨)大成量(南史齊豫)
(章王嶷傳嶷高帝第二子也寬仁弘雅有丨丨之丨高帝特鍾愛焉)公輔量(北史趙善傳善性溫恭有器局雖位居端右而)
(愈自謙退時人稱其有丨丨丨宋史薛居正傳居正少好學有大志清泰初舉進士不第爲遣愁文以自解寓意倜儻識者以爲有)
(丨丨之丨徐陵答李顒之書丨丨之丨不負高明王佐之才信表天骨)五庫量(呂氏春秋季春三月命工師令百工審丨)
(丨之丨又仲秋之月同度量平權衡正鈞石角斗甬)爲人量(淮南子高不可及者不可以丨丨丨行不可逮者不可以爲國)
(俗)高明量(崔駰與竇憲書足下體純淑之姿躬丨丨之丨)滄海量(陸雲啟崇山之高不厭其峻丨丨之丨無限于)
(廣)生知量(梁簡文帝表昭明太子稟仁聖之姿縱丨丨之丨)寬作量(陸龜蒙詩忖度大爲防涵容丨丨丨)深
沉量(錢俶詩謝公未是丨丨丨猶把輸嬴局上誇)食牛量(蘇軾詩見之齠齓中已有丨丨丨)西江量(沈與)
(求詩書生自有丨丨丨何止能濡舌本乾)平原量(元好問與宗秀才詩趙侯雅負丨丨丨揚子今爲四海儒)百川量
(許有孚嘉蓮亭泛舟詩所媿杯行遲負此丨丨丨)虛無量(楊基詩禪寂丨丨丨道祖清靜蓋)前日量(楊基詩巵)
(酒不添丨丨丨帶圍初減舊時腰)淳于量(南史丨丨丨傳丨丨丨字思明少善自居處偉姿容有幹略便弓馬以軍功封)
(廣晉縣男大建元年進號征北大將軍北史周紀天和二年衛公直等與陳將丨丨丨吳明徹戰于沌口王師敗績)
月以爲量(禮記丨丨丨丨故功有藝也注量限量也)
葬(則浪切葬藏也)
韻藻合葬(禮記孔子旣得丨丨于防曰吾聞之古也墓而不墳今丘也東西南北之人也不可以弗識也于是封之崇四)
(尺魏志邴原傳原女早亡太祖愛子倉舒亦没太祖欲求丨丨原辭曰丨丨非禮也庾信鄭瑋碑文丨丨非古旣異三王之前死則)
(同穴還同六義之始古焦仲卿妻詩兩家求丨丨合葬華山傍)還葬(禮記子游問喪具子曰稱家之有亡子游曰有無惡乎齊)
(夫子曰有母過禮苟亡矣斂首足形丨丨縣棺而封人豈有非之者哉注還音旋還之言便也已斂卽葬不待三月又還如字後漢)
(書馬援傳援曰男兒要當死于邊野以馬革褁屍丨丨耳何能臥牀上在兒女子手中耶晉書王祥傳祥二子烈芳同時而亡將死)
(烈欲丨丨舊土芳欲留葬京邑祥曰不忘故土仁也不戀本土達也惟仁與逹吾二子有焉宋史太祖紀周鄭王殂于房州上素服)
(發哀輟朝十日命丨丨慶陵之側陵曰順陵)留葬(見上)殉葬(禮記陳子車死其妻與其家大夫謀以丨丨告陳子亢曰)
(夫子疾莫養于下子亢曰丨丨非禮也宋史賈似道傳似道聞余玠有玉帶求之已丨丨矣發其塚取之)厚葬(左傳宋文公卒)
(始丨丨用蜃炭益車馬始用殉漢書孝文帝紀遺詔曰丨丨以破業重服以傷生吾所不取後漢書光武帝紀詔曰世以丨丨爲德)
(薄終爲鄙至于富者奢侈貧者單財其布告天下令知薄葬送終之義魏志文帝紀作終制曰宋公丨丨君子謂華元樂莒不臣以)
(爲棄君于惡宋史王旦傳旦撰遺表且戒子弟勿爲丨丨以金寶置柩中莊子莊子將死弟子欲丨丨之莊子曰吾以天地爲棺槨)
(日月爲連璧星辰爲珠璣萬物爲齎送吾葬具豈不修耶何以加此)渴葬(公羊傳葬宋穆公葬者曷爲或日或不日不及時而)
(日丨丨也不及時而不日慢葬也)慢葬(見上)臝葬(漢書楊王孫傳楊王孫者孝武時人也學黃老之術及病且終先令)
(其子曰吾欲丨丨以反吾眞注師古曰臝者不爲衣衾棺槨者也陶潛詩丨丨何必惡人當解意表又作裸北史程駿傳駿病篤遺)
(命曰吾存尚儉薄豈可没爲奢厚哉昔王孫丨丨有感而然士安籧篨頗亦矯厲可斂以時服明器從古西京雜記楊貴字王孫京)
(兆人也生時厚自奉養死卒丨丨於終南山其子孫掘土鑿石深七尺而下屍上復蓋之以石欲儉而反奢也)槀葬(漢書馬援)
(傳援在交阯常餌薏苡實軍還載之一車及卒後有上書譖之者以爲前所載還皆明珠文犀帝怒援妻孥惶懼不敢以喪還舊塋)
(裁買城西數畝地丨丨而已援妻子詣闕請罪辭甚哀切然後得葬宋史李崇矩傳宋初李筠叛命崇矩率龍捷驍武左右射禁軍)
(數千人破筠衆于碾子谷及平因上言曰臣父尚丨丨願護櫬歸京師許之賜予甚厚宋无淮南饑詩哭喪多丨丨征旅少贏糧)
收葬(魏志袁譚死王循詣太祖乞丨丨云受袁氏恩得丨丨就戮無悔許之北史趙貴傳貴從賀拔岳平關中岳爲侯莫陳悅)
(所害貴乃詣悅詐降悅信之因請丨丨岳言辭慷慨悅壯而許之國史補上元二年衛縣尉李翰撰張巡傳上之因請丨丨睢陽將)
(士骸骨)
招魂葬(後漢書鄧晨傳晨初娶光武姊元兵起遇害光武卽位追封元爲新野節義長公主後晨卒詔遣中謁者備公主官)
(屬禮儀丨迎新野主丨與晨合丨于北芒乘輿與中宫親臨喪送葬張籍詩萬里無人收白骨家家城下丨丨丨)某時葬
(後漢書范式傳式字巨卿張劭字元伯相友善劭卒式夢劭呼曰巨卿吾以某日死丨丨丨子豈能相及式馳赴之未到而喪已發)
(將至壙柩不肯進其母撫之曰元伯豈有望耶移時見有素車白馬號哭而前母曰必巨卿也式因執紼引柩乃前)賣子葬
(北史王德傳德子慶小名公奴德喪父貧無以葬乃賣公奴并一女以營葬事又徐陵傅大士碑復造五時經典千有餘卷與夫鬻)
(子而葬同其至誠嫁娶而隱無殊高節)魚腹葬(楚辭寧赴湘流葬于江魚腹中韓愈詩追思南渡時丨丨甘所丨陸游詩)
(玉關曾誓馬革褁滄海豈憂丨丨丨元好問學東坡移居詩空悲龍髯絶永負丨丨丨)
種瓜辦葬(齊書韓靈敏傳靈敏與兄靈珍並有孝性母亡家貧無以營凶兄弟共丨丨半畝朝採瓜子暮已復生以此遂)
(丨丨事)
增禮葬(書沃丁旣葬伊尹于亳傳沃丁太甲子伊尹旣致仕老終以三公丨丨)未葬(禮記居喪丨丨讀喪禮旣葬讀)
(祭禮漢書叔孫通傳通徵魯諸生定儀有二生不肻行曰今天下初定死者丨丨傷者未起又欲起禮樂禮樂所由起百年積德而)
(後可興也)旣葬(見上周禮丨丨詔相喪祭之禮注喪祭虞祔也唐書李勉傳勉少貧客梁宋與諸生共逆旅諸生疾且死出白)
(金曰左右無知者幸君以此爲我葬餘則君自取之勉許諾丨丨密置餘金棺下後其家謁勉共啓墓出金付之)將葬(禮記)
(公叔文子卒其子戌請諡于君曰日月有時丨丨矣請所以易其名者晉書周光傳初陶侃微時丁艱丨丨家中忽失牛遇一老父)
(謂曰前岡見一牛眠山汙中其地若葬位極人臣矣言訖不見侃尋牛得之因葬其處)行葬(禮記曾子問曰竝有喪何先何)
(後孔子曰葬先輕而後重丨丨不哀次注不哀次輕于在殯者)反葬(禮記太公封於營丘比及五世皆丨丨於周君子曰樂樂)
(其所自生禮不忘其本古之人有言曰狐死正丘首仁也北史李德林傳德林年十六遭父艱自駕靈輿丨丨故里時嚴寒單纕跣)
(足州里人物由是敬慕之)助葬(禮記丨丨必執紼五代史羅紹威傳紹威子廷規娶梁女會梁女卒太祖陰遣客將馬嗣勲𨕖)
(良兵實輿中以長直軍千人雜輿夫入魏詐爲丨丨太祖以兵繼其後)送葬(禮記丨丨不辟塗潦左傳齊姜薨齊侯使諸姜)
(宗婦來丨丨召萊子萊子不會故晏弱城東陽以偪之管子重丨丨以起身財注重丨丨則費用廣憍慢則不及事由人習爲精厲)
(庶事不怠故能起身之財張籍詩朝朝暮暮人丨丨洛陽城中人更多)卜葬(周禮丨丨兆甫竁注兆墓塋域甫始也竁穿壙)
(也儀禮士喪來日丨丨左傳雨不克葬禮也禮丨丨先遠日辟不懷也莊子衛靈公死丨丨于故墓不吉丨丨于沙丘而吉掘之數)
(仞得石槨焉洗而視之有銘焉曰不馮其子靈公奪而里之注馮猶托也里葬所也言其子孫不可托後世有靈公者奪而爲葬所)
(也王禹偁鄭昱詩丨丨得假官南出安上門蘇軾伯時畫馬詩莫教優孟丨丨地厚衣新槱入銅歴)視葬(周禮及執事丨丨獻)
(器注將葬獻明器之材視同視漢書高帝紀令士卒從軍死者祠以少牢長吏丨丨)成葬(周禮丨丨而祭墓爲位注丨丨丘已)
(封也)遷葬(周禮禁丨丨者注謂生時非夫婦死旣葬遷之以相從也)相葬(周禮四閭爲族使之丨丨)族葬(周禮令國)
(民丨丨注丨丨各從其親)克葬(春秋冬十月己丑葬我小君敬嬴雨不丨丨庚寅日中而丨丨)會葬(左傳隱公元年冬十)
(月改葬惠公衛侯來丨丨不見公亦不書史記趙世家趙肅侯卒秦楚燕齊魏出銳師各萬人來丨丨後漢書楊賜傳賜薨天子素)
(服三日不臨朝及葬又使御史持節送喪公卿以下丨丨又郭太傳林宗卒于家四方之士千餘人皆來丨丨蜀志費褘傳褘與董)
(允齊名時許靖喪子允與褘共丨其丨所允白父和請車和遣開後鹿車給之允有難載之色褘便從前先上及至喪所諸葛亮及)
(諸貴人悉集車乘甚鮮允猶神色未泰而褘晏然自若持車人還和問之知其如此乃謂允曰吾嘗疑汝于文偉優劣未别也而今)
(而後吾意了矣宋史鄭戩傳戩字天休蘇州吳縣人早孤力學客京師事楊億以屬辭知名後復還吳及億卒賓客弟子散去戩乃)
(倍道丨丨庾信將軍鄭偉墓誌天子輟朝彌深大臣之誼羣公丨丨咸得同盟之禮岑參苗侍中挽歌優賢几杖在丨丨市朝空元)
(稹詩雨露施恩廣梯航丨丨遙李商隱詩諸生空丨丨舊掾已華簪)改葬(左傳惠公之薨也有宋師太子少葬故有闕是以丨)
(丨南史謝惠連傳惠連爲彭城王義康參軍義康修東府城二壍中得古塜爲之丨丨使惠連爲祭文留信待成其文甚美鄭嵎詩)
(宮中親呼高驃騎潛令丨丨楊眞妃周曇詠章子詩丨丨義無欺死父臨戎安肯背生君)書葬(公羊葬定姒傳定姒何以丨丨)
(未踰年之君也有子則廟廟則丨丨又夫人子氏薨傳夫人子氏者何隱公之母也何以不丨丨成公意也)月葬(穀梁夏四)
(月葬衞桓公傳丨丨故也注有祝吁之難故十五丨乃丨)竊葬(史記秦始皇紀文信侯不韋死丨丨索隱按不韋飲酖死其賓)
(客數千人丨共丨于洛陽山北芒)歸葬(史記曹叔世家九年曹悼公朝於宋宋囚之曹立其弟野是爲聲公悼公死於宋丨)
(丨漢書楚元王傳延陵季子適齊其子葬于嬴博之間嬴博去吳千有餘里季子不丨丨孔子往觀曰延陵季子于禮合矣王建北)
(邙行舊墓人家丨丨多堆著黃金無買處韓偓延陵包公挽歌那堪丨丨日哭渡楊柳津)發葬(漢書高帝紀㠯魯公葬羽於穀)
(城漢王爲丨丨哭臨而去)附葬(漢書哀帝紀昔季武子成寢杜氏之殯在西階下請合葬而許之丨丨之禮自周興焉吾從周)
民葬(漢書師丹傳平帝立王莽白太皇太后發掘傅太后丁太后冡更㠯丨丨之)託葬(漢書賈山傳至言秦爲葬薶之)
(侈至于此使其後世曾不得蓬顆蔽冡而丨丨焉)薄葬(後漢書陳文矩妻穆姜傳姜李法姊也年八十餘卒臨終敕諸子曰)
(吾弟伯度智達士也所論丨丨其義至矣諸子奉行焉魏志陳思王植傳植遺令丨丨南史王微傳遺令丨丨不設轜旐鼓挽之屬)
(唐書虞世南傳時詔山陵一凖漢長陵故事世南諫曰古帝王所以丨丨者非不欲崇大光顯以榮其親然高墳厚隴寶貝珍物適)
(所以累之也荀子世俗之爲說者曰太古丨丨棺厚三寸衣衾三領葬田不妨田故不掘也陸機弔魏武帝文旣晞古以遺累信簡)
(禮而丨丨)卽葬(後漢書孔僖傳僖拜臨晉令崔駰以家林筮之謂不吉止僖曰子盍辭乎僖曰學不爲人仕不擇官吉凶由已)
(而由卜乎在縣三年卒官遺令丨丨注家林卽崔篆所作易林也)儉葬(魏志常林傳注沐竝字德信年六十餘自慮身無常)
(豫作終制戒其子以丨丨)離葬(南史王儉傳帝以儉嫡母武康主同泰初巫蠱事不可以爲婦姑欲開冡丨丨儉因人自陳密)
(以死請故事不行)營葬(南史謝弘微傳東鄉君薨遺財千萬園宅十餘所奴僮猶數百人公私咸謂室内資財宜歸二女田)
(宅僮僕應屬弘微弘微一不取自以私祿丨丨金史鈕祜禄守愚傳守愚字仲晦父没時年十五丨丨如禮治家有法)四葬
(南史扶南國傳國俗居喪則剃除鬚髮死者有丨丨水葬則投之江流火葬則焚爲灰燼土葬則瘞埋之鳥葬則棄之中野)水
葬(見上皮日休館娃宮懷古詩不知丨丨今何處溪月彎彎欲效顰)火葬(見上林寬詩神遷不丨丨新塔露疎檉)土
葬(見上)鳥葬(見上)陪葬(魏書姚黃眉傳黃眉姚興之子太宗昭哀皇后之弟也卒諡曰獻丨丨金陵)燒葬(北史)
(高允傳允以文成纂承平之業而風俗仍舊乃諫曰前朝之世屢發明詔禁諸婚娶不得作樂及葬送之日歌謠鼓舞殺牲丨丨一)
(切禁絕雖條旨久班而不變革)斂葬(唐書裴冕傳王鉷死李林甫方用事僚屬皆引去獨冕爲丨丨由是寖知名宋史仁宗紀)
(詔諸戍邊軍月遣内侍存問其家病致醫藥死爲丨丨之)奢葬(唐書姚崇傳崇治令曰夫死者無知自同糞土豈煩丨丨使其)
(有知神不在柩何用破貲徇侈乎吾亡斂以常服四時衣各一稱)靡葬(唐書宋璟傳皇后父王仁皎卒將葬用昭成皇后家)
(竇孝諶故事墳高五丈一尺璟還詔曰比來人間競務丨丨今以后父重戚不憂乏用高冡大寢不畏無人而區區屢聞者欲成朝)
(廷之政宮中之美爾儻宮中情不可奪請凖令一品陪葬陵墳四丈帝可其奏)夜葬(唐書楊行密傳行密卒遺令穀葛爲衣桐)
(瓦爲棺丨丨山谷人不知所在)治葬(宋史眞宗紀盗發後漢高祖陵論如律并劾守土官吏遣内侍王克讓以禮丨丨因詔州)
(縣申前代帝王陵寢樵採之禁又史彌遠傳彌遠丁母憂歸丨丨太子請賜第行在令就第持服以便諮訪金史持嘉暉傳密州史)
(龐乙卒於官孤貧不克葬暉爲營丨丨事且資給其家)不葬(宋史哲宗紀詔御史臺臣僚親亡十年丨丨許依條彈奏及令)
(吏部檢察)使葬(宋史胡宿傳少與一僧善僧有秘術能化瓦石爲黃金死將以授宿丨丨之宿曰後事當盡力他非吾所冀也)
(僧歎曰子之志未可量也)護葬(宋史楊礪傳咸平初礪拜工部侍郞樞密副使二年卒眞宗軫悼贈兵部尚書中使丨丨)給
葬(宋史夏侯嶠傳嶠判吏部銓事景德元年暴中風眩卒贈賜外增賜白金三百兩丨丨)擇葬(遼史耶律伊伯格勒傳伊伯格)
(勒長於卜筮不樂仕進嘗爲人丨丨地曰後三日有牛乘人逐牛過者卽啓土至期果一人負乳犢引㹀牛而過其人曰所謂牛乘)
(人者此也遂啓土旣葬吉凶盡如其言)更葬(呂氏春秋周文王使人抇池得死人之骸吏以聞於文王文王曰丨丨之)侈
葬(呂氏春秋今世俗之主愈丨其丨則心非爲乎死者慮也生者以相矜尚也)臨葬(白虎通士冠經曰死而謚之今也所)
(以丨丨而謚之何因衆會欲顯揚之也)問葬(文中子薛方士丨丨子曰貧者斂手足富者具棺槨封域之制無廣也不居良)
(田古者不以死傷生不以厚爲禮)鄕葬(唐國史補大歷初關東人疫死者如麻滎陽人鄭損率有力者每鄕大爲一墓以葬)
(棄尸謂之丨丨翕然有仁義之聲)必葬(稽神錄江南通事舍人王愼辭有别墅在廣陵城西愼辭嘗與親友宴遊於其上一)
(日忽自愛其岡阜之勢歎曰我死丨丨於此)勅葬(老學菴筆記貴臣有疾宣醫及物故丨丨本以爲恩然中使挾御醫至凡)
(藥必服其家不敢問蓋有爲醫所誤者丨丨則喪家所費至傾竭貲貨其地又未必善也故都下諺曰宣醫納命丨丨破家)祖
葬(鮑照松栢篇丨丨旣云及壙𡑞亦已開)詔葬(庾信大將軍崔訦碑文北陵追遠大司馬有賜綬之恩西京贈行冠軍侯)
(有丨丨之禮元稹恭王故太妃挽歌雖從魏丨丨得用漢藩儀)看葬(劉長卿詩歸去蕭條灞陵上幾人丨丨李將軍)隨葬
(韓愈唐息國夫人墓誌銘婉婉夫人有籍宮門克承其後以嫁以婚丨丨東土在河之陽遙望公墳而不同藏)深葬(元稹詩古)
(原三丈穴丨丨一枝瓊高啓詩地下應知無敵國何須丨丨劍三千)同葬(元稹詩聯行四人去丨丨一人來)旅葬(李洞)
(賈島墓詩丨丨新墳小魂歸故國遥項斯詩臨終時有雪丨丨處無雲許渾詩丨丨不可問茫茫西隴頭鄭谷哭進士李洞詩丨丨)
(新墳小遺孤遠俗輕)袝葬(唐彦謙詩長陵高闕此安劉丨丨纍纍盡列侯)古葬(蘇軾詩石竇見天囷瓦棺悲丨丨)新
葬(劉克莊眞州北山詩笳簫有主安丨丨蓑笠無人墾廢田)
弁而葬(禮記周人丨丨丨殷人哻而葬)哻而葬(見上)以路葬(左傳公使杜洩葬叔孫杜洩將丨丨丨且盡卿)
(禮南遺謂季孫曰叔孫未乘路葬焉用之且冡卿無路介卿以葬不亦左乎)無以葬(漢書韓信傳韓信貧其母死丨丨丨)
(廼行營高燥地令傍可置萬家者)卷席葬(後漢書梁鴻傳鴻父讓王莽時爲城門校尉封修遠伯使奉少昊後寓于北地)
(而卒鴻時尚幼以遭亂世因丨丨而丨)浮圖葬(唐書杜鴻漸傳鴻漸自蜀還食千僧以爲有報搢紳效之病甚令僧剔頂)
(髮遺命依丨丨丨不爲封樹)三月葬(宋史宋祁傳祁自爲誌銘及治戒以授其子三日斂丨丨丨愼無爲流俗陰陽拘忌)
(也)黔首葬(元稹詩喪車丨丨丨弔客青蠅至)金鐶葬(劉禹錫傷孔雀詩玉兒已逐丨丨丨翠羽先隨秋草萎)
驪山葬(鮑溶長城詩萬古丨丨丨誰知野火燔)由斯葬(鮑溶倚瑟行與世無情在速貧棄尸于野丨丨丨)江
魚葬(歐陽修答聖俞詩常憂鵩鳥窺幸免丨丨丨余靖過孤山詩不顧風濤險半就丨丨丨)纍纍葬(蘇軾詩此懷今)
(不遂歸見丨丨丨)香山葬(蔡襄過白樂天墳詩生愛香山游死亦丨丨丨)枯骨葬(戴復古杜甫祠詩文章萬丈光)
(不隨丨丨丨)古人葬(張羽峴山詩崩崖露黃腸云是丨丨丨)羣鼠葬(楊維楨大健兒詩快刀不斫兩牝妖躄足)
(甘爲丨丨丨)
御定佩文韻府卷八十二之四
