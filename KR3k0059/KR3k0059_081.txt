欽定四庫全書
御定佩文韻府卷十之二
上平聲十灰韻二
瑰(戶恢切玫瑰火齊珠也又古回切瓊瑰石次玉韻會或作瓌又作瑰)
韻藻瓊瑰(詩何以贈之丨丨玉佩梁簡文帝詩顧憐碔砆質何以儷丨丨高適詩那能訪遐僻還復寄丨丨李商隐贈庾)
(十二朱版詩固漆投膠不可開贈君珍重扺丨丨釋貫休詩駕馭英雄如赤子雌黃賢哲貢丨丨陳𫝊良尋梅詩我嘗欲擬禁字體)
(不道雪月冰丨丨)玟瑰(魏書和平二年詔中尚方作黃金合盤十二具鈿以丨丨珠玉急就篇璧碧珠璣丨丨罋注丨丨美)
(玉名言既帶珠璧又服丨丨之罋也述異記凡珠有龍珠龍所吐者蛇珠蛇所吐者南海諺云蛇珠千枚不及丨丨言蛇珠賤也夢)
(溪筆談予在漢東得一玉琥美玉而微紅温潤明潔或云即丨丨也子虛賦其石則赤玉丨丨琳琘昆吾温庭筠詩丨丨作柱朱絃)
(琴李商隐詩龍頭瀉酒客壽杯主人淺笑紅丨丨鄭氏允端詩半朵斷雲擎翡翠一江甘露瀉丨丨又温庭筠詩楊柳縈橋綠丨丨)
(拂地紅張賁聯句牆高牽薜荔障軟撼丨丨沈與求詩遙想經行斷岸曲野花漂盡雪丨丨)璿瑰(山海經大荒之中有西王)
(母之山爰有丨丨注丨丨赤玉名也江賦珕珋丨丨水碧潜瑉司馬光謝石昌言詩正知榮篋笥無足報丨丨)竒瓌(孟郊詩地)
(遠有餘美我來采丨丨)琪瑰(曾鞏詩字字頌丨丨)
增碧瑰(抱朴子昆崙有珠玉沙棠琅玕丨丨之樹)明瑰(廣韻藻傳竒麗玉丨丨)珍瑰(辨亡論一介行人撫廵外)
(域巨象逸駿擾于外閑明珠瑋寳耀于内府丨丨重迹而至竒玩應響而赴按晉書作丨丨文選作珍貴)冬瑰(司空曙和李員)
(外詠丨丨花詩攢星排綠蔕照眼發紅光)任瓌(唐書丨丨字瑋高祖義師起瓌請見授銀青光禄大夫高祖謂陳演壽曰閫外)
(事與丨丨籌之)蘇瓌(唐書丨丨字昌容明曉法令多識臺省舊章一朝格式皆所刪正睿宗即位進左僕射卒年七十二贈司)
(空諡文貞)崔瑰(唐書丨郾傳五子瑤丨瑾珮璆瑤禮部侍郎瑾禮部侍郎瑰珮皆達官)
韓游瓌(唐書丨丨丨始為郭子儀裨將累進邠寧節度留後奉天之狩諸將推游瓌功第一)
雷(魯回切說文作靁陰陽薄動靁雨生物者也省作丨又州名唐置丨州又姓)
韻藻澤雷(易丨中有丨隨君子以嚮晦入宴息)風雷(易丨丨益君子以見善則遷有於過則改文心雕龍序志擬耳目)
(日月方聲氣於丨丨吴越備史羅隐寝疾王親臨撫問因題其壁云黃河信有澄清日後代應難繼此才隐起而續末句云門外旌)
(旗屯虎豹壁間章句動丨丨由是以紅紗罩覆其上張九齡奉和聖製早度蒲關詩河津會日月仙仗役丨丨李白贈從孫義興宰)
(詩落筆生綺繡操刀振丨丨陳陶贈趙道士詩六甲丨丨閟小壺曹松上廣州支使王拾遺詩軒窗盛島嶼檄盾照丨丨袁桷詩案)
(頭今古起丨丨)洊雷(易丨丨震君子以恐懼修省正義洊者重也因仍也庾信賦遊丨丨之講肆齒明離之胄筵)疾雷
(易動萬物者莫丨乎丨唐書鄭畋傳畋為鳳翔隴西節度使募銳兵五百號丨丨將境中盗不敢發甘泉賦聲駢隐以陸離兮輕先)
(丨丨而馺遺風韓偓詩疎雨從東送丨丨)殷雷(詩丨其丨在南山之陽高適望海作遠色帶孤嶼虛聲涵丨丨白居易詩鐵鑿)
(金鎚丨若丨)如雷(詩燀燀焞焞如霆丨丨戰國策蘇秦說齊宣王曰三軍之良五家之兵進如鋒矢戰丨丨霆解如風雨五)
(代史晉遣判官高居晦冊于闐國居晦記往復所見瓜州南十里鳴沙山冬夏殷殷有聲丨丨云禹貢流沙也莊子此劍一用丨丨)
(霆之震也四封之内無不賓服而聽從君命者矣此諸侯之劍也夢溪筆談景德中車駕欲幸澶淵獨宼忠愍贊成上意渡河虜騎)
(充斥人情洶洶上使人微覘凖所為凖方酣寝鼻息丨丨人以其一時鎮物比之謝安焦仲卿妻詩我有親父兄性行暴丨丨胡曾)
(詩大禹塗山御座開諸侯玉帛走丨丨汪遵詩馬如飛電轂丨丨劉克莊詩海聲中夜近丨丨張憲詩九龍殿高紫帳暖踏歌聲裏)
(歡丨丨又淮南子擊之若雷薄之若風說苑野火之起若雲蜺虎狼之嘷若雷霆舞賦車音若雷騖驟相及又徐陵洛陽道詩濯龍)
(望如霧河橋渡似雷盧照隣詩漢畤光如月秦祠聽似雷楊侃皇畿賦萬棹如風而倏去千鼓似雷而忽過范成大田園詩社下燒)
(錢鼓似雷日斜扶得醉翁回)迅雷(論語丨丨風烈必變漢書天文志丨丨風祅怪雲變氣此皆隂陽之精其本在地而上發)
(于天者也夏侯湛雷賦奮丨丨之崇崇)法雷(後漢書光武帝紀帝封功臣皆為列侯大國四縣博士丁恭議曰古帝王封諸)
(侯不過百里故利以建侯取丨于丨注易屯卦震下坎上震為雷初九曰利建侯又曰震驚百里故封諸侯地方百里以丨丨也又)
(傳燈錄智炬雖滅丨丨猶響)陳雷(後漢書陳重少與同郡雷義為友鄉里為之語曰膠漆自謂堅不如雷與陳温庭筠詩班)
(馬方齊騖丨丨亦竝驅黃滔宴中貽同年詩同戴大恩何處報永言交道契丨丨)瑞雷(唐書王求禮傳久視二年三月大風)
(雪鳳閤侍郎蘇味道等以為瑞率羣臣入賀求禮讓曰宰相燮和隂陽而季春雨雪乃災也果以為瑞則冬月雷渠為丨丨耶)驚
雷(莊子蟄今始作吾丨之以丨霆劉向九歎凌丨丨以軼駭電兮綴鬼谷與北辰張衡賦凌丨丨之砊礚兮弄狂電之淫裔傅休)
(奕丨丨歌丨丨奮兮震萬里威凌宇宙兮動四海六合不維兮誰能理庾信詩投壺欲起電倚柱稍丨丨李白劍閣賦上則松風蕭)
(颯瑟颭有巴猿兮相哀旁則飛湍走壑灑石噴閣洶湧而丨丨李商隐隋宮守歲詩遙望露盤疑是月遠聞鼉鼓欲丨丨范成大長)
(安閘詩斗門懸净練懸板淙丨丨又蠻甌志覺林院僧志崇收茶三等待客以丨丨莢自奉以萱草帶供客以紫茸香)聽雷
(淮南子視日者眩丨丨者聾)忽雷(羯鼓錄文宗朝内臣鄭中丞有二琵琶號大小丨丨舊吏梁厚本在昭應别墅垂釣忽有)
(二物過以錦纏之令家僮接得即祕器也後過花下酒酣即彈數曲值黃門過云此鄭中丞琵琶聲也又廣異記唐歐陽丨丨者本)
(名紹勇于戰鬭嘗率其徒與雷師戰衣竝焦卷形體傷腐亦不之止自辰至酉雷電飛散人因呼紹為丨丨又洽聞記鰐魚别號丨)
(丨熊能制之握其觜至岸裂擘食之一名骨雷秋化為虎三爪出南海思雷二州又傳燈錄北宗門人丨丨澄為匾擔山曉了禪師)
(撰塔碑盛行于世)骨雷(見上)黔雷(司馬相如大人賦左玄冥而右丨丨兮前長離而後矞皇張揖注丨丨天上造化神)
(名也)奔雷(木華海賦驚浪雷奔駭水迸集郭璞遊仙詩登仙撫龍駟迅駕乘丨丨李白大獵賦君王于是峩通天靡星旃丨丨)
(車揮電鞭杜甫詩巫山冬可怪昨夜有丨丨朱子詩劈開蒼峽吼丨丨)冰雷(梁簡文帝如幻詩三里生雲霧瞬息起丨丨)
輕雷(駱賓王詩發花如薄雪拂水若丨丨高適詩新秋歸遠樹殘雨擁丨丨黃庭堅詩想得天香隨御所延春閣道轉丨丨范)
(成大詩遊騎不知都幾許長隄十里轉丨丨)晚雷(杜審言詩日氣含殘雨雲隂送丨丨)宗雷(陸龜蒙詩麗事肻教饒沈)
(謝微談何必减丨丨黃庭堅詩白蓮社裡覓丨丨丁鶴年詩芝草遙賡黃綺歌蓮花近入丨丨社按謂丨炳丨次宗也)狂雷
(蘇軾詩丨丨失晤語過電不容目)乾雷(黃庭堅詩亦防枵腹燥丨丨)怒雷(黃庭堅詩快似揮刀吹丨丨曹文晦詩潭)
(底丨丨生雨雹松頭飛霧濕衣巾)
出地雷(易雷出地奮豫先王以作樂崇德殷薦之上帝以配祖考裴度宴興化池聯句澄徹連天鏡潺湲丨丨丨胡曾詩石)
(頭城下浪崔嵬風起聲疑丨丨丨又陸機詩邈矣垂天景壯哉奮地雷又趙孟頫詩湍駛波翻雪風生地奮雷)脾為雷(淮南)
(子天有風雨寒暑人亦有取與喜怒故膽為雲肺為氣肝為風腎為雨丨丨丨以與天地相參也)破柱雷(世說夏侯泰初)
(倚柱讀書霹靂破柱衣服焦然神色不變曹嘉之晉紀諸葛誕以豪邁稱常倚柱書雷震其柱誕書自若李商隐詩未驚雷破柱不)
(報水齊簷黃庭堅詩丨丨作驚丨范成大詩雲日初收丨丨丨)六丁雷(龍城錄台州道士王遠知善易作易總十五卷一日)
(雷雨忽至暝霧中一老人叱曰所泄者書何在上帝命吾攝丨丨丨電追取旁有六人已捧書立矣韓愈詩仙官勅丨丨丨電下取)
(將)繞殿雷(珍珠船馮道之子能彈琵琶以皮為絃世宗令彈深善之因號琵琶為丨丨丨)一聲雷(薛能詩欲識慈)
(恩無遠近萬年歡忭丨丨丨蘇軾有美堂暴雨詩游人脚底丨丨丨滿座頑雲撥不開)
增雲雷(易丨丨屯君子以經綸詩卷耳疏人君以黃金飾尊大一碩金飾龜目蓋刻為丨丨之象謂之罍者取象丨丨博施)
(如人君下及諸臣劉允濟天賦察文明而降祥瑞觀草昧而動丨丨李白岱岳詩洞門閉石扇地底興丨丨錢起詩龍馭闢丨丨樊)
(珣春雪賦感丨丨之布澤思自達於通衢)大雷(書天丨丨電以風陳書武帝紀帝與王僧辯進次丨丨軍人夢雷池神乘朱航)
(陳甲仗稱下征侯景湏臾便還云已殺竟後進軍石頭城景衆大潰隋書地理志同安郡望江縣陳置丨丨郡開皇十八年改名焉)
(鮑照有登丨丨岸與妺書又越絶書湖周一千頃有丨丨山小雷山按謂太湖也)枚雷(左傳南蒯枚筮之疏杜云汎卜吉凶)
(謂丨丨總卜禮云無雷同是總衆之辭也今俗語云丨丨則其義理或然也)震雷(周語陰陽分布丨丨出滯土不備墾辟在)
(司寇尚書中候秦穆公出狩天丨大丨下有火化為雀銜書集公車杜甫詩丨丨翻幕燕驟雨落河魚李山甫詩驚風出地戶虩虩)
(似丨丨)方雷(晉語司空季子曰青陽丨丨氏之甥也)非雷(漢書天文志天鼓有音如雷丨丨釋德洪跋東坡山谷帖)
(東坡山谷之名丨丨非霆而天下震驚者非直重其翰墨以忠義之效與天地相終始耳)蚊雷(漢書中山靖王傳衆喣漂山聚)
(丨成丨周必大詩禁直唯聞漏鼓催潮聲遙聽訝丨丨史肅詩蝸舍憐渠小丨丨訝許同)眩雷(漢書匈奴傳又北益廣田至丨)
(丨為塞服虔注丨丨地在烏孫北也)無雷(漢書西域傳丨丨國王治盧城去長安九千九百五十里衣服類烏孫俗與子合同)
(徐陵陳公九錫文蒼蒼浴日杳杳丨丨北洎丈夫之鄉南踰女子之國莫不屈膝膜拜求吏欵關)畏雷(後漢書蔡順母平生)
(丨丨自亡後每有雷順輙環冡泣晉陽秋王褒母性丨丨母死每雷震輙就墓側啓曰褒在此又山海經飛魚如豚赤文無羽食之)
(不丨丨)霆雷(梁書武帝紀推轂作藩則威懷被于殊俗治兵教戰則丨丨赫於萬里)寫雷(文子雷霆之聲可以鐘鼓)
(寫也注寫猶放效也)感雷(淮南子隂陽相薄丨而為丨激而為霆亂而為霧論衡子路丨丨精而生尚剛勇親涉衛難結纓而)
(死孔子每聞雷則中心惻然埤雅象齒丨丨莫之為而文生天象亦感氣莫之為而文生)成雷(淮南子叢輕折軸衆呼丨丨西)
(京賦複陸重閣轉石丨丨曹植征蜀論下礧丨丨榛殘木碎海賦翻動丨丨擾翰為林李顒雷賦結鬱烝以丨丨兮鼓訇稜之逸響)
(沈約安陸昭王碑文震響丨丨盈塗咽水楊炯詩懸蘿暗疑霧瀑布響丨丨李嶠詩何當歸太液翔集動丨丨)蚿雷(春秋繁露)
(火干木蟄蟲蚤出丨丨蚤行)多雷(春秋繁露土干火則丨丨)象雷(洪範五行傳雷于天地為長子以其首長萬物與之)
(出入也入則除害出則興利人君之象也羅隐送姚安之赴任秋浦詩官罷春坊地丨丨片帆高指貴池開)始雷(論衡正月)
(陽動故正月丨丨五月陽盛故五月雷迅秋冬陽衰故秋冬雷潜)圖雷(論衡圖畫之工丨丨之状纍纍如連鼓形又圖一人)
(若力士謂之雷公左手引連鼓右手椎之投荒雜錄雷州民丨丨以祀者皆豕首鱗身)硠雷(釋名雷硠也如轉物有所丨丨)
(之聲也)轟雷(參同契凝神聚氣呼吸綿綿勿令間斷久之神住氣定自然巽戶丨丨龍騰虎躍周伯琦詩雨師騎羊丨晝丨)
避雷(盛弘之荆州記湘陽縣樊重之邑也重母畏雷為石室避之孟奥北征記陵雲臺南角一百步有白石室名丨丨臺)桐
雷(史通唐修本草徐世勣監統使周勃張飛彈壓丨丨之右斯亦怪矣玉海岐黃彭扁抑揚輔導至於丨丨乃著編簡)肉雷
(清異錄來紹乃唐酷吏俊臣之裔天禀鷙忍以决罰為樂當宰郃陽每肆枯木之威則百囚俱斷轟響震動一邑時號丨丨)請
雷(清異錄孫樵送茶與崔刑部書云晚甘侯十五人遣侍齋閣此徒皆丨丨而摘拜水而和蓋建陽丹山碧水之鄉月澗雲龕之)
(品)迎雷(投荒雜錄雷州人或有疾即掃虛室設酒食鼔吹旛蓋丨丨於數十里外既歸屠牛彘以祭)聞雷(避暑錄話)
(趙清獻年五十九丨丨而得道自號知非子李嶠詩一旬初降雨二月早丨丨韓偓登南神光寺塔院詩四序有花長見雨一冬無)
(雪却丨丨羅隐詩蟄邊聲暖乍丨丨又陰符經兩葉掩目不見泰山兩豆塞耳不丨丨霆皮日休詩嘯舘大都偏得月醉鄉終竟不)
(丨丨)敬雷(邵氏聞見錄仁宗時一日天大雷震帝衣冠焚香再拜退坐静思所以致變者不可得偶後苑匠作進一七寳枕屏)
(遽取碎之上敬天之威如此其當太平盛時享國久長宜矣)喚雷(神仙感遇傳葉遷韶遇雷公以墨篆一卷與之曰以此行)
(之可以致雷袪疾我兄弟五人要聞雷聲但丨丨大雷二即相應自是行符致雨咸有殊效范成大詩步屧尋春非老伴任教風雨)
(丨丨車)乘雷(楚辭駕龍輈兮丨丨庾信詩離光初繞電震氣始丨丨)觀雷(解嘲丨丨觀火為盈為實天收其聲地藏)
(其熱)烝雷(郭璞江賦流風丨丨騰虹揭霄)停雷(張正見詩投鞭聊静電捐軫暫丨丨明宣宗詩號空捲地初丨丨)作
雷(隋煬帝詩斷霧時通日殘雲尚丨丨)薄雷(沈佺期詩流澗含輕雨虛簷映丨丨)鼓雷(謝偃可汗山銘鞭電丨丨拔山)
(蹴岳)扇雷(李白大鵬賦歷汗漫以夭矯塌閶闔之峥嶸簸鴻蒙丨丨霆)瀑雷(王維白黿渦詩南山之瀑水兮激石&KR1565;丨)
(以丨驚人相對兮不聞語聲朱子贈彭世昌詩象山聞說是君開雲木參天丨響丨)空雷(杜甫熱詩峽中都似火江上只丨丨)
車雷(杜甫朝獻太清宫賦萬神開八駿廻旗掩月丨奮丨騫七曜燭九垓李商隐詩丨走丨聲語未通韓琦詩丨丨晴起曲江)
(塵黃庭堅詩九衢終日犢丨丨)捽雷(李華含元殿賦勢動連崖拉風丨丨)陰雷(盧綸詩丨丨慢轉野雲長)碾雷(韓愈)
(詠雪詩磧迥疑浮地雲平想丨丨)遇雷(韓愈嵩山題名並少室而東抵衆寺上太室中峯宿封禪壇下石室自龍泉寺釣龍)
(潭水丨丨歐陽修集古䟦尾嵩山頂有石記戒人游龍潭者毋語笑以黷神龍龍怒則有雷恐因念退之記丨丨意其有所戒也)
濤雷(孟郊峽哀詩春丨百丈丨蘇軾詩丨丨殷白畫梅雪耿黃昏)春雷(元稹詩楓人夜長吼丨丨曹松天台瀑布詩噴)
(向林梢成夏雪傾來石上作丨丨蘇軾詩腰鼓百面如丨丨袁桷詩空餘水中輪歷錄環丨丨又輟耕錄丨丨奔雷皆古琴名)張
雷(白居易詩䕫契定期才濟世丨丨應辨識冲天按謂丨華丨煥也)夏雷(賈島詩發語轟然激丨丨)晴雷(杜牧詩柘)
(枝蠻鼓殷丨丨蕭貢詩濺沫紛紛跳亂雹怒濤殷殷轉丨丨黃奎詩白畫擊鼓轟丨丨倪瓉詩迸壑丨丨驚晝眠)獰雷(杜牧)
(詩烈風駕地震丨丨驅猛雨)巴雷(李商隐詩丨丨隐隐千山外更作章臺走馬聲)姓雷(温庭筠詩白蓮社裏如相問為)
(說游人是丨丨)高雷(聶夷中聞人說海事詩故鄉歸路隔丨丨)蟄雷(杜荀鶴詩和君詩句吟聲大蟲豸聞之謂丨丨酈權)
(詩我欲然犀起丨丨謾誇海蘸紙錢灰)劉雷(韓熙載贈僧詩林泉自多興不是效丨丨按謂丨遺民丨次宗也)嗔雷
(韓琦詩何假丨丨擊怒桴)長雷(范仲淹詩丨丨無敢蟄)凍雷(歐陽修詩丨丨驚笋欲抽芽)百雷(李覯麻姑山賦)
(鳴泉丨丨躍下雲窟)鼾雷(黃庭堅題東坡字後東坡居士性喜酒然不能四五龠已爛醉就卧鼻丨如丨少焉酒醒落筆如風)
(雨雖謔弄皆有義味)喧雷(范成大詩波驚石險夜丨丨)饑雷(韓駒詩詩腸日午轉丨丨陳造詩丨丨收聲纔脫粟)新
雷(徐璣新春喜雨詩歲事春來漸有形昨夜丨丨催好雨)鳴雷(袁桷車行詩兩耳傳丨丨雙眸瞥飛電眀宣宗詩江聲洶)
(湧如丨丨)
山下雷(易丨丨有丨頤君子以慎言語節飲食)山上雷(易丨丨有丨小過君子以行過乎恭喪過乎哀用過乎儉)
冬起雷(列子老成子歸用尹文先生之言深思三月遂能存亡自在憣校四時丨丨丨夏造冰飛者走走者飛又李白上崔)
(相書鯤鯨噴盪揚濤起雷劉禹錫詩雒水長橋畫起雷)宫應雷(春秋繁露雷者土氣也其音丨也故丨之以丨)東方
雷(造化權輿丨丨之氣丨南方之氣電)辟虺雷(本草丨丨丨状如粗塊蒼术節中有眼)不雨雷(海錄碎事郭况)
(以黃金為器工冶之聲震于都鄙時以郭氏之室丨丨而丨也)石壁雷(庾信謝滕王啟金門細管未動春灰丨丨輕丨尚藏)
(冬蟄)萬壑雷(李白蜀道難連峰去天不盈尺枯松倒掛倚絶壁飛湍瀑流争喧豗砯厓轉石丨丨丨又善住春晚詩蛙傳鼓)
(吹池塘雨茶展旗槍澗壑雷)十月雷(杜甫詩巫峽中宵動滄江丨丨丨)伏中雷(裴說廬山瀑布詩日飛空際雪)
(暑退丨丨丨)百里雷(皮日休酒龍詩吐處丨丨丨瀉時千丈壑)江上雷(曹松夏雲詩欲結暑宵雨先聞丨丨丨)
萬歲雷(吴融詩恩洽三時雨歡同丨丨丨)龍湫雷(杜荀鶴送吴蛻入蜀詩鳥徑盤春靄丨丨發夜丨)腸轉
雷(范成大詩絮厚眼生纈蔬寒丨丨丨)船底雷(范成大詩胡牀動搖丨丨丨)百面雷(范成大元夕連陰詩誰能)
(腰鼓催花信快打凉州丨丨丨)雪裏雷(戴表元詩水捲青天丨丨丨)十二雷(袁桷桑乾嶺詩兹山西北來旋轉丨)
(丨丨)殿前雷(虞集詩香霏簾底霧樂殷丨丨丨)火篆雷(丘濬詩碧殿猶存丨丨丨)
對語(麗澤洊雷)(不夜無雷)(怒浪歡雷)(邀月喚雷)(螢火蚊雷)(五里霧六丁雷)(笑起電息成雷)
摘句(起蟄一聲雷軍聲振若雷)(芙蓉塘外有輕雷破夢山根隐隐雷)
罍(魯回切酒器又盥器說文龜目酒尊刻木作雲雷之象象施不窮也本作櫑或作&KR0034;&KR2498;)
韻藻金罍(詩我姑酌彼丨丨維以不永懷傳人君黃丨丨正義罍制韓詩說丨丨大夫器也毛詩說丨丨酒器也諸臣之)
(所酢人君以黃金餙儀禮士冠禮水在洗東注水器尊卑皆有丨丨玉海靡足而爵靡舟而彛珍掩丨丨制卑兕觥東都賦列丨丨)
(班玉觴舞賦陳茵席而設坐兮溢丨丨而列玉觴黃香天子冠頌咸進酌于丨丨劉楨詩丨丨含甘醴羽觴行無方傅休奕歌序丨)
(丨兮玉觴賓主逓起成行李白詩恨不當此時相逢醉丨丨)玉罍(詩正義罍制韓詩說天子以玉諸侯大夫皆以金士以梓)
(梁雅樂歌丨丨信湛湛金巵頗搖漾)梓罍(見上)瓶罍(詩丨之罄矣維丨之恥注丨小丨大瓶常禀受于罍也韓愈詩朝廷)
(未省有遺策肯不垂意丨與丨)濯罍(詩挹彼注兹可以丨丨)山罍(禮記明堂位丨丨夏后氏之尊周禮正義山尊丨丨)
(也唐書禮儀志上帝犧尊丨丨各二在壇上象尊丨丨各二在壇下配帝犧尊象尊丨丨各二宗廟每座丨丨二在堂上丨丨四在)
(堂下又以丨丨實酒唐六典凡尊彛之制十有四祭祀則陳之六丨丨馬融廣成頌丨丨常滿房爼無虛隋先農樂章房爼餙薦丨)
(丨沉滓)大罍(周禮鬯人凡祭祀社壝用丨丨注丨丨瓦罍大音泰唐書禮樂志太社以丨丨實醍齊太稷如之)瓦罍
(見上三禮圖丨丨謂祭祀之太罍也朱之才詩丨丨石臼斟吾酒脫粟藜羹皆可口)傾罍(七命丨丨一朝可以流湎千日蘇軾)
(詩自歎才盡丨空丨)
江作罍(黃庭堅詩笑倚武昌丨丨丨)
增酌罍(禮記君西酌犧象夫人東丨丨尊周禮正義諸臣獻者丨丨以自酢不敢與王之神靈並尊)設罍(儀禮少牢)
(饋食禮丨丨水於洗東有抖注丨水用丨沃盥用抖)小罍(爾雅丨丨謂之坎)陳罍(晉書潘尼傳尼拜太子舍人上釋奠)
(頌其辭曰設樽篚於兩楹之間丨丨洗於阼階之左我后乃躬拜俯之勤資在三之義謙光之美彌劭闕里之教克崇)洗罍
(三禮圖丨丨案舊圖亦謂之洗尊諸說壺與罍形制相似)六罍(三禮圖六彛為上受三斗六尊為中受五斗丨丨為下受一斛)
犧罍(博古圖周丨首丨四皆以犧首為耳為鼻周素丨丨一與丨首丨相類漢鄭康成釋犧為莎又或作獻戲字後世因莎之)
(語遂為鳳凰婆娑之状曾不知止以犧為餙耳)象罍(博古圖周丨首丨一肩脰間作兩象首足之上又為一象首象南越之獸)
(感雷而文生以象禮之文)銅罍(夢溪筆談丨丨之餙皆古雲雷字相間禮家云先儒說罍刻木作雲雷形象玉海齊顔悛於司)
(州得古丨丨瓶豳山丨丨樽各二獻之)樽罍(玉海宋朝郊廟陳丨丨之數皆准古而不實以五齊之酒及明水明酒慶歷元)
(年吕公綽請實丨丨配以明水明酒從之元稹詩兩行紅袖拂丨丨張耒詩欲把閒愁付杯酒祗應清夢待丨丨)五罍(陳祥)
(道禮書罍之别有丨山丨金罍大罍小罍水罍也周禮鬯人祭祀社壝用大罍則盛鬯者也儀禮罍水洗在東則盛水者也罍之為)
(器非施於一也)椎罍(庾閳斷酒誡明智運於常性好欲安於自勝吾以知窮智之害性任欲之喪真也於是丨金丨碎玉椀)
焚罍(祖台之與王荆州書古人以酒為戒願君屏爵棄巵丨丨毁榼)雲罍(庾信三月三日華林園馬射賦熊耳刻杯飛丨)
(畫丨蘇軾詩白酒浮丨丨)浮罍(庾信荅趙王啓雲氣丨丨流星泛枕)
皆有罍(周禮司尊彛春祠夏禴其朝踐用兩獻尊其再獻用兩象尊丨丨丨秋嘗冬烝其朝獻用兩著尊其饋獻用兩壺尊)
(丨丨丨凡四時之間祀追享其朝踐用兩大尊其再獻用兩山尊丨丨丨諸臣之所昨也按昨當作酢)山雲罍(周禮正義)
(罍刻而畫之為山雲之形)饕餮罍(博古圖周丨丨丨一)足迹罍(攷古錄丨丨丨得之恒水濱銘作亞形中有左足)
釂餘罍(玉堂雜記淳熙九月宣召侍讀史浩錫宴澄碧殿抵暮以金蓮燭送至直廬上命作詩浩進詩云登橋丨丨丨飲興)
(未容己金蓮引雙燭再拜離階戺)翠羽罍(庾信皇夏歌雕禾飾斝丨丨承丨受斯茂祉從天之來)瑪瑙罍(白居)
(易詩窪剜丨丨丨)
麟鳳百乳罍(博古圖周丨丨丨丨丨一麟鳳王者之嘉瑞致於彛器往往有之)
對語(寶罋金罍)(挈榼傾罍)(洗爵濯罍)(三雅五罍)(龍頭杓象首罍)(車渠盌瑪瑙罍)(岳為豆江作罍)
摘句(綠蟻倒雲罍飄蕊汎金罍)(梅花相與共樽罍輕折荷盤當酒罍)
隤(杜回切下墜也通作頹本作穨又暴風也)
韻藻虺隤(詩陟彼崔嵬我馬丨丨易林玄黃丨丨行者勞疲王逸九思車軏折兮馬丨丨惷悵立兮涕滂沱)隆隤
(木華海賦□濆淪而滀漯鬱沏迭而丨丨注水不平貌)顛頽(柳宗元逐畢方文民氣不舒兮僵踣丨丨)
泰山頽(禮記丨丨其丨乎梁木其壊乎王灣詩泣為洹水化歎作丨丨丨又郭璞江賦盤渦谷轉凌濤山頽)風範頽
(世說庾太尉在武昌秋夜氣佳景清佐吏殷浩之徒登南樓理詠俄而亮至與諸人詠謔竟坐後王逸少與王丞相言及此事王丞)
(相曰元規此時丨丨不得不小丨)日月頽(阮籍大人先生歌天地解兮六合開星辰隕兮丨丨丨又潘岳寡婦賦四節流)
(兮忽代序歲云暮矣日西頽徐積䨇樹海棠詩烟波水東去岐路日西頽又張祜送沈下賢詩山高雲緒斷浦迥日波頽又郭鈺宿)
(七里山詩寒松霧暗月西頽)玉山頽(盧照隣詩到愁金谷晚不怪丨丨丨駱賓王疇昔篇不識金貂重偏惜丨丨丨劉禹)
(錫詩寂寂獨看金燼落紛紛只見丨丨丨蕭彧得菊詩暮齒如能制丨丨甘判丨蘇軾聞李公擇飲傅國博家大醉詩不肻惺惺騎)
(馬廻丨丨知為玉人丨又白居易詩歌停珠貫斷飲罷玉峯頽又黃滔詩帝堯城裏日銜杯每倚嵇康到玉頽又戴逵酒讚有客乘)
(之隗若山頽目絶羣動耳隔迅雷又徐夤送崔侍御酒詩湖邊送與崔夫子誰見嵇山盡日頽又蘇舜欽詩放歌狂飲不知曉爛漫)
(酌客山峯頹)夕陽頽(高適詩自欣清論高豈顧丨丨丨)
增風頽(詩習習谷風維丨及丨傳頹風之焚輪者也爾雅疏廻丨從上下曰丨)壊隤(左傳公待于丨丨申宫儆備設)
(守而後行又洞簫賦攪搜㶅捎逍遙踴躍若丨丨兮)崔頽(漢書廣川惠王傳日丨丨時不再一作摧易林老楊日衰條多枯枝)
(爵級不遂遂乃丨丨杜甫詩琹烏曲怨憤庭鶴舞丨丨又昔遊詩隔河憶長眺青歲已丨丨元稹詩買得山花一兩栽離鄉别土易)
(丨丨蘇軾下潠田舍穫詩一與蜑叟醉蒼顔兩丨丨又龜山詩元嘉舊事無人記故壘丨丨今在不)四隤(晉書天文志天似蓋)
(笠地法覆槃天地各中高外下北極之下為天地之中其地最高而滂沲丨丨三光隐映以為晝夜博雅丨丨曰陵四起曰京)女
隤(大戴禮陸終娶鬼方氏之妹謂之丨丨氏産六子孕而不粥三年啓其左脅六人出焉)崖隤(道德指歸論千仞之岸萬)
(丈之崖物類登之丨丨下顛蚊䖟螻蟻適足以游翔而犀象虎豹之糜骸者以其形重也高唐賦盤石險峻傾﨑丨丨)先隤
(淮南子丨者丨陷則後者以謀)坻隤(揚雄解嘲蕭規曹隨留矦畫策陳平出竒功若泰山響若丨丨吴都賦有殷丨丨于前曲)
(度難勝皆與謠俗叶協律吕相應)將頽(長笛賦巔根跱之槷刖兮感廻颷而丨丨)陂隤(應貞臨川賦屏側為之飛隕壁)
(岸為之丨丨)年頽(郭璞遊仙詩採藥遊名山將以救丨丨)救頹(謝靈運山居賦藝菜當肴採藥丨丨身外何事順性)
(靡遺)雲頹(王儉褚淵碑嵩搆丨丨梁陰載缺歐陽修荅聖俞大雨詩夕丨若丨山夜雨如决渠)下頹(柳宗元囚山賦欣丨)
(丨以就順兮曾不畝平而又高)格頹(米芾天馬賦風靡丨丨)沙頹(陸游公安詩地曠江天接丨丨市井移)子頽
(左傳王使召伯廖賜齊矦命且請伐衛以其立丨丨也)
憲綱頽(宋書孔琳之傳琳之為御史中丞明憲直法無所撓屈奏劾尚書令徐羡之曰臣聞事上以奉憲為恭臨下以威嚴)
(為整然後朝典惟明蒞衆必肅斯道或替則丨丨其丨)歲若頽(楚辭丨䀜䀜其丨丨兮時亦冉冉而將至)鉅石隤
(西都賦超洞壑越峻崖蹷嶄巖丨丨丨松柏仆叢林摧又陸雲九愍欲隨波以周流恨匪石之難頽)心日穨(嵇康與山濤書)
(榮進之丨丨丨任真之情轉篤)彫容頹(陸雲九愍悲愁心之難状振枯形而獨立撫丨丨之日丨怊炯思而弗及)龍火
頽(七命丨丨西丨暄氣初收又陶潜下潠田舍穫詩曰余作此來三四星火頽)情牗頽(支遁詩蕭索丨丨丨寥朗神軒)
(張)夜難頽(謝靈運歲暮詩殷憂不能寐苦此丨丨丨)峻隅頽(蕪城賦通池既以夷丨丨又以丨)青春頹
(陳子昂春臺引羣仙去兮丨丨丨歲華歇兮黃鳥哀)崑崙頽(柳宗元河右平鐃歌河右澶漫頑為之魁王師如雷震丨丨以)
(丨)坤軸頽(韓愈詠雪詩日輪埋欲側丨丨壓將丨)驛馬隤(韓愈憶昨行陽山鳥路出臨武丨丨拒地驅頻丨)
朱顔頽(白居易歌無可奈何兮白日走而丨丨丨)古岸頽(元稹詩龍歸窟穴深潭漩蜃作波濤丨丨丨又楊萬里詩)
(雨無多落泥偏滑溪不勝深岸故頽)土自隤(蘇軾詩草去丨丨丨井深牆愈隆)敗壁頽(孫覿詩破扉風自掩丨丨)
(雨先丨)流光頽(朱子詩一彈飛霜冷再撫丨丨丨)
波激岳頹(真誥丨丨丨丨清景遁飛)
對語(霧卷雲頹)(噓燄振頽)(石泐波頽)(瓊樹倚玉山頽)(形神王風範頹)(林葉脫岸沙頹)
摘句(曉踐菊塍頽沙虛岸岸頽)(藍田醉倒玉山頽籐絡枯松石欲頽)
催(倉回切說文廹也)
韻藻花催(杜審言宿羽亭侍宴詩風光新柳報宴賞落丨丨袁暉詩賞矜垂柳拂春畏落丨丨)柳催(宋之問詩節晦)
(蓂全落春遲丨暗丨)雁催(宋之問詩贈曲南鳬斷征途北丨丨岑參詩驛舫江風引鄉書海丨丨)
羯鼓催(天寶遺事明皇丨丨丨花回視桃杏俱發上曰不喚我作天公可乎蘇軾詩十分㶑灔金樽凸千杖敲鏗丨丨丨劉)
(迎詩丨丨丨開小桃李畫屏圍出好溪山又蜃樓春作市鼉鼓暮催衙)歲月催(駱賓王詩心賞風烟隔容華丨丨丨又朱)
(慶餘詩堪驚雙鬢雪不待歲寒催)曉奏催(沈佺期詩長樂宵鐘盡明光丨丨丨又薛逢詩五夜疎鐘曉箭催)曙色
催(鄭惟忠詩紫陌春光早蘭闈丨丨丨)夕陽催(孫逖送靳侍御使蜀詩傳車春色送離興丨丨丨孟浩然題融公蘭若詩)
(談玄殊未已歸騎丨丨丨郎士元春日讌王起城東别業詩地主同聲復同舍留連不畏丨丨丨)落景催(蘇頲詩黃鶯急)
(囀春風盡班馬長嘶丨丨丨孟浩然詩逸思高秋發歡情丨丨丨)歸思催(孟浩然泝江至武昌詩家本洞庭上歲時丨丨)
(丨又途次詩客行愁落日鄉思重相催)客程催(孟浩然詩四時年籥盡千里丨丨丨)寶鏡催(孟浩然春情詩青樓)
(曉日珠簾映紅粉春粧丨丨丨)歌舞催(孟浩然詩長樂宫中鐘暗來可憐丨丨慣相丨)斜日催(孟浩然送王五昆季)
(省親詩丨丨丨烏鳥清江照綵衣)逸興催(李白詩紫綬歡情洽黃花丨丨丨)淑氣催(李憕詩别館春還丨丨丨)
(三宫路轉鳳凰臺)暝鐘催(錢起送嚴維尉河南詩征陌獨愁飛蓋遠離筵只惜丨丨丨)暮色催(周賀詩更欲留)
(深語重城丨丨丨又徐積詩暮望陂頭日日色催行人)急板催(黃庭堅詩詩成稍覺嘉賓集飲少先愁丨丨丨)白紙
催(范成大後催租行自從鄉官新上來黃紙放盡丨丨丨)
增勅催(梁書裴子野傳高祖勅為書喻魏相元又其夜受旨子野謂可待旦方奏未之為也及五鼓丨丨令開齋速上子野)
(徐起操筆昧爽便就既奏高祖深嘉美焉)漏催(梁簡文帝詩洞門扉未啓金壺丨已丨張說詩寒更玉丨丨杜甫早朝大明宫)
(詩五夜丨聲丨曉箭九重春色醉仙桃羅鄴鴛鴦詩暖依牛渚汀莎媚夕宿龍池禁丨丨袁桷正旦會朝詩金蓮丨下丨初刻玉筍)
(班齊祝萬年)風催(梁簡文帝詠芙蓉詩欣隨玉露點不逐秋丨丨趙冬曦秋夜遊㴩湖詩吹笙虛洞荅舉檝便丨丨錢起山)
(路見梅詩莫言山路遠還被好丨丨羅隐寄韋蟾詩丨丨曉燕看看别雨脇秋蠅漸漸癡楊萬里放船詩順流行自快更著北丨丨)
葉催(徐延夀人日剪綵詩丨丨情綴色花寄手成春杜荀鶴詩馬前霜丨丨歸去枕上邊鴻喚覺來)年催(張九齡詩日守)
(朱絲直丨丨華髮新羅鄴山館旅懷詩孤劍向誰開壯節流丨丨我自堪嗟)雨催(杜甫詩片雲頭上黑應是丨丨詩羅隐詩)
(霜壓楚蓮秋後折丨丨蠻酒夜深沽楊維楨詩春衫已備紅油蓋不怕城頭小丨丨)烟催(錢起宴崔駙馬玉山别業詩竹館丨)
(丨暝梅園雪誤春)晚催(李紳詩勸人莫折憐芳早把燭頻看畏丨丨)明催(白居易詩丨丨竹窗曉寒退柳園春)蟬
催(羅鄴詩入關時節一丨丨陸游詩常恨流年不相貸若為更著暮丨丨季南金辨茶聲詩砌蟲唧唧萬丨丨忽有千車捆載來)
鼓催(張祜觀杭州柘枝詩舞停歌罷丨連丨軟骨仙娥暫起來錢惟善詩清夜無眠叠丨丨)雪催(韋莊寄園林主人詩)
(桃豔紅將落梨花丨又丨)寒催(釋無可菊詩東籬搖落後密豔被丨丨)詩催(黃庭堅趙令許載酒見過詩廣漢盛名知)
(訟少平原樽酒費丨丨朱子詩應為花神無意管故煩我輩著丨丨陳深詩雪没驢腰白行行丨興丨)鴉催(楊萬里過下梅)
(詩行人自趁斜陽急關得歸丨更苦丨)
驛馬催(晉書孫惠傳司馬越遷太傅以惠為軍諮祭酒數諮訪得失每造書檄越或丨丨丨之應命立成皆有文采又孟浩)
(然詩祖道衣冠列分亭驛騎催)璽書催(梁簡文帝從軍行將軍號令密天子丨丨丨又劉長卿送裴員外詩彤襜江上遠萬)
(里詔書催)椎輪催(庾信正旦蒙越王賚酒詩瑩角非難馭丨丨稍可丨)騶馭催(張正見詩良時不可再丨丨鬱相丨)
莫相催(蘇味道正月十五夜詩金吾不禁夜玉漏丨丨丨孟浩然詩坐中殊未起簫管丨丨丨又李建勲惜花詩白髮今如)
(此紅芳莫更催)剪刀催(宋之問奉和聖製立春剪綵花應制詩今年春色早應為丨丨丨)警夜催(蘇頲奉和七夕)
(燕兩儀殿應制詩靈媛乘秋發仙装丨丨丨)日光催(李嶠奉和春日游苑喜雨應制詩幸承天澤豫無使丨丨丨)百
壷催(李暠奉和聖製送張說上集賢學士賜宴詩天厨千品降御酒丨丨丨)客思催(張九齡詩林裏春容變天邊丨)
(丨丨又李商隐詩江雨春波闊園林客夢催)鼓吹催(儲光羲觀競渡詩能令秋大有丨丨遠相丨)中使催(王維)
(扶南曲歌詞早向昭陽殿君王丨丨丨)小童催(杜甫詩欲棲羣鳥亂未去丨丨丨)去鷁催(杜甫詩欲辭巴徼啼)
(鶯合遠下荆門丨丨丨)殿前催(王昌齡殿前曲貴人粧梳丨丨丨香風吹入殿後來)氣候催(白居易聞雷詩瘴地)
(風霜早温天丨丨丨)晝夜催(白居易詩物華春意尚遲廻賴有東風丨丨丨)藻思催(錢起詩赤縣新秋夜文人丨丨)
(丨)草色催(李嘉祐詩丨丨丨歸棹鶯聲為送人)使者催(韋渠牟步虛詞鸞鷺共徘徊仙官丨丨丨)騎吏催
(姚合詩九陌喧喧丨丨丨百官拜表禁城開)夢邊催(賈島子規詩丨丨丨曉急愁處送風頻)二毛催(李商隐詩)
(從詩得何報惟感丨丨丨)畫角催(章碣陪王侍郎夜宴詩小儒末座頻傾耳秪怕城頭丨丨丨)阿母催(司空圖樂)
(府五更窗下簇粧臺已怕堂前丨丨丨)别酒催(羅隐送章碣赴舉詩苹鹿歌終丨丨丨粉闈星綵動昭回)拍聲催
(方干詩席上新聲花下杯一聲聲被丨丨丨又韋莊上春詞晨粧未罷車聲催)烏兔催(王仁裕詩謾誇列鼎鳴鐘貴寧免朝)
(丨夜丨丨)玉花催(司馬光雪夜詩薄夢不成冰柱折曉光先到丨丨丨)壁蟲催(黃庭堅詩書冷行熠燿丨丨丨杼機)
不湏催(黃庭堅煎茶詩風爐小鼎丨丨丨魚眼常隨蟹眼來)縣符催(陸游詩呼兒了租賦莫待丨丨丨又樂歲共忘)
(東作苦殘租不待急符催)物華催(陸游詩春前臘後丨丨丨時伴兒曹把酒杯)燭花催(陸游詩更闌頻看丨丨丨)
鳩語催(陸游詩丨丨還丨雨點衣又倪瓚北里詩鳩鳴桑上還催種人語烟中始焙茶)小暄催(楊萬里詩新秧猶待)
(丨丨丨)隔花催(花蕊夫人宫詞日午殿頭宣索膾丨丨丨喚打魚人)引燭催(袁桷詩宫娥丨丨丨麻日院吏傳更)
(寫制時)書劍催(李俊民詩蕭蕭風竹夜窗寒丨丨丨人不暫閑)晨雞催(倪瓚詩丨丨丨夢短夜鵲逐䰟飛)詩
債催(張雨詩先生閉戶成真嬾丨丨敲門不厭丨)野禽催(高啓詩春睡丨丨丨)
對語(節送符催)(風引雨催)(銅籖報畫角催)(懸鈴護擊鼓催)(提壺勸絡緯催)(詩筒遞歌板催)
摘句(鶯簧柳外催烟寺暮鐘催)(吟成為雨催砧聲入夜催)(仙歌興轉玉簫催梅子生仁柳絮催)
(梧桐墜葉𢷬衣催樓前誰唱綠腰催)
摧(昨回切折也阻也)
韻藻心摧(蕪城賦凝思寂聽丨傷已丨李白詩強歌丨已丨張祜詩秋風江上草先是客丨丨李山甫詩吟哦山岳動令)
(人丨膽丨司馬光詩吾生無此樂空使寸丨丨)輪摧(王筠詩風威畫橑折路險車丨丨陳後主七夕宴詩更覺今宵短只遽日)
(丨丨)花摧(杜甫詩丨丨蠟炬銷蘇軾詩豈知白首同夜直卧看椽燭高丨丨)
梁柱摧(史記孔子世家太山壊乎丨丨丨乎又杜甫詩願聞鋒鏑鑄莫使棟梁摧)蕙草摧(李白詩征客無歸日空悲)
(丨丨丨)
增倚摧(周禮考工記凡居材大與小無并大丨小則丨引之則絶)弗摧(吴語申胥曰為虺丨丨為蛇將奈何)當摧
(晉書祖納傳時梅陶及鍾雅數說餘事納輒困之因曰君汝潁之士利如錐我幽冀之士鈍如槌以我鈍槌捶君利錐皆丨丨矣)
柳摧(北史柳機傳初機在周與族人子文城公昂俱歷顯要及竝為外職楊素曰二丨俱丨機曰未若孤楊獨聳又張耒詩歲)
(熟雉兔飽風高榆丨丨)敵摧(唐書孔巢父傳巢父為魏博宣慰使見田悅與言君臣大義悅起自陳謝射工曰陛下見用何)
(丨不丨僧皎然詩望氣燕師銳當鋒丨陣丨)擊摧(諸葛亮心書耀以旌旗戒以金鼓退若山移進如風雨丨崩若丨合戰如)
(虎)矢摧(搜神記楚熊渠子夜行見寝石以為伏虎彎弓射之没金鍛羽下視知其石也因復射之丨丨無迹)杖摧(茅君)
(傳茅君學道于齊二十年道成歸家父怒操杖向之適欲舉杖丨即丨成數十段如弓激矢中壁壁穿中柱柱䧟父乃止)風摧
(玉海天落妖彗丨丨陣雲)擠摧(王逸九思魁纍丨丨兮常困辱)藏摧(蔡邕琴賦指掌反覆抑案丨丨費昶聽搗衣詩宛轉)
(何丨丨當從上路來)悲摧(焦仲卿妻詩蘭芝慙阿母兒實無罪過阿母大丨丨)玉摧(三國名臣序贊先賢丨丨於前來哲)
(攘袂于後)蘭摧(陸雲紆思篇貞朗志而玉折厲勁心而丨丨顔延之祭屈原文丨薰而丨玉縝則折)騰摧(舞鶴賦躑躅徘)
(徊振迅丨丨驚身蓬集矯翅雪飛)隈摧(張敏頭責子羽文旨味弗嘗食粟茹菜丨丨園間糞壤汙黑)籠摧(庾信鶴贊)
(丨丨月羽弋碎霜衣)岸摧(杜甫詩籬弱門何向沙虛丨只丨姚合杭州觀潮詩丨丨連古道洲漲露叢林)白摧(杜甫戲韋)
(偃為雙松圖歌丨丨朽骨龍虎死黑入太陰雷雨垂)氣摧(楊炎鳳翔出師頌序桃林之陣以竒破河洛之孽以丨丨)松摧
(元稹詩瓶罄罍偏耻丨丨柏自枯韓愈詩張君名聲座所屬起舞先醉長丨丨)挫摧(劉禹錫楊柳枝詞只緣裊娜多情思便被)
(春風長丨丨)低摧(唐彦謙韋曲詩欲寫愁腸媿不才多情練漉已丨丨袁桷詩偪仄棟宇徒丨丨)隳摧(李中詩殿宇半)
(丨丨)檝摧(范仲淹岳陽樓記檣傾丨丨)
交徧摧(詩我入自外室人丨丨丨我)衆難摧(北史吐谷渾傳阿豺命母弟慕利延曰汝取一隻箭折之延即折之)
(又曰汝取十九隻箭折之延不能折阿豺曰汝曹知否單則易折丨則丨丨戮力一心然後社稷可固也)羽翼摧(陸賈新語)
(大道隐而不舒丨丨丨而不申羅鄴詩後時若有青雲望何事偏教丨丨丨又陸機漢高祖功臣頌格臣乃謝楚翼實摧)草木
摧(參同契時至仲冬則丨丨索然而丨盡)枯幹摧(玉海丨丨必丨秋蒂自隕)矢刃摧(李陵歌路窮絶兮丨丨丨)
勾爪摧(七命拉甝虪挫獬廌丨丨丨鋸牙捭)五車摧(鮑照擬古詩兩說窮筆端丨丨丨筆鋒)直轡摧(庾信)
(小園賦摧直轡于三危碎平塗于九折)粉壓摧(王建詩小葉稠枝丨丨丨暖風吹動鶴翎開)不能摧(劉禹錫詩)
(城西門前灔預堆年年波浪丨丨丨楊載古木詩縱歴千百載霜雪丨丨丨又韓愈南山有高樹行彈汝枝葉間汝翅不覺摧)劍棱
摧(白居易八節石灘詩鐵鑿金槌殷若雷八灘九石丨丨丨又韓愈詩主人情更重空使劍鋒摧)紫菂摧(李紳詩蓮脫紅)
(衣丨丨丨)錦袎摧(張祜觀杭州柘枝詩旁收拍拍金鈴擺却踏聲聲丨丨丨)古堞摧(許渾詩碧烟秋寺泛潮來水浸)
(城邊丨丨丨)徑竹摧(方千雪詩野禽未覺巢枝仄稚子先憂丨丨丨)厚軸摧(薛逢大水詩勢恐圓樞折聲疑丨丨)
(丨)崇墉摧(胡曾葉縣詩葉公丘墓已塵埃雲矗丨丨亦半丨)葉未摧(李山甫詩高峰枯槁骨偏峭野樹扶疎丨)
(丨丨)桂末摧(皮日休詩雨過蘭芳好霜多丨丨丨)巨枿摧(司馬光詩過目全牛解迎風丨丨丨)霹靂摧(蘇舜)
(欽聯句圃外滄浪曳庭間丨丨丨)雲峯摧(蘇軾詩遙知二月春江闊雪浪倒捲丨丨丨)魚鳥摧(蘇軾石本昭陵)
(六馬詩秦王龍鳳姿丨丨不足丨)雙鬢摧(蘇軾種松詩茯苓無消息丨丨日夜丨)山可摧(徐積睢陽詩義深海)
(可涸行堅丨丨丨又朱子語類司馬温公神道碑說來如山摧石裂相似)昆岡摧(周霆震喜雪詩玄冥振轡祝融遁怒勢欲)
(遣丨丨丨)虎豹摧(楊基詩波濤失意蛟龍伏肝膽如杠丨丨丨)
堆(都回切聚土一作碓)
韻藻離碓(史記河渠書蜀守冰鑿丨丨避沫水之害注古堆字漢書溝洫志作離&KR1374;四川志小丨丨在叙州府長寧縣城)
(北岸溪上溪中有怪石似丨丨之象因作亭於此榜曰小丨丨王安石詩一江春雪下丨丨蘇軾詩欲收暮景返田里遠泝江水窮)
(丨丨)灰堆(金坡遺事張洎在江南將命入貢還詆京師風物有一丨丨之句後與蘇易簡不協蘇云若更矛盾即將丨丨之句)
(進呈矣范成大村田樂府序其十打丨丨詞除夜將曉雞且鳴婢獲持杖擊糞壤致詞以祈利市謂之打丨丨此本彭蠡清洪君廟)
(中打如願故事惟吴下至今不廢云又打丨丨詞除夜將闌曉星爛糞掃堆頭打如願林敏詩春風驚見錦丨丨)魁堆(劉向)
(九歎陵丨丨以蔽視兮雲冥冥而闇前陸龜蒙林屋洞詩丨丨辟邪輩左右專自守)葉堆(韓愈詩天寒古寺遊人少紅丨窗前)
(有幾丨熊皎詩野迥霜先白庭荒丨自丨朱子詩踏破千林黃丨丨吴萊詩乍撥山亭木丨丨)書堆(魚玄機詩軒檻暗傳深竹)
(逕綺羅長擁亂丨丨黃庭堅詩不因朝鼓起來檢舊丨丨)培堆(王安石詩華髮尋春喜見梅一株臨路雪丨丨)翠堆(蘇軾)
(詩東望峩嵋小廬山丨作丨又湖上青山丨作丨陳造詩檐外浮嵐暖丨丨朱子詩門外青山丨紫丨又遠山重叠丨成丨范成大)
(詩猶夢西山丨碧丨)
白龍堆(漢書西域傳樓蘭國最在東垂近漢當丨丨丨乏水草嘗主發導負水儋糧送迎漢使揚雄上書往者圖西域制車)
(師置城都護三十六國歲費以大萬計者豈為康居烏孫能踰丨丨丨而宼西邊哉廼以制匈奴也王筠詩晨登黃馬坡遙望丨丨)
(丨温庭筠詩一點黃塵起鴈喧丨丨丨下千蹄馬又元史高麗傳鴈海龍堆天所以紀夷夏也炎方朔漠地所以限内外也沈約詩)
(介馬度龍堆又白馬篇赤坂途三折龍堆路九盤周霆震喜雪詩雲旗乍翻搖若水濤霜却卷飛龍堆)鷃濫堆(方言阿如)
(乾亦名丨丨丨蘇軾詩君不見丨丨丨決起隨衝風鷃亦作阿張祜詩至今風俗驪山下村笛猶吹阿濫堆按驪山有禽名阿濫堆)
灔預堆(水經注丨丨丨在䕫府西有孤石冬出水二十餘丈夏即没土人云灔預大如象瞿塘不可上灔預大如馬瞿塘不)
(可下杜甫詩故憑錦水將雙淚好過瞿唐丨丨丨劉禹錫詩城西門前丨丨丨年年波浪不能摧元稹詩倒入黃牛漩驚衝丨丨丨)
(鄭谷詩波頭未白人頭白瞥見春風丨丨丨蘇軾丨丨丨賦序世以瞿塘峽口丨丨丨為天下之至險凡覆舟者皆歸咎於此石以)
(余觀之蓋有功於人者)錦被堆(牡丹譜宋祁帥蜀有獻牡丹名丨丨丨者祁為之賦)錦繡堆(白居易詩筆盡鉛黃)
(點詩成丨丨丨又劉兼詩風捲殘花錦作堆又杜牧詩長安回望繡成堆)黃金堆(盧仝月蝕詩青空鑿出丨丨丨又王安石)
(詩降王北歸樓殿坼棄屋尚鎖殘金堆按謂南唐李煜)火齊堆(王安石和王微之詩微之新詩動我目爛若丨丨金盤丨)
雲濤堆(蘇軾武昌西山詩歸來解劒亭前路蒼崖半入丨丨丨又過萊州雪後望三山詩參差太華頂出没丨丨丨)金
碧堆(黃庭堅詩步入寒溪丨丨丨)
增高堆(晉書載記劉曜追石虎至丨丨)三堆(北史齊文宣四年巡丨丨戍大狩而旋)黃堆(宋史蘇軾傳吏鑿丨)
(丨欲注之於淮軾始至潁遣吏以水平凖之淮之漲高於新溝幾一丈若鑿丨丨淮水顧流潁地為患軾言於朝從之)土堆
(秦州記上邽縣北有利山川中平地有丨丨高五丈生細竹翠茂殊常二楊樹大數圍百姓祀之韓愈詩偶上城南丨骨丨)鳳
堆(太平御覽岐山一名天柱山文王時鳳鳴人呼為丨皇丨述異記當陽縣南有龍川鳳引漢武時八龍五鳳遊於此亦呼為五)
(丨丨)天堆(輿地紀勝丨丨在建昌府廣昌縣東南一夕雷雨大作旦日屹然成山高丈餘)成堆(名臣言行錄宼凖知鄧州)
(好夜宴劇飲雖寝室亦燈燭達旦人至官舍見厠溷間燭淚丨丨韓愈雪詩坳中初蓋底垤處遂丨丨元稹詩連投珠作貫獨和玉)
(丨丨杜牧詩樹陰香作帳花逕落丨丨鄭谷詩杏花争忍掃丨丨陸龜蒙黃金詩平分從滿篋醉擲任丨丨王仁裕詩柳陰如霧絮)
(丨丨又引門生飲古臺陸游詩蠟淚丨丨又一時)青堆(一綂志大平府丨丨沙在府城南二十里周文育克徐嗣徽於此蘇)
(軾詩際天菽粟丨成丨)鹽堆(一綂志宜興善卷洞内有丨丨米堆及仙人丹竈)鬿堆(天問鯪魚何所丨丨焉處注丨)
(丨竒獸也)肉堆(上林賦其獸則㺎旄貘㹈注㺎似牛領有丨丨又李東陽詩不入長安酒丨丨)隴堆(王逸九思踰丨丨兮)
(渡漠過桂車兮合黎)沙堆(阮修患雨賦序余耕陽武之地在乎丨丨汴之陽也劉禹錫浪淘沙詞湏臾却入海門去卷起丨丨)
(似雪堆張籍凉州詞古鎮城門白磧開竒兵往往傍丨丨)乍堆(江賦峾淪溛瀤乍浥丨丨)堆堆(王建新嫁娘詞鄰家人不)
(識牀上坐丨丨韓愈路傍堠歌丨丨路傍堠一雙復一隻陳獻章詩荒雲和葉幾丨丨通作塠)萬堆(韓愈李花詩誰將平地丨)
(丨雪剪刻作此連天花)浪堆(元稹詩坐見千峯雪丨丨蘇軾過淮詩今日風憐客平時丨作丨)火堆(元稹除夜詩傷)
(心小兒女撩亂丨丨邊白居易紅躑躅詩玉泉南澗花竒怪不似花叢似丨丨)紅堆(張碧惜花詩千枝萬枝占春開彤霞著地)
(丨成丨)雪堆(杜牧詩砌下棃花一堆雪明年誰此凭闌干方干詩纔憐飲處飛花片又見書邊聚丨丨羅隐詠白菊詩尋思)
(閉戶中宵見應認寒窗丨一丨蘇軾詩海上濤頭一線來樓前指顧丨成丨范成大詩燕石扶攔玉丨丨又&KR1616;醿那復丨千丨吴寬)
(詩為想長鑱劚丨丨)香堆(司空圖馮燕歌鑄作金燕丨作丨焚香酬酒聽歌來)蕊堆(王安石詩玉枝自丨繁如丨)稻
堆(范成大詩丨丨高出屋山頭)綠堆(楊萬里詩纔看桃李錦成圍忽便園林丨作丨)霞堆(元好問詩翻動青丨丨郝)
(經詩浩歌長醉亂丨丨)阿堆(梁書任昉小名丨丨年十二叔晷稱曰丨丨吾家千里駒也)
風陵堆(舊唐書天寶十一載六月閿鄉縣黃河中女媧墓因大雨晦冥失所在乾元元年六月瀕河人聞有風雷曉見其墓)
(涌出上有巨石石上有雙柳時號丨丨丨蓋女媧亦風姓也又水經注高平城西有阜阜上有故臺臺側有風伯壇俗呼為風堆)
萬勝堆(唐書高崇文傳崇文始破賊二萬于城下會雨不克攻明日戰丨丨丨堆直鹿頭左使驍將高霞寓鼓之士扳緣上)
(奪而有之下瞰鹿頭城人可頭數八戰皆捷)黃花堆(唐書黑齒常之傳常之充朔州大總管以李多祚王九言為副追躡)
(突厥至丨丨丨大破之又王建詩春風院院落花堆)覆宿堆(九域志堯遭洪水繫舟于丨丨丨即夏屋山也)高望堆
(長安圖丨丨丨在延興門南八里)項羽堆(水經注濟水東逕東廣武城北有壇曰丨丨丨羽欲烹漢太公處也)覆釜
堆(水經注陸真釡之東北得丨丨丨堆南有三泉相去四五里參差合次南注于吴陂)漢廟堆(水經注漢水又東逕丨丨)
(丨下堆昔漢女所遊側水為釣臺後人立廟于臺上因謂之丨丨丨)振履堆(安定圖經丨丨丨者故老云夸父逐日振履于)
(此)漢武堆(梁州記南鄭城泝漢上五十里水邊有丨丨丨帝常游此以為釣臺後人觀其崇基謂之丨丨丨)七十
堆(北夢瑣言唐韋寅善治生江陵府東有别業積稻如坻大中初除廣州節度使宣宗以番禺珠翠之地垂貪泉之戒寅從容奏)
(對曰江陵莊積穀尚有丨丨丨固無所貪宣宗曰此可謂之足榖翁也)拂雲堆(雲中志丨丨丨在古豐州西六十里有昭)
(君青塚塞草皆黃惟此獨青元稹以州宅夸于樂天詩州城廻遶丨丨丨鏡水嵇山滿眼來杜牧木蘭廟詩幾度思歸還把酒丨丨)
(丨上祝明妃又日暮丨丨丨下過馬前逢著射鵰人又僧皎然詩從今射鵰騎不敢過雲堆又李山甫詩白雲飛不盡碧雲欲成堆)
(蘇軾咏梅戲陳季常詩行當更向釵頭見病起烏雲正作堆朱子詩十年身卧白雲堆楊允孚詩侯王甲第五雲堆李俊民詩驀見)
(花間弄藥回同心髻綰綠雲堆)螻蟻堆(郭璞遊仙詩東海猶蹄涔崑崙丨丨丨)四壁堆(韓愈詩傾罇與斟酌丨丨)
(丨甖缸)爛漫堆(韓愈南山詩前低劃開闊丨丨丨衆皺)滿盤堆(韓愈蒲萄詩若欲丨丨丨馬乳莫辭添竹引龍)
(鬚又李夢符詩椰榆杓子瘤杯酒爛煮鱸魚滿案堆)玉一堆(白居易太湖石詩錯落復崔嵬蒼然丨丨丨又鄭震爛柯山詩)
(飛梁横跨丹虹體絶頂平鋪白玉堆)榆莢堆(白居易詩楊花飛作穗丨丨落成丨蘇軾種松詩春風吹丨林亂丨飛作丨)
麝烟堆(杜牧詩樓高春日早屏束丨丨丨)水沉堆(杜牧揚州詩蜀船紅錦重越槖丨丨丨)處處堆(杜牧)
(詩連巴控越知何有珠翠沉檀丨丨丨)繞塔堆(李中經古寺詩丨丨丨黃葉沿階積綠苔)白菊堆(司空圖詩登高)
(可羡少年場丨丨丨邊鬢似霜)文字堆(梅聖俞詩静坐紙忩無所得只將丨丨眼前丨)塵事堆(梅聖俞詩踐盟幾欲)
(駈車去丨丨無端日日丨)滿眼堆(梅聖俞詩如今世態尤堪薄只把官資丨丨丨)麥千堆(蘇軾詩今年好風雪會見)
(丨丨丨)銀山堆(黃庭堅詩丨丨丨裏看青山)亂峯堆(范成大詩暮雲渾作丨丨丨)麻線堆(范成大丨)
(丨丨詩序峽口驛前大山崛起舊路攀援而上縈紆如線十五年前浮圖德寶始沿澗伐木作新路不復登山余觀峽路皆未嘗經)
(修感德寶之事作丨丨丨詩)瓊瑤堆(貢奎詩滉漾百尺丨丨丨)琉璃堆(周徵士詩清河綠漲丨丨丨)
對語(震澤離堆)(鴈塞龍堆)(墨沼書堆)(風穴雪堆)(造日坂拂雲堆)(投金瀨負米堆)(落紅陣湧翠堆)
摘句(山環玉作堆青錢水面堆)(清影拂書堆高鋪繡被堆)(鱠盤已見雪成堆携家共入碧雲堆)
(萬歲樓前錦繡堆洞口諸峯蒼翠堆)
陪(薄回切厠也說文重土也一曰滿也)
韻藻追陪(韓愈酬盧給事曲江荷花行見寄上界真人足官府豈如散仙鞭笞鸞鳳終日相丨丨)相陪(蘇軾禱雨)
(張龍公詩精誠苟可貫賓主真丨丨)
萬國陪(李嶠詩殷薦三神享明禋丨丨丨張九齡詩東顧重關盡西馳丨丨丨)宴賞陪(王灣詩曩契心期密今遊)
(丨丨丨)衮職陪(杜甫詩遲暮宫臣忝艱危丨丨丨)百神陪(韓愈詩追攀萬國來警衛丨丨丨)紛後陪
(蘇軾上清辭羣仙迎兮塞雲漢儼前導兮丨丨丨)詩逋陪(蘇軾重遊終南詩嬾不作丨君錯料舊丨應許過時丨)
增鼎陪(左傳昭公五年楚薳啓疆對楚子曰飱有陪鼎注熟食為飱陪加也加鼎所以厚殷勤儀禮聘禮賓即舘有司入陳)
(飪一牢鼎九設於西階前陪鼎當内廉疏陪鼎按公食大夫禮庶羞也以非正饌故在正鼎後而言加也當内廉避堂塗也汪藻君)
(臣慶會圖詩恩頒御墨函初啓燕及羣臣丨有丨)家陪(張衡東京賦命膳夫以大饗饔餼浹乎丨丨)連陪(潘岳詩猥)
(荷公叔舉丨丨厠王寮)叨陪(王勃滕王閣序丨丨鯉對顔蕘詩言自雲山訪我來每聞竒祕覺丨丨)暫陪(李暠詩鵷)
(鷺方成列神仙喜丨丨蘇軾詩海山入夢方東去風雨留人得丨丨)遊陪(高適詩祇言殊語默何意忝丨丨)難陪(司空)
(曙詩蒼然發高興相望坐丨丨朱慶餘早梅詩天然根性異萬物盡丨丨韋莊詩含香高步已丨丨鶴到清霄勢未迴釋皎然詩重)
(陽荆楚上高會此丨丨)曾陪(白居易詩莫怪殷勤最相憶丨丨西省與南宫蘇軾鹿鳴宴作他日丨丨探禹穴白頭重見賦)
(南山)重陪(白居易詩鳳詔容徐起鵷行許丨丨)舊陪(李紳登禹廟回降雪詩堯歷占新慶虞階想丨丨)奉陪(杜牧)
(詩比興予非薄何時得丨丨)攀陪(羅隐詩兩府丨丨十五年郡中甘雨幕中蓮)強陪(蘇軾老人行邇來尤解安貧賤)
(不為公卿丨丨面)屢陪(黃庭堅詩丨丨風月乾吟筆不解笙簧醉舞衫晁冲之詩臘雨城南宅衝寒憶丨丨)親陪(陸游)
(詩䕫龍獲丨丨)
積弩陪(淮南子修鎩短鏦齊為前行丨丨丨後錯車衛旁)華幄陪(陸機詩居陪華幄出從朱輪)夕讌陪
(鮑照詩陳鐘陪夕讌笙歌待明發又張說詩言陪柏梁宴新下建章來)共遊陪(沈約懷舊詩携手同歡宴比跡丨丨丨)
喜趨陪(沈佺期詩千春奉休歷分禁丨丨丨趙冬曦詩軒轅應順動萬牧正趨陪方干詩多謝郢中賢太守常時談笑許趨)
(陪)清蹕陪(蘇頲詩密途汾水衛丨丨晉郊丨)雲嶂陪(張說詩近念鼎湖别遙思丨丨丨)樂飲陪(張說)
(詩鎬京陪樂飲柏殿奉文飛)勝躅陪(崔日知詩無由陪勝躅空此翫書筠)漢女陪(孫逖詩勝地虞人守歸舟丨丨)
(丨)笑語陪(杜甫詩無路從容陪笑語有時顛倒著衣裳)對棋陪(杜甫詩丨丨丨謝傅把劍覓徐君)五老
陪(李益詩侍坐雙童子陪游五老人)見處陪(元稹詩親戚迎時到班行丨丨丨)幾度陪(曹松詩丨丨丨旄節)
(營廵海色廻)鬼神陪(周墀詩蓮掌月高珪幣列金天羽衞丨丨丨)願一陪(貫休詩如結林中社伊予丨丨丨)
逸少陪(王安石詩唱酬自有微之在談笑應容丨丨丨自注少保元絳謝事居姑蘇又王中甫善歌詞與相唱酬燕集)僧
侣陪(蘇軾詩丨丨且丨香火社詩壇欲斂鸛鵝軍)鵷鷺陪(蘇軾詩丨丨偶叨丨下列天閽聊啓望中央)英衞
陪(蘇軾石本昭陵六馬詩維時六驥足績與丨丨丨)魯公陪(米芾詩漁歌堪畫處又有丨丨丨)禁從陪(汪藻)
(君臣慶會圖詩恩榮屢遣王人出慈惠仍宣丨丨丨)儒臣陪(吴師道詩愚生一何幸獲忝丨丨丨)羣彦陪(吴師道詩)
(幸兹九日至獲與丨丨丨)
對語(密侍親陪)(出餞入陪)(讌集游陪)(瑣闈侍雕輦陪)(尊罍共杖屨陪)(清譚接勝躅陪)
摘句(南宫劍履陪看花喜客陪)(玉輦廵遊歲歲陪青鞋布襪好追陪)
杯(布回切說文本作桮飲器也亦作杯又姓漢書律歷志有杯育)
韻藻玉杯(漢書文帝紀十六年秋九月得丨丨刻曰人主延夀述異記廬山上有三石梁長數十丈廣不盈尺吴猛將弟)
(子登山見一老公坐桂樹下以丨丨承甘露與猛猛徧與弟子飲之郭璞游仙詩陵陽挹丹溜容成探丨丨謝朓詩渠椀送佳人丨)
(丨邀上客庾信連珠顔回瓢飲賢於慶封之丨丨王勃七夕賦靈女黃金之椀張宗碧丨之丨楊炯詩方士燒丹液真人泛丨丨李)
(乂詩肆覽飛宸札稱觴引丨丨馬懷素詩三陽候節金為勝百福迎祥丨作丨李白詩遺我綠丨丨兼之紫瓊琴裴璘白牡丹詩别)
(有丨丨承露冷無人肻向月中看李商隐詩瓊筵不醉丨交丨皮日休詩池文帶月鋪金簟蓮朵含風動丨丨司馬都白菊詩泛酒)
(初迷傍丨丨蘇軾試藥玉滑盞詩喜我有此客丨丨不徒施楊萬里梅下小飲詩促折冰葩浸丨丨袁桷詩粟暈排金縷酥凝爛丨)
(丨又董仲舒春秋繁露有丨丨篇庾信小園賦琴號珠柱書名丨丨王安石詩念君少壮輟游衍發揮春秋名丨丨)土杯(謝承)
(後漢書宋叔平為定陵令丨丨食麥飯)一杯(晉書嵇康傳山濤為吏部郎欲舉康自代康與濤書告絶曰但守陋巷教飬子)
(孫時時與親舊敘離闊陳說平生濁酒丨丨彈琴一曲志願畢矣又張翰傳翰任心自適不求當世或謂之曰卿乃可縱適一時獨)
(不為身後名耶荅曰使我有身後名不如即時丨丨酒時人貴其曠達張說詩遙遙西向長安日願上南山夀丨丨孟浩然詩丨丨)
(彈一曲不覺夕陽沉李白詩兩人對酌山花開丨丨丨丨復丨丨又人分千里外興在丨丨中杜甫憶李白詩敏捷詩千首飄零酒)
(丨丨錢起詩九日自佳節扁舟無丨丨白居易詩上馬行數里逢花傾丨丨又吴絃楚調瀟湘弄為我殷勤送丨丨又天宫日暖閤)
(門開獨上迎春飲丨丨杜牧詩白首書千卷朱顔酒丨丨李羣玉詩煩君玉指輕攏撚漫撥鴛鴦送丨丨趙嘏詩謝公待醉銷離恨)
(莫惜臨川酒丨丨韓偓詩卷荷忽被微風觸寫下清香露丨丨蘇軾詩丨丨賞月露萬象紛酬酢又好是丨丨深午窗春睡足黃庭)
(堅詩誰與愁眉唱丨丨范成大詩借我茅亭煖丨丨陸游詩吾文自欲忘憂耳那博人間水丨丨)瓊杯(唐書王勃傳張說與)
(徐堅論近世文章曰王翰如丨丨玉斝雖爛然可珍而多玷缺堅謂篤論秦系期王鍊師不至詩黃精蒸罷洗丨丨林下從留石上)
(苔李紳詩妒粧凌粉匣欺酒上丨丨劉鄴紫薇花詩浴殿晴秋倘中謝殘英猶可醉丨丨黃滔詩花迎金冊非時拆月對丨丨此夜)
(圓王安石詩丨丨綺食青玉案使我醉飽無歸心楊萬里詩無奈春光餐不得遣詩招入翠丨丨袁桷趙昌荷花詩丨丨欲側雨絲)
(垂金掌初調露珠定)酒杯(元史天文志至元四年九月奔星如丨丨大色白起自右旗之下西南行没于近濁李嶠詩還將石)
(溜調琴曲更取峯霞入丨丨岑參詩竹影拂棋局荷香隨丨丨杜甫詩艱難苦恨繁霜鬢潦倒新停濁丨丨又黔陽信使應稀少莫)
(怪頻頻勸丨丨錢起詩欲識封人願南山舉丨丨白居易詩遊山弄水攜詩卷看月尋花把丨丨李紳詩西園到日栽桃李紅白低)
(枝拂丨丨賈島詩燈下南華卷袪愁當丨丨方干詩傲世寄漁艇藏名歸丨丨又愛邀舊友看魚釣貪聽新禽駐丨丨又坐牽蕉葉)
(題詩句卧看藤花落丨丨又窗中早月當琴榻牆上秋山入丨丨李郢詩林間掃石安棋局岩下分泉逓丨丨羅鄴詩青門春色一)
(花開長到花時把丨丨周朴詩冷丨丨中宜泛灎暖風林下自氛氲羅隐詩江花江草暖相偎也向江邊把丨丨魚元機詩庭前亞)
(樹張衣桁坐上新泉泛丨丨蘇軾詩江邊千樹柳落我丨丨中又却對丨丨渾是夢試拈詩筆已如神張耒詩斜陽似欲粧詩句新)
(月邀將入丨丨范成大詩丨丨觸撥詩情動書卷招邀病眼開陸游詩蕭然散髮聽秋雨剩領秋涼入丨丨元好問詩殘夢忘書帙)
(餘寒殢丨丨張昱詩若教蝴蝶知春夢儘把黃金付丨丨)分杯(神仙傳曹公欲殺左慈慈乞骸骨乃為設酒曰今當遠曠乞丨)
(丨飲酒時天寒温酒尚熱慈拔導簪以畫杯酒中斷即飲半半與公公未即飲慈乞盡自飲之飲畢以杯擲屋棟杯懸搖動似飛鳥)
(舉坐莫不視杯良久乃墜已失慈矣庾信詩丨丨帳裏却扇牀前儲嗣宗送道士詩從此丨丨後相思何處尋黃庭堅詩獺膽能丨)
(丨虎魄妙拾芥)擲杯(見上陸游詩酒酣詩就丨丨去醉踏玻瓈江上路)流杯(荆楚歲時記三月三日士民竝出江渚池)
(沼間為丨丨曲水之飲庾信春賦樹下丨丨客沙頭渡水人儲嗣宗詩縈紆亂石便丨丨杜牧詩共惜流年留不得且環流水醉丨)
(丨皮日休詩茭葉深深埋釣艇魚兒漾漾逐丨丨袁桷詩舊邑環蟻垤清泉覆丨丨)螺杯(藝文類聚陶侃故事曰侃上成帝丨)
(丨一枚清異錄以丨為丨巖穴極灣曲則可以藏酒有一螺能貯三盞許者號為九曲丨丨張籍流杯渠詩淥酒白丨丨隨流去復)
(回陸游詩紅丨丨小傾花露紫玉池深貯麝煤一作蠡陸倕丨丨銘用邁羽杯珍逾渠椀)御杯(酉陽雜俎魏使李同軌陸操聘)
(梁梁主坐皂帳南面諸賓及羣官俱坐定遣舍人殷靈宣旨慰勞中庭設鐘懸及百戲殿上流杯池中其行酒具進梁主者題曰丨)
(丨自餘各題官姓之杯至前者即飲錢惟演家王故事先臣太平興國三年入朝太宗詔赴苑中宴因泛舟於宫池太宗手舉丨丨)
(以賜先臣跪而飲之明日奉表謝其略曰御苑深沉想人臣之不到天顔咫尺惟父子以周親沈佺期詩蘭氣薰仙杖榴花引丨丨)
荷杯(唐語林李宗閔暑月以丨為丨白居易詩小舫宜攜樂新丨好蓋丨又疎索柳花盌寂寥丨葉丨汪元量湖州歌一川霞)
(錦供行客且掬丨香進酒丨)持杯(世說畢卓常謂人曰得酒滿數百斛船四時甘味置兩頭左手持蟹螯右手丨酒丨拍浮酒)
(船中便足了一生矣蘇軾詩何時得見纖纖玉右手丨丨左捧頤趙奕詩開筵出紅粧丨丨擘紫蟹郭鈺詩丨丨願飲茅容酒)銜
杯(宣和畫譜石延年雖在祕閣而常夜遊浮沉閭巷間見者如遇於烟雲中一日與酒徒入肆縱飲丨丨無算終席不交一語而)
(去以此人異之指其地為遇仙司馬遷報任安書僕與李陵趣舍異路未嘗丨丨酒接殷勤之歡劉伶酒德頌捧甖承槽丨丨潄醪)
(奮髯踑踞沈麴藉糟劉玭誡子書崇好慢遊耽嗜麴蘖以丨丨為高致以勤事為俗流習之易荒覺已難悔李適之詩避賢初罷相)
(樂聖且丨丨崔惠童詩一月人生笑幾回相逢相值且丨丨杜甫詩左相日興費萬錢飲如長鯨吸百川丨丨樂聖稱避賢又不湏)
(聞此意悽愴生前相遇且丨丨白居易詩忽憶前年初病後此生甘分不丨丨又三旬齋滿欲丨丨平旦敲門門未開司空圖詩重)
(陽阻雨獨丨丨移得家山菊未開)蓮杯(東軒筆錄王永年嘗置酒延竇卞楊繪出其妻間坐以左右手掬酒以飲卞繪謂之)
(白玉丨花丨庾信春賦芙蓉玉盎丨子金丨白居易詩豔聽竹枝曲香傳丨子丨殷英童採蓮曲丨葉捧成丨)鸞杯(盧照隣詩)
(長裙隨鳳管促柱送丨丨)仙杯(駱賓王詩雲光棲斷樹靈影入丨丨)舉杯(李白詩丨丨邀明月對影成三人杜甫詩主恩)
(前後三持節軍令分明數丨丨項斯詩坐久欹臨水門中獨丨丨李頻詩天際蜀門開西看丨别丨秦觀書晉賢圖後此畫舊名晉)
(賢圖有古衣冠十人惟一人丨丨欲飲其餘隐几杖策傾聽假寐讀書屬文了無霑醉之態龍眠李叔時見之曰此醉客圖也蓋以)
(唐有毛惠遠醉客圖故以名之獨譙郡張文潛與余以為不然此畫晉賢晏居之狀非醉客也)傳杯(杜甫詩舊日重陽日丨丨)
(不放杯章碣詩深鎖雷門宴上才旋看歌舞旋丨丨上官昭容九日登慈恩寺應制詩却邪萸入佩獻夀菊丨丨陸游詩旋摘甘瓜)
(青帶蔓新篘玉醴冷丨丨又千里安期那可得笑呼鄰父共丨丨)膠杯(蘇軾詩童子愁冰研佳人苦丨丨注膠去聲謂酒凍)
(也)渡杯(法苑珠林西晉杯度嘗寄宿一家家有金像杯度晨興輒持而去主人策馬追之度自徐行而騎走不及及河乘一)
(小杯以渡孟津因號曰丨丨蘇味道尋復禮上人詩企躅瞻飛蓋攀遊想丨丨孟浩然詩抗禮尊縫掖臨池揖丨丨盧肇詩林暗疑)
(藏雨江空想丨丨劉長卿過法崇師故居詩惆悵湘江水何人更丨丨)乘杯(見上李白贈僧崖公詩何日更攜手丨丨向蓬)
(瀛)
三百杯(南史陳暄傳暄嗜酒兄子秀致書于暄友冀以諷諫暄聞與秀書曰昔周伯仁渡江唯三日醒吾不以為少鄭康成)
(一飲丨丨丨吾不以為多高士傳袁紹辟鄭康成及去餞之城東會者三百餘人皆離席奉觴自旦及暮度康成飲丨丨餘丨而温)
(克之容終日無怠李白詩百年三萬六千日一日湏傾丨丨丨又烹羊宰牛且為樂會湏一飲丨丨丨又李咸用詩相逢且快眼前)
(事莫厭狂歌酒百杯陸游詩醉墨淋漓酒百杯真山民詩豪揮彩筆詩千首醉倚紅樓酒百杯)水精杯(唐書西域傳康居一)
(名薩末鞬亦曰颯秣建開元初貢鎖子鎧丨丨丨碼碯瓶駝鳥卵)流霞杯(論衡河東項曼斯好道去家三年而反曰去時)
(有數仙人將上天離月數里而止月之旁甚寒凄愴饑欲食輒飲我丨丨一丨每飲數月不饑吴均七夕詩神仙定不及寧用丨丨)
(丨魯范神仙篇霜分白鹿駕日映丨丨丨李白詩玉女四五人飄颻下九垓含笑引素手遺我丨丨丨陳陶宿島徑夷山舍詩主人)
(意不淺屢獻丨丨丨又劉孝綽詩共摛雲氣藻同舉霞紋杯王珪詩君王又進紫霞杯)自暖杯(天寶遺事内庫有一酒杯)
(青色有紋如亂絲足有鏤金字名丨丨丨上取酒注之温温然有氣相次如沸湯又唐寧王有暖玉杯不暖自熱)鸚鵡杯
(酉陽雜俎梁宴魏使魏肇師舉勸丨丨丨徐君房飲不盡肇師曰海蠡蜿蜒尾翅皆張非以為玩亦以為罰今日不得辭南州異物)
(志丨丨螺状似霞丨形如鳥頭向其腹視似鸚鵡故以為名吴均贈别詩去去歸去來還傾丨丨丨薛道衡詩共酌瓊酥酒同傾丨)
(丨丨盧照隣詩漢代金吾千騎來翡翠屠蘇丨丨丨李適詩銀河半倚鳳凰臺玉酒相傳丨丨丨李乂詩平旦鵷鸞歌舞席方宵丨)
(丨獻酬丨李白襄陽歌鸕鷀杓丨丨丨劉禹錫詩簷外青雀舫坐中丨丨丨晁冲之詩酒沾丨丨丨行盡詩傍蟾蜍研立成)解
語杯(輟耕錄至正庚子七月九日余飲夏氏酒正開荷花置小金巵于其中命歌妓捧以行酒客就姬取花分開花瓣以就飲)
(其風致又過碧筒遠甚余因名為丨丨丨)三雅杯(典論劉表有酒器三大曰伯雅受七升次仲雅受五升次季雅受三升于)
(志寧詩俱裁七步詠同傾丨丨丨注雅州有丨丨池修池得器如丨)故人杯(謝朓詩山川不可盡況乃丨丨丨李嶠詩獨軫)
(離居恨遙想丨丨丨張說詩月餘邊地賞心盡丨丨丨杜甫詩獨居期静處會有丨丨丨白居易詩歸歟吟可作休戀丨丨丨皇甫)
(冉詩閒齋堪坐聽況有丨丨丨)萬夀杯(徐陵表三元兆慶六呂司春得奉丨丨之丨預參百辟之禮蕭慤詩華山不凋葉宜)
(城丨丨丨李嶠詩仙蹕九重臺香筵丨丨丨李白詩天子九九八十一萬歲歲歲常傾丨丨丨張憲詩玉液淋漓丨丨丨又李適詩)
(横汾宴鎬歡無極歌舞年年聖夀杯趙彦昭詩願扈封巒駕常持薦夀杯又北闕臨仙檻南山送夀杯羊士諤詩晚實和商鼎濃香)
(拂夀杯李商隐詩沉香甲煎為庭燎玉液瓊酥作夀杯羅鄴詩春排北極迎仙仗日捧南山入夀杯羅隐詩龜銜玉杓增年算鶴舞)
(瓊酥獻夀杯郭鈺詩早看送喜麒麟殿五色雲中進夀杯又五代史馮道傳水運軍將于臨河縣得一玉杯有文曰傳國寶萬歲杯)
(明宗甚愛之以示道道曰此前世有形之寶爾王者固有無形之寶也又金史樂志駕幸南京導引曲聖明天子初廵幸遙駕六龍)
(來五雲影裏排仙仗清蹕絶塵埃都人齊唱昇平曲更進萬年杯陳子昂詩微臣固多幸敢上萬年杯趙彦昭正旦賜宰臣柏葉應)
(制詩但將千載葉常奉萬年杯)長命杯(庾信詩正旦辟惡酒新年丨丨丨丁仙芝詩十千兌得餘杭酒二月春城丨丨丨)
避暑杯(李百藥詩乍進仙童藥時湏丨丨丨)送客杯(王勃詩九月九日望鄉臺他席他鄉丨丨丨宋无詩山色催行)
(櫂波聲丨丨丨又李頻詩露滴從添硯蟬吟便送杯高啓詩慙予東掖叨陪講難把長干送别杯)柏梁杯(盧照隣詩朝參)
(五城柳夕宴丨丨丨張說詩喜承芸閣宴幸捧丨丨丨)野人杯(李嶠詩榮舒洛媛浦香泛丨丨丨)合歡杯(宋之)
(問詩莫令銀箭曉為盡丨丨丨施肩吾詩香銷連理帶塵覆丨丨丨黃滔詩烟樹迥垂連蒂杏綵童交捧丨丨丨)菊花杯
(張說湘州九日詩寧知沅水上復有丨丨丨孟浩然詩共乘休沐暇同醉丨丨丨白居易詩明朝是重九誰勸丨丨丨又芳草席鋪)
(楓葉岸竹枝歌送丨丨丨許渾詩且欲近尋彭澤宰陶然共醉丨丨丨又徐鉉間宴詩筵香菊在杯)李膺杯(孟浩然詩坐登)
(徐孺榻頻接丨丨丨)洛陽杯(高適詩欲行宣城印往飲丨丨丨)張翰杯(李白詩八月枚乘筆三吴丨丨丨)掌
中杯(杜甫詩雲物不殊鄉國異教兒且覆丨丨丨又白居易詩願君且同宿盡此手中杯裴度詩白頭青眼客池上手中杯)
讓先杯(劉禹錫詩與君同甲子歲酒丨丨丨)
增三杯(前漢書朱博傳博為人廉儉不好酒色游宴自微賤至富貴食不重味案上不過丨丨李白詩丨丨通大道一斗合)
(自然又丨丨拔劒舞秋月杜甫詩丨丨竹葉清蘇軾詩丨丨軟飽後一枕黑甜餘又丨丨卯酒忘家事萬戶春濃感國恩又江城白)
(酒丨丨釅野老蒼頭一笑温又白居易詩玲瓏五六樹瀲灔兩丨丨又晚凉思飲兩丨丨又孟郊詩饑童餓馬掃花餵向晚飲溪丨)
(兩丨又陸龜蒙詩酒痕衣上雜莓苔猶憶紅螺一兩杯又白居易詩寧辭辛苦行三里更與留連飲兩杯)桑杯(後漢書高宏為)
(瑯琊相丨丨承漿)攝杯(魏志曹爽傳注爽令李勝辭宣王并伺察焉宣王見勝令兩婢侍邊持衣衣落復指口言渴求飲婢)
(進粥宣王持杯飲粥粥皆流出沾胸勝愍然辭出與爽等相見說太傅語言錯誤口不丨丨令人愴然)舞杯(晉書樂志杯柈)
(舞按太康中天下為晉世寧丨務手以按丨柈反覆之此則漢世惟有柈舞而晉加之以杯也蘇軾詩無復號雲聲空餘丨丨手)
投杯(北史齊文宣帝嘗於東山遊宴以關隴未平丨丨震怒召魏收於前立為詔書宣示遠近)執杯(舊唐書回紇傳郭子)
(儀屯涇陽回紇率其衆請降子儀許之命酒與之飲子儀先丨丨合胡禄都督請咒子儀咒曰大唐天子萬萬歲回紇可汗亦萬歲)
(兩國將相亦萬歲合胡禄都督等皆歡躍久之)木杯(唐書韋嗣立傳帝為嗣立營别第於鸚鵡谷帝臨幸命從官賦詩制序冠)
(篇因封嗣立為逍遙公名所居曰清虛原幽棲谷嗣立獻丨丨藤盤數十物)傾杯(唐書樂志明皇時舞馬能舞丨丨數十曲)
(又陳後主臨高臺詩臨窗已響吹極眺且丨丨蘇軾詩秉燭真如夢丨丨不敢餘)癭杯(唐書隐逸傳武攸緒盤桓龍門少室)
(間冬蔽茅椒夏居石室所賜金銀鐺鬲野服王公所遺鹿裘素障丨丨塵皆流積不御也皮日休詩澹景微隂正送梅幽人逃暑丨)
(楠丨陸龜蒙夜會問荅詩丨木丨杉贅楠瘤刳得來莫怪家人畔邊笑渠心祗愛黃金罍)柳杯(舊唐書新羅國傳新羅國在漢)
(時樂浪之地其食器用丨丨)措杯(莊子列禦寇為伯昏無人射引之盈貫丨丨水其肘上發之適矢復沓方矢復寓當是時)
(猶象人也王泠然止水賦浮芥則傲吏丨丨種瓜則幽人抱甕元稹詩洞庭瀰漫接天廻一點君山似丨丨皮日休射魚詩堪將丨)
(丨術授與太湖公)置杯(莊子覆杯水於坳堂之上則芥為之舟丨丨焉則膠水淺而舟大也)滌杯(淮南子丨丨而食洗)
(爵而飲盥而後饋可以飬少而不可以飬衆)文杯(鹽鐵論一丨丨得銅杯什價賤而用不殊)銅杯(見上李賀假龍吟歌)
(石軋丨丨吟咏枯瘁蒼鷹擺血白鳳下肺)藤杯(續博物志酒杯藤出西域丨大如臂葉似葛花實如梧桐可為丨以酌酒有文)
(章映徹可愛投酒能消宿酲王勃詩風筵調桂軫月徑引丨丨駱賓王詩相將菌閣臥青谿且用丨丨泛黃菊)浮杯(酉陽雜俎)
(歷城有蓮子湖多蓮花遍船掩映罟罾疎布遠望若珠網丨丨也閒居賦丨丨樂飲絲竹駢羅庾信秋晚詩殘秋欲屏扇餘菊尚丨)
(丨李賀詩清蘇和碎蟻紫膩卷丨丨張憲送海一漚詩瀴溟此日丨丨去葱嶺何年隻履還)蟹杯(傅肱蟹譜其斗之大者漁)
(人或用以酌酒謂之丨丨亦訶陵雲螺之流也)停杯(魏文帝秋胡行嘉肴不嘗旨酒丨丨庾信詩跂窗催酒熟丨丨待菊花李)
(白行路難金樽清酒斗十千玉盤珍羞直萬錢丨丨投筯不能食拔劍四顧心茫然又青天有月來幾時我今丨丨一問之盧綸詩)
(上堂多慶樂不醉且丨丨韓愈送鄭尚書赴海南詩番禺軍府盛欲說暫丨丨李賀詩别舘驚殘夢丨丨望小觴趙奕詩駐舫擕紅)
(袖丨丨挾紫霞)觴杯(阮瑀詩嘉殽設不御旨酒盈丨丨)覆杯(鮑照三日詩解衿欣景豫臨流競丨丨黃庭堅詩高邱丨)
(丨水如帶)行杯(梁元帝詩唯見遠舟如落葉復看遙舸似丨丨王維詩天文同麗日駐景惜丨丨孟浩然詩雲間連下榻天上)
(接丨丨元稹詩九月閒宵初向火一樽清酒始丨丨)珍杯(吴均詩寶椀泛蓮花丨丨食竹實)溜杯(陳後主詩山高雲氣)
(積水急丨丨輕)深杯(陳後主棗賦羞金盤於冰水薦玉案於丨丨杜甫詩數莖白髮那抛得百罰丨丨亦不辭馬祖常鸚鵡聯)
(句層塔寶舍利丨丨注醽醁)斟杯(陳後主七夕詩房移看動馬斗轉望丨丨)畫杯(陸瑜獨酌謠釧逐丨丨搖)羽杯
(江總詩鍾箭自徘徊皇堂薦丨丨張正見詩獨有劉將阮忘情寄丨丨宋之問詩東周清洛丨觴丨)清杯(沈炯十二屬詩猴栗)
(羞芳果鷄跖引丨丨韓愈詩已呼孺人戞鳴瑟更遣稚子傳丨丨黃庭堅詩晚凉還盥櫛對竹引丨丨)奉杯(庾信詩美酒餘)
(杭至芙蓉即丨丨)連杯(庾信詩丨丨勸上馬亂果擲行車)洗杯(庾信詩白沙如濕粉蓮花類丨丨)春杯(庾信)
(詩丨丨猶雜泛細果尚連枝杜甫詩坐接丨丨氣心傷豔蘂梢杜牧詩悵望送丨丨蘇軾詩臘果綴梅枝丨丨浮竹葉楊維楨詩烹)
(羊炰羔作丨丨)離杯(庾信詩酒止丨丨促歌工别曲悽徐堅詩斷煙長别望零雨送丨丨劉禹錫詩今朝無意訴丨丨何况清)
(弦急管催賈島詩凝愁對孤燭昨夜飲丨丨趙嘏詩雲雨暗更歌舞伴山川不盡别丨丨陸游詩福州正月把丨丨已見酴醿壓架)
(開)山杯(庾信詩野鑪然樹葉丨丨捧竹根李賀詩土甑封茶葉丨丨鎻竹根)新杯(庾信詩細管吹叢竹丨丨捲半荷唐)
(球四松詩嫩茸含細粉初葉泛丨丨)拭杯(庾信詩落花承舞席春衫丨酒丨)餘杯(杜審言詩聖情留晚興歌管送丨丨)
(杜甫詩肻與隣翁相對飲隔籬呼取盡丨丨)天杯(沈佺期詩野花飄御座河柳拂丨丨蘇軾詩丨丨飲清露展翼登蓬萊僧)
(無可詩野香盈客袖禁蕊泛丨丨)月杯(沈佺期詩除夜子星回天孫滿丨丨白居易詩簷前清風簟松下明丨丨又下上九)
(潭誰是伴雲隨飛蓋丨隨丨孟郊詩丨丨夜景幽梅堯臣梅花詩清香莫把荼䕷比只欠溪頭丨下丨范成大詩風雨驚殘問丨丨)
(張飬浩詩空負坡仙酹丨丨)香杯(孟浩然詩綺席卷龍鬚丨丨浮瑪瑙)拒杯(李白對酒詩勸君莫丨丨春風笑人來)
看杯(李白詩催絃拂柱與君飲眼白丨丨顔色紅)殘杯(杜甫詩丨丨與冷炙到處潛悲辛元稹詩長歌送落日緩吹逐)
(丨丨白居易詩春愁正無緒争不盡丨丨又將何迎睡興臨臥舉丨丨)引杯(杜甫詩檢書燒燭短看劍丨丨長陸游詩丨丨)
(快似黃河瀉落筆聲如白雨來張翥詩鐙窗禪坐時聯句山舘仙遊幾丨丨)綠杯(鄭審詩挂影憐紅壁傾心向丨丨錢起詩)
(豈無雞黍期他日惜此殘春阻丨丨白居易詩密坐移紅毯酡顔照丨丨朱子詩繁英未怕隨清角疎影誰憐蘸丨丨)晚杯
(韓翃詩丨丨狐腋暖春雪馬毛寒)同杯(李端詩入官先愛子賜酒許丨丨)冷杯(白居易詩忽驚林下發寒梅便試花)
(前飲丨丨)抛杯(白居易詩丨丨語同坐莫作老人看)鸎杯(張文氣賦助丨丨之桂馥添鳳俎之蘭薰)夜杯(李商隐詩)
(薤白羅朝饌松黃暖丨丨)半杯(李商隐詩春咏敢輕裁銜辭入丨丨又丨丨松葉凍頗黎楊萬里詩丨丨羹後半甌茶)泛
杯(李羣玉詩南經夢澤寬浮日西出岷山僅丨丨陸游詩竒香炷罷雲生岫瑞茗分成乳丨丨)叢杯(方干詩春物誘才歸)
(健筆夜歌牽醉入丨丨)空杯(劉滄詩誰識無機飬真性醉眠松石枕丨丨范成大詩霜髩數莖羞墮幘黃花三度笑丨丨)
藥杯(陸龜蒙詩丨丨應佐蟹匡香却乞江邊採捕郎)椰杯(陸龜蒙詩酒滿丨丨消毒霧風隨蕉扇下瀧船)捧杯(梅堯)
(臣詩何言合美將虛舘却憶争妍就丨丨)温杯(孔平仲詩就爐自丨丨覺此飲量闊)留杯(晁仲之詩揮翰玉堂還有日行)
(春停騎且丨丨)椒杯(范成大詩歷翁歡喜勸丨丨)茶杯(陸游詩藤杖有時緣石磴風爐隨處置丨丨)著杯(楊萬)
(里詩深著爐香淺丨丨杯行儘緩莫教催)侑杯(馬祖常詩丨丨小女歌竹枝衣上翠金光陸離)
擭落杯(爾雅疏丨丨木名今椰榆也其葉如榆其皮堅韌剥之長數尺可為絙索其材可為丨器)金銀杯(唐書文藝)
(傳胡楚賓屬文必酒中然後下筆高宗命作文常以丨丨丨㪺酒飲之文成輙賜焉又劇談錄朱崖李相國德裕宅在安邑坊東南)
(隅桑道茂謂為玉椀又新昌北街牛相國宅桑道茂謂為金杯俱出良相者也庾信詩就中言不醉紅袖捧金杯張東之詩帶嬌移)
(玉柱含笑捧金杯杜甫詩氣酣日落西風來願吹野水添金杯劉禹錫詩香隨綠酒入金杯馬戴詩戎衣挂寶劍玉筯銜金杯李紳)
(詩寄語春園海棠道莫争顔色泛金杯秦韜玉咏手詩金杯有喜輕輕點蘇軾惜花詩就中一叢何所似瑪瑙盤盛金縷杯陸游詩)
(今年痛飲蜀江邊金杯却吸峩嵋月范成大詩慚愧君恩來甲夜殿頭宣勸紫金杯楊維楨詩興來自控玉蹄馬醉後不辭金當杯)
(又舊唐書柳公權傳公權為勲戚家碑板問遺鉅萬多為主藏豎海鷗所竊别貯酒器杯盂一笥緘縢如故其器皆亡公權哂曰銀)
(杯羽化矣劉禹錫詩兩岸山花似雪開家家春酒滿銀杯韓愈雪詩隨車翻縞帶逐馬散銀杯白居易詩蒼頭鋪錦褥皓腕奉銀杯)
(韓偓詩蔗漿自透銀杯冷孔平仲詩旋撤銀杯泛海螺)菜數杯(唐書盧懷慎列傳懷慎東都掌選奉身之具止一布囊宋)
(璟盧從愿候之見敝簀單藉門不施箔會風雨至舉席自障日晏設食蒸豆兩器丨丨丨而已)瑪瑙杯(舊唐書吐蕃傳吐蕃)
(請和上表奉金胡瓶一金盤一金椀一丨丨丨一李商隱詩半展龍鬚席輕斟丨丨丨陸游詩零亂空庭丨丨丨)常滿杯
(十洲記周穆王時西域獻夜光丨丨丨杯受三升是白玉之精光明夜照暝夕出杯於中庭以向天比旦而水汁滿中汁甘而香美)
(斯實靈人之器又裴翛然詩遮莫鼕鼕鼓湏傾滿滿杯韋莊詩楊花慢惹霏霏雨竹葉閒添滿滿杯又榴花新釀綠於苔對酒閒傾)
(滿滿杯羅隐詩戲悲槐市便便笥狂憶樟亭滿滿杯又姚合詩静遶霜霑履閒看酒滿杯許渾詩階前石隐碁終局窗外山高酒滿)
(杯司空圖詩品青春鸚鵡楊柳池臺碧山人來清酒滿杯范成大樂神曲豚蹄滿盤酒滿杯清風瑟瑟神欲來)皂莢杯(神仙)
(傳葛洪斬丨丨樹為丨用以盛酒味益妙)鰕頭杯(南越志南海以丨丨為丨鬚長數尺金銀鏤之)抵鵲杯(清異錄丨)
(丨丨房州刺史元自誠物也類珉而色淺黃夏月浸桃李水與果俱冰齒盛冬貯水不凍)鳳凰杯(禽經南思州北甘山壁立)
(千仞猿狖不能至鳳凰巢其上彼人呼為鳳凰山遇大風雨或飄墮其雛小者如鶴而足差短南人截取其嘴謂之丨丨丨)三
升杯(詩疏廣要鸛雀似鴻而大長頸赤喙白身黑尾翅樹上作巢大如車輪卵如丨丨丨望見人按其子令伏徑舍去)歇
馬杯(開元遺事自昭應縣至都門官道左右村店之民當大路市酒量錢多少飲之亦有施者與行人解乏故路人號為丨丨)
(丨)碧筩杯(酉陽雜俎鄭公慤取大荷葉盛酒以簮刺葉令與柄通傳吸之名曰丨丨丨)鸏&KR0008;杯(酉陽雜俎丨丨)
(喙大而句長一尺赤黃色受二升南人以為酒丨)佯失杯(古事苑後漢梁冀以火浣布為衣會賓客争酒丨丨丨而汚之)
(解衣付於火燃之如灰垢盡火滅燦然潔白)上馬杯(名臣言行錄真宗次澶淵語寇凖曰何人可守魏凖曰智將不如福)
(將臣觀參政王欽若福禄未艾宜可為守於是召欽若諭以上意曰主上親征非臣子辭難之日參政為國柄臣當體此意遽酌大)
(白飲之命曰丨丨丨)照世杯(吾學編撒馬兒罕漢罽賓國國初入貢表曰欽仰聖心如丨丨之丨使臣心中豁然光明丨丨)
(丨者其國舊傳有杯光明洞徹照之可知世事故云)連理杯(鮑照合歡詩食共並根穗飲共丨丨丨江總詩未眠解著同心)
(結欲醉還堪丨丨丨陸龜蒙採葯賦杯形連理而終在扇樣合歡而可學)十千杯(梁簡文帝漢高廟詩欲袪九秋恨聊舉丨)
(丨丨又歐陽修詩畢春應湏酒萬斛與子共醉三千杯陸游詩頽然一醉三千杯借問白髮從何來又杜牧詩腹中書萬卷身外酒)
(千杯)臨卭杯(何遜詩夕駐丨丨丨)終宴杯(庾肩吾望月詩此夜臨清景還承丨丨丨)相思杯(吴均詩無由得)
(共語空對丨丨丨)畢卓杯(陳後主詩聊奏孫登曲仍傾丨丨丨)夜光杯(張正見詩琴和朝雉操酒泛丨丨丨王翰)
(凉州詞葡萄美酒丨丨丨欲飲琵琶馬上催)硨磲杯(張正見詩塵飛瑪瑙勒酒映丨丨丨)熊耳杯(邢邵詩朝驅瑪)
(瑙勒夕銜丨丨丨庾信馬射賦丨丨刻丨飛雲畫罍)承露杯(庾信詩定取流霞氣時添丨丨丨李嶠詩莫辨祈風觀空傳丨)
(丨丨)竹葉杯(李嶠詩色映葡萄架花分丨丨丨孟浩然詩漸看春逼芙蓉枕頓覺寒消丨丨丨又梅堯臣詩野鳥栖塵座漁)
(郎奠竹杯)池上杯(李嶠詩未展山陽會空留丨丨丨)宴鎬杯(沈佺期詩思逸横汾唱歌流丨丨丨)行慶杯
(沈佺期詩東郊暫轉迎春仗上苑初飛丨丨丨)小歲杯(沈佺期梅花落詩夕逐新春管香迎丨丨丨)白雲杯(張說)
(詩願似金堤青草色長承瑤水丨丨丨李商隐詩陛下好生千萬夀玉樓長御丨丨丨)芙蓉杯(王維茱萸沜詩此中倘留)
(客置此丨丨丨)玉人杯(孟浩然詩喜逢金馬客同飲丨丨丨)舟中杯(岑參詩相思不解說孤負丨丨丨)陶潜
杯(李白詩雖遊道林室亦舉丨丨丨)遁俗杯(李白詩故有求仙藥仍餘丨丨丨)袁紹杯(杜甫詩籬邊老却陶)
(潜菊江上徒逢丨丨丨)綠茗杯(錢起詩心瑩紅蓮水言忘丨丨丨)鼎前杯(錢起詩色翻池上藻香裛丨丨丨)
水平杯(韓愈詩玉山前却不復來曲江汀瀅丨丨丨)地黃杯(白居易詩坐依桃葉伎行呷丨丨丨)賀喜杯
(白居易詩鄒枚未用争詩酒且飲梁王丨丨丨)卯時杯(白居易詩明日早花應更好心期同醉丨丨丨)空腹杯(白居)
(易詩臘月九日寒煖客卯時十分丨丨丨)十分杯(白居易詩玉管朱絃莫急催容聽歌送丨丨丨)暖寒杯(白居易詩)
(紅爐廵飲丨丨丨又越調管吹留客曲吴吟詩送丨丨丨)搴旗杯(元稹詩私調破葉箭定飲丨丨丨)孟嘉杯(李郢)
(詩蓮沼昔為王儉客菊花今作丨丨丨)蘸甲杯(曹唐詩政思碧樹關心句難放紅螺丨丨丨)向風杯(羅鄴詩紅)
(淚罷窺連曉燭碧波休問丨丨丨)落花杯(薛能詩曲水池邊青草岸春風林下丨丨丨)凍醪杯(陸龜蒙詩簷外)
(青楊有二梅折來堪下丨丨丨自注盛夏以醇酒置冰上謂之凍醪)薏苡杯(陸龜蒙詩為待防風餅湏添丨丨丨)沆瀣
杯(陸龜蒙詩封題玉洞虛無奏點檢霜壇丨丨丨殷文珪詩一言親授希微訣三夕同傾丨丨丨張翥詩丨丨丨寒供曉食青冥)
(笙響荅空歌)荆魚杯(蘇軾詩贈君丨丨丨注荆州魚枕可為杯)花下杯(蘇軾詩惟應丨丨丨更待他人勸)珊
瑚杯(徐積雙樹海棠詩鮫綃翡翠眼寶鈿丨丨丨)賢聖杯(徐積詩煩子神仙御盡予丨丨丨又路鐸詩老矣何堪米)
(鹽事中之安得聖賢杯)及時杯(范成大詩好風如把丨丨丨)瀲灔杯(陸游詩學經妻問生疎字嘗酒兒斟丨丨)
(丨又虞集詩畫漏沉沉鼓晨尊灔灔杯)瑠璃杯(樓鑰詩何如航海上天闕玉色照映丨丨丨)太液杯(虞集詩竹)
(深每聽尚書履池暖時分丨丨丨)阿母杯(楊載詩論文競奏王褒頌獻夀深傾丨丨丨)玻璃杯(張翥題李白觀)
(泉圖詩丨丨丨中春酒綠醉墨淋漓牡丹曲)
對語(瑤瑟玉杯)(捉麈銜杯)(蓮盞菊杯)(鴈柱鸞杯)(琴薦酒杯)(吹帽流杯)(羽扇螺杯)(飛錫擲杯)
(宜春勝延夀杯)(青玉案白雲杯)(盧仝椀張翰杯)(菱花鏡竹葉杯)(含風簟吸月杯)(頗黎盌瑪瑙杯)
摘句(椒香入夀杯禁蕊泛天杯)(碎璧聚流杯吟長月浸杯)(垂虹映酒杯呼兒注瓦杯)
(酒近南山作夀杯蟠桃如斗核如杯)(萬竹青青照客杯鳥散紅飛墮酒杯)(岸邊亭子號流杯山閣醒時月照杯)
醅(芳杯切酒未漉也韻會或作&KR0008;)
韻藻玉醅(錦帶書傾丨丨於風前弄瓊駒於月下續北山酒經有丨丨麯法酒名記金波磁州風麯法酒深州丨丨蘇軾)
(詩分無纖手裁春勝且折霜蕤浸丨丨陸游詩目洗銀壺試丨丨小軒風月為徘徊)舊醅(杜甫詩盤餐市遠無兼味尊酒家貧)
(只丨丨朱子詩公能顧我傳新句我欲留公發丨丨)綠醅(白居易詩唯將丨丨酒且替紫河車又嫩丨丨浮竹葉新楊巨源詩)
(鱠下玉盤紅縷細酒開金甕丨丨濃蘇軾詩萬頃蒲萄漲丨丨楊萬里詩一夜鳴春雨諸灘漲丨丨)金醅(皮日休詩梅片盡飄)
(輕粉靨柳芽初吐爛丨丨)春醅(蘇軾詩朱顔發過如丨丨又凍醴寒初泣丨丨煖更饛)
蒲萄醅(李白詩遙看漢水鴨頭綠恰似丨丨初醱丨蘇軾詩春江綠漲丨丨丨武昌官柳知誰栽)
增沙醅(酒名記玉友邢州丨丨)醱醅(庾信春賦石榴聊泛蒲桃丨丨李商隐詩仍及丨丨時徐夤詩雪化霜融好丨)
(丨滿壺冰凍向春開范成大詩畫船破浪亦一快聞道湖光如丨丨)香醅(元稹詩丨丨膩如織)撥醅(白居易醉吟先生傳)
(吟罷自哂揭甕丨丨又飲數杯兀然而醉)吹醅(白居易詩小盞丨丨嘗冷酒深爐敲火炙新茶)黃醅(白居易詩世間好物)
(丨丨酒)萍醅(白居易詩丨丨若溪醑)酒醅(白居易詩妻知年老添衣絮婢報天寒醱丨丨李中詩静臨窗下開琴匣)
(悶向牀頭醱丨丨)暖醅(許渾詩丨丨松葉嫩寒粥杏花香)餘醅(李商隐全溪詩全溪不可到况復盡丨丨)凍醅
(杜牧詩碁翻小窟勢壚醱丨醪丨陸游詩蝟刺坼蓬新栗熟鵝雛弄色丨丨濃)寒醅(蕭遇詩青旗問沽酒何處醱丨丨王安石)
(詩庭下北風吹急雪座間南客送丨丨蘇軾詩何以待我歸丨丨潑春缸)和醅(杜荀鶴詩欺春秪愛丨丨酒諱老猶看夾注書)
白醅(陸龜蒙洞庭詩仙謠珠樹曲村餉丨丨缸)浮醅(歐陽修詩花明曉日繁如錦酒醱丨丨綠似澠)隣醅(梅堯臣詩)
(只待丨丨熟微聲聽酒槽)楚醅(梅堯臣詩美味期君強飲開丨丨因我破愁來)蟻醅(梅堯臣詩君辭予家傾丨丨自有嘉)
(味湏持來)榨醅(黃庭堅書安樂酒泉頌後大概錦江春以米入漿不待味極酸而炊故但甘而不辛又用麯少故不能折甘味)
(其濁則不待醅熟而榨耳)新醅(張耒詩家家新酒滴丨丨殘歲峥嶸春欲回陸游詩几淨雙鉤摹古帖甕香小啜試丨丨又東)
(隣膰肉至一笑舉丨丨又土塯飯香供晚餉布帘字大賣丨丨黃溍詩大官馬湩遠莫致隣翁綠蟻浮丨丨楊載詩情深雖痛飲毋)
(吝發丨丨)糟醅(陸游戲詠鄉里食物詩㯶花烝煮蘸鹽醬薑茁披剝醃丨丨)黍醅(陸游詩丨丨新壓野雞肥)官醅
(陸游詩臺府丨丨歲歲新)社醅(陸游詩十分瀲灔丨丨濃)邨醅(陸游詩丨丨酸薄陳山果旅飯蕭條嚼凍&KR1085;又丨丨也解)
(醉顔酡)臘醅(陸游詩丨丨初見拆泥封)
瓦缸醅(梅堯臣詩笭箵畫蛤丨丨丨海若淮壖各寄來)天台醅(袁桷詩白團燕山雪紅注丨丨丨)竹醖醅
(高啓詩小舟送餉荷包飯遠旆招沽丨丨丨)
對語(餳粥黍醅)(寒具煖醅)(銀鱠金醅)(紅脯綠醅)(日注茗天台醅)(菰縛粽菊浮醅)(青精飰白玉醅)
嵬(五灰切崔丨)
韻藻崔嵬(詩陟彼丨丨我馬虺隤又習習谷風維山丨丨易林丨丨北岳天神貴客衣冠不已蒙被恩德劉勰新論五岳)
(丨丨有峻極之勢四瀆皎潔有川流之形四皓採芝操樹木莫莫高山丨丨莊忌辭冠丨丨而切雲兮劍淋漓而縱横景福殿賦高)
(甍丨丨飛宇承霓宋之問扈從登封途中詩帳殿鬱丨丨仙游實壯哉韓愈感春詩策馬上橋朝日出樓闕赤白正丨丨曹松夏雲)
(詩勢能成岳仞頃刻長丨丨李中舟中望九華山詩排空蒼翠異輟棹看丨丨胡曾詩石頭城下浪丨丨風起聲疑出地雷王安石)
(詩攢峯列壑動歸興憂端落筆何丨丨蘇軾儋耳詩霹靂收威暮雨開獨憑欄檻倚丨丨陸游詩老子山行肻遽回直穿犖确上丨)
(丨劉因詩近山豪士少羈檢酒澆不下胸丨丨虞集夢中詩飛步丨丨上九重親題綵筆篆明虹薩都剌夢登高山詩杖藜踏破碧)
(丨丨夢裏清游樂未回丁鶴年題昌國普陀寺詩神鰲屹立戴丨丨俛瞰滄溟水一杯)馬嵬(晉書姚萇傳盧水郝奴稱帝于)
(長安渭北盡應之扶風王驎有衆數千堡據丨丨奴遣弟多攻驎萇伐驎破之驎走漢中執多而進攻奴降之)葳嵬(九章軫石)
(丨丨蹇吾願兮)
增背嵬(宋史岳飛傳飛進軍朱仙鎮距汴京四十五里與兀术對壘而陣遣驍將以丨丨騎五百奮擊大破之)大嵬
(一統志丨丨山在保定府完縣其山嵯峨故名五雲泉水所出)㠑嵬(南都賦其山則崆㟅嶱嵑嵣㟐嶚刺&KR0034;㟯丨丨&KR0706;巇屹&KR1885;)
(王延夀魯靈光殿賦瞻彼靈光之為狀也則嵯峨丨丨峗巍㠥&KR1976;)若嵬(李白明堂賦觀明堂之宏壯也則突兀瞳矓乍明乍)
(蒙太古元氣之結空巃嵸頽沓丨丨若嶪)嵬嵬(韓愈詩太白山高三百里負雪丨丨插花裏)磊嵬(韓愈記夢詩隆樓傑)
(閣丨丨高天風飄飄吹我過)
推(他回切說文排也進也增韻盪也擠也又支韻)
韻藻三推(禮記天子親載耒耜措之于參保介之御間帥三公九卿諸侯大夫躬耕帝籍天子丨丨三公五推卿諸侯九)
(推)五推(見上)九推(見上)輓推(左傳衛侯在郟臧紇如齊唁衛侯衛侯與之言虐退而告其人曰衛侯必不得入矣)
(其言糞土也子展子鮮聞之見臧紇與之言道臧孫說謂其人曰衛君必入夫二子者或丨之或丨之欲無入得乎晉書鄧攸傳元)
(帝以攸為太子中庶子時吴郡闕守人多欲之帝以授攸攸在郡刑政清明百姓歡悅後稱疾去職吴人歌之曰紞如打五鼓雞鳴)
(天欲曙鄧侯丨不留謝令丨不去)人推(李白詩玉山自倒非丨丨張昱詩珍重謝家林下客玉山何待倩丨丨)
窮年推(韓愈詩君當先行我待滿沮溺可繼丨丨丨)不易推(韓愈詠雪詩着地無由卷連天丨丨丨)
增相推(易剛柔丨丨而生變化又日往則月來月往則日來日月丨丨而明生焉寒往則暑來暑往則寒來寒暑丨丨而歲)
(成焉周易略例愛惡相攻屈伸丨丨)不推(榖梁傳宋襄公曰君子丨丨人危不攻人厄)排推(晉書范汪傳庾翼將悉郢)
(漢之衆以事中原軍次安陸尋轉屯襄陽汪上疏曰臣伏思安西將軍翼今至襄陽倉卒攻討凡百草創安陸之調不復為襄陽之)
(用而玄冬之月沔漢乾涸皆當魚貫而行丨丨而進設一處有急勢不相救臣所至慮也)士推(宋書蔡廓傳贊世重清談丨丨)
(素論蔡廓雖業力弘正而名位未高一世名臣風格皆出其下)樂推(梁書武帝紀作鎮陜藩化流西夏謳歌攸奉萬有丨丨)
衆推(梁書蕭景傳景父崇之居於鄉里專行禮讓為丨所丨)引推(潘岳文君子之過丨曲丨直如彼日月有時則食)
懸推(庾信謝滕王賚巾啓盤龍之刀既剪長命之縷仍縫翠羽丨丨芙蓉高讓)友推(白居易詩上感君猶念傍慙丨或丨)
伊推(漢書儒林傳公羊博士嚴彭祖侍郎申輓丨丨宋顯)
身自推(後漢書趙憙傳憙為赤眉兵所圍廹急乃踰屋亡走與所友善韓仲伯等數十人携小弱越山阻徑出武關仲伯以)
(婦色美慮有強暴者而已受其害欲棄之於道憙責怒不聽因以泥塗仲伯婦面載以鹿車丨丨丨之)朝野推(晉書高光)
(傳光少習家業明練刑理後從駕討成都王穎有勲封延陵縣公於時丨丨咸丨)天下推(晉書劉寔傳在朝之士相讓於)
(上草廬之人咸皆化之為一國所讓則一國士也丨丨所共丨則天下士也)五丁推(白居易太湖石詩渡江一葦載入洛)
(丨丨丨)宫省推(羅隐賀裴庶子除太僕卿詩丨丨舊丨皇甫謐寺曹今得夏侯嬰)將轂推(蘇舜欽水輪聯句解)
(見陶埏運寧觀丨丨丨)帶雨推(袁易詩煙際輕篷丨丨丨水邊疎牗趁風開)山童推(謝應芳詩麴車載酒丨丨)
(丨)竹間推(高啓詩寒扉斜向丨丨丨)
對語(師錫衆推)(提挈輓推)(風引雲推)(公桑採帝籍推)(星槎泛日轂推)(煙棹撥雨犁推)
摘句(雲間一鏡推柴扉風自推)(日輪浮動羲和推五言破的人共推)
開(苦哀切丨解又州名又姓韻會張也闢也啓也條陳也通作闓)
韻藻心開(漢書王温舒傳居廷尉惽惽不辨為中尉則丨丨杜甫詩小兒丨孔丨貌得山僧及童子)雲開(後漢書袁)
(紹公孫瓚相擊帝遣太僕趙岐和解關東使各罷兵瓚以書譬紹曰趙太僕銜命來征宣揚朝恩示以和睦曠若開雲見日何喜如)
(之劉遵度關山詩隴樹寒色落塞丨朝欲丨王僧辨表九縣丨丨六合清朗薛據泊震澤口詩丨丨天宇静月明照萬里蓋嘉運詩)
(黑山峯外陣丨丨韓偓冬至夜詩四野便應春草綠九重先覺凍丨丨)晏開(後漢書耿國傳單于欵塞稱藩願扞禦北邊事)
(下公卿議以為不可許國獨曰臣以為宜如孝宣故事受之令率厲四夷完復邊郡使塞下無丨丨之警萬世有安寧之策帝從之)
洞開(宋史太祖紀汴京新宫成御正殿坐令丨丨諸門謂左右曰此如我心少有邪曲人皆見之西都賦於是左墄右平重軒)
(三階閨房周通門闥丨丨潘尼釋奠頌瓊瑤誰部四門丨丨雲韶虞樂神人允諧高蓋花萼樓賦綠野初霽分渭北之川原青門丨)
(丨覽山東之貢賦又劉商詩渡水傍山尋絶壁白雲飛處丨門丨)天開(水經注介子推曰丨丨公子子犯以為功朱子語類)
(或問丨丨於子地闢於丑人生於寅如何曰此是邵子皇極經世書中語只是他以數推得如此江賦豃如地裂豁若丨丨謝朓詩)
(玄冬寂修夜丨圍静且丨李白詩劍壁門高五千尺石為樓閣九丨丨又日落沙明丨倒丨韓愈詩浮雲散白石丨宇丨青池)霧
開(中論灼然若披雲而見日霍然若開霧而觀天陳子昂詩巴國山川盡荆門烟丨丨儲光羲戲馬臺詩滄海沉沉晨丨丨彭城)
(烈烈秋風來劉禹錫詩日照澄洲江丨丨吴融岐下聞子規詩誰憐越客曾聞處月落江干曉丨丨胡曾詩馮翊南邊宿丨丨)花
開(仇池筆記菱丨丨背日葵丨丨向日菱寒而葵暖梁元帝詩春丨犯雪丨又賦月芝抽而曉落燈丨丨而夜然席豫賜鏡詩含)
(靈萬象入寫照百丨丨陳子良詩迎風采眊轉照日綬丨丨李嶠咏江詩霞津錦浪合月滿練丨丨孟浩然詩潤從河漢下丨逼豔)
(陽丨李憕詩御柳遙隨天仗發林丨不待曉風丨李白詩兩人對酌山丨丨權德輿詩春山仙掌百丨丨令狐楚詩高梅曉見一丨)
(丨劉長卿詩東風生故意又遇幾丨丨王建詩勅賜一窠紅躑躅謝恩未了奏丨丨劉禹錫詩朱門深巷百丨丨歐陽修詩少年相)
(與探丨丨費氏詩殿前排燕賞丨丨宫女侵晨探幾回虞集詩凝香亭裏看丨丨)帆開(劉孝威詩幸息榜人唱聊望高丨丨)
(杜甫詩風生洲渚錦丨丨杜牧詩分明百里遠丨丨崔峒詩遠客乘流去孤丨向夜丨)月開(王臺卿雲歌全生疑魄暗半去)
(丨時丨駱賓王詩九秋凉風肅千里丨華丨李嶠咏鏡詩玉彩凝冰徹金輝似丨丨張說詩池如明鏡丨華丨又最宜三五夜晴丨)
(九重丨張諤詩今夜明珠色當隨滿丨丨潘炎逐鹿賦烏號滿丨而方丨劉長卿詩春風催客醉江丨向人丨)筵開(宋之問詩)
(澗草自迎香輦合林花應待御丨丨李紳詩繁豔只愁風處落醉丨多就月中丨)
三不開(五代史馬允孫臨事多不能决當時號為丨丨丨謂不開口論議不開印行事不開門延士大夫也又袁朗詩隂寒)
(晝不開杜甫雨詩牛馬行無色蛟龍鬭不開又送客蒼溪縣山寒雨不開)笑口開(莊子開口而笑者一月之中不過四五日)
(而已杜牧詩塵世難逢開口笑蘇軾詩春來六十日丨丨幾時丨)頃刻開(天寶遺事明皇羯鼓催花回視桃杏丨丨花丨)
(上曰不喚我作天公可乎韓湘詩能開頃刻花)九重開(漢郊祀歌丨丨丨靈之斿垂惠恩鴻枯休李嶠詩阿房萬戶列閶闔)
(丨丨丨又張說十五夜御前詩西域燈輪千影合東華金闕萬重開)六合開(阮籍大人先生歌天地解兮丨丨丨星辰隕兮)
(日月頹我騰而上將何懷)平旦開(鮑照詩鷄鳴洛城裏禁門丨丨丨馬懷素詩萬宇千門丨丨丨又劉峻廣絶交論高門旦)
(開流水接軫)手中開(朱超道剪綵花詩假令春已度終住丨丨丨又崔道融詩宫花一朵掌中開)日月開(楊烱)
(詩福地陰陽合仙都丨丨丨)夕陽開(沈佺期詩空濛朝雨合窈窕丨丨丨王維詩漢主離宫接露臺秦川一半丨丨丨白)
(居易詩長愛夫憐第二句請君重唱丨丨丨)曉色開(張說喜雪應制詩寒更催玉漏丨丨御前丨劉長卿詩繡閣金屏丨)
(丨丨又崔曙詩漢文皇帝有高臺此日登臨曙色開又僧貫休寄陸學士詩寶輦千官捧宫花九色開)掃復開(王維詩靡)
(靡綠萍合垂楊丨丨丨)金殿開(王昌齡詩奉帚平明丨丨丨且將團扇暫徘徊又曹唐詩碧瓦彤軒月殿開)金樽
開(李白詩何時石門路重有丨丨丨又蘇軾詩頼我胸中有佳處一樽時對畫圖開)石壁開(李白詩海神東過惡風廻)
(浪打天門丨丨丨又瀑布圖詩百丈素崖裂四山丹壁開)野船開(杜甫詩水生春纜没日出丨丨丨)夀域開(杜甫)
(詩八荒開夀域)四扇開(韓愈詩荆山已去華山來日出潼關丨丨丨)次第開(杜牧詩長安回望繡成堆山頂千門)
(丨丨丨)綺窗開(李商隐詩瑤池阿母丨丨丨)參差開(崔魯詩一百五日又欲來梨花梅花丨丨丨)玉匙
開(黃庭堅詩重玄鎖關鑰要待丨丨丨)好懷開(陳師道詩丨丨百歲幾回丨)漆雕開(史記丨丨丨字子開家語)
(蔡人字子若少孔子十一歲習尚書不樂仕又清異錄王丞相溥還政閒居四方書牘荅報皆手筆然不過百字目前事與親黨相)
(聞勌于紙劄封疊造赤漆小版書其上僕吏以帕蒙傳去雖一時間可發數十公自為木牋後加頰拒安抽面以啓閉字濕則能護)
(之故又有漆方士丨丨丨之名)
增克開(詩允文文王丨丨厥後)冰開(禮記仲春之月天子乃鮮羔開冰先薦寝廟庾信華林園馬射賦序羔獻丨丨)
(桐華萍合敬括花萼樓賦丨丨御溝春滿皇州白居易詩柳無氣力枝先動池有波紋丨自丨)足開(史記龜策傳首仰丨丨肸)
(開)肸開(見上索隐肣音琴兆足歛也)廣開(漢書藝文志漢興改秦之敗大收篇籍丨丨獻書路後漢書鄭康成傳國)
(相孔融深敬于康成告高密縣曰昔東海于公僅有一節猶或戒鄉人侈其門閭矧乃鄭公之德而無駟牡之路可丨丨門衢令容)
(高車號為通德門晉書段灼傳誠欲致熊羆之士不二心之臣宜疇咨博采丨丨貢士之路)石開(後漢書地理志武陵郡沅)
(陵有松梁山山有丨丨處數十丈其上名曰天門新序熊渠子夜行見寝石以為伏虎射之滅矢飲羽下視知石也射之矢摧無迹)
(熊渠子見其誠心而金丨為之丨况人心乎幽通賦飬流睇而猿號兮李虎發而丨丨謂飬由基李廣也庾信商調曲專精一致金)
(丨為之丨)庫開(晉書天文志招搖與北斗杓間曰天庫星去其所則有丨丨之祥也)南開(晉書明帝紀贊龔行趙璧命箠)
(荆臺雲瞻北晦江望丨丨)霜開(晉書陸雲傳贊千條析理則電拆丨丨一緒連文則珠流璧合)夜開(宋書百官志殿中司)
(馬督晉武帝時殿内宿衛號曰三部司馬分隸左右二衛朝會宴饗則將軍戎服直侍左右丨丨城諸門則執白虎幡監之宋之問)
(詩不知庭雪今朝落疑是林花昨丨丨孟郊荅叚秀才詩盡日看花君不來江城半丨為君丨白居易詩黃醅綠醑迎冬熟絳帳紅)
(爐逐丨丨)修開(北史封子繪累官至平陽太守晉州北界霍山舊號千里徑者山坂高峻子繪于舊徑東谷别開一路神武從)
(之仍令子繪丨丨旬日而就)九開(汲冡周書四攻者一攻天時二攻地宜三攻人德四攻行利五良一取仁二取智三取勇)
(四取材五取藝此丨者政之丨也又丨丨開厥後人又丨丨解第十六)大開(汲冡周書成王九年丨丨告用又丨丨解第二)
(十二又丨丨武解第二十七)小開(汲冡周書丨丨解第二十三又丨丨武解第二十八)前開(汲冡周書一卒居丨曰丨)
(一卒居後曰敦)德開(汲冡周書思地慎制思制慎人思人慎德丨丨開乃無患)保開(汲冡周書丨丨解第十九)成開
(汲冡周書丨丨第四十七)文開(汲冡周書丨丨解第十八朱子齋居感興詩天敘既昭陳人丨亦褰丨又後漢書袁紹父成字)
(丨丨時人語曰事不諧詣丨丨)子開(淮南子丨為丨主太歲五為閉主太陰又宋史曾肇字丨丨)晨開(風俗通鷄鳴將)
(旦為人起居門亦昏閉丨丨扞難守固禮貴報功故門戶用鷄也陶潜詩林鳥喜丨丨楊萬里夜雨詩坐念慨未已東窗丨光丨)
陽開(甘泉賦帥尒陰閉霅然丨丨又白居易詩一床方大向丨丨)廓開(西京賦爾乃丨丨九市通闤帶闠旗亭五重俯)
(察百隧)旁開(劉楨魯都賦九衢交錯三門丨丨)權開(陸機演連珠理之所守勢所常奪道之所閉丨所必丨)豁
開(西征賦胸中丨其洞丨羣善凑而必舉孟浩然詩青陽一覯止雲路丨然丨)左開(張協賦春牖丨丨秋窗右豁)扉
開(曹毘詩豁焉天丨丨高啓詩小徑竹丨丨)江開(王融詩林斷山更續洲盡丨復丨李白天門山詩天門中斷楚丨丨胡皓)
(詩巴東三峽盡曠望九丨丨)司開(王融曲水序于時青鳥丨丨條風發歲粤上斯已惟暮之春)高開(簫子範七誘象)
(地戶而丨丨)裾開(梁簡文帝名士悅傾城詩履高疑上砌丨丨特畏風)扇開(梁簡文帝詠舞詩丨丨衫影亂巾度履行)
(疎趙璜七夕詩烏鵲橋頭雙丨丨年年一度過河來温庭筠雍臺詩盤紆欄檻臨高臺帳殿臨流鸞丨丨高啓詩香帶爐烟下光迎)
(丨月丨)烟開(梁簡文帝詩景落商飈靖丨丨四郊謐李紳詩宫鶯報曉瑞丨丨)鶴開(梁元帝劉孝綽志銘曰風曰雅)
(文章動神丨丨阮瑀鵩翥楊循王建詩暖風吹動丨翎丨)簾開(徐君蒨守歲詩丨丨風入帳燭盡炭成灰費昶入幌風詩能使)
(蘭膏滅乍見珠丨丨張文規詩仙娥進水御丨丨)初開(劉孝威詠剪綵花詩葉舒非漸大花發是丨丨羅鄴詩春生溪嶺雪)
(丨丨)難開(劉孝威曲澗詩澗流急易轉溪竹暗丨丨杜甫詩茅茨疎易濕雲霧密丨丨)山開(鮑至詩風光逐榜轉丨望)
(向橋丨盧綸詩楚鄉雲水内春日衆丨丨白居易詩木落天晴丨翠丨秦韜玉送南陵令詩花明驛路燕脂暖丨入江亭罨畫丨)
霞開(庾信華林園馬射賦水衡之錢山積織室之錦丨丨韓愈詩金烏海底初飛來朱輝散射青丨丨許琳詩暮靄連沙積餘)
(丨逼檻丨)晝開(庾信望美人山銘恰對妝臺諸窗丨丨)萍開(朱超道對雨詩灑樹輕花發滴沼細丨丨白居易小池詩)
(荷側瀉清露丨丨見游魚許渾詩龜泛綠丨丨)屏開(李適詩玉輦金輿天上來花園四望錦丨丨沈佺期詩東山朝日翠丨丨)
(吴融詩玉漱穿城水丨丨對闕山郭珏題石屏巫山圖一片丨丨十二峯)瑞開(駱賓王請封禪表河浮五老啓赤文于帝期海)
(薦四神奉丹書于王會丨丨三脊祥合五雲樊忱詩十地祥烟合三天丨景丨)峯開(駱賓王疇昔篇丨丨華岳聳疑蓮水激龍)
(門急如箭杜甫詩霧樹行相引蓮丨望或丨)弓開(駱賓王詠懷詩劍匣邊霜影丨丨漢月輪)堂開(沈佺期詩九重馳道)
(出上已禊丨丨張九齡詠燕詩豈知泥滓賤祗見玉丨丨蘇軾詩當時相望不可見玉丨正對金鑾丨)關開(沈佺期詩風射)
(蛟冰千片斷氣衝魚鑰九丨丨戴叔倫詩暮雲征馬速曉月故丨丨薛逢詩河上丨門日日丨)祥開(李程日五色賦德動天鍳)
(丨丨日華樊珣春雷賦慶積天寶丨丨地珍)遄開(敬括華萼樓賦鑾輿屢降豈寫望於桂巖金榜丨丨遂興名於花萼)叢
開(樊晦階賦衆狀丨丨竒勢難纂或干天而上峻或盤空而不斷羅鄴野花詩拂露丨丨血色殷枉無名字對空山)分開
(張良器烏臺賦地疏曹而獨秀居對禁而丨丨)路開(張說詩水漫荆門闊山平郢丨丨又靈池月滿直城隈黼帳天臨御丨丨)
(于鄴詩寒牛隨日遠雪丨向城丨)慵開(王維書事詩輕陰閣小雨深院畫丨丨劉基詩日高林戶尚丨丨)好開(杜甫)
(詩不辭萬里長為客懷抱何時得丨丨又李涉詩庭前為報仙桃樹今歲花時好丨丨)閒開(韓愈詩篔簹競長纖纖笋躑躅)
(丨丨豔豔花)眉開(白居易詩平生相見即丨丨又醉耳歌催醒愁丨笑引丨)年開(白居易詩丨丨第七秩屈指幾多人)
院開(王建霓裳詞勅賜宫人澡浴回遙看美女丨門丨白居易詩柳暗長廊合花深小丨丨)半開(張祜詩日映宫城霧)
(丨丨又清畫房廊山丨丨)眼開(劉禹錫詩鵰盻青雲睡丨丨釋齊已風騷旨格詩風和日暖方開眼雨潤烟濃不舉頭)鑿
開(羅鄴吴王古宫井詩古宫荒井曾平後見說耕人又丨丨)蘭開(釋皎然詩丨丨衣上色柳向手中春楊萬里詩忽有野香)
(尋不得丨於石背一花丨)形開(薛逢鑿混沌賦蘧然寐覺劃爾丨丨蘇軾酒子賦游物初而神凝兮反實際而丨丨)鬭開
(蘇軾詩深紅淺紫從争發雪白鵝黃也丨丨)桃開(丁鶴年詩天上丨丨王母去世人誰識許飛瓊)雷開(天問丨丨何順)
(而賜封之注丨丨佞人也)柳開(宋史丨丨傳開字仲塗幼穎異有膽勇既就學喜討論經義慕韓愈柳宗元為文因名肖愈字)
(紹元既而改名字以為能開聖道之塗也又張祜詩興慶池邊丨未丨太真先把一枝梅)
幕府開(後漢書申屠蟠傳大將軍何進連徵蟠不詣進必欲致之使蟠同郡黃忠書勸曰丨丨初丨如先生特加殊禮而所)
(尚益固竊論先生高節有餘於時則未也蟠不荅)湖自開(晉書武帝紀吴臨平丨自漢末壅塞至是丨丨父老相傳云此)
(湖塞天下亂此湖開天下平)天門開(南史薛安都初征關陜至臼口夢仰視天見丨丨丨後為孝武前鋒直入殿廷歎曰)
(夢丨丨丨乃中興之象耶北史齊文宣從文襄行過遼陽山獨見丨丨丨餘人無見者漢樂章天門歌丨丨丨詄蕩蕩穆並騁以臨)
(饗韓愈酬盧給事詩我時相思不覺一回首丨丨九扇相當丨施肩吾詩東風一軋丨丨丨又老子愛國治民能無知丨丨丨闔能)
(無雌注丨丨謂鼻孔丨謂喘息闔謂呼吸也)常禁開(梁書武帝本紀天監七年老人星見下詔曰芻牧必往姬文垂則雉)
(兔有刑姜宣致貶藪澤山林毓材是出斧斤之用比屋所資凡公家諸屯見封熂者可悉開常禁)一枝開(梁書范縝傳人)
(之生譬如一樹花同發丨丨俱丨一蒂隨風而墮有拂簾幌墜於茵席之上有關籬墻落於溷厠之側詩話僧齊已詠早梅云前村)
(深雪裏昨夜數枝開鄭谷曰數枝非早也未若一枝已乃歎服賈島催妝詩誰道芙蓉水中種青銅鏡裏丨丨丨又鄭谷詩黃蜀葵)
(花一朵開)門戶開(劉勰新論口者言語之門戶舌者門戶之關鑰關鑰動則丨丨丨丨丨丨則言語出出言之善則千里應)
(之出言之惡則千里違之又梁簡文帝詩珠簾影空捲桂戶向池開又潭沲青帷閉玲瓏朱戶開又駱賓王上李少常啓疏乾激𣲖)
(龍門開竹箭之波鎮地横基鵠翅峙蓮花之嶺又杜甫詩野老籬邊江岸廻柴門不正逐江開又東望西江永南遊北戶開又花逕)
(不曾緣客掃蓬門今始為君開又羅鄴詩水殿清風玉戶開又王安石詩山中十日雨雨晴門始開劉貢父詩璧門金闕倚天開又)
(楊維楨詩雞人報曉五門開高啓詩幾堆黃葉寺門開)不可開(老子善閉無關揵而丨丨丨善結無繩約而不可解李商)
(隐詩固漆投膠丨丨丨贈君珍重抵瓊瑰)一竅開(參同契解腦為上田乃元神所居之宫人能握元神栖於本宫則真氣自)
(昇真息自定所謂丨丨丨而百竅齊開大關通而百關盡通也)朱槿開(嵇含草木狀丨丨自二月丨花至中冬即歇其花深)
(紅五出大如蜀葵花葉上綴金屑一叢開數百朵朝開暮落插枝即活戎昱詩自用金錢買槿栽二年方始得花開)石栗開
(草木狀丨丨與栗同但生於山石罅間花丨三年方結實熟時或為羣鸚鵡啄食故人極珍貴之出日南)五丁開(華陽國志)
(昔秦欲伐蜀不知道遂作五石牛以金置尾下言此牛能糞金將以遺蜀蜀王負力而貪乃令丨丨力士丨道引之秦因使人引兵)
(尋路滅蜀謂之石牛道唐明皇劔門詩翠屏千仞合丹嶂丨丨丨)帝閽開(離騷吾令丨丨丨關兮倚閶闔而望予齊雩祭)
(歌靈之來丨丨丨車煜燿吹徘徊)地垠開(甘泉賦天閫决兮丨丨丨八荒協兮萬國諧)瑤琴開(湯惠休怨别詩)
(寶書為君掩丨丨詎能丨)寶圖開(謝朓祀敬亭山春雨詩水府衆靈出石室丨丨丨又李百藥詩清都寶命開)窗桂
開(王融詩井蓮當夏吐丨丨逐秋丨)琉璃開(梁武帝詩綺窗蓮花掩網戶丨丨丨)閶闔開(梁簡文帝漢高廟詩)
(玉[車犬]朝行動丨丨旦應丨庾信華林園馬射賦玉衡正而泰階平丨丨丨而勾陳轉)荷葉開(梁簡文帝詩欲知度船處當看)
(丨丨丨又杜甫詩燕外晴絲轉鷗邊水葉開)龍沙開(梁簡文帝從軍行魚雲望旗聚丨丨隨陣丨)含雨開(梁簡)
(文帝詩柳葉帶風轉桃花丨丨丨)向雪開(梁簡文帝石榴詩寒沙逐風起春花丨丨丨又盧照隣梅花落詩梅嶺花初發)
(天山雪未開又李嶠詠羊詩夜玉含星動晨氊映雪開又劉庭瑜瑞雪篇紫宸飛雪曉徘徊層閣重門雪照開)近洲開(梁元)
(帝詩初言前浦合定覺丨丨丨)犯寒開(何遜詩映雪丨丨丨)紫莖開(江洪採菱曲風生綠葉聚波動丨丨丨)鉤
陳開(庾信祀圓丘歌王城七里通天臺紫微斜照影徘徊連珠合璧重光來天策暫轉丨丨丨)綠簡開(庾信象戲賦丨)
(丨既丨丹局正直理洞研幾窮源作聖)上林開(庾信春賦開上林而競入擁河橋而争渡)塵甑開(庾信謝趙王賚)
(米啓仰費國租更開塵甑)夏蓮開(陰鏗詩重櫩寒霧宿丹井丨丨丨又武元衡詩若到越溪逄越女紅蓮池裏白蓮開又白)
(居易木芙蓉下招飲詩莫怕秋無伴醉物水蓮花盡木蓮開)嶺嶠開(徐陵侯安都德政碑率是驍徒仍開嶺嶠)百味
開(張正見對酒詩竹葉三清泛葡萄丨丨丨)浪井開(宗懔麟趾殿詠新井詩當為醴泉出先令丨丨丨)海榴開
(隋煬帝海榴詩丨丨丨欲盡温庭筠詩丨丨丨似火先解報春風又黃子思詩風簷燕引五六子露井榴開三四花)宫寺開
(蔡君知詩鐘鳴丨丨丨又杜甫詩氣色皇居近金銀佛寺開)鳥聲開(唐太宗詩寒隨窮律變春逐丨丨丨)祕籙開
(陳子昂洛城觀酺詩蒼極神功被青雲丨丨丨又熊皎贈胥尊師詩房閉十洲烟浪闊籙開三洞鬼神驚)金障開(盧照隣贈)
(許左丞從駕萬年宫詩曳日朱旗卷參雲丨丨丨又白居易錢左丞除華州詩彤襜經宿到絳帳及春開又李紳詩燭引銀河轉花)
(連錦帳開又朱子春谷詩紅裳似欲留人醉錦障何妨為客開)羅薦開(盧照隣觀妓詩南國佳人至北堂丨丨丨)巖廊
開(沈佺期早朝詩閶闔連雲起丨丨拂霧丨)河道開(沈佺期上幸長安扈從出西嶽作傍見巨掌存勢如石東倒頗聞首)
(陽去開坼此河道)御樓開(沈佺期詩聖皇千萬夀乘曉丨丨丨又白居易詩北客勞相訪東樓為一開)夢中開
(李嶠咏筆詩霜揮簡上發錦字丨丨丨)藥欄開(李嶠詩香動丨丨丨)榆火開(李嶠早赴王門詩槐烟乘曉散丨丨)
(應春丨)玉簡開(李嶠咏藤詩金堤不見淺丨丨幾重丨)金精開(李嶠咏菊詩玉律三秋暮丨丨九日丨)織
成開(李嶠咏屏詩錦中雲母列霞上丨丨丨)妙彈開(李嶠咏筝詩蒙恬芳軌設游楚丨丨丨)山第開(李嶠)
(詩主家丨丨接雲丨)仙榜開(李適詩星橋他日創丨丨此時丨又李迥秀詩金牓岧嶤雲裏開)鐵鎖開(蘇味道詩)
(火樹銀花合星橋丨丨丨又虞集玉堂讀卷詩待漏宫門聽鎖開)紫薇開(徐彦伯南郊賦丨丨丨兮天香滿)天上
開(宋之問綵勝詩人間猶未識丨丨忽先丨)鳳野開(宋之問奉和九月九日登慈思寺浮圖詩御氣鵬霄近升堂丨丨丨)
(又李商隐詩鸞扇斜分鳳幄開)紅蕊開(武平一奉和立春内出綵花詩黃鶯未解林間囀丨丨先從殿裏丨)巨靈開
(趙彦昭詩河經大禹鑿山見丨丨丨)博望開(賈曾春日矚目應令詩銅龍曉闢問安回金輅春遊丨丨丨)水亭開
(杜審言詩薜蘿山徑入荷芰丨丨丨)四望開(杜審言詩旅客三秋至層城丨丨丨)福地開(張說奉和慈恩寺詩翼翼)
(宸思永煌煌丨丨丨)仙仗開(蘇頲奉和聖製南出雀鼠谷詩御祠玄鳥應丨丨綠楊丨又薛逢詩曙色當衙曉仗開)萬
家開(張九齡送廣州判官詩城隅百雉映水曲丨丨丨又杜甫詩猿鳥千崖窄江湖萬里開)鏡中開(李白詩遙看二)
(桃李雙入丨丨丨又韓愈詩長安雨洗新秋出極目寒鏡開塵凾又吴融詩秋拂湖光一鏡開又秦觀詩藕花紅繞鑑中開)萬
神開(杜甫朝獻太清宫賦丨丨丨八駿廻)細細開(杜甫尋花詩繁枝容易紛紛落嫩蕊商量丨丨丨)生面開
(杜甫曹將軍畫馬歌凌烟功臣少顔色將軍下筆開生面)颯沓開(杜甫熱詩想見隂宫雪風門丨丨丨又袁易詩琴中流水)
(瀾翻落畫裏秋山雜沓開)幽徑開(韋應物早春對雪寄元侍御詩掃雪開幽徑端居望故人)金埓開(司空曙觀獵騎)
(詩丨丨争丨道香車為駐輪)玉籠開(武元衡詩彩鸞歸去丨丨丨)髻鬟開(盧綸詩殘粧色淺丨丨丨)映野
開(李德裕詩芳草連溪合梨花丨丨丨)水面開(白居易詩風轉雲頭歛煙銷丨丨丨又李約詩池塘春暖水紋開又吕夷)
(簡詩賀家湖上天花寺一一軒窗向水開)百卉開(元稹詩晴明寒食好春園丨丨丨)尾纜開(元稹遭風詩檣烏㪷)
(折頭倉掉水狗斜傾丨丨丨)迤邐開(白居易詩攬衣推枕起徘徊珠箔銀屏丨丨丨蘇軾詩憶觀滄海過東萊日照三山)
(丨丨丨楊維楨詩三百樓臺丨丨丨)隻日開(白居易詩金馬東門丨丨丨又趙嘏詩樓上華筵日日開)膩粉開(白居)
(易詩素豔風吹丨丨丨)翡翠開(韓愈城南聯句詩瑠璃剪木葉丨丨丨園英)佳處開(韓愈至韶州借圖經詩願)
(借圖經將入界每逢丨丨便丨看又薛逢醉春風詩時節先從暖處開北枝未發南枝晚)淺深開(杜牧詩幾多紅豔丨丨丨)
探旗開(馬戴詩受降城上丨丨丨)傾倒開(李商隐詩青袍白簡風流極碧沼紅蓮丨丨丨)雁翰開(陸龜蒙詩)
(雲間應即丨丨丨)越窑開(陸龜蒙越器詩九秋風露丨丨丨奪得千峰翠色來)墨沼開(陸龜蒙寄魏處士詩經苑)
(初成丨丨丨何人林下肻尋來)二儀開(薛逄大水詩浪驅三島至江泝丨丨丨)後閤開(羅虬詩致使輕教丨丨丨)
避笋開(方干新陽詩小松出屋和巢長新徑通村丨丨丨)素豔開(羅鄴早梅詩凍香飄處宜春早丨丨丨時混月)
(明)壓枝開(羅鄴梅花詩繁如瑞雪丨丨丨)立馬開(司空圖詩一夜吴船夢家書丨丨丨)臘醖開(吴融和春)
(日郊居詩春蔬已為高人掇丨丨還因熟客丨)御座開(胡曾塗山詩大禹塗山丨丨丨諸侯玉帛走如雷)一例開
(司馬都詩恥共金英丨丨丨)甲縫開(曹唐送康祭酒赴輪臺詩霜黏海眼旗聲動風射犀文丨丨丨)旋旋開(薛濤)
(詩一枝為授殷勤意托向風前丨丨丨)度量開(趙抃詩遙思座上遊觀遠愈覺胸中丨丨丨)九光開(米芾應制)
(詩目眩丨丨丨雲蒸步起雷不知天近遠親見玉皇來)再三開(蘇軾詩清尊猶許丨丨丨又陸游詩芙蓉猶有二三開)
塔廟開(黃庭堅詩嵓虛丨丨丨)帝籍開(黃庭堅飯籍田官舍詩丨丨丨千畝農功先九州)覿面開(朱子)
(詩千里湖山丨丨丨)金粟開(魏了翁巖桂詩虎頭點點開金粟犀首纍纍佩印章)霽景開(元好問詩絳闕遙天丨丨)
(丨)躑躅開(貝瓊詩碧愛琅玕繞紅看丨丨丨)混沌開(馬祖常詩盪摩日月崑崙坼吐納風雲丨丨丨)紫翠
開(范梈詩山下樓臺丨丨丨)栗房開(劉基詩樹頭禽嚇丨丨丨)鹿撞開(楊基詩書怪猿偷讀門經丨丨丨)蕭
惠開(南史惠開為御史中丞孝武帝與劉秀之語曰今以惠開為憲司冀當稱職)
對語(聖作天開)(電合雲開)(轂轉帆開)(峽束江開)(絮卷萍開)(冰泮烟開)(眉鎖心開)(簾隔屏開)
(貞符啟夀域開)(鸞旗轉雉扇開)(水鱗渙山翠開)(蕉心卷柳眼開)(雙掌擘五丁開)(蒲劍挺茗旗開)
摘句(青壁倚天開金蓮午夜開)(花含宿潤開風微柳眼開)(畫鷁浪前開軒窗為月開)(寒花五色開山屏四面開)
(一聲清蹕九門開臨水桃花對鏡開)(山風吹水碧鱗開茗園春嫩一旗開)(微茫煙浪浦帆開水邊疎牗趁風開)
哀(烏開切悲哀也又姓韻會閔也)
韻藻告哀(詩君子作歌維以丨丨鄭箋云丨丨言勞病而愬之孔叢子郈成子曰陳樂不作丨我丨也)哀哀(詩丨)
(丨父母生我劬勞鄭箋云丨丨者恨不得終飬父母報其生長已之苦李咸用詩鴻鴈丨丨背朔方)殺哀(周禮地官大司徒以)
(荒政十有二聚萬民八曰丨丨注凶禮之中殺其禮數殺所界切)樂哀(左傳樂祁曰哀樂而丨丨皆喪心也)助哀(史記)
(外戚世家竇皇后兄長君弟少君上書自陳召見竇后持之而泣泣涕交横下侍御左右皆伏地泣丨皇后悲丨)烏哀(北史)
(蕭祗傳祗子放所居廬室前有二慈丨來集每臨時舒翅悲鳴全似丨泣家人測之未嘗有闕時人以為至孝之感)飾哀(荀子)
(凡禮事生飾歡也送死丨丨也錢起詩徽章禮丨丨)七哀(文選吕向注丨丨謂痛而哀義而哀感而哀怨而哀耳目聞見而哀)
(口歎而哀鼻酸而哀也按曹植王粲張載皆有丨丨詩杜甫詩甘從千日醉未許丨丨詩陸龜蒙詩秋聲含丨丨僧皎然廢寺詩不)
(到無生理應堪賦丨丨)悲哀(琴賦稱其材幹則以危苦為工賦其聲音則以丨丨為主韓偓詩子山新賦劇丨丨)佞哀
(西征賦驅吁嗟而妖臨搜丨丨以拜郎注王莽率羣臣到南郊撫心大哭諸生哭甚悲哀皆除為郎)剰哀(李嶠詩莫聽西秦奏)
(筝筝有丨丨)八哀(杜甫丨丨詩序傷時盜賊未息興起王公李公歎舊懷賢終於張相國八公前後存歿遂不詮次焉按八)
(人王思禮李光弼嚴武汝陽王璡李邕蘇源明鄭虔張九齡也蘇軾詩凄涼五君詠沉痛丨丨詩)餘哀(杜甫詩白鷗元水宿)
(何事有丨丨朱子詩含情鬱不發寄曲宣丨丨)寫哀(柳宗元文臨觴永慟庶丨丨誠)牛哀(淮南子丨丨病七日化為虎其)
(兄啓戸虎搏而食之李賀猛虎行道逢騶虞丨丨不平)
在心哀(南史謝曜卒弟弘微服雖除猶不噉魚肉慧林曰若以無益傷生豈所望以得理弘微曰衣冠之變禮不可踰丨丨)
(之丨實未能已)斷猿哀(楊炯詩魂將離鶴遠思逐丨丨丨又張說詩近洲朝鷺集古戍夜猿哀又杜甫詩風急天高猿嘯哀)
松風哀(駱賓王詩草露當春泣丨丨向夕丨李商隱詩欹冠彈玉琴彈作丨丨丨)候鴈哀(沈佺期詩冰壯飛狐冷霜)
(濃丨丨丨又令狐楚昭君詩魏闕蒼龍遠蕭關赤鴈哀又僧辨才詩夜久孤琴思風長旅鴈哀)夜泉哀(王維詩山川秋樹苦)
(窗戶丨丨丨)羌笛哀(杜甫詩東征健兒盡丨丨暮吹丨元稹詩郢曲琴空奏丨音丨自丨又羅隐梅詩盤中磊落笛中哀)
(又陸游詩心折柁樓長笛哀)仲宣哀(杜甫詩蒼茫步兵哭展轉丨丨丨)畫角哀(杜甫詩王師未報收東郡城闕)
(秋生丨丨丨)萬壑哀(杜甫詩錦江春色逐人來巫峽清秋丨丨丨)後人哀(杜牧阿房宫賦秦人不暇自哀而丨)
(丨丨之)四散哀(杜牧早鴈詩金河秋半虜弦開雲際驚飛丨丨丨)雍門哀(朱子登定王臺詩從知爽鳩樂莫作)
(丨丨丨)羊角哀(烈士傳丨丨丨左伯桃為死友聞楚王賢往尋之道遇雨雪計不俱全乃并衣糧與角哀入樹中而死)
易樂多哀(中說丨丨者必丨丨輕施者必好奪)
增矜哀(左傳君若惠顧諸侯丨丨寡人而賜之盟則寡人之願也唐太宗為戰陣處立寺詔建義以來交兵之處各建寺刹)
(招延勝侣望法鼓所振變炎火于青蓮清梵所聞易苦海于甘露所司具為事條以聞稱朕丨丨之意)子哀(春秋文公十有)
(四年秋宋丨丨來奔杜預注大夫奔例書名氏貴之故書字左傳宋高哀為蕭封人以為卿不義宋公而出遂來奔書曰宋丨丨來)
(奔貴之也)知哀(汲冡周書明王是以敬微而順分分次以知和知和以知樂知樂以丨丨哀樂以知慧内外以知人)虞哀
(史記屈原傳含憂丨丨兮索隐楚辭作舒憂娱哀娱者樂也)居哀(宋書張敷傳敷貞心簡立幼樹風規丨丨毁滅孝道淳至)
(世稱其居為孝張里)輟哀(梁書徐勉傳勉第二子悱卒痛悼甚至然不欲久廢王務諸賢既貽格言喻以大理即日丨丨命駕)
(修職事焉)祈哀(唐書温造平興元監軍楊叔元擁造靴丨丨造以兵衛出之)同哀(管子居同樂得同利死丨丨)正
哀(春秋繁露明王正喜以當春正怒以當秋正樂以當夏丨丨以當冬)乍哀(春秋繁露乍視乍瞑副晝夜也乍剛乍柔副冬)
(夏也丨丨乍樂副隂陽也)小哀(水經注中牟縣西上下二十四浦潭淵相接各有名焉有大灰小灰義魯練秋大哀丨丨等浦)
永哀(屈原懷沙賦傷懷丨丨兮汨徂南土)衆哀(長笛賦夫固危殆險巇之所迫也丨丨集悲之所積也)增哀(南都)
(賦玄雲合而重隂谷風起而丨丨又清角發徵聽者丨丨)含哀(琴賦懷戚者聞之莫不憯懔慘悽愀愴傷心丨丨懊咿不能自)
(禁)一哀(飬生論世常謂一怒不足以侵性丨丨不足以傷身)銜哀(飬生論終朝未餐則囂然思食而曾子丨丨七日不)
(饑羅隐感懷寄吴蛻拾遺詩猶幸小蘭同舍在每因相見即丨丨)秋哀(陸機園葵詩豐條竝春盛落葉後丨丨張以寧詩風)
(枝蟬語近丨丨)吐哀(吴都賦其奏樂也則木石潤色其丨丨也則凄風暴興江淹横吹賦丨丨也則瓊瑕失彩銜樂也則鉛堊)
(生潤)激哀(嘯賦發妙聲于丹脣丨丨音于皓齒)表哀(孫綽有丨丨詩)清哀(陶潛閑情賦遠笛出聲而丨丨張說詩絲)
(管丨且丨)流哀(月賦鴈丨丨于江瀨)茹哀(梁簡文帝文咀痛丨丨)新哀(張說詩緇衣傳舊職華袞贈丨丨)山
哀(杜甫詩寒水光難定秋丨響易丨韓愈文丨丨浦思鳥獸呌音)申哀(盧綸詩幸接野居宜屐步冀君清夜一丨丨)峽
哀(孟郊丨丨詩丨丨哭幽夢激激風吹來)敘哀(韓愈文奠以丨丨其何能致)送哀(韓愈文長號丨丨以薦此文)
沉哀(柳宗元文菲禮無取丨丨有餘)替哀(吴融杜鵑詩只有烏知啼血處更無猿丨斷腸丨)放哀(皮日休追和幽)
(獨君詩恨劇但埋土聲幽難丨丨)睎哀(喻鳬詩還丨君子丨)興哀(僧貫休途中逢周朴詩東西南北路相遇共丨丨)
酸哀(蘇軾宿海會寺詩重樓束縛遭澗坑兩股丨丨饑腸鳴)韓哀(聖主得賢臣頌王良執靶丨丨附輿注王良丨丨古)
(善御者)
鞠子哀(書兄亦不念丨丨丨孔傳為人兄亦不念稚子之可哀)絲聲哀(禮記丨丨丨哀以立廉廉以立志君子聽)
(琴瑟之聲則思志義之臣)墟墓哀(禮記丨丨之間未施丨於民而民哀社稷宗廟之中未施敬於民而民敬又陳書修前代)
(墓詔漢高留連於無忌宋祖惆悵於子房丘墓生哀性靈共惻)智者哀(新序秦孝公曰吾聞窮鄉多怪曲學多辯愚者之笑)
(丨丨丨)鵾雞哀(南都賦彈筝吹笙更為新聲寡婦悲吟丨丨丨鳴)音響哀(應瑒建章臺集詩朝鴈鳴雲中丨丨)
(一何丨)投跡哀(陸機演連珠生重於利故據圖無揮劍之痛義貴於身故臨川有丨丨之丨)顧瞻哀(桓温薦譙)
(元彦表中華有丨丨之丨幽谷無遷喬之望)凄以哀(劉妙容宛轉歌歌宛轉宛轉丨丨丨願為星與漢光影共徘徊)結
風哀(李那陪駕終南入重陽閣詩方池含水思芳樹丨丨丨)蟬聲哀(隋煬帝詩露濃山氣冷風急丨丨丨又杜荀鶴)
(詩出關人路少向暮鳥聲哀又張佖碧戶詩莫教琴上意翻作鶴聲哀又劉因詩狂歌一和湍聲哀)楚奏哀(駱賓王詩自憫)
(秦冤痛惟憐丨丨丨)雜吹哀(駱賓王望月有所思詩曉色依關近邊聲丨丨丨)衝飇哀(駱賓王寓居洛濱對雪詩)
(旅思渺難裁丨丨恨易丨)舞鳳哀(李嶠詠笙詩形寫歌鸞翼聲隨丨丨丨)潘岳哀(張九齡詩唯應月照簟丨丨此)
(時丨)入聽哀(徐堅詩辭燕依空遶賓鴻丨丨丨)古挽哀(王灣詩遠日寒旌暗長風丨丨丨又張籍詩遲遲挽唱哀)
大夫哀(王維詩更聞松韻切疑是丨丨丨)邊馬哀(高適詩驅馬薊門北北風丨丨丨)真可哀(杜甫懷李)
(白詩不見李生久佯狂丨丨丨崔魯詩行人自笑不歸去瘦馬獨吟丨丨丨)玉琴哀(司空曙詩沉思竟何有坐結丨丨丨)
(陸龜蒙藥名詩從容犀局静續斷丨丨丨)遠鴻哀(皇甫冉寒漏詩偏將殘瀨雜乍與丨丨丨又盧綸書情上大尹十兄詩江)
(湖餘𣲖少鴻鴈遠聲哀)寢門哀(權德輿詩子春傷足日況有丨丨丨)虎豹哀(韓愈詠雪詩龍魚冷蟄苦丨丨餓號)
(丨)度曲哀(沈亞之真娘墓詩油壁何人值錢唐丨丨丨)巴調哀(温會張儀樓詩欲和關山意丨歌丨更丨)杜
魄哀(羅隐詩旗飄峴首嵐光重酒奠湘江丨丨丨)玉簫哀(曹唐詩錦誥凄凉遺去恨丨丨丨絶醉離情)絶絃
哀(崔玨哭李商隐詩良馬足因無主踠舊交心為丨丨丨)風雨哀(韋莊詩清琴怨遙夜繞絃丨丨丨)阮籍哀
(李咸用詩大道將窮丨丨丨紅塵深翳步遲廻)暮潮哀(張翥詩千年興廢丨丨丨)
對語(三樂七哀)(聞喜告哀)(水咽山哀)(魚樂烏哀)(羌笛怨楚琴哀)(陸雲笑庾信哀)(歸鴈喜斷猿哀)
摘句(萬壑入秋哀笛聲寒更哀)(空山野鶴哀落日杜鵑哀)(一江紅樹亂猿哀水國秋深客思哀)
(暮天何處笛聲哀一彈瑤瑟自成哀)
埃(烏開切塵丨)
韻藻塵埃(禮記前有水則載青旌前有丨丨則載鳴鳶史記屈原傳濯淖汚泥之中蟬蛻於濁穢以浮游丨丨之外不獲)
(世之滋垢皭然泥而不滓者也晉書山濤傳陳郡袁毅嘗為鬲令貪濁而賂遺公卿以求虛譽亦遺濤絲百斤濤不欲異於時受而)
(藏於閣上後毅事露檻車送廷尉凡所受賂皆見推檢濤乃取絲付吏積年丨丨印封如初南史王微傳微常住門屋一間尋書玩)
(古遂足不履地終日端坐牀席皆生丨丨唯當坐處獨淨莊子野馬也丨丨也生物之以息相吹也淮南子天傾西北故日月星辰)
(移焉地不滿東南故水潦丨丨歸焉張彦遠歷代名畫記今人筆墨混于丨丨丹青和其泥滓徒汚絹素豈曰繪畫杜審言詩習池)
(風景異歸路滿丨丨岑參詩網絲結寳琴丨丨被空樽白居易酬盧祕書詩常思豁雲霧急喜訪丨丨劉得仁詩衡門掩綠苔樹下)
(絶丨丨陸龜蒙甫里先生傳先生性好潔几格窗戸研席剪然無丨丨)囂埃(後漢書逸民傳蟬蛻丨丨之中自致寰區之外)
(北史穆崇傳帝引見羣臣于太華殿曰將營殿宇今欲徙居永樂以避丨丨土木雖復無心毁之能不悽愴)黃埃(淮南子缺)
(五百歲生丨丨丨丨五百歲生黃澒黃澒五百歲生黃金蕪城賦直視千里外惟見起丨丨王安石平淮右碑詩文嚴字麗皆可喜)
(丨丨蔽没蒼蘚埋蘇軾詩飲竭東海生丨丨范成大元日雪晴復過釣臺詩界天山雪淨丨丨江上扁舟夜泛來)雰埃(西京)
(賦消丨丨于中宸集重陽之清瀓)氛埃(馬融廣成頌清丨丨掃野場誓六師搜雋良庾信商調曲君臣一體可以静丨丨陸)
(游醉中登避俗臺詩半醉行歌上古臺脫巾散髮謝丨丨)纖埃(藉田賦微風生於輕幰丨丨起於朱輪白居易詩漠漠斑斑石)
(上苔幽芳淨綠絶丨丨李山甫詩寶月當秋空高潔無丨丨蘇軾申王畫馬詩五家錦繡徧山谷百里舄珥遺丨丨又觀湖詩昇霞)
(影色欹殘火及物氣燄明丨丨)輕埃(謝朓詩空濛如薄霧散漫似丨丨李商隐崇譲宅紫薇花詩一樹穠姿獨看來秋庭暮雨)
(類丨丨)清埃(謝朏張子房詩惠心奮千祀丨丨播無疆鄭維忠詩隔牆欽素躅對閣限丨丨)炎埃(朱超道詩當夏苦丨)
(丨習静對花臺丁鶴年武昌南湖度夏詩湖山新雨洗丨丨萬朵青蓮鏡裏回)浮埃(楊師道中書寓直咏雨詩長簷響奔溜清)
(簟肅丨丨楊炯和劉侍郎入隆唐觀詩參差凌倒景瀟灑軼丨丨鄭愔詩荒階羅駁蘚雲座滿丨丨)煙埃(張九齡詩疾風江上)
(起鼔怒揚丨丨韓愈感春詩清晨輝輝燭霞日薄暮耿耿和丨丨歐陽修憎蚊詩枕席厭緣撲燻簷苦丨丨)晚埃(韓愈詩緯)
(繣觀朝萼冥茫矚丨丨)芳埃(孟郊詩一日踏春一百廻朝朝没脚走丨丨)生埃(黃庭堅詩江妃起舞襪丨丨王惲宛)
(葉道中詩六合雲蒸一氣霾漫漫長路渴丨丨)
增食埃(晉書祖納傳納嘗問梅陶曰君鄉里立月旦評何如陶曰善褒惡貶則佳法也納曰未益時王隱在坐因曰尚書稱)
(三載考績何得一月便行褒貶若必月旦則顔回丨丨不免貪汚盗蹠引少則為清廉朝種暮穫善惡未定矣)沈埃(列子詹何)
(曰當臣之臨河持竿心無雜慮唯魚之念投綸沈鈎手無輕重物莫能亂魚見臣之鈎餌猶丨丨聚沫吞之不疑所以能以弱制彊)
(以輕致重也)風埃(宣和畫譜趙幹善畫山水所畫皆江南風景多作樓觀舟楫水村漁市雖在朝市丨丨中一見便令人褰)
(裳欲涉問舟浦漵間也)踰埃(舞賦馬材不同各相傾奪有丨丨赴轍霆駭電滅蹠地遠羣闇跳獨絶)秋埃(顔延之七)
(繹陳舞態開吹臺獵悲風遡丨丨楊萬里黃菊詩鶯樣衣裳錢樣裁冷霜凉露濺丨丨)凉埃(鮑照發後渚詩丨丨晦平臯飛)
(潮隱修樾)羲埃(鮑照河清頌巢風寂寥丨丨綿邈)遠埃(鮑照詩素帶曳長飈華纓結丨丨)情埃(王融詩丨丨何)
(用洗止水有清流)冰埃(沈約詩旌幕卷煙雨徒御犯丨丨)青埃(柳惲起夜來曲城南斷車騎閣道覆丨丨)紅埃
(沈佺期雜詩清鏡丨丨入孤燈綠焰微白居易感鏡詩經年不開匣丨丨覆青銅僧善住詩車聲軋軋輾丨丨北馬南帆日夕來高)
(啓奉迎車駕享太廟還宫詩鳴蹕聲中曉仗廻錦裝馴象踏丨丨)飛埃(蘇頲春遊詩丨丨結紅霧游蓋飄青雲范成大甘雨)
(應祈詩高田一雨免丨丨上水綱船亦可摧)涓埃(杜甫詩未有丨丨荅聖朝)沙埃(岑參使交河郡詩暮投交河城火山)
(赤崔嵬九月尚流汗炎風吹丨丨)繁埃(盧綸白蠅拂歌砉如寒隼驚暮禽颯若丨丨得輕雨)俗埃(劉道昌龜市告别詩)
(還丹功滿氣成胎九百年來混丨丨張祜題虎丘東寺詩雲樹擁崔嵬深行異丨丨)微埃(劉得仁中秋月詩露洗丨丨盡光濡)
(是物清)薄埃(薛逢重遊德星亭感事詩舟沉土岸生新草詩映紗籠有丨丨)碧埃(皮日休桃花塢詩微風吹重嵐丨丨)
(輕勃勃)除埃(梅堯臣詩退之昔負天下才埽掩衆說猶丨丨)甑埃(蘇軾詩何人勸我此間來絃管生衣丨有丨)高
埃(范成大詩傳呼津吏至敝蓋凌丨丨)帽埃(陸游詩自脫征衣拂丨丨)壒埃(周霆震次韻劉道原九日詩曠劫何當洗)
(丨丨凌高欲藉海為杯)朝埃(高啓送吴生赴汴省父詩都亭槐雨淨丨丨綵服逢秋試剪裁)
素琴埃(李益竹窗聞風詩何當一入幌為拂丨丨丨)畫梁埃(張祜洞房燕詩新籹正含思莫拂丨丨丨)一研
埃(黃庭堅詩題詩丨丨丨)雹為埃(楊萬里正月二日雪詩雪與新春作伴回𢷬霜為片丨丨丨)一寸埃(柳貫)
(詩未明車馬省門開面面風霜丨丨丨)驛程埃(高啓送賈文學歸吴詩寒食杏花江店雨春衣柳絮丨丨丨)滿面
埃(楊基雨中獨坐有懷滎陽道中詩馬蹄却憶成臯路野燒西風丨丨丨)
對語(碧漲紅埃)(芳潤香埃)(壁粉梁埃)(聚沫浮埃)(揮墨瀋拂琴埃)(風生籟雨息埃)(官路堠驛亭埃)
摘句(細雨壓輕埃朱絃袖拂埃)(珠服辟塵埃紫陌絶纖埃)(百花鮮濕隔塵埃窗戸玲瓏絶點埃)
(征蹄何處駐紅埃淨洗詩脾萬古埃)
御定佩文韻府卷十之二
