欽定四庫全書
御定佩文韻府卷二十之四
下平聲五歌韻四
科(苦禾切程也條也本也品也又丨斷也又箇韻)
韻藻設科(孟子夫子之丨丨也往者不追來者不拒漢書儒林傳贊武帝立五經博士開弟子員丨丨射策勸以官禄元)
(史仁宗紀丨丨取士庶幾得真儒之用而治道可興李商𨼆表丨丨以招諫諍宥過以務哀矜宋徽宗宫詞丨丨取士不遺賢詔誥)
(先從内侍宣蘇轍詩豈惟太守能為政仍見先生善丨丨)盈科(孟子丨丨而後進放乎四海李人興慶池詩神池汎濫水丨丨)
(仙蹕紆徐步輦過陳章水輪賦轉轂諒由乎順動丨丨每悦于柔隨胡權飲貪泉賦丨丨即挹聊抒思以盤桓健筆忽飛寫緣情之)
(綺靡朱子聞善决江河詩勇如爭赴壑進豈待丨丨又黃庭堅真禪師語錄序行川之水無不丨之丨走盤之珠無可留之影)四
科(孟子有事君人章注容悦凡臣杜稷股肱天民行義大人正身凡此丨丨優劣之差後漢書黃瓊傳瓊以左雄所上孝廉專用)
(儒學文史于取士之義猶有所遺乃奏增孝悌及能從政者為丨丨又鄭康成傳汝南應劭自贊曰故太山太守應中遠北面稱弟)
(子何如康成笑曰仲尼之門考以丨丨回賜之徒不稱官閥劭有慚色南史王儉傳宋泰始六年置總明觀以集學士或謂之東觀)
(置祭酒一人總明訪舉郎二人儒玄文史丨丨科置學士十人舊唐書明皇紀天寳十三載上御勤政樓試丨丨制舉人策外加詩)
(賦各一首制舉加詩賦自此始宋史盛度傳請建丨丨以取士曰博通墳典達于教化科才識兼茂明于體用科軍謀宏遠堪任將)
(師科明曉法律能按章覆問科漢官儀建初八年詔書辟士丨丨一曰德行高妙志節清白二曰學通行脩經中博士三曰明達文)
(法足以决疑四曰剛毅多略遭事不惑漢舊儀故事丞相設丨丨之辟以博選異德為上第一𥙷西曹南閤祭酒二科𥙷議曹三科)
(補八奏四科𥙷賦缺典論論文奏議宜雅書論宜理銘誄宜實詩賦欲麗此丨丨不同故能之者偏通典明經惟有甲乙丙丁丨丨)
(梁元帝皇太子講學碑家丞庶子並入丨丨洗馬後車俱通六學江總陶貞白集序德行博敏孔室丨丨經術深長鄭門六藝錢起)
(和韋侍御詩名貫丨丨首班宜二妙齊許渾贈所知詩明時又作閒居賦誰薦東門策丨丨白居易箴言一德五常陶甄于内丨丨)
(六義斧藻于外)丙科(史記張蒼傳匡衡好讀書才下數射策不中至九乃中丨丨其經以不中科故明習北夢瑣言顧雲切于)
(成名嘗有啟事陳于所知只望丨丨盡處竟列于尾株之前也)殊科(漢書公孫弘傳弘身行儉約輕財重義與内富厚而外為)
(詭服以釣虛譽者丨丨舊唐書魏元忠傳上智下愚明暗異等多算少謀衆寡丨丨宋史選舉志祖宗以來中書有堂選百司郡縣)
(有奏舉雖小大丨丨然皆不隸于有司陳琳書強弱丨丨衆寡異論韓愈詩君歌且休聽我歌我歌今與君丨丨陸游謝表首蒙引)
(對面錫丨丨又李珏牛公碑考選第叨丨等之丨開賓筵沗入幕之吏)甲科(漢書蕭望之傳望之以射策丨丨為郎注謂為)
(難問疑義書之于策量為大小書丨乙之丨不使彰顯有欲射者隨其所取得而釋之以知優劣又匡衡傳衡射策丨丨以不應令)
(除為太常掌故注投射得丨丨之策而所對之指不應令條又儒林傳平帝時歲課丨丨四十人為郎中乙科二十人為太子舍人)
(丙科四十人𥙷文學掌故梁書武帝紀八年詔曰負袠成風丨丨間出其有能通一經始末無倦者量加敘錄隋書李德林傳時楊)
(遵彦銓衡深慎選舉秀才擢第罕有丨丨德林射策五條考皆為上授殿中將軍又儒林傳敘學優入室勤逾刺股名高海内擢第)
(丨丨舊唐書于卲傳崔元翰年近五十始舉進士卲異其文擢登丨丨且曰不十五年當掌詔令竟如其言獨孤授舉博學宏詞吏)
(部考為乙第在中書覆昇丨丨人稱其當玉海馬宫翟方進何武王嘉並以射策丨丨為郎召信臣以明經丨丨為郎解嘲鄉使上)
(世之士處乎今策非丨丨行非孝廉舉非方正獨可抗疏時道是非高得待詔下觸聞罷又安得青紫西都賦總禮官之丨丨羣百)
(郡之廉孝岑參詩青春登丨丨動地聞香名獨狐及詩丨丨文比玉歸路錦為衣又後漢書李巡傳巡以為博士試丨乙丨爭第高)
(下更相告言乃刻石經爭者用息又順帝紀陽嘉元年增丨乙丨員各十人晉書儒林傳序創丨乙之丨擢賢良之舉莫不紆青拖)
(紫服冕乘軒論衡明如匡穉圭深如趙子都初階丨乙之丨遷轉至郎博士皆命禄貴富善至之時也東觀奏記畢誠本估客之子)
(連昇丨乙丨文學優贍遇事無滯在翰林上恩顧特異蕭穎士詩地積東南美朝遺丨乙丨武元衡詩丨乙丨攀桂圖書閣踐蓬又)
(法書要錄適眼合心便為丨丨)乙科(見上唐書韓休傳休舉賢良明皇在東宫令條對國政與趙冬曦俱丨丨文獻通考自武)
(德以來明經惟有丁第進士惟有丨丨而已杜甫詩制可墨未乾丨丨已大闡)金科(齊書武帝紀贊威承景歴肅御丨丨唐書)
(明堂樂章化光玉鏡訟息丨丨文心雕龍志足而言文情信而辭巧迺含章之玉牒秉文之丨丨矣劇秦美新懿律嘉量丨丨玉條)
(注法令也楊炯李君碑丨丨作範商丘有帝系之雲玉札披圖幽谷有真人之氣)大科(舊唐書輿服志武德四年勅三品以)
(上丨丨紬綾及羅其色紫飾用玉五品已上小科紬綾及羅其色朱飾用金又宋史葉祖洽傳論自太宗歲設丨丨致多士居首選)
(者躐取華要有不十年至宰相按丨丨謂制科也雲溪友議下第時單多為詩以刺主司獨章孝標為歸燕詩以獻庾承宣庾再典)
(禮曹章遂及第羣議以為二十八字得丨丨墨客揮犀張端公伯玉丨丨成名篇什豪邁尤為清脱聞見錄富公弼初遊場屋穆伯)
(脩謂曰進士不足以盡子之才當以丨丨名世陳師道贈二蘇公詩誰其識者有歐陽丨丨異等固其常)催科(宋史職官志考)
(功郎中以三最考守令獄訟無冤丨丨不擾為治事之最又趙方傳知青陽縣告其守史彌遠曰丨丨不擾是丨丨中撫字刑罰無)
(差是刑罰中教化人以為名言蘇轍詩時時一嘯詠未用勤丨丨)决科(宋史傳堯俞傳石介曰君少年丨丨不以游戲為娛)
(何也堯俞曰性不喜囂雜非有他爾法言或曰書與經同而世不尚治之可乎曰可或人啞爾笑曰湏以𤼵策丨丨注射以丨丨今)
(徒治經書而不見用故笑之權德輿祕書郎壁記或解巾以司讐校或丨丨而登館殿含章筮仕多在于斯柳宗元吕衡州誄進于)
(禮司奮藻含章丨丨聯中休聞用張葉適題賈儼不忘室詩所願天爵尊非必貴丨丨)
不同科(論語射不主皮為力丨丨丨古之道也又漢書成帝紀詔曰先帝劭農薄其租税寵其強力令與孝悌同科唐書甄)
(濟傳元和中袁滋表濟節行與權臯同科宜載國史詔贈濟祕書少監石林詩話高荷以五十韻見魯直極愛賞之嘗和其言有云)
(張侯海内長句晁子廟中雅歌高郎少加筆力我知三傑同科謝靈運感時賦雖𤼵歎之早晏諒大暮之同科李白詩吾將囊括大)
(塊浩然與溟涬同科元稹有鳥詩鶻緣暖足憐不喫鷂為同科曾共遊蘇轍與蘇世美夜飲詩臨安老令况同科相逢豈厭樽中醁)
(陸游詩蟹螯蛤柱豈同科)力田科(唐書楊綰傳歴禮部侍郎建復古孝廉丨丨等丨宋史食貨志詔兩淮沃壌宜穀置丨丨)
(丨募民就耕以廣官莊蘇軾詩南遷欲舉丨丨丨又梁元帝詔秦人有農力之科漢氏開屯田之利)進士科(唐書選舉志禮)
(部侍郎楊綰言丨丨丨起于隋大業中是時猶試策高宗朝劉思立加進士雜文又文宗好古嗜學鄭覃以經術進位宰相深嫉進)
(士浮薄屢請罷之文宗曰敦厚浮薄色色有之丨丨丨取人二百年矣不可遽廢國史𥙷丨丨丨始于隋大業盛于貞觀永徽之際)
(縉紳雖位極人臣不由進士者終不為美東觀奏記李珏舉明經李絳曰日角珠庭非常人也當掇丨丨丨明經碌碌非子𤼵跡之)
(路實賓錄崔雍兄弟八人皆登丨丨丨世謂點頭崔家)幽素科(玉海蘇頲解琬俱中丨丨丨)
增三科(公羊疏新周故宋以春秋當新王此一科三旨也所見異詞所聞異詞所傳聞異詞二科六旨也内其國而外諸夏)
(内諸夏而外夷狄是丨丨九旨也宋氏注春秋說丨丨者一曰張三世二曰存三統三曰異外内是丨丨也九旨者一曰時二曰月)
(三曰日四曰王五曰天王六曰天子七曰譏八曰貶九曰絶也又論語為力不同科注馬曰為力力役之事亦有上中下設丨丨焉)
(故曰不同科又漢書孔光傳是時博士𨕖丨丨高第為尚書光以高第為尚書觀故事品式數歲明習漢制及法令後漢書虞詡傳)
(詡到朝歌設令丨丨以募求壯士唐書陸贄傳請以丨丨登雋乂丨丨曰茂異賢良幹蠱全唐詩話王播登進士第年五十六後捷)
(丨丨為正郎判鹽鐵却掃編國朝制科初因唐有賢良方正能極言直諫經學優深可為師法詳明吏治達于教化凡丨丨應内外)
(職官白居易文自貞元已來用丨丨取士陸游詩有子繼丨丨)兩科(漢書馮野王傳吏二千石告過長安謁不分别予賜今有)
(司以為予告得歸賜告不得是一律丨丨失省刑之意又匈奴傳自漢興忠言嘉謀之臣人持所見各有同異然總其要歸丨丨而)
(已縉紳之儒則守和親介胄之士則言征伐後漢書律歴志兩儀既定日月始離初行生分積分成度日行一度一歲而周故為術)
(者各生度法或以九百四十或以八十一法有細觕以生丨丨其歸一也又宋史選舉志紹興十五年詔分經義詩賦為丨丨二十)
(七年詔兼習丨丨蕭子良文三歸五品戒法丨丨七衆小學劉禹錫呂温文集序丨丨連中鋩刃愈出)七科(漢書武帝紀天)
(漢四年春𤼵天下丨丨讁注吏有罪一亡命二贅壻三賈人四故有市籍五父母有市籍六大父母有市籍七凡丨丨也又唐會要)
(有一人中數科者張鷟應下筆成章等丨丨皆中)二科(漢書王莽傳大者羣盜小者偷穴不過丨丨何承天安邊論漢世言)
(備匈奴之策不過丨丨武夫盡征伐之謀儒生講和親之約通典進士惟有甲乙丨丨)成科(後漢書張敏傳建初中有侮辱)
(人父者其子殺之肅宗降宥遂定議為輕侮法敏駮曰夫輕侮之法先帝一切之恩不有丨丨班之律令也又陳子昂詩招摇青桂)
(樹幽蠧亦丨丨蘇轍詩種棠經歲便丨丨)舊科(後漢書楊仁巴郡人舉孝廉除郎太常上仁經中博士仁自以年未五十不應)
(丨丨上府譲選晉書刑法志詔命司空陳羣等刪約丨丨旁採漢律定為魏法宋書武帝紀詔曰杖罰雖有丨丨然職務殷碎推坐)
(相尋若皆有其實則體所不堪又沈與求詩四郊戽尾開新瀆一雨苖根長丨丨)依科(後漢書獻帝紀詔曰今耆儒年踰六)
(十去離本土結童入學白首空歸朕甚愍焉其丨丨罷者聽為太子舍人)法科(後漢書郭躬傳奏獻丨丨多所生全宋書明帝)
(紀五刑殊用三典異施而降辟次網便暨鉗撻求之丨丨差品滋遠蕭子良奉飬僧田篇心乖理義行越丨丨徐陵啟右趾釱繫事)
(允丨丨左校論輸實繇恩宥又玉海雍熙二年復置明丨丨)置科(魏志曹仁傳仁少時不脩行檢及長為將嚴整奉法令常)
(丨丨于左右案以從事)新科(魏志何䕫傳太祖始制丨丨下州郡南史何承天傳既無丨丨又未申明舊制有何嚴切歘然)
(相紏魏書釋老志宣吾丨丨清整道教又宋史選舉志立丨丨明法試律令刑統大義斷按所以待諸科之不能業進士者蘇軾詩)
(丨丨復舊貫童子方乞靈)蜀科(蜀志伊籍傳籍與諸葛亮法正劉巴李嚴共造丨丨蜀科之制由此五人焉)呈科(晉書)
(刑法志興律有擅興徭役具律有出賣丨丨有擅作脩舍事故分為興擅律)改科(晉書刑法志丨投書棄市之丨所以輕刑)
(也又宋史孔維傳舊制舉九經一上不中第即丨丨維論其事非便詔禮部自今九經同諸科許再赴舉)合科(晉書刑法志秦)
(世舊有廐置乘傳副車食厨後漢但設騎置而除廐律取其可用丨丨者以為郵驛)價科(晉書刑法志盗律有罰贖入責以呈)
(黃金為丨丨)中科(晉書孔坦傳先是秀孝到不策試普皆除署至明帝申明舊制皆令試經有不丨丨刺史太守免官唐會)
(要鄭亞舉進士賢良拔萃三丨其丨又平聲周書蘇綽傳斟酌禮律無不曲盡人心此善之上也隨事斷理獄無停滯此亦其次今)
(之宰守當勒于丨丨而慕其上善)違科(晉書王藴傳𥙷吳興太守屬郡荒人飢輒開倉贍䘏賴藴全者十七八焉朝廷以丨)
(丨免藴官士庶詣闕訟之)軍科(晉書載記尚書左丞申紹疏曰兵豈在多貴于用命宜嚴制丨丨務先饒復宋書鄧琬傳丨丨)
(爵賞信如皦日)凝科(晉書載記閹豎𩔖于迴天丨丨踰于炮烙)密科(宋書武帝紀冠帶之倫淪䧟非所宜革以弘泰去其)
(丨丨)恒科(宋書文帝紀論綱維備舉條禁明密罰有丨丨爵無濫品舊唐書崔融傳依本者丨丨占末者增税)峻科(宋書)
(沈懷文傳孝建以來抑黜諸弟廣陵平後復欲更丨其丨又薛登論選舉疏降明制頒丨丨)彈科(宋書蕭惠開傳與侍中何)
(偃争徐冲之事偃使門下推彈之惠開乃上表解職曰議之不允未有丨丨省心揆天了知在宥)均科(宋書蕭廓傳事非三)
(殺考律同歸輕重丨丨減降路塞)嚴科(宋書翟法賜傳潯陽太守鄧文子表曰法賜隱跡廬山于今四世如當逼以王憲束)
(以丨丨慮致顛殞有傷盛化)隨科(齊書袁彖等傳論申枉理讞急不在躬案法丨丨幸無咎悔)十科(梁書劉之遴傳)
(之遴著春秋大意十卷左氏丨丨三傳同異丨丨合三十事上之高祖大悦宋史元祐元年司馬光請設丨丨取士法苑珠林兼閑)
(三教備舉丨丨又宋史五行志淄川縣生芝草有榖丨丨穿芝草生二枝)律科(南史齊東昏侯紀永泰元年詔刪省丨丨金史)
(選舉志其試詞賦經義策論中選者謂之進士丨丨經義中選者曰舉人元史布呼密傳丨丨則專令通曉吏事書科則專令曉習)
(字畫算科則專令熟閑算數又袁桷題悟空詩卷詩壞衲繙經帙匡床點丨丨)書科(見上)算科(見上)定科(南史梁武)
(帝紀功臣爵邑無丨丨北史周高祖紀詔曰以刑止刑以輕代重罪不及嗣皆有丨丨昌言可為法制畫一丨丨租税十一更賦如)
(舊)曩科(南史蕭琛傳齊明帝用法嚴峻尚書郎坐杖罸者皆即科行琛密啟曰郎有杖起自後漢爾時郎官位卑自魏晉以)
(來郎官稍重今方參用高華不應官高昔品而罰遵丨丨)重科(南史王弘傳小吏無知臨財易昧或由疎慢事蹈丨丨)絳
科(隋書禮儀志假旄頭羽林在陛列及備鹵簿司馬給丨丨單衣武冠)皂科(隋書禮儀志天門士丨丨單衣樊噲冠)徵
科(舊唐書憲宗紀史官李吉甫撰元和國計簿每歲賦入倚辦合四十九州一百四十萬戶他丨丨𤼵歛又在常役之外吉甫都)
(纂其事成書十卷順宗實錄陽城出為道州刺史賦税不登上考功第城自署第曰撫字心勞丨丨政拙考下下按唐書作追科)
追科(見上)制科(舊唐書穆宗紀上御宣政殿試丨丨舉人宋史慈聖曹皇后傳蘇軾以詩得罪后聞之謂帝曰嘗憶仁宗)
(以丨丨得軾兄弟喜曰吾為子孫得兩宰相今聞軾以作詩繫獄得非仇人中傷之乎又選舉志宋之科目有進士有諸科有武舉)
(常選之外又有丨丨有童子舉又張方平傳當召試館職仁宗曰是非两策丨丨者乎何試也命直集賢院文獻通考既曰丨丨則)
(天子親策親覽之升黜之權一出于上漢武帝之于董仲舒再策之三策之晉武帝于摯虞阮种亦然唐之丨丨則全付之有司矣)
(白居易代書詩自注元和元年同登丨丨微之拜拾遺予授盩厔尉又玉海天聖七年詔曰設丨策之丨復登聞之匭)差科
(舊唐書懿宗紀徐宿濠泗等州應合徵秋夏兩税及諸色丨丨色役一事已上宜放十年已後蠲放三年韓愈賽神詩白布長衫紫)
(領巾丨丨未動是閒人)常科(舊唐書職官志其有博綜兼學湏加甄奬不得限以丨丨又楊綰傳綰又奏童子越衆不在丨)
(丨同之歲貢恐長僥倖之路詔停之文心雕龍而於以者乃劄句之舊體乎哉矣也亦送末之丨丨據事似閒在用實切梁武帝詔)
(殺傷有法昏墨有刑此盖丨丨易為條例高允徵士頌絶希龍津止分丨丨白居易判掄瑣瑣之材則循舊格割翹翹之楚寕守丨)
(丨)高科(舊唐書元載傳天寳初下詔求明莊老文列四子之學者載策入丨丨宋史韓琦傳時方貴丨丨多徑去為顯職琦)
(獨滯筦庫處之自若又蕭燧傳子達登進士第唱名第四孝宗曰達才氣甚佳父子丨丨殊可喜摭言顧非熊况之子在舉場三十)
(年屈聲聒人耳會昌中陳商放榜上怪無非熊名召有司追榜放及第劉得仁賀詩曰愚為童穉時已解念君詩怪得丨丨晚湏逢)
(聖主知尚書故實楊祭酒敬之愛項斯贈詩曰平生不解藏人善到處逢人說項斯因此名振遂登丨丨李嘉祐詩盛業推儒行丨)
(丨獨少年朱慶餘詩從得丨丨名轉盛一言歸去滿城知李頻詩丨丨終自致志業信如神)登科(舊唐書劉蕡傳李郃謂人)
(曰劉蕡下第我軰丨丨實厚顔矣唐書楊敬之傳兼太常少卿是日二子戎戴丨丨時號楊家三喜五代史雜傳李懌好學頗工文)
(辭唐末舉進士曰予少舉進士丨丨盖偶然耳宋史選舉志丨丨之人例納朱膠綾紙之直赴吏部南曹試判三道謂之關試又畢)
(士安傳王禹偁幼時以事至士安官舍士安識其非常教以學舉業後遂丨丨進用更在士安前開元天寳遺事新進士才及第以)
(泥金書帖子附家書中用報丨丨之喜南楚新聞李蠙司空初名虬將赴舉夢名上添一畫成虱字及寤曰虱者蠙也及改名果丨)
(丨中興書目崔氏丨丨記一卷載進士諸科姓名紹興三十年洪适重編唐丨丨記為十五卷高適詩問禮知才子丨丨及少年司)
(空曙送王使君小子詩年少通經學丨丨尚佩觹錢起詩片玉丨丨後孤舟任興行韓愈論新注學官牒伏請非專誦經傳博涉墳)
(史及進士五經諸色丨丨人不以比擬張喬詩丨丨精魯史作尉及良時劉得仁詩此去幾般榮丨丨鼎足名又唐會要柳公綽舉)
(賢良方正直言極諫一歲再丨丨白居易詩同入文場多苦戰五人十載九丨丨又自從筮仕來六命三丨丨)禮科(舊唐書程)
(异傳以孝悌稱明經及第登開元丨丨)學科(唐書儒學傳序自楊綰鄭覃等以大儒正議優丨丨先經義黜進士後文辭北)
(夢瑣言咸通中進士皮日休進書兩通其一請以孟子為丨丨又元史布呼密傳小丨丨則令誦讀經書教以應對進退事長之節)
史科(唐書選舉志長慶三年立丨丨及三傳科)巍科(宋史蔣重珍傳論蔣重珍自擢丨丨居盛名之下而能樹立于當世)
(可謂難矣全唐詩話秦韜玉父為左軍將軍韜玉出入田令孜之門又與劉曄李嵓士姜垍蔡鋌之徒交遊中貴各將兩軍書尺僥)
(求丨丨時謂對軍解頭程史宋劉藴二弟在北皆登丨丨)六科(宋史仁宗紀復制舉丨丨增高蹈丘園沉淪草澤茂才異等科)
一科(宋史五行志知定州梁士野奏嘉禾合穗丨丨相隔五壟生為一穗竝中間隴内丨丨三莖上生粟三穗齊民要術凡五)
(穀唯小鋤為良良田每一尺留丨丨種麻每二尺留丨丨鋤常令淨又元史選舉志考試以論及經義詞賦分為三科作三日程專)
(治丨丨能兼者聽李商隱啟未學周南召南纔得丨丨一第張雨詩不道丘園自丨丨又江賦煥大塊之流形混萬盡于丨丨注科)
(坎也)詞科(宋史選舉志嘉熙三年臣僚奏丨丨實代王言久不取人日就廢弛欲除博學宏詞科從舊三歲一試外更降等立)
(科止試文詞不責記問又王埜傳師真德秀欲授以詞學埜曰所以求學者義理之奥也丨丨惟強記者能之又金史選舉志其後)
(南北通選止設丨賦丨不過取六七十人)恩科(宋史選舉志自元和剏經明行修科主德行而略辭藝間取禮部試黜之士附)
(寘丨丨當時固已咎其無所甄别鼠璞丨丨至和間富公當國立一舉三十年推恩法朝野𩔖要丨丨凡年高而到省多次特奏名)
(其魁亦賜同出身而次甲則得文學之名程史彭法字傳師豪士也以丨丨得官終老於選調蕭子良表今夕酒諧肉飫即許附申)
(赦格明日禮輕貸薄便復不入丨丨梅堯臣詩書對三千字丨丨第一人)末科(宋史選舉志神宗立教飬選舉宗子之法鎖試)
(則與京秩在丨丨則升甲所以寵異同姓不與寒畯等也)武科(宋史選舉志淳熙二年以丨丨授官與文士不𩔖詔自今皆倣)
(進士甲科恩例)鍼科(宋史選舉志醫學初隸太常寺神宗始置提舉判局官設三科以教之曰方脈科丨丨瘍科)右科
(宋史職官志慶元初申嚴閤門長官選擇其屬之令非丨丨前名士不預召試盖以為右列清選云)雜科(宋史食貨志張守帥)
(閩存上等四十餘刹以待高僧餘悉令民請買歲入七八萬緡以助軍衣餘寬百姓丨丨民皆便之)折科(宋史食貨志諸州歲)
(奏戸帳具載其丁口男夫二十為丁六十為老兩物丨丨物非土地所宜而抑配者禁之)椿科(宋史食貨志蘇軾言丁口産税)
(開收增減年年不同如何前知來年應役而預為丨丨)摘科(宋史藝文志紀亶論語丨丨辨解十卷又萬適傳不求仕進專)
(以著述為務有經籍丨丨討論計四十卷)儒科(宋史宗室傳克繼訓子弟力學一門登丨丨者十有二人賈島詩濯志俱高潔)
(丨丨慕冉顔李綱黃伯思墓志來游賢關令譽騰躍遂登丨丨靡此好爵范成大詩地靈鍾俊傑寧但拾丨丨文徵明却聘詩白頭)
(辛苦服丨丨)首科(宋史王嗣宗傳种放得告歸山嗣宗逆于傳舍放既醉曰君以手摶得狀元耳何足道也初嗣宗就試講)
(武殿摶趙昌言帽擢丨丨故放及之柳宗元祭楊凝文連擢丨丨迭居顯職)擢科(宋史宗澤傳調衢州龍遊令民未知學澤)
(為建庠序設師儒講論經術風俗一變自此丨丨者相繼)前科(宋史趙崇憲傳淳熙八年以取應對策第一越三年復以進士)
(對策擢甲科上謂執政曰此汝愚子豈即丨丨取應第一人者耶)上科(宋史陳靖傳時御試進士多擢文先就者為高等士)
(皆習浮華尚敏速靖請以文付考官第甲乙俟唱名果知名士即寘丨丨柳宗元送嚴公貺詩序子之伯仲皆脱略貴美服勤儒素)
(退托于布衣韋帶之任如少習然故繼登丨丨以及于子又參同契三五并與一兮都集歸一所治之如丨丨兮日數亦取晡)八
科(宋史選舉志太平興國二年講武殿覆試丨丨一九經二五經三開寳通禮四三禮五三傳六三史七學究八明法唐會要員)
(半千陸元方崔融陽嶠舉丨丨皆中)輟科(元史阿榮傳深于數學逆推事多竒中天歴三年春策士于庭與虞集會于直廬語)
(集曰更一科後科舉當丨兩丨而復復則人材彬彬大出矣)異科(新語賢愚異議廉鄙丨丨長幼異節顔延之庭誥文達見)
(同善通辨丨丨)五科(繁露深察君號之大義其中亦有丨丨)作科(繁露王受命而王制此月以應變故丨丨以奉天地)
(故謂之王正月也)正科(繁露春秋之道固有常有變變用于變常用于常各丨其丨非相妨也)解科(法言或問學者)
(之說可約乎曰可約丨丨注言自有可令約者但當使得其義旨不失科條也)承科(漢武帝内傳丨丨而行使勤而方獲)佃
科(魏武故事載令曰當興立屯田時議者皆言當計牛輸榖丨丨以定施行)下科(世語魚豢曰世人所以不貴學必見夫有)
(誦詩三百而不能專對于四方故也余以為是則丨丨耳)九科(酉陽雜俎三靈萬略四極丨丨皆治所也)議科(翰林志凡)
(徵天下草澤之士臨軒策試皆丨丨設問覆定與奪)刑科(唐高僧傳釋又德執志清慎不濫丨丨)茂科(揮麈錄張咸應)
(丨丨盖賢良方正科也)别科(澠水燕談錄賜丨丨出身自咸平三年陳堯咨榜始)懸科(江表志急賢共理侔漢氏之丨)
(丨待旦旁求𩔖周人之設學文獻通考乾德元年詔曰一經皓首十上于名前史之明文昔賢之苦節丨丨取士固當優容皮日休)
(書今有司除茂才明經外其次有熟莊周列子書者亦登于科其誘善也雖深而丨丨也未正)青科(本草蓬𩔖不一有彫蓬即)
(菰草也有黍蓬即丨丨也)哲科(直方詩話葛立方曾祖贈蔡君謨詩云藻思舊傳青管夢丨丨新試碧雞才)犯科(諸葛)
(亮出師表若有作姦丨丨及為忠善者宜付有司論其刑賞以昭陛下平明之治)魏科(摯虞諸侯公孤絶朞議施行既著丨)
(丨大晉采以著令)荑科(謝靈運撰征賦散葉丨丨芳蘤飾萌麥萋萋于旄丘柳依依于高城)井科(鮑照河清頌徒翫丨)
(丨未睹天河)輕科(王融策秀才文百鍰丨丨反行季葉四支重罰爰創前古)明科(沈約奏彈王源文宜寘以丨丨黜之)
(流行唐太宗帝京篇納善察忠諫丨丨慎刑賞真誥紫微夫人言四極丨丨高上禁重亦自不聽我等復為世間常書也又酉陽雜)
(俎玉格三元品式丨眞丨九幽章皆律也)玉科(陶弘景與武帝啟元常老骨更蒙榮造子敬懦肌不沉泉夜逸少得進退其間)
(則丨丨顯然可觀梁簡文帝昭明太子集序丨丨歸理譴之恩金條垂好生之德又愍恩䟽將恐丨丨重輕全關墨綬全書去取更)
(繇丹筆)蓬科(李白詩丨丨馬鬛今已平黃庭堅詩著鞭莫落人後百年風轉丨丨)射科(韓愈胡公碑挾藝丨丨每𤼵如)
(望)臼科(韓愈石鼓歌故人從軍在右輔為我量度掘丨丨黃庭堅詩晁家公子屢經過笑談與世殊丨丨)取科(柳宗)
(元序丨丨者交貴勢倚親戚)漢科(楊巨源詩六年西掖弘湯誥三捷東堂總丨丨)霜科(蘇綰家僮視天判攻乎異端既)
(殊冰操在乎正本請寘丨丨)連科(元稹策丨丨者進速累捷者位高)官科(白居易贈沙鷗詩老逼教垂白丨丨遣著)
(緋)綠科(白居易詩丨丨秧早稻紫笋拆新蘆)菱科(李賀詩水宴截香腴丨丨映青罩)墳科(李賀王濬墓下詩耕)
(勢魚鱗起丨丨馬鬛封)千科(李程揠苖賦攬一握之纖莖始如陵草聳丨丨之細葉終異園葵)桂科(李商隱啟仰觀)
(蓮幕俯度丨丨杜荀鶴詩男兒三十尚蹉跎未遂青雲一丨丨)藥科(陸龜蒙詩閒臨靜案條茶品獨傍深溪記丨丨)橢科
(陸龜蒙詩驚飈掃長林直木謝丨丨)名科(姚鵠詩丨丨累中求賢日苦節高標守郡時歐陽修徂徠集詩常續最高第騫遊各)
(丨丨貢奎詩照耀後世推丨丨)盛科(曹鄴詩莫便閒吟去湏期接丨丨)鼎科(殷文圭賀劉先輩詩甲門才子丨丨人拂)
(地藍衫牓下新)蔬科(梅堯臣詩橡子隨薪束丨丨帶土擕)石科(梅堯臣詩丨丨雲起潤)仙科(余靖詩丨丨存俊望)
榮科(曾鞏啟第丨丨于祕殿蚤邁等倫陞膴仕于本朝薦騰譽望文同詩决取丨丨歸舊里)靈科(蘇轍青詞丨丨既修)
(真貺斯格)儁科(蘇轍西掖告詞策名丨丨典我近輔)左科(黃庭堅智和尚真贊哆哆啝啝搭猱丨丨)陪科(陳章甫與)
(孫員外書棄藜杖脱草衣薦頌雲壇丨丨岳牧)勾科(周邦彦汴都賦其木則有檆檟栟櫚楩楠栴樅欞橒㯽榔&KR1954;柘桑楊梓把)
(豫章丨丨扶疏蔽芾竦尋)條科(朱子荅陳宰書譬則郡其軫盖而縣大小丨丨熹自以為無甚愧于執事之門)詔科(袁桷)
(播州宣撫詩寸地歸王化羣蠻守丨丨)世科(張翥送貢中玉詩君家賢父兄儒術傳丨丨)盟科(雲笈七籖玄都九真)
(丨丨第九篇曰傳授丨丨悉依經科傳授有闕罪同上品)道科(雲笈七籖闔閭侈性慢易不能遵奉丨丨)真科(雲笈七籖)
(階告國命之延洪示丨丨之祕)玄科(雲笈七籖丨丨祕訣本有冥期)慎科(雲笈七籖上真之士丨丨而行)
取士科(書闢四門疏謂多設丨丨之丨以此廣致衆賢也唐書選舉志丨丨之丨多因隋舊然其大要有三由學館者曰生)
(&KR1131;由州縣者曰鄉貢皆升于有司而進退之其科之目有秀才有明經有進士有俊士有明法有明字有明算有一史有三史有開)
(元禮有道舉有童子而明經之别有五經有三經有二經有學究一經有三禮有三傳有史科)六藝科(漢書董仲舒傳臣愚)
(以為諸不在丨丨之丨孔子之術者皆絶其道勿使竝進宋濓演連珠丨丨之丨法莫嚴于炎漢三緘其口銘式播于成周)封
賞科(漢書功臣表孝景始欲侯降者丞相周亞夫守約而爭帝黜其議初開丨丨之丨又心書用兵之要務攬英雄之心嚴賞)
(罰之科梁元帝討侯景檄信賞之科有如皦日)孝廉科(後漢書順帝紀令諸以詔除為郎年四十以上課試如丨丨丨者得)
(參廉選歲舉一人唐會要建中元年敕停丨丨丨又蘇轍策臣欲復古者孝悌之科使得與今之進士同舉而皆進)寧告科
(後漢書陳忠傳高祖受命蕭何創制大臣有丨丨之丨注寧省父母也)優復科(晉書武帝紀昔漢高祖以沛為湯沭邑光)
(武亦復南頓丨丨之丨一依漢氏故事曾鞏勸農詔有復除之科有賑恤之令)廣農科(晉書食貨志弘敦本之教明丨丨之)
甲子科(晉書漢陳紀議復肉刑及魏國建紀子羣復深陳其便魏武帝難以藩國改漢朝之制乃定丨丨丨犯釱著左)
(右趾者易以木)遁匿科(晉書刑法志武帝時設丨丨之丨著知縱之律)異子科(晉書刑法志魏司空陳羣等制新律)
(令序略除丨丨之丨使父子無異財也)受錢科(晉書刑法志雜律有假借不廉令有呵人丨丨丨)考課科(晉書)
(范寗傳明丨丨之丨修閭伍之法)褒甄科(宋書孝武帝紀丨丨之丨精為其格四方秀孝非才勿舉又蔡邕疏褒責之科)
(所宜分明)士庶科(宋書恩倖傳序魏晉以來以貴役賤丨丨之丨較然有辨)銓敘科(南史齊明帝紀詔自縉紳年及)
(可一遵永明七年以前丨丨之丨)覆試科(舊唐書王起傳貢舉猥濫勢門子弟交相酬酢寒門俊造十棄六七及元稹李)
(紳在翰林深怒其事故有丨丨之丨)文學科(舊唐書穆宗紀詔國家設丨丨之丨本求才實苟容僥倖則異至公黎逢貢舉)
(人見于含元殿賦國家開丨丨之丨旁求英彦爰將貢于禮闈命先參于祕殿又宋史選舉志乾道二年以登極推恩武舉進士比)
(文科正奏名例又是歲廷試始依文科給黃牒榜首賜武舉及第餘竝賜武舉出身劉禹錫汝州刺史謝表本業儒素頻登文科)
三傳科(唐書選舉志丨丨丨左氏傳問大義五十條公羊榖梁傳三十條)秀才科(唐書選舉志高宗永徽二年始)
(停丨丨丨文獻通考舉秀才者文才傑出對策高第之人也隋雖有丨丨之丨而上本無求才之意下亦無能應詔之人間有一二)
(則反訝之且嫉之矣)廉讓科(唐書閻朝隱傳中孝悌丨丨丨)童子科(唐書選舉志丨丨丨十歲以下能通一經及孝)
(經論語誦文十通者予官通七者予出身宋史柴中行傳謂太學風化首丨丨丨覆試胄子舍選有挾勢者力言于長守法無秋毫)
(私玉海丨丨丨淳化賜譚孺卿出身雍熙得楊億咸平得宋綬景德得晏殊祥符得李淑自淳化至嘉祐三年二十七人文獻通考)
(自置丨丨丨以來未有女童應試淳熙元年夏女童林幼玉來試中書後省挑試所誦經書四十三件竝通詔特封孺人)有道
科(唐書高適傳適客梁宋間宋州刺史張九臯奇之舉丨丨丨中第)拔萃科(宋史太祖紀覆試丨丨丨田可封宋白譚)
(利用等稱旨賜與有差唐會要崔翹等中丨丨丨又玉海建隆三年有司案選舉志通典選人有格未至而能試判三條曰拔萃復)
(置書判丨丨丨景德四年龍圖待制陳彭年請許流内選人應宏詞丨丨丨詔可)明經科(宋史仁宗紀詔自今間歲貢舉)
(天下進士諸科解舊額之半置丨丨丨罷說書舉人又王巖叟傳仁宗患詞賦致經術不明初置丨丨丨巖叟十八鄉試省試廷試)
(皆第一元史選舉志中書省臣奏科舉事擬將律賦省題詩小義皆不用專立德行丨丨丨以此取士庶可得人帝然之通典士族)
(趨嚮惟丨丨進士二丨而已)貢舉科(宋史選舉志入仕則有丨丨之丨服官則有銓選之格任事則有考課之法權德輿)
(送鄭秀才詩西笑意如何知隨丨丨丨)宏詞科(宋史選舉志改置丨丨丨許進士及第者詣禮部請試又大觀三年詔丨)
(丨丨格法未詳不足以致文學之士改立詞學兼茂科)八行科(宋史選舉志大觀元年初立丨丨丨凡有八行實狀鄉上)
(之縣縣延入學審考無偽上其名于州)方技科(宋史沈适傳适始置渾儀景表五壺浮漏招衛朴造新歴募天下上太史)
(占書雜用士人分丨丨丨為五後皆施用)說書科(宋史顧臨傳通經學長于訓詁皇祐中舉丨丨丨為國子監直講)師
表科(宋史李南公傳元祐初立十科薦士曾肇稱其讀書為文不事俗學安貧守道志希古人堪充丨丨丨一時廷臣亦多稱)
(之)賢良科(遼史道宗紀設丨丨丨詔應是科者先以所業十萬言進又元稹表當陛下臨御之始首陞策賢之科又梅堯)
(臣詩四十登賢科良賈售百朋張翥詩賢科收俊造庭實粲珪璋)文吏科(論衡其高志妙操之人深疾才能之儒洎入丨)
(丨之丨堅守高志不肯下學)龔黃科(唐會要馬克麾中丨丨丨)德行科(論語筆解丨丨丨最高者易所謂默而成)
(之故存乎德行盖不假乎言也薛廷珪制崔昭緯名貫來籍道絶下交居丨丨之丨不減顔子)俊秀科(摭言永徽以前丨丨)
(二丨猶與進士並列咸亨之後凡由文學一舉于有司者競集于進士矣又崔嘏授姚勖諫議制富文奥學早昇俊造之科利用長)
(才累處重難之任韓琦詩銅墨猶嗟滯俊科)萬言科(摭言長沙日試萬言王璘試于使院請書吏十人皆給几硯璘往來)
(口授十吏筆不停綴日未亭午巳七千餘言矣至京路巖方當軸召之璘曰請俟見帝巖大怒亟奏廢丨丨丨璘杖策而歸放曠于)
(杯酒間雖屠沽無間然矣)異等科(玉海許景先李乂俱舉茂才丨丨丨殷踐猷舉文儒丨丨丨)春秋科(老學菴筆)
(記吳元中作相上章乞復丨丨丨攻王氏)著述科(畫繼晁說之少慕司馬溫公之為人自號景迂未三十東坡以丨丨丨薦)
(之又蕭穎士貽韋司業書扣精微于賞鑒之府稽折中于序述之科)十三科(輟耕錄宋元時畫有丨丨丨一佛菩薩相二玉)
(帝君王道相三金剛鬼神羅漢聖僧四風雲龍虎五宿世人物六全境山林七花竹翎毛八野驢走獸九人間動用十界畫樓臺十)
(一一切旁生十二耕種機織十三雕青嵌綠醫有丨丨丨大方脉雜醫科小方脉科風科産科兼婦人雜病科眼科口齒兼咽喉科)
(正骨兼金鏃科瘡腫科鍼灸科祝由科)程試科(韋曜博奕論博選良才旌簡髦俊設丨丨之丨垂金爵之賞)五戒
科(何承天書釋氏之嚴丨丨之丨)肆𤯝科(鮑照疏得從漢律故謬之辨闇遭周典丨丨之丨)節文科(梁簡文帝)
(與劉孝儀令博望無通賓之務司成多丨丨之丨)左降科(沈約立左降詔自今内外羣司有事者可開丨丨之丨)購
募科(江淹尚書符或能因罪立績賞不示私斬袪射袂唯功是與丨丨之丨具列如上)正直科(顔師古策賢良問既)
(充廉潔之選又應丨丨之丨又李商隱表取直言之科則聽輿論者不足算設宥過之令則除鄉議者未可儔)弟子科(顔真)
(卿詩漢朝舊學君公隱魯國今從丨丨丨)片玉科(武元衡送李正字詩已獻甘泉賦仍登丨丨丨)中瑞科(令狐椘進)
(白兔状雖標丨丨之丨實應太廟之曲)禮部科(柳宗元送文郁師序柳氏以文雅高于前代近歲頗乏其人百年間無為)
(書命者登丨丨丨數年乃一人)鞮靺科(元稹驃國樂史館書為朝貢傳太常編入丨丨丨)三道科(白居易詩甲乙)
(丨丨丨蘇杭兩州主)直指科(李孝言判請依丨丨之丨寘以曲從之坐)兩重科(鄭谷詩名高五七字道勝丨丨丨)
維縶科(張處信策爰洎貳負初沿丨丨之丨)竹數科(譚用之詩高添雅興松千尺暗飬清音丨丨丨)誨育科
(張方平條制資廕勅曁階仕進之路復無丨丨之丨)刺察科(曾鞏送丁琰序任奉法之吏嚴丨丨之丨)雕篆科(曾肇)
(啟蚤緣丨丨之丨遂齒縉紳之末)方聞科(曾紆李伯時五馬圖跋予以應丨丨丨至京)長者科(陳師道詩贈言)
(竊取仁人號善聽君居丨丨丨)將相科(黃庭堅詩顧我乃山林士看君取丨丨丨)三萬科(陳與義詩菜圃已添丨丨)
(丨)鴆毒科(朱子詩安肆真同丨丨丨)政事科(戴復古詩致身雖自文章選經世尤高丨丨丨)醮星科(馬祖)
(常詩幾篇餐玉法一帙丨丨丨)七元科(雲笈七籤丨丨丨每一百年乃傳一人)
除慘獄科(後漢書章帝紀論感陳寵之義丨丨丨之丨又陳寵傳寵為尚書以吏政嚴切乃上書丨丨丨之丨五十餘條)
五十九科(玉海唐制如賢良方正直言極諫博通墳典達于教化軍謀宏遠堪任將帥詳明政術可以理人之𩔖其名最)
(著又志烈秋霜韓思彦幽素科蘇瓌辭殫文律崔融文藝優長韓琬絶倫科蘇頲盧從愿材堪經國張九齡道侔伊呂張九齡哲人)
(奇士隱淪屠釣孫逖智謀將帥崔圓文辭秀逸顔真卿辭藻宏麗楊綰諷諫主文鄭珣瑜文辭清麗吳通元文藻儒素彭景直徇節)
(寧邦薛稷長才廣度張漪拔萃科崔翹疾惡科馮萬石龔黃科馬克麾才膺管樂盧絢才高位下馮萬石抱器懷能夏侯銛藏名負)
(俗李俊之藻思清萃趙冬曦手筆俊拔杜昱良才異等崔翹文史兼優康子元博學通議蕭議博學宏詞鄭昉才識兼茂明于體用)
(元稹白居易孝弟力田郭黃中凡丨丨丨丨又王翃治兵家擢才兼文武科)
風雅古調科(唐登科記天寳六載進士二十三人丨丨丨丨丨一人)
對語(寳籙金科)(雲竇石科)(紅甲綠科)(薤本菱科)(三道策兩重科)(舍人樣童子科)(蒼筤節芍藥科)
摘句(花市息催科山林自一科)(夢遊丹府水盈科名著蓬萊進士科)
柯(古俄切枝丨又斧丨也)
韻藻伐柯(詩丨丨如之何匪斧不克新論路側之榆樵人採其條匠者丨其丨餘有尺蘖而為行人所折潘岳詩引領望)
(京室南路在丨丨孟浩然詩日夕見喬木鄉關在丨丨梅堯臣和文鑒贈别詩子語馬喻馬吾吟柯丨丨)改柯(禮記其在人也)
(如竹箭之有筠也如松栢之有心也二者居天下之大端矣故貫四時而不丨丨易葉曹鄴詩何水不生波何木不丨丨范成大詩)
(萬木垂垂欲丨丨根萌焦渴柰春何)斧柯(家語毫末不札將尋丨丨說苑青青不伐將尋丨丨淮南子丨丨而樵桔橰而汲民)
(逸而利多焉琴操孔子龜山操予欲望魯兮龜山蔽之手無丨丨柰龜山何梁簡文帝招真治碑丨丨雖朽碑石無窮陳子昂詩誰)
(見枯城蘖青青成丨丨杜甫詩獨遠虛齋徑常持小丨丨又硯譜端溪有丨丨茶園將軍地同是一溪唯丨丨出者大不過三四指)
(一兩呵津汗滴瀝真難得之物)倚柯(水經注晉中朝時有民王質伐木至石室中見童子四人彈琴而歌質丨丨聽之童子以)
(一物如棗核與質質含之不復饑俄頃童子曰其歸承聲而去斧柯漼然爛盡既歸質去家已數十年親戚凋落無復向時比矣)
爛柯(見上羅隱詩丨丨山下忍重别雙桂樓前日欲殘陸游詩碁枰勝負能多少堪笑傍人說丨丨雲笈七籤丨丨山在衢州)
(信安縣王質隱處為天下洞山第三十)霜柯(梁元帝纂要秋木曰丨丨曾鞏橙子詩鮮明百數見秋實錯綴衆葉傾丨丨)
寒柯(梁元帝纂要冬木曰丨丨陶潛詩提壺掛丨丨遠望時復為)南柯(異聞錄淳于棼住廣陵郡宅南有古槐一株貞)
(元間嘗臥東廡下夢入大槐安國尚金枝公主王謂生曰吾丨丨政事不理欲藉卿才可屈為之及寤于槐樹下尋穴究源有大穴)
(洞然明朗積土為城郭臺殿之狀有蟻數斛隱聚一大蟻素翼朱首此其王矣又窮一穴直上南枝可四丈宛轉方中亦有土城小)
(樓羣蟻處其中即所領丨丨郡也梁簡文帝山齋詩北榮下飛桂丨丨吟夜猿蘇軾詩左角看破楚丨丨聞長滕范成大詩一枕清)
(風夢綠蘿人間隨處是丨丨)空柯(四子講德論丨丨無刃公輸不能以斵王昌齡詩槁葉零落盡丨丨蒼翠殘張耒詩豆田)
(黃時霜已多桑蟲食葉留丨丨)朱柯(西京賦浸石菌于重涯灌靈芝以丨丨注丨丨芝草莖赤色也韋模當朱草合朔賦布赤)
(葉之蒨練挺丨丨之翕赩)繁柯(應瑒迷迭賦燭白日之炎隂承翠碧之丨丨劉孝綽詩方塘交密篠對霤接丨丨劉蜕弔屈原)
(辭丨丨重乎舜祠兮瘦影疊乎湘水陳章風不鳴條賦聽莫得聞訝丨丨之蔑爾視之不見驚疊萼之攅如)纖柯(曹植九華)
(扇賦流翠葉于丨丨兮結微根于丹墀孫椘茱萸賦扳紫房于丨丨綴朱實之酷烈張協洛禊賦潄清源以滌穢兮攬綠藻之丨丨)
芳柯(曹植芙蓉賦竦丨丨以從風奮纖枝之璀璨謝混詩褰裳順蘭沚徙倚引丨丨)金柯(陸機浮雲賦丨丨分玉葉散徐)
(陵與宗室書丨丨玉葉霞振雲從盧照鄰釋疾文紹丨丨而玉秀穆蘭馨而菊滋)摧柯(夏侯湛苦寒謠松隕葉于翠條竹丨)
(丨于綠竿庾信義谷銘疏川奠谷落日丨丨)庭柯(陶潛停雲詩翩翩飛鳥息我丨丨又歸去來辭引壺觴以自酌眄丨丨以)
(怡顔孟浩然詩蟄蟲驚戶穴巢鵲眄丨丨李白詩勸君還嵩丘開酌眄丨丨薛能詩春刻幾分添禁漏夏初新葉滿丨丨李中詩閒)
(留好鳥丨丨密暗飬鳴蛩砌草深孔平仲深夜詩戍漏傳聲小丨丨轉影圓范成大詩爐篆無風香霧直丨丨有月露光寒)素
柯(子夜歌驚風急丨丨白日漸微濛)瓊柯(子夜歌連山結玉巖修庭振丨丨韋應物題桐葉詩參差剪綠綺瀟灑覆丨丨)
(吳筠詞玉蘂散奇香丨丨流雅音)并柯(顔延之曲水詩序頳莖素毳丨丨共穗之瑞史不絶書晏殊進牡丹歌詩狀協風靈)
(雨散為膏壤之滋共蔕丨丨布在密青之囿)
桂樹柯(賈充詩徙倚憑高山仰扳丨丨丨)雨露柯(杜甫詩紅取風霜實青看丨丨丨又袁桷載月圖詩憑虚歴空)
(洞金粟摇露柯)珊瑚柯(謝翺詩雙執鐵如意擊碎丨丨丨郭鈺詩眼看海水不揚波扁舟穩繫丨丨丨)
增執柯(禮記丨丨以伐柯國史𥙷蘇州重玄寺閣一角忽墊有游僧曰不足勞人請一夫斫木為楔可以正也寺主從之僧)
(每食畢輙持楔數十丨丨登閣敲椓其間未餘月閣柱悉正席䕫運斤賦受刃者不為股慄丨丨者無聞手傷)一柯(周禮冬官)
(車人一欘有半謂之柯丨丨有半謂之磬折注伐木之柯柄長三尺)半柯(周禮冬官車人轂長丨丨其圍一柯有半)二柯
(周禮冬官車人羊車丨丨有參分柯之一)三柯(周禮冬官車人大車崇丨丨綆寸酉陽雜爼漢積翠池中珊瑚高一丈二尺一)
(本丨丨上有四百六十二條是南越王趙佗所獻號為烽火樹夜有光影常似欲然)盟柯(春秋公會齊侯丨于丨)會柯
(春秋叔孫豹丨晉士匄于丨注魏郡内黃縣東北有柯城史記齊世家桓公五年伐魯魯將師敗魯莊公請獻遂邑以平桓公許與)
(魯丨丨而盟)祝柯(春秋春王正月諸侯盟于丨丨注丨丨縣今屬濟南郡)牂柯(漢書武帝紀定西南夷以為武都丨)
(丨越巂沈黎文山郡又地理志丨丨郡注丨丨係船杙也又西南夷傳南粤食蒙蜀枸醬蒙問所從來曰道西北丨丨江江廣數里)
(出番禺城下華陽國志椘頃襄王時遣莊蹻伐夜郎軍至且蘭椓船于岸而步戰既滅夜郎以且蘭有椓船丨丨處乃改名為丨丨)
(玉海東井輿鬼為秦自弘農故關以西暨丨丨越巂益州皆屬焉柳宗元詩林邑東回山似戟丨丨南下水如湯羊士諤寄竇中丞)
(詩漢臣旌節貴萬里護丨丨蘇軾詩越巂岡頭雲出山丨丨江上水如天)曹柯(漢書蘇武傳李陵置酒賀武曰陵雖駑怯令漢)
(且貰陵罪全其老母使得奮大辱之積志庶幾乎丨丨之盟此陵宿昔之所不忘也)棲柯(晉書樂志連理映阜鳴鳳丨丨)喬
柯(晉書職官志丨丨茂葉來居斯位陶潛詩年始三五間丨丨何可倚謝朓高松賦脩榦垂隂丨丨飛穎劉孝綽詩丨丨變夏葉)
(幽澗潔凉泉沈約高松賦輕隂蒙密丨丨布濩裴廸詩丨丨門裏自成隂散髮窗中曾不簪武元衡詩沱江水綠波喧鳥去丨丨盧)
(肇新興寺碑序丨丨灌木森聳澗壑祥烟翠靄交覆巖麓溫庭筠翠微寺詩幽石歸階陛丨丨入棟梁)枝柯(晉書石崇傳武)
(帝每助愷嘗以珊瑚樹賜之高二尺許丨丨扶疎世所罕比易林鷹栖茂樹猴雀往來一擊獲兩利在丨丨大業拾遺記南海郡送)
(都念子樹一百株高一丈許葉如白楊丨丨長細其子至美密漬為粽益佳曹植樂府仰泛龍舟綠波俯擢神草丨丨韓愈石鼔歌)
(鸞翔鳳翥衆仙下珊瑚碧樹交丨丨張籍詩昨日南園新雨後櫻桃花𤼵舊丨丨段成式詩火樹丨丨密燭龍鱗甲千王禹偁瓊花)
(詩春冰薄薄壓丨丨分與清香是月娥法苑珠林鹿苑禪林茂鷲嶺動丨丨)貞柯(晉書桓&KR0595;等傳論喈響或以變其音丨丨)
(罕能全其性宋書陸徽傳陵雪褒潁丨丨必振尊風賞流清源斯挹王儉靈丘竹杖賦翠葉與飛雪爭采丨丨與層冰共鮮)靜
柯(晉書殷仲文傳洪波振壑川無恬鱗驚飈拂野林無丨丨徐彦伯登長城賦危蓬隕蔕森木丨丨趙秉文詩驚風振江海山林)
(無丨丨)停柯(宋書毛修之傳自提戈西赴備嘗時難遂使齊斧丨丨狡豎假息又王建泛水曲閱芳無留瞬弄水不丨丨)
傾柯(齊書祥瑞志太常蕭惠基園楥樹二株連理其高相去二尺南大北小小者丨丨南附合為一樹圓密如盖張協安石榴)
(賦丨丨遠擢沉根下盤謝靈運平原侯植詩丨丨引弱枝攀條摘蕙草又山居賦沼長谷以丨丨攅積石以插衢鮑照園葵賦承朝)
(陽之麗景得丨丨之所投劉孝綽謝高祖啟臣不能銜珠避顚丨丨衛足)長柯(南史垣護之傳魏軍牽大艚連以鐵鏁三重斷)
(河以絶護之還路河水迅急護之中流而下每鐵鏁以丨丨斧斷之魏人不能禁沈約郊居賦蔓丨丨于檐桂𤼵黃華于庭菊納新)
(孔林瑞槐歌闕里隂隂槐樹古百尺丨丨挾風雨)共柯(舊唐書李訓等傳論梓人丨丨而殊工良奕同枰而獨勝)白柯
(宋史儀衛志左右廂執丨丨槍各七十五人東西相向又法駕前丨丨槍五十)九柯(逸周書七陶八冶歸竈丨丨十匠歸林注)
(林當作材)解柯(逸周書葉之美也丨丨柯之美也離其枝枝之美也拔其本)莖柯(列子宋人有為其君以玉為楮葉者)
(三年而成鋒殺丨丨毫芒繁澤亂之楮葉中而不可别也魏文帝臨渦賦蓱藻生兮散丨丨春水繁兮𤼵丹華)用柯(荀子魯人)
(以榶衛人丨丨齊人用一革土地形制不同者械用備飾不可不異也)無柯(孔叢子枳棘充路陟之無緣將伐丨丨患兹蔓)
(延南方草木狀㯽榔樹高十餘丈皮似青桐節如桂竹下本不大上枝不小調直亭亭千萬株若一森秀丨丨端頂有葉葉似甘蕉)
(吳都賦㯽榔丨丨椰葉無蔭黃庭堅詩維懷斵鼻巧有斧且丨丨)有柯(新語權歸于三家邑土單於疆無以制其剛詩云有)
(斧丨丨言何以治之也)茗柯(世說簡文云劉尹丨丨有實理注柯一作打又作仃)雲柯(世說王右軍道劉真長標丨丨)
(而不扶疎)蒔柯(新論枳棘之生數寸而抽枝櫲樟之植百尺而丨丨)高柯(水經注長林插天丨丨負日陶潜聫句丨丨擢)
(條幹遠眺同天色鮑照詩丨丨危且竦鋒石横復仄顔延之秋胡行佳人從所務窈窕援丨丨徐陵雙林寺傅大士碑乃于山根嶺)
(下創造伽藍因此丨丨故名雙林寺矣)交柯(水經注武水又南入里山山名藍豪巖嶺干天丨丨雲蔚庾信詩丨丨乍百頃)
(擢本或千尋李白詩丨丨之木本同形東枝憔悴西枝榮杜甫詩丨丨低几杖垂實碍衣裳錢起䨥丁香樹詩得地移根遠丨丨繞)
(指柔蘇轍夜遊北園詩落蕊飄香翠䄂中丨丨接葉燈光裏)楩柯(水經注三淵泉丨丨參連如夙相屬)駢柯(名畫記韋)
(鑒子鶠工山水松石咫尺千尋丨丨攅影)授柯(通志北齊命將出征時上操鉞丨丨曰從上至天將軍制之又操斧丨丨曰從)
(下至泉將軍制之)木柯(畫繼李甲作逸筆翎毛有意外趣但丨丨未佳耳)榮柯(圖畫見聞志唐張璪畫松手握雙管)
(一時齊下分鬱茂之丨丨對輪囷之老枿經營兩足氣韻雙高李白詩衆鳥集丨丨窮魚守枯池)斜柯(漢豔歌行夫婿從門)
(來丨丨西北盼梁簡文帝遥望詩散誕垂紅帔丨丨插正簮畢曜情人玉清歌善踏丨丨能獨立嬋娟花豔無人及叚成式小小寫)
(真聫句揄袂將離座丨丨欲近人)瘁柯(酈炎詩蘭榮一何晚嚴霜丨其丨)潤柯(魏明帝雙桐詞通泉溉其根玄雨丨)
(其丨)條柯(劉楨詩丨丨不盈尋一尺再三曲孫綽道壹贊丨丨猗蔚枝幹扶疎謝靈運種桑詩詩人陳丨丨亦有美攘剔郝經)
(荒竹詩新梢入林莽迸葉揚丨丨)青柯(鍾會菊花賦縹幹綠葉丨丨紅芒又吳澄餞王講師詩夫君鸞鵠姿早蔭青丨丨王)
(仲元丨丨坪隱者詩太華神明觀丨丨小有天)攅柯(吳都賦丨丨挐莖重葩殗葉劉孝綽林下映月詩丨丨半玉蟾裛葉彰金)
(兔呂温白雲起封中詩丨丨初繚繞布葉漸蒙籠薛逢天上種白榆賦丨丨于貝闕之前圓光靄靄倒影于瑶池之上寒彩沉沉)
陽柯(七命剪蕤賓之丨丨剖大呂之隂莖沈約詩丨丨淥水絃隂枝苦寒調)振柯(張協登北邙賦松林槮映以攅列玄)
(木搜寥而丨丨郁離子激空穴而殷巖㟅松杉柏楓莫不丨丨而和之)柔柯(陸機瓜賦𤼵金榮于秀翹結玉實于丨丨張籍)
(新桃詩顧託戲童免勿折吾丨丨皮日休桃花賦開破嫩萼壓低丨丨蘇軾詩霜降紅梨熟丨丨已不堪韓駒詩鴨綠未全生曲沼)
(鵝黃先已上丨丨蔡松年詩青門折柳記丨丨)脩柯(潘岳蓮花賦丨丨婀娜柔莖苒蒻傳咸桑樹賦丨丨遠揚洪條梢槮白居)
(易廬山草堂記丨丨戞雲低枝拂潭宋祁重葉海棠贊丨丨柔蔓濃淺繁總蘇軾題竹上詩結根豈殊衆丨丨獨出林)垂柯
(潘岳螢火賦歃朝霞于曠野庇一葉之丨丨劉峻金華山棲志丨丨櫩戸布葉房櫳李德裕金松賦風入葉而成韻露丨丨而流液)
陳柯(射雉賦序初莖蔚其曜新丨丨摵以改舊駱賓王初秋宴集序一葉驚寒下丨丨而捲翠百花凝照對虚牖以披紅)綠
柯(夏侯湛禊賦爾乃臨清流背丨丨伏系之詠椅桐詩翠篠疎風丨丨蔭宇)洪柯(夏侯湛石榴賦纖條參差以窈窕兮丨丨)
(流離以相拂陶潛讀山海經詩丨丨百萬尋森散覆暘谷李白趙公西侯新亭敘代秉天憲作程南臺丨丨大本聿生懿碩)靈
柯(夏侯湛朝華賦濯丨丨于時雨滋逸采于豐露黃庭經丹青紫條翠丨丨七蕤玉籥閉兩扉雲笈七籤經云躭飬丨丨不復枯)
(夫含真之道禦飬之術訣之在口不傳之于牋翰也)鼓柯(摯虞槐賦丨丨命風振葉致凉)翠柯(傅休奕採蓮歌金房綠葉)
(素株丨丨元稹慈竹詩纖粉妍膩質細瓊交丨丨)候柯(袁宏三國名臣序贊潛魚擇淵高鳥丨丨)丹柯(郭璞玉玗琪贊)
(翠葉猗萎丨丨玲瓏)紫柯(郭璞建木贊爰有建木黃實丨丨)炎柯(曹毗對儒迷麄者循一往之智狷介者守一方之矯)
(豈知火林之蔚丨丨冰津之擢陽草)輕柯(鮑照芙蓉賦樹妖搖之弱幹散菡蓞之丨丨)風柯(鮑照石帆銘雲旌未起丨)
(丨不吟)皇柯(鮑照河清頌副睿貳哲帝體丨丨)合柯(何承天白鳩頌回龍表粹離穗丨丨)叢柯(何承天木瓜賦)
(擢丨丨之冉冉布翠葉而葳蕤梁簡文帝文弱葛方施丨丨日拱)剔柯(謝靈運曇隆法師誄開石通澗丨丨疏林)鳴柯
(謝靈運山居賦月隱山而成隂木丨丨以起風)荑柯(謝靈運撰征賦散葉丨丨芳蘤飾萌)隂柯(謝靈運相逢行陽華與春)
(渥丨丨長秋槁)曾柯(顔延之白鸚鵡賦服璅翮于短衿仰捎雲之丨丨)飛柯(北山移文或丨丨以折輪乍低枝而掃跡)
(張融海賦望方壺之妙闕樹遏日之丨丨)纏柯(梁簡文帝對燭賦銅芝抱帶復丨丨金藕相縈共吐荷)獨柯(梁簡文帝)
(詞丨丨不成樹獨樹不成林)斂柯(江淹横吹賦木丨丨而攅抗草騫葉而蕭瑟)赬柯(江淹檉頌碧葉菴藹丨丨翕赩)
珍柯(江淹上衆瑞表朱鬐素毳之至史不絶書奇葉丨丨之獻府無虛月)龍柯(沈約彌勒贊尚想丨丨瞻言思媚盧照鄰)
(詩丨丨疎玉井鳳葉下金隄)侵柯(陳後主褉酌賦歌聲初出牖舞影乍丨丨)分柯(江總梁度支尚書陸君誄丨丨振葉)
(令聞令望)坐柯(沈炯望郢州城詩丨丨如昨日石合未淹年)持柯(魏收移梁朝文遂置壇命將丨丨畢禮引營就道分)
(塗競馳)胡柯(庾信賦見丨丨于大夏識鳥卵于條枝)投柯(唐太宗報竇建德書皇情軫慮哀彼黎元推轂丨丨申兹)
(弔伐)崇柯(王勃遊廟山賦啟松崖之密蔭扳桂岊之丨丨吳筠慈竹賦丨丨振而烟靄生繁葉動而風飇起)鐮柯(唐神)
(龍中謠丨丨不鑿孔斧子不施柯)千柯(岑參棠樹降甘露詩丨丨玉光碎萬葉珠顆垂白居易詩丨丨習習潤萬葉欣欣綠)
松柯(岑參詩拂雲百丈青丨丨縱使秋風無奈何袁桷夀何平章詩山中赤丨丨云是童所樹宋濂膏露頌肪白飴甘彌布丨)
(丨馨烈之氣鬯達左右)危柯(李白詩丨丨振石駭膽慄魄)疎柯(杜甫詩幽色幸秀𤼵丨丨亦昂藏司馬光桐軒詩丨)
(丨青玉聳密葉翠羽蒙袁桷墨竹詩隂隂密葉銕鉤鎖淡淡丨丨冰玉簮)東柯(杜甫詩傳道丨丨谷深藏數十家按丨丨谷在)
(秦州隴城縣陳旅詩南榮北郭井里近西枝丨丨村谷幽)舊柯(杜甫詩念子善師事歲寒守丨丨劉基枯樹圖歌新柯荏苒丨)
(丨壯霧露膏沭光如濡)新柯(見上)横柯(吳筠與朱九思書丨丨上蔽在畫猶昏)操柯(李華木蘭賦序華容石門)
(山有木蘭樹鄉人不識伐以為薪餘一本方丨丨未下縣令李韶行春見之)亭柯(權德輿詩丨丨見榮枯止水知清渾)搖
柯(張籍西池落泉聫句對吟時合響觸樹更丨丨)直柯(孟郊詩汴水遶曲流野桑無丨丨)衢柯(段成式穗柏聫句序)
(上座璘公院有穗柏一株丨丨覆下坐十餘人)樵柯(李中詩適情豈待丨丨爛罷局還應屐齒隳于濆寒食詩素娥哭新冡丨)
(丨鳴柔桑陸游詩客甑炊成夢未回丨丨爛盡碁方劇)槐柯(韋莊詩柿葉添紅影丨丨減綠隂范成大詩孤童亦復夢丨丨)
奇柯(劉駕詩丨丨交若鬭生葉密如織)挽柯(徐寅大夫松詩五樹旌封許歲寒丨丨扳葉也無端)圓柯(席䕫運斤)
(賦霜刃投虛必去乎蠅翼丨丨在握不失乎毫釐)舒柯(林簡言紀鴞鳴文東渭橋有賈食于道者其舍之庭有槐焉聳幹丨)
(丨布葉凝翠若不與他槐等)低柯(張勝之湛露晞朝陽賦朝日出海若一人之當陽夕露丨丨若羣臣之既醉)連柯
(韓琦詩芳樹丨丨得舊栽)離柯(梅堯臣詩鰥魚空戀穴獨鳥未丨丨)殊柯(司馬光異木連理詩祥木竝丨丨童童植軒檻)
辭柯(王安石詩當鹿葉丨丨陸游詩丨丨萬葉竟安歸)枯柯(蘇軾枯木贊怪木在庭丨丨北走韓維荅曼叔詩先生久)
(與人跡絶心如止水形丨丨劉基詩西風振丨丨凉月澹光景)散柯(蘇轍墨竹賦丨丨布葉逮冬而遂)冰柯(王令詩瓊)
(林自生寒結霧成丨丨楊維楨謝吕敬夫紅牙管歌吕家律吕慘不和換以紅牙尺八之丨丨)晴柯(楊萬里詩櫻桃花𤼵滿丨)
(丨)墜柯(戴表元詩一為脱淵魚一為丨丨蟻)虬柯(宋无畫蒲萄詩風窗秋疑螙葉語露架夜憶丨丨垂王惲紫藤花歌)
(丨丨扶疎散蒼翠季倫擊碎珊瑚枝)銅柯(宋无詩鐵幹丨丨嗅不香)根柯(趙孟頫震餘琴詩丨丨盤鬱如蛟龍一朝霹靂)
(驅雷公)殘柯(吳師道詩左轉萬栗林黃葉墮丨丨)玉柯(王惲番禺杖詩入手嗟神物傳看駭丨丨)鐵柯(袁桷桐柏)
(觀賦丹霞伏光丨丨舒英)懸柯(劉基猿鳥圖詩丨丨攫石墜且掀上有滿月如赬盆)碧柯(劉基竹根小禽圖詩竹露無聲)
(墜丨丨小禽相對啄秋莎)杏柯(宋濂遊荆塗二山記廟前杏樹一章大可蔽二牛二柏參差左右樹東寘小甕丨丨之水時津)
(津滴其中)同柯(雲笈七籖日月上精黃水月華太乙來飲神光高羅使我長生天地丨丨)霄柯(真誥八輿造朱池羽蓋傾)
(丨丨)
大其柯(晉語陽畢對曰今若丨丨丨去其枝葉絶其本根可以少間又皮日休樵斧詩腰間插大柯直入深谿裡)百尺
柯(法書要錄石藴千年之色松低丨丨之丨虞世基梧桐詩摧殘丨丨丨)小桃柯(本事詩崔護春遊乞漿女子以盂水)
(至獨倚丨丨丨佇立)大椿柯(棗據表志賦蹈糺紛之絶軌扳丨丨之疎丨)葉去柯(傅休奕樂府昔君與我兮音響)
(相和今君與我兮落丨丨丨)龍門柯(何遜七召嶰谷調鳳之竹丨丨獨鵠之丨)鳳凰柯(盧照鄰詩東郊絶此麒麟)
(筆西山祕此丨丨丨)連理柯(韓愈河中府連理木頌殊本丨丨之丨同榮異壟之禾吾傒之産茲土也久矣王十朋會稽風)
(俗賦丨丨之丨合抱之株乃斧乃斤以輿以廬)横日柯(孟郊上張徐州詩為木不在山安得丨丨丨)古木柯(賈島)
(積雪詩盡滅平蕪色彌重丨丨丨李山甫詩靜酬嘉唱對幽景蒼鶴羸栖丨丨丨)琅玕柯(梅堯臣詩愛此孤生竹碧葉丨)
(丨丨)瑶池柯(袁桷寄題撫州先天觀詩上鄰列仙館西移丨丨丨)玗琪柯(黃溍崑崙歌歸來歸來勿蹉跎秋風吹折)
(丨丨丨)扶桑柯(張翥詩决眥蓬萊宫攜手丨丨丨)翠隱柯(雲笈七籖玉霄映北朔瓊條丨丨丨)三秀柯
(雲笈七籤關納百津夜停年丨丨丨)阿輸柯(法苑珠林有支提生必在丨丨丨樹下丨丨丨樹者此云無憂樹)玻瓈
柯(法苑珠林所居之土如丨丨丨等名淸淨土)
對語(珠蕊玉柯)(露葉風柯)(丹實碧柯)(錯節交柯)(捎雲幹横日柯)(瑪瑙葉琅玕柯)(孤生竹連理柯)
摘句(丹葩簇露柯圓月上庭柯)(寒鳥數移柯松露墜繁柯)(古槐深映綠雲柯一樹紅梨簇錦柯)
陀(徒河切陂陁不平之貎或作陁)
韻藻盤陀(宋史姚古傳金人進兵迎古遇於丨丨古兵潰退保龍德洛陽伽藍記丨丨國界西行六月登葱嶺山復西行)
(三日至鉢猛城三日至不可依山其處甚寒冬夏積雪又杜甫詩南宫吾故人白馬金丨丨蘇軾遊金山寺詩中泠南畔石丨丨古)
(來出沒隨濤波范成大詩倦拂丨丨蒼石坐歸心聊與石俱頑陸游詩偶然扶榔栗復爾坐丨丨周伯琦天馬行朱英翠組金丨丨)
(方瞳夾鏡神光紫馬祖常詩酒市杯陳金錯落人家冠簇翠丨丨吳萊詩誓登丨丨石重望扶桑墟)陂陀(釋名山旁曰陂言丨)
(丨也法書要錄丨丨總持獨步方外椘詞文異豹飾侍丨丨些注丨丨長陛也司馬相如賦登丨丨之長阪兮坌入曾宮之嵯峨梁)
(元帝玄覽賦城逶迤而中斷階丨丨而半留李華含元殿賦靡迤秦山丨丨漢陵韓愈送惠師詩崔崒沒雲表丨丨浸湖淪溫庭筠)
(七夕詩彎橋銷盡愁奈何天氣駘蕩雲丨丨亦作坡陀坡陁杜甫詩坡陀金蝦蟇出見盖有由許渾崇聖寺詩西林本行殿池榭日)
(坡陀韓偓淨興寺杜鵑詩一園紅豔醉坡陀自地連梢簇蒨羅蘇軾大秦寺詩晃蕩平川盡坡陁翠麓横吳激詩杏山松檜紫坡陁)
(湖面無風亦自波虞集賦雪洲詩江上經年憶雪多長洲化作玉坡陁)頭陀(宣和書譜陸柬之書丨丨碑急就章龍華寺額)
(武丘東山碑最聞於時丨丨寺碑文注天竺言丨丨此言斗擻也斗擻煩惱故曰丨丨杜甫詩顧愷丹青列丨丨琬琰鐫皇甫冉贈)
(普門上人詩山雲隨坐夏江草伴丨丨白居易寄白丨丨詩近見丨丨伴云師老更慵又三杯嵬峩忘機客百納丨丨任運僧李商)
(隱上河東公啟不逢惠遠已飛廬岳之書未見簡棲便製丨丨之頌鄭雲叟詩醉勸丨丨酒閒教孺子吟秦觀詩孤龕瘦居士雙塔)
(老丨丨法苑珠林或有山居蘭若丨丨苦行)伽陀(楞嚴經阿難聞佛無上慈誨祗夜丨丨雜糅精瑩心目開朗會解云祗夜)
(云應頌丨丨云諷頌亦略云偈又華嚴經如阿丨丨藥能滅一切毒注阿丨丨亦云阿揭陀阿此云普揭陀此云去言服此藥者身)
(中諸病普皆除去又云阿無也揭陀病也服此藥已更無有病也李華鶴林寺徑山禪師碑銘序勝大敵者那羅延身消大毒者丨)
(丨妙藥蘇軾詩深密丨丨枯戰筆真誠相見問何如黃庭堅題萬松亭太平寺後萬松亭二十年前涪翁為篆其榜今聞增葺殊勝)
(遠託清禪師易其榜并作丨丨六言寄刻山間范成大詩八萬四千安樂法元無祕密可丨丨耶律椘材詩丨丨誦罷爐薰冷一鉢)
(疏羹當曉餐柳貫詩霜驛舊圖開党項雪毫新興寫丨丨)曼陀(法華經天雨丨丨羅花翻譯名義丨丨羅此云適意又云白華)
(蘇軾太平寺觀牡丹詩醉中眼纈自斕斑天雨丨丨照玉盤張翥詩丨丨雨散天花落薰陸烟生石乳香)祇陀(楞嚴經汝今現)
(坐如來講堂觀丨丨林今何所在楞嚴會解丨丨此翻戰勝太子之名也生時父與外國戰勝因立美號金剛經注湏達靈長者白)
(佛言弟子欲營精舍請佛住惟有丨丨太子園廣八千頃林木鬱茂可居)
天酥陀(陸游詩丨丨丨味屬甜羹又法苑珠林彼天子以手把取天湏陁味内其口中即漸消融如酥)那羅陀(翻譯)
(名義丨丨丨其花香妙人皆持之故名人持花也)
增彌陀(南史庾詵傳舉室咸聞空中唱上行先生已生丨丨淨域矣盧思道遼陽山寺願文願西遇丨丨上證兜率陸羽慧)
(山寺記沙門僧顯宋元徽中過江住京師丨丨寺蘇軾絶句市區收罷豚魚税來與丨丨共一龕法苑珠林爾時世尊告諸比丘西)
(方安樂世界今現有佛號阿丨丨翻譯名義西云阿丨丨此云無量夀)沙陀(唐書丨丨傳丨丨西突厥别部處月種也始突)
(厥東西部分治烏孫故地與處月處密雜居有大磧名丨丨故號丨丨突厥云五代史唐本紀莊宗皇帝其先本號朱邪盖出於西)
(突厥至其後世别自號曰丨丨而以朱邪為姓劉因渡白溝詩更從晚唐望丨丨自此横流穿一縷郝經葡萄詩往歲見丨丨回鶻)
(正來貢劉秉忠詩短衣蓬髩丨丨路一歲三番過界牆)隴陀(唐書南詔傳虜兵三萬攻鹽州詔韋臯深鈔賊鄙分虜勢俄聞)
(虜破麟州臯督諸將分道出或自西山或由平夷或下丨丨和石門或徑神川納川與南詔會)茶陀(遼史蕭巴雅爾傳七年再伐)
(高麗至開京敵奔潰縱兵俘掠而還渡丨丨二河敵夾射排押委甲仗走坐是免官)託陀(元史達本傳父宋五設丨丨託陀者)
(其國主所賜號猶言國老也)乾陀(洛陽伽藍記惠生初𤼵京師之日敕付五色百尺幡千口錦香囊五百枚王公卿士幡二)
(千口惠生從于闐至丨丨所有佛事處悉皆流布酉陽雜俎丨丨國頭河岸有繫白象樹花葉似棗季冬方熟相傳此樹滅佛法亦)
(滅本草丨丨木皮按西域記云生西國彼人用染僧褐故名丨丨褐色也高啟開元寺石鉢詩傳靈已歴丨丨國乞食曾游舍衛城)
捷陀(水經注釋氏西域記曰丨丨越王城西北有鉢吐羅城佛袈裟王城也)臊陀(本草鸚鵡師曠謂之乾臯李昉呼為)
(隴客梵書謂之丨丨)大陀(雲林石譜歸州石出江水中質麤可為研峽人謂江水為沱故名丨丨石)提陀(桂海蠻志國朝)
(開拓寖廣州縣洞五十餘所有知州權州監州知縣知洞其次有同發遣權𤼵遣之屬謂之主戸餘民皆稱丨丨猶言百姓也)寳
陀(冷齋夜話鄒志完南遷在昭州江上居近崇寧寺因閱華嚴經於觀音像前有修竹三根生像之後如今世畫丨丨巖竹蘇軾)
(顯靈峰寺壁詩靈峰山下丨丨寺白髮東坡又到來王惲詩虹影蕩搖青帝闕海風吹墮丨丨嵐)穆陀(瑯嬛記昔有客過茅)
(君時當大暑茅君於手巾内解茶葉人與一葉客食之五内清凉異而詰其所從來茅君曰此蓬萊山丨丨樹葉衆仙食之以當飲)
(又有寳文之蕊服之不飢謝幼貞詩曰摘寳文之初蕊拾丨丨之墜葉)耆陀(何承天又荅宗居士書丨丨尸梨之屬神理風)
(操不在琳比丘後)陁陁(張融海賦&KR0034;&KR0034;丨丨横出旁入)圍陀(梁簡文帝成實論義疏序四種丨丨在家必習三品慧藏)
(入道彌通江總大莊嚴寺碑銘弘宣方等博綜丨丨)犍陀(沈約佛記序丨丨近遊京洛單開遠適羅浮雖迹與俗同而意無可)
(察)婆陀(沈炯賦其山也則嶔岑㠑嵬巖&KR0008;丨丨又舊唐書睿宗紀有僧丨丨請夜開門然燈百千炬帝御延喜門觀燈)逶
陀(韓愈元和聖德詩鳳凰應奏舒翼自拊赤鱗黃龍丨丨結糾)𥙷陀(黃庭堅詩海岸孤絶處丨丨落伽山范成大詩括蒼)
(洞天歸舊隱丨丨海岸尋神山元好問靈巖詩世外原無種香國海南眞有丨丨巖)佛陀(范成大詩人言丨丨入三昧斷取世)
(界如旋蓬傳燈錄鳳翔法門寺丨丨和尚常持一串素珠念三種名號曰一釋迦二元和三丨丨)吃陀(熊朋來瑟賦但見丨)
(丨蘇葩俳優祼䄇以助其喧豗都曇臘荅急笛悲篥以奮其啁哳)分陀(柳貫龍峰孤塔詩浩劫浮雲開萬象寳華雜遝散丨)
(丨按翻譯名義丨丨利此云白蓮花)登陀(袁桷詩藉草各小憩側身復丨丨)出陀(張耀卿邊堠紀行沙陀所及無塊石)
(寸壤皆積沙也凡經六驛而丨丨)私陀(華嚴經無熱惱大龍王宫流出四河其池四面各有一口一一口中流出一河于象)
(口中出恒伽河獅子口中出丨丨河于牛口中出信度河于馬口中出縛芻河)母陀(楞嚴經如來垂金色臂輪手下指示阿難)
(言汝今見我丨丨羅手為正為倒注云丨丨羅此云印又觀世音白佛言我能現衆多妙容或現二臂四臂六臂八臂乃至八萬四)
(千丨丨羅臂)首陀(法苑珠林四姓出家同一釋種四名丨丨最為卑下楞嚴經注西天貴賤族分四姓刹利王族也婆羅門)
(淨志也毗舍商賈也丨丨農夫也)韻陀(法苑珠林丨丨山中有一羅漢名富樓那外道名理無不綜逹)難陀(水經注恒)
(水又東南逕迦維羅衛城北故白淨王宫也城東五十里有王園園有池水夫人入池洗浴出池北岸二十步東向舉手攀樹生太)
(子太子墮地行七步二龍吐水浴太子遂成井池衆僧所汲飬也太子與丨丨等撲𧰼角力射箭入地今有泉水行旅所資飲也梁)
(武帝斷酒肉文五方龍王娑竭龍王阿耨龍王丨丨龍王跋難陀龍王伊那滿龍王如是一切苦薩龍王亦應遍滿在此范成大耳)
(鳴詩如今却笑丨丨種無耳何勞強聽聲佛本行經佛弟丨丨以四月九日生又時丨丨跋丨丨二大龍王身繞湏彌周圍七匝山)
(動雲布以尾打水大海浪冠湏彌)
訶羅陀(南史海南諸國傳西南夷丨丨丨國宋元嘉七年遣使奉表)渴盤陀(南史丨丨丨傳丨丨丨國于闐西小)
(國也風俗與于闐相𩔖衣吉貝布著長身小袖袍小口袴地宜小麥資以為糧多牛馬駱駝羊等出好氊王姓葛沙氏)薛延
陀(唐書丨丨丨傳丨丨丨者先與薛種雜居後滅延陀部有之號丨丨丨姓一利咥氏在鐵勒諸部最雄張袁桷詩砂磧共傳歌)
(勅勒隂山那復見延陀)那爛陀(唐書摩揭它傳高宗遣王玄策至其國摩訶菩提寺立碑焉後德宗自製鐘銘賜丨丨丨)
(祠亦作那蘭陀酉陽雜爼那蘭陀寺僧食堂中熱際有巨蠅數萬至僧上堂時悉自飛集於庭樹王禕青巖叢錄唐貞觀三年三藏)
(玄奘往西域諸國會戒賢於那蘭陀寺)摩伽陀(唐書西域傳天竺國漢身毒國也或曰丨丨丨酉陽雜爼菩提樹出丨丨)
(丨國在摩訶菩提寺盖釋迦如來成道時樹一名思惟樹)沙里陀(元史百官志都局院造作兩都支持皮毛雜色羊毛馬牛)
(等皮騌尾雜行丨丨丨等物)黃之陀(穆天子傳丨丨丨其馬歕沙皇人威儀)拘尼陀(酉陽雜爼丨丨丨樹花見)
(月即開)阿斯陀(楞嚴經諸丨丨丨求長命者成其伴侶注丨丨丨此云無比即長夀仙也又王褒周經藏願文未有龍樹)
(利根看題不徧斯陀淺行同座未聞一作阿私陀瑞應經白淨王令訪得聰明相師令占太子相師言太子有諸相好若當出家成)
(一切種智若在家者為轉輪聖王有梵仙名阿私陀在于香山彼能為王斷于疑惑)摩竭陀(傳燈錄第一祖摩訶迦葉丨丨)
(丨國人也)迦蘭陀(法苑珠林丨丨丨鳥其形如鵲)兜率陀(法苑珠林丨丨丨者此言妙足湏洹密陀者此言化樂)
竺留陀(南史海南諸國傳于陁利國在海南洲宋孝武世王釋婆羅那隣陁遣長史丨丨丨獻金銀寳器)獨孤陀
(隋書楊素傳江南大定上遣左領軍將軍丨丨丨至浚儀迎勞)張湏陀(唐書秦瓊傳瓊從通守丨丨丨擊賊盧明月下邽賊)
(衆十餘萬湏陀所統纔十之一堅壁未敢進欲引去湏陀曰賊見兵却必悉衆追我襲其營且有利誰為吾行者惟叔寳與羅士信)
(奮行)薛純陀(朝野僉載歐陽通詢之子善書丨丨丨亦善歐陽草傷於肥鈍亦通之亞也又湼槃經佛將湼槃受純陀最後)
(供)舒難陀(白居易新樂府雍羌之子丨丨丨來獻南音奉正朔)迦佛陀(歴代名畫記丨丨丨禪師天竺人學行精)
(慤靈感極多初在魏至隋隋帝於嵩山起少林寺至今房門上有畫神即是丨丨丨之迹)康薩陀(歴代名畫記丨丨丨為振)
(威校尉僧悰云亡所服膺虚心自悟初花晚葉變態多端異獸竒禽千形萬狀)
迦真隣陀(法苑珠林丨丨丨丨之鳥生於海中王抱觸之身心猗適勝過六欲)阿婆勿陀(法苑珠林梵書有丨)
(丨丨丨書注隋言覆)目真隣陀(華嚴經清涼彼岸城有一住處名丨丨丨丨窟又十大山王有丨丨丨丨山摩河丨丨丨)
(丨山注目真此云解脱隣陀此云處)
娥(五何切美好也又姓)
韻藻娙娥(漢書外戚傳武帝制偼伃丨丨傛華充依各有爵位注丨丨美貎也又丨丨視中二千石比關内侯)姮娥
(後漢書天文志注羿請無死之藥於西王母丨丨竊之以奔月洛陽伽藍記海西南有景山山西有丨丨峯曹植辨道論素女丨丨)
(不若椒房之麗也雲衣羽裳不若黼黻之飾也徐陵玉臺新詠序金星與婺女爭華麝月共丨丨競爽李白詩莫教明月去留著醉)
(丨丨李商隱詩寳婺搖珠珮丨丨照玉輪胡曾詩旦遊蕭帝新松寺夜宿丨丨舊桂潭姮一作嫦)影娥(洞冥記帝於望鵠臺)
(西起俯月臺臺下穿池廣千尺登臺以眺月影入池中使宫人乘舟弄月影因名丨丨池白居易詩花生神女廟月落丨丨池歐陽)
(修詩金波夜夜意偏照丨丨清)素娥(羅公遠傳明皇遊月宮見丨丨十餘人皓衣乘白鸞舞於桂下李商隱詩丨丨唯與月青)
(女不饒霜許渾對雪詩丨丨冉冉拜瑶闕皓鶴紛紛朝玉京又錄異記武三思伎名丨丨)湘娥(西京賦奏淮南度陽阿感河馮)
(懷丨丨曹植九詠感漢廣兮羡游女揚激楚兮詠丨丨江賦奇相得道而宅神乃協靈爽於丨丨陸機詩北徵瑶臺女南接丨川丨)
(王勃採蓮賦結漢女邀丨丨袁彖遊仙詩王子洛浦來丨丨洞庭𤼵杜甫詩山鬼迷春竹丨丨倚暮花黃庭堅望君山詩滿川風雨)
(獨凭欄綰結丨丨十二鬟陸游得梅一枝詩月兔搗霜供換骨丨丨鼔瑟為招䰟)七娥(束晳玄居釋夕宿丨丨之房朝享五)
(鼎之食)齊娥(陸機吳趍行楚妃且弗歎丨丨且勿謳楊師道詠琴詩丨丨初𤼵弄趙女正調聲陶翰詩玉篸還趙姝瑶琴付)
(丨丨)方娥(謝莊文望月丨丨瞻星比婺)青娥(江淹水上神女賦丨丨羞豔素女慚光張謂詩紅粉丨丨映楚雲桃花馬)
(上石榴裙韋應物詩娟娟雙丨丨微微啟玉齒韓愈聫句丨丨翳長䄂紅頰吹鳴籥白居易詩朝盤鱠紅鯉夜燭舞丨丨溫庭筠詩)
(丨丨畫扇中春樹鬱金紅黃滔夜宴詩數枝紅蠟啼香泪兩面丨丨折瑞蓮)孀娥(楊炯文孤鸞别鶴之哀把婦丨丨之泣袁)
(裒詩鉛飄丨丨匣旄落少昊旌高啟詩丨丨寒髩風䰐鬖)羲娥(韓愈石鼔歌孔子西行不到秦掎摭星宿遺丨丨蘇軾詩破恨)
(徑湏煩麴糵增年誰復怨丨丨)星娥(李商隱詩海客乘槎上紫氛丨丨罷織一相聞又丨丨一去後月姊更來無)夸娥
(列子帝命丨丨氏二子負二山一厝朔東一厝雍南自此冀之南漢之隂無隴斷焉韓愈詩終令丨丨抉女出)韓娥(列子昔丨)
(丨東之齊匱糧過雍門鬻歌假食既去而餘音遶梁欐三日不絶庾信燈賦楚妃留客丨丨合聲王勃文楚媛調絃丨丨對酒崔塗)
(詩丨丨絶唱唐衢哭盡是人間第一聲)曹娥(後漢書列女傳孝女丨丨者會稽上虞人也父旴溺死不得屍骸娥年十四乃)
(沿江號哭晝夜不絶聲旬有七日遂投江而死)
增二娥(後漢書清河孝王慶傳安帝所生母左姬字小娥小娥姊字大娥犍為人也丨丨數歲入掖庭及長竝有才色小娥)
(善史書喜辭賦)小娥(見上又太平廣記謝丨丨豫章人賈客女也父與夫為盜申蘭申春所殺娥為男子服傭於申家二年手)
(刃蘭擒春鳴官復父夫仇遂剪髮披褐於泗州開元寺受戒又張祜觀柘枝詩畫鼔拖環錦臂攘丨丨雙換舞衣裳司空圖詩恰值)
(丨丨初學舞擬偷金縷押春衫)大娥(見上又北史奚斤傳進擊侯莫陳部至丨丨谷置戍而還)英娥(魏志郭皇后傳西陵)
(配黃丨丨降嬀并以賢明流芳上世)仙娥(舊唐書賈耽傳太宗繼明重熙柔遠能邇踰太磧通道北至丨丨於骨利幹置玄闕)
(川盧照隣詩臺前鏡影伴丨丨樓上簫聲隨鳳史許渾詩神女暫來雲易散丨丨終去月難留方干詩若教梅尉無仙骨爭得丨丨)
(駐玉京陳陶詩丨丨玉宮秋夜明桂枝拂檻參差瓊)妙娥(宋史真宗紀渭州丨丨族三千餘帳内附復置高州又梅堯臣詩冰)
(蠶吐絲織纖紈丨丨貎玉輕邯鄲)娃娥(方言丨丨窈窕豔美也)㯃娥(方言吳有館娃之宮秦有丨丨之臺)秦娥
(方言娥㜲好也丨曰丨宋魏之間謂之㜲江淹賦趙妃燕后丨丨吳娃庾信賦丨丨麗妾趙豔佳人陸機詩齊僮梁父吟丨丨張女)
(彈李白詩簫聲咽丨丨夢斷秦樓月溫庭筠詩丨丨卷衣晚李商隱詩素女悲清瑟丨丨弄碧簫黃滔詩吹簫不是神仙曲爭引丨)
(丨下鳳臺)娥娥(廣雅儀儀丨丨容也古詩丨丨紅粉妝纖纖出素手沈佺期詩宫中擾擾曝衣樓天上丨丨紅粉席)女娥
(西京賦丨丨坐而長歌聲清暢而蜲蛇魏文帝詩丨丨長歌聲協宮商杜牧洛陽詩疑有丨丨西望處上陽煙樹正秋風)雲娥
(張華遊仙詩丨丨薦瓊石神妃侍衣裳)瓊娥(陸雲賦丨丨起而清嘯神風穆其來應薛稷詩月下丨丨出星分寳婺行)靈
娥(郭璞蜜蜂賦百藥湏以諧和丨丨御以豔顔宋之問太平公主山池賦孕丨丨之秀彩輝婺女之淳精顧况詩皇皇紫微君左)
(右皆丨丨沈亞之乞巧文竊獨溺於自私希丨丨之所付)命娥(鮑照白雲詩丨丨雙月際要媛兩星間)奔娥(梁元帝文)
(日門見羲和之色月殿望丨丨之象楊維楨詩羿家丨丨太輕脱)嬌娥(徐陵玉臺新詠序本號丨丨曾名巧笑)金娥
(許敬宗喜雪詩騰華承玉宇凝照混丨丨李白明堂賦玉女扳星於網戸丨丨納月於璇題)陳娥(富嘉謨麗色賦燕姬趙女)
(衛豔丨丨)孝娥(柳宗元饒娥碑齊女色憂傷槐罷誅趙姬完父操棹爰謳肉刑不施漢美淳于烈烈丨丨水死上虞)嬪娥
(元稹驃國樂詩德宗深意在柔遠笙鏞不御停丨丨李後主詩春殿丨丨魚貫列)江娥(李賀詩丨丨啼竹素女愁)愁娥
(徐凝語兒見新月詩曾伴丨丨到語兒)宮娥(姚合詠雪詩飛隨郢客歌聲遠散逐丨丨舞袖迴梅堯臣牡丹詩丨丨捧玉盤)
巫娥(杜牧柳詩丨丨廟裏低含雨宋玉宅前斜𢃄風溫庭筠蔣侯神歌丨丨傳意託悲絲鐸語琅琅理雙鬢陳陶詩丨丨弄簫)
(香雨收)秋娥(李商隱詩丨丨點滴不成淚十二玉樓無故釘)月娥(李商隱詩浪乘畫舸憶蟾蜍丨丨未必嬋娟子陳陶)
(贈别詩蹄輪送客溝水東丨丨揮手崦嵫峰)楚娥(溫庭筠詩吳客捲簾閒不語丨丨攀樹獨含情)帝娥(李羣玉琵琶引)
(嬴女停吹降浦簫丨丨淨掩空波瑟)燕娥(于濆古宴曲丨丨奉巵酒低鬟若無力)柔娥(薛能詩丨丨幸有腰肢穩試踏)
(吹聲作唱聲)笑娥(薛能郊亭詩尚擁笙歌歸未得丨丨扶著醉尚書)國娥(李山甫曲江詩千隊丨丨輕似雪一羣公)
(子醉如泥)真娥(曹唐小遊仙詩太子丨丨相領行當天合曲玉簫清)神娥(李咸用春雨詩濕塵輕舞唐唐春丨丨無跡莓)
(苔新)謝娥(韋莊詩西子去時遺笑靨丨丨行處落金鈿韓琮詩商山驛路幾經過未到仙娥見丨丨)越娥(晏殊詞丨丨紅)
(淚泣朝雲越梅從此學妖嚬)官娥(梅堯臣詩丨丨執樂一千指脩頸慢肌衣錯纈)舞娥(梅堯臣牡丹詩綘紫淺紅如丨)
(丨范成大詩丨丨紫䄂如弓彎)雙娥(范成大詩丨丨一去三千秋)玉娥(貢奎荼蘼架詩宛如萬丨丨素䄂舞雲中)皇
娥(拾遺記少昊以金德王母曰丨丨處璇宫而夜織或乘桴木而晝遊經歴窮桑滄茫之浦時有神童稱為白帝之子降乎水際)
(與丨丨讌戲奏㛹娟之樂游漾忘歸)李娥(續漢志女子丨丨年六十餘死瘞於城中有行人聞冢中有聲告家人出之)衛
娥(江淹建平王太妃行狀若丨丨之炯行樊嬴之英操方之蔑如也)饒娥(唐書列女傳丨丨父勣漁於江遇風舟覆屍不)
(出娥年十四哭水上不食三日死俄大震電父屍浮出鄉人異之)墨娥(雲仙雜記姑臧太守張憲代書者號丨丨按香者號)
(麝姬)龍娥(雲笈七籤辰星真皇君名啟咺字積原夫人名玄華字丨丨)清娥(雲笈七籤紫微夫人姓王諱丨丨字愈音)
(西王母第二十四女)
對語(帝子皇娥)(鳳女龍娥)(月姊雲娥)(金母玉娥)(琴客墨娥)(仙史神娥)(媚子柔娥)(越女齊娥)
摘句(憑軒待素娥娉婷拾翠娥)(金粟欄邊見月娥玉簫聲杳憶秦娥)
蛾(五何切蠶丨又姓又音蟻)
韻藻飛蛾(梁書到溉傳高祖賜溉連珠曰研磨墨以騰文筆飛毫以書信如丨丨之赴火豈焚身之可吝拾遺記王母與)
(燕昭王遊于燧林之下取綠桂之膏燃以照夜忽有丨丨銜火狀如丹雀來拂于桂膏之上鮑照賦仙鼠伺暗丨丨候明傅亮賦丨)
(丨翔羽翩翾滿室謝脁詩丨丨再三繞輕花四五重何遜詩丨丨拂夜火墜葉舞秋株徐彦伯詩暗梁聞語燕夜燭見丨丨儲光羲)
(詩枝上嬌鷪不畏人葉低丨丨自相亂張祜贈内人詩斜拔玉釵燈影畔剔開紅𦦨救丨丨)長蛾(大業拾遺記煬帝宮女爭)
(畫丨丨官日給螺子黛五斛號蛾子綠吳均詩纖腰曳廣袖半額畫丨丨劉仲尹詩高髻丨丨滿漢宫)雙蛾(何遜望新月詩)
(今夕千餘里丨丨映水生白居易詩嬋娟兩鬢秋蟬翼宛轉丨丨遠山色元稹詩五馬虛盈櫪丨丨浪滿船温庭筠七夕詩神軒紅)
(粉陳香羅鳳低蟬薄愁丨丨高駢詩丨丨齊唱鷓鴣詞)嚬蛾(劉孝綽看妓詩迴羞出曼臉送態表丨丨徐彦伯詩煖手縫輕)
(素丨丨續斷絃李白詩閨裏佳人年十餘丨丨對影恨離居)新蛾(楊師道詩洛城花燭動戚里畫丨丨)掃蛾(杜甫詩淡)
(丨丨眉朝至尊李賀詩軍裝宮妓丨丨淺搖搖錦旗夾城暖)
繭生蛾(古今注元帝永元四年東萊郡東平山有野蠶為繭丨丨丨蛾生卵卵著石收得萬餘石民以為蠶絮又庾肩吾書)
(品論分行紙上𩔖出繭之蛾結畫篇中似聞琴之鶴李白詩荆州麥熟繭成蛾繅絲憶君頭緒多)五色蛾(述異記園客者)
(濟隂人常種五色香草積十餘年服食其實怱有丨丨丨集香草上客薦之以布生華蠶焉至蠶時有一女自來助飬蠶以香草食)
(之得繭一百二十枚繭大如瓮每一繭繅六七日絲方盡繅訖女與客俱仙去)
增螓蛾(詩丨首丨眉賀知章詩廣畫丨丨誇窈窕羅生瑇瑁𧰼崑崙)白蛾(漢書元帝紀建昭元年秋八月有丨丨羣)
(飛蔽日師古注蛾若今之蠶蛾𩔖也韓愈盂郊聯句丨丨飛舞地幽蠧落書棚)蠶蛾(見上廣志有丨丨有天蛾凡草木以蛹化)
(為蛾甚衆)天蛾(見上)夜蛾(魏書崔浩傳浩曰慕容垂乘祖父世君之資同𩔖歸之若丨丨之赴火少加倚仗便足立功乾)
(淳歲時記元夕以白紙為大蟬謂之丨丨范成大詩桑蠶春蠒勸花蝶丨丨迎)文蛾(符子不安其昧而樂其明譬猶丨丨去暗)
(赴燈而死也)霜蛾(洞冥記帝嘗得丹豹之髓白鳳之膏照于神壇有丨丨如蜂赴火侍者舉麟鬚拂拂之)蟬蛾(論衡)
(世有虚語亦有虚圖假使之然丨丨之𩔖非真正人也)化蛾(論衡蠶食桑老績而爲繭繭又丨而為丨述異記楚莊王時宫)
(人一旦丨為野丨飛去又晉永嘉中梁州雨七旬麥丨為飛丨陸游詩雨畏禾頭烝耳出潤憂麥粒丨丨飛)神蛾(拾遺記西)
(王母與羣仙遊圜丘之上聚丨丨以瓊筐盛之使玉童負筐以遊四極來降燕庭出此蛾以示昭王張蠙詩翔螭豈作漢武駕丨丨)
(徒降燕昭庭)野蛾(古今注蛺蝶一名丨丨一名風蝶)鐵蛾(本草鐵落一名丨丨)木蛾(本草木耳一名丨丨)小
蛾(本草石蠧蟲一名石下新狀如蠶解放絲連綴小石如蠒春夏羽化作丨丨水上飛)桑蛾(本草桑耳一名丨丨)澹蛾
(杜陽雜編元載寵姬薛瑶英攻詩書善歌舞楊公南與載友善往往得見作長歌褒美其略曰雪面丨丨天上女鳳簫鸞翅欲飛去)
燈蛾(酉陽雜俎王潛在荆州百姓張七政善治傷折王公子弟與之狎嘗祈其戲術張取馬草一掬再三挼之悉成丨丨飛梁)
(元帝文三相不留繭蠶終壞八苦遐長丨丨未巳)火蛾(雲仙雜記洛陽人家正月十五日造丨丨免食玉梁糕)仙蛾
(粧臺記魏武帝令宫人掃青黛眉連頭眉一畫連心細長謂之丨丨粧齊梁間多效之)金蛾(艮嶽記丨丨玉羞虎耳鳳尾之)
(草悉生成長飬于雕闌曲檻張祜送走馬使詩新樣花文配蜀羅同心雙帶蹙丨丨韓偓詩碧桐隂靜隔簾櫳扇拂丨丨玉簟烘)
翠蛾(乾淳歲時記元夕内人及小黃門百僚皆巾裹丨丨效街坊清樂傀儡繚繞于燈月之下李白詩紅粧欲醉宜斜目百尺)
(清潭寫丨丨武元衡荆帥詩白雪調高歌不得美人南國丨丨愁白居易詩正抽碧線繡紅羅忽聽黃鷪斂丨丨張祜詩微動丨丨)
(抛舊態緩遮檀口唱新詞温庭筠牡丹詩華堂客散簾垂地想凭闌干斂丨丨薛逢觀妓詩愁傍丨丨深八字笑迴丹臉利雙刀)
閙蛾(乾淳歲時記元夕婦人皆𢃄珠翠丨丨玉梅雪柳而衣尚白盖月下所宜也)兒蛾(夢書夢丨丨者憂婚也)揚
蛾(魏文帝荅繁欽書提袂徐進丨丨微眺沈約樂府丨丨一含睇㛹娟好且修李白詩妾本崇臺女丨丨入丹闕)蚓蛾(郭璞)
(客傲丨丨以不才陸槁蟒蛇以騰騖暴鱗)爛蛾(沈約究竟慈悲論㵸繭丨丨非可忍之痛懸庖登爼豈偏重之業)秋蛾
(王僧孺初夜文丨丨拂熖而不疑春蠶縈絲而靡悟吳均詩寒蛩隱壁思丨丨繞燭飛李白詩秋草丨丨飛相思怨落暉)黛蛾
(許敬宗詩星模鉛裏靨月寫丨中丨溫庭筠詩丨丨陳二八珠履列三千又晩歸曲湖西山淺似相笑菱㓨惹衣攅丨丨韓琦柳枝)
(詞葉葉新長約丨丨絲絲輕軟任風波)青蛾(徐安貞詩曲成虚憶丨丨歛調急遥憐玉指寒李白詩綠酒哂丹液丨丨凋素)
(顔杜甫詩仳離放紅葉想像顰丨丨李賀詩西風羅幕生翠波鉛華笑妾顰丨丨溫庭筠暁别詩窗間謝女丨丨斂門外蕭郎白馬)
(嘶)聚蛾(盧坦與李渤書今之人奔分寸之祿走絲毫之利如羣蟻之附腥膻丨丨之投爝火)斂蛾(蔣防湘妃泣竹賦丨)
(丨之怨盈臆如狸之斑變色)香蛾(戎昱詩寳鈿丨丨翡翠帬歐陽修詞河鼔無言西北眄丨丨有恨東南遠)蟄蛾(張籍)
(送韋評事歸華隂詩掃窗秋菌落開篋丨丨飛)灰蛾(劉禹錫秋霖聫句地濕丨丨滅池添水馬憐)燭蛾(白居易詩丨丨)
(誰救活蠶繭自纏縈)低蛾(白居易詩引手丨丨索一杯)攅蛾(李賀神絃曲相思木帖金舞鸞丨丨一啑重一彈)拂
蛾(李賀詩蜂語繞粧鏡丨丨學春碧)濃蛾(李賀洛姝真珠詩花袍白馬不歸來丨丨叠柳香唇醉)方蛾(紇干俞玉)
(鉤賦日云莫矣月出之光始如鉤而可辨亦丨丨而乍揚)粉蛾(李商隱詩輕身滅影何可望丨丨帖死屏風上)彎蛾(温庭)
(筠江南曲横波巧能笑丨丨不識愁)嬌蛾(溫庭筠詩藕腸纖腰抽輕春烟機漠漠丨丨嚬)綠蛾(許渾詩遥羨落帆逢舊友)
(丨丨青髩醉横塘)殘蛾(李遠過馬嵬山詩唯餘坡上彎環月時送丨丨入帝臺)螯蛾(歐陽修詞丨丨聞二名久見南)
(人誇)憐蛾(蘇軾詩為鼠常留飯丨丨不點燈)素蛾(晁冲之詞丨丨繞釵輕蟬撲髩)玉蛾(范成大詩兒女強修元夕)
(供丨丨先避雪鬅鬙)黃蛾(陸游詩野蠶出繭飛丨丨)聫蛾(馬祖常贈客詩丨丨聘趙女貫珠唱吳娃)隂蛾(趙孟頫秋)
(夜曲芙容壓隄怨不歸墻根草綠丨丨飛)
月似蛾(梁元帝燕歌行黃龍戍北花如錦玄菟城中丨丨丨)淺檀蛾(白居易吳宫辭淡紅花帔丨丨丨睡臉初開似)
(剪波)老作蛾(白居易詩林下桑蟲丨丨丨)鸚鵡蛾(羅虬詩丨丨丨如裛露紅)舉案蛾(蘇軾詩淚垢添丁面)
(貧低丨丨丨)花間蛾(薩都拉詩小扇輕撲丨丨丨)
對語(仙鼠神蛾)(書蠧燭蛾)(釵燕黛蛾)(香鴨玉蛾)(雲如馬月似蛾)(安巢燕出繭蛾)(齒編貝眉掃蛾)
摘句(山愁縈翠蛾搖箑護飛蛾)(盈盈織女擢雙蛾同心雙帶蹙金蛾)
鵝(五何切說文鴚丨也)
韻藻白鵝(宋書符瑞志晉成帝咸和九年五月丨丨見吳國錢塘内史虞潭以獻抱朴子景帝時有覡者帝欲試之乃殺)
(鵝而埋於苑中使覡視之告曰若能說此冢中鬼當加賞覡竟夕無言帝推問之急乃曰實不見有鬼但見一頭丨丨立墓上肘後)
(方人家飬丨丨白鴨可辟射工南部新書李羣玉善草書性喜飬丨丨本草丨丨不食蟲止渴為勝揚州記新城縣東有俱山山上)
(有湖湖中有丨丨十隻時時飛來不可常見李白詩山隂道士如相見應寫黃庭換丨丨韓愈石鼔詩羲之俗書逞姿媚數紙尚可)
(博丨丨陸游詩丨丨作鮓天下無范成大詩丨丨滿波間誰識腕中意貢師泰詩黃鵠夜深隨落月丨丨秋冷化孤雲薩都拉詩春)
(甕浮紅酒晴天戲丨丨虞集詩丨丨翻墨沼紫燕入書林法苑珠林爾時菩薩於菩提樹下取草時忽有五百青雀五百丨丨五百)
(孔雀五百拘翅羅鳥等從十方來右繞菩薩三帀訖已隨菩薩行又韋莊序何知黑丨之丨強識淄澠之味韓偓詩春浪丨於丨陸)
(游詩隄上澹黃柳水中花丨丨)隻鵝(南史何遠傳為武康令太守王彬廵屬縣遠獨設糗水而已彬去遠送至境進斗酒丨丨)
(而别彬戲曰卿禮有過陸納)木鵝(舊唐書薛愿傳愿為潁川太守賊將阿史那承慶悉以銳卒併攻為木驢丨丨雲梯衝棚)
(四面雲合大業拾遺記命雲屯將軍麻叔謀濬黃河入汴隄使勝巨艦叔謀以鐵脚丨丨試淺深芝田錄隋煬帝時羣盜蜂起刻丨)
(丨繫詔鵝頸放于渭汭冀救兵至傳燈錄慈舟不棹清波上劍峽徒勞放丨丨)金鵝(唐書吐蕃傳帝伐遼還祿東贊上書曰高)
(麗恃遠弗率於禮天子自將度遼墮城䧟陣指日凱旋雖雁飛於天無是之速夫鵝猶雁也臣請冶黃丨丨以獻其高九尺中實酒)
(三斛宋史禮志使相輿中用銀香罏輦官十二人丨丨帽錦絡縫紫絁寬衣臨海記郡東南有白石山望之如雪上有湖古相傳云)
(丨丨所集一統志丨丨塘在義烏縣北昔人欲疏以通豊江有丨丨飛出而止李白詩時餐丨丨蕊屢讀古苔篇李賀詩丨丨屏風)
(蜀山夢韓偓詩碧梧隂靜隔簾櫳扇拂丨丨玉簟烘陳旅送項鍊師還天台詩谷暖丨丨大溪深土鴨肥韋莊詩紫袍日照丨丨鬭)
(紅旆風吹畫虎獰)鴐鵝(遼史穆宗紀獲丨丨祭天地廣志丨丨野鵝東方朔七諫鸞凰孔鳳日以遠兮畜鳬丨丨鷄鶩滿堂)
(壇兮上林賦䲨鷫鵠鴇丨丨屬玉揚雄反離騷鳳凰翔于蓬渚兮豈丨丨之能捷西京賦鳥則鷫鸘鴰鴇丨丨鴻鶤潘岳滄海賦丨)
(丨鵁鶄高適詩丨丨東來高作行晴空忽墮數點霜杜甫詩東飛丨丨後鵝鶬安得送我置汝旁又左傳季孫使役如闞公氏將溝)
(焉榮丨丨曰生不能事死又離之以自旌也乃止)鬭鵝(世說桓南郡免時與諸從兄弟各飬鵝共鬭鵝每不如甚以為忿夜)
(取諸兄弟鵝悉殺之)孝鵝(寰宇記唐天寳末德清縣沈朝家母鵝育卵而腸出以死其雛仰天號切銜芻草母前若祭奠長吁)
(數聲而死沈埋之名丨丨冡)貴鵝(中吳紀聞俗丨丨賤鴨故呼婢為鴨)新鵝(杜甫詩鵝兒黃似酒對酒愛丨丨顧瑛詩)
(便湏對柳開春酒坐看晴色上丨丨)銀鵝(王建宫詞羅衫葉葉繡重重金鳳丨丨各一叢)桑鵝(黃庭堅謝張寬夫送㯶栮)
(頌張子羞我助貧餐丨丨楮雞不足云按丨丨桑菌也本草作桑蛾)
右軍鵝(孟浩然詩櫪鳴支遁馬池飬丨丨丨)聽講鵝(法苑珠林隋釋慧遠在清化飬一鵝聽講為務開皇七年勅召)
(入京鵝在本寺晝夜鳴呼衆共愍之附使達京至淨隱寺大門放之鳴呌騰躍逕入遠房依前馴聽不避寒暑但聞法集鐘聲即入)
(講堂靜聽僧徒梵散出堂翔鳴時共異之乂高啟詩鵝識講時常遶聽猿知定後不驚啼)
增鸛鵝(左傳晉荀吳與華氏戰于赭丘鄭翩願為丨其御願為丨注丨丨皆陣名蘇軾詩僧侣且陪香火社詩壇欲斂丨丨)
(軍)野鵝(爾雅鵱鷜鵝注今之丨丨隋書禮儀志丨丨降天仍住池沼唐書西域傳曲名十有二十曰丨丨本草丨丨大於鴈)
(似人家飬鵝謂之鴐鵝鮑照丨丨賦序有獻丨丨于臨川王世子愍其樊縶命爲之賦)家鵝(爾雅舒鴈鵝疏野曰鴈丨曰丨)
生鵝(孟子則有饋其兄丨丨者虞集詩抱甕初來未貯酒亦有丨丨宛延首)二鵝(晉書懷帝紀洛陽步廣里地䧟有丨)
(丨出色蒼者冲天白者不能飛)食鵝(晉書載記苻朗丨丨肉知黑白之處人不信記而試之無毫釐之差時人咸以為知味)
愛鵝(晉書王羲之傳性丨丨會稽有孤居姥飬一鵝善鳴求市未得命駕就觀姥聞羲之將至烹以待之羲之歎惜彌日)煮
鵝(齊書江祏傳敬皇后弟劉暄初為寳元郢州行事執事過刻寳元妃索煮肫帳下諮暄暄曰且已丨丨不煩復此)子鵝
(南史庾悦傳劉毅至東堂悦厨饌甚盛不以及毅毅相問曰今年未得丨丨豈能以殘炙見惠悦不荅乂朱异傳好飲食極滋味聲)
(色之娛丨丨炰鰌不輟于口盧氏雜記京師燕設愛食丨丨每隻價值二三十千陸龜蒙詩孔融不要留殘膾庾悦無端恡丨丨羅)
(隱旅夢詩丨丨京口遠粳米會稽賖)對鵝(宋史儀衛志凡繡文黃鉞車以丨丨白鷺車以翔鷺)皂鵝(宋史儀衛志執儀刀)
(部十行第七丨丨四角氅第八朱縢絡盾刀第九丨丨六角氅)偵鵝(遼史太祖紀虞人期實喇卜丹丨丨失)捕鵝(遼史太宗)
(紀丨丨于㳂柳湖金史輿服志其從春水之服則多鶻丨丨雜花卉之飾其從秋山之服則以熊鹿山林為文)驚鵝(遼史地理)
(志每季春弋獵于延芳淀衛士列水次相去五七步上風擊鼓丨丨稍離水面國主親放海東青鶻擒之張籍西池落泉聫句偏洗)
(磷磷石還丨汎汎丨)刺鵝(遼史營衛志鶻擒鵝墜勢力不加排立近者舉錐丨丨取腦以飼鶻)頭鵝(遼史營衛志皇帝得)
(丨丨薦廟群臣各獻酒果致賀語草木子海東青能得丨丨者元官裏賞鈔五十錠劉因詩平蕪未灑丨丨血春水誰開獵騎門)
天鵝(遼史營衛志鴨子河濼皇帝正月上旬起牙帳約六十日方至丨丨未至卓帳冰上鑿冰取魚冰泮乃縱鷹鶻捕鵝鴈元)
(史祭祀志正月特祭太廟用馬一牛一羊鹿野豕丨丨各七本草鵠一名丨丨大鵝也吳僧贊寕曰凡物大者皆以天名李商隱鏡)
(檻詩撥絃驚火鳳交扇拂丨丨王禹偁詩自注上嘗賜兩制棋圖一曰對面千里二曰獨飛丨丨三曰海底取明珠四曰妙算無窮)
(人莫能曉汪元量湖州歌天家賜酒十銀甕熊掌丨丨三玉盤袁桷攴家口詩蕩底丨丨雜櫓聲南鄉今有幾長亭馬祖常詩鵠袍)
(秋影動丨丨李宫人琵琶行丨丨夜度孤鷹響露鶴月唳哀猿驚又本草鵠釋名丨丨)玉鵝(元史輿服志全凉𢃄一紅羅裏)
(鏤金為之上為丨丨七)黑鵝(管子觳土之次曰五鳬五鳬之收堅而不骼其種陵稻丨丨馬夫注皆草名)春鵝(鹽鐵)
(論丨丨秋雛冬葵温韭朱淑真詩屋嗔柳葉噪丨丨)吐鵝(論衡仲子之丨丨也耻食不合已志之物也)鴻鵝(拾遺記含)
(明國有鳥名丨丨色似鴻形如秃鶖䳄雄相盻則生産)䨇鵝(異苑傳承為江夏守有一丨丨失之三年忽引導得三十餘頭)
(來向承家續齊諧記陽羡許彦山行遇一書生求寄鵝籠中入籠籠亦不更廣書生亦不更小宛然與丨丨並坐鵝亦不驚彦負籠)
(而去都不覺重宣和畫譜崔白字子西濠梁人善畫尤工於鵝今御府所藏有杏花丨丨圖二落花丨丨圖秋塘丨丨圖飛鷹丨丨)
(圖白蓮丨丨圖各二李白詩丨丨飛洛陽五馬度江徼陸游詩丨丨朝戲浦群鴨莫還家)雄鵝(幽明錄晉義熙中羌王姚毗洛)
(陽隂溝中取磚得一䨇丨丨並金色交頸長鳴聲聞于九臯)活鵝(酉陽雜俎白龍丨丨旋鼻境界等花瞿陁尼女人主乳有)
(十億聚落一萬二城大國)戲鵝(宣和畫譜宗室孝穎字師純端獻魏王第八子也翰墨之餘雅善花鳥寄興粉墨頗冇思致今)
(御府所藏有蓮陂丨丨圖一)睡鵝(宣和畫譜蜀人滕昌祐以畫鵝得名復精于芙蓉茴香今御府所藏有牡丹丨丨圖二芙)
(蓉丨丨圖一茴香丨丨圖一)鴈鵝(宣和畫譜丘慶餘西蜀人善畫花竹翎毛等物今御府所藏有丨丨圖一歐陽修讀徂徠)
(集詩生徒日盈門饑坐列丨丨蘇轍送陳侗詩諸孤寄吳越食口如丨丨又欲將大策觀胸膽盡召中堂列丨丨)淘鵝(本草)
(鵜鶘釋名丨丨陸璣云遇水澤即以胡盛水戽涸取魚食故名鴮&KR0008;曰淘河俗名丨丨因形也)蒼鵝(本草丨丨食蟲主射工毒)
(為良沈充鵝賦序焦叔明以太康中得大丨丨從喙至足四尺有九寸體色豐麗鳴聲驚人為暴犬所害徐陵傅大士碑丨丨之兆)
(未萌夷羊之牧匪見司馬光詩丨丨集宋幕遊鹿上燕臺陸游弊廬詩黃犢放林莽丨丨戲陂池方䕫詩隂隂清樾風生樹拍拍丨)
(丨水滿陂虞集睡鵝圖詩丨丨惜毛羽宛宛卧春雨)聞鵝(蘇彦鵝賦序時暫出郡忽丨丨聲甚哀急乃云野人所致外方規為)
(方便以俟送客聞之悵然乃感莊生善鳴之鴈若其無音將充庖厨豈得放任矯翮樊籠)奇鵝(沈充鵝賦序先大夫俞潁川殊)
(精於飬鵝求得丨丨時有綠眼黃喙霜毛玉羽)好鵝(王和論書表羲之性丨丨山隂曇&KR1619;村有一道士飬鵝十餘王清旦乘小)
(船故往意大願樂乃告求市易道士乃言性好道久欲寫河上公老子而無人能書府君若能屈書道德經兩章便合羣以奉羲之)
(便住半日為寫畢籠鵝而歸)籠鵝(見上李白詩丨丨尋道士愛竹嘯名園陸游題䟦王逸少寫經換鵝給事傅公丨丨換竹)
(二者皆山隂勝事虞集詩晚來相鶴風生竹雨過丨丨水滿溪)江鵝(鮑照與妹書繁花殊育詭質怪章則有丨丨海鴨魚蛟水)
(虎之𩔖)鷄鵝(李白詩閒時田畝中搔背牧丨丨宋濓渤泥入貢記若有燕享則刲羊豕丨丨鳴鼓擊鈸以為樂)池鵝
(杜甫有得房公丨丨詩)求鵝(耿湋詩尋僧因看竹訪道或丨丨)飬鵝(張籍詩有地惟栽竹無池亦丨丨)黃鵝
(李賀秦王飲酒詩丨丨跌舞千年觴蘇轍詩丨丨白酒得野餽藤牀竹簟無纖埃又趙孟頫詩陌頭楊柳丨如丨)得鵝(盧肇)
(送李羣玉詩妙吹應諧鳳工書定丨丨)邀鵝(皮日休詩齋心曾飬鶴揮翰好丨丨)松鵝(皮日休病孔雀詩因思桂蠧傷)
(肌骨為憶丨丨損性靈)分鵝(蘇軾詩東堂記丨丨)刑鵝(蘇軾賀雨詩而况丨白丨下策君弗取范成大大雨詩丨丨與)
(象龍聚訟非一理)燖鵝(蘇軾賦雪詩丨丨吹勁鞴秀葦拂輕耞)蒸鵝(黃庭堅詩夜船餉丨丨)牧鵝(陳與義村)
(景詩黃昏吹角聞呼鬼清暁持竿看丨丨)穉鵝(陸游詩丨丨出溝港)神鵝(陸游賽神詩荒園抛鬼飯高机置丨丨自注村)
(人謂祭神之牲曰神猪丨丨)紫鵝(葛長庚詩赤雞丨丨飛無窮)代鵝(法苑珠林偈菩薩往昔時捨身以救鴿我亦作)
(是意我亦作是念捨命欲丨丨)獲鵝(法苑珠林丨丨不惜命守草飬生同)紅鵝(仙傳拾遺道士管霄霞求王羲之寫道德)
(經舉丨丨一䨇相贈後鵝冲霄飛去徐夤詩丨丨化鶴青天遠綵筆乘龍綠水空)
鳥如鵝(宋書胡藩傳為高祖從事征廣固累月未拔忽有丨丨丨蒼赤色飛入帳裏藩起賀明日攻䧟之又舊唐書拂&KR0034;國)
(傳有鳥似鵝其毛綠色常在王邊倚枕上坐每進食有毒其鳥輙鳴)蜮畏鵝(陸璣詩疏丨丨丨鵝能食之禽經所謂鵝飛則)
(蜮沈)長頸鵝(酉陽雜爼濟南有鵝浦有漁人居水側常聽鵝聲衆中有鈴聲甚清亮候之見一鵝頸極長羅得之項上有銅)
(鈴係以銀鎖隱起元鼎元年字)減脚鵝(清異錄御史符昭遠曰鴨頗𩔖乎鵝但足短耳宜謂之丨丨丨)長生鵝(朝野)
(僉載越州有祖錄事早出見擔鵝向市中者鵝見祖頻顧而鳴祖乃贖之至僧寺令放為丨丨丨竟不肯入寺逐祖後經坊歴市一)
(步不放祖收飬之)梅花鵝(宣和畫譜御府藏滕昌祐畫丨丨丨梳翎鵝茴香鵝水際鵝拒霜花鵝等圖各一又崔白畫鵝)
(今御府所藏有擁花鵝圖三杏花鵝圖四戲水鵝圖一)梳翎鵝(見上)茴香鵝(見上)擁花鵝(見上)杏花
鵝(見上)鷹化鵝(孔帖中和四年臨淮漣水民家丨丨為丨而弗能遊)喜日鵝(五色線丨丨丨日出時銜翅而舞)
道士鵝(孟浩然詩彭澤先生柳山隂丨丨丨黃庭堅詩為君寫就黃庭了不要山隂丨丨丨陳元祐詩池上猶籠丨丨丨)
換羣鵝(陸龜蒙詩便使筆精如逸少懶能書字丨丨丨又馬祖常詩&KR0687;&KR0687;呼伴鹿唼唼換經鵝)溪老鵝(黃庭堅詩)
(學書但學丨丨丨)善鳴鵝(王十朋會稽賦能言之鶩丨丨之丨)脱殼鵝(陸游詩新酒黃如丨丨丨小園持醆暫婆)
(娑)出瓶鵝(周必大詩醒然頓作丨丨丨)汎渚鵝(鄭元祐詩書罷應籠丨丨丨)擇乳鵝(釋顯萬詩獨有)
(君如丨丨丨)人間鵝(吳師道詩至今摹榻傳好事道士却換丨丨丨)雲如鵝(馬祖常詩孤石隱林真似馬亂丨度)
(水却丨丨)墨沼鵝(王逢詩浮查受宿炎州翠細草重眠丨丨丨)
鸚鵡如鵝(桂海虞衡志白丨丨大丨小丨亦能言羽毛玉雪以手撫之有粉粘著指掌如蛺蝶翅)
對語(石鴈金鵝)(射鴨鬭鵝)(蘆雉桑鵝)(義犬孝鵝)(仙人鶴道士鵝)(傳書鴿聽講鵝)(守池鶩汎渚鵝)
摘句(書經為愛鵝石筍削金鵝)(功成雪夜鵝挾彈打文鵝)(山隂時送寫經鵝自開池水飬羣鵝)
蘿(魯何切女蘿)
韻藻女蘿(詩蔦與丨丨施于松柏傳蔦寄生也丨丨菟絲松蘿也疏丨丨今兔絲蔓連草上生黃赤如金今藥兔絲子是)
(也非松蘿松蘿自蔓松上生枝正青與兔絲殊異爾雅唐蒙丨丨女蘿兔絲又蒙玉女郭璞注蒙即唐也丨丨别名名醫别錄松蘿)
(一名丨丨埤雅丨丨是松上浮蔓通志寄生有二種大曰蔦小曰丨丨爾雅翼丨丨色青而細長無雜蔓青長如𢃄安世房中歌豐)
(草葽丨丨施九歌若有人兮山之阿被薜茘兮𢃄丨丨古詩與君為新昏兔絲附丨丨古樂府南山幕幕兔絲花北陵青青丨丨樹)
(曹植詩寄松為丨丨依水如浮萍王融詩羃䍥兔絲草蔓衍旁松枝王昌齡詩丨丨覆古壁谿水上蒙蘢李白詩湘水上丨丨衣白)
(雲堪卧君早歸又兔絲固無情隨風任傾倒誰使丨丨枝而來強縈抱杜甫詩隔沼連香芰通林帶丨丨戴叔倫詩日暮山風吹丨)
(丨李德裕詩夾岸生奇篠緣巖覆丨丨蘇軾詩雲間朱䄂拂雲和知是長松挂丨丨)松蘿(見上詩蔦與女蘿釋文女蘿在草曰)
(兔絲在木曰丨丨唐書地理志黃州齊安郡土貢白紵布貲布連翹丨丨本草丨丨一名女蘿生熊耳山川谷松樹上五月採新安)
(志丨丨山在休寧縣東北十三里高百六十仞山半石壁百餘仞丨丨交映盧照隣詩石瀨潺湲横石逕丨丨羃䍥掩松門李嶠詩)
(簷迴丨丨映窗高石鏡臨王維詩依遲動車馬惆悵出丨丨岑參詩猿鳥樂鐘磬丨丨泛天香李白詩丨丨蔽幽洞桃杏深隱處劉)
(滄詩一庭楊柳春光暖三徑丨丨晩翠深)蔦蘿(見上薛逢詩林巒當戶丨丨暗桑柘繞村薑芋肥)絲蘿(見上白敏中息)
(夫人不言賦勢異丨丨徒新婚而非偶華如桃李雖結子而無言温庭筠詩莫莫復莫莫丨丨緣澗壑朱子詩願生喬木隂夤緣若)
(丨丨)薜蘿(晉書謝安傳論禠丨丨而襲朱組去衡泌而踐丹墀南史宗測傳量腹而進松术度形而衣丨丨劉蜕山書猿鳴不)
(過丨丨以其有蔓蔓者必組物物未能過其組必自硋其心宋之問仙萼亭應制詩睿藻光巖穴宸襟洽丨丨杜甫詩洞口經春長)
(丨丨盧綸詩丨丨枯有影巖壑凍無聲李紳詩山城小閣臨青嶂紅樹蓮宮接丨丨賈島詩一路白雲裏飛泉灑丨丨李山甫詩溪)
(風滿䄂吹騷雅巖瀑無時滴丨丨)荔蘿(齊書禇伯玉傳談討芝桂借訪丨丨)纖蘿(陳書蔡景歴傳眇眇丨丨憑喬松以)
(自聳蠢蠢輕蚋托驂尾而遠騖海賦輕塵不飛丨丨不動王筠詩昧旦清音上風氣入丨丨黃滔詩吹成暖景猶葭律引上丨丨在)
(岳松)青蘿(冷齋夜話東吳僧惠詮詩句清婉嘗書湖上一山寺壁曰落日寒蟬鳴獨歸林下寺柴扉夜未掩片月隨行屨唯聞)
(犬吠聲又入丨丨去江淹江上之山賦挂丨丨兮萬仞豎丹石兮百重王昌齡遊招隱寺詩山館人已空丨丨換風雨李白詩綠竹)
(入幽徑丨丨拂行衣又樓高碧海出樹古丨丨懸許渾詩紅葉高齋雨丨丨曲檻烟劉滄詩丨丨拂水花流影翠靄隔巖猿有聲陸)
(龜蒙詩白石堪為飯丨丨好作冠陸游詩曲廊下闞白蓮沼小閣正對丨丨峯)懸蘿(潘岳河陽縣詩依水𩔖浮萍寄松似丨丨)
(謝朓高松賦陵翠山其如剪施丨丨而共輕江總詩閒階薙宿薺古木斷丨丨楊炯詩丨丨暗疑霧瀑布響成雷庾光先詩丨丨弱)
(篠垂清淺宿雨朝暾和翠微)長蘿(天台山賦攬樛木之丨丨援葛藟之飛莖沈炯文冬桂夏柏丨丨修竹王勃賦丨丨巨樹)
(梢翳雲日杜甫詩窈窕入風磴丨丨紛卷舒)輕蘿(梁元帝詩深潭影菱菜絶壁挂丨丨王僧孺文庭棲弱羽簷挂丨丨張正)
(見詩修途參弱駘喬木間丨丨高適詩怪石時侵徑丨丨乍拂衣)藤蘿(范雲詩有鷕驚蘋芰綿蠻弄丨丨王績荅馮子華書)
(暮春三月登於北山松柏羣吟丨丨翳景意甚樂之王勃詩松石偏宜古丨丨不記年張說詩山花迷徑路池水拂丨丨崔顥詩青)
(翠滿寒山丨丨覆冬沼孟浩然詩綺筵鋪錦繡妝慵閉丨丨杜甫詩請看石上丨丨月已映洲前蘆荻花)
增赤蘿(爾雅檖蘿疏檖一名丨丨郭璞賦青松冠谷丨丨繡嶺)鹽蘿(宋史度宗紀免廣東提舉司丨丨銀三萬兩)
苧蘿(越絶書美人宮周五百九十步今北壇利里丘土城句踐所習教美女西施鄭旦宮臺也女出于丨丨山欲獻于吳自謂)
(東垂僻陋恐女樸鄙故近大道居宋之問浣紗篇山藪半潛匿丨丨更蒙遮李頎採蓮詩薄暮歸去來丨丨生碧烟李白詩西施越)
(溪女出自丨丨山崔道融西施詩丨丨山下如花女占得姑蘇臺上春)海蘿(博雅丨丨海藻也)莎蘿(拾遺記丨丨草)
(細如髮一莖百尋柔軟香滑羣仙以為龍鵠之轡)碧蘿(劉勰新論丨丨附于青松以茂凌雲之葉范成大詩新篁瑣丨丨)
綠蘿(水經注沅水東歴三石澗又東帶丨丨山頽巖臨水懸蘿鈎渚漁詠幽谷浮響若鐘老學菴筆記歐陽公謫夷陵時詩云)
(江上孤峯蔽丨丨縣樓終日對嵯峨盖夷陵縣治下臨峽江名丨丨溪曹植詩丨丨緣玉樹光耀粲相暉儲光羲登玉泉寺詩澗淨)
(丨丨深巖暄新鳥囀李白詩拂花弄琴坐青苔丨丨樹下春風來盧綸尋賈尊師詩玉洞秦時客焚香映丨丨張籍葫蘆沼詩曲沼)
(春流滿新蒲映丨丨許渾詩蝶影下紅藥鳥聲喧丨丨薛逢詩紅樹暗藏殷浩宅丨丨深護偃王祠陸游詩剰載郫筒醉丨丨自註)
(丨丨溪在夷陵)扳蘿(水經注秦望山徑路險絶丨丨捫葛然後能升張祜詩摘橘防深刺丨丨畏斷根韋莊詩踏蘚青粘屐丨)
(丨綠映衫)擘蘿(異苑元嘉十四年二月數有異光仍聞丨丨聲令婢子松羅往看見一人問云姓華名芙蓉為六甲至尊所使)
(從太微紫宮下來過舊居乃留不去)垂蘿(洛陽伽藍記高林巨樹足使日月蔽虧懸葛丨丨能令風烟出入沈約詩凌濤富驚)
(沫援木闕丨丨包佶詩埽竹催鋪席丨丨待繫船嚴維宿雲門寺詩萬緣俱不有對鏡自丨丨鮑溶詩華燈青凝久照夜綵幢窈窕)
(虚丨丨)檀蘿(異聞錄淳于棼夢入大槐安國為南柯太守有丨丨國者來伐及醒念丨丨征伐之事訪于外宅東一里古涸)
(澗側有大檀樹一株藤蘿擁織旁有小穴亦有羣蟻𨼆聚其間)捫蘿(酉陽雜俎太和中鄭仁本表弟常與一秀才遊嵩山丨丨)
(越澗境極幽夐遂迷歸路宋之問詩丨丨登塔遠刳木取泉遥孟浩然詩丨丨亦踐苔輟棹恣探討李白詩掃雪松下去丨丨石道)
(行杜甫詩丨丨澁先登陟巘眩反顧白居易詩丨丨蹋樛木下逐飲澗猿薛逢詩束馬凌蒼壁丨丨上碧岑楊䕫詩丨丨盤磴險叠)
(石渡溪危陸游詩苔黏石磴丨丨上燈耿雲房掃榻眠)林蘿(終南十志羃翠庭者峯巘積隂丨丨沓翠吳融贈方處士歌一)
(夕聽吟十數篇水榭丨丨為岑寂方干題報恩寺詩嵒溜噴空晴似雨丨丨碍日夏方寒林逋詩猿鳥分清絶丨丨擁翠微)春
蘿(陸雲詩德馥秋蘭容茂丨丨北山移文秋桂遣風丨丨擺月范成大詩犯寒書劍出丨丨)援蘿(謝靈運詩丨丨聆青崖春)
(心自相屬梁昭明太子七契披榛陟路丨丨踐㠋劉孝綽詩倚岩忽迴望丨丨遂上征王勃詩丨丨窺霧閣扳桂俯雲阡)雲蘿
(鮑照賦結中州之丨丨託綿思于遥夕儲光羲詩卜築青岩裏丨丨四垂陰杜甫詩自湏開竹徑誰道避丨丨張蠙送縉雲尉詩去)
(程唯水石公署在丨丨)寒蘿(鮑照賦露團秋槿風卷丨丨)飛蘿(鮑照詩明澗子沿越丨丨予縈牽劉希夷詩行見汝)
(陽潭丨丨蒙水石盧藏用詩丨丨半拂銀題影瀑布環流玉砌隂李白詩芳草換野色丨丨搖春烟)延蘿(鮑照詩含嘯對霧岑)
(丨丨倚峯壁李白詩丨丨結幽居剪竹繞芳叢)丹蘿(鮑照别鶴操青繳凌瑶臺丨丨籠紫烟)陳蘿(謝朓詩岩垂變好鳥)
(松上改丨丨江總啟丨丨故葛扳附不涯解角蜕鱗超踰非次)牽蘿(梁昭明太子詩丨丨下石磴扳桂涉松梁杜甫詩侍婢賣)
(珠迴丨丨𥙷茅屋張翥詩丨丨𥙷白雲)石蘿(江淹詩水苔方下蔓丨丨日上尋李白詩丨丨引古蔓岸筍開新籜杜甫詩拂)
(黛丨丨長梅堯臣詩岩壁丨丨紅)虚蘿(陶弘景尋山誌捫丨丨以入谷傍洪潭而比清)叢蘿(吳均賦荆棘蕭森丨丨彌)
(蔓)低蘿(陶弘景尋山誌高松上兮亟停雲丨丨下兮屢迷鳥)葛蘿(史祥答隋太子書川澤之大汙潦攸歸松柏之高丨)
(丨攸託)重蘿(李百藥洞簫賦攀丨丨閱豐篠梁肅過舊園賦識舊井于庭隅弔丨丨於天末)蓆蘿(上官儀勸封禪表陛)
(下德光宇始文煥震初丨丨而因萬物典裒而濟下元)疎蘿(劉希夷謁漢世祖廟詩攅木承危柱丨丨挂朽椽)帝蘿
(沈佺期詩輦路披仙掌帷宮拂丨丨)泉蘿(常建詩丨丨兩幽映松鶴間清越)修蘿(王諲賦披林離之丨丨刮莓苔之爛)
(熳)煙蘿(李白詩惜去愛佳景丨丨欲暝時皇甫冉詩吟詩向月路驅馬出丨丨李商隱詩鶯蝶如相引丨丨不暇扳李羣玉)
(詩丨丨拂行舟玉瀨鏘枕席劉滄詩迢遞舊山伊水畔破齋荒徑閉丨丨朱子詩放懷遺簿領𤼵興託丨丨)高蘿(杜甫詩丨)
(丨成帷幄寒木壘旌旗韋應物詩新泉泄隂壁丨丨蔭綠塘陸龜蒙詩古岸過新雨丨丨蔭横流)出蘿(杜甫詩拄策忘前期)
(丨丨已亭午)風蘿(錢起詩雲木聳鶴巢丨丨掃虎穴戴叔倫詩丨丨閒掃釣人磯李商隱詩樹遶池寬月影多村砧塢笛隔)
(丨丨)窺蘿(韋應物詩丨丨翫猿鳥解組傲雲林)芳蘿(盧綸詩彩蛤攅錦嚢丨丨嫋花索)尋蘿(于鵠詩入院將雛鳥)
(丨丨抱子猿)柔蘿(鮑溶詩獨見青松心凌霜庇丨丨)杉蘿(朱慶餘詩逍遥人事外杖屨入丨丨溫庭筠詩蘭芷承雕)
(輦丨丨入畫堂方干詩丨丨色裏遊亭榭瀑布聲中閱簿書)穿蘿(李紳詩山鷄錦質矜毛羽透竹丨丨命儔侶方干詩繞石)
(開泉細丨丨引徑斜)深蘿(李羣玉引水詩一條寒玉走秋泉引出丨丨洞口烟方干詩丨丨難透日喬木更含風)幽蘿
(李羣玉詩奠桂開古祠朦朧入丨丨)翠蘿(許渾詩遥夜泛清瑟西風生丨丨李郢詩小隱西齋為客開丨丨深處遍青苔郭鈺)
(詩野逕春烟帀丨丨)樛蘿(皮日休文森丨丨以蓊鬱兮時迸狖以相號)檉蘿(鄭谷詩丨丨諸洞合鐘磬上清聞)竹
蘿(李建勲詩丨丨荒引蔓土井淺生萍)濃蘿(蘇舜欽紫閣寺聯句丨丨四面罾日光平午見)蔓蘿(梅堯臣詩牽纏如丨)
(丨)緣蘿(迺賢登崆峒山詩丨丨陟層巘曠望浮雲馳)弱蘿(黃溍詩水聲漸遠山漸近丨丨纖葛手所捫)披蘿
(劉基詩度石苔蘚滑丨丨烟靄濃)
神農蘿(宗炳登山詩上施丨丨丨下凝堯時髓)鳥迷蘿(陶弘景尋山誌丨丨丨兮繽繽雲停松兮紛紛)窈窕
蘿(李商隱西溪詩色染妖韶柳光含丨丨丨)
對語(官柳帝蘿)(水荇烟蘿)(孫稻女蘿)(討桂尋蘿)(綢繆椘窈窕蘿)(紉蘭茝衣薜蘿)(魚在藻鳥迷蘿)
摘句(高木引輕蘿巖深隱女蘿)(缺月挂烟蘿閒門帶蔦蘿)(洞口春烟搖綠蘿迴龍小盞潑松蘿)
荷(胡歌切丨芙蓉葉又哿韻)
韻藻蘘荷(魏志倭人傳其地冇薑橘椒丨丨不知以為滋味急就篇芸蒜薺芥茱萸香老菁丨丨冬日藏說文丨丨葍蒩)
(也古今注丨丨菜似薑宜隂翳地上林賦稾本射干茈薑丨丨劉向九歎掘荃蕙與射干兮耘藜藿與丨丨張衡南都賦若其園囿)
(則有蓼蕺丨丨藷蔗薑䪤馬融廣成頌芝荋堇荁丨丨芋渠潘岳閒居賦丨丨依隂時藿向陽)姓荷(隋書何妥傳八歲遊國子)
(學助教顧良戲之曰汝既丨何是丨葉之荷為是河水之河應聲荅曰先生姓顧是眷顧之顧是新故之故衆異之)樹荷(淮南)
(子以其所修而遊不用之鄉辟若丨丨山上而蓄火井中欲得所求難也)冰荷(拾遺記穆王春宵宫有鳳腦之燈又有丨丨者)
(出冰壑之中取此花以覆燈七八尺不欲使光明遠也陳樵夜闌曲丨丨盖光光遶帷花樓豔舞金葳蕤)芰荷(大業雜記池沼)
(之内冬月亦剪綵為丨丨本草荷葉嫩者荷錢貼水者藕荷出水者丨丨離騷製丨丨以為衣兮雧芙蓉以為裳宋玉招魂芙蓉始)
(𤼵雜丨丨些漢昭帝淋池歌秋素景兮泛洪波揮纖手兮折丨丨孟浩然詩澗影見藤竹潭香聞丨丨儲光羲詩丨丨覆冰船難進)
(歌舞留人月易低杜甫詩丨丨入異縣秔稲共比屋獨孤及詩汎覽親魚鳥夤緣涉丨丨盧綸詩夜村機杼急秋水丨丨深方干詩)
(丨丨葉上難停雨松桂枝間自有風韋莊詩松桂影中旌旆色丨丨風裏管絃聲羅隱詩風動丨丨香四散月明樓閣影相侵)池
荷(謝朓詩願緝吳山杜寧摘楚丨丨又風碎丨中丨霜剪江南菉梁簡文詩林花初墮蒂丨丨欲吐心蕭子雲詩丨丨正卷葉庭)
(柳復垂簷韋應物詩丨丨初帖水林花已掃園)裂荷(北山移文焚芰製而丨丨衣)春荷(吳均賦不見丨丨夏槿惟見秋)
(蟬冬蝶)擎荷(盧思道採蓮曲丨丨愛圓水折藕弄長絲韓偓詩丨丨翻綠扇)高荷(庾信詩密菱障浴鳥丨丨沒釣船韓)
(愈詩風雨秋池上丨丨盖水繁杜牧鵁鶄詩靜眠依翠荇暖戲折丨丨蘇軾詩江妃自惜凌波韤長在丨丨扇影凉黃庭堅詩丨丨)
(為盖兮倚芙蓉以當妓)圓荷(杜甫詩丨丨浮小葉細麥落輕花韋應物詩丨丨既出水廣厦可淹留楊巨源詩翠筠入疎柳)
(清影拂丨丨白行簡濾水羅賦夕挂于壁若滿月之在天曉映于人狀丨丨之在水張喬漁者詩首戴丨丨髮不梳乘舟為宅水為)
(居王禹偁詩綘節參差抽苦笋翠鈿狼藉撒丨丨晏殊詞一霎好風生翠幕幾回疎雨滴丨丨)
分枝荷(拾遺記漢昭帝穿淋池中植丨丨丨一莖四葉狀如駢盖日照則葉低蔭根莖若葵之衛足又名低光荷)低光
荷(見上)夜舒荷(拾遺記漢靈帝起祼遊館千間采綠苔而被階引渠水以繞砌渠中植蓮大如盖長一丈南國所獻其葉)
(夜舒晝卷一莖有四蓮叢生名曰丨丨丨亦曰月出則舒也故曰望舒荷又太始十年浮支國獻望舒草其色紅葉如荷近望則如)
(卷荷遠望則如舒荷團團如盖)望舒荷(見上)片葉荷(孟郊詩良栖一枝木靈巢丨丨丨)
增蒲荷(詩彼澤之陂有丨與丨王維京兆尹張公德政碑序舟漁衡麓之守廢丨丨薪蒸之産入孫覿遊華山天池記蒔松)
(檜植丨丨萟菊玩霜中之英種梅愛雪中之色虞集詩丨丨紛偃薄)紫荷(齊書輿服志百官執手板肩上紫袷囊名曰契囊世)
(呼為丨丨南史劉沓傳周捨問沓尚書著丨丨囊竟何所出沓曰張安世傳云持槖簮筆事孝武皇帝注並云槖囊也簮筆以待顧)
(問梁簡文詩丨丨擎釣鯉銀筐插短蓮許渾贈盧山人歸茅山詩太乙靈方鍊丨丨紫荷飛盡髮皤皤曾鞏詩最喜晩凉風月好丨)
(丨香裏聽泉聲馬祖常詩香炧沉銀葉衣裙佩丨丨)採荷(梁書江革傳次子從簡少有文性年十七作丨丨詞為當時所賞陳)
(旅詩丨丨薦珍胏洗琖行芳泉)注荷(周書薛愷傳魏文帝造二欹器一為仙人欹器一為二荷同處一盤相去盈尺中有蓮下)
(垂器上以水丨丨則出于蓮而盈乎器為鳬鴈蟾蜍以飾之謂之水芝欹器)銅荷(宋史律歴志璣衡之制為司晨夀星運十)
(二時所至時刻以手指之又為燭龍承以丨丨時正吐珠振荷循環自運庾信賦丨丨承淚燭鐵鋏染浮烟歐陽脩詩待曉丨丨剪)
(蠟煤謝逸詞金鴨香凝䄂丨丨燭映紗)振荷(見上)菱荷(宋史河渠志豪民于湖塘淺岸漸次包占種植丨丨障塞湖水)
(江賦鱗被丨丨攅布水蓏崔湜詩蛟浦丨丨淨漁舟橘柚香杜甫詩丨丨枯柳隨風波)葧荷(宋史闍婆國傳方言目舶主為)
(丨丨王妻曰丨丨比尼)蓮荷(元史輿服志角宿旗畫神人為女子形露髮朱袍黑襴立雲氣中持丨丨水經注唐城西北隅)
(唐池丨丨被水勝遊多萃其上東京夢華錄迎祥池夾岸垂楊菰蒲丨丨鳬鴈遊泳其間)腐荷(淮南子夫括淇衛箘簵載以銀)
(錫雖有薄縞之䄡丨丨之矰然猶不能獨射也假之筋角之力弓弩之勢則貫兕甲而勁于革盾矣)寒荷(洞冥記釣影山有紫)
(河萬里深十丈中有丨丨霜下方香盛)襄荷(水經注洧水又東丨丨水注之水出北山子節谿亦謂之子節水)紅荷
(水經注肥水又西逕東臺下東側有一湖三春九夏丨丨覆水顔延之碧芙蓉頌練氣丨丨北符縹玉沈約郊居賦動丨丨于輕浪)
(覆碧葉于澄湖儲光羲傳丨丨碧篠夜相鮮孔盖蘭橈浮翠筵崔國輔詩丨丨楚水曲彪炳爍晨霞)楊荷(千寳晉紀張悌等帥)
(衆三萬濟江圍成陽都尉張喬于丨丨橋衆才七千閉栅自守)薄荷(𤼵蒙記猫以丨丨為酒食之即醉本草丨丨一名蕃荷菜)
蕃荷(見上按蕃音鄱)霜荷(茶經有如丨丨者莖葉凋阻易其狀貎故厥狀委萃)挺荷(杜陽雜編元和八年大軫國貢)
(神錦衾云水𧖟絲所織也其國以五綵石甃池塘採大柘桑飼𧖟于池中池中有丨丨雖驚風疾吹不能傾動)持荷(樂府廣題)
(何敬容為宰相江從簡為採荷調以刺之云欲丨丨作柱荷弱不勝梁欲丨丨作鏡荷暗本無光敬容覽之不覺嗟賞愛其巧麗葉)
(青臣松江秋泛賦别有執簡仙瀛丨丨帝柱晨韜史氏之筆暮握使臣之斧)覆荷(五朝國史志刻漏法衡右端有銅鍰連鈎)
(為銅丨丨形荷下銅索三條以繫銅壺)新荷(東京夢華錄都人最重三伏盖六月中别無時節往往風亭水榭峻宇高樓雪)
(檻冰盤浮瓜沈李流杯曲沼苞鮓丨丨遠邇笙歌通夕而罷劉憲興慶池詩緣堤夏篠榮不散冐水丨丨卷復披蘇軾詩丨丨弄晚)
(凉輕棹極幽探朱子詩南州高士何由見且看丨丨出水稀)卷荷(老學庵筆記芰菱也今人謂丨丨為伎荷伎立也丨丨出)
(水面亭亭植立故謂之伎荷或作芰非是江總詩澗漬長低篠池開半丨丨錢起詩丨丨藏露滴黃口觸蟲絲温庭筠詩烟光似帶)
(侵垂柳露點如珠落丨丨韓偓詩丨丨忽被微風觸瀉下清香露一杯又歐陽修詩㶑灔十分金丨丨)萬荷(乾淳起居注每)
(遇三伏多在碧玉壺及風泉館丨丨莊納凉此處涼甚雖極暑中亦著衲襖陳與義詩明波影千柳紺屋朝丨丨黃庚采蓮女詩丨)
(丨影裏歌聲過驚起鴛鴦貼水飛)獨荷(本草鬼臼一名丨丨草山荷葉旱荷)天荷(本草海芋一名丨丨)於荷(圖繪)
(寳鑑於青年專畫荷花草蟲世號丨丨)蕅荷(詩䟽廣要的中有青為薏皆倒生兩牙一成芰荷一丨丨也又生一牙為華丨)
(丨帖水生蕅者也芰荷無蕅卷荷也與華偶生出乎水上亭亭如繖者或謂之距荷)距荷(見上)芋荷(東方朔七諫拔搴玄)
(芝兮列樹丨丨范成大詩大丨高丨半畝隂)製荷(袁伯文述山貧詩丨丨依露餐搴若逗霜洲)殺荷(古讀曲歌丨丨)
(依斷藕蓮心已復生)青荷(古子夜歌丨丨盖淥水芙蓉葩江鮮李頎漁父歌綠水飯香稻丨丨包紫鱗白居易詩颭浪嫩丨丨)
(熏闌晩紅藥徐夤詠龜詩丨丨巢瑞質綠水返靈蹤)輕荷(傅亮芙蓉賦汎丨丨以冒沼列紅葩而曜除鮑照賦散菡蓞之丨丨)
(白居易荷珠賦迸水所集丨丨正敷)結荷(鮑照登大雷岸與妹書棧石星飯丨丨水宿)規荷(謝朓詩丨丨承日泫彯鱗)
(與風泳)緗荷(謝朓詩白蘋望已騁丨丨紛可襲蘇瓌詩帷齊綠樹當筵密盖轉丨丨接岸浮)秋荷(謝朓詩夏木轉成帷)
(丨丨望如盖王勃序參差夕樹烟侵橘柚之園的歴丨丨月照芙蓉之水韋應物詩丨丨一滴露清夜墮玄天蘇軾詩鳳味堂前野)
(橘香劍潭橋畔丨丨老)折荷(謝朓詩丨丨葺寒袂開鏡盻衰容曹鄴詩衆與挈一壺丨丨以為盞晁冲之詩廢圃猶殘菊枯)
(池但丨丨)抽荷(梁簡文帝七勵璧鏡鈕懸丨丨并出)栽荷(梁簡文帝詩前時篠生今欲合近日丨丨尚不抽)吐荷
(梁簡文帝對燭詩銅芝抱帶復纏柯金藕相縈共丨丨)翻荷(沈約賦池丨丨而納影風動竹而吹衣蘇軾詩飛電過隙珠丨)
(丨)勝荷(江淹詩丨丨漸曲池臯蘭覆逕路王勃採蓮賦畏蓮色之如臉願衣香兮丨丨)汎荷(張正見詩丨丨分蘭棹沈)
(槎觸桂舟)初荷(徐陵詩嫩竹猶含粉丨丨未聚塵)低荷(徐陵詩細萍時帶檝丨丨乍入舟)掘荷(庾信謝趙王賚)
(絲布啟楊池丨丨李園移樹)穿荷(庾信詩丨丨低晩盖衰柳挂殘絲李中鸂鶒詩比鷺行藏别丨丨羽翼香)摘荷(庾信)
(詩小船行釣鯉新盤待丨丨劉憲詩丨丨纔早夏聽鳥尚餘春)平荷(庾信詩澀菱迎擁楫丨丨直盖船)欹荷(元行恭詩)
(丨丨瀉圓露卧柳横清隂曹松詩並鳥含鐘語丨丨隔霧空)早荷(楊師道詩丨丨葉稍沒新篁枝半摧韋安石詩丨丨承湛)
(露修竹引薰風)浦荷(陳叔逹詩霜剪凉階蕙風捎出丨丨駱賓王詩丨丨疎晩菂津柳漬寒條陸游詩微雨蕭蕭集丨丨)披
荷(王勃秋晩别道王宴序野老丨丨暫辭幽澗山人賣藥忽至神州)添荷(駱賓王秋露詩泛掌光逾淨丨丨滴尚微)綠
荷(李嶠詩玉垂丹棘上珠湛丨丨中李紳重臺蓮詩丨丨舒卷涼風曉紅萼開縈紫菂重柳宗元詩青箬裹鹽歸峒客丨丨包飯)
(趁虛人韋莊詩江上閒衝細雨行滿衣風灑丨丨聲蘇軾蓮龜詩半脱蓮房露壓欹丨丨深處有遊龜)映荷(任希古詩遊鱗)
(丨丨聚驚翰繞林飛)露荷(宋之問詩丨丨新變節風柳夕鳴梢鄭谷詩丨丨香自任風竹冷相敲羅鄴詩丨丨烟菊倍傷情方)
(干詩驚魚應覺丨丨翻)觸荷(李適詩輕帆截浦丨丨來)槁荷(張說法池寺二法堂贊禪師姓彭名知至善正書點畫宛)
(秀毫縷必見如折丨丨磨文石䈥理灑颯非人力之所致也)碧荷(李白詩丨丨生幽泉朝日豔且鮮錢起詩濯錦翻紅葉跳)
(珠亂丨丨李羣玉晩蓮詩露冷芳意盡稀疎空丨丨)攀荷(李白詩丨丨弄其珠蕩漾不成圓)衰荷(杜甫詩獨鶴先依渚)
(丨丨且映空師貞秋露如珠賦綴别葉之中時翻的的轉丨丨之上微振珊珊白居易詩旦夕秋風多丨丨半傾倒李商隱詩弱柳)
(千條露丨丨一面風趙嘏詩風動丨丨寂寞香)珠荷(司空曙詩丨丨薦果香寒簟玉柄搖風滿夏衣)剪荷(韓翃詩丨丨成)
(舊屋剉蘖染新衣)朱荷(韓翃詩丨丨江女院青稻楚人田)衣荷(李子卿六瑞賦我國家崇儀式禮敦本棄末三起丨)
(丨再徵被褐)芳荷(何據琥珀拾芥賦生芻對如玉之客丨丨被懷琰之士)凋荷(尹程觀秋水賦惜素節之丨丨歎嚴)
(風之入柳)雨荷(白居易詩秋聲帶丨丨程垓詞早睡情懷冰枕外夜涼消息丨丨中)枯荷(李商隱詩秋隂不散霜飛晩留)
(得丨丨聽雨聲梅堯臣詩丨丨復送雨度鴈寧知數黃庭堅詩折葦丨丨共晩紅榴苦竹同時辛棄疾詞丨丨難睡鴨疎雨暗添塘)
香荷(李遠慈恩寺避暑詩丨丨疑散麝風鐸似調琴)嫩荷(徐寅詩古鏡破苔當席上丨丨涵露列江濆王周詩片雲翹野)
(鷺孤香卷丨丨)風荷(李羣玉詩丨丨珠露傾驚起睡鵁鶄趙抃詩烟芷差差綠丨丨柄柄香元好問詩平湖油油碧于酒雲錦)
(十里翻丨丨袁士元詩吟餘一枕滄浪夢卧聽丨丨受雨聲)小荷(蘇軾詩似聞東隖丨丨香陸游詩丨丨新竹夕陽明范成)
(大詩丨丨拳拳可包鮓)衆荷(蘇轍詩晩照明疎柳微風響丨丨)么荷(黃庭堅詩實中有丨丨拳如小兒手陳樵竹枝)
(詞妾心恰是荷心苦只食丨丨不食蓮)打荷(黃庭堅詩丨丨看急雨吞月任行雲)金荷(辛棄疾詞明畫燭洗丨丨主人)
(起舞客高歌范成大詩留連銀燭照丨丨)綺荷(葉適湖州勝賞樓記衆流放于荷葉浦沉清浮淥鳬鵠棲止而丨丨文蓼之羅)
(生無有際畔)閙荷(范成大詩行入丨丨無水面紅蓮沉醉白蓮酣)依荷(劉克莊詩湖上秋風起櫂歌萬株映柳更丨丨)
隔荷(劉克莊詩新營小店皆依柳舊有危橋尚丨丨)生荷(戴昺詩丨丨水亦香)矮荷(戴昺詩瓜緣茅屋抽長蔓藕過)
(蔬畦出丨丨)淚荷(吳文英詞丨丨抛碎璧)團荷(李珣詞競折丨丨遮晩照)翠荷(黃機詞墨綠衫兒窄窄裁丨丨)
(斜嚲領雲堆)凉荷(蔣捷詞因念丨丨院宇粉丸曾泛金甌)
重臺荷(唐國史補近多丨丨丨花花上復生一花藕乃實中亦異也)點點荷(李商隱詩隔樹澌澌雨通池丨丨丨)
鏡似荷(叚成式詩半歲愁中丨丨丨牽鬟撩髩却湏磨)秋江荷(蘇軾詩獨將詩句擬鮑謝涉江共採丨丨丨)颭
颭荷(陸游詩翩翩燕出巢丨丨丨離水)巢龜荷(范成大詩犇騰風濤裏得此丨丨丨)貼水荷(宇文虚中詩青)
(圓丨丨丨許有壬詩拂水垂楊丨丨丨)萎露荷(蔣洌詩庭樹凌霜栢池傾丨丨丨)百步荷(程俱詩湏公一節趨)
(環召猶及昆明丨丨丨)青茄荷(蕭貢採蓮曲田田丨丨丨豔豔紅芙蕖)
驟雨打新荷(樂全堂廣客譚野雲廉公于都城外萬柳堂張筵邀疎齋松雪兩學士歌姬劉名解語花左手折荷花持)
(獻右手舉杯歌丨丨丨丨丨之曲松雪喜而賦詩輟耕錄小聖樂乃小石調曲元遺山先生所製名姬多歌之俗以為丨丨丨丨丨)
(者是也)
對語(玉筍金荷)(火棗冰荷)(搴石摘荷)(露蓼風荷)(文杏綺荷)(方竹圓荷)(佩茝衣荷)(縹李緗荷)
(棲鳳竹巢龜荷)(琳國李玉池荷)(側生茘半卷荷)(紉蘭蕙製芰荷)(翻階藥貼水荷)(宵明草夜舒荷)
摘句(珠露滴圓荷青含卷葉荷)(迴潭折芰荷風利翦池荷)(歸檝碍池荷清風動碧荷)
(萬顆明珠灑碧荷翠葉田田出水荷)(水國煙鄉足芰荷歸途十里盡風荷)(楚客衣單自製荷雨聲歴歴瀉秋荷)
何(胡歌切辭也儋也又姓韻會遏也)
韻藻云何(詩既見君子丨丨不樂魏略楊豐捕得黃昂謂昂曰卿前欲生繫我頸今反為我所係丨丨漢晉春秋韓約失)
(衆從羌中還依郭憲衆人多欲取約以徼功而憲皆責怒之言人窮來歸我丨丨欲危之陸龜蒙詩香稻熟來秋菜嫩伴僧餐了聽)
(丨丨蘇軾詩心通豈復問丨丨印可聊湏荅如是)如何(詩丨丨如何忘我實多又君子於役丨之丨勿思又其新孔嘉其舊)
(丨之丨又夜丨丨其夜未央謝朓詩歸飛無羽翼其丨離别丨宋之問詩愁至願甘寢其丨鄉夢丨韓愈詩秋到無詩酒其丨月色)
(丨方岳詩一䕫一契付公等某水某丘丨我丨又神異經南方大荒有樹焉名曰丨丨三百歲作華九百歲作實實有核如棗子長)
(五尺金刀剖之則酸蘆刀剖之則辛食之者地仙不畏水火不畏白刃)幾何(詩爾居徒丨丨史記孔子世家衛靈公問孔子)
(居魯得祿丨丨又陳丞相世家孝文皇帝既益明習國家事朝而問右丞相勃曰天下一歲决獄丨丨勃謝曰不知問天下一歲錢)
(榖出入丨丨勃又謝不知汗出沾背愧不能對唐書陽城傳每約二弟吾所俸入而可度月食米丨丨薪菜鹽幾錢先具之餘送酒)
(家無留也江總卞山楚廟詩盛祀流百世英威定丨丨蘇軾雷州詩茘子無丨丨黃柑遽如許)若何(家語熖熖不滅炎炎丨丨)
(荀子顔淵入子曰回知者丨丨仁者丨丨對曰知者自知仁者自愛吕氏春秋堯曰丨丨而為及日月之所燭舜曰丨丨而服四荒)
(之外禹曰丨丨而治青北化九陽奇怪之所際說苑子路行辭於仲尼曰敢問新交取親丨丨言寡可行丨丨長為善士而無犯丨)
(丨仲尼曰新交取親其忠乎言寡可行其信乎長為善士而無犯其禮乎王叡詩海燕䨇飛意丨丨曲梁嘔嘠語聲多羅隱雪詩盡)
(道豐年瑞豐年事丨丨)奈何(晉書五行志魏明帝太和中京師歌兜鈴曹子其唱曰丨汝曹丨南史沈昭略傳嘗醉逢王約)
(曰丨丨王約丨汝癡丨世說桓子野每聞清歌輒呼丨丨謝公曰子野可謂一往有深情琴操手無斧柯丨龜山丨屈原九歌愁人)
(兮丨丨若今兮無虧宋玉九辨專思君兮不可化君不知兮可丨丨晉讀曲歌丨丨許石闕生口中銜碑不得語李白詩東方漸高)
(丨樂丨杜甫詩枸把吾固有鷄栖丨汝丨李嘉祐詩蘆花泊舟處江月丨人丨韓愈石鼔歌才薄將丨石鼔丨又三杯取醉不足論)
(一生長恨丨丨許杜牧詩獨憐風景丨愁丨司空圖詩春色年年丨我丨羅隱詩十載烟塵丨爾丨陸游詩帳薄簾疎丨冷丨吳激)
(詩落花啼鳥丨春丨又莊子知其不可丨丨而安之若命)突何(南史夷貊傳鄧至國其俗呼帽曰丨丨)羊何(宋書謝靈)
(運傳靈運東還與從弟惠連東海何長瑜潁川荀雍太山羊璿之共為山澤之游時人謂之四友謝靈運詩序登臨海嶠初𤼵疆中)
(作與從弟惠連可見丨丨共和之蘇軾詩詩成不覺䨇淚下悲吟相對惟丨丨蘇轍詩中酒何湏問賢聖和詩今尚許丨丨)君
何(詩評始皇鑄金人十二一名丨丨)隂何(杜甫詩孰知二謝將能事頗學丨丨苦用心蘇軾詩寒爐餘幾火灰裏撥丨丨)
(黃庭堅詩文章落落映眺董詩句往往妙丨丨)尹何(左傳子皮欲使丨丨為邑子産曰少未知可否康定芝文彈弦作宰動宓)
(賤之芳聲製錦無傷追丨丨之美政)顔何(史記仲尼弟子列傳丨丨字冉通志孔子祠丨丨贈開陽伯)詹何(淮南子雖)
(有鉤箴芒距微綸芳餌加之以丨丨蜎蠉之數猶不能與網罟爭得也)隨何(史記黥布傳謁者丨丨說九江王布歸漢高袓)
(以為護軍中尉又丨丨曰陛下謂何腐儒為天下安用腐儒何也陸機漢高祖功臣頌丨丨辨逹因資於敵楊炯文陸賈至於南海)
(先責尉佗丨丨入於九江即徵黥布)蕭何(漢書丨丨傳丨丨沛人也高祖起為沛公何嘗為丞督事沛公既定秦王漢中以何)
(為丞相漢王即皇帝位論功行封以何功最盛封為鄼侯晉書王導傳帝常從容謂導曰卿吾之丨丨也杜甫詩勲業終歸馬伏波)
(功曹非復漢丨丨温庭筠詩王儉風華首丨丨杜稷臣翁成贊詩丨丨相印鈞衡重韓信齋壇雨露新)常何(唐書馬周傳周)
(至長安舍中郎將丨丨家貞觀五年詔百官言得失何武人不涉學周為條二十餘事皆當世所切太宗怪問何何曰此非臣所能)
(家客馬周教臣言之帝即召之及謁見與語帝大悦以何得人賜帛三百匹)
增維何(詩其釣丨丨維絲伊緡又其𩔖丨丨室家之壺又其殽丨丨炰鼈鮮魚其&KR0609;丨丨維筍及蒲其贈丨丨乘馬路車又)
(吉夢丨丨維熊維羆維虺維蛇屈原天問厥利丨丨逢彼白雉)謂何(詩赫赫師尹不平丨丨左傳以君命奔齊之急而受室以)
(歸是以師昏也民其丨我丨史記禮書孝文好道家之學以為繁禮飾貌無益於治躬化丨丨耳故罷去之漢郊祀歌泊如四海之)
(池徧觀是邪丨丨西京賦獨儉嗇之齷齪忘蟋蟀之丨丨杜甫喜雨詩精禱既不昧歡娛將丨丨韓愈鳴鴈詩違憂懷惠性非他凌)
(風一舉君丨丨)伊何(詩有頍者弁實維丨丨南史周顒傳文惠太子問顒卿精進何如何胤顒曰三塗八難共所未免然各有)
(累太子曰累丨丨姚元崇辭金誡慎之丨丨主誡在乎瓜李悔之丨丨讟謗由乎薏苡王維詩簟食丨丨疈瓜&KR0946;棗)徵何(史記)
(蕭相國世家秦御史監郡者與從事常辨之何乃給泗水卒史事第一秦御史欲入言丨丨何固請得毋行)娙何(史記外戚)
(世家武帝時邢夫人號娙娥衆人謂之丨丨娙何秩比中二千石)無何(史記淮南厲王傳漢中尉至王自度丨丨不𤼵如淳)
(注無何罪又漢書曹參傳蕭何薨參聞之告舍人趣治行吾且入相居丨丨使者果召參又翟方進傳居丨丨方進奏咸與逢信邪)
(枉貪汙師古注丨丨猶言無幾謂少時又袁盎傳盎徙為吳相辭行種謂盎曰南方卑濕絲能日飲丨丨說王毋反而已師古注丨)
(丨言更無餘事莊子今子有大樹患其無用何不樹之於丨丨有之鄉廣莫之野蘇軾詩逝將遊丨丨豈暇讀城旦秦觀詩杖藜從)
(莫逆談笑入丨丨范成大詩尊前現在瞢騰醉飯後丨丨爛漫眠)解何(漢書匡衡傳案故圖樂安鄉南以平陵伯為界不足)
(故而以閩伯為界丨丨師古注不足故者不依故圖而滿足也丨丨者以分解此時意猶今言分疏也)樂何(後漢書樂恢何)
(敞傳贊丨丨之徒抗議柱下)王何(晉書五行志武帝初何曾薄大宮御膳自取私食子劭又過之王愷又過劭盛致聲色窮)
(珍極麗石崇之侈遂兼丨丨而儼人主矣又范甯傳時以浮虚相扇儒雅日替甯以為其源始於王弼何晏乃著論曰丨丨蔑棄典)
(文不遵禮度游辭浮說波蕩後生古之所謂言偽而辨行僻而堅者其斯人之徒歟楊炯王勃集序經籍為心得丨丨於逸契風雲)
(入思叶張左於神交)二何(晉書何充傳於時郄愔及弟曇奉天師道而充與弟凖崇信釋氏謝萬譏之云二郄謟於道丨丨佞)
(於佛)荀何(晉書何曾傳傅休奕著論稱曾及荀顗曰以文王之道事其親者其潁昌何侯乎其荀侯乎古稱曾閔今曰丨丨又)
(曰丨丨君子之宗也)三何(梁書何思澄傳初思澄與宗人遜及子朗俱擅文名時人語曰東海丨丨子朗最多李嘉祐詩諸謝)
(偏推永嘉守丨丨獨許水曹郎)徒何(周書李弼傳遷太保加柱國大將軍賜姓丨丨氏)屠何(管子成周反胙於隆嶽荆)
(州諸侯莫不來服中救晉公破丨丨而騎宼始服)何何(圖繪寳鑑何尊師不知何許人人問其氏族年夀但云丨丨問其鄉)
(里亦曰丨丨時人因號曰何尊師)姓何(冷齋夜話僧伽龍翔中游江淮間其跡甚異有問之曰汝何姓荅曰丨丨又問何國)
(人荅曰何國人李邕不曉其言作碑乃曰大師丨丨何國人羅隱咏粉詩郎若丨丨應解傅女能窺宋不勞施又白居易贈吳水部)
(詩明朝說向詩家道水部如今不丨丨)曹何(鮑照堂上歌出入重宮裏結友丨與丨)摩何(梁武帝斷酒肉文身既有)
(瑕不能伏物便復丨丨直爾止住)黃何(江淹文成賈鄭之雄理考丨丨之壯思)田何(史記儒林傳自魯商瞿受易孔)
(子孔子卒商瞿傳易六世至齊人丨丨字子莊漢興丨丨傳東武人王同子仲子仲傳菑川人楊何漢書儒林傳要言易者本之丨)
(丨)楊何(見上又史記太史公自序太史公學天官於唐都受易於丨丨)狼何(漢書趙充國傳羌侯丨丨遣使至匃奴藉)
(兵欲擊鄯善敦煌以絶漢道充國以為丨丨小月氏種在陽關西南埶不能獨造此計)涉何(漢書朝鮮傳元封二年漢使丨)
(丨譙諭右渠)包何(玉海唐包融二子丨丨包佶齊名世稱二包)孫何(宋史孫甫傳少好學日誦數千言慕丨丨為古)
(文章玉海丨丨孫僅兄弟狀元)范何(歴代名畫記丨丨有醉道士圖傳於代)蘇何(法苑珠林西晉李薩何出家法名慧)
(達百姓仰之敬如佛想畫在高塔為衆說法夜入蠒中以自沉隱旦從蠒出初不寧舍故俗名為丨丨聖丨丨者華言蠒也)
何大何(遼史營衛志古八部錫旺丹部丨丨丨部扶餘部裕勒凌部日拉部丕勒錫部黎部多羅于部)伊那何(古今)
(樂錄羊無夷丨丨丨皆曲調之餘聲)身在何(蘇軾詩睡笑不知丨丨丨)弗父何(左傳孔某聖人之後也其祖丨丨丨)
御定佩文韻府卷二十之四
