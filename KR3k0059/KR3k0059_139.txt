欽定四庫全書
御定佩文韻府卷十六之六
下平聲一先韻六
仙(相然切釋名曰老而不死曰丨仙遷也僊同)
韻藻學僊(史記封禪書黃帝且戰且丨丨隋書王貞傳仰而不至方見丨丨之遠窺而不覩始知游聖之難宋史藝文志)
(張無夢丨丨辨真訣一卷唐太宗詩不似秦樓上吹簫空丨丨又白居易詩我學空門不丨丨)求僊(史記封禪書秦始皇東遊)
(海上禮祀名山大川及八神丨丨人羨門之屬三輔故事漢武帝以銅作承露盤上有仙人掌承露和玉屑飲以丨丨也夏侯湛抵)
(疑接輿佯狂以蔽身梅福棄家以丨丨李白詩美人為政本忘機服藥丨丨事不違)神僊(漢書郊祀志燕齊方士言有丨丨祭)
(祀致福之術者以萬數天隠子在人曰人仙在天曰天仙在地曰地仙在水曰水仙能通變曰丨丨三輔黃圖長樂宫有丨丨殿西)
(都賦清涼温室丨丨長年盧照鄰詩形骸寄文墨意氣托丨丨蕭放詩絶代終難及誰復數丨丨)梅僊(漢書梅福傳福棄妻)
(子去傳以為仙後見于會稽變名姓為吳市門卒錢起李氏兩尉詩皇枝雙玉樹吏道二丨丨蘇軾和梅戶曹詩東州趙叟飲無敵)
(南國丨丨詩有聲又楊萬里尋梅詩丨丨曉沐銀浦水冰膚别放瑤林春)登仙(晉書顧愷之傳愷之嘗以一厨畫糊題其前寄)
(桓靈寳靈寳發其厨後竊取畫而緘關如舊以還之愷之見封題如初但失其畫直云妙畫通靈變化而去亦猶人之丨丨也唐書)
(倪若水傳出為汴州刺史時天下久平朝廷尊榮人皆重内任班景倩自揚州採訪使入為大理少卿過州若水餞于郊顧左右曰)
(班公此行若丨丨吾恨不得為騶僕屈原遠遊貴真人之休德兮美往世之丨丨廣絶交論陸大夫燕喜西都郭有道人倫東國公)
(卿貴其籍甚搢紳羨其丨丨杜甫詩侍臣諳入仗廄馬解丨丨蘇軾赤壁賦浩浩乎如馮虛御風而不知其所止飄飄乎如遺世獨)
(立羽化而丨丨雲笈七籖明皇居便殿忽聞異香紛郁紫氣充庭有一女道士年可十六七進曰妾是幽州女道士邊洞元也今日)
(昇天來辭陛下言訖而去詔問所部符合敇其觀為丨丨觀)九仙(宋書天竺傳丨丨賮寳百神聳聽宋史藝文志僧一行天)
(真皇人丨丨經一卷列仙傳涓子者好餌术食其精至三百年乃見于齊著天人經四十八篇隐宕山能致風雨受伯陽丨丨法淮)
(南王安少得其文不能解其旨也唐六典右銀臺門次北曰丨丨門方輿勝覧丨丨山在閩縣相傳何氏兄弟九人登仙于此謝莊)
(舞馬賦肅肅雝雝引八神而詔丨丨沈約詩眷言操三秀徘徊望丨丨范雲詩石戶栖十秘金壇謁丨丨蘇軾徑山道中詩丨丨更)
(幽絶笑語千山應蔡襄遊九鯉湖詩桃花不點尋常路從此依稀度丨丨雲笈七籖太清境有丨丨第一上仙二高仙三大仙四玄)
(仙五天仙六真仙七神仙八靈仙九至仙又本草丨丨子一名仙女嬌出均州太和山一根連綴九枝)飛仙(隋書赤土國傳)
(其王居僧祗城有門三重每門圖畫丨丨菩薩之像遼史地理志飛狐縣相傳有狐于紫荆嶺食五粒松子成丨丨故云十洲記蓬)
(萊山周迴五千里有圓海繞山無風而洪波百丈不可往來惟丨丨能到其處耳杜陽雜編永貞元年南海貢竒女盧眉娘工巧無)
(比善作丨丨盖以絲一縷分為三縷染成五采于掌中結為傘蓋五重其中有十洲三島天人玉女臺殿麟鳳之象外列執幢捧節)
(之童不啻千數應場馳射賦翩翩神厲體若丨丨陸機雲賦丨丨凌虛随風遊騁蘇軾赤壁賦挾丨丨以遨遊朱子詩超世慕肥遯)
(鍊形學丨丨)謫仙(唐書李白傳天寳初白至長安往見賀知章知章見其文歎曰子丨丨人也又藝文志正元師丨丨崔少)
(元傳一卷李白詩世人不識東方朔大隐金門是丨丨黃滔詩庭羅衙吏眼看山真恐風流是丨丨蘇軾雪詩敗屨尚存東郭指飛)
(花又舞丨丨簷)羣仙(宋史禮志凡大宴有司預于殿庭設山樓排場為丨丨隊仗六番進貢九龍五鳳之状又藝文志施肩吾)
(丨丨會真記一卷武帝内傳七月七日忽見西南如白雲起鬱然直來食項王母至丨丨數千光曜庭宇海賦丨丨縹緲餐玉清涯)
(王勃詩鳳琴調上客龍轡儼丨丨劉長卿望華山詩曾是朝百靈亦聞會丨丨權德輿興唐觀新鐘銘雷大音兮集丨丨福元后兮)
(斯億年許潬詩聞在金鑾望丨丨對九重蘇軾海市詩東方雲海空復空丨丨出没空明中)雲仙(宋史藝文志馮贄丨丨散)
(錄一卷儲光羲詩真遊踐王豫永日遲丨丨李白詩出舞兩美人飄飄若丨丨)靈仙(宋史藝文志廣成子丨丨祕錄隂丹經一)
(卷元史地理志至元二年省蔚州為丨丨縣隸弘州遊天台山賦涉海則有方丈蓬莱登陸則有四明天台皆玄聖之所遊處丨丨)
(之所窟宅江淹詩南州饒竒石赤縣多丨丨崔融賀甘露表可以致丨丨之寄可以延帝王之夀張九齡詩笙歌下鸞鶴芝术萃丨)
(丨韓愈詩忽驚顔色變韶稚却信丨丨非怪誕蘇軾假山詩試觀烟雨三峯外都在丨丨一掌閒又本草威丨丨威言其猛也丨丨)
(言其效之神也有人病手足不遂不履地者數十年遇一新羅僧入山索威丨丨使服之數日能步履)水仙(越絶書威凌萬)
(物歸神大海彷彿之間音兆常在後世稱述蓋子胥丨丨也拾遺記屈原隐于沅湘被逐乃赴清泠之水楚人思慕謂之丨丨甘澤)
(謠陶峴自製三舟偹極堅巧一自載一致賓一貯飲饌逢竒遇興則窮其景物興盡而行吳越之士號為丨丨杭州圖經湖上有丨)
(丨王廟在錢塘門外二里吴均詩吳有琴高者凌波去丨丨王褒四瀆祠碑銘榮光離合雲氣徘徊丨丨遺操津吏餘杯杜甫桃竹)
(杖引江妃丨丨惜不得姚鵠詩過客煩相指應疑會丨丨又琴苑要錄丨丨操伯牙之所作也又本草丨丨宜卑濕處不可缺水故)
(名丨丨金盞銀臺花之狀也圖繪寳鑑王迪簡趙人善畫丨丨)斥仙(抱朴子項曼都學仙十年歸家詐云到天上仙人以流霞)
(飲我不飢渴忽思家到帝前謁拜失儀見斥河東因號丨丨人陸游詩丨丨豈復塵中戀)衆仙(神仙傳夫人受命自有神通遠)
(見者禀氣常與人不同故能為天神所濟丨丨所從曹植詩乘風忽登舉彷彿見丨丨庾信徵調曲丨丨就朝于瑤水羣帝受享于)
(明庭張說入海詩海上三神山逍遙集丨丨韓愈石鼓歌鸞翔鳳翥丨丨下珊瑚玉樹交枝柯)半仙(天寳遺事官中寒食競立)
(鞦韆令宫嬪宴樂明皇呼為丨丨戲)鹿仙(閩中記辛孟年七十與麋鹿同羣世謂丨丨又顧况虎丘經藏碑覺華長者得定光)
(如來授記丨丨長者得釋迦如來授記)木仙(酉陽雜爼魯般巧侔造化嘗怨吳人殺其父于肅州城南作一丨丨舉手指吳)
(地大旱三年吴人卜曰此般所為也乃賫物謝之般斷丨丨一手吳中大雨)花仙(花木錄賈躭著百花譜以海棠為丨中神)
(丨蘇軾蠟梅詩夢裡丨丨覓竒句此間風物屬詩人洪适黃海棠詩漢宫嬌半額雅淡稱丨丨楊萬里木樨初發詩塵世何曾識桂)
(林丨丨夜入廣寒深)筆仙(續仙傳晉高士不顯名每夜作筆曉合戶以竹筒置壁外買者置錢于中筆自躍出人謂丨丨)睡
仙(續仙傳夏侯隐登山渡水每閉目美睡人謂丨丨范成大詩丨丨吾所慕行步亦鼾息)醉仙(酒譜今之酒令其類尤多)
(有捕丨丨者為偶人轉之以指席者李白詩興發每飲之聊向丨中丨)酒仙(杜甫詩李白斗酒詩百篇長安市上酒家眠天)
(子呼來不上船自稱臣是丨中丨白居易詩秋愛冷吟春愛醉詩家眷屬丨家丨)臞仙(蘇軾聞子由瘦詩相看會作兩丨丨)
(還鄉定可騎黃鵠又相如依舊是丨丨葉適詩堂中悄然人境絶時有剥啄延丨丨)蘇仙(黃庭堅詩風流文物屬丨丨范成大)
(詩化原坊裏尚黌堂聞道丨丨有奉嘗朱子詩羅浮山下黃茅村丨丨仙去餘詩魂)
李郭仙(後漢書郭太𫝊游洛陽後歸鄉諸儒送之與李膺同舟而濟衆賓望之以為神仙岑參詩江上舟中月遥思丨丨丨)
掌書仙(麗情集長安娼女工翰墨為關中第一時號丨丨丨任生寄詩曰玉皇殿上丨丨丨一染塵心下九天)九疑
仙(李白詩嵩岳逢漢武疑是丨丨丨)紫霞仙(李白詩如登黃金屋遥謁紫丨丨)蛻骨仙(黃庭堅詩願為豹霧)
(懷文隐莫愛風蟬丨丨丨)
增僊僊(詩屢舞丨丨疏丨丨舞貎也說苑子貢曰兩壘相當旌旗相望賜願陳說白刃之間解兩國之患孔子曰辯哉士乎)
(丨丨者乎曹植樂府極情妙舞丨丨體輕)能仙(史記封禪書漢主亦當上封上封則丨丨登天矣)榖仙(漢書郊祀志莽)
(興神仙事起八風臺于宫中作樂其上順風作液湯又種五梁禾于殿中各順色置其方面先鬻鶴髊毒冒犀玉二十餘物漬種計)
(粟斛成一金言此黃帝丨丨之術也按鬻古煑字髊古髓字)列仙(漢書司馬相如傳丨丨之儒居山澤間形容甚臞隋書經)
(籍志漢時阮倉作丨丨圖劉向典校經籍始作丨丨列士列女之傳揚雄太玄賦忽萬里而一頓兮過丨丨以託宿西都賦實丨丨)
(之攸館匪吾人之所寧張衡七辯無為先生祖述丨丨背世絶俗惟誦道篇江逌井賦丨丨一潄而雲飛儲光羲詩花霧生玉井霓)
(囊畫丨丨錢起詩石竇采雲毋霞堂陪丨丨李庾東都賦蓬萊之真侣瀛洲之丨丨)當仙(後漢書王和平傳北海王和平好道)
(術自以丨丨濟南孫邕少事之)希仙(宋書王微傳生平好服上藥世人便言丨丨好異矯慕不羈陸游詩垂老旋丨丨又本草)
(豨薟一名丨丨)晉仙(梁書顔協傳協撰丨丨傳五篇日月災異圖兩卷)望仙(陳書張貴妃傳至德二年于光昭殿前起)
(臨春結綺丨丨三閣瑰竒珍麗近古未有舊唐書憲宗紀故事建福丨丨等門昏而閉五更而啓與諸坊門同時洞冥記元封三年)
(大秦國貢花蹄牛蹄如蓮花善走多力帝使輦銅石以起丨丨官跡在石上皆如花形御寨行程武宗于宣政殿東北築臺曰丨丨)
(今人誤以為蓬萊山沈約詩複塗希紫閣重臺擬丨丨張正見詩雲棟疑飛雨風窗似丨丨岑羲詩和風助律應韶年清蹕乘高入)
(丨丨李華含元殿賦丨丨闢于㢲維建福敞于坤隅)天仙(隋書經籍志元始天尊生于太元之先常存不滅每至天地初開或)
(在玉京之上或在窮桑之野授以秘道謂之開劫度人所度皆諸丨丨上品武帝内傳王母乘紫雲之輦駕九色斑龍别有五十丨)
(丨側近鸞輿徐陵玉臺新詠序寵聞長樂陳后知而不平畫出丨丨閼氏覧而遥妒李觀鈞天樂賦地祇上謁丨丨下朝又本草丨)
(丨藤生江淮及浙東山中主解風勞流氣活血)真仙(舊唐書裴潾傳丨丨有道之士皆匿其姓名無求于世今之誇衒藥術者)
(必非知道之士咸為求利而來宋史藝文志施肩吾丨丨傳一卷錄異記鬼谷先生者古之丨丨也桂海虞衡志融州有靈巖丨丨)
(洞世傳不下桂林權德輿詩遠郊有靈峰夙昔栖丨丨皮日休詩山風熟異果應是供丨丨雲笈七籖沐浴五香湯柏葉能降丨丨)
中仙(舊唐書葉法善傳體應丨丨名昇上德酉陽雜爼有上聖之德受三官書為地下主者一千年乃轉三官之五帝復一千)
(四百年方得遊行太清為九宫之丨丨王褒靈壇銘迴天金簡惟傳上聖洞神玉策尚隔丨丨)昇仙(唐書明皇紀天寳二年正)
(月乙夘作丨丨宫樂府詩集琴操有丨丨操雜曲歌詞有丨丨篇姚合詩嬾讀經文求作佛願攻詩句覓丨丨劉兼晨雞詩淮南也)
(伴丨丨犬函谷曾容借曉人)祈仙(唐書隐逸傳潘師正居逍遥谷高宗幸東都召見問所須對曰茂松清泉臣所須也既不)
(乏矣帝尊異之詔即其廬作崇唐觀及營奉天宫時太常獻新樂帝更名丨丨望仙翹仙曲班固終南山賦掃神壇以告誠薦珍馨)
(以丨丨亦作蘄劉峻與舉法師書逖聽風聲心飛魂竦無異丨丨之望石髓太隂之思龍燭)翹仙(見上)金仙(唐書公主)
(傳睿宗女丨丨公主太極元年與玉真公主皆為道士築觀京師宋史徽宗紀宣和元年詔佛改號大覺丨丨餘為仙人大士宋之)
(問詩六龍廻玉輦雙樹謁丨丨岑參詩早知清淨理常願奉丨丨李紳詩巖樹桂花開月殿石樓風鐸繞丨丨)集仙(唐書張說)
(傳帝召說與禮官學士置酒丨丨殿曰朕今與賢者樂于此當遂為集賢殿宋史藝文志杜光庭墉城丨丨錄十卷三輔黃圖集靈)
(宫丨丨宫存仙殿存神殿俱在華隂縣界皆武帝宫觀名也蘇舜欽寳墨亭詩瀟洒丨丨來作記風流太守為開亭袁桷詩松隂舊)
(日趨庭客整佩蘭臯駐丨丨)洞仙(唐書藝文志見素子丨丨傳十卷宋之問下龍目灘詩巨石潛山怪深篁隐丨丨)八
仙(唐書李白傳白與賀知章李適之汝陽王璡崔宗之蘇晉張旭焦遂為酒中丨丨沈炯林屋舘碑寂寞窅冥希微恍惚故非淮)
(南丨丨之圖瀨鄉九井之記)武仙(宋史地理志廣西路象州丨丨縣)玉仙(宋史河渠志汜水出丨丨山索水出嵩諸)
(山合洛水蘇軾詩遥知二月王城外丨丨洪福花如海又雲笈七籖月中樹名騫樹一名藥王凡有八樹在月中也得食其葉者為)
(丨丨玉仙之身洞徹如水精琉璃焉劉兼詩醉垂羅袂倚朱闌小段丨丨歌未闋)龍仙(宋史樂志宫調鶴唳天弄鳳吟商調)
(鳳來儀弄丨丨羽調八仙&KR0757;凡三曲又酉陽雜爼句曲山五芝第一芝名丨丨食之為太極仙)紅仙(宋史樂志女弟子隊五曰)
(拂霓裳隊衣丨丨砌衣碧霞帔戴仙冠紅繡抹額)二仙(宋史藝文志張無夢丨丨傳一卷又石延年傳延年喜劇飲嘗與劉)
(潛造王氏酒樓對飲終日不交一言至夕無酒色相揖而去明日都下傳王氏酒樓有丨丨來飲已乃知劉石也陳子昂别中嶽真)
(人序嵩山有丨丨自浮丘公王子晉上朝玉帝遺跡金壇鳳笙悠悠千載無響)揔仙(宋史藝文志樂史丨丨祕籙一百三十卷)
三仙(宋史藝文志王禹錫海陵丨丨傳一卷列仙傳服閭者不知何許人常往來海邊諸祠中有丨丨人于祠中博賭瓜令服)
(閭擔數十頭令瞑目及覺乃在方丈蓬萊又贊服閭遊祠丨丨是使徐彦伯詩鳳輿承八景龜籙向丨丨)習仙(宋史藝文志高)
(上金太上丨經契錄一卷)續仙(宋史藝文志沈汾丨丨傳三卷)廣仙(宋史藝文志刁琰丨丨錄一卷)釋仙(宋史)
(藝文志梁日廣丨丨論一卷)修仙(宋史藝文志陶植丨丨要訣一卷)朱仙(宋史岳飛傳飛進軍丨丨鎮距汴京四十)
(五里孔武仲詩今夕宿丨丨相望月明裏)太仙(武帝内傳王母曰夫欲修身當營其氣丨丨真經所謂行益易之道益者益精)
(易者易形能益能易名上仙籍)侍仙(洞冥記虬泉池有追雲舟起風舟丨丨舟含烟舟以沙棠為枻檝以木蘭文柘為棹櫓)
招仙(洞冥記元鼎元年起丨丨閣于甘泉宫西雲笈七籖玉帝有玄上之旛一名反華之旛皆玉帝之旌旗丨丨之號令也)
超仙(洞冥記武帝起丨丨之臺于明庭宫北明庭者甘泉别名)得仙(列仙傳赤松子神農時雨師服水玉散教神農能入)
(火自燒至崑崙山西王母石室隨風雨上下炎帝少女追之亦丨丨俱去神仙傳隂長生著書九篇云漢興以來丨丨者四十五人)
(連余為六矣摭言元和中李凉公下三十三人皆取寒素時有詩曰元和天子丙申年三十三人同丨丨陶潛詩父老贈余酒乃言)
(飲丨丨樊遜釋道兩教對淮南成道犬吠雲中子喬丨丨劍飛天上姚合詩不喫胡麻飯杯中自丨丨張文氣賦聖人遇之而為主)
(道士餐之而丨丨白居易詩帝子吹簫雙丨丨五雲飄颻飛上天雲笈七籖身之與神兩相愛護所謂身得道神亦得道身丨丨神)
(亦丨丨)碩仙(列仙傳贊遐哉丨丨時惟彭祖)地仙(列仙傳馬明生從安期先生受金液神丹方乃入華隂山合金液不)
(樂升天但服半劑為丨丨酉陽雜俎常見道者論枸杞茯苓人參术形有異服之獲上夀或不葷血不色欲遇之必能降真為丨丨)
(矣温庭筠詩玉籍標人瑞金丹化丨丨杜荀鶴詩紫閣白雲端雲中有丨丨歐陽修詩唱高誰敢投詩社行處人爭看丨丨楞嚴經)
(衆生堅固服餌草木藥道圓成名丨行丨又本草枸杞一名丨丨)留仙(趙飛燕外傳中流歌酣風大起后揚袖曰仙乎去故)
(而就新乎帝令左右持其裙風止裙為之縐他日宫姝或擘裙而縐號丨丨裙)上仙(拾遺記絳河去日南十萬里波如絳色多)
(赤色魚而肥美可食丨丨得服之則後天而化陸慧曉游仙詩具聞丨丨訣留丹未肯餌)董仙(神仙傳董奉居廬山治病重者)
(種杏五株輕者一株遂成林號丨丨杏林)隐仙(枕中書浮游五嶽採靈芝尋丨丨之友孟郊贈道士詩别來意未回世上為丨)
(丨劉秉忠詩勞生得遇崆峒客煉訣還丹問丨丨)賦仙(文心雕龍相如丨丨氣號凌雲蔚為辭宗迺其風力道也)諫仙
(文心雕龍温舒之緩獄谷永之丨丨可謂識大體者矣)游仙(詩品晉弘農太守郭璞始變永嘉平淡之體故稱中興第一但)
(丨丨之作詞多慷慨乖遠玄宗清異錄左宫枕青玉為之體方平長可寝二人冬温夏凉醉者破醒夢者丨丨陸機凌霄賦削陋跡)
(於介丘省丨丨而投軌庾信詩丨丨半壁畫隐士一牀書朱子詩長吟丨丨詩亂以招隐章)梯仙(博異志神龍元年房州竹)
(山縣隂隐客家穿井千餘尺無水二年外更鑿數尺傍通一石穴工人入探之乃别一天地行至一國城皆金銀珉玉為宫室題曰)
(丨丨國工人問此國何如曰皆初得仙者)頑仙(法書要錄陶隐居與梁武帝啓每以為得作才鬼亦當勝於丨丨司空圖詩馬)
(上搜竒已數篇籍中猶愧是丨丨范成大詩勸君觀妙還觀竅先作丨丨地上行)胎仙(韓仙傳子以太素稟質大易賦性太)
(極會形冲冲冥冥莫可先悟遂托形於丨丨氏朱子詩帝樂夢回三叠遠丨丨舞罷一簾秋黃庭内景經琴心三叠舞丨丨注丨丨)
(鶴也)蒲仙(錄異記金州之北地名東柱西柱衆山連接峯巒秀異又東有數峯峭拔一峰最高云是丨丨上昇之所楊萬里蒲)
(大韶墨詩墨家者流老丨丨碧梧採花和麝烟)陶仙(錄異記白鶴山屬岳州湘隂縣接潭澧二州界即晉代陶真君拔宅昇天)
(之所有丨丨觀在焉)詩仙(釋皎然詩式作者措意雖有聲律不妨作用如壺公瓢中自有天地日月時時抛鍼擲綫似斷而復)
(續此為丨中之丨拘忌之徒非可企及矣韓愈酬王舍人雪中見寄詩今朝踏作瓊瑤跡為有丨丨鳳沼來白居易與元九書知我)
(者以為丨丨不知我者以為詩魔王建詩紫烟樓閣碧紗亭上界丨丨獨自行姚合别賈島詩野客狂無過丨丨瘦始真)鳳仙
(本草丨丨子其性急速故能透骨軟堅庖人烹魚肉硬者投數粒即易爛花史李玉英秋日採丨丨花染指甲後于月中調絃或比)
(之落花流水又趙嘏贈女仙詩水思雲情小丨丨月涵花態語如絃)女仙(稽神錄虔州虔化縣金精山昔長沙王吳芮時女張)
(麗英飛升之所道舘在焉巖高數百尺有二木鶴二丨丨乘之宣和畫譜阮郜善寫人物特于士女得意今御府所藏丨丨圖一雲)
(笈七籖王進賢者王衍女也遭石勒略共侍女名六出誓不受辱投黃河中遇嵩山丨丨韓西華救而度之)雨仙(清異錄張)
(崇帥廣從者數千人出遇雨雪皆頂蓮花帽琥珀衫所費油絹不知紀極市人稱曰丨丨)寵仙(清異錄桑維翰夀辰韋潛德獻)
(太湖石一塊上有鐫字金鐘曰丨丨)臥仙(文昌雜錄華岳張超谷巖石下有僵尸齒髮皆完春時遊人多以酒灑口中呼為丨)
(丨好事者作木榻以薦之)御仙(春明退朝錄太宗製笏頭帶以賜輔臣至祥符中趙文定罷參知政事後數載除景靈宫副使)
(真宗命廷賜丨丨花帶與繡韀遂服丨丨帶自後二府罷者學士與散宫通服此帶遂以為故事)會仙(宣和畫譜陸晃善人)
(物多畫道釋星辰神仙等今御府所藏山隂丨丨圖四水仙圖三三仙圍碁圖一)舞仙(艮嶽記軒榭庭徑各有巨石碁列星)
(布並與賜名叢秀而在于渚者曰翔鱗立于涘者曰丨丨)過仙(岳陽風土記白鶴老松古木精也吕洞賓過岳陽憩城南古松)
(隂有人自杪而下曰幸先生哀憐吕因與丹一粒贈之以詩曰獨自行來獨自坐無限世人不識我惟有城南老樹精分明知道神)
(仙過後為亭松前曰丨丨亭)久仙(賈誼惜誓念我長生而丨兮不如反余之故鄕)存仙(桓譚仙賦序華山下冇集)
(靈宫漢武帝欲懷集仙者故名殿為丨丨門為望仙)養仙(馮衍顯志賦鑿岩石而為室兮託高陽以丨丨注欲托高明之處以)
(丨神丨)偶仙(魏都賦玄俗無影木羽丨丨)凌仙(庾闡游仙詩赤松遊霞乘烟封子鍊骨丨丨)通仙(僧肇羅什)
(法師誄丨丨潛凝應眞冲漠柳貫題雲林烟嶂圖詩吾聞妙畫能丨丨此紙度可支千年)尋仙(郭璞詩丨丨萬餘日今乃見子)
(喬張說詩醉中知遇聖夢裏見丨丨李白廬山謠五岳丨丨不辭遠一生好入名山遊)懷仙(謝朓酬德賦聞夫君之東守地)
(隐薔而丨丨江淹詩乘黿非逐俗駕鯉乃丨丨劉允濟地賦含靈應節蓄聖丨丨孟浩然詩丨丨梅福市訪舊若耶溪)追仙
(王融遊仙詩習道遍槐岻丨丨度瑤碣)聖仙(顔延之詩蓄軫豈明懋善游皆丨丨注丨謂夏禹丨謂周穆張說詩潛穴探靈)
(詭浮生揖丨丨)默仙(顔延之五君詠形解騐丨丨吐論知凝神)逢仙(梁昭明太子謝賚大湼槃經講疏啟寒鄉覩日未足)
(稱竒採藥丨丨曾何譬喜王逢詩蜄精嘗感夢帝子或丨丨)葛仙(梁簡文帝答湘東王書術異丨丨形均荀序)狀仙
(江淹空青賦寫雲圖氣學靈丨丨)宅仙(江淹金荆頌金荆嘉樹涵雲丨丨姱節詎及幽意誰傳)還仙(别賦儻有華隂)
(上士服食丨丨)絳仙(沈約詩天蟜乘丨螭衣方陸離)思仙(沈約詩垂景廹連桑丨丨慕雲埒鮑溶宿苕村詩聊書越)
(人意此曲名丨丨雲笈七籖淮南王好儒學方技有八公往詣之化為十五童子露髻青鬢色如桃花門吏驚馳白王王不及腹即)
(徒跣出迎以登丨丨之臺)好仙(吳均八公山賦維英王兮丨丨會八公兮小山)表仙(吳均八公山賦峻極之山蓄聖丨丨)
語仙(陶弘景水仙賦撫二儀以惻愴眺萬兆以流連皆松下之一物又奚足以丨丨)如仙(王訓詩新粧本絶世妙舞亦丨)
(丨又宋之問詩漢廣不分天舟行沓若仙)遁仙(劉孝儀謝酒啟方平醉而丨丨羲和耽而廢職法苑珠林或由法身應感或是)
(丨丨高逸)成仙(伏知道為衡山王與婦書人慙蕭史相偶丨丨王績詩蔡經新學道王烈舊丨丨)藴仙(陳後主唾壺詩)
(丨丨此還異掌漏翻非役)隨仙(張正見雨詩蜀郡丨丨去陽臺帶雲聚虞世南飛來雙白鶴詩無因振六翮輕舉復丨丨)淮
仙(庾信文丨丨致雨仍攀桂樹之山按丨丨淮南王劉安也王勃七夕賦命丨丨於桂席)泛仙(盧照隣詩山暝行人斷迢)
(迢獨丨丨)期仙(盧照隣樂府雜詩序千年啟聖邈同汾水之陽七日丨願類緱山之曲許棠詩窮經休望辟餌术止丨丨)
蜀仙(駱賓王雲酒詩色泛臨碭瑞香流赴丨丨)幽仙(宋之問登封告成詩文衛嚴清蹕丨丨讀寳符)樂仙(陳子昂潘)
(尊師碑頌有唐高宗兮天子之光好道丨丨兮思彼雲鄕)漢仙(蘇頲陜州龍興寺碑吟召伯之甘棠追丨丨之結草)古仙
(李白詩道與丨丨合心將元化并)海仙(李白詩空謁蒼梧帝徒尋溟丨丨又王禹偁詩錦帶為名俚且俗為君呼作丨丨花)
愛仙(李白詩雲卧三十年好閒復丨丨)老仙(李白大鵬賦南華丨丨發天機於漆園朱子詩丨丨鶴骨殊蕭爽歸興從)
(今豈易闌顧瑛花遊曲丨丨醉弄鐵笛來璚花起作回風杯又朱子夀母詩癡兒六六今如許慚愧西河不丨丨)覺仙(杜甫)
(詩起晚堪從事行遲更丨丨)萬仙(杜甫朝獻太清宫賦浩刧礨砢丨丨颼飀)羽仙(蕭推詩有邁東明上來遊皆丨丨)
大仙(顧况贈丁行者詩身披六銖衣億刧為丨丨)散仙(韓愈詩上界眞人足官府豈如丨丨鞭笞鸞鳳終日相追陪白)
(居易詩呼作丨丨應有以曾看東海變桑田雲笈七籖建齋請諸道士燒香誦經三日謝過此人即得飛行昇入雲中於景霄之上)
(受書為丨丨人)潛仙(孟郊詩丨丨不足言朗客無異腸)信仙(賈島送孫逸人詩是藥皆諳性令人漸丨丨)蓬仙
(賈島新開涪江詩梓匠防波溢丨丨畏水乾文天祥送人往湖南詩為我祝融峯上看朝暾白處禮丨丨)夢仙(白居易詩人有)
(丨丨者夢身升上清)窺仙(王起堯見姑射神人賦不丨丨於飲露不問道於順風)茶仙(杜牧病不飲酒詩誰知病太守)
(猶得作丨丨)下仙(李商隐詩林洞何其微丨丨不與羣)小仙(陳陶仙人詞丨丨皆云十洲客莓苔為衣雙耳白)癡
仙(蘇軾寓合江樓詩天上豈有丨丨人)墨仙(蘇軾詩一朝入海尋李白空看人間畫丨丨趙師秀梅軸詞何必問逃禪人間)
(水丨丨)巢仙(蘇軾詩人閒差樂勝丨丨陸游詩常就丨丨問養生)幻仙(蘇軾琴鶴圖詩誰知默鼓無絃曲時向珠宫作)
(丨丨)高仙(蘇轍郊祀慶成詩東朝歸福胙南極本丨丨雲笈七籖中央黃氣黃庭丨丨服食黃氣飲之醴泉)白仙(徐積)
(詩已退丨丨常按曲未歸陸俊謾傳書)飲仙(程俱詩詩成端欲據天山酒戶猶能敵丨丨)仇仙(周必大詩丨丨來唐)
(廬一轉語獨工)徐仙(周必大海棠詩花重錦官思杜老鶴飛沙苑看丨丨)蕖仙(楊萬里觀荷詩丨丨初出波照日穉猶怯)
回仙(范成大詩綺川亭上凌雲賦人在丨丨舊遊處趙師秀詩况爾真修者丨丨必見過)坡仙(許月卿眉子硯詩丨丨為)
(欠十眉詠李及何妨一硯持陳益稷詩赤壁冷烟銷魏卒黃州淡月照丨丨)解仙(洪希文春寒無炭詩此時得酒真丨丨博)
(取一醉真可憐)鐵仙(楊維禎詩曾侍虚皇第二筵丨丨輕脫故依然)假仙(王逢排難行縮地漫勞想拔宅欲丨丨)銅
仙(丁鶴年詩漫詫丹梯燒木佛誰憐清露泣丨丨)詞仙(高啟詩座間豪客皆丨丨)樵仙(雲笈七籖王子芝再遇丨丨别)
(傳修鍊之訣且為地仙矣)聞仙(雲笈七籖樓觀者周康王大夫尹喜宅也在京兆盩厔縣神就鄉丨丨里)佛仙(法苑珠林)
(佛出世時有丨丨及聖弟子仙衆所住佛不出世時有獨覺仙所住)浪仙(唐詩紀事賈島字丨丨韋莊詩人言格調勝玄度我)
(愛篇章敵丨丨)
蓬萊仙(漢書郊祀志少君言祠竈可致物致物而丹砂可化為黃金黃金成以為飲食器則益夀益夀而海中丨丨丨者乃)
(可見之)長夀仙(宋史樂志所奏有十八調四十六曲般涉調其曲二曰丨丨丨滿宫春宣和畫譜孫知微天機穎悟善畫)
(今御府所藏丨丨丨像一趙抃陪趙少師遊西湖詩杭民夾道焚香看白髮朱顔丨丨丨)月宫仙(宋史樂志太宗因舊曲造)
(新聲者三臺仙吕調傾杯樂丨丨丨戴仙花三臺中吕調傾杯樂菩薩蠻瑞鷓鴣又虞喜安天論俗傳月中仙人桂樹今視其初生)
(見仙人之足漸已成形桂樹後生焉白居易題妓詩疑似兩般心未决雨中神女月中仙又李白詩洛陽才子謫湘川元禮同舟月)
(下仙又趙抃詩月窟仙人遺桂子海門神物助潮頭)不師仙(法言聖人丨丨丨厥術異也聖人之于天下耻一物之不知仙)
(人之于天下耻一日之不生宋濓志釋聖人丨丨丨使其可為則周孔為之矣)伏食仙(參同契欲作丨丨丨宜以同類者植)
(禾當以榖覆雞用其卵一作服張雨游仙詩耻作深山丨丨丨伐毛洗髓故依然)負局仙(神仙傳丨丨丨古仙人隐于磨)
(鏡者)性應仙(水經注黃溪東有馬嶺山郡民蘇躭棲此少孤養母至孝辭母云受丨丨丨當違供養後見躭乘白馬還山中)
(百姓立祠因名為馬嶺山)飛白仙(李嗣真書品右軍飛白猶霧縠卷舒烟雲照灼長劍耿介而倚天勁矢超忽而無地可謂)
(丨丨之丨也)曳雲仙(雲仙雜記姑臧太守張憲號諸妓曰鳳窠羣女又曰團雲隊丨丨丨又陸游詩綠毛邂逅巢雲仙)
獨角仙(本草天牛一角者名為丨丨丨徐寅詩絶境宜棲丨丨丨金張到此亦忘還又清異錄華清宫一鹿十年精俊不衰)
(人呼曰角仙)白鶴仙(本草玉簪一名丨丨丨)承露仙(本草伏雞子根一名丨丨丨)赤脚仙(養疴漫筆)
(真宗用方士拜章至上帝所有丨丨大丨微笑上帝即遣大仙為嗣仁宗在禁中未嘗鞋惟御殿方御鞋襪下扆即去之)瓦亭
仙(清異錄鸛多在殿閣䲭尾及人家屋獸結窠故或有呼丨丨丨者)獨立仙(清異錄孟昶時每臘月内官各獻羅體圈)
(金花樹子梁守珍獻忘憂花鏤金于花上曰丨丨丨)饕餮仙(清異錄近世事仙道者不務寡欲多搜黃白術貪婪無厭宜謂)
(之丨丨丨)五通仙(冷齋夜話東坡歸自海南監玉局觀作偈戲荅僧曰惡業相纏册八年常行入捧十三禪却着衲衣歸玉)
(局自疑身是丨丨丨)無漏仙(冷齋夜話東坡曰予少官鳳翔行山求邸見壁間有詩曰人間丨丨丨兀兀三杯醉)攜手
仙(鮑照行路難洛陽名工鑄為金博山千琢復萬鏤上刻秦女丨丨丨)金闕仙(盧照隣益州至真觀碑高祖以汾陽如雪)
(當丨丨之上丨)鴻寳仙(駱賓王詩不學多能聖惟思丨丨丨)玄圃仙(駱賓王詩别有青門外空懷丨丨丨)南昌
仙(李白詩長松之下列羽客對坐不語丨丨丨)鶴上仙(李白詩客有丨丨丨飛飛凌太清)令宰仙(杜甫送宇)
(文石首聯句翟表郎官瑞鳬看丨丨丨)赤松仙(徐九臯詩已申黃石祭方慕丨丨丨)令威仙(權德輿詩將軍易道)
(丨丨丨華髮清談得此賢)李膺仙(羊士諤翫月寄李少尹詩桂華臨洛浦如挹丨丨丨)赤縣仙(劉長卿詩頃辭青溪)
(隐來訪丨丨丨)紫禁仙(元稹詩莫謾裁章句須饒丨丨丨白居易新昌新居詩迹慕青門隐名慙丨丨丨又李商隐詩紫府)
(仙人號寳燈雲漿未飲結成冰蘇軾謝人惠雲巾詩無心直是青山物覆頂宜歸紫府仙)馭風仙(白居易效陶詩我無縮地)
(術君非丨丨丨)蝙蝠仙(白居易喜老自嘲詩毛龜蓍下老丨丨鼠中丨)數點仙(孟郊品松詩時時丨丨丨嫋嫋一線)
(龍)飛桂仙(孟郊詩因思脫骨人化作丨丨丨)碧落仙(劉禹錫詩丨丨丨來雖暫謫赤泉侯在是深思)獻果
仙(康僚漢武帝重見李夫人賦復認吹笙之侣終疑丨丨之丨)泛槎仙(房元洛仙掌賦將招丨丨之丨如指迷途之客)
架上仙(温庭筠謝賚集賢墨啓悵中女史每襲清香丨丨丨人常持縹帙)粉署仙(李商隐詩時時丨丨丨傲兀逐)
(戎旃)湘水仙(王藉詩時見丨丨丨恒聞解佩響)十二仙(施肩吾詩青娥一行丨丨丨)桂舟仙(任敬臣詩)
(不挹蘭樽酒空仰丨丨丨)太微仙(皮日休詩建安才子丨丨丨暫上金臺許二年又楊萬里分茶詩紫薇仙人烏角巾喚我)
(起看清風生)五湖仙(皮日休五瀉舟詩自知無用處却寄丨丨丨)弟兄仙(陸龜蒙寄茅山何道士詩池棲子孫)
(鶴堂宿丨丨丨)玉籍仙(陸龜蒙送德師詩王謝遺蹤丨丨丨三年閒上鄂君船)碧簡仙(陸龜蒙詩丹臺已運隂陽)
(火丨丨須雕次第丨又贈潤卿詩共是虛皇簡上仙清詞如羽欲飄然)桂苑仙(吳融詩金鞍正伴桐鄉客粉壁猶懷丨丨)
(丨又蘇軾桂花詩月缺霜濃細蕊乾此花元屬桂堂仙)九館仙(蘇舜欽詩寄聲吾舅無相念今作江湖丨丨丨)轡龍
仙(夏侯嘉正洞庭賦彼鞚鯉之賢丨丨之丨乃吾之肩也其餘海若天吳陽侯神胥齪齪而遊曾不我儔)鶴林仙(蘇軾)
(冬日牡丹詩當時只道丨丨丨能遣秋花發杜鵑注潤州鶴林寺殷七七重開花處也)白衣仙(蘇軾靈感觀書院詩丨丨)
(丨人在高堂)石上仙(蘇軾簷蔔亭詩九節菖蒲丨丨丨)玉堂仙(蘇軾至清遠峽詩到處聚觀香案吏此邦宜著)
(丨丨丨)凌波仙(黃庭堅水仙花詩丨丨丨子生塵襪水上輕盈步微月)僕僕仙(張耒詩還丹欲問丨丨丨一菴)
(更伴騰騰嬾按丨丨古丨人騰騰古禪宿)辟穀仙(陳與義詩遥聞丨丨丨閱世河水湄)會稽仙(陳與義梅花詩鐵面)
(蒼髯洛陽客玉顔紅頰丨丨丨)市門仙(朱松詩那知丨丨丨斗禄事么麽)紫髯仙(程俱白馬洞詩人言丨丨丨白)
(馬從此度)瀛洲仙(劉子翬聽琴歌夢跨冰輪出瑤海一笑碌碌丨丨丨朱子武夷集會泛舟九曲詩梁郎季子山澤臞傅伯)
(袁盎丨丨丨)蕊宫仙(陸游詩故應分與丨丨丨)樓居仙(陸游詩全家終日丨丨丨)玉局仙(陸游詩黃紙新)
(除丨丨丨)大慈仙(陸游詩逍遥常媿丨丨丨)洛浦仙(陸游詩空谷佳人丨丨丨)廣寒仙(陸游詩眼明初見丨)
(丨丨)武夷仙(陸游詩紫皇賜號丨丨丨)乘鸞仙(范成大峯頂上詩舉手欲攬擷恐驚丨丨丨)青溪仙(范成)
(大詩願從丨丨丨飛下三千仞)翠帷仙(范成大詩牋詞苦告丨丨丨匄我一晴翻手間)南華仙(朱子漆園詩舊聞丨)
(丨丨作吏漆園裏)雙髻仙(朱子詩憑將袖裏數行字與問雲間丨丨丨又詠雙髻峰詩行人但說青山好腸斷雲間丨丨)
補陀仙(戴復古玉華洞詩中有丨丨丨坐斷此瀟灑)金堂仙(林景熙大滌洞天詩不知丨丨丨恍惚在何許)
閬苑仙(沈立海棠詩怱認梁園妓深疑丨丨丨)毛公仙(牟巘詩何時崦邊路去伴丨丨丨)綠髮仙(袁桷)
(夀何平章詩方壺屹祥觀髠彼丨丨丨)十洲仙(范梈詩計拙欲求千戶等心勞政類丨丨丨)步步仙(薩都拉詩)
(湧金門外春如海畫舫笙歌丨丨丨)西方仙(吳師道蓮社圖詩石壇花雨落稽首丨丨丨)楚臺仙(高啟虎丘詩情)
(留吳苑客夢逐丨丨丨)奔日仙(黃庭内景經高奔日月吾上道鬱儀結鄰善相守梁丘子注鬱儀丨丨之丨結鄰奔月之)
(仙)十種仙(楞嚴經阿難復有從人不依正覺修三摩地别脩妄念存想固形遊于山林人不及處有丨丨丨)賀郎
仙(雲笈七籖賀自真為道士居嵩山一日忽飛昇而去處士陳陶詩曰子晉鸞飛古洛川金桃再熟丨丨丨)黎瓊仙(雲笈)
(七籖顔真卿為撫州刺史召道士住洞靈觀又以高行女道士丨丨丨七人居仙壇院顔公述仙壇碑而自書之以紀其事)
對語(草聖詩仙)(卧佛飛仙)(棋隐茶仙)(大士中仙)(餐霞客辟榖仙)(惜字佛掌書仙)(青牛老黃石仙)
摘句(畫省比神仙飄颺興欲仙)(舊隐半成仙煑茗夜懷仙)(絳惟環珮立神仙龕中仍鏁小金仙)
(上元高會集羣仙詩家才子酒家仙)
鮮(相然切潔也善也亦水名又姓韻會魚名一曰鳥獸新殺曰丨或作鱻又銑願韻)
韻藻蕃鮮(易震為雷其于稼也為反生其究為健為丨丨亦作繁文心雕龍朱綠染繒深而丨丨)艱鮮(書暨稷播)
(奏庶丨食丨食)朝鮮(史記宋世家武王乃封箕子于丨丨而不臣也又天官書丨丨之拔星茀于河又丨丨傳元封三年定丨)
(丨為四郡注真番臨屯樂浪玄菟也高適詩雲端臨碣石波際隐丨丨鄭玉元宵詩天下承平近百年歌姬舞女出丨丨又雪賦積)
(素未虧白日丨丨劉潛平等刹銘寳鐸夜響銀地丨丨)擊鮮(漢書陸賈傳賈有五男出所使越橐中裝賣千金分其子二百)
(金曰與女約過女給人馬酒食極飲十日而更一歲不過再過數丨丨毋久溷女為也晉書孝友傳叙柔色承顔怡怡盡樂丨丨就)
(養亹亹忘劬蘇軾會獵詩丨丨走馬殊未厭但恐落日催棲鴉)履鮮(漢書賈誼傳丨雖丨不加于枕冠雖敝不以苴履何者上)
(下之分也)碧鮮(五代史扈載傳載遊相國寺見庭竹可愛作丨丨賦題其壁世宗聞之遣小黃門就錄之覽而稱善吳都賦檀)
(欒嬋娟玉潤丨丨杜甫食槐葉冷淘詩丨丨俱照箸香飯兼苞蘆權德輿岐國公杜城郊居記濯于潺湲風于丨丨白居易廬山桂)
(詩生為石上桂葉如剪丨丨)割鮮(宋史孟珙傳珙轉鄂州江陵府副都統制布展遣人來迓珙與射獵丨丨而飲馳入其帳)
(布展喜約為兄弟子虛賦鶩於鹽浦丨丨染輪西都賦丨丨野食舉烽命釂李白幽州客歌牛馬散北海丨丨若虎餐杜甫過王倚)
(飲詩兼求畜豕且丨丨密沽斗酒諧終宴陳師道離潁詩叢竹防供㸑池魚已丨丨)芳鮮(傅毅七激酌旨酒割丨丨宋之問公)
(主山池賦春秋寒暑兮歲榮落林巒沼沚兮日丨丨盧綸懸泉詩應思灑塵陌調膳亦丨丨蘇軾詩遊遍錢塘湖上山歸來文字帶)
(丨丨朱子詩澗底採菖蒲顔色永丨丨)羣鮮(杜預七規貢飛禽之丨丨韓愈詩丨丨沸池羹)紅鮮(西征賦丨丨紛其初)
(載賓旅竦而遲御李百藥昆明池詩羽觴傾綠蟻飛日落丨丨孟浩然詩美人騁金錯纖手膾丨丨杜甫詩玉粒足晨炊丨丨任霞)
(散溫庭筠詩綠濕丨丨水容媚)澄鮮(謝靈運詩雲日相暉映空水共丨丨白居易池上夜境詩晴空新月落池塘丨丨淨綠表)
(裏光林逋山圉小梅詩丨丨祗共鄰僧惜冷落猶嫌俗客看朱子詩暑退秋容欲凜然北堂佳氣倍丨丨)奪鮮(雪賦皓鶴丨丨)
(白鷴失素)鮮鮮(王泠然初月賦皎皎的的鏡丹霄而灼爍丨丨綿綿點青漢而連娟元結詩木修修兮草丨丨韓愈詩霜晚菊)
(丨丨范成大詩烟梢矗矗青圍屋露葉丨丨綠滿籬)釣鮮(韓愈送李愿歸盤谷序丨于水丨可食)思鮮(韓愈送靈師詩)
(飲酒盡百&KR0678;嘲諧丨愈丨又孟郊詩倚之道氣高飲之詩丨丨)
不給鮮(左傳晉魏錡請戰而還楚潘黨逐之見六麋射一麇以顧獻曰子有軍事獸人無乃丨丨于丨敢獻于從者)烹
小鮮(老子治大國者若丨丨丨注丨丨丨者攪之則碎玉海慶歷五年上命曾公亮講詩至匪風誰能烹魚謂曰老子謂治民)
(若丨丨丨義近是乎丁度曰烹魚煩則碎治民煩則散高適詩何幸逢大道願言丨丨丨又劉子翬清江行鬻殘小鮮仍自鱠湖海)
(茫茫醉鄉内)陽葩鮮(庾闡詩手澡春泉潔目翫丨丨丨)狐白鮮(謝朓宣城登望詩誰規鼎食盛寧要丨丨丨)
枝上鮮(梁武帝詩白露月下團秋風丨丨丨劉孝綽侍宴詩麗景丨丨丨油雲葉裏潤)向日鮮(梁元帝詩合歡依暝)
(卷蒲萄丨丨丨又張正見詩霜雁排空斷寒花映日鮮)百花鮮(劉孝先春宵詩夜樓明月弦露下丨丨丨)羅綺鮮
(陳後主詩管絃檐外響丨丨樹中丨)錦袍鮮(杜甫詩管寧紗帽淨江令丨丨丨又元稹詩驅駕雷霆走鋪陳錦繡鮮)山
翠鮮(獨孤及詩雨罷丨丨丨泠泠東風好又孟郊詩龍在水長碧雨開山更鮮)柳貫鮮(黃庭堅詩鉤魚丨丨丨)
增惠鮮(書懷保小民丨丨鰥寡蔡傳丨丨云者鰥寡之人垂首喪氣賚予周給之使之有生意也會選鮮音仙)用鮮
(儀禮士昏禮腊必丨丨魚用鮒疏腊丨丨者取夫婦日新之義左傳豐卷將祭請田焉子産弗許曰惟君丨丨衆給而已陸機羽扇)
(賦安衆方而氣散五明圓而風煩未若茲羽之為麗固體俊而丨丨)貞鮮(晉書襲玄之傳高尚其操依仁游藝潔已丨丨學弘)
(儒業)明鮮(宋書樂志白鳩篇白雀呈瑞素羽丨丨錢起瑪瑙杯歌良工雕飾丨且丨得成珍器入芳筵韋應物夏花明詩夏條)
(綠已密朱萼綴丨丨)霜鮮(宋書樂志帝圖頌濟流月鏡鹿毳丨丨梁簡文帝七勵至于稷下縫掖泗上章甫雉緝丨丨秦絲園)
(縷薩都拉寒夜聞角詩夜深悲壯聲搖天萬瓦月白丨華丨)肥鮮(北史裴俠傳除河北郡守躬履儉素舊制有渙獵夫三十)
(人以供郡守俠悉罷之去職之日一無所取人歌曰丨丨不食丁庸不取裴公貞惠為世規矩又列女傳劉昶女者昶年高奉養甚)
(薄其女時寡居每歸寧於家躬勤紡績以致其丨丨舊唐書趙彦昭傳彦昭父武孟初以馳騁畋獵為事嘗獲丨丨以遺母母泣曰)
(汝不讀書而畋獵如是吾無望矣竟不食其膳武孟感激勤學遂博通經史李白秋獵詩鷹豪魯草白狐兔多丨丨)修鮮(舊唐)
(書罽賓國傳顯慶三年訪其國俗云王始祖馨孽至今曷擷支父子傳位已十二代其年改其城為丨丨都督府又杜甫鐵堂峡詩)
(丨丨無垠竹嵌空太始雪朱子詩露井益清渫風林更丨丨)養鮮(晏子公曰昔吾先君桓公以管子為有力邑狐與穀以共)
(宗廟之鮮寡人請賜子州欵辭曰管子有一美嬰不如也有一惡嬰不忍為也其宗廟之丨丨也終辭而不受)鎛鮮(淮南子鏤)
(之以剞&KR1403;雜之以青黃華藻丨丨龍蛇虎豹曲成文章)得鮮(易林結網丨丨受福安坐)北鮮(山海經丨丨之山是多馬)
(鮮水出焉)惟鮮(山海經釋天地圖至敬不文明德丨丨)生鮮(搜神記左慈於銅盤中釣鱸魚皆三尺餘丨丨可愛陳師)
(道酴醿菊詩點點輕黃減白垂垂重露丨丨)標鮮(世說杜弘治丨丨清令盛德之風)内鮮(真誥竹者受氣於玄軒之)
(宿所以圓虛丨丨重隂含素洛神賦丹唇外朗皓齒丨丨)梁鮮(王韶之始興記丨丨二水口下流有湞陽峽長二十餘里山嶺)
(紆鬱叢流曲勃)綺鮮(李嗣真後書品西岳張昶江東阮研銀鷹貞白鐵馬桓玄衛杜花散安康丨丨)石鮮(盧鴻終南十志)
(金碧潭者水潔丨丨光涵金碧)甘鮮(山家清供笋貴丨丨不當與肉為侣唐庚夢泉詩循聲到巉絶滿意流丨丨)飽鮮
(山家清供梁蔡撙為吳興守郡齋前自種白莧紫茄以為常餌世之醉醲丨丨而急於事者視此得無愧乎)銜鮮(枚乘柳賦)
(小臣莫效於鴻毛空丨丨而𠻳醪)上鮮(崔駰七依選取丨丨獻之庖人)介鮮(馬融廣成頌絹猑蹄鏦特肩脰完羝撝丨)
(丨)心鮮(蔡邕女誡加粉則思其丨之丨)揚鮮(魏文帝校獵賦雄戟趪而躍厲兮黃鉞扈而丨丨顧愷之冰賦靈葩隨流)
(含馨丨丨何承天白鳩頌理翮台領丨丨帝畿)外鮮(魏文帝瑪瑙勒賦沈光内灼浮景丨丨)增鮮(曹植槐賦覆陽精之)
(炎景散流耀以丨丨景福殿賦清風萃而成響朝日曜而丨丨王彪之會稽山詩修嶺丨丨長松挺新張九齡和謁玄元皇帝廟詩)
(迨兹事追遠輪奐復丨丨張仲素鑒止水賦曉日丨丨光風未度)微鮮(七啟黼黻之服紗縠之裳金華之舄動趾遺光繁飾)
(參差丨丨若霜)行鮮(曹植王仲宣誄身窮志逹居鄙丨丨)時鮮(張華遊獵篇鷹隼始擊鷙虞人獻丨丨白居易詩鄉味珍)
(蟛蚏丨丨貴鷓鴣)采鮮(傅休奕馬射賦明珂景曜華鞍丨丨)翠鮮(夏侯湛朝華賦潛光玉朗綠葉丨丨温庭筠詩丨丨)
(紅穉俱含嚬)發鮮(夏侯湛薺賦蒙嚴霜以丨丨含盛陽而弗萌金厚載昆玉劍賦淬礪呈彩磨礲丨丨薛存誠禎石賦皪彩)
(丨丨隐起成妍劉基清齋記丹葩丨丨綠隂永畫)染鮮(潘尼釋奠頌絲匪玄黃水罔方圓引之斯流丨之斯丨)獻鮮
(潘尼東武館賦膳夫進俎虞人丨丨王維逍遥谷讌集序外僕告次獸人丨丨)晨鮮(曹毗對儒三明互照二氣載宣玄教夕凝)
(朗風丨丨鮑照贈馬子喬詩寒灰滅更然夕華丨更丨謝偃玉牒真記階蓂晦落庭軼丨丨)不鮮(文賦謬玄黃之秩序故淟)
(涊而丨丨)彌鮮(文賦其致也情曈曨而丨丨物昭晰而互進傾羣言之瀝液潄六藝之芳潤)久鮮(陸機塘上行四節逝)
(不處繁華難丨丨)計鮮(七命虞人數獸林衡丨丨)皦鮮(張載扇賦鵠質丨丨玄的點鋒)曜鮮(張載安石榴賦輝光)
(垂綠擢幹丨丨)服鮮(張翰周小史詩爾形既淑爾丨亦丨)虛鮮(郭璞客傲玉以兼城為寶士以知名為賢明月不妄映蘭)
(葩豈丨丨)隱鮮(海賦繁采揚華萬色丨丨)金鮮(郭璞橘櫾讚朱實丨丨葉舊翠藍)冰鮮(謝萬八賢頌皎皎屈原玉)
(瑩丨丨沈約謝賜絹啓霜紈雪委霧榖丨丨邢卲甘露頌流甘委素玉潤丨丨虞綽大鳥銘好音玉響皓質丨丨)鱠鮮(謝靈)
(運孝感賦孟積雪而抽筍王斲冰以丨丨韓翃詩黃苞柑正熟紅縷丨仍丨)華鮮(謝靈運山居賦雖備物之偕美獨扶渠之)
(丨丨江淹遂古篇建章鳳闕神光連兮未央鐘簴生丨丨兮韋應物觀早朝詩煌煌列明燭朝服照丨丨朱子詩池荷競丨丨)雲
鮮(謝靈運山居賦輯采雜色錦爛丨丨李洞贈薛秀才詩白衫春絮煖紅紙夏丨丨)隂鮮(鮑照河清頌朱宫潛耀紫閣丨)
(丨)凝鮮(鮑照飛白書勢秋毫精勁霜素丨丨超工八法畫竒六文)晦鮮(謝莊赤鸚鵡賦華景夕映容光丨丨)競鮮
(王儉靈丘竹賦翠葉與飛雪爭采貞柯與層冰丨丨)再鮮(梁武帝詩萎草獲丨丨落華蒙重榮)開鮮(陶弘景答虞中書書)
(春華來被草石丨丨)蕤鮮(江淹詩夏雲多雜色紅光鑠丨丨)嘉鮮(沈約需雅曲碧鱗朱尾獻丨丨紅毛綠翼墜輕翾)
霞鮮(沈約謝齊竟陵王啓鳳綵鸞章丨丨錦縟任孝恭多寳寺碑銘寳階雲構綺壁丨丨又白居易送毛仙翁詩肌膚冰雪瑩)
(衣服雲丨丨)芼鮮(劉峻送橘啓甘踰萍實冷亞冰壺可以薰神可以丨丨)岫鮮(吳均八公山賦露泫葉而原淨花照)
(磯而丨丨)光鮮(庾信進白兔表丨丨越雉色麗秦狐姚合月華臨静夜詩色正秋將半丨丨夜自深韓維澄心堂紙詩一朝零)
(落隨散地中原篋笥生丨丨)爭鮮(王勃上已袚褉序王孫春草處處丨丨仲阮芳園家家並翠宗楚客侍宴詩鳥將歌合囀)
(花共錦丨丨孟郊送淡公詩報恩兼報德寺與山丨丨)偶鮮(謝偃觀舞賦若乃巴姬並進鄭媛俱前似兩豔之同發類雙花)
(之丨丨)魚鮮(高適題樊氏水亭詩亭上酒初熟厨中丨每丨李頎詩炊羹蟹螯熟下筯鱸丨丨白居易詩更愧殷勤留客意)
(丨丨飯細酒香濃)晴鮮(李白明堂賦皓壁晝朗朱甍丨丨孟郊送草書獻上人詩驟書雲霮䨴洗硯山丨丨)浴鮮(顧况)
(東湖望山歌丨丨積翠棲靈異石洞花宫横半空)澤鮮(侯冽貂蟬冠賦乍臨天陛丨丨而日照如濡時受王言質薄而風搖)
(自舞)珍鮮(權德輿過咸陽墅詩村盤既羅列雞黍皆丨丨雲笈七籖崇奉大道清淨身心勿食丨丨勿衣華美)裘鮮(楊巨)
(源詩杯淨傳鸚鵡丨丨照鷫□蘇軾苦寒詩山西良家子錦緣貂丨丨)駢鮮(韓愈城南聯句叢巧競取笑丨丨互探嬰)氣
鮮(孟郊詩丨丨無隱物)異鮮(孟郊送新羅使詩實怪賞不足丨丨悅多叢)黃鮮(張籍詩梨晚漸紅墜菊寒無丨丨)
竹鮮(姚合遊謝公亭詩丨丨多透石泉潔亦無苔)殷鮮(李商隐槿花詩丨丨一相雜啼笑兩難分吳融紅白牡丹詩丨)
(丨一半霞分綺潔澈旁邊月颭波)腥鮮(温庭筠太液池歌丨丨龍氣連清防花風漾漾吹細光)新鮮(李咸用謝僧寄)
(茶詩參差失向兜羅綿傾筐短甑蒸丨丨)空鮮(尹程觀秋水賦晴天淨而丨丨夏雲臨而峯出)被鮮(房魯上節度使書非)
(望飲醲齧肥丨丨曳華指捷乘駿也)鬭鮮(王曾矮松賦色丨丨兮欲滴形詭俗兮難圖)進鮮(楊侃皇畿賦仲冬之月禮)
(尚丨丨介麋素出于逢澤狡兔復多于梁園)炙鮮(梅堯臣永叔請賦車螯詩翰林文章宗丨丨尤所愛)斫鮮(蘇軾遊西)
(湖詩船頭所丨細縷縷船尾吹玉香浮浮)精鮮(蘇轍贈杭僧道潛詩塵埃旣脫落文彩自丨丨)纖鮮(文同翡翠詩清溪多)
(丨丨亦足充爾腸)海鮮(陳造聞師文過錢塘詩丨丨當入筯雨鵲定隨人)賣鮮(戴復古詩咫尺是屠門亦有丨丨者)
借鮮(沈立海棠詩瑟瑟光輸瑩猩猩血丨丨)香鮮(法苑珠林無憂樹花色丨丨枝葉分布)義鮮(黃庭經約得萬)
(遍丨自丨)
白鷺鮮(隋書食貨志車輿旌旗羽儀之飾課天下州縣羽毛可飾器用者翟雉尾一直十縑丨丨丨半之李白詩白若丨丨)
(丨清如清唳蟬)靡潤鮮(急就篇青綺綾縠丨丨丨顔師古注丨丨輕渜也丨發明也言此繒既有文采而又鮮潤也)朝
衣鮮(桓譚新論楚之鄂都車轂擊民肩摩市路相排突號為丨丨丨而暮衣敝)桃花鮮(文心雕龍灼灼狀丨丨之丨依)
(依盡楊柳之貎)象緯鮮(劇談錄白中書大中初吐蕃倔強宣宗欲致討伐公手奏興師河湟關郡自此悉為内地魏相扶詩)
(云蕭關新復萬山川古戍秦原丨丨丨)傍林鮮(山家清供夏初竹笋盛時掃葉就竹邊煨熟其味甚鮮名曰丨丨丨)五
色鮮(魏文帝芙蓉池詩上天垂光彩丨丨一何丨)麗且鮮(曹植名都篇寳劍直千金被服丨丨丨)不厭鮮
(裴頠女史箴膏丨丨丨水不厭清)素風鮮(袁宏三國名臣贊行不修飾名跡無愆操不激切丨丨愈丨)比目鮮
(嵇含詩朝蒸同心梨暮庖丨丨丨)遇象鮮(羊孚雪贊資清以化乘氣以霏丨丨能丨即潔成輝)容色鮮(郭璞遊仙)
(詩翡翠戲蘭苕丨丨更相丨)脂粉鮮(陶潛閒情賦悲丨丨之尚丨或取毁於華粧又杜牧茶山詩山秀白雲膩溪光紅粉)
(鮮)素繒鮮(鮑照詠白雪詩無妨玉顔媚不奪丨丨丨)背萱鮮(謝朓思歸賦丨丨丨于堂北尚幽幽而未捐)滿
江鮮(劉孝威和採蓮詩蓮香隔浦渡荷葉丨丨丨)晚粧鮮(隂鏗詩翠柳將斜日俱照丨丨丨)繡衣鮮(許敬)
(宗應制詩葉動羅幃颺花映丨丨丨)露濯鮮(符子珪芳樹詩小葉風吹長繁花丨丨丨宋祁海棠詩薄暝霞烘爛平明丨丨)
(丨又朱子白蓮詩翠盖臨風迥冰華挹露鮮)毛羽鮮(儲光羲池邊鶴詩舞鶴傍池邊水清丨丨丨)楊梅鮮(李白)
(詩江北荷花開江南丨丨丨)牢饌鮮(蕭穎士詩但悅豐草美寧知丨丨丨)蕙草鮮(獨孤及詩相逢劇歎别離牽三)
(見江臯丨丨丨)芝术鮮(權德輿送韋起居歸嵩陽詩機閒魚鳥狎體和丨丨丨)柳條鮮(權德輿早春南亭即事詩)
(虛齋坐清晝梅坼丨丨丨)結束鮮(權德輿詩上略在安邊吳鈎丨丨丨)綵仗鮮(權德輿朝賀詩風傳漏刻香車度日)
(照旌旗丨丨丨)翡翠鮮(仲子陵幽蘭賦丨丨戲而相丨蘼蕪生而共悦)玉兔鮮(盧士開日月如合璧賦金烏共色丨)
(丨增丨)曉服鮮(韓愈詩川原丨丨丨桃李晨粧靚)冠劍鮮(孟郊詩大賓威儀肅上客丨丨丨)碧苔鮮
(呂温詩迎霜紅葉早過雨丨丨丨)壓枝鮮(楊巨源詩葱蘢和葉盛爛漫丨丨丨)簟色鮮(白居易詩過夏衣香潤迎)
(秋丨丨丨)塞藍鮮(白居易青氊帳詩骨盤邊柳健色染丨丨丨)園葵鮮(白居易詩宿雨林笋嫩晨露丨丨丨)玉
冠鮮(白居易題白蓮詩素房含露丨丨丨紺葉搖風鈿扇圓)白苧鮮(張籍白苧詞皎皎丨丨白且丨將作春衣稱少)
(年)滴秋鮮(王建詩道氣清凝分曉爽詩情冷瘦丨丨丨又陸龜蒙春橘詩到春猶作九秋鮮應是親封白帝煙)異果
鮮(姚合詩家醖香醪嫩時新丨丨丨)煖更鮮(姚合遊宣義池亭詩春入池亭好風光丨丨丨)皓腕鮮(張祜筝詩)
(綽綽下雲烟微牧丨丨丨)雲葉鮮(李商隐月詩流處水花急吐時丨丨丨)截肪鮮(杜牧懷鍾陵舊遊詩一謁征南)
(最少年虞卿雙璧丨丨丨)白璧鮮(杜牧詩郭隗黃金峻虞卿丨丨丨)照水鮮(温庭筠蘭塘詞小姑歸晚紅粧淺鏡)
(裏芙蓉丨丨丨)錦帳鮮(温庭筠獻李僕射詩照日青油濕迎風丨丨丨)松色鮮(顧非熊寄高山人詩潭静鳥聲異地)
(寒丨丨丨)葉捧鮮(皮日休以橘子寄魯望詩箇箇和珠丨丨丨彩凝猶帶洞庭烟)金精鮮(皮日休毛公泉詩澄如玉)
(髓潔汎若丨丨丨)玉腦鮮(皮日休寒夜文宴詩蟹因霜重金膏溢橘為風多丨丨丨)鶴頂鮮(韓偓荔枝詩封開玉)
(籠鷄冠澀葉襯金盤丨丨丨)映雪鮮(李洞送安撫從兄詩奉詔向居前朱袍丨丨丨)笋蕨鮮(李咸用題村叟壁詩)
(秋果櫨梨澀晨羞丨丨丨)綠蕪鮮(鄭凖詩雨來風静丨丨丨凭著朱欄思浩然)四季鮮(黃滔壺公山詩危磴千尋)
(拔竒花丨丨丨)到冬鮮(黃滔詩我愛藏冰從夏結君憐修竹丨丨丨)毳㲲鮮(梅堯臣村豪詩女髻銀釵滿童袍丨)
(丨丨)裙腰鮮(歐陽修詩東堂榴花好照綴丨丨丨)助日鮮(蔡襄寒食樂詞和氣去添春色重恩光來丨丨華丨)灝
氣鮮(曾鞏金絲泉詩玉甃常浮丨丨丨金絲不定路南泉)鰐吞鮮(蘇軾開元寺道子畫詩縦横固已蔑孫鄧有如巨丨)
(丨小丨)墨色鮮(蘇軾講論語賜御書詩歸來車馬已喧闐争看銀鉤丨丨丨又范成大詩鏘金絶世詩情妙倚劍凌空隸)
(墨鮮)玉食鮮(蘇轍郊祀慶成詩講義金華久齋心丨丨丨)鼎俎鮮(孔武仲蛤蜊詩棲身未厭泥沙稳爽口還充丨)
(丨丨)出籠鮮(張耒舟行詩為問篷中有魚否一雙新鱖丨丨丨)玉宇鮮(范成大詩秋入壺中丨丨丨芝蘭桃李共)
(熙然)素髮鮮(朱子詩出入丹心壯安危丨丨丨)服珥鮮(劉克莊燈夕詩士女如雲丨丨丨)牡蠣鮮(戴復)
(古莆中遇友詩入市子魚貴堆盤丨丨丨)碧眼鮮(袁桷送喻道士詩鶴骨輕輕丨丨丨五千言裏契重玄)鈿軸鮮
(袁桷孟都事母八十詩箧藏龍牓金花淡案捧鸞書丨丨丨)綺襦鮮(袁桷題張中丞東亭圖詩緫角精典籍承歡丨丨丨)
酒痕鮮(廼賢有懷江南詩花底開尊待月圓羅衫半浥丨丨丨)錦幪鮮(周伯琦入居庸關詩馴象寳轡鳴紫駝丨)
(丨丨)羽衣鮮(張羽詩閶闔五雲宫樹暖蓬萊初日丨丨丨)
珊瑚非鮮(江總南越木槿賦朝霞映日殊未妍丨丨照水定丨丨)
對語(玉潤冰鮮)(綠淨紅鮮)(行炙擊鮮)(唾碧粉鮮)(霞綺麗露華鮮)(炊稻滑剪蔬鮮)(鵝肪膩鶴頂鮮)
摘句(妙語嚼芳鮮草色襯袍鮮)(芳葩𢃄雨鮮澗石點苔鮮)(花泛曉光鮮波涵雪羽鮮)
(日融金掌露華鮮竹侵秋几墨雲鮮)(新水魚來聽賣鮮菊因霜後愈鮮鮮)
錢(昨仙切周禮注云丨泉也其藏曰泉其行曰布取名流行無不徧也又姓又銑韻)
韻藻連錢(詩脊令在原疏眘令雝渠大如鷃雀頸下黑如丨丨故杜陽人謂之丨丨是也爾雅青驪驎驒注色有深淺斑)
(駁隐鄰今之丨丨驄南史梁簡文帝紀帝方頤豐下須鬢如畫直髮委地雙眉翠色頂髮左旋丨丨入背手執玉如意不相分辨眄)
(睞則目光燭人梁元帝紫騮馬詩長安美少年金絡鐵丨丨杜甫驄馬行隅目青熒夾鏡懸肉騣碨礧丨丨動喻鳬浴馬詩空蹄沈)
(綠玉闊臆浸丨丨又洞冥記旦露池西有靈池方四百步有丨丨荇浮根菱倒枝藻丨丨荇荇如錢文酉陽雜俎積雪草一曰丨丨)
(草)萬錢(公羊傳百金之魚注百金猶百萬也古者以金重一斤若今丨丨矣晉書何曾傳食日丨丨猶曰無下箸處杜甫飲)
(中八仙歌左相日興費丨丨飲如長鯨吸百川輯翃詩金装晝出羅千騎玉案晨餐直丨丨)禁錢(史記平準書公卿言陛下)
(損膳省用出丨丨以振元元漢書賈捐之傳大司農錢盡以少府丨丨續之注少府錢主供天子曰丨丨)金錢(史記平準書農)
(工商交易之路通而龜貝丨丨刀布之幣興焉隋書天文志天市垣中六星臨箕曰市樓主市價律度其陽為丨丨其隂為珠玉又)
(孟子疏西施越之美女越王勾踐以獻之吳王夫差大幸之每入市人願見者先輸丨丨一文舊唐書明皇紀宴王公百寮於承天)
(門令左右於樓下撒丨丨許中書門下五品以上官及諸司三品以上官爭拾之酉陽雜俎盧縣東有金榆山昔朗法師令弟子至)
(此采榆莢詣瑕丘市易皆化為丨丨菊譜丨丨出西京開以九月末深黃雙紋重葉杜甫詩何時詔此丨丨會爛醉佳人錦瑟傍王)
(建宫詞寒食内人長白打庫中先散與丨丨于鵠江南曲衆中不敢分明語暗擲丨丨卜遠人)緡錢(史記平準書異時算軺車)
(賈人丨丨皆有差請算如故漢書武帝紀元狩四年初算丨丨權德輿策進士問生之者少靡之者多粟帛寖輕而丨丨益重范成)
(大勞畬耕詩掠剩增釡區取贏折丨丨)三錢(史記越世家楚王使使者封丨丨之府注金幣三等或赤或白或黃錢者金幣)
(之名王安石表第五玉以褒封善人是富發丨丨而慶賜賤者不虛又唐書食貨志天寳三載是時海内富實米斗之價錢十三青)
(齊間斗纔丨丨三輔决錄安陵有項仲山每飲馬渭水投丨丨郝廉亦然任昉報陸倕書不一飯以忘過每丨丨以投渭吳筠詩二)
(頃且營田丨丨聊飲馬)投錢(見上神仙傳葛孝先以數十錢使人散丨井中以一器於井上呼丨出於是錢一一飛從井出)
(皆向所投也柳𧦬渭水詩飲馬丨丨岸解釣剖璜津李紳詩春日遲遲驅五馬留犢丨丨以為謝)無錢(史記田叔傳任安為)
(衛將軍舍人與田仁會俱居門下同心相愛此二人家貧丨丨用以事將軍家監論衡手中丨丨而之市决貨貨主必不與也夫胸)
(中無學猶手中丨丨也杜甫詩每恨陶彭澤丨丨對菊花)餐錢(漢書高后紀丞相平言臣等議列侯幸得賜丨丨奉邑陛下加)
(惠以功次定朝位臣請臧高廟奏可應劭注餐輿食同諸侯皆得賜丨丨文穎注如今長吏食奉自復媵錢即租奉也韋昭注孰食)
(曰飡酒肴曰錢栗米曰奉稅租奉禄正所食也師古注丨丨賜厨膳錢也舊唐書代宗紀先是元載王縉輔政每日賜食因為故事)
(至是常衮等上表曰丨丨已多更頒御膳胡顔自安乞停賜食從之宋史選舉志新進士舊有期集渡江置局於禮部貢院特旨賜)
(丨丨唱第之三日赴焉顔真卿西亭記官路有刻石之堠吏厨有丨丨之資)媵錢(見上)鑄錢(漢書食貨志從建元以來)
(用少縣官往往即多銅山而丨丨北史高謙之傳禹遭大水以歴山之金丨丨湯遭大旱以莊山之金丨丨管子桓公與民通輕重)
(令左司伯公將白徒丨丨於莊山元稹詩偏沾打毬采頻得丨丨銅梅堯臣詩閻經吏部重為記山識吳王舊丨丨楊萬里詩野菊)
(荒苔各丨丨金黃銅綠兩争妍)莢錢(漢書食貨志秦錢重難用更令民鑄丨丨注如榆莢也古今注丨丨重三銖)一錢
(漢書灌夫傳生平毀程不識不直丨丨續漢書劉寵遷會稽太守郡中大治徵入為將作大匠山隂縣有五六老翁聞寵遷相率共)
(送寵人齎百錢寵謝之為選受丨大丨故會稽號寵為取丨丨太守曹植詩巢許蔑四海商賈爭丨丨李白詩清風明月不用丨丨)
(買玉山自倒非人推杜甫詩囊空恐羞澁留得丨丨看)百錢(漢書景帝紀賜諸侯王列侯馬二駟吏二千石黃金二斤吏民)
(戶丨丨說苑騏驥騄駬一日千里然使捕鼠曾不如丨丨之狸蘇軾初入廬山詩芒鞵青竹杖自掛丨丨游又蜜酒歌丨丨一斗濃)
(無聲甘露微濁醍醐清)俸錢(漢書蓋寬饒傳寬饒為人剛直高節志在奉公家貧丨丨月數千半以給吏民為耳目言事者)
(岑參詩成都春酒香且用丨丨沽杜甫詩丨丨時散弟子盡府庫不為驕豪虛韓愈寄盧仝詩丨丨供給公私餘時致薄少助祭祀)
守錢(後漢書馬援傳凡殖貨財産貴能施賑也否則丨丨虜耳)裝錢(後漢書光武帝紀發遣邊民在中國者布還諸縣皆)
(賜以丨丨轉輸給食宋史選舉志咸平三年下第願試武藝及量才錄用者又五百餘人悉賜丨丨慰遣之)禮錢(後漢書羊)
(續傳靈帝欲以續為大尉時拜三公者皆輸東圉丨丨千萬續乃舉緼袍以示之曰臣之貲唯斯而已以此故不登公位)意錢
(後漢書梁冀傳少為貴戚逸遊自恣能挽滿彈棋格五六博蹴踘丨丨之戲注何承天纂文曰詭億一曰射億一曰射數即攤錢也)
(張仲素詩林間踏青去席上丨丨來)攤錢(見上杜甫詩長年三老長歌裏白晝丨丨高浪中)義錢(後漢書虞詡傳詡遷)
(尚書僕射時長吏聽百姓謫罰者輸贖號為丨丨)得錢(晉書殷浩傳錢本糞土故將丨丨而夢穢南史齊武帝紀齊興太守)
(劉元寳於郡城塹丨丨三十七萬皆輪厚徑一寸半以獻上以為瑞頒賜公卿宋史曹彬傳賜彬錢二十萬彬退曰人生何必使相)
(好官亦不過多丨丨耳東觀漢記趙勤少孤從人貸錢或曰汝起拜卽與汝勤曰拜汝丨丨非義終不肯拜草木疏金錢花梁大同)
(二年來中土花黃重叠魚弘謂得花勝丨丨杜甫詩山禽引子哺紅果溪女丨丨留白魚張籍詩丨丨只了還書舖借宅常時事藥)
(欄)質錢(南史甄法崇傳法崇孫彬常以一束苧就州長沙寺庫丨丨後贖苧還於苧束中得五兩金彬送還寺庫道人驚云)
(近有人以此金丨丨時有事不得舉而失檀越乃能見還輙以半仰酬彬堅不受曰五月披羊裘而負薪豈拾遺金者耶唐書卓行)
(傳陽城為諫議大夫常以木枕布衾丨丨人重其賢爭售之)留錢(南史朱百年傳百年伐&KR2082;採若置道頭輙為行人所取明)
(旦已復如此人稍怪之積久方知是朱隐士所賣須者隨其所堪多少丨丨取&KR2082;若而去孔武仲寄范清老詩高人只在南坡住好)
(共丨丨買釣磯)飛錢(唐書食貨志貞元初禁錢出駱谷散關張滂奏禁江淮鑄銅為器時商賈至京委錢諸道進奏院及諸軍)
(諸使以輕裝趨四方合劵乃取之號丨丨又幽冥錄海陵黃尋家先貧困忽大風雨散丨丨至其家觸籬園誤落無數隨處皆拾得)
(後富至數千萬檀名江北)雨錢(宋史五行志紹興二年七月天丨丨或從石甃中涌出有輸郭肉好不分明穿之碎若沙土述)
(異記河間有丨丨城漢世天雨鉛錫于此稽神錄汀州有林氏一日天忽丨丨充積其家林氏仰天祝曰非常之事必將為禍於此)
(速止林氏之福也應聲而止所收已鉅萬云王十朋會稽風俗賦柘敷條而花含戚天丨丨而山儲粟)榆錢(本草榆白者名)
(枌其木甚高大未生葉時枝條間先生榆莢形狀似錢而小色白成串俗呼丨丨庾信詩桃花顔色好如馬丨莢新開巧似丨皮日)
(休桃花賦近丨丨兮粧翠靨映楊柳兮顰愁眉孔平仲詩春盡丨丨堆狭路曉隂花雨作輕寒僧道潛詩兒童賭罷丨丨去狼籍春)
(風謾不收)青錢(朝野僉載張鷟號丨丨學士謂萬選萬中杜甫詩丨丨買野竹白幘岸江臯李咸用詩古蘚小丨丨塵中看野)
(色蘇軾詩杖藜裹飯去匆匆過眼丨丨轉手空劉子翬詩丨丨學士妙文章便合含毫侍帝傍)流錢(稽神錄建安有村人乘小)
(舟往來建溪採薪為業山上忽有數錢流下尋至山半樹下有大罋錢滿其中而罋少欹故丨丨出於是推正以石壓之唯取五百)
(餘錢歸率家人再往將盡取之而忘其所徘徊數日不忍去夜夢神人曰錢有主不可取向者五百顧爾正欹甕耳)犀錢(蘇軾)
(李公擇生子詞丨丨玉果利市平分沾四座)
四銖錢(史記平準書孝文時莢錢益多輕乃更鑄丨丨丨其文為半兩)五銖錢(史記平準書有司言三銖錢輕易姦)
(詐乃更請諸郡國鑄丨丨丨周郭其下令不可唐取鋊焉漢書武帝紀五年春三月罷半兩錢行丨丨丨孔覬奏議自漢鑄丨丨丨)
(至宋文帝歷五百餘年制度有廢興而不變五銖者明其輕重可法得貨之宜也)赤側錢(史記平準書公卿請令京師鑄)
(鐘官赤側一當五賦官用非赤側不得行索隐注鐘官掌鑄丨丨之丨如淳注以赤銅為其郭也按漢書側作仄應劭注所謂子組)
(錢也)鹿臺錢(史記留侯世家武王入殷發鉅橋之粟散丨丨之丨以賜貧窮)鄧氏錢(史記佞幸傳文帝賜鄧通蜀嚴)
(道銅山得自鑄錢丨丨丨布天下)八銖錢(漢書高祖紀二年行丨丨丨注半兩重西京雜記身毒國寳鏡大如丨丨丨)
馬口錢(漢書昭帝紀元鳳二年詔曰令郡國無斂今年丨丨丨)水衡錢(漢書宣帝紀以丨丨丨為平陵徙民起第)
(宅注水衡天子私藏庾信華林園馬射賦丨丨之丨山積織室之錦霞開杜甫詩月分梁漢米春給丨丨丨)顧山錢(漢書)
(平帝紀天下女徒已論歸家丨丨丨月三百注女徒論罪已定並放歸家不親役之但令一月出錢三百以顧人也)私養錢
(漢書馮唐傳臣聞魏尚為雲中守出丨丨丨五日一殺牛以餐賓客軍吏注私假錢也又後漢書鍾離意傳意為魯相到官出私錢)
(萬三千付戶曹孔訢修夫子車身入廟拭几席劍履南史朱修之傳修之為荆州刺史去鎮之日計在州以來然油及私牛馬食官)
(穀草以私錢六十萬償之)無名錢(漢書張安世傳安世以父子封侯詔都内别藏張氏丨丨丨以百萬數南史梁宗室蕭績)
(傳封南康王寡玩好躬事儉約所有租秩悉寄天府及薨後少府有南康國丨丨丨約數千萬)一囊錢(後漢書趙壹傳文籍)
(雖滿腹不如丨丨丨又舊唐書李密傳積薪居上同汲黯之言囊錢不如傷趙壹之賦鍾嶸詩品元叔散憤蘭蕙指斥囊錢苦言切)
(句良亦勤矣盧思道勞生論家無儋石不費囊錢)沈即錢(晉書食貨志吳興沈克鑄小錢謂之丨丨丨李商隐詩今日春)
(光太漂蕩謝家輕絮丨丨丨)杖頭錢(晉書阮修傳修嘗步行以百錢掛杖頭至酒店便獨酣暢家無擔石晏如也王勃詩)
(不應長賣丨須得丨丨丨)潤筆錢(隋書鄭譯傳譯復爵沛國公上令李德林立作詔書高熲戲謂譯曰筆乾答曰出為方岳)
(杖策言歸不得一錢何以潤筆)青苖錢(唐書食貨志大歷元年天下苖一畝稅錢十五號丨丨丨宋史神宗紀熙寧二年陳)
(升之王安石議行新法三年詔諸路散丨丨丨)使君錢(唐鄭綮傳綮補廬州刺史移檄黃巢請無犯州境巢為斂兵州獨完)
(歲滿去贏錢千緡藏州庫後他盗至終不犯鄭丨丨丨)賣卜錢(高士傳嚴遵字君平丨丨於成都市日得百丨自給韋莊)
(落第後獻新先軰詩未酬闞澤傭書債猶欠君平丨丨丨又劉采春詩莫作商人婦金釵當卜錢)買山錢(何氏語林于頔)
(鎮襄陽廬山符戴齎書就于乞丨丨丨百萬于即時與之范成大詩一龕何用丨丨丨又陸龜蒙詩蜂供和餌蜜人寄買溪錢)牀
頭錢(鮑照詩但願金尊九醖滿莫惜丨丨百箇丨岑參詩閒時耐相訪正有丨丨丨)故吏錢(梁簡文帝詩久歸從事麥)
(非留丨丨丨)使鬼錢(黃庭堅詩既無丨丨丨又無封侯骨)
增大錢(周語景王二十一年將鑄丨丨後漢書劉陶傳有上書言人以貨輕錢薄故致貧困宜改鑄丨丨齊書祥瑞志世祖)
(于青溪宅得一丨丨文曰太平百歲)持錢(史記平凖書貧民大徙皆仰給縣官無以盡贍卜式丨丨二十萬予河南守以給徙)
(民元史尚野傳野謂諸生曰學未有得徒事華藻若丨丨買水所取有限能自鑿井及泉而汲之不可勝用矣白居易種花詩丨丨)
(買花樹城東坡上栽温庭筠燒歌丨丨就人卜敲瓦隔林鳴)藏錢(史記平凖書大司農陳丨丨經耗後漢書桓帝紀假公卿)
(以下奉又換王侯租以助軍糧出濯龍中丨丨還之)奉錢(史記蕭相國世家高祖以吏繇咸陽吏皆送丨丨三何獨以五注或)
(三百或五百也)更錢(史記平凖書議丨丨造幣以贍用)銅錢(史記平凖書黃金以鎰名為上幣丨丨識曰半兩重如其)
(文為下幣漢書食貨志丨丨質如周錢注言錢之形質如周錢唯文異耳杜甫贈畢曜詩速來相就飲一斗恰有三百青丨丨)子
錢(史記貨殖傳七國兵起時長安中列侯封君行從軍旅齎貸丨丨子錢家莫肯與搜神記南方有蟲名&KR1874;&KR1599;一名&KR0008;蠋生子必)
(依草葉取其子母即飛來以母血塗錢八十一文以子血塗錢八十一文每市物或先用母錢或先用丨丨皆復飛歸輪轉無已故)
(淮南子術以之還錢名曰青蚨范成大詩莊嚴福地守靈山不為人間計丨丨方岳詩窮愁正坐識丁字生事不聊稱丨丨)母
錢(見上宋史杜衍傳仁宗特詔為御史中丞奏議常平法曰州郡闕丨丨願出官帑助之)息錢(史記孟嘗君傳馮讙至薛)
(召取孟嘗君錢者皆會得丨丨十萬乃多釀酒買肥牛召諸取錢者皆持取錢之劵書合之不能與息者取其劵燒之宋史河渠志)
(王安石請捐常平丨丨助民興作帝曰縦用内帑錢亦何惜也)取錢(見上南史柳元景傳有數十畝菜園守園人賣菜得錢三)
(萬送還宅元景怒曰我立此園種菜以供家中啖耳乃復賣以丨丨奪百姓利耶又杜甫詩野老來看客河魚不丨丨)懷錢
(史記滑稽傳王先生徒丨丨沽酒與衛卒僕射飲日醉韓非子宋人有沽酒者為酒甚美然不售怪其故問其所知楊倩倩曰汝狗)
(猛耶曰狗猛則酒何故不售曰人畏焉或令孺子丨丨挈壺甕而往沽而狗迓而齕之此酒所以酸而不售也)餘錢(史記滑稽)
(傳鄴三老廷掾常歲賦斂百姓收錢得數百萬用其二三十萬為河伯娶婦與巫祝共分其丨丨持歸范成大詩盡遣丨丨付桑落)
(莫隨短夢到槐安)長錢(史記貨殖傳白圭樂觀時變故人棄我取人取我與欲丨丨取下穀長石斗取上種金史食貨志時)
(民間以八十為陌謂之短錢官用足陌謂之丨丨鄂勒博上言謂官司所用錢皆當以八十爲陌遂為定制段成式詩未有丨丨求)
(鄴錦且令裁取一團嬌)短錢(見上)賀錢(漢書高祖紀沛中豪傑吏聞令有重客往賀蕭何為主吏主進令曰進不滿千)
(錢坐之堂下高祖素易諸吏紿為謁曰丨丨萬實不持一錢)千錢(見上宋書周朗傳聽市至丨丨以還者用錢餘皆用絹布)
(及米五代史梁臣傳謝彦章許州人也幼事葛從周授之兵法從周以丨丨置大盤中為行陣偏五之狀示以出入進退之節彦章)
(盡得之洛陽名園記姚黃魏紫一枝丨丨梅堯臣詩大梁美酒斗丨丨欲飲常被饑窘煎)賜錢(漢書昭帝紀青州刺史雋不疑)
(遷為京兆尹丨丨百萬舊唐書明皇紀命侍臣及百寮每閒暇日尋勝地讌樂仍丨丨令所司供帳造食岑參詩置酒會前殿丨丨)
(若丘山)賦錢(漢書成帝紀減天下丨丨算四十注本算一百二十今減四十為八十)有錢(漢書食貨志募天下入粟)
(縣官得以拜爵得以除罪如此富人有爵農民丨丨粟有所渫賀知章詩莫謾愁沽酒囊中自丨丨)待錢(漢書食貨志交易丨)
(丨布帛不可尺寸分裂)成錢(漢書食貨志自孝武元狩五年三官初鑄五銖錢至平帝元始中丨丨二百八十億萬餘云李)
(中詩醮壇松作蓋丹井蘚丨丨)直錢(漢書食貨志黃金重一斤丨丨萬晉書食貨志永平五年作常滿倉立粟市于城東粟斛)
(丨丨二十李咸用詩器以鋤為利家惟竹丨丨又陸游詩江上鱸魚不丨丨)五錢(漢書食貨志宣帝即位用吏多選賢良百)
(姓安土歲豐稔穀至石丨丨農人少利又唐書食貨志貞觀四年米斗四丨丨外戶不閉者數月)偽錢(漢書食貨志丨丨不)
(蕃民不相疑)受錢(漢書食貨志募豪民田南夷入粟縣官而内丨丨于都内)法錢(漢書食貨志丨丨不立吏急而壹之)
(虖則大為煩苛而吏不能勝縦而弗呵虖則市肆異用師古注丨丨依法之錢也)摩錢(漢書食貨志今半兩錢法重四銖而)
(姦或盗丨丨質而取鋊錢益輕薄魏志周宣傳文帝問曰吾夢丨丨文欲令減而更愈明此何謂耶宣對曰此自陛下家事雖意欲)
(爾而太后不聽是以文欲減而明耳摩又作磨畫繼仲仁住衡州花光山一見山谷為作墨梅數枝及烟外遠山山谷題其横卷云)
(高明深遠然後見山見水蓋關仝荆浩能事花光嬾筆丨丨作鏡所見耳陸游詩不用丨丨擲卦爻)姦錢(漢書食貨志丨丨日)
(多五榖不為多師古注言皆採銅鑄錢廢業故五榖不多也)么錢(漢書食貨志更作金銀龜貝錢布之品名曰寳貨小錢徑)
(六分重一銖文曰小錢直一次七分三銖曰丨丨一十次八分五銖曰幼錢二十次九分七銖曰中錢三十次一寸九銖曰壯錢四)
(十因前大錢五十是為錢貨六品直各如其文)折錢(漢書食貨志均官有以考驗厥實用其本賈取之毋令丨丨萬物卬貴過)
(平一錢則以平賈賣與民)輕錢(漢書食貨志民用錢郡縣不同或用丨丨百加若干或用重錢平稱不受)重錢(見上重又)
(平聲儀禮疏筮法依七八九六之爻而記之但古用木畫地今則用錢以三少為丨丨重錢則九也三多為交錢交錢則六也兩多)
(一少為單錢單錢則七也兩少一多為拆錢拆錢為八也又述異記苔謂之澤葵又名丨丨亦呼為宣蘚乂呼為妒草)交錢
(見上又牛上士古駿賦千金買骨君尚知百萬丨丨猶未老)數錢(漢書五行志童謠云河間姹女工丨丨蕭子顯美女篇朝)
(酤成都酒暝丨河間丨江總新入姬人應令詩丨丨拾翠争佳麗拂紅點黛何相似岑參詩邯鄲女兒夜沽酒對客挑燈誇丨丨)
贏錢(漢書蕭何傳益封何二千石以嘗繇咸陽時何送我獨丨丨二也)行錢(漢書楊敞傳故事令即出錢市財用給文)
(書廼得出名曰山郎移病盡一日輙償一沐或至歲餘不得沐其豪富郎日出游戲或丨丨得善部說文古者貨貝而龜寳至周而)
(有泉秦廢貝丨丨又清尊錄凡富人以錢委人權其子而取其半謂之丨丨)見錢(漢書王嘉傳賞賜節約外戚貲千萬者少)
(故少府水衡丨丨多也元史劉宣傳交鈔所起漢唐未有宋造此為沿邊糴賣之計比銅錢易賫稍有滯礙即用丨丨尚存古人子)
(毋相權之意又如字陶潛詩阮公丨丨入即日棄其官)入錢(漢書黃霸傳武帝末以待詔丨丨賞官補侍郎謁者)口錢
(漢書貢禹傳算丨丨起武帝南史梁武帝紀賜鰥寡孤獨不能自存者人榖五斛逋布丨丨宿債勿復收隋書波斯國傳人年三歲)
(已上出丨丨四文)邑錢(漢書王莽傳莽既拔出同列繼四父而輔政欲令名譽過前人遂克已不倦聘諸賢良以為掾史賞)
(賜丨丨悉以享士愈為儉約)出錢(漢書文翁傳每出行縣益從學官諸生明經飭行者與俱使傳教令出入閏閭縣邑吏民)
(見而榮之數年争欲為學官弟子富人至丨丨以求之由是大化蘇轍論時事書今青苖免役皆責民丨丨是以百物皆賤而惟錢)
(最貴)貨泉(後漢書光武帝紀王莽以錢文有金刀改為丨丨或以丨丨字文為白水真人)綬錢(後漢書劉般傳太守薦言)
(般束修至行為諸侯師帝聞而嘉之乃賜般丨丨百萬繒二百匹)庫錢(後漢書鍾離意傳交阯太守張恢坐臧千金徵還伏)
(法以資物簿入大司農詔頒賜羣臣意得珠璣悉以委地帝怪而問其故對曰臧穢之寳誠不敢拜帝歎曰清乎尚書之言乃更以)
(丨丨三十萬賜意南史何胤傳敇給白衣尚書祿胤固辭又敕山隂丨丨月給五萬又不受)齎錢(後漢書楊秉傳自為刺史)
(二千石計日受俸餘禄不入私門故吏丨丨百萬遺之閉門不受)民錢(後漢書吳祐傳嗇夫孫性私賦丨丨市衣以進其父)
(父得而怒曰有君如是何忍欺之促歸伏罪宋无王介甫詩投老歸耕白下田青苖猶未罷丨丨)縑錢(後漢書王景傳十五)
(年從駕東巡狩至無鹽帝美其功績拜河隄謁者賜車馬丨丨又儒林傳楊仁上便宜十二事皆當世急務帝嘉之賜以丨丨)給
錢(後漢書鮮卑傳鮮卑大人皆來歸附並詣遼東受賞賜青徐二州丨丨歲二億七千萬為常南史沈慶之傳慶之以年滿七十)
(固請辭事聽以郡公罷就第月丨丨十萬米百斛)銀錢(後漢書西域傳以金銀為錢丨丨十當金錢一元好問瓶中雜花詩)
(傳語春風好將護莫教容易作丨丨)賨錢(後漢書南蠻傳高祖為漢王發夷人還伐三秦秦地既定乃遣還巴中復其渠帥羅)
(朴督鄂度夕龔七姓不輸租賦餘戶乃歲入丨丨口四十)小錢(魏志董卓傳卓悉椎破銅人鍾虡及五銖錢更鑄為丨丨大五)
(分無文章肉好無輪郭不磨鑢于是貨輕而物貴楊萬里九月菊未花詩但挼青蘂浮新酒何必黃花鑄丨丨)責錢(魏志東沃)
(沮傳注其嫁娶之法女年十歲已相設許壻家迎之至成人更還女家女家丨丨錢畢乃復還壻公孫瓚罪狀袁紹表多以資糧專)
(為不急割剝富室收考丨丨紹罪四也)天錢(晉書天文志北落門西北有十星曰丨丨步天歌十箇丨丨梁下黃)封錢
(晉書食貨志尚書張林言今非但榖貴百物皆貴此錢賤故爾宜令天下悉以布帛為租市買皆用之丨丨勿出如此則錢少物皆)
(賤矣)舊錢(晉書食貨志元帝過江用孫氏丨丨輕重雜行大者謂之比輪中者謂之四文又南史范述曾傳述曾為永嘉太守)
(勵志清白後徵為遊擊將軍郡送故丨丨二十餘萬一無所受惟得白桐木火籠朴十餘枚而已)用錢(晉書食貨志丨丨非)
(徒豐國亦所以省刑南史袁憲傳時生徒對策多行賄賂憲父君正曰我豈能丨丨為兒買第耶學司銜之及試爭起劇難憲抗答)
(如流到溉曰袁君正其有後矣)算錢(晉書食貨志極遠者輸丨丨人二十八文)租錢(晉書裴楷傳梁趙二王國之近屬貴)
(重當時楷歲請二國丨丨百萬以散親族人元好問題堯民野醉圖詩不見只今汾水上田翁鞭背出丨丨)討錢(晉書衛恒)
(傳上谷王次仲作楷法至靈帝時多能者而師宜官為最甚矜其能或時不持錢詣酒家飲因書其壁顧觀者以詶酒丨丨足而滅)
(之)致錢(晉書山濤傳文帝與濤書曰足下在事清明雅操邁時念多所乏今丨丨二十萬穀二百斛南史齊臨川王映傳映)
(嘗丨丨還都買物有獻計者于江陵買貨至都還換可得微增映笑曰我是賈客耶乃復求利)收錢(晉書潘岳傳時以逆旅逐)
(末廢農敕當除之十里一官使老小貧戶守之又差吏掌主依客舍丨丨隋書食貨志于滄瀛幽青四州之境傍海煑鹽每歲丨丨)
(軍國之資得以周贍)遺錢(晉書顧衆傳父秘曾蒞吳興吳興義故以衆經離寇難共丨丨二百萬一無所受邴原别傳原嘗行)
(得丨丨拾以繫樹枝此錢既不見取而繫錢者愈多問其故答者謂之神樹原惡其由已以成淫祀乃辨之於是里中遂斂其錢以)
(為社供)半錢(晉書華譚傳市道小人争丨丨之利玉海自一錢至丨丨作秤以校之)積錢(晉書郗超傳父愔好聚斂)
(丨丨數千萬嘗開庫任超所取超性好施一日中散與親故都盡南史江禄傳祿頗有資産丨丨于壁壁為之倒迮銅物皆鳴人戲)
(之曰所謂銅山西傾洛鐘東應者也唐書李景讓傳景讓家始貧乏時治墻得丨丨僮僕奔告景讓母母曰士不勤而祿猶菑其身)
(况無妄而得我何取亟使閉坎)編錢(晉書王濟傳洛京地甚貴濟買地為馬埒丨丨滿之時人謂為金溝)斂錢(晉書阮修)
(傳修居貧年四十餘未有室王敦等丨丨為婚皆名士也時慕之者求入錢而不得元稹詩符下丨丨急值官因酒嗔)家錢
(晉書荀顗傳詔曰太尉不恤私門居無館宇素絲之志沒而彌顯其賜丨丨二百萬使立宅舍唐書田布傳拜魏博節度使禄奉月)
(百萬一不入私門又發丨丨十餘萬緡頒士卒)分錢(晉書郭文傳有猛獸殺麀鹿于菴側文以語人人取賣之丨丨與文文曰)
(我若須此自當賣之所以相語正以不須故也聞者皆嗟嘆)市錢(晉書載記石勒出公絹丨丨)散錢(晉書載記蒙遜)
(升南景門丨丨以賜百姓北史王昕傳所少好篤學能誦書太尉汝南王悅辟為參軍悅數丨丨于地令諸佐拾之昕獨不拾韓愈)
(諫迎佛骨表灼頂燔指百十為羣解衣丨丨自朝至暮轉相倣傚惟恐後時)蜀錢(宋書劉粹傳馬無善惡限丨丨二萬)斷
錢(宋書孔琳之傳或倉庾充衍或糧靡斗儲以相資通則貧者仰富致之之道實假於錢一朝斷之便為棄物是有錢無糧之民)
(皆坐而饑困此丨丨之立敝也)貼錢(宋書何承天傳有尹嘉者家貧母熊自以身丨丨為嘉償責坐不孝當死承天議宥之)
獻錢(宋書沈慶之傳身享大國家素富厚産業累萬金奴僮千計再丨丨千萬榖萬斛)已錢(宋書郭世道傳嘗與人共)
(于山隂市貨物誤得一千錢當時不覺分背方悟請其伴求以此錢追還本主伴大笑不答世道以丨丨充數送還之)餉錢
(宋書劉凝之傳荆州年饑義季慮凝之餒斃丨丨十萬凝之大喜將錢至市門觀有饑色者悉分與之俄頃立盡蘇軾和陶詩忽丨)
(二萬丨顔生良足勸)臺錢(齊書高帝紀詔曰枯骸不收毀櫬莫掩宜速宣下埋藏營䘏其餘班下州郡無棺器標題者屬所以)
(丨丨供事)送錢(齊書到撝傳論丨丨贏兩言此無忘一笥之懷報以都尉千金可失貴在人心南史謝朏傳朏子諼為東陽内)
(史及還五官丨丨一萬止留一百答曰數多劉寵更以為愧)祿錢(齊書袁彖傳彖坐過用丨丨免官付東冶世祖幸冶履行)
(庫藏敕見彖與語明日釋之)設錢(梁書韋叡傳昌義之請曹景宗與叡會因丨丨二十萬官賭之景宗擲得雉叡擲得盧遽)
(取一子反之曰異事遂作塞)社錢(南史宋高祖紀上負刁逵丨丨三萬盧綸村南逢病叟詩卧驅鳥雀惜禾黍猶恐諸孫無)
(丨丨陸游詩青裙溪女結蠶卦白髮廟巫催丨丨)古錢(南史宋明帝紀泰始二年斷新錢專用丨丨舊唐書憲宗紀靈武李)
(奕奏黃河岸塌處得丨丨三千三百其形小方孔三足梅堯臣飲劉原甫丨丨勸酒詩懷中探二寳太公新室錢)新錢(見上)
(北史齊文宣帝紀自魏末用永安錢又有數品皆輕濫己丑鑄丨丨文曰常平五銖舊唐書肅宗紀初鑄丨丨文曰乾元重寳用一)
(當十)求錢(南史宋江夏王義恭傳義恭資供豐厚用常不足賒市百姓物無錢可還民有通辭丨丨者輙題後作原字庾信謝)
(賚豬唘孫弘牧于淄水惟以丨丨卜式養于上林豈知其味)足錢(南史周文育傳卜者曰君今北下不過作令長南入則為)
(公侯文育曰丨丨便可誰望公侯)異錢(南史齊武帝紀上得丨丨文為北斗星雙刀雙貝及有人形帶劍焉)輸錢(南史)
(齊武帝紀詔省州郡縣送故丨丨者宋史河渠志陽武縣民言田沙鹹瘠薄乞淤溉候深一尺計畝丨丨以助興脩詔與淤溉勿丨)
(丨)米錢(南史竟陵王子良傳山隂人孔平詣子良訟嫂市丨負丨子良嘆曰昔高文通與嫂訟田義異于此乃賜丨丨以償)
(平范成大詩號呼賣卜誰家子想欠明朝糴丨丨)賚錢(南史梁武帝紀中大通十年幸回賓亭宴帝鄉故老及所經近縣奉)
(迎候者少長數千人各丨丨二千)細錢(南史梁敬帝紀太平二年己夘鑄四柱錢一當二十壬辰改四柱錢一當十丙申復)
(用丨丨)廢錢(南史孔琳之傳桓靈寳為太尉議欲丨丨用榖布琳之議曰聖王制無用之貨通有用之財此錢所以嗣功龜)
(貝歴代不廢今而廢之是有錢無糧之人皆坐而饑困也)賞錢(南史宗越傳太守夏侯穆常使越討伐往輒有功家貧無以市)
(馬刀楯步出單身挺戰每一捷郡將輙丨丨五千因此得買馬舊唐書憲宗紀詔田興以魏博請命宜令司封郎中知制誥裴度往)
(彼宣慰賜三軍丨丨一百五十萬貫)埋錢(魏書崔玄伯傳崔和平昌太守家巨富而性吝嗇丨丨數百斛)東錢(隋書食貨)
(志普通中更鑄鐵錢人皆私鑄八十為百名曰丨丨七十為百名曰西錢)西錢(見上)女錢(隋書食貨志梁武帝别鑄丨丨)
(二品並行百姓或私以古錢交易)稅錢(隋書食貨志立九等之戶富者丨其丨貧者役其力舊唐書許孟容傳夏旱孟容上)
(疏曰京師萬國所會其一年丨丨及地租出入一百萬貫伏冀下令全放免之歐陽修牡丹記魏家花者千葉肉紅花出于魏相仁)
(溥家魏氏池館甚大此花初出時人有欲閱者人丨十數丨乃得登舟渡池至花所魏氏日收十數緡林逋詩徵足丨丨人更静却)
(搘吟策立秋廊)鎔錢(隋書食貨志梁末有兩柱錢鵝眼錢雜用價同但兩柱重而鵝眼輕私家多丨丨間以錫鐵兼以粟帛為)
(貨)緊錢(隋書食貨志齊神武遷鄴已後百姓私鑄各以為名有雍州青赤梁州生厚丨丨吉錢河陽生澁天柱赤牽之稱)
吉錢(見上)廨錢(隋書蘇孝慈傳百寮供費不足臺省府寺咸置丨丨收息取給孝慈以為官民爭利非興化之道上表罷)
(之)布泉(北史周武帝紀更鑄錢文曰丨丨以一當五)負錢(北史斛律光傳帝以鄴清風□賜提婆租賃之於是官無)
(菜賒買于人丨丨三百萬其人訴焉光曰此菜園賜提婆是一家足若不賜提婆是百官足又澠水燕談錄于令儀長厚不忤物一)
(夕盗入其家諸子擒之乃隣子也令儀曰汝何苦為盗曰廹於貧耳問所欲曰十千足以衣食如其欲與之既去呼之盗大恐謂曰)
(女貧甚夜丨丨以歸恐為人詰留之至明使去盗大感愧卒為良民)費錢(北史裴俠傳轉工部中大夫有掌錢物典李貴於府)
(中泣或問其故對曰所掌官物多有費用裴公清嚴懼罪責耳俠聞之許其自首貴自言隐丨丨五百萬又歐陽修宣城筆詩價高)
(仍丨丨用不過數日)酬錢(北史宋欽道傳欽道仕齊歷位中山太守好察細事其州府佐吏使人間者先丨丨然後敢食臨涖)
(處稱為嚴整劉克莊贈川郭詩用藥多投病丨丨或掉頭)本錢(舊唐書明皇紀長安萬年兩縣各與丨丨一千貫收利供驛又)
(河南洛陽兩縣亦借丨丨一千貫收利充人吏課役)課錢(舊唐書明皇紀停郡縣差丁白直丨丨)丁錢(舊唐書懿宗紀)
(安南管内被蠻賊驅劫處本戶兩稅丨丨等量放二年陸游詩縣前歸來傳好語黃紙續放身丨丨)貸錢(舊唐書禮儀志宰相)
(軍將已下子弟三百餘人皆衣紫衣充學生房設食於廊下丨丨一萬貫五分收錢以供監官學生之費)地錢(舊唐書食貨志)
(諸道稅丨丨張方平論免役錢疏自古田稅榖帛而已今二稅之外諸色沿納其目曰陪錢丨丨食鹽錢牛皮錢篙錢鞋錢又酉陽)
(雜爼丨丨葉圓莖細有蔓生溪澗邊)虛錢(舊唐書食貨志新錢與乾元開元通寳錢三品並行尋而榖價騰貴米斗至七千乃)
(擡舊開元錢以一當十減乾元錢以一當三十緣人厭錢價不定人間擡加價錢為丨丨)公錢(舊唐書食貨志丨丨重與銅之)
(價頗等故盗鑄者破重錢以為輕錢)傭錢(舊唐書食貨志舊制東都含嘉倉積江淮之米載以大輿而西至於陜三百里率兩)
(斛計丨丨千呂居仁官箴當官取丨丨船家錢之類多為之程而過受其直所得至微所失多矣)脚錢(舊唐書裴耀卿傳充)
(轉運使凡三年運七百萬石省丨丨三十萬貫或說耀卿請進所省丨丨以明功利耀卿曰此公卿盈縮之利耳不可以之求寵)
改錢(舊唐書崔神慶傳神慶到州有豪富偽作丨丨文敕文書下州榖麥踊貴百姓驚擾神慶執奏以為不便則天下制褒賞)
(之)合錢(舊唐書李臯傳楚俗佻薄不穿井飲陂澤臯始命丨丨開井以便人)菜錢(舊唐書歸融傳韓益遷京兆尹時府)
(司物力不充特敇賜錢五萬貫府司以所賜之半還司農寺丨丨融因對言之冷齋夜話予遊儋耳及見黎民為予言東坡無日不)
(相從乞園蔬出其臨别北渡時詩其末云新醖佳甚求一具臨行寫此詩以折丨丨)蠲錢(舊唐書衛次公傳次公拜陜虢等州)
(都防禦觀察等使請丨丨三百萬人得蘇息政簡於朝徵為兵部侍郎)載錢(舊唐書馮定傳于頔牧姑蘇也定寓焉頔友於)
(布衣間後頔帥襄陽定乘驢詣軍門吏不時白定不留而去頔慙笞軍吏馳丨丨五十萬及境謝之定飯逆旅復書責以貴傲而返)
(其遺頔深以為恨管子令中大夫王邑丨丨二千萬求生鹿於楚)丐錢(舊唐書李德裕傳亳州言出聖水飲之者愈疾德裕)
(奏曰臣訪此水本因妖僧誑惑狡計丨丨數月以來江南之人奔走塞路)銷錢(舊唐書楊嗣復傳江淮以南銅器成肆市井逐)
(利者丨丨一緡可為數器售利三四倍白居易詩筆硯莫抛留壓案簞瓢從陋也丨丨)商錢(唐書德宗紀建中三年四月甲)
(子借丨丨七月癸巳停借丨丨九月丁亥初稅丨丨茶漆竹木)資錢(唐書百官志凡習樂立師歲考其課以上禮部有故及不)
(任供奉則輸丨丨散樂閏月人出丨丨又郭震傳震年十六為太學生家嘗送丨丨四十萬會有縗服者叩門自言五世未葬願假)
(以治喪震與之無少吝不質名字)稜錢(唐書食貨志江淮有官鑪錢偏鑪錢丨丨時錢)時錢(見上汪元量詩北客南人)
(成買賣京城依舊使丨丨)斗錢(唐書食貨志物力豐富朝廷不計道里之費而民所出水陸之直增以函脚營窖之名民間傳)
(言用丨丨運斗米其糜耗如此)善錢(唐書食貨志顯慶五年以惡錢多官為市之以一丨丨售五惡錢民間藏惡錢以待禁弛)
摸錢(唐書食貨志先天之際兩京錢益濫或鎔錫丨丨須臾百十按摸與摹同又入聲雲笈七籖馬自然於遍身及襪上丨丨)
(所出不知多少擲之皆青銅錢撮投井中呼之一一飛出人有取者頃復失之)縱錢(唐書劉晏傳李若初為浙西觀察鹽鐵使)
(時天下錢少貨輕州縣禁錢不出境商賈不通若初始奏丨丨以起萬貨詔可而持剛檢下吏民畏服)鬻錢(唐書員半千傳)
(聞陛下封神嶽舉英豪故丨丨走京師)軍錢(五代史唐本紀克用討黃巢率蕃漢萬人出石嶺關求發丨丨)射錢(五代)
(史全蜀世家太子元膺能丨丨中孔嘗自抱畫毬擲馬上馳而射之無不中)錫錢(宋史徽宗紀大觀六年廢丨丨)毛錢
(宋史高宗紀建炎十三年毀私鑄丨丨)舉錢(宋史高宗紀建炎二十九年禁權要豪民丨丨軍中取息)施錢(宋史五行)
(志初寶誌嘗為偈大書於板帛幂之人欲讀者必丨數丨乃得讀訖即冪之時陸倕姚察而下皆莫知其旨)實錢(宋史職官)
(志後唐同光初租庸使以軍儲不充百官俸錢請減半數而支丨丨是後所支半俸復從虚折周顯德三年復給丨丨)漕錢
(宋史食貨志孝宗乾道四年罷鹽鈔令廣西漕司自認丨丨二十萬)食錢(宋史兵志自都副指揮使歲給錦袍月給丨丨越絶)
(書計倪曰興師者必先蓄積丨丨布帛)鉢錢(宋史宗室鎮王竑傳妻吳氏為比丘尼賜惠淨法空大師月給丨丨百貫蘇轍)
(塑維摩像詩真人遺意世莫識時有遊僧施丨丨)寓錢(宋史劉永一傳有僧丨丨數萬於其室無何而僧死永一詣縣自言)
(請以錢歸其弟子鄉人負債不肯償立焚其劵行事類此)紙錢(宋史外戚傳李用和少窮困居京師鑿丨丨為業范成大寒食)
(郊行詩鷺窺蘆泊水烏啄丨丨風孫蕙蘭綠忩詩明朝又是清明節愁見人家買丨丨)挂錢(宋史查道傳嘗出按部路側有)
(佳棗從者摘以獻道即計直丨丨於樹而去)厨錢(宋史舒亶傳亶在翰林受丨丨越法三省以聞毌丘儉罪狀司馬師表領)
(軍許允當為鎮北以丨丨給賜而師舉奏加辟其罪九也)徵錢(金史海陵紀賜朝官京城隙地丨丨有差)限錢(金史食貨)
(志弛丨丨之禁許民自採銅鑄錢而官製模範薄惡不如法者令民不得用)壁錢(本草丨丨蟲似蜘蛛作白幕如錢貼牆壁)
(聞北人呼為壁繭)桑錢(本草桑花名桑蘚丨丨生桑樹上白蘚如地錢花樣)龔錢(越絶書北郭外路南溪北城者句踐)
(築鼓鐘宮也去縣七里其邑為丨丨)多錢(韓非子長袖善舞丨丨善賈)儲錢(淮南子西門豹治鄴廪為積粟府無丨丨)
兩錢(說苑干將鏌鎁至利也然以之補履曾不如丨丨之錐)吳錢(西京雜記文帝時吳王有銅山鑄錢故有丨丨文字)
(肉好與漢錢不異)擇錢(鹽鐵論錢之善惡無增損於政丨則物稽滯而用人尤被其苦)閱錢(論衡稻穀千鍾糠皮)
(大半丨丨滿億穿决出萬)顧錢(風俗通太原郝子廉一介不取諸人曾過姊飯留十五錢嘿置席下孔子食于施氏未嘗不飽)
(何有同生之家而丨丨者哉)辭錢(謝承後漢書公沙穆嘗養猪猪有病使人賣之于市賣猪者到市即售亦不言病其直過)
(價穆齎半直追以還買猪人買者言買賣私約亦復丨丨不取穆終不受錢而去陳樵送烏經歴詩空遺參軍紙曾丨太守丨)換
錢(搜神記周&KR1158;嘖者貧而好道夫婦夜耕困卧夢天過而哀之勅外有以給與司命云此人相貧惟有張車子應賜錢千萬車子)
(未生請以借之于是得貲至千萬有張嫗者嘗往周家傭賃當孕駐車屋下生兒名為車子周悟曰吾昔夢從天丨丨外白以張車)
(子錢貸我必是子也財當歸之矣)玉錢(拾遺記晉時因墀國獻丨丨千緡其形如環上有天夀永吉之字姚合蓮花詩粉膩)
(黃絲蕊心重碧丨丨皮日休白菊詩蕊香亦似浮金靨花樣還如鏤丨丨)錢錢(常璩巴志河南李盛為郡守重賦國人刺之曰)
(丨丨何難得令我獨憔悴)綠錢(古今注室空無人行則生苔蘚或青或紫一名丨丨沈約蕭丞相第詩賓階丨丨滿客坐紫苔)
(生岑參詩丨丨生履跡紅粉濕啼痕包何詩藤垂宛地縈朱履泉迸侵階浸丨丨韋莊詩丨丨榆貫重紅障杏籬深)聘錢(荆楚)
(歲時記牽牛娶織女借天帝二萬錢下聘久不還天帝怒驅在營室中每年祗一見楊億詩天帝丨丨能得否晉人求富是虛辭)
度錢(異苑永康王曠井上有一洗石時見赤氣後有二賈人寄宿忽求買之曠怪所以未及丨丨子婦孫氏覩二黃鳥□于石)
(疾往掩取變成黃金賈人不知索市愈急既得撞破石内空處上有二鳥跡)甃錢(酉陽雜俎元和初洛陽村王清傭力得錢)
(五鐶因買田畔一枯栗樹將為薪以求利經宿為鄰人盜斫創及腹忽有黑蛇舉首如臂人語曰我王清本也汝勿斫其人失斤而)
(走及明王清率子孫薪之復掘其根根下得大瓮二散錢實之王清因是獲利十餘年巨富遂丨丨成龍形號王清本)擊錢
(酉陽雜俎建中初有河北將軍夏姓者彎弓數百斤嘗于毬場中累錢十餘走馬以擊鞠杖擊之一丨一丨飛起六七丈其妙如此)
泥錢(酉陽雜俎有人牽馬訪馬醫稱馬患脚以二十鐶求治其馬毛色骨相馬醫未嘗見笑曰君馬大似韓幹所畫者真馬中)
(固無也是畫通靈矣馬醫所獲錢用歷數主乃成丨丨)乞錢(逸史隋末有書生居太原家貧教授所居抵官庫因穴而入見)
(有錢數萬遂欲携挈一金甲人持戈曰汝要錢可索取尉遲公敬德帖來生訪求至鐵冶處見尉遲敬德方袒露蓬首煅鍊生拜之)
(丨丨五百貫尉遲公怒生曰但賜一帖他日自知尉遲不得已與之生持帖至庫復見金甲人令繫梁上遣書生取錢後敬德賜錢)
(一庫欠五百貫將罪主者忽于梁上得帖子乃打鐵時所書也)歸錢(貢父詩話蜀人李士寧好言鬼神詭異事人又以為有術)
(能丨丨與李少君類)香錢(歸田錄三班院其在院者常數百人每歲乾元節醵錢飯僧進香合以祝聖夀謂之丨丨)醵錢
(見上燕翼貽謀錄故事唱第之後丨丨於曲江為聞喜之飲)房錢(燕翼貽謀錄至和元年二月大雨雪詔天下長吏酌公私)
(丨丨與放三日)率錢(燕翼貽謀錄國初進士期集以甲次高下丨丨刊小錄事遊燕熙寧六年詔賜進士及第錢三千緡諸科)
(七百緡為期集費熙寧九年練亨甫奏罷期集錢止賜錢造小錄及第五百千諸科二百千而遊燕之費復丨丨為之貢師泰河决)
(詩社長夜打門里正朝丨丨)碎錢(物類相感志胡桃能丨丨)綵錢(夢華錄洗兒會親朋盛集煎香湯於盆中下菓子丨)
(丨葱蒜等用數丈綵繞之名曰圍盆觀者各撒錢於水中謂之添盆張師錫老兒詩女嫁求紅燭男㛰乞丨丨)春錢(夢華錄立)
(春日士夫家翦綵為小旛綴於花枝之上或翦春蝶丨丨春勝以為戲)燒錢(西溪叢語山谷題牧護歌後云來黔中聞賽神)
(者夜歌聽說儂家牧護末云奠酒丨丨歸去乃知蘇渙䕫州故作此歌范成大詩社下丨丨鼓似雷日斜扶得醉翁回)擲錢
(東臯雜錄今人丨丨為博者戲以錢文面背分勝負曰字曰幕前漢西域傳云罽賓國以金銀為錢文為騎幕為人面)身錢
(後山談叢吳越錢氏人成丁歲賦錢三百六十謂之丨丨)破錢(玉匣記毘陵郡士人姓李家有女方十六歲能詩吳人多得之)
(有拾得丨丨詩云半輪殘月掩塵埃依稀猶有開元字想得清光未破時買盡人間不平事)鑿錢(同話錄蔣大防母云少日)
(隨親謁泰山東嶽天下之精藝畢集人有紙一百番丨為丨運鑿如飛既畢舉之其下一番未嘗有鑿痕其上九十九番紙錢也傅)
(咸司隸教屠牛酤酒丨丨作錫皆有損害)掘錢(夢溪筆談洛中地内多宿藏凡置第宅未經掘者例出丨丨)職錢(夢溪)
(筆談文館職任自校理以上皆有丨丨惟内外制不給)頭錢(老學菴筆記唐小說載李紓侍郎罵負販者云丨丨價奴兵丨)
(丨猶言一錢也俗語云千錢精神丨丨賣亦此意云)撚錢(避署漫抄慈聖光獻曹后在父母家時與羣女共為丨丨之戲而后)
(一錢輙獨旋轉盤中凡三日方止)權錢(老學菴筆記胡子遠之父唐安人家饒財常委僕丨丨得錢引五千緡皆偽也取而)
(火之泰然不少動心其家暴貴宜哉姚燧行銅錢詔錢以權物鈔以丨丨子母相資信而有證)男錢(錢譜布錢世謂之丨丨梁)
(書曰布錢徑一寸重四銖半婦人佩之即生男也段成式詩詐嫌嚼貝磨衣鈍私帶丨丨壓鬢低)看錢(清尊錄興元民有得)
(闌遺小兒者育以為子數歲美姿首民夫婦計曰使女也教之歌舞獨不售數十萬錢耶婦曰固可詐為也携至成都教以新聲益)
(祕之不使人見里巷民求為妻不可曰此女當歸之貴人於是好事者踵門一覿面輙避去猶得錢數千謂之丨丨)錦錢(遂昌)
(雜錄閩人鄭所南諱思肖平日喜畫蘭疎花簡葉不求甚工其所自賦詩以題蘭皆險異詭特蓋以攄其憤懣云吳人好事者為板)
(刊其所謂丨丨集者行於世)屋錢(吳萊三朝野史馬光祖尹京日庭無留訟福王府訴民不還房廊丨丨光祖判曰晴則雞)
(卵鴨卵雨則盆滿鉢滿福王若要丨丨直待光祖任滿)列錢(西都賦隋侯明月錯落其間金缸銜壁是為丨丨注丨丨言行)
(列似錢也景福殿賦皎皎白間離離丨丨駱賓王出石門詩石明如掛鏡苔分似丨丨)文錢(曹植聖皇篇丨丨百億萬采帛)
(若烟雲)翠錢(何尚之華林清暑殿賦逞緜亙之虹梁列雕刻之華榱網戶丨丨青軒丹墀)綺錢(謝朓詩玲瓏結丨丨)
(深沈映朱網梁元帝詩丨丨䔩西觀緹幔卷南榮庾肩吾詩瑞雪墜堯年因風入丨丨沈約咏青苔詩長風隐細草深堂沒丨丨張)
(正見詩竒樹舒春苑流芳入丨丨江總南越木槿賦暫欲寄根對滄海大願移華厠丨丨)增錢(庾肩吾書品論余自少迄長留)
(心茲藝敏手謝於臨池銳意同於削板而蕺山之扇竟未丨丨凌雲之臺無因誡子)下錢(沈約彈王源文璋之丨丨五萬以為)
(聘禮)苔錢(劉孝威怨詩丹庭斜草徑素壁點丨丨李賀巫山高詩曉風吹雨生丨丨韓偓重遊李氏園亭詩今日獨來香徑裏)
(更無人跡有丨丨)二錢(李嶠攀龍臺碑酬德踰于丨丨報恩過于一笥)攜錢(杜甫詩憂我營茅棟丨丨過草橋蘇轍詩)
(坐上要須長滿客杖頭何用出丨丨)荷錢(杜甫詩點溪丨葉疊青丨趙長卿首夏詩丨丨浮翠點前溪)抛錢(白居易詩)
(榆莢丨丨柳展眉兩人並馬語行遲徐積姚黃詩玉面兒來爭供帳錦袍即去鬭丨丨)典錢(白居易勸酒詩歸去來頭已白)
(丨丨將用買酒喫)雙錢(白居易食笋詩物以多為賤丨丨易一束)把錢(韓愈論變鹽法事宜狀平叔請限商人鹽納官)
(後不得輙于諸軍諸使覓職掌丨丨捉店看守莊磑以求影庇)付錢(韓愈論變鹽法事宜狀不必與國家手丨丨然後為輸錢)
(于官也)貯錢(孟郊贈道士詩松枝休策雲藥囊翻丨丨宋濂撲滿說撲滿丨丨陶器也狀類&KR1125;口通丨丨錢入不可出滿乃)
(撲去故名)冰錢(孟郊石淙詩黑草濯鐵髮白苔浮丨丨)齋錢(張籍贈道士詩舊住紅樓通内院新承墨詔賜丨丨)石
錢(李賀昌谷詩丨丨差復藉厚葉皆蟠膩)簸錢(王建宫詞暫向玉花階上坐丨丨贏得兩三籌)納錢(王建原上新居)
(詩借牛耕地晚賣樹丨丨遲)支錢(姚合詩每旬常乞假隔月探丨丨)堆錢(張祜贈淮南將詩揀匠裝銀鐙丨丨買鈿)
(筝杜牧寄小姪阿宜詩崔昭生崔芸李兼生窟郎丨丨一百屋破散何披猖)素錢(李山甫雨後過華嶽廟詩墻外丨丨飄似)
(雪殿前隂柏吼如雷)豹錢(段成式戲高侍御詩丨丨騘子能擎舉兼著連乾許換無)打錢(趙光遠詩慢寵綵筆閒書字斜)
(指瑤階笑丨丨文同老木寒牛圖詩羸牛日晚已噍草稚子天寒猶丨丨)神錢(李建勲田家詩木槃檠社酒瓦鼓送丨丨陸游)
(詩半醉半醒村老子家家門口掠丨丨)陪錢(僧處默織婦詩成縑猶是丨丨納未直青樓一曲歌)那錢(梅堯臣詩不肯)
(丨丨買珠翠任從堆插階前菊)抽錢(蘇軾李氏園詩丨丨算閒口但未𣙜羹粥)閒錢(蘇軾題䟦張廣州與妹仁夀夫人書)
(云廣州真珠香藥極有亦有丨丨但忝為市舶使不欲效前人自汙耳)鑱錢(蘇軾題跋赫蹏紙可以丨丨祭鬼東坡試筆偶)
(書其上後五百年當成百金之直物固有遇不遇也)寳錢(蘇軾兩橋詩探囊頼故侯丨丨出金閏)催錢(蘇軾朱陳村圖)
(詩縣吏丨丨夜打門)牙錢(蘇轍論蜀茶五害狀賣茶本法止許收息二分今多作名目如丨丨打角錢之類至收五分以上宋)
(无䨇陸詩行采砧聲鳴素練計籌花片落丨丨)蠟錢(陳造詩已借丨丨輸麥稅免教緝捕闖門來)歲錢(蔡襄詩忽逢野)
(老臨池水自剪殘花趁丨丨)楮錢(蔡襄陳將軍廟詩神理高高人意近丨丨祈福暗塵忩)花錢(范成大詩㸑婢請淘)
(酒米園丁催筭丨丨薩都拉詩十八女兒搖艇子隔溪笑擲買丨丨)腰錢(范成大詩畏途得晴天復凉真是丨丨更騎鶴)羡
錢(朱子冰玉堂記乃出少府丨丨贖之民間)賣錢(僧惠洪詩千年高道誰酬價一世清閒我丨丨袁桷詩魏公賜宅猶傳笏)
(元子磨崖可丨丨)靈錢(張憲端午詞五色丨丨傍午燒綵勝金花貼鼓腰)筮錢(雲笈七籖扈謙精于易占常在建康)
(後巷筮一卦百錢日限錢五百次卦千錢不為也桓温賜錢三十萬謙云謙用丨丨常患不盡請還公庫)
半兩錢(史記平凖書今丨丨丨法重四銖注文為半兩實重四銖古今注秦錢半兩徑寸重十二銖)三銖錢(史記)
(平凖書令縣官銷半兩錢更鑄丨丨丨漢書武帝紀四年五月春罷丨丨丨行半兩錢師古注又新鑄作也)賈人錢(史記)
(蕭相國世家王衛尉曰夫職事苟有便於民而請之真宰相事奈何乃疑相國受丨丨丨乎)三官錢(史記平凖書悉禁郡)
(國無鑄錢專令上林鑄錢而令天下非丨丨丨不得行注上林苑屬官有上林均輸鍾官辨銅令又孔顗鑄錢均貨議官鑄已布於)
(民使嚴斷剪鑿小輕破缺無周郭者悉不得行官錢細小者稱合銖兩銷以為大)京師錢(漢書食貨志丨丨之丨累百鉅)
(萬貫朽而不可校)中府錢(漢書田叔傳為魯相初至官民以王取其財物自言者百餘人叔笞怒之曰王非汝主耶何敢)
(自言主魯王聞之發丨丨丨使相償之相曰王使人自償之不爾是王為惡而相為善也)鐵官錢(後漢書公孫述傳述廢銅)
(錢置丨丨丨又陳書沈炯傳王僧辯素間其名於軍中購得之酬所獲者鐵錢十萬自是羽檄軍書皆出於炯南史到溉傳漑少孤)
(貧樂安任昉大相賞好溉後為建安太守昉以詩贈之求二衫段云鐵錢兩當一百易代名實為惠當及時無待凉秋日燕翼貽謀)
(錄太平興國二年詔官收民閒鐵錢鑄為農器以給江北流民之歸附者)賞募錢(後漢書滕撫傳廣陵賊張嬰等聚衆據廣)
(陵朝廷博求將帥三公舉撫有文武才拜為九江都尉與中郎將趙序助馮鯤合州郡數萬人共討之又廣開丨丨丨邑各有差)
走卒錢(後漢書虞詡傳永平章和中州郡以丨丨丨給貸貧人司空劾案州及郡縣皆坐免黜)比輪錢(晉書食貨)
(志丨丨丨斤兩差重按元帝過江用孫氏舊錢大者謂之比輪)滿中錢(晉書五行志海西太和中會稽山隂縣起倉鑿地得)
(兩大船丨丨丨錢皆輪文大形時日向暮至旦失錢所在惟有船存視其狀悉有錢處)送迎錢(晉書鄧攸傳郡常有丨丨)
(丨數百萬攸去郡不受一錢)豐貨錢(晉書載記石勒置挈壺署鑄丨丨丨)徙上錢(宋書袁豹傳袁豹為丹陽尹義)
(熙七年坐使丨丨丨為太尉咨議參軍仍轉長史)鵝眼錢(宋書食貨志永光元年沈慶之啓通私鑄於是錢貨亂一千錢)
(長不盈三寸謂之鵝眼綖環隋書食貨志梁末有丨丨丨)逋城錢(南史齊武帝紀詔免丨丨丨舊制授官二十日輙送修城)
(錢二千宋泰始初軍役大起事有未遑令僕以下竝不輸送二十年中大限不可勝計文符督切至是除蕩百姓悅焉又范成大送)
(郭蜀州詩唐安君昔遊百萬蠲逋錢)足陌錢(南史梁武帝紀梁初多用九陌錢中大同元年始詔民間通用丨丨丨)朝
舍錢(南史王琨傳琨為吳郡太守遷中領軍坐在郡用丨丨丨三十六萬左遷光祿大夫尋加太常及金紫)來子錢
(南史顔竣傳議者以銅難得欲鑄二銖錢竣議曰前鑄二銖官錢每出入間即模效之而大小厚薄皆不及也無輪郭不磨鑢謂之)
(丨丨丨)賣餉錢(南史褚彦回傳時鰒魚一枚直數千錢人有餉彦回鰒魚三十枚彦回時雖貴而貧門生獻計賣之云可)
(得十萬錢彦回變色曰雖復儉乏寧可丨丨取丨也悉與親游噉之便盡)大布錢(北史周武帝紀建德三年更鑄五行丨丨)
(丨以一當十與布泉竝行)别處錢(舊唐書德宗紀李泌以京官俸薄請取中外給用除陌錢及闕官俸外一分職田額内官)
(俸及刺史執刀司馬軍事等錢令戶部别庫貯之以給京官月俸歲得錢三百萬貫謂之戶部丨丨丨)造像錢(舊唐書李)
(嶠傳高宗造佛像嶠上疏諫曰丨丨丨見有一十七萬餘貫若將散施廣濟貧窮人與一千濟得一十七萬餘戶)折估錢
(舊唐書楊慎矜傳慎矜於諸州納物者有水漬傷破及色下者皆令本州徵丨丨丨轉市輕貨州縣徵調不絶於歲月矣)紐配
錢(舊唐書李石傳開成元年改元大赦放京畿一千租稅及正至端午進奉竝停三年其錢代百姓丨丨丨諸道除口味茶菓外)
(不得進獻)綫環錢(唐書食貨志高祖入長安民間行丨丨丨其制輕小凡八九萬纔滿半斛)重輪錢(唐書食貨志第)
(五琦爲相鑄丨丨乾元丨亦曰重稜錢)剩茶錢(唐書食貨志江淮茶為大摸一斤至五十兩諸道鹽鐵使于悰每斤增稅)
(錢五謂之丨丨丨)搨地錢(唐書食貨志茶商所過州縣有重稅或掠奪舟車露積雨中諸道置邸以收稅謂之丨丨丨)
佳樹錢(唐書王義方傳義方為御史時買第後數日愛庭中樹復召主人曰此丨丨得無欠償乎又予之丨其廉不貪類此)
罷酤錢(唐書王仲舒傳仲舒除江西觀察使初江西𣙜酒利多民私釀歲抵死不絶仲舒丨丨丨九十萬)本分錢
(唐書裴延齡傳德宗謂延齡曰朕所居浴堂殿一棟將壓念易之未能也延齡曰宗廟至重殿棟微矣且陛下丨丨丨用之亡窮何)
(所難哉)牛田錢(唐書錢徽傳徽為江州刺史有丨丨丨百萬刺史俱以給宴飲贈餉者徽曰此農耕之備可他用哉命代)
(貧民租入)光學錢(唐書劉允章傳咸通中允章為禮部侍郎改國子祭酒建言羣臣輸丨丨丨治庠序詔可)月會錢
(唐書循吏傳韋宙為永州刺史貧民無牛以力耕宙為置社二十家丨丨丨若干探名得者先市牛以是為凖久之牛不乏)農
具錢(五代史唐明宗紀長興二年除鐵禁初稅丨丨丨)皇業錢(五代史晉高祖紀天福三年以丨丨丨作受命寳)
助國錢(五代史晉高祖紀天福二年宣武軍節度使楊光遠進丨丨丨)租庸錢(五代史唐孔謙傳宰相豆盧革判租)
(庸嘗以手書假丨丨丨十萬)金紫錢(宋史太宗紀左正言謝泌以敢言擢右司諫賜丨丨丨三十萬)稱提錢(宋史)
(高宗紀紹興十四年四川宣撫司始取民戶丨丨丨歲四十萬緡以備軍實)開耕錢(宋史高宗紀紹興二十三年三月詔)
(凡民認復軍莊營田者償丨丨丨)重額錢(宋史光宗紀紹熙元年十一月潼川轉運判官王溉撙節漕計代輸井戶丨丨)
(丨十六萬緡詔奬之)雪寒錢(宋史寧宗紀開禧二年正月再給軍士丨丨丨發米粮給貧民)經制錢(宋史職官志陳)
(亨伯以大漕之職經制七路財賦許得移用監司聽其按察於是亨伯收民間印契及鬻糟醋之類為錢凡七色是後州縣有所謂)
(丨丨丨自亨伯始也)和糴錢(宋史食貨志元豐元年安石奏河東十三州罷支糴錢歲以其錢令竝邊州郡和市封樁朝廷)
(以為然始詔河東歲給丨丨丨八萬餘緡竝罷以其錢付漕司如安石議)免夫錢(宋史食貨志河堤合調春夫盡輸免夫之)
(直定為永法及王黼建議乃詔天下竝輸丨丨丨)六色錢(宋史食貨志詔舊輸免役錢戸及百千以上令如六色戶輸錢)
(助役蓋欲以其錢廣雇使番休優久凡戶少之鄉應差不及三番者許以丨丨丨募州役尚不及兩番則申戶部移用他州錢以紓)
(差期)力勝錢(宋史食貨志詔鹽舟丨丨丨勿輸用絶阻遏且許舟行越次取疾官綱等舟攔阻者坐之)翻引錢(宋史)
(食貨志孝宗隆興二年淮東宣諭錢端禮言商販長引茶水路不許過高郵陸路不許過天長如願往楚州及盱眙界引貼輸丨丨)
(丨十貫五百文乾道二年戶部言商販至淮北𣙜場折博除輸丨丨丨更輸通貨儈息錢十一緡五百文)堆垜錢(宋史食貨)
(志崇寧二年詔商販蠟茶入京城者本場盡買之其翻引出外者收丨丨丨)醋坊錢(宋史食貨志崇寧二年知漣水軍錢)
(景允言建立學舍請以承買丨丨丨給用詔如所請)封樁錢(宋史兵志崇寧三年京東西河東北開封府界創置馬步軍以)
(常平丨丨等丨支用蔡京之請也)二分錢(宋史兵志乾道八年樞密院言二月為始諸軍七人例以上丨丨丨三分銀五)
(分會子五人例三分錢四分銀三分會子)水場錢(宋史張齊賢傳江南諸州小民居官地者有地房錢編木而浮居者名丨)
(丨丨齊賢悉論免之)不執錢(宋史宋綬傳綬性孝謹清介言動有常爲兒童時手丨丨丨)褚中錢(宋史查道傳初)
(赴舉貧不能上親族裒錢三萬遺之道出滑臺過父友吕翁家翁喪貧窶無以葬其母兄將鬻女以襄事道傾丨丨丨與之且為其)
(女擇壻别加資遣)不愛錢(宋史岳飛傳或問天下何時太平飛曰文臣丨丨丨武臣不惜死天下平矣李白詩見客但傾)
(酒為官丨丨丨又東軒筆錄太宗嘗與趙普議事不合曰安得如桑維翰者與之謀乎普曰維翰愛錢上曰苟用其長當護其短措)
(大眼孔小賜與十萬貫則塞破屋子矣)交游錢(宋史王回傳鄒浩南遷人莫敢顧回斂丨丨丨與治裝)備安錢
(宋史辛棄疾傳知福州未期歲積鏹至五十萬緡牓曰備安庫謂閩中土狹民稠歲儉則糴於廣今幸連稔宗室及軍人入倉取米)
(出卽糶之候秋賈賤以丨丨丨糴二萬石有備無患矣)三種錢(宋史高麗傳地産銅不知鑄錢崇寧後始學鼔鑄有海東)
(通寳重寳三韓通寳丨丨丨然其俗不便也又雲仙雜記西門季玄造二色酒白酒中有墨花崔道旅以金銀銅錢來酤曰以我三)
(樣錢買君二色酒欲辭得乎)工墨錢(金史食貨志到庫支錢或倒換新鈔每貫丨丨丨若干文)貝代錢(元史迪賽音)
(延齊沙木斯鼎傳雲南以丨丨丨鈔法民不便之賽音迪延齊聞於朝許仍其俗)棧臺錢(管子丨丨之丨散諸城陽鹿臺之布散諸)
(濟隂)洛陽錢(拾遺記丨丨多丨郭氏室夜月晝星富無匹)光寺錢(國史補韓令為宣武軍節度使張正元為邕管)
(經略使王宗為夀州刺史皆自試大理評事殊拜本寺移牒醵丨丨丨相次而至寺監為榮)買春錢(雲仙雜記進士不第)
(者親知供酒肉費號丨丨丨)過門錢(雲仙雜記龍山康甫慷慨不羈每日置酒於門邀留賓客不住者贈丨丨丨)風
卷錢(稽神錄舒州桐城縣雙港戍有因丨丨丨經市而過市人攫其錢以衣襟貯之風入石城荆棘中人不能入而止所得錢)
(歸家視之與常錢無異而皆亡八九矣)潤家錢(清異錄南溪地狹力弱事例卑猥州縣時會僚屬不設席而分饋阿堵號)
(丨丨丨)九府錢(蒙齋筆談有嘲好古者以市古物不計直破家無以食遂為丐猶持顔子陋巷瓢號於人曰孰有太公丨)
(丨丨乞一文)緊便錢(夢溪筆談有丨丨丨慢便錢丨丨丨謂水路商旅所便處緊慢便錢謂道路貨易非便處慢)度
厄錢(藥譜連翹為丨丨丨)藕心錢(博古圖丨丨丨有四大小雖殊皆若破藕狀)厭勝錢(博古圖丨丨丨有五)
(一體之間龍馬竝著形長而方李孝美號之曰丨丨丨)諸生錢(夢華錄秋社市學先生預斂丨丨丨作社會以致雇倩祗)
(應白席歌唱之人歸時各携花籃果實食物社糕而散)兩字錢(鐵圍山叢談南俗尚鬼狄青征儂智高兵出桂林之南道)
(旁一大廟青禱之因祝曰勝負無以為據乃取百錢自持之且與人約果大捷則投此期盡錢面也萬衆方聳視已揮手一擲則百)
(錢盡紅矣舉軍懽呼青顧左右取百釘來即隨錢疎密布地而釘帖之紗籠覆手自封焉師還與幕府士大夫共視乃丨丨丨也)
食羊錢(老學菴筆記唐高祖實錄武德二年正月甲子下詔自今每年正月五月九月十直日竝不得行刑所在公私宜斷)
(屠殺今法至此月亦減去丨丨丨蓋其遺制)銅黶錢(畫繼倭扇以松板兩指許砌叠亦如摺叠扇者其柄以丨丨丨環子)
(黃絲縧甚精妙板上罨畫山川人物松竹花草亦可喜)渠伊錢(江表志張崇帥廬江士庶苦之嘗入覲江都廬人幸其改)
(任相謂曰渠伊必不復來矣崇歸聞之計口徵丨丨丨明年再入覲人不敢指實皆道路相目捋髭相慶輙歸又徵捋髭錢)劵
馬錢(玉海熙寧六年七月羣司牧有丨丨丨元豐三年二月詔三司歲以十萬償之)梨棗錢(馬第伯封禪儀記武帝封)
(禪至泰山下未及上百官為上跪拜置丨丨丨於道以求福)都内錢(賈捐之罷珠厓對太倉之粟紅腐而不可食丨丨之)
(丨貫朽而不可挍)筆墨錢(揚雄答劉歆書有詔令尚書賜丨丨丨六萬得觀書於石渠)少府錢(王嘉封事孝元)
(皇帝奉承大業温恭少欲都内錢四十萬萬水衡錢二十五萬萬丨丨丨十八萬萬)漢家錢(杜審言詩賜踰秦氏級恩倍丨)
(丨丨)賣薪錢(杜甫詩十猶八九負薪歸丨丨得丨應供給)作碑錢(杜甫詩故人南郡去去索丨丨丨又王禹偁詩)
(副使官閒莫惆悵酒資猶有撰碑錢)横索錢(杜甫詩安得務農息戰鬭普天無吏丨丨丨范成大詩老圃容挑菜村巫丨丨)
(丨)剪刀錢(于鵠贈不食姑詩不知何代女猶𢃄丨丨丨張昱學仙曲同心錦帶刺石蓮逢人學縛丨丨丨)道林錢
(劉長卿詩沃州能共隱不用丨丨丨)乞繒錢(韓愈送靈師詩韶陽李太守高步陵雲烟得客輙忘食開囊丨丨丨)長壽
錢(孟郊詩不敢等閒用願為丨丨丨)米麥錢(李賀詩欲得丨丨丨無過追李峴)水痕錢(李賀詩木忩銀畫跡)
(石磴丨丨丨)參差錢(李賀浩歌青毛驄馬丨丨丨嬌春楊柳含細煙)琉璃錢(李賀屏風曲蝶棲石竹銀交關水凝)
(綠鴨丨丨丨)莫愁錢(元稹詩潛投孟公轄狂乞丨丨丨)粧粉錢(白居易陵園妾四季徒支丨丨丨)種黍
錢(白居易詩欲作棲雲計須營丨丨丨)貫朽錢(白居易秦中吟厨有臭敗肉庫有丨丨丨)燒藥錢(白居易詩終身)
(擬作卧雲伴逐月須收丨丨丨又張籍詩計校惟求買藥錢)不識錢(姚合詩漫向城中住兒童丨丨丨又司馬光言朝政)
(疏貧者為人耕種資采拾以為生亦有未嘗識錢者矣)買笑錢(李商隠真娘墓詩柳眉空吐效顰葉榆莢還飛丨丨丨王)
(禹偁杏花詩春來自得風流伴榆莢休抛丨丨丨)賣琴錢(來鵬詩官滿便尋垂釣侣家貧已用丨丨丨)不售錢
(皮日休詩欲買重棲隐雲峯丨丨丨)佛前錢(司空圖詩誰料平生臂鷹手挑燈自送丨丨丨)白打錢(韋莊詩内官初)
(賜清明火上相閒分丨丨丨)貰宅錢(王禹偁偶圃小園詩三年謫宦供廚菜數月朝行丨丨丨又陸游詩供家米少因添)
(鶴買宅錢多為見山)不論錢(蘇軾詩烏菱白芡丨丨丨又陸游詩隔歲租園不計錢)里胥錢(陳造得姪消息詩平)
(時計安稳莫靳丨丨丨)兄事錢(陳與義詩不肯丨丨丨但欲僕命騷)一飯錢(李覯詩君家歲計能多少未了官軍)
(丨丨丨)半臂錢(朱松十二郎生日詩生朝樂事記當年湯餅何須丨丨丨)顧船錢(張翥詩不是衰翁買屋住歸時)
(留作丨丨丨)郗超錢(張雨詩道術何煩孔郎祀屋廬政用丨丨丨)纏頭錢(高啓聽琵琶詩贈之醉寫蜀錦牋可)
(當十萬丨丨丨)司農錢(高啓詩看花或騎太僕馬錫宴每給丨丨丨)器中錢(大法鼔經譬如商人計數金錢置一)
(丨丨其子啼時投與一丨彼丨丨丨日日減損)
口不言錢(世說王夷甫口未嘗言錢字婦欲試之令婢以錢繞牀不得行夷甫呼婢曰舉却阿堵物)
開元通寳錢(舊唐書高祖紀武德四年七月丁卯廢五銖行丨丨丨丨丨唐書食貨志武德四年鑄開元通寶徑八分)
(重二銖四參十錢重一兩得輕重大小之中其文以八分隸篆三體乾元三年改鑄乾封泉寶錢以一當舊錢之十明年復行丨丨)
(丨丨丨)御書三體錢(玉海國初錢文曰宋元通寳淳化元年五月乙未改鑄淳化元寳錢上親書其文作真草行三)
(體自後每改元必更鑄以年號為文景德權衡式以丨丨丨丨丨較定又侯鯖錄前世錢未有草書者淳化中太宗始以宸翰為之)
(既成以賜近臣王元之詩云謪官無俸突無烟但擁琴書盡日眠還有一般勝趙壹囊中猶貯御書錢)
對語(雨粟流錢)(編貝列錢)(石筍苔錢)(菰米榆錢)(紫貝青錢)(鬭草攤錢)(翠褓犀錢)(金粟玉錢)
(太倉粟少府錢)(金屈戌錦連錢)(調水契買山錢)(延喜玉壓驚錢)(雌雄劍子母錢)(酬字絹賣文錢)
摘句(宫槐積翠錢金風度綺錢)(榆青綴古錢錦石小如錢)(驄馬鐵連錢嫩蕊吐金錢)
(雨餘榆莢欲流錢徧地苔痕長綠錢)(一枕清風値萬錢金龜可解不須錢)
煎(子仙切熟煮韻會有汁而乾之曰丨又霰韻)
韻藻自煎(莊子山木自寇也膏火丨丨也桂可食故伐之漆可用故割之淮南子漆有用而割膏以明丨丨蕭子顯美女)
(篇餘光幸未惜蘭膏空丨丨盧仝茶歌紗帽籠頭丨丨喫)相煎(世說魏文帝嘗令東阿王七步中作詩不成者行大法應聲便)
(為詩云煮豆持作羹漉豉以為汁萁向釡下然豆在釡中泣本是同根生丨丨何太急帝有慙色)憂煎(高適詩可以加藥物)
(胡為輒丨丨)手煎(蘇軾煎茶歌君不見昔時李生好客丨自丨貴從活火發新泉)
活火煎(因話錄李約嗜茶能自煎謂人曰茶須緩火炙丨丨丨活火謂炭之有焰方熾者)百慮煎(孟郊詩一生能)
(幾好丨丨來相丨)薑鹽煎(蘇軾和蔣䕫寄茶詩老妻穉子不知愛一半已入丨丨丨)蟹眼煎(黃庭堅感春詩茶如)
(鷹爪拳湯作丨丨丨)
增當煎(後漢書段熲傳燒當燒何丨丨勒姐等八種羌寇隴西金城塞熲將兵出湟谷擊破之)焚煎(唐書藩鎮傳叙)
(豢虎狼而不拂其心則忿氣不萌此大歷貞元所以守邦也何必疾戰丨丨吾民然後為快)水煎(論衡水之性勝火如裹之)
(以釡丨丨而不得勝必矣又陸游詩茅屋松明照茶鐺雪丨丨)合煎(十洲記鳳麟洲在覀海之中央洲上多鳳麟仙家煮鳳喙)
(及麟角丨丨作膏名之為續弦膠)桑煎(抱朴子一切仙藥不得丨丨不服)貧煎(蕭子良淨住子第三慚愧諸子然彼)
(實能晨昏定省色飬無虧而終丨丨無物賑給故使諸子無由得立實為可愧)鍊煎(歴代名畫記漆枯汁丨丨并為重采鬱而)
(用之)熬煎(路史管仲斷割而隰朋丨丨之)重煎(晁氏墨經兖人舊以十月煎膠十一月造墨今旋煎旋用殊失之故潘谷)
(一見陳相墨曰惜哉其用一生膠耳當以丨丨者為良)枯煎(陶潛閒情賦悲佳人之屢沐從白水以丨丨)曉煎(梁武)
(帝詩玉壺承夜急蘭膏依丨丨)沙煎(庾肩吾團扇銘炎隆火正石鑠丨丨)日煎(宋之問秋蓮賦其生也春風盡蕩爍丨相)
(丨白居易詩丨丨紅浪沸月射白砂明)腸煎(杜甫詩弔影䕫州僻回丨杜曲丨梅堯臣詩而今飲酒亦復少未及再酌丨如)
(丨)改煎(裴度鑄劍戟為農器賦觀乎聚而丨丨歘飛燄而涌煙從而再造將分地而用天)烹煎(劉禹錫詩呼兒貫魚)
(歸有獺同丨丨李覯閔雨詩咸池煗水不敢沃陽侯失色愁丨丨陸游詩自攜茶竈就丨丨)羹煎(韋應物清明日憶諸弟詩)
(杏粥猶堪食榆丨已稍丨)濃煎(白居易詩嫩剥青菱角丨丨白茗茶)愁煎(梅堯臣永叔贈酒詩雖云暫歡適終久還丨丨)
對煎(余靖新茶詩江水丨丨萍髣髴越甌新試雪交加)炮煎(王安石北客置酒詩山蔬野果雜飴蜜獾脯豕腊加丨丨)
(張耒詩老妻坐傍餚胾屢丨丨)我寒煎(李覯詩夜搗全聽慣丨丨覺沸遲)微煎(孔平仲詩灰折紅爐火丨丨傍耳鳴)
常煎(唐庚夢泉詩名酒覺殊勝宜茶定丨丨)粥煎(范成大灔澦堆詩時時吐沫作濆淖灂灂有聲如丨丨)新煎
(楊萬里詩蒼碧丨丨第二泉博山深炷古龍涎)内煎(柳貫聞子規詩苟非木石心豈免腸丨丨)焦煎(法苑珠林須逹家貧)
(丨丨蒙佛說法身心清淨)
蟪聲煎(吳均詩露繁秋色慢氣愴丨丨丨)膏火煎(駱賓王螢火賦豈知鎔金而自鑠寧學丨丨而相丨陸游詩世)
(事無窮丨丨丨又鼎鼎一世丨丨丨)茗續煎(杜甫詩強飯蓴添滑端居丨丨丨)未解煎(劉禹錫試茶歌炎帝雖嘗)
(丨丨丨桐君有籙那知味)過卯煎(張籍詩藥看辰日合茶丨丨時丨)酌海煎(許棠詩冶例開山鑄民多丨丨丨)
用茶煎(李咸用雪詩童癡為獸捏僧愛丨丨丨)石鼎煎(皮日休詩松扉欲唘如鳴鶴丨丨初丨若聚蚊)醉醒
煎(黃滔壺公山詩桃易炎凉熟茶推丨丨丨)離别煎(梅堯臣詩我今五十二常苦丨丨丨)著酥煎(蘇軾雨中賞牡)
(丹詩明日春隂花未老故應未忍丨丨丨)洗煩煎(蘇軾懷西湖詩讀我壁間詩清凉丨丨丨)鷓鴣煎(蘇轍詩官聞幸)
(可樂記買丨丨丨)賓至煎(黃庭堅煎茶賦丨丨則丨去則就榻不游軒后之華胥則化莊周之胡蝶)就井煎(陸游)
(詩懷茶丨丨丨)雪芽煎(陸游詩晚忩思茗飲自取丨丨丨)急景煎(沈立海棠詩可忍驚飈挫胡煩丨丨丨)寒
暑煎(劉基送窮文温凉噓吹丨丨丨陶冶萬物成歲年)
御定佩文韻府卷十六之六
