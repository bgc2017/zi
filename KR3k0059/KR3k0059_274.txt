欽定四庫全書
御定佩文韻府卷二十六之四
下平聲十一尤韻四
舟(職流切說文船也又帶也又姓)
韻藻虛舟(易乘木舟虛疏此釋涉川所以得利以忠信而濟難若乘丨丨以涉川也晉書謝安傳贊太保沉浮曠若丨丨)
(任高百辟情惟一丘按莊子作虛船志林參寥子獨好面折人過然人知其無心如丨丨之觸物蓋未嘗有怒之者庾蘊蘭亭詩仰)
(想丨丨說俯歎世上賓陶潛詩丨丨縱逸棹回復遂無窮謝靈運詩溟漲無端倪丨丨有超越羅𨼆詩只有百神朝寶鏡永無纖浪)
(犯丨丨蘇軾詩芒鞵不踏利名場一葉丨丨寄渺茫倪瓉雪篷詩梨花縈夜月柳絮入丨丨又唐書藝文志浩丨丨賦門一卷又李)
(逢吉傳逢吉字丨丨又白居易有郭丨丨相訪詩)行舟(書罔水丨丨漢書溝洫志蜀守李冰鑿離&KR1374;避沫水之害穿二江成)
(都中此渠皆可丨丨有餘則用溉百姓饗其利注&KR1374;古堆字劉晝新論立行而不立信猶無楫而丨丨也魏文帝善哉行湯湯川流)
(中有丨丨謝惠連詩曲氾薄停旅通川絶丨丨梁簡文帝詠楓詩花葉灑丨丨仍持送遠客杜審言詩丨丨縈綠水列戟滿紅塵李)
(白詩朝别凌烟樓賢豪滿丨丨蓋嘉運詩亭亭孤月照丨丨寂寂長河萬里流竇叔向秋砧詩離居偏入聽况復送丨丨嚴維詩丹)
(陽郭裏送丨丨一别心知兩地秋)乘舟(詩二子丨丨汎汎其景禮記季春之月天子始丨丨薦鮪于寢廟左傳吴伐楚戰于)
(長岸大敗吴師獲其丨丨餘皇吴公子光請于衆曰喪先王之丨丨豈唯光之罪衆亦有焉請藉取之以救死又齊侯與蔡姬丨丨)
(于囿蕩公史記越世家范蠡事越王勾踐二十餘年滅吴報會稽之耻乃裝其輕寶珠玉自與其私徒屬丨丨浮海以行終不反漢)
(書溝洫志陸行載車水行丨丨宋史王渙之傳渙之每云乘車常以顚墮處之丨丨常以覆溺處之仕宦常以不遇處之淮南子夫)
(丨丨而惑者不知東西見斗極則悟矣申鑒濟大川者太上丨丨其次泅四子講德論膺騰撇波而濟水不如丨丨之逸也張籍詩)
(丨丨向山寺著屐到漁家温庭筠詩誰觧丨丨尋范蠡五湖烟水獨忘機韋莊詩洛陽吟舞女丨丨上九天蘇軾詩平生賀老慣丨)
(丨)王舟(見上史記周紀武王渡河中流白魚躍入丨丨中又吴世家公子光伐楚敗而亡丨丨光懼襲楚復得丨丨而還張)
(正見賦得魚躍水花生詩方遊蓮葉外詎入武丨丨蘇瓌詩瑞鳳飛來隨帝輦祥魚出戲躍丨丨李嶠萍詩既能甜似蜜還遶楚丨)
(丨張易之詩白魚臣作伴相對舞丨丨)柏舟(詩汎彼丨丨亦汎其流序丨丨言仁而不遇也蘇軾詩丨丨高節冠鄉鄰絳帳)
(清風聳搢紳)汎舟(見上左傳秦輸粟于晉自雍及絳相繼命之曰丨丨之役晉書慕容儁載記諸葛攸率水陸二萬討儁入)
(自石門屯于河渚攸部將匡超進據嵪㠂蕭館屯于新柵又遣督護徐冏率水軍三千丨丨上下為東西聲援北史裴叔業傳梁祐)
(叔業從姑子也從容風雅嘗與朝廷名賢丨丨洛水以詩酒自娱唐書禮樂志初明皇賜第隆慶坊坊南之地變為池中宗常丨丨)
(以厭其祥帝即位作龍池樂又顔真卿傳真卿出為平原太守安禄山逆狀牙孽真卿度必反陽託霖雨增陴浚隍料才壯儲廥廩)
(日與賓客丨丨飲酒以紓禄山之疑又閻立本傳太宗與侍臣丨丨春苑池見異鳥容與波上悦之詔坐者賦詩而詔立本侔狀水)
(經注魚梁洲龐德公所居司馬德操宅在洲之陽望衡對宇丨丨褰裳率爾休暢魏明帝歌丨丨黃河随波潺湲王粲從軍詩丨丨)
(蓋長川陳卒被隰岡摯虞思遊賦苟精粹之攸存兮誠沈羽以丨丨王彪之詩脂車總馳輪丨丨理飛棹劉方平秋夜丨丨詩林塘)
(夜丨丨蟲響荻颼颼杜荀鶴詩殘臘丨丨何處好最多吟興是瀟湘)松舟(詩淇水悠悠檜楫丨丨傳楫所以櫂舟也吴紀孫皓)
(嘗問詩云汎彼柏舟唯柏中舟乎張尚對曰詩言檜楫丨丨則丨亦中丨也范雲渡河詩檜楫難為榜丨丨纔自勝晁補之詩丨丨)
(下清江毛髮數鰕蟹)櫂舟(見上孔融與王朗詩丨丨浮海息駕廣陵又作棹方干詩山下縣寮張樂送海邊津吏丨丨迎韋莊)
(詩摻袂客從花下散丨丨人向鏡中歸)楊舟(詩汎汎丨丨載沉載浮又汎汎丨丨紼纚維之)造舟(詩丨丨為梁不顯其)
(光釋文造七報反又七道反爾雅天子丨丨諸侯維舟大夫方舟士特舟庶人乘泭注比船為橋維連四船并兩船單船并木以渡)
(後漢書章帝紀建初七年十月幸長平御池陽宫東至高陵丨丨于涇而還注造至也謂次比舟令相至為橋而度也五代史康延)
(孝傳唐莊宗征蜀以延孝為先鋒排陣斬斫使延孝丨丨以渡進取綿州東京賦丨丨清池惟水泱泱王褒詩長堤通甬道飛梁跨)
(丨丨徐鉉詩丨丨已似文王事卜世應同八百期又宋史虞允文傳允文充賀正使見運糧丨丨者多辭歸亮曰我將看花洛陽允)
(文還奏所見及亮語申言淮海之備又張觷傳觷知處州嘗欲丨大丨幕僚不能訃其直觷丨一小丨量其尺寸而十倍算之)方
舟(見上國語丨丨設泭乘桴濟河吴志朱然傳然征柤中上疏曰臣今奉天威事蒙克捷欲令所獲震耀遠近丨丨塞江使足可)
(觀唐書食貨志雞鳴岡首尾可以通舟陸行纔四十里則江湖黔中嶺南蜀漢之粟可丨丨而下楚辭將丨丨而下流兮陳琳為袁)
(紹檄豫州引兵造河丨丨北濟西都賦丨丨並騖俯仰極樂魏文帝詩丨丨戲長水澹澹自浮沉曹植詩丨丨安可極離思故難任)
(王粲詩丨丨順廣川薄暮未安坻謝瞻詩丨丨泝舊知對筵曠明牧謝朓詩丨丨泛春渚携手趨上京劉孝威詩天高匝近岫江闊)
(少丨丨陳希烈詩綿䌫丨丨渡瓊筵太樂張杜甫詩丨丨不用楫極目總無波又作放荀子江出於岷山其源可以濫觴及其至江)
(之津也不丨丨不避風則不可涉也注放讀為方)比舟(見上柳宗元訾家洲亭記丨丨為梁與波升降)維舟(見上又吴)
(書甘寧住止常以錦丨丨去輙割去以示奢何遜詩居人行轉軾客子暫丨丨陳子良詩我行逢日暮弭棹獨丨丨趙彦昭詩䨇鷁)
(丨丨下綠池儲光羲詩行子苦風潮丨丨未能𤼵杜甫詩野涼侵閉戶江滿帶丨丨韓愈詩丨丨山水間晨坐聽百鳥許渾詩心憶)
(蘭塘秉燭遊葉殘花落尚丨丨沈遘詩萬家臨禊錦丨丨)特舟(見上)涇舟(詩淠彼丨丨烝徒楫之箋丨水中之丨)焚
舟(左傳秦伯伐晉濟河丨丨及郊晉人不出遂自茅津濟封殽尸而還晉書蔡謨傳白起韓信項籍之勇猶𤼵梁丨丨背水而陣)
(雍陶詩出門便作丨丨計生不成名死不歸王庭珪詩將軍三戰功成後未數丨丨老孟明)爭舟(左傳楚子疾進師乘晉軍)
(桓子不知所為鼓於軍中曰先濟者冇賞中軍下軍丨丨舟中之指可掬也)同舟(左傳鍼尹固與王丨丨王使執燧𧰼以奔)
(吴師後漢書郭太傳太字林宗歸鄉里衣冠諸儒送至河上車數千兩林宗唯與李膺丨丨而濟衆賓望之以為神仙焉孟浩然詩)
(執手恨為别丨丨無異心杜甫詩佳人拾翠春相問仙侣丨丨晩更移儲光羲送王四誼詩清晨惜分袂秋日尙丨丨温庭筠詩欹)
(枕情何苦丨丨道豈殊)膺舟(見上獨孤及詩臨風孟嘉帽乘興李丨丨許渾酬盧端公詩又攜刀筆泛丨丨藍口風高桂檝)
(留又陪崔公泛池詩陪汎芳池醉北樓水花緐艷照丨丨李羣玉詩賓館盡開徐穉榻客帆空戀李丨丨)盪舟(論語羿善射奡)
(丨丨疏盪推也能陸地推舟而行劉禹錫採蓮女歌丨丨遊女滿中央羅虬詩暖塘爭赴丨丨期行唱菱歌著艷詞又常建詩雨歇)
(桃林東渡頭永和三日丨輕丨)推舟(見上)輕舟(戰國策乘夏水浮丨丨強弩在前銛戟在後魏志武帝紀十四年春三月)
(軍至譙作丨丨治水軍秋七月自渦入淮出肥水軍合肥五代史南漢劉龑世家楚人以舟師攻封州龑遣將蘇章以神弩軍三千)
(救封州章以兩鐡索沈賀江中為巨輪於岸上築堤以隠之因丨丨迎戰陽敗而奔楚人逐之章舉巨輪挽索鎖楚舟盡殺楚人韓)
(非子治國之有法術賞罰猶若陸行之有犀車良馬也水行之有丨丨便檝也英雄記甘寧輕俠殺人步則陳車騎水則連丨丨南)
(都賦爾乃撫丨丨兮浮清池亂北渚兮揭南涯洛神賦冀靈體之復形御丨丨而上溯陸機感丘賦泛丨丨於西川背京室而電飛)
(蜀都賦試水客&KR0712;丨丨陳子昂詩肅徒歌伐木鶩檝漾丨丨李白詩兩岸猿聲啼不住丨丨已過萬重山崔道融詩漁人抛得釣筒)
(盡郤放丨丨下急灘)沉舟(戰國策積羽丨丨羣輕折軸衆口鑠金晉書宣帝紀景初二年帝進師次遼水公孫文懿遣步騎數)
(萬阻遼隧堅壁而守帝盛兵出其南泛舟潛濟以出其北與賊營相逼丨丨焚梁傍遼水作長圍棄賊而向襄平賊見兵出其後果)
(邀之帝縱兵逆擊大破之杜甫詩丹砂同隕石翠羽共丨丨法苑珠林出家修道易為如海中丨丨在家修福甚難如陸地行船)
吞舟(史記酷吏傳漢興網漏於丨丨之魚而吏治烝烝不至於姦晉書顧和傳和答王導曰明公作輔寧使網漏丨丨何緣採)
(聽風聞以察察為政唐書選舉志取士試之小道而不以遠大是猶以蝸蚓之餌垂海而望丨丨之魚不亦難乎山海經鯪鯉能丨)
(丨腹背有刺如三角菱莊子丨丨之魚碭而失水則蟻能苦之尸子水積則生丨丨之魚土積則生楩楠豫章韓詩外傳丨丨之魚)
(不居潛澤魏文帝滄海賦巨魚横奔厥勢丨丨徐鉉詩負乘自貽非不幸丨丨可漏豈無恩)扁舟(史記貨殖傳范蠡既雪會)
(稽之恥乃乘丨丨浮於江湖庾信賦吹落葉之丨丨飄長風於上游孟浩然詩丨丨泛湖海長揖謝公卿王昌齡詩武陵溪口駐丨)
(丨溪水隨君向北流皇甫冉寄李判官詩歸程限尺牘王事在丨丨李商𨼆詩永憶江湖歸白髮欲廻天地入丨丨羅鄴詩丨丨晚)
(濟桃花浪走馬晴嘶柳絮風李中詩虛閣静眠聽遠浪丨丨閒上泛殘陽蘇軾赤壁賦駕一葉之丨丨舉匏尊以相属范成大送汪)
(仲嘉歸四明詩寶馬十年聽漏箭丨丨一雨看潮㾗)拕舟(漢書嚴助傳𤼵兵行數千里資衣糧入越地輿轎而踰嶺丨丨而入)
(水注拕音它韓愈詩丨丨入其間溪流正清激又作拖劉勰新論伏臘合歡必歌采菱牽石丨丨則歌噓&KR2317;韓駒詩盡日丨丨不得)
(前怱然笪斷千尋落)陳舟(漢書朱買臣傳買臣言東越王居大澤中今𤼵兵浮海直指泉山丨丨列兵疾卷南行可破滅也)
犀舟(後漢書張衡傳雖有丨丨勁檝猶人涉卬否有須者也注犀堅也)龍舟(魏志文帝紀黃初五年為水軍親御丨丨)
(循蔡潁浮淮晉書王鑒傳高風啓塗丨丨電𤼵北史齊河間王孝瑜傳孝瑜於第作水堂丨丨執幡矟於舟上數集諸弟宴射為樂)
(述異記吴王夫差作天池池中造丨丨日與西施為水嬉西都賦登丨丨張鳳蓋張衡賦號馮夷俾清津兮櫂丨丨以濟予魏明帝)
(詩丨丨泛洪波旌旗蔽白日梁昭明太子七契望洛水兮有好仇縱輕櫂兮汎丨丨沈約郊居賦侍綵旄而齊轡陪丨丨而遵渚鄭)
(谷詩鳳輦尋佳境丨丨命近臣余靖詩丨丨爭快楚江濱)刻舟(唐書選舉志張九齡疏言吏部求精於案牘不急人才何異遺)
(劍中流而丨丨以記蘇軾詩堪笑東坡痴鈍老區區猶記丨丨痕姚燧詩人才妄自金鳴冶世事從渠劍丨丨案丨丨即契舟也)
引舟(唐書何易于傳易于為益昌令刺史崔朴泛舟出益昌索民牽挽易于以身丨丨朴驚問曰百姓耕且蠶惟令無事可任)
(其勞朴乃疾驅去杜牧晚晴賦復丨丨於深灣忽八九之紅芰)鳥舟(穆天子傳天子乘丨丨龍舟浮於大沼)師舟(關尹)
(子善弓者師弓不師羿善舟者丨丨不師奡善心者師心不師聖)善舟(見上)芥舟(莊子覆杯水於坳堂之上則丨為之)
(丨置杯焉則膠水淺而舟大也蘇軾詩丨丨只合在坳堂紙帳心期老孟光)藏舟(莊子丨丨于壑藏山于澤謂之固矣然而)
(夜半有力者負之而走昧者不知也任昉詩閱水既成瀾丨丨遂移壑王褒漏刻銘甘川浴日深壑丨丨孟浩然尋陳逸人詩今宵)
(泉壑裏何處覓丨丨楊續詩列峯疑借霧疏壑擬丨丨)刺舟(淮南子九疑之南陸事寡而水事衆于是民人被髮文身以像)
(鱗蟲短綣不絝以便涉遊短袂攘卷以便丨丨因之也注卷卷臂也續仙傳張志和酒酣為水戲鋪席于水上獨坐飲酌嘯咏其席)
(來去遲速如丨丨聲皇甫松賦或丨丨而共去或駕犢而相從沈遼詩潮來丨丨去孤月臨清夜)螺舟(拾遺記始皇好仙有)
(宛渠之民乘丨丨而至舟行似螺沉行海底水不浸入)漁舟(顔氏家訓伍員之託丨丨季布之入廣柳王勃滕王閣序丨丨)
(唱晚響窮彭蠡之濱雁陣驚寒聲斷衡陽之浦張志和漁父歌楓葉落荻花乾醉宿丨丨不覺寒李咸用詩丨丨朝卷一篷霜陸龜)
(蒙詩故人溪上有丨丨竿倚蘋風夜不收又寄襲美詩見織短篷裁小檝挐烟閒弄個丨丨韋莊詩歸來能作烟波伴我有丨丨在)
(五溪劉兼詩松欹鳥道雲藏寺月滿丨丨水浸天陸游詩丨丨把酒問丹楓水驛憑軒送去鴻)麥舟(冷齋夜話范文正公遣子)
(堯夫至姑蘇取麥五百斛舟次丹陽見石曼卿曰三喪在淺土欲葬之無可與謀者堯夫以所載丨丨付之到家文正曰東吴見故)
(舊乎曰曼卿為三喪未舉方滯舟丹陽公曰何不以丨丨與之堯夫曰已付之矣)艤舟(吴興園林記丁總領園在奉勝門内)
(後依城前臨溪郡守每歲勸農還必於此丨丨宴焉王縉詩丨丨一長嘯四面來清風蘇軾遊恒山詩丨丨恒山下長嘯理輕策)
飛舟(魏文帝賦浮丨丨之萬艘建干將之銛戈王融採菱曲金華籹翠羽鷁首畫丨丨)鳬舟(七命乘丨丨兮為水嬉臨)
(芳洲兮拔雲芝注舟刻鳬形猶今青雀舫也謝朓詩既停龍駕亦泛丨丨梁元帝詩日暮丨丨滿歸來度錦城庾肩吾舟中寒望詩)
(日暮敞丨丨曾冰合駛流盧照隣七夕詩風杼秋期至丨丨夜望開)運舟(成公綏賦沈竈生鼃中庭丨丨)孤舟(陶潛詩眇)
(眇丨丨逝綿綿歸思紆又歸去來辭或命巾車或棹丨丨馬周詩太清上初日春水送丨丨劉眘虛詩滄溟千萬里日夜一丨丨柳)
(宗元詩丨丨蓑笠翁獨釣寒江雪李端詩秦地故人成遠夢楚天涼雨在丨丨鄭谷詩兩浙尋山徧丨丨帶鶴歸李郢贈羽林將軍)
(詩五湖歸去丨丨月六國平來兩鬢霜張耒詩芰荷聲裏丨丨雨臥入江南第一州)客舟(陶潛詩誰言丨丨遠近瞻百里餘高)
(適詩清曠涼夜月徘徊孤丨丨劉長卿詩葉落猿啼傍丨丨裴說詩山後村地狹水淺丨丨稀蘇軾詩亂沫浮涎繞丨丨)歸舟
(謝靈運酬惠連詩夢寐佇丨丨釋我吝與勞謝朓詩雲中辨江𣗳天際識丨丨杜甫詩眼前今古意江漢一丨丨錢起詩橘花依客)
(舍蓴菜繞丨丨劉長卿詩桃花迷舊路萍葉蕩丨丨蘇軾鬱孤臺詩他年三宿處準擬繫丨丨又宋叔逹家聽琵琶詩夢回只記丨)
(丨字賦罷䨇垂紫錦絛)蕩舟(梁元帝采蓮賦妖童媛女丨丨心許鮑泉詩誰家丨丨妾何處織縑人李咸用詩紅綃撇水丨)
(丨人畫橈摻摻柔荑白韓駒詩北渚丨丨公醉我南湖張樂我留公倪瓉詩丨丨烟景晚舉杯當素秋)蓮舟(梁元帝詩丨丨)
(夾鶴氅畫舸覆緹油蕭子範詩水鳥銜魚上丨丨拂芰歸沈君攸歌平川映曉霞丨丨汎浪華張正見詩金隄分錦䌫白馬渡丨丨)
(蕭大圜竹花賦傾翠蓋之踟蹰泛丨丨之容與宋之問詩苔石銜仙洞丨丨泊釣磯又温庭筠詩皎鏡芳塘菡萏秋此來重見採丨)
(丨徐夤詩疎葉稍為投鉺釣密叢還碍採丨丨)纚舟(何遜詩丨丨去濁河揆景辭清灞)釣舟(劉孝綽詩丨丨畫彩鷁漁)
(子服冰紈蘇頲詩石徑喧朝履璜溪擁丨丨杜甫詩磨滅餘篇翰平生一丨丨陸龜蒙詩長鯨好鱠無因得乞取艅艎作丨丨曹松)
(詩門繫丨丨雲滿岸蘇軾詩秪有貂裘在猶堪買丨丨又白居易詩黃犬引迎騎馬客青衣扶下丨魚丨)鷁舟(孟浩然詩本欲)
(避驄馬何如同丨丨白居易送鄭常侍赴鎮詩來暮亦何愁金貂在丨丨李商隐詩丨丨縈遠岸魚鑰啟重岡)夜舟(杜甫詩細)
(草微風岸危檣獨丨丨孟賓于詩明月丨丨漁父唱春風平野鷓鴣啼梅堯臣詩秋雨鴈來急丨丨人未眠許月卿詩故人歸作山)
(中相老我聊乘雪丨丨又范成大詩當家風味今如此孤負山陰丨雪丨)玉舟(蘇軾詩明當罰二子已洗兩丨丨注酒杯也許)
(有壬詩三徑黃花兩丨丨顧瑛詩君今坐看樓上頭析韻賦詩浮丨丨)鐵舟(汪元量詩鐡作篙師丨作丨風撞浪湧可無憂)
牽舟(貢奎詩奔河逆丨丨北風忽中阻)
野人舟(晉書郭翻傳庾翼躬往造翻以其船小狹欲引就大船翻曰使君不以鄙賤而辱臨之此固丨丨之丨也翼俯屈入)
(其船中終日而去孫萬夀詩庭引田家客池泛丨丨丨陳子昂詩終愧神仙友來接丨丨丨孟浩然詩我家南渡頭慣習丨丨丨又)
(陸游詩五雲溪上野舟回)萬斛舟(晉書石季龍載記季龍使牙門將張彌徙洛陽鐘虡九龍翁仲銅駝飛廉於鄴鍾一没於)
(河募浮没三百人入河繫以竹絙牛百頭鹿櫨引之乃出造丨丨丨以渡之九國志丈尺之水豈能容丨丨丨杜甫詩丨丨之丨行)
(若風蘇軾詩我今心似一潭月君己身如丨丨丨王逢詩祭軷千仞岡掉鞅丨丨丨又蘇軾詩川平牛背穏如駕百斛舟)龍負
舟(南史宋文帝紀帝𤼵江陵車駕在道有黑丨丨上所乘丨左右莫不失色上謂王曇首曰此乃夏禹所以受天命我何德以堪)
(之呂氏春秋禹南省方濟乎江黃丨丨丨江賦駭黃丨之丨丨識伯禹之仰嗟張九齡詩丨丨王丨渡人占仙氣來又蘇頲詩荷芰)
(輕薰幄魚丨出丨丨)青翰舟(說苑鄂君方汎舟於新波之上乘丨丨之丨張翠羽之蓋會鼓鍾之音王勃採蓮賦繡棟曛兮)
(翠羽帳瑤塘曙兮丨丨丨韓翃詩春風落日誰相見丨丨丨中有鄂君皮日休詩好放丨丨丨堪弄白玉笛又李紳詩綠楊深淺巷)
(丨丨往來丨)木蘭舟(述異記木蘭川在潯陽江中多丨丨樹魯般刻為丨零陵總記李義山遊長安投宿旅店適會客因)
(召與坐不知其為義山也酒酣客賦木蘭花詩義山後成詩曰洞庭波浪渺無津日日征帆送遠人幾度丨丨丨上望不知原是此)
(花身柳宗元詩破頟山前碧玉流騷人遥駐丨丨丨戎昱詩涔陽女兒花滿頭毿毿同泛丨丨丨温庭筠詩夜浪潛生竹枝曲春潮)
(遥上丨丨丨又張籍詩蘭舟桂檝常渡江陸龜蒙詩且將絲線繫蘭舟醉下烟汀減去愁曹松詩觸散柳絲回玉勒約開蓮葉上蘭)
(舟徐凝詩蓮子花邊回竹岸雞頭葉上盪蘭舟)竹葉舟(異聞實錄陳季卿家江南舉進士不成訪青龍寺東壁有寰&KR0801;圖季)
(卿指曰安得自渭達河至家旁有終南山翁笑曰此不難命折丨丨作丨置圖上令季卿熟視久之覺波浪起葉漸巨恍然若登舟)
(旬餘至家一更復登舟再游青龍寺見山翁尚擁褐而坐范成大詩故人丨丨丨歲晚夢漂泊又李嶠詩俠客條為劍仙人葉作舟)
芙蓉舟(梁簡文帝歌銀綸翡翠鉤玉軸丨丨丨)李郭舟(高適詩每揖龔黃事還陪丨丨丨李巨仁歌競結蕭朱綬)
(爭攀丨丨丨)范蠡舟(高適詩天地莊生馬江湖丨丨丨杜甫詩丨丨丨偏小王喬寉不羣劉長卿詩幾人猶憶孫弘閤百)
(口同登丨丨丨韓駒詩海邊久擊師襄磬湖上新逢丨丨丨又劉兼詩霈澤只慚堯綍重泝流還喜范舟輕)舴艋舟(張志)
(和漁父歌釣臺漁父褐為裘兩兩三三丨丨丨司空圖詩聽君總畫麒麟閣還我閒眠丨丨丨)
增棄舟(易繻有衣袽終日戒注夫有隙之丨丨而得濟者有衣袽也鄰于不親而得全者終日戒也)覆舟(禮記命舟)
(牧丨丨五覆五反乃告舟備具于天子焉晉書天文志凡軍勝之氣或氣如丨丨雲如牽牛皆將士精勇南史謝弘微傳末年與友)
(人棋友人西南棋有死勢一客曰西南風急或有丨丨者友悟乃救之弘微大怒投局於地徐夤詩莫言通海能通漢雖解浮舟也)
(丨丨蘇軾詩丨丨弔私渡斷橋費千金又隋書地理志北平郡盧龍縣有丨丨山五代史附錄幽州北七百里有榆關關東臨海北)
(有兔耳丨丨山山皆斗絶六朝事迹丨丨山上有凌室乃六朝每歲藏冰于此也)&KR0595;舟(周禮春官司尊彜春祠夏禴祼用鷄)
(彝鳥丨皆有丨秋嘗冬烝祼用斝彝黃丨皆有丨凡四時之間祀追享朝享祼用虎彝蜼丨皆有丨注舟尊下臺若今時承盤)作
舟(周禮考工記作車以行陸丨丨以行水此皆聖人之所作也墨子棄丨丨案或作巧倕丨丨世本共□貨狄丨丨案共□貨狄)
(黃帝二臣吕氏春秋虞姁丨丨束晳𤼵蒙記伯益丨丨)具舟(左傳趙嬰齊使其徒先丨丨於河故敗而先濟又叔向見叔孫)
(穆子穆子賦匏有苦葉叔向退而丨丨注因穆子之欲濟也五代史王彦章傳晉取鄆州梁人大恐帝乃詔彦章為招討使彦章置)
(酒大會隂遣人丨丨於楊村命甲士六百人皆持巨斧載冶者具鞲炭乘流而下彦章酒半佯起更衣引精兵數千沿河以趨德勝)
(舟兵舉鎖燒斷之因以巨斧斬浮橋而彦章引兵急擊南城浮橋斷南城遂破杜甫詩丨丨將出峡巡圃念携鋤)臯舟(左傳)
(子囊伐吳吳不出而還子囊殿吳人自丨丨之隘要而擊之注丨丨吴險阨之道)息舟(左傳楚薳氏之族蔡洧蔓成然啓越)
(大夫常夀過作亂圍固城克丨丨城而居之疏固城城之固者丨丨即是其邑也)吳舟(左傳史皇謂子常楚人惡子而好司)
(馬若司馬毁丨丨于淮塞城口而入是獨克吴也子必速戰不然不克江淹表臣自少器業無聞弘大誤變燕鼎超憑丨丨陸游詩)
(人語朱離逢峒獠棹歌欸乃下丨丨)戕舟(左傳慶封田于萊陳無宇從文子使召之乃使歸陳無宇濟水而丨丨𤼵梁注戕殘)
(壊也不欲慶封得救也)舍舟(左傳蔡侯吴子唐侯伐楚丨丨于淮汭自豫章與楚夾漢左司馬戍謂子常曰子沿漢而與之)
(上下我悉方城外以毁其舟必大敗之釋文舍音捨謝靈運詩丨丨眺迴渚停策倚茂松杜甫詩丨丨越西岡入林解我衣程俱詩)
(丨丨得平地陟彼萬仞岡又作捨范成大南嶽詩丨丨得馬如馭氣步入青松三十里)毁舟(見上淮南子心所說丨丨為枤)
(心所欲毁鐘為鐸注枤音第舟尾也)見舟(左傳楚囊瓦伐吴師於豫章吴人丨丨于豫章而潛師于巢釋文見音現)大舟
(國語越王句踐襲吴焚其姑蘇徙其丨丨注徙取也莊子水之積也不厚則其負丨丨也無力淮南子七尺之楫而制丨丨者因水)
(為資也王令詩丨丨無風帆不舉小舟榜入青冥去)小舟(見上說文丨丨為艇杜甫短歌行君今起拕春江流余亦沙邊具丨)
(丨白居易詩閒留賓客嘗新酒醉領笙歌上丨丨韋莊詩迸鯉似梭投遠浪丨丨如葉傍斜暉李中詩遥村處處吹横笛曲岸家家)
(繫丨丨趙抃詩丨丨無寐枕頭欹牟巘詩偶有客來孤鶴起也無人覺丨丨歸又薩都拉詩典衣為買丨紅丨剪燭西窗聽秋雨)
扳舟(公羊舟中指可掬注先入舟者斬後丨丨者指南史蕭勵傳遷豫章内史徙廣州至新淦縣岓山村有童兒數十人入水)
(丨丨或歌或泣又作攀庾肩吾詩天河來映水織女欲丨丨)輿舟(史記秦始皇紀黔首修潔人樂同則嘉保太平後敬奉法)
(常治無極丨丨不傾)載舟(史記河渠書禹抑洪水陸行乘車水行丨丨歐陽修詩築室潁水岸買書丨丨歸又荀子夫水所以)
(丨丨亦所以覆舟)還舟(漢書鄒陽傳胡馬遂進窺于邯鄲越水長沙丨丨青陽注青陽地名丨丨聚船也又何遜詩鱗鱗逆)
(水去瀰瀰急丨丨)用舟(漢書嚴助傳淮南王安上書曰臣聞越非有城郭邑里也處谿谷之間篁竹之中習于水鬪便于丨)
(丨地深昧而多水險得其地不可郡縣也莊子夫水行莫如丨丨而陸行莫如用車)破舟(漢書嚴助傳領水之山峭峻溧石丨)
(丨不可以大船載食糧下也淮南子木擊折轊水戾丨丨嵩山記東化五方山上有一池池中有丨丨云禹所乘來者)投舟
(晉書刑法志惑其名而不練其實惡其生而趣其死此畏水丨丨避坎蹈井愚夫之不若何取於政哉)燔舟(晉書劉毅傳劉)
(裕率衆討毅命王弘王鎮惡蒯思等率軍至豫章口于江津丨丨而進)腰舟(晉書蔡謨傳謨性篤慎每事必為過防故時人)
(云蔡公過浮航脱帶丨丨鶡冠子注壺瓠也佩之可以濟涉南人謂之丨丨劉因詩浮航莫笑丨丨渡坎井終當繫木觀)升舟
(晉書袁宏傳宏有逸才曾為詠史詩謝尚時鎮牛渚秋夜微服泛江會宏在舫中諷詠駐聽久之即詠史作也尚即迎丨丨與之譚)
(論申旦不寐論衡武王伐紂丨丨陽侯波起世說桓沖徵劉驎之為長史遣人船往迎贈貺甚厚驎之聞命便丨丨悉不受所餉緣)
(道以給窮乏韓愈南海神廟碑公遂丨丨風雨少弛)太舟(南史梁武帝紀天監七年詔增太府丨丨仍先為十二卿)繫舟
(隋書地理志樓煩郡秀縣有丨丨山元好問詩從此晉陽方志上丨丨山是讀書山自注丨丨山先大夫讀書之所閒閒公改為元)
(子讀書山又杜甫詩丨丨今夜遠清漏往時同韓愈酬張韶州詩暫欲丨丨韶石下上賓虞舜整冠裾錢珝詩仍愁丨丨處驚夢近)
(長灘蘇軾遊浮金堂詩丨丨藤城下弄月鐔江濱又莊子汎若不丨之丨虛而遨遊者也鵩鳥賦澹乎若深淵之静泛乎若不丨之)
(丨獨孤及詩甘作遠行客深慙不丨丨元稹詩枯涸方窮轍生涯不丨丨蘇軾老人行浪迹常如不丨丨地角天涯知自跳)編
舟(北史李崇傳梁淮堰未破水勢日增崇乃於硤石戍間丨丨為橋北更立船樓十各高三丈十步置一籬至兩岸蕃版裝治四)
(箱解合賊至舉用不戰解下)皮舟(北史室韋國傳其國渡水則束薪為栰或有以丨為丨者)輓舟(唐書食貨志陜郡太)
(守李齊物鑿砥柱為門以通漕激水湍怒舟不能入新門候其水漲以人丨丨而上范成大桑嶺詩輓輿如丨丨絶呌斷䨇笮)漕
舟(唐書食貨志宣州刺史裴耀卿請罷陜陸運而置倉河口使江南丨丨至河口者輸粟於倉而去縣官雇舟以分入河洛置倉)
(三門東西丨丨輸其東倉而陸運以輸西倉復以舟漕以避三門之險程敏政詩淮南丨丨三百強粉字舵樓成堵墻)拏舟
(唐書辛讜傳龐勛反攻杜慆於泗州讜聞之丨丨趨泗口貫賊柵以入黃庭堅詩楚狂行歌驚市人漁父丨丨在葭葦李覯詩丨丨)
(古岸邊趙孟頫詩春遊每丨丨夜坐常促席)鎖舟(唐書楊行密傳聶彦章等率舟師復伐馬殷攻岳州許德勲詹佶以舟千)
(二百柁入蛤子湖㺹山之南為木龍丨丨夜徙三百舸斷楊林岸)操舟(唐書南霽雲傳霽雲少微賤為人丨丨張巡被圍築)
(臺募萬死一生者數日無敢應俄有喑嗚而來者乃霽雲也列子顔淵見津人丨丨若神問曰丨丨可學耶曰可能遊者可教也杜)
(甫詩能者丨丨疾若風撑突波濤挺义入蘇軾渚宫詩楚王獵罷擊靈鼔猛士丨丨張水嬉)鹽舟(宋史曾公亮傳契丹縱人)
(漁界河又數通丨丨吏不敢禁公亮言萌芽不禁後將奈何䧺州趙滋勇而有謀可任也使諭以指意邊害訖息)綱舟(宋史)
(薛向傳向為江浙荆淮𤼵運使丨丨歴歲久篙工利於盗貨假風水沉溺以滅迹向募客舟分載以相督察又任伯雨傳伯雨知雍)
(丘縣縣枕汴流漕運不絶舊苦多盜人莫知其故伯雨下令丨丨無得宿境内始猶不從則命東下者斧斷其䌫趨京師者護以出)
(自是夜戶不閉)官舟(宋史蘇軾傳舊𤼵運使主東南漕𤼵聽操舟者私載物貨征商不得留難故操舟者輙富厚以丨丨為家)
(補其弊漏且周船夫之乏)百舟(宋史樓异傳异知隨州入辭請於明州置高麗一司剏丨丨應使者之須以遵元豐舊制)回
舟(宋史傅求傳求通判泗州淮水溢毁城朝廷遣中使護築絶淮取土度用兵六十萬求相汴堤傍有高埠夷之得土載以丨丨)
(省工費殆半陶潛詩目送丨丨遠情隨萬化遺沈佺期詩向浦丨丨萍已綠分林蔽殿槿初紅張子容詩歸路煙中遠丨丨月上行)
(王維春禊詩金人來捧劍畫鷁去丨丨杜甫詩立馬千山暮丨丨一水香白居易詩綠觴春送客紅燭夜丨丨曹唐詩溪口丨丨日)
(已暮却聽雞犬隔前村歐陽修詩半醉丨丨迷向背樓臺高下夕陽中)賈舟(宋史范純仁傳純仁知襄邑縣時旱久不雨純)
(仁籍境内丨丨諭之曰民將無食爾所販五榖貯之佛寺候食闕時吾為糴之衆賈從命劉克莊詩東廟小兒隊南風大丨丨)竹
舟(山海經衛丘之田有丨大可為丨)削舟(山海經有大人之國坐而丨丨)獻舟(汲冢周書成王時於越丨丨)水
舟(列子九土所資或農或商或田或漁如冬裘夏葛丨丨陸車默而得之性而成之)觸舟(莊子方舟而濟于河有虛船來)
(丨丨雖有惼心之人不怒)繞舟(吕氏春秋荆有兹非得寶劍于干將渡江中流兩蛟丨丨兹非拔寶劍赴江刺兩蛟殺之荆王)
(聞之任以執圭)契舟(吕氏春秋楚人劍自舟中墜水遽丨其丨曰是吾劍所從墜也舟已行而劍不行不亦惑乎張養浩詩往)
(事丨丨求墜劍虛名影斝悟懸弓)擊舟(淮南子曾子丨丨水中鳥聞之而高翔魚聞之而淵藏)舲舟(淮南子湯武聖)
(主也而不能與越人乘丨丨而浮于江湖注丨丨小船也)搴舟(說苑鄂君與越人同舟越人擁楫而歌曰今夕何夕兮得與丨)
(丨水流今日何日兮得與王子同舟)浮舟(新語駕馬服牛丨丨杖檝以代人力水經注江陵縣寵洲水下有兩石牛為害漁者)
(莫不擊浪丨丨鼓柂而去魏文帝浮淮賦序大興水軍丨丨萬艘曹冏六代論丨丨江海捐棄楫櫂觀者為之寒心謝靈運還舊園)
(詩丨丨千仞壑縱轡萬尋巔楊炯渾天賦天如倚蓋地若丨丨張說詩念别㴩湖去丨丨更一臨徐鉉詩煖酒紅爐火丨丨綠水波)
(蘇軾詩長風送客添帆腹積雨丨丨減石鱗)泝舟(水經注涪陵水南逕武陵郡昔司馬錯丨丨此中取楚黔中地蘇舜欽詩)
(郢路幾束馬荆川還丨丨)土舟(潛夫論金馬不可以追速丨丨不可以涉水也)登舟(高士傳夏仲御至洛陽值公卿禊飲)
(賈充謂曰卿居海濱能戲龍船否不答乃鼓楫丨丨而去珊瑚詩話范傳正李白碑云白多陪侍從之遊他日泛白蓮池公不在宴)
(皇情既洽召公作序公時被酒高力士扶以丨丨世云不上船何穿鑿如此孟浩然詩放溜下松滋丨丨命檝師李商隠詩丨丨慚)
(郭泰解榻愧陳蕃于鄴聞雁詩洞庭今夜客一半却丨丨蘇軾後赤璧賦反而丨丨放乎中流范成大詩醉夢丨丨都不記但聞風)
(雨滿江寒)藍舟(抱朴子欲以弊藥規升騰者何異策蹇驢而欲尋追風櫂丨丨而欲濟大川)桂舟(拾遺記岱輿山有丹)
(桂紫桂白桂皆直上百尋可為舟航謂之文丨之丨九歌美要𦕈兮宜修沛吾乘兮丨丨梁元帝詩自解青絲䌫將移丹丨丨虞世)
(南詩蒼龍飾丨丨李邕賦丨丨兮錦䌫碧澗兮花源李嶠詩木蘭為檝丨為丨任奉古詩不挹蘭樽聖空仰丨丨仙)蠡舟(拾遺)
(記始皇好神仙有羽人乘丨丨浮黑水而至身長十丈編毛為衣)蜂舟(拾遺記武王東伐紂夜濟河月明如晝有大蜂状如)
(丹鳥飛集王舟因以鳥畫其旗翌日而滅紂名其船曰丨丨)託舟(淨住子濟海丨丨踐途寄足)三舟(全唐詩話陶峴)
(彭澤之孫也開元末家于崑山泛游江湖自製丨丨與孟彦深孟雲卿焦遂共載吴越之士號為水仙)舼舟(馬融廣成子頌)
(方艅艎運丨丨注舼音窮船小而深謂之舼)舫舟(蔡邕述行賦乘丨丨而泝湍流兮浮清波以横厲王粲詩丨丨翩翩以泝)
(大江)盈舟(魏文帝與王朗書孫權遣使稱臣奉貢丨丨溢航千𩔖萬品)離舟(曹植與司馬仲逹書候其丨丨伺其登陸)
(乃圖并吴會之地收陳野之民又何遜贈江長史别詩丨丨懽未極别至悲無語庾肩吾詩别筵開帳殿丨丨卷幔城王勃詩已覺)
(逝川縈别念復看津樹隱丨丨劉子翬詩參差鼔吹動丨丨)停舟(曹植九詠丨丨兮焉待舉帆兮安追儲光羲詩客愁惜朝)
(暮枉渚暫丨丨錢起詩溪畔秋蘭雖可佩知君不得少丨丨許渾詩登閣慚飄梗丨丨憶斷蓬倪瓚詩莫思南渚丨丨處煙柳垂陰)
(滿釣磯)騁舟(求自試表若使西屬大將軍東屬大司馬必乘危蹈險丨丨奮驪突刃衝鋒為士卒先)芳舟(王粲遊海)
(賦乘菌桂之丨丨浮大江而遥逝)漂舟(羊祜雁賦浮若丨丨乎江之濤)後舟(吴都賦載漢女於丨丨追晉賈而同塵)
懸舟(摯虞思游賦眺丨丨之離離兮懷舊都之藹藹)壑舟(陶潛詩丨丨無須臾引我不得住)馮舟(陶潛閒情賦若)
(丨丨之失棹譬緣厓而無攀王僧孺祭禹廟文丨丨靡懼義存拯物)勞舟(鮑照詩丨丨厭長浪疲旆倦行風)望舟(謝靈)
(運登臨海嶠詩隠汀絶丨丨鶩棹逐驚流)漾舟(謝惠連詩成裝候良辰丨丨陶嘉月江淹愛遠山騷緤余馬于椒阿丨余丨于)
(沙衍孟浩然詩丨丨尋水便因訪故人居)藻舟(顔延之三日侍宴詩神御出瑤軫天儀降丨丨注藻畫船也)徂舟(謝朓)
(賦悵分手於東津望丨丨而延佇)河舟(謝朓賦巾帝車之廣軾棹丨丨之輕艇)驚舟(張融門論丨丨失柂於空壑山)
(足無絆於澤中王仲旉南都賦既瀺灂而隨波暫蜚鳴而丨丨)銀舟(梁昭明太子講席詩華水警丨丨方衢列金軸)牢舟
(梁簡文帝蒙華林園成詩心燈朗暗室丨丨出愛瀛)慈舟(梁簡文帝石像銘乍動丨丨時延寶乘江總懺悔詩未泛丨丨遠徒)
(令願海深法苑珠林大悲平等隨性欲而利生弘誓莊嚴運丨丨而濟溺)慧舟(梁簡文帝上大法頌表丨丨匪隔法力無垠又)
(敬脱師志銘猗嗟大士丨丨法棟又圖繪寶鑑僧丨丨號一山叟天台人居西湖長慶寺能詩作小藂竹或二三竿或百十成林不)
(見其重復冗雜)金舟(梁簡文帝為武陵王讓揚州表繫風捕影涉求之路靡階玉馬丨丨過遠之資無託江總詩玉軸昆池浪)
(丨丨太液張)拂舟(梁簡文帝詩水苔隨䌫聚岸柳丨丨垂許渾詩石苔縈棹綠山果丨丨紅高啟詩花拂離觴柳丨丨)通
舟(李庾東都賦直齊梁而駕輅引淮汴而丨丨梁元帝詩高岸翻成浦曲港反丨丨)動舟(何遜與沈助教别詩君隨春水)
(駛雞鳴亦丨丨)隠舟(何遜詩邐邐山蔽日&KR0837;&KR0837;浪丨丨儲光羲漁父詞亂荇時碍楫新蘆復丨丨)燕舟(庾肩吾詩荷低)
(芝蓋出浪湧丨丨輕)連舟(庾肩吾謝賚米啓丨丨入浦似彥伯之南歸積地為山疑馬援之西至陸游詩丨丨作陣圍漁隊屈)
(竹成籬護芡盤)仙舟(江總詩丨丨李膺棹小馬王戎鑣李百藥詩明日河梁上誰與論丨丨孟浩然詩華省曾聯事丨丨復與)
(俱韋莊詩曾向桃源爛漫遊也同漁父汎丨丨江采蘋樓東賦奏舞鸞之妙曲乘畫鷁之丨丨元好問雪行圖詩太乙丨丨雲錦重)
(新郎走馬杏園紅又楊維楨詩鴟夷湖上水丨丨)運舟(温子昇表立而託乘乃成致遠之功坐以丨丨遂有利涉之用)開
舟(庾信詩望别非新館丨丨即舊灣)橫舟(李百藥詩税馬金堤外丨丨石岸前李頻詩水柵丨丨閉禾田立水分楊侃皇)
(畿賦何飛燕之新遷患丨丨之觸掠)濯舟(張說詩江妾晨炊黍津童夜丨丨)去舟(張說詩林裏栖精舍山間轉丨丨韋)
(應物送崔叔清詩遠水帶寒樹閶門望丨丨李羣玉詩草暖沙長望丨丨微茫烟浪向巴丘牟融詩渡口潮平促丨丨蘇軾詩餘杭)
(門外葉飛秋尚記居人挽丨丨趙秉文詩鳥外餘殘照天邊更丨丨胡天游詩細柳牽征袂飛花餞丨丨)畫舟(李庾西都賦戶)
(閉烟浦家藏丨丨)移舟(孟浩然詩丨丨泊烟渚日暮客愁新鄭谷蓮葉詩丨丨水濺差差綠倚檻風搖柄柄香徐鉉詩侍從)
(甘泉與未央丨丨偏要近垂楊歐陽修于役志辛卯飯僧于資福寺丨丨溶溶亭處士謝去華援琴待涼以入客舟蘇舜欽詩丨丨)
(還傍落花前孔武仲詩柳浦丨丨帶雨行)泊舟(孟浩然詩丨丨潯陽郭始見香爐峰張籍詩前尋丨丨處潮落見平沙白居易)
(詩艷澦驚波稳丨丨孔平仲詩芙蓉堂下花如錦記得當年此丨丨劉子翬詩雨寒收市早風急丨丨難納延詩丨丨人自語聽雨)
(夜偏長)一舟(王昌齡送竇七詩秋江月色傍林秋波上熒熒望丨丨)進舟(杜甫詩落景下高堂丨丨泛㢠廻谿)隨
舟(杜甫詩稍知花改岸始騐鳥丨丨劉長卿詩青山春滿戶白月夜丨丨張耒詩渚鷗遥避客野蝶戲丨丨)樵舟(杜甫詩鮫)
(館仍鳴杼丨丨豈伐枚)入舟(杜甫江上詩新添水檻供垂釣故著浮槎替丨丨又送王十六詩客下荆南盡君今復丨丨)
鄰舟(杜甫聞觱篥詩丨丨一聽多感傷塞曲三更歘悲壯)春舟(王翰詩不知湖上菱歌女幾个丨丨在若耶)駐舟
(常建詩丨丨青溪裏皆願拜靈顔許渾詩更待新安月憑君暫丨丨羅鄴詩江曲山如畫貪程亦丨丨)轉舟(韋應物詩林高)
(初上月塘深未丨丨)法舟(錢起送僧歸日本詩浮天滄海遠出世丨丨輕)巨舟(柳宗元晉問丨丨軒昂仡仡㢠廻環文同詩)
(漁人清晩橫丨丨)般舟(柳宗元南嶽和尚碑南嶽大長老有異德天子南嚮而禮焉度其道不可徵乃名其居曰丨丨道場)
(用尊其位注丨丨和尚蓋曰悟也范成大詩上座獨超三昧地諾惺菴裏證丨丨)榜舟(韓愈詩丨丨南山下上下不得返注)
(榜刺也李郢詩自憶東吴丨丨日蓼花溝水半篙強梅堯臣詩濛濛雨裏丨丨輕)篙舟(韓愈詩丨丨入其家暝聞屋中唏陳)
(與義詩丨丨入華容白水遶城堞)撑舟(韓愈曲江荷花行丨丨昆明度雲錦脚敲兩舷呌吴歌杜牧詩小山浸石稜丨丨入)
(幽處)䨇舟(韓愈詩蒼茫洞庭岸與子維丨丨)絆舟(賈島詩竹密無空岸松長可丨丨又馬臻詩乍驚語燕穿人屋無頼)
(遊絲丨客丨)禪舟(賈島詩從來多是遊山水省泊丨丨月下濤)卧舟(白居易詩明月滿深浦愁人獨丨丨)雪舟
(杜牧招李郢詩看看白蘋芽欲吐丨丨相訪勝閒行)篷舟(温庭筠詩三秋梅雨愁楓葉一夜丨丨宿葦花皮日休詩兔皮衾煖)
(丨丨穏欲共誰遊七里灘)半舟(李商隠詩潘遊全璧散郭去丨丨閒)空舟(鄭巢詩潮聲穿古竇華影在丨丨)倚舟
(羅隠詩滄海去未得丨丨聊問津)閒舟(孟賓于詩遠樹連沙静丨丨入浦遲)綵舟(徐鉉柳枝詞歌聲不出長條密忽地)
(風回見丨丨蘇軾詩相將弄丨丨離思兩夷猶沈遼詩鑑裏丨丨金翠明楊基採蓮曲一片芙渠映丨丨)解舟(歐陽修詩明朝)
(丨丨南歸翼縱莫戢梅堯臣詩翌日各丨丨出浦風動旂孔平仲詞今兹丨丨去豈為赴同期)晚舟(趙抃詩丨丨前浦泊何處)
(有青帘戴表元詩丨丨相對碧崔巍)奔舟(蘇軾詩青蛟挂長堤丨丨免狂觸)弄舟(蘇軾詩不羨京塵騎馬客羨他淮月)
(丨丨人朱子詩丨丨緣碧澗)渭舟(蘇軾詩翠石如鸚鵡何年别海壖來随南使遠載壓丨丨偏)瓊舟(蘇軾詩但持白)
(酒勸佳客莫待丨丨覆玉彛)買舟(秦觀會蓬茱閣詩便欲丨丨江北去為懷明德更從容王炎詩白雲呼去淮山住強為江)
(邊問丨丨朱子詩時燠倦長途丨丨至西郭薩都拉詩丨丨南浦秋聞鴈呼酒西窗夜剪燈)呼舟(韓駒詩丨丨越洪濤笑識)
(江南山)杙舟(朱松詩不知幾搖兀丨丨上呼嶸)導舟(周必大詩萬頃湖光似鏡平蜿蜒得得丨丨行)盤舟(范成)
(大詩借馬巫山縣丨丨棹石灘)送舟(范成大送詹道子詩一杯丨丨下水西我欲贈言無好詞)錦舟(楊萬里觀迎神社詩)
(鸚鵡棲葱指芙蓉載丨丨)遙舟(桓季珪詩丨丨似連鴈遠火若㢠廻星)御舟(黃庚詩長堤舊日青青柳常帶春風拂丨丨王)
(世貞詩天樂泠泠在丨丨)喚舟(張翥詩只應千古清淮月曾照東坡此丨丨)愛舟(鄭玉洪氏舫軒詩山入丨丨屋亦舟)
(山中便作滄海遊)紅舟(薩都拉送王郎詩安得與君二三月買花沽酒醉丨丨)放舟(薩都拉過池陽懷李翰林詩丨)
(丨玉鏡潭弄月秋浦中納延詩丨丨返春渚言恣林泉樂)江舟(鄭元祜詩飛花落碁局弱柳維丨丨)渡舟(錢選詩茆茨落)
(日寒煙外久立行人待丨丨)問舟(馬臻游南山詩丨丨尋上客散步約同人)書舟(倪瓚詩丨丨輕迅逐鳬鷖)子舟
(左傳陳侯鄭伯會楚子于息將以伐宋乃逆楚子勞且聽命遂道以田孟諸宋公為右盂鄭伯為左盂期思公復遂為右司馬子朱)
(及文之無畏為左司馬命夙駕載燧宋公違命無畏抶其僕以徇或謂丨丨曰國君不可戮也丨丨曰當官而行何彊之有敢愛死)
(以亂官乎)申舟(左傳楚子使丨丨聘于齊曰無假道于宋亦使公子馮䀻于鄭丨丨以孟諸之役惡宋曰鄭昭宋聾晉使不害)
(我則必死王曰殺汝我伐之見犀而行及宋宋人殺之楚子聞之投袂而起屨及於窒皇劍及於寢門車及於蒲胥之市按丨丨即)
(子舟)華舟(說苑齊莊公伐莒把梁丨丨同車侍莊公而行至莒莒人逆之把梁丨丨下鬭獲甲首三百至莒城下莒人曰子毋)
(死與子同莒國把梁丨丨曰去國歸敵非忠臣也去長受賜非正行也且雞鳴而期日中而忘之非信也遂進鬪而死其妻聞之而)
(哭城為之阤而隅為之崩按丨丨孟子作華周)李舟(唐書宗室世系表丨丨字公受虔州刺史有文學雋辨高志氣國史補恢)
(諧自賀知章輕薄自祖詠近代機警有丨丨張彧又丨丨好事常得村舍烟竹截以為笛堅如鐡石杜甫送李校書詩丨丨名父子)
(清峻流輩伯)張舟(唐書憲宗紀元和三年八月丙申環王寇安南都護丨丨敗之)
濟川舟(書若丨巨丨用汝作丨楫張九齡詩徒參和鼎地終謝丨丨丨錢起詩將徵任土貢更𤼵丨丨丨又晉書袁宏傳夫)
(江湖所以濟舟亦所以覆舟道德指歸論夫大事之將興也猶水之出於山也始於潤濕見於漣漣綿綿涓涓流為溪谷汨汨湯湯)
(濟舟漂石以成江海深大不測李德裕詩亭古思宏棟川長憶濟舟)旱資舟(國語丨則丨丨水則資車以待乏也)競渡
舟(唐書張仲方傳帝時詔王播造丨丨丨三十艘度用半歲運費仲方見延英論諍堅苦帝為減三之二又元稹詩楚俗不愛力)
(費力為競舟)齊雲舟(五代史南唐李景世家景水軍多敗長淮之舟皆為周師所得又造齊雲船數百艘世宗至楚州北)
(神堰丨丨丨大不能過乃開老鸛河以通之遂至大江)沙棠舟(山海經崑崙丨丨木食其葉不溺為丨不沈西京雜記成)
(帝嘗以秋日與飛燕戲於太液池以丨丨木為丨以雲母飾於鷁首李白詩木蘭之枻丨丨丨玉簫金管坐兩頭陳基詩丨丨為丨)
(桂為槳又胡宿詩津亭欲宿戒棠舟五兩風來不暫留)強木舟(神異經東海滄浪洲生丨丨焉洲人多用作丨楫)追
雲舟(洞冥記虬泉池在五柞宫北中有丨丨丨起風舟侍仙舟含煙舟影娥池中有鴻毛舟)紫宫舟(晉宫閣記天泉)
(池中有丨丨丨升進舟曜陽舟飛龍舟射獵舟靈芝池有鳴鶴舟指南舟舍利池有雲母舟無極舟都亭池有華泉舟常安舟)鳴
鶴舟(西京雜記太液池中有丨丨丨容與舟清曠舟採菱舟越女舟梁簡文帝詩日暮芙蓉水聊登丨丨丨)採菱舟
(見上李郢詩棹聲遥散丨丨丨陸游詩南鄰借得丨丨丨又劉孝威詩菱舟失道去歸鳬迷徑來錢起詩擁岸青菱舟)越女
舟(見上又傳若金詩馮夷伐鼓迎漢節泉客弄珠随越舟)翔禽舟(拾遺記漢武帝思李夫人穿昆靈之池泛丨丨之丨)
翔螭舟(大業雜記皇后御次水殿名丨丨丨其殿脚有九百人又有小水殿九名浮景舟)十石舟(洛陽名園記苖)
(帥園東南有水自伊水𣲖來可浮丨丨丨剏亭壓其溪)粃糟舟(宋玉小言賦析飛糠以為輿剖丨丨以為丨)千里
舟(謝惠連别詩凄凄乘蘭秋言餞丨丨丨梅堯臣詩連泛丨丨丨暫向郊亭泊)白鱧舟(梁簡文帝詩波搖丨丨丨風動)
(蒼鷹軸)六度舟(梁簡文帝大法頌升丨丨之丨浮衆德之海陳宣帝懺文登丨丨丨入三昧海)般若舟(梁簡文帝)
(倡導文帝釋淵廣泛丨丨之丨淨居深沉駕牛車之美)紫霞舟(徐堅棹歌行霜絲青桂檝蘭栧丨丨丨)驛前舟
(高適送魏八詩更沾淇上酒還從丨丨丨又蔡文範詩星槎天上使簫鼔驛亭舟)彥伯舟(岑參送任别駕詩莫羨黃公蓋)
(須乘丨丨丨按彥伯袁宏字)無倪舟(李白詩一乘丨丨丨八極縱遠柁)倚灘舟(杜甫落日詩芳菲緣岸圃樵㸑)
(丨丨丨)遠來舟(韋應物遇李主簿詩寒山獨過鴈暮雨丨丨丨)五湖舟(戎昱詩日下未馳千里足天涯徒泛丨丨)
(丨曹鄴詩莫怪當歡却惆悵全家欲上丨丨丨)洞庭舟(許渾詩吴僧秣陵寺楚客丨丨丨)南渡舟(許渾泊松江渡)
(詩楊柳北歸路蒹葭丨丨丨)蘭葉舟(陸龜蒙詩飄然丨丨丨旋倚煙霞泊)月滿舟(蘇軾詩更約登塵外歸時丨丨)
(丨又范成大詩仍呼水月舟徑度雲錦地)百斛舟(蘇軾詩川平牛背穏如駕丨丨丨)使君舟(蘇軾和霍大夫詩歸)
(途應食粥乞米丨丨丨又顧瑛謝張子壽詩借抄衡嶽先生傳挽住湘潭使者舟)萬里舟(范成大詩燭天燈火三更市搖)
(月旌旗丨丨丨)盧水舟(范成大江安道中詩丨丨丨閒迷古渡馬湖碑缺伴荒山)浦口舟(范成大澎浪磯阻風詩丨)
(丨丨藏尋文慳篙師抱膝朝暮閒)杜老舟(范成大嘉陵江詩關下嘉陵水沙頭丨丨丨)太乙舟(楊萬里詩是身)
(飄然在中流奪得丨丨蓮葉丨劉因詩高亭雲錦遶清流便是吾家丨丨丨元好問有丨丨蓮丨圖詩)滄浪舟(楊萬里詩)
(忽乘丨丨丨仰高俯深情)故人舟(戴復古詩半夜月明何處笛長江風送丨丨丨錢惟善詩過江為覓丨丨丨)藕如
舟(趙秉文詩又有千歲之玉蓮花開十丈丨丨丨)浪拍舟(王渥詩杏花聯句香随馬遠水添杯丨丨丨)玻璃舟
(黃庚詩貯以倒海千頃黃金罍酌以傾江萬斛丨丨丨)楚淮舟(薩都拉詩西風洞庭樹落日丨丨丨)訪戴舟(陶宗)
(儀雪詩將軍好問平吴策高士誰乘丨丨丨)水雲舟(仇遠詩蕉鹿夢回天地枕蓴蘆興到丨丨丨)甲乙舟(陳基)
(詩龍光夜吐雌雄劍魚尾朝銜丨丨丨)賀監舟(陳基詩飄颻丨丨丨蹀躞靈運馬)朱雀舟(楊維楨吴詠夏駕湖)
(頭丨丨丨湖光山色不勝秋)斗掛舟(高啓詩萬里風傳笛三更丨丨丨)
刳木為舟(易丨丨丨丨剡木為楫疏舟必用大木刳鑿其中故云刳木也又後漢書郎顗傳刳舟剡楫將用濟江海也)
藏石於舟(劉晝新論丨丨丨丨則披風截浪所托浮也故附得其所重石可浮)天地爲舟(潘岳祭孟嘗君文造)
(化爲水丨丨丨丨)
對語(鸞輅鷁舟)(蓮筏竹舟)(吳榜越舟)(水檻烟舟)(千鈞弩萬斛舟)(烏皮几青翰舟)(千花塔一葉舟)
摘句(飛花引御舟星河半在舟)(汀花笑入舟蓮動下魚舟)(落葉灑行舟村近好維舟)(花氣盡薰舟紅蕉拂釣舟)
(步步引仙舟簫鼓驛亭舟)(遠浦寒星剡曲舟烟中一葉采蓮舟)(楓葉蘆花竝客舟天入滄浪一釣舟)
酬(市流切周也報也以財貨曰丨又丨酢同醻)
韻藻相醻(詩旣夷旣懌如丨丨矣又晉書劉殷傳時人嘉其至性競以穀帛遺之殷受而不謝直云待後貴當丨丨耳唐)
(書王維傳别墅在輞川地奇勝與裴迪游其中賦詩丨丨為樂杜甫詩樓頭喫酒樓下卧長歌短詠還丨丨韓愈䨇鳥詩還當三千)
(秋更起鳴丨丨蘇軾李太白畫像詩化爲二鳥鳴丨丨一鳴一止三千秋方岳詩白雪翻匙秋已近洗吾老瓦起丨丨)對酬
(陳陶海昌望月詩蚌蛤乘大運含珠相丨丨蘇軾詩我初無言說師亦無丨丨)
酌言酬(詩君子有酒丨丨丨之注導飲也)一朝酬(詩鐘鼓旣設丨丨丨之)白璧酬(楊烱詩丨丨丨知已)
(黃金謝主人高適詩賦得黃金賜言皆丨丨丨戴復古詩丨丨一䨇丨議論青春十載棹&KR1553;船)無停酬(蘇軾詩弱毫寫萬景)
(水鏡丨丨丨)
增獻醻(詩丨丨交錯禮儀卒度笑語卒獲箋始主人酌賓為丨賓旣酌主人主人又自飲酌賓曰丨又作酬儀禮特牲饋食禮注)
(丨之禮成於丨疏以其獻賓之禮以酬副之禮乃成晉書樂志丨丨納贄崇此禮容世說人問撫軍殷浩談竟何如荅曰不能勝人)
(差可丨丨羣心陶潜詩提壺接賓侣引滿更丨丨陸厥詩渤海方淫滯宜城誰丨丨庾肩吾詩東郭資良守北宫敦丨丨李嶠詠酒)
(詩孔坐洽良儔陳筵幾丨丨孟浩然詩神女鳴環佩仙郎接丨丨高適贈薛太守詩高興陪登陟嘉言忝丨丨韋應物詩清言屢往)
(復華樽始丨丨白居易詩小宴聞言笑初筵雅丨丨范梈詩猿鳥相賓送漁樵互丨丨)舉醻(詩鐘鼔旣設丨丨逸逸陸雲詩)
(羽觴丨丨酢爾征人)賓酬(禮記丨丨主人主人酬介介酬衆賓少長以齒終于洗沃者焉知其能弟長而無遺矣儀禮燕禮大)
(夫辯受酬如受丨丨之禮)介酬(見上)受酬(見上儀禮鄉飲酒禮司正升相旅曰某子丨丨受酬者降席)行酬(禮記)
(獻君君舉旅丨丨而後獻卿卿舉旅丨丨而後獻大夫大夫舉旅丨丨而後獻士士舉旅丨丨而後獻庶子儀禮特牲饋食禮受旅)
(注旅行也受丨丨也)奠酬(禮記丨丨而工升歌發德也又舅姑共饗婦以一獻之禮丨丨舅姑先降自西階婦降自阼以著代)
(也儀禮特牲饋食禮奠觶注丨丨於薦左非為其不舉事神兼不可同於飲酒)旅酬(禮記丨丨下為上所以逮賤也儀禮鄉飲)
(酒禮賓以丨丨于西階上又特牲饋食禮酌于其尊注丨丨無筭爵蘇軾詩百年子初筵我已廹丨丨)侑酬(儀禮有司徹主)
(人復筵乃升長賓丨丨之如主人之禮)三酬(周禮冬官梓人為飲器勺一升爵一升觚三升獻以爵而酬以觚一獻而丨丨)
(則一豆矣注觚當為觶豆當為斗)厚酬(左傳宋華費遂乃與公謀逐華貙將使田孟諸而遣之公飲之酒丨丨之注酬酒幣)
(宋史王仁鎬傳仁鎬拜安國軍節度郡民扶老擕幼迎於境上有獻錦袍者四仁鎬皆重衣之丨丨以金帛)重酬(左傳衛侯)
(飲孔悝酒于平陽丨丨之大夫皆有納焉)交酬(國語晉旣克楚於鄢使郤至告慶於周未將事王叔簡公飲之酒丨丨好貨皆)
(厚飲酒宴語相說也注丨丨相酬之幣也)餉酬(唐書韓滉傳陳少游在揚州以甲士三千臨江大閱滉亦總兵臨金山與少游)
(會以金繒相丨丨)唱酬(宋史沈遼傳遼為文雄奇峭麗尤長於歌詩曾鞏蘇軾黃庭堅皆與丨丨相往來又文苑傳蘇軾知)
(杭州楊蟠通判州事與軾丨丨居多平生為詩數千篇李中送張惟貞之江隂詩俗必期康濟詩誰互丨丨姚揆客舍詩素琴孤劍)
(尚閒遊誰共芳樽話丨丨黃滔送韋侍御赴闕詩璧連標格驚分散雪課篇章互丨丨戴復古詩狂吟有禁風騷歇語燕啼鶯代丨)
(丨)勸酬(宋史道學傳張載為雲&KR1104;令每月吉具酒食召鄉人高年會縣庭親為丨丨使人知養老事長之義杜甫詩近来禁)
(酒開涓滴弟丨兄丨何歎嗟樓鑰詩尊酒屢丨丨棋枰更勝敗)會酬(阮籍大人先生傳掃紫宫而陳席兮坐帝室而忽丨丨)
仰酬(沈約與范述曾書雖復吟誦環廻編離字滅終無所辨丨丨睿旨微表寸長按謂竟陵王所作賦也朱子詩雅唱一何高)
(丨丨非所任)無酬(庾肩吾謝賚粳米唘長河可塞上德丨丨庾信詩愧乏瓊將玖丨丨美且偲)願酬(傅縡天馬引丨)
(丨芻秣寵千里得千年)難酬(高允荅宗欽書旣承雅贈卽應有荅但唱高則難和理深則丨丨所以留連日月以至於今徐)
(儀詩詢芻以蠲病參妙本丨丨許敬宗詩小臣參廣宴大造諒丨丨杜甫詩空忝許詢軰丨丨支遁詞賈島詩美酒易傾盡好詩丨)
(卒丨吳融詩千金諾在轉丨丨)默酬(盧僎詩忠信徒堅仗神明豈丨丨)易酬(韓愈駑驥詩力小苦易制價微良丨丨許)
(渾詩處困道難固乘時恩丨丨陳孚詩國士恩難報書生志丨丨)釂酬(韓愈陸渾山火詩豆豋五山瀛四樽熙熙丨丨笑語)
(言)麤酬(元稹詩丨丨珍重意工拙定相懸張耒詩何日丨丨身世了卜鄰耕釣老追随)強酬(殷文圭詩丨丨小謝重陽)
(句沙恨無金盡日淘)詩酬(黃滔詩丨丨御製風騷古論自人情鼎鼐濃)和酬(王禹偁詩白雪駕郢中調高誰丨丨)問
酬(王令詩寒暑相丨丨唯諾坐無為)應酬(王今詩清坐想高絶語言誰丨丨)更酬(張耒荅參寥詩丨丨而迭唱鐘)
(磬日撞鳴)賡酬(張耒詩頼有西鄰詩句好丨丨終日自忘饑耶律楚材詩丨丨淡相對獨有龍岡叟)清酬(朱子詩亦復有)
(兹賞微言寄丨丨)輕酬(范梈觀許尊府遺墨詩草堂驚怪不敢留至寳豈復能丨丨)
洗爵酬(詩或獻或酢洗爵奠斝箋進酒於客曰獻客荅之曰酢主人又丨丨丨客客受而奠之不舉也)堂上酬(儀禮)
(鄉射禮受酬酬者不拜疏謂堂下或賓黨之長或主人贊者之長受丨丨丨酬者不拜)數錢酬(北史陽休之傳休之除中)
(山太守先是立制監臨之官出行不得過百姓飲食有者卽丨丨丨之休之常以為非及至郡復相因循或問其故休之曰吾昔非)
(之者為其失仁義今日行之者自欲避嫌疑豈是夙心直是處世難耳乂宋史种世衡傳世衡建言延安有故寬州請因其廢壘而)
(興之以當寇衝朝廷從之然處險無泉鑿地百五十尺始至於石石工辭不可穿世衡命屑石一畚百錢酬卒得泉城成賜名青澗)
(城)無資酬(北史賈思伯傳思伯與弟思同師事北海隂鳳業竟丨丨丨之鳳遂質其衣物時人為之語曰隂生讀書不免)
(癡不識雙鳳脫人衣)離席醻(宋史韓綜傳綜使契丹契丹主問其家世綜言億在先朝嘗持禮来契丹主喜曰與中國通好)
(久父子俱使我宜酌我酒綜率同使者五人起為壽契丹主亦丨丨丨之歡甚)五鹿酬(盧照鄰詩三公不敢吏丨丨何能丨)
(按詠朱雲也)主恩酬(張九齡詩憶將親愛别行為丨丨丨又劉滄詩空將方寸荷知己身寄烟蘿恩未酬)靈烏酬
(儲光羲詩丨丨丨德輝黃雀報仁慈)随興酬(王昌齡詩景開獨沿曳響荅丨丨丨)珪組酬(李白詩魯連逃千金丨丨)
(豈可丨)論功酬(劉長卿詩仲華遇主年猶少公瑾丨丨位已丨)金帛酬(韓愈詩欲以丨丨丨舉室常顑頷張詠詩)
(斗粟丨丨丨束芻綺羅博)任筆酬(姚合詩好酒盈杯酌閒詩丨丨丨)高歌酬(杜牧詩我感有淚下君唱丨丨丨)
價莫酬(杜牧詩去矣時難遇沽哉丨丨丨又曹松白角簟詩蒲桃錦是瀟湘底曾得王孫價倍酬)志未酬(李頻詩壮)
(丨丨丨三尺劍故鄉空隔萬重山陸游詩古北安西丨丨丨人間随處送悠悠又李俊民詩龍鍾不稱凌烟像只有山林志可酬)
國士酬(周曇豫譲詩中行智伯思何異國士終期丨丨丨)異日酬(方干詩曾是棲安邑恩期丨丨丨崔珏聽歌詩)
(莫辭更送劉郎酒百斛明珠丨丨丨)清音詶(陸龜蒙詩如蒙丨丨丨若渴吸月液)白雪酬(吴融詩皇恩自抱丹心報)
(清頌誰將丨丨丨)隔歲酬(伍喬詩棋玄不厭通宵算句妙多容丨丨丨)伯樂酬(陳凝詠馬詩自有千金價寕忘)
(丨丨丨)十倍酬(孔平仲詩四方購殊品丨丨丨善價)盡心酬(王安石荅虞醇翁詩臨餐耻苟得冀以丨丨丨)玉
琖醻(王安石送春詩小鬟折花叩船舷丨丨瀉酒丨金錢)爛漫酬(蘇軾詩但教塵土驅馳足終把雲山丨丨丨)老
人酬(蘇軾詩知君決獄有隂功他日丨丨丨魏顆)覓句酬(朱子詩明朝丨丨丨珠玉剰喜詩情却未闌)一笑
酬(陸游詩老来閱盡榮枯事萬變惟應丨丨丨)話已酬(范成大詩鐘聞兩岸詩無敵口吸西江丨丨丨)詩句酬
(釋惠洪詩剰題丨丨丨幽隐歲月翩翩接翅禽)瓊瑰酬(耶律楚材詩和我新詩使予起却得丨丨丨木李)葵藿酬
(王惲詩丨丨儘丨承日志簡編不負半生閒)執劵酬(吴莱詩選曹已似丨丨丨皂鵰一飛卽掣韝)
問不虛酬(唐書崔元式傳元式遷太常博士最明禮家沿革丨丨丨丨)恨無官酬(唐書李德裕傳德裕拜太)
(尉固譲帝曰吾丨丨丨丨公無固辭)
讎(市流切匹也仇也說文猶譍也韻會又償也校也又宥韻)
韻藻稱讎(左傳祁奚請老晉侯問嗣焉稱觧狐其讎也又問對曰午也可君子謂祁奚能舉善矣丨其丨不為謟舉其子)
(不為比)寇讎(左傳墮軍實而長丨丨又介在蠻夷而長丨丨杜甫詩挺身艱難際張目視丨丨胡曾朝歌詩長嗟墨翟少風)
(流急管繁絲似丨丨曹唐劍詩將軍溢價買吳鉤要與中原静丨丨僧清珙吳松江觀閘詩江潮一日兩相鬭萬古不決猶丨丨)
反讎(左傳伍員如吳言伐楚之利于州于公子光曰是宗為戮而欲丨其丨不可從也)崇讎(左傳衛侯會吴于鄖吴人)
(藩衛侯之舍子服景伯謂子貢子盍見太宰乃請束錦以行語及衛故曰衛侯之來必謀于衆其欲来者子之黨也其不欲來者子)
(之讎也若執衛君是堕黨而丨丨也白居易判捨則丨丨報為傷義)黨讎(見上劉琨詩重耳任五賢小白相射鉤苟能隆二伯)
(安問丨與丨元稹詩𤼵言當道理不顧丨與丨)復讎(公羊傳紀侯大去其國大去者何滅也孰滅之齊滅之丨丨也何讎爾遠)
(祖也哀公亨乎周紀侯譛之襄公將丨丨乎紀卜之曰師喪分焉寡人死之不為不吉也遠祖者九世矣九世猶可以丨丨乎雖百)
(世可也又伍子胥父誅乎楚挾弓而去楚以干闔廬闔廬曰士之甚勇之甚為之興師而丨丨于楚事君猶事父也此其為可以丨)
(丨奈何曰父不受誅子丨丨可也父受誅子丨丨推刃之道也丨丨不除害孟子為匹夫匹婦丨丨也北史附國傳附國者蜀郡西)
(北二千餘里即漢之西南夷也俗好丨丨故壘石為&KR2108;以避其患吴越春秋越王念丨吴丨非一旦也苦身勞心夜以接日柳宗元)
(有駮丨丨議韓愈有丨丨状)避讎(史記刺客傳聶政者軹深井里人也殺人丨丨與母姊如齊以屠為事後漢書馬武傳武)
(少時丨丨客居江夏)兵讎(漢書五行志丨丨連結百姓愁怨)世讎(宋史李舜臣傳舜臣對策論金人丨丨無可和之義)
(又劉舜卿傳舜卿父均慶歷中與子堯卿戰死于好水川舜卿年十八錄為供奉官神宗經略西邊命訓京東將曰爾無忘丨丨勉)
(思忠孝期以盡敵王阮詩地借長城望塵清奕丨丨)校讎(宋史鄭樵傳同郡林霆博學深象數與樵為金石交聚書數千卷皆)
(自丨丨謂子孫曰吾為汝曹獲良產矣韓愈送鄭校理詩才子富文華丨丨天禄閣謝伯初寄歐陽永叔詩異域化為儒雅俗遠民)
(争識丨丨郎楼鑰詩圖書四部資丨丨當時尚有貞觀風郭翼詩銀燭花銷夜丨丨)恩讎(關尹子天下之理丨或化丨讎或化)
(恩是以聖人居常慮變韓愈詩往取將相酬丨丨白居易禽蟲詩何異浮生臨老日一彈指頃報丨丨羅鄴詩青萍委匣休哮吼未)
(有丨丨擬報誰歐陽修晝錦堂記其言以快丨丨矜名譽為可薄)益讎(李斯上始皇書今逐客以資敵國損民以丨丨内自)
(虛而外以𣗳怨諸侯)舉讎(諸葛亮與張裔書石交之道丨丨以相益割骨肉以相明猶不相謝也蕭穎士詩丨丨且不棄何必)
(論親疎韓愈送齊皥序及道之衰上下交疑於是乎丨丨舉子之事載之傳中而稱美之而謂之忠)釁讎(李白詩黃犬空歎息)
(綠珠成丨丨)施讎(漢書儒林傳丨丨字長卿沛人也從田王孫受易與孟喜梁丘賀竝為門人及梁丘賀為少府事多廼遣)
(子臨分將門人張禹等從讎問於是賀薦讎結髮事師十年賀不能及詔拜讎為博士甘露中與五經諸儒雜論同異於石渠閣吳)
(寬詩我媿濟南非伏勝人言吳下有丨丨)
貿首讎(戰國策甘茂謂楚王曰魏氏聽甘茂與樗里疾丨丨之丨也潘岳馬&KR0648;督誄嗟乎妬之欺善抑亦丨丨之丨也)
無言不讎(詩丨丨丨丨無德不報又史記封禅書五利妄言見其師其方盡多不讎又灌將軍傳上使御史簿責魏其所)
(言灌夫頗不讎欺謾劾繫都司空)大邦為讎(詩蠢爾蠻荆丨丨丨丨世說桓温令孫興公與習鑿齒共語孫云蠢爾蠻)
(荆敢與丨丨丨丨習云薄伐獫狁至于太原又周邦彦汴都賦異黨之寇大邦之讎電鷙雷擊莫不繫纍而為囚)
增敵讎(書小民方興相為丨丨宋史張復傳臣每感慨自期誓殱丨丨)父讎(周禮地官調人掌司萬民之難而諧和之)
(凡和難丨之丨辟諸海外兄弟之讎辟諸千里之外從父兄弟之讎不同國宋史李璘傳晉開運末有陳友者殺璘父乾德初璘隸)
(殿前散祗候友為軍小校相遇京師璘手刃殺友而不遁去自言復丨丨按鞫得實太祖壮而釋之曹植詩壮年報丨丨身後垂功)
(名)仇讎(周禮秋官朝士凡報丨丨者書於士殺之無罪左傳公如晉孟獻子相公稽首曰以敝邑介在東表密邇丨丨寡君)
(將君是望敢不稽首戰國策蘇代遺燕昭王書昭王善其書曰燕欲報丨丨于齊非蘇氏莫可史記秦紀李斯議曰周文武所封同)
(姓甚衆後屬疏遠相攻擊如丨丨宋史姚兕傳兕父寳戰死定州凢圖畫器用皆刻丨丨未報字管子故惠者民之丨丨也法者民)
(之父毋也荀子爪牙之士施則丨丨不作注施謂展其才也顔師古漢書注序乃效矛盾之丨丨殊乖粉澤之光潤黃滔詩未喫金)
(丹看十洲乃將身世作丨丨)報讎(左傳小人耻失其君而悼喪其親不惮征繕以立圉也曰必丨丨寕事夷狄戰國策三晉)
(分智氏豫譲遁逃山中曰士為知己者死女為悅己者容吾其丨智氏之丨矣史記留侯世家留侯張良者其先韓人也秦滅韓良)
(悉以家財求客刺秦王為韓丨丨又范雎傳秦昭王聞魏齊在平原君所欲為范雎必丨其丨乃詳為好書遺平原君漢書郭觧傳)
(㠯軀藉友丨丨宋史張藏英傳唐末舉族為賊孫居道所害藏英年十七僅以身免後聞居道避地關南乃求為關南都廵檢使至)
(則微服携鐡撾匿居道舍側伺其出擊之遂禽歸設父母位縛居道於前刳其心以祭即詣官首服官為上請而釋之燕薊間目為)
(丨丨張孝子左延年詩始年十四五為宗行丨丨高適詩千場縦博家仍富幾處丨丨身不死李白詩呼盧百萬終不惜丨丨千里)
(如咫尺韓愈詩何慚刺客傳不著丨丨名)強讎(左傳吳子使徐人執掩餘使鍾吾人執燭庸二公子奔楚楚子大封而定其徙)
(子西諫曰若好吴邊疆使柔服焉猶懼其至吾又丨其丨以重怒之無乃不可乎)攻讎(左傳盧蒲癸王何卜攻慶氏示子之)
(兆曰或卜丨丨敢獻其兆史記張耳傳陳王奮臂為天下倡方二千里莫不響應各報其怨而丨其丨)私讎(左傳初范氏之)
(臣王生惡張柳朔言諸昭子使為柏人昭子曰夫非而讎乎對曰丨丨不及公史記廉頗藺相如傳廉頗宣言曰我見相如必辱之)
(相如聞不肯與會舍人相與諫相如曰兩虎共鬭其勢不俱生吾所以為此者以先國家之急而後丨丨也魏志武帝紀攻袁譚破)
(之下令民不得復丨丨吳志孫堅傳堅移屯梁東為卓軍所攻術懷疑不運軍糧堅夜見術曰所以出身不顧上為國家討賊下慰)
(將軍家門之丨丨也術即調𤼵軍糧宋史劉光世傳時光世張俊韓世忠權相敵且持私隙光世入覲帝曰卿與世忠以少嫌不釋)
(然烈士當以氣義相許先國家而後丨丨光世泣謝喻巴蜀檄人懷怒心如報丨丨朱浮與彭寵書定海内者無丨丨陳子昂詩赤)
(丸殺公吏白日報丨丨)怨讎(左傳子玉曰請復衛侯而封曹臣亦釋宋之圍先軫曰楚有三施我有三怨丨丨己多將何以)
(戰不如私許復曹衛以携之漢書韓延壽傳民多丨丨延夀欲改更之教以禮譲宋史孫永傳與人交終身無丨丨韓非子外無丨)
(丨于鄰敵而内有德澤于人民曹植酒賦和睚眥之宿憾雖丨丨其必親阮籍詩百年何足言但苦丨與丨佛本行經從太子出生)
(以來淨飯王所有丨丨皆悉生平等心)事讎(左傳棄疾曰棄父丨丨吾弗忍也史記賈誼傳一豫譲也反君丨丨行若狗彘)
(已而抗節致忠行出乎烈士人主使然也宋史洪咨䕫傳咨䕫知龍州毁鄧艾祠更祠諸葛亮告其民曰母丨仇丨而忘父母)四
讎(左傳吴為邾故將伐魯子洩曰魯雖無與立諸侯將救之晉與齊楚輔之是丨丨也)速讎(左傳敗親丨丨亂嗣不祥)執
讎(越語勾踐說於國人曰寡人不知其力之不足也而又與大國丨丨注執猶結也)肥讎(戰國策蘇代遺燕昭王書曰足)
(下之事齊也失所為矣夫民勞而實費又無尺寸之功破宋丨丨而世負其禍矣)資讎(戰國策客謂司馬食其曰自賣于秦)
(秦必受子不然横者將圖子以合于秦是取子之資而以丨子之丨也)深讎(戰國策秦索六城於王王以六城賂齊齊秦之)
(丨丨也得王六城并力而西擊秦也按王謂趙王韓偓游水陸院詩早于喧雜是丨丨猶恐行藏墜俗流徐夤魏武詩十年小怨誅)
(桓邵一檄丨丨怨孔璋)奉讎(史記蘇秦傳蘇秦南說楚威王曰秦天下之仇讎也衡人皆欲割諸侯之地以事秦此所謂養)
(仇而丨丨者也)相讎(史記郭解傳洛陽人有丨丨者觧夜見讎家讎家聽郭觧魏志文帝紀詔自今以後有讎怨者皆不得丨)
(丨元好問詩人生定能幾肺肝日丨丨)解讎(漢書鮑宣傳宣上書誠欲哀賢宜為謝過天地丨丨海内又趙充國傳先零與)
(諸羌丨丨交質盟詛劉克莊詩鍾阜丨丨無宿憾荆江感事有新吟)如讎(後漢書陳蕃傳蕃上疏曰翟超黃浮奉公不撓疾惡)
(丨丨宋史歐陽修傳修論事切直人視之丨丨帝獨奬其敢言杜甫詩芟荑不可闕疾惡信丨丨李中詩竹林已蕭索客思正丨丨)
(崔道融詩青春未得意見花却丨丨)臨讎(南史劉悛傳本名忱宋明帝忌反語劉忱為丨丨改名悛焉)檢讎(唐書禇無)
(量傳詔祕書省司經局昭文崇文二館更相丨丨采天下遺書以益闕文不數年四庫完治)親讎(唐書李安期傳安期進曰)
(比見公卿有所薦進皆劾為朋黨所以人人争噤默以避囂謗若陛下忘其丨丨曠然受之敢不竭忠以聞上乎)國讎(宋史)
(葉顒傳顒論丨丨未復中原之民日企鑾輿之返其語剴切高宗嘉納徐陵侯安都德政碑赫矣高祖爰清丨丨鄭錫邯郸少年行)
(見說秦兵至甘心赴丨丨)官讎(宋史江公望傳公望上疏曰臣聞挺之與古論事每不相合屢見于辭氣俚語有之私事丨丨)
(此小人之所不為而挺之安為之豈忠臣乎按謂趙挺之與王古也)母讎(宋史甄婆兒傳婆兒母劉與同里董知政忿競知政)
(擊殺劉氏婆兒始十歲稍長大念母為知政所殺具酒肴詣母墳慟哭歸取條桑斧置袖中往見知政以斧斫其腦殺之有司以其)
(事上請太宗嘉其能復丨丨特貸焉)民讎(汲冡周書民歸于德德則民戴否則丨丨蘇舜欽詩常為釋徒利乃作生丨丨陳高)
(詩漢皇起豐沛三尺除丨丨)忘讎(荀子安忘其怒出丨其丨遂立以為仲父注言齊桓内忘忿恚之怒外丨射鉤之丨)滅
讎(吳越春秋大夫種祝越王辭曰我王仁賢懷道抱德丨丨破吳不忘反國)赴讎(英雄記公孫瓚每聞警輒厲色作氣如丨)
(丨)外讎(漢晉春秋審配獻書于袁譚曰企踵鶴立連結丨丨)屈讎(人物志丨丨而為友)見讎(朱浮責彭寵書凡舉)
(事無為親厚者所痛而為丨丨者取快王廷陳詩執手爱不淺轉面起丨丨)斃讎(幽通賦管彎弧欲丨丨兮讎作后而成已)
(注謂管仲射桓公中鉤桓反以為相也)即讎(劉表與袁譚書閼伯實沈之忿已成棄親丨丨之計已決)取讎(李康運命)
(論以仲尼之仁也而丨丨于桓魋)比讎(景福殿賦雖咸池之壮觀夫何足以丨丨注讎匹也)刅讎(梁簡文帝教防廣丨)
(丨赦其桎梏之罪丁蘭雪耻擢以大夫之位按漢防廣為父報讎繫獄其母病鍾離意憐之聽廣歸家)署讎(柳宗元呂君誄)
(丨丨百氏錯綜逾光)冤讎(韓愈詩或慮語言洩傳之落丨丨王遒延津詩三尺晶熒射斗牛豈随凡手報丨丨)心讎(元稹)
(詩會向伍員潮上見氣充頑石報丨丨)習讎(元稹競舟詩祭船如祭祖習競如丨丨)身讎(王仁裕詩莫道文章為衆)
(嫉只應輕薄是丨丨羅隐詩漫費精神揖五侯破琴孤劍是丨丨徐夤詩潤屋豐家莫妄求眼看多是與丨丨又文同詩慎莫惜黃)
(金黃金丨後丨)舊讎(杜荀鶴詩去年今日還如此似與青春有丨丨)對讎(蔡㐮詩丨丨中秘文)棋讎(范成大春懷詩)
(柳顰梅笑各相惱詩債丨丨俱見尋)花讎(劉子翬詩管弦非老伴風雨定丨丨)新讎(潘邠老贈賀方回詩詩束牛腰藏舊)
(藁書訛馬尾辨丨丨)自讎(元好問不寐詩不寐復不寐悲吟如丨丨)李讎(戰國策公孫行欲窮張儀丨丨謂公孫衍曰不)
(如召甘茂於魏召公孫顯于韓起樗里子于國三人者皆張子之讎也)
不棄讎(左傳叔向曰祁大夫外舉丨丨丨内舉不失親其獨遺我乎又宋史&KR0605;次膺傳金好成次膺上書曰棄讎釋怨盡除)
(前事天下之人果能遂㤀怨痛以從陛下之志乎)昭余讎(晉語趙簡子使尹鐸為晉陽曰必堕其壘培若見壘培是見寅)
(與吉射也尹鐸往而增之簡子如晉陽見壘怒曰必殺鐸也而後入是丨丨丨也)怨己讎(史記蔡澤傳澤曰今君之丨丨)
(丨而德已報意欲至矣而無變計竊為君不取也按君謂范雎)海内讎(漢書翟方進傳共行皇天之罸討丨丨之丨)千
鈞讎(獻帝起居注趙温與李傕書曰今與郭氾争睚眥之隙以成丨丨之丨)小人讎(張祐詩平生鏌鎁劍不報丨丨)
(丨)祗禂讎(陸龜蒙消夏灣詩昔予守圭竇過于回禄囚日為籧筁徒分作丨丨丨自注渠曲二音簟之異名低刁二音竝)
(单衣)野人讎(陸龜蒙詩自昔稲梁高鳥畏至今珪組丨丨丨)萬古讎(歐陽修憎蚊詩哀哉露筋女丨丨丨不復)伍
孚讎(蘇軾詩誰言董公健竟復丨丨丨)細碎讎(陸游詩酒寕剰欠尋常債劍不虚施丨丨丨)
柔(耳由切順也說文木曲直也)
韻藻剛柔(易樽酒簋貳丨丨際也又丨丨分動而明雷電合而章又丨丨相推而生變化又丨丨相摩八卦相盪又丨丨)
(者畫夜之象也禮記男子親迎男先于女丨丨之義也左傳清濁小大短長疾徐哀樂丨丨遲速高下出入周疏以相濟也君子聽)
(之以平其心晉書紀瞻傳水潤下火炎上丨丨燥濕自然之性淮南子喜怒丨丨不踰其理物理論形有高下氣有丨丨物有巨細)
(味有甘苦蔡邕筆賦上丨下丨乾坤之位魏收枕中篇能丨能丨重可負也)知柔(易君子知微知彰丨丨知剛萬夫之望)
懷柔(詩丨丨百神及河喬嶽左傳富辰曰周之有懿德也猶曰莫如兄弟故封建之其丨丨天下也猶懼有外侮故以親屏周)
(史記鄭世家伯翳佐舜丨丨百物東京賦道胡不丨化胡不丨顔延之詩德禮既普洽川嶽徧丨丨杜甫詩九重思諫諍八極念丨)
(丨)和柔(書柔而立傳丨丨而能立事又三曰柔克傳丨丨能治禮記其爱心感者其聲丨以丨史記衛青傳大將軍為人仁)
(善退譲以丨丨自媚于上漢書張釋之傳文帝曰此人親驚我馬馬頼丨丨魏志袁渙傳渙貌似丨丨然其臨大節處危難雖賁育)
(不過也晉書京房易傳巽隂陽丨丨升降得位剛柔分也曹植詩秦筝何慷慨齊瑟丨且丨杜甫詩起行視天宇春氣漸丨丨蘇軾)
(詩僧房有宿火手足漸丨丨法華經慈悲為寳丨丨忍辱為度)桑柔(詩菀彼丨丨其下侯旬)輯柔(詩視爾友君子丨丨)
(爾顔)思柔(詩兕觥其觩旨酒丨丨)温柔(禮記寬裕丨丨足以有容也又丨丨敦厚詩教也魏志袁渙傳渙為政崇教訓)
(恕思而後行外丨丨而内能斷北史趙彦深傳彦深歴事累朝常参機近丨丨謹慎喜怒不形于色管子丨丨孝悌母驕恃力飛燕)
(外傳飛燕進合德帝以輔屬體無所不靡謂為丨丨鄉嶺南異物志南道酋豪選鵝之細毛夾以白布絮而為被其丨丨不下于挾)
(纊也人物志誠仁必有丨丨之色誠勇必有矜奮之色誠智必有明達之色玉歷通政經正月建寅律中太簇少陽觧凍其氣丨丨)
(琴賦穆丨丨以怡懌婉順叙而委蛇江總華貂賦標侍臣之密設曜毛采之丨丨白居易紅線毯樂府蜀都褥薄錦花泠不如此毯)
(丨且丨李俊民詩更聽愁眉歌一曲尊前腸斷小丨丨)妻柔(左傳夫和而義丨丨而正)善柔(論語友丨丨晉書劉毅傳)
(劉肇便辟丨丨巧于阿順宋史席旦傳旦知成都府議言蜀土習亂或導旦治以峻猛旦政平和徙鄭州入見言蜀人性丨丨自古)
(稱兵背叛皆非其土俗)口柔(爾雅籧篨丨丨也戚施面柔也夸毗體柔也)面柔(見上又張九齡書初則許之以死徇)
(體丨俱丨終乃背之而飽飛身名已遂)體柔(見上陸贄月臨鏡湖賦月配陽含虛而明湖止水丨丨而平白居易雞距筆賦)
(因草為號者質陋折蒲為書者丨丨又翻譯名義尊勝經號僧曰苾芻之草也而有五義一丨性丨軟喻出家人能折伏身語麄獷)
(故)太柔(漢書雋不疑傳凢為吏太剛則折丨丨則廢)優柔(漢書東方朔傳枉而直之使自得之丨而丨之使自求之)
(北史鄭道昭傳陛下欽明文思玄鍳洞遠垂心經素丨丨墳籍文心雕龍條暢以任氣丨丨以懌懷易通丨丨平中德之盛也洞蕭)
(賦丨丨温潤又似君子陽休之萱草詩丨丨清露濕微穆惠風吹鮑照河清頌儒訓丨丨武節炎鷙)直柔(後漢書光武帝紀宗)
(室諸母曰文叔少時與人不欵曲惟丨丨爾今乃能如此帝曰吾理天下亦欲以柔道行之)韋柔(唐書關播傳盧把雅知播)
(丨丨可制因從容言播材任宰相)積柔(列子常勝之道曰柔不常勝之道曰強丨丨必剛積弱必強)華柔(列子顔色)
(諧和詞氣丨丨)細柔(拾遺記穆王東廵大騎之谷王母進隂𡵨黑棗實長二尺核丨而丨百年一熟)輕柔(拾遺記崑崙山)
(有奈冬生如碧色以玉井水洗食之骨丨丨能騰虚也王禹偁黑裘詩守黑異華侈崇儉非丨丨僧道潜詩風蒲獵獵弄丨丨欲立)
(蜻蜓不自由元好問詩白雲何許來纖絲弄丨丨)舌柔(說苑常摐張口而示老子曰吾舌存乎老子曰然吾齒存乎老子曰)
(亡常摐曰子知之乎老子曰夫丨之存也豈非以其丨耶齒之亡也豈非以其剛耶韓愈詩自從牙齒缺始慕丨為丨馬臻詩士貧)
(始見身為寳齒落纔知丨尚丨)手柔(典論歲之暮春和風扇物弓燥丨丨草淺獸肥又張籍詩目為逐勝朗丨因掇芳丨)牲
柔(殷淡樂章丨丨旣昭犧剛旣陳)芳柔(鮑照詩攀條弄紫莖藉露折丨丨孟郊詩舉俗媚葱蒨連冬擷丨丨黃庭堅詩東風)
(何時来堤柳丨且丨)新柔(孟郊聫句村飲泊好木野蔬拾丨丨孫覿詩野果折奇苞畦蔬剪丨丨張耒詩稍晴景物好柳色含)
(丨丨)幽柔(孟郊詩倦寢意蒙昧強言聲丨丨皮日休賦或丨丨而旁午或撦冶而倒披)春柔(王安石詩澗水無聲繞竹)
(流竹西花草弄丨丨陸游詩絲絲紅萼弄丨丨顧瑛詩更聽鶯舌弄丨丨)甘柔(陸游詩木甑炊䴵香浮浮芼薑屑桂調丨丨)
不茹柔(漢書薛宣傳谷永上疏曰竊見少府宣丨吐剛丨丨舉措時當魏志毛玠司馬芝傳評毛玠清公素履司馬芝忠亮)
(不傾庶乎丨吐剛丨丨晉書熊遠傳帝謂遠曰卿在朝正色丨丨丨吐剛忠亮至到可謂王臣也)道可柔(淮南子太清問)
(于無為曰子之知道亦有數乎無為曰吾知丨之可以弱可以強可以剛丨以丨)繞指柔(劉琨詩何意百鍊剛化作丨丨)
(丨高適詠馬鞭詩珠重重星連連丨丨丨純金堅李白詩誰念劉越石化為丨丨丨錢起雙丁香𣗳詩得地移根遠交柯丨丨丨徐)
(夤釣絲竹詩雨潤瑶階長風吹丨丨丨)酒味柔(曾鞏詩御爐風細麝烟浮法樂聲和丨丨丨)魂魄柔(真誥内累)
(既消丨丨亦丨)
增至柔(易坤丨丨而動也剛老子天下之丨丨馳騁天下之至堅道德指歸論原物之生始于丨丨)卑柔(易地道卑)
(而上行疏地體丨丨而氣上行交通于天以生萬物也)下柔(易随剛来而丨丨動而說)文柔(易分剛上而丨丨故小利)
(有攸往)決柔(易夬決也剛丨丨也北史吳遵世傳魏孝武帝將即位使之筮遇否之萃曰先否後喜帝曰喜在何時曰剛丨)
(丨則春末夏初也)乘柔(易九四可貞旡咎注處旡妄之時以陽居隂以剛丨丨履于謙順比近至尊故可以任正固有所守)
(而旡咎也)益柔(易曷之用二簋可用享二簋應有時損剛丨丨有時)純柔(易柔以時升注丨丨則不能自升剛亢則物不)
(從)履柔(易上九鼎玉鉉注居鼎之成體剛丨丨用勁施鉉)用柔(易二多譽四多懼近也柔之為道不利遠者其要无)
(咎其丨丨中也禮記外事用剛日内事丨丨日國語范蠡曰古之善用兵者近則丨丨遠則用剛)執柔(易未濟亨䟽若能丨)
(丨用中委任賢哲則未濟有可濟之理書高明柔克傳喻臣當執剛以正君君亦當丨丨以納臣)坤柔(易乾剛丨丨比樂師)
憂徽柔(書丨丨懿恭懷保小民惠鮮鰥寡)五柔(詩朔日&KR0605;卯疏十日甲剛乙柔其中有五剛丨丨)乙柔(見上)
金柔(禮記良冶之子必學為裘注補器者其丨丨乃合有似于為裘韓愈納涼聫句丨丨氣尚低火老候逾濁)色柔(禮記)
(温潤而澤注丨丨温潤似仁也薛能白鵲詩名應玉符朝北闕丨丨金性瑞西方)寬柔(禮記丨丨以教不報無道漢書匡衡)
(傳丨丨和惠則衆相爱北史刁廱傳廱性丨丨好尙文典手不釋書明敏多智汲冡周書心氣丨丨者其聲溫和宋景文筆記東南)
(天地之奥藏丨丨而卑西北天地之勁方雄尊而嚴故帝王之興常在西北四子講德論大漢之為政也崇簡易尙丨丨)尙柔
(周禮春官大司樂注祭丨丨晉書明穆庾后傳夫坤德丨丨婦道承姑女史箴婦德丨丨含章貞吉)轡柔(左傳齊侯鄭伯為衞)
(侯故如晉晉侯言衛侯之罪使叔向告二君國子賦丨之丨矣子展賦將仲子兮晉侯乃許歸衞侯何承天詩冉冉六丨丨奕奕金)
(華暉)撫柔(左傳鄭伯使許大夫百里奉許叔以居許東偏曰吾子其奉許叔以丨丨此民也柳宗元文統制三軍丨丨萬人)
化柔(漢書律歷志六月坤之初六隂氣受任于太陽繼養丨丨萬物生長)廣柔(後漢書郡國志蜀郡丨丨縣水經注山海)
(經曰巴遂之山䋲水出焉其一水支流東出&KR0985;丨丨縣東流注于江)謙柔(後漢書梁商傳商自以戚屬居大位每存丨丨虛已)
(進賢唐書肅宗皇后傳后性丨丨太子禮之甚渥京房易傳謙坤在艮上順而止五行入位象丨丨阮籍詩趙女媚中山丨丨愈見)
(欺)熙柔(晉書夏侯湛傳惟我后府君侯祗服哲命欽明文思以丨丨我家道丕隆我先緒)外柔(晉書甘卓傳卓丨丨)
(内剛為政簡惠善于綏撫)處柔(晉書隐逸傳丨丨伊存有生之恒性在盈斯害惟神之常道)水柔(南史張充傳金剛丨)
(丨性之别也圓行方止器之異也皇甫松賦火專其烈丨專其丨徐夤水詩火性何如丨性丨西來東出幾時休)貌柔(北史)
(齊蘭陵王長恭傳長恭丨丨心壮音容兼美)木柔(唐書馮智戴傳入朝帝聞其善兵指雲問曰下有賊今可擊乎對曰雲状)
(如𣗳方辰在金金利丨丨擊之勝)儒柔(唐書鄭畋傳賊將王璠率衆三萬来攻畋璠内輕畋丨丨縱步騎鼓而前畋以銳卒)
(數千當賊疏陣而多旗幟乘高伐鼔賊不測衆寡)草柔(唐書朱桃椎傳其為屩丨丨細環結促密人争躡之又張雨詩桃竹)
(齊眉丨屨丨江雲曉濕木棉裘)仁柔(宋史高麗傳高麗盖扶餘之别種性丨丨惡殺不屠宰)守柔(老子丨丨日強淮南)
(子老子學商容見舌而知丨丨矣列子學壺子觀景柱而知持後矣西征賦旋牧野而歷兹愈丨丨以執競)致柔(老子專氣)
(丨丨注專守精氣使不亂則形體能應之而柔順)求柔(荀子富貴者則𩔖傲之貧賤者則丨丨之是將以盜名于晻世者也)
(注富貴之𩔖不論是非皆傲之見貧賤者柔屈就之)擾柔(韓非子龍之為䖝也可丨丨而騎)貴柔(呂氏春秋老耼丨丨)
(孔子貴仁)持柔(新語懷剛者久而缺丨丨者久而長)行柔(淮南子丨丨而剛用弱而強)詘柔(韓詩外傳丨丨順從)
(剛強猛毅與物周流道德不外)歸柔(道德指歸論萬物之生也皆元于虚始于無背隂向陽丨丨去剛)情柔(道德指歸)
(論上禮之君性和而丨丨)力柔(文心雕龍采縟于正始丨丨于建安)弱柔(南方草木状指甲花𣗳高五六尺枝條丨丨葉)
(如嫩榆)南柔(創業起居注突厥使報兵馬已上道李密送欵請與帝合帝謂大郎二郎曰桀賊丨丨強胡北附何樂如之)
虚柔(法書要錄其墨取廬山之松烟代郡之鹿膠紙取東陽魚卵丨丨滑淨者王彪之賦湛幽邃以納汙泯丨丨以勝堅)纖
柔(菊譜俗謂龍腦菊為小銀臺枝幹丨丨葉青黃而粗疎張耒詩世方尚丨丨子獨不可揉陸游詩丨丨玉指破雙柑)尖柔
(芍藥譜叠香英紫楼子也枝條硬而高綠葉疎大而丨丨)女柔(阮籍通易論乾圓坤方丨丨男剛)氣柔(陸機詩遲遲暮)
(春日天丨丨且嘉王羲之詩欣此暮春和丨載丨姚合詩將軍作鎮古汧州水膩山春節丨丨)克柔(東方朔畫贊無滓伊何高)
(明丨丨能清伊何視汙若浮)環柔(夏侯湛石榴賦枝掺稔以丨丨兮葉鱗次以周密)紛柔(潘岳石榴賦扶疎偃蹇冉)
(弱丨丨)歡柔(鮑照詩白日㢠廻清景芳豔洽丨丨)澤柔(江淹籍田樂歌靈之聖之歲殷丨丨)擁柔(宋璟梅花賦狂)
(飇捲沙飄素丨丨)深柔(元結大韶樂歌洋洋至化兮日見丨丨欲聞涵濩兮大淵油油)涵柔(元結五莖樂歌五德丨丨)
(兮渢渢而往)作柔(李庾東都賦追魯俗而為隣化殷頑而丨丨)牽柔(韓愈孟郊聫句脫實自開坼丨丨誰繞縈)敷
柔(韓愈薦士詩丨丨肆紆餘奮猛卷海潦)鐡柔(白居易詩丨丨不為劍木曲不為轅)荃柔(呂温由鹿賦寝卧丨丨騰)
(倚蘭馨)調柔(李咸用春霖詩山川蔵秀媚草木逞丨丨阿含經須彌山北有鬱單越國地純衆賢隂陽丨丨百草常生無有)
(冬夏)腰柔(李咸用詩鼔腕騰棍晴雷收舞丨困裊垂楊丨費氏詩自教宫娥學打毬玉鞍初跨柳丨丨)濕柔(王安石詩)
(和氣所披拂槁乾却丨丨)繁柔(韓維詩陽條散丨丨)邪柔(孔&KR0685;仲詩言巧多欺佞行巧為丨丨)骨柔(孔平仲無核柿)
(詩為柿已軟美嗟爾丨亦丨)風柔(文同詩丨丨日薄恰新霽陸游詩雛燕丨丨漸獨飛)憸柔(劉克莊詩外觀殊偉岸内)
(禀極丨丨)猫柔(劉克莊詩噬人侔虺毒害物比丨丨)嬌柔(元好問詩楊柳青青溝水流鸎皃調舌弄丨丨)恬柔(柳貫)
(詩聖明所照燭獷強悉丨丨)滑柔(周伯琦詩川草花芬郁沙禽語丨丨)閻柔(後漢書公孫瓚傳劉虞從事漁陽鮮于輔)
(等合率州兵欲共報瓚輔以燕國丨丨素有恩信推為烏桓司馬魏略魏武甚爱丨丨曰我視卿如子亦欲卿視我猶父也柔由此)
(自託于五官中郎將如兄弟文帝時拜渡遼將軍進封縣侯位特進)王柔(後漢書郭太傳丨丨字叔優弟澤字季道林宗同郡)
(晉陽縣人也兄弟總角共候林宗以訪才行所宜林宗曰叔優當以仕進顯季道當以經術通然違方改務亦不能至也後果如所)
(言)高柔(魏志丨丨傳丨丨字文惠陳留圉人也太傅司馬宣王奏免曺爽皇太后詔柔假節行大將軍事㩀爽營太傅謂柔)
(曰君為周勃矣)子柔(魏志注劉表之為荆州也江南宗賊盛袁術屯魯陽蘇代領長沙貝羽為華容長各阻兵作亂表延蒯良)
(蒯越謀良曰仁義之道行百姓歸之越曰治&KR0685;者先仁義治亂者先權謀表曰丨丨之言雍季之論也異度之計臼犯之謀也又魏)
(書趙温傳温字丨丨)趙柔(魏書丨丨傳丨丨字元順金城人也少以德行才學知名河右高宗踐阼為河内太守甚著仁惠柔)
(嘗在路得人所遺金珠一貫價直數百鎰柔呼主還之縉紳之流聞而敬服焉)刁柔(北史丨丨傳柔字子温少好學留心儀禮)
(性強記至于氏族内外皆所諳悉)盧柔(北史丨丨傳柔字子剛少孤為叔母所養撫視甚于其子柔盡心温凊一同己親親)
(族歎重之性聰敏好學未冠解屬文口吃不能持論頗使酒誕節為世所譏)
欲慮柔(列子其在老耄則丨丨丨焉體將休焉物莫先焉雖未及嬰孩之全方于少壮間矣)枳棘柔(張華東西廂樂)
(歌枯蠧榮竭泉流菌芝茂丨丨丨)綠荑柔(張九齡詩已驚華髮換空度丨丨丨又蘇舜欽詩門庭謝過從蘭萌舒綠柔王)
(令春游詩風枝綠未柔日萼紅光露)錦靴柔(張祜柘枝舞詩紫羅衫宛蹲身處紅丨丨丨踏節時)翠絲柔(戴叔倫柳)
(詩雨搓金縷細烟裊丨丨丨又白居易詩鱖縷鮮仍細蓴絲滑自柔又余闕詩桃花灼灼柳絲柔)葉葉柔(杜牧薔薇詩朵)
(朵精神丨丨丨雨晴香拂醉人頭)百神柔(鄭谷詩奏歌三酒備表敬丨丨丨)旨且柔(王安石詩飯新秔有香煑)
(菜丨丨丨)柳帶柔(黃庭堅詩南枝北枝春事休榆錢可寄丨丨丨)著雨柔(廼賢詩翠荇含風弱紅蕖丨丨丨)櫓
聲柔(李存舉帆詩能舉人間萬斛舟中流何用丨丨丨)王益柔(宋史杜衍傳集賢校理丨丨丨為衍所知或言益柔)
(嘗戲作傲歌御史皆劾奏之欲因以危衍)李德柔(畫繼丨丨丨宗固孫也宗固守漢州有道士尹可元善畫以遺火當死君)
(緩其獄會赦免可元自誓且死必為李氏子而宗固子世昌婦夢可元入其室而生德柔幼而善畫後為道士南唐近事丨丨丨任)
(大理少卿便佞時號李猫圖繪寳鑑道士丨丨丨字勝之河東晉人徙居西洛喜讀書丹青之技不學而能多畫神仙故實盖夙世)
(所習也)
不剛不柔(書丨丨丨丨厥德允修詩不競不絿丨丨丨丨又竹譜植𩔖之中有物曰竹丨丨丨丨非草非木)摧剛
為柔(史記季布傳高祖購求布千金布匿濮陽周氏廼髠鉗布衣褐衣之魯朱家所賣之朱家心知是布因謂滕公曰以布之)
(賢而漢求之急如此此不北走胡南走越耳滕公待間果言如朱家指上廼赦布當是時諸公皆多布能丨丨丨丨朱家亦以此名)
(聞當世)
對語(日嫩風桑)(紅膩綠柔)(心敏手柔)(矢直韋柔)(羣后輯百神柔)(帆影直櫓聲柔)(柳絮薄蓴絲柔)
摘句(桂花風冷弄香柔酒力能教霜氣柔)(斜陽風送笛聲柔郭外青烟柳帶柔)
儔(直由切丨侣也)
韻藻罕儔(春秋正義序劉炫聰惠辯博固亦丨丨而探賾鈎深未能致遠杜甫晦日尋崔戢李封詩晚定崔李交會心真)
(丨丨)寡儔(魏志董昭傳袁春卿為魏郡太守昭與書曰足下大君昔避内難南游百越守志清恪離羣丨丨陳琳止欲賦乃遂)
(古其丨丨應當世之無鄰傅休奕瓜賦嘉味溢口鮮𩔖丨丨孟郊投贈張端公詩鸞步獨無侣鶴音仍丨丨韋應物詩即此抱餘素)
(塊然誠丨丨)匹儔(王褒九懷步余馬兮飛柱覽可與兮丨丨曹植詩中有孤鴛鴦哀鳴求丨丨陶潜遊斜川詩雖微九重秀)
(顧瞻無丨丨張九齡詩燕雀感昏旦簷楹呼丨丨韓愈詩騏驥生絶域自矜無丨丨賈島詩翩翩春歸鳥會自為丨丨)同儔
(曹植節游賦浮素盖御驊騮命友生携丨丨宋褧史局詩詰朝重赴局持此詫丨丨)命儔(洛神賦衆靈雜遝丨丨嘯侣儲光羲)
(詩宫殿碧天裡鴛鴦初丨丨)鴻儔(蜀都賦丨丨鵠侣振鷺鵜鶘)結儔(蜀都賦養交都邑丨丨附黨韋應物月晦曲水)
(游宴詩晦賞念前歲京國丨良丨)良儔(趙至與稽茂齊書丨丨交其左聲名馳其右盧諶贈崔温詩不獲偕丨丨舒情將焉)
(訴孫綽蘭亭集詩懷彼伐木宿此丨丨李嶠詩孔坐洽丨丨陳筵幾獻酬戴良詩一朝得丨丨投袂為之起)
伊呂儔(張輔名士優劣論余以為覩孔明之忠殆與丨丨争丨豈徒樂毅為伍哉)管樂儔(孟浩然詩自顧躬耕者才)
(非丨丨丨秦系詩跡愧巢由隐才非丨丨丨)將相儔(高適贈薛太守詩神與公忠節天生丨丨丨)雲鶴儔(李白)
(詩宜與海人狎豈伊丨丨丨)草木儔(李白贈崔宗之詩時哉苟不會丨丨為我丨)鸞鳳儔(孟郊詩玉珂擺新懽)
(聲與丨丨丨)水石儔(蘇軾詩山川良甚似丨丨亦堪丨)
增吾儔(魏志曹操傳注公船艦為備所燒引軍從華容道步歸公大喜諸將問之公曰劉備丨丨也但得計少晚向使早放)
(火吾徒無𩔖矣)等儔(蜀志秦宓傳僕得曝背乎隴畆之中誦顔氏之簞瓢詠原憲之蓬戶時翺翔於林澤與沮溺之丨丨)侣
儔(宋史樂志鹿鳴呦呦命丨與丨宴樂嘉賓既獻且酧)多儔(潜夫論志道者少友逐俗者丨丨)無儔(蔡邕弹棋賦放)
(一嫳六功丨與丨魏文帝弹棋賦唯弹棋之嘉巧邈超絶其丨丨任公叔通天臺賦嶝道邈以特立通天赫其丨丨)失儔(曹植)
(言志詩神鸞丨其丨還從燕雀居獨孤及夢遠遊賦鳳凰焚其故巢兮遶舊國以丨丨)鳴儔(曹植詩丨丨嘯匹侣列坐竟長)
(筵)顧儔(嵇康詩交交黃鳥丨丨弄音陶潜歸鳥詩丨丨相鳴景庇清隂)嘯儔(張協禊洛賦於是縉紳先生丨丨命友擕)
(朋接黨童冠八九盧思道孤鴻賦既丨丨於淮浦亦弄吭於江湄戴昺詩便須悔悟速歸去丨丨呼侣相嬉娱)難儔(陶潜詠貧)
(士詩一朝辭吏歸清貧略丨丨又讀山海經詩西南望崑墟光氣丨與丨王昌齡留别岑参兄弟詩岑家雙瓊樹騰光丨與丨高適)
(詩高山不易仰大匠本丨丨王損之汗血馬賦超騰莫及迅疾丨丨吕溫詩更聞清淨子逸唱頗丨丨)朋儔(支遁八關齋詩)
(建意營法齋里仁契丨丨韓愈送窮文子之丨丨非六非四在十去五滿七除二歐陽修詩念昔少年追丨丨輕衫駿馬今則不又)
(蘇軾送晁美叔詩我年二十無丨丨當時四海一子由)前儔(鮑昭還都道中詩侵星赴早路畢景逐丨丨儲光羲詩鳴鴻念)
(極浦征旅慕丨丨)猜儔(梁簡文帝鬭雞詩玉冠初警敵芥羽忽丨丨)携儔(梁宣帝游七山寺賦差池集侶容與丨丨)
尠儔(江淹水上神女賦路逶迤而無軌野忽漭而丨丨潘尼贈陸機詩顯允陸生于今丨丨)私儔(劉孝威詩餞淚留神)
(眷離欷切丨丨)絶儔(隋煬帝咏鷹詩青骹固丨丨素羽誠難擬)征儔(王勃焦岸早行詩侵星違旅館乘月戒丨丨)異
儔(劉允濟地賦珍卉竒木之他族鱗介羽毛之丨丨詭怪畢備璀璨咸周)故儔(徐彦伯詩浩歌向蘭渚婉戀丨丨心白居)
(易想東游詩珠玉傳新什鵷鸞念丨丨)取儔(裴度黃目樽賦自可配于龍杓焉丨丨于兕觥)比儔(李庾東都賦赤縣神)
(州與京丨丨逕東山之貢賦扼關外之諸侯)挈儔(韓愈送窮文携朋丨丨去故就新)高儔(朱子詩且復置往事及兹)
(命丨丨)將儔(陸游詩嗟爾自適天地間丨丨命侣意甚閒)王儔(宋史忠義傳丨丨以通判真州權通判廣德軍建炎)
(末盜戚方引兵欲趨宣城道過廣德入其郛儔不屈死後贈儔二官錄其家一人)鄭儔(圖繪寳鑑檀智敏時號檀生屋木樓)
(臺出一代之製丨丨屋木樓臺師于檀生)
史魚儔(魏書崔林傳孟康薦林曰竊見司隸校尉崔林忠直不回則丨丨之丨清儉守約則季文之匹)終賈儔
(晉書潘岳傳岳少以才穎見稱鄉邑號為奇童謂丨丨之丨也)賈晁儔(隋書李德林傳經國大體是丨生丨錯之丨雕)
(蟲小技殆相如子雲之輩)蕭曹儔(桓譚新論更始到長安其大臣辟除東宫之事為下所非笑知其將相非丨丨丨也)
元凱儔(抱朴子赤刀之鑛不得經歐冶之鑪丨丨之丨終不値四門之闢)揚班儔(典論孔融體氣高妙然不)
(能持論理不勝辭至於雜以嘲戲及其所善丨丨丨也)公侯儔(馬融摴蒱賦芬葩貴戚丨丨之丨坐華榱之高殿臨激水)
(之清流)二八儔(張衡七辨丨丨之丨列乎帝廷揆事施教地平天成按二八謂元凱也)獲育儔(西京賦乃使黃)
(中之士丨丨之丨)稷契儔(蔡邕再讓高陽侯表臣聞丨丨之丨以德受命功德靡堪讓所不如昔之范匄不忘禮讓其下)
(化之春秋采焉)茂陵儔(王融詩久傾信都美乃結丨丨丨)黃綺儔(梁元帝法寳聯璧序每至鶴關旦啟丨丨之丨)
(朝集魚燈夕爛陳吴之徒晚侍)良平儔(盧思道北齊論爪牙皆韓白之佐心腹盡丨丨之丨)巢許儔(唐太宗述聖賦)
(余每覽丨丨之丨松喬之匹未嘗不慨然慕之)屠博儔(王績晚年叙志詩風雲思所愛丨丨暗為丨)鷗鳥儔(蕭穎)
(士庭莎賦常願丨丨為丨江湖是處)南畝儔(王維詩高足在旦暮肯為丨丨丨)曾閔儔(元稹陽城驛詩昔公孝父)
(母行與丨丨丨)白雲儔(元稹詩司馬子微壇上頭與君深結丨丨丨)倜儻儔(王𧺫燕王市駿骨賦權竒之𩔖丨丨)
(之丨)長者儔(胡曾江夏詩黃祖才非丨丨丨禰衡珠碎此江頭)才子儔(釋皎然詩名動春官籍翩翩丨丨丨)八
雋儔(王十朋會稽風俗賦夏黃公居四皓之列魏少英參丨丨之丨)班馬儔(虞集詩激昂文史間未媿丨丨丨)蘷
龍儔(揭傒斯貧交行出必益稷俱歸與丨丨丨)博士儔(方回詩公論誰詩可蓮花丨丨丨)
疇(直留切誰也等也壅也田丨也說文耕治之田也)
韻藻惠疇(書舜曰咨四岳有能奮庸熙帝之載使宅百揆亮采丨丨傳求其人使居百揆之位信立其功順其事者誰乎)
九疇(書天乃錫禹洪範丨丨彛倫攸叙漢書叙傳八卦成列丨丨逌叙唐書五行志昔者箕子為周武王陳洪範之書條其事)
(為九𩔖别其說為九章謂之丨丨宋史王栢傳栢從黃幹得朱子之傳曰大禹得洛書而列丨丨箕子得丨丨而傳洪範範圍之數)
(不期而暗合又文苑傳羅處約作黃老先六經論云書以叙丨丨之秘煥二帝之美頭陀寺碑語彛倫者必求宗于丨丨談陰陽者)
(亦研幾于六位高允郡國建學表臣聞經綸大業必以教養為先咸秩丨丨亦由文德成務李嶠詩河圖八卦出洛範丨丨初韓愈)
(詩不聽兩鳥鳴大法失丨丨趙汸觀輿圖詩山河一掌上宇宙丨丨中又中州集麻丨丨莫州人三歲識字七歲能學書作大字所)
(至有神童之目章廟召見問懼否對曰君臣父子也子寕懼父耶)田疇(禮記季夏之月焼薙行水利以殺草可以糞丨丨可)
(以美土疆左傳子産從政一年輿人誦之曰取我丨丨而伍之孰殺子産吾其與之及三年又誦之曰我有丨丨子産殖之子産而)
(死誰其嗣之孟子易其丨丨薄其税歛民可使富也史記天官書候息耗者入國邑視封疆丨丨之正治注麻田曰疇晉書武帝紀)
(詔曰丨丨闢生業脩禮教設禁令行則長吏之能也北史秦王翰傳元淑為河東太守二年間家給人足為之謠曰秦州河東杼柚)
(代舂元公至止丨丨始理吕氏春秋頒其爵列等級丨丨以賞群臣淮南子明庶風至則正封疆修丨丨岑参詩魚鹽隘里巷桑柘)
(盈丨丨杜甫詩乃開風土質又重丨丨闢又魏志丨丨傳疇字子泰右北平無終人幽州牧劉虞署為從事至長安致命拜騎都尉)
(不受北歸入徐無山中太祖征烏丸辟疇為鄉導出盧龍論功封亭侯固譲不受日豈可賣盧龍之塞以易賞禄哉李昂從軍行丨)
(丨不賣盧龍塞竇憲思勒燕然石)先疇(後漢書班固傳士食舊德之名氏農服丨丨之畎畝韓琦詩豐歲觀農穫丨丨路不)
(遐)良疇(晉書伏㴞傳龍泉之陂丨丨萬頃水經注清水又東南迳士林東戍名也戍有邸閣水左有豫章大陂下灌丨丨三)
(千許頃陸雲詩遲想懽憮觀我丨丨張九齡詩漁商多末事耕稼少丨丨賈至詩宛葉遍蓬蒿樊鄧無丨丨)荒疇(曹植籍田)
(說棄而不耘故為丨丨又詩側足無行徑丨丨不復田孟郊越中山水詩菱湖有餘翠茗圃無丨丨)盈疇(登楼賦華實蔽野黍)
(稷丨丨謝莊詩合穎行盛茂分穗方丨丨韋應物詩紆直水分野綿延稼丨丨蔣防秋稼如雲詩蔥蘢初滿野散漫正丨丨劉子翬)
(詩涼飈襲迥野飛霜皓丨丨)瓜疇(蜀都賦其圃則有蒟蒻茱萸丨丨芋區范浚課畦丁詩丨丨准擬狸頭大草徑須防馬齒)
(繁)平疇(陶潛詩丨丨交遠風良苖亦懷新鮑照詩花木亂平原桑柘綿丨丨唐太宗冬狩詩金鞍移上苑玉勒騁丨丨蘇味)
(道詠露詩氤氲起洞壑遥裔匝丨丨李白詩兔起馬足間蒼鷹下丨丨朱子卜居詩近聞西山西深谷開丨丨楊載橘中篇並海無)
(山林莽莽皆丨丨趙汸詩少駐沙邊載月舟依依父老話丨丨)西疇(歸去来辭農人告余以春及將有事于丨丨韓愈詩幸有)
(用餘俸置居在丨丨黃庭堅詩横笛牛羊歸晚径捲簾瓜芋熟丨丨范成大題范道士二牛圖詩丨丨滌場静無塵原頭遠牧秋草)
(春楊萬里詩布榖聲中日脚收瘦藤扶我看丨丨耶律楚材詩南岸獨垂釣丨丨自省耕)南疇(陶潜詩新葵鬱北牖嘉穟眷丨)
(丨)綠疇(顔延之詩藐盼覯青崖衍漾觀丨丨齊藉田樂歌率先丹耦躬遵丨丨盧照隣詩始覺風塵倦歸来事丨丨李嶠詩)
(丨丨良已穢清濠曠不追楊載游西湖北山詩丨丨桑麥盤櫻筍因憶離家恰歲更黃溍詩深岫藏青靄平蕪映丨丨)鴻疇
(韓愈詩復聞顛夭軰峩冠進丨丨)君疇(荀子尭學於丨丨舜學于務成禹學于西王國)
增摯疇(國語昔丨丨之國也由太任注丨丨二國名任姓奚仲仲虺後)相疇(國語人與人丨丨家與家丨丨注疇匹也)
樂疇(史記秦始皇帝紀刻碣石門辭曰男丨其丨女修其業事各有序)父疇(漢書高帝紀老弱未傅者注律年二十三)
(傅之疇官各從其丨丨學之)光疇(晉書文帝紀惠㐮之難桓文以翼戴之勞猶受錫命之禮咸用丨丨大德作範于後)園
疇(北史胡叟傳高閭曾造其家遇叟短褐曳柴從田歸舍為閭設濁酒蔬食皆手自辦集然其館宇卑陋丨丨褊局而飯菜精潔)
(醢醬調美張華詩相伴步丨丨春草鬱鬱滋張協安石榴賦考草木于方志覧華實于丨丨)三疇(宋史樂志旨具百味酌備)
(丨丨貳觴旣畢禮洽意周)明疇(啓蒙注河圖不但可以畫卦亦可以丨丨洛書不特可以丨丨亦可以畫卦)叙疇(啓蒙)
(注伏羲之畫卦其表為八卦而其裡固可以為疇大禹之丨丨其表為九疇而其裡固可以為卦)尠疇(楚辭居嵺廓兮丨丨)
(遠梁昌兮幾迷)發疇(王褒僮約種瓜作瓠别茄披葱焚槎丨丨壟集破封)失疇(洞簫賦愺恅瀾漫亡耦丨丨薄索合沓罔)
(象相求)營疇(曺植籍田說丨丨萬畝厥田上上)近疇(曺植籍田說蘭臺荃蘅植之丨丨)特疇(曺植籍田說菽)
(藋丨丨禾黍異田)原疇(王粲詩雞鳴達四境黍稷盈丨丨謝安蘭亭詩森森連嶺茫茫丨丨謝惠連詩浮氛晦崖巘積素惑)
(丨丨)去疇(劉楨大暑賦農畯捉罇而丨丨織女釋杼而下機)振疇(陸雲九愍濟南詔以佇望野蕭條而丨丨)故疇
(陸雲歲暮賦望丨丨之迥遼兮泝南風而頽泣)啓疇(懷舊賦東武託焉建塋丨丨巖巖䨇表列列行楸)命疇(潘尼石橊)
(賦携𩔖丨丨逍遥避暑)畫疇(魏都賦均田丨丨蕃廬錯列)普疇(魏都賦凱歸同飲疏爵丨丨)畦疇(夏侯湛薺)
(賦見芳薺之時生被丨丨而獨潔)中疇(夏侯湛春可樂賦嘉新田之啓萊悦丨丨之𤼵菑)新疇(陶潜詩茅茨已就治)
(丨丨復應畬)覆疇(鮑照園葵賦下葳蕤而被迳上参差而丨丨)春疇(謝朓三日侍宴詩祓穢河滸張樂丨丨范雲詩)
(開渠納秋水相土播丨丨)蘭疇(沈約太尉王儉碑文屣步金門濯纓丨丨)青疇(沈約詩紫籜開綠篠白鳥映丨丨駱賓王)
(封禅表境接丨丨俯識獲麟之野)沃疇(駱賓王詩陜西開勝壌召南分丨丨)閒疇(錢起詩麏麚突荒院鸕鵲陟丨丨)
稻疇(張籍詩北臺臨丨丨茂柳多隂涼范梈詩儂家閣峯下霞竹敷丨丨)翠疇(歐陽修詩李径隂森接丨丨押簾風曰澹)
(清秋)桑疇(蘇軾詩丨丨雨遍羅紈膩麥壠風来餅餌香張珪詩烟嵐縹緲中青原開丨丨)分疇(蘇軾水車詩丨丨翠浪走)
(雲陣刺水綠鍼抽稲芽)成疇(楊傑五六天地之中合賦觀而作服可為色而為章叙以丨丨故曰福而曰極)秧疇(楊萬)
(里詩輕風從丨丨衆綠久未定倪瓚詩丨丨蒔已遍午饁休中林)珍疇(葉清臣松江秋帆賦將濬疏于滙川其拯濟乎丨丨)
箕疇(周密聖節致語丨丨五福咸敷斂皇極躬持錫庶民袁桷詩彛倫著丨丨偉功傳遷史)滿疇(楊載送羅雲叔歸山)
(中詩舊行&KR1954;柘已成迳新藝禾麻應丨丨)林疇(虞集滋溪書堂詩丨丨廣敷潤草木俱繁榮)臧疇(左傳聊叔紇丨丨臧)
(賈帥甲三百宵犯齊師注丨丨臧賈臧紇之昆弟也)錡疇(說苑威公求國之長者得丨丨田邑而理之又得史理趙㢲以為諫)
(臣)劉疇(晉紀丨丨字王喬彭城人善談名理曾避亂塢壁有胡數百欲害之疇無懼色援笳而吹之為出塞以動其游客之)
(思于是羣胡皆泣而去之位至司徒左長史又丨丨有重名司徒蔡謨每嘆曰若使劉王喬得南渡司徒公之美𨕖也)
賢者疇(戰國策淳于髠曰夫物各有疇今髠丨丨之丨也王求士于髠若挹水于河而取火于燧也)農圃疇(漢書)
(蕭望之傳鄭朋奏記望之曰若管晏而休則下走將歸延陵之臯修丨丨之丨畜鷄種黍竢見二子没齒而已矣又蘇軾詩窮冬出)
(甕盎磊落勝農疇范成大詩農疇方可望客路敢遑寧陸游詩老民不預人間事但喜農疇漸可犁)元凱疇(抱朴子赤刀之)
(鑛不得經歐冶之爐丨丨之丨終不值四門之闢)燕雀疇(王命論駑蹇之乘不騁千里之塗丨丨之丨不奮六翮之用)
育獲疇(西京賦乃使中黃之士丨丨之丨注夏育烏獲皆古之勇力者)洪範疇(徐浩謁禹廟詩旣膺九命錫乃建丨)
(丨丨)南榮疇(淮南子昔者丨丨丨耻聖道之獨亡于己身淬霜露敕蹻趹跋涉山川冒蒙荆棘百舍重跰不敢休息注丨姓)
(丨丨字魯人)
對語(三極九疇)(北陸西疇)(說命禹疇)(栗里瓜疇)(宓羲晝箕子疇)(弓旌賁爵邑疇)
摘句(天心錫九疇秔稲熟西疇)(開軒對綠疇片雨洗平疇)(離離禾稼滿平疇願為隣舍事西疇)
籌(直由切丨算)
韻藻運籌(史記高祖紀高祖曰夫丨丨策帷帳之中決勝于千里之外吾不如子房漢書王褒傳丨丨合上意諫諍即見)
(聽進退得關其忠任職得行其術义公孫弘卜式兒寬傳贊丨丨則桑弘羊奉使則張騫蘇武晉書華譚傳大晉龍興應期受命文)
(皇丨丨安樂順軌又赫連勃勃載記昧旦臨朝日旰㤀膳丨丨命將舉無遺策淮南子凢用兵者必先自廟戰主孰賢將孰能士卒)
(孰精器備孰便故丨丨于廟堂之上而決勝于千里之外矣劉長卿晚泊留侯城詩丨丨風塵下能使天地開杜牧詩政簡稀開閣)
(功成每丨丨)行籌(漢書哀帝紀關東民傳丨西王毋丨經歴郡國西入關至京師民又會聚祠西王母又五行志建平四年)
(民驚走持槀或掫一枚傳相付與曰丨詔丨)下籌(吳志顧譚傳譚為左節度每省簿書未嘗丨丨徒屈指心計盡發疑謬下)
(吏以此服之唐洛中舉子贈妓詩少插花枝少丨丨須防女伴妒風流)牙籌(晉書王戎傳戎性好興利每日執丨丨晝夜算)
(計常若不足元稹何滿子歌何如有熊一曲終丨丨記令紅螺盌自注為唐有熊作白居易想東游詩稍催朱蠟炬徐動碧丨丨劉)
(克莊詩篛裹為生尤瘠薄丨丨所積恐纖微戴復古詩幾人富貴不能閒夜運丨丨日跨鞍楊載詩第誇繙竹簡不省記丨丨袁士)
(元秋夜不寐詩丨丨歴歴随更轉燐鬼啾啾隔水啼)唱籌(南史檀道濟傳道濟北略地至歴陽以資運竭乃還士卒憂懼莫有)
(固志道濟夜丨丨量沙以所餘少米散其上及旦魏軍謂資糧有餘故不復追何遜與沈助教夜别詩華燭已消半更人數丨丨庾)
(信華林園馬射賦始聽鼔而丨丨即移竿而標箭虞集送張兵部廵視運河詩桃花吹雨春牽䌫江水平隄夜丨丨)探籌(北史)
(王勇傳王勇及王文達耿令貴力戰皆有殊功拜上州刺史州有優劣令丨丨取之荀子丨丨投鉤者所以為公也風俗通予以空)
(偽承乏東嶽忝素六載數聘祈祠咨問長老賢通上泰山者謂璽處刻石文昧難知也殊無有金篋玉牒丨丨之事)更籌(唐書)
(百官志司門郎中員外郎各一人掌門關出入之籍及闌遺之物晝題時刻夜題丨丨庾肩吾春夜應令詩燒香知夜漏刻燭驗丨)
(丨杜甫詩瞿塘夜水黑城内改丨丨許渾秋日候扇詩宵衣應待絶丨丨環珮锵锵月下楼徐鉉詩任他銀箭轉丨丨不怕金吾司)
(夜吏王周詩郡楼昨夜西風急一一丨丨到枕前)爭籌(梁元帝射羆詩移竿標入箭叠鼓送丨丨元稹詩運石疑填海丨丨)
(憶坐帷)曉籌(虞世南早朝詩玉花停夜燭金壺送丨丨王維詩絳幘雞人報丨丨尚衣方進翠雲裘宋无詩内宫唱漏催丨)
(丨芙蓉夢破燕支愁戴良秦鏡歌夜籌已竭丨丨終宫女對之難為容)舉籌(柳宗元序飲置酒溪石上實觴而流之接取以)
(飲乃置監吏而令曰當飲者丨丨)酒籌(白居易詩花時同醉破春愁醉折花枝作丨丨劉因詩削𣗳題詩句畫沙知丨丨曺)
(文晦九日詩重陽昔與少年游紅袖黃花送丨丨)觥籌(趙嘏詩丨丨不盡須歸去路在春風縹緲間歐陽修醉翁亭記宴酣)
(之樂非絲非竹射者中奕者勝丨丨交錯起坐而諠譁者衆賓懽也陸游詩客來勸我飛丨丨我笑謂客君罷休文天祥詩丨丨堂)
(裏春聲沸燈火林臯夜色深楊載詩益弛劔珮嚴未厭丨丨錯)
藉箸籌(史記留侯世家臣請丨前丨為大王丨之王阮詩增重依蓮幕尤煩丨丨丨又郯韶詩借籌底用平蠻策草檄須煩)
(倚馬才)子房籌(高適詩能為吉甫頌善用丨丨丨)魏公籌(蘇軾詩平生丨丨丨忽斲郢人墁又旣聚伏波米還)
(數魏舒籌)一百籌(蘇軾九日詩鬢霜饒我三千丈詩律輸君丨丨丨)
增箭籌(儀禮鄕射禮丨丨八十疏以丨為丨射之耦随賓多少今言八十舉成數)持籌(漢書王嘉傳百姓訛言丨丨相)
(驚注言行西王母籌也七𤼵論天下之精微理萬物之是非孔老覧觀孟子丨丨而算之萬不失一)預籌(後漢書皇甫規傳規)
(素悉羌事志自奮效上疏曰臣昔為郡吏再更叛羌丨丨其事有誤中之言)深籌(後漢書袁紹傳論臨場決敵則悍夫争命)
(丨丨高議則智士傾心)㢠廻籌(吴志諸葛恪傳注孫權問卿何如滕允恪荅曰登階躡履臣不如允丨丨轉策允不如臣)遠
籌(晉書宣帝紀帝言于魏武曰昔箕子陳謀以食為首今天下不耕者蓋二十餘萬非經國丨丨也)獻籌(晉書張載傳秦)
(得百二并呑諸侯齊得十二田生丨丨馬逢西郊迎秋賦金闕戒辰司魚鑰以撒鍊玉漏將暁直雞人以丨丨)畫籌(晉書魏舒)
(傳舒遷後將軍鍾毓長史毓每與参佐射舒常為丨丨而已後遇朋人不足以舒滿數舒容範閒雅發無不中舉坐愕然毓歎曰吾)
(之不足以盡卿才有如此射矣唐彦謙詩今日競飛楊葉箭魏舒休作丨丨人)三籌(陳書高祖紀丨丨旣畫八陣斯張風土記)
(義陽臘日飲祭後叟嫗兒童為藏鉤之戲一藏為一籌丨丨為一都集異記狄仁傑入奏事則天令卑座因命梁公與張昌宗雙陸)
(則天曰卿二人賭何物梁公對曰争先丨丨賭昌宗所衣毛裘又王建宫詞暫向玉花階上坐簸錢羸得兩丨丨)餘籌(五代)
(史司天考食入更籌各置初甚未定分晨分已下以晨分加之昏分以上以昏分減之皆更用分而一為更數丨丨用分而一為籌)
(數)一籌(宋史蔡幼學傳寕宗即位詔求直言幼學奏九重深拱多士盈廷而丨丨不吐自非聖學日新求賢如不及何以作)
(天下之才劉克莊詩早退分明勝丨丨年行六十復何求)外籌(宋史陸秀夫傳秀夫為左丞相丨丨軍旅内調工役凡有所述)
(作又盡出其手雖匆遽流離中猶日書大學章句以勸講)坐籌(宋史趙范傳范告制置使趙善湘曰四總管權位相侔劉琸雖)
(能得其歡心而不能制其死命如用琸須令親履行陣指縱四人不可止丨丨帷幄也南唐近事馮謐總戎廣陵為周師所陷乃削)
(髮披緇以紿周人將圖間道歸唐為識者所擒送至行在時鍾謨亦使周人或譏之曰昔日旌旗擁出丨丨之將今朝毛髮化為行)
(脚之僧世宗甚悅因釋罪歸之)員籌(拾遺記始皇起雲明臺西得漏海浮金狼淵羽墾滌嶂霞桑沉塘丨丨)散籌(世說)
(司徒王戎旣貴且富區宅僮牧膏田水碓之屬洛下無比契疏鞅掌每與夫人燭下丨丨算計)執籌(揚雄揚州牧箴牧臣司揚)
(敢告丨丨)象籌(魏文帝弹棋賦丨丨列植一㩀䨇螭)殫籌(景福殿賦叢集委積焉可丨丨)神籌(摯虞思游賦玄鳥之)
(参趾兮會根壹之丨丨)斷籌(沈約内典序覆簣無始之初成功丨丨之末塗遥業遠妙軫遐長)夜籌(劉緩照鏡賦丨)
(丨已竭曉鐘將絶劉禹錫詩灰管應新律銅壺添丨丨)良籌(陳子昂詩方謁聖天子清宴奉丨丨盧僎詩獨善與兼濟語默)
(奉丨丨高適詩聖主多深仁廟堂運丨丨劉長卿詩憲臺貴公舉幕府資丨丨徐夤詩巧者多為拙者資丨丨第一在乘時王惲滹)
(沱秋漲詩河防久廢不復古惟預揵治為丨丨)上籌(張說觀拔河戲應制詩鬭力頻催鼓争都更丨丨)先籌(蔡孚打毬)
(篇自有長鳴湏決勝能馳迅足滿丨丨王建詩無人敢奪在丨丨天子門邊送與毬)前籌(高適詩軍書陳上策廷議借丨丨韓)
(愈詩兹道誡可尚誰能借丨丨楊巨源詩謝傅旌旗控上游盧郎樽俎借丨丨方岳詩天下事寕堪幾錯夢中語亦戒丨丨)計
籌(李華木蘭賦自昔論芳于朝市墜實于林丘徒鬱咽而無聲可勝言而丨丨者哉宋无雙陸詩行采砧聲鳴素練丨丨花片落)
(牙錢張雨詩南鎮行香揭夫子歇馬走入丨丨山)催籌(王岳靈聞漏詩丨丨當午夜移刻及三辰)頭籌(王建宫詞一半)
(走來争跪拜上棚先謝得丨丨)變籌(元稹詩能唱犯聲歌偏精丨丨義)槍籌(元稹詩塵土抛書卷丨丨弄酒權)殘
籌(元稹詩江隄閱暗流漏鼓急丨丨)碧籌(白居易詩丨丨攢米椀紅袖拂骰盤黃㴞江州夜宴詩清管徹時斟玉醑丨丨)
(回處擲金船)傳籌(李賀秦宫詩飛窗複道丨丨飲卜夜銅盤膩燭黃)籖籌(李賀崇義里滯雨詩南宫古簾暗濕景傳)
(丨丨)客籌(張祜詩何處偏堪恨千㢠下丨丨)建籌(杜牧洛中送冀處士東游詩劉濟願跪履田興請丨丨)軍籌
(杜牧詩玉帳丨丨羅俊彦絳帷環珮立神仙)轉籌(方干詩剥葱十指丨丨疾舞柳細腰随拍輕)参籌(陳陶詩禦衆付)
(深人丨丨須偉器)機籌(李從謙觀棋詩若筭丨丨處滄溟想未深黃鎮成詩壺箭收投勝負空棋枰罷局丨丨息)主籌
(韓琦燕射詩當筵丨丨令難犯大白時舉出正罸)遺籌(蘇軾詩學如富貴在博收仰取俯拾無丨丨)漏籌(陳傳良詩)
(竹閣緘門鑰蒲團數丨丨)熟籌(方岳詩曩昔行藏已丨丨最為上策是無求)邊籌(劉克莊詩丞相曾参督府謀郎君今)
(復贊丨丨)紅籌(薩都拉詩狂歌索酒仰面歇誤繫丨丨唾壺裂)呼籌(貢師泰詩縣深花拂琴絲和小吏丨丨衙又過)蓮
籌(張憲夜坐吟玉壺水動漏聲乾夜冷丨丨三十刻)量籌(王禎喬扞詩稼事畢時仍有用不妨場圃作丨丨)横籌
(宋无詩兩淮先按堵孤注獨丨丨)雞籌(馬臻詩夜短丨丨促天寒𧰼緯高)輸籌(僧寳傳法遠住浮山歐陽文忠公造)
(之偶與客棋公請因棋說法遠曰贏局丨丨即不問且道黑白未分時一着落在甚麽處)
左衛籌(北史楊播傳帝與中軍彭城王勰賭射左衛元遥在勰朋内而播居帝曺遥射侯正中籌限已滿帝曰丨丨丨足右)
(衛不得不觧對曰仰恃聖恩庶幾必争于是箭正中)誤失籌(沈佺期梨園觀打毬詩祗為看花鳥時時丨丨丨)太公
籌(李嶠咏豹詩還將君子變來藴丨丨丨)決勝籌(韋應物詩首戴惠文冠心有丨丨丨王建詩去處長將丨丨丨回回)
(身在陣前頭)幄中籌(皇甫冉詩元戎閫外令才子丨丨丨)第一籌(王建宫詞對御難争丨丨丨殿前不打背身毬)
(納延送托克托使君詩使君世重無雙論太史功書丨丨丨王逢詩耀德不觀兵當今丨丨丨宋无詩周詩南伐阨清流夜奪滁城丨)
(丨丨)碧玉籌(徐鉉抛毬樂辭歌舞送飛毬金觥丨丨丨)九百籌(劉儿耆英會詩人間盛事并遐筭一席幾盈丨丨丨)
(按耆英會十二老共八百九十二歲)張良籌(薩都拉彭城雜詠夜深一片城頭月會照丨丨案上丨)外府籌(柳貫)
(詩况提天官書往即丨丨丨)伏連籌(南史梁武帝紀以河南王世子丨丨丨為鎮西將軍西秦河二州刺史封河南王)
稠(直由切穊也多也韻會通作綢)
韻藻星稠(宋書謝靈運傳論降及元康潘陸特秀律異班賈體變曹王縟旨丨丨繁文綺合李商隐詩蘭叢銜露重榆莢)
(點丨丨李洞詩下馬雲未盡聽猿丨正丨又曾鞏詩起視北極丨辰丨)紅稠(杜甫詩丨丨屋角花碧委墻根草方岳詩我爱)
(山居好丨丨處處花又元好問詩紛紛丨𬗋不勝丨争得春光競出頭)木稠(杜甫詩含風翠壁孤雲細背日丹楓萬丨丨元)
(好問望嵩少詩飲鶴池邊萬丨丨養龍崖上五峯秋劉因詩下瞰懸崖老丨丨輕風毛髮散涼秋又韋應物詩地疎泉谷狹春深草)
(丨丨長孫佐輔詩地深草丨丨境静魚鳥閒)山稠(杜甫詩三川不可到歸路晚丨丨王安石烏塘詩地僻居人少丨丨伏獸)
(多朱子詩江頭四望遠丨丨薩都拉詩出江吳水盡絶岸楚丨丨鄭元祐詩白雪高莫和青丨暁加丨)雲稠(杜甫詩古色沙)
(土裂積隂雪丨丨趙孟頫詩斜陽雖好暮丨丨頋瑛詩宫殿魚鱗騫草木秋丨丨馬祖常詩銀河七夕巧丨丨陳深調馬圖詩飛龍)
(天廐隘丨丨一匹驕馳掣電流又杜甫詩参錯丨石丨陂陀風濤壯)香稠(周邦彦詞映翠帷花密丨丨)
鳴蟬稠(杜甫詩巢多衆鳥闘葉密丨丨丨)蜂蟻稠(蘇軾詩仙人視吾曹何異丨丨丨)杏粥稠(蘇軾詩火)
(冷餳稀丨丨丨)
增禾稠(詩載穫濟濟疏容止濟濟者必舉動安舒此刈者以丨丨難進不能速疾故亦以濟濟言之又張籍詩遠牧牛遶村)
(四面丨黍丨)稀稠(漢書劉向傳異有大小丨丨占有舒疾緩急注丨丨猶言疎密也王粲鸚鵡賦步籠阿以躑躅叩衆目之)
(丨丨王維詩空虚花聚散煩惱𣗳丨丨王建小竹詩爱護出常數丨丨看自知林逋梅詩向背丨丨畫亦難)民稠(晉書地理)
(志十亭一鄉鄉有三老大率方百里丨丨則減稀則曠鄉亭亦如之皆秦制也)人稠(晉書傅咸傳古者丨丨地狹而有儲蓄由)
(于節也今者土廣人稀而患不足由于奢也七啟丨丨網密地逼勢脅盧琦龍江山詩龍江居丨丨市井若城邑)義稠(陸機)
(荅賈謐詩年殊志比服舛丨丨)繁稠(梁昭明太子講席詩藥𣗳永丨丨禅枝詎凋槭)烟稠(盧思道詩丰茸雞𣗳密遥裔鶴)
(丨丨范梈詩太行晴日近碣石晚丨丨又蔡襄詩城郭丨火丨水陸漁樵安)萍稠(王勃採蓮賦池心寬而藻薄浦口窄而丨)
(丨)花稠(宋璟詩曲江新溜暖上苑雜丨丨黃庚詩井梧葉脱無多影岩桂丨丨不斷香王惲春望圖詩翠歛雙蛾底是愁不)
(綠春去落丨丨又范成大雪詩四開篷窗爱清供風卷丨絮飛来丨馬臻詩汀草汀丨暖更丨)葉稠(王昌齡詩櫧柟無冬春柯)
(丨連峯丨王建詩幔城入澗橙花𤼵玉輦登山桂丨丨賈島詩穴蟻苔痕静藏蟬柏丨丨杜牧送冀處士詩餞酒載三斗東郊黃丨)
(丨)隂稠(盧綸詩灼龜爐氣冷曝藥樹丨丨劉永之詩小窗新霽綠丨丨吳仲圭詩客子行吟徑路幽一聲啄木綠丨丨)疎
稠(白居易竹詩等度湏當砌丨丨要滿欄周伯琦詩萬幕懸崖下高低丨復丨)節稠(白居易詩味苦蓮心小漿甜蔗丨丨)
(又白狗次黃牛灘如竹丨丨李建勲詩州中桉牘魚鱗密界上軍書竹丨丨)綠稠(白居易詩籬菊黃金合窗筠丨玉丨薛能)
(一葉落詩變色黃應近辭林丨尚丨黃庭堅詩寒梅未破萼芳草丨猶丨)字稠(姚合詩逢酒嫌杯淺尋書怕丨丨)繭稠
(王建蔟蠶詞新婦拜蔟願丨丨女灑桃漿男打鼓)影稠(崔斯立寒流聚細文詩觀魚鱗共細間石丨疑丨李羣玉詩沙雨潮)
(痕細林風月丨丨)雪稠(薛能詩黃沙人外闊飛丨馬前丨周賀詩臘近鄉書絶燈殘夜丨丨歐陽修詩川塗冰已壮霰丨行)
(將丨又虞集詩羸驂見木末足倦霜丨丨)穗稠(王禹偁月波楼詩白亂蘆花散紅殷藜丨丨歐陽修詩四月田家麥丨丨)心
稠(蘇舜欽詩今經二十年跡遠丨甚丨王安石詩世味已鮮少但餘野丨丨)樹稠(朱子招隐操南山之幽桂丨之丨又詩此)
(日登高處千&KR1104;錦丨丨元好問詩五雲宫闕露盤秋銀漢無聲桂丨丨又盧琦詩七閩窮處古汀洲萬壑千&KR1104;草丨丨倪瓚詩笠澤)
(汀前竹丨丨白頭垂釣荻花秋)陸稠(吳錄丨丨字伯嬴為廣陵太守姦吏歛手廣陵諺曰觧結理煩我國陸君)何稠(北史)
(藝術傳丨丨字桂林妥之兄子也博覧古圖多識舊物波斯嘗獻金線錦袍組織殊麗上命稠為之稠錦成踰所獻者國史補隋丨)
(丨為散騎常侍安集嶺南上大悦曰丨丨著信蠻夷乃至于此以勲授開府)
親者稠(禮記族食世降一等注丨丨丨疏者希疏謂與族人燕食也族人旣有親疏燕食亦随世降殺也)教令稠
(禮記大道旣隐注以其違大道敦朴之本也丨丨之丨其弊則然)客舍稠(晉書潘岳傳方今四海會同九服納貢近畿輻)
(輳丨丨亦丨)棕枏稠(岑参登嘉州凌雲寺詩㢠曠煙景豁隂森丨丨丨)部落稠(王昌齡詩碧毛氊帳河曲游槖)
(駝五萬丨丨丨盧綸詩豐州聞說似涼州沙塞晴門丨丨丨)田燭稠(杜甫有事於南郊賦月窟黑而扶桑寒丨丨丨而曉)
(星落按禮記郊特牲注六鄉之民各于田首設燭照路)杉漆稠(杜甫寄贊上人詩近聞西枝西有谷丨丨丨)人事
稠(杜甫𤼵秦州詩此邦俯要衝實恐丨丨丨又方岳詩不寐何為者幽居事更稠馬臻詩聞道西山春事稠一年能得幾回游又)
(天地羇情薄江山幽事稠)霜霰稠(盧綸詩為謝蓬蒿軰如何丨丨丨)𤇺戍稠(盧綸太白西峯詩積阻山河固綿聫)
(丨丨丨)結房稠(盧綸菊詩金英和藥細玉露丨丨丨)素髮稠(李端詩故交一不見丨丨何丨叠元好問詩紅顔不)
(暇惜丨丨忽已丨又元稹閒居詩青衫經夏黕白髮望鄉稠陸游詩塵土暗貂裘森然白髮稠)四面稠(張籍詩朝光瑞氣滿)
(宫楼綵纛魚龍丨丨丨)峯巒稠(張籍藍谿驛詩獨上七盤去丨丨轉轉丨又朱子詩夜厭百谷喧旦失千峯稠又當戸碧)
(峯稠雲烟自昏曉)拍漸稠(白居易詩管急絃聲丨丨丨綠腰宛轉曲終頭)旗旛稠(王建贈李僕射詩丨丨四面著)
(營丨手詔頻來老將愁)粉彩稠(杜牧詩日晚花枝爛缸凝丨丨丨)白浪稠(李群玉詩客路不堪望西風丨丨丨)
桑柘稠(方干登新城縣楼詩不知縣籍添新戸但見川原丨丨丨)綴滴稠(李咸用春霖詩石燕翻空重蟲羅丨丨丨)
杖跡稠(薛能詩宿寝書稜叠行吟丨丨丨)珠翠稠(陸龜蒙漢宫詞招靈閣上霓旌絶柏梁臺中丨丨丨)疏草
稠(羅隐詩夜直爐香細晴編丨丨丨)壓枝稠(孔平仲詩林中有丹果丨丨一何丨)幢蓋稠(文同新晴詩高林放)
(繁隂黮黮丨丨丨)枝幹稠(文同詩竹列蒼戟丨丨丨)春雨稠(文同夏𣗳詩蚊蚋亦取庇閙若丨丨丨又牟巘詩重)
(膇嫌卑濕那堪暑雨稠)蒲蓮稠(韓駒詩使君楼前橘柚古丞相堂下丨丨丨)果園稠(范成大詩梨棗從來數内)
(丘大寕河畔丨丨丨)頷雪稠(陸游詩開篷相勞苦怪我丨丨丨)豆角稠(趙元詩禾穗纍纍丨丨丨崧前村落太平)
(秋)茁朵稠(張建梨花詩蠧𣗳枝高丨丨丨嫩苞開破雪搓毬)魚鰕稠(元好問山陽雨夜詩流民四方来斷港丨)
(丨丨)虎跡稠(元好問詩弓刀近塞人烟少林壑經霜丨丨丨)比指稠(元好問游龍山詩悪木拉䬃棲直幹丨丨丨)
叠嶂稠(納延金閣山詩羸驂八月過雲州殿閣嵯峨丨丨丨)佳氣稠(趙孟頫詩中流望城郭葱葱丨丨丨)高槐
稠(貢師泰輞川圖詩春塢辛夷𤼵夏陌丨丨丨)萬家稠(楊載詩聚廬千井富接棟丨丨丨)冠盖稠(袁桷詩清)
(溪明處水交流萬井鱗鱗丨丨丨)翠幄稠(黃公望詩千山雨過瓊琚濕萬木風生丨丨丨文徵明詩𣗳罨溪隂丨丨丨)
故交稠(張雨詩每嫌新酒少尚喜丨丨丨)盧光稠(五代史雜傳丨丨丨譚全播皆南康人也光稠状貌雄偉無他)
(才能而全播勇敢有識略然全播常奇光稠為人唐末羣盜起推全播為主全播曰盧公堂堂真君等主也乃立光稠為帥梁初江)
(南嶺表悉為吳與南漢分㩀而光稠獨以虔韶二州請命于京師太祖為置百勝軍以光稠為防禦使)藥彦稠(五代史丨)
(丨丨傳丨丨丨沙陀三部落人也初為騎將長興中為静難軍節度使党項阿埋等邀殺回鶻使者明宗遣彦稠擊之阿埋等亡竄)
(山谷彦稠自牛兒族入白魚谷盡誅其族上捷明宗謂其使者曰軍中所獲悉與士卒分之毋以進奉為名已而彦稠以党項所掠)
(回鶻進奉玉兩團及遣秦王金装胡䩮來獻帝曰吾已語彦稠矣不可失信因悉以賜彦稠)
御定佩文韻府卷二十六之四
