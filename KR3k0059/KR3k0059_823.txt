欽定四庫全書
御定佩文韻府卷一百之五
入聲十一陌韻五
席(祥易切薦丨又藉也亦姓又藥韻)
韻藻篾席(書牖間南嚮敷重丨丨注丨丨桃竹枝席也)豐席(書東序西嚮敷重丨丨)筍席(書西夾南嚮敷)
(重丨丨南史宗測傳少静退王儉雅重之贈以蒲褥丨丨)匪席(詩我心丨丨不可卷也岑參詩秉心常丨丨行義每揮金)設
席(詩肆筵丨丨授几有緝御史記吳起傳起之爲將與士卒最下者同衣食卧不丨丨行不騎乘親裹驘糧與士卒分勞苦北史)
(劉延明傳年十四就博士郭瑀學瑀弟子五百餘人瑀有女始笄妙選良偶有心于延明遂别丨一丨謂弟子曰吾有女欲覓一快)
(女壻誰坐此者吾當婚焉延明奮衣坐曰延明其人也瑀遂以女妻之)專席(禮記三獻之介君丨丨而酢焉漢官儀御史大)
(夫尚書令司隸校尉皆丨丨號三獨坐)中席(禮記爲人子者居不主奥坐不丨丨)葦席(禮記士輤丨丨以爲屋蒲席以)
(爲帷裳)辟席(禮記哀公曰敢問君子何貴乎天道也孔子對曰貴其不已如日月東西相從而不已也是天道也不閉其久)
(是天道也無爲而物成是天道也已成而明是天道也公曰寡人惷愚冥煩子志之心也孔子蹴然丨丨而對曰仁人不過乎物孝)
(子不過乎物辟同避吕氏春秋齊桓公管仲鮑叔甯戚相與飲酒酣桓公謂鮑叔曰何不起爲壽鮑叔奉杯而進曰使公毋忘出奔)
(在于莒也使管仲毋忘束縛而在于魯也使甯戚毋忘其飯牛而居于車下桓公丨丨再拜曰寡人與大夫皆能毋忘夫子之言則)
(齊國之社稷幸于不殆矣席同席上林賦二子愀然改容若自失逡廵丨丨曰鄙人固陋不知忌諱乃今日見教謹受命矣)筵
席(禮記鋪丨丨陳尊俎列籩豆以升降爲禮者禮之末節也故有司掌之柳宗元詩里胥夜經過鷄黍事丨丨)布席(禮記)
(若非飲食之客則丨丨席間函丈主人跪正席客跪撫席而辭客撤重席主人固辭客踐席乃坐主人不問客不先舉將即席容毋)
(怍兩手摳衣去齊尺衣毋撥足毋蹶又子事父母鷄初鳴及庭丨丨又凡内外鷄初鳴咸盥潄衣服斂枕簟灑掃堂室及庭丨丨各)
(從其事戰國策甘茂亡秦且之齊出關遇蘇子曰江上之處女有家貧而無燭者處女相與語欲去之家貧無燭者將去矣謂處女)
(曰妾以無燭故常先至掃室丨丨何愛于餘明之照四壁者漢書爰盎傳上幸上林皇后慎夫人從其在禁中常同坐及坐郎署長)
(丨丨盎引却慎夫人坐)跪席(見上)撫席(見上)踐席(見上)卽席(見上禮記出入門戸及丨丨飲食無後長者南)
(史宋蕭介傳初武帝總延後進二十餘人置酒賦詩臧盾以詩不成罰酒一斗盾飲盡顏色不變言笑自若介染翰便成文無加點)
(帝曰臧盾之飲蕭介之文丨丨之美也韓詩外傳不脫履而丨丨謂之禮)側席(禮記有憂者丨丨而坐國語王入命夫人王背)
(屏而立夫人向屏王曰自今日以後内政無出外政無入内有辱是子也外有辱是我也吾見子于此止矣王遂出夫人送王不出)
(屏乃闔左闔填之以土去笄丨丨而坐不埽後漢書章帝紀詔曰朕思遲直士丨丨異聞注丨丨謂不正坐所以待賢良也羊祜讓)
(開府表丨丨求賢不遺幽賤)衽席(禮記丨丨之上讓而坐下民猶犯貴周禮天官王府掌王之燕衣服丨丨牀第後漢書皇)
(后紀論高祖帷薄不修孝文丨丨無辨注丨卧丨也孝文幸慎夫人每與皇后同坐是無辨也莊子人所最畏者丨丨之上飲食之)
(間謝朓辭隋王子隆箋如其簪履或存丨丨無改雖復身填溝壑猶望妻子知歸沈約爲南郡王侍皇太子釋奠宴詩禮亡丨丨樂)
(沉河海杜甫詩長歌激屋梁淚下流丨丨)五席(周禮春官司几筵掌五几丨丨之名物辨其用與位)熊席(周禮春官司几)
(筵甸役則設丨丨右漆几呂氏春秋衛靈公天寒鑿池宛春諫曰天寒起役恐傷民公曰天寒乎春曰公衣狐裘坐丨丨陬隅有竈)
(是以不寒西京雜記趙飛鷰女弟居昭陽殿中設玉几玉床白象牙簟綠丨丨席毛長二丈餘人眠而擁毛自蔽望之者不能見坐)
(則没膝其中雜薰諸香一坐此席餘香百日不歇梁元帝獸名詩王孫及公子丨丨復横陳)繅席(周禮春官司几筵凡大朝)
(覲大享射凡封國命諸侯王位設黼依依前南鄕設莞筵紛純加丨丨畫純加次席黼純左右玉几)次席(見上東京賦負斧扆)
(丨丨紛純注丨丨竹席也)織席(孟子捆屨丨丨以爲食後漢書李恂傳遷威武太守後坐事免步歸鄕里潛居山澤結草為廬)
(獨與諸生丨丨自給蜀志先主傳少孤與母販履丨丨爲業)曲席(史記秦紀戎王使由余于秦繆公與由余丨丨而坐傳器)
(而食問其地形與其兵勢)前席(史記商君傳鞅見孝公公與語不自知䣛之丨于丨也語數日不厭又賈誼傳賈生徵見孝文)
(帝方受釐坐宣室上因感鬼神事而問鬼神之本賈生因具道所以然之狀至夜半文帝丨丨旣罷曰吾久不見賈生自以爲過之)
(今不及也北史蘇綽傳周文問以治道臥而聽之綽指陳帝王之道兼述申韓之要周文乃起整衣危坐不覺膝之丨丨語遂逹曙)
(不厭李商隱詩可憐夜半虛丨丨不問蒼生問鬼神)離席(漢書霍光傳田延年前丨丨按劍曰先帝屬將軍以幼孤寄將軍以)
(天下以將軍忠賢能安劉氏也又謝朓送江水曹還遠館詩日暮有重城何由盡丨丨王建送韋處士老舅詩落日動征車春風卷)
(丨丨)弊席(史記陳平傳少時家貧以丨丨爲門然門外多有長者車轍弊一作敝鬼谷子女愛不丨丨男懽不盡輪)膝席
(史記灌夫傳丞相娶燕王女爲夫人有太后詔召列侯宗室皆往賀魏其侯過灌夫彊與俱飲酒酣武安起爲壽坐皆避席伏已魏)
(其侯爲壽獨故人避席耳餘半丨丨夫不悅行酒至武安武安丨丨曰不能滿觴夫怒因嘻笑曰將軍貴人也屬之注蘇林曰下席)
(而丨半在丨上耳如淳曰以丨跪丨上也)枕席(漢書趙充國傳治湟陿中道橋令可至鮮水以制西域信威千里如從丨丨上)
(過師注鄭氏曰橋成軍行安易若于丨丨上過也呂氏春秋越王苦會稽之恥深欲得民心以致必死于吳身不安丨丨口不厚甘)
(味目不視靡曼耳不聽鐘鼔玉海行軍丨丨之上玩宼掌股之中高唐賦昔者先王游于高唐怠而晝寢夢見一婦人曰妾巫山之)
(女也爲高唐之客聞君游高唐願薦丨丨注薦進也欲親進于丨丨求親昵之意也陶潛詩風來入房戸夜中丨丨冷李頎詩峯巒)
(低丨丨李白詩簷楹掛星斗丨丨響風水梅堯臣詩凉飈虛丨丨)就席(後漢書戴憑傳時詔公卿大會羣臣皆丨丨憑獨立)
(光武問其意憑曰博士說經皆不如臣而坐居臣上是以不得丨丨帝即召上殿令與諸儒難說憑多所觧釋管子後至丨丨狹坐)
(則起)奪席(後漢書戴憑傳正旦朝賀百僚畢會帝令羣臣能說經者更相難詰義有不通輒丨其丨以益通者憑遂重坐五十)
(餘席故京師爲之語曰解經不窮戴侍中)賜席(後漢書鄧訓傳訓雖寬中容衆而於閨門甚嚴兄弟莫不敬憚諸子進見未嘗)
(丨丨接以温色殷氏世譜殷亮遷講學大夫諸儒講論勝者丨丨亮重席至八九帝嘉之曰學不當如是耶)絶席(後漢書王)
(常傳為横野大將軍位次與諸將丨丨注丨丨爲尊顯之也又張禹傳禹爲太傅錄尚書事鄧太后以殤帝初育欲令重臣居禁内)
(乃詔禹每朝見特贊與三公丨丨水經注馬防爲城門校尉位在九卿上丨丨白居易詩大夫應丨丨詩酒與誰同)溫席(袁山)
(松後漢書羅威母年七十天寒常以身丨丨而後授其處東觀漢記黃香字文強父舉孝廉爲郡五官貧無奴僕香躬執勤苦盡心)
(供養冬無被袴而親極滋味暑卽扇牀枕寒卽以身丨丨)研席(晉書劉宏傳少家洛陽與武帝同居永安里又同年共丨丨)
拂席(宋書羊欣傳嘗詣謝混混丨丨改衣然後見之水經注曲池接筵飛沼丨丨韓愈詩鋪床丨丨置羹飯疎糲亦足飽我饑)
茵席(南史范縝傳竟陵王子良精信釋教而縝盛稱無佛子良問曰君不信因果何得富貴貧賤縝荅曰人生如樹花同𤼵隨)
(風而墮有拂簾幌墜于丨丨之上自有關籬墻落于糞溷之中墜丨丨者殿下是也落糞溷者下官是也貴賤雖復殊途因果竟在)
(何處晏子晏子侍于景公朝寒公曰請進暖食對曰嬰非君奉餽之臣也敢辭公曰請進服裘對曰嬰非君丨丨之臣也敢辭說苑)
(晉文公入國至于河令棄籩豆丨丨顏色黎黑手足腁胝者在後咎犯曰籩豆丨丨所以官者也而棄之顏色黎黑手足腁胝所以)
(執勞苦而皆後之臣聞國君蔽士無所取忠臣大夫蔽游無所取忠友今至于國臣在所蔽之中矣舞賦陳丨丨而設坐兮溢金罍)
(而列玉觴張敏神女賦爾乃敷丨丨垂組帳嘉旨旣設同牢而饗宋之問詩苔蘚鋪丨丨)褥席(南史柳慶遠傳從父兄世隆謂)
(曰吾昔夢太尉以丨丨見賜吾遂亞台司適又夢以吾丨丨與汝汝必光我門族至是慶遠亦繼世隆焉)廣席(五代史南唐世)
(家州縣言冺孝悌五代同居者七家其尢盛者江州陳氏宗族七百口每食設丨丨長幼以次坐而共食韋嗣立詩鸚杯飛丨丨獸)
(犬列前楹)經席(宋史王洙傳皇祐五年洙改侍讀學士及得疾逾月帝遣使問疾少間否能起侍丨丨乎韓詩外傳孔子困于)
(陳蔡之間卽三丨之丨七日不食藜羹不糝弟子有饑色讀書習禮樂不休馬祖常詩戴憑久負談丨丨)綺席(六韜桀紂之時)
(婦女坐以文丨之丨衣以綾紈之衣漢舊儀祭天用六綵丨丨六重上一丈中一幅四周緣之玉几玉飾器鄒陽酒賦綃丨爲丨犀)
(璩為鎮張載劍閣銘焚其丨丨棄彼寳衣江淹休上人怨别詩膏罏絶沈燎丨丨生浮埃沈君攸薄暮動弦歌絲繩玉壺傳丨丨秦)
(箏趙瑟響高堂李白詩𧰼床丨丨黃金盤)遷席(管子管子曰君若將欲霸王舉大事乎則必從其本事矣桓公變躬丨丨拱手)
(而問曰敢問何謂其本管子曰齊國百姓君之本也)蒻席(淮南子匡牀丨丨非不安也張衡同聲歌思爲苑丨丨在下蔽匡牀)
暖席(淮南子孔子無丨丨墨子無黔突注突竈不至于黑坐席不至于溫汲汲于行道也)紺席(漢舊儀皇帝自行羣臣從)
(齋皆百日祭天紫壇帷幄高皇帝配天居堂下西嚮組帳丨丨劉孝威和簡文帝卧疾詩仁祀盛黃縑禮壇優丨丨)割席(六帖)
(魏管寧與華歆同學歆聞車馬聲出門寧丨丨曰子非吾友也)宴席(開天遺事楊氏子弟取大冰琢成山周圍丨丨坐客皆寒)
瑤席(楚詞丨丨兮玉瑱盍將把兮瓊芳溫子昇舜廟碑旣緝葯房遂鎮丨丨王維詩焚香卧丨丨李白詩丨丨乘凉設孟郊詩)
(清風蕩華館雅瑟泛丨丨貢師泰詩急管催丨丨)孔席(荅賓戲丨丨不暖墨突不黔岑參詩不得安丨丨)接席(魏文)
(帝與吳質詩行則連輿止則丨丨)促席(蜀都賦合尊丨丨引滿相𤼵陶潛停雲詩安得丨丨說彼平生宋武帝夜聽妓詩寒)
(夜起聲管丨丨引靈寄沈君攸羽觴飛上苑詩車馬處處盡成隂班荆丨丨對芳林溫庭筠詩酒闌初丨丨蘇軾詩丨丨寒威挫)
帆席(海賦維長綃挂丨丨李白江上詩明晨挂丨丨離恨滿滄洲杜甫詩終當挂丨丨天意難告訴)挂席(謝靈運游赤石)
(進帆海詩揚帆采石華丨丨拾海月孟浩然詩丨丨候明𤼵渺漫平湖中李白詩謂言丨丨度滄海却來應是無長風許渾詩停車)
(山店雨丨丨海門潮)分席(顏延之三月三日曲水詩序閱水環階引池丨丨)帷席(謝惠連雪賦初便娟于墀廡末縈盈)
(于丨丨)桂席(謝朓送遠曲瓊筵妙舞絶丨丨羽觴陳)舞席(梁元帝夕出通波閤下觀妓詩樹交臨丨丨荷生夾妓航)
(曹唐詩香熏丨丨雲鬟綠光射骰盤蠟燭紅)蘭席(沈約爲臨川王九日侍太子宴詩思暢丨丨歡同桂殿李嶠詩桂筵含栢)
(馥丨丨拂沉香)對席(謝偃觀舞賦巴姬並進鄭女俱前丨丨齊舉分庭共旋)野席(李嶠夏晚九成宫呈同僚詩丨丨蘭)
(琴奏山臺桂酒濃)祖席(沈佺期詩天人開丨丨朝寀候征麾李白詩丨丨留丹景韓愈丨丨詩丨丨洛橋邊親交共黯然)
𧰼牙席(魏書韓務傳除郢州刺史獻七寳床丨丨丨詔曰晉武帝焚雉頭裘朕常嘉之今務所獻亦此之流也竒麗之物有)
(乖風素可付其家吳均歌君不見上林苑中客冰羅霧縠丨丨丨劉楨瓜賦布丨丨之丨薰玳瑁之筵又杜陽雜編同昌公主出降)
(堂中設連珠之帳却寒之簾犀簟牙席龍罽鳳褥)錦緣席(宋史吳越錢俶世家太平興國二年俶貢丨丨丨又杜甫詩錦)
(席淹留還出浦葛巾欹側未廻船又白居易夢游春詩半卷錦頭席斜鋪繡腰褥)不降席(淮南子舜丨丨丨而天下治)
蓍艾席(高士傳老萊子耕蒙山之陽莞葭爲牆蓬蒿爲室枝木爲牀丨丨爲丨又梁安成王招隱逸教橡飯菁羹葭牆艾席)
流霞席(唐中宗詩迎春正啓丨丨丨暫屬曦輪勿遽斜)茱萸席(張說詩北堂珍重琥珀酒庭前列肆丨丨丨)
脅不至席(傳燈錄震旦第四祖懾心無寐丨丨丨丨六十年又比丘常行苦行丨丨丨丨因名脅尊者)
增底席(書西序東嚮敷重丨丨注丨丨蒲席也)異席(禮記羣居五人則長者必丨丨)踖席(禮記母踐屨毋丨丨)
予席(禮記仲尼之畜狗死使子貢埋之曰吾聞之也敝帷不棄爲埋馬也敝蓋不棄爲埋狗也丘也貧無蓋于其封也亦丨之)
(丨母使其首䧟焉)爲席(禮記凡與客入者每門讓于客客至于寢門則主人請入丨丨然後出迎客)奉席(禮記丨丨)
(如橋衡請席何向請衽何趾釋文奉音捧又父母舅姑將坐丨丨請何鄉將衽長者丨丨請何趾少者執床與坐御者舉几斂席與)
(簟縣衾篋枕斂簟而襡之)斂席(見上疏丨丨與簟者斂此所卧在下大席與上襯身之簟)餘席(禮記侍坐于所尊敬無丨)
(丨)同席(禮記姑姊妺女子子已嫁而反男子弗與丨丨而坐弗與同器而食又父子不丨丨蜀志先主傳曹公助先主圍布)
(于下沛生禽布先主從曹公還許表先主爲左將軍禮之愈重出則同輿坐則丨丨莊子申徒嘉兀者也與鄭子產同師合堂丨丨)
(而坐)反席(禮記侍飲于長者酒進則起拜受于尊所長者辭少者丨丨而飲)三席(禮記凡侍坐于大司成者遠近間丨)
(丨可以問注間猶容也容丨丨則得指畫相分别也席之制廣三尺三寸三分則是所謂函丈也)越席(禮記子貢丨丨而對)
(曰敢問將何以爲此中者子曰禮乎夫禮所以制中也又君若錫之爵則丨丨再拜稽首受登席祭之世說𥙷王國寳搆謝太傅于)
(孝武帝太傳患之帝一日召桓叔夏飲太傅亦在坐帝命桓以箏歌桓歌曹子建怨詩爲君旣不易爲臣亦良難忠信事不顯乃有)
(見疑患聲節慷慨俯仰可觀太傅泣下霑襟乃丨丨就之捋其鬚曰使君于此處不凡又越音活禮記與其丨丨疏布以羃注丨丨)
(翦蒲也疏若依周禮丨丨疏布是祭天之物此蓋記者雜陳夏殷諸侯之禮故雖宗廟而用丨丨疏布也左傳犬路丨丨昭其敬也)
單席(禮記鬼神之祭丨丨後漢書羊續傳靈帝欲以續爲太尉時拜三公者皆輸東園禮錢千萬令中使督之名爲左騶續乃)
(坐使人于丨丨舉緼袍以示之曰臣之所資惟斯而已左騶白之帝不悅故不登公位而徵爲太常唐書盧懷愼傳懷愼淸儉既屬)
(疾宋璟盧從愿候之見敝簀丨丨門不施箔會風雨至舉席自蔽)舉席(見上)簟席(禮記父母舅姑之衣衾丨丨枕几不)
(傳)寢席(禮記外内不共井不共湢浴不通丨丨不通乞假男女不通衣裳)蒯席(禮記浴用二巾上絺下綌出杅履丨)
(丨連用湯履蒲席衣布晞身乃屨進飲)蒲席(見上拾遺記周穆王東廵大騎之谷指春宵宫集諸方士仙術之要時已將夜)
(曳丹玉之履敷碧丨之丨)退席(禮記侍坐則必丨丨不退則必引而去君之黨)登席(禮記丨丨不由前爲躐席左傳衞侯)
(爲靈臺于藉圃與諸大夫飲楮師聲子韈而丨丨公怒聲子曰臣有疾異于人見之君將䐨之是以不敢)躐席(見上)埽席
(禮記丨丨前曰拚拚席不以鬛管子先生有命弟子乃食既食乃飽循咡覆手振衽丨丨已食者作摳衣而降旋而鄉席各徹其餽)
拚席(見上)命席(禮記哀公曰敢問儒行孔子對曰遽數之不能終其物悉數之乃留更僕未可終也哀公丨丨)失席
(禮記邾婁定公之時有弑其父者有司以告公瞿然丨丨曰是寡人之罪也)莞席(周禮春官司几筵諸侯祭祀席蒲筵繢純)
(加丨丨紛純右彫几唐書地理志揚州廣陵郡土貢錦被錦半臂錦獨窠綾殿額丨丨宋起居注御史中丞劉楨奏廣州刺史韋朗)
(于所部作新白丨丨三百二十領請追之一作蒐白席韓愈詩竹牀丨丨到僧家)昨席(周禮春官司几筵丨丨莞筵紛純加)
(繅席畫純筵國賓于牖前亦如之左彤几)栢席(周禮春官司几筵其丨丨用雈黼純)漆席(周禮春官漆車藩蔽注漆車黑)
(車也藩今時小車藩丨丨以爲之)筮席(儀禮士冠禮筮於庿門卒筮書卦以示主人主人受眡反之筮人還東面旅占卒進)
(告吉徹丨丨)加席(儀禮鄕飲酒禮大夫則如介禮有諸公則辭丨丨委於席端主人不徹無諸公則大夫辭丨丨主人對不)
(去丨丨注丨丨上席也大夫席再重疏云大夫則如介禮者以其公如賓故大夫則如介禮)良席(儀禮士昏禮御衽於奥媵)
(衽丨丨在東注衽卧席也婦人稱夫曰良又謝朓詩幸藉京華游邊城讌丨丨曾鞏詩竹影散丨丨花香浮廣裾)工席(儀禮)
(鄉飲酒禮設席于堂廉東上注爲丨布丨也燕禮曰席工於西階上少東樂正先升北面此言樂正先升立于西階東則丨丨在階)
(東韓愈詩相公朝服立丨丨歌鹿鳴)雈席(儀禮公食大夫禮司宫具几與滿筵常緇布純加丨丨尋玄帛純皆卷自末虞集題)
(漁村圖詩已烹甘瓠當晨餐更擷寒蔬共丨丨)戸席(左傳昭二十七年吳公子光伏甲于堀室而享王王使甲坐于道及其門)
(門階丨丨皆王親也)興席(公羊傳靈公望見趙盾愬而再拜注禮天子爲三公下階卿前席大夫丨丨士式几後漢書東平憲)
(王傳蒼既至升殿乃拜天子親荅之蒼以受恩過禮辭曰旣賜奉朝請咫尺天儀而親屈至尊降禮下臣每賜讌見輙丨丨改容中)
(宫親拜事過典故臣誠不自安)正席(論語君賜食必丨丨先嘗之管子少者之事夜寐蚤作既拚盥潄執事有恪攝衣共盥先)
(生乃作沃盥徹盥汎拚丨丨先生乃坐)及席(論語師冕見及階子曰階也丨丨子曰席也)負席(家語曾子肅然而懼)
(摳衣而起丨丨而立)下席(家語帝舜左禹右臯繇不丨丨而天下治史記蔡澤傳澤使人宣言以感怒應侯應侯使人召澤澤)
(入曰君相秦計不丨丨謀不出廊廟坐制諸侯使天下皆畏秦君之功極矣又徐陵侍宴詩承恩豫丨丨應阮獨何人)免席
(家語冉有丨丨曰言則美矣求未之聞也退而記之)便席(戰國策秦王告蒙驁曰寡人一城圍食不甘味卧不丨丨)編席
(戰國策楚王游於雲夢安陵君進曰臣入則丨丨出則陪乘)藉席(戰國策蘇子說李兌曰臣之來也暮後郭門丨丨無所得)
(寄宿人田中)采席(史記齊太公世家武王立于社羣公奉明水衞康叔封布丨丨師尚父牽牲史佚策祝唐書張九齡傳明)
(皇即位未郊見九齡建言陛下紹休聖緒於今五載而未行大報考之於經義或未通願以迎日之至升紫壇陳丨丨定天位則聖)
(典無遺矣鄴中記石季龍作席以金裹五香雜以五采綫編蒲皮緣之以錦號六丨丨所以祭天采一作綵唐書潁王璬傳領劍南)
(節度大使濟江舟中以丨丨藉步命撤之曰此可寢柰何踐之)尚席(史記絳侯世家勃子亞夫封爲條侯景帝召條侯賜食獨)
(置大胾無切肉又不置櫡條侯心不平顧謂丨丨取櫡帝視而笑曰此非不足君所乎注丨丨主席者索隱曰顧氏按輿服雜事云)
(丨丨掌武帳帷幔也)主席(見上)安席(史記蘇秦傳說楚威王楚王曰寡人卧不丨丨食不甘味心搖摇如懸旌而無所終)
(薄今主君欲一天下收諸侯存危國寡人謹奉社稷以從南史劉璡傳爲武陵王參軍王與僚佐飲自割鵝炙璡曰應刃落爼是膳)
(夫之事殿下親執鸞刀下官未敢丨丨因起請退曹植求自試表寢不丨丨食不遑味李白詩明主不丨丨按劒心飛揚)氊席
(漢書食貨志丨丨千具亦比千乘之家)汚席(漢書昌邑王賀傳初在國時數有怪後又血丨王坐丨龔遂曰宫室不久妖祥)
(數至血者隂憂𧰼也宜畏慎自省杜甫催宗文𣗳雞栅詩稀間可突過嘴爪還丨丨)一席(後漢書祭祀志中營四門門用席十)
(八枚外營四門門用三十六枚凡用席二百一十六枚皆莞簟率丨丨三神日月北斗無陛郭醊既送神燌爼實于壇南已地)推
席(後漢書竇武傳武既輔朝政常有誅翦宦官之意太傅陳蕃亦素有謀武深然之蕃大喜以手丨丨而起)倚席(後漢書儒)
(林傳序安帝薄于藝文博士丨丨不講朋友相視怠散學舍頽敝鞠爲園蔬注丨丨言不施講坐也)刮席(後漢書劉聖公傳四)
(年正月破王莾號更始諸將共議立為天子居長樂宫升前殿郎吏以次列庭中更始羞怍俛首丨丨不敢視)毛席(後漢書西)
(域傳毾㲪注丨丨也釋名曰施之承大牀前小榻上登以上牀也)几席(後漢書鍾離意傳注意爲魯相到官出私錢萬三千)
(文付戸曹孔訢修夫子車身入廟拭丨丨劔履遺民錄龔開字聖子山陽人宋亡不仕家益貧賓客造訪至貧無丨丨虞集詩竹間)
(開丨丨)壇席(後漢書樊英傳天子爲英設丨丨令公車令導尚書奉引賜几杖待以師傅之禮延問得失)斷席(謝承)
(後漢書許敬字鴻卿其吏有誣君者會于縣令坐敬拔刀丨其丨曰敬不忍與惡人同席)累席(魏志荀彧傳注或折節下士坐)
(不丨丨)滿席(晉書簡文帝紀留心典籍不以居處爲意凝塵丨丨湛如也沈約齊太尉徐公墓誌簿領盈前囂塵丨丨徐陵)
(裴使君墓誌銘篤好朋游居常丨丨)帝席(晉書天文志大角北三星曰丨丨主宴獻酬酢星經丨丨三星在大角北星暗天下)
(安)扇席(晉書王延傳事親盡色養夏則丨枕丨冬則以身溫被陳書沈炯傳年將六十湯火居心每跪讀家書前懼後喜溫)
(枕丨丨無復成童魏書孝感傳序溫牀丨丨灌𣗳負土時或加人咸爲度俗滕王逌庾信集序烝烝色養勤同丨丨)落席(晉書)
(殷仲堪傳在荆州連年水旱百姓饑饉仲堪食常五椀盤無餘肴飯粘丨丨間輙拾以噉之雖欲率物亦緣其性眞素也)坐席
(宋書五行志謝靈運每出入自扶接者常數人民間謠曰四人挈衣裙三人捉丨丨庾信大將軍聞喜公柳霞誌銘世父儀同忠惠)
(公謂公曰吾昔逮事伯父太尉公見語云我昨夢汝登一高樓吾以丨丨乞汝汝或富貴吾不及見耳吾向聊復晝寢又夢將昔時)
(丨丨還復賜汝汝官位當復見及)紙席(宋書孔覬傳覬弟道存從弟徽請假東還輜重十餘船皆是綿絹丨丨之屬覬見之)
(僞喜曰我比困乏得此甚要因命上置岸側既而正色曰汝軰沗預士流何至還東作賈客耶命左右取火燒之益都耆舊傳張彥)
(爲治中從事刺史每坐高牀治中丨丨于地)讓席(齊書良政傳裴覬少有異操泰始中於聰明觀聽講不丨劉秉丨秉用爲)
(參軍北齊書崔暹傳世宗欲假暹威勢諸公在坐令暹高視徐步而入世宗分庭對揖暹不丨丨而坐觴再行便辭退世宗曰下官)
(薄有蔬食願公少留暹曰適受勅在臺檢校遂不待食而去世宗降階送之虞淳熙蓮池大師還山詩如公甘丨丨楊尹肯辭筵)
閫席(梁書高祖丁貴嬪傳方論婦教明章丨丨)笙席(梁書顧憲之傳爲衡陽内史先是郡境連歲疾疫死者大半棺木尤)
(貴悉裹以丨丨棄之路傍憲之下車分告屬縣求其親黨悉令殯葬)徙席(陳書袁憲傳憲嘗陪宴承香閣賓退之後高宗留憲)
(與衞尉樊俊丨丨山亭談宴終日)輦席(南史宋太祖紀丨丨舊以烏皮緣故欲代以紫皮上以紫色貴不聽改其率素如此)
(云)紅席(南史梁高祖紀海中浮鵠山上有女人年三百歲有女官道士四五百人年並出百在山學道遣使獻丨丨帝方捨)
(身時其使適至云此草常有紅鳥居中故以為名)造席(南史宋張融傳融與吏部尚書何戢善往詣戢乃誤通尚書劉澄下)
(車入門曰非是至戸望澄又曰非是既丨丨視澄曰都非是乃去其異如此遼史文學傳馬唐俊上已與同志祓禊水濱酌酒賦詩)
(王鼎偶丨丨唐俊見鼎樸野欲以詩困之先出所作索賦鼎援筆立成唐俊驚其敏妙因與定交)拭席(南史宋庾仲文傳性)
(好潔士大夫造之者未出戸輙令人丨丨洗牀張九齡韋司馬别業集序惠而得朋欣然命駕韋公方丨丨見待羞以藥物之滋倚)
(琴相歡雜以嘯歌之韻)擊席(南史齊劉顯傳沈約於坐策顯經史十事顯對其九顯問其五約對其二陸倕聞之丨丨喜曰)
(劉郎子可謂差人雖吾家平原詣張壯武王粲謁伯喈必無此對)舒席(北齊書文苑傳祖鴻勲與陽休之書曰若能翻然清)
(尚解佩捐簪則吾於兹山莊可辦一得把臂入林挂巾垂枝携酒登巘丨丨平山道素志論舊欵訪丹法語玄書斯亦樂矣何必富)
(貴乎)堂席(隋書高祖紀藩屏作固垂拱責成沉嘿巖廊不下丨丨梅堯臣九巖亭詩澗崖如丨丨澗響如龍唇)秸席(舊唐)
(書禮儀志高宗制曰今封禪用玉牒金繩器物之間復有瓦罇丨丨一時行禮文質頓乖駁而不倫深爲未愜)&KR0008;席(唐書百官)
(志尚舍局奉御二人直長六人大朝會設黼扆施丨丨薰罏朔望設帷而已)藨席(唐書地理志滑州靈昌郡土貢方紋綾紗)
(絹丨丨酸棗仁)竹席(唐書地理志廣州南海郡土貢銀藤簟丨丨荔支鼊皮鼈甲)豹席(唐書張志和傳丨丨㯶屩每垂)
(釣不設餌志不在魚也)均席(唐書劉文靜傳唐公踐天子位多引貴臣共榻文靜諫曰帝坐嚴尊屈與臣子丨丨此王導所)
(謂太陽俯同萬物也)蓬席(唐書隱逸傳陸龜蒙不乘馬升舟設丨丨齎束書茶竈筆牀釣具往來時謂江湖散人)藁席
(五代史杜重威傳開運三年秋天下大水霖雨六十餘日居民拆屋木以供㸑剉丨丨以秣馬牛李瀚蒙求孫晨丨丨原憲桑樞)
花席(宋史地理志平江府貢葛蛇牀子白石脂丨丨元氏掖庭記帝為英英起采芳館設唐人滿丨之丨唐人高麗島名產滿)
(花草性柔折屈不損光澤可佳土人編之為席又張繼詩亂影丨侵丨鄭元祜詩紅樓夜唱丨間丨又謝絳冬夕聯句久阻飄丨丨)
(因思響雪窗)鞂席(宋史樂志匏尊既舉丨丨未移)藺席(金史地理志河間府瀛海軍產無縫綿滄鹽丨丨急就篇蒲蒻)
(丨丨注藺草名莞之𩔖也)敷席(汲冡周書晉平公使師曠見太子晉師曠東躅其足王子曰太師何舉足驟師曠曰天寒足躅)
(是以數也王子曰請入坐遂丨丨注瑟師曠歌無射)盡席(管子先生有命弟子乃食以齒相要坐必丨丨飯必捧&KR1158;)不席
(晏子景公獵休坐地而食晏子後至左右滅葭而席公不悅曰寡人丨丨而坐地二三子莫席而子獨搴草而坐之何也晏子對曰)
(吾聞介胄坐陣丨丨獄訟丨丨尸坐堂上丨丨三者皆憂也故不敢以憂侍坐公曰諾令人下席曰大夫皆席寡人亦席矣)執
席(莊子陽子居南之沛老聃西游于秦邀于郊至于梁而遇老子老子曰而睢睢盱盱而誰與居大白若辱盛德若不足陽子居)
(蹵然變容曰敬聞命矣其往也舍者迎將其家公丨丨妻執巾櫛舍者避席煬者避竈其反也舍者與之爭席矣)爭席(見上)
細席(尸子侉于五兵而辭不懾臨大事不忘丨丨之言注丨丨講論之席也一說昔席猶言昔日講席之所言)昔席(見上)
講席(見上孟浩然詩芰荷薰丨丨劉禹錫詩禽歸丨丨收袁桷詩哀猿依丨丨)引席(吕氏春秋葆申曰先王卜以臣爲葆)
(吉今王得茹黃之狗宛路之矰畋三月不反得丹之姬淫朞年不聽朝王之罪當笞王曰敬諾丨丨王伏葆申束細荆五十跪而加)
(之于背如此者再)遺席(韓非子衞嗣君之時有人於令之左右縣令有𤼵蓐而席弊甚嗣君令人丨之丨曰吾聞汝今者𤼵)
(蓐而席弊甚賜汝席縣令大驚以君爲神也)車席(韓非子趙簡子謂左右曰丨丨泰美夫冠雖惡必戴之履雖善必履之今)
(車如此其大美也吾將何以履之)揭席(韓詩外傳顏淵侍坐魯定公于臺柬野畢御馬于臺下顏淵曰其馬將佚矣俄而廄)
(人以馬佚聞定公丨丨而起曰吾子以何知之顏淵曰歴險致遠馬力殫矣然猶策之不已所以知佚也)𧰼席(洞冥記元封中)
(起神明臺上有九天道金牀丨丨琥珀鎮雜玉爲簟江淹爲蕭太尉上便宜表丨丨珠履一躡而即收鏤琴綵瑟再撫而已損)貂
席(釋名丨丨連貂皮以爲席也)賦席(文士傳張儼朱異張純三人共詣朱據據告各爲賦然後乃坐純乃丨丨曰席爲冬)
(設簟爲夏施揖讓而坐君子攸宜)菰席(廣志丨可以爲丨温于蒲生南方)幅席(決疑要注殿堂之上惟天子居牀其)
(餘皆丨丨)趨席(世說桓公欲誅謝安王坦之王甚遽謝神色不變望階丨丨方作洛生諷詠)牀席(世說王丞相作女伎)
(施設丨丨蔡謨先生坐不說而去王亦不留牀同床陶潛移居詩弊廬何必廣取足蔽丨丨)曝席(荆楚歲時記五月俗稱惡)
(月禁忌丨牀薦丨異苑云新野庾實嘗以五月丨丨忽見小兒死在席上俄失所在其後實子遂亡或始于此)完席(會稽先賢)
(傳董昆清約守貧𥙷大司農坐無丨丨北堂書鈔後漢薛惇字子禮爲北海長史坐無丨丨妻謂惇曰君為長史既無俸禄給供子)
(孫復無丨丨惇因以善席與妻自坐敗席)善席(見上)敗席(見上)鈞席(談錄盧相多遜在朝行時將歷代帝王年歷功)
(臣事迹天下州郡圖誌理體事務沿革典故括成一百二十絶詩以備應對由是顧問無不知者以至踐清途登丨丨皆此力耳)
醴席(圖畫見聞誌皇弟嘉王維城茂美副茅土之強宗丨丨餘休命烟煤之取適所畫墨竹圖位置巧變理應天眞)白席
(老學庵筆記北方名家吉凶輒有相禮者謂之丨丨)鼎席(揮麈前錄本朝狀元登庸者吕文穆李文定王文正宋元憲故詩人)
(有云皇朝四十三龍首身到黃扉止四人後數十年李士美何文縝亦以廷魁至丨丨徐彥伯送李嶠入都祔廟詩綢繆金丨丨宴)
(餞玉潢川蘇頲薛稷中書侍郎制俾廻踐于綸闈以增輝于丨丨楊繼盛送王公詩一代雲龍虚丨丨百年禮樂屬春秋)文席
(瑯嬛記楊逹飲姚氏酒酣假寐月華命侍兒進以合歡竹鈿枕温凉草丨丨皆月華閣中物也江淹燈賦照錦地之丨丨映繡柱之)
(鴻箏陳旅詩餘霞散丨丨斜月生翠幌)金席(林邑記東邑王陽邁其母懷之夢神鋪丨丨于其地生兒落地席上金光照耀)
藤席(雞林志高麗人多織席有龍鬚席丨丨)傳席(輟耕錄今人家娶婦輿迎至大門則丨丨以入弗令履地然唐人已)
(爾樂天詩云青衣轉氊褥繡帶一條斜)墜席(長笛賦失容丨丨搏拊雷抃)施席(李尤席銘丨丨接賓士無愚賢)密
席(陸機贈波丘令馮文羆詩丨丨接同志羽觴飛酃淥韓愈詩丨丨羅嬋娟)苫席(寡婦賦易錦茵以丨丨兮代羅幬以素帷)
(注禮記曰父母之喪寢苫枕塊爾雅曰蓋謂之苫注茅苫也江東呼爲蓋)贈席(謝靈運山居賦庶鐙王之丨丨想香積之惠餐)
石席(鮑照紹古辭丨丨我不爽德音君勿欺)棄席(鮑照東武吟丨丨思君幄)抽席(虞通之為江斆讓尚公主表掃)
(轍息駕無窺門之期廢筵丨丨絶接對之禮)曠席(王融散曲層閨横綠綺丨丨緬朱纏)仙席(謝朓謝隨王賜紫梨啓將)
(恐帝臺妙棠安期靈棗不得孤擅玉盤獨甘丨丨)暄席(謝朓忝役湘州别宣城吏民詩下車遽丨丨紆服始黔竈)蕙席
(梁武帝碧玉歌杏梁日始照丨丨歡未極)竊席(梁簡文帝妾薄命篇本異搖舟咎何關丨丨疑)法席(梁簡文帝與廣信侯)
(重述内典書㐲承淨名丨丨親承金口)玉席(梁簡文帝箏賦命麗人于丨丨陳寶器于紈羅唐中宗斷奇巧制蒿宫茅柱實)
(興國之清猷丨丨珠衣乃危邦之弊化)浹席(梁邵陵王祀魯山神文鳴璆撫劍丨丨徘徊絳節陳盂滿堂繁會)楚席
(沈約經劉巘墓詩華隂無遺布丨丨有靈樽)餞席(沈約侍宴樂遊苑餞吕僧珍詩戎車出細柳丨丨遵上林)望席(沈約)
(拜尚書令到都謝表登階丨丨恍焉失步)歇席(江淹詩芳塵未丨丨)鉉席(王筠爲王儀同瑩初讓表臣才質空疎器量庸)
(淺而可以妄參丨丨靦貌槐庭)陳席(陸倕除詹事表丨丨不棄故劍無遺)倒席(裴子野劉虬碑聲名藉甚羣公丨丨)菲
席(庾肩吾謝賚菱啓珍踰百味來薦畫盤恩重千金遂沾丨丨)函席(劉孝威重光詩顏閔丨丨游夏升堂)禮席(庾信)
(和何儀同講竟述懷詩安經讓丨丨正業理儒衣)虛席(王褒和趙王隱士詩清襟藴秀氣丨丨滿風飈)麗席(上官儀安)
(德山池宴集詩締交開狎賞丨丨展芳辰)珍席(王勃採蓮賦承好賜之丨丨奉嬉宴之彩斿)他席(王勃蜀中九日詩九)
(月九日望鄉臺丨丨他鄉送客杯)高席(王勃乾元殿頌序雲房揖契壓麟壐于庭軒雷渚翔英擾龍鈴於丨丨)黼席
(王勃乾元殿頌序彤闈問豎禮崇監撫之威丨丨興賢義極君親之愛)梵席(王勃梓州通泉縣普惠寺碑都人野彥希丨丨)
(而投裾趙美燕餘望齊庭而繼履)琴席(盧照鄰南陽公集序晨趨有暇持綵筆於瑶軒夕拜多聞弄雕章于丨丨李嶠六月)
(詩避暑移丨丨)蔡席(駱賓王上司列太常伯啓片善經心揖仲宣於丨丨一言合道接然明于鄭階)粉席(李嶠詩花庭開)
(丨丨)朋席(李嶠送劉主簿之洛詩丨丨餘歡盡文房舊侣空)照席(李嶠詩丨丨瓊枝秀韓愈月蝕詩油燈不丨丨忽然)
(吐𦦨如長虹)揆席(李乂詩丨丨凝邦績台階闌國猷)諷席(李迥秀齊州長史裴府君碑談諧丨丨業優學肄)御
席(李適春日幸望春宫應制詩舞蝶飛行飄丨丨鶯歌度曲繞仙杯)上席(姚崇春日洛陽城侍宴詩堯樽臨丨丨舜樂下)
(前溪)瑇席(蘇頲司農卿劉公碑金門之賓就以強學丨丨之士來而好問)飛席(孫逖江行有懷詩丨丨乘風勢廻流蕩日)
(暉)芳席(李瓘樂九成賦江畔之茅抽三脊北里之禾滿丨丨睢上之黃龍兮瑞以多願持朱鴈兮薦天歌)酒席(張謂)
(早春浣花溪宴詩紅亭移丨丨畫鷁逗江邨韓愈晚秋郾城夜會聯句詼諧丨丨展慷慨戎装著白居易和裴令公綠野堂詩遊絲)
(飄丨丨瀑布濺琴床)輕席(高適東征賦挂丨丨于中流順長風以破浪)歌席(李白詩遲日明丨丨新花豔舞衣白居易)
(詩綠藤隂下鋪丨丨紅藕花中泊妓船)如席(李白詩燕山雪花大丨丨片片吹落軒轅臺韓愈詩清淮無波平丨丨)麤
席(杜甫太子張舍人遺織成褥段詩振我丨丨塵媿客茹藜羹)綴席(杜甫九日曲江詩丨丨茱萸好浮舟菡萏衰)苔
席(李益賈島天津橋南山中聯句野坐分丨丨山行繞菊叢)末席(姚康和段相公登武擔寺西臺詩自慙陪丨丨便與九霄)
(通)台席(劉禹錫贈荅楊尚書詩步武離丨丨徊翔集帝梧曾鞏與定州韓相公啓蒙易近藩匪遥丨丨)試席(韓愈贈崔)
(立之詩傲兀坐丨丨)客席(韓愈行難篇或問行孰難曰捨我之矜從爾之稱孰能之曰陸先生參何如曰先生之賢聞天下貞)
(元中自越州徵拜祠部員外郎京師之人日造焉閉門而拒之滿街愈嘗往間丨丨)燕席(韓愈詩心懷生平友莫一在丨丨)
夜席(歐陽詹晨装行旅燈徹丨丨束囊事晨征宋褧雪寒書事詩晨衣襲狐貉丨丨益筦薦)茆席(張籍山中秋夜詩冷)
(露濕丨丨暗泉衝竹籬)山席(皇甫松大隱詩丨丨平鋪而葉墜書卷横開而露侵僧貫休别東林僧詩燥葉飄丨丨孤雲傍)
(茗甌)長席(李賀潞州張大宅病酒詩椒桂傾丨丨鱸魴䂨玳筵)春席(元稹酒醒詩暗燈風燄曉丨丨水窗寒)逃席
(元稹黃明府詩序小年曾於解縣連月飲酒予為觥錄事曾於竇少府廳中有一人後至連飛十二觥不勝其困丨丨而去醒後問)
(人乃前虞鄉黃丞也白居易東南行詩籌并頻丨丨觥嚴别置盂)殘席(白居易詩丨丨諠譁散歸鞍酩酊騎)華席(白居)
(易春深詩賓拜登丨丨親迎障幰車陳高游宴豊山詩珍重開丨丨頻煩勸兕觥)妓席(白居易詩侑食東懸動佐歡丨丨陳)
幕席(白居易詩天地爲丨丨富貴如泥沙)賓席(白居易詩君得嘉魚置丨丨樂如南有嘉魚時)將席(崔嘏崔蠡尚書)
(左丞制廉車扇愷悌之仁丨丨蘊韜鈐之略)儒席(崔嘏盧懿吏部郎中制丨丨許其溫恭士林推其端厚)樂席(李廓)
(落第詩煖風張丨丨晴日看花塵秦韜玉曲江詩金牓眞仙開丨丨銀鞍公子醉花塵)棋席(溫庭筠詩丨丨剡溪僧)冷
席(薛逢九日雨中詩單牀丨丨他鄉夢紫榝黃花故國秋)焰席(趙嘏花園即事詩燒衣丨丨三千𣗳破鼻醒愁一萬杯)
醉席(趙嘏别李譜詩尊前路映暮塵紅池上琴横丨丨風)卷席(崔珏詩樓上北風斜丨丨)筠席(陸龜蒙茶甌詩光參)
(丨丨上韻雅金罍側)寒席(來鵠鄂渚除夜詩筯撥冷灰書悶字枕陪丨丨丨帶愁眠僧宗泐詩坐久忽忘言芳梅照丨丨)博
席(鄭谷自貽詩飲筵丨丨與心違野眺春吟更是誰)别席(曹松送陳樵校書歸泉州詩丨丨侵殘漏歸程避戰鼙)葵
席(歐陽烱詞藤杖枝頭蘆酒滴鋪丨丨豆䓻花間趖晚日)螢席(羅隱湖上歲暮感懷詩雪天丨丨幾辛勤同志當時四五)
(人)片席(羅隱謝湖南于常侍啓石尤風定橋口浪衰展丨丨以高飛指重湖而直過)談席(歐陽修詩清風滿丨丨明)
(月臨孤舫蔡襄送勤上人歸吳中詩西湖勝處拂丨丨綠波畫舫吾其行曾鞏元沙院詩經臺日永銷香篆丨丨風生落麈毛)夏
席(梅堯臣吳長文遺石器詩丨丨堆青虀冬盤飣旨蓄)罇席(梅堯臣送王巖夫詩空戸兩向闢丨丨長對排)府席(梅堯)
(臣春日詩白玉笛聲親丨丨六么花拍動衣香)侑席(梅堯臣罷飲詩青篾綠缾方出戶紅妝丨丨已邀杯張翥詩開樽羅綺饌)
(丨丨出紅粧)侍席(梅堯臣和杜相公詩蘇李為奴令丨丨鍾王北面使持毫)吟席(蔡襄四月池上詩草香冉冉生丨丨)
(雲影飛飛度酒杯楊繼盛朱葵詩丨丨珠璣超翰苑德星芒彩動天臺)宰席(蔡襄制誥入參丨丨遂正樞庭)凍席(蘇洵)
(文破窗孤燈冷灰丨丨)卸席(王安石和平甫舟中望九華山詩丨丨取近岸移船傍蒼蒹)健席(王安石寄正之詩丨)
(丨高檣送病身亂山荒隴障歸津陸游梅雨初晴迓客東郊詩層巒正對孤城落丨丨遙看大艑來)卧席(黃庭堅詩閒居爲婦)
(執薪㸑宿處野人爭丨丨)曬席(范成大詩候晴先丨丨占濕預烘衣)腐席(陸游苦雨詩漏牀丨丨夜失眠濕竈生薪朝不)
(㸑)珠席(楊萬里梅花下小雨詩偶來花下聊散策落英滿地丨爲丨)右席(戴復古詩丨丨須賢久丹書幾度催)畫
席(僧惠洪秋夕示超然詩搜詩時丨丨忽覺此生浮)遙席(方回登高臨大江詩風湍睇丨丨雲岫思幽窗)風席(方䕫)
(詩飛飛燕子依丨丨胡天游詩白酒春丨丨紅燈夜雨樓)移席(范梈詩燭暗頻丨丨)翠席(袁桷芳思亭詩紅雲漲芳塘丹)
(霞耀丨丨又度懷來沙磧詩遠山列丨丨近坡環碧城)開席(丁鶴年詩香凝燕寢頻丨丨)賈席(李三才送諸博士詩)
(漢帝有恩前丨丨書生何計請終纓)灎席(湯顯祖豫章攬秀樓賦月微波而丨丨風析木以宜秋)壽席(豐道生眞賞齋)
(賦涇野忠直振時而健羨乎丨丨)草席(法苑珠林第七戒者一日一夜持心無求安不卧好牀卑牀丨丨捐除睡卧思念經)
(道)座席(雲笈七籖當憶此宫有丨丨注此宫謂肺宫也丨丨神之所安中黃經云肺首爲三焦玄老君之所居也)
三重席(禮記大饗君丨丨丨而酢焉又左傳李氏飲大夫酒臧紇爲客既獻臧孫命北面重席新樽絜之召悼子降逆之注)
(于堂上北面設重席樽酒既新復潔澡之以示敬又闔閭食不二味居不重席韓非子孟懿伯相魯食不二味坐不重席典略荀生)
(折節待士坐不重席)天子席(禮記丨丨之丨五重諸侯之席三重)諸侯席(見上)合歡席(周禮繅席疏繅席削)
(蒲蒻展之編以五綵漢有丨丨丨如此又元好問詩風光爛漫供歡席)同牢席(儀禮御衽於奥媵衽良席在東疏前布丨)
(丨丨夫在西婦在東示有隂陽交會有漸故男西女東)龍鬚席(唐書地理志鳳翔府土貢榛實丨丨丨蠟燭又原州土貢)
(氊覆鞍氊丨丨丨晉東宮遺事太子有獨坐丨丨丨赤皮席經席李白詩半居丨丨丨輕斟瑪瑙杯又莫捲丨丨丨從他生絲網又)
(楊維楨王母醉歸圖詩歸來笑拂龍髯席汗濕鮫綃睡無力)鳳翮席(唐書地理志相州土貢紗絹隔布丨丨丨花口瓢知)
(母胡粉)水葱席(唐書地理志登州東牟郡土貢貲布丨丨丨)蘇薰席(唐書地理志忠州南賓郡土貢生金綿紬)
(丨丨丨文刀一統志丨丨丨忠州墊江縣出色深碧)龍鳳席(唐書地理志常州晉陵郡土貢紬絹布紵紅紫綿巾緊紗兔褐)
(皂布大小香秔丨丨丨紫笋茶署預)題名席(唐書選舉志舉人及第詣主司第謝與公卿觀者皆坐酒數行乃赴期集又有)
(曲江會丨丨丨)莨莠席(宋史地理志開德府貢丨丨丨南粉)熊山席(山海經女几山至于賈超之山其祠之羞用少)
(牢具嬰毛一吉玉丨丨丨也)玄落席(洞冥記帝舒闇海丨丨之丨散明天𤼵日之香)白菅席(漢舊儀祭天紫壇紺)
(席六朱綺席祭嶽丨丨丨又說苑苖父之爲醫也以菅爲席以芻爲狗北面而祝扶而來者舉而來者皆平復如故又梅堯臣石枕)
(笛竹簟詩葛厨頂綻屋蝎墮菅席中裂麻經横)椰葉席(西京雜記趙飛燕爲皇后其女弟在昭陽殿遺書飛燕上丨丨丨又)
(張賁詩白編椰席鏤冰明)麟文席(拾遺記廣延國獻善舞者二人燕昭王登崇霞之臺召二人徘徊翔舞設丨丨丨散荃蕪)
(之香麟文者錯雜寳以飾席也皆爲雲霞麟鳳之狀)蘭蒲席(拾遺記軒轅黃帝使百辟羣臣受德教者先列圭玉于丨丨丨)
(上燃沉榆之香舂雜寳爲屑以沉榆之膠和之爲泥以塗地分别尊卑華戎之位也)蒹葭席(汝南先賢傳鄭敬居于蟻陂之)
(陽以漁釣自娛彈琴咏詩常方坐于陂側以丨丨爲丨常隨杞柳之隂)秋水席(清異錄顯德中書堂設起紋丨丨丨色如)
(葡萄紫而柔薄𩔖綿叠之可置研函中吏偶覆水水皆散去不能沾濡)紫茭席(杜陽雜編唐太道中處士伊祈玄召入宫)
(上設丨丨丨席色紫𩔖茭葉光軟香淨冬溫夏涼烏弋山離國所獻)龍鱗席(杜陽雜編憲宗迎佛骨入内道場設丨丨之丨)
生凉席(賈氏說林謝仙女盛夏上玄宗以丨丨之丨)延英席(丁未錄治平四年諭司馬詔曰今將開丨丨之丨)
薜荔席(甘泉賦靡丨丨以為丨兮折瓊枝以為芳)玳瑁席(劉楨清慮賦布丨丨之丨設觜&KR1010;之床)東燕席
(梁簡文帝謝勅賚魏國獻錦等啓山羊之毳丨丨之丨)伊師席(梁元帝内典碑銘集林序高座擅名預丨丨之丨)留
連席(陳後主汎舟玄圃詩既此丨丨丨道欣放曠心)齊眉席(陳後主七夕詠案詩張陳答贈言梁室丨丨丨)渚蒲
席(李白觀刈渚蒲詩魯國寒事早初霜刈丨丨此草最可珍何必貴龍鬚織作王床丨欣承清夜娛)王床席(見上)行
道席(祖詠題遠公經臺詩苔侵丨丨丨雲濕坐禪衣)麻姑席(李湜江州冲陽觀碑雖幼懷輕舉竊好神仙未逢太上之)
(家不遇丨丨之丨)三更席(杜甫春夜峽州詩北斗丨丨丨西江萬里船周必大詩漢宫早促丨丨丨梁苑行稱萬壽觴)
珊瑚席(顧况李供奉彈箜篌歌丨丨丨一聲一聲鳴錫錫羅綺屏一弦一弦如撼鈴)胥吏席(柳宗元零陵三亭記)
(門不施丨丨之丨耳不聞鼛鼔之召)橫塘席(孟郊游韋七洞庭别業詩難隨洞庭酌且醉丨丨丨)貧士席(孟郊立德)
(新居詩拂拭丨丨丨拜候丞相轅)任安席(李商隱爲崔從事寄尚書彭成公啓割丨丨之丨堪哂無圖負田叔之鈴可嗟)
(非據)烟華席(陸龜蒙子夜四時歌山連翠羽屏草接丨丨丨)陳平席(楊守納夢得籬粟判立錐無地門挂丨丨之丨)
(至誠動天庭列孟宗之笋)瑤池席(陳陶飛龍引彤庭侍宴丨丨丨老兔春高桂宫白)金華席(蘇舜欽别王原叔詩)
(既出香芸署又下丨丨丨何宗彦東宫儲學賦陋博望之規敞丨丨之丨)翰林席(梅堯臣答劉原甫寄糟薑詩寄入丨丨丨)
(聖以不撤優)滄海席(楊甲詩欲搴扶桑枝尚掛丨丨丨)楊子席(朱松詩方爭丨丨丨誰置穆生醴)求賢
席(周必大次胡邦衡詩至今皇側丨丨丨底事公銜樂聖杯)麟臺席(史浩謝賜金帶牙簡又賜御筵表鏐鞶絢采復頒象)
(齒之珍玉斝示慈咸綴丨丨之丨)東皇席(柳貫題離騷九歌圖詩紫貝丨丨丨青霓北斗旗)幼安席(丁復李孝)
(光望鍾山聯句閒休丨丨丨敏奪雲門棒)雲生席(謝宗可詩松床夜煖丨丨丨)氍毺席(李孝光次馬昂書壘詩坐)
(以丨丨丨酌以鸚鵡螺)西湖席(陳基送謝參軍詩夜蹙丨丨丨春回震澤船)靑茅席(僧明本秋夜詩客既無言)
(我亦休横眠一覺丨丨丨)吳淞席(貝瓊歸營殳山草堂詩秋江有鱸魚當挂丨丨丨)滄江席(蔡羽雪後南泛宿潘)
(氏詩有客弄烟綺獨挂丨丨丨)婪尾席(程嘉燧庚辰元日詩紗帽髩絲丨丨丨玉簫金管兩頭船)芙蓉席(鄭琰半生)
(行百和香薰翡翠衾九微燈照丨丨丨)桓榮席(劉曙毛聘君七十詩環橋宜陟丨丨丨閉戸但詠陶潛詩)
乳垂至席(魏書昭成帝紀身長八尺隆凖龍顏立髮委地卧則丨丨丨丨)座無空席(晉書王渾傅轉征東大將)
(軍復鎮夀陽時吴人新附渾撫循羈旅虛懷綏納丨丨丨丨門不停賓于是江東之士莫不悅附)華山半席(宋史張詠)
(傅爲布衣時希夷先生一見奇之公曰願分丨丨一丨丨可乎先生曰于公固可及别去贈以毫楮公解其意曰是將嬰我以世務)
(後果登第名動天下將赴劔南有詩寄先生云性愚不肻林泉住剛有清流擬致君今日星馳劔南去回頭慚愧華山雲)西王
母席(古今注今有虎鬚草江東亦織以爲席號曰丨丨丨丨)
策(楚革切謀也籌也釋名丨書教令于上所以驅丨諸下也又馬箠也按左氏釋文丨亦作筴漢書丨亦作册)
韻藻龜筴(禮記牲死則埋之丨丨敝則埋之又執丨丨不趨又孟冬之月命太史釁丨丨占兆審卦吉凶史記丨丨傳丨)
(丨能言摓策定數灼龜觀兆變化無窮丨居用君之心行君之意丨丨誠不能知此事范成大詩貴仕丨鑽丨閒居馬脫鞿)摓
策(見上索隱曰摓謂兩手執蓍分而扐之)鞭策(禮記乘路馬必朝服執丨丨不敢授綏後漢書王常傳臣蒙大命得以丨)
(丨託身陛下莊子前有橛飾之患而後有丨丨之威而馬之死者已過半矣淮南子電以爲丨丨雷以爲車輪白虎通五刑五帝之)
(丨丨李白詩鸞車速風電龍驥無丨丨又誰揮丨丨驅西運萬物興歇皆自然)天策(左傳晉侯圍上陽問于卜偃曰吾其濟乎)
(曰克之童謠云丙之晨龍尾伏辰均服振振取虢之旂鶉之賁賁丨丨焞焞火中成軍虢公其奔其九月十月之交乎注丨丨傅說)
(星時近日焞焞無光耀也又通典唐武德初秦王既平王世充及竇建德高祖以秦王功殊今古自昔位號不足以爲稱乃特置丨)
(丨上將軍以拜焉位在王公上金華玉女說丹經帝君當知丨丨降靈位爲仙王)短策(左傳左師爲已丨丨苟過華臣之門)
(必騁又陸機賦杖丨丨而遂往乃枕石而潄流又韓愈詩我欲進丨丨無由至丹墀)神策(史記封禪書黃帝得寳鼎丨丨是歲)
(己酉朔旦冬至得天之紀終而復始於是黃帝迎日推策後率二十歲復朔旦冬至凡二十推三百八十年黃帝僊登于天唐書百)
(官志天子禁軍分左右廂貞元二年改左右丨丨軍潘勖冊魏公文奮其武怒運諸丨丨顏延之大筮箴無曰余逆丨丨不豫南人)
(司箴敢告馳騖房喬表觀古今爲中國害无過突厥遂能坐運丨丨不下殿堂大小可汗相次束手)推策(見上)上策(漢書)
(溝洫志待詔賈讓奏言治河有上中下策徙冀州之民當水衝者決黎陽遮害亭放河使北入海河西薄大山東薄金堤埶不能遠)
(泛濫故謂之丨丨多穿漕渠于冀州地使民得以溉田分殺水怒謂之中策繕完故堤增卑倍薄勞費無已此最下策也又匈奴傳)
(嚴尤諫曰匈奴爲害從來久矣周秦漢征之未有得丨丨者也周得中策漢得下策秦無策焉陸倕石闕銘謀協丨丨刑從中典徐)
(陵侯安都德政碑下軍違命丨丨不宣敗我王師受拘勍盗高適信安王幕府詩廟堂咨丨丨幕府制中權)中策(見上庾肩)
(吾送劉之遴詩欲持漢丨丨還以贈征人)下策(見上晉書周顗傳弟嵩因酒瞋目謂顗曰君才不如弟乃得重名以所燃蠟燭)
(投之顗徐曰阿奴火攻固出丨丨耳)發策(漢書公孫弘傳上使朱買臣等難弘置朔方之便丨十丨弘不得一注言其利害十)
(條後漢書郅惲傳謂人曰方今鎮歲熒惑竝在漢分漢必再受命福歸有德如有順天丨丨者必成大功宋史尹焞傳常應舉丨丨)
(有誅元祐諸臣議焞不對而出)十策(見上唐書魏徵傳武陽郡丞元寳藏舉兵應李密以徵典書檄密得寳藏書輒稱善既聞)
(徵所為促召之徵進丨丨說密不能用)射策(漢書匡衡傳丨丨甲科以不應令除太常掌故沈炯詩定交太學裏丨丨雲臺)
(邊韓愈詩太學儒生東魯客二十辭家來丨丨李沆呂蒙正平章政事制臨軒覩敏贍之能丨丨見縱横之略)長册(漢書辛慶)
(忌傳先帝建列將之官近戚主内異姓距外姦軌不得萌動誠萬世之丨丨也又王吉傳欲治之主不世出公卿幸得遭遇其時言)
(聽諫從然未有建萬世之丨丨舉明主于三代之隆者也摭言唐太宗私幸端門見進士綴行而出喜曰天下英雄盡入吾彀中矣)
(時人語曰太宗皇帝眞丨丨賺得英雄盡白頭過秦論振丨丨而御宇内吞二周而亡諸侯曹冏六代論觀五代之存亡而不用其)
(丨丨李白詩匡君懷丨丨杜甫詩猛將紛填委廟謨畜丨丨)杖策(後漢書鄧禹傳光武收河北禹丨丨軍門說上延攬英雄)
(上問欲仕乎曰不願也願效尺寸垂功名于竹帛耳莊子大王居邠狄人攻之大王丨丨而去之民相連而從之左思招隱詩丨丨)
(招隱士荒塗横古今沈炯歌丨丨尋遺老歌嘯咏悲翁李白詩無由謁明主丨丨還蓬藜)玉策(後漢書郎顗傳顗對曰金精之)
(變宜以五月丙午遣太尉服干戚建井旟書丨板之丨引白氣之異于西郊責躬求愆蓋以火勝金也晉書元帝紀有丨丨見于臨)
(安白玉麒麟神璽出于江寧其文曰長壽萬年山海經&KR2250;山實生玄玉黃帝取&KR2250;山之丨丨而投之鍾山之隂風俗通岱宗上有金)
(篋丨丨能知壽修短漢武探得十八因倒讀曰八十其後果然魏都賦窺丨丨于金縢案圖錄于石室杜甫詩際會清沙公聞道傳)
(丨丨又登階捧丨丨三洞品格丨丨者是策進之名亦是扶持之目謂策勤行者扶持使仙也飛行九神玉經北極星手執九斗丨)
(丨)揆策(聖主得賢臣頌賢者之未遭遇也圖事丨丨則君不用其諫)敝策(聖主得賢臣頌庸人之御駑馬傷吻丨丨)
(而不進)羣策(王命論英雄陳力丨丨畢舉)首策(杜篤論都賦丨丨之臣運籌出竒)輕策(湛方生賦乘夕陽而)
(含詠杖丨丨以行遊蘇軾詩&KR0712;舟桓山下長嘯理丨丨)停策(謝靈運湖中瞻眺詩舍舟眺廻渚丨丨倚茂松孟浩然詩我來)
(從此好丨丨漢隂多)抗策(洛神賦攬騑轡以丨丨悵盤桓而不能去儲光羲詩丨丨還南山)揮策(李白詩廻橈楚江濱)
(丨丨揚子津)策策(韓愈詩窗前兩好𣗳衆葉光薿薿秋風一披拂丨丨嗚不已白居易詩丨丨窗戸前又聞新雪下周伯琦)
(詩市樓風丨丨)驅策(王灣詩卑吏夙丨丨微涓效升斗)
戰國策(漢書藝文志丨丨丨三十三篇記春秋後)經濟策(高適詩我慙丨丨丨久欲甘棄置李白嘲魯儒詩問以丨)
(丨丨茫如墜烟霧溫庭筠詩自笑漫懷丨丨丨不將心事許烟莎)縱橫策(高適詩誰謂丨丨丨翻爲權勢干)五餌
策(李白詩方陳丨丨丨一使沙塵淸按賈誼欲試五餌三表以繫單于)
增蓍策(易四營成易疏謂四度經營丨丨乃成易之一變也淮南子磬龜無腹丨丨日施注數鑽龜以卜故空盡無腹𧰼磬)
(之空也)銜策(禮記正義序襄陵之浸設隄防以制之泛駕之馬設丨丨以驅之)執策(禮記獻車馬者丨丨綏又君車)
(將駕則僕丨丨立于馬前又君降立于阼階之南南鄉所命北面史由君右丨丨命之韓愈雜說策之不以其道食之不能盡其材)
(鳴之而不能通其意丨丨而臨之曰天下無馬其眞無馬耶其眞不知馬也)倒筴(禮記丨丨側龜于君前有誅)投策
(公羊傳陽貨拘季孫孟氏與叔孫氏迭而食之睋而鋟其板曰某月某日將殺我于蒲圃力能救我則於是至乎曰若時而出臨南)
(御之陽越爲右臨南丨丨而墜之陽越下取策臨南駷馬而由乎孟氏郭璞别傳璞明解卜筮永嘉中海内將亂璞丨丨歎曰黔黎)
(將同釡魚矣陶潛詩丨丨命晨装)取策(見上)轡策(家語閔子騫爲費宰問政于孔子孔子曰君者人也吏者丨也刑者)
(丨也人君之政執其丨丨而已矣)數策(戰國策智伯率三國之衆以攻趙襄王于晉陽決水灌之城且拔矣襄王錯龜丨丨)
(占兆以視利害何國可降而使張孟談于是潛行而出反智伯之約得兩國之衆以攻智伯之國禽其身韓非子鑿龜丨丨兆曰大)
(吉又淮南子急轡丨丨者非千里之御也注數音朔)決策(史記高祖紀韓信說漢王曰項羽王諸將之有功者而王獨居南鄭)
(是遷也軍吏士卒皆山東人也日夜跂而望歸不如丨丨東鄉爭權天下後漢書竇融傳光武即位諸郡太守或同或異融小心精)
(詳丨丨東向魏書張兗傳好學有文才太祖爲代王遷爲左長史丨丨帷幄又李嶠詩方知丨勝丨黃石受兵書)運策(史記)
(留侯世家上曰丨籌丨帷帳中決勝千里外子房功也自擇齊三萬戸王褒于謹碑銘丨丨帷幄參謀幕府)籌策(見上漢書)
(袁盎傳病&KR0693;居家與閭里浮沉鬭雞走狗盎雖家居景帝時時使人問丨丨又趙充國傳充國罷就第朝廷每有四夷大議嘗問丨)
(丨焉王粲詩丨丨運帷幄一由我聖君杜甫詩三分割據紆丨丨萬古雲霄一羽毛)畫策(史記留侯世家張良多病未嘗特將)
(也常爲丨丨臣時時從漢王又虞卿傳論料事揣情爲趙丨丨何其工也解嘲蕭規曹隨留侯丨丨陳平出奇陳琳檄參圖丨丨折)
(衝討難)分策(史記日者傳卜者必法天地𧰼四時順於仁義丨丨定卦旋式正棋然後言天地之利害事之成敗)對策
(漢書公孫弘傳弘至太常上策詔諸儒丨者百餘人太常奏弘第居下丨奏天子擢弘第一梁簡文帝安成蕃王墓誌銘丨丨雲臺)
(觀書麟閣)忠策(漢書王莽傳即日罷退高安侯董賢轉漏之間丨丨輒建綱紀咸張唐書封倫傳倫善矯飾人莫能探其膺肺)
(隱刺之亂數進丨丨太宗以爲誠橫賜累萬徐彥伯擬古詩儒衣干時主丨丨獻闕廷)定策(漢書張安世傳宣帝立有丨丨)
(功拜大司馬後漢書曹騰傳桓帝立騰以丨丨功封亭侯宋史韓琦傳薨年六十八帝篆其碑曰兩朝顧命丨丨元勳東觀漢記安)
(帝宜承大統車騎將軍鄧隲丨丨禁中封隲爲上蔡侯陸機功臣頌運籌固陵丨丨東襲按此謂張良又辨亡論循丨丨守長險徐)
(陵侯安都德政碑從億兆以同心引公卿而丨丨)時策(後漢書獻帝伏皇后紀議郎趙彥嘗爲帝陳言丨丨曹操惡而殺之)
(王禹偁題陜府西溪詩古文閱韓柳丨丨聞晁董)建策(後漢書吳漢傳漢素聞光武長者獨欲歸心及光武于廣阿拜漢爲)
(偏將軍既拔邯鄲賜號丨丨侯解嘲掉三寸之舌丨不拔之丨兩都賦奉春丨丨留侯演成按漢書婁敬為奉春侯勸高帝西都長)
(安)先策(後漢書劉寬傳寬以丨丨黃巾逆謀以事上聞封逯鄉侯六百戸)智策(後漢書郅壽傳郅壽三遷尚書令朝)
(廷每有疑議常獨進見肅宗奇其丨丨擢爲京兆尹)大策(後漢書耿弇傳帝謂弇曰昔韓信破歴下以開基將軍攻祝阿以𤼵)
(迹將軍前在南陽建此丨丨常以爲落落難合有志者事竟成也)深策(後漢書東平憲王蒼傳建初元年蒼上便宜其事留)
(中帝報書曰得王丨丨快然意解又方術傳樊英初被詔命僉以爲必不降志及後應對乂無奇謀丨丨談者以為失望)半策
(後漢書黨錮傳霸德既衰狙詐萌起至有畫丨丨而綰萬金開一說而錫琛瑞)斂策(後漢書皇甫嵩朱雋傳論時人說皇甫嵩)
(之不伐汝豫之戰歸功朱雋張角之捷本之干盧植收名丨丨而已不有焉虞世基渡江詩丨丨暫回首掩涕望江濱)乘策
(後漢書逸民傳梁鴻詩曰欲丨丨兮縱邁疾吾俗兮作䜛崔融吏部兵部選人議三皇丨丨而下濟五帝擊手而上行)美策
(謝承後漢書唐約拜尚書自典樞機數有直言丨丨)竒策(魏志荀彧傳為尚書令居中持重焚毁故案丨丨密謀不得盡聞司)
(馬遷報任安書上之不能納忠效信有丨丨才力之譽自結明主)遺策(魏志鍾會傳詔曰蜀之豪帥面縛歸命算無丨丨舉)
(無廢功漢晉春秋鍾會隂懷異圖姜維見而知其心乃說之曰聞君自淮南以來算無丨丨過秦論孝公既沒惠文武昭蒙故業因)
(丨丨南取漢中西舉巴蜀枚乘上吳王書忠臣不避重戮以直諫則事無丨丨功流萬世典引匪堯不興鋪聞丨丨曹植王仲宣誄)
(算無丨丨畫無失理)秘策(蜀志龐統傳許劭就統宿語因問卿名知人吾與卿孰愈統曰陶冶世俗甄綜人物吾不及卿論帝)
(王之丨丨攬倚伏之要最吾似有一日之長晉書景帝紀宣帝將誅曹爽深謀丨丨獨與帝潛畫文帝弗之知也許敬宗尉遲恭碑)
(丨丨金韜騰猷玉帳)馬策(吳志孫策傳揮丨丨下江南數十城晉書謝安傳安薨羊曇過西州門悲感不已以丨丨叩扉誦曹)
(植詩曰生存華屋處零落歸山丘慟哭而去異聞錄天寳中滎陽公一子應舉長安至鳴珂曲見一女姿色絶代生停驂詐墜丨丨)
(候從者取之情甚相慕其友曰此狹邪女李姓也生再往叩門一兒馳入大呼曰前遺策郎來也)計策(吳志呂蒙傳孫權親)
(征皖引見諸將問以丨丨左思詠史詩丨丨棄不收塊若枯池魚)御策(晉書天文志天馬前一星曰策星王良之丨丨也)
煩策(晉書阮种傳种賢良策曰夫以微羈而御悍馬又能操以丨丨其不制者固其理也)廻策(晉書王湛傳王濟有從馬)
(絶難乘問湛曰叔頗好騎否湛曰亦好之因騎此馬姿容既妙丨丨如縈善騎者無以過之孟浩然詩都兹還舊業丨丨返吾廬杜)
(甫詩丨丨非新岸所扳如舊藤蘇軾詩丨丨如縈獨善騎)員策(晉書郭璞傳璞客傲篇曰吾不能幾韻于數賢故寂然玩此丨)
(丨于智骨)探筴(晉書裴楷傳武帝登阼丨丨以卜世數得一帝不悅楷進曰天得一以清地得一以寧侯王得一以為天下貞)
(武帝大悅)稟策(陳書宣帝紀詔曰師出以律丨丨于廟所以乂安九有克成七德)還策(南史齊隱逸傳褚伯玉往剡居)
(瀑布山三十餘年丘珍孫與王僧達書曰褚先生不事王侯抗高木食有年載矣望其丨丨之日暫紆清塵亦願助爲譬說)搖
策(魏書裴衍傳衍欲辭朝命請隱嵩山表曰荷衣葛屨裁營已整丨丨納屣便陟山途王建早𤼵金堤驛詩慰遠時問程驚昏忽)
(丨丨)奥策(舊唐書禮儀志夫明堂者天子宗祀之堂朝諸侯之位也開乾坤之丨丨法氣𧰼之運行)候策(唐書歷志地中)
(之策曰丨丨天中之策曰卦策五代史司天考丨丨五卦策六外策三維策一十二)卦策(見上)外策(見上)維策(見上)
叶策(唐書封倫傳秦王討王世充命倫參謀軍事賊平帝謂侍臣曰東討時多沮解者唯秦王謂必克倫贊其行雖張華丨丨)
(晉武亦何以加)利策(唐書陳子昂傳長羈丨丨横制宇宙)良策(唐書薛登傳時選舉濫甚登上疏曰願陛下降明制頒峻)
(科斷無當之游言收實用之丨丨王昌齡述情詩朝薦抱丨丨獨倚江城樓岑安卿黃金臺詩郭生馬喻眞丨丨亟拜樂生爲上客)
抱策(唐書魏元忠傳元忠上封事言布衣之人懷奇丨丨而望朝奏夕召豈易得哉臣願歴訪文武五品以上有智如羊祜武)
(如李廣而不得騁其才者使各言其志毋令久失職)舉策(五代史梁臣牛存節傳晉兵攻澤州存節曰吾行雖不受命然澤州)
(要害不可失也事急不赴豈曰勇乎丨丨而先士卒隨之)歲策(五代史司天考欽天步日躔術丨丨三百六十五軌策三百六)
(十五朔策二十九氣策一十五𧰼策七)朔策(見上宋史律歷志月行十三度十九分之七經一十九日有餘與日相會是謂)
(丨丨)離策(五代史司天考欽天步月離術丨丨二十七交策二十七望策二十四)機策(宋史文苑傳蘇洵所著權書衡)
(論丨丨文多不可悉錄)獻策(宋史張齊賢傳避亂入雒遇太祖以布衣丨丨上還語太宗曰吾幸西都得一張齊賢耳異時)
(可輔汝為相張九齡詩陟隣初稟訓丨丨幸逢時)壤策(管子天筴陽也丨丨隂也)七筴(管子桓公曰吾聞海内玉幣有)
(丨丨可得聞乎管子曰陰山之礝碈一筴也燕之紫山白金一筴也發朝鮮之文皮一筴也汝漢水之右衢黃金一筴也江陽之珠)
(一筴也秦明山之曾青一筴也禺氏邊山之玉一筴也)鹽筴(管子海王之國謹正丨丨注正税也音征)禺筴(管子丨丨)
(之商日二百萬注禺讀爲偶偶對也商計也對其大男大女食鹽者之口數而立筴以計所稅之鹽一日計二百萬)牢筴(莊子)
(祝宗人玄端以臨丨丨說彘曰汝奚惡死吾將三月豢汝釋文丨丨豕栅)枝策(莊子昭文之鼓琴也師曠之丨丨也惠子之據)
(梧也三子之知幾乎皆其盛者也)畫筴(韓非子客有爲周君丨丨者三年而成君觀之與髹筴者同狀)髹筴(見上)折
策(韓非子勢者君之馬也威者君之輪也勢固則輿安威定則策勁臣從則馬良民和則輪利爲國有失于此覆輿奔馬丨丨敗)
(輪矣)掄策(淮南子使言之而是雖在褐夫芻蕘猶不可棄也使言之而非雖在卿相人君丨丨于廟堂之上未必可用)棄
策(淮南子夸父丨丨是爲鄧林案山海經作棄杖李邕日賦借如夸父丨丨奔走何益夫子重隂道業所欽)畚策(列女傳老)
(萊耕蒙山之下楚王聞其賢請以為輔其妻負丨丨而來曰何車跡之衆也)納策(抱朴子丨丨則思漢祖之吐哺孝景之誅)
(錯)高策(抱朴子射鉤之賊臣著匡合之弘勲釋縛之左車吐止戈之丨丨王勃上劉右相書遠凝丨丨上薦忠言)五策
(晉品令舉秀才必丨丨皆通拜為郎中一策不通不得選)修策(關氏易傳聖人輔相天地準繩隂陽恢皇綱立人極丨丨迥馭)
(張羅遠羈陸雲賦揮促節于短日兮振丨丨于長夜梅堯臣詩傍枝延扶疎丨丨繁槖韜皇甫汸詩丨丨振林間疎鐘落峰外)睿
策(關氏易傳聖人知明王賢相不可必遇聖人丨丨有時而弊故考之以典禮稽之以龜策即人事以申天命懸歷數以示將來)
算策(異苑晉安平有越王餘丨丨長尺許白者似骨黑者如角古云越王行海曾于舟中作籌算有餘者棄之於水生焉)點
策(化書丨丨蓄血氣顧盻含情性案丨丨點畫也)馳策(拾遺錄精靈溺于常滯志意疲于丨丨沈約梁甫吟龍駕有丨丨日)
(御無停隂)厲策(宋祁筆記庸人丨丨馬為盡力)枉策(屈原九章借光景以往來兮施黃棘之丨丨注黃棘棘也以棘為策)
(既有芒刺而又枉曲則馬傷深而行速也)異策(卜居章句卜居者屈原之所作也屈原身被放棄心迷意惑乃往至太卜之家)
(稽問神明决之蓍龜卜已居世何所宜行冀聞丨丨以定嫌疑)端策(卜居詹尹乃丨丨拂龜曰君將何以教之)釋策(卜居)
(詹尹乃丨丨而謝)強策(宋玉九辨乘騏驥之瀏瀏兮馭安用夫丨丨)仁策(聖主得賢臣頌夫竭智附賢者必建丨丨)
(索人求士者必𣗳伯迹)一策(解嘲曾不能畫一奇出丨丨上說人主下談公卿)弘策(班固酇侯銘躭躭相國丨丨不)
(追又梁書張丨丨傳張丨丨字眞簡范陽方城人幼以孝聞兄弟友愛世比之姜肱兄弟建武末從高祖星下語曰梁楚漢當有英)
(雄興丨丨曰英雄何在高祖笑曰光武有云安知非僕丨丨起曰請定君臣之分義師起高祖夜召丨丨呂僧珍定議以丨丨為輔)
(國將軍天監初加散騎常侍洮陽侯)振策(秦嘉詩過歸二親墓丨丨陟長衢陸機詩丨丨陟崇丘又丨丨指靈丘沈約昭王碑)
(文方欲丨丨燕趙席卷秦代李白詩聞此期丨丨歸來空閉關雲笈七籖丨丨七圃揚青九霄)明策(傅毅竇將軍北征頌奉聖)
(皇之丨丨奮无前之嚴鋒)正策(舞賦擾攘就駕僕夫丨丨)縱策(崔駰大將軍臨洛觀賦弛銜丨丨逸如奔颺)箠策
(李尤馬箠銘御者丨丨示有威怒東野之敗督責過度)電策(王逸九思揚彗光兮爲旗秉丨丨兮為鞭傅休奕雲中白子高)
(行童女掣丨丨童男挽雷車王勃夢遊仙詩丨丨驅龍光烟途儼鸞態楊炯少姨廟碑文貍赤豹丨丨雷車白居易雨詩鬼轉雷車)
(響蛇騰丨丨光又東南行詩戈劍星芒耀魚龍丨丨驅)警策(曹植應詔詩僕夫丨丨平路是由又西征賦𤼵閿鄉而丨丨愬)
(黃卷以濟潼陸機思歸賦候凉風而丨丨指孟冬以爲期又文賦立片言而居要乃一篇之丨丨杜寄漢中王詩尚憐詩丨丨猶憶)
(酒顚狂)繁策(曹植九詠猶搦管而丨丨馳覆車之危路)失策(吳質與魏太子牋思淮隂之竒譎亮成安之丨丨按成安)
(君謂陳餘陸機辨亡論謀無遺諝舉不丨丨)盡策(陳琳應詔用能使賢智者丨其丨勇敢者竭其身)陳策(嵇康明膽)
(篇賈生丨丨明所見也忌鵩作賦闇所惑也)隤策(阮籍大人先生傳遺轡丨丨流盼乎唐虞之都)專策(潘岳關中詩將)
(無丨丨兵不素肄)獨策(陶潛詩悵恨丨丨還崎嶇歴榛曲)佐策(袁宏三國名臣序贊子布丨丨致延譽之美注子布)
(張昭字)改策(功臣頌丨丨西秦報辱北冀注張耳)荷策(功臣頌猗歟汝隂綽綽有裕戎軒肇跡丨丨來附注夏侯嬰也)
協策(功臣頌丨丨淮隂亞跡蕭公按此謂平陽侯曹參)頓策(桓靈寳衡山詩序丨丨岩阿)敷策(袁淑禦虜議登)
(丹墀而丨丨躡青蒲而揚謀)桂策(謝靈運羅浮山賦鼓蘭枻以水宿杖丨丨以山遊)晨策(謝靈運登石門山詩丨丨)
(尋絶壁夕宿在山棲)撰策(謝惠連長安有狹邪行丨丨之五尹振轡從三閭)内策(鮑照銅山採藥詩土肪閟中經芝术)
(韜丨丨)疲策(謝朓詩丨丨倦人世斂性就幽蓬)飛策(王融法樂辭丨丨辭國門端儀偃郊𣗳盧思道升天行丨丨乘)
(流電雕軒曳彩雲)英策(梁元帝賦賓討曹之丨丨蓋謀桓之秘方)九策(梁元帝全德志序河宗丨丨事等神鉤陽雍䨇)
(璧理歸玄感)威策(沈約柳世隆行狀靈鋒電曜丨丨雲舉)遠策(沈約遊金華山詩丨丨追夙心靈山協久要)鴻
策(江淹知己賦對楚漢之□墨覽魏晉之丨丨)掌策(劉孝標相經序地靜鎮于城纏天闕運于丨丨)軍策(張正見戰)
(城南詩戰罷披丨丨還嗟李少卿)豹策(庾信豆盧永恩碑丨丨乃建龍韜初啓)霆策(庾信祀五帝歌將廻丨丨暫轉)
(天文葛長庚五雷院記天家事秘丨丨律嚴)驚策(虞世基出塞詩輕齎不遑舍丨丨騖戎軒)文策(許敬宗尉遲恭碑振)
(丨丨于烏江掃拔山之巨祲)奔策(王勃易陽早發詩飭裝侵曉月丨丨候殘星)揚策(王勃散關晨度詩即今丨丨度)
(非是棄繻回)聳策(王勃拜南郊頌序孫叔奉轡王良丨丨)廟策(徐彥伯送金城公主詩羌庭遙築館丨丨重和親)
遙策(李嶠奉教赴九成宮詩委質承仙翰祗命遄丨丨)披策(李白詩丨丨尋英豪立談乃知我)散策(杜甫詩羸)
(老思丨丨蘇軾詩丨丨塵外遊麾手謝此世)曳策(常建詩丨丨背落日江風鳴梢梢權德輿喜惠上人見訪詩整巾起丨丨)
(喜非車馬客)連策(司空曙詩何時得丨丨此夜更聞琴)孤策(錢起尋華山道士詩秋日西山明勝趣引丨丨李幼卿遊)
(爛柯山詩拂霧理丨丨薄霄眺層岑)緩策(朱放竹詩砌隂迎丨丨簷翠對欹眠謝宗可龍杖詩丨丨不愁山雨溼醉横長有野)
(雲隨)秦策(溫會登張儀樓詩有舌嗟丨丨飛梁駕楚材)佛筴(柳宗元文戲抽丨丨前次池隈注筴今謂之籖)野策
(孟郊長安羇旅行丨丨藤竹輕山蔬薇蕨新梅堯臣僧可眞東歸詩丨丨過寒水山童護衲衣)詞策(孟郊送鄒儒立詩側聞畿)
(甸秀三振丨丨雄)雲策(孟郊述靈巖山壁詩露衣凉且鮮丨丨高復輕)荒策(孟郊石淙詩丨丨每恣遠戇步難自㢠廻)
瑤策(孟郊遊昭成寺詩丨丨冰入手粉壁畫瑩神)擁策(賈島詩丨丨背岷峨終南雨雪和)順策(張籍贈王祕書)
(詩早在山東聲價遠曾將丨丨佐嫖姚)羇策(李賀馬詩吾聞果下馬丨丨任蠻兒)懷策(白居易夢遊春詩丨丨入崤函)
(驅車辭郟鄏)烟策(鮑溶詩鶴駕如可從他年執丨丨顧雲華清詞九色真龍上漢時願把霓幢引丨丨蘇子華竹如意賦點)
(珠翠之華筵宜幽栖之丨丨)竹策(馬戴山中詩屐齒無泥丨丨輕莓苔梯滑夜難行)才策(王遒招隱詩罷聽泉聲看)
(鹿羣丈夫丨丨合匡君)詭策(皮日休新城三老董公贊序蕭何苦民力以給兵輸韓信殺民命以騁戰功留侯設丨丨以離)
(秦項)錦策(和凝宮詞丨丨勻鋪寒玉齊星鎚高運日通犀)山策(僧皎然送孫侍御遊越詩江橈隨月泛丨丨逐雲行)吟
策(林逋贈胡明府詩徵足税錢人更靜却搘丨丨立秋廊高啓遊師子林詩丨丨頻入院道人知我聞)吐策(歐陽修送朱職)
(提舉詩閔然哀遠方丨丨獻天子)布策(曾鞏聽琴序書非能肆筆而已又當辨其體而皆通其意數非能丨丨而已又當知)
(其用而各盡其法陸游贈童道人詩一事尚須煩丨丨幾時能具釣魚船)柳策(鄭俠烟雨樓詩花鑣丨丨熙怡裏耘笠漁蓑笑)
(語中)瘦策(林景熙詩一逕蒼苔供丨丨)縈策(蘇軾題李伯時畫馬詩一朝見丨丨蟻封驚肉飛)巧策(韓駒葺春)
(軒詩何用北窗翻丨丨且向東亭弄春色)倚策(陳造詩陶翁冥報苦未賡搜攪肝腸閑丨丨張翥寄題玉山詩丨丨驂聯轡鈎)
(簾燭繞廊)聯策(朱松次鄭德與歸舟詩聞道喚船歸别浦坐看丨丨倚滄洲)曉策(朱子詩夜燈照奇語丨丨散游目)
幽策(徐璣憑高詩憑高散丨丨綠草滿春坡)雷策(王惲番禺杖詩鞭馭真丨丨批亢格魯戈)小策(丁復贈樊秀才)
(詩慈牸遲鳴犢丨丨揮柔青)迅策(周伯琦詐馬行犀毗萬寳腰鞓紅揚鑣丨丨無留蹤)寸策(周霆震普顏副使政績歌)
(朝廷取士數十年誰謂書生無丨丨)鐡策(僧大圭五峯山詩丨丨已古色石房空晝寒)步策(高啓虎丘聯句丨丨方循)
(澗廻橈已待津)龍策(雲笈七籖腰佩丨丨頭巾虎文)孫策(吳志丨丨傳策字伯符爲人美姿顏好笑語性闊逹聽受善於)
(用人士民見者莫不盡心權稱尊號追諡策曰長沙桓王)虞策(宋史丨丨傳丨丨字經臣杭州錢塘人爲監察御史數上書論)
(事謂人主納諫乃有福治道以清靜爲本)賈策(圖繪寳鑑丨丨常爲杭仁和尹畫花竹禽鳥得其飛鳴翔集之狀)
乾坤策(易丨之策二百一十有六丨之丨百四十有四漢書律歷志天以一生水地以二生火天以三生木地以四生金天)
(以五生土五勝相乘以生小周以乘丨丨之丨而成大周王勃惠普寺碑靈期肸蠻龜龍負河洛之圖帝緒氤氲賢哲舉丨丨之丨)
二篇策(易丨丨之丨萬有一千五百二十當萬物之數也注二篇三百八十四爻)繞朝策(左傳晉人患秦之用士會)
(也使魏壽餘僞以魏叛者以誘士會履士會之足于朝壽餘曰請東人之能與夫二三有司言者使士會丨丨贈之以丨曰子無謂)
(秦無人吾謀適不用也既濟魏人譟而還注策馬撾繞朝秦大夫疏服虔云丨丨以丨書贈士會高適詩遠别無輕丨丨丨平戎早)
(寄仲宣詩李白詩敢獻丨丨丨思同郭泰船)月在策(左傳丙子旦日在尾丨丨丨鶉火中必是時也又唐書歷志月策曰)
(四𧰼一𧰼之策則朔弦望相距也)蘇秦策(戰國策蘇秦相于趙而關不通當此之時天下之大萬民之衆王侯之威謀臣)
(之權皆欲決于丨丨之丨)王良策(史記天官書丨丨丨馬車騎滿野周昂中秋對月詩尚識丨丨丨難知織女梭)計然
策(史記貨殖傳范蠡旣雪會稽之耻乃喟然而歎曰丨丨之丨七越用其五而得意既已施于國吾欲用之于家乃乘扁舟浮于)
(江湖)資身策(漢書韓信傳龍且曰吾平生知韓信爲人易與耳寄食于漂母無丨丨之丨受辱于跨下無兼人之勇不足畏)
(也)治安策(漢書賈誼傳陛下胡不壹令臣得孰數之于前因陳丨丨之丨試詳擇焉)廟勝策(漢書趙充國傳難久)
(不解繇役不息恐他夷卒有不虞之變爲明主憂誠非素定丨丨之丨)孫吳策(後漢書馮衍傳監六經之論觀丨丨之丨)
隸首策(後漢書馬融傳上廣臣頌曰丨丨丨亂陳子籌昏注隸首黃帝時善算者言禽獸多不可算計)安寧策(後漢)
(書耿國傳呼韓邪單于欵塞稱藩公卿議者皆以爲不可許國曰宜如孝宣故事受之令東扞鮮卑北拒匈奴使塞下無晏開之警)
(萬世有丨丨之丨也)蕭張策(蜀志秦宓傳宓同郡王商與宓書宓荅曰以國君之賢子爲良輔不以是時建丨丨之丨未足)
(爲智也)卻詵策(晉書丨丨傳累遷雍州刺史武帝于東堂會射問曰卿自以爲何如詵對曰臣舉賢良對丨爲天下第一)
(猶桂林一枝崑山片玉錢起送李秀才落第遊荆楚詩名逃丨丨丨興𤼵謝玄文)懲非策(宋書顧覬之傳覬之定命論曰)
(樊生沖矯鐫旌善之文華子高抗銘丨丨之丨)造父策(南史王融傳融兼主客接魏使房景高宋弁上以魏所送馬不稱使)
(融問之弁曰當是不習地土融曰周穆馬跡徧于天下若騏騮之性因地而遷則丨丨之丨有時而躓)老子策(舊唐書明)
(皇紀開元二十一年制令士庶家藏老子一本每年貢舉人量減尚書論語兩條策加丨丨丨)方略策(唐書選舉志凡秀才)
(試丨丨丨五道凡四等爲及第凡明經荅時務策三道亦爲四等凡進士試時務策五道帖一大經)時務策(見上)大衍
策(唐書歷志漢造歷始以八十一分爲統母其數起于黃鍾之&KR1371;蓋其法一本于律矣其後劉歆又以春秋易𧰼推合其數蓋傅)
(會之說也至唐一行始專用丨丨之丨則歷術又本于易)元嘉策(唐書藝文志宋丨丨丨五卷)劉蕡策(唐書藝文)
(志丨丨丨一卷)不朽策(唐書吉頊傳張易之兄弟以寵盛思自全問頊計安出頊曰吾有丨丨丨願效之天下思唐久矣武)
(諸王非海内屬意公盍從容請相王廬陵以副人望)底定策(唐書劉蕡傳策曰夷吾輕重之權孰輔于治嚴尤丨丨之丨孰)
(叶干時)直言策(唐書劉蕡傳左拾遺羅衮上言蕡當太和時宦官始熾因丨丨丨請奪爵土復掃除之役遂罹譴逐)備
邊策(宋史石延年傳曾進丨丨丨不報已而西兵至帝思其言欲召見則死矣又杜甫西山詩辨士安邊策元戎決勝威)一
鄕筴(管子守一縣以丨丨之丨守一鄕以一家之筴守一家以一身之筴)渴于策(說苑安官貪禄營于私家不務公事)
(懷其智藏其能主飢于論丨丨丨猶不肯盡節容容乎與世浮沉上下左右觀望如此者具臣也)唐史策(春秋文曜鈎楚)
(有蒼雲如霓圍軫七蟠中有荷斧之人向軫而蹲于是楚唐史畫遺灰而雲滅故曰丨丨之丨上滅蒼雲)田單策(劉勰新論)
(萬弩齊彀孫臏之奇千牛俱奔丨丨之丨)定羌策(彥周詩話邵安簡公布衣時上平元昊策又嘗勸仁廟早立太子岐公挽)
(詞云被褐曾陳丨丨丨汗靑猶著立儲書)學士策(玉堂雜記乾道六年九月予以祕書監寓直翰苑𤼵策試王仲衡希呂嘗)
(賦詩寄程同年云當年給札踏金鑾重到依然九月寒丨丨丨詢丨丨丨祕書官試祕書官)新亭策(桯史金陵牧牛亭秦)
(氏之丘隴在焉楊誠齋嘗乘軺過之題詩曰只看壁後丨丨丨恐作栘中屬國羞復自注其下云秦暮年起大獄必殺張德遠胡邦)
(衡等五十餘人奏垂上而卒故有新亭之句)屯田策(桯史吳畏齋帥荆余啓曰歲市駿而不能償耗誰興開元監牧之謀)
(日計漕而未足饋軍孰啓神爵丨丨之丨陳子昂餞陳少府從軍序商君用耕戰之謀充國起丨丨之丨)主父策(曹冏六代)
(論武帝從丨丨之丨下推恩之命)河汾策(謝莊封皇弟奏桐圭睦親書丨丨之丨賜帶懷賢敬東平之祚陳孚開平即事)
(詩微臣亦有丨丨丨願叩剛風上帝關雅琥送玉繼學奏選詩經綸自有丨丨丨敷奏明時豈憚勞)八威策(梁昭明太子謝)
(勅參解講啓挾丨丨之丨則神物莫干服九丹之華則仙徒可役雲笈七籖佩黃旄之節丨丨之丨)溫舒策(任昉謝示太子)
(律序啓丨丨之丨優游虛授衛展之議寧示弗經)副尉策(任昉丞相長沙宣武王碑都護之威既弛丨丨之丨已謝)握
中策(江淹擬盧諶詩慨無丨丨丨徒慙素絲質)幽并策(劉孝儀謝賜馬啓脩坂且厲無復良樂之鳴長楸可走不假丨)
(丨之丨)烏林策(庾信鄭常誌銘洛城逆戰壯于白馬之兵河橋解圍勇于丨丨之丨)千里策(虞世基出塞詩廟堂)
(丨丨丨將軍百戰威)太平策(杜淹文中子世家西遊長安見隋文帝因奏丨丨丨十有二策尊王道推伯略稽今驗古恢恢)
(乎運天下於指掌矣葉適詩終携丨丨丨還上蜀江船)十二策(見上)終軍策(王勃與蜀城父老書成賈誼之謨𣗳)
(丨丨之丨)熊飛策(王勃上劉右相書榮稱相府西藩專虎據之圖寵冠齋壇東向舉丨丨之丨)玄女策(王勃拜南)
(郊頌序三門遁甲黃公成不戰之師五壘神兵丨丨下先登之丨)龍庭策(王勃乾元殿頌序元戎握節黃公授犀闕之圖)
(帝座聞鼙玄女薦丨丨之丨)忘歸策(王勃九成宮頌序隂亭阻夏祝融無竊據之因邃屋乘春顓頊定丨丨之丨)度
遼策(王勃常州刺史狀秋方息亂遙聞定遠之名春谷投心遐想丨丨之丨)燒雞策(李嶠賀破契丹表無假丨丨之)
(丨而觀其自焚不勞燧𧰼之師而撲其餘燼)東墅策(徐彦伯侍宴韋嗣立山莊詩每馳丨丨丨遥弄北溪琴)蘭臺
策(陳子昂詩誓息丨丨丨將從桂𣗳遊)凌雲策(薛登論選舉疏試丨丨之丨練穿札之功)神武策(張說將赴朔方)
(應制詩恭憑丨丨丨遠御鬼方人)盧龍策(李昂從軍行田疇不賣丨丨丨竇憲思勒燕然石)東堂策(顔眞卿靑)
(桂花詩全高南越蠧豈謝丨丨丨杜甫秘書監蘇源明詩射君丨丨丨宗匠集精選)儲君策(高適狄梁公詩昌言太后朝潛)
(運丨丨丨)開濟策(岑參詩却爲文章累幸有丨丨丨)濟時策(李白詩欲獻丨丨丨此心誰見明又王翰聞大軍渡)
(淮詩廟堂早定匡時策)龍韜策(李白詩破胡必用丨丨丨)救趙策(李白贈王使君詩應須丨丨丨未肯棄侯嬴)
仲叔策(劉方平寄嚴判官詩出塞能全丨丨丨安親更切老萊心)捕魚策(顧況白鷺汀詩夜起沙月中思量丨丨丨)
干時策(温庭筠詩未展丨丨丨徒抛負郭田)征南策(高駢閨怨詩如今乂獻丨丨丨早晚催縫帶號衣)眞如
策(陸龜蒙夢游甘露寺詩翻慙丱頂童得奉丨丨丨)指梅策(吕令則義井賦魏主罷丨丨之丨隰朋息尋蟻之請)眺
董策(石介賀安道登茂材異等科詩恢恢丨丨丨亦遭聲病落又謝榛贈董職方擢光禄卿詩董策今誰在班銘志已同)緣
雲策(王安石秋夜詩獨曳丨丨丨仍尋渡水槎)檀公策(陳與義𤼵商水道中詩草草丨丨丨茫茫杜老詩陸游眉州郡)
(讌詩酒酣忽作丨丨丨間道繞出東關城)平戎策(眺沖之詩擬上丨丨丨慙無屬國才)醫國策(陸游小疾偶書詩胸)
(次豈無丨丨丨囊中幸有活人方)澶州策(陸游拜宼萊公像詩巴東詩句丨丨丨信手拈來盡可驚)芻蕘策(陸游)
(送七兄赴揚州帥幕詩諸公誰聽丨丨丨吾軰空懷畎畝憂)玉堂策(王十朋會稽風俗賦孫興公掞金聲之賦徐季海揮)
(丨丨之丨)蘇家策(李純甫老蘇詩權書更信丨丨丨剰買靑苖幾倍錢)常何策(李汾馬周詩君王不省丨丨丨憔悴)
(新豐一旅人)黃石策(元好問詩萬言丨丨丨八陣䕫州圖)㢠廻天策(張養浩上都察院詩慚無元素丨丨丨空負坡)
(仙酹酒杯)孫武策(王翰詩報國每慚丨丨丨)唐蒙策(陳旅詩上書不奏丨丨丨)賈生策(陳旅與陳敬初北游)
(題餞行卷詩上書擬獻丨丨丨入關便棄終軍襦)擣虛策(楊維楨毘陵行丨丨之丨不出此赤手可縛生於菟)劉敬
策(劉基王昭君樂府賤妾一身何足惜可惜當年丨丨丨)攻心策(劉基送陳庭學之成都詩九夷八蠻濡帝澤廟堂已)
(得丨丨丨)淸海策(宋濂贈陳性初詩更陳丨丨丨銜䄂書一卷)泠泠策(高啓游南峰寺詩路緣風磴丨丨丨寺隔)
(烟蘿杳杳鐘)周郎策(方孝孺萬里江山圖詩烟熖旌旗魏武兵綸巾羽扇丨丨丨)天眞策(西王母傳王母乘紫)
(雲之輦帶丨丨之丨)祛邪策(紫陽眞人周君内傳佩九帝丨丨之丨)神威策(太山隱書八景飛行八法三素元君)
(手執丨丨之丨太素上眞白帝君手執命神之策太霄玉妃太靈上眞人手執招靈之策)命神策(見上)招靈策(見上)
攝魔策(雲笈七籖佩玄元丨丨之丨)令狐策(晉書索紞傳孝廉丨丨丨夢立冰上與冰下人語紞曰冰上爲陽冰)
(下爲隂陽語隂媒介事也君當爲人作媒冰泮而婚成會太守田豹因策爲子求鄉人張公徵女仲春而成婚焉)范延策
(五代史高行周傳高行珪所爲多不法副使丨丨丨爲人剛直數規諫之行珪不聽銜之已而戍兵有謀叛者行珪覺而殺之因誣)
(奏延策同反并其子皆見殺天下冤之)
以刑爲策(大戴禮古者以法爲銜勒以官爲轡丨丨丨丨以人爲手故御天下數百年而不懈惰)曾子家策
(孔融與諸卿書鄭康成多臆說人見其名學謂有所出也證案大較要在五經四部書如非此文近爲妄矣若子所執以爲郊天鼔)
(必當麒麟之皮也寫孝經本當丨丨丨丨乎)
碧(彼役切色也)
韻藻衣碧(唐書裴寬傳寬時丨丨瘠而長族人皆笑呼爲碧鸛雀又虞集詩竹色侵丨丨重簾雨氣深)瑶碧(山海)
(經章峩之山無草木多丨丨注碧亦玉屬又丨丨之山其木多梓柟其陰多靑䨼其陽多白金淮南子天地所包隂陽所嘔雨露所)
(濡生萬物丨丨玉珠翡翠玳瑁文彩明朗潤澤洛神賦披羅衣之璀璨兮珥丨丨之華琚杜甫贈崔評事詩冰壼動丨丨野水失蛟)
(螭)水碧(山海經耿山無草木多丨丨注亦水玉類江賦珕珋璿瑰丨丨潛琘王融遊邸園詩日汨山照紅松映丨華丨盧照)
(鄰九隴津集詩落落𣗳隂紫澄澄丨華丨李白江行寄遠詩思君不可得愁見江丨丨蘇軾和子由除日見寄詩北地匠所鑿中有)
(汧丨丨趙師秀陳待制湖樓詩巖竹倒添秋丨丨渚蓮平接夕陽紅張昱金山寺詩門外鷗眠春丨丨堂前僧散夕陽紅倪瓚寄顧)
(仲瑛詩衰柳半欹湖丨丨濁醪猶趁菊花黃又乘異記李後主宫人競服碧衣取靛花盛天雨澄水染之號天丨丨劉因薔薇詩色)
(染女眞黃露凝天丨丨)紺碧(拾遺記廣延國常雨青雪冰霜之色皆如丨丨范成大歸石湖詩曉霧朝暾丨丨烘王逢淮安)
(忠武王箭歌浮屠上層龍所宫寳盤丨丨蓮花同)雨碧(竹書紀年顯王五年丨丨于郢地忽長十丈有餘高尺半又倪瓚荒)
(邨詩竹梧秋丨丨荷芰晚波明)眼碧(乘異記陶榖少時夢爲吏追去云奉符換眼吏附榖耳求錢安第一等眼榖不應乂安第)
(二等眼又不應吏曰只得第三等眼矣既覺丨晴深丨色後遇善相道士陳紫陽相榖曰一䨇鬼眼固當清貴然不至大位也蘇軾)
(和王鞏南遷初歸詩逢人瘴髮黃入市胡丨丨按嶺南人瘴癘所感則鬢髮皆黃其丨皆作胡人丨色水土使然也楊維楨嬉春詩)
(柳條千樹僧丨丨桃花一枝人面紅傳燈錄達摩生而丨丨號碧眼禪師又僧齊已貽廬岳陳沆秀才詩石圍泉丨丨秋落洞門虛)
綠碧(南都賦丨丨紫英靑艧丹粟)縹碧(吳都賦紫貝流黃丨丨素玉)浴碧(葛洪關尹子叙清若丨丨慘若夢紅)
山碧(梁簡文帝賦遠丨丨暮水紅日既晏誰與同李白詩沙帶秋月明水搖寒丨丨杜甫詩坐久風頗怒晚來丨更丨又送李)
(校書詩南登吟白華已見楚丨丨蘇軾自徑山回招呂察推宿湖上詩心隨葉舟去夢遶千丨丨虞集秋水觀詩湖深丨影丨天淨)
(月光空)空碧(江淹水上神女賦野田田而虛翠水湛湛而丨丨上官儀桂林殿應詔詩風色翻露文雪花上丨丨李白詩海)
(水落眼前天光搖丨丨趙抃寄永倅周敦頤詩九疑南向參丨丨二水秋臨徹底淸蘇軾宿望湖樓詩娟娟到湖上㶑㶑搖丨丨盧)
(琦詩孤鴻唳月秋丨丨萬葉經霜野𣗳紅陳樵有丨丨亭詩)天碧(儲光羲秦中初霽詩宮苑傍山明雲林帶丨丨柳宗元溪)
(居詩往來不逢人長歌楚丨丨溫庭筠水仙謠夜深丨丨亂山姿光碎平波滿船月羅虬詩丨丨輕紗只六銖宛如含露透肌膚蘇)
(軾妬佳月詩粲粲黃金盤獨照一丨丨郭祥正金山行鳥飛不盡暮丨丨)烟碧(李白南軒松詩隂生古苔綠色染秋丨丨杜甫)
(十二月一日詩寒輕市上山丨丨日滿樓前江霧黃劉子翬詩蕉花落處蠻丨丨六十三程是白州又僧善住寄宋子虛詩午鼎篆)
(丨丨夜燈花穗紅僧宗泐冰雪窩詩更深芋火紅晝靜茶丨丨)柳碧(李白詩憶昨去家爲此客荷花初紅丨條丨袁桷安山曉)
(泊詩門當楊丨灣灣丨水貼芙蕖岸岸紅秦不華上尊號聽詔詩香霧細添宫丨丨日華遙射錦袍明郯韶次玉山分題韻詩移席)
(絶憐江丨丨鉤簾更愛竹書靑)草碧(杜甫傷春詩天靑風卷幔丨丨水通池又長林何蕭蕭秋丨萋更丨又庭草詩楚丨經寒)
(丨庭春入眼濃溫庭筠西洲詞西洲人不歸春丨年年丨陸龜蒙館娃宫詩丨丨未能忘帝女燕輕猶自識宫釵党懷英題䨇橘堂)
(詩煌煌中堂榜奇畫照公堂前蘐丨丨)浮碧(孟郊遊韋七洞庭别業詩泂庭如瀟湘叠翠蕩丨丨)丹碧(陳泰三月望楚)
(昭王廟觀樂舞詩晶熒丨丨飛甍間彷彿章華渚宫靜)
血化碧(莊子伍員流于江萇弘死于蜀藏其丨三年而丨爲丨鄭氏允端讀文山丹心集詩丨丨三年丨心存一寸丹)萬
𧰼碧(杜甫雨詩回風起清曙丨丨萋已丨)玉臺碧(杜甫閬山歌閬州城東靈山白閬州城西丨丨丨)
增靑碧(後漢書西域傳大秦國多珊瑚琥珀琉璃琅玕朱丹丨丨刺金縷綉織成金縷罽雜色綾作黃金塗火浣布唐書車)
(服志文宗以四方車服僭奢下詔凖儀制令品秩勲勞爲等級職事官服綠丨丨又商賈庶人僧道士不乘馬婦人衣丨丨纈平頭)
(小花草履彩帛縵成履而禁高髻險粧山海經帶山其上多玉其下多丨丨)環碧(宋史地理志宣和殿東側别有小殿曰凝)
(芳其西曰瓊芳前曰重熙後曰丨丨湖山勝槩丨丨園楊郡王府堂扁皆御書一統志丨丨堂在揚州治宋建畢公信詩方塘納霽)
(景一碧共晴寒虞集題扇與周幹臣詩遙知丨丨樓中坐翠竹蒼松夏日長)璇碧(宋史樂志琳宫壯麗府嚴闉丨丨照龍津)
茈碧(山海經罷父之山洱水出焉而西流注于洛其中多丨丨)百碧(吕氏春秋醴水之魚名曰朱鼈六足有珠丨丨梅堯)
(臣還柳瑾詩編詩吳洲逢朱鼈腹有丨丨遺)染碧(永嘉郡記靑田縣有草葉似竹可丨丨名爲竹青)珠碧(刀劍錄西)
(凉李暠造丨丨刀一口銘曰百勝杜甫送魏六丈詩兩情顧盼合丨丨贈於斯)流碧(酉陽雜俎獨梪𣗳頓丘南應足山有之山)
(上有一𣗳高十餘丈皮青滑似丨丨枝幹上聳子若五綵囊葉如亡子鏡世名之仙人獨梪𣗳李質艮嶽賦既丨丨之霞錯又環山)
(之翼張顧鼎臣聖駕躬耕籍田賦長川瀁兮丨丨芳草靡兮成綺)絲碧(杜陽雜編東海彌羅國桑上有𧖟長四寸其色金其)
(丨丨耶律楚材詩臨池嫩柳干丨丨)軟碧(雲仙雜記裴令告門人曰吾死無所繫但午橋莊松雲嶺未成丨丨池繡尾魚未長)
(漢書未終篇爲可恨爾歐陽炯楊柳枝詞丨丨搖烟似送人映花時把翠蛾嚬尹伸與王忘機飲觀音閣詩莫嫌欹峭一㾗石百頃)
(澄光嬌丨丨)秀碧(蘇廙十六湯品第八丨丨湯石凝結天地之秀氣而賦形者也琢以爲噐秀猶在焉其湯不良未之有也)
深碧(開天遺事初有木芍藥植於沉香亭前其花一日忽開一枝兩頭朝則深紅午則丨丨暮則深黃夜則粉白名山記天壇)
(山在永寕縣西早暮有影其色丨丨韋述晚渡伊水詩新𣗳落疎紅遙原上丨丨陳與義秋日郡圃詩秋入池丨丨寒欺葉逓紅范)
(成大出赤沙湖詩滄洲寒食春亦到荻芽丨丨蔞芽靑又雲堆不動山丨丨星出無多葉淡黃許謙采藥詩亭亭北山松宿靄蔭丨)
(丨)淙碧(東坡題䟦軾與幼子過同遊峽山寺徘徊登覧想長老壽公之高致但恨溪水太峻當少留之若於丨丨軒之北作)
(一小閘瀦爲澄潭使人過閘上雷吼雪濺爲往來之奇觀)寸碧(聞見後錄董氏東園南有敗屋遺址獨流杯丨丨二亭尚完韓)
(愈孟郊城南聯句遙岑出丨丨遠目增䨇明范成大過平望詩丨丨闖高浪孤墟明夕陽)血碧(埤雅&KR2268;狀如便面骨眼眼在背)
(上口在腹下其丨丨)翠碧(埤雅鷸小者謂之丨丨一名魚虎一名魚師陸游詩丨丨停□角黧黃語柳陰又范成大寓直玉堂)
(拜賜御酒詩近瞻北斗璿璣次猶夢西山丨丨堆)歐碧(陸游天彭牡丹譜碧花止一品名曰丨丨其花淺碧而開最晩獨出)
(歐氏故以姓著)頸碧(山家淸事鶴頂丹丨丨毛羽瑩潔)蘸碧(釵小志李紳爲相時俗尚輕綃染丨丨爲婦人衣紳自爲)
(小君裁剪柳永破陣樂詞露花倒影烟蕪丨丨僧惟則送止照歸古洪曲江詩暮雲飛上錢王臺亂峯丨丨湖光開)灔碧(故都)
(宫殿記丨丨魚池)斷碧(詞旨丨丨分山空簾剩月范浚首夏新晴詩行雲飛丨丨斜日漏微明)蟬碧(詞旨丨丨勾花)
(雁紅攢月)漾碧(元氏掖庭記每遇上巳日諸嬪妃袚於内園迎祥亭丨丨池王勃九成宫東臺山池賦花鳥縈紅蘋魚丨丨)
照碧(一綂志丨丨堂在歸德府舊南城上宋置南都建於城上以臨南湖故名又丨丨亭在新城縣北二里左面石峽下臨深)
(潭宋治平中楊傑經游題詩有山水相丨丨之句因名又白居易早冬玩禁中新菊詩新黃間繁綠爛若金丨丨)涵碧(一統)
(志丨丨亭在東陽縣南五里唐于興宗建下穿方池引水爲流觴之所皮日休初入太湖詩西風乍獵獵驚波罨丨丨朱子詩一水)
(方丨丨千林已變紅)琳碧(西京賦珊瑚丨丨瓀珉璘彬珍物羅生煥若崑崙)撩碧(劉楨瓜賦憑彤玉之几酌丨丨之樽)
迥碧(陰鏗渡青草湖詩帶天澄丨丨映日動浮光)海碧(鮑照從登香爐峰詩旋淵抱星漢乳竇通丨丨)尅碧(梁武)
(帝鳳笙曲綠耀丨丨彫琯笙朱脣玉指學鳳鳴剋亦作刻梅堯臣送李推官之岳州詩試尋燕公舊賦筆磨圭丨丨獨可完)鏤
碧(梁簡文帝菩提𣗳頌序雕金丨丨綴鏡懸珠梁元帝賦得蒲生我池中詩瑞葉生符苑丨丨獻周人)金碧(劉孝綽侍宴詩)
(宫屬引鴻鷺朝行命丨丨蘇軾詩還朝如夢中䨇闕眩丨丨劉子翬銅雀詩丨丨銷磨瓦面星亂山依舊遶宮城)初碧(唐太)
(宗帝京篇長烟散丨丨皎月澄輕素盛時泰擬何水部詩流英辭嫣紅芳苔敞丨丨)舊碧(唐太宗執契靜三邊詩烟波澄丨丨)
(塵火息前紅)凝碧(唐太宗遠山澄碧霧詩帶岫丨全丨障霞隱半紅柳宗元界圍巖水簾詩韻磬叩丨丨鏘鏘出幽巖楊維)
(楨鼙婆引丨丨池頭散花雨天上仙班奉明主)濃碧(唐太宗賦得花庭霧詩拂𣗳丨舒丨縈花薄蔽紅)韜碧(許敬宗奉)
(和喜雪應制詩連山分掩翠綿霄遠丨丨)湛碧(王勃乾元殿頌霧壇凝紫河宫丨丨吳激夜汎渦河龍潭詩淵沈三千丈丨丨)
(寒無波)孕碧(王勃益州善寂寺碑月峽星橋勝金丨丨李嶠爲宗晉卿進赤觜山鵲表鮮毛丨丨勁觜含丹)藏碧(駱賓)
(王螢火賦血千年兮丨丨魂一變兮成虹)片碧(儲光義登慈恩寺塔詩蒼蕪宜春苑丨丨昆明池)池碧(劉友賢宴高氏)
(林亭詩丨丨新流滿巖紅落照斜)選碧(梁洽吹竹學鳳鳴賦丨丨解西域而非妙得厚均崑山而無匹)寒碧(李白醉後)
(寄崔侍御詩却登郡樓望松色丨轉丨蘇軾荆門惠泉詩不能致雷雨灎灎吐丨丨余靖題澄虚亭詩湖光湛丨丨簾影拂莓苔)
澄碧(李白送别詩君去滄江望丨丨鯨鯢唐突留餘跡朱子蓮沼詩亭亭王芙蓉迥立映丨丨)重碧(杜甫宴戎州楊使君)
(東樓詩丨丨拈春酒輕紅擘荔枝陸游農家詩翁誇酒丨丨孫愛果初紅)綴碧(杜甫竪子詩樝梨纔丨丨梅杏半傳黃)沙
碧(杜甫將赴成都草堂詩竹寒丨丨浣花溪橘刺藤梢咫尺迷朱子次秀野躬耕桑陌舊園韻詩指點竹寒丨丨處不知何似錦)
(城西方岳觀漁詩林光漏日烟霏濕鸕鷀族立春丨丨)江碧(杜甫詩丨丨鳥逾白山靑花欲燃陸游思歸詩冥冥瘴霧細㶑)
(㶑蠻丨丨盧琦春江晚渡圖詩焉得并州刀翦取澄丨丨)陷碧(杜甫朝獻太清宮賦粉墮珠而丨丨㸌波錦而浪繡)采碧
(錢起送包何東遊詩入雲投館僻丨丨過帆遲陳陶上建溪詩侵星愁過蛟龍國丨丨時逢婺女船)散碧(李端看花詩丨丨出)
(疎莖分黃成細蘂)開碧(李端宿薦福寺東池詩石竹閒丨丨薔薇暗吐黃)澗碧(王建武林春日詩秦女洞桃欹丨丨)
(楚王堤柳舞烟黃韓愈山石詩山紅丨丨紛爛漫時見松櫪皆十圍)桂碧(王建題壽安南館詩明蒙竹間亭天暖幽丨丨蘇軾)
(竹枝歌楓葉蕭蕭丨葉丨萬里遠來超莫及)暈碧(彭伉靑雲干呂詩含春初應呂丨丨已成文趙秉文古缾臘梅詩土花丨)
(丨龍紋澀燭淚痕疎雁字横元好問春日詩里社春盤巧欲爭裁紅丨丨助春情注歐陽詹春盤賦以裁紅丨丨巧助春情爲韻趙)
(汸淸明詩芳樹曉烟鶗鴂鳴澹雲丨丨漏新晴)籬碧(劉禹錫詩場黃堆晚稻丨丨見冬菁)遙碧(劉禹錫白鷺兒詩前山正)
(無雲飛去入丨丨元稹含風夕詩露網褭風珠輕河泛丨丨陸游靜院詩小屏風叠圖丨丨古錦囊書榻硬黃)嬉碧(皇甫湜枝)
(江縣南亭記潛魚歴歴産鏡丨丨)虛碧(韓愈送僧澄觀詩影沉潭㡳龍驚遁當晝無雲跨丨丨倪瓚夜泊芙蓉洲詩微風動)
(丨丨初月照石梁)瀟碧(韓愈孟郊城南聯句丨丨遠輸委胡嵌費携擎注丨丨竹也)高碧(孟郊寒溪詩瑞晴刷日月)
(丨丨開星辰李賀有所思樂府夜殘丨丨橫長河河上無梁空白波)旋碧(孟郊石淙詩弱棧跨丨丨危梯倚凝靑許有壬游林)
(慮山記澗皆盤石高下爲磴級泉流其上懸而爲練激而爲湍飛花丨丨喧豗飄灑)平碧(李賀艾如張詩齊人織網如素空張)
(在野田丨丨中溫庭筠太液池歌丨丨淺春生綠塘雲容雨態連靑蒼)春碧(李賀難忘曲蜂語繞妝鏡畫蛾學丨丨溫庭筠)
(謝公墅歌朱雀航南繞香陌謝郎東墅連丨丨葛長庚觀魚歌道人放浪遊太乙一泓寒玉浸丨丨仇遠泛湖詩西湖丨丨淨無泥)
(畫舫珠簾傍岸移乂孟郊遊石龍渦詩泉芳丨氣丨松月寒色靑范成大敘州登鎖江亭詩我來但醉丨丨酒星橋脈脈向三更注)
(郡醞舊名重碧取杜子美東樓詩重碧拈春酒之句余更其名丨丨語意便勝陸游詩東樓誰記傾丨丨北嶺空思擘晚紅)花
碧(李賀金銅仙人辭漢歌畫欄桂𣗳懸秋香三十六宮土丨丨梅堯臣端溪圓硯詩微分鸜目瑩尚漬墨丨丨陸游題僧菴詩人)
(稀土丨丨屋老瓦松長王逢簡王大癡尊師詩吹笙夜半桃丨丨倚杖春深竹筍斑宋无羅嗊曲玉井荷丨丨中藏偶意深)翦
碧(白居易薔薇架詩丨丨排千萼研朱染萬房)碎碧(白居易薔薇花詩丨丨初凋葉燋紅尚戀枝)新碧(白居易溪)
(中早春詩西澗冰已消春溜含丨丨蘇舜欽吳越大旱詩江波開舊漲淮嶺𤼵丨丨)雲碧(白居易遊平泉宴浥澗宿香山石樓)
(詩閑吟暮丨丨醉藉春草綠溫庭筠題西明寺僧院詩新雁參差丨丨處寒鴉撩亂葉紅時)削碧(白居易詩喜崖屏丨丨白)
(石床鋪縞)鋪碧(白居易履道新居詩拔靑松直上丨丨水平流)嵩碧(白居易詩出遊愛何處丨丨依瑟瑟)冰碧(元稹)
(寺院新竹詩丨丨林外寒峰巒眼前聳)映碧(劉長卿入鮑達洞尋靈山寺詩山居秋更鮮秋江相丨丨)鏡碧(賈島送人)
(適越詩晴湖勝丨丨寒柳似金黃梅堯臣郟城道中詩行行溪水邊丨丨不可唾朱希晦月夜放歌海雲卷盡明月來天光丨丨無)
(纖埃)曉碧(溫庭筠醉歌簷柳初黃□新乳丨丨芊綿過微雨)晴碧(溫庭筠郭處士擊甌歌丨丨烟滋重叠山羅屏半掩)
(桃花月楊萬里詩岸草不知愁向人弄丨丨僧善住寄西峰隱者詩烟雲出沒弄丨丨中有幽人抱禪寂)穹碧(趙蕃月中桂𣗳)
(賦轉低影於丨丨擢幽姿於顥初劉基爲冷起敬賦泉石歌還思媧皇補丨丨排抉銀河通積石)曠碧(沈亞之乞巧文惟雲)
(渚之晨秋兮天丨丨以凝慕)嫩碧(崔涯黃蜀葵詩丨丨淺輕態幽香閑澹姿李羣玉新荷詩丨丨纔平水圓陰已蔽魚蘇舜)
(欽春日舟行詩春入水光成丨丨日勻花色變鮮紅)葱碧(王叡竹詩庭竹生疎玉質寒色包丨丨盡琅玕)竹碧(李商隱詩)
(丨丨轉悵望池清尤寂寥)羅碧(李商隱房中曲玉簟失柔膚但見蒙丨丨)苔碧(李商隱到秋詩守到淸秋還寂寞葉丹丨)
(丨閉門時陸龜蒙幽居賦序馮衍薑辛繁欽丨丨林逋洞霄宮詩劍石丨花丨丹池水氣紅)油碧(李商隱文建幢丨丨啓幕)
(蓮紅)捩碧(徐夤貢餘秘色茶盞詩丨丨融春瑞色新陶成先得貢吾君)淨碧(朱景玄水閣詩謝守題詩處蓮開丨丨中)
(羅隱秋霽後詩丨丨山光冷圓明露點勻梅堯臣寄李獻甫詩安知秋江水丨丨如磨銅)渾碧(周墀旱辭丨丨萬里光蒸交蕩)
圓碧(崔櫓重陽日經武寧驛詩風健早鴻高曉景露淸丨丨照秋光)破碧(方千山中卽事詩𣗳影搜凉卧苔光丨丨行)
彩碧(皮日休雨中遊包山精舍詩松門互五里丨丨高下絢)瓊碧(皮日休詠义魚詩中目碎丨丨毁鱗殷組繡)抱
碧(陸龜蒙幽居賦頽垣丨丨無非海髮山衣暗坐飄紅盡是松脂桂蠧)莽碧(陸龜蒙江南秋懷詩鳥行況丨丨魚隊破泓澄)
樹碧(馬戴送道友詩觀寒琪丨丨雲淺石橋通楊萬里明𤼵陳公徑過摩舍那灘石峰下詩如何半巖間亦有小丨丨盧琦詩)
(題詩寄天風渺渺烟丨丨)瘦碧(胡宿詩霜重井梧翻丨丨)紗碧(司空圖贈岑上人詩丨丨籠名畫燈寒照淨禪)雕碧
(司空圖弔舊友詞孤山丨丨寒水澄練)老碧(李咸用庭竹詩嫩綠與丨丨森然庭砌中于奕正奇壁歌蒼黃丨丨天地色豈)
(有風雨敢剝蝕)湘碧(羅鄴覽陳丕卷詩謾把蜀紋當晝展徒誇丨丨帶春流)生碧(羅虬詩窗前遠岫懸丨丨簷外殘霞)
(挂熟紅)闊碧(鄭谷興州東池詩南連乳郡流丨丨浸晴樓)藍碧(李沇巫山高樂府抉天心開地脉浮動凌霄拂丨丨)
(李元陽游石寳山記將由故道向中巖有樵者指曰由西涉澗所見尤勝遂行二里許見一石山丨丨如染逼而觀之宛然一獅子)
(也掉尾低頭如奮迅之狀)峭碧(牛希濟詞丨丨參差十二峰)拖碧(尹鶚江城子詞&KR0008;丨丨步飄香纖腰束素長翁承贊)
(題景祥院詩一溪丨丨遶崔嵬瓶鉢偏宜向此隈)殘碧(毛熙震詞天含丨丨融春色五陵薄倖無消息)倚碧(王周西山)
(晚景詩蔗竿閑丨丨蓮朵靜淹紅)泛碧(花蘂夫人宫詞一溝丨丨流春水四面瓊鉤搭綺疏)栖碧(僧貫休懷智體道人)
(詩丨丨思吾友庭鶯百囀時豐道生眞賞齋賦丨丨奉母堂軒是署)鮮碧(僧貫休詩永嘉爲郡後山水添丨丨陳樵和楊廉夫)
(買妾歌青曥横波髮丨丨藍紅染作夭桃色)奇碧(僧貫休避地毘陵詩野色疎黃連楚甸故山丨丨隔河橋)步碧(僧齊)
(已憶在匡廬日詩丨丨葳蕤徑吟香菡萏池)幽碧(僧齊已酬高輦詩竹膩題丨丨蕉乾裂脆聲)叠碧(僧齊已假山詩)
(序往歲嘗居東郭因夢覺遂圖於壁迄今十秋而攢靑丨丨於寤寐間宛若捫蘿挽𣗳而昇彼絶頂林景熙荷錢詩盈盈新丨丨難)
(借柳條穿僧益山居詩亂山丨丨幾重重殘日晴霞半映紅)瀉碧(僧棲蟾宿巴江詩江聲五十里丨丨急於弦王安石詩丨)
(丨沄沄橫帶郭浮蒼靄靄遥連閣)疎碧(李九齡詩點點漁燈照浪清水烟丨丨月朧明)橫碧(林逋乘公橋詩晚峯丨丨)
(樹梢紅數傍魚&KR0699;水影中又劉基丨丨樓記山與水皆以碧爲色故命其名曰丨丨)一碧(范仲淹岳陽樓記上下天光丨丨萬)
(頃孫覿洞庭善慶堂置酒詩亂靑山四出丨丨水平鋪楊維楨皇媧補天謠紅絲穿餅補天穿太虚丨丨玻璃色)衒碧(晏殊)
(中園賦壇杏蒙金蹊桃丨丨)頑碧(余靖遊大峒山詩不逢巢由高箕山亦丨丨沈遼對雪詩遥山丨丨空崚嶒高堂閑坐擁)
(敝繒)潭碧(蘇舜元舜欽仲冬紫閣寺聯句詩丨丨寒疑裂鐘清遠自凝)鑑碧(梅堯臣漁潭詩烟潭深不極丨丨無菱花)
磨碧(梅堯臣山茶花樹子詩朱欄植奇卉丨丨爲壅臺)鵶碧(梅堯臣新秋會東堂詩鬢約寒丨丨衣輕舞蝶黃鵶同鴉)
(李元陽游青碧溪三潭記中潭水光丨丨色)尖碧(梅堯臣看山詩前山不礙遠斷處吐丨丨)冷碧(曾鞏詩丨丨先歸在)
(流水)繁碧(曾鞏寄王介甫詩維時南風薰木葉晃丨丨)暖碧(李覯夾竹桃花詩丨丨覆晴殷依依近朱欄黎擴牧詩芳)
(草茸茸丨丨烏犍濕濕春肥滿蓑烟雨朝出一笛斜陽暮歸)複碧(王安石金山詩怪秘陰靈與護持重丹丨丨煥參差)堆
碧(蘇軾詞隱隱徧長林高阜卧紅丨丨戴復古題何季湧江亭詩海浪浴紅朝出日𣗳林丨丨晚生烟)雙碧(蘇軾詩王孫靑)
(𤨏横丨丨)搖碧(蘇軾詩羡君湖上齋丨丨笑我花時甑有塵郝經五河口翫月詩舉杯對月月浮動酒浪丨丨金鱗生)遠
碧(蘇軾過宜賓詩行人挹孤光飛鳥投丨丨)醇碧(黃庭堅丨丨頌荆州士大夫家菉豆麴酒多碧色可愛而病於不醇田子)
(醖成而味厚故余名之曰丨丨而頌之陸游詩半瓶野店沽丨丨一畚鄰園餉矮黃)微碧(寇凖詩圭峯露丨丨)岸碧(陳泰)
(詩柳烟籠丨丨梅雨著衣斑)潄碧(孫覿雉山寺靑羅閣詩小檻吹香花漠漠斷崖丨丨水潺潺)健碧(朱松南浦詩丨)
(丨倚天無數峯眼前渾似故人逢)亂碧(劉子翬元日詩花動一紅明屋角山寒丨丨到樽前)餘碧(劉子翬渡淮詩横林)
(渡丨丨叠嶂開嶙峋)晚碧(沈括江南曲渡口微凉含丨丨)叢碧(范成大千石嶺詩不知山幾重杳杳入丨丨)半碧
(毛滂詩秋日吐微明寒葉墮丨丨)芳碧(程俱集季野家詩參差吐幽妍鑿落豔丨丨)野碧(張耒自墳莊還寺詩日落)
(丨痕丨月生淮際光李孝光溪行詩條風泛輕春丨丨潤如雨)危碧(范浚寄題鄭亨仲可友亭詩修簷入丨丨阮眼坐相照)
淡碧(陸游平水小憩詩霧收山丨丨雲漏日微紅謝宗可茶烟詩玉川罏畔影沈沈丨丨縈空杳隔林)輕碧(陸游燈下)
(小酌詩酒浪搖丨丨燈花落碎紅高士談梨花詩芳心點深紫嫩葉裁丨丨薩都拉練湖曲茜塘女兒弄丨丨嗚榔聲斷無消息)
勻碧(陸游詩古紙硬黃臨晉帖矮牋丨丨錄唐詩)淺碧(陸游上元詩細細香塵暗六街魚鱗丨丨暮雲開曹伯啓春暮)
(詩半溪丨丨春前雨滿地殘紅午後風謝宗可柳眼詩媚輭窺春丨丨浮欲開還閉半顰羞雲笈七籖澄丨丨於高天淡輕紅於落)
(日)紅碧(陸游詩野花丨丨自爭春村酒酸甜也醉人)騰碧(陸游曉寒詩突烟丨丨炊初動衣焙推紅火已生)皺
碧(楊萬里詩池面得風呈丨丨梅鬚經雨褪危黃)陰碧(謝翺五日山中詩乾坤生燐火丨丨期月光)弄碧(葛長庚詩)
(柳葉枝枝丨丨花梢點點粘紅)獻碧(葛長庚卧雲庵醉後詩暮雲丨丨出孤岫夕鳥拖紅投暝林袁中道麻城道中詩天雨乍)
(霽雲乍拆馬首諸山齊丨丨)凍碧(葛長庚贈趙太虛畫竹石詩有時持出雪中枝恍如丨丨欺漣漪)舞碧(葛長庚湧)
(翠亭記飛靑丨丨凝紫流蒼)淸碧(僧惠洪秀江送石門徽上人北行詩筠表唇齒邦一水連丨丨)修碧(蔡松年詩看雲)
(撫丨丨夕景低遥岑)裁碧(蔡松年詩山回晚宿一川花剪金丨丨明烟沙)抽碧(朱弁獨坐詩草凍慵丨丨桃癡懶暈紅)
展碧(朱自牧詩寒天丨丨供飛鳥落日流紅與斷霞)供碧(朱自牧郡城秋望詩海天引望能丨丨霜𣗳禁秋更倚紅)唾
碧(方䕫食西瓜詩縷縷花衫粘丨丨痕痕丹血掐膚紅)靜碧(仇遠蛇山詩丨丨軒窗聊寄傲軟紅塵土竟忘歸)分碧
(黃庚舟次九山詩江岸維舟看不了烟嵐丨丨入疎篷)變碧(鄧文原題開元宫圖詩仙人好幻多戲劇海變桑田蓮丨丨)
瞳碧(袁桷壽李承旨詩丨丨光流漆顏紅色耀銀李孝光次潘一水詩食肉徒悲鯢齒生著書幸留丨子丨)溪碧(貢奎)
(淸河詩丨丨石生處山靑雲起時)莎碧(何中雨後晚行詩徘徊不能去丨丨耿荒灣)汊碧(范梈贈别李使君詩丨丨)
(荷香弱坡紅木實齊)層碧(黃溍晚泊釣臺下詩却去望丨丨孤舟晚生寒)敗碧(黃溍金華山詩剝金丨丨逢廢刹猶以第)
(一名其軒)纖碧(劉詵石菖蒲詩微根亂繁絲疎葉散丨丨)絆碧(謝宗可蟠梅詩縈靑丨丨裂蒼苔晚歲寒香宛轉來)筠
碧(吳鎮王晉卿萬壑秋雲圖詩野猿啼𣗳紅林鳥巢丨丨)釀碧(胡天游寓館食虀詩筠籃擷翠風露濕瓦缶丨丨虬龍蟠)
蘚碧(倪瓚雨霽詩積雨琴絲緩浴階丨丨滋)縈碧(倪瓚雨晴詩江上白薲風起波冷紋丨丨暮烟和都穆遊牛首山記)
(遙視山足日光在田禾黍映之繚黃丨丨)矮碧(陶安龜頭山詩丨丨千年松不盈一尺羨)鉛碧(何景明七述玉石丨丨丹)
(砂流黃橘林卭節雕梓斑篁)秦碧(雲笈七籖瑾瑜者五色玉出西海密山赤如鷄冠黃如蒸栗白如凝脂青如丨丨黑如點)
(漆)光碧(雲笈七籖西王母所居宮闕在龜山之春山西那之都崑崙玄圃閬風之苑有金城千重玉樓十二瓊華之闕丨丨)
(之堂)崑碧(雲笈七籖玄津流綘波丨丨映琅山)琅碧(雲笈七籖丨丨之溪扶瑤之丘)王碧(梁書丨籍傳籍子丨亦有)
(文才)原碧(侍兒小名錄莽妻旁侍者丨丨)
蜜色碧(杜陽雜編貞元八年吳明國貢常燃鼎鸞蜂蜜丨丨丨常貯之於白玉椀表裏瑩徹如碧琉璃)眉峯碧(玉照)
(新志蹙破丨丨丨纖手還重執又柳貫秋屏閣望西山煙靄詩豹藏惜此管中斑黛淺羞渠眉上碧)烟景碧(王昌齡岳陽别)
(李越賓詩湖小洲渚聯澹淡丨丨丨)晴靄碧(賈至岳陽樓宴王員外詩楚山丨丨丨湘水暮流深陸游將至京口詩城角危)
(樓丨丨丨林間䨇塔夕陽紅)鴨毛碧(劉希夷秋日題汝陽潭壁詩魚鱗可憐紫丨丨自然丨)傷心碧(李白詞平)
(林漠漠烟如織寒山一帶丨丨丨)蕙葉碧(杜甫江雨有懷鄭典設詩寵光丨丨與多丨點注桃花舒小紅)叢篁碧
(杜甫秦州詩丨丨低地丨高柳半天青)松梢碧(崔子向宿天居寺聯句穿階筍節露拂瓦丨丨丨)曲江碧(劉禹)
(錫送僧仲剬東遊詩西遊長安隸僧籍本寺門前丨丨丨)一掬碧(孟郊寒溪詩淨潄丨丨丨遠消千慮塵)土中碧
(李賀秋來詩秋墳鬼唱鮑家詩恨血千年丨丨丨)一氣碧(白居易春遊二林寺詩散作萬壑春凝爲丨丨丨)秋霧
碧(劉貞七老會詩山茗煑時丨丨丨玉杯斟處彩霞鮮)鍾乳碧(李涉詩瓊英動搖丨丨丨叢叢高下隨崖嶺)瀟湘
碧(李羣玉詩岷峨雪氣來寒漲丨丨丨戴復古毗陵太平寺畫水詩何人筆端有許力捲來一片丨丨丨)澹蕩碧(溫庭)
(筠芙蓉詩刺莖丨丨丨花片參差紅)金幩碧(溫庭筠勑勒歌勑勒丨丨丨隂山無歲華)中山碧(陸龜蒙中酒賦雖鯖)
(鮓能珍微風可析豈比夫榴花竹葉之味酃水之清丨丨之丨必能醺骨酡顏潛銷暗釋)零落碧(陸龜蒙夢遊甘露寺詩樹)
(細鴻濛烟島疎丨丨丨)苾芻碧(陸龜蒙北禪院避暑聯句日下洲島淸烟生丨丨丨)波瀾碧(蜀太后徐氏題彭州)
(陽平化詩水遠丨丨丨山高氣𧰼淸又孫光憲詞目送征鴻飛杳杳思隨流水去茫茫蘭紅波碧憶瀟湘)香鑪碧(李咸用送)
(趙舒歸廬山詩歸岫丨丨丨行吟步益遲僧貫休寄廬山大願和尚詩雪洗丨丨丨霞藏瀑布紅)千峯碧(徐夤㢠廻文詩輕)
(帆數點丨丨丨水接雲山四望遙又劉子翬讀曾吉甫橫碧齋詩曠度滅知聞微吟數峯碧)莎徑碧(和凝詞閑階丨丨丨)
(遠夢猶堪惜)愁黛碧(毛熙震詞遠山丨丨丨橫波慢臉明)茶軒碧(僧貫休避地毘陵詩松聲冷浸丨丨丨苔點狂)
(吞納線靑)山面碧(僧齊已題鶴鳴泉詩噴開丨丨丨飛落寺門寒)螢火碧(王禹偁詩烟暝小窗丨丨丨雨昏幽俓蓼)
(花紅)山走碧(趙抃順風詩瞥然兩眼瞬霎過木葉馳黃丨丨丨)東西碧(趙抃初入峽詩峯巒壓岸丨丨丨桃李臨)
(波上下紅)竹枝碧(梅堯臣啓母石詩不學舜娥悲瀟湘丨丨丨)天漏碧(梅堯臣詩看盡雲容丨丨丨讀殘書帙卷)
(披黃)書籖碧(曾鞏詩城中壞屋丨丨丨有客苦吟連旦夕)殿瓦碧(司馬光館宿遇雨詩森沉丨丨丨羃歴井苔蒼)
千竿碧(蘇軾詩焚山豈不能愛此丨丨丨)秦淮碧(蘇軾和王鞏南遷初歸詩歸來萬事非惟見丨丨丨)千頃
碧(蘇軾曉至巴河口詩孤母如鳬鷖點破丨丨丨)半篙碧(蘇軾游桓山詩孤帆信溶漾弄此丨丨丨)千鍾碧(秦觀)
(遊龍洞詩壁間泉貯丨丨丨門外天橫數尺青)桃枝碧(秦觀詩歲星偷得丨丨丨董奉栽成杏子丹)鴛鴦碧(郭祥)
(正清逸樓詩斜飛四角河漢躔密排萬瓦丨丨丨)檀欒碧(黃庭堅宿淸泉寺詩田家雞大歸佛廟丨丨丨)釵梁碧
(黃庭堅詩翡翠丨丨丨石榴裙摺紅)千丈碧(陳與義詩獨行修竹盡石崖丨丨丨)滿渠碧(陳與義詩門前流水過春)
(意丨丨丨)萬里碧(陳與義遠軒詩開窗三尺明空納丨丨丨)金井碧(晁冲之題魯山溫泉詩當年太液丨丨丨溫泉)
(宛在關山間)太霄碧(范成大天都峯詩孤撑紫玉樓横絶丨丨丨)垂頭碧(范成大大雨詩竹葉丨丨丨秧苖滿)
(意靑)玉宇碧(陸游月夜詩炯炯冰輪升澹澹丨丨丨)鸛雀碧(陸游讀蘇叔黨汝州北山雜詩聯翩三兒子俱作丨)
(丨丨)篔簹碧(陸游詩霜霰丨丨丨風烟薜荔蒼)寒溜碧(陸游詩水澗乍通丨丨丨蘭叢新放露芽紅)一拳
碧(丁開晚宿君山聯句徑度萬頃空忽得丨丨丨)蒲桃碧(魏搏霄送張壽甫赴闕詩洛川萬頃丨丨丨長與淸愁日夜東)
(曹文晦四時宮詞王椀丨丨丨冰盤荔子紅)天醴碧(馮延登隴泉詩銅壼漏水清玉斗丨丨丨)秋露碧(李材過黃)
(陵廟詩山頭古桂丨丨丨山下江流豈終極)新醞碧(吳師道詩蟹螯斫雪丨丨丨對此不樂將如何)春泉碧(耶律)
(楚材詩花藏徑畔丨丨丨)秋影碧(宋本海子詩十頃玻瓈丨丨丨照人騎馬入宮墻)藤蘿碧(傅若金詩古縣丨丨)
(丨霜林果蓏紅)秋岑碧(李孝光秋岑詩更覺丨丨丨能尋勝日躋)鴨頭碧(李孝光詩越雨洗江丨丨丨舟子牽船蹋)
(沙磧)天骨碧(李孝光瀑布詩長風吹開丨丨丨)松柟碧(楊載贈惠山聖長老詩丨丨直起參天丨苔蘚旁行匝地)
(斑)珊瑚碧(張翥二生塔詩寳供丨丨丨珠光舍利紅)玻璃碧(陳旅陪趙公子遊蔣山詩石液丨丨丨雲根瑪瑙殷)
嗔睛碧(楊維楨鬭雞行氄毳毰毸蝟刺張怒咽磈礧丨丨丨)密幄碧(楊維楨石榴花詩丨丨千重丨疎巾一桚紅)
樓臺碧(郭翼登文筆峰詩上方日落丨丨丨積雨春深草木寒)蘼蕪碧(陳基送李景先錄判詩何處春風最憶君)
(琵琶洲上丨丨丨)雲霄碧(僧淸珙詩茅庵高插丨丨丨蘚逕斜過竹樹深)琉璃碧(僧淸珙詩天湖水湛丨丨丨)
昆侖碧(劉基丹霞蔽日行迥迷河林□高奪丨丨丨)酒脂碧(高啓懷吳興舊遊詩若谿丨丨丨顧渚茗旗香)簾
衣碧(唐寅和石田落花詩撲簷直破丨丨丨上砌如欺地錦紅)蕙光碧(蔡羽贈華子中甫詩潭空天鏡寒風過丨丨丨)
鷲頭碧(王世貞定州畫壁水詩驚毫欲捲阿耨枯醉瀋橫拖丨丨丨)琅玕碧(盧柟詩粉署丨丨丨天牢挂玉鮮)
太行碧(僧宗泐登相國寺樓詩雲開丨丨丨霜落蔡河淸)
看朱成碧(王僧孺夜愁示諸賓詩誰知心眼亂丨丨忽丨丨李白前有一樽酒行催弦拂柱與君飲丨丨丨丨顏始紅袁)
(桷㶟陽張節婦瓶中杏枝著花詩齊諧茫昧不可詰炯目丨丨動丨丨)
籍(秦昔切簿丨)
韻藻典籍(左傳王子朝及毛召氏之族毛伯得尹氏固南宫嚚奉周之丨丨以奔楚孟子諸侯之地方百里不百里不足)
(以守宗廟之丨丨晉書皇甫謐傳居貧躬自稼穡帶經而農遂博綜丨丨百家之言又王珣傳時帝雅好丨丨珣與殷仲堪徐邈王)
(恭郗恢等竝以才學文章見昵于帝唐書百官志校書郎掌校理丨丨刊正錯謬蔡邕漢太尉楊公碑文藝丨丨尋道入奥西都賦)
(又有天禄石渠丨丨之府吳質答魏太子箋優游丨丨之場休息篇章之囿孔安國尚書序秦始皇滅先代丨丨焚書坑儒天下學)
(士逃難解散我先人用藏其家書于屋壁)載籍(史記伯夷傳夫學者丨丨極博猶考信於六藝後漢書班固傳博貫丨丨九流)
(百家之言無不窮究王粲荆州文學記先王建雍泮焉立師保焉作禮樂以作其性表陳丨丨以持其德孫楚與孫皓書許鄭以銜)
(璧全國曹譚以無禮取滅丨丨既記其成敗古今乂著其愚智矣杜預春秋左氏傳序身爲國史躬覽丨丨必廣記而備言之元稹)
(詩羲皇眇云遠丨丨無遺文)屬籍(史記商君傳秦孝公以鞅爲左庶長卒定變法之令宗室非有軍功論不得爲丨丨注索)
(隱曰謂宗室若無軍功則不得入丨丨謂除其籍不及爵秩也又田蚡傳宗室□節行者除其丨丨淮南子成王既壯周公丨丨致)
(政北面委質而臣事之注以圖籍付屬成王)圖籍(史記張儀傳據九鼎按丨丨挾天子以令于天下天下莫敢不聽漢書高)
(祖紀沛公入咸陽蕭何盡收丞相府丨丨文書晉書職官志洗馬八人職如謁者秘書掌丨丨釋奠講經則掌其事出則直者前驅)
(道威儀唐書百官志弘文館學士掌詳正丨丨又秘書郎掌四部丨丨以甲乙丙丁爲部皆有三本一曰正二曰副三曰貯凡課寫)
(功程皆分判東都賦天子受四海之丨丨膺萬國之貢珍庾信太子少保豆盧公神道碑留心職事愛玩丨丨)名籍(史記鄭當)
(時傳其先鄭君事項籍已而屬漢高祖令諸故項籍臣丨丨鄭君獨不奉詔詔盡拜丨丨者爲大夫而逐鄭君又唐書百官志寺人六)
(人掌皇后出入執御刀冗從掖庭局令二人丞三人掌宫人簿帳女工凡宫人丨丨司其除附公桑養𧖟會其課業供奉物皆取焉)
(通典宗正卿一人掌序錄王國嫡庶之次及諸皇室親屬遠近郡國歲因計上皇族丨丨)門籍(漢書竇嬰傳太后除嬰丨丨不)
(得入朝請通典司門郎中掌丨丨關橋及道路過所闌遺物事任昉爲褚荼讓襲封表丨丨勲蔭光錫土宇)尺籍(漢書馮唐)
(傳士卒盡家人子起田中從軍安知丨丨伍符注李奇曰丨丨所以書軍令淮南子子產爲鄭相國四年田噐不歸五年土無丨丨)
記籍(漢書尹翁歸傳治東海明察郡中賢不肖及姦邪罪名盡知之縣縣各有丨丨吏民小解輒披籍縣縣收取黠吏豪民案)
(致其罪養生論神仙雖不目見然丨丨所載前史所傳較而論之其有必矣)披籍(見上)通籍(漢書陳湯傳石顯匡衡以)
(爲甘延夀陳湯擅興師矯制漸不可開劉向上疏曰大功未著小惡數布臣竊痛之宜以時解縣丨丨除過勿治尊寵爵位以勸有)
(功又董賢傳賢性柔和善爲媚以自固每賜洗沐不肻出常留中視醫藥上以賢難歸詔令賢妻得丨引丨殿中止賢廬若吏妻子)
(居官寺舍白居易詩平生同門友丨丨在金閨)史籍(後漢書班彪傳彪才高而好述作遂專心丨丨之間吳志孫權傳注趙咨)
(使魏魏文帝嘲咨曰吳王頗知學乎咨曰吳王任賢使能志存經略雖有餘閒博覽書傳歴丨丨探奇異不效諸生尋章摘句而已)
(初學記溫嶠舉荀崧爲祕書監曰崧文質彬彬思義通博歴位先朝蒞事以穆宜掌祕奥宣明丨丨曹植求自試表每覽丨丨觀古)
(忠臣義士出一朝之命以殉國家之難韋曜博奕論勉思至道愛功惜力以佐明時使名書丨丨勲在盟府乃君子之上務也)六
籍(魏志荀彧傳注晉陽秋曰荀粲好言道常以爲子貢稱夫子之言性與天道不可得聞然則丨丨雖存固聖人之糠粃晉書陳)
(邵傳以儒學累遷燕王師泰始中詔曰燕王師陳邵淸貞潔静行著邦族篤志好古博通丨丨宜在左右以篤儒教可爲給事中東)
(都賦丨丨所不能談前聖靡得言焉注丨丨六經也張衡賦日信近而遠疑兮丨丨闕而不書陶潛詩如何絶世下丨丨無一親)
黃籍(唐書食貨志先是州縣職田公廨田每六月以白簿上尚書省覆實至十月輸送則有丨丨歲一易之後不得簿上唯授)
(租淸望要官而職卑者稽留不付丨丨亦不復更矣德宗即位詔丨丨與白簿皆上有司)履籍(淮南子周公繼文王之業丨天)
(子之丨聽天下之政江淹袁淑從駕詩辨詩測京國丨丨鑒都鄽)橘籍(述異記越多橘柚歲有橘稅曰丨丨闞澤表請除臣)
(丨丨)仙籍(通略入館登瀛洲叩名于丨丨李商隱重過聖女祠詩玉郎會此通丨丨憶向天階問紫芝劉滄及第後宴曲江詩)
(紫毫粉壁題丨丨柳色簫聲拂御樓雲笈七籖呼吸太和保守自然先榮其氣氣爲生源所謂易益之道益者益精也易者易形也)
(能益能易名上丨丨)司籍(荅賓戲劉向丨丨辨章舊聞注項岱曰丨主也丨書籍也)篇籍(荅賓戲婆娑乎術藝之場休息)
(乎丨丨之圃蔡邕文烈侯楊公碑兼通五典周覽丨丨魏文帝與王朗書人生惟立德揚名其次莫如著丨丨左思詠史詩四賢豈)
(不偉遺烈光丨丨案謂主父偃朱買臣陳平司馬相如也)玉籍(溫庭筠詩丨丨標人瑞金丹化地仙陸龜蒙送德師侍御罷府)
(西歸詩王謝遺蹤丨丨仙三年□上鄂君船)項籍(史記項羽紀丨丨者下相人也字羽初起時年二十四長八尺餘力能扛)
(鼎才氣過人三年滅秦自立爲西楚霸王)阮籍(魏志丨丨傳才藻豔逸而倜儻放蕩行已寡欲以莊周爲模則注字嗣宗性至)
(孝居喪雖不率常檢而毁幾至滅性爲從事中郎朝論欲顯崇之籍以世多故禄仕而已聞步兵校尉缺厨多美酒營人善釀酒求)
(爲校尉遂縱酒昏酣遺落世事時率意獨駕不由徑路車迹所窮輙慟哭而返又嵇康傳注康與丨丨山濤向秀籍兄子咸王戎劉)
(伶相友善游于竹林號爲七賢晉書丨丨傳能爲靑白眼見禮俗之士以白眼對之嵇喜來籍作白眼喜弟康齎酒挾琴造焉籍乃)
(見青眼嘗遇孫登與商略終古及栖神道氣之術登不應籍因長嘯而退至半嶺聞有聲若鸞鳳之音響乎岩谷乃登之嘯也遂歸)
(著大人先生傳李白詩丨丨爲太守乘驢上東平)張籍(唐書丨丨傳字文昌和州烏江人第進士韓愈薦爲國子博士歴水)
(部員外郎主客即中當時有名士皆與游而愈賢重之籍性狷直嘗責愈喜博簺及爲駮雜之說其排釋老不能著書若孟軻揚雄)
(以垂世者仕終國子司業)
弟子籍(淮南子公孫龍在趙之時謂弟子曰人而無能者龍不能與游有客衣褐帶索而見曰臣能呼公孫龍顧謂弟子曰)
(與之丨丨之丨)金閨籍(謝朓始出尚書省詩既通丨丨丨復酌瓊筵醴宋之問翫郡齋海榴詩昔沗丨丨丨嘗見玉池蓮李)
(白詩謬題丨丨丨得與銀臺通杜甫吳侍御江上宅詩昔在鳳翔都共通丨丨丨)承明籍(吳少微哭富嘉謨詩乃通丨丨)
(丨遘此敦牂春)金門籍(張九齡詩自罷丨丨丨來參竹使符)太常籍(柳宗元送幸南容歸使詩序渤海幸君既登于)
(丨丨之丨又膺邯鄲之召)吏部籍(姚合荅韓湘詩昨聞過春關名係丨丨丨)觀光籍(李商隱爲滎陽公桂州舉人自)
(代狀身先較藝之場首出丨丨之丨)長生籍(曹唐小游仙詩外人欲壓丨丨丨拜請飛瓊報玉皇)蓬壺籍(鄭谷故少)
(師從翁隱岩别墅詩妙主丨丨丨忠爲社稷臣)
增實籍(詩實墉實壑實畝丨丨)伍籍(周禮天官小宰聽政役以比居注比居謂丨丨也比地爲伍因内政寄軍令以)
(丨丨發軍起役者平而無遺脫也唐書秦彦傳本名立隸丨丨乾符中以盜繫獄且死夢嘑曰秦彦而從我去寤而視械破因得亡)
(命卽名彦)國籍(周禮秋官小行人令諸侯春入貢秋獻功王親受之各以其丨之丨禮之魏書李彪傳表曰竊尋先朝賜臣名)
(彪者遠則擬漢史之叔皮近則凖晉史之紹統推名求義欲罷不能今求都下乞一靜處綜理丨丨以終前志張說張司馬集序開)
(丨丨鱗次乎史傳之首入文場羽儀乎天下之半)禮籍(周禮秋官小行人掌邦國賓客之丨丨以待四方之使者注丨丨名)
(位尊卑之書陳潘徽贈北使詩行人仍丨丨使者接輶軒)等籍(周禮秋官掌訝掌邦國之丨丨以待賓客注等九儀之差數疏)
(卽大行人命者五爵者四以九以七以五爲差數是也)勿籍(左傳晉侯使鞏朔獻齊捷于周王以鞏伯宴而使賄之使相告)
(之曰非禮也丨丨)去籍(孟子北宫錡問曰周室班爵禄也如之何孟子曰其詳不可得聞也諸侯惡其害已也而皆丨其丨)
授籍(戰國策王斗見齊宣王曰昔先君桓公九合諸侯一匡天下天子丨丨立爲太伯)客籍(戰國策汗明見春申君侯)
(問三月而後得見談卒春申君大說之召門吏爲汗先生著丨丨)固籍(戰國策牛贊曰國有丨丨兵有常經變籍則亂失經)
(則弱)變籍(見上)宦籍(史記蒙恬傳趙高有大罪秦王令蒙毅法治之毅不敢阿法當高罪死除其丨丨帝以高之敦于事)
(也赦之復其官爵)計籍(史記張蒼傳自秦時爲柱下史明習天下圖書丨丨)市籍(漢書食貨志諸賈人末作貰貸賣買)
(居邑貯積諸物及商以取利者雖無丨丨各以其物自占率緡錢二千而算一)置籍(漢書竇皇后傳吕太后時以良家子選入)
(宮太后出宫人以賜諸王竇姬與在行中家在清河願如趙近家請其主遣宦者必丨我丨趙之伍中宦者忘之誤丨丨代伍中竇)
(姬不欲往相彊乃行)傅籍(漢書王莽傳署宗官祝官卜官史官虎賁三百人家令丞各一人宗祝卜史官皆置嗇夫佐安漢公)
(在中府外第虎賁爲門尉當出入者丨丨注傅猶著也音附)舉籍(漢書東方朔傳上使吾丘壽王與待詔能用算者二人丨)
(丨阿城以南盩厔以東宜春以西提封頃畝及其賈直欲除以爲上林苑屬之南山注丨計其數而爲簿丨也)術籍(後漢書五)
(行志雲臺者乃周家之所造也圖書丨丨珍玩寳怪皆所藏在也)口籍(後漢書百官志凡居宫中者皆有丨丨於門之所屬)
(宫名兩字爲鐡印文符案省符乃内之元稹贈太尉沂國田公誌銘公獻地圖編丨丨修職貢軍司馬以下皆請命于廷然後斬暴)
(亂敘勞舊)案籍(後漢書馮異傳安帝詔曰追惟勲烈披圖丨丨唐書李抱眞傳爲懷澤潞觀察留後籍戸三丁擇一蠲其徭租)
(給弓矢令閒月得曹偶習射歲終大校親丨丨第能否賞責比三年皆爲精兵)注籍(後漢書楊賜傳中平元年黃巾賊起賜被)
(召會議詣省閤切諫忤旨免後帝徙南宮閱錄故事得賜所上張角奏及前侍講丨丨乃感悟詔封賜臨晉侯)人籍(後漢書酈)
(炎傳富貴有丨丨貧賤無天錄注富貴者爲丨所載于典丨也)引籍(後漢書鄭衆傳建武中皇太子及山陽王荆因梁松以縑)
(帛聘請衆欲爲通義丨丨出入殿中衆謂松曰太子儲無外交之義漢有舊防藩王不宜私通賓客遂辭不受)君戸籍(魏志)
(崔琰傳太祖領冀州辟琰爲别駕從事謂曰昨案丨丨可得三十萬衆故爲大州也北史魏孝文帝紀太和十年立黨鄰里三長定)
(人丨丨)書籍(魏志王粲傳時蔡邕才學顯著貴重朝廷聞粲在門倒屣迎之曰此王公孫也有異才吾不如也吾家丨丨文)
(章盡當與之晉書張華傳雅愛丨丨嘗徙居載書三十乘朝廷校書必向華家取證郭鈺詩鑿平岩罅安丨丨埽集松花釀酒醪)
羣籍(晉書阮籍傳籍博覽丨丨尤好莊老任昉宣德皇后令博通丨丨而讓齒乎一卷之師劍氣凌雲而屈迹于萬夫之下)
禁籍(晉書荀崧傳世祖武皇帝經始明堂營建辟雍告朔班政鄉飲大射西閤東序河圖秘書丨丨臺省有宗廟太府金墉故)
(事)墳籍(晉書魯芝傳芝年十七耽思丨丨應璩與從弟君苖君胄書潛精丨丨立身揚名梁昭明太子文選序事美一時語)
(流千載概見丨丨旁出子史)經籍(晉書杜預傳立功之後從容無事乃躭思丨丨通典北齊有太子校書隋有六人唐四人)
(掌校讐丨丨)分籍(齊書裴昭明傳從祖弟顗昇明末爲奉朝請齊臺建世子裴妃須外戚譜顗不與遂丨丨)移籍(南史)
(謝靈運傳爲永嘉太守郡有名山水遂丨丨會稽修營舊業傍山帶江盡幽居之美)晉籍(南史王僧孺傳入直西省知譔譜事)
(先是尚書令沈約以爲晉咸和初蘇峻作亂文籍無遺後起咸和二年以至于宋所書竝皆詳實竝在下省左戸曹前廂謂之丨丨)
(有東西二庫此籍旣竝精詳實可寳惜)唱籍(唐書儀衞志平明傳點畢内門開監察御史領百官入夾階監門校尉二人執)
(門籍曰丨丨既視籍曰在入畢而止次門亦如之)掌籍(唐書百官志司籍典籍丨丨各二人掌供御經籍)朝籍(唐書)
(韋貫之傳金忠義以工巧幸擢少府監貫之劾忠義不宜汙丨丨姚合寄九華費冠卿詩闕下無丨丨林間有詔書陸龜蒙李賀小)
(傳跋長吉夭東野窮玉溪生官不挂丨丨薛蕙郊居詩拙薄謬榮塗疎慵謝丨丨)第籍(唐書錢徽傳徽入拜禮部侍郎宰相)
(叚文昌以所善楊渾之學士李紳以周漢賓竝諉徽求致丨丨徽不能如二人請)謫籍(宋史選舉志建炎四年以朝班多闕)
(詔臺諫左右司即官以上各薦士二人雖在丨丨無大過而政事才學實可用者亦與召擢却埽編吕太尉惠卿元祐間貶建州紹)
(聖初復起語人曰吾在丨丨九年雖冷水亦不敢飲設有疾病則好事者必謂吾戚戚所致矣劉禹錫謝竇相公啓雖轉郡符未離)
(丨丨鄭元祐芝雲堂詩斑龍誤騎有丨丨雲旂夜下星君宮)正籍(宋史食貨志咸淳元年趙順孫言嘉定以來之經界時至)
(近也官有丨丨鄕都有副籍)副籍(見上)丁籍(宋史姚仲孫傳知滁州歲旱饑有詔發官粟以賑民而主吏不時給仲孫)
(既至州立劾主吏夜索丨丨盡給之)落籍(宋史劉師道傳弟幾道禮部奏名廷試陳堯咨爲考官教幾道于卷中密爲識號幾)
(道旣擢第事泄詔丨其丨孫思邈四言詩南宫度名北斗丨丨)赤籍(宋史韓世忠傳年十八以敢勇應募鄉州隸丨丨挽強馳)
(射勇冠三軍)妓籍(宋史楊簡傳簡知溫州移文郡縣首罷丨丨)上籍(宋史范確傳應詔上書言十事乞誅大姦退小)
(人進賢能開禁錮起老成擢忠鯁息邊事修文德廣言路容直諫遂列于丨丨)秦籍(宋史吳淑傳淑上言曰漢祖入關蕭何收)
(丨丨由是周知險要又梁元帝簡文帝法寳聯璧序大丨之丨非符八體康居之篆有異六爻)除籍(宋史黃夷簡傳被病告滿)
(二百日御史臺言當丨丨眞宗以吳越舊僚有詞學且年老母在特命續其月廩)括籍(金史食貨志世宗曰聞山西田多爲)
(權要所占有一家一口至三十頃者以致小民無田可耕徙居陰山之惡地何以自存其令占官地十頃以上者皆丨丨入官將均)
(賜貧民)漏籍(元史世祖紀括丨丨老幼等戸協濟編戸賦稅)官籍(元史廉希憲傳先時江陵城外蓄水扞禦希憲命决)
(之得良田數萬畝以爲貧民之業發沙市粟之不入丨丨者二十萬斛以賑公安之饑)俘籍(元史姚樞傳樞奉詔卽軍中求)
(儒道釋醫卜士凡儒生挂丨丨者輒脫之以歸趙復在其中樞與之言信奇士)糧籍(元史鄒伯顏傳爲建寧崇安縣尹取其丨)
(丨而分計之田多者受數都之役田少者稱其所出貧困之民始得休息)憲籍(管子太史旣布丨入丨於太府丨丨分于君前)
(又丨丨不審則姦民勝刑法不審則盜賊勝劉禹錫莫&KR0889;歌莫&KR0889;自生長名字無丨丨)租籍(管子丨丨者所以彊求也租稅)
(者所慮而請也王覇之君去其所以彊求廢其所慮而請故天下樂從也)反籍(荀子周公歸周丨丨於成王而天下不輟事周)
(周公北面而朝之注反還也)法籍(淮南子夏桀之時棄捐五帝之恩刑推蹶三王之丨丨)簿籍(論衡宅舍多土地不)
(得小戸口衆丨丨不得少通典後魏有宗正卿少卿掌皇族外戚丨丨)牒籍(論衡罕發之迹記于丨丨希出之物勒于鼎銘)
總籍(三輔黃圖武帝求仙起明光宮發燕趙美女二千人充之率取二十以下十五以上年滿三十者出嫁之掖庭令丨其丨)
遐籍(拾遺記夏代世載緜絕時有豢龍之宫考諸丨丨由斯立矣)承籍(世說王東亭爲桓宣武主簿旣丨丨有美譽孫)
(楚與孫皓書公孫淵丨丨父兄世居東裔)綠籍(酉陽雜俎白誌見腹名在瓊簡者目有緣筋名在金赤書者陰有伏骨名在琳)
(札靑書者胸有偃骨名在星書者眼四規名在方諸者掌理㢠廻菌名在丨丨者有前相皆上仙也皇甫汸迎仙使曲金簡探丨丨瓊)
(笈訪朱書)樂籍(牧豎閒談元和中成都丨丨薛濤者善篇章足辭辨雖兼風諷教化之旨亦有題花咏月之才海棠譜東坡謫)
(居齊安齊安丨丨中李宜色藝不下他妓他妓因燕序中有得詩曲者宜以語訥不能有所請坡將移臨安于飲餞處宜哀鳴力請)
(坡半酣笑曰東坡居士文名久何事無言及李宜恰似西川杜工部海棠雖好不吟詩圖繪寳鑑蘇氏淳祐閒流落丨丨以蘇翠名)
(嘗寫墨竹扶疏頗不俗王惲春夜讌史右相宅詩有時陳丨丨張宴爲嘉賓)責籍(侯鯖錄張舜民芸叟紹聖中入元祐丨丨)
(爲黨人繫潭州赦書中獨元祐人不赦有詩云國嚴三歲犯恩洗萬方春)楸籍(埤雅中山又有楸戸著名丨丨)黥籍(桯史)
(汪革兄孚以掠敓黥隸吉陽軍張魏公都督江淮孚逃歸自詭募亡命爲前鋒雖弗效猶以此脫丨丨)校籍(月令廣義七月)
(十五日地官丨丨之辰白帝乘時之運羅隱謝屯田金即中啓玉壺委鑑金口開譚驅雲於道士梁間丨丨於眞官筆下唐順之寄)
(姜白二子詩畫省熏香行載槖石渠丨丨坐然藜)施籍(藝文𩔖聚衞尉主宮闕之内衞士于周垣下爲廬各有員部凡居宮)
(中者皆丨丨于掖門案其姓名若有醫巫僦人當入者本官長吏爲之封啓傳審其印信然後内之)祕籍(古今詩話叚成式博)
(學彊記多奇篇丨丨潘岳故太常任府君畫贊遂管丨丨辨章舊史)聖籍(世說補管公明與單子春談文采葩流枝葉横生少)
(引丨丨多發天然韓愈納凉聯句儒庠恣游息丨丨飽商𣙜)梁籍(班彪王命論勇如信布強如丨丨成如王莽然卒潤鑊伏)
(鑕烹醢分裂按丨丨謂項丨項丨也)廩籍(張華大司農箴家有廬井王有丨丨)遺籍(陸機弔魏武帝文覽丨丨以慷慨獻)
(兹文而悽傷)來籍(陸機豪士賦序巍巍之盛仰邈前賢洋洋之風俯冠丨丨)唐籍(傅亮喜雨賦墊襄陵于丨丨慼雲漢)
(於周篇)河籍(謝朓謝隨王賜左傳啓朓未窺山笥早懵丨丨業謝專門說非章句)内籍(鮑照過銅山掘黃精詩土肪閟)
(中經水芝韜丨丨)胄籍(梁武帝申飾選人表丨丨升降行能臧否)巧籍(沈約論譜籍疏僞狀丨丨歲月滋廣)寳籍
(沈約爲竟陵王發講疏靈篇丨丨遠探龍藏王勃武都山淨惠寺碑黃龍負匣著丨丨于經山紫鳳銜書蔭榮光于井絡)奧籍
(沈約爲竟陵王解講疏敬集名僧演敷丨丨)炤籍(江淹傷友人賦披圖兮丨丨抽經兮閱史)海籍(劉孝儀謝賜鉢啓雕)
(鏤丨丨圖載山經)魏籍(魏收上魏書十志啓肅奉明詔刊著丨丨編紀次傳備聞天旨)冒籍(薛登論選舉疏或丨丨以)
(偷資或邀勛而竊級)戎籍(常袞京兆府減稅制親繞六師大閱丨丨)僧籍(劉禹錫送僧東游詩西游長安隸丨丨本寺門)
(前曲江碧)眞籍(劉禹錫游桃源詩如今三山上名字在丨丨)軍籍(韓愈上留守鄭相公啓注名于丨丨中以陵駕府縣)
舊籍(韓愈寄崔立之詩丨丨在東都茅屋枳棘籬)縣籍(張藉賈客樂年年逐利西復東姓名不在丨丨中)宫籍
(張藉送宫人入道詩名初出丨丨身未稱霞衣王叔承宫詞玉漏聲殘夜色虛按殘丨丨幸來疎)宗籍(崔位為李尚書讓兼)
(左僕射表入詞丨丨出按節旄)地籍(白居易試進士策問百官職田蓋古之稍食也今稽其丨丨則田亦具存計其戸租則數)
(多散失至使内外官中有品秩等局署同而厚薄相懸不啻十倍者斯積弊之甚也)鹽籍(白居易鹽法之弊策自關以東農夫)
(貿易其貨産入為鹽商率多藏私財别營裨販身則庇于丨丨利盡入于私家)稅籍(白居易尚書右僕射元公誌銘序辨沃瘠)
(察貧富均勞逸以定丨丨元好問驅豬行兒童食糜須愛惜此物羣豬口中得縣吏卽來銷丨丨)古籍(楊衡游陸先生故岩)
(居詩拾薪遇遺鼎探穴得丨丨)頒籍(李德裕南梁行青天詔下寵光至丨丨金閨徵石渠)賦籍(姚合送喻鳬歸毘陵詩闕)
(下科名出鄉中丨丨除)選籍(趙嘏贈陳正字詩魯儒今日意何如名挂春官丨丨初)科籍(李磎王摶兵部員外郎兼)
(侍御史制搏等並以丨丨早登朝列)品籍(司空圖擕仙籙詩若有陰功救未然玉皇丨丨亦搜賢)皇籍(梅堯臣弔仲源)
(詩世家吳季子丨丨漢諸孫雲笈七籖左把丨丨右執靈篇)署籍(蔡襄士伸知已賦亮覘時而晦躅蜀何奮之于甽畆蒙丨)
(丨而委質吳何抗之于卒旅)州籍(楊侃皇畿賦落編民于丨丨升地圖于天府)小籍(司馬光詩東田丨丨選新聲歌)
(吹胡琴色色精)欠籍(蘇軾論積欠六事狀丨丨不除以至虧欠兩稅走陷課利農末皆病公私並困)食籍(黃庭堅贈李彦)
(深詩世傳寒士有丨丨一生當飰百甕菹)碑籍(眺冲之詩載觀丨丨存尚恐金石朽)貴籍(馬祖常都門詩英名襲蓮炬丨)
(丨謝魚鑰)儒籍(姚淶白兔賦辨敬怠于丨丨審勞逸于農阡)金籍(沈氏瓊蓮送弟赴試春官詩年年望汝登丨丨同補)
(山龍上袞衣)錦籍(雲笈七籖刻名上淸丹文丨丨應爲紫虛元君上眞司命)籙籍(雲笈七籖王清隱書有帝簡金書玄)
(玉丨丨)勒籍(雲笈七籖主籙丨丨司命定算)紫籍(雲笈七籖司命隱符五老丨丨)伊籍(蜀志丨丨傳字機伯山陽)
(人隨先主渡江爲左將軍從事中郎遣東使于吳孫權聞其才辯欲逆折以詞籍適入拜權曰勞事無道之君乎即對曰一拜一起)
(未足爲勞籍之機捷𩔖如此遷昭文將軍與諸葛法正劉巴李嚴共造蜀科蜀科之制由此五人焉)荀籍(晉書丨蕤傳子丨嗣)
(位至散騎常侍大長秋)王籍(南史丨丨傳字文海爲餘杭令政化如神又爲錢塘縣下車布政咸謂數十年來未之有也爲)
(詩慕謝靈運時人咸謂康樂之有丨丨如仲尼之有丘明老聃之有嚴周又工艸書筆勢遒放蓋孔琳之流亞也)
九畿籍(周禮夏官乃以丨丨之丨施邦國之政職)官府籍(戰國策武靈王破原陽以爲騎邑牛贊進諫王曰子知丨)
(丨之丨不知器械之利知甲兵之用不知隂陽之宜)通侯籍(史記漢高祖紀利幾者項氏之將項氏敗降高祖高祖侯之穎)
(川高祖至洛陽舉丨丨丨召之而利幾恐故反司馬光送劉觀察知洛州詩久襲丨丨丨新腰太守章)出入籍(唐書百官)
(志司門郎中員外即各一人掌門關丨丨之丨及闌遺之物凡著籍月一易之)宫人籍(唐書一行内黃人張公瑾孫自幼穎)
(異從普寂禪師明皇召問曰卿何能對曰善記覽即以丨丨丨見示覽畢試之一無所遺明皇呼爲聖人)浮圖籍(宋史食貨)
(志民避役者或竄名丨丨丨以為出家)甲乙籍(元史阿台當傳爲平灤路總管置丨丨丨籍民丁力民甚便之)太府
籍(管子考憲而有不合于丨丨之丨者侈曰專制不足曰虧令罪死不赦)孔墨籍(論衡堯舜之典伍伯不肯觀丨丨之)
(丨季孟不肯讀)大荒籍(抱朴子東方識啖鐡之獸實頼神禹之書丨丨之丨矣)百工籍(通典後周有冬官大司空)
(卿掌五材九範之法其屬工部中大夫二人承司之事掌丨丨之丨而理其禁令)蓬瀛籍(酉陽雜爼辛秘五經擢第後常)
(州赴婚有乞兒隨之至汴謂辛曰公所適何事也辛以娶約語之乞兒笑曰此非君妻婚期甚遠一日以綾帕複贈辛帶有一結語)
(辛異時有疑當發視也積二十餘年辛爲渭南尉始婚裴氏洎裴生日會親賓忽憶乞兒之言解帕複結得楮幅署曰辛秘妻裴氏)
(某月日生乃其日也辛計别乞兒之年妻尚未生豈丨丨丨者謫于人間乎)兵馬籍(夢溪筆談予在鄜延見安南行營丨)
(丨丨有稱過范河損失問其何謂范河乃越人謂淖沙爲范河北人謂之活沙或謂此卽流沙也)平康籍(玉照新志楊娼)
(韻者以色藝顯名一時誕日嘗作醮供仲彌性代作醮詞云香爐經卷早修淸淨之緣歌扇舞衫尚挂丨丨之丨)貢士籍
(齊東野語糜先生吳之老儒也記問該洽九經注疏悉能成誦場屋之丈未嘗謄稿然垂老連蹇未嘗預丨丨丨)壯士籍
(曹植白馬篇名編丨丨丨不得中顧私)姬公籍(梁昭明太子文選序丨丨之丨孔父之書與日月俱懸鬼神爭奥)靈
臺籍(陸倕未至潯陽郡教光武丨丨之丨較涉根基張華聚土之書略見庭戸)班玩籍(江總借劉太常說文詩不詣王)
(充市聊投丨丨丨)山祗籍(王勃武都山淨惠寺碑株兵奉天藏之圖泉女獻丨丨之丨)龍宮籍(王勃梓州福會)
(寺碑功推八正猶迷鶴樹之談道亞三明未覩丨丨之丨)羽陵籍(楊炯從甥梁錡誌安釐王汲冡之文穆天子丨丨之丨)
丹殿籍(趙冬曦送張說上集賢學士賜宴詩學開丨丨丨名與石渠賢)列女籍(李白東海有勇婦詩志在丨丨丨竹)
(帛以光榮)飛騎籍(杜甫遭田父泥飲美嚴中丞詩回頭指大男渠是弓弩手名在丨丨丨長蕃歲時久)漢家籍(李嘉)
(祐廣陵送林宰詩明通丨丨丨重識府公恩)宗祊籍(周愿牧守竟陵因游西塔著三感說陸羽之出處無丨丨之丨始自)
(赤子洎乎冠歲爲竟陵苾芻之所生活)司徒籍(白居易自蜀江至洞庭湖口詩坐添百萬戸書我丨丨丨)生齒籍
(白居易牛僧孺戸部侍郎制戸部侍郎周之地官小司徒也掌天下田戸之圖丨丨之丨賦役貨幣之政令曾鞏戸部侍郎制田疇)
(丨丨之丨榖帛貨泉之計)七郡籍(白居易詩君提丨丨丨我按三尺書)瓊蘂籍(李紳海棠詩丨丨丨中聞閬苑紫芝)
(圖上見蓬萊)江東籍(殷堯藩帝京篇英雄盡入丨丨丨將相多收薊北功)儀曹籍(厲玄送顧非熊及第歸茅山詩)
(名在丨丨丨何人肯挂冠)玄元籍(李羣玉登廣陵楞伽臺詩身居飛鳥上只詠丨丨丨)西方籍(陸龜蒙北禪院避暑)
(聯句堪悲東序寳忽變丨丨丨)桐君籍(梅堯臣賦茯苓贈尹子漸詩因歸話茯苓久著丨丨丨)蜀郡籍(梅堯臣送)
(李才元知卭州詩昔登丨丨丨今得臨卭章)科斗籍(梅堯臣詩牀頭龍脣琹案上丨丨丨)金馬籍(司馬光賞花釣)
(魚詩誤陪丨丨丨愧奉柏梁篇高叔嗣再調考功詩入屬丨丨丨出與羣龍偕)玉帝籍(黃庭堅寒夜詩牧羊金華山早通丨)
(丨丨)職方籍(范成大天都峰詩會稽眇小哉請議丨丨丨)跖蹻籍(戴表元隣峰詩世無卓魯化名在丨丨丨)紫
泥籍(沈周至日閒居自述詩白石田間虛種玉丨丨丨上欠修仙)小酉籍(梁有譽喜歸述懷詩遙探丨丨丨閒訪大)
(羅仙)元祐籍(董其昌題浯溪讀碑圖詩書生何負于國哉丨丨之丨何當來)游士籍(袁定布衣賦朝寄丨丨之丨兮)
(暮垂上相之纓)壽麻籍(朱灝逃暑賦鑿晶山而守閉兮不隸丨丨之丨)丹城籍(雲笈七籖罪福纖芥刻於丨丨之丨)
王孝籍(隋書儒林傳平原丨丨丨博覽羣言頗有文翰)
靑雲梯籍(宋史藝文志丨丨丨丨二十卷)
御定佩文韻府卷一百之五
