欽定四庫全書卷
御定佩文韻府卷三十三
上聲三講韻
講(古項切告也謀也論也說文和解也)
韻藻不講(禮記為義而丨丨之以學猶種而弗耨也論語德之不修學之丨丨史記刺客傳魯句踐已聞荆軻之刺秦王)
(私曰嗟乎惜哉其丨丨於刺劍之術也漢書禮樂志時大儒公孫弘董仲舒等皆以為音中正雅立之大樂春秋鄉射作于學宫希)
(闊丨丨而欲以風諭衆庶其道無由後漢書樊準傳博士倚席丨丨儒者競論浮麗南史顧歡傳歡早孤讀詩至哀哀父母輙執書)
(慟泣由是受學者廢蓼莪篇丨復丨焉唐書源乾曜傳比年以来射禮丨丨所司恡費而舊典為虧阮籍樂論雅頌之詩丨丨而妖)
(淫之曲是尋)
峩冠講(韓愈詩問客之所為丨丨丨唐虞)
增研講(榖梁傳序丨丨六籍次及三傳世說康僧淵在豫章去郭數十里立精舍乃閒居丨丨希心理味庾公諸人多往看)
(之觀其運用吐納風流轉佳)西講(戰國策秦韓戰于濁澤韓氏急公仲朋謂韓王曰今秦之心欲伐楚王不如與之伐楚此)
(以一易二之計也乃儆公仲之行將丨丨于秦)從講(漢書儒林傳梁丘賀從京房受易傳子臨甘露中奉使問諸儒於石渠臨)
(學精熟專行京房法琅邪王吉聞臨說善之宣帝選高材郎十人丨臨丨)數講(後漢書張酺傳顯宗為四姓小侯開學于南宫)
(置五經師酺以尚書教授丨丨于御前以論難當意除為郎)輟講(後漢書周黨傳初鄉佐嘗衆中辱黨黨久懷之後讀春秋)
(聞復讐之義便丨丨而還與鄉佐期尅鬭日既交刃而黨為鄉佐所傷鄉佐輿歸養之數日方蘇自此勅身修志州里稱其高梁書)
(武帝紀釋書丨丨經營四方)自講(後漢書樊準傳孝明皇帝垂情古典游意經藝每饗射禮畢正坐丨丨諸儒並聽南史劉)
(虬傳虬精信釋氏注法華經丨丨佛義北周書顔之推傳之推年十二梁湘東王丨丨老莊之推便預門徒)勸講(後漢書楊)
(秉傳桓帝即位以明尚書徵入丨丨注丨丨猶侍講也元史趙世延傳經筵開兼知經筵事選揀丨丨者皆一時名流燕談孫奭醇)
(德粤學丨丨禁中二十餘年晚節勇退優游里中)都講(後漢書侯覇傳覇篤志好學師事九江太守房元治榖梁春秋為元)
(丨丨又楊震傳有冠雀銜三鱣魚飛集講堂前丨丨取魚進曰蛇鱣者卿大夫服之象也數三者法三台也先生自此升矣晉書禮)
(志古四時講武皆于農隙漢西京承秦制三時不講惟十月丨丨魏書祖瑩傳博士張天龍講尚書選為丨丨誤持曲禮上座乃置)
(禮于前誦尚書三篇不遺一字世說支道林許掾諸人共在會稽王齋頭支為法師詩為丨丨徐陵在北齊與宗室書或有漁獵三)
(史紛綸五經丨丨開黌諸生負帙温庭筠詩蘭亭舊丨丨今日意如何)入講(後漢書賈逵傳建初元年詔逵丨丨北宫白虎)
(觀南宫雲臺又樓望傳少習嚴氏春秋永平初為侍中越騎校尉丨丨内省魏書宣武靈皇后傳后姑為尼頗能講道世宗初丨丨)
(禁中唐書陸元朗傳陳太建中後主為太子集名儒丨丨承光殿)侍講(後漢書和帝紀詔長樂少府桓郁丨丨禁中又盧植)
(傳少與鄭康成俱事馬融融外戚豪家多列女娼歌舞于前植丨丨積年未嘗轉盼南史顧越傳每丨丨東宫皇太子嘗虚已禮接)
(魏書邢巒傳世祖曰往憶邢穎長者有學義宜丨丨東宫今其人安在按穎巒祖也老學菴筆記故事臺官無侍經筵者賈文元公)
(為中丞仁祖以其精于經術特召丨丨邇英自此遂為故事劉孝綽昭明太子集序延納丨丨討論經紀隋煬帝詩參翰長洲苑丨)
(丨肅成門)對講(後漢書劉寬傳寬每行縣止息亭傳輙引學官祭酒及處士諸生執經丨丨)聽講(齊書裴昭明傳弟顗)
(少有異操泰始中于總明觀丨丨不讓劉秉席秉用為參軍梁書阮孝緒傳于鍾山丨丨母王氏忽有疾兄弟欲召之母曰孝緒至)
(性冥通必當自到果心驚而返世說劉尹與桓宣武共丨丨禮記桓云時有入心處便覺咫尺玄門劉曰此未關至極自是金華殿)
(中語李翺韓公行狀公遷祭酒奏儒生為學官日使聚會生徒多奔走丨丨聞皆喜曰國子監不寂寞矣白居易詩盡日丨僧丨通)
(宵詠月明許渾詩寺喧丨丨絶厨遠送齊遲)解講(梁書武帝紀中大同元年夏四月丙戌于同泰寺丨丨設法會梁昭明太)
(子鍾山丨丨詩清宵出望園詰晨屆鍾嶺又去聲皮日休詩能諳肉芝樣丨丨隱書文)逓講(梁書謝舉傳舉少博涉多通尤)
(長玄理及釋氏義為晉陵郡時嘗與義僧丨丨經論)就講(梁書朱异傳异啓于儀賢堂奉述高祖老子義敕許之及丨丨朝士)
(及道俗聽者千餘人為一時之盛)覆講(梁書許懋傳入太學受毛詩旦領師說晚而丨丨座下聽者常數千百人)代講
(南史紀少瑜傳少瑜年十九始遊太學備探六經博士東海鮑皦雅相欽悦時皦有疾請少瑜丨丨少瑜既妙玄言善談吐辨捷如)
(流)建講(南史何點傳點在吳中石佛寺丨丨)登講(南史嚴植之傳植之兼五經博士館在潮溝每當丨丨五館生畢至)
(聽者千餘人)廢講(南史韓懷明傳懷明師南陽劉虬虬嘗一日丨丨獨居涕泣懷明竊問虬家人荅云是外祖亡日時虬母)
(亦已亡矣懷明聞之即日罷學還家就養)停講(南史齊始安王遙光傳蔡仲熊為太子講禮未半遙光曰文義之事此是士大)
(夫以為伎藝欲求官耳何用講為上以為然乃丨丨)開講(南史梁武帝紀丨丨日有三足鳥集殿之東戸自戸適于西南縣楣)
(三飛三集北史竇瑗傳孝武帝釋奠丨丨瑗與温子昇魏季景李業興並為摘句張籍詩京中丨丨已多時曾作壇頭證戒師李洞)
(詩丨丨宫娃聽抛生禁鳥餐)命講(北史李崇祖傳文襄集朝士丨盧景裕丨易崇祖時年十一論難往復景裕憚之)夏
講(北史張吾貴傳吾貴聚徒千數而不講傳生徒竊云張生之于左氏似不能說吾貴曰我丨丨暫罷後當說傳吾貴詣劉蘭蘭)
(遂為講傳三旬之中兼讀杜服隱括兩家異同悉舉諸生後集便為講之李洞贈僧詩詔落五天開丨丨兩街人競禮長眉張蠙詩)
(游吳累丨丨還與虎溪同)遊講(北史熊安生傳安生在山東時歲歲丨丨從之者傾郡縣)詔講(北史儒林傳序永熙中孝)
(武于顯陽殿丨祭酒劉廞丨孝經黃門李郁說禮記)通講(北史儒林傳序論語孝經諸學徒莫不丨丨)夜講(北史和士)
(開傳魏静帝常丨與朝賢丨集命安看斗柄所指安曰臣不識北斗按安士開父也梅聖俞詩龍聽丨丨寒生席鷗伴晨齋暖戲庭)
齋講(北史高允傳雅信佛道時設丨丨好生惡殺)親講(北史周武帝紀帝御正武殿集羣臣丨丨禮記蘇轍謝講徹論)
(語賜宴狀志在多聞丨丨前王之訓功惟日就遽見一經之終)參講(唐書李渤傳博引海内名儒大開學館與羣臣丨丨)直
講(唐書百官志丨丨四人掌佐博士助教以經術講授元稹論教夲書以沉滯僻老之儒充丨丨侍讀之選)進講(元史泰定)
(帝紀許師敬編𩔖帝訓成請于經筵丨丨)世講(官箴同僚之契交承之分有兄弟之義至其子孫亦丨丨之前軰專以此為務)
(今人知之者盖少矣)煗講(懶眞子温公在夏縣每日與從學者講書用一大竹筒筒上貯竹簽上書學生姓名講後一日即拈)
(簽令講講不通則公微數責之每五日作一丨丨一杯一飯一麫一肉一菜而已)專講(玉海紹熙增官十員各丨丨二日一)
(次五人上講)委講(謝靈運詩丨丨輟道論改服康世屯)論講(梁武帝賜范雲詔雖勤非負靮而舊同丨丨)御講
(梁簡文帝有請武帝丨丨啟)看講(梁昭明太子有謝敕賫丨丨啟李洞詩寺高猿丨丨鐘動鳥知齋)捨講(任昉為范)
(尚書讓吏部卦侯表忘丨丨之尤存諸公之費)朝講(沈炯詩石座應丨丨山龕擬夜禪)談講(徐陵傅大士碑濟濟行法)
(詵詵丨丨)窺講(沈佺期詩候禪青鴿乳丨丨白猿參)旦講(李嶠讓鸞臺侍郎表李真以妙通經術方陪丨丨)口講
(韓愈柳子厚墓誌衡湘以南為進士者皆以子厚為師其經承子厚丨丨指畫為文詞者悉有法度可觀黃庭堅題䟦荆公晚年刪)
(定字說好學者從之請問丨丨手畫終席或至千餘字)曲講(柳宗元丨丨堂詩寂滅本非斷文字安可離曲堂何為設高士)
(方在斯)蚤講(賈島詩丨丨林霜在孤禪隙月殘)横講(白居易詩曲庇桃根盞丨丨捎雲式)罷講(皇甫冉詩延陵)
(初丨丨建業去随緣)越講(李洞詩丨丨迎騎象番齋懺射鵰)新講(曹松詩此地開丨丨何山鏁舊房)度講(李頻)
(詩丨丨多來鶴經禪少候蟲)重講(李頻詩水國曾丨丨雲林半舊遊)上講(韋莊詩丨丨每教傾國聽承恩偏得内官)
(饒)坐講(程子劄子經筵臣寮乞今後特令丨丨以養主上尊儒重道之心)輪講(劉克莊詩細旃坐稳方丨丨羣玉峯)
(高未要扶)
同泰講(梁書武帝紀聽覧餘閒即于重雲殿及丨丨寺丨說名僧碩學四部聽衆常萬餘人李商隠詩始知丨丨丨徼福是)
(虚言)夀安講(梁書昭明太子傳天監八年九月于丨丨殿丨孝經盡通大義)華林講(梁書賀瑒傳有司舉治賓禮召)
(見說禮義高祖異之詔朝朔望預丨丨丨)清暑講(梁書伏曼容傳宋明帝好周易集朝臣于丨丨殿丨詔曼容執經)二
時講(南史徐孝克傳東遊居錢塘之佳義里每日丨丨丨旦講佛經晚講禮傳道俗受業者數百人)東宮講(南史沈文)
(阿傳文阿遷通直散騎常侍兼國子博士仍令于丨丨丨孝經論語)升座講(北史馬光傳光授太學博士嘗因釋奠帝親幸)
(國子學王公以下畢集光丨丨丨禮啟𤼵章門已而諸儒生以次論難者十餘皆當時碩學光剖析疑滯咸共推服)樊生講
(北史樊深傳深經學通贍解書多引漢魏以來諸家義而說之故後生聽其言者不能曉悟背而譏之曰丨丨丨書多門戶不可解)
(然儒者推其博物)西寺講(世說許掾年少時人以比王苟子許大不平時諸人士及林法師竝在會稽丨丨丨王亦在焉)
(許意甚忿便往西寺與王論理共決優劣苦相折挫王於是大屈)黃殿講(金漳蘭譜丨丨丨號為碧玉幹西施花色微黃)
(有十五萼合并幹而生計二十五萼亦花中之上品也)石渠講(梁簡文帝重請御講啟方留衢室之情未議丨丨之丨)
大林講(梁簡文帝大法頌序謂舍衛之集丨丨之丨無以過也)重雲講(庾信賦設丨丨之丨開士林之學)金
華講(張說詩侍帝丨丨丨千齡道固稀)研磨講(賈島詩妙字丨丨丨應齊智者蹤)縱横講(賈島詩武可丨)
(丨丨功從戰伐論)僧齋講(姚合詩老學丨丨丨貧還藥債遲)城中講(孟貫詩聽罷丨丨丨來安頂上禪)西
明講(李洞贈入内供奉僧詩因逢夏日丨丨丨不覺宮人拔鳳釵)山陰講(林逋詩幾憶丨丨丨兼忘谷口斜)軍
容講(蘇轍詩居中舊厭丨丨丨補外仍遭城旦書)
麟臺獨講(玉海夏休撰春秋素志又約其文而略說之為丨丨丨丨十一卷)
港(古項切水𣲖)
韻藻斷港(吳郡諸山錄登上方教院在山之巔即楞伽墖也望太湖瀰漫石湖僅如丨丨韓愈送王秀才序道於楊墨老)
(莊佛之學而欲之聖人之道猶航丨丨絶潢以望至於海也馬臻詩艤舟臨丨丨散策陟層巔)
甘棠港(五代史閩世家王審知封閩王海上黃﨑波濤為阻一夕風雨雷電震擊開以為港閩人以為審知德政所致號為)
(丨丨丨)
增樊港(唐書楊行密傳汴將朱友恭率兵萬人與張崇戰泗州瞿章守黃州聞友恭至走南昌友恭次丨丨章據險不得前)
(友恭鑿崖開道以強弩叢射殺章别將)奪港(宋史二王紀張世傑乃與蘇劉義斷維以十餘舟丨丨而去)涇港(宋史)
(河渠志沿沙下岸丨丨極多其水散漫悉入江湖若修固運河下岸一帶丨丨自無走泄)支港(宋史食貨志知秀州孫大雅代)
(還言州有柘湖澱山湖當湖陳湖丨丨四貫西北可入於江東南可達於海入越記汎舟過南堰出門穿鑑湖丨丨吳船錄一路自)
(魯家洑入純純者江旁支流其廣僅通舟但丨丨通諸小湖故為盜區老學庵筆記會稽鏡湖有天花寺呂文靖嘗題詩云賀家湖)
(上天花寺一一軒忩向水開今寺乃在草市通衢中三面皆民間廬舍前臨一丨丨與詩殊不合豈陵谷之變遽已如此乎陸游詩)
(泥補舊巣梁燕喜水生丨丨釣船通)利港(宋史河渠志常州守臣劉唐稽言上自運河𤼵源至下流析為二道一自丨丨一自)
(申港以達於江)申港(見上陳鴻廬州同食館記巣湖東北岸槖臯里作廥廩三十九間州東二邑人米輸於此由丨丨出新婦)
(江至白沙)流港(宋史河渠志御河不若開烏欄隄東北至大小丨丨横截黃河入五股河復故道尤便)魯港(宋史賈似)
(道傳時一軍七萬人盡屬孫虎臣軍丁家洲似道與夏貴以少軍軍丨丨汪元量詩丨丨當年傀儡場六軍盡笑賈平章)唐港
(元史世祖紀黃家灣有溪經鷂子山入丨丨可達于江)兜港(元史李恒傳張世傑遣都統張文虎合兵十萬期必復建昌恒)
(復遣將敗之丨丨)五港(元史世祖紀攻破射龍溝丨丨口盬場白頭河四處城堡第功賞賚有差)溝港(蟹譜陂塘小丨)
(丨處則皆穴沮洳而居)陂港(蟹譜蟹雖微𩔖嗜慾以足捨丨丨而之江海其得自然之智歟陸游詩重霧蔽白日丨丨日夜)
(涸)鵝港(庚寅奏事錄癸酉蚤入丨丨泊新河口)䨇港(吳郡諸山錄行十五里至銀樹又六七里至丨丨口後登舟約)
(十餘里至固城湖方䕫詩柳堤漁艇水丨丨山崦人家雲半層)溪港(入越記由曲水亭穿小徑涉溪復出官道數里泛鑑湖湖)
(多堙為田所存僅如丨丨)西港(金華遊錄客有問金華勝遊者以詩叙其㮣云赤松上下雨霏微八詠樓頭重拂衣丨丨晴来)
(汀草長北巖幽處洞泉飛)浪港(高麗錄二十五日甲辰入丨丨山過潭頭)粟港(高麗錄二十六日乙巳早過蘇州洋夜泊)
(丨丨)巨港(眞臘風土記自入真蒲已來率多平林叢棘長江丨丨綿亘數百里)御港(湖山勝㮣真珠園有丨丨曾經臨幸)
曲港(梁元帝詩高岸翻成浦丨丨反通舟張雨詩丨丨穿衝花外騎赤闌扶約水邊人)三港(韋瓘南陵縣大農陂記泄)
(流引洫臂𤼵丨丨支分脈散澤入大田)敗港(李商隠詩空園兼樹廢丨丨擁花流)秋港(李商隠詩丨丨菱花乾玉盤明)
(月蝕王安石詩共此樂丨丨雖淺可揚舲)小港(韓偓詩長松夜落釵千股丨丨春添水半腰楊萬里丁家洲避風行丨丨出荻)
(港大江詩蓼岸藤灣隔盡人大江丨丨繞成輪又詩近岫遥峯翠作圍平田丨丨碧行遲)荻港(見上陳造詩版磯滙湍殺丨丨)
(烟樹碧)水港(杜苟鶴詩古宫閒地少丨丨小橋多)孤港(梅堯臣金山寺序海汐冬落丨丨未通)派港(劉子翬詩)
(連沙突堆阜丨丨分組練)柳港(程垓詞綠外深深丨丨紅間曲曲花樓)攢港(辛棄疾詞還知否欠菖蒲丨丨綠竹緣坡)
别港(楊萬里詩回風打丨丨勇往遮不住趙師秀詩溪晴分丨丨山闕見他峯)石港(文天祥詠丨丨詩山鳥喚醒客海風)
(吹黑人)竹港(元好問詩川迥楓林散山深丨丨幽)争港(陳基詩一塔倚空臨浩劫两潮丨丨撼層崖)入港(陳基)
(詩渡江潮始平丨丨濤已落)荒港(方回詩戰罷閒隄眠老馬宴稀丨丨泊空船)花港(曹文晦詩夜泊松潭明月近晝)
(眠丨丨綠隂多張翥詩紅酣丨丨風荷密玉照梅岡雪樹明)細港(王逢詩深城遲閉戶丨丨倒回船)蔡港(王逢詩丨)
(丨沙田薄黃山宰木稀)滿港(陳旅詩魚風丨丨榕隂合燕語侵簾荔子肥)草港(郭翼詩丨丨鬭飛花鴨雨竹沙深映)
(白鷴罝)歸港(釋善住詩水宿先丨丨朝行暗計程)舊港(方瀾詩聚沙合丨丨連互如片石)絶港(宋濂詩九家狂)
(流不可遏丨丨強欲齊登瀛)
太子港(唐書食貨志初揚州疏丨丨丨陳登塘凡三十四陂以益漕河輒復湮塞節度使李吉甫築平津堰以洩有餘防不)
(足漕流遂通)七里港(唐書王播傳播浚丨丨丨以便漕引後賴其利)幞頭港(宋史河渠志知順安軍劉宗言閉五)
(門丨丨丨下赤大渦柳林口漳河水不使入塘臣已復通之令注白羊淀矣)慶元港(元史哈喇岱傳日本商船四艘篙師)
(二千餘人至丨丨丨口哈喇岱言於行省與交易而遣之)石墨港(岳陽風土記烏石山在州南其地五山相峙亦名五龍山)
(下有港曰丨丨丨水中石如墨磨嚥之可愈喉隔之疾亦可代墨用)侯景港(岳陽風土記江浦之石岸在城陵山山有故丨)
(丨丨乃侯景泊舟師之所)駝鶴港(岳陽風土記岳陽樓舊岸有港名丨丨丨商人泊船于此地勝千石載今已湮沒如平陸)
少府港(吳郡諸山錄欲訪顧野王墓不果遂自石湖入丨丨丨歸盤門)女兒港(廬山錄江行圖欲登落星寺而衆客)
(在岸應酬移時日已過未遂解去晚泊丨丨丨)流清港(廬山後錄再以小艇入西草湖轉而之丨丨丨上流清菴)月子
港(庚寅奏事錄晚抵繁昌乙丑早風復作行夾中行四十里近丨丨丨而止)廟前港(遯齋閒覽蒲陽通應子魚名著天下)
(盖其地有通應侠廟丨丨有丨港中魚最佳)禮成港(高麗錄十二日癸巳早雨正随潮至丨丨丨使副遷入神舟)海
上港(蘇軾詩近聞丨丨漸出水底村)蒲魚港(蘇軾詩已占丨丨丨更開松菊園又陳師道詩蒲港牽絲直)寒
蘆港(蘇軾有丨丨丨詩又翁卷藕塘南北棹蘆港去來鴻)炭步港(孔武仲有丨丨丨觀螢詩)宋田港(陳與)
(義詩泊舟丨丨丨俯仰看雲移)緣山港(陸游詩丨丨丨半斜)旁分港(眞山民詩水漲丨丨丨舟行倒走沙)鸕鷀
港(林景熙詩艤舟丨丨丨白雲滿高原)潮陽港(張弘範詩序十五年張世傑立廣王昺於海上授弘範蒙古漢軍都元帥)
(往平之十六年正月庚戌由丨丨丨𤼵舶入海)六國港(吳莱海上詩似聞丨丨丨東壓扶桑津)
棒(步項切杖也打也㭋棓同)
韻藻赤棒(北齊書琅邪王傳魏氏舊制中丞出清道王公皆遥住車去牛頓軛於地以待中丞過其或遲違則丨丨棒之)
(又高恭之傳為御史中丞帝姊夀陽公主行犯清路以丨丨呵之不止令卒棒碎其車公主往訴于帝帝不責北史司馬膺之傳性)
(方古舊與楊愔同為黃門郎後愔為尚書令路逢威儀導引乃于樹下側避之愔曰兄何意避弟膺之曰自避丨丨本不避卿愔甚)
(重之徐鉉詩青綾對覆蓬壺晚丨丨前驅道路開)八棒(傳燈錄僧問閩山令含禪師明明不會乞師指示師曰丨丨十三禪)
五色棒(魏志武帝紀注初入尉𪠘造丨丨丨縣門左右各十餘枚犯禁者不避豪強皆棒殺之京師歛跡李商隠詩蒼黃丨)
(丨丨掩遏一陽生)百頓棒(傳燈錄洛浦在夾山做典座三年喫丨丨丨後来大悟云斬新日月特地乾坤)打地棒
(傳燈錄忻州丨丨和尚學者致問惟以丨打地一日被僧藏其棒而問師但張其口)
增白棓(魏志鍾會傳胡烈紿語親兵及疏與其子曰丘建密說消息會已作大坑丨丨數千欲悉呼外兵入以次棓殺南史)
(宋蒼梧王紀常著小袴不服衣冠有丨丨數十各有名號周書王羆𫝊為華州刺史齊韓軌襲羆羆不覺衆已乘梯入城羆袒身露)
(髻徒跣持一丨丨大呼而出曰老羆當道卧貉子那得過敵見驚退抱朴子賀將軍討山賊賊中有善禁者刀劍不得拔賀曰有刃)
(者可禁不能禁無刃物乃多作勁木丨丨擊賊所殺萬計傳信記上御勤政樓大酺百戲競作人物填喧金吾衛士丨丨雨下不能)
(制止劉克莊築城行天寒日短工役急丨丨訶責如風雨)杖棒(周書泉企傳高敖曹攻洛州企力戰拒守矢盡以丨丨扞之)
執棒(隋書禮儀志隋制季春晦儺一人為唱師著皮衣丨丨鼓角各十)懸棒(隋書刑法志昔曹操丨丨威於亂時今施)
(之太平未見其可)大棒(隋書刑法志用丨丨束杖車輻鞵底壓踝杖桄之屬楚毒備至多所誣伏)袖棒(北史爾朱榮傳)
(葛榮向京師衆號百萬榮率精騎七千潛軍山谷為竒兵又以人馬逼戰刀下如棒密勒軍士馬上各齎丨丨一枚至戰時不聽斬)
(級使以棒棒之而已)巨棓(唐書李嗣業傳安禄山反詔與郭子儀僕固懷恩犄角常為先鋒以丨丨笞鬭賊值𩔖崩潰)天
棓(星經丨丨五星在女牀東北主忿争刑罰又六韜方首鐵棒維朌重十二斤柄長五尺以上千二百枚一名丨丨)鐵棒
(見上)駕棒(徐陵歐陽顔德政碑揚灰既散丨丨將揮)采棒(樓鑰送從弟尉東陽詩莫恃丨丨威要使慕巾墊)藍棒
(張昱輦下曲閒家日逐小公侯丨丨相隨覓打毬)瞎棒(佛祖通載圓悟勤謁湛堂準禪師準曰如何是行脚事勤露胸示之)
(曰和尚驗看準即打勤約住曰且莫肓枷丨丨準大笑)
車輻棒(金史儀衛志縣令一員僚佐四員控馬八人𬗋方傘一朱團扇一曲蓋一青衣二丨丨丨三)拾櫨棒(古今)
(注丨丨木曰無患者昔有神巫曰珤眊能作符劾百鬼得鬼則以此木丨杖殺之)雲門棒(丁復詩敏奪丨丨丨)德山
棒(傳燈錄臨濟喝丨丨丨謂德山禪師以棒打為教也)范桃棒(南史陳昕傳侯景渡江昕被禽令收集部曲將用之昕誓)
(而不許景使其儀同丨丨丨嚴禁之昕因說丨丨丨令率所領歸降襲殺王偉宋子仙丨丨丨許之)
蚌(部項切蛤也蜯同)
韻藻鷸蚌(戰國策趙伐燕蘇代為燕謂惠王曰今者臣来易水蚌方出曝而鷸啄其肉蚌合而箝其啄丨曰今日不雨明)
(日不雨必有死丨蚌亦謂鷸曰今日不出明日不出必有死鷸唐鄭昂有丨丨相持賦)剖蚌(蜀志秦宓傳甫欲鑿石索玉丨)
(丨求珠今乃隨和炳然有如皎日復何疑哉南州異物志合浦官禁民採珠巧盜者蹲水底丨丨得好珠吞而出潘岳凔海賦煮水)
(而鹽成丨丨而珠出謝惠連雪賦粲兮若馮夷丨丨列明珠尹程觀秋水賦星光夜照如臨丨丨之珠劉隲善歌如貫珠賦動白雪)
(之聲初疑丨丨嚴楚封良玉出櫝賦比事詎同乎丨丨契已可侔乎釣璜嚴識元潭州都督楊志夲碑歴丨丨泣鮫之巨漲窺結綠)
(珊瑚之怪穴李程披沙揀金賦似丨羣丨貫珠彩之纍纍蘇軾鰒魚行磨沙㵸瀋成大胾丨丨作脯分餘波黃庭堅贈秦少儀詩少)
(儀袖詩來丨丨珠的皪)老蚌(南史王珍國傳珍國為大司馬中兵參軍武帝雅相知賞謂其父廣之曰珍國應堪大用卿可)
(謂丨丨也廣之曰臣不敢辭帝大笑三輔決錄孔融見韋元將仲將與其父書曰不意䨇珠生于丨丨曹松南海詩文魮隔霧朝含)
(磬丨丨凌波夜吐丹蘇軾贈姪詩舊聞丨丨生明珠未省老兔生於莵又名駒已汗血丨丨空泥沙)巨蚌(聞見雜錄廣東老媪)
(江邊得丨丨剖之得大珠歸而藏之絮中夜輙飛去及曉復還南都賦丨丨函珠駮蝦委蛇吳都賦剖丨丨于回淵濯明月于漣漪)
(白居易求玄珠賦其難得也劇乎剖丨丨之胎李程青出于藍賦明珠之剖丨丨美玉之出韞石林滋陽冰賦滄淵掩丨丨之魄碧)
(落奪寒蟾之影)靈蚌(蔡邕漢津賦明珠胎于丨丨兮夜光潛乎玄洲吳均碎珠賦謝驪宮之瑞飾粉丨丨之神胎梅堯臣詩自)
(愧不從丨丨吐誰教相竝夜蟾飛)
珠藏蚌(史記龜策傳明月之丨出于江海丨于丨中蚗蠪伏之注蚗蠪龍屬也荅賓戲隨侯之丨丨于丨蛤)
增蠃蚌(易離為丨為丨范成大嘲硖石詩礧砢包丨丨淋漓錮鉛錫又作螺晉書食貨志杜預上疏曰臣愚謂既以水為困)
(當恃魚菜丨丨而洪波汎濫貧弱者終不能得淮南子明月之珠丨丨之病而我之利也博物志東南之人食水産龜蛤丨丨以為)
(珍味國史補蜀中雷氏斵琴常自品第第一者玉徽次者以瑟瑟徽又次者以金徽又次者丨丨之徽乾淳歲時記四月八日浴佛)
(西湖作放生會舟楫盛多略如春時小舟競賣龜魚丨丨放生海賦若乃雲錦散文于沙汭之際綾羅被光于丨丨之節謝惠連詠)
(丨丨詩丨丨非有心沈迹在泥沙江淹遂古篇魏開濟渠丨丨堅兮吳均檄江神文被魚鱗之衣赴丨丨之穴庾信連珠丨丨得路)
(恐異驪淵杜甫詩丨丨滿近郭蛟螭乘九臯蘇轍江漲詩藩籬出舊趾丨丨遺平臯)小蚌(爾雅蜃小者珧注珧玉珧即丨丨述)
(異記璅蛣似丨丨有一小蟹在腹中人呼為蟹奴嶺表錄異記取丨丨肉貫之篾曝乾謂之珠母)拌蚌(史記龜策傳王獨不)
(聞玉櫝隻雉出于昆山明月之珠出于四海鐫石丨丨傳賣于市聖人得之乃為大寳注拌割也)鑽蚌(晉書潘尼傳丨丨瑩)
(珠割石摛藻)玉蜯(隋書禮儀志齊制玉輅上施重屋棲寳鳳皇綴金鈴鑷珠璫丨丨佩四角金龍銜五綵眊)淵蚌(符子)
(心善知人者如明鏡自知者如丨丨)魚蚌(汝南先賢傳周燮好潛養靖志唯典籍是樂有先人革廬廬于東坑其下有陂丨丨)
(生焉非身所耕漁則不食也蔡襄詩春江沙平淨丨丨不可數)白蚌(南方草木狀丨丨珠在漲海中)大蜯(拾遺記南方林)
(邑有丨丨盈車明珠至寸不以為貴國人不採)黑蚌(拾遺記燕昭王坐握日之臺有黑鳥白頭集王所銜洞光之珠圓徑一尺)
(色黑如漆懸照室内百神不能隐其精靈此珠出隂泉之底有丨丨飛翔来去如五岳之上黃帝時霧成子游寒山得丨丨在高崖)
(之上故知丨丨能飛矣至昭王時有國獻于王王嗟歎曰自懸日月以来見丨丨生珠已八九十遇此蚌千歲一生珠也王嘗懷此)
(珠當隆暑之月體自清凉號曰銷暑招涼之珠也)海蚌(新論丨丨未剖則明珠不顯梅尭臣采芡詩吴雞鬭敗絳幘碎丨丨)
(吐出真珠明)採蚌(荆州記馬牧城有蚌城相傳云饑年民結侶丨丨止憩其中故因以為名桂海虞衡志珠出合浦海中有)
(珠池蜑戶投水丨丨取之)赤蚌(幽明錄漢武帝幸河渚有老公及年少數人出皆長八九寸為帝奏樂飲酒老公命取一大珠)
(徑數寸獻上上問東方朔朔曰河底有一穴深數百丈中有丨丨生此珠焉)珠蚌(洞天清錄古人不用金玉而貴蚌徽用海)
(産丨丨更多光采七啓弄丨丨戲鮫人庾信舟中望月詩天漢看丨丨星橋視桂花李紳登禹廟回降雪詩玉花全綴萼丨丨盡呈)
(胎)取蚌(西使記採珠盛以革嚢止露两手腰絙石墜入海手丨丨并泥沙貯于囊中既得蚌滿囊撼絙舟人引出之)駮
蚌(徐幹齊都賦玄蛤抱璣丨丨含璫)彭蚌(阮籍清思賦丨丨微吟螻蛄徐鳴)蠶蚌(郭璞歐絲野讚女子鮫人體近)
(丨丨出珠匪甲吐絲匪蛹)瓊蚌(江賦丨丨晞曜以瑩珠石&KR0917;應節而揚葩)土蚌(鮑照登大雷岸與妹書石蟹丨丨燕箕雀)
(蛤之儔)涸蚌(何遜詩丨丨困魚目籠禽觸四隅)割蚌(陸倕遷吏部郎啓丨丨識珠覩石知玉)拾蚌(徐陵為護)
(軍長史王質移文刺虎之勢時期卞生丨丨之機彌驗蘇子)枯蚌(庾信連珠日南丨丨猶含明月之珠皮日休舴艋詩低篷)
(挂鈎車丨丨盛魚餌又釣侣詩烟浪濺篷寒不睡更將丨丨點漁燈蘇轍黃樓賦棲流枿于喬木遺丨丨于水裔乂園庭詩香螺酌)
(美酒丨丨藉蘭殽)啄蚌(孟雲卿行路難海中之水慎勿枯烏鳶丨丨傷明珠)慙蚌(白居易詩一珠甚小還丨丨八子雖)
(多不羨鴉)夜蚌(張蠙詩丨丨侵燈影春禽雜櫓聲)脯蚌(劉基旱天多雨意詩下田應丨丨深樹且鳴鳩)
珠池蚌(嶺表錄異記丨丨之丨隨其大小悉胎中有珠)洞庭蚌(岳陽風土記丨丨有巨丨大如片帆夜深側立一殼)
(乘風往来烟波間中吐巨珠與月相射漁者百端取之終不可得)漢東蚌(庾肩吾望月詩圓隨丨丨丨暈逐淮南灰)
項(胡講切頸丨說文頭後也釋名丨确也堅确受枕之處又姓)
韻藻短項(爾雅麔麚短脰疏脰項也麔麚之獸皆丨丨西京賦其中則有黿鼉巨鼈鱣鯉鱮鮦鮪鯢鱨鯋修額丨丨大口)
(折鼻詭數殊種)騎項(漢書周昌傳昌嘗燕時奏事高帝方擁戚姬昌還走帝逐得丨昌丨問曰我何如主也)直項(漢書)
(息夫躬傳左將軍公孫禄司隸鮑宣皆外有丨丨之名内實騃不曉政事)按項(漢書灌夫傳夫行酒次至臨汝侯灌賢賢與程)
(不識耳語又不避席夫乃罵賢曰平生毁程不識不直一錢今日長者為夀廼效女兒曹呫囁耳語坐乃起更衣稍稍去嬰去戱夫)
(夫出蚡廼令騎留夫夫不得出藉福起為謝丨夫丨令謝夫愈怒不肯順蚡廼戱騎縛夫北史于什門傳魏明元時為謁者使喻馮)
(䟦及至和龍住外不入䟦使人牽逼令入見不拜䟦令人丨其丨什門曰馮主拜受詔吾自以賓主致敬何湏苦見逼也)強項
(後漢書董宣傳宣為洛陽令湖陽公主蒼頭殺人匿主家吏不能得及主出以奴驂乘宣乃駐車叩馬大言數主之失叱奴下車因)
(格殺之主訴帝帝召宣欲箠殺之宣以頭擊楹流血被面帝使謝主宣不從強使頓之宣两手據地終不俯因勅丨丨令出賜錢三)
(十萬又楊震傳靈帝嘗從容問楊竒曰朕何如桓帝對曰陛下之於桓帝亦猶虞舜比德唐堯帝不悦曰卿丨丨真楊震子孫申鑒)
(光武能申于莽而屈于丨丨令李白贈宣城趙太守詩赤縣揚雷聲丨丨聞至尊蘇軾雪中詩老檜作花真丨丨凍鳶儲肉巧謀身)
槁項(莊子夫處窮閭阨巷困窘織屨丨丨黃馘者商之所短也孫覿詩破扉聯白板丨丨繋黃冠)秀項(洛神賦肩若削)
(成腰如約素延頸丨丨皓質呈露)說項(楊敬之詩平生不解藏人善到處逢人丨丨斯)
莫拗折項(盧氏雜說鄭餘慶清儉有重德一日召親朋會食呼左右曰處分厨家爛蒸去毛丨丨丨丨諸人以為必蒸鵝)
(鴨之𩔖良久就餐每人前下粟米飯一椀蒸葫蘆一枚而已又陸游詩拗項何湏煑瓠壺又因話錄尚書省東南隅橋名拗項言侍)
(御史及殿中久次者至此拗項望南宫也)
增取項(左傳淮之會公有諸侯之事未歸而丨丨)滅項(公羊傳夏丨丨孰滅之齊滅之曷為不言齊滅之為桓公諱也)
(春秋為賢者諱漢書陳湯傳昔齊桓公前有尊周之功後有丨丨之非傅休奕漢高祖畫贊討秦丨丨如日之升)封項(史記)
(項羽紀項氏世世為楚將丨于丨故姓項氏)陳項(後漢書劉聖公傳論夫為權首鮮或不及丨丨且猶未興况庸庸者乎曹)
(冏六國論何區區之丨丨而復得措其手足哉)秦項(後漢書班固傳固以為漢紹堯運以建帝業至于六世史臣乃追述功德)
(私作本紀編于百王之末厠于丨丨之例申鑒高祖能申威于丨丨而屈于商山四公東京賦丨丨之災猶不克半書契以来未之)
(或紀)劉項(晉書劉毅傳嘗云恨不遇丨丨與之争中原五等諸侯論強晉收其請隧之圖暴楚頓其觀鼎之志豈丨丨之能窺)
(關勝廣之能號澤哉李白猛虎行張良未遇韓信貧丨丨存亡在兩臣元稹四皓廟詩丨丨取天下先生遊白雲)頽項(南史)
(臧質傳長六尺七寸出面露口丨丨拳髮)尖項(南史羊侃傳侯景為丨丨木驢攻城矢石所不能制侃作雉尾炬施鐵鏃以油)
(灌之擲驢上焚之俄盡)咽項(周書耿豪傳李穆蔡祐初與豪同時開府後竝居豪之右豪意不平謂太祖曰外間物議謂豪)
(勝李穆蔡祐太祖曰何以言之豪曰世言李穆蔡祐丞相臂膊耿豪王勇丞相丨丨以丨丨在上故為勝也)曲項(隋書音樂)
(志丨丨琵琶䜿頭箜篌之徒竝出自西域樂府雜錄琵琶始自烏孫公主造馬上彈之有直項者丨丨者駱賓王詠鵝詩丨丨向天)
(歌)婁項(北史令狐整傳周文謂整曰卿勲同丨丨義等骨月)細項(唐書食貨志盬州五原有烏池白池瓦池丨丨池陸)
(游詩賜食敢思烹丨丨家庖仍禁擘團臍自注昔為儀部郎兼領膳部每蒙賜食與王公略等食品中有羊丨丨甚珍美)党項
(唐書柴紹傳丨丨寇邊勅紹討之虜據高射紹軍雨矢士失色紹安坐遣人彈琵琶使二女子舞虜疑之休射觀紹伺其懈以精騎)
(從後掩擊虜大潰又西域傳丨丨漢西羌别種魏晉後微甚周滅宕昌鄧至而丨丨始彊柳貫詩霜驛舊圖開丨丨雪毫新典寫伽)
(佗)縮項(唐書徐有功傳當此時左右及衛仗在庭陛者數百人皆丨丨不敢息而有功氣定言詳嶻然不撓又杜甫詩即今)
(耆舊無新語謾釣槎頭丨丨鯿皮日休送弟歸復州詩殷勤莫笑襄陽住為愛南塘丨丨鯿梅堯臣詩雄鴨綠頭看漢水肥鯿丨丨)
(出漁查)引項(唐書吐谷渾傳西北有流沙數百里夏有熱風傷行人風將𤼵老駝丨丨鳴埋鼻沙中人候之以氊蔽鼻口乃)
(無恙)鵝項(遼史儀衛志田獵服皇帝幅巾擐申戎装以貂鼠或丨丨鴨頭為扞腰)雞項(金史五行志武安縣鼓山石聖)
(臺有大鳥十集于臺上其羽五色爛然文多赤黃赭冠丨丨尾闊而修高可逾人夲草大薊小薊一名丨丨草)擁項(元史輿服)
(志雷公旗畫神人白丨丨朱犢鼻黃帶)俯項(荀子行而丨丨非擊戾也)霑項(揚子不戰而屈人兵堯舜也丨丨漸襟亦)
(堯舜乎)檢項(釋名枕檢也所以丨丨也)燕項(格物論鳳應瑞鳥其形雞頭蛇頸丨丨龜背魚尾)克項(揚雄文會)
(漢祖龍騰豐沛奮迅宛葉創業蜀漢𤼵跡三秦丨丨山東而帝天下)開項(東京賦秦負阻于二關卒丨丨而受沛)楚項
(梁竦悼騷賦范父乞身兮丨丨不昌)修項(王粲七釋鬒髮玄鬢丨丨秀頸)背項(鍾會移蜀檄微子去商長為周賓陳平丨)
(丨立功于漢)誚項(漢高祖功臣頌聳顔丨丨掩淚寤主)禽項(漢高祖功臣頌奮戈東城丨丨定功孫楚韓信贊威震趙)
(魏丨丨平難)誑項(漢高祖功臣頌紀信丨丨軺軒是乘攝齋赴節用死孰懲薛稷徇節寧邦策對紀信丨丨以免君王經刎)
(頸以紓國)離項(漢高祖功臣頌規主于足丨丨于懷)點項(射雉賦欣余志之精銳擬青顱而丨丨)夷項(傅亮為宋)
(公修張良廟啓丨丨定漢大拯横流)避項(王僧孺從子永寧令誄違嬴丨丨從衛遷徐)圍項(沈炯代王僧辯又奉勸進)
(表止紂七步丨丨三重)繋項(王建詩黃帕盖鞍呈了馬紅羅丨丨鬭廻雞)銀項(張祜笙詩氣侵丨丨濕膏胤漆瓢香)
粉項(張祜陪范宣城北樓夜讌詩丨丨高叢鬢檀粧慢裹頭)翦項(羅隠韓信廟詩丨丨移秦勢自雄布衣還是負深功)
捽項(吳武陵上韓舍人行軍書不必躡踵而推丨丨而驅)頸項(孔平仲詩游龍出䰇鬛怒馬軒丨丨)嬴項(袁裒求志)
(賦及丨丨之蹶仆兮通宛洛之說辭)
鸕鷀項(隋書俀國傳水多陸少以小環挂丨丨丨令入水捕魚日得百餘頭)師子項(顧況杜秀才畫立走水牛歌崑)
(崙兒騎白象時時鏁著丨丨丨)青蛇項(白居易詩蹙為宛轉丨丨丨噴作玲瓏白雪堆)風刮項(杜苟鶴早發詩時逆)
(帽簷丨丨丨旋呵鞭手凍和鬚)羅纏項(張昱唐天寶宫詞絳冠鬭罷丨丨丨又得君王笑一場)
缿(胡講切說文受錢噐)
韻藻投缿(史記酷吏傳惡少年丨丨購告言姦置伯格長以牧司姦盜賊)
增訟缿(樓鑰詩九街寝桴鼓終朝清丨丨陳傅良詩謗篋况所招丨丨那能辨魏了翁詩富歲先占丨丨稀)
玤(步項切地名又珠次玉)
韻藻增宮于玤(左傳王廵虢守虢公為王丨丨丨注玤魏地)
傋(古項切&KR0008;丨不媚貌又虚慃切)
耩(古項切耕也)
韻藻增耬耩(齊民要術胡麻宜白地種一畝用子二升漫種者先以丨丨然後散子)
&KR3617;(步項切丨慃狠戾)
䎧(步項切丨䥯器出埤倉)
御定佩文韻府卷三十三
