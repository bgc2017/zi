欽定四庫全書
御定佩文韻府卷二十一之四
下平聲六麻韻四
牙(五加切丨齒又丨旗又姓)
韻藻爪牙(詩祈父予王之丨丨逸周書霜降之日豺乃祭獸豺不祭獸丨丨不良漢書義縱傳平氏朱彊杜衍杜周為縦)
(丨丨之吏後漢書竇憲傳憲既平匈奴威名大盛以耿䕫任尚等為丨丨鄧叠郭璜為心腹班固傳毅之徒皆置幕府以典文章晉)
(書毛安之傳簡文輔政委以丨丨南史顔師伯傳初師伯專斷朝事不與沈慶之參懷謂令史曰沈公丨丨者耳安得預政事唐書)
(兵志溊秀實疏曰猛虎所以百獸畏者丨丨也丨丨廢則孤豚特犬悉能為敵列子人者丨丨不足以供守衛肌膚不足以自捍禦)
(韓子虎豹必不用其丨丨而與鼷鼠同威萬金之家必不用其富厚而與監門同資荀子螾無丨丨之利筋骨之彊十六國春秋後)
(燕錄慕容垂丨丨名將勇略過人所謂今之韓白七𤼵越女侍前齊姬奉後往来游讌縱恣於曲房𨼆閒之中此甘餐毒藥戲猛獸)
(之丨丨也陳琳討曹操檄鷹犬之才丨丨可用韓愈詩駒麛著丨丨猛虎借與皮白居易和夢遊春詩鶴病翅羽垂獸窮丨丨縮)
崇牙(詩虡業維樅傳樅丨丨也疏大版謂之業所以飾栒刻版捷業如鋸齒其懸鐘磬之處又以采色為大牙其狀隆然謂之)
(丨丨又設業設虡丨丨樹羽禮記夏后氏之龍簨簴殷之丨丨周之璧翣東京賦九賓重臚人列丨丨張鏞鼓設柳宗元詩鸞凰標)
(魏闕熊虎負丨丨)衝牙(禮記佩玉有丨丨疏凡佩玉必上繫於衡下垂貫以蠙珠下端前後以縣於璜下端縣以丨丨動則)
(丨丨前後觸璜而為聲後漢書輿服志孝明皇帝為大佩丨丨雙瑀璜皆以白玉籍田賦丨丨錚鎗綃紈綷䌨杜甫有事於南郊賦)
(丨丨鏗鏘以將集周衛轇轕而咸若)騶牙(史記東方朔傳建章宫後閤重樑中有物出焉其状似麋朔曰此所謂丨丨者也遠)
(方當来歸義而丨丨先見其齒前後若一齊等無牙故謂之丨丨其後一歲所匈奴混邪王果將十萬衆来降漢唐書儀衛志第二)
(十丨丨旗第二十一蒼烏旗)犬牙(漢書文帝紀高帝王子弟丨丨相制注丨丨言地形如丨丨之交相入也晉書武十三王)
(傳論文昭武穆方駕于魯衛應韓磐石丨丨連衡于吳楚齊代南史裴之禮傳大同初都下旱蝗四籬門外桐栢凋盡唯邃墓丨丨)
(不入當時異之按邃之禮父隋書辛公義傳時山東霖雨自陳汝至於滄海皆苦水災境内丨丨獨無所損遼史聖宗紀駐蹕丨丨)
(山博物志地下四柱三十六萬軸丨丨相牽柳宗元乞巧文&KR0673;餌馨香蔬果交羅插竹垂綏剖瓜丨丨劉禹錫詩新恩共理丨丨地)
(昨日同含雞舌香皮日休筍園詩並出亦如鵝管合各生還似丨丨分蘇轍詩丨丨舂米新秋後麥粒烝茶欲社天鄭俠上西樓詩)
(雁翅人家千巷陌丨丨商舶數汀洲)虎牙(後漢書蓋延傳延與吳漢同謀歸光武拜偏將軍號建功侯光武即位以延為丨丨)
(將軍又來歙傳蜀人使刺客刺歙未殊馳召盖延延見歙因伏悲哀不能仰視歙叱延曰丨丨何敢然又岑彭傳拔夷道夷陵據荆)
(門丨丨法言焦逆訐而順守之雖辯劘丨丨矣按焦謂茅焦水經注華不注山丨丨桀立孤峯特拔以刾天揚雄執金吾箴如丨有)
(丨如鷹有爪江賦丨丨桀豎以屹崒荆門闕竦而盤礴鮑照河清頌輔車鼎足盤石丨丨梁元帝賦既丨丨而成號又龍額而為侯)
(杜甫詩洞庭揚波江漢回丨丨銅柱皆顛倒李商𨼆詩暫逐丨丨臨故綘遠含雞舌過新豐又歐陽修詩水潄樹根龍露爪石排江)
(岸丨交丨)搖牙(魏志吳質傳注質朝京師詔上將軍以下會質所曹真性肥朱鑠性瘦質召優說肥瘦真恚拔刀瞋目罵坐質)
(按劍曰曹子丹汝非屠杌上肉吳質吞爾不搖喉咀爾不丨丨何敢恃勢驕耶)建牙(南史宋孝武帝紀帝丨丨於軍門是時多)
(不悉舊儀有一翁班白稱少從武帝征伐頗悉因使指揮事畢忽失所在隋書李密傳翟讓屢戰湏陀不勝密分兵設伏大破之於)
(是令密丨丨舊唐書鐵勒傳夷男遣使貢方物復丨丨於大漠之北鬱督軍山下劉長卿詩丨丨吹角不聞喧三十登壇衆所尊)
佛牙(南史陳武帝紀詔出丨丨于杜姥宅集四部設無遮大會北史魏宣武帝紀南天竺國獻辟支丨丨又齊河間王孝琬傳)
(得丨丨於第内夜有神光五代史趙鳳傳有僧獻西域丨丨明宗以示大臣鳳言世傳丨丨水火不能傷請驗真偽以斧斫之應手)
(而碎洛陽伽藍記那竭城中有丨丨佛髮寳函盛之朝夕供養本草黔蜀時有貘其齒以刀斧錐鍜鐡皆碎落火亦不能燒人得之)
(詐為丨丨佛骨羚羊角擊之即碎耶律楚材有丨丨詩)磨牙(北史突厥傳隋文帝詔曰&KR0691;厥之北契丹之徒切齒丨丨常伺)
(其便易林虎聚丨丨以待豚猪長楊賦相與丨丨而爭之李白梁父吟猰㺄丨丨競人肉騶虞不折生草莖)智牙(北史徐之)
(才傳武成生齻牙問諸醫典御鄧宣文以實對武成怒而撻之後以問之才拜賀曰此是丨丨生丨丨者聰明長夀)五牙(北史)
(楊素傳素居永安造大艦名曰丨丨上起五層樓高百餘尺)銅牙(宋史天竺國傳僧善稱等九人貢梵經佛骨及丨丨菩薩)
(像南越志龍川有丨丨弩常流出水皆以銀黃雕鏤杜甫詩貞觀丨丨弩開元錦獸張温庭筠雉場歌綠場紅迹来相接箭𤼵丨丨)
(傷彩毛)鋸牙(宋史河渠志請于沿河作頭踏道僻岸其淺處為丨丨以束水勢神異經窮竒丨丨鉤爪賈誼虡賦舉其丨丨)
(以左右相指負大鍾而欲飛李白師猛贊丨丨銜霜鉤爪抱月元稹望雲騅馬歌君王試遣廻胸臆撮骨丨丨駢两肋又買馬買丨)
(丨買犢買破車)查牙(遼史地理志錦州有小丨丨山淘河島曹唐病馬詩堕月兔毫輕觳&KR1100;失雲龍骨瘦丨丨又作槎蘇軾詩)
(枯腸得酒芒角出肝肺丨丨生竹石又山人勸留句強為寫丨丨)龍牙(荔枝譜荔枝名蚶殼丨丨容齋隨筆莆田荔枝名品)
(皆出天成變態百出或似丨丨㦯𩔖鳳爪非人力所能加也又本草馬鞭草一名丨丨草又雲仙雜記奕棋握蜕丨丨一枚臨局自)
(然機變横出梅堯臣詩装成如得驪頷珠誰能更問丨丨軸謝宗可茶筅詩萬縷引風歸蟹眼半瓶飛雪起丨丨又吳志胡綜傳黃)
(武八年孫權作黃丨大丨常在中軍諸軍進退視其所向命綜作賦)童牙(崔駰逹旨唐且華顛而悟秦甘羅丨丨而報趙上元)
(夫人曲挹景練仙骸萬劫方丨丨)高牙(潘岳關中詩桓桓梁征丨丨乃建歐陽修晝錦堂記丨丨大纛不足為公榮韓維詩)
(行樹迎初日微風轉丨丨)聱牙(韓愈進學觧周誥殷盤佶屈丨丨汪廣洋嶺南詩丨丨蠻蜒動成羣朱子枯木詩百年盤木老)
(丨丨)簷牙(杜牧阿房宫賦廊腰縵廻丨丨高啄楊萬里秋雨詩丨丨半點能多少滴入苔階一寸青又賀雨詩簟面頓無秋後)
(暑丨丨最愛夢中聲)易牙(黃滔喜先軰及第詩飛離海浪從燒尾嚥却金丹定丨丨又左傳雍巫有寵於衛共姬因寺人貂以)
(薦羞于公亦有寵注雍巫即丨丨疏名巫字丨丨孟子丨丨先得我口之所嗜者也戰國策齊桓夜半不嗛丨丨乃煎熬燔炙和調)
(五味而進之史記齊世家管仲病桓公問曰羣臣誰可相者管仲曰知臣莫如君公曰丨丨如何對曰殺子以適君非人情不可南)
(史思倖傳叙謀於管仲齊桓有召陵之師邇於丨丨小白掩陽門之扇吕氏春秋淄澠之會者丨丨嘗而知之)鬚牙(歐陽修詩)
(谿潛細毛髮海怪雄丨丨)戟牙(蘇軾詩置酒看君中丨丨)君牙(書穆王命丨丨為周大司徒作丨丨王若曰嗚呼丨丨惟)
(乃祖乃父世篤忠貞釋文丨丨或作君雅又舊唐書邢丨丨傳丨丨瀛州樂夀人也建中初李晟以丨丨為都虞候德宗幸奉天晟)
(率軍赴難軍中之事惟與丨丨商之貞元三年代晟為鳳翔尹吐蕃連歲犯邊丨丨且耕且戰以為守備西戎竟不能為患尋加檢)
(校右僕射)伯牙(荀子丨丨鼓琴而六馬仰秣吕氏春秋丨丨鼓琴鍾子期聽之志在高山子期曰善哉巍巍乎若泰山湏臾志)
(在流水子期曰湯湯乎若流水子期死丨丨破琴絶絃終身不復鼓琴以為世無賞音琴操丨丨學鼓琴于成連先生成連曰吾師)
(子春在海中能移人情乃與丨丨賫糧從之至蓬莱山留丨丨曰吾將迎吾師刺船而去旬時不返但聞海水汩没漰澌之聲山林)
(窅冥羣鳥悲號愴然歎曰先生將移我情乃援琴而歌之曲終成連刺船迎之而還駱賓王詩成風郢匠斵流水丨丨絃陳孚彈琴)
(峽詩丨丨别有高山調寫在疎松亂石邊)
豶豕牙(易丨丨之丨疏豶謂止其牙也又唐書黑水靺鞨傳俗編髮綴野豕牙插雉尾為冠飾又李商𨼆啟豕不豶牙躉因)
(搖尾)鼠無牙(詩誰謂丨丨丨何以穿我墉劉兼詩失手已慚蛇有足用心休為丨丨丨又盧氏雜說王使君有筆管中間刻)
(從軍行人馬毛髮屋木山水無不精絶每一事刻從軍行一句殆非人工成云用鼠牙刻)鮑叔牙(國語大國慚愧小國附協)
(惟能用管夷吾甯戚隰朋賓胥無丨丨丨之屬而伯功立又舊唐書儒學傳許叔牙潤州句容人少精毛詩禮記善諷詠貞觀初累)
(官太子洗馬嘗撰毛詩纂義十卷進皇太子御史大夫高智同嘗謂人曰凡欲言詩者必須先讀此書)
增弩牙(書若虞機張傳機丨丨也疏機是轉關故為丨丨舊唐書韓滉傳以佛寺銅鐘鑄丨丨兵器梅堯臣詩黃銅丨丨金)
(錯花銀闌線齒如排沙)倨牙(詩隰有六駮傳駮如馬丨丨食虎豹疏丨丨者盖謂其牙倨曲也一作踞楚詞長爪丨丨誒笑)
(狂只馬融廣成頌鷙獸毅蟲丨丨黔口)象牙(周禮秋官壺涿氏牡橭午貫象齒疏水神龍罔象也以橭為幹穿孔以丨丨從)
(横貫之為十字沈之水中則其神死後漢書西南夷傳永初元年徼外僬僥種夷陸𩔖等獻丨丨水牛封牛北史后妃傳魏宣武靈)
(皇后胡氏幸闕口温水登鷄頭山自射丨丨簪中之舊唐書訶陵國傳悉用丨丨為牀又拂䔉國傳其殿以瑟瑟為柱黃金為地丨)
(丨為門扇香木為棟梁淮南子見丨丨乃知其大於牛見虎尾而知其大於狸一節見而百節知也西京雜記武帝以丨丨為簟賜)
(李夫人又漢制以丨丨為火籠十六國春秋後趙錄作雲母五明金薄莫難扇虎出時常以此扇挟乘輿或用丨丨及桃枝扇南越)
(志丨丨長丈餘脱其牙則深蔵之削木代之可得不爾窮其主得乃已也洞簫賦帶以丨丨掍其會合注掍同也梁簡文帝詩翠被)
(含鴛色雕牀鏤丨丨許渾詩深洞有雲龍蜕骨半巖無草丨生丨何中詩新換一天秋色别短篷又過丨丨潭張昱詩丨丨指撥十)
(三絃)狼牙(周禮醫師聚毒藥疏藥中有毒者謂巴豆丨丨之𩔖急就篇欵東貝母薑丨丨又南史西南蠻傳丨丨修國在南海)
(中宋史兵志天定中始造箭曰丨丨曰鴨觜元稹詩丨丨當必碎虎口禍難移)鉏牙(周禮考工記玉人牙璋中璋七寸注二璋)
(皆有丨丨之飾于琰側)入牙(周禮冬官輪人輻之丨丨者謂之爪近牙謂之骹入轂謂之菑近菑謂之股又五燈會元犀因)
(玩月紋生角象被雷驚花丨丨)近牙(見上)齒牙(左傳皮革丨丨骨角毛羽不登于噐則君不射國語獻公卜伐驪戎史蘇)
(占之曰遇兆挟以銜骨丨丨為猾戎夏交捽注謂兆端左右釁拆有似丨丨史記叔孫通傳此特羣盜鼠竊狗盗耳何足置之丨丨)
(間漢書東方朔傳臿丨丨樹頦胲吐唇吻擢項頤南史謝朓傳會稽孔顗粗有才華孔珪嘗令草讓表朓嗟吟良久謂珪曰士子聲)
(名未立應共奬成無惜丨丨餘論舊唐書張廵傳廵每與賊戰大呼誓師眥裂血流丨丨皆碎庾信擬連珠磨礪唇吻脂膏丨丨白)
(居易詩嵇劉陶阮徒不足置丨丨薛能詩落日投江縣征塵潄丨丨蘇軾詩詩成錦繡開胸臆論極冰霜繞丨丨楊萬里詩梅子留)
(酸濺丨丨芭蕉分綠上窗紗)相牙(戰國策應侯謂秦王曰臣見大王之狗卧者卧起者起行者行止者止毋相與鬭者投之)
(一骨輕起丨丨何則有爭意也)機牙(吳志周魴傳要恃外援表裏丨丨)䕫牙(晉書庾懌傳侍中劉劭曰柏梁雲構大匠)
(先居其下筦絃繁奏丨丨先聆其音甘泉賦隂陽清濁穆羽相和若丨丨之調琴注䕫舜典樂也牙伯牙也)白牙(隋書禮儀)
(志簮導所以建冠於髮也天子獨得用玉降此通用玳瑁及犀唯升用丨丨笄導焉唐六典集庫書綠牙軸朱帶丨丨籖梁元帝有)
(謝東宫賜丨丨鏤管筆啓)綠牙(見上)朱牙(隋書禮儀志四望車重翟青質金飾諸末朱輪金根丨丨)雲牙(隋書禮儀)
(志畫轂以丨丨軾以簴文陸龜蒙神景宫詩呀空丨丨利𠻳水石齒冷王冕詩繁隂沈雨脚清響𠻳丨丨)隨牙(隋書刑法志劉)
(子通性愛深文每丨丨奏獄)下牙(北史宇文化及傳化及每帳中南面端坐人有白事者默然不對丨丨時方收所啓狀又)
(西域傳粟特國王於其國内别有丨丨十餘所猶中國之離宫也按牙與衙通)北牙(北史長孫晟傳晟謂阿波曰攝圖之與阿)
(波兵勢本敵今攝圖日勝為衆所崇阿波不利為國生辱攝圖必當因此以罪歸於阿波成其夙計滅丨丨矣)市牙(舊唐書食)
(貨志除陌法天下公私給與貨易率一貫舊算二十益加算為五十給與他物或兩換者約錢為率算之丨丨各給印紙)東牙
(舊唐書突厥傳隋大業中&KR0691;利年數歲始畢遣領其丨丨之兵號為泥步設)徙牙(舊唐書突厥傳李靖進屯惡陽嶺夜襲定)
(襄頡利驚擾因丨丨于磧口)駐牙(舊唐書回紇傳烏介諸部稱十萬衆丨丨大同軍北閭門山)魚牙(舊唐書新羅國)
(傳大歴八年遣使来朝並獻金銀牛黃丨丨紬朝霞紬等)金牙(唐書高祖本紀蘇定方敗賀魯於丨丨山執之又裴行儉為丨)
(丨道行軍大總管又李嶠賀聖躬新牙生表易有四營丨丨為夀考之象詩有六義玉齒載神仙之謠)輔牙(唐書李正已傳)
(與田承嗣薛嵩李寳臣梁崇義丨丨相倚)喉牙(唐書張廵許遠傳贊以疲卒數萬嬰孤墉抗方張不制之敵鯁其丨丨使不得)
(摶食東南)夏牙(唐書宇厥傳長慶元年以大理卿劉元鼎為盟會使與吐蕃使者論訥羅就盟其國至麋谷就館臧河之北川)
(贊普之丨丨也)獸牙(唐書南蠻傳婆利者俗黑身朱髮而拳鷹爪丨丨穿耳傅璫以古貝横一幅繚于腰)重牙(唐書車服)
(志五輅皆重輿樹羽輪金根朱班丨丨)角牙(唐書朱敬則傳去萋斐之丨丨頓姦隂之芒刃韓愈詩蛟龍弄丨丨造次欲手)
(攬蘇軾詩東麓雲根弄丨丨又韓愈毛穎傳今日之獲不丨不丨)禡牙(宋史禮志太宗征河東遣右贊善大夫出郊用少牢)
(一祭蚩尤丨丨元史世祖本紀秋七月丨丨西行杜牧賀平党項表箕宿丨丨狼星歛角)林牙(宋史孝宋本紀淳熙十二年夏)
(四月丙子諜言故遼大石丨丨假道夏人以伐金按遼以翰林為丨丨)犀牙(宋史錢俶傳乾德元年以白金萬两丨丨各千)
(株香藥十五萬斤金銀真珠瑇瑁器數百事来貢又三佛齊國傳太平興國八年来貢水晶錦布丨丨香藥)紅牙(宋史錢俶)
(傳太平興國三年俶貢丨丨樂器二十二事遼史太宗紀七年秋唐遣使遺丨丨笙唐六典經庫書丨丨籖王翰吹簫圖詩吹到凉)
(州移别調君王親為按丨丨陸游詩憑教後苑丨丨版引上西川綠錦茵宋无詩翠履鴛寒慵鬭草丨丨馬暖罷摴蒲)郡牙
(宋史仇悆傳遷高密丞民無不悦服州闕司錄命悆攝事悆由他道得出或追拜馬首曰公舍我去我必使公復来他日悆方白事)
(丨丨忽數千人徑奪以歸)押牙(宋史向拱傳拱至太原以策干漢祖漢祖不納客于周祖門下及周祖領節鎮署拱知客丨丨)
(蘇軾詩古生亦好事恐是丨丨孫按無雙傳作押衙)垂牙(宋史輿服志輅之諸末耀葉螭頭雲龍丨丨鎚脚花版結綬羅絞雜)
(佩羽臺葱臺麻鑢香寳壓帖牌字皆飾以玉)帥牙(宋史畢仲游傳韓縝以故相在太原按視如列郡縝奴告有卒剽其衣於)
(公堂之側縝怒將寘卒於理仲游曰奴衣服尠薄而敢掠之於丨丨非人情也取以付獄治卒得免)軍牙(宋史禮志丨丨以白)
(六纛以皂李商𨼆文早副丨丨久從征旆歐陽修啓京輔移轅丨丨涖政韓琦新館詩宴宇新成苦未嘉忽膺朝委易丨丨)立
牙(黃帝出軍决始丨丨之日旂旛指敵大勝之徵)分牙(列子傅翼戴角丨丨布羽仰飛伏走謂之禽獸)鐡牙(易林金齒)
(丨丨夀考宜家)張牙(易林白虎丨丨征伐東華七啟哮闞之獸丨丨奮鬛)唐牙(淮南子山桐之琴澗梓之腹雖鳴廉隅修)
(營丨丨莫之鼔也水經注堯山一名豆山嶄絶孤峙丨丨桀立)含牙(淮南子凡有血氣之虫丨丨戴角前爪後距)竒牙
(淮南子目流眺口曾撓丨丨出&KR2679;䩉搖注好齒出詩云齒如瓠犀是也楚詞壓輔丨丨宜笑嘕只)長牙(十洲記聚窟洲有師)
(子辟邪鑿齒天鹿丨丨銅頭鐡額之獸李賀馬詩世人憐小頸金埒畏丨丨)狄牙(法言丨丨能喊丨丨不能齊不齊之口注)
(狄儀丨牙易丨論衡師曠調音曲無不悲丨丨和膳肴無淡味)雪牙(岳瀆經淮渦水神名無支祁形若猿猱縮鼻高額青軀白)
(首金目丨丨)利牙(論衡蝮有丨丨龍有逆鱗)厲牙(論衡塗有狂夫投刃而俟澤有猛虎丨丨而望知見之者不敢前進)
植牙(釋名牙丨丨也随形言之)麞牙(古今注丨有丨而不能噬本草丨雄者有丨出口外俗稱牙麞又白居易詩禄米丨)
(丨稲園蔬鴨脚葵)六牙(洛陽伽藍記長秋寺有三層浮屠作丨丨白象負釋迦在虛空中李嶠象詩丨丨行致遠千葉奉高)
(居宋之問游法華寺詩後果傳三足前因感丨丨李邕普光王寺碑雷響𤼵其丨丨珠彩澄其二水五燈會元普眼纔起一念便見)
(普賢向空中来乘丨丨白象)膠牙(荆楚歲時記元日食丨丨餳取膠固之義白居易寒食詩三杯婪尾酒一楪丨丨餳)中
牙(十六國春秋前燕錄内史李洪從儁出營外屯高冢上慕容根帥左右精勇數百人從丨丨直前擊鹿勃早李洪徐整騎隊還)
(助之早乃退走)熏牙(續博物志返魂香下生之神藥也以丨丨及聞氣者即活)護牙(建康志俗傳伍子胥美齒牙避楚至)
(此恐為人識以石擊毁其牙山神為震護之不毁因名丨丨一綂志應天府伍牙山在溧陽縣西南六十里一名丨丨元阿嘍罕破)
(銀樹東壩至丨丨山敗宋兵即此)伍牙(見上)碧牙(唐六典子庫書雕紫檀軸紫帶丨丨籖)四牙(酉陽雜爼咸亨)
(二年周澄國遣使上表言訶伽國有白象首垂丨丨身運五足象之所在其土必豐以水洗牙飲之愈疾請𤼵使迎取法苑珠林太)
(子禮拜墖訖放大光明墖門自開便見丨丨及佛遺跡)蘇牙(酉陽雜爼藥草異名有伏龍李丨丨樹)鳴牙(清異錄康)
(年謁劉遜贈遜丨丨餅千枚劉子翬詩水母脆丨丨章舉懸疣密楊萬里食車螯詩紫殼旋開微滴酒玉膚莫熟要丨丨)蚛牙
(本草藤黃治丨丨蛀齒點之便落按蚛音仲蟲食物也)真牙(本草女子七月齒生七歲齒齔三七腎氣平而丨丨生男子八)
(月齒生八歲齒齠三八腎氣平而丨丨生)祭牙(滕輔丨丨文敬建高牙神武攸託)鯨牙(射雉賦丨丨低鏃心平望審按)
(五臣本作擎韓愈詩刺手拔丨丨舉瓢酌天漿又郭翼行路難馳名逐勢死不畏赤手生拔丨魚丨)擎牙(見上)素牙(郭璞)
(象贊丨丨玉潔載籍所美)傑牙(郭璞鑿齒國圖贊鑿齒人𩔖實有丨丨)曲牙(鮑照登大雷岸與妹書石蟹土蚌燕箕雀)
(蛤之儔折甲丨丨逆鱗返舌之屬)折牙(梁昭明太子七召象丨丨而陵遽貊拉齒而夷由)咀牙(何遜七召瓜稱素腕)
(之美棗有細腰之實並抗吻以除煩永丨丨而消疾)豺牙(庾信哀江南賦丨丨宓厲虺毒潜吹)摧牙(庾信枯樹賦平鱗鏟)
(甲落角丨丨重重碎錦片片真花)法牙(李邕嵩岳寺碑六代禪祖同示丨丨重寳莊嚴成就偉麗)探牙(李白大獵賦脱)
(角犀頂丨丨象口)大牙(耿湋詩紫貝為高闕黃龍建丨丨)义牙(韓愈落齒詩丨丨妨食物顛倒怯潄水柳宗元招海)
(賈文反斷丨丨踔嶔崖李賀詩荒畦九月稲丨丨蟄蟲低飛隴徑斜皮日休古杉詩卓斝擲槍幹丨丨束戟枝)落牙(韓愈詩去)
(年丨一丨今年落一齒)口牙(韓愈遣瘧鬼詩咀㖇毒丨丨舌作霹靂飛蘇舜欽詩九虎丨丨惡便欲膏其蹯)鉤牙(柳宗)
(元宥蝮蛇文褰鼻丨丨穴出榛居)埋牙(元稹詩毒龍蜕骨轟雷鼓野象丨丨劚石磯)文牙(李賀詩鞦垂裝鈿粟箭箙)
(釘丨丨又南史駱丨丨傳丨丨臨安人陳文帝避地臨安丨丨母覩帝儀表知非常人禮待甚厚太建中累遷散騎常侍入直)馬
牙(李賀詩昆明黑水新龍卵桂洞生硝舊丨丨洪咨䕫詩山路霜泥踏丨丨按本草丹砂出石中或生水内大者如拇指小者如)
(杏仁光明無雜名丨丨砂入藥及畫俱善又英消狀若白石英作四五稜瑩徹可愛出于朴硝亦呼為丨丨消)鏤牙(李德裕疏)
(明皇令皇甫詢於益州織半臂背子琵琶捍撥丨丨合子等蘇頲不奉詔書輙自停織明皇不加之罪欣納所陳)顑牙(于鵠)
(白芝溪詩丨丨斷行處光滑猿猱跡)車牙(李商𨼆安平公詩公時受詔鎮東魯遣我草詔随丨丨)突牙(羅隠梅先生碑)
(觸天子網丨倖臣丨)熨牙(李洞詩膠溜石松粘鶴&KR0769;泉離水井丨僧丨)遶牙(李頻詩石斑魚鮓香衝鼻淺水沙田飯丨)
(丨)紫牙(趙摶廢長行詩丨丨鏤合方如斗二十四星銜月口郭翼花游曲玉粒松膏粉雲盌小扇桃歌丨丨板)霜牙
(蘇軾詩何年白竹千鈞弩射殺南山雪毛虎至今顱骨帶丨丨尚作四海毛蟲祖)两牙(蘇軾竹&KR1338;詩丨丨雖有餘四足僅能)
(髣)柁牙(黃庭堅詩灣頭東風轉丨丨鎦炳詩丨丨移月夜鳴榔)門牙(朱子與張帥書咫尺丨丨無緣進謁)練牙
(賈似道蟋蟀論蟋蟀有四病仰頭一也捲鬚二也丨丨三也踼腿四也)艣牙(沈與求詩疾風吹雨回江城丨丨嘔啞潮欲平)
牙牙(元好問贈德華小女詩丨丨嬌女總堪誇)冰牙(楊萬里詩静聞簷滴元無雨倒挂丨丨未怕晴)月牙(楊維楨詩)
(蒲萄酒灧沈櫻顆翡翠裙翻蹋丨丨又邯鄲市上美人家美人小韈青丨丨)齦牙(顧瑛游天池詩两峯丨丨門中谷何廓然)
石牙(高啟惠泉詩雲液流甘潄丨丨潤通錫麓樹增華)善牙(法苑珠林佛告諸比丘昔有两惡獸為伴一名丨丨師子)
(二名善搏)露牙(五燈會元掩尾丨丨終非好手)烏牙(五燈會元蘄州丨丨山彦賓禪師僧問久戰沙場為甚麽功名不就)
(師曰雙鵰随箭落李廣不當名)青牙(雲笈七籖東方丨丨紫雲流霞)服牙(雲笈七籖齋法大略有九一者麤食二者蔬食)
(三者節食四者服精五者丨丨六者服光七者服氣八者服元氣九者胎食)殖牙(雲笈七籖五岳真形圖頌上有不死&KR0587;丨)
(丨鍊五仙)嬰牙(右英夫人詩齊挹二晨暉千春方丨丨)續牙(韓子若夫許由丨丨晉伯陽秦顛頡衛僑狐不稽重明董)
(不識卞随務光伯夷叔齊此十二人者皆上見利不喜下臨難不恐或與之天下而不取路史丨丨友舜於貧貴而棄之為續氏)
姜牙(史記齊世家太公望吕尚注姓丨名丨炎帝之後翼聞記丨丨得璜而尚父仲尼無鳳而旅人)吕牙(晉書張載傳周)
(武無牧野之陣則丨丨渭濱之釣翁也)子牙(唐書宰相世系表吕尚字丨丨號太公望封於齊戴昺梅詩老似蟠溪卧丨丨)
孔牙(穆天子傳孟冬壬戌至於雷首犬戎胡觴天子於雷首之阿乃獻食馬四六天子使丨丨受之)秦牙(蜀志郤正傳昔)
(九方考精於至貴丨丨沈思於殊形淮南子伯樂韓風丨丨管青所相各異其知馬一也)延牙(後漢書蘇竟傳竟與劉歆書云)
(聞君前權屈節北面丨丨乃後覺悟棲遲養德注延岑字牙)
轂輻牙(周禮冬官輪人斬三材注三材所以為丨丨丨也今世轂以雜榆輻以檀牙以橿也)狋吽牙(漢書東方朔傳)
(丨丨丨者两犬爭也注狋五伊反吽五侯反又杜牧賀平党項表衆虺盤結羣羊吽牙)梟鳴牙(晉書張重華傳重華以謝)
(艾為中堅將軍擊麻秋夜有二丨丨于丨中艾曰梟邀也六博得梟者勝今丨丨丨中克敵之兆)突厥牙(隋書西域傳疏)
(勒國東北去丨丨丨千餘里)烏介牙(舊唐書石雄傳會昌初回鶻寇天德詔命劉沔為招撫回鶻使雄授沔教月暗夜𤼵)
(馬邑徑趨丨丨之丨)可汗牙(舊唐書楊慎矜傳慎矜祖正道随宇文化及至河北為竇建德所破因與其祖母蕭皇后入建)
(德軍建德送于突厥處羅丨丨丨)南北牙(唐書諸夷蕃將傳武后嘗出金幣命宰相丨丨丨羣臣舉善射五軰中者以賜)
党項牙(五代史附錄自靈州過黃河行三十里始涉沙入党項界曰細腰沙神點沙至三公沙宿月支都督帳自此沙行四)
(百餘里至黑堡沙遂登沙嶺沙嶺丨丨丨也其酋曰捻崖天子)回鶻牙(五代史附錄渡白亭河至涼州西行五百里至甘州)
(甘州丨丨丨也)劉齩牙(宋史湖南周氏世家朗州人謂劉言為丨丨丨馬氏將起湘中童謠云馬去不用鞭齩牙過今年及)
(邊鎬俘馬氏鎬為劉言所逐而言亦被害)打里牙(元史英宗夲紀回回太醫進樂名丨丨丨)藏三牙(吕氏春秋孔穿)
(公孫龍相與論於平原君所深而辨至于丨丨丨)第二牙(韓愈與崔羣書近者先衰憊左車丨丨丨無故搖動脱去陸游)
(自笑詩左車丨丨丨辭去團坐無生話又新)斧為牙(盧仝月蝕詩丨丨丨鑿為齒偷犧牲食封豕又蘇軾虎兒生詩試看)
(猛虎在山谷斧牙鉤爪旗尾揚)弄琴牙(蘇軾觀潮詞坐中安得丨丨寫取餘聲歸向水仙誇)處士牙(晁說之詩)
(丨丨何人為作丨盡擕猿鶴到京華陸游詩舊友仍然丨丨丨)東郭牙(新序管仲言於齊桓公曰不重富貴不避死亡則臣)
(不如丨丨丨請置以為諫臣又王融北伐疏桓公志在伐莒郭牙審其幽趣)胡龍牙(北史鹿愈傳梁豫章王綜據徐部將)
(成景儁丨丨丨並總強兵内外嚴固愈遂单馬間出徑趣彭城)
三十六牙(薩都拉楊妃病齒圖詩雲臺不見漢功臣丨丨丨丨何足用)
對語(仙掌佛牙)(日角月牙)(染指膠牙)(焦尾紅牙)(盾鼻戟牙)(老眼童牙)(石髮冰牙)(帆脚槳牙)
(履虎尾拔鯨牙)(霜天角雪磧牙)(風晞髮水潄牙)(石犖确樹义牙)(杯浮乳管鏤牙)(香歕鼻冷沁牙)
摘句(繁溜響簷牙泉香沁齒牙)(筆徤拔鯨牙樹老更槎牙)(月影落义牙波鳴去槳牙)
(白雲缺處露簷牙下盤隂洞石聱牙)(淺水沙田飯遶牙麗譙清畫卷高牙)
蛇(食遮切毒蟲又姓又支歌韻)
韻藻龍蛇(易丨丨之蟄以存身也左傳深山大澤實生丨丨漢書揚雄傳君子得時則大行不得時則丨丨唐明皇詩丨)
(丨開陣法貔虎振軍威杜甫禹廟詩荒庭垂橘柚古屋畫丨丨又早朝詩旌旗日暖丨丨動宫殿風微燕雀高又寄裴施州詩霜雪)
(廻光避錦袖丨丨動箧蟠銀鉤吕温代謝賜戟狀衡門燕雀乍相賀于朱楹武庫丨丨忽追飛于陋巷李商隠詩蜀相階前柏丨丨)
(捧閟宫曹唐遊仙詩大篆丨丨随筆札小天星斗滿衣裳朱子枯梅詩樛枝卧丨丨冷蕊綴冰雪又後漢書鄭康成傳夢孔子告之)
(曰起起今年歲在辰来年歲在已注辰為龍已為蛇歲在丨丨賢人嗟)夢蛇(詩吉丨維何維熊維羆維虺維丨列子藉帶而)
(寢則丨丨)虺蛇(見上又詩惟丨惟丨女子之祥國語為丨弗摧為丨將若何淮南子虎豹可尾丨丨可碾而不知其所由王逸)
(九思欲入兮深谷下有兮丨丨)龜蛇(周禮眷官司常熊虎為旗鳥隼為旟丨丨為旐又考工記丨丨四斿以象營室也參同契)
(雄不獨處雌不孤居玄武丨丨蟠紏相扶王績採藥詩丨丨採二苓赤白尋雙术蘇軾詩松下丨丨綠骨輕)鬭蛇(左傳初内)
(蛇與外蛇鬭于鄭南門中内蛇死六年而厲公入漢書武帝紀太始四年秋七月趙有蛇從郭外入與邑中羣蛇鬭孝文廟下)内
蛇(見上歐陽修左氏失之巫賦外蛇鬭而丨丨傷新鬼大而故鬼小)外蛇(見上)羣蛇(見上柳宗元沛國漢原廟銘丨)
(丨輔龍以羾天門五燈會元深山蔵獨虎淺草露丨丨)螣蛇(爾雅螣丨丨注龍𩔖也能興雲霧而遊其中荀子丨丨無足而)
(飛鼯鼠五技而窮淮南子丨丨雄鳴于上風雌鳴于下風而化成形精之至也十洲記百足之蟲制于丨丨崔瑗草書勢若丨丨赴)
(穴頭没尾垂亦作騰晉書天文志丨丨二十三星在營室北天蛇也主水蟲暗國安移南大旱移北大水北史魏本紀高宗制戰陣)
(之法十有餘條因大儺曜兵有飛龍丨丨魚麗之變以示威武王褒九懷丨丨兮從後飛駏兮步旁吳都賦躍龍丨丨蛟鯔琵琶)
天蛇(見上)畫蛇(戰國策楚有祠者賜其舍人巵酒舍人相謂曰數人飲之不足一人飲之有餘請丨地為丨先成者飲酒)
(一人蛇先成引酒且飲乃左手持巵右手丨丨曰吾能為之足未成一人之蛇成奪其巵曰蛇固無足子安能為之足遂飲其酒又)
(蘇軾詩而今白首閒驄馬只有清樽照丨丨)斬蛇(史記高祖紀高祖被酒夜徑澤中令一人行前還報曰前有大蛇當徑願)
(還高祖醉曰壯士行何畏乃前拔劍擊丨丨蛇遂分為两徑開行數里醉因卧後人来至蛇所有一老嫗夜哭人問何哭曰人殺吾)
(子故哭吾子白帝子也化為蛇當道今為赤帝子斬之荀悦高祖讃焚魚丨丨異功同符張九齡奉和聖製次成臯先聖禽建德之)
(所詩地識丨丨處河臨飲馬間)大蛇(見上後漢書觧奴辜傳初章帝時有夀光侯者能劾百鬼衆魅令自縳見形其鄉人有婦)
(為魅所病侯為劾之得丨丨數丈死于門外又有神樹人止者輙死鳥過者必墜侯復劾之樹盛夏枯落見丨丨長七八丈懸死其)
(間晉書杜預傳預在荆州因宴集醉卧齋中外人聞嘔吐聲竊窺于戶止見一丨丨垂頭而吐聞者異之武陵記壺頭山邊有石窟)
(即馬援所穿室也室内有蛇如百斛船大云是援之餘靈也)金蛇(後漢書种暠傳永昌太守冶鑄黃丨為文丨以獻梁冀暠)
(紏𤼵逮捕馳傳上言冀由是銜怒于暠杜陽雜編開成初宫中有黃色蛇自寳庫中出遊于階庭間宫人擲珊瑚玦擊之遂并玦而)
(亡去掌庫者具以事告上令徧搜庫内乃得黃丨丨而珊瑚玦著其首隋煬帝詩水浸寒光鋪枕簟浪攪晴影走丨丨李賀詩舞席)
(泥丨丨桐竹羅花床顧雲天威行丨丨飛狀霍閃過白日倒掛銀繩長皮日休寂上人院聯句石形蹲玉虎池影閃丨丨又本草丨)
(丨生賓州澄州大如中指長尺許常登木飲露體作金色照日有光)文蛇(見上蜀都賦屠麖麋剪旄麈帶丨丨跨彫虎注越人)
(衣丨丨盧思道勞生論近通旨酒遠貢丨丨柳宗元詩負弩繞丨丨)産蛇(後漢書竇武傳初武母産武并丨一丨送之林中後)
(母卒及葬未窆有大蛇自榛草而出徑至喪所以頭擊柩涕血皆流俯仰蛣屈若哀泣之容有頃而去時人知為竇氏之祥)靈
蛇(晉書文苑傳序西都賈馬耀丨丨于掌握東漢班張𤼵雕龍于綈槧說苑神龜以智見灼丨丨以神見曝屈原天問丨丨吞象)
(厥大何如曹植與楊德祖書人人自謂握丨丨之珠家家自謂抱荆山之玉傅休奕丨丨銘嘉兹丨丨斷而能續飛不湏翼行不假)
(足進此明珠預身龍族梁武帝孝思賦丨丨銜珠以酬德慈烏反哺以報親)髯蛇(南史虞愿傳愿為晉安太守郡舊出丨丨)
(膽可為藥有遺愿蛇者愿不忍殺放二十里外山中一夜蛇還牀下復送四十里山經宿復歸按髯一作蚺淮南子越人得丨丨以)
(為上肴中國得而棄之無用埤雅丨大丨可食尾圓無鱗身有斑文如故暗錦纈難死似鼉行地常俯其首膽随日轉上旬近頭中)
(旬在心下旬在尾南人俗取其膽以充藥材即以線合其瘡縱之後遇捕者輙自見金瘡以明無膽亦其知也一云丨丨之膽取而)
(還生或云丨丨吞鹿至角而止肉爛自絞于樹腹中骨皆穿鱗甲而出性滛南越人取之者率徒手或呼紅娘子或投婦人䙝衣覆)
(之則伏不動惟人所牽拽屠剥本草丨丨一名南蛇述異記晉顔含嫂病湏丨丨膽療之忽有童子持青囊授含曰真蛇膽也即化)
(為青鳥飛去)巴蛇(北史楊素傳素遣丨丨卒數千乘五牙四艘以檣竿碎賊十餘艦山海經丨丨吞象三歲而出其骨君子)
(服之能已心腹之疾岳陽風土記巴陵本下雋縣之丘關江記言羿屠丨丨于洞庭積其骨為陵吳都賦屠丨丨出象骼張說巴丘)
(詩湖隂窺魍魉丘勢辨丨丨)青蛇(舊唐書楊朝晟傳軍次方渠無水師徒囂然遽有丨丨乘高而下視其跡水随而流元史)
(劉秉直傳天不雨禾且稿秉直詣城北太行山之蒼峪神祠具詞祈祝有丨丨蜿蜒而出觀者異之辭神而還行及數里雷雨大至)
(山海經有大人之國釐姓黍食有大丨丨黃頭食麈五色線孫思邈見小丨丨被傷贖而救之後見一白衣少年下馬拜謝迎至城)
(郭若王者居以輕綃珠金贈之不受遂取龍宫藥方三十首與之寳祐廣陵志東晉時䟦陀羅尊者譯經于廣陵天寧寺之青蓮池)
(忽有两丨丨從井中出化二童子自旦為尊者灑掃焚香迄暮俟其收經卷而去王褒九懷鷦䳟開路兮後屬丨丨郭元振寳劍篇)
(精光黯黯丨丨色文章片片綠龜鱗吳融緜竹山詩尾蟉丨丨盤李郢淛河舘詩丨丨上竹一種色黃蝶隔溪無限情張翥鐡笛詩)
(年多化作丨丨色夜靜吹如彩鳳聲)蝮蛇(舊唐書李逢吉傳贊趙竇優柔坐享公侯丨丨野葛逢吉之流山海經丨丨色如綬)
(文大者百餘斤淮南子丨丨不可為足虎豹不可使緣木又丨丨螫人傅以和堇則愈論衡堯使舜入大麓之野虎狼不搏丨丨不)
(噬楚詞丨丨蓁蓁注蓁蓁積聚之貌陳琳檄吳將校文係蹄在足則猛虎絶其蹯丨丨在手則壮士斷其節杜甫詩丨丨暮偃蹇空)
(牀難暗投)玄蛇(山海經黑水之南有丨丨食鹿杜甫詩蒼蒼衆色晚熊挂丨丨吼)鳴蛇(山海經鮮山多丨丨四翼音如)
(磬見則大旱南都賦水蟲則有蠳龜丨丨潜龍伏螭徐陵章昭達墓誌丨丨之洞深谷隠于蒼天飛猿之嶺喬木參于白雲)修
蛇(淮南子斷丨丨于洞庭擒封豨于桑林羽獵賦屨般首帶丨丨張說岳州詩日昏聞怪鳥地熱見丨丨李白荆州賊平臨洞庭)
(詩丨丨横洞庭吞象臨江島杜甫詩意鍾老柏青義動丨丨蟄朱子詩盤回山腹轉丨丨)奔蛇(淮南子女媧功烈上際九天下)
(契黃壚名聲被後世光輝垂萬物乘雷車服應龍驂青蚪援絶瑞席蘿圖黃雲絡前白螭後丨丨注丨丨馳蛇是也杜審言詩泥擁)
(丨丨徑雲埋伏獸叢張謂贈懷素詩丨丨走虺勢入座驟雨旋風聲滿堂)馳蛇(見上)辟蛇(抱朴子佩雄黃可丨丨)冷
蛇(酉陽雜爼明皇以申王畏暑賜之丨丨白色而不傷人冷如冰雪)驚蛇(法書苑釋亞棲善草書每自題云飛鳥出林丨)
(丨入草元稹詩春雷一聲𤼵驚燕亦丨丨陸游出塞曲&KR2280;&KR2280;春雷收陣鼓蜿蜿丨丨射生弩釋惠洪詩盤空路作丨丨去落日人如)
(凍蟻行)鉤蛇(江賦水物怪錯則有潜鵠魚牛虎蛟丨丨)異蛇(柳宗元捕蛇者說永州之野産丨丨黑質而白章觸草木)
(盡死以齧人無禦之者然得而腊之以為餌可以已大風其始太醫以王命聚之歲賦其二募能捕之者當其租入)捕蛇(見上)
睡蛇(佛遺教經煩惱毒蛇睡在汝心譬如黑蚖在汝室睡當以持戒之鉤早併除之丨丨既出乃可安眠王安石詩丨丨雖不)
(去夢虺已無憑蘇軾詩丨丨已死得安眠)
綬笥蛇(後漢書許曼傳桓帝時隴西太守馮緄始拜郡開丨丨有两赤丨分南北走緄令曼筮之卦成曼曰三歲之後君當)
(為邊官有盛名當東北行三千里復五年更為大將軍南征又張說詩文飛書上鳳武結笥中蛇)常山蛇(晉書桓温傳諸)
(葛造八陣圖于魚復平沙上温見之曰此丨丨丨勢也孫子率然者丨丨之丨也擊首則尾應擊尾則首應擊中則首尾俱應庾信)
(賦昆陽之戰象走林丨丨之陣丨奔穴薛逢上盧尚書啟丨丨丨陣翻成干戚之文易水劒歌遽變鹿鳴之奏曹文晦水車歌颯颯)
(昆明龍蛻骨宛宛丨丨丨顧尾洪希文詩浮雲滄海狗岐路丨丨丨)杯中蛇(晉書樂廣傳廣嘗有親客久闊不復来廣問其)
(故荅曰前蒙賜酒方欲飲見丨丨有丨意甚惡之既飲而疾于時河南廳事壁有角弓影作蛇廣復置酒曰復有所見否曰如初廣)
(乃告之客豁然意觧沉疴頓愈)綰秋蛇(晉書王羲之傳制子雲近世擅名江表然僅得成書無丈夫之氣行行如縈春蚓字)
(字如丨丨丨又温庭筠謝賚集賢墨啟夜鶴頻驚殊慙志業秋蛇屢綰不稱精研王安石詩淺沙杙素舸一水宛秋蛇貢性之墨蒲)
(萄詩酒醒西樓月欲斜滿窗晴影走秋蛇)涸澤蛇(韓非子子獨不聞丨丨之丨乎澤涸將徙小蛇謂大蛇曰大蛇行小蛇随)
(人以蛇之行耳必殺子子不如負我以行必以我為神也)两頭蛇(賈誼新書孫叔敖為兒出遊還憂不食母問其故泣曰今)
(旦見丨丨丨母曰蛇安在曰聞見丨丨丨者死恐後人復見之已殺而埋之矣母曰無憂汝不死矣吾聞有隂德必有陽報後為楚)
(相嶺南異物志韶州多丨丨丨為蟻封以避水蒼梧亦多丨丨丨長不過一二尺或云蚯蚓所化)蚿憐蛇(莊子丨丨丨曰)
(吾以衆足行而不及子之無足)崑崙蛇(玄中記丨丨山周三萬里丨繞之三周長九萬里)蛻骨蛇(蘇軾水車詩犖)
(犖确确丨丨丨)電掣蛇(蘇軾詩丨光時丨紫金丨)井中蛇(賓頭盧說法經昔人行曠野為象所逐入丨丨蔵井有四)
(毒丨欲螫其身當知此人苦惱不可勝數蘇軾詩四條深怕丨丨丨)
夢天殺蛇(述異記晉文公出大蛇當道如拱文公使吏守蛇吏丨丨丨丨曰何故當聖君道覺而視蛇則自死也)
增長蛇(左傳申包胥如秦乞師曰吳為封豕丨丨以薦食上國山海經大咸之山有蛇名曰丨丨其毛如彘豪辨亡論劉氏)
(之伐陸公比之丨丨其勢然也謝朓八公山詩丨丨固能翦奔鯨自此曝賈至陕州鐡牛頌序丨丨遶閬風而周巨鼇負蓬莱而忭)
(杜甫詩巨渠決太古衆水為丨丨任華懷素上人草書歌翕若長鯨潑刺動海島歘若丨丨戍律透深草韓愈雪詩岸𩔖丨丨攪陵)
(猶巨象豗梅堯臣詩文字搜怪竒難于抱丨丨蘇軾詩西觀五丈原鬱盤如丨丨仇遠詩瘦藤拔地丨丨走灌木維垣野鼠肥張憲)
(岳鄂王歌神矛丈八舞丨丨雙練銀光如雨注又北史陸真傳時初置丨丨鎮真率衆築城未訖而氐豪仇傉檀等叛真擊平之卒)
(城丨丨而還)蚖蛇(周禮山師掌山林之名辨其物與其利害疏害毒物注謂螫噬之蟲者丨丨蝮蝎之屬也崔融賀白狼表)
(兕豹可履丨丨可弄)王蛇(爾雅蟒丨丨注最大者故曰丨丨)食蛇(爾雅三曰攝龜疏腹甲曲折解能自張閉好丨丨江)
(東呼為陵龜本草鸛鶴鷹鶻鶖皆鳥之丨丨者也虎猴麂麝牛皆獸之丨丨者也)五蛇(史記晉世家晉侯賞從亡者介子推)
(不言禄禄亦不及從者憐之乃懸書宫門曰龍欲上天丨丨為輔龍已升雲四蛇各入其宇一蛇獨怨終不見處所文公出見其書)
(曰此介子推也)委蛇(史記蘇秦傳嫂丨丨蒲服以面掩地而謝索𨼆丨丨謂面掩地而進若蛇行也)白蛇(史記龜策傳有)
(神龜在江南嘉林中嘗巢于芳蓮之上求之于丨丨蟠杅林中者齋戒以待譺然狀如有人来告之因以醮酒佗髮求之三宿而得)
(晉書輿服志傳國璽與斬丨丨劍俱為乘輿所寳斬丨丨劍至惠帝時武庫火燒之遂亡山海經泰冐之上浴水出焉其中多藻玉)
(多丨丨注水蛇也温庭筠蔣侯神歌商風刮水報西帝廟前古樹蟠丨丨蘇轍詩畫船人去浮紅葉石徑僧歸躡丨丨又唐書地理)
(志蘄州蘄春郡土貢白棕簟鹿毛筆荼丨花丨烏蛇脯)黃蛇(史記封禪書秦文公夢丨丨自天下屬地其口止于鄜衍文公)
(問史敦敦曰此上帝之徵君其祠之北史薛濬傳濬免時戲澗濱見一丨丨有角及足召羣童共視了無見者有胡僧曰此兒之吉)
(應山海經䖺䗤狀如丨丨魚翼出入有光按䖺音條穆天子傳天子東遊飲于留新乃奏廣樂天子遺其靈鼓化為丨丨洞冥記鳳)
(葵草赤松子餌之三歲乘丨丨入水得珠一枚色如真金或言是丨丨之卵故名蛇珠語曰寧失千里駒不失丨丨珠蘇軾武昌銅)
(劍歌雷公攝雷捕丨丨)斷蛇(漢書高祖紀贊漢承堯運德祚已盛丨丨著符旗幟尚赤又叙傳爰兹𤼵迹丨丨奮旅唐書姚)
(崇傳昔楚王吞蛭而厥疾瘳叔敖丨丨福乃降遼史蕭柳傳從伐高麗遇大蛇當路前驅者請避柳曰壯士安懼此拔劍丨丨)赤
蛇(後漢書安帝紀帝自在邸第有丨丨盤于牀第之間許善心神雀頌序吹麟没羽之荒丨丨青馬之裔)两蛇(後漢書楊)
(賜傳春秋丨丨鬭于鄭門昭公殆以女敗易林乘龍上天丨丨為輔踴躍雲中遊觀滄海民樂安處)懸蛇(後漢書華佗傳佗嘗)
(行道見有病咽塞者因語之曰向来道隅有賣餅人蓱虀甚酸可取三升飲之病自當去即如佗言立吐一蛇乃懸于車而候佗時)
(佗小兒戲于門中逆見自相謂曰客車邊有物必是逢我翁也及客進顧視佗屋壁丨丨以十數乃知其竒柳宗元詩隂森野葛交)
(蔽日丨丨結虺如蒲萄顧雲啓丨丨結釁鬭蟻成灾)吐蛇(見上)雙蛇(普書天文志凡堅城之上氣如煙火如丨丨如杵形)
(向外或有雲分為两彗狀者皆不可攻庾信鄭嘗碑两龜為印丨丨結綬)丹蛇(普書天文志凡戰氣如丨丨赤氣随之必大戰)
(殺將鮑照苦熱行丨丨踰百尺玄蜂盈十圍朱子偶讀謾記詹元善見異書云火龍變化丨丨騰青羊躑躅烏犍耕雲笈七籤丨丨)
(者日之精也)射蛇(南史宋武帝紀帝伐荻新洲大蛇長數丈射之傷明日復至洲裏聞有杵臼聲往覘之見童子數人皆青)
(衣擣藥問其故荅曰我王為劉寄奴所射合藥敷之山海經臷國其為人黃能操弓丨丨方回重陽吟丨丨戲馬老劉郎不為乾坤)
(减戰場)蠶蛇(南史齊始與王鑑傳鑑于益州園地得古塜無復棺但有石槨銅器十餘種並古形玉璧三枚金銀為丨丨形)
(者數斗乃遣功曹何佇為之起墳諸寳物一不得犯)擊蛇(北史崔浩傳丨丨之法當先破頭頭破則尾豈能動宋史孔道輔傳)
(道輔為寧州軍事推官有蛇出天慶觀一郡以為神州將帥官屬往奠拜之欲上其事道輔徑前以笏丨丨碎其首觀者初驚後莫)
(不歎服郝經楷木杖笏行摩挲東家叩脛杖拂拭囊中丨丨笏)握蛇(北史彭城王勰傳勰謂咸陽王禧曰兄識高年長故知夷)
(險彦和丨丨騎虎不覺艱難又舊唐書文苑傳敘門羅吐鳳之才人擅丨丨之價)屬蛇(北史宇文護傳護母閻没齊齊主令)
(人為閻作書與護曰昔在武川鎮生汝兄弟大者屬鼠第二屬兔汝身丨丨)巨蛇(舊唐書五行志天寳中洛陽有丨丨高丈)
(餘長百尺出于芒山下胡僧無畏見之歎曰此欲決水注洛城即以天竺法咒之數日蛇死韓詩外傳楚人蛟革犀兕以為堅甲如)
(金石宛如丨丨慘若蜂蠆輕利剛疾卒如飄風易林丨丨大鰌戰于國郊酉陽雜爼晉許旌吳猛弟子也當時江東多蛇禍猛將除)
(之乃與許至遼江及遇丨丨許禹步勅劍登其首斬之)留蛇(舊唐書裴度傳貞元末宣徽院五坊小使暴横尤甚羣聚于賣)
(酒食家肆情飲啖將去丨丨一箧誡之曰吾以此蛇致供奉鳥雀可善飼之無使饑渴主人賂而謝之方肯擕蛇篋而去庾信詩丨)
(丨常疾首映弩屢驚心)立蛇(唐書天文志元和六年三月戊戌日晡天隂有流星大如一斛器墜于兖鄆間所墜之上有赤)
(氣如丨丨長丈餘至夕乃滅)雀蛇(唐書南蠻傳詔王之祖六詔最小夷也天子錄其勤合六詔為一附庸成都名之以國許)
(子弟入太學使習華風今乃自絶王命且丨丨犬馬猶能報德王乃不如蟲鳥乎)角蛇(唐書五行志至德元載八月朔成都)
(丈人廟有肉丨丨見)交蛇(宋史天文志至道二年二月丙子夜西方蒼白色氣長短八道如彗掃稍經天漢參錯如丨丨)三
蛇(宋史五行志紹興初行都柴垜橋旌忠廟丨丨出没庭廡大者盈尺方鱗金色首脊有金錢易林丨丨共室同𩔖相得甘露時)
(降生我百榖)火蛇(宋史禮志政和八年用方士言鑄神霄九鼎其一曰蒼蠅丨丨蠱魚金輪之鼎)繪蛇(元史輿服志翼)
(宿旗青質赤火㷔脚繪神人冠道冠皂袍黃裳朱蔽膝杖劍履火于雲氣中外仗繪二十二星下丨丨)操蛇(列子太形王屋)
(二山本在冀州之南河陽之北北山愚公者面山而居懲山北之塞出入之迂也舉室而謀曰吾與汝畢力平險指通豫南逹于漢)
(隂丨丨之神聞之告之于帝帝命夸娥氏二子負二山一厝朔東一厝雍南山海經夫夫之山神于兒居之其狀人身而手丨两丨)
(又巫咸國在女丑北右手丨青丨左手丨赤丨在登葆山羣巫所從上下也)游蛇(吕氏春秋國有丨丨西東沈趨詠霧詩丨)
(丨𨼆遥漢文豹棲南阜)神蛇(淮南子丨丨能斷而復續而不能使人不斷也論衡世謂龍升天者必謂神龍不神不升天龜)
(蛇亦有神與不神神龜丨丨復升天乎李咸用西門行漢高偶試丨丨驗武王龜筮驚人險)聚蛇(春秋繁露春旱求雨暴巫)
(丨丨)履蛇(易林丨丨躡虺與鬼相視驚恐失氣如騎虎尾)六蛇(易林丨丨奔走奔入茂草驚于長住畏懼喙口)羊蛇
(易林丨丨叔虎野心善怒)埋蛇(論衡楚相孫叔敖丨一丨獲二祐天報善明矣曰丨一丨獲二祐如丨十丨得幾祐乎丨丨惡)
(人見叔敖賢也賢者之行豈徒丨丨一事哉前丨丨之時多所行矣)嗜蛇(劉勰新論飛鼯甘烟走貊美鐵䲰日丨丨人好芻豢)
臛蛇(劉勰新論越人丨丨以饗秦客甘之以為鯉也既而知其是蛇攫喉而嘔之此為未知味也)積蛇(山海經騩山其)
(上多玉而無石其下多丨丨)化蛇(山海經陽山陽水出焉其中多丨丨其狀如人面而豺身鳥翼而蛇行其音如叱呼見則)
(其邑大水又駱賓王上張司馬啓推公平而折獄磔鼠謝其嚴明擁端慤而行仁丨丨慚其智勇又張翥鹿苑寺詩丨丨妒婦餘空)
(井刺虎將軍有舊臺)戴蛇(山海經開明西有鳳凰鸞鳥皆丨丨踐蛇膺有赤蛇)銜蛇(山海經大荒之北有神丨丨其狀虎)
(首人身四蹄長肘名曰強良)四蛇(山海經軒轅之丘在軒轅國北其丘方丨丨相繞此諸天之野鸞鳥自歌鳳鳥自舞蕭子)
(良淨住子一大不調四大俱疾互相煎惱無時得安經喻丨丨信哉可患五燈會元丨丨同箧看他弄二鼠侵藤不自量)珥蛇
(山海經北方禺彊人面鳥身丨两青丨踐两青蛇郭璞西方蓐收圖贊丨丨執鉞專司無道)育蛇(山海經有宋山者有赤蛇)
(名曰丨丨)蝡蛇(山海經有靈山有赤蛇在木上名曰丨丨木食)飛蛇(山海經柴桑之山多白蛇丨丨元稹詩漏天走馬春)
(雨寒瀘水丨丨瘴烟重)木蛇(吳越春秋子胥造築大城周廻四十七里築小城周十里欲東并大越越在東南故立蛇門以)
(制敵國越在己地其位蛇也故南大門上有丨丨北向首内示越屬于吳也釋惠洪詩無復詩篇雲錦段但餘心境丨丨形)舞
蛇(參同契去冷加冰除熱用湯飛龜丨丨愈見乖張)九蛇(搜神記魯定公元年有丨丨繞柱)救蛇(搜神記隨侯行)
(見大蛇傷救而治之其後蛇銜珠以報之)制蛇(西京雜記東海人黃公能丨丨御虎佩赤金刀以絳繒束髮立興雲霧坐成江)
(湖)抴蛇(華陽國志惠王知蜀王好色許嫁五女于蜀蜀遣五丁迎之還到梓潼見一大蛇入穴中五人大呼丨丨山倒壓殺)
(五人及秦五女而山分為五嶺)毒蛇(十六國春秋董景道𨼆于商洛山衣木葉食樹菓弹琴歌笑以自娱丨丨猛獸皆繞其旁)
(續博物志麩金是丨丨屎徐陵雙林寺碑化雞在臂方推理于自然丨丨傷體終無擾于深定)盤蛇(水經注楢溪赤水丨丨七)
(曲蘇軾辨道歌赤龍騰霄驚丨丨)逐蛇(廣異記開元時武勝之嘗于靜江灘中見雷公踐雲丨丨)綠蛇(顧渚山紀顧渚)
(山赭石洞有丨丨長可三尺餘大𩔖小指好棲樹杪視之若鞶帶纏于柯葉間無螫毒見人則空中飛又顔延之天馬狀白&KR0008;朱文)
(丨丨紫燕)趁蛇(朝野僉載魏光乘好題目人姚元之長大行急謂之丨丨鸛雀)拔蛇(北夢瑣言梓潼縣張惡子神乃五丁)
(丨丨之所也馮涓蜀䭾行自古皆傳蜀道難爾何能過丨丨山薛季宣詩努頭強應世鈍若倒丨丨)藍蛇(酉陽雜爼丨丨首有)
(大毒尾能解毒出梧州陳家洞南人以首合毒藥謂之藍藥取尾脂反解毒藥)禁蛇(爾雅翼鴆似鷹而大食蛇及橡實知木石)
(有蛇即為禹步以禁之湏臾木倒石頽而蛇出也五燈會元僧問慧忠禪師曰如何得明道去師曰但脱情見其道自明矣夫明之)
(為言信也如丨丨人信其咒力藥力以蛇綰弄揣懷䄂中無難)蟒蛇(本草丨丨目圓郭璞客傲蚓蛾以不才陸槁丨丨以騰騖)
(暴鱗白居易送客遊嶺南詩雲烟丨丨氣刀劍鰐魚鱗)銀蛇(本草丨丨亦名錫蛇)蘄蛇(本草白花蛇一名丨丨花蛇湖)
(蜀皆有今惟以丨丨擅名)剸蛇(杜篤論都賦盖夫燔魚丨丨莫之方斯)蛟蛇(西京賦驚蝄蜽憚丨丨韓愈讀東方朔事)
(詩方朔聞不喜禠身絡丨丨蘇軾石鼓歌舊聞石鼓今見之文字鬱律丨丨走陳與義詩興移三里亭木影雜丨丨)弄蛇(西京)
(賦蟾蜍與龜水人丨丨注作千歲蟾蜍及千歲龜行舞于前也水人俚免能禁固丨丨也)蟲蛇(蔡邕論篆勢頽若黍稷之垂穎)
(藴若丨丨之棼緼索靖草書狀丨丨虬蟉或往或還高適大水詩丨丨擁獨樹麋鹿奔行舟杜甫諸葛廟詩丨丨穿畫壁巫覡醉蛛)
(絲韓愈别知賦歲癸未而遷逐侣丨丨于海陬又原道為之君為之師驅其丨丨禽獸而處之中土)心蛇(梁簡文帝八關齋制)
(序制此丨丨祛斯醉象)篋蛇(梁簡文帝詩長縈畫丨丨不值仙人鹿梁元帝梁安寺刹下銘飛蛾不息縈蠶自纏丨丨未斷)
(藤鼠方緣)怪蛇(庾信孫叔敖逢蛇贊叔敖朝出容悴還家母氏顧訪知埋丨丨)疑蛇(庾信周大將軍豳國公廣陵誌銘盜)
(烏懸察丨丨立辨)蠖蛇(王勃龍懷寺碑廻丨丨以騰飛起雷霆于指顧)傷蛇(張說詩今日丨丨意銜珠遂闕如)山
蛇(張說為河南郡王平冀州露布高壘深溝卧舊營而不動丨丨雲鳥陣死地而無疑)藏蛇(杜甫詩碾渦深没馬藤蔓曲丨)
(丨)小蛇(杜甫太平寺泉眼詩青白二丨丨幽姿可時覩如絲氣或上爛漫為雲雨)踐蛇(韓愈憶昨行丨丨茹蠱不擇死)
(忽有飛詔從天来)畏蛇(韓愈詩丨丨不下榻)竹蛇(李賀詩山潭晚霧吟白鼉丨丨飛蠧射金沙)乘蛇(郭休賢習)
(星歴判取則四時識丨丨之度數明諸六歴辨廻蟻之循環朱子詩太歲丨丨已應期)妖蛇(元稹詩鏡懸姦膽露劍拂丨丨)
(裂)鐵蛇(元稹俠客行三尺丨丨延二國五燈會元涌泉欣禪師一日問紹禪師曰甚麽處去来師曰燒畬来泉曰火後事作)
(麽生師曰丨丨鑚不入)素蛇(李德裕冥數論朝歌未滅而國流丹烏白帝尚在而漢斷丨丨皆兆𤼵于先而符應于後不可)
(以智測也)路蛇(徐寅斬蛇劍賦豈惟仗之翦丨丨而&KR1229;封豕盖將提之令諸侯而禪天子)烹蛇(韋莊詩飼雀曾傳慶丨丨)
(詎有殃蘇軾詩丨丨啖哇蛤)愁蛇(陳陶詩南州彩鳳為君生古岳丨丨待恩澤)籠蛇(梅堯臣詩退之来潮陽始憚飡)
(丨丨)隠蛇(梅堯臣詩只畏草葉長其下可丨丨)臥蛇(歐陽修詩李斯琴紋如丨丨一弹使我三咨嗟蘇轍柳湖感物詩根)
(如丨丨身合抱仰視不見蜩蟬喧又獨樂園詩修篁遶屋韻寒玉平泉入畦紆丨丨)窮蛇(蘇軾觀燒詩丨丨上喬木潛蛟躡浮)
(雲)饑蛇(蘇軾畫蝦蟇詩慎勿困蜈蚣丨丨不汝放自注小說有畫蜈蚣蝦蟇蛇三物為圖者謂蜈蚣畏蝦蟇蝦蟇畏蛇而蛇)
(復畏蜈蚣也今以三物聚而為一雖有相吞噬之意無敢先之者遂更相制伏去一則能肆其毒焉)鼃蛇(蘇軾詩何以侑一尊)
(鄰翁饋丨丨)黑蛇(蘇轍鐵拄杖詩閔君鐵杖七尺長色如丨丨氣如霜)鐉蛇(孫覿詩客舍休占鵩蠻村欲丨丨)蟄
蛇(陸游詩方虞觸丨丨頫見一點明)石蛇(陸游詩丨丨山下春如許野老来招不用尋)假蛇(劉從益詩莊周枕上)
(非真蝶樂廣杯中亦丨丨)走蛇(王惲詩蒼巔互出縮峪勢曲丨丨)行蛇(黃潛詩稲畦低没鶴草徑曲丨丨金涓詩曲偃)
(丨丨草圓生浴鳥波)萬蛇(張弘範詩雲間電影丨丨明)弓蛇(謝應芳詩酒杯已辨丨丨悞藥杵無勞玉兔將)僵蛇
(丁復禁體雪詩荒叢喧餓雀垂蔓抱丨丨)鳥蛇(王逢詩四郊多壘丨丨圍)冰蛇(劉基雪雞篇丨丨雪鼠相蜷蜿)
軹首蛇(爾雅中有丨丨丨焉注岐頭蛇也或曰今江東呼两頭蛇為越王約髮)活褥蛇(唐書西域傳貞觀十二年)
(波斯國王伊俟嗣遣使朝貢獻丨丨丨狀𩔖鼠色正青長九寸能捕穴鼠)止豹蛇(淮南子蝟使虎伸蛇令豹止)肥&KR1414;
蛇(山海經太華之山有蛇焉名曰肥&KR1414;六足四翼見則天下大旱)社中蛇(抱朴子巳日山中稱寡人者丨丨丨也)竹
為蛇(異苑太元中汝南人入山見一竹中蛇形已成上枝葉如故吳都相慮人嘗伐餘遺竹一宿見竿為雉頭頸盡就身猶未)
(變化亦丨丨丨之化)五色蛇(水經注洛谷西左右山溪多丨丨丨性馴良不為物害)雀啅蛇(酉陽雜爼王沂者平)
(生不解弦管忽旦睡至夜乃寤索琵琶弹之成數曲一名丨丨丨一名胡王調一名胡瓜苑薛能詩硤路商逢使山郵丨丨丨陳師)
(道詩林喧丨丨丨又司馬光詩榛路牛呼犢叢祠雀噪蛇)鷄冠蛇(錄異記丨丨丨頭如雄雞有冠身長丈餘圍可數寸中人)
(必死會稽山下有之)不殺蛇(續博物志巳日巳年丨丨丨)越王蛇(本草兩頭蛇一名丨丨丨會稽人言是越王弩)
(弦所化故名)烏稍蛇(本草烏蛇一名丨丨丨)報德蛇(庾信謝周明帝錫絲布等啓蓬莱酬恩之雀白玉四環漢)
(水丨丨之丨明珠一寸)雲夢蛇(庾信鄭嘗碑青衿智勇即埋丨丨之丨童子仁心已愛中牟之雉)酒誤蛇(衛象)
(傷李端詩人去門棲鳥災成丨丨丨)形若蛇(韓愈雜說昔之聖者其首有若牛者其丨有丨丨者其喙有若鳥者其貌有若)
(蒙倛者彼皆貌似而心不同焉可謂之非人乎)善執蛇(柳宗元宥蝮蛇文家有僮丨丨丨晨持一蛇来謁曰是謂蝮蛇犯于)
(人死不治)鼻褰蛇(元稹詩巴蛇千種毒其最丨丨丨)蜀山蛇(李商𨼆詠史詩運去不逢青海馬力窮難拔丨丨丨)
廣客蛇(劉筠詩暫困秦王痔無疑丨丨丨)有足蛇(蘇軾蝎虎詩跂跂丨丨丨脉脉無角龍)逕轉蛇(蘇轍)
(賦雪詩溜滴簷垂箸行觀丨丨丨)赴壑蛇(王渥詩棲棲活計依簷雀冉冉年光丨丨丨)十丈蛇(陳孚思明州詩)
(毒蟲含弩滿汀沙荒草深眠丨丨丨)脱殼蛇(楊維楨天車詩我聞阿香閣雷車農車巧運丨丨丨)
君子喻蛇(儀禮注聖人喻龍丨丨丨丨是蛇龍緫為君子之𩔖也)一龍一蛇(莊子無譽無訾丨丨丨丨與時)
(俱化而無肻專為一上一下以和為量列仙傳東方朔贊東方竒逹混同時俗丨丨丨丨豈預榮辱)
對語(白雉黃蛇)(刻鵠畫蛇)(言鳥睡蛇)(蜀犬巴蛇)(圖駿馬握靈蛇)(蠅附驥蚿憐蛇)(酬恩雀報德蛇)
摘句(丘勢辨巴蛇池影閃金蛇)(靈劍挂青蛇負弩繞文蛇)(消愁已辨酒中蛇硯中旗影動龍蛇)
瓜(古華切說文蓏也亦州名又漢複姓)
韻藻木瓜(詩投我以丨丨報之以瓊琚小序丨丨美齊桓公也衛國有狄人之敗出處于漕齊桓公救而封之衛人思之)
(欲厚報之而作是詩也周禮考工記弓人凡取幹之道七柘為上檍次之檿桑次之橘次之丨丨次之荆次之竹為下爾雅楙丨丨)
(注實如小瓜酢可食孔叢子於丨丨見苞苴之禮行於緇衣見好賢之至廣志丨丨枝一尺有百二十節本草丨丨處處有之而宣)
(城者為佳始實成鏃花粘于上夜露日烘漸變紅色本州以充土貢故有宣州花丨丨之稱又丨丨最療轉筋呼其名及書土作丨)
(丨字皆愈庾信竹杖賦開丨丨而未落養蓮花而不萎張九齡詩丨丨誠有報玉楮論無實叚成式柔卿解籍詩良人為漬丨丨粉)
(遮却紅腮交午㾗又遼史太祖紀冬十月太祖以騎兵七萬會李克用於雲州宴酣克用借兵以報劉仁恭丨丨澗之役又李白詩)
(客心正酸楚更對丨丨山)食瓜(詩七月丨丨八月斷壺唐書杜如晦傳如晦薨帝哭為慟它日丨丨美輟其半奠焉元史孝友)
(傳王薦性至孝母病渴思丨丨時冬月求於鄊不得行至深奥嶺值大雪思母病仰天大哭忽見巖石間青蔓離披有二瓜焉因捧)
(歸奉母)削瓜(禮記為天子丨丨者副之巾以絺為國君者華之巾以綌為大夫累之士疐之庶人齕之北史王羆傳客與羆)
(食瓜客丨丨皮侵肉稍厚羆意嫌之及瓜皮落地乃引手就地取而食之客甚媿色荀子臯陶之狀色如丨丨李白詩斷岩如丨丨)
(嵐光破崖綠陸游詩纖手丨丨刀似水小甖分酒盞如空)及瓜(左傳齊侯使連稱管至父戍葵丘瓜時而往曰丨丨而代張說)
(詩水國生秋草離居再丨丨又駱賓王詩旅思徒漂梗歸期未丨丨)守瓜(爾雅蠸輿父丨丨注今瓜中黃甲小蟲喜食瓜葉故)
(曰丨丨又張耒詩竹籠晨收果茅菴夜丨丨)匏瓜(論語吾豈丨丨也哉論衡善器必用貴人惡器必施賤者尊鼎不在陪厠)
(之側丨丨不在堂殿之上登樓賦懼丨丨之徒懸兮畏井渫之莫食李白詩荆人泣美玉魯叟悲丨丨又史記天官書丨丨有青黑)
(星守之魚鹽貴宋史天文志丨丨五星在離珠北天子果園也光明則歲豐黃則天子賜諸侯果洛神賦歎丨丨之無匹兮咏牽牛)
(之獨處李白遊泰山詩捫天摘丨丨恍惚不欲歸雲林右英夫人詩手擕織女儛併衿丨丨庭)種瓜(吳志步隲傳隲避難江東)
(單身窮困與廣陵衛旌同年相善俱以丨丨自給南史韓靈敏傳早孤與兄靈珍竝有孝性家貧無以營凶兄弟共丨丨半畆朝採)
(瓜子暮生已復以此遂辦葬事舊唐書音樂志後魏北齊亦有丨丨拔井之戲吳錄姚俊常丨丨灌園以供衣食時人或餉之一無)
(所受神仙傳馬湘于刺史馬植坐上冬月以酒杯盛土丨丨湏臾引蔓生實食之甚美王褒僮約落桑皮椶丨丨作瓠李白詩青門)
(丨丨人舊日東陵侯杜甫詩瘦地翻宜粟陽坡可丨丨)新瓜(北齊書蘇瓊傳遷南清河太守郡民趙穎五月初得丨丨一雙)
(自来送穎恃年老苦請遂便為留仍致于廳事梁上竟不剖人遂競貢丨丨至門聞知穎瓜猶在相顧而去薛能詩憶歸臨角黍良)
(遇得丨丨)求瓜(唐書王弘義傳始賤時丨傍舍丨不與乃騰文言園有白兔縣為集衆捕逐畦蓏無遺)甜瓜(本草丨丨)
(一名甘瓜一名果瓜五燈會元苦瓠連根苦丨丨徹蒂甜)甘瓜(見上古詩丨丨抱苦蒂美棗生荆棘魏文帝書浮丨丨于清泉)
(沉朱李于寒水嵇含瓜賦丨丨普植用薦神祗其名龍膽其味亦竒是謂土芝庾信苦熱詩美酒含蘭氣丨丨開蜜筒李頎詩羽扇)
(搖風却珠汗玉盆貯水割丨丨)浮瓜(見上洛陽伽藍記寳光寺園中有一海號咸池葭菼被岸菱荷覆水青松翠竹羅生其旁)
(京邑士子至于良辰美日来遊此寺置酒林泉題詩花圃折藕丨丨以為興適張衡週天大象賦合乘津而丨丨分漂杵而泛閣劉)
(孝綽詩丨丨聊可貴溢酒亦成珍庾信文月中生樹童子知言水上丨丨青衿不戲)靈瓜(漢武内傳西王母曰造朱炎山陵食)
(丨丨味甚好憶此未久而已七千歲矣拾遺記明帝隂貴人夢食瓜甚美帝使求諸方國時燉煌獻異瓜種父老云昔道士從蓬莱)
(山得此瓜云是崆峒丨丨四劫一實西王母遺于此地世代遐絶其實頗在后曰王公之瓜可得食吾萬歲矣劉孝威文五杏七桃)
(丨丨仙棗莫不氣馥上天薰流下界丘處機詩丨丨素椹非凡物赤縣何人購得嘗)饐瓜(聞見錄吕文穆公讀書龍門見賣瓜)
(者意欲得之無錢其人遺一枚公悵然食之後作相以丨丨名亭)破瓜(談苑吕仙翁有詩與張洎言功成當在丨丨年俗以)
(丨丨為二八字晉樂府碧玉丨丨時情為郎顛倒又韋莊傷灼灼詩嘗聞灼灼麗于花雲髻盤時未丨丨)花瓜(夢華錄七夕以)
(瓜雕刻成花樣謂之丨丨于街心貨賣)秋瓜(庾信詩苦李無人摘丨丨不直錢杜甫詩一辭故國十經秋每見丨丨憶故丘)
(韓愈石鼎聮句丨丨未落蒂凍芋強抽萌)茶瓜(杜甫詩枕簟入林僻丨丨留客遲宋褧詩丨丨延永晝絺綌借清秋)
東陵瓜(史記蕭相國世家召平者故秦東陵侯秦破為布衣貧種瓜于長安城東瓜美故世俗謂之丨丨丨從召平以為名)
(也阮籍詩昔聞丨丨丨近在青門外連畛拒阡陌子母相鉤帶駱賓王詩一頃南山豆五色丨丨丨)召平瓜(見上一作邵平)
(楊炯詩亭逢李廣騎門接丨丨丨杜甫詩卜築應同蔣詡徑為園湏似丨丨丨温庭筠詩醉收陶令菊貧賣丨丨丨又趙奕詩堪種)
(茅山术宜栽邵圃瓜)故侯瓜(見上王維詩老將行路傍時賣丨丨丨陸游詩古道泥塗居士屩荒畦烟雨丨丨丨)青門
瓜(見上何遜詩日想平陵栢心憶丨丨丨杜甫詩南山豆苖早荒穢丨丨丨地新凍裂)子母瓜(見上陸游詩丨丨丨新間)
(尊爼公孫竹長映簾櫳)五色瓜(見上述異記吳桓王時會稽生丨丨丨今吳中有丨丨丨歲充貢賦李嶠詩欲識東陵味)
(青門丨丨丨孟浩然詩不種千株橘惟資丨丨丨王維詩玉枕雙文簟金盤丨丨丨)棗如瓜(史記封禪書少君言上曰臣嘗)
(游海上見安期生安期生食巨丨大丨丨李白詩親見安期公食丨大丨丨蘇軾詩曾經丹化米親授丨丨丨又去歲渡江萍似斗)
(今年並海丨丨丨)鎮心瓜(南史鄭灼傳灼嘗蔬食講授多苦心熱若瓜時輙偃卧以瓜鎮心起便誦讀)緱氏瓜
(唐書明崇儼傳四月帝憶瓜崇儼索百錢湏臾以瓜獻曰得之緱氏老人圃中帝召老人問故曰埋一瓜失之土中得百錢)乞
巧瓜(荆楚歲時記七月七日婦女陳瓜果于庭中以乞巧有喜子網于瓜上則以為符)黃臺瓜(唐太子賢丨丨丨辭)
(種瓜丨丨下丨熟子離離一摘使瓜好再摘令瓜稀三摘猶自可四摘抱蔓歸)
增包瓜(易以把丨丨含章有隕自天)王瓜(禮記孟夏之月丨丨生苦菜秀)菟瓜(爾雅蔩丨丨疏丨丨一名蔩苖)
(及實似土瓜土瓜者即王瓜也)土瓜(見上急就篇遠志續斷參丨丨)瓝瓜(爾雅瓞瓝其紹瓞注俗呼丨丨為瓞疏瓞一名)
(瓝小瓜也)耘瓜(家語曾子丨丨誤斬其根曾晳怒大杖擊其背曾子仆地少頃乃甦)急瓜(大戴禮五月乃瓜乃者丨丨之)
(詞也瓜也者始食瓜也)剝瓜(大戴禮八月丨丨畜瓜之時也)畜瓜(見上)美瓜(漢書地理志敦煌注杜林以為古瓜)
(州地生丨丨師古曰其地今猶出大瓜長者狐入瓜中食之首尾不出後漢書郡國志甘州生丨丨)大瓜(見上韋應物詩丨丨)
(玄棗冷如冰海上摘来朝霞凝)盗瓜(晉書桑虞傳虞有園在宅北數里瓜果熟有人踰垣盗之虞以園援多棘刺恐偷見人驚)
(走而致傷損乃使奴為之開道及偷負瓜將出見道通利知虞使除之乃送所丨丨叩頭請罪虞乃懽然盡以瓜與之)澆瓜
(晉書苻堅載記昔荆吳之戰事興蠶婦丨丨之惠梁宋息兵)嘉瓜(宋書符瑞志漢章帝元和中丨丨生郡國桓帝建和二年)
(河東有丨丨两體共蔕晉武帝太康三年丨丨生河南洛陽輔國大將軍王濬園李商𨼆詩丨丨引蔓長碧玉冰寒漿)寒瓜
(南史滕曇恭傳五歲母患熱思食丨丨土俗所不産曇恭歴訪不能得銜悲哀切俄遇一桑門曰我有两瓜分一相遺還以與母舉)
(家驚異神異經丨丨冬瓜也本草西瓜一名丨丨沈約詩丨丨方卧壠秋菰亦滿陂李白詩酸棗垂北郭丨丨綴東籬柳宗元詩霜)
(蔓綖丨丨)西瓜(見上五代史附錄自上京東去四十里至真珠寨始食菜明日東行數十里遂入平川多草木始食丨丨云契)
(丹破回紇得此種以牛糞覆棚而種大如中國冬瓜而味甘范成大詩碧蔓凌霜卧軟沙年来處處食丨丨方回詩丨丨足解渴割)
(裂青瑶膚)翦瓜(南史袁彖傳武帝在便殿用金柄刀子丨丨王晏在側曰外聞有金刀之言恐不宜用此物)運瓜(南史)
(郭原平傳以種瓜為業大明七年大旱瓜瀆不復通船縣令愍其窮老下瀆水與之原平曰普天大旱百姓俱困豈可减田之水以)
(通丨丨之船乃步從他道往錢塘貨賣)黃瓜(北史魏紀思皇帝登平城西山觀望地勢乃更南百里于灅水之陽丨丨堆築)
(新平城水經注藉水又東丨丨水注之其水𤼵源丨丨西谷東流逕丨丨縣北又述異記南康樗都縣西沿江有石室名夢口穴嘗)
(有船人遇一人通身黃衣擔两籠丨丨求寄載過至岸下此人唾盤上徑下崖直入石穴中船人初甚忿之見其人入石室始知異)
(視盤上唾悉是金矣蘇軾詩紫李丨丨村路香陸游詩園丁傍架摘丨丨)一瓜(北史蘭陵武王傳每得甘美雖丨丨數果必與)
(將士共之)割瓜(北史周趙王招傳隋文帝將遷周鼎招欲圖之乃要隋文帝至第飲于寢室招屢以佩刀丨丨啖隋文隋文未)
(之疑元冑覺變扣戶而入滕王逌後至隋文降階迎胄因得耳語曰公宜速出隋文共逌等就坐湏臾辭出白居易詩銷愁若沃雪)
(破悶如丨丨)灌瓜(北史李延孫等傳論李延孫丨丨贈藥雖有媿于昔賢禦侮折衝足方駕于前烈新序梁之邊亭與楚邊)
(亭皆種瓜梁邊亭人劬力數丨其丨瓜美楚人窳而稀丨其丨惡)紫瓜(隋書南蠻傳赤土國以甘蔗作酒雜以丨丨根酒色)
(黃赤味亦香美又本草隋煬帝謂茄為崑崙丨丨)糟瓜(唐書地理志興元府土貢縠蠟紅鹽燕脂夏蒜冬筍丨丨)薦瓜
(唐書百官志慶善石門温泉湯等監掌湯池宫禁防堰凡近湯所潤瓜蔬先時而熟者以薦陵廟四民月令初伏丨麥丨于祖禰)
瑞瓜(宋史儀衛志紹興二十五年適當郊祀而太廟生靈芝九莖贑州進太平瑞木道州連理木遂寧府嘉禾鎮江府丨丨南)
(安軍雙蓮花禮部請繪之華旗以紀盛美焉)六瓜(遼史營衛志天贊元年析五石烈為五院丨丨為六院又國語解丨丨瓜)
(百數也)陽瓜(元史地理志蒙化城本蒙舍城唐置丨丨州)卧瓜(元史輿服志丨丨制形如瓜塗以黃金卧置朱漆棒)
(首)生瓜(吳越春秋越屠吳吳王率羣臣遁去王孫駱曰前有胥山西阪中可以匿止王行有頃因得丨丨已熟吳王掇而食)
(之謂左右曰何冬而丨丨近道人不食何也左右曰盛夏之時人食丨丨起居道傍子復生惡之故不食神仙傳葛仙翁冬為客設)
(生棗及丨丨)朽瓜(莊子丨丨化為魚物之變也列子丨丨之為魚也老韭之為莧也)玉瓜(抱朴子五原蔡誕入山而)
(還欺家人云至崑崙山有丨丨光明洞徹而堅湏以玉井水洗之便軟而可食)五瓜(星經瓜瓠五星在離珠北敗瓜丨丨南星)
(明大熟)買瓜(列仙傳谿父南郡人居山間有仙人常止其家從丨丨教之煉瓜子與桂附枳實共藏而對分食之二十餘年)
(能飛走昇山入水後百餘年絶居山頂呼谿下父老與道生時事也)賭瓜(列仙傳服閭往来海邊諸祠中有三仙人于祠中博)
(丨丨顧閭令擔黃白瓜數十頭教令瞑目及覺乃在方丈山)設瓜(幽明錄孫鍾家貧奉母至孝種瓜瓜熟有三人来乞瓜鍾)
(丨丨及飯禮敬甚殷三人臨去謂鍾曰蒙君厚惠示子葬地使連世封侯數世天子三人出門化鶴而去鍾後生堅堅生權權生亮)
(亮生休葉顒詩常穿謝氏登山屐慣丨孫家餉客丨)賣瓜(述異記瓜步在吳中吳人丨丨于江畔因以名焉梅堯臣詩水上丨)
(丨女摘瓜陂上田陸游詩栗里歸栽菊青門𨼆丨丨)辰瓜(齊民要術種瓜宜用戊辰日黃庭堅詩夏栽醉竹餘千个春糞丨丨)
(滿百區)藏瓜(齊民要術五月六月上旬可種丨丨)晚瓜(齊民要術五六月種丨丨白居易秋遊原上詩新棗未全赤丨)
(丨有餘馨蘇軾詩丨丨猶可餉)越瓜(齊民要術種丨丨胡瓜法四月中種之收丨丨欲飽霜收胡瓜俟色黃則摘)胡瓜
(見上)襄瓜(永嘉記永嘉丨丨八月熟至十一月肉青赤香甜清快衆瓜之勝)神瓜(嫏嬛記世有丨丨則飲食可廢柳宗)
(元賀表丨丨合形式表緜緜之慶異棠連質用彰燁燁之榮楊維楨詩古洞丨丨圓似斗空林老茯長如人)天瓜(本草栝蔞)
(齊人謂之丨丨)絲瓜(本草丨丨一名布瓜一名蠻瓜郝經詩狂花野蔓滿疎籬恨殺丨丨結子稀)收瓜(漢樂府三月蠶)
(桑六月丨丨)㗖瓜(漢樂府助我者少丨丨者多)芋瓜(南都賦若其園圃則蓼蕺蘘荷藷蔗薑䪤菥蓂丨丨)持瓜
(阮籍詩丨丨思東陵黃雀誠獨羞)賚瓜(梁元帝有謝東宫丨丨啓)魏瓜(劉潜謝賜橘啓寧似丨丨借清泉而得冷豈如)
(蜀食待飴蜜而成甜)懸瓜(何遜詩魚游若擁劍猿挂似丨丨)文瓜(庾信詩被隴丨丨熟交塍香穗低)鋤瓜(王維)
(詩余適欲丨丨倚鋤聽扣門白居易詩秦時列故侯老作丨丨士)疈瓜(王維詩簟食伊何丨丨&KR0946;棗)隴瓜(蕭穎士詩)
(丨丨香早熟庭果落初繁)翠瓜(杜甫詩丨丨碧李沉玉甃)進瓜(王建詩内園分得温湯水二月中旬已丨丨)剖瓜
(柳宗文乞巧文插竹垂綏丨丨犬牙歐陽修詩五代昔乖隔九州如丨丨孫覿詩丨丨女隸方乞巧結柳奴星也送窮)分瓜
(叚成式詩猶憐最小丨丨日奈許迎春得藕時)投瓜(陸龜蒙詩種豆悲楊惲丨丨憶衛旍)霜瓜(韓駒詩夀觴要及開丨丨)
(子志如此良可嘉)銀瓜(孔平仲詩夜坐西臺有餘具解酲更進一丨丨花蕊夫人宫詞簾畔越盆盛淨水内人手裏剖丨丨)
碧瓜(陸游詩馳騎遠分丹荔到大盆寒浸丨丨香)抱瓜(陸游詩楸垂落索槐吐花溪女採蓮童丨丨)開瓜(陸游)
(詩紋簟丨丨碧玉香)繡瓜(陸游木瓜詩宣城丨丨有竒香)金瓜(張昱輦下曲衛士丨丨雙引導百司擁醉早朝回)素
瓜(陳樵七夕宫詞丨丨碧寳下華樓夜闌飇馭下銀州)垂瓜(叚成已齅梅詩手撚冰蕤步月華暗香先已透丨丨)嘗瓜
(楊允孚詩絃管畫橋人散去舍郎擕妓勸丨丨)
綠沉瓜(南史任昉傳為新安太守卒武帝聞問方食西苑丨丨丨投之於盤悲不自勝)早青瓜(南史到撝傳宋時武)
(帝與撝同從宋明帝射雉郊野渴倦撝得丨丨丨與上對剖食之上懷其舊德一歲三遷又陸游詩綠梢嫋嫋搖新竹翠蔓離離熟)
(早瓜又蘇轍詩赤棗青瓜報豐熟黃雞白酒勸徘徊)尋支瓜(唐書西域傳大食國東有末禄小國也有丨丨丨大者十日食)
(乃盡)合歡瓜(遼史太祖紀二年秋八月幽州進丨丨丨柳宗元表今月二十三日出鹽州所進丨丨黃丨圖)龍肝瓜
(洞冥記丨丨丨長一尺花紅葉素生于冰谷所謂冰谷素葉之瓜仙人瑕丘仲採藥得此瓜食之千歲不渴及帝封泰山從者皆賜)
(冰谷素葉之瓜齊民要術瓜有龍肝虎掌羊骹兔頭)冰谷瓜(見上)須彌瓜(拾遺記崑崙山者西方曰丨丨山對七星)
(之下出碧海之中上有九層第三層有丨如桂有柰冬生如碧色以玉井水洗食之骨輕柔能騰虛也)二蒂瓜(述異記漢)
(章帝元年上虞縣獻丨丨丨一實二蒂)定陶瓜(齊民要術餘甘大小如彈丸視之理如丨丨丨)蜜筩瓜(廣志瓜之)
(所出以遼東廬江燉煌之種為美有烏瓜縑瓜狸頭瓜丨丨丨女臂瓜羊髄瓜瓜州大瓜大如斛出凉州御瓜有青登瓜大如三升)
(魁有拄杖瓜長二尺餘蜀地温食瓜至冬熟有秋泉瓜秋種十月熟形如羊角色黃黑陸機瓜賦夫其種族𩔖數則有栝蔞定陶黃)
(㼐白摶金义蜜筩小青大斑玄骭貍首虎蟠東陵出于秦谷桂髄起于巫山)金釵瓜(廣州記瓜冬熟號為丨丨丨梁簡文)
(帝詩已麗丨丨丨仍美玉盤橘)籠中瓜(韓愈詩餽我丨丨丨勸我此淹留)冰園瓜(曹唐小游仙詩略尋舊路過西)
(國因得丨丨一尺丨)城東瓜(蘇軾詩但種丨丨丨不記召南茇)故畦瓜(曾鞏食梨詩肯視丨丨丨寧論濁泥藕)
蕭屯瓜(劉子翬謝劉致中瓜詩顧我小詩偏𤼵市年年博得丨丨丨)崆峒瓜(范成大詩黃團挂霜實大如丨丨丨)
(雲笈七籖仰嚼玄都柰俯含丨丨丨)水晶瓜(辛棄疾詞雲子飯丨丨丨林間擕客更烹茶)金粟瓜(洪希文詩已剖)
(冰盤丨丨丨旋調雪水試凉茶楊維楨詩銀絲蓴薦野鴨炙丨丨丨取西楊莊)馬首瓜(耶律楚材河中詩飽啖雞頭肉分餐)
(丨丨丨)破刅瓜(丁復禁體雪詩尾亞攢槍竹肪分丨丨丨)海上瓜(郭翼游仙詞金盤日日飛仙供勅賜安期丨丨)
(丨)
流星如瓜(漢書外戚傳丨丨丨丨出于文昌貫紫宫尾委曲如龍臨于鉤陳)貧士市瓜(北史楊愔傳典選二)
(十餘年奬擢人倫以為己任然取士多以言貌時致謗言以為愔之用人似丨丨丨丨取其大者愔聞不以為意)
對語(仙李神瓜)(銀杏玉瓜)(剥棗削瓜)(踏藕搔瓜)(青房李素葉瓜)(雞心棗貍首瓜)(輕紅荔沉碧瓜)
摘句(安期棗似瓜霜刀剖翠瓜)(園翁餉晚瓜鉤聮卧隴瓜)(午風凉處剖新瓜荒畦帶雨自鋤瓜)
(東陵閒種一園瓜素綆寒漿五色瓜)
斜(似嗟切不正也與衺同又以遮切丨谷說文抒也)
韻藻横斜(唐書吳武陵傳吳元濟未破數月武陵自硤石望東南氣如旗鼓矛楯皆顛倒丨丨陸龜蒙引泉詩&KR0008;漴一𣲖)
(墮練帶丨丨牽林逋梅花詩疎影丨丨水清淺暗香浮動月黃昏蘇軾詩惱客香無有弄糚影丨丨朱松上元道中詩一葦丨丨風)
(葉度千灘贔屭雪城摧陸游詩狂歌聲跌宕醉草筆丨丨楊萬里詩茅屋丨丨畫不真)日斜(賈誼服賦單閼之歲四月孟夏)
(庚子丨丨服集余舍顔延之三月三日曲水詩序情盤景遽歡洽丨丨梁簡文帝六言詩朝丨丨来照戶春鳥争飛出林梁元帝詩)
(東方暁星沒西山晚丨丨庾信望野詩水向蘭池泊丨丨細柳園褚亮詩蘭徑香風滿梅梁暖丨丨王勃三月三日曲水宴詩丨丨)
(真趣遠幽思夢凉蟬駱賓王詩金繩倘留客為繫丨光丨杜甫詩夔府孤城落丨丨每依北斗望京華又禹廟空山裏秋風落丨丨)
(又水静樓隂直山昏塞丨丨韓愈李花詩問之不肯道所以獨繞百帀至丨丨白居易詩霤滴簷冰盡塵浮隟丨丨杜牧商山麻澗)
(詩雉飛鹿過芳草遠牛巷雞塒春丨丨杜荀鶴詩路沿山脚潮㾗出睡倚松根丨色丨徐鉉寒食日作厨冷煙初禁門閒丨更丨蘇)
(舜欽詩河轉路疑盡丨丨山更多蘇軾詩雄雉曳脩尾驚飛向丨丨范成大納凉詩丨丨猶畏暑吏退合偷閒又雲安縣詩春暮子)
(規少丨丨紅鵠飛陸游詩歸来𨼆几東窗下一卷黃庭送丨丨)狹斜(古樂府長安有丨丨道狹不容車沈約麗人賦丨丨才女)
(銅街麗人王筠詩相思不安席聊至丨丨東江總南越木槿賦誰知紅槿艷無因寄丨丨沈佺期詩日晚鬭雞還經過丨丨看皇甫)
(冉長安路詩結束趨平樂聮翩抵丨丨)影斜(梁簡文帝咏藤詩纖條寄喬木弱丨掣風丨何遜閨怨閨閣行人斷房櫳月丨)
(丨杜甫詩光細弦欲上丨丨輪未安趙存約鳥散餘花落詩翅拂繁枝落風添舞丨丨鄭谷詩一般情緒應相信門静莎深樹丨丨)
(王駕社日詩桑柘丨丨春社散家家扶得醉人歸牛嶠詩山日照山花夢廽燈丨丨司馬光詩昏鴉散亂傳呼出歸路林間燭丨丨)
(一作景王僧孺為韋雍州致仕表高舂之景一斜不周之風忽至白居易小飲詩初筵日未高中飲景已斜)景斜(吳均采藥)
(大布山詩可用蠲憂疾聊持駐丨丨杜甫守歲詩四十明朝過飛騰暮丨丨)風斜(劉孝威和簾裏燭詩開關簾影出參差丨)
(燄丨陸龜蒙胥口即事詩綠倒紅飄欲盡丨丨雨細相逢陸游詩日淡丨丨江上路蘆花也似柳花輕)月斜(張正見詩玉牀)
(珠帳卷金樓鏡丨丨孟浩然詩卧聞海潮至起視江丨丨郎士元詩風吹畫角孤城暁林映蛾眉片丨丨白居易詩燈盡夢初罷丨)
(丨天未明李商𨼆詩乘是空言去絶蹤丨丨樓上五更鐘韋莊詩諸郎宴罷銀燈合仙子游回璧丨丨李中詩碁散庭花落詩成海)
(丨丨)半斜(唐太宗雪詩入牖千重碎迎風一丨丨崔顥渭城少年行鬭雞下杜塵初合走馬章臺日丨丨蘇軾詩何時得見悲)
(秋老醉裏題詩字丨丨)柳斜(陳叔達詩水岸銜階轉風條出丨丨韓翃詩春城無處不飛花寒食東風御丨丨韋莊詩馬嘶)
(烟岸丨隂丨蘇軾詩日出冰湖散水花野梅官丨漸欹丨陸游詩舍西日緊花房歛港北風生丨脚丨)斗斜(楊炯詩敞朗東)
(方徹闌干北丨丨杜甫詩丨丨人更望月細鵲休飛劉方平詩更深月色半人家北斗闌干南丨丨蘇軾詩坐久燈燼落起看北丨)
(丨陸游詩朝行打岸濤頭惡夜泊垂天丨柄丨)雨斜(李頻詩南國平蕪遠東風細丨丨蘇舜欽詩新安道中物色佳山昏雲淡)
(晚丨丨張耒詩蕭蕭晩丨向風丨村遠荒凉三四家)
脈理斜(貞觀政要上謂蕭瑀曰朕少好弓矢得良弓十數自謂無以加以示弓工乃曰亦非良材木心不正則丨丨皆丨)
水紋斜(祖詠簾詩鉤横門勢曲節亂丨丨丨許渾詩溪轉丨丨丨)禁垣斜(高啟詩新烟著柳丨丨丨杏酪分香俗共)
(誇)
增褒斜(史記貨殖傳巴蜀四塞棧道千里無所不通惟丨丨綰轂其口漢書溝洫志有上書欲通丨丨道及漕張湯言抵蜀)
(從故道多阪回遠今穿丨丨道少阪近四百里而丨水通沔丨水通渭皆可以行船漕上以為然梁州記万石城泝漢上七里有褒)
(谷南口曰丨北口曰丨長四百七十里華陽國志杜宇稱帝號曰望帝自以功德高諸王乃以丨丨為前門熊耳靈關為後戸盧照)
(鄰詩京洛風塵遠丨丨烟霧深岑參詩漢水出嶓冡梁山控丨丨杜甫詩長雲濕丨丨漢水饒巨石雍陶到蜀後詩大散嶺頭春足)
(雨丨丨谷裏夏猶寒蘇軾詩誤抛山林入城市平地咫尺千丨丨)漕斜(見上蘇軾詩共疑智伯初圍趙猶有張湯欲丨丨)
勢斜(晉書王羲之傳制烟霏霧結狀若斷而還連鳳翥龍蟠丨如丨而反正趙嘏詩古陌人来遠遥天雁丨丨李璟雪詩素姿)
(好把芳姿掩落勢還同舞丨丨)光斜(南史江泌傳泌少貧晝日斫屧為業夜讀書随月光丨丨則握卷升屋睡極墮地則更登)
(江總徐孝穆墓銘夜漏方盡馳丨復丨又花贊逆風氣亂映水丨丨許渾詩醉别庾樓山色滿晩歸蕭寺月丨丨)西斜(南史)
(蘇侃傳青關望斷白日丨丨王僧孺詩淚逐東歸水心挂丨丨月張若虚春江花月夜詩江水流春去欲盡江潭落月復丨丨白居)
(易詩山中一沉醉千度日丨丨蘇軾詩三扉迎北吹一穴向丨丨)從斜(顔氏家訓一星之徑大者百里一宿首尾相去數萬)
(百里之物數萬相連闊狹丨丨常不盈縮)端斜(夢溪筆談物有定形形有真數方圓丨丨定形也乘除相盪無所附益冺然冥)
(會者真數也)卭斜(王融策秀才文上帝溥臨賜朕休寳命丨丨之谷開而出銅)傾斜(梁簡文帝大法頌坤軸丨丨積)
(冰𤼵坼乃緯九藪而正之韓愈雉帶箭詩衝人決起百餘尺紅翎白鏃随丨丨白居易詩催粧詩未了星斗漸丨丨蘇轍雪詩濕潤)
(猶兼雨丨丨半雜風陸游詩援筆課小詩墨燥字丨丨)巾斜(梁簡文帝詩牀頭辟繩結鏡上領丨丨司馬光詩行遊笻杖瘦)
(嘯傲幅丨丨歐陽修詩歸鞍微帶雨不惜角丨丨)髻斜(梁簡文帝茱萸女詩雜與鬟簮插偶逐丨鈿丨虞集詩輕雪作春花)
(飛来入丨丨)雲斜(梁簡文帝苦熱行丨丨花影没日落荷心香白居易詩宋家宫樣髻一片綠丨丨毛麾詩佩帶正垂金鈿)
(小熏爐孤起翠丨丨)城斜(梁簡文帝詩日正山無影丨丨漢屢㢠廻)㢠廻斜(梁簡文帝行雨山銘玉岫開華紫水丨丨王僧)
(孺詩空籠望懸石丨丨見危島)領斜(費昶夜聞擣衣詩圓璫耳上照方繡丨間丨)低斜(丘遲為人贈婦詩羅裙有長短)
(翠鬢無丨丨白居易芍藥詩動蕩情無限丨丨力不支又相逢不敢揖彼此帽丨丨錢珝江行詩光闊重湖水丨丨遠雁行)裙
斜(庾信鏡賦衫正身長丨丨假襻)星斜(庾信象戲賦月落桂垂丨丨柳墜張佖詩桃源寂寂烟霞閉天路悠悠丨漢丨張翥)
(詩歲云暮矣霜露積夜如何其丨漢丨)帆斜(陳後主詩人喧舟艤岸風細錦丨丨趙嘏詩两重江外片丨丨數畆林塘繞一)
(家劉威詩月明何處去片片席丨丨徐鉉詩雲收遠天静江闊片丨丨趙抃詩林疎僧屋露風轉客丨丨)山斜(江總詩樹動丹)
(樓出丨丨翠磴危王績詩石梁横澗斷土室映丨丨韋元旦詩九重樓閣半丨丨四望韶陽春未賖温庭筠蔣侯神歌湘烟刷翠湘)
(丨丨東方日出飛神雅蘇軾詩春入西湖到處花帬腰芳草抱丨丨張憲詩面開春月滿眉抹遠丨丨)橋斜(唐太宗浮橋詩)
(岸曲非千里丨丨異七星周霆震楊柳枝詞柳塘分路市丨丨海燕雙飛識故家)文斜(唐太宗簾詩彩散銀鈎上丨丨桂戶)
(中)巖斜(王勃泥谿詩溜急船紋亂丨丨騎影移)藤斜(王勃淨惠寺碑銘谷暗丨丨山高樹逼)峯斜(王勃詩丨)
(丨連鳥翅磴叠上魚鱗)旗斜(沈佺期白鹿觀應制詩天流芝盖下山轉桂丨丨白居易詩雨埋釣舟小風颺酒丨丨陸游詩)
(蹴踘墻東一市譁鞦韆樓下兩丨丨又山寺日中齋鼔動江樓風雨酒丨丨葉顒詩雨晴漁曬網風定酒丨丨楊基詩烟中晚棹兼)
(漚遠雨裏春丨趁屋丨)陣斜(李義府詩邊馬秋聲急征鴻曉丨丨陸龜蒙詩輕舟過去真堪畫驚起鸕鷀一丨丨陸游詩雨)
(霽雞棲早風高雁丨丨)枝斜(李頎照公院雙橙詩永□香爐灑甘露夕陽時映東丨丨叚成式竒松聯句風颭一丨丨閒窺)
(别生勢陳師道詩密密丹房叠叠花一丨臨路為人丨)隂斜(李頎題盧道士房詩上章人世隔看奕桐丨丨徐鉉詩陌上朱)
(門柳映花簾鈎半捲綠丨丨韓琦詩曲江風暖曉丨丨翠色相宜拂鈿車余靖詩魚戲竹溪寒影碎路穿松塢翠丨丨)易斜
(王維詩谷静泉逾響山深日丨丨曾鞏詩林影丨丨寒日短角聲吹去暮雲平陸游送子坦詩長亭結束秋將晚别酒淒清日丨丨)
(黃溍詩殘日亭猶遠輕風帽丨丨郭鈺詩遥知今夕天涯路鄊夢難成月丨丨)燭斜(杜甫雪詩丨丨初近見舟重竟無聞)竹
斜(杜甫詩雪裏江船渡風前逕丨丨蘇轍除夜宴會飲詩醉眠東閤銀缸暗起視中庭風丨丨)欹斜(杜甫詩禹功翊造化)
(疏鑿就丨丨高適重陽詩豈有白衣来剥啄一從烏帽自丨丨韓琮公子行袖鄣雲縹緲釵轉鳳丨丨羅鄴謝遺華陽巾詩最宜薤)
(葉丨丨影穏稱菱花子細看陸游詩篝燈冷落燒殘葉禪榻丨丨倚古藤)籬斜(陸游詩林鵲無聲溪彴斷炊烟不動竹丨丨方)
(岳詩高下雲藏野老家縦横水漱竹丨丨)輝斜(韓愈詠月詩丨丨通璧練彩碎射沙金)逕斜(韓愈詩一丨向池丨池塘)
(野草花李賀南山田中行荒畦九月稻义牙蟄螢低飛隴丨丨杜牧詩遠上寒山石丨丨白雲深處有人家李商𨼆詩石亂知泉咽)
(苔荒任丨丨温庭筠詩千峯随雨暗一丨入雲丨又槿籬芳楥近樵家壠麥青青一丨丨李嘉枯詩𨼆樹重簷肅開園一丨丨雍陶)
(詩引水新渠淨登臺小丨丨劉筠詩行藥虹梁闊披襟蕙丨丨楊萬里詩池塘燕子舊人家楊柳春寒一丨丨)路斜(司空曙詩)
(遥想長淮盡荒堤楚丨丨孟郊詩坐嘯郡齋肅玩竒古丨丨徐鉉詩白鷺洲邊江丨丨輕鷗接翼滿平沙余靖新茶詩烘禠精警松)
(齋静採擷縈紆澗丨丨陸游詩渡遠呼船久橋傾取丨丨楊萬里詩斷崖侵屋窄細丨入門丨高啓詩布穀樹下飛塘轉村丨丨)
樹斜(李賀詩露重金泥冷杯闌玉丨丨白居易詩兀兀出門何處去新昌街晩丨隂丨許渾詩溪雨灘聲急巖風丨勢丨趙奕)
(詩犬吠柴門近鵑啼野丨丨)釵斜(李賀詩雲鬢丨丨玉燕光李商𨼆詩扇薄常規月丨丨只鏤冰)長斜(白居易詩彈碁)
(局上事最妙是丨丨)夭斜(白居易詩錢唐蘇小小人道最丨丨自注夭伊耶切)巷斜(白居易詩地偏坊遠丨仍丨最近東)
(頭是白家)烟斜(杜牧阿房宫賦丨丨霧横焚椒蘭也唐彦謙詩小院無人夜丨丨月轉明王安石詩楊花飛白雪枝褭綠丨丨)
斜斜(杜牧詩整整復丨丨随旗簇晚沙蘇轍開窗詩開窗風細細窺戶月丨丨朱子古梅詩不湏煩驛使正耐雪丨丨劉克莊)
(詩曉風細細雨丨丨僝僽書生屋角花劉秉忠江邊梅樹詩一枝影倒丨丨月滿樹光浮細細風楊維楨蹋鞠篇雙文鴛玉連鎖髻)
(丨丨馬初墮高啓謔柳詩亂葉丨丨雨狂花衮衮塵)帽斜(許渾詩醉舞任生涯褐寬烏丨丨蘇軾詩帝城春日丨簷丨二陸初)
(来尚憶家又酒酣上馬去不告獵獵霜風吹丨丨楊萬里永和遇風詩待船小立看鷗没倚杖微吟儘丨丨周霆震軍中苦樂謠短)
(髮風吹破丨丨日西洗足踏紅沙虞集謝送牡丹詩青春有態當簾近白髮無情插丨丨楊基詩雨步荷巾濕風吟蓆丨丨)落
斜(方干詩行處避松兼礙石即湏門徑丨丨開曹松詩廬山瀑布三千仞劃破青雲始丨丨)旛斜(喻鳬詩古刹一丨丨吹門)
(水過沙范成大倦繡詩無端心緒向天涯想見檣竿丨脚丨)飛斜(趙嘏空梁落燕泥詩丨丨珠箔隔語近畫梁低吳融棠梨)
(花詩未饒酥點薄兼妬雪丨丨)彯斜(皮日休苦雨詩簷虚能丨丨舍蠧易漏破)門斜(陸龜蒙茶舍詩丨因水勢丨壁任巖)
(隈曲徐賁詩風逓濃香到水涯幾株桃樹映丨丨)冠斜(陸龜蒙詩蟬雀參差在扇紗竹襟輕利籜丨丨)盤斜(歐陽修盤)
(車圖詩山石磽聲車碌碌山勢丨丨随澗谷薩都拉詩何處吳姬壓酒家短衣匹馬路丨丨)樓斜(司馬光詩星翻蛛網白斗)
(挂玉丨丨蘇軾詩横風吹雨入丨丨壯觀應湏好自誇)尾斜(晁補之詩向晚悠然去秋風馬丨丨張昱宫詞謝恩多作男免)
(跪拜起深深鶡丨丨)旆斜(楊萬里菜圃詩霜熟天殊暖風微丨亦丨戴表元蝴蝶詩春山處處客思家淡日村烟酒丨丨高啓)
(詩夜積氈廬重朝随羽丨丨)
陳濤斜(舊唐書房琯傳天寳十五年十月遇賊於咸陽縣之丨丨丨接戰官軍敗績又李晟傳德宗幸奉天晟赴難詔晟移)
(軍合懷光軍晟奉詔引軍至丨丨丨按杜詩作陳陶)玉鈎斜(桂苑叢談咸通中李蔚鎮彭城於戲馬臺連丨丨丨道開創池)
(沼構葺亭臺名之曰賞心陳無已詩話廣陵亦有戲馬臺下路號丨丨丨又温庭筠詩簾捲丨丨丨)長河斜(謝莊文行光既)
(宴丨丨又丨又貢師泰傳萬里關山鬢易華冠州橋下御河斜)夕陽斜(梁簡文帝招真治碑旭日晨臨同迎若華之色丨丨)
(丨影俱成拂鏡之暉錢起詩丹鳳城頭噪晩鴉行人馬首丨丨丨)接䍦斜(庾信詩非是高陽路莫畏丨丨丨)獨輪
斜(庾信月詩灰飛重暈闕&KR1396;落丨丨丨)帔角斜(庾信詩步搖釵梁動紅輪丨丨丨)半階斜(唐太宗過舊宅詩園)
(荒一徑斷苔古丨丨丨又元稹連昌宫詞上皇偏愛臨砌花依然御榻臨階斜)逐望斜(李百藥詩薄雲向空盡輕虹丨丨丨)
澗戶斜(楊師道詩鳥散茆簷靜雲披丨丨丨)萬竿斜(李嶠詠風詩過江千尺浪入竹丨丨丨)繞溪斜(沈佺)
(期詩雲峯苔壁丨丨丨江路香風夾岸花韓駒詩雲根細路丨丨丨日出烟消水見沙又羅虬比紅兒詩越山重叠越溪斜西子休)
(憐解浣紗孫覿詩翠木蒼藤一两家門依古柳抱溪斜蘇軾詩竹籬茅屋趁溪斜春入山村處處花程俱詩雉堞晚登千嶂抱縠波)
(秋淨一溪斜范成大詩碧瓦樓頭繡幕遮赤闌橋外綠溪斜)御溝斜(蘇頲詩當看勞還日及此丨丨丨楊載詩揮鞭遠過)
(丨丨丨出院時時見暮鴉)絶磴斜(蘇頲詩透石飛梁下尋雲丨丨丨徐璣詩路遶山根石磴斜小橋流水樹交加)白題
斜(杜甫詩馬驕朱汗落胡舞丨丨丨)燕子斜(杜甫詩細雨魚免出微風丨丨丨又姚孝錫詩映日孤鴻没迎風雙燕斜)
歸鳥斜(劉長卿詩溪路漫岡轉夕陽丨丨丨又顧况詩江清白鳥斜蕩槳罥蘋花)八貂斜(耿湋元日早朝詩參差萬)
(戟合左右丨丨丨)萬井斜(司空曙詩凭几雙童静登樓丨丨丨)越嶺斜(柳宗元詩别怨秦城暮途窮丨丨丨)破
鏡斜(劉禹錫七夕詩河鼓靈旗動姮娥丨丨丨)地形斜(孟郊詩何言天道正獨使丨丨丨)鳳窠斜(李賀詩御)
(牋銀沬冷長簟丨丨丨)小鷹斜(李賀詩剪翅丨丨丨縚根玉鏇花)紫泉斜(李賀詩雲生朱絡暗石斷丨丨丨)
一行斜(白居易詩入班遥認得魚貫丨丨丨許渾詩燈照水螢千點滅棹驚灘雁丨丨丨費氏宫詞半夜搖船載内家水門)
(紅蠟丨丨丨又蘇軾詩眼昏燭暗細行斜考閱精強外已誇)羅帶斜(白居易詩水色波紋何所似麯塵丨丨一條丨)鴈
齒斜(白居易詩蘇州舫故龍頭闇王尹橋傾丨丨丨)釣絲斜(白居易詩蕭蕭蘆葉裏風起丨丨丨)一道斜(白居)
(易詩誰開湖寺西南路草綠裙腰丨丨丨)錦標斜(白居易詩齊橈争渡處一匹丨丨丨)隼旟斜(白居易詩和風引行)
(樂葉葉丨丨丨)白眼斜(白居易詩林間箕踞坐丨丨向人丨)寳刀斜(白居易詩戎装拜春設左握丨丨丨)鴈行
斜(李商𨼆詩二八月輪蟾影破十三絃柱丨丨丨温庭筠詩月榭知君還悵望碧霄烟闊丨丨丨蘇軾詩寂寂小軒蛛網徧隂隂)
(垂柳丨丨丨又朱子詩據鞍又向岡頭望落日天風鴈字斜)履跡斜(李商𨼆雪詩寂寞門扉掩依稀丨丨丨)金面
斜(温庭筠陳宫詩妓女細腰轉馬嘶丨丨丨又張昱詩冠翹鶡尾朱袍盛馬頓金羇玉面斜)五两斜(温庭筠詩白蘋風起)
(樓船暮江燕雙雙丨丨丨)金烏斜(温庭筠郭處士擊甌歌亂珠觸續正跳蕩傾頭不覺丨丨丨)金堤斜(温庭筠詩)
(日西塘水丨丨丨)錫杖斜(李郢詩寒潭盥潄銅瓶潔野店安禪丨丨丨)玉筯斜(曹唐病馬詩四蹄不鑿金砧裂)
(雙眼慵開丨丨丨)利穎斜(薛能蜀州鄭使君寄烏觜茶詩拒碾乾聲細撑封丨丨丨)酒幔斜(薛能詩戍客烽樓迥)
(文君丨丨丨又陸游詩茶烟映山起酒帘傍堤斜)萬條斜(于鵠詩烟水初晴見萬家東風吹柳丨丨丨)宫人斜
(劉威丨丨丨詩雲慘煙愁苑路斜路傍㐀塜盡宫娃楊維楨謝李敬夫錢唐懷古詩惟有丨丨丨畔月多情還自照吹簫)叠翠
斜(陸龜蒙連昌宫詞草没苔封丨丨丨墜紅千葉擁殘霞)翠幕斜(劉兼詩鴈行斷續晴天遠燕翼參差丨丨丨)露
尖斜(韓偓詠手詩煖白膚紅玉笋芽調琴抽線丨丨丨)曲欄斜(張佖詩别夢依依到謝家小廊回合丨丨丨)蕙
心斜(羅𨼆詩水梳苔髮直風引丨丨丨)小艇斜(孫光憲竹枝詞門前春水白蘋花岸上無人丨丨丨又陸游詩落鴈)
(沙邊艇子斜分明清夢上三巴)桃李斜(王禹偁詩两枝丨丨映籬丨粧點商山副使家)玉梯斜(楊億詩瓊樓十二丨)
(丨丨)老屋斜(趙抃書院詩雨久藏書蠧風高丨丨丨)淚線斜(歐陽修詩孤雲不可留丨丨風中丨)歸袖斜
(歐陽修詩抱琴揖我出門去獵獵丨丨風中丨)封題斜(歐陽修茶詩建安太守急寄我香蒻包裹丨丨丨)醉袂斜
(韓維詩歸路生殘月春風丨丨丨)玉簪斜(劉子翬詩篤耨清香步障遮並桃冠子丨丨丨)赤印斜(程俱詩銀鈎遠)
(寄青桐&KR0632;玉液清題丨丨丨)缺蟾斜(范成大錦亭然燭觀海棠詩銀燭光中萬綺霞醉紅堆上丨丨丨)鴨船斜
(陸游詩潮生魚滬短風起丨丨丨)寳瑟斜(陸游感中原舊事詩蜂免園裏香塵細燕子樓中丨丨丨)淡墨斜(陸游)
(詩幽忩照影烏巾折醉手題詩丨丨丨)一木斜(陸游詩行穿犖确度谽砑路跨清溪丨丨丨)鬚脚斜(陸游詩夕)
(陽不盡青鞋興小立風前丨丨丨)柔梢斜(樓鑰詩綠楊幾枝插平沙丨丨裊裊随風丨)白水斜(徐璣詩門前相)
(對青峯小屋後流來丨丨丨又高啓詩橋㢠廻綠水斜春樹隔烟霞)石角斜(虞集詩昔過篔簹谷鈎衣丨丨丨)寳扇
斜(虞集詩翠盖重重丨丨丨從官穿柳散慈鴉又顧瑛詩風廻輦道鸞鈴遠日射龍顔雉扇斜)篆香斜(何中詩初啼山)
(鳥丨丨丨荏苒明朝玩歲華)歸鷺斜(何中槎溪詩别壑亂雲散危灘丨丨丨)繡簾斜(何中蒲陽歌慣得驕驄識)
(妾家佛桑庭院丨丨丨)列峯斜(周伯琦詩谷深幽境迥路轉丨丨丨)寳屏斜(周伯琦宫詞巫山𨼆約丨丨丨朝著)
(重綿晝著紗)弈枰斜(宋旡詩翳日榿隂翠屋遮葑圍高下丨丨丨)綠霧斜(宋褧都城雜詠龍頭瀉酒紅霞艷象)
(口吹香丨丨丨)竹棚斜(馬祖常詩石橋西畔丨丨丨閒日浮舟閱歲華)竹几斜(高啓詩牀𨼆屏風丨丨丨卧看新燕)
(到貧家)
對語(星聚斗斜)(水曲巖斜)(檣矗帆斜)(巾角墊帽簷斜)(魚隊貫鴈行斜)(歌扇掩酒旗斜)
摘句(星斗自横斜壺中日未斜)(江勢抱城斜雲磴出巖斜)(沙留鳥篆斜溪橋逐水斜)(穿蘿引徑斜山籬帶雨斜)
(黃龍旗卷柳風斜奏對天門日未斜)(九陌遲遲麗景斜奕棋人散樹隂斜)(月上梧桐影未斜過橋柳色逐門斜)
邪(似嗟切鬼病又不正也)
韻藻閑邪(易丨丨存其誠晉書輿服志高旗有日月之象式視有威儀之選衣兼鞙珮衡載鳴和是以丨丨屏棄不可入)
(也郭璞瑾瑜贊君子是佩象德丨丨支遁詩丨丨託静室寂寥虚且真)去邪(書任賢勿貳丨丨勿疑晉書華譚傳人皆感化)
(丨丨從正又急就篇灸刺和藥逐丨丨又開河記雍丘隠士墓無人敢入者武平郎將狄丨丨請入探之約數十丈方及地入一石)
(室有門洞開一童子出曰子非狄丨丨乎皇甫君待子已久)正邪(左傳政以治民刑以丨丨國語君也者將牧民而丨其丨)
(者也玉海唐韓琬御史臺記載唐初至開元御史臺中故事分門載名次行事著論一篇叙御史丨丨得失附卷末以為世戒五燈)
(會元異見王忽見波羅提乘雲而至愕然曰乘空至者是丨是丨提曰我非邪正而来丨丨王心若正我無邪正)辟邪(後漢)
(書輿服志皇太子侍祀則平冕九旒衮衣九章采畫織成衮帶金丨丨首又皇后謁廟簮珥步搖以黃金為山題貫白珠為桂枝相)
(繆一爵九華熊虎赤羆天鹿丨丨南山豐大特六獸詩所謂副笄六珈者又自公主封君以上皆帶綬以采組為緄帶各如其綬色)
(黃金丨丨首為帶鐍飾以白珠水經注滍水南漢中常侍長樂太僕吉侯苞冡人有掘出一獸作制甚工左膊上刻作丨丨字抱朴)
(子前道十二窮竒後從三十六丨丨杜陽雜編同昌公主出降乘七寳步輦四面綴五色香囊囊中辟寒香丨丨香瑞麟香金鳳香)
(異國所獻也博古圖周丨丨車托轅作丨丨蹲㐲之狀復飾以螭虺採蘭雜志馮小憐有足爐曰丨丨手爐曰鳬藻皆以其飾得名)
(印章圖譜廣平侯印白文銅印丨丨鈕光武封吳漢為廣平侯食廣平古樂府董逃行百鳥集来如烟山獸紛綸麟丨丨吳均詩肘)
(懸丨丨印屋曜鴛鴦瓦李白設丨丨伎鼓吹雉子斑曲丨丨伎作鼔吹驚雉子斑之奏曲成陸龜蒙入林屋洞詩魁堆丨丨軰左右)
(專備守秦韜玉豪家詩地衣鎮角香獅子簾額侵鈎繡丨丨陸游硯滴詩天禄與丨丨乃復參泓穎又鸚鵡螺深翻細浪丨丨爐煖)
(起微烟汪藻詩我有丨丨鏡得之咸陽宫張翥詩一雙仙子玉條脱三尺天家香丨丨又唐書五行志韋后妹嘗為豹頭枕以丨丨)
(急就篇射魃丨丨除羣凶續博物志陶𨼆居云學道之士居山宜養白犬白雞可以丨丨劉憲詩丨丨將獻夀兹日奉千秋李嶠謝)
(端午賜物表丨丨寧假於赤符蠲厲詎勞於朱索梅堯臣洗免詩自磨丹砂調白蜜辟惡丨丨無寳犀歐陽修端午帖子畫扇催迎)
(暑靈符喜丨丨又劍名古今注吳大帝有寳劍六一曰白虹二曰紫電三曰丨丨四曰流星五曰青冥六曰百里)觸邪(晉書)
(輿服志法冠一名柱後或謂之獬豸冠高五寸凡執法官皆服之或謂獬豸神羊能丨丨佞又束晳傳朝養丨丨之獸庭有指佞之)
(草蘇頲詩旗合無邀正冠危有丨丨杜甫鵰賦擊叢薄之不開突权枒而皆折又有丨丨之義也温庭筠詩丨丨承密勿持法奉訏)
(謨劉得仁詩漢庭公議在正與丨丨宜)心邪(唐書蘇世長傳帝嘲世長曰何名長而意之短口正而丨之丨世長曰名長意)
(短誠如聖旨口正丨丨不敢奉詔宋之問浣紗篇始覺冶容妄方悟羣丨丨)塞邪(淮南子夫擇大道而任小數無以異於使)
(蟹捕鼠蟾蠩捕蚤不足以禁姦丨丨)六邪(說苑人臣之行有六正丨丨行六正則榮犯丨丨則辱)驅邪(齊民要術正月)
(旦取柳枝著戶以丨百丨)昏邪(柳宗元詩滌慮𤼵真照還原蕩丨丨)睡邪(歐陽修嘗新茶詩論功可以療百疾輕身久服)
(勝胡麻我謂斯言頗過矣其實最能祛丨丨)
思無邪(詩丨丨丨思馬斯徂柳宗元詩凱旋獻清廟萬國丨丨丨吳筠步虚詞真氣溢絳府自然丨丨丨蘇軾詩我室丨丨)
(丨我堂必有鄰陸游詩何以善吾生念念丨丨丨又禮記中正無邪禮之質也周禮考工記凡為工析幹必倫析角無邪史記趙世)
(家事利國者行無邪因貴戚者名不累又商君傳利不百不變法功不十不易器法古無過循禮無邪晉書嵇康傳君子之行賢也)
(任心無邪不議於善而後正也管子君以利和臣以節信則上下無邪矣文中子凌敬問禮樂之本子曰無邪朱子恕齋記起居便)
(適視聽無邪)
增回邪(禮記倡和有應丨丨曲直各歸其分而萬物之理各以𩔖相動也史記田敬仲世家釣諧以鳴大小相益丨丨而不)
(相害者四時也)竒邪(禮記雖有丨丨而不治者則微矣又國君不乘竒車疏國君出入宜正不可乘丨丨不正之車晉書郭璞)
(傳臣聞為國以禮正不聞以丨丨柳宗元斬曲几文制𩔖丨丨用絶繩墨)止邪(禮記故禮之教化也微其丨丨也於未形史記)
(酷吏傳論方略教導禁姦丨丨一切亦皆彬彬質有其文武焉漢書宣帝紀獄者萬民之命所以禁暴丨丨養育羣生也晉書幸靈)
(傳時高悝家有鬼怪巫祝厭劾而不能絶適值靈乃要之至門見符索甚多謂悝曰當以正丨丨而以邪救邪惡得已乎並使焚之)
(惟據軒小坐而去其夕鬼怪即絶)&KR0992;邪(周禮夏官形方氏掌制邦國之地域而正其封疆無有華離之地注華讀為&KR0992;哨之)
(&KR0992;正之使不丨丨離絶疏丨者兩頭寬中狹丨者謂一頭寬一頭狹)官邪(左傳取郜大鼎於宋臧哀伯諫曰國家之敗由丨丨)
(也官之失德寵賂章也)棄邪(左傳苟有可以加於國家者丨其丨可也諸葛亮為後主伐魏詔有能丨丨從正簞食壺漿以)
(迎王師者國有常典封寵大小各有品限)除邪(國語湯以寬治民而丨其丨漢書禮樂志易亂丨丨革正異俗荀子抃急禁悍)
(防滛丨丨雲笈七籤滅凶丨丨萬鬼即懸)閉邪(孟子陳善丨丨謂之敬)掩邪(戰國策丨人之丨者厚人之行也救人之)
(過者仁人之道也按新序作覆人之邪)姦邪(史記蔡澤傳夫公孫鞅之事孝公也設刀鋸以禁丨丨信賞罰以致治漢書宣)
(帝紀孝宣皇帝武帝曾孫喜游俠鬭雞走馬具知閭里丨丨吏治得失又魏相傳相遷河南太守禁止丨丨豪強畏服舊唐書劉幽)
(求傳存讜直以不顧為丨丨之所忌管子形勢不得為非則丨丨之人慤愿淮南子天下歸之丨丨畏之急就篇丨丨並塞皆理馴)
歸邪(史記天官書如星非星如雲非雲命曰丨丨晉書天文志瑞氣一曰慶雲二曰丨丨三曰昌光丨丨星見必有歸國者宋)
(史天文志景星德星也曰瑞星曰周伯曰格澤曰丨丨曰天保皆五行冲和之氣所生也張淵觀象賦丨丨繽紛飛流電舉)禁
邪(史記主父偃傳五伯者常佐天子興利除害誅暴丨丨管子兵者外以誅暴内以丨丨故兵者尊王安國之經也不可廢也白)
(虎通琴者禁也丨止於丨以正人心也陸機文賦雖區分之在兹亦丨丨而制放)時邪(漢書翼奉傳辰正丨丨見者正侍者)
(邪辰邪時正見者邪侍者正忠正之見侍者雖邪辰時俱正大邪之見侍者雖正辰時俱邪)辰邪(見上)執邪(漢書諸葛)
(豐傳文不足以勸善武不足以丨丨)讒邪(漢書劉向傳執狐疑之計者開羣枉之門養不斷之慮者来丨丨之口)纖邪
(漢書谷永傳舊愆畢改新德既章丨介之丨不復載心)推邪(漢書地理志上郡丨丨縣注莽曰排邪)排邪(見上又陶)
(弘景藥總訣序或一藥以治衆疾或百藥共愈一病欲以丨丨還正為之原防故也)氛邪(漢書元帝紀丨丨歲增侵犯太陽正)
(氣湛掩日久奪光)驕邪(漢書食貨志富者丨而為丨貧者窮而為奸)風邪(後漢書馬后紀帝嘗幸苑囿離宫后輙以)
(丨丨露霧為戒北史甄琛傳北海王祥奏曰甄琛身居直法紏捕是司丨丨響黷猶宜劾糾)佞邪(後漢書吳良傳良初為郡)
(吏歲旦與掾吏入賀門下掾王望舉觴上夀謟稱太守功德良於下坐勃然進曰望丨丨之人欺謟無狀願明公勿受其觴太守歛)
(容而止杜篤論都賦丨丨之臣不列於朝巧偽之物不鬻於市)諂邪(後漢書馬援傳援為書與囂將楊廣曰聞季孟歸罪於援)
(而納王游翁丨丨之說)群邪(後漢書龐參傳太尉龐參竭忠盡節徒以直道不能曲心孤立丨丨之間自處中傷之地舊唐)
(書陸贄傳論欲以片心除衆弊獨手遏丨丨)糾邪(後漢書宦者傳論亦有忠厚平端懷術丨丨)違邪(後漢書儒林傳)
(論人識君臣父子之綱家知丨丨歸正之路)嫉邪(後漢書趙壹傳壹作刺世丨丨賦以舒其怨憤隋書文學傳贊跡弛見遺)
(丨丨忤物不特漢陽趙壹平原禰衡而已蔡邕釋誨人毁其滿神丨其丨)貪邪(後漢書桓譚傳今諸巧慧小才伎數之人增益)
(國書矯稱䜟記以欺惑丨丨)景邪(後漢書李固傳表曲者丨必丨源清者流必潔)懷邪(後漢書申屠剛傳丨丨之臣懼)
(然自刻)傾邪(後漢書馮衍傳事君無丨丨之謀將帥無虜掠之心晉書孫晷傳獨處幽闇之中□止瞻望未嘗丨丨張華輕)
(薄篇簪珥咸墮落冠冕皆丨丨)彈邪(魏志陶謙傳注旌善以興化丨丨以矯俗)蠲邪(魏志明帝紀夀春農民妻自言為天)
(神所下命為登女當營衛帝室丨丨納福梁簡文帝喜疾瘳詩丨丨無賈服祅氣息梁牛耿湋甘泉詩氣寒堪破暑源淨自丨丨韓)
(翃謝賜茶表味足丨丨助其正直香堪愈病沃以勤勞)挾邪(蜀志卻正傳或丨丨以干榮或詭道以要上背正崇邪棄直就)
(佞西京賦丨丨作蠱於是不售)方邪(晉書裴秀傳秀作禹貢地域圖十八篇制圖之體有六焉一曰分率二曰凖望三曰道里)
(四曰高下五曰丨丨六曰迂直)檢邪(晉書李重傳立法定制所以齊衆丨丨非必曲尋事情而理無所遺也)伐邪(晉書)
(孫惠傳履順討逆執正丨丨是烏獲摧冰賁育拉朽包佶抱疾謝李吏部贈訶棃勒藥詩茗飲慙調氣梧丸喜丨丨)愆邪(晉書)
(天文志附耳一星在畢下主聽得失伺丨丨察不祥)藏邪(晉書卻詵傳人無愚智咸慕名官莫不飾正於外丨丨於内)始
邪(晉書周處傳贊平西果勁丨丨末正)凶邪(隋書酷吏傳序剛刻之徒摧拉丨丨一切禁姦以救時弊郭璞山海經孟槐圖)
(讚列象畏獸丨丨是辟韓愈合江亭詩中丞黜丨丨天子憫窮餓又進學解拔去丨丨登崇俊良)火邪(隋書音樂志鴻来雀)
(化參見丨丨)妖邪(隋書藝術傳序醫巫所以禦丨丨養性命者也)巫邪(南史袁君正傳性不喜丨丨)病邪(南史)
(顧歡傳有丨丨者問歡歡問家有何書荅曰惟有孝經而已歡曰可取仲尼居置病人枕邊恭敬之自差也後果愈人問其故荅曰)
(善禳惡正勝邪此病者所以差也)屏邪(北史齊神武紀神武朝於鄴請令百官每月面敷政事明揚仄陋納諫丨丨)朋
邪(舊唐書狄仁傑傳論當革命之時丨丨甚衆非推誠竭力致身㤀家者孰能與於此乎)非邪(舊唐書盧藏用傳範圍不)
(過三才所以虚中進退丨丨百王所以無外)忠邪(舊唐書李嶠傳丨丨既辨具物惟新賞罰儻乖下人安勸朱子詩聖主聰)
(明似堯禹丨丨如許詎難知)黨邪(舊唐書宋璟傳張易之誣搆魏元忠引張說令證之璟謂曰名義至重神道難欺必不可)
(丨丨䧟正以求苟免)憸邪(舊唐書裴延齡傳豈宜更縦丨丨復行尅暴)隂邪(舊唐書劉蕡傳塞丨丨之路屏䙝狎之臣)
(參同契排却衆丨丨然後立正陽)庸邪(唐書元稹傳周成王始為太子也太公為師周公為傅召公為保伯禽唐叔與遊目)
(不閱滛艷耳不聞優笑居不近丨丨玩不備珍異)百邪(唐書五行志霧者丨丨之氣為隂冐陽本於地而應於天庾肩吾荅)
(陶𨼆居賚术啟丨丨外禦六府内充黃庭經卻滅丨丨玉鍊顔)辨邪(唐書李德裕傳德裕上丹扆六箴其一曰宵衣二曰正服)
(三曰罷獻四曰納誨五曰丨丨六曰防微)破邪(唐書藝文志法琳丨丨論二卷高適詩談空忘外物持戒丨諸丨李商𨼆上河)
(東公啟出俗情微丨丨工少雲笈七籤石硫黃藥品之中號為將軍功能丨丨歸正反濁還清)枉邪(宋史范純仁傳臣聞孔子)
(曰舉直錯諸枉能使枉者直則是舉用正直而可以化丨丨為善人不仁者自當屏迹矣)擯邪(宋史賈同傳同上書言寇凖忠)
(規亮節疾惡丨丨自其貶黜天下之人弗見其罪宜還之内地以明忠邪善惡之分)逐邪(宋史占城國傳占城風俗正月一日)
(牽象周行所居之地然後驅逐出郊謂之丨丨)庇邪(宋史高斯得傳斯得上言大臣貴乎以道事君今乃獻替之義少而容悦)
(之意多嫉正而丨丨喜同而惡異)微邪(管子欲民之正則丨丨不可不禁也)倚邪(管子植固不動丨丨乃恐)虚邪
(管子志毋丨丨行必正直)滛邪(管子秋行五刑誅大罪所以丨丨新語舜棄黃金於嶄嵓之山禹捐珠玉於五湖之淵將以杜)
(丨丨之欲絶琦瑋之情)外邪(文子中欲不出謂之扃丨丨不入謂之閉參同契食氣鳴腸胃吐正吸丨丨梁武帝立神明成)
(佛義記解正則丨丨莫擾信立則内識無疑)防邪(文子霸王之功不世立也順其善意丨其丨心與民同出一道)匡邪
(文子夫道德者丨丨以為正振亂以為治劉向九歎撥謟諛而丨丨兮切淟涊之流俗)匿邪(吕氏春秋臣主同地則臣有所)
(丨其丨矣又班固戴侯銘建謀正直行不丨丨)勝邪(越絶書歐冶悉其伎巧造為大劍三小劍二一曰湛盧二曰純鉤三曰丨)
(丨四曰魚腸五曰巨闕)諫邪(賈誼新書廉潔而切直匡過而丨丨者謂之弼)蟲邪(淮南子朝菌者朝生暮死之蟲也生)
(水上狀似𧖟蛾海南謂之丨丨)平邪(十洲記鍾山之南有丨丨山)食邪(神異經東南有人焉以鬼為飯以露為漿名曰)
(尺郭一名丨丨一名赤黃父)袚邪(西京雜記戚夫人侍兒賈佩蘭後出為扶風人段儒妻說在宫内時正月上辰出池邊盥)
(濯食蓬餌以丨妖丨)欹邪(釋名綺欹也其文丨丨不順經緯之縦横也)蕩邪(抱朴子水有温泉之湯池漢魏以来相承)
(云能丨丨蠲疫蔡邕胡公碑揚惠風以養真激清流以丨丨魏都賦温泉毖涌而自浪華清丨丨而難老常衮賀醴泉表抱華清而)
(丨丨資靈化以除穢)涿邪(水經注涿水枝分入匈奴者謂之丨丨)遇邪(文中子逢惡斥之丨丨正之)制邪(酉陽)
(雜爼鄭相在梁州有龍興寺僧智圓善總持勅勒之術丨丨理痛多著效)逆邪(北征賦降几杖於藩國兮折吳濞之丨丨)乘
邪(荅賓戲商鞅挾三術以鑚孝公李斯奮時務而要始皇彼皆躡風塵之會履顛沛之勢據徼丨丨以求一日之富貴)司邪
(李尤函谷關賦盖可以詰非丨丨括執喉咽)障邪(李尤車銘两輜丨丨尊卑是從)乖邪(蔡邕述行賦廹嵯峨以丨丨兮)
(廓巖壑以峥嶸)黜邪(蔡邕荅詔問聖意勤勤欲清流蕩濁扶正丨丨)長邪(魏文帝彈棋賦緣邊間造丨丨迭取衛恒四體)
(書勢或丨丨角趣或規旋矩折)氣邪(蜀都賦芳追丨丨味觸癘痟)伺邪(張淵觀象賦御宫典儀女史執筆内平秉禮以)
(丨丨天牢禁姦而察失)七邪(王融淨行頌邅廻六蔽紛綸丨丨)禦邪(梁昭明太子七契步光之妙櫑具之華君子武)
(備所用丨丨)九邪(劉孝綽栖𨼆寺碑愍其四流五結有来而不散八慢丨丨一淪而莫曉)背邪(范雲酌修仁水詩且)
(飲修仁水不挹丨丨流)闢邪(徐陵宋司徒寺碑銘攝亂以定丨丨以律)受邪(徐陵諫深法師罷道書心居魔境為魔所)
(迷意附邪途丨丨易性)舊邪(趙彦昭詩紫菊宜新夀丹萸辟丨丨)却邪(上官昭容九日詩丨丨萸入佩獻夀菊傳杯雲)
(笈七籤静作随陽應變丨丨謂之時)革邪(柳宗元毁鼻亭神記元和九年河東薛公由刑部郎中刺道州除穢丨丨敷和於下)
聲邪(白居易詩吳越丨丨無法用莫教偷入管絃中)魔邪(薛能詩若到長平戰場地為求遺鏃辟丨丨)滌邪(歐陽)
(修端午帖子詞肅穆皇居百神衛丨丨寧待浴蘭湯)祛邪(蘇軾辨道歌北方正氣名丨丨東郊西應歸中華)夭邪(陳與)
(義清明詩街頭女兒雙髻鴉随風趁蝶學丨丨)客邪(吳莱問五臟詩元氣日啙敗丨丨作艱屯)成邪(五燈會元無念念即)
(正有念念丨丨又得即成聖疾證菩提失即丨丨速入塗炭)趣邪(五燈會元異見王聞逹磨名驚駭久之曰鄙薄忝嗣王位)
(而丨丨背正忘我尊叔遽勅近臣特加迎請)祝邪(雲笈七籤軒轅廵狩東至海登桓山於海濱得白澤神獸能言逹於萬物)
(之情因問天下鬼神之事自古精氣為物遊魂為變者凡萬一千五百二十種白澤言之帝令以圖寫之以示天下帝乃作丨丨之)
(文)斬邪(雲笈七籤鄷去奢居松陽縣卯山山東南有方石去奢常登其上拱默靜想一旦感神人謂之曰張天師有丨丨劍)
(二并瓶貯丹在此石下可取之)八邪(雲笈七籤神全則氣全氣全則形全形全則百關調於内丨丨消於外)千邪(雲笈)
(七籤萬物不能致其惑丨丨不能毁其淳)銷邪(雲笈七籤心為絳宫絳宫者赤色猶火也存心炎火亘乎一身非特為氣道流)
(通抑亦丨其丨也)覈邪(雲笈七籤白椿夫字永年湖廣衡嶽人也得丹書飛步丨丨之術修之二十年由以濟俗救民懲祅)
(祛疾頼其力者衆矣)治邪(雲笈七籤丨丨保正五德均平)
非為邪(易上下旡常丨丨丨也)不信邪(榖梁傳春秋貴義而不貴恩信道而丨丨丨按信同伸)九竅邪
(隂符經丨丨之丨在乎三要天機經夫丨丨者在天為九星在地為九州在人為九竅九竅之氣不正故曰受丨)運筆邪
(梁武帝與陶弘景論書丨丨丨則無芒角執手寬則書緩弱)逐物邪(五燈會元三藏法師問慧海禪師曰云何為邪云何)
(為正師曰心丨丨為丨物從心為正)正法邪(五燈會元正人說邪法邪法悉皆正邪人說正法丨丨悉皆丨)
芽(五加切萌丨通作牙)
韻藻萌芽(禮記仲春之月安丨丨養幼少存諸孤漢書東方朔傳甘露既降朱草丨丨又李尋傳誅放佞人防絶丨丨以)
(蕩滌濁穢劇秦美新或玄而丨或黃而丨玄黃剖判上下相嘔獨孤及詩昨夜南山雨殷雷坼丨丨韓愈詩早晚王師收海嶽普將)
(雷雨𤼵丨丨岑勛千福寺塔碑道樹丨丨聳豫章之楨幹禪池畎澮涵巨海之波濤歐陽修詩忽然黃鍾回暖律當冬草木皆丨丨)
(蘇軾燒葦園詩枯槎燒盡有根在春雨一洗皆丨丨)蕨芽(爾雅蕨虌疏鄭云今丨丨所在山谷有之杜甫詩石暄丨丨紫渚秀)
(蘆笋綠韓愈詩東蹈燕川食曠野有饋木丨丨滿筐温庭筠錦城曲蜀山攢黛留晴雪簝筍丨丨縈九折黃庭堅詩丨丨先長小免)
(拳陸游詩箭茁脆甘欺雪菌丨丨珍嫩壓春蔬又溪叟旋分菰米滑山童新采丨丨肥)露芽(國史𥙷風俗貴茶茶之品益衆)
(福州有方山之丨丨元稹詩萸房暗綻紅珠朵茗椀寒供白丨丨王禹偁詩種竹野塘春筍脆採蘭幽澗丨丨肥楊億詩茗粥丨丨)
(銷畫夢柘漿雲液浣朝酲歐陽修詩就簡刻筠粉浮甌烹丨丨蘇軾詩試碾丨丨烹白雪休拈霜蘂嚼黃金陸游詩冰澗乍通寒溜)
(碧蘭叢新放丨丨紅)抽芽(茶苑總錄叚成式謝因禪師茶云忽惠荆州紫筍茶一角寒茸擢筍本貴含膏嫩葉丨丨方珍搗草)
蘭芽(劉孝綽詩丨丨𨼆陳葉荻苖抽故叢韓愈文瑶環瑜珥丨茁其丨稱其家免也白居易詩澆畦引泉&KR0890;掃徑避丨丨又生)
(子詩秋月晚生丹桂實春風新長紫丨丨温庭筠晩歸曲青絲繫船向江木丨丨出土吳江曲李商𨼆謝賜衣狀白分椒壁之光紫)
(奪丨丨之色蘇軾詩山下丨丨短浸溪松間沙路淨無泥張耒詩不掃竹根藏筍茁旋培殘雪擁丨丨元好問德華小女詩好箇通)
(家女兄弟海棠紅點紫丨丨張雨詩芍藥謾吟紅繭粟璚兒從盻玉丨丨)薑芽(劉禹錫詩柳家新樣元和脚且盡丨丨歛手徒)
(柳宗元詩世上悠悠不識真丨丨盡是捧心人蘇軾詩後春尊茁滑如酥先杜丨丨肥勝肉)蓼芽(蘇軾元日詩愁聞塞曲吹)
(蘆管喜見春盤得丨丨)槐芽(蘇軾詩青浮卵椀丨丨餅紅點冰盤藿葉魚)
粟粒芽(蘇軾茶詩武夷溪邊丨丨丨)
增物牙(禮記殷人尚白注以建丑之月為正丨丨色白疏建丑之月為地統者以其丨已吐丨不為天氣始動故為地統)
吐牙(見上亦作芽温庭筠懊惱曲廬江小吏朱班輪柳縷丨丨香玉春薛能楊柳詞晴垂芳態丨丨新雨擺輕條濕面春)紐
芽(後漢書律歴志注滋萌於子丨丨於丑)根芽(晉書刑法志采其丨丨之微致之於機格之上薛逢啟徒蒙蔭覆莫自丨)
(丨)草芽(唐書李靖傳次伏俟城吐谷渾退保大非川諸將議春丨未丨馬弱不可戰靖决策深入李端詩舊雪逐泥沙新雷)
(𤼵丨丨元稹詩丨丨猶未出挑得小萱叢白居易詩泥暖丨丨生沙虚泉脉散温庭筠觱篥歌蠟烟如纛新蟾滿門外沙平丨丨短)
(司馬光詩不定雲烟色難名藥丨丨陳與義詩破水雙鷗影掀泥百丨丨)茶芽(唐書地理志溪州靈溪郡土貢丹砂犀角丨丨)
(宋史地理志江陵府貢碧澗丨丨夢溪筆談丨丨古人謂之雀舌麥顆言其至嫩也蘇軾詩顧渚丨丨白於齒)白芽(宋史食貨)
(志蜀茶之細者廣漢之趙坡合州之水南峨眉之丨丨雅安之蒙頂茶譜草茶盛於两浙品以日注為第一景祐以来洪州雙井丨)
(丨漸盛近歲制作尤精其品遂出日注上梅堯臣嘗新茶詩東溪北苑供御餘王家葉家長丨丨耶律楚材乞茶詩雪花灧灧浮金)
(蘂玉屑紛紛碎丨丨又蘇軾詩老楮忽生黃耳菌故人兼致丨丨薑)綠芽(宋史食貨志臨江軍有仙芝玉津先春丨丨之𩔖按)
(皆茶名白居易詩紅紙一封書後信丨丨千片火前春又墻頭半露紅萼枝池岸新鋪丨丨草)核芽(關尹子丨丨相生不知其)
(幾萬株又白居易種桃歌食桃種其核一年丨生丨元好問詩海棠紅點丨生丨)韭芽(三國世略北齊太上後宫無限衣皆)
(珠玉一女歲費萬金寒月盡食丨丨蘇軾詩丨丨戴土拳如蕨楊萬里春盤詩丨丨捲黃苣舒紫蘆菔削冰寒脱齒)榖芽(清異)
(錄雅州蒙山頂有露芽丨丨並茶名又李咸用詩此時農叟渾無夢為喜流膏潤丨丨又維摩經文殊師利問維摩詰言菩薩云何)
(維摩詰言如焦丨丨如石女免)五芽(九域志廣德軍有丨丨山)𤼵芽(東京夢華錄單將軍廟乃單雄信墓也上有棗樹世)
(傳乃棗槊丨丨生長成樹謂之棗冢子宋旡瓊花詩雷雨還驚蟄潜藏重丨丨)生芽(東京夢華錄七夕以菉豆小豆小麥於磁)
(器内以水浸之丨丨謂之種生梁簡文帝縣圃園講頌降兹法雨普洽丨丨)青芽(西溪叢語飛絮中有小青子著水泥沙灘)
(上即生小丨丨乃柳之苖也沈約詩關樹抽紫葉寒草𤼵丨丨)水芽(西溪叢語建州龍焙面北謂之北苑惟龍團勝雪白茶二)
(種先蒸後揀置於水中呼為丨丨即研焙為二品茶有十綱第三名有萬夀龍芽第四有無比夀芽上品揀芽新收揀芽楊萬里謝)
(茶詩淳熙錫貢新丨丨天珍誤落黃茅地)龍芽(見上楊萬里詩午睡起来情緒惡急呼蟹眼㵸丨丨)夀芽(見上)揀芽
(見上蘇軾詩丨丨分雀舌賜餅出龍團黃庭堅有謝賜碾送壑源丨丨詩)玉芽(茶譜建茶上品有御苑丨丨白居易詩丨丨珠)
(顆小男免羅薦蘭湯浴罷時又丨丨開手爪酥顆點肌膚王貞白洗竹詩錦籜裁冠添散逸丨丨修饌稱清虛又温庭筠柳詩碧丨)
(丨猶短黃金縷未齊耶律楚材乞茶詩蕭蕭暮雨雲千頃&KR2368;&KR2368;春雷丨一丨)二芽(茶譜蘄州團黃茶有一旗二槍之號言一)
(葉丨丨也)竹芽(本草竹筍一名丨丨裴說詩丨丨生碍路松子落敲巾)芹芽(摭遺東晉李鄂立春日以蘆菔丨丨為菜)
(盤相餽貺温庭筠詩微紅奈蔕惹蠭粉潔白丨丨入燕泥梅堯臣詩塘冰膠燕觜野水澁丨丨陸游詩籩實傍籬收豆莢盤蔬臨水)
(采丨丨)銀芽(寳藏論丨丨生銀坑内石縫中狀如亂絲紅色者上即赤銀也袁桷龍團詩月碾舊裁玉胯雲鑪温浴丨丨)
莽芽(通志蕨丨丨也四皓食之而夀)未芽(江統函谷關賦消姦宄於丨丨殿邪偽於萌漸又韓愈詩陽月時之首隂泉氣)
(丨丨歐陽修詩而今春物已爛漫念昔草木冰丨丨)紫芽(鮑照白紵歌桃含紅萼蘭丨丨元稹詩去日野狐泉上柳丨丨初綻)
(拂眉低又丨丨嫩茗和枝摘朱橘香包數瓣分温庭筠詩春姿暖氣昏神沼李樹拳枝丨丨小黃滔詩落楓丹葉舞新蕨丨丨拳)
叢芽(鮑照園葵賦勾萌欲伸丨丨將放)焦芽(梁昭明太子講席詩八水潤丨丨三明啓羣目隋煬帝文所資甘雨用沃)
(丨丨五燈會元廣鑑禪師上堂曰談玄說妙譬如畫餅充饑入聖超凡大似飛蛾赴火一向無事敗種丨丨更若馳求水中捉月)
新芽(梁簡文帝薔薇詩迴風舒紫萼照日吐丨丨庾信春賦丨丨竹笋細核楊梅余靖茶詩疎雨半晴回暖氣輕雷初過得丨)
(丨蘇軾詩久聞蔞蒿美初見丨丨赤蘇轍茶花詩細嚼花鬚味亦長丨丨一粟葉間藏元好問詩蒲池餘老節菊水引丨丨耶律楚)
(材乞茶詩玉屑三甌烹嫩蕊青旗一葉碾丨丨)因芽(江總花贊若生心樹願結丨丨)靈芽(許敬宗賀慶雲朱草表非煙五)
(色雜雲旗於翠華朱草三英代丨丨於芳籍柳宗元巽上人自採新茶詩復此雪山人晨朝掇丨丨歐陽修嘗茶詩溪山擊鼓助雷)
(驚逗曉丨丨𤼵翠莖陳旅詩泉香通美竹雲液漱丨丨)雲芽(陳子昂詩還丹奔日御却老餌丨丨)道芽(李白祭璿和尚)
(文熱惱清灑丨丨榮滋劉禹錫游桃源詩丨丨期日就塵慮乃冰釋蘇軾詩入丨有丨真可喜按翻譯名義僧伽藍譯為衆園僧史)
(略云為衆人園圃園圃生植之所佛弟子則生植丨丨聖果也五燈會元僧問圓照禪師曰陽春二三月萬物盡生芽未審丨丨還)
(增長也無師曰自家看取)蔣芽(杜甫䕫州歌背飛鶴子遺瓊蘂相趁鳬雛入丨丨陸游詩粳粒微紅媿食珍丨丨初白喜嘗新)
翠芽(杜甫詩丨丨穿裛蔣碧節吐寒蒲皮日休詩紫甲採從泉脉畔丨丨搜向石根旁歐陽修詩丨丨紅粒迸條出纖趺嫰萼)
(如剪裁)卷芽(杜甫庭草詩舊低收葉舉新掩丨丨重)蒲芽(杜甫詩春光淡沲秦東亭渚丨丨白水荇青韓愈詩雨多)
(添柳耳水長減丨丨陸游詩未嘗滿箸丨丨白先看堆盤鱠縷紅)渚芽(韓愈東都遇春詩岸樹共紛披丨丨相緯經元稹遣)
(春詩雲鷺遠近飛丨丨淺深出)蘖芽(韓愈平淮西碑物衆地大丨丨其間)筍芽(元稹詩丨丨成竹冒霜雪榴花落地還消)
(歇皮日休詩石盆換水撈松葉竹逕穿床避丨丨錢俶宫中詩界開日影憐窗眼穿破苔㾗惡丨丨又戎昱詩瓶開巾漉酒地坼丨)
(抽丨)早芽(元稹感石榴詩絳帳迎宵日芙蓉綻丨丨)茗芽(白居易詩陽叢抽丨丨隂竇𤼵泉脉賈島詩疎衣蕉縷細爽味)
(丨丨新馬戴詩臘高松葉換雪盡丨丨新陸龜蒙詩草堂盡日留僧坐自向前溪摘丨丨)春芽(白居易石榴樹詩丨丨細炷千)
(燈㷔夏蘂濃聞百和香鄭谷竹詩幽階蘚坼丨丨迸繞逕莎微夏蔭濃秦韜玉採茶歌天柱丨丨露香𤼵爛研瑟瑟穿荻篾歐陽修)
(詩共約試丨丨槍旗幾時綠蘇轍喜雪詩寒蔬養丨丨宿麥布冬脚)木芽(白居易詩行掇丨丨供野食坐牽蘿蔓挂朝衣)隂
芽(白居易新栽竹詩晚籜晴雲展丨丨蟄虺蟠)萱芽(杜牧詩眉點丨丨嫩風條柳幄迷蘇轍新春詩菊葉丨丨初出土凍)
(虀冷麵欲宜人陸游詩地凍丨丨短林寒鳥哢遲)寒芽(雍陶詩疎篁抽晩筍幽藥吐丨丨)紺芽(皮日休詩雨滌煙鋤)
(傴僂賫丨丨細甲两三畦)柳芽(皮日休詩梅片盡飄輕粉靨丨丨初吐爛金醅貢性之詩十八姑兒淺澹籹春衣初試丨丨黃)
芝芽(陸龜蒙詩閒傍積嵐尋瀑眼便凌殘雪探丨丨)渾芽(薛能茶詩烏觜擷丨丨精靈勝鏌鎁)蜀芽(黃㴞詩簟舒湘)
(竹滑茗煑丨丨香)荻芽(張蠙詩别島垂橙實閒田長丨丨梅堯臣河豚詩春洲生丨丨春岸飛楊花河豚當是時賤不數魚)
(蝦蘇軾詩丨丨筍蕨不及遇悵望荔子何時丹)長芽(王禹偁甘菊冷淘詩丨丨觸土膏小葉弄晴暾)陽芽(韓琦詩不知泉)
(底生丨丨周必大茶詩遠向溪邊尋活水閒於竹裏試丨丨)花芽(歐陽修牡丹記春初以棘數枝置花叢上棘氣暖可以辟)
(霜不損丨丨)舒芽(司馬光詩江蓴半卷葉石蕨乍丨丨)稻芽(蘇軾詩刺水綠針抽丨丨)雪芽(蘇軾詩丨丨何時動)
(春鳩行可膾注丨丨為我求陽羡乳水君應餉惠山)蘆芽(蘇軾詩蔞蒿滿地丨丨短正是河豚欲上時陸游詩丨丨刺岸沙)
山芽(蘇轍詩丨丨收細茗江實得流萍)養芽(蘇轍詩古井元依斗丹砂舊丨丨)凍芽(蘇轍積雨詩丨丨生滯穗)
(餘潤及重衾)霜芽(黃庭堅詩露葉丨丨知幾重)菱芽(程垓詞隂隂庭戶薰風滿水紋簟怯丨丨)嫩芽(周必大詩)
(篛包句好逢真賞荷葉甌深稱丨丨陸游詩蒼爪丨丨開露茗紅根小把㵸烟蔬)越芽(周必大詩尚書八餅分閩焙主簿雙)
(瓶揀丨丨)蔞芽(范成大詩荻芽深碧丨丨青)風芽(范成大詩露稲黏明璫丨丨滚高浪)暖芽(楊萬里詩寒草動丨)
(丨晴山餘雨姿)紅芽(楊萬里蘭花詩冰根亂吐小丨丨)冰芽(沈端節詞丨丨初試桐子新嘗)愁芽(趙長卿詞階前)
(春草亂丨丨)苞芽(吕祖儉與朱晦菴書觀諸草木搖落之時生意若息矣而根荄膏潤丨丨潛萌是乃終而復始盖情性然)
(也)菊芽(陸游詩丨丨冒土如爭出柳色搖村已漸勻又袁桷詩童剪青蔬甲僧分墨丨丨)丹芽(陸游摘野蔬詩浩歌)
(振履出茅堂翠蔓丨丨采擷忙又范成大詩乳泉供水遞金液養丨丨薩都拉蕊珠曲錦屏甲帳蕊珠新雲房火鼎丨丨嫩)溪
芽(方岳回張茶馬啓有味丨丨無心天廐)瑞芽(沈與求詩一旗但覺烹殊品雙鳳何湏覓丨丨)初芽(王鼎翁詞又是)
(年時杏紅欲吐柳綠丨丨)努芽(于玄漁莊詩放船直入水雲鄊蘆荻丨丨如指長)桑芽(劉瞻詩丨丨粒粒破青春小葉)
(迎風未展成)雷芽(耶律楚材乞茶詩黃金碾畔憶丨丨)藤芽(元好問詩清溪鳴石齒暖日長丨丨)椿芽(元好問詩)
(溪童相對采丨丨)樹芽(方夔詩早麥熟随芹莱餉晩茶香和丨丨蒸)芷芽(黃淊詩沙暄丨丨動春遠川花亂)珠
芽(黃溍芍藥牙詩芳苖簇簇徧山阿玉蕾丨丨未足多)秧芽(胡天游詩坡晴漸放桑眼綠水暖忽報丨丨長)藕芽(丁鶴)
(年詩却笑同根不同味蓮心清苦丨丨甜)蕙芽(鄭洪詩花落晴窗燕拂檐丨丨蘭葉翠纖纖)芳芽(徐世隆詩牛膝藥靈)
(斟美醖&KR0693;豪盞淨啜丨丨)黃芽(雲笈七籤丨丨是長生之至藥牙是萬物之初也緣因白被火變色黃故名丨丨淮南王號秋)
(石王陽得之名丨丨又金碧經鍊錫於鉛神物自生灰池炎爍鉛沉銀浮潔白見寳可造丨金丨又隐名黃經又曰丨丨叚成式詩)
(姹女不愁難管領斬新鉛裏得丨丨張佖贈韓道士詩還似世人生白髮定知仙骨變丨丨)
夏以芽(公羊傳春王正月疏書傳略說云周以至動殷以萌丨丨丨注謂三王之正也至動冬日至物始動也)小心
芽(西溪叢語龍團茶每一芽先去外两小葉謂之烏帶又次取嫩葉謂之白合留丨丨丨置於水中)騎火芽(茶譜龍安)
(有丨丨丨茶極妙言不在火前不在火後清明改火故曰騎火)金櫻芽(通志詩云采薇者丨丨丨也)芍藥芽(松漢)
(紀聞白丨丨花皆野生絶無紅者好事之家采其丨為菜以麵煎之黃清老詩柴門垂柳曉啼鴉露逕苔封丨丨丨陳孚詩囊中藥)
(卷蓯蓉葉盤裏蔬堆丨丨丨)薰修芽(宋之問贈陸上人詩永割偏執性自長丨丨丨)智慧芽(戎昱送僧詩欲契真)
(空義先開丨丨丨)鬱金芽(王建宫詞艾心芹葉初生小祇鬭時新不鬭花總待大家般數盡袖中拈出丨丨丨)鷹觜
芽(劉禹錫嘗茶詩生拍芳叢丨丨丨老郎封寄謫仙家又僧惠洪詩山童解烹蟹眼湯先生自試鷹爪芽)白蘋芽(杜牧)
(詩看看丨丨丨欲吐雪舟相訪勝閒行)春山芽(李羣玉龍山人惠茶詩自云凌煙露採掇丨丨丨又釋皎然茶詩日成東)
(井葉露採北山芽)雙井芽(歐陽修雙井茶詩窮臘不寒春氣早丨丨丨生先百草)一寸芽(蘇軾詩﨑嶇爛石上)
(得此丨丨丨又劉詵詩陋巷冰枝積寸芽)白膏芽(周必大詩壓倒柳州甘露飲洗空梅叟丨丨丨)榖雨芽(陸游詩蠶)
(房已裹清明種茶戶初收丨丨丨)刺土芽(楊萬里詩櫻桃開過隔牆花芍藥叢抽丨丨丨)一槍芽(耶律楚材乞茶)
(詩雪香雷震丨丨丨)枸把芽(成廷珪詩王孫不識蘼蕪草童子来尋丨丨丨)地椒芽(王士熙竹枝詞山上去採芍藥)
(花山前来尋丨丨丨)黃精芽(釋明本詩糞火深埋魁芋種砂瓶爛煮丨丨丨)
對語(雲液雪芽)(珠蕊玉芽)(絳雪黃芽)(坼甲抽芽)(霏玉屑浴銀芽)(霜後葉雨前芽)(菩提樹智慧芽)
摘句(紅雨長茶芽石盌淨雲芽)(和露摘香芽石潤蕨抽芽)(編茅護藥芽水暖有蒲芽)
(東風吹綻牡丹芽凍雷驚筍欲抽芽)(和雲摘得雨前芽雨潤苔深蕨長芽)(瓦盆添水養蒲芽山鳥行階啄草芽)
御定佩文韻府卷二十一之四
