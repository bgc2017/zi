欽定四庫全書
御定佩文韻府卷五十三之二
上聲二十三梗韻二
嶺(良郢切山坡也按漢書亦作領)
韻藻隃嶺(史記南越尉佗傳佗自尊號為南越武帝𤼵兵攻長沙邊邑敗數縣而去高后遣將軍隆慮侯竈往擊之會暑)
(濕士卒大疫兵不能丨丨漢書嚴助傳𤼵兵入越地輿轎而丨丨拕舟而入水䳡鷯賦海鳥爰居避風而至條支巨爵丨丨自致提)
(挈萬里飄颻逼畏李百藥鸚鵡賦既丨丨以自致亦凌江而遠翔李珏牛公神道碑公至循州長史鑿空指鹿四海之士咸冤之公)
(推運達命恬然如得好官時丨丨越險二年在海上無所苦沈括良方序橘過江而為枳麥得濕而為蛾佳丨丨而黑鸜鵒丨丨而)
(白)蔥嶺(漢書西域傳東則接漢阸以玉門陽關為界限以丨丨後漢書班超傳超上疏曰臣自孤守疏勒於今五載胡夷情)
(數臣頗識之問其城郭小大皆言倚漢與依天等以是效之則丨丨可通丨丨通則龜兹可伐晉書鳩摩羅什傳鳩摩羅什父鳩摩)
(羅炎聰懿有大節將嗣相位乃辭避出家東度丨丨唐書吐蕃傳光武中興皆復内屬至于延充三絶三通太宗文皇帝踐漢舊迹)
(並南山抵丨丨剖裂府鎮烟火相望水經積石山下有石門河水冐以西南流又南入丨丨山西逕罽賓國西河舊事丨丨其山高)
(大上悉生葱唐太宗詩執契静三邊花消丨丨雪李賀詩昨日𤼵丨丨今朝下蘭渚溫庭筠游宗密禪師精廬詩故山弟子空回首)
(丨丨還應見宋雲于鵠出塞詩丨丨秋塵起全軍出月支傳燈錄達磨葬熊耳山起塔定林寺其年魏使宋雲丨丨回見祖手攜隻)
(履翩翩而逝)赤嶺(唐書吐蕃傳丨丨距長安三十里而贏盖隴右故地也洛陽伽藍記初𤼵京師西行四十日至丨丨即國)
(之西疆也丨丨者不生草木因以為名薛逢駕幸延喜樓看降戎詩清水莫教波浪濁從今丨丨屬長安又行追丨丨千山外坐想)
(黃河一曲流李商𨼆詩丨丨久無耗鴻門猶合圍)秦嶺(仙傳拾遺韓愈外甥忘其名姓能染花紅使碧與吏部染白牡丹一)
(叢會吏部上表直諫忤旨出為潮州刺史甥迎馬首吏部為五十六字詩以别之明年春牡丹開每一葉花中有楷書十四字曰雲)
(横丨丨家何處雪擁藍關馬不前書勢精能非人工可及西都賦於是睎丨丨睋北阜挟灃㶚據龍首注丨丨南山也岑參登總持)
(閣詩檻外低丨丨窗中小渭川又諸峰皆晴翠丨丨獨不開杜甫詩丨丨愁㢠廻馬涪江醉泛船白居易送武士曹歸蜀詩月宜丨丨)
(過春好蜀川行許渾送寂上人詩錫寒丨丨月杯急楚江風柳宗元送苑論登第後歸覲詩序輪移都門之轍轅指丨丨之路蘇軾)
(詩南山隔丨丨千歲龍蛇奔)峻嶺(王羲之蘭亭序此地有崇山丨丨茂林修竹梁簡文帝虎窟山寺詩丨丨半藏天庾肩吾)
(詩層雲霾丨丨絶澗倒危峰王仲旉南都賦升望秦之丨丨懷故闕而回首)百嶺(梁元帝廬山碑序長風夜作則萬流俱響)
(晨鼯曉吟則丨丨齊應)
增五嶺(史記淮南王安傳使尉佗踰丨丨攻百越後漢書吳祐傳父恢為南海太守欲殺青簡以寫經書祐諫曰今大人踰)
(越丨丨遠在海濱其俗誠陋然舊多珍怪上為國家所疑下為權戚所望此書若成則載之兼兩昔馬援以薏苡興謗王陽以衣囊)
(徼名嫌疑之間誠先賢所慎也注嶺者西自衡山之南東至於海一山之限耳别標名則有五焉晉書王鑒傳百越鴟視于丨丨蠻)
(蜀狼顧于湘漢廣州記大庾始安臨賀桂陽揭陽為丨丨竹譜九河鮮育丨丨實繁陸機贈顧交阯公真詩伐鼓丨丨表揚旌萬里)
(外江總詩我行丨丨表辭鄉二十年徐陵陳王九錫文三川丨丨莫不窺臨銀洞珠宫所在寧謐王勃吳少府宅餞晏序九江為别)
(帝里隔于雲端丨丨方踰交州在於天際杜甫野望詩雲山兼丨丨風壤帶三苖韓愈錢重物輕状禁錢不得出丨丨五嶺買賣一)
(以銀丨丨舊錢聽人載出如此則錢必輕矣李洞詩吟詩丨丨尋無可倏忽如今四十霜張喬寄南中友人詩浪動三湘月烟藏丨)
(丨春喻坦之詩水接三巴險猿分丨丨愁蘇軾壺中九華詩丨丨莫愁千障外九華今在一壺中)梓嶺(史記衛將軍傳青西)
(定河南地按榆谿舊塞絶丨丨梁北河庾信爾綿永神道碑名馳丨丨聲振榆關杜牧請追尊號表北絶丨丨西過榆溪壮中夏起)
(塞之雄奪西戍理弓之地)梅嶺(史記東越傳是時樓船將軍楊僕使使上書願便引兵擊東越上曰士卒勞倦不許罷兵令諸)
(校屯豫章丨丨待命宋史瀛國公紀元帥吕師䕫張榮貴將兵入丨丨艮嶽記植梅萬本曰丨丨張九齡詩為我更南飛因書至丨)
(丨杜甫詩短日行丨丨寒山落桂林李羣玉聞鷓鴣詩曾泊桂江深岸雨亦于丨丨阻歸程賈島别蘇臺知己詩人過丨丨上歲歲)
(北風寒蘇軾詩回首天涯一惆悵却登丨丨望楓宸)冢嶺(漢書地理志弘農郡縣丹水水出上雒丨丨山東至析入鈞)截
嶺(蜀志先主傳先主自秭歸率諸將進軍緣山丨丨于夷道猇亭駐營)沈嶺(蜀志姜維傳維復率數萬人出駱谷徑至丨丨)
陘嶺(晉書地理志黃初元年復置并州自丨丨以北並棄之)半嶺(晉書阮籍傳籍嘗于蘇門山遇孫登與商略終古及)
(栖神道氣之術登皆不應籍因長嘯而退至丨丨聞有聲若鸞鳳之音響乎巖谷乃登之嘯也唐太宗秋日詩雲凝愁丨丨霞碎纈)
(高天杜審言侍宴詠終南山詩丨丨通佳氣中峰繞瑞烟杜甫雨詩晴飛丨丨鶴風亂平沙樹又薄遊詩遥空秋雁滅丨丨暮雲長)
(李羣王九日詩丨丨殘陽銜𣗳落一行斜雁向人來蘇軾詩孫登無語空歸去丨丨松聲萬壑傳又題孫氏松堂詩萬松誰種已摐)
(摐丨丨蒼雲映此邦)茅嶺(晉書許邁傳邁立精舍于懸霤而往來于丨丨之洞室放絶世務以尋仙舘蕭綸陶貞白先生碑既)
(而到于句容登于丨丨以此地神仙之宫府靈異之栖託往不能返遂卜居焉李紳栖霞寺詩丨丨感仙客蕭園成古墟)山嶺
(晉書劉曜載記劉曜親征陳安與安搏戰三交而退會日暮雨甚安棄馬與左右五六人步踰丨丨匿于溪澗宋史河渠志元豐元)
(年五月供奉官張從惠言往時數有建議引洛水入汴患黃河嚙廣武山須鑿丨丨十數丈以通汴渠又黎峒蠻傳俗呼丨丨為黎)
(居其間者號曰黎人張載詩西瞻華丨丨嵯峨似荆巫胡曾金羲嶺詩鑿開丨丨引湘波上去昭回不較多)二嶺(晉書吕纂)
(載記吕纂游田無度荒耽酒色其太常楊穎諫曰陛下龍飛疆宇未闢崎嶇丨丨之内綱維未振于九州當兢兢夕惕成先帝之遺)
(志蘇軾惠州野步詩鐵化䨇魚沈遠素劍分丨丨隔中區)青嶺(晉書慕容熙載記慕容熙后苻氏好游田熙從之北登白鹿山)
(東過丨丨南臨滄海百姓苦之金史世宗紀昭祖耀武至于丨丨白山順者撫之不從者伐之梁元帝賦異黃金于黑山非綠林于)
(丨丨庾信豆盧公神道碑名振赤山威高丨丨)丹嶺(晉書沮渠蒙遜載記率騎二萬東征次于丨丨時木連理生于永安張披)
(曰遐方有濟化之應)疑嶺(晉書苻堅載記苻堅將欲伐晉乃與沙門道安同輦顧謂安曰朕將與公南游吳越整六師而巡狩)
(謁虞陵于丨丨瞻禹六于會稽趙奉答燕公詩丨丨春應遍)獵嶺(晉書慕容垂載記慕容垂自率大衆伐魏鑿山開道次于)
(丨丨)桂嶺(陳書高祖紀鞠旅于滇池之南揚旌于丨丨之北盧照隣文淮南仙丨之丨峴北明珠之川崔嘏授公興鎮州副使)
(等制易水居常山之北容川當丨丨之南韓愈詩十月下丨丨許渾登越王臺詩瀧分丨丨魚難過瘴近衡峯雁却㢠廻李商𨼆木蘭)
(詩丨丨含芳遠蓮塘屬意疎戎昱送張秀才之長沙詩君向長沙去長沙僕舊諳雖云丨丨北終是洞庭南曹鄴成名後獻恩門詩)
(一辭丨丨猿九泣東門月黃庭堅詩丨丨環城如雁蕩平地蒼玉忽嵯峩)鍾嶺(南史劉勔傳勔以世累糾紛有懷止足經始丨)
(丨之南以為棲息裴讓之酬徐陸詩嵩山表京邑丨丨對江津張謂送僧詩丨丨更飛錫爐峰期結跏吕温河出榮光賦乍若燭龍)
(噴㷔上騰丨丨之雲又似陽鳥廻翔下落咸池之水)嘗嶺(魏書道武幸鄴及車駕還京師次于丨丨道武親登撫慰新民)一
嶺(隋書禮儀志自開皇以來山圖石瑞前後繼出桃區丨丨盡是琉璃黃銀出于神山碧玉生于瑞巘杜牧殘春詩丨丨桃花紅)
(錦豔半溪山水碧羅新)庾嶺(舊唐書東嶠縣即大丨丨屬韶州一名梅嶺白帖大丨丨上梅南枝落北枝開聞見近錄丨丨)
(險絶通渠流泉涓涓不絶紅白梅夾道仰視青天如一線然杜甫八哀詩波濤良史筆蕪絶大丨丨李商𨼆對雪詩梅花大丨丨頭)
(𤼵柳絮章臺街裏飛許渾酬邢杜二員外詩未歸丨丨暮雲碧久别杜陵春草青鄭谷木向榮詩丨丨梅先覺隋堤柳暗驚蘇軾謝)
(惠海中柏石詩不知丨丨三年别收得曹溪一滴無)松嶺(唐書吐蕃傳請互市于甘丨丨宋史五行志嘉定十一年九月禁垣)
(外萬丨丨民舍火李華雲母泉詩洞庭湖西玄石山俗謂之墨山山南有佛寺倚丨丨松嶺下有雲母泉泉出石中引流分渠周遍)
(庭宇温庭筠採藥翁草堂詩衣濕术花雨語成丨丨煙釋無可廬山二林寺詩名齊丨丨峻氣比沃州濃蘇軾和陶詩遥知青丨丨)
(下有三畝居又雪詩青丨丨上黃干葉載酒年年踏雪時註黃干葉蠟梅也戴良詩憶昔客吳山門對蒼丨丨)西嶺(宋史神宗)
(紀元豐六年河東將薛義敗夏人于葭蘆丨丨庾闡登楚山詩拂駕升丨丨陶潜述酒詩峩峩丨丨内李頎詩丨丨雲霞色滿堂孟)
(浩然宿萊師山房詩夕陽度丨丨羣壑忽已暝杜甫詩丨丨行村北南江繞舍東又窗含丨丨千秋雪門泊東吳萬里船李商𨼆鄭)
(大有𨼆居詩近知丨丨上玉管有時聞李郢送圓鑒遊天台詩丨丨草堂留不住獨携瓶錫向天台韓偓寄京城親友詩丨丨斜陽)
(外潜疑是故林徐鉉送德邁道人之豫章詩樓中丨丨真君宅門外南州處士家蘇軾詩南岡松柏老丨丨橘柚秋又遊寒溪西山)
(詩層層草木暗丨丨瀏瀏霜雪鳴寒溪姚旅佳夕樓詩託意聊丨丨嵐陰過水濃又蘇軾游西菩提寺詩白雲自占東丨丨明月誰)
(分上下池)溪嶺(宋史高宗紀紹興十年薩里罕攻青丨丨鄜延經略使王彦率兵戰敗之羅鄴謁寗祠詩春生丨丨雪初開下)
(馬雲亭酌一杯)林嶺(宋史理宗紀端平三年詔殿前司將胡斌曩死邵武之寇贈武節大夫宗室師櫝死尤溪之戰贈武節郎)
(官其一子進義校尉立廟丨丨支遁詩長嘯歸丨丨瀟洒任陶鈞陳子昂餞齊少府入京序朝廷子入期冨貴于榮朝丨丨吾棲學)
(神仙而未畢孫逖晏王使君序南國春暮鶯花亂飛東山晝晴丨丨皆出元結登白雲寺詩煙雲無遠近皆傍丨丨生令狐楚為五)
(臺山僧謝袈裟等状山積于樓臺之下無不裝嚴雲散于丨丨之中悉皆週遍孟郊征蜀聯句蹋翻聚丨丨斗起成埃圿白居易洛)
(川晴望賦望中嶽之丨丨兮似天台之翠屛皮日休詩幾家傍潭洞孤戍當丨丨丁春澤日觀賦丨丨寒消烟雲色變星河寥落以)
(初没峯巒邐迤而徐見)銅嶺(宋史瀛國公紀德祐元年詔𤼵兵戍獨松嶺丨丨劉孝儀益智詩挺芳丨丨上擢穎石門前)
佛嶺(宋史地理志丨丨堡具綏德軍所統也于安試茶錄丨丨連接葉源下湖之東其茶黃白而味短)溫嶺(宋史河渠)
(志黃巖縣舊有官河自縣前至丨丨凡九十里其支流九百三十六處皆以溉田)江嶺(宋史張昭傳昭上疏曰今丨丨未平)
(淮夷尚梗宜以德服萬邦陶潛讀山海經詩迢遞槐丨丨誰謂老圃邱孟浩然詩洛陽訪才子丨丨作流人韋慤重修滕王閣記前)
(通舟車廻瞰丨丨韓偓撫州有懷詩萍蓬已恨為逋客丨丨那知見侍臣倪若水諫江南採捕諸鳥表九夏時忙三農作苦採捕奇)
(禽異鳥遠自丨丨達于京師)葛嶺(宋史賈似道傳度宗三年賜第丨丨便迎飬其中吳兆西湖春游詩雷峰看墖迥丨丨弄)
(泉遙)濱嶺(宋史秦檜傳胡銓貶昭州陳剛中以啟賀銓檜大怒送剛中吏部差之贑州安遠縣安遠丨丨地惡瘴深)金嶺
(宋史高昌國傳有水源出丨丨導之周圍國城以溉田園)複嶺(宋史西南溪峒諸蠻傳西南諸蠻夷皆重山丨丨雜厠荆楚巴)
(黔胡曾詩重岡丨丨勢崔嵬一卒當開萬卒回陳師道游北山記行數里趨朝真重岡丨丨所歷並高曠)沙嶺(遼史天祚紀耶)
(律達喇等劫雅里北走至丨丨見蛇横道而過識者以為不祥王逢詩拾翠深丨丨梯虹複澗橋)木嶺(遼史天祚紀乾統四)
(年正月獵丨丨)黑嶺(遼史興宗紀二十二年秋七月如丨丨)榆嶺(遼史太祖紀六月辛巳至丨丨)馬嶺(遼史耶律)
(烏濟傳保寧初宋圍太原以烏濟率兵往援至白丨丨遣勁卒夜出間道疾馳駐太原西鳴鼓舉火宋兵懼而宵遁鮑照登翻車峴詩)
(淖阪既丨丨磧路又羊腸盧思道從軍行朝見丨丨黃沙合夕望龍城陣雲起崔璵授張直方田牟將軍制丨丨雁塞嘗絶烟塵之)
(警西楚東魯每聞輯睦之方路振伐棘篇朔方屯師連七年水波丨丨沙填填)瓢嶺(金史宗翰傳宗翰至奚王嶺與都統杲會)
(杲軍出青嶺宗翰軍出丨丨期于羊城濼會軍)三嶺(晉漢春秋費禕進兵據丨丨以截曹爽爽争嶮苦戰僅乃得過唐太宗春)
(日望海詩仙氣凝丨丨和風扇八荒黃克晦同焦叔度清涼寺詩坐深丨丨渾無月衣冷蒼松半是雲)重嶺(水經注羣山叠)
(秀丨丨干霄沈約休沐寄懷詩雖云百丨丨所翫終一邱張說華嶽應制詩玉鑾丨丨應緹綺薄雲迎韋執中白雲無心賦或假勢)
(于丨丨或隔閡于孤山高啟題畫詩複澗兼丨丨)方嶺(水經注羊水又東注于如渾水亂流遙丨丨)大嶺(水經注姜)
(水𤼵杜陽縣丨丨側世謂之赤泥峴)長嶺(水經注盧容水出西南通粟城南高山山南丨丨接天障)夾嶺(水經注百文崖)
(升降皆湏扳繩挽葛而行南上四里歴丨丨廣纔三尺餘)騎嶺(水經注歴夹嶺廣纔三尺餘兩箱崖數萬仞窺不見底祝祠有)
(感則雲與之平然後敢度猶湏丨丨抽身漸以就進故世謂斯嶺為搦嶺)搦嶺(見上)崖嶺(水經注天目山極高峻丨丨竦)
(叠西臨後澗山上有霜木皆是數百年𣗳段成式僧房聯句古畫思丨丨上方疑傳嵓)屋嶺(水經注自上宫東北出四百五)
(十步有丨丨)嶠嶺(鐵圍山叢談丨丨多蜈蚣長二三尺螫人)雪嶺(雲溪友議崔涯張祜題詩倡肆譽之則車馬盈門毁)
(之則杯盤失措嘲李端端有鼻似烟窗耳似鐺之句端往見二子乃更贈曰覓得黃騮被繡鞍善和坊裏取端端揚州近日無䨇美)
(一朵能行白牡丹或曰李家娘子纔出墨池便登丨丨庾闡游仙詩玉堂臨丨丨釋慧淨雜言沙河丨丨迷朝徑王勃福會寺碑妙)
(音難遇瞻丨丨以投軀真諦希聲仰雲山而破骨杜甫懷錦水居止詩丨丨界天白錦城曛日黃又秋盡詩丨丨獨看西日落劍門)
(猶阻北人來又蜀道圖畫詩劍閣星橋北松州丨丨東温庭筠清凉寺詩詩閣曉窗藏丨丨畫堂秋水接藍溪李商𨼆詩丨丨未歸)
(天外使松州猶駐殿前軍又井絡詩陣圖東聚烟江石邊柝西懸丨丨松蘇軾梅花詩冰盤未薦含酸子丨丨先看耐凍枝范成大)
(三峩山記由靈武西梁甘肅瓜沙等州入伊吳高昌焉耆于闐疎勒大石諸國渡丨丨)繡嶺(聞異實錄會昌中許孝廣于甘)
(棠館逢白衣吟云春草淒淒春水綠野棠開盡飄香玉丨丨宫前鶴髮人猶唱開元太平曲杜牧華清宫詩丨丨明珠殿層巒下繚)
(墻陸龜蒙詩丨丨花殘翠倚空碧窗瑶砌舊行宫譚用之游韋曲山寺詩千年勝㮣咸原上幾代荒凉丨丨西蘇軾沉泥研詩豈知)
(好事王夫子自採臨潼丨丨山)雌嶺(大理行記鎮南而西有丨丨即大理之境)玄嶺(琴賦丨丨巉巖岞㟧嶇崯雲林王夫)
(人歌松柏生丨丨)岑嶺(海賦丨丨飛騰而反覆五嶽鼓舞而相磓注丨丨五嶽言波濤之形)岡嶺(潘岳詩山氣胃丨丨)
(長風鼓松柏張說遊龍山詩鬱茀吐丨丨蘇軾放鶴亭記彭城之山丨丨四合𨼆然如大環)芒嶺(潘岳詩告離丨丨梁簡文)
(帝南郊頌序南瞻重嶽北眺丨丨東臨㶚滻西望舊豐徐鉉詩新亭風景如東洛丨丨林泉似北山)蓋嶺(張協游仙詩蘭葩丨)
(丨披清風緣隙噣虞茂石詩丨丨逼雲枝)天嶺(張恊游仙詩崢嶸玄囿深嵯峨丨丨峭李洞送盧郎中赴金州詩雲明丨丨高)
(刺郡輟仙曹)翠嶺(庾闡石鼔詩翔霄拂丨丨綠澗潄巖間謝惠連詩飛雲興丨丨芳颷起華藻虞世南獅子賦巖磴深阻盤)
(紆絶峻丨丨萬重瓊崖千仞王維園林即事詩青草肅澄波白雲移丨丨徐寅過驪山賦草接平原烟蒙丨丨)崑嶺(郭璞游仙)
(詩旋臺冠丨丨西海濱招搖)森嶺(江賦橉把鎮薄於潯溪栛槤丨丨而羅峰)絶嶺(江賦䨴如晨霞孤征眇若雲翼丨丨)
(袁慶月夜觀星詩喬枝猶𨼆畢丨丨半侵張駱賓王出石門詩丨丨上棲烟張文琮詩飛梁架丨丨棧道接危巒許渾夾山寺詩虎)
(跡空林雨猿聲丨丨雲曾鞏仙門觀三門記由丨丨而上至其處平寬衍沃可宫可田)連嶺(謝安蘭亭詩森森丨丨茫茫原)
(疇)雲嶺(江逌咏秋詩鳴雁薄丨丨蟋蟀吟深榭岑參相國冀公東齋詩宅占鳳城勝窗中丨丨寬蘇軾寄惠建茶詩葵花玉)
(&KR1639;不易致道路幽嶮隔丨丨又送參寥詩閱世走人間觀身臥丨丨又游鶴林詩行歌白丨丨坐詠修竹林)秀嶺(孫綽太平)
(山銘丨丨樊緼奇峯挺崿上干翠霞下籠丹壑支遁詩回壑佇蘭泉丨丨攅嘉樹黃晞祭左邱明文丨丨參天苦霧冥紓張君祖詩)
(丨丨森青松釋智炫游三學山詩丨丨接重烟蘇軾詩倒暈連眉丨丨浮䨇鴉畫鬢香雲委又紫微夫人歌自駕三丨丨清虚真人)
(詩俱會三丨丨)秋嶺(謝混游覽詩時菊曜巖阿雲霞冠丨丨)修嶺(王彪之登會稽刻石山詩丨丨增鮮長松挺秀潘正)
(叔迎大駕詩青松蔭丨丨綠繁被廣隰)崇嶺(李暠述志賦超宵吟于丨丨奇秀木之凌霜西征賦登崤坂之威夷仰丨丨之)
(嵯峨)南嶺(陶潜五月從都還阻風規林詩延目識丨丨空歎將焉如李演遠法師影堂碑法師始飛錫丨丨宅勝東林李白元)
(丹邱山居詩却顧北山斷前瞻丨丨分又懷參偏詩目極何悠悠梅花丨丨頭皮日休二遊詩東臯耨烟雨丨丨提薇蕨徐夤荔枝)
(詩梅熟已過丨丨雨橘酸空待洞庭霜吳筠行路難不學衡山丨丨桂至今千載猶未知蘇軾詩丨丨過雲開紫翠北江飛雨送凄)
(凉乂贈曇秀詩人間勝絶略已遍匡廬丨丨并西湖)東嶺(陶潛雜詩白日淪西河素月出丨丨許籌珪禪師影堂記師曰東岳)
(寺之障也莽然無樹北岫有之汝能神力移北樹于丨丨乎神曰謹奉命矣張說㴩湖山寺詩雲間丨丨千尋出樹裏南湖一片明)
(儲光羲崔山人别業詩丨丨或舒嘯北窗時討詩郭遵初日見朝元閣賦見初陽于丨丨照層閣于南陌蘇軾過廬山詩雁没失丨)
(丨龍騰見西龕又次韻惠循二守詩丨丨近開松菊徑南堂初絶斧斤音)苔嶺(謝靈運石室山詩莓莓蘭渚急藐藐丨丨高)
對嶺(謝靈運石門詩疏峯抗高館丨丨臨廻溪李白詩丨丨人共語飲潭猿相連)望嶺(謝靈運詩丨丨眷靈鷲梁簡文)
(帝漢高廟詩瞻流如地脉丨丨匹天台沈約和七松詩疎葉丨丨齊)層嶺(謝惠連詩屯雪蔽丨丨驚風湧飛流陶弘景曲林館)
(銘丨丨外峙䆳宫内映吳均詩秋月照丨丨李邕嵩岳寺碑雁陣長空雲臨丨丨李德裕斑竹筆管賦緣丨丨兮茂奇篠夾澄瀾兮)
(聳修竹吳國倫七盤嶺詩驅馬度丨丨馬鳴知轗軻)鵠嶺(謝莊洪崖井詩游陰騰丨丨飛清起鳳池)孤嶺(謝朓詩丨丨松)
(上出虞騫詩長林帶朝夕丨丨枕江村劉眘虚詩霽雲明丨丨秋水澄寒天陳陶詩斷沙雁起金精出丨丨猿愁木客歸)約嶺
(蕭慤西園應制詩丨丨停飛騎凌波動畫船唐太宗詩丨丨烟深翠分旗霞散紅)傍嶺(梁簡文帝春曉賦望初篁之丨丨愛)
(新荷之𤼵池祖詠詩樵路前丨丨)鶴嶺(梁簡文帝應令詩瞻丨丨兮睇仙莊庾信至仁山銘峰横丨丨水學龍吟王勃乾元)
(殿頌丨丨雲明龍垣景惠駱賓王疇昔篇仙鏑流音鳴丨丨張籍寄王建詩聞君住丨丨西望自依依許渾南海對菊懷别墅詩何)
(處曾移菊溪橋丨丨東又送段覺之西川詩秋浪遠侵黃丨丨暮雲遥斷碧雞山陳陶送周尚書赴滑臺詩崑河已在兵鈐内棠樹)
(空留丨丨前蘇軾種茶詩移栽白丨丨土軟春雨後)構嶺(蕭植翠石詩依峰形似鏡丨丨勢如蓮)盤嶺(蕭子顯和昭明)
(太子詩嵩岳基舊宇丨丨跨南京公乘億奘公塔碑大德弘嶼等咸欲指陳丨丨祈請北歸)丘嶺(劉峻金華山棲志角巾升)
(于丨丨裋褐出自園中)北嶺(陶弘景華陽頌丨丨横秦壁蘇軾和陶詩南池綠錢生丨丨紫笋長劉仔肩登北山詩薄言出)
(東郊縱步陟丨丨)置嶺(沈約詩標峰彩虹外丨丨白雲間)竒嶺(沈約遊鍾山詩𤼵地多丨丨干雲非一状)萬嶺
(沈約詩山東丨丨鬱青葱張纘賦千流共歸丨丨分状李白酬顧明佐贈五雲裘歌羣仙長嘆遺此物千崖丨丨相榮鬱張子容詩)
(百花亂飛雪丨丨叠青霄岑參詩千峰丨丨雪崔嵬劉長卿詩丨丨猿頻斷孤村客暫依盧綸送夔州班使君詩丨丨岷峩雪千家)
(橘柚川陶翰送王侍御赴劍南序百壺追送來登董原之野丨丨蒼然更繞華陽之國)空嶺(虞騫詩丨丨應鳴猿張說别姚)
(司馬詩向君棲泊處丨丨夜猿驚)向嶺(庾肩吾和竹齋詩丨丨分花徑隨階轉藥闌)霧嶺(陳後主詩風巖朝蕊落丨)
(丨晚猿吟)仙嶺(尹義尚與徐僕射書等避世於桃源同留寓于丨丨陳昂詩片月穿丨丨微雲上戍樓)衡嶺(陰鏗賦得)
(夾池竹詩湘江染别淚丨丨拂仙壇)鷲嶺(徐陵碑朝驚丨丨夜動龍宫陰鏗開善寺詩丨丨春光遍虞世基詩丨丨訪三禪韓)
(王元嘉詩地分丹丨丨王勃武擔山寺碑雞林俊賞蕭蕭丨丨之居鹿苑仙談亹亹龍宫之偈宋之問天竺寺詩丨丨鬱岧嶤龍宫)
(𨼆寂寥李邕清凉寺詩可以侔丨丨可以闢蓮宫)七嶺(周景式石門澗記擁藤倚巖詳觀其下始知丨丨之美藴奇于此䨇)
(闕對峙其前重巖映帶其後朱超詠孤石詩雖言近丨丨獨立不成羣)枕嶺(庾信至仁山銘横石臨砌飛簷丨丨壁繞藤苗)
(窗銜竹影)架嶺(庾信麥積崖佛龕銘載□疏山穿龕丨丨)異嶺(庾信麥積崖佛龕銘丨丨共雲同峰别雨)暗嶺(庾信)
(對雨詩繁雲猶丨丨)侵嶺(庾信詩戍樓丨丨路杜牧草市絶句倚溪丨丨多高樹誇酒書旗有小樓姚鵠詩曉雲丨丨雪遠棧)
(入溪雲)隔嶺(庾信雲居寺塔詩丨丨鐘聲度中天梵響來)曙嶺(隋煬帝靈巖寺詩廻旛飛丨丨唐武后樂章朝壇霧)
(卷丨丨烟沈)峰嶺(薛道衡和許給事善心戲場轉韻詩丨丨既崔嵬林叢亦青翠段文昌修仙都觀記峭壁千仞下臨湍波)
(老柏萬株上插丨丨)登嶺(李德林入山詩丨丨望重關振珮且鳴環常建詩入谿復丨丨)䨇嶺(盧思道贈劉儀同詩丨丨)
(帶崤西儲光羲精舍詩丨丨前夾門)徧嶺(唐太宗望雪詩凍雲宵丨丨素雪曉凝華)崆嶺(唐太宗詩羽賢丨丨四翼聖襄)
(城七)紫嶺(唐太宗詩秋光凝丨丨凉吹肅離宫)綺嶺(唐太宗詩碧原開霧隰丨丨峻霞城)高嶺(唐太宗聖教序桂生)
(丨丨雲露方得泫其花蓮出綠波飛塵不能汚其葉宋之問仙萼亭應制詩丨丨逼星河乘輿此地過儲光羲詩恍惚登丨丨徘徊)
(看落日劉滄别山中友人詩大河風急寒聲遠丨丨雲開夕影深王貞白塞外征行詩長城威十萬丨丨奮三千李嶠猿賦天分翼)
(軫地界荆蠻標奇峰于海外置丨丨于雲間)稽嶺(唐明皇送司馬承禎還天台詩地道踰丨丨羅鄴吳門逄方干詩丨丨不)
(歸空挂夢吳門相值欲沾巾喻鳬送越州高錄事詩筍成丨丨岸蓮𤼵鏡湖香羅鄴寄楊祕書詩兩信海潮書不達數峰丨丨眼長)
(明又李白古風銘功會丨丨騁望瑯邪臺)綏嶺(李義府詩不求丨丨桃寧羡卭鄉䈮)羣嶺(王勃益州夫子廟碑三階瞰月)
(恒星知太紫之宫八桂衝霄丨丨辨中黃之宅楊巨源鰲冠靈山賦延頸而丨丨騰青聳身而半天映黑)岱嶺(王勃寳莊舍利)
(塔碑越谿仙鍔吐光&KR0621;而駭人丨丨寒松排風飈以成性尹暢對策祈穀汾脽薦寳鼎于宗廟燔柴丨丨靄飛烟于雲日)峒嶺
(王勃九成宫頌文開遁甲仇峰域蒼后之纏樂奏鈞天丨丨駐皇軒之駕)鷄嶺(王勃龍懷寺碑芝歌商岳揆丨丨而同歸茅籍)
(磻谿與猴江而共致蘇軾紀行詩丨丨雲霞古龍宫殿宇幽)蓬嶺(楊炯李舍人山亭詩序寥廓兮恍惚似丨丨之難行深邃)
(兮𦕈然若桃源之失路)巫嶺(駱賓王競渡序洛川廻雪獨美陳思丨丨行雲專稱宋玉張子容詩丨丨岧嶤天際重佳期宿)
(昔願相從)諸嶺(沈佺期西岳詩丨丨皆峻秀中峰特美好岑參詩丨丨一何小杜甫夜詩幽情豈一路遠色有丨丨姚鵠詩斜)
(陽丨丨暮古渡一僧歸)巴嶺(宋之問别之望弟詩西馳丨丨徼東去汶陽濱武元衡詩丨丨雲外沒蜀江天際流)緱嶺
(宋之問奉使嵩山途經詩畢景至丨丨嶺上烟霞生温庭筠詩丨丨參差殘曉雪洛波青淺露晴沙羅鄴笙詩丨丨獨能微妙曲嬴)
(臺相並吹清音許渾登洛陽城詩可憐丨丨登仙子猶自吹笙醉碧桃羅𨼆北邙山詩羡他丨丨吹簫客閒傍雲頭看俗塵)緣
嶺(宋之問早入清遠峽詩繞潭花似織丨丨竹成圍又張九齡詩不種丨丨竹)越嶺(宋之問過蠻洞詩丨丨千重合蠻溪)
(十里斜羅鄴梅花詩繁如瑞雪壓枝開丨丨吳溪不用栽)度嶺(宋之問度大庾嶺詩丨丨方辭國停軺一望家白行簡春從何)
(處來詩入門潛報柳丨丨暗驚梅李頻之任建安詩逢溪難飲馬丨丨更勞人張蠙崔使君北歸詩離城擕客去丨丨擔猿來趙嘏)
(松詩迎風幾拂朝天蓋帶月猶含丨丨鐘袁不約送人至嶺南詩丨丨春風煖花多不識名蘇軾和大夫霍詩丨丨逢梅雨還家指)
(麥秋又訪僧詩穿巖丨丨脚力徤未厭山水相縈紆)舊嶺(楊師道還山宅詩暮春還丨丨)晉嶺(王邱和聖製南出雀鼠谷)
(詩代雲開丨丨江雁入汾河)漢嶺(李嶠詩祭天封丨丨李商𨼆寓懷詩丨丨霜何早秦宫日易曛)霄嶺(陳子昂潘尊師)
(碑高宗每降輿輦親詣精廬尊師每嘆曰大丈夫業于道不能投身丨丨滅景雲林而疲疴此山以煩世主吾之過乎李覲紫玉見)
(南山賦歸大素兮遠蠻屏有瑞玉兮見丨丨)前嶺(張九齡詩歸雲納丨丨唐彥謙詩可能丨丨空喬木應有懷才抱器人)
茨嶺(張說東山記飛翠華歴丨丨至道之主也紆紫綬期赤松素履之輔也)鐵嶺(高適詩鐵騎行横丨丨頭盧綸代員)
(將軍詩連營防丨丨同日破漁陽)呪嶺(王維悟真寺詩擲山移巨石丨丨出飛泉)蒼嶺(王維始皇墓詩古墓成丨丨司)
(空曙詩白雲秋色遠丨丨夕陽高許渾送郭秀才遊天台詩人度碧谿疑輟棹僧歸丨丨似聞鐘劉基題千鴈圖詩我家南山限丨)
(丨飛鴈不到川路永)背嶺(王維李處士山居詩丨丨花未開入雲𣗳深淺許渾野老村舍詩丨丨枕南塘數家村落長)故
嶺(儲光羲題慎法師故房詩浮雲歸丨丨落月還西方袁桷宿簡寂觀詩逸人何所之丨丨不改秀金鑾新安道中詩丨丨重經)
(楓葉凋旅懷蕭索伴歸樵)暮嶺(王昌齡萬歲樓詩猿狖何曾離丨丨鸕鷀空自泛寒洲許渾詩鳥浴春塘煖猿吟丨丨高黃姬)
(水宿聽江樓詩春江半是巴山雪丨丨全迷楚澤烟)後嶺(李適安樂公主山莊詩前池錦石蓮花豔丨丨香爐桂蘂秋杜牧郡)
(齋獨酌詩丨丨翠撲撲前溪碧泱泱蘇軾江上看山詩前山槎牙忽變態丨丨雜還如驚奔)出嶺(常建張山人彈琹詩朝從)
(山口還丨丨聞清音)垂嶺(常建詩丨丨枝嫋嫋繞泉花濛濛)陰嶺(祖詠詩終南丨丨秀積雪浮雲端杜甫宿贊公土室)
(詩要求陽岡暖苦陟丨丨沍許渾對雪詩丨丨有風梅豔散寒林無月桂花生)卧嶺(李邕清凉寺碑香窟雲堂枕峰丨丨)台
嶺(李白答崔宣城詩還期如可訪丨丨蔭長松李郢送僧之台州詩獨尋丨丨閒遊去豈覺靈溪道里賖李德裕金松詩丨丨生)
(奇樹佳名世未知宋祁和景尚書海棠詩丨丨分霞争抱萼蜀宫裁錦鬭纏枝)疊嶺(李白過汪氏别業詩丨丨礙河漢連峯横)
(斗牛杜甫曉望詩高峰寒上日丨丨宿霾雲李頎詩丨丨雪初霽)士嶺(蕭穎士有早春過丨丨寄題峽石裴丞廳壁詩)閩
嶺(劉長卿賈侍御會稽使回詩鳥道通丨丨山光落剡溪劉禹錫送唐舍人鎮閩川詩丨丨夏雲迎皂蓋遠溪秋樹映紅旌柳宗)
(元馬退山茅亭記是亭也僻介丨丨佳境罕到不書所作使盛跡鬱堙是貽林澗之媿黃㴞送人東歸詩水到吳門方見海樹侵丨)
(丨漸無霜)服嶺(常衮宣諭嶺外制丨丨之表方隅之大)千嶺(歐陽詹泉州二公亭記含之以澄湖萬頃攝之以危峯丨)
(丨于武陵詩東風丨丨𣗳西日一洲蘋徐賢妃詩偃松丨丨上梅雨二陵間)瘴嶺(高駢天威逕詩豺狼阬盡卻朝天戰馬休)
(嘶丨丨烟馬戴送從叔赴南海幕詩炎州羅翠鳥丨丨控蠻軍王惲遊東山記赤壁斷岸也蘇子再賦而秀𤼵峴首丨丨也羊公一)
(登而名垂)剡嶺(皇甫冉和袁郎中破賊後經剡中詩旌旗㢠廻丨丨士馬濯耶溪)寒嶺(皇甫冉送閻判官還江州詩長江九)
(派人歸少丨丨千重雁度遲)蓁嶺(柳宗元柳公行状涇卒之亂公盡室奔匿步入窮谷披草徑踰丨丨由褒駱朝于行宫)
海嶺(白居易授巖譽桂管觀察制桂林秦郡也東控丨丨右扼蠻荒自隋迄今不改戎府徐世隆挽文丞相詩乾坤日月華夷)
(見丨丨風霜草木知劉因晚上易臺詩丨丨天南北燕遼世古今)扼嶺(皇甫湜廬陵縣令廳壁記廬陵戶餘二萬有地三百)
(餘里駢山貫江丨丨之衝)過嶺(許渾題峽山寺詩江流不丨丨何處寄歸心又訪别韋隱居不值詩櫟塢炭烟晴丨丨蓼村漁)
(火夜移灣蘇軾送李孝博詩度江弔狠石丨丨酌貪泉又酬和詩為公丨丨傳新唱催𤼵寒梅一信春又連雨詩只應樓下平階水)
(長記先生丨丨年)梨嶺(許渾送林處士自閩中道越由霅抵兩川詩鄉關背丨丨客路轉蘋洲王轂送友人歸閩詩猿啼丨)
(丨路月白建溪船章碣送謝進士還閩詩雷霆入地建溪險星斗逼人丨丨高)蠻嶺(李商𨼆上杜僕射詩丨丨晴留雪巴江晚)
(帶風顧雲天威行丨丨風高蠻海闊去舸㢠廻艘投此歇)湖嶺(韓儀授成汭郡王制蔓連丨丨輻輳梯航杜牧賀表今擒鄧裴)
(一清丨丨李商隱獻河東公啟契闊丨丨淒凉路岐罕遇心知多逢皮相蘇軾贈雲秀詩道人偶愛山水故縱步不知丨丨深)小
嶺(嚴維同韓員外宿雲門寺詩丨丨路雖近仙郎此夕過徐鉉和尉遲贊善秋暮詩登高節物最堪憐丨丨疎林對檻前)巖
嶺(崔融啟母廟碑紫雲合沓於溪澗白露氛氲于丨丨韋表微翰林院新樓記梧桐高則可以樓靈鳳丨丨秀則可以韞美玉紇)
(干俞日出賦赫赫光滿規規質圓纔湧出乎渤海之底已見盡乎丨丨之巔)春嶺(雍陶洛源驛戲題詩柳陰丨丨鳥新啼暖)
(色濃烟深處迷廖凝贈史虚白詩飯僧丨丨蕨醒酒雪潭魚)戍嶺(姚鵠詩送日暮鐘交丨丨呌雲寒角動城樓)蘇嶺
(皮日休和魯望詩閱彼圖籍肆致之千百編擕將入丨丨不就無出緣自注丨丨蘇門山名王逢龐公擕家圖詩丨丨石鹿䨇聳然)
(霞日絢爛芝莖鮮)當嶺(皮日休桃花塢詩倚峯小精舍丨丨殘耕垡)峴嶺(皮日休寄答魯望詩檀溪試戈船丨丨屯)
(貝胄)鴉嶺(顧雲贈匡廬處士歌春酎香濃枝盞粘一醉有時三日病黿潭鱗粉觧不去丨丨蕊花澆不醒)驪嶺(徐夤華清)
(宫詩碧海供丨丨黃金絡馬蹄)霜嶺(羅鄴别義初上人詩丨丨自添紅葉恨月溪休和碧雲詞)嵩嶺(鄭畋題王子晉廟詩)
(丨丨連天漢伊瀾入海潮)竇嶺(李洞寄竇禪師薛秀才詩丨丨吟招隱新詩滿集賢)朐嶺(李中送孫霽赴夀陽詩醉沈丨)
(丨夢吟達夀春城)尋嶺(吳邁遊廬山詩丨丨達仙居道士披雲歸)卑嶺(沈顔題化洽亭詩前有淺山屹然如屛後有丨)
(丨繚然如城)火嶺(黃㴞春雪詩忽誤邊沙上應平丨丨中)幽嶺(項斯太白山隱者詩高居在丨丨人得見時稀)豐
嶺(鄭錫長樂鐘賦千官警兮清佩響百鳥鳴兮春露濃豈謝泗濱之浮磬丨丨之霜鐘)喬嶺(羅讓耿恭拜井賦貳師至境決)
(泉脉于丨丨校尉臨邊𤼵水源于眢井)朝嶺(充容徐氏奉和御製小山賦纖塵集兮丨丨峻霄露晞兮夕澗空)姥嶺
(蘇軾送李友諒詩公堤不改作丨丨行開新)瘦嶺(蘇軾戎州詩丨丨春耕少孤城夜漏閒)烟嶺(蘇軾再游徑山詩雪)
(窗馴兔元不死丨丨寒猿苦難捉)遠嶺(蘇軾東坡詩自昔有微泉來從丨丨背又題蕭淵東軒詩有信微泉來丨丨無心明)
(月照空階)缺嶺(眺補之北渚亭賦明月出于丨丨夕陽𦕈其微紅)河嶺(陳師道春懷詩丨丨尚堪供極目少年留句未)
(須哀)烏嶺(崔伯易感山賦天門揭其部分丨丨支其躪蹂)關嶺(劉因雜詩丨丨通山後風謠采路傍)危嶺(戴良抵富)
(陽縣詩觧鞍憩丨丨倚劍望幽壑)遐嶺(張羽晚凉放舟詩開襟招遠風延目認丨丨)蜀嶺(楊慎雨中𫐠夢詩秦關生)
(馬角丨丨斷猿腸)狐嶺(謝榛武皇巡幸歌兔河冰上過丨丨雪中行)曠嶺(俞允文新秋東郊詩丨丨赴遥波清雲响)
(疎林)玉嶺(太極真人歌丹明煥上清八風鼓太霞廻我神霄輦遂造丨丨阿)洞嶺(雲林右英夫人詩吐納丨丨秀藏暉)
(隱東山久安人事上日也無虚閒)
沃干嶺(晉書張駿傳駿遣竇濤辛巖等率衆東會韓璞攻討秦州諸郡進度丨丨丨)盧龍嶺(晉書王鑒傳魏武親)
(征柳城揚旍丨丨之丨頓轡重塞之表)洪池嶺(晉書張重華傳麻秋據枹罕進屯河内遣王擢略地晉興廣武越丨丨丨)
(至于曲柳姑臧大震)勒姐嶺(晉書沮渠蒙遜載記沮渠蒙遜自率衆攻剋乞伏熾盤遣將王衡折裴等率騎十萬據丨丨丨)
(蒙遜破之)蓬婆嶺(唐書吐蕃傳王昱分道經略以制南兵入安戎城築二小壘左右之兵次丨丨丨輸劍南粟餉軍)鷄
頂嶺(唐書吐蕃傳大中三年婢婢屯兵河源聞恐熱間出丨丨丨關馮硤為梁攻婢婢至白土嶺)白土嶺(見上)萬
歲嶺(宋史度宗紀咸淳九年鎮巢軍和州太平州諸將查文李文用孟浩等十一人以射湖岡丨丨丨後港及焦湖北岸戰功)
(咸賜爵賞釋無方多景樓詩丨丨丨千秋橋月明尚有人吹簫)哥厓嶺(宋史地理志寧河堡舊名丨丨丨)槅榨嶺
(宋史地理志神泉砦西至丨丨丨界五十里北至通秦砦四十里)通祖嶺(宋史地理志通化堡東至丨丨丨西至綏遠砦)
窟薛嶺(宋史地理志寧河砦舊名丨丨丨)孤柏嶺(宋史河渠志熙寧四年創開訾家口有應舜臣者謂新口在丨)
(丨丨下當河流之衝其便利可常用)沉黎嶺(宋史席旦傳七歲能詩嘗登丨丨丨得句警拔觀者驚異)墨斗嶺(宋史)
(高麗國傳康戩父允世為兵部侍郎時紇升與契丹交兵戬從允戰于木葉山遂䧟契丹遁居丨丨丨)秃頭嶺(宋史夏國)
(傳夏人聞金人南侵以騎兵二千至葵園川及焉宛巉丨丨丨將分道入攻)佛子嶺(宋史峒蠻傳熙寧五年詔遣喬執中)
(知全州大田諸蠻納欵於是遂檄諭開梅山蠻猺爭闢道路北界益陽四里河南止湘鄉丨丨丨)百泉嶺(遼史世宗紀天)
(祿五年夏清暑丨丨丨)好草嶺(遼史世宗紀七年十一月癸亥獵于丨丨丨)磑子嶺(遼史穆宗紀天保十四年)
(八月如丨丨丨呼鹿射之穫鹿四賜虞人女環等物有差)偏槍嶺(遼史地理志自丨丨丨四十里至如來館過黑斗嶺度雲)
(嶺芹萊嶺七十里至柳河館松亭嶺甚險峻又至牛山館鹿免峽館過蝦蟆嶺至鐵漿館過石子嶺富谷館通天館至中京大定府)
芹萊嶺(見上)蝦蟆嶺(見上)思鄉嶺(遼史地理志丨丨丨八十里至新館過雕窠嶺)紫荆嶺(遼史地理)
(志飛狐縣相傳有狐于丨丨丨食五粒松子成飛仙)慈悲嶺(金史世宗紀十五年高麗西京留守趙位寵叛其君請以丨丨)
(丨以覀鴨綠江以東四十餘城内附不納)轆轤嶺(金史摩歡高琪傳宋兵萬餘自鞏州丨丨丨入高琪奮擊破之)梢子
嶺(金史鈕祜禄資祿傳興定元年從元帥右都監完顔阿林破宋兵于丨丨丨)石底嶺(水經注洮水又北歴峽逕編橋)
(出夷始梁右合蕈川水東南丨丨丨之下)白道嶺(水經注&KR0621;湖水西南入大&KR0621;于水西南逕白道南谷口有城自城北出有)
(高坂謂之丨丨丨)丹花嶺(水經注沽水出禦嚴鎮西北九十里丨丨丨下)伏睹嶺(水經注伊水又東北逕丨丨丨)
高城嶺(水經注渭水出首陽縣縣有丨丨丨嶺上有城號渭源城)高車嶺(水經注楚水又東逕丨丨丨翼帶衆流)
羲和嶺(洛陽伽藍記華林園中有大海即漢天淵池海西南有景山殿東有丨丨丨嶺上有温風室)千秋嶺(聞奇)
(錄太宗少時帥師戰淮人于丨丨丨大克之彼望我軍上有雲物如龍虎之状有識者曰此王者之氣也羅隱送梅處士歸寧國詩)
(殷勤為謝逃名客想望丨丨丨上雲)古博嶺(入越記𤼵楓橋繞山行十里有丨丨丨)黃牛嶺(臥游錄王摩詰云自)
(大散以來深林密竹磴道盤曲四十五里至丨丨丨入黃花川)蜃盤嶺(九華山錄行近懸橋䨇瀑石山相對瀉未經名人品)
(題故無聞焉又行至丨丨丨而化城峯盡矣)太婆嶺(九華山錄循城而東有拱翠樓亭隸邑廳又稍前即九華樓三者相)
(望下臨清溪皆為丨丨丨所障太婆山極高而其名不典圖志亦不載及)飛仙嶺(方輿勝覽丨丨丨在粤州東三十里世相)
(傳徐佐卿作鶴跧泊之地)支塢嶺(吳郡諸山錄至白馬穹窿寺行數里至墅里又數里過丨丨丨遂抵法華院)大麥
嶺(湖山勝槩豐樂樓至錢塘門外入赤山烟霞石屋止南高峯方家峪丨小丨丨並附于此)小麥嶺(見上)巃嵸嶺
(何遜詩俱登丨丨丨共坐逶迤閣)天台嶺(吳均别王謙詩欲還丨丨丨不狎甘泉宮)華陽嶺(庾僧淵答張君祖詩)
(遥望丨丨丨𬗋霄籠三辰)鳴鳳嶺(沈佺期安樂公主新宅詩山出盡如丨丨丨池成不讓飲龍川又蘇軾贈别詩殷勤莫忘)
(相擕處湖水東邊鳳嶺西)歇馬嶺(宋之問游陸渾南山詩晨登丨丨丨遥望伏牛山)林間嶺(王昌齡江淮名勝圖)
(詩青葱丨丨丨𨼆見淮海徼)五盤嶺(岑參丨丨丨詩平日驅駟馬曠然出五盤)苦竹嶺(李白山鷓鴣詩纔登丨丨)
(丨復憩金沙泉許渾聽歌鷓鴣詞詩甘棠城上客先醉丨丨丨頭人未歸鄭谷鷓鴣詩丨丨丨無歸去日海棠花有舊棲枝又李商)
(𨼆深宫詩斑竹嶺邊無限淚景陽宫裏及時鐘又方干送人宰永泰詩道路先經毛竹嶺風烟已近刺桐花又高啟詩鳥啼叢竹嶺)
(人臥落花村)水車嶺(李白秋浦歌秋浦丨丨丨水車嶺最竒天傾欲墮石水拂寄生枝)白鵝嶺(李白送温處士)
(歸白鵝峯詩歸休丨丨丨渴飲丹砂井)吳章嶺(李白在潯陽寄内詩知登丨丨丨昔與死無分)積草嶺(杜甫丨丨)
(丨詩山分丨丨丨路異明水縣)木皮嶺(杜甫丨丨丨詩南登丨丨丨艱險不易論)南山嶺(李頎送王寧詩惜别浮橋)
(駐馬時舉頭試望丨丨丨)相思嶺(常建嶺猿詩丨丨丨上相思淚不到三聲合斷腸)紅葉嶺(杜牧朱坡詩倚川丨)
(丨丨連寺綠楊堤)烏龍嶺(許渾送段覺歸東陽詩臺倚丨丨丨樓侵白雁潭)山南嶺(皮日休初夏游楞伽精舍)
(詩朅去丨丨丨其險如卭笮)貂黃嶺(韋莊有題丨丨丨官亭詩)烟火嶺(李洞送凉州刺史詩連營丨丨丨望詔幾)
(回登)祗樹嶺(薛能龍興寺詩像開丨丨丨人施蜀城香)回雁嶺(吳融無題詩眼穿丨丨丨腸斷飲牛津)大散
嶺(雍陶到蜀後記途中詩丨丨丨頭春足雨褒斜谷口夏猶寒)燒後嶺(鄭凖題宛陵北樓詩人語獨耕丨丨丨鳥飛斜)
(没望中烟)大石嶺(王周施南路詩丨丨丨頭梅欲𤼵南陵坡上雪初飛)洪崖嶺(陳陶鍾陵秋夜詩丨丨丨上秋月明)
(野客枕底章江清)漫天嶺(羅𨼆丨丨丨詩到頭未會蒼蒼色爭得禁他兩度漫)永陽嶺(李濆荇溪新亭記按地圖)
(志皇道山下有丨丨丨迸流于荇溪)王喬嶺(李湜沖陽觀碑松子之峯非遠丨丨之丨猶存)峩嵋嶺(王衍梓潼山詩)
(下瞰丨丨丨上窺華岳巔)羊腸嶺(蘇軾寄王定國詩舊聞人御芝生此丨丨丨注本草人參一名人御)法華嶺(蘇軾)
(游法華山詩今朝偶上丨丨丨縱觀始覺人寰隘)太行嶺(蘇軾送張天覺詩西登丨丨丨北望清涼山)風篁嶺
(蘇軾介亭餞楊傑詩丹青明滅丨丨丨環佩空響桃花源又秦觀龍井記舊名龍泓地當西湖之西浙江之北丨丨丨之上)九
曲嶺(蘇軾懷武昌西山詩同游困臥丨丨丨褰衣獨到吳王臺)黃茅嶺(蘇軾種穉秸禮曹北垣下詩忽驚丨丨丨稍出)
(青玉鍼)分水嶺(蘇軾㢠廻文詩東復西游丨丨丨恨無愁續斷絃琴)青龍嶺(元好問兩山行記牛山一峯為釣魚)
(臺其上有十八盤為丨丨丨)猿愁嶺(朱德潤游靈巖天平山記里人所謂雞經山虎子谷者突然乎其左琴臺巘羊腸嶺)
(者兀然乎其右迤值上陂陁經犖确曰觀音峯曰丨丨丨)野狐嶺(元明善忠憲王碑太祖即大位以忠武為左萬戶從破金)
(師二十萬于丨丨丨)仙霞嶺(王毓德度丨丨丨詩已恨閩天道路賖更堪回首丨丨丨)八霞嶺(𬗋微夫人歌飄颻丨)
(丨丨徘徊飛晨蓋)太空嶺(右英夫人詩廻舞丨丨丨六氣運重幽)
横看成嶺(蘇軾游西林詩丨丨丨丨側成峰到處看山了不同不識廬山真面目只緣身在此山中)
領(良郢切理也錄也說文項也)
韻藻鶯領(詩交交桑扈有丨其丨劉孝綽侍宴餞庾於陵詩游絲綴丨丨光風送綺翼)項領(詩駕彼四牡四牡丨)
(丨後漢書吕強傳羣邪丨丨膏唇拭舌魏志蘇則傳注西平麴演等倡造邪謀蘇則尋出軍臨其丨丨演即歸命送質易林名成德)
(就丨丨不試抱朴子眼能察天衢而不能周丨丨之間杜甫投簡成華兩縣諸子詩鄉里兒童丨丨成朝廷故舊禮數絶)要領
(禮記晉獻文子曰武也得歌于斯哭于斯聚國族于斯是全丨丨以從先大夫于九京也注要一遙切漢書張騫傳從月支至大夏)
(竟不能得月支丨丨注李奇曰丨丨要契也師古曰丨衣要也丨衣領也凡持衣者則執丨與丨言騫不能得月支意趣無以持歸)
(于漢故以丨丨為喻後漢書李雲傳雲以忠諫獲罪陳蕃上疏曰李雲所言雖不識禁忌其意歸于忠國而昔高祖忍周昌不諱之)
(諫成帝赦朱雲丨丨之誅今日殺雲臣恐剖心之譏復議于世矣老學菴筆記古謂帶為一丨猶今謂衣為一丨李商𨼆代彭陽公)
(遺表全丨丨以從前人歸體魄以事先帝)引領(左傳吕相絶秦曰及君之嗣也我君景公丨丨西望曰庶撫我乎孟子則天下)
(之民皆丨丨而望之矣國語聲子復湫舉今湫舉取于王子牟子牟得罪而亾執政曰女寔遣之彼懼而奔鄭緬然丨丨南望曰庶)
(幾赦吾辠又勿圖也史記秦始皇紀贊秦二世立天下莫不丨丨而觀其政漢書王莽傳天下喁喁丨丨而歎後漢書馬援傳今國)
(家待春卿意深宜使牛孺卿與諸耆老大人共說季孟若計畫不從真可丨丨去矣梁書伏挺傳今逖聽旁求興懷寤宿白駒空谷)
(幽人丨丨魏文帝寡婦詩丨丨兮入房潘岳河陽詩丨丨望京室孫楚為石苞與孫皓書丨丨南望良以寒心劉琨答盧諶詩何以)
(叙懷丨丨長謠何遜贈諸游舊詩望鄉空丨丨極目淚沾衣許敬宗謝勅書表丨丨天庭望丹霄而結戀馳魂魏闕懼黃落而長違)
(儲光羲酬李處士詩丨丨遲芳信李商𨼆留贈畏之詩中禁詞臣尋丨丨左川歸客自㢠廻腸)首領(左傳襄公十三年楚子疾)
(告大夫曰若以大夫之靈獲保丨丨以沒於地惟是春秋窀穸之事所以從先君於禰祖廟者請為靈若厲大夫擇焉漢書孔光傳)
(光曰臣以朽材前比歴位典大職卒無尺寸之效幸免罪誅全保丨丨今復拔擢備内朝臣與聞政事又楊惲傳豈意得全丨丨復)
(奉先人之邱墓乎又隋書郭榮傳煬帝即位入為武侯驃騎將軍後數歲黔安丨丨田羅駒阻清江作亂夷陵諸郡民夷多應者詔)
(榮擊平之張九齡勅西南蠻大丨丨蒙歸義書秋中漸凉卿及丨丨部落百姓竝平安好故令内給事中王承訓往一一口具遣書)
(指不多及薛元超諫蕃官仗内射生疏諸蕃丨丨參豫羽獵天皇以德綏懷遂亦操弓持矢既非族𩔖深用為虞)方領(漢書)
(王莽傳侍郎王盱見人衣白單衣赤繢丨丨冠小冠立于王路殿前謂盱曰今日天同色以天下人民屬皇帝盱怪之行十餘步人)
(忽不見注師古曰以赤加繢為其丨丨也隋書儒林傳論禮義不足以防君子刑罰不足以威小人空有建學之名而無弘道之實)
(其風漸墜以至滅亾丨丨矩步之徒亦多轉死邱壑梁簡文帝七召丨丨圓冠金口木舌談章句之遠旨構紛綸之雅說袁曜釋奠)
(詩圓冠濟濟丨丨恂恂王勃益州夫子廟碑圓冠丨丨再行鄒魯之風銳氣英聲一變賓渝之俗王維送韋大夫詩素質貫丨丨清)
(景照華簪李頎詩火浣單衣繡丨丨)總領(漢書魏相傳宣帝始親萬幾厲精為治練羣臣核名實而相丨丨衆職甚稱上意晉)
(書殷仲文傳桓靈寶為亂使仲文丨丨詔命金史兵志正大二年議選諸路精兵直隸密院先設丨丨六員分路揀閱因相合併每)
(丨丨司率數萬人漢武帝柏梁詩丨丨從官柏梁臺楊惲報孫會宗書丨丨從官與聞政事杜佑尚書省官議尚書出納王命賦政)
(四海令及左丞丨丨紀綱無所不統李頎王母歌頭上復古九星冠丨丨玉童坐南面)簿領(晉書大秦國傳有官曹丨丨而)
(文字習胡南史孔廣傳廣美容止善談論王儉常云廣來使人廢丨丨匠不須來來則莫聽去隋書獨孤楷傳煬帝即位轉并州總)
(管遇疾喪明上表乞骸骨帝曰公先朝舊臣歴職二代高風素望臥以鎮之無勞躬親丨丨也劉公幹詩沈迷丨丨書回回自昏亂)
(謝朓和劉西曹詩囂塵及丨丨張九齡送密縣高贊府序勞于州縣迫于丨丨喬潭會昌主簿廳壁記欽惟教忠即丨丨之能事敢)
(序施政有門人之直詞李頻贈蘇明府詩丨丨分王事官資寄野情蘇軾詩十年丨丨催衰白一笑江山𤼵醉紅)兼領(宋書)
(庾悅傳設官分職軍國殊用牧民以息務為大武略以濟事為先今丨而丨之蓋出于權事因籍既久遂為常則國史補叔駿孔簡)
(茂先博物爰自重臣式膺丨丨孫逖授裴寬戶部尚書制地卿所掌實佇通才天憲維艱尚資丨丨宜曳尚書之履仍紆大夫之印)
(李白詩漢家戰士三十萬將軍丨丨霍嫖姚項斯留别張郎中詩省中重拜别丨丨寄人書)將領(隋書楊玄感傳時帝好征)
(伐玄感陰求丨丨謂段文振曰世荷國恩寵踰涯分自非力效邊裔何以塞責文振言于帝帝嘉之曰將門必有將相門必有相故)
(不虚也常衮賀破山南賊表恃固之壘遽復于隍丨丨之渠盡矜其甲張玄晏授龐從武寧難軍節度使改名師古制居然丨丨之)
(才邈爾深沉之度又平聲元結宿洄溪翁宅詩老翁八十猶能行丨丨免孫行拾稼)遙領(唐書蕭嵩傳嵩兼中書令自張說罷)
(宰相令缺四年嵩得之然常丨丨河南節度在公慎密人莫見其際宋史余玠傳自寳慶三年至淳祐二年凡授宣撫三人制置使)
(九人副四人或老或暫或庸或慘或繆或丨丨而不至或開隙而各謀終無成績金史宣宗紀宣宗四年以武仙丨丨中京留守進)
(官一階李頻送邊將詩丨丨短兵登隴首獨横長劍向河源陳陶贈江西周大夫詩因分三輔職丨丨南平位)攣領(晏子古者)
(嘗有紩衣丨丨而王天下者其義好生而惡殺節上而羡下天下不朝其服而共歸其義)索領(鄧析子責疲者以舉千鈞責兀)
(者以及走兔驅逸足于庭求援捷于檻斯逆理而求之猶倒裳而丨丨)挈領(荀子將原先王本仁義則禮正其經緯蹊徑也)
(若丨裘丨詘五指而頓之順者不可勝數也)參領(四朝志宗正卿掌宗派紀屬籍以别昭穆而定親疎少卿為之貳丞丨丨)
(之李嶠讓靈臺少監表西垣載筆五字非工東觀屬詞兩班難嗣空抱支離之疾坐招尸素之譏惟此挈瓶有同畫餅豈足以比肩)
(良史丨丨秘文)本領(劉賓客嘉話貞元中康崑崙琵琶第一手登綵樓彈一曲必謂無敵西市樓上出一女郎亦彈此曲下撥)
(聲如雷絶妙入神崑崙請拜為師女郎更衣出及僧善本俗姓段師彈一曲及彈曰丨丨何雜)繡領(傅休奕董逃行顧丨丨兮)
(含暉王樞賦得阿憐詩溘匝金鈿滿參差丨丨斜吳均詩丨丨合歡斜李百藥鸚鵡賦丨丨綺翼紅衿翠裳飾以朱𬗋間以玄黃杜)
(牧代人寄遠詩丨丨任垂蓬髻丁香間結春梢李商𨼆詩結帶懸梔子丨丨刺鴛鴦)心領(杜甫渼陂西南臺詩懷新目以擊接)
(要丨已丨)
增大領(詩四牡項領箋四牡者人君所乘駕今但養丨其丨不肯為用喻大臣自恣王不能使也)綃領(儀禮姆纚笄宵)
(衣在其右注宵讀為詩素衣朱綃之綃魯詩以綃為綺屬也姆亦玄衣以丨為丨因以為名)東領(儀禮陳服于房中西牖下)
(丨丨北上)交領(爾雅衣眥謂之襟疏襟謂丨丨也晉書五行志元康末婦人出兩襠加乎丨丨之上此内出外也)黼領
(爾雅丨丨謂之襮疏繡刺丨文以褗丨隋書禮儀志襔冕服三章正三品已下從五品已上助祭則用之自王公以下服章皆繡為)
(之祭服冕皆簪導青纊充耳玄衣纁裳白紗内單丨丨)褗領(見上)衣領(爾雅衣裗謂之䘽疏裗一名䘽刺繡黼文于丨)
(丨名襮衣之緣餙名純禮記深衣云衣純以繢衣純以青之𩔖是也)緣領(漢書賈誼傳帝之身自衣皂綈而冨民墻屋被文繡)
(天子之后以丨其丨庶人嬖妾緣其履此臣所謂舛也)服領(漢書東南夷傳文帝元年賜佗書曰得王之地不足以為大得)
(王之財不足以為冨丨丨以南王自治之)監領(後漢書鄧訓傳永平中理滹沱石臼河從都慮至羊腸倉欲令通漕太原吏人)
(苦役連年無成建初三年拜訓謁者使丨丨其事)曉領(後漢書馮衍傳軔吾車于箕陽兮秣吾馬于潁滸聞至言而丨丨兮)
(還吾返乎故宇)綱領(魏志陳矯傳陳本立位郡守九卿所在撡丨丨舉大體能使羣下自盡有統御之才晉書刑法志刑名所)
(以經略罪法之輕重正加減之等差明𤼵衆篇之多義補其章條之不足較舉上下丨丨又應詹傳詹疏曰今遐邇皆想宏略而寂)
(然未副宜早振丨丨肅起羣望張九齡處分十道朝集使勅豈煩縷說但振丨丨雲笈七籖神風無丨丨)統領(蜀志杜微傳亮)
(與微書云猥以空虚丨丨貴州德薄任重慘慘憂慮宋史高宗紀紹興五年偽齊兵寇固始縣丨丨葉旺拒戰却之杜佑僕射議今)
(尚書令丨丨衆務提舉綱目僕射貳之誠為崇重)典領(晉書律歴志王莽輔政博徵通知鍾律者考其音義使羲和劉歆丨)
(丨調奏)隱領(晉書輿服志皇后謁廟其服皂上皂下親蠶則青上縹下皆深衣制丨丨袖緣以條)卷領(晉書輿服志乘)
(雲效駕丨丨垂衣淮南子古者有鍪而丨丨以王天下者矣魏都賦追亘丨丨與結繩王勃乾元殿頌皇圖不恃聖人追丨丨之風)
(神器無私才子奉褰裳之運范鎮大報天賦援結繩造契之具迹丨丨垂衣之躅)積領(晉書五行志孫林後衣服之制上長)
(下短又丨丨五六而裳居一二干寳曰上饒奢下儉逼上有餘下不足之妖也)一領(晉書盧志傳帝賜盧志衣一襲鶴綾袍丨)
(丨又苻堅載記初慕容冲有寵于苻堅王猛切諫乃出冲至是進逼長安堅遣使送錦袍丨丨遺冲稱詔曰朕于卿恩分如何而于)
(一朝忽為此變曹植上先帝賜鎧表先帝賜臣鎧黑光明光各丨丨兩當鎧丨丨今代昇平兵革無事乞悉以付鎧曹自理)綋
領(晉書殷浩傳禇裒薦浩徵為武將軍揚州刺史浩上疏陳讓并致牋于簡文帝簡文荅之曰今丨丨不振晉綱不綱願蹈東海)
(復可得耶)振領(晉書劉頌傳政務多端世事之未盡理者難徧以疏舉丨丨總綱要在三條宋史職官志咸平四年楊億疏曰)
(號令之行風教之出自上及下由近及遠譬如身之使臂臂之使指提綱而衆目張丨丨而羣毛理)千領(宋書明帝紀三年九)
(月以皇后六宫以下雜衣丨丨金釵千枚頒賜北征將士)頭領(宋書文穆王皇后傳宋世諸主莫不嚴妬太宗疾之江湛孫斆)
(當尚世祖女上乃使人為斆作表讓婚曰姆妳敢恃耆舊推贊妬忌尼媪自倡多知務檢口舌其間又有應答問詢卜筮師母乃至)
(殘餘飲食詰辨與誰衣被故敝必責丨丨)持領(隋書百官志頃雖求才未臻妙簡可革用士流每盡時彦庶同丨丨秉此羣目)
(于是五都令史視奉朝請)玄領(隋書禮儀志按漢官云平帝元始五年令公卿列侯冠三梁二千石兩梁千石以下一梁明尊)
(卑之等也其朝服亦名具服絳紗單衣白紗内單丨丨裾襈袖革帶金鉤䚢假帶而綬依其品袁裒求志賦精銷委以鮐䵩兮丨丨)
(忽以白顛)青領(隋書禮儀志爵弁玄纓無旒從九品已上助祭則服之其制服簪導玄衣纁裳無章白絹内單丨丨褾襈裾革)
(帶大帶洛陽伽藍記子才罰惰賞勤專心勸誘丨丨之士競懷雅術洙泗之風兹焉復盛)曲領(隋書禮儀志皇太子遠游三梁)
(冠加金附蟬九首施朱翠黑介幘纓翠縷犀簪導絳紗袌白紗内單皂領褾襈裾白假帶方心丨丨宋史輿服志三品以上服𬗋五)
(品以上服朱七品以上服綠九品以上服青其制丨丨大袖方言蔽膝江淮之間謂之褘或謂之袚魏宋南楚之間謂之大巾西南)
(屬漢謂之丨丨)皂領(見上)咽領(唐書李翰傳張巡死節傳廵功状表上之曰巡退軍睢陽扼東南丨丨自春訖冬大戰數)
(十小戰數百以弱制強出竒無窮殺馘兇醜凡十餘萬賊不敢越睢陽取江淮江淮以完巡之力也)酋領(宋史趙思忠傳嘉祐)
(中河州刺史王韶經略熙河遣僧智圓往說之啖以厚利因隨以兵前後殺其老弱數千得腹心丨丨十餘人)别領(金史景宣)
(帝紀天輔五年諸軍取中京帝丨丨哈扎爾明安受金牌)頸領(莊子相擊于前上斬丨丨下決肺肝此庶人之劍無異于鬭鷄)
正領(淮南子為學者蔽于論而尊其所聞相與危坐而稱之丨丨而誦之此見是非之分不明梁簡文帝七召臨池丨丨拂鏡)
(看花觀堵牆以颯沓傾城國以諠譁)竅領(淮南子神農皇帝剖判大宗丨丨天地)括領(淮南子三苗髽首羌人丨丨中)
(國冠笄越人劗鬋其于服一也)契領(說苑白公勝將為難乃告子蘭子子蘭子曰我事子而與子殺君是助子之不義也畏患)
(而去子是遁子于難也故不與子殺君以成吾義丨丨于庭以遂吾行)懸領(文心雕龍雅頌未聞漢魏莫用丨丨似如可辯)
(課文了不成義)猿領(續前定錄武后高祖名居常少時游洛下人謂為猴𩔖郎以居常頥下有若丨丨也)紫領(彦周詩話)
(元撰作樹萱錄載有人入夫差墓中見白居易張籍李賀杜牧諸人賦詩老杜亦来賦詩紀其前四句云丨丨寬袍漉酒巾江頭蕭)
(散作閒人秋風有意吹蘆葉落日無情下水濱)實領(深雪偶談坡公本不以詩專門使非上下漢魏晉唐出入蘇李曹劉陶謝)
(李杜潛窺沉翫丨丨懸悟能自信其折衷如是的乎)翠領(周密南渡典儀册后散付親屬宅眷庫支有細色疋段丨丨)畫
領(南渡典儀册后庫支有刺繡領丨丨)二領(魏武帝與太尉楊文先書謹贈足下錦裘丨丨八節角桃杖一枝)素領
(曹植洛神賦紆丨丨㢠廻清揚)坐領(陳琳為袁紹檄豫州文丨丨三臺專制朝政)提領(潘尼荅傅咸詩忽荷略紐握綱)
(丨丨)衫領(梁簡文帝採桑詩忌跌行丨丨熨斗成褫襵段成式柔卿觧籍戲呈飛卿詩鬱金種得花茸細添入春丨丨裏香)
著領(庾肩吾詠美人看畫詩安釵等疎密丨丨俱周正)牛領(蘇頲壠上記烏重胤葬先世掘得石碑有云丨丨岡前紅)
(簫壠下葬用丙日手板相亞重胤依而用之顧況杜秀才畫立走水牛歌江村小免好誇騁脚踏牛頭上丨丨)率領(張說舞馬)
(辭萬玉朝宗鳳扆千金丨丨龍媒)觧領(李白贈宣州靈源寺仲公詩觀心同水月丨丨得明珠)亂領(杜甫荆南兵馬)
(使太常趙公大食寳刀歌魑魅魍魎徒為爾妖腰丨丨敢欣喜)督領(杜甫詩丨丨不無人提攜頗在綱)專領(白居易授)
(李絳平章事制及貳地官丨丨財賦未逾周月亦有成繢)間領(白居易吳郡詩石記韋應物為蘇州牧房孺為杭州牧吳中目)
(為詩酒仙時予年十四五以幼賤不得與于會尤覺其才調高而位尊及今自中書舍人丨丨二州去年脫杭印今年佩蘇印韋房)
(詩酒兼有之矣豈始念及此哉)花領(韓翃羽林騎詩紅蹄亂踏春殘雪丨丨頻嘶上苑風)布領(韓偓雨詩餉婦寥翹丨丨)
(塞牧童擁腫蓑衣濕)管領(胡曾贈薛濤詩掃眉才子知多少丨丨春風總不如段成式不赴光風亭夜飲贈周為憲詩屏開屈)
(膝見吳娃蠻蠟同心四照花姹女不愁難丨丨斬新鉛裏得黃芽沈明臣江上詩丨丨乾坤閒日月杖藜高過小烏巾)新領
(曹唐小游仙詩聞君丨丨八霞司此别相逢是幾時)身領(薛能影燈夜詩誰見將軍心似海四更丨丨萬人遊)捧領(羅𨼆)
(上錢尚父詩玉函瑶檢下台司記得當年丨丨時)滿領(劉兼對鏡詩秋霜丨丨難消釋莫讀離騷失意書)蟲領(李建)
(勲柳花寄人詩破戶粘丨丨高樓拂酒旗)襟領(吳筠天柱山天柱觀記忽巖勢却倚丨丨環揜而清宫闢焉)雪領(蘇軾)
(詠地爐詩衰鬢鑷殘敧丨丨壯心降盡倒風旌)闊領(蘇軾别黃州詩長腰尚載撑腸米丨丨先裁蓋癭衣)兩領(黃肅仙人)
(篇道逢古時人綠鬢被丨丨)失領(王廷陳詠懷詩揮刃喪其柄振衣丨其丨)蒲領(遼史聖宗紀丁亥以北院宣徽使丨)
(丨為南征都統)
三百領(晉書桓石虔傳苻堅寇淮南詔遣石虔力戰之俘獲萬人馬數百匹具装鎧丨丨丨)親賢領(杜甫送王砅使)
(南海詩番禺丨丨丨籌運神功操)東風領(陸龜蒙置酒行洞庭波色惜不得丨丨丨入黃金罇)山長領(趙時中游)
(龍門山記有東西中三書院其遺址在焉皆名儒碩士授受生徒至百人置丨丨以丨之)
千五百領(李隲徐襄州碑又教其軍積紙為戰衣丨丨丨丨矢不能陷)
境(居影切界也按左氏境字皆作竟釋文音境)
韻藻邊竟(禮記孟冬之月慎管籥固封疆備丨丨左傳子西曰吾聞勝也信而勇不為不利舍諸丨丨使衛藩焉史記文)
(帝紀帝曰漢與匈奴結為兄弟毋使害丨丨魏志武帝紀遂定丨丨撫和戎狄又蔣濟傳天下未寧要湏良臣以鎮丨丨宋史焦繼)
(勲傳推恩信設方略招誘諸郡酋長相率奉玉帛牛酒乞盟丨丨以安莊子丨丨有人焉其名為竊荀子爪牙之士施則仇讐不作)
(丨丨之臣處則彊陲不喪韓非子甚者率兵以聚丨丨而制斂于内鍾會移蜀檄勞動我丨丨侵擾我氐羌宋衟與吕安撫書令兄)
(少保制置出自戎行馳驅丨丨守禦奔援時立武功其報效酬勲亦已至矣)四竟(左傳慎其丨丨結其四援又諸侯尊守在)
(四鄰諸侯卑守在丨丨又境同孟子鷄鳴狗吠相聞而達乎丨丨史記韓世家陳珍曰王聽臣為之警丨丨之内起師言救韓韓必)
(德王褚遂良諫親征高麗疏臣聞有國家者譬諸其身兩京等於腹心丨丨方乎手足)越竟(左傳公會把伯姬于洮非事也)
(諸侯非民事不舉卿非君命不丨丨又孔子曰趙宣子古之良大夫也為法受惡惜也丨丨乃免又境同北史劉璠傳左遷同和郡)
(守洮陽洪和二郡羌常丨丨詣璠訟理)二竟(左傳楚子囊伐鄭子駟曰犧牲玉帛待于丨丨以待彊者而庇民焉不亦可乎)
(又境同雲笈七籖凡俗之人丨丨相覩即情慾動)斥境(漢書地理志漢興崇恩德以撫海内至武帝開地丨丨又夏侯勝傳)
(詔曰孝武皇帝廓地丨丨立郡縣百蠻率服欵塞自至)佳境(世說顧長康每食蔗自尾至本人問之曰漸入丨丨杜甫移居)
(東屯茅屋詩幽獨移丨丨清深隔遠關李程華清宫望幸賦惜乎神光未矚曠此丨丨周必大陳宰有詩來迎次韻詩賞心到處窮)
(丨丨好事逢人得異書儲巏上元夕飲客詩開年共說逢丨丨碧盌嘗新有蔗霜)人境(陶潜飲酒詩結廬在丨丨而無車馬)
(喧王勃兜率寺浮圖碑信可下清丨丨上配天都為勝地之先鳴執名山之右契者也馮子翼岐山南顯道冷香亭詩殷勤南夫子)
(移植在丨丨元好問臺山雜詠詩佛土休將丨丨比誰家隨步得金蓮虞集子昂秋山閣詩瀛洲鷄犬同丨丨尚想仙翁向此間又)
(傳燈錄低衣問臨濟如何是丨丨俱不奪曰王登寳殿野老唱歌師曰如何是丨丨俱奪曰併汾亡信獨處一方)
待于竟(禮記天子巡狩諸侯丨丨丨天子先見百年者又左傳犧牲玉帛丨丨丨上以待彊者而請盟焉)蝗出境
(宋史劉敞傳鄆州久旱地多蝗敞至而雨丨丨丨)招提境(杜甫詩已從招提遊更宿丨丨丨張翥寄見心上人詩青山只)
(憶丨丨丨白首初辭供奉班)文章境(杜甫詩乃知君子心用才丨丨丨)死生境(孟郊詩常言一粒藥不墮丨丨)
(丨)
增踰竟(禮記大夫士去國祭器不丨丨注此用君祿所作取以出竟恐辱親也荀子仲尼將為司寇沈猶氏不敢朝飲其羊)
(公慎氏出其妻慎潰氏丨丨而徙)誓境(儀禮丨于其丨賓南面上介西面衆介北面東上注此使次介假道止而誓也)出
竟(禮記事君三違而不丨丨則利祿也左傳且夫祝社稷之常隸也社稷不動祝不丨丨官之制也公羊傳大夫受命不受辭丨)
(丨有可以安社稷利國家者則專之可也史記齊世家齊桓公救燕遂伐山戎至于孤竹而還燕莊公遂送桓公入齊境桓公曰非)
(天子諸侯相送不丨丨吾不可以無禮于燕於是分溝割燕君所至與燕唐書崔倰傳遷湖南觀察使湖南舊法雖豐年貿易不丨)
(丨倰至削其禁又左傳莒太子僕以其寳玉來奔納諸宣公公命與之邑曰今日必授季文子使司寇丨諸丨曰今日必達)他
竟(左傳公使厚成叔弔於衛曰寡君使瘠聞君不撫社稷而越在丨丨若之何不弔又子産曰鄭有丨丨望走在晉注言鄭雖與)
(丨國為丨每瞻望晉歸赴宋史曾公亮傳知鄭州為政有能聲盜悉竄丨丨)城竟(左傳楚子遷許於頼申無宇曰召諸侯而)
(來伐國而克丨丨莫校注謂築丨于外丨諸侯莫與爭)晉境(左傳韓宣子之適楚也楚人弗逆公子棄疾及丨丨晉侯亦將)
(弗逆)吳竟(左傳初武城人或有因于丨丨田焉注僑田吳界)入竟(左傳齊孝公伐我北鄙使展喜犒師齊侯未丨丨展)
(喜從之公羊傳觕者曰侵精者曰伐注侵責之不服推兵丨丨伐擊之益深用意稍精密唐書李紳傳遷宣武節度使大旱蝗不丨)
(丨宋史趙延進傳知鄧州飛蝗不丨丨詔褒之冊府元龜劉武周頻遣兵丨丨李仲文擊輙破之王僧孺南海郡求士教文舉下車)
(寤夢于根矩長孫丨丨明𤼵于龍邱)楚竟(左傳楚子涉雎濟江奔隨吳人從之隨人乃辭吳曰以隨之僻小而密邇於楚楚實)
(存之難而棄之何以事君若鳩丨丨敢不聽命又戰國策張儀說魏王曰魏地方不至千里南與丨丨西與韓境北與趙境東與齊)
(境卒戍四方注他國境皆有山川關塞惟梁無之皆以卒戍守)壓境(公羊傳曹子曰城壞丨丨君不圖與注齊數侵魯取邑以)
(喻侵深也君謂齊桓公宋史王德用傳契丹遣劉六符來求復關南地以兵丨丨元史世祖紀給新附軍賈祐依糧祐言為日本國)
(焦元帥壻知江南造船遣其來候動静軍馬丨丨願先降附章華諫後主書今疆場日蹙隋軍丨丨歐陽修南獠詩前驅已丨丨後)
(軍猶未知)接境(史記晉世家秦聞重耳在楚乃召之成王曰楚遠更數國乃至晉秦晉丨丨秦君賢子其勉行晉書馮䟦載記)
(隣國丨丨不通和好違義怒隣取亡之道金史世宗紀詔泰州臨湟丨丨設邊堡七十駐兵萬三千)齊境(史記孟嘗君傳秦王)
(遣車十乘黃金百鎰以迎孟嘗君齊王使人至境候秦使秦使車適入丨丨使還馳告之王召孟嘗君而復其相位秦之使者聞孟)
(嘗君復相齊還車而去矣)至境(見上)故境(史記司馬穰苴傳齊景公時晉伐阿甄燕侵河上召穰苴為將軍遂取所亡封)
(内丨丨而引兵歸)東境(史記蘇秦傳齊王曰寡人不敏僻遠守海窮道丨丨之國也五代史徐懷玉傳王師範叛梁攻梁丨)
(丨懷玉屡以州兵擊破之)窺境(史記虞卿傳齊秦之深讐也得王之六城并力西擊秦王以此𤼵聲兵未丨於丨臣見秦之重)
(賂至趙而反媾于王也宋史王晉卿傳移漢州雖劇賊無敢丨其丨)北境(史記信陵君傳公子與魏王博而丨丨傳舉𤇺言趙)
(寇至且入界魏王釋博欲召大臣謀公子止王曰趙王田獵耳非為寇也復博如故)魏境(史記范雎傳先生待我於三亭之南)
(注索隱曰三亭亭名在丨丨之邊道亭也一云丨之郊丨總有三亭皆祖餞之處)郊境(見上)距境(漢書韓信傳廣武君)
(曰若燕不破齊必丨丨而以自強二國相持則劉項之權未有所分也晉書龜兹國傳苻堅遣其將吕光率衆七萬伐之其王白純)
(丨丨不降光進軍討平之南史袁昂傳永元末梁武帝起兵州郡望風皆降昂獨丨丨北史譙國夫人冼氏傳廣州刺史歐陽紇謀)
(反夫人𤼵兵丨丨紇徒潰散)一境(後漢書伏湛傳為平原太守門下督謀起兵湛斬之吏人信向郡内以安平原丨丨湛所)
(全也指月錄黃蘖希運禪師云如今于一機丨丨一經一教一世一時一名一字六根門前領得與機關木人何别)拓境(後漢)
(書傅燮傳世宗丨丨制置四郡魏志𫝊嘏傳齊閔兼士丨丨闢地千里身蹈顛覆有始不必善終晉書李暠傳長旌所指仍闢三秦)
(義立兵強丨丨萬里又慕容德載記韓範上疏曰夫欲丨丨開疆保其社禝無過今也南史王猛傳上疏陳安邊丨丨之策甚見嘉)
(納唐書郭震傳為凉州都督置和戎城白亭軍制束要路遂丨丨千五百里庾信司馬裔神道碑懷州丨丨兩鎮奔波柳泉轉戰三)
(城授首)嬴境(後漢書韓韶傳韶為嬴長賊聞其賢相戒不入丨丨)守境(後漢書仲長統傳疲駑丨丨貪殘牧民晉書袁)
(喬傳桓温欲伐蜀恐西胡闚覦喬云胡聞萬里征伐以為内有重備必不敢動縱復越逸江渚諸軍足以丨丨此無虞矣)分境
(後漢書史弼傳弼曰先王疆理天下畫界丨丨水土異齊風俗不同唐書吐蕃傳尚恐熱譎詭善幻求册為贊普詔李景尚就問所)
(欲恐熱倨夸自大求河渭節度使帝不許還過咸陽橋咄嘆曰我舉大事覬得濟此河與唐丨丨陶弘景許長史舊館壇碑頌依性)
(丨丨傳識賦形)閉境(後漢書任延傳初平帝時漢中錫光為交阯太守王莽末丨丨拒守蜀志杜微傳丞相亮與微書曰今因)
(丕多務且以丨丨勸農育飬民物竝治甲兵以待其挫然後伐之)開境(後漢書南蠻傳安帝永初元年九真徼外夜郎蠻夷)
(舉土内屬丨丨千八百四十里晉書慕容皝載記封裕曰殿下以英聖之資克廣先業南摧強趙東滅句麗丨丨三千戶增十萬繼)
(武闡廣之功有高西伯)土境(魏志文聘傳常願據守漢川保全丨丨又夏侯玄傳分疆畫界各守丨丨)國境(蜀志楊戲)
(傅魏文長贊折衝外禦鎮保丨丨)裂境(吴志孫權傳分土丨丨宜有盟約)踐境(吳志劉繇傳王朗遺策書曰劉正禮)
(昔初臨州未能自達實頼尊門為之先後用能濟江成治有所處定丨丨之禮感分結意情在終始晉書唐彬傳拜雍州刺史下教)
(曰此州名都士人林藪處士皇甫申叔嚴舒龍姜茂時梁子遠等並志節清妙行履高潔丨丨望風虚心飢渴)江境(吴志駱統)
(傳強敵未殄海内未乂三軍有無巳之役丨丨有不釋之備)廣境(吳志賀邵傳遠當以拓土丨丨近當以守界備難諸葛亮)
(絶盟好議若大軍致討彼高當分裂其地以為後規下當略民丨丨示武于内非端坐者也)臨境(晉書顧榮傳強賊丨丨流)
(言滿國韓非子吴起為魏武侯西河之守秦有小亭丨丨吴起欲攻之于是倚車轅于北門而令之曰有能徙此南門之外者賜之)
(上田)割境(晉書范寗傳古者分土丨丨以益百姓之心聖主作制籍無黃白之别)溢境(晉書劉毅傳自頃戎車屢駭干)
(戈丨丨)殊境(晉書秃髮利鹿孤載記先君肇自幽朔中分天下威振丨丨)蹙境(南史宋文帝紀論雖覆師喪旅將非)
(韓白而延寇丨丨抑此之由)保境(南史齊高帝紀宋帝策曰丨丨全人江陽即序此又公之功也北史杜杲傳杲有當世幹)
(略東南騷動武帝授杲御正中大夫使陳論丨丨息人之道唐書高駢傳黃巢南陷廣州駢將出師吕用之曰不如觀釁求福為不)
(朽資也駢託疾未可以出屯嚴兵丨丨宋史許翰傳為書抵時相願罷雲中之師修邊丨丨與民休息陸贄勅吐蕃將相書想卿深)
(體至公務存大義安人丨丨垂美無窮程鉅夫安南國王陳益稷制知畏天者事大期丨丨以全民)勝境(南史梁始興王憺傳)
(子映為北徐州刺史丨丨名山多所尋履駱賓王遊靈公觀詩靈峯標丨丨神府枕通川李白遊五松山詩五松何清幽丨丨美沃)
(州李商隱謝河東公和詩啟徘徊丨丨顧慕佳辰)鄰境(南史孫瑒傳留異據東陽詔瑒討異平之遷右將軍出鎮公安為丨)
(丨所憚北史清河王勱傳隋文帝為丞相謂曰齊亡由任邪佞公父子忠良聞于丨丨宜善自愛五代史王敬蕘傳潁州與淮西為)
(丨丨數為秦宗權所攻力戰拒之)危境(魏書高允傳詔曰允年涉丨丨而家貧飬薄可令樂部絲竹十人五日一詣允以怡)
(其志)藩境(隋書煬帝紀軺軒奉使爰暨海南旌節所次途經丨丨)郡境(隋書樊子蓋傳帝避暑隴川宫又云欲幸河西)
(子盖傾望鑾輿願巡丨丨)交境(北史楊侃傳梁刺史裴䆳移云魏欲修白捺舊城便相侵逼此亦須營歐陽設丨丨之備郭璞)
(白虎贊應德而擾止我丨丨)定境(北史邢巒傳開地丨丨東西七百南北千里又王勃普惠寺碑機覃有應業會無生長驅)
(丨丨振旅魔營雲笈七籖昔小乘以三一為丨丨義極于有今大乘以三一為智慧義在於空)爭境(北史柳崇傳河東河北二)
(郡丨丨其間有鹽池之饒虞坂之便守宰百姓皆恐外割公私朋競紛囂臺府孝文乃遣崇檢斷上下息訟)州境(北史韋孝)
(寬傳攝南汾州事先是山胡負險屢為劫盜孝寬示以威信丨丨肅然唐書郭震傳為涼州都督丨丨輪廣纔四百里)𢷬境
(唐書竇建德傳凌敬說建德曰乘虚丨丨師有萬全)盜境(唐書崔從傳領鄜坊節度羌不敢丨丨)跡境(唐書程務挺傳)
(父名振為普樂令盜不丨丨)遠境(唐書張廷珪傳場無蹴鞠之玩野絶從禽之樂促丨丨罷縣戍矜惠&KR1103;獨蠲薄徭賦韓非)
(子不謹蕭墻之患而固金城于丨丨張廷珪論關中饑疏促石田之丨丨罷金甲之懸軍)舉境(唐書張廷珪傳詔市河南河北)
(牛羊廷珪上書曰高原耕地奪為牧所兩州無復丁田牛羊踐暴丨丨何頼)奥境(唐書徐曠傳耆儒沈重講大學從之質問)
(不數日辭去或問其故荅曰先生所說紙上語耳若丨丨彼有所未見者當何觀)道境(唐書王式傳時特峨胡亦饑將入寇)
(汾澮間式嚴備不敢丨丨)避境(唐書吕元膺傳元膺為刺史囚或白父毋在明日歲旦不得省元膺悉釋歸之如期而至自是)
(羣盜感愧悉丨丨去陳子昂離狐縣丞高君墓誌絃歌之化身不下堂神明之威蝗猶丨丨)寇境(唐書王栖曜傳栖曜性謹)
(厚善騎射始將兵時涉丨丨遇游騎環合乃規百步立表而射每射破的虜相顧懼引去)掃境(唐書楊行密傳孫儒破廬州行)
(密欲守銅官李神福曰儒丨丨來利速戰宜堅壁以老其師)固境(唐書劉建鋒傳馬殷謂其屬高郁曰吾欲重幣以奉四鄰)
(而丨吾丨計安出)吾境(唐書張允濟傳為武陽令有行人夜𤼵遺袍道中行十餘里乃寤人曰丨丨未嘗拾遺可還取之既)
(而得袍又突厥傳帝曰我若閤城彼且大掠丨丨故我獨出示無所畏)賊境(唐書裴度傳度曰魏博軍度黎陽即叩丨丨封)
(畛比聯易生顧望又嚴綬傳吳元濟反綬引師壓丨丨出金帛賞士)敵境(五代史馬殷世家吕師周謂其裨將綦毋章曰吾與)
(楚人為丨丨吾常望其營上雲氣甚佳未易敗也又梁王虔裕傳秦宗權攻許鄭與梁為丨丨大小百餘戰虔裕常有功)聖境
(宋史樂志導引曲玉虚丨丨絶纖塵歡抃洽羣倫淨住子今出家者未登丨丨而期望之人恒引聖責凡王昌齡同王維集青龍寺)
(詩圓通無有象丨丨不能侵王縉大證禪寺碑夫上智之身曲隨世界上智之心密遊丨丨指月錄黃蘖禪師云但除却凡情丨丨)
(之心外更無别佛)真境(宋史樂志導引曲蓬萊䆳館金碧照三山丨丨勝人間梁昭明太子觧二諦義能知是智所知是境)
(智來丨丨得言即真李乂幸三會寺應制詩滿月臨丨丨秋風入御絃鮑溶夏日别韓愈詩遠心不期來丨丨非我有陳高送陸有)
(章詩遠别已傷懷丨丨况寥落雲笈七籖服靈寳神丹後自然神靈骨輕身有光明足蹈丨丨而為上仙也)遼境(宋史田重)
(進傳率師入丨丨攻下岐溝關)疆境(宋史張佶傳命知秦州至州置四門砦開拓丨丨梁武帝贈鄭紹叔詔作牧丨丨效彰所)
(莅)畫境(宋史王廉傳遼人求代北地廉言分水丨丨失中國險固其後契丹果包取兩不耕地下臨鴈門父老以為恨又滕)
(元𤼵傳詔以四砦賜夏人葭蘆在河東元𤼵請先丨丨而後棄)犯境(宋史姚渙傳知涪州賓化夷多丨丨渙施恩信拊納酋豪)
(爭羅拜廷下訖涣去不丨丨金史宣宗紀以宋遣兵數丨丨及歲幣不至詔諭沿邊罪宋)旁境(宋史李衡傳知溧陽縣專以誠)
(意化民盜蝟起丨丨而溧陽靖晏自如)逆境(宋史羅點傳夫閭閻匹夫處閨門丨丨容有縱酒自放者人至宰制天下此心)
(如青天白日湛然虚明豈容復有纖芥停留哉)美境(宋史舒璘傳朱子吕祖謙講學于婺璘徒步往謁之以書告其家曰敝牀)
(疏席總是佳趣櫛風沐雨反為丨丨)過境(宋史李若谷傳知江寧府卒挽舟丨丨寒瘠甚者留飬視之湏春温遣去)徇境
(宋史張栻傳奸民出塞為盜者捕得數人有北方亡奴亦在盜中栻曰無使疆場之事其曲在我命斬之以丨於丨而縳其亾奴歸)
(之北人歎曰南朝有人)對境(宋史王抃傳金使至議國書禮不合抃以宰執虞允文命紿其使曰兩朝通好自有常禮使人)
(何得妄生事已牒知丨丨翼日金使乃進書帝以為可任遣詣荆襄點閱軍馬指月錄惠能沒伎倆不斷百思想丨丨心數起菩提)
(作麽長雲笈七籖丨丨先從欲制當豫斷之)軼境(宋史魏勝傳金騎丨丨勝率諸軍拒于淮陽)本境(金史宣宗紀有)
(祿官吏被差不出丨丨者並罷給券出境者以其半給之)侵境(金史張行信傳宋兵丨丨朝廷議遣使詳問)異境(金史)
(胥鼎傳潞州北即為丨丨日常備載事務方殷)環境(元史余闕傳抵官十日集有司與諸將議屯田戰守計丨丨築堡砦選精)
(甲外扞而耕稼於中文苑英華討鳳翔鄭注德音諸軍丨丨不得妄加殺戮)扣境(元史圖圖爾哈傳伊納實之子和拉蘇默遣)
(使自歸于太祖而憲宗受命師已丨其丨)無竟(莊子忘年忘義振於丨丨故寓諸丨丨又通於無表達於丨丨權德輿百巖大)
(師碑或問心要者答曰心本清淨而丨丨者也指月錄十四科頌煩惱即是菩提無心即是丨丨)魔境(参同契注所貴乎心)
(專而不可縱横者寔恐燭理未透而於静定之中似夢非夢或為丨丨之所攝也徐陵諫仁山深法師罷道書心居丨丨為魔所迷)
(指月錄大慧云所謂魔路亦非他物乃是昧却此心於此心外妄生差别諸見而此心即隨差别妄生流轉故成就丨丨)戒境
(淨住子一切六根六大並是丨丨)託境(淨住子凡論課勵要必丨丨行因若心志浮蕩則進趣無寄)凡境(法書要錄)
(竇臮述書賦康帝則幼少閑慢迥出丨丨駟馬安車不尚馳騁)能境(法書要錄王僧虔論書謝静謝敷並善寫經亦入丨丨居)
(鍾毫之美邁古流今)繪境(圖畫見聞誌唐張璪員外畫山水松石名重于世尤於畫松特出意表嘗撰丨丨一篇言畫之要訣)
蜀境(曹植求自試表必效湏臾之捷以滅終身之媿使名挂史筆事列朝榮雖身分丨丨首懸吳闕猶生之年也)末境
(曹植九愁賦踐南畿之丨丨越引領之徘徊)絶境(陶潛桃花源記其中往來種作男女衣著悉如外人黃髮垂髫並怡然自)
(樂見漁人乃大驚問所從來具答之便要還家村中聞有此人咸來問訊自云先世避秦時亂率妻子邑人來此丨丨不復出焉任)
(昉王文憲集序莫不總制清衷逓為心極斯固通人之所包非虛明之丨丨不可窮者其惟神明者乎駱賓王上張司馬啟佐褰帷)
(于魯甸威讋列藩匡露冕于梁陰恩覃丨丨王損之汗血馬賦破大苑之殊俗獲斯馬于丨丨權德輿御史張君墓誌銘時以緣情)
(比興疏道心術志之所之輒詣丨丨林逋翠微亭詩丨丨長難得浮生不擬歸安熙熊耳峰詩奇哉此丨丨造化天無功)淨境
(王融法樂辭貞心延丨丨䆳業嗣天宫王勃兜率寺浮圖碑肅肅禪衆遙遥丨丨李嶠請迎寺額表雖配天盛典已革於常數而丨)
(丨大名尚題于舊額)關境(孔稚圭陳通和表陛下何惜匹馬之驛百金之賂數行之詔誘此凶頑使河塞息肩丨丨全命蓄甲)
(飬民以觀彼弊)隨境(梁武帝立神明成佛義記以其用本不斷故成佛之理皎然丨丨遷謝故生死可盡明矣)現境(梁武)
(帝立神明成佛義記生滅遷變酬於往因善惡交謝生乎丨丨)眼境(梁武帝淨業賦外清丨丨内淨心塵)前境(梁武帝淨)
(業賦過恒𤼵於外塵累必由於丨丨)寂境(梁簡文帝大愛敬寺刹下銘皇帝照盡神原心凝丨丨)靈境(梁簡文帝神山)
(寺碑獨有鷲岳丨丨淨土不燒孫逖歸谿中詩晩從丨丨出林壑曙雲飛綦毋潛題栖霞寺詩南山勢㢠廻合丨丨依此住朱鄴扶桑)
(賦丨丨難尋人寰罕測皮日休遊毛公壇詩兹地足丨丨他年終結宇劉因遊郎山詩只疑名山别有丨丨在不許塵世窮攀躋)
外境(梁簡文帝七勵玄蹄丨丨紫舌頑人悖而無禮不泳皇仁袁桷安先生墓表嘗深坐默究為禪定雖莫竟其所至然灼不)
(為丨丨移奪無疑矣)舊境(江淹自序為建安吳興令地在東南嶠外閩越之丨丨也)哀境(沈約却去東西門行樂去丨丨)
(滿悲來壮心歇)置境(陶弘景葛公碑分空丨丨聚氣構天)逸境(陶弘景十賚文雖迹混教途而心標丨丨)妙境(王僧)
(孺荅釋法雲啟燭此微言若開金石洞兹丨丨曾靡榛蹊)梵境(王僧孺初夜文或恣其神力或寂諸丨丨李百藥過慈恩寺應)
(制詩丨丨留宸矚掞𤼵麗天才又南史后妃傳順謝皇后名丨丨)鄴境(劉潛平等刹下銘惟兹寳塔妙跡可傳盤稱丨丨樓)
(美湆川)佛境(王勃福會寺碑玄塢丨丨與天下而惟新鶯樹雞林共風雲而改旦李華經律院和尚碑丨丨無二佛心皆一)
(隨其根源乃起禪律劉禹錫廣禪師碑此地緣盡翛然化俱神歸丨丨悲結人世)月境(楊炯魏哲神道碑宿盤龍于丨丨早)
(沒鸞牀矯飛翼于霞樓先沉鳳穴)漢境(駱賓王上崔長史啟齊郊夕唱牛歌掞白石之詞丨丨朝趨車候驚拂塵之思)仙
境(宋之問奉陪武駙馬宴唐鄉山亭序靈槎仙石徘徊有造化之姿苔閣茅軒髣髴入神丨之丨朱慶餘贈道者詩獨往神丨丨)
(門當瀑布開周必大遊廬山弔大林詩康廬第一推丨丨遂使如今忍陸沉程鉅夫次韻寅夫再登鼔山詩丨丨烟霞從痼疾詩家)
(風月要平分)冥境(李嶠請迎寺額表弘濟深于丨丨薰修入于梵門)幻境(李嶠宣州大雲寺碑悠悠百代蠢蠢四流)
(蒙埃塵於夢丨之丨隔視聽於神明之域程俱避寇村舍詩丨丨終歸盡生涯正要貧程鉅夫家園見梅有懷同僚詩羅浮本丨丨)
(前夢覺已諼)沸境(嚴識玄都督楊志本碑號黎丨丨慟庶蔞庭)盡境(張九齡功德頌塹山堙谷丨丨而築長城)幽
境(李頎送王寧詩行人與我翫丨丨北風切切吹衣冷)塵境(李白春日寄孟浩然詩朱紱遺丨丨青山謁梵筵陳光題桃源)
(僧詩定擬辭丨丨依師過晚年王安中元宵應制詩希夷丨丨斷髣髴玉經傳余靖題龍光禪刹詩路盤丨丨斷世系祖燈分)清
境(李華徑山大師碑銘濁金丨丨在爾銷鍊磨之瑩之功至乃現許林宿鬱林寺詩丨丨不能住朝朝慙遠公韓維遊城南䨇塔)
(院詩久從塵邑居樂與丨丨遇坐聽百禽響日晏不忍去)遺境(權德輿百巖大師碑心本清淨非丨丨以會心非去垢以取淨)
逐境(鄭俞性習相近遠賦或定心以純一或丨丨而糾紛)封境(張元宴授節度使制邠土雄藩西郊故壘丨丨克連於甸)
(壤城池近接于昆夷)蓮境(楊巨源尋宣上人不遇詩方尋丨丨去又值竹房空)戎境(常衮授團練使制外隣丨丨内撫疲)
(民)妄境(符載祭顗和尚文靈覺内虚丨丨外融)詩境(許渾登虎邱山詩酒鄉逢客病丨丨遇僧聞雍陶郊居詩滿庭)
(丨丨飄紅葉繞砌琴聲滴暗泉元好問遊龍山詩山靈故為作開闔巧與丨丨供冥搜)早境(馬戴送道友入天台山詩潄齒)
(飛泉外飡霞丨丨中)造境(鄭谷峨眉雪詩丨丨知僧熟歸林認鶴難)三境(李洞題竹溪禪院詩丨丨通禪寂囂塵染着難)
(雲笈七籖三清圖云將以立元始三氣以為丨丨三天又丨丨玉清上清太清也)閒境(韓維陪晏相公遊韓王水磑園詩不)
(知物外清丨丨只在韓王水磑頭馬祖常誚燕詩世間多少寬丨丨辛苦營巢傍屋梁)夢境(韓維菴中睡起詩丨丨覺來元)
(一際不勞唇齒話無生陳造凌晨張司戶惠詩詩驚心丨丨檀槐戰屈指鄉園秫稲秋范成大閶門初泛詩出門新丨丨觸目舊詩)
(情宋无春病起即事詩愁鄉塵積瑶琴嶽丨丨寒生翠被池)萬境(陳造贈錢郎中詩平生信所得一鑑照丨丨盧琦平遠樓)
(詩身閒千慮遣目駐丨丨集)闢境(司馬光應詔言朝政闕失疏罷拓土丨丨之兵先阜安中國)遥境(陳與義十七夜)
(詠月詩澗光如翻鶴變態𤼵丨丨)昔境(周昂得家書詩窮愁非丨丨白髮有深根)愛境(党懷英瓊花木后土像詩皇媧)
(化萬象賦受無奇偏胡為墮丨丨亦為尤物牽)静境(郝經遊靈巖寺詩丨丨求初心滯慮驅萬端)神境(吳澄靈興避暑)
(詩夜堂月影清劇談丨丨超)醒境(劉因飲仲誠椰瓢詩酒中丨丨渠未識冰壺秋月崑崙峯)晚境(曹伯啟述懷詩丨丨)
(難期博望侯微官且學子長遊)别境(張起巖都督張公行状市馬諸路無論軍民槩為括買獨不及益都而璮方散遣其徒于)
(丨丨高其直以市其王文統與璮締於此尤著)良境(朱德潤黑谷東路山詩丨丨不可負行將履芒屩)即境(戴良治圃)
(詩在我豈不勞丨丨多所歡)火境(佛國記僧伽施國有一寺名丨丨火境者惡鬼名也佛本化是惡鬼後人遂於此處起精)
(舍)攝境(指月錄寳誌禪師大乘讃斂容入室坐禪丨丨安心覺觀機關木人修道何時得達彼岸)著境(指月錄六祖云)
(丨丨生滅起如水有波浪即名為此岸)覺境(指月錄夢時夢中造作覺時丨丨都無翻思覺時與夢顛倒二見不殊)奪
境(指月錄克符問臨濟如何是丨丨不奪人師曰王令已行天下徧將軍塞外絶烟塵又問如何是奪人不丨丨師曰煦日𤼵生)
(鋪地錦嬰兒垂髮白如絲)光境(指月錄寳積禪師上堂文心月孤懸光吞萬象光非照境境亦非存丨丨俱亡復是何物)逃
境(指月錄希運禪師云凡人多為境礙心事礙理常欲丨丨以安心屏事以存理)取境(指月錄希運禪師云凡夫丨丨道人)
(取心心境雙亡乃是真法)空境(指月錄大慧云學道人日用丨丨易而空心難境空而心不空心為境所勝但空心而境自空)
(矣)上境(雲笈七籖修道之人初登仙域智用通泰漸昇丨丨終契真淳)到境(雲笈七籖丨丨始知安形忘靈物閒)
迎於竟(禮記君使士丨丨丨大夫郊勞)國都竟(周禮夏官掌固凡丨丨之丨有溝樹之固郊亦如之)戰於竟
(左傳鄭息有違言息侯伐鄭鄭伯與丨丨丨息師大敗而還)虎牢竟(左傳晉侯使觧揚歸匡戚之田于衛且復致公壻池)
(之封自申至于丨丨之丨注趙盾所以能相幼主而盟諸侯)逆於竟(左傳衛侯入大夫丨丨丨者執其手而與之言道逆)
(者自車揖之逆於門者頷之而已)復於竟(左傳公如晉將如乾侯子家子曰其造于竟弗聽使請逆于晉晉使公丨丨丨)
(而後逆之)禦諸竟(左傳季孫謂其宰冉求曰齊師在清必魯故也若之何求曰一子守二子從公丨丨丨季孫曰不能)稆
生境(唐書馬燧傳燧徙懷州時歲大旱田茀不及耕燧務勤教化止横調瘞暴胔是秋丨丨于丨)吐蕃境(唐書吐蕃)
(傳贊普請雲川西盡賀蘭山為丨丨丨)不擾境(唐書南蠻傳韋臯為西川節度使獠自是丨丨丨)滄州境(宋史)
(王景傳拜横海軍節度會契丹饑幽州民多度關求食至丨丨丨者五千餘人景善懷撫詔給田處之)東海境(金史宣宗)
(紀宋人合土寇攻丨丨丨)烏馬境(元史世祖紀荆湖占城行省以兵進據丨丨丨地近安南請益兵)四人境(酉陽)
(雜俎三界外曰丨丨丨謂常融玉隆梵度覆奕四天也)無窮境(孫綽喻道論游步三界之表恣化丨丨之丨蘇軾新居詩)
(短籬尋丈間寄我丨丨丨)閻浮境(王僧孺禮佛𤼵願文斯乃法忍降迹示現丨丨之丨大權住地俯應婆娑之域)苦樂
境(温子昇定國寺碑並馳于丨丨之丨皆入於生死之門)蟲出境(庾信紇干弘神道碑公不𤼵私書不燃官燭獸則相)
(負渡江丨則相銜丨丨)維摩境(王勃龍懷寺碑逸多垂足以臨兜率之天師利分身苦起丨丨之丨)瑕丘境(楊炯)
(高君神道碑飄風驟雨不入灌壇之鄉暴武蒼鷹潜出丨丨之丨)名利境(楊炯李君神道碑不掃一室自懷包括之心獨)
(守太玄且忘丨丨之丨)靈邱境(劉希夷蜀城懷古詩頼蒙丨丨丨時當明月光)臥龍境(李嶠攀龍臺碑風烟氣色)
(樓臺邇翔鳳之川邑里光輝阡陌通丨丨之丨)青霞境(沈佺期山莊應制詩别業丨丨丨孤潭碧樹林又李適荅友詩眇然)
(青雲境觀奇彌年月)周南境(宋之問送蘇頲詩神哭丨丨丨童歌渭北垂)無聲境(張說張司馬集序萬象鼓舞入)
(有名之地五音繁雜出丨丨之丨)離石境(嚴識玄楊志本碑樓煩之南咸知審克丨丨之丨自以無冤)雲林境
(崔顥入若邪溪詩輕舟去何疾已到丨丨丨)清都境(李白古詩唯應丨丨丨長與韓衆親)星辰境(任公叔通天臺)
(賦越氛霧之途近丨丨之丨)清凉境(令狐楚為五臺山僧謝賜袈裟等状垂衣於空寂之門倒屣于丨丨之丨)三清
境(李商𨼆詩長飬丨丨丨追隨五帝羣)無人境(皮日休請韓文公配饗太學書蹴楊墨于不毛之地蹂釋老于丨丨之丨)
神錫境(陸龜蒙遊甘露寺詩自從丨丨丨無處不登陟)塵外境(司空圖争名詩只此共棲丨丨丨無妨亦戀好文時)
新吟境(鄭谷送從叔赴裴尚書辟詩盡入丨丨丨歸朝興莫慵)西偏境(歐陽修夷陵書事詩春秋楚國丨丨丨陸)
(羽茶經第一州)安期境(蘇軾和桃花源詩蒲澗丨丨丨羅浮稚川界)榮辱境(黃庭堅送李德素詩胸中吉祥宅膜)
(外丨丨丨)定中境(唐庚夢泉詩起尋丨丨丨謾意山之顛)投老境(范成大閶門初泛詩癡絶已甘丨丨丨背馳寧)
(受乞憐恩)醉中境(邊元鼎八月十四日對酒詩清風䬃䬃四坐來吹入羲黃丨丨丨戴良和陶淵明飲酒詩世間有真樂除)
(是丨丨丨)高寒境(劉因雜詩冀北丨丨丨英靈海岳全)無何境(吳澄玉清避暑詩相邀采真丨丨丨嗒然熟視誰長)
(雄)觀魚境(岑安卿詠池亭詩虚亭巧結搆有此丨丨丨)蓬萊境(明宣宗山水圖歌東華之華湛明景彩霞環繞)
(丨丨丨)一切境(指月錄懷海禪師問對丨丨丨如何得心如木石去師曰一切諸法本不自言空不自言色亦不言是非)
(垢淨亦無心繫縛人)玉清境(雲笈七籖天寳君治在丨丨丨即清微天也其氣始青)上清境(雲笈七籖靈寳君治)
(在丨丨丨即禹餘天也其氣玄黃)太清境(雲笈七籖神靈君治在丨丨丨即大赤天也其氣玄白)陽濤境(雲笈)
(七籖天上無陰乃純陽丨丨之丨出乾坤陰陽之表故夀限無數也)
蟲不犯境(後漢書魯恭傳恭拜中牟令以德化為理河南尹袁安疑其不實使掾肥親往廉之親與恭訣曰所以來者欲)
(察君之政迹耳今丨丨丨丨此一異也化及鳥獸此二異也豎子有仁心此三異也)
警(居影切寤也戒也儆也)
韻藻傳警(漢書叔孫通傳天子輦出房百官執戟丨丨鮑溶倚瑟行金輿丨丨灞水涯龍旗参天行殿巍柳貫看月詩鐘)
(鼓沉沉尚丨丨羽毛謖謖屢驚栖鎦崧珠林江口謝公廟詩烽烟西北猶丨丨擊節酣歌首重回王守仁書草萍驛詩邊烽西北方)
(丨丨民力東南已盡疲)天警(說苑妖孽者丨所以丨天子諸侯也惡夢所以警士大夫也故妖孽不勝善政惡夢不勝善行)
(張載大順城記兵久不用文張武縱丨丨我宋羌蠢而動)鶴警(風土記白丨性丨八月白露降流於草葉滴滴有聲即鳴張九)
(齡詩䨇鳬侣晨泛獨丨参宵丨崔塗秋夕詩更聞栖丨丨清露滴青松楊濤狐聽冰賦蟲疑之理有殊丨丨之聽可比張耒詩栖丨)
(凉先丨饑烏夕未回袁易登姑蘇臺詩掠簷聞丨丨照席數螢流王逢題觀露軒詩茂陵和玉屑有愐丨知丨)虚警(韓愈詩離)
(離挂空悲戚戚抱丨丨唐無名氏睛臯鶴唳賦何霽野之無人獨仙禽之丨丨)
衛武警(詩小序抑丨丨公刺厲王亦以自丨也楚語昔丨丨公年九十有五矣猶箴丨於國曰自卿以下至於師長無謂我)
(老耄而舍我於是乎作懿以自儆陳造贈錢郎中詩但有周舍思可無丨丨丨)入言警(史記梁孝王世家得賜天子旌旗出)
(言蹕丨丨丨)風塵警(漢書終軍傳邊境時有丨丨之丨臣宜當矢石啟前行晉書江統傳徙戎論曰縱有猾夏之心丨丨)
(之丨則絶遠中國隔閡山河宋史滕元𤼵傳始邊遽來告請八將皆防秋元𤼵曰四將足矣防將懼扣閤門爭之元𤼵指其頸曰吾)
(已舍此矣頭可斷兵不可出是歲塞上無丨丨丨)
增儆儆(詩耿耿不寐傳耿耿猶丨丨也疏仁人既與小人並列恐其害於己故夜丨丨然不能寐)申儆(左傳宣伯通於)
(穆姜欲去季孟而取其室將行穆姜送公而使逐二子公待於壞隤丨宫丨備設守而後行是以後南史梁宗室吳平侯景傳修葺)
(城壘丨丨邊備)不儆(左傳尉止司臣侯晉堵女父子師僕殺子駟子國子耳子西聞盗丨丨而出尸而追盜盜入於北宫乃歸)
(授甲注子西子駟子北史賀婁子幹傳自公守北門風塵丨丨楊侃皇畿賦邊烽丨丨牧馬爭嘶)寇警(後漢書祭肜傳自是)
(匈奴衰弱邊無丨丨鮮卑烏桓並入朝貢)無儆(後漢書東平憲王傳今方域晏然要荒丨丨將遵上德無為之時也)戎警
(後漢書臧洪傳焦和不理丨丨但坐列巫史禜禱羣神貞婦韓氏詩帝曰卿北伐山丨今有丨)烽警(後漢書竇融傳修兵馬習)
(戰射明丨燧之丨任孝恭荅魏初和移文輙勒緣邊屯戍各息丨丨旌旗晝卷刁斗夜停姜公輔茂才異等策乃者夷夏多虞丨鞞)
(屢丨)機警(魏志武帝紀太祖少丨丨有權數而任俠放蕩晉書顧和傳王導謂和曰卿珪璋特達丨丨有鋒不徒東南之美實)
(為海内之俊又秃髮傉檀載記傉檀少丨丨有才略梁書范雲傳雲性丨丨有識北史儒林傳孫靈暉子萬夀聰識丨丨唐書李宗)
(閔傳宗閔性丨丨又王晏宰傳晏宰幼丨丨智興自飬之故名與諸父齒宋史張巖傳為人丨丨柔回善諧)清警(魏志崔琰)
(傳涿郡孫禮盧毓始入軍府琰名之曰孫疏亮亢烈剛簡能斷盧丨丨明理百鍊不消皆公才也梁書元帝紀王僧辨勸進表曰揚)
(丨丨而赴名都具玉鑾而旋正寢南史庾於陵傳丨丨博學有才思唐書楊師道傳丨丨有才思又李嶠傳元首之尊居有重門擊)
(柝之衛出有丨丨戒道之禁温子昇從駕詩神行揚翠旗天臨肅丨丨薛季宣從沈守求印詩哦詩五百盡丨丨立使江山景物新)
稱警(魏志王朗傳將行則設兵而後出幄丨丨而後踐墀)備警(吳志孫韶傳權夜至京城下營試攻驚之兵皆乘城傳檄)
(丨丨讙聲動地頗射外人權使曉諭乃止明日見韶甚器之)懲警(晉書王恭傳尚之兄弟專弄相權欲假朝威貶削方鎮丨)
(丨前事勢轉難測)軍警(晉書毛穆之傳遷右將軍宣城内史假節鎮姑孰穆之以為戍在近畿無復丨丨不宜加節上疏辭)
(讓)告警(齊書武帝紀往以邊虜丨丨故沿時損益)嚴警(齊書東昏侯紀陳顯達至都宫城丨丨楊譚進孝烏頌表肅穆)
(紫宸曉夕丨丨會弁星列爪士雲屯)邊警(陳書武帝紀世道初艱方隅多難公以國盗丨丨知無不為唐書狄仁傑傳仁傑上)
(疏曰臣以為丨鄙暫丨不足憂中土不寧可為慮也宋史王次翁傳趙鼎移漳州檜意猶未厭次翁又論鼎聞丨丨喜見顔色䋲以)
(漢法當伏不道之誅劉克莊和寔之詩與君未得便安閒丨丨偏能惱澗槃)聰警(南史江蒨傳幼丨丨讀書過口便誦宋史)
(宋綬傳幼丨丨額有奇骨為外祖楊徽之所器愛圖畫見聞誌黃居寳少丨丨多能事工畫花鳥松石兼善八分潘岳金鹿哀辭柔)
(情和泰朗心丨丨)多警(北史段韶傳論韶光輔長君克隆門業屬亭候丨丨為有齊上將宋史魏羽傳時北邊丨丨朝議耕)
(戰之術李德裕德政碑文狀自授任坤方鎮安全蜀亭戍丨丨災旱相仍)息警(北史蠕蠕傳孝莊詔曰隂山丨丨弱水無塵任)
(昉詔文館盈紳戎亭丨丨)猜警(北史元胄傳趙王招謀害帝帝不知將酒肴詣其宅趙王引帝入寑室酒酣欲生變胄瞋目憤)
(氣扣刀入衛趙王問其姓名胄以實對趙王賜之酒曰吾豈有不善之意耶卿何丨丨如是)威警(北史史萬歲傳論北却匈)
(奴南平夷獠兵鋒所指丨丨絶域庾信司馬裔神道碑氣扼巴邱之兵丨丨建平之戍)出警(唐書高祖紀隋帝命唐王冕十)
(有二旒建天子旌旗丨丨入蹕)韶警(唐書上官昭容傳天性丨丨善文章年十四武后召見有所制作若素搆)廵警(宋史)
(王彦昇傳為京城巡檢中夜詣王溥第溥驚悸而出既坐乃曰此夕丨丨甚困聊就公一醉耳彦昇意在求賄溥佯不悟置酒數行)
(而罷金史李石傳詔曰京師廵禦不可不嚴近都猛安内選士二千人丨丨仍給口豢芻粟李德林隋王册文禁衛勤丨丨之務治)
(兵得蒐狩之禮薛廷珪授劉思謙李瓘將軍制爾其服我寵光為吾心腹侍衛丨丨勉於在公)開警(宋史舒璘傳張栻官中都)
(璘往從之有所丨丨隋煬帝寳臺經藏願文今陳此意乃似執著若不丨丨則不深固魏了翁頭跋以理之最切近者丨丨後學)
奇警(宋史王珪傳弱歲丨丨出語驚人又楊繪傳少而丨丨讀書五行俱下名聞西州柳貫題畫詩善畫如工詩意到即丨丨)
聞警(宋史郭浩傳帝問西事浩曰臣在任己丨丨慮夏人必乘間盗邊願選將設備)察警(宋史蔡挺傳知博州申飾屬縣)
(嚴保伍得居停姦盗者數人弛其宿負補為吏使之丨丨盗每𤼵輒得)夷警(宋史謝麟傳融江有丨丨將吏議致討麟以計)
(平之)有警(金史赫舍哩良弼傳今官馬甚少一旦邊鄙丨丨乃調於民不亦晚乎韓非子楚厲王丨丨為鼓以與百姓為戍飲)
(酒醉過而擊之也民大驚使人止曰吾醉而與左右戱過擊之也民皆罷居數月丨丨擊鼓而民不赴乃更令明號而民信之)示
警(元史愛薛傳中宫召問災異殆下民所致耶對曰天地丨丨民何與焉)自儆(元史泰定帝紀朕當丨丨卿等亦各宜欽)
(厥職避暑錄話司空表聖休休亭記自言嘗為匪人所辱宜以耐辱丨丨因號耐辱居士魏了翁題跋李清臣此疏非喜為異者迨)
(今百五十有一年歴觀人物品第判若黑白吾黨亦可以丨丨矣)謹警(韓非子李悝警其兩和曰丨丨敵人旦暮且至擊汝)
(如是者再三而敵不至兩和懈怠不信居數月秦人來襲之至幾奪其軍此不信之患也)提警(夢華錄殿上常列禁衛兩重時)
(刻丨丨出入甚嚴)電警(張衡週天大象賦既編梁以虹構亦裁輪而丨丨)釋警(七命丹冥投鋒青徼丨丨)載警
(陶潛贈長沙公族祖詩爰采春花丨丨秋霜)行警(梁武帝登北顧樓詩歇駕止丨丨㢠廻輿暫遊識)獻警(沈約丹徒故宫)
(頌清渭走烽濁河丨丨恃峭劍關憑深桂嶺)屯警(王褒尉遲綱墓碑銘任屬丨丨官聯極侍)夜警(王勃上九成宫頌表)
(松軒丨丨杳冥姑射之心茅殿晨凝寥廓峒山之駕吳融無題詩鵁鶄丨丨池塘冷蝙蝠畫飛樓閣空)梵警(王勃龍懷寺碑)
(手廻香浮中天丨丨)騷警(孫逖授王斛斯太僕卿制間歲以來頻有丨丨)大警(柳宗元秘書少監陳公行状將復前之為)
(相者公曰天子下加惠羣臣而引慝焉德之厚也而為相者復無以丨丨於後率其黨争之)停警(歐陽詹㢠鑾賦四門大開)
(七寢丨丨)晝警(戴少年王榮神道碑公家之事知無不為丨丨暮廵考課尤著)罷警(李德裕與紇扢斯可汗書從此邊陲)
(丨丨弓矢載櫜陸扆授石善友滕從免節度使制風烟丨丨於北方琛賮遠臻於中國皮日休題潼關蘭若詩潼津丨丨有招提近)
(百年無戰馬嘶)徹警(李商𨼆為濮陽公陳情表苟罷嚴丨丨則負約渝盟黃庭堅送李德素詩人生要當學安燕不丨丨)作
警(張友正請長纓賦三寸之舌自騁七擒之術丨丨)鞭警(歐陽修自岐江山行至平陸驛詩腰輿懼傾撲煩馬倦丨丨張)
(耒石樓詩平生林野趣疎放謝丨丨)新警(陳與義詠月詩老笻無前遊危處有丨丨元好問瀍陽後庵詩溪上弄明月風露𤼵)
(丨丨又鶴詩城頭曉露生丨丨萬首望穿雲際影)見警(朱子題跋和中叔通二君子其相與切磋之時有以丨丨焉則區區)
(之望也)餘警(元好問宿田家詩兒童聞叩門租吏有丨丨唐順之詩四郊壘壁猶丨丨十載瘡痍尚未收)骨警(戴表)
(元秋盡詩丨丨如醫知冷熱詩多當歴記晴陰)雞警(王惲靈巖寺詩丨丨陰魔暴僧馴怒虎耽)烏警(王逢歸省祖壠過大)
(南嶺詩僕夫戒期程丨啼復子丨)深警(王守仁秋夜詩窅然坐幽獨怵爾抱丨丨)薛儆(唐書公主傳鄎國公主崔貴妃)
(所生始封荆山下嫁丨丨又嫁鄭孝義)崔儆(唐書趙憬傳其鎮湖南也丨丨為部刺史不守法憬以正彈治之及為相乃擢)
(儆自大理卿為尚書右丞)
晏開警(後漢書耿國傳呼韓邪欵塞稱藩國曰臣以為宜如孝宣故事令東扞鮮卑北拒匃奴率厲四夷完復邊郡使塞下)
(無丨丨之丨萬世有安寧之策也)關徼儆(後漢書南匈奴傳論罷丨丨之丨息兵民之勞)魯柝警(北史張普惠傳)
(宋城之帶始縈丨門之丨裁丨又揭傒斯黃鶴山聽雨詩遥兼夜柝警細與寒更并)一日警(唐書李密傳楊玄感嘗私謂密)
(曰中原有丨丨丨公與我孰後先)河北警(宋史王德用傳帝慰勞曰丨丨有丨藉卿鎮撫之又賜手詔慰勉拜保静軍節)
(度使)鋾鈴警(宋史孟宗政傳金人戰輙敗忿甚周城開濠四面控兵列濠外飛鋒以丨丨自丨鈴響則犬吠宗政厚募壯士)
(乘間突擊金人不能支)斥候警(地理通釋唐太宗得隴上凉州地破吐谷渾高昌開四鎮明皇收黃河積石宛秀等軍中)
(國無丨丨丨者幾四十年)宸儀警(謝朓迎神歌丨丨丨王度乾嗟雲漢望昊天)雜佩警(蕭昕元獻皇太后册文丨)
(丨相丨副笄盡飾)西原警(穆員盧公墓誌銘每歲有丨丨之丨府君布政羣盜為人)隻字警(杜甫張公九齡詩自)
(成一家則未缺丨丨丨陳造謝吳節推趙楊子曹器遠趙子野携具詩四豪成風手可但丨丨丨)羽書警(楊億論靈州事)
(宜狀朝廷無旰食之憂疆場無丨丨之丨)枹鼓警(曾鞏救災議或至於一有丨丨之丨則雖欲為之將不及矣)風露
警(陳履常披雲樓上梁文水宿塗行夜無丨丨之丨盆繅䥥割家有囊廩之餘)萑蒲警(陳造夜宿商卿家詩丨丨無丨)
(南塘静歉歲村區鼓罷撾)弱者警(游酢祭陳了翁文慮遠而知者疑言危而丨丨丨)詩文警(岑安卿詠范氏池亭)
(詩喜有鄭家湖丨丨每相丨)初秋警(張翥得成居竹書詩危甚丨丨丨幾於平陸沈)
請(七靜切乞也求也問也謁也又庚韻敬韻)
韻藻奏請(漢書昭帝紀百姓未能家給朕甚憫焉其減口賦錢有司丨丨減什三上許之又成帝紀詔曰今公卿大夫或)
(不信隂陽薄而小之所丨丨多違時政又鼂錯傳内史府居太上廟堧中門東出不便錯廼穿門南出鑿廟堧垣丞相大怒欲因此)
(過為丨丨誅錯唐會昌五年南郊赦文每道一歲不得過七員應諸道軍將昨緣酧奬戰功多授正秩今日已後非因戰功不得請)
(正官其已有正官者或因停替亦須待三五年後方得丨丨)奇請(漢書刑法志大辟之刑千有餘條律令煩多百有餘萬言)
(丨丨它比日㠯益滋注丨丨謂常文之外主者别有所請㠯定罪也)别請(見上)造請(漢書張湯傳其丨丨諸公不避寒暑)
(宋史崔公度傳公度起布衣無所持守惟知媚附安石晝夜丨丨雖踞厠見之不屑也權德輿道一禪師塔銘序大師聞衡岳有讓)
(禪師者傳教於曹溪六祖貞心超詣是謂頓門跋履丨丨一言懸觧始𩔖顔子如愚以知十俄比淨名默然于十二道衍泊平望詩)
(得非衣食驅無乃緣丨丨)誠請(唐明皇酺宴序挹夷夏之丨丨荅人神之厚睠)上請(杜甫詩向時禮數隔制作難丨丨唐)
(無名氏賑給判事雖丨丨恩未下流稍違主守之文遽見職司之舉又還墳判披肝丨丨思切來歸零淚下霑悲深去國)
置驛請(漢書鄭當時傳當時為太子舍人五日一洗沐常丨丨馬長安諸部丨客常恐不徧)伍胥請(抱朴子有葛仙)
(公者曾從吳主别到洌洲還遇大風仙公船沉淪吳主甚悵恨明日登高以望見公步從水上來曰臣昨侍從而丨子丨見丨暫過)
(設酒怱怱不得即委之)無路請(王勃滕王閣序丨丨丨纓等終軍之弱冠有懷投筆慕宗慤之長風)
增不請(禮記田里不粥墓地丨丨又晉書劉弘傳張奕貪亂弘遣軍斬之而後奉表詔曰將軍雖有丨丨之嫌古人有專之)
(之義)必請(禮記婦將有事大小丨丨于舅姑又大夫私行出疆丨丨)固請(儀禮士相見禮賓對曰某也不依于贄不敢見)
(丨以丨左傳荀偃士匃請伐偪陽而封宋向戍焉荀罃曰城小而固勝之不武弗勝為笑丨丨圍之弗克史記留侯世家上有不能)
(致者天下有四人令太子為書卑辭安車因使辯士丨丨宜來來以為客時時從入朝令上見之則一助也漢書蕭何傳何廼給泗)
(水卒史秦御史欲入言徵何何丨丨得毋行唐書韓偓傳初偓侍宴與京兆鄭元規威遠使陳班並席辭曰學士不與外班接主席)
(者丨丨乃坐王諲張侯下綱判禮崇三讓無聞丨丨之辭射有五容先招不至之誚又江表傳權羣臣勸即尊號權不許羣臣稱天)
(命符瑞丨重以丨)得請(左傳狐突適下國遇太子太子使登僕而告之曰夷吾無禮余丨丨于帝矣將以晉卑秦秦將祀余)
(又齊語嚴公將殺管仲齊使者請曰寡君欲親以為戮若不生得以戮于羣臣猶未丨丨也)大請(左傳穆叔曰以齊人之朝)
(夕釋憾于敝邑之地是以丨丨)助請(左傳陳轅宣仲怨鄭申侯之反已于召陵故勸之城其賜邑曰美城之大名也子孫不忘)
(吾丨子丨)私請(左傳臧孫如防使來告曰紇非能害也知不足也非敢丨丨苟守先祀無廢二勲敢不辟邑宋史王旦傳旦為)
(相賓客滿堂無敢以丨丨)虚請(左傳子叔嬰齊奉君命無私謀國家不貳若丨其丨是棄善人也又宋書毛修之傳臣之于國)
(理無丨丨皮日休苦雨詩府金廩粟丨丨來憶著先生便知愧)泣請(左傳齊侯田于莒盧蒲嫳見丨且丨曰余髮如此種種余)
(奚能為)重請(穀梁定公元年九月大雩傳雩者為旱求者也求者請也古之人丨丨何丨乎丨人之所以為人者讓也請道)
(去讓也則是舍其所以為人也是以重之焉請哉請乎應上公)焉請(見上)求請(爾雅告謁請也疏皆謂丨丨也後漢書虞)
(詡傳永建元年三公劾奏詡盛夏多拘繫無辜為吏人患時中常侍張防特用權勢每請託受取詡輒案之宦官孫程張賢等知詡)
(以忠獲罪乃相率奏乞見時防在帝後程叱曰奸臣張防何不下殿防趨就東箱程曰陛下急收防無令從阿母丨丨)廢請
(戰國策申子請任其從兄官昭侯弗許也申子有怨色昭侯曰非所謂學于子者也聽子之謁而廢子之道乎又亡其行子之術而)
(丨子之丨乎)彊請(漢書高帝紀漢王病創臥張良丨丨漢王起行勞軍以安士卒毋令楚乘勝漢王出行軍疾甚因馳入成)
(臯又灌夫傳吳楚反時潁隂侯灌嬰為將軍屬太尉請孟為校尉夫以千人與父俱孟年老潁陰侯丨丨之鬱鬱不得意故戰常䧟)
(堅遂死吳軍中)聽請(漢書王子侯表沈猷侯受坐為宗正丨丨不具宗室耐為司寇師古注受為宗正人有私請求者受聽許)
(之于宗室之中事有不具也)自請(漢書江都易王非傳吳楚反時非年十五有材氣上書丨丨擊吳景帝賜非將軍印又王)
(莽傳翼平連率田况丨丨出界擊賊所嚮皆破莽以璽書令况領青徐二州牧事說苑丨丨絶易請人絶難)掌請(後漢書百)
(官志太子樂令一人六百石本注曰掌伎樂凡國祭祀丨丨奏樂及大饗用樂掌其陳序)聘請(後漢書馮衍傳衛尉陰興新陽)
(侯陰就以外戚貴顯深敬重衍衍遂與之交結由是為諸王所丨丨尋為司隸從事)禱請(後漢書宋均傳帝遷均司隸校尉數)
(月出為河内太守政化大行均嘗寢病百姓耆老為丨丨旦夕問起居羅𨼆甘露寺看雪上周相公詩篩寒灑白亂溟濛丨丨功兼)
(造化功)屢請(魏志曹洪傳始洪家富而性吝嗇文帝少時假求不稱常恨之以犯法下獄卞太后謂郭后曰令曹洪今日死)
(我明日勅帝廢后矣于是涕泣丨丨乃得免官削爵土唐武后樂章既廹王公丨丨方乃俯遂羣心)辟請(蜀志楊儀傳注楊慮)
(少有德行為江南冠冕州郡禮召諸公丨丨皆不能屈)祈請(晉書禮志僭禮瀆神縱欲丨丨曾不敬而遠之徒偷以求幸耳)
(杜甫牽牛織女詩丨丨走兒童稱家隨豐儉)傍請(晉書刑法志出法賞罰唯人主專之非奉職之臣所得擬議然後情求丨)
(丨之跡絶)三請(晉書明穆庾皇后傳咸和九年有司奏請追贈后父及夫人邱氏后陳讓不許丨丨不從又慕容惠載記慕容)
(惠曰自古乞援不遣大臣則不致重兵是以趙隸丨丨楚師不出平原一使援至從成高適宋中詩妖星終自移丨丨皆不忍黃庭)
(堅詩黃鸝己丨丨)觧請(晉書石勒載記并州刺史東瀛公騰使將軍郭陽張隆虜羣胡將詣冀州勒在其中數為隆所毆辱)
(先是郭敬與勒友善以勒屬郭陽是以陽時每為丨丨)啟請(宋書顔延之傳上表云日叨官次雖容載有途而妨穢滋積早)
(欲丨丨餘筭屏蔽醜老)横請(隋書李諤傳自衒自媒都無慙恥之色強干丨丨唯以乾没為能)堅請(宋史趙普傳有)
(羣臣當遷官太祖素惡其人不與普丨以為丨)五請(宋史理宗紀淳祐六年右丞相游似丨丨歸田里詔不允)干請(宋史)
(張商英傳商英嘗薦舒亶可用至亶知諫院商英以壻王潙之所業示之繳奏以為事涉丨丨責監赤岸鹽稅又陳自強傳自強縱)
(子弟親戚關通貨賄仕進丨丨必諧價而後子)論請(宋史趙安易傳淳化中嘗建議令西川鑄大錢以十當百吏部尚書宋鎮)
(言安易之請非經久計也而安易丨丨不已)懇請(宋史交阯傳大將黎桓為丁璿上表曰臣族本蠻酋將吏耆耋乃屬于臣)
(丨丨愈堅臣已攝行節度行軍司馬權領軍府事)謁請(列子列子與南郭子連牆二十年不相丨丨相遇于道目若不相見)
(者)唯請(列子楊朱曰利出者實反怨往者害來𤼵于此而應于外者丨丨故賢者慎所請注唯諾也人請于我而唯之則我)
(請于人人亦唯之)慎請(見上)劫請(莊子内則疑丨丨之賊外則畏寇盜之害)質請(荀子正名而期丨丨而喻)參
請(沈約安陸昭王碑文丨丨門衢並走羣望)一請(杜甫贈蘇四徯詩丨丨甘饑寒再請甘飬蒙)再請(見上)勤請
(楊䕫烏程州修建𪠘宇記公以吏民之丨丨不可拒絶兼凡所革易剏製皆力殆心罄而後克濟)來請(元稹批宰相上尊號)
(表驟加徽號深恥近名循省表章難遂丨丨)陳請(吳融授孫儲秦州節度使制十乘未臨三軍獻状既聞丨丨須議改移)
借請(唐彥謙四老廟詩舉朝公將無全策丨丨閒人羽翼成)受請(許棠送元上人歸吳中詩印心誰丨丨講疏自携歸)
月請(薛逢鑷白曲前年伊啞成都府丨丨俸緡六十五)曲請(范鎮大報天賦或孜孜于丨丨或屑屑于末戒)可請
(蘇軾虎邱寺詩悟彼良自咍歸田行丨丨)
洗而請(禮記侍射則約矢侍投則擁矢勝則丨丨丨注洗爵請行觴不敢直飲之)使某請(儀禮燕禮公與客燕曰寡)
(君有不腆之酒以請吾子之與寡君湏臾焉丨丨也以丨)以難請(左傳齊侯使崔杼為大夫使慶克佐之帥師圍盧國佐從)
(諸侯圍鄭丨丨丨而歸)為子請(左傳欒盈出奔楚宣子囚伯華叔向籍偃樂王鮒見叔向曰吾丨丨丨叔向弗應出不拜)
(其人皆咎叔向叔向曰必祁大夫)登臺請(左傳昭公伐季氏平子丨丨而丨曰臣請縛于沂上以察罪弗許請囚于費弗)
(許請以五乘亡弗許)以蔡請(左傳臧武仲自邾使告臧賈且致大蔡焉曰紇不佞失守宗祧敢告不弔紇之罪不及不祀子)
(丨大丨納丨其可)不敢請(國語晉文公既定襄王于郟王勞之以地辭請隧焉弗許文公遂丨丨丨受地而還)臧倉
請(孟子魯平公將出嬖人丨丨者丨曰今乘輿已駕矣有司未知所之敢請)顛蹶請(戰國策孟嘗君在薛荆人攻之淳子)
(髠為齊使於荆還王曰何見於荆對曰薛為先王立清廟荆固而攻之清廟必危齊王疾興兵救之丨丨之丨望拜之謁雖得則薄)
(矣善說者陳其勢言其方人之急也若自在隘窘之中豈用強力哉)以服請(漢書灌夫傳夫嘗有服過丞相蚡蚡從容曰吾)
(欲與仲孺過魏其侯會仲孺有服夫曰將軍廼肻幸臨汛魏其侯夫安敢以服為觧嬰與夫人夜灑掃張具至日中蚡不來嬰謂夫)
(曰丞相豈忘之哉夫不懌曰夫丨丨丨不宜廼駕自往迎蚡)乘間請(漢書鄒陽傳鄒陽留數日丨丨而丨)左右請
(魏志賈逵傳初為郡吏絳邑長郭援攻河東絳潰將斬之吏民皆乘城呼曰殺我賢君寧俱死丨丨義逵多為丨遂得免)氂纓
請(晉書束晳傳主無驕肆之怒臣無丨丨之丨賈誼陳政事疏故其在大譴大呵之域者聞譴呵則白冠丨丨盤水加劍造請室)
(而丨罪耳上不執縛繫引而行也)杜畿請(魏氏春秋丨丨嘗見童子謂之曰司命使我召子畿固丨之童子曰今將為君)
(求相代者君其慎勿言言卒忽然不見張景明無鬼論判恍愡而見始慮阮瞻之疾彷彿有言仍多丨丨之丨)黜殯請(任昉)
(竟陵王行状丨丨之丨至誠懇惻)幕中請(高適酬田著作詩綢繆閫外書慷慨丨丨丨)廉頗請(沈珣授李彦佐)
(鄜坊節度使制丨丨雖老尚丨臨戎李牧居邊未嘗生事)仙人請(聶夷中訪嵩陽道士不遇詩何當列禦宼去問丨丨丨)
山主請(釋皎然詩許共林客遊欲從丨丨丨)以歸請(黃庭堅送李德素歸舒城詩李侯為我來遽丨丨期丨)俗
人請(元好問兩山行不讀黃庭經豈燒龍虎鼎獨立都市中不受丨丨丨)
為魯衛請(左傳晉師從齊師入自邱輿擊馬陘齊侯使賓媚人致賂晉人不可魯衛諫曰齊晉唯天所授豈必晉晉人許)
(之對曰羣臣帥賦輿以丨丨丨丨若苟有以藉口而復于寡君君之惠也敢不惟命是聽)敬賢於請(晉語里克見太子曰)
(夫為人子者懼不孝不懼不得立且吾聞之丨丨丨丨孺子勉之乎注言執恭敬愈於請求也)
屛(必郢切蔽也爾雅丨謂之樹又廣雅罘罳謂之丨又青韻)
韻藻蕃屛(書王人罔不秉德明恤小臣屛侯甸傳自湯至武丁其王人無不持德立業明憂其小臣使得其人以為丨丨)
(侯甸之服小臣且憂得人則大臣可知釋文屏賓領反左傳昔周公弔二叔之不咸故封建親戚以丨丨周又文武成康之建母弟)
(以丨丨周其亦廢隊是為豈如弁髦而因以敝之國語夷則之上宫名之曰羽所以丨丨民使中法則也後漢書孝和帝紀皇太后)
(詔曰朕且佐助聽政外有大國賢王竝為丨丨内有公卿大夫統理本朝恭已受成夫何憂哉晉書孫晷傳晷父每行乘籃輿必恭)
(自扶侍所詣之處則于門外樹下丨丨之間隐息初不令主人知之又范陽康王綏傳綏子虓與東平王楙鎮東將軍周馥等上言)
(曰臣等竭力扞成丨丨皇家陛下垂拱而四海自正宋書武帝紀褒以寵章崇其徽物所以協輔皇家永隆丨丨)樹屛(書乃)
(命建侯丨丨在我後之人傳言文武乃施政令立諸侯丨以為藩丨)作屛(詩丨之丨之其菑其翳釋文屛必領反除也)𨼆
屛(漢書食貨志令細民人操造幣之執各丨丨而鑄作因欲禁其厚利微姦雖黥罪日報其埶不止晉書庾衮傳父守貧約衮躬)
(耕稼穡以給供飬而執事勤恪與弟子樹籬跪以授條或曰今在丨丨先生何恭之過衮曰幽顯易操非君子之志也)
塵事屛(杜甫詩何知戎馬間復接丨丨丨)
增之屛(詩丨丨之翰百辟為憲)某屛(禮記凡自稱其在邊邑曰丨丨之臣某)内屛(禮記天子曰丨丨諸侯曰)
(外屛大夫以簾士以帷宋史天文志丨丨四星在端門内近右執法屏者所以擁蔽帝庭也)外屛(見上宋史天文志天溷七)
(星在丨丨南主天厠飬豬之所暗則人不安移徙則憂沈詢封棣王制佩維城之重思丨丨之尊無怠無荒服我丕命)俾屛
(左傳哀公十六年四月己丑孔子卒公誄之曰昊天不弔不憗遺一老丨丨余一人以在位煢煢余在疚嗚乎尼父無自律宋書武)
(帝紀是用建兹邦國承祚山河言念再懷匪云足報往欽哉丨丨余一人獨孤及李公神道碑王曰彼天匪憗丨丨仁浹鰥寡道在)
(&KR0595;鼎)垣屛(晉書成公綏傳丨丨絡繹而珠連三台差池而雁翔)驅屛(梁書武帝紀騁肆淫放丨丨郊邑老弱波流士女塗)
(炭)退屛(隋書刑法志高祖性猜忌不悅學尚書僕射高熲柳彧等詣朝堂言陛下子育羣生務在去弊而百姓無知犯者不)
(息致陛下決罰過嚴皆臣等不能有所禆益請自丨丨以避賢路張九齡初𤼵道中詩昔歲嘗陳力中年丨丨居)天屛(宋史)
(天文志屛二星一作丨丨在玉井南)埽屛(獻帝春秋孫策渡江破王朗令使者詰朗曰朗受國恩當官云何不報德而阻兵安)
(忍大軍征討幸免梟夷不自丨丨復聚黨衆屯住郡境遠勞王誅)竄屛(終軍白麟竒木對南越丨丨葭葦與鳥魚羣正朔不)
(及其俗)幽屏(吳都賦紫貝流黃縹碧素王𨼆賑崴□雜插丨丨注丨丨謂生處也韓愈秋懷詩庶幾遺悔尤即此是丨丨)
軒屏(秋興賦熠燿粲于階闥兮蟋蟀吹乎丨丨)徹屏(笙賦弛弦韜籥丨塤丨箎)為屏(左貴嬪楊皇后誄教踰妊姒訓)
(邁姜嫄堂堂太子惟國之光濟濟南陽丨丨為藩本支菴藹四海蔭焉)金屏(江夏王劉義恭登景陽樓詩丹墀設丨丨瑶榭)
(陳玉床)務屛(謝朓新治北窗詩國小暇日多民淳紛丨丨杜甫哀張公九齡詩賓客引調同諷詠在丨丨)守屛(吳融)
(曲水詩序草萊樂業丨丨稱事引鏡皆明目臨池無洗耳韓愈送鄭尚書序嶺之南其州七十其二十二隸嶺南節度府其四十餘)
(分四府府各置帥然獨嶺南節度為大府大府帥或道過其府府帥必戎服近郊及既至大府帥先入據館帥丨丨若將趨入拜庭)
(之為者大府與之為讓至一再乃敢以賓主見)重屏(梁簡文帝詩晚橘𨼆丨丨枯籐帶㢠廻竿)易屛(梁昭明太子鍾山解)
(講詩方知蕙帶人囂虚成丨丨)丹屏(温子昇從駕幸金墉城詩御溝屬清洛馳道通丨丨湛淡水成文參差樹交影)暫屛
(駱賓王夏日游目詩丨丨塵囂累言尋物外情)雄屏(李德裕劍門銘樹兹丨丨以衛王國)右屛(崔珝授柳仲郢東川節度)
(制乃眷左綿實為丨丨控壓夷落保衛皇都)牆屏(王安石上韓太尉狀深慚固陋有玷奬成將次郊關即趨丨丨其為感喜)
(豈易談言)遭屛(蘇軾新居詩舊居纔一席逐客猶丨丨)巨屛(蔣仲授孫範青州節度制作朝廷之丨丨實利建侯總兵)
(旅之大權必先謀帥)閑屛(王埜山橋𨼆居記自弱冠已有山林之志一行作吏此事便廢今憂患丨丨之餘于世味何如也天)
(其或者遺吾幽山以遂其志歟)門屛(許有壬林慮山記西崖下望挂鏡臺則培塿矣此山之形奇峰重疊如展畫屛不知高挂)
(鏡臺又幾百周圍環抱而開豁其東臺如丨丨而位置偏南)
萬邦屛(詩君子樂胥丨丨之丨傳屏蔽也范仲淹明堂賦飭國典以俟來嵅之宜講武經以肅丨丨之丨)大邦屏
(詩价人維藩大師維垣丨丨維丨大宗維翰)左右屏(禮記侍坐于君子有告者曰少間願有復則丨丨丨而待注屛退也)
豪右屏(晉書張茂傳茂為涼州牧凉州大姓賈摹茂兄實之妻弟也勢傾西土茂誘而殺之於是丨丨跡丨威行凉域)貪
殘屛(宋史吳潛傳都城大火潛疏曰願陛下丨丨者丨回衺者斥懷奸黨賊者誅賈怨誤國者黜)國爵屛(莊子夫孝)
(弟仁義忠信貞廉此皆自勉以役其德者也不足多也故曰至貴丨丨丨焉至富國財屏焉是以道不渝注屛除棄之謂也夫貴在)
(其身猶忘之况國爵乎顔延之陶徵士誄心好異書性樂酒德簡棄繁促就成省曠殆所謂丨丨丨貴家人忘貧者)秋扇屏
(王僧孺秋閨詩風來丨丨丨月出夜燈吹)隨事屛(何遜詩幽疴與歲積賞心丨丨丨)紛諠屏(庾肩吾和晉安王詩)
(向夕丨丨丨追凉飛觀中)雲驥屏(李嶠晚秋喜雨詩服閑丨丨丨冗術土龍修)氛霧屏(高適酬田著作詩能使勲)
(業高動令丨丨丨)奸臣屏(許渾送從兄歸蜀詩道直丨丨丨冤深聖主知)煩慮屛(僧皎然詩清閒誘我性遂使丨)
(丨丨又武平一遊涇川琴谿詩幽致欣所逢紛慮自兹屛)俗說屏(蘇軾鑒空閣詩妄云桂兔蟇丨丨皆可丨)事未屏
(蘇軾送参寥詩退之論草書萬丨丨嘗丨)萬緣屏(陶安遇環中子詩我行寳珠林聞君丨丨丨)
章明盡屛(宋庠德車結旌賦升降惟寅僅比非心之屋丨丨丨丨寧同止獵之綏)
餅(必郢切)
韻藻畫餅(魏志盧毓傳時舉中書郎詔曰選舉莫取有名名如丨地作丨不可啖也毓對曰常士畏教慕善然後有名非)
(所當疾也宋史職官志咸平四年楊億上疏曰自西漢以來惟列侯啟封或踰萬戶至關内侯或有食邑不過數百家自是因循以)
(至聖朝竝無所給空有食采之稱真同丨丨之妄李嶠讓靈臺少監表西垣載筆五字非工東觀屬詞兩班難嗣空抱支離之疾坐)
(招尸素之譏惟此挈瓶有同丨丨豈足以比肩良史参領秘文薛廷珪授李充等刺史制心如皎日節貫秋霜屢委郡符猶同丨丨)
(李商𨼆詠懷詩官銜同丨丨面貌乏凝脂蘇軾二王書䟦丨地為丨未必似要令癡兒出饞水)蒸餅(晉書何曾傳厨饍滋味過)
(于王者帝輒命取其食丨丨上不拆作十字不食四民月今寒食以麵為丨丨樣團棗附之名曰棗糕海岳名言老杜作薛稷慧普)
(寺詩云鬱鬱三大字蛟龍岌相纏今有石本得視之乃是勾勒倒收筆鋒筆筆如丨丨古無真大字明矣劉攽詩話語音之異如關)
(中以中為蒸虫為塵丹青之青為萋閩以高為歌荆楚以南為難荆為斤向敏中鎮長安土人不敢賣丨丨恐觸中字諱也鷄肋編)
(宣和間上皇聞有楚州孫賣魚能言災禍召至京館于寳籙宫道院一日懷丨丨一枚坐一小殿時日高上微覺餒孫即出懷餅云)
(可以點心上皇未接孫云後來此亦難得食也明年有沙漠之行梁簡文帝七召丨丨十字湯官五熟)胡餅(晉書王長文傳)
(州辟别駕微服竊出舉州莫知所之後于成都市中蹲踞齧丨丨刺史知其不屈禮遣之釋名餅并也㳛麵使合并也丨丨作之大)
(漫沍也亦言以胡麻著上也蒸餅湯餅蝎餅髓餅金餅索餅之屬皆隨形而名之也隋唐嘉話劉晏五鼓入朝時寒中路賣丨丨家)
(熱氣騰輝使人買以袍袖包而啗之皮日休初夏即事詩丨丨蒸甚熟貃盤舉尤輕)蝎餅(見上)索餅(見上)金餅(見上)
(蘇舜欽中秋新橋對月詩雲頭豔豔開丨丨水面沉沉臥彩虹)湯餅(唐書明皇后王氏傳后以愛弛不自安承間泣曰陛下獨)
(不念阿忠脱紫半臂易斗麵為生日丨丨耶帝憫然動容阿忠后呼其父仁晈云世說何晏面絶白文帝疑其著粉後以丨丨啖之)
(大汗出隨以衣自拭色轉皎然青箱雜記凡以麵煑之皆曰丨丨李頎九日詩菊花辟惡酒丨丨茱萸香方干贈崔明府詩平叔正)
(堪丨丨試風流不合問年顔羅𨼆獻盧舍人詩鷄省露濃丨丨熟鳳池烟煖詔書成蘇軾謝惠猫免頭笋詩走送煩公助丨丨猫免)
(突兀鼠穿籬又過土山寨詩丨丨一杯銀線亂蔞蒿數筯玉簪横又賀生子詩甚欲去為丨丨客惟愁錯寫弄麞書黃庭堅酴醿詩)
(露濕何郎試丨丨日烘苟令炷爐香又煎茶賦貪味雋永速化丨丨)十餅(唐書李師道傳大將崔承度曰公不示諸將腹心而)
(委以兵此皆嗜利者朝廷以一漿丨丨誘之即去矣傳燈錄崇惠禪師賣餅家子也師日以丨丨遺悟和尚留一餅曰吾惠汝以蔭)
(子孫師問餅是我送何反遺我悟曰是汝持來汝復何咎師曉玄旨遂請出家)土餅(唐書王世充傳世充排䂎兵殊死鬭自辰)
(至午乃潰秦王傳城塹而守之世充糧且盡至以水汨泥去礫取浮丨糅米屑為丨民病腫)鬻餅(隋唐嘉話劉伯芻巷口有)
(丨丨者每當爐謳歌劉憐其貧貨以萬錢自是不聞)翻餅(唐宋遺史太宗北征咸云取幽薊如熱熬丨丨爾呼延贊曰此餅難)
(翻果無功)進餅(神仙傳壺公從遠方來賣藥常懸一壺于坐上每日入後跳入壺中費長房于樓上見之身為掃除并丨丨于)
(公公令長房共跳入壺)煎餅(荆楚歲時記人日食丨丨于庭俗云薰天)龍餅(酉陽雜爼侯思止食丨丨必令縮葱加肉)
(號縮葱侍郎蘇軾老人食蜜歌因君寄與雙丨丨鏡空一照雙龍影)易餅(原化記賀知章謁賣藥王老問黃白術持一大珠遺)
(之老人得珠即令丨丨與賀賀心念寳珠何以市餅老叟曰慳吝未除術何由成)
官厨餅(隋書酷吏傳厙狄士文為貝州刺史其子啖丨丨丨枷之于獄累日杖一百)一笥餅(拾遺記世祖微時樊)
(曄饋餅一笥帝不忘徵遷河東都尉曰丨丨丨得都尉何如曄頓首謝)紅綾餅(洛中紀異僖宗幸南内興慶池泛舟方食)
(餅餤時進士在曲江有聞喜宴上命御厨各賜丨丨丨餤故徐演詩云莫欺老缺殘牙齒曾喫丨丨丨餤來)鳴牙餅(退耕)
(錄許康年贈劉遊助丨丨丨千枚)
增買餅(漢書宣帝紀每丨丨所從買家輒大讎張耒奉先寺詩官家歲給半年錢街頭丨丨作寒食)賣餅(漢書王莽)
(傳王興者故城門令史王盛者丨丨莽按符命求得此姓名十餘人兩人容貌應卜相徑從布衣登用以示神焉餘皆拜為郎後漢)
(書趙岐傳逃難四方自匿姓名丨丨北海市中又華陀傳陀嘗行道見有病咽塞者因語之曰向來道隅有丨丨人蓱虀甚酸可取)
(三升飲之即如陀言立吐蛇十數乃知其奇魏略司隸鍾繇不好公羊而好左氏以左氏為大官廚而謂公羊為丨丨家西京雜記)
(太上皇徙長安深宫悽愴不樂高祖竊因左右問其故以平生所好皆屠販少年酤酒丨丨鬭鷄蹴踘以此為歡今皆無此故以不)
(樂過庭錄李充子美洛人家業丨丨好學不倦從程正叔游本事寧王宅畔有丨丨者妻甚美王取之經歲問曰頗憶餅師否唐)
(彦謙送樊琯歸朝詩㗖螯譏爾雅丨丨訴公羊韓偓兩賢詩賣卜嚴將丨丨孫兩賢高趣恐難論蘇軾阻風詩猶有小船來丨丨喜)
(聞墟落在山前)麴䴵(晉書孝愍帝紀京師饑甚米斗金二兩人相食太倉有丨數十丨麴允屑為粥以供帝)起餅(齊書)
(禮志永明九年詔太廟四時祭薦宣帝麫丨丨鴨臛孝皇后筍鴨卵脯醬炙白肉高皇帝薦肉膾葅羹昭皇后苕粣炙魚皆所嗜也)
麥餅(齊書禮志永明五年九月詔太廟四時祭宣皇帝薦丨丨鴨臛竝平生所嗜也)大餅(隋書禮志十六年詔曰今雖無)
(復牲腥猶有脯脩之𩔖即之幽明義為未盡可更詳定悉之薦時蔬左司馬筠等參議丨丨代大脯餘悉用蔬菜帝從)花餅(宋史)
(禮志諸王納妃賜女家有果槃花粉花冪眠羊臥鹿丨丨銀勝小色金銀錢等物)食餅(皇甫謐春秋衛倫以郎應會于京師)
(過予而論及于味倫稱魏故侍中劉子揚丨丨知鹽生精味之至也)麻餅(趙錄石勒諱胡胡物皆改名胡餅曰摶鑪石虎改曰)
(丨丨)舉餅(柳氏舊聞肅宗為太子時嘗侍饍有羊臂臑上顧使太子割肅宗既割餘汙在刃以餅潔之上不懌肅宗徐徐丨丨)
(啖之上甚悦)米餅(北戶錄廣州南當丨丨合生熟粉為之白薄而軟)卷餅(乾&KR0871;子劍南節度鮮于叔明好食臭蟲時)
(人謂之蟠蠱每散令人採拾得三五升即浮之微熱水中以抽其氣盡以酥及五味熬之丨丨而啖)鳳餅(大觀茶論本朝之興)
(歲修建溪之貢龍團丨丨名冠天下而壑源之品亦自此而盛)香餅(歐陽修歸田錄蔡君謨為余書集古錄目序刻石字精勁)
(可珍余以鼠鬚栗尾筆銅綠筆格大小龍茶惠山泉等為潤筆君謨大笑後月餘有人遺余以清泉丨丨一篋者君謨聞之歎曰丨)
(丨來遲使我潤筆獨無此一種佳物也清泉地名丨丨用以焚香火終日不滅洪芻香譜造丨丨子法軟灰三斤蜀葵葉一斤半同)
(擣令勻細如末可丸更入薄糊少許捍作餅子晒乾)捍餅(見上)一餅(歐陽修歸田錄慶歴中蔡君謨始造小片龍茶以進)
(謂之小團價直金二兩每因南郊致齋中書樞密院各賜丨丨四人分之宫人往往縷金花于上以貴重之)炊餅(高蓋記小)
(師之趨東室也急欲化去跏趺不盡一脚數十年前有高僧數其敗教之罪摺而正之言其中敗丨丨云爾)軟餅(實賓錄中)
(丞蜀韋嘏唐相範之子仕孟㫤時歴御史中丞性多依違時號丨丨中丞)有餅(言行錄丁晉公與楊大年抛令大年云有酒如)
(線遇鍼則見晉公云丨丨如月遇食則缺)籠餅(倦游雜錄唐人呼饅頭為丨丨亦名湯餅亦有熱于爐而食者呼為爐餅)爐
餅(見上)撮餅(五總志干寳司徒儀曰祭用&KR2193;&KR1979;晉制呼為丨丨又曰寒具今曰繖子)裂餅(杜甫為信行遠修水筒詩)
(浮瓜供老病丨丨常所愛)硬餅(韓愈寄劉師服詩羡君齒牙尚牢潔大肉丨丨如刀截)婆餅(梅堯臣山鳥詞丨丨焦兒)
(不食爾父向何之爾母山頭化為石)凉餅(蘇軾春菜詩爛蒸香薺白魚肥碎點青蒿丨丨滑)水餅(蘇軾端午詩丨丨既)
(懷鄉飯筒仍愍楚)紫餅(蘇軾惠山泉詩赤泥開方印丨丨截圓王又病中夜讀詩曾坑一掬春丨丨供千家注曾坑茶名)
百餅(蘇軾種茶詩十團輸大官丨丨衒私鬭又寄惠建茶詩誰知使者來自西開緘磊落收丨丨)翠餅(蘇軾贈潘谷詩)
(何似墨瀋穿破褐琅玕丨丨敲玄笏)新餅(蘇軾寄茶詩未辨服君青玉案建溪丨丨截雲腴)小餅(蘇軾留別廉守詩丨)
(丨如嚼月中有酥與飴)煑餅(黃庭堅跛奚移文起溲如截肪丨丨深注湯)
起膠餅(周禮醢人羞豆之食&KR0755;食糝食注&KR0755;食以酒為餅若今丨丨丨)水引餅(齊書何戢傳太祖好丨丨丨戢令婦)
(女躬執事以進即今之水麫也)一簞餅(周書樊深傳事繼母甚謹孝武西遷樊王二姓舉義為東魏所誅深父叔竝被害深)
(避難絶食得丨丨丨欲食之念繼母乃弗食夜中匍匐尋母得見因以饋母)四色餅(隋書南蠻傳大業三年常駿王君政)
(使赤土其王請駿等入宴王前設兩牀牀上竝設草葉盤方一丈五尺上有黃白紫赤丨丨之丨)薄如餅(宋史河渠志熙)
(寧四年帝語侍臣中人視麥者言淤田甚佳獨樞密院以淤田無益謂其丨丨丨)羊髓餅(遼史禮志正旦國俗以糯飯和)
(白丨丨為丨丸之若拳每帳賜四十九枚)血和餅(宋史趙自然傳有鄭榮者夜遇神人謂曰汝有道氣勿火食因授以醫術)
(所傳藥能愈大風疾民多求之皆刺臂丨丨丨給焉)艾染餅(宋史高麗國傳上巳日以青丨丨丨為盤羞之冠)石𨫼
餅(資暇錄丨丨丨本曰喭餅同州人好相喭將投公狀必懷此去備狴牢之粮後增以甘辛變其名質以為貢遺矣)五福
餅(清異錄湯悦逢土人于驛舍土人揖食其中一物是爐餅各五事細味之饀料互不同以問土人曰此丨丨丨也)同阿
餅(清異錄天成中帝令作丨丨丨法用碎肉與麫搜和如臂刀截每隻二寸厚蒸之)拆半餅(歐陽修歸田錄張僕射齊)
(賢體豐飲食過人人謂享冨貴者必有以異于人也然晏元獻公飲食甚微每丨丨丨以筯卷之抽去其筯内捻頭一莖而食亦異)
(于常人也)四十餅(畫墁錄陸羽所烹惟草茗耳迨至本朝建溪獨盛採焙製作前世所未有也丁晉公為福建轉運使始製)
(鳳團後又為龍團貢不過丨丨丨)四棄餅(紀談錄丨丨丨子以荔枝殼甘蔗滓乾柏葉棗核和焚一用松毬)防風
餅(皮日休藥名聯句為待丨丨丨湏添薏苡杯)槐芽餅(蘇軾詩青浮卵椀丨丨丨紅點冰盤藿葉魚)風射餅
(張耒賣餅兒詩北丨吹衣丨我丨不憂衣單憂餅冷)肉與餅(徐賁行沁水縣詩野䔩不可得敢望丨丨丨)
永(于憬切長也引也遠也遐也亦姓)
韻藻日永(書丨丨星火以正仲夏傳謂夏至之日火蒼龍之中星郭璞夏詩間宇静無娛端坐愁丨丨蕭璟詩遲遲春丨)
(丨憂來安所適薩都拉詩顧兹林塘幽消此間丨丨)依永(書聲丨丨律和聲疏詩言人之志意歌詠其義以長其言樂聲依此)
(長歌為節律吕和此長歌為聲)江永(詩丨之丨矣不可方思傳永長方泭也箋喻女之貞㓗犯禮而往將不至也又張九齡羣)
(雁詩嘗懷稲梁惠豈憚丨山丨)雋永(漢書蒯通傳通論戰國時說士權變亦自序其說凡八十一首號曰丨丨注雋字兖反丨)
(肥肉也丨長也言其所論甘美而義源長也益部方物略記&KR2752;魚比鯽則大膚縷玉瑩以繪諸庖無異丨丨)書永(書苑王逸)
(少書偏工丨丨以其八法之勢能通一切字)路永(陸雲祖王羊二公詩行矣征人身乖丨丨杜甫張公九齡詩矯然江海思)
(復與雲丨丨馬臻桑乾嶺圖詩驛騎&KR0786;行役苦覺道丨丨)漏永(侯喜漣漪濯明月賦丨丨更遥空見浮沈之狀星移漢轉無聞)
(出没之聲韋莊詞夜寒宫丨丨夢君恩羅衣濕紅袂有啼痕鎦炳左掖詩窗虚丨聲丨慢捲爐烟襲)谷永(漢書丨丨傳丨丨字)
(子雲長安人也於經書汎為疏達與杜欽杜鄴略等於天官京氏易最密故善言災異前後所上四十餘事專攻上身與後宮黨於)
(王氏上亦知之不甚親信也)
增思永(書慎厥身修丨丨惇叙九族庶明勵翼傳慎修其身思為長久之道范榮測景臺賦分至有度知王者之迎長盈縮)
(不愆念志士之丨丨趙蕃甸人獻嘉禾賦聖慮彌深皇猷丨丨又宋史彭丨丨傳字季長廬陵人治平中為御史中丞又元史許衡)
(傳請徵其弟子王梓劉季偉韓丨丨等十三人詔驛召之來京師分處名齋以為齋長)不永(書汝乃是不蘉乃時惟丨丨哉)
(傳汝乃是不勉為政汝是惟不可長哉欲其必勉為可長)惟永(書一人有慶兆民頼之其寧丨丨李覲紫玉見南山賦庶南山)
(之不騫期我皇之丨丨)永永(漢書景帝紀詔曰其為孝文皇帝廟為昭德之舞以明休德然後祖宗之功德施於萬世丨丨)
(無窮唐書讓皇帝傳帝曰頃因餘暇選仙錄得神方云餌之必夀今持此藥願與兄弟共之偕至長齡丨丨無極也元史祭祀志歴)
(世昭配丨丨無極韓愈潮州謝上表宜定樂章以告神明使丨丨年代服我成烈)祚永(唐書房玄齡傳開皇中天下混一皆)
(謂隋丨方丨又薛收傳始皇興阿房而秦禍速文帝罷露臺而漢丨丨牛弘方邱歌神丨惟丨帝業增昌高蓋花萼樓賦推福丨之)
(攸丨極威靈之所加)澄永(述異記丨丨泉在滄州九視山山下出泉闊百餘步雖泛金石終不沈故州人欲渡此泉以瓦鐵為)
(船舫)悠永(張衡週天大象賦韓魏接連齊秦丨丨沈約郊居賦駕雌蜺之連卷泛天江之丨丨蔣防惜分陰賦苟不競夫分寸)
(亦何期乎丨丨)自永(嵇康答難飬生論若能仗藥以丨丨則稲稷之賤居然可知謝朓高松賦固總木之為選貫山川而丨丨)
夕永(陶潛雜詩氣變悟時易不眠知丨丨)豫永(謝朓和隨王詩氣爽深遥矚丨丨聊停曦)斯永(彭殷賢大厦賦福祚)
(乃於萬丨丨子孫則百而逢吉)遐永(沈約枳園寺刹下石記寳祚隆邈比固須彌靈算丨丨齊軌常住)清永(高允鹿苑)
(賦圖之以萬形綴之以丨丨熊鉌題東坡詩集詩我觀此時詩下語已丨丨)隆永(薛道衡高祖功德頌鼎業靈長洪基丨丨)
配永(王勃九成宫頌肇三宫而丨丨憑大室而高視)夜永(王勃山亭夜宴詩桂宇幽襟積松臺凉丨丨杜甫詩攀躋倦日)
(短語樂思丨丨韓愈秋懷詩露泫秋樹高蟲弔寒丨丨蘇軾與述古乘月夜歸詩魚鑰未收清丨丨鳳蕭猶在翠微間熊鉌詩鄉夢)
(不隨秋丨丨客愁偏向雨聲添吳萊秋夜效梁簡文宫體詩無奈良丨丨起登樓上頭)羌永(韓愈感二鳥賦時返顧以流涕)
(念西路之丨丨)孤永(孟郊石淙詩物色多瘦削吟笑還丨丨)歲永(張籍懷别詩端居愁丨丨獨此留輕景)晝永
(歐陽修試院詩萬蟻戰酣春丨丨五星明處夜堂深梅堯臣吕晉叔遺新茶詩會待嘉客來侑談當丨丨林逋病中謝馮彭年見訪)
(詩山空門自掩丨丨枕頻移王自熙詩含香丨丨閑青瑣視草堂幽濕紫泥顧瑛玉山佳處詩于焉奉華觴聊以娱丨丨)夏永
(王令詩天風變春和畫日差丨丨)味永(蘇軾和錢安道寄惠建茶詩雪花雨脚何足道啜過始知真丨丨張子羽詩病眼只)
(貪書丨丨渴心頻夢橘奴香)宵永(虞集退直詩戀闕感時康懷歸覺丨丨又白翎雀歌芙蓉露冷秋丨丨芍藥風暄春晝長)
于永(漢書丨定國傳子丨嗣少多過失年三十乃折節修行以父任為侍中中郎將長水校尉尚館陶公主)孔永(漢書)
(丨光傳莽以光兄子丨為大司馬封侯又宋史孔宜傳丨子生鯉鯉生伋伋生丨字子冡按史記子思生白)張永(漢書元后)
(傳冠軍丨丨獻符命銅璧文言太皇太后當為新室文母太皇太后)程永(漢書王莽傳西羌龐恬傅幡等怨莽奪其地作西海)
(郡反攻西海太守丨丨永奔走莽誅永遣護羌校尉竇况擊之)蘇永(論衡光武生濟陽宫時夜無火室内自明皇考怪之即召)
(功曹吏充蘭使出問卜工蘭與馬下卒丨丨俱之卜工卜曰此吉事也毋多言)劉永(後漢書丨丨傳永梁孝王八世孫更始即)
(位封梁王都睢陽聞更始政亂遂專據東方吳漢蓋延破之又蜀志後主傳丨丨字公夀先主子後主庶弟封甘陵王又圖繪寳鑑)
(丨丨開封人工畫山水始師僧德符畫松石後覩關仝畫遂捐棄餘學專法關氏意思筆墨頗得其法)鮑永(後漢書丨丨傳)
(字君長更始即位拜為魯郡太守兖州牧元稹詩蕭何擕舊印丨丨授新銜)郭永(魏志文德丨皇后傳后少而父丨竒之曰)
(此乃吾女中王也遂以女王為字又宋史忠義傳丨丨大名府元城人劉豫宼大名城䧟永怒罵不絶金人殺之)李永(魏志)
(典韋傳襄邑劉氏與睢陽丨丨為讐韋為報之永故富春長備衛甚謹韋懷匕首入殺永又北史丨弼傳父丨魏大中大夫)慧
永(歐陽修跋隋廬山西林道場碑晉太和二年光祿卿陶範始為現弟子丨丨造寺而號西林)姜永(北史夏侯道遷傳丨)
(丨善彈琴有文學位漢中太守)傅永(北史丨丨傳字修期清河人拳勇過人年二十餘乃𤼵憤讀書涉獵經史齊侵豫州永擊)
(之兩月之中遂獻再捷帝曰上馬能擊賊下馬作露布惟傅修期爾封清河男拜光祿大夫)曾永(北史來護兒傳除大都督)
(領本鄉兵破陳將丨丨以功授儀同三司)智永(米海嶽書史丨丨千文唐粉蠟紙榻書内一幅麻紙是真蹟竇臮述書賦丨丨)
(智果禪林筆精注會稽永欣寺僧丨丨俗姓王氏右軍孫今見其真草千文數本并蔕名草書二紙歐陽修跋陳浮屠丨丨書千字)
(文千字文今流俗多傳此本為浮屠丨丨書考其字畫時時有筆法不𩔖者雜於其間疑其石有亾缺後人妄補足之又圖繪寳鑑)
(丨丨成都僧工小景長於傳模宛然亂真)許永(宋史太祖紀前盧縣尉鄢陵丨丨年七十有五自言父瓊年九十九兩兄皆八)
(十餘乞一官以便飬因召瓊厚賜之授永鄢陵令)孫永(宋史丨丨傳字曼叔世為趙人徙長社哲宗召拜工部尚書遷吏部)
(永外和内勁范純仁蘇頌皆稱之為國器)崔永(元史世祖紀管軍總管丨丨千戶劉潭王德用招降雷化高三州即以永等鎮)
(守之)阿永(元史世祖紀諸蠻吕告馬蒙丨丨等有嚮化之心)
降年永(書惟天監下民典厥義丨丨有丨有不永傳言天之下年與民有義者長無義者不長李堪然竇希瑊神道碑儀刑)
(八座通籍二宫福履有綏丨丨惟丨又張九齡賀衢州進古銅器状魚為龍象既章受命之元銘作龜文更表錫年之永)休命
永(顔延之饗神歌丨丨丨福履充)去德永(謝朓辭隨王子隆箋丨丨滋丨思德滋深隋煬帝答智顗遺旨書彌陁觀音親)
(來接引丨丨滋丨乃增眷戀)西南永(謝朓出新林浦詩江路丨丨丨歸流東北騖柳貫題畫詩巫閭東北長岷蜀丨丨丨)
再城永(梁昭明太子鍾山觧講詩糺紛八桂密坡陁丨丨丨)心悟永(江淹詩淒淒節序高寥寥丨丨丨)馳輝
永(牛弘朝日歌寒來遊晷促暑至丨丨丨)千齡永(虞世南文德皇后册文五福云備丨丨方丨)宸恩永(張說)
(慈恩寺詩翼翼丨丨丨煌煌福地開)與物永(高適酬裴秀才詩飄蕩丨丨丨蹉跎覺年老)天水永(杜甫渼陂西南)
(臺詩蒹葭離披去丨丨相與丨又高啟秋容軒詩蟬鳴山欲暗雁去天逾永)道途永(杜甫泥功山詩不畏丨丨丨反將汨)
(沒同)椿夀永(杜甫寄劉峽州詩但求丨丨丨)夏蟲永(陸龜蒙次神景宫詩肯信抃鼇傾猶疑丨丨丨)舌甘永
(梅堯臣蒙項茶詩湯嫩乳花浮香新丨丨丨)村巷永(蘇軾新居詩結茅得兹地翳翳丨丨丨)更鼓永(蘇軾聚星)
(堂雪詩歸來尚喜丨丨丨晨起不待鈴索掣)河漢永(蘇軾詩披衣起視夜海闊丨丨丨)蘿徑永(王逢過大南嶺)
(詩登登箯輿勞委委丨丨丨)公孫永(晉書丨丨丨傳字子陽襄平人𨼆於平郭南山慕容暐徵至鄴見暐不拜苻堅遣使)
(致問未至而永亡堅諡曰崇虚先生)慕容永(晉書載記序丨丨丨據上黨)王貽永(宋史外戚傳丨丨丨字季長漙)
(之孫咸平中尚鄭國公主能遠權勢在樞密十五年迄無過失人稱其謙静)吳叔永(宋史丨泳傳字丨丨潼川人)吳
季永(宋史丨昌裔傳字丨丨中江人)趙邦永(宋史李全傳全厚賞捕丨丨丨邦永乃變名必勝齊東野語丨丨丨本姓)
(李李全將也趙南仲愛其勇納之改姓趙氏南仲過靈壁奇石林立一峯巍然&KR0886;崒秀潤南仲立馬撫玩久之邦永命部下五百卒)
(輦歸尋以為獻)黃宗永(元史文宗紀廣西思明州土官丨丨丨遣其子來貢虎豹方物)
御定佩文韻府卷五十三之二
