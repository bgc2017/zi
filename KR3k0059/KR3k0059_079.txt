欽定四庫全書
御定佩文韻府卷十之一
上平聲十灰韻一
灰(呼恢切說文死火也)
韻藻揚灰(史記龜策傳不信不誠則燒玉靈丨其丨以徵後龜其卜必北向龜甲必尺二寸漢鐃歌有所思聞君有他心)
(拉雜摧燒之摧燒之當風丨其丨從今已往勿復相思徐陵廣州刺史德政碑丨丨既散駕棒將揮)葭灰(後漢書律歷志候氣)
(之法為室三重戸閉塗釁必周密布緹縵室中以木為案每律各一内庳外高從其方位加律其上以丨莩丨抑其内端案律而候)
(之氣至者灰去其為氣所動者其灰散人及風所動者其灰聚)鼓灰(後漢書楊璇傳璇為零陵太守時蒼梧桂陽猾賊聚攻郡)
(縣璇特制馬車數十乘以排囊盛石灰於車上又為兵車專彀弓弩乃令馬車居前順風丨丨賊不得視因使後車弓弩亂發羣盗)
(破散郡境以全)飛灰(晉書律歷志隂陽和則景至律氣應則灰飛灰飛律通吹而命之則天地之中聲也故可以範圍百度化)
(成萬品蕭慤冬至應教詩天宮初動磬緹室已丨丨陰行先九日登高詩重陽初啓節無射正丨丨王諲南至雲物賦騐律丨丨遙)
(應乎懸炭登臺視祲必在乎書雲杜甫詩吹葭六管動丨丨)畫灰(南史陶弘景年四五歲恒以荻為筆丨丨中學書南唐書)
(烈祖與宋齊丘議事率至夜分置灰爐而不設火兩人終日擁爐丨丨為字旋卽平之宋朝類要太祖卽位初年召陳摶命筮得離)
(之明夷摶用杖丨丨作兩卦象太祖曰朕壽幾何摶拜曰萬歲談苑陳希夷見錢若水以為有仙骨期之詣雲臺有一道者一僧圍)
(爐共坐摶指若水問何如僧以筯丨丨云做不得蘇軾寄餾合刷缾與子由詩寄君東閣閒烝栗知我空堂坐丨丨)劫灰(北齊)
(書樊遜傳昆明池黑以為燒丨之丨春秋夜明謂是降神之日高僧傳昔漢武穿昆明池底得黑灰問東方朔朔曰可問西域梵人)
(後竺法蘭至衆人追問之蘭云世界終盡丨火洞燒此丨是也李賀詩羲和敲日玻瓈聲丨丨飛盡今古平李商隠詩年華若到經)
(風雨便是胡僧話丨丨)鬚灰(唐書李勣傳勣嘗暴疾醫曰用丨丨可治帝乃自剪鬚以和藥)死灰(莊子形固可使如槁)
(木而心固可使如丨丨乎今之隱几者非昔之隱几者也釋名晦灰也火丨為丨月光盡似之杜甫詩自古江湖客冥心著丨丨)
棄灰(韓非子仲尼說隕霜而殷法刑丨丨說苑秦法丨丨於道者刑蘇軾論商鞅立信於徙木立威於丨丨)蘆灰(淮南)
(子女媧積丨丨以止淫水太玄經調律者度竹為管丨莩為丨列之九閉之中漠然無動寂然無聲微風不起纖塵不形冬至夜半)
(黃鍾以應)撥灰(搜神記晉永嘉中天竺人來江南有數術能取書紙及繩縷之屬投火中衆共視之見其燒爇了盡乃丨丨中)
(舉而視之故向物也呂蒙正詩丨盡寒爐一夜丨黃庭堅詩寒爐餘幾許灰裏撥陰何陳師道詩寒燈挑不熖殘火丨成丨)青
灰(梁昭明太子詩嵇生襲玄夜阮籍變丨丨梅堯臣詩葑田丨丨博奕局島樹墨撾烟雨圖)心灰(梁昭明太子詩器月希留)
(影丨丨庶方樸白居易詩丨丨不似爐中火髩雪過於砌下霜)池灰(虞茂昆明池織女石詩支機就鯨石拂鏡取丨丨)新
灰(薛道衡詩金圖列舊刻玉律動丨丨)爐灰(僧景雲詩凍瓶黏柱礎宿火陷丨丨白居易詩寂寞滿丨丨飄零上階雪薛能)
(詩杏酪漸香隣舍粥榆烟將變舊丨丨范成大詩巴童來按鴨丨丨袁桷詩舊篋裘頻索寒丨火易丨)秦灰(劉禹錫詩夢渚)
(草長迷楚望夷陵土黑有丨丨郝經詩千載丨丨散劫空)淋灰(蘇軾詩趙子飲酒如丨丨一年十萬八千杯)
浣布灰(潛夫論濯錦以魚丨丨以丨)淮南灰(庾肩吾望月詩圓隨漢東蚌暈逐丨丨丨)不然灰(駱賓王詩)
(莫言韓長孺長作丨丨丨元稹詩冥心眞類丨丨丨釋辨才設缸面酒欵蕭翼詩非君有祕術誰照丨丨丨又羅隱詩宣室夜闌如)
(有問可能全忘未燃灰)一寸灰(杜甫詩白髮千莖雪丹心丨丨丨李商隱詩春心莫共花爭發一寸相思丨丨丨)篝
下灰(白居易詩郎為匕上香妾為丨丨丨)蠟炬灰(王建詩馬上風吹丨丨丨)豆稭灰(蘇軾詩野店初嘗竹葉酒)
(江雲欲落丨丨丨)
增和灰(禮記冠帶垢丨丨請潄衣裳垢丨丨請澣集說潄澣皆洗濯之事丨丨若今之用灰湯也)燒灰(禮記仲夏之月)
(毋丨丨注為傷火氣也火之氣盛於夏火之滅者為灰燒又去聲蘇味道詩池清辨丨丨)蛤灰(周禮地官掌蜃共白盛之蜃注)
(盛猶成也謂飾牆使白之蜃也今東萊用蜃謂之义灰云漢制考疏蜃蛤在泥水之中東萊人义取以為灰故以丨丨為义灰)义
灰(見上)蜃灰(周禮地官掌蜃注蜃可以白器令色白疏宗廟社稷之器皆丨丨飾之又秋官赤叐氏掌除牆屋以蜃炭攻之)
(以灰灑毒之注除牆屋除蟲豸藏逃其中者蜃大蛤也擣其炭以坋之則走淳之以灑之則死疏淳謂灑沃以汁也蜃炭者謂丨丨)
(是也)泲灰(周禮考工記㡛氏湅絲以涗水漚其絲七日去地尺暴之注涗水以灰所泲水也漚漸也)清灰(周禮考工記㡛)
(氏湅帛丨其丨而盝之而揮之而沃之而盝之而塗之而宿之明日沃而又盝之注丨澄也於丨澄而出盝晞之晞而揮去其塵更)
(沃淳之朝更沃至夕盝之又更沃至旦盝之亦七日如漚絲也)澄灰(見上)欄灰(周禮考工記㡛氏湅帛以丨為丨渥淳其)
(帛實諸澤器淫之以蜃注以丨木之丨漸釋其帛也澤器謂滑澤之器蜃謂灰也)土灰(後漢書律歷志以日冬夏至權丨丨)
(效陰陽冬至則丨丨輕而衡仰夏至則丨丨重而衡低又黃香傳和帝以為東郡太守香上疏讓曰願乞餘恩留備冗官以畢臣香)
(螻蟻小志誠瞑目至願丨丨極榮)管灰(晉書律歷志叶時日於晷度效地氣於灰管劉允濟天賦託璇樞之妙術應玉丨之)
(浮丨吳仲舒南風之薰賦晦入陽春之曲潛吹玉丨之丨朱松詩玉别離轉恨空魚素歲月如飛逐丨丨亦作琯李賀閏月樂詞天官)
(丨丨剩飛今歲何長來歲遲楊萬里冬至詩又見初陽動丨丨)繩灰(晉書鳩摩羅什傳中書監張資病有外國道人羅义云能)
(愈資病羅什知义誑詐曰不能為益徒煩費耳乃以五色絲作丨結之燒為丨云若出水還成繩者病不可愈湏臾灰聚浮出復為)
(繩療果無效)焰灰(梁書袁昂傳天監二年以為後軍臨川王參軍事昂奉啟謝曰恩降絶望之辰慶集寒心之日丨丨非喻)
(荑枯莫擬)飲灰(南史荀伯玉傳高帝有故吏竺景秀嘗以過繫作部高帝謂伯玉卿比看景秀不荅曰數往候之備加責誚云)
(若許某自新必吞刀刮腸丨丨洗胃帝善其荅卽釋之)積灰(梁書樂藹傳車府庫火欲推主者藹曰昔晉武庫火張華以為)
(積油萬石必燃今庫若有灰非吏罪也旣而檢之果有丨丨時稱其博物弘恕焉)采灰(唐書食貨志奉天鹵池生水柏以灰)
(一斛得鹽十二斤利倍鹹鹵文宗時丨丨一斗比鹽一斤論罪)散灰(唐書李益與李賀齊名然少有癡病而多猜忌防閑妻妾)
(過為苛酷而有丨丨扄戶之事趙孟頫題耕織圖詩丨丨緣舊俗門徑環周遭)垢灰(周書孔晁注火浣布垢必投諸火布則火)
(色丨乃丨色出火振之皜然疑乎雪焉)濕灰(列子有神巫曰季咸列子與之見壷子出曰吾見怪焉見丨丨焉范成大詩鍾)
(情未丨丨)隨灰(淮南子畫丨丨而月暈闕鯨魚死而彗星出或動之也注有軍事相圍守則月暈以蘆灰隨暈環闕其一面則)
(月暈亦闕於上陳後主關山月詩暈缺丨丨減光滿映珠圓)室灰(太玄經泠竹為管丨丨為候以揆百度)次灰(釋名)
(堊亞也次也先泥之丨以白丨飾之也)染灰(崔寔四民月令四民草茂可燒灰六月命女工織縑練燒灰染青紺雜色)熱
灰(陸璣草木疏詩言采其葍葍一名䔰河内謂之蓘幽州人謂之燕葍其根正白著丨丨中温噉之荒歲可蒸以禦饑漢祭甘泉)
(或用之)赤灰(水經注武都故道縣有怒特祠神本南山大梓也秦文公伐之樹瘡隨合乃遣四十人持斧斫之猶不斷一人)
(傷足臥樹下聞鬼相與言曰秦公必不休荅曰其如我何曰丨丨䟦於子何如乃默無言臥者以告令士皆赤衣隨所斫以灰䟦樹)
(斷化為牛入水秦因為立祠)推灰(水經注廣谿峽三峽之首也北岸山上有神淵淵北有崖高可千餘丈俯臨神淵土人見)
(其高白因名為白鹽崖天旱燃木岸上丨其丨燼下淵中尋則降雨)冬灰(名醫别錄丨丨卽今浣衣黃灰爾燒諸藜蒿聚鍊作)
(之荻灰尤烈唐本草丨丨本是藜灰又有青蒿灰柃灰一作苓字乃燒本葉作梁簡文帝梅賦寒圭變節丨丨徙筩)荻灰(見上)
藜灰(見上)蒿灰(見上)柃灰(見上)碎灰(集異志陳周文育為鎮南將軍時有流星墜其聲如雷地䧟方二丈中有)
(丨丨數斗)不灰(開山圖徐無山出丨丨之木生火之石庚辛玉冊丨丨木隂石也生西南蠻夷中黎州茂州者燒之無烟伏深)
(齊地記東武城縣有勝火木經野火燒之不滅謂之丨丨木太平寰宇記丨丨木俗多為鋌子燒之成炭而丨丨出膠州其葉如蒲)
(草束以為燎謂之萬年火把本草丨丨木一名無灰木有木石二種)無灰(見上又本草宼宗奭曰古方用酒有新熟丨丨酒)
白灰(墨經以松三枝或五枝徐㸑之五枝以上則烟暴煤麄以下則烟緩煤細枝數益少益良有丨丨去之凡七晝夜而成元)
(稹開善寺詩燈籠青熖短香印丨丨消)蔭灰(墨經凡墨丨用炭丨石灰麥糠三種石灰酷多裂麥糠慢多曲惟炭灰為上)
察灰(陸機演連珠圖形於影未盡纖麗之容丨火於丨不覩洪赫之烈是以問道存乎其人觀物必造其極)委灰(陸機)
(連珠郁烈之芳出於丨丨)捐灰(潘岳西征賦寄苛制於丨丨注商君之法刑棄灰於道者)貞灰(孔璠之艾賦嗟呼丨丨與)
(邪燼迭御)驚灰(鮑照詩節如丨丨異)寒灰(鮑照詩丨丨滅更燃夕華晨更鮮杜甫詩眼穿當落日心死逐丨丨白居易詩)
(丨丨埋暗火曉熖凝殘燭元稹詩節應丨丨下春生返照中方干詩深擁紅爐聽仙樂忍教愁坐話丨丨傳燈錄古禪師曰無心卽)
(是道如丨丨死火枯木石頭)旋灰(梁簡文帝與劉孝綽書合壁不停丨丨屢徙)淪灰(沈約詩徂芳無再馥丨丨定還)
(熾)變灰(徐陵傅大士碑湏彌據海丨丨揚塵盧綸詩玉管能暄谷金爐可丨丨)輕灰(庾信咏鏡詩玉匣聊開鏡丨丨)
(暫拂塵江總燈贊烟抽細燄燼落丨丨李嶠寒食清明詩雄風乘令節餘吹拂丨丨)沈灰(薛道衡秋日遊昆明池詩魚潛疑刻)
(石沙暗似丨丨沈佺期臨池玩月詩夜光珠在握了了見丨丨宋之問晦日昆明池應制詩象溟看浴景燒劫辨丨丨)古灰
(元行恭秋遊昆明池詩衣共秋風冷心學丨丨沉)年灰(李孝貞元日早朝詩銅渾變春節玉律動丨丨)秋灰(駱賓王初)
(秋登司馬樓宴序葭散丨丨檀移夏火韓愈詩丨丨初吹季月管日出卯南暉影短)殘灰(沈佺期晦日幸昆明池詩䨇星移舊)
(石孤月隱丨丨元稹詩月明穿暗隙燈燼落丨丨方回雪中詩豈料暮年紉敗絮尚容永夜畫丨丨)高灰(劉禹錫武陵觀火詩)
(丨丨辨廩庾黑土連闉闍)暖灰(劉禹錫畬田作下種丨丨中乘陽拆牙蘖杜牧詩丨丨重擁瓶曉粥還分鉢)吹灰(韓愈)
(詩憶昨夾鐘之呂初丨丨上公禮罷元侯廻)灑灰(韓愈荅柳柳州食蝦蟇詩周公所不堪丨丨垂典教)春灰(李賀詩笛)
(愁翻隴水酒喜瀝丨丨釋尚顔除夜詩魚燈延臘火獸炭化丨丨)梅灰(李賀詩堂堂復堂堂紅脫丨丨香)漆灰(李賀)
(長平箭頭歌丨丨骨末丹水沙凄凄古血生銅花)羅灰(元稹詩丨丨修藥竈)化灰(白居易詩入山燒黃白一旦丨為丨)
(又贈曇禪師詩欲知火宅焚燒苦方寸如今丨作丨)成灰(李商隱詩蠟炬丨丨淚始乾)冷灰(李商隱韓冬卽詩十歲裁)
(詩走馬成丨丨殘燭動離情傳燈錄佛日和尚參夾山曰丨丨裏有一粒豆子爆)書灰(李羣玉詩多少關心事丨丨到夜深)
燼灰(無名氏詩雲光變丨丨)印灰(釋齊已詩竹裏安禪處生涯一丨丨又自貽詩時添瀑布新瓶水旋換旃檀舊丨丨)
(劉克莊詩爐殘鼠丨丨)晨灰(歐陽修詩丨丨暖餘杯)澆灰(程俱詩大江飲酒如丨丨)杉灰(陸游詩雪擁丨丨冷)
(雲垂紙帳明)火灰(陸游詩觸熱眞疑墮丨丨又郝經詩心同潑丨丨)未灰(陸游詩四方本是丈夫事白首自憐心丨)
(丨又看花心丨丨王惲詩寸心于世丨全丨)狂灰(郝經詩昆明老火飛丨丨)松灰(高憲焚香六言詩紙帳收烟密下丨)
(丨捲火常虛)軟灰(楊維楨詩丨丨促節變幹羅)
牡蘜灰(周禮秋官蟈氏掌去鼃黽焚丨丨以丨灑之則死注牡蘜蘜不華者)共炭灰(周禮地官掌炭掌灰物炭物之)
(徵令以時入之以權量受之以丨邦之用凡丨丨之事注炭灰皆山澤之農所出也)氣應灰(後漢書律歷志其可以相傳者)
(候氣而已天效以景地效以響卽律也隂陽和則景至律丨丨則丨除)竹莩灰(晉書律歷志以律著室中隨十二辰埋之)
(上與地平以丨丨丨實其中)勁翮灰(晉書陸機傳贊激浪之心未騁遽骨修鱗凌雲之意將騰先灰勁翮)擔石灰
(五代史唐臣傳安重誨以潞王從珂後必為患欲隂圖之明宗曰吾為小校時衣食不能自足此兒為我丨丨丨拾馬矢以相養活)
(今獨不能庇之耶由是不敢復言)色如灰(水經注廬陵郡城中有井其水丨半清半黃黃者丨丨汁取作飲粥悉皆金色)
(而甚芬香)自然灰(南州異物志琉璃作器以丨丨丨治之本草拾遺丨丨丨生南海状如黃土灰可澣衣琉璃玉石以此灰)
(埋之卽爛如泥至易雕刻)勃如灰(齊民要術麻生數日常驅雀布葉而鋤丨丨丨便刈汜勝之書曰穫麻之法穗勃丨丨丨)
(拔之)筆墨灰(侯鯖錄東坡述歐陽文忠嘗言有患疾者醫問其得疾之由曰乘船遇風驚而得之醫取多年柂牙為柂工手)
(汗所漬處刮末雜丹砂伏神之流飲之而愈醫以意用藥多此比予因謂公以丨丨燒丨飲學者當治昏惰耶)燎原灰(詩話)
(總龜孫冕見山中玉蕊花多遭野燒因作詩曰可憐遐僻地多化丨丨丨)酒滴灰(老學庵筆記唐人喜赤酒甜酒灰酒皆不)
(可解李長吉云小槽酒滴珍珠紅白樂天云荔枝新熟雞冠色燒酒初開琥珀香杜子美云不放香醪如蜜甜陸魯望云丨丨丨香)
(似去年又范成大詩旗亭官酒更多灰)掠竈灰(癸辛雜識綿上火禁不嚴則有風雹之變至日里社長就人家以雞翎丨)
(丨丨稍焦卷者有罰)昆明灰(庾信闡弘二教詩無勞問待詔自識丨丨丨劉憲三會寺應制詩林披館陶牓水浸丨丨丨)
願同灰(李白長干行十五始展眉丨丨塵與丨)火炎灰(韓愈詠雪詩鯨鯢陸死骨玉石丨丨丨)定中灰
(張祜詩已知無法說心向丨丨丨)爆竿灰(來鵠早春詩新歷才將半紙開小庭猶聚丨丨丨又范成大除夜詩書扉無健)
(筆爆竹有寒灰)雨沾灰(周賀逢皤公詩山衣風壊帛香印丨丨丨)十炷灰(許渾詩香銷丨丨丨)畫蠟灰(羅鄴)
(惜春詞細綠猶藏丨丨丨)一聚灰(李山甫詩心地澄然丨丨丨)白檀灰(釋齊已不睡詩天明拂經案一炷丨丨丨)
黑櫟灰(釋齊已詩話遍名山境燒殘丨丨丨)春蚓灰(孔平仲燭滴詩桃淚香蟠丨丨丨)竹篘灰(范成大詩)
(暖寒春店丨丨丨)念念灰(范成大詩綠髩看看雪丹心丨丨丨)十分灰(范成大詩丹心原未丨丨丨)風衮
灰(袁桷詩雪裏寒河丨丨丨)等閒灰(張養浩詩心因蝸角丨丨丨)寶篆灰(黃溍詩丨丨頻消白晝丨)不動
灰(文徵明詩輦道今朝丨丨丨)
對語(桂燼葭灰)(剪灺撥灰)(紫焰青灰)(獸炭蜃灰)(金壷汁玉琯灰)(盾磨墨箸畫灰)(無患木自然灰)
摘句(葭飛玉琯灰憂民夜畫灰)(榆烟動冷灰雲母詎成灰)(淑氣隨風動管灰春深猶暖地爐灰)
(銅儀一夜變葭灰八行重叠慰寒灰)
恢(苦回切大也)
韻藻恢恢(史記滑稽傳天道丨丨豈不大哉談言微中亦可以解紛晉書丨丨乾德萬類之所資始蕩蕩坤儀九區之所)
(均載老子天網丨丨疎而不漏莊子彼節者有間而刀刃者無厚以無厚入有間丨丨乎其於遊刃必有餘地矣文心雕龍風丨丨)
(而能遠流洋洋而不溢王庭之美對也應貞華林園集詩丨丨皇圖穆穆聖容杜甫詩垂旒資穆穆祝網但丨丨)規恢(揚雄)
(書深惟社稷之計丨丨萬載之業又長楊賦高祖奉命丨億載丨帝業七年之間而天下密如也)王恢(漢書建元六年大行)
(丨丨擊東粤東粤殺王郢以報恢因兵威使番陽令唐蒙風曉南粤)
漢道恢(李暠奉和聖製送張說上集賢學士賜宴詩偃武堯風接崇文丨丨丨)智網恢(韓愈詩雕刻文刀利搜求)
(丨丨丨又楊載送朱仲山歲貢入京詩戰藝鋒無敵搜賢網正恢)諸葛恢(晉書丨丨丨傳恢弱冠知名試守卽丘長轉臨)
(沂令為政和平王導嘗謂曰明府當為黑頭公)
增廓恢(太玄經丨之丨之不正其基)相恢(人物志夫九偏之材有同有反有雜同則相解反則相非雜則丨丨故善)
(接論者度所長而論之)葉恢(夏侯湛芙蓉賦的出豔發丨丨花披)外恢(傅亮劉穆之碑丨丨溫雅内鏡文明)弘恢
(李白明堂賦赫奕日噴風雷宗祀肸蠁王化丨丨鎮八荒通九垓)雄恢(徐積李陽冰篆詩丨丨嚴毅不可犯手中常握十萬)
(兵)意恢(左傳莒著丘公卒郊公不慼國人弗順欲立著丘公之弟庚輿蒲餘侯惡公子丨丨而善于庚輿郊公惡公子鐸而)
(善于丨丨公子鐸因蒲餘侯而與之謀曰爾殺丨丨我出君而納庚輿許之)陳恢(史記高祖紀沛公圍宛城丨丨踰城見沛)
(公曰為足下計莫若約降封其守因使止守引其甲卒與之西諸城未下者聞聲爭開門而待足下通行無所累沛公乃以宛守為)
(殷侯封恢千戸引兵西無不下者)張恢(史記鼂錯傳學申商刑名于軹丨丨先所注先卽先生)鮑恢(後漢書鮑永傳)
(永為司隸校尉辟扶風丨丨為都官從事恢亦抗直不避彊禦帝常曰貴戚且宜斂手以避二鮑)樂恢(後漢書丨丨京兆長)
(陵人父親為縣吏得罪於令收將殺之恢年十一常俯伏寺門晝夜號泣令聞而矜之卽解出親恢長好經學事博士焦永永為河)
(東太守恢隨之官閉廬精誦不交人物後永以事被考諸弟子皆以通關被繫恢獨皦然不汚於法遂篤志為名儒)童恢(後漢)
(書丨丨瑯琊姑幕人少仕州郡為吏司徒楊賜聞其執法廉平乃辟之及賜被劾當免掾屬悉投刺去恢獨詣闕爭之及得理掾屬)
(悉歸府恢仗策而逝由是論者歸美)高恢(高士傳丨丨字伯達少治老子經恬虛不營世務與梁鴻善隱華隂山中及鴻東游)
(思恢作詩曰鳥嚶嚶兮友之期念丨子兮僕懷思想念丨兮爰集兹二人遂不復相見恢亦終身不仕)李恢(蜀志丨丨建寧)
(俞元人先主領益州牧以恢為功曹書佐主簿遷别駕從事章武元年庲降都督鄧方卒先主問恢誰可代者恢對曰明主在上則)
(臣下盡情臣竊不自揆惟陛下察之先主笑曰孤之本意亦已在卿矣遂以恢為庲降都督)溫恢(魏志丨丨太原祁人文帝)
(踐祚以恢為侍中出為魏郡太守遷凉州刺史持節領護羌校尉)石恢(晉書傅休奕傳泰始四年為御史中丞上便宜五事)
(其四曰竊見河堤謁者丨丨甚精練水事及田事知其利害乞中書召恢委曲問其得失必有所補益)周恢(晉書賈充傳謐)
(好學有才思繼佐命之後開閤延賓海内輻輳汝南和郁丨丨皆傅會于謐)郄恢(晉書丨丨傳恢身長八尺美鬚髯武帝深)
(器之以為有藩伯之望)蕭恢(梁書世祖五王傳鄱陽王恢風度開朗氣情凝質爰在弱歲美譽克宣洎於從政嘉猷載緝)
胡恢(夢溪筆談金陵人丨丨博學強記善篆隸坐法失官時韓魏公當國恢獻詩曰建業關山千里遠長安風雪一家寒公憐)
(之令篆太學石經因得復官)
聖武恢(揚雄交州牧箴大漢受命中國兼該南海之宇丨丨是丨)霸略恢(司馬光太行山詩在昔王塗塞嘗聞丨丨)
(丨)宇量恢(曾鞏詩許國風猷壮容民丨丨丨)綦母恢(戰國策犀武敗於伊闕周君之魏求救魏王以上黨之急)
(辭之周君反見梁囿而樂之也丨丨丨曰溫囿不下此而又近臣能為君取之反見魏王魏王因使孟卯致溫囿於周君)
魁(苦回切丨帥一曰北斗星又賄韻)
韻藻渠魁(書殱厥丨丨脅從罔治正義丨為大丨為帥史傳謂賊之首領為渠帥本此)斗魁(史記天官書魁枕參)
(首正義魁斗第一星也言北方丨衡直當北之丨枕於參星之首又丨丨戴匡六星曰文昌宮漢書天文志北丨七星平旦建者丨)
(魁海岱以北也孟康注丨丨第一星法為日主齊晉書天文志丨為人君之象號令之主也一至四為丨五至七為杓又文昌六星)
(在北丨丨前杜甫詩數見銘鍾鼎眞宜法丨丨薛能蜀路詩劍閣緣雲拂丨丨楊載詩天時亦相應初昏占丨丨)芋魁(漢書)
(翟方進傳童謠曰壞陂誰翟子威飯我豆食羹丨丨後漢書馬融廣成頌蘘荷芋蕖注芋蕖丨丨也廣志蜀漢有君子丨大如斗丨)
(有百果芋魁大子多畝收百斛澄懷錄李華燒三城絕品炭以龍腦裹丨丨煨之擊爐曰丨丨遭遇矣李廌談記蘇序繞宅皆種丨)
(丨收極多民乏食卽蒸之置門外恣人取食賴以無饑序洵之父也)里魁(後漢書百官志里有丨丨民有什伍)黨魁(後漢)
(書黨錮傳張儉鄕人朱並承望中常侍矦覽意旨告儉與同鄕二十四人刻石立墠共為部丨而儉為之丨唐書楊虞卿傳虞卿佞)
(柔善諧麗權幸倚為姦利就黨中為最能唱和者以口語軒輊事機故時號丨丨)倚魁(荀子丨丨之行注倚音踦物體不具)
(也)蟹魁(酉陽雜俎丨執穗以朝其丨)傑魁(韓愈文見王於北亭猶高山深林鉅谷龍虎變化不測丨丨人也)怪
魁(陸龜蒙怪松贊或怪乎形或怪乎辭吾為丨丨是以贊之)帝魁(孝經鉤命决佳已感龍生丨丨宋衷春秋傳丨丨黃帝子)
(孫也東京賦昔常恨三墳五典旣冺仰不睹炎帝丨丨之美李善注炎帝神農後也丨丨神農名並古之帝號也)
冠倫魁(漢書揚雄傳迺搜逑索耦皐伊之徒丨丨丨注言選擇賢臣可匹耦於古賢皐陶伊尹之類冠等倫而魁桀朱子詩)
(羣居觀葩藻爭先丨丨丨)瑞草魁(杜牧茶山詩山實東吳秀茶為丨丨丨)注酒魁(黃庭堅詩初無丨丨丨)
增葛魁(史記王子侯表淄川懿王子寬封丨丨侯索隱丨丨或鄕名)劇魁(史記王子侯表淄川懿王子墨封丨丨侯)
(索隱丨丨志屬北海)俠魁(漢書游俠傳閭里之丨原涉為丨)入魁(孝經援神契斗曲杓橈象成車房為龍馬華蓋覆鉤)
(天罡丨丨神不獨居故驂駕陪乘以道踟蹰宋均注覆鉤旣覆且鉤曲似華蓋也天罡丨丨又似陪御乘)河魁(舊唐書呂才傳)
(才刊正陰陽書頗合經義謂歷陽成湖非獨丨丨之上蜀郡炎燎豈由災厄之下極言祿命之不驗李白詩身居玉帳臨丨丨又詩)
(二月丨丨將三千太乙軍)八魁(星經丨丨在北落東主獸之官小學紺珠後漢蘇賁曰丨丨上帝開塞之將也春己巳丁丑夏)
(甲申壬辰秋己亥丁未冬甲寅壬戌)都魁(抱朴子漢末諸無品行自相品藻不入道檢者為丨丨雄伯)瀵魁(水經注瀵)
(水出汾陰縣界平地開源潰泉上湧俗呼為丨丨)赭魁(名醫别錄丨丨生山谷中二月采夢溪筆談本草所謂丨丨皆未詳)
(審今南中極多似何首烏汁赤如赭彼人以染皮製靴)市魁(清異錄溫韜少無賴拳人幾死丨丨將送官謝過魁前拜逾數)
(百魁釋之韜每以為耻旣貴拍金薄為搭膝𢃄之曰聊酬此膝)吏魁(清異錄盩厔丨丨召士人訓子弟士素有蛀牙一日忽聞)
(有聲發於齦齶人馬喧關漸出口外痛頓止)天魁(夢溪筆談六壬天十二辰戍曰丨丨為二月將)從魁(夢溪筆談十二)
(辰之名古人釋其義曰二月物生根魁故曰天魁三月華葉從根而生故曰丨丨此說極無義理余按天魁者斗魁第一星也抵於)
(戍故曰天魁丨丨者斗魁第二星也抵於酉故曰丨丨)根魁(見上)大魁(老學庵筆記天聖初宋元憲公在場屋日夢丨)
(丨天下故事四方舉人集京師當入見宋公偶為衆人之首禮部因奏舉人宋祁等公惡之以為夢徵止此矣後卒為丨丨)廷
魁(揮麈錄本朝状元登庸者呂文穆李文定王文正宋元憲故詩人有云皇朝四十三龍首身到黃扉止四人後李士美何文縝)
(亦以丨丨至鼎席)律魁(九歎偓促談于廊廟兮丨丨放乎山間注明于大法賢智之士)羹魁(李尤丨丨銘羊羹不徧駟)
(馬長驅)為魁(木華海賦&KR2216;&KR2160;滐而丨丨注川阜曰魁)瑰魁(宋祁圓丘賦上崔嵬以鬱律兮外博敞而神麗遡朱鳥以)
(高蟠兮槩丨丨而邪峙)雄魁(曾鞏詩入見奥阼何丨丨)室魁(狄遵度石室賦丨之丨兮知公之德碩以鉅兮)奎魁
(明成祖詩丨丨照碧空)
不為魁(禮記居從父昆弟之讐丨丨丨)璇璣魁(晉書天文志魁四星為璇璣杓三星為玉衡)銅龍魁(易洞)
(林太子洗馬荀子冀家以丨丨丨作食歘鳴)會飲魁(抱朴子王孫公子優游貴樂行為丨丨之丨坐為博奕之帥)甘
藷魁(異物志丨丨似芋亦有巨丨剝去皮肌肉正白如脂肪南人專食以當米穀)鬭香魁(清異錄中宗朝韋武間為)
(雅會各携名香比試優劣名曰丨丨惟韋溫挾椒塗所賜常獲丨)豪傑魁(王安石詩先生天下丨丨丨)四海魁
(楊萬里詩南海端為丨丨丨)
文昌承魁(陳琳大荒賦攝提運杓丨丨丨丨)盧蒲就魁(左傳齊侯伐我北鄙圍龍頃公之嬖人丨丨丨丨門)
(焉)
對語(星紀斗魁)(天乙河魁)(酒榼羹魁)(菰首芋魁)(家督里魁)(九州牧四海魁)(文章伯豪傑魁)
摘句(孤標摩斗魁月將在河魁)(葑火更闌熟芋魁寶氣還應徹斗魁)
隈(烏恢切水曲名)
韻藻山隈(管子平原之隰奚有于高大丨之丨奚有于深曹植詩涉澗之濱緣丨之丨潘岳文朝濟洛川夕次丨丨歸鳥)
(頡頏行雲徘徊劉峻詩髣髴玉丨丨駱賓王詩古藤依谷上野徑約丨丨杜牧詩何當離城市高臥博丨丨李山甫詩亦有吾廬在)
(寂寞舊丨丨)小隈(管子泰山者山之高者也雖有丨丨不以為深)曲隈(莊子濡需者豕蝨是也擇疏鬛自以為廣宫大)
(囿奎蹄丨丨乳間股脚自以為安室利處不知屠者之一旦鼓臂布草操烟火而已與豕俱焦也淮南子舜釣于河濱朞年而漁者)
(爭處湍瀨以丨丨深潭相予皮日休茶塢詩茗地丨丨回野行多繚繞)隅隈(天問丨丨多有孰知其數笙賦若乃緜蔓紛敷)
(之麗浸潤靈液之滋丨丨夷險之勢禽鳥翔集之嬉固衆作者之所詳余可得而略之也)四隈(魏都賦考之丨丨八埏之中王)
(安石詩白帝留花滿丨丨)林隈(陶潛詩貧居依稼穡戮力東丨丨梁簡文詩飛從何處來似出上丨丨又曛烟生澗曲暗色起)
(丨丨李嶠詩隱士竹丨丨英聲寶匣開又詠羊詩莫言鴻漸力長牧上丨丨)江隈(謝朓詩睿心重離析岐路清丨丨韋嗣立)
(和張岳州詩茂先王佐才作牧楚丨丨劉禹錫詩日照澄江紅霧開淘金女伴滿丨丨李中詩結茅曾在碧丨丨)墻隈(韓愈)
(雪詩度前鋪瓦壠發本積丨丨歐陽修盆池詩杜哉豈不快耳目胡為守此空丨丨又漸誅榛莽辨草樹頗有桃李當丨丨)
不爭隈(淮南子田者不侵畔漁者丨丨丨)白雲隈(許詢詩采藥丨丨丨聊以肆所養盧照鄰詩微吟翠塘側遙想)
(丨丨丨陳子昂詩城分蒼野外樹斷丨丨丨又僧道睦詩清宵寒露滴丨晝野丨丨)紫禁隈(李嶠詩奕奕彤闈下煌煌丨丨)
(丨)大道隈(李嶠詩百尺重城際千尋丨丨丨)玉殿隈(李嶠珠詩燦爛金輿側玲瓏丨丨丨)山水隈(李嶠)
(詩握管門庭側含毫丨丨丨)襄鄧隈(高適詩登頓宛葉下栖遲丨丨丨)潺湲隈(孟郊詩已抱苔蘚疾尚陵丨丨)
(丨)西陵隈(柳宗元詩啁啾有餘樂飛舞丨丨丨)
增城隈(劉勰新論駛雪多積荒丨之丨急風好起沙河之上駱賓王詩游戲錦丨丨又帝京篇三條九陌麗丨丨萬戶千門)
(平旦開沈佺期安樂公主新宅詩初聞衡漢來移住斗丨丨武平一詩鑾輿羽駕直丨丨杜甫詩茅齋寄在少丨丨蘇軾詩詩書好)
(在家四壁蒲柳蓊然丨一丨又送交代仲達少卿詩歸去青雲還記否交游絕勝古丨丨)巖隈(宣和畫譜范寬喜畫山水卜居)
(於終南少華丨丨林麓之間覽其雲烟慘淡風月陰霽難状之景默與神遇一寄於筆墨之間海賦丨坻之丨沙石之嶔王績詩斜)
(直碧丨丨盧鴻嵩山詩紫丨丨兮青磎側雲松烟島兮千古色皮日休詩門因水勢斜壁任丨丨曲徐夤詩一條溪遶翠丨丨羅鄴)
(詩殘星殘月一聲鐘谷際丨丨爽氣濃杜荀鶴贈袒肩和尚詩若比吾師居世上何如野客臥丨丨朱子詩交親零落半丨丨按巖)
(一作岩)西隈(九章指嶓冡之丨丨兮與曛黃以為期)隨隈(七發蹈壁衝津窮曲丨丨)緣隈(西都賦商洛丨其丨)
(鄠杜濱其足)觝隈(琴賦爾乃顚波奔突狂赴爭流觸巖丨丨鬱怒彪休)陽隈(西征賦憑高望之丨丨體川陸之汙隆又)
(梁元帝早發龍巢詩征人喜放溜曉發晨丨丨李嶠詠笙詩懸匏曲沃上孤篠汶丨丨)駕隈(江賦鼓㕉窟以漰渤乃湓湧而)
(丨丨注駕凌也)瀾隈(謝朓詩青鳥飛層隙赤鯉泳丨丨)崇隈(王勃散關晨度詩重門臨巨壑連棟起丨丨)地隈
(沈彬題法華寺詩丨丨一水廵城轉天約羣山附郭來)投隈(晁補之北渚亭賦榜歌流唱自西徂東纖餌丨丨微鱗掛空)
澗隈(張羽詩結屋臨丨丨劉基詩結根幽丨丨)
芝生隈(南都賦丨房菌蠢丨其丨玉膏滵溢流其隅)瑤池隈(王融遊仙詩命駕丨丨丨過息嬴女臺又李紳詩銀)
(結鳳池隈)蠡澤隈(蘇味道九江口詩近潄湓城曲斜吹丨丨丨)鳳庭隈(李嶠咏槐詩葉生馳道側花落丨丨丨又)
(徐夤䨇鷺詩䨇鷺雕籠昨夜開月明飛出立庭隈)漢水隈(李嶠鳧詩颯沓睢陽涘浮遊丨丨丨)絳河隈(李嶠太平)
(公主山亭詩黃金瑞牓丨丨丨白玉仙輿紫禁來)鐵勒隈(沈佺期詩葱山丨丨丨)剡川隈(羅隱送裴饒歸會稽)
(詩金庭路指丨丨丨珍重良朋自此來)東南隈(蘇軾池上詩有蟾正碧亂草色時泅出没丨丨丨)翠屛隈(趙孟)
(頫詩手種青松一萬栽山堂留得丨丨丨)
對語(水裔山隈)(木末池隈)(犖确隅隈)(空谷曲隈)(鰲禁裏鳳池隈)(耕讓畔漁爭隈)(赤岸側絳河隈)
摘句(花隂轉路隈微雲落岸隈)(碧草長墻隈長嘯白雲隈)(靈池月滿直城隈雨笠煙蓑江水隈)
(霜雲明淨海山隈綠柳搖絲隔岸隈)
回(戸恢切違也轉也邪也又回中地名又姓韻會或作廻)
韻藻昭回(詩倬彼雲漢丨丨于天上官昭容詩睿詞懸日月長得仰丨丨李華含元殿賦倒勁梢於窮谷斬巨柢於丨丨)
不回(詩豈弟君子求福丨丨又厥德丨丨以受方國素書處義而丨丨又唐書裴度傳度執性丨丨忠於事上時政或有所闕)
(靡不極言之庾信高鳳好書贊高鳳好學專心丨丨白居易詩尚書清白臨南海雖飲貪泉心丨丨又蘇軾蝸詩升高丨知丨竟作)
(粘壁枯)釋回(禮記禮丨丨增美質)星回(禮記季冬之月日窮於次月窮於紀丨丨於天數將幾終歲且更始運命論天)
(動丨丨而辰極猶居其所璣旋輪轉而衡軸猶執其中潘岳賦夜旣分兮丨漢丨王僧辨勸進表丨丨日薄擊雷鞭電者之謂天岳)
(立川流吐霧蒸雲者之謂地沈佺期歲夜安樂公主滿月詩除夜子丨丨天孫滿月杯又孟浩然峴山亭餞房琯崔興宗詩方期九)
(日聚還待二丨丨)姦回(左傳楚子問鼎之大小輕重王孫滿曰德之休明雖小重也其丨丨昏亂雖大輕也王安石詩霽雲)
(無力報丨丨)庸回(左傳少皡氏有不才子毁信廢忠崇飾惡言靖譖丨丨服讒蒐慝以誣盛德天下之民謂之窮竒)私
回(魯語里革曰君也者將牧民以正其邪者也若君縱丨丨而棄民事民旁有慝無由省之)祇回(史記孔子世家贊適魯觀)
(仲尼廟堂車服禮器諸生以時習禮其家余丨丨留之不能去云索隱祇敬也言丨敬遲丨不能去之有本亦作低回義亦通)低
回(見上楚辭九章丨丨夷猶宿北姑兮揚雄解難大味必淡大音必希大語叫叫大道丨丨注丨丨紆衍也按低字本作彽除饑)
(切)遲回(見上孟浩然詩故人今在位林下莫丨丨李白相逢行金鞭遙指點玉勒近丨丨又金花折風帽白馬小丨丨)颷
回(後漢書光武紀論九縣丨丨三精霧塞)圖回(荀子丨丨天下於掌上)日回(淮南子丨丨而月周時不與人游故)
(聖人不貴尺之璧而重寸之陰時難得而易失也李白詩戈揮丨丨李山甫司天臺詩景公修德星曾退漢帝推誠丨為丨范成大)
(除夕詩運斗寅杓轉周天丨御丨)回回(關尹子人之善琴者有怨心則聲丨丨然有慕心則聲裴裴然馬融廣成頌紛紛丨)
(丨南北東西張衡賦焱丨丨其揚靈注光明貌蘇頲詩邊郡饒籍籍晩庭正丨丨杜甫有事於南郊賦地丨丨而風淅淅天泱泱而)
(氣青青杜牧詩終日求人卜丨丨道好音沈括凱歌詞旗隊渾如錦繡堆銀装背嵬打丨丨)九廻(三秦記隴州有大坂名隴)
(坻其坂丨丨不知高幾許欲上者九日可越司馬遷報任安書腸一日而丨丨江賦圓淵丨丨以懸騰湓流雷呴而電激注丨丨者)
(言深而至九泉或懸浪而下或騰波而上庾信文長坂丨丨王尊有忠臣之路柳宗元詩江流曲似丨丨腸薛能詩玉樓春暖笙歌)
(夜誰信愁腸日丨丨)雲廻(水經注涑川又西南逕張楊城其西則石壁千尋東則蟠溪萬仞方嶺丨丨竒峯霞舉七命車騎競)
(騖駢武齊轍翕忽揮霍丨丨風列注飛走亂急也江賦陽侯砐硪以岸起洪瀾涴演而丨丨許渾詩鳥還洲島暮丨丨)萬回
(事文類聚李仲容侍讀善飲號李丨丨眞宗飲無敵飲則召之仲容曰告官家免巨觥又崔塗詩誰人正得風濤便一點風帆丨里)
(丨傳燈錄丨丨禪師姓張九歲乃能語兄戍安西父母遣問訊朝往夕返以萬里而回號丨丨蘇軾詩乞與陽狂老丨丨)耳回
(甘泉賦事變物化目駭丨丨)紆廻(北征賦涉長洛之綿綿兮遠丨丨以樛流洛神賦於是越北沚過南岡丨素領丨青陽)
安廻(琴賦丨丨徐邁寂爾長浮注丨丨波靜皆去象)天廻(張華勵志詩太儀斡運丨丨地游蜀都賦於後則却背華容北)
(指崑崙流漢湯湯驚浪雷奔望之丨丨卽之雲昏)鸞廻(庾信詩啓琉璃雕管鵲顧丨丨婉轉綠沉猿驚雁落杜甫詩紫誥丨)
(丨紙清朝燕賀人丁鶴年詩貪看月裏丨丨舞不覺風前鷁退飛)槎回(沈佺期詩仙丨何處丨宋之問詩舟凌石鯨度丨拂)
(斗牛丨)棹回(李白詩耶谿採蓮女見客丨歌丨又稽山無賀老却丨酒船丨白行簡詩緣隄惜丨丨)幾回(杜甫詩五)
(馬舊曾諳小徑丨丨書札待潛夫又一柱觀頭眠丨丨陳師道詩好懷百歲丨丨開)岸回(杜甫詩野老籬前江丨丨王周詩丨)
(丨驚水急山淺見天多)縵廻(杜牧阿房宮賦五步一樓十步一閣廊腰丨丨簷牙高啄)顏回(史記仲尼弟子列傳丨丨)
(者魯人也字子淵孔子曰自吾有回門人益親法言或曰人可鑄與曰孔子鑄丨丨矣琴賦伯夷以之廉丨丨以之仁李商隱詩寧)
(同魯司寇惟鑄一丨丨王安石詩坐忘惟有一丨丨)楊回(老子枕中經西王母姓丨名丨)
獲杜回(左傳魏顆敗秦師于輔氏丨丨丨秦之力人也初魏武子有嬖妾無子武子疾命顆曰必嫁是疾病則曰必以為殉)
(及卒顆嫁之及輔氏之役顆見老人結草以亢杜回杜回躓而顚故獲之夜夢曰余而所嫁婦人之父也余是以報又李商隱代濮)
(陽公表枯骨有知遇杜回而必抗)錦文廻(晉書竇滔妻蘇蕙字若蘭滔被徙流沙妻思之織錦為廻文詩八百餘字以贈)
(滔宛轉廻旋辭甚悽惋李嶠詩扇中紈素製機上丨丨丨徐夤詩飛書一幅丨丨丨又楊巨源謝惠牋詩七字文頭豔錦回)紅
粉廻(唐詩紀事杜牧為御史分務洛陽時李愿罷鎮閑居聲伎豪侈高會朝客以杜持憲不敢邀致杜遣座客達意願預斯會)
(李不得已邀之杜引滿三巵問李云聞有紫雲者孰是李指之杜凝睇良久曰名不虛得宜以見惠李俯而笑諸伎亦回首破顏杜)
(又自飲二爵朗吟而起曰華堂今日綺筵開誰喚分司御史來忽發狂言驚滿座兩行丨丨一時丨氣意閑逸旁若無人)掌中
廻(盧照鄰觀伎詩雲光身後落雪態丨丨丨張祜燕詩乍疑釵上動輕似丨丨丨)舞袖廻(謝偃詩倩看飄颻雪何如丨丨)
(丨)夜光廻(李嶠詠珠詩昆池明月滿合浦丨丨丨)日邊廻(李嶠詩羽騎參差花外轉霓旌搖曳丨丨丨僧無可)
(送朴山人歸日本詩水從荒外積人向丨丨丨)霄漢回(沈佺期早朝詩儼若神仙去紛從丨丨丨)六龍廻(宋之問和)
(大薦福寺詩丨丨丨玉輦䨇樹謁金仙王建詩聞道朝元天使急千官夜發丨丨丨)往復廻(張說詩遙望遼東鶴千年丨丨)
(丨)問道回(張九齡詩漢武中流處軒皇丨丨丨)仙步回(儲光羲龍興寺詩日暮香林下飄颻丨丨丨又李景讓詩)
(玉佩登壇步武回)石徑回(孟浩然來闍黎新亭詩傍險山查立尋幽丨丨丨)斗柄廻(孟浩然海上詩昏見丨丨)
(丨方知歲星改李福業詩冬去更籌盡春隨丨丨丨又陸游詩天邊誰挽斗杓回)獵騎回(王維詩新豐樹裏行人度小苑)
(城邊丨丨丨又陸游詩箭箙弓弢小獵回)百川回(李白横江詞日暈天風霧不開海鯨東撼丨丨丨韓愈進學解障丨丨而)
(東之丨狂瀾於旣倒)盤渦回(杜甫梅雨詩竟日蛟龍喜丨丨與岸丨)看花回(劉禹錫戲贈看花諸君子詩紫陌紅)
(塵拂面來無人不道丨丨丨)海燕回(劉禹錫詩沅水羅文丨丨丨)弃繻回(韓愈詩卽今揚策度非是丨丨丨)
先思回(韓愈詩自從流落感憂集欲去未到丨丨丨)厭兩回(蘇軾元日立春詩省事天工丨丨丨新年春日并相)
(催)禇彥回(南齊書丨淵字丨丨王灣詩詞學張平子風流丨丨丨)
增邅回(易屯如邅如疏屯屯難邅丨丨也淮南子丨丨川谷之間而滔騰大荒之野楚辭下江湘以丨丨張充與王儉書孤)
(秀神崖每丨丨于在世孟浩然詩江路苦丨丨皮日休詩討異足丨丨)右回(左傳楚師伐鄭丨丨梅山侵鄭東北摯虞思遊)
(賦纖阿而丨丨兮覿朱明之赫戲)陽廻(後漢書天文志注天以丨丨地以隂淳是故天致其動禀氣舒光地致其靜承施厚)
(明)車廻(後漢書百官志注凡三公列卿將大夫五營校尉行複道中遇尚書僕射左右丞郎御史中丞侍御史皆避丨豫相)
(丨避焉張說奉和聖製喜雨詩行雲避師出灑雨待丨丨)左廻(後漢書天文志注陽道丨丨故天運左行有驗於物則人氣左)
(羸形左繚也晉書天文志天旁轉如推磨而左行日月右行隨天左轉譬之於蟻行磨石之上磨左旋而蟻右去磨疾而蟻遲故不)
(得不隨磨以丨丨焉)周回(晉書正德舞歌神器丨丨五德代章祚命於晉世有哲王弘濟區夏陶甄萬方廬山記略山大嶺凡)
(七重丨丨垂三五百里謝靈運山居賦四山丨丨䨇流逶迤孫元晏詩數千珠翠繞丨丨)裴回(唐書忠義傳贊張廵許遠可謂)
(烈丈夫矣惟宋三葉章聖東廵過其廟留駕丨丨咨廵等雄挺盡節異代著金石刻贊明厥忠與夷齊餓踣西山孔子稱仁何以異)
(云上林賦於是乎彌節丨丨翺翔往來睨部曲之進退覽將率之變態按史記作丨丨文選亦作徘徊馬融廣成頌緩節舒容丨丨)
(安步)徐廻(列子鄭師文學琴於師襄當秋而叩角絃以激夾鐘溫風丨丨草木發榮上林賦灝溔潢漾安翔丨丨)盤回
(武帝内傳景帝夢一赤彘從雲中下直入崇芳閣旣覺宮中嬪御望閣上丹霞蓊蔚赤龍丨丨棟間帝乃使王夫人移居之改為猗)
(蘭殿韓愈桃源圖詩流水丨丨山百轉生綃數幅垂中堂雍陶詩行人立馬強丨丨僧處默題勝果寺詩路自中峯上丨丨出薜蘿)
翻廻(文心雕龍宮商大和譬諸吹籥丨丨取均頗似調瑟張衡七辨先生乃丨然丨面)波回(庾肩吾書品丨丨墮鏡之)
(鸞楷顧雕陵之鵲)上回(甘泉賦漂龍淵而還九垠兮窺地底而丨丨)修廻(登樓賦路逶迤而丨丨兮川旣漾而濟深)
四回(漢祖功臣頌奇謀六奮嘉慮丨丨)淵回(漢祖功臣頌大略丨丨元功響效)爭廻(海賦状如天輪膠戾而激)
(轉又似地軸挺拔而丨丨庾信賦競動天關丨丨地軸杜甫雷詩龍蛇不成蟄天地劃丨丨)環回(謝莊文涉姑繇而丨丨)
漢回(舞鶴賦氛昏夜歇景物澄廓星翻丨丨曉月將落沈佺期晦日昆明池應制詩法駕乘春轉神池象丨丨)三廻(王褒)
(上庸公勒功碑巴水丨丨吳阻夷陵之縣)旌廻(庾信祀圜丘歌丨丨外壝蹕靜郊門)虹廻(庾信詩丨丨或有雨雲合又含)
(寒)循廻(庾信祀方澤歌鱗次玉帛丨丨樽俎神其降之介福斯許)光廻(庾信趙國公集序含吐性靈抑揚詞氣曲變陽)
(春丨丨白日)斗廻(庾信詩石關恒逆上山梁乍丨丨)倒廻(庾信詩澗寒泉反縮山晴雲丨丨)鶴回(庾信詩聽)
(歌雲卽斷聞琴丨倒丨司空曙廢寺詩池晴龜出曝松暝丨飛丨劉滄登第詩變化春風丨影丨)葉回(陳後主詩風來望丨)
(丨)縈廻(唐明皇野次喜雪詩賦象恒依物丨丨屢逐風方千詩棹尋椒岸丨丨去朱子詩一川寒碧自丨丨)輕廻(王勃)
(七夕賦掩清琴而獨進凌絳樹而丨丨)烟回(王勃七夕賦風驚雨驟丨丨電爍)曲廻(張說詩石澗泉虛落松厓路丨)
(丨)直回(張諤詩明光朝半下建禮丨初丨姚合詩下馬橋邊報丨丨)暑廻(程行諶詩禮洽歡逾長風恬丨更丨)鴈
回(孫逖詩忽見雲間數丨丨劉長卿詩丨丨初日暮人在宛陵西戴叔倫詩已泛西江盡仍隨北丨丨黃庭堅詞丨丨醉墨書空)
緣廻(孟浩然詩客至屢丨丨)朝回(杜甫詩丨丨日日典春衣王建詩南衙班裏趁丨丨宋无詩霜蹄踏月早丨丨)半
回(杜甫雨詩礎潤休全濕雲晴欲丨丨)却回(杜甫喜達行在所詩西憶岐陽信無人遂丨丨白居易詩心知不及柴桑令一)
(宿西林便丨丨又詠昭君詩漢使丨丨憑寄語黃金何日贖蛾眉又尋陽少有風情客招宿湖亭盡丨丨司空圖白菊詩不辭暫被)
(霜寒挫舞袖招香卽丨丨)隨回(鄭審匏瓢詩幽林常伴許陋巷亦丨丨)西廻(錢起詩斜漢欲丨丨)餞回(李端詩太)
(傅憐羣從門人亦丨丨)惜回(項斯詩高步陟崔嵬吟間路丨丨)島廻(溫庭筠題磁嶺海棠花詩丨丨香盡處泉照豔)
(濃時)輪廻(徐夤詩三卷貝多金粟語可能長誦免丨丨)南廻(韋莊詩鄕書不可寄秋雁又丨丨)滯廻(梅堯臣詩)
(廬嶽峯前莫丨丨)筆回(僧德洪跋山谷雲峯語錄序山谷丨丨三峽不露一言雲峯舌覆三千更無剩法)康回(楚辭)
(天問丨丨憑怒地何故以東南傾注丨丨共工名也)方回(後漢書周磐傳昔丨丨支父嗇神養和不以榮利滑其生術列仙傳)
(丨丨者堯時隱人也堯聘之鍊食雲母隱于五柞山化去以印封其戸人言得丨丨一丸泥門戸不可開又晉書郗愔字丨丨白居)
(易詩常奴安得似丨丨蘇軾詩會稽何日乞丨丨又黃庭堅詩解道江南腸斷句人間惟有賀丨丨按丨丨賀鑄字)林回(莊子)
(丨丨曰君子之交淡若水小人之交甘如醴廣絕交論凡斯五交義同賈鬻故桓譚譬之於闤闠丨丨喻之於甘醴)成回(說苑)
(丨丨學於子路三年恭敬不已子路問其故對曰夫人為善者少為讒者多行年七十常恐行節之虧是以恭敬待大命子路稽首)
(曰君子哉)季回(後漢書儒林傳高詡字丨丨)陶回(晉書丨丨傳拜領軍將軍加散騎常侍回性雅正不憚強禦徙護軍)
(將軍領軍散騎如故卒諡威又論丨丨陳邪佞之宜遠明鬻賣之非宜竝補闕弼違良可稱也又贊丨丨規過言同藥石)普回
(北史周本紀宇文氏先有葛烏兔者雄武多算略鮮卑奉以為主及其裔孫曰丨丨因狩得玉璽三紐文曰皇帝璽丨丨以為天授)
(已獨異之其俗謂天子為宇文故國號宇文竝以為氏)封回(北史回歷度支都官二尚書鄭雲為安州刺史問回安州興生)
(何事為便回曰卿荷國寵靈位至方伯宜思方略以濟百姓如何見造問興生乎丨丨不為商賈何以相示)李回(唐書丨丨)
(傳回字昭度長慶初進士擢第又登賢良方正制科強幹有吏才遇事通敏歷官中外事無不理)
誰能回(漢書安世房中歌善何如丨丨丨注言至德之善上古帝皇皆不如之而不可干亂)上之回(樂府解題漢武)
(通回中道數出遊幸鼓吹曲有丨丨丨古辭丨丨丨所中益夏將至行將北陳子良詩詔蹕丨丨丨)送春回(湘山野錄退傳)
(張鄧公士遜晩春乘安車游金明池暮指宜秋門入閽兵捧門牌請官位退傳書一闋於牌曰閒遊靈沼丨丨丨關吏何湏苦見猜)
(八十衰翁無品秩昔曾三到鳳池來)北渡回(漢武帝瓠子歌河湯湯兮激潺湲丨丨丨兮迅流難注迅疾也)飄風廻
(司馬相如長門賦丨丨丨而赴閨兮舉帷幄之襜襜)激楚廻(七命若乃追清哇赴嚴節奏淥水吐白雪丨丨丨流風結此蓋)
(音曲之至妙)旋蓋廻(陸機折楊柳行仰矚朗月運坐觀丨丨丨)陽烏廻(蜀都賦擢脩幹竦長條扇飛雲拂輕霄羲)
(和假道於峻岐丨丨丨翼於高標)憑軾廻(傅休奕酒賦僕夫整駕言旋其居乃丨丨以丨軌逞輕駟於通衢)翻旗
回(謝朓奉和隋王詩川長别管思地迥丨丨丨)從風回(謝朓校獵曲凝霜冬十月殺盛凉飈哀原澤曠千里騰騎紛往)
(來平罝望烟合烈火丨丨丨又白居易詩紅窗小舫信風回)騶御回(阮卓長安道詩藹藹東都晩羣公丨丨丨)箭重
廻(庾信賦乍風驚而射火或丨丨而丨舟)桂舟廻(庾信泛濬池詩時看青雀舫遙逐丨丨丨又杜甫詩直愁騎馬滑故)
(作泛舟廻又李紳詩菱歌罷唱鷁舟廻)平翅廻(庾信詩露盤高掌滴風烏丨丨丨)千里廻(袁朗詩飛雪丨丨丨)
(盧綸送從姪覲省詩愛爾似龍媒翩翩丨丨丨)似雪回(盧照隣梅花落詩雪處疑花滿花邊丨丨丨)馭竹回(駱賓)
(王詩海客乘查渡仙童丨丨丨)接天回(杜審言詩楚山横地出漢水丨丨丨)曜靈回(李嶠詩揮戈卻使丨丨丨)聽
禮廻(沈佺期詩北闕垂旒暇南宮丨丨丨)細泉回(宋之問詩桂香多露裛石響丨丨丨)賜金廻(宋之問太平公)
(主南莊詩此日侍臣將石去共歡明主丨丨丨)憐豔廻(宋之問立春日内出剪綵花應制詩蝶繞香絲住蜂丨彩丨丨)風
雪廻(張說和聖製野次喜雪詩泱漭隂雲積氤氳丨丨丨)日月廻(張說春晩侍宴詩髦彥星辰下仙章丨丨丨)訓
俗回(蘇頲奉和聖製荅張說扈從南出雀鼠谷詩雨施廵方罷雲從丨丨丨)北京回(趙冬曦詩省方西禮設振旅丨)
(丨丨)順物廻(李林甫詩東幸從人望西廵丨丨丨)素扇回(盧士政詩舞轉朱絲逐歌餘丨丨丨)寫浪廻(李適)
(和興慶池競渡詩南山倒影從雲落北澗搖光丨丨丨)問安廻(賈曾春日出苑矚目應令詩銅龍曉闢丨丨丨金輅春遊)
(博望開)草樹廻(王維賜曲江宴詩對酒山河滿移舟丨丨丨)繞砌回(孟浩然題融公蘭若詩精舍買金開流泉)
(丨丨丨又李羣玉題金山寺石室詩白波四面照樓臺日夜潮聲繞寺回)騎馬回(孟浩然詩誰道山公醉猶能丨丨丨劉禹)
(錫詩自羞不是高陽侶一夜惺惺丨丨丨又白居易詩金光門下昆明路半醉騰騰信馬回又杜牧及第後寄長安故人詩東都放)
(榜未花開三十三人走馬回)南浦回(李白泛鵲山湖詩水入北湖去舟從丨丨丨)阿嚲廻(李白詩羌笛横吹丨)
(丨丨)鏡中廻(李白詩山從圖上見溪卽丨丨丨)旌節回(杜甫奉待嚴大夫詩常怪偏裨終日待不知丨丨隔年丨)
(又武元衡詩落日河橋千騎别春風寂寞旆旌回)習池回(杜甫詩更假霜威促山簡須成一醉丨丨丨)一百回
(杜甫詩自今以後知人意一日須來丨丨丨孟郊詩一日踏春丨丨丨)風未廻(杜甫詩十日北風丨丨丨)天地廻
(杜甫詩青簾白舫益州來巫峽秋濤丨丨丨)鳥飛廻(杜甫登高詩風急天高猿嘯哀渚清沙白丨丨丨)八駿廻
(杜甫朝獻太清宮賦萬神開丨丨丨李商隱詩九廟無塵丨丨丨奉天城壘長春苔)過仍回(杜甫雨詩風扉掩未定水鳥丨)
(丨丨)握節回(杜甫詩丨丨漢臣丨)入簾廻(杜甫詩雜花分戶映嬌燕丨丨丨)萬鞍回(蓋嘉運詩彤闈曉闢)
(丨丨丨)潮信廻(劉長卿詩獨過潯陽去空憐丨丨丨又范成大詩鄉心却附晩潮廻)濬川回(錢起觀法駕自鳳翔)
(回詩周慚散馬出禹讓丨丨丨)度雲回(錢起詩溝塍落花盡耒耜丨丨丨又楊萬里詩湖中波浪打雲回)子卿回
(李端詩李陸初送丨丨丨)榜人廻(盧綸詩應憐似萍者空逐丨丨丨)鶴翅回(鄭澣中書後閤四松詩錯落龍鱗出)
(䙰褷丨丨丨又李山甫游邊詩萬馬横馳鶻翅回)翠箒回(唐扶四松詩日射蒼鱗動塵迎丨丨丨)綵仗回(無名)
(氏觀南郊回仗詩傳警千門寂南郊丨丨丨)蔡州回(韓愈次潼關詩刺史莫辭迎候遠相公新破丨丨丨)蚌蛤廻
(韓愈詩風靜鶢鶋去官廉丨丨丨)竹箭回(劉禹錫詩關頭古塞桃林靜城下長河丨丨丨)觸山回(劉禹錫詩八月)
(濤聲吼地來頭高萬丈丨丨丨)鼓角回(元稹以州宅夸于樂天詩星河似向簷前落丨丨驚從地底丨)作龍回(元稹)
(山竹杖詩還投輞川水從此丨丨丨)六十回(白居易潮詩早潮纔落晩潮來一月周流丨丨丨)步月回(白居易詩)
(小宴追凉散平橋丨丨丨)侍從回(白居易詩天祿閣門開甘泉丨丨丨)學舞廻(白居易臨水柳亭詩翠羽偷魚入紅)
(腰丨丨丨)採蓮回(白居易池上詩小娃撑小艇偷丨白丨丨又司空圖詩幽鳥穿籬去隣翁採藥回陸游詩大雨山中採藥)
(回)兀兀回(白居易詩澧水橋邊丨丨丨)取勢回(白居易詩青雲直上無多地却要斜飛丨丨丨)為郡廻
(白居易荅夢得同發楚州詩共作千里伴俱丨一丨丨)天心廻(白居易詩民望慇難奪丨丨慈易丨)破蠻回(賈島)
(詩勇看䨇節出期丨八丨丨)按歌回(王建宮詞逢著五絃紅繡袋宜春院裏丨丨丨)内宴回(王建田侍中朝天詞)
(重賜弓刀丨丨丨看人城外滿高臺又高啟宫詞明月西園侍宴回)千騎回(徐凝詩遠羡五雲路逶迤丨丨丨)不放
回(崔涯竹詩領得溪風丨丨丨曹唐小游仙詩王母相留丨丨丨)謝食回(姚合詩此時共想朝天路丨丨方從閣裏丨)
宸睠廻(湛賁日五色賦丨丨屢丨聖心方契恒旰食以為慮豈浮雲之能蔽)汲井回(李商隱詩金蟾齧鏁燒香入玉)
(虎牽絲丨丨丨又曹松題鶴鳴泉詩何因值丹頂滿汲石瓶回)香頸回(李商隱詩為問翠釵釵上鳳不知丨丨為誰丨)繡
繻廻(李商隱詩玄武湖中玉漏催鷄鳴埭口丨丨丨)木帝廻(李商隱守歲詩消息東郊丨丨丨)一一回(杜牧)
(早雁詩豈逐春風丨丨丨)獻疏廻(杜牧詩遊秦丨丨丨)畫檣回(許渾詩雲葉漸低朱閤掩浪花初起丨丨丨)載
酒回(許渾詩晴閣留詩遍春帆丨丨丨黃鎮成詩書畫船頭丨丨丨)十二回(于鄴詩家去幾千里月圓丨丨丨)遠
信回(李羣玉詩誰家搗練孤城暮何處題衣丨丨丨)咏詩廻(李羣玉詩絲筦闌珊歸客盡黃昏獨自丨丨丨)半醉
回(張文規詩鳳輦尋春丨丨丨)戴月回(秦韜玉詩暮背寒塘丨丨丨)弄水回(趙嘏詩讀徹殘書丨丨丨)看
竹廻(趙嘏詩中林有路到花盡一日無人丨丨丨又晩吟多是看山回又曹松夏雲詩一天分萬態立地看忘回)帶香
廻(趙嘏詩不肯為歌隨拍落却令因舞丨丨丨)踏青回(韓琮詩舊苑新晴草似苔人還香在丨丨丨)逐秋回
(雍陶人問應舉詩堪憶賦成身不去一名閑事丨丨丨)受事回(曹唐小遊仙詩采女平明丨丨丨暗交丹契錦囊開)隔
宿回(張喬詩為愛澄溪月因成丨丨丨)澆竹回(馬戴詩宿鳥排花動樵童丨丨丨)步武回(李景遜詩玉珮)
(登壇丨丨丨)入定回(方干題雪竇禪師詩獵者聞疎磬知師丨丨丨)釣魚回(方干詩柳絮風前欹枕臥荷花香裏)
(丨丨丨)廵海回(曹松詩幾度陪旄節營丨丨色丨)賣藥回(陸龜蒙詩若非宗測圖山後即是韓康丨丨丨)早
箇廻(羅鄴詩應挂雲帆丨丨丨)蝶飛廻(韋莊上春詞幽蘭報暖紫芽拆天花愁豔丨丨丨)仙子廻(韋莊詩諸)
(郎宴罷銀燈合丨丨遊丨璧月斜)訪僧廻(李中詩雨歇汀洲垂釣去月當門巷丨丨丨)雨聲廻(李中庭竹詩南)
(窗睡輕起蕭颯丨丨丨)等閒廻(羅隱詩笑殺山隂雪中客丨丨乘興又湏丨)隼旟回(羅隱詩鳳藻已期他日用)
(丨丨應是隔年丨)朔氣回(李建勲詩南國春寒丨丨丨)擁歌回(僧皎然詩風文向水疊雲態丨丨丨)禮塔
回(僧無可詩拂雪從山起過房丨丨丨)暖獨回(僧齊已早梅詩萬木凍欲折孤根丨丨丨)味重回(僧貫休詩鳥幽)
(聲忽斷茶好丨丨丨)難強回(蘇軾潁大夫廟詩人情丨丨丨天性可微感)比騫回(孔武仲詩更期儒行丨丨丨)
倒載廻(陳師道詩撰與山公丨丨丨)戲魚廻(陳與義詩茨菰葉底丨丨丨)午夢回(范成大詩薰爐花氣)
(朝酲解茶鼎松風丨丨丨又劉基詩永夜喧呼聒夢回)賽麥回(陸游詩又逐鄉隣丨丨丨)秉燭廻(陸游詩得句何)
(妨丨丨丨)挽春回(陸游詩惜春直欲丨丨丨)摺溪廻(方岳詩青山無數丨丨丨)古風廻(元好問詩百年纔覺)
(丨丨丨元祐諸人次第來)鵝鸛廻(趙孟頫詩蒼崖直下蛟龍吼白浪横空丨丨丨)浩蕩回(虞集詩僧寺依稀在漁舟)
(丨丨丨)每後回(揭徯斯詩宮門待漏常先到講席收書丨丨丨)奏凱回(楊維楨詩將軍丨丨丨)走千廻
(楊維楨詩探花白鹿丨丨丨)按部廻(高啟詩使節城東丨丨丨)遠人回(袁凱詩秋林鵲噪丨丨丨)避舟廻
(魏觀詩䨇鴨丨丨丨)屬車廻(朱有燉宮詞地椒香裏丨丨丨)
三十六回(水經注羊腸盤道丨丨丨丨開山圖謂之仇夷所謂積石嵯峨嶔岑隱阿者也)
對語(月滿星回)(海立峯廻)(暑退陽回)(虎臥鸞廻)(雲馭降斗槎廻)(雕宰我鑄顔回)(霞綺散月波廻)
摘句(袖惹御香回東風破凍回)(螢燄觸簾回夜火雜星回)(尋壘燕飛回移石澗聲回)
(疏龍磴道切昭回鳥還洲渚宿雲回)(草根春意已先回水平風暖鴈飛回)(松下棋聲鶴夢回萬山秋雨水縈廻)
徊(戸恢切徘徊)
韻藻㣶徊(楚詞欲丨丨以干傺兮恐重患而離尤又入溆浦余丨丨兮迷不知吾所如)徘徊(宋書符瑞志鳳凰神)
(鳥也其鳴雄曰節節雌曰足足其樂也徘徘徊徊雍雍喈喈西京雜記茂陵富人袁廣漢藏鏹巨萬家僮八九百人于北邙山下築)
(園積沙為洲嶼激水為波潮竒樹異草靡不具植屋皆丨丨連屬重閣修廊行之移晷不能徧也參同契午者天之中子者地之中)
(子午為隂陽相交水火相會之地日月至此勢必丨丨丹道上升下降一起一伏亦丨丨于子午與天地無異也酉陽雜俎高唐縣)
(鳴石山岩高百餘仞人以物扣巖聲甚清越晉太康中逸士田宣隱於岩下葉風霜月拊石自娛每見一人着白單衣丨丨岩上及)
(曉方去宣于後令人擊石乃于巖上潛伺俄果來因遽執袂詰之自言姓王字中倫衛人周宣王時入少室山學道比頻適方壷去)
(來經此愛此石響故輙留聽宣乃求其養生唯留一石如雀卵初則凌空百餘步猶見漸漸烟霧障之宣得石含輙百日不飢甘泉)
(賦丨丨招搖靈遲遲兮南都賦彈琴擫籥流風丨丨曹植詩明月照高樓流光正丨丨應瑒詩問子游何鄉戢翼正丨丨琴賦或丨)
(丨顧慕擁鬱折按思舊賦惟古昔以懷今兮心丨丨以躊躇西征賦丨丨桂宫惆悵柏梁文賦心牢落而無耦意丨丨而不能揥湯)
(惠休詩露彩方泛豔月華始丨丨庾信為齊王進蒼烏表用光至德取效昇平無令赤雁留止偏為瘞玉之歌玄鶴丨丨獨擅銜珠)
(之舞又小園賦爾乃窟室丨丨聊同鑿坏桐間露落柳下風來駱賓王詩林泉恣探歷風景暫丨丨陳子昂酬田逸人見尋不遇題)
(壁詩聞鶯忽相訪題鳳久丨丨劉廷琦奉和聖製瑞雪篇紫宸飛雪曉丨丨層閣重門雪照開張說舞馬千秋樂府詞影弄日華相)
(照耀噴含雲色且丨丨張九齡喜雨詩聽中聲滴瀝望處影丨丨李白月下獨酌詩我歌月丨丨我舞影凌亂杜甫上白帝城詩江)
(山成宛轉棟宇各丨丨鮑防詩絲柳向空輕婉轉玉山看日漸丨丨盧綸詩海鱗方撥刺雲翼暫丨丨又留别錢起詩離心自惆悵)
(車馬亦丨丨韋應物樂燕行豔雪凌空散舞羅起丨丨皇甫冉詩淺薄將何稱獻納臨岐終日獨丨丨韓愈詠雪詩吳雞曉呃喔驚)
(雀暗丨丨李紳詩半崖雲掩映當砌月丨丨白居易過李生詩欲去復丨丨夕鴉已飛鳴劉禹錫試茶歌驟雨松聲入鼎來白雲滿)
(椀花丨丨徐凝題開元寺牡丹詩海燕解憐頻睥睨山蜂未識更丨丨李商隱詩孤蝶小丨丨翩翾粉翅開溫庭筠詠春幡詩玉釵)
(風不定香步獨丨丨許渾晩登龍門驛樓詩心感膺門身過此晩山秋樹獨丨丨雍陶詩夜雨空舘靜幽人起丨丨趙嘏詩袖拂碧)
(溪寒繚繞冠欹紅樹晩丨丨劉滄詩遠渚蒹葭覆綠苔姑蘇南望思丨丨羅隱詩惆悵報君無玉案水天東望一丨丨張泌碧戸詩)
(落花疑悵望歸燕自丨丨司馬光梧桐詩羣仙儻來會麟鳳必丨丨蘇軾詩朝陽照水紅光開玉濤銀浪相丨丨又水枕能令山俯)
(仰風船解與月丨丨黃庭堅詩南溪水滿綠丨丨陳師道詩更恐明年有離别折花臨水共丨丨范成大詩燭花紅𤨏碎香霧碧丨)
(丨楊萬里詩月留銀漢小丨丨朱子䟦益公先生詩隨風更迢逓縈雲暫丨丨)
增低徊(寡婦賦鞠稚子於懷抱兮嗟丨丨而不思杜甫詩拂水丨丨舞袖翻白居易詩衰顏雖拂拭蹇步尚丨丨杜牧海榴)
(花謝詩春到未曾逢宴賞雨餘爭解免丨丨羅隱秋菊詩雖被風霜競欲摧皎然顏色不丨丨高啟梅花詩幾看花影丨丨處只道)
(花神夜出遊)
槐(戶恢切春秋說題辭丨木者虛星之精也又姓又互見佳韻)
韻藻堠槐(北史韋孝寬為雍州刺史先是路側一里置一土堠經雨頽毁每湏修之孝寬勒部内當丨處植丨樹代之旣)
(免修復行旅又得庇蔭周文帝後見怪問知之曰豈得一州獨爾令諸州夾道一里種一樹十里種三樹百里種五樹)焚槐
(莊子木中有火乃丨大丨)蘭槐(荀子蓬生麻中不扶而直丨丨之根是為芷)市槐(三輔黃圖元始四年為博士舍三十)
(區為丨列丨數百行諸生朔望會市各持其郡所出物及經書相與買賣揖遜議論又駱賓王啟鬱槐市以增茂穆蘭室以流芳)
夢槐(異聞錄東平淳于棼宅南有大古槐日飲其下醉卧丨入古丨穴中為大槐安國王駙馬治南柯郡二十載後公主薨王)
(遣暫歸遂寤尋槐下穴有二大蟻處之即槐安國都也直上南枝有羣蟻處其中即南柯郡也梁棟詩丨裏乾坤化大丨)
增社槐(後漢書祭祀志注王者五社太社在中門之外惟松東社八里惟栢西社九里惟栗南社七里惟梓北丨六里惟丨)
紡槐(晉語董叔將取於范氏曰欲為繫援焉他日董祁愬於范獻子獻子執而丨於庭之丨叔向過之曰盍為我請乎叔向曰)
(求繫既繫矣求援既援矣又何請焉注紡縣也)琅槐(漢書地理志高帝置千乘郡縣十五有丨丨縣)聽槐(後漢書王允傳)
(大將軍何進太尉袁隗司徒楊賜共上疏請之曰誠以允宜蒙三槐之聽以昭忠貞之心注周禮朝士職三槐九棘公卿於下聽訟)
(故曰三槐之聽隋書大將軍高熲每坐朝堂北槐樹下聽事其枝不依行列有司請伐之上特命勿去以示後人其見重如此元命)
(苞樹槐而聽訟其下槐之言歸也情見歸實也)桃槐(荀悦漢紀西域有丨丨國)樹槐(晉書樂志炎漢中興表圭景而陳清)
(廟丨丨隂而疏璧流祀光武於明堂召桓榮於太學濟濟焉皇皇焉有足觀者太公金匱武王問太公曰天下神來甚衆恐有試者)
(何以待之太公曰請丨丨於王門内有益者入無益者拒之又朱氏語類唐殿庭間種花柳故杜詩云花覆千官淑景移又曰退朝)
(花底散國朝惟植槐楸鬱然有嚴毅氣象)登槐(晉書列傳史臣論魏舒劉寔發慮精華結綬丨丨覽止成務)台槐(晉書)
(史臣曰晉氏中朝衣冠斯盛英彦如林或以雅望處丨丨或以高名居保𫝊自非一時之秀亦曷能至於斯梁書呂僧珍傳參任丨)
(丨式隆朝寄)賦槐(晉書李暠傳先是河右不生楸槐栢漆而暠酒泉宫之西北隅有槐生焉暠著槐樹賦以寄情盖嘆僻陋)
(遐方立功非所也)街槐(唐書吳凑為京兆尹先是街樾稀殘有司蒔榆凑曰榆非人所蔭玩悉易以槐蘇軾詩丨丨綠暗雨)
(初勻瑞霧香風滿後塵)宜槐(管子五沃之土木丨丨)愛槐(晏子春秋齊景公有所丨丨令吏謹守之植木縣之下令)
(曰犯槐者刑傷槐者死)孟槐(山海經譙明之山有獸焉其状如貆而赤毫曰丨丨可以禦凶)類槐(南方草木状蘇枋樹)
(丨丨花黑子出九真南人以染絳漬以大庾之水則色愈深)小槐(水經注渭水又東過槐里縣之故城南漢書集注李竒謂)
(之丨丨里之西城也)大槐(水經注渭水又東逕槐里縣故城南縣古犬丘邑也漢高祖三年改曰槐里世謂之丨丨里又晉庾)
(儵有丨丨賦)黃槐(水經注渭水道平襄縣東南流歷三堆南又東流而南屈入丨丨川)梅槐(江陵記洪亭村下有梅廻)
(村舊云是丨丨合生成樹是以名之今音訛謂之梅廻)食槐(白帖張允濟遷高陽郡丞賊帥王湏拔攻郡于是糧缺吏丨丨)
(葉藁節無叛者)䨇槐(太平廣記汝州魯山縣子城東南有袄神祠其前庭廣袤數百步故老云當時大毬場也正門左右丨丨)
(各二十圍枝葉扶疎亦云當時植焉)爭槐(夢溪筆談學士院第三廳閤子當前有一巨槐素號槐廳舊傳居此閤者多至入相)
(學士丨丨廳至有強據之者)蒔槐(埤雅弱槐初生不能自立即于槐下種麻脅槐令長既植移而蒔之亭亭若一所謂蓬生)
(麻中不扶自直者也)地槐(本草釋名苦參一名丨丨又名水槐莬槐驕槐野槐)水槐(見上)莬槐(見上)驕槐(見上)
野槐(見上)服槐(本草十月上巳日取槐子初服一枚再服二枚日加一枚至十日又從一枚起令人可夜讀書延年益氣)
(力大良梁書言庾肩吾常丨丨實年七十餘髮鬢皆黑目看細字亦其驗也)槁槐(七發伯牙歌曰麥秀&KR0034;兮雉朝飛向虛壑)
(兮背丨丨)輕槐(梁簡文帝詩紫陌垂青柳丨丨拂慧風)露槐(庾肩吾詩丨丨落金氣風寮上新凉)隂槐(蕭穎士菊)
(榮詩丨丨翳柳邇楹近宇)疎槐(薛能詩家園棗熟歸圭竇會府槐疎試射弓)採槐(趙秉文玉堂詩萱草茙葵俱不見蜂)
(聲滿院丨丨花)新槐(吳景奎詩輕紅流烟香雨足丨丨影轉勾欄曲)帝槐(史記夏本紀帝杼子丨丨)
宣仁槐(隋書開皇元年三月丨丨門丨樹連理衆枝内附)柱生槐(唐書孫偓列傳偓家第堂丨丨丨枝朞而茂既)
(而偓秉政封樂安縣侯)九月槐(淮南子丨丨官候其樹丨)兔目槐(淮南子槐之生也入季春五日而兔目十日而)
(鼠耳更旬而始規二旬而葉成李賀詩别柳當馬頭官槐如兔目)鼠耳槐(見上)北岸槐(三輔黃圖甘泉谷丨丨有)
(丨樹今謂玉樹根幹盤峙二三百年木也)豆生槐(齊民要術大丨丨於丨九十日秀秀後七十日熟)鵲巢槐(酉陽)
(雜俎貞觀中有白丨構丨于寝殿前丨樹上其巢合歡如腰鼓左右拜舞稱賀上曰瑞在得賢此何足賀乃命毁其巢鵲放在外)
武庫槐(徐陵與王僧辨書闢綠草于應門開青槐于武庫)避日槐(庾信吹臺山銘青槐避日朱草司晨)夾道
槐(岑參登慈恩寺浮圖詩青槐夾馳道宮館何玲瓏韓愈詩丨丨疎丨出老根)掃高槐(賈島荅王祕書詩時丨丨影)
(朝回忽恐過)御溝槐(王貞白詩一𣲖丨丨水綠丨相蔭清此中涵帝澤無處濯塵纓)獨秀槐(楊侃皇畿賦爰有仁)
(木應乎嘉瑞二棠合生䨇榆連理槐獨秀而通枝木異類而同氣)千畝槐(蘇軾詩氣壓丨丨丨)十二槐(陳與義詩)
(倚遍周家丨丨丨)檀石槐(後漢書鮮卑大人丨丨丨始強為邊患)
枚(莫杯切說文幹也一曰箇也又樹枝曰條幹曰丨又凡數物曰丨數事曰條又姓)
韻藻條枚(詩遵彼汝墳伐其丨丨又莫莫葛藟施于丨丨錢起詩荷蓑趣南徑戴勝鳴丨丨黃庭堅詩紫燕黃鸝驅日月)
(朱櫻紅杏落丨丨)行枚(詩制彼裳衣勿士丨丨傳枚微也箋謂初無丨陳銜丨之事疏枚微者其物微細也)枚枚(詩閟)
(宮有侐實實丨丨傳丨丨礱密也黃庭堅詩風入園林寒漠漠日移宮殿影丨丨)銜枚(周禮夏官大司馬羣司馬振鐸車徒)
(皆作遂鼓行徒丨丨而進又秋官丨丨氏掌司嚻史記燕東圍即墨田單收城中牛為絳繒衣畫以五采龍文束兵刃于其角而灌)
(脂束葦于尾燒其端壮士五千人隨其後牛尾熱怒奔燕軍五千人丨丨擊之燕軍大駭敗走高唐賦於是乃縱獵者基趾如星傳)
(言羽獵丨丨無聲九辨願丨丨而無言兮常被君之渥洽無名氏風不鳴條賦暗起軍營之柳取象于丨丨潛飄清廟之松同和于)
(土鼓司馬光詩嚴關隂伏甲間道夜丨丨歐陽修賦如赴敵之兵丨丨疾走)篆枚(周禮考工記鳧氏為鐘鐘帶謂之丨篆間)
(謂之丨枚謂之景注枚鐘乳也)鄒枚(史記是時梁孝王來朝從游說之士齊人丨陽淮隂丨乘吳莊忌夫子之徒相如見而悦)
(之水經注梁孝王大治宮室自宮連屬于平臺與丨丨司馬相如之徒極遊于其上武平一詩幸忻聫棣萼何以接丨丨王維詩侍)
(從有丨丨瓊筵向水開李白詩荆門倒屈宋梁苑傾丨丨楊載詩上書追偃樂作賦竝丨丨馬祖常詩能賦皆丨丨飛翰盡盧駱)
千枚(史記貨殖傳木器髤者丨丨)䨇枚(景福殿賦丨丨既修重桴乃飾注屋内重檐也在内謂之丨丨在外謂之重桴)
數闔枚(左傳州綽門于東閭左驂迫還于東門中以枚數闔注枚馬撾也闔門扇也數其枚示不恐又林希逸考工記解鐘)
(有兩面每面三十六乳乳曰枚可枚數也)珠十枚(史記梁王曰若寡人國小也尚有徑寸之丨照車前後各十二乘者丨丨)
九萬枚(語林王右軍為會稽謝公就乞牋紙庫中惟有丨丨丨悉與之桓宣武云逸少不節)
增一枚(書枚卜功臣疏每以丨丨歷卜功臣周禮考工記輪人部尊丨丨又鑿端丨丨晉書束晳傳有人于嵩高山下得竹)
(簡丨丨上兩行科斗書莫有知者司空張華以問晳晳曰此漢明帝顯節陵中策文也檢騐果然梁書劉之遴傳好古愛竒獻古器)
(四種於東宮其第四種古製澡盤丨丨銘曰初平二年造南史孝義傳郭原平日食麥䬳丨丨梅堯臣永叔寄紙詩百金不許市丨)
(丨澄心堂中惟此物張昱輦下曲封印黃金盒丨丨)二枚(周禮考工記輪人鑿上丨丨又下直丨丨吳越春秋請干將鑄作名)
(劍丨丨干將者吳人也與毆冶子同師俱能為劍越前來獻三枚闔閭得而寶之以故使劍匠作為丨丨一曰干將一曰莫耶)徵
枚(漢書枚乘傳武帝自為太子聞乘名及即位乘年老乃以安車蒲輪徵乘又司馬光謝石昌言詩紞鼓俄攀鄧安車已召枚)
百枚(東觀漢記吳良為齊郡議曹掾歲旦太守賜良鰒魚丨丨歐陽修詩君從何處得此紙純堅瑩膩卷丨丨又虞預表祕府)
(中有布紙三萬餘枚不任寫御書而無所給愚欲請四丨丨付著作史書寫起居注)龜枚(晉書郭璞傳贊景純通秀夙振宏材)
(沉研鳥册洞曉丨丨)折枚(洞簫賦或渾沌而潺湲兮獵若枚折或漫衍而駱驛兮沛焉競溢注獵聲也枚折似枚之折也)延
枚(雪賦乃置旨酒命賓友召鄒生丨丨叟白居易詩自然湏訪戴不必待丨丨李商隱詩預約丨丨酒虛乘訪戴船)唐枚
(謝朓和隨王詩風猷冠淄鄴衽舄愧丨丨)新枚(梁臨汝侯誌銘草茂故轍松插丨丨)王枚(李適應制詩丨丨俱得從淺淺)
(愧飛毫李乂聫句詩鯫生侍從忝丨丨)喬枚(李華含元殿賦擇一幹于千木規大壮于丨丨)賦枚(米芾詩游梁定丨丨)
鐻八枚(後漢書張奐遷安定屬國都尉先零酋長遺金丨丨丨奐受之召主簿於羌前以酒酹地曰使馬如羊不以入廐使)
(金如粟不以入懷悉還之注鐻音渠食器名其形未詳)鐸五枚(晉書郭璞傳元帝初鎮鄴王𨗳令璞筮之遇咸之井璞曰)
(東北郡縣有武名者當出鐸以著受命之符其後晉陵武進縣人于田中得銅丨丨丨)三十枚(南史褚彦回傳時江南無)
(復鰒魚或有間闋得至者一枚直數千錢人有餉彦回鰒魚丨丨丨彦回雖貴而貧薄過甚門生有獻計賣之云可得十萬錢彦回)
(變色曰我謂此是食物非曰財貨且不知堪賣錢聊復受之雖復儉乏寧可賣餉取錢也悉與親游噉之少日便盡)璧七枚
(水經注武子臺西北二里則孔廟永平中鍾離意為魯相入廟拭几席劍履男子張伯除堂下草土中得玉丨丨丨伯懷其一以六)
(枚白意孔子床首有懸甕意發之得素書文曰後世修吾書董仲舒護吾車拭吾履發吾笥會稽鍾離意璧有七張伯藏其一即召)
(問伯果服焉又世說石崇與王愷爭豪武帝每助愷嘗以珊瑚樹高二尺許賜愷愷以示崇崇以鐵如意擊碎愷聲色甚厲崇曰今)
(還卿乃命左右悉取珊瑚樹有三尺四尺者六七枚如愷許比甚衆愷惘然自失)魚萬枚(齊民要術陶朱公養魚經云治)
(生之法有五水畜第一所謂魚池也魚滿三百六十則蛟龍為之長而將魚飛去内鼈則魚不復去在池中周遶無窮自謂江湖也)
(至來年二月得丨長一尺者一萬五千枚三尺者四萬五千枚二尺者丨丨又明年則不可勝計也)不數枚(黃庭堅詩買魚)
(斫鱠湏論網撲杏供盤丨丨丨)
笛十二枚(晉書荀勖作新律丨丨丨丨以調律呂正雅樂正會殿庭作之自謂宮商克諧論者謂勖暗解)玉印六
枚(米芾畫史余家最上品書畫用丨丨丨丨辛卯米芾米芾之印米芾氏印米芾印米芾元章印米芾氏已上六枚白字有此印)
(者皆絶品)
碑四十六枚(後漢書蔡邕傳注大學在洛城南開陽門外講堂長十丈廣二丈堂前石經四部本丨凡丨丨丨丨)金
釵二十枚(南史周盤龍拒魏大破之上聞之喜下詔稱美送丨丨丨丨丨與其愛妾杜氏手勅曰餉周公阿杜)餐玉
七十枚(魏書李預每羡古人丨丨法乃採訪藍田躬往攻掘得若環璧雜器形者大小百餘皆光潤可玩預乃椎丨丨丨為)
(屑日服食之)
對語(衷甲銜枚)(追蓐行枚)(禮穆延枚)(根柢條枚)(一柱䨇枚)(横江鎖數闔枚)(書三篋璧七枚)
梅(莫杯切果名又姓)
韻藻鹽梅(書若作和羹爾惟丨丨左傳晏子對齊侯曰和如羹焉水火醯醢丨丨以烹魚肉燀之以薪宰夫和之齊之以)
(味濟其不及以洩其過君子食之以平其心唐書王義方傳天子置公卿大夫士欲水火相濟丨丨相成不得獨是獨非也蘇頲詩)
(更知西向樂宸藻叶丨丨韓愈雪詩豈堪裨嶽鎮強欲作丨丨)摽梅(詩丨有丨其實七兮序丨有丨男女及時也傳摽落也鄭)
(世翼詩初笄夢桃李新粧應丨丨)英梅(爾雅時丨丨注雀梅疏時一名丨丨雀梅似梅而小又常朝錄元稹為承旨朝退至)
(廊下初日映九丨丨隙光射稹百寮望之曰豈腸胃文章映日可見乎)雀梅(見上)黃梅(隋書地里志蘄春郡丨丨縣注)
(有丨丨山又梅譜蠟梅本非梅種以其與梅同時香又相近色似蜜脾黃山谷謂京洛間有一種香氣如梅類女工撚蠟所成故以)
(名之原名丨丨王安國熙寧間尚有詠丨丨詩元祐間蘇黃門命為蠟梅有三種磬口荷花九英惟九英為下品薛道衡詩長廊連)
(紫殿細雨應丨丨杜甫詩南京犀浦道四月熟丨丨元稹詩夢雲期紫閣厭雨别丨丨又指月錄六祖慧能聞人誦金剛經心有感)
(悟問客曰此何法也曰此金剛經丨丨東山五祖忍和尚恒教人誦此經能聞語勃然思出家求法遂至丨丨參禮五祖得傳衣法)
(釋齊已詩當時六祖在丨丨五百人中眼獨開蘇軾詩丹砂未易掃白髮赤松更欲參丨丨)蠟梅(見上蘇軾詩天公點酥作)
(梅花此有丨丨禪老家黃庭堅乞丨丨詩聞君寺後野梅發香蜜染成宮樣黃王十朋詞丨換丨姿天然丰韻香非俗蝶馳蜂逐蜜)
(在花梢熟)青梅(五代史趙匡凝傳楊渥方宴食丨丨匡凝顧渥曰勿多食發小兒熱諸將以為嫚渥遷匡凝海陵六帖補前蜀)
(王建判官馮涓好戲時鳳翔李茂貞遣張郎通好建慮馮先語傳達旦緘默坐既定賓主寂然無敢發語馮乃取丨丨鏗然嚼之四)
(坐流涎因成大噱李白詩郎騎竹馬來遶牀弄丨丨王炎詩旋擘紅泥嘗煑酒自循綠樹摘丨丨曹用之詩春風二十年前客煑酒)
(丨丨也後生)薦梅(淮南子赤螭青虬之游冀州也天清地寒毒獸不作飛鳥不駭入榛薄食丨丨噆味含甘步不出頃畝之)
(區而蛇蟫輕之以為不能爭於江海之中)楊梅(世說楊修年九歲孔融詣其父設果有丨丨孔指示修曰此實君家果修應聲)
(荅曰未聞孔雀是夫子家禽林邑記林邑山丨丨其大如杯椀青時極酸既紅味如崖蜜以醖酒號丨丨酎非貴人重客不得飲之)
(格物總論丨丨其子如彈丸五月中熟其味酸甜以紫者為佳宋之問登越王臺詩冬花采盧橘夏果摘丨丨孟浩然詩厨人具雞)
(黍稚子摘丨丨)落梅(樂錄漢横吹曲梅花落本笛中曲也陳後主詩金砌丨芳丨飄颻上鳳臺江總詩滿酌金巵催玉柱丨丨)
(樹下宜歌舞駱賓王詩節變驚衰柳笳繁思丨丨又疎蕊丨風丨蘇味道詩游妓皆穠李行歌盡丨丨李白詩黃鶴樓中吹玉笛江)
(城五月丨丨花孫逖詩河邊淑氣迎芳草林下輕風待丨丨于武陵詩朱檻滿明月美人歌丨丨李羣玉詩閩山翠竹迎飛旆越水)
(清紋散丨丨韓偓詩雲護雁霜籠淡月雨憐鶯曉丨殘丨范成大詩折柳故情都望斷丨丨新曲與誰關高啓詩天街爭唱丨丨歌)
(絳闕珠燈萬樹羅)折梅(荆州記陸凱自江南以梅花一枝寄長安與范曅贈以詩曰丨丨逢驛使寄與隴頭人江南何所有)
(聊贈一枝春沈佺期詩歲炬當然桂春盤預丨丨劉克莊詩輕烟小雪孤行路丨賸丨花寄一枝)嶺梅(六帖庾丨上丨花南)
(枝已落北枝方開寒暖之候異也詩話總龜英州司馬植梅三十株大庾嶺自此梅花夾道杜甫詩秋水漫湘竹隂風過丨丨張籍)
(詩畫角天邊月寒關丨上丨李商隱雪詩梅花大庾嶺頭發韋莊詩銅儀一夜變寒灰暖律還吹丨上丨蘇軾詩返魂香入丨頭丨)
(楊廷秀詩鄭南丨下丨花發千里相思空斷腸)迎梅(風土記江南三月雨謂丨丨五月雨謂送梅)送梅(見上皮日休詩)
(淡景微隂正丨丨)大梅(風土記清江酒家丨丨如數間屋樂府詩集唐大角曲有丨丨花小梅花等曲今其聲猶有存者又)
(四明圖經丨丨山在鄞縣東七十里漢梅子真舊隱也山頂有丨丨木伐為會稽禹廟之梁傳燈錄丨丨常禪師初參大寂問如何)
(是佛大寂云即心是佛師即大悟唐貞觀中居于丨丨山大寂令一僧到問云和尚見馬師得箇甚麽便住此山師云馬師向我道)
(即心是佛僧云馬師近日又云非心非佛師云這老漢惑亂人任汝非心非佛我只管即心即佛僧回舉似馬祖祖云大衆梅子熟)
(也)小梅(見上秦韜玉春雪詩銷砌任他香粉妬縈叢自學丨丨嬌林逋詩未有新詩到丨丨叚克己紅梅詩丨丨初破月團)
(圓戲蝶游蜂未敢干)賦梅(餘冬序錄宣和中陳與義以丨墨丨詩受知徽宗遂登冊府而序其集者遂有詩能達人之說皮日)
(休桃花賦序余嘗慕宋廣平之為相端姿勁質剛態毅状疑其鐵腸與石心不解吐婉媚詞及觀其文有梅花賦清便富豔得南朝)
(徐庾體殊不類其為人也楊萬里洮湖和梅詩序吾友洮湖陳晞顏盡取古人丨丨之作而𢋫和之因寄一編遺于余曰從古此詩)
(已八百篇矣不盈千篇吾未止也)紅梅(摭遺蜀州丨丨郡侯建閣扃鑰一日有婦人高髻大袖凭欄笑語開鑰不見人惟東)
(壁有詩云南枝向暖北枝寒一種春風有兩般憑仗高樓莫吹笛大家留取倚欄干梅譜丨丨猶是梅而繁密則如杏與江梅同開)
(紅白相間園林初春絶景也杜甫詩沙村白雪仍含凍江上丨丨已放春蘇軾詩年來芳信負丨丨江畔垂垂又欲開)早梅
(邵氏聞見錄呂文穆大隱莊梅蓋丨丨也香甚烈而大云從庾嶺移其本至此唐太宗詩縈雪臨春岸參差間丨丨陸龜蒙和襲美)
(行次野梅詩飛棹參差拂丨丨強欺寒色尚低徊)卧梅(後村詩話近成都有丨丨偃蹇十餘丈相傳唐物也)雪梅(宣和)
(畫譜于錫善畫花鳥最長于雞極臻其妙有牡丹䨇雞丨丨䨇雉二圖雞家禽故作牡丹雉野禽故作丨丨隂鏗丨裏丨花詩春近)
(寒雖轉梅開雪尚飄孟浩然詩始慰蟬鳴柳俄看丨間丨韓愈春丨間早丨詩梅將雪共春彩豔不相因孔平仲詩隔林疑曉色丨)
(壓數枝丨蘇軾詩穠李爭春猶辦此更教踏丨看丨花張耒詩霜野寂無新到雁丨林寒有欲開丨徐積長春花詩丨圃未容丨獨)
(占霜籬初約菊同開)野梅(圖繪寶鑑丁野堂住廬山清虛觀善畫梅竹理宗召見問曰卿所畫者恐非官梅對曰臣所見者江)
(路丨丨耳杜甫詩繡衣屢許携家醖皂盖能忘折丨丨又市橋官柳細江路丨丨香蘇軾武昌西山詩憶從樊口載春酒步上西山)
(尋丨丨楊慎詩芳草已隨江柳發棠花遙映丨丨開)古梅(梅譜丨丨會稽最多四明吳興亦間有之其枝樛曲萬状蒼蘚鱗皴)
(封滿花身又有苔鬚垂于枝間或長數寸風至綠絲飄飄可玩)春梅(七命燀以秋橙酟以丨丨注酟與沾同梁簡文春雪詩看)
(花言可折定自非丨丨陳後主詩非同七襄駕詎隔一丨丨雷琯除夜詩臘殘畫角東風裏丨到丨花小雪邊)庭梅(蘇武詩中)
(丨一樹丨寒葉未曾開戎昱詩平明獨惆悵落盡一丨丨庾敬休詩清晨凝雪彩新候變丨丨張何織烏詩欲過高閣柳更拂小丨)
(丨釋貫休詩丨前有早丨坐見花盡碧劉基詩坐看烏雀繞丨丨)苑梅(薛道衡詩甲荑垂陌柳殘花散丨丨)放梅(杜甫)
(詩岸容待臘將舒柳山意衝寒欲丨丨薛季宣詩僧舍方飄雪江籬欲丨丨范墀詩春風也自惜流光只丨寒丨一樹芳)江梅
(杜甫詩何當看花蕊欲發照丨丨劉禹錫詩家空歸海燕人老發丨丨楊一清詩邊頭鐵甲光生色丨上丨花冷笑人)寒梅
(李紳詩淮口值春偏悵望數株臨水是丨丨戎昱詩一樹丨丨白玉條迥臨村路傍溪橋姚合雪詩與雪爭光呈瑞色共花爭豔傍)
(丨丨溫庭筠詩添得五湖多少恨柳花飄蕩似丨丨姚鵠詩帝城春色著丨丨劉滄看牓日詩廣陌萬人生喜色曲江千樹發丨丨)
(馬定國詩歲暮行人竟不來空吟溪樹覓丨丨高士談詩簌簌天花落未休丨丨疎竹共風流)種梅(林逋梅詩惆悵後庭風味)
(别自鋤明月丨丨花)
解渴梅(世說魏武行役失汲道軍皆渴乃令曰前有大梅林饒子甘酸可以解渴士卒聞之口皆出水乘此得及前源)含
章梅(初學記麗宋武帝女壽陽公主人日卧丨丨殿簷下丨花落額上成五出花拂之不去皇后留之自後有梅花妆)羅浮
梅(龍城錄趙師雄遷丨丨日暮于松林酒肆旁見一美人淡粧素服出迎與語芳香襲人因與扣酒家共飲師雄醉寝起視在大)
(丨花樹下月落參横惆悵而已)綠萼梅(梅譜丨丨丨好事者比之仙萼綠華又雲仙雜記李白遊慈恩寺寺僧乞詩白為題)
(訖僧獻綠英梅檀香筆格蘭縑袴紫瓊霜)和羹梅(孟浩然詩撒鹽如可擬願摻丨丨丨又徒攀朱仲李誰薦丨丨丨)雨
肥梅(杜甫詩綠垂風折笋紅綻丨丨丨又高啟詩野岸江村雨熟梅)忘却梅(曾幾海棠詩少陵忘却渾閑事更有離騷)
(丨丨丨)驛使梅(丁鶴年詩歸期實誤王孫草遠信虚憑丨丨丨李思衍元日詩洪鈞暖入宫橋柳金殿香傳丨丨丨)
增在梅(詩鳲鳩在桑其子丨丨)侯梅(詩山有嘉卉侯栗丨丨)條梅(詩終南何有有丨有丨陶雍詩何由比蘿)
(蔓攀附在丨丨)李梅(春秋隕霜不殺草丨丨實鹽鐵論夫丨丨實多者來年為之衰新穀熟者舊穀為之虧自天不能兩盈而)
(况于人事乎)用梅(禮記膾和用醯獸丨丨注以梅和獸也蘇頲詩不授綸為草還司鼎丨丨)乾梅(周禮天官籩人饋食)
(之籩其實棗栗桃乾䕩榛實注乾䕩丨丨也)檕梅(爾雅朹丨丨注朹樹状如梅子如指頭赤色似小柰可食疏朹一名丨丨)
食梅(吳歷吳主亮方丨生丨使黃門至中藏取蜜漬梅蜜中有鼠矢召問藏吏吏叩頭亮問吏曰黃門從汝求蜜耶吏曰向求)
(實不敢與黃門不服侍中請付獄亮曰此易知耳令破鼠矢矢裏燥亮曰若矢先在蜜中中外當俱濕今外濕裏燥必黃門所為黃)
(門首服左右莫不驚悚鮑照詩丨丨常苦酸陳暄丨丨賦昔詠酸棗之臺今丨酸味之丨)漬梅(見上齊民要術楊梅擇佳完者)
(一石以鹽一斗淹之鹽入肉中仍出曝令乾熇取杬皮二斤煮取汁漬之不加蜜丨丨色如初美好可堪數歲)摘梅(南史柳惲)
(傳惲嘗與瑯琊王贍博射嫌其皮闊乃丨丨帖烏珠之上發必命中梁簡文帝春閨情詩丨丨多繞樹覓燕好窺簷)謝梅(南齊)
(書任昉紆意于梅蟲兒東昏中旨用為中書郎昉往謝尚書令王亮亮曰卿宜丨丨那忽謝我又徐積詩更約山翁同一醉梅花將)
(謝燕將歸)槁梅(唐書蕭倣傳蕭倣拜嶺南節度使南方珍賄叢夥不以入門家人病取丨丨于廚以和劑倣知趣市還之)煮
梅(大戴禮五月丨丨為豆實)紫梅(西京雜記初修上林苑羣臣遠方各獻名果異樹亦有製為美名以標竒麗梅七朱梅同)
(心梅丨蒂丨麗枝梅丨華丨燕梅猴梅又王維詩丨丨發初遍黃鳥歌猶澀)百梅(淮南子丨丨足以為一人酸一梅不足以)
(為一人和注喻衆能濟少少不能有所成也)烏梅(神異經横公魚長七八尺形状如鯉而目赤晝在湖中夜化為人刺之不)
(入煮之不死以丨丨二枚煮之即熟食之治邪病稽神錄廣陵有男子行乞於市每見馬矢即取食自云嘗為人飼馬慵不能早起)
(其主恒自檢視槽中無草督責之乃取丨丨并以飼馬馬齒楚不能食竟以致死後因病見馬矢輙流涎欲食食之與丨丨味正同)
(了無穢氣本草梅實采半黃者以烟熏之為丨丨青者鹽淹曝乾為白梅)白梅(見上)雹梅(易林丨丨零蔕心思積憤亂我)
(雲氣)園梅(桂陽先賢傳蘇躭後丨丨樹下種藥可治百病王諲詩光風人不見已入後丨丨陸游詩等間開過小丨丨)噉
梅(語林范汪能丨丨人嘗致一斛奩留汪食之湏臾盡)植梅(齊東野語范成大晩歲卜築於吳盤門外十里因闔閭所築越)
(來溪故城之基隨地勢高下而為亭榭所丨多名花而丨尤多)如梅(臨海異物志餘甘子如梭形初入口苦澀後飲水更甘大)
(丨丨實核兩頭銳東岳呼餘甘柯欖同一果耳張說詩去歲荆南梅似雪今年薊北雪丨丨)似梅(捫蝨新話詩有格有韻陶)
(淵明詩是其格高謝靈運池塘春草之句乃其韻勝格高丨丨花韻勝似海棠黃庭堅和馬中玉詩梅葉爭先公不嗔知公家有丨)
(丨人)裹梅(桂海花志丨丨花即木槿紅白二種葉似蜀葵采紅者連葉包丨黃丨鹽清曝乾可以薦酒)石梅(桂海虞衡)
(志丨丨生海中一藂數枝横斜瘦硬形色真枯梅也根所附著如覆菌或云本質海水所化如石蟹石蝦之類)杏梅(梅譜丨丨)
(花比紅梅色微淡結實甚匾有爛斑色全似丨味不及紅丨)緗梅(梅譜百葉丨丨一名千葉香花小而密陸游詩梅中最晩)
(是丨丨王寂看黃桃花詩丨丨拂額更不俗栗玉削肌殊可人)茅梅(圖繪寶鑑艾淑號竹坡善畫竹仕寧海軍節度判官又有)
(茅汝元舉進士號靜齋善墨梅人以艾竹丨丨為稱)畫梅(癸辛雜識趙孟堅字子固善墨戲於水仙尤得意晩丨丨自成一家)
(嘗作梅譜詩頗盡源委畫繼惠洪覺範能丨丨竹每用皂子膠丨丨于生絹扇上燈月下映之宛然梅也)苔梅(癸辛雜識宜興)
(縣西地名石庭十餘里皆古梅苔蘚蒼翠宛如虬龍皆數百年物也有小梅僅半寸許叢生苔間著花極晩詢之土人云梅之早者)
(皆嫩樹故得春最早樹老則得春漸遲也)入梅(癸辛雜識芒種後壬日丨丨壬日所種花草雖至難活者亦皆活申日亦可)
水梅(洛陽花木記有丨丨紅梅千葉黃香梅蘇梅蠟梅消梅)見梅(冷齋夜話王荆公居鍾山嘗與薛處士棋賭梅詩荆)
(公詩華髮尋香始丨丨一枝臨路雪培堆鳳城南陌他年憶杳杳難隨驛使來沈與求詩經從野店初嘗笋行盡江村始丨丨)榔
梅(襄陽志丨丨在太和山相傳真武折梅枝寄榔樹之上仰天誓曰吾道若成花開果結後竟如其言今樹尚存)櫻梅(南都)
(賦乃有丨丨山柿侯桃棃栗梬棗若留穰橙鄧橘)洗梅(昭明太子五月啓涷雨丨丨樹之中火雲燒桂林之上)吹梅
(梁簡文帝梅花賦春風丨丨畏落盡賤妾為此斂蛾眉)新梅(梁簡文帝詩曖曖陽雲臺春柳發丨丨張說詩瘴雲沉去鴈江)
(雨促丨丨張籍詩自愛丨丨好行尋一徑斜李郢詩丨丨嶺外鷓鴣聲)驚梅(吳均詩春從何處來拂水復丨丨何遜詠早梅)
(詩兔園標物序丨時最是丨張說春雨詩拂黃先變柳點素早丨丨蕭遇詩水隄烟報柳山寺雪丨丨)芳梅(劉方平詩新歲)
(丨丨樹繁苞四面同張正見詩丨丨映雪野發早覺寒侵)忩梅(庾肩吾詩丨丨朝始發庭雪晩初消)調梅(王光庭詩惠風)
(初應律和氣正丨丨)閣梅(李適詩輕絲細拂朱門柳細纈全披畫丨丨張昱詩惟對高寒咏丨丨)綺梅(宋之問詩金閣)
(粧仙杏瓊筵弄丨丨)真梅(東方虬春雪詩不知園裏樹若箇是丨丨)院梅(張九齡詩玉潤忩前竹花繁丨裏丨岑參使院)
(中新栽柏樹子詩脆葉欺門柳狂花笑丨丨)藏梅(馬懷素詩就暖風光偏著柳辭寒雪影半丨丨李商隱詩已遭江映柳更)
(被雪丨丨)村梅(張說詩黃蕤裊岸柳紫萼折丨丨薛逢詩南村晴雪北丨丨樹裏茅簷曉盡開)問梅(高適塞上聽吹笛詩)
(借丨丨花何處落風吹一夜滿關山)姓梅(岑參華隂王少府使到詩有客至鈴下自云身丨丨又送江陵泉少府詩神仙吏丨)
(丨人吏待君來)遠梅(杜甫詩安得健步移丨丨亂插繁花向晴昊)鞏梅(杜甫詩夜雪丨丨春)閒梅(常建詩丨丨照)
(前戸明鏡悲舊質)山梅(羊士諤詩鄉心持歲酒津下賞丨丨)指梅(呂令則義井賦魏武罷丨丨之策)殘梅(張籍)
(送盧處士遊吳越詩羡君東去見丨丨惟有王孫獨未回釋貫休詩晩風吹不盡江月落丨丨張昱詩半畝丨丨共晩春)楚梅
(張籍送李司空赴鎮襄陽詩商路雪明旗旆遠丨堤丨發驛亭春李邦直詩皮膚不作丨丨酸元好問眉詩石綠香煤淺淡間多情)
(常帶丨丨酸郝經詩冷魂潛入丨江丨)變梅(張籍宴興化池亭聫句岸蔭新抽竹亭香欲丨丨李紳詩池暗冰封鏡山明樹)
(丨丨)夏梅(白居易詩丨丨山雨漬秋瘴海雪毒)嘗梅(白居易詩齒為丨丨楚)潭梅(杜牧詩磬音藏葉鳥雪豔照丨)
(丨)蒸梅(李頻詩離亭向水開時候復丨丨)經梅(許渾詩簟凉初熟麥枕膩乍丨丨)庾梅(鄭谷送吳延保南遊)
(詩江湖易見淹留興莫待春風落丨丨)越梅(韓偓詩手香江橘嫩齒軟丨丨酸)暑梅(張蠙詩障寫經冬蕊瓶緘落丨)
(丨)二梅(陸龜蒙詩檐外青陽有丨丨折來堪下凍醪杯)嚼梅(林逋詩小窗細丨丨花蕊吐出新詩字字香楊萬里詩只)
(有蔗霜分不得老夫自要丨丨花)聞梅(蘇軾詩醉中不覺度千山夜丨丨香失醉眠)玉梅(蘇軾詩長與東風約今日)
(暗香先返丨丨魂陳師道詩頓有亭前丨色丨范成大櫻桃花詩丨丨一見憐癡小教向旁邊自在開楊萬里詩膽樣銀瓶丨樣丨)
(明太祖詩似絮還疑丨蕊丨)歐梅(黃庭堅詩渺然今日望丨丨元好問詩竟將何罪廢丨丨謂丨陽修丨堯臣)飄梅
(張耒詩園林寂歷丨丨後)疎梅(張耒詩寂歷丨丨未肯粧陸游詩歸來月滿廊惜踏丨丨影)寄梅(徐積雪詩入竹好鳴)
(寒玉佩丨丨兼附白雲牋又今日許尋陶令菊明年約丨陸生丨)采梅(周師成梅詩丨采芳丨枝瑣碎白雲姿)月梅
(陳與義詩花島紅雲春句麗丨丨疎影夜香聞楊萬里詩贈君清於丨底丨釋惠洪詩夜久雪猿啼嶽頂夢回山丨上丨花陳高詩)
(美人期不來丨照丨花影)叢梅(陳與義詩高灘落日光零亂遠岸丨丨雪陸離)尋梅(朱子詩憶昔身無事丨丨只怕遲廼)
(賢詩京下憶丨丨)探梅(陸游詩兒言山圃當收栗僧約溪橋共丨丨楊萬里詩城中忙失丨丨期初見僧窗一兩枝)斷
梅(陸游詩輕雷轣轆丨丨初自注鄉人謂梅雨有雷曰丨丨)龍梅(陸游有賦成都丨丨詩)溪梅(楊萬里梅詩去年看)
(梅南丨北月作主人丨作客今年看梅荆溪西冰為風骨玉為衣王元仲詩横丨月澹丨宜臘平野風閒麥有秋馬定國詩丨頭丨)
(是去年花閒日初長逕竹斜劉仲尹詩運昌庭檻渾栽竹罨畫丨山半是丨)頌梅(陳傳良詩久欲丨丨花恒恐累紙寫)近
梅(戴復古詩道路飄零如柳絮山川迤邐丨丨花)釀梅(馮子翼詩琳館清深小雪殘丨丨天氣不多寒)
一枝梅(說苑越使諸發執丨丨丨遺梁王梁臣韓子曰惡有丨丨丨乃遺列國之君乎又冷齋夜話荆公嘗訪一高士不遇)
(題其壁曰墻角數枝梅凌寒不肯開遥知不是雪為有暗香來又許渾詩鄉信漸稀人漸老只應頻看北枝梅又韓偓詩中宵忽見)
(動葭灰料得南枝早有梅)六株梅(桂林記袁豐居宅後有丨丨丨歎曰冰姿玉骨世外佳人但恨無傾城笑耳又王績詩别)
(種幾株梅又白居易詩池邊新種七株梅)鴛鴦梅(花木考梅一蒂䨇實名丨丨丨)石湖梅(范成大梅譜序余于丨丨)
(玉雪坡既有丨數百本比年又于舍南買王氏舍七十楹盡拆除之治為范村以其地三分之一與梅吳下栽梅特盛其品不一今)
(始盡得之)直脚梅(梅譜序江梅遺核野生不經栽接者名丨丨丨或謂之野梅凡山間水濱荒寒清絶之趣皆此本也花稍)
(小而疎瘦有韻香最清實小而硬)重葉梅(梅譜丨丨丨花頭甚豐葉重數層梅中竒品又嚴羽詩輕寒時節牡丹開葉底)
(青青又見梅)磬口梅(梅譜蠟梅雖盛開花口常半含花史蠟梅三種上等磬口先開色深黃圓瓣如白梅者佳)不識
梅(捫蝨新語北人丨丨丨盖梅至北方則變而成杏今之江湖二浙四五月間梅欲黃而雨謂之梅雨轉淮而北則否亦地氣使)
(然也)花光梅(畫繼仲仁住衡州花光山一見山谷出秦蘇詩卷且為作梅數枝及烟外遠山山谷感而作詩記卷末雅聞丨)
(丨能墨丨更乞一枝洗煩惱寫盡南枝與北枝更作千峯倚晴昊)十種梅(畫苑畫梅譜有枯梅新梅繁梅山梅疎梅野梅)
(宫梅江梅園梅盤梅其法不同不可無别詩曰丨丨丨花木湏憑墨色分莫令無辨别寫作一般春)越裳梅(崔駰七依醝以)
(大夏之鹽酢以丨丨之丨)玉堂梅(梁元帝詩釵臨曲池影扇拂丨丨丨)柳爭梅(江總詩三春桃照李二月丨丨丨又)
(李嘉祐詩雪深楊子岸看柳盡成梅)對戶梅(徐陵梅花落樂府丨丨一株丨新花落故栽)間花梅(唐太宗首春詩)
(初風飄帶柳曉雪丨丨丨)隴頭梅(宋之問詩明朝望鄉處應見丨丨丨)臘前梅(杜甫詩梅蘂臘前破梅花年後多戎)
(昱詩藟含霜後竹霜惹丨丨丨黃庭堅戲荅王才元惠梅三種詩城南名士遣春來三月乃見丨丨丨又崔道融詩故里琴尊侣相)
(逢近臘梅孔武仲詩飛牋岳麓吟秋草把酒襄陽醉臘梅)上苑梅(吳仲舒南風之薰賦乍綻青門之柳先驚丨丨之丨)雨
收梅(歐陽詹詩江皐昨夜丨丨丨寂寂衡門與釣臺)上番梅(元稹詩飛舞先春雪因依丨丨丨)北州梅(白居)
(易詩南州桃李丨丨丨且喜年年作花主)湘浦梅(韓偓詩丨丨丨花兩度開直應天意别栽培)手搓梅(韓偓詩丨)
(丨丨子映中門)十里梅(楊萬里詩一行誰栽丨丨丨)萬樹梅(陸游梅花詩蜀王小苑舊池臺江北江南丨丨丨又)
(楊萬里詩一樹梅花開一朵惱人偏在最高枝又楊基詩萬松嶺上梅千樹踏雪年年看花去)瓶裏梅(楊萬里小瓶梅花詩)
(蕭蕭只隔忩間紙丨丨丨花總不知又丨丨一枝丨的皪)兄事梅(樓鑰茉莉花詩弟畜素馨丨丨丨)小籬梅(史士)
(舉晉祠詩只欠東風丨丨落丨花疎淡月籠隂)竹下梅(陳樵臨花亭詩竹外青松丨丨丨)瀟灑梅(黃庚漁舍觀梅)
(詩寒雲漠漠護墻隂丨丨丨枝出竹林)宅畔梅(丁鶴年詩太守隄邊柳徵君丨丨丨)歲晩梅(陳高題畫詩天寒鴻)
(雁滿南國丨丨丨花開故園)屋角梅(白珽詩脉脉吹香丨丨丨背風移燭小簾開)玉蝶梅(王逢詩藻池岸匝水)
(仙開滿面飄香丨丨丨)石亭梅(顧德輝元日詩空餘臘月酒擬訪丨丨丨)
對語(風柳雪梅)(送臘迎梅)(鄧橘庾梅)(金杏玉梅)(先生柳處士梅)(鄉名鄭市隱梅)(縞夜李照江梅)
摘句(月色浸疎梅尋香折野梅)(花發犯寒梅宫粧巧學梅)(春信纔開北嶺梅小園晴日見寒梅)
(堤柳垂絲間野梅玉笛誰家聽落梅)(冥冥江雨熟楊梅一帶寒溪萬樹梅)(湖邊還折去年梅籬角吹香得早梅)
媒(莫杯切說文謀也謀合二姓也)
韻藻良媒(詩匪我愆期子無丨丨洛神賦無丨丨以接歡兮託微波以通辭宋之問詩以余慙拙宦期子遇丨丨鄭澣中)
(書後閤四松詩後凋應共操無復問丨丨韓偓詩但欲進賢求上賞唯將拯溺作丨丨)行媒(禮記男女非有丨丨不相知名)
(離騷苟中情之好修兮何必用夫丨丨黃庭堅詩門無丨丨迹草木倚憔悴)無媒(禮記男女丨丨不交無幣不相見戰國策)
(太史皦曰女丨丨而自嫁汙吾世矣韓詩外傳士不中道相見女丨丨而嫁者君子不行也孔叢子士無介不見女丨丨不嫁杜牧)
(詩丨丨徑路草蕭蕭自古雲林遠市朝韋莊詩千蹄萬轂一枝芳要路丨丨果自傷)掌媒(周禮地官媒氏掌萬民之判凡男女)
(自成名以上皆書年月日名焉注判半也主合其半成夫婦也管子凡國都皆有丨丨取鰥寡而合之)龍媒(漢書禮樂志武)
(帝天馬歌天馬徠兮丨之丨晉書庾亮傳論門藏金穴地使其驕馬控丨丨勢成其逼盧照鄰詩黃山聞鳳吹清蹕侍丨丨張仲素)
(詩天馬相從渥水來郊歌曾唱得丨丨又庾信喜雨詩臨河沉璧玉夾道畫丨丨按謂土龍)作媒(晉書藝術傳令狐策夢立)
(冰上與冰下人語索紞曰冰上為陽冰下為隂隂陽事也士如歸妻迨冰未泮㛰姻事也君在冰上與冰下人語為陽語隂媒介事)
(也君當為人丨丨冰泮而㛰成會太守田豹因策為子求鄉人張公徵女仲春而成㛰焉反離騷抨雄鴆以丨丨兮何百離而曾不)
(一耦)因媒(淮南子丨丨而嫁不丨丨而成因人而交不因人而親鹽鐵論商君以景監見應侯以王稽進故士因士女丨丨至)
(其親顯非媒士之力孔子曰進見而不以能往者非賢士才女也楚辭丨芙蓉以為丨)自媒(易林氓伯以㛰抱布丨丨曹植)
(求自試表丨丨自鬻者士人之醜行也徐陵玉臺新詠序閱詩敦禮非直東鄰之丨丨婉約風流無異西施之被教元稹酬盧祕書)
(詩劇敵徒相軋羸師亦丨丨)佞媒(中說見譽而喜者丨之丨也)鴆媒(離騷吾令丨為丨兮鴆告予以不好李商隱詩)
(有娀未抵瀛洲遠青雀如何丨鳥丨)拙媒(離騷理弱而媒拙兮恐導言之不固)
不假媒(杜甫詩赤雀翻然至黃龍丨丨丨)石生媒(韓愈送温處士序河陽節度使烏公以温生為才以丨丨為丨)
(以禮為羅羅而致之幕下)火為媒(韓愈雪詩助留風作黨勸坐丨丨丨)敵國媒(崔道融楚懷王詩宫花一朵掌中開)
(緩頰翻為丨丨丨)
二十八字媒(王直方詩話趙德麟細君作一絶云晩雲帶雨歸飛急去作西忩一夜愁德麟因此娶之余以為此丨丨)
(丨丨丨也)
增匪媒(詩娶妻如之何丨丨不得)逹媒(儀禮士婚禮下逹納采用雁注丨通也將欲與彼合婚姻必先使丨氏下通其)
(言女氏許之乃後使人納其采擇之禮)舍媒(戰國策處女無媒老且不嫁丨丨而自衒則敝而不售順而無敗售而不敝者)
(惟媒而已矣)奢媒(後漢書置貧本而樹丨丨)待媒(淮南子丨丨而結言聘納而取婦紱絻而親迎非不煩也然而不可)
(易者所以防淫也又陳與義詩楊柳招人不丨丨)使媒(易林析薪熾酒丨丨求婦)湏媒(白虎通男不自專娶女不自專)
(嫁必由父母丨丨妁何遠恥防淫佚也)鳥媒(說文率鳥者繫生鳥以來之名曰囮即今丨丨陸龜蒙江墅詩丨丨呈不一魚)
(寨下仍重)女媒(風俗通女媧禱祠神祗而為丨丨因置婚姻)合媒(參同契二女共室顔色甚姝蘇秦通言張儀丨丨)
虎媒(集異記唐乾元初吏部尚書張鎬貶扆州司戶先是鎬以次女德容與裴冕第三子越客結婚已尅迎日而鎬左遷越客)
(速装南邁以畢嘉禮拒扆百里鎬知其將至因命家族宴於花園德容亦隨姑姨妹遊焉山郡蕭條竹樹交密日暮將歸忽有猛虎)
(出自竹間遂擒德容跳入翳薈夜色已昏計力俱盡是夕越客行舟去郡二三十里遇水次板屋憩焉微月之下忽見猛虎負一物)
(至惶撓闞喝其虎尋俯於板屋側留下所負物遂入山間窺看是人尚有餘喘越客即令舁之登舟烈燭熟視乃是十六七美女也)
(雖髻散衣裂而身無少損漸以湯飲灌之與之言語莫肻應夜久即有自郡至者云張尚書次女遊園為暴虎所食求骸未獲越客)
(即遣羣婢以詢德容因號啼不止越客登岸遂以其事列於鎬鎬凌晨躍馬至既悲且喜遂與同歸自是黔峽往往建立丨丨之祠)
(焉)書媒(清異錄薛濤四友贊磨潤色先生之腹濡藏鋒都尉之頭引丨丨而黯黯入文畝以休休)勞媒(九歌心不同兮)
(媒勞恩不甚兮輕絶白居易詩石頑鐫費力女醜嫁丨丨朱子詩道同符片諾志異丨事丨)遣媒(焦仲卿妻詩縣令丨丨來)
(云有第三郎窈窕世無䨇年始十八九便言多令才)驍媒(射雉賦眄箱籠以揭驕睨丨丨以變態)盛媒(射雉賦徐爰注)
(箱籠竹器丨丨者也凡竹器箱方而密籠圓而疎丨丨器籠形者養鳥宜圓也箱密者不欲令見明也)應媒(射雉賦候扇舉)
(而清呌野聞聲而丨丨)調媒(射雉賦何調翰之喬桀徐爰注丨翰謂丨也媒性調良故謂調翰)義媒(射雉賦伊義鳥)
(之應機啾擭地以厲響徐爰注丨鳥丨也為人致敵故名曰丨丨見野雉紛紜難中啾然擭地而鳴引令來鬭)翠媒(崔伯陽珠)
(賦丨因丨而折翅)驚媒(徐陵鬭雞詩花冠已衝力介爪復丨丨)鳳媒(駱賓王棹歌行丨丨羞自託鴛翼恨難窮)雉
媒(孫逖詩山靜吟猿父城空應丨丨李商隱公子詩春場鋪艾帳下馬丨丨嬌陸龜蒙詩五茸春草丨丨嬌司空圖詩丨丨聲晩)
(草芳時)愁媒(李白詩金瑟玉壷盡為丨丨李咸用詩烟花隨處作丨丨又湏知相識喜即是别丨丨陸龜蒙詩酒信巧為繰)
(病緒花香長作嫁丨丨)鴨媒(韓翃送丹陽劉太真詩下筯已憐鵝炙美開籠不奈丨丨嬌)有媒(白居易詩出處雖無)
(意升沉亦丨丨)恨媒(崔塗聞雁詩斷行哀響逓相催爭趁高秋作丨丨)妒媒(韓偓詩洞門深閉不曾開横卧烏龍作丨)
(丨)梯媒(羅隱詩進乏丨丨退又難強隨豪貴殢長安又錢詩小人無事藝假爾作丨丨杜荀鶴投崔尚書詩閉戶十年專筆)
(硯仰天無處認丨丨)鶴媒(陸龜蒙丨丨歌盤空野丨忽然下背翳見丨心不疑高啟丨丨歌丨丨獨步荒陂水仰望雲間飛不)
(起遠看過鳥下南汀鼓翼相迎似相喜)天媒(杜荀鶴出山詩處世曾無過唯丨合是丨)閒媒(林逋詩一丘松竹是丨丨)
睡媒(范成大詩吏案山横丨有丨陸游詩書卷纔開作丨丨)窮媒(陸游詩詩緣吟苦作丨丨)慵媒(陸游詩多病作)
(丨丨)誰媒(陸游賦成都龍梅詩羈臣放士本獨立淑姬靜女知丨丨)
必用媒(管子明主之治天下也必用聖人而後天下治婦人之求夫家也丨丨丨而後家事成)嫫母媒(易林丨丨)
(為丨請求不得)水火媒(參同契子水一午火二合而成三數土數五故中央三五和諧水火土三者合為一也土剋水水剋)
(火豈和諧者合土為丨丨之丨調停配合水土所以和諧也)寒熱媒(七發洞房清宮命曰丨丨之丨)傾國媒(韓愈)
(詩誰為丨丨丨自許連城價)弄玉媒(杜牧詠梅詩若在秦樓伴堪為丨丨丨)杏花媒(李商隱柳下暗記詩更將)
(黃映白擬作丨丨丨)斷腸媒(皮日休野梅詩共月已為迷眼伴與春先作丨丨丨)玉兒媒(陸龜蒙野梅詩梁殿得非)
(蕭帝瑞齊宮應是丨丨丨)水雲媒(陸龜蒙白鷺詩見欲扁舟搖蕩去倩君先作丨丨丨)白鷗媒(陸龜蒙詩溪瀨自吟)
(朱鷺曲沙雲還作丨丨丨)雪為媒(司馬都白菊詩映水好將蘋作伴犯寒疑與丨丨丨)風是媒(韓偓早翫雪梅詩凍)
(白雪為伴寒香丨丨丨)靜女媒(王安石詩鄉窮自作幽人伴歲晩誰為丨丨丨)仕進媒(王安石詩非無丨丨丨)
衒鬻媒(魏了翁䟦濓溪伊川真蹟三先生之書滿天下而學士大夫不知好之有好之矣審思而篤行之者盖鮮而抗之于)
(高遠姍之為艱澀或託之為丨丨之丨往往而是可歎也)
對語(龍種鳳媒)(肅儐行媒)(酒伴詩媒)(魚媵鳥媒)(青雀使白鷗媒)(端人友靜女媒)(鶯求友雉應媒)
摘句(清道服龍媒醻身未有媒)(鶯花隨處作詩媒麥隴風和雉喚媒)
煤(莫杯切灰集屋者又煙墨又石炭曰丨)
韻藻炱煤(家語孔子窮于陳蔡之間七日不嘗粒顔回索米而㸑之幾熟孔子望見顔回攫其甑中而飯之少頃謁孔子)
(而進食曰向者丨丨入甑中棄食不祥回攫而飯之孔子笑曰知人固不易也盧仝月蝕詩摧環破璧眼看盡當天一搭如丨丨皮)
(日休投龍潭詩氣湧撲丨丨波澄掃純漆)麝煤(韓偓詩蜀紙丨丨添筆媚越甌犀液發茶香李建中題楊少師大字壁後詩枯)
(杉倒檜霜天老松烟丨丨隂雨寒司馬光喜雨詩簾映薄寒燈有暈窗含虛白丨成丨黃庭堅題宗室大年永年畫調丨丨作花果)
(殊難工永年遂臻此殊不易然作朽蠹太多是其小疵又贈米元章詩萬里風帆水著天丨丨鼠尾過年年又謝景文惠廷珪墨詩)
(廷珪贋墨出蘇家丨丨添澤紋烏鞾又得宗汝書詩書同銀鉤壮句與丨丨香徐積䨇樹海棠詩恐淡添猩血矜香棄丨丨陸游詩)
(紫玉池深貯丨丨楊萬里詩南溪鷗鷺如相問為報春吟費丨丨)青煤(蘇軾種松詩魯人不知貴萬竈飛丨丨)竈煤
(蘇軾詩瓦池研丨丨葦管書柿葉)
增松煤(洞天清錄上古無墨以竹挺點漆而書中古以石磨汁至魏晉始有墨丸乃漆烟丨丨夾和為之所以晉人多用凹)
(心硯者欲磨墨貯瀋耳仇池筆記真丨丨遠烟自有龍麝氣世之嗜者如滕達道蘇浩然呂行甫暇日晴暖研墨數合弄筆之餘乃)
(啜飲之歐陽修詩山中老僧憂石泐印之以紙磨丨丨謝翺詩靈草搗為藥寒丨燼作丨蘇軾書潘衡墨金華潘衡初來儋耳起竈)
(作墨得烟甚豐而墨不甚精予教其作遠突寬竈得烟幾減半而墨乃爾其印文曰海南丨丨東坡法墨皆精者也又書所造油烟)
(墨予近取油烟纔積便掃以為墨皆黑殆過于丨丨)身煤(墨經採煤以項煤為二器頭煤為一器頭煤如珠如纓絡丨丨成塊)
(成片頭煤深者曰遠火外者曰近火煤不堪用)新煤(墨經凡故墨膠敗者末之丨丨再和殊善然非大膠久蔭不可)和煤
(墨經凡丨丨當在淨密小室内不可通風傾膠于煤中央良久使自流然後衆力急和之則潤澤而光明)埃煤(劉禹錫驛路記)
(潰為丨丨一篲可掃)煨煤(柳宗元逐畢方文休吹息燎兮仄伏丨丨)飯煤(李德裕積薪賦悲顔子之丨丨感萊蕪之生塵)
墨煤(張祐詩古牆丹雘盡深棟丨丨生歐陽修吳學士石屏歌吳家學士見且咍醉點紫毫淋丨丨)舊煤(薛能詩雨地殘)
(枯沫燈窗積丨丨)輕煤(蘇軾詩書窗拾丨丨佛帳掃餘馥)屋煤(黃庭堅詩蛛網丨丨昏故物此生惟有夢來時)光
煤(黃庭堅題畫竹詩丨丨疊亂葉與世作者背)竒煤(張耒詩平生筆墨萬金直丨丨利翰盈篋收)霜煤(程俱詩破)
(硯猶堪磨老境醉拈椽筆掃丨丨)寶煤(劉仲尹謝孔遵席後堂山水圖詩玉腕雪廻犀管細丨丨香散鳳綃空)香煤
(元好問眉詩石綠丨丨淺淡間多情常帶楚梅酸)塵煤(戴表元題陳了翁合浦與弟帖公殘箋廢墨脱於丨丨蠧鼠之餘者)
(令人寶愛如此)
東山煤(墨經凡煤貴輕舊丨丨丨輕西山煤重今則西山煤輕丨丨丨重)清烟煤(蘇軾書懷民所遺墨世人論墨)
(多貴其黑而不取其光不黑固為棄物不光則索然無神采亦無復用懷民遺僕二枚云丨丨丨法墨既黑且光殆如前所云者書)
(以報之又李商隱詩敵國軍容飄木柹前朝神廟鎖烟煤又歐陽修詩曼卿醉題紅粉壁壁粉已剝昏烟煤)高麗煤(蘇軾)
(書王君佐所蓄墨新羅墨甚黑而不光當以潘谷墨和乃為佳絶今時士大夫多貴蘇浩然墨浩然本用丨丨丨雜遠煤作之高麗)
(墨若獨使如研土炭耳)珠子煤(蘇軾書徂徠煤墨徂徠丨丨丨自然有龍麝氣阿膠和之搗數萬杵即為妙墨不俟餘法)
(也陳公弼在汶上作此墨謂之黑龍髓)潘谷煤(墨經丨丨之丨人多有之而製墨莫有及谷者正在煎膠之妙)拂蛛
煤(楊萬里詩只有謫仙留句處春風掌管丨丨丨)
對語(魚繭麝煤)(竹粉松煤)(燭燼香煤)(點漆和煤)(蔡倫紙潘谷煤)(縈簾篆翳壁煤)
御定佩文韻府卷十之一
