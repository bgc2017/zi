欽定四庫全書
御定佩文韻府卷五十五之五
上聲二十五有韻六
綬(殖酉切組丨漢官儀丨長一丈二尺法十二月廣三尺法天地人也)
韻藻墨綬(周禮秋官小司寇議貴之辟注若今時吏丨丨有罪先請是也後漢書張綱傳注刺史二千石有臧罪者驛馬)
(上之丨丨已下便收其有清勤忠惠宜表異者狀聞又左雄傳雄疏言今之丨丨猶古之諸候漢官儀邑宰銅章丨丨秩六百石蔡)
(邕疏丨丨長吏職典理人皆當以惠利為績日月為勞梁簡文帝疏玉科重輕全關丨丨金書去取更由丹筆李太詩無以丨丨苦)
(來取丹砂要方于詩腰懸丨丨三年外身去青雲一步間)印綬(史記項羽紀項梁持守頭佩其丨丨門下大驚擾亂漢書朱買)
(臣傳買臣懷其丨丨步歸郡邸會稽吏輕之前引其綬視其印乃會稽太守章也人桓榮傳榮為少傅賜以輜車乘馬大會諸生陳)
(其車馬丨丨曰今日所蒙稽古之力也後漢書張奐傳奐遷少府又拜大司農以功封候上書固譲封還丨丨卒不肻當吳志孫策)
(傳策劄甚呼權佩以丨丨謂曰舉江東之衆决機於兩陳之間與天下爭衡卿不如我舉賢任能各盡其心以保江東我不如卿王)
(維詩庖厨出深竹丨丨隔垂藤皮日休詩烟蘿為丨丨雲壑是提封韓偓詩已約病身抛丨丨不嫌門巷是漁樵)結綬(史記)
(蔡澤傳蔡澤曰吾躍馬疾驅懷黃金之印丨紫丨於要揖讓人主之前食肉富貴四十三年足矣漢書朱博傳蕭育與朱博為友著)
(聞當世故長安語曰蕭朱丨丨王貢弹冠晉書魏舒劉實傳論魏舒劉實𤼵慮精華丨丨登槐覽止成務漢尼安身論朝有弹冠之)
(朋野有丨丨之友顔延之詩脱巾千里外丨丨登王畿江淹别賦君丨丨兮千里惜瑶草之徒芳鄭谷詩丨丨位卑甘晚達登龍心)
(在且高吟方干詩洛下知名早腰邊丨丨新)兩綬(漢書金日磾傳金嘗為奉車又嗣父侯佩丨丨上曰金氏兄弟兩人不可)
(使俱丨丨耶崔顥詩腰間帶丨丨轉盻生光輝皮日休詩借問丨丨人誰知種魚利徐鉉詩丨丨對懸雲夢日方舟齊泛洞庭春)
紫綬(漢書百官表相國丞相皆金印丨丨又太尉金印丨丨又御史大夫銀印青綬成帝綏和元年更名大司空金印丨丨又)
(太傅金印丨丨又徹矦金印丨丨後漢書皇后紀皇后貴人金印丨丨魏志武帝紀注魏書曰置名號侯爵十八級關中侯爵十七)
(級皆金印丨丨唐書輿服志侍中中書令加貂蟬佩丨丨漢官儀公侯皆丨丨傅龜西京雜記中山王文木賦曰或如龍盤虎踞復)
(似鸞集鳳翔青緺丨丨環璧珪璋古今注漢舊制公侯將軍丨丨又公主封君服丨丨魏武帝答呂布書國家無丨丨自取所帶丨)
(丨以藉心張說詩丨丨拂三寺朱門臨九逵李白詩王公大人借顔色金章丨丨來相趍韓翃詩腰垂丨文丨手控黃金勒薛逢詩)
(黑眉玄髮尚依然丨丨金章五十年)青綬(見上漢書百官表凡吏秩比二千石以上皆銀印丨丨後漢書輿服志九卿中二千)
(石二千石丨丨注丨丨一號丨緺丨晉書地理志漢武帝初置司隸校尉所部郡凡七位望降於牧伯銀印丨丨漢官儀度遼將軍)
(安帝元初元年置真銀印丨丨白居易詩未換銀丨丨惟添雪白鬚劉禹錫詩塵汚腰間丨襞丨風飄掌上紫遊韁羅𨼆詩蘭省換)
(班丨作丨栢臺前引絳為韝)黃綬(漢書百官表比二百石以上皆銅印丨丨成帝綏和元年長相皆黑綬哀帝建平二年復)
(丨丨後漢書明帝紀中二千石下至丨丨貶秩贖論者悉皆復秩還贖李商𨼆詩草堂歸意背烟蘿丨丨垂腰不奈何陸龜蒙書去)
(把彩毫揮下國歸參丨丨别春卿又晉書輿服志皇太子金璽龜紐朱丨丨)黑綬(見上漢書百官表秩比六百石以上皆銅)
(印丨丨後漢書滕撫傳陰陵人徐鳳等寇郡縣殺略吏人鳳衣絳衣帶丨丨稱無上將軍王僧孺與何炯書久為尺板斗食之吏以)
(從卑衣丨丨之後王貞白詩免遭丨丨束不與白雲疎裘萬頃詩青衫十載蟾宫客丨丨三年鳳嶺頭)綠綬(後漢書輿服志)
(諸國貴人相國皆丨丨义張奐傳注銀印丨丨也以艾草染之故曰艾也漢官儀二千石以上銀印丨丨亦曰艾綬江淹表金蟬丨)
(丨未足藹其采瓊佩朱紱不足宣其榮劉滄詩丨丨便當身是貴青霄休怨志相違韋莊詩慙聞紆丨丨即候挂朝簮)艾綬
(見上後漢書馮魴傳魴孫石封獲嘉侯為安帝所寵帝嘗幸其府賜駁犀具劍佩刀紫丨丨玉玦各一又董宣傳宣為洛陽令卒官)
(帝傷之以宣帝為二千石賜丨丨葬以大夫禮拜子竝為郎中易林二千石官白丨丨也劉孝勝詩如今腰丨丨東西各殊舉張說)
(鄎國長公主碑銘習禮明詩日漸庭闈之訓銀章丨丨地連恩澤之侯劉筠詩俯臨輝丨丨佩服間萸房)朱綬(晉書輿服志諸)
(王金璽龜鈕纁丨丨岑參詩青袍移草色丨丨奪花然)釋綬(曹問六代論解印丨丨貢奉社稷)
增組綬(詩青青子佩傳佩佩玉也士佩瓀珉而青丨丨禮記天子佩白玉而玄丨丨公侯佩山玄玉而朱丨丨大夫佩水蒼)
(玉而純丨丨世子佩瑜玉而綦丨丨士佩瓀玟而緼丨丨注綬者所以貫佩玉相承受者也)虉綬(爾雅丨丨注小草有雜色)
(似綬疏詩陳風云卭有旨虉陸璣疏云虉五色作綬故曰綬草是也)盭綬(漢書百官表諸侯王金璽丨丨注盭草名也似艾可)
(染綠因以為綬名也又匈奴傳單于正月朝天子于甘泉官漢寵以殊禮在諸侯王上贊謁稱臣而不名賜以冠帶衣裳黃金璽戾)
(綬按盭戾同又作綟晉書文帝紀天子以諸侯獻捷交至乃申命曰公靖恭夙夜勞謙昧旦雖尚父之左右文武周公之勤勞王家)
(罔以加焉今進公位為相國加綠綟綬述異記&KR0034;園在定陵洪染綠綟綬小藍曰&KR0034;)璽綬(後漢書王霸傳霸追斬王郎得其丨)
(丨封王鄉侯又劉盆子傳劉恭知赤眉必敗密教盆子歸丨丨習為辭讓之言盆子乃下床解丨丨叩頭曰今設置縣官而為賊如)
(故此皆立非其人所致願乞骸骨避賢聖必欲殺盆子以塞責者無所離死崇等皆避席頓首曰臣無狀負陛下因共抱持盆子𢃄)
(以丨丨三輔翕然稱天子聰明赤眉復引兵而西光武自將兵要其走路盆子肉袒降上所得傳國璽印綬晉書簡文帝紀大司馬)
(桓溫率百官進太極前殿具乘輿法駕奉迎帝于會稽邸于朝堂變服著平巾幘單衣東向拜受丨丨晃冲之古樂府忽然遭窘出)
(丨丨歸來下詔除民田)佩綬(後漢書李忠傳世祖以為右大將軍封武固侯自解所丨丨以帶忠唐書車服志六品以下去)
(劍丨丨新書出則服衣丨丨貴人立於前)賜綬(後漢書丁鴻傳永平十年詔徵鴻至即召見說文侯之命篇丨御衣及丨禀食)
(公車與博士同禮注禀給也)赤綬(後漢書輿服志諸侯王丨丨四采獨斷皇后丨丨玉璽梁簡文帝表綠車丨丨交映相輝)
(金璽銀劵炤灼光彩高啓詩五馬貴專城花兼丨丨明又後漢書輿服志乘輿黃丨丨四采)縌綬(後漢書輿服志自青綬以)
(上縌皆長三尺二寸與綬同采而首半之縌者古佩璲也佩綬相迎受故曰縌紫綬以之丨丨之間得施玉環鐍云)三綬(後漢)
(書班勇傳延光二年復以勇為西域長史將兵五百人明年勇至樓蘭以鄯善歸附特加丨丨朱浮書豈有身帶丨丨職典大邦而)
(生心外叛者乎)系綬(後漢書蔡邕傳濟濟多士端委縉綎注縉赤白色也綎丨丨也)龜綬(後漢書西域傳論先馴則賞籝)
(金而賜丨丨後服則繫頭顙而釁北闕)章綬(晉書職官志特進漢官也品秩第二位次諸公在開府驃騎上冠進賢兩梁黑)
(介幘五時朝服佩水蒼玉無丨丨食俸日四斛西京雜記朱買臣為會稽太守懷丨丨還至舍亭而國人未知也梁肅述初賦序每)
(省名位盼丨丨中心惄然不欲寢食張九齡詩丨丨胡為者形骸非自然)假綬(晉書輿服志諸假印綬而官不給鞶囊者得自)
(具作其他假印不丨丨者不得佩綬鞶古制也漢世著鞶囊者側在腰間或謂之傍囊或謂之綬囊然則以紫囊盛綬也)盛綬
(見上)如綬(晉書輿服志平冕王公卿助祭於郊廟服之王公八旒卿七旒以組為纓色丨其丨皮日休詩菊花丨丨蘸溪黃)
風綬(北史何稠傳稠拜太府少卿從省之服初無丨丨稠曰此乃晦朔小朝之服安有人臣謁帝而除去印綬兼無佩玉之節)
(乎乃如獸頭小綬及佩一隻)小綬(見上)雙綬(唐書車服志大丨丨黑質黑黃赤白縹綠為純以備天地四方之色廣一)
(尺長二丈四尺五百首紛廣二寸四分長六尺四寸又有小丨丨長二尺六寸色如大綬而首半之錢惟演詩别殿對㢠廻丨丨貴後)
(門歸夜五枝然)吐綬(古今注丨丨鳥一名功曹述異記丨丨鳥大如鶴五色出巴東山中若天晴淑景則丨丨長一尺須臾還)
(吞之一名錦𢃄功曹又瑯嬛記孫鳳有一琴名丨丨有人唱曲則琴絃自相屬和因改名曰自鳴一日有一道人曰此中有蛀不除)
(之則將速朽袖中出一小竹筒倒黑藥少許即有一綠色蟲走出背上𨼆𨼆有金線文道人納蟲竹筒中竟去自後唱曲琴絃不復)
(鳴有博物君子說及此事嘆曰此異寶也謂之鞠通喜食枯桐尤愛古墨)故綬(博物志太僕朱浮言詔書云百官皆帶王莽時)
(綬又不齊因前袁安丨丨李涉等六家所織綬不能具丙丁文募能為綬作丙丁文者)織綬(見上)帶綬(搜神記昭帝時)
(昌邑王賀見大白狗冠方山冠而無尾至熹平中省内冠狗丨丨以為笑樂)若綬(瑯嬛記齊凌波以藕絲連螭錦作囊四角)
(以鳳毛金飾之鳳毛金者鳳凰頸下有毛丨丨光明與金無二而細軟如絲遇春必落山下人拾取織為金錦名鳳毛金)解綬
(蔡邕陳仲弓碑遷聞喜長郡政有錯爭之不從即丨丨去魏文帝詔漢高脫衣以衣韓信光武丨丨以𢃄李忠皮日休詩歘爾丨其)
(丨遺之如棄靸)卷綬(梁簡文帝書丨丨避賢辭病收迹)華綬(梁簡文帝頌豐豹焜煌丨丨苒蒻)貂綬(江淹啓出)
(内帷閫升降丨丨)綸綬(江淹表縹衣丨丨漢置前制竒服怪物周設常刑)映綬(陳後主書一峰遙落日數花飛丨丨)
漢綬(張正見桃花賦發秦源而逸氣飄丨丨而流芳)分綬(伏知道詩挂冠易丨丨薦枕缺因媒)四綬(庾信步陸逞碑)
(出入匡贊常帶數職身具六龜腰恒丨丨)槐綬(庾信詩綠紱紆丨丨黃金飾侍蟬)新綬(庾信詩丨丨始欲縫細錦行須)
(纂岑參詩賀君關西掾丨丨腰下垂)文綬(虞世南賦帶丨丨而旁垂)纓綬(張說詩城池自縶籠丨丨為徽纆)進綬
(源乾曜詩丨丨懷三少承光盡百身)仙綬(儲光羲詩丨丨兩鄉意青郊一路分)散綬(王維詩彤庭丨丨垂鳴璫)舊綬
(李頻詩丨丨有香籠驛馬皇華無暇狎沙鷗)委綬(李益詩丨丨來名山觀竒恣所停)挂綬(元稹詩陶君三十七丨丨)
(出都門)衣綬(白居易詩鬢髮已斑白丨丨方朱紫)茜綬(白居易詩笑我青袍故饒君丨丨殷)紅綬(白居易詩魚綴)
(白金隨步躍鶻銜丨丨繞腰飛李商𨼆詩願得化為丨丨帶許教雙鳳一時銜宋徽宗詩玉鈎丨丨挂琵琶)曳綬(劉禹錫詩)
(丨丨司徒府)舞綬(羊士諤詩丨丨織歡心)寶綬(令狐楚賀冊皇后表獻丨丨于内朝宣玉冊于中禁)螭綬(杜牧)
(𡵨陽公主墓銘上有舅姑高堂儼然丨丨龜章)藍綬(周子詩有子衣丨丨)錦綬(秦觀詩忍看麯塵昏丨丨納新詩丨丨還)
(鄉乘駟馬繡衣行部去襜帷)綰綬(陶安詩丨丨此為郡結茅先對山)懸綬(宋濓詩大父名法從纍纍印丨丨)留
綬(宋濓詩官亭沽酒别無錢更丨丨)官綬(高啓詩纔進史書朝日下便紆丨丨去天涯)宋綬(宣和書譜文臣丨丨)
(作字為時人所推右)
燕王綬(史記燕召公世家燕王代趙自將偏軍隨之大夫將渠引丨丨丨止之曰王必無自往往無成功)帶夫綬
(後漢書先蠶注丁孚漢儀曰皇后乘鸞輅青羽蓋駕駟馬龍旂九旒大將軍妻驂乘太僕妻御公卿五營校尉司隸校尉河南尹妻)
(皆乘其官車丨丨本官丨從其官屬導從)雙大綬(唐書車服志丨丨丨朱質赤白縹紺為純長一丈八尺廣九寸三百二十)
(首)鵰銜綬(唐書車服志德宗嘗賜節度使時服以丨丨丨帶謂其行列有序牧人有威儀也又梁元帝銘秋河從帶春禽)
(銜綬)桃花綬(漢官儀卿秩中二千石綬青地桃花三綵梁元帝賦或帶丨丨之丨乍響玄山之玉胡運珮賦貫以丨丨之丨)
(錯以明月之珠張正見詩竹葉當壚滿丨丨帶丨輕又李商𨼆詩桃綬含情依露井柳綿相憶隔章臺又梁簡文帝序花綬成行恒)
(陪畫堂之裏庾肩吾詩彫材濫杞梓花綬接鵷鴻江總詩香貂拜黻衮花綬玄除張說詩黃金兩印雙花綬富貴婚姻古無有韋)
(莊詩白祫絲光織魚目菱花綬帶鴛鴦簇)靈飛綬(漢武内傳西王母交帶丨丨丨上元夫人佩鳳文臨華綬)臨華綬
(見上)半通綬(昌言身無丨丨青&KR2182;之丨而竊三辰龍章之服又徐渭詩身藏半綬見鄉人)方空綬(梁昭明太子七)
(契丨丨之丨弱紈之蕉)虎頭綬(蕭子範詩鞶囊丨丨丨左珥鳬盧貂又劉禹錫詩又領鵷行重無嫌虎綬輕)雙蛇
綬(庾信鄭常碑銘祖守南邦考鎮東部兩龜為印丨丨結丨)腰間綬(岑參詩悔繫丨丨丨翻為膝下愁)東陽綬
(蘇軾詩聊紆丨丨丨一濯滄浪纓)郎官綬(秦觀詩錦覆丨丨丨彤垂太守襜)丹霞綬(朱子賦結丨丨以為丨兮)
(佩明月而為璫)宫人綬(貢師秦詩製異丨丨丨榮懷學士縧)
右(云久切左丨也又複姓又宥韻)
韻藻尚右(禮記孔子拱而丨丨二三子亦皆丨丨孔子曰二三子之嗜學也我則有姊之喪也注喪事丨丨右陰也儀禮)
(牲在其西北首東足疏豕縛其足陳于門外首北出于棜東其足寢其左以周人丨丨將祭故也博物志天道尚左日月西移地道)
(丨丨水潦東流)車右(禮記君撫僕之手而顧命丨丨就車周禮人君之丨勇士居丨說苑昔者王田於囿左轂鳴丨丨請死之)
(王曰子何為死丨丨曰為其鳴吾君也曹檀表丨丨伏劍于鳴轂雍門刎首于齊境梁元帝賦觀田畯於虞澤命丨丨而前驅庾信)
(樊噲見項王讃樊噲將軍漢王丨丨不憚鋒刃何辭巵酒)門右(禮記生男子設弧于門左女子設悅于丨丨周禮夏官司士王)
(還揖門左揖丨丨)戎右(周禮夏官丨丨掌戎車之兵革使左傳隨侯逸鬭丹獲其戎車與其丨丨少師晉語知荀賓之有力)
(而不暴也使為丨丨)齊右(周禮夏官丨丨掌祭祀會同賓客前齊車王乘則持馬行則陪乘注齊側皆反又如字孟子緜駒處)
(于高堂而丨丨善歌顔延之家傳銘刑清丨丨政偃營區朱子詩妖歌掩丨丨)道右(周禮夏官丨丨掌前道車王出入則持馬)
(陪乘如齊車之儀)袒右(戰國策王孫賈乃入市中曰淖齒亂齊國殺閔王欲與我誅齒者丨丨市人從者四百人漢書陳勝)
(傳廼詐稱公子扶蘇項燕從民望也丨丨稱大楚為壇而盟注丨丨者脫右肩之衣當時取異於凡衆也)京右(摯虞詩有州維)
(雍居丨之丨)
男由右(禮記道路丨子丨丨女子由左)無出右(史記田叔傳孟舒田叔等十餘人隨趙王至長安上召與語漢廷臣)
(丨能丨其丨者上說盡拜為郡守諸侯相韓愈詩為文丨丨相如丨謀帥難居郤縠先)
位廉頗右(史記藺相如傳趙以相如功大拜為上卿丨在丨丨之丨)姓石非右(五代史石昂傳監軍楊彥朗知)
(留後事昂上謁贊者以彥朗諱石更其姓曰右昂仰責彥朗曰内侍奈何以私害公昂丨丨丨丨也彥朗怒起)欲右者右
(新序湯見祝網者置四面其祝曰從天墜者從地出者從四方來者皆罹吾網湯曰嘻盡之矣乃解三面置一面更教之祝曰欲左)
(者左丨丨丨丨欲高者高欲下者下吾取其犯命者)
增折右(易豐其沛日中見沬丨其丨肱无咎崔駰司徒箴豐其丨丨而鼎覆其餗)左右(書爰立作相王置諸其丨丨詩)
(文王陟降在帝丨丨後漢書南匈奴傳昭君豐容靚飾光照漢官顧景徘徊竦動丨丨南史梁元帝紀性愛書籍旣患目多不自執)
(卷置讀書丨丨番次上直晝夜為常略無休已劉向封事王氏一姓乘朱輪華蓋者二十三人青紫貂蟬充盈幄内魚鱗丨丨劉迎)
(南口詩秀色紛後前晴嵐述丨丨)攻右(書右不丨于丨女不恭命左傳楚人尚左君必左無與王遇且丨其丨右無良焉必)
(敗偏敗衆乃擕矣)在右(詩淇水丨丨泉源在左禮記右徵角左宫羽注徵角丨丨事也民也可以勞宫羽在左君也物也宜)
(逸左傳成季之將生也桓公使卜楚丘之父卜之曰男也其名曰友丨公之丨注丨丨言用事春秋繁露劍之在左青龍之象也刀)
(之丨丨白虎之象也&KR0008;之在前朱鳥之象也冠之在首玄武之象也四者人之盛飾也)致右(禮記武坐丨丨憲左何也答曰)
(非武坐也注右膝至地左膝去地也憲音軒坐跪也致至也軒起也晉語少室周為趙簡子右聞牛談有力請與之戲弗勝丨丨焉)
(注丨丨于談)闑右(禮記大夫士出入君門由丨丨闑門橛)移右(禮記命國之右鄉簡不帥教者移之左命國之左鄉)
(簡不帥教者丨之丨)女右(禮記三月之末擇日剪髮為鬌男角女羈否則男左丨丨)居右(禮記食居人之左羹丨人之丨)
(史記高祖記高祖與項羽决勝垓下淮陰侯將三十萬自當之孔將軍居左費將軍丨丨謝莊雪賦召鄒生延枚叟相如末至丨客)
(之丨羅𨼆詩未至應丨丨全家出帝鄉)仁右(禮記丨者丨也道者左也注言相須而成也)司右(周禮夏官丨丨上士)
(二人下士四人府四人史四人胥八人徒八十人注右謂有勇力之士充士車右)羣右(周禮夏官司右掌丨丨之政令注丨)
(丨戎右齊右道右)屬右(周禮夏官司右凡軍旅會同合其車之卒伍而比其乘丨其丨注合比屬謂次第相安習也)寢
右(儀禮公食大夫禮魚七縮俎丨丨注丨丨進鬐也賓南面俎則東西陳之魚首在右腹腴鄉南鬐脊也必以脊鄉賓者取脊少)
(骨鯁優賓故也)薦右(儀禮特牲饋食禮舉觶者皆奠觶于丨丨)討右(左傳宋災樂喜為司城以為政使華閱丨丨官官庀)
(其司向戍討左亦如之注樂喜知將有火災素戒為備火之政討治也庀具也疏先右後左尊卑之次也)先右(見上)攝右
(左傳舟之僑先歸士會丨丨)將右(左傳楚子北師次于郔子重將左子反丨丨將飲馬于河而歸)卜右(左傳丨丨慶鄭)
(吉弗使步揚御戎家僕徒為右崔駰車右箴擇御丨丨採德用良)掩右(爾雅鳥之雌雄不可别者以翼右掩左雌左丨丨雄)
舉右(戰國策舉左案齊丨丨案魏)屈右(戰國策養由基曰人皆善子乃曰可教射子何不代我射之也客曰我不能教)
(子支左丨丨又晉書秃髮侲檀載記傉檀代蒙遜進至番和苕藋掠五千餘戸其將丨丨進曰陛下轉戰千里宜倍道旅師早度峻)
(險)豪右(後漢書張衡傳出為河間相時國王驕奢不遵典憲又多丨丨共為不軌衡怡威儀整法度陰知奸黨名姓一時收)
(禽上下肅然北史高綽傳遷洛陽令為政強直不避丨丨京邑憚之左思詩高盼邈四海丨丨何足陳皮日休詩巴庸乃嶮岨屈景)
(寔丨丨)朝右(後漢書王常傳為汝南太守教掾吏曰古者勞于求賢逸于得人使其憲章丨丨簡覈才職南史何承天傳承)
(天性剛愎不能屈意丨丨束晳謝功曹牋忝私前旨竊作丨丨)擊右(後漢書袁紹傳紹進軍攻許田豐諫曰曹操旣破劉備不)
(如久持之外結英雄内修農戰然後乘虚迭出以擾河南救右則擊其左救左則丨其丨我未勞而彼已困不及三年可坐剋也)
隴右(晉書宣帝紀帝言于魏武曰劉備以詐力虜劉璋今若進兵臨之勢必瓦解魏武曰人苦無足旣得丨丨復欲得蜀言竟)
(不從唐書地理志丨丨道蓋古雍梁二州之境漢天水武都隴西金城武威張掖酒泉燉煌等郡總為鶉首分為州十九都護府二)
(縣六十鍾會檄蜀文諸葛孔明仍規秦川姜伯約屢出丨丨梁簡文帝長安道神皋開丨丨陸海實西秦許棠詩城池當丨丨山水)
(是關中)端右(晉書職官志尚書令秩千石假銅印黑綬冠進賢兩梁納言幘五時朝服佩水蒼玉食奉月五十斛受拜則策)
(命之以在丨丨故也北史趙善傳善性溫恭有器局雖位居丨丨而愈自謙退時人稱其有公輔大量蔡邕上漢書十志疏遂由丨)
(丨出相外藩還尹輦轂)插右(晉書輿服志漢閎孺為侍中皆服大冠左右侍臣及諸將軍武官通服之侍中常侍則加金鐺)
(附蟬為飾插以貂毛黃金為竿侍中插左常侍丨丨)葱右(晉書食貨志遼西㫋罽之鄉丨丨蒱梢之駿殖物怪錯于何不有)
揚右(晉書衛恒傳崔瑗作草書勢曰方不中矩員不副規抑左丨丨望之若崎)權右(晉書周札周筵傳贊始見疑于朝廷)
(終獲戾于丨丨)河右(晉書張軌傳軌為獲羌校尉凉州刺史威著西州化行丨丨魏文帝與張旣詔卿踰河歴險以勞擊逸以)
(寡勝衆此勲非但破胡乃永寧丨丨使君長無西顧之憂矣江淹為蕭驃騎讓封表自非西京上績東都名勲丨丨羣賢江左諸彥)
(寧有誣叨天爵以為己功者也王胄詩良家選丨丨猛將征西山)海右(晉書桑虞傳朝廷遣華挺授虞寧朔將軍青州刺史)
(虞曰功名非吾志也乃附使者啓讓刺史靖居丨丨不交境外江淹恨賦駕黿鼉以為梁廵丨丨以送日杜甫歴下亭詩丨丨此亭)
(古濟南名士多)江右(南史顔延之詩延之以辭采名自潘岳陸機之後文士莫及丨丨稱潘陸江左稱顔謝焉)座右(宋史)
(藝文志句穎丨丨書一卷又呂大防傳大防見哲宗年益壯日以進學為急請敕講讀官仁宗邇英御書解釋上之寘於丨丨玉海)
(開元十三年帝自擇廷臣為諸州刺史凡十一人詔宰相諸王御史以上祖道洛濱賜詩令題丨丨且給筆札令自賦焉崔瑗有丨)
(丨銘王炎詩君看丨丨器已滿即傾覆)陜右(宋史岳飛傳飛數見帝論恢復之略又手疏言臣欲陛下假臣日月提兵趨京)
(洛據河陽陜府潼關遣王師前進河北京畿丨丨可以盡復蘇軾雁蕩山圖詩二華行觀雄丨丨八仙今已壓京東)長右(山海)
(經丨丨之山有獸焉其狀如禺而四耳其名丨丨其音如吟見則郡縣大水郭璞丨丨彘贊丨丨四耳厥狀如猴實為水祥見則横)
(流彘虎其身厥尾如牛)貴右(老子君子居則貴左用兵則丨丨)尊右(夢溪筆談古人尚右主人居左韓信得廣武君)
(東向坐西向對而師事之此丨丨之實也)推右(宣和書譜文臣宋綬作字為時人所丨丨)張右(趙壹窮鳥賦繳彈丨丨羿)
(子彀左)取右(蔡邕釋誨非于享土于善圉狼瞫丨丨于禽囚)關右(王粲從軍詩相公征丨丨赫怒震天威李商𨼆詩竇)
(融表已來丨丨陶侃軍宜次石頭)漢右(謝莊七夕應制詩璇居照丨丨芝駕肅河陰)洞右(梁簡文帝七勵文窗丨丨)
(飛閣陵東)浙右(孔稚珪北山移文張英風干海甸馳妙譽于丨丨)國右(江淹謝表超居丨丨鬱處朝端)淄右(江淹)
(别賦君居丨丨妾家河陽吴融詩身近從丨丨家元接觀津)畹右(江淹麗色賦笙歌丨丨琴儛池東)物右(王僧孺伏)
(府君集序表粲領袖一時儀形丨丨聲逾裴樂譽出王劉)
召公右(禮記五成而分周公左丨丨丨)賓黨右(禮記丨丨於丨主黨於左疏右謂司射之前稍南左謂司射之前稍)
(北也)北龜右(周禮春官龜人掌六龜之屬注天龜俯地龜仰東龜前南龜郤西龜左丨丨丨各從其耦也)大史右
(儀禮覲禮諸公奉篋服加命書于其上升自西階東面丨丨是丨注古文是為氏)與楚右(左傳吴之入楚也使召陳懷公)
(懷公朝國人而問焉曰欲丨丨者丨欲與吴者左)鼓之右(史記孫武傳約束旣布乃設鐡鉞即三令五申之于是丨丨丨)
(婦人大笑孫子曰約束不明申令不熟將之罪也復三令五申而鼓之左婦人復大笑)三王右(漢書東方朔傳陛下功德)
(陳五帝之上在丨丨之丨)九卿右(漢書朱雲傳欲以匹夫徒步之人而超丨丨之丨非所以重國家而尊社稷也)宗廟
右(後漢書祭祀志建武二年立大社稷于雒陽在丨丨之丨)朝臣右(後漢書蓋勲傳勲為京兆尹每軍國密事帝常手詔)
(問之數見賞賜甚見親信在丨丨丨北史賀若弼傳弼自謂功名出丨丨之丨每以宰相自許)溫水右(北史常爽傳貴游子)
(弟未遑學術爽置館丨丨之丨教授門徒七百餘人京師學業翕然復興)奔戎右(穆天子傳柏天主車參百為御丨丨為丨)
勝者右(劉向戰國策序上無天子下無方伯力功爭強丨丨為丨)白虎右(張衡靈憲議蒼龍連蜷于左丨丨猛據于)
(丨)織女右(西京賦豫章珍館揭焉中峙牽牛立其左丨丨處其丨)清川右(支遁詩解帶長林坡婆娑丨丨丨)
玉鑾右(王融詩願陪丨丨丨一舉掃燕然)邯鄲右(梁武帝樂府我宅丨丨丨易憶復可知)空同右(梁武)
(帝遊鍾山大愛敬寺詩何待丨丨丨豈羡汾陽前)洙泗右(梁元帝賦前踰繫象之外聲高丨丨之丨)祗園右(梁元)
(帝賦未有丨丨之丨齊之仁壽用擬舟航長為稱首)儲胥右(沈約樂府葉飄丨丨丨芳歇露寒泉)若溪右(沈約詩路)
(帶丨丨丨澗吐金華東)黃扉右(江淹中書郎謝表彯裾頓屣伏丨丨之丨曳纓轉笏居青瑣之前)荆門右(劉孝)
(綽詩水接淺原陰山帶丨丨丨)蘭臺右(劉孝綽詩若厭丨丨丨見訪㶚陵東)鳷鵲右(張正見詩鸞歌丨丨丨獸舞射)
(熊前)玉門右(慮思道檄陳文滄波以東九譯請吏丨丨之丨萬里無塵)青門右(唐明皇詩代邸丨丨丨離宫紫陌垂)
時人右(劉長卿詩才出丨丨丨家貧湘水頭)風雅右(陸龜蒙襄陽詩卓哉悲秋辭合在丨丨丨)朝廷右(蘇軾)
(張文裕挽詞高才本出丨丨丨能事空推德業餘又秦觀詩江南又說衣冠盛廷右仍瞻禮樂隆朱子詩才推漢廷右學自北方傳)
三峽右(蘇軾栖賢三峽橋詩深行九地底嶮出丨丨丨)
歲星出右(後漢書郎顗傳丨丨出左有年丨丨無年今金木俱東歲星在南是為出右)鄉左背右(朱子題趙)
(清獻事實後國家自熙豐元祐以來人才政事分為兩塗是此者非彼丨丨者丨丨)
否(方久切說文不也通作不又紙韻)
韻藻安否(禮記文王之為世子朝於王季曰三問内䜿之御者曰今日丨丨何如宋濓詩稍稍叙離合即問君丨丨)在
不(史記張儀傳楚相亡璧共執張儀掠笞數百儀謂其妻曰視吾舌尚丨丨妻笑曰舌在也儀曰足矣岑參詩不知支機石還丨)
(人間丨杜甫詩寄書問三川不知家丨丨白居易詩愛花心丨丨見酒興如何李商𨼆詩蘇小小墳今丨丨紫蘭香逕與招魂)識
否(晉書袁眈傳耽字彥道桓溫少游博徒資盡求濟于眈耽遂變服布帽隨溫與債主戲債者不識曰卿當不辦作袁彥道也遂)
(就局十萬一擲遂上百萬眈投馬絶叫探布帽擲地曰竟丨袁彥道丨南史沈約傳嘗侍宴有妓師是齊惠文宫人帝問丨坐中客)
(丨曰惟識沈家令約伏座流涕帝亦悲焉為之罷酒)治否(唐書潘孟陽傳孟陽加鹽鐵轉運副使并察諸郡丨與丨)知否
(唐書韓休傳休峭鯁帝嘗獵苑中或大張樂稍過差必視左右曰韓休丨丨已而疏輙至)
中聖否(魏志徐邈傳為尚書郎時禁酒而邈私飲沉醉趙逹問以曹事邈曰中聖人達白之太祖太祖怒鮮子輔曰醉客謂)
(清者為聖人濁者為賢人邈偶醉言爾後文帝問邈曰頗復丨丨人丨)寄書否(王維詩常有江南船丨丨家中丨)
謀邑則否(左傳裨諶謀於野則獲丨於丨丨丨)有此客不(晉書謝安傳安始有仕進志年已四十餘桓溫請為)
(司馬既至溫甚喜言生平歡笑竟日旣出問左右頗嘗見我丨如丨丨丨)
增可否(書粤若稽古帝堯疏古人之道施之當時有丨丨知其宜於今世順而行之左傳鄭國將有諸侯之事子產乃問四)
(國之為於子羽且使與禆諶乘以適野使謀丨丨而告馮簡子使斷之後漢書王暢傳劉表諫曰奢不僣上儉不逼下循道行禮貴)
(處丨丨之間蘧伯玉恥獨為君子府君不希孔聖之明訓而慕夷齊之末操無乃皎然自貴於世乎晉書阮籍傳鍾會數以時事問)
(之欲因其丨丨而致之罪皆以酣醉獲免南史梁昭明太子傳自加元服帝便使省萬機太子明於庶事每所奏謬誤巧妄皆即辯)
(析示其丨丨徐令改正未嘗彈糾一人李斯書不問丨丨不論曲直非秦者去為客者逐歐陽修送劉學士知衡州詩兀爾即沈冥)
(安能知丨丨)成否(書三載考績疏三年一閏天道成人亦可以成功故以三年考其功之丨丨)殺否(書酒誥疏殷臣)
(漸染紂俗日久故不可即殺其衛國之民先非紂之舊臣乃飲酒昏亂故殺之據意不同故丨丨有異)民否(書丨丨則厥心)
(違怨疏民不堪命違其命而怨其身)是否(書有罪無罪予曷敢有越厥志傳言志欲為民除惡丨與丨不敢遠其志)害否
(詩薄汙我私薄澣我衣害澣丨丨歸寧父母)和否(詩雖速我獄室家不足疏女為父毋所嫁媒妁丨丨不由於己而經皆陳)
(女與男訟之辭者以文王之教女皆貞信非禮不動故能拒疆暴之男與之争訟禮記聲音之與政通注言八音丨丨隨政也)
卬否(詩招招舟子人涉丨丨人涉丨丨卬湏我友)譖否(詩否難知也箋還行反也否不通也行反不入見我則我與汝)
(情不通女與於丨我與丨復難知也)讒否(詩出此三物以詛爾斯疏女之誠信不使我知則當共出豕犬雞之三物以詛爾此)
(事使丨丨有决令我不疑也)旨否(詩攘其左右嘗其丨丨箋成王親爲嘗其饋之美否)美否(見上)存否(禮記八十)
(月告存疏告謂問也君每月使人致膳告問丨丨左傳趙宣子田於首山舍於翳桑見靈輒餓食之舍其半問之日宦三年矣未知)
(母之丨丨今近焉請以遺之使盡之而爲之簞食與肉寘諸槖以與之)女否(禮記三日始負子男射丨丨)吉否(左傳)
(記過則書注卜日有丨丨過次節則書以譏慢也)善不(左傳夫人朝夕退而游焉以議執政之丨丨晉語今之内固而外寵)
(且丨丨莫不信注不上方九切下如字所善惡無不見信也史記秦始皇紀刻石頌日皇帝并宇兼聽萬事遠近畢清運理羣物考)
(騐事實各載其名貴賤竝通善否陳前靡有隱情莊子夫貴者夜以繼日思慮善否其爲形也亦疏矣)一否(左傳一共丨丨)
(爲罪滋大)有否(左傳晏子對公曰君所謂可而丨丨焉臣獻其否以成其可君所謂否而有可焉臣獻其可以去其否是以政)
(平而不千民無争心又陶潛詩今我不爲樂知丨來歲丨孟遲詩如今更丨將軍丨移取潼關向此來)獻否(見上)去否
(見上)濟否(左傳諸侯無歸禮以爲歸今君始得諸侯其慎禮矣霸之丨丨在此會也後漢書袁紹傳紹子譚將焦觸觸自號幽)
(州刺史敺率諸郡太守令長背袁向曹别駕代郡韓珩曰吾受袁公父子厚恩若乃北面曹氏所不能爲也一坐爲珩失色觸曰夫)
(舉大事當立大義事之丨丨不待一人可卒珩志以厲事君蘇軾跋王鞏所收藏真書僧藏真書七紙開封王君鞏所藏其爲人儻)
(蕩本不求工所以能工此如沒人之操舟無意於丨丨是以覆郤萬變而舉止自若其近於有道者耶)能否(左傳子産之從)
(政也擇能而使之公孫揮能知四國之爲而辨於其大夫之族姓班位貴賤丨丨而又善爲辭令後漢書盧植傳植上言今郡守刺)
(史一月數遷宜依黜陟以章丨丨縱不九載可滿三歲魏志劉邵傳邵疏言百官考課王政之大較然而歴代弗務是以治典闕而)
(未𥙷丨丨混而相蒙晉書武帝紀詔曰古者歲書羣吏之丨丨三年而誅賞之諸令史前後但簡遣疏劣而無有勸進非黜陟之謂)
(也其條勤能有稱尤異者歲以爲常吾將議其功勞又劉實傳丨丨混雜優劣不分)中否(左傳晉侯以齊侯宴中行穆子相投)
(壼晉侯先穆子曰有酒如淮有肉如坻寡君中此爲諸侯師中之疏丨丨似若有神莊子既已告矣未知丨丨請嘗薦之)罰否
(左傳季孫猶在晉子服惠伯私於中行穆子曰親親與大賞共丨丨所以爲盟主也子其圖之)欲否(左傳吳人藩衛侯之舍子)
(服景伯謂子貢見太宰嚭子貢束錦以行語及衛故曰衛君之來必謀於其衆或丨或丨是以緩來其欲來者子之黨也其不欲來)
(者子之讐也若執衛君是墮黨而崇讐也)省不(周語大夫道可而丨丨萇弘反是以誑劉子必有三殃注道逹也省去也)替
不(晉語夫事君者諫過而賞善薦可而丨丨注不方有切替去也魏志盧毓傳青龍二年入爲侍中在職三年多所駮争詔曰官)
(人秩才聖帝所難必湏良佐進可丨丨侍中毓可謂明試有功不懈於位者也其以毓爲吏部尚書又蜀志董和傳先主定蜀徵和)
(爲掌軍中郎將與軍師將軍諸葛亮竝署左將軍大司馬府事獻可丨丨共爲歡交唐書蘇頲傳宋璟嘗曰吾與蘇氏父子同爲宰)
(相僕射長厚自是國噐若獻可丨丨事至即斷盡公不顧私則今丞相爲過之又唐書辛丨丨傳景龍中爲左拾遺時公私疲匱丨)
(丨上疏帝不省睿宗立方營金仙玉貞觀丨丨以左𥙷闕上疏復不能用然嘉其切直稍遷右臺殿中侍御史)豐否(晉語蔡丘)
(之會獻公將如會遇宰周公乃還宰孔謂其御曰晉侯不量齊德之丨丨不度諸侯之勢釋其閉修而輕於行道失其心矣注宰周)
(公名孔釋舍也閉守也修治也)然否(史記老莊申韓傳或曰儋即老子或曰非也世莫知其丨丨老子隱君子也)獨否
(史記楚世家靈王曰齊晉魯衛其封皆受寳噐我丨丨今吾使使周求鼎以爲分其子我乎)否否(史記自序太史公曰唯唯)
(丨丨)勝否(後漢書胡廣傳尚書令左雄議改察舉之制限年四十以上儒者試經學文吏試章奏廣上書駮之曰選舉因才無)
(拘定制臣愚以爲可宣下百官參其同異然後覧擇丨丨詳採厥衷何承天荅宗居士書論又稱耆陁尸梨之屬神理風操不在琳)
(比丘後足下既明常人不能料度近事今何以了其丨丨於百年之前數千里之外邪)工否(後漢書酷吏傳論深刻之吏倚)
(疾邪之公直濟忍苛之虐情皆以敢悍精敏巧附文理風行霜烈威譽煊赫與夫斷斷守道之吏何丨丨之殊乎)爲否(後漢)
(書獨行傳序性尚分流丨丨異適注人之好尚不同或丨或丨各有所適)顯否(後漢書曹世叔妻傳女誡辭曰毁訾布於中外)
(耻辱集於厥身進增父母之羞退益君子之累斯榮辱之夲而丨丨之基也可不慎哉)校否(魏志夏侯玄傳臺閣臨下考功)
(丨丨衆職之屬各有官長旦夕相考莫究於此閭閻之議以意裁處而使匠宰失伍衆人驅駭欲風俗清静其可得乎)黜否
(晉書紀瞻傳瞻對策曰今四海一統人思反本漸尚簡樸則貪夫不競尊賢丨丨則不仁者遠)憶否(晉書潘岳傳父芘爲瑯邪)
(内史孫秀爲小史給岳岳數撻辱之及趙王倫輔政秀爲中書令岳於省内謂秀曰孫令猶丨疇昔周旋丨答曰中心藏之何日忘)
(之孟貫詩還丨舊遊丨何年别杜陵)進否(晉書苻堅載記堅少子詵有寵於堅諫曰晉有謝安桓沖而陛下伐之臣竊惑焉堅)
(曰國有元龜可以决大謀朝有公卿可以定丨丨孺子言焉將爲戮也王獻之歲終帖不審尊體何如眠食轉丨丨真德秀跋豫章)
(王量詩卷䨇并黃子槖其詩數百首謁予於星沙予眎其人襟韻豁然若無所滯礙者行乎勉哉異時望子之眉睫而知其詩之丨)
(丨矣)遺不(南史虞悰傳悰家富於財而善爲滋味豫章王嶷盛饌享賓謂悰曰肴羞有所丨丨悰曰何曾食疏有黃頷臛恨無)
(之)用否(唐書裴度傳使外國者其君長必問度年今幾狀貌孰似天子丨丨其威譽德業比郭汾陽而用不用常爲天下重)
(輕)當否(宋史蘇轍傳轍爲戶部侍郎上言他司以辦事爲效不䘏財之有無戶部以給財爲功不問事之丨丨彼此各營一)
(職其勢不復相知雖使戶部得材智之臣終亦無益王獻之表中書職掌詔命丨丨是寄中興以來益重其任故非輕才所可獨任)
(也)意否(魏武帝下諸侯長史令諸侯長及帳下吏知吾出輒將諸侯行丨丨從子建私閈司馬門來吾都不復信諸侯也)
佳不(王羲之荀侯帖荀侯丨丨未果就卿深企懷耳又中書帖舍内丨丨)人否(陶潛誄丨丨其憂子然其命)逹否
(劉眘虚詩兼問前寄書書中復丨丨)妍否(白居易詩婦人無他材榮枯繫丨丨)歸否(杜牧詩賸肯新年丨丨江南綠草迢)
(迢李羣玉詩鏡湖春水綠趙客憶丨丨史肅詩春風柳梢黃定得西丨丨)愛否(陸龜蒙詩欲助春盤還丨丨不妨瀟灑似家林)
容否(陸龜蒙詩金墟福地能丨丨願作岡前蔣負芻)來否(韋莊詩殷勤問我歸丨丨䨇闕而今畫不如蘇軾詩君醉我且)
(歸明朝許丨丨劉昂霄詩對牀曾有詩丨丨)慰否(徐鉉詩塞詔官班聊丨丨埋論意氣尙存無)拙否(蘇軾詩謀生看)
(丨丨送老此蠻村)聾否(蘇軾詩但試周郎看丨丨曲音小悞已回頭)聞否(蘇軾書阿子歌阿子及歡聞歌者穆帝升)
(平初歌畢輒呼阿子汝丨丨後人衍其聲爲此曲)遂否(蘇軾書請郡自南郡請梓州泝流歸鄉盡載家書而行迤邐致仕築)
(室種果於眉以湏子由之歸而老焉不知此願丨丨言之悵然也)健否(黃庭堅詩投荒萬里歸煩公問丨丨)誤否(張翥)
(詩後來知是調筝手窈窕傍聽曾丨丨)
貴則否(史記趙世家烈侯好音謂相國公仲連曰寡人有愛可以貴之乎公仲曰富之可丨之丨丨)無他否(後漢)
(書馬援傳援與囂將楊廣書云援間至河内過存伯春見其奴吉從西方還說伯春小弟仲舒望見吉欲問伯春丨丨丨竟不能言)
(曉夕號泣婉轉塵中)得判否(南史梁昭明太子統傳年十二於内省見獄官將讞事問左右召視其書曰是皆可念我丨丨)
(丨有司以統幼紿之日得統皆署杖五十有司具言於帝帝笑而從之)甘受否(宋史劉摯傳摯爲門下侍郎胡宗愈除右)
(丞諫議大夫王覿疏其非是宣仁后怒將加深譴摯間救甚力簾中厲聲曰若有人以門下侍郎爲姦邪丨丨之丨摯曰陛下審察)
(毁譽每如此天下幸甚然願顧大體宗愈進用自有公議必致貶諫官而後進恐宗愈亦所未安宣仁后意觧)小差否(高士)
(傳侯霸使西曹屬侯子道奉書嚴光光不起於床上箕距抱膝𤼵書讀訖問子道曰君房素癡今爲三公寧丨丨丨)入眼否
(世傳謝安問殷浩眼屬萬形萬形來丨丨丨)看殺否(聞見後錄李敒言東坡自海外歸毗陵病署著小冠披半臂坐船中)
(夾運河岸千萬人隨觀之東坡顧坐客曰莫丨丨軾丨其爲人愛慕如此)力别否(捫蝨新話荆公晩年刪定字說出入百家)
(語簡而意深然至今晩生小子亦隨例譏評山谷和贈張文潛詩曰玉石恐俱焚公爲丨丨丨)可居否(曹植表奉詔太皇太)
(后念雍丘下濕少桑欲轉東阿當合王意可遣人按行知丨丨丨)有後否(王羲之譙周帖嚴君平司馬相如掦子雲皆丨)
(丨丨)能飲否(儲光羲詩數甕猶未開明朝丨丨丨)炊黍否(王維詩不知丨丨丨誰觧掃柴扉)平安否(王維)
(詩家在荗陵丨丨丨)能住否(杜甫詩今年大作社拾遺丨丨丨)歸得否(薛逄詩妻兒骨肉愁欲來偏梁閣道丨丨)
(丨)排飲否(李建勲詩可容丨丨丨兼折贈頭冠)能駐否(司空圖詩試問羲和丨丨丨不勞頻借魯陽戈)能繼
否(陸龜蒙詩千古如比肩問君丨丨丨)端的否(李仲詩回期丨丨丨千里路悠悠)關身否(羅隱詩未知到了丨)
(丨丨笑殺雷平許遠遊)回頭否(吳融詩雲沉鳥去丨丨丨平子才多好賦愁)記得否(吳融詩丨丨西街鄰舍丨)
(投荒南去五千餘)相逄否(馬延已詞䨇燕來時陌上丨丨丨)真樂否(蘇軾詩爲問從軍丨丨丨書來粗遣故人)
(知)秋成否(蘇軾詩饑火燒腸作牛吼不知待得丨丨丨)花開否(蘇軾詩東風待得丨丨丨)無心否(蘇軾)
(詩片雲會合丨丨丨南北東西只一天)陽諱否(劉克莊題程垣詩卷余得君七卷讀之竊知君喜姚合所編極玄集而自)
(方賈島余謂君所作絶不似姚賈未知與任華盧仝何如耳華與李杜游仝客昌黎公之門故有竒崛氣骨意君詩實本任盧而丨)
(丨之丨)隨宜否(蔡珪詩不知深淺丨丨丨却倩菱花問眼波)癖除否(張羽詩從前畫丨今丨丨)
有可賣不(南史徐陵傳陵性清簡無所營樹太建中食建昌戶戶送米至水次親戚有貧乏者皆召令取焉數日便盡陵)
(家尋致乏絶府寮怪問其故陵云我有車牛衣裳可賣餘家丨丨丨丨其周給如此)能文章否(冷齋夜話臨川謝無逸高)
(才勝士也不喜對書生一日有一貢士來謁曰常聞人言歐陽修果何如人丨丨丨丨無逸日也得)不落寞否(韓愈送楊)
(少尹序不知城門外送者幾人車幾兩馬幾匹而太史氏又能張大其事爲傳繼二疏蹤跡否丨丨丨丨)
醜(昌九切類也竅也釋名丨臭也如物臭穢也)
韻藻獲醜(易王用出征有嘉折首丨匪其丨詩方叔率止執訊丨丨)羣醜(易夫征不復離丨丨也詩順彼長道屈此)
(丨丨又升彼大阜從其丨丨晉書陶侃傳王敦曰侃以偏旅獨當大寇無征不尅丨丨破滅)戎醜(詩廼立冢士丨丨攸行)
地醜(孟子今天下丨丨德齊莫能相尙)小醜(周語王猶不堪况爾丨丨後漢書黃香傳永元六年以香爲東郡太守香)
(上疏讓曰臣香丨丨少爲諸生典郡從政固非所堪蔡邕讓高陽侯表臣雖丨丨不足最勵以躡高蹤儲光羲詩惡德忽丨丨噐用)
(窮地貲晁冲之詩籌策屈大才談笑誅丨丨方岳賀李制置啓蠢彼丨丨行當折箠而笞之知吾中原且可傳檄而定矣)記醜
(家語孔子曰天下有大惡五而竊盜不與焉四曰丨丨而博)滅醜(史記韓非傳凡說之務在知飾所說之所敬而丨其所丨)
(注人主有所諱避而醜之遊說者當滅其事端而不言也淮南子周公有殺弟之累齊桓有争國之名然而周公以義𥙷缺桓公以)
(功丨丨而皆爲賢)獻醜(後漢書郭皇后紀論當其接牀第承恩色雖險情贅行莫不德焉及至移意愛析嬿私雖惠心妍狀)
(愈丨丨焉)好醜(後漢書張酺傳出爲東平太守意不自得上疏辭曰冀蒙留恩託備冗官羣僚所不安耳目所聞見不敢避丨)
(丨列子賢愚丨丨成敗是非無不消滅劉勰新論今人目若驪珠心如權衡評人丨丨雖言得其實彼必嫌怨及其自照明鏡醜狀)
(既露則内慙而不怨以鏡無情而人有心也法書要錄心有疏密手有巧拙書之丨丨在心與手可強爲哉鮑照傷逝賦尋平生之)
(丨丨成黃塵之是非陳陶草木記甘辛各有榮丨丨不相妨)狀醜(後漢書承宫傳宫名播匈奴北單于遣使求得見宫顯宗)
(敕自整飾宫對曰臣丨丨不可以示遠宜選有威容者乃以大鴻臚魏應代之)肥醜(後漢書梁鴻傳勢家慕其高節多欲妻之)
(鴻並不娶同縣孟氏有女狀丨丨而黑力舉石臼擇對不嫁至年三十父母問其故女曰欲得賢如梁伯鸞者鴻聞而聘之)繆
醜(晉書何曾傳將葬下禮官議諡博士秦秀諡爲丨丨帝不從策諡曰孝)求醜(淮南子丨丨則不得醜求不醜則有醜矣)
䫏醜(淮南子視毛嬙西施猶丨丨也注丨丨言極醜也䫏音欺一作僛庾信竹杖賦宿昔僛醜俄然耆耋變田鳳于承宫改陽)
(文于&KR0934;蔑)
張載醜(晉書潘岳傳岳美姿儀婦人遇之皆投之以果滿車而歸時丨丨甚丨每行小兒以瓦石擲之委頓而反)顔駟
醜(漢武故事武帝輦過郎署見丨丨龐眉皓髮上問曰叟何時爲郎何其老也荅曰臣事帝時爲郎文帝好文而臣好武景帝好)
(美而臣貌丨陛下好少而臣已老是以三世爲郎)無鹽醜(列女傳鍾離春者齊丨丨邑女極丨無䨇行年四十衒嫁不售)
(自謁宣王願備後宫王納之爲后蘇軾詩未蒙譏訶子厚疾乃更刻畫丨丨丨)嫫母醜(列女傳黃帝妃丨丨貌甚丨而最賢)
林公醜(世說王長史病守門人曰一異人在門王笑曰此必林公阮光禄曰欲問其言惡觀其面此則丨丨之形信丨矣)
東家醜(事文𩔖聚齊有一女二家求之其家語女曰欲東家則左袒欲西家則右袒其女兩袒曰願東家食而西家宿以丨)
(丨富而丨西家貧而美也)舍人醜(合璧事𩔖荀士遜爲中書丨丨貌甚丨人曰醜舍人)村野醜(杜甫詩指揮過無禮)
(未覺丨丨丨)
耗土人醜(淮南子息土人美丨丨丨丨)
增可醜(易闚觀女貞亦丨丨也)言醜(詩所可道也丨之丨也後漢詩陳忠傳尚書决事多違故典罪法無例詆欺爲)
(先文慘丨丨有乖章憲論衡心辯則丨丨而不逸口辦則辭好而無成)孔醜(詩日有食之亦丨之丨)長醜(詩琑兮尾)
(兮流離之子傳瑣尾少好之貌流離鳥也少好丨丨爾雅鳥少美丨丨爲鶹鷅)狂醜(詩不見子都乃見狂且箋人之好美色不)
(往覩子都乃反往覩丨丨之人)去醜(禮記鼈丨丨注醜謂鼈竅也又江淹表激芬掦蕤物同其幸焚惡丨丨世共其庇)𩔖
醜(左傳分魯公以殷民六族使帥其宗氏輯其分族將其丨丨以法則周公)蘩醜(爾雅丨之丨秋爲蒿注醜𩔖也春時各有)
(種名至秋老成皆通呼爲蒿)翥醜(爾雅丨丨罅螽醜奮強醜捋蠭醜螸蠅醜扇疏此辨蟲屬所生及所好之狀不同者也翥)
(飛也醜𩔖也蟲𩔖能飛翥者謂蟬屬皆剖坼母背以爲孔罅而生螽蝗之𩔖好奮迅作聲而飛螽斯之𩔖好以脚自摩捋蠭𩔖好垂)
(其腴以伏息說文云螸垂腴也腴即腹下也青蠅之𩔖好搖翅自扇)鵙醜(爾雅鵲丨丨其飛也翪疏翪竦也醜𩔖也鵲鵙之𩔖)
(不能翺翔遠飛但竦翅上下而已)鳥醜(爾雅鳶丨丨其飛也翔疏鴟鳥之𩔖其飛也布翅翺翔)隼醜(爾雅鷹丨丨其)
(飛也翬注鼔翅翬翬然疾)雁醜(爾雅鳬丨丨其足蹼其踵企疏鳬雁之𩔖脚指間有幕蹼屬相著飛則伸共脚跟企直也)鵲
醜(爾雅鳥丨丨其掌縮疏鳥鵲之𩔖飛時縮足于其腹下)虎醜(爾雅熊丨丨其子狗疏熊虎之𩔖其子名狗)在醜
(孝經丨丨不争注醜衆也當和順以從衆也)億醜(楚語百姓千品萬官丨丨注五物之官陪屬萬爲萬官官有十醜爲丨丨)
(張衡應間皇澤宣洽海外混同萬方丨丨并質其劑)見醜(戰國策趙王立周紹爲傳曰寡人以王子爲子任欲子之厚愛之無)
(所丨丨淮南子人舉其疵則怨人鑑丨其丨則善鑑逸詩君子有酒鄙人鼔缶雖不見好亦不丨丨)名醜(戰國策夫伐與國使)
(仇敵制其餘敝丨丨而實危爲王勿取也劉敞邪正論行雖惡不顧禮義丨雖丨不知愧耻)詬醜(戰國策此四士者皆有丨)
(丨大誹天下明主用之知其可與立功也)大醜(史記晉世家繆公以宗女五人妻重耳故子圉妻與往重耳不欲受司空季子)
(曰且受以結秦親而求入子乃拘小禮忘丨丨乎)甚醜(史記魏世家鄒衍淳于髠孟軻皆至梁惠王曰寡人不佞兵三折于)
(外太子虜上將死國以空虚以羞先君宗廟社稷寡人丨丨之)殘醜(後漢書桓帝紀詔幸頼股肱禦侮之助丨丨消蕩晉書魏)
(詠之傳詠之生而免缺問殷仲堪帳下有名醫謂家人曰丨丨如此用活何爲遂齎數斛米西上以投仲堪醫曰可割而𥙷之但湏)
(百日進粥不得笑語詠之遂閉口不語唯食薄粥其厲志如此陳琳檄豫州文犬羊丨丨消淪山谷)凶醜(後漢書袁紹傳抽戈)
(承明竦劍翼室虎叱羣司奮擊丨丨南史孔奐傳侯景䧟建鄴侯子鍳景之腹心朝士莫不卑屈奐獨無所下曰吾性命有在豈有)
(取媚丨丨以求全乎陸雲頌咸黜丨丨區域寧晏)麤醜(魏志管輅傳輅容貌丨丨無威儀而嗜酒飲食言戲不擇非𩔖故人)
(多愛之而不敬也應璩詩少壯面目澤長老顔色麤丨丨人所惡拔白自洗蘇嵇康詩金玉滿堂莫守古人安此丨丨杜甫負薪行)
(若道巫山女丨丨何得此冇昭君村)鄰醜(晉書祖逖傳贊祖生烈烈夙懷竒節扣楫中流誓清凶孽丨丨景附遺萌載悦)短
醜(南史張融傳融形貌丨丨精神清徹)壯醜(南史焦度傳度少有氣幹便弓馬容貌丨丨皮膚若漆)貌醜(南史恩倖)
(傳陸驗本無藝業而容丨特丨先是外國獻生犀其形甚陋故閭里咸謂驗爲生犀淨住子形端則影直聲調則響和未見丨丨鍳)
(鏡有悦目之華體矬照水𤼵溢羣之觀應璩三叟詩上叟前致詞室内嫗丨丨又雍陶詩貧女丨非丨要湏緣嫁遲)衰醜(唐書)
(列女傳堅貞節婦李者年十七嫁爲鄭廉妻未踰年廉死常布衣蔬食夜忽夢男子求爲妻李自疑容貌未丨丨所召也即截髮麻)
(衣垢面塵膚自是不復夢)咎醜(逸周書民生而有欲有惡惡有二咎咎有三尼三尼一除戎丨丨二申親考疏三假時權要注)
(尼是也咎罪也)比醜(管子動作者丨于丨注我先動敵反作應者我必無功故丨于丨)不醜(莊子不榮通丨丨窮)遺
醜(莊子見空髑髏問曰將子有不善之行愧丨父母妻子之丨而爲此乎陳琳檄豫州文操贅閹丨丨本無懿德)謷醜(吕氏)
(春秋避遠聖制丨丨先王排訾舊典)辟醜(韓詩外傳聖人不沉于酒不貪于色非丨丨也直行情性之所安而制度可以爲天)
(下法矣)嘶醜(大戴禮心氣華誕者其聲流散心氣順信者其聲順節心氣鄙戾者其聲丨丨)羸醜(大戴禮太古之民秀)
(長以壽者食也在今之民丨丨以胔者事也)鉏醜(淮南子春秋采善丨丨以成王道)廢醜(淮南子非修禮義廉耻不)
(立非崇善丨丨不向禮義)夜醜(掦子晝以好之丨以丨之)該醜(掦子天地作函日月固明五行丨丨五嶽宗山四凟長川)
(五經括矩)黑醜(易林蝠螺生子深目丨丨)絶醜(世說左太冲丨丨效潘岳遨遊羣姬争吐之委頓而返)竒醜(世說)
(許允婦是阮衛尉之女丨丨交備老學菴筆記賀方回狀貌丨丨色青黑而有英氣俗謂之賀鬼頭晁冲之詩搜剔𤼵清新聯翩雜)
(丨丨)里醜(文心雕龍壽陵匍匐非復邯鄲之步丨丨捧心不關西施之顰)增醜(法書要錄西施心疹捧胸而顰衆愚效之)
(秪丨其丨)金醜(彦周詩話蜀道觀中鑿井得一碑刻文似賦似贊中云白雲聚而雪慚黃酥凝而丨丨)得醜(却掃編石)
(林公言吳中俚語若等人易得久瞋人易丨丨雖鄙亦甚有理)掩醜(王褒四子講德論毛嬙西施善毁者不能蔽其好嫫母倭)
(傀善譽者不能丨其丨)厚醜(掦雄太僕箴厩焚問人仲尼丨丨)餘醜(諸葛亮伐魏詔殘𩔖丨丨又支天禍恣睢河洛)
(阻兵未弭儲光羲送李雲南伐蠻詩丨丨隱洱河啁啾亂行藏)冐醜(曹植求自試表冀以塵霧之微𥙷益山海螢燭永光增輝)
(日月是以敢丨其丨而獻其忠)辭醜(吳質荅東阿王書又所荅貺丨丨義陋申之再三赧然汗下)獯醜(梁元帝書丨丨)
(逆亂寒暑凾離沈約彭吹曲桐栢山准之首肇基皇迹遂光區有大震邊關殪丨丨)變醜(何遜七召既丨丨以成妍亦反老而)
(爲少)妍醜(李子卿賦照之無私也自分丨之與丨平之有凖也不失重之與輕周曇詩能知貨賄移丨丨豈獨丹青畫美人蘇)
(軾論茶墨竒茶妙墨皆香是其德同也皆堅是其操同也譬如賢人君子丨丨黔晳之不同其德操韞藏實無以異)繫醜(張嘉)
(貞詩有謀當丨丨無戰且綏氓)煩醜(李白雪讒詩包荒匿暇蓄此丨丨)老醜(杜甫詩豈唯長兒童自覺成丨丨朱子詩)
(不學飛仙術日月成丨丨)百醜(韓愈月蝕詩徑圓千里納汝腹何處飬汝丨丨形)成醜(曹鄴棄婦詩見多自丨丨不待)
(顔色衰)石醜(宋齊丘鳳凰臺詩松孤不易立丨丨難安著)怪醜(王庭珪舟次白沙詩渡頭有古祠壁畫雜丨丨)榮
醜(朱子詩丨丨窮通秪偶然)磊醜(秦略拳秀峯詩丨丨而石秀其秀在醜中)周醜(漢書儒林傳序自魯商瞿子木受易)
(孔子以授魯橋庇子庸子庸授江東馯臂子弓子弓授燕丨丨子家子家授東武孫虞子乘子乘授齊田何子裝故傳受者不絶也)
文醜(後漢書荀彧傳袁紹攻許曹操與相距孔融謂彧曰袁紹地廣兵彊田豐許攸爲其謀審配逄紀任其事顔良丨丨統其)
(兵殆難克乎彧曰紹兵雖多而法不整可一戰而擒也)
無我醜(詩丨丨丨兮不寁好也)是吾醜(史記孔子世家夫道之不修也丨丨丨也夫道既已大修而不用是有國)
(者之醜也)心無醜(淮南子聖人無去之心而丨丨丨無取之美而美必失)海神醜(三齊要略秦皇于海中作石橋)
(或云丨丨爲之豎柱始皇感其惠求與相見神曰我形丨約莫圖我形始皇乃從石橋入見帝左右有巧者潛以脚畫神怒曰帝負)
(約可速去始皇即轉馬前脚猶立後脚隨崩僅得登岸)形觀醜(傅休奕乘輿馬賦序馬超破蘇氏塢塢中有駿馬百餘匹)
(自超以下俱争取肥好者而將軍龐恩獨取一騧馬丨丨既丨衆笑之其後馬超戰于渭南逸足電𤼵追不可逮衆乃服焉又陸龜)
(蒙茶鼎詩新泉氣味良古鐵形狀醜)俗眼醜(杜甫呀鶻行病鶻卑飛丨丨丨每夜江邊宿衰柳)男女醜(杜甫詩願)
(展大夫雄得辭丨丨丨乂晁冲之詩寧知俗士嫌益覺兒女醜)騎馬醜(孟郊詩自笑丨丨丨強從驅馳間)大夫醜
(白敏中息大夫不言賦誰令喋喋駐五馬而誚使君之愚焉用嘻嘻獲一雉而忘丨丨之丨)蘇麻醜(陳陶紫竹詩對烟丨)
(丨丨夾澗篔簹伏)自疑醜(曹鄴詩豈無青銅鏡終日丨丨丨)隣女醜(劉駕詩君嫌丨丨丨取婦他鄉縣)夏
篆醜(晁冲之詩簡疎秦隸竒譎怪丨丨丨)登墻醜(真德秀題歐陽四門集自世之學者離道而爲文于是以文自命者)
(知黼黻其言而不知金玉其行工騷者有丨丨之丨能賦者有滌噐之汙)蝦䗫醜(馬臻中秋見月詩精光浮白空誰見丨丨)
(丨)露天醜(楊維楨𥙷天謠盤皇開天丨丨丨夜半天星墮天狗)楊伯醜(北史藝術傳丨丨丨好讀易隱于華山崖)
(州何妥嘗詣之論易所說辭義皆異先儒之旨而思理玄妙論者以爲天然獨得非常人所及仙傳拾遺丨丨丨馮翊武鄉人隋文)
(帝聞其有道徵至京師見公卿不爲禮人無貴賤皆汝之帝賜衣著至朝堂捨之而去亦開肆賣卜卦無不中有人失馬詣伯醜卜)
(之曰可于西市東壁南第三店爲我買魚作膾如其言果有人牽所失馬而至遂擒之)
受(殖酉切容納也承也盛也得也繼也)
韻藻虚受(易君子以丨丨人晉書禮志君子丨丨心無適莫潛夫論明主不敢以私授忠臣不敢以丨丨曹植求自試表)
(君無虚授臣無丨丨虚授謂之謬舉丨丨謂之尸禄阮籍通易論天地易之主也萬物易之心也故丨以丨之感以和之任昉箴奉)
(被還命未蒙丨丨沈約詩義重師匡業貴丨丨魏仅文如山之大無不育也如谷之丨無不丨也儲光羲詩大來敢遐望小往且丨)
(丨)大受(詩純嘏爾常箋純大也予福曰嘏使丨丨神之福以爲常論語君子不可小知而可丨丨也陸龜蒙詩不知粹和氣)
(有得方丨丨)授受(禮記夫人薦豆執校執醴授之執鐙尸酢夫人執柄夫人授尸執足夫婦相丨丨不相襲處酢必易爵明)
(夫婦之别也孟子男女丨丨不親後漢書朱祐景丹等傳論王道既衰降及霸德猶能丨丨惟庸勲賢皆序)龍受(詩我丨丨)
(之蹻蹻工之造箋龍寵也)登受(左傳王使宰孔賜齊侯胙且曰天子以伯舅耋老加勞賜一級無下拜齊侯下拜丨丨)膚
受(論語丨丨之愬晉書劉毅傳論劉毅一遇寬容任和兩遭丨丨束京賦所謂未學丨丨貴耳而賤目者也)天受(孟子薦之)
(于天而丨丨之梁簡文帝懴文蝍蛆甘𢃄自謂馨香烏鵶嗜鼠不疑穢惡今願捨此鼻根得彼丨丨)民受(孟子暴之于民而丨)
(丨之)恰受(杜甫詩秋水纔添四五尺野航丨丨兩三人)疏受(漢書丨廣傳廣兄子丨並爲師傳廣謂受曰吾聞知足不)
(辱知止不殆不去懼有後悔受叩頭曰從大夫議即日俱移病上疏乞骸骨上以其年篤老皆許之白帖漢擇名儒任先丨丨晉崇)
(碩德選在山濤)
增聽受(書無稽之言勿聽疏無可考驗之言勿丨丨之後漢書延篤傳耳有丨丨之用目有察見之明足有致遠之勞手有)
(飾衛之功吳志孫策傳策爲人美姿顔好笑語性闊逹丨丨善于用人宋書劉穆之傳穆之内總朝政外供軍旅目覧辭訟手荅牋)
(書耳行丨丨口並酬應皆悉贍舉南史劉瓛傳瓛年五歲聞舅孔熙先讀管寧傳欣然欲讀舅更爲說之精意丨丨曰此可及也)
翕受(書丨丨敷施傳翕合也能合受三六之德而用之又參同契註坤爲地能丨丨天氣故百昌皆産于上)合受(見上)
明受(書以昭受上帝天其申命用休傅昭明也丨丨天之報施束晳玄居釋爾其丨丨余訊謹聽余志)誕受(書惟我有)
(周丨丨多方傳言文王德大故受衆方之國)克受(書予丨丨非予武惟朕文考無罪疏言丨丨乃文王之功)皇受(書不)
(協于極不罹于咎丨則丨之傳凡民雖不合于中而不罹于咎皆可進用大法受之)膺受(書惟予一人丨丨多福)旦受
(詩豈不夙夜謂行多露疏禮不足而來彊暴故貞女拒之云汝若仲春以禮而來我豈不丨丨爾禮夕受爾迎何故不度時之可否)
(今始來乎既不受其禮亦不受迎故夙夜兼言之)夕受(見上)拜受(禮記大夫親賜士士丨丨又鄉飲酒之義拜至拜洗)
(丨丨拜送拜既所以致敬也周禮秋官小司寇孟冬祀司民獻民數于王王丨丨之儀禮士冠禮見于母母丨丨子拜送母又拜)
親受(禮記父母醮子而命之迎男先於女也子承命以迎主人筵几于廟而拜迎於門外壻執雁入揖讓升堂再拜奠雁蓋丨)
(丨之於父母也諸葛亮表臣亮丨丨勅戒震畏神靈)迎受(周禮天官小宰之職掌邦之六典八灋八則之貳以經邦國都鄙官)
(府之治注逆丨丨之貳副也)相受(周禮地官大司徒五比爲閭使之丨丨疏二十五家爲一閭立中士爲閭胥使二十五家)
(有宅舍破損者受寄託乂秋官士師掌鄉合州黨族閭比之聯與其民人之什伍使之相安丨丨)展受(周禮夏官祭僕凡祭)
(祀致福者丨而丨之注臣有祭事必致祭肉于君所謂歸胙也展謂錄視其牲體數)媵受(儀禮士昏禮主人說服于房丨丨婦)
(說服于室御授姆授巾)長受(儀禮鄉射禮執觶者受觶遂實之賓觶以之主人大夫之觶丨丨而錯皆不拜)請受(儀禮)
(聘禮擯者丨丨賓禮辭聽命)稍受(儀禮聘禮赴者至則衰而出唯丨丨之稍廩食也)梧受(儀禮公食大夫禮上介受)
(賓幣從者訝受皮注從者府史之屬訝迎也今文曰丨丨)籩受(儀禮特牲饋食禮主人出寫嗇于房祝以丨丨)坐受(儀禮)
(少年饋食禮主人獻祝設席南面祝拜于席上丨丨)輸受(左傳楚子合諸侯于申宋太子佐後至王使往曰屬有宗祧之事于)
(武城寡君將墮幣焉疏服虔云墮輸也言將丨丨宋之幣于宗廟)更受(左傳季悼子之卒也叔孫昭子以再命爲卿及平子)
(伐莒克之丨丨三命注悼子季平子父也叔孫之見命在平子爲卿之前平子伐莒以功至三命昭子不伐莒亦以例加爲三命)
列受(左傳晉蔡墨對魏獻子曰夫物物有其官故有五行之官實丨丨氏姓封爲上公疏列謂行列言五官皆然也)守受
(左傳晉趙鞅荀寅帥師城汝濱遂賦鐵鑄鼎著范宣子所爲刑書焉仲尼曰晉其亡乎失其度矣夫晉國將丨唐叔之所丨法度以)
(經緯其民而爲刑鼎民在鼎矣何以爲國)納受(左傳啓寵納侮其此之謂矣注開寵過則丨丨侵梅蔡邕疏郎中張文前獨盡)
(狂言聖聽丨丨)袵受(公羊傳魯昭公走之齊齊侯使高子執簟食與四脡脯國子執壺漿曰吾寡君在外餕饗未就敢致糗于)
(從者昭公再拜稽首以丨丨)殷受(孟子丨丨夏周受殷所不辭也賈誼疏夏爲天子十有餘世而丨丨之殷爲天子二十餘)
(世而周受之周爲天子三十餘世而秦受之)周受(見上)秦受(見上董仲舒高廟園災對昔丨丨亡周之敝而亡以化之)
(漢受亡秦之敝又亡以化之)身受(史記龜策傳衣以桑麻養以五榖耕之耰之鉏之耨之口得所嗜目得所美丨丨其利)
不受(史記司馬穰苴傳穰苴與莊賈約日中會於軍門夕時乃至穰苴遂斬莊賈以徇齊景公遣使者特節赦賈馳入軍中穰)
(苴曰將在軍君令有所丨丨後漢書樊英傳順帝備禮徵之稱病不起乃強輿入殿英曰臣非禮之禄雖萬鍾丨丨也申其志雖簞)
(食不厭也帝不能屈盧全與馬異結交詩天不容地丨丨日月不敢偷照耀)往受(漢書儒林傳伏生故爲秦博士孝文時求)
(能治尚書者天下亡有聞㐲生治之欲召時㐲生年九卜餘老不能行於是詔太常使掌故鼂錯丨丨之)報受(後漢書江革傳)
(遷五官中郎將每朝會帝常使虎賁扶侍及進拜恒目禮焉時有疾不會輙大官送醪膳于是貴戚馬廖竇憲慕其行各致書奉禮)
(革無所丨丨帝聞而益善之注華嶠書曰終不丨書一無所丨)横受(後漢書鄧隲傳隲上疏自陳曰臣等雖無逮及遠見之慮)
(猶有庶幾戒懼之情終不敢丨丨爵土以增罪累魏文帝詔后族之家不得當輔政之任又不得丨丨茅土之爵)超受(後漢)
(書杜詩傳詩上疏言臣以史吏一介之才遭陛下創制大業賢俊在外空乏之間丨丨大恩收飬不稱奉職無效久竊禄位令功臣)
(懷愠誠惶誠恐)奄受(後漢書張衡傳樊噲披帷入見高祖高祖踞洗以對酈生當此之會乃黿鳴而鼈應也故能同心戮力勤)
(恤人隱丨丨區夏遂定帝位皆謀臣之由也)空受(後漢書河間孝王開傳開子惠王政嗣順帝以侍御史沈景有彊能稱故)
(擢爲河間相到國謁王出住宫門外請王傅責之曰陛下以王不恭使相檢督諸君丨丨爵禄而無訓導之義因奏治罪)享受
(後漢書樊英傳初河南張楷與英俱徵既而謂英曰子始以不訾之身怒萬乘之主及其丨丨爵禄又不聞匡救之術進退無所據)
(矣)笑受(魏志武帝紀注曹騰父節字元偉素以仁厚稱隣人有亡豕者與節豕𩔖詣門認之節不與争後所亡豕自還其家)
(豕主人大慚送所認豕謝節節丨而丨之鄉黨貴歎焉)容受(魏志王肅傳帝嘗問曰漢桓帝時白馬令李雲上書言帝者諦)
(也是帝欲不諦當何得不死肅對曰殺一匹夫無異螻蟻寬而宥之可以示丨丨切言廣德宇於天下故臣以爲殺之未必爲是也)
(荀悦文成帝博覧古今丨丨直言公卿稱職威儀可述梁武帝詔若流移之後本鄕無復居宅者村司三老及餘親屬即爲詣縣占)
(請村内官地官宅令相丨丨袁凱詩窳薄非令噐丨丨固不宜)創受(晉書天文志序黃帝丨丨河圖始明休咎)指受(晉書)
(樂歌瓜牙應丨丨腹心獻良圖)悉受(晉書陳敏傳東海王軍諮祭酒華譚聞敏自相署置而顧榮等並江東首望丨丨敏官爵)
(乃遺榮書耻之)妄受(晉書苻堅載記堅爲流矢所中單騎遁還淮北饑甚有進壼飱豚髀者堅食之大悦命賜帛十匹綿十斤)
(辭曰妄施不爲惠丨丨不爲忠陛下臣之父母也安有子養而求報哉弗顧而退)諮受(南史徐孝嗣傳孝嗣出爲吳興太守)
(在郡有能名徵爲五兵尚書其年敕撰江左以來儀典令丨丨孝嗣)取受(北史魏北海王詳傳詳與茹皓等收禁南臺又慮其)
(驚懼奔越遣郭翼喻之示以中尉彈狀詳言信如中尉所彈何憂也人奉我珍異貨物而實受之果爲丨丨我何憂乎)跽受
(唐書裴諗傳宣宗思度勲望故待諗有加適會幸其院曰可歸與妻子相慶取御奩果以賜諗舉衣丨丨帝顧宫人取巾褁賜之跽)
(一作跪魏武帝樂府願得神之人乘駕雲車驂駕白鹿上到天之門來賜神之藥丨丨之敬神齊當如此道自來)隂受(宋史)
(范鎮傳鎮上疏安石大怒極抵之以戶部侍郎致仕蘇軾往賀鎮愁然曰君子言聽訃從消患於未聞使天下丨丨其賜無智名無)
(勇功吾獨不得爲政使天下受其害而吾享其名吾何心哉)降受(宋史蘇元老傳元老通判彭州政和間茂州蠻叛帥司遽)
(下令招降元老曰威不足以服則恩不足以懷乃移書成都帥周燾言先以䕫兵誘其前陜兵從其後不十日賊必破彼丨而我丨)
(焉則威懷之道得燾得書即召與計事)魯受(春秋繁露嚴公六年秋螟先是衛侯朔出奔齊齊會諸侯納朔許諸侯賂齊人)
(歸衛寳丨丨之貪利應也)月受(參同契坎男爲月離女爲日日以施德月以舒光丨丨日化體不虧傷)問受(論衡不學)
(自能無師自逹非神如何日雖無師友亦已有所丨丨矣魏文帝典論左慈到人競受其𥙷導之術至寺人嚴峻往從丨丨閹豎真)
(無事于斯術也人之逐聲乃至于是)諦受(參同契注洞賓云七返還丹在人先湏煉已待時泥九云言語不通非眷屬工夫不)
(到不方圓紫陽云若要修成九轉先湏煉已持心聖聖相傳可不丨丨)信受(參同契注人不求師奚自覺悟倘有所師先以)
(參同契一書辯之苟有一句懡㦬含糊便難丨丨)心受(參同契注屈突神和云若明三五一且作地行仙其妙湏是口傳丨)
(丨難以盡形之于毫楮也王逸荔支賦口含甘液丨丨芳氣)輕受(淨住子貪盗之人應見困窘而覩豐饒此乃緣其福故現)
(世丨丨)耳受(顔氏家訓談說製文援引古昔必湏眼學勿信丨丨)陽受(摭言唐人進士榜必以夜書書必以淡墨或曰)
(名第者隂注丨丨以淡墨書者若鬼神之迹也)允受(掦雄文丨丨厥中以安黎衆)禪受(掦雄文丨丨伊唐爰初胙土)
苞受(李尤德陽殿銘崇弘高麗丨丨萬方)被受(蔡邕表臣得微勞丨丨爵邑光寵榮華耀熠祖禰)七受(蔡邕湖太)
(傳祠前銘丨丨帝命作此元輔)篤受(蔡邕胡公碑十登三事丨丨介祉)分受(蔡邕疏得備著作郎建言十志皆當撰錄)
(遂與議郎張華等丨丨之其難者皆以付臣)荷受(蔡邕表不意卒遷丨丨非任)詣受(諸葛亮文凉州諸國王各遣月)
(支康居胡侯支富康植等二十餘人丨丨節度)吸受(繁欽硯贊漸漬甘液丨丨流芳)内受(潘岳西征賦外離西楚之禍丨)
(丨牧豎之焚)偏受(嵇康論兼之者博于物丨丨者守其分)闇受(傅休奕吏部箴官不可妄授職不可丨丨能者飬之)
(致福不能者弊之招咎)三受(王融詩丨丨猶絶雨入苦若浮雲張籍詩再調公鼎勲庸盛丨丨兵符寵命新)虞受(梁武)
(帝告天文唐謝丨丨漢替魏升)攝受(梁簡文帝大愛敬寺銘序應此十千現兹權實隨方丨丨孰能弘濟王僧孺禮佛文折伏)
(丨丨之仁遇緣而咸拯苦言軟語之德有感而斯唱李邕大雲寺碑銘繕修多羅爲丨丨置無盡藏爲莊嚴又梁簡文帝詩制書開)
(丨丨絲綸廣慧門)浸受(梁簡文帝大壑賦觀其丨丨壯其吞匿)眼受(陶弘景荅釋曇鸞書去月耳聞音聲兹辰丨丨)
(文字)再受(庾信碑昔之東京既稱炎漢丨丨今之周曆即是豐都中興)十受(隋焬帝受菩薩戒疏開士萬行戒善爲先)
(菩薩丨丨專持最上)密受(李適之法觀禪師碑銘孰承最上丨丨居多)夢受(王維詩有無斷常見生滅幻丨丨)知
受(獨孤及大雲寺鐘銘聞聲以丨丨觀受以悟法)初受(陸龜蒙詩空王丨丨逞神功四鉢湏臾現一重)捧受(李咸用端)
(硯詩丨丨同交印矜持過梟圭)自受(歐陽修文枉費財物盡爲衆人至于中外議則陛下丨丨)生受(黃庭堅詞丨丨生受)
(更被養娘催繡)樂受(陸游跋吳夢予詩編子之文其工可悲其不幸可弔年益老身益窮後世將曰是窮人之工於歌詩者計)
(吾吳君之情亦豈丨丨此名哉)敬受(陸游跋魯直書大戴踐阼篇傅公子駿爲學者言洪範與丹書一傳於箕子一傳於師尚)
(父武王丨丨力行之卜世卜年之永有所自矣)祗受(吳&KR0697;謝表收此九重之大惠全其一介之小廉壹是歡榮等如丨丨)兼
受(袁凱詩初心已云協雅言得丨丨)辛受(劉峻辨命論重華立而元凱升丨丨生而飛廉進)金受(史記秦紀昭襄)
(王九年孟嘗君薛文來相秦十年薛文以丨丨免注丨丨秦丞相姓名免奪其丞相)
使人受(禮記八十拜君命一坐再至瞽亦如之九十丨丨丨)以叙受(周禮天官小宰之職以官府之六叙正羣吏五)
(曰丨丨丨其會注叙秩次也謂先尊後卑也疏謂以歲終進會計文書受之亦先尊後卑也)饔餼受(儀禮聘禮主人畢歸)
(禮賓唯丨丨之丨)稽首受(儀禮聘禮賓川束錦儐勞者勞者再拜丨丨丨)不見受(春秋齊侯使高張來唁公注唁)
(公至晉丨丨丨高張高偃子又公如晉次于乾侯注復丨丨丨往乾侯)附則受(後漢書南蠻傳丨丨丨而不逆叛則棄而)
(不追)小杖受(後漢書隗囂傳昔虞舜事父人杖則走丨丨則丨注家語孔子謂曾子之詞也)無所受(後漢書李恂傳)
(恂領西域副校尉西域殷富數遺恂奴婢宛馬金銀香罽之屬一丨丨丨宋書顔延之傳子竣既貴重權傾一朝凡所資供延之一)
(丨丨丨)不師受(晉書嵇康傳學丨丨丨博覧無不該通)安敢受(宋史蘇軾傳軾通判杭州高麗入貢使者𤼵幣)
(於官吏書稱甲子軾却之曰高麗於本朝稱臣而不禀正朔吾丨丨丨使者易書稱熙寧然後受之)斗升受(宋史吕大忠傳)
(時郡糴民粟豪家因之制操縱之柄大忠選僚宷自旦入倉雖丨丨亦丨不使有所壅閼民喜争運粟於倉負錢而去得百餘萬斛)
有所受(大戴禮婦有三不去丨丨丨無所歸不去曾經三年喪不去前貧賤後富貴不去)更欲受(魏武帝令前朝)
(恩封三子爲侯固辭不受今丨丨丨之非欲復以爲榮欲以爲外援爲薦安計)量腹受(應璩三叟詩中叟前致詞丨丨節所)
(丨)分閫受(許景先詩四方丨丨丨千里坐謀成)庚辛受(薛能詩白向丨丨丨朱從造化妍)合掌受(張翥)
(詩神應丨丨丨石亦點頭聽)却勿受(楊載劉將軍詩賄賂丨丨丨足以振綱紀)任元受(老學庵筆記丨丨丨字盡)
(言事母盡孝自言老母有疾其得疾之山無豪髮不盡五藏六腑中事皆洞見曲折不待切脈而後知故用藥必效雖名醫不迨也)
牖(與久切道也向也說文穿壁以木爲交窗也)
韻藻自牖(易納約丨丨論衡丨丨執其手聞見後錄伊川說納約丨丨曰約所以進結其君之道也丨丨因其明也人臣)
(以忠信善道結於君心必自其所明處乃能入也)天牖(詩丨之丨民如壎如箎)甕牖(禮記儒有一畝之宫環堵之室)
(蓽門圭窬蓬戶丨丨晉書石崇傳崇嘗與王敦入太學見顔回原憲之象顧而嘆曰若與之同升孔堂去人何必有間敦曰不知餘)
(人云何子貢去卿差近崇正色曰士當身名俱秦何至丨丨哉其立意如此賈誼過秦論陳涉丨丨繩樞之子陸雲賦朱光播於丨)
(丨兮素景衍乎中閨許敬宗疏翻光丨丨漾影蓬門杜甫詩朝光入丨丨驚起攬敝裘韋莊詩固窮憐丨丨感舊惜蒿簪)北牖
(禮記薄社丨丨使隂明也疏殷始都薄故呼其社爲薄社周立殷社爲戒而屋塞其三面唯開丨丨示絶陽而通隂也陶潛詩新葵)
(鬱丨丨嘉穟眷南疇梁武帝樂府南窗丨丨挂明光羅帷綺帳脂粉香柳宗元詩南州溽暑醉如酒隱几熟眠開丨丨唐彦謙詩那)
(知丨丨殘燈暗又送西樓片月低)戸牖(左傳吳人囚景伯以還及丨丨陳丨丨陳留外黃縣西北東昏城是漢書平傳陳)
(平陽武丨丨鄉人也高帝與功臣剖符定封封平爲丨丨侯又梅福傳福上書曰臣願壹登文石之陛涉赤墀之塗當丨丨之法坐)
(盡平生之愚慮淮南子夫孔竅者精神之丨丨也而氣志者五藏之使候也文心雕龍六國以前去聖未遠故能越世高談自開丨)
(丨洛陽伽藍記宣慈觀東有靈芝釣臺去地二十丈風生丨丨雲起梁棟李尢德陽殿賦入青陽而窺總章歴丨丨之所經阮籍詩)
(蟋蟀在丨丨蟪蛄號中庭張華詩昔邪生丨丨庭内自成隂杜甫九成宫詩翼神扶棟梁鑿翠開丨丨)窗牖(後漢書梁冀傳)
(冀大起第舍冀妻孫壽亦對街爲宅柱壁雕鏤加以銅漆丨丨皆有綺疏青鎖李尤牖銘天設丨丨開光照隂施于明堂以象八風)
(古風盈盈樓上女皎皎當丨丨江淹詩朱霞入丨丨曜靈照空隙王筠詩落日照紅粧挾瑟當丨丨李白詩我在河南别離久那堪)
(坐此對丨丨蘇軾琵琶詩轉關護索動有神雷惃空堂戰丨丨)窺牖(老子不出戶知天下不丨丨知天道沈約郊居賦或幕渚)
(而茈池或縈窗而丨丨竇臬述書賦子敬元常得門丨丨劉筠七夕詩吹笙何處伴乘鸞丨丨誰人見阿環)扃牖(劉伶酒德)
(頌日月爲丨丨入荒爲庭衢)軒牖(王融詩搖落迎丨丨飛鳴亂繩蓽任昉齊竟陵王行狀山宇初搆超然獨往顧而言曰死)
(者可歸誰與入室尚想前良俾若神對乃命畫工圖之丨丨李白詩俯仰人間易凋朽爐峯五雲在丨丨)耳牖(真誥九華真妃)
(曰眼者身之鏡丨者體之丨視多則鏡昏聽衆則牖閉妾有磨鏡之石决牖之術)决牖(見上)
增閨牖(後漢書宦者傳序鄧后以女主臨政不得不委用刑人手握王爵日含天憲非復掖廷永巷之職丨丨房闥之任也)
房牖(後漢書仇覧傳覧入太學時符融有高名與覧比宇覧常自守不與融言融心獨竒之謂曰與先生同郡壤隣丨丨今京)
(師英雄四集志士交結之秋守之何固覧曰天子修設太學豈但使人游談其中高揖而去不復與言)穴牖(大戴禮君子布)
(衣不完蔬食不飽蓬戶丨丨日孜孜上仁)塞牖(淮南子扶桑受謝日照宇宙昭昭之光煇燭四海闔戶丨丨則無由入矣劉蜕)
(上崔尚書書下位之人有踰垣丨丨而自遁者又豈惟退默而已哉)鑿牖(淮南子天有明不憂民之晦也百姓穿戶丨丨自取)
(照焉薛能詩爲山低丨丨容月廣開庭徐賁詩丨丨通震方開扉面離位)啓牖(論衡開戶納日之光日光不能照幽鑿窗丨丨)
(以助戶明也)疎牖(西陽雜爼善繼書事連句遠聞丨丨磬曉辯密龕燈李嶠咏月詩皎潔臨丨丨朦朧鍳薄帷元稹詩新簾)
(裙透影丨丨燭籠紗李益詩紫閣當丨丨青松入壊籬劉滄詩風吹丨丨夕雲晴)出牖(酉陽雜爼約上人語尾既丨丨身可)
(取與)石牖(寰宇記樓蓋山在石城縣楊真人煉丹處石几丨丨尚存)星牖(藝林代山凡山洞岩穴有竅通明小者曰丨丨)
(大者曰月窗)東牖(造化論比景在齊州之南故開北戶以向日天竺在中國之西故啓丨丨以迎暘)茅牖(曹植表蓬)
(戶丨丨原憲之宅也)臨牖(曹植詩飛觀百餘尺丨丨御櫺軒謝朓詩高軒瞰四野丨丨眺襟𢃄)吟牖(張華樂歌蟋蟀丨丨)
(寒蟬鳴)入牖(陸機詩安寢北堂上明月丨我丨王庭珪舟次白沙詩浪頭聒天響掀簸丨我丨)朔牖(陸雲登臺賦闢)
(南窗而蒙暑兮啓丨丨而履霜)春牖(張協賦丨丨左開秋窗右豁梁簡文帝賦洞開丨丨四卷羅帷庾肩吾詩丨丨對芳洲珠)
(簾新上鈎楊基詩紫幕爐薰散丨丨)拂牖(湛方生詩茂草籠庭滋蘭丨丨)情牖(支遁詩蕭索丨丨頽寥朗神軒張)地
牖(鮑照遊園山石室詩幽隅秉晝燭丨丨窺朝日)玉牖(湯惠休詩金閨流耀丨丨含英唐太宗賦簾詩參差垂丨丨舒卷映)
(蘭宫吳融詩引風穿丨丨搖露滴金盤)闢牖(謝朓詩丨丨期清曠開簾候風景)憑牖(梁元帝陶隱居碑千尋危聳丨)
(丨以望奔星百栱高懸倚櫺而觀朝日)風牖(梁元帝九貞館碑丨丨雲梁千門萬戶許敬宗詩雲楣將葉並丨丨送花來)
過牖(張率詩盛壯不留容華易朽如彼槁葉有似丨丨劉得仁詠松聲詩拂空增鶴唳丨丨合琴聲)池牖(劉孝綽詩竹庭)
(已南映丨丨復東臨)蘭牖(徐悱妻劉氏詩花庭麗景斜丨丨輕風度)殷牖(徐陵梁禪陳九錫文丨丨斯空夏臺虚設)月
牖(江總詩風窗穿石竇丨丨拂霜松葛長庚詩風櫺丨丨一壺冰)欄牖(江總詩池臺聚凍雪丨丨噪歸禽)暗牖(薛道)
(衡樂府丨丨懸蛛網空梁落燕泥)簾牖(劉希夷擣衣篇盤桓徙倚夜已久螢火雙飛入丨丨)隔牖(王維詩丨丨風驚竹)
(開門雪滿山)粧牖(孟浩然詩綺筵鋪錦繡丨丨閉藤蘿)山牖(閻防詩丨丨見然燈竹房聞搗藥)高牖(杜甫贊公)
(房詩明霞爛佛閣霽霧搴丨丨)虚牖(竇衆述書賦罷琴閑堂散袠丨丨閱新連之卷軸傾舊滿之樽酒高啓詩空階凄其覺露)
(泫丨丨窈窕疑烟含)接牖(李庾東都賦建衛對營開扃丨丨翠華在鎬分官以守)度牖(李紳蘇州畫龍記飛雨丨丨疎)
(雲殷空)穿牖(方千詩暉斜丨丨竹風滿遶庭雲)棟牖(方千詩芰荷香入琴棋處雷雨聲離丨丨間)照牖(李洞)
(詩丨丨三山火吹鈴八極風)雪牖(姚鵠詩夜吟明丨丨春夢閉雲房)破牖(黃滔詩枯杉擎雪朵丨丨觸風開)净
牖(劉兼詩月穿丨丨霜成隙風卷殘花錦作堆)松牖(釋護國詩丨丨見初月花間禮古壇)四牖(李煜詩九重開扇鵠)
(丨丨炳燈魚)竹牖(朱子詩今朝丨丨向陽開徐賁詩凉意蓮塘静宵光丨丨虚)曙牖(馬臻詩景風積霧歛丨丨新禽)
(囀)神牖(雲笈七籖眼者丨之丨鼻者氣之戶尾閭者精之路精充則氣裕氣裕則神完是謂道家三寳)
朱鳥牖(漢武故事西王母七夕降武帝宫中東方朔從殿東廂丨丨丨中窺母母曰此窺牖小兒三偷吾桃矣庾信詩星窺)
(丨丨丨雲宿鳳凰門)電凌牖(陸雲愁霖賦雷憑虚以振庭兮丨丨丨而輝空)青龍牖(梁元帝仙室山銘朱鳥安窗丨)
(丨作丨)泉眏牖(王勣游北山賦石當階而虎踞丨丨丨而龍吟)讀書牖(丘爲竹下殘雪詩還對丨丨丨且關乘興)
(心)光照牖(蘇軾洞庭春色詩瓶開香浮座盞凸丨丨丨)
七十二牖(禮記聽朔於南門之外疏明堂凡有九室室有四戶八牖三十六戶丨丨丨丨以草蓋屋上圓下方所以朝諸)
(侯謝觀周公朝諸侯于明堂賦啓閉乎三十六戶羅列乎丨丨丨丨)
偶(五口切合也匹也二也對也諧也通作耦)
韻藻竒偶(易陽卦丨隂卦丨淮南子或丨或丨或飛或走莫知其情參同契注金四與水一合化土五木三與火二合化)
(土五雖東木之龍西金之虎東三西四丨丨不齊及乎分作三家合成一舍則都歸戊巳矣楊基詩五齡琢句對虚實聯青儷黃配)
(丨丨)隂偶(見上易成變化而行鬼神疏言此陽竒丨丨之數成就其變化參同契龍陽數竒虎丨數丨張衡靈憲議月者隂精)
(之宗積而成獸象兔丨之𩔖其數丨)嘉耦(左傳丨丨曰妃怨耦曰仇陸機詩二合兆丨丨女子禮有行王績詩張鳳聘賢妻老)
(萊藉丨丨)怨耦(見上劉勰新論昔畢萬以盈大會福晉仇以丨丨逄禍然盈大者不必盡吉丨丨者不必皆凶而人懷愛憎之)
(意者以其名有善惡也)對耦(左傳晉少姜卒公如晉晉侯使辭曰非伉儷也疏伉敵也儷耦也言少姜是妾非敵身丨丨之)
(人也容齋續筆舊說以紅生白熟脚色手紋寬焦薄臉之屬爲天生對偶詩家直說束晳𥙷亡詩對偶精切詞語流麗不脱六朝氣)
(息)木偶(史記孟嘗君傳孟嘗君將入秦蘇代謂曰今且代從外來見丨丨人與土偶人相與語丨丨人曰天雨子將販矣土)
(偶人曰我生于土敗則歸土今天雨流子而行未知所止息也今秦虎狼之國也而君欲往如有不得還君得無爲土偶人所笑乎)
(孟嘗君乃止漢書郅都傳守雁門匈奴引去至爲丨丨人象都射之亦莫能中潘岳弔孟嘗文志撓于丨丨命懸于狐裘梁元帝與)
(鮑泉書面如冠玉還疑丨丨鬚似蝟毛徒勞繞喙韋承慶詩丨丨翻爲用芝泥忽濫窺白居易詩且求容立錐頭地免似漂流丨丨)
(人皮日休詩有心同丨丨無舌並金鐃)土偶(見上抱朴子龍陽宋朝猶丨丨之冠夜光籍孺鄧董猶錦紈之裹塵埃也稽神)
(錄黃仁濬自言五十歲罷隴州汧陽主簿至鳳翔有文殊寺寺中有丨丨數十軀忽自然搖動如醉人狀食頃不止至今未得應驗)
(魏收文崇飾丨丨被以玄黃皮日休詩至今頑愚者生如丨丨身)曹偶(漢書黥布傳布率其丨丨亡之江中爲盗唐書李抱)
(真傳爲懷澤潞觀察留後籍戶三丁擇一蠲其徭租給弓矢令間月丨丨習射歲終大校親案籍第能否賞責三年皆爲精兵)不
耦(漢書霍去病傳諸宿將常留落丨丨注留謂遲留落謂墮落故丨諧丨而無功也論衡俱欲納忠或賞或罰並欲有益或信或)
(疑賞而信者未必真罰而疑者未必僞賞信者偶罰疑丨丨也陸龜蒙詩歌鳳時丨丨獲麟心益悲許棠詩孤立本丨丨非惟今所)
(難)隻偶(後漢書光武帝紀帝信識桓譚曰㐲聞陛下窮折方士黃白之術甚明而欲聽納䜟記又何誤也其事雖有時合譬)
(猶十數丨丨之𩔖)合偶(家語聖人因時以丨丨男女窮天數之極春秋繁露百物皆有丨丨偶之合之仇之匹之善也詩云)
(威儀抑抑德音秩秩無怨無惡率由仇匹此之謂也柳宗元貞符惟人之初饑渴牝牡之欲敺其内於是乃噬禽獸咀果榖丨丨而)
(居)相偶(杜甫詩幾人全性命盡室豈丨丨韓偓詩光隂負我難丨丨情緒牽人不自由)俗偶(孟郊詩獨醒竟何如無乃)
(寡丨丨)
非吾偶(左傳齊侯欲以文姜妻鄭大子忽大子忽辭曰人各有耦齊大丨丨丨也又阮籍詠懷詩棲棲非我偶徨徨非已倫)
二事偶(榖梁傳有丨丨丨則以後事去)衆禽偶(唐書韋思謙傳進御史大夫性蹇諤顔色莊重不可犯曰耳目官固)
(當特立鵰鶚鷹鸇豈丨丨之丨)隨所偶(綦母潛詩幽意無斷絶此去丨丨丨)鴛鴦偶(李白詩常嫌玳瑁孤猶羡丨丨)
(丨)孰爲偶(杜甫詩入幕未展材秉鈞丨丨丨)
養鹿自偶(晉書陶淡傳淡于長沙臨湘山中結廬居之丨一白丨以丨丨親故有候之者輙移渡澗水莫得近之)
增馴耦(詩鴛鴦于飛傳鴛鴦匹鳥箋匹鳥言其止則相耦飛則爲雙性丨丨也疏相匹耦而擾馴則易得也)匹耦(見上)
(詩士與女方秉簡兮箋男女相棄各無匹偶感春氣並出託采昐香之草而爲滛泆之行)人偶(詩誰能亨魚溉之釡鬵箋云誰)
(能者言丨丨能割亨者疏丨丨者謂以丨思尊丨之也亨魚小伎誰或不能而云誰能者丨丨此能割亨者尊貴之若言人皆不能)
(故云誰能也)成偶(詩文王有聲篇箋方十里曰成淢其溝也文王受命而猶不足築豐邑之城大小適與丨丨大于諸侯小)
(于天子之制也又鮑照野鵝賦既敷容以照景亦避翮而排雲雖居物以丨丨終在我以非羣)衆耦(詩射夫既同獻爾𤼵功箋)
(射夫衆射者也既比丨丨乃誘射射者乃登射各奏其𤼵矢中的之功疏射以正偶爲主故禮定其尊卑之數)正耦(見上)嫓
偶(禮記偶坐不辭疏或彼爲客設而召已往丨丨與客共食此饌本不爲己設故己不辭之也梁簡文帝令比在春坊博望無通)
(賓之務司成多節文之科所頼古人時相丨丨嫓一作比左傳子産曰昔我先君桓公與商人皆出自周庸次比耦以艾殺此地斬)
(之蓬蒿藜藋而共處之蔡邕短人賦序引譬丨丨皆得形象)敵耦(禮記舅姑若使介婦母敢丨丨于冡婦儀禮燕禮賓下拜)
(小臣辭賓升再拜稽首注此賓拜于君之左不言之者不敢敵偶于君)備耦(禮記君使士射注使士射謂以丨丨也)五
偶(禮記内事以柔日疏内事郊内之事也乙丁己辛癸丨丨爲柔也)宿偶(禮記命太史守典奉法司天日月星晨之行宿)
(離不貸注離讀如儷偶之儷宿儷謂其屬馮相氏保章氏掌天文者相與丨丨當審候伺不得過差也)答耦(禮記昏姻之禮)
(廢則夫婦之道苦注苦謂不至不答之屬不答者謂夫不丨丨于婦故弼風雲日月衛莊姜傷已不見答于先君是也)勝耦
(禮記請爲勝者立馬一馬從二馬疏一馬從二馬者每一勝輙立一馬禮以三馬爲成若專二馬則爲一成但丨丨未必專頻得三)
(若丨丨得二劣耦得一一既劣于二故徹取劣耦之一以足丨丨之二爲三故云一馬從二馬)劣耦(見上)協耦(周禮天官)
(大宰以九兩繁邦國之民注兩猶耦也所以丨丨萬民繁聯綴也)得耦(周禮地官媒氏掌萬民之判注判半也丨丨爲合主)
(合其半成夫婦也)六耦(周禮夏官大司馬若大射則合諸侯之丨丨人射人王以丨丨射三侯三獲三容庾信馬射賦禮正)
(丨丨詩歌九節义易林三竒六偶相隨俱市)四耦(周禮夏官射人諸侯以丨丨射二侯二獲二容)三耦(周禮夏官射人)
(孤卿大夫以丨丨射一侯一獲一容士以丨丨射豻侯一獲一容左傳范獻子來聘公享之展莊叔執幣射者丨丨公臣不足取于)
(家臣說苑子貢之承或在塗見道側巾幣布擁蒙而衣衰其名曰丹綽子貢問焉曰此至承幾何嘿然不對子貢曰人問乎已而不)
(應何也屛其擁蒙而言曰望而黷人者仁乎覩而不識者智乎輕侮人者義乎子貢下車曰賜不仁過聞三言可復聞乎曰是足於)
(子矣吾不告子於是子貢三偶則式五偶則下)二耦(周禮夏官校人凡頒良馬而養乘之注丨丨爲乘論衡世謂子胥㐲劍屈)
(原自沈子蘭宰嚭誣讒吳楚之君冤殺之也偶二子命當絶子蘭宰嚭適爲讒而懷王夫差適信姦也二子之命偶自不長二偶三)
(合似若有之其實自然非他爲也)男偶(周禮秋官注男八月而生齒女七月而生齒疏男子陽得隂而生女子隂得陽而生)
(故丨丨女竒也)存偶(儀禮聘禮以相人偶爲敬疏云以相人偶者以人意相丨丨也)上耦(儀禮鄉射禮司射還當丨丨西)
(面北丨丨射)妃耦(左傳天有三辰地有五行體有左右各有丨丨妃同配後漢書鄧訓傳注吏士常大病瘧轉易至數十人)
(訓身爲煑湯藥咸得平愈其無妻者爲適配偶參同契注水火相尅而爲配偶者假土之力也王逸九思言逝邁兮北徂呌我友兮)
(配偶白居易詩同儕傾寵幸異數爲配偶)無耦(左傳逄澤有介麋疏畜丨丨曰介魏志管寧傳太僕陶丘一等薦寧曰寧清高)
(恬泊擬跡前軌德行卓絶海内無偶南史袁粲傳粲嘗步履白楊郊野間道遇一士大夫便呼與酣飲明日此人謂被知顧到門求)
(進粲曰昨飲酒無偶聊相要耳竟不與相見)寡偶(史記滑稽傳東方朔荅客難曰今世之處士時雖不用崛然獨立塊然獨)
(處上觀許由下察接輿策同范蠡忠合子胥天下和平與義相扶丨丨少徙固其常也子何疑于余哉陸機孝俟周處碑縱情丨丨)
(俗弊不忻鄉曲誣其害名改節播其聲譽)未偶(史記張釋之馮唐傳贊張季丨丨見識袁盎韓偓詩願言丨丨非高卧多病無)
(心選勝遊)求偶(後漢書劉陶傳注魯漆室邑之女過時未適人當穆公之時君老太子幼女倚柱而啼傍人聞之心莫不慘慘)
(者隣婦問曰子欲嫁乎吾爲子丨丨女曰吾豈爲嫁之故不樂而悲哉吾憂魯君老而太子少也馬融長笛賦丨丨鳴兮悲號長嘯)
(陸機感時賦魚微微而丨丨獸岳岳而相攅)連偶(後漢書蔡邕傳邕上封事曰諸生競利作者鼎沸其高者頗引經訓風喻)
(之言下則丨丨俗語有𩔖俳優或竊成文虚冐名氏)凡偶(後漢書邊讓傳蔡邕與何進薦讓書曰使讓生在唐虞則元凱之次)
(運值仲尼則顔冉之亞豈徒俗之丨丨近噐而已者哉)誰偶(後漢書戴良傳良才既高逹而論議尚竒多駭流俗謝季孝問)
(曰子自視天下孰可爲比良曰我若仲尼長東魯太禹出西羌獨步天下丨與爲丨竇衆述書賦彦先尚質而不有猶崆峒之上世)
(俗丨丨注顧榮字彦先)良偶(北史劉延明傳延明年十四就博士郭瑀瑀弟子五百餘人通經業者八十餘人瑀有女始笄)
(始選丨丨有心於延明遂别設一席謂弟子曰吾欲覓一快壻誰坐此席者吾當婚焉延明遂奮衣坐神志湛然曰延明其人也瑀)
(遂以女妻之羅虬比紅兒詩還緣交甫非丨丨不肯終身作羿妻)參耦(淮南子邪人丨丨比周而隂謀)諧偶(易林安樂)
(富有二人丨丨)辟耦(釋名匹辟也往相丨丨也)行耦(論衡舜王天下皐陶佐政北人無擇深隱不見禹王天下伯益輔治)
(伯成子高委位而耕非臯陶才愈無擇伯益能出子高也然而臯陶伯益進用無擇子高退隱進用丨丨退隱揉違也)索偶
(掦雄甘泉賦乃搜逑丨丨臯伊之徒冠倫魁能陶潛問情賦鳥悽聲以孤歸獸丨丨而不還)仇偶(王褒論鳴聲相應丨丨相)
(從人由意合物以𩔖同)伴偶(王褒僮約不得晨出夜入交關丨丨)亡偶(王褒洞簫賦悼恅瀾漫丨丨失儔)趨偶
(張衡應間及津者風攄失塗者幽僻遭遇難要丨丨爲幸)爲耦(李尤賦侏儒巨人戲謔丨丨)非偶(夏侯湛外祖母辛憲)
(英傳司馬宣王將誅爽爽司馬魯芝呼敵俱云敞懼其姊憲英曰此舉不過以誅曹爽耳敞曰然則事就乎曰得母殆就爽之才丨)
(太傅之丨也白敏中息夫人不言賦勢異絲蘿徒新婚而丨丨華如桃李雖結子而無言薛能詩自高輕月桂丨丨賤池蓮)翠
偶(張華詩翔鳥鳴丨丨草蟲相和吟)神偶(支遁詩遠度冥三才恍惚喪丨丨)親偶(顔延之庭誥文辭丨丨閉身性)
(師净覺信緣命)失偶(顔延之庭誥文慌若迷塗丨丨黶如深夜撤燭)疇偶(謝靈運樂府翔鳴常丨丨所歎獨乖絶)纂
偶(何承天安邊論丨丨車牛以飾戎械計千家之資不下五百耦牛爲車五百輛參合鈎連以衛其衆)别偶(鮑照野鵝賦邈)
(辭羣而丨丨超烟霧而風行梁元帝詩啼鳥怨丨丨曙鳥憶離家)運偶(何遜九日侍宴樂遊苑詩丨丨參侯服恩洽厠朝聞)
(崔國輔詩丨丨千年聖時傳九月神)命偶(薛道衡文輕生多幸丨丨興運)迹偶(韋承慶靈臺賦或趨暌而丨丨或言信而)
(誠疑)共偶(韋嗣立詩昌年雖丨丨歡會此難并)衰偶(李賀詩學爲堯舜文時人責丨丨)珍耦(黃庭堅詞翡翠金籠)
(思丨丨忍抛與山雞僝僽張雨題烟梅睡雀六言詩丨丨偏憐瓊樹寒香漠漠紛紛)鳳偶(葛長庚詩君王有丨丨不數芹邊燕)
卜偶(楊維楨詩巫家丨丨不爲嫌)
相人偶(儀禮聘周公揖入每門每曲揖注每門輙揖者以丨丨丨爲敬也)籩豆偶(禮記鼎爼竒丨丨丨王褒幼訓)
(君南面而臣北面天地之義也鼎爼竒而丨丨丨隂陽之義也又庾信樂章爼竒豆偶惟誠惟賢)大夫耦(儀禮大射若有)
(士與大夫爲耦則以丨丨之丨爲上)姬姞耦(左傳石癸曰吾聞丨丨丨其子孫必蕃)聖人耦(漢書董仲舒傳贊劉)
(向子歆以爲伊吕乃丨丨之丨王者不得則不興)喬松偶(魏志董昭傳昭與魏郡太守袁春卿書曰居有泰山之固身爲)
(丨丨之丨)二主偶(淮南子八九七十二丨丨丨偶以承竒竒主辰辰主月月主馬馬故十二月而生)不必偶(劉歆)
(賦䨥美丨丨爲丨兮時有羞而不相及)上藥偶(嵇康養生論不言肴糧無充體之益但謂延生非丨丨之丨)二八
偶(嵇康文寧如伯奮仲堪丨丨爲丨排擯共鯀令失所乎將箕山之夫潁水之父輕賤唐虞而笑大禹乎)仁義偶(阮籍)
(通易論立仁義以定性取蓍龜以制情丨丨有丨而禍福分)嬌鶯偶(陳後主詩遠樹𢃄山高丨丨含響丨)晴難偶
(薛能華岳詩客翫丨丨丨農祈雨必零)琅花偶(陸龜蒙詩嘗聞白芝秀狀與丨丨丨)孟光偶(蘇軾詩老病丨丨丨)
與尊者耦(儀禮大射卑者丨丨丨爲丨不異侯)不勝其耦(左傳衛獻公自夷儀使與甯喜言甯喜許之大叔文)
(子聞之曰甯子視君不如奕棋奕者舉棋不定丨丨丨丨而况置君而弗定乎必不免矣劉克莊跋同奕也有丨丨丨丨焉有百戰)
(百勝焉同射也有不至於彀焉有百𤼵百中焉予日衰日隋丨丨丨丨不至於彀久矣弟其益勉之)
耦(五口切丨耕也亦姓)
韻藻四耦(晉書食貨志黃初二年陸遜抗疏令諸將各廣其田權報曰甚善今孤父子親自受田車中八牛以爲丨丨雖)
(未及古人亦欲與衆均其勞也有吳之務農重榖始于此焉)
十千耦(詩亦服而耕丨丨維丨)二五耦(左傳驪姬嬖欲立其子賂外嬖梁五與東關嬖五使言于公曰曲沃君之)
(宗也蒲與二屈君之疆也不可以無主晉侯說之使大子居曲沃重耳居蒲城夷吾居屈羣公子皆鄙二五卒與驪姬譛羣公子而)
(立奚齊晉人謂之丨丨丨注二耜相耦廣一尺共起一伐言二人俱墾傷晉室若此)
增萬耦(詩十千維耦箋丨丨同時舉也耜廣五寸三耜爲耦一川之間萬夫故有丨丨陸游詩丨丨方觀渭上村)千耦
(詩丨丨其耘徂隰徂畛徐陵碑文室歌丨丨家喜萬鍾)合耦(周禮天官大宰八曰友以任德民注友謂同井相丨丨耡作者)
(又地官里宰以歲時丨丨于耡以治稼穡注季冬之月令命農計耦耕事修耒耜具田噐是其歲時與合人耦則牛耦亦可知也疏)
(周時未有丨丨耕至漢時搜粟都尉趙過始教民牛耕今鄭云合丨丨可知者或周末兼冇丨丨至漢時過乃絶人耦專用丨丨故)
(鄭兼云焉)人耦(見上)牛耦(見上)一耦(周禮冬官匠人爲溝洫耜廣五寸二耜爲耦丨丨之代廣尺深尺謂之&KR0850;注伐)
(𤼵也)作耦(吳語吳王還自伐齊乃訊申胥曰昔吾先王體德聖明逹于上帝譬如農夫丨丨以刈殺四方之蓬蒿)御耦
(潘岳籍田賦乃降靈壇撫丨丨游場染屨洪縻在手石貫籍田賦入滌埸而肆目撫丨丨而舉趾)結耦(陶潛詩冀缺携儷沮)
(溺丨丨)丹耦(謝朓樂章率先丨丨躬遵綠疇)青耦(范雲詩司春命初鐸丨丨肆中樊)紺耦(江淹爲蕭太傅東耕)
(教電爍有期桐萌無遠便當躬速丨丨道先列辟顔延之詩浮靄起青壇沈腴𤼵丨丨)緇耦(江淹東耕祝文呈典丨丨獻禮)
(翠壇)隣耦(蘇軾詩利爾耡耜好爾丨丨)華耦(左傳宋丨丨來盟其官皆從之書曰宋司馬華孫貴之也又公子遂會晉)
(趙盾宋丨丨衛孔逹許大夫救鄭)
沮溺耦(朱子詩願結丨丨丨窮年此巖耕)扶犁耦(張雨詩朝晴獨見扶犁叟人生合作丨丨丨)
阜(房久切山丨釋名土山日丨阜厚也言高厚也廣雅無石日丨)
韻藻山阜(詩如丨如丨如罔如陵李尢雍城門銘雍門處中位月在酉盲風寒濁燕歸丨丨孫綽天台山賦融而爲川凟)
(結而爲丨丨韋承慶靈臺賦纖埃不讓于丨丨巨海見排于井谷)大阜(詩升彼丨丨從其羣醜爾雅高平曰陸大陸曰阜丨)
(丨曰陵)孔阜(詩駟驖丨丨六轡在手田車既好四牡丨丨)曲阜(禮記封周公於丨丨地方七百里革車千乘史記三)
(皇紀神農氏初都陳後居丨丨兖州志丨丨縣神農少昊徙都之地周武王以封周公旦是爲魯國因城中有阜委曲長數里故名)
(魏武帝請封荀彧表丨丨之錫不後營丘蕭何之上先於平陽珍策重計古今所尚阮籍爲鄭冲歡晉王牋周公藉已成之勢據既)
(安之業光宅丨丨奄有龜蒙)財阜(後漢書劉陶傳夫欲民殷丨丨要在止役禁奪則百姓不勞而足)堆阜(唐書武后)
(傳新豐有山因震突出荆人俞文俊上言人不和&KR0146;贅生地不和丨丨出耳目志海山微茫而隱見江山嚴厲而峭卓溪山窈窕而)
(幽深塞山童頳而丨丨梁武帝詩白水凝澗溪黃落散丨丨)塊阜(淮南子牛蹄之涔無尺寸之鯉丨丨之山無尋丈之材)
增具阜(詩叔在藪火烈丨丨)使阜(周禮地官司市凡治市之貨賄六畜珍異亡者使有利者丨丨)堂阜(左傳召忽)
(死之管仲請囚鮑叔受之及丨丨而税之注丨丨齊地東莞蒙隂縣西北有夷吾亭或曰鮑叔牙觧夷吾縳于此)昌阜(左傳)
(韓氏其丨丨于晉乎辭不失舊潘尼釋奠頌純嘏自晉永世丨丨)民阜(周語若本固而功成施偏而丨丨乃可以長保民矣)
(晉語政平丨丨財用不匱鮑照河清頌治博化光丨丨財盛)生阜(魯語鳥獸孕水蟲成獸虞于是乎禁置羅矠魚鼈以爲夏)
(槁助丨丨也)陸阜(齊語丨丨陸墐井田疇均則民不憾)豳阜(史記周紀武王徵九牧之君登丨之丨以望商邑)汶
阜(蜀志秦宓傳蜀有丨丨之山江出其腹帝以會昌神以建福故能沃野千里)國阜(晉書食貨志家殷丨丨遠至邇安杜)
(審言詩省方稱丨丨問道識風淳)殷阜(晉書食貨志永平五年作常滿倉立粟市于城東粟斛直錢二丨草樹丨丨牛羊彌)
(望又孝武之末天下無事時和年豐百姓樂業榖帛丨丨幾乎家給人足南史陸杲傳祖徽爲益州刺史加督恤隱有方威惠兼著)
(寇盗静息入物丨丨蜀中安之張衡西京賦地沃野豐百物丨丨謝超宗樂章庶物盛長咸丨丨)繁阜(晉書刑法志亡者刖)
(足盗者截手滛者割勢此等已刑之後便各歸家父母妻子共相養恤雖已刑殘不爲虛棄而所患都塞又生育丨丨之道自若也)
層阜(晉書左貴嬪傳峻山峨峨丨丨重阿沈約詩夕隂𢃄丨丨長烟引輕素江總賦而丨丨之超忽邇平湖之迥深禇遂良詩)
(行雲泛丨丨蔽月下清渠)林阜(晉書阮修傳家無儋石之儲晏如也與兄弟同志常自得于丨丨之間又皇甫謐傳因疾抽簪)
(散髮丨丨)峻阜(晉書劉元海載記元海將討鮮卑劉宣等固諫元海曰善當爲崇岡丨丨何能爲培塿乎)沙阜(晉書石季)
(龍載記季龍以中書監石寧爲征西將軍楊康等與寧戰于丨丨寧敗績乃引還金城又南史齊高帝諸子傳始興簡王鑑爲益州)
(刺史於園地得古冡珍寳甚多以朱丨爲丨水銀爲池)俗阜(晉書姚泓載記論丨丨年豐遠安邇輯)岡阜(南史齊高)
(帝紀帝舊塋在武進彭山丨丨相屬數百里不絶其上常有五色雲又有龍出焉夏侯湛獵兔賦搜陵危險覓歴丨丨)康阜
(宋史樂志何以錫之貽爾眉壽何以格之永爾丨丨)蕃阜(宋史樂志百物丨丨四方順成通其八蜡合乃嘉平)高阜(宋史)
(韓世忠傳世忠與蘇格等五十騎抵滹沱河逄金兵二千餘騎世忠躍馬薄敵廻旋如飛敵分二隊據丨丨世忠奮擊格等夾攻之)
(敵大亂)丘阜(淮南子夫大生小多生少天之道也故丨丨不能生雲雨涔水不能生魚鼈者小也又班固竇車騎北征頌名)
(王交手稽顙請服乃收其鋒鏃干鹵甲胄積象如丨丨陳閱滿廣野)廬阜(高僧傳慧遠本姓賈氏雁門樓煩人因秦亂來游于)
(晉居丨丨三十餘年化兼道俗劉孝綽詩命駕獨尋幽淹留宿丨丨孟浩然詩江路經丨丨松門入虎谿)鍾阜(建康錄始皇鑿)
(丨丨爲凟令水貫其中以洩王氣呼爲秦淮庾肩吾謝賜宅啓却瞻丨丨前枕洛橋李中詩閒登丨丨林泉晚夢去沃洲風雨寒)
豐阜(掦雄誄丨丨庶卉旅力不射)北阜(班固西都賦晞秦嶺睋丨丨挾豐灞據龍首郭璞詩丨丨烈烈巨海混混謝靈)
(運詩卜室倚丨丨啓扉面南江)内阜(張衡東京賦丨丨川禽外豐葭菼)彌阜(張衡西京賦上林禁苑跨谷丨丨)疇
阜(張衡賦步馬丁丨丨逍遥乎陵岡)邙阜(蔡邕薦太尉董卓表卓聞乘輿已趨河津身率輕騎長驅丨丨謝靈運山居賦)
(昔仲長願言流水高山應壉作書丨丨洛川)華阜(梁鴻詩惟季春兮丨丨麥含英兮方秀)蒼阜(王粲馬瑙勒賦總衆)
(材而課美信莫臧於馬瑙被文采之華飾雜朱綠與丨丨)長阜(嵇康詩南凌丨丨北厲清渠孫綽賦𢃄丨丨倚茂林)溝阜
(陸機論城池無籓籬之固山川無丨丨之勢)尺阜(陸機賦方介丘于丨丨托雲林乎一木)東阜(潘岳詩駕言陟丨丨)
(望墳思紆軫)雙阜(成公綏詩高岡碣崔嵬丨丨夾長川)亍阜(左思魏都賦矞雲翔龍澤馬丨丨注亍步也丑亦反)幽
阜(左思吳都賦宗生高岡族荗丨丨)耀阜(夏侯湛春可樂賦澤馬翳渚原卉丨丨)翠阜(張協七命登丨丨臨丹谷)
(蘇軾詩重樓丨丨出霜曉)重阜(趙至與嵇蕃書徘徊九臯之内慷慨丨丨之巔蘇軾詩高談破巨浪飛屨輕丨丨)抱阜
(謝靈運山居賦豈伊臨溪而傍沼廼丨丨而𢃄山)起阜(謝靈運山居賦瀨排沙以積丘峯倚渚以丨丨)背阜(謝靈運山)
(居賦而山丨丨東徂西傾)凌阜(謝靈運山居賦丨丨泛波水往步還)歲阜(陸倕石闕銘役休務簡丨丨民和李嶠詩九農)
(歡丨丨萬宇慶時休)遥阜(王僧孺詩交枝隱修逕廻流影丨丨)緣阜(劉峻金華山栖志寺觀之前皆植修竹檀欒蕭瑟被)
(陵丨丨)上阜(劉潛謝賜牛啓丨丨輙駕下澤是驅)仙阜(江總瑪瑙盌賦寳出崑崙之丨丨觴即玄洲之玉酒)香阜
(江總詩息舟候丨丨悵別在寒林)熙阜(薛道衡文神化隆平生靈丨丨)稽阜(駱賓王詩鬲津開巨浸丨丨鎮各都)魯
阜(蕭楚材詩將追丨丨跡更勒岱宗銘)宏阜(劉允濟詩丨丨自鬱盤高堙復廻薄)匡阜(李德裕大孤山賦序點大孤於)
(中流昇旭景于丨丨)驪阜(林琨駕幸温泉宫賦指鳳城之香陌得丨丨之甘泉錢惟筠詩丨丨凌雲對玉鈎)京阜(盧肇)
(詩捍此巨災崪若丨丨)衆阜(韋莊詩羣峰若侍從丨丨如嬰提)横阜(秦觀詩辛夷茂丨丨錦雉豔空園)茅阜
(虞集贈真一先生詩終歲採芝丨丨曲豐年收榖杏林間)南阜(沈趍詩游蛇隱遥漢文豹栖丨丨)疊阜(周伯琦詩聯岡)
(丨丨衛神都)原阜(劉基詩荆榛塞丨丨)會阜(左傳叔孫歸曾天御季孫以勞之旦及日中不出曾天謂丨丨曰旦及日)
(中吾知罪矣魯以相忍爲國也忍其外不忍其内焉用之丨丨叔孫家臣)楊阜(魏志丨丨傳丨丨字義山天水冀人也轉)
(武都太守威信素著百姓襁負而隨之爲政舉大綱而已下不忍欺也徵拜城門校尉常見明帝著褐被縹綾半褎䄂阜問帝曰此)
(于禮何法服也帝默然不答曰是不法服不以見阜數諫争不聽乃屢乞遜位未許會卒家無餘財李德裕丹扆箴汲黯莊色能正)
(不冠丨丨慨然亦譏縹紈)
鳥在阜(史記楚世家楚莊王三年不出號令伍舉曰有丨丨于丨三年不蜚不鳴是何鳥也莊王曰蜚將冲天鳴將驚人)
嘉祥阜(班固白雉詩獲白雉兮效素烏丨丨丨兮集皇都)崑崙阜(阮籍逹莊論廣成子處崆峒之山以入無窮之)
(門軒轅登丨丨之丨而遺玄珠之根)薪于阜(阮籍大人先生傳先生見丨丨丨者歎曰汝將焉以是終乎哉薪者曰是終我)
(乎不以是終我乎窮逹詎可知耶)琨瑶阜(左思吳都賦其琛賂則丨丨之丨銅鍇之垠)情易阜(謝靈道撰征賦)
(丨在本而丨丨物雖末而難懷眷余勤以就路苦憂來其城頽)兆人阜(張說詩問俗丨丨丨觀風五教宣)培塿阜
(陳陶詩勿輕丨丨丨或有竒棟梁)
九(舉有切數也)
韻藻陽九(漢書律歷志初入元百六丨丨注孟康曰所謂丨丨之戹百六之會也初入元百六歲有戹者則前元之餘氣)
(也凡四千六百十七歲爲一元一元之中有九度陽厄五隂厄四陽爲旱隂爲水九七五三皆陽數也故曰丨丨之厄晉書元帝紀)
(司空廣武侯劉琨等上書勸進曰方今踵百王之季當丨丨之會黎元波蕩無所繫心安可廢而不恤曹植論值丨丨無妄之世遭)
(炎光厄會之運陸機吳趨行王迹隤丨丨帝功興四遐文天祥正氣歌嗟予遘丨丨隸也實不力)九九(漢書梅福傳齊桓之)
(時有以丨丨見者桓公不逆欲以致大也注丨丨算術又掦雄傳觀易者見其卦而名之觀元者數其畫而定之元首四重者非卦)
(也數也其用自天元推一晝一夜隂陽數度律歴之紀丨丨大運與天終始北史牛弘傳明堂議曰通天屋高八十一尺黃鍾丨丨)
(之實也吕氏春秋齊桓公設庭燎爲便人欲造見者朞年而士不至于是東野有以丨丨見者桓公使戲之曰丨丨足以見乎曰丨)
(丨薄能耳而君猶禮之况賢于丨丨者乎歲時紀俗用冬至次日數及丨丨八十一日多作丨丨詞又云九盡寒盡伏盡熱盡東京)
(賦屬車丨丨乘軒並轂宗楚客九日詩丨丨侍神仙高高坐半天薛能詩丨丨已從南至盡芊芊初傍北籬新范成大詩頗亦契三)
(三未省計丨丨陸游詩但有客誇車丨丨了無人問衆三三)三九(後漢書郎顗傳顗上言陛下踐阼以來勤心衆政而丨丨)
(之位未見其人注丨公丨卿也范成大詩行當侍紫極槐棘位丨丨又蘇軾祀菊詩何侯方丈庾郎丨丨按齊書庾杲之傳杲之清)
(貧食維有韭&KR0034;㵸韭生韭雜菜或戲之曰誰謂庾郎貧食鮭常冇二十七種黃庭堅詞庾郎丨丨常安樂)陸九(唐書陸贄傳贄)
(入翰林年少天子以軰行呼丨丨)觀九(准南子丨丨鑽一知之所不知而心未嘗死九謂九天一龜也)黃九(志林)
(山谷和茶詩云曲几團蒲聽煮湯煎成車聲繞羊腸東坡云丨丨恁地怎得不窮)二九(張衡東京賦玄謀設而隂行合丨丨)
(而成譎注譎變也謂王莾之志隂行十八年而成變計也沈約内典序巨相四八照曜于大千尊法丨丨包籠乎無外)牢九
(蘇軾詩豈惟丨丨薦古味要使真一流仙漿自注束晳餅賦饅頭薄持起搜丨丨)歐九(劉克莊詩丨丨平生許可難按歐陽)
(修也)
神州九(史記孟子荀卿傳騶衍以爲中國名曰赤縣神州中國外如赤縣丨丨者丨)十對九(梁書劉顯傳沈約于)
(坐策顯經史丨事顯丨其丨約曰老夫昏忘不可受策雖然聊試數事不可至十也顯問其五約對其二)十八九(宋史方技)
(傳王老志棄妻子結草廬田間時爲人言休咎政和三年封洞微先生朝士多從求書初若不可觧後卒應者丨丨丨故其間如市)
(李商隱畫松詩寳笥丨丨丨香緹千萬重邵謁詩丈夫丨丨丨膽氣欺韓彭黃庭堅詞人生不如意丨事常丨丨)吞八九
(司馬相如賦秋田乎青丘徬徨乎海外丨若雲夢者丨丨于其胸中曾不蔕芥蘇軾詩雲夢胸中丨丨丨又曹植魏德論越八九于)
(往素踵帝王之靈矩王融曲水詩序邁三五而不追踐八九之遥迹注八九謂七十二君也)張鵶九(白居易鵶九劍詩歐)
(冶子死千年後精靈暗授丨丨丨又元稹說劍篇既非古風壺無乃近鵶九)
糲十粺九(詩或舂或揄箋米之率丨丨丨丨言粟一石爲糲米六斗舂糲一斗爲粺九升)
增初九(易丨丨潛龍勿用劉歆文黃鍾丨丨律之首陽之變也林鍾初六吕之首隂之變也崔駰賦潛龍丨丨真人乃𤼵上)
(貫紫宫徘徊天闕嵇康養生論植玄根于丨丨吸朝霞以濟神支遁詩靖一潛蓬廬愔愔詠丨丨)用九(易乾元丨丨天下治)
(也)上九(易丨丨亢龍有悔又瑯嬛記九爲陽數古人以二十九日爲丨丨初九日爲中九十九日爲下九每月下九置酒爲)
(婦女之歡名曰陽會蓋女子隂也待陽以成故女子于是夜爲藏鈎諸戲以待月明至有忘寐而逹曙者)中九(見上)下九
(見上古詩初七及丨丨嬉戲莫相忘)稱九(易初九潛龍勿用疏居第一之位故稱初以其陽爻故丨丨又陽爻丨丨隂爻稱六)
(其說有二一者乾體三畫坤體有六畫陽得兼隂故其數九隂不得兼陽故其數六二者老陽數九老隂數六老陽老隂皆變周易)
(以變者爲占故丨丨稱六)天九(易天一地二天三地四天五地六天七地八丨丨地十疏此言天地隂陽自然竒偶之數也)
數九(書天乃錫禹洪範九疇傳天與禹洛書福龜負文有丨至于丨禮記孟秋之月律中夷則其丨丨注金生數四成丨丨但)
(言九者亦舉其成數蕭子雲樂章君臣丨丨𤼵凉風)第九(書厥貢貞傳貞正也州丨丨賦正與九相當疏貞即下下爲丨丨也)
(此州治水最後畢州爲丨丨賦亦丨丨晉書食貨志官品第一至于丨丨各以貴賤占田品第一者五十頃第二品四十五頃第三)
(品四十頃第四品三十五頃第五品三十頃第六品二十五頃第七品二十頃第八品十五頃丨丨品十頃陸龜蒙詩知名十小天)
(林屋當丨丨)隂九(禮記王制疏凡水旱之數&KR1318;運有常案律歷志云初入元一百六歲冇陽九謂旱九年次三百七十四歲)
(丨丨謂水九年)金九(禮記鱗鳳龜龍謂之四靈疏鱗屬東方取有性仁則屬木也故公羊說鱗者木精鄭云丨丨以木八爲妻)
(金性義木性仁得陽氣性似父得隂氣性似母麟毛蟲得木八之氣而性仁)飲九(禮記尸飲五君洗玉爵獻卿尸飲七以瑶)
(爵獻大夫尸丨丨以散爵獻士及羣冇司皆以齒明尊卑之等也)有九(禮記子曰女三人者吾語女禮猶丨丨焉大饗有四)
(焉注猶丨丨焉吾所欲語女餘丨丨也但大饗有四四者謂金再作升歌清廟下管象也晉書宣帝紀孫權遣使乞降上表稱臣陳)
(說天命魏武帝曰此兒欲踞吾著爐炭上耶荅曰漢運垂終殿下十分天下而丨其丨以服事之權之稱臣天人之意也虞夏商周)
(不以謙讓者畏天知命也莊子鯢桓之審爲淵止水之審爲淵流水之審爲淵淵丨丨名此處三焉)合九(周禮天子之弓丨丨)
(而成規諸侯合七而成規士合三而成規)鼎九(周禮饔餼之禮正丨丨牛一羊二豕三魚四腊五腸胃六膚七鮮魚八鮮腊九)
(儀禮聘禮飪一牢在西丨丨羞鼎三腥一牢在東鼎七左傳武王克周遷九鼎于雒邑疏國策稱齊救周求九鼎顔率謂齊王曰昔)
(周伐殷而取九鼎一鼎九萬人挽之九鼎八十一萬人挽之挽鼎人數或是虚言要知其丨有丨故稱九鼎也)鮒九(儀禮士虞)
(禮升魚鱄丨丨實于中鼎)膚九(儀禮少牢饋食禮雍人倫丨丨實于一鼎)黻九(左傳衮冕黻珽疏九章者龍一山二華蟲)
(三火四宗彛五在衣藻六粉米七黻八丨丨在裳)罪九(史記高祖紀漢王數項羽曰項羽使人隂弑義帝江南丨丨)徵
九(史記律書上九商八羽七角六宫五丨丨)什九(史記魏世家魏成子以食禄千鍾丨丨在外什一在内)亢九(漢書)
(律歷志論星之度數云角十二丨丨氏丨五自角之初至房初三十六度晉書律歷志角十二丨丨氏十五房五心五尾十八箕十)
(一東方七十五度)赤九(後漢書耿純傳時真定王劉掦造作䜟記云丨丨之後癭掦爲主注漢以火德故云赤也光武于高)
(祖九代孫故云九又曹褒傳肅宗元和二年下詔曰河圖稱丨丨會昌十世以光十一以興注九謂光武十謂明帝十一謂章帝)
壁九(晉書律歷志斗二十六牛八女十一虛十危十七室十六丨丨北方九十八度)參九(晉書律歷志奎十六婁十二胃)
(十四昴十一畢十六觜二丨丨西方八十度)廬九(晉書伏滔傳光武連兵于肥舒魏祖馳馬于蘄苦而丨丨之間流溺兵去)
(者十而七八焉陸倕石闕銘折簡而禽丨丨傳檄以下湘羅注丨江丨江也)五九(北史李謐傳今禮文殘缺聖言靡存明堂)
(之制誰使正之是以後人紛紏競興異論丨丨之說各信其習是非無凖得失相半韓琦和崔諫議詩十千猶且迎春酌丨丨寒湏)
(伴臘梅)刑九(商子道塞久矣今欲開之必丨丨而賞一)過九(鹽鐵論方李斯在荀卿之門闒茸與之齊軫及其奮飛高)
(舉龍昇驥騖丨丨軼二翺翔萬仞鴻鵠驊騮且不同侣况跛牂燕雀之屬乎)一九(參同契子南午北互爲網紀丨丨之數終)
(而復始鮑照士字謎乾之丨丨隻立無偶坤之二六宛然雙宿)邁九(抱朴子能敷五丨丨者不能全小潔經曲碎也)昌九
(清異錄宜春太守虞杲郡齋植菖蒲五檻次子夢髯翁自號丨丨言願賜保養)羆九(郭璞丨丨獸讚竅生尾上號曰丨丨)重
九(陶潛九日間居詩序余間居愛丨丨之名秋菊盈圍而持醪靡由王筠詩丨丨惟嘉節抱一應元貞蘇軾詩流年又喜經丨丨)
(可意黃花是處開楊萬里送周元吉詩黃鶴樓前作丨丨水精宫裏過中秋)嗣九(李程日五色賦舒明曜符君道之克明麗)
(九華當帝業之丨丨)廻九(元稹詩雌一守命門丨丨填血腦)元九(白居易詩憑鶯傳語報李六倩鴈將書與丨丨按元)
(稹也)六九(王十朋詩牀頭周易深且神毋惜往來論丨丨)
四十九(易大衍之數五十其用丨丨有丨淮南子蘧伯玉行年五十而知丨丨丨年之非白居易詩明朝丨丨丨應轉悟前)
(非又丨丨丨年身老日一百五夜月明天)不待九(書簫韶九成鳳皇來儀傳樂九奏而致鳳凰則餘鳥獸丨丨丨而率舞)
二十九(詩桃夭篇序男女以正婚姻以時疏女得以年盛時行則女自十五至十九也女年既盛則男亦盛矣自二十至丨)
(丨丨也)大國九(禮記王制注畿内丨丨丨者三公之田三為有致仕者副之為六也其餘三待封王之子弟)吉服
九(周禮天官屨人掌王及后之服屨注王丨丨有丨舄有三等)上公九(左傳楚子玉自為瓊弁玉纓疏王璂飾十二丨)
(丨丨諸侯伯七子男五卿大夫皆二)短脅九(左傳宴有折爼疏按特牲饋食禮有九體則肩一臂二臑三肫四胳五正脊六)
(横脊七長脅八丨丨丨此謂士禮也若大夫禮則十一體加脡脊代脅)六生九(左傳聲亦如味五聲疏正義曰漢書律歴)
(志又云五聲之本生黃鍾之律九寸為宫或益或損以定商角徵羽九六相生或損或益者下生三分損一上生三分益一九六相)
(生者以九生六是三損一也以丨丨丨是三益一也)年十九(史記魯世家昭公丨丨丨猶有童心注言無成人之志面有童)
(子之心)鈎股九(後漢書鄭玄傳注九章筭術周公所作也凡九篇方田一粟米二羞分三少廣四均輸五方程六傍要七)
(盈不足八丨丨丨)背為九(後漢書哀牢夷傳其先有婦人名沙壹捕魚水中觸沈木因懷&KR1494;産子男十人後沈木化為龍)
(語曰若為我生子今悉何在九子見龍驚走獨小子背龍而坐龍因䑛之其母烏語謂丨丨丨謂坐為隆因名子曰九隆及長遂其)
(推以為王)黃龍九(晉書武帝紀泰始二年鳳凰六青龍十丨丨丨麒麟各一見于郡國又五行志青龍二年四月崇華殿災)
(七日復崇華殿改曰九龍以郡國前後言見龍者九故以為名)置郡九(晉書地理志蜀先主于漢建之間初丨丨丨注巴東)
(巴西梓潼江陽汶山漢嘉朱提宕渠涪陵)不及九(晉書戴洋傳庾亮欲西鎮石城洋日武昌土地有山無林政可圖始不可)
(居終山作八字數丨丨丨不可移也公宜更擇吉處)伏泉九(南史齊武帝紀沈攸之事起未得朝廷處分上以中流可以待)
(敵即據盆口城為戰守脩于時城内乏水欲引水入城始鑿城内遇丨丨涌出如此者丨處用之不竭)破骨九(北史明弘)
(傳弘每臨陣摧鋒直前身被一百餘箭丨丨者丨朝廷壯之)十室九(唐書宋務光傳近觀朝市則以為既庶且富試踐閭)
(陌則百姓衣牛馬之衣食犬彘之食丨丨而丨)三如九(家語天一地二人三丨丨丨九九八十一一主日日數十故人十月)
(而生)五十九(莊子衛蘧伯玉行年六十而六十化未嘗不始於是之而卒詘之以非也未知今之所謂是之非丨丨丨非也)
九十九(金樓子楚富子牧羊丨丨丨而願百其鄰人貧有一羊富拜之曰吾羊丨丨丨今君之一盈成我百則牧數足矣鄰)
(者與之從此觀焉富者非富貧者非貧也盧仝寄男抱孩詩他日吾歸來家人若彈糺一百放一下打汝丨丨丨蘇軾詩仇池丨丨)
(丨蒿少三十六)承其九(王逸九辨章句宋玉作九辨劉向王褒之徒依而作詞亦丨丨丨以立義焉)麞鹿九(魏文)
(帝典論序與族兄子丹獵于鄴西終日手獲丨丨丨雉兒三十)二尺九(荀勖奏每合樂時隨歌者聲之淸濁用笛有長短聲)
(濁者用三尺二笛因名三尺二調聲清者用二尺九笛因名丨丨丨調)十之九(王羲之與會稽王牋以區區吳越經緯天)
(下丨分丨丨)小例九(陳肩吾書品序推能相越丨丨而丨引𩔖相附大等而三)三十九(白居易詩行年丨丨丨歲)
(暮日斜時蘇軾詩龍鍾丨丨丨勞生已強半)倍其九(熊朋來瑟賦其長為黃鍾者九兮丨丨丨以為首也)雲夢九
(張養浩詩飲興平吞丨丨丨)九州九(劉詵詩下視丨丨丨)九復九(陳泰詩君不見長安康莊丨丨丨)子人
九(左傳鄉役之三月鄭伯如楚其師為楚師旣敗而懼使丨丨丨行成于晉子人氏九名)
百三十九(晉書地理志春秋之初尚有千二百國而見于春秋經傳者百有七十國焉丨丨丨丨知其所居三十一國盡)
(亡其處)十策有九(南史檀道濟傳傅亮使道濟西伐上問策於道濟對曰臣昔與謝晦同從北征入關丨丨晦丨其丨)
(然未嘗孤軍决勝戎事恐非其長)半百過九(白居易詩丨丨丨丨年豔陽殘一日)八元斯九(潘岳誄丨丨丨)
(丨五臣斯六)
后(胡口切君也又姓乂宥韻)
韻藻羣后(書班瑞于丨丨後漢書儒林傳序坐明堂而朝丨丨登靈臺以望雲物韋孟諷諫詩庶尹丨丨靡扶靡衛荀勖)
(樂歌肆覲丨丨爰及卿士薛能華岳詩太古朝丨丨中央擘巨靈)元后(書衆非丨丨何戴又亶聰明作丨丨)我后(書撫)
(丨則丨虐我則仇又徯丨丨后來其無罰宋史樂歌於皇丨丨祇戒專青齊肅有容祖考是承)神后(書于念我先丨丨之勞爾)
(先又敢昭告于上天丨丨)三后(書丨丨協心同底于道按丨丨謂周公君陳畢公又乃命丨丨恤功于民按謂伯夷禹稷詩丨)
(丨在天王配于京傳丨丨太王王季文王左傳丨丨之姓于今為庶注丨丨虞夏商荀勖樂歌昔我丨丨大業是維按謂晉宣帝景)
(帝文帝)川后(曹植洛神賦屏翳收風丨丨靜波謝靈運詩丨丨時安流天吳靜不𤼵劉孝威公無渡河詩君為丨丨臣妾作)
(江妃娣李商隱詩去夢隨丨丨來風貯石尤李羣玉詩雨師清滓穢丨丨掃波瀾)
增東后(書肆覲丨丨史記封禪書柴望秩于山川遂覲丨丨東后者諸侯也庾信俟靑帝樂歌甲在日鳥中星禮丨丨奠蒼)
(靈)明后(書修厥身允德協于下惟丨丨又終始愼厥與惟丨明丨後漢書桓榮傳論張佚計切陰侯以取高位危言犯衆議)
(動丨丨知其直有餘也晉書禮志孔子自衛反魯跡三代之典垂百王之訓時無丨丨道曀不行又范雲詩遭逄聖丨丨來棲桐𣗳)
(枝)前后(書古我丨丨問不惟民之承)保后(書丨丨胥慼鮮以不浮于天時)古后(書汝曷不念我丨丨之聞)先
后(書古有夏丨丨方懋厥德㒺有天災)王后(詩丨丨維翰丨丨烝哉)二后(詩昊天有成命丨丨受之傳丨丨文武也)
(漢書匡衡傳衡上疏曰昔者成王之嗣位思述文武之道以飬其心休烈盛美皆歸之丨丨而不敢擅其名是以上天歆享鬼神祐)
(焉)維后(詩懷柔百神及河喬嶽允王丨丨)人后(詩雝箋大祖謂文王疏知太祖為文王者以經云假哉皇考又言文)
(武維后是此皇考為天下之丨丨明非后稷也)齊后(南史齊高帝紀先是益州有山古老相傳曰丨丨山昇明三年四月二十)
(三日有沙門玄暢者于此山立精舍其日上登尊位)漢后(南史沈懷文傳孝武嘗有事圜丘未至期雨晦竟夜明旦風霽帝即)
(升壇懷文稱慶曰昔丨丨郊祀太一白日重輪神光四燭今陛下有事兹禮而膏雨迎夜清景麗朝斯實聖明攸感所致)天后
(宋史眞宗御製詩峩峩䨇闕濟濟明堂諸侯執帛丨丨當陽陸龜蒙入林屋洞詩題之為左神理之以丨丨自注林屋洞為左神幽)
(虛之天即丨丨眞君之便闕)坤后(抱朴子渾象尊于行健丨丨貴于安貞)寧后(張衡賦文斷祛而忌伯兮閹謁賊而)
(丨丨)靈后(曹植節遊賦諒丨丨之所處非吾人之所廬)叡后(陸機高祖功臣頌綢繆丨丨無競維人王融詩弘慈邈已)
(遠丨丨扇高塵江淹遣使廵行詔明王馭世廵岳采政丨丨司朝觀俗調化)藩后(陸機贈顧交趾公貞詩𤼵迹翼丨丨改授)
(撫南裔)劉后(潘岳西征賦激秦人以歸德成丨丨之來蘇)哲后(潘尼釋奠頌於穆伊何思文丨丨媚兹一人實副元)
(首)吳后(梁元帝賦壯慶亭于丨丨雄擕李于越王)副后(梁元帝賦惟天縱丁丨丨踰啟誦而惟首柳惲詩陳王驂駕反)
(丨丨西圍遊)從后(王僧孺謝啓銅龍始成早摛丨丨之句栢梁初攝首屬驂駕之辭)奉后(江淹牋載筆丨丨盛飾立)
(朝)嬴后(陳後主詔栢皇大庭鼔淳和于曩日姬王丨丨被澆風于末載)秦后(庾信傳卷衣丨丨之牀送枕荆臺之上)
霸后(楊炯少室山碑銘童子三尺羞稱丨丨之臣冠者六人惟述明王之道)軒后(張鷟仙都山銘永懷丨丨功成此地)
(張說詩時來謁丨丨罷去坐蓬瀛)文后(楊思玄奉和别魯王詩元王詩傳博丨丨寵靈優)羿后(張說侍射詩丨丨神)
(幽贊靈王法暗傳)徯后(張嘉貞詩丨丨逄今聖登臺謝曩賢)風后(史記五帝紀舉丨丨力牧常先大鴻以治民注丨丨)
(黃帝三公也聖賢羣輔錄黃帝七輔丨丨受金法注言能决理是非也王逸九思羡臯繇兮建興謨懿丨丨兮受瑞圖盧僎韋侍郎)
(別業詩丨丨軒皇佐雲峯謝客居)
宅丕后(書惟予弗克于德嗣先人丨丨丨)君為后(王融詩大哉丨丨丨何羡唐虞時)欽明后(梁昭明太)
(子詩豈若丨丨丨迴鑾鷲嶺陂)如雲后(孔穎逹尚書正義序泉源所漸基于出震之君黼藻斯彰郁乎丨丨之丨)
咎(其九切愆也惡也過也災也)
韻藻无咎(易君子終日乾乾夕愓若厲丨丨又丨丨者善𥙷過也又震丨丨者存乎踇又春秋叔孫僑如會晉士爕齊高)
(無咎宋華元衛孫林父鄭公子鰌邾人會吳子鍾離又宋史眺𥙷之傳𥙷之字丨丨又圖繪寶鑑揚𥙷之字無咎號逃禪老人高宗)
(朝以不直秦檜累徵不起又自號清夷長者水墨人物學李伯時梅竹松石水仙筆法清淡間野為世一絶)休咎(書曰丨徵)
(曰肅時雨若曰乂時暘若哲時燠若曰謀時寒若曰聖時風若蒙曰丨徵曰狂恒雨若曰僭恒暘若曰豫恒燠若曰急恒寒若曰)
(恒風若漢書劉向傳向見尚書洪範箕子為武王陳五行陰陽丨丨之應向乃集合上古以來春秋六國至秦漢符瑞災異之記推)
(迹行事連傳禍福著其占騐比𩔖相從各有條目凡十一篇號曰洪範五行傳論奏之晉書五行志周道弊孔子述春秋奉乾坤之)
(陰陽效洪範之丨丨天人之道粲然著矣北史李士謙傳士謙善譚玄理嘗有坐客不信佛家應報義士謙喻之曰積善餘慶積惡)
(餘殃豈非丨丨耶聞見後錄邵康節云先天之學心法也然其學在心或於内外欲觀丨丨故以皇極為考數之書耳劇談錄咸通)
(乾符中京師醫者續坤頗得秦和之術評脉知吉凶丨丨至於得失時日皆可預言又開成中有龍復本者無目善聽聲揣骨每言)
(丨丨無不必中陸機詩丨丨相乘躡翻覆若波瀾王維能禪師碑銘苟離身心孰為丨丨)執咎(詩𤼵言盈庭誰敢丨其丨潘岳)
(誄負丨其丨功讓其力)畏咎(詩或湛樂飲酒或惨惨丨丨)歸咎(左傳無所丨丨戰國策然而天下獨丨丨于齊者何)
(也以其為韓魏主怨也魏志楊阜傳成湯遭旱丨丨責己)受咎(左傳請從楚騑也丨其丨劉歆五行傳論吉凶由人然後陰陽)
(衝厭丨其丨)不咎(論語旣往丨丨魏志陳琳傳琳避難冀州袁紹使典文章袁氏敗琳歸太祖太祖謂曰卿昔為本初移書)
(但可罪狀孤而已何乃上及殳祖邪琳謝罪太祖愛其才而丨丨)引咎(吳志孫權傳權信任校事吕壹壹性苛慘用法深刻)
(大臣莫敢言後壹姦罪𤼵露伏誅權丨丨責躬南史傳岐傳岐仕梁除如新令縣人有因鬭毆死訴郡郡錄其讐人考掠備至終不)
(丨丨乃移獄於縣岐即令脱械以和言問之便即首服北史周武帝紀大旱集百官於庭詔盡直言公卿各丨丨自責其夜澍雨)
(循吏傳劉曠性謹厚每言誠恕應物開皇初為平鄉令單騎之官人有爭訟者輒丁寧曉以理義不加繩劾各自丨丨而去宣和書)
(譜王衍好論從横之術晉士大夫雅尚清談者衍為之倡也及為石勒所囚乃痛自丨丨慨然歎曰向若不祖尚浮虛戮力以正天)
(下猶不至此王羲之與殷浩書任國鈞者丨丨責躬深自貶降以謝百姓庾信碑兄弟不讓延壽貴躬吏民有過翁歸丨丨)
增誰咎(易出門同人又丨丨也疏言既心無係吝出門逄人皆同則丨與為過丨左傳叔孫豹曰人之有牆以蔽惡也牆之)
(隙壤丨之丨也唐書侯君集傳君集自恃有功以它罪被繫居快怏不平會張亮出洛州都督君集謬激說曰何為見排亮曰公排)
(我尚丨丨司空圖詩量以苟自私招損乃丨丨蘇軾詩云何不淑命也丨丨)辟咎(易見惡人以丨丨也又履錯之敬以丨丨)
(也注錯然者警慎之貌也處離之始宜愼其所履以敬為務丨其丨也又後漢書楊賜傳不敢自同凡以括囊避咎)大咎(易幹)
(父之蠱小有悔无丨丨左傳楚子曰吾聞姬姓唐叔之後其後衰者也其將由晉公子乎天將興之誰能廢之違天必有丨丨乃送)
(諸秦又晉帥救鄭恒子欲還彘子不可以中軍佐濟知莊子曰此師殆哉雖免而歸必有丨丨注佐彘子所帥也濟渡河)厥咎
(書惟說不言有丨丨傳王能行善而說不言則有其咎罪揚雄逐貧賦丨丨安在職汝為之)罪咎(書非予罪傳非我丨丨)
棄咎(書若有疾惟民其畢丨丨傳化惡為善如欲去疾治之以理則惟民其盡棄惡修善後漢書章帝紀諸以前妖惡禁錮者)
(一皆蠲除之以明丨丨之路但不得在宿衛而已)殃咎(春秋公及邾儀父盟於蔑疏凡盟禮殺牲歃血告誓神明若有背違)
(欲令神加丨丨使如此牲也左傳王子頽享五大夫樂及徧舞鄭伯聞之見虢叔曰寡人聞之哀樂失時丨丨必至)風咎(左傳)
(六鷁退飛過宋都風也疏服虔云鷁退丨丨)自咎(左傳中置丨丨曰豈將軍食之而有不足是以再歎)怨咎(左傳小人)
(之言僣而無徵故丨丨及之戰國策竭智能示情素蒙丨丨欺舊交)離咎(晉語嗛嗛之食不足狃也不能為膏而祗丨丨也)
逄咎(晉語得國而狃終丨其丨)後咎(戰國策公今言破趙太昜恐有丨丨漢書趙充國傳臣奉詔出塞引軍遠擊雖亡尺)
(寸之功媮得避嫌之便而忘丨丨餘責此人臣不忠之利非明主社稷之福也)二咎(史記文帝紀四荒之外不安其生封畿之)
(内勤勞不處丨者之丨皆自於朕之德薄而不能遠逹也汲冢周注民生而有欲有惡惡有丨丨有三尼三尼一除戎咎咎醜二申)
(親考疏三假時權要注尼是也咎罪也)免咎(漢書淮陽憲王欽傳易曰藉用白茅旡咎言臣子之道改過自新絜已以承上)
(然後丨於丨也)念咎(後漢書郎顗傳思過丨丨務消祗悔注祗大人朱子書先吏部韋齋記銘後收輯遺文藏之家廟以示子)
(孫使永永奉承至不失墜庶幾得以少伸省愆丨丨之萬一)謫咎(後漢書鄭興傳往年已來丨丨連見意者執事頗有闕焉)
悔咎(後漢書清河孝王慶傳慶到國下令曰蓋聞智不獨理必須明賢今官屬竝居爵位失得是均庶望上遵策戒下免丨丨)
(其糾督非枉明察典禁無令孤獲怠慢之罪焉歐陽修題譙君碑漢小黃門譙君碑其文不甚磨滅而官閥無所稱述惟云肅將王)
(命守靜韜光以遠丨丨而已)消咎(後漢書光武帝紀詔曰吾德薄致災謫見日月戰慄恐懼夫何言哉今方念愆庶丨其丨)
凶咎(後漢書張衡傳禮制修則奢僣息事令宜則無丨丨)災咎(後漢書蔡邕傳陛下聖德允明深悼丨丨)遺咎(後漢)
(書賈彪傳岑晊以黨事逃亡親友多匿焉彪曰公孝以要君致釁自丨其丨吾以不能奮戈相待反可容𨼆之乎於是咸服其裁正)
(又韋鎰詩交懽初仗信接讌反貽咎)塞咎(後漢書謝夷吾傳班固薦夷吾曰願乞骸骨更授夷吾上以光七曜之明下以厭率)
(士之望庶令微臣丨丨免悔魏志董卓傳太尉張温素不善卓卓心怨之因天有變欲以丨丨使人言温與袁術交關遂笞殺之)
擊咎(晉書天文志填星散為蚩尤虹蜺丨丨黃彗)委咎(晉書石季龍載記冀州八郡大蝗司隸請坐守宰季龍曰此政)
(之失和朕之不德而欲丨丨守宰豈禹湯罪己之義邪)釁咎(南史王藻傳螽斯之德實致克昌專妒之行有妨繁衍是以尚)
(主之門往往絶嗣駙馬之身過罹丨丨)任咎(北史王昕傳太尉汝南王悦與坐皆引滿酣暢昕先起臥于閑室頻召不至悦)
(乃自詣呼之曰懷其才而忽府主可謂仁乎昕曰商辛沉湎其亡也忽諸府主自忽傲寮佐敢丨其丨宋史蘇軾傳時王安石創行)
(新法軾上書論其不便曰自楊炎為兩税租調與庸既兼之矣奈何復欲取庸萬一後世不幸有聚歛之臣庸錢不除差役仍舊推)
(所從來則必有丨其丨者矣)譴咎(北史高允傳魏初法嚴朝士多見杖罰允歴事五帝出入三省五十餘年初無丨丨)過
咎(北史韋世康傳世康寡嗜欲不慕勢貴未嘗以位望矜物聞人之善若已有之亦不顯人丨丨以求名譽)思咎(舊唐書太)
(宗紀有星孛于太微犯即位停封太山避正殿以丨丨命食減秋膳宋史蘇軾傳軾為黃州團練副使神宗手札移軾汝州有曰蘇)
(軾黜居丨丨閱歲滋深人材實難不忍終棄)訾咎(唐書房琯傳贊夫名盛則責望備實不副則丨丨深)得咎(唐書韓愈)
(傳跋前躓後動輒丨丨)除咎(春秋繁露匹夫之反道以丨丨尚難人主之反道以丨丨甚易詩云德猶如毛言其易也)患
咎(道德指歸論神明為經太和為紀淸濁為家萬物為子三光為佐四時為輔靜為物根動為化首物𩔖託之無有丨丨)陷
咎(忠經君子守道所以長守其休小人不常所以自丨其丨)絡咎(眞靈位業圖序貽謫玄府丨丨冥司)誥咎(文心雕龍)
(黃帝有祝邪之文東方朔有罵鬼之書於是後之譴咒務於善罵惟陳思丨丨裁以正義矣曺植丨丨文聊假天帝之命以丨丨祈)
(福)降咎(白帖苖人作而丨丨垂戒吕刑)德咎(吕尚冠銘寵以著首將身不正遺為丨丨)託咎(賈誼旱雲賦懷怨心)
(而不能已兮竊丨丨于在位)憂咎(董仲舒書良民被害為聖主丨丨)天咎(揚雄兖州牧箴有國雖久必畏丨丨有民)
(雖長必懼人殃)遠咎(班固奕旨隱居放言丨丨悔)致咎(張衡疏因德降休乘失丨丨傅休奕口誡勿謂何有積怨丨丨)
厠咎(張衡周天大象賦屏嫌于客丨丨于圊)稀咎(蔡邕文躬自厚而薄責于人怨其遠矣求諸已而不求諸人咎其稀)
(矣夫遠怨丨丨之機咸在乎躬莫之致也)省咎(荀悦文明主勅身正己丨其丨謝其過則禍除而福生自然之應也)督咎
(諸葛亮自貶疏請自貶三等以丨厥丨)謝咎(陳琳文韓馥懷懼丨丨歸士)惟咎(陸機表感恩丨丨五情震悼)害
咎(潘岳詩丨丨蠲消吉德流普)緣咎(郭璞疏丨丨而致慶因異而勵政)追咎(王羲之與殷浩書丨丨往事亦何所)
(復及蘇軾詩此灾何必深丨丨竊祿從來豈有因)招咎(傅休奕吏部尚書箴官不可妄授職不可闇受能者養之致福不能)
(者弊之丨丨張說獄箴虐則丨丨寬則納慶)察咎(梁武帝詔原情丨丨或有可矜)逃咎(梁武帝勅内省責躬無處丨丨)
速咎(姚崇口箴無掉爾舌以丨爾丨)曹咎(漢書高帝紀項羽謂海春侯大司馬丨丨曰謹守成臯郎漢王欲挑戰愼勿與)
(戰)
非予咎(書則惟汝衆自作弗靖丨丨有丨傳我刑汝非我咎也)不罹咎(書不協于極丨丨于丨)誣神咎
(後漢書祭祀志論且唯封為改代故曰岱宗夏康周宣由廢復興不聞改封世祖欲因孝武故封實繼祖宗之道也而梁松固爭以)
(為必改卒被誅死蓋亦丨丨之丨也)盈滿咎(後漢書方術傳折像有資財二億感多藏厚亡之意乃散金帛資產周施親疎)
(曰吾門戶殖財日久丨丨之丨道家所忌今世將衰子又不才墻隙而高崩必疾也智者聞之咸服焉)非戰咎(魏文帝于)
(禁復官詔樊城之敗水災暴至丨丨之丨其復禁等官)灰滅咎(陳琳為袁紹檄豫州文故九江太守邊讓英才俊偉天下)
(知名直言正色論不阿諂身首被梟懸之誅妻孥受丨丨之丨)搖舟咎(梁簡文帝妾薄命本異丨丨丨何闕竊席疑)慧
日咎(王維能禪師碑銘妄繫空花之狂曾非丨丨之丨)化城咎(陳師道詩眞成菩薩魔未免丨丨丨)余伯咎
(劉克莊題李敏膚行卷往年有求小篆於北山陳公者公曰吾老盍脱籍矣有丨丨丨筆法極高請紀充當行今李君敏膚求詩于)
(佘嗟夫余之脱籍久矣江湖間新詩人甚多不止一丨丨丨余欲紀將不勝其紀也姑書此以謝李君)
御定佩文韻府卷五十五之五
