欽定四庫全書
御定佩文韻府卷六十三之十七
去聲四寘韻十七
醉(將遂切說文卒也各卒其度量不至于亂也一曰酒潰也又為酒所酣曰丨)
韻藻如醉(詩行邁靡靡中心丨丨又未見君子憂心丨丨後漢書劉寬傳寬常于坐被酒睡伏帝問太尉醉耶寬仰對曰)
(臣不敢醉但任重責大憂心丨丨帝重其言李頻過友人别業詩客抱方丨丨因來得暫醒楊萬里詩似癡丨丨弱還佳露壓風欺)
(分外斜)心醉(見上晉書阮咸傳太原郭奕高爽有識量少所推先見咸丨丨不覺歎焉列子有神巫自齊來處于鄭命曰季)
(咸鄭人見之皆避而走列子見之而丨丨顔氏家訓吾聞見已多所值名賢未嘗不丨丨魂迷向慕之也謝靈運山居賦楚貳丨丨)
(于吳客河靈懷慙于海若顔延之詠阮始平詩郭奕已丨丨山公非虛覯沈佺期詩魂疲山鶴路丨丨站鳶谿宋之問送趙貞固詩)
(目斷南浦雲丨丨東郊柳張說聞雨詩聲真不世識丨丨豈言詮李商隱詩我為傷春丨自丨不勞君勸石榴花蘇軾續麗人行丨)
(丨歸來茅屋底方信人開有西子)既醉(詩丨丨既飽小大稽首又丨丨以酒既飽以德傅毅舞賦騰觚爵之斟酌兮漫丨丨)
(其樂康陶潛詩放歡一遇丨丨還休獨孤及詩丨丨萬事遣耳熱心亦適虞集賀正旦牋二南風化歌關雎正始之音萬年室家樂)
(丨丨太平之運)具醉(詩神丨丨止皇尸載起宋史樂志送神有章神心丨丨東京賦君臣歡樂丨丨薰薰閭丘沖詩聞樂咸和)
(丨丨斯柔裴度黃目樽賦成形而百代猶傳徧祭而萬靈丨丨)神醉(見上范仲淹明堂賦丨丨其德人樂而極太史書于策大)
(夫頌于國王令古廟詩工鼓于庭巫舞衣祝傳丨丨下福禧)徑醉(史記淳于髠傳威王置酒後宫召髠賜之酒問曰先生能)
(飲幾何而醉對曰臣飲一斗亦醉一石亦醉威王曰先生飲一斗而醉惡能飲一石哉髠曰賜酒大王之前執法在傍御史在後髠)
(恐懼俯伏而飲不過一斗丨丨矣若親有嚴客髠帣韝鞠&KR0957;侍酒于前時賜餘瀝奉觴上壽數起飲不過二斗丨丨矣若朋友交遊)
(久不相見卒然相覩歡然道故私情相語飲可五六斗丨丨矣揮麈後錄神宗詔史院賜筵史官就席成詩賦元厚之云丨丨俄歸)
(弁雲西見日車蘇軾詩脱冠丨丨應歸臥便腹從人笑老韶又少飲得丨丨此秘君勿傳王十朋蓬萊閣賦釂一觴而丨丨有不盡)
(之餘歡陸游詩丨丨眼花亂高眠鼻息酣)髠醉(見上陳陶贈别離詩楊柳聽歌莫向隅鷄鳴一石留丨丨)吏醉(漢書曹參)
(傳相舍後園近吏舍吏舍日飲歌呼從吏患之廼請參遊後園聞丨丨歌呼從吏幸相國召按之乃反取酒張坐飲大歌呼與相和)
(又丙吉傳吉馭丨嗜酒數逋蕩嘗從吉出丨歐丞相車上西曹主吏白欲斥之吉曰以醉飽之失去士使此人將復何所容西曹地)
(忍之此不過汙丞相車茵耳)皆醉(漢書朱買臣傳買臣入室中守邸與共食食且飽少見其綬守邸怪之前引其綬視其印)
(會稽太守章也驚出語上計掾吏丨丨大呼曰妄誕耳其故人素輕買臣者入視還走疾呼曰實然後漢書寇恂傳恂勅屬縣盛供)
(具儲酒醪執金吾軍入界一人皆兼二人之饌恂乃出迎于道稱疾而還賈復勒兵欲追之而吏士丨丨遂過去韓詩外傳楚莊王)
(賜羣臣酒日暮酒酣左右丨丨殿上燭滅有牽王后衣者后扢冠纓而絶之屈原漁父舉世皆濁而我獨清衆人丨丨而我獨醒文)
(天祥詩衆人丨丨從教酒獨我無爭且看棋)霑醉(漢書陳遵傳嘗有部刺史奏事過遵值其方飲刺史大窮候遵丨丨時入)
(見遵母叩頭自白當對尚書有期會状毋乃令從後閤出去遵大率常醉然事亦不廢宋史禮志嘉祐七年宴羣玉殿出禁中名花)
(金盤貯香藥令各持歸莫不丨丨聞見錄真宗開太清樓宣親王宰執用仙韶女樂于樓前起彩山障樂聲若出雲霄間李文定令)
(行酒黃門密語丁晉公曰如何得倒了假山晉公微笑上問其故亦笑即命女樂列樓下臨軒觀之宣勸益頻文定至丨丨權德輿)
(送裴中丞赴黔中序祖軷丨丨宣言相勉周必大詩頗聞繼高會丨丨牛馬走又白醪勸我頻丨丨青眼逢君肯嬾開)常醉
(見上北齊書李元忠傳元忠雖居要任初不以物務干懷唯以聲酒自娛大率丨丨家事大小了不關心神仙傳太陽子離明本玉)
(子同年友也玉子親愛之有門人三千餘人莫與其比好酒丨丨頗以此見責耿湋詩久客心丨丨高樓日漸低劉滄題鄭中丞東)
(谿詩山霽月明丨此丨草芳花暗省曾迷)自醉(吳志周瑜傳程普頗以年長數陵侮瑜瑜折節容下終不與校普後自敬服而)
(親重之乃告人曰與周公瑾交若飲醇醪不覺丨丨雲笈七籖若以合境之心觀境終身不覺有惡如將離境之心觀境方能了見)
(是非譬如醒人能知醉者為惡如其丨丨不覺他非陸暢别劉端公詩落日辭故人丨丨不關酒楊萬里詩秋風呼酒菏邊亭主人)
(丨丨客自醒)辭醉(晉書王允之傳允之總角從伯敦恒以自隨出則同輿入則共寝敦嘗夜飲允之丨丨先臥敦與錢鳳謀)
(為逆允之已醒悉聞其言慮敦或疑已便于臥處大吐衣面並汚鳳既出果照視見允之臥吐中以為大醉不復疑之高適送韋司)
(倉詩飲酒莫丨丨醉多適不愁錢起詩此會何丨丨良晨難再追吳融九日詩濁醪任冷難丨丨黃菊因暄却未開歐陽修詩杯傾)
(到手莫丨丨明日舉棹天東南)前醉(晉書顧榮傳齊王冏召為大司馬主簿冏擅權驕恣榮懼及禍終日昏酣不綜府事以情)
(告友人長樂馮熊熊謂冏長史葛旟曰府大事殷非酒客之政旟然之白冏以為中書侍郎在職不復飲酒人或問之曰何丨丨而)
(後醒也榮懼罪乃復更飲)極醉(南史梁臨汝侯猷傳猷為吳興太守與楚廟神交每酹祀盡歡丨丨而神影亦有酒容後為益)
(州刺史江陵人齊狗兒反乃遥禱請救有數百騎如風曰吳興楚王來救是日大破狗兒韓愈鄭儋神道碑公與賓客朋遊飲酒必)
(丨丨投壺博奕窮日夜若樂而不厭者)獨醉(南史謝譓傳譓不妄交接門無雜賓有時丨丨曰入吾室者但有清風對吾飲)
(者唯當明月陶潛飲酒詩一士長丨丨一夫終年醒李白流夜郎詩瞑投永華寺賓散予丨丨歐陽修詩欣然復坐酌丨丨臥斜暉)
(蘇軾詩丨丨還獨醒夜氣清漫漫陸游詩只將丨丨作生涯仇遠與士瞻上人詩獨醒丨丨俱堪樂妙理依然有濁醪)骨醉
(唐書王廢后傳帝間行至囚所惻然傷之武后促詔剔其手足反接投釀甕中曰令二嫗丨丨蘇軾老饕賦各眼灔于秋水咸丨丨)
(于春醪薩都拉洞房曲美人丨丨紅玉輭滿眼春酣不忺起)䣩醉(文子故通于大和者闇若丨丨而甘臥以遊其中若未始)
(出其宗是謂大通按淮南子作純醉)半醉(庾信詠畫屏風詩酒醺人丨丨汗濕馬全驕盧思道後園宴詩欲眠衣先解丨丨臉)
(逾紅李頎絶纓歌紅燭滅芳酒闌羅衣丨丨春夜寒張諤九日詩將曛陌𣗳頻驚鳥丨丨歸途數問人任華寄李白詩承恩召入凡)
(幾㢠廻待詔歸來仍丨丨白居易詩丨丨行歌半坐禪張蠙詩紅藥院深人丨丨綠楊門掩馬頻嘶陳羽公子行馬驕郎丨丨躞蹀望)
(樓臺方岳詩丨丨半醒寒食酒欲晴欲雨杏花天)宿醉(沈佺期望春宫應制詩定是風光牽丨丨來晨復得幸昆明韓偓早)
(歸詩扠衣吟丨丨風露動相思又丨丨離愁慢髻鬟王初詩銀花珠𣗳曉來看丨丨初醒一倍寒蔡襄詩上客風流連丨丨游人歌)
(調得新聲陸游詩深院窗扉曉色遲新愁丨丨兩參差)留醉(崔日用詩恩深荅效淺丨丨奉宸暉李白題東溪公幽居詩客)
(到但知丨一丨盤中祇有水晶鹽王維詩襄陽好風日丨丨與山翁韓翃詩玉杯丨丨處銀燭送歸時李賀詩中軍丨丨河陽城嬌)
(嘶紫燕踏花行杜牧詩田竇長丨丨蘇辛曲讓岐方干詩丨丨悲殘歲含情寄遠書朱子詩紅裳似欲丨人丨錦障何妨為客開)
買醉(李白結客少年場行託交從劇孟丨丨入新豐又擬古詩千金丨一丨取樂不求餘又梁園吟沉吟此事淚滿衣黃金丨)
(丨未能歸李賀詩許史世家外親貴宫錦千端丨沉丨牟巘送婁伯高游吳詩男兒年少重意氣春風丨丨吳江船劉詵古城秋釀)
(詩城中少年好遊冶渡江丨丨携蛾眉)客醉(李頎送從弟游江淮詩潯陽北望鴻雁回湓水東流丨心丨李嘉祐詩高情同)
(丨丨子夜為人長韓愈詩煌煌東方星柰此衆丨丨賈島贈友人詩不同狂丨丨自伴律僧齋范仲淹詩林下提壺招丨丨歐陽修)
(詩載酒未妨佳丨丨憑高仍見老農耕)濃醉(鄭谷詩唯有朗吟償晚景且無丨丨厭春寒歐陽修詞丨丨覺來鶯亂語驚殘)
(好夢無尋處張弘範梅雨詩丨丨呼童新摘得未黃梅子已微酸)
子反醉(左傳明日復戰乃逸楚囚王聞之召子反謀榖陽豎獻飲于子反丨丨丨而不能見王曰天敗楚也夫余不可以待)
(乃宵遁)千日醉(南史劉杳傳任昉曰酒有丨丨丨當是虚言杳曰桂陽程鄉有千里酒飲之至家而醉亦其例風俗通劉)
(玄石于中山酤酒酒家與丨丨酒忘言其節度歸至家丨而家人不知以為死也權葬之酒家計千日滿乃憶玄石往視之云亡三)
(年已葬之矣于是開棺醉始醒語云玄石飲酒醉千日搜神記狄希中山人也能造千日酒飲之亦丨丨丨庾信詩蒲桃一杯丨丨)
(丨無事九轉學神仙唐太宗詩丨丨丨不醒十年味不敗王勃春園詩還持丨丨丨共作百年人杜甫垂白詩甘從丨丨丨未許七)
(哀詩張雨詩中聖敢辭丨丨丨承恩獨許四明狂)孔公醉(世說孔思遠為後軍府長史雖醉日居多而曉明政理醒時判)
(決未嘗有壅衆咸曰丨丨一月二十九日丨勝世人二十九日醒)幾回醉(崔敏童詩能向花前丨丨丨十千沽酒莫辭貧)
(于鄴還家詩獨酌丨丨丨此愁終不銷)樂極醉(李白詩開顔酌美酒丨丨忽成丨)美人醉(李白前有一樽酒行)
(落花紛紛稍覺多丨丨欲丨朱顔酡白居易詩正似丨丨初丨着強擡青鏡照粧慵傅若金詩可憐此硯依浮世曾見高筵丨丨丨)
一日醉(白居易詩微此丨丨丨何以樂吾身又無輕丨丨丨用犒九日勤歐陽修詩俾民百年思豈取丨丨丨)
告身易醉(資治通鑑至德中專以官爵賞功及收散卒大將軍丨丨一通纔丨一丨)好觀人醉(事文𩔖聚後周)
(長孫澄雖不飲酒丨丨丨酣丨常勅中厨别進異饌)
終身不敢醉(長編蔡文忠公倅濟州每日輒至醉賈存道贈詩云聖君寵重龍頭選慈母恩深鶴髮垂君寵母恩俱未)
(報酒如成病悔何追文忠自是丨丨丨丨丨)
增無醉(書越庶國飲惟祀德將丨丨蔡邕樽銘酒以成禮弗愆以淫德將丨丨過則荒沈李羣玉詩桂酒寒丨丨銀笙凍不)
(流又論衡世聞德將毋醉之言見聖人有多德之效則虛增文王以為千鍾空益孔子以百觚矣)不醉(詩厭厭夜飲丨丨無)
(歸儀禮燕禮司正升受命皆命君曰無丨丨賓及卿大夫皆興對曰諾敢丨丨皆反坐南史陳暄傳酒可千日而不飲不可一飲而)
(丨丨神仙傳劉京從邯鄲張君學道有王公于京處得九子丸時王公已七十歲服之騎馬獵行日二百里飲酒一斛丨丨郭璞酸)
(與讚見則邑恐食之丨丨庾信詩就中言丨丨紅袖捧金杯杜甫贈衛八詩十觴亦丨丨感子故意長楊萬里詩詩句行來行去裏)
(情懷丨丨不醒中)壹醉(詩人之齊聖飲酒温克彼昏不知丨丨日富)未醉(詩其丨丨止威儀反反曰既醉止威儀幡)
(幡庾信春賦百丈山頭日欲斜三晡丨丨莫還家宋之問上已泛舟昆明池序主稱丨丨惟見馬駐浮雲賓共少留自有魚銜明月)
或醉(詩凡此飲酒丨丨或否既立之監或佐之史)飲醉(儀禮士冠禮尊于房戶之間兩甒有禁注禁承尊之器也名之)
(為禁者因為酒戒也疏醴不言禁醴非丨丨之物故不設戒史記衛將軍傳匈奴右賢王當衛青等兵以為漢兵不能至此丨丨漢)
(兵夜至圍右賢王漢書張敞傳偷長願受署敞皆以為吏遣歸休置酒小偷悉來賀且丨丨偷長以赭汙其衣裾吏坐里閭閱出者)
(汙赭輒收縳之一日捕得數百人高適燕大理李卿詩丨丨欲言歸剡溪門前駟馬光照衣)賓醉(儀禮燕禮丨丨北面坐取)
(其薦脯以降劉禹錫詩平陽不獨容丨丨聽取喧呼吏舍聲眺補之慶州新修帥府記得帥如龍圖公平居第勸課撫循舉其廢事)
(和輯其内外吏民若在守不在戰然敵至亦不敢侮樽俎談笑丨丨而樂徹人或不見其有所遣已而成功)詳醉(史記吕后)
(紀酌兩巵酖置前令齊王起為壽齊王起孝惠亦起欲俱為壽太后恐自起泛孝惠巵齊王因不敢飲丨丨去又楚世家張儀至秦)
(丨丨墜車稱病不出又佯同新論晉平公欲伐齊使范昭往觀焉景公賜之酒酣范昭丨丨起舞謂太師曰能為我調成周之樂乎)
(吾為子舞之太師曰冥臣不習盧綸姚美人拍箏歌已愁紅臉能丨丨又恐朱門難再過張藴詩從他花鳥笑丨丨臥樓臺又陽同)
(漢書王式傳博士江公心嫉式謂歌吹諸生曰歌驪駒式曰聞之于師客歌驪駒主人歌客毋庸歸今日諸君為主人日尚早未可)
(也江翁曰經何以言之式曰在曲禮江翁曰何狗曲也式耻之丨丨逷墜吳志虞翻傳孫權既為吳王歡宴之末自起行酒虞翻伏)
(地丨丨不持權去翻起坐)謀醉(史記晉世家重耳愛齊女毋去心齊女曰子一國公子窮而來此數士者以子為命子不疾反)
(國報勞臣而懷女德竊為子羞之乃與趙衰等丨丨重耳載以行杜甫臘日詩縱酒欲丨良夜丨還家初散紫宸朝)病醉(史記)
(倉公傳故濟北王阿母自言足熱而懣臣意告曰熱蹶也丨得之飲酒大丨元稹丨丨詩醉伴見儂因酒病道儂無酒不相窺那知)
(下藥還沾底人去人來剰一巵白居易酬夢得喜疾瘳詩昏昏布裘底丨丨睡相和)大醉(見上後漢書劉寬傳嘗坐客遣蒼頭)
(市酒迂久丨丨而還客不堪之罵曰畜産唐書李勘傳帝留宴俄丨丨帝親解衣覆之又杜甫傳甫客耒陽縣令饋牛炙白酒丨丨)
(一夕卒宋史孔守正傳侍宴北苑丨丨與王榮論邊功于駕前忿爭失儀侍臣請以屬吏上曰朕亦丨丨漫不復省襄陽耆舊傳山)
(季倫每臨習池未嘗不丨丨而還方干贈式上人詩莫笑旅人終日醉吾將丨丨與禪通羅隱廣陵道中詩廣陵丨丨不解悶韋曲)
(舊游堪拊膺歐陽修釋秘演詩集序當其極飲丨丨歌吟笑呼以適天下之樂何其壮也)日醉(史記滑稽傳王先生徒懷錢沽)
(酒與衛卒僕射飲丨丨不視其太守晉書周顗傳顗在中朝時能飲酒一石及過江雖丨丨每稱無對偶有舊對來顗遇之欣然乃)
(出酒二石共飲各大醉及顗醒使視客已腐脇而死陶潛神釋詩賢愚無復數丨丨或能忘李白醉起詩處世若大夢胡為勞其生)
(所以終丨丨頹然臥前楹嚴維送朱放詩昔年居漢水丨丨習家池)上醉(漢書長沙王發傳王母唐姬故程姬侍者景帝召程)
(姬程姬有所避不願進而餙侍者唐兒使夜進丨丨不知以為程姬而幸之遂有身已乃覺非程姬也)夫醉(漢書灌夫傳夫)
(與長樂衛尉竇甫飲輕重不得丨丨摶甫甫竇太后昆弟上恐太后誅夫徙夫為燕相)尉醉(漢書李廣傳廣嘗夜從一騎出)
(從人田間飲還至亭霸陵丨丨呵止廣)郎醉(漢書張安世傳為光禄勲丨有丨小便殿上主事白行法安世曰何以知其不)
(反水漿乎如何以小過成罪)數醉(漢書趙充國傳充國病四府舉辛武賢小弟湯充國遽起奏湯使酒不可不如湯兄臨衆)
(時湯已拜受節有詔更用臨衆臨衆病免五府復舉湯丨丨䣱羌人羌人反畔卒如充國之言眺補之飲酒詩此焉可丨丨何用葺)
(吾居)輙醉(後漢書淮陽王傳更始納趙萌女為夫人日夜與婦人飲讌後庭羣臣欲言事丨丨不能見晉書山簡傳永嘉三年)
(出鎮襄陽諸習氏荆土豪族有佳園池簡每出游嬉多之池上置酒丨丨名之曰高陽池十洲記瀛洲在東海中有玉石出泉如酒)
(味甘名玉醴泉飲之數升丨丨歐陽修詩花開鳥語丨自丨醉與花鳥為交朋蘇軾酒子賦吾飲少而丨丨兮與百榼其均齊)沈
醉(後漢書崔瑗傳辟車騎將軍閻顯府安帝以北鄉侯為嗣瑗以侯立不以正知顯將敗欲說令廢立而顯日丨丨不能得見蜀)
(志蔣琬傳隨先主入蜀除廣都長先主嘗因游觀奄至廣都見琬衆事不理時又丨丨先主大怒將加罪戮諸葛亮請曰蔣琬社稷)
(之器非百里之才也晉書華嶠傳嶠性嗜酒率常丨丨抱朴子陳妖冶以娛心湎&KR0812;醁以丨丨顔延之咏阮步兵詩丨丨似埋照寓)
(辭𩔖託諷韓翃詩寒雨送歸千里外東風丨丨百花前温庭筠詩高譚有伴還成藪丨丨無期即是鄉章碣觀錫宴詩日暮驊騮相)
(擁去幾人丨丨失金鞭曹唐游仙詩王母相留不放回偶然丨丨臥瑤臺)醒醉(後漢書蘇竟傳竟與劉龔書曰世之俗儒末學)
(丨丨不分而稽論當世疑誤視聽陶潛飲酒詩丨丨還相笑發言各不領杜甫春歸詩此身丨復丨乘興即歸家李頻過嵩陰隱者)
(詩每日丨還丨無人是與非方干贈隣居詩朝昏幸得同丨丨遮莫光陰自下坡歐陽修詩不惟可丨醉翁丨能使詩老詩思添清)
(新蘇軾謝蘇自之惠酒詩決須飲此勿復辭何用區區較丨丨楊萬里詩道是疎花不解語伴人丨丨替人狂李俊民醉梨賦乃有)
(心如渴烏吻燥未濡夢三江而吞五湖然後乃得蒙其齒錄策一醉之勲也莫不愜魏梅之望快湯稼之蘇是所謂以醉丨丨者耶)
迷醉(蜀志劉琰傳與前軍師魏延不和言語虛誕亮責讓之琰與亮牋謝曰間者丨丨言有違錯慈恩含忍不致之于理使得)
(全完保育性命淨住子智人以色聲香味為苦本而愚夫為之沈溺丨丨王延壽王孫賦&KR3842;陋䣱以丨丨矇眠睡而無知)候醉
(魏志注衛恒四體書𫝑序曰靈帝好書世多能者而師宜官為最甚矜其能每書輒削焚其札梁鵠乃益為版而飲之酒丨其丨而)
(竊其札鵠卒以攻書)植醉(魏志陳思王植傳曹仁為蜀將所圍太祖以植為南中郎將欲遣救仁呼有所勅戒丨丨不能受命)
(於是悔而罷之注魏氏春秋太祖呼植救仁有所戒勅將行太子飲焉逼而醉之不能受命)逼醉(見上)令醉(魏志諸葛)
(誕傳注誕既被徵請諸牙門飲宴呼牙門從兵皆賜酒丨丨謂衆人曰前作千人鎧杖始成欲以擊賊今當還洛不復得用欲暫出)
(游戲須臾還耳諸君且止乃嚴鼓將士七百人出揚州緣城攻門)肆醉(晉書孝武帝紀論丨一丨於崇朝飛千觴于長夜)
一醉(見上蜀都賦樂飲今夕丨丨累月趙冬曦詩傲然歌一曲丨丨濯纓人戴叔倫詩遙聞相訪頻逢雪丨丨寒宵誰與同韓)
(愈詩來往再逢梅柳新别離丨丨綺羅春杜荀鶴詩丨丨未醒花又落故鄉回首楚關東)責醉(晉書庾純傳劉斌議純貶黜以)
(為非理詔曰由醉之言俾出童羖明不丨丨恐失度也復以純為祭酒)託醉(晉書庾純傳孔恂劾純詔曰灌夫丨丨肆忿致)
(誅斃之罪何中春郊詩淵明姑丨丨老杜不勝愁)酣醉(晉書阮籍傳鍾會數以時事問之欲因其可否而致之罪皆以丨丨)
(𫉬免又袁山松傳舊書有行路難曲辭頗疎質山松好之乃文其辭句婉其節制每因丨丨縱歌之聽者莫不流涕又陶潛傳鄉親)
(張野及周旋人羊松齡寵遵等或有酒要之共至酒坐雖不識主人亦欣然無忤丨丨便反晉陽秋陶潛九月九日無酒宅邊摘菊)
(盈把望見白衣人至乃王弘送酒便飲丨丨而歸冊府元龜羊曼為王敦右長史知敦不臣終日丨丨諷議而已王昌齡大梁途中)
(作當時每丨丨不覺行路難韓愈送高閒序張旭善草書不治他伎喜怒窘窮憂悲愉佚怨恨思慕丨丨無聊不平有動於心必於)
(草書焉發之戴良和陶淵明飲酒詩惟於丨丨中歸路了不迷)乘醉(晉書王忱傳婦父常有慘忱丨丨弔之婦父慟哭忱與賓)
(客十許人連臂被髮裸身而入繞之三匝而出拾遺記晉武帝遷姚馥酒泉太守地有清泉其味若酒馥丨丨而拜受之遂為善政)
(民為立生祠列仙傳藍采和于酒樓丨丨有雲鶴笙簫聲忽然輕舉畫繼趙子澄丨丨入小肆見素壁可愛案上拈秃筆作濺瀑𫝑)
(欲動屋包佶顧著作宅賦詩幾年江海烟霞丨丨一到京華范傳正李白墓誌白上疏請還舊山明皇甚愛其才或慮丨丨出入省)
(中不能不言溫室𣗳恐掇後患惜而遂之方干傳上才丨丨到山陰日日成篇字字金曹唐詩昨夜相邀宴杏壇等閒丨丨走青鸞)
(杜荀鶴贈袒肩和尚詩丨丨吟詩問禪理為誰須去為誰來)荒醉(晉書周顗傳紀瞻置酒請顗及王導等顗丨丨失儀為有)
(司所奏詔曰顗屢以酒過為有司所繩吾亮其極歡之情然亦是濡首乏戒也梁武帝凡百箴勿恃爾尊驕慢淫昏勿謂爾貴長夜)
(丨丨)遇醉(晉書袁宏傳丨丨忘辭在醒貽荅)偽醉(晉書溫嶠傳王敦請為左司馬表補丹陽尹嶠懼錢鳳為之姦謀因)
(敦餞别嶠起行酒至鳳前鳳未及飲嶠因丨丨以手板擊鳳幘墜作色曰錢鳳何人溫太真行酒而敢不飲及發後鳳入說敦曰嶠)
(于朝廷甚密而與庾亮深交未必可信敦曰太真昨醉小加聲色豈得以此便相讒貳)昨醉(見上)致醉(晉書陸納傳納)
(出為吳興太守至姑孰辭桓溫因問溫曰公丨丨可飲幾酒食肉多少溫曰年大來飲三升便醉白肉不過十臠卿復云何納曰素)
(不能飲止可二升肉亦不足言又畢卓傳卓為吏部郎比舍郎釀熟卓因醉夜至其甕間盗飲之為掌酒者所縳明旦視之乃畢吏)
(部也遽釋其縳卓遂引主人宴于甕側丨丨而去宋書王敬弘傳為征西將軍道規咨議參軍時府主簿宗恊亦有高趣道規竝以)
(事外相期嘗共酣飲丨丨)便醉(見上)昏醉(晉書劉曜載記石勒至曜將戰飲酒數斗比出復飲酒斗餘至于西陽門撝陣)
(就平勒將石堪因而乘之師遂大潰曜丨丨奔退馬陷石渠墜于冰上為堪所執)先醉(南史陶潛傳貴賤造之者有酒輒設)
(潛若丨丨更語客我醉欲眠君可去韓愈順宗實錄陽城傳有造城而問者城揣知其意輒彊與酒或時丨丨臥客懷中不能聽客)
(語又詩張君名聲座所屬起舞丨丨長松摧元稹丨丨詩怪來花下長丨丨半是春風蕩酒情劉禹錫詩未飲心丨丨臨風思倍多)
恒醉(南史陰龕傳龕好飲酒終日丨丨勇而無略)洪醉(南史陳暄傳與秀書曰丨丨之後有得有失成厮養之志是其)
(得也使次公之狂是其失也法苑珠林宋京師祇洹寺釋僧苞嘗於路行見六劫被戮苞為說法勸其念觀世音羣劫以臨危之際)
(念念懇切俄而送吏飲酒丨丨劫解枷得免焉)酒醉(魏書慕容盛傳李早衛䨇劉志張真等皆盛之舊昵蘭汗竝引為腹心盛)
(要結早等因汗等丨丨夜襲殺之高允矯頽俗疏今之大會内外相混丨丨喧譊罔有儀式)取醉(隋書突厥傳男子好摴蒱)
(女子踏鞠飲馬酪丨丨歌呼相對嵇康家誡就不得遠丨丨為佳李白别兒童入京詩高歌丨丨欲自慰起舞落日爭光暉又送殷)
(淑詩惜别耐丨丨鳴榔且長謠杜甫詩丨丨他鄉客相逢故國人韓愈感春詩三桮丨丨不復論一生長恨奈何許張籍送許處士)
(詩會對白雲長丨丨不能窗下讀閑書)夜醉(唐書溫庭筠傳令狐綯方鎮淮庭筠丐錢揚子院丨丨為邏卒擊折其齒訴于)
(綯綯為劾吏吏具道其汙行綯兩置之杜甫詩丨丨長沙酒顧况桃花曲君王丨丨春眠晏不覺桃花逐水流方干詩湖邊倚杖寒)
(吟苦石上横琴丨丨多王貞白詩别酒莫辭今丨丨故人知我幾時來)同醉(宋史禮志雍熙三年大雨雪帝喜詔宰臣及近)
(臣謂曰得此嘉雪思與卿等丨丨酒譜勾踐思刷會稽之恥欲士之致死力得酒則流之於江與之丨丨却埽編歐陽文忠公謫守)
(滁州于瑯邪山間作亭名曰醉翁自為之記其後王詔守滁請東坡大書此記而刻之政和中唐少宰恪守滁亦作亭山間名曰丨)
(丨自作記且大書之立石亭上白居易詩心期丨丨卯時杯許渾詩丨丨蘭舟未十年歐陽修詩廣陵花月嘗丨丨睢苑風霜暫破)
(顔真山民閑中詩引鶴徐行三逕曉約梅丨丨一壺春)盡醉(宋史禮志嘉祐七年宴羣玉殿酒行上曰天下久無事今日之)
(樂與卿等共之宜丨丨勿復辭本事詩李太白初自蜀至京師賀監知章首訪之出蜀道難以示讀未竟解金龜換酒與傾丨丨玉)
(海帝幸新崇文院觀羣書因即中堂宴從臣丨丨而罷岑羲詩銜歡不覺銀河曙丨丨那知玉漏稀杜甫雨過蘇端詩丨丨攄懷抱)
(吳融薔薇詩館娃人丨丨西子始新粧曹鄴詩金管曲長人丨丨玉簪恩重獨生愁梅堯臣詩蕭蕭細雨作寒色厭厭丨丨安可辭)
(米芾詩使君肯負時平樂長倒金鍾丨丨歸)偶醉(宋史太祖紀建隆二年幸玉津園謂侍臣曰沉湎非令儀朕宴丨丨恒悔)
(之)成醉(金史世宗紀宴宗室宗婦于皇武殿曰朕尋常不飲酒今日甚欲丨丨此樂亦不易得也張詠郊居詩狂嫌濁酒難)
(丨丨冷笑清詩不直錢余靖詩獨酌不丨丨自嫌名利身方岳詩毋多酌酒亦丨丨儘足看梅不道寒真山民詩市酒難丨丨鄉書)
(莫寄愁)甚醉(韓非子聽言之道容若丨丨唇乎齒乎吾不為始乎元結詩丨丨或漫歌甚閉亦漫吟)俱醉(賈誼新書)
(賢主者學問不倦好道不厭昭然先寤乎所以存亡故曰先醒辟猶丨丨而獨先發也陸雲九愍顧虛景而端形矧同波而丨丨)
持醉(尚書大傳夏人飲酒醉者持不醉者不醉者丨丨者相和而歌)猶醉(韓詩外傳不聞道術之人則冥于得失不知亂)
(之所由眊眊乎其丨丨也)冥醉(神異經東南荒中有邪木其子如甘瓤少&KR0008;甘美食之令人身澤不可過三升令人丨丨半日)
(乃醒)旦醉(易林丨丨病酒暮即瘳愈獨不及咎)得醉(草木状椰𣗳實大如寒瓜有殼圓而且堅剖之有白膚厚半寸味似)
(胡桃而極肥美有漿飲之丨丨張耒詩但知丨丨頻沽酒何處逢春不見花戴昺詩一日丨丨一日閑綠鬢幾曾俱白首)過醉
(世說謝奕作剡令有一老翁犯法謝以醇酒罰之乃至丨丨而猶未已太傅時年七八歲在兄厀邊坐諫曰阿兄老翁可念奕改容)
(曰阿奴欲放去耶遂遣之)時醉(世說山季倫為荆州時出酣暢人為之歌曰山公丨一丨徑造高陽池日暮倒載歸茗艼無所)
(知)通醉(劉勰新論&KR0008;醪汪流軍士丨丨溫詞一灑師人挾纊苟得衆心則人競趨死)已醉(本事詩明皇嘗宫中行樂)
(命召李白時寧王邀白飲酒丨丨既至拜舞頽然上知其薄聲律謂非所長命為宫中行樂五言律詩十首白頓首曰寧王賜臣酒)
(今丨丨儻陛下賜臣無畏始可盡臣薄技杜甫詩酒盡沙頭雙玉瓶衆賓丨丨我獨醒眺補之飲酒詩或人欲問事丨丨不能言)
肉醉(爾雅翼虎食人後亦復丨丨黃庭堅詩猛虎丨丨初醒時揩磨苛痒風助威)勸醉(册府元龜貞觀十六年帝幸善)
(慶宫賜宴其父老中或宿經役事或舊媪倉頭皆蹈舞丨丨爭前上壽或因言屈滯者帝咸理之元結夜宴石魚湖作醉昏能誕語)
(丨丨能忘情坐無拘忌人勿限醉與醒元稹有丨丨詩)歡醉(中山詩話石曼卿獨行京師一豪士揖入委巷抵大第藻飾宏)
(麗錦繡珠翠殆非人間所擬歌舞丨丨丐書為揮籌筆驛詩列仙傳劉商東游廣陵逢一道士賣藥挈上酒樓劇談丨丨陸機飲酒)
(樂春風秋月恒好丨丨日月言新元結劉侍御夜月讌會序始與諸公待月而笑語竟與諸公愛月而丨丨李德裕詩天顔丨益丨)
(臣節勁尤高王安石和中甫兄春日冇感詩不成丨丨但悲歌回首功名古難必)竹醉(避暑錄話世言五月十三日為丨丨)
(可移不必此日凡夏皆可移也李咸用雪詩犬狂南陌上丨丨小池前黃庭堅書自草秋浦歌後小雨清潤十三日所移竹及田野)
(中人致紅蓮三十本各已蘇息唯自籬外移橙一株著籬裏似無生意蓋十三日丨丨而使橙亦醉亦失其性矣)真醉(石林)
(詩話晉人多言飲酒有至于沈醉者此未必意真在于酒全欲用此為保身之計惟顔延年知之故五君詠云劉伶善閉關懷情滅)
(聞見韜精日沈飲誰知非荒宴如是飲者未必劇飲醉者未必丨丨也)好醉(貴耳集漢人尚氣好博晉人尚曠丨丨)花
醉(湘山野錄貫休以詩投錢鏐曰滿堂丨丨三千客一劍霜寒十四州)李醉(癸辛雜識應山在淮閫日呂少保薦一術士能)
(降仙豪於飲酒號曰丨丨施州人)欲醉(彦周詩話韓退之詩云銀燭未消窗送曙金釵丨丨座添春殊不𩔖其為人庾信華)
(林園馬射賦序天顧惟穆賓歌丨丨錢起詩丨丨流霞酌還醒度竹鐘)白醉(輟耕錄開元時高太素隠商山起六逍遥館各)
(製一銘其三為冬日初出銘曰折膠墮指夢想負背金鑼騰空映簷丨丨見清異錄樓攻媿嘗取丨丨二字以銘閣)三醉(花疏)
(芙蓉特宜水際有曰丨丨者一日間凡三換色于邵送藺侍御史還序樂只君子會于公堂清絃發越洋洋乎盈丼一夕丨丨主人)
(曰未也范仲淹詩巍巍八仙壇上冇丨丨石梅堯臣詩八仙存故壇丨丨孰云謬)狂醉(法苑珠林不得為名利故空談名教)
(不修一行遂同丨丨李中詩靜吟窮野景丨丨養天真韓偓詩地爐貰酒成丨丨更覺襟懷得喪齊許棠詩時因尋野叟丨丨復狂)
(歌黃庭堅詩遥知别後多丨丨惱殺江南庾子山)飽醉(神仙傳茅君當受神靈之職衆賓皆至忽然自有青縑帳于屋下數)
(重白&KR0008;金案玉杯人皆丨丨王勃詩相逢一丨丨獨坐數行書)夏醉(續仙傳杜昇冬則卧于雪中三兩日或撥看之徐起抖擻)
(而行猶若醺酣氣出如丨丨睡醒也)洞醉(雲笈七籖飲酒丨丨損氣喪靈五府攻潰萬神振驚)靈醉(漢郊祀歌勺椒漿丨)
(已丨)有醉(西京賦大帝說秦繆公而覲之饗以鈞天廣樂帝丨丨焉)酲醉(西京賦衆變盡心丨丨)巨醉(魏文帝與)
(羣臣詔姬旦酒殽不徹故能制禮作樂漢高婆娑丨丨故能斬蛇鞠旅)善醉(魏文帝與吳監書蒲萄味長汁多除煩解倦又)
(釀以為酒甘於麯蘖丨丨而易醒)竝醉(曹植酒賦飲者丨丨縱横讙譁)困醉(嵇康家誡見醉薰薰便止慎不當至丨丨)
(不能自裁也)咸醉(傅休奕詩坐丨丨兮沾歡)復醉(陶潛飲酒詩序余閑居寡歡兼此夜已長偶有名酒無夕不飲顧影)
(獨盡忽焉丨丨又詩班荆坐松下數斟已丨丨)相醉(陶潛擬古詩出門萬里客中道逢嘉友未言心丨丨不在接杯酒元結别)
(韓方源序丨丨相辭不必如昔年之約)必醉(梁昭明太子陶靖節傳性嗜酒而家貧不能恒得親舊知其如此或置酒招之)
(造飲輒盡期在丨丨既醉而退曾不悋情去留)至醉(梁昭明太子陶靖節傳顔延之為劉柳後軍功曹在潯陽與淵明情欵後)
(為始安郡經過潯陽日造淵明飲焉每往必酣飲丨丨)此醉(庾信哀江南賦以鶉首而賜秦天何為而丨丨)午醉(陳後)
(主詩丨丨醒來晚蘇軾黃葵詩晨妆與丨丨真態含陰陽陸游詩丨丨初醒倚釣軒悠然無與共清言元好問黃葵詩晨妆丨丨一)
(日間白白紅紅總狼籍)鸎醉(宋之問餞獨孤少府序管召魚樂杯薰丨丨李白宫中行樂詞宮丨嬌欲丨簷燕語還飛韓翃)
(詩拂席流丨丨鳴鞭駿馬肥皮日休酒樓詩啼丨聞亦丨)憂醉(陳子昂感遇詩一繩將何繫丨丨不能持歐陽修贈沈博士歌)
(顔摧鬢改真一翁心以丨丨安知樂)羣醉(劉知幾思慎賦彼獨潔之為雅固丨丨之所醜)競醉(薛曜應制詩飛觴丨丨心)
(㢠廻日走馬爭先眼著鞭)長醉(李白將進酒鐘鼓饌玉不足貴但願丨丨不用醒戴叔倫詩丨丨非關酒多愁不為貧杜牧詩)
(終日官閉無一事不妨丨丨是遊人吳仁璧詩待到秋來好時節與君丨丨隱侯家郝經靜香亭詩好著生前無限酒浩歌丨丨亂)
(霞堆)我醉(李白詩丨丨欲眠君且去明朝有意抱琴來皮日休酒箴酒之所樂樂其全真寧能丨丨不醉於人梅堯臣詩稚子)
(候門知丨丨楊萬里詩客來休遣去丨丨正無眠)君醉(李白楊叛兒烏啼隱楊花丨丨留妾家)愁醉(李白携妓登梁)
(王棲霞山詩梁王已去明月在黃鸝丨丨啼春風白居易晚春詩丨丨非因酒悲吟不是歌杜牧獨酌詩生前酒伴閑丨丨閑多少)
熟醉(杜甫詩至今阮籍等丨丨為身謀蘇軾詩枕書丨丨呼不起好學憐君工雜擬)眼醉(杜甫詩桃花氣煖丨自丨何中)
(讀晉史詩眼醒見周秦丨丨遊軒黃)歸醉(杜甫詩前村山路險丨丨每無愁)暫醉(杜甫詩何時得預金錢會丨丨佳人)
(錦瑟旁韓愈詩數杯澆腸雖丨丨皎皎萬慮醒還新)情醉(王昌齡詩棹月丨已丨)堪醉(陶翰送盧涓落第東還序鸎聲)
(始調柳色丨丨)歌醉(元結宿丹崖翁宅詩吾將求退與翁游學翁丨丨在魚舟戴復古感舊詩交游大半入鬼錄丨丨一時逢)
(酒徒)漫醉(元結酬賈沔州詩丨丨人不嗔漫眠人不喚漫游無遠近漫樂無早晏)積醉(元結登白雲亭詩何人病昏濃)
(丨丨且未醒與我一登臨為君安性情)共醉(崔曙九日呈劉明府詩且欲近尋彭澤宰陶然丨丨菊花杯李中詩相逢千里)
(客丨丨百花春張蠙詩每到月圓思丨丨歐陽修詩試藉落英聊丨丨為憐殘萼更攀枝)香醉(劉長卿詩色空榮落處丨丨往)
(來人黃庭堅十六羅漢贊丨丨山中夏木陰來禽磊磊乘風霧)催醉(劉長卿詩春風丨客丨江月向人開方干詩豈惟啼鳥丨)
(人丨更有繁花笑客愁)薄醉(耿湋詩壺觴邀丨丨笙磬發高音楊萬里詩寒醒非不睡丨丨奈何愁)推醉(盧綸古豔)
(詩丨丨唯知弄花鈿潘郎不敢使人催)晩醉(韓翃寄武陵李少府詩楚歌催丨丨蠻語入新詩李商隱詩丨丨題詩贈物華)
(趙嘏詩放歌迎丨丨李中詩竹風醒丨丨窗月伴秋吟鄭谷郊野詩秋光終寂寞丨丨自留連陸游詩花徑糝紅供丨丨趙秉文反)
(小山賦瓊花丨丨璧月夕眠)縱醉(秦系詩丨丨還須上山去白雲那肻下山來)邀醉(秦系詩那丨落日丨已被遠山)
(迎李咸用詩花圃春風丨客丨)足醉(韓愈訟風伯食足飽兮飲丨丨風伯之怒兮誰使)就醉(韓愈詩明宵故欲相丨丨)
(有月莫愁當火令蘇轍黃樓賦衆客釋然而笑頽然丨丨河傾月墮携杖而出)饒醉(柳宗元詩驟歌喉易嗄丨丨鼻成□殷文)
(圭詩吳花越柳丨君丨)判醉(戎昱辛苦行誰家有酒丨一丨萬事從他江水流徐鉉蒙恩賜醉詩為感君恩丨一丨不煩辛)
(苦解金貂)古醉(孟郊詩丨丨今忽醒今求古仍潛)空醉(孟郊詩飽泉一丨丨惕宦肅如齋)老醉(劉禹錫詩病吟)
(猶有思丨丨已無狂蘇軾詩病吟終少味丨丨不成顚)懼醉(元稹詩殷勤丨丨有深意愁到醒時燈火闌)羨醉(元稹)
(丨丨詩綺陌高樓競醉眠共期顦顇不相憐也應自有尋春日虛度而今正少年)憶醉(元稹丨丨詩今朝偏偶醒時别淚落)
(風前丨丨時)泥醉(元稹詩用長時節君須策丨丨風雲我要眠陸游詩丨丨醒常少)擬醉(元稹丨丨詩憐君城外遙)
(相憶冒雨衝泥黑地來杜荀鶴遣懷詩紅杏園中終丨丨白雲山下懶歸耕)任醉(元稹丨丨詩殷勤滿酌從聽醉乍可欲醒)
(還一杯)露醉(元稹詩花低愁丨丨)殘醉(元稹詩甘蔗消丨丨醍醐醒早眠白居易詩起因丨丨醒坐待晩凉歸韓偓詩)
(不敢通宵離禁直晩乘丨丨入銀臺黃公望蘇東坡竹詩強扶丨丨揮吟筆簾帳蕭蕭翠雨寒貢性之紅梅翠竹詩仙子羅浮侍宴)
(來笑扶丨丨下瑤階)凴醉(元稹詩耽眠稀醒素丨丨少嗟吁)賸醉(白居易詩只有今春相伴在花前丨丨兩三場陳與)
(義贈綦叔厚詩繩牀相對有今日丨丨齊中軟脚春)暮醉(白居易詩杭州丨丨連牀卧吳郡春游竝馬行)愛醉(白居易詩)
(秋愛冷吟春丨丨詩家眷屬酒家仙)宜醉(白居易詩丨丨不宜醒)閒醉(白居易詩冷吟丨丨二三年)行醉(白居)
(易詩有時丨丨翫風花方干山中言事詩欹枕亦吟丨亦丨卧吟丨丨更何營)除醉(白居易詩丨丨無因破得愁)許醉
(白居易詩賜歡仍丨丨此會興如何羅鄴詩曾謁仙宫最上仙西風丨丨桂花前徐鉉詩東山長丨丨何事憶天台)伴醉(白居)
(易詩莫怕秋無丨丨物水蓮花盡木蓮開)仰醉(白居易詩春應唯丨丨)卯醉(白居易詩空腹嘗新酒偶成丨時丨歐陽)
(修詩丨杯且丨酣午眠)放醉(白居易詩尋春丨丨尚粗豪又丨丨卧為春日伴又漸伏酒魔休丨丨)庾醉(白居易詩)
(李酣猶短竇丨丨更蔫迂)齊醉(張籍宴客詞人人丨丨起舞時誰覺翻衣與倒幘)凝醉(李賀詩瑤姬丨丨卧芳席海素)
(籠窗空下隔)倚醉(李賀詩陸郎丨丨牽羅袂奪得寶釵金翡翠)清醉(沈亞之酬神文杖雲丨丨兮流融光巫裾旋兮)
(覡袖翔)初醉(項斯詩勸酒客丨丨留茶僧未來)春醉(許渾長安歲暮詩花暗楚城丨丨少月凉秦塞夜愁多李商隱)
(詩秋吟小山桂丨丨後堂萱李頻長安書情投知已詩都忘丨暫丨少省夜曾眠許棠詩夏游窮塞路丨丨負秦花方干鏡中别業)
(詩梁燕窺丨丨巖猿學夜吟陸龜蒙詩微雨蕩丨丨上下一清廓曹松詩晚吟公籍少丨丨積林開歐陽修詩蕙蘭殞秋香桃李媚)
(丨丨楊萬里詩丨丨非關酒郊行不問塗)頻醉(許渾詩翫花丨丨庾樓深又李建勲詩甚矣頻丨丨神昏體亦虛)微醉
(李商隱詩小亭閒眠丨丨消吳融詩闌珊半局和丨丨花落中庭𣗳影移劉子翬詩村沽得丨丨猶足張餘豪)容醉(趙嘏詩小)
(檻宴花丨客丨上方看竹與僧同)惜醉(杜牧贈薛判官詩唯君莫丨丨認取少年場杜荀鶴詩夾岸畫樓難丨丨數橋明月)
(不教眠梅堯臣詩宵長莫丨丨路遠空廻首黃庭堅詩此翁今丨丨舊不論升斗)蜂醉(李咸用牡丹詩蝶迷丨丨飛無聲)
衆醉(李羣玉詩孤醒立丨丨吳澂答董中丞書側聞閣下之風剛正公廉卓然不倚皎然不滓特立獨行於丨丨羣迷之中心)
(竊慕焉)非醉(曹鄴詩柳色湖光好相待我心丨丨亦非醒蘇軾詩昏昏既丨丨踽踽亦非狂)牽醉(方干詩春物誘才歸)
(徤筆夜歌丨丨入叢杯)耐醉(方干詩此情偏丨丨難遣酒罍閑)求醉(方干送班少府詩倒篋惟丨丨登船自笑貧)
秋醉(鄭巢詩採菊頻丨丨留僧擬夜碁曾鞏詩荷氣夜凉生枕席水聲丨丨入簾幃)爛醉(章碣長安春日詩輸他得路蓬)
(洲客紅綠山頭丨丨歸蘇軾詩應須丨丨答雲烟黃庭堅題東坡字後東坡性喜酒然不能四五龠已丨丨不辭謝而就臥鼻鼾如)
(雷少焉蘇醒落筆如風雨范成大詩兒扶丨丨翁陸游山園詩狂吟丨丨君無笑十丈愁城要解圍許月卿詩安得左螯右杯酒與)
(君丨丨柳塘邊王冕紅梅詩丨丨西湖處士家酒痕吹上水邊花)諸醉(鄭符聯句一言當要害忽忽醒丨丨)強醉(韋莊)
(對酒詩亂離俱老大丨丨莫霑襟蘇軾寄劉孝叔詩憂來洗琖欲丨丨寂寞虛齊臥空甒曾鞏詩花開葉落須丨丨程俱詩丨丨重)
(雲欲散鹽三更飛霰忽驚簾)似醉(韋莊詩峨嵋山下能琴客丨丨似狂人不測司空圖詩風荷丨丨和花舞楊萬里詩後來)
(借得風光力不記如癡丨丨時又老夫倦欲睡丨丨復如醒)人醉(杜荀鶴詩杏園丨丨日關路獨歸時)野醉(陸龜蒙詩)
(閑隨丨丨溪聲閑獨伴清譚曉色殘又傘欹從丨丨元好問有題劉紫微堯民丨丨圖詩)連醉(陸龜蒙中酒賦屈大夫之獨醒)
(應難共語阮校尉之丨丨不可同行)偷醉(陸龜蒙酬襲美見寄海蟹詩強作南朝風雅客夜來丨丨早梅傍歐陽修詩丨丨關)
(亭醉幾春劉詵淮南芍藥詩屏風夜色丹沙泣王孫丨丨青蕤溼)魅醉(皮日休九諷祝肹蠁以怪談兮巫妖冶而丨丨)朝
醉(張詠詩山程丨丨少雪屋夜眠遲)忘醉(范仲淹秋香亭賦飲者丨丨而餌者忘老)瞑醉(蔡襄清暑堂記賓朋環次)
(嗚管揳瑟釃酒均餌歌呼丨丨)暑醉(蔡襄詩溪明丨丨後洞暗春游初)怡醉(蔡襄慈竹賦雍若奉巵而介眉壽兮羃春)
(烟而丨丨)可醉(歐陽修詩衰顔得酒猶強發丨丨豈須嫌酒濁楊萬里詩殘花猶丨丨細酌斗酒眠)屢醉(歐陽修詩我已)
(負花常自媿君須丨丨及芳時)吟醉(梅堯臣詩但自丨丨與世違此外萬事皆莫知)易醉(梅堯臣詩空腸丨丨忽酩酊倒)
(頭夢到上帝前)村醉(蘇軾詩尚能丨丨舞淋浪)倦醉(蘇軾詩慣眠處士雲菴裏丨丨佳人錦瑟傍)解醉(蘇軾龐公)
(詩我性不飲只丨丨正如春風弄羣卉)侑醉(蘇軾詩可以丨我丨琅然如玉琴)小醉(蘇軾詩丨丨易醒風力軟安眠)
(無夢雨聲新范成大詩報答春光須丨丨陸游山行詩丨丨未應風味減滿盤青杏伴朱櫻楊萬里詩丨丨如無酒寒宵似度年劉)
(因春游詩十日得閑須丨丨一年最好是深春)夕醉(葉清臣松江秋汎賦丨丨酒壚朝盤魚市)癡醉(李覯詩田邊大𣗳啼)
(老鴉野雲丨丨寒查牙)聒醉(黃庭堅詩手揮琵琶送飛鴻促絃丨丨驚客起)引醉(眺補之詩姚花丨丨福昌城)盛
醉(李格非洛陽名園記董氏東園洛人丨丨者走登其堂輙醒故俗目曰醒酒池)熏醉(韓駒詩一盞丨人丨雲安米正陶楊)
(萬里詩虚擬黃昏花欲睡不知被花丨得丨)盗醉(李綱濁醪有妙理賦又曷貴丨丨甕下見鄙州閭得飲墦間歸驕妻妾)
百醉(周必大䟦丨丨夫趙士瞮詩卷味丨丨之名誦三篇之詩公蓋師友陶靖節者)渠醉(楊萬里詩同舟笑吾癡吾不羡)
(丨丨又海棠詩開時慳與丨儂丨却恨飄零可若何)笑醉(楊萬里詩人皆丨我丨我獨笑渠醒)雨醉(楊萬里詩小𣗳嫣然)
(一兩枝晴薰丨丨總相宜)名醉(楊萬里詩鄉封萬戸只丨丨天作一丘都是糟)怕醉(陸游詩病多常丨丨)扶醉(方岳)
(秀錦樓賦弄林影以丨丨兮酹吾尊于江山莊㫤詩已&KR0838;丨丨上吟鞍)梨醉(李俊民醉梨賦然則是丨之丨也其中有趣雖)
(父不能傳之子宜其楂之不如)轟醉(元好問與張杜飲詩丨丨春風一千日愁城從此不能兵又南冠行安得酒船三萬斛與)
(君丨丨太湖秋)市醉(馬祖常都門詩鄰饑馬通㸑丨丨羊屠醵)霜醉(劉因早發詩冰髯壓脣帽簷側耳輪丨丨鼻尖寒)
擁醉(郭鈺題終南雪霽圖詩黑貂丨丨詩思多明日歸來為君賦張昱輦下曲衛士金瓜䨇引導百司丨丨早朝回)嬌醉
(吳萊貧女賦飛瓊觴以丨丨兮秉銀燭而歡游)憐醉(周權九日詩小雨釀寒侵白苧西風丨丨避烏紗)更醉(戴表元喜)
(友堂賦兄弟丨丨衆客欲行)朝醉(何中讀晉史詩嗟哉嵇阮軰酒鄉為隱淪丨丨既及暮暮醉還及晨)暮醉(見上)舁
醉(龔璛游桃花塢詩長袖挽春携手去小輿丨丨一肩斜)送醉(楊維楨苕山水歌東村擊鼓丨將丨西村吹笛迎餘醺)
猩醉(張拱機紅鸚鵡賦鳳仙浸甲戲抛豆打相思丨丨拖裙膏膩脣香度哺)
不得醉(禮記壹獻之禮賓主百拜終日飲酒而丨丨丨焉)鮑子醉(左傳陳僖子使召公子陽生立之將盟丨丨丨)
(而往其臣差車鮑點曰此誰之命也陳子曰受命于鮑子遂誣鮑子曰子之命也注見其醉故誣之)高祖醉(史記高祖紀帝)
(夜徑澤中前行者還報曰前有大蛇當徑願還丨丨丨曰壮士行何畏乃前拔劍斬蛇)知伯醉(史記趙世家簡子使大子)
(毋䘏將而圍鄭丨丨丨以酒灌擊毋䘏)昨日醉(史記魏其侯傳夫入見曰將軍昨日幸許過魏其魏其夫妻治具自旦至)
(今未敢嘗食武安鄂謝曰吾丨丨丨忽忘與仲孺言乃駕往又徐行灌夫愈益怒)飲酒醉(史記袁盎傳從史適為守盎校)
(尉司馬乃悉以其裝齎置二石醇醪會天寒士卒饑渴丨丨丨西南陬卒皆臥司馬夜引袁盎起曰君可以去矣酉陽雜俎北齊高)
(祖常宴羣臣酒酣各令歌武衛斛律豐樂歌曰朝亦丨丨丨暮亦丨丨丨日日丨丨丨國計無取次帝曰豐樂不謟是好人也)王
姊醉(漢書張耳陳餘傳李良略太原至石邑道逢趙王姊從百餘騎良望見以為王伏謁道旁丨丨丨不知其將使騎謝良良)
(素貴起慙其從官)將尉醉(漢書陳勝傳勝廣素愛人士卒多為用丨丨丨廣故數言欲亡忿尉令辱之以激怒其衆)王
生醉(漢書龔遂傳王生日飲酒不視太守會遂引入宫丨丨丨從後呼曰天子即問君何以治渤海君不可有所陳對宜曰皆)
(聖主之德非小臣之力也)亭長醉(漢書王莽傳大司空士夜過奉常亭亭長苛之告以官名丨丨丨曰寧有符傳耶士以馬)
(箠擊亭長亭長斬士亡郡縣逐之家上書莽曰亭長奉公勿逐)羣臣醉(後漢書班固傳皇歡浹丨丨丨陳子昂詩玉帛丨丨)
(丨徽章縟禮該)兀然醉(晉書劉伶傳丨丨而丨怳然而醒靜聽不聞雷霆之聲熟視不睹泰山之形白居易醉吟先生傳吟)
(罷自哂揭甕醱醅又飲數杯丨丨而丨既而醉復醒醒復吟吟復飲飲復醉醉吟相仍若循環)同日醉(南史陳暄傳暄與秀)
(書曰何水曹眼不識杯鐺吾口不離瓢杓汝寧與何同日而醒與吾丨丨而丨乎)頽然醉(唐書長孫順德傳削籍為民歲)
(餘帝閱功臣圖見其像憐之遣宇文士及視順德順德方丨丨丨召為澤州刺史復爵邑)太傅醉(世說王爽與司馬太傅飲)
(酒丨丨丨呼王為小子王曰亡祖與簡文皇帝為布衣之交何小子之有)墮臺醉(水經注樊山北背大江江上有釣臺權嘗)
(極飲其上曰丨丨丨乃已張昭盡言處)公子醉(紫薇詩話晁詠之西池唱和詩有柳外雕鞍丨丨丨水邊紈扇麗人行殆)
(絶唱也曹鄴四望樓詩丨丨長夜丨不聞子規啼)承恩醉(夢溪筆談海州士人李慎言夢至水殿觀宫女戲毬有抛毬曲)
(侍燕黃昏曉未休玉階夜色月如流朝來自覺丨丨丨笑倩旁人認繡毬)三軍醉(酒譜秦穆公伐晉及河將勞師而醪惟一)
(鍾蹇叔曰雖一米可投之於河而釀也乃投於河丨丨皆丨)崔儦醉(酒譜元魏時丨丨每一丨八日)醒者醉(溫豫)
(侍兒小名錄穆員稱其麗雲善歌聽之使醉者醒丨丨丨)巍峩醉(洞仙傳扈謙魏郡人也嘗吟曰進不登龍門退不求名位)
(无以消天日常作丨丨丨)天帝醉(秦人謠丨丨丨秦暴金誤隕石墜李商隱詩自是當時丨丨丨不關秦地有山河)不
知醉(魏文帝善哉行朝日樂相樂酣飲丨丨丨謝靈運詩中山丨丨丨飲德方覺飽梁昭明太子詩懽樂丨丨丨千秋長若斯)
頳魚醉(庾肩吾詩踊躍丨丨丨參差絳棗浮)中郎醉(庾信詩比看丨丨丨堪聞烏夜啼)餘杭醉(庾信詩美)
(酒丨丨丨芙蓉即奉杯)中山醉(張昌宗詩三春小苑游千日丨丨丨岑參詩丨丨一沈丨千度日西斜)君臣醉
(張九齡詩飽德丨丨丨連歌奉柏梁)相國醉(崔尚詩花催丨丨丨鳥和樂人彈)籬下醉(王昌齡詩謾說陶潛丨丨)
(丨何曾得見此風流)春醪醉(顔真卿詩不似丨丨丨何辭綠菽繁)山翁醉(李白對酒詩丨丨今已丨舞袖為君開又)
(孟浩然詩誰道山公醉猶能騎馬回許渾詩客散山公醉韋莊詩不學山公醉將何自解頤)郎官醉(李白寄王漢陽詩錦)
(帳丨丨丨羅衣舞女嬌)懷裏醉(李白詩玳瑁筵中丨丨丨芙蓉帳底奈君何)不可醉(李白寄杜甫詩魯酒丨丨)
(丨齊歌空復情)日日醉(李白戲贈鄭溧陽詩陶令丨丨丨不知五柳春蘇軾詩海邊無事丨丨丨)巴曲醉(杜甫社日)
(詩南翁丨丨丨北鴈塞聲微)習池醉(杜甫詩日有丨丨丨愁來梁父吟)蘆酒醉(杜甫送從弟亞詩黃羊飫不羶)
(丨丨多還丨)長安醉(杜甫送顧八分詩追隨二十載浩蕩丨丨丨)華堂醉(杜甫詩晚著丨丨丨寒重繡被眠)
酩酊醉(岑參邯鄲客舍歌丨丨丨時日正午一曲狂歌壚上眠李賀將進酒歌勸君終日丨丨丨酒不到劉伶墳上土)車
馬醉(孟浩然詩傳聞丨丨丨還向習池看)魚鳥醉(孟浩然漾舟詩傾杯丨丨丨聯句鸎花續)接輿醉(王維詩復)
(值丨丨丨狂歌五柳前)㶚陵醉(韋應物詩嘗陪夕月竹宮齊每返溫泉丨丨丨)千場醉(劉長卿詩人好丨丨丨花)
(無百日開趙嘏翡翠巖詩芙蓉幕裏丨丨丨翡翠巖前半日閑陳陶贈江南李副使詩從軍莫厭丨丨丨即是金鑾寵命時范仲淹)
(詩勝處丨丨丨勞生萬事浮)陶令醉(劉長卿詩自得謝客游時堪丨丨丨蘇軾與舒教授詩酤酒獨教丨丨丨題詩誰似)
(皎公清)騎馬醉(劉長卿詩春風丨丨丨江月釣魚歌)桃花醉(劉長卿詩官柳陰相連丨丨色如丨)花下醉
(錢起詩脱巾丨丨丨洗藥月前歸元好問南溪詩前年去年丨丨丨今年冷落花應嗔)臨流醉(司空曙詩酒倦丨丨丨人)
(逢置榻迎)漁家醉(李嘉祐詩定向丨丨丨殘陽臥釣磯)清時醉(李端詩姚馥丨丨丨邊韶白日眠)朝暮醉
(顧况詩一樽丨丨丨陶令果何人)兼些醉(盧綸詩舞態丨丨丨歌聲似𢃄羞)陶家醉(盧綸詩心許丨丨丨詩逢)
(謝客呈)阮公醉(皇甫冉詩丨丨道在丨莊子生長養)重裘醉(韓翃詩暮雪丨丨丨寒山疋馬行)江邊醉
(韓翃詩春衣淮上宿美酒丨丨丨)楚山醉(韓翃詩吳江垂釣丨丨丨身寄滄波心白雲)龍沙醉(權德輿寄贈詩)
(盍簪蓮府讌落帽丨丨丨)桃杏醉(楊憑詩惆悵滿川丨丨丨醉看還與曲江同)連宵醉(劉禹錫詩痛飲丨丨丨狂)
(吟滿坐聽白居易睡後茶興詩昨晚飲太多嵬峩丨丨丨今朝餐又飽爛漫移時睡鄭谷詩易得丨丨丨千缸石凍春)白頭
醉(劉禹錫杏園花下酬樂天見贈詩游人莫笑丨丨丨老醉花間有幾人)陶陶醉(白居易詩唯當飲美酒終日丨丨丨)
彭澤醉(白居易詩全勝丨丨丨欲敵曹溪禪)時時醉(白居易呈韋侍郎詩潯陽酒甚濃相勸丨丨丨又嵇康日日嬾)
(畢卓丨丨丨)望雲醉(白居易郡中即事詩數篇對竹吟一杯丨丨丨)平旦醉(白居易途中作早起上肩舁一杯丨)
(丨丨晚憩下肩舁一覺殘春睡)老紅醉(李賀詩層圍爛洞曲芳徑丨丨丨)香肩醉(李賀詩花袍白馬不歸來濃蛾)
(叠柳丨丨丨)泗上醉(賈島送裴校書詩天寒丨丨丨夜靜岳陽碁)林下醉(李德裕清明後憶山中詩遙思寒食)
(後野老丨丨丨)漁父醉(王建詩江上欲尋丨丨丨日邊時得故人書)樓上醉(王建羽林行長安惡少出名宇樓下)
(劫商丨丨丨)紅粉醉(王建長安春遊詩騎馬傍閒坊新衣著雨香桃花丨丨丨柳絮白雲狂)茅簷醉(許渾詩野)
(橋沽酒丨丨丨)襄王醉(許渾夜按歌舞詩西樓月在丨丨丨十二山高不見人)藍溪醉(許渾送從兄歸隱詩幾日)
(丨丨丨藤花拂釣磯)巖下醉(許渾詩賓御莫辭丨丨丨武丁高枕待為霖)東閣醉(許渾詩月落尚留丨丨丨)芙
蓉醉(鮑溶詩翠蓋朝飛橘柚香玉笙夜送丨丨丨)周顗醉(李商隱詩未曾丨丨丨轉覺季心恭)别墅醉(李商)
(隱詩煙波丨丨丨花月後門歸)江令醉(李商隱詩夜來丨丨丨别詔宿臨春韓偓侍宴詩密旨不教丨丨丨麗華微笑認皇)
(慈)劉郎醉(李郢張郎中宅戲詩一聲歌罷丨丨丨脱取明金壓繡鞋)岐薛醉(薛逢詩雲外笙歌丨丨丨月中臺榭)
(后妃眠)嵇康醉(李子卿聚雪為小山賦危容半頽儻遇丨丨之丨片影初墜謂入郗詵之幄)歸農醉(薛能詩蠶)
(市丨丨丨漁舟釣客醒)看山醉(鄭谷詩濁醪最稱丨丨丨冷句偏疑𨕖竹題)仙娥醉(莊南傑陽春曲落花聲底)
(丨丨丨)青春醉(高駢詩不辭不為丨丨丨只恐鶯花也怪人)嬌娥醉(張蠙贈李司徒詩歡筵每恕丨丨丨閑櫪)
(猶驚戰馬嘶)懵騰醉(韓偓詩去帶丨丨丨歸成困頓眠范成大詩尊前見在丨丨丨飯後無何爛漫眠又羅隱詩思量只)
(合騰騰醉煑海平陳一夢中)連翩醉(韓偓詩陰沉天氣丨丨丨摘索花枝撩峭寒)朝朝醉(韋莊詩丨丨沉丨引)
(金船不覺西風滿𣗳蟬徐鉉詩逢春只合丨丨丨記取秋風落葉時)漁翁醉(韋莊詩市散丨丨丨樓深賈客眠)爐邊
醉(韋莊詩莫戀丨丨丨仙宫待侍郎)連春醉(杜荀鶴詩尋花洞裡丨丨丨望海樓中徹曉吟)横琴醉(杜荀鶴詩)
(抛山野客丨丨丨種藥家僮踏雪鋤)千回醉(翁綬詠酒詩百年莫惜丨丨丨一醆能消萬古愁)劉伶醉(徐寅詩有)
(酒丨丨丨無兒伯道窮又文天祥詩祭文潛自撰荷鍤伶常醉)場場醉(黃滔詩明朝莫惜丨丨丨青桂新香有紫泥)呂
蒙醉(陳陶詩報政黃霸慙觀兵丨丨丨)洪崖醉(陳陶詩九清鸞倚丨丨丨)楚蓮醉(陳陶將進酒詩靈芝九折)
(丨丨丨翾風一嘆梁庭秋)乾坤醉(羅隱詩春融只恐丨丨丨水闊深知世界浮)鄒枚醉(徐鉉詩門前不見丨丨丨)
(池上時聞鴈鶩愁)太守醉(歐陽修醉翁亭記蒼顔白髮頹乎其中者丨丨丨也)西岡醉(歐陽修詩世事紛然百態)
(新丨丨一丨十三春)瞑目醉(梅堯臣詩首觀阮與杜驢上丨丨丨)泉上醉(梅堯臣詩使君受清泉每來丨丨丨)今
宵醉(趙抃詩柳因表海丨丨丨却起錢塘去歲思)東籬醉(王安石詩淵明久負丨丨丨猶分低心事折腰)步兵
醉(韓維詩時從騎省吟或就丨丨丨)元亮醉(曾鞏詩自古幸容丨丨丨凡今誰喜子雲書)三日醉(蘇軾岐亭)
(詩為君丨丨丨蓬髮不暇幘)逸少醉(蘇軾詩一紙鵝經丨丨丨他年鵬賦謫仙狂)蜓叟醉(蘇軾詩照坐如花開)
(一與丨丨丨)山簡醉(蘇軾平山堂詩高會日陪丨丨丨狂言屢發次公醒趙孟頫詩難陪丨丨丨空憶謫仙才楊奐送張)
(彦叔詩且陪丨丨丨未辦水衡錢)紅帬醉(蘇軾詩老來厭伴丨丨丨)散髮醉(黃庭堅濓溪詩津有舟兮蕩有蓮勝)
(日兮與客就閒人聞挐音兮不知何處丨丨丨高荷為蓋兮倚芙蓉以當伎)篙工醉(張耒詩青旂招飲丨丨丨五兩欹風)
(賈客眠)秋風醉(王令九日詩長歌欲丨強丨丨高處先輸俗子游)竹根醉(韓駒詩乞取田家老瓦盆伴我年年)
(丨丨丨)荷香醉(范成大詩誰云不解飲我已丨丨丨)蔞藤醉(范成大詩幸脱丨丨丨)天如醉(范成大詩)
(斜陽倒景丨丨丨)旗亭醉(陸游初春感事詩百錢不辦丨丨丨空愛鵝兒似酒黃)看人醉(楊萬里詩病身不飲)
(丨丨丨乾雪無端上鬢來)隨處醉(楊萬里詩隨分杯盤丨丨丨自憐不及踏青人)醉復醉(方岳詩擕壺野亭丨丨丨)
(折簡故人來不來戴復古詩萬何如一樽滿一杯一杯丨丨丨)事太平醉(僧惠洪詩吏民起獻觴願酬丨丨丨)西風
醉(耶律楚材過雲川詩深思籬下丨丨丨誰羡班超萬里侯)西子醉(貢師泰詩半空畫燭丨丨丨三更鐵甲東門來鄭元)
(祐姑蘇臺詩百花正開丨丨丨明月芳洲照清夕)蝴蝶醉(薩都拉春别詩南園日暖丨丨丨香霧熏人海棠睡)滿宫
醉(楊果羽林行歸來宴賀丨丨丨山呼搖動東南天)樊樓醉(黃溍送凌吉叟之杭州詩春風丨丨丨一笑百斛珠)天
下醉(趙文法壽樂歌願梵天釋帝萬億歲歲歲壽杯丨丨丨)遨頭醉(李俊民暮春詩如何復共丨丨丨待把銀瓶指)
(點嘗)厭厭醉(李俊民留别詩主人好客丨丨丨正要髠留肯放歸)不解醉(戴良和陶詩平生丨丨丨未飲輒頽然)
議(宜寄切謀也擇也評也語也)
韻藻横議(孟子處士丨丨虞羲為袁彖求諡表丨丨聖時斟酌古今王融策秀才文若閑冗畢棄則丨丨無已冕笏不澄)
(則坐談彌積任昉齊明帝諡議巖廊有縉紳之談鄉塾無丨丨之士)巷議(史記秦始皇紀入則心非出則丨丨後漢書楊秉傳)
(秉行至南陽左右並通姦利詔書多所除拜秉上疏諫曰頃者道路拜除恩加豎隸爵以貨成化由此敗所以俗夫丨丨白駒遠逝)
(穆穆清朝遠近莫觀宜割不忍之恩以斷求欲之路西京賦街談丨丨彈射臧否蘇軾乞相度開石門状丨丨臆度不足取信)口
議(史記鼂錯傳錯父從潁川來謂錯曰上初即位公為政用事侵削諸侯别䟽人骨肉人丨丨多怨公者何也)畢議(漢書)
(鄒陽傳吳王怨望稱疾不朝陽奏書曰今臣盡智丨丨易精極慮則無不可奸飾固陋之心則何王之門不可曳長裾乎)建議
(漢書賈捐之傳珠厓連年不定上與有司議大發軍捐之丨丨以為不當擊南史司馬褧傳天監初詔通儒定五禮褧所丨丨多見)
(施行唐書顔真卿傳真卿雖博識古今屢丨丨釐正為權臣沮抑多中格云中說子謂薛收曰先人有言曰敬其事者大其始慎其)
(位者正其名此吾所以丨丨於天下也李商隱詩丨丨庸何所通班昔濫臻)諫議(後漢書韋彪傳丨丨之職應用公直之士)
(通才謇正有補益于朝者唐書張宿傳憲宗欲以為丨丨大夫宰相李逢吉曰丨丨職要重當待賢者宿細人不可使汙是官吳越)
(春秋子胥力于戰伐死于丨丨戴叔倫詩九重辭丨丨萬里採風謠王建寄韋丨丨詩獨有龍門韋丨丨三徵不起戀青山)廷
議(後漢書桓榮傳論張佚丨丨戚援自居全德意者以廉不足乎魏書孫惠蔚傳崔光以惠蔚書呈宰輔乃召惠蔚與邢巒丨丨)
(得失李朝隱執奏裴景仙獄表射兔魏苑驚馬漢橋初震皇赫竟從丨丨羊士諤詩仙郎佐氏謀丨丨寵元侯)八議(後漢書應)
(劭傳陳忠不詳制刑之本而信一時之仁遂廣引丨丨求生之端夫親故賢能功貴勤賓豈有尹次史玉當罪之科哉唐書張嘉貞)
(傳秘書監姜皎得罪嘉貞請加詔杖會廣州都督裴伷先抵罪帝問法如何嘉貞復援皎比張說曰皎得罪官三品且有功若罪應)
(死即殺獨不宜廷辱以卒伍待也况勲貴在丨丨乎事往不可咎伷先豈容復濫哉王維詩生死在丨丨窮通無一言)諮議
(南史張岱傳岱歴為三府丨丨三王行事與典籖主帥共事事舉而情得北史袁式傳式在南歴武陵王遵丨丨參軍劉裕執權式)
(歸姚興及姚弘滅歸魏為上客清貧守度不失士節時人甚敬重之皆呼曰袁丨丨齊書百官志凡公督府丨丨參軍二人唐書百)
(官志王府官丨丨參軍事一人掌訏謀議事戎昱詩曾共劉丨丨同時事道林)沮議(唐書陸贄傳小人者趨向狹促以丨丨為)
(出衆自異為不羣雲笈七籖華陽隱居本起錄云清溪宫成帝宴樂之先生拜表獻頌上意欲勒此頌于石碑王儉丨丨而止王褒)
(四子講德論二客雖窒計丨丨何傷)末議(司馬遷報任安書僕亦嘗厠下大夫之列陪奉外廷丨丨祖詠詩文章參丨丨榮賤)
(豈同倫)片議(梁武帝内典序聞丨丨而陟道場受一言而升彼岸江淹詩王侯貴丨丨公卿重一言劉長卿詩一言知已重)
(丨丨殺身輕)
庶人議(論語天下有道則丨丨不丨)
增擬議(易丨丨以成其變化晉書孟陋傳陋少而貞立簡文帝輔政命為參軍稱疾不起桓温躬往造焉或謂温曰孟陋高)
(行學為儒宗宜引在府以和鼎味溫歎曰會稽王尚不能屈非敢丨丨也魏都賦遐邇悦豫而子來工徒丨丨而騁巧李商隱代上)
(楊相公啟野鶴天麟絶比倫于朝右髯參短簿困丨丨于軍前李中詩非煙聊丨丨千里在逡廵)私議(詩儐爾籩豆飲酒之)
(飫疏王有大疑非常之事與宗族丨丨而圖之其時則陳列爾王之籩豆為飲酒之飫禮以聚兄弟宗族為好焉漢書吾丘壽王傳)
(秦兼天下廢王道立丨丨滅詩書而首法令去仁恩而任刑戮管子丨丨自貴之說勝則上令不行商子廢法度而好丨丨則姦臣)
(粥權以約禄)風議(詩或出入丨丨或靡事不為漢書敘傳從容丨丨博我以文又諷同晉書荀組傳組兄弟貴盛懼不容于)
(世雖居大官竝丨丨而已又王濟傳濟善于清言修飾辭令丨丨將順朝臣莫能尚焉又庾翼傳翼在公府雍容丨丨隋書百官志)
(集書省掌丨丨左右從容獻納陸機辯亡論竒偉則虞翻陸績張溫張惇以丨丨舉正王羲之與桓溫箋謝萬才流經通處廊廟參)
(丨丨故是後來一器陸倕詩吏曹勉玉潤丨丨勖金相張九齡詩宣室才華子金閨丨丨臣)講議(左傳凡師出與謀曰及不)
(與謀曰會注與謀者謂同志之國相與丨丨利害計成而行之故以相連及為文史記儒林傳詳延天下方正博聞之士咸登諸朝)
(其令禮官勸學丨丨洽聞興禮以為天下先後漢書章帝紀大夫博士議郎郎官及諸生諸儒會白虎觀丨丨五經同異蔡襄慈竹)
(賦或翹而舉者若堂有高年兮勤素風而丨丨)正議(左傳初州縣欒豹之邑也及欒氏亡范宣子趙文子韓宣子皆欲之文子)
(曰溫吾縣也二宣子曰自郤稱以别三傳矣晉之别縣不唯州誰𫉬治之文子病之乃舍之二子曰吾不可以丨丨而自與也皆舍)
(之漢書傅喜傳帝祖母傅太后欲與成帝母俱稱尊號丞相孔光大司空師丹何武大司馬傅喜始執丨丨失傅太后指皆免官又)
(車千秋傳贊丞相御史兩府之士不能丨丨以輔宰相阿意苟合以說其上斗筲之徒何足選也宋史張唐英傳唐英少攻苦讀書)
(及進士第翰林學士孫抃得其丨丨五十篇以為馬周魏元忠不足多尉繚子遊說間諜無自入丨丨之謂也孔武仲詩峩峩丨丨)
(天柱壮皎皎素節冰壺清)共議(公羊楚人陳侯蔡侯鄭伯許男圍宋傳此楚子也其稱人何貶曷為貶為執宋公貶注楚前執)
(宋公僖公與丨丨釋之今復圍犯宋故貶因以見義)尚議(國語伶州鳩曰金尚羽石尚角瓦絲尚宫匏竹丨丨注議從其調利)
制議(國語王孫圉曰聖能丨丨百物以輔相國家則寶之朱瑒與徐陵請王琳首書近故舊王維等已有論牒仰蒙丨丨不遂)
(所陳)訪議(戰國策趙武靈王曰循計之事佚而不累丨丨之行窮而不憂賈誼新書知足以為礲礪行足以為輔助仁足以丨)
(丨明于進賢敢于退不肖内相匡正外相揚美謂之友韓愈復讐状陛下垂意典章思立定制惜有司之守憐孝子之心示不自專)
(丨丨羣下)政議(戰國策嚴遂丨丨直指舉韓傀之過王計代王僕射諫伐淮西表資廟算可以叶宸衷審丨丨可以正天下)
本議(戰國策春申君曰何謂無妄之禍朱英曰李園先入據丨丨制斷君命秉權而殺君以滅其口此所謂無妄之禍也後漢)
(書李固傳梁冀意氣凶凶而言辭激切自胡廣趙戒以下莫不攝憚之皆曰惟大將軍令而固獨與杜喬堅守丨丨冀厲聲曰罷)
如議(史記秦始皇紀去泰著皇采上古帝位號號曰皇帝他丨丨)更議(史記文帝紀今釋宜建而更選于諸侯及宗室)
(非高帝之志也丨丨不宜又三王世家制曰天非為君生民也朕之不德海内未洽乃以未教成者彊君連城即股肱何勸其丨丨)
(以列侯家之)謀議(史記封禪書使博士諸生㓨六經作王制丨丨廵狩封禪事漢書韋賢傳孝宣即位賢以與丨丨安宗廟)
(賜爵關内侯又嚴朱傳公孫弘起徒步數年至丞相開東閤延賢人與丨丨又韓延壽傳所至必聘其賢士以禮待用廣丨丨納諫)
(爭後漢書桓典傳大將軍何進秉政典與同丨丨唐書百官志學士之職本以文學言語被顧問出入侍從因得參丨丨納諫諍其)
(禮尤寵釋名國語記諸國君臣相與言語丨丨之得失也韓愈論淮西事宜状為統帥者盡力行之于前而參丨丨者盡心奉之于)
(後内外相應其功乃成蘇軾觀開西湖詩偉人丨丨不求多事定紛紛自唯阿)他議(史記三王世家大司馬臣去病昧死再拜)
(陛下過聽使臣去病待罪行間宜專邊塞之思慮暴骸中野無以報乃敢惟丨丨以干用事者)越議(史記越世家太宰嚭數與)
(子胥爭丨丨因讒子胥)論議(史記平原君傳毛遂比至楚與十九人丨丨十九人皆服又灌夫傳灌夫日夜招聚天下豪傑)
(壮士與丨丨腹誹而心謗漢書刑法志孝文即位將相皆舊功臣懲惡亡秦之政丨丨務在寬厚又翟方進傳清河胡常與方進同)
(經常為先進名譽出方進下心害其能丨丨不右方進後漢書班彪傳司馬遷採經摭傳務欲以多聞廣載為功丨丨淺而不篤唐)
(書潘好禮傳好禮博學能丨丨莊子殫殘天下之聖法而民始可與丨丨華嶠後漢書劉愷為太常丨丨常引正大義諸儒語曰難)
(經伉伉劉太常董仲舒賢良策陛下有明德嘉道愍世俗之靡薄悼王道之不昭故舉賢良方正之士丨丨考問將欲興仁誼之休)
(德明帝王之法制建太平之道也)計議(史記張儀傳衆口鑠金積毁銷骨故願大王審定丨丨又藺相如傳相如謂秦王曰)
(臣知欺大王之罪當誅臣請就湯鑊唯大王與羣臣熟丨丨之漢書鄒陽傳丨丨不得雖諸賁不能安其位陶潛詩箴規向已從丨)
(丨初無虧韓愈三上宰相書豈復有所丨丨能補于周公之化者哉)圖議(史記屈原傳入則與王丨丨國事以出號令出則接)
(遇賓客應對諸侯周書宇文深傳太祖以深有謀略欲引致左右丨丨政事蔡邕薦董卓表故大將軍慎侯何進盡忠出身丨丨盪)
(滌以清季朝)善議(史記韓非傳貴人有過端而說者明言丨丨以推其惡者則身危墨子謟䛕在側丨丨障塞則國危矣)
吏議(史記李斯傳臣聞丨丨逐客竊以為過矣漢書陳湯傳谷永上疏訟湯曰庸臣遇湯卒從丨丨使百姓介然有秦民之恨)
(非所以厲死難之臣也司馬遷報任安書因為誣上卒從丨丨蘇舜欽詩前歲京都丨丨喧勁弓摧翮雨連翩蘇軾杭州謝放罪表)
(曲荷天慈不從丨丨王炎詩丨丨多文深怒言必溢惡)俗議(史記李斯傳人皆以斯極忠而被五刑死察其本乃與丨丨之)
(異論衡見兩頭蛇輒死者俗言也有陰德天報之福者丨丨也叔敖信俗言而埋蛇其母信丨丨而云報是謂死生無命在一蛇之)
(死)集議(史記鼂錯傳錯遷為御史大夫請諸侯之罪過削其地收其枝郡奏上上令公卿列侯宗室丨丨莫敢難獨竇嬰爭)
(之唐書王勃傳閻伯璵上表曰都堂丨丨之夕四星聚於尾天意昭然矣宋史職官志祕書省大典禮則長貳預丨丨所以待遇儒)
(臣非他司比韓愈復讐状凡有復父讐者事發具其事申尚書省尚書省丨丨奉聞酌其宜而處之則經律無失其指矣)酌議
(史記平津侯傳嘗與公卿丨丨至上前皆倍其約以順上旨)會議(史記平津侯傳每朝丨丨開陳其端令人主自擇不肻面)
(折庭爭獨斷凡表章皆啟封其有疑事公卿百官丨丨葉適詩談經石渠觀丨丨白虎殿)與議(史記石慶傳元封四年關東流)
(民二百萬口無名數者四十萬公卿議欲請徙流民于邊以適之上以為丞相老謹不能丨其丨乃賜丞相告歸而案御史大夫以)
(下議為請者漢書張湯傳每定大政已决輒移病出聞有詔令乃驚使吏之丞相府問焉自朝廷大臣莫知其丨丨也後漢書劉愷)
(傳征西校尉任尚以姦利被徵抵罪大將軍鄧隲黨護之而太尉馬英司空李郃承望隲旨不復先請即獨解尚臧錮愷不肻丨丨)
(後尚書案其事二府並受譴咎朝廷以此稱之)奏議(漢書宣帝紀詔諸儒講五經同異太子太傅蕭望之等平丨其丨上親稱)
(制臨决焉又成帝紀贊公卿稱職丨丨可述魏文帝論文丨丨宜雅書論宜理韓愈王仲舒神道碑在禮部丨丨詳雅省中服其能)
(朱子荅黃直卿書可與晦伯說渠家有兩世丨丨煩晦伯為借錄得一本見寄為幸)擅議(漢書郊祀志漢宗廟之禮不得丨丨)
(皆祖宗之君與賢臣所共定)大議(漢書刑法志鉤摭微細毛舉數事以塞詔而已是以丨丨不立又董仲舒傳仲舒在家朝)
(廷如有丨丨使使者及廷尉張湯就其家而問之後漢書班固傳朝廷有丨丨使難問公卿辨論于前賞賜恩寵甚渥唐書唐儉傳)
(儉弟憲字茂彝高祖領太原頗親遇之參與丨丨義師起授正議大夫置左右常衮授張重光尚書左丞制質正丨丨和恒雅俗)
生議(漢書刑法志或罪同而論異姦吏因緣為市所欲活則傳丨丨)雜議(漢書藝文志五經丨丨十八篇後漢書律歷志)
(太史待詔董萌上言歴不正事下三公太常知歴者丨丨訖十年四月無能分明據者唐書禮樂志唐太宗已平突厥而年榖屢豐)
(羣臣請封泰山太宗命顔師古等集當時名儒博士丨丨宋史仁宗紀慶歴七年詔西北二邊有大事二府與兩制以上丨丨之)
博議(漢書溝洫志且水𫝑各異不丨丨利害而任一人如使不及今冬成來春桃花水盛必羨溢有填淤反壤之害又趙充國)
(傳酒泉太守辛武賢奏言天子下其書充國令與校尉以下吏士知羌事者丨丨南史王儉傳當朝理事决斷如流每丨丨引證先)
(儒罕有其例八坐承郎無能異者李程白武殿講五經賦宏辨者憤憤悱悱丨丨者雲萃風趨)持議(漢書張釋之傳中尉條侯)
(周亞夫與梁相山都侯王恬見釋之丨丨平乃結為親友宋史苖授傳授遇事丨丨不苟合)朝議(漢書竇嬰傳嬰每丨丨大)
(事條侯魏其侯諸列侯莫敢與亢禮潘岳詩丨丨惟疑未遂斯願蘇頲授郭晞左散騎常侍制切問之司實參丨丨僉諧之命允屬時)
(髦高適詩郡稱廉叔度丨丨管夷吾歐陽修寄内詩前年辭諫署丨丨不容乞)謗議(漢書司馬遷傳貧下未易居下流多丨丨)
(謝承後漢書蔡邕在王允座聞董卓死有歎惜之音允便使收付廷尉邕願黥首為刑以繼漢史公卿惜邕才咸共諫允允曰不可)
(使佞臣執筆在幼主左右復令吾徒並受丨丨遂殺邕崔瑗座石銘隱心而後動丨丨庸何傷戴叔倫詩丨丨不自辨親朋那得知)
譏議(漢書楊惲傳不意當復用此為丨丨也後漢書馬援傳援兄子嚴敦並喜丨丨而通輕俠客援在交阯還書誡之馮衍自)
(陳疏于今遭清明之時飭躬力行之秋而怨讐叢興丨丨横世)詳議(漢書魏相傳願陛下與平昌侯樂昌侯平恩侯及有識者)
(丨丨乃可晉書哀帝紀搜揚隱滯蠲除苛碎丨丨法令咸從損要)竊議(漢書匡衡傳一夫丨丨語流天下南史王僧虔傳僧)
(虔誡子曰汝軰丨丨亦當云阿越不學何忽自課汝見其一耳不全爾也關尹子人之有失雖已受害于已失之後久之丨丨于未)
(失之先)事議(漢書匡衡傳長安令楊興說史高曰平原文學匡衡材智有餘經學絶倫將軍誠召置莫府學士歙然歸仁與)
(共丨丨觀其所有貢之朝廷必為國器)邪議(漢書劉向傳衆小在位而從丨丨歙歙相是而背君子)造議(漢書師丹)
(傳定陶隳廢共皇廟諸丨丨冷褒叚猶等皆徙合浦)前議(漢書平當傳淳于長白言昌陵不可成下有司議當以為可遂就上)
(既罷昌陵平當坐丨丨不正左遷鉅鹿太守)凡議(漢書杜鄴傳鄴說王音曰竊見成都侯以特進領城門兵復有詔得舉吏)
(如五府將軍宜承順聖意加異往時每事丨丨必與及之指為誠發出于將軍則孰敢不說諭)非議(漢書循吏傳長信少府夏)
(侯勝丨丨詔書大不敬)處議(漢書循吏傳黃霸明察内敏又習文法為丞丨丨當于法合人心嵇康明膽論延年丨丨明所)
(見也)衆議(漢書王莽傳臣莽子女誠不足以配至尊復聽丨丨益封臣莽如使子女誠能奉稱聖德臣莽國邑足以供朝貢不)
(須復加益地之寵願歸所益唐書禮樂志唐太宗已平突厥羣臣請封泰山房玄齡魏徵楊師道博採丨丨上之星經七公七星在)
(招搖東氐北為天相主三公七政善惡星明則丨丨詳審蔡邕陳政事疏誠當博採丨丨從其安者吳質與魏太子牋此丨丨所以)
(歸高遠近所以同聲也潘尼荅傅咸詩序悠悠羣吏非子不整嘵嘵丨丨非子不靖)不議(後漢書光武帝紀光武在長安時同)
(舍生彊華自關中奉赤伏符羣臣因復奏曰受命之符人應為大萬里合信丨丨同情周之白魚曷足比焉莊子天地有大美而不)
(言四時有明法而丨丨萬物有成理而不說又六合之内聖人論而丨丨荀子法而丨丨則法之所不至者必廢職而不通則職之)
(所不及者必隊淮南子坐而不教立而丨丨)較議(後漢書明德馬后紀時諸侯奏事及公卿丨丨難平者帝數以試后后輒)
(分解趣理各得其情)示議(後漢書齊武王傳新市平林將帥樂放縱憚伯升威明而貪聖公懦弱先共定策立之然後使騎召)
(伯升丨其丨)國議(後漢書二十八將論與參丨丨分均休咎陳子昂為陳令英請免官表竊功謬賞有異朝章忠誠殉節不)
(昭丨丨于邵送金壇韋明府序軍興猶艱丨丨尚乏)異議(後漢書耿弇傳增弇戸邑上大將軍印綬罷以列侯奉朝請每有四)
(方丨丨輒召入問籌策北史魏孝文帝紀詔以班制俸禄更興刑書寬猛未允人或丨丨制百辟卿士工商吏人各上便宜陸賈新)
(語賢愚丨丨廉鄙異科長幼異節干寶晉紀總論公卿丨丨而獨納羊祜之策以從善為衆盧照隣南陽公集序近日劉勰文心鍾)
(嶸詩評丨丨蜂起高談不息劉長卿詩丨丨那容直專權本畏彈)羣議(後漢書馬援傳八年帝自西征囂至漆諸將多以王)
(師之重不宜遠入險阻計冘豫未决會召援夜至帝大喜具以丨丨質之唐書憲宗紀贊憲宗志平僭叛能用忠謀不惑丨丨卒收)
(成功又裴度傳贊天子赫然排丨丨任度政事倚以討賊身督戰遂平淮西諸葛亮新書三軍之行也必有賓客丨丨得失以資將)
(用)從議(後漢書竇融傳融與囂書責讓之曰委成功造難就去丨丨為横謀百年累之一朝毁之豈不惜乎)直議(後漢)
(書任隗傳隗奏議徵憲還前後十上獨與司徒袁安同心畢力持重處正鯁言丨丨無所固隱韓非子明主在上羣臣丨丨于下)
駁議(後漢書應劭傳劭為丨丨三十篇又刪定律令為漢儀又朱暉傳尚書張林上言均輸之法暉奏非明主所宜行帝得暉)
(重議因發怒切責諸尚書暉等皆自繫獄三日詔勅出之曰國家樂聞丨丨黃髮無愆詔書過耳何故自繫獨斷凡羣臣上書于天)
(子者有四名一曰章二曰奏三曰表四曰丨丨東觀漢記永平七年宋均徵為尚書令忠正直言數納策謀每丨丨未嘗不合上意)
(文心雕龍迄今有漢始立丨丨駁者雜也雜議不純故曰駁也蘇頲授齊澣紫微舍人制左曹丨丨常接于䨇遊右掖詞言佇光于)
(五字權德輿詩掄才超粉署丨丨在黃樞)别議(後漢書王良傳論事實未殊而譽毁丨丨何也將體之與利之異乎李商隱會)
(昌一品集序麒麟閣中霍光且圖于勲代玄洲苑上魏收丨丨于文章)平議(後漢書霍諝傳有人誣諝舅宋光于梁商者坐)
(繫洛陽詔獄諝年十五奏記于商曰將軍天覆厚恩愍舅光冤結前者溫教許為丨丨雖未下吏斷決其事已蒙神明顧省之聽魏)
(志鍾繇傳初太祖下令使丨丨死刑可宮割者鍾繇以為古之肉刑更歴聖人宜復施行以代死刑議者以為非悦民之道遂寝唐)
(書刑法志太宗以古獄者斷獄訊于三槐九棘乃詔死罪中書門下五品以上及尚書等丨丨之)參議(後漢書班固傳永元)
(初大將軍竇憲出征匃奴以固為中護軍與丨丨又董均傳永平初為博士時草創五郊祭祀及宗廟禮樂威儀章服輒令丨丨周)
(書竇熾傳熾既朝之元老名位素隆至于軍國大謀常與丨丨唐書百官志弘文館學士掌詳正圖籍教授生徒朝廷制度㳂革禮)
(儀輕重皆丨丨焉宋史仁宗紀皇祐五年詔武臣知州軍湏與僚屬丨丨公事毋專决)改議(後漢書袁安傳武威太守孟雲)
(上書宜還其生口以安慰北單于詔百官議朝堂安獨曰還之足示中國優貸而使邊人得安誠便司徒桓虞丨丨從安太尉鄭弘)
(司空第五倫皆恨之)降議(後漢書蘇竟傳初延岑護軍鄧仲况擁兵為寇而劉歆兄子龔為其謀主竟與龔書曉之曰宜密與)
(太守劉君共謀丨丨仲尼棲棲墨子遑遑憂人之甚也)致議(後漢書陳球傳球遷繁陽令時魏郡太守諷縣求納貨賄球不)
(與太守怒而撾督郵欲令逐球督郵曰魏郡十五城獨繁陽有異政今受命逐之將丨丨于天下矣太守乃止)專議(後漢書陳)
(球傳贊陳球丨丨桓思同歸)抗議(後漢書何敞傳論永元之際漢德未衰大臣方忠袁任二公正色立朝樂何之徒丨丨在)
(下韓維詩馮侯丨丨亦殊健短鈎長&KR0008;相撑從)貶議(後漢書黨錮傳勃海公族進階扶風魏齊卿竝危言深論不隱豪強自公)
(卿以下莫不畏其丨丨晉書陳壽傳壽遭父喪有疾使婢丸藥客往見之鄉黨以為丨丨)腐議(後漢書仲長統傳論貴清靜者)
(以席上為丨丨束名實者以柱下為誕辭)潛議(後漢書董卓傳董承楊奉等夜乃丨丨過河使李樂先度具舟船舉火為應)
腹議(後漢書袁紹傳羣談者受顯誅丨丨者蒙隱戮)忠議(魏志武帝紀建安十年九月令曰聞冀州俗父子異部更相毁)
(譽王鳳擅權谷永比之申伯王商丨丨張匡謂之左道此皆以白為黑欺天罔君者也)陰議(吳志全琮傳先主將關公圍樊)
(襄陽琮上疏陳其可討之計權時已與吕蒙丨丨襲之恐事泄故寝琮表不荅及𫉬捷權置酒公安顧謂琮曰今日之捷抑亦君之)
(功也于是封陽華亭侯)評議(晉書武帝紀泰始二年詔曰凡關言人主人臣所至難而苦不能聽納自古忠臣直士之所以)
(慷慨也每陳事出付主者多從深刻乃云恩貸當由主上是何言乎其詳丨丨魏書程駿傳初遷神主于太廟有司奏舊事廟中執)
(事之官例皆賜爵今宜依舊詔百寮丨丨羣臣咸以為宜依舊事駿獨以為不可)對議(晉書刑法志泰始四年班新律其後)
(明法掾張裴又注律表上之其要以唱首先言謂之造意二人丨丨謂之謀制中說文中子曰漢魏禮樂其末不足稱也然書不可)
(廢尚存近古丨丨存焉制誌詔冊則幾乎典誥矣)命議(晉書劉輿傳丨丨如流酬對欵備)鄉議(晉書王戎傳初孫秀)
(為瑯琊郡吏求品于丨丨戎從弟衍將不許戎勸品之及秀得志朝士有宿怨者皆被誅而戎衍𫉬濟焉李商隱賀赦表取直言之)
(科則聽輿論者不足算設宥過之令則除丨丨者未可儔)滯議(晉書華軼傳永嘉中置儒林祭酒以弘道訓乃下教曰今大義)
(頽替禮典無宗朝廷丨丨莫能攸正常以慨然宜特立此官以弘其事)理議(晉書王接傳衛恒考正汲冡書未訖束晳述而)
(成之陳留王庭堅難之晳又釋難而庭堅已亡潘滔謂接曰卿才學丨丨足解二子之紛可試論之接遂詳其得失)定議(晉書)
(司馬彪傳泰始初武帝親祀南郊彪上疏丨丨語在郊祀志南史蕭穎胄傳或云山陽謀殺穎胄穎胄計無所出夜遣朱景思呼西)
(中郎城局參軍席闡文諮議參軍柳忱閉齋丨丨劉向使人上變事書漢有所欲興常有詔問仲舒為世儒宗丨丨有益天下李商)
(隱會昌一品集序率億兆同心列公卿丨丨)談議(晉書王凝之妻謝氏傳凝之弟獻之嘗與客丨丨詞理將屈道韞遣婢白)
(獻之曰欲為小郎解圍乃使青綾步鄣自蔽申獻之前議客不能屈南史劉湛傳少有局力常自比管葛不為文章不喜丨丨南史)
(袁顗傳顗本無將略在軍中未嘗戎服語不及戰陣唯賦詩丨丨而已嵇康荅難養生論口勌丨丨身疲磬折)清議(南史宋武)
(帝紀犯鄉論丨丨贓汚淫盗一皆蕩滌唐書許孟容傳孟容方勁有禮學每所折衷咸得其正好提掖士天下丨丨尚之傅休奕舉)
(清遠疏魏文慕通遠而天下賤守節其後綱維不攝而虛無放誕之論盈于朝野使天下無復丨丨李商隱為濮陽公陳情表奉隨)
(武之家事無愧陳辭慕鄧傅之門風不傷丨丨范質詩周孔垂名教齊梁尚丨丨劉克莊詩出幕有丨丨還鄉空白頭)速議
(南史宋文帝紀奉聖之胤丨丨承襲)豫議(南史齊晉安王子懋傳僧慧出自寒微而慷慨有節義好讀書甚驍果能反手于背)
(彎五斛弓子懋謀執之僧慧曰晉安舉義兵僕實丨丨僕得為主人死不恨矣又預同中說二三子皆朝之丨丨者今言政而不及)
(化是天下無禮也)僉議(南史蔡凝傳宣帝謂凝曰我欲用義興主壻錢肅為黃門侍郎凝正色曰帝鄉舊戚恩由聖旨若格)
(以丨丨黃散之職故湏人門兼美帝默然而止沈約授蕭惠休右僕射詔内著嘉庸外敷美政入副朝端丨丨斯在孫逖授李常殿)
(中侍御史制秉憲之職唯方是與俾諧丨丨用肅具寮蔡襄省主韓侍郎啟領縣官之經費尚屈周才代天工而調爕佇諧丨丨)
二議(南史張暢傳魏太武南征江夏王義恭出鎮彭城軍食不足欲棄城南歸時歴城衆少食多安北中兵參軍沈慶之議欲)
(以車營為函箱陳精兵為外翼直趨歴城分城兵配護軍將軍蕭思話留守太尉長史何勖欲席捲奔鬱洲自海道還都丨丨未决)
(更集羣僚議之)物議(南史謝幾卿傳幾卿免官居白楊石井宅時左丞庾仲容亦免歸二人意相得竝肆情誕縱或乘露車歴)
(游郊野不屑丨丨北史齊高祖紀魏孝武勅神武曰王若厭伏人情杜絶丨丨惟有歸河東之兵罷建興之戍上官儀為劉弘基請)
(致仕表内省愆尤外慙丨丨柳宗元詩直以慵疏招丨丨休將文字占時名杜牧富水驛詩當時丨丨朱雲小後代聲華白日懸李)
(商隱詩丨丨將調鼎君恩忽賜弓)密議(南史垣崇祖傳初豫章王有盛寵武帝在東宫崇祖不自附及破魏軍詔使還朝共)
(丨丨武帝疑之曲加禮待酒後謂曰世間流言我已豁懷抱自今已後富貴見付也崇祖拜謝唐書劉師立傳始事王世充為親將)
(洛陽平當誅秦王壮其才釋不死引為左親衛建成之釁師位參奉丨丨蘇頌題鄴侯家傳後李蘩以罪繫獄謂先人之嘉謀丨丨)
(不得傳因得廢紙敗筆於獄吏以成其藁蘇轍李清臣知河陽制博學洽聞蚤與直言之對高文丨丨中陪禁苑之遊)折議
(南史許懋亨傳論其所以丨丨封禪求葬僧辨正直存焉豈唯文義而已)流議(宋史臧質傳負扆席圖蔽于丨丨投杼市虎成)
(于十夫東方朔非有先生論虛心定志欲聞丨丨者三年于兹矣注丨丨猶餘論也顔延之詩立俗迕丨丨尋山洽隱淪吳兢諫畋)
(獵表君舉必書位在無隱既聞衆所丨丨實恐有玷聖猷白居易納諫策對工商得以丨丨士庶得以傳言)聲議(齊書太祖)
(紀初劉勔託造園宅頗忽世務太祖謂勔曰將軍以顧命之重兼任内外上流丨丨遐邇所聞是將軍艱難之日而將軍深尚從容)
(廢省羽翼一朝事至雖悔何追勔竟不納)世議(齊書孔稚珪傳古之名流多有法學今之士子莫肻為業縱有習者丨丨所輕)
(良由空勤永歲不逢一朝之賞積學當年終為閭伍所嗤將恐此書永墜下走之手矣蘇軾詩近來愈覺丨丨隘每到寬處差安便)
發議(齊書明僧紹傳建元二年詔徵為正員外郎稱疾不就其後與崔思祖書曰不食周粟而食周薇古猶丨丨在今寧得息)
(談耶)文議(齊書顧歡傳歡卒世祖詔歡諸子撰歡丨丨三十卷)審議(北史魏宣武帝紀詔曰中正所銓但為門第吏部彝)
(倫仍不才舉八坐可丨丨往代擢賢之禮必令才學竝申資望兼致宋史職官志太常寺博士掌講定五禮儀式有改革則據經丨)
(丨)駭議(魏書蕭寶夤傳蕭衍弟子西豐侯正德來降寶夤表曰伏見揚州表蕭正德自云避禍遠投宸掖背父叛君丨丨衆)
(口深心指趨厥情難測)著議(魏書高允傳中書博士索敞與侍郎傅默梁祚論名字貴賤丨丨紛紜允著名字論以釋其惑)
籌議(周書蘇亮傳亮有機辨善談笑太祖重之有所丨丨率多會旨熊曜送楊判官丨丨秉刀尺話言在經綸)歷議(唐書)
(歷志開元十五年詔特進張說與歷官次為歷術七篇略例一篇丨丨十篇宋史周執羔傳方士劉孝榮言統元歷差命執羔釐正)
(之執羔撰丨丨歷書五星測驗各一卷上之)卦議(唐書歷志一行大衍歷議十篇有丨丨)獻議(唐書禮樂志左僕射)
(姚南仲等丨丨五十七封付都省集議宋史職官志後唐天成元年四方書奏命樞密使安重誨進讀懵于文義孔循丨丨始置端)
(明殿學士命馮道趙鳳俱以翰林學士充班嵇康難自然好學論聚族丨丨唯學為貴李絳兵部尚書王紹神道碑顯持世權陰行)
(相事造膝承顧沃心丨丨)公議(唐書高宗皇后武氏傳后柔屈不恥以就大事帝謂能奉已故扳丨丨立之順宗實錄韋執誼)
(為王叔文所引用初不敢負叔文廹丨丨時時有異同杜牧詩吠聲嗾國猘丨丨怯膺門趙&KR2761;送范百禄赴闕詩泥書下紫宸丨丨)
(協朝紳王庭珪詩不待他年丨丨出漢宫行召賈生還陸游詩丨丨在天下如人有元氣)勿議(唐書李密傳竇建德等悉上表)
(勸進府官屬亦請之密曰東都未平且丨丨)策議(唐書李密傳楊玄感至東都所戰必克自謂功在旦暮既𫉬内史舍人韋)
(福嗣遂任之故謀不專密福嗣恥見執丨丨皆持兩端)陽議(唐書蕭銑傳諸將擅兵横恣恐寝不制乃丨丨休兵營農以黜)
(其權)讜議(唐書李泌傳泌好縱横大言時時丨丨能寤移人主蘇頲授鄭繇監察御史制諫臣丨丨久列瑤池御史直繩宜遷)
(石室溫庭筠上學士舍人啟暗達明心潛申丨丨羅隱詩汾漕得洛川丨丨更昭然)素議(唐書韋顗傳李逢吉結黨與擅國政)
(頗傅會之丨丨遂衰)禀議(宋史高宗紀紹興六年詔大理議獄不合即詣刑部關决刑部不能定同赴都堂丨丨又宇文虛中)
(傳斡離不粘罕分道入侵童貫聞之不知所為謀以赴闕丨丨為遁歸之計)和議(宋史高宗紀紹興八年以編修官胡銓上)
(書直諫斥丨丨除名韶州編管又兵志建炎南渡開元帥府兵不滿萬用張韓劉岳為將而軍聲以振及秦檜主丨丨士氣遂沮)
協議(宋史禮志封禪玉册文曰溥率同詞縉紳丨丨崔公度感山賦同德一人齊力丨丨)覆議(宋史職官志大理寺正二)
(人元豐六年詔凡斷公案先上正看詳當否論難改正簽印注日然後過議司丨丨如有批難具記改正長貳更加審定然後判成)
(錄奏)河議(宋史河渠志謝卿材上丨丨一編召赴政事堂會議)邊議(宋史藝文志慶歴丨丨三卷又趙瞻傳瞻疏言兵柄)
(宜削諸宦官丨丨宜付宿將)五議(宋史孫何傳真宗初何獻丨丨其一請擇儒臣有方略者統兵其二請世禄之家肄業四)
(學寒雋之士州郡推薦而禁投贄自媒者其三請復制舉其四請行鄉飲酒禮其五請以能授官勿以恩慶例遷上賢而善之)熟
議(宋史蘇轍傳安石出青苖書使轍丨丨)濮議(宋史傅堯俞傳吕晦吕大防范純仁皆以諫丨丨罷)讞議(宋史蘇宷)
(傳宷長于刑名故屢為法官數以丨丨受詔奬焉)浮議(宋史李光傳光除參知政事時秦檜初定和議將揭榜欲藉光名鎮)
(壓上意不欲用光檜言光有人望若同押榜丨丨自息遂用之書斷芟夷丨丨揚㩁古今拔狐疑之根解紛挐之結朱子荅黃直卿)
(書近日郡事浸簡歲事亦可望但經界指揮不下恐復為丨丨所搖)十議(元史袁桷傳成宗初建南郊桷進丨丨甚詳明禮官)
(多採用之湘山野錄真宗召种放至闕以敷對稱旨送中書膳楊大年以詩嘲之上聞召楊出一皂囊乃放所奏之書其書曰丨丨)
(所謂議道議德議仁議義議兵議刑議政議賦議安議危俾大年觀之)奥議(元史元明善傳嘗問吳澄易詩書春秋丨丨歎)
(曰與吳先生言如探淵海)高議(六韜博聞辨詞虛論丨丨以為容美江淹上書結綬金馬之庭丨丨雲臺之上盧照隣釋疾文)
(訪丨丨于雲臺考竒文于石室王維詩漢家君臣歡宴終丨丨雲臺論戰功杜甫詩幾時丨丨排金門各使蒼生有環堵韓愈詩丨)
(丨參造化清文煥皇猷羅隱送盧員外赴闕詩隋邸舊僚推謝掾漢廷丨丨得相如)作議(管子倨傲易令錯儀畫制丨丨者盡)
(誅)誹議(管子民不丨丨則聽從矣)偽議(商子高言丨丨舍農游食而以言兑相王也故民離上而不臣者成羣言)議
(商子夫人聚黨與丨丨于國紛紛焉小民樂之大人說之)倍議(韓非子人主非能丨大臣之丨越民萌之誹獨周乎道言也)
立議(韓非子太公望曰是昆弟二人丨丨曰吾不臣天子不友諸侯是望不得臣也是以誅之)客議(韓非子積辨累辭離)
(理失術兩末之議也奚可以難夫道理之言乎哉丨丨未及此論也歐陽修謝公墓誌公生十一歲時已如成人嘗與客談論往往)
(能奪其丨丨)調議(荀子其百吏好法其朝廷隆禮其卿相丨丨是治國已)言議(荀子故凡丨丨期命是非以聖王為)
(師叚成已送孫仲文詩丨丨間英發入耳音琅琅)武議(尉繚子丨丨篇由其丨丨在于一人故兵不血刃而天下親焉)端
議(淮南子今不稱九天之頂則言黃泉之底是兩末之丨丨何可以公論乎)隱議(淮南子兵之所丨丨者天道也所圖畫者)
(地形也所明言者人事也所以決勝者鈐𫝑也)深議(吳越春秋計&KR1165;曰願王請大夫種與丨丨則覇王之術在矣)盡議
(吳越春秋闔閭曰寡人非子無所丨丨何得讓乎)合議(吳越春秋公子光欲謀殺王僚未有所與丨丨陰求賢乃命善相者)
(為吳市吏王禹偁鄉老獻賢能書賦丨丨于衆寡定謀于耉老)百議(韓詩外傳士出則安丨丨用則延民命)面議(鹽鐵)
(論賢良曰文景之際建元之始大臣尚有爭引守正之義自此之後多承意從欲少敢直言丨丨而正刺者)交議(鹽鐵論文)
(學曰君無賑于民民無利于上上下丨丨而頌聲作)隳議(鹽鐵論文學曰執事闇于明禮而喻于利末沮事丨丨計利籌冊以)
(故至今未決)訾議(鹽鐵論大夫曰文學誹譽丨丨以要名采善于當世又瞽師不知白黑而善聞言儒者不知治世而善丨)
(丨)初議(鹽鐵論大夫曰異時鹽鐡未籠布衣有朐邴人君有吳王皆鹽鐡丨丨也)辨議(鹽鐵論文學曰今公卿丨丨未)
(有所定此所謂守小節而遺大體抱小利而忘大利者也)餘議(新序秦欲伐楚使使者往觀楚宗廟昭奚恤發精兵三百人陳)
(于西門之内秦使者至昭奚恤曰懷霸王之丨丨攝治亂之遺風昭奚恤在此)切議(論衡觀谷永之陳說唐林之直言劉向之)
(丨丨以知為本筆墨之文將而送之豈徒雕文飾辭苟為華葉之言哉)息議(淨住子何常見衆多之口競譏棄諸外道正以)
(不足及言所以丨丨)執議(文心雕龍章以謝恩奏以按劾表以陳請議以丨丨)能議(文心雕龍漢世善駁則應劭為首晉)
(代丨丨則傅咸為宗)彈議(顔氏家訓偏傍之書死有歸煞子孫逃竄莫肯在家畫瓦書符作諸厭勝凡如此舉不近有情乃儒)
(雅之罪人丨丨所當加也)轅議(詩品瞰漢魏而不顧吞晉宋于胸中諒非農歌丨丨敢致流别)六議(會要貞元十一年趙)
(憬進審官丨丨議相臣庶官京司缺官考課遺滯藩府官屬宋璟詩四時宗伯叙丨丨宰臣鋪)通議(會要唐試四科舉人博學)
(丨丨蕭誠二人)召議(玉海王方翼高宗丨丨西域事見奉天官賜食具對熱海苦戰状)毁議(東方朔沈江篇高陽無故)
(而委塵兮唐虞點灼而丨丨)吰議(司馬相如難蜀父老必將崇論丨丨創業垂統為萬世規又弘同任昉為齊明讓郡公表)
(故可庶心丨丨酌已親物者矣又宏同王融策秀才文登爾于朝是屬丨丨)崇議(揚雄解難若夫閎言丨丨幽微之塗蓋難)
(與覽者同也)典議(曹植黃初六年令賴蒙帝王天地之仁違百司之丨丨舍三千之首戾反我舊居襲我初服雲雨之施焉)
(有量哉)成議(阮瑀代曹公書遂齎見薄之決計秉飜然之丨丨)鄙議(嵇康詩殊𩔖難徧周丨丨紛流離何承天荅顔)
(永嘉書足下始云皇聖設候物之教謹順時之經將以反漸息泰今復以方開所泰為難未詳此將難丨丨將譏聖人也)退議
(嵇康釋私論明君子之篤行顯公私之所在闔堂盈階莫不寓目而曰善人也然背顔丨丨而含私者不復同耳)宿議(杜預)
(陳伐吳至計表陛下丨丨分命臣等隨界分進其所禁持東西同符萬安之舉未有傾敗之慮)備議(顔延之庭誥夫𨕖言務一)
(不尚煩密而至于丨丨者蓋以網諸情非)肆議(顔延之詩丨丨芳訊大教克明)噂議(蕭子良諫射雉啟且田月向登桑時)
(告至士女呼嗟易生丨丨)諦議(蕭子良與劉景蕤書僕栖尚既同情契彌至而優悠京苑間以江山假復神通遠邇冥交曉曙)
(疇得寫析深襟辨明幽旨迹生滅之中談究眞俗之丨丨)秉議(王儉諫壊殿材啟宣陽門表春臺將立晉卿丨丨北宮肇搆漢)
(臣盡規)雅議(王儉褚淵碑丨丨于聽政之晨披文于宴私之夕)逸議(孔稚珪北山移文騁西山之丨丨馳東臯之素)
(謁)表議(沈約武帝集序牋記風動丨丨雲飛)黨議(沈約詩囂途或妄踐丨丨勿輕持)寝議(任昉代薦士表丨丨)
(廟堂借聽輿皂)重議(任昉竟陵王行状未嘗鞠人于輕刑錮人于丨丨)庠議(江淹張令為太常領國子祭酒詔門下丨)
(丨既敷縉紳攸屬師氏之任宜歸儒素)爭議(徐陵荅朝臣書古人丨丨多成怨府韓愈張署墓誌遷尚書刑部員外郎守法)
(丨丨棘棘不阿)獨議(庾信齊王憲神道碑天子將有盟津之師召公丨丨公報以誕膺天命克成厥勳)輿議(天寳十載)
(南郊赦書上稽歴𧰼旁採丨丨陸䞇奉天改元大赦制乃者公卿百寮累抗章疏猥以徽號加以朕躬固辭不𫉬俯遂丨丨陳瓘進)
(四明尊堯集表咨丨丨于多方證羣書之百毁)興議(魏徵為李密檄滎陽守郇王慶文元寶藏武陽丨丨即取黎陽)嘉議
(上官儀勸封禪表採公卿之丨丨攬搢紳之讜辭)芻議(王勃上絳州司馬書霸略近發于輿歌皇圖不隔于丨丨張說陳則)
(天幸三陽宫表臣自度丨丨十不一從于邵詞場箴文苑重式詞場以箴側陳丨丨敢告翰林)時議(王勃别盧主簿序吾儕服)
(其精博丨丨稱其典要杜甫詩聖心頗虛佇丨丨氣欲奪劉長卿詩雄詞變文名高價喧丨丨)選議(李嶠賀鑾駕停幸洛邑表)
(方且丨丨蓬茨推中襟于白屋因言槐棘外下情于紫路)周議(陳子昂為司刑袁卿讓官表弼成五教無謝于堯臣載光三典)
(允諧于丨丨)閒議(張九齡荔枝賦序每相顧丨丨欲為賦述而世務卒卒此志莫就)草議(張九齡詩清規留丨丨故)
(事在封章孫逖授吕周侍御史等制周等並膺明選克正朝綱宜展才于丨丨俾遷榮于執法權德輿為趙庶子謝平章事表奉職)
(中禁丨丨南宮遂忝左曹列于近侍)裁議(蘇頲為羣官請公除表陛下欲乖前訓獨展因心棄易月之制申再期之禮臣何人)
(斯輒敢丨丨權德輿論度支疏伏望與一二宰臣時有丨丨)決議(常袞授崔圓左僕射制嘗丨丨于廟堂早書勳于王府虞)
(集上都留守賀公墓誌奉元忠貞王為政時一府之中非無國人貴姓與之共位又有材僚佐布在行列求其臨事丨丨之際必得)
(其一言而後定則他人固不能矣)臺議(常袞授韋諤給事中制五年勤職時謂淹才宜守殿中以平丨丨)古議(陸䞇)
(策問或牽丨丨而不變或趨時會而不經)瞽議(盧甫諫不破突厥疏獻替是司輕陳丨丨)默議(岑勛千福寺碑利見千福)
(丨丨于心)罷議(張仲宣策對季梁在隨楚朝丨丨仲尼居衛晉國折謀)書議(張懷瓘丨丨其古文篆籀時罕行用者皆)
(闕而不議議者真正藁草之間麟鳳一毛龜龍片甲亦無所不錄)霜議(孟郊詩冰心鏡衰古丨丨清遐障)昧議(無名)
(氏所知哭寝門判孔某將聖昭著格言有弟何知胡然丨丨)賜議(李商隱為絳郡公上崔相公啟垂憂不逮丨丨所安)始
議(韓偓感事詩丨丨新堯歴將期整舜絃)復議(許棠詩何人知此計丨丨出長安)往議(王旦封禪表於是採夷吾)
(之舊說詢相如之丨丨)旁議(范仲淹奏議許懷德差遣議論賞罰不可輕易須是有所激勸不招丨丨方可施行)病議
(梅堯臣詩子居今之世安免人丨丨)畫議(蔡襄蒲師道墓誌君感宣徽之知已事無鉅細力為丨丨按宣徽使李師亮也)闊
議(曾鞏祭錢純老文丨丨崇論河垂海委)空議(曾鞏詩幽懷但自信盛事皆丨丨)廟議(朱子荅蔡季通書丨丨亦)
(不盡記若士大夫以下自有定制但今廟不成廟即且依程夫子說自高祖而下亦未為僭也)沸議(唐庚詩丨丨今方爾歸期)
(覺愈伸)指議(李之儀䟦文安國篆安國善論難劇談切中尤得于樽爼間為多嘗謂其宿疇預計不如是必有脱略可丨丨)
(處)孔議(周必大詩無怨不須移丨丨有情未可老徐娘)疑議(葉適陳漫翁祭器述有急政丨丨密贊顯辨赴之若饑渴)
苦議(汪元量北師駐臯亭山詩丨丨和親休練卒嬋娟剰遣嫁呼韓)謏議(吳師道策對旁求丨丨虛佇芻蕘)英議
(楊慎虛心鏡賦潛丨丨蓄明斷)
不私議(禮記公事丨丨丨)禮官議(史記文帝紀黃龍見成紀上乃下詔曰有異物之神見于成紀無害于民歲以)
(有年朕親郊祀上帝諸神丨丨丨毋諱以勞朕)羣臣議(史記文帝紀太尉周勃等使人迎代王張武等議稱疾毋往中尉宋)
(昌進曰丨丨之丨皆非也又蕭相國世家羣臣奏位次皆曰曹參功最多宜第一關内侯鄂君進曰丨丨丨皆誤又藺相如傳相如)
(謂秦王曰大王欲得璧使人發書至趙王趙王悉召丨丨丨)有司議(史記禮書孝文即位丨丨丨欲定儀禮孝文好道家)
(之學以為繁禮飾貌無益于治)丞相議(史記周勃世家亞夫為丞相竇太后曰皇后兄王信可侯也景帝曰請得與丨丨丨)
(之)可其議(史記李斯傳臣請諸有文學詩書百家語者蠲除去之所不去醫藥卜筮種𣗳之書若有欲學者以吏為師始)
(皇丨丨丨)朝廷議(史記汲黯傳上以為淮陽楚地之交乃召拜黯為淮陽太守黯既辭行過大行李息曰黯棄居郡不得與)
(丨丨丨也)典其議(漢書溝洫志沛郡桓譚為司空掾丨丨丨為甄豐言凡此數者必有一是)鹽鐡議(漢書公孫弘傳)
(贊所謂丨丨丨者起始元中徵文學賢良問以治亂皆對願罷郡國鹽鐵酒𣙜均輸)下其議(漢書貢禹傳禹上書天子丨丨)
(丨令民産子七歲乃出口錢自此始)臣下議(漢書貢禹傳禹奏言當仁不讓獨可以聖心參諸天地揆之往古不可與丨丨)
(丨也)纖介議(漢書元后傳鳳上疏乞骸骨曰進退于國為厚萬無丨丨之丨唯陛下哀憐)冶鑄議(後漢書劉陶傳)
(陶上議曰願陛下寬鍥薄之禁後丨丨之丨)負薪議(後漢書班固傳採擇狂夫之言不逆丨丨之丨)均貨議(齊書)
(劉悛傳太祖輔政有意欲鑄錢以禪讓之際未及施行建元四年奉朝請孔顗上鑄錢丨丨丨辭證甚博)歷本議(唐書歷志)
(一行大衍歷議十篇有丨丨丨曰度議五星議中氣議九道議合朔議日蝕議卦候議)病夫議(宋史曹彦約傳彦約以蜀)
(之邊面諸司並列兵權不一乃作丨丨丨獻之廟堂)明臺議(管子黃帝立丨丨之丨者上觀于賢也)輪人議(莊子)
(桓公讀書于堂上輪扁斵輪于堂下釋椎鑿而上曰君之所讀者古人之糟魄已夫桓公曰寡人讀書丨丨安得丨乎)糟粕
議(見上周必大詩堂下從渠丨丨丨城南容我簡編親)聖人議(莊子春秋經世先王之志丨丨丨而不辨)總方議
(荀子農分田而畊賈分貨而販百工分事而勸士大夫分職而聽建國之君分土而守三公丨丨而丨)從旁議(鹽鐵論大)
(夫曰但居者不知負戴之勞丨丨丨者與當局者異憂)心意議(論衡論不留精澄意苟以外效立事是非信聞見于外不)
(詮訂于内是用耳目論不以丨丨丨也)不敢議(中說子曰吾于詩書也卞而丨丨丨)域外議(鄒陽上梁王書越拘)
(攣之語馳丨丨之丨)廣農議(束晳有丨丨丨)大田議(陸機有丨丨丨)劉基議(陸機辯亡論竒丨丨之丨而作)
(三爵之誓)池陽議(沈佺期詩莫負丨丨丨言從建禮遊)平配議(張九齡上封事書據資配職自以為能為官擇人初)
(無此意故使時人有丨丨之丨官曹無得賢之實)崔琰議(張九齡詩人思丨丨丨朝掩祭遵公)賢哲議(王昌齡詩)
(脱略丨丨丨)邊人議(杜甫後出塞詩丨丨不敢丨議者死路衢)太常議(杜甫哀李邕詩否臧丨丨丨面折二張𫝑)
君臣議(杜甫詩病隔丨丨丨慚紆德澤私)雲臺議(鮑溶羽林行朝出羽林宫入參丨丨丨)倪寬議(崔遵)
(度詩好奏丨丨丨何須莊舄謳)升平議(元稹詩拾遺天子前密奏丨丨丨)清風議(孟郊詩側聞丨丨丨如隱黃金)
(巵)逐客議(李商隱詩初驚丨丨丨旋駭黨人冤)時賢議(黃滔詩三徵不起丨丨丨九轉終成道者言)安邊
議(王禹偁對雪詩多慚富人術且乏丨丨丨)市井議(黃庭堅詩伊優兒女語蹇淺丨丨丨)處士議(柳貫送文子方)
(雲南典選詩施施丨丨丨勞勞城者謳)
酒食是議(詩無非無儀唯丨丨丨丨無父母詒罹)不用其議(史記賈誼傳絳灌東陽侯馮敬之屬短賈生天)
(子後亦疏之丨丨丨丨)從大人議(漢書疏廣傳廣謂受曰今仕宦至二千石宦成名立如此不去懼有後悔豈如父子)
(相隨出關歸老故鄉以壽命終不亦善乎受叩頭曰丨丨丨丨)五經異議(後漢書鄭康成傳著天文七政論魯禮禘祫義)
(六藝論毛詩譜駁許慎丨丨丨丨荅臨孝存周禮難凡百餘萬言)周禮訂議(宋史理宗紀淳祐三年四月布衣王與之)
(進所著丨丨丨丨補下州文學)青瑣高議(宋史藝文志劉斧丨丨丨丨十八卷)經筵講議(宋史杜範傳所著有)
(丨丨丨丨)洪範讜議(中說子讀丨丨丨丨曰三教于是乎可一矣程元魏徵進曰何謂也子曰使民不倦)引經而
議(韓愈復讐状法吏一斷於法而經術之士得丨丨丨丨也)論深為議(雲笈七籤言深為語語深為談談深為論丨丨)
(丨丨)不可思議(法苑珠林佛變化無量三昧力丨丨丨丨)
翅(施智切鳥翼翄&KR1452;同)
韻藻鼓翅(爾雅鷹隼醜其飛也翬注丨丨翬翬然疾戰國策黃雀俯噣白粒仰栖茂𣗳丨丨奮翼自以為無患與人無爭)
(也史記楚世家秦為大鳥負海内而處處既形便勢有地利奮翼鼔&KR1452;方三千里江賦濯翮疏風丨丨&KR1953;䎀元稹雉媒詩和鳴忽相)
(召丨丨遙相矚蘇軾畫鴈詩先鳴勤丨丨吹亂蘆花雪)垂翅(後漢書馮異傳璽書勞異曰赤眉破平士吏勞苦始雖丨丨回)
(谿終能奮翼黽池可謂失之東隅收之桑榆晉書劉琨傳昔曹沬三北而收功於柯盟馮異丨丨而奮翼於澠池皆能因敗為成以)
(功補過張衡應間參輪可使自轉木雕猶能獨飛已丨丨而還故棲盍亦調其機而銛諸梁昭明太子七契欲抑則大鵬丨丨欲抗)
(則尺鷃冲天庾信擬連珠三關頓足長城丨丨杜甫贈韋左丞詩青冥却丨丨蹭蹬無縱鱗元稹詩近𣗳禽丨丨依原獸絶蹤李商)
(隱詩若向南臺見鸎友為傳丨丨度春風)兩翅(南史齊武帝紀帝年十三夢人以筆畫身左右為丨丨齊書祥瑞志世祖夢鳳)
(凰從天飛下青溪宅齋前丨丨相去十餘丈翼下有紫雲氣岑參寄王昌齡詩有時開道經黃鶴垂丨丨李白野田黃雀行蕭條丨)
(丨蓬蒿下縱有鷹鸇奈若何蘇軾鬼蝶詩䨇眉卷鐵絲丨丨暈金碧)肉翅(唐書五行志大歴八年武功𫉬大鳥丨丨狐首四足)
(有爪長四尺餘毛赤如蝙蝠羣鳥隨而噪之書斷桓元嘗慕小王善於草法譬之於馬則丨丨已生蘭筋初就畜怒而馳日可千里)
(酉陽雜俎秦中山谷間有鳥如梟色青黃丨丨好食烟見人輒驚落隱首草穴中常露其身其聲如嬰兒啼名老□殷芸小說凌雲)
(臺至高榜有未正鈴下卒着履登緣如履平地蓋其兩腋各有丨丨數寸古器圖畫本以飛獸有丨丨者謂之蚩尤輟耕錄五臺山)
(有鳥名寒號蟲四足有丨丨不能飛其糞即五靈脂)曬翅(唐書索元禮傳作鐵籠聲囚首加以楔至腦裂死又横木關手足轉)
(之號丨丨朝野僉載周推事使索元禮訊囚為鳳丨丨獼猴鑽火等以椽關手足而轉之並斫骨至碎又李嵩李全交王旭號三豹)
(每訊囚遣作仙人獻果玉女登梯鳳凰丨丨獼猴鑽火人不聊生杜甫田舍詩鸕鷀西照日丨丨滿魚梁白居易詩低頭乍恐丹砂)
(落丨丨常疑白雪消)鴈翅(酉陽雜俎臨邑縣有丨丨泊土人至春夏常於此澤羅鴈鳥取其翅以禦暑又奉慈寺成後司農少)
(卿楊敬之小女以六韻詩題此寺警句云塔分鴻丨丨鐘挂鳳凰樓賈氏談錄李德裕平泉莊周四十里竒花異草珍松怪石靡不)
(畢致惟丨丨檜珠子柏僅存庾信遊獵詩石關魚貫上山梁丨丨行秦韜玉邊將詩旗縫丨丨和竿裊箭撚雕翎逐隼雄鄭俠西樓)
(詩丨丨人家千巷陌犬牙商舶數汀洲)著翅(五代新說周韓大將軍有勇略破稽胡胡憚其勁捷號為丨丨人太祖曰丨丨)
(之名寧減飛將竇羣詩沿流如丨丨不敢問歸橈)
增搖翅(爾雅蠅醜扇疏青繩之𩔖好丨丨自扇禽經晨風向風丨丨其回迅疾摶燕雀食之)竦翅(爾雅鵲鵙醜其飛也)
(翪注丨丨上下疏鵲鵙之𩔖不能翺翔遠飛但丨丨而已)布翅(爾雅鳶烏醜其飛也翔注丨丨翺翔史記楚世家三國布&KR1452;)
折翅(史記淮南王安傳廣長榆開朔方匈奴丨丨傷翼失援不振齊書垣榮祖傳榮祖善彈彈鳥毛盡而鳥不死海鵠羣翔榮)
(祖登城西樓彈之無不丨丨而下)青翅(後漢書輿服志郤非冠制似長冠下促宮殿門吏僕射冠之負赤幡丨丨燕尾諸僕)
(射幡皆如之西京雜記茂陵年少李亨以鷹鷂逐狡兔為之佳名有丨丨黃眸青冥金距之屬)鵾翅(晉書輿服志金華施橑兩)
(箱之後皆玳瑁為丨丨加以金銀雕飾亦謂之金鵾車宋史輿服志車箱兩轓有金塗龜文及丨丨左龍右虎)奮翅(晉書葛洪)
(傳洪自序曰洪體乏進趣之才偶好無為之業假令丨丨則凌厲玄霄騁足則能追風躡景猶欲戢勁翮於鷦鷃之羣藏逸迹於跛)
(驢之伍豈况大塊稟我以尋常之短羽造化假我以至駑之蹇足易林丨丨鼓翼翺翔外國古詩願為䨇鴻鵠丨丨起高飛西京賦)
(負筍業而餘怒乃丨丨而騰驤劉楨詩於心有不厭丨丨凌紫氛)尾翅(晉書張駿傳初駿之立也姑臧謠曰鴻從南來雀不)
(驚誰謂孤雛丨丨生高舉六翮鳳凰鳴至是而復收河南之地酉陽雜俎梁宴魏使酒至鸚鵡杯徐君房飲不盡屬魏肇師肇師曰)
(海蠡蜿蜓丨丨皆張非獨為玩好亦所以為罰卿今日真不得辭責)金翅(齊書五行志明帝送豫章王第二女綏安主降嬪還)
(上輦輦上丨丨無故自折落地陳書程文季傳文季為臨海太守尋乘丨丨助父鎮郢城述異記蘭陵山有井異鳥巢其中丨丨而)
(身黑見即大水酉陽雜俎凡學道三十年不倦天下丨丨鳥銜芝至寺塔記徵獸中事須切對柯古言丨丨鳥王銀角犢子法苑珠)
(林丨丨大鳥欲取龍食龍怖懼便懷熱惱唯阿耨達龍無此患張說舞馬詞遠聽明君愛逸才玉鞭丨丨引龍媒顧况歸陽蕭寺詩)
(乃致丨丨鳥吞龍護洪淵李賀詩薇帳逗烟生綠塵丨丨峨髻愁暮雲沈彬詩丨丨動身摩日月銀河轉浪洗乾坤元好問論詩詩)
(不信驪珠不難得試看丨丨擘滄浪)舒翅(北齊書蕭放傳居喪以孝聞所居廬堂前有二慈烏來集各據一𣗳為巢丨丨悲鳴)
(全似哀泣時以為至孝之感說苑齊有飛鳥一足來止於殿前丨丨而跳齊侯大怪之)加翅(周書異域傳百濟衣服男子略)
(同於高麗若朝拜祭祀其冠兩廂丨丨)羽翅(唐書蘇安恒傳魏元忠為張易之兄弟所搆獄方急安恒獨申救曰陛下縱不)
(能斬佞臣塞人望且當抑奪榮寵剪其丨丨無使驕横為社稷之憂杜甫大麥行安得如鳥有丨丨託身白雲歸故鄉)鳳翅
(宋史樂志李照言軒轅氏命伶倫截竹為律後令神瞽恊其中聲然後聲應鳳鳴而管之參差亦如丨丨庾肩吾浮圖詩天衣疑拂)
(石丨丨欲凌空虞世南臨池竹詩龍鱗漾嶰谷丨丨拂漣漪施肩吾詩烟粘薜荔龍鬚軟雨壓芭蕉丨丨垂羅鄴笙詩筠管參差排)
(丨丨劉詵晩橋詩兩江秋波燕尾岐千嶂春木丨丨齊又宋史輿服志畫輪車赤質兩壁畫龜文金丨丨瑯嬛記除夕梅妃與宮人)
(戲鎔黃金散瀉水中視巧拙以卜來年否泰梅妃一瀉得金丨一隻首尾足丨無不悉備李賀安樂宫詩新城安樂宮宮如丨凰丨)
(韓偓詩鴉黃䨇丨丨麝月半魚鱗曹鄴詩自憐孤飛鳥時接鸞丨丨)龍翅(說苑靈龜蛇頭丨丨左精象日右精象月齊民要術)
(論相馬丨丨欲廣而長升肉欲大而明)舉翅(易林丨丨攄翼跣望南國延頸郤縮未有所得魏武帝郤東西門行鴻鴈出塞)
(北乃在無人鄉丨丨萬里餘行止自成行韋應物烏引雛詩羣雛離褷睥睨高丨丨不及墜蓬蒿耿湋詩丨丨雲天近㢠廻眸燕雀稀)
張翅(易林白鳥銜餌鳴呼其子旋枝丨丨來從其母茅亭客話孔雀聞絲竹歌吹之聲必舒丨丨尾眄睞而舞)無翅(神仙)
(傳彭祖曰仙人者或竦身入雲丨丨而飛或駕龍乘雲上造天階)觜翅(南方草木状鶴草蔓生當夏開花形如飛鶴丨丨尾)
(足無所不備)反翅(廣志雞有胡髮五指金骹丨丨之種大者蜀小者荆)八翅(拾遺記岱輿山螢火大如蜂聲如雀丨丨)
(六足)顧翅(世說支公住郯東&KR2192;山有人遺其䨇鶴翅長欲飛支鎩其翮鶴軒翥不復能飛乃反丨丨垂頭視之如有懊喪意林)
(曰既有凌霄之姿何肯為人作耳目近玩養令翮成置使飛去)短翅(劉勰新論附得其所則重石可浮丨丨能遠附失其所則)
(輕羽淪溺迅足成蹇何夢桂詩半世虛名我誤儒樊中丨丨倦南圖周權詩青陽開動生意達丨丨亦擬凌空雲)雞翅(水經)
(注九渡水出丨丨山磎澗瀠委沿遡九渡矣海槎餘錄花梨木丨丨木土蘇木皆産於黎山中外人不識不能尋取白居易晩寒詩)
(暝催丨丨斂寒束𣗳枝高)鳥翅(水經注徐水東北逕郎山又屈逕其山南山岑兢舉若豎丨丨立石嶄巖亦如劍杪極地嶮之)
(崇峭酉陽雜俎烏蓬葉如丨丨俗呼為仙人花梁簡文帝荅蕭子雲上飛白屏風書乍寫星區時圖丨丨非觀觸石已覺雲飛豈待)
(金鐺便覩蟬翼王勃出境遊山詩峰斜連丨丨磴疊上魚鱗岑參萬里橋詩滄江東流疾帆去如丨丨于李子詠雲詩隨風亂丨丨)
(迅水結魚鱗徐積詩風暖燕窠牢雲晴丨丨健)團翅(異苑蘭陵昌慮縣郳城有華山山上有井鳥巢其中金喙黑色而丨丨此)
(鳥見則大水)頭翅(異苑司馬軌之善射雉太元中將媒下翳此媒屢雊野雉亦應試令尋覓所應者丨丨已成雉半身故是)
(蛇)角翅(陸璣詩疏蟋蟀似蝗而小者丨丨楚人謂之王孫幽州人謂之趣織)有翅(陸璣詩疏蜉蝣似甲蟲有角大如指)
(長三四寸甲下丨丨能飛)毛翅(陸璣詩疏莎雞如蝗而斑色丨丨數重翅正赤或謂之天雞)白翅(續酉陽雜俎忠州墊)
(江縣更樓中有二蟻一紫色長寸餘足作金色一有羽細腰稍小丨丨翅有經脉)梢翅(圖畫見聞誌畫翎毛者必須識諸禽)
(形體名件翅有丨丨有蛤翅翅邦上有大節小節大小窩翎次及六梢)蛤翅(見上)粉翅(埤雅蛺蝶丨丨有鬚一名胡蝶)
(王建晩蝶詩丨丨嫩如水繞砌乍依風李商隱詩孤蝶小徘徊翩翾丨丨開蘇轍萬蝶花詩誰唱殘春蝶戀花一團丨丨壓枝斜僧)
(道潛詩茜裙𧖟婦瘦丨丨乳鵝肥)開翅(埤雅鷓鴣雖東西回翔然丨丨之始必先南翥伍喬詩丨丨定期歸碧落濯纓寧肯)
(問滄浪)浴翅(揮麈餘話祐陵經景龍江詩景龍江靜喜安流玉色閒看丨丨鷗)渴翅(雞林𩔖事方言馬曰末乘馬曰)
(轄打皮曰丨丨毛曰毛角曰角)鸞翅(彦周詩話楊炎歌云雪面淡蛾天上女鳳簫丨丨欲飛去為元載侍姬瑶英作也項斯小)
(古鏡詩丨丨巢空月菱花徧小天又陳陶贈周太史詩他年蓬蓽賤願附鵷丨丨)鶴翅(春渚紀聞楊文公之生胞蔭始脱則)
(見兩丨丨交掩塊物而蠕動其母急令密棄諸溪流始出戸而祖母迎見亟啟視之兩翅歘開中有玉嬰轉仄而啼朱慶餘詩風起)
(松花散琴鳴丨丨㢠廻趙嘏秦中逢王處士詩蘂宮横浪海邊别丨丨駐雲天上來林嵩周朴詩集序松幡丨丨泥曳龜尾又白居易)
(旱熱詩簟拂碧龍鱗扇搖白丨丨孟郊詩願將黃丨丨一借飛雲空)四翅(暌車志鬼蛺蝶大如扇丨丨好飛荔枝上)燕翅
(癸辛雜識王尹生者善端視每設大輪盤徑四五尺畫器物花鳥人物凡千餘事俾客自射命之以欲中某物如花鬚柳眼魚鬛丨)
(丨之𩔖雖極微𦕈無不中之)蝶翅(草花譜麗春花瓣常飛舞儼如丨丨扇動亦妙品也王建宫詞蜂鬚丨丨薄鬆鬆浮動搔)
(頭似有風喻鳬春雨如膏詩㢠廻低飛丨丨寒滴語禽身公乘億秋菊有佳色詩蕊逐蜂鬚亂英隨丨丨斜温庭筠詩蕊多勞丨丨香)
(酷墜蜂鬚趙師秀詩晴舒丨丨初勻粉雨壓楊花未放綿又桂海虞衡志白鸚鵡大如小鵝羽毛玉雪亦能言以手撫之有粉粘著)
(指掌如蛺丨丨又劉滄經古行宮詩蛺丨丨翻殘露滴子規聲盡野烟深)倒翅(深雪偶談詠蝶如唐僧可朋乍當暖景飛仍慢)
(欲就芳叢舞更高僧懷古霧開離草迥風逆到花遲俱未若陌上斜飛去花間丨丨回尤精)烏翅(漢制攷腊人乾肉注大物)
(解肆乾之謂之乾肉若今凉州丨丨)振翅(雲笈七籖雲林右英夫人㖟楊君曰逸驎逍遥大荒之表故無羈絡之憂靈有丨丨)
(玄圃之峰以違羅絙之患人之修道豈厭乎藏身之密匿跡之深也王逸九思鴻鸕兮丨丨歸雁兮于征)沙翅(法苑珠林迦葉)
(遣目連共行弟子梨婆提長老羅漢汝往三十三天呼提那羅漢那羅漢聞佛湼槃不忍見佛行處已入滅度後遣至尸利丨丨宫)
(喚憍梵波提羅漢乃至毗沙門天宫)翕翅(嚴忌哀時命為鳳凰作鶉籠兮雖丨丨其不容)皓翅(路喬如鶴賦舉修距而躍)
(躍奮丨丨之翻翻)長翅(蔡邕篆勢體有六篆巧妙入神或𧰼龜文或比龍鱗紓體放尾丨丨短身頹若黍稷之垂穎蘊若蟲)
(蛇之棼緼)二翅(曹植鷂雀賦雀得鷂言意甚不移目如擘椒跳蕭丨丨)䨇翅(曹植鬭雞篇羣雄正翕赫丨丨自飛揚陸)
(機羽扇賦委曲體以受制奏丨丨而為扇張籍朱鷺曲遠飛欲下丨丨斂避人引子入深壍許渾詩丨丨欲開千萬里祗應棲穩戀)
(喬柯又白居易詩鴛鴦蕩漾䨇丨丨)擁翅(劉伶詩寒雞思天曙丨丨吹長音)濯翅(孫楚登樓賦鳴鳩拂羽於桑榆游鳬)
(丨丨於素波)輕翅(陸雲寒蟬賦振修緌以表首舒丨丨而迅翰權德輿清上人院牡丹花歌龐眉倚杖禪僧起丨丨縈枝舞)
(蝶來)三翅(郭璞&KR2112;&KR1872;鳥讚&KR2112;&KR1872;六足丨丨竝翬)斂翅(陶潛閒情賦雞丨丨而未鳴笛流遠以清哀梁簡文帝伍員廟詩惟)
(有三清鳥丨丨時逢迎張祐鸚鵡詩雕籠悲丨丨畫閣豈關心梅堯臣春寒詩蝶寒方丨丨花冷不開心)矯翅(鮑照舞鶴賦驚)
(身蓬集丨丨雪飛盧思道孤鴻賦壮冰云厚丨丨排空汪台符歙州重建汪王廟記隋鹿無主羣雄率舞公丨丨一鳴聲著千古王)
(顔三足烏賦入銅籠而戢翼向金殿而丨丨蘇舜欽詩捕魚沒淺浦丨丨入紫空)遠翅(張融海賦隂鳥陽禽春毛秋羽丨丨)
(風游高翮雲舉)動翅(梁簡文帝舞鶴詩寄聲傳㢠廻澗丨丨拂花林)弄翅(梁簡文帝玄圃園講頌鳥丨丨於瓊音𣗳葳蕤)
(於妙葉王建曉思詩幽花宿含彩早蝶寒丨丨)蔥翅(梁无帝詩水裏生丨丨池心恒欲飛)厲翅(陸倕思田賦忽學步而舉)
(趾又追飛而丨丨)轉翅(庾肩吾詩陽烏一丨丨千里定非虛)礴翅(劉孝威正旦春雞贊排膺激怒丨丨張瞋)拂翅
(劉孝綽詩鶺翎搖羽至鵯鶋丨丨歸)比翅(費昶行路難不如天淵水中鳥䨇去䨇飛長丨丨)秋翅(沈君攸詩偏嫌丨丨)
(輕)舊翅(徐陵侯安都德政碑宫亭蠡浦丨丨高飛電卷勍寇風行國威)平翅(庾信應詔詩露盤高掌滴風烏丨丨回)
鵬翅(庾信新閣詩璇極龍鱗上雕甍丨丨張宋之問嵩山天門歌紛窈窕兮巖倚披以丨丨洞膠葛兮峯稜層以龍鱗韓愈詩)
(冲天丨丨闊報國劍鋩寒劉禹錫詩海浪扶丨丨天風引驥髦許渾送盧先軰詩湖南詩客海中行丨丨垂雲不自矜)解翅
(庾信鬭雞詩丨丨&KR1567;花動猜羣錦臆張)弱翅(虞世南咏螢詩的歴流光小飄搖丨丨輕貢奎牡丹詩細翎層擁鶴丨丨獨迎)
(蟬)鵠翅(駱賓王上李少常伯啟疏乾激𣲖龍門開竹箭之波鎮地横基丨丨峙蓮花之岳)側翅(李邕鶻賦始飛聲而)
(遠引忽丨丨而横蹙杜甫送高書記詩饑鷹未飽肉丨丨隨人飛韓愈簟詩青蠅丨丨&KR2275;蝨避肅肅疑有清飈吹白居易初到江州)
(詩傷禽丨丨驚弓箭老婦低顔事舅姑)廣翅(李白大鵬賦脱鬐鬛於海島張丨丨於天門)洗翅(杜甫詩春鷗丨丨呼)
接翅(杜甫雁詩飛鳴還丨丨行序密銜蘆杜牧詩霜林丨丨眠孫覿詩數點蒼茫裏饑烏丨丨歸黃伯思䟦何水部集後少陵)
(嘗引昏鴉丨丨歸金粟裹搔頭等語而此集無有猶當有軼者僧惠洪詩半篙晩漲綠楊灣丨丨鷗歸霧雨殘元好問後平湖曲鴛)
(鴦驚起東西去惟有蜻蜓丨丨飛)捩翅(杜甫寄劉峽州詩放蹄知赤驥丨丨服蒼鷹陳造詩丨丨著籠中側睨鵬冲霄)帆
翅(錢起江行詩丨丨初張處雲鵬怒翼同)錦翅(李益山鷓鴣詞湘江斑竹枝丨丨鷓鴣飛李咸用早鷄詩丨丨朱冠驚四)
(鄰稻梁恩重職司晨羅鄴鴛鴦詩丨丨䨇飛去又回韋莊鷓鴣詩南禽無侣似相依丨丨䨇䨇傍馬飛又觀獵詩鶻翻丨丨雲中落)
(犬帶金鈴草上飛)高翅(韓翃詩孤客小翼舟諸生丨丨帽)飛翅(顧况哭從兄萇詩黃鵠鎩丨丨青雲歎沈姿)挾
翅(常楚老蚊詩飄搖丨丨亞紅腹江邊夜起如雷哭)委翅(韓愈詩我材與世不相當戢鱗丨丨無復望)插翅(韓愈)
(詩安有巢中鷇丨丨飛天陲顧雲詩會待功成丨丨飛蘇舜欽詩不肯受羈轡但欲丨丨翔)展翅(柳宗元放鷓鴣詞破籠丨)
(丨當遠去同𩔖相呼莫相顧白居易詩鳳巢閣上容身穩鶴鎻籠中丨丨難李敬方詩暘烏曉丨丨陰魄夜飛輪方干别從兄郜詩)
(丨丨開帆秪待風吹噓成事古今同韓維鶴詩開籠恣其往萬里在丨丨)㢠廻翅(柳宗元聞黃鸝詩閉聲丨丨歸務速西林紫椹)
(行當熟白居易詩塞鴻遇煖猶丨丨)拍翅(元稹詩倦童呼喚譍復眠啼雞丨丨三聲絶)鋪翅(白居易昆明春水滿詩洲)
(香杜若抽心短沙暖鴛鴦丨丨眠)濕翅(白居易詩擺塵野鶴春毛暖拍水沙鷗丨丨低)鷹翅(白居易詩詩作馬啼隨筆)
(走獵酣丨丨伴觥飛)鶯翅(白居易詩沾黃丨丨重滋綠草心長李建勲詩寒入遠林丨丨重暖抽新笋土膏肥又暖豔動隨丨)
(丨落冷香愁雜燕泥乾)收翅(白居易詩翔鸞舞了却丨丨唳鶴曲終長引聲)凍翅(白居易烏夜啼啼澀饑喉咽飛低丨)
(丨垂)爪翅(白居易放鷹詩乘饑縱搏繫未飽須縶維所以丨丨功而人坐收之)右翅(白居易鶴詩丨丨低垂左脛傷可憐)
(風貌甚昂藏)剪翅(白居易寄微之詩鸚為能言長丨丨龜緣難死久搘牀又鸚鵡詩常恐思歸先丨丨張籍崔駙馬飬鶴詩)
(求得鶴來教丨丨望仙臺下亦將行李賀詩丨丨小鷹斜縚根玉鏇花姚合詩裁衣延野客丨丨養山雞劉克莊孔雀詩童子有時)
(偷丨丨主人常日少開籠)大翅(劉禹錫詩關關黃金鶚丨丨搖江烟)嚲翅(劉禹錫詩歛毛睡足難銷日丨丨愁時願見風)
蟲翅(劉禹錫詩雀羅秋寂寂丨丨曉薨薨)翻翅(劉禹錫詩星星仙語人聽盡却向五雲丨丨飛沈彬詩鳳驚寳扇頻丨丨)
烟翅(李賀詩漁童下宵網霜禽竦丨丨)朝翅(王涯鴉詩時向春簷瓦溝上散開丨丨占朝光)驍翅(符載畋𫉬虎頌)
(序拉榛棘秘梗橦高坱埤踣健足剗丨丨脂染鳴鏑血濺飛幟)翠翅(裴振雉尾扇賦何不作于三嗅乃見傷于一矢彫骨肉于)
(俎豆翦羽毛于錦綺雖蒙玩於丨丨無復刷其丹觜)騰翅(閻伯璵歌響遏行雲賦魚奮鬐鳥丨丨)玉翅(劉得仁詩浮漑)
(靈根藥凉浮丨丨禽)日翅(杜牧鵁鶄詩丨丨閒張錦風池去罥羅)滿翅(李商隱詩紫鸞不肯舞丨丨蓬山雪)虎翅
(李商隱詩府中從事杜與李麟角丨丨相過摩楊維楨綠衣使圖詩殿上衮衣誰小戲宫中錦䙀搖丨丨)曝翅(李羣玉詩陽烏)
(猶丨丨)禽翅(喻坦之詩氣陵丨丨束凍入馬蹄危)新翅(唐彦謙詩鈿蟬丨丨重金鴨舊香焦)鴉翅(鄭畋王子晉廟)
(詩霧垂丨丨髮冰束虎章腰羅虬詩薄羅輕剪越溪紋丨丨低從兩鬢分)鶻翅(李山甫詩旗頭指處見黃埃萬馬横馳丨丨㢠廻)
(韓維講武池詩凌波飛百艘撇烈苦丨丨)蟬翅(陸龜蒙襲美以紗巾見惠詩薄如丨丨背斜陽不稱春前贈&KR2320;郎余靖詩鮫綃)
(丨丨薄)聳翅(陸龜蒙初入太湖詩乍如開雕笯丨丨忽飛出蘇軾題晉人帖謝尚謝鯤王衍等帖皆竒而夷甫獨超然如羣)
(鶴丨丨欲飛而未起也)若翅(羅鄴詩帆𫝑掛風輕丨丨浪聲吹岸叠如鱗)似翅(曹松霍山詩未必展來空丨丨不妨)
(開去也成蓮)舞翅(曹唐詩鷓鴣影絶歌聲定鴝鵒身翻丨丨齊)雪翅(韋莊獨鶴詩夕陽灘上立徘徊紅蓼風前丨丨)
(開)鷺翅(蔡襄詩丨丨羣騫魚鬛聳)獨翅(歐陽修詩丨丨聲瓊枝羣舞傾瑤林)霜翅(梅堯臣詩丨丨兩離披)翼
翅(孔平仲詩丨丨不能舉自此且衰息)鵲翅(王令送李公安赴舉詩傳言天子詔士得四方赴來如丨丨翻去若蠅頭聚)
蠅翅(范成大詩蟬聲耳根響丨丨目中暈馮子振十八公賦末地椒而為太羹之和恣紛紜丨丨之染指擷野韭而為異味之)
(助任逼迮鼷腸之獻嘲)酒翅(薩都拉題宫人圖詩手拱金瓶瀉水忙丨丨灑雪驚鴛鴦)戢翅(鄭洪詩連理與枯枝䨇飛)
(成丨丨)倦翅(謝宗可詩補巢銜得落花泥困倚東風丨丨低)縮翅(劉因苦寒賦陽烏斷足火鳥丨丨)薄翅(賈蓬)
(萊詠蝶詩丨丨凝香粉新衣染媚黃)赤翅(趙汸詠蟋蟀詩丨丨晶熒何處歸秋來清響傍庭闈)鐵翅(楊維楨毘陵行赤杠)
(卓入鐵甕戸丨丨横截丹陽湖)半翅(李夢陽空同子西方有鳥曰丨丨見人飛不過三尺可以杖擊之得也)
大鳥翅(史記大宛傳有大鳥卵如甕注正義曰和帝永和十三年安息王滿屈獻獅子丨丨世謂之安息雀廣志云鳥頸鷹)
(身蹄駱色花舉頭八九尺張丨丈餘食大麥卵大如甕)龜生翅(瑯環記丨千年者能至蓬萊山下覓仙人洗丹鼎水服之)
(輒丨丨能飛變化不測不但能巢蓮葉游卷耳已也)凌雲翅(沈約八詠詩且養丨丨丨俛仰弄清音白居易江南謫居詩纔)
(展丨丨丨俄成失水鱗)帶泥翅(白居易孔雀詩難收丨丨丨易結著人心)觸籠翅(白居易呈韋侍郎詩憫默向隅)
(心摧頽丨丨丨)玲瓏翅(劉禹錫詩赤玉彫成彪炳毛紅綃翦出丨丨丨)冰在翅(孟郊詩有鶴丨丨丨竟久力難飛)
鴛鴦翅(李商隱詩水精不覺冷自刻丨丨丨)排虛翅(溫庭筠詩既矯丨丨丨將持造花權)聯行翅(李羣玉醉)
(宿景星寺詩碧霄有雄序未展丨丨丨)之衡翅(劉得仁詩雁舉丨丨丨)雲母翅(韓偓蜻蜓詩碧玉眼晴丨丨丨)
(輕於粉蝶瘦於蜂)摩天翅(韋莊又玄集序雲間分合璧之光海上運丨丨之丨)垂天翅(范仲淹詩九虛高可游凌)
(厲丨丨丨)擘風翅(王令詩安得丨丨丨飛出不自殿)
兩掖下翅(齊書荀伯玉傳泰始七年伯玉夢太祖乘船在廣陵北渚見上丨丨丨有丨不舒伯玉問何當舒上曰却後三)
(年伯玉夢中自謂是咒師向上唾咒之凡有六咒有六龍出丨丨丨丨皆舒還而復斂)籧篨為翅(隋書刑法志齊文宣)
(嘗幸金鳳臺受佛戒多召死囚編丨丨丨丨命之飛下謂之放生墜皆致死帝視以為歡笑)
避(毗義切違也回也或作辟)
韻藻回避(漢書趙廣漢傳廣漢見事風生無所丨丨又逸民傳或隱居以求其志或丨丨以全其道後漢書桓典傳典拜)
(侍御史執政無所丨丨常乘驄馬京師畏憚後漢書光武帝紀遣使者下郡國聽羣盗自相糾擿吏雖逗留丨丨故縱者皆勿問以)
(禽討為效蜀志孟光傳孟光每直言無所丨丨為代所嫌摭言薛逢晚年厄于宦途策羸馬赴朝值新進士前導曰丨丨新郎君逢)
(遣价語曰莫乞相阿婆三五少年時也曾東塗西抹來薛能平陽寓懷詩墻花此日休丨丨不是當時惡少年李山甫下第獻所知)
(詩春風不用相催促丨丨花時也解歸)輒避(漢書劉賈傳楚兵擊之賈丨丨不肻與戰而與彭越相保又袁盎傳盎素不好)
(眺錯錯所居坐盎丨丨盎所居坐錯亦避)
退舍避(左傳子犯曰微楚之惠不及此丨三丨丨之所以報也)引車避(史記藺相如傳相如出望見廉頗丨丨丨)
(匿後漢書馮異傳異為人謙退不伐行與諸將相逢輒丨丨丨道韓詩外傳孔子出衛之東門逆姑布子卿曰二三子丨丨丨有人)
(將來必相我者也志之姑布子卿亦曰二三子丨丨丨有聖人將來又淮南子齊莊公出獵有一蟲舉足將搏其輪問其御對曰此)
(螳螂也不量力而輕敵公曰此為人必為天下勇武矣迴車而避之)斂手避(後漢書鮑永傳永為司隸校尉恢為從事不避)
(權貴帝嘗曰貴戚且宜丨丨以丨二鮑)佐吏避(晉書庾亮傳武昌諸丨丨殷浩之徒登南樓俄而亮至諸人將丨亮曰老)
(子于此處興不淺便據胡床與浩等談詠竟坐)回面避(南史王琨傳顔師伯設女樂酒炙皆内妓傳行至琨令置床丨丨丨)
(之然後取)君子避(韓詩外傳丨丨宜丨三端文士筆端武士鋒端辨士舌端)踰墻避(高士傳魏文侯造段干木之門)
(干木丨丨而丨之按孟子作踰垣)夏蟲避(杜甫詩味苦丨丨丨叢卑春鳥疑)
增逃避(詩序婦人能閔其君子猶勉之以正也疏臣奉君命不敢憚勞雖則勤苦無所丨丨是臣之正道故曰勉之以正也)
(宋書殷琰傳初常珍竒遣周當垣式寶率數百人送仗與琰式寶驍勇絶衆因留守北門乃率所領開門掩襲勔入其營勔丨丨得)
(免式寶得勔衣帽而去)左辟(詩好人提提宛然丨丨)知避(詩鴻雁于飛肅肅其羽箋鴻雁丨丨陰陽寒暑喻民知去)
(無道就有道禮記驅而納諸罟擭陷阱之中而莫之丨丨也漢書刑法志鄭昌上疏言律令一定愚民丨所丨姦吏無所弄矣莊子)
(福輕乎羽莫之知載禍重乎地莫之丨丨)推避(詩有北不受投卑有昊疏若有北不肻受則當擲予昊天自制其罪以物皆天)
(之所生天無丨丨之理故止于昊天也歐陽修論手詔劄子願陛下特御便殿召兩府大臣賜坐先戒以不得丨丨緘默後以當今)
(大務問之)還避(禮記大夫士見于國君君若勞之則丨丨再拜稽首君若迎拜則丨丨不敢荅拜唐書禮樂志皇子服學生之)
(服至學門外博士公服皇子入門跪奠篚再拜博士荅拜皇子丨丨)弗辟(禮記外患丨丨也國語趙文子謂叔孫曰夫楚令尹)
(有欲于楚少懦于諸侯其為人也剛而尚寵若及必丨丨也)無辟(禮記金革之事丨丨也左傳陳鮑曰丨丨晉師豈敢廢也)
(文子聖人無欲也丨丨也事或欲之適足以失之事或避之適足以就之)讓辟(禮記左右丨丨)諱避(春秋左傳序三曰婉)
(而成章曲從義訓以示大順諸所丨丨璧假許田之𩔖是也顔氏家訓今世音律諧靡章句偶對丨丨精詳賢于往昔多矣宜以古)
(之製裁為本今之辭調為末歐陽修論史館日歷状自古人君皆不自閱史今撰述既成必錄本進呈則事有丨丨)必辟(左傳)
(趙成子言于諸大夫曰秦師又至將丨丨之國語秦后子來奔趙文子曰公子厚于敝邑丨丨不道也)焉辟(左傳禆諶曰善)
(之代不善天命也其丨丨子産北史周太祖紀嗚呼兹咎予其丨丨)不辟(左傳子路曰食焉丨丨其難孟子故患有所丨丨也)
(史記項羽紀樊噲曰臣死且丨丨巵酒安足辭漢書霍光傳山曰諸儒生多窶人子遠客饑寒喜妄說狂言丨丨忌諱又貢禹傳農)
(夫父子暴露中野丨丨寒暑後漢書應奉傳奉為司隸校尉糾舉姦違丨丨豪戚尹文子越王勾踐謀報吳欲人之勇路逢怒蛙而)
(軾之比及數年民之長幼臨敵雖湯火丨丨幽通賦物有欲而不居兮亦有惡而丨丨蘇軾詩犯夜醉歸人丨丨)趨辟(論語)
(丨而丨之不得與之言漢書眺錯傳上屏人獨錯在袁盎曰臣所言人臣不得知乃屏錯錯丨丨東廂)辭避(史記司馬相如)
(傳于是諸大夫芒然喪其所懷來而失厥所以進敞罔靡徙遷延而丨丨宋史劉保勲傳保勲嘗語人曰吾受君命未嘗丨丨接同)
(僚未嘗失意積貲未嘗至千錢宋玉登徒子賦因遷延而丨丨)謹避(史記刺客傳襄子如厠心動執問塗厠之刑人則豫讓内)
(持刀兵曰欲為智伯報仇左右欲誅之襄子曰彼義人也吾丨丨之耳王曾筆錄太尉王旦每戒同列以私謁之嫌當須丨丨庶免)
(悔吝)阿避(史記循吏傳石奢者楚昭王相也堅直廉正無所丨丨眺補之上蘇公書出辭吐氣無所丨丨揭奚斯桂陽縣尹范)
(君誌銘君所至當官而行無所丨丨)易避(漢書刑法志法令者所以抑暴扶弱欲其難犯而丨丨也後漢書郎顗傳王者之法)
(譬猶江河當使丨丨而難犯也)自避(漢書王尊傳尊為安定太守出教勅掾功曹各自底厲助太守為治其不中用趣丨丨退)
(毋久妨賢)退避(漢書張禹傳禹乞骸骨欲丨丨鳳上報曰君以道德為師故委國政君何疑而數乞骸骨忽忘雅素欲避流言)
(朕無聞焉魏書楊津傳司徒馮誕與津少結交遊而津見其貴寵每恒丨丨及相招命多辭疾不往畫繼朱敦儒宇希真頗被眷遇)
(與米元暉對御輒畫而希真耻以畫名輒丨丨不居也)畏避(漢書酷吏傳涿郡大姓西高氏東高氏自郡吏以下皆丨丨之)
(莫敢與牾晉書唐彬傳彬與王濬共伐吳知賊寇已殄孫皓將降未至建業二百里稱疾留連以示不競史臣曰唐彬丨丨交爭屬)
(疾遲留退讓之風賢于渾濬遠矣易林低頭窺視有所丨丨顔延之庭誥敬慕謙通丨丨矜踞韓愈孔戡墓誌君于為義若嗜欲勇)
(不顧前後于利與禄則丨丨退處如怯夫然)引避(後漢書章帝紀帝耕于懷勅侍御史司空曰方春所過無得有所伐殺車)
(可以丨丨引避之騑馬可輟解輟解之唐書蕭至忠傳至忠少與友期諸路會雨雪人丨丨至忠曰寧有與人期可以失信友至乃)
(去歐陽修乞出第三劄子臣以顧惜國體既不當更與誨等辨正便合丨丨去位按誨謂吕誨)縱避(後漢書桓帝紀詔州郡不)
(得廹脇驅逐長吏長吏贓滿三十萬而不紏舉者刺史二千石以丨丨為罪)隱避(後漢書卓茂傳劉宣變名姓抱經書丨丨)
(林藪魏書李彪傳李冲表曰彪位宦升達參與言燕惟直是語辭無丨丨梁武帝斷酒肉文于所親者乃自和光于所疎者則有丨)
(丨玉堂遺範李絳拜相制言無丨丨居則靜專貫于初終其道一致韓覃諫營建中都表陛下不以臣不肖沗在學士敢不竭忠盡)
(節有丨丨乎)徙避(後漢書張楷傳楷門徒百人賓客造門車馬填街黃門及貴戚之家皆起舍巷次以候過客往來之利楷)
(疾其如此輒丨丨之)相避(後漢書趙熹傳熹從兄為人所殺無子熹年十五常思報之乃挾兵結客往復仇而仇家皆疾病無)
(相距者熹釋之而去顧謂仇曰爾曹若健遠丨丨也後竟殺之韓非子宋石遺衛君書曰二軍相當兩旗相望唯毋一戰戰必不兩)
(存此乃兩主之事也與子無有私怨善者丨丨也韓愈祭張徹文我出子入如丨丨然白居易詩少壮與榮華丨丨如寒燠)降
避(後漢書鍾離意傳伏見陛下以天時小旱憂見元元丨丨正殿躬自克責而比日密雲遂無大潤豈政有未得應天心者耶)
遜避(宋書袁顗傳顗至襄陽修繕兵械繤集士卒會太宗定大事顗詐云被太皇太后令使其起兵太宗使朝士與顗書曰自)
(非聖上廟筭靈圖俛首丨丨維持内外擁衛臣下則赤縣為戎百姓其魚矣余靖謝工部尚書啟無從丨丨徒積憂勤)永避
(魏書郭祚傳世宗詔以姦吏逃刑懸配遠戍若丨丨不出兄弟代之)顧避(魏書竇瑗傳瑗按法推治無所丨丨甚見讐疾官雖)
(通顯貧窘如初宋史李光傳議論之臣各懷丨丨莫肻以持危扶顛為己任歐陽修論李淑劄子中書如此迂㢠廻自相丨丨朱子䟦)
(吕范二公詩范忠宣公平生排濮議論爭新法無所丨丨豈非所謂仁者之勇哉)藏避(魏書趙邕傳邕與范陽盧氏為婚女)
(父早亡其叔許之而母不從母北平陽氏擕女至家丨丨規免邕乃考掠陽叔遂至于死)忌避(魏書高車傳高車俗蹲倨䙝黷)
(無所丨丨)規避(北史齊紀論魏武帝丨丨權逼歴數既盡適所以速關河之分焉宋史選舉志咸平中詔丨丨遐遠違期受代)
(勘鞫責罰就移遠地獨孤及答楊賁處士書竊料動搖不安以逃遁相扇者不過以丨丨之戶與寄客耳元稹詩諫獵寧丨丨彈豪)
(詎囁嚅)竄避(周書姚僧垣傳景兵大至攻戰累日郡城遂䧟僧垣丨丨久之乃被拘執神仙傳封衡周遊天下山官水神潛)
(相迎伺而凶神怪物無不丨丨)憚避(唐書皇后武氏傳帝謂能奉巳故扳公議立之已得志即盗威福施施無丨丨)走避
(唐書高祖諸子傳滕王元嬰為金州刺史以丸彈人觀其丨丨則樂世說王子猷子敬俱坐一室上忽發火子猷遽丨丨子敬神色)
(恬然世以此定二王神宇)遠避(唐書魏徵傳穆伯列國大夫管仲霸者之佐猶能慎于信任丨丨佞人况陛下之上聖乎宋本)
(水木清華亭記君爵禄不入心又不肯自嬰世網故聞人爭競是非丨丨如不及)蝗避(唐書姚崇傳山東大蝗崇奏出御史)
(為捕蝗使倪若水上言除天災當以德崇遺書謂之曰古者良守丨丨其境今坐視食苖忍而不救因以無年刺史其謂何)屈
避(唐書溫造傳造性剛急道遇左補闕李虞恚不避捕從者笞辱左拾遺舒元褒等建言故事供奉官惟宰相外無丨丨造棄蔑)
(典禮無所畏辱天子侍臣請得論罪)恭避(宋史禮志景德中南郊鹵簿使王欽若言五方帝位板如靈威仰赤熛怒含樞紐白)
(招拒叶光紀恐是五帝之名理當丨丨禮官言開寶通禮義纂五者皆是帝號不煩㢠廻避)叱避(莊子子來有病喘喘然將死其)
(妻子環而泣之犁往問之曰丨丨無怛化)有避(吳越春秋大宰嚭曰死與生敗與成故丨丨乎)請避(新序香居問宣王曰)
(今王為大室三年不能成而羣臣莫敢諫者敢問王為有臣乎王曰為無臣香居曰臣丨丨矣趨而出王曰香子留何諫寡人之晩)
(也)理避(說苑衛君問于田讓曰寡人封侯盡千里之地賞賜盡御府繒帛而士不至何也田讓對曰君之賞賜不可以功及)
(也君之誅罰不可以丨丨也)擇避(論衡充比為縣吏無所丨丨)鬼避(荆楚歲時記江夏劉次卿以正月至市見一書)
(生入市衆丨悉丨)少避(水經注國府園中猶有伯姬黃堂基堂夜被火左右曰夫人丨丨伯姬曰婦人之義保傅不具夜不)
(下堂)思避(中說聞難思解見利丨丨好成人之美可謂立矣)奔避(元經出言丨丨無所幸也鄭谷詩丨丨投人遠漂離)
(易感恩歐陽修詩山形迤邐若丨丨)燕避(埤雅丨丨戊巳)娥避(西溪叢話予嘗上會稽東山自小逕别至一山俗名鵝鼻)
(山又云越王棲于會稽宮丨丨于此又云丨丨山)潛避(李尤屏風銘舍則丨丨用則設張立必端直處必廉方)東避
(阮籍獮猴賦既投林以丨丨兮遂中岡而被尋)訓避(束晳風伯雨師不得避諱議諸經傳咸言天神星宿帝王稱號皆不得變)
(易本文但省事言語臨時丨丨而已)三避(謝靈運詩事躓兩如直心愜丨丨賢注丨丨三黜也)防避(顔延之庭誥有人至)
(此實蠧大倫每思丨丨無通閭伍)燭避(劉孝威詩丨丨窗中影香㢠廻爐上烟)北避(庾信周大將軍司馬裔神道碑伍員)
(道阻燕丹路遥南奔楚塞丨丨秦橋)鳥避(張九齡詩花迎妙伎至丨丨仙舟發許棠詩丨丨連雲幄魚驚遠浪塵)屢避
(秦系春日閑居詩中年曾丨丨多病復遲㢠廻)矜避(唐無名氏甕負判惟彼負徒行者固宜丨丨至于顛仆盪者非其故為)
徐避(石鎮罔兩賦于是罔兩卑陬改容逡廵丨丨)深避(盧簡求海昌院禪門大師塔碑先人因難播越故師生于海汀)
(丨丨世榮終祕族氏尊其雅尚故亦不書)旋避(裴度神龜負圖出河賦馮夷倚浪以相送神魚鼓舞而丨丨)車避(王起)
(墨子㢠廻車朝歌賦嗟乎丨之攸丨也尚戒乎歌身之攸指也矧至于頗)鸎避(劉禹錫詩丨丨傳呼起花臨府署明)鴈避
(溫庭筠詩蠶饑使君馬丨丨將軍箭)難避(吳融詩謝公丨丨蒼生意自古風流必上台蘇舜欽詩世間機穽知丨丨往者圖書)
(可自箴)高避(羅隱詩棲雁遠驚沽酒火亂鵶丨丨落帆風)遁避(唐彦謙詩麾&KR0008;非吾任丨丨亦無術)邈避(范仲)
(淹遺表因丨丨于鈞衡爰就班于符竹蘇軾賜苖授辭免恩命批答矧以次遷無煩丨丨)見避(林逋詩翠羽濕飛如丨丨紅蕖)
(香嫋似相迎)去避(梅堯臣詩常思俗物來丨丨青蓮宫)斂避(文同詩排闢要穩道丨丨不敢爭沈與求詩諸豪雄誇劍)
(芒銛毛錐丨丨收餘尖富珠哩翀王公神道碑東藩諸王鷹人縱暴民大厭苦公繩以法遂丨丨不敢犯)力避(蘇軾賜劉敞辭)
(恩命批答道之將行豈容丨丨)求避(蘇軾謝龍圖閣學士知潁州表引嫌丨丨顧舊典之甚明)控避(曾鞏代延安郡王謝)
(表知隆名之難冒廹大號之既行丨丨莫從震惶滋集朱子乞追還待制職名奏状尚借寵榮許仍舊職非但有乖輿論亦恐上累)
(清朝丨丨莫回周章失據)俛避(晁補之夢覿賦余丨丨而不汙兮一媼背之淋漓)趄避(陳造詩覿面未須丨丨我褰衣)
(無計䟕尋公注房陵人謂巧避云丨丨)閃避(虞集南昌劉應文文藁叙其上者常以怪詭險澁斷絶起頓揮霍丨丨為能事)
匿避(戴表元縮軒賦有一不當意而無尺寸之地以居其功子不丨丨之而欲以常盛之名揭乎必趨之衝袁裒求志賦佩太)
(阿之森鋩兮壬佞嚄唶以丨丨)
車徒辟(禮記見老者則丨丨丨)無所避(國語秦侵晉晉令韓簡挑戰曰君若還寡人之願也君若不還寡人將丨)
(丨丨又亡同漢書息夫躬傳躬既親近數進見言事論議丨丨丨又史記五宗世家長沙定王發母唐姬故程姬侍者景帝召程姬)
(程姬有所避不願進而飾侍者唐兒使夜進上幸之遂有身及生子因命曰發漢書李尋傳願竭愚心不敢有所避)牛羊避
(史記三代世表后稷母為姜嫄出見大人蹟而履踐之知于身則生后稷姜嫄以為無父賤而棄之道中丨丨丨不踐也)鬼神
避(史記李斯傳斷而敢行丨丨丨之鶡冠子王獨不聞俞跗之為醫乎已成必治丨丨丨之)不敢避(史記范睢傳臣知今)
(日言之於前而明日伏誅於後然臣丨丨丨也漢書伍被傳臣丨丨丨子胥之誅願大王無為吳王之聽)匈奴避(漢書李廣)
(傳廣在郡丨丨號曰飛將軍丨之數歲不入界)徐出避(後漢書袁閎傳太守趙謙功曹封觀有志節當舉孝廉以兄名位未)
(顯恥先受之遂稱風疾喑不能言火起觀屋丨丨丨之忍而不告後數年兄得舉觀乃稱損而仕郡焉)妬女避(唐書狄仁)
(傑傳帝幸汾陽宫為知頓使并州長史李冲元以道出妬女祠俗言盛服過者致風雷之變更發卒數萬改馳道仁傑曰天子之行)
(風伯清塵雨師灑道何丨丨丨耶止其役帝壮之)巢居避(莊子古者禽獸多而人民少于是民皆丨丨以丨之)賣宅
避(韓非子有與悍者鄰欲丨丨而丨之人曰是其貫將滿也)披衽避(韓非子晉平公飲酣歎曰莫樂為人君惟其言而莫)
(之違師曠侍坐于前援琴撞之公丨丨而丨琴壊于壁)焉攸避(法言或曰季布忍焉可為曰能者為之明哲不為也或曰)
(當布之急雖明哲如之何曰明哲不終項仕如終丨丨丨注言明哲必早去若終仕羽羽敗當死之安所避乎)魚鰕避(韓愈)
(鏡潭詩丨丨不用丨只是照蛟龍)蚤蝨避(韓愈詩青蝇側翅丨丨丨肅肅疑有清颷吹)登山避(白居易詩工商)
(徹屋去牛馬丨丨丨)行者避(張籍沙堤行路傍高樓歇歌吹千車不行丨丨丨)朝朝避(李商隱詩鬼瘧丨丨丨春)
(寒夜夜添)巖側避(趙抃詩蠻女背樵丨丨丨野僧携刺馬頭迎)斂足避(歐陽修詩駑駘羣馬丨丨丨天衢讓路先)
(騏驎)魑魅避(晁冲之詩山神守護丨丨丨道人剪伐天為容)蜂先避(馬祖常寄舒真人詩割蜜丨丨丨銜書鳳自飛)
般還曰辟(禮記賓再拜受主人丨丨丨丨主人阼階上拜送賓丨丨丨丨)
笥(相吏切圓曰簞方曰丨竹器也)
韻藻在笥(書惟衣裳丨丨逸周書賓好丨丨淫巧破制楊巨源詩丨丨清光發當軒暑氣㢠廻蘇軾謝賜對衣金帶馬表服)
(章丨丨賁及衰殘銜勒過庭喜光徒御)篋笥(禮記男女不同椸枷不敢縣于夫之楎椸不敢藏于夫之丨丨後漢書禮儀志)
(其餘及宴服皆封㠯丨丨藏宫殿後閤室班婕妤詩新製齊紈扇團圓似明月棄捐丨丨中恩情中道絶任昉詩詠歌盈丨丨御批)
(張九齡白羽扇賦佳彼勁翮方資利用與夫棄捐丨丨義不當也韓愈贈崔立之詩深藏丨丨時一發戢戢已多如束筍白居易詩)
(舊卷生塵丨丨深方干山中詩果落盤盂上雲生丨丨中)玉笥(史記太史公自序禹穴注石箐山一名丨丨山又名宛委山梁)
(書張纘傳殊庭之客帝鄉之賢神奔鬼化吐吸雲烟丨丨登之而却老金人植杖以尊泉陸游南唐書沈廷瑞有道術林棲路宿多)
(在丨丨浮雲二山水經注浙東城郭外又有丨丨竹林雲門天柱精舍竝疏山創基架林裁宇又汩水又西逕丨丨山羅含湘中記)
(云屈潭之左有丨丨山道士遺言此福地也續仙傳聶師道早聞梅真人蕭侍郎皆隱丨丨山時人多見之師道且止丨丨清虛觀)
(梁簡文帝詩丹經藴丨丨劉孝威擬古詩瓊筵丨丨金縷衣蕭詮詩仙峰看丨丨關路視金微方干詩斷壁青猿啼丨丨成行白鳥)
(下耶溪黃庭堅詩丨丨峰前幾百家山明松雪水明沙王十朋會稽風俗賦韞丨有丨降仙有臺)發笥(後漢書鍾離意傳注)
(後世修吾書董仲舒護吾車拭吾履丨吾丨會稽鍾離意蔡忠惠别紀劉後村觀墨蹟詩主人命丨丨棐几同卷舒比顔倍秀麗眎)
(柳加敷腴劉禹錫董氏武陵集序時復丨丨紛然盈前)一笥(後漢書樊曄傳曄為侍御史遷河東都尉初光武微時嘗以事)
(拘于新野曄為市吏餽餌丨丨帝德之不忘仍賜曄御食及乘輿服食因戲之曰丨丨餌得都尉何如華陽國志蜀王獵谷中與秦)
(惠王遇惠王以金丨丨遺蜀王王報珍玩之物物化為土江表傳柳伯騫所拔進皆為時所稱致位牧守諺曰黃金丨丨不如為柳)
(伯騫所識李嶠攀龍臺碑酬德踰于二錢報恩過于丨丨)綬笥(後漢書許曼傳隴西太守馮緄始拜郡開丨丨有兩赤蛇分南)
(北走緄令曼筮之卦成曼曰三歲之後君當為邊將官有東名當東北行三千里復五年更為大將軍南征張衡丨丨銘引南陽太)
(守鮑德有詔所賜先公丨丨傳世用之時德更理笥衡時為德主簿作銘庾信賀婁慈神道碑龜傳印函蛇盤丨丨陳樵卧褥香爐)
(賦觸鈿函而不轉環丨丨以如縈)竹笥(後漢書戴良傳良五女竝賢每有求姻輒便許嫁疎裳布被丨丨木屐以遣之陸游)
(南唐書潘扆嘗依海州刺史鄭匡國一日從匡國獵近郊匡國妻行視扆所居四壁蕭然葦席丨丨而已發視覩二錫丸扆歸大驚)
(曰何物婦人觸吾劍賴吾攝其光芒不然身首殊矣鮑照臨川王還田里詩道經盈丨丨農書滿塵閣皮日休詩幾枚丨丨送德曜)
(一乘柴車迎少君蘇軾詩丨丨與練帬隨時畢婚嫁)經笥(晉書裴秀傳贊鉅鹿自然亦云丨丨誠齋襍記楊玠娶崔季讓女崔)
(家富圖籍殆將萬卷玠告人曰崔氏書被人盗盡崔遽令檢之玠叩腹曰已藏之丨丨矣徐陵晉陵太守王勵德政碑學則丨丨文)
(為世珍庾信高鳳贊流連丨丨對玩書臺唐太宗詩討論窮義府看覈披丨丨盧照鄰綿州泛舟詩序邊生丨丨送炎氣以濯纓郝)
(氏書囊臨秋光而曝背皮日休聯句丨丨安巖匼缾囊挂𣗳椏范成大詩腹已枵丨丨身猶試藥方郝俁詩丨丨使君談似綺僊舟)
(令尹飲如虹)鼓笥(唐書儒學傳論京師文治煟然勃興新羅高昌百濟吐蕃高麗等並遣子弟入學丨丨踵堂者凡八千餘)
(人)巾笥(莊子莊子釣于濮水楚王使大夫二人往先焉曰願以竟内累矣莊子持竿不顧曰吾聞楚有神龜死已三千歲矣)
(王丨丨而藏之廟堂之上此龜者寧其死為留骨而貴乎寧其生而曳尾于塗中乎二大夫曰寧生而曳尾塗中莊子曰往矣吾將)
(曳尾于塗中柳宗元龜背戲詩廟堂丨丨非余慕錢刀兒女徒紛紛蘇軾答試館人啟永為丨丨之珍愧乏瓊瑶之報又說君看嶺)
(嶠隘我欲丨丨蓄秦觀詩幸蒙丨丨藏苦厭龍蘭續)負笥(長編孫甫著唐書七十五卷常别緘其槀于笥一日出甫家失火弟)
(子丨其丨避于池甫還及門曰唐書在乎曰在餘無所問)
五經笥(後漢書邊韶傳韶字孝先以文學知名教授數百人曾畫日假臥弟子私嘲之曰邊孝先腹便便懶讀書但欲眠韶)
(曰邊為姓孝為字腹便便丨丨丨但欲眠思經義寐與周公通夢靜與孔子同意師而可嘲出何典記唐書李守素傳守素通氏姓)
(學世號肉譜虞世南曰昔任彦昇通經時稱丨丨丨今以倉曹為人物志可乎李頎送從叔詩向用丨丨丨今為千里行錢起詩還)
(勞丨丨丨更訪百家書)便便笥(見上羅隱詩戲悲槐市丨丨丨狂憶樟亭滿滿杯)經史笥(梁書許懋傳懋篤志)
(好學僕射江祐甚推重之號為丨丨丨)
增簞笥(禮記凡以弓劍苞苴丨丨問人者操以受命如使之容儀禮士冠禮櫛寔于簞注丨丨也疏圓曰丨方曰丨笥與簞)
(方圓有異而云丨丨共為一物者鄭舉其𩔖注駱賓王上韋明府啟糠蔬不贍甘旨之養屢空丨丨無餘朝夕之歡寧展)奠笥
(儀禮大射禮小射正奉决拾以笥大射正執弓皆以從于物小射正坐丨丨于物南遂拂以巾取决)&KR1239;笥(儀禮士喪禮櫛用簞)
(注簞丨丨)小笥(左傳越圍吳吳與之一簞珠注簞丨丨疏簞笥盛飯食者此言丨丨者以盛珠之器不宜與盛飯器同故云小)
(耳)二笥(史記趙世家簡子寤語大夫曰我之帝所甚樂與百神游于鈞天廣樂九奏萬舞不𩔖三代之樂其聲動人心有一)
(熊欲來援我帝命我射之中熊熊死又有一羆來我又射之中羆羆死帝甚喜賜我丨丨皆有副)十笥(漢書貢禹傳故時齊)
(三服官輸物不過丨丨方今齊三服官作工各數千人注師古曰三服官主作天子之服在齊地笥盛衣竹器)革笥(漢書鼂錯)
(傳材官騶發矢道同的則匈奴之丨丨木薦弗能支也注孟康曰丨丨以皮作如鎧者被之)方笥(後漢書五行志靈帝建寧)
(中京都長者皆以葦丨丨為糚具下士盡然時有識者竊言葦丨丨郡國讞篋也到光和三年赦令詔書吏民依黨禁錮者赦除之)
(有不見丈他以𩔖比疑者讞于是諸有黨郡皆讞廷尉人名悉入丨丨中)葦笥(見上魏武帝禁鮮飾令孤不好鮮飾嚴具用新)
(皮丨丨)開笥(南史張敷傳敷生而母亡數歲聞知便有感慕之色至十歲許求母遺物唯得一扇乃緘錄之每至感思輙丨)
(丨流涕謝朓詠邯鄲才人詩生平宫閣裏出入侍丹墀丨丨方羅縠窺鏡比蛾眉江總修心賦太史來而探穴鍾離去而丨丨梅堯)
(臣詩邵侯多竒玩留我特丨丨)寶笥(梁書劉孝綽傳臨淄詞賦悉與楊修未殫丨丨顧慙先哲盧照鄰䨇槿樹賦銅渾玉策丨)
(丨金銘許敬宗麥秋賦却冰紈于丨丨屏珍簟于披香李商隱詩丨丨十八九香緹千萬重)服笥(魏書禮志三公令僕升廟)
(既出監御令陳丨丨于廟陛南近侍者奉而升列于堊室前席侍中南平王馮誕跽奏請易服)閱笥(陳書後主紀至德三年詔)
(曰宣尼祖述憲章樂正雅頌梁季湮微鞠為茂草斷琴故履零落不追丨丨開書無因循復)家笥(唐書盧綸傳文宗尤愛其)
(詩問宰相綸文章幾何亦有子否李德裕對綸四子皆擢進士第在臺閣帝遣中人悉索丨丨得詩五百篇以聞李東陽忠愛祠賦)
(侯發公粟若啟丨丨)囊笥(唐書蕭倣傳子廩字富侯第進士遷尚書郎倣領南海解官往侍南海多榖紙倣敇諸子繕補殘書)
(廩諫曰州距京師且萬里書成不可露齎必貯以丨丨貪者伺望得無薏苡嫌乎)衣笥(唐書韋巨源傳景龍二年韋后自言)
(丨丨有五色雲巨源勸中宗宣布天下陸游南唐書烈祖于宋齊丘字之而不敢名齊丘一語不合則挈丨丨望秦淮門欲去追謝)
(之乃已金臺紀聞郿縣河灘上亂石中有石魚長可二三寸天然鱗鬛或䨇或隻藏丨丨中能辟蠧魚)文笥(吳越春秋吳王)
(聞越王盡心自守增之以封縱横八百餘里越王使大夫種索葛布十萬甘蜜九党丨丨七枚狐皮五䨇晉竹十廋以復封禮)奉
笥(吕氏春秋北郭子曰今晏子見疑吾將以身死白之著衣冠令其友操劍丨丨而從造于君庭)槖笥(淮南子秦牛缺徑于)
(山中而遇盗奪之車馬解其丨丨拖其衣被盗還反顧之無懼色憂志驩然有以自得也)同笥(韓詩外傳鮑魚不與蘭茝丨丨)
(而藏)長笥(急就篇筐篋簍注篋丨丨也言其狹長篋篋然也)璽笥(西京雜記元后在家嘗有白燕銜白石大如指墜后)
(績筐中后取之石自剖為二其中冇文曰母天地后乃合之遂復還合乃寶錄焉後為皇后常并置丨丨中謂為天璽也)藥笥
(神仙傳封衡周游天下有二侍者一負書笈一携丨丨陸敬遊清都觀詩十芒生丨丨七熖發丹爐眺補之懷家詩生涯身事任東)
(西丨丨書囊偶自賫)筴笥(冊府元龜唐太宗將有事封禪議金匱曰方石璽累藏玉牒止用石函亦猶盛書丨丨所以或呼石)
(筴今請纏以金繩封以石泥印以受命璽)枕笥(錄異記明皇帝嘗有方士獻一小龜徑寸而金色可愛云此龜神明而不食可)
(寘諸丨丨之中辟巨蛇之毒陶弘景肘後百一方序忽驚急倉卒惟拱手相看曷若探之丨丨則可庸䜿成醫)覆笥(洞仙傳匡)
(俗至心學真遊諸名山至丨丨山見山上有湖周迴數里多生靈草異物不可識)重笥(張衡思玄賦寔蕭艾于丨丨兮謂蕙)
(芷之不香)匱笥(魏文帝與友人書來若川流聚成山積其充丨丨頓府藏者固已無數矣)匣笥(束晳文比從政于丨丨之)
(龜譬官者于郊廟之犢)山笥(謝朓謝隨王賜左傳啟朓未窺丨丨早懵河籍業謝專門說非章句)巖笥(王融抄衆書應)
(司徒教詩丨丨發仙華金縢開碧篆)盈笥(任昉為范雲讓吏部表金章有丨丨之談華貂深不足之歎眺補之殿中侍御史趙)
(君墓誌銘武功蘇子美以詩豪少所許可與唱和丨丨)瓊笥(沈約為齊竟陵㠪發講疏祕藏之被東國者靡不畢集皆繕以)
(寶縑文以麗篆凝光丨丨炫彩瑤縢思欲敷震微言昭感末悟)綵笥(李適詩萸房頌丨丨菊蕊薦香醪)腹笥(杜甫送從)
(弟亞詩兵法五十家爾丨為篋丨韓儀授劉仁恭彭城郡王制祕玄符于丨丨機術無窮運黃略于意筌弛張有度劉得仁詩丨是)
(羣書丨官為六義師楊億受詔修書詩講學情田埆談經丨丨虛陳造次韻張丞詩夫君丨丨盡竒謀每叩談鋒聽不休)瑶笥
(權德輿詩銀鉤三洞字丨丨六銖衣)石笥(楊巨源酬裴舍人詩詩陪亞相逾三紀丨丨烟霞不共攀)筐笥(唐無名氏五絲)
(續寶命賦别有金華别殿鈎弋靚妆褰開丨丨貢奉君王)藏笥(鮑溶聞蟬詩星井欲望河月扇看丨丨)錦笥(杜牧詩丨)
(丨開詩軸青囊結道書)燕笥(溫庭筠上宰相啟自期丨丨不媿秦臺)餅笥(陸龜蒙幽居賦宜其梓合巾箱藤交丨丨)
(炊秕稗以為食剖瓠匏而作器荷蓧而行據梧而睡)出笥(蘇軾謝衣金帶馬表命服丨丨榮動搢紳)璧笥(鄭俠歲寒堂詩)
(文章有神力丨丨光彩錯)書笥(戴敏詩臨行抖擻安丨丨分付諸郎各一經)入笥(董逌王敬和帖跋燕石丨丨卞和長)
(號玉石亦自有辨但知者既少則昧者衆矣)畫笥(王炎詩何如履齒飽經行是處溪山皆丨丨釋德洪題橘洲圖予家于湘)
(西開門則漁汀斷岸不呼而登几案間蓋湘西皆吾丨丨)單笥(馮子振十八公賦娣姑丨丨娌妯疎簏)結笥(盧琦詩客)
(子倦遊覽丨丨還故鄉)紋笥(何中秋夜長詩繡茵暗輟雙龍枕丨丨密收團鳳錦)
亂著笥(後漢書張宗傳鄧禹以栒邑不足守欲引師進就堅城而衆人多畏賊追憚為後拒禹乃書諸將名于竹簡署其前)
(後丨丨丨中令各探之宗獨不肯探曰死生有命張宗豈辭難就逸乎)决拾笥(唐書禮樂志社射置御丨丨丨于其上𫉬)
(者持旌自乏南行當侯東行至侯負侯北面立)琥珀笥(西京雜記宣帝被收臂上猶繫身毒國寶鏡一枚大如八銖錢及即)
(大位每持此鏡感咽移辰常以丨丨丨盛之)
幟(式吏切旗丨又昌志切又音志)
韻藻旗幟(史記高祖紀乃立季為沛公祠黃帝祭蚩尤於沛庭而釁鼓丨丨皆赤又平準書越欲與漢用船戰逐乃大修)
(昆明池治樓船高十餘丈丨丨加其上甚壮又叔孫通傳廷中陳車騎步卒衛宫設兵張旗志注徐廣曰志一作幟後漢書光武帝)
(紀嚴尤王邑圍昆陽數十重列營百數丨丨蔽野埃塵連天隋書楊素傳素居永安造大艦名曰五牙上起樓五層高百餘尺容戰)
(士八百人丨丨加於上唐書楊行密傳行密少孤與羣兒戲常為丨丨戰陣状列子黃帝與炎帝戰於阪泉之野帥熊羆狼豹貙虎)
(為前驅雕鶡鷹鳶為丨丨此以力使禽獸者也魏明帝樂府太常拂白日丨丨紛張設杜甫詩消息多丨丨經過數里閭王仁裕大)
(散關詩鐡鎖寨門扄白日大張丨丨插青天)赤幟(史記淮隂侯傳選輕騎二千人人持一丨丨從間道萆山而望趙軍誡曰)
(趙見我走必空壁逐我若疾入趙壁拔趙幟立漢丨丨宋史司馬光傳帝欲用光安石曰光在高位則異論之人倚以為重韓信立)
(漢丨丨趙卒奪氣今用光是與異論者立丨丨也胡曾詩丨丨悠揚日月旗成廷珪送謝太守詩雙螭交丨丨五馬挾朱輪王惲苦)
(熱歎炎官張火傘屏翳揚丨丨)拔幟(見上魏徵李密墓誌三令五申之法七縱七擒之功出天入地之竒丨丨擁沙之策莫不)
(動如神化應變無窮張正見詩沈沙擁急水丨丨上危城范成大詩搴旗丨丨掃迹空)趙幟(見上玉堂遺範授李光顔忠武)
(軍節度使制嘗下名城拔其丨丨制勝之術動合鬼神)立幟(見上水經注昔在楚漢韓信東入陳餘拒之于此不納左車之)
(計悉衆西戰信遣兵自間道出丨丨于其壘師奔失據遂死泜上)漢幟(見上錢起詩丨丨遠成霞胡馬來如蟻李約詩遊軍)
(藏丨丨邊將說番情)徽幟(漢書王莽傳易服色變犧牲殊丨丨異器制注師古曰通謂旌旗之屬也魏書禮志祀天之禮用周)
(典以夏四月親祀于西郊丨丨有加焉魏都賦丨丨以變器械以革)搖幟(韓愈詩雷鞭車兮電丨丨孔平仲詩雷聲隆隆電丨)
(丨雨竟無成空混熱李繼本喜雨賦日車騰騰以遄邁丨丨閃閃以交攻)
增軍幟(公羊齊侯來獻戎捷傳旗𫉬而過我也注旗丨丨名各有色與金鼓俱舉使士卒望而為陳者)更幟(史記高祖)
(紀沛公夜引兵從他道還丨旗丨黎明圍宛三匝)張幟(史記高祖紀與秦軍戰于藍田南益丨疑兵旗丨又留侯世家秦兵)
(尚彊未可輕願沛公且留壁使人先行為五萬人具食益丨旗丨諸山上為疑兵蜀志蒋敏傳曹爽襲蜀敏率所領多丨旗丨彌亘)
(百里會費褘至魏軍即退宋史張守約傳鬼章圍岷州守約提敢死士鳴鼓丨丨高山上賊驚顧而遁諸葛亮新書水戰之道利在)
(舟楫練習士卒以乘之多丨旗丨以惑之)職志(史記張蒼傳沛公以周昌為丨丨注索隱曰丨主也丨旗幟也謂掌旗幟之官)
(也音昌志反)幡幟(漢書陳湯傳至郅支城望見單于城上立五采丨丨後漢書耿恭傳初關寵上書求救第五倫以為不宜)
(救鮑昱議曰可令敦煌酒泉太守各將精騎二千多其丨丨倍道兼行以赴其急帝然之又馬防傳金城隴西保塞羌皆反拜防行)
(車騎將軍事擊之到冀而羌豪圍南部都尉於臨洮防使兩司馬去臨洮十餘里為大營多樹丨丨揚言大兵且當進羌候見之馳)
(還言漢兵盛不可當明旦驚走又西域傳大秦國人出入擊鼔建旌旗丨丨)黃幟(漢書李陵傳管敢為校尉所辱亡降匃奴)
(具言陵軍無後救射矢且盡獨將軍麾下及成安侯校各八百人為前行以丨與白為丨當使精騎射之即破矣宋史劉錡傳方諸)
(軍渡江而北也錡使人持黃白幟登高山望之戒曰賊至舉白幟合戰舉二幟勝則舉丨丨是日二幟舉踰時錡曰丨丨久不舉吾)
(軍殆矣)表識(漢書王莽傳初京師聞青徐賊衆數十萬人訖無文號旌旗丨丨咸怪異之注師古曰識讀與幟同又吳志周)
(魴牋并乞請幢麾數十以為丨丨使吏民是之知去就之分已决)旌幟(後漢書劉盆子傳延岑及更始將軍李寶合兵數萬)
(人與逢安戰大敗寶遂降安而延岑收散卒走寶乃密使人謂岑曰子努力還戰吾當于内反之岑即還挑戰安等空營擊之寶從)
(後悉拔赤眉丨丨更立已幡旗唐書郭子儀傳安慶緒聞王師至遣嚴莊悉衆十萬屯陜助張通儒丨丨鉦鼓徑百餘里)摽幟
(後漢書皇甫嵩傳中平元年張角等一時俱起皆著黃巾為丨丨時人謂之黃巾晉書職官志蜀破後令陳勰受諸葛亮圍陣用兵)
(倚伏之法又甲乙校丨丨之制勰悉闇練之)偃幟(陳書侯安都傳高祖東討杜龕安都留臺居守徐嗣徽任約等引齊寇入)
(據石頭游騎至闕下安都閉門丨旗丨示之以弱夜令士卒密營禦敵之具與戰大敗之唐書霍王元軌傳突厥寇定州元軌令開)
(城門丨旗丨虜疑不敢入)丹幟(唐書太宗諸子傳常山愍王承乾又襞氊為鎧列丨丨勒部陣與漢王元昌分綂大呼擊刺為)
(樂又新羅傳新羅遣使者上書言高麗百濟聮和將見討帝曰我以絳袍丨丨數千賜而國建以陣二國見謂我師至必走)疑
幟(唐書王雄誕傳武德四年與子通戰蘇州却之子通以精兵保獨松嶺雄誕遣將陳當率千兵出不意乘高蔽崦張丨丨夜縳)
(炬于樹徧山澤子通懼燒營遁宋史忠義傳李彦仙有籌略嘗略地至青澗猝遇金人衆愕𣅿彦仙依山植丨丨徐據柳林解甲自)
(如金人疑有伏引去)麾幟(唐書竇建德傳建德自板渚出為陣秦王登虎牢城望其軍按甲不戰日中建德士皆坐列渴爭飲)
(意益怠王麾軍先登騎怒塵大漲乃率史大奈秦叔寶纏丨丨馳出賊陣後建德軍顧而驚遂大潰又李光弼傳其代子儀朔方也)
(營壘士卒丨丨無所更而光弼一號令之氣色乃益精明又張廵傳有大酋被甲引柘羯千騎丨丨乘城招廵伏發禽之宋史兵志)
(熙寧六年九月趙卨言欲自今大閱漢蕃陣隊且以萬三千五百人為法旌旗丨丨各隨方色吳子旌旗丨丨所以威目)虛幟
(唐書康日知傳武寧兵七百戍桂州六歲不得代列校推糧料判官龐勛為長勒衆上道彦曾選兵三千授都虞候元密屯任山須)
(勛至劫取之勛知其謀即蕝偶人剚丨丨而詭路襲符離又楊恭仁傳突厥頡利率衆數萬獵其境恭仁應機設拒張疑屯丨丨示)
(之頡利懼而走)植幟(五代史吳世家安仁義焚東塘以襲常州常州刺史李遇出戰望見仁義大罵之仁義引軍却追至夾岡)
(仁義丨丨解甲而食遇兵不敢追)白幟(五代史閩世家王延禀率兵擊王鏻攻其西門使其子繼雄轉海攻其南門鏻遣王)
(仁達拒之仁達伏甲舟中偽立丨丨請降繼雄信之登舟伏發刺殺之宋史王珪傳元昊寇鎮戎軍珪將三千騎自瓦亭至師子堡)
(敵圍之數重有驍將持丨丨植槍以詈曰誰敢與吾敵者槍植珪胷而傷右臂珪左手以杵碎其腦繼又一將復以槍進珪挾其槍)
(以鞭擊殺之一軍大驚遂引去)執幟(宋史楊政傳政敗金萬戶通檢于寶鷄時通檢居渭北政欲攻拔其城通檢將精甲萬衆)
(出政帥勇士鏖戰遣裨將突出陣後登山丨丨金軍見之大呼曰伏發矣乃驚潰易林干旄旌旗丨丨在郊雖有寶珠無路致之韓)
(愈畫記甲胄丨丨植者十人)舉幟(宋史張整傳狤狑萬衆乘舟屯托口時守兵才五百整伏其半于托口旁戒丨丨則譟而)
(前)易幟(宋史吳璘傳璘震鼓丨丨血戰連日金兵大敗梁簡文帝七勵前鋒紛其丨丨後騎决其沙囊)揭幟(宋史杜綋)
(傳綋知鄆州嘗冇丨丨城隅著妖言其上期為變或請大索綋曰奸計正在是冀因吾膠擾而發奈何墮術中居無何𫉬盜如所揣)
青幟(宋史洪皓傳宣和中為秀州司錄大水民多失業皓白郡守發廩損直以糶民坌集皓恐其紛競乃别以丨白丨湼其手)
(以識之令嚴而惠徧溫庭筠昆明池水戰詞溟池海浦俱喧豗丨丨白旌相次來皮日休酒旗詩丨丨澗數尺懸于往來道)皂
幟(宋史忠義傳李芾為湖南提刑時郡縣盗擾民多奔竄芾令所部發民兵自衛縣與一丨丨令曰作亂者斬幟下民始帖然)
插幟(宋史外國傳唃厮囉者緒出贊普之後元昊侵略其界已渡河丨丨志其淺厮囉潛使人移植深處以誤元昊及大戰元)
(昊潰而歸士視幟渡溺死十八九)懸幟(韓非子宋人有酤酒者升概甚平遇客甚謹為酒甚美丨丨甚高著然不售酒酸)
章幟(釋名識幟也有丨丨可按視也)作幟(法苑珠林僧祗律云若欲浴時使園民等掃灑令淨辦其薪炭温煖得所乃打)
(揵椎應知人浴各以腰帶繫衣丨丨安衣架上)彩幟(韋應物酒肆行碧疏玲瓏含春風銀題丨丨邀上客)紅幟(楊巨源詩)
(天晴丨丨當山滿日暮清笳入塞長王建水運行西江運船立丨丨萬棹千帆遶江水)掉幟(柳宗元鐃歌曲列缺丨丨招搖)
(耀釯)飛幟(符載畋𫉬虎頌序踣健足剗驍趐脂染鳴鏑血湔丨丨或潰潰以狂顧或奔猭而滅地)官幟(沈亞之萬勝岡)
(新城記十一月戊辰李將軍乃以精兵分伏其兩隅復自進退拔其羸老先復令軍中曰皆坐賊之後見丨丨有引渡者以為兵怠)
(遂大呼疾馳東下)毒幟(李頻丹浦非樂戰詩丨丨誅方及兵臨釁可觀)投幟(皮日休詩或為丨丨走)酒幟(陸龜)
(蒙酬襲美苦雨詩丨丨風外㩻茶槍露中擷)新幟(陸龜蒙風人詩聞道更丨丨多應廢舊旗)風幟(余靖詩酒市搖丨丨)
(花村鏁霧林)小幟(陸游詩丨丨障燈便細書)黑幟(張元幹詩莫思淮海上丨丨雜黃巾)降幟(汪元量荅林石田見)
(訪詩偶擕丨丨立詩壇剪燭西忩共笑觀袁桷憶昔詩坐令百萬家解甲豎丨丨)搴幟(洪希文聞清漳近信詩燕寝尚宵衣)
(健兒獨丨丨)殘幟(陳孚淮隂侯廟詩烟中草木疑丨丨沙上風濤憶故囊)
紅羅幟(宋史岳飛傳李成將馬進犯洪州飛突其陣進大敗走筠州飛抵城東賊出城布陣十五里飛設伏以丨丨為丨上)
(刺岳字選騎二百隨幟而前賊易其少薄之伏發賊敗走)岳字幟(宋史岳飛傳建寇范汝為䧟邵武江西安撫李回檄飛分)
(兵保撫州飛遣人以丨丨丨植城門賊望見相戒勿犯)
裂帛為幟(姚燧中書左丞姚文獻公神道碑公盡丨槖丨丨丨書止殺之令分號街陌)
御定佩文韻府卷六十三之十七
