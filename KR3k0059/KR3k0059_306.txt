欽定四庫全書
御定佩文韻府卷三十一
上聲一董韻
董(多動切正也督也固也又姓)
韻藻眺董(唐書劉蕡傳太和二年舉賢良方正能直言極諫是時第策官見蕡對嗟服以為過古丨丨而畏中官眦睚不)
(敢取王禹偁詩古文閱韓柳時策聞丨丨趙抃送范百禄赴闕詩大對如丨丨公嘗素所陳)南董(唐書王績傳時太樂署史)
(焦革家善釀績求為丞革死追述革酒法為經又采杜康儀狄以来善酒者為譜李淳風曰君酒家丨丨也)骨董(仇池筆記)
(羅浮穎老取飲食雜烹之名丨丨羹范成大詩氊芋凝酥敵少城土藷割玉勝南京合和二物歸藜糝新法儂家丨丨羹又韓駒詩)
(莫言衲子籃無底盛取江南丨丨歸)
增戒董(書丨之用休丨之用威)温董(鄭語已姓昆吾蘇顧丨丨韋昭解五國皆昆吾之後别封者莒其後)遷董
(後漢書班固傳贊比良丨丨兼麗卿雲)抗董(後漢書蓋勲傳贊蓋勲丨丨終然允剛按謂董卓)懷董(後漢書蔡邕傳)
(贊籍梁丨丨名澆身毀)袁董(後漢書袁紹傳韓馥見人情歸紹忌方得衆乃謀于衆曰助袁氏乎助董氏乎治中劉惠勃然)
(曰興兵為國安問丨丨韓偓感事詩丨丨非徒爾師昭豈偶然)焦董(後漢書樊志張傳其人有梓慎丨丨之識注丨延夀丨仲)
(舒益部耆舊傳何進表薦董扶曰資游夏之德述孔氏之風内懷丨丨消復之術宜敕公車特詔待以優禮)蔡董(晉書孝友)
(傳序閔曾翼翼遵六教而緝貞規丨丨烝烝弘七體而垂令迹)監董(唐書裴延齡傳陸贄上疏言度支出納與太府交相關制)
(出物旬計見物月計符按覆覈有御史以丨丨之則財用不得回隠)周董(宋史范師道傳師道知諫院後宫丨氏丨氏生公主)
(諸閤女御多遷擢師道上疏曰竊聞諸閤女御以丨丨育公主御寳白劄並為才人不自中書出誥恐斜封墨敕復見於今日矣)
廖董(路史顓頊生卷章卷章生回回生陸終陸終生樊樊為己姓顧温蘇扈丨丨諸斟祝産皆已分也)鄧董(抱朴子内)
(崇陶侃文信之警實有安昌丨丨之汙)丁董(西湖志餘董宋臣用事丁大全作相與為表裏一日内宴雜劇一人專打鑼一)
(人撲之曰今日排當丁丁董董不已何也曰方今事皆丨丨吾安得不丨丨)石董(西京賦匪丨匪丨疇能宅此)疎董
(𫝊亮詩張邴結晨軌丨丨頓夕輈)踐董(梁簡文帝詩孌童嬌麗質丨丨復超瑕)孫董(伏挺詩深竒無絶蹤丨丨有遺)
(㮣)分董(劉禹錫興元王節度碑宫甸内吏丨丨其役)關董(柳貫題趙子昂畫詩拈来丨丨散花禪按謂關仝董元)
賈董(周伯琦詩事憶歐蘇遠詞懷丨丨雄)荀董(富珠哩翀尊經堂銘曾子思孟丨丨王韓周程張朱以達聖元)
蒐于董(左傳晉蒐于夷舍二軍使狐射姑將中軍趙盾佐之陽處父至自温改丨丨丨易中軍)田畯董(王粲文設)
(農師以盟之置丨丨以丨之)下帷董(雷淵詩雖愧丨丨丨稍悟養生嵇)躬自董(劉基詩大君赫斯怒六軍丨丨)
(丨)
動(徒總切躁也出也作也搖也韻會又送韻)
韻藻順動(易天地以丨丨故日月不過而四時不忒聖人以丨丨則刑罰清而民服顔延之詩帝暉膺丨丨清蹕廵廣廛)
(蘇頲詩丨丨三光注登臨萬象懸趙冬曦詩軒轅欣丨丨力牧正趨陪儲光羲述華清宫詩羣芳趨丨丨百辟隨天游白居易詩形)
(骸委丨丨方寸付空虚白行簡斗為帝車賦周行不失於紀網丨丨罔差於躔次侯冽性猶湍水賦聖人行當丨丨義不詭隨)風
動(書四方風動南史齊宗室子顯傳登高目極臨水送歸丨丨春朝月明秋夜宋史樂志其行丨丨其止霆收又神兮来格丨丨)
(雲翔沈約梁武帝集序牋記丨丨表議雲飛蕭昕總章右个賦𤼵聲明于丨丨趨劒履而星移又蔡邕釋誨日南行則黃鍾應融丨)
(丨而魚上冰又潘岳蓮花賦于是惠丨丨沖氣和眄清池玩蓮花又樓鑰楊花詩日長深院微丨丨要著鬆綿當面飛又葛長庚仙)
(居樓詩金雞呌罷松丨丨三十六天秋月寒)萌動(禮記天地和同草木丨丨漢書辛慶忌傳何武上封事曰先帝建列將之)
(官近戚主内異姓距外故奸軌不得丨丨誠萬世之長策也蘇軾月季花再生詩誰言一丨丨已覺萬木活)目動(左傳臾駢)
(曰使者丨丨而言肆懼我也)地動(公羊傳地震注天動地静者常也丨丨者象隂為陽行漢書元帝紀詔曰郡國被丨丨災)
(甚者無出租賦又後漢書張衡傳陽嘉元年復造候風丨丨儀以精銅鑄成圓徑八尺合盖隆起形似酒尊又述異記南金山有師)
(子獸其毛黃赤而光鮮耳小若鳴時丨丨石裂)心動(戰國策襄子如厠丨丨執問塗者則豫讓也史記高祖紀高祖之東垣過)
(栢人高祖丨丨因不留南史庾道愍傳道愍潁川人少孤生母流漂交州及長知之乃自負擔至交州求母經年日夜悲泣嘗入村)
(日暮雨驟寄止一家有一嫗負薪外還道愍丨丨因訪之乃其母也搜神記曾子從仲尼在楚而丨丨辭歸問母母曰思爾齧指孔)
(子曰曾參之孝精靈萬里高唐賦使人丨丨無故自恐江淹恨賦薄暮丨丨昧旦神興又鄭谷南宫寓直詩鎖印詩丨丨垂簾睡思)
(生又李覯山風亭小飲詩半天斜日歸丨丨一面平川醉眼空)雷動(漢書息夫躬傳邊竟丨丨四野風起桯史神宗朝元夕張)
(燈金吾弛夜上方御樓薌雲綵鼇簫吹丨丨士女仰視喧擁闐咽賈誼旱雲賦正雲布而丨丨兮相擊衝而破碎子虚賦丨丨猋至)
(星流霆擊劉向九歎潺湲轇轕丨丨電𤼵馺高舉兮解嘲天下之士丨丨雲合張協詩鷹化日夜分丨丨寒暑離梁簡文帝南郊頌)
(序萬騎天行千乘丨丨王起東郊迎春賦聽玉漏而丨丨起靈壇而嶽立許棠詩雲垂多作雨丨丨半和鐘陳師道詩風翻蛛網開)
(三面丨丨蜂窠趁兩衙)蠕動(晉書成公綏傳蚑行丨丨方聚𩔖分易林蜎飛丨丨各具配偶又作蝡淮南子夫太上之道生)
(萬物而不有成化像而弗宰蚑行喙息蠉飛丨丨待而後生莫之知德韓詩外傳蝖飛丨丨各樂其性進賢使能各任其事又作臑)
(荀子忠信以為質端慤以為統禮義以為文倫𩔖以為理喘而言丨而丨而一可以為法則)月動(淮南子鉗且大丙之御日)
(行丨丨星耀而玄運電奔而鬼騰庾信齊王憲神道碑馬邑星飛龍城丨丨李嶠咏風詩丨丨臨秋扇松清入夜琴方干詩池塘丨)
(丨芙蕖浪牖戶涼生薜荔風林逋詩水波隨丨丨林翠帶烟微)羣動(陶潛詩日入丨丨息歸鳥趨林鳴李白詩歸根復太素丨)
(丨熙光和杜甫詩水色含丨丨朝光切太虚梁獻大閱賦萬邦以平丨丨咸遂王禹偁詩冥心閱丨丨亦各趨所安蘇軾詩閉門丨)
(丨息香篆起烟縷又送參寥師詩静故了丨丨空故納萬境)
水泉動(禮記仲冬之月丨丨丨又荀子水動而影搖人不以定美惡水勢玄也又韋應物詩南亭草心綠春塘泉脉動)食
指動(左傳楚人獻黿于鄭靈公子公之丨丨丨以示子家曰必嘗異味朱松詩朝来丨丨丨忽接送米書)土膏動(國語)
(陽氣俱蒸丨丨其丨周謂寅賓出日賦農祥正而丨丨咸丨庶績熙而百度維貞皇甫冉詩丨丨脉丨知春早隈隩隂深長苔草)
林花動(杜甫晚登瀼上堂詩開襟野堂豁繫馬丨丨丨又李建勲詩巖高泉亂滴林動鳥時驚)風旛動(傳燈錄六)
(祖初寓法性寺丨揚丨丨有二僧争論一云風動一云旛動六祖曰非風非旛仁者心自動耳又作幡劉得仁詩幡動虚無裏星生)
(杳靄中)
增火動(易暌丨丨而上澤動而下丁春澤日觀賦丨丨山頂輪移水面)澤動(見上)變動(易丨丨不居周流六虚又)
(道有丨丨故曰爻荀子上得天時下得地利觀敵之丨丨後之𤼵先之至此用兵之要術也)震動(書昭我周王天休丨丨漢)
(書游侠傳陳遵字孟公所到衣冠懷之唯恐在後時列侯有與遵同姓字者每至人門曰陳孟公坐中莫不丨丨既至而非因號其)
(人曰陳驚坐云)咸動(禮記仲春之月蟄蟲丨丨啟戶始出)情動(禮記丨丨於中故形於聲聲成文謂之音張載平吳頌序)
(丨丨于中非言不彰又後漢書文苑傳贊丨志既丨篇辭為貴抽心呈貌非雕非蔚)奮動(禮記粗厲猛起奮末廣賁之音作而)
(民剛毅疏奮末謂丨丨手足)旝動(左傳命二拒曰丨丨而鼔應瑒馳射賦丨丨鼓震譟聲雷潰)夜動(左傳夫鼠畫伏)
(丨丨不穴于廟畏人故也賈餗莊周夢為蝴蝶賦六夢紛其丨丨七情忘于晝接)時動(國語夫兵戢而丨丨動則威列子隨)
(丨丨隨時止智不能知也嵇康詩順丨而丨得意忘憂)明動(國語公父文伯之母曰自庶人以下丨而丨晦而休無日以怠)
蠢動(爾雅蠢不遜也疏丨丨也言丨丨為惡不謙遜也吳志吕岱傳武陵蠻夷丨丨岱與太常潘濬共討平之又傅休奕陽春)
(賦幽蟄丨丨萬物樂生)色動(戰國策智過出見二主入說智伯曰二主丨丨而意變必背君謝偃塵賦丨丨秋水光澄練金)
(又李白詩雞鳴海丨丨謁帝羅公侯又陸龜蒙詩想得雷平春丨丨五芝烟甲又芊綿)兵動(戰國策商君為孝公平權衡正)
(度量調輕重决裂阡陌教民耕戰是以丨丨而地廣兵休而國富又淮南子人主有伐國之志邑犬羣嘷雄雞夜鳴庫丨丨而戎馬)
(驚)騷動(史記太史公自序夫神大用則竭形大勞則敝形神丨丨欲與天地長久非所聞也)𤼵動(史記龜策傳古五帝)
(三王丨丨舉事必先决蓍龜漢書食貨志彭吳穿穢貊朝鮮置滄海郡則燕齊之間靡然丨丨)陽動(史記天官書天雷電蝦虹)
(辟歴夜明者丨氣之丨也晉書紀瞻傳丨丨而外隂静而内鬼谷子丨丨而行隂止而藏丨丨而出隂隨而入曹植感婚賦丨氣丨)
(兮淑倩百卉欎兮含英)開動(漢書禮樂志青陽丨丨根荄以遂)象動(漢書匡衡傳事作乎下者丨丨乎上隂陽之理)
(各應其感又宋昱題石窟寺詩影中羣丨丨空裏衆靈飛)陳動(後漢書寇恂傳朱鮪使蘇茂攻温恂勒軍馳赴之乃令士卒乘)
(城大呼曰劉公兵到茂軍聞之丨丨恂因奔擊大破之)螘動(後漢書馮衍傳天下丨丨是忠臣立功之日志士馳騖之秋也)
(淮南子麋沸丨丨雲徹席卷又作蟻蘇軾見戲耳聾詩人將丨丨作牛鬭我覺風雷真一噫)幾動(後漢書袁紹傳田豐說絽)
(曰與公争天下者曹操也操今東擊劉備兵連未可卒解今舉而襲其後可一往而定兵以丨丨斯其時也)義動(魏志曹操)
(傳今兵以丨丨持疑而不進失天下之望張九齡與弟遊家園詩栖栖將丨丨安得久留情)舉動(蜀志孟光傳祕書郎郤正)
(數從光諮訪光問正太子所習讀并其情性好尚正答曰奉親虔恭夙夜匪懈有古世子之風接待羣僚丨丨出于仁恕宋書陳宗)
(禮傳宗禮拜殿中侍御史進講因奏帝王丨丨無微不顯古人所以貴於慎獨也王粲神女賦婉約綺媚丨丨多宜蘇軾迎子由詩)
(去年御史府丨丨觸四壁)形動(吳志陸凱傳凱上疏曰臣聞吉凶在天猶影之在形響之在聲也丨丨則影動形止則影止此)
(分數乃有所繫非在口之所進退也列子丨丨不生形而生影聲動不生聲而生響嵇康聲無哀樂論心戚者則丨為之丨情悲者)
(則聲為之哀張載𣙜論聲𤼵響應丨丨影從)影動(見上杜甫寄韓諫議詩芙蓉旌旗烟霧樂丨丨倒景搖瀟湘張喬詩丨丨)
(懸燈夜聲繁過雨朝陳與義酴醿詩丨丨春微透花寒韻更長又溪急竹丨丨谷虛禽響幽又周邦彦詞低鬟蟬丨丨私語口脂香)
(又戴復古詩江清天丨丨樓近角聲雄)聲動(見上淮南子春女思秋士悲而知物化矣號而哭嘰而哀而知丨丨矣七命丨)
(丨響飛形移影𤼵)迅動(南史王寂傳寂性丨丨好文章讀范滂傳未嘗不歎悒)星動(北史周武帝紀詔曰人勞不止)
(則丨丨於天作事不時則石言於國自今正調以外無妄徵𤼵羅隠詩門閒知待詔丨丨想濡毫方干詩思苦文丨丨鄉遙釣渚閒)
(鄭谷詩夢歸蘭省寒丨丨吟向莎洲宿鷺驚)搖動(北史韋世康傳隋文帝謂世康曰汾絳舊是周齊分界恐生丨丨今以委)
(公因授絳州刺史以雅望鎮之闔境清肅神仙傳左慈明六甲能役使鬼神魏曹公聞而召之為設酒慈飲畢以杯擲屋棟杯懸丨)
(丨似飛鳥俯仰之状述異記天姥山南峯昔魯班刻木為鶴天將雨則翼翅丨丨若將奮飛魏文帝迷迭香賦隨廻風以丨丨兮吐)
(芬氣之穆清又韓愈送李尚書赴襄陽詩壤畫星丨丨旗分獸簸揚)浮動(北史薛琡傳琡久在省闥明閑簿領當官剖斷敏達)
(如流然天性險忌情義不篤外若方格内實丨丨唐書閩播傳帝求宰相盧把雅知播韋柔可制因言播材任宰相其儒厚可鎮丨)
(丨乃拜中書侍郎同中書門下平章事許渾詩日華丨丨欎金袍林逋梅花詩疎影横斜水清淺暗香丨丨月黃昏郝經詩秦壇周)
(觀覺丨丨滿地覆冒兜羅綿)後動(北史樊子蓋傳子蓋與蘇威宇文述陪宴積翠池帝親以金杯屬子蓋酒曰良算嘉謀俟)
(公丨丨即以此杯賜公用為永年之瑞淮南子先唱者窮之路也丨丨者達之原也)言動(北史劉炫傳整紬素於鳳池記丨丨)
(於麟閣宋史范祖禹傳一丨一丨如臨之在上質之在旁則可以長享天下之奉)竦動(五代史李嚴傳嚴為人明敏多藝能)
(習騎射頗知書而辯使蜀為王衍陳唐興復功德之盛音辭清亮蜀人聽之皆丨丨又作悚又任圜傳圜為人明敏善談辯見者愛)
(其容止及聞其論議縱横益皆丨丨又作𢥠揮麈餘話喜丨丨于堪輿澤周流于道路)微動(宋史樂志瓊琚丨丨鳳輦翼行)
(神女賦時容與以丨丨兮志未可乎得原沈約上巳華光殿詩時鸎顧慕聲合離輕波丨丨漾羽巵陸游詩樹罅忽明知月上竹梢)
(丨丨覺風生劉宰詩暗香丨丨寒梅枝臨别不用長歎咨)飛動(宋史孫子秀傳子秀少從上虞劉漢弼遊磊落英𤼵抵掌極談)
(神采丨丨東觀餘論昔人運筆側掠努趯皆有成規及造微洞妙則出沒丨丨神會意得宣和畫譜孫位畫應天寺東壁矛戟森嚴)
(鼔吹戞擊若有聲在縹渺間至于鷹犬馳突雲龍出沒干状萬態勢若丨丨宗楚客詩水邊重閣含丨丨雲裏孤峯𩔖削成杜甫詩)
(羣生各一宿丨丨自儔匹又平生丨丨意見爾不能無)跂動(汲冢周書人智之邃也奚為可測丨丨&KR0938;息而奚為可牧)圓
動(子華子丨丨而方息所性不同也張衡靈憲議天體于陽故丨以丨地體于隂故平以静劉峻山栖志行藏紛紏顯晦踳駁無)
(異火炎水流丨丨方息)神動(莊子淵默而雷聲丨丨而天隨北山移文形馳魄散志變丨丨廣川書䟦假于物者丨丨應于)
(内者天馳傅毅舞賦彷彿丨丨廻翔竦峙)宫動(莊子鼓宫丨丨鼓角角動音律同矣傅休奕李賦清角奏而微酸起大丨丨而)
(和甘生)角動(見上又白居易詩江城寒丨丨沙洲夕鳥還曹松詩并州戎壘地丨丨引風生又主逢詩星入夜寒芒丨丨地)
(連秋暝瘴氛低)魚動(淮南子鳥飛而高丨丨而下梁元帝謝東宫賚陸探微畫啟試映玉池即看丨丨還傍金屏復疑蠅集)
機動(淮南子設鼠者丨丨釣魚者泛杭任重者車鳴也又莊子蚿謂蛇曰吾以衆足行而不及子之無足何也蛇曰夫天丨之)
(所丨何可易耶吾安用足哉)物動(淮南子丨丨而知其反事萌而察其變春秋繁露丨丨而知其化事興而知其歸見始而)
(知其終曹植又辯道論時變則丨丨氣移而事應)蟯動(淮南子隂陽之所生血氣之精含牙戴角前爪後距奮翼攫肆蚑行)
(丨丨之蟲喜而合怒而鬭見利而就避害而去其情一也)通動(新語君子席仁而坐杖義而彊虚無寂寞丨丨無量)起動
(易林世禄久長丨丨安寧梁昭明太子解二諦義真理寂然無丨丨相凡夫惑識自横見丨丨)日動(揚子丨丨而東天動而西)
(周昂詩鯨翻驚丨丨馬食快宵凉)天動(見上崔駰東廵頌丨丨雷霆隠隠轔轔羽獵賦洶洶旭旭丨丨地岋運命論丨丨星)
(廻而辰極猶居其所成公綏天地賦丨丨以尊地静以卑顔延之曲水詩序丨丨神移淵旋雲被李白大鵬賦簸鴻濛扇雷霆斗轉)
(而丨丨山搖而海傾)規動(揚子丨丨周營矩静安物)多動(文中子多言不可與遠謀丨丨不可與久處)雲動(歸田)
(錄明堂額御篆以金填字門牌亦御飛白皆皇祐中所書余詩云寳墨飛丨丨輝金耀日晶劇秦美新丨丨風偃霧集雨散隋煬帝)
(寳臺經藏願文紺寳天飛金輪丨丨又李頻送邊將詩悠揚落日黃丨丨莽蒼隂風白鳥翔)榮動(水心題䟦勾萌丨丨春花)
(秋實則非妙于其功用者不能化也又林逋山中冬日詩廢圃春丨丨回塘霧氣昏)旋動(廣川書䟦著尊殷制也其形範樸古)
(無復疑者昔内府出周著尊文采繁縟䕫躍龍翔雷回雲紜有丨丨之勢此固為周制也)流動(廣川書䟦書家以法相授其律)
(甚嚴非心融神會未嘗以付始求於法不參丨丨如羚羊掛角更無聲蹟逮其遊於法之外斯可語成法矣梁昭明太子解二諦義)
(生滅丨丨無有住相)定動(捫蝨新話韓文公在潮州一日白僧大顛曰軍州事多佛法要省處乞師一句顛良久文公未會時)
(三平為侍者乃敲禪牀三聲顛云作麽平云先以丨丨然後智拔公乃領謝)生動(東觀餘論張彦遠論畫以為上古意簡而)
(蹟淡近代煥爛而求全故以氣韻丨丨為先經營位置為下畫史顧愷之筆彩丨丨髭髮秀潤)顫動(宣和畫譜鄭尚子善為顫)
(筆見於衣服手足木葉川流皆勢若丨丨)運動(董仲舒雨雹對丨丨抑揚更相動薄則熏蒿歊蒸而風雨雲霧電雷雪雹生焉)
(薛逢天上種白榆賦衰滎不繫乎寒暑丨丨罔差乎經歴)互動(荅蘇武書胡笳丨丨牧馬悲鳴張德昇聲賦聽胡笳之丨丨看)
(隴水之分流)兆動(荅賓戲殷說夢𤼵於傅巖周望丨丨於渭濱庾闡孫登隠居詩丨丨初萌妙鑒竒絶)氣動(典引時至)
(丨丨乃龍見淵躍崔駰上四廵頌表臣聞陽氣𤼵而倉庚鳴秋風厲而蟋蟀吟丨之丨也柳宗元與友人書聞足下欲觀僕文章退)
(𤼵囊笥心悸丨丨交於胸中未知孰勝故久滯而不往也又鄭谷詩園林青丨丨衆木散寒聲又張耒詩風暖日高花丨丨鳴鳩乳)
(燕自求羣)進動(崔駰達旨丨丨以道則不辭執珪而秉柱國復静以理則甘糟糠而安藜藿)波動(蔡邕彈碁賦風飄丨)
(丨若飛若浮杜牧詩二月春風江上来水精丨丨碎樓臺温庭筠詩月隨丨丨碎潾潾雪似梅花不堪折又張南史中秋月詩映水)
(金丨丨銜山桂𣗳生)嘷動(魏文帝樂府虎豹丨丨雞驚禽失)徐動(魏文帝與吳質書輿輪丨丨賓從無聲孔稚圭讓司)
(空表輕輪丨丨則劍戟如雲飛盖暫停則歌鐘成列)性動(嵇康養生論丨丨者遇物而當足則無餘又丨丨則糾之以和)闇
動(嵇康攝生論凡有命者皆可以丨丨而自得)蘭動(傅休奕秋胡行玉磨逾潔丨丨彌馨)草動(潘岳射雉賦㨛降丘)
(以馳敵雖形隠而丨丨韋莊詩丨丨蛇尋穴枝搖鼠上藤孔武仲詩波回丨丨似有意舉棹開帆即千里)翰動(潘岳文丨丨若)
(飛紙落如雲司馬光賜書詩時乘萬幾閒丨丨如有神)民動(陸機隴西行我静如鏡丨丨如烟)馳動(蕭子良文已出)
(丨丨入寂定)蹕動(謝超宗凱容宣烈樂丨丨端庭鑾回嚴殿)浪動(張融海賦湍轉則日月似驚丨丨而星河如覆方干)
(詩池上𣗳隂隨丨丨窗前月影被巢遮)焰動(梁簡文帝對燭賦宵深色麗丨丨風過)釧動(梁元帝詩衣香知步近丨)
(丨覺行遲虞世南中婦織流黃詩衣香逐舉袖丨丨疑鳴梭)翾動(沈約内典序人天異軌丨丨殊貫)龍動(沈約文鵬)
(逝風舉丨丨雲隂又杜甫詩旌旗日暖丨蛇丨宫殿風微燕雀高)簾動(劉孝綽詩帷開見釵影丨丨聞釧聲)釵動(劉潛)
(詠簫詩管饒知氣促丨丨覺唇移薛能舞者詩綠毛丨丨小相思一唱南軒日午時)籥動(庾信文犴戶苔生囹關丨丨)葉
動(王勣遊北山賦丨丨猿来花驚鳥去羅讓述聖賦風未生而丨丨景將昃而光收又羅隠詩漫隨雲丨丨高傍桂枝生)契
動(杜審言詩情懸朱紱望丨丨赤泉遊)石動(李白詩日落沙明天倒開波搖丨丨水縈廻)盛動(杜甫詩歲陽初丨丨)
(王化久磷緇)嬾動(杜甫詩幽棲身丨丨客至欲如何陸游詩欲到湖邊還丨丨悠然扶杖立斜陽)江動(杜甫詩丨丨月)
(移石谿虛雲傍花又劉滄詩半夜秋風丨色丨滿山寒葉雨聲来)文動(李子卿功成作樂賦鳴絲則丨丨奏金則武宣)葦
動(賈島詩更深柵鎖淮波疾丨丨風生雨氣遙)槳動(皮日休詩舟閒攅輕蘋丨丨起静鳥)健動(王起葭灰應律賦陽)
(物以丨丨為宜隂𩔖以虚受為器)灰動(王起葭灰應律賦律通則氣来丨丨則時至裴度律中黃鍾賦竹管之用前知歲時)
(葭丨之丨罔失毫釐朱松至節日會詹士元詩客愁隨綫增歸思與丨丨)輝動(紇干俞玉鈎賦沈碧水以丨丨掛珠簾而影接)
珠動(浩虚舟盆池賦蘭燈委照以丨丨紈扇搖風而浪起)鵷動(李庾西都賦丨丨鸞飛振玉鎗金)動動(李庾東都)
(賦既兆既億丨丨植植無聲之樂薰然不息)光動(樊鑄明光殿粉壁賦丨丨玉戶氣射金屋又韓愈詩今歲春丨丨馳驅别)
(上京又風丨欲丨别長安春半邊城特地寒又温庭筠詩林外晨丨丨山昏鳥滿天又劉滄詩氣凌霜色劍丨丨吟對雪華詩韻清)
中動(高逞無聲樂賦倏爾丨丨遷于内形)花動(許渾詩四望月沈疑掩鏡兩簷丨丨認收屏)柳動(姚鵠風不鳴條)
(詩花香知暗度丨丨覺潜生又蘇軾詩行看花丨丨共享無邊春)鳥動(許棠詩風巢和丨丨雪竹向人斜蘇軾浴日亭詩忽)
(驚丨丨行人起飛上千峯紫翠閒又趙嘏贈金剛三藏詩錫隨山丨丨經附海船回)鐸動(許棠詩丨丨天風度窗眀海氣消)
鶴動(張喬詩丨丨池臺影僧禪雨雪聲)山動(曹松詩汲水疑丨丨揚帆覺岸行胡曾賀高相公除荆南節度啟江騰海)
(沸丨丨岳搖)鼓動(陳陶詩嚴城丨丨魚驚海華屋樽開月下天)冰動(晁補之詩雪消丨丨看通津草長江南岸岸春)
萍動(陸游詩綠葉忽低知鳥立青丨微丨覺魚行)春動(裘萬頃詩軒窗丨丨花隂滿圖史香浮墨色鮮)
六爻動(易丨丨之丨三極之道也)德煇動(禮記丨丨丨於内而民莫不承聽)華蓋動(宋史樂志丨丨既丨)
(紫微洞開星極周旋日車徘徊謝莊迎神歌丨丨丨𬗋微開)庶虞動(大戴禮東有開明於時雞三號以興庶虞丨丨丨蜚)
(征作嗇民執功)鬛尾動(三輔黃圖昆明池中有豫章臺及石鯨刻石為鯨魚長三丈每至雷雨常鳴吼丨丨皆丨)鱗甲
動(西京雜記高祖初入咸陽宫周行庫府有青玉五枝燈高七尺五寸作蟠螭以口銜燈燈燃丨丨皆丨杜甫詩石鯨丨丨丨秋)
(風)金輪動(酉陽雜爼宣陽坊奉慈寺司農楊敬之小女年十三以六韻詩題云日月丨丨丨旃檀碧𣗳秋)青蘋動
(聞見後錄百花酣而白晝暝丨丨丨而林隂合水静而跳魚鳴木落而羣峯出又劉滄詩風生寒渚白蘋動霜落秋山黃葉深)尺
蠖動(七命焦螟飛而生風丨丨丨而成響)日華動(謝朓詩丨丨川上丨風光草際浮孟簡白烏呈瑞賦出林而丨丨亂)
(丨繞𣗳而月影相鮮)金匏動(梁簡文帝南郊頌序丨丨既丨望蜿蟬之遊龍玉磬齊鳴觀參差之舞鳳)環玉動(劉孝)
(威詩度梭丨丨丨踏躡珮珠鳴又唐太宗述聖賦羅紈飄而散馥環珮動而流響又杜甫詩锵锵鳴玉動落落羣松直)石鯨
動(劉孝威詩雷奔丨丨丨水闊牽牛遙宋之問昆明池應制詩舟凌丨丨丨槎拂斗牛回)晨飈動(許敬宗詩蕙帳丨丨)
(丨芝房夕露清)七曜動(沈佺期山莊應制詩喜遇天文丨丨丨少微今夜近三台)芙蓉動(李嶠劍詩鍔上丨丨丨匣)
(中霜雪明)旌旗動(杜甫詩入幕丨丨丨歸軒錦繡香)牙檣動(杜甫泛舟詩春風自信丨丨丨遲日徐看錦䌫牽)
連錢動(杜甫驄馬行隅目青熒夹鏡懸肉騣碨礧丨丨丨)毛髮動(杜甫丹青引褒公鄂公丨丨丨英姿颯爽来酣)
(戰)椒枝動(李端詩園中鹿過丨丨丨潭底龍遊水沫開又栖白詩罷磬松枝動懸燈雪屋明)萬籟動(楊廼舜歌)
(南風賦丨丨丨八音清匪鳴條而扇物方靡草而作程)征車動(杜牧詩臘破丨丨丨袍襟對淚裁)迎秋動(温庭)
(筠邊笳曲朔管丨丨丨雕隂雁来早又趙師秀貴溪夜泊詩蓍草占秋動逄秋早得歸)牛斗動(李羣玉詩半夜憤吹丨丨)
(丨二年門掩雀羅愁)斜漢動(李頻詩風高丨丨丨葉下曲江寒)山嶽動(李山甫詩吟哦丨丨丨令人心膽摧又喬)
(彝渥洼馬賦星精降兮河嶽動天駟入兮駑駘空)魚蕝動(陸龜蒙詩三泖凉波丨丨丨五茸春草雉媒嬌)秋懷動
(皮日休詩寂歴丨丨丨蕭條夏思殘)蘭舟動(韓偓詩才見丨丨丨仍聞桂楫敲又皎然詠虚舟詩虚舟動又静忽似去逄時)
鈴索動(韓偓詩坐久忽聞丨丨鄉丨玉堂西畔響丁東)思動(沈彬詩隴月盡牽丨丨丨戰衣誰寄淚痕深)黃
繖動(張耒詩翠浪有聲丨丨丨春風無力綵衫垂)蒼虬動(孫覿南山寺詩潭空映日丨丨丨煙暖翹沙白鷺雙)
孔(康董切丨穴也又空也甚也又姓)
韻藻一孔(禮記反古之道注謂曉丨丨之人不知今王之新政可從疏孔穴所出事有多塗今唯曉丨丨之人不知餘孔)
(通達唯知守此一處也爾雅大篪謂之沂注篪以竹為之長尺四寸圍三寸丨丨上出寸三分名翹横吹之淮南子萬物之總皆閱)
(丨丨百事之根皆出一門鹽鐵論通丨丨曉一理而不知權衡以所不睹不信人若蟬之不知雪釋名小山别大山曰甗甗甑也甑)
(丨丨者甗形孤出處似之也述異記數過國獻能言龜一頭盛以青玉匣匣中豁丨丨以通氣淨住子若平治道去棘刺得佛丨丨)
(一毛相)學孔(孟子乃所願則丨丨子也)九孔(爾雅兔子嬎疏古今注云兔有丨丨天寳遺事宫女七夕執丨丨針五色)
(線向月穿之先過者為得巧白居易詩剪削乾蘆插寒竹丨丨漏聲五音足陳與義詩丨丨穿針可得過冰𧖟映日吐寒波又本草)
(石决明一名丨丨螺)鼻孔(後漢書馬援傳援善别名馬注援銅馬相法曰水火欲分眀水火在丨兩丨間也上唇欲急而方口)
(中欲紅而有光此馬千里山海經一臂國在三身國北一臂一目一丨丨僧德洪跂範上人僧寳傳八十一人閒丨丨那盧穿在一)
(毫端)腹孔(晉書佛圖澄傳澄丨旁有一丨常以絮塞之每夜讀書則拔絮孔中出光照于一室)周孔(晉書江逌傳仰味羲)
(農俯尋丨丨又凉武昭王傳覽諸葛亮訓勵應璩奏諫尋其終始丨丨之教盡在其中矣鍾嶸詩品陳思之於文章也譬人倫之有)
(丨丨鱗羽之有龍鳳音樂之有琴瑟女工之有黼黻文中子卓哉丨丨之道神之所為乎歸田賦彈五絃之妙指詠丨丨之圖書蔡)
(邕釋誨槃旋乎丨丨之庭宇揖儒墨而與為友孫綽喻道論丨丨即佛佛即丨丨盖外内名之耳梁武帝詩少時學丨丨弱冠窮六)
(經杜甫詩悽其望吕葛不復夢丨丨皮日休詩仰詠堯舜言俯遵丨丨轍蘇軾詩先生丨丨出弟子淵騫寝)帶孔(梁書沈約)
(傳約與徐勉素善以書陳情曰後差不及前差後劇必甚前劇百日數旬革丨常應移丨以手握臂率計月小半分歐陽修詩平居)
(革丨頻移丨誰問無憀沈隠侯)移孔(見上)眼孔(唐書安禄山傳帝為禄山起第京師以中人督役戒曰善為部署禄山丨)
(丨大毋令笑我本事詩則天命張元一賦菶字詩以嘲武懿宗曰褁頭極草草掠鬢不菶菶未見桃花面皮先作杏子丨丨以懿宗)
(短陋也海錄碎事太祖嘗與趙普議事不合普以桑維翰愛錢上曰苟用其長當護其短措大丨丨小賜與十萬貫則塞破屋子矣)
七孔(列子是我丨丨四支之所覺抱朴子七明九光芝皆石也生臨水之高山石崖之間状如盤椀有莖帶連綴之有丨丨者)
(名七明九孔者名九光常以秋分伺得之擣服盡一觔則得千歲玉篇笛丨丨筩也)百孔(韓愈與孟尚書書漢氏以来羣儒區)
(區修補丨丨千瘡隨亂隨失)毛孔(盧仝詩平生不平事盡向丨丨散維摩經佛以四大海水入一丨丨法苑珠林諸善鬼神)
(欲令人種不斷絶故擁護是人以好滋味令入丨丨)
增銎孔(詩二矛重喬箋喬矛矜近上及室題所以縣毛羽疏矜謂矛柄也室謂矛之丨丨題識也)六孔(詩左手執籥傳)
(籥丨丨爾雅大塤謂之&KR1127;注塤燒土為之大如鵝子銳上平底形如秤錘丨丨小者如雞子又大管謂之簥注管長尺圍寸併漆之)
(有底賈氏以為如箎丨丨新語龍叔謂文摯曰吾有疾子能已乎摯曰子心丨丨流通一孔不達今以聖智為疾者非吾淺術所能)
(已也傅縡笛賦五音是備丨丨既設)隙孔(詩塞向墐戶疏使室無丨丨寒氣不入)作孔(爾雅蠰齧桑疏蠰一名齧桑喜)
(齧桑𣗳丨丨入其中因名云)開孔(爾雅袕謂之褮注衣丨丨也廣博物志高齊初沙門實公向白鹿山迷失道見一寺額曰)
(靈芝寺實入牀上坐久之忽聞棟間有聲仰視見丨丨如井大比丘前後從孔飛下至五六十人王筠樂府襻帶雖安不忍縫丨丨)
(裁穿猶未達)蟲孔(爾雅樝棃日鑚之疏恐有蟲故一一鑚看其丨丨也元稹啄木鳥詩遍啄鄧林求一蟲丨丨未穿長觜透)
三孔(漢書司馬相如傳管籥之音注籥丨丨以竹為之後漢書輿服志金鍐方釳插翟尾注方釳鐵也在馬騣後後有丨丨插)
(翟尾其中風俗通籥樂器竹管丨丨以和衆聲也又宋史孔文仲傳文仲與弟武仲平仲皆以文聲起江西時號丨丨周必大詩丨)
(丨三劉歲月賖後来儒術數君家)小孔(漢書趙廣漢傳教吏為缿筩得校書注缿若今盛錢藏缾為丨丨可入而不可出用)
(受書令投于其中也後漢書東平王蒼傳帝賜蒼書曰遺宛馬一匹血從前髆上丨丨中出)竹孔(漢書律歴志取竹之解谷)
(生其竅厚均者斷兩節間而吹之注丨丨與肉厚薄等也)城孔(漢書李廣利傳遣水工徙其城下水空以穴其城注空孔也既)
(徙其水不令于城下流而因其舊引水入丨之丨攻而穴之)肉孔(漢書食貨志錢圜函方注外圜而丨丨方也)宛孔
(漢書貨殖傳丨丨氏用鐵冶為業大鼓鑄規陂田連騎遊諸侯因通商賈之利有游閒公子之名又蜀卓丨丨齊之刁閒公擅山川)
(銅鐵魚鹽市井之入運其籌策上争王者之利下錮齊民之業)諸孔(後漢書章帝紀元和二年三月祠孔子于闕里及七十二)
(弟子賜褒成侯及丨丨男女帛)八孔(後漢書明帝紀帝自御塤篪和之注篪以竹為之長尺四寸有丨丨)墨孔(後漢書郅)
(惲傳漢歷久長孔為赤制注言孔子作緯著歷運之期為漢家之制漢火德尚赤故曰赤制即春秋感精符云丨丨為赤制是也)
宫孔(晉書律歷志黃鍾之笛注作黃鍾之笛將求丨丨以姑洗及黃鍾律從笛首下度之盡二律之長而為孔則得之宫聲者)
(也以林鍾之律從丨丨下度之盡律作孔則得徵聲也)商孔(晉書律歷志商生羽太蔟生南吕也注以南吕律從丨丨下度)
(之盡律為孔則得羽聲也)徵孔(晉書律歷志徵生商林鍾生太簇注以太簇從丨丨上度之盡律以為孔則得商之聲也)羽
孔(晉書律歷志羽生角南吕生姑洗也注以姑洗律從丨丨上行度之盡律而為孔則得角聲也)牆孔(晉書樂廣傳先是河)
(南官舍多妖怪前尹皆不敢處正寝廣居之不疑顧見丨有丨使人掘牆得狸而殺之其怪亦絶)伊孔(晉書前燕陽裕傳時)
(鮮卑單于段眷雅好人物虚心延裕裕謂友人成泮曰仲尼喜佛肸之召伊尹亦稱何事非君何使非民聖賢尚如此况吾曹乎泮)
(曰卿追蹤丨丨抑亦知幾其神也)柵孔(晉書姚萇載記萇命其將當城于營處一丨丨中蒔𣗳一根以旌戰功)針孔
(魏書宣武靈皇后胡氏傳太后幸西林園法流堂命侍臣射不能者罰之又自射丨丨中之大悅傅咸小語賦邂逅有急相切逼竄)
(于丨丨以自匿)方孔(舊唐書憲宗紀靈武李欒奏黃河岸塌處得古錢三千三百其形小丨丨三足)鑿孔(唐書五行志神)
(龍以後民謠曰山南鳥鵲窠山北金駱駝䥥柯不丨丨斧子不施柯)錢孔(五代史前蜀世家王建子元膺多材藝能射丨中丨)
穿孔(宋史拂菻國傳其國鑄金銀為錢無丨丨面鑿彌勒佛背為王名白居易櫻桃詩如珠未丨丨似火不燒人)桑孔
(宋史李韶傳韶入見曰今兵財止有此數旦旦而理之不過椎剝州縣朘削里閭就使韓白復生丨丨繼出能為陛下強兵理財何)
(補治亂安危之數劉克莊詩向舒自是堪王佐丨丨安知富大農)利孔(孔叢子諸侯好利則大夫鄙大夫鄙則士貪士貪則)
(庶人盜是開丨丨而為民罪梯也)異孔(春秋繁露丨丨而同歸殊施而均德)迄孔(法言降周丨丨成于王道)圓孔
(華陽國志江州有明月峡峡首南峯石壁有丨丨形如明月因以為名)壁孔(搜神記平原龐金自說其乃祖非罪繫獄時有)
(螻蟈行其左右謂曰爾有神當活我因投食與之食盡復来形稍大數月形如豚螻蟈夜掘丨為丨以出龐氏常祠螻蟈焉廣博物)
(志蠶最巧作繭往往遇物成形有寡女私傍丨丨中視隣家蠶離箔明日繭多𩔖之)疵孔(抱朴子遂誣周而丨丨謂傲放為邈)
(世矣)樹孔(異苑熊無穴或居大丨丨中東土呼熊為子路以物擊𣗳云子路可起於是便下不呼則不動也)嶧孔(水經)
(注嶧山高秀獨出積石相臨殆無土壌石間孔穴相通往往如數間屋俗謂之丨丨)細孔(廣志鰒無鱗有殼一面附石丨丨離)
(離或七或九)堯孔(路史丨丨之教立之如登天浮屠之人攘之如燎毛養生論聖人窮理盡性宜享遐期而丨丨上獲百年)
(下者七十豈復疎于導養乎孫綽老子贊道一丨丨跡又靈竒)舜孔(路史兵者先王之所以威不軌而昭文德也爼豆之中有)
(軍之容干戚之内有兵之備有軍之容是故莱人不得以兵劫有兵之備是故苗民不敢以勢抗今顧曰丨丨未學豈書生所知哉)
衝孔(風賦勃欝煩冤丨丨襲門)蟻孔(陳忠疏臣聞輕者重之端小者大之源故隄潰丨丨氣洩鍼芒孔融詩河潰丨丨端)
(山壊由猿穴傅休奕口銘丨丨潰河溜穴傾山)上孔(長笛賦剡其丨丨通洞之)四孔(長笛賦易京君眀識音律故本丨丨)
(加以一君眀所加孔後出是謂商聲五音畢注京房字君眀修易故曰易京房笛本丨丨房加一孔于下為商聲故謂五音畢)心
孔(杜甫詩崖裏小兒丨丨開貌得山僧及童子杜荀鶴贈張員外詩喚物舌頭猶未稳誦詩丨丨迥然開唐庚詩𤼵蒙要師資丨)
(丨為關鍵)萬孔(杜甫枯枏詩巨圍雷霆坼丨丨蟲蟻萃孫覿詩蟻穿丨丨萃蛛挂千絲擾劉基詩晚俗蒸骨毛蹭蹬張丨丨)
演孔(韓愈詩樊子坐賓署丨丨刮老佛)石孔(白居易詩階前丨丨在欲雨生白烟)藕孔(白居易詩橘包從自結丨)
(丨是誰鎪法苑珠林阿修羅與天帝釋戰敗藏丨根丨中又如丨根丨比于太虚亦如蚊子比金翅鳥其味苦惱多少如是)姬
孔(唐彦謙詩聖域探丨丨皇風樂禹湯王禹偁詩篇章取李杜講貫本丨丨)翼孔(韓維詩效陶有新篇丨丨著高識)鸞
孔(朱松詩矯矯丨丨依蒿藜)穴孔(富珠哩翀劉侯民愛銘豢吏蠧法丨丨棼出)藏孔(無上秘要服此五石寳填五藏)
(五藏常生華一藏中輙有一石以守丨丨藏孔之上皆生五色華也)梟孔(雜寳藏經昔有烏梟共相怨憎烏得其便銜牧人火)
(用燒丨丨衆梟一時於孔焚滅)宰孔(左傳會于葵丘王使丨丨賜齊侯胙曰天子有事于文武使孔賜伯舅胙又齊侯盟諸侯)
(于葵丘丨丨先歸)
冢旁孔(史記田横傳𤼵卒二千人以王者禮葬田横既葬二客穿其丨丨丨皆自剄下從之)青天孔(韓愈畫月詩玉)
(椀不磨著泥土丨丨丨出白石補)龜酬孔(李商隠詩神物丨丨丨仙才鶴姓丁按會稽先賢傳孔愉嘗至吳興縣餘干亭)
(見人籠龜于路愉求買放之于溪中龜行至水反顧愉封此亭侯鑄印龜首廻屈有似昔龜之顧愉悟乃取而佩焉)
總(作孔切聚束也皆也合也中也)
韻藻笄總(禮記子事父母雞初鳴咸盥潄櫛縰丨丨又婦事舅姑如事父母雞初鳴咸盥潄櫛縰丨丨衣紳張說鄎國長)
(公主碑銘爰及丨丨禮施環珮)兼總(公羊傳春王正月疏四時皆于萬物有功歲者是丨丨其成功之稱也漢書免寬傳惟天)
(子建中和之極丨丨條貫以順成天慶垂萬世之基顔延之釋何衡陽書所云上仁上義謂丨丨仁義之極可以對饗天地者耳)
執總(周禮天官職内掌邦之賦入辨其財用之物而丨其丨)銓總(唐書宋璟傳睿宗立以吏部尚書同中書門下三品)
(丨丨平允)填總(唐書陸贄傳機務丨丨)總總(楚辭紛丨丨其離合兮班陸離其上下又紛丨丨兮九州何夀夭兮在予)
(甘泉賦齊丨丨以撙撙其相膠轕兮猋駭雲迅奮以方攘潘岳詩丨丨都邑人擾擾俗化訛李白大獵賦攅高牙以丨丨兮駐華盖)
(之森森柳宗元貞符惟人之初丨丨而生林林而羣)江總(隋書丨丨傳總字總持幼聡敏舅蕭勱名重當時特所鍾愛及長篤)
(學有詞采張纉王筠劉之遴並高才碩學總時年少有名纉等雅相推重為忘年友後主即位除祠部尚書至德四年授尚書令入)
(隋為上開府杜甫詩深媿梁丨丨還家尚黑頭)
百禄總(詩不戁不竦丨丨是丨)
增納總(書五百里甸服百里賦丨丨傳甸服内之百里近王城者禾槀曰總入之供飼國馬)無總(書丨丨于貨寳生生)
(自庸)朱總(周禮春官巾車王后之五路重翟錫面丨丨厭翟勒面繢總安車彫面鷖總皆有容盖翟車貝面組總有握)繢
總(見上)鷖總(見上)組總(見上)雜總(戰國策攻城之費百姓理襜蔽舉衝櫓家丨丨身窟穴中罷于刀金)傅總
(漢書韓延夀傳蕭望之遣御史案延夀在東郡時衣黃紈方領駕四馬丨丨建幢棨植羽葆于是望之劾奏延夀上僭不道注傅著)
(也總以緹繒餙鑣轄也)外總(漢書薛宣傳宣為中丞執法殿中丨丨部刺史)該總(謝承後漢書王况字文伯京兆杜陵)
(人代為三輔名族丨丨五經志節高亮)覽總(後漢書和熹鄧皇后紀劉毅以太后多德政上書安帝曰上考詩書有虞二妃)
(周室三母未有丨丨大麓經營天物功德巍巍若兹者也)專總(後漢書宦者傳竇憲兄弟丨丨威權舊唐書順宗紀以翰林學)
(士王叔文為度支鹽鐵轉運使副杜佑雖領使名其實叔文丨丨)位總(晉書王戎傳戎拜司徒雖丨丨鼎司而委事僚宷)
都總(晉書劉頌傳古者六卿分職冢宰為師秦漢以来凡列執事丞相丨丨)内總(晉書會稽文孝王道子傳丨丨朝維)
(外宣威略)出總(晉書庾亮傳明帝即位以為中書監亮上書讓曰臣頻煩省闥丨丨六師十餘年間位超先達)任總(晉書)
(謝尚傳論丨丨中臺效彰分閫梁簡文帝讓驃騎揚州刺史表丨丨皇畿位重連率)留總(晉書姚泓載記姚泓興之長子也興)
(每征伐廵游常丨丨後事)躬總(北史魏孝文帝紀論孝文纂承洪緒早著叡聖之風及丨丨大政一日萬幾十許年間曾不暇)
(給)務總(北史崔伯謙傳伯謙字士遜齊神武召補相府兼功曹後歴瀛洲别駕京畿司馬文襄將之晉陽勞之曰卿騁足瀛)
(部已著康歌督府丨丨是用相授)參總(唐書百官志門下省侍中二人正二品掌出納帝命相禮儀凡國家之務與中書令)
(丨丨而顓判省事)分總(宋史兵志選置將臣丨丨禁旅俾時訓肄以待非常)鈐總(宋史兵志比年州郡軍政隳廢闕額)
(恒多當教閱時丨丨路分雖號主兵僅守虛籍)提總(宋史兵志上自丨丨官屬下至坊監使臣既非銓擇而遷徙迅速謂之假)
(道欲使官宿其業而盡其能不可得也)親總(宋史姚仲孫傳仲孫知澶州河壊明公埽絶浮橋仲孫丨丨役堤上埽一夕復)
(完抱朴子萬機不可以獨統曲碎不可以丨丨)監總(宋史曾鞏傳帝以三朝兩朝國史各自為書將合而為一加鞏史館修撰)
(專典之不以大臣丨丨)錯總(管子昏將舉火執燭隅坐丨丨之法横于坐所)事總(昌言人遠則難綏丨丨則難了庾信)
(贈少保豆盧公神道碑丨丨歲成功參日要)悉總(揚雄河東賦建乾坤之貞兆兮將丨丨之以羣龍雲笈七籖北極星天之)
(太常主昇進上總九天真一中統五岳飛仙下領學者之身凡躬勤得道輪轉階級丨丨之馬)深總(蔡邕圂叔則碑丨丨歴部)
(纖入藝文)入總(成公綏魏相國司馬公誄丨丨納言敷化衡機)縑總(魏都賦綿纊房子丨丨清河)潛總(郭璞南郊)
(賦此盖和氣旁通玄羅丨丨自然之感鼓而遂動)朝總(張融海賦控會河濟丨丨江漢)衡總(謝莊宋孝武宣貴妃誄丨)
(丨滅容翬翟毀袵注衡軛也總著馬勒)紛總(梁武帝荅晉安王敕吾内外衆緣憂勞丨丨食息無暇廢事論道是所未安梁)
(簡文帝大法頌均百慮之丨丨愍三請之殷勤庾信周太子太保步陸逞碑軍國丨丨部領填階)職總(江淹為蕭重讓揚州)
(表丨丨表裏地聯機務)繁總(庾信柴夫人李氏墓誌軍國忠勤規模丨丨)寒總(許敬宗詩秋深桂始𤼵丨丨菊餘菲)
劉總(晉書丨毅傳毅子丨字弘紀好學直亮又舊唐書穆宗紀丨丨請以私第為佛寺乃遣中使賜寺額曰報恩幽州奏丨丨)
(堅請為僧又賜以僧衣賜號大覺總夜遁去幽州人莫知所之)李總(南史陳孝宣帝紀武帝遣帝赴江陵累官為中書侍郎時)
(有軍主丨丨與帝有舊每同游處帝嘗夜被酒張燈而寐總適出尋反見帝是大龍便驚走他室)韋總(北史丨孝寬傳孝寬)
(子丨位驃騎大將軍開府儀同三司納言京兆尹武帝嘗戲總曰卿師尹帝鄉故當不以富貴威福鄉里耶總正色對曰陛下擢臣)
(非分竊謂已鑒愚誠今奉嚴旨便似未照丹赤豈可久忝此職用疑聖慮請解印綬以避賢能帝大笑曰前言戲之耳)顧總
(幽怪錄梁天監中武昌小吏丨丨性昏戅不任事縣令數鞭扑之一日逃之墟墓間見二黃衣謂總曰我乃王粲徐幹也足下前生)
(是劉楨因執袖中書授之曰君苐執此訴于縣令則脫矣遂别去總見令具陳其事令見集大驚曰不可使劉公幹為小吏因以賓)
(禮待之時人語曰死劉楨猶庇得生丨丨)馬總(唐書丨丨傳總字會元系出扶風貞元中辟署滑州幕府監軍元和中以虔州)
(刺史遷安南都護廉清不撓用儒術教其俗獠夷安之建二銅柱於漢故處劖著唐德以眀伏波之裔李劉賀衛參政啟昔黃覇之)
(于潁川及丨丨之于鄆鎮雖云再莅詎足竝言)蕭總(廣博物志丨丨字彦先嘗遊明月峽忽聞有人呼蕭卿者驚顧有一女子)
(招總遺總一玉指環他日總示張景山景山驚曰吾常遊巫峡見神女指上有此玉環)
百官總(周禮天官冢宰大宰卿一人注丨丨丨焉則謂之冢列職于王則稱大)功名總(荀子禮者治辨之極也彊)
(國之本也威行之道也丨丨之丨也王公由之所以得天下也)萬物總(荀子君子者天地之參也丨丨之丨也淮南子丨丨)
(之丨皆閱一孔百事之根皆出一門)天心總(潛夫論民安樂則丨丨丨天心總則隂陽和)王者總(申鑒封建諸侯)
(各世其位使有分土而無分民而丨丨丨其一統以御其政)玉櫳總(廣博物志王武子好馬非馬不行正旦則柳葉金障)
(泥上元則滿月韉清明則剪水鞭重午則籠嬌鞁中秋則丨丨丨絡頭重陽則蝉免鐙)水蟲總(張衡週天大象賦螣蛇宛)
(而成質丨丨丨而攸歸)萬象總(陸贄月臨鏡湖賦丨丨皆丨湛清光而不動)鬼神總(沈遼左史洞詩履嶮下重)
(壑幽深丨丨丨)
籠(力董切竹器也又東冬韻)
韻藻藥籠(唐書元行沖傳謂狄梁公曰下之事上譬如富家儲積脯腊膎胰以供資膳參术芝桂以防疾疚門下充為旨)
(味者多矣碩以小人充一藥石可乎仁傑曰君正我丨丨中物不可一日無也)一籠(蘇軾寄子由詩贈君丨丨牢收取盛取東)
(軒長老来)
增丘籠(周禮地官遂師抱磨共其丨丨釋文磨音歷丨丨盛土之器)負籠(戰國策蘇代謂燕昭王曰若自憂而足則)
(臣亦周之丨丨耳何為煩大王之廷耶漢書王莽傳劉嘉曰碩為宗室倡始父子兄弟丨丨荷鍤馳之南陽淮南子被羊裘而賃固)
(其事也貂裘而丨丨甚可怪也杜甫園官送菜詩畦丁丨丨至感動百慮端陸游詩採桑蠶婦念蠶飢陌上匆匆丨丨歸又野客就)
(林煨燕筍蠶家丨丨採雞桑)兜籠(唐書車服志巴蜀婦人出入有丨丨乾元初蕃將又以丨丨易負遂以代車文宗即位詔)
(令胥吏商賈之妻老者乘葦軬丨丨舁以二人)魚籠(宋史食貨志蔡挺制置鹽事令民販黃丨丨挟鹽不及二十斤徒不及五)
(人不以甲兵自隨者止輸算勿捕皮日休詩酒甔香竹院丨丨挂茆簷)榖籠(管子黃金百鎰為一箧其貨一丨丨為十箧)
東籠(荀子仁人之兵觸之者角摧案角鹿埵隴種丨丨而退耳注丨丨與凍隴同沾濕貌如衣服之沾濕然)筐籠(劉勰)
(新論繭不繰則素絲蠧於丨丨人不學則才智腐於心胸)兩籠(述異記南康沿江有夢口穴嘗有船人遇一人通身黃衣擔丨)
(丨黃瓜求寄載過至岸下此人唾盤上徑下崖直入石穴中視盤上唾悉是金皮日休詩相逢得何事丨丨酬唱箋)炭籠(玉篇)
(&KR1237;丨丨束炭為&KR1237;也)大籠(玉篇籃丨丨也)小籠(玉篇江東呼丨丨為箄張昱詩西番僧果以時供丨丨黃旗帶露装)荸
籠(貴耳錄楊青不知何許人隠南華山中縛茆為丨丨飲食寝處其間)書籠(廣博物志隋開皇初廣都孝廉侯遹至劍門外)
(忽見四黃石遹愛之收藏丨丨負之以驢既歇鞍取看皆化為金)翠籠(韓愈櫻桃詩香隨丨丨擎初到色映銀盤寫未停)
銀籠(温庭筠朱櫻詩露圓霞赤數千枝丨丨誰家寄所思)攜籠(陸龜蒙掇野蔬詩凌風藹彩初丨丨帶露虚疎或貯襟李)
(珣詞丨丨去采菱歸)織籠(方干詩封匏寄酒提攜遠丨丨盛梅贈荅遲)盈籠(釋齊已謝中山寄恭詩煙綠難丨丨清和)
(易晚天)饁籠(蔡襄詩童稚伺餘窺丨丨)茗籠(梅堯臣詩刮青丨丨藤纏封)水籠(梅堯臣詩罾竿夹岸長若桅丨)
(丨畜魚鮮且肥)篛籠(蘇軾寄周安孺茶詩髹筒淨無染丨丨勻且複又故人憐我病丨丨寄新馥)𤼵籠(蘇軾饋歲詩寘)
(盤巨鯉横丨丨䨇兔卧)寳籠(文同朱櫻歌上幸離宫促薦新藤籃丨丨貂璫𤼵)竹籠(張耒詩丨丨辰收果茅簷夜守)
(瓜趙師秀詩丨丨盛書去遙知官事閒)䥥籠(鼂補之攜琴入村詩當午未食飢燒心芒鞋曳杖逐丨丨)歸籠(張雨詩茯)
(苓乍可采丨丨遠志從來不出山)
鹿皮籠(宋史日本國𫝊永延二年貢丨丨丨納䝚裘一領螺鈿鞍轡一副銅鐵鐙紅絲鞦泥障倭畫屏風一䨇)疏目
籠(急就篇簁箄箕帚筐篋簍注簍者丨丨之丨亦言其孔樓樓然也)青絲籠(王維櫻桃詩歸鞍競帶丨丨丨中使頻傾)
(赤玉盤)
澒(胡孔切丹砂所化為水銀又濛丨大水)
韻藻增厖澒(後漢書張衡傳踰丨丨于宕冥兮貫倒景而高厲)濛澒(孝經援神契天度丨丨宗均注丨丨未分)
(之象也王逸天問叙劉向揚雄援引傳記以解說之復多連蹇其文丨丨其說故厥義不昭微旨不晳)黃澒(淮南子正土之)
(氣也御乎埃天五百歲生缺缺五百歲生黃埃黃埃五百歲生丨丨黃澒五百歲生黃金)青澒(淮南子偏土之氣御乎清天清)
(天八百歲生青曾青曾八百歲生丨丨青澒八百歲生青金江淹賦信名山及石室騐丨丨與丹砂)赤澒(淮南子牡土之氣御)
(于赤天赤天七百歲生赤丹赤丹七百歲生丨丨赤澒七百歲生赤金)白澒(淮南子弱土之氣御于白天白天九百歲生白)
(礜白礜九百歲生丨丨白澒九百歲生白金)玄澒(淮南子牝土之氣御于玄天玄天六百歲生玄砥玄砥六百歲生丨丨玄)
(澒六百歲生玄金)凝澒(漢武内傳李少君以方干上言臣能丨丨成白銀飛丹砂成黃金服之白日昇天)水澒(列仙)
(傳赤斧者巴戎人也為碧雞祠主簿能作丨丨煉丹與消石服之三十年反如童子毛髮生皆赤掌中有赤斧焉)
汞(胡孔切水銀滓)
韻藻真汞(參同契注丨丨産于離又至寳之本出乎太陽結成硃砂其中已有丨丨又河上則丨丨也見火則飛騰蘇軾)
(詩純鉛丨丨星光輝烏升兔降無年期雲笈七籖虎者真鉛也龍者丨丨也反鉛為黃牙反水銀為丨丨真鉛不枯丨丨不飛)鉛
汞(參同契注丨丨砂銀相據於土又丹書所謂丨丨皆比喻也不當舍吾身而求之也又丨丨相交結為夫婦梁四公訣丨丨合)
(神功交歸太玄旨指玄篇求仙不識真丨丨閒讀丹書千萬篇白居易詩專心在丨丨餘力工琴棋宋濓蟠桃核賦道德行兮即龍)
(虎之丹顯忠信昭兮勝丨丨之功弘雲笈七籖夫金虎丨丨者不出五行又自古燒丹者難窮丨丨情又莫鍊枯丨丨抛工似土塵)
流汞(蘇軾詩白鹿泉頭山月出寒光潑眼如丨丨劉基詩便疑桑田變滄海丨丨熒眼無津涯雲笈七籖汞者水精之名受含)
(符信曰汞飛起為流珠故云丹砂丨丨父戊巳黃金母也又火化白藥變花紅丨丨秋石自相同)
增化汞(宋史竇舜卿傳舜卿監平鄉縣酒稅有僧欲授以丨丨為白金之術謝曰吾禄足養親不願學也)泥汞(參同)
(契箋注擣治韶石膽雲母及礬磁硫黃燒豫章丨丨相煉治鼓下五石銅以之為輔區雜性不同𩔖安肯同體居)火汞(參同)
(契注月魄金砂也日魄丨丨也)砂汞(參同契注情主營外築固城郭者情火符也火行亦虚為丨丨城郭人民即丨丨也又陳)
(致虚注離中有已土以居丨丨主其陽為成性又丨中有丨汞為砂祖又嚴父為木木生丨丨子又生孫子繼孫踵)硃汞(參同)
(契注燒竭丨丨竟無所得)金汞(參同契丨丨在鼎變化莫測又注陽乃往和情性自然者丨丨相生也袁桷詩丹熟抽丨丨窗)
(明煉玉砂)靈汞(參同契箋注將天地根為藥根真金母為藥母令産隂陽成精金丨丨以為長生之藥又以其自心而出故謂)
(之丨丨又謂之神汞)神汞(見上)草汞(本草取丨丨法用細葉馬齒莧乾之十斤得水銀八兩或十兩)濛汞(路史上之)
(號氏世姓多得之外書連蹇其文丨丨其說如風俗通之列仙氏始學篇之卷須氏皆誕繆無鞅者也)乾汞(西溪叢話黃白)
(家燒金丨丨必有隂禍)煉汞(高駢詩丨丨燒鉛四十年至今猶在藥爐前雲笈七籖大道所運稟之專精變通之功必歸于)
(丨丨)紫汞(皮日休茶笋詩寒恐結紅鉛暖疑銷丨丨陸龜蒙詩丨丨啼金鼎)燒汞(陸龜蒙詩夜燃丨丨火朝煉洗金鹽)
(又王禹偁詩鯉翻自躍金蝸篆丨餘丨)融汞(宋敏求咏雪詩水面如丨丨)走汞(蘇軾詩羡君意氣風生麈落筆縱横)
(盤丨丨)花汞(陸游詩池暖小畦丨丨長泥融幽徑藥苗肥)盤汞(陸游詩有術乾丨丨無方掃鬢霜)藥汞(陸游)
(詩甕頭酒壓松肪熟盤裏蔬供丨丨肥)丹汞(趙師秀詩亦欲鬢毛休似雪争如丨丨只為灰)黑汞(葛長庚詩分明翠竹)
(黃花意何必紅鉛丨丨篇)瀉汞(趙孟頫雨詩蛛網懸珠絡荷盤丨丨銀)銀汞(劉基詩玄冰結太隂河海溢丨丨)朱
汞(悟真篇但將地魄摛丨丨自有天魂制水金鄭清之詩擬尋丨丨養黃金)隂汞(雲笈七籖朱砂丨丨天符運育日月滿足)
(自生出曰陽汞此是陽為君隂為臣二汞本一物無二)陽汞(見上)二汞(見上)出汞(雲笈七籖煉汞要妙分為九品)
(上三品則抽砂丨丨)抽汞(雲笈七籖光明砂一斤丨丨可四兩)礬汞(雲笈七籖第一丹名丹華用雄黃雌黃丨丨戎鹽鹵)
(鹽石牡蠣赤石脂滑石胡粉各數十斤以為六一泥固濟火之三十六日成之服七日仙)養汞(雲笈七籖寳鼎丨丨而生砂號)
(為玄真綘霞之砂)
離宫汞(參同契注坎宫有鉛丨丨有丨又陳致虚注丹砂木精即離中之汞)丹井汞(袁桷詩金籙夜調丨丨丨)
桶(他孔切木丨又徒總切木器)
韻藻漆桶(周禮春官笙師注雅状如丨丨而弇口以羊韋鞔之有兩紐疏畫漢書律歷志注柷状如丨丨中有椎連底動)
(之令左右擊)滿桶(歸田錄張僕射齊賢每食肥肉數斤罷相知安州與客食厨吏置一大桶竊視所食如其物投桶中至暮)
(浸漬丨丨)箍桶(談藪二程入蜀至大慈寺有丨丨者口吟易數就揖之挽歸質所疑酬荅如響問其姓名不荅而去)
增斗桶(史記商君傳為田開阡陌封疆而賦稅平平丨丨權衡丈尺行之四年公子虔復犯約劓之注今之斛也)小桶
(急就篇注橢丨丨也所以盛鹽䜴癸辛雜識華亭縣市中有一物如丨丨而無底不知何用一日有海舶老商見之曰此至寳也名)
(曰海井尋常航海必須淡水自隨今但以大器貯海水置此井于水中汲之皆甘泉也)石桶(揮麈後錄中和三年夏太白山)
(人謁金州刺史崔堯封云本州直北有牛山掘破則黃巢自敗堯封遂點諸縣義丁男日使萬工掘月餘其山後崖崩十丈有一丨)
(丨桶中有一頭黃腰獸桶上有一劍黃腰見之乃自撲而死至秋巢果衰)
蜂辭桶(劉基詩集如蟻赴羶散若丨丨丨)
蠓(莫孔切蠛丨)
韻藻蠛蠓(爾雅蠓丨丨疏小蟲似蚋亂飛者也一名醯雞郭象云醯雞者甕中丨丨是也宋史樂志聲音之大而至于雷)
(霆細而至于丨丨無非聲也列子丨丨生朽壤之上因雨而生覩陽而死甘泉賦歴倒景而絶飛梁兮浮丨丨而撇天張衡賦涉清)
(霄而升遐兮浮丨丨而上征李咸用詩長憐丨丨能隨暖獨笑梧桐不耐寒劉基病瘧詩驚沙走窸窣落雪旋丨丨)
增蚼蠓(方言蚍蜉齊魯之間謂之丨丨)蚊蠓(王禹偁詩虚凉集鷗鷺爽塏無丨丨)一蠓(葛長庚詩過眼榮光丨丨)
(微)蚋蠓(王逢詩殄除纔丨丨睥睨滿鯨鱣)
空(苦動切韻會穴也竅也通作孔又東送韻)
韻藻匿空(史記五帝紀瞽瞍使舜穿井舜穿井為丨丨旁出)壘空(莊子計四海之在天地間不似丨丨之在大澤)
(乎注丨丨小穴也)
增𣗳空(詩碩鼠疏今河東有大鼠能人立交前兩脚于頸上跳舞善鳴食人禾苗人逐則走入丨丨中)鑽空(周禮考工)
(記函人為甲眡其丨丨而惌則革堅也)開空(漢書溝洫志王横言秦攻魏决河灌其都决處遂大不可復𥙷宜却徙完平處)
(更丨丨使緣西山乘高地而東北入海乃無水灾師古注空穿也)鑿空(漢書張騫傳建元中騫以郎應募使月氏于是西北)
(國始通于漢矣然騫丨丨諸後使往者皆稱博望侯以為質于外國外國由是信之師古注空孔也由言使鑿其孔穴也北史西域)
(傳論張騫丨丨于前班超投筆于後)履空(漢書鮑宣傳唐尊衣敝丨丨以瓦器飲食又以歴遺公卿被虚偽名)穿空(漢書)
(鮑宣傳貧民菜食不厭衣又丨丨)方空(後漢書章帝紀詔齊相省冰紈丨丨縠吹綸絮注即今方目紗也東觀餘論按漢器)
(有丞相府漏壺上有盖盖有丨丨所以出納箭下有流筩若渴烏然所以節水也)脫空(舊唐書代宗紀太僕寺佛堂有小丨)
(丨金剛右臂忽有黑汗滴下以紙承之色𩔖血又雲笈七籖丨丨王老時人莫知年歲但見隠現自若或示死于此即生于彼屢於)
(人間蟬蛻轉脫故時人謂丨丨王老常遊揚府自言姓王亦不知何處人耳)稍空(宋史字文虚中傳金人復引兵逼城下欽)
(宗欲遣人奉使辨劫營非朝廷意乃姚平仲擅興兵虚中承命即往金人固邀三鎮虚中曰太宗殿在太原上皇祖陵在保州詎忍)
(割棄諸酋曰樞密不丨丨我亦不丨丨如中國中稱脫空遂解兵北去)桑空(書大傳伊尹母孕行汲水化為枯桑其夫尋至)
(水濱見丨丨中有兒乃收養之)土空(方輿記秦人呼土窟為丨丨)
嵸(作孔切巃丨山貌又東韻)
韻藻增巃嵸(春秋繁露山則丨丨&KR1041;崔伽藍記如來苦行投身餓虎之處高山丨丨危岫入雲嘉木靈芝叢生其上楚)
(詞山氣丨丨兮石嵯峨西征賦九嵕嶻嶭太乙丨丨何遜詩糾紛上丨丨穿豁下岩岈杜甫詩悲臺蕭瑟石丨丨哀壑权枒浩呼洶)
嵱嵸(甘泉賦臨高衍之丨丨兮超紆欝之清澄)穹嵸(江統賦上丨丨而高興)壟嵸(張融海賦勃淬淪澊灡淺丨丨)
滃(烏孔切大水貌)
韻藻增潼滃(易林丨丨蔚薈膚寸來會津液下降流潦滂沛)滃滃(釋名盎齊盎丨丨然濁色也賈誼旱雲賦遥望)
(白雲之蓬勃兮丨丨澹澹而妄止)浡滃(揚雄解難泰山之高不嶕嶢則不能丨丨雲而散歊烝注丨丨盛也又作勃馬融廣)
(成頌黃塵丨丨闇若霧昏)鬱滃(朱松詩興言望鄉關雲物方丨丨)雲滃(陳傅良詩多士溢丨丨)流滃(劉基詩岑)
(頭釋戴壓雨汙渙丨丨)
琫(邊孔切佩刀餙也)
韻藻增鞞琫(詩君子至止丨丨有珌傳鞞容刀鞞也琫上餙珌下&KR0918;天子玉琫而珧珌諸侯璗琫而璆珌大夫鐐琫而)
(鏐珌士珕琫而珕珌又何以舟之維玉及瑤丨丨容刀傳下曰丨上曰丨左傳藻率丨丨鞶厲游纓昭其數也)玉琫(見上)璗
琫(見上釋文黃金謂之璗)鐐琫(見上釋文白金謂之銀其美者謂之鐐)珕琫(見上釋文珕蜃屬)
偬(作孔切倥丨)
韻藻增倥偬(後漢書張衡傳將隆大位必先丨丨之也玉篇丨丨窮困也北山移文敲扑喧囂犯其慮牒訴丨丨装其)
(懷歐陽修詩王事多丨丨學業差遺忘孔武仲詩簿書丨丨嗟巖邑樽酒歡娱憶少年劉基詩頗怪天地氣去来何丨丨)
懵(莫孔切心亂貌)
韻藻增惛懵(南史謝莊傳眼患五月來便不復得夜坐恒閉帷避風晝夜丨丨)腆懵(沈約文珥筆史觀記言文)
(府趨奉載揚丨丨交顔)懵懵(江淹詩鑠鑠霞上景丨丨雲外山)
蓊(烏孔切丨鬱)
韻藻增鬱蓊(西京賦嘉卉灌叢蔚若鄧林丨丨薆薱橚樉櫹槮曹植車渠椀賦丨丨雲蒸蜿蜒龍征西征賦吐清風之)
(颷戾納歸雲之丨丨)
蕭艾蓊(范成大詩意行踏芳草丨丨丨生香)
攏(力董切丨略)
韻藻增拗攏(庶物異名疏丨丨籌也酒律也按酒律即今酒籖)相攏(江賦攏萬川乎巴梁注巴梁二水名言江)
(水與萬川丨丨合于此二山之下)輕攏(白居易琵琶行丨丨漫撚抹復挑初為霓裳後六么)撈攏(李賀詩丨丨去不歸)
&KR1469;(祖動切韻會禾聚束也或作稯)
韻藻增稯稯(莊子孔子之楚舍于蟻丘之漿其隣有夫妻臣妾登極者子路曰是丨丨何為者耶注極屋棟也稯音揔)
(字亦作揔)筥稯(博雅秉十曰丨筥十曰丨)
唪(蒲蠓切大笑也)
韻藻唪唪(詩瓜瓞丨丨傳丨丨然多實也)
洞(杜孔切又送韻)
韻藻增洞洞(禮記丨丨乎屬屬乎如弗勝如將失之又丨丨乎其敬也淮南子天地未形馮馮翼翼丨丨灟灟故曰大)
(昭注馮翼洞灟無形之貌廣雅丨丨屬屬敬也陸卬樂章丨丨自形斤斤表步)
挏(徒總切推引也漢有丨馬官作酒又東韻)
韻藻增撞挏(漢書禮樂志哀帝時丞相孔光大司空何武奏師學百四十二人其七十二人給大官挏馬酒其七十人)
(可罷注以馬乳為酒丨丨乃成也)挺挏(淮南子其襲微重妙丨丨萬物揣丸變化天地之間何足以論之方言侗胴状也注)
(胴丨丨路史地皇氏丨丨萬物無門無毒以叶言教為天下谷)推挏(劉基詩癡琚與狡瓆竝出助丨丨)衝挏(劉基詩鑚)
(骨入筋絡鍵鑰&KR1154;丨丨)
曚(莫孔切暡丨日未明也)
韻藻增曈曚(紇干俞登天壇山望日出賦浩渺無涯丨丨在望高居峥嶸之頂下視赫曦之状)暡曚(劉基詩俄)
(然一陽復日脚舒丨丨)
幪(母總切韻會覆也盖衣也又東韻送韻)
韻藻幪幪(詩麻麥丨丨瓜瓞唪唪傳丨丨然盛茂也)
𩮰(作孔切丨角本亦作總)
玤(補孔切韻會石次玉者以為系璧)
憁(祖動切悾丨不得志也)
莑(補孔切草盛貌)
菶(蒲蠓切草盛貌又方孔切)
韻藻增菶菶(詩丨丨萋萋雝雝喈喈博雅萋萋丨丨芊芊芾芾茂也本事詩則天命張元一賦菶字詩以嘲武懿宗詩)
(曰裹頭極草草掠髩不丨丨傅咸梧桐賦蔚丨丨以萋萋鬱株列而成行)蓊菶(王禹偁題陕府南溪詩徑苔白斑駁岸草玄丨)
(丨)
懂(多動切懵丨心亂也)
韻藻增懵懂(西湖志餘永嘉甄龍友素滑稽嘗遊天竺寺集詩句贊大士孝廟臨幸一見賞之召見問曰卿名龍友何)
(義龍友倉猝不知所對退乃思得之曰陛下為堯舜之君故臣得與䕫龍為友龍友之給捷而一時丨丨豈非榮進有數乎)懞
懂(畫鑒米元章父子皆工山水成一家法翟耆年詩云善畫無根樹能描丨丨山)
硐(杜孔切安丨)
韻藻增鏓硐(長笛賦丨丨隤墜程表朱裏定名曰笛注說文曰鏓大鑿中木也然則以木通其中皆曰丨也蘇董切廣)
(雅曰丨磨也)
塕(烏孔切丨埲塵起)
韻藻增埃塕(陳傅良詩高舉出丨丨)吹塕(柳貫詩今晨訪客出城東馬上風来亂丨丨)埲塕(劉基詩不)
(虞小人風堀堁觸丨丨)
&KR0934;(作孔切又東韻)
韻藻增軌&KR0934;(爾雅枹霍首丨丨一名素華胡銓詩素華拾丨丨)
埲(方孔切塕丨塵起)
韻藻增塕埲(王禹偁題陕府南溪詩常風自鹽南日夕塵丨丨)
侗(他孔切直也一曰長大又東韻)
嗊(呼孔切囉丨歌曲出告幼童文)
韻藻增囉嗊(全唐詩話元稹詩更有惱人腸斷處選詞能唱望夫歌望夫歌即丨丨之曲也)
翪(作孔切鳥飛竦翅上下也所謂鵲鵙醜其飛也)
御定佩文韻府卷三十一
