欽定四庫全書
御定佩文韻府卷八之三
上平聲八齊韻三
犀(先稽切犀牛似豕角生鼻上韻會瓜中瓣曰丨别出屖字非又姓)
韻藻瓠犀(詩齒如丨丨傳丨丨瓠瓣也權德輿詩一顧授黃流千金呈丨丨劉筠詩遠信梅酸損丨丨)角犀(鄭語)
(惡丨丨豐盈而近頑童窮固注謂顏丨有伏丨又蘇軾詩眼中犀角眞吾子又唐書杜悰傳悰雖出入將相未嘗薦進幽隱佑之素)
(風衰焉故時號秃丨丨)文犀(吳語奉丨丨之渠後漢書馬援傳援征交趾載薏苡歸人以為明珠丨丨七啓飾以丨丨雕以)
(翠綠曾鞏謝紙筆表漆管綠沉之妙丨丨象齒之殊吳淑霧賦置以丨丨注以通犀角置之大霧重露之中終不沾濡貢師泰詐馬)
(讌詩鏤金鞍重嵌丨丨)水犀(越語今夫差衣丨丨之甲者億有三千注犀形似豕而大今徼外所送有山犀有丨丨丨丨之)
(皮有珠甲山犀則無杜牧之潤州詩謝朓詩中佳麗地夫差傳裏丨丨軍蘇軾觀潮詩安得夫差丨丨手三千強弩射潮低)山
犀(見上)通犀(漢書西域傳贊明珠文甲丨丨翠羽之珍盈于後宫注謂色白通兩頭宋史占城國貢雲龍形丨丨帶魏文帝)
(典論余好擊劍命彼國工以為寳器飾以文玉表以丨丨曹植樂府所賫千金劒丨丨間碧璵庾信謝趙王賚犀帶等啓貫藏文馬)
(如燒安息之銀帶插丨丨似獵雲南之獸段成式塔寺記四枝一鬟上插丨丨)匿犀(後漢書李固傳固貎状有竒表鼎角丨丨)
(足履龜文注丨丨伏犀也謂骨當額上入髮際隱起也)伏犀(見上唐書袁天綱傳見竇軌曰君丨丨貫玉枕十年且顯立功)
(其在梁益間邪後為益州行臺僕射見馬周曰馬君丨丨貫腦背若有負貴驗也)燬犀(晉書温嶠至牛渚水深不可測世云)
(其下多怪物嶠遂丨丨角而照之須臾見水族覆火竒形異状或乘馬車著赤衣者嶠其夜夢人謂已曰與君幽明道别何意相照)
(也按燬或作燃蘇軾詩我欲燃犀看龍應抱寳眠)剸犀(淮南子純鉤磨其鋒鍔則陸丨丨甲王襃頌水斷蛟龍陸丨丨革孟)
(郊詩匣龍期丨丨)攫犀(說苑其丨丨搏兕者吾是以知其勁有力也)石犀(蜀王本紀江水爲害蜀守李冰作丨丨五)
(枚二枚在府中一枚在市橋下二在水中以厭水精因曰丨丨里杜甫有丨丨行陸游筆記丨丨在廟階下氣象甚古)龍犀
(朱建平相書額有丨丨入髮左角日右角月王天下也辨命論丨丨日角帝王之表)馬犀(甘泉賦翠玉樹之靑葱兮壁丨丨之)
(璘㻞註壁丨丨作丨及丨爲壁飾也)象犀(成公綏琵琶賦柱則梁山之丨丨韓愈詩毛竒覩丨丨王安石詩赤手縳丨丨蘇軾)
(詩箧有珠珍勝丨丨)
駭雞犀(戰國策張儀爲秦破縱連横說楚王楚王遣車百乘獻丨丨之丨夜光之璧于秦王後漢書大秦國多金銀竒寳有)
(夜光璧明月珠丨丨丨宋書符瑞志丨丨丨王者賤難得之物則出孝經援神契神靈滋液則犀駭雞韓詩外傳太公使南宫适往)
(義渠得丨丨丨以獻紂抱朴子通天犀角有赤理如綖自本徹末以置米中羣雞欲往啄米至輙驚却故南人名爲丨丨丨也傅咸)
(犀鉤銘序世稱丨丨之丨聞之父常侍曰犀之美者有光雞見影而驚故曰駭雞有以此鉤見遺者乃爲之銘又班固與竇憲牋將)
(軍賜以玉躬所愛駭犀李嶠寳劒篇駭犀中斷寧方利)黃支犀(漢書丨丨國自三萬里貢生丨西都賦丨丨之丨條支之)
(鳥)辟寒犀(開元遺事交趾國進犀一株色如黃金以金盤置於殿中時方盛寒溫溫然有暖氣襲人使者曰此丨丨丨)
夜明犀(杜陽編唐敬宗寳歴元年南昌國進丨丨丨其狀類通天夜則光明可照百步覆繒十重終不能掩其輝光上令解)
(爲帶每遊獵夜不施蠟)蠲忿犀(杜陽編同昌公主有丨丨丨圓如彈丸入土不朽帶之令人蠲忿怒)辟塵犀(嶺表)
(錄異丨丨丨爲簪導塵不著髮李商隱詩犀辟塵埃玉辟寒又述異記却塵犀海獸也其角置於座塵埃不入)辟暑犀(六帖)
(唐文宗延李訓講易時方盛暑上命取丨丨丨以置座中颯然生凉)七重犀(張九齡詩君有百煉刃堪斷丨丨丨戴暠歌劍)
(懸三尺鞘鎧累丨丨丨又李益詩鎧甲被重犀)木中犀(白居易桂花詩我愛丨丨丨不是凡花數)鎮帷犀(蘇軾詩夜)
(風搖動丨丨丨又杜牧詩金盤犀鎮帷)
增函犀(周禮丨人為函丨甲七屬兕甲六屬合甲五屬注屬讀如灌注之注札續之數也庾信同盧記室從軍詩丨丨恒七)
(屬浴鐡本千羣)見犀(左傳楚子使申舟聘於齊丨丨而行注犀申舟之子托犀於王而行也)剒犀(爾雅象謂之鵠角謂)
(之觷犀謂之剒注皆治樸之名周邦彦汴都賦丨丨剫玉)野犀(史記司馬相如傳兕象丨丨窮奇獌狿)生犀(漢書受瑞)
(於黃支注孟康曰黃支獻丨丨後漢書元和中日南徼外蠻夷獻丨丨白雉謝承後漢書交州舊貢荔枝及丨丨舊唐書訶陵國貢)
(丨丨訶陵國在南方海中洲上陸龜蒙詩遙知賊膽縱横破繞帳丨丨一萬株韓琦宴射詩力過丨丨心似鐡)黑犀(後漢書中)
(二千石以下至四百石佩䨇印皆以丨丨)駮犀(後漢書武陵蠻亂馮緄以應奉恩威為蠻所服請與俱征拜從事中郎詔曰奉)
(昔守南土威名播越故復式序重任賜錢十萬丨丨方具劍金錯抱刀劍各一又馮魴傳魴孫石母獲嘉公主安帝嘗幸其府留飲)
(十許日賜丨丨具劍)簪犀(舊唐書輿服志五品以上金玉鈿飾用犀為簪是為常服韓愈詩豈惟一身榮珮玉冠丨丨歐陽修)
(詩朝廷樂善得賢衆臺閣俊彥聯丨丨)揮犀(宋史經籍志墨客丨丨二十卷)白犀(山海經琴鼔之山其獸多豕鹿多丨)
(丨東觀漢記章帝元和元年日南獻白雉丨丨李商隠詩地錦排蒼雁簾釘鏤丨丨)贖犀(管子重罪丨以丨甲)旄犀(淮南)
(子西方高土川谷出焉日月入焉其人面末僂修頸卭行竅通於鼻其地宜黍多丨丨注卭音躬末猶脊也旄音繆)兕犀(淮南)
(子撰良馬者非以逐狐狸將以射麋鹿砥利劍者非以斬縞衣將以斷丨丨又嶺表錄異額上角為丨丨有奇紋)金犀(神異)
(經西方日宫之外有山長十餘里廣二三里高百餘丈皆大黃之金不雜土石不生草木上有金人高五丈餘皆純金名曰丨丨)
觸犀(揚雄太玄經童糜丨丨)明犀(洞冥記吠勒國貢犀四頭状如水兕角表裏有光因名丨丨置暗中有光影亦曰影)
(犀織以爲簟如錦綺之文)影犀(見上)乘犀(洞冥記吠勒國人長七尺披髮至踵丨丨象之車)還犀(東觀奏記宣宗)
(時山南西道觀察使奏渠州犀牛見差官押赴闕廷帝慮傷物性使押還放於渠州之野)瓜犀(本草丨中瓣曰丨謝惠連文蔗)
(傳餘節丨表遺丨)大犀(南越志高州巨海有丨丨出入有光)檀犀(畫史丨丨同匣共發古香)珍犀(畫史丨丨瑞錦)
(扶蘭茝龍躍鸞驚訶魍魎)神犀(南州異物志犀之特神者角有光耀白日視之如角夜則望之如火炬置草野中飛鳥走獸皆)
(驚周邦彦賦丨丨照浦)巨犀(巴志土植五榖牲具六畜桑蚕麻紵魚鹽銅鐵丨丨山雞皆納貢之)牸犀(爾雅翼丨丨之)
(角文理分明)碧犀(格古要論骨篤犀丨丨也)曳犀(西都賦丨丨犛頓象羆)捩犀(蜀都賦拔象齒丨丨角)兩
犀(子夜歌巧笑蒨丨丨美目揚䨇蛾)沉犀(劉孝威詩丨丨厭水怪又浦名在成都見陸游古楠記)抱犀(庾信奉報)
(寄洛州詩長旍析鳥羽合甲丨丨鱗)燕犀(徐陵文負越艇而登嶠蒙丨丨而涉江虞世南詩丨丨上谷兵李商隱詩冀馬丨丨)
(動地來)裂犀(虞世南獅子賦拉虎吞貔丨丨分象)游犀(沈佺期詩山空聞鬭象江靜見丨丨)三犀(杜甫詩君不見)
(秦時蜀太守刻石立作丨丨牛又嗟爾丨丨不經濟缺訛只與長川逝蘇軾詩丨丨竊鄙秦太守八詠曾傳沈隱侯)㸑犀(杜甫)
(詩空餘斬蛟劍無復丨丨船)斷犀(李賀詩虎鞹先蒙馬魚腸且丨丨)馴犀(元稹丨丨詩貞元之歲貢丨丨上林置圈)
(官司養)靈犀(李商隱詩心有丨丨一點通歐陽修詩如其所得自勤苦何異入海求丨丨)魚犀(韓偓詠浴詩再整丨)
(丨攏翠簪解衣先覺冷森森)迸犀(王禹偁詩丨丨抽錦亂森森)腰犀(蘇軾兩橋詩不云二子勞歎我捐丨丨自註二)
(子造橋余嘗助施犀帶又袍鶻䨇䨇瑞丨丨一一通)珠犀(陸游畏虎詩哀哉馬新息薏苡成丨丨吳萊詩吳趨誇粉黛越産購)
(丨丨)蜀犀(李俊民河橋成贈子榮詩不假鞭秦石何勞立丨丨)玉犀(楊基詩珠鈿照羅綺簪珮搖丨丨)
百年犀(周禮函人犀甲夀百年兕甲壽二百年合甲壽三百年)梁山犀(爾雅南方之美者有丨丨之丨象焉)巴
浦犀(國語丨丨之丨犛兕象其可盡乎其又以規爲瑱也)烏弋犀(漢書丨丨國出丨牛六帖馳烏弋之名標黃支之美)
通天犀(宋史仁宗紀至和元年碎丨丨丨和藥以療民疫又寇凖傳太宗得丨丨丨命工爲二帶以一賜寇凖抱朴子丨丨)
(丨得眞角一尺以上刻爲魚而銜以入水水常爲開方三尺可得息氣水中以其角爲义導者將煑毒藥爲湯以此义導攪之皆成)
(白沫無復毒矣本草别錄犀有二角以額上者爲勝又有丨丨丨角上有一白縷直上至端酉陽雜爼犀之通天者必惡影常飲濁)
(水白居易詩丨丨白丨帶照地紫麟袍又温庭筠詩天犀壓斷朱鼴鼠)駭狐犀(淮南萬畢術犀角駭狐)辟水犀
(嶺表錄異丨丨丨入江海水爲之開置角於霧露中經夕不濕又南越志海中出丨丨丨其出入有光水爲之開又柳毅傳洞庭君)
(出碧玉箱貯以開水犀錢唐君出紅帕盤貯以照夜璣進毅)黑暗犀(澠水燕談波斯以犀角爲黑暗以其難别識也釋惠)
(洪冷齋夜話南人謂象牙爲白暗犀爲黑暗杜甫詩黑暗通蠻貨)腰鼓犀(姚寬叢語犀之理形似百物其理有倒插正插)
(腰鼓插倒插者一半以下通正插者一半以上通腰鼓者中斷不通)骨咄犀(輟耕錄丨丨丨大蛇之角也解蠱毒如犀角松)
(漠紀聞丨丨丨不甚大紋如象牙帶黃色作刀靶者已爲無價之寶也又或作骨篤格古要論骨篤犀色如淡碧玉稍有黃色文似)
(角扣之聲清越如玉嗅之有香燒之不臭最貴重能消腫毒)鬱江犀(一統志廣西丨丨江上流潭中有二丨每風息浪靜)
(則出於潭岸頂有光彩)海中犀(林寬詩麒麟衫束丨丨丨)
墯和羅犀(唐書貞觀中墯和羅遣使入貢墯和羅南距盤盤北迦邏舍弗西屬海東眞臘自廣州行五月乃至國多美犀)
(世謂丨丨丨丨又嶺表錄異&KR1089;羅犀犀中最大株有重七斤者云是牯犀額上有細花多是撒豆斑色深者堪爲胯具斑散而淺者)
(卽治爲杯盤器皿之類)人氣粉犀(歸田錄翡翠屑金丨丨丨丨埤雅犀最難𢷬鋸成小塊以薄紙包置懷中候人氣蒸)
(潤乘熱𢷬之應手如粉)
對語(扼虎剸犀)(驅鱷然犀)(代馬燕犀)(馴豹生犀)(冠豸簪犀)(擣麝粉犀)(香象珍犀)(秦雉蜀犀)
(金鑄馬石沉犀)(食虎駮駭狐犀)(横江鷁照水犀)(釵綴燕帶橫犀)(報春鳥辟暑犀)(觸邪豸蠲忿犀)
摘句(幔隔香塵鎮水犀一點春寒入瓠犀)
澌(先齊切韻會本作廝今作丨說文散聲也)
韻藻增澌澌(李商隱詩隔樹丨丨雨通池點點荷又虞淳熙詩蒲寒覺雨澌)
鳥鳴澌(周禮内饔辨腥臊羶香之不可食者鳥皫色而沙鳴貍釋文皫芳表反貍音鬱疏丨毛失色而丨又丨則肉必鬱臭)
嘶(先稽切馬鳴也)
韻藻酸嘶(周禮疾醫春時有痟首疾疏痟酸削也人患頭痛則有丨丨而痛酸削則丨丨也孟郊詩默念心丨丨蘇軾詩)
(腰如箜篌首啄雞筋煩骨殆聲丨丨陸游詩馬困聲丨丨吳萊詩占歸仍浩渺結客重丨丨)聲嘶(北史高允傳游雅嘗論允)
(曰崔公謂余云高生豐才博學一代佳士所乏者矯矯風節耳余亦然之司徒之譴起于細微及于詔責崔公丨丨股戰不能一言)
(高子敷陳事理申釋是非辭義清辨音韻高亮向之所謂矯矯者更在斯乎陳羽詩長波乍急鶴丨丨)不嘶(五代史唐莊宗)
(紀克用攻王鎔於鎮州鎮人襲之克用匿林中禱其馬曰吾世有太原者馬丨丨馬偶丨丨以免蘇軾題韓幹馬詩最後一匹馬中)
(龍丨丨不動尾搖風米芾天馬賦低駑羣而丨丨)馬嘶(聞奇錄沈傳師為宣武節度聞堂前丨丨掘地丈餘得一穴有玉丨)
(高三寸長五寸丨則若壮馬聲前有金槽中碎綠砂如綠豆而金色吳均詩日昏笳亂動天曙丨爭丨庾信詩胡笳遥警夜塞丨暗)
(丨羣李白詩征丨百度丨遊車動行塵杜甫詩只須伐竹開荒徑拄杖穿花聽丨丨又白沙渡詩我丨向北丨山猿飲相喚顧况詩)
(匹丨猶依舊路丨温庭筠詩窗前謝女青蛾斂門外蕭郎白丨丨秦韜玉詩小梅香裏黃鶯囀垂柳隂中白丨丨張蠙詩綠楊門掩)
(丨頻丨又閒櫪猶聞戰丨丨楊侃皇畿賦邊烽不警牧丨爭丨廐空萬櫪野散千蹄王安石詩平田鴉散啄深樹丨迎丨)長嘶
(李白詩丨丨向清風倏忽凌九區溫庭筠詩惆悵羸驂往來慣每經門巷亦丨丨李羣玉詩丨丨清海風蹀躞振雲絲歐陽修詩飛)
(黃伯樂不世出四顧驤首空丨丨蘇軾詩一馬任前䨇舉後一馬却避丨鳴丨楊載神馬歌與君側耳聽丨丨凡馬不聞生駃騠)
櫪上嘶(梁簡文繫馬詩跺足絆中憤搖頭丨丨丨)路旁嘶(李嶠詩離人席上起征馬丨丨丨)紫騮嘶(李白)
(採蓮曲丨丨丨入落花去又丨丨丨入香塵道又丨丨行且丨䨇翻碧玉蹄晏殊詞丨丨認得舊遊蹤丨過畫橋東畔路)啣草
嘶(杜甫詩衫裛翠微潤馬丨靑丨丨)再三嘶(劉禹錫詩驛樓宫樹近疲馬丨丨丨)向風嘶(張仲素詩蹀躞宛駒)
(齒未齊樅金噴玉丨丨丨又令狐楚詩汗馬逐風嘶)
增雁嘶(梁簡文帝詩一丨聲丨何處歸)蟬嘶(庾信小園賦聚空倉而雀噪驚嬾婦而丨丨歐陽修詩空腸時如秋蚓呌)
(苦調或作寒丨丨)寒嘶(褚雲蟬詩天丨響屢丨日暮聲愈促)鴻嘶(李白詩哀丨酸丨暮聲急李洞詩蟲網花間井丨丨)
(雨後天)驕嘶(杜甫驄馬行雄姿逸態何崷崪顧影丨丨自矜寵)連嘶(戴叔倫詩朱旗半捲山川小白馬丨丨草樹寒)
(韓翃詩丨丨逐曉風)雄嘶(元稹詩半夜丨丨心不死日高饑餓尾還搖龍媒薄地天池遠何事牽牛在碧霄)饑嘶(黃庭)
(堅題驢瘦嶺馬舖老馬丨丨驢瘦嶺)鳴嘶(吳淑蟬賦乘凉風以翾翥應白露而丨丨)羣嘶(吳澄詩冀州以北健蹄馬一旦)
(丨丨廬霍下)
望驛嘶(北夢瑣言劉三復以文章見知於李德裕及登第歴任臺閣能記三生事云曾爲馬常患渴丨丨而丨)仰首
嘶(漂粟手牘漢時未央宫前有一紫燕値牝馬方丨丨而丨遂飛入其口中便有紫雲覆於馬首後生駒日馳數百里號曰紫燕)
笛管嘶(戴暠詩羌丨丨中丨)别驥嘶(李乂詩秋風丨丨丨)五花嘶(劉長卿詩驚年一葉落按俗丨丨丨)不
成嘶(韓翃詩玉勒斗迴初噴沫金鞭欲下丨丨丨)青瑤嘶(孟郊詩舟行素冰拆聲作丨丨丨)䮂䮧嘶(白居)
(易詩清管曲終鸚鵡語紅旗影動丨丨丨廣韻䮂䮧蕃大馬也才調集作薄寒)頓銜嘶(張祐詩歸時還有丨丨丨)不肻
嘶(曹唐詩階前莫怪䨇垂淚不遇孫陽丨丨丨)向誰嘶(李羣玉詩孫陽如不顧騏驥丨丨丨)踏花嘶(孫蕡詩輕)
(盈紫陌丨丨丨)玉驄嘶(孫蕡詩綠楊隂下丨丨丨)仰秣嘶(歐陽修詩騏驥伏櫪兩耳垂夜聞秋風丨丨丨)寒蜩
嘶(蘇軾青谿辭雁南歸兮丨丨丨弄秋水兮挹玻瓈)望塵嘶(張憲詩小車隨客散歸馬丨丨丨)
對語(雞唱馬嘶)(鶴語鴻嘶)(怒步驕嘶)(聚啅羣嘶)(幕烏樂陣馬嘶)(穿竹吠踏花嘶)(澤雉啄林蟬嘶)
摘句(天寒櫪馬嘶青草一長嘶)(天籟發幽嘶我馬眏門嘶)
(中官過馬不教嘶近百年無戰馬嘶)(行人驄馬過橋嘶古驛秋風鐡馬嘶)(蹀躞花邊馬不嘶金河欲渡馬連嘶)
撕(先稽切提丨)
韻藻增提撕(韓愈詩所職事無多又不自丨丨虞淳熙詩肻來非偃蹇早至任丨丨)
梯(土雞切說文木階也)
韻藻亂梯(越語無曠其衆以爲丨丨)雲梯(戰國策公輸般爲楚設機將以攻宋墨子曰聞公爲丨丨將以攻宋宋何)
(罪之有隋書待越人之舟楫求魯匠之丨丨謝靈運登石門最高頂詩惜無同懷客共登青丨丨盧照隣詩川光搖水箭山氣上丨)
(丨李嶠詩步陟紫丨丨杜甫詩伐竹者誰子悲歌上丨丨又牧叟樵童亦無頼莫令斬斷青丨丨竇鞏詩九霄初倚入丨丨蘇軾清)
(谿辭望翠微兮古招提躋木杪兮翔丨丨)禍梯(史記趙世家毋爲怨府毋爲丨丨)危梯(唐書柳澤傳驕奢之滛丨之丨)
(也)罪梯(鹽鐵論是開利孔爲民丨丨也)突梯(楚辭將丨丨滑稽如脂如韋以挈楹乎)天梯(王逸九思緣丨丨兮)
(北上登太乙兮玉臺李白詩然後丨丨石棧相鉤連又送君登黃山長嘯倚丨丨楊載詩眺望自可窮丨丨)仙梯(郭正一詩)
(金龜開瑞鈕寳翟上丨丨韓愈詩丨丨難攀俗緣重浪憑青鳥通丁寧)玉梯(畢曜贈美人玉清歌丨丨不得踏搖袂兩盈盈)
(盧綸詩高樓倚丨丨朱檻與雲齊李商隱詩丨丨横絶月中鉤曹唐詩羽客爭昇碧丨丨)
取月梯(宣室志唐太和中有周生者以道術濟人途次廣陵佛寺時方中秋霽月澄瑩生以筯數百繩而架之告客曰我將)
(梯此取月去閉戶久之忽覺天地曛晦俄聞生至其衣中出月寸許一室盡明寒逼肌骨)仰登梯(王勃詩自堪生羽翼何用)
(丨丨丨)乳洞梯(李德裕詩繩爛金沙井松乾丨丨丨)十二梯(劉禹錫詩江上高樓丨丨丨梯梯登徧與雲齊)浪
作梯(韓偓翫水禽詩向陽眠處莎成毯踏水飛時丨丨丨)
上樓去梯(蜀志諸葛亮傳劉表愛少子琮不悦於琦琦每欲與亮謀自安之術亮輙拒塞琦乃將亮共丨高丨令人丨丨)
(因謂亮曰今日上不至天下不至地言出子口入於吾耳可以言未亮曰君不見申生在内而危重耳在外而安乎又孫武子帥與)
(之期如登樓而去梯)
增九梯(後漢書挹婁古肅慎之國也在夫餘東北千餘里土氣極寒常爲穴居以深爲貴大家至接丨丨)懸梯(南史)
(張綱修攻具成設飛樓丨丨木幔板屋冠以牛皮弓矢無所用之)鉤梯(管子凌山阬不待丨丨歴水谷不湏舟楫)斧梯
(太玄經升于高危或丨之丨)安梯(易林登高丨丨復反來歸)飛梯(高懌羣居解頣太宗征遼作丨丨以上其城有應募)
(爲梯首者李世勣語許敬宗曰此人豈不大健庾信詩丨丨聊度絳合弩暫凌汾蘇軾詩不將䨇脚踏丨丨)火梯(石茂良佳)
(話攻城之具有丨丨與城櫓齊高亦有高于城者)高梯(應瑒詩濯翼陵丨丨)金梯(郭璞詩翹首攀丨丨費昶詩朝踰丨)
(丨上鳳樓暮下瓊鈎息鸞殿李白詩翡翠爲樓丨作丨王建詩上得丨丨亦未遲)丹梯(謝朓敬亭山詩要欲追竒趣卽此陵)
(丨丨金厚載都盧尋橦賦若丨丨之已踐類遷喬之可上元稹詩願言成羽翼奮翅凌丨丨李商隠九成宫詩吳岳曉光連翠巘甘)
(泉晚景上丨丨)寳梯(梁簡文舍利入殿啓行躡丨丨比斯未重)珠梯(王景登慈恩寺浮圖應制詩玉輦移中禁丨丨覽四)
(禪)巖梯(儲光羲詩丨丨松下長柳貫大雪詩投虚知井羃蒙險失丨丨)蟠梯(李白明堂賦猛虎失道潛虯丨丨)松
梯(王建詩深處轉丨丨)霞梯(元稹詩願登青雲路别望丹丨丨李益詩丨丨赤城遙可分吳萊詩龍居瞡雪瀑虎路躡丨丨)
栢梯(司空曙有丨丨寺懷膺僧詩)階梯(韓愈詩將舉汝愆尤以爲己丨丨)長梯(韓愈詩安得丨丨上摘實下種)
(七澤根株連)石梯(李羣玉詩一徑松梢踏丨丨薩都剌過嶺詩林風響天籟丨丨駕仙巖)魯梯(王令詩巧可凌雲上)
(丨丨)劍梯(袁桷詩捫歴星辰履丨丨)戒梯(大智度論如人上屋非梯不昇不得丨丨禪亦不立)緣梯(大智度論譬如)
(丨丨從一初桄漸上上處雖高雖難亦終能得至)法梯(三昧法門經慈爲丨丨登解脫臺)
七百梯(水經注度葱嶺入北天竺境其山壁立千仞下有水名新頭河昔人有鑿石通路施倚梯者凡渡丨丨丨已躡懸絙)
(過河)八桄梯(記纂淵海管軍八位武弁軍門號丨丨丨蓋三衙都指揮使三軍都虞侯四廂都指揮使爲管軍)路如
梯(梁宣帝遊七寳寺賦途嶮峭而巉絶丨登陟而丨丨)上漢梯(紫䕫詩石路人攀丨丨丨又李商隱玉山詩何處更求廻)
(日馭此中兼有上天梯韓偓詩不共世人爭得失臥床前有上天梯李覯詩欲言那得上天梯)雲閣梯(林寬詩幾登丨丨丨)
幾層梯(司空圖詩丹霄能有丨丨丨)百尺梯(陳襄詩腸斷江樓丨丨丨)
青壁無梯(黃庭堅詩丨丨丨丨聞杜鵑)
對語(玉陛金梯)(風磴雲梯)(白道丹梯)(拾級登梯)(修月斧上天梯)(凌風筏躡景梯)(九節杖百盤梯)
摘句(青雲自有梯登陟象雲梯)(天高未可梯先登月窟梯)
(帝鄉歸路指丹梯夜月瑶臺白玉梯)(屴崱峰頭萬丈梯更疑石磴是仙梯)
鼙(部迷切說文騎鼓也或作鞞)
韻藻鼓鼙(禮記君子聽丨丨之聲則思將帥之臣潘岳藉田賦簫管嘲哳以啾嘈兮丨丨硡隱以砰礚杜甫詩江水流城)
(郭春風入丨丨錢起詩邊事多勞役儒衣逐丨丨又萬里飛沙咽丨丨劉長卿詩跡遠親魚鳥功成厭丨丨又剡路除荆棘王師罷)
(丨丨李商隱詩内殿張絃管中原絶丨丨方干詩鏡中叠浪搖星斗城上繁花咽丨丨)掌鼙(周禮春官鍾師丨丨鼓縵樂)
霜鼙(孟郊詩千山驚月曉百里聞丨丨)戍鼙(張籍詩行到涇州塞惟聞羌丨丨吳融詩丨丨驚起雁行行)
漁陽鼙(白居易長恨歌丨丨丨鼓動地來驚破霓裳羽衣曲)
增圜鼙(禮記投壺魯鼓薛鼓圖註丨者擊丨方者擊鼓疏以鼓節有圜點方點故以爲丨者擊丨方者擊鼓陸游詩丨丨坎)
(坎迎神社大字翩翩賣酒旗)擊鼙(禮記投壺疏頻有圜點則頻丨丨聲頻有方點則頻擊鼓聲)執鼙(周禮大司馬師)
(帥執提旅帥丨丨卒長執鐃)應鼙(儀禮大射儀建鼓在阼階西南鼓丨丨在其東南鼓註建猶樹也以木貫而載之樹之跗)
(也南鼓謂所伐面也丨丨應朔鼙也)朔鼙(見上大射儀一建鼓在其南東鼓丨丨在其北注朔始也先擊西鼙樂爲賓所由來)
(也疏賓向外來位在西其樂主爲樂賓故先擊丨丨應之也)西鼙(見上)置鼙(漢書史丹傳元帝建昭之間丨丨鼓殿下)
(天子自臨軒檻上隤銅丸以擿鼓聲中嚴鼔之節定陶王亦能之)拊鼙(宋書符瑞志帝嚳高辛氏生而駢齒有聖德代高陽)
(氏王天下使鼔人丨丨鼔擊鐘磬鳳凰鼓翼而舞亦作撫潘岳文撫鼙舞韶)清鞞(何承天詩丨丨驚短簫)鉦鼙(劉峻)
(五等諸侯論丨丨震于閫宇)更鼙(戴暠詩廵夜數丨丨)鳴鼙(韓翃詩五營河畔列旌旗吹角丨丨日暮時)畫鞞
(温庭筠詩羽書如電入靑瑣雪腕如槌催丨丨)暝鼙(李商隱詩必擬和殘漏寧無晦丨丨)秋鼙(李羣玉詩高鳥四飛驚大)
(旆長風萬里捲丨丨趙嘏詩邊聲一夜殷丨丨牙帳連烽擁萬蹄)春鼙(趙嘏詩邊風悲晚角營月怨丨丨)金鼙(歐陽)
(脩詩高原下濕不知數進退整若隨丨丨)鐃鼙(吳萊詩經筌參老易樂府錄丨丨)寒鼙(楊愼詩振衣淹暮屐廻棹聽丨)
(丨)
修鞀鞞(禮記仲夏之月命樂師丨丨丨鼓均琴瑟管簫執干戚戈羽調笙竽竾簧飾鐘磬柷敔)中軍鼙(周禮大司)
(馬丨丨以丨令鼓鼓人皆三鼓注中軍中軍之將也天子六軍三三而居一偏羣吏旣聽誓各復其部曲中軍之將令鼓鼓以作士)
(衆之氣又韓休詩中鼙卽訓兵)倕作鼙(吕氏春秋丨丨鼓丨)嶺上鞞(東陽記晉嘗遣偏師謝咸攻東陽東陽岑山下)
(民聞丨丨有鼓丨聲若數萬人咸既破潰山鼓亦絶)柳烟鞞(釋清江詩春深花蝶夢曉隔丨丨丨)
對語(木鐸金鼙)(吹角撫鼙)(月柝霜鼙)(曉箭更鼙)(懸鞀鐸聽鼓鼙)(嚴城柝古戍鼙)(書功筆奏凱鼙)
摘句(榆塞寢征鼙中流沸鼓鼙)(萬壑西風隱鼓鼙驕驤輕步應金鼙)
椑(部迷切說文員榼也又齊人謂斧柯爲丨)
韻藻增酒椑(漢書美丨一丨袁凱詩都人丨滿丨)烏椑(西京雜記初修上林苑羣臣遠方各獻名果異樹椑三青)
(椑赤葉椑丨丨閒居賦張公大谷之梨梁侯丨丨之柹)青椑(見上)大椑(晏殊中園賦丨丨朱柿兮駢發梬棗安榴兮間)
(折)金椑(徐渭詩燕頷不醒頽錦帳蛾眉邀醉叠丨丨)
句兵椑(周禮廬人凡兵句兵欲無彈刺兵欲無蜎是故丨丨丨刺兵摶注句兵戈戟屬刺兵矛屬齊人謂柯斧柄爲椑則椑)
(隋圜也疏隋圜者謂側方而去楞也)赤葉椑(見烏椑下)宜都椑(荆州記丨丨出大丨)長浦椑(謝靈運賦椹梅)
(流芳於回巒椑柿被實於長浦)
膍(部迷切說文牛百葉也亦作肶)
韻藻福祿膍(詩樂只君子丨丨丨之)
增解犢膍(徐渭雪詩騎都爛漫麋羊胃庖坦縱橫丨丨丨)
㼰(部迷切方言罌謂之丨)
韻藻增空㼰(虞淳熙詩無天飛羽爵有室貯丨丨)
批(匹迷切擊也推也轉也示之也亦作&KR1290;)
韻藻御批(本事詩制誥闕人中書兩進名御筆不點出又請之德宗批曰與韓翃時有同姓名者丨筆復丨翃寒食詩曰)
(與此韓翃)竹批(杜甫馬詩丨丨䨇耳峻風入四蹄輕又頭上銳耳批霜竹)
敇後批(唐書李藩遷給事中制丨有不便者黃紙丨丨之帝以為有宰相器遂拜相)
增觸批(嵇康琴賦心閒手敏丨丨如志)樓&KR1290;(嵇康琴賦或丨丨擽捋縹繚潎洌)主批(黃滔詩奏表丨丨還)夾
批(袁凱詩神靈况丨丨)
反手批(說文批反手擊之也)謝安批(米芾書史王獻之日寒帖有唐氏雜印後有兩行丨丨丨所為批後為荅也)
運筆批(樂郊私語楊廉夫選諸詞人吳越兩山亭題詠嘉禾能詩者人人執金繒乞楊留選其詩楊丨丨丨選止取鮑恂張)
(翼顧文華金炯四首)短行批(李咸用端溪硯詩宜從方袋挈枉把丨丨丨)鱠手&KR1290;(吳萊詩鶴市歌喉引鱸魚丨丨)
(丨)
躋(相稽切登也亦作隮)
韻藻阻躋(詩溯游從之道丨且丨)朝隮(詩丨丨于西崇朝其雨又蔚兮薈兮南山丨丨朱子山北紀行詩丨丨錦)
(繡谷俯仰春冥濛)日躋(詩聖敬丨丨王安石表陛下道與丨丨德侔乾覆)上躋(西都賦神明鬱其特起遂偃蹇而丨)
(丨注躋升也摯虞思遊賦攀招搖而丨丨兮忽蹈廓而凌虛高適詩化塔屹中立孤高宜丨丨)攀躋(岑參詩山高徒仰止不得)
(日丨丨周咸登吳嶽賦邈崖谷遂丨丨入雲靄出塵泥)昇躋(孟郊詩鑿出幽隱端氣象皆丨丨)
地氣躋(禮記天氣下降丨丨上丨)壽域躋(漢書王吉傳跂一世之民躋之仁壽之域則俗何以不若成康夀何以不)
(若高宗)無人躋(李白詩行歌入谷口路盡丨丨丨)
增攸躋(詩君子丨丨傳升也疏升下登上之辭)旣躋(晉書王述傳丨丨重位每以柔克爲用)鐡躋(摭言胡証)
(與裴度同年度常狎游爲兩軍力人十許軰凌轢勢甚危窘求救於証証衣皂貂金帶突門而入諸力士睨之失色証飲後到酒一)
(舉三鍾不啻數升杯盤無餘瀝逡廵主人上燈証起取鐡燈臺摘去枝葉而合其跗横置膝上謂衆人曰鄙夫請非次改令凡三鍾)
(引滿一遍三臺酒湏盡仍不得有滴瀝犯者一丨丨証復一舉三鍾次及一角觝者三臺三遍酒未能盡淋漓殆至並坐証舉躋將)
(擊之衆惡皆起叩頭乞命呼爲神人証曰鼠軰敢爾乞今赦汝破命叱令去注丨丨謂燈臺)罷躋(李白明堂賦扶標川而罔)
(足擬跟絓而丨丨)晨躋(韋應物善福閣對雨詩飛閣凌太虛丨丨鬱崢嶸)屢躋(韋應物詩丨丨幽人境每肆芳辰眺)
如躋(謝觀高宗夢得說賦當厥夢也神馳無方未訖永夕丨丨彼蒼)登躋(吳淑秋賦三隥則山簡丨丨九井則仲文游陟)
榮躋(任盡言啓光奉明綸丨丨橫榻)道躋(強至與孫觀文啓誰謂河廣曾微杭葦之艱畏此簡書居積丨丨之嘆)
公堂躋(詩躋彼公堂稱彼兕觥萬夀無疆傳公堂學校也)九曰隮(周禮春官眡祲掌十煇之法丨丨丨注隮者升)
(氣也又虹也)陽氣躋(西京雜記董仲舒曰冬氣多寒丨丨自上丨故人得其暖而上蒸成雪矣)層搆躋(西京賦結)
(重欒以相承累丨丨而遂丨)位未躋(蔡邕陳太丘碑文潁川郡陳君絶世超倫大丨丨丨)不可躋(詩談古田張以)
(寧高雅俊逸超絶畦畛翠屏千仞可望丨丨丨)千仞躋(紇干俞登天壇山望海日出賦懿其丨丨可丨四目斯在危岫陵乎)
(碧落日域遼乎蒼海)班序躋(杜甫詩丨丨更何丨)險易躋(孟浩然詩藤長丨丨丨)寥廓躋(吳筠覽史詩吾)
(將詢上帝丨丨詎丨轍)帶月躋(賈島詩水岸閒樓丨丨丨)林壑躋(歐陽修寄梅聖俞詩優游琴酒逐漁釣上下丨)
(丨相攀丨)循磵躋(朱子登蘆峯詩丨丨丨危磴披雲得勝遊)汗漫躋(夏侯嘉正洞庭賦恍若駕春雲而軾霓浩若浮)
(丨丨而朝丨)玉階躋(吳萊詩貧期金埒騁賤許丨丨丨)
齏(相稽切薑蒜爲之本作&KR1878;亦作齊)
韻藻吹齏(唐書傅奕傳懲沸羹者丨冷丨傷弓之鳥驚曲木楚辭懲熱羹而吹&KR1878;兮何不變此志也吳萊詩隣光因借燭)
(道味肻丨丨)金齏(南部烟花錄南人魚鱠細縷金橙拌之號爲丨丨玉鱠蘇軾詩莫將南海丨丨鱠輕比東坡玉糁羹陸游)
(詩丨丨丙舍魚又橙黃出臼丨丨美)斷齏(名臣言行錄范仲淹少讀書山寺丨丨塊粥而食)咀齏(玉壺詩話蘇易簡荅)
(太宗曰臣一夕痛飲夜半吻燥連丨數根丨此時自謂仙厨鸞脯鳳胎不及欲爲作冰壺先生傳)橙齏(王昌齡詩靑魚雪落)
(膾丨丨高適詩金花屑丨丨)
韭蓱齏(晉書石崇傳崇爲客作豆粥咄嗟便辦每冬得丨丨丨王愷密貨崇帳下問其所以荅云豆至難煑豫作熟末客來)
(但作白粥投之丨丨丨是𢷬韭根雜以麥苗耳又蘇軾詩蓱齏與豆粥亦可咄嗟成又蓱齏豆粥不傳法黃庭堅石耳詩杞菊避席)
(遺蓱齏洪舜俞老圃賦蔗漿盛夏而凍合蓱齏祁寒而暖敷陸游詩韭齏麥飯日加餐吳萊詩韭齏豆粥却滿甌眞珠滴槽酒或篘)
稻爲齏(王隱晉書錦不可以爲帢丨不可以丨丨)淡鹹齏(方輿勝覽南康軍簡寂觀苦竹生甜笋陸修靜所植語云)
(簡寂觀中甜苦笋歸宗寺裏丨丨丨武陵舊事菜蔬有丨丨丨又歐陽修寄聖俞詩我今俸祿餘飽賸念子朝夕勤鹽齏)
三百罋齏(侯鯖錄東坡曰世傳王状元未第時醉墜汴河河神扶出曰公有三百千料錢若死何處消散士有效之佯醉)
(落水神亦扶出士喜曰我料錢幾何神曰有丨丨丨黃丨無處消散耳)
增麕齏(禮記内則疏丨爲辟雞兔爲宛脾者是丨也)兔齏(見上)五齏(周禮天官醢人王舉則共醢六十罋以五)
(齊七醢七菹三臡實之注齊當爲齏丨丨昌本脾析蜃豚柏深蒲也)蜃齏(見上周禮醢人注蜃大蛤)蒜齏(魏志華佗傳佗)
(行道見一人病咽塞嗜食而不得下家人車載就醫佗聞其呻吟駐車往視語之曰向來道邊有賣餅家丨丨大酢從取三升飲之)
(病自當去卽如佗言立吐蛇一枚)蟹齏(釋名丨丨去其匡熟擣之令如齏也)菁齏(四民月令八月收韭丨持作丨)綠
齏(酉陽雜俎韋林䱇表宛轉丨丨之中逍遙朱脣之内)芥齏(爾雅翼丨似菘而有毛味極辛辣其類甚多有紫芥莖葉皆紫)
(作丨食之最美陸游詩珍丨可丨芹可羹晚風吚軋桔橰聲)釀齏(合璧事類江浙間以大罋貯米泔投生菜丨其中作丨羹)
辣齏(武林舊事市食有丨丨粉)朝齏(韓愈送窮文太學四年丨丨暮鹽)寒齏(韓愈詩冬惟茹丨丨秋始識瓜瓣)
逢齏(李商隠詩過炙誰先噉丨丨卽便吹)庖齏(蘇軾詩西鄰幸有丨丨釅)霜齏(蘇軾和種菜詩新春階下笋芽生厨)
(裏丨丨倒舊甖)凍齏(蘇轍詩丨丨冷麺欲宜人陸游詩丨丨此際價千金又旅飯蕭條嚼丨丨)如齏(陸游詩村醪如蜜復)
(丨丨)辛齏(袁桷大名劉節婦吟擊石端出火搗丨能作丨)香齏(吳寬新橙詩坡翁休愛搗丨丨)酸齏(桑悦詩仰天長)
(笑賦歸去欠我百罋丨黃丨)
操醬齏(禮記獻孰食者操醬齊注齊本作齏)小者齏(禮記内則疏其牲體大者菹之其牲體丨丨丨之)昌本
齏(周禮醢人朝事之豆疏不言菹者皆是齏丨丨之類是也本根也昌蒲根爲丨)脾析齏(周禮醢人饋食之豆疏此八豆)
(之内丨丨蜃豚拍三者不言菹皆丨也)豚拍齏(見上)深蒲齏(周禮醢人加豆之實疏丨丨謂蒲入水深以爲丨)
菜肉齏(周禮醢人疏三豆之内七菹皆菜無肉五齏之内菜肉相兼又武林舊事市食有肉葱齏)槐葉齏(唐書食貨)
(志貧者以蓬子爲麵丨丨爲丨又邵秋堂詩采采承筐綠楊葉作齏承乏登庖厨)相濟齏(釋名齏濟也與諸味相濟成也)
薑彙齏(異物志丨丨大如累氣猶近於臭南土人𢷬之以爲丨也)白渫齏(夢華錄州橋炭張家乳酪張家茶飯乃丨)
(丨丨决明湯齏)决明齏(見上)照面齏(清異錄建康有七妙一曰齏可照面)菊苖齏(事文類聚劉禹錫病酒乃)
(饋丨丨丨蘆菔鮓於白樂天換六班茶以醒酒)薩波齏(黃庭堅詩炙背宵眠榾柮火嚼冰晨飯丨丨丨)苦蕒齏(陸游)
(詩侯家但托承恩澤豈識山廚丨丨丨)白苣齏(陸游詩傖婢能醃丨丨丨)𢷬鱠齏(陸游詩前村着屐猶通路自摘)
(金橙丨丨丨)
細切爲齏(周禮醢人注凡醯醬所和丨丨丨丨全物若䐑爲菹)
對語(玉醴金齏)(杏酪芹齏)(搏飯吹齏)(魚鮓蟹齏)(菊花醖槐葉齏)(剪畦韭瀹甕齏)(澆胸酒照面齏)
摘句(一飯美芹齏午椀更吹齏)(小盤燒薤搗香齏咄嗟可辦韭蓱齏)
齎(相稽切持也付也遺也送也)
韻藻財齎(周禮掌皮歲終則會其丨丨注財斂財本數及餘見者齎所給予人以物日齎)装齎(史記袁盎傳悉以其)
(丨丨買二石醇醪)輕齎(史記衛青列傳約丨丨絶大幕涉獲章渠資暇錄南土有抱木其質輕命工爲函匣筒鞞丨丨而歸)
(北人莫不稱便而異焉杜甫詩餘波期救涸費日苦丨丨王安石詩高城已在眼聊復解丨丨)
糧不齎(史記鄭當時傳鄭莊行千里不齎糧唐書行旅不齎糧)遠客齎(陸龜蒙詩藥味多從丨丨丨旋添花圃旋)
(成畦)身無齎(韓愈詩余維戇書生孤丨丨所丨)
增入齎(周禮凡乘官車毁折丨丨于職幣注毁朽官車入財于職幣以償繕治之直)重齎(史記南越尉陀傳王太后)
(飭治行装丨丨爲入朝具)私齎(史記范蠡傳朱公中男殺人囚於楚朱公遣少子往視之長男固欲請行朱公不得已而遣之)
(長男旣行亦自丨丨數百金至楚)
成王齎(詩是以有袞衣兮注謂丨丨所丨來衮衣)行者齎(史記平凖書丨丨丨居者送)從軍齎(史記貨殖)
(傳列侯封君行丨丨旅丨貸子錢)百錢齎(司馬彪續漢書劉寵爲會稽太守徵爲將作大匠若耶山中有五六老叟年皆)
(七八十人齎百錢送寵寵謝之受一大錢而去)謁者齎(東觀漢記侯覇字君房王莽敗覇保守臨淮更始元年遣丨丨侯盛)
(丨璽書徵覇百姓呼號遮道願留期年)以技齎(淮南子楚捋子發好求技道之士楚有善爲偷者往見曰聞君求技道之)
(士臣偷也願丨丨丨一卒注齎備也卒足也)酒具齎(梁昭明太子陶徵士傳江州刺史王弘欲識陶淵明命龐通之齎酒)
(具於半道栗里之間邀之)嘉瑞齎(謝觀越裳獻白雉賦齎此嘉瑞唯憂後時)祇獨齎(李咸用詩行時丨丨丨)不
須齎(王安石英宗殿上梁文王母玉環方自執大宛金馬丨丨丨)筆牀齎(吳萊詩娃宫釵鈿拾甫里丨丨丨)各
有齎(吳寬詩詩就還家丨丨丨)帶花齎(虞淳熙詩墩壤丨丨丨)
擠(相稽切排丨)
韻藻不見擠(韓愈詩婉孌自媚好幾時丨丨丨)
增排擠(史記張湯爲廷尉治淮南獄丨丨莊助虞淳熙詩萍集水丨丨)無擠(晉書江統傳關中之人百餘萬口當傾關)
(中之榖以全其生生之計必丨丨於溝壑而不爲侵掠之患也)反擠(韓愈柳子厚墓誌一旦臨小利害僅如毛髮比反眼若不)
(相識落䧟穽不一引手救丨丨之又下石焉者皆是也)推擠(蘇軾詩丨丨不去已三年又兩橋詩潦水輕丨丨)撞擠
(蘇軾兩橋詩犇舟免狂觸脫筏防丨丨)
走獸擠(淮南子飛鳥鎩羽丨丨丨脚)辛夷擠(楚辭丨丨兮丨藏注仁智之士抑沉没也)氣自擠(蘇軾詩少)
(以丨丨丨)遭傾擠(楊載詩吉士往往丨丨丨)畏俗擠(吳萊詩習靜求神悟超羣丨丨丨)
懠(戕西切音韲疑也)
韻藻天方懠(詩丨之丨丨無爲夸毗注怒也虞淳熙詩上帝詎方懠)
迷(莫兮切說文惑也)
韻藻先迷(易君子有攸住丨丨後得顔延之詩弱植慕深操窘步懼丨丨)爲迷(易本義荀九家有坤丨丨)弗迷
(書納于大麓烈風雷雨丨丨)昏迷(書丨丨不恭朱子感興詩文明昧謹獨丨丨有開先幾微諒難忽善端本綿綿)意迷
(列子光影所照至目眩不得視音響所來至耳亂不得聽百骸六藏悸而不凝丨丨精喪西都賦攀井幹而未半目眴轉而丨丨杜)
(甫詩長林偃風色廻復丨猶丨趙嘏詩不惜羅衣薄惟愁歸丨丨鄭元祐詩吳王宫闕草萋萋飛閣重登丨轉丨)指迷(古今)
(注周公治致太平越裳氏重譯來貢使者迷其歸路周公錫以駢車五乘皆爲司南之制使載之以南期年而至其國使大夫將送)
(至國乘司南而背其所指亦期年而還歐陽修和梅聖俞見荅詩嗟哉我豈敢知子論詩頼子初丨丨)竹迷(岳州風土記岳)
(人五月十三謂之龍生日種竹多茂卽齊民要術竹醉日也又曰丨丨日又張南史詩積雪連燈照廻廊映丨丨)路迷(楚辭)
(九辯欲循道而平驅兮又未知其所從中丨而丨惑兮自壓案而學誦江總詩漫漫愁寒起蒼蒼别丨丨張正見詩鴈塞秋聲遠龍)
(沙雲丨丨宋之問詩叢篁夾丨丨徐安貞詩不畏王程促惟愁仙丨丨杜甫詩山晚黃雲合歸思恐丨丨皇甫冉詩應笑沉冥者年)
(年津丨丨韋應物調笑詞跑沙跑雪獨嘶東望西望丨丨楊凝詩郡向高齋近人從别丨丨司空圖詩知向花間丨巳丨韋莊詩别)
(後滄波丨幾丨薩都拉詩太行滹沱冰合斷人跡井陘丨失丨郭鈺詩鄉關去丨丨)花迷(李白詩落日欲没峴山西倒著接䍦)
(丨下丨又雲從石上起客到丨間丨孟浩然詩狹徑丨障丨劉長卿詩看竹誰家好尋丨幾路丨李商隱詩西施因網得秦客被丨)
(丨司空圖詩待得丨開亦甚丨)
七聖迷(莊子黃帝將見大隗于具茨之山方明爲御昌㝢驂乘張若謵朋前馬昆閽滑稽後車至於襄城之野丨丨皆丨無)
(所問途)一身迷(列子丨丨之丨不足傾一家一家之迷不足傾一鄉一鄉之迷不足傾一國)解人迷(列子魯之)
(君子迷之郵者焉能丨丨之丨)詩六迷(詩式丨有丨丨以虚誕而爲高古以緩漫而爲沖澹以錯用意而爲獨善以詭怪而)
(爲新竒以爛熟而爲穩約以氣少力弱而爲容易)漁人迷(陶潛桃花源記晉大元中武陵漁人溪行忽逢桃花林窮林得)
(一山從小口入行數十步土地平曠屋舍儼然見漁人大驚云先世避秦亂來絶境問今何世乃不知有漢無論魏晉丨丨辭去詣)
(太守言卽遣人隨往竟丨不得路劉因桃源詩但恨于今又千載不聞更有丨丨丨又陸龜蒙詩雲涯一里千萬曲直是漁翁行也)
(迷)舊迹迷(王勃懷仙詩玉架殘書隱金壇丨丨丨)往還迷(張說詩靜深人俗斷尋玩丨丨丨)客心迷
(孟浩然詩一燈如悟道爲照丨丨丨又李紳詩烟樹蒼茫客思迷)花月迷(李白詩江城回綠水丨丨使人丨又鄭谷詩空)
(林雪月迷)咫尺迷(杜甫詩竹寒沙碧浣花溪橘刺藤梢丨丨丨)柳邊迷(杜甫詩退朝花底散歸院丨丨丨)古
今迷(杜甫詩建標天地闊詣絶丨丨丨)處處迷(宋邕詩上苑離宫丨丨丨相風高與露盤齊)
莫三人迷(韓非内儲晏子曰古之所謂丨丨丨而丨者一人失之二人得之三人足以爲衆矣故曰丨丨丨而丨)
增不迷(書丨丨文武勤教又告君乃猷裕我丨以後人丨詩天子是毗俾民丨丨詩疏廣要乘輿之出前旄頭而後豹尾必)
(取熊豹者虎出一百里之外則迷所出道路熊出而丨丨故開道者首熊以出焉旄頭熊皮冠也魏略劉雄鳴每出行霧中識道丨)
(丨時人因謂能爲雲霧山海經招搖之山有木焉其状如榖而黑理其花四照其名曰迷榖佩之丨丨班固幽通賦乘高而遌神兮)
(道遐邇而丨丨王昌齡詩故園今在㶚陵西江畔逢君醉丨丨王建雞鳴曲天頭日月相送迎夜棲旦鳴人丨丨方干思越中舊遊)
(詩此中曾是同遊處迢逓尋君夢丨丨張喬尋桃源詩世上迷途客經兹盡丨丨)討迷(周禮夏官注大射用虎熊豹麋之皮)
(示服猛丨丨惑者疏虎熊豹是猛獸將以爲侯示能伏猛厲諸侯也麋者迷也將以爲侯示能丨擊丨惑諸侯也)宵迷(左傳)
(哀公二年晉趙鞅納衛太子于戚丨丨陽虎曰右河而南必至焉注是時河北流戚在河外晉軍已渡河故欲出河右而南)酒
迷(晉書庾純傳純以賈充姦佞舉充西鎮關中充由是不平嘗宴朝士而純後至純行酒充不時飲純因發怒責充充上表解職)
(純懼自劾言醉丨丨荒昏亂儀度請伏罪免官鄭谷詩病眼嫌燈近離腸頼丨丨)執迷(舊唐書王世充傳秦王陳兵于青城)
(宫世充悉兵來拒秦王謂曰四海之内皆奉正朔惟公丨丨獨阻聲教若轉禍來降則富貴可保如欲相拒無假多言)大迷
(老子善人者不善人之師不善人者善人之資不貴其師不愛其資雖智丨丨淮南子人不小學不丨丨不小慧不大愚)夢迷
(韓非子六國時張敏與高惠二人爲友每相思不得見敏便于丨中往尋但行至半道卽丨不知路遂回如是者三岑參詩鄉遙丨)
(亦丨李商隱詩鈞天雖許人間聽閭闔門多丨自丨李中詩巫峽丨終丨)迷迷(韓詩外傳耳不聞學行無正義丨丨然以富利)
(爲隆是俗人也李賀詩天丨丨地密密)疑迷(水經注易水東逕孔山北山下有鍾乳穴穴出佳乳採者煹火尋路入穴里許)
(渡一水潛通流注其深可涉於中衆穴竒分令出入者丨丨不知所趨每于疑路必有歴記返者乃尋孔以自逹)繫迷(陸璣)
(詩疏檀木皮正青滑澤與丨丨相似又似駮馬故里語曰斫檀不諦得丨丨丨丨尚可得駮馬丨丨一名挈橀按繫一作擊又作檕)
沉迷(藝文類聚丨丨遠路詎見司南之機林寬詩九門何計出丨丨)九迷(常新錄史鳳宣城妓也待客以差等甚異者有)
(迷香洞馮垂客于鳳罄囊錢三十萬得至迷香洞題丨丨詩于照春屏而歸)蕉迷(清異錄南漢貴璫趙純節性喜芭蕉軒几)
(窗舘咸種之時稱爲丨丨)金迷(清異錄癰醫孟斧昭宗時常以方藥入侍後竄居蜀中居宅有一小窗室牖煥明器皆金紙光)
(瑩四射金彩奪目所親見之歸語人曰此室暫憩令人丨丨紙醉)行迷(離騷回朕車以復路兮及丨丨之未遠)瞀迷
(東方朔七諫固時俗之溷濁兮志丨丨而不知路)低迷(嵇康養生論夜半而坐則丨丨思寢内懷殷憂則逹旦不寐李商隱)
(詩恍惚無倪明又暗丨丨不已斷還連曹唐詩細聽金石怕丨丨朱子詩玄空杳靄丨丨外)徑迷(謝靈運登石門詩連巖覺)
(路塞密竹使丨丨謝朓遊敬亭山詩緣源殊未極歸丨窅如丨劉垍詩蘭丨深漸丨張九齡詩空山巖丨丨李白詩雪崖滑去馬蘿)
(丨丨歸人蜀太后詩身閉烟蘿鳥丨丨陸游詩桐生窗欲暗笋長丨還丨劉因詩山扄掩對峙石丨丨縈回何景明詩桃花曲丨杳)
(如丨)滯迷(江淹雜體詩序世之諸賢各丨所丨莫不論甘而忌辛好丹而非素)霧迷(張正見詩石梁雲外失蓬丘丨裏丨)
(郭鈺詩城上觚稜丨靄丨)救迷(盧思道神仙篇一丸應五色持此丨人丨)相迷(杜甫詩高城秋自落雜樹晚丨丨又稻梁)
(湏就列榛草卽丨丨李山甫詩暖烟晴靄自丨丨)津迷(錢起詩客來知計誤夢裏泣丨丨)思迷(錢起詩曉日早鶯啼)
(江城旅丨丨白居易詩津橋東北斗亭西到此令人詩丨丨翁承贊詩公子王孫丨合丨)無迷(韓愈文行之乎仁義之途游之)
(乎詩書之源丨丨其途無絶其源)草迷(浩虛舟行不由徑賦塵滿荆扇丨丨荒墅)雪迷(鄭繇失白鷹詩雲中呼暫下丨)
(裏放還丨張耒詩障風謹自保通夕丨丨空)自迷(張籍詩䨇鶴出雲谿分飛各丨丨李商隱詩洞中屐響省分攜不是花迷)
(客丨丨)蝶迷(張賁詩百本敗荷魚不動一枝寒菊丨空丨)嵐迷(陸龜蒙詩夜清先月午秋近少丨丨)破迷(方于)
(詩此日蒙師爲丨丨)雲迷(方干東山瀑布詩遙夜看來宜月照平明失去被丨丨胡宿雨中作蒼野丨丨暗不歸遠風吹雨入)
(巖扉又陳深詩丨丨江令宅月澹庾公樓)道迷(朱子語錄書歲首桃符曰丨丨先聖統朋誤遠方來)紅迷(元好問詩綠映)
(高低樹丨丨遠近花)凄迷(郝經詩缺壺歌罷意丨丨釋善住詩野花秋寂歴江草晚丨丨)𨗳迷(法苑珠林序丨丨生于慾)
(海情塵共心垢同消引窮子于慈室衣寳與髻珠䨇至)積迷(宗鏡錄從迷丨丨定歷塵沙之劫因夢生夢永昏長夜之中)
賀迷(魏書丨丨代人從兄女爲世祖敬哀皇后初后少孤無父兄近親惟迷以從父故蒙賜爵長卿子贈光祿大夫五原公)
窮大迷(莊子秋水篇計人之所知不若其所不知其生之時不若未生之時以其至小求丨其至丨之域是故丨亂而不能)
(自得也)巧聲迷(易林玩好亂目丨丨丨耳)反復迷(易林一身五心丨丨丨惑)俗鑒迷(文心雕龍心之照理)
(譬目之照形目瞭則形無不分心敏則理無不逹然而丨丨之丨者深廢淺售此莊周所以笑折楊宋玉所以傷白雪也)工人
迷(藝文類序連城之寳照廡之珍野老怪而相捐丨丨丨而不識)習草迷(孫過庭書譜圖真不悟丨丨將丨)梁昌
迷(王逸九思居嵺廓兮尠疇遠丨丨以幾丨注梁昌䧟據失所也)下蔡迷(宋玉賦嫣然一笑惑陽城迷下蔡李商隱詩空)
(聞丨丨丨)涉海迷(梁昭明太子錦帶書登山失路丨丨丨津)後羣迷(梁元帝棲烏詩風多前烏駛雲暗丨丨丨)年
代迷(庾信詩古碑文字盡荒城丨丨丨)夕羽迷(盧思道贈李若詩庭空野烟合巢深丨丨丨)複嶂迷(王勃)
(焦岸早行詩丨丨丨暗色虚巖辨暗流)望鄉迷(宋之問詩潮回出浦駛洲轉丨丨丨)曲澗迷(上官昭容詩志逐深)
(山靜途随丨丨丨)遊子迷(趙冬曦詩佳人金谷返丨丨洞庭丨)海樹迷(李白紫騮馬詩白雪關山遠黃雲丨丨丨)
秦漢迷(殷遙詩一見桃花發能令丨丨丨)昔人迷(杜甫詩桃紅客若至定似丨丨丨)賸客迷(杜甫移居)
(茆屋詩若訪衰翁語須令丨丨丨又秦系詩一似桃源隱時令過客迷)入林迷(張謂遊雲公禪寺詩看花尋徑遠聽鳥丨)
(丨丨又賈島病鶻吟有時透露凌空去無事随風入草迷)山靄迷(韓翃宿石邑山中詩浮雲不共此山齊丨丨蒼蒼望轉丨)
武陵迷(皇甫冉寄淨虚上人詩方同沃洲住不似丨丨丨)塵網迷(劉長卿惠福寺茶會詩到此機事遣自嫌丨丨)
(丨)向家迷(劉方平巫山高陽臺歸路直不畏丨丨丨)楊朱迷(錢起詩莊叟幾虛說丨丨空自丨)二郎迷
(顧况尋潘三姑臺詩行到三姑學仙處還如劉阮丨丨丨又李冶詩莫學阮郎迷)烟景迷(劉禹錫詩揚子江頭丨丨丨隋)
(家官樹拂金隄又戴叔倫詩短棹晚烟迷)獨鳥迷(耿湋詩去遠千帆小來遲丨丨丨又韋莊詩竹裏巢深鳥易迷)小市
迷(元稹詩小丨隔烟丨)烟洞迷(張籍送越客詩謝家曾住處丨丨入應丨)醉眼迷(李涉詩花下聽歌丨丨丨)歲
月迷(賈島詩有志烟霞切無家丨丨丨)天亦迷(李商隱燕臺詩雄龍雌鳳杳何許絮亂絲繁丨丨丨)柳幄迷
(杜牧詩風條丨丨丨)被春迷(杜牧柳詩數樹新開翠影齊倚風情態丨丨丨)鳥道迷(翁綬雨雪曲鐡嶺探人迷鳥道)
(隂山飛將澀貂裘)白道迷(鄭谷詩丨丨曉霜丨籬燈照馬嘶)下機迷(趙嘏昔昔鹽豈知登隴遠祗恨丨丨丨)
寒望迷(唐彦謙春雨詩綺陌夜來雨春樓丨丨丨又令狐楚詩紗窗曉望迷)薛禽迷(林寬省中寓直詩黏塵賀草沒)
(剝粉丨丨丨自注賀知章草書薛稷鶴也)舊巢迷(皮日休白鷗詩雪羽䙰褷半惹泥海雲深處丨丨丨)半似迷(鮑溶)
(詩竹間深路馬驚嘶獨入蓬門丨丨丨)暖復迷(薛能詩畫燭燒蘭丨丨丨)飛蛾迷(齊已詩燈隱丨丨拂熖丨)隱
語迷(司馬光解禪偈今之言禪者好爲丨丨以相丨大言以相勝)夜晦迷(蘇軾詩風雨蕭蕭丨丨丨不湏嗚呌強知)
(時)步步迷(蘇軾詩竹刺藤梢丨丨丨)秉筆迷(朱子詩云何歐陽子丨丨丨至公唐經亂周紀凡例孰此容)孤
鶴迷(董淵詩丨丨睡丨千樹月曉蟬吟斷一樓風)玉樹迷(薩都拉寒江釣雪圖詩村南村北人跡斷山後山前丨丨)
(丨)落葉迷(薩都拉爲九江方七高賦每思幽絶動歸興歲晚丨丨丨行蹤又周權詩路滑迷霜葉鐘寒閣曙烟)楚山
迷(華幼武久雨詩不愁吳水闊惟恨丨丨丨)紫氣迷(納延憫忠閣詩青山排闥見丨丨隔城丨)豭鹿迷(周伯琦詩)
(鴇鳬隨矢落丨丨應弦丨)日華迷(虞淳熙詩搖筆丨丨丨)
一回一迷(魏書吐谷渾傳涉歸二子庶長曰吐谷渾少曰若洛廆吐谷渾與若洛廆二部馬鬭相傷若洛廆怒遣人謂吐)
(谷渾曰何不相遠吐谷渾曰今當去汝若洛廆悔遣長史追留之吐谷渾曰諸君試驅馬馬若還東我當隨去即令從騎擁馬令回)
(歘然突走而西如是者十餘輩丨丨丨丨)
對語(石癖金還)(三易六迷)(竹醉蕉迷)(夜戒宵迷)(松下問柳邊迷)(華胥夢襄野迷)(鳥聲碎花影迷)
摘句(梅花月色迷煙濃草樹迷)(山樓晚堞迷風檣岸轉迷)(春入桃花蝶意迷露珠猶綴野花迷)
麛(莫兮切說文鹿子也亦作麑)
韻藻縱麑(說苑孟孫得麑使秦西巴持歸其母隨而鳴秦西巴不忍縱而與之孟孫怒而逐秦西巴居一年召為太子傅)
(曰夫以一麑而不忍又將能忍吾子乎)射麑(宣驗記吳唐將兒出獵丨丨死母驚悲鳴又射殺之又逢一鹿將射箭發反激)
(其子唐抱兒撫膺而哭聞空中呼曰吴唐之愛子與鹿何異唐驚聽不知所在)鉏麑(左傳晉靈公不君宣子驟諫公患之使丨)
(丨賊之晨往寢門闢矣盛服將朝尚早坐而假寐麑退歎而言曰不忘恭敬民之主也賊民之主不忠棄君之命不信有一於此不)
(如死也觸槐而死庾信丨丨贊丨丨受命衝冠怒髮)
赤豹麛(韓愈猛虎行身食黃熊父子食丨丨丨)
增母麛(禮記孟春之月丨丨母卵疏麛卵四時皆禁但于此月尤甚若須薦獻亦得取之)不麛(禮記昆蟲未蟄不以)
(火田丨丨不卵不殺胎不殀夭不覆巢)禁麛(周禮迹人掌邦田之政為之厲禁而守之凡田獵者受令焉丨丨卵者與其毒)
(矢射者)犢麛(周禮庖人凡用禽獸秋行丨丨膳膏腥疏秋時草物有實丨丨食之而肥故用丨丨)麋麛(周禮獸人冬獻)
(狼夏獻丨丨)鹿麛(後漢書禮儀志立秋之日自郊禮畢始揚威武斬牲於郊東門以薦陵廟其儀乘輿御戎路白馬朱鬛躬)
(執弩射牲牲以丨丨盧綸詩陽陂軟草厚如織因與丨丨相伴眠吳融詩暖漾魚遺子晴遊丨引丨歐陽修詩羽儀雖接鴛兼鷺野)
(性終存丨與丨又吳萊詩悠悠鸞與鳳泯泯丨將丨)羔麛(詩名物疏古者行禮之裘必以丨與丨)少麛(法書要錄褚遂)
(良撰王羲之書目十一月七日羲之報知丨丨)鳴麑(魏文帝詩呦呦遊鹿銜草丨丨)放麑(陳子昂詩吾聞中山相乃屬丨)
(丨翁)鷇麛(柳宗元鐃歌鼓吹曲怒丨丨抗喬嶽)駒麛(韓愈詩丨丨著牙爪猛虎借與皮)驚麑(虞淳熙詩孤山迷放)
(鶴鹿苑恍丨丨)
山下麛(元結貧婦詞所憐抱中兒不如丨丨丨)
秦仁獲麑(宋書建平王傳劉璡上書曾子不逆薪而㸑知其不為暴也丨丨丨丨知其可為𫝊也)
泥(奴低切水和土也又姓又霽韻)
韻藻井泥(易丨丨不食正義初六最處井底上又無應沉滯滓穢卽是丨之下丨汚不堪食也許氏易文條丨沸丨浮五)
(色玄黃李商隠丨丨詩悒快夜將半但歌丨中丨)塗泥(書厥土惟丨丨傳丨丨地泉濕也易林深水難涉丨丨在轂杜甫秋)
(雨述冠冕之窟名利卒卒雖朱門之丨丨士子不見其泥蘇軾上韓魏公書象犀珠玉雖無補于飢寒要不可使在丨丨徐積詩手)
(自植松楸身亦沾丨丨)涇泥(漢書鄭白渠歌丨水一石其丨數斗且溉且糞長我禾黍庾信詩木皮三寸厚丨丨五斗濁)
滑泥(後漢書周變傳變曰吾既不能隠處巢穴追綺季之跡而猶顯然不遠父母之國斯固以丨丨揚波同其流矣滑本作淈)
(楚辭世人皆濁何不淈其泥而揚其波亦作汨唐書張說傳武后末年為潑寒胡之戱至是四夷來朝復爲之說曰乞潑寒胡未聞)
(典故裸體跳足汨泥揮水恐非干羽來遠樽爼折衝之道帝納之陶潛詩一時皆尚同願君汨其泥蘇軾詩當年曹守我膠西共愛)
(餔糟與汨泥)金泥(東觀漢記漢出征及使絶國皆受丨丨之璽封卽浮圻國蘭丨丨也以封函匣鬼魅不敢干漢書應劭注)
(王者功成治定告成于天刻石紀號有金策石函丨丨玉檢之封續漢書光武封禪乃求元封封禪事有司奏用玉牒玉檢水銀和)
(丨為丨沈約詩舉政方分策易紀粲丨丨高若思勸封禪表編珠毓貺開麗色于丨丨觸石凝禎蕩浮華于石䃭白居易詩鈿軸丨)
(丨誥一通皮日休醉中先起詩舞袖莫欺先醉去醒來還解驗丨丨)青泥(東觀漢記鄧訓將黎陽營兵爲幽部所歸遷烏桓校)
(尉黎陽敌人知訓好丨丨封書從黎陽步推鹿車載丨丨一&KR0008;至上谷遺訓又水經注泥水歴嶢柳城南魏置丨丨軍于城内俗亦)
(謂之丨丨城又元和郡國志丨丨嶺在興州長舉縣西北懸崖萬仞上多雲雨行者屢逢泥淖故號為丨丨嶺神仙傳王烈嘗入太)
(行見山破石裂數百丈两畔皆青石石中一穴有丨丨流出如髓烈取泥試丸之隨手堅凝氣如粳米嚼之亦然携少許歸與嵇叔)
(夜視之已成青石廣異記則天時西國獻丨丨珠胡人云西國有丨丨泊多珍寳苦泥深不可得若以此珠投泊中泥悉成水其寳)
(可得張正見神仙篇事深毁丹竈學久棄丨丨庾信詩白石香新芋丨丨美熟芝李白蜀道難丨丨何盤盤百步九折縈巖巒杜甫)
(詩飯煑丨丨坊底芹元稹詩昔游蜀關下有驛名丨丨雲笈七籤浮提國獻善書二人時出金壺四上有五龍之檢封以丨丨壺中)
(有墨汁若淳漆灑木石皆成篆隸科斗之字紀造化人倫之始)鄣泥(晉書王濟傳濟善解馬性嘗乘一馬著連乾丨丨前有水)
(終不肯渡濟云此必是惜丨丨使人解去便渡梁簡文帝繫馬詩未垂青鞙尾猶挂錦丨丨庾信詩連錢丨丨渡水騎李白詩臨流)
(不肯渡似惜錦丨丨許彥國詩蜀錦丨丨亂雲葉)芝泥(春秋運斗樞舜東廵狩至于河黃龍五彩負圖置舜前黃丨為丨封)
(兩端庾信漢武帝聚書贊丨丨印上玉匣封來無名氏咸陽獲寳符賦玉鉏惟舊丨丨尚新韓琦詩祕封香篆鎖丨丨)切泥
(列子周穆王大征西戎西戎獻錕鋙之劍其劔長尺有咫鍊鋼赤刃用之切玉如丨丨焉又十洲記流洲上多山川積石名爲昆吾)
(冶其石成鐡作劒光明洞照如水精状割玉物如割泥)蟠泥(法言龍丨于丨蚖其肆矣蚖哉蚖哉惡覩龍之志也歟杜甫喜)
(晴詩英賢遇轗軻遠引丨丨沙楊載詩靈蚪尚有丨丨迹老驥寧無越塊心)印泥(文心雕龍巧言切状如印之丨丨不加雕)
(刻而曲寫毫芥輟耕錄古印文作白文蓋用以丨丨紫泥封詔是也今之未印及倉厫印近之矣墨藪張長史云用筆如丨丨畫沙)
(貴藏鋒也又桂海巖洞志龍隱洞在七里山脚沒江水中泛舟至石壁下洞門高可百丈鼔櫂而入仰觀洞頂有龍跡夭矯若丨丨)
(然元稹詩通州到日日平西江舘無人虎丨丨)紅泥(談藪王元寳巨富用丨丨泥壁李白詩丨丨亭子赤闌干餘霞倒映雲錦)
(湍王建宫詞歸到院中重洗面金花盆裏潑丨丨陳師道謝送酒詩舊香餘味寄黃封厭見丨丨滿眼紅)銜泥(古詩思爲䨇飛)
(燕丨丨巢君屋傅休奕陽春賦鵲營巢於高樹燕丨丨於廣庭傅統妻辛氏燕頌丨丨啄草造作室房蕭詮䨇燕詩丨丨金屋外表)
(瑞玉筐中杜甫詩䨇䨇新燕子依舊已丨丨顧况詩卷幕差池燕常丨濁水丨)雲泥(荀濟詩丨丨已殊路暄凉詎同節李紳憶)
(夜直金鑾殿承旨詩明日獨歸花路遠可憐人世隔丨丨)淤泥(徐陵諫仁山深法師罷道書嗚呼桂樹還為豆火所焚可惜明)
(珠乃受丨丨埋没維摩經卑濕丨丨乃生蓮華方干東山瀑布詩不緣眞宰能開决應向山前雜丨丨蘇軾詩丨丨生蓮花糞壤出)
(菌芝)啄泥(杜甫詩黃鵠翅垂雨蒼鷹饑丨丨白居易詩幾處早鶯爭暖樹誰家新燕丨春丨)芹泥(杜甫詩丨丨隨燕嘴)
(花蘂上蜂鬚)洗泥(杜甫泛溪詩得魚已劇鱗採藕不丨丨蘇軾宿淨行院詩當門冽碧井丨我兩足丨又多買黃封作丨丨)
(使君來自隴山西)雪泥(盧綸詩剖辭雲落紙擁吏丨成丨李商隱詩百里隂雲覆丨丨行人只在雪雲西鄭谷詩不甘花逐)
(水可惜丨成丨蘇軾詩人生到處知何似好似飛鴻踏丨丨陸游詩虎印丨丨餘故跡)踏泥(韓愈詩放朝還不報半路丨丨)
(歸元稹詩今日騎驄馬街中醉丨丨又白居易題集賢閣詩欲知丞相優賢意百步新廊不丨丨)塵泥(孟郊詩應憐泣楚玉)
(棄置如丨丨柴䕫望九華山詩惆悵舊游無復到會湏登此出丨丨蘇軾詩高安酒宫雖未上兩脚垂欲穿丨丨)銀泥(李賀)
(詩挽菱隔歌袖綠刺罥丨丨白居易虎丘寺路宴留别諸妓詩丨丨裙映錦障泥畫舸停橈馬簇蹄又荅元微之詩更對雪樓君愛)
(否紅闌碧甃點丨丨薛能詩畫燭燒蘭煖復迷殿惟深密下丨丨趙秉文詩玉堂隂合冷忩紗雨過丨丨引篆蝸)芳泥(譚用)
(之詩富貴萬場歸紫酒是非千載逐丨丨)香泥(胡宿詩昨夜輕隂結夕霏城南十里有丨丨崔道融詩寒食月明雨落花丨滿)
(丨)黃泥(蘇軾海州石室詩芙蓉仙人舊遊處蒼藤翠壁初無路戲將桃核褁丨丨石間散擲如風雨坐令空山出錦繡倚天)
(照海花無數又後赤璧賦二客從予過丨丨之坂)白泥(劉禹錫試茶歌何況蒙山顧渚春丨丨赤印走風塵)
需于泥(易丨丨丨致寇至)一丸泥(東觀漢記隗囂將王元說囂背漢曰元請丨丨丨爲大王東封函谷關張九齡)
(潼關詩不將千里隔何用丨丨丨皮日休題潼關蘭若詩壮士不言三尺劍謀臣休道丨丨丨蘇軾詩玉關不用丨丨丨自有長城)
(鳥鼠西)連金泥(十洲記麟鳳洲煮鳳喙及麟角合煎作膏名之為續弦膠或名丨丨丨)一杴泥(五代史補富家)
(子杜四郎號杜荀鴨比杜荀鶴有詩卽題壁親賓或汚漫之卽云三十年來塵拂面如今始得丨丨丨)醉如泥(五色線南)
(海有蟲無骨名曰泥在水中則活失水則丨丨一堆丨然杜甫詩肻藉荒庭春草色先拚一飲丨丨丨又李白襄陽歌傍人惜問笑)
(何事笑殺山翁醉似泥又杜甫詩飯糲添香味朋來有醉泥杜牧詩雨晦傾瓶取醉泥)六一泥(丹房須知藥泥十四日黃)
(土蚌粉石灰赤石脂食鹽六味各一兩為末水調用之名丨丨丨王維詩墨點三千界丹飛丨丨丨又歲時紀五月五日于韭畦面)
(東不語取蚯蚓乾收之謂之丨丨丨為魚鯁者以少許擦咽外卽消)踏作泥(岑參詩回風度雨渭城西細草新花丨丨丨楊)
(巨源贈崔駙馬詩平陽不惜黃金埒細馬花驄丨丨丨元稹柳林詩秋來寥落驚風雨葉滿空林丨丨丨)絮沾泥(釋道潛贈)
(妓詩禪心已作沾泥絮不逐東風上下狂)
增深泥(周禮冬官輪人參分其輻之長而殺其一則雖有丨丨亦弗之溓也注溓讀為黏謂泥黏不著輻)蒲泥(史記)
(衛青傳討丨丨破符離斬輕銳之卒捕服聽者三千七十一級驅馬牛羊百有餘萬全甲兵而還注丨丨符離二王號李益送常曾)
(侍御使西蕃詩行當收漢壘直可取丨丨)行泥(漢書溝洫志禹水行乘舟泥行乘毳孟康注毳形如箕擿丨丨上楊侃皇畿賦)
(越卒執手吳牛丨丨霜早刈速春寒種遲)投泥(後魏書高祖初定氏族欲以穆弼爲國子助教弼辭高祖曰朕欲敦勵胄子故)
(屈卿光之白玉丨丨豈能相汙蘇軾雨中督役詩人如鴨與猪丨丨相濺驚又未能飛瓦彈清角肻便丨丨戲潑寒)石泥(舊唐)
(書禮儀志麟德二年議封禪儀造玉策三枚為玉匱一金匱二以藏之又為石䃭以金繩纏石䃭五周徑三分又為丨丨以泥石䃭)
(其泥末石和方色土為之白虎通封禪篇或曰封者金泥銀繩或曰丨丨金繩封以印璽又括地圖神弓在南山丨丨渚中)濁
泥(唐書魏元忠傳葛洪有言舉秀才不知書察孝廉丨如丨賢良高第吝如䵷古詩君如清路塵妾如丨水丨李商隱景陽井詩)
(腸斷吳王宫外水丨丨猶得葬西施)渤泥(宋史丨丨國在西南大海中太平興國二年遣使表貢)汚泥(詩含神霧齊之)
(地處孟春之位海岱之間土地丨丨流之所歸利之所聚汚亦作洿淮南子琬琰之玉在洿泥之中雖廉者弗釋)封泥(春秋)
(說題辭龍團赤玉匣丨丨如黃珠杜甫詩青蟲懸就日朱果落丨丨)出泥(春秋漢含孽斷木寒水泥土當根宋均注泥土穽土)
(丨丨太玄經錯於靈蓍灼於龜資丨丨入脂李商隱井泥詩工人三五輩輦丨土與丨周子愛蓮說丨汙丨而不染蘇軾詩炯然蓮)
(花丨丨塗)庚泥(管子青龍之所居丨丨不可得泉注庚續其處既有青龍居又沙泥相續故不可得泉也)蹶泥(莊子塪井)
(鼃謂東海之鼈曰吾赴水則接腋持頤丨丨則没足滅跱)棄泥(莊子棄隸者如丨丨塗蘇軾詩養氣如養兒棄官如丨丨)摶
泥(論衡以塗丨丨以黑點繒孰有知之又梅堯臣詩團泥為甕缶)丹泥(抱朴子李公丨法用眞丹及五石之水各一升和合)
(如丨李商隱詩丨丨因未控萬劫猶逡廵)蔽泥(西京雜記武帝得貳師天馬以玫㻁石為鞍鏤以金銀鍮石以綠地五色錦為)
(丨丨杜牧少年行連環羈玉聲光碎綠錦丨丨虬卷高)踐泥(釋名屐搘也為兩足搘以丨丨也)先泥(釋名堊亞也次)
(也丨丨之次以白灰飾之也)步泥(釋名帛屐以帛為之如屐者不曰帛屩者屩不可以踐泥者也此可以丨丨而浣之故謂)
(屐也)赤泥(水經注岐水又東逕姜氏城南為姜水姜水發杜陽縣大嶺側世謂之丨丨峴沿波歴澗俗名大横水也蘇軾毛正)
(仲惠茶詩空煩丨丨印遠致紫玉玦陸游詩村酤拆丨丨)椒泥(世說石季倫以丨為丨王君夫以赤石脂泥壁)摙泥(陸璣)
(詩疏蜾蠃不獨負持桑虫卽以他虫入穴丨丨封之數日則成蜂飛去圖經丨丨作窠或䨇或隻得處便作不拘土石竹木今所在)
(皆有之摙音輦)渙泥(聱隅子腐薪不可以撻兵丨丨不可以膠物猶釋老不可以治天下也)蓐泥(酉陽雜俎丨丨為窠)
(聲多稍小者謂之漢鷰)澄泥(研譜虢州丨丨硯唐人品硯以為第一又米芾云絳縣人善治丨丨硯以細絹二重淘洗澄之)
(取極細者燔為硯有色綠如春波者細滑著墨不費筆但微滲耳)研泥(墨經善墨研之如研犀惡墨研之如丨丨)入泥
(夏侯湛抵疑干將之劍陸斷狗馬水截蛟龍而鉛刀不能丨丨此利鈍之覺優劣之决也)累泥(夏侯湛玄鳥賦積一喙而不已)
(終丨丨而成屋)弱泥(梁隴頭流水歌手攀弱枝足踰丨丨元稹詩沉玉在丨丨)巢泥(庾肩吾簷燕詩向戶疑新箔登丨識)
(故丨韋莊詩誰謂世途陵是谷燕來還識舊丨丨)朱泥(庾肩吾歲盡應令詩金薄圖神燕丨丨印鬼丸)無泥(徐陵勸進)
(表或云洛陽未復函谷丨丨杜甫詩何日雨晴雲出溪白沙青石洗丨丨白居易詩柳橋晴有絮沙路淨丨丨陸龜蒙詩雲南更有)
(溪丹礫盡丨丨韓偓水禽詩翠衿紅掌淨丨丨蘇軾詩清潭百尺皎丨丨山木隂隂谷鳥啼)壁泥(庾信詩雕梁舊刻杏香丨)
(本丨椒李商隱詩蘭廻舊蕊緣屏綠椒綴新香和丨丨項斯詩為月忩全破因詩丨重丨釋齊已詩松隂冷濕丨新丨)龍泥
(庾信步虛詞丨丨印玉策大火煉眞文韋渠牟步虚詞鳳篆文初定丨丨印已開王初送陳校勘入宿詩日落風回卷碧霓方蓬一)
(夜拆丨丨)燕泥(薛道衡詩暗牖懸蛛網空梁落丨丨楊凝詩游絲直網蝶去丨旋遺丨李德裕嶺南道中詩愁衝毒霧逢蛇草)
(畏落沙蟲避丨丨溫庭筠詩潔白芹芽穿丨丨陸游詩海棠花入丨丨乾梅子枝頭已帶酸)澗泥(蘇頲詩傳置遠山蹊龍鍾)
(蹴丨丨)恐泥(杜甫詩丨丨竄蛟龍登高聚麋鹿又丨丨防馬足)江泥(杜甫詩樹蜜早蜂亂丨丨輕燕斜李洞詩飛鳴)
(豈回顧獨鶴困丨丨)野泥(杜甫詩踏藕丨丨中韓偓曲江秋日詩斜烟縷縷鷺鷥棲藕葉枯香折丨丨)淺泥(杜甫詩澤)
(國雖勤雨炎天竟丨丨)春泥(杜甫詩雪岸叢梅發丨丨百草生竇鞏詩馬踏丨丨半是花蘇軾詩陌上春泥未濺裙)衝
泥(杜甫詩虚疑皓首丨丨怯實少銀鞍傍險行蘇軾詩披榛覓路丨丨入洗足關門聽雨眠)少泥(杜甫詩碧澗雖多雨秋沙)
(先丨丨)墜泥(盧綸客舍苦雨詩穴蟻多隨草巢蜂半丨丨)幽泥(韓愈秋雨聯句白日懸大野丨丨化輕壒李賀正月)
(辭薄薄淡靄弄野姿寒綠丨丨生短絲)照泥(元稹詩花枝臨水復臨堤閒照江流亦丨丨)委泥(白居易楊柳枝詞一)
(樹衰殘丨丨土數枝榮耀植天庭)拾泥(李端詩乳燕丨丨依古井)凍泥(張籍詩羸馬街中踏丨丨)落泥(趙嘏昔昔)
(鹽詞帷卷閒窺戶牀空暗丨丨)將泥(李商隱越燕詩丨丨紅蓼岸得草綠楊村)稻泥(鄭谷詩桑村搖落渭川西蓼水瀰瀰)
(接丨丨)惹泥(皮日休白鷗詩雪羽䙰褷半丨丨海雲深處舊巢迷)卧泥(李羣玉詩可惜出羣蹄毛焦久丨丨謝觀吳坂)
(馬賦全無芻粟半丨丨沙)池泥(曹鄴詩共結池中根不厭丨中丨陸龜蒙詩山莢便和幽澗石水芝須帶本丨丨)粉泥
(劉滄詩寥落朱廊墮丨丨)花泥(僧齊已輕薄行五陵春暖芳草齊笙歌到處丨成丨楊萬里詩錦紋猶帶落丨丨)剗泥
(梅堯臣詩寳刀裁丨丨如剝)絲泥(梅堯臣上黨寺壁墨迹詩當時泥用絲作筋意欲千載無剝落)塘泥(梅堯臣詩塘上)
(挽船人丨丨深及脛)清泥(蘇軾詩傳聞都下十日雨丨丨没馬街生魚)官泥(蘇軾詩爲我取黃封親拆丨丨赤)水
泥(蘇軾秧馬歌嗟我婦子行丨丨朝分一隴暮千畦)翻泥(唐庚詩丨丨逢暗笋汲井得飛梅)掃泥(程俱詩挾帚丨)
(丨待作粥自注門外掃禾遺粒謂之丨丨米)場泥(范成大詩新築丨丨鏡面平)密泥(范成大詩丨丨房壁似僧寮)
釀泥(范成大詩丨丨深巷五更雨)分泥(陸游詩隂隂簾幕燕丨丨)藕泥(趙秉文詩島寺明松雪潮船濺丨丨)錦
泥(薩都拉詩吟詩月白傾瑤露歸馬春紅踏丨丨)沙泥(楊載神馬歌神馬來自崑崙西有足未始行丨丨)煎泥(雲笈)
(七籖八公告淮南王曰一人能丨丨成金鍜石為銀水鍊八石飛騰流珠乘龍駕雲浮游太清)胡泥(魏書丨丨代人官司衛監)
(率勒禁中不憚豪貴殿中尚書叔孫侯頭應内直而關于一時泥以法繩之高祖聞而嘉焉賜衣一襲)
暘谷泥(劉子龜曳尾于丨丨之丨則鑚灼之悲不至)崑山泥(幽明錄洛中有一洞穴有人墜穴中匍匐行數十里)
(覺所踐如塵而聞秔米香㗖之芬美卽裹以為糧食此旣盡復過如泥者味似向塵又齎以去還問張華華云如塵者是黃河龍涎)
(泥是丨丨下丨)雪花泥(清異錄穆宗喜華麗所建殿閣以紙膏膠水調粉飾墻名丨丨丨)隱士泥(清異錄秣陵孟)
(娘山土正白色曰白墡土周護始調塗其四堵因呼丨丨丨)在鈞泥(董仲舒策上之化下下之從上猶泥之在鈞惟甄者)
(之所為猶金之在鎔惟冶者之所鑄)汗調泥(崔駰博徒論蒲望隴畆丨出丨丨)振沈泥(顏延之和謝監詩皇聖昭)
(天德豐澤丨丨丨)漬土泥(徐陵詩丨丨丨函谷挼繩縛凉州)五欲泥(江總尚禪師碑斡丨丨之丨解七情之網)
封禪泥(庾信孝子廟詩石似臨卭芋芝如丨丨丨)玉檢泥(韋抗詩聖德鴻名遠將陪丨丨丨)蜀坂泥(孟浩)
(然詩已失巴陵雨猶逢丨丨丨)梁上泥(賀蘭進明行路難君不見丨丨丨秋風始高燕不棲)舍北泥(杜甫詩日出籬)
(東水雲生丨丨丨)玉在泥(竇鞏送劉禹錫詩十年憔悴武陵溪鶴病深林丨丨丨又羅虬比紅兒詩花落塵中玉墮泥香)
(魂應上窈娘隄)不成泥(韓愈詩薄雲蔽秋曦清雨丨丨丨王建詩瘴雲梅雨丨丨丨無名氏詩沙平深見底石亂丨丨丨陸)
(游詩如絲小雨丨丨丨)碧玉泥(元稹詩紙亂紅藍壓甌凝丨丨丨)半和泥(白居易詩旱苗多間草濁水丨丨丨)
荳蔲泥(杜牧詩蝸壁斕斑蘚銀筵丨丨丨)没馬泥(李商隱詩饑烏翻樹晚鷄啼泣過秋原丨丨丨)五色泥
(李中燕詩豪家丨丨丨香銜得營巢太忙)種花泥(皮日休詩白石静敲蒸术火清泉閒洗丨丨丨)五斗泥(蘇軾詩君)
(不見白公引涇東注渭丨丨黃丨一鍾水)百尺泥(蘇軾兩橋詩百夫下一杙椓此丨丨丨)没篙泥(蘇轍詩舟滯丨)
(丨丨)筍掀泥(陸游詩殘花委地丨丨丨)曳屧泥(吳萊寄方子清詩綠映牽帆水紅黏丨丨丨)上苑泥(蔡羽)
(詩綠浸深宫柳香銷丨丨丨)象没泥(大智度論如丨丨丨非象不能出)
長脊而泥(爾雅威夷丨丨丨丨疏泥弱也威夷之獸長脊而劣弱少才力也)白沙在泥(大戴禮蓬生麻中不)
(扶乃直丨丨丨丨與之俱黑)珠出蚌泥(藝文類聚金生沙礫丨丨丨丨)
對語(玉屑金泥)(石髓芝泥)(魚藻燕泥)(抉石印泥)(茅藉椒泥)(浮石沉泥)(柳絮芹泥)(點水銜泥)
(肅慎砮武都泥)(花蔽滕錦鄣泥)(解籜粉落花泥)(萍逐水絮沾泥)(蜂鬚蕊鴻爪泥)(蒲冐水笋穿泥)
摘句(天書降紫泥石髓任成泥)(移琴避燕泥馬跡踏春泥)(日暖雪成泥芹香燕掠泥)
(玉水清流不貯泥青桂新香有紫泥)(花梢溜雨濕春泥翠釡膏浮透杏泥)(春城花露欲生泥天寒沙石淨無泥)
臡(奴兮切雜骨醬也)
韻藻麋臡(周禮醢人朝事之豆其實昌本丨丨菁菹鹿臡注作醢及臡者必先膊乾其肉乃復莝之以麴及鹽漬以美酒)
(塗置瓶中百日則成矣鄭司農云丨丨麋肝髓醢或曰丨丨醬也儀禮公食大夫禮宰夫薦豆設于醬東西上韭菹以東醓醢昌本)
(昌本南丨丨以西菁菹鹿臡)鹿臡(見上虞淳熙詩玉俎紅虬脯雕盤蒼丨丨)
增三臡(周禮醢人王舉則共醢六十罋以五齊七醢七菹丨丨實之注丨丨麋鹿䴢臡也又注丨丨亦醢也)麇臡(見上)
(周禮醢人朝事之實茆菹丨丨)菹臡(吳萊詩生徒修棗脯祭品授丨丨)
有骨臡(爾雅肉謂之醢丨丨者謂之丨疏以肉作醬名醢丨丨相雜名丨)
谿(苦奚切爾雅水注川曰丨又無水曰谷有水曰丨又山瀆無所通者亦曰丨通作溪亦作嵠又作磎)
韻藻澗谿(左傳苟有明信丨丨沼沚之毛可薦于鬼神可羞于王公)堂谿(左傳闔廬之弟夫槩王奔楚爲丨丨氏後)
(漢書蔡邕傳熹平四年與五官中郎將丨丨典等奏求正定六經文字亦作棠史記蘇秦傳韓卒之劍戟皆出于冥山丨丨注汝南)
(吳房有丨丨亭論衡世稱利劍有千金之價丨丨魚腸之屬龍泉太阿之軰其本鋌山中之恒鐡也冶工鍜鍊成爲銛利)山谿
(孟子固國不以丨丨之險又作溪吳萊詩丨丨五級洗巖氛)尼谿(史記孔子世家齊景公將欲以丨丨田封孔子晏嬰曰儒)
(者累世不能殫其學當年不能䆒其禮君欲用之以移齊俗非所以先細民也盧照隣文泝丨丨而不前)回谿(後漢書馮異傳)
(鄧禹馮異與赤眉戰爲所敗異棄馬步走上丨丨坂與麾下數人歸營收其散卒招集諸營保數萬人追擊大破于崤底璽書勞異)
(曰赤眉破平士吏勞苦始雖垂翅丨丨終能奮翼黽池可謂失之東隅收之桑榆注丨丨今俗所謂回阬在今洛州永寧縣東北庾)
(信羽扇詩定是丨丨路將軍垂翅歸又潘岳詩丨丨縈曲阻謝靈運登石門詩對嶺臨丨丨高適詩栝樹森丨丨岑參詩紅桃綠柳)
(鶯亂啼千家萬井連丨丨柳宗元訾家洲亭記抗月檻于丨丨出風榭于篁中)五溪(後漢書馬援傳武威將軍劉尚擊武陵丨)
(丨蠻夷深入軍没援因復請行遂將十二郡募及弛刑四萬餘人征丨丨注酈道元注水經云武陵有丨丨謂雄溪樠溪酉溪潕溪)
(辰溪悉是蠻夷所居故謂丨丨蠻皆槃瓠之子孫土俗雄作熊樠作朗潕作武在今辰州界杜甫詩山連越嶲蟠三蜀水散巴渝下)
(丨丨又作谿光武帝紀先零羌寇金城隴西來歙率諸將擊羌于丨丨大破之注隴西襄武縣有丨丨聚)檀溪(蜀志劉備屯樊)
(城劉表憚其爲人不甚信用曾請備宴會蒯越蔡琄欲因會取備備覺之僞如厠潛遁出所乘馬名的盧騎的盧走墮襄陽城西丨)
(丨水中備急曰的盧今日厄矣可努力的盧乃一踊三丈遂得過蘇軾秧馬歌山城欲閉聞鼓鼙忽作的盧躍丨丨)好溪(唐書)
(地理志處州麗水東十里有惡溪多水怪宣宗時刺史段成式有善政水怪潛去民謂之丨丨)惡溪(見上又韓愈傳愈至潮州)
(問民疾苦皆曰丨丨有鱷魚食民畜産且盡民以是窮數日愈自往視之令其屬秦濟以一羊一豕投谿水而祝之祝之夕暴風震)
(電起溪中數日水盡涸西徙六十里自是潮無鱷魚患又孟浩然詩欲尋華頂去不憚丨丨名)竹溪(唐書李白傳白客任城與)
(孔巢父韓凖裴政張叔明陶沔居徂來山日沈飲號丨丨六逸又林敏修丨丨詩序張牧之隱于丨丨不喜與世接客來蔽竹窺之)
(或韻人佳士則呼船載之或自刺舟與語俗子十反不一見也又党懷英冇丨丨集)鵝溪(唐書地理志陵州仁夀郡土貢麩金)
(丨丨絹細葛續髓苦藥蘇軾寄文與可詩儗將一疋丨丨絹掃取寒梢萬尺長又丨丨清絲清如冰上有千歲交枝藤李彭詩行人)
(深藏鳥不度便覺非復丨丨素)清溪(唐書地理志資州冇丨丨縣本牛鞞天寳元年更名李白峨眉山月歌夜發丨丨到三峽)
(思君不見下渝州又宋史藝文志劉綺丨丨詩集三卷又池州志丨丨源出洘溪山與石人嶺水合北流滙為玉鐃潭又東流折而)
(北至丨丨口入大江李白宣州丨丨詩丨丨清我心水色異諸水借問新安江向底何如此又謝靈運登臨海嶠初發彊中詩攢念)
(攻别心旦發丨丨隂杜甫摩訶池泛舟詩莫湏驚白鷺相伴宿丨丨張旭桃花磯詩桃花盡日隨流水洞在丨丨何處邊蘇軾詩幸)
(有丨丨三百曲不辭相送到黃州張耒詩幽閑古城隂結屋丨丨曲)雲溪(唐書藝文志范攄丨丨友議三卷咸通時自稱五丨)
(丨人宋史藝文志陸九齡丨丨類稿三十卷又隱逸傳种放性嗜酒嘗種秫自釀每曰空山清寂聊以養和因號丨丨醉侯七命左)
(當風谷右臨丨丨杜牧詩一笑五丨丨上舟跳丸日月十經秋蘇軾遊羅浮山詩丨丨夜逢瘖虎伏斗壇晝出銅龍吟楊雲翼侯右)
(丞丨丨詩功成何許覓莵裘天地丨丨一釣舟)端溪(唐書地理志康州晉康郡本南康州武德六年析端州之丨丨置硯譜蘇)
(公易簡云柳公權論硯青州石為第一絳州者次之殊不言端石世傳丨丨中有草蒙茸可愛匠琢石成硯用草褁之故自嶺表迄)
(中夏而無損水中石其色青山半石其色紫山絶頂者尤潤如豬肝色者佳其山號斧柯)剡溪(唐書藝文志朱放字長通襄州)
(人隱居丨丨貞元初召為拾遺不就又李白夢遊天姥吟湖月照我影送我到丨丨謝公宿處今尚在綠水蕩漾清猿啼又若教月)
(下乘舟去何啻風流到丨丨)瑤溪(宋史藝文志郭思丨丨集十卷張衡賦瞰丨丨之赤岸兮江淹雜體詩赤玉隱丨丨雲錦)
(披沙汭牛鳳及受圖温洛詩八神扶玉輦六羽警丨丨儲光羲詩理棹丨丨行)金溪(宋史儒林傳陸九齡字子夀八世祖希聲)
(相唐昭宗孫祖遷五代末避亂居撫州之丨丨與弟九淵相為師友學者號二陸又梁州記益昌縣東山有丨銅丨溪出金因以為)
(名)浯溪(宋史藝文志侍其光祖丨丨石刻後集再集一卷廖敏得丨丨石刻續集一卷元結欸乃曲零陵郡北湘水東丨丨)
(形勝滿湘中黃庭堅詩春風吹船着丨丨扶藜上讀中興碑郝經書磨崖碑後惟餘丨丨青天一片石照耀䆳古馳江湖)香溪
(宋史藝文志范浚丨丨文集二十二卷又煎茶水記歸州玉虚洞下丨丨水第十四陸游入蜀記泊舟興山口遊玉虚洞去江岸五)
(里許隔一溪所謂丨丨也源出昭君村色碧如黛又香譜吳宫故有丨丨乃西施浴處又呼為脂粉溪)磻溪(水經注渭水之)
(右丨丨水注之東南隅有石室蓋太公所居也水流次平石釣處卽太公垂釣之所也其投竿跽餌兩膝遺跡猶存是有丨丨之稱)
(也其水清泠神異北流十二里注於渭岑參詩到來函谷愁中月歸去丨丨夢裏山蘇軾詩聞道丨丨石猶存渭水頭蒼崖雖有迹)
(大釣本無鈎又夜入丨丨如入峽照山炬火落驚猿)八溪(水經注景陽山之東舊有九江陸機洛陽記曰九江直作員水水中)
(作員壇三破之夾水得相逕通東京賦曰濯龍芳林九谷丨丨芙蓉覆水秋蘭被涯今也山則塊阜獨立九江無復髣髴矣按文選)
(注引洛陽圖經九谷丨丨養魚池)焦溪(水經注丨泉發于天門之左南流成丨雪賦丨丨涸陽谷凝)大谿(素問注大)
(經所會曰大谷小經所會曰丨丨)虎溪(廬山記惠遠法師送客過丨丨虎輙鳴號送陶元亮陸修靜與語道合不覺送過丨)
(丨因大笑世傳三笑圖李白詩笑倒廬山遠何湏過丨丨郎士元詩石林精舍丨丨東夜叩禪扉謁遠公李中贈上都光業大師詩)
(雖承雨露居龍闕終憶烟霞夢丨丨又杜甫詩嵯峨白帝城東西南有龍湫北丨丨)曹溪(丨丨舊志丨丨故為曹侯村乃魏武)
(玄孫曹叔良里也以一水自東遶山而西故稱丨丨傳燈錄梁天監元年有僧智藥泛舶至韶州丨丨水口聞其香嘗其味曰此水)
(上流有勝地遂開山立名寳林乃云此去百七十年當有無上法寳在此演法今六祖南華是也張喬贈初上人詩相看念山水終)
(日話丨丨蘇軾詩竹中一滴丨丨水漲起西江十八灘)蓮溪(庾信詩香泉酌冷澗小艇釣丨丨)綠溪(岑參詩酒榼緣)
(青壁瓜田傍丨丨)涇溪(李白詩何處名僧到水西乘舟弄月宿丨丨)碧溪(杜甫詩丨丨搖艇闊朱果爛枝繁韋莊詩)
(一徑尋村渡丨丨羅鄴詩好倚青山與丨丨湯洙詩層巒枕丨丨)建溪(劉禹錫詩莫怕猿聲發丨丨李涉詩孤舟一夜東歸)
(客泣向春風憶丨丨翁承贊詩瀟瀟風雨丨陽丨蘇軾寄茶詩丨丨新餅截雲腴)愚溪(柳宗元丨丨詩序灌水之陽有溪焉)
(東流入於瀟水或曰冉氏嘗居也故姓是溪曰冉溪或曰可以染也名之以其能故謂之染溪余以愚觸罪謫瀟水上愛是溪入二)
(三里得其尤絶者家焉古有愚公谷今予家是溪而名莫能定士之居者猶齗齗然不可以不更也故更之為丨丨蘇軾濓溪詩應)
(同柳州柳遂使丨丨愚)冉溪(見上)染溪(見上)袁溪(袁皓重歸宜春詩水香甘似醴知是入丨丨)商溪(蔣吉)
(次青雲驛詩馬轉櫟林山鳥飛丨丨流水背殘暉)
尋常谿(淮南子寅丘無壑泉源不溥丨丨之丨灌千頃之澤)牛首谿(中說子遊於馬頰之谷遂至丨丨之丨登降信)
(宿又王績負苓者傳昔者文中子講道於白牛之溪弟子捧書北面環堂成列)若耶溪(水經注丨丨丨水上承嶕峴麻溪谿)
(之下孤潭周數畆麻潭下注丨丨丨水至清照衆山倒影窺之如畫襄宇記丨丨丨在會稽縣東二十八里孟浩然詩懷仙梅福市)
(訪舊丨丨丨李白詩丨丨丨傍採蓮女笑隔荷花共人語杜甫詩丨丨丨雲門寺我獨胡為在泥滓青鞵布襪從此始元稹詩松門)
(天竺寺花洞丨丨丨又李白詩宛似雲門對若谿又白居易詩軍門郡闔曾閑否禹穴耶溪得到無)浣花溪(寰宇記杜甫宅)
(在成都西郭外地屬犀浦接丨丨丨地名百花潭杜甫詩竹寒沙碧丨丨丨橘刺藤梢咫尺迷又當時丨丨橋丨水纔尺餘張籍送)
(人遊蜀詩杜家曾向此中住為到丨丨丨水頭)虹飲溪(筆談嘗見垂虹下溪澗中飲者兩頭皆垂澗中人與對立如隔綃縠)
武陵溪(陶潛桃花源記晉大元中丨丨人捕魚為業緣丨行忽逢桃花林夾岸數百步中無雜樹林盡水源便得一山山有)
(小口髣髴若有光便捨舟從口入初極狹復行數十步土地平曠屋舍儼然有良田美池桑竹之屬見漁人乃大驚云先世避秦亂)
(來此絶徑遂與外人間隔問今是何世乃不知有漢無論魏晉此人停數日辭去旣出遂迷不復得路張九齡詩且言臨海郡兼話)
(丨丨丨張謂詩舟移洞庭岸路入丨丨丨王之渙詩晨肇重來路已迷碧桃花謝丨丨丨汪遵詩匣裏有琴樽有酒人間便是丨丨)
(丨)昆吾溪(吳均詩我有一寳劍出自丨丨丨鄭惟忠古石賦英輝潤密秀色明爛舊枕丨丨之丨曾臨歸美之岸)千
仞溪(張正見神仙篇欲識三山路湏尋丨丨丨又李嶠詩駐蹕三天路回輿萬仞溪)尚父溪(王維詩已相殷王國空餘)
(丨丨丨)逆上溪(杜甫詩野鶻翻窺草村船丨丨丨)弋陽溪(劉長卿詩飛鳥不知陵谷變朝來暮去丨丨丨)琅
琊溪(孟郊詩山中琉璃景物外丨丨丨)雪漲溪(杜牧詩何人為倚東樓柱正是千山丨丨丨)白帝溪(譚用)
(之詩花開鸚鵡韋郎曲竹亞虬龍丨丨丨)
為天下谿(老子知其雄守其雌丨丨丨丨)
增石溪(左傳子越自丨丨子貝自仞以伐庸注丨丨仞皆入庸道又白居易詩偃亞長松樹侵臨小丨丨又長笛賦臨萬仞)
(之石磎)乾谿(左傳令尹子蕩帥師伐吳次于丨丨注丨丨在譙國城父縣南楚東境也)注谿(爾雅丨丨曰谷疏山谷中)
(水注入澗谿也)蠰谿(爾雅土螽丨丨疏土螽一名丨丨江南呼虴蛨又名蚱蜢似蝗細小善跳者是也)天谿(戰國策左)
(天門之隂右丨丨之陽)茹溪(戰國策莊辛謂楚襄王飲丨丨之流食湘波之魚注丨丨巫山之溪謝朓春思詩丨丨發春水)
(阰山起朝日)禁溪(後漢書方技傳徐登趙炳二人相遇於烏傷溪水之上相謂曰且可各試所能登乃丨丨水水為不流炳)
(復次禁樹樹卽生荑又馬援傳援追徵側等至丨丨數敗之賊遂散走)封谿(後漢書馬援傳援奏言西于縣遠界去庭千餘)
(里請分為丨丨望海二縣許之又水經注臨水又西南逕封陽縣東為丨丨水又西南流入廣信縣南流注於鬱水謂之丨丨水口)
(者也)赤谿(吳志陸抗傳步闡據西陵降晉抗聞之部分諸軍築嚴圍自丨丨至故市内以圍闡外以禦寇遂䧟西陵)前溪
(宋書樂志丨丨歌者晉車騎將軍沈玩所製古今樂錄吳聲十曲七曰丨丨樂府解題丨丨舞曲也寰宇記丨丨在烏程縣南東入)
(太湖謂之風渚夾溪悉生箭箬丨丨歌憂思出門倚逢郎丨丨渡莫作流水心引新都舍故庾信詩歌聲舞態異丨丨李白詩舞愛)
(丨丨妙歌憐子夜長又郎士元詩尋常適意釣丨丨)青溪(南史劉瓛傳住在檀橋瓦屋數間上皆穿漏學徒敬慕不敢指斥呼)
(爲丨丨焉古今樂錄神絃歌十一曲六曰丨丨小姑異苑丨丨小姑蒋侯第三妹也京都記京師鼎族多在丨丨以北有江總宅一)
(統志丨丨有九曲連綿數十里以泄玄武湖水接于秦淮又作谿唐書地理志睦州有青谿縣又水經注沮水南逕臨沮縣西青谿)
(水注之水出縣西青山山之東有濫泉卽青谿之源也其深不測泉甚靈潔至於炎陽有亢隂雨無時以穢物投之輙能暴雨其水)
(導源東流以源出青山故以青谿為名尋源浮谿奇為深峭郭璞游仙詩青谿千餘仞中有一道士)南溪(唐書地理志戎州丨)
(丨郡本犍為郡治丨丨又韓愈丨丨始泛詩榜舟丨丨上上上不得返幽事隨去多孰能量近遠蘇軾詩晚宿丨丨上森如水國秋)
(遶湖栽翠密終夜響颼飀自注與監宮張杲之泛舟丨丨遂宿於溪堂)蒼溪(唐書地理志閬州有丨丨縣寰宇志丨丨縣因)
(縣界丨丨谷為名杜甫放船詩送客丨丨縣山寒雨不開)流溪(唐書地理志果州有丨丨縣開耀元年析南充置蜀太后徐氏)
(詩千尋綠嶂夾丨丨)慈溪(唐書地理志明州有丨丨縣開元十六年析鄮置又陸游入蜀記巴東縣白雲亭欄外䨇瀑瀉石磵)
(中跳珠濺玉冷入人骨其下是為丨丨奔流與江會)蘭溪(唐書地理志婺州有丨丨縣咸亨五年析金華置又水經注浙江又)
(東與丨丨合湖南有天柱山湖口有亭號曰蘭亭太守王羲之謝安兄弟數往造馬太守王廙之移亭在水中晉司空何無忌之臨)
(郡也起亭於山椒極高盡眺矣又煎茶水記蘄州丨丨石下水第三)長溪(唐書地理志福州有丨丨縣武德六年置梅溪縣貞)
(元元年析侯官置尤溪縣開元二十九年開山洞置名山洞天福地記七十二小洞天第一洞霍童山周廻三千里名霍林之天在)
(福州丨丨縣有三所觀及遊仙湖又謝靈運有丨丨賦任昉泛丨丨詩丨丨水東舍震區窮水域顏眞卿詩春水滿丨丨)梅谿
(見上又鄧德明南康記平周縣崎村有丨丨谿有石穴入數十步如峽向裏一處曠朗似屋高十餘文此穴出鍾乳又釋皎然詩平)
(明走馬上村橋花落丨丨雪未消)尤溪(見上朱子年譜生于丨丨縣故小名尤郎)績溪(唐書地理志歙州有丨丨縣本)
(北野永徽五年析歙置後更名)貴溪(唐書地理志信州有丨丨縣永泰元年析弋陽置名山洞天福地記七十二小洞天第十)
(五洞鬼谷山周廻七十里名玄思之天在信州丨丨縣又寰宇記蘇氏女過道士于霅溪西南岸曰汝後當大貴後因名為丨丨)
盧溪(唐書地理志辰州丨丨郡本沅陵郡天寳元年更名有丨丨縣武德三年析沅陵置有辰溪王昌齡詩丨丨郡南夜泊舟)
(忽聞兩岸羌戎謳)朗溪(唐書地理志敘州有丨丨縣)龍溪(唐書地理志奬州丨丨郡本舞州大歴五年更名有渭溪)
(縣)渭溪(見上)三溪(唐書地理志南州有丨丨縣貞觀五年置又酉陽雜俎東洛勝境有丨丨張文規有莊近溪忽有竹)
(一竿生癭大如李)臨溪(唐書地理志卭州有丨丨縣又韋莊信州谿岸詩夜倚丨丨店懷鄉獨苦吟徐鉉詩三峯烟靄碧丨)
(丨)蓬溪(唐書地理志遂州有丨丨縣本唐興永淳元年析方義置天寳元年更唐興曰丨丨)遂溪(唐書地理志雷州有)
(丨丨縣)岑溪(唐書地理志義州有丨丨縣本龍城武德五年置至德中更龍城曰丨丨)桂溪(唐書地理志忠州有丨丨)
(縣本清水天寳元年更名)鹽溪(唐書地理志維州薛城縣貞觀二年置又析置丨丨縣永徽元年省入定廉)玉谿(唐書)
(藝文志李商隱丨丨生詩三卷陸龜蒙文丨丨生名不挂朝籍宋史藝文志吕大臨丨丨先生集二十八卷水經河水又東北玉澗)
(水注之酈道元注水南出丨丨北流經皇天原西又江水又東逕彭城口注水東有彭城磯故水受其名卽玉澗水出巴丘縣東玉)
(山丨丨北流注于江又來鵠小遊仙詩騎龍重過丨丨頭紅葉還春碧水流汪莘詩碧玉山中白丨丨)洄溪(宋史藝文志錢)
(諷丨丨史韻四十三卷東溪試茶錄北苑西距建安之丨丨二十里而近東至東宮百里而遙過丨丨踰東宫則僅能成餅耳)籍
溪(宋史道學傳朱子父松病亟嘗屬曰丨丨胡原仲白水劉致中屏山劉彥冲三人學有淵源吾所敬畏汝往事之三人謂胡憲)
(劉勉之劉子翬也)䂬溪(宋史藝文志黃徹丨丨詩話十卷)環溪(宋史藝文志吳沉丨丨集八卷又李廌洛陽名園記)
(丨丨王開府宅園甚潔華亭者南臨池池左右翼而北過凉榭復滙為大池周圍如環故云然也)濓溪(宋史道學傳周茂叔)
(道州營道人知南康軍因家廬山蓮花峯下取營道所居丨丨以名之亦作廉溪周子廉溪詩吾欲固易足名廉朝暮箴蘇軾廉溪)
(詩先生本全德廉退乃一隅因抛彭澤米偶似西山夫遂卽世所知以為溪之呼黃庭堅廉溪詩序溢城有水發源于蓮花峯潔清)
(紺寒下合于湓江茂叔濯纓而樂之築屋于其上名曰廉溪)過溪(宋史藝文志雍焯丨丨前集二十卷後集三卷蘇軾集辨)
(才老師退居龍井不復出入余往見之嘗出至風篁嶺左右驚曰遠公復丨虎丨矣因作亭嶺上名曰丨丨又詩忽悟虎溪還一笑)
(水禽驚落翠毛衣)荆溪(宋史藝文志蔣之竒丨丨集八十九卷邵緝丨丨集八卷姚闢丨丨唱和八卷楊萬里丨丨集十卷)
(常州志丨丨在荆南山北漢地理志云中江出蕪湖之西南東至陽羡入海卽此溪也蓋丨丨上通蕪湖下注震澤逹松江而入于)
(海溪流旣遠澄澈可鑑溪南峯巒相映如畫名賢多取此為隱處之勝喻鳬懷陽羡舊游詩還應坐籌暇時一夢丨丨倪瓚丨丨圖)
(序蘇子瞻曰一入丨丨便覺意思豁然欲買田其間種橘作小亭)䨇溪(宋史藝文志蘇籀丨丨集十一卷又李白詩敬亭白)
(雲氣秀色連蒼梧下映丨丨水如天落鏡湖又徑出梅花橋丨丨納歸潮劉長卿送齊郎中典括州詩樹色丨丨合猿聲萬嶺同謝)
(伯初詩早晚持竿釣鱸鱖丨丨烟雨一舟横)筠溪(宋史藝文志李彌遠丨丨集二十四卷又杜牧詩蘭畹晴香嫩丨丨翠影)
(疎)雪溪(宋史藝文志王惟之丨丨集八卷又張志和詩丨丨灣裏釣魚翁舴艋為家西復東)松溪(元史地理志建寧路)
(有丨丨縣又綦母潛詩清泠丨下丨)安溪(元史地理志泉州路有丨丨縣朱子丨丨書事詩清溪流不極夕霧起嵐隂)澤
谿(山海經共工之臣曰相柳氏九首以食于九山相柳之所抵厥為丨丨注抵觸也厥掘也)深谿(荀子不臨丨丨不知地之)
(厚也淮南子丨丨峭岸峻木尋枝猿狖之所樂也人上之而慄田遊巖盤石詩徘徊承翠巘斌駁帶丨丨)干谿(莊子刻意篇注)
(吳有谿名丨丨越有山名若耶竝出善鐡鑄為名劍)堙谿(吕氏春秋智伯欲攻厹繇無道鑄大鐘以遺之厹繇將斬岸丨丨以)
(迎鐘赤章曼枚諫不聽斷轂而行至衛七日而厹繇亡)榆溪(水經注榆林塞卽漢書所謂丨丨也梁簡文帝詩紫關如未息)
(直去取丨丨)明谿(水經注洛水又東明樂泉注之水出南原下三泉竝導故世謂之五道泉卽古丨丨泉也春秋昭公二十)
(二年師次于丨丨者也)七谿(水經注伊水歴崖口山峽也歴峽北流卽古三塗山也有七谷水注之水西出女几山之南丨)
(丨)溫谿(水經注渭水至岑峽南北一十水注之北則温谷水注之其水道平襄縣南山丨丨東北流逕平襄縣南城)濡
谿(水經注泄水自丨丨口安豐縣北流注於淠)龜谿(水經江水又東右得丨丨口酈道元注華陽記曰朐忍縣出靈丨咸)
(熙元年獻龜於相府言出自此丨也)序溪(水經注沅水又東與丨丨合水出義陵縣鄜梁山西北流逕義陵縣縣所治丨丨最)
(為沃壤良田數百頃特宜稻修作無廢)披溪(水經注沅水又東歴小灣謂之枉渚渚東里許便得枉人山山西帶循溪一百)
(餘里茂竹便娟丨丨蔭渚長川逕引遠注於沅)鬱溪(水經浪水又東至蒼梧猛陵縣為丨丨)舂溪(水經注舂陵縣本泠)
(道縣之舂陵鄉蓋因丨丨為名矣漠長沙定王分以為縣武帝元朔五年封王中子買為舂陵節侯)都溪(水經注丨丨水又南)
(逕新縣東縣東傍丨丨谿水又西逕縣南左與五谿俱會縣有五山山有一谿五水會於縣門故曰丨丨也)紫谿(水經注潛)
(山水東南流名為丨丨中道挾水有紫色磐石石長百餘丈望之如朝霞又名此水為赤瀨蓋以倒影在水故也)緣谿(水經)
(注榖水又東定陽谿水注之其水分納衆流混波東逝夾岸丨丨悉生支竹及芳枳木連雜以霜菊金橙白沙細石状如凝雪石溜)
(湍波浮響無輟山水之趣尤深人情)六谿(水經注查浦東行二百餘里與句章接界浦裏有六里有五百家竝夾浦居列門向)
(水甚有良田有清谿餘洪谿大發谿小發谿江上有谿丨丨列漑散入江)通谿(水經注浦陽江又東北逕始寧縣&KR1443;山之成工)
(嶠嶠西有山孤峯特上飛禽罕至嘗有采藥者沿山見丨丨尋上於山頂樹下有十二方石地甚光潔還復更尋遂迷其路)尖
谿(水經注大谷水又東南尖谷水注之水源出鎮城東北丨丨)桐溪(水經注羅水西北流白桐澗水注之水出嵩麓丨丨)
(又十道志桐廬縣吳黃武四年分富春置以丨丨側有大桐樹垂條偃蓋傍蔭數畝遠望似廬謂之桐廬)涎溪(列仙傳陵陽子)
(明者銍鄉人也好釣魚於丨丨釣得白魚腹中有書教子明服食之法子明遂上黃山採五石脂服之三年仙去)武溪(崔豹)
(古今注丨丨深馬援南征之所作也援門生爰寄生善吹笛援作歌曰滔滔丨丨一何深鳥飛不度獸不敢臨嗟哉丨丨兮多毒滛)
(令寄生吹笛以和之名曰丨丨深劉孝勝詩丨丨深不測水安舟復輕)嵩溪(述異記辰州丨丨有丹青樹俗謂之五采樹)
甜溪(洞冥記甜水去虞淵八十里有丨丨水味如蜜東方朔遊此得數斛以獻帝投水于井井水常甜而寒洗沐則肌理柔滑)
斟谿(楊泉物理論潮泉日三盈三涸丨丨一日百盈百蘸)靈谿(庾仲雍荆州記大城西九里有丨丨水郭璞遊仙詩丨丨)
(可潛盤安事登雲梯又遊天台山賦過丨丨而一濯疏煩想於心胸庾信老子廟詩三門臨苦縣九井對丨丨)銅溪(臨海記丨)
(丨在縣西北五十里水黃似銅色鮑照過銅山掘黃精詩丨丨畫森沉乳竇夜瀝滴)管溪(裴氏廣州記丨丨周圓丈餘水極沸)
(涌如猛火煎油聲)霅溪(廣異記唐蘇頲始為烏程尉暇日與同寮泛舟沿溪至道磯寺寺前為丨丨最深處中有蛟螭頲乘)
(醉行墮水至底忽聞人聲曰扶尚書出遂得至水面獲濟施肩吾詩去歲清明丨丨口今朝寒食鏡湖西)浮溪(書品龜若丨丨)
(蛇如赴穴孫覿顯謨閣學士汪藻誌銘公之文有丨丨集六十卷行於世)寒溪(武昌記樊山東有小溪夏時懷袖恒有寒氣故)
(謂之丨丨蘇軾遊武昌丨丨西山寺詩層層草木暗西嶺瀏瀏霜雪鳴丨丨)毘溪(初學記東南之美生於會稽斗牛之氣蓄)
(於丨丨)茶溪(陸羽茶經括地圖臨遂縣東一百四十里有丨丨)苕溪(寰宇記丨丨在烏程縣之南按苕草名從浮玉)
(山東至興國寺兩岸多生蘆葦故曰丨丨蘇軾詩便應築室丨丨上荷葉遮門水浸階)銑谿(唐詩紀事徐彥伯為文多變易)
(求新以鳳閣為鷃閣龍門為虬戶金谷為丨丨玉山為瓊嶽竹馬為篠驂月兔為魄兔後進效之謂之徐澀體)沙溪(避暑錄話)
(北苑茶正所產為曾坑謂之正焙非曾坑為丨丨謂之外焙二地相去不遠而茶種懸絶丨丨色白過於曾坑但味短而微澀識茶)
(者一啜如别涇渭也又楊載詩石樹盤根瘦丨丨激浪清)硯溪(硯譜永嘉郡記云丨丨一源多石硯)潛溪(歐陽修牡丹記)
(丨丨緋者千葉緋花出於丨丨寺寺在龍門山後又趙汸有宋丨丨後集序)韓溪(許彥周詩話蜀陜路間有溪曰丨丨蕭酇)
(侯追淮隂處也)印溪(鶴林玉露牛背笛聲兩兩來歸而月丨前丨矣)狼溪(中州集小傳吳縯東平人文肅公奎之孫年三)
(十以食貧暫仕卽歸隱於魚山丨丨之側)東溪(一統志丨丨在成都府簡州東姚孳碧波亭詩頼簡池臺兩蜀誇丨丨别是一)
(仙家令人却憶康王谷坐看珠簾濺雨花又宋子安有丨丨試茶錄又蘇軾詩手開東閣坐虚明目淨丨丨照清泚)燭溪(一統)
(志丨丨湖在餘姚縣東北舊經昔有人失道忽見二人執丨夾丨而行乃得路因名)梁溪(常州志丨丨源出惠山南流入太湖)
(古溪狹小梁大同中重浚故名亦名長廣溪又晁補之文吾登山而食兮丨丨而漁)夢溪(潤州志宋沈括丨至一小山丨水遶)
(其下後謫南徐得此地宛若夢中遂以自號)句溪(寧國志丨丨在府城東源出歙之叢山東北流二百餘里合衆水入江李)
(白詩洗心丨丨月)宛溪(寧國府志丨丨在府城東源出嶧陽山其流清澈李白詩吾憐丨丨水百尺照心明)麻溪(寧國)
(府志丨丨在涇縣西源出石埭縣歴太平逹賞溪杜荀鶴詩丨丨清澈底似入武陵溪兩岸山相向三眷鳥亂啼)賞溪(見上)
(唐宣宗題涇縣水西寺詩大殿連雲接丨丨)舒溪(池州志丨丨自太平縣界流入石埭縣舒泉鄉與蓋山清泉水合流至縣)
(南三十里潭洞不一)箬溪(湖州志丨丨在長興縣溪生箭箬南岸曰上箬北岸曰下箬土人取下箬水釀酒味極醇美)鸞
溪(南康志丨丨在府城西源出上霄峯昔人以是山有翔鸞展翼之勢因以名溪)瀼溪(九江志丨丨在瑞昌縣南唐元結嘗)
(居此自號丨丨浪士其詩云尤愛一溪水而能存讓名其丨丨銘曰丨丨之瀾誰取盥焉丨丨之漪誰取飲之)秀溪(臨江志丨)
(丨在新淦縣東北其流縈曲八九而逹于江宋曾宏廸嘗請宸翰篆賜丨丨二字刻置其旁)鼇溪(撫州志丨丨在樂安縣治)
(南源出芙蓉山東流至縣又西流與贛水合鼇山在其南昔嘗有人作釣鼇亭于溪上因以名溪)丁溪(泉州志德化縣南有)
(丨丨俗云水畫丁羅簪纓宋時一夕雷雨決流一縱一横宛成丁字邑人程揚休果登高第)苧溪(漢中志丨丨在洋縣西北)
(東流入漢溪多野苧)桃溪(古田志丨丨西有小湖上有寳峯寺宋令許當詩溪流一何清想像武陵水所愛春風時灼灼花數)
(里又城固志縣西北有丨丨洞水自洞出一日數潮其聲隱隱如雷)高谿(高唐賦有方之士羡門丨丨李善注史記秦始皇使)
(燕人盧生求羡門高誓谿疑是誓字)振溪(上林賦丨丨通谷蹇產溝瀆注振拔也)望谿(王褒九懷丨丨兮滃鬱熊羆兮)
(呴嘷)丹谿(魏文帝典論不死之國卽丨丨其人浮遊列缺翺翔倒景郭璞遊仙詩雖欲騰丨丨雲螭非我駕)含溪(蜀都)
(賦山阜相屬丨丨懷谷)游谿(摯虞思游賦召陵陽于丨丨兮旌王子于柏人)九溪(七命范公之鱗出自丨丨注陶朱公)
(養魚經以六畝地為池池中有九洲鄭良士遊九鯉湖詩丨丨瀑影飛花外萬樹春聲細雨中)楢溪(遊天台山賦濟丨丨而直)
(進落五界而迅征謝靈運山居賦凌石橋之莓苔越丨丨之蒙紆亦作油顧愷之啓蒙記注之天台山次經油溪)西溪(謝靈)
(運山居賦近東則上田下湖丨丨南谷又作溪李商隱詩近郭丨丨好誰堪共酒壺)隂谿(江淹遊黃檗山詩陽岫昭鸞采丨丨)
(噴龍泉曹松詩寂寂丨丨水潄苔)鉛溪(庾信溫泉碑烟青于銅鋪色白于丨丨)銀溪(釋慧標詠水詩玉津花色亮丨)
(丨錦磧明)邪溪(陳叔逹後渚置酒詩寒沙滿曲浦夕霧上丨丨又王績詩斜溪横桂渚)越溪(宋之問發端州初入西江)
(詩問我將何去清晨泝丨丨又常建詩回軫撫商調丨丨澄碧林)廣溪(楊炯詩丨丨三峽首)夜溪(儲光羲詩花潭竹嶼)
(傍幽蹊畫檝浮空入丨丨)琴溪(李白酬崔十五詩爾冇鳥跡書相招丨丨飲)一溪(李白詩丨丨初入千花明杜牧之詩)
(千里暮雲重叠翠丨丨寒水淺深清陳旅詩天台丨丨綠週遭溪南溪北都種桃周權晚春詩杜宇青山三月暮桃花流水丨丨雲)
藏溪(李白鳴臯歌虎嘯谷而生風龍丨丨而吐雲)晨溪(杜甫昔遊詩丨丨響虚駛)小溪(杜甫詩解帶憐高柳移床)
(愛丨丨)點溪(杜甫詩丨丨荷葉貼青錢)霜溪(杜甫詩夜宿丨丨素月高)花溪(杜甫詩丨丨得釣鱗雍陶洛源驛詩)
(如恨往來人不見水聲幽咽出丨丨又成文幹會友不至詩獨上郊原人不見鷓鴣飛過落丨丨)璜谿(杜甫詩幾時陪羽獵)
(應指釣丨丨劉基詩璇室羣酣夜丨丨獨釣時)度溪(杜甫詩月明垂葉露雲逐丨丨風周權詩色幽淡山翠意遠丨丨綠)尋
溪(杜甫詩棧懸斜避石橋斷却丨丨)泛溪(杜甫丨丨詩落景下高堂進舟丨廻丨)翠谿(郭元超水藻賦丨丨皛以)
(淪漣)烟溪(錢起詩種麥傍丨丨)分溪(錢起詩去水咽丨丨杜牧茶山詩嬌雲光占岫健水鳴丨丨)燒溪(錢起詩山)
(花照塢復丨丨)千溪(李嘉祐詩一官萬里向丨丨杜牧詩舸急轉丨丨)春溪(陳羽詩衆草穿沙芳色齊踏莎行草過丨)
(丨)宣溪(韓愈詩韶州南去接丨丨雲水蒼茫日向西)黃溪(柳宗元遊丨丨記環永之治百里北至於浯溪西至於湘)
(之源東至於東屯其間名山水而村者以百數丨丨最善丨丨拒州治七十里初潭最奇麗其略若剖大甕側立干尺溪水卽焉黛)
(蓄膏渟來若白虹沉沉無聲)淺谿(孟郊雨中聯句簷瀉碎江喧街流丨丨邁蘇軾詩南堂獨有西南向卧看千帆落丨丨)
蠻溪(李德裕詩桄榔柳葉暗丨丨蘇軾詩將軍結髮戰丨丨)炎溪(元稹詩丨丨暑不徂)廵溪(王建詩登閣丨丨亦)
(屬忙)鄭溪(賈島永福湖和楊鄭州詩積水還平岸春來引丨丨)拂溪(杜牧柳詩依依故國樊川恨半掩村橋半丨丨)全
溪(李商隱詩丨丨不可到况復盡餘醅)月溪(温庭筠詩丨丨逢遠客又釋齊已詩枕遍潺湲丨一丨)蓋溪(韓偓詩柳)
(絮丨丨魚正肥)樵溪(方干詩縣入丨丨似到家)故溪(鄭谷詩正著漁蓑謝丨丨)澄溪(張喬詩花影隔丨丨徐鉉詩林)
(間晴雪入丨丨)蘿溪(皮日休詩廣庭遙對舊娃宫竹島丨丨委曲通)藥溪(陸龜蒙詩懷舊丨丨終獨往)連溪(李洞)
(詩半夜雨丨丨孟貫詩細草暗丨丨)古溪(李洞詩何須鑿井飲門占丨丨居蘇舜欽詩晴雷贛丨丨梅堯臣詩家在干山丨丨)
(上先應喜鵲到門前)皖溪(馬戴詩灊嶽積蒼翠丨丨生素波)泝溪(釋皎然詩閒情得丨丨)冰溪(釋無可山居詩)
(折腰窺乳竇定足涉丨丨蘇軾詩吟哦相對忘三伏擬泛丨丨入雪宫)菱溪(歐陽修丨丨石記丨丨按圖與經皆不載唐會)
(昌中刺史李濆為荇溪記云水出永陽嶺西經皇道山下以地求之今無所謂荇溪者詢於滁州人曰此溪是也楊行密據淮南淮)
(人為諱其嫌名以荇為菱理或然也)荇溪(見上)藤溪(王安石詩曉渡丨丨霜落後夜過翠嶺月明中)兩溪(蘇軾詩歸)
(來丨丨聞雲水夜自明)奔溪(蘇軾兩橋詩浮梁䧟積淖破版隨丨丨)平溪(吳激詩江漲欲丨丨)甯溪(史謹鐡爐)
(驛詩萬壑千厓入丨丨)錦溪(虞集詩比管可吹丹穴鳳長竿莫釣丨丨魚)罥溪(吳萊詩槲葉時遮峒藤梢或丨丨)
文溪(戴表元丨丨記明之北四十里而近有溪曰丨丨郡誌以為山水掩映碧而成文之名也學佛者本暢師愛之卜隣而居)
(久而情誼聲跡與溪相馴人之自遠外慕師而來者亦號師為丨丨焉)嘉溪(柳貫丨丨圖序太原既稱山水之囿而丨丨以)
(地配名宜絶勝矣其地勝故其產不凢珍卉異植雜羽毛之物不能以獨當之而勁正瓌特之材往往出乎其間)李磎(唐書)
(磎鄘之孫分司東都黃巢䧟洛磎挾尚書八印走河陽時留守劉允章為賊脇遣人就磎索印拒不與允章悟亦不臣賊入為翰林)
(學士辭歸復召進禮部尚書同中書門下平章事諡曰文磎好學家有書至萬卷世號李書樓所著文章及註解諸書傳甚多)
赤鼓溪(唐書地理志維州有丨丨丨守捉城)卑耳溪(管子桓公征孤竹未至丨丨之丨十里曰寡人見長尺而人物)
(具焉冠右袪衣走馬前豈有人若此乎管仲對曰臣聞登山之神有俞兒者覇王之君興則見且走馬前走導也袪衣示前有水右)
(袪衣示從右方涉也至丨丨之丨有贊水者從左方涉其深及冠右方涉其深至膝)弩射溪(吕氏春秋古之聖王有義兵而)
(無偃兵民之號呼而走之若強丨之丨於深丨也)罰如谿(尉繚子武王問太公望曰吾欲少間而極用人之要望對曰賞)
(如山丨丨丨)萬丈谿(淮南子善用兵者若轉員石於丨丨之丨)山頂溪(論衡丨丨之丨不通江湖然而有魚水精)
(自為之也)琨瑞溪(水經注郎公谷亦名丨丨丨因琨瑞山得名)白馬溪(水經注洛水又東合丨丨丨水出宜陽山)
(澗有大石厥状似馬故谿澗以物色受名也)龍尾谿(水經注渭水又西得丨丨丨水與蒲谷水合俱出南山飛清北入川)
(水又硯譜歙石出於丨丨丨以金星為貴)蝦蟆溪(水經注渭水自石宕次得丨丨丨水)積成溪(水經注藉水卽洋水)
(也北有濛水注焉水出縣西北邽山翼帶衆流丨以丨丨東流南屈逕上邽縣故城西側城南出)長楊谿(水經注夷水又)
(東逕佷山縣故城南南對丨丨丨溪水西南潛穴穴在射堂村東六七里谷中有石穴清泉潰流三十許步復入穴卽長楊之源也)
(水源東北之風井山穴口大如盆袁山松云夏則風出冬則風入春秋分則静往人有冬過者置笠穴中風吸之經月還步楊溪得其)
(笠則知潛通矣其水重源顯發北流注於夷水清冷甚于大谿縦暑伏之辰尚無能渘其津流也)彈丸谿(水經注灕水又)
(南合丨丨丨水出於彈丸山山有湧泉奔流衝激山嵁及谿中有石若丸自然珠圓状彈丸矣故山水卽名焉)程鄉溪(水經)
(注郴縣有淥水出縣東侯公山西北流而南屈注於耒謂之丨丨丨郡置酒官醖於山下名曰程酒獻同酃也)横流溪(水經)
(注黃水東北流案盛弘之云衆山水出注於大溪號曰丨丨丨溪水甚小冬夏不乾俗亦謂之貪泉飲者輙屋於財賄同於廣州石)
(門貪流矣)芳菊谿(水經注菊水出石澗山丨丨丨源旁悉生菊草潭澗滋液極成甘美云此谷之水土飡挹長年司空王暢)
(太傅袁隗太尉胡廣竝汲飲此水以自綏養)狐白溪(水經注汝水北歴長白沙口丨丨丨水注之夾岸沙漲若雪因以取)
(名)破石溪(謝靈運遊名山志丨丨丨南二百餘里有石帆修廣與破石等質色亦同傳云古有人以破石之半為石帆故)
(名彼為石帆此為破石)神子溪(遊名山志丨丨丨南山與七里山分流去斤竹澗數里)大漢溪(吳地記相廬縣)
(東有丨丨丨九里注廬口溪南通新安東出富陽青山綠波連霄亘壑昔徵士散騎常侍戴勃遊此自言山水之極致也)石鏡
溪(廬山錄將至寺先渡鸞溪橋酌一滴泉躡支徑過水磑循溪源有大池又其上則丨丨丨溪上則紫霄峯石塔在焉)石筒
溪(北夢瑣言大順景福後蜀路劍利間白衛嶺丨丨丨虎暴尤甚號稅人場有遞舖卒周雄膽力異常連斃數虎行旅頼之蜀帥)
(補以軍職韋莊作長歌賞之)半路溪(樂府解題半渡溪言戰而半涉溪水見廹所言皆嶺南地里與武溪深相類梁元帝)
(又有丨丨丨則言相逢隔溪已識行步與此全殊)明塘溪(十道志吳造建業宫伐材至丨丨丨口梅下見長木取之還都)
(會梁已足更無别用其梅一夜飛還土人異之號曰梅君)小湯溪(太平廣記雲安縣西有丨丨丨土俗云此溪龍與雲安溪)
(龍為親常有疾電狂霆之異)任公溪(寰宇記任昉為新安太守因行春至此緣源尋幽累日不返百姓因名其溪為丨丨)
(丨)路公溪(寰宇記溪在祁門溪險石蹙商旅經此十敗七八唐縣令路旻開斗門以殺其勢因號丨丨丨)釣隱溪
(太平御覽太公涓丨於丨丨五十有六而未嘗得一魚)芙蓉溪(歙州硯譜羅紋山亦曰丨丨丨硯坑十餘處蔓延百餘里)
(皆山前後沿溪所生)越來溪(吳郡圖經續記丨丨丨自太湖過横山至於郡城之西蓋越王由此水至於吳故得此名)羅
陽溪(五色線羅浮第三峯有大竹徑七尺圍節長丈二謂之龍常有鸞鳳棲宿東有溪曰羅陽暴漲有竹葉流出大如芭蕉)
青田溪(五色線丨丨丨冬天水熱如湯衆魚歸之名曰魚倉)蒼茫溪(一統志丨丨丨在宜都縣東引以灌田二千餘)
(頃水生五色石類瑪瑙玻璃)東瀉溪(常州志丨丨丨在宜興縣東兩岸多花春時照映水中故又名罨畫溪亦曰五雲溪)
(陳襄詩五雲無處問新亭月裏乘舟夜半行不見藤花相掩映鄉人遙指畫溪名)姑孰溪(太平志丨丨丨在府城南二里)
(一名姑浦有港舊經城中宋建炎中郡守郭偉始築新城限溪流於外西入大江又宋史藝文志李端叔姑溪集五十卷又後集二)
(十卷)黃巖溪(台州志丨丨丨在黃巖縣西百里源出黃巖山旁有黃石五區如相拱揖林應時詩得雨溪聲壮無風雲氣多)
(山花依翠竹灘石亂寒莎)老君溪(雅州志丨丨丨在雅州蘆山縣南六十里相傳老聃曾經此今溪旁崖壁上老君像尚存)
解玉溪(成都志丨丨丨在成都華陽縣大慈寺南唐韋臯所鑿用其砂解玉則易為功)朝陽溪(曹植詩扶桑之所出)
(乃在丨丨丨)大夏溪(王績古意詩竹生丨丨丨蒼蒼富奇質)跕鳶溪(沈佺期詩心醉丨丨丨按馬援傳仰視飛)
(鳶跕跕墮水中)春榖溪(王維送張五歸宣城詩漁浦南陵郭人家丨丨丨)躍馬溪(孟浩然檀溪尋故人詩花半成)
(龍竹池分丨丨丨)水瀉溪(孟浩然詩千山疉成嶂萬丨丨為丨)五度溪(常建宿丨丨丨仙人得道處詩尋空靜餘)
(響裊裊雲溪中)憶舊溪(岑參詩愁窺白髮羞微祿悔别青山丨丨丨)嚴氏溪(杜甫有丨丨丨放歌行)入江
溪(杜甫詩圖開連石樹船渡丨丨丨)雨捎溪(杜甫詩急丨丨丨足)雲出溪(杜甫詩何日雨晴丨丨丨白沙青石)
(洗無泥)首注溪(獨狐及邕州馬退山茅亭記是山崒然起於莽蒼之中蛇奔雲矗亘數十百里尾蟠荒陬丨丨大丨諸山)
(來朝勢若星拱)曲似溪(盧綸苦雨詩舊浦平如海新溝丨丨丨)子猷溪(戴叔倫泛舟詩飄飄信流去悮過丨丨丨)
雲母溪(劉長卿有題丨丨丨詩)菖陽溪(權德輿送李處士弋陽山居詩暫來城市意何如却憶丨丨丨上居)馬
頭溪(韓愈詩丨丨丨深不可厲借車載過水入箱注丨丨丨名)小敷溪(王建詩丨丨丨水入城流)昭君溪(李涉)
(詩年年丨丨丨上月)洞邊溪(施肩吾日晚歸山詞虎跡新逢雨後泥無人家處丨丨丨)火隔溪(賈島溪空地苔連井)
(孤村丨丨丨)禹祠溪(賈島詩會稽半侵海濤白丨丨丨)岳陽溪(賈島訪鑒師姪詩我有軍持憑弟子丨丨丨裏)
(汲寒流)十里溪(孟遲詩曉日千重樹春烟丨丨丨)一條溪(趙嘏夢故山詩心熟家山夢不迷孤峯寒繞丨丨丨)
(又陸龜蒙詩一𣲖溪隨若下流春來無處不汀洲)宅後溪(趙嘏宣城詩黃花李白墓前路碧浪桓彛丨丨丨又唐彥謙詩)
(翠竹高梧夾後溪)罨畫溪(許渾詩家在江南丨丨丨又送上元王明府詩荒城樹暗沉書浦舊宅花連丨丨丨)白蘋
溪(陳陶詩臨風青桂檝幾日丨丨丨)渺渺溪(韓偓詩兩兩珍禽丨丨丨)屋枕溪(唐棣詩簷蘸春波丨丨丨)萬
年溪(方干東山瀑布詩素色噴成三伏雪餘波猶作丨丨丨)避秦溪(胡曾早發潛水驛詩眚野霧消凝晉洞碧山烟)
(散丨丨丨)禎貽溪(司空圖休休亭記司空氏丨丨丨之休休亭本濯纓亭)延壽溪(徐寅詩歸來丨丨丨頭坐)隔
湖溪(釋無可詩橘青逃暑寺茶長丨丨丨)子陵溪(范仲淹詩風塵日以遠郡枕丨丨丨)長在溪(蘇軾詩山翁不)
(出山溪翁丨丨丨不如野翁來往谿山間上友麋鹿下鳬鷖)不盡溪(蘇軾棲賢三峽橋詩長輸丨丨丨欲滿無底竇)陽
羡溪(蘇軾詩惠山泉下土如濡丨丨丨頭米勝珠)九折溪(朱子行視武夷精舍詩神山丨丨丨沿泝此中半水深波)
(浪闊浮綠春渙渙自注武夷溪凡九曲多急流亂石此第五曲水特深闊平緩綠漪可愛)杜甫溪(虞集詩丨丨丨頭花匼匝)
(孔明廟裏柏闌珊)僰道溪(虞集送王照磨之官雲南詩遺廟珍珠浦歸舟丨丨丨)仙巖溪(黃鎮成詩丨丨丨上)
(葉山人手佩青囊太古文)贑石溪(陶弼詩暖雪梅花樹晴雷丨丨丨)星在溪(張憲詩水寒丨丨丨)縉雲溪
(陳旅詩丨丨丨上縉雲山春水流出桃花灣)孝子溪(袁士元詩門臨丨丨丨)
帶佩衆溪(水經注蘭渠川水出自北山丨丨丨丨南流注於渭)聞奕深溪(異苑叢談碁者王積薪寓宿深溪之)
(家但有婦姑夜聞婦姑手談而堂内無燭婦姑各在東西室已而婦曰予已北矣遲明王具禮請問出局布子未數十姑謂婦曰是)
(子可教以常勢因指示攻守殺奪救應防拒之法其意甚略曰此已無敵人間矣自是積薪藝絶當時)三十六溪(趙嘏)
(千秋嶺下詩知有巖前萬樹桃未逢搖落思空勞年年盛發無人見丨丨丨丨春水高)
對語(文水武溪)(繡嶺香溪)(雁蕩鵝溪)(玉井珠溪)(曲水斜溪)(白社青溪)(劍石琴溪)(荔浦蘭溪)
(秦望嶺越來溪)(投金瀨解玉溪)(呼猿洞躍馬溪)(雲横岫月印溪)(鐡爐步石鏡溪)(紅蓼岸白蘋溪)
摘句(桃花春一溪水會赴前溪)(嶺路曲隨溪松蘿杳隔溪)(山外玉為溪低篷稱小溪)(淡月影横溪松門入虎溪)
(六幅輕綃盡建溪香霧人家竹暎溪)(獨樹為橋過小溪寒夜歸村月照溪)(雨過落花紅半溪短棹推篷雪後溪)
圭(古攜切說文瑞玉也亦作珪)
韻藻玄圭(書禹錫丨丨告厥成功孔傳天玄色禹功盡加于四海故堯賜丨丨以彰顯之言天功成疏必以天色圭者言)
(天功成也尚書璇璣玉鈐丨丨出刻曰延喜之玉)錫圭(見上易林丨我玄丨拜為福祉)介圭(書大保承丨丨疏介大也)
(詩錫爾丨丨以作爾寳又以其丨丨入覲于王史岑出師頌丨丨旣削列壤酬勲杜甫詩軒冕羅天闕琳琅識丨丨)白圭(詩丨)
(丨之玷尚可磨也斯言之玷不可為也論語南容三復丨丨山海經羭山之神祠之丨丨三國名臣贊元歎穆遠神和形檢如彼丨)
(丨質無塵玷沈佺期詩自幼輸丹懇何嘗玷丨丨又史記貨殖傳丨丨周人也當魏文侯時李克務盡地力而丨丨樂觀時變人棄)
(我取人取我與天下言治生祖丨丨黃庭堅詩丨丨自聖禹今誰定眞假)如圭(詩有斐君子如金如錫丨丨如璧又顒顒卬卬)
(丨丨如璋令聞令望又天之牖民如壎如箎如璋丨丨如取如攜左傳篳門閨竇之人注閨竇小戶穿壁為戶上銳下方状丨丨也)
(又作珪梁宣帝遊七寳寺賦瞻洪川其如帶望巨海其丨丨别賦秋露如珠秋月丨丨韋莊早發詩獨吟三十里城月尚丨丨)執
圭(禮記大夫丨丨而使所以申信也儀禮聘禮丨丨入門鞠躬焉又作珪史記伍子胥傳漁父曰楚國之法得伍胥者賜粟五萬)
(爵丨丨豈徒百金劍耶吕氏春秋荆有佽飛者得寳劍于干遂還涉江至于中流兩蛟夾繞其船佽飛拔劍赴江刺蛟殺之荆王聞)
(之仕以丨丨杜甫詩歸羡遼東鶴吟同楚丨丨)大圭(禮記丨丨不琢此以素為質也又灌用玉瓚丨丨周禮春官典瑞王晉丨)
(丨執鎮圭繅藉五采五就以朝日注晉讀為搢紳之搢謂插于紳帶之間若帶劒也又考工記玉人丨丨長三尺杼上終葵首天子)
(服之舊唐書職官志殿中少監凡大祭祀則進丨丨鎮圭于壝門之外旣事受而藏之)鎮圭(見上周禮春官大宗伯以玉作)
(六瑞以等邦國王執丨丨公執桓圭侯執信圭伯執躬圭注鎮安也所以安四方丨丨者蓋以四鎮之山為瑑飾又考工記玉人丨)
(丨尺有二寸天子守之李華含元殿賦執丨丨導朱紘降輦登階微聞玉聲陳旅詩皇帝齋明守丨丨)桓圭(見上注䨇植謂)
(之桓桓宫室之象所以安其上也陳祥道禮書桓說文作瓛)信圭(見上注信當為身身圭躬圭皆象以人形為瑑飾欲其愼)
(行保身疏江南儒者解云直者為信其文縟細曲者為躬其文麤略義或然也)躬圭(見上)土圭(周禮地官大司徒以丨丨)
(之法測土深正日景以求地中又春官典瑞丨丨以致四時日月封國則以土地又考工記玉人丨丨尺有五寸)四圭(周禮)
(春官典瑞丨丨有邸以祀天旅上帝注于中央為璧圭著其四面一玉俱成邸本也圭本著于璧故丨丨有邸圭末四出故也或說)
(丨丨有邸有四角也又考工記玉人丨丨尺有二寸)兩圭(周禮春官典瑞丨丨有邸以祀地旅四望注丨丨者以象地數二也)
(又考工記玉人丨丨五寸)榖圭(周禮春官典瑞丨丨以和難以聘女注榖善也其飾若粟文然又考工記玉人丨丨七寸)珍
圭(周禮春官典瑞丨丨以徵守以恤凶荒注杜子春云珍當為鎮諸侯亦一國之鎮也鄭康成謂丨丨王使之瑞節執以往致王)
(命焉歸又執以反命)琬圭(周禮春官典瑞丨丨以治德以結好注丨丨無鋒芒故治德以結好又考工記玉人丨丨九寸而繅)
(注琬猶圜也)裸圭(周禮春官典瑞丨丨有瓚以肆先王以裸賓客注于圭頭為器可以挹鬯裸祭謂之瓚又考工記玉人丨)
(丨尺有二寸又作灌禮記丨以丨璋用玉氣也)青圭(周禮春官大宗伯以丨丨禮東方注圭說象春物初生舊唐書禮儀志殷)
(人陽館丨丨備禮姬氏玄堂彤璋合獻齊雩祭樂歌樽春酒秉丨丨命田祖渥羣黎)封圭(春秋胡傳寳玉丨丨也亢倉子鄭有)
(胡之丨丨戎弓異時失同於荆荆曰必得丨丨戎弓不然臨兵於汝)桐圭(史記晉世家成王與叔虞戲削丨葉為丨以與叔虞)
(曰以此封若史佚因請擇日立叔虞成王曰吾與之戲爾史佚曰天子無戲言于是遂封叔虞于唐李嶠詩復看題柳葉彌喜蔭丨)
(丨)黍圭(漢書律歷志注六十四丨為一丨四圭為撮)三珪(莊子楚昭王延屠羊說以丨丨之位楚詞大招丨丨重侯)
(聽類神只注丨丨謂公侯伯皆執圭也重侯謂子男也權德輿詩正名推五字貴仕仰丨丨)簡圭(淮南子周之丨丨生于垢)
(石注丨丨大圭美玉出于石中故曰生垢石)玉珪(古今注章帝建初七年丨丨出弘農華隂孟郊詩潛竇韻靈瑟翠崖鳴丨)
(丨)刀圭(神仙傳沈羲吳郡人學道于蜀老君使玉女持金案玉杯盛藥賜羲曰此是神丹飲者不死夫婦各一丨丨清異錄)
(高麗博學記酥名一丨丨醍醐名小丨丨酪名水丨丨乳腐名草創丨丨庾信詩量藥用丨丨蘇軾詩促膝問道要遂蒙分丨丨)
析圭(解嘲丨人之丨儋人之爵注析分也安陸昭王碑文受瑞丨丨遂荒雲野李乂詩丨丨行仗節)鏤圭(崔駰逹旨丨玄)
(丨冊顯功)陳圭(石闕銘丨丨置泉瞻星揆地)角圭(韓愈詩法吏多少年磨淬出丨丨)簪圭(孟郊詩客來暫遊戲)
(意欲忘丨丨)王珪(唐書丨丨字叔玠性沈澹交不苟合為諫議大夫推誠納善每存規益封永寧縣男遷侍中時與房玄齡)
(李靖温彥博戴胄魏徵同輔政帝以珪善人物且知言因曰卿標鑒通晤為朕言玄齡等材且自謂孰與諸子賢對曰孜孜奉國知)
(無不為臣不如玄齡兼資文武出將入相臣不如靖敷奏詳明出納惟允臣不如彥博濟繁治劇衆務必舉臣不如胄以諫諍為心)
(耻君不及堯舜臣不如徵至激濁揚清疾惡好善臣于數子有一日之長帝稱善而玄齡等亦以為盡已所長謂之確論進封郡公)
(諡曰懿又宋史丨丨字禹玉拜尚書左僕射兼門下侍郎封岐國公諡曰文珪以文學進流軰咸共推許朝廷大典册多出其手然)
(自執政至宰相凡十六年無所建明率道諛將順當時目為三旨相公以其上殿進呈云取聖旨上可否訖云領聖旨退諭禀事者)
(云已得聖旨也)
匡稚圭(漢書丨衡字丨丨又宋史韓琦字稚圭又作珪南齊書孔稚珪字德璋少涉學有美譽舉秀才至太子詹事)張
廷珪(唐書廷珪慷慨有志尚累遷監察御史武后朝詔市河南北牛羊荆益奴婢以廣軍資廷珪上書諫止由禮部侍郎遷黃)
(門侍郎景龍中有詔河南河北兩道蠶産所宜雖水旱得以蠶折租廷珪言若以桑蠶所宜而加别稅則隴右羊馬山南椒漆山之)
(銅錫鉛鍇海之蜃蛤魚鹽水旱皆免何獨河南北外于王度哉願依貞觀永徽故事凖令折免詔可諡貞穆又晁氏墨經凡古人用)
(墨多自製造故匠氏不顯唐之匠氏有易水奚鼐鼐之子超江南則歙州李超超之子廷珪廷珪之子承浩其世家也何薳墨記余)
(偶與曾純父語李氏對膠法因語及嘉禾沈珪與居彥實造墨再和之妙純父曰頃于相州韓家見廷珪一墨曰臣廷珪四和墨則)
(知對膠之法寓於此也)
因方為珪(雪賦旣丨丨而丨丨亦遇圓而成璧又何薳墨記東魯陳相作方圭樣銘之曰洙泗之珍佳墨也又庾信象戲)
(賦回地理于方珪轉天文于圓璧)
增用圭(易有孚中行告公丨丨疏益不為私志在救難壮不至亢能適于時是有信實而得中行用此有孚中行之德執圭)
(以告于公公必任之故曰告公丨丨禮記仲春之月祀不用犧牲丨丨璧更皮幣周禮秋官小行人成六瑞王丨瑱丨公丨桓丨侯)
(丨信丨伯丨躬丨論語享禮有容色鄭康成注聘禮旣聘而享丨丨璧有庭實邢昺疏聘禮聘君丨丨聘夫人以璋)瑞圭(書輯)
(五瑞孔傳舜歛公侯伯子男之丨丨璧禮記諸侯以龜為寳以圭為瑞唐蜡祭樂章綺幣霞舒丨丨虹起)奉圭(書賓稱丨丨兼)
(幣曰一二臣衛敢執壤奠南史沈文阿傳周康賓稱丨丨)釐圭(詩丨爾丨瓚秬鬯一卣告于文人毛傳釐賜也)康圭(禮記)
(山節藻梲復廟重檐刮楹逹鄉反坫出尊崇玷丨丨疏屏天子之廟飾也注康讀為亢疏崇玷丨丨者崇高也亢舉也為高玷受賓)
(之圭舉于其上也)皮圭(禮記曾子問曰師行無遷主則何主孔子曰主命問曰何謂也孔子曰天子諸侯將出必以幣帛丨)
(丨告於祖禰遂奉以出載于齊車以行每舍奠馬而後就舍反必告蓋貴命也)操圭(禮記執圭器丨幣丨璧則尚左手行不舉)
(足車輪曳踵)還圭(禮記已聘而丨丨璋此輕財而重禮之義也周禮秋官司儀致饔餼丨丨饗祀致贈郊送皆如將幣之儀)
琰圭(周禮春官典瑞丨丨以易行以除慝注丨丨有鋒芒又考工記玉人丨丨九寸判規注凡圭琰上尺半丨丨琰半以上又)
(半為瑑飾)約圭(周禮考工記玉人疏圭璋皆有繅藉及絢組絢組所以丨丨中央恐失墜)命圭(周禮考工記玉人丨丨九)
(寸謂之桓圭公守之丨丨七寸謂之信圭侯守之丨丨七寸謂之躬圭伯守之注丨丨者王所丨之丨也故書或云五寸謂之躬圭)
(左傳天子使召武公内史過賜晉侯命受玉惰注諸侯卽位天子賜之丨丨為瑞)致珪(左傳司馬牛丨其邑與丨焉而適齊)
(注珪守邑符信)秉圭(周禮春官大宗伯以玉作六瑞以禮天地四方注禮謂始告神時薦於神座書曰周公植璧丨丨是也)
半圭(周禮春官大宗伯以赤璋禮南方注丨丨曰璋象夏物半萎陳祥道禮書南正陽也隂居其半故璋以丨丨)藉圭
(儀禮聘禮注繅所以丨丨也)取圭(儀禮聘禮賈人西面坐啓櫝丨丨垂繅不起而授宰)受圭(儀禮聘禮使者丨丨同面)
(垂繅以受命旣述命同面授上介上介丨丨屈繅出授賈人)退圭(儀禮聘禮丨丨陳皮北首西上又拭璧展之會諸其幣加)
(于左皮上注圭璋尊不陳之)奠圭(儀禮覲禮侯氏入門右坐丨丨再拜稽首又丨丨于繅上注謂釋於地也)拭圭(儀禮)
(聘禮布幕賓朝服立於幕東西面介皆北面東上賈人北面坐丨丨遂執展之注拭清也)寳珪(左傳王子朝用成周之丨丨于)
(河津人得之河上隂不佞取其玉將賣之則為石王定而獻之)剝圭(左傳工尹路請曰君王命丨丨以為鏚柲敢請命注破圭)
(玉以飾斧柄請制度之命)鬯圭(魯語魯饑臧文仲以丨丨與玉磬如齊告糴注丨丨祼丨之丨長尺二寸有瓚以祀廟)冒
圭(尚書大傳古者圭必有冒言下之必有冒不敢專逹也天子執冒以朝諸侯見則覆之故丨丨者天子所與諸侯為瑞也瑞也)
(者屬也無過行者得復其圭以歸其國有過行者留其圭能改過者復其圭三年圭不復少黜以爵六年圭不復少黜以地九年圭)
(不復而地畢此所謂諸侯之於天子也義則見屬不義則不見屬陳祥道禮書玉人言玉之制其長不過大圭之三尺其短不過丨)
(丨之四寸)復圭(見上)留圭(見上)罼圭(後漢書靈帝紀光和三年作丨丨靈昆苑注丨丨苑有二東丨丨苑周一千五)
(百步中有魚梁臺西丨丨苑周三千三百步並在洛陽宣平門外也杜牧之故洛陽城詩丨丨苑裏秋風起平樂館前斜日時)訪
珪(南史張充傳玉沒于丨丨之辰桂掩于搜芳之日)薦珪(舊唐書音樂志龍德盛鳥星出丨丨篚陳誠實楓窗小牘眞宗)
(祀汾隂文躬丨兩丨祝汾隂而祈民福言旋六轡臨洛宅而觀土風)靈圭(墨子申徒狄曰周之丨丨出于土石楚之明月出于)
(蜯蜃)一圭(算經量之起起于粟六粟為丨丨十圭為一抄)赤珪(遁甲開山圖禹開宛委山得丨丨如日碧珪如月長一尺)
(二寸注山在會稽郡)碧珪(見上)守圭(陳祥道禮書孔安國以書之介圭為王之丨丨長尺二寸者毛氏以崧高韓奕之介)
(圭為公之丨丨九寸者鄭氏以崧高之介圭為所錫之圭尺二寸者以韓奕之介圭為享王者然王與公之丨丨曰鎮圭桓圭而已)
(不謂之介其義當從鄭氏之說又舊唐書張守珪傳守珪為瓜州都督瓜州地沙塉不可萟常瀦雪水灌田時渠堨為寇毁材木無)
(所出守珪密禱于神水暴至大木數千章塞流下因取之修復堰防耕者如舊遷河北節度使契丹奚連年梗邊守珪每至戰輙勝)
(傳屈㓨突首于東都及入見天子會籍田畢卽酺燕為守珪飲至帝賦詩寵之)斷珪(何薳墨記余為兒時于彭門寇鈞國家見)
(其先世所藏李廷珪以下至潘谷十三家墨丨丨殘璧燦然滿目東坡先生臨郡日取試之為書杜詩十三篇各於篇下書墨工姓)
(名因第其品次云)冰圭(劉楨瓜賦甘逾蜜房冷亞丨丨)對珪(左思咏史詩臨組不肯緤丨丨寧肯分)琳圭(顏延)
(之和謝靈運詩芬馥歇蘭若清越奪丨丨)梁珪(鮑照從臨海王上荆詩丨丨分楚牧羽鷁指全荆)散珪(梁元帝詩石文)
(如濯錦雲飛似丨丨)分珪(駱賓王啟削桐葉以丨丨)翦圭(崔鎮尚書省梧桐賦丨刻為丨琢磨成器)琢珪(仲之元玉)
(賦丨之為丨下辯君臣之節合之為璧上連日月之光)齊珪(李白送張秀才從軍詩周粟猶不顧丨丨安肯分)組珪
(獨孤及詩抵掌誇潭壑忘情向丨丨)圓珪(韋莊信州月巖山詩中有月輪滿皎潔如丨丨)楚珪(羅隱詩丨丨班序未為輕)
煅圭(楊萬里詩丨丨椎璧調冰水)璧圭(柳貫詩九地藏膏澤千門委丨丨)沈珪(何薳墨記丨丨嘉禾人每云韋)
(仲將法止用五十兩之膠至李氏渡江始用對膠而祕不傳為可惜一日與張處厚于居彥實家造墨而出灰池失早墨皆斷裂彥)
(實以所用墨料精佳惜不忍棄遂烝浸以出故膠再以新膠和之墨成其堅如玉石因悟對膠法故其墨銘云丨丨對膠十年如石)
(一點如漆者此最佳者也)關珪(何薳墨記墨工製名多相蹈襲其偶然耶亦好事者冀其精藝追配前人故以重名之也南唐)
(李廷珪子承晏今有沈珪珪子晏又有丨丨)
諸侯圭(禮記凡摯天子鬯丨丨丨卿羔大夫雁士雉庶人之摯匹)不藏圭(禮記家不寳龜丨丨丨不臺門言有稱也)
不鬻圭(禮記圭璧金璋不鬻于市命服命車不鬻于市)天子圭(周禮考工記玉人丨丨丨中必注必讀如鹿繹之繹)
(謂以組約其中央為執之以備失墜)東方圭(儀禮覲禮諸侯覲于天子設六玉上圭下璧南方璋西方琥北方璜丨丨丨)
朝聘圭(左傳薳啟疆曰聖人務行禮不求恥人丨丨有丨享頫有璋)贄以圭(說苑天子以鬯為贄諸侯以圭為贄)
(圭者玉也薄而不撓廉而不劌有瑕于中而見于外)石為珪(傅休奕樂府洪澤所漸潤礫丨丨丨璋大道侔五帝盛德踰三)
(王)隱起圭(荀昶詩命僕開弋綈中有丨丨丨長跪讀隱圭辭苦聲亦悽劉禹錫詩我為太守行題在丨丨丨)方伯
珪(儲光羲韋侍郎除河南採訪使詩兩持丨丨丨再轉諸侯蓋)治水圭(黃庭堅謝景文惠墨詩不意神禹丨丨丨忽然)
(入我懷袖裏)崔季珪(魏志丨琰字丨丨)劉子珪(南史丨瓛字丨丨)
奠贄不圭(南史儒林傳叔孫通定禮尤失前憲丨丨丨丨致享無帛公王同璧鴻臚奏賀若此數事未聞于古)疊玉
駢珪(羅鄴白角簟詩丨丨丨丨巧思長露華烟魄讓清光)
對語(受籙錫圭)(薦璧況圭)(同瑁輯圭)(銅表土圭)(昭華琯延喜圭)(九州鼎五等圭)(霞似錦月如圭)
摘句(雲端露一圭碧影半沉圭)(楊柳梢頭月半圭井花雲粉一刀圭)
閨(古攜切說文特立之戶也)
韻藻蘭閨(後漢書后紀贊媚兹良哲承我天祿班政丨丨宣禮椒屋注西都賦曰後宫則掖庭椒房后妃之室蘭林蕙草)
(披香發越藺林殿名故言丨丨劉刪詩石家金谷妓粧罷出丨丨虞世基詩欲繞歌梁向舞閣偶為仙履往丨丨駱賓王詩春來秋)
(去移灰琯丨丨柳市芳塵斷謝偃踏歌詞逶迤度香閣顧步出丨丨劉禹錫詩暫駐旌旗洛水隄綺筵紅燭醉丨丨薩都拉織女圖)
(詩丨丨織錦秦川女)窮閨(新論今人之居代雖抱才智幽鬱丨丨而無所因邪未有為之聲譽欲望身之光名之顯豈可得乎)
深閨(畫鑒五代時童氏江南人工道釋人物當時縉紳家婦女往往求寫照焉有文士題其畫云林下才華雖可尚筆端人物)
(更清妍如何不出丨丨裏能以丹青寫外邊張正見有所思詩丨丨久離别積怨轉生愁孟郊巫山高詩至今青冥裏雲結丨丨門)
(權德輿詩乳燕䨇飛鶯亂啼百花如繡照丨丨潘音登樓秋望詩丨丨少婦思征戍何處聞碪不動愁)幽閨(女孝經貞順正)
(直和柔無妒理於丨丨不通於外昭明太子錦帶書魚遊碧沼疑呈遠道之書燕語雕梁状對丨丨之語王筠詩丨丨多怨思停織)
(坐芳春徐彥伯詩戍客戍清波丨丨幽思多)重閨(西京賦丨丨幽闥轉相踰延)中閨(七啓散樂變飾微步丨丨謝惠)
(連詩夕隂結空幕宵月皓丨丨江淹詩閒居深悵悵颸寒拂丨丨權德輿詩光風兩搖蕩鳴珮出丨丨)金閨(謝朓詩旣通丨)
(丨籍復酌瓊筵醴别賦丨丨之諸彥蘭臺之羣英李德裕詩玉蕊天中樹丨丨昔共窺白居易詩平生同門友通籍在丨丨趙嘏詩)
(向燈垂玉枕對月灑丨丨吳融詩偶持麟筆侍丨丨黃滔詩靈鳳敢期翻雪羽洞簫應或諷丨丨范成大詩文章光燄照丨丨薩都)
(剌寄中臺王本中詩王郎楚楚丨丨彥五鳳樓前看鬭雞陳旅詩祠宮奉節出丨丨)兩閨(顔延年詩伊昔遘多幸秉筆侍丨丨)
朱閨(江洪詩檀欒拂桂橑蓊葱傍丨丨)春閨(李白詩揮鞭萬里去安得念丨丨)香閨(韋莊詩請看京與洛誰在)
(舊丨丨毛熙震詞幾度丨丨眠過曉綺窗疎日微明)碧閨(虞淳熙詩斜漢傾幽渚凉雲鎖丨丨)
增應閨(宋書后妃傳丨丨置六人宫閨史置一人宫閨給使置六人)宫閨(見上)天閨(宋書后妃傳贊正位丨丨)
(禮亢尊極)刺閨(南史陳文帝紀文帝起自布衣知百姓疾苦一夜内丨丨取外事分判者前後相續戴暠從軍行長安夜丨丨)
穆閨(北史后妃傳叙御女丨丨肅閨比正四品)肅閨(見上)靈閨(楚辭九思念丨丨兮奥重深願竭節兮隔無由)赴
閨(長門賦飄風廻而丨丨兮舉帷幄之襜襜)南閨(鮑照詠燕詩出入丨丨裏經過北堂陲)空閨(鮑照詩環情倦始復)
(丨丨起晨粧薛道衡昔昔鹽關山别蕩子風月守丨丨蕭子暉詩蟲聲繞春岸月色思丨丨張率白紵辭秋風鳴條露垂葉丨丨光)
(盡坐愁妾又但坐丨丨思何極白居易詩玉關征戍久丨丨人獨愁張賁詩何事桃源路忽迷惟留雲雨怨丨丨郭鈺送遠曲妾雖)
(不見邊城秋君亦不見丨丨愁)九閨(鮑照詩朱城九門門丨丨)璇閨(鮑照詩丨丨玉墀上椒閣文窗繡戶垂羅幕沈佺期)
(詩丨丨窈窕秋夜長)清閨(謝惠連詩寒商動丨丨)風閨(徐孝嗣白雪歌丨丨晚翻靄月殿夜凝明)瓊閨(謝朓詩丨)
(丨釧響聞瑤席芳塵滿)寒閨(梁武帝樂府丨丨動黻帳密筵重錦席沈約白紵歌丨丨晝密羅幌垂婉容麗色心相知)掩
閨(梁簡文帝有所思詩丨丨泣團扇羅幌詠蘼蕪)秋閨(江洪秋風曲孀婦悲四時况在丨丨内)婺閨(許敬宗詩丨丨)
(期今夕娥輪泛淺潢)牛閨(許敬宗詩丨丨臨淺漢鸞駟涉秋河)鸞閨(徐彥伯詩鳳扆憐簫曲丨丨念掌珍)愁閨(徐彥)
(伯詩征客戍金微丨丨獨掩扉)翠閨(許景先詩紅樹曉鶯啼春風暖丨丨)紅閨(王諲詩君不見丨丨少女端正時夭夭桃)
(李仙容姿)禁閨(劉長卿詩春色長安道相隨入丨丨)繡閨(張枯愛妾换馬詩乍牽玉勒辭金棧催整花鈿出丨丨皮日休)
(詩麝烟冉冉生銀兔蠟淚漣漣滴丨丨)夜閨(趙嘏詩良人猶遠戍耿耿丨丨空)征閨(劉兼詩丨丨搗月離愁遠)雲
閨(李昌符詩紅粉蕭娘手自題分明幽怨發丨丨)玉閨(李穀詩休文雖即逃瓊液阿鶩還須掩丨丨)石閨(蘇軾詩獨)
(攀書室窺巖竇還訪仙姝欵丨丨)通閨(吳萊詩蓬飛甘埽軌桂落得丨丨)鶯閨(楊慎詩丨丨燕閣年三五)
霧滿閨(鮑照詩藹藹丨丨丨融融景盈幕)九重閨(喬知之從軍行窈窕丨丨丨寂寞十年啼)芙蓉閨(儲光)
(羲詩逶迤歌舞座婉孌丨丨丨)月入閨(李白夜坐吟冰合井泉丨丨丨金缸青凝照悲啼)石啓閨(杜牧詩樹老蘿)
(紆組巖深丨丨丨)
沈耳于閨(太玄經丨丨丨丨不聞貞測曰丨丨丨丨失德體也)
對語(玉磶璇閨)(月榭雲閨)(桂殿蘭閨)(紬石室籍金閨)(一柱觀九重閨)(香生座月入閨)
摘句(窗明玉女閨月影到青閨)(絳紗銀獨冷金閨不使軍書夜刺閨)
袿(古攜切釋名婦人上服曰丨廣雅丨長襦也)
韻藻輕袿(洛神賦揚丨丨之綺靡兮翳修袖以延佇權德輿贈友詩知向巫山逢日暮丨丨玉佩暫淹留)
增修袿(王襃九懷丨余兮丨衣騎霓兮南上)文袿(楊修神女賦纖榖丨丨順風揄揚謝偃觀舞賦整丨丨而竚節)縠
袿(應瑒文質論若乃和氏之明璧輕丨之丨裳必將遊玩於左右振飾於宫房)動袿(嵇康詩閒夜肅清朗月照軒微風丨)
(丨組悵高褰)華袿(舞賦珠翠的皪而炤燿兮丨丨飛髾而雜纖羅)羽袿(張華遊仙詩雲霓垂藻旒丨丨揚輕裾)羅
袿(晉白紵舞歌聲發金石媚笙簧丨丨徐轉紅袖揚)繡袿(沈約詩逆轉珠珮響先表丨丨香李商隱詩都護矜羅幕佳人)
(炫丨丨)雲袿(江總為陳六宫謝表步動丨丨香飄霧縠)飛袿(王勃採蓮賦赴汨凌波丨丨振羅風低綠幹水濺黃螺)
霞袿(温庭筠文何以充喉吐納太虛何以蔽倮丨丨雲&KR0008;)芳袿(虞淳熙詩幔亭來羽服桂艇隱丨丨)
青綾袿(漢武内傳王母唯扶二侍女上殿侍女服丨丨之丨容眸流盼神姿清發)
窐(古攜切甑下孔又音攜亦作&KR0008;)
韻藻甑窐(楚辭璋圭雜于丨丨兮隴廉與孟娵同宫虞淳熙詩特逹羅璋玉塵埃側丨丨)
邽(古攜切下丨縣在馮翊上丨縣在隴西)
韻藻下邽(史記封禪書西有數十祠于湖有周天子祠于丨丨有天神漢書地理志注秦武公伐邽戎置韓愈孔戣墓誌)
(銘丨丨令笞外按小兒繫御史獄公上疏理之注按唐會要每歲冬以鷹犬出近畿習狩謂之外按使領徒數百恃恩恣横郡邑煩)
(擾元和九年裴寰為丨丨令但據文供饋使者歸乃譖寰有慢言上大怒宰相武元衡中丞裴度懇救甚切卽此事也白居易詩丨)
(丨明日是清明)
增上邽(蜀志建興十九年春進姜維位為大將軍督戎馬與征西將軍胡濟期會丨丨晉書魏文帝太和四年伐蜀亮聞大)
(軍且至乃自帥衆將芟丨丨之麥)
奚庭邽(遯齋閒覽唐末墨工李超與其子庭珪自易水渡江遷居歙州本姓奚賜姓李氏庭珪始名庭邽其後改之故世有)
(丨丨丨墨又有李庭珪墨或有作奚庭珪字者偽也)
睽(苦圭切異也乖也外也說文目少睛又卦名)
韻藻事睽(杜甫詩吹虛人所羡騰躍丨仍丨又人情逐鮮美物賤丨已丨湯洙詩賞咏情彌愜風塵丨已丨)
言笑睽(高適詩始經道路難終念丨丨丨)
增極睽(周易略例睽者睽而通也於兩卦之極觀之義最見矣丨丨而合極異而通故先見怪焉洽乃疑亡也)先睽
(京房易傳丨丨後合其道通也文明上照幽暗分矣)孤睽(法言秦失其猷罷侯置守守失其微天下丨丨)阻睽(錢起别杜)
(少府詩寸晷戀言笑佳期欲丨丨)睽睽(韓愈鄆州谿堂詩序曹濮於鄆州大而近新舊不相保持萬目丨丨)變睽(戴埴)
(論左氏筮易晉伯姬之筮歸妹上六丨丨卜偃勤王之筮大有九三丨丨)乖睽(吕大鈞天下為一家賦周德既衰大道斯屈析)
(為十二并為六七丨丨有甚於闚牆鬭狠不離於同室)張睽(抒情錄丨丨戍邊十餘年妻侯氏繡廻文龜形詩進上賜絹三)
(百匹)
萬物睽(易男女睽而其志通也丨丨丨而其事類也)風波睽(謝靈運山居賦信荒極之綿眇䆒丨丨之丨合)玄
素睽(顏延年和謝靈運詩雖慚丹雘施未謂丨丨丨)終不睽(江淹詩杜蘅念無沫石蘭丨丨丨)理賴睽(沈佺)
(期詩百卉雜殊怪昆蟲丨丨丨)舊遊睽(張九齡詩非惟初物變亦與丨丨丨)萬緒睽(宋之問詩疇曰三山意於兹丨)
(丨丨)灞亭睽(李乂餞許州司馬詩山川襄野隔朋酒丨丨丨)心賞睽(岑參詩終歲徇微官遂令丨丨丨又錢起寓直)
(詩誰謂霄漢近翻嗟心事睽)出處睽(釋皎然詩乃知高世量不以丨丨丨)歲月睽(范梈詩執手關河晚論交丨丨)
(丨)
奎(苦圭切星名)
韻藻在奎(禮記仲春之月日丨丨疏案三統歴二月節日丨丨五度春分日在婁四度元嘉歴二月節日在壁一度春分)
(丨丨七度晉書律歴志春分二月中日丨丨十四少強又後漢書元和二年正月乙卯金木俱丨丨)聚奎(宋史太祖紀乾德五)
(年夏五星丨丨又竇儼傳周顯德中儼謂盧多遜楊徽之口丁卯歲五星丨丨天下自此太平二拾遺見之儼不與也管窺輯要東)
(壁乃文章之府宋五星丨丨實在奎壁之間故時以為文明之兆虞淳熙詩白月青蓮社文星遠丨丨)
增交奎(晉書天文志黃道日之所行也半在赤道外半在赤道内與赤道東交于角五少弱西丨于丨十四少強)入奎
(晉書天文志東海丨丨一度瑯琊丨丨六度)壁奎(虞集詩禁廬曉直夾城西經笥龍光映丨丨范梈别劍南李使君詩忠信)
(先蠻貊文章恊丨丨)西奎(馬祖常試院雜題奏牘三千方朔健天章爛漫象丨丨)明奎(馬祖常詩最喜泰階平在位衆)
(星分次繞丨丨)薛奎(宋史奎絳州人舉進士累官至集賢院學士知泰州教民水耕謹商算歲中積粟三百萬征算餘三千萬)
(加樞密直學士知益州召為龍圖閣學士遂參知政事帝諭曰先帝嘗以卿為可任今用卿先帝意也奎性剛不苟合遇事敢言能)
(知人范仲淹龐籍明鎬自為吏部選人皆以公輔許之辛諡簡肅)吳奎(宋史奎北海人舉五經策賢良方正入等累官至翰)
(林學士權知開封府逹于從政應事敏捷吏不敢欺神宗初參知政事出知青州卒諡文肅奎喜奬廉善有所知輙言之不從不止)
(買田為義莊以賙族黨朋友家無餘資諸子至無屋以居當時稱之)
武庫奎(周禮司弓矢註天鉞所執以威四方伐無遺天棓前驅以禦難奎宿為天之武庫所以除戎器戒不虞晉書天文志)
(西方奎十六星天之武庫也)北至奎(史記律書閶闔風居西方丨丨于丨奎者主毒螫殺萬物也奎而藏之九月也律中)
(無射)黑比奎(漢書天文志太白白比狼赤比心黃比參右肩青比參左肩丨丨丨)應上奎(馬祖常詩端門三月黃金)
(榜應有商霖丨丨丨)
對語(環極聚奎)(戴斗占奎)(東壁西奎)(入昴交奎)(月離畢日躔奎)(乘箕尾映壁奎)
摘句(昨夕官占已報奎列宿重輝想次奎)
刲(苦圭切說文剌割也)
韻藻增屠刲(蘇軾詩登庖更作器何以免丨丨)
豚牂刲(禮記内則炮取豚若將刲之刳之實棗于其腹中注將當作牂牂牡羊也疏言為炮之法或取丨或取丨故云取豚)
(若將丨刳其腹實香棗於其腹中)鸞刀刲(禮記祭義卿大夫袒而毛牛尚耳丨丨以丨)羊肝刲(李咸用謝友生)
(遺端硯詩鵒眼工諳謬丨丨士乍丨)月恊刲(虞淳熙詩錦心人共剖丨丨孰能丨)
攜(戶圭切提也離也又姓)
韻藻手攜(詩匪丨丨之言示之事杜甫羌村詩丨中各有丨傾榼濁復清劉禹錫送義舟師詩如蓮半偈心懸悟問菊新)
(詩丨自丨杜本詩丨丨千歲藤足弄萬里流)如攜(詩天之牖民如壎如箎如璋如圭如取丨丨傅休奕詩愍予不遘情丨丨)
提攜(禮記長者與之丨丨則兩手奉長者之手杜甫詩童戲左右岸罟弋畢丨丨孟郊詩小儒削章句大賢嘉丨丨馬之駿詩)
(屢呼笻竹代丨丨)招攜(左傳丨丨以禮懷遠以德德禮不易無人不懷又謝惠連擣衣詩美人戒裳服端飾相丨丨徐陵文)
(江淮舊隸悉已丨丨盧思道神仙篇浮生厭危促名岳共丨丨高適登凉州浮圖詩鐡冠雄賞眺金界寵丨丨劉洎詩平陽擅歌舞)
(金谷盛丨丨劉因詩風烟回首暮瀟灑南遊凖擬相丨丨)心攜(張衡詩松喬高跱孰能離結精遠遊使丨丨)解攜(杜甫)
(詩異縣驚虛往同人惜丨丨劉長卿六言詩晴川落日初低惆悵孤舟丨丨韋莊詩金管多情恨丨丨)扶攜(孟郊詩顧耕竟)
(原野歸老相丨丨黃鎮成詩丨丨數百人夜宿荒山顚)嘉攜(孟郊詩草堂有丨丨)分攜(李商隱飲席戲贈同舍詩洞中)
(屐響省丨丨不是花迷客自迷)
映月攜(盧照隣詩玉軫臨風奏瓊漿丨丨丨)香烟攜(杜甫詩朝罷丨丨丨滿袖)酒長攜(杜甫詩與汝林居未)
(相失近身藥裹丨丨丨)
增不攜(左傳吳季札觀周樂為之歌頌曰至矣哉直而不倨曲而不屈邇而不偪遠而丨丨謝靈運登石門最高頂詩沉冥)
(豈别理守道自丨丨)杓攜(史記天官書北斗七星所謂璇璣玉衡以齊七政丨丨龍角衡殷南斗魁枕參首注杓北斗杓也龍)
(角東方宿也攜連也)睽攜(謝靈運詩卽事怨丨丨感物方悽戚張九齡詩徂歲方丨丨元稹詩秋風方索漠霜貎足丨丨陳旅)
(詩丨丨會彌歡酣適趣益眞)易攜(劉峻廣絶交論難固丨丨讎訟所聚二釁也)相攜(劉長卿詩無勞白衣酒陶令自)
(丨丨獨孤及詩朋酒日丨丨杜牧詩小蓮娃欲語幽笋稚丨丨李商隱詩聞道神仙有才子赤簫吹罷好丨丨張蠙詩牙香禁樂鎮)
(丨丨張賁詩朗吟閒步喜丨丨)遠攜(元稹張舊蚊幬詩獨有纈紗幬憑人丨丨得)同攜(蘇軾詩一樽曾與子丨丨)閑
攜(周權九日詩丨丨楖栗吟歸路流水殘雲帶晚鴉又訪反詩丨丨綠玉枝遠詣詩老家)雲攜(郝經升賢邨詩丨丨疎雨)
(過風約斷虹飛)
噐物攜(書左右攜僕傳言雖左右攜持噐物之僕亦皆擇人也)英僚攜(王昌齡送鄭判官詩丨丨丨出新豐酒半)
(道遙看騘馬歸)玉壺攜(岑參詩聞道輞川多勝事丨丨春酒正堪丨)鹿門攜(杜甫詩丨丨丨不遂雁足繫難期)
須汝攜(杜甫佐還山後寄詩舊諳疎懶叔丨丨故相丨)意欲攜(韓愈别趙子詩及我遷宜春丨丨丨以俱)臺郎
攜(韓愈赤藤杖歌赤藤為杖世未窺丨丨始丨自滇池)詩卷攜(劉禹錫送王司馬之陜州詩暫輟清齋出太常重攜詩卷)
(赴甘棠周權訪張山民詩乂攜詩卷出幾度不逢君)百錢攜(李賀詩殷勤為我下田鉏丨丨丨償絲桐客)冰雪攜
(孟郊詩一卷丨丨文避俗常自丨)為儂攜(元稹詩荆南無底物來日丨丨丨)佳人攜(杜牧詩把酒坐芳草亦有)
(丨丨丨)萬里攜(李商隱詩此去三梁遠今來丨丨丨)舊侣攜(李商隱寄羅劭興詩高陽丨徒丨時復一相丨)樣
可攜(吳融木筆花詩嫩如新竹管初齊粉膩紅輕丨丨丨)高掌攜(司空圖華隂縣樓詩偶凭危樓且南望不勞丨丨欲)
(相丨)離觴攜(鄭谷送盧啓詩㶚岸草萋萋丨丨我獨丨)芝&KR1237;攜(陸龜蒙雲南詩若得山顏住丨丨手自丨)琴獨
攜(李洞詩卭蜀路無限往來丨丨丨)翁嫗攜(司馬光田家詩丨攜鎌索丨丨箕自有租田收黍稷)羈鳳攜(鄒浩)
(詩丨丨丨衆雛)婦子攜(朱子詩饁具仍教丨丨丨)仙人攜(薩都拉李清菴見過詩采石丨丨丨酒來)笈篋攜
(吳萊寄方子清詩跋涉舟車動過從丨丨丨)隻履攜(傳燈錄魏太和十九年逹摩于禹門千聖寺端坐而化其徒葬之于)
(熊耳山後二年宋雲奉使西域回過逹摩于葱嶺手攜隻履翩翩獨逝問師何往曰西天去)
對語(輪轉杓攜)(拂拭提攜)(勝引嘉攜)(珠勒駐玉壺攜)(鴻案舉鹿門攜)(烟雲繞冰雪攜)
摘句(滿袖御香攜詩囊在處攜)(五雲仙珮曉相攜絲絡銀瓶帶酒攜)(金樽翠杓共提攜盪槳揚帆各解攜)
畦(戶圭切菜丨)
韻藻夏畦(孟子曾子曰脅肩謟笑病于丨丨趙岐注言其意苦勞極甚于仲夏之月治畦灌園之勤也)治畦(見上)
圃畦(莊子子貢過漢隂見一丈人方將為丨丨鑿隧而入井抱甕而出灌元結詩築塘列丨丨引流灌時蔬)稻畦(急就)
(篇注田區謂之畦今之種丨及菜為丨者取名王維詩手巾花㲲淨香帔丨丨成杜甫有行官張望補丨丨水詩又詩來往皆茅屋)
(淹留為丨丨方干瀑布詩挂巖遠勢尋松塢激石殘聲入丨丨唐無名氏詩烟火遙村落桑麻隔丨丨王安石詩丨丨藏水綠秧齊)
(松鬛初乾尚有泥)灌畦(顏延之文丨丨鬻蔬為供魚菽之祭杜甫詩方春日荷鉏薄暮還丨丨元稹詩金張好車馬於陵親)
(丨丨釋惟則詩道人肩水丨丨蔬)故畦(杜甫詩衣上見新月山中登丨丨岑參詩種藥疏丨丨)野畦(杜甫詩丨丨連)
(蛺蝶江檻浴鴛鴦)藥畦(岑參詩小吏趨竹逕松庭侵丨丨姚合詩連舍唯藤架侵階是丨丨王建詩野牛行傍澆花井本主)
(分將灌丨丨許渾詩松杉近晚移茶竈巖谷初寒蓋丨丨馬戴詩不餌住雲溪休丹罷丨丨蘇廣文詩陶公歸隱白雲溪買得春泉)
(灌丨丨高啓詩分泉自給烹茶水待雨惟耕種丨丨)
無町畦(莊子顏闔將傅衛靈公太子而問于蘧伯玉蘧伯玉曰彼且為嬰兒亦與之為嬰兒彼且為丨丨丨亦與之為丨丨)
(丨韓愈詩文才不如人行又丨丨丨又杜甫詩蓄積思江漢疎頑惑町畦晏殊中園賦窈藹郊園扶疎町畦朱松久旱新歲乃雨詩)
(漸有蓑笠出笑語喧町畦方岳詩寒割蜂房戶晴分麥町畦)秋草畦(劉禹錫詩雀噪晚禾地蝶飛丨丨丨)芝术畦
(孟郊詩主人稷契翁德茂丨丨丨)兩三畦(秦系詩雲色卷舒前後嶺藥苗新舊丨丨丨皮日休逹上人藥圃詩雨蓧烟鋤)
(傴僂賫紺芽紅甲丨丨丨)
增千畦(史記貨殖傳千畝巵茜丨丨薑韭此其人皆與千戶侯等杜甫詩東屯大江北百頃平若案六月青稻多丨丨碧泉)
(亂陸游禽言詩日暮矻矻行丨丨)一畦(漢書龔遂傳遂見齊俗奢侈勸民務農桑令口種一樹榆百本䪥五十本䓤丨丨韭)
(庾信賦燋麥兩甕寒菜丨丨)菜畦(漢書食貨志還廬樹桑丨茹有丨瓜瓠果蓏殖於疆場白居易詩十二街如種丨丨李楨)
(詩蝶飛多繞丨花丨)百畦(莊子子貢曰有械于此一日浸丨丨用力甚寡而見功多夫子不欲乎農譜公儀休食葵而美拔而)
(棄之仁矣而未博也苟上之人教以種藝勿奪其時使家種丨丨是為與民共之何爭利之有)吹畦(水經注北則&KR1443;山與嵊山)
(接二山雖曰異縣而峯嶺相連其間傾澗懷烟泉谿引霧丨丨風馨觸岫延賞)葵畦(齊民要術凡種丨必燥曝葵子地不厭良)
(鋤不厭數春多風旱丨種為上畦長兩步廣半之)小畦(李善文選注今俗以二十五畝為丨丨杜甫詩堂下理丨丨)鹽
畦(通考顆丨出解州兩池每歲自三月一日墾丨四月始種八月乃罷以戶民為畦夫悉蠲其他役官廪給之山堂考索解池丨)
(如耕種疏為丨壠决水灌其中候南風起鹽乃成)桑畦(種樹書種丨取椹子淘淨曝乾熟耕地丨種)蔗畦(格物藂話)
(丨藂生丨而種之身似竹而實大者四五寸圍長六七尺有紫色者有青色者)舊畦(顔延之詩剪棘開丨丨)春畦(杜甫)
(詩野寺垂楊裏丨丨亂水間鄭谷詩披雨剪丨丨趙嘏詩九月霜風隨計吏十年江上灌丨丨廼賢詩拾薪供早㸑抱罋灌丨丨)
公畦(杜甫詩塹抵丨丨稜)過畦(杜甫詩雨後丨丨潤花殘步屧遲)夕畦(杜甫詩楚岸通秋屐胡床面丨丨)短
畦(杜甫詩丨丨帶碧草)園畦(杜甫詩丨丨新雨潤愧子廢鋤來)霜畦(常建詩丨丨吐寒菜)澆畦(劉禹錫詩丨丨)
(引泉&KR0899;)分畦(歐陽詹太學講禮記記講之為言構也如農之耕田疇焉田疇將植而不實雖耕矣必耨丨其丨壟嘉榖于是)
(乎生典籍將肄以求明雖習矣必講窮其旨趣儒術由是乎成)瓜畦(韓愈詩丨丨爛文貝劉子翬詩不見蕭屯劉處士年年清)
(夢繞丨丨)通畦(元稹憶開元舊事詩繞院風瑟瑟丨丨水潺潺)風畦(杜牧詩丨丨杜若香)低畦(温庭筠雨中垂釣詩)
(小鳥擾曉沼犁泥齊丨丨)麥畦(章碣詩大半笙歌占丨丨)繞畦(陸龜蒙詩只今猶有疎野調但丨莓苔風雨丨韋莊詩樹)
(色遙藏店泉聲暗丨丨貫休詩霜滴紅蘭玉丨丨閑拖象屐到林西)綠畦(唐球詩晝傍丨丨&KR1573;嫩玉夜開紅竈撚新丹党懷英)
(詩擬葺小園師老圃丨丨春溜引連筒)欄畦(韓偓詩丨丨隔艾芝)菊畦(林寬詩衰蘚牆千堵微陽丨半丨又湏知不是)
(詩人事空憶泉聲丨畔丨)荒畦(王安石臺城寺側獨行詩春山撩亂水縱横籬落丨丨草自生楊載詩詰朝步丨丨莖葉稍離)
(披)露畦(蘇軾酒子賦暾朝霞於霜谷兮濛夜稻於丨丨)餘畦(蘇軾詩寸田有丨丨)新畦(蘇軾詩山家為割千房蜜)
(稚子丨丨五畝蔬)充畦(周邦彥賦同潁之禾旅生之榖丨丨冐時)雪畦(朱子詩病起試尋春逕草客來聊煑丨丨蔬)
連畦(朱子晚蔬園詩丨丨已放瑤簪路覆地行看玉本新郭鈺寄宋竹坡詩韭葉丨丨從料理菊花分逕共平安)空畦
(朱子詩禾黍經秋成收斂已丨丨)蔬畦(陸游詩自憐甫里家風在小摘殘丨遶廢丨又說與譍門謝來客要乘微雨理丨丨)
(林鴻詩野泉引得灌丨丨)烟畦(陸游詩菜出丨丨旋作供)芋畦(馬定國詩西家有客芻新酒紅葉蕭蕭蓋丨丨)麻畦
(王磵詩却汲井泉澆藥圃更疏陂水灌丨丨)方畦(郝經儀眞舘中暑詩破屋渾生薍丨丨孰插秧)畤畦(陳旅送張真人)
(代祠武當詩葱肴椒醑登瑤席定有神光起丨丨)雨畦(黃鎮成詩丨丨仍把耒風艇自收緡)前畦(楊載遣興詩春蔬茂)
(丨丨蒨蒨有顏色)蘭畦(徐賁詩水鶴晴時行麥隴園蜂暖處識丨丨)花畦(袁中道詩有時調馬出丨丨)
拾穗畦(列子林類年百歲底春被裘丨遺丨於故丨)治韭畦(齊民要術敢韭子如葱子法治畦下水悉與葵同然)
(畦欲極深四民月令正月上辛日掃除韭畦中枯葉)不作畦(齊民要術種茄丨丨丨直如種凡瓜法王建詩桂熟常收子蘭)
(生丨丨丨)青桐畦(種樹書種丨丨九月收子三月作丨種之)堂下畦(杜甫種萵苣詩丨丨可以丨呼童對經始苣兮)
(蔬之常隨事藝其子)水萬畦(盧綸詩河田丨丨丨)罫布畦(韓愈稻畦詩丨丨丨堪數枝分水莫尋又周權詩席地歴)
(疎塊罫畦理長鑱)二十畦(白居易村居詩種薤丨丨丨秋來欲堪刈)碧繡畦(杜牧朱坡詩火燎緗桃塢波光丨丨)
(丨)旋成畦(陸龜蒙詩藥味多從遠客齎旋添花譜丨丨丨)暗傍畦(韋莊詩泉聲丨丨丨)雨後畦(楊萬里詩)
(笋改階前路蔬眠丨丨丨)不分畦(楊基詩徑苔都上壁野菜丨丨丨)薯蕷畦(屠本畯詠薯蕷詩誰將丨丨沙丨植)
(煑得清泉映白石)
百二十畦(司馬光獨樂園記沼東治地為畦有百二十雜蒔草藥辨其名物而揭之)
對語(竹塢花畦)(月磵霜畦)(三逕一畦)(藥嶼蔬畦)(新稜舊畦)(水榭烟畦)(繡谷罫畦)(被隴充畦)
(蓬蒿逕芝术畦)(滋蘭畹拾穗畦)(黃雲隴碧繡畦)(雲千頃水萬畦)(篔簹谷薯蕷畦)(有城府無町畦)
摘句(引水灌蔬畦黃花蝶滿畦)(竹影亂侵畦泉聲咽稻畦)(多親種藥畦野水滿春畦)
(苜蓿垂花紫滿畦自著荷衣學種畦)(人耕紅破落花畦一種春花别町畦)(桔橰聲裏雨春畦生涯易足在蔬畦)
觿(戶圭切角錐童子所佩又支韻)
韻藻增佩觿(詩童子丨丨說苑知天道者冠鉢知地道者履蹻能治煩决亂者丨丨白居易詩十歲丨丨嬌穉子八行)
(飛札老成人徐渭雪詩刻畫爭先解丨丨又宋史藝文志郭忠恕丨丨三卷)小觿(禮記左佩紛帨刀礪丨丨金燧右佩箴管)
(線纊施縏袠大觿木燧)大觿(見上)觜觿(禮記仲秋之月日在角昏牽牛中旦丨丨中史記天官書小三星隅置曰丨丨)
(爲虎首主葆旅事)操觿(說苑百人丨丨不可為固結千人謗獄不可為直辭萬人比非不可為顯士)燧觿(韓愈詩願)
(君恒御之行止雜丨丨)童觿(吳萊詩塵書投梵夾美餉挈丨丨)
蠵(戶圭切大龜也)
韻藻鮮蠵(楚辭丨丨甘雞和楚酪只)
增靈蠵(爾雅釋魚二曰靈龜注靈龜即今觜蠵龜一名丨丨能鳴揚雄校獵賦蹈獱獺據黿鼉抾丨丨)臛蠵(楚辭露雞)
(丨丨厲而不爽些注露雞露棲之雞也有菜曰羹無菜曰臛厲冽也爽敗也)蟕蠵(嶺表錄異丨丨俗謂之兹夷乃山龜之巨)
(者孫綽望海賦瑇瑁熠爍以泳游丨丨煥爛以映漲)
縮趺蠵(徐渭雪詩想見窮酋鳴立&KR1387;親看床足丨丨丨)
烓(烏攜切行竈)
韻藻增效烓(方言丨丨明也)
媚權烓(徐渭雪詩併是凌寒貞歲相不同趨熱丨丨丨)火照烓(虞淳熙詩茶竈烟留浦行廚丨丨丨)
蔾(郎奚切丨蘆藥名又支韻)驪(郎奚切穆天子駿馬盜丨綠耳又支韻已見)
鸝(韻會音義與支韻同)緀(七稽切丨斐文章相錯貎)
凄(七稽切寒也)韻藻增凄凄(詩秋日丨丨百卉具腓又風雨丨丨雞鳴喈喈陶潛詩丨丨歲暮風翳翳經日雪李嶠送)
(李邕詩落日荒郊外風景正丨丨李乂詩驪歌一曲罷愁望正丨丨杜甫暮歸詩客子入門月皎皎誰家搗練風丨丨錢起宿新里)
(舘詩愁人待曉雞秋雨暗丨丨許渾詩禪扉倚石梯雲濕雨丨丨)秋凄(陶潛詩丨日丨且厲蘇軾酒子賦味盎盎其春融兮)
(氣凛冽而丨丨)風凄(陸海詩新秋夜何爽露下丨轉丨)
夜色凄(杜甫詩渺渺春風見蕭蕭丨丨丨)霜露凄(韋應物詩還持郡齋酒慰子丨丨丨)
桋(杜奚切樹之長條)韻藻增杞桋(詩山有蕨薇隰有丨丨傳丨枸檵也丨赤楝也正義言菜生於山木生於隰皆得其)
(所以興人生處於安樂以得其所)
睼(杜奚切遠視也又坐見)褆(杜奚切衣服好貌又紙韻)
㡗(呼鷄切&KR2676;丨赤紙)卟(古奚切問卜也)
繄(烏奚切是也辭也又赤黑繒亦戟衣也)
兒(五稽切姓也漢御史大夫丨寬)韻藻增賀兒(魏書宫氏志丨丨氏後改為兒氏)
䘽(五雞切衣裗之丨又薺韻)蜺(五稽切似蟬而小一曰虹丨)
橀(呼雞切木名)韻藻增榽橀(爾雅魄丨丨注魄大木細葉似檀今河東多有之齊人諺曰上山斫檀丨丨先殫)挈
橀(詩疏廣要檀木皮正青滑澤與繫迷相似繫迷一名丨丨)
鷈(土雞切鸊丨似烏而小)&KR2528;(匹支切丨斫)
暌(傾畦切韻會日入也玉篇違也日月相違)聧(苦圭切說文耳不相聽聾之甚者)
巂(戶圭切廣韻與&KR0008;同子丨鳥)韻藻增五巂(禮記車上不廣欬不妄指立視丨丨疏巂規也車輪一周為一規)
鑴(戶圭切大鐘)
酅(戶圭切地名)韻藻增歸酅(春秋莊公十有二年春王三月紀叔姬丨於丨)背酅(左傳晉侯宋公齊國歸父崔夭)
(秦小子愸次於城濮楚師丨丨而舍)
韓介酅(舊唐書天寳十二載夏五月乙酉以魏周隋依舊為三恪及二王後復封丨丨丨等公)
霋(七稽切霽謂之丨)&KR3871;(元圭切韻會車輪轉一周為丨通作巂)
笓(部迷切與篦同去髮垢者又取蝦竹器)韻藻增藜笓(魏略裴潛每之官不將妻子妻子貧乏織丨丨以自供)象
笓(虞淳熙詩游俠誇銀勒嬋娟斂丨丨)篝筌笓(博雅釋器丨丨謂之丨)
錍(匹支切丨斧又方支切)韻藻增貫錍(魏文帝飲馬長城窟行武將齊丨丨征人伐金鼓)箭錍(虞淳熙詩商祝)
(收繒繳西慈折丨丨)弧錍(徐渭詠雪詩蕩甲搖犀明練組長鵬大鏃拭丨丨)
粞(先稽切碎米)韻藻增斷粞(陸游詩丨丨作飯終年飽)
御定佩文韻府卷八之三
