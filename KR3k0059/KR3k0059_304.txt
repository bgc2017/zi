欽定四庫全書
御定佩文韻府卷三十
下平聲十五咸韻
咸(胡䜛切皆也悉也亦姓)
韻藻大咸(周禮春官大司樂以樂舞教國子舞雲門大卷丨丨大㲈大夏大濩大武注丨丨咸池堯樂也又山海經丨丨)
(之山無草木其下多金玉是山也四方不可以上)杖咸(周禮秋官伊耆氏掌國之大祭祀共其丨丨注咸讀為函老臣雖杖)
(于朝事鬼神尚敬去之有司以此函藏之既事乃授之)不咸(左傳昔周公弔二叔之丨丨故封建親戚以藩屏周注弔傷也)
(咸同也二叔夏殷之叔世國語小賜丨丨獨恭不慢又山海經大荒之中有山名曰丨丨有肅慎之國)英咸(歐陽修送梅堯)
(臣往湖州詩吳興太守詩亦好往奏玉琯和丨丨)韶咸(沈遼禪僧巖詩中間石鼔有異響擊拊想可參丨丨)巫咸(書丨)
(丨乂王家史記封禪書伊陟贊丨丨巫咸之興自此始竹書紀年太戊十一年命丨丨禱于山川又晉書天文志武帝時太史令陳)
(卓總甘石丨丨三家所着星圖以為定紀又山海經大荒之中有靈山丨丨巫即巫朌巫彭巫姑巫真巫禮巫抵巫謝巫羅十巫從)
(此升降百藥爰在又丨丨國在女丑北右手操青蛇左手操赤蛇在登葆山羣巫所從上下也緯略丨丨堯之醫者今平陽亦有丨)
(丨頂云是丨丨修真處更有丨丨山丨丨墓丨丨谷在夏縣東越絶書虞山者丨丨所出也虞故神出竒怪論衡丨丨能以祝延人)
(之疾離騷丨丨將夕降兮懷椒糈而要之注丨丨古神巫也當殷中宗之世降下也一云名咸殷之巫也又周禮春官簭人九簭之)
(名二曰丨丨注巫讀當為筮咸猶僉也謂筮衆心歡不也歸藏昔黃帝將戰筮于丨丨世本丨丨作筮張衡賦抨丨丨以占夢兮廼)
(貞吉之元符)彭咸(離騷雖不周於今之人兮願依丨丨之遺則注丨丨殷賢大夫諫其君不聽自投水而死揚雄反離騷棄)
(由𣆀之所珍兮蹠丨丨之所遺)季咸(莊子鄭有神巫曰丨丨知人生死禍福若神元稹詩荆俗欺王粲吾生問丨丨劉克莊贈)
(馬相士詩别有精微書不載待君見了丨丨来)陳咸(漢書丨萬年傳子丨字子康以萬年任為郎有異材抗直數言事刺譏近)
(臣萬年嘗病召咸教戒于牀下語至夜半咸睡頭觸屏風萬年大怒欲杖之咸叩頭謝曰具曉所言大要教咸讇也萬年乃不復言)
(吴質與魏太子牋張敞在外自謂無竒丨丨積憤思入京城皮日休詩才非師趙壹直欲效丨丨)王咸(後漢書鮑宣傳宣下)
(獄博士弟子丨丨舉幡太學曰欲救鮑司隸者會此會者千人)阿咸(杜甫杜位宅守歲詩守歲丨丨家椒盤已頌花蘇軾和子)
(由詩朝回兩袖天香滿頭上銀幡笑丨丨)
增速咸(易咸速也注物之相應莫丨乎丨)克咸(詩敦商之旅丨丨厥功陸機詩九區丨丨讌歌以詠)東咸(晉書)
(天文志亢丨丨西咸各四星在房心北日月星之道也星明則信吉)西咸(見上)雲咸(陳書蔡景歴傳丨丨斯奏自輟巴渝)
(把梓方雕豈盼樗櫪)小咸(山海經丨丨之山無草木冬夏有雪)少咸(山海經丨丨之山無草木多青碧敦水出焉)都
咸(南方草木状丨丨𣗳出日南三月生花實大如指長三寸七八月熟其色正黑)二咸(張衡週天大象賦丨丨防非而體正)
(七公議賢而糾慝)兩咸(步天歌罰有三星直鍵上丨丨夹罰如房状)来咸(黃庭堅文卜筮丨丨塗屋予野)蕭咸
(漢書王嘉傳嘉薦能吏丨丨薛修等皆故二千石有名稱天子納而用之)申咸(漢書師丹傳丹使吏書奏吏私寫其草事下廷)
(尉博士丨丨炔欽上書言漏洩之過不在丹以此貶黜恐不厭衆心)尹咸(漢書劉歆傳歆校祕書見古文春秋左氏傳歆大好)
(之時丞相史丨丨㠯能治左氏與歆共校經傳歆略從咸)李咸(謝承後漢書丨丨字元卓汝南西平人舉茂才除高密令政多)
(竒異自大鴻臚拜太尉約身率下常食脫粟飯醬菜而已不與州郡交通二千石牋記非公事不𤼵省以老乞骸骨悉還所賜物家)
(舊貧狭庇廕草廬)孫咸(後漢書景丹傳世祖即位㠯䜟文用平狄將軍丨丨行大司馬又酉陽雜爼襄州小將丨丨暴卒信)
(宿却蘇言至一處有吏引一僧對事云常囑丨丨寫法華經敕咸追對初咸不省僧固執之怱見沙門白地藏語云若弟子招承亦)
(自獲祐咸依言乃得無事遂破家寫經因請出家)包咸(後漢書丨丨傳字子良會稽曲阿人少為諸生師事右師細君習魯)
(詩論語王莽末為赤眉賊所拘執咸晨夜誦經自若賊異而遣之舉孝廉授郎中建武中入授皇太子論語又為其章句顯宗以咸)
(有師傅恩常特賞賜珍玩束帛奉禄增于諸卿咸皆散與諸生之貧者)傅咸(晉書丨丨傳咸字長虞剛簡有大節咸寧初襲)
(父爵在位多所執正吳都顧榮曰傅長虞為司隸勁直忠果劾按驚人雖非周才偏亮可貴也文心雕龍丨丨勁直而按辭堅深劉)
(隗切正而劾文闊略)阮咸(晉書丨籍傳丨字仲容仕達不拘與叔父籍為竹林之遊妙解音律善彈琵琶惟共親知弦歌酣宴)
(而已唐書禮樂志絲為丨丨又元行冲傳有人得古銅器似琵琶身正圓人莫能辨行冲曰此丨丨所作器也命易以木絃之其聲)
(亮雅樂家遂謂之丨丨陸龜蒙詩謝才偏許朓丨放最憐丨陸游詩閒理丨丨尋舊譜細傾白墮賦新詩)賀咸(南史沈文季傳)
(眀帝宴會朝臣以南臺御史丨丨為柱下史糾不醉者文季不肯飲被驅下殿)
將為咸(南史阮孝綽傳有善筮者張有道曰見子隠迹而心難眀自非考之龜蓍無以驗也及布卦既揲五爻曰此丨丨丨)
(應感之法非嘉遁之兆孝緒曰焉知後爻不為上九果成遁卦有道歎曰此所謂肥遁無不利象實應德心迹并也)
鹹(胡䜛切不淡)
韻藻作鹹(書潤下丨丨郭璞鹽池賦水潤下以丨丨莫斯鹽之最靈柳宗元晉問家獲丨丨之利人被六氣之用張濯靈)
(慶池神廟記既丨丨以正味亦凝質而成鹽)食鹹(東軒筆錄君子喜食酸小人喜丨丨本草心病禁鹹宜食酸脾病禁酸宜)
(丨丨雲笈七籖春宜食甘夏宜食&KR0605;秋宜食酸冬宜丨丨)禁鹹(見上)
冬多鹹(周禮天官食醬凡和春多酸夏多苦秋多&KR0605;丨丨丨調以滑甘)井復鹹(齊書房豹傳遷樂陵太守郡治瀕海)
(水多鹹苦豹命鑿一井遂得甘泉遐邇以為政化所致豹罷歸後丨味丨丨)
增鹽鹹(書爾惟鹽梅傳丨丨梅醋羹湏鹹醋以和之)鹵鹹(書潤下作鹹疏水性本甘久浸其地變而為鹵丨味乃丨)
(本草丨丨生河東池澤)味鹹(禮記孟冬之月其丨丨南史扶桑國傳扶桑東千餘里有女國食鹹草葉似邪蒿而氣香丨丨)
(酉陽雜爼有菜名芸藢類有三種𬗋色為上蔬味&KR0605;黃色為中蔬味甘青者為下蔬丨丨本草嘉魚春社前出秋社後歸首有黑點)
(長身細鱗肉白如玉丨頗丨食鹽泉故也崔黃中觀風驛新井記自荆門玉清宫三百里雖水泉丨丨鑿井疏源往往而有)大
鹹(禮記鹽曰鹹鹺注丨丨曰鹺爾雅滷矜鹹苦也注滷苦地也可矜憐者亦&KR0605;苦苦即丨丨吕氏春秋大甘大酸大苦大&KR0605;丨丨)
(五者充形則生害矣)會鹹(春秋僖公十有三年夏公丨齊侯宋公陳侯衛侯鄭伯許男曹伯于丨注鹹衛地東郡濮陽縣東南)
(有鹹城)盟鹹(春秋定公七年秋齊侯鄭伯丨于丨)酸鹹(戰國策黃雀俯噣白粒仰棲茂𣗳鼓翅奮翼不知夫公子王孫)
(左挟彈右攝丸將加已乎十仞之上以其𩔖為招畫遊乎茂𣗳夕調乎丨丨史記禮書口甘五味為之庶羞丨丨以致其美南史侯)
(景傳御甘露厨有乾苔味丨丨分給戰士急就篇丨丨酢淡辨濁清博物志皇甫隆遇青牛道士養性法食去肥濃節丨丨本草鹽)
(麩子生吳蜀山谷𣗳状如椿七月子成穗粒如小豆上有鹽似雪可為羹用嶺南人取子為末食之丨丨止渴將以防瘴韓愈酬盧)
(司門詩雲夫吾兄有狂氣嗜好與俗殊丨丨柳宗元報崔黯書吾嘗見病心腹人有思㗖土炭嗜丨丨者不得則大戚陸龜蒙散人)
(歌衣散單複便食散丨丨宜僧惠洪食菜詩一笑欲染指誡勿加丨丨)秋鹹(吴志陸敬宗傳在交州州治臨海海流丨丨敬)
(宗蓄水民得甘食)水鹹(北史勿吉國傳土多粟麥穄菜則有葵丨氣丨生鹽于木皮之上亦有鹽池論衡東海丨丨流廣大)
(也西川鹽井源泉深也西溪叢語石堰以東雖用竹盤而鹽色光白以近海丨丨故爾蘇軾詩五行丨本丨安擇江與井戴復古頻)
(酌淮河水詩東南丨多丨不如此水美)沙鹹(宋史河渠志陽武縣民邢晏等言曰丨丨瘠薄乞淤溉候深一尺計畝輸錢以)
(助興修金史張行簡傳如實有水占河塌不可耕種然後改撥若丨丨塉薄當準已撥為定)花鹹(宋史食貨志西北路有犯)
(丨丨禁者欲同鹽禁罪宰臣謂若比私鹽則有不同)嗜鹹(遼史國語解舔鹹鹿鹿性丨丨灑&KR1838;於地以誘鹿射之)舔鹹
(見上)泉鹹(管子斥埴宜大菽與麥其丨丨水流徙)臣鹹(晏子景公出遊于公阜梁丘據御六馬而来公曰據與我和者)
(夫晏子曰此所謂同也所謂和者君甘則臣酸君淡則丨丨今據也甘君亦甘安得為和)鍊鹹(淮南子鍊甘生酸鍊酸生&KR0605;鍊)
(苦生鹹丨丨生甘)生鹹(見上本草木生酸火生苦土生甘金生&KR0605;水丨丨)加鹹(論衡狄牙之調味也酸則沃之以水)
(淡則丨之以丨水火相變易故膳無鹹淡之失也)沃鹹(論衡刑罰失實不為異氣以變其過而又為寒于寒為温于温此猶)
(憎酸而丨之以丨惡淡而灌之以水也)地鹹(賈氏談錄夹河風性寒故民多傷風河洛東丨丨水性冷故民雖哺粟食麥而)
(無熱疾)石鹹(本草鹵鹹一名丨丨)刮鹹(本草并州末鹽乃丨丨煎鍊者不甚佳所謂鹵鹹是也)甘鹹(本草紫草)
(味丨丨而氣寒入心包絡及肝經血分韓維孔先生以山水略錄見約同遊詩先生以本来示我謂我所好同丨丨)微鹹(本草)
(石斛氣平味甘淡丨丨隂中之陽降也乃足太隂脾足少隂右腎之藥)省鹹(本草春宜省酸增甘以養脾夏宜省苦增&KR0605;以)
(養肺秋宜省&KR0605;增酸以養肝冬宜丨丨增苦以養心四季宜省甘增鹹以養腎)增鹹(見上)適鹹(七啟玄冥丨丨蓐收調&KR0605;)
海鹹(黎逢水化為鹽賦或在河而則淡或混丨而則丨)鹺鹹(沈亞之上李諫議書真偽雜鬻循戶而唱祈其售者偽十)
(九焉是椒桂之質𩔖而馨&KR0605;不為也梅醯之質𩔖而苦酸不為也鹽醢之質𩔖而丨丨不為也)&KR0605;鹹(柳宗元寄許京兆書當食)
(不知丨丨節適洗沐盥潄動逾歲時韓駒詩飲食忘丨丨汙垢失盥頮)腥鹹(蘇軾詩病怯丨丨不買魚爾来心腹一時虚)
知鹹(宋濓筆記序味滄海者一滴而丨丨采鄧林者一章而知材)劉鹹(殷文圭有賀同年第三人丨先輩丨辟命詩)
淡勝鹹(保生要錄凡食熱勝冷少勝多熟勝生丨丨丨)海藻鹹(本草鹹味涌泄故丨丨之丨以泄水氣也)腎欲
鹹(本草肝欲酸心欲苦脾欲甘肺欲&KR0605;丨丨丨)鹽池鹹(庾信哀江南賦弊箄不能救丨丨之丨阿膠不能止黃河之濁)
帶潮鹹(許渾維舟秦淮詩石梯迎雨潤沙井丨丨丨)海雨鹹(韋莊詩枕簟溪雲膩池塘丨丨丨)
函(胡䜛切丨谷關名又丨書亦姓又覃韻)
韻藻殽函(漢書張良傳關中左丨丨右隴蜀過秦論秦孝公據丨丨之固擁雍州之地又六合為家丨丨為宫一作崤蜀)
(都賦丨丨有帝皇之宅河洛為王者之里唐太宗入潼關詩丨丨稱地險襟帶壮兩京白居易夢遊春詩懷策入丨丨驅車辭郏鄏)
石函(漢書武帝紀注王者功成治定告成于天刻石紀號有金策丨丨金泥玉檢之封晉書河間王顒傳元康九年代梁王彤)
(為平西將軍鎮關中丨丨之制非親親不得都督關中顒于諸王為疎特以賢舉又郭文傳每遊山林彌旬忘反歴華隂之崖以觀)
(石室之丨丨南史蕭叡明傳母病風積年忽有一人以小丨丨授之曰此療夫人病函中惟有三寸絹丹書為日月字母服之即平)
(復隋書禮儀志傳國璽在六璽外惟封禪以封丨丨博物志雷煥掘豐城縣獄得丨丨有寳劍曰龍泉太阿抱朴子吳王伐石以治)
(宫室於合石之中得紫文金簡之書不能讀使使者持問仲尼曰吳王閑居有赤雀銜書以置殿上不知其義仲尼曰此乃靈寳之)
(方長生之法禹之所服隠在水邦年齊天地朝于紫庭者也禹將仙化封之名山丨丨之中乃今赤雀銜之殆天授也庾信柳遐墓)
(誌君子之陵止埋銅劍賢臣之墓惟銘丨丨温庭筠詩自憐金骨無人識知有飛龜在丨丨王逢虎樹亭詩凉隂慎翦伐留護丨丨)
(經又馬臻詩丨丨橋畔人烟晚挑得春光一擔歸)空函(晉書殷浩傳桓温將以殷浩為尚書令遺書告之浩欣然許焉將荅)
(書慮有繆誤開閉者數十竟達丨丨大忤温意由是遂絶南史梁武帝紀東昏以劉山陽為巴西太守使過荆州就行事蕭穎胄以)
(襲襄陽帝知其謀乃遣王天武龐慶國詣江陵徧與州府人書論軍事及山陽至巴陵帝復令天武齎書與穎胄兄弟帝謂張弘策)
(曰近遣天武往州府人皆有書今叚止有兩封與行事兄弟云一二天武口具及問天武口無所說天武是行事心膂彼聞必謂行)
(事與天武共隠其事則人人生疑山陽惑於衆口判相疑貳是馳兩丨丨定一州矣許渾詩定應標直筆寧為𤼵丨丨)百函
(晉書殷浩傳浩父羡為豫章太守都下人士因其致書者丨餘丨行次石頭皆投之水中宋書劉穆之傳穆之與朱齡石竝便尺牘)
(嘗于高祖座與齡石荅書自旦至中穆之得丨丨齡石得八十函而穆之應對無廢林逋詩上書可有三千牘下筆曾無一丨丨)
經函(洛陽伽藍記白馬寺漢明帝所立也帝遣使向西域求得經像時白馬負而来因以為名寺上丨丨至今猶存時放光明)
(耀于堂宇李郢宿憐上人房詩藥裹關身病丨丨寓道情)瓊函(陶弘景許長史碑丨丨玉檢綺幕繡巾皮日休詩丨丨静啓從)
(猿覻金液初開與鶴書)塵函(韓愈詩長安雨洗新秋出極目寒鏡開丨丨)
增劍函(禮記啓櫝疏啓開也櫝丨丨也獻劍則先開函也)開函(見上梁簡文帝詩丨丨脱寳釧向鏡理紈巾江總為)
(衡陽王讓吳郡表芝泥馳印𤼵命丨丨杜甫詩舍人退食收封事宫女丨丨近御筵納延龍頭觀詩丨丨雲氣濕近席雨聲寒)畫
函(周禮地官掌節以英蕩輔之注杜子春云蕩當為帑謂以函器盛此節或曰英蕩丨丨疏英蕩丨丨者其函猶是蕩但以英華)
(有畫義故更云丨丨也)杖函(周禮秋官伊耆氏其其杖咸注咸讀為函老臣雖丨於朝事鬼神尚敬去之有司以此丨藏之)
(既事乃授之)攢函(春秋晉侯會狄于丨丨注丨丨狄地)負函(左傳楚人既克夷虎乃謀北方左司馬眅申公夀餘葉公)
(諸梁致蔡于丨丨致方城之外于繒關注丨丨繒關皆楚地致之者會其衆也又北史虞慶則傳子孝仁大業九年伐遼監運有功)
(然性奢華以駱駝丨丨盛水養魚自給)書函(後漢書祭祀志以吉日刻玉牒丨丨藏金匱璽印封之舊唐書魏徵傳太宗曰)
(徵亡後朕遣人至宅就其丨丨得表一紙始立草表字皆難識高啟詩濯冠捧丨丨平明獻朝堂)關函(後漢書杜篤傳丨丨)
(守嶤山東道窮注函函谷關也)木函(晉書成都王潁傳潁進軍屯河南阻清水為壘造浮橋以通河北以大丨丨盛石沈之以)
(繫橋名曰石鼈水經注恒水有國王小夫人生肉胎大夫人妬之盛以丨丨擲恒水中有國王見水上丨丨開看見一小免端正殊)
(好王取養之)一函(晉書陶侃傳諸將皆請乘勝擊温邵侃笑曰吾威名已著何事遣兵但丨丨紙自足耳于是下書諭之邵)
(懼而走舊唐書蕭瑀傳高祖勅曰得公之言社稷所賴令賜金丨丨以報勿為推退陶弘景葛公碑有人漂海隨風忽值神島見人)
(授書丨丨題曰寄葛公令歸吳達之由是舉代翕然號為仙公陸龜蒙詩欲寄丨丨聊問訊洪喬寧作致書郵羅隠送周大夫詩三)
(桉駕前朝貢禮丨丨江表戰征功徐鉉紫陽觀詩惆悵霓裳太平事丨丨真跡鍊昭臺)大函(晉書劉超傳補句容令為百姓)
(所懷常年賦稅但作丨丨持别付之使各自書家産投函中訖送還縣百姓依實投上課輸所入有踰常年)署函(南史吕僧)
(珍傳宋季雅市宅居僧珍宅側僧珍生子季雅往賀丨丨曰錢一千閽人少之弗為通強之乃進僧珍親自𤼵乃金錢也)敕函
(南史杜驥傳兄坦長子琬為員外散騎侍郎文帝常有函詔敕坦琬輙開視信未及𤼵又追取之丨丨已𤼵大相推檢上遣主書詰)
(責驥并檢開函之主驥荅曰開函是臣第四息季文伏待刑坐上特原不問)密函(南史殷景仁傳景仁卧疾者五年雖不見)
(上而丨丨去来日中以十數朝政大小必以問焉)寳函(南史于陁利國傳梁天監元年其王瞿曇修跋陁羅夢至中國拜覲)
(天子陀羅本工畫乃寫夢中所見仍遣使并畫工奉表獻玉盤等物摸寫帝形以還其國比本畫則符同焉因盛以丨丨日加敬禮)
(元稹女樊詩環從枯𣗳得經認丨丨盛陸龜蒙詩丨丨映玉軸彩翠明霞鮮成廷珪詩丹井洗瓢分石髓丨丨封撿祕天文張憲黃)
(公洞詩蘚壁冷雲封鬼谷丨丨金穴祕神淵方䕫詩乘風徑欲眠香窟修月曾經𤼵丨丨王惲詩法護䨇欏𣗳經嚴七丨丨)詔
函(北史赤土國傳郍邪迦又將象二頭持孔雀盖以迎使人并致金盤金花以藉丨丨陸游詩平明置騎傳丨丨)金函(北史)
(赤上國傳以鑄金為多羅葉隠起成文以為表丨丨封之令婆羅門以香花奏蠡鼓而送之開天遺事明皇憂勤國政或有章疏則)
(探其理道優長者貯於丨丨中時取讀之黃鎮送澗上人詩丨丨奉旨傳香至白㲲圖形載法来方䕫詩叢綠聯環瑲玉佩殘黃鎖)
(骨見丨丨又雲笈七籖書以南和之繒封以丨英之丨)作函(隋書禮儀志車駕晨夜出入及涉險皆丨丨鹵簿應宿衛軍騎)
(皆執兵持滿各當其所保護方天明及度險乃奏解函撾鼓而依常列)解函(見上)萬函(舊唐書經籍志將使書千帙於)
(掌眸披丨丨於年祀覽錄而知旨觀目而悉詞)玉函(拾遺記周靈王時浮提之國獻神通善書二人佐老子撰道德經寫以玉)
(牒編以金䋲貯以丨丨及經成工畢二人不知所往神仙傳衛叔卿入太華山謂其子度世曰汝歸當取吾齋室西北隅大柱下丨)
(丨函中有神素書取而案方合服之一年可能乘雲而行道成来就我於此酉陽雜爼齊郡函山有鳥名王母使者昔漢武登此山)
(得丨丨長五寸帝下山丨丨忽為白鳥飛去世傳山上有王母藥函常令鳥守之又肅宗為免時常為明皇所器取上清玉珠繫於)
(頸及即位貯以翠丨丨置於卧内四方有水旱兵革之災則虔懇祝之無不應驗徐陵玉臺新詠序靈飛六甲高擅丨丨鴻烈仙方)
(長推丹枕王建宫詞真跡進来依字數别收鎖在丨丨中劉禹錫詩金闕傳本枝丨丨留寳歴杜牧詩丨丨怪牒鎖靈篆紫洞香風)
(吹碧桃蘇軾詩丨丨金鑰上天来朱子詩倘蒙大藥分金七豈羡竒方出丨丨陸游病退詩神訶金鼎藥龍出丨丨方)藥函
(見上)銀函(神仙傳隂長生裂黃素寫丹經一通封以白丨之丨置蜀綏山孔稚珪玄館碑朋白兔而侣青鳥啓丨丨而講金字)
(梁元帝賦紫臺石室之文青首丨丨之字庾信五張寺經藏碑丨丨東度金㲲南翻劉長卿詩丨丨竟誰𤼵金液徒堪薦)鐵函
(白帖慧達望見長千里氣色知必有舍利乃就掘得三石碑有丨丨函中有銀函盛三舍利)枕函(開天遺事每至秋時宫中)
(妃妾輩皆以小金籠捉蟋蟀閉于籠中置之丨丨畔夜聽其聲司空圖楊柳枝詞偶然樓上捲珠簾往往長條拂丨丨韓偓聞雨詩)
(羅帳四垂紅燭背玉釵敲著丨丨聲)黃函(李尤孟津銘丨丨白神赤符以信)紙函(魏武帝掾屬進得失令自今諸掾屬)
(侍中别駕常以月朔各進得失丨書丨封主者朝常給丨丨各一)𤼵函(吳質荅東阿王書信到奉所惠貺丨丨伸紙是何文)
(采之巨麗而慰諭之綢繆乎王僧孺荅江琰書丨丨伸紙朗若披雲)珍函(劉潜無量夀佛像碑猶有香杖叠衣紅爪紺髮可得)
(崇以妙刹顯用丨丨)提函(徐陵傅大士碑徙居鍾山之下定林寺京洛名僧學徒雲集莫不丨丨負帙問慧諮禪)印函
(庾信賀婁公碑龜轉丨丨蛇盤綬笥)潼函(庾信爾綿永神道碑西自丨丨東歸鞏洛)匭函(韓愈詩當今天子急賢良丨丨)
(朝出開明光)碁函(李商隠詩藥裏丹山鳳丨丨白石郎)瑶函(司空圖詩丨丨真跡在妖魅敢揚威韓維詩援蘿頫瞰石)
(底淨明鏡光溢青丨丨)雲函(皮日休詩藥苞陳雨匼詩草蠧丨丨又陸龜蒙詩月苗杯舉存三洞丨蘂丨開叩九章)數
函(陸龜蒙詩除却丨丨圖籍外更將何事結良朋)雕函(陸龜蒙詩釣家隨野舫仙藴逐丨丨)琅函(韋莊詩家藏何所寳)
(清韻滿丨丨宋真宗先天紀序丨丨瓊韞竹簡芸籖晁補之詩丨丨萬過隂魄悲心無丹白鑪生免傅若金龍翔寺詩寳網自鳴空)
(裏樂丨丨時出賜来經吳澄題閣早山詩九重香案分雲篆八景丨丨記玉題)藏函(李肇東林寺經藏碑合開元崇福舊錄總)
(一萬卷舉丨以志丨隨函以命軸高啟佛舍訪吕山人詩飯分齊鉢裏書寄丨丨中)&KR0581;函(張希復詩香字銷芝印金經𤼵丨丨)
冊函(薛逢觀冊尊號詩孔雀扇分香案出衮龍衣動丨丨来)新函(王珪詩内庫丨丨進御茶龍團春足建溪芽)朱
函(蔡襄詩丨丨青錦囊寳軸紅牙籖)諫函(蘇舜欽詩投顙觸丨丨獻言何耿介)千函(蘇軾讀道藏詩宫中復何有戢)
(戢丨丨書虞集贈楚石琛藏主詩貝葉啓丨丨木榻脫䨇履)奏函(朱子詩丨丨夜入眀光殿底事廬免探得知)鳬函
(閻長言丁氏思祖亭詩鶴野三千里丨丨五百年)黼函(王逢錢塘春感詩五色丨丨開玉座九重湯藥下銀罌)法函
(戴良詩禪窟已鐫新賜翰丨丨惟啓舊藏經)捧函(高啟媯蜼子歌丨丨近前殿龍顔喜回春又丨丨當殿曉進史秉燭鎖院)
(宵書麻)兩函(五燈會元鼎州李翶刺史嚮藥山元化屢請不赴乃躬謁之問如何是道山曰雲在青天水在瓶李欣惬作禮)
(而述偈曰鍊得身形似鶴形千株松下丨丨經我来問道無餘說雲在青天水在瓶)
謗木函(南史梁武帝紀詔于公車府丨丨胏石旁各置一丨若肉食莫言山阿欲有横議投丨丨丨若功在可策身才高妙)
(擯壓莫通百姓已窮九重莫達若欲自申並可投胏石函)胏石函(見上)九鈿函(東宫舊事白玉佩步搖一具丨丨丨)
(盛之又玉海咸平三年高麗王誦遣周仁紹至登州陳慕化之意召見賜誦鈿函詔)麒麟函(酉陽雜爼歴城縣魏眀寺中有)
(韓公碑魏公曾言此碑詞義最善常藏一本於枕中故家人名此枕為丨丨丨韓公諱麒麟)鯉魚函(嫏嬛記試鶯以朝鮮)
(厚繭紙作丨丨丨兩面俱畫鱗甲腹下令可以藏書此古人尺素結魚之遺制也)憲簡函(元稹送崔侍御詩再礪神羊角)
(重開丨丨丨)乳滴函(皮日休詩床寒不柰雲縈枕經潤何妨丨丨丨)五百函(五燈會元相國裴休親書大藏經丨)
(丨丨號迄今寳之)
對語(劍匣碁函)(玉檢銀函)(書槴經函)(三箧百函)(黃紙案紫泥函)(水紋簟雲蘂函)(青鐵硯黃金函)
緘(古咸切丨封)
韻藻三緘(家語孔子觀周廟有金人丨丨其口而銘其背曰古之慎言人也梁簡文帝謝賚碧慮棋子屏風啟喜逐恩来)
(驩同鳳舞言因謝盡更類丨丨謝觀王言如絲賦知駟足之難及保丨丨之可守白敏中息夫人不言賦永忘一顧之念難奪丨丨)
(之志嚴維送桃巖成上人詩餘生願依止文字欲丨丨皮日休詩時訛輕五羖俗淺重丨丨)機緘(莊子天其運乎地其處乎)
(日月其争于所乎孰主張是孰維網是孰居無事而推行是意者其有丨丨而不得已耶洞天清錄琴乃靈物與造化同丨丨非他)
(物比也謝靈運山居賦覽眀達之撫運乘丨丨而理默)
不能緘(李白詩寄書道中歎淚下丨丨丨)
增啟緘(宋史錢勰傳知開封府老吏畏其敏欲困以事導人訴牒至七百勰隨即剖决簡不中禮者緘而識之閱月聽訟一)
(人又至勰曰汝前訴云云吾識以某字丨丨示之上下皆驚咤全唐詩話許棠久困名場咸通末馬戴佐大同軍幕棠往謁之一見)
(如舊相識留連數月但詩酒而已未嘗問所欲一旦大會命使者以棠家書授之棠驚愕莫知其来丨丨即知戴潛遣一介恤其家)
(矣)題緘(宋史陳自強傳自強貪鄙四方致書餽必丨其丨云某物并獻凡書題無并字則不開)封緘(金史禮志冊寳)
(殿太常官一人季視其丨丨謂之點寳李適之法觀大禪寺碑永淳歲有三婆羅門寄金銀珠寳于師復置牀簀而歸西域其後有)
(賊劫房惟此珠寳獨在出入三載主乃東来各以還之丨丨如故唐彦謙索蝦詩丨丨托䨇鯉于焉来遠求)𤼵緘(元史成宗)
(紀勅凡上封事者命中書省丨丨視之然後以聞獨孤授清簟賦丨丨而冰氣驚容入座而波文滿目)如緘(莊子其厭也丨)
(丨以言其老洫也注其厭沒于欲老而愈洫有如此者)表緘(唐國史補路嗣恭初平五嶺元載奏言嗣恭多取南人金寳是)
(欲為亂試召之必不入朝三伏中遣使至嗣恭請待秋凉柳渾泣曰公有大功方暑而追是為執政所中矣健步追還丨丨公今日)
(過江宿石頭驛乃可嗣恭從之代宗謂載曰嗣恭不俟駕行矣載無以對)華緘(非煙傳𤼵丨丨而思飛諷麗句而目斷)駢
緘(老學庵筆記宣和間雖風俗已尚謟諛然猶趨簡便久之乃有以駢麗牋啟與手書俱行者主於牋啟故謂手書為小簡然猶)
(各為一緘已而或厄于書吏不能俱達于是丨丨之謂之䨇書)一緘(鼠璞裴思謙從仇士良求狀頭高鍇廷譴之次年鍇知舉)
(誡門下不得受書題思謙懷士良丨丨易𬗋衣趨階下曰軍容有狀薦裴思謙書中與求巍峩鍇欲略見之思謙曰卑吏便是思謙)
(人物堂堂鍇見改容從之賈島寄令狐綯詩丨丨論賈誼三蜀寄嚴家許渾寄路中丞詩何以慰行旅如公書丨丨周朴喜賀拔先)
(輩除正字詩黃紙晴空墜丨丨聖朝恩澤洗冤䜛)龍緘(玉海玉笈雲囊之術丨丨鳳藴之圖)幽緘(謝惠連𢷬衣詩盈篋)
(自余手丨丨候君開李白詩丨丨倘相傳何必向天台)外緘(鍾岏食蚶蠣議眉目内闕慙渾沌之竒礦殼丨丨非金人之慎)
心緘(江總徐孝穆墓銘辭奔太史筆利干將丨丨武庫口定雌黃)香緘(王勃七夕賦綵襻魚頭比目縫丨丨燕尾同心)
(縛)瑶緘(王勃秋夜山亭宴序啟丨丨者攀勝集而長懷披瓊翰者仰高筵而不暇又乾元殿頌丨丨考懿金板藏功崔融賀)
(雨請復膳表捧丨丨而風起迎寳字而星流令狐楚謝賜華嚴額狀仰窺金榜跪捧丨丨喬潭羣玉山賦蕩青簡兮綠字煥丨丨兮)
(金絡温庭筠老君廟詩百二關山扶玉座五千文字闕丨丨盧肇喜楊舍人入翰林詩御筆親批翰長銜夜開金殿送丨丨羅鄴獻)
(庾員外詩曾降丨丨薦姓名攀雲幾合到蓬瀛羅隠寄王從事詩貪將醉袖矜鶯谷不把丨丨附鯉魚)宋緘(李邕石賦鄙丨)
(丨之謬識嘉禹鑿之神謨)瓊緘(崔融上尊號表犧車五色對玉匣而如遲雲盖三層伴丨丨而不去)開緘(李白詩况有錦)
(字書丨丨使人嗟杜甫詩諸舅剖符近丨丨書札光韋應物酬張協律詩公府適煩倦丨丨瑩新篇韓愈和盧雲夫送盤谷子詩丨)
(丨忽覩送歸作字向紙上皆軒昂孟郊連州吟丨丨白雲斷眀月墮衣襟權德輿酬從兄南仲詩丨丨捧新詩瓊玉寒青葱韓偓玉)
(合詩丨丨不見新書迹帶粉猶殘舊指痕鄭谷酬張補闕寒甚見寄詩丨丨雖覩新篇麗破鼻須聞冷酒香歐陽修詩滑公井泉釀)
(最美赤泥印酒新丨丨韓駒曹山老送筍蕨詩丨丨喜風韻喚客少淹留鄭侠詩丨丨列宿動芒角相輝煥)遥緘(王昌齡贈)
(張荆州詩王君飛舄仍未去蘇躭宅中意丨丨)披緘(蕭穎士荅李清河書亦既丨丨慰慘交集)捧緘(令狐楚謝賜臘日口)
(脂等表丨丨跪𤼵以喜以駭)素緘(白居易詩丨丨署丹字中有瓊瑶篇劉基詩旅人珍重黃柑贈愧乏瓊瑶荅丨丨)傳
緘(杜牧李賀歌詩集序太和五年十月中半夜時舍外有疾呼丨丨書者牧曰必有異亟取火来及𤼵之果集賢學士沈公子明)
(書一通曰我亡友李賀歌詩四編子與我為集序)空緘(羅隠謝全郎中啟蝶舞鶯啼丨丨永恨)懸緘(羅隠辭令狐相)
(公啟殷函軫念劉紙丨丨)泥緘(翁承贊奉使封閩王歸京洛詩丨丨𬗋誥御恩光信馬嘶風出洛陽)兩緘(王禹偁回襄陽)
(周奉禮詩武關西畔路巉巖兩月勞君寄丨丨)神緘(韓維仙長老山水略錄詩攀藤直上出雲背巖戶閉邃疑丨丨)縢緘
(鄭侠詩東床書一架西榻經一函如是歲月深吻舌如丨丨虞集詩畢宏韋偃出中祕營丘北苑開丨丨)魚緘(張昱詩丨丨尺)
(素雖云密事載空言始可憐)蘇緘(宋史忠義傳丨丨字宣甫泉州晉江人知邕州蠻䧟欽廉破邕四砦緘閱州兵與郡人分)
(地自守既受圍緘晝夜行勞士卒𤼵神臂弓射賊所殪甚衆蠻知外援不至囊土高數丈蟻附而登城遂䧟緘縱大自焚神宗聞緘)
(死嗟悼贈奉國軍節度使謚忠勇曰昔張廵許遠以睢陽蔽遮江淮不能過也緘沒後夏人謀寇桂州行數舍見大兵從北来呼曰)
(蘇城隍領兵来報怨懼而引歸邕人為緘立祠)
葛藟緘(漢書楊王孫傳窾木為匵丨丨為丨注藟蔓也緘束也又後漢書王符傳桐木為棺葛采為緘注采猶蔓也)思
莫緘(韓愈望秋詩曲江荷花盖十里江湖生目丨丨丨)瀑布緘(李洞贈可上人詩糢糊書卷烟嵐滴狼籍衣裳丨丨)
(丨)隔歲緘(顧雲投顧端公啟華髮灑倚門之淚遠書開丨丨之丨)紫綺緘(韋莊詩古柳紅綃織新篁丨丨丨)
洞中緘(張希復詩井通松底脈書拆丨丨丨)藥苗緘(陸龜蒙詩鑵香杉蠧膩山信丨丨丨)門無緘(沈遼禪僧)
(巖詩東西有道若蛇竇白雲羃羃丨丨丨)柳眼緘(張以寧詩雪擁蘆芽短寒禁丨丨丨)白絹緘(徐&KR0958;詩携来茗椀堪)
(供客新啓旗槍丨丨丨)
對語(一諾三緘)(金鑰玉緘)(青絲籠白絹緘)
摘句(千山碧霧緘孤根暖尚緘)(竹戶半雲緘泥章未破緘)(臨風一笑喜開緘筍莖初長土猶緘)
(消得天厨書幾緘一雨郵傳過海緘)
嵒(五咸切巖也又嶃丨山高貌亦地名)
韻藻岑嵒(琴賦山川形勢則盤紆隠深崔嵬丨丨注丨丨危險之形江淹翡翠賦峰丨丨而蔽日𣗳静暝而臨泉)
增翠嵒(韋莊李氏小池亭詩遲客登高閣題詩繞丨丨)入嵒(方干贈中岳僧詩坐来藂木大誰見丨丨年)三嵒
(郝經靈泉行丨丨鼎峙勢欲墜元氣突兀彊拄撑)射嵒(宋无靈巖寺上方詩颶母丨丨風動地蛟精徙穴霧迷空)梅嵒
(陳益稷詩丨丨有約人知否幾處朱闌看白雲)絳嵒(雲笈七籖五芝被丨丨四階植琳瓊)劉嵒(南史沈峻傳周官一書為)
(羣經源本峻特精此書比日時開講肆羣儒丨丨沈宏沈熊之徒竝執經下坐北面受業)吕嵒(集仙傳丨丨字洞濱又字希雲)
(九江人也曾受真詮于正陽子)趙嵒(圖畫見聞志梁駙馬丨丨酷好繪事兼工小筆有鬻畫者必以善價售之祕藏圖軸僅五)
(千卷嘗令胡翼品第優劣時人謂之趙家畫選場)
冠嵒嵒(張衡賦丨丨丨其映盖兮佩綝纚以輝煌注嵒嵒冠貌)桃花嵒(李白安陸白兆山丨丨丨詩歸来丨丨丨)
(得憩雲窗眠對嶺人共語飲潭猿相連)冷起嵒(圖繪寳鑑丨丨丨居京師工傳神至正間嘗寫御容稱旨)
讒(士咸切譖也乂陷韻)
韻藻堲讒(書朕丨丨說殄行震驚朕師元稹為蕭相國謝告身狀高宗命說乃申納誨之詞大舜相龍爰有丨丨之訓)
信讒(詩亂之又生君子丨丨左傳卻宛直而和國人說之費無極惡之令尹子常賄而丨丨無極譛卻宛焉史記陳丞相世家)
(項王為人意忌丨丨必内相誅離騷荃不察余之中情兮反丨丨而齋怒)聽讒(詩序采苓刺晉獻公也獻公好丨丨焉又儀禮)
(瑱用白纊疏瑱塞耳以玉象等為之示不丨丨管子毋監於䜛言母丨丨聽䜛則失士陸龜蒙詩水石應容病松篁未丨丨)去
讒(禮記丨丨遠色賤貨而貴德)口讒(韓詩外傳哀公問取人孔子曰無取健無取佞無取丨丨健驕也佞謟也䜛誕也)
謗讒(韓愈酬盧雲夫詩望秋一章已驚絶猶言低抑避丨丨蘇軾詩慎勿怨丨丨乃我得道資)譏讒(蘇軾詩世事漸艱吾)
(欲去永隨二子脫丨丨)
增懼讒(詩采葛序采葛丨丨也李白有采葛詩)止讒(詩采苓疏經三章皆上二句刺君用䜛下六句教君丨丨薛登)
(論選舉疏昭王賜輅馬以丨丨永固戮樊世以除譛)見讒(詩搆我二人疏二人謂人君與丨丨之人也漢書鄒陽傳梁王令人)
(刺殺盎上疑梁殺之使者冠盖相望責梁王梁王始與勝詭有謀陽争以為不可故丨丨)怒讒(詩君子如怒疏又言君子在位)
(之人見䜛人之言如怒責之見有德賢者如福禄之則此亂庶幾可疾止君子何不丨丨而福賢以止亂乎)除讒(左傳沈尹)
(戍言於子常曰知者丨丨以自安也今子愛讒以自危也)愛讒(見上)内讒(左傳雖盡敵猶有丨丨不如違之)服讒
(左傳靖譛庸回丨丨蒐慝)甘讒(左傳䜛鼎之銘疏讒地名禹鑄九鼎於丨丨之地故曰䜛鼎)起讒(國語翟人出逆申生)
(欲戰狐突曰若惠於父而遠於死惠於衆而利社稷其可以圖之乎况其危身於翟以丨丨於内也)多讒(國語管子沒矣丨丨)
(在側注䜛謂易牙䜿刁之屬後漢書皇甫嵩傳雖云丨丨不過放廢猶有令名死且不朽)數讒(漢書王陵傳吕湏常以平前為)
(高帝謀執樊噲丨丨平曰為丞相不治事日飲醇酒戲婦人)畏讒(漢書陳平傳平奏事喪前吕后哀之曰君出休矣平丨丨)
(之就因固請之得宿衛中)納讒(漢書杜欽傳晉獻被丨丨之謗申生蒙無罪之辜)被讒(漢書賈誼傳屈原楚賢臣也丨)
(丨放逐作離騷賦申培詩說揚之水兄弟為人所間而丨丨者訴之詞)毁讒(漢書劉向傳更生使其外親上變事言竊聞故)
(將軍蕭望之等皆忠正無私欲致大治忤於貴戚尚書今道路人聞望之等復進以為且復見丨丨必曰嘗有過之臣不宜復用是)
(大不然)忠讒(漢書劉向傳邪正雜揉丨丨並進)疾讒(漢書劉向傳石顯誣譛張猛令自殺於公車更生傷之乃著丨)
(丨擿要救危及世頌凡八篇依興古事悼已及同𩔖也陽固刺䜛詩天丨丨說汝其至矣無妄之禍行將及矣)快讒(漢書陳湯)
(傳援人之功以懼敵棄人之身以丨丨)免讒(後漢書馬援傳夫撡孔父之忠而不能自丨於丨此鄒陽之所悲也)遇讒
(後漢書馬援傳朱勃年十二能誦詩書常候援兄况辭言嫻雅右扶風請試守渭城宰援見之自失及援為將軍封侯而勃位不過)
(縣令援常待以舊恩而卑侮之勃愈身自親及援丨丨惟勃能終焉易林重耳恭敬丨丨出處)奸讒(吳志諸葛瑾傳丨丨並起)
(更相䧟懟轉成嫌貳)天讒(隋書天文志卷舌六星在天街北主口語以知佞䜛也中一星曰丨丨主巫醫張衡週天大象賦卷)
(舌則丨丨之表附耳屬天高之隅)近讒(晏子丨丨好優惡文而疏聖賢)斥讒(素書癉惡丨丨所以止亂)遭讒(申培)
(說詩巷伯孟子丨丨而被宫刑而作此詩曾鞏祭彭江州文去不須臾我亦丨丨)國讒(說苑傷善者國之殘也蔽善者丨之)
(丨也)恨讒(易林黿羹芬香染指拂裳口饑打手公子丨丨)挺讒(潜夫論屈原得君而椒蘭丨丨)遠讒(論衡䜛以口害)
(人佞以事危人䜛人以直道不違佞人依違匿端䜛人無詐慮佞人有術數故君皆能丨丨親仁莫能知賢别佞)遘讒(管輅)
(别傳京房目見丨丨之黨耳聽青蠅之聲面諫不從而猶道路紛紜輅處魏晉之際藏智以樸卷舒有時妙不見求愚不見遺可謂)
(知幾相邈也)密讒(江表傳諸葛瑾在南郡人有丨丨瑾者陸遜表保明瑾無此權報曰子瑜與孤從事積年恩如骨肉非外)
(言所間也)逢讒(九歎行叩誠而不阿兮遂見排而丨丨劉祥連珠良寳遇拙則竒文不顯達士丨丨則英才滅耀)作讒
(梁鴻適吳詩欲乘策兮縱邁疾吾俗兮丨丨)積讒(江淹上建平王書積毀銷金丨丨磨骨)好讒(陽固刺䜛詩番番緝)
(緝䜛言側入君子丨丨如或弗及)避讒(庾信連珠韓非客秦丨丨無路信陵在趙思歸有年又擬詠懷詩丨丨應采葛忘情)
(遂食薇)防讒(杜甫詩結舌丨丨柄探腸有禍胎)察讒(李觀項籍碑明以丨丨竒計得施矣恕而愛人百姓樂推矣)
囂讒(周朴赤城中巖寺詩誰知將俗耳来此避丨丨)冤讒(周朴詩黃紙晴空墜一緘聖朝恩澤洗丨丨)晉讒(韓偓)
(感事詩丨丨終不解魯瘠竟難痊)憂䜛(范仲淹岳陽樓記登斯樓也則有去國懷鄉丨丨畏譏滿目蕭然感極而悲者矣)
蒙讒(文天祥贈卓大著詩丨丨以去國七年無怨懟)羣讒(虞集張獻武王廟碑辭邃深蔽虧丨丨切膚)
傷於讒(詩巷伯序寺人丨丨丨故作是詩也)不反讒(國語杜原欵告於申生曰吾聞君子不去情丨丨丨注反謂覆)
(校自申理也)吕&KR0912;讒(史記陳丞相世家太后面質吕&KR0912;於陳平曰鄙語曰免婦人口不可用顧君與我何如耳無畏丨丨)
(之丨也)郭開讒(漢書馮唐傳李牧之為趙將委任而責成功乃得盡其知能後會趙王遷立用丨丨丨而誅李牧㠯顔聚)
(代之是㠯為秦所滅)誣罔讒(後漢書馬援傳卒遇三夫之言横被丨丨之丨)三至讒(後漢書班超傳李邑上書陳西)
(域之功不可成又盛毀超超聞之嘆曰身非曾參而有丨丨之丨恐見疑於當時矣)巧言讒(易林無有絶明丨丨為丨)白
黑讒(沈佺期被彈詩庶以丨丨丨顯此涇渭質)靳尚讒(許渾詩代有王陵戅時無丨丨丨)宫臣讒(陳基詩御)
(史不容丞相忌司隸側目丨丨丨)
蔽鄣於讒(卜居屈原既放三年不得復見竭志盡忠丨丨丨丨心煩意亂不知所從)
銜(戶監切馬勒口中)
韻藻詭銜(莊子夫馬加之以衡扼齊之以月題而馬知介倪闉扼鷙曼丨丨竊轡故馬之知而能至盗者伯樂之罪也)
轡銜(列子齊輯乎丨丨之際而急緩乎脣吻之和韓詩外傳急丨丨者非千里之御也淮南子權勢者人主之車輿爵禄者人)
(臣之丨丨也楚詞乘騏驥而馳騁兮無丨丨而自載李尤轡銘丨丨在手緩急必時賞罰在心中和是思蘇軾詩馮夷窟宅非梁棟)
(御寇車輿謝丨丨楊萬里詩影静長安道凉風響丨丨)頭銜(摭遺仁王寺僧喜唱望江南後出主一刹未幾欲歸歌曰當初)
(只欲轉丨丨轉得丨丨轉不堪何似仁王高閣上倚欄閒唱望江南范成大呈幼度詩手板丨丨意已慵墨池書枕興無窮陸游詩)
(拜賜眀時散吏名丨丨字字敵冰清)署銜(國老談苑陳彭年在翰林所兼十餘職皆文翰清秘之目時人謂其丨丨為一條冰)
(陸游子遹調官得永平錢監詩丨丨汝勿憎銅臭就養吾方喜飯香)冰銜(見上虞集詩鄉人遊雪界郡倅試丨丨)兩銜
(杜甫魏將軍歌將軍昔著從事衫鐵馬馳突重丨丨)
脱重銜(韓愈詩歸来得便即游覽暫似壮馬丨丨丨)
增横銜(詩勿士行枚箋枚如箸丨丨之於口為繣結於項中)撙銜(戰國策伏軾丨丨横歴天下漢書王吉傳馮式丨丨)
(馳騁不止注撙促也)心銜(漢書外戚傳景帝立齊栗姬男為太子景帝嘗屬諸姬子曰吾百歲後善視之栗姬怒不肯應言不)
(遜景帝丨丨之林景熙病起詩猶抱遺經在丨丨覆載仁)利銜(漢書張敞傳敞弟武為梁相敞問武欲何以治梁武敬憚兄謙)
(不肯言敞使吏送至關戒吏自問武武曰馭黠馬者丨其丨策梁國大都吏民凋敝且當㠯柱後惠文彈治之耳)駘銜(後漢)
(書崔寔傳馭委其轡馬丨其丨)密銜(南史沈浚傳臺城為侯景所圍簡文使浚往景所浚正色責景景歎曰是真司直也然丨)
(丨之)兼銜(北史魏宗室安南王楨傳尒朱榮略之姑夫略素所輕忽略又黨于鄭儼徐紇榮丨丨之按略楨之孫)口銜
(北史厙狄干傳狄干子士文嘗入朝遇上賜公卿入左藏任取多少人皆極重士文獨丨丨絹一疋兩手各持一疋上問其故士文)
(曰臣口手俱足餘無所須上異之别賞遺之東京夢華錄車駕登宣德樓下赦樓前立大旗謂之盖天旗旋立雞竿約高十數丈竿)
(尖有一大木盤上有金雞丨丨紅幡子書皇帝萬歲字梁簡文帝詠飛来鸂鶒詩丨丨長生葉翅染昆明苔常建詩黃金作身䨇飛)
(龍丨丨明月噴芙蓉李白詩青鳥海上来今朝𤼵何處丨丨雲錦字與我忽飛去韓愈精衛銜石填海詩丨丨山石細心望海波平)
深銜(舊唐書羅藝傳大業時藝官虎賁郎將煬帝令受李景節度督軍於北平藝任氣縱暴每凌侮於景頻為景所辱藝丨丨)
(之郝經趙州石橋詩丨丨密匝無罅隙嵌磨妥帖堅且圓)龍銜(唐書車服志五路皆重輿右載闟戟黻文旂首金丨丨錦結綬)
(及緌帶垂鈴盧照隣詩丨丨寳盖承朝日鳳吐流蘇帶晚霞張說踏歌詞丨丨火𣗳千重艷雞踏蓮花萬歲春吳融緜竹山詩初疑)
(崑崙下夭嬌丨丨燭朱弁蘇子翼送黃精酒詩丨丨雞銜名雖異兔公羊公事可考五燈會元澧州洛浦山元安禪師見夹山問朝)
(陽已昇夜月不現時如何山曰丨丨海珠遊魚不顧)雕銜(唐書車服志德宗嘗賜節度使時服以丨丨綬帶謂其行列有序牧)
(人有威儀也)鶻銜(唐書車服志袍襖之制三品以上服綾以丨丨瑞草鴈銜綬帶及䨇孔雀白居易詩魚綴白金隨步躍丨)
(丨紅綬遶身飛)鴈銜(見上)入銜(唐書百官志高宗以後改易官名以黃門侍郎郭待舉兵部侍郎岑長倩等同中書門下)
(平章事平章事丨丨自待舉等始白居易和元少尹詩南宫起請無消息朝散何時得丨丨)全銜(遼史禮志皇后生辰儀契)
(丹漢人合班進夀酒舞蹈五拜引大臣一員上殿欄外褥位搢笏執臺琖進酒皇帝皇后受琖退復褥位授臺出笏欄内拜跪自通)
(丨丨祝夀臣等謹進千萬歲夀酒訖引下殿復位)民銜(管子法立而民樂之令出而丨丨之法令之合于民心如符節之相)
(得也則主尊顯)缺銜(莊子夫愛馬者以筐盛矢以蜄盛溺適有蚊䖟僕緣而拊之不時則丨丨毀首碎胸意有所至而愛有所)
(亡可不慎邪)相銜(韓非子涸澤蛇將徙有小蛇謂大蛇曰子行而我隨之人以為蛇之行者耳必有殺子不如丨丨負我以)
(行人必以我為神君也岑參詩願托周周羽丨丨谿水湄歐陽原功詩舳艫尾丨丨密次若鱗甲)放銜(易林丨丨垂轡奔馬)
(不制)鳥銜(易林白丨丨餌鳴呼其子施披張翅来從其母水經注桑乾水潜承大原汾陽縣北燕京山之大池池在山原之上)
(世謂之天池池中嘗無斥草及其風澤有淪輙有小丨翠色投淵丨出若會稽之耘鳥也王維勅賜櫻桃詩纔是寝園春薦後非關)
(御苑丨丨殘司空曙玫瑰花詩透枝蜂遶易礙刺丨丨妨宋无詩丨丨丸罷藥猿捨著殘棋吳鎮題畫詩莫道春風吹不到門前依)
(舊丨丨花五燈會元襄州廣德義禪師僧問如何是異日已前人師曰萬年枯木丨丨来)鶴銜(易林白丨丨珠夜食為明秦觀)
(游龍瑞宫詩丨丨寳箭排煙去龍護金書帶雨來陸游詩廟後故梁龍化去山前遺箭丨丨来)烏銜(水經注東陽顔烏以淳孝)
(著聞後有羣丨丨鼓集顔烏所居之邨烏口皆傷一境以為顔烏至孝故致慈烏欲令孝聲遠聞又名其縣曰烏傷矣蘇軾詩無人)
(可訴丨丨肉有弟難憑犬寄書)蛇銜(桓譚新論丨丨之珠百代之傳寳以之彈鵄則不如泥丸之勁也異苑昔有田父耕地值)
(見傷蛇在焉有一丨丨草著瘡上經日傷蛇走田父取其草餘葉以治瘡皆騐本不知草名因以丨丨為名薛季宣讀邸報詩豺祭)
(如生獸丨丨欲報珠)官銜(因話錄韓僕射臯為京兆尹時久旱祈雨縣官讀祝文一一心記公之家諱及稱丨丨畢而誤呼先)
(相公名公但慘然因命重讀亦不之罪白居易聞行簡恩賜章服詩齒髮恰同知命歲丨丨俱是客曹郎李商隠詩丨丨同畫餅面)
(貌乏凝脂周朴詩李膺門客為閒客梅福丨丨改舊銜皮日休詩百篇宫體喧金屋一日丨丨下玉除張雨詩但倚茅君為座主從)
(稱外史作丨丨)舊銜(見上方䕫木犀花詩枝空蟾窟今誰記猶道東陵繫丨丨)人銜(本草人參一名丨丨其成有階級故)
(名蘇軾紫團參詩舊聞丨丨芝生此羊腸嶺)鑣銜(楚詞斷丨丨以馳騖兮暮去次而敢止)曳銜(楚詞鴟龜丨丨鮌何)
(聽焉)弛銜(崔駰臨洛觀賦丨丨縱策逸如奔颺)良銜(李尤轡銘馬知丨丨進取道里人知善政令行禁止)縱銜(傅休)
(奕良馬賦丨丨斯逝攬鞚則止)金銜(傅休奕馳射馬賦丨丨玉羈文勒鏤鞍白居易對酒吟丨丨嘶五馬鈿帶舞䨇姝温庭筠)
(春洲曲紫騮蹀躞丨丨嘶岸上揚鞭煙草迷徐鉉和蕭少卿馬上詩抱甕何人灌藥畦丨丨為爾駐平堤宋无四馬卷詩丨丨初脱)
(齒新齊蹄玉無聲赤汗微)仰銜(鮑照謝原疏丨丨俯媿行歎坐戚)委銜(梁武帝贖刑詔雖省事清心無忘日用而丨丨)
(廢策事未獲從)箭銜(吴均邊城將詩丨丨鴈門石氣振武安瓦)咀銜(庾信馬射賦丨丨拉鐵逐日追風)蜂銜(庾信)
(園花詩燕送歸菱井丨丨上蜜房李商隠詩蝶銜花蘂丨丨粉共助青樓一日忙又五燈會元舒州天柱山崇慧禪師僧問如何是)
(西来意師曰白猿抱子来青嶂丨蝶丨花綠蘂間)蝶銜(見上)蟲銜(庾信紇干弘碑文獸則相負渡江丨則相丨出境)
窗銜(庾信至仁山銘壁繞藤苗丨丨竹影)雲銜(&KR0605;德源霹靂引丨丨天笑明雨帶星精落王昌齡詩祝融之峯𬗋丨丨翠)
(如何其雪嶄嵓劉長卿詩罏峯絶頂楚丨丨楚客東歸棲北岩)嶺銜(唐太宗秋日詩丨丨宵月挂珠穿曉露叢)山銜(李白)
(詩鴈别秋江去丨丨好月来陸游詩丨口正丨初出月渡頭未散欲歸雲)月銜(李白詩丨丨樓間風泉潄階下石僧洪恩詩香)
(爐煙漸歛湖口丨初丨)天銜(錢起送薛判官赴蜀詩路極巴水長丨丨劍峯缺)日銜(竇叔向過擔石湖詩丨丨高浪)
(出天入四空無)萬銜(沈亞之祭韓令公文櫪甲馬之丨丨惟君王之所指)鶯銜(常衮詠玫瑰花詩蝶散搖輕露丨丨入夕)
(陽韓偓櫻桃詩堪充鳳食留三島誰遣丨丨過五湖&KR0605;愿詩丨丨晚色啼深𣗳燕掠春隂入短墻郭翼詩高桃花𤼵江林裏蝶弄丨)
(丨四散飛)新銜(元稹詩蕭何歸舊印鮑永授丨丨鄭谷詩得意却思尋舊跡丨丨未切向蘭臺張蠙詩丨丨便合兼朱黻應待)
(蒼生更舉論王禹偁詩芸閣丨丨捧詔歸歴陽湖畔拜庭闈唐庚詩舊物杯中酒丨丨海上翁)斜銜(白居易詩好看落日丨丨)
(處一片春風映半環秦韜玉織錦婦詩合蟬巧間䨇盤帶聯鴈丨丨小折枝)銀銜(白居易詩丨丨叱撥欺風雪金屑琵琶費)
(酒漿)塵銜(羅衮謝諸知己啟縣吏丨丨擺脫忽同于蟬蛻諫臣清級超昇遽遂于鸞翔)轉銜(顧雲上路相公啟許以丨)
(丨致諸外府側聆嘉命寂聽好音)野銜(李頻詩丨丨天去盡山夹漢来深)鎻銜(薛逢宫詞丨丨金獸連環冷水滴銅)
(龍畫漏長)玉銜(李山甫公子家詩錦袖妬姬争巧笑丨丨嬌馬索閒游韓偓詩丨丨花馬踏香街詔遣追懽綺席開郝經賞紅)
(梅詩丨丨徑踏黃河冰貂帽颯簷掀紫錦)魚銜(章碣觀錫宴詩丨丨嫩草浮池面蝶趁飛花到酒邊)改銜(皮日休詩四載)
(加前字今来未丨丨)蘚銜(陸龜蒙詩丨丨荒磴移桑屐花浸春醪挹石缸)鵲銜(陸龜蒙題襲美書印囊詩丨丨龜顧妙無)
(餘不愛封侯愛石渠)前銜(司空圖詩宦路丨丨閒不記醉鄉佳境興方濃黃庭堅詩只恐使君乘傳去拾遺今日是丨丨)名
銜(李洞贈可上人詩不斷清風牙底嚼無因内殿得丨丨)犬銜(唐球詩問寒僧接杖辨語丨丨衣五燈會元南嶽西園蘭)
(若曇藏禪師養一犬常夜經行時其丨丨師衣師即歸方丈)鷺銜(裴說詩丨丨魚入寺鴉接飯隨船)省銜(羅隠送劉)
(校書之新安寄吳常侍詩才子丨丨非末客楚君科第是同人)頓銜(唐無名氏愛妾換馬樂府去日豈無霑袖泣别時猶解丨)
(丨嘶)鴉銜(梅堯臣鴉山茶詩昔觀唐人詩茶詠鴉山嘉丨丨茶子生遂同山名鴉戴表元寒食詩寒沙犬逐游鞍吠落日丨丨)
(祭肉飛五燈會元袁州仰山慧寂通智禪師隨潙山游山到磐陀石上坐師侍立次忽丨丨一紅柿落在面前潙拾與師師接得洗)
(了度與潙潙曰子甚處得来師曰此是和尚道德所感潙曰汝也不得無分即分半與師)羈銜(韓維詩人生蕭散不易得常苦)
(世累為丨丨)啄銜(王令原蝗詩鴟鵶丨丨各取飽充實腸腹如撐支)䨇銜(蘇軾月兔茶詩君不見鬭茶公子不忍鬭)
(小團上有丨丨綬帶䨇飛鸞高啟詩秃衿繡羅短馬逸丨丨斷)鞍銜(秦觀騕䮍圖詩丨丨不施韁復脫旁無馭者氣騰越)征
銜(張耒詩已過寺西三十里為君回首駐丨丨)階銜(劉克莊中秋解印詞丨丨免得管兵農嬉到昏鐘睡到齋鐘)鼠
銜(馬臻幽居詩穴丨苦丨詩藁去溪螯喜薦酒尊来)
鳳凰銜(詩序文王受命疏丨丨丨丹書于文王之都易林丨丨丨書元珪賜我封為晉侯又宋史輿服志天子之服有衮冕)
(前後十二旒二纊並貫真珠又有翠旒十二碧鳳銜之在珠旒外李嶠和受圖温洛詩文如龜負出圖似鳳銜来李商隠詩願得化)
(為紅綬帶許教䨇鳳一時銜秦韜玉詩獻賦未為龍化去除書猶喜鳳銜来陸龜蒙詩我志如魚樂君詞稱鳳銜陳陶歌地圖龜負)
(出天詔鳳銜將五燈會元洪州同安丕禪師僧問客来將何祇待師曰金果朝来猿摘去玉花晚後鳳銜来又白雲深覆古寒岩異)
(草靈花彩鳳銜)白狼銜(禮記殷人尚白疏天命以白故殷有丨丨丨鉤又紇干俞玉鈎賦孤懸亳野狼銜虚貴于殷年迥燭)
(汾隂鼎見方慙于漢葉)赤雀銜(禮記周人尚赤疏天命以赤故周有丨丨丨書又易林燕雀銜茅以生孚乳兄弟六人交)
(好孝悌又白居易詩豆苗鹿嚼解烏毒艾葉雀銜奪鷰巢)鵠蒼銜(博物志徐君宫人娠而生卵以為不祥棄之水濱獨孤母)
(有犬丨丨丨以東歸獨孤母覆煖之遂&KR2920;成兒生時正偃故以為名徐君宫中聞之乃更錄取長而仁智襲君徐國後鵠蒼臨死生)
(角而九尾實黃龍也)調於銜(申鑒自近御遠猶夫御馬焉和于手而丨丨丨則可以使馬)蒺藜銜(李賀馬詩不知)
(口硬軟先擬丨丨丨)醉隠銜(許渾過温州李給事宅詩給事為郎日青溪丨丨丨又吕時臣詩藻煙布地不須芟雲鳥依人)
(著𨼆銜)翰長銜(盧肇喜楊舍人入翰林詩御筆親題丨丨丨夜開金殿送瑶緘)利口銜(陸龜蒙詩女媧鍊五石天)
(缺猶可補當其丨丨丨罅漏不復數)日西銜(韋莊詩訪僧舟北渡貰酒丨丨丨又李覯詩昔年乘醉舉歸帆隠隠前山日半)
(銜)紫鸞銜(羅隠酬王羅令公詩錦笈瓊囊往復連丨丨丨到浙江邊)金雞銜(陸游迎赦詩青城回仗國人喜丨丨)
(丨赦天恩覃五燈會元二十七祖般若多羅懴曰震旦雖闊無别路要假兒孫脚下行丨丨解丨一粒粟供養十方羅漢僧)刺
史銜(楊萬里自跋道院集詩新詩猶作江西集為帶筠州丨丨丨)散人銜(劉克莊詩半生常帶丨丨丨)大書
銜(方䕫木犀花詩收拾萬金歸賈槖不須麟閣丨丨丨)鳳咮銜(張雨玉笙謠丨丨丨明珠鳳翼排素翎)半峯銜
(徐&KR0958;詩寒信催花三月近夕陽流影丨丨丨)
得之於銜(列子丨丨丨丨應之於轡)
對語(水鑑冰銜)(手版頭銜)(珠勒玉銜)(蝶宿鶯銜)(鴛鴦集鳳凰銜)(黃龍負赤雀銜)(高士傳散人銜)
摘句(綸音出鳳銜好月被山銜)(歸馬脫羈銜芹泥帶雨銜)(䨇角吳童控馬銜玉霄散吏是頭銜)
巖(五銜切峯也險也峻廊也)
韻藻傅巖(書夢帝賚子良弼其代予言乃審厥象俾以形旁求于天下說築丨丨之野惟肖傳丨氏之丨在虞虢之界通)
(道所經有澗水壊道常使胥靡刑人築護此道說賢而隠代胥靡築之以供食漢書敘傳殷說夢𤼵于丨丨周望兆動于渭濱楚辭)
(說操築于丨丨兮武丁用而不疑周朴詩寰中不用憂天旱霖雨看看屬丨丨)築巖(見上黃庭堅詩丨丨𤼵夢寐獵渭非熊螭)
巖巖(詩節彼南山維石丨丨又泰山丨丨魯拜所詹魏書王椿傳丨丨廊署無不遇之士忪忪&KR1103;獨荷酒帛之恩隋書音樂志)
(肅肅清夜丨丨寝門世說山公曰嵇叔夜之為人也丨丨若孤松之獨立又王公目太尉丨丨清峙壁立千仞又王丞相云刁玄亮)
(之察察戴若思之丨丨近思錄孔子天地也顔子景星卿雲也孟子泰山丨丨之氣象也宗炳詩長松列竦肅萬𣗳丨丨詭張載劍)
(閣銘丨丨梁山積石峨峨楊烱渾天儀賦華盖丨丨俯臨于帝座離宫奕奕旁絶于天津盧照鄰詩蕩蕩千門如錦繡丨丨䨇闕似)
(芙蓉薛能吳姬詩夜鏁重門畫亦監眼波嬌利瘦丨丨)巉巖(爾雅崒者厜㕒注謂峯頭丨丨劉勰新論聳石丨丨輪囷糺結)
(猨狖之所便也人上而慄高唐賦登丨丨而下望兮臨大阺之稸水琴賦崔嵬岑嵓玄嶺丨丨謝朓宣城郡内登望詩威紓距遥甸)
(丨丨帶遠天李白詩石頭丨丨如虎踞凌波欲過滄江去賈島詩郡北最高峯丨丨絶雲路蘇軾後赤壁賦履丨丨披蒙茸踞虎豹)
(登虬龍)崇巖(晉書曹毗傳虞公潛丨丨以頤神梁生適南越以保慎又張忠傳其居依丨丨幽谷鑿池為窟室釋惠遠詩丨)
(丨吐清氣幽岫棲神跡)千巖(晉書顧愷之傳人問以會稽山川之狀愷之云丨丨競秀萬壑争流草木蒙籠若雲興霞蔚老)
(學庵筆記李莊簡公泰𤼵奉祠還里居于新河先君築小亭曰丨丨亭盡見南山公来必終日鮑照登廬山詩丨丨盛阻積萬壑勢)
(廻縈雪賦盼隰則萬頃同縞瞻山則丨丨俱白李白詩萬壑與丨丨峥嶸鏡湖裏杜甫木皮嶺詩遠岫争輔佐丨丨自崩奔)
增嶔巖(公羊傳殽之丨丨是文王之所辟風雨者也注其處險阻隘勢一人可要百故文王過之馳驅常若辟風雨史記司)
(馬相如傳槃石祳崖丨丨倚傾漢書揚雄傳崇丘陵之駊騀兮深溝丨丨而為谷杜篤論都賦雍州西被隴蜀南通漢中北據谷口)
(東阻丨丨)批巖(史記司馬相如傳丨丨衝壅奔揚滯沛注批擊也)深巖(史記司馬相如傳蛟龍赤螭䱎䲛螹離鰅鰫鰬)
(魠禺禺鱋魶揵鰭擢尾搌鱗奮翼潜處乎丨丨温庭筠詩丨丨藏浴鳳鮮隰媚潜虬)探巖(漢書揚雄傳丨丨排碕薄索蛟螭)
破巖(後漢書丁鴻傳壊崖丨丨之水源自涓涓干雲蔽日之木起于蔥青)蒼巖(後漢書袁紹傳紹出軍入朝哥鹿腸山丨)
(丨谷口討干毒圍攻五日破之唐書高麗傳薛仁貴救高偘戰金山高麗銳甚仁貴横擊大破之斬首五萬級拔南蘇木底丨丨三)
(城引兵略地與李勣會)山巖(晉書摯虞傳河濱丨丨豈或有懷道釣築而未感扵夢兆者乎隋書牛弘傳漢興敦尚儒術建)
(藏書之䇲置校書之官屋壁丨丨往往間出西京雜記淮南王好方士皆以術見遂有畫地成江河撮土為丨丨)重巖(晉書)
(陸機陸雲傳贊高詞迥映如朗月之懸光疊意廻舒若丨丨之積秀唐書南蠻傳環王本林邑也其南大浦有五銅柱山形若倚盖)
(西丨丨東涯海漢馬援所植也洛陽伽藍記張倫造景陽山有若自然其中丨丨複嶺嶔崟相屬棗據詩丨丨吐神溜傾觴挹湧波)
(張正見遊虎丘山詩丨丨標虎據九曲峻羊腸王勃詩興洽林塘晚丨丨起夕煙駱賓王詩丨丨抱危石幽澗曳輕雲杜甫詩小驛)
(香醪嫩丨丨細菊斑)石巖(晉書顧愷之傳嘗圖謝鯤象在丨丨裏云此子宜置丘壑中三輔黃圖雲陽宫東北有石門山岡巒)
(糾紛干霄秀出有丨丨容數百人上起甘泉觀胡曾四皓廟詩四皓忘機飲碧松丨丨雲電隠高蹤又唐書地理志巖州長樂郡縣)
(丨丨)窮巖(齊書杜京産傳葺宇丨丨採芝幽澗南史隠逸傳序藏景丨丨蔽名愚谷劉楨處士國文甫碑潜心丨丨游心載籍)
(薄世名也)蜜巖(梁書傅昭傳出為臨海太守郡有丨丨前後太守皆自封固專取其利昭以周文之囿與百姓其之大可喻小)
(乃教勿封)依巖(南史王弘之傳始寧沃洲有佳山水弘之丨丨築室謝靈運顔延之竝相欽重魏書李謐傳結宇丨丨憑崖鑿)
(室李白詩丨丨望松雪對酒鳴絲桐韋莊詩小橋低跨水危檻半丨丨)高巖(南史陶弘景傳吾見朱門廣厦雖識其華樂而)
(無欲往之心望丨丨瞰大澤知此難立止自恒欲就之魏書来大千傳從太宗校獵見虎在丨丨上大干持矟直前刺之應手而死)
(楚辭上丨丨之峭岸兮處雌蜺之摽顛棗據詩深谷下無底丨丨暨窮蒼柳宗元詩丨丨瞰清江幽窟潜神蛟許渾詩冰池通極浦)
(雪徑遶丨丨)西巖(南史雷次宗傳宋元祐十五年徵至都開館扵雞籠山聚徒教授久之還廬山後又徵詣都為築室扵鍾)
(山丨丨下謂之招隠館泰山記丨丨為仙人石閭東巖為介丘東南巖名日觀李白詩暫出東城邊遂遊丨丨前柳宗元詩漁翁夜)
(傍丨丨宿曉汲清湘燃楚竹)東巖(見上王勃送盧主簿詩丨丨富松竹歲暮幸同歸盧照隣文西溪汲水丨丨負薪蘇軾詩)
(談笑萬事真何有一時付與丨丨酒)紫巖(南史劉峻傳遊東陽丨丨山築室居焉為山棲志其文甚美華陽國志有綿竹出丨)
(丨山經綿竹入洛王績詩幽人在何所丨丨有仙躅)頽巖(隋書食貨志金門象闕咸竦飛觀丨丨塞川構成雲綺)鑿巖
(隋書楊素傳陳南康内史吕仲肅屯岐亭正據江峡于北岸丨丨綴鐵鏁三條横截上流以遏我船)白巖(唐書太宗紀貞觀十)
(九年六月丁酉克丨丨城)黃巖(唐書地理志台州臨海郡縣丨丨易林雨師娶婦丨丨季子成禮既婚相呼南止膏雨下土年)
(歲大有)龍巖(唐書地理志漳州漳浦郡縣丨丨)雲巖(唐書地理志丹州咸寧郡縣丨丨王丘詩偉哉謝安石携妓入)
(東山丨丨响金奏空水灔朱顔韓愈詩白首寓居誰借問平地寸步屈丨丨陸龜蒙詩暫来從露冕何事買丨丨)綢巖(唐書)
(地理志婺州義烏縣武德四年以縣置綢州因丨丨為名)綘巖(唐書地理志昇州句容縣西南三十里有丨丨湖麟德中令楊)
(延嘉因梁故隄置後廢大歴十二年令王昕復置周百里為塘立二斗門以節旱暵開田萬頃丨丨故赤山天寳中更名樊珣丨丨)
(湖記句容西南二十三里曰赤山天寳中改為丨丨山以文變質也山外周流則有湖塘舊址)疏巖(唐書房琯傳以琯資機算)
(詔總經度驪山丨丨剔藪為天子游觀)隠巖(唐書鄭薰傳薰再知禮部舉引寒畯士類多之既老號所居為丨丨)玉巖
(宋史陽孝本傳隠于城西通天巖蘇軾自海外歸過而愛之號之曰丨丨居士)譙巖(宋史譙定𫝊愛青城大面之勝棲遁其中)
(蜀人指其地曰丨丨)鷲巖(遼史地理志海州南海軍節度本沃沮國地高麗為沙卑城渤海號南京南海府叠石為城幅員九)
(里都督沃晴椒三州故縣沃沮丨丨龍山濱海昇平靈泉皆廢王融樂府丨丨標遠勝鹿野究清玄盧藏用文丨丨西閻象教東流)
仙巖(遼史地理志嬪州柔遠軍刺史本渤海晴州故縣五天晴神陽蓮池狼山丨丨皆廢江總文丨丨石榻仙宇石牆地云正)
(域道示修羊李德裕詩丨丨接絳氣谿路雜桃花李紳憶萬歲樓望金山詩蜃嘘雲栱飛江島鼇噴丨丨隔海瀾王貞白有丨丨詩)
嵁巖(莊子賢者伏處太山丨丨之下柳宗元永州新堂記將為穹谷丨丨淵池扵郊邑之中則必輦山石溝澗壑凌絶嶮阻疲)
(極人力乃可以有為也)岑巖(管子山陵丨丨淵泉閎流高下肥磽物有所宜故曰地不一利)登巖(易林播鼓丨丨卒無)
(憂凶朱子詩丨丨出囂塵入谷媚泉石)蘭巖(搜神記滎陽縣南百餘里有丨丨山峭拔千丈常有䨇鶴素羽皦然日夕偶影)
(翔集名山志丨丨在蘭溪口竦二峯峯頭如鳥翅)空巖(拾遺記禹鑿龍關之山至一丨丨有獸状如豕銜夜明之珠其光如)
(燭楊素詩深溪横古𣗳丨丨卧幽石吕温詩丨丨起白虹古嶽生紫氣蘇軾風水洞詩細細龍鱗生亂石團團羊角轉卜丨黃庭堅)
(詩丨丨静落鐘聲響古木倒掛藤蘿昏)窟巖(水經注廬山山川明淨風澤清廣氣爽節和土沃民逸嘉遁之士繼響丨丨龍)
(潜鳳采之賢往往忘歸矣秦始皇漢武帝及太史公司馬遷咸升其巖望九江而眺鐘彭焉)廻巖(水經注汶水自入莱蕪谷)
(夹路連山百數里水隍多行石澗中出草藥饒松柏林藿綿濛崖壁相望或傾岑阻徑或丨丨絶谷清風鳴條山壑俱響周鍼登吳)
(岳賦叠巘攢壁丨丨列屏)華巖(水經注華嶽本一山當河河水過而曲行河神巨靈手盪脚蹋開而為兩今掌足之跡仍存丨)
(丨)天巖(水經注鹽澤南面層山丨丨雲秀池谷泉深左右壁立間不容軌謂之石門)赭巖(水經注桂陽有山數百里)
(丨丨迭起冠以青林與雲霞亂采上有白石英下有大堂基耆舊云堯行宫所)飾巖(水經注文水又南逕縣謁泉山之上頂其)
(山石岸地險壁立天固崖平有石室去地五十餘丈層松丨丨列柏綺望)層巖(水經注自太行以西王屋以東丨丨高峻天時)
(霖雨衆谷走水小石漂迸吴均八公山賦絶壁嶮巇丨丨廻互駱賓王出石門詩丨丨遠接天絶嶺上棲烟)羅巖(水經注營)
(水出營陽泠道縣南流山西流逕九疑山下磐基蒼梧之野峯秀數郡之間丨丨九舉各導一谿岫壑負岨異嶺同勢遊者疑焉故)
(曰九疑山)裴巖(水經注觀陽縣東有丨丨其下有石鼔形如覆船扣之清響遠徹)目巖(荆州記平樂有山臨水岩間有)
(兩目如人眼極大瞳子黑白分明名為丨丨)兩巖(荆州記始興機山東有丨丨相向如鴟尾石室數十所經過皆聞金石聲)
素巖(武陵記碧潭鏡澈百尺見底丨丨若雪松如插翠)靈巖(潯陽記赤山崖峻壁上多丨丨生僊菜村人恒採之也庾)
(闡詩丨丨霞蔚石室鱗構駱賓王詩丨丨聞曉籟洞浦漲秋潮張繼游丨丨詩丨丨有路入烟霞臺殿高低釋子家范成大詩一年)
(一度游山寺不是丨丨即虎丘)絶巖(吳地記虎丘山丨丨聳壑茂林深篁為江左丘壑之表劉琨詩攬轡命徒侣吟嘯丨丨中)
峰巖(張野廬山記廬山天將雨則有白雲或冠丨丨或亘中嶺俗謂之山帶不出三日必雨)松巖(李嗣真後書品右軍)
(飛白如丨丨點黛蓊欝而起朝雲飛泉潄玉灑散而成暮雨王勃八仙逕詩奈園欣八正丨丨訪九仙戴叔倫詩醉歸花徑雲生履)
(樵罷丨丨雪滿蓑)下巖(硯史端州巖有四丨丨上巖半邊巖後礫巖丨丨第一穿洞深入石細扣之清越者温潤着墨快仁)
(廟已前賜史院官硯多是西溪叢語端硯丨丨色紫如猪肝密理堅緻温潤而澤儲水𤼵墨叩之有聲)上巖(見上硯史丨丨)
(在山上石性乾紫色深理粗性硬其巖深處間有潤者而眼終不如下巖也李之彦硯譜端石有眼者最貴謂之鸜鵒眼唯丨丨有)
(眼眼之貴者青黃綠三色相重多者凡九重王惲詩彤管夢傳江令筆紫袍歸抱丨丨端)温巖(硯史下巖石亦有不乏者然方)
(城丨丨十磨此石三十磨方及)北巖(蘇易簡硯譜歐陽永叔云端溪以丨丨而上龍尾以深溪而上)硯巖(葉樾端溪硯譜)
(端州東斧柯山盖靈羊峡之對山也登山三四里即為丨丨先至者曰下巖有泉出焉雖大旱不涸下巖之上曰中巖中巖之上曰)
(上巖自上巖轉山之背曰龍巖盖唐取硯之所自下巖得石勝龍巖龍巖不復取)洪巖(雲林石譜饒州樂平縣東山鄉地名)
(丨丨有三洞名木梓𣗳水岩各有岩穴炬火而入自水巖上半間可不數十步方到底聞水聲如雷窮之即無水源其中有石田鐘)
(鼓磬仙人嶂有石佛羅漢相儀如生)水巖(見上)嶄巖(招隠士谿谷丨丨兮水曾波九歎山參差以丨丨兮阜杳杳以蔽日)
(杜甫詩被堅執銳略西極崑崙月窟東丨丨鄭侠詩清樽酌宜深古語交丨丨)距巖(七啟鏡機子攀葛藟而登丨丨而立)觸
巖(琴賦顛波奔突狂赴争流丨丨觝隈欝怒彪休)倚巖(嵇康卜疑集將苦身竭力剪除荆棘山居谷飲丨丨而息乎謝靈運)
(佛影銘丨丨煇林傍潭鑒井借空傳翠激光𤼵冏劉孝綽詩丨丨忽廻望援蘿遂上征劉孝威詩丨丨欣石冷臨池愛水凉錢起登)
(秦嶺半巖遇雨詩丨丨假松盖臨水羡荷衣韓愈詩丨丨睨海浪引袖拂天星)岡巖(傅休奕正都賦神嶽䨇立丨丨崟崟)嵩
巖(陸機赴洛道中詩頓轡倚丨丨側聽悲風響)峻巖(潘岳詩幽谷茂纖葛丨丨敷榮條)盤巖(江賦域之以丨丨豁)
(之以洞壑)幽巖(遊天台山賦凝思丨丨朗詠長川上官昭容游長寧公主流杯池詩丨丨仙桂滿今日恣情攀史&KR1304;仁夀鏡賦)
(光能照乘不遺罔象之珠跡在丨丨為啓崆峒之道杜洩越人獻馴象賦食豐草于丨丨之麓飲清流于長江之湄)望巖(王羲)
(之詩丨丨懷逸許臨流想竒莊)懸巖(庾肅之山贊丨丨沓翳神明攸居庾闡詩丨丨溜石髓芳谷挺丹芝庾信詠畫屏風詩丨)
(丨泉溜響深谷鳥聲春唐明皇途經華嶽詩翠崿留斜影丨丨冒夕烟)端巖(宋武帝洞井贊丨丨毓泉挹祥吐禎)枕巖
(謝靈運山居志序世識多云歡足本在華堂丨丨漱流者乏扵大志故保其枯槁余謂不然)傍巖(謝靈運詩隨山流濬潭丨)
(丨藝枌梓任昉竟陵王行狀依林搆宇丨丨拓架吳融詩丨丨依𣗳結簷楹夏物蕭疎景更清)棲巖(謝靈運詩託身青雲上丨)
(丨挹飛泉李白詩丨丨君寂滅處士余龍蠖)連巖(謝靈運詩丨丨覺路塞密竹使徑迷趙冬曦三門賦鑿丨丨而瀉㶑羅崛)
(島以攅空蔡文恭奉和夏日遊山應制詩丨丨聳百仞絶澗臨千丈)窺巖(謝靈運詩丨丨不覩景披林豈見天)遠巖(謝靈)
(運詩丨丨映蘭薄白日麗江臯)背巖(謝靈運文南檐臨澗北戶丨丨以此息心當無所忝劉峻東陽金華山棲志丨丨面壑層)
(軒引景邃宇臨崖博敞閒虚李涉詩野寺尋花春已遲丨丨惟有兩三枝)崑巖(梁昭明太子貌雪詩無羡丨丨列素豈匹振鷺)
(羣飛顧雲文訪道丨丨鳴鸞茨岫)藏巖(梁簡文帝南郊頌序屠羊釣壑之士厭洗耳而襲簮佩版築丨丨之逸去慘榖而紆)
(珩組)鍾巖(沈約郊居賦惟丨丨之隠欝表皇都而作峻)專巖(沈約桐賦丨丨擅嶺或孤或叢枝封暮雲葉映晝虹)青
巖(沈約赤松澗詩何時當来還延佇丨丨側李嶠神龍歴序丨丨啟而六甲飛黃瓖堙而五行缺張九齡詩日落丨丨際谿行綠)
(篠邊儲光羲詩卜築丨丨裏雲蘿四垂隂)憑巖(沈約桐柏山金庭館碑因高建壇丨丨考室)叢巖(范雲登三山詩仄逕)
(崩且危丨丨聳復垂楊炎燕支山神寧濟公伺碑丨丨懸抱煙雨屑窣趙嘏詩白雲谿北丨丨東𣗳石夜與潺湲通)密巖(丘遲)
(有夜𤼵丨丨口詩)鄭巖(庾肩吾荅陶隠居賚术煎啟綠葉抽條生扵首峯之側紫花摽色出自丨丨之下)碧巖(陶弘)
(景水仙賦丨丨無霧綠水不風李白詩夜到清溪宿主人丨丨裏張祜送人歸蜀詩紅𣗳兩崖開霽色丨丨千仞漲波痕)開巖
(陶弘景文東霞啟暉丨丨引燭庾信詩引泉恒數派丨丨即十重)風巖(陳後主樂府丨丨朝蕊落霧嶺晚猨吟蘇軾詩丨丨)
(水穴舊聞名)隔巖(蕭詮猿啼詩丨丨還嘯侣臨漳自響空)瓊巖(庾僧淵荅張君祖詩丨丨朗壁室玉潤灑靈津)搜
巖(叚成根詩剖蜯求珍丨丨采榦)暗巖(庾信詩丨丨朝石濕空山夜火眀)獨巖(薛道衡詩丨丨樓迥出複道閣相重)
綠巖(王勃賦丨丨分徑蒼岑對室陸游詩飛花併下丨丨来)春巖(王勃文丨丨橘柚影入山堂秋壑芙蓉光浮水殿儲)
(光羲詩丨丨松柏秀晨路鵾雞鳴虞集廬山圖詩石橋二客如有待裹茶試泉丨丨幽)虚巖(王勃詩複嶂迷晴色丨丨辨暗)
(流唐彦謙詩長藤絡丨丨疎花映寒水)長巖(盧照隣文倚丨丨以為枕兮吸流光以高卧)嵌巖(盧照隣文因丨丨以)
(為室就芬芳以列筵達奚珣太常觀樂器賦猛獸赫怒而擎鐘金人丨丨以負簴李洞詩將法傳来穿泱漭把詩吟去入丨丨)葱
巖(盧照隣南陽公集序南津弔屈去逐蒼梧之雲西路悲昂来挽丨丨之雪)荆巖(駱賓王上郭贊府啟産耶谿而濯質鐘鐔)
(廓豐匣之姿孕鍾嶺而飛華虹玉絢丨丨之氣)香巖(武三思詩妙域三時殿丨丨七寳宫儲光羲詩淸旦歴丨丨巖徑紆復直)
對巖(李嶠詩丨丨龍岫出分壑鳳池深)丹巖(宋之問賦高閣翔雲丨丨吐綠許渾詩樓侵白浪風来遠城抱丨丨日到)
(遲)翠巖(蘇頲龍興寺碑自清洛而西顧經丨丨而北指李紳追思天竺靈隠二寺詩丨丨幽谷高低寺十里松風碧嶂連)
列巖(趙冬曦早霽南樓詩丨丨重叠翠遠岸逶迤綠)古巖(崔泰之詩聞琴幽谷裏看奕丨丨前張蠙詩丨丨雕素像喬木)
(挂寒燈王仁裕題麥積山詩絶頂路危人少到丨丨松健鶴頻棲)䨇巖(閻防詩丨丨開鹿門百谷集珠灣)嶤巖(李白)
(詩丨丨汪公柵突兀陳焦墓)攀巖(李白詩採秀辭五嶽丨丨歴萬重)谷巖(杜甫詩坡陀望鄜畤丨丨互出沒)耕
巖(杜甫詩釣瀨疎墳籍丨丨進奕棋&KR0605;棄疾詞相君高節崔嵬是此處丨丨與釣溪)半巖(錢起登玉山至悟真寺詞丨丨)
(採珉者一點如片雪温庭筠老君廟詩紫氣氤氲捧丨丨蓮峯仙掌共巉巉釋惟則詩寒日丨丨松鶴起腥風萬壑雨龍回蘇軾詩)
(山雞舞破丨丨雲菱葉開殘野水春)桃巖(嚴惟送丨丨成上人歸本寺詩長老歸緣起丨花憶舊丨權德輿文雲洩石室花𤼵)
(丨丨顧非熊丨丨懷賈島詩路向丨丨去多行洞壑間)百巖(權德輿丨丨禪師碑止于太行丨丨寺門人因以丨丨號焉)
隂巖(武元衡詩毒霧含秋氣丨丨蔽曙天劉滄詩葉墮丨丨疎薜荔池經秋雨老芙蓉王貞白廬山詩夏谷雪猶在丨丨晝不)
(分)架巖(韓愈詩丨丨鑿谷開宫室接屋連牆千萬日白居易詩丨丨結草宇)鐫巖(張籍詩達墓招魂魄丨丨記姓名)
奔巖(歐陽詹棧道銘丨丨峭壁千里無土)黑巖(白居易入峡詩未夜丨丨昏李咸用廬山詩丨丨藏晝電紫霧泛朝暾)
遥巖(杜凱集賢院山池賦禁林餘雨增曲霤之華清御苑晴烟借丨丨之積翠)藍巖(舒元輿文終南開千叠屏風張其一)
(方東原接去與丨丨驪巒羣瓊含光北朝天宫)梁巖(張榮惰農判異楚客之逃名耕耘不嗣匪丨丨之徇節藨蓘何施)霜
巖(杜牧詩丨丨紅薜荔露沼白芙蕖)燎巖(杜牧茶山詩丨丨野花遠戞瑟幽鳥啼)投巖(李商隠詩背塢猿收果丨)
(丨麝退香)虢巖(許渾陪崔公泛後池兼北樓讌詩皆賀丨丨終選傅自傷燕谷未逢鄒)歸巖(方干詩卧聞雷雨丨丨早)
(坐見星辰去地低)舊巖(方干送道人歸丨丨詩丨丨終副却歸期巖下有人應識師)邃巖(方干詩丨丨喬木夏藏寒)
(床下雲溪枕上看)後巖(方干詩風雷前壑雨花木丨丨春)南巖(趙嘏詩丨丨氣爽横郛廓天姥雲晴拂寺樓)入
巖(張喬遊南嶽詩丨丨仙境清行盡復重行)商巖(顧雲文周渭丨丨皆辭釣築王安石詩舟楫丨丨命熊羆渭水占鄭元祐)
(詩懸知漢室龍顔主似見丨丨鶴髮翁)蘚巖(皮日休太湖詩雪陣千萬戰丨丨高下刳)喬巖(王衍幸秦川上梓潼山詩)
(丨丨簇冷烟幽徑上寒天)隈巖(杜荀鶴詩牧童向日眠春草漁父丨丨避晚風)鵲巖(譚用之詩丨丨烟斷玉巢欹罨畫春)
(塘太白低)樹巖(梅堯臣詩丨丨隠映見寺刹層層杳杳躋雲階)飛巖(梅堯臣敕玉齋詩激作丨丨勢流為雜珮聲)穿
巖(蘇軾詩丨丨渡嶺脚力健未厭山水相縈紆許有壬詩日華煎露成真液泉脈丨丨咽細流)淡巖(黃庭堅題丨山丨詩)
(永州丨丨天下稀)林巖(黃庭堅詩掃葉張飲丨丨幽)秋巖(徐璣詩泉落丨丨潔花開野逕清方䕫詩夜隨凉氣坐丨)
(丨)曉巖(文天祥詩丨丨雲壁立晚棹浪規圓)斷巖(戴表元詩丨丨蒼龍角汲流紫雲根)月巖(袁桷丨丨詩顧兔樂)
(嬉遨入地不得騁化為白玉泉彷彿返東井)大巖(貢奎除日登丨丨山詩丨丨顒顒昂衆峯長年秀色摩蒼穹)竒巖
(虞集舒城縣學眀倫堂記丨丨幽谷往往有昔賢名人遺跡足以風動其人)烏巖(范梈夜上丨丨詩扁舟夜傍丨丨宿然火)
(上巖尋古祠)蠡巖(吳莱詩月眀施瀨北雲起丨丨西)寒巖(傳燈錄寒山者始豐縣有寒明二巖以居丨丨中得名時)
(往國清寺取殘食食之拾得者因豐干行山中見一免數歲孤棄攜至國清名拾得閭丘公出牧豐干造之曰記取謁文殊普賢國)
(清寺洗器者寒山拾得是也閭丘至寺訪之致拜二人曰豐干饒舌二人相携出松門閭丘又至丨丨禮謁二人厲聲喝之便縮入)
(巖石縫中怱然縫合)孔巖(中興書巖字彭祖會稽山隂人有才學歴丹陽尹尚書西陽侯在朝多所匡正為吳興太守大得民)
(和世說簡文云謝安南清令不如其弟學義不及丨丨居然自勝)元巖(北史丨丨傳丨丨字君山河南洛陽人性嚴重明達)
(世務每有奏議侃然正色廷争面折無所廻避上及公卿皆敬憚之)曲巖(北史韋孝寬傳孝寬參軍丨丨頗知卜筮)
婦人巖(南史徐伯珍傳宅南九里有高山班固謂之九巖山後漢龍丘萇隠處也山多龍鬚檉柏望之五采世謂之丨丨丨)
(伯珍移居之)羅漢巖(宋史地理志東京萬歲山艮嶽有丨丨丨)紫石巖(宋史地理志東京萬歲山艮嶽山之東有)
(書館八仙館丨丨丨歐陽修紫石屏歌潭心無風月不動倒影射入丨丨丨)落猿巖(西京雜記梁孝王築兔園園有百靈)
(山山有膚寸石丨丨丨棲龍岫)白鹿巖(水經江水又東逕丨丨丨注㳂江有峻壁百餘丈猿所不能遊有一白鹿陵峭登崖)
(来巖而上故世名此巖為白鹿云)積書巖(水經注河北有層山山甚靈秀其下層巖峭舉壁岸無階懸巖之中多石室焉)
(室中若有積卷矣而世士罕有津逮者因謂之丨丨丨)春草巖(東陽記北山南有丨丨丨根竹巖仙姥巖巖澗不生蔓草)
(盡出龍鬚尤多藥物)桂英巖(南嶽記仙嶺數百步得丨丨丨昔人扵此採桂英又庾肩吾詩桂巖逢暮序蜀水值窮秋温庭)
(筠詩自從紫桂巖前别不見南能直至今)少室巖(嵩高山記丨丨大丨中有石室云有自然經書自然飲食室前有一石柱)
(象承露盤有石脂滴下服之一合夀與天地同畢)武夷巖(建安記丨丨丨石悉紅𬗋望若朝霞顧野王謂之地仙之宅)
叢秀巖(宣和石譜丨丨丨滴露巖桂巖太平巖守吏以奎畫刻扵石之陽)退思巖(國老談苑魯宗道每中書罷歸)
(私宅别居一小齋繪山水題曰丨丨丨獨遊其間雖家人罕接焉)梅樹巖(端溪硯譜上巖有三穴上穴曰土地巖以土地)
(祠居上名焉中穴曰丨丨丨下穴今石工以為中巖者是丨丨丨石微黃赤稍輕帶灰蒼色眼黃綠中巖石與丨丨丨同而少勝按)
(雲林石譜作梅株巖西溪叢語作梅眼巖)秋楓巖(西溪叢語丨丨丨石色微淡可亞下巖堅潤不及)妙空巖(九華)
(山錄羅漢殿後曰丨丨丨在大石中)蕉筆巖(九華山錄法堂之下曰丨丨丨亦名唐公巖有黃大臨諸人題字)寄隠
巖(九華山錄有小巖刻丨丨丨三字其前有熙寧甲寅重陽日大守劉斁思甫題名)凌霄巖(廬山後錄登丨丨丨巖在)
(地竒石如巖有僧坐禪其間)洞靈巖(歙硯譜丨丨丨在縣西北一百二十里三洞相連石産巖之左右無定處又丨丨丨)
(紫石大小如肝色今産浮梁縣或琢為茶甌凌冬不可用也)流杯巖(吕祖謙入越記蕺山背有丨丨丨鑿城引鑑湖為小)
(溪穿巖下鍵以横閘激浪怒鳴至閘遂為曲水)武氏巖(錦繡萬花谷李白讀書扵象宜山中未成棄去遇老媪方磨鐵杵問)
(之曰欲作鍼白感其意還卒業媪自言姓武今溪傍有丨丨丨)佛手巖(石門文字禪聞丨丨丨寳林峯之勝一一登覽其上)
(望擲筆峯下瞰聖寺經巖神刻玉削不知幾千仞)祕魔巖(清涼山志西臺靈蹟丨丨丨在西四十里木义和尚所居)金
芝巖(南海古蹟記丨丨丨在清遠北唐天寳間望氣者言南海東南有靈山𤼵金草遣使得金芝二十四莖錚然作金鐵聲)
金碧巖(陸機連珠俊乂之藪希蒙翹車之招丨丨之丨必辱鳳舉之使)積雪巖(陸機飲馬長城窟行仰憑丨丨丨俯)
(涉堅冰川)石門巖(謝靈運名山志丨丨山兩丨間微有門形故以為稱瀑布飛瀉丹翠交曜又有丨丨丨上宿詩)石鏡
巖(王勃春思賦丨丨丨前花屢密玉輪江上葉頻濃又皮日休寄題鏡巖周尊師所居詩序處州仙都山山之半有洞口下望之)
(如鑑目之曰鏡巖下去地二百尺上者以竹梯為級中如方丈内有乳水滴瀝嵌罅黃老徒周君景復居焉日休吟想其處無由以)
(覩因寄題是詩云八十餘年住鏡巖鹿皮巾下雪髟髟)千丈巖(楊炯恒州刺史王公神道碑黃河一曲之水莫測其深赤)
(城丨丨之丨未階其峻)康樂巖(孟郊詩去塵咫尺步山笑丨丨丨)朝陽巖(柳宗元袁家渴記由丨丨丨東南水)
(行至蕪河可取者三莫若袁家渴蘇軾觀大水望丨丨丨詩丨丨丨前不結廬下眺江水百步餘)虎頭巖(許渾行次丨丨)
(丨詩樟亭去已遠来上丨丨丨皮日休詩君披鳳尾詔我住丨丨丨)懸溜巖(方干有題丨丨丨隠者居詩)石魚巖
(鄭嵎津陽門詩丨丨丨底百尋井銀床下卷絲綆遲自注丨丨丨下有天絲石其形如甕以貯飛泉故以石甕為寺名)燈照
巖(周朴題赤城中巖寺詩浮世師休話晉時丨丨丨)百葉巖(曹松詩丨丨丨前霜欲降九枝松上鶴初歸)逋客
巖(陸龜蒙小松詩擢秀丨丨丨遺根飛鳥逕)翡翠巖(陸龜蒙詩芙蓉湖上吟船倚丨丨丨前醉馬分趙嘏丨丨丨詩芙蓉)
(幕裏千場醉丨丨丨前半日閒)真誥巖(羅隠有送楊鍊師歸丨丨丨詩)棄瓢巖(胡曾箕山詩丨丨丨畔中宵月千古)
(空聞屬許由)抱玉巖(胡曾荆山詩丨丨丨前桂葉稠碧溪寒水至今流)慈姥巖(蘇軾詩丨丨丨前自喚渡青衣)
(河畔人争扶法苑珠林齊釋弘明于永興丨丨丨入定有山精来惱明明捉得以腰繩繫之鬼遜謝求脫不敢復来)九折巖
(蘇軾詩三休亭上工延月丨丨丨前巧貯風)聖燈巖(蘇軾有丨丨丨詩)禪僧巖(沈遼詩瀟湘山水窮欲徧最後)
(乃得丨丨丨)補陁巖(元好問詩世外元無種香國海南真有丨丨丨)長廊巖(趙孟頫丨丨丨詩修巖如長廊下有)
(流泉注)蘂珠巖(宋濓桃花澗修禊詩序峭石冠其巔遼夐幽邃宜仙人居曰丨丨丨)抱福巖(法苑珠林汾州東南)
(介山有丨丨丨)喝石巖(傳燈錄惠崇謁徑山欽法師自言誦觀音呪功無比師曰吾坐後石屏能咒之令破否曰可遂叱之)
(屏裂為三今謂之丨丨丨蘇軾詩保康橋上夜觀燈丨丨丨前夜飲冰)田游巖(唐書丨丨丨傳游巖三原人永徽時補太)
(學生罷歸入太白山女及妻皆有方外志共棲遲山水間自蜀歴荆愛夷陵青溪止廬其側李安期表其才召赴京及汝辭疾入箕)
(山居許由祠傍自號由東隣高宗幸嵩山游巖野服出拜帝曰先生比佳否荅曰臣所謂泉石膏肓烟霞痼疾者因勅游巖將家屬)
(乘傳赴都天子自書榜其門隠士丨丨丨宅)
對語(莘野傅巖)(雪嶺雲巖)(蔣徑譙巖)(龍刹鷲巖)(鳴鳳嶺落猿巖)(投金瀨抱玉巖)(棲賢谷祕魔巖)
摘句(花藏白石巖榕隂翠遶巖)(清透雲根月滿巖獻花猿去只空巖)
帆(符咸切舟上幔亦作颿又䧟韻)
韻藻雲帆(後漢書馬融傳方餘皇連舼舟張丨丨施蜺幬沈佺期詩茫茫理丨丨草草念行期李頎詩丨丨曉容裔江日)
(晝清和李白詩長風破浪會有時直挂丨丨濟滄海杜甫詩丨丨轉遼海秔稻来東吳又春岸桃花水丨丨楓𣗳林皇甫冉遠帆詩)
(丨丨儻暫停中路陽臺夕白居易詩鷁帶丨丨動鷗和雪浪翻許棠登凌歊臺詩丨丨高出𣗳水市迥分橋)舉帆(晉書王濬)
(傳濬將至秣陵王渾遣信要令暫過論事濬丨丨直指報曰風利不得泊也江表傳黃盖先取輕利艦十舫載燥荻枯柴灌以魚膏)
(赤幔覆之建旌旗龍幡于上時東南風急因以十艦最著前中江丨丨何遜詩丨丨越中流望别上高樓高適詩丨丨風波渺倚棹)
(江山来獨孤及詩揮手謝秣陵丨丨指甌閩韓愈遠遊聯句昌言拜舜禹丨丨凌斗牛)布帆(晉書顧愷之傳愷之為殷仲堪)
(參軍深被眷接在荆州假還仲堪以丨丨借之至破冢遭風與仲堪牋曰行人安穏丨丨無恙晉懊儂歌長檣鐵鹿子丨丨阿那起)
(李白詩霜落荆門江𣗳空丨丨無恙挂秋風顧况别江南詩丨丨輕白浪錦帶入紅塵孟郊詩羽扇揮輕汗丨丨篩細風皮日休詩)
(銅鼓夜敲溪上月丨丨晴照海邊霞李洞送軒轅先生歸羅浮山詩符帖丨丨猿鳥看藥煎金鼎鬼神聽陸游詩鐵馬但思經太華)
(丨丨何意拂匡廬釋善住詩樵徑雪晴芒屩出江橋風熟丨丨開)挂帆(南史鄧琬傳琬遣孫冲之等前鋒一萬據赭圻冲之)
(扵道與子勛書欲沿流丨丨直取白下孟浩然詩丨丨愁海路分手戀朋情李白詩丨丨秋江上不為雲羅制杜甫雨詩丨丨遠色)
(外驚浪滿吳楚劉長卿詩弄棹白蘋裏丨丨飛鳥邊馬戴詩湘中有岑穴君去丨丨過李頻詩如何執簡去便作丨丨期杜荀鶴詩)
(到海路難盡丨丨人更多陸游詩丨丨直欲截烟海策馬猶堪度雲棧戴表元過姑蘇詩一色好風三百里丨丨安坐過姑蘇)鱟
帆(番禺雜記鱟背有骨如扇乘風而行名丨丨其形如簰筏亦名鱟簰)錦帆(開河記煬帝御龍舟幸江都舳艫相繼自大堤)
(至淮口聯綿不絶丨丨過處香聞十里一統志丨丨涇在蘇州府城内相傳吳王丨丨經游處高啓詩水繞荒城柳半枯丨丨去後)
(故宫蕪窮奢畢竟輸漁父長保秋風一幅蒲隂鏗詩洞庭春溜滿平湖丨丨張劉希夷江南曲丨丨衝浪濕羅袖拂行衣李白詩聞)
(道青雲貴公子丨丨游戲西江水杜甫詩主人丨丨相為開舟子喜甚無氛埃包佶送日本國晁巨卿東歸詩丨丨乘風轉金装照)
(地新朱慶餘詩紅旆路幽山翠濕丨丨風起浪花飄李商隠隋宫詩玉璽不緣歸日角丨丨應是到天涯方干詩絃管未知銀燭曉)
(旗旛已待丨丨風)去帆(梁簡文帝詩悠悠歸掉入渺渺丨丨驚何遜詩丨丨若不見試望白雲中隂鏗詩丨丨收錦䋏歸騎)
(指蘭城高適詩丨丨帶落日征路隨長山常建西山詩常隨丨丨影遠接長天勢李白登揚州西靈塔詩目隨征路斷心逐丨丨揚)
(温庭筠西州曲丨丨不安幅作底使西風釋善住秋日野望詩路長征騎疾風定丨丨遲高啟詩歸思滿蒼茫空憐丨丨迥)春
帆(盧僎詩曉騎辭朝遠丨丨向楚長高適詩汶上丨丨渡秦亭晚日愁杜甫詩野館濃花𤼵丨丨細雨来韓偓詩穆亭臘酎踰年)
(熟水國丨丨向晚多鄭谷詩曉飯臨孤嶼丨丨入亂流杜荀鶴詩晚岫無雲蔽丨丨有燕隨袁士元詩平蕪宿鳥衝烟起遠浦丨丨)
(帶雨来高啟送珪上人詩淮山暮鐘起楚水丨丨漾)風帆(趙冬曦早霽詩丨丨摩天垠魚艇散灣曲孟浩然詩海行信丨丨夕)
(宿逗雲島杜甫詩江閣嫌津柳丨丨數驛亭又五年起家列霜戟一日過海收丨丨獨孤及詩海運同鵾化丨丨若鳥飛韓愈詩嚴)
(程廹丨丨劈箭入高浪白居易詩霧鳥沈黃氣丨丨蹵白波温庭筠詩目極雲霄思浩然丨丨一片水連天)片帆(李白詩疾)
(風吹丨丨日暮千里隔劉長卿詩丨丨何處去匹馬獨歸遲錢起詩暮天微雨散凉吹丨丨輕温庭筠詩此地别来䨇鬢改幾時歸)
(去丨丨孤陸龜蒙嚴光釣臺詩丨丨竿外揖清風石立雲孤萬古中徐鉉詩雲收遠天净江闊丨丨斜陸游詩挂日丨丨吳赤壁嘶)
(風疋馬蜀青衣)獨帆(杜甫詩君今下荆揚丨丨如飛鴻)欹帆(杜甫詩丨丨側拖入波濤撇旋梢濆無險阻)收帆
(杜甫詩丨丨下急水卷幔逐廻灘)秋帆(杜甫詩春宅棄汝去丨丨催客歸李頻詩夜燒山何處丨丨浪幾層米黻詩丨丨尋)
(賀老載酒過江東)椰帆(皮日休送圓載上人詩講殿談餘著賜衣丨丨却返舊禪扉)
增高帆(北史隋煬帝紀丨丨電逝巨艦雲飛横斷沮江逕造平壤鮑照詩飂戾長風振搖曳丨丨舉賈至詩惆悵西北風丨)
(丨為譙扇蕭穎士滯舟賦峻艫衝濤以直透丨丨雲卷而上彗杜甫詩碧草非不茂丨丨終日征李頻詩叠浪翻殘雪丨丨引片雲)
(歐陽修詩叠鼓山間響丨丨鳥外飛梅堯臣寄歐陽永叔詩下筆如丨丨十幅美滿吹陸游詩丨丨斜挂夕陽色急艣不聞人語聲)
驚帆(古今注曹真有駛馬名為丨丨言其馳驟如烈風之舉帆疾也)石帆(荆州記武陵舞陽縣有丨丨山若數百幅帆鮑)
(照丨丨銘牽湘引漢欱蠡吞沲又一統志丨丨山在紹興府城東一十五里遥望如張帆臨水宋之問詩丨丨搖海上天鏡落湖中)
(陸游詩扁舟夜載丨丨月䨇履曉穿天柱雲王十朋會稽風俗賦石傘如張丨丨如揚石簣如藏石鷂如翔又吳都賦綸組紫絳食)
(葛香茅丨丨水松東風扶留江賦丨丨蒙籠以盖嶼萍實時出而漂泳注丨丨生海嶼石上草類也皮日休病中有人惠海蟹詩離)
(居定有丨丨覺失伴惟應海月知)猛帆(異苑永嘉陽童孫權時俗師也嘗獨乘船往建寧泊在渚次宵中忽有一鬼来欲擊)
(童童因起謂曰誰敢近陽童者鬼即稽顙云實不知是陽使者童便勅使乘船船飛迅駛有過丨丨至縣乃遣之)廻帆(語林)
(王敦坐武昌釣臺聞行船打鼔稱其能俄而一槌小異時王應侍側曰此丨丨撾使人視之船入夹口杜甫詩丨丨覬賞延佳處領)
(其要陸游京口詩船頭坎坎丨丨鼓旗尾舒舒下水風)蒲帆(嶺南異物志嘗有人遊南海泊于孤岸有物如丨丨飛過海將)
(到舟舟人競以物擊之如帆者盡破碎墮地視之乃蛱蝶也李端詩海雨細如絲丨丨輕似葉梅堯臣詩綠丨作丨一百尺波浪疾)
(飛輕鳥翮范成大詩西風滿棹丨丨飽秉燭相尋語夜深陸游詩高挂丨丨上黃鶴獨吹銅笛過垂虹高啟送鄭山人詩布褐朝天)
(纔赴闕丨丨帶雨又還家)旌帆(魏文帝浮淮賦序建安十四年王師自譙東征大興水軍汎舟萬艘時予從行始入淮口行泊)
(東山覩師徒觀丨丨赫哉盛矣)决帆(海賦丨丨摧橦戕風起惡)鼓帆(江賦丨丨迅越超漲截泂凌波縱柂電往杳溟)䨇
帆(孫綽望海賦商客齊暢潮流往還各資順勢丨丨同懸)落帆(湛方生詩丨丨修江渚悠悠極長眄何遜宿南洲浦詩解)
(纜及朝風丨丨依暝浦庾信賦丨丨黃鶴之浦藏舡鸚鵡之洲李白詩丨丨金華岸赤松若可招韋應物夕次盱眙縣詩丨丨逗淮)
(鎮停舫臨孤驛蘇軾詩丨丨謝公渚日脚東西平陸游詩遥想河橋丨丨處隔江微火認漁村)解帆(宋孝武帝詩丨丨憩通渚)
(息徒憑椒丘杜甫詩丨丨歲云暮可與春風歸)枉帆(謝靈運詩剖竹守滄海丨丨過舊山)揚帆(謝靈運詩丨丨採石華挂)
(席拾海月劉潜詩丨丨乘浪華操鼔要風力孟浩然尋天台山詩歇馬憑雲宿丨丨截海行李白望蜀江詩流目浦烟夕丨丨海月)
(生盧綸詩日裏丨丨聞戍鼓舟中酌酒見山祠曹松詩汲水疑山動丨丨覺岸行陸游詩丨丨海浦差強意卧看秋濤蹴遠天)南
帆(鮑照詩丨丨望越嶠北榜指齊河陳傅良遊鼓山詩俯瞰丨来丨沄沄自朝宗又同颿釋善住京口詩車聲軋軋輾紅埃北馬)
(丨丨日夕来)飛帆(孔寗子詩高檣抗丨丨羽盖翳華枝蘇舜卿和菱磎石歌予嘗丨丨入震澤窮探異境登龜黿梅堯臣龍)
(女祠祈順風詩旗指西南歸丨丨疾流電五燈會元汝州風穴延沼禪師謁鏡清清問近離甚處師曰自離東来清曰還過小江也)
(無師曰大舸獨飄空小江無可濟清曰鏡水秦山鳥飛不度子莫道聽途言師曰滄溟尚怯艨䑳勢列漢丨丨渡五湖)孤帆
(梁簡文帝與劉孝綽書夕鳥歸林懸丨丨而未息陳子昂詩古木生雲際丨丨出霧中張說江上愁心賦伴衆烏兮寒渚望丨丨兮)
(日邊姚崇渡江詩唯看丨丨影常似客心懸孟浩然詩相去日千里丨丨天一涯高適詩雲開汶水丨丨遠路遶梁山匹馬遲岑參)
(詩獨鶴唳江月丨丨凌楚雲李白詩兩岸青山相對出丨丨一片日邊来蘇軾詩千里丨丨又獨来五年一夢誰相對朱子贈于盛)
(二生詩二妙今安匹丨丨各倦遊元好問詩淋浪别酒青燈夜滅沒丨丨落照邊高啟詩丹崖碧𣗳層層開江雨遠逐丨丨来)遠
帆(梁簡文帝樂府旁望重山轉前觀丨丨稀庾肩吾詩遥天如接岸丨丨似凌空高適詩惆悵落日前飄颻丨丨處錢起詩丨丨)
(背歸鳥孤舟低上潮郎士元詩去鳥不知倦丨丨生暮愁温庭筠詩孤館宿時風帶雨丨丨歸處水連雲鄭谷詩丨丨花月夜微岸)
(水天春范成大詩夕陽明丨丨高浪兀孤嶼)危帆(王僧儒詩丨丨渡中懸孤光巖下昃)旅帆(吳均詩丨丨風飄揚行巾)
(露沾濕周賀詩泗上丨丨侵叠浪雪中歸路踏荒墳)行帆(何遜詩憫憫分手畢蕭蕭丨丨舉)征帆(何遜詩無由下丨丨)
(獨與暮潮歸庾信應令詩路塵猶向水丨丨獨背關孟浩然詩日暮丨丨泊何處天涯一望斷人腸岑參詩新橘香官舍丨丨拂縣)
(樓李白觀山海圖詩丨丨飄空中瀑水灑天半劉長卿詩南路隨天長丨丨杳無極張南史詩稍覺丨丨上蕭蕭五兩多元稹送致)
(用詩遥看逆浪愁翻雪漸失丨丨錯認雲韋莊詩秋烟漠漠雨濛濛不卷丨丨任晚風晁冲之初来東里詩送騎沙邊散丨丨雨外)
(孤)疾帆(何遜守風詩蕭條丨丨流磈礧衝波白)歸帆(何遜南還道中詩遽逐春流返丨丨得望家王維送晁監還日)
(本國詩向國唯看日丨丨但信風郎士元詩丨丨背南浦楚塞入西樓李賀大隄曲莫指㐮陽道綠浦丨丨少李頻詩亂水通三楚)
(丨丨掛五湖徐鉉詩横笛乍隨輕吹斷丨丨疑與遠山齊蘇軾詩何時丨丨泝江水春酒一變甘棠湖陸游詩征袖朝霑雨丨丨夜)
(帶星)晚帆(隂鏗詩海上春雲雜天際丨丨孤釋無可詩海霽丨丨開應無鄉信催又楊萬里到龍山頭詩海天低到水江日丨)
(明丨)離帆(徐陵詩青雀丨丨遠朱鳶别路遥)江帆(陽慎從祀麓山廟詩井泉能共動丨丨得分行楊炯卧讀書架賦墨)
(沼之前謂丨丨之乍至書林之下若雲翼之新垂岑參詩山驛秋雲冷丨丨暮雨低杜甫曉望詩地坼丨丨隠天清木葉聞劉長卿)
(詩山屐留何處丨丨去獨翻錢起詩興過山寺先雲到嘯引丨丨帶月行顧况詩急雨丨丨重殘更驛𣗳深薛逢詩丨丨自落鳥飛)
(外月觀静依春色邊鄭谷詩丨丨和日落越鳥近鄉飛)張帆(諸葛穎詩丨丨渡柳浦結纜隠梅洲李白詩鑿井當及泉丨丨)
(當濟川曹松詩丨丨度鯨口銜命見臣心吳莱詩盤旋鳥道怕丨丨汨沒龍淵驚掉槳柳貫詩丨丨得順風飛鴻與争疾五燈會元)
(解纜離邪岸丨丨出正途)席帆(徐彦伯汾水新船賦懿夫丨丨錦纜蘭橈桂檝不日而成嘉謨允叶劉威詩月明何處去片片)
(丨丨斜)一帆(王灣次北固山下詩潮平兩岸闊風正丨丨懸常建詩天際丨丨影預懸離别心劉長卿詩長江丨丨遠落日)
(五湖春李商隠詩丨丨彭澤月數雁塞門霜吳融送知古上人詩振錫纔尋三徑草登船忽掛丨丨風張耒𤼵長平詩川平䨇槳上)
(天闊丨丨西黃溍詩丨丨秋色紅塵外千里江關白雁初高啟登涵空閣詩數杵秋聲荒苑𣗳丨丨暝色太湖船)客帆(孟浩)
(然夜泊宣城界詩湖平津濟闊風止丨丨收岑參詩野靄晴拂枕丨丨遥入軒劉長卿詩一片孤丨丨飄然向青靄錢起送陸贄詩)
(思親盧橘熟帶雨丨丨輕常衮詩蕭蕭楚丨丨暮入寒江雨陸龜蒙詩東風料峭丨丨遠落葉夕陽天際明鄭谷詩丨丨懸極浦漁)
(網曬危軒趙抃詩林疎僧屋露風轉丨丨斜)暝帆(孟浩然下灨石詩丨丨何處宿遥指落星灣)夜帆(王昌齡客廣陵)
(詩丨丨歸楚客昨日渡江書蘇軾詩旅塵已付丨丨風客睡不妨背船雨張耒霅溪道至四安鎮詩苕霅清秋水底天丨丨燈火客)
(高眠陳傅良詩嶽麓沈沈秋柝静湘波穆穆丨丨開)偃帆(王昌齡巴陵别劉處士詩丨丨入山郭一宿楚雲裏)暮帆(高適)
(漣上詩丨丨使人感去鳥兼離憂杜甫詩九江春草外三峡丨丨前獨孤及詩丨丨望不及覽贈心欲醉劉長卿詩丨丨千里思秋)
(夜一猿啼錢起詩丨丨依夏口春雨夢荆州劉滄詩静聽潮聲寒木杪遠看風色丨丨舒)進帆(高適東征賦候鳴雞以丨丨趨)
(亂流以争迅李白詩丨丨天門山廽首牛渚沒韓翃詩歛板辭漢廷丨丨歸楚幕)宿帆(常建詩丨丨謁郡佐恨别依禪林)
開帆(李白詩丨丨入天鏡直向彭湖東杜甫詩滿峡重江水丨丨八月舟)峭帆(李白横江詞白浪如山那可渡狂風愁殺)
(丨丨人陸游詩小孤山畔丨丨風又見烟鬟縹緲中)連帆(李白詩萬舸此中来丨丨下揚州)来帆(李白望洞庭詩丨丨)
(出江中去鳥向日邊張籍江頭詩晚涉隨江遠丨丨過眼頻)輕帆(杜甫江漲詩丨丨好去便吾道付滄洲曹松詩丨丨下闊)
(流便泊此沙洲余靖詩健艣雁齊鳴丨丨雲一片)繫帆(杜甫詩喬口橘洲風浪促丨丨何惜片時程陸龜蒙詩丨丨留宿客)
(吟句任羸驂晁補之吳松道中詩丨丨凌震澤搶雨入盤門)楚帆(杜甫詩不夜丨丨落避風湘渚間)亂帆(杜甫詩雲)
(石熒熒高葉曉風江颯颯丨丨秋秦觀詩宿鳥水干迎曉閙丨丨天際受風忙傅若金漢江銜山圖詩層構迥臨沙渚白丨丨斜映)
(石林青吳師道春雨晚潮圖詩浙江亭遠丨丨飛西興渡暝千花溼)倚帆(李華望瀑泉賦丨高丨而一望豁余心兮灑滌)馳
帆(李華潤州鶴林寺徑山大師碑天寳中揚州僧希玄密請至廣陵便風丨丨白光引棹楚人相慶佛日渡江)滿帆(獨孤)
(及詩東風丨丨来五兩如弓弦元稹詩瘴雲拂地黃梅雨明月丨丨青草湖方干詩丨丨若有歸風便到岸猶須隔歲期韓琮詠風)
(詩莫見東西便無定丨丨還有濟川功韓偓使風詩欹枕捲簾江萬里舟人不語丨丨風楊萬里詩半篙新漲丨丨風兩岸千山一)
(抺中)海帆(劉長卿詩目送滄丨丨人行白雲外許渾詩霧黑連雲棧風狂截丨丨馬戴詩丨丨通禹穴山木閉虞祠吳融江行)
(歌来時風去時雨蕭蕭颯颯春江浦欹欹側側丨門丨軋軋啞啞洞庭艣)千帆(韋應物登鸛雀樓詩去遠丨丨小来遲獨鳥迷)
(徐鉉詩丨丨日助陵江勢萬里風馳下瀨聲陸游詩蜀江春水丨丨落禹廟空山百草香元好問觀浙江漲詩丨丨鼓前浪萬馬接)
(後𣲖)隂帆(顧况送從兄使新羅詩叠鼔鯨鱗隠丨丨鷁首飄)曉帆(楊衡詩詎念丨丨開默睇參差浪陸龜蒙詩丨丨逗)
(碕岸高步入神景)駐帆(武元衡詩丨丨雲縹緲吹管鶴徘徊)羇帆(韓愈詩去歲丨丨湘水明霜楓千里隨歸伴)大
帆(韓愈詩念昔從君渡湘水丨丨夜劃窮高桅揭徯斯詩丨丨割鸚鵡極目空波瀾)冒帆(白居易秋江送客詩濛濛潤衣)
(雨漠漠丨丨雲)抽帆(李賀詩晚釵催鬢語南風丨丨歸来一日功)下帆(符載送盧侍御史序窮秋葉脫雁號霜勁行道)
(開襟丨丨鍾陵陳造蕪湖感舊詩丨丨同鳥棲挂帆逐鷄起)泊帆(賈島詩借問丨丨干謁者誰人曾聽峡猿愁)健帆
(杜牧詩烏林芳草遠赤壁丨丨開)數帆(杜牧詩丨丨旗去疾一艇箭廻初徐鉉詩百尺翠屏甘露閣丨丨晴日海門船)早
帆(温庭筠西州曲鸂鶒飛復還郎隨丨丨去)吳帆(許渾詩丨丨乘月下清江)吹帆(方干詩轉檝擬從青草岸丨丨猶是)
(白蘋風又同颿陸游詩清晨放船落星石大風丨丨如箭激顧瑛泊垂虹橋詩江風丨丨倏數里野花笑人應獨行)卸帆(方干)
(詩鳥自樹梢隨果落人從窗外丨丨過徐積詩丨丨便去尋村酒醉使免孫推鹿車倪瓉詩當時丨丨處苔石倚喬柯馬臻詩遠色)
(變昏晦丨丨依淺沙張雨詩船頭濯足畏魚淰港口丨丨驚鳥呼)倒帆(馬戴詩遥程隨水闊枉路丨丨頻)鄉帆(項斯)
(詩旅店開偏早丨丨去未收)上帆(于鵠詩丨丨南去遠送雁北看愁)帶帆(許棠詩丨丨分浪色駐樂話朝班)停
帆(章碣詩偶逢島寺丨丨看深羡漁翁下釣眠歐陽修送曇穎歸廬山詩八月到湓口丨丨望香爐趙師秀丨丨詩舟過捎人屋)
(丨丨去未能)挽帆(皮日休初入太湖詩漸暝無處泊丨丨從所適)烟帆(皮日休詩乞求待得西風起盡挽丨丨入太湖)
(蔡襄詩丨丨十丈船湖山一坏土)醉帆(陸龜蒙詩丨丨張數幅惟待鯉魚風)疎帆(陸龜蒙詩丨丨逗前渚晚磬分凉殿)
新帆(陸龜蒙詩背風開蠧簡衝浪試丨丨)戰帆(陸龜蒙館娃宫懷古詩江色分明練繞臺丨丨遥隔綺疏開)便帆
(司空圖楊柳枝夀杯詞萬里往来無一事丨丨輕拂亂鶯啼)滯帆(韓偓詩風轉丨丨狂得勢潮来諸水寂無聲)認帆
(鄭谷詩霜秦聞雁早煙渭丨丨遲)懸帆(鄭谷詩簮豸年何久丨丨興甚長)漁帆(吳融題揚子津亭詩可憐不識生離)
(者數點丨丨落暮汀)河帆(鄭巢詩丨丨因樹落沙鳥背潮飛)長帆(蘇拯詩丨丨卦短舟所願疾如箭)側帆(楊䕫)
(溺賦欹檣丨丨倏出歘入)信帆(梅堯臣詩淮上秋来物意閒又乘輕舸丨丨還)濕帆(梅堯臣淮雨詩丨丨遠遠来未收雲)
(漏斜陽生半幅)檣帆(梅堯臣詩丨丨落處遠鄉思砧杵動時歸客情)商帆(蔡襄詩古劍蟄成龍丨丨来陣馬)淮帆
(王令詩春潮平渟照空碧丨丨曉上攙天桅)駕帆(王令詩風能丨吾丨水可載吾舟)半帆(蘇軾詩卧看落月横千丈)
(起喚清風得丨丨)過帆(陳師道山口阻風詩歴歴數丨丨當途氣如虎陸游詩遠浦丨丨供極目暮天横雁入微吟)夕
帆(陳與義登岳陽樓詩天入平湖晴不風丨丨和雁正浮空)飽帆(范成大詩車軌如溝平地少丨丨天鏡憶江村)送帆
(范成大詩玉筍換班通籍後黃梅催雨丨丨時王義山詩好風特地丨丨開刺破蘆花雪幾堆)使帆(陸游詩相風丨丨第一籌)
(隨風倒柂更何憂五燈會元看風丨丨正是隨波逐浪)催颿(陸游詩玻璃江上送殘春叠鼓丨丨過玉津)破帆(楊萬)
(里詩却愁路盡風猶剰回納清風與丨丨)整帆(釋惠洪謁狄梁公廟詩丨丨更遲留風正不忍挂)卷帆(黃庚詩孤舟丨)
(丨泊煙嶼古木撼壑生秋聲)賈帆(袁桷王繼學聯句丨丨魚貫直僧屐鷺飛滅)分帆(馬祖常詩揚舲下彭城丨丨上)
(沂水)轉帆(牟巘長江圖詩說與渠儂莫倚柁丨丨别浦盍少休)短帆(貢奎詩高閣卷簾人北望丨丨隨雁客南還)揭
帆(柳貫詩丨丨入洪瀾盡此一日風)牽帆(吳莱詩綠映丨丨水紅黏曳屧泥)正帆(吳師道詩一卒力勝百舵工丨)
(丨近岸離奔谼)掣帆(吳師道詩丨丨鼓蓬疾于電銀屋怒擁高嵳峩)衝帆(薩都拉詩楊花點點丨丨過燕子䨇䨇掠水飛)
撦帆(張翥北風行瓠&KR1383;渡中舟盡泊官船丨丨與水争)奔帆(張翥詩震鼓轟空闊丨丨截渺茫)雨帆(黃鎮成詩)
(天際丨丨梁峡出水心雲寺石門開)郎帆(高啟憶遠曲揚子津頭風色起丨丨一開三百里)
千幅帆(晉三洲歌遥見丨丨丨知是逐風流又温庭筠詩百幅錦帆風力滿連天展盡金芙蓉又杜荀鶴詩連天一水浸吳)
(東十幅帆飛二月風)萬里帆(謝靈運詩迢迢丨丨丨茫茫終何之又劉長卿詩獨與千里帆春風遠相送又日映千里帆鴉)
(歸萬家𣗳)漁浦帆(陶翰詩鱗鱗丨丨丨漭漭蘆洲草又郭鈺詩微茫烟浪浦帆開一曲琵琶淚滿腮)天外帆(劉長)
(卿詩如何丨丨丨入此波上罇又張耒詩渡頭人散前村市天際帆来何處舟)係繂帆(孟郊離思詩高張丨丨丨遠過梅根)
(渚)湘江帆(于邵送賈中允序頃年隠廬山之霧去秋舉丨丨之丨)洞庭帆(皮日休詩蘚生天竺屐烟壊丨丨丨)
(米芾垂虹亭詩斷雲一片丨丨丨玉破鱸魚霜破柑沈遼初泊磁湖詩歸舟不解丨丨丨舟上騷人雪滿簮)上下帆(梅堯)
(臣金山寺詩還看丨丨丨日日何常已釋惟則詩長江一道横風起兩岸争飛丨丨丨)兩舸帆(孔武仲過洞庭湖詩三湘)
(路指平蕪轉丨丨丨争白鳥飛又郭翼花游曲錦艚兩帆出雲裏玉灔搖溶養龍水)小溪帆(范成大泛舟越来溪詩西風初)
(入丨丨丨旋織波紋縐淺藍)淮南帆(陸游舟中詩漢口船開催叠鼔丨丨丨落亞高桅)蘧蒢帆(陸游詩丨丨作)
(丨三版船漁燈夜泊閶門邊)八字帆(汪元量詩一罇酒對三人飲丨丨丨分兩岸飛)
對語(絲筰錦帆)(月舸雲帆)(桂棹椰帆)(吳榜楚帆)(沙苑馬洞庭帆)(雪中棹天外帆)(螺閉戶鱟張帆)
摘句(天外望歸帆一葉掛輕帆)(馬當祠下欲飛帆暖日和風信去帆)
衫(所銜切丨衣)
韻藻葛衫(隋書袁充傳充年十餘歲其父黨至門時冬初尚衣丨丨客戲充曰袁郎子絺兮綌兮凄其以風充荅曰維絺)
(與綌服之無斁大見嗟賞陸游詩丨丨麥飯有即休)青衫(唐書儀衛志凡五路皆有副駕士皆平幘大口絝衫從路色玉路服)
(丨丨列仙傳邗子贊邗子尋犬岩入仙穴館閣峩峩丨丨列列江淹麗色賦濛濛綠水褭褭丨丨元稹詩丨丨經夏黕白髮望鄉稠)
(又丨丨玉貌何處去安得紅旗遮頭白白居易琵琶行就中泣下誰最多江州司馬丨丨濕又丨丨書記何年去紅旆將軍昨日歸)
(張籍詩赤縣上来應足事丨丨老去未離身蘇軾詩丨丨老從事坐稳生髀肉陸游詩白髮劉賓客丨丨杜拾遺又十年塵土丨丨)
(色萬里江山畫角聲)繡衫(宋史儀衛志金吾押纛服幞頭皂丨丨又朱雀隊執旗及執牙門旗執絳引幡黃麾幡者竝服緋丨)
(丨又執引駕龍墀旗六軍旗者服錦帽五色丨丨温庭筠詩丨丨金騕褭花髻玉瓏璁)花衫(宋史儀衛志傳教幡信幡各二)
(執幡人皆武弁緋□相丨丨勒帛元稹哀病驄詩金絡頭銜光未滅玉丨丨色瘦来燋方䕫西瓜詩縷縷丨丨粘唾碧痕痕丹血掐)
(膚紅高啟神絃曲丨丨娑娑絃切切旋風吹幡愁百結)汗衫(談藪燕朝衮冕有白紗中單漢王與項籍戰汗透中單改名丨)
(丨)春衫(賀徹詩度水丨丨綠映日晚粧紅庾信詩落花承舞席丨丨試酒杯岑參詩臘酒飲未盡丨丨縫已成又谿逼丨丨)
(冷林交宴席寒李頎詩夜簟眠橘洲丨丨傍楓嶼韓愈芍藥歌嬌癡婢子無靈性競挽丨丨来比竝白居易詩蓮子數杯嘗冷酒柘)
(枝一曲舞丨丨李商隠詩千二百輕鸞丨丨瘦著寬陸龜蒙洞房怨丨丨將别淚一夜兩難裁蘇軾詩勸農使者古大夫不惜丨丨)
(踐泥塗陸游詩風掠丨丨驚小冷酒潮玉頬見微頳楊萬里嶺雲詩天女似憐仙骨瘦為縫霧縠作丨丨)長衫(庾信詩細管調)
(歌曲丨丨教舞兒韓愈詩白布丨丨紫領巾差科未動是閒人顧况詩䨇鐙懸金縷鶻飛丨丨刺雪生犀束韓琮詩紫袖丨丨色銀)
(蟬半臂花陸游詩丨丨挂數珠亦入法華社范成大詩丨丨布縷如霜雪云是家機自織成)朝衫(韓愈詩自知短淺無所補)
(從事久此穿丨丨陸游詩華髮蕭蕭不滿簮強扶衰病著丨丨)碧衫(蘇軾記夢回文詩引十二月二十五日大雪始晴夢人以)
(雪水烹小團茶使美人歌以飲余夢中為作回文詩覺而記其一句云亂點餘花唾丨丨意用飛燕故事也)
顔郎衫(明皇遺事顔真卿問范氏尼曰吾得五品否尼指示紫絲布曰丨丨丨色如此)面如衫(筆談謝泌戲胡旦飲)
(酒面赤曰舍人丨色丨丨)白凉衫(朱子語錄紹興二年士子猶著丨丨丨摭遺宋渡江時為丨丨丨又東京夢華錄妓女舊)
(日多乘驢宣政間乘馬披凉衫)
增練衫(魏志鍾繇傳注繇常數月不朝會或問其故云常有好婦来問者曰必是鬼物可殺之婦人後往繇斫之傷髀婦人)
(即出以新綿拭血竟路明日使人尋跡之至一大冢木中有好婦人著白丨丨丹繡裲襠傷左髀以裲襠中綿拭血)裙衫(南史)
(任昉傳至都無衣鎮軍將軍沈約遣丨丨迎之舊唐書波斯國傳婦人亦巾帔丨丨辮髮垂後餙以金銀)絳衫(南史崔慧景傳)
(恭祖者慧景宗人頻經軍陣討王敬則與袁文曠争敬則首訴明帝曰恭祖秃馬丨丨手刺倒敬則故文曠得斬其首)複衫
(南史百濟國傳言語服章略與高麗同呼帽曰冠𥜗曰丨丨袴曰褌)紫衫(隋書禮儀志左右衛左右武衛左右武侯大將軍領)
(左右大將軍竝武弁絳朝服劍佩綬侍從則平巾幘丨丨大口袴褶金玳瑁装兩襠甲宋史輿服志中興士大夫之服大抵因東都)
(之舊而其後稍變焉一曰深衣二曰丨丨三曰凉衫四曰帽衫五曰襴衫又丨丨本軍校服中興士大夫服之以便戎事薩都拉詩)
(五更寒襲丨毛丨睡起東窗酒尚酣)帽衫(見上宋史輿服志丨丨帽以烏紗衫以皂羅為之角帶繫鞓東都時士大夫交際常)
(服之)黃衫(隋書麥鐵杖傳遼東之役請為前鋒謂其三子曰阿奴當備淺色丨丨吾荷國恩今是死日我既被殺爾當富貴唐)
(書禮樂志明皇嘗以馬百匹施三重榻舞傾杯數十曲樂工少年姿秀者十數人衣丨丨文玉帶立左右每千秋節舞扵勤政樓下)
(霍小玉傳李生將之官謂玉曰至八月必當奉迎逾期周歲有餘遂成沉疾徧託親朋召生終不肯往時已三月生與同輩翫牡丹)
(花忽有一豪士衣輕丨紵丨挟朱彈揖生曰公非李十郎乎仰公聲華弊居不遠願一過之乃挽其馬而行及鄭曲命奴報曰李十)
(郎至也一家驚喜先此玉夢丨丨丈夫抱生来至席使玉脫鞋因自悟曰鞋者諧也夫婦再合脫者解也既合而解亦當永訣矣杜)
(甫詩丨丨年少来宜數不見門前東逝波皇甫湜著作佐郎顧君集序湜以童子見君揚州君披丨丨白絹鞈頭眸子瞭然燦燦清)
(立望之真白珪振鷺也張憲詩綠鬭長眉丹激脣白馬丨丨灌江口)越衫(北史蕭大圜傳王僧辯乃給船餼得往江陵梁元帝)
(見之甚悅賜以丨丨胡帶改封晉熙郡王)襴衫(舊唐書輿服志開元来臧獲賤伍者皆服丨丨元史吕思誠傳母馮氏夢一丈)
(夫烏巾白丨丨紅鞓束帶趨而揖曰我文昌星也及寤思誠生劉禹錫嘉話杜佑為司徒致仕後著粗布丨丨王禹偁詩利市丨丨)
(抛白苧風流名字寫紅箋石介詩主人鬢髮無多白幕客丨丨依舊青五燈會元陋巷不騎金色馬回途却看破丨丨)白衫
(舊唐書唐臨傳寬扵待物常欲弔喪令家僮自歸家取丨丨家僮誤將餘衣未敢進臨察知之使召謂曰今日氣&KR0647;不宜哀泣向取)
(丨丨且止之也白居易詩晚入東城誰識我短靴尖帽丨蕉丨又翩翩兩騎来是誰黃衣使者丨丨免許渾詩蠟履青笻杖籃輿丨)
(罽丨皮日休詩病久新烏帽閒多著丨丨李洞詩丨丨春絮暖紅紙夏雲鮮又桂海虞衡志獠在右江溪洞之外其𩔖有飛頭鑿齒)
(鼻飲丨丨花面赤褌之屬二十一種)鞾衫(舊唐書輿服志開元初婦人帷帽之制絶不行用俄又露髻馳騁或有著丈夫衣服)
(丨丨而尊卑内外斯一貫矣五燈會元洛京靈泉歸仁禪師僧問如何是和尚家風師曰騎牛戴席帽過水著丨丨又黃龍道震禪)
(師偈夜半天明日當午騎牛背面著丨丨)袍衫(唐書車服志唐高祖以赭黃袍巾為常服既而天子丨丨稍用赤黃遂禁臣民)
(服)布衫(唐書儀衛志大輦一主輦二百人平巾幘黃絲丨丨大口絝紫䩠帶紫行幐鞋襪東京夢華錄車駕登宣德樓下赦)
(罪人皆緋縫黃丨丨獄吏皆簮花鮮潔聞鼔聲疎枷放去李端胡騰歌絧丨輕丨前後卷蒲桃長帶一邊垂元稹隂山道樂府從騎)
(愛奴絲丨丨臂鷹小免雲錦韜白居易歌吾觀九品至一品其間氣味却相似紫綬朱黻青丨丨顔色不同而已矣蘇軾詩欲脫丨)
(丨携素手試開病眼點黃連楊萬里詩蓬莱雲谷君休望且向嚴灘濯丨丨陸游詩黃紬被暖閒無厭白丨丨長樂有餘傳燈錄僧)
(問趙州萬法歸一一歸何處趙州云我在青州作一領丨丨重七斤五燈會元越州姜山方禪師僧問如何是不動尊師曰單著丨)
(丨穿市過)緋衫(唐書儀衛志皇太子妃鹵簿節一夹矟二各一人騎執平巾幘大口絝丨丨宋史儀衛志排列官令史府史服)
(黑介幘丨丨白袴白勒帛白居易寄荔枝與楊使君詩映我丨丨渾不見對公銀印最相鮮又闇淡丨丨故斕斑白髮新王建詩多)
(在蓬莱少在家越丨丨上有紅霞張翥畫馬詩丨丨圉郎緊控持直恐驕騰收不得)綠衫(宋史儀衛志太常寺府史典事司天)
(令史服襆頭丨丨黃半臂雲仙雜記正月十五日明皇張宴撒閩江錦荔枝千萬顆令宫人争拾多者賞以紅圈帔丨暈丨庾信詩)
(丨丨承馬汗紅袖拂秋霜白居易憶微之詩分手各抛滄海畔折腰俱老丨丨中)皂衫(宋史輿服志凡士大夫家祭祀冠婚)
(則具盛服有官者襆頭帶鞾笏進士則襆頭襴衫帶處士則襆頭丨丨帶)窄衫(宋史輿服志諸道衙内指揮使都虞侯入貢辭)
(日賜紫羅丨丨金塗銀帶玉堂雜記凡非時宣召院官紫丨丨絲約行入殿廊薩都拉詩紫袖丨丨花萼遶黃金小帶荔枝垂鄭元)
(祐題李早馬圖詩丨丨繡襮四帶巾靴尖曾踢中州碎王逢詩吳藩判樞翻覆免丨丨小弓矜騎射)絹衫(晉東宫舊事太子納)
(妃有白縠白紗丨丨并紫結纓)袴衫(洛陽伽藍記于闐國其俗婦人丨丨束帶乘馬馳走與丈夫無異)單衫(祖台之志)
(怪建康小吏曹著為廬山使君所迎配以女文婉著屢求請退婉賦詩序别并贈織成丨丨古歌丨丨杏子紅䨇鬢鴉雛色白居易)
(詩轉屐丨丨薄紗帽淺池平岸痺藤牀又更愧小胥諮拜表丨丨衝雪夜深来)夹衫(樂府雜錄開元中黃幡綽張野狐弄參軍)
(始自漢館陶令石躭躭有贓犯和帝惜其才免罪每宴樂即令衣白丨丨命優伶戲弄辱之經年乃放後為參軍誤也李賀詩金魚)
(公子丨丨長密装腰䩠割玉方)小衫(玉海紹興五年寧宗增講官早講殿上晚丨丨坐講庾信詩丨丨裁裹臂纏絃搯抱腰蕭)
(慤詩丨丨飄霧縠豔粉拂輕紅)戲衫(東京夢華錄駕幸臨水殿觀争標錫宴有飛魚船二隻綵畫間金最為精巧上有雜綵丨)
(丨五十餘人)襯衫(東京夢華錄冬至前三日車駕宿大慶殿置警場于宣德門外謂之武嚴兵士皆小帽黃繡抹額黃繡寬)
(衫青窄丨丨日晡時三更時各奏嚴也)藍衫(畫圖見聞志昔吳道子畫鍾馗衣丨丨鞹一足眇一目腰笏巾首而蓬髮劉得)
(仁詩丨丨懸竹桁烏帽挂松枝李商隠詩歸来寂寞靈臺下著破丨丨出無馬殷文圭詩甲門才子鼎科人拂地丨丨牓下新周繇)
(夢舞鍾馗賦曳丨丨而䬃纚揮竹簡以蹁躚王若虚詩丨丨幾棄物絳帳亦虚名)縠衫(古歌丨丨兩袖裂花鈿鬢邊低梁元)
(帝詩丨丨廻廣袖團扇掩輕紗)脫衫(梁簡文帝詩丨丨湔錦浪廻扇避陽烏)垂衫(梁簡文帝筝賦落横釵于袖下歛丨)
(丨于膝前)遶衫(梁簡文帝詩疎花映髻插細佩丨丨身)霑衫(梁元帝採蓮賦荇濕丨丨菱長繞釧)輕衫(梁元帝𣗳)
(名詩桃李競追隨丨丨露弱枝白居易詩丨丨細馬春年少十字津頭一字行孔武仲詩路出西林興倍長丨丨短盖入秋陽蘇軾)
(詩谿上青山三百叠快馬丨丨来一抹又胡為一朝捨我去丨丨觸熱行千里陳師道詩小市張燈歸意動丨丨當戶晚風長陸游)
(詩含風珍簟閒眠處叠雪丨丨新浴時又吾齋萬花間丨丨稱團扇耶律楚材詩屈眴丨丨裁鴨綠葡萄新酒泛鵝黃)翻衫
(梁元帝詠風詩入鏡先飄粉丨丨好染香)舒衫(蕭綸詩却扇承枝影丨丨受落花)飄衫(劉潜詩廻履裾香散丨丨鈿響)
(傳)紅衫(劉孝威詩丨丨向後結金簮臨鬢斜戎昱詩寳鏡窺糚影丨丨裛淚痕張祜觀柘枝詩金絲蹙霧丨丨薄銀蔓垂花)
(紫帶長李覯詩好是滿江涵返照水仙齊著淡丨丨陸游賽神曲綠袍槐簡立老巫丨丨繡裙舞小姑陳深内人臂白鸚鵡圖詩苕)
(翁寫出當時事側立丨丨内人臂)低衫(沈君攸詩丨丨拂鬟影舉扇起歌聲)羅衫(吳均詩丨丨恣風引輕帶任情搖韋)
(應物詩龍池宫裏上皇時丨丨寳帶香風吹白居易詩紅蠟燭移桃葉起紫丨丨動柘枝来温庭筠詩丨丨裊回風點粉金鸝卯薛)
(能柘枝詞急破催搖曳丨丨半脫肩薩都拉詩驄馬霜臺好使君碧丨丨色透春雲袁桷詩越丨作丨花纂纂今年身長覺衣短)
舞衫(隂鏗詩鶯啼歌扇後花落丨丨前徐陵雜曲丨丨回䄂勝春風歌扇當窗似秋月庾信詩綠珠歌扇薄飛燕丨丨長李白)
(詩粉色豔日彩丨丨拂花枝錢起詩丨丨招戲蝶歌扇隔啼鶯温庭筠詩丨丨萱草綠春鬢杏花紅韓偓詩杏花如有意偏落丨丨)
(多黃庭堅詩屢陪風月乾吟筆不解笙簧醉丨丨陸游詩琵琶繁絃腰鼔急盤鳳丨丨香霧濕又酒浪欲争湖水綠花光却妒丨丨)
(紅)帶衫(徐陵詩丨丨行障口覓釧枕檀邊)牽衫(庾信鏡賦臨桁下而丨丨就箱邊而著釧)著衫(杜甫詩携酒肻)
(訪浣花老為君丨丨捋髭鬚范成大詩丨丨脫袴兩浮休切莫隨渠認路頭五燈會元舒州山谷三祖冲會圓智禪師僧問生也猶)
(如丨丨死也還同脫袴未審意旨如何師曰譬如閑)薄衫(楊巨源詩歌態曉臨團扇静舞容春映丨丨妍)滿衫(元稹詩遥)
(想車登嶺那無淚丨丨陸游詩探春苑路花篸帽看月江樓酒丨丨又惟有征塵尚丨丨)紵衫(白居易詩丨丨藤帶白綸巾羅)
(隠詩青青月桂觸人香白丨丨輕稱沈郎)拂衫(白居易詩粧成剪燭後醉起丨丨時)香衫(白居易詩繡帽珠稠綴丨丨袖)
(窄裁)茜衫(白居易詩病乘籃轝出老著丨丨行楊萬里牽牛花詩晚卸藍裳著丨丨)披衫(白居易詩坐安卧稳輿平肩倚)
(杖丨丨遶四邊)綃衫(白居易旱熱詩數匙粱飯冷一領丨丨香)朱衫(張籍詩白笏丨丨年少時久登班位會朝儀鄭嵎詩)
(丨丨馬前未滿足更驅武卒羅旌旗)油衫(李賀詩蕭騷浪白雲差池黃粉丨丨寄郎主)雲衫(李賀詩南山桂𣗳為君死)
(丨丨淺汚紅脂花)畫衫(張祜觀杭州柘枝詩紅罨丨丨纏腕出碧排方胯背腰来盧延讓詩臂鷹徤卒懸氊帽騎馬佳人卷)
(丨丨)蟬衫(温庭筠詩丨丨麟帶壓愁香偷得鶯簧鎖金縷)衣衫(周朴詩名自石渠書典籍香從芸閣著丨丨)雪衫
(林寬詩傾國妖姬雲髩重薄徒公子丨丨輕)試衫(司空圖戲題丨丨詩朝班盡說人宜紫洞府應無鶴著緋從此玉皇須破)
(例染霞裁賜地仙衣)新衫(王禹偁詠牡丹詩遣誰撏白髮為爾換丨丨)征衫(孔武仲詩敲門得薪感相濟丨丨如洗賴)
(火然李遹詩倦枕三更夢丨丨八月風)刺衫(文同詩綵縷丨丨花倒提)鮮衫(文同詩丨丨翠裾者誰氏行歌楊枝惜時)
(晚)破衫(蘇軾詩丨丨郤有重逢處一飯何曾忘却時陸游詩丨丨羸馬老黃塵)短衫(蘇軾詩丨丨壓手氣横秋更著)
(仙人紫綺裘)莎衫(黃庭堅詩丨丨箬笠事耘耝)衲衫(黃庭堅贈惠洪詩脫却丨丨著蓑笠来佐涪翁刺釣船)撲
衫(張耒詩歸帽見新日丨丨暮塵紅)氊衫(范成大愛雪歌丨丨肨肛束渾脫絮帽匼匝蒙兜鍪)麻衫(陸游詩黍酒歡)
(迎客丨丨旋束絛)縫衫(陸游大雪詩烈風吹雪深一丈大布丨丨重七斤)故衫(陸游詩半俸漸償賖酒劵丨丨已換)
(釣魚蓑)氁衫(元文宗詩穿了丨丨便著鞭一勾殘月柳梢邊)神衫(張憲詩青溪小姑䨇露乳起著丨丨代神語)翠
衫(陳旅詩欲采瓊芳渡江去丨丨輕薄曉寒多)襆衫(吳莱詩丨丨易冠衮盤盎改豆籩)團衫(張昱詩女真處子舞)
(進觴丨丨鞶帶分兩傍)官衫(高啟詩家篋已添新著稿丨丨未歇舊熏香)裁衫(五燈會元汝州風穴延沼禪師問生)
(死到来時如何師曰青布丨丨招犬吠)
兩當衫(南史柳元景傳朝廷大舉北侵使魯方平薛安都龐法起入盧氏魏多縱突騎衆軍患之安都怒甚乃脫兜鍪解所)
(帶鎧唯著絳衲丨丨丨馬亦去具装馳入賊陣所向無前宋起居注太始二年御史中丞羊希奏山隂令謝沈親憂未除常著青絳)
(衲丨丨丨請免沈前所居官)無縫衫(飛燕外傳帝御流波文縠丨丨丨后衣南越所貢雲英紫裙)隠士衫(雲仙)
(雜記成芳隠麥林山剥苧織布為短襴寬袖之衣著以酟酒自稱丨丨丨又劉永之詩鳳州秋水日漸漸江水渾如博士衫)籠
桶衫(雲仙雜記杜甫在蜀日以七金買黃免米半籃細子魚一串丨丨丨柿油巾皆蜀人奉養之粗者)純縵衫(教坊)
(記聖夀樂舞衣襟皆各繡一大窠皆隨其衣製丨丨丨下纔及帶若短汗衫者以籠之所以藏繡窠也)寬袖衫(東京夢華)
(錄杖子頭四人皆裹曲脚向後指天幞頭簮花紅黃丨丨丨又内殿儀衛之外又有裹錦緣小帽錦絡縫寬衫)琥珀衫(事𩔖)
(備要張崇帥廣從者數千人出遇雨雪皆頂蓮花帽丨丨丨所費油絹不知紀極市人稱曰雨仙)從事衫(杜甫詩將軍昔)
(著丨丨丨鐵馬馳突重兩銜朱德潤詩桃花紅似郎君馬楊柳青于丨丨丨陳基詩髀消怕騎將軍馬面皺羞著丨丨丨劉崧詩壮)
(游南海上曾著丨丨丨)藕絲衫(元稹詩丨丨丨子柳花裙)胡騰衫(白居易詩雷槌柘枝鼔雪擺丨丨丨按胡音鶻)
銀泥衫(白居易詩金屑醅醲吳米釀丨丨丨稳越娃裁)鳳凰衫(王建宫詞自寫金花紅牓子前頭先進丨丨丨)古
樣衫(陸龜蒙詩悶憶年支酒閒裁丨丨丨)麒麟衫(林寬詩翡翠鬟欹釵上燕丨丨丨束海中犀)荷葉衫(方岳)
(詩蓬蔂笠漬斑斑雨丨丨丨枯䔩䔩塵)燕尾衫(劉永之題扇詩烏絲細寫蠶頭篆白紵新裁丨丨丨)夏天衫(五燈)
(會元潭州石霜楚國慈明禪師當解夏謂衆曰死脫丨丨丨生披冬月襖分明無事人特地生煩惱)
對語(皂帽青衫)(鼹帶蟬衫)(青絲履白練衫)(青箬笠白蕉衫)(琅玕簟琥珀衫)(尚書履博士衫)
摘句(杏雨濕春衫移樽月在衫)(舞絮撲輕衫凉意滿輕衫)(凉颸浮葛衫快馬著春衫)
(沉水香霑舊舞衫家人遥遣試春衫)(擬偷金縷押春衫酒色寒銷舊舞衫)
杉(所咸切木名似松本作檆爾雅作煔又㰇同)
韻藻松杉(劉長卿詩猿鳥鳴啾啾丨丨雨聲夕柳宗元龍興寺東丘記屏以密竹聫以曲梁柱檜丨丨楩楠之植幾三百)
(本儲嗣宗小樓詩丨丨風外亂山青曲几焚香對石屏王禹偁上寺留題詩丨丨疎瘦簇山根樓殿參差對郭門蘇軾開元寺山茶)
(詩長眀燈下石欄干長共丨丨鬭歲寒范成大竹下詩丨丨晨氣清桑柘暑隂薄楊萬里游定林寺詩穿盡丨丨行盡石一菴猶隔)
(白雲岑方瀾詩月出丨丨外風来殿角西王惲龍泉寺詩寺古丨丨老山空水石寒馬臻山居詩分將藥草鋤雲種買得丨丨趁雨)
(移劉基懷周紫巖詩日上寒光生水石月眀晴翠落丨丨)筠杉(孟郊雨中聯句弱操愧丨丨微芳比蕭薤)古杉(曹唐三年)
(冬大禮詩雪風更起丨丨葉時送步虚清磬音皮日休有武丘寺前丨丨詩范梈有丨丨行)檜杉(蘇軾風水洞詩山前乳水)
(隔塵凡山上仙風舞丨丨)
增檉杉(唐書五行志長夀二年十月萬象神官側丨丨皆變為栢)絲杉(演繁露爾雅毛詩傳皆云樅木則松葉栢身栝)
(木則栢葉松身按栢葉松身乃今俗呼為丨丨者也蘇軾詩共愛丨丨翠絲亂誰見玉芝紅玉琢)三杉(廬山後錄東林寺上)
(方西石磴三百級滴翠亭殷仲堪聰眀泉佛影臺晉朝丨丨)唐杉(廬山後錄次至承天白鶴觀唐混成先生劉玄和故居舊)
(屋偶存獨無廊廡丨丨圍二丈在門内)萬杉(廬山後錄進至丨丨院上滴翠亭朱子廬山雜詠有丨丨詩自注在卧龍山西)
(十里寺前後杉萬本皆天聖中植有旨禁剪伐者)紫杉(名山志華子岡上丨丨千仞被在崖側)赤杉(本草杉木有赤)
(白二種丨丨實而多油白杉虚而乾燥)白杉(見上)野杉(本草榧生深山中人呼為丨丨)長杉(應瑒靈河賦丨丨峻)
(檟茂栝芬橿扶疏灌列暎水蔭防麻革游龍山記步西嶺過文殊岩岩前丨丨數本挺立方回詩谷冷丨丨密岡温旦茗抽)青
杉(江淹雜詞累丨丨于澗溝積紅石于林櫺張祜詩火田生白菌烟岫老丨丨蘇轍詩萬本丨丨一手栽滿堂白佛九天来)楓
杉(王昌齡贈張荆州詩魚有心兮脫網罟江無人兮鳴丨丨皇甫冉題畫詩桂水饒丨丨荆南足煙雨)風杉(杜甫憶鄭南詩)
(丨丨曾曙倚雲嶠憶春臨皮日休新秋即事詩露槿丨丨滿曲蹋除高秋無事似雲廬馬祖常詩丨丨鸛下春鳴垤雨樹猿啼暝)
(花)栽杉(韋應物送王校書詩同宿高齋換時節共看移石復丨丨白居易丨丨詩昨為山中𣗳今為簷下條)老杉(白居)
(易廬山草堂記南抵石澗夹澗有古松丨丨大僅十八圍高不知幾百丈)高杉(賈島詩獨鶴聳寒骨丨丨韻細颸叚成式寳應)
(寺僧房詩蝶閒移忍草蟬曉揭丨丨陸龜蒙詩丨丨自欲生龍腦小弁誰能寄鹿胎周朴詩禽飛穿静戶藤結入丨丨李建勲詩人)
(歸遠岫疎鐘後雪打丨丨古屋前僧惠洪詩幽徑野花開舊菊石牀楸子下丨丨)倚杉(賈島翫月詩但愛杉倚月我丨丨為)
(三月乃不上杉上杉難相參皮日休詩丨丨閒把易燒术静論玄)㩻杉(皮日休初夏詩丨丨突拖架迸笋支檐楹)秋杉
(皮日休詩室惟搜古器錢只買丨丨)危杉(皮日休詩飲澗猿廻窺絶洞緣梯人歇倚丨丨)疎杉(皮日休䨇聲詩丨丨低通)
(灘冷鷺立亂浪)孤杉(陸龜蒙和襲美古杉詩衆木盡相遺丨丨獨任竒)香杉(李洞贈可上人詩寺門和鶴倚丨丨月吐)
(清光到思嚵)稚杉(吳融詩祖竹定欺簷雪折丨丨應拂棟雲齊蘇軾詩丨丨戢戢三千本且作凌雲合抱看朱子詩丨丨繞)
(麓千旗卷野水涵空一鑑開)枯杉(黃滔詩丨丨擎雪朵破牖觸風開)冷杉(王周游仙都觀詩丨丨枯栢路盤空毛髮)
(生寒略略風)綠衫(僧惟則詩竹屋茶香滿澗煙丨丨深處響流泉)蠧衫(林逋深居雜興詩僧分乳食来隂洞鶴觸茶薪)
(落丨丨)種杉(蘇轍東軒記闢聽事堂之東為軒丨丨二本竹百个以為宴休之所)八杉(蘇轍南康直節堂記庭有丨丨)
(長短鉅細若一直如引繩高三尋而後枝葉附之)寒杉(朱子詩楚山黃落正離憂喜見丨丨卷碧油)蒼杉(僧惠洪山)
(寺早秋詩十本丨丨俱合抱夕隂相映寒蟬噪)神杉(歐陽原功道吳山詩靈湫瀑布千丈長古寺丨丨十圍大)崦杉(范梈)
(武寧道中詩洩雲行丨丨零露浥澗茗)翠杉(麻革游龍山記四望羣木皆丨丨蒼檜凌雲千尺與山無窮)
合浦杉(交州記丨丨東有一丨𣗳葉落隨風入洛陽城内漢時有善相者云此休徵也)七星杉(麻姑山志杉在山腰)
(高切雲漢參横若七星然何濤丨丨丨詩古木垂蒼翠凉隂夹道傍夜深凉月上窺見七星光)榧似杉(本草丨𣗳丨丨子如)
(長梹榔食之肥美)帶雨衫(元稹送崔侍御之嶺南詩象鬭緣溪竹猿鳴丨丨丨)月籠杉(嚴維詩清晨雲抱石深夜)
(丨丨丨又陸龜蒙詩共疏泉入竹同坐月過杉)百尺杉(孟郊送從叔簡赴舉詩石根丨丨丨山眼一片泉)鶴棲杉
(韋莊詩養猿秋嘯月放丨夜丨丨)東岡杉(沈遼詩欲還未可復小駐日脚已過丨丨丨)
對語(丹桂綠杉)(庭檜崦杉)(翠栢香杉)(風動竹月籠杉)(鶯坐柳鶴棲杉)
摘句(坐久月移杉團秀蔚溪杉)(苔痕映碧杉鐘響隔林杉)(縈廻石道暗雲杉滿地清隂雜檜杉)
監(古銜切領也察也說文臨下也又䧟韻)
韻藻立監(詩凡此飲酒或醉或否既丨之丨或佐之史箋丨丨使視之又助以史使督酒欲令皆醉也周禮天官太宰乃)
(施典扵邦國而建其牧丨其丨注監謂公侯伯子男各監一國)
增牧監(書乃日覲四岳羣牧疏乃日日見四岳及九州丨丨舜初攝位當𤼵號出令日日見之與之言也州牧各監一州諸)
(侯故言監也)啓監(書王丨丨厥亂為民傳言王者開置監官其治為民不可不勉)代監(書君陳疏周公遷殷頑民扵成)
(周頑民既遷周公親自監之周公既沒成王命其臣君陳丨周公丨之)臨監(國語聖王正端冕以其不違心帥其羣臣精物)
(以丨丨享祀韓維山水略錄詩有臺高下且十數如以勢位相丨丨)相監(南史謝裕傳遷吏部尚書時從兄混為尚書左僕射)
(依制不得丨丨帝啓僕射王彪之尚書王劭前例不解職)總監(南史雷次宗傳元嘉十五年徵至都開館扵雞籠山聚徒教授)
(置生百餘人會稽朱膺之潁川庾蔚之竝以儒學丨丨諸生)統監(北史劉仁之傳在晉陽曾營城雉仁之丨丨作役以小稽)
(緩遂杖前殷州刺史裴瑗并州刺史王綽齊神武大加譴責)殿監(白居易贈張十八詩諫垣幾見遷遺補憲府頻聞轉丨丨)
官監(傅若金長蘆詩轉輸分使出征𣙜置丨丨)
侯伯監(詩魯頌譜其有大罪丨丨丨之行人書之亦示覺焉)三監監(禮記天子使其大夫為丨丨丨扵方伯之國國)
(三人釋文監古暫反監扵古銜反)大酋監(禮記乃命大酋秫稻必齊麴蘖必時湛熾必絜水泉必香陶器必良火齊必得)
(兼用六物丨丨丨之毋有差貸注酒熟曰酋大酋者酒官之長也)工師監(禮記百工咸理監工日號注於百工皆治理其)
(事之時丨丨則丨之日號令之戒之)后稷監(國語及藉丨丨丨之膳夫農正陳藉禮)大史監(國語其后稷省功丨)
(丨丨之司徒省民太師監之畢宰夫陳饗膳宰監之)太師監(見上)膳宰監(見上)上卿監(國語至扵王使則皆)
(官正涖事丨丨丨之若王廵守則君親監之)君親監(見上)子所監(杜甫魏將軍歌君門羽林萬猛士惡若哮虎丨)
(丨丨)郡置監(元稹詩漢法戎施幕秦官丨丨丨)僰童監(皮日休詩茶教弩父摘酒遣丨丨丨)
凡(符咸切常也皆也輕也非一也又姓)
韻藻治凡(周禮天官宰夫掌百官府之徵令辨其八職二曰師掌官成以丨丨注丨丨若月計也)舉凡(漢書揚雄)
(傳僕常倦談不能一二其詳請略丨丨而客自覽其切焉注凡大指也切要也淮南子總要丨丨而語不剖判懼人之惛惛然弗能)
(知也故多為之解博為之說)不凡(晉書顧榮傳初榮與同僚飲宴見執炙者貌状丨丨有欲炙之色榮割炙㗖之及榮被執)
(將誅而執炙者為督率遂救之又桓伊傳孝武末年以謝安功名盛極嫌隙遂成帝命伊吹笛伊請以筝歌便撫筝而歌曹子建怨)
(詩聲節慷慨俯仰可觀安乃越席而就之捋其鬚曰使君扵此丨丨唐書杜兼傳從弟羔有至性母更兵亂不知所之及兼為澤潞)
(判官鞫獄有媪辨對丨丨乃羔母因得奉養又孫逖傳年十五賦土火爐援筆成篇理趣丨丨汝南先賢傳薛勤造陳仲舉其父出)
(迎勤曰足下有丨丨子吾来候之不從卿也杜甫黑鷹詩萬里寒空秪一日金眸玉爪丨丨材吕本中詩好詩正似佳風月解賞能)
(知己丨丨方䕫木犀詩月窺尊裏如相伴人立花邊自丨丨)荆凡(蘇軾詩已知毅豹為均死未識丨丨定孰存按莊子楚王)
(與凡君坐少焉楚左右曰凡亡者三凡君曰凡之亡不足以喪吾存夫凡之亡不足以喪吾存則楚之存不足以存存由是觀之則)
(凡未始亡而楚未始存也)
增𤼵凡(春秋序其丨丨以言例皆經國之常制周公之垂法史書之舊章仲尼從而修之以成一經之通體疏丘明撮凡為)
(言體例不一凡雖舊例亦非全語丘明采合而用之舊凡語少經雖無事亦連文引之若舊凡語多經無者則略之經有者則載之)
撮凡(見上)舊凡(見上)大凡(漢書食貨志大氐注氐讀曰扺抵歸也大歸猶言丨丨也)門凡(漢書石奮傳景帝曰)
(石君及四子皆二千石人臣尊寵乃舉集其丨丨號奮為萬石君注集合也凡最計也總合其一門之計五人為二千石故號萬石)
(君)從凡(後漢書崔駰傳隨時之宜道貴丨丨注老子曰和其光而同其塵故言道貴丨丨)非凡(魏志董昭傳昭受恩)
(丨丨不敢不陳蜀志先主傳舍東南有桑𣗳高五丈餘遥望見童童如小車盖往来者皆怪此𣗳丨丨)計凡(管子丨丨付終)
(務本飭末則富)號凡(春秋繁露丨丨而略名詳而目目者徧辨其事凡者獨舉其事也)稱凡(杜預春秋釋例丨丨者五)
(十其别四十有九)隔凡(名勝志林屋洞天在包山深窈幽黑遊者列炬而入壁上下皆作金色有石乳自上至地瑩如白玉)
(所謂金庭玉柱也中設石牀稍進流水阻絶不知何人題曰丨丨字勢飛逸疑非人間書也牟巘獨姥山詩金庭漫丨丨窮探未擬)
(旋)異凡(范縝神滅論聖人之形必丨於丨)革凡(隋煬帝荅智顗遺旨書世世生生師資不闕丨丨登聖給侍無虧)
倍凡(蘇頲白鷹贊此鳥猛過于衆重丨于丨)卑凡(陶榖詩尖簷帽子丨丨厮短靿鞾免末厥兵按厮入聲丨丨末厥皆)
(當時語郝經詩廻視鄭衛都丨丨)梨凡(王禹偁海棠詩蕙陋虛侵徑丨丨浪占園)總凡(宋祁慶歴兵錄序披文指要坐)
(帷而判盖簡稽之决要蒐乘之丨丨)愚凡(歐陽修紫石屛歌不惟胸寬膽亦大屢出言語驚丨丨)離凡(趙抃詩霜風䨇)
(鬢雪鬖鬖物外尋真頓丨丨)仙凡(沈遼禪僧巖詩涓涓乳泉白如雪由来此地殊丨丨王惲靈巖寺詩地靈連海岱境勝隔)
(丨丨劉因遊天城詩四壁立如埽天設限丨丨)塵凡(蘇軾詩山前乳水隔丨丨山上仙風舞檜杉)都凡(韓維孔先生以)
(山水略錄見示詩書之遠寄龍山下云此僅止存丨丨)山凡(葉適北村記余海濱之人丨丨水俗)六凡(釋德洪題端上)
(人僧寳傳十法界者丨丨四聖謂也)
彊弱凡(荀子隆禮效功上也重禄貴節次也上功賤節下也是丨丨之丨也)使君凡(方䕫木犀詩花裏固知仙種别)
(詩中肯道丨丨丨)
饞(士咸切不廉韻會饕也通作嚵)
韻藻貪饞(韓愈詩馳坑跨谷終未悔為利而止真丨丨)
增舌饞(易林染其鼎鼐丨丨於腹)獠饞(孟郊寒溪詩朔凍哀澈底丨丨詠潜鯹)犬饞(韋莊詩語窗雞逞辯䑛鼎)
(丨偏丨)放饞(王禹偁襄陽詩扶頭酒好無辭醉縮項魚多且丨丨)口饞(趙抃詩碧窺秋瀑心同洗紅嚼山杷丨似丨)
老饞(劉子翬詩丨丨惟作賴久計一瞬紅紫真空花陸游鄉里食物詩丨丨自覺筆力短得一忘十真堪咍)妻饞(陸游)
(詩丨丨嗔護笋兒病失澆花)忍饞(陸游詩丨丨每自笑小飲未敢痛)
老守饞(蘇軾放魚詩吾僚有意為遷居丨丨縱丨那忍膾)
巉(鋤銜切險也)
韻藻巉巉(岑參劍門詩凜凜三伏寒丨丨五丁迹元結窊樽詩丨丨小石山數峯對窊亭韓愈望秋詩終南曉望蹋龍尾)
(倚天更覺青丨丨白居易寄庾侍郎詩丨丨蒼玉峯矯矯青雲翮温庭筠老君廟詩紫氣氤氲捧半巖蓮峯仙掌共丨丨皮日休詩)
(擁泉教咽咽壘石放丨丨蘇軾金山妙高臺詩臺中老比丘碧眼照窗几丨丨玉為骨凜凛霜入齒又上到丨丨第幾尖陸游詩溪)
(上望前峰丨丨千仞玉又丨丨瘦驢嶺莽莽老牛陂又歸来空齋卧凄冷燈前病骨丨丨影又湖水無風鏡面平丨丨倒影萬峯青)
增巖巉(潯陽記廬山北有五老峯於廬山最為峻極横隠蒼穹積石丨丨廻壓彭蠡其形勢如河中虞鄉縣前五老之石故)
(名之)嵌巉(白居易詩丨丨嵩山峭皎潔伊流清)碧巉(朱子詩衆脈流青潤林梢擁丨丨)
鑱(鋤銜切犂鐵銳也)
韻藻長鑱(吳興園林記玲瓏山章文莊公有詩曰短鍤丨丨出萬峰鑿開混沌作玲瓏市朝可是無巇嶮更向山林巧用)
(工杜甫詩丨丨長鑱白木柄我生託子以為命朱橰謝老兵種菊詩負口不應還負眼丨丨煩爾鎮相隨張九成詩青鏡不堪看白)
(髮丨丨何處覓黃精蘇軾鰒魚行舶船跋浪黿鼉震丨丨鏟處崖谷倒宋无謝僧遺石鎗詩矮瓶未罄丨丨徤且傍雲根飽茯苓)
增鐵鑱(宋書臧質傳索虜大帥拓跋燾率大衆向彭城太祖以質為輔國將軍率萬人北救質軍奔散單七百人投盱眙增)
(修守備燾悉力攻盱眙燾與質書質荅書燾大怒乃作鐵牀於其上施丨丨云破城得質當坐之此上燾攻城三旬死者過半乃解)
(圍遁走)天鑱(歐陽修騷體霞飛霧散兮邈乎青空丨丨鬼削兮壁立于鴻蒙)鑴鑱(歐陽修紫石屏歌不經老匠先指决)
(有手誰敢施丨丨韓維詩北山之石何瑣碎形制一一如丨丨宋无詩激切波瀾立丨丨物象危)雪鑱(朱子山藥詩丨丨但)
(使身長徤石鼎何妨手自烹)腰鑱(范成大詩丨丨走迎客再拜復三歎)藥鑱(陸游詩正令不遇亦何慊丨丨丹爐老青)
(嶂)策鑱(徐賁詩循畦行丨丨偃林卧欹石)
白木鑱(唐庚詩老去生涯丨丨丨)
芟(所銜切刈草)
韻藻載芟(詩丨丨載柞其耕澤澤傳除草曰芟又序丨丨春籍田而祈社稷也)
增卜芟(周禮春官肆師嘗之日涖丨来歲之丨注芟芟草除田也卜者問後歲宜芟否)繩芟(周禮秋官薙氏秋丨而丨)
(之注含實曰繩芟其繩則實不成熟)枷芟(國語今夫農羣萃而州處察其四時權節其用耒耜丨丨注枷柫也所以擊草芟大)
(鎌所以芟草)梢芟(宋史河渠志孟秋預調塞治之物丨丨薪柴楗橛竹石茭索竹索凡千餘萬謂之春料凡伐蘆荻謂之芟)
(伐山木榆柳枝葉謂之梢)耘芟(宋史蘇雲卿傳布袍草履終歲不易披荆畚皪為圃藝植丨丨灌溉培壅皆有法度)持芟
(柳宗元宥蝮蛇文執耒操鞭丨丨以遠其害又樵䜿丨丨農夫執耒不幸而遇將除其害)親芟(元稹詩瘴江乘早度毒草莫丨)
(丨)不芟(李翰難進論不殖不藝終歲闕甘旨之豐丨丨不耘毫末成尋拱之患韋莊李氏小池亭詩積石亂巉巉庭莎綠丨)
(丨)鉏芟(歐陽修詩良田失時耕草莽廢丨丨吳儆詩園中多蔓草晨夕費丨丨)夷芟(歐陽修聖俞會飲詩遺編最愛)
(孫武說往往曹杜遭丨丨)掃芟(鄭侠詩二十一二間煩事如丨丨)
不可芟(韓愈望秋詩樂遊下矚無遠近綠槐萍合丨丨丨)角芟芟(張籍樂府山頭鹿䨇丨丨丨尾促促)草嬾
芟(皮日休詩枕戶槐從亞侵階丨丨丨)柳初芟(張耒别錢筠甫詩原頭綠盡丨丨丨落月滿川風滿巖)
喃(女咸切同諵)
韻藻增喃喃(北史房陵王勇傳勇云諸王皆得奴獨不與我乃向西北奮頭丨丨細語孟郊詩丨丨肩經郎言語傾琪)
(琚高啟中秋翫月詩前年客中憶見之家人怨别方丨丨)呢喃(摭言王榭航海遇風抵一洲其王以女妻之曰此烏衣國也後)
(榭思歸王命取飛雲車送歸至家見梁上䨇燕丨丨乃悟燕子國也石林詩話劉季孫初以左班殿直監饒州酒王荆公為江東提)
(刑廵歴至饒按酒務始至廳事見屏間有題小詩曰丨丨燕子語梁間底事来驚夢裏閒說與傍人應不解杖藜携酒看芝山大稱)
(賞之貢師泰詩夢覺午窗人寂寂一䨇巢燕自丨丨)詀諵(元稹詩蛛懸絲繚繞鵲報語丨丨張翥詩吾我涉誕謾爾汝志丨丨)
嵌(口銜切巖山也)
韻藻嶄嵌(沈約江南曲但令舟楫渡寧計路丨丨)
增山嵌(李適詩邀余名丨丨從爾泛海澨韋莊詩引泉疏地脉掃絮積丨丨)穹嵌(王昌齡贈張荆州詩邑西有路緣石)
(壁我何從之卧丨丨陶翰遊田司直别業序出廻塘而入蒼翠更指深亭因曲岸而捫丨丨忽升絶頂)爆嵌(杜甫火詩丨丨)
(魑魅泣崩凍嵐隂昈注昈赤文也音戶)湖嵌(韓愈孟郊聯句瀟碧遠輸委丨丨費擕擎注丨丨石也)西嵌(王建石甕)
(寺詩遥指上皇翻曲處百官題字滿丨丨)空嵌(梅堯臣詩龍腦篆香盤屈曲虎頭彫枕剔丨丨范成大假山詩或瘦露丨丨)
嶔嵌(韓維詩緣源散討不知極但見洞穴争丨丨謝翺詩垂雲起丨丨衣被松與桂)黃嵌(范成大詩黑石丨丨拚命輕自)
(注黑石丨丨皆峡中險處也)巖嵌(高啟玩月詩穿深窺暗不遺隙㒺兩忌影逃丨丨)
大字嵌(唐順之詩功成他日誰能頌海上磨厓丨丨丨)
摻(所咸切女手貌亦作㩥又豏韻)
韻藻增摻摻(詩丨丨女手可以縫裳傳丨丨猶纖纖也宋南平王鑠白紵曲佳人舉袖輝青蛾丨丨擢手映鮮羅韓愈)
(酬盧雲夫望秋詩樓頭完月不共宿其奈就曲行丨丨元稹送崔侍御之嶺南詩遠書多不達勤為枉丨丨李咸用塘上行紅綃撇)
(水蕩舟人畫橈丨丨柔荑白韓維仙長老山水略錄詩或凝如盖覆宛宛或散如指長丨丨)纖摻(杜牧舊遊詩盻眄廻眸遠)
(丨丨整鬢遲蘇軾紫團參詩纖摻虎豹鬛蹙縮龍蛇癭)箾摻(朱子詩入門流綠波竹𣗳何丨丨又野牛浮鼻過寒溪落木丨)
(丨水下陂)
瑊(古咸切美石次玉)
韻藻增渾瑊(唐書丨丨傳丨丨本鐵勒九姓之渾部也年十一善騎射立跳盪功從郭子儀復兩京朱泚平論功以瑊)
(兼侍中實封戶八百繇樓煩郡王徙咸寧賜大寧里甲第卒贈太師謚忠武瑊好書通春秋漢書慕司馬遷自叙著行紀一篇天性)
(忠謹功高而志益下世方之金日磾)寇瑊(宋史丨丨傳瑊字次公汝州人初母夢神人授珠吞之而娠生而眉目美秀少孤鞠)
(于祖母及登朝以妻封邑回授之朝臣得回封祖母自瑊始)
未要瑊(皮日休詩孤竹寧收笛黃琮丨丨丨)肯顧瑊(陸龜蒙詩大樂寧忘缶竒功丨丨丨)
劖(鋤銜切刺也斷也剽也)
韻藻䥴劖(韓愈詩若使乘酣騁雄怪造化何以當丨丨范成大扇子峡詩蜀山欲窮此盤礴禹力且盡猶丨丨)
增刃劖(元稹詩逸翮憐鴻翥離心覺丨丨)彫劖(沈遼禪僧巖詩降身入洞不甚險突兀三室誰丨丨)削劖(文同)
(詩太朴本無痕巧者強丨丨)神劖(元好問天涯山詩何年氣母此融結鬼鑿丨丨未竒古)舊劖(虞集送劍閣倅詩設)
(險懷前賦摩崖覓丨丨)
五丁劖(朱子章巖詩来應六鼇戴跡是丨丨丨)
碞(五咸切僣差又侵韻)
韻藻民碞(書用顧畏于丨丨傳碞僣也當顧畏于下民僣差禮儀疏碞即巖也參差不齊之意故為僣也)
增衆碞(王惲詩山主留昏宿官程畏丨丨)
諴(胡䜛切和也)
韻藻增至諴(書丨丨感神矧兹有苗韓愈詩高揖羣公謝名譽遠追甫白感丨丨皮日休詩寡合無神契相期有丨丨)
(陸龜蒙詩染翰窮高致懷賢𤼵丨丨)畢諴(唐書丨丨傳丨丨字存之早孤夜燃薪讀書母䘏其疲奪火使寐不肯息遂通經史)
(工詞章太和中舉進士召入翰林為學士党項擾河西宣宗召訪邊事諴條破羌狀甚悉帝說曰吾將擇能帥者孰謂頗牧在吾禁)
(署即拜安撫使諴到軍遣吏懷諭羌人皆順懿宗立以禮部尚書同中書門下平章事)
儳(士咸切儖儳免惡也又䧟韻)
韻藻增鼓儳(左傳三軍以利用也金鼔以聲氣也利而用之阻隘可也聲盛致志丨丨可也)
欃(士咸切檀木别名)
攙(士咸切丨搶袄星爾雅作欃槍)
韻藻增天攙(史記天官書歲星失次舍以下退而西北三月生丨丨長四丈末銳漢書天文志孝文後二年正月壬寅)
(丨丨夕出西南隋書天文志天槍主捕制或曰攙雲如牛槍雲如馬或曰如槍左右銳長數丈丨丨本𩔖星末銳長丈)
毚(士咸切狡丨亦作㺥又鋤銜切)
韻藻增秋毚(陸龜蒙詩客愁迷舊隠鷹徤想丨丨)兔毚(皮日休詩作羊寧免狠為丨即須丨)
颿(符咸切馬疾步)
韻藻增颿颿(吳越春秋越王夫人歌妾無罪兮負地有何辜兮譴天丨丨獨兮西往孰知返兮何年博雅駓駓丨丨走)
(也)
椷(胡䜛切桮也)
麙(五咸切熊虎絶有力也與麙同)
詀(竹咸切丨諵語聲又葉韻)
黬(古咸切釡底黑也)
韻藻增梅黬(元稹嶺南詩茅蒸連蟒氣衣漬度丨丨)
&KR1173;(許咸切似蛤出海中)
韻藻增海&KR1173;(皮日休詩遣客呼林狖辭人寄丨丨)小&KR1173;(陸龜蒙詩度歲賖羸馬先春買丨丨)
&KR2154;(苦咸切鳥丨物)
韻藻增鳥&KR2154;(元稹送崔侍御之嶺南詩菌須蟲已蠧果重丨先丨韋莊詩花落魚争唼櫻紅丨競丨)
髟(所咸切屋翼也又長髮貌)
韻藻增髟髟(庾信竹杖賦髮種種而逾短眉丨丨而競長皮日休詩他年如訪問烟蔦暗丨丨又題周尊師所居詩八)
(十餘年住鏡巖鹿皮巾下雪丨丨陸龜蒙詩不堪潘子鬢愁促易丨丨)
縿(所銜切絳帛旌旗斿)
韻藻增旒縿(詩素絲紕之箋云素絲者以為縷以縫紕旌旗之丨丨或以維持之禮記有虞氏之旂夏后氏之綏疏有)
(虞氏之旂者旂當為緌但注旄竿首未有丨丨夏后氏之綏者綏當為旂夏后氏漸文既注旄竿首又有丨丨)張縿(儀禮覲禮)
(弧韣注弧所以丨丨之弓也疏爾雅說旌旗正幅為縿故以此弧弓丨丨之兩幅)龍縿(爾雅素陞丨于丨注畫白丨于丨令)
(上向)縿縿(元稹送崔侍御之嶺南詩鞶纓驄﨣﨣緌佩綉丨丨)風縿(劉永之詩相見立談還即别寸心搖曳似丨丨)
獑(鋤銜切丨猢又士咸切)
韻藻增態似獑(皮日休詩瘦去形如鶴憂来丨丨丨)矍鑠獑(陸龜蒙詩愛鷺欹危立思猿丨丨丨)
杴(虚嚴切鍬屬古作&KR0008;或作㸝方言青齊呼意所好為丨)
韻藻增任意杴(皮日休詩掣釣隨心動抽書丨丨丨)土作杴(陸龜蒙詩洗筆烟成叚培花丨丨丨)
嚴(語&KR0008;切丨毅也威也敬也亦姓韻會又鹽韻)
䉷(語&KR0008;切射翳韻會又鹽韻)
御定佩文韻府卷三十
