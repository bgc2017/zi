欽定四庫全書
御定佩文韻府卷六之一
上平聲六魚韻一
魚(語居切說文水蟲也又姓宋子丨之後)
韻藻豚魚(易信及丨丨唐書鄧景山清約待上賓丨丨而已)貫魚(易丨丨以宮人寵南史江斆讓婚表禮有列媵)
(象有丨丨北史后妃傳論宫闈有丨丨之美)魴魚(詩丨丨頳尾)亨魚(詩誰能丨丨溉之釡&KR1092;嵇康詩鸞觴酌醴神鼎)
(丨丨)嘉魚(詩南有丨丨烝然罩罩水經注丙水出丙穴穴口向丙故名丨丨嘗以三月出穴十月入穴益州記丨丨蜀郡處處)
(有之食乳水桂海虞衡志丨丨狀如鰣而多脂梧州人以為鮓餉遠嶺表錄蒼梧戎縣江水出丨丨肥美衆魚莫及每炙食以芭蕉)
(隔火恐脂滴火中也蜀都賦丨丨出於丙穴許渾詩丨丨詩在世争傳方回詩丨丨碧柳貫金鱗袁桷詩水深丨丨潛又丨丨縣名)
夢魚(詩牧人乃丨衆維丨矣晉書劉豹妻呼延氏祈子於龍門有一大魚頂有二角軒鬐躍鱗而至夜丨所見丨變為人把一)
(物大如半雞子光景非常授之曰此日精服之生貴子自是十三月而生元海南史梁忠烈世子方等性愛林泉好散逸嘗著論曰)
(吾嘗丨為丨因化為鳥方其夢也何其樂也及其覺也何憂斯類莊子汝且夢為鳥而厲于天丨為丨而没于淵)多魚(詩猗)
(與漆沮潛有丨丨史記山東丨丨漢書焉耆北與烏孫接海外丨丨宋史魚星不明則丨丨管子其澤則丨丨易林鯉鮒鮪鰕積福)
(丨丨杜甫詩水清反丨丨又左傳齊寺人貂漏師于丨丨注丨丨地名)獻魚(周禮鱉人春獻鱉秋丨龜丨禮記水潦降不丨)
(丨鱉說苑孔子之楚有漁者丨丨曰天暑赴市賣之不售思欲棄之不若獻之君子孔子曰務施而不腐餘財者聖人也今聖人之)
(賜可無祭乎)嘗魚(禮記季冬之月命漁師始漁天子乃丨丨)觀魚(左傳公將如棠丨丨者崔駰臨雒觀賦步輦道以周)
(流臨軒檻以丨丨庾信詩白鷺下丨丨張文琮詩别有臨濠上棲偃獨丨丨皇甫冉詩海邊曾狎鳥濠上正丨丨)矢魚(左傳)
(公丨丨于棠馬融廣成頌川衡澤虞丨丨陳罟)妾魚(爾雅鱊鮬鱖鯞注小魚也俗呼為魚婢江東呼丨丨)鱏魚(爾雅注傳)
(曰伯牙鼔琴丨丨出聽論衡夫禽獸猶可命戰百獸率舞丨丨出聽六馬仰秣不復疑矣長笛賦丨丨喁于水裔仰駟馬而舞玄鶴)
(梁簡文帝筝賦丨丨遊而不没)飬魚(爾雅釋訓䟽今以木投水中丨丨曰涔後漢書劉陶上議陛下欲鑄錢齊貨以救其弊此)
(猶丨丨沸鼎之中棲鳥烈火之上唐書藝文志范蠡有丨丨經一卷北史隋伐遼東虞孝仁監運以駱駝負函盛水丨丨三輔故事)
(武帝鑿昆明池學水戰法昭帝小不能征討於池中丨丨以給諸陵祠祭庾信詩聚花聊飼雀穿池試丨丨)求魚(孟子猶緣)
(木而丨丨也易林上山丨丨入水捕兔淮南子上丨丨臣乾谷)敺魚(孟子為淵丨丨者獺也)名魚(國語水虞於是乎講)
(罛罶取丨丨登川禽水經注卭縣猪蘭橋北有習郁宅宅側有魚池多出丨丨)白魚(史記周本紀武王渡河丨丨入于王舟水)
(經注聖水有丨丨出穴數日而返人有採捕食者美珍常味琴歴琴曲有丨丨歎杜甫詩翻藻丨丨跳又丨丨如切玉又溪友得錢)
(留丨丨蘇軾詩丨丨能許肥又黃庭堅詩莫作丨丨鑽蠧簡丨丨書蠧也)郤魚(史記公儀休相魯客遺魚郤不受客曰君嗜魚)
(何不受曰今為相能自給魚若受魚而免誰復給我魚者按新序餽魚于鄭相事同)嗜魚(見上)鉅魚(漢書寳鼎出白麟獲)
(海效丨丨莊子尋常之溝丨丨無所還其體王褒聖主得賢臣頌沛乎若巨魚之縱大壑杜甫詩擇木知幽鳥潛波想巨魚又泉出)
(巨魚長比人)羡魚(漢書臨淵丨丨不如退而結網夏侯湛賦苟臨淵而丨丨亦觀翔而樂飛孟浩然詩坐觀垂釣者徒有丨)
(丨情又郝經詩獨立寒溪不丨丨)鰒魚(後漢書張步據青徐遣使獻丨丨東觀漢記吳良為郡吏歲旦與掾史入賀門下掾)
(王望舉觴上夀諂稱太守功德良曰門下掾佞諂明府勿受其觴太守曰生言是賜良丨丨百枚南史禇淵傳時淮北屬江南無復)
(丨丨一枚直數千錢人餉淵三十枚門生有獻計賣之云可得十萬錢淵曰雖復儉乏寧可賣餉取錢也悉與親游噉之本草石决)
(明陶弘景注丨丨甲也皮日休詩且向江南問丨丨蘇軾有丨丨行)釡魚(後漢書范冉傳冉為萊蕪長遭黨錮不到官有時絶)
(糧人歌之曰甑中生塵范史雲丨中生丨范萊蕪又杜甫詩丨丨猶假息穴蟻欲何逃)懸魚(漢紀羊續為廬江太守丞饋魚)
(受而不食懸之後復饋續出前丨丨示之丞慚而止三略芳餌之下必有丨丨顧愷之詩岸有積螺室有丨丨王禹偁詩丨丨庭内)
(芝蘭香徐積詩清身太守舊丨丨又遼史禮志皇帝服絳𢃄丨丨)鱸魚(晉書張翰因秋風起乃思吳中蓴羹丨丨膾遂命駕)
(歸杜甫詩東走無復憶丨丨許渾詩仙翁應笑為丨丨鄭谷詩秋風不敢憶丨丨戴復古詩功名未必勝丨丨)枯魚(南史卞彬)
(為齊高帝擯廢乃擬趙壹窮鳥為丨丨賦以自喻家語子路見孔子曰丨丨銜索幾何不蠧韓非子孫叔相楚棧車牝馬糲餅菜羹)
(丨丨之膳古樂府丨丨遇河泣何時悔復及應璩詩田家無所有酌醴焚丨丨梁武帝孝思賦仲由念丨丨而永慕庾肩吾詩既非)
(隨舞鶴聊自索丨丨范成大詩韓蘇兩丨丨出語自濡濕方回詩隔籬分濁蟻共坐擘丨丨)銅魚(北史隋京官五品以上佩)
(丨丨符唐書百官志司門掌門關出入之籍凡有名者降墨勅勘丨丨木契然後入又為丨丨符以起軍旅易守長白居易送李蘇)
(州詩今曰送君兼自喜八廻看换舊丨丨陳陶詩十二丨丨尊畫戟又通志丨丨洲在蜀渠縣庾信文路轉丨丨山迎石門)木
魚(北史隋大業十年頒丨丨符於京官又摭言有一白衣問天竺長老云僧舍悉懸丨丨何也荅曰用以警衆白衣曰必刻魚有)
(何因也長老不能荅遣僧以問琅山悟卞師師曰魚晝夜未嘗合目亦欲修行者晝夜忘寐以至于道也蘇軾宿海會寺詩丨丨呼)
(粥亮且清朱子詩粥飯何時共丨丨又㯶笋名丨丨蘇軾詩贈君丨丨三百尾)神魚(宋史天文志雲氣入咸池星色白為丨丨)
(見孝經援神契庶人孝則澤林茂浮珍舒怪草秀水出丨丨水經注漢宣帝幸萬歲宮東濟大河而丨丨舞水曹植詩河伯獻丨丨)
(李白詩酌醴膾丨丨杜甫詩丨丨今不見福地語空傳)銀魚(遼史興宗紀試進士於廷賜馮立等四十九人進士第賜緋衣)
(丨丨遂大宴杜甫詩碧山學士焚丨丨白馬却走身巖居白居易詩夕鑰納丨丨又脫刺史緋詩無那嬌癡三歲女繞腰啼哭覓丨)
(丨薩都拉詩玉樓梳洗丨丨懸又丨丨跳碧藻又越溪曲石罅丨丨搖短尾)蟲魚(金史樂志威震遐邇化漸丨丨韓愈詩爾)
(雅注丨丨定非磊落人虞集詩祗應箋注到丨丨)舍魚(家語宓子賤為單父宰孔子使巫馬期往觀政焉入界見䰻者得魚)
(輙舍之期問焉䰻者曰魚之大者為鱄鱨吾大夫愛之其小者名鯤吾大夫欲長之是以得二者輙舍之)鮑魚(家語與不善人)
(居如入丨丨之肆久而不聞其臭賈誼新書周太子發嗜丨丨太公望曰鮑不登于俎安有非禮之物可飬太子哉說苑顔淵曰丨)
(丨蘭芷不同器而藏徐陵登宫城南樓詩丨丨寧入俎釣鱉非充厨)鯈魚(山海經芘湖之水中多丨丨食之可以忘憂莊子莊)
(子與惠子游濠梁丨丨出遊莊子曰是魚樂也惠子曰子非魚何以知魚之樂莊子曰子非我何以知我不知魚之樂張華歸田賦)
(臨丨丨于清瀨又詩屬耳聽鳴禽流目玩丨丨)龍魚(山海經丨丨一角似鯉處陵能乘雲上升飛騖九域水經注汧水出五色)
(魚人謂之丨丨水亦曰丨丨川張衡賦跨汪氏之丨丨注汪氏國在西海外此國足丨丨也海賦吐雲霓含丨丨劉孝綽詩九成變)
(絲竹百戲起丨丨張淵觀象賦神龜耀甲于清泠丨丨摛光以映漣張籍詩持呪取丨丨)飛魚(山海經丨丨如豚赤文如羽可)
(以禦兵拾遺記仙人甯封食丨丨而死二百年更生故甯先生河海頌曰青藍灼灼千載舒百齡暫死食丨丨酉陽雜俎朗山浪水)
(有魚長一尺能飛飛即凌雲空息即歸潭底庾信詩丨丨時觸釣)鮒魚(莊子莊周謂監河侯曰周昨來顧視車轍中有丨丨)
(焉呂氏春秋魚之美者有洞庭之鮒本草鮒即鯽魚)遊魚(莊子人用意如飛鴻者為弓弩射之如遊鹿者走狗而逐之若丨丨)
(者釣繳以投之關尹子重雲蔽天江湖黯然丨丨茫然張協七命丨丨瀺灂於綠波潘岳詩丨丨動圓波劉楨魯都賦蓋如飛鶴馬)
(似丨丨陸機文賦若丨丨銜鈎而出重淵之深陶潛詩望雲慚高鳥臨水愧丨丨梁元帝秋興賦察丨丨之息澗溫子昇大覺寺碑)
(福霑雲雁道洽丨丨陸罩採蓮曲戲鳥波中蕩丨丨菱下出秦觀詩荇絲深處見丨丨元好問詩西城橋下見丨丨)池魚(呂氏)
(春秋宋桓司馬有寳珠抵罪出亡王使人問珠之所在曰投之丨中於是竭池而求之無得丨死焉淮南子宋君亡其珠丨中丨為)
(之殫又杜弼檄梁文楚國亡猿禍延林木城門失火殃及丨丨按廣韻古有丨仲丨者城門失火仲魚燒死故諺云城門失火殃及)
(丨丨裴子野游華林園賦譬籠鳥與丨丨本山川而有思高適詩揮毫散林鵲研墨警丨丨白居易詩投食施丨丨)魯魚(法言)
(丨丨盈貫晉豕成羣語曰事歴終古以魚為魯抱朴子諺曰書三寫丨為丨虚為虎王維詩梵字何人辨丨丨)丹魚(抱朴子丹)
(水有丨丨夏至夜伺之魚浮水有赤光如火網而取之割其血塗足可走水上魏都賦皓獸為之育藪丨丨為之生沼范雲詩瀺灂)
(丨丨聚)鯨魚(古今注丨丨雌曰鯢皆長千里眼為明月珠博物志丨丨死而彗星出庾信文雲生伏鼈星出丨丨又燈賦動)
(鱗甲于丨丨杜甫詩未掣丨丨碧海中又丨丨䟦浪滄溟開陸游詩風雷萬里跨丨丨)人魚(本草䱱魚釋名丨丨陶弘景曰)
(丨丨荆州臨沮青溪多有之似鯷而有四足聲如小兒其膏然之不銷耗狙異記查道使高麗見婦人紅裳雙袒髻鬟紛亂腮後微)
(有紅鬛命扶於水中拜手感戀而没乃丨丨也)金魚(述異記關中有丨丨神周平二年十旬不雨遣祭天神丨丨躍出而雨降)
(又合璧事類陳堯咨守荆南每以弓矢為樂母馮夫人怒杖之丨丨墜地碎杜甫詩銀甲弹筝用丨丨换酒來韓愈詩玉𢃄懸丨丨)
(元稹詩犀帶丨丨束紫袍又李商隱詩牢合丨丨鎻桂叢)玉魚(天寶遺事貴妃體熱刻丨丨含之以津液沃肺皮日休詩合向)
(烟波為丨丨自注松江有丨丨譚用之詩吟期汗漫驅金虎坐約丹青跨丨丨虞集詩近辭金馬去遠有丨丨分)子魚(遯齋)
(閑覽莆陽通應丨丨名著天下其地有通應侯廟廟前有港港中之魚最佳今人必求其大可容印者謂之通印丨丨蘇軾詩通印)
(丨丨猶𢃄骨披綿黃雀漫多脂又左傳宋公子目夷字丨丨又衛史鰌字丨丨孔叢子孔鮒字丨丨三國志華歆字丨丨)戲魚
(法帖譜系臨江丨丨堂帖元祐間劉次莊以家藏淳化閣帖摹刻除去卷尾篆字而增釋文王僧孺詩丨丨兩相顧游鳥半藏雲陸)
(游詩蓮葉東邊多丨丨)文魚(離騷乘白黿兮逐丨丨洛神賦騰丨丨以警乘鳴玉鸞以偕逝陸機詩清泉盪玉渚丨丨躍中)
(波梁簡文帝七勵丨丨水宿錦鳥雲翔又詩水曲丨丨聚虞集詩歌成湘浦媵丨丨)素魚(揚雄文白鳩丹烏丨丨斷蛇方斯蔑)
(矣)躍魚(魏都賦奔龜丨丨李白詩日落看歸鳥潭澄羡丨丨)潛魚(袁宏三國名臣序贊丨丨擇淵高鳥候柯曹植詩丨)
(丨躍清波陸雲逸民賦丨丨泳沚嚶鳥來吟傅休奕朝會賦羅重淵之丨丨落九天之高禽錢起詩擘波得丨丨陸游詩投餌出丨)
(丨)新魚(丘希範詩荇亂丨丨戲袁桷詩水落丨丨瘦風清宿麥肥)凡魚(李白詩點額不成龍歸來伴丨丨)舊魚
(杜甫詩清江空丨丨春雨餘甘蔗)江魚(杜甫詩白白丨丨入饌來李頎詩荷葉裹丨丨白甌貯香粳徐積詩遙呼船問憶丨)
(丨)放魚(盧仝有觀丨丨歌白居易有丨丨詩吳融詩丨丨池涸蛙爭聚蘇軾詩序西湖秋涸東池魚窘甚因會客呼網師遷)
(之西池戲作丨丨陸游詩小沼時觀舊丨丨)壁魚(張祜詩朱氏西齋萬卷餘水門山閣自高疎我來穿穴非無意願向君家)
(作丨丨)粥魚(范成大詩丨丨吼罷鼔逢逢)伯魚(家語孔子娶宋开官氏之女一歲而生丨丨丨丨之生也魯昭公遺)
(之鯉魚夫子榮君之賜因以名其子為鯉也蘇軾詩傳家付丨丨又後漢書第五倫字丨丨吳均詩丨丨留蜀郡)臯魚(韓詩)
(外傳孔子行聞哭聲甚悲至則丨丨也孔子辟車與之言丨丨曰吾失之三矣少而學游諸侯以後吾親一也高尚吾志間吾事君)
(二也與友厚而小絶之三也樹欲靜而風不止子欲飬而親不待也吾請從此辭矣立槁而死)
包有魚(易丨丨丨義不及賓也又黃庭堅詩包魚芰荷香)九罭魚(詩丨丨之丨鱒魴)獺祭魚(禮記孟春)
(之月丨丨丨談苑李商隱為文多簡閱書冊左右鱗次號丨丨丨陸游詩朝几陳書丨丨丨)吾其魚(左傳微禹丨丨丨乎)
比目魚(爾雅東方有丨丨丨焉不比不行其名謂之鰈漢書郊祀志東海致丨丨之丨瑞應圖丨丨丨王者明德則見魏文)
(帝詩雙魚比目郭璞丨丨丨贊比目之鱗别號王餘雖有二片其實一魚楊方合歡詩齊彼同心鳥譬彼丨丨丨)泣前魚
(國策龍陽君釣魚而泣楚王問之曰臣始得魚甚喜後益多遂欲棄前所得今海内美人甚多聞臣得幸趨者衆矣臣亦猶前得之)
(魚矣于武陵詩一從悲畫扇幾度丨丨丨)食無魚(國策馮驩歌長鋏歸來乎丨丨丨)吞舟魚(漢書賈誼傳彼尋常)
(之汙瀆兮豈能容夫丨丨之巨丨後漢書功曹張敞奏記曰夫明哲之君網漏丨丨之丨然後三光明于上人物悅於下劉向說苑)
(丨丨之丨不游淵鴻鵠高飛不就汙池何則其志極遠也李白詩願隨任公子欲釣丨丨丨)銅盤魚(後漢書左慈傳嘗在)
(司空曹操坐求丨丨貯水以竹竿釣餌於盤中須臾引一鱸丨出)武昌魚(晉書吳孫皓徙都武昌童謠云寧飲建業水不)
(食丨丨丨馬祖常詩南遊莫忘丨丨丨)北路魚(南史宋徐君蒨好聲色為湘東王參軍載妓遊行荆楚山川靡不畢踐時)
(襄陽魚弘亦以豪侈稱于是府中謠曰丨丨丨南路徐)北溟魚(莊子丨丨有丨其名為鯤李白詩希君生羽翼一化丨丨)
(丨姚鵠詩不知尺水内爭滯丨丨丨)任公魚(莊子丨丨子為大鈎巨緇五十犗為餌蹲乎會稽投竿東海朞年不得丨已而)
(大魚食之公子得若魚離而腊之自淛河以東蒼梧以北莫不厭若魚者)盈車魚(列子詹何以獨繭絲為綸芒鍼為鈎荆條)
(為竿剖粒為餌引丨丨之丨於百仞之淵)烹驪魚(韓詩外傳南瑕子過程本本為之丨丨丨曰此乃君子食也瑕子曰高比)
(者所以廣德也下比者所以挾行也吾豈自比君子哉志慕之而已矣)相食魚(淮南子水積則生丨丨之丨土積則生自)
(穴之獸)掉尾魚(鄧析子水濁則無丨丨之丨政苛則無逸樂之士)半面魚(會稽志越王食魚未盡以半棄之水)
(中化為魚遂無一面名丨丨丨)門鑰魚(芝田錄丨丨必以丨取其不瞑目守夜之義梁簡文帝詩夕門揜魚鑰)龍化
魚(七諫白丨下清泠之淵丨為丨)雙鯉魚(古詩客從遠方來遺我丨丨丨杜甫詩贈子雲安丨丨丨叚成式詩不要蓮東)
(丨丨丨陸游詩難覓錦江丨丨丨)呑波魚(陸機連珠王鮪登俎不假丨丨之丨)水中魚(禇翔詩月如弦上弩星類)
(丨丨丨)蘆洲魚(李頎詩此行倘不遂歸食丨丨丨)山上魚(傳燈錄徑山道欽禪師有僧問如何是道師云丨丨)
(有鯉丨水底有蓬塵)
水清無魚(家語丨至丨則丨丨人至察則無徒)湧泉獲魚(後漢書列女傳姜詩事母至孝母好江水嗜魚鱠舍)
(側忽丨丨味如江水每日一汲輙丨雙丨)竹筒盛魚(孝子傳杜孝母喜食魚孝在成都截丨丨丨丨二頭咒之投中流婦)
(出見筒流異而取有二魚歎曰此我夫所寄也熟而進之)山人足魚(韓詩外傳聖人刳木為舟剡木為檝以通四方之物)
(使澤人足乎木丨丨丨乎丨)
增鮮魚(詩炰鼈丨丨儀禮聘禮陳牛羊豕魚腊腸胃同鼎膚丨丨鮮腊南都賦黃稻鱻魚鱻古鮮字)食魚(詩豈其丨)
(丨必河之魴穆天子傳天子北還釣于漸澤丨丨于桑墅方干贈叚郎中詩寒潭是處清連底賓席何心望丨丨)有魚(詩有)
(驔丨丨爾雅疏馬二目白者為魚)善魚(詩南有嘉魚箋南方水中有丨丨)槀魚(禮記丨丨曰商祭注槀乾也商度也)
(商度其燥濕之宜唐書禮志州縣祭社稷先聖釋奠于先師籩豆皆八籩以石鹽丨丨)濡魚(禮記丨丨卵醬實蓼注濡讀為)
(胹烹煮之也又羞丨丨者進尾注擗之由後鯁肉易離也)麥魚(禮記庶人夏薦丨麥以丨宋史禮志太廟薦新夏加丨丨)腥
魚(禮記大饗之禮尚玄酒而俎丨丨史記禮書俎上丨丨)用魚(禮記牲丨丨芼之以蘋藻)乾魚(禮記注丨丨進首擗)
(之由前理易析也史記封禪書祠武夷君用丨丨晉書吳隱之為廣州常食不過菜及丨丨南史何遠為武昌太守江左水族甚賤)
(每食不過丨丨數片而已)蒲魚(周禮河東曰兖州其利丨丨唐書于頔為湖州修復隄閼歲獲秔稻丨丨無慮萬計盧綸詩終)
(期買寒渚同此利丨丨柳宗元詩丨丨相與隣李商隱詩雞黍隨人設丨丨得地生又韓愈詩丨丨尾如蛇口眼不相營按丨丨即)
(&KR2424;魚也)簎魚(周禮鱉人以時丨丨鱉龜蜃注簎音綽以权刺泥中取之)牲魚(周禮大祭祀饗食羞丨丨授其祭)七
魚(儀禮公食大夫一命者丨丨再命者九魚三命者十有一魚)九魚(見上)獸魚(儀禮特牲饋食舉骼及丨丨如初注)
(丨骼丨一也)膚魚(儀禮少牢饋食司士升魚腊丨丨用鮒十有五南齊書禮志上既云腊下必是鮮其數宜同稱膚足知鱗)
(革無毁)河魚(左傳叔展曰有麥麴乎曰無有山鞠窮乎曰無丨丨腹疾奈何史記秦始皇八年丨丨大上韓詩外傳齊景公)
(使人為弓弓人之妻曰此弓泰山南烏號之柘燕牛之角荆麋之筋丨丨之膠四物者天下之精材也杜育詩雖非張仲將膾丨丨)
(杜甫詩丨丨不取錢陸游詩見炊黍飯食丨丨)陳魚(左傳公曰吾將略地焉遂往丨丨而觀之)高魚(左傳齊烏餘以廪丘)
(奔晉襲衛羊角取之遂襲我丨丨水經注廩丘東北有丨丨城俗謂之交魚城又南方異物志丨丨似鱒有雌無雄二三月間與蜥)
(蜴交水上其胎毒人)蕭魚(春秋襄公十有一年會於丨丨注丨丨鄭地)鮐魚(爾雅黃髮齯齒鮐背耉老夀也注鮐背背)
(皮如丨丨)異魚(爾雅鯉鮪鱣鮎疏皆丨丨也)取魚(爾雅注丨丨搖動之視其鮮餒餒者不食魏志帝東征吳至廣陵后)
(留譙宮時表留宿衛欲遏水丨丨宋史修築堰堨截水丨丨遼史正月上旬鑿冰丨丨)䱰魚(爾雅注鱧今丨丨也音衆)汕
魚(爾雅疏汕以簿丨丨也按詩烝然汕汕箋今之撩罟也)蛃魚(爾雅蟫白魚注衣書中魚一名丨丨音丙)黃魚(爾雅)
(注鱣大者長二三丈今江東呼為丨丨吳志刺史朱符多以鄉人分作長吏侵虐百姓彊賦于民丨丨一枚收稻一斛水經注殷湯)
(東觀于洛習禮堯壇降璧三沉榮光不起丨丨雙躍出濟于壇黑烏以浴隨魚亦上酉陽雜俎蜀中每殺丨丨天必隂雨杜甫詩日)
(見巴東峽丨丨出浪新蘇軾詩早歲嘗為荆渚客丨丨屢食沙頭店)彤魚(國語黃帝之子二十五人唯青陽與夷鼔皆為已姓)
(青陽方雷氏之甥也夷鼔丨丨氏之甥也按帝王世紀黃帝妃丨丨氏)淵魚(史記丨深而丨生之山深而獸往之漢書察見)
(丨中丨不祥又明闇之徵上亂飛鳥下動丨丨各以類推)羹魚(史記楚越之地地廣人稀飯稻丨丨)䵷魚(漢書東方朔傳)
(土宜薑芋水多丨丨注䵷即蛙字)蝝魚(漢書丨丨麛卵咸有常禁)鳥魚(漢書叙傳草木之殖山林丨丨之毓川澤得氣)
(者蕃滋失時者零落班彪游居賦享丨丨之瑞命瞻淇澳之園林)雨魚(漢書成帝鴻嘉四年秋丨丨于信都長五寸以下述)
(異記雍州丨丨)捕魚(後漢書董卓討先零為所困乃于所渡水中偽立&KR0739;丨丨而潛于&KR0739;下過軍吳志孟宗除為監池司馬自)
(能結網手以丨丨唐書咸亨中禁作簺丨丨宋史太祖紀禁春夏丨丨射鳥遼史清寧中幸鴨子河丨丨耶律良進丨丨賦淮南子)
(晉公子重耳過曹曹君欲見其駢脇使之袒而丨丨易林丨丨河海笱網多得又丨丨遇蟹利得無幾郭璞長臂國讚修脚自負丨)
(丨海濱陸雲文隨潮進退采蜂丨丨徐積詩日暖門前見丨丨)炙魚(後漢書鄧禹擊破王郎上過禹營禹進丨丨南齊書禮志)
(昭皇后茗栅丨丨皆所嗜也陸游詩波上三年學丨丨)夷魚(後漢書周舉傳舉性侔丨丨注伯丨史丨也)鯔魚(三國)
(志注介象與孫權論膾象曰丨丨為上權曰此出海中安可得象令汲水滿埳垂綸須臾果得丨丨續齊諧記洛水中有白獺美淨)
(可愛見人輙避魏明帝欲見之不得徐景山曰獺嗜丨丨乃畫板作兩生丨丨懸置岸側于是羣獺共逐一時執得帝甚嘉之)生
魚(魏志王祥性至孝後母欲食丨丨祥脫衣將剖冰求之頃之冰解下有魚躍出晉書禮志營洛陽南山為圜丘以始祖帝舜配)
(房俎丨丨陶樽玄酒孝子傳曾子食丨丨甚美因吐之人問其故參曰母在之日不知丨丨味今我食美故吐之遂終身不食又杜)
(甫秋述杜子卧病長安旅次積雨丨丨青苔及榻又詩秋雨欲丨丨)赤魚(魏志延康元年丨丨見于太康郡蘇軾詩丨丨白蟹)
(箸屢下)泉魚(吳志張梁曰臣聞香餌引丨丨重幣購勇士王褒文飛鳥翕翼丨丨奮躍盧僎詩過水略丨丨)二魚(晉書)
(魏嘉平四年有丨丨集于武庫屋上又真仙通鑑有魚道超魚道遠者皆秦時女眞入武夷山隱焉後人常常見之其地四圍皆生)
(毛竹故亦呼丨丨為毛女)盗魚(晉書王承遷東海太守小吏有丨池中丨者綱紀推之承曰文王之囿與衆共之池魚復何足)
(惜耶易林亡羊補牢張氏失牛騂駟奔走鵠丨我丨)山魚(晉書丨丨登俎澤豕暌經又通志汧陽縣西有丨丨隴掘地破石得)
(之可辟螙)凌魚(晉書索靖草書狀丨丨奮尾蛟龍反據)䱥魚(晉書虞嘯父為侍中嘗侍孝武飲宴帝問曰卿在門下不)
(聞有所獻替耶嘯父家近海謂有所求乃曰天時尚温丨丨蝦鮓未可致帝大笑古諺寧去屢世宅不去丨丨額陸游詩鹽白開奩)
(得丨丨)蛟魚(南史陳武帝受禪文丨丨並見謳歌攸屬歐陽修詩雲烟搜怪蟠丨丨)歛魚(南史合州刺史陳褒贓汚)
(狼籍遣吏就渚丨丨)鑊魚(南史高爽坐事被繋作丨丨賦以自况陳琳檄㸑丨之丨期于消爛)釣魚(南史王弘之性好丨)
(丨常垂綸于上虞江或問得魚賣否弘之曰釣亦不得得亦不賣遼史太祖紀帝丨丨于鴨綠江又興宗紀作丨丨賦莊子就藪澤)
(處閒曠丨丨閒處無為而已矣楚詞避世隱身丨丨江濱韋應物詩長江丨白丨李咸用詩渭水高人自丨丨范成大詩閒傍蘆花)
(學丨丨)呼魚(南史盧度字孝章隱居廬陵所居前有池飬魚皆名呼之次第來取食)蛤魚(南史卞彬著蝦蟇賦云紆)
(青拖紫名為丨丨世謂比令僕也)鯖魚(南史梁臨川王宏好食丨丨頭常曰進三百後房食之不盡)將魚(南史策梁)
(公文禹功寂寞微管誰嗣拯其丨丨駐其袒髮)累魚(北史魏淮陽王孝友表今之富者彌奢同牢之設丨丨成山)孝魚
(北史陸政母好食魚政求之苦難宅側忽湧泉有魚時人謂其泉曰丨丨泉)大魚(北史齊神武時訛言丨丨道上行水經注)
(黃帝時天大霧三日帝遊洛水見丨丨煞五牲以醮之天乃甚雨七日七夜魚流始得圖書今河圖視萌篇是也易林蜲蛇循流東)
(冰丨丨豫且舉網庖人獻謳汝南先賢傳葛玄見遺丨丨者謂暫煩此魚到河伯處以丹書紙納魚口中擲水中有頃魚還躍上岸)
(吐墨書青黑色如木葉而飛大業拾遺梁郡清冷水有丨丨似鯉頭一角長尺餘鱗正赤此亦唐祚將興之兆)綠魚(北史隋大)
(業三年常駿使赤土入海見丨丨羣飛水上陳樵詩丨丨新種已生苗)刺魚(北史獠人能卧水底持刀丨丨易林操戟丨丨)
(披髮立憂)禽魚(魏書崔鴻傳導禮革俗之風昭文變性之化固以感彼丨丨穆兹寒暑唐書百官志京都諸苑監掌苑内宫館)
(園池丨丨果木梁簡文帝文理感丨丨道均荆棘蕭子良詩幼賞悅丨丨早性羡蓬艾僧清塞詩此心常愛狎丨丨蘇軾詩欲往南)
(溪侣丨丨)佩魚(唐書車服志中宗初罷龜袋復給以魚郡王嗣王亦丨金丨袋景龍中令特進丨丨散官丨丨自此始也金史)
(輿服志公服皇太子丨玉雙丨袋親王丨玉丨一品至四品並丨金丨以下丨銀丨)採魚(唐書渭河三百里漁釣者捕治之三)
(元日非供祠不丨丨)闌魚(唐書周利貞調錢唐尉時禁捕魚州刺史飯蔬利貞忽饋佳魚刺史不受利貞曰此丨丨公何疑問)
(其故答曰適見漁者禽不獲而有魚焉闌得之刺史大笑)頭魚(遼史天祚帝天慶二年春幸混同江適遇丨丨宴飲大樂按遼)
(歲時釣魚得丨丨輙置酒張宴名丨丨宴如頭鵝宴也)叉魚(遼史興宗丨丨于色默埒河韓愈文投丨丨之短韻又詩丨丨)
(春江闊元稹詩丨丨江火合朱橰詩石橋清澈看丨丨)牛魚(金史命有司議薦新禮正月鮪明昌間用丨丨代博物志東海)
(中丨丨形如牛剥其皮懸之潮水至則毛起潮去則毛復)師魚(山海經歴虢之水東流注于河其中有丨丨)奇魚(山海)
(經自峚山以至鍾山四百六十里其間盡澤也是多奇鳥怪獸丨丨皆異物焉)蠃魚(山海經濛水多丨丨見則其邑大水)䲃
魚(山海經瀤澤之水多丨丨其狀如鯉而雞足)鱤魚(山海經番條之山减水出焉多丨丨注一名黃頰音感)綸魚
(山海經來需之水出半石山西流注于伊水中多丨丨食者不睡)鮆魚(山海經苕水北流注于具區其中多丨丨)得魚
(莊子筌者所以在魚丨丨而忘筌蹄者所以在兔得兔而忘蹄淮南子釣者靜之罾者舉之丨丨一也七諫以直鍼而為鉤兮又何)
(魚之能得蘇軾赤壁賦舉網丨丨狀似松江之鱸)泔魚(荀子曾子食魚有餘曰泔之門人曰泔之傷人不如奥之曾子泣涕)
(曰有異心乎哉傷其聞之晚也王安石詩丨丨已悔當年事搏虎方驚此曰身)畜魚(吳越春秋范蠡曰臣見會稽之山有魚池)
(上下二處上池宜于君王下池宜于臣民丨丨三年其利可以致千萬越國當富盈又陸游詩小小盆池不丨丨)烝魚(吳越)
(春秋吳王有女滕玉因謀伐楚與夫人及女食丨丨王前嘗半而與女女怒曰王食魚辱我乃自殺)治魚(吳越春秋子胥歸吳)
(吳王聞三帥將至丨丨為膾)桐魚(淮南子董仲舒請雨秋用丨木丨異苑晉武帝時吳郡臨平岸崩出一石鼔打之無聲帝)
(問張華華曰取蜀中丨材刻丨形叩之後如其言聲聞十里)鬻魚(淮南子林中不賣薪湖上不丨丨所有餘也)鰥魚
(孔叢子衛人釣于河得丨丨焉其大盈車李商隱詩丨丨渴鳳真珠房陸游詩愁似丨丨夜不眠)入魚(說苑是時海人丨丨)
(公以五十乘賜弦章)鯢魚(說苑南瑕子曰吾聞君子不食丨丨酉陽雜俎丨丨如鮎四足長尾能上樹天旱輙含水上以草葉)
(覆身張口鳥來飲水因吸食之聲如小兒峽中人欲食先縛于樹鞭之身上白汗出如構汁方可食不爾有毒)肥魚(新序庖有)
(丨丨廐有肥馬民有飢色)同魚(列女傳臧文仲為魯使齊為齊所拘文仲遺魯公書食我以丨丨文仲母曰魚者其文錯錯者)
(所以治鋸鋸者所以治木也故知吾子拘而有木治矣)健魚(神農書鯉乃魚之王雖困鱗以盤水飬之不反白蓋丨丨也)
窮魚(竹書紀年荀瑤伐中山取丨丨之丘又梁簡文帝啓怖鴿獲安丨丨永樂盧照隣有丨丨賦李白詩丨丨守枯池)小
魚(六韜緡微餌明丨丨食之緡綢餌香中魚食之緡隆餌豐大魚食之白居易詩隣女偷新果家僮漉丨丨蘇軾詩初如食丨丨)
(所得不償勞程敏政詩荻草盆池種丨丨)饒魚(易林豐年多儲河海丨丨)使魚(易林教羊牧兔丨丨捕鼠任非其人費曰)
(無功)鴻魚(易林丨丨逆流至人潛去)刳魚(論衡太公釣得巨魚丨丨得書云吕尚封齊)天魚(甘石星經丨丨一星)
(在尾河中主雲雨理隂陽)薦魚(蔡邕獨斷潛一章六句季冬丨丨春獻鮪之所歌也)鮫魚(西京雜記尉佗獻高祖丨丨荔)
(枝高祖報以蒲桃錦四匹)瓊魚(漢武内傳太上之藥有流淵丨丨)藏魚(說文鮓魚也又庾信賦苔始綠而丨丨薛昉詩)
(嫩枝猶露鳥細藻欲丨丨)鰣魚(本草孫愐云鰣出江東袁達禽蟲述云丨丨罥網而不動護其鱗也其鱗石灰水浸曬乾層層)
(起之以作女人花鈿甚良)衣魚(本草丨丨生久藏衣帛及書紙中又黃庭堅詩三品丨丨人衣去聲)石魚(水經注湘鄉縣)
(丨丨山下多石石色黑而理若雲母開發一重輙有魚形長數寸燒之作魚膏腥因以名之廬陵異物志廣德中大江水退有丨丨)
(見相傳為豐稔之兆元結詩吾愛丨丨湖丨丨在湖裏)虎魚(述異記丨丨老者為蛟)鯷魚(搜神記孔子厄于陳絃歌)
(于館中夜有一人長九尺餘著皂衣高冠大叱聲動左右子貢進問何人耶便提子貢而挾之子路引出與戰于庭未勝孔子察之)
(見甲車間時時開如掌孔子曰何不探其甲車引而奮登子路引之没手仆于地乃是大丨丨也子路烹之其味滋病者興明日遂)
(行)鯉魚(博異志王昌齡舟行至馬當山賫酒脯紙馬獻于廟及草履獻于夫人當市草履時兼市金錯刀貯履内忘取之行)
(數里忽有赤丨丨長可三尺躍入舟中既剖腹得金錯刀寗戚歌滄浪之水白石粲中有丨丨長尺半元稹詩留取三行代丨丨溫)
(庭筠詩水客夜騎紅丨丨陸龜蒙詩早晚東騎白丨丨虞集詩道士歸騎赤丨丨)板魚(北戶錄比目魚南越志謂之丨丨)
印魚(酉陽雜俎丨丨額上四方如印有字)䌫魚(埤雅烏鰂魚一名丨丨風波稍急即以其鬚粘石為䌫)坐魚(廣雅)
(䵷一名丨丨以其性好坐也)垂魚(演繁露今之魚袋夲唐制也所以明貴賤應宣召其飾有玉金銀三等左二右一魚飾之)
(下有墨渾韋裹方本附身以垂書其名于木中分為二韓愈碑文入則擁笏丨丨)劍魚(眞臘風土記丨丨紫色長尺許鋙刻)
(如鋸能與把勒亞魚戰而勝按述異記海魚千歲為丨丨一名琵琶)門魚(嶺南志惠州府有丨丨大如指長二三寸花身赤尾)
(俗傳丁斑魚)拙魚(益州記嘉魚生丙穴蜀人謂之丨丨魚從石孔隨泉出大五六尺)&KR2752;魚(益部方物略記丨丨出西)
(山溪谷狀如鯢有足能緣木聲如兒啼蜀人飬之)竹魚(桂海虞衡志丨丨出灕水狀似青魚味如鱖魚南中魚品以蝦丨二)
(丨為珍)鰕魚(桂海虞衡志丨丨出灕水肉白而豐味如蝦而鬆又蘇軾詩處處售丨丨)亡魚(齊丘子海伯丨丨不出于)
(海)京魚(羽獵賦乘巨鱗騎丨丨注大魚也)龜魚(東京賦獻鼈蜃與丨丨張說詩助陽嘗麥彘順時進丨丨韓愈詩瓦)
(影映丨丨蘇軾詩曲突往往巢丨丨)陽魚(亡發丨丨騰躍奮翼振鱗注魚鳥皆生于隂而屬于陽故曰丨丨)膾魚(王褒)
(僮約築肉臛芋丨丨炮鱉)煎魚(崔駰博徒論蒸羔炮鱉餁鵠丨丨)焚魚(荀悅高祖讚丨丨斬蛇異功同符豈非精靈之)
(感哉)青魚(曹植閒居賦丨丨躍于東沼白鳥戲于西渚)從魚(樂府白石郎詞前導江伯後丨丨)籠魚(吳都賦罩)
(兩魪注罩籊也編竹丨丨者也)抑魚(吳都賦罺鰝鰕注罺丨丨之器)鯪魚(吳都賦丨丨若獸)珍魚(張載濛汜池賦)
(水禽育而萬品丨丨產而無數)五魚(傅休奕走狗賦蹄如結鈴丨丨體成)宵魚(何承天文行葦作歌丨丨垂化)産魚
(張融海賦高岸乳鳥横門丨丨)衛魚(沈約碑文丨丨之心身亡而意結注丨大夫史丨也)夕魚(吳均詩丨丨汀下戲)井
魚(張綰文丨丨之不識巨海夏蟲之不見冬冰)絓魚(盧思道孤鴻賦驚丨丨之密網又薛廷珪制拔薤推心挂魚潔已)
寒魚(庾信詩冷猿披雲嘯丨丨抱凍沈杜甫詩丨丨依密藻盧綸詩碎浪出丨丨韓愈詩丨丨下清洢陸游詩臼虀珍釅鱠丨)
(丨)學魚(庾信詩零陵舊是燕昆池本丨丨劉因詩埋盆欲丨丨)醉魚(邢邵詩踴躍頳魚醉江總詩丨丨沉遠岫浮棗)
(漾清漪)兔魚(王績詩何事須筌蹄今已得丨丨)春魚(王勃春思賦丨丨春水樂春汀春雁舉)扉魚(上官儀詩)
(網結和丨丨)靈魚(沈佺期詩丨丨銜寳躍)恩魚(沈佺期詩丨丨望幸來蘇頲詩丨丨不入昆明釣韓琦詩丨丨逢餌)
(幾徘徊)祥魚(蘇瓌詩丨丨出戲半吞舟)汶魚(李白詩丨丨紫錦鱗)開魚(李白詩丨丨開錦字)漉魚(杜甫詩溪)
(南趁丨丨)萬魚(杜甫詩蒼江漁子清晨集設網提綱丨丨急)打魚(杜甫有觀丨丨歌花蕊夫人宫詞隔花催喚丨丨人)
(汪元量詩手中明鏡抛船上半揭篷窗看丨丨)左魚(杜甫詩兩佩丨銅丨劉禹錫詩今朝自請丨丨來杜牧詩佩得丨丨歸)
長魚(杜甫詩素絲挈丨丨碧酒隨玉粒又丨丨莫損鱗韓愈南海神廟碑穹龜丨丨踴躍後先蘇軾詩霜筠細破為雙掩中有)
(丨丨如卧劍袁桷詩丨丨揚鬛蒲浪中又後漢書樊鯈字丨丨東觀漢記雍鯈字丨丨)鱖魚(張志和詞桃花流水丨丨肥陸)
(游詩買得釣船雙丨丨)澤魚(儲光羲漁父詞丨丨多鳴水溪魚好上流)溪魚(見上虞集詩池鴨穿荷葉丨丨上柳條)
活魚(王建詩獵人箭底求傷雁漁父竿頭乞丨丨)露魚(司空曙詩草靜多翻燕波澄乍丨丨)魚魚(韓愈元和聖德)
(詩駕龍十二丨丨雅雅)緡魚(韓愈詩丨丨于淵)雙魚(韓愈詩青青水中蒲下有一丨丨李賀詩菱絲縈獨繭菰米蟄)
(丨丨黃庭堅詩會思臨水寄丨丨陸游詩寒江誰與倩丨丨耶律楚材詩強吟新句附丨丨又白居易詩何時家醖丨丨榼雪夜花)
(時常在前)立魚(柳宗元記石魚之山山小而高其形如丨丨)射魚(張籍詩持燭照水丨游丨李商隱有丨丨曲)蠧
魚(常衮詩墨潤冰紋繭香銷丨字丨徐積詩趁日開箱曝丨丨陸游詩剰採芸香辟丨丨)鮞魚(李賀詩丨丨潠白濤)騎
魚(李賀詩願君光明如太陽放妾丨丨撇波去范成大詩彷彿桃源猶舞鳳辛勤李白漫丨丨)老魚(李賀詩丨丨跳波瘦)
(蛟舞李商隱詩南浦丨丨腥古涎趙孟頫詩乳燕受風迎落絮丨丨吹浪動新荷)賣魚(白居易詩寅年林下多逢虎亥日沙)
(頭始丨丨趙孟頫詩圉人焚積夜防虎溪女叩扉朝丨丨)風魚(張祜詩丨丨入網遲)淮魚(薛能詩醉樓思蜀客鯹市想丨)
(丨蘇軾詩長羡丨丨壓楚糟)拾魚(李商隱詩洞庭魚可拾注苑珠林有野狐捕得一鷹復見河魚捨鷹丨丨魚既不得復失)
(本鷹)鵬魚(李商隱詩丨丨何事遇屯同雲水升沉一會中)驚魚(李商隱詩丨丨撥剌燕翩翾)窺魚(唐彥謙詩寒鳥)
(丨丨共影知)探魚(李咸用詩風夜丨丨船)釵魚(韓偓詩照獸金塗爪丨丨玉鏤鱗)藥魚(陸龜蒙漁具詩序或)
(藥而盡之有丨丨詩)鮸魚(皮日休詩正滯江南為丨丨音勉)伺魚(皮日休漁具詩序每丨丨必多俯)燈魚(李後)
(主詩九重開扇鵠四牖炳丨丨)鮰魚(劉攽詩丨丨新出網)張魚(梅堯臣詩丨丨未發鉤范梈詩沙灣夜住丨丨客)餉
魚(蘇軾詩丨丨欲自洗)書魚(蘇軾詩何異丨丨餐蠧簡)種魚(蘇軾詩下有丨丨塘按范蠡有丨丨經)齋魚(黃庭)
(堅詩身來訪道得丨丨)僧魚(黃庭堅詩風烈丨丨響)鎖魚(黃庭堅詩願公借我藏書目時送一鴟開丨丨)細魚
(張耒詩溪清生丨丨)喚魚(晁公遡詩老僧來丨丨)飢魚(陳師道詩溪響丨丨食)熊魚(范成大詩鵬鷃相安無可)
(笑丨丨自古不容兼)裹魚(范成大詩丨丨蒸菜把)朝魚(范成大詩聽熟丨丨又暮鐘)販魚(揭傒斯楊柳青謠昨)
(日臨清賣葦回今日丨丨桃花口)洗魚(薩都剌詩丨丨煮酒卷孤篷)斫魚(薩都剌詩丨丨裂紙賽江神)分魚
(陳旅詩丨丨石梁步)攜魚(虞集赤壁圖詩過鶴生新夢丨丨憶舊遊)收魚(楊載詩採菌敲寒木丨丨照夜汀)買魚
(呂重實詩瓶中有醋堪燒菜囊裏無錢莫丨丨)霜魚(年巘詩丨丨碧玉鱠)鐘魚(袁桷詩丨丨落葉秋)鰜魚(袁桷雙魚)
(硯詩海上丨丨雙鬛紅)凍魚(張泰詩滿鱗冰買丨丨還)濟魚(法苑珠林沙彌救蟻見夀長生流水丨丨天降珍寳)衆
魚(法苑珠林又如密網丨丨投之)罩魚(法苑珠林唐李知禮善弓射兼工放彈所殺甚多有時丨丨不可勝數)乞魚
(法苑珠林宋有釋杯渡者不知姓名常乘木杯渡水東遊入吳郡路見釣魚師因就丨丨魚師施一萎者渡手抒反覆還投水中遊)
(活而去又從網師丨丨師不與乃拾取兩石子投水中俄而兩水牛鬭其網中網既碎敗不復見牛渡亦隱)
海大魚(戰國策靖郭君將城薛謂謁者無為客通有請者曰臣三言而已趨而進曰丨丨丨君曰更言之曰君不聞大魚乎)
(蕩而失水則螻蟻得意焉今夫齊亦君之水也何以薛為君曰善)千石魚(漢書貨殖傳水居丨丨丨波注波讀曰陂言有)
(大陂飬魚一歲收丨丨丨也)剔骨魚(晉書吳隱之為廣州刺史帳下人進魚每剔去骨存肉隱之覺其用意黜之)送
鰌魚(南史蕭勵為廣州刺史去郡有一老姥以槃擎鰌魚自送舟側兒童數十人入水扳舟或歌或泣)暴鰓魚(南史)
(謝郁與何敬容書云丨丨之丨不念杯勺之水雲霄之翼豈顧籠樊之糧張九齡詩作驥君垂耳為魚我暴鰓)石浦魚(南齊)
(書永明九年鹽官縣丨丨有丨乘潮來水退不得去長三十餘丈黑色無鱗土人呼為海鷰)地湧魚(北史魏宣武時有泉)
(水湧於八公山頂夀春城中魚從地中湧出)建同魚(北史眞臘有魚名建同四足無鱗鼻如象吸水上噴高五六十丈)
蹄涔魚(魏書慕容白曜傳恃此為援何異於丨丨之丨冀拯江海)蚓投魚(隋書薛道衡在北齊為主客郎接陳使傅)
(縡縡贈詩五十韻道衡和之南北稱美魏收曰傅縡可謂以丨丨丨)祝鱷魚(唐書韓愈為潮州刺史惡溪有鱷魚食民畜産)
(愈為文投溪水而祝之其夕暴風震雷起溪中數日水盡涸自是潮無鱷魚患)獺銜魚(唐書張士巖父病藥須鯉冬月冰合)
(有丨丨丨至得以供父病遂愈)宣撫魚(金史宣宗紀三年定尚書所造諸符樞密院鹿丨丨丨統軍司虎)秦王魚
(金史會寧府舊歲貢丨丨丨大定十二年詔罷之)文鰩魚(山海經丨丨丨狀如鯉魚鳥翼魚身蒼文白首赤喙夜飛音如)
(鸞雞見則大穰吳都賦鰩魚觸綸而夜飛梁簡文帝和藉田詩鰩魚顯嘉瑞銅雀應豐年)蛇為魚(山海經海外結胸國以蟲)
(為蛇以丨丨丨)何羅魚(山海經丨丨丨一首十身音如犬食之已癰)育育魚(管子桓公使管仲求甯戚甯戚應之)
(曰浩浩乎管仲不知至中食而慮之婢子曰詩有之浩浩者水丨丨者丨未有室家而安召我居)浮陽魚(荀子鯈䱁者丨)
(丨之丨也謂此魚好浮於水上就陽也黃庭堅詩丨丨媿嘉丨)醴水魚(呂氏春秋魚之美者丨丨丨名曰朱鱉六足有珠百)
(碧)龍門魚(符子觀於丨丨有一丨奮鱗鼔鬐登乎龍門為龍)横公魚(神異經北方荒中有石湖方千里恒冰惟)
(夏至左右解有丨丨丨長七八尺形如鯉夜化為人刺不入煮不死以烏梅煮則熟)陽橋魚(說苑陽晝曰夫扱綸錯餌迎而)
(吸之者陽橋也其為魚薄而不美矣若存若亡若食若不食者魴也其為魚也博而厚矣按橋一作鱎)鵠求魚(易林丨丨)
(丨食道遇射弋)湯泉魚(水經注曲江縣北丨丨泉源沸湧浩氣雲浮其中時有細赤丨遊之不為灼也蔡韶閏論火居之鼠)
(飬毫炎穴丨丨之丨戲鱗沸水)五色魚(水經注汧水有二源一出小隴山東北流歴澗注以成淵潭漲不測出丨丨丨俗以)
(為靈莫敢採捕又李白詩有客自梁苑手携丨丨丨)鮫䱜魚(博物志丨丨丨生子子驚還入母腹尋復出又李白詩匣中劍)
(盤装䱜魚)鰼鰼魚(述異記涿光山下囂水多丨丨之丨如鵲而十翼捕之可以禦火)明府魚(述異記和州歴陽淪)
(為湖今湖中有丨丨丨)懶婦魚(述異記丨丨丨其脂膏可然以之照鳴琴博奕則爛然照紡績則不復明)琵琶魚
(述異記丨丨丨形如琵琶而善鳴吳都賦鮫鯔琵琶)范蠡魚(述異記洞庭湖中有一陂陂中有丨丨丨昔蠡釣得大魚烹食)
(之小者放于陂中)石首魚(吳錄丨丨丨至秋化為冠鳬冠鳬頭中亦有石也范成大詩荻芽抽荀河豚上棟子開花石首)
(來)王餘魚(本草銀魚一名丨丨丨出蘇淞浙江)蕭折魚(本草鮑魚亦名丨丨丨)春生魚(洞冥記東方朔)
(曰臣能使少者不老武帝曰服何藥朔曰東北有地日之草西南有丨丨之丨)七里魚(臨海異物志鯉魚長百步俗傳有丨)
(丨鱣丨)鹿角魚(異物志丨丨丨頭上有兩角如鹿梅堯臣丨丨丨詩海中魚角矗矗不擬龍乃擬鹿)九鼎魚(酉陽)
(雜俎仙藥有龍胎醴丨丨丨)羊頭魚(酉陽雜俎丨丨丨出周陵溪中其頭似羊俗呼為丨丨丨豐肉少骨殊美於餘魚)
負朱魚(續酉陽雜俎丨丨丨亦絶美每鱗一點朱)四足魚(杜陽雜編滄浪州有良金池水石皆如金色中有丨丨丨)
玉板魚(埤雅鱣俗謂丨丨丨)繡尾魚(雲仙雜記裴令告門人曰吾死無所繫但午橋莊松雲嶺未成軟碧池丨丨丨)
(未長漢書未終篇為可恨耳)隨身魚(海錄碎事唐高宗詔文武四品五品給丨丨丨)浮胡魚(眞臘風土記丨丨丨)
(八足觜如鸚鵡)石斑魚(南方異物志丨丨丨一名高魚斑如虎文性淫)章花魚(嶺南志丨丨丨出潮州八腳身有肉)
(如雪)龍盤魚(廣記桂林府興安龍蟠山巖潭中丨丨丨四足有角丹腹修尾狀如守宫能致風雨)印頰魚(北戶錄城)
(陽縣南堯母慶都墓廟前一池魚頭間有印文謂之丨丨丨)雙鱗魚(廣志石門縣東陽潭山出石鯽魚重唇魚丨丨丨三)
(者皆珍品)武陽魚(廣志丨丨小丨大如針一斤千頭)乳釀魚(韋仲源食譜有丨丨丨)使宅魚(漁隱叢話)
(錢氏有國西湖漁者日納魚數斤謂之丨丨丨羅隱題磻溪垂釣圖若教生在西湖上也是須供丨丨丨王覽詩蠲其徵)石鼈
魚(益部方物記丨丨丨上春時出石間庖人取為竒味)沙綠魚(益部方物志丨丨丨大不五寸味美蜀人珍之)柳貫
魚(石鼔詩其魚維何維鱮維鯉何以貫之維楊及柳黃庭堅詩買魚貫柳雞著籠)攸攸魚(孔子息陬操黃河洋洋丨丨之)
(丨臨津不濟還轅息陬)三尺魚(宋玉釣賦以三尋之竿八絲之線出丨丨之丨於數仞之中可謂無術乎皮日休詩丨丨)
(春丨潑刺霜)涔飬魚(傅毅七激丨丨之丨膾其鯉魴)同池魚(曹植詩昔為丨丨丨今為商與參)駕陵魚
(曹植九詠駟蒼虬兮翼轂丨丨丨兮驂鯨)鹹水魚(曹植文丨丨之丨不游於江淡水之魚不入于海)淡水魚(見上)
三江魚(徐幹七喻大宛之犧丨丨之丨)横海魚(殷臣鯨魚燈賦丨丨之丨厥號惟鯨普彼鱗族莫之與京)西流
魚(古樂府蹀躞越橋上河水東西流上有神仙居下有丨丨丨又東流之水必有西上之魚)求偶魚(陸機感時賦魚微微)
(以求偶)枯池魚(左思詩計策棄不收塊若丨丨丨又李顒詩肇允相忘鱗翻為涸池魚)東嶽魚(庾闡詩暫憩扶)
(桑陰忽見丨丨丨)府丞魚(陸倕詩詎知亭長肉寧挂丨丨丨)紫鬛魚(吳均文洞庭丨丨之丨)被控魚
(陰鏗遊始興道館詩庭舞經乘鶴池遊丨丨丨)戲蓮魚(邢邵詩簷喧巢幕燕池躍丨丨丨)凍浦魚(庾信文丨丨丨)
(驚寒林笋出)鷺看魚(庾信詩蒼鷹斜望雉白丨下丨丨又李洞詩清淺蒲根水時看鷺啄魚)聚行魚(庾信詩荷)
(風驚浴鳥橋影丨丨丨)負燈魚(薛道衡詩竟夕魚負燈徹夜龍銜燭)紫鱗魚(沈君道詩隨廚白羽駕逐釣丨丨丨)
閶門魚(盧照隣文長劔以撝尚想華亭之鶴孤舟欲近遥憶丨丨之丨)宴鎬魚(李乂詩青蒲暫似遊梁馬綠藻還疑)
(丨丨丨)惠子魚(李白詩誰知丨丨丨)出水魚(李白詩查擁隨流葉萍開丨丨丨)漢口魚(李白詩丨丨雙)
(丨白錦鱗)縱壑魚(杜甫詩昔如丨丨丨蘇軾詩野性真同丨丨丨陸游詩退處今如丨丨丨)季鷹魚(杜甫詩凍醪元)
(亮秫寒鱠丨丨丨韋莊詩白羽鳥飛嚴子瀨錄蓑人釣丨丨丨)錦江魚(杜甫詩幽棲眞釣丨丨丨虞集詩比管可吹丹穴鳳)
(長竿莫釣丨丨丨)獺趁魚(杜甫詩花妥鶯捎蝶溪喧丨丨丨)白小魚(杜甫詩丨丨羣分命天然二寸丨白居易)
(詩飯下腥鹽丨丨丨)北來魚(杜甫詩雖無南去雁看取丨丨丨)垂頭魚(杜甫觀打魚歌大魚傷損皆垂頭范成大)
(詩鄉如丨丨丨忽已蟄蟲振)丙穴魚(杜甫詩魚知丙穴由來美陸游詩金虀丨丨丨)同隊魚(韓愈詩少長聚嬉戲)
(不殊丨丨丨黃庭堅詩忽作飛黃去頓超丨丨丨)挂鈎魚(韓愈詩歸舍不能食有如丨丨丨)點額魚(白居易丨)
(丨丨詩龍門點額意何如)不賣魚(張祜詩莫恨無名姓嚴陵丨丨丨)上冰魚(王起蟄蟲始振賦順於時比應雷之)
(雉感於候同丨丨之丨)莊叟魚(顧雲投顧端公啓當見長房之竹亦可為龍則知丨丨之丨終能化羽)清溪魚
(李賀詩不見丨丨丨飲水得相宜)一丈魚(張喬詩沙頭聚看人如市釣得澄江丨丨丨)戴角魚(盧肇詩入海終)
(為丨丨丨)弄萍魚(杜荀鶴詩蟬噪檻前遮日竹鷺窺池面丨丨丨)楚江魚(許渾詩病來先憶丨丨丨)避釣魚
(許渾詩青雲豈有窺梁燕濁水應無丨丨丨)鱠殘魚(皮日休詩分明數得丨丨丨)五溪魚(陳陶詩白雲閒釣丨)
(丨丨)戲鼎魚(胡曾長平詩趙卒俄成丨丨丨陳硎螳螂拒轍賦危同丨丨之丨)雪潭魚(廖凝詩醒酒丨丨丨)結
素魚(李季蘭丨丨丨贈人詩尺素如殘雪結為雙鯉魚)晚市魚(㠪禹偁詩醒酒時烹丨丨丨)冰底魚(蘇軾)
(詩拙于林間鳩懶于丨丨丨)藿葉魚(蘇軾詩青孚卵碗槐芽餅紅點冰槃丨丨丨)刺史魚(蘇軾詩老佩丨丨丨)
金鯽魚(蘇軾詩我愛南屏丨丨丨重來撫檻散齋餘)匙面魚(陳造詩束送筯頭韭鮮分丨丨丨)彭蠡魚
(黃庭堅詩左販洞庭橘右擔丨丨丨)春沼魚(朱子調息箴靜極而動如丨丨丨)溪友魚(陸游詩催花初過社公雨)
(對酒喜烹丨丨丨)上竿魚(謝逸詩貪夫蟻旋磨冷官魚上竿范成大詩官途真有丨丨丨)脫淵魚(范成大詩竹實)
(秋風辭穴鳳桃花春浪丨丨丨)縮項魚(趙孟頫詩看釣寒波丨丨丨)躍岸魚(馬祖常詩芹春丨丨丨)錦帶
魚(薩都剌詩將軍斜插黃金虎丞相低垂丨丨丨)玉泉魚(戴表元詩春園虎丘樹夏檻丨丨丨)孔氏魚(戴表元阮)
(侯得子詩庭舞張公鶴門填丨丨丨)摩竭魚(法苑珠林第三魚身者不過丨丨大丨身長七百由旬眼如日月鼻如泰山口)
(如赤谷大論五百賈客入海取寳值丨丨丨王開口翻譯名義云摩竭此云鯨魚)盆中魚(法苑珠林寶誌嘗就人求生魚)
(鱠人為辦竟致飽乃去還視丨丨丨遊活如故)鰻[魚黎]魚(法苑珠林長干塔北二里有聖井中有丨丨丨俗名為魚菩薩也人)
(至井所禮拜魚隨聲出)孔君魚(孔叢子丨奮字丨丨少從劉子駿受春秋左氏傳)
賞花釣魚(宋史禮志眞宗宴於後苑作中春丨丨丨丨詩儒臣皆賦遼史聖宗五年幸長春宫丨丨丨丨以牡丹遍賜近)
(臣歡宴累日)牛蹄中魚(應璩書誠恐將為丨丨丨丨卒鮑氏之肆矣)木大如魚(顔氏家訓山中人不信魚)
(大如木海上人不信丨丨丨丨)
對語(跨鶴騎魚)(玉燕金魚)(火鼠冰魚)(狎鳥觀魚)(覆鹿闌魚)(射鴨叉魚)(履鳳釵魚)(燕燕魚魚)
(舒雁貫魚)(木鳳桐魚)(鳴鹿躍魚)(梁燕壁魚)(紫蟹黃魚)(採蛤種魚)(呼鶴喚魚)(瓦獸扉魚)
(食苹鹿依藻魚)(長腰米縮項魚)(綠毛鳳紫鬛魚)(莊生蝶惠子魚)(雀為蛤蝶化魚)(仙人鹿刺史魚)
(西海馬北溟魚)(斜風燕逆水魚)(羊公鶴范蠡魚)(旋磨蟻脫鈎魚)(隨陽鳥得水魚)(銜花雀吹絮魚)
摘句(玉佩紫金魚水暖躍春魚)(晴潭響暗魚江清易見魚)(忘筌喜得魚池響食萍魚)(苔龕響木魚春水絮吹魚)
(池葉堕驚魚波跳三尺魚)(清夜看叉魚千里寄雙魚)(泉脉通池欲上魚池不栽蓮恐碍魚)
(翠荷差影聚游魚鶴氅披來控鯉魚)(半池山影不妨魚酒狂真欲换金魚)(柔艣無聲坐釣魚著我閒雲聽粥魚)
(禁籞冰開漸躍魚金鋪蹲獸鑰銜魚)(客至沿溪旋打魚歲酒惟供赤尾魚)(丙穴三春饌白魚時有隔花來賣魚)
漁(語居切說文捕魚也又侵取也又水名或作䱷)
韻藻佃漁(易作結繩而為網罟以丨以丨蓋取諸離釋文佃亦作田又作畋公羊疏古者畋漁而食之晉書羊祜傳鈴閣)
(之下侍衛者不過十數人而頗以畋漁廢政北史魏敷城王坦性好畋漁唐書甄濟傳少好學居清巖山十餘年遠近服其仁環山)
(不敢畋漁遼史營衛志有事以攻戰為務閒暇以畋漁為生何承天達性論行火俟風暴畋漁候豺獺所以順天時也何遜詩高門)
(盛遊侣誰肯進畋漁庾信歌庖犧之親臨丨丨神農之躬秉耕稼儲光羲詩我情既浩蕩所樂在畋漁)陶漁(孟子自耕稼丨)
(丨以至為帝無非取於人者家語有虞丨丨事親劉向新序昔者舜自耕稼丨丨而躬孝友)涸漁(史記孔子世家竭澤丨丨)
(則蛟龍不合隂陽)侵漁(史記縣官所興未獲其利姦吏並丨丨漢書王尊傳杜陵楊章等通邪結黨丨丨小民尊以正法案)
(誅皆伏其辜宣帝紀小吏皆勤事而奉禄薄欲無丨丨百姓難矣遼史聖宗詔遣清慎官將示以恩信無或丨丨韓非子丨丨朋黨)
(比周相與論衡蟲食榖者部吏所致也貪則丨丨故蟲食榖)耕漁(後漢書周爕傳非身所丨丨不食呂氏春秋舜之丨丨其)
(賢不肖與為天子同)樵漁(孔魚詩蘭澤伴丨丨孟浩然詩階庭空水石林壑罷丨丨杜甫詩萬里狎丨丨張籍詩肯容君去樂)
(丨丨李紳詩路交村陌混丨丨陸龜蒙詩檀溪風月掛丨丨蘇軾詩搜士及丨丨張雨詩人間何地不丨丨)
雷澤漁(史記舜漁雷澤澤之人皆遜居劉向反質丨丨之丨者善爭陂而舜漁焉)
增始漁(禮記季冬命漁師丨丨)不漁(禮記君子仕則不稼田則丨丨食時不力珍)侍漁(左傳申蒯丨丨者注)
(丨丨監取魚之官)東漁(史記齊威王曰肹子守高唐趙人不敢丨丨于河庾信文元戎推轂趙失丨丨)蠶漁(晉書儒林)
(傳范甯欲遣十五議曹下屬城採求風政徐邈與書曰非徒不足致益乃是丨丨之所資盧思道為北齊檄陳文守宰丨丨又鮑照)
(詩善賈笑丨丨)觀漁(北史魏太宗臨去畿陂丨丨唐書敬宗丨丨于臨碧池遼史太宗丨丨三叉口又皇太后丨丨玉盆灣金)
(史世宗丨丨于混同江吳都賦丨丨乎三江)親漁(魏書太祖丨丨薦寢廟)禁漁(唐書天后得寳圖于洛水改寳圖為)
(天授聖圖丨丨釣又敬宗以渼陂隸尚食丨民丨虞集詩河水冰消不丨丨)樂漁(姜子文王乃齋三日田于渭陽卒見太公)
(坐茅以漁文王勞而問之曰子丨丨耶)楚漁(說苑孔子至丨有丨者獻魚)采漁(論衡功曹為奸丨丨于吏故虎食人)
(以象其意)捕漁(王充論衡魚鼈匿淵丨丨者知其源禽獸藏山畋獵者見其脉)夜漁(水經注宓子賤治單父孔子使巫馬)
(期觀焉入其境見丨丨者問曰子得魚輙放何也曰小者我大夫欲長育之故也謝朓詩良宰勖丨丨閻防詩鳴榔聞丨丨孟浩然)
(詩就枕滅明燭扣舷聞丨丨儲光羲詩西潭聞丨丨錢起詩今日藍溪水無人助丨丨)獨漁(庾信詩江鷗解丨丨)筌漁
(駱賓王詩丨丨勞寸心)為漁(劉長卿詩白首此丨丨趙師秀詩為仕媿丨丨孫太初詩飬鶴似嫌雙口累丨丨又過一生身)
坐漁(柳宗元設漁者對智伯文羣漁者有一人丨丨智伯怪之問焉)牛漁(柳宗元天對牙伏丨丨)水漁(韓愈詩或)
(山而樵或丨而丨)秋漁(韓愈詩丨丨蔭密樹夜博然明燈)學漁(劉蛻古漁父篇漁者曰始臣丨丨不學笑天下而天)
(下入臣笑舜聞之曰始朕學事叟不學受天下禪而天下禪朕黃庭堅詩羣兒丨丨亦不惡)教漁(劉蛻古漁父篇虞人亡于)
(大澤虞之父丨之以丨)溺漁(皮日休漁具詩序古之人或有丨于丨者行其術而不能言用其器而不能狀此與澤助之漁)
(者又何異哉)溪漁(歐陽修醉翁亭記臨丨而丨溪深而魚肥黃庭堅詩社甕可漉丨可丨)照漁(梅堯臣古柳詩就爇)
(以丨丨)避漁(劉筠詩獵犬方勞指神龜可丨丨)聚漁(方登詩溪喧晚丨丨)老䱷(揭傒斯詩且放桐江著丨丨)
渭濱漁(戰國策范雎謂秦王曰呂尚之遇文王也身為漁父而釣于渭陽之濱耳周伯琦詩訏謨起渭漁)水上漁
(史記龜筴傳泉陽令使吏案視圖丨丨丨者五十五家)磻溪漁(晉書呂尚丨丨之丨者也梅堯臣詩誰慕八十歲猶在丨)
(丨丨)韋衣漁(晉書魏舒嘗著丨丨入山澤以丨獵為事)教人漁(尸子燧人氏之世天下多水故丨丨以丨)大澤
漁(新序晉文公出田逐獸碭入丨丨迷不知所出其中有丨者文公謂曰道安從出我且厚賜若漁者曰君何行之遠也君亟反)
(國臣亦反吾漁所)漉池漁(瑞應圖王者不丨丨而丨德逹深淵則應和氣黃龍遊于池沼)君子漁(石鼓文鰋鯉處)
(之丨丨丨之)乾澤漁(孔子息陬操丨丨而丨蛟龍不遊劉向說苑雍季曰丨丨而丨得魚雖多明年無復也)江潭
漁(解嘲或倚夷門而笑或横丨丨而丨)漁父漁(王維詩宛似野人野時從丨丨丨)偏岸漁(韓愈詩或倚丨丨丨)
(竟就平洲飯)小澗漁(陸龜蒙詩山前度微雨不廢丨丨丨)世外漁(皮日休漁具詩序吟魯望之詩江風海雨摵摵)
(生齒牙間真丨丨丨者之才也)直鈎漁(楊億詩猶可丨丨丨)樵問漁(邵子漁樵問荅漁者坐釣于伊水之上丨者過)
(弛擔息肩坐于磐石之上而丨于丨者曰魚可釣取乎曰然)瀨上漁(梅堯臣詩已栽楚客江邊草不學嚴陵丨丨丨)安
豐漁(曾鞏詩夜出未倦丨丨丨)梁谿漁(晁補之文吾耕山而食兮丨丨而丨)背水漁(陳𫝊良詩嘗聞入林獵不)
(可丨丨丨)宛溪漁(戴表元詩民隨阮公姓鄰禁丨丨丨)野老漁(袁華詩水漫雷塘丨丨丨)赤鯉漁(吳萊詩藥)
(物金鵝採兵鈐丨丨丨)武陵漁(王穉登詩願作丨丨丨)
水處者漁(淮南子堯之治天下也丨丨丨丨山處者木谷處者牧陸處者農)
對語(夜獵秋漁)(水碓溪漁)(從狩學漁)(監牧侍漁)(傅巖築渭水漁)(連弩射直鈎漁)(上林牧下瀨漁)
摘句(谷暗隱樵漁長歌識夜漁)(長竿或坐漁江深晚可漁)(隣家燈影有歸漁柳底鷗波已可漁)
(桃花源上狎秦漁遙分野逕入樵漁)(柴門臨水不為漁鼓枻愁逢楚澤漁)
初(楚居切舒也始也又姓)
韻藻太初(易易有太極䟽太極謂天地未分以前元氣混而為一即是丨丨太一也又史記詔以七年為丨丨元年又自)
(序歴黃帝以至丨丨而訖益部耆舊傳落下閎改顓頊歴為丨丨歴支遁詩披莊玩丨丨元好問詩廓達靈光見丨丨又三國志夏)
(侯玄字泰初世說裴令公目夏侯泰初肅肅如入廊廟不修敬而人自敬一曰如入宗廟唯見禮樂器泰與太同又宋史宋丨丨權)
(御史中丞先是按劾有罪必豫請朝旨丨丨以為非風憲體讞成乃上時論偉之又顔丨丨顔子四十七世孫著書號為洙南子)
如初(書八月西廵狩至于西岳丨丨周禮州長正歲則讀法丨丨儀禮司馬降釋弓反位命弟子委矢丨丨左傳遂為母子丨)
(丨後漢書吳祐年二十牧豕父故人曰卿二千石子而杖鞭牧豕奈君父何祐辭謝而已守志丨丨三國志先主曰孤負黃權權不)
(負孤也待之丨丨南齊書樂歌温恭在位敬終丨丨劉禹錫詩共經何限事賓主兩丨丨徐鉉詩風流才調一丨丨)厥初(書慎)
(丨丨惟厥終終以不困詩丨丨生民時維姜嫄應㻛詩下流不可處君子慎丨丨陶潛詩慨然晤歎念兹丨丨王起蟄蟲始振賦歴)
(窮隂而滋久當獻歲之丨丨)有初(詩靡不丨丨鮮克有終杜甫除架詩寒事今零落人生亦丨丨)始初(漢書杜鄴傳願)
(陛下加致精誠思承丨丨事稽諸古以厭下心)遂初(晉書孫綽居會稽游放山水十餘年作丨丨賦以致其意後諫遷都洛陽)
(桓溫不悅曰何不尋君丨丨賦知人家國事耶李白送賀監歸鏡湖詩得辭榮禄丨丨衣羅隱詩雲埋野艇吟歸去草沒山田賦丨)
(丨陸游詩還山喜丨此心丨)古初(宋史禮志禮官不能推明經訓務合丨丨列子丨丨無物古史考太丨之丨吮露精食草)
(木實盧僎詩鄉入無何有時還上丨丨)建初(後漢章帝年號)黃初(三國志魏文帝紀改延康為丨丨杜甫詩載聞誦新)
(作突過丨丨詩陸游詩傑作追丨丨唐庚詩向年紙尾得丨丨)載初(唐則天年號)凉初(孟浩然詩欵言忘景夕清興屬)
(丨丨)
我生初(詩丨丨之丨尚無為)麥秋初(禇翔詩三月楊花合四月丨丨丨)百靈初(庾信詩無名萬物始有道)
(丨丨丨)皇運初(隋煬帝詩納言雲閣上禮儀丨丨丨)沍寒初(盧思道詩亭高落照盡原野丨丨丨)九夏初
(唐太宗詩北闕三春晚南榮丨丨丨)明月初(陳子昂詩紫氣白雲斷青春丨丨丨)天地初(王績詩逮承雲雷後欣逢)
(丨丨丨)九疇初(李嶠詩河圖八卦出洛範丨丨丨)霽景初(蘇頲詩二月韶春半三空丨丨丨)拜恩初
(蘇頲詩朝聞講藝餘晨省丨丨丨韓翃詩雙龍閣下丨丨丨)廟堂初(宋鼎詩義申蓬閣際情切丨丨丨)九春初
(上官昭容詩登山一長望正遇丨丨丨)鴻雁初(高適詩落日風雨至秋天丨丨丨)草昧初(杜甫詩嘗讀唐實錄)
(國家丨丨丨)同一初(韓愈詩賢愚丨丨丨)袁本初(後漢書丨紹字丨丨陸游詩未肯英雄許本初)
增魯初(禮記夫丨有丨注初謂故事王維詩天統知堯後王章笑丨丨)帥初(禮記適子庶子見于外寢撫其首而名之)
(禮丨丨又十年出就外傳居宿于外學書計衣不帛𥜗袴禮丨丨)復初(禮記文王世子王季復膳然後亦丨丨)奉初
(左傳城父司馬奮揚曰丨丨以還)思初(史記樂書佚能丨丨安能惟始又易林采薇出車魚麗丨丨役急役急君子免憂)
易初(史記賈誼傳懷沙賦丨丨本由兮君子所鄙)還初(後漢書梁統傳綂疏言陛下推時撥亂博施濟時而反因循季)
(世末節誠非所以丨丨反本據元更始也)敬初(晉書景帝紀聖王重始正本丨丨古人之所慎也)景初(宋書歷志魏明)
(帝丨丨元年尚書郎楊偉制丨丨歷又唐書叚文昌字丨丨)二初(宋史禮志物無二本事無丨丨)永初(東觀漢紀和帝)
(年號丨丨曹大家東征賦惟丨丨之有七兮余隨子乎東征)物初(莊子老𥅆方沭孔子見之曰請問所游曰吾方游心于丨)
(之丨蘇軾詩悠哉時到丨之丨陸游詩宿志在人外清心游丨丨宋濓觀世音贊破凡夫執返乎丨丨)忘初(楚辭不敢丨丨)
(之厚德鸚鵡賦敢背惠而丨丨)往初(東京賦宜無嫌于丨丨故蔽善而揚惡柢吾子之不知言也吳都賦邁餘皇于丨丨任昉)
(文德冠丨丨功無與二)述初(魏崔琰作丨丨賦)戒初(潘尼石榴賦暮春告闌朱夏丨丨新莖擢潤膏葉垂腴)春
初(謝靈運山居賦送墜葉于秋宴遲含萼于丨丨白居易詩微和丨之丨陸游詩夏初安健勝丨丨)花初(梁元帝採蓮賦)
(夏始春餘葉嫩丨丨)夏初(薛昉詩開襟近丨丨韋應物詩輕條蔭丨丨劉滄詩已有蟬聲報丨丨)夜初(王維詩燃燈晝)
(欲盡鳴磬丨方丨)化初(儲光羲詩為己存實際忘形同丨丨)越初(杜甫詩雲山逼丨丨)臘初(錢起詩寧親喜丨丨)
正初(楊巨源詩共說丨丨當聖澤)反初(白居易詩服色恩光盡丨丨又點額魚詩紅尾青鬐却丨丨)寒初(白居)
(易詩衣裳寄蚤及丨丨)秋初(許渾詩高梧一葉下丨丨陸游詩俯仰及丨丨)晴初(寇坦詩宴居當夏晚寓直會丨丨)
漏初(姚合詩新月微微正丨丨)童初(真誥稽神樞又有丨丨蕭閒堂二名以處男子之學也)藏初(真誥含生反真)
(觸類丨丨)虞初(漢書丨丨河南人也武帝時以方士為郎西京賦小說九百本自丨丨注初為周說九百四十三篇)王初
(全唐詩丨丨仲舒子)
禮之初(禮記夫丨丨丨始諸飲食說文徐鍇注丨丨丨施衣以蔽形)聲為初(爾雅釋樂疏初發口單出者謂之聲)
(衆和合成章謂之音金石干戚羽旄謂之樂則丨丨丨音為中樂為末)如月初(後漢書黃琬七歲詔問日食多少其祖瓊)
(未有以對琬曰何不言日食之餘丨丨之丨)纖微初(魏志楊阜曰克己内頌聖人所記惟陛下慮患無形之外慎萌丨丨)
(之丨)經始初(金史樂曲惟聖興邦丨丨之丨)節氣初(金史歷志以貞策加之得丨丨之丨為候外卦)百六初
(樂府雜錄吳王闔閭時靈寳童謠此文長傳丨丨丨)遂古初(楚辭丨丨之丨誰傳道之)人定初(焦仲卿妻詩寂寂丨)
(丨丨)暮春初(王羲之蘭亭集序丨丨之丨會于會稽山隂之蘭亭陸游詩還家已過丨丨丨)神器初(鮑照詩功冠生)
(民始道妙丨丨丨)鶗鳴初(梁簡文帝聽蚤蟬詩草歇丨丨丨蟬思花落後)桃花初(蕭子顯詩遊望丨丨丨)元
已初(劉孝綽詩濯禊丨丨丨)三元初(沈約鞞舞歌天監丨丨丨)四象初(沈約介雅曲百福丨丨丨)寒氣
初(王脩已九日詩霜威始落翠丨丨丨入堂)麥候初(邢邵詩曰斜賓舘晚風輕丨丨丨)繞電初(庾信詩離光初)
(繞電震氣始乘雷)杏花初(庾信詩興雲榆莢晚燒薙丨丨丨朱希晦詩雨香紅入丨丨丨)洗兵初(唐明皇詩雨丨)
(甲丨丨)宴樂初(唐明皇詩需雲丨丨丨)變葉初(禇遂良詩風光丨丨丨)藝槿初(宋之問詩樞掖調梅)
(暇林園丨丨丨)化龍初(李乂詩晉家藩邸丨丨丨)十地初(李嶠詩謬奉千齡日忻逢丨丨丨)作貢初(李嶠)
(詠象詩鬱林開郡畢維揚丨丨丨)入幌初(李嶠詩明月弹琴夜清風丨丨丨)五天初(蘇頲詩榮承四嶽後請絶)
(丨丨丨)展驥初(蘇頲詩茂禮雕龍昔香名丨丨丨)管絃初(蘇頲詩年驚花絮早春應丨丨丨)晝游初
(蘇頲詩南宫夙拜罷東道丨丨丨)九曰初(蕭至忠詩望幸三秋暮登高丨丨丨)睡起初(喬知之雪詩謝女詩成後)
(袁安丨丨丨)集賢初(徐堅詩新殿丨丨丨)上皇初(張說東都酺宴詩政成天子孝俗返丨丨丨)御筵初
(張說詩地幽天賞洽酒樂丨丨丨)商管初(張說端午侍宴詩小暑夏絃應微隂丨丨丨)葉下初(上官昭容詩丨)
(丨洞庭丨思君萬里餘)有象初(張九齡詩化演無為日言昭丨丨丨)白露初(杜甫詩西郊丨丨丨)放鷁初
(杜甫詩兹辰丨丨丨)解纜初(杜甫詩方期丨丨丨)縱目初(杜甫詩東郡趨庭日南樓丨丨丨)雨飛初(杜甫)
(詩浪翻江黑丨丨丨)二月初(趙冬曦詩爽塏三秦地芳華丨丨丨孟浩然詩願及芳年賞嬌鶯丨丨丨郎士元詩白蘋楚水)
(三湘晚芳草秦城丨丨丨杜牧詩荳蔲梢頭丨丨丨)汲引初(高適詩人當丨丨丨)桐花初(高適詩鳴鐘竹隂曉汲水)
(丨丨丨)太素初(王維詩自有還丹術時論丨丨丨)復夏初(賈曾詩禮若傳堯舊功疑丨丨丨)月出初
(岑參詩觀棋不覺暝丨丨水亭丨又張籍詩寒庭月上初李中詩煮茗留僧月上初)泊岸初(孟浩然詩川暗夕陽盡孤舟丨)
(丨丨)中伏初(李頎詩晚景南路别炎雲丨丨丨)婚宦初(韋應物詩荏苒班鬢及夢寢丨丨丨)柳條初(吉旼)
(詩邀歡不厭丨丨丨)受恩初(權德輿詩人人自說丨丨丨方干詩顔巷蕭條知命後膺門感激丨丨丨)佳霽初(元季)
(川詩風雨蕩繁暑雷息丨丨丨)過月初(錢起詩輕雲丨丨丨)下山初(錢起詩小雪丨丨丨)綠芳初(錢起詩山)
(芥丨丨丨)退朝初(錢起詩賢王駟馬丨丨丨)雁飛初(羊士諤郡中即事詩曉風山郭丨丨丨霜拂回塘水榭虛又杜)
(牧詩雨暗殘燈棋散後酒醒孤枕雁來初)二毛初(郎士元詩聞君感歎丨丨丨)醉止初(李益詩賓筵丨丨丨)贈
别初(韓翃詩銀角桃枝杖東門丨丨丨)桂花初(常衮詩翻黃桐葉老吐白丨丨丨羊士諤詩山隂道上丨丨丨)放
朝初(王建詩千牛仗下丨丨丨)拜謁初(王建詩閒曹散吏無相識猶記荆州丨丨丨)相見初(嚴維詩孤棹所)
(思久冒寒丨丨丨)謝恩初(劉禹錫詩翔鸞闕下丨丨丨通籍由來在石渠)退食初(皇甫冉詩共結尋眞會還當丨)
(丨丨)百花初(盧綸詩鄉思丨丨丨)煙景初(白居易詩喜見蘭亭丨丨丨)吐穗初(白居易詩凉風丨丨丨)
霞景初(白居易詩曈曈丨丨丨)夏雲初(白居易詩峩峩丨丨丨)八月初(白居易詩朱檻在空虛凉風丨)
(丨丨)一命初(白居易詩非賤亦非貴朝登丨丨丨)上燈初(元稹詩滿山樓閣丨丨丨)槿花初(張籍詩蟬聲滿)
(樹丨丨丨)調角初(薛能郊亭詩滿郭傳呼丨丨丨)旭日初(薛能折楊柳詩窗外齊垂丨丨丨)白月初(薛能)
(詩曉角秋砧外清雲丨丨丨)見雪初(薛能詩坐默聞鼙吹庭班丨丨丨)宴鎬初(楊巨源聖夀無疆詞戈偃征苗)
(後詩傳丨丨丨)雪消初(楊巨源詩中庭蕙草丨丨丨僧道潛詩風溪雲巘丨丨丨鳥變春聲滿屋除文徵明詩松杉常似丨)
(丨丨又羅隱詩樓上酒闌梅坼後馬前山好雪晴初)落花初(李德裕詩取履橋邊啼鳥喚釣璜溪畔丨丨丨劉滄詩一洞曉)
(烟留水上滿庭春露丨丨丨)搖落初(賈島詩海樹與山木俱應丨丨丨)暝鐘初(賈島詩石頭城下泊北固丨丨)
(丨)識面初(賈島詩自别知音少難忘丨丨丨)酒醒初(李昌符詩百年閒事丨丨丨)綠陰初(李羣玉詩)
(長愛沙洲水竹居莫江春樹丨丨丨)月露初(朱慶餘詩空壇丨丨丨)得意初(李商隱詩霧夕咏芙蕖何郎丨丨丨)
雨散初(張喬詩野白梅繁後山明丨丨丨)領郡初(方干詩幸見仙才丨丨丨郡城孤峭似仙居)落木初
(崔塗詩暮雨啼螿次凉風丨丨丨蘇軾詩黃灣丨丨丨)曉鐘初(李郢詩讀書燈燼丨丨丨)豆花初(李郢詩野人籬)
(落丨丨丨)午晴初(司空圖詩小闌花韻丨丨丨朱橰詩一溪春漲丨丨丨)藥成初(羅隱詩石橋春暖後勾漏丨丨)
(丨)燕歸初(徐凝詩畫簷愁見丨丨丨)麥熟初(趙嘏詩雨氣如秋丨丨丨)選籍初(趙嘏詩名掛春宫丨丨丨)
墮雲初(趙嘏詩庾樓明月丨丨丨)客報初(趙嘏詩雁斷雲涂丨丨丨)曉鼓初(杜荀鶴詩落第愁生丨丨丨又)
(林寬詩驅馬每尋霜影裏到門常在鼓聲初)得句初(韋莊詩意合論文後心降丨丨丨)七月初(韋莊詩辭家柳)
(絮三春半臨路槐花丨丨丨)試士初(黃滔詩六朝三省列簪裾丹詔宣來丨丨丨)五更初(黃滔詩孤枕憶山千)
(里外破窗聞雨丨丨丨)混元初(韋渠昭步虚詞参差從太一夀等丨丨丨)早鶯初(僧貫休詩宫花飄錦丨丨丨)
棹歌初(薛濤詩滿溪紅袂丨丨丨)吏散初(張詠詩看山丨丨丨)稻舂初(梅堯臣詩越虀橙熟久楚飯丨丨丨)
蠶桑初(梅堯臣詩春事况及丨丨丨)直宿初(梅堯臣詩秋夕詞臣丨丨丨)釋褐初(王禹偁詩榜眼科名)
(丨丨丨)夕陽初(林逋詩蟬噪丨丨丨)建安初(蘇軾詩作詩還似丨丨丨)種竹初(蘇軾次韻劉貢父西省種)
(竹詩要知西掖承平事記取劉郎丨丨丨)曉晴初(蘇軾詩薄雷輕雨丨丨丨陌上春泥未濺裾)卜築初(蘇軾詩青)
(山祗在古城隅萬里歸來丨丨丨)返照初(秦觀詩散策池塘丨丨丨)春草初(石介詩憶君丨丨丨)一笑初
(孫覿詩躧履歡迎丨丨丨)結子初(李邦直五日詩艾葉成人後榴花丨丨丨)授衣初(范成大詩愁水愁風吹帽後作)
(雲作雨丨丨丨)斫竹初(范成大詩梅塢桃溪丨丨丨)木落初(范成大詩短棹三江丨丨丨)燕來初(陸游)
(詩一雙掠水丨丨丨)把臂初(陸游詩夢裏依然丨丨丨)筮仕初(陸游詩謝事貧過丨丨丨)過江初(陸游詩風)
(流猶見丨丨丨)破苔初(陸游詩題詩聊見丨丨丨)下豉初(陸游詩白鵝脚美加椒後錦雉羹香丨丨丨)買船
初(陸游詩南市丨丨丨)返吾初(陸游詩躬耕丨丨丨)出浴初(陸游詩小蹇追凉處輕衫丨丨丨)剥繭初
(陸游詩風和丨丨丨)酒熟初(汪元量詩賴有葡萄丨丨丨)引年初(李芳詩符竹恒為累幸及丨丨丨)百鍊
初(元好問詩劫火依然丨丨丨)九秋初(程鉅夫詩露漙仙掌丨丨丨)獻藝初(黃溍詩秋闈丨丨丨)白雁
初(黃溍詩一帆秋色紅塵外千里江關丨丨丨)月來初(戴良詩琅玕影動丨丨丨)晚凉初(虞集詩華星明月丨)
(丨丨)曙光初(張翥春日有懷柯敬仲博士詩建章鶯囀丨丨丨)試雨初(李東陽西湖曲草碧明沙際花紅丨丨丨)
靧露初(鄧渼詩品泉石磴迎凉早丸藥春林丨丨丨)宗孝初(後漢書丨慈字丨丨)庾仲初(晉書丨闡字丨)
(丨作揚都賦)蕭履初(唐書丨復字丨丨以清操顯)王仲初(全唐詩丨建字丨丨)
甲始辰初(北史庾秀才謂隋文帝曰甲為六丨之丨子為十二丨之丨今月甲子宜應天受命)星晚露初(周朗)
(報羊希書奠爵丨丨陳局丨丨)
對語(元始太初)(由舊復初)(夏淺秋初)(月滿星初)(招隱遂初)(思舊述初)(善後還初)(雪早花初)
(吹豳後宴鎬初)(花放候雁來初)(桐葉晚豆花初)(三伏盡九秋初)(彈冠日釋褐初)(秋請後晝游初)
摘句(恩厚不忘初萬物發生初)(梨花對酒初茶烟夢覺初)(家甕酒香初微言乃道初)(燕語欠伸初高僧入定初)
(空山卜隱初旭日照林初)(凉宵寓直初凉飈蕩暑初)(心境上皇初湘簾月上初)(江城露冕初仁風似有初)
(手追雅頌國風初青山無數捲簾初)(鴻濛一畫梵天初泛几清光灑翰初)(步下新船試水初菊花香淡夜禪初)
(掖庭榮慶誕彌初小亭風定蝶來初)(稗官猶可學虞初燈火相從總角初)(却思瓊苑拜恩初丹厓樹色著霜初)
(南郊近日履長初百圍曾見種松初)(久别相逢味勝初趁取滂沲好雨初)(木魚聲落妙香初佳節仍逢善政初)
書(傷魚切釋名庶也紀庶物也亦言著也著之簡策永不滅也又如也舒也記也)
韻藻簡書(詩豈不懷歸畏此丨丨李商隱籌筆驛詩猿鳥猶疑畏丨丨)學書(禮記十年出就外傅丨丨計史記項)
(羽紀丨丨不成去學劔又不成漢書東方朔傳年十二丨丨三冬文史足用南史徐伯珍少孤貧丨丨無紙嘗以竹箭箬葉甘蕉及)
(地上丨丨又齊江夏王鋒晨興不肯拂窗塵而先畫塵上丨為丨字皇覽蒼頡冢在馮翊縣丨丨者祭之不絶宋徽宗詩因染霜毫)
(更丨丨曾鞏墨池記羲之嘗慕張芝臨池丨丨池水盡黑)讀書(禮記丨丨食則齊豆去席尺又秋學禮執禮者詔之冬丨丨典)
(書者詔之魏志王象少孤為人僕隸見使牧羊而私丨丨魏書甄琛舉秀才入都頗以奕棋棄日手下蒼頭常令秉燭奴乃白琛曰)
(郎君辭父母仕宦京師若為丨丨執燭奴不敢辭罪乃以圍棋日夜不息豈是向京之意琛惕然慙感南史沈攸之曰早知窮達有)
(命悔不十年丨丨又劉峻少時家貧好學寄人廡下自課丨丨常燎麻炬從夕逹旦時或昏睡爇其鬚髮及覺復讀其精力如此宋)
(史太祖紀上謂侍臣曰朕欲武臣盡丨丨以通治道莊子齊桓公丨丨于堂上輪扁進曰敢問公之所丨者何丨也穆天子傳祈射)
(于麗虎丨丨于菞丘李尤有丨丨銘束晳有丨丨賦孟浩然詩茅齋聞丨丨盧綸詩夜雨寒時起丨丨黃庭堅詩燕子日長宜丨丨)
(高啓詩將軍好丨丨)典書(見上晉書職官志大國置侍郎二人丨丨典祠又司馬攸與山濤書洗馬前後丨文丨佳才也)司
書(周禮天官丨丨掌邦之六典八法八則九職九正九事邦中之版土地之圖)銘書(周禮夏官司勲凡有功者丨丨于王)
(之太常祭于大烝司勲詔之王粲正考父贊丨丨金鼎祚及後聖又羊欣能書人名鍾書有三體一曰丨石丨最妙者也)六書
(周禮地官保氏飬國子以道教之六藝五曰丨丨漢書藝文志丨丨謂象形象事象意象聲轉注假借造字之本也古三墳伏羲氏)
(始畫八卦命臣飛龍氏造丨丨)載書(左傳荀偃曰改丨丨公孫舍之曰若可改也大國亦可叛也孟子葵丘之會束牲丨丨而)
(不㰱血又墨子南遊衛丨丨甚多弦唐怪之墨子曰昔周公朝讀百篇吾安敢廢此杜甫詩雙樹容聽法三車肯丨丨林逋詩詩景)
(多留石船痕半丨丨)詒書(左傳叔向丨子產丨)寓書(左傳子產丨丨于子西以告宣子)埋書(左傳坎用牲丨丨)
刑書(左傳鄭人鑄丨丨又晉趙鞅荀寅鑄刑鼎著范宣子所為丨丨焉魏書崔回傳長吏侵剥百姓請肅丨丨以懲未犯北史)
(周武帝作丨丨要制邵子觀物外篇春秋者孔子之丨丨也岑德潤詩棄道畏丨丨)丹書(左傳斐豹隸也著于丨丨注豹犯罪)
(沒入官丨丨其罪也又漢書高帝紀與功臣剖符作誓丨丨鐵契金匱石室藏之宗廟功臣表申以丨丨之信重以白馬之盟又大)
(戴禮武王召尚父問曰黃帝顓頊之道存乎尚父曰在丨丨王欲聞之則齊矣又晏子春秋公遊于紀得金壺發而視之中有丨丨)
(又尚書中候赤雀銜丨丨入酆止於昌戶庾信詩赤雀丨丨飛送迎)御書(左傳司鐸火南宮敬叔至命周人出丨丨俟于宫注)
(周人司周書典籍之官丨丨常所進丨于君之丨也又集賢注記開元二十六年丨丨開元觀寺額令集賢搨以賜諸州玉海姚崇)
(碑明皇丨丨又丨丨盧懷愼碑丨丨刺史詩三傑詩張說詩甘露承天酒芝泥捧丨丨又有謝丨丨大通禪師碑額狀)獻書
(國語史丨丨士獻詩瞽獻典又漢書藝文志漢興改秦之敗大收篇籍廣開丨丨之路劉歆七略孝武皇帝勅丞相公孫弘廣開丨)
(丨之路百年之間書積如丘山外則有太常太史博士之藏内則有延閣廣内祕室之府齊竟陵王行狀徵士劉虬丨丨于衡岳庾)
(信詩赤鳥來銜璽青鳥入丨丨)寳書(公羊疏孔子制春秋使子夏等十四人求周史記得百二十國丨丨唐書車服志天寳初)
(改璽書為丨丨江淹詩丨丨為君掩李白詩坐月觀丨丨拂霜弄瑤軫劉禹錫詩松間白月照丨丨竹下香泉洒瑤席黃庭堅詩人)
(間風月不到處天上玉堂森丨丨)方書(漢書張蒼傳秦時為御史主柱下丨丨注主四丨文丨也又唐書李聽傳聽好丨丨)
(擇其騐者題于帷帟牆壁皆滿)篆書(漢書藝文志六體者古文奇字丨丨隸書繆篆蟲書注丨丨謂小篆蓋秦始皇使程邈所)
(作也吳書張紘善楷丨丨常與孔融書自書融荅云前勞手筆多丨丨每舉篇見字忻然獨笑如復覩其人也)隸書(見上注丨)
(丨亦程邈所獻又秦始造丨丨起于官獄多事苟趨省易施之于徒隸也吳志張昭少好學善丨丨)蟲書(見上注為蟲鳥之形)
(所以書幡信也張耒詩青引嫩苔留鳥篆綠垂殘葉帶丨丨)帛書(漢書蘇武傳常惠教使者言天子射上林中得雁足有係)
(丨丨言武等在某澤中遼史聖宗紀次涿州射丨丨諭城中輟耕錄零落風高恣所如歸期回首是春初上林天子援弓繳窮海纍)
(臣有丨丨中統十五年九月一日放雁獲者勿殺國信大使郝經書于真州忠勇軍營新館右五十九字郝公書也公使宋館于真)
(州凡十有六年始得歸此書當在至元十一年是時南北隔絶但知紀元為中統也先是有以雁獻命畜之擇日率從者具香案北)
(面拜手書尺帛親繫雁足而縱之後虞人獲之苑中以聞上惻然遂進師南伐越二年宋亡至今秘監丨丨尚存)圖書(漢書)
(蕭何傳沛公至咸陽何獨先入收秦丞相御史律令丨丨藏之沛公具知天下阸塞戶口多少強弱處民所疾苦者以何得秦丨丨)
(也又歸田賦詠周孔之丨丨賈曾詩天行應潛曜帝出受丨丨王維詩松菊荒三徑丨丨共五車范成大詩亂蟬深處有丨丨)簿
書(漢書賈誼傳大臣特以丨丨不報期會之間以為大故方干贈處州叚郎中詩松蘿色裏遊亭榭瀑布聲中閱丨丨)遺書
(漢書成帝紀河平三年謁者陳農使使求丨丨于天下北史大業三年詔購丨丨于天下金史太和元年勅有司購丨丨宜尚其價)
(以廣搜訪藏書之家有珍惜不願送官者官為謄寫畢復還之仍量給其直之半又宋史熙寧元年狄青子諮奏事延和殿上問青)
(征南有丨丨存否諮上平蠻記及歸仁鋪戰陣二圖陶潛感士不遇賦奉上天之成命師聖人之丨丨)移書(漢書薛宣傳為)
(左馮翊櫟陽令謝游自以大儒有名輕宣宣丨丨顯責之又劉歆欲建立左氏春秋及毛詩逸禮古文尚書皆列于學官哀帝令歆)
(與五經博士講論其議諸儒博士或不肯置對歆因丨丨太常博士責讓之)兵書(漢書藝文志步兵校尉任宏校丨丨拾遺)
(記師曠撰丨丨萬篇時人莫知其原裔出沒難詳隂鏗詩還當榖城下别自解丨丨庾信張良遇黃石公贊丨丨一卷長者三期張)
(籍詩勝遊尋野客高卧看丨丨)軍書(漢書息夫躬傳丨丨交馳而輻輳羽檄重跡而狎至後漢書大將軍何進聞邊讓才名欲)
(辟之恐其不至乃詐以丨丨徵召既至署為令史隋書薛道衡傳河間王弘北征召道衡典丨丨木蘭歌丨丨十二卷卷卷有爺名)
(李頎詩丨丨發上郡春色渡河陽陸游詩雪中畫字草丨丨范成大詩雪山刁斗不停撾夜把丨丨敢顧家)爰書(漢書張湯)
(傳湯劾鼠掠治傳丨丨顔師古注傳謂傳逮若今之追奏赴對也爰換也以文書代換其口辭也)校書(漢書劉向傳成帝即)
(位向以故九卿召拜為中郎數奏封事遷光禄大夫上方精于詩書觀古文詔向領丨中五經祕丨遷中壘校尉蜀志向朗年踰八)
(十猶手自丨丨刊定謬誤積聚篇卷于時最多唐書魏徵奏引諸儒丨集祕丨國家圖籍粲然完整風俗通按劉向别錄一人讀書)
(校其上下得謬誤為校一人持本一人讀書若怨家相對為讐陶潛示周掾祖謝詩馬隊非講肆丨丨亦已勤李商隱詩崇文館裏)
(丹霜後無限紅梨憶丨丨廼賢詩天禄揚雄久丨丨)讐書(見上邢參詩一樓想丨丨)借書(漢書景十三王傳河間獻王從)
(民間丨丨必為好寫之留其真本加金帛賜以招之由是四方舊書必奉以獻之南史柳世隆性愛涉獵啓高帝丨祕閣丨上給二)
(千卷又任孝恭祖父並為將帥幼孤精力勤學家貧無書常﨑嶇從人假借唐書李元敬博覽羣書高宗在東宫召入崇文館兼領)
(侍讀仍丨御丨讀之徐積詩野史修時或丨丨劉因詩年來日曆無多事只有求方與丨丨)傭書(後漢書班超傳兄固被召)
(詣校書郎超與母隨至洛陽家貧常為官丨丨以供飬久之顯宗問固卿弟安在固對為官寫書受直以飬老母帝乃除超為蘭臺)
(令史吳志闞澤好學居貧無資常為人丨丨以供紙筆所寫既畢誦讀亦遍北史魏房景伯家貧丨丨自給魏書劉芳傳晝則丨丨)
(以自資給夜則讀誦終夜不寢任昉薦士表東海王僧孺既筆畊為飬亦丨丨成學)異書(袁山松後漢書王充所作論衡中土)
(未有傳者蔡邕入吳始得之恒祕玩以為談助其後王朗為會稽太守又得其書及還許下時人稱其才進或曰不見異人當得丨)
(丨問之果以論衡之益由是遂見傳焉抱朴子時人嫌蔡邕得丨丨或搜求帳中隱處果得論衡抱數卷持去邕丁寧之曰唯我與)
(爾共之勿廣也蘇軾詩贈我皆強韻知君得丨丨陸游詩早逢佳士輙心許老見丨丨猶眼明)飛書(魏志趙儼傳儼作地道箭)
(丨丨與曹仁消息數通南史孔奐傳左戶郎沈炯為丨丨所謗將䧟重辟奐廷議理之竟得明白晉鼙舞歌丨丨告諭響應來同傳)
(咸紙賦鱗鴻附便援筆丨丨寫情于萬里精思于一隅李商隱詩故念丨丨及新歡借夢過司空圖詩早晚丹丘伴丨丨肯見招揭)
(傒斯詩丨丨九重天請為兵民備)道書(魏志張陵客蜀學道鵠鳴山中造作丨丨以惑百姓梁武帝會三教詩中復觀丨丨)
(有名與無名江淹自序山中無事專與丨丨為偶儲光羲詩清都訪丨丨李白詩我閉南樓著丨丨王維詩藉草飯松屑焚香看丨)
(丨錢起詩雞犬偷仙藥兒童授丨丨元稹詩閒枕丨丨慵未起張籍詩作酒和山藥教兒寫丨丨曹唐詩鳥啼深樹劚靈藥花落閒)
(窗看丨丨李建勲詩忍寢嫌明室脩生愧丨丨)琴書(魏志崔琰周旋青徐兖豫之郊去家四年乃歸以丨丨自娛吳志蔡伯喈)
(從朔方還避怨于吳顧雍從學丨丨劉歆遂初賦玩丨丨以條暢王逸九思且從容兮自慰悅丨丨兮遊戲何劭贈張華詩私願偕)
(華髮逍遙綜丨丨陶潛歸去來辭悅親戚之情話樂丨丨以銷憂又詩董樂丨丨田園弗履又委懷在丨丨杜甫詩地幽忘盥櫛客)
(至罷丨丨白居易詩身兼妻子才三口鶴與丨丨共一船李羣玉詩久向三茅窮藝術仍傳五柳舊丨丨姚鵠詩公庭惟樹石生計)
(是丨丨秦觀詩裌衣新著倦丨丨倪瓚詩水光竹色照丨丨李濂詩秋榻共丨丨)草書(晉書索靖傳靖與尚書令衛瓘俱以)
(善丨丨知名唐書席豫傳性畏謹與子弟屬吏書不作草字庾肩吾書品草勢起于漢時解散隸法用以赴急本因草創之義故曰)
(丨丨建初中京兆杜撡始以善草知名今之丨丨是也書斷丨丨者後漢徵士張伯英之所造也趙壹非丨丨論但貴刪難省煩損)
(複為單務取易為易知非常儀也故其讚曰臨事從宜而今之學丨丨者不思其簡易之旨云適廹遽故不及草草本易而速今反)
(難而遲失指多矣李白詩少年上人號懷素丨丨天下稱獨步杜甫詩總角丨丨又神速王珪詩碧瑣窗前學丨丨陸游詩芭蕉綠)
(潤偏宜墨戲就明窗學丨丨)竹書(晉書束晳傳晉太康二年汲縣人發塜得丨丨數十車皆簡編科斗文字雜寫經史晳為)
(著作隨宜分析皆有考証是曰汲冡書任昉薦士表丨丨無落簡之謬皮日休詩度日丨丨千萬字經冬术煎兩三缸徐積詩蠟屐)
(何時訪丨丨)照書(晉書車武子傳武子恭勤不倦博覽多通家貧無油夏月練囊盛數十螢火以丨丨又庾信詩池水朝含)
(墨流螢夜聚書)行書(晉書衛恒傳鍾胡二家為丨丨法書斷丨丨者後漢潁川劉德昇所作也即正書之小譌務從簡易相間)
(流行故謂之丨丨昔鍾元常善丨狎丨爾後王羲之獻之並造其極焉)抄書(南史齊竟陵王子良西邸丨丨令陸慧曉参知)
(其事又王筠自序云余少好丨丨老而彌篤雖遇見瞥觀皆即疏記後重省覽歡興彌深世說戴安道就范宣學范讀書亦讀書范)
(丨丨亦丨丨盧氏雜說唐德宗微行西明寺宋濟方葛巾捉筆丨丨蘇軾詩白首尚丨丨陸游詩夢課吏丨丨又細讀手丨丨林尚)
(仁詩借吏丨丨字半訛)柳書(唐書柳公權傳公權善書外夷入貢皆别署貨曰此購丨丨)農書(唐書李泌傳請以二)
(月朔為中和節百官進丨丨以示務本鮑照詩道經盈竹笥丨丨滿塵閣王維詩荷鋤修藥圃散帙暴丨丨陸游詩丨丨手自抄又)
(身嘗著禾譜兒解讀丨丨朱子詩青燈徹夜課丨丨)楷書(唐書百官志五官丨丨手五人書斷八分本謂之丨丨楷者法也式)
(也模也劉克莊詩腕弱纔能小丨丨)鶴書(宋史禮志御樓肆赦樓上以朱絲繩貫木丨仙人乘之奉制丨循繩而下古今篆隸)
(文體丨頭丨與偃波書俱詔板所用在漢則謂之尺一簡髣髴鶴頭故有其稱北山移文鳴騶入谷丨丨赴隴梁簡文帝表詭對丨)
(丨俯羞鴉翼李商隱詩已看諫草歸鸞掖尚賁衡門待丨丨)金書(金史肆赦設雞竿于樓下之左竿上置大盤盤中置金雞)
(雞口啣絳幡幡上丨丨大赦天下四字趙希鵠洞天清錄徽宗御府所儲書其前必有御筆丨丨小楷標題後有宣和御寶沈約遊)
(金華山詩得奉丨丨召呂溫上官昭容書樓歌水精編帙綠鈿軸雲母擣紙黃丨丨元好問詩夢中望拜通明殿曾見丨丨兩字來)
(法苑珠林震旦國人書大毗尼藏及脩多羅藏及脩多羅經銀紙丨丨毗尼律金紙銀書)蠧書(穆天子傳丨丨于羽陵注謂暴)
(書中蠧魚因云丨丨也韓愈詩古文散左右詩書置後前豈殊丨丨蟲生死文字間)璽書(蔡邕獨斷天子璽以玉螭虎紐古者)
(尊卑共之月令曰固封璽春秋左氏傳曰魯襄公在楚季武子使公冶問丨丨追而與之此諸侯大夫印稱璽者也高適詩皇皇降)
(丨丨羊士諤詩珥筆金華殿三朝玉丨丨王叔承詩綵筆含春落丨丨)曬書(世說郝隆七月七日出日中仰卧人問其故荅)
(曰我丨丨)魚書(書斷凡文書相約束皆曰契亦謂刻木剖而分之君執其左臣執其右昔之銅竹虎今之銅魚並契之遺象也)
(六帖司直凡承制先請丨丨以往白居易詩丨丨除刺史劉禹錫詩新奉丨丨墨未乾陸游詩不令小住奉丨丨又墨藪素鱗躍舟)
(史佚作丨丨)漆書(仇池筆記孔壁汲冡竹簡科斗皆丨丨)籍書(荅賓戲徒樂枕經丨丨紆體衡門)銀書(劉人)
(夲觀書賦玉牒石記丨丨金字煥矣不窮邈乎昭備新漏刻銘序金字不傳丨丨未勒岑文本詩六文開玉篆八體曜丨丨)車
書(沈約樂歌丨丨同萬宇庾信賦混一丨丨)降書(禇翔詩大宛歸善馬小月送丨丨)寄書(庾信賦玉關丨丨粧臺留)
(釧岑参詩隴頭鸚鵡能言語為報家人數丨丨劉商詩雁度霜天懶丨丨)裁書(王勃詩菊花宜泛酒蒲葉好丨丨)班書
(陸龜蒙詩淮王箋奏入丨丨)權書(蘇洵上田樞密書作策二道曰審勢審敵作書十篇曰丨丨)
左史書(禮記動則丨丨丨之言則右史書之)右史書(見上)讀父書(禮記父沒而不能丨丨之丨手澤存焉耳)
(又史記趙奢傳藺相如曰趙括徒能丨其丨丨傳不知合變)賢能書(周禮地官鄉大夫三年則大比考其德行道藝而興)
(賢者能者以禮禮賓之鄉老及鄉大夫羣吏獻丨丨之丨于王王再拜受之登于天府)敦詩書(左傳晉侯作三軍謀元帥)
(趙衰曰郤縠可臣亟聞其言矣說禮樂而丨丨丨吳志陸績傳幼丨丨丨長玩禮易)一編書(史記留侯世家老父出丨丨丨)
(與之曰讀此為王者師)燕將書(史記魯仲連傳燕將攻下聊城聊城人或讒之燕燕將懼因保守聊城不敢歸齊田單攻)
(聊城歲餘士卒多死而聊城不下魯連乃為書約之矢以射城中遺丨丨丨燕將見魯連書泣三日自殺庾信燕歌行願得魯連飛)
(一箭持寄思歸丨丨丨杜甫詩聊飛丨丨丨又李白詩仍留一隻箭未射魯連書)封禪書(史記自序追本諸神名山大川)
(禮作丨丨丨漢書司馬相如傳相如家茂陵為一卷書未死時曰有使者來求書奏之乃言封禪事林逋詩茂陵他日求遺稿且喜)
(曾無丨丨丨)種樹書(史記李斯傳所不去者醫藥卜筮丨丨之丨韓愈送石洪詩長把丨丨丨人言避世士范成大詩未)
(得歸田先作賦專功丨丨已成丨)一封書(史記越世家朱公不得已而遣長子為丨丨丨遺故所善莊生李端詩新春兩)
(行淚故國丨丨丨白居易詩數行鄉淚丨丨丨于武陵詩丨丨丨未返千樹葉皆飛)城旦書(史記儒林傳竇太后召轅固生)
(問老子書固曰此是家人言耳太后怒曰安得司空丨丨丨乎北史劉炫傳自為贊曰數忝徒勞之職久執丨丨之丨陸游詩厭讀)
(司空丨丨丨)編蒲書(漢書路温舒傳父使牧羊温舒取澤中蒲截以為牒編用寫書)金鐀書(漢書司馬遷傳遷為)
(太史令紬史記石室丨丨之丨注鐀與匱同)石室書(見上)赫蹏書(漢書外戚傳發箧中有丨丨丨注赫蹏薄小紙)
(也赫音閱今謂薄小物為赫蹏赫字或作擊)鴻寳書(漢書劉向父德治淮南獄得枕中丨丨丨向誦之以為竒因獻之言)
(黃金可成上令典尚方鑄作不驗蘇軾詩家有丨丨丨不鑄騕褭蹄)東觀書(後漢書張衡傳及為侍中上疏請得專事丨丨)
(收檢遺丨畢力補綴庾信詩南宫學未開丨丨丨還聚)一車書(晉書皇甫謐傳自表就帝借書帝送丨丨丨與之謐雖羸)
(疾而披閱不怠)手荅書(晉書陶侃傳遠近書疏莫不手荅筆翰如流未嘗壅滯)汲冡書(晉書荀勖傳領祕書監得)
(丨郡丨中古文行丨詔勖撰次之以為中經列在祕書)犬寄書(晉書陸機傳機有駿犬名黃耳甚愛之既而羇寓京師久)
(無家問笑語犬曰汝能齎書取消息否犬搖尾作聲機乃為書以竹筒盛之而繫其頸犬尋路南走遂至其家得報還洛其後因以)
(為常蘇軾詩憶弟難憑丨丨丨)一紙書(晉書劉弘傳弘都督荆州每有興廢手書守相叮嚀欵密莫不感悅咸曰得劉公丨)
(丨丨賢于十部從事皇甫冉詩應為劉公丨丨丨許渾詩長聞季氏千金諾更望劉公丨丨丨楊巨源詩風流才子多春思腸斷蕭)
(娘丨丨丨李商隱詩雙鯉迢迢丨丨丨范成大詩空江日暮無來客腸斷三湘丨丨丨)越絶書(隋書經籍志又有越絶相)
(承以為子貢所作高適詩莫恨吳歈曲嘗看丨丨丨)萬卷書(唐書李邕傳邕願一見袐書李嶠曰祕閣萬卷豈時日能習耶)
(未幾辭去嶠試問奥篇了辨如響張祜詩朱氏西齋丨丨丨皮日休詩保藴丨丨丨守愼如羈紲)一卷書(法言丨丨之丨)
(不勝異說焉必立之師漢武内傳帝見王母巾笈中有丨丨丨盛以紫錦之囊帝問此書是仙靈方耶不審其目可得瞻盼否王母)
(出以示之曰此五嶽真形圖也李賀詩橋頭長老相哀念因遺戎韜丨丨丨曹唐遊仙詩人間肉馬無輕步踏破先生丨丨丨)金
簡書(抱朴子吳王伐石治宫室于合石之中得紫文丨丨之丨不能讀問仲尼而欺仲尼曰吳王閒居有赤雀銜書以置殿上)
(不知其義故遠咨呈仲尼曰此乃靈寳之方長生之法禹之所服隱在水邦年齊天地朝于紫庭者也)八體書(說文秦滌)
(除舊典古史由此絶矣書有八體一曰大篆二曰小篆三曰刻符四曰蟲書五曰摹印六曰署書七曰殳書八曰隸書)紫泥
書(漢舊儀天子信璽六皆以武都紫泥封之劉孝威詩驛報丨丨丨宋之問詩謬辱丨丨丨李白詩鳳凰丹禁裏銜出丨丨丨又)
(聖朝思賈誼庭降丨丨丨皇甫曾詩晨裝獨捧丨丨丨白居易詩眼明驚坼丨丨丨)懸針書(蕭子良古今篆隸文體有蓬書)
(丨丨丨垂露書芝英書十二時書倒薤書蚊脚書凡數十種皆出于六文八體之書而因事生變者也)蠆尾書(王僧虔論)
(書索氏自謂其書銀鈎丨丨)八分書(書斷丨丨丨上谷王次仲所作郭忠恕佩觽丨丨丨者八分篆法二分隸文法書苑)
(書有八體蔡邕于八體之外又分此法故云八分或謂以勢如八字有偃波之文得名非也)行祕書(唐國朝雜事太宗嘗)
(出幸有司請載書以行帝曰不湏虞世南在此丨丨丨也蘇軾題張競辰萬卷堂詩家有世南丨丨丨又西京賦匪惟翫好乃有袐)
(書常衮詩穆穆上清居沉沉中祕書)金管書(北夢𤨏言韓定辭曰昔梁元帝為湘東王嘗記錄忠臣義士文章之美者筆有)
(三品或以金銀雕飾或用斑竹為管忠孝全者用丨丨丨之德行精粹者用銀筆書之文章贍麗者用斑竹書之)銀筆書
(見上)斑竹書(見上)鄴侯書(困學紀聞李泌父承休聚書二萬餘卷戒子孫不許出門有求讀者别院供饌見鄴侯家)
(傳韓愈送諸葛覺往隨州讀書詩丨丨家多丨插架三萬軸)壁中書(孔安國尚書序魯共王好治宫室壞孔子舊宅以廣)
(其居于丨丨得先人所藏古文虞夏商周之丨)絶交書(嵇康有與山巨源丨丨丨白居易詩嵇康莫寄丨丨丨黃庭堅詩管)
(城子無食肉相孔方兄有丨丨丨)袖中書(古詩丨丨有短丨懼君不識察郎士元詩别後天涯何所寄故交惟有丨丨丨)
東封書(陳後主詩太平無以報願上丨丨丨)八行書(邢邵詩誰能千里外獨寄丨丨丨)一牀書(庾信詩仙)
(遊半壁畫隱士丨丨丨盧照隣詩寂寂寥寥揚子居年年歲歲丨丨丨)萬里書(庾信寄王琳詩獨下千行淚開君丨丨丨)
(獨孤及詩唯憑丨丨丨持用慰饑渴)隴頭書(王褒詩試為來看上林雁應有遙寄丨丨丨)太史書(王維詩洞有仙)
(人籙山藏丨丨丨)五天書(岑参詩音翻四句偈字譯丨丨丨宋元詩像禮旃檀千古佛經翻貝葉丨丨丨)一行書
(岑参詩故人何惜丨丨丨杜甫詩相看過半百不寄丨丨丨蘇軾詩誓將閒散好不著丨丨丨)故人書(杜甫詩深慙長者轍)
(重得丨丨丨)樂毅書(杜甫詩載感賈生慟復聞丨丨丨又湯顯祖詩一自蒯生流涕後更無人讀報燕書)五色書
(司空曙詩紫鳳朝御丨丨丨陽春忽布網羅除)不中書(韓愈毛穎傳中書君老而秃不任吾用吾嘗謂君中書君今丨丨丨)
(邪蘇軾詩至用榴皮緣底事中書君豈丨丨丨)滿架書(李涉詩秋光何處堪消日玄晏先生丨丨丨又陸游詩閉戶閒讎插)
(架書)乙夜書(劉廷詩羞同班女高秋扇欲照明王丨丨丨)
屈首受書(史記蘇秦傳閉室不出出其書徧觀之曰夫士業已丨丨丨丨而不能以取尊榮雖多亦奚以為于是得周書)
(隂符伏而讀之期年以出揣摩曰此可以說當世之君矣)窮愁著書(史記虞卿傳虞卿不得意乃著書上採春秋下觀近)
(世凡八篇世傳之曰虞氏春秋又贊曰虞卿非丨丨亦不能丨丨以自見于後世云又王褒詩空悲趙壹賦還著虞卿書)擔薪
誦書(漢書朱買臣傳買臣家貧好讀書常艾薪樵賣以給食丨束丨行且丨丨)市肆閱書(後漢書王充傳家貧無書)
(常游洛陽丨丨丨所賣丨一見輙能誦憶遂博通衆流百家之言)三十乘書(晉書張華傳常徙居載書三十乘祕書監)
(摯虞撰定官書皆資華之本以取正焉天下奇祕世所希有者悉在華所由是博物洽聞世無與比)牛角掛書(唐書李密)
(傳密聞包愷在綏山往從之以䈬韉乘牛掛漢書一帙角上行且讀楊素適見于道躡其後問所讀曰項羽傳因與語竒之)善
學人書(郭頒世語鍾會丨丨丨丨伐蜀之役于劍閣要鄧艾章表皆約其言令辭旨悖傲多自矜伐世說鍾會是荀濟北從)
(舅荀有寳劍在母鍾夫人許會善書學荀手跡作書與母取劍仍竊去不還)
增振書(禮記丨丨端書于君前有誅注振拂去塵也端正也誅責也臣不預慎將文書于君前臨時乃拂整則宜誅責也)
端書(見上)官書(周禮天官宰夫掌百官府之徵令辨其八職六曰史掌丨丨以贊治注贊治若今起文書草歐陽修瀧岡)
(阡表太夫人曰汝父為吏常夜燭治丨丨屢廢而歎吾問之則曰此死獄也我求其生不得耳又呂祖謙白鹿洞書院記祖宗尊右)
(儒術分之丨丨命之禄秩賜之扁榜所以寵之者甚備)事書(周禮春官内史凡四方之丨丨内史讀之疏諸侯凡丨有丨奏)
(白于王内史讀示王也)贊書(周禮春官御史掌丨丨注王有命當以書致之則贊為辭若今尚書作詔文)劵書(周禮)
(春官大史凡邦國都鄙及萬民之有約劑者藏焉以貳六官注約劑要盟之載辭及丨丨也史記孟嘗君傳馮驩召諸取錢者能與)
(息者皆來不能與息者亦來皆持取錢之丨丨合之齊為會日殺牛置酒酒酣乃持劵如前合之能與息者與為期不能與息者取)
(其劵而燒之南史王弘傳父珣頗好積聚財物布在人間弘悉燔丨丨漢制攷傳别質劑今之丨丨也張邦奇詩行資在丨丨)禮
書(周禮春官太史戒及宿之日與羣執事讀丨丨而協事祭之日執書以次位常左傳司鐸火子服景伯至命宰人出丨丨以待)
(命注宰人冡宰之屬使之出丨丨以待討求之命也史記自序維三代之禮所損益各殊務然要以近性情通王道作丨丨第一宋)
(史藝文志陳祥道丨丨一百五十卷)執書(見上揚雄太常箴常臣司宗敢告丨丨)奉書(周禮夏官虎賁氏有徵事則丨)
(丨以使于四方後漢書趙康隱于武當山以經傳教授朱穆時年五十乃丨丨稱弟子)盟書(周禮秋官大司寇凡邦之大盟)
(約涖其丨丨而登之于天府沈烱表丨丨會府餘臣一人)判書(周禮秋官朝士凡有責者有丨丨以治則聽注判半分而合者)
命書(儀禮覲禮諸公奉箧服加丨丨於其上)觀書(左傳晉侯使韓宣子來聘丨丨于太史氏)儒書(左傳惟其丨丨)
(以為二國憂注魯惟據周禮故不荅齊稽首以致二國憂也晉陽秋桓溫謂星人曰君三十年讀丨丨不如一詣習主簿)白書
(公羊傳注得麟之後天下血書魯端門子夏明日往視之血書飛為赤烏化為丨丨又史記孫臏傳龐涓夜至斫木下見丨丨乃鑽)
(火燭之讀其書未畢齊軍萬弩俱發)鳳書(春秋元命苞火離為丨皇銜丨遊文王之都故武王受丨丨之瑞南齊書高帝紀丨)
(丨表肆類之運龍圖顯班瑞之期張說詩誰家羽衣將又逐丨丨飛)負書(戰國策蘇秦去秦而歸贏縢履蹻丨丨擔囊南史文)
(苑傳劉勰撰文心雕龍五十篇未為時流所稱欲取定于沈約無由自達乃丨丨候約于車前狀若貨鬻者約取讀大重之韓子王)
(夀丨丨而行見徐馮于周塗馮曰事者為也為生于時知者無常事書者言也言生于知知者不藏書今子何負而行之于是王夀)
(焚其書而舞拾遺記軒轅使風后丨丨常伯荷劍旦遊洹流夕歸陰浦水經注倉頡南廵洛汭之水靈龜丨丨丹甲青文以授之丘)
(遲還林賦擔簦無白璧之想丨丨靡黑貂之悲)禱書(史記魯世家人或譖周公公奔楚成王發府見周公丨丨乃反周公)懸
書(史記晉世家介子推從者丨丨宫門石闕銘丨丨有附委箧知歸)朱書(史記趙世家襄子奔晉陽原過從後見三人與)
(原過竹二節曰為我以是遺趙毋恤原過至襄子齋三日親自剖竹有丨丨五色線進士慈恩塔題名他時有將相則丨丨之蘇軾)
(詩猶傳青紙小丨丨)著書(史記老子傳關令尹喜曰子將隱矣彊為我丨丨韓非傳非為人口吃不能道說而善丨丨司馬相)
(如傳相如口吃而善丨丨魏志丁廙丨丨數十篇及與丁儀共論刑禮皆傳于世南史梁元帝居藩頗事聲譽勤心著述衡山縣侯)
(恭每從容謂曰下官歴觀時人多有不好懽興乃仰眠牀上看屋梁而丨丨勞神苦思竟不成名豈如臨清風對朗月登山泛水肆)
(意酣歌也庾信詩嵇康嬾丨丨李白詩承恩初入銀臺門丨丨獨上金鑾殿元稹詩惟惜平生舊丨丨溫庭筠啓王隱丨丨先依庾)
(亮陳師道詩應笑虞翻早丨丨)投書(史記屈原傳賈生為長沙王太傅過湘水丨丨以弔屈原魏志太祖時有丨丨誹謗者太)
(祖疾之欲必知其主國淵請留其本書而不宣露又渚名水經注水之西岸有槃石名為石頭津渡之處有沙井即殷洪喬丨丨處)
好書(史記范雎傳秦昭王聞魏齊在平原所欲為范雎必報其讐乃詳為丨丨遺平原君又去聲荆軻傳為人沉深丨丨漢書)
(河間獻王傳是時淮南王安亦丨丨)沈書(史記蒙恬傳成王觀于記府得周公旦丨丨)通書(史記賈誼傳賈嘉最好學)
(世其家與余丨丨柳宗元先友記蘇弁好聚書至三萬卷與先君丨丨又周子著丨丨四十章)程書(史記秦始皇紀以衡石量)
(書日夜有呈不中呈不得休息范成大詩歸來更了丨丨債目眚昏花麥穗垂)逸書(史記儒林傳孔氏有古文尚書安國以今)
(文讀之因以起其家丨丨得十餘篇徐積詩却有閒房聚丨丨)治書(史記儒林傳伏生孫以丨尚丨徵又晉書職官志丨丨侍)
(御史案漢宣帝幸宣室齋居而决事令侍御史二人丨丨侍側後因别置謂之丨丨侍御史論衡丨丨定簿左史之力也論道議政)
(賢儒之力也)謗書(史記甘茂傳樂羊返而論功文侯示之丨丨一篋)私書(史記郅都為人勇有氣力公廉不發丨丨)
(唐書錢徽初貶江州李宗閔楊汝士令徽以段文昌李紳丨丨進呈上必開悟徽曰苟無媿心得喪一致修身愼行安可以丨丨相)
(證耶即令子弟㷊去李商隱詩丨丨幽夢約忘機韓偓詩丨丨欲報難)八書(史記自序禮樂損益律數改易兵權山川鬼神)
(天人之際承敝通變作丨丨何失詩少陵漫儗陳三賦司馬先能著丨丨)樂書(史記自序樂者所以移風易俗也人情之所感)
(遠俗則懷比丨丨以述來古作丨丨第二漢書藝文志六國之君魏文侯最為好古孝文時得其樂人竇公獻其書乃周官大宗伯)
(之大司樂章也宋史藝文志陳暘丨丨二百卷又劉昺大晟丨丨二十卷)律書(史記自序非兵不彊非德不昌司馬法所從來)
(尚矣太公孫吳王子能紹而明之作丨丨第三)歷書(史記自序律居陰而治陽歷居陽而治陰五家之文怫異維太初之元論)
(作丨丨第四)藏書(史記老子傳注老子為柱下史即丨丨之柱下因以為官名唐書藝文志丨丨之盛莫過于開元王禹偁)
(詩郡齋惟喜有丨丨陸游詩閉戶遍讀家丨丨又先賢行狀杜安清高絶俗貴戚有與書者多不發以慮後患常鑿壁丨丨後與書)
(者有罪推捕所與交通者安乃發壁出書印封如故)史書(漢書元帝紀贊多材藝善丨丨注史籀所作大篆外戚傳孝成許皇)
(后聰慧善丨丨貢禹傳郡國擇便巧丨丨者以為右職俗皆曰何以禮義為丨丨而仕宦)賜書(漢書敘傳班彪幼與從兄嗣共)
(游學家有丨丨後漢書蔡文姬曰昔先父丨丨四千餘卷流離塗炭罔有存者任昉薦士表王暕居無塵雜家有丨丨庾信賦門有)
(通德家承丨丨杜甫詩丨丨誇父老柳宗元文家有丨丨三千卷尚在善和里舊宅蘇軾司馬溫公行狀公初患歴代史繁重遂如)
(左氏體為通志以進神宗親為製敘賜名資治通鑑丨潁邸舊丨二千四百二卷)文書(漢書刑法志丨丨盈于几閣典者不)
(能徧睹魏志車駕嘗卒至尚書門陳矯問曰陛下欲何之帝曰欲案行丨丨耳魏書崔浩傳性不好老莊之書曰老𥅆習禮仲尼所)
(師豈設敗法丨丨以亂先王之教中論丨丨委于官曹王建宫詞近被君王知識字收來案上檢丨丨李涉詩大勝塵中走鞍馬與)
(他軍府判丨丨花蕊夫人詩水風凉處讀丨丨范成大詩塞責丨丨容我懶及時杯酒頼君同元好問詩鈴閣丨丨致酒巵)教
書(漢書宣帝紀掖庭令張賀哀曾孫奉飬甚謹以私錢供給丨丨北史溫子昇傳初為廣陽王深賤客在馬坊中丨奴子丨徐積)
(詩錦髻諸孫自丨丨)寫書(漢書藝文志孝武世建藏書之策置丨丨之官晉書范汪傳汪好學家貧無以資給乃然薪丨丨寫)
(畢誦讀亦遍遂博學多通拾遺記張儀蘇秦同志好學迭剪髮而鬻之以相飬或傭力丨丨非聖人之言不讀唐國史補張參為國)
(子司業年老常手寫九經以謂讀書不如丨丨皮日休詩繞屋親栽竹堆牀手丨丨)新書(漢書藝文志賈誼著丨丨五十六篇)
(魏志太祖自作兵書十餘萬言諸將征伐皆以丨丨從事北史隋杜正藏為文軌二十卷後生資以解褐謂之杜家丨丨宋史樂志)
(崇寧中令劉昺撰宴樂丨丨又景祐中奉詔纂集乾象丨丨又皇祐中命王洙等纂修地理丨丨又蔡元定纂律呂丨丨徐鉉詩抄)
(得丨丨自校讐蘇軾詩自應給札奏丨丨陸游詩有方為子換凡骨來讀晦翁丨著丨)尚書(漢書藝文志古之王者世有史)
(官君舉必書左史記言右史記事事為春秋言為丨丨魏書祖瑩為都講誤持曲禮卷上座乃置禮于前講丨丨三篇不遺一字宋)
(史皇祐中儒臣于邇英閣講丨丨又漢書鄭崇傳哀帝擢為丨丨僕射數諫諍上初納用之每見曳革履上笑曰我識鄭丨丨履聲)
(後漢書百官志丨丨六人六百石成帝初置丨丨四人分為四曹常侍曹丨丨主公卿事二千石曹丨丨主郡國二千石事民曹丨)
(丨主凡吏上書事客曹丨丨主外國夷狄事世祖承遵後分二千石曹又分客曹為南主客曹北主客曹凡六曹南史袁昂傳昂遷)
(吏部丨丨梁武帝謂曰齊明帝用卿為黑頭丨丨我用卿為白頭丨丨良以多媿對曰臣生四十七年于兹矣四十以前臣之自有)
(七年以後陛下所飬七歲丨丨未為晚達帝曰士固不妄有名宋府書百官志丨丨古官也舜攝帝位命龍作納言即其任也秦世少)
(發吏四人在殿中主發書故謂之丨丨尚猶主也至漢初並隸少府漢東京猶文屬焉唐書百官志唐因隋制以三省之長中書令)
(侍中丨丨令共議國政此宰相職也其後以太宗嘗為丨丨令臣下避不敢居其職由是僕射為丨丨省長官柳宗元郴筆詩丨丨)
(舊用裁天詔白居易詩惟是名銜人不會毘耶長者白丨丨薛逢詩蓮府望高秦御史柳營官重漢丨丨李商隱詩哀同庾開府瘦)
(極沈丨丨又霧夕詠芙蕖何郎得意初此時誰最賞沈范兩丨丨薛能詩尚擁笙歌歸未已笑娥扶著醉丨丨又舊將已同三僕射)
(老身猶是六丨丨張詠詩淮陽閒殺老丨丨又雜錄魏明帝選女子知書可付信者六人以為女丨丨王建宫詞宫局總來為喜樂)
(院中新拜内丨丨又雲仙雜記薛稷為硯封九錫拜離石鄉侯使持節即墨軍事長史鐡面丨丨)聖書(漢書揚雄傳雄自有)
(大度非丨哲之丨不好也又唐書選舉志裴光庭兼吏部尚書用循資格無問能否庸愚皆喜謂之丨丨而才俊之士莫不怨歎)
諷書(漢書藝文志太史試學童能丨丨九千字以上乃得為史)隱書(漢書藝文志丨丨十八篇注劉向别錄云丨丨者疑)
(其言以相問對者以慮思之可以無不諭又皮日休著鹿門丨丨六十篇陸龜蒙詩時來校丨丨陸游詩一椀松肪讀丨丨)内
書(漢書淮南王招致賓客方術之士作丨丨二十一篇外書三十三篇又雲笈七籖丨丨龜龍魚鳥所吐也)外書(見上又雲)
(笈七籖丨丨鱗甲毛羽所化也)諫書(漢書王式傳臣以三百五篇諫是以亡丨丨岑参詩聖朝無闕事自覺丨丨稀蘇軾和張)
(昌言喜雨詩愛君誰似元和老賀雨詩成即丨丨)牒書(漢書薛宣傳宣為陳留太守高陵令楊湛貪猾不遜宣乃手自丨丨)
(條其姦臧裴倩碑慨然丨丨譏切備至)舊書(漢書景十三王傳獻王所得書皆古文先秦丨丨庾信碑文六韜九法不用吳)
(起丨丨韓愈文與吳郡張籍閱家中丨丨范成大詩遠尋草市沾新酒牢閉篷窗理丨丨)羣書(漢書司馬遷傳贊自劉向揚雄)
(博極丨丨皆稱遷有良史之才敘傳班斿以選受詔進讀丨丨魏志黃初中劉劭為散騎侍郎受詔集五經丨丨以類相從作皇覽)
(唐書藝文志魏徵丨丨治要五十卷劉伯莊丨丨治要音五卷左思詩弱冠弄柔翰卓犖觀丨丨陶潛周妙珪贊洋洋泌流日玩丨)
(丨)尺書(漢書韓信傳廣武君曰奉咫丨之丨以使燕論衡秦雖無道不燔諸子諸子丨丨文篇具在應璩百一詩文章不經)
(國筐篋無丨丨魏收詩丨丨徵建業折簡召長安)羽書(漢書高帝紀注檄者以木簡為書長尺二寸用徵召也有急事則加)
(以鳥羽插之名曰丨丨杜甫詩征西車馬丨丨遲)騰書(後漢書隗囂傳因數丨丨隴蜀注虛傳也)絶書(後漢書史弼為)
(河東守當舉孝廉弼知多權貴請託乃先勅丨丨)細書(後漢書循吏傳序光武以手迹賜方國者皆一札十行丨丨成文勤)
(約之風行于上下南史齊衡陽王鈞常手自丨丨寫五經部為一卷置巾箱中曰檢閱既易且一更手寫則永不忘北史韋世康傳)
(與子弟書曰眼閣更劇不見丨丨宋史晏殊為左庶子真宗每有咨訪多以方寸小紙丨丨問之陸龜蒙詩古碑苔字丨丨勻陳師)
(道詩白髮挑燈寫丨丨陸游詩小幟幛燈便丨丨范成大詩聞有丨丨天上來)神書(後漢書郡國志注上曲陽有泉水干吉得)
(丨丨薩都拉詩青鳥飛下丨丨傳)遣書(後漢書陳蕃傳為樂安太守梁冀丨丨詣蕃有所請託不得通使者詐求謁蕃怒笞)
(殺之)配書(司馬彪續漢書鄧太后詔黃門令選中黃門從官年少溫謹者丨皇太子丨曹騰應其選)衆書(吳書陳化博覽)
(丨丨氣幹剛毅雅有威容晉書賀循傳循少玩篇籍善屬文博覽丨丨尤精禮傳)作書(吳志劉備求都督荆州魯肅勸權借)
(之共拒曹公曹公聞權以土地業備方丨丨落筆于地世說夏侯泰初倚柱丨丨時辟歴破柱衣服焦然神色無變書亦如故又世)
(本沮誦倉頡丨丨)妄書(吳書王朗惑王方平訊言疾來邀我南嶽相求遂南行既至侯官又欲投交州虞翻諫朗曰此丨丨)
(耳交州無南嶽安所投乎乃止)美書(蜀志郤正性澹于榮利而耽意文章凡遺文篇賦及當世丨丨善論益部有者則鑽鑿推)
(求略皆寓目)曝書(晉書魏武辟高祖高祖辭以風痺七月七日高祖方丨丨今史竊知以告重辟之懼而應命崔寔四民月)
(令七月七日丨經丨蘇舜欽詩天晴同客丨殘丨韓駒詩日轉蓬山曉丨丨)章書(晉書熊遠傳朝廷法吏多出于寒賤是以)
(丨丨日奏而不足以懲物官人選才而不足以濟事)占書(晉書藝術傳索紞善占夢太守陰澹從求丨丨紞曰昔入太學因一)
(父老問占夢之術審測而說實無書也劉長卿詩鵩集丨丨久鸞回刻篆新)佐書(晉書衛恒傳秦既用篆奏事繁多篆字難)
(成即令隸人丨丨曰隸字漢因行之陸游詩鉤提學丨丨)勤書(晉書衛恒傳魏武帝署梁鵠軍假司馬在祕書以丨丨自效)
定書(晉書衛恒傳程邈幽繫雲陽從獄中作大篆少者增益多者損減方者使員員者使方奏之始皇始皇善之出以為御史)
(使丨丨)籀書(晉書衛恒傳昔周宣王時史籀始著大篆十五篇或與古同或與古異世謂之丨丨者也江式論書表漢興有)
(尉律學復教以丨丨)賃書(南史庾震喪親貧無以葬丨丨以營事)主書(南史徐勉傳加中書令以疾求解内任不許乃)
(令停下省三日一朝有事遣丨丨論决魏書張蒲子昭有志操為内丨丨又唐語林韋陟以五采牋為書記使侍妾主之)集書
(南史梁武帝以張率為祕書丞掌丨丨)令書(南史齊王規侍東宫太子賜以所服貂蟬再降丨丨)談書(南史江祏上書)
(薦明山賓才堪理劇齊明帝不重學謂祏曰聞山賓丨丨不輟何堪官耶遂不用)陳書(南史臨川王義慶令沙門慧觀造王)
(僧達僧達丨丨滿席舉論文義慧觀酬荅不暇深相稱美顏延之皇太子釋奠會詩踵門丨丨躡屩獻器)賭書(南史王僧虔傳)
(高祖素善書篤好不已與僧虔丨丨曰誰為第一對曰臣書第一陛下亦第一帝笑曰卿可謂善自為謀)牋書(南史孔奐傳奐)
(博物強識甄明故實儀注體式丨丨表翰皆出于奐)擁書(北史魏李謐曰丈夫丨丨萬卷何假南面百城蔡邕楊復碑文學之)
(徒丨丨抱籍自遠而至禀采豐華)勲書(北史盧同傳明帝世多竊冒軍功同閱吏部丨丨因加檢覈魏書孝莊建義二年詔)
(以前朝丨丨多竊冒宜一切焚棄之)耽書(北史魏祖瑩年十二丨丨父母恐其成疾禁之不能止李商隱詩佞佛方成傳丨丨)
(或類淫陸游詩雙眸雖澀尚丨丨)瓊書(魏書宗欽傳口吐丨丨手揮霄翰)闇書(北史齊陳元康夜能丨丨)偽書
(北史隋開皇中購求天下遺逸之書劉炫遂丨造丨百卷取賞而去論衡俗傳蔽惑丨丨放流)國書(魏書高佑傳著作郎以下)
(請取有才用者参造丨丨)函書(魏書蠕蠕傳永平元年伏圖又遣勿六跋奉丨丨一封并獻貂裘又宋史禮志諸王納妃賜女)
(家有丨丨一架)假書(魏書甄琛傳琛從許叡李彪丨丨研習聞見益優)别書(魏書蕭寳夤傳大計羣吏黜凡甄能經奏)
(之後考功曹丨丨于黃紙油帛)營書(魏書李謐傳謐絶迹下帷杜門却掃棄産丨丨手自刪削卷無重複者四千有餘)字
書(魏書江式傳式撰集丨丨號曰古今文字凡四十卷元好問詩羽陽陵谷變冰井丨丨訛)河書(北齊書蕭張附沛姓在丨)
(丨梁簡文帝詩豈辨丨丨寧摛淮賦)相書(隋書經籍志丨丨四十六卷)摸書(隋書藝術傳盧太昱博綜羣書尤善占候)
(算歷之術其後目盲以手丨丨而知其字)掌書(唐書百官志内官有丨丨三人掌符契經籍宣傳啓奏呂氏春秋宣王聽春居)
(之諫為太室也遽召丨丨書之)冊書(唐書百官志凡王言之制有七一曰丨丨二曰制書三曰慰勞制書四曰發勅五曰勅旨)
(六曰論事勅書七曰勅牒中書省掌之)墨書(唐書百官志吏部考簿上中下字皆朱書吏緣為奸多有揩改王微為考功請)
(于僕射改用丨丨)工書(唐書三宗諸子傳惠文太子範好學丨丨書斷王愔云晉世以來丨丨者多以行書著名盧肇詩丨)
(丨定得鵝)良書(唐書劉洎傳授以丨丨娛以嘉賓墨子墨子獻書于惠王王受而讀之曰此丨丨也拾遺記蘇秦張儀剥樹皮)
(編以為書帙以盛天下丨丨謝朓詩清巵阻獻酬丨丨限聞見裴行儉碑家無典籍館有丨丨)副書(唐書虞世南傳太宗嘗出)
(行有司請載丨丨以行謂祕書副本也)聚書(唐書田弘正起丨丨樓梁元帝上東宮古跡啓空慕河間之丨丨竟微東平之)
(獻表)故書(唐書鄭虔傳虔追紬丨丨可誌者得四十餘篇蘇源明名其書為會粹)鼎書(宋史用方士魏漢津之說鑄鼎)
(九于中太乙宮又修丨丨十七卷陳羽步虛詞漢武清齋讀丨丨陳陶詩時人未識遼東鶴老祖曾傳寳丨丨)素書(宋史藝文)
(志黃石公丨丨一卷水經注鍾離意為魯相身入廟拭几席劔履孔子寢堂牀首有懸甕意發之中得丨丨古詩呼兒烹鯉魚中有)
(尺丨丨注素生帛也李賀詩秋水釣紅蕖仙人待丨丨許渾詩雪照南窗滿丨丨曾鞏觀山海經詩解帶就君坐臨牀窺丨丨蘇軾)
(詩但知白酒留佳客不問黃公覓丨丨張商英序黃石公圯橋所授子房丨丨世人多以三略為是蓋傳之者誤也晉亂有盗發子)
(房塚于玉枕中得此書上有祕戒不許傳于不道不神不聖不賢之人范成大放魚行家人滌砧不辭勞云有丨丨金錯刀)說
書(宋史仁宗時孫奭薦賈昌朝趙希言王宗道等為崇政殿丨丨論衡若谷子雲唐子高者丨丨于牘奏之上)市書(遼史)
(宦者王繼恩好讀書不喜權利每得賜賚丨丨至萬卷)貼書(金史曹望之乞汰諸路胥吏禁用丨丨)礬書(金史太原)
(府宣撫使烏庫哩禮間道賫丨丨至)戒書(大戴禮王聞丹書之言惕若恐懼退而為丨丨)左書(管子不明于法而欲治民)
(一衆猶丨丨而右息之)成書(法言聖人矢口而成言肆筆而丨丨柳宗元聞藉田有感詩宣室無由問釐事周南何處託丨)
(丨)龜書(白虎通河出龍圖洛出丨丨韋續字源堯因靈龜負圖而作丨丨東京賦龍圖授羲丨丨卑姒唐享龍池樂章雁沼)
(回流成舜海丨丨薦祉應堯年)沐書(論衡丨丨曰子日沐令人愛之卯日沐令人白頭)空書(論衡丨丨為文實行為德)
露書(論衡顯文丨丨是非易見)垂書(論衡既晚無還丨丨示後)讖書(論衡孔子遺丨丨曰董仲舒亂我書張衡駁圖)
(讖疏立言于前有徵于後故智者貴焉謂之丨丨)鬼書(論衡張良遊泗水之上遇黃石公授太公書蓋天佐漢誅秦故命令)
(神石為丨丨授人)短書(論衡在經傳者較著可信若夫丨丨俗記非儒者所見新論若其小說家合叢殘小語近取譬諭以)
(作丨丨梁元帝賦報蕩子之長信送仙人之丨丨杜甫詩故舊丨丨稀元好問詩袖裏丨丨懷老輩)殳書(說文繫傳丨丨書于)
(殳也殳體八觚隨其勢而書之玉海丨丨者伯氏之職也古者文既記笏武亦書殳)法書(易林典冊丨丨藏在蘭臺柳貫詩穰)
(穰畫苑姑撥棄伸眉更請評丨丨)持書(胡廣漢官儀御史四人丨丨皆著法冠初學記隋室諱中省中丞增丨丨御史之品)
(以代之又魏時置丨丨曹掌考課以御史為之)抱書(魏氏春秋高柔為刺姦令史夙夜匪懈至擁膝丨文丨而卧太祖見而哀)
(之徐解衣裘覆之而去自是辟焉朱慶餘詩每因逢石坐多見丨丨行)緯書(申鑒世稱丨丨仲尼之作也臣悅叔父故司空)
(爽辨之蓋發其偽也有起于中興之前終張之徒之作乎)策書(獨斷命令有四一曰丨丨二曰制書三曰詔書四曰戒書)古
書(抱朴子丨丨雖多未必盡美要當以為學者之山淵使屬筆者得采伐漁獵其中劉滄詩特酌山醪讀丨丨陸游詩傳家但丨)
(丨)笑書(文心雕龍魏文因俳說以著丨丨)握書(顔氏家訓齊宦者田鵬鸞蠻人也年十四五便好學懷袖丨丨曉夕)
(諷誦及觀古人節義之事未嘗不感激沉吟)稾書(古今篆隸文體丨丨者董仲舒欲言災異槀草未上即為丨丨稾者草之)
(初也)玉書(拾遺記孔子生之夜有麟吐丨丨于闕里南嶽記禹治水祭南嶽因夢獲金簡丨字之丨又黃庭内景經思詠丨丨)
(入上清李遠詩靜對鉛黃校丨丨李維詩綵毫閑試金壺墨青案時看丨字丨陸游詩露點朱毫勘丨丨)紫書(漢武内傳地真)
(素訣長生丨丨顧况梁廣畫花歌丨丨分付與青鳥却向人間求好花楊億詩天柱仙壇訪丨丨)龍書(韋續字源庖犧氏獲)
(景龍之瑞始作丨丨陸龜蒙詩欲校丨丨下筆難)雲書(字源黃帝因卿雲見作丨丨庾信文琅笈丨丨金繩玉檢)穗書
(字源神農氏因上黨嘉禾八穗乃作丨丨)琅書(白帖太霄丨丨鑄金為簡刻玉結篇金樓玉字以明寳文祕于九天之上陸龜)
(蒙幽居賦讀仙氏之丨丨安能解慍傾洛公之金醴幾得消憂皮日休詩宴時不輟丨丨味齋日難判玉鱠香)欵書(書史米芾)
(題王子敬書正觀丨丨文二紙不許兒奇兼父美范梈詩不識丨丨何歲時)奴書(金壺記歐陽詢曰學而不變謂之丨丨)
鳥書(墨藪赤雀銜書集戶丹鳥入室史佚作丨丨曹植畫贊畫者丨丨之流李嶠詩丨跡尚留丨陸游詩雨過庭餘丨跡丨)
填書(墨藪媒氏作丨丨)蠶書(墨藪魯秋胡妻涴蠶作丨丨宋之問詩宛轉結丨丨)蛇書(墨藪魯人唐終夢蛇繞身)
(寤而作丨丨)虎書(墨藪周文王時史佚作丨丨又真仙通鑑南極夫人王母第四女也著錦袍青羽裙左佩丨丨右帶揮靈)
花書(墨藪丨丨河東山胤所作緯略齊高帝使江夏郡王學鳳尾諾蓋諸侯箋奏皆批曰諾諾字有尾若鳳焉蓋丨丨也李邕)
(碑文海墨樹筆竹紙丨丨密藏妙論千章萬品范成大詩丨丨墨漬笏頭斑)一書(青箱雜記柳開大言凌物應舉時以文章)
(投主司多至千軸張景惟袖丨丨簾前獻之得優等時人語曰柳開千軸不如張景丨丨)澆書(書堂詩話東坡謂晨飲為丨丨)
(黃門謂午睡為攤飯陸游詩丨丨滿浥浮蛆甕攤飯横眠夢蝶牀)映書(談藪齊太原孫伯翳家貧常丨雪讀丨李商隱憶雪)
(詩丨丨孤志業披氅阻神仙)侍書(墨池編太平興國中王著習羲獻草隷擢為翰林丨丨)符書(神仙傳老教有丨丨)
(等七十卷法苑珠林道家者流出于老子以清虛淡泊為主務善嫉惡為教畜妻子用丨丨)發書(鵩賦丨丨占之兮包佶詩)
(占鴞懶丨丨)據書(應瑒文質論陳平敏對叔孫丨丨言辨國典辭定皇居)奇書(張湛列子序三君總角競錄丨丨陸)
(游詩出當飲美酒歸當讀丨丨范成大詩丨丨鐵鈎鎖麗句錦窠暈)青書(傅咸燕賦御丨丨以贊時梁簡文帝詩丨丨長命籙)
(紫水芙蓉衣)名書(支遁書領略綜丨丨)千書(樂府讀曲歌百度不一回丨丨信不歸)五書(王融啓糟滓丨丨糠)
(氛百代)南書(陸厥蒲坂行雁返無丨丨寸心何由寫)縹書(梁簡文帝詩小堂倦丨丨華池厭修竹)繫書(恨賦)
(裂帛丨丨誓還漢恩)遠書(江淹賦承丨丨于江澨賈島詩欲剪衣上襟書作寄丨丨)縑書(江淹詩寶札自千里丨丨果君)
(題蘇軾題織綿圖回文詩風吹絮帽愁縈骨淚灑丨丨恨見郎)還書(吳均詩奈何梁隱士一去無丨丨)織書(劉孝勝詩)
(丨丨凌竇錦)妙書(劉孝綽詩殷勤覽丨丨留連披雅韻)塵書(任孝恭文河南少雨漢主避其正殿許下輟潤魏后計彼)
(丨丨任昉詩渺焉追平生丨丨廢不閱)碑書(隂鏗詩表柱應堪燭丨丨欲有金)辟書(裴子野碑玉帛賁于丘園丨丨)
(交乎塗路)披書(徐陵碑得性于橘洲之間丨丨于杏壇之上王泠然夜光篇未得貴遊同秉燭惟將半影借丨丨)催書
(徐陵文留使丨丨駐馬成檄按晉孫惠傳惠每造書檄東海王越或驛馬催之應命立成李商隱詩書被催成墨未濃陸游詩手倦)
(怕丨丨)晨書(徐陵玉臺新咏序燃脂暝寫弄墨丨丨)誦書(庾信詩丨丨稱博士明經拜大夫)繼書(庾信移齊)
(河陽執事文自拭玉丨丨通關去傳)天書(庾信桐葉封虞讚帝刻桐葉丨丨掌文揭徯斯詩囊裏丨丨明日月匣中神劔閟風)
(雷又李白詩白鶴飛丨丨南荆訪高士李商隱詩鸞鵲丨丨濕紫泥)冬書(徐伯陽文春誦夏絃丨丨秋羽)牓書(王褒凌雲)
(臺詩書題鹿盧牓觀寫飛廉銅)懷書(王勃春思賦丨丨去洛抱劍辭秦)錦書(王勃七夕賦上元丨丨傳寳字王母瓊箱)
(薦金約)姬書(崔日知詩魯史君臣道丨丨日月懸)螺書(崔融碑於鑠大禹顯允天德龍畫旁分丨丨編刻)綸書
(蘇頲詩聞道降丨丨)靈書(李白詩丨丨藏洞天朱慶餘詩盥漱讀丨丨)附書(杜甫詩荆門好丨丨又來為丨家丨)攤
書(杜甫示宗武詩覓句新知律丨丨解滿牀)捷書(杜甫洗兵馬中興諸將收山東丨丨夕報清晝同王維從軍行旄頭夜落)
(丨丨飛來奏金門著賜衣蘇軾詩露布朝馳玉關塞丨丨夜到甘泉宫)北書(杜甫詩丨丨不至雁無情)報書(杜甫詩問)
(訊東橋竹將軍有丨丨白居易詩免惱嵇康索丨丨)檢書(杜甫詩丨丨燒燭短看劍引杯長)擔書(韋應物詩丨丨從我)
(遊携手廣川隂)緘書(韋應物詩丨丨問所知詶藻當芬絢范純仁詩口傳好語無丨丨)注書(秦系詩丨丨不向時流說)
拆書(司空曙詩縱有人相問林間嬾丨丨韓愈詩丨丨放牀頭)傳書(盧綸詩渡海丨丨怪鶴遲李商隱詩丨丨兩行雁取)
(酒一封駝馬祖常詩鼔琴仙度曲種杏客丨丨)叢書(韓愈詩門以兩板丨丨其間)俗書(韓愈石鼔歌羲之丨丨逞姿媚)
(數紙尚可博白鵝)薦書(韓愈感二鳥賦序曾不得名丨丨又王建詩重向人前乞丨丨黃庭堅詩晁張作丨丨射雉用一矢)
卷書(韓愈詩清曉丨丨坐南山見高稜)置書(韓愈詩丨丨且安眠)賀書(韓愈詩跋朝丨丨飛塞路歸鞍躍陳造詩)
(老子丨丨已濡筆)推書(韓愈詩丨丨撲筆歌慨慷)同書(韓愈毛穎傳獨取其髦簡牘是資天下其丨丨)旌書(常衮)
(授張謂左庶子制丨丨課第之目參相春坊之重)鄉書(李端詩月中逢海客浪裏得丨丨張詠詩幽夢騐丨丨揭徯斯詩丨)
(丨迷楚越隣笛亂伊凉又陳造詩小捷已丨丨)佛書(嚴維詩年老從僧律生知解丨丨徐璣詩架上塵編半丨丨)山書
(陳子昂陳居士碑習丨丨務農政劉蛻自序予于山中著書一十八篇自號為丨丨)京書(元稹詩兩紙丨丨臨水讀)選書
(張籍詩丨丨知寫未呈人)仙書(張籍詩自收靈藥讀丨丨)葉書(賈島詩丨丨傳野意)泥書(楊乘詩晝泥琴聲夜丨丨)
貢書(陸龜蒙詩忽思名在丨丨中)抽書(陸龜蒙詩丨丨飛籖帙)蘃書(陸龜蒙詩丨丨乞與齋心易雲笈七籖西)
(華宮有琅簡丨丨當為真人者乃得此文)四書(陸龜蒙詩常聞丨丨目經史子集焉方回詩聖賢一道續天地丨丨留)貝
書(皮日休詩數葉丨丨松火暗一聲金磬桂烟深)綠書(皮日休詩丨丨不可註雲笈應無鑰)臨書(裴夷直詩山客野僧)
(歸去後晚凉移案獨丨丨)醉書(僧皎然詩丨丨在篋稱絶倫)冠書(宋眞宗御撰序文超圖丨丨)肩書(趙抃詩丨)
(丨手劍出門去)紬書(李宗諤詩石室丨丨勤亦至金貂換酒醉何妨)勘書(蘇舜卿詩丨丨春雨靜劉克莊詩青燈細丨丨)
嗜書(蘇軾詩嗟我丨丨終日讀范成大詩丨丨如嗜酒知味乃篤好)蘚書(蘇軾詩丨丨標洞府)詛書(蘇軾詩丨丨雖)
(可讀字法嗟久換)手書(蘇軾詩似省前生覓丨丨)購書(蘇軾詩百金丨丨收散亡)曉書(蘇軾和子由論書詩吾雖)
(不善書丨丨莫如我)收書(蘇軾詩序回先生書東林沈氏壁云黃金散盡為丨丨)親書(蘇轍除日詩十二春秋新罷講)
(五千道德適丨丨)蕉書(黃庭堅詩更展芭丨看學丨范成大詩雨滋巖桂重堆粟風拆庭丨又獻丨)乞書(黃庭堅詩)
(酒間丨丨藤紙滑)監書(陸游詩瞳昏讀丨丨又眼澁惟親胄丨丨)村書(陸游詩授罷丨丨閉門睡自註農家所讀雜字)
(百家姓之類謂之丨丨)繙書(范成大詩蘚牆莎砌響幽蟲睡起丨丨覺夢中又眼明無用且丨丨)蛻書(鄭思肖文始于)
(進學必籍以書終于造道當丨其丨泥書則物矣)脩書(虞集詩坐深閑看奕燭冷靜丨丨)星書(羅榮詩短檠宵靜閱)
(丨丨)夜書(眞誥良常山有螢光芝大如豆形紫花夜視有光得食一枚心中一孔明食七枚七孔明可丨丨法苑珠林譬如燃)
(火丨丨火滅書存)印書(法苑珠林阿育王夫人偷王齒印丨丨又歐陽脩詩已上丨丨辭北闕)
洛出書(易河出圖丨丨丨聖人則之晉書五行志帝王者配德天地叶契隂陽伏羲氏繼天而王受河圖則而畫之八卦是)
(也禹治洪水賜洛書法而陳之洪範是也范成大詩早晚重看丨丨丨又蘇頲詩盛業銘汾鼎昌期應洛書)三皇書(周禮)
(春官外史掌丨丨五帝之丨注所謂三墳五典疏三皇雖無文以有文字之後仰錄三皇時事故云丨丨之丨也)五帝書
(見上)下手書(周禮司市以質劑結信而止訟注質劑謂兩書一札而别之也若今丨丨丨疏漢時丨丨丨即今畫指劵)史
讀書(儀禮聘禮君朝服出門左南鄉丨丨丨展幣宰執書告備具于君授使者又賓南面上介西面衆介北面東面丨丨丨司)
(馬執筴立于其後)史為書(左傳丨丨丨瞽為詩工誦箴諫)帝王書(春秋說題辭尚書凡百二篇第次委曲尚者上)
(也上世丨丨遺丨也)善屬書(史記莊周傳丨丨丨離辭指事類情用剽剥儒墨)拜送書(史記廉藺傳於是趙王乃)
(齋戒五日丨丨丨於庭)從約書(史記蘇秦傳趙肅侯封為武安君乃投丨丨丨于秦秦兵不敢闚函谷關十五年)說
難書(史記韓非傳知說之難為丨丨丨甚具)百家書(史記賈誼傳廷尉吳公言賈生年少頗通諸子丨丨之丨高適)
(詩方知一杯酒猶勝丨丨丨)老子書(史記儒林傳竇太后好丨丨丨唐書選舉志開元中注丨丨道德經成令天下家藏)
(其丨)盤盂書(史記田蚡傳學丨丨諸丨注孔甲盤盂二十六篇兼儒墨名法)河渠書(史記自序維禹浚川九州攸寧)
(爰及宣房决瀆通溝作丨丨丨第七)平凖書(史記自序維幣之行以通農商其極則玩巧并兼滋殖爭於機利去本趨末作)
(丨丨丨以觀事變第八司馬貞注大司農屬官有平凖令丞者以均天下郡國輸歛貴賤相凖輸歸于京都故命曰平凖)開塞
書(史記商君傳贊余嘗讀商君丨丨耕戰丨與其人行事相類)天官書(史記自序論其行事驗於軌度以次作丨丨丨)
(第五司馬貞注按天文有五官官者星官也星座有尊卑若人之官曹列位故曰丨丨丨庾信趙國公集序文参曆象即入丨丨之)
(丨)短長書(戰國策高誘注六國時縱横之說一曰丨丨丨一曰國本)好經書(漢書成帝紀壯丨丨丨寬博謹慎)
郵亭書(漢書平帝紀宗師得因丨丨丨言宗伯請以聞注郵行書舍也言為書以付郵亭令送至宗伯也)玉牒書
(漢書郊祀志封泰山下東方如郊祠泰一之禮封廣丈二尺高九尺其下則有丨丨丨)奔命書(漢書丙吉傳馭吏見驛騎)
(持赤白囊邊郡發丨丨丨)誦亡書(漢書張安世傳上嘗幸河東亡書三篋詔問莫能知惟安世識之具述其事後購得書以)
(相校無所遺失蘇軾詩要令安世丨丨丨)寬大書(後漢書禮儀志立春之日下丨丨之丨曰方春東作動作從之罪非殊死)
(且勿按驗又南史循吏傳序梁武知人疾苦定亂之始仍下寬書范成大詩好乘春日下寬書)未見書(後漢書黃香傳年十)
(二博通經術京師號曰天下無雙江夏黃童初除郎中肅宗詔香詣東觀讀所丨丨丨北史李鉉傳鉉以鄉里寡文籍來游京師讀)
(所丨丨丨黃庭堅詩詔許無雙士來觀丨丨丨)殺青書(後漢書吳祐傳父恢為南海太守祐年十二隨從到官恢欲丨丨簡)
(以寫經丨祐諫注殺青者以火炙簡令汗取其青易書復不蠧)不朽書(吳志華覈疏救韋曜後之才士論次善惡非得良才)
(如曜者實不可使成丨丨之丨)小紙書(晉書何曾傳性奢豪務在華侈人以丨丨為丨者勅記室勿報)五條書(晉書)
(武帝泰始四年班丨丨詔丨于郡國一曰正身二曰勤百姓三曰撫孤寡四曰敦本息華五曰去人事)讚契書(晉書樂志)
(鼓吹曲辨其號名丨丨丨)懸橙書(晉書王羲之傳謝安欲使王獻之題太極殿榜而難言之試謂曰魏時凌雲殿榜未題而)
(匠者誤釘之乃使韋仲將丨丨丨之比訖鬚髮盡白獻之正色曰仲將大臣寧有此事安遂不之逼)竹扇書(晉書王羲之傳)
(羲之嘗在蕺山見一老姥持賣六角丨丨羲之丨其扇各五字人競買之)棐几書(晉書王羲之傳羲之嘗詣門生家見丨丨)
(滑淨因丨之後為其父誤刮去門生驚懊累日)損讀書(晉書范甯傳患目痛就張湛求方湛因嘲之曰古方云用丨丨丨一)
(減思慮二專内視三簡外視四旦晚起五夜早眠六)斜絹書(晉書王恭傳殷仲堪桓玄等推恭為盟主尅期赴京師時内外)
(嚴急仲堪之信因庾楷達之以丨丨為丨内箭簳中合鏑漆之恭發書絹文角戾不復可識謂楷為詐)志怪書(晉書祖台)
(之字元辰撰丨丨丨行于世)四體書(晉書衛恒傳作丨丨丨勢)聽讀書(晉書載記石勒常令儒生讀史書而聽之)
(魏書楊大眼傳雖不學恒遣人讀書而坐聽之悉皆記識范成大詩雙竹軒窗丨丨丨)青囊書(晉書郭璞傳有郭公者客)
(居河東精于卜筮璞從之受業公以丨丨中丨九卷與之由是遂洞五行天文卜筮之術璞門人趙載常竊丨丨丨未及讀而為火)
(所焚杜牧之詩劉根丹篆三千字郭璞丨丨兩卷丨又唐書藝文志國子司業竇蒙丨丨丨十卷)丁部書(南史梁徐君蒨)
(幼聰明好學尤長丨丨丨問無不對)乙部書(南史梁張率奉勅鈔丨丨丨)左右書(南史齊臨川獻㠪映工丨丨丨)
(左右射按左右手皆能援筆發矢)總明書(南史宋明帝泰始六年置總明觀以集學士後立國學省總明觀於王儉宅開)
(學士館以丨丨四部丨充之)練裙書(宋書羊欣傳欣嘗夏月著新丨丨晝寢王獻之丨數幅而去欣書本工因此彌善)
拙筆書(南史王僧虔善書時宋孝武欲擅書名僧虔不敢顯跡大明世常用丨丨丨以此見容)中興書(南史高平)
(郗紹作晉丨丨丨數以示何法盛法盛有意圖之謂紹曰卿名位貴達不復俟此延譽我寒士無聞于時頼有著述流聲于後宜以)
(為惠紹不與至書成法盛竊之于是遂行何書)四部書(南史王儉為祕書丞依七略撰七志四十卷表上之又撰定元徽丨)
(丨丨目又殷淳傳在袐書撰丨丨丨大目凡四十卷行于世)求官書(南史王球傳雖通家姻戚未嘗往來居選職接客甚)
(稀不視丨丨丨疏而銓衡有序)二封書(南史謝弘微臨終語左右曰有丨丨丨須劉領軍至可于前燒之慎勿開也書是文)
(帝手勅按劉領軍劉湛也)甲部書(南史到洽傳遷司徒主簿直待詔省勅使鈔丨丨丨為十二卷遷尚書殿中郎)雇人
書(北史序傳家素貧不辦丨丨丨)家人書(北史魏獻文六王傳孝文帝至豫州為丨丨丨干彭城王勰)崔盧書
(北史崔宏傳宏祖悅與范陽盧諶並以博藝齊名諶法鍾繇悅法衛瓘而俱習索靖之草皆盡其妙故魏初重丨丨之丨)補闕
書(魏書賈思伯傳竊尋考工記雖是丨丨之丨相承已久諸儒注述無言非者)火下書(後周書韋孝寬傳孝寬為兖州)
(刺史東魏揚州刺史牛道恒煽誘邊人孝寬患之令善學書者偽作道恒與孝寬書諭歸欵意又為落燼燒跡若丨丨丨者還令送)
(與敵營由是魏疑道恒不用其計)母授書(隋書辛公義傳早孤丨氏親丨丨傳)四庫書(唐書藝文志兩都各聚書)
(四部以甲乙丙丁為次列經史子集四庫蘇軾詩門前萬竿竹堂上丨丨丨陸游詩曾典蓬山丨丨丨)枕中書(唐書藝文)
(志孫思邈丨丨素丨一卷)笠澤書(唐書藝文志陸龜蒙撰丨丨叢丨三卷陸游詩一卷牀頭丨丨丨范成大詩魯望將成丨)
(丨丨)碧池書(唐書藝文志袁皓自稱碧池處士撰丨丨丨三十卷)虞褚書(唐書薛稷傳外祖魏徵家多藏丨丨丨銳)
(精臨倣亦以書召天下)連錦書(唐書呂向傳工草隸能一筆環寫百字若縈髮然世號丨丨丨)柿葉書(唐書鄭虔)
(傳虔好書恨無紙慈恩寺貯丨丨數屋虔取以丨歲久皆遍楊萬里詩滿山丨丨正堪丨費宏詩霜後閒將丨丨丨)諭蒙書
(唐書馮伉傳伉為醴泉令縣多嚚猾數犯法為著丨丨丨十二篇)六蕃書(五代史義兒傳張存信少善騎射能四夷語通)
(丨丨丨)形勝書(宋史祥符五年祕閣校理李垂上導河丨丨丨三篇並圖)河防書(宋史宣和中詔編類丨丨丨二)
(百九十二卷)黃本書(宋史元祐二年詔以昭文閣丨丨丨分藏祕閣)水利書(宋史元祐六年蘇軾錄進單鍔吳中)
(丨丨丨一卷)三體書(宋史淳化二年承旨蘇易簡請以御賜二詩刻石帝為眞草行三體命待詔刻石易簡會學士等觀)
(飛白及丨丨丨)兼明書(宋史藝文志邱光庭丨丨丨二卷)等身書(宋史賈黃中傳黃中幼聰悟方五歲父玭每旦)
(令正立展書卷比之謂之丨丨丨課其誦讀)政本書(宋史林勲為廣州教授獻丨丨丨十三篇朱子甚愛之)蠟丸
書(遼史太宗紀南唐遣使奉丨丨丨言晉密事又高荷蠟梅詩只恐春風有機事夜來開破幾丸書)内丹書(遼史聖宗)
(紀于闐張文寳進丨丨丨)進春書(遼史禮志立春婦人丨丨丨刻青繒為幟書曰宜春)十吏書(遼史馬希白詩才敏)
(妙丨丨丨不能給)金葉書(元史馬八兒國遣使以丨丨丨及土物來貢)活民書(元史趙簡請以宋董煟所編救)
(荒丨丨丨頒州縣又陸游詩滿懷空貯活人書)六體書(帝王世紀王莾居攝使甄豐刊定丨丨丨一曰古文二曰奇字三曰)
(篆書四曰隸書五曰綠書六曰蟲書當代以教學童焉)相斫書(魏略魚豢常從隗禧問左氏傳禧荅曰欲知幽微莫若易)
(人倫之紀莫若禮多識山川草木之名莫若詩左傳丨丨丨耳不足精意陸游詩孫吳丨丨丨)金鏡書(唐實錄令狐綯為翰)
(林學士夜召與論民間疾苦帝出丨丨丨曰此太宗所著也)丈尺書(說苑張禄掌門見孟嘗君張禄曰願君為吾為丨丨)
(之丨寄我與秦王)工伎書(論衡丨丨丨起宅蓋屋必擇日)裁衣書(論衡丨丨丨書有吉凶凶日製衣則有禍吉日)
(則有福)樹葉書(洞冥記董竭少遊山澤拾丨丨以代丨簡)婢知書(世說鄭康成家奴丨皆丨讀丨陸游詩奴愛才)
(如蕭穎士丨丨丨似鄭康成)章程書(羊欣能書人名鍾書有三體二曰丨丨丨傳祕書教小學者也)百體書(庾元)
(威論書齊末王融圖古今雜體有六十四書湘東王遣沮陽令韋仲定為九十一種次功曹謝善勛增其九法合成百體余經為正)
(階侯書十牒屏風作百體間以采墨當時衆所驚異自爾絶筆唯留草本而已)反左書(庾元威論書丨丨丨者大同中東宫)
(學士孔敬通所創余見而逹之於是座上酬荅諸君無有識者遂呼為衆巾清閒法今學者稍多解者益寡)潁陽書(酉陽)
(雜俎邢和璞居嵩潁閒作丨丨丨三篇知終身事羅隱詩瓦榼尚擕京口酒草堂應寫丨丨丨)天竺書(酉陽雜俎百體中有)
(丨丨丨金鵲書墨藪丨丨丨梵王所作湼槃經所謂四十二章經也)西域書(酉陽雜俎丨丨丨有六十四種)傳言書
(法書要錄六國作丨丨丨)刻符書(法書要錄李斯作小篆丨丨丨)賜御書(隆平集天聖元年召輔臣觀馮元講論語)
(丨丨飛白丨又天聖三年召輔臣于崇政殿西廡觀孫奭講曲禮仍丨丨丨古詩各一章)弄麞書(南部新書李林甫寡學中)
(表有誕子者以書賀之曰知有弄麞之慶蘇軾賀陳述古弟章生子詩甚欲去為湯餅客惟愁錯寫丨丨丨)柏葉書(雲仙)
(雜記郭天民巧思横生能摺書簡反覆如柏葉狀鄉人謂之仙人丨丨丨)科斗書(墨藪顓頊高陽氏作丨丨丨庾信詩自然)
(曲木几無名丨丨丨陸游詩且看一編丨丨丨)鐘鼎書(墨藪夏后氏作丨丨丨)鸞鳳書(墨藪少昊金天氏作丨丨)
(丨)麒麟書(墨藪仲尼弟子作丨丨丨)氣候書(墨藪司馬長卿作丨丨丨采晨禽屈伸之體升伏之狀象四時為書)
芝英書(墨藪六國時各以異體為符信製丨丨丨或曰漢代有靈芝三種植于殿前故作也)偃波書(墨藪丨丨丨即)
(版書狀如連文謂之偃波摰虞决疑要錄尚書徵召用虎爪書告下用丨丨丨以防矯詐)蚊脚書(墨藪詔版也其字仄纖垂)
(下有似蚊脚)垂露書(墨藪漢章帝時曹喜作丨丨丨懸針書)飛白書(墨藪丨丨丨蔡邕待詔見門下吏堊帚成)
(字所作)一筆書(墨藪張芝作丨丨丨)龍爪書(墨藪丨丨丨晉右軍所作)虎爪書(墨藪丨丨丨王僧虔擬龍)
(爪所作)金剪書(續仙傳唐司馬承禎善篆别為一體名丨丨丨)讀漢書(郤掃編滕達道布衣時嘗為范文正公門)
(客公一夕至書室中滕已出矣因明燭觀書以俟至夜分乃大醉而歸長揖而問公曰所丨者何書也公曰丨丨也復問漢高祖何)
(如人公逡廵而入)諫獵書(司馬相如有丨丨丨杜甫詩袖中丨丨丨扣馬久上陳)罵鬼書(王延夀夢賦臣弱冠)
(常夜寢見鬼物與臣戰遂得東方朔與臣作丨丨之丨)十部書(陸機周處碑陜北留棠遂有二天之詠荆南渡虎猶標丨)
(丨之丨)孔父書(梁昭明太子文選序姬公之籍丨丨之丨與日月俱懸鬼神爭奥)博物書(梁昭明太子啟脫逢)
(壯武方著丨丨之丨)一札書(梁昭明太子詩并有丨丨丨行止風雲起)尺一書(徐陵荅尹義尚書所以降丨丨之丨)
(馳輶軒之使)闕里書(庾信謝滕王集序啟紫微懸映如傳丨丨之丨)茂陵書(庾信賦仁夀之鏡徒懸丨丨之丨空)
(聚唐彥謙詩惟有孝標情最厚一編遺在丨丨丨)子雲書(盧思道詩終成獨校丨丨丨何如還驅少游馬)仲將書
(孫萬夀詩臺留子建賦宫落丨丨丨)弼違書(唐明皇同二相已下羣臣樂遊園宴詩興闌歸騎轉還奏丨丨丨)記言
書(趙冬曦詩聖恩將厚意請述丨丨丨)團扇書(王維詩屏風誤點惑孫郎丨丨草丨輕内史)延閣書(王維詩詔)
(刊丨丨丨)右軍書(高適詩空多篋中贈長見丨丨丨又鄭畋詩靈運詩篇逸少書)雲錦書(李白詩青鳥海上來今朝)
(發何處口銜丨丨丨與我忽飛去)一字書(李白詩平生不讀丨丨丨又白居易見人新詩絶句如何持此將干謁不及公)
(卿丨丨丨)圯橋書(李白詩家有丨丨丨)大雷書(李白詩却寄丨丨丨注鮑照登丨丨岸與妹丨)遣兒書(杜甫)
(詩愛竹丨丨丨)武陵書(李頎詩春饒漢陽夢日寄丨丨丨)帝親書(盧綸詩綵衣人競看銀詔丨丨丨又王涯詩傳)
(索金箋題寵號燈前御筆與親書)太平書(姚合詩綵筆長書皇帝語書成幾卷丨丨丨楊守阯詩周官六典丨丨丨)數
房書(姚合詩一莊水竹丨丨丨)不多書(王建詩每日請來金鳳紙殿頭無事丨丨丨)女校書(王建寄薛濤校)
(書詩萬里橋邊丨丨丨琵琶花裏寄閒居)倚案書(王建詩承恩不許離牀榭密詔長教丨丨丨)買殘書(王建詩時)
(復打門無别事舖頭來索丨丨丨)雁足書(權德輿詩主人千騎東方遠唯望衡陽丨丨丨)伯英書(錢起詩能翻梵)
(王字妙盡丨丨丨)遠公書(李端詩昨來頻得丨丨丨)一束書(韓愈詩昔我來京師止擕丨丨丨孟郊詩空賫丨丨)
(丨獨去誰相親郝經詩窮擔丨丨丨十載成墮甑)阿買書(韓愈詩丨丨不識字頗知丨八分蘇軾詩當令丨丨為君丨)
降恩書(張籍詩奉使賀成登冊禮陪班看出丨丨丨)達空書(張籍詩作得新詩旋相寄人來請莫丨丨丨)外
國書(張籍詩學得中州語能為丨丨丨)管蕭書(白居易詩因讀丨丨丨竊慕大有為)相公書(白居易詩就田)
(來送丨丨丨又陸游西林院詩五雲飛動相君書自注寺額五字唐相裴徹書遒美可愛)史舘書(白居易詩好入詩家咏宜)
(令丨丨丨)取次書(元稹詩小碎詩篇丨丨丨)貝葉書(柳宗元詩閒持丨丨丨步出東齋讀白居易詩既悟蓮花藏湏)
(遺丨丨丨蘇軾詩袖中忽出丨丨丨袁桷詩碧潭印月菱花鏡白雁横空丨丨丨又李洞詩共辭嵩少雪久絶貝多書)謝中
書(韓翃詩載筆已齊周右史論詩更事丨丨丨)笥有書(呂溫詩匣有青萍丨丨丨)寄内書(李益詩猶待蕭郎丨)
(丨丨)逸人書(皇甫冉詩唯通遠山信因致丨丨丨)青蓮書(孟郊詩翻將白雲字寄向丨丨丨)紫芝書(孟郊)
(詩十年白雲士一卷丨丨丨)帶露書(賈島詩地侵山影埽葉丨丨痕丨)玉府書(許渾詩春耕旋覯金門客夜學)
(兼修丨丨丨)臥看書(趙嘏詩竹間依舊丨丨丨范成大詩且復放船來話舊不妨蓮葉丨丨丨)小年書(杜牧詩且)
(抽持板手却展丨丨丨陸游詩斷編閒理丨丨丨)内史書(溫庭筠詩丨丨丨千卷將軍畫一厨)閬苑書(李商隱詩)
(丨丨有丨多附鶴)枕前書(李九齡詩莫問野人生計事窗前流水丨丨丨)紫微書(曹唐小游仙詩焚香夜寫丨丨)
(丨)夾註書(杜荀鶴詩斟春祗愛和醅酒諱老猶看丨丨丨僧惠洪詩眼倦應嫌丨丨丨)印泥書(杜荀鶴詩蒼苔)
(猶記丨丨丨)倒抽書(路德延芭蕉詩葉如斜界紙心似丨丨丨)燕拂書(鄭谷詩閒臥臨窗丨丨丨)地理書
(陸龜蒙詩可中寄與芸香客便是江南丨丨丨)岳僧書(譚用之詩曲内橘香江客笛字中嵐氣丨丨丨)綺囊書(錢惟)
(演七夕詩青鳥當時下紫雲丨丨丨祕露桃新)御覽書(梅堯臣詩黃帕曾經丨丨丨)魏華書(蘇軾詩至今傳寳丨)
(丨丨注魏華河南人王徽之外孫善草隸書)驚走書(蘇軾詩夜夢嬉遊童子如父師檢責丨丨丨計功當畢春秋餘今乃)
(始及桓莊初)荅蕃書(范傳正李白新墓碑天寶初召見于金鑾殿論當世務草丨丨丨辨如懸河筆不停綴又張蠙詩古)
(城遺硯見蕃書)子公書(黃庭堅詩寧穿東郭履不奉丨丨丨任淵注漢陳咸為南陽守數賂遺陳湯與書曰即蒙子公力得)
(入帝城死不恨矣後竟入為少府子公陳湯字)引睡書(陸游詩數卷床頭丨丨丨)累譯書(陸游詩朱絃靜按新傳譜)
(黃卷閒披丨丨丨)短檠書(陸游詩却對丨丨丨)汜勝書(陸游詩舊學樊遲稼新通丨丨丨)相牛書(陸游)
(詩新得丨丨丨)未竟書(陸游詩起讀燈前丨丨丨又睡起重開未了書)飬生書(陸游詩西遊曾上丨丨丨)吉利
書(王十朋宿華容寺詩神留丨丨丨注殿柱有倒書吉利二字相傳以為天書也)有年書(范成大詩誰解續經如魯史為)
(將連歲丨丨丨)百本書(元好問詩我貧不全貧尚有丨丨丨)問安書(元好問詩試教學寫丨丨丨)不帶書
(黃庚詩年年江上無情鴈只帶秋來丨丨丨)換鵝書(黃庚詩小徑荒苔人不到閉門閒學丨丨丨)十鑑書(袁桷)
(詩四城賦擬張衡麗丨丨丨同賈誼哀注胡懷寧三省有江東十鑑)乞米書(王偁詩學寫顏公丨丨丨)赤文書(吳萊)
(詩黿鼉滄海賦龍馬丨丨丨)禹穴書(吳萊詩白日燕臺劔清風丨丨丨)隂陽書(法苑珠林祗洹精舍有諸古佛)
(及三藏丨丨丨及供飬具)毗尼書(法苑珠林佛說丨丨丨三萬八千種)梵天書(法苑珠林太子初就學說丨丨丨六)
(十四種)空中書(法苑珠林隋新繁縣有書生姓荀氏工書而不顯跡嘗以筆于前村東丨丨丨金剛般若經數日後值雷)
(雨大澍牧牛小兒于書經處而不濕衣其地乾燥可丈許後每雨小兒常集其中至唐時有僧語村人云此地空中有金剛般若經)
(諸天于上設蓋覆之不可輕賤又杜甫詩幾歲寄我丨丨丨)委巷書(法苑珠林闞澤曰縱有道教辯天尊諸子談靈寳此)
(乃丨丨之丨非關國史)刹利書(法苑珠林昔有一摩納在山窟中誦丨丨丨野狐聽誦心有所解)
君舉必書(左傳公如齊觀社曹劌諫曰丨丨丨丨書而不法後嗣何觀唐書禇遂良傳帝曰朕有不善卿必記耶對曰臣)
(職載筆丨丨丨丨)史不絶書(左傳司馬侯曰魯之於晉也職貢不乏玩好時至公卿大夫相繼於朝丨丨丨丨府無虚)
(月顏延之曲水詩序頳莖素毳并柯共穗之瑞丨丨丨丨)手不捨書(魏志太祖御軍三十餘年丨丨丨丨晝則講武策夜)
(則思經傳)舒被覆書(南史虞和少好學居貧屋漏恐濕墳典乃丨丨丨丨書獲全而被大濕時以比高鳳)三輔舊
書(南史蕭琛為宣城太守有北僧南渡唯齎一瓠蘆中有漢書序傳僧云丨丨丨丨相傳以為班固真本琛固求得之其書多有)
(異今者而紙墨亦古文字多如龍舉之例非隸非篆琛甚祕之以餉鄱陽王範獻於東宫)石函丹書(南史李義傳蕭叡明)
(母病風晝夜祈禱忽有人以小石函授之曰此療夫人病叡明跪受之忽不見以函奉母函中惟有三寸絹丹書為日月字母服之)
(即平復)荅百函書(宋書劉穆之傳穆之與朱齡石竝便尺牘嘗於武帝坐與齡竝荅書自旦至日中穆之得百函齡石)
(得八十函而穆之應對無廢)隨月讀書(南齊書江泌少貧夜讀書隨月光握卷升屋又宋史陸佃居貧苦學映月讀書)
皮裏晉書(南史劉諒字求信小名春孝綽子也少好學有文才尤詳晉代故事時人號曰丨丨丨丨)婆羅門書
(隋志後漢得西域胡書以四十字貫一切音文省義廣謂之丨丨丨丨)内廷文書(唐書陸扆傳帝嘗作賦詔學士皆和)
(扆獨先就帝覽之歎曰貞元時陸贄吳通玄兄弟善丨丨丨丨後無繼者今朕得之)鑿楹納書(呂氏春秋晏子丨丨丨丨)
(以遺子)六條詔書(蔡質漢儀詔書舊典刺史班宣周行郡國省察治政黜陟能否斷理冤獄以六條問事非條所問即)
(不省)封還制書(聞見錄唐制惟給事中得丨丨丨丨)神通善書(拾遺記浮提國獻丨丨丨丨二人乍老乍少出)
(肘間金壺四寸中有黑汁如淳漆洒地及石皆成篆隸科斗之字記造化人倫之始)
二十年内書(嫏嬛記張華博學強記嘗遊于洞宮遇一人于塗問華曰君讀書幾何華曰華之未讀者則丨丨丨丨丨)
(若二十年外則華固已盡讀之矣)
二十四考中書(唐詩紀事溫庭筠善於屬對李商隱嘗謂之近得聯句遠比趙公三十六年宰輔未得偶句溫曰何)
(不云近同郭令丨丨丨丨丨丨)
對語(紫誥丹書)(三略八書)(仙籙聖書)(長劍短書)(金冊玉書)(蝸篆螺書)(露布飛書)(泥酒耽書)
(雁帛魚書)(竹簡苔書)(腰劍肘書)(真誥化書)(潤筆澆書)(洗硯曝書)(寸管尺書)(善本良書)
(綠綈詔紅錦書)(虎頭畫龍爪書)(萬言策半部書)(龍蛇篆蝌蚪書)(簪花格倒薤書)(齊諧記越絶書)
(堆牀笏插架書)(三學士六尚書)(曇花鉢貝葉書)(内外傳短長書)(硬黃紙飛白書)(宛轉曲聯綿書)
摘句(帝德總車書佳氣史官書)(雲霞玉洞書溪聲和讀書)(風雨竹牀書林鳥或窺書)(閑寄嶽僧書巖石細堪書)
(碑臨晉代書宵映聚螢書)(芸暉架有書一牀琴伴書)(堆案讀殘書抄方檢異書)(斷雁有無書蝸篆壁間書)
(今上求賢早上書日日含香草詔書)(柿葉紅時好細書王謝風流滿晉書)(笑把吳鸞細字書燕泥時汚手中書)
(仙都難畫亦難書半學修心半讀書)(台州藴藉畫詩書霜餘蕉葉碎緘書)(僕乏教猿守庫書自擘黃柑蘸酒書)
(金泥降出内中書杏花影裏散文書)(縛竹縱横為架書夢中猶誦少時書)(筆削山經作志書欲雨先徵種樹書)
(瓶花吹落濕沾書客吟多借古藤書)(雲冷關河滯雁書教得黃鸝解讀書)(漁火分來夜讀書綠煙深處認中書)
御定佩文韻府卷六之一
