欽定四庫全書
御定佩文韻府卷四十六之三
上聲十六銑韻三
展(知演切舒也整也審也適也說文轉也又姓)
韻藻始展(蜀志龐綂傳魯肅遺先主書曰龐士元非百里才也使處治中别駕之任丨當丨其驥足爾李嶠為司禮武卿)
(譲官表桓榮之經學丨丨今恩孫通之禮儀方膺此命)手展(三輔黃圖鉤弋夫人姓趙氏河間人右手鉤卷姿色佳麗武帝)
(反其手得玉鉤而丨丨)子展(左傳衛侯救宋鄭丨丨曰必伐衛不然是不與楚也)
禮事展(東京賦丨丨丨樂物具又喬琳大儺賦忻大禮之斯展覺輕隂之尚寒)朋知展(杜甫八哀詩平生滿樽酒)
(斷此丨丨丨)
增舒展(禮記坐毋箕疏箕謂丨丨兩足狀如箕舌也元稹詩寒膚漸丨丨鄭亞會昌一品集序公祗應眀命丨丨格言呼嘯)
(神祇吐納嵩華成廷珪謝寄書居竹軒詩三字封來墨未乾堂軒丨丨對琅玕)聲展(周禮春官大司樂凡樂事大祭祀宿縣遂)
(以丨丨之注叩聽其聲具陳次之以知完不)復展(儀禮聘禮上介視載者所受書以行注為當丨丨)自展(儀禮聘禮)
(有司展羣幣注羣幣私覿及大夫者有司載幣者丨丨自告張籍送侯判官詩年少才多求丨丨將身萬里赴軍門)内展(儀禮)
(若齊裳内衰外注緝裳者丨丨之緝衰者外展之)日展(榖梁鼷鼠食郊牛角傳郊牛丨丨觓角而知傷展道盡矣)未展
(吴志周瑜傳注瑜疾困與權箋曰修短命矣誠不足惜但恨微志丨丨不復奉教命耳唐太宗詩丨丨六竒術先虧一簣功劉長卿)
(留别李萬詩故人早負干將器誰言丨丨平生意)敷展(北史尉元傳五更助三老以言至範丨丨德音)增展(金史禮志)
(大定十九年四月禘祔閔宗遂丨丨太廟為十二室)才展(元史祭祀志至正二十二年十二月追諡朱熹父為獻靖其制詞云)
(丨高弗丨嗟沉滯于下僚道大莫容竟昌眀于永世羅隐投宣武鄭尚書詩去去丨湏丨行行道益隆)善展(酉陽雜俎江西)
(人有丨丨竹數節可成器)務展(董仲舒士不遇賦同人而大有兮眀謙光而丨丨)不展(李陵荅蘇武書卒使懷才受謗)
(能丨得丨杜牧燕將傳今天子巨謀纖訃必平章于大臣鋪樂張獵未嘗戴星俳倡顐翫之臣顔澁丨丨縮衣節口以賞戰士此志)
(豈湏臾忘於天下㦲高啟詩朝來風雨況淒黯雨濕城頭旗丨丨)宣展(應璩與滿炳書驪駒就駕意不丨丨)申展(阮籍)
(清思賦廼丨丨而缺寐兮忽一悟而自驚)親展(陸雲書無因丨丨書以言心)言展(王羲之帖一兩日少可尋冀丨丨)
奉展(王羲之帖大小悉佳丨丨乃具)二展(謝朓文身隔兩赴時無丨丨注言一時不獲於二所省視也)敬展(梁武)
(帝南郊恩詔柴望既升誠丨克丨又升中就陽禋丨克丨)義展(北齊眀堂樂歌帝精來降應我眀德禮殫丨丨流祉邦國)祇
展(沈炯為王僧辨荅貞陽侯啟丨丨之日冀在一二)力展(庾信侯莫陳道生墓銘上將指縱中涓丨丨吕温凌烟閣勲臣)
(頌序執一德而衆丨丨懸大信而羣情竭)乖展(庾信啟丨丨一月遂涉兩年)披展(魏徵檄文早挹芳猷未諧丨丨甚為)
(翹佇興寝增勞)就展(楊炯伯母李氏墓銘皇太子監守長安炯忝為詹事司直不獲丨丨喪次陪奉靈輀)歡展(駱賓王上)
(瑕邱韋眀府啟糠蔬不贍甘旨之飬屡空簟笥無餘朝夕之丨寕丨)慶展(楊思元奉和九月九日詩丨丨簪裙洽恩融雨露濡)
施展(白居易詩平生賞心事丨丨十未一元稹竹簟詩憶昨初來日看君自丨丨)平展(白居易詩丨丨絲頭毯高褰錦)
(額簾)書展(白居易詩讀罷丨仍丨吳儆詩丨丨殘燈翳復眀)四展(周存授衣賦若乃白日向昏愁雲丨丨歸鳥時聚斷)
(蓬孤轉)傾展(李巽請苻載書幸當猥䧏允副夙誠冀即丨丨差浣勤俟)鵬展(袁陟詩隼擊九秋嚴丨丨萬里合)小
展(蘇軾詩此畫聊付君幽處得丨丨)夜展(晁冲之詩北窗丨丨圖經看手自題詩寄遠公)石展(鄭侠幽居詩丨丨地)
(衣三藥徑錦圍天柱十花牆)席展(丁復燕集池上詩新秋丨為丨欲夕尊未罷)開展(仲春龍詩庭草有餘姿園葵復)
(丨丨)屛展(范成大詩丨丨輝雲母簾垂晃水精楊萬里詩曲江清徹碧瓊軟海山孤尖翠丨丨周伯琦詩夾岸山丨丨穿沙水)
(帶縈)翠展(范成大詩蕉心丨丨一冬在梅藟粉融連夜開)連展(陸游詩拭盤堆丨丨洗鬴煮黎祁自注淮人名麥餌曰丨)
(丨蜀人名豆腐曰黎祁)簟展(陸游晨起詩屛圍燕儿成山字丨丨涼軒作水紋)暗展(楊萬里九日菊未花詩阿誰會)
(得開遲意丨丨重陽十月前)玉展(僧惠洪詩湘江丨丨無纖瑕)大展(張翥詩丨丨三衣古道場真人高拱殿中央)
重展(王惲詩拊心欣有得丨丨故人書)戲展(方䕫四時詞丨丨紅牋圖蛺蝶強拈綵綫候牽牛)地展(張養浩詩)
(天開羅幌雲千疊丨丨錦屏山四簇)山展(張養浩詩丨丨野屏隨地遠風揮天帚埽雲空)誤展(張雨碧筒飲詩傾壺丨丨)
(淋郎袖笑絶邪溪窈窕娘)别展(五燈會元佛大勝分徒為六宗各封已觧丨丨化源聚落崢嶸徒衆甚盛)已展(五燈會元)
(五臺山隐峰禪師一日推車次馬祖展脚在路上坐師曰請師收足祖曰丨丨不縮師曰已進不退乃推車碾損祖脚祖歸法堂執)
(斧子曰適來碾損老僧脚底出來師便出於祖前引頸祖乃置斧)鄧展(魏文帝典論嘗與奮威將軍丨丨等共飲宿聞展善)
(有手臂曉五兵又稱其能空手入白刃)陸展(南史謝靈運傳東海何長瑜以韻語序臨川王州府僚佐云丨丨染白髮欲以)
(媚側室青青不觧久星星行復出)卞展(齊書張融傳融在南與交阯太守丨丨善展於嶺南為人所殺融挺身奔赴)
頭足展(仇池筆記黃荃飛鴈丨丨皆丨不知飛鳥縮頭則展足縮足則展頭無兩展者)佳氣展(韋應物蒲塘驛詩憶)
(昔終南下丨丨亦屡丨)衰紅展(元稹詩丨丨丨漸難)肌膚展(元稹詩似覺丨丨丨漸知血氣融)水蒲展
(白居易詩丨丨漸丨書帶葉)愁眉展(白居易詩舞時已覺丨丨丨又李咸用詩不傍江烟訪所思更應無處展愁眉)翠
蛾展(鄭史零陵夜宴詩輦下丨丨湏強丨罇中綠蟻且徐斟)茶旗展(皮日休詩丨丨經雨丨石笋帶雲尖又僧善住)
(詩蛙傳鼓吹池塘雨茶展槍旗澗壑雷)紅旆展(丁稜塞下曲出營丨丨丨過磧暗沙迷)香苞展(徐夤咏薔薇詩)
(風吹嫩帶丨丨丨露灑啼腮淚點輕)羽儀展(石貫籍田賦俄而閶闔開丨丨丨揚青旗以肅事備朱紘而戒典)蕉心
展(韓琦詩丨丨自結憑誰丨柳眼慵開只待眠)官圖展(孔平仲選官圖詩環合丨丨丨觀呼象子圓)鸞衾展
(晏殊詞䨇丨丨悔丨夜永枕孤人遠)幽恨展(歐陽徹詩可堪目斷心旌搖砌成丨丨無人丨)丹衷展(朱子詩丨丨竟)
(莫丨素節空復全)蓮葉展(陸游記夢詩桐枝高聳宿丹鳳丨丨半丨巢金龜)錦茵展(陸游詞金鴨微溫香縹緲)
(丨丨初丨情蕭瑟)牙牀展(趙師使枕屛詞枕山平遠記當年小閤丨丨曾丨)清隂展(趙師使賦金林檎詞香褪)
(花梢苔侵柳徑密幄丨丨丨)征帆展(蔡伸入燕詞綠旗搖曳檣烏轉鷁首丨丨丨)香被展(蔣捷風蓮詞偷把翠)
(羅丨丨丨無眠却又頻翻轉)謨略展(劉鱗瑞詩文丨武丨渾無丨猿鶴沙蟲亦可憐)鼇背展(王士熙龍口巖詩飛)
(泉龍口懸平石丨丨丨)圖畫展(郝經雲夢詩北人有丨丨却向此間丨)驥途展(叚成己詩丨丨千里會湏丨小)
(邦未足勞馳驅)餘悰展(揭傒斯詩新知遽相違丨丨何由丨)氍毺展(周伯琦詩丨丨駝背丨匼匝馬頭垂)鉤簾
展(何中詩尋盟舊巷丨丨丨開禁新醅隔竹賖)羈懷展(劉基若耶溪詩我來三伏涼丨丨忽如丨)今抱展(皇甫)
(冲詩頓使昔念舒乃得丨丨丨)
繭(古典切蠶丨古作絸俗作蠒)
韻藻分繭(禮記蠶事既登丨丨稱絲效功以共郊廟之服)角繭(禮記宗廟之牛丨丨栗拾遺記孝惠帝時有泥離之)
(國來朝其人長四尺兩丨如丨牙出如唇自乳以來有靈毛自蔽居於深穴其壽不可測也蘇軾詩耆年日凋喪但有犢丨丨韓駒)
(食笋詩扶杖自入箐煨此犢丨丨)繭繭(禮記言容丨丨疏丨丨猶綿綿聲氣微細)獻繭(禮記蠶事畢后妃丨丨乃收繭)
(税以桑為均貴賤長幼如一李庾西都賦天子奉堯舜之道勤后稷之功當仲夏而丨丨立中和而視農)獨繭(列子詹何以丨)
(丨絲為綸上林賦曳丨丨之褕&KR2177;𦕈閻易以䘏削庾信啟關尹津梁之織鄴地䨇絲扶風彩文之機仙園丨丨李賀釣魚詩芰絲縈)
(丨丨菰米蟄䨇魚張耒詩孤輪曳丨丨謝宗可無絃琴詩丨丨長繅底用抽蛇紋空鎖鳳枝秋)野繭(風俗通旅榖彌望丨丨被)
(山大業拾遺記越溪進耀光綾綾紋突起有光彩越人乘樵風舟泛於石帆山下收丨丨繰之繰絲女夜夢神人告之汝所得丨丨)
(即江淹文集中壁魚所化也絲織為裳必有竒文織成果符所夢梁簡文帝筝賦五色之縿雖亂八熟之緒方治異東垂之丨丨非)
(山徑之漚絲庾信文人共官園家同丨丨范成大打灰堆詞丨丨可繅麥兩岐短衲换著長衫衣馬祖常詩水牛礪角嫌耕淺丨丨)
(抽絲喜價低)魚繭(國史補紙有丨子十色牋又有丨紙韓愈孟郊聫句書饒罄丨丨紀盛播琴筝)抽繭(陸倕刻漏銘微)
(若丨丨逝如激電吴澄玉清避暑詩旋溫鑊湯丨丨緒陡覺平陸生竒峰)蜀繭(黃庭堅詩剡藤丨丨照松煙)甕繭(楊維)
(楨琵琶怨絃抽丨丨五色豪䨇成十指聲嘈嘈)
冰蠶繭(拾遺記員嶠山東有丨丨長七寸黑色有角有鱗以霜雪覆之然後作丨長一尺其色五彩織為文錦入水不濡以)
(之投火經宿不燎)園客繭(述異記丨丨者濟隂人常種五色香草忽有五色蛾集香草上客薦之以布生華蠶焉至蠶時)
(有女來助養蠶得丨一百二十枚繭大如甕每一繭繰六七日絲方盡繰訖此女與客俱仙去何中遠離别詩抽盡丨丨丨難比妾)
(相思)探官繭(歲時雜記人日京師貴家造丨丨丨饀中置紙簽或削木書官品人自探取以卜異時官品高下范成大詩兩)
(頭纖纖丨丨丨)
增貯繭(禮記蠶則績而蟹有匡疏蠶則湏匡以丨丨而今無匡蟹背有匡匡自著蟹非為蠶設)奠繭(禮記惟世婦命)
(於丨丨注奠猶獻也凡世婦已下蠶事畢獻繭乃命之以其服)奉繭(禮記世婦卒蠶丨丨以示於君)絲繭(禮記執麻枲治)
(丨丨)桑繭(爾雅蟓丨丨疏食桑葉作繭者名蟓即今蠶也)樗繭(爾雅雔由丨丨棘繭欒繭疏食樗葉棘葉欒葉者名雔由)
蕭繭(爾雅蚢丨丨疏食蕭葉作繭者名蚢)作繭(見上張祜車遥遥樂府桑門女兒情不淺莫道野蠶能丨丨歐陽修詩有)
(似蠶丨丨縮身將自藏陸游詩身世蠶眠將丨丨形容牛老已垂胡又晉女郎詩桑蠶不丨丨晝夜長懸絲)成繭(後漢書光)
(武帝紀野蠶丨丨被於山阜許有壬詩園桑葉盡蠶丨丨庭樹隂濃燕引雛又僧惠洪詩吳蠶睡起未丨丨肺腸已作金絲光)蠶
繭(後漢書樂羊子妻傳羊子遠尋師學一年來歸妻乃引刀趍機而言曰此織生自丨丨成於機杼一絲而累以至於寸累寸不)
(已遂成丈匹今若斷斯織也則捐失成功稽廢時日夫子中道而歸何異斷斯織乎吳均詩連連文丨丨鷖鷖伺朝雞蕭子顯燕歌)
(行眀珠丨丨勉登機鬱金香蘤特香衣王勃温江令任君碑園丨有丨野雉生馴白居易詩燭蛾誰救活丨丨自纏縈李商隐謝賜)
(端午物狀綵縷出仙丨之丨貞金凝姹女之魂陸游詩滿箔吳丨丨尚稠四郊膏雨麥方秋)治繭(唐書于闐國傳初無桑蠶)
(丏鄰國不肻出其王即求婚許之將迎乃告曰國無帛可持蠶自為衣女聞置蠶帽絮中關守不敢騐自是始有蠶女刻石約無殺)
(蠶蛾飛盡得丨丨宋史食貨志蠶婦丨丨績麻紡緯縷縷而積之寸寸而成之其勤極矣)蘭繭(漢武帝内傳封以華琳之函韞)
(以丨丨之帛)蟲繭(論衡河水沛沛比夫衆川孰者為大丨丨重厚稱其出絲孰者為多)玉繭(埤雅杜蘭香以秋雲羅帕)
(裹丹五十粒與賈知微曰此羅是織女採丨丨織成)騂繭(宋樂歌丨丨在豢載溢載豐)散繭(沈約謝賚黃綾裙襦啟積)
(絲成綵丨丨騰花)芳繭(蕭子顯日出東南隅行蠶園拾丨丨桑陌採柔條)曳繭(何遜七召落爼霞散逐刃雪揚輕同)
(丨丨白似飛霜元好問詩湘絃沉沉寫幽怨愁心歴亂如丨丨)素繭(庾信謝賜絲布等啟全抽丨丨雪坂疑傾併落青鳬銀山)
(或動)繰繭(王筠樂府已丨一丨催衣縷復擣百和薰衣香潘大臨詩撫事盆丨丨勞生戶轉樞舒頔繰絲行小麥褪綠大麥黃)
(吳姬踏車丨丨香)䨇繭(孟郊詩欲知心同樂丨丨抽作絍)面繭(王建斜路行頭白如絲丨如丨亦學少年行不返)
珍繭(李君房獻繭賦奉兹丨丨盈彼懿筐)絡繭(司空曙餳絲結歌吳蠶丨丨抽尚絶細縷纖毫看欲滅)降繭(李商)
(隐謝冬衣狀恩極觧衣榮加丨丨)心繭(温庭筠詩夢梭抛促織丨丨學蜘蛛)春繭(皮日休詩莫言丨丨薄猶有萬重思)
(范成大吴中節物詩桑蠶丨丨勸花蝶夜蛾迎陸游詩宦情薄似秋蟬翼鄉思多於丨丨絲)青繭(陸龜蒙詩紅蠶緣枯桑丨)
(丨大如甕)寒繭(陸龜蒙江湖散人詩手捉孤篁曳丨丨口誦太古滄浪詞)新繭(陸龜蒙魚箋詩向日乍驚丨丨色臨風時)
(辯白萍文)眉繭(陸龜蒙詩䨇丨初出丨兩髩正藏鴉又葛長庚琴樂序七絃凄涼使我丨丨)黃蠒(于濆山村叟詩驅牛)
(耕白石課女經丨丨)煑繭(李郢詩雨濕菰蒲斜日眀茅厨丨丨棹車聲蘇軾詞麻葉層層檾葉光誰家丨丨一村香陸游詩采)
(茶歌裏春光老丨丨香中夏景長僧惠洪詩燒笋餉田村窈窕拾薪丨丨語諠譁)帶繭(司空圖詩編籬薪丨丨補屋草和花)
(孔平仲詩抱蘂懸蟲猶丨丨銜枝飛鳥已營巢)繡繭(歐陽修端午帖子丨丨誇新巧縈絲喜續年)合繭(蘇軾數珠篇大)
(珠分一月細綆丨兩丨)山繭(蘇軾數珠篇安居三十年古衲磨丨丨)大繭(蘇軾詩扶桑丨丨如甕盎天女織綃雲漢)
(上)白繭(蘇軾詩為愛鵝溪丨丨光掃殘雞距紫亳鋩)剝繭(蘇轍江漲詩卧席不遑卷丨丨仍未繅戴復古詩春蠶成)
(絲復成絹養得夏蠶重丨丨)池繭(米芾詩越筠萬杵如金版安用杭油與丨丨)擇繭(張耒詩今日雨晴初丨丨)摘
繭(賀鑄詩蠶簇趁晴初丨丨麥場經潤欲生蛾)老繭(范成大詩笑我守荒徑丨丨深裏纏吴鎮畫竹詩高麗丨丨冰雪古)
(戲成歲寒巖壑姿)垂繭(范成大秋日田園詩橘蠧如蠶入化機枝間丨丨似蓑衣)收繭(范成大科桑詩飽盡春蠶丨盡)
(丨更殫餘力付樵蘇陸游小雨詩婦織將丨丨農功已下秧)綿繭(范成大夏日田園詩桑姑盆手交相賀丨丨無多絲繭多)
絲繭(見上)雪繭(楊萬里謝送東坡新集詩紙如丨丨出玉盆字如霜雁點秋雲趙孟頫織詩老蠶成丨丨吐絲亂紛紜丁)
(復贈雲心子歌别時綠髮滴可染祗今丨丨繅吳盆)粉繭(楊萬里上元觀燈詩麝䭔官樣陪公讌丨丨鄉風憶故園)曬繭
(楊萬里詩新晴戶戶有歡顔丨丨攤絲立地乾)殘繭(麻九疇詩繰餘丨丨挂釣罷么絲貫)銀繭(馬祖常贈客詩丨丨霞已)
(積翠幢柏方遮)椎繭(陳旅三筍吟蜀妓丨丨如截肪鮫工夜織青犀裳)香繭(貢師泰剪燈聫句夜暖拈丨丨春寒落剪)
(刀)秋繭(陳高種橦花詩結實吐丨丨皎潔如雪霜)裹繭(袁桷車行詩隆如龜戴殼縛如蠶丨丨)夏繭(楊奐孫烈)
(婦歌眉拂丨丨蛾鬢嚲春林烏)長繭(舒頔絡緯吟籬根斷續聲丨丨繰綹緯)脱繭(馬臻詩迸階新筍微過竹丨丨春蠶)
(欲變蛾)焙繭(楊基詩蠶屋柘煙朝丨丨鵲爐沉火夜薰茶)擘繭(徐庸新絃曲蠻工丨丨冰絲香舊絃未斷新絃張)
紙似繭(唐書日本國傳建中元年使者真人興能獻方物興能善書其丨丨丨而澤)性如繭(春秋繁露名性不以)
(上不以下以其中名之丨丨丨如卵卵待覆而為雛繭待繰而為絲性待教而為善此之謂真天)八熟繭(水經注九真太)
(守任延始教耕犁六百餘年耕耘功重收穫利輕米不外散恒為豐國桑蠶年丨丨丨又交州記一歲八蠶繭出日南也李商隐燒)
(香曲八蠶繭綿分小炷獸燄微紅隔雲母)冰文繭(常袞晚秋集賢院詩墨潤丨丨丨香消蠧字魚)綴簇繭(陸游詩丨)
(丨丨白白出陂稻青青)
辯(符蹇切别也理也慧也說文治也)
韻藻好辯(孟子予豈丨丨哉予不得已也)閎辯(史記荀卿傳騶衍之術迂大而丨丨)廷辯(史記公孫宏傳宏奏)
(事有不可不丨丨之常與汲黯請間汳黯先𤼵之宏推其後宋史職官志御史臺掌糾察官邪肅正綱紀大事則丨丨小事則奏彈)
(李德裕近代良相論漢之良相十數人矣公孫宏開陳其端而不肯丨丨固未可也)口辯(史記淮南王安傳淮南王有女陵慧)
(有丨丨王愛陵常多予金錢為中詗長安又陸賈傳賈以客從高祖定天下名為有丨丨士居左右常使諸侯漢書張釋之傳今陛)
(下以嗇夫丨丨而超遷之臣恐天下隨風靡爭丨丨亡其實後漢書班超傳有丨丨而涉獵書傳又邊譲傳心通性達丨丨辭長南)
(史徐陵傳陵弟孝克有丨丨能談玄理北史長孫覽傳覽有丨丨聲氣雄壯凡有宣傳百寮属目帝每嘉歎之淮南子丨丨辭給人)
(智之美也而人主不以求於下人物志辨不入道而應對資給是謂丨丨樂毅曹邱生是也)詭辯(史記屈原傳張儀往如楚)
(又因厚幣用事者臣靳尚而設丨丨於懷王之寵姬鄭袖懷王竟聽鄭袖復釋去張儀吴志胡綜傳綜侍坐上問隐蕃何如綜對曰)
(蕃上書大語有似東方朔巧捷丨丨有似禰衡而才皆不及)浮辯(漢書河間獻王德傳是時淮南王安亦好書所招致率多)
(丨丨注言無實用耳)小辯(漢書東平王宇傳上疏求諸子及太史公書上以問大將軍王鳳對曰夫丨丨破義小道不通致遠)
(恐泥皆不足以留意隋書牛弘傳上嘗令傳勅弘至階下不能言退還拜謝云並忘之上曰傳語丨丨非宰臣任也愈稱其質直荀)
(子丨丨不如見端見端不如見本分丨丨而察見端而眀本分而理聖人士君子之分具矣)心辯(後漢書劉儒傳儒口訥丨)
(丨有珪璋之質墨子修身慧者丨丨而不繁說論衡丨丨則言醜而不違口辯則辭好而無成梁簡文帝啟辭林本闕丨丨又慙)
逸辯(魏志鍾會傳初會弱冠與山陽王弼並知名弼好論儒道辭才丨丨李嶠詩誰知懷丨丨重席冠羣英)飛辯(晉書)
(儒林傳贊郁郁周文洋洋漢典炙輠流譽觧頤丨丨舊唐書禮儀志黎幹議状昨以議状呈宰相宰相令朝臣與臣論難所難臣者)
(以臣所見獨異莫不騰辭丨丨競欲碎臣理鉗臣口孔融薦禰衡疏丨丨騁辭溢氣坌涌潘岳夏侯常侍誄丨丨摛藻華繁玉振符)
(載武府君墓誌秘謀丨丨得走丸反掌之勢)雄辯(北史長孫嵩傳論熾乃早稱英俊覽乃獨擅丨丨唐書宋之問傳之問偉)
(儀貌丨於丨隋煬帝賜釋慧覺書義端丨丨獨演暢於嵇隂談柄微言偏引汲於鏡水李白梁父吟不見高陽酒徒起草中長揖山)
(東隆準公入門開說騁丨丨兩女輟洗來趨風杜甫詩高談丨丨驚四筵)九辯(山海經西南海之外赤水之南流沙之西有人)
(珥兩青蛇乘兩龍名曰夏后開開上三嬪於天得丨丨與九歌以下楚辭丨丨注丨丨者楚大夫宋玉之所作也宋玉屈原弟子閔)
(惜其師忠而放逐故作丨丨以述其志也張說詩丨丨人猶擯三秋鴈始過陸龜蒙詩離騷既日月丨丨即列宿)大辯(老子)
(大巧若拙丨丨若訥莊子大道不稱丨丨不言吴均樂府吾邱壽王始得意司馬相如適被申大才丨丨尚如此何况吾輩輕薄人)
(唐太宗詩丨丨良難仰小學終先匱)戶辯(淮南子夷秋之國重譯而至非丨丨而家說之也)
幕中辯(韓愈言箴丨丨之丨人反以汝為叛臺中之評人反以汝為傾又陸游荅勾簡州啟近被臺移來陪幕辯以海内孤)
(寒之迹假天涯獨冷之官)
增分辯(易九四不克訟疏九四既非理陵犯於初初能丨丨道理故九四訟不勝也)明辯(禮記言偽而辯疏謂言談)
(偽事辭理丨丨不可屈止北史王慶傳周孝閔帝踐阼晉公護引為典籖慶樞機丨丨漸見親待隋書李子雄傳子雄丨丨有器幹)
(帝甚任之)施辯(國語帥義能勇丨丨能教)飾辯(戰國策張儀說楚王曰夫從人者丨丨虚辭)弘辯(戰國策蔡澤入)
(秦使人宣言以感怒應侯曰燕客蔡澤天下駿雄丨丨之士也魏氏春秋夏侯太初風格高朗丨丨博暢)資辯(史記殷本紀帝)
(紂丨丨捷疾聞見甚敏隋書孫萬夀傳繫越恒丨丨喻蜀傳飛文)辯辯(史記孔子世家其於宗廟朝廷丨丨言唯謹爾)數
辯(史記酷吏傳贊張湯以知隂陽人主與俱上下時丨丨當否國家頼其便)下辯(史記曹相國世家從還定三秦初攻丨丨)
(故道雍&KR1581;擊章平軍於好畤南破之注括地志云成州同谷縣本漢丨丨道)博辯(史記孔子世家丨丨廣大危其身者𤼵人)
(之惡者也唐書陸德眀傳德眀論譔甚多傳於世後太宗閱其書嘉德眀丨丨以布帛二百段賜其家韓愈進撰平淮西碑文表自)
(古神聖之君既立殊功異德卓絶之跡必有竒能丨丨之士)辭辯(史記五宗世家魯共王餘季年好音不喜丨丨為人吃王)
(融策問無待干戈聊用丨丨程子程伯淳行狀先生不飾丨丨獨以誠意感動人主)精辯(漢書樓護傳護為人短小丨丨論議)
(常依名節聽之者皆竦任昉曲江司空行状加以翰牘丨丨𤼵言有章)文辯(漢書鄒陽傳吳王濞招致四方游士陽與吳嚴)
(忌枚乘等俱仕吳皆以丨丨著名後漢書馬援傳援說囂曰前到朝廷上引見數十闊達多大節略與高帝同經學博覽政事丨丨)
(前世無比北史魏收傳收兼通直散騎常侍副王昕聘梁昕風流丨丨收辭藻富逸梁主及其羣臣咸皆敬異淮南子治國有理不)
(在丨丨顔延之追贈袁淑詔丨丨優洽秉尚貞慤)知辯(漢書酈陸朱劉叔孫傳贊高祖以征伐定天下而縉紳之徒騁其丨)
(丨並成大業唐書李軌傳略知書有丨丨韓子大意無所拂忤辭言無所擊摩然後極騁丨丨焉)用辯(漢書爰盎傳贊及吳)
(壹說果於丨丨注謂殺鼂錯也)析辯(漢書揚雄傳雄見諸子各以其知舛馳大抵詆訾聖人即為怪迂丨丨詭辭以撓世事雖)
(小辯終破大道而惑衆使溺於所聞而不自知其非也)清辯(後漢書列女傳陳留董祀妻者蔡邕之女也名琰字文姬董祀)
(犯法當死文姬詣曹操請之音辭丨丨旨甚酸哀晉書石勒載記勒重衍丨丨竒範神氣不能加之兵刃夜使人排墻填殺之按謂)
(王衍及㐮陽王範也南史周捨傳善誦詩書音韻丨丨北史魏宗室任城王雲傳長子澄字道鏡言辭丨丨響若縣鐘)才辯
(後漢書禰衡傳少有丨丨而氣尚剛傲好矯時慢物晉書周顗傳廣陵戴若思東南之美舉秀才入洛素聞顗名往候之終坐而出)
(不敢顯其丨丨隋書蘇威傳上謂朝臣曰楊素丨丨無䨇至若斟酌古今助我宣化非威之匹也)七辯(後漢書張衡傳所著)
(詩賦銘七言靈臺應間丨丨廵誥懸圖凡三十二篇梁簡文帝元圃講頌序丨丨懸流䨇因俱啟)細辯(吳志陸遜傳南陽謝)
(景善劉廙之先刑後禮之論遜呵景曰禮之長於刑久矣廙以丨丨而詭先聖之教皆非也抱朴子治丨丨於稠衆非其人而盡言)
(者淺人也)俊辯(晉書羊祜傳從甥王衍嘗詣祜陳事辭甚丨丨祜不然之衍拂衣而起南史陳新安王伯固傳形状𦕈小而丨)
(丨善言論隋書柳辯傳辯尤丨丨多在侍從有所顧問應荅如響)機辯(晉書馮紞傳紞少博涉經史識悟丨丨南史卞華傳)
(華博涉有丨丨說經析理為當時之冠隋書裴藴傳蘊亦丨丨所論法理言若懸河或重或輕皆由其口剖析眀敏時人不能致詰)
馳辯(晉書王𫐠傳性沉静每坐客丨丨異端競起而述處之恬如也人嵇康諸人傳論莊生放達其旨而丨丨無窮荅賓戲丨)
(丨如春波摛藻如春華張說鄧國夫人墓誌銘步幛丨丨連環定機)華辯(南史周顒傳轉國子博士兼著作太學諸生慕其風)
(爭事丨丨北史柳肅傳陳使謝泉來聘以才學見稱詔肅宴接時論稱其丨丨)和辯(南史齊始興王鑑傳與記室参軍蔡仲熊)
(登張儀樓商略先言往行及蜀土人物鑑言辭丨丨仲熊應對無滯當時以為盛事)聰辯(南史陳衡陽王昌傳昌容貌偉麗神)
(情秀朗雅性丨丨眀習政事北史奚斤傳斤丨丨強識善於談論遠說先朝故事雖未皆是時有所得)剛辯(北史李彪傳丨)
(丨之才頗堪時用)溫辯(北史楊愔傳每天子臨軒公卿拜授施號𤼵令宣揚詔冊愔辭氣丨丨神儀秀𤼵百寮觀聽莫不悚)
(動)字辯(北史李鉉傳鉉以去聖久遠文字多有乖謬於講授之暇遂覽說文倉雅刪正六藝經注中謬字名曰丨丨)強
辯(北史張彫武傳遍通五經尤眀三傳弟子遠方就業者以百數諸儒服其丨丨舊唐書陸元方傳元方從叔餘慶陳右軍將軍)
(珣孫也少與知名之士陳子昂宋之問等交遊雖才學不逮子昂等而風流丨丨過之)通辯(北史吕洛拔傳長子文祖以舊)
(語譯註皇誥辭義丨丨為外都曹奏事中散顔延之庭誥達見聞善丨丨異科)善辯(唐書崔澄傳澄侍左右與諸王不譲席坐)
(性滑稽丨丨帝恐漏禁中語以慎密字親署笏端)救辯(唐書陳叔達傳始太子建成等䦧間太宗帝惑之叔達極意丨丨)
擿辯(唐書韋陟傳遷吏部侍郎選人多偽集與正調相冒陟有風采丨丨無不伏者黜正數百員銓綜號為公平)保辯
(唐書蘇珦傳節閔太子敗詔株索支黨時睿宗居藩為獄辭牽逮珦密啟丨丨亦會宰相開陳帝感悟多所含貸)警辯(唐書)
(柳渾傳渾丨丨好談謔)談辯(唐書楊虞卿傳父寕有高操丨丨可喜與陽城為莫逆交五代史任圜傳為人眀敏善丨丨見)
(者爱其容止及聞其論議縱横益加悚動蘇軾詩舞腰似雪金釵落丨丨如雲玉麈揮)敏辯(唐書王鐸傳李係者西平王晟)
(諸孫丨丨善言兵然中無有鐸信之舉為將分精兵使守湖南俄而賊捨廣州鼓而北係望風未戰輒潰宋史王沔傳沔聰察丨丨)
(有適時之用上前言事能委曲敷繹)研辯(唐書徐文遠傳耆儒沈重講大學授業常千人文遠從之質問不數日辭去或問其)
(故荅曰先生所說紙上語耳若奥境彼有所未見者尚何觀重知其語召與反復丨丨嗟嘆其能)縱辯(唐書陸元朗傳元朗)
(字德眀以字行陳太建中後主為太子集名儒入講承光殿德眀始冠與下坐國子祭酒徐孝克敷經倚貴丨丨衆多下之獨德眀)
(申荅屢奪其說柳宗元送易師揚君序世之學易者率不能窮究師說本承孔氏而妄意乎物表爭伉乎理外務新以為名丨丨以)
(為高)了辯(唐書李邕傳既冠見特進李嶠自言讀書未徧願一見祕書乃假直祕書未幾辭去嶠驚試問奥篇隱帙丨丨如響)
(嶠嘆曰子且名家)論辯(元史庫庫傳遇事英𤼵掀髯丨丨法家拂士不能過之梁昭眀太子觧法身義法身虚寂遠離有無)
(之境獨脱因果之外不可以智知不可以識識豈是稱謂所能丨丨將欲顯理不容默然)索辯(管子昔者聖王本厚民生審知)
(禍福之所生是故慎小事微違非丨丨以根之)聽辯(管子無以旁言為事成察而徵之無丨丨)察辯(荀子故隆禮雖未眀)
(法士也不隆禮雖丨丨散儒也又故塞而避所短移而從所任疏知而不法丨丨而操僻勇果而亡禮君子之所憎惡也)妄辯
(荀子無正而恣睢丨丨而幾利不好辭譲不敬禮節而好相推擠此亂世姦人之說也)治辯(韓非子人臣之欲得官者其修)
(士且以精潔固身其智士且以丨丨進業)譽辯(韓非子以管仲之聖而待鮑叔之助此諺所謂虜自賣裘而不售士自丨丨而)
(不信者也)新辯(韓非子今之丨丨濫乎宰予而世主之聽眩乎仲尼為悦其言因任其身則焉得無失乎)任辯(韓非子魏)
(任孟卯之辯而有華下之患趙任馬服之辯而有長平之禍此二者丨丨之失也)巧辯(淮南子鄧析丨丨而亂法潘尼釋奠)
(頌序抑滛哇屏鄭衞遠邪佞釋丨丨魏徵論時政疏謇諤之士稍避龍鱗便佞之徒肆其丨丨歐陽修為君難論丨丨縱横而可喜)
(忠言質樸而多訥)端辯(說苑林既曰今臣居廣廷作色丨丨以犯主君之怒前雖有乘軒之賞未為之動也後雖有斧質之)
(威未為之恐也此既之所以為勇悍也)豐辯(西京雜記婁護丨丨傳食五侯間各得其歡心)𤼵辯(參同契丨丨利害奮)
(舒美辭)筆辯(論衡夫口論以分眀為公丨丨以荴露為通吏文以昭察為良深覆典雅指意難覩唯賦頌耳)倡辯(風俗)
(通東方朔口諧丨丨不能持論喜為凡庸誦說)邪辯(淨住子佛言丨丨難捨我今歸正法也)駕辯(楚辭伏羲丨丨楚勞)
(商只注伏羲之丨丨楚之勞商皆古曲名)設辯(班固荅賓戲韓丨丨以激君吕行詐以賈國說難既遒其身廼囚秦貨既貴厥)
(宗亦墜)致辯(王粲詩梧宫丨丨齊楚構患)爭辯(阮籍達莊論述道德之妙叙無為之本寓言以廣之假物以延之聊)
(以娱無為之心而逍遥於一世豈將以希咸陽之門而與稷下丨丨也㦲)折辯(阮籍達莊論夫别言者壊道之談也丨丨者毁)
(德之端也氣分者一身之疾也二心者萬物之患也)曲辯(潘尼論於是浮偽波騰丨丨雲沸)佞辯(潘尼乘輿箴不式古)
(訓而好是丨丨)枝辯(陶潛讀史述巧言居灾丨丨召患按謂韓非也)振辯(袁淑文丨丨則堅圍可觧馳羽而&KR1104;邑易傾)
御辯(謝朓詩於皇克聖時乘丨丨庾信詩丨丨誠膺籙維皇稱有建)覈辯(謝莊定刑獄表委二千石親臨丨丨)詰辯
(虞通之辭婚表乃至殘餘飲食丨丨與誰衣被故弊必責頭領)異辯(梁武帝湼槃經序三十四問参差丨丨)訊辯(梁武)
(帝申飾刑政論精加丨丨依事議奏)挫辯(梁昭眀太子啟王生丨丨既盡神氣法開受屈永隐東峯)八辯(梁昭眀太子荅)
(玄圃園講頌令至於䨇因丨丨彌有法席之致銀草金雲殊得物色之美)四辯(梁昭眀太子謝賚制旨大集經講疏啟丨丨言)
(而未極八聲闡而莫窮梁簡文帝詩方知恧丨丨奚用悟三空)借辯(梁簡文帝啟假詞敬祖尚慙難述丨丨君卿猶知非謝)
馭辯(梁簡文帝南郊頌玄默丨丨寂照秉真)高辯(劉孝綽詩丨丨競談端竒文事筆力)天辯(劉孝威詩何斯丨丨)
(如圭如璋庾信詩風飛扇丨丨泉涌属絲言)内辯(陸倕誌法師墓誌銘形煩心寂外荒丨丨)妙辯(徐陵傅大士碑丨丨)
(無相深言不生駱賓王詩丨丨潄玄津)六辯(庾信文丨丨構字五運徵祥)勝辯(庾信文連河競說丨丨爭論)英
辯(孫萬夀詩丨丨接天人陸龜蒙詩劉生吐丨丨)龜辯(盧照鄰詩鳳辭凌漢闕丨丨罩周園)傾辯(李嶠大周䧏禪碑董)
(狐之窮墨罄簡書而未周夷吾之丨丨畢辭談而不盡)鄒辯(杜正倫詩闞名徒上月丨丨詎談天)摛辯(李白詩炎炎四)
(真人丨丨若波濤)厲辯(柳宗元序與之言鏗爾而丨丨)就辯(韓愈曹成王碑出則囚服丨丨入則擁笏垂魚)羣辯
(孟郊詩丨丨有姿語衆歡無行路)倚辯(白居易除裴武太府卿制有通敏之識有丨丨之才)流辯(李揆冊文對日丨丨)
(占封繼美)宏辯(李程漢章帝白虎殿觀諸儒講五經賦丨丨者憤憤悱悱博議者雲萃風趨蘇轍上韓太尉書見翰林歐陽公)
(聽其議論之丨丨觀其容貌之秀偉與其門人賢士大夫遊)莊辯(陸龜蒙詩常參丨丨裏亦造揚玄末)吐辯(李羣玉詩)
(王公丨丨真無敵顧氏傳神實有靈)疑辯(牛希濟刑論決罪遍求於刑律察詞必盡於丨丨)鬭辯(司馬光詩民淳無丨)
(丨地勝得逍遥)瀉辯(文同詩丨丨若炙輠)潮辯(釋惠洪詩丨丨自掀湧)崔辯(北史丨丨傳丨丨字神通鍳之從祖)
(弟也學涉經史風儀整峻獻文徵拜中書博士武邑太守政事之餘專以勤學卒贈安南將軍定州刺史諡曰恭)王辯(北史)
(丨丨傳丨丨字警略馮翊蒲城人也累以軍功加至通議大夫尋遷虎賁郎將及山東盜賊起帝引辯升御榻問以方略辯論取賊)
(勢帝稱善曰誠如此賊不足憂及與王世充討李密阻洛水相持經年辯攻敗密乘勝將入城世充不知恐軍士勞倦鳴角收兵翻)
(為密所乘)薛辯(北史丨丨傳丨丨字允白河東汾隂人也幼而儁爽倜儻多大略豪傑歸慕之歸魏位平西將軍東雍州刺史)
(眀元帝謂之曰朕委卿西蕃志在關右卿宜克終良算與朕為長安主人辯務農教戰恒以數千之衆摧抗赫連氏帝甚褒奬之)
堅白辯(史記平原君傳平原君厚待公孫龍公孫龍善為丨丨之丨)伊管辯(漢書鄒陽傳今夫天下布衣窮居之)
(士雖蒙堯舜之術挾丨丨之丨懷龍逢比千之意而素無根柢之容雖竭精神欲開忠於當世之君則人主必襲按劍相眄之迹矣)
孔墨辯(漢書鄒陽傳昔魯聽季孫之說逐孔子宋任子冉之計囚墨翟夫以丨丨之丨不能自免於讒諛而二國以危何則)
(衆口鑠金積毁銷骨也)注墨辯(晉書魯勝傳其著述為世所稱邅亂遺失惟丨丨丨存)婁羅辯(南史顧歡傳夫)
(蹲夷之儀丨丨之丨各出彼俗自相聆觧猶蟲躍鳥聒何足述效)懸河辯(隋書儒林傳序博士罄丨丨之丨侍中竭重席)
(之奥又周邦彦汴都賦國家之盛烏可究悉雖有注河之辯折角之口終日危坐抵掌而譚猶不能既其萬一)窮鄉辯(舊唐)
(書代宗紀共肆丨丨之丨相傳委巷之譚)口信辯(董仲舒士不遇賦目信嫮而言眇兮丨丨丨而言訥)碧雞辯(馮衍)
(與鄧禹書衍以為寫神輸意則聊城之說丨丨之丨不足難也)支離辯(顔延之書足下雖秉周禮近忽此義方詰無形之有)
(為丨丨之丨乎)吳客辯(梁簡文帝答湘東王書豈望文殊之來獨思丨丨之丨)襄野辯(梁簡文帝表丨丨之丨尚)
(對軒君弘羊之計猶干漢主)波濤辯(梁簡文帝詩既富垂帷學復折丨丨丨)連環辯(梁簡文帝答湘東王書唐)
(景薦大言之賦安汰𫐠丨丨之丨)懸珠辯(梁簡文帝度人願文足踐輕輪之光口說丨丨之丨)談天辯(江淹啟丨)
(丨之丨不能為臣陳辭沈約詩安用丨丨丨徒勞夢賜筆)無礙辯(隋煬帝疏安丨丨丨先物後已)縱横辯(常衮授崔)
(夷甫金部員外郎等制清心在公彊力從政丨丨之丨嘗亦專達)雞逞辯(韋莊詩語忩丨丨丨䑛鼎犬偏饞)雕龍
辯(陸龜蒙幽居賦有白鳳之才乃先為贅客有丨丨之丨然後為狂生)左邱辯(歐陽修詩詳眀丨丨丨馳騁馬遷筆)酈
生辯(廼賢詩誰憐丨丨丨竟墮韓侯譎)齊貌辯(戰國策靖郭君善丨丨丨齊貌辯之為人也多疵門人弗說士尉以)
(証靖郭君靖郭君不聽舍之上舍令長子御之)王僧辯(南史丨丨丨傳僧辯字君才元帝以僧辯為征東將軍命即率巴陵)
(諸軍沿流討景逆寇悉平元帝即位授鎮衞將軍司徒封永寕郡公)
辨(符蹇切别也說文判也)
韻藻問辨(易君子學以聚之丨以丨之)立辨(禮記石聲磬磬以丨丨辨以致死白居易詩古稱浮磬出泗濱丨丨)
(致死聲感人)眀辨(禮記慎思之丨丨之)手辨(說苑耳聞之不如目見之目見之不如足踐之足踐之不如丨丨之)
五經辨(法言或問於揚子曰丨丨有丨乎曰惟丨丨為丨說天者莫辨乎易說名者莫辨乎書說體者莫辨乎禮說情者莫)
(辨乎詩說禮者莫辨乎春秋)微微辨(杜牧詩遠火丨丨丨繁星歴歷看)
增鬭辨(禮記不慢不爭則遠於丨丨矣大戴禮故有丨丨之獄則飾鄉飲酒之禮也)論辨(禮記凡官民材必先論之)
(丨丨然後使之)七辨(禮記農田百畝疏京陵之地九夫為辨丨丨而當一井)分辨(禮記無節於内者觀物弗之察矣疏)
(察猶丨丨也徐積詩客主莫丨丨僮僕亦娛悦)廉辨(周禮天官小宰以聽官府之六計弊羣吏之治六曰丨丨注辨辨然不疑)
(惑也)治辨(史記樂書其功大者其樂備其丨丨者其禮具韓詩外傳禮者丨丨之極也隋立七廟詔德厚者流光丨丨者禮縟)
強辨(後漢書劉祐傳祐初察孝廉補尚書侍郎閑綀故事文札丨丨)澄辨(南史齊高帝紀眀鍳人倫丨丨涇渭)均辨
(荀子事成功立上下俱富而百姓皆愛其上人歸之如流水親之歡如父母為之出死斷亾而愉者無他故焉忠信調和丨丨之至)
(也)目辨(淮南子聖人見是非若黑白之於丨丨)審辨(蔡邕直父碑其接友也丨丨真偽眀於知人)慎辨(阮籍)
(通易論丨丨居方隂陽相求)昭辨(王融與劉虬書宣習質文緇林枯而重䓲丨丨空有連河壅而復滔)條辨(陶宏景真)
(靈位業圖序事事丨丨略宣後章)臆辨(沈約佛記序分蹤或異適未必同神塗詭互難以丨丨靈怪倜儻言語斯絶)精
辨(常衮授辛京杲湖南觀察使制丨丨郡務通於典試)果辨(韓愈清河郡公房公墓碣銘遷萬年令丨丨憿絶)全辨
(白行簡夫子鼓琴得其人詩稍殊流水引丨丨聖人心)禮辨(武元衡劉商郎中集序天運地轉剛柔生焉丨丨樂形文章出)
(焉)色辨(于尹躬南至日太史登臺書雲物詩官稱伯趙氏丨丨五方雲)外辨(周邦彦汴都賦千官騖列以就次然後奏)
(中嚴丨丨也)一辨(僧惠洪試李潘墨詩徑當相携詣瞽叟夜半丨丨湏眀白)秦辨(宋史真宗紀賜泰山隐士丨丨號貞)
(素先生放還山)
隆殺辨(禮記至於衆賓升受坐祭立飲不酢而䧏丨丨之義丨)長幼辨(禮記以之居處有禮故丨丨丨也以之閨)
(門有禮故三族和也)七政辨(隋書虞世基傳御璇璣而丨丨丨朝玉帛而萬國歡)薰蕕辨(舊唐書高祖紀欲使玉石)
(區分丨丨有丨長存妙道永固福田)鬚髮辨(董仲舒士不遇賦苟肝膽之可同兮奚丨丨之足丨也)豹鼠辨(郭璞)
(爾雅序爾雅者盖興於中古隆於漢氏丨丨既丨其業亦顯)故謬辨(鮑照謝隨恩被原疏得從漢律丨丨之丨闇遭周典)
(肆眚之科)三才辨(王屮頭陀寺碑文丨丨既丨識妙物之功萬象已陳悟太極之致)宫判辨(任昉文因六代之樂)
(丨丨始丨)淄澠辨(任昉書意有所固白刃不移理有所托丨丨自丨)六義辨(何妥詩聞詩丨丨丨)愚智辨
(李百藥封建論爵非世及用賢之路斯廣民無定主附下之情不固此乃丨丨之丨安可惑㦲)千里辨(張說詩虛聲萬籟分)
(水色丨丨丨)爻彖辨(岑文本擬劇秦美新文書契興丨丨丨皇王著諡號闡)逆順辨(杜甫詩肅宗復社稷得無)
(丨丨丨)宫商辨(胡直鈞詩纔可丨丨丨殊驚節奏新)季札辨(元稹樂府九奏未終百寮惰□懘難令丨丨丨)六
氣辨(元稹樂為御賦乘丨丨之丨哂六轡之徒施鼔八風而行知八駿之非寳)泉間辨(李商隐詩路向丨丨丨人從樹)
(杪分)隨日辨(陸龜蒙詩嘯臺丨丨丨樵斧帶風聞)隱約辨(鮮于侁詩天空雲漢眀丨丨丨列宿)劑貌辨(吕氏)
(春秋静郭君善丨丨丨劑貌辨之為人也多訾孟嘗君竊以諫静郭君静郭君大怒曰剗而𩔖揆吾家苟可以傔丨丨丨者吾無辭)
(為也於是舍之上舍令長子御朝暮進食按戰國策作齊貌辯)
篆(持兖切丨書)
韻藻夏篆(周禮春官巾車孤乘丨丨卿乘夏縵大夫乘墨車儀禮士昏禮婦車亦如之疏三夫人與三公夫人當用翟車)
(九嬪與孤妻同用丨丨宋史輿服志丨丨者篆其車而五采畫之也夏縵則五采畫之而不篆墨車則漆之而不畫孤宜乘丨丨象)
(其文質之備晁冲之詩簡疎秦隸竒譎怪丨丨醜)大篆(漢書藝文志史籀十五篇注周宣王太史作丨丨十五篇吴志虞翻)
(傳注翻奏鄭玄觧尚書違失事因古丨丨卯字讀當為柳古柳卯同字而以為昧分北三苖北古别字又訓北言北猶别也若此之)
(𩔖誠可怪也曹唐詩丨丨龍蛇隨筆札程俱善權洞詩誰題九斗字丨丨仍深鐫)鳥篆(後漢書蔡邕傳諸為尺牘及工書丨)
(丨者皆加引召索靖草書狀蒼頡既正書契是為蝌斗丨丨張耒詩青引嫩苔留丨丨綠垂殘葉帶蟲書)小篆(晉書武帝紀汲)
(郡人不準掘魏襄王冡得竹簡丨丨古書十餘萬言藏於秘府金史趙渢傳尤工書正書體兼顔蘇行草備諸家體党懷英丨丨李)
(陽冰以來鮮有及者時人以渢配之號曰党趙說文李斯作蒼頡篇皆取史籀大篆或頗省改所謂丨丨者也書斷斯丨丨入神大)
(篆入妙伯喈八分飛白入神大篆丨丨入妙杜甫李潮八分丨丨歌况潮丨丨逼秦相快戟長劍森相向徐鉉詩名題丨丨矜垂露)
(詩作吳吟對綺霞)丹篆(隋書潘徽傳采標綠錯華垂丨丨異人傳韓文公夢人與丹篆一卷吞之旁一人拊掌而笑後見孟)
(郊乃夢中旁笑者張正見詩鳳下書丨丨龜符著綠編李嶠大周䧏禪碑祥開草樹慶動烟雲乾册丨丨河圖紫文楊思玄和九日)
(應制詩天文𤼵丨丨寳思掩玄珠陸龜蒙懷華陽道士詩架上黑椽長褐穩案頭丨丨小符靈)雕篆(隋書楊素傳詔春秋遞代)
(方綿歲祀式播丨丨用圖勲德宋史選舉志工丨丨之文無進修之志又王存傳時學者方尚丨丨獨為古文數十篇鄉老先生見)
(之自以為不及揚子或問吾子少而好賦曰然童子丨蟲丨刻俄而曰壯夫不為也王&KR0708;頭陀寺碑文敢寓言於丨丨庶髣髴乎衆)
(妙劉峻書習匡鼎之說書騁谷雲之丨丨邢邵表斧藻川流丨丨霞蔚曾肇謝中書舍人啟早緣丨丨之科遂齒縉紳之末)沙
篆(五代史王仁裕傳仁裕喜為詩嘗夢剖腸胃以西江水滌之顧見江中丨石皆為丨籀之文由是文思益進孟郊韓愈聯句窑)
(烟羃疏島丨丨印廻平)滌篆(職官分紀節度使視事三日洗印視其刓缺又曰丨丨)香篆(香譜近世作丨丨其文作)
(十二辰分百刻然一晝夜蘇軾宿淨土寺詩閉門羣動息丨丨起烟縷程子修禊事詩丨丨來還去花枝泛復沉蕭貢擬廻文詩風)
(幌半縈丨丨細碧忩斜影月籠紗)
玉筯篆(蘇軾詩注宿州天慶觀雍熙中回道人訪觀主者不遇留詩二首於門其一云時傳丹篆千年術口誦黃庭兩卷經)
(鶴觀古壇槐影裏悄無人迹戶長扃乃丨丨丨往往為人刮去煎湯治病而字迹復生)
增朱篆(詩約軝錯衡八鸞鶬鶬疏所乘之車以丨丨約其長轂之軝以綵飾錯置於衡之上薛能詩丨丨進龍坑)陳篆
(考工記輪人容轂必直丨丨必正)鐘篆(考工記鳬氏鐘懸謂之旋旋蟲謂之幹丨帶謂之丨篆間謂之枚)秦篆(漢書)
(藝文志博學七章者太史胡毋敬所作也文字多取史籀篇而篆體復頗異所謂丨丨者也劉拔泰山丨丨譜序余登青山宿絶頂)
(首訪丨丨徘徊碑下陸游出遊詩山空野火焚丨丨日澹烟蕪遍禹陵)繆篆(漢書藝文志太史試學童以六體試之六體者)
(古文竒字篆書隸書丨丨蟲書注丨丨謂其文屈曲纏繞所以摹印章也樓鑰趙資政園梅篆詩路如古繭縈丨丨身似輕烟繚印)
(香)蟲篆(後漢書楊賜傳鴻都門下招會羣小造作賦說以丨丨小技見寵於時南史顧野王傳精記默識天文地理蓍龜占)
(候丨丨竒字無所不通杜甫詩圭臬經星奥丨丨丹青廣陳陶飛龍引仙流萬緘丨丨春三十六洞交風雲皮日休遊楞伽僧舍詩)
(遺畫龍奴獰殘香丨丨薄)籀篆(晉書衞恒傳信黃唐之遺跡為六藝之範先丨丨盖其子孫隸草乃其曾玄江淹為建平王謝)
(賜石硯啟敬閱丨丨側觀硯功張衞慙竒金瓊羞麗李濓詩八歲學丨丨)遐篆(晉書郭璞傳論景純之探策定數考往知來邁)
(京管於前圖軼梓竈於丨丨)靈篆(晉書文苑傳序溫洛禎圖綠字符其丕業苑山丨丨金簡成其帝載温庭筠贈李處士詩)
(玉函怪牒鎖丨丨紫洞香風吹碧桃李建勲詩舊碑經亂沉荒澗丨丨因耕出故基高啟釵符詩丨丨貯紗囊薰風綠髩傍)素
篆(南史青箱起燄丨丨從風駱賓王詩含輝眀丨丨)工篆(北史江式傳後漢郎中扶風曹喜號曰丨丨小異斯法而甚精)
(巧水經注故衞恒叙篆曰秦之李斯號為丨丨)獻篆(北史江式傳表蔡邕採李斯曹喜之法為古今雜形詔於太學立石碑刊)
(載五經後開鴻都書畫竒能莫不畢集時諸方丨丨無出邕者)楷篆(北史黎景熙傳其從祖廣善古學從司徒崔浩學丨丨)
麗篆(北史桂林湘水平子之華篇飛琯玉池魏文之丨丨)契篆(舊唐書眀皇紀睿宗制曰頃属國步不夷時艱主幼議廹)
(公卿遂司丨丨)按篆(唐書徐浩傳歷河陽令治有績民有妄作符命者衆不為疑浩獨丨丨詰狀果詐為之)溢篆(宋史)
(樂志褘帟流光慶祥增衍編玉鏤德螭金丨丨)雲篆(宋史樂志虹輝燦爛丨丨綢繆又蔡攸傳帝留意道家者說攸獨倡為異)
(聞謂有珠星璧月跨鳳乘龍天書丨丨之符與方士林靈素之徒爭證神變事陶宏景碑銘龍書丨丨王褒碑銘或昭盛業方圓丨)
(丨蘇軾詩注芙蓉城東廂樓上有碑題曰碧雲之樓而其字則真誥有飛天之書八龍丨丨程俱夜坐詩青燈耿耿夜何其丨丨吐)
(蘭初一線三洞經道家字曰丨丨)玉篆(宋史樂志金書丨丨燦龍文前導沸懽聲王褒立通道觀詔聖哲微言先賢典訓金)
(科丨丨秘蹟遺文並宜弘闡一以貫之岑文本詩六文開丨丨八體曜銀書)符篆(遼史西夏紀李繼遷子德明製番書十二)
(卷又製字若丨丨)銘篆(吕氏春秋功名著乎槃盂丨丨著乎壺鑑顧雲謝徐學士啟才微往彦遇倍昔時仰戴恩榮已增丨)
(丨)紅篆(酉陽雜俎醮詞云一封丨丨書為奏塵寰事)蛟篆(博古圖昔張懷瓘在翰林時見古鐘紀夏禹之績皆紫金)
(鈿以丨丨)草篆(蔡邕隸勢文何丨丨之足算而斯文之未宣)六篆(蔡邕文蒼頡循聖作則制文體有丨丨巧妙若神)
碧篆(王融詩巖笥𤼵仙華金縢開丨丨)刻篆(梁簡文帝金錞賦昔武都之一扇乃銘功以𫐠心矧元常之五熟又丨丨)
(以書音韋應物古鼎歌雕螭丨丨相錯盤地中歲久青苔寒劉長卿詩鵩集占書久鸞㢠廻丨丨新)二篆(梁簡文帝荅蕭子雲)
(上飛白書屛風書冠六書而獨美超丨丨而擅竒)帝篆(梁簡文帝南郊頌皇圖昭灼丨丨葳蕤)仙篆(梁元帝詩玉題)
(書丨丨金牓燭神光)餘篆(王筠詩皓壁留丨丨蕙圃有餘芬)遺篆(沈約詩漢壁含丨丨名山多逸詞)漢篆(江淹)
(為蕭驃騎譲油幢表故象革建鑣尚烱周圖朱箱玄盖猶照丨丨鎦炳詩螭蟠丨丨存)瑤篆(江淹謝啟秀鼎號銘共茂丨丨)
鴻篆(陳太廟舞詞肇迹締基義標丨丨)妙篆(庾信荅移市教宜官丨丨猶致酒壚之客)鳳篆(唐太宗詩玉匣啟龍)
(圖金繩披丨丨李商隐詩玉檢賜書迷丨丨魏允中詩丨丨文生散彩霞)寳篆(王勃乾元殿頌序靈爻密𤼵八方昭大有之和)
(丨丨潛開六合啟同人之會秦觀詞翠被暁寒輕丨丨沉煙裊陳基寄玉山詩丨丨焚香留睡鴨綵箋行墨寫來禽)舊篆(盧照)
(鄰釋疾文探丨丨於南越得移書於東魯)纂篆(張仲素彭獻忠碑丨丨金石琢磨堅貞用播徽烈將來作程)藏篆(張說)
(張司馬集序魯宫丨丨汲冢遺編)孔篆(張說謝賜碑額表昔丨丨吳札之墳秦存里子之壟辭輕列國義小陪臣豈若天王)
(禮士鳳書旌墓榮軼曩賢道映來籍)八篆(李嶠百寮賀瑞石表伯禹以致孝鬼神九疇天錫陛下以虔恭顧託丨丨靈開)巖
篆(李嶠大周䧏禪碑山鶼海鯨石銘丨丨之符候月搖風連葉駢柯之祉)勒篆(李邕石賦何止藏書入室丨丨離經翕湘)
(川之飛燕伏昆池之駭鯨)圖篆(吕温代李侍郎謝用内庫錢充軍資表百祥所䧏萬福攸宜信可以光洽寰區夐掩丨丨張文)
(成什迦像碑窮逸思於丨丨放神功於剪刻)幽篆(張九齡張說墓銘玄堂永閟何事春秋丨丨斯在亦云不朽)金篆
(盧綸詩麟筆刪丨丨龍綃薦玉編皮日休詩丨丨方圓一寸餘馬祖常詩畫閣香薰丨丨鬱)曬篆(元稹詩丨丨看沙鳥)天
篆(陳陶詩寳祚河宫一向清龜魚丨丨益分明皮日休詩祕於龍宫室怪於丨丨籀)龍篆(陸龜蒙詩丨丨拜時輕誥命)
蟉篆(皮日休詩初驚丨丨活)祕篆(崔融代宰相上尊號表山開丨丨洛出祥圖)新篆(韋莊詩鵲印提丨丨龍泉)
(奪曉霜)珠篆(羅隐寄剡縣主簿詩金庭養真地丨丨會稽官)隸篆(薛存誠禎石賦宜子孫之蟄蟄得先銜於丨丨)蝸
篆(王禹偁詩鯉翻自躍金丨丨燒餘汞毛滂詞泥銀四壁盤丨丨范成大積雨作寒詩婢喜蚊僵霧帳免嗔丨丨風櫺)愛篆
(蘇舜欽庶子泉陽冰石篆詩遠休車騎步泉側酌泉丨丨移朝昏)石篆(歐陽修丨丨詩寒嵓飛流落青苔旁斵丨丨何竒㦲)
(曾鞏瑯琊泉丨丨詩陽冰絶藝天下稱瑯琊丨丨新有名)御篆(王珪宫詞玉筯彎環題丨丨風雲金殿起龍蛇)鼎篆(孔平)
(仲夢錫惠墨荅以蜀茶詩摹成古丨丨團作革靴皮陸游寄酬曾學士詩詩如古丨丨可愛不可摹侯寘席上作棠隂散暑丨丨凝)
(香永日一庭虛静)赤篆(蘇軾太白辭飛丨丨訴閶闔走隂符行羽檄)賜篆(蘇軾謝宣召入院表玉堂丨丨仰淳化之)
(彌文寳帶重金佩元豐之新渥)竒篆(蘇轍詩上有古碑刻丨丨陸游山居幽事詩客出異苖咨藥品僧攜丨丨乞書評)銅
篆(文同詩丨丨𤼵古耀王逢詩丨丨觧將還省署)看篆(黃庭堅武昌松風閣詩釣臺驚濤可晝眠怡庭丨丨蛟龍纏)鼠
篆(黃庭堅詩書案丨丨塵)冷篆(程垓詞丨丨餘香莫放等閒消歇)散篆(鼂𥙷之詩丨丨縈簾額留雲暗井眉)爐
篆(范成大簽廳夜歸詩丨丨無風香霧直庭柯有月露光寒貢性之詩坐消丨丨清烟細聽徹壺籌玉漏沉)引篆(陸游夜坐)
(詩萬螘披書卷孤螢丨丨香)盤篆(陸游詩黃庭兩卷伴身閒丨丨香殘日未殘周權詩丨丨香消空院寂鞦韆影閣畫闌欹)
檀篆(李之儀詞丨丨滅鴛衾半擁空牀月)印篆(翁卷宿寺詩燈冷紗光淡香殘丨丨空)頡篆(雅琥上執政詩歷法)
(羲經祕書文丨丨新)氣篆(袁桷莅醮長春宫詩丨丨通靈歸廓落心章祈歲報清平)文篆(馬祖常詩香灺留丨丨)宸
篆(張翥詩玉窠盤屈丨丨紅)學篆(張翥詩丨丨每朝臨碧落存神長夜養黃庭)隂篆(張雨詩石幢丨丨濕生苔)午
篆(楊基詩丨丨猶分舊火添)墨篆(雲笈七籖葉遷韶避雨樹下見雷公為樹枝所夾葉取石楔開枝得去雷公以丨丨一卷)
(與之曰行此可致雷雨)崔篆(後漢書崔駰傳高祖父朝生子舒舒生子篆王莾時為郡文學以眀經徵詣公車太保甄豐舉)
(為步兵校尉篆辭曰吾聞伐國不問仁人戰陣不訪儒士此舉奚為至㦲遂投劾歸客居滎陽閉門潛思著周易林六十四篇用決)
(吉凶多占驗)
魚鳥篆(遼史儀衛志傳國寳秦始皇作用藍玉螭紐六面其正面文受命於天既壽永昌丨丨丨子嬰以上漢高祖)陽
冰篆(鄂州圖經李丨丨丨鄂字上有四口字空中鬼為之哭)太古篆(李賀别傳忽晝見一緋衣人駕赤虯持一版書)
(若丨丨丨又李德裕流杯亭詩㢠廻環疑古篆詰曲如縈帶陸游詩紗巾自照清池影蕊笈閒消古篆香)李斯篆(梁元帝上)
(東宫古蹟啟師宜八分之巧元常三體之妙史籀丨丨之丨梁鴻曹喜之書)康居篆(梁元帝法寳聯璧序大秦之籍非符)
(八體丨丨之丨有異六爻)金石篆(庾信詩壁開丨丨丨河浮雲霧圖)曹娥篆(劉長卿詩舊石丨丨丨空山夏禹祠)
列仙篆(孟郊贈劍客李園聫句太一装以寳丨丨丨其文)㢠廻鸞篆(吕牧書軸賦能藏飛鶴之書更掩丨丨之丨)
老畢篆(陳師道黃樓詩屏亡丨丨丨市𤼵大蘇碑)博山篆(周邦彦詞丨丨細丨靄房櫳静看打忩蟲)葉成篆
(陸游巢山詩蟲鎪丨丨丨風蹙水生紋)秦相篆(陸游秋望詩野火已亡丨丨丨江濤猶託伍胥神)田成篆(劉宰)
(馮公嶺詩接畛丨丨丨連筒水濺花)蠶頭篆(鄭韶詩烏絲細寫丨丨丨)薤葉篆(郭鈺詩丨丨丨從免學寫)蒼史
篆(宋本南城校文聯句號分梵夾字畫裂丨丨丨)
龍腹如篆(吴全節登大茅峯詩山高有仙水有龍丨丨丨丨朱砂紅)
勉(亡辨切勗也勸也強也)
韻藻黽勉(詩何有何亡丨丨求之又丨丨同心不宜有怒按一作僶俛北史李氏序傳行之弟凝之字惠堅光州中從事)
(非其所好僶勉而就秩滿徑還冀州棗強野舍阮籍詩咄嗟行至老丨丨常苦憂顔延之秋胡行孰知寒暑積僶俛見榮枯蕭穎士)
(登故宜城賦曾是感時而戀舊孰不酸辛而僶俛劉長卿硖石遇雨詩折腰五斗間僶俛隨塵埃韓愈南山詩厥初孰開帳僶俛誰)
(勸侑温庭筠詩脇肩難丨丨搔首易嗟吁)勸勉(禮記使民有所丨丨媿恥以行其言漢書劉向傳疏是以富貴無常不如是則)
(王公其何以戒慎民萌何以丨丨白居易寄元九詩憂我貧病身書來唯丨丨)勞勉(後漢書梁慬傳羌宼三輔慬連破走之羌)
(遂奔散朝廷嘉之數璽書丨丨委以西方事北史魏宗室昭業傳莊帝將幸洛南昭業立於閶闔門外叩馬諫帝避之而過後丨丨)
(之)李勉(唐書丨丨傳字玄卿肅宗於靈武擢監察御史時武臣崛興無法度大將管崇嗣背闕坐笑語譁縱勉劾不恭帝嘆)
(曰吾有勉乃知朝廷之尊位將相所得奉賜悉遺親黨其在朝廷鯁亮廉介為宗臣表善鼔琴有所自製天下寳之)
增勉勉(詩丨丨我王綱紀四方孟郊喜盧仝書船歸洛詩經書荒蕪多為君丨丨鋤丨丨不敢專傳之方在諸韓愈送侯參)
(謀詩勤勤酒不進丨丨恨已仍陸游自儆詩書紳及銘座丨丨盡吾生)拊勉(左傳楚子圍蕭蕭潰申公巫臣曰師人多寒王)
(廵三軍丨而丨之三軍之士皆如挾纊)勤勉(國語且夫誦詩以輔相之威儀以先後之體貌以左右之明行以宣翼之制節)
(義以動行之恭敬以臨監之丨丨以勸之孝順以納之忠信以𤼵之德音以揚之教備而不從者非人也其可興乎)敦勉(史記)
(秦始皇紀大治濯俗天下承風蒙被休經皆遵度軌安和丨丨莫不順令晉書魏舒傳以年老每稱疾遜位後因正旦朝罷還第表)
(送章綬帝手詔丨丨而舒執意彌固北史蕭琮傳初封東陽王尋立為梁太子及嗣位帝賜以璽書丨丨之又賜梁之大臣璽書誡)
(勉之)誡勉(見上)彊勉(漢書董仲舒傳丨丨學問則聞見博而知益眀丨丨行道則德日起而大有功)弔勉(後漢書虞)
(詡傳朝歌賊寗季等攻殺長吏屯聚連年乃以詡為朝歌長始到謁河内太守馬棱棱勉之曰君儒者當謀謨廟堂反在朝歌邪詡)
(曰初除之日士大夫皆見丨丨以詡詩之知其無能為也)慰勉(北史賀婁子幹傳遇賊圍懷州子幹與宇文𫐠等擊破之文帝)
(大悦手書丨丨隋書薛道衡傳上不欲道衡久知機密因出檢校㐮州總管賚物三百叚九環金帶并時服一襲馬十匹丨丨遣之)
剋勉(北史尒朱世隆傳初世隆之為僕射尚書文簿在家省閱性聰觧又畏榮深自丨丨留心几案傍接賓客遂有觧了之名)
自勉(北史辛昂傳行成都令昂到縣便與諸生祭文翁學堂因共歡宴謂諸生曰子孝臣忠師嚴友信立身之要如斯而已若)
(不事斯語何以成名各宜丨丨克成令譽王融表既聖主謂其可施故愚臣默思丨丨李白詩獨酌聊丨丨)淬勉(唐書許王)
(素節傳方羈丱即誦書日千言師事徐齊𥅆丨丨自彊帝爱之)矜勉(唐書高䴡傳人喜學至窮里厮家亦相丨丨□側悉構嚴)
(屋號扃堂子弟未婚者曹處誦經習射)力勉(宋史劉沆傳舉進士不中自稱退士不復出父丨丨之天聖八年始擢進士第)
(二)激勉(宋史燕逹傳郭逵招討安南為行營馬步軍副都總管入辭神宗諭之曰卿名位已重不必親矢石第丨丨將士可)
(也)慶勉(管子丨丨敦敬以顯之注人有敦敬則丨丨以顯之也)和勉(管子臣任力同其忠而無爭其利不失其事而)
(無有其名分敬而無妬則夫婦丨丨矣)賞勉(韓詩外傳丨丨罰偷則民不怠兼聽齊明則天下歸之)率勉(論衡論人)
(之性定有善有惡其善者固自善矣其惡者故可教告丨丨使之為善)寬勉(王獻之晴快帖此多患反側願深丨丨)忍
勉(鮑照松柏篇志士惜牛刀丨丨自療治)策勉(梁簡文帝道澄法師書宜應共相丨丨弘遵舊業)相勉(白居易與)
(元九書故自八九年來小通則以詩相戒小窮則以詩丨丨索居則以詩相慰同處則以詩相娱陸游示子遹詩夙夜常丨丨諸孫)
(待典刑)諷勉(歐陽修蘇氏文集序其後天子患時文之弊下詔書丨丨學者以近古)令勉(史記孝文帝紀後六年冬)
(匈奴三萬人入上郡三萬人入雲中以中大夫丨丨為車騎將軍軍飛狐)辛勉(晉書忠義傳丨丨字伯力隴西狄道人也懷帝)
(世累遷為侍中及洛陽陷劉聰將署為光禄大夫勉固辭不受聰遣其黃門侍郎喬度齎藥酒逼之勉曰大丈夫豈以數年之命而)
(虧高節事二姓下見武皇帝哉引藥將飲度遽止之歎息而去)徐勉(南史丨丨傳字修仁東海郯人也遷吏部尚書常與門人)
(夜集客有虞暠求詹事五官勉正色荅云今夕止可談風月不宜及公事勉雖骨鯁不及范雲亦不阿意苟合梁世之言相者稱范)
(徐云)崔勉(北史丨孝芬傳長子丨字宣祖頗涉史傳普泰中兼尚書右丞勉善附會世論以浮競譏之)
抶不勉(左傳宋平公築臺子罕親執朴以行築者而丨其丨丨者注抶決罰也)
翦(即淺切□也齊也殺也勒也俗作剪)
韻藻勿翦(詩蔽芾甘棠丨丨勿伐南史宋武帝紀夫微禹之感歎深後昆爱人懷樹猶或丨丨陸機文賦彼榛楛之丨丨)
(亦蒙榮於集翠孟浩然詩舊徑蘭丨丨新堤柳欲隂)闕翦(左傳康公我之自出又欲丨丨我宫室傾覆我社稷)俘翦(左傳)
(丨我王官丨我羈馬我是以有河曲之戰)不翦(南史孔珪傳珪不樂世務居宅盛營山水門庭之内草萊丨丨韓非子堯之王)
(天下也茅茨丨丨采椽不斵邱遲與陳伯之書將軍松柏丨丨親戚安居晏殊庭莎記刊辭琬珉庶通賢君子知所留意儻與我同)
(好庶幾丨丨也元好問出京詩春風丨丨垂楊斷繫盡行人北望心)金翦(續仙傳司馬承禎字子美善篆别為一體名丨丨書)
(公乘億賦得秋菊有佳色詩翠攢千片葉丨丨一枝花傅汝礪詩花隂午坐閑丨丨竹裏春愁冷翠裙薩都拉詩玉纖綠筍握丨丨)
(柳下輕挽宫人裳)快翦(杜甫詩焉得并州丨丨刀剪取吳淞半江水)土翦(柳宗元行路難詩虞衡斤斧羅千山工命)
(採斫杙與椽深林丨丨十取一百牛連鞅摧䨇轅)王翦(史記丨丨傳丨丨者頻陽東鄉人也少而好兵事秦始皇秦王使丨)
(丨攻燕燕王喜走遼東翦遂定燕薊而還)
增剔翦(詩攘之剔之其檿其柘疏攘去之丨丨之者其為檿木其為柘木之材也)除翦(左傳戎子駒支曰我諸戎丨丨)
(其荆棘驅其狐狸豺狼以為先君不侵不叛之臣至於今不貳北史慕容紹宗傳尒朱榮即其從舅子也榮入洛私告曰洛中人士)
(繁盛驕侈成俗不丨丨恐難制)刪翦(後漢書宋均傳徵拜尚書令嘗丨丨疑事帝以為有姦大怒收郎縛格之均不撓即令貰)
(郎拾遺記張華造博物志四百卷奏於武帝帝詔詰問卿記事採事亦多浮妄宜更丨丨無以冗長成文刪一作芟吕温請定開元)
(禮狀網羅遺逸丨丨竒邪劉寬夫&KR1833;竹記丨丨成功蘩蕪立盡)誅翦(後漢書㐮楷傳楷上疏曰太原太守劉瓆南陽太守成瑨)
(志除姦邪其所丨丨皆合人望北史竇熾傳帝將謀伐齊熾曰臣雖朽邁請執干櫓首啟戎行得一覩丨丨鯨鯢廓清寰宇)刑
翦(後漢書列女傳劉長卿妻桓鸞之女也長卿卒妻慮不免乃豫刑其耳以自誓曰昔我先君五更學為儒宗尊為帝師歷代不)
(替是以豫自丨丨以明我情)窮翦(晉書山遐傳為餘姚令豪族多挾藏戸口遐繩以峻法諸豪強切齒遂陷其罪遐與何充)
(牋乞留百日丨丨逋逃退而就罪無恨也)撲翦(晉書桓冲傳若狂狡送死則舊郢以北堅壁不戰接會濟江路不去遠乘其疲)
(墮丨丨為易)梟翦(晉書乞伏乾歸載記乾歸聞姚興將至謂諸將曰若丨丨姚興關中之地盡吾有也崔沔為安國相土譲)
(東宫表燻逐狐鼠丨丨鯨鯢)開翦(晉書秃髮利鹿孤載記遣傉檀攻孟褘於顯美尅之褘曰明公丨丨河右聲播宇内釁鼓)
(之刑褘之分也北史李賢傳論晉公以猶子之親膺負圖之託遂能撫寕家國丨丨異端傳亮文丨丨荆棘繕修毁垣)裁翦
(南史梁武帝紀公家織官紋錦飾竝斷仙人鳥獸之形以為䙝衣丨丨有乖仁恕韓偓詩分明忩下聞丨丨敲遍闌干唤不譍張喬)
(贈友詩山東令族玉無塵丨丨烟花筆下春曹唐病馬詩欲將鬐鬛重丨丨乞借新城利鉸刀)水翦(南史何佟之傳遂安令劉)
(澄為性彌絜在縣埽拂郭邑路無横草丨丨蟲穢百姓不堪命坐免官崔仲容詩丨丨䨇眸霧翦衣當筵一曲媚春暉張雨扇上寫)
(山詩何年破鏡飛上天吳淞丨丨并刀薄)南翦(隋書音樂志鼓吹二十曲皆改古名以敘功德漢芳樹改名克淮南言文襄遣)
(清河王岳丨丨梁國獲其司徒陸法和克夀春合肥鍾離淮隂盡取江北之地也)夷翦(隋書刑法志序刑隨喜怒道暌正直)
(布憲擬於秋荼設網踰於朝脛恣興丨丨取快情靈)禽翦(北史崔休傳為渤海太守下車先戮豪猾數人姦盜莫不丨丨)龕
翦(北史薛端傳近臣有勸文帝踐極文帝召端告之端以為三方未一遽正名號示天下以不廣請待丨丨僭偽然後俯順樂推)
(按龕與戡通宋史樂志金鉞申丨丨朱干示𤼵揚謝莊文動算揮圖爰丨爰丨李乂詩候月期丨丨經時念别離)摧翦(北史)
(突厥傳近者盡其巢窟俱犯北邊而遠鎮偏師逢而丨丨未及南上遽已奔北祖君彦為李密與袁子幹書王世充自守西洛前後)
(四度丨丨)自翦(唐書韓偓傳帝疾宦人驕横欲盡去之偓曰宦人忠厚可任者假以恩倖使丨丨其黨蔑有不濟梁元帝歸來)
(寺碑丹桂無枝朱楊丨丨柳宗元賀祈雨表殷后徒勤於丨丨周公空媿於舞雩)親翦(宋史慈聖光獻曹皇后傳慶歷八年)
(閏正月衞卒數人作亂是夕所遣宦侍后皆丨丨其髮諭之曰眀日行賞用是為騐故爭盡死力賊即禽滅叚文昌平淮西碑肅宗)
(代宗丨丨大憝且務生育)翦翦(莊子佞人之心丨丨者又奚足以語至道韓偓詩側側輕寒丨丨風小梅飄雪杏花紅范成大)
(詩麥穗黃丨丨)懸翦(拾遺記越王勾踐鑄八劍四名丨丨飛鳥遊過觸其刃如斬截焉)春翦(宋孝武帝文惜瑶華之丨)
(丨)大翦(何承天論今若遣兵進討報其侵暴丨丨幽冀屠城破邑則聖朝濟育黎元方濟之以道徐陵為貞陽侯與王僧辯)
(書後主誕資上聖光啟中興丨丨仇讎方平宗社)如翦(謝朓高松賦陵翠山其丨丨施懸蘿而共輕張籍朱鷺詩羽毛丨丨)
(色如染温庭筠春野行草淺淺春丨丨又齊宫詩遠水斜丨丨青莎綠似裁方䕫四時詞鏤金巧勝勻丨丨縐縠中單薄似空)鬌
翦(梁武帝檄挻虐於丨丨之年植險於髫丱之日)剋翦(梁武帝檄丨丨鯨鯢清我王度徐陵移文丨丨無算縲禽不貲)新
翦(梁元帝詠石榴詩葉翠如丨丨花紅似故裁)離翦(任昉王文憲集序若丨丨之止殺吉駿之誠感按謂秦將王丨王丨)
(也)驅翦(庾信商調曲昔我文祖執心且危慮丨丨豺狼經營此天步)朝翦(庾信文洛城夜捷河梁丨丨)十翦
(徐陵為陳高祖與周宰相書自還麾南極伐逆東都六延梁祚丨丨強寇)掘翦(徐陵代陳司空答書賊臣侯景内奰中國丨丨)
(公室鞭撻属縣)兔翦(元稹樂府種豆耘耡種禾溝甽禾苖豆甲狐搰丨丨)披翦(柳宗元搆法華寺西亭詩反如在幽谷榛)
(翳不可攀命童恣丨丨葺宇横斷山)雨翦(白居易詩草縷茸茸丨丨齊)葉翦(白居易詩丨丨春雲綠)霜翦(白居)
(易詩我身何所似似彼孤生蓬秋丨丨根斷浩浩隨長風翁綬婕妤怨火燒白玉非因玷丨丨紅蘭不待秋)偷翦(張籍答元)
(八遺紗帽詩唯恐被人丨丨樣不曾閒戴出書堂)内翦(段文昌平淮西碑眀皇丨丨奸邪外清夷狄)斜翦(梁洽金剪)
(刀賦貪寸美而寬裁避一花而丨丨)晝翦(張何授衣賦丨丨綺紈夜調砧杵)身翦(王起弋不射宿賦諒丨丨而知懼實)
(羽族之有依)起翦(郗昂驪山傷古詩丨丨之功逞蘇張之詐塞)閒翦(崔塗樵者詩行山行採薇丨丨蕙為衣劉詵癸)
(卯元日詩山中未見新年歷丨丨桃梢試立春)支翦(錢珝制進攻外壘盡復強軍丨丨喉舂如麻滿野)&KR1937;翦(陸龜蒙小)
(桂詩諒無丨丨憂即是蕭森時&KR1937;音鶯)綵翦(吴融紅葉詩一時衰䬃無多恨看着春風丨丨成)戲翦(李咸用小松歌)
(天公丨丨蒼龍髯参差簇在瑶階側)笑翦(鄭谷貧女吟東鄰舞妓多金翠丨丨燈花學畫眉)輕翦(和凝漁父歌白芷汀)
(寒立鷺鶿蘋風丨丨浪花時蒲道源金釵剪燭詩歌舞蘭堂夜色深燭花丨丨試釵金)青翦(梅堯臣嘗新茶詩建安太守置)
(書角丨丨包封來海涯)碎翦(梅堯臣枯菊詩黃金丨丨千萬層小樹婆娑喜趣足錢惟善粉團花詩萬花丨丨玉團團晴雪)
(飛香夜不寒)雕翦(韓琦詩一一得天真仿象困丨丨)鬭翦(陳㐮古靈山試茶詩眀星玉女跨神雲丨丨輕羅縷殘碧)
女翦(陸游十二月一日詩兒書春日榜丨丨上元燈)鳳翦(黃機詞丨丨鸞飛空燕子寳香猶惹流蘇)童翦(袁桷詩丨)
(丨靑蔬甲僧分墨菊芽)細翦(耶律楚材春盤詩勻和豌豆揉葱白丨丨蔞蒿點韭黃)爛翦(宋褧晚晴詩紫霞丨丨翔)
(鴻錦碧草平鋪集翠裘)手翦(何中春怨天女丨丨五色雲鞭雷控電行靑春散作江南萬錦繡燭龍眩轉空無塵)玉翦
(時大本白燕詩珠簾十二中間捲丨丨一䨇高下飛)鸞翦(皇甫汸贈髮詩寳髻斜安墮馬粧偷將丨丨試分香)
腴辭翦(文心雕龍陸機斷議亦有鋒穎而丨丨弗丨頗累文骨)寒蔬翦(沈約詩㸑&KR0827;丨丨丨)鯨鯢翦(徐陵)
(與王僧辯書戎羯咸奔丨丨俱丨)八銅翦(吴均荅蕭新浦詩䬃&KR0904;丨丨丨低昂五會船欲知故人者江南共采蓮)共
工翦(薛道衡老氏碑丨丨既丨重立乾坤蚩尤就戮更調風雨)蘭苕翦(張九齡詩歲徂風露嚴日恐丨丨丨)六翮
翦(杜甫鸂鶒詩丨丨曾經丨孤飛卒未高)金刀翦(白居易木蘭花詩膩如玉指塗朱粉光似丨丨丨紫霞元好問紫牡)
(丹詩丨丨一丨腸堪斷綠鬢劉郎半白生耶律楚材乞茶詩玉杵和雲舂素月丨丨帶雨丨黃芽又白居易繚綾樂府廣裁衫袖長)
(製裙金斗熨波刀翦文又李賀五粒松歌細束龍髯鉸刀翦又袁桷謝王參議送練春紅二枝詩并刀妙剪駢頭來珠露淋漓袖新)
(蹙)朝霞翦(徐寅勾踐進西施賦粧成而瑞玉凝彩服麗而丨丨丨紅)風花翦(米芾題蘆雁圖詩野趣分弱水丨丨)
(丨鑑湖又王阮詩林密花頻剪途窮木可緣)眼波翦(歐陽徹詩飛瓊仙子下瑶臺綽約雲鬟丨丨丨又夢仙謠黛眉輕拂)
(遠山青明眸斜盼秋波剪)蠟燭翦(楊萬里詩看他丨丨幾回丨聽盡鷄聲不肯明又吾丘衍聽雨軒詩燭花未剪書在牀)
燕尾翦(釋惠洪瑞香花詩應將丨丨丨破此麝香臍)輕綃翦(陳孚玉泉垂虹詩丨丨欲丨一幅秋又逐西風過南)
(浦)腹心翦(郝經雲夢詩更不顧鹵獲直向丨丨丨)并州翦(楊維楨廬山瀑布謠便欲手把丨丨丨翦取一幅玻)
(璃烟)俗慮翦(劉基若耶溪精舍詩談經道心融聽法丨丨丨)吳綾翦(李時勉燭剪詩丨丨丨處魚吞浪蜀錦裁時燕)
(掠霞)韭初翦(高啟詩雪夜西園丨丨丨流澌晚動春塘淺)
卷(居轉切丨舒說文曰膝曲也通作捲又先韻霰韻)
韻藻席卷(史記建元以來侯者年表中國一統明天子在上兼文武丨丨四海内輯億萬之衆又魏豹彭越傳贊魏豹彭)
(越雖故賤然已丨丨千里南面稱孤魏志鄧艾傳雲徹丨丨蕩定巴蜀淮南子麋沸螘動雲徹丨丨賈誼過秦論秦孝公有丨丨天)
(下包舉宇内嚢括四海之意徐陵檄周文丨丨江淮無淹弦望庾信司馬裔墓誌柳泉風塵三城丨丨棠隂鋒鏑千室入關)舒
卷(晉書宣帝紀和光同塵與時丨丨戢鱗潛翼思属風雲陸機鼓吹賦節應氣以丨丨響隨風而浮沉謝靈運書帙銘用舍以道)
(丨丨不失鮑照詩朝日乍丨丨王融樂府烟雲乍丨丨猿鳥時斷續沈約詩風旆丨復丨雲霞清似轉李白獨漉篇羅幃丨丨似有)
(人開明月直入無心可猜李紳重臺蓮詩綠荷丨丨涼風曉紅萼開縈紫菂重)雲卷(晉書王羲之傳制布纖濃分疎密霞舒丨)
(丨無所間然梁簡文帝馬寳頌序縉丨旦丨南風晚扇蕭穎士滯舟賦峻艫衝濤以直透高帆丨丨而上彗崔湜詩丨丨千峰色泉)
(和萬籟明)波卷(玉海斵者如雲築者如雨茨者雲舒漫者丨丨蘇舜欽詩赤案丨光丨鳴梢電尾回晁補之詩濤丨丨堆阜一)
(一溟渤吞)風卷(鮑照賦露團秋槿丨丨寒蘿沈約從軍行雪縈九折嶝丨丨萬里波盧照鄰詩霞明深淺浪丨丨去來雲沈佺)
(期詩雲迎出塞馬丨丨渡河旗李邕鶻詩騰霄漢而丨丨透原野而星落)簾卷(庾信詩玉押珠丨丨金鈎翠幔懸王勃詩畫棟)
(朝飛南浦雲珠丨暮丨西山雨吴象之詩簾低曉露濕丨丨鶯聲急胡曾詩忩殘夜月人何處丨丨西風燕復來)懷卷(張舜)
(行史說危行而放其言丨丨而同其塵)
增大卷(周禮大司樂以樂舞教國子舞雲門丨丨大咸大磬大夏大濩大武注黃帝曰雲門丨丨卷音權又卷勉反又居遠)
(反)兼卷(儀禮燕禮司宫丨丨重席設於賓左東上注言丨丨則每卿異席也)内卷(晉書載記序或簒通都之鄉或擁數)
(州之地雄圖丨丨師旅外并)霧卷(晉書吕光載記論蕞爾遐陬乘風丨丨江淹表欃槍旬始烟袪丨丨隋鼓吹曲八荒丨丨)
(四表雲騫李嶠詩丨丨晴山出風恬晚浪收李嘉祐詩水澄千室倒丨丨四山長)朱卷(山海經丨丨之國有黑蛇青首食象)
柱卷(獨斷法冠楚冠也一曰柱後惠文冠高五寸以纚裹鐵丨丨秦制執法服之今御史廷尉監平服之謂之獬豸又建華冠)
(以鐵為丨丨貫大珠九枚知天文者服之)高卷(高士傳察觀乾象懷珍丨丨有道之碑揚光竹簡劉秉忠詩丨丨氊簾對明月)
(秋風一曲入琴彈五燈會元丨丨吟中箔濃煎睡後茶)葉卷(拾遺記望舒草出扶支國月出則葉舒月没則丨丨謝靈運詩)
(企石挹飛泉攀林摘丨丨梁元帝歸來寺碑九苑萌枯三昧丨丨又涉江采芙蓉詩丨丨珠難溜花舒紅易傾)蓬卷(新論天之)
(始旭則目察輕烟歲之將暮則丨丨雲中梁簡文帝述羈賦戀逐雲飛思隨丨丨)長卷(班婕妤擣素賦或暫舒而丨丨)夕
卷(阮籍荅伏義書或朝隮丨丨翕忽代興鮑照文寒蓬丨丨古樹雲平)焦卷(應璩書頃者炎旱日更增甚沙礫銷鑠草木丨)
(丨杜甫雨詩皇天德潤䧏丨丨有生意元好問雨詩元氣淋漓中丨丨意已廻)軸卷(謝靈運曇隆法師誄帙舒丨丨藏拔紙襞)
開卷(鮑照芙蓉詩雜衆姿於丨丨閱羣貌於昏明)半卷(梁簡文帝詩細簾時丨丨李賀詩丨丨紅旗臨易水霜重鼓寒)
(聲不起)旌卷(梁元帝高祖武皇帝諡議虹丨式丨堡燧載清蘇軾詩萬竿苦竹丨旂丨一部鳴蛙鼓吹收吕祖謙詩丨丨莆)
(田雨簫横霅浦風又梁簡文帝大法頌善丨勿丨諫鼔其鏜)東卷(陶宏景水仙賦丨丨長桑日窟西幹龍築月阿)暮卷
(沈約詩合歡葉丨丨)飇卷(沈約詩縈蔚夕丨丨)帷卷(陳後主詩羅丨夜寒丨相望人來遲趙嘏詩丨丨閑窺戶牀空暗落)
(泥蘇軾詩紅旆朝開猛士噪翠丨暮丨佳人出)帳卷(張正見詩玉牀珠丨丨金樓鏡月斜楊允孚詩宿衞一時金丨丨鎗竿珍)
(重白雲飛)幔卷(顧野王詩忩開翠丨丨妝罷金星出蘇軾詩輕風幃丨丨落日髻鬟愁丁復雪詩丨丨爭成片裳霑祗見些)
電卷(徐陵碑銘丨丨勁寇風行國威元稹樂府如今節將一掉頭丨丨風收盡摧挫)陣卷(唐太宗詩營碎落星沉丨丨横)
(雲裂)心卷(唐太宗詩早荷向丨丨長楊就影舒楊萬里詩鹿葱引道丨猶丨楊柳譍門手對招)丹卷(唐太宗詩碧昏朝合)
(霧丨丨暝韜霞)旂卷(盧照鄰詩曳日朱丨丨朱子詩穉杉繞麓千丨丨野水涵空一鑑開)幕卷(宋之問詩曉雲連丨丨夜)
(火雜星回李商隱詩簾垂丨半丨枕冷被仍香)被卷(郭元振子夜四時歌帷横䨇翡翠丨丨兩鴛鴦)衣卷(李嶠羅詩雲薄)
(丨初丨蟬飛翼轉輕劉長卿詩海内戎丨丨關中賊壘平謝宗可紅梅詩茜裙影露羅丨丨霞佩香風縞袂溫)稍卷(張九齡詩)
(晴雲丨丨寒嵓樹宿雨微消御路塵)北卷(王翰娥眉怨珠簾丨丨待涼風繡戶南開向明月)夜卷(李白白紵歌寒雲丨)
(丨霜海空劉因詩江頭老父說當年丨丨長風曉無跡)秋卷(張南史月詩正看雲霧丨丨莫待關山曉没)四卷(韓愈)
(詩白雲丨丨天無河清風吹空月舒波)展卷(元稹詩丨丨䨇鴛翼)荷卷(元稹詩晚丨猶展丨早蟬遽蕭嘹温庭筠詩露)
(凝丨丨珠淨圓文同詩怯風池丨丨病雨山果墜)烟卷(白居易詩嵩丨半丨青綃幕歐陽徹詩重來風木恰依然愛日融融)
(素丨丨)香卷(司空曙詩丨丨青編内鉛分綠字中)乍卷(上官遜松柏有心賦林烟丨丨秋雨時霽)先卷(吕牧書軸)
(賦妙撝謙以處厚每求伸而丨丨)浪卷(盧綸歌雲翻丨丨不可識鳥獸成形花倒植李洞詩遊子離魂隴上花風飄丨丨遶)
(天涯蘇軾詩遥知三月春江闊雪丨倒丨雲峯槯范成大詩雨簾繡丨丨風燭淚珠泣)簟卷(李商隱秋月詩簾開最明夜丨)
(丨已涼天許渾詩月高羅丨丨風度錦屛開)雪卷(許渾詩丨丨四山雪霜凝千里霜陸游詩雲生神禹千年穴丨丨靈胥八)
(月濤)帆卷(厲元詩丨丨江初夜梅生洞少寒朱德潤詩風丨畫丨瀟湘雨黃葦堆灘插漁罟)晴卷(趙嘏詩丨丨風雷歸)
(故壑夜和猿鳥鎖寒山劉因詩瓊枝秀𤼵後庭春珠簾丨丨天門雪)籜卷(朱放竹詩丨丨初呈粉苔侵亂上錢席䕫竹箭有筠)
(詩可憐初丨丨粉澤更宜新)珠卷(韓琮詩丨丨迎歸箔紅龍晃醉紗)䨇卷(張彤貢橘詩陵霜遠涉太湖深丨丨朱旂)
(望橘林)醉卷(秦韜玉春雪詩誰家丨丨珠簾看絃管堂深煖易調)袖卷(林藻吴宫教戰詩揮戈羅丨丨擐甲汗装紅)
閒卷(林逋詩丨丨孤懷背塵世獨營幽事傍雲&KR1104;)南卷(孔平仲詩北趨京洛近丨丨江淮直)地卷(王安石雪詩丨)
(丨江海浮天吹河漢湧蔡㐮觀潮詩丨丨天回出海東人間何事可爭雄)封卷(范純仁送簟詩䨇紋丨丨如筒小)倒卷
(蘇軾起伏龍行赤龍白虎戰眀日丨丨黃河作飛雨元好問詩丨丨滹沱涴塵土)霞卷(蘇軾詩珠簾玉案翡翠屛雲舒丨丨)
(千娉婷)焰卷(蘇軾詩風廻丨丨毛尾熱欲出已被蒼鷹遮)龍卷(蘇軾連雨江漲詩丨丨魚蝦并雨落人隨雞犬上墻)
(眠朱松詩丨丨風雲一髮端又張籍詩魚丨丨旂幟)西卷(周邦彦汴都賦東包蟠木丨丨流沙北繞幽陵南裹交趾)新卷
(張子詩芭蕉心盡展新枝丨丨新心暗已隨)横卷(陳與義詩叠浪併翻孤日去兩津丨丨半天流)快卷(范成大夜晏曲)
(雲中一笑天觧顔銜杯丨丨玻璃乾)吞卷(陸游暴雨詩平地成江河丨丨纔一瞬)潮卷(陸游詩走沙人語若丨丨爭橋)
(炬火如星繁韓元吉詩古今騷人乃如許暮丨聲丨入蒼茫)斜卷(陸游詩小獵南山雪未消繡旂丨丨玉驄驕)水卷
(戴表元詩人迷白路羊羣石丨丨青天雪裹雷)彎卷(歐陽原功詩夭夭曲曲王丨丨翠鳬飛去天欲輭)怒卷(王惲大雹)
(行雲濤丨丨惡雨來中襍冰丸數千斛)舌卷(吴萊詩眼穿上界成官府丨丨西江得祖宗謝應芳踏車婦詩車輪轆轆羊角)
(轉水波翻翻龍丨丨)色卷(周權試茶詩丨丨空雲春雪湧影沉江月夜潮生)花卷(黃公紹端午競渡棹歌□輕橈鬭輕)
(橈雪中丨丨櫂聲搖)旆卷(揭傒斯詩始知遵漢廣遥睇高丨丨)收卷(僧清珙詩袈裟零落難縫補丨丨雲霞自剪裁)偷
卷(高啟隔簾聞歌詩誰能丨丨看認是小叢非)退卷(高啟詩安居且復俟時寕出豈無能非丨丨)豐卷(左傳丨丨)
(將祭請田焉子産弗許曰惟君用鮮衆給而已子張怒退而徵役子産奔晉子皮止之而逐丨丨)善卷(莊子舜以天下譲丨)
(丨善卷曰余逍遥於天地之間而心意自得吾何以天下為㦲遂不受於是去而入深山莫知其處王維詩丨丨明時隱黔婁在日)
(貧)
不可卷(詩我心匪席丨丨丨也)象鼻卷(禮記疏按援神契云丨丨必丨長鳥喙必鉤僧惠洪詩愁心得少休忽作)
(丨丨丨)一蒂卷(梁簡文帝芙蓉詩圓花丨丨丨交葉半心開)依暝卷(梁元帝詩合歡丨丨丨蒲萄向日鮮)清
氣卷(梁元帝光宅寺大僧正法師碑銘澄月夜虧丨丨旦丨)寒苔卷(沈約詩丨丨丨復舒冬泉斷方續)宫槐
卷(庾肩吾樂府井梧生未合丨丨丨復稀)朝靄卷(江淹為蕭驃騎表丨丨方丨郢氛已廓又李咸用詩鬼樹夜分千炬)
(火漁舟朝卷一篷霜)薜蘿卷(江淹為蕭太傅謝開府辟召表庶幽居之士丨丨可丨)珠胎卷(徐摛詩朝逐丨丨丨)
(夜傍玉鈎垂)雲箔卷(劉瑗新月詩仙宫丨丨丨露出玉簾鈎又劉兼詩宿酒未醒珠箔卷)丹襜卷(庾信趙廣墓誌)
(銘衮衣頻露丨丨亟丨)蝦鬚卷(蘇易簡詩丨丨半丨天香散薩都拉詩丨丨丨夜收雲氣仙掌檠秋瀉露華)書不
卷(王維詩領上髮未梳床頭丨丨丨)晴絲卷(杜甫詩燕外丨丨丨鷗邊水葉開)身應卷(吴筠&KR1104;棲賦言可放)
(而從默丨丨丨而忽舒)終日卷(孟郊詩蓮花不開時苦心丨丨丨)蚊幌卷(元稹詩丨丨雨來丨)錦綺卷
(白居易詩嵩峯餘霞丨丨丨)貂裘卷(李頻詩逆風走馬丨丨丨望塞懸弧雁陣分)毯不卷(秦韜玉詩階前綠莎)
(丨丨丨)白紵卷(陸龜蒙詩公衫丨丨丨田餉綠筲擎)玉戶卷(唐無名氏箜篌詩丨丨丨兮真珠箔清揚婉兮瓠犀)
(齒)䨇眉卷(蘇軾鬼蝶詩丨丨丨鐵絲兩翅渾金碧)秋濤卷(蘇軾詩城堅不怕丨丨丨)奔流卷(蘇軾詩側)
(手區區未易遮丨丨一瞬丨千家)碧羅卷(孫覿詩風牽丨丨丨雨壓翠纛舞)輕輕卷(歐陽徹詩高擎翠袖丨丨)
(丨半露妖嬈素蓮臉)沙石卷(元好問觀浙江漲詩初驚丨丨丨稍覺川谷隘)虛白卷(郝經詩積烟晚翠重老浪丨丨)
(丨)紫茵卷(郝經雞冠詩雲脂茁紅腴丨丨丨翠脰)圖未卷(劉秉忠過天井關詩王覇分爭丨丨丨英雄鏖戰血)
(猶殷)碧筩卷(劉因荷詩丨丨和露丨晴霞錦浪隨鯨落晚沙)流蘇卷(岑安卿詩丨丨帳丨春寒輕紗忩爽碧天微明)
顯(呼典切明也著也光也覿也又姓)
韻藻微顯(易夫易彰往而察來而丨丨闌幽左傳春秋之稱丨而丨古今詩話唐張籍謝裴司空馬詩云乍離華廄移蹄)
(澁初到貧家舉眼驚識其遲鈍而眼多驚畏耳故辭丨而丨)天顯(書于弟弗念丨丨乃弗克恭厥兄又廸畏丨丨小民後漢)
(書郅惲傳堯舜不以丨丨自與故禪天下注堯舜盛德丨之所丨猶不自與也遼史太祖紀二月壬辰以青牛白馬祭天地大赦改)
(元丨丨)丕顯(書先王昧爽丨丨坐以待旦又丨丨㦲文王謨左傳晉侯獻楚俘於王王策命晉侯為侯伯晉侯三辭從命曰)
(重耳敢再拜稽首奉揚天子之丨丨休命漢書敘傳丨丨祖烈尚于有成宋史樂章百福咸宜淳耀丨丨王禹偁籍田賦丨丨事天)
(之禮誕謌祈社之詩)尊顯(詩錫山土田于周受命箋宣王欲丨丨召虎故如岐周使虎受山川土地之錫命漢書高帝紀賢士)
(大夫有肯從吾游者吾能丨丨之又卜式傳上於是以式終長者乃召拜式為中郎賜爵左庶長田十頃布告天下丨丨以風百姓)
(賈誼弔屈原賦闒茸丨丨兮讒諛得志)通顯(禮記孚尹旁逹疏逹者丨丨之名也北史邢邵傳年五歲魏吏部郎清河崔亮)
(見而竒之曰此子後當大成位望丨丨又鹿悆傳為右將軍給事黃門侍郎進爵為公雖任居丨丨志在謙退迎送親賓加於疇昔)
(玉海應氏自奉至瑒七世皆丨丨劉克莊詩明時性學尤丨丨却悔從初業小詩)四顯(晉書謝萬傳敘漁父屈原季主賈誼)
(楚老龔勝孫登嵇康四隐丨丨為八賢論其旨以處者為優出者為劣)石顯(漢書佞幸傳丨丨字君房濟南人少坐法腐刑)
(為中黃門代宏恭為中書令元帝委以政事貴幸傾朝成帝即位免官徙歸故郡)
劬勞顯(杜甫祕監蘇源眀詩庶以勤苦志報兹丨丨丨)
增良顯(書臣人咸若時惟丨丨㦲)德顯(書惟助成王丨丨後漢書蔡邕傳夫求賢之道未必一途或以丨丨或以言揚)
(任昉到大司馬記室牋丨丨功高光副四海)世顯(詩世之不顯厥猶翼翼疏言此丨丨之臣非直謀事恭敬又推誠恕物所)
(及弘廣)不顯(詩丨丨亦臨無射亦保又丨丨維德百辟其刑之蔡邕李子材碑文雲物丨丨必考其占)敞顯(詩應門將)
(將疏將將丨丨而嚴正)光顯(詩眀眀在下疏文王施行此明明然丨丨之德在於下也晉書伍朝傳白衣為郡前漢有舊宜)
(聽丨丨以奬風尚方干陪胡中丞泛湖詩凡許從容誰不幸就中丨丨是州民)高顯(詩魯頌譜大庭氏之庫疏大庭氏古國名)
(在魯城内魯於其地作庫丨丨故登以望氣魏書源懷傳性不好煩碎恒曰為政當舉綱如為屋但外望丨丨楹棟平正足矣杜篤)
(論都賦宫室寝廟山陵相望丨丨弘䴡可思可榮)表顯(詩烈祖序中宗牋殷道復興故丨丨之號為中宗後漢書孔融傳更)
(置城邑立學校丨丨儒術薦舉賢良)顯顯(詩嘉樂君子丨丨令德東都賦增周舊修洛邑翩翩巍巍丨丨翼翼光漢京於諸夏)
(總八方而為之極蔡邕姜伯淮碑丨丨羣公竝加辟命赫赫聖皇仍獲其䀻)自顯(禮記事君以丨丨也後漢書魯恭傳恭性)
(謙退奏議依經潛有補益然終不丨丨故不以剛直為稱論衡夫以業丨丨孰與湏人乃顯)隱顯(禮記君子丨而丨疏君子)
(身雖幽隐而道德潛通聲名顯著故云丨而丨也南史隐逸漁父傳太康孫緬為尋陽太守落日逍遥渚際見一輕舟陵波丨丨俄)
(而漁父至神韻蕭&KR0904;垂綸長嘯緬甚異之北史儒林劉炫傳丨丨人間浮沉世俗張載招隐詩丨丨雖在心彼我共一地劉基若耶)
(溪精舍詩岡巒外挺拔水木終丨丨五燈會元十一祖富那夜奢尊者說偈曰迷悟如丨丨明暗不相離)張顯(周禮内司服掌)
(王后之六服注六服皆袍制以白縳為裏使之丨丨)求顯(左傳言身之文也身將隐焉用文之是丨丨也)名顯(史記晏嬰)
(傳晏子長不滿六尺身相齊國丨丨諸侯莊子夫虛静恬淡寂寞無為者萬物之本也以此退居而閒游江海山林之士服以此進)
(為而撫世則功大丨丨而天下一也董仲舒賢良策善積而丨丨德章而身尊蔡邕司空房楨碑功隆丨丨在世孤特)有顯
(史記伍子胥傳其先曰伍舉以直諫事楚莊王丨丨故其後世有名於楚宋史樂章粢盛肥碩丨丨其容)益顯(史記伯夷傳顔)
(淵雖篤學附驥尾而行丨丨白居易與師臯書道日長而毁日至位丨丨而謗益多李廌文選樓詩秦府十八公攀附名丨丨)功
顯(史記淮南王傳昔文王一動而丨丨于千世列為三代漢書平帝紀加安漢公號曰宰衡賜公太夫人號曰丨丨君陸機薦戴)
(淵牋牒盖聞繁弱登御然後高墉之丨丨孤竹在肆然後䧏神之曲成)招顯(漢書元帝紀延登賢俊丨丨側陋)富顯
(漢書禮樂志是時鄭聲尤甚黃門名倡丙彊景武之属丨丨於世又韓王信傳頽當孽孫韓嫣貴幸名丨丨於當世)昭顯(漢書)
(地理志黎為高辛氏火正丨丨天地以生柔嘉之用金史樂歌丨丨令德神基丕承干寳晉紀總論昔周之興也后稷生於姜嫄而)
(天命丨丨)恭顯(漢書劉向傳外戚許史在位放縱而中書宦官宏丨石丨弄權欲白罷退之未白而語泄遂為許史及丨丨所)
(譖愬更生下獄)褒顯(漢書丙吉傳吉奏記光曰武帝曾孫病已通經術有美材願將軍詳大議參以蓍龜謂宜丨丨先使入侍)
(令天下昭然知之然後決定大策後漢書章帝紀漢承暴秦丨丨儒術建立五經為置博士歐陽修太尉王文正公神道碑以彰先)
(帝之明以稱聖恩丨丨王氏流澤子孫與宋無極之意)登顯(後漢書和帝紀贊抑没祥符丨丨時德荀悦漢文帝贊丨丨洪)
(業為漢太宗)大顯(後漢書祭祀志論且帝王所以能丨丨於後者實在其德加於民吕氏春秋名號丨丨不可強求必繇其)
(道春秋繁露受命之君天之所丨丨也)譽顯(後漢書隗囂傳論夫功全則丨丨業謝則釁生)彰顯(後漢書王符傳乃隱)
(居著書三十餘篇以譏當時失得不欲丨丨其名故號曰潛夫論揚雄連珠明君取士貴拔衆之所遺忠臣薦善不廢格之所排是)
(以&KR1104;穴無隐而側陋丨丨也)榮顯(後漢書蔡邕傅卑俯乎外戚之門乞助乎近貴之家丨丨未副從而顛踣北史王悦傅性)
(儉約不營生業雖出内丨丨家徒四壁而已隋書楊素傳徒以南陽里閭豐沛子弟高位重爵丨丨一時白居易夜雨有念詩既非)
(慕丨丨又不恤饑寒)旌顯(後漢書劉殷傳揚州刺史觀恂薦殷在國口無擇言行無怨惡宜蒙丨丨唐書朱敬則傳字少連亳)
(州永城人以孝義世被丨丨一門六闕相望)清顯(蜀志衞繼傳繼敏達夙成學識通博進仕州郡歷職丨丨南史張裕傳論)
(張裕有宋之初早参霸政出内所歷莫非丨丨江總自序歷外丨丨備位朝列常衮贊善李君誌銘祚於我唐親則同姓門閥丨丨)
(冠於人倫)標顯(晉書郭璞傳古之令主開納忠讜以弼其違丨丨切直用攻其失唐書薛仁貴傳仁貴恃驍悍欲立竒功乃著)
(白衣自丨丨)優顯(晉書張賓載記及為右長史大執法封濮陽侯任遇丨丨寵冠當時)貴顯(南史臧燾傳雖外戚丨丨)
(而彌自沖約茅屋蔬飱不改其舊隋書李德林傳德林既少有才名重以丨丨凡製文章動行於世韓愈詩左右同來人金紫丨丨)
(極)隆顯(南史歐陽頠傳蘭欽弟前高州刺史裕攻始興内史蕭昭基奪其郡以兄欽與頠舊遣招之頠不從謂使曰高州昆)
(季丨丨莫非國恩今應赴難援都豈可自為跋扈)幽顯(北史房彦謙傳自非積德累仁豐功厚利孰能道洽丨丨義感靈祇)
(隋書李穆傳百靈符命兆庶謳歌丨丨樂推日月填集莊子丨丨無愧於心則獨行而不懼李商隐詩畫號夜哭兼丨丨早晚星關)
(雪涕收陳傳良詩日月之蔽虧木隂自丨丨)方顯(隋書律歷志姑洗一部三十四律其四曰丨丨陸倕石闕銘布教丨丨浹)
(日初輝)崇顯(隋書五行志國門之丨丨號令之所由出也張協賦伊洛混而東流帝居赫以丨丨傅休奕華嶽銘序天以高)
(眀丨丨而嶽配焉)夸顯(唐書吐蕃傳大中三年羣臣奏言王者建功立業必有以光表於世者今不勤一卒血一刃而河湟)
(自歸請上天子尊號帝曰憲宗嘗念河湟業未就而殂落今當述祖宗之烈其議上順憲二廟謚號丨丨後世)於顯(宋史上皇)
(后册寳樂章丨丨惟德徽柔懿明嬪於初載有聞惟馨王安石眀堂樂章丨丨辟公來相思成)仁顯(宋史祀大辰樂章時和歲)
(稔丨丨用藏告爾萬民出納有常)華顯(宋史上皇后冊寳樂章粹猷藻黻徽文丨丨李商隐為汝南公謝加階狀辨乏談天)
(文非擲地貪叨丨丨綿歷光隂歐陽修乞致仕表少從宦學本免饑寒不自意於邅逢遂進階於丨丨)赫顯(宋史吴居厚傳)
(居厚在政地久以周謹自媚無丨丨惡惟一時聚歛推為稱首)忠顯(宋史胡寅傳仁宗皇帝在位得君子最多小人亦時見用)
(然罪著則斥君子亦或見廢然丨丨則收)處顯(莊子不拘一世之利以為已私分不以王天下為已丨丨)巧顯(列子造物)
(者其巧妙其功深固難窮難終因形者其丨丨其功淺故隨起隨滅)離顯(大戴禮陛下丨丨先帝之光耀以承皇天嘉禄注離)
(眀也)明顯(淨住子洞達三世了照萬有卓然丨丨英聖超羣)敷顯(顔氏家訓朝廷憲章軍旅誓誥丨丨仁義𤼵明功德)
(牧民建國施用多途)蘄顯(董仲舒士不遇賦遵幽昧於默足兮豈舒采而丨丨)令顯(韋少翁自劾詩德之丨丨慶流於裔)
(宗周至漢羣后歷世)惠顯(四子講德論眀君之丨丨忠臣之節究)久顯(李尤履銘丨丨眀哲卑以牧身)陽顯(魏眀)
(帝短歌行翩翩春燕端集余堂隂匿丨丨節運自常錢起覆釡山詩縈廻必中路隂晦丨復丨)作顯(曹植文去奢即儉曠世丨)
(丨)任顯(曹植東征賦顧身微而丨丨兮愧任重而命輕沈約安陸王碑侯府寄隆儲端丨丨)紹顯(曹植文既乃緝熙聖)
(緒丨丨上世)休顯(景福殿賦彰天瑞之丨丨照遠戎之來庭夏侯湛東方朔像贊出不丨丨賤不憂戚)三顯(嵇康論子)
(文丨丨色不加悦柳惠三黜容不加戚)朝顯(阮籍東平賦欣煌熠之丨丨兮喜太陽之炎精)居顯(陸雲贈顧驃騎詩丨)
(丨祗眀在靈格幽)測顯(潘岳荅摯虞新昏箴君子過慮爰獻眀箴防微丨丨文䴡旨深敬納嘉誨敢酬德音)徽顯(魏都)
(賦乾坤交泰而絪縕嘉祥丨丨而豫作)獲顯(陶潛感士不遇賦推誠心而丨丨不矯然而祈譽)應顯(何承天上白鳩)
(頌表謹考尋先典稽之前志王德所覃物以丨丨)興顯(陶宏景均聖論漢初長安乃有浮屠而經像𦕈昧猶不能宣譯風教)
(闡揚斯法必其𤼵夢帝庭乃稍就丨丨)冥顯(陶宏景與武帝論書啟惟願細書如樂毅論大師箴例依倣以寫經傳永存丨)
(丨中精要而已)潛顯(陶宏景葛仙公碑斯丨丨之奥區出處之關津)知顯(陸倕誌法師誌銘觀往測來覩微丨丨)素
顯(高允徵士頌聞達邦家名行丨丨)像顯(唐太宗聖教序丨丨可徵雖愚不惑形潛莫覩在智猶迷)頌顯(王勃上九)
(成宫頌表臣聞帝機無朕道洽則時邕靈化不言功成則丨丨)半顯(許敬宗掖庭山賦隔翠微而丨丨歴丹穴而纔通)安
顯(韓愈别知賦寕丨丨而猶裕顧阨窮而共愁)道顯(柳宗元送從弟謀歸江陵序不謀食而食給不謀道而丨丨)善
顯(柳宗元文君子之譽非所謂譽也其丨丨馬爾)快顯(宋祁新建文翁祠堂碑布尋以度堂累常以度廷疏忩以丨丨壯闔)
(以嚴閉)晦顯(歐陽修晏元獻公神道碑其世次丨丨徙遷不常)閎顯(文同成都府運判廳讌思堂記其所謂佐者既)
(非齪齪循絫歲月者之所能得其所止亦當崇大丨丨與主者儀形無欹缺始云其可矣)鐔顯(後漢書陳寵傳轉廣漢太守西)
(州豪右并兼吏多姦貪訴訟日百數寵到顯用良吏王渙丨丨等㠯為腹心訟者日簡郡中清肅)卜顯(晉書律歷志杜預長)
(歷說云余為歷諸論之後至咸寕中善笇者季修丨丨依論體為術名乾度歷表上朝廷)劉顯(晉書丨丨傳字嗣芳瓛族子也)
(幼而聰敏六歲能誦吕相絶秦賈誼過秦瑯琊王思遠吳國張融見而稱賞號曰神童族伯瓛無嗣齊武帝詔顯為後本名頲齊武)
(以字難識改名顯顔氏家訓沛國丨丨博覽經籍偏精班漢梁代謂之漢聖)樊顯(晉書杜預傳預陳兵于江陵遣參軍丨丨)
(等率衆西上旬日之間屢尅城邑)法顯(隋書經籍志沙門丨丨自長安游天竺經三十餘國隨有經律之處學其書語譯而)
(寫之還至金陵與天竺禪師跋羅參其辯定謂僧祗律學者傳之謝靈運佛影銘序丨丨道人至自祗洹具說佛影偏為神竒)蔣
顯(南史儒林盧廣傳時北來人儒學者有崔靈恩孫詳丨丨竝聚徒講說而音辭鄙拙惟廣言論清雅不𩔖北人)
嬴姓顯(史記秦本紀大廉玄孫曰孟戲中衍鳥身人言帝大戊聞而卜之使御吉遂致使御而妻之自大戊以下中衍之後)
(遂世有功以佐殷國故丨丨多丨)任俠顯(史記游侠傳雒陽有劇孟周人以商賈為資而劇孟以丨丨丨)威重顯
(漢書傅常鄭甘陳段傳贊廉褒以恩信稱郭舜以廉平著孫建用丨丨丨其餘無稱焉陸機辨亡論施績范慎以丨丨丨)仕宦
顯(後漢書郭太傳王柔字叔優弟澤字季道兄弟總角共候林宗林宗曰叔優當以丨丨丨季道當以經術通後果如所言)文
章顯(後漢書文苑傳李尤字伯仁廣漢雒人也少以丨丨丨侍中賈逵薦尤有相如揚雄之風魏志王粲傳應瑒弟璩璩子貞)
(咸以丨丨丨)博而顯(晉書陸機傳論其詞深而雅其義丨丨丨)色知顯(北史西域傳丨丨丨國都丨丨丨城在悉)
(萬斤西去代一萬二千九百四十里土平多五果)才名顯(隋書薛道衡傳道衡久當樞要丨丨益丨)醫術顯(隋書)
(許智藏傳宗人許澄亦以丨丨丨)清節顯(唐書杜暹傳補婺州參軍秩滿歸吏以紙萬番贐之暹為受百番衆歎曰昔清)
(吏受一大錢何異㦲為鄭尉復以丨丨丨)敦博顯(唐書王起傳文宗上文好古學是時鄭覃以經術進起以丨丨丨)居
里顯(唐書李景譲傳元和後大臣有德望者以丨丨丨景譲宅東都樂和里世稱清德者號樂和李公云)文翰顯(唐書)
(蘇味道傳味道趙州灤城人九歲能属辭與里人李嶠俱以丨丨丨時號蘇李)聲譽顯(宋史蔡肇傳能為文最長歌詩初事)
(王安石見器重又從蘇軾游丨丨益丨)軍功顯(金史裕爾博廸傳博迪勇決善戰自幼以丨丨丨任兵鎮十餘年所向克)
(捷又元史郭嘉傳祖昂父惠俱以戰功顯)門第顯(金史裴滿亨傳章宗即位諭之曰朕左右侍臣多以丨丨丨惟爾由科甲)
(進且先朝信臣國家利害為朕盡言)功名顯(元史洪君祥傳年十四隨兄茶邱見世祖于上京帝悦命劉秉忠相之秉忠曰)
(是免目視不凡後必以丨丨丨但當致力于學耳令選師儒誨之蒲道源詩將衰敢望丨丨丨臨用應慚學術疎)以辨顯
(淮南子處士以譽尊而游者丨丨丨)戒德顯(淨住子愚闇滅則慧光𤼵四相遷則丨丨丨)休烈顯(司馬相如難蜀)
(父老夏后氏決流疏河&KR0904;沈澹菑故丨丨丨乎無窮聲稱浹乎來兹)帝猷顯(蔡邕釋誨皇道惟融丨丨丕丨)周旦顯
(魏文帝典論西伯幽而演易丨丨丨而制禮)權事顯(嵇康管蔡論昔文武之用管蔡以實周公之誅管蔡以權丨丨丨實)
(事沉故令時人全謂管蔡為頑凶)由儉顯(傅休奕詩季孫丨丨丨管仲病三歸夫差眈滛侈終為越所圍)叔牙顯
(謝靈運鞠歌行丨丨丨夷吾親郢既没匠寝斤覽古籍信伊人永言知己感良辰)沈沙顯(謝靈運山居賦洪濤滿則曾石)
(沒清瀾減則丨丨丨)三美顯(梁簡文帝請御講啟同真化俗至矣哉一舉而丨丨丨豈不大乎)材術顯(廬照隣南)
(陽公集序虞李岑許之儔以文章進王魏來禇之軰以丨丨丨咸能起自布衣蔚為卿相雍容侍從朝夕獻納)事業顯(韓愈)
(送許郢州序先達之士得人而託之則道德彰而名問流後進之士得人而託之則丨丨丨而爵位通)竒石顯(柳宗元鈷)
(鉧潭西小丘記伐去惡木烈火而焚之嘉木立美竹露丨丨丨)空術顯(柳宗元大鍳禪師碑梁氏好作有為師達摩說之丨)
(丨益丨)博聞顯(宋祁新建文翁祠堂碑司馬相如王褒揚雄以文章倡張寬以丨丨丨嚴遵李仲元以有道稱)以勇
顯(唐庚詩楚人季布丨丨丨魯國朱家用俠聞)蕭子顯(梁書丨丨丨傳字景陽子恪第八弟也偉容貌好學工属文高)
(祖雅爱子顯才又嘉其容止吐納每御筵侍坐偏顧訪焉太宗在東宫引與促宴子顯起更衣太宗謂坐客曰常聞異人間出今日)
(始知是蕭尚書其見重如此)吕文顯(南史恩倖傳丨丨丨臨海人也文顯臨事以刻覈被知與茹法亮等迭出入為舍人)
(並見親幸時中書舍人四人各住一省世謂之四戶既總重權勢傾天下又卞彬傳彬為禽獸决錄云羊性淫而狠謂丨丨丨)
南陽多顯(後漢書二十八將傳論昔留侯以為高祖悉用蕭曹故人而郭伋亦譏丨丨丨丨)
餞(慈演切酒食送人又霰韻)
韻藻寅餞(書丨丨納日平秩西成李邕日賦文思以之丨丨神武以之揭行王翰送張說詩寵行流聖作丨丨照台華)
飲餞(詩丨丨于禰唐書歐陽詹傳初詹與羅山甫同隐潘湖往見常衮衮竒之辭歸泛舟丨丨宋史李宗諤傳契丹遣使來賀)
(承天節詔宗諤為館伴使自郊勞至丨丨皆刊定其儀謝靈運撰征賦夕丨丨以俶装旦出宿而言辭謝惠連詩丨丨野亭館分袂)
(澄湖隂)班餞(唐書李光顔傳復還忠武宰相百官丨丨帝御通化門臨送)追餞(宋史洪遵傳乾道六年起知太平州)
(前守周璪以嘗論遵聞遵來不俟合符馳去遵丨丨至十里勞苦如平時聞者以為盛德張九齡餞宋司馬序出宿南浦與鴻鴈而)
(同歸丨丨北梁對江山而不樂杜甫詩丨丨同舟日傷春一水間)迎餞(蘇軾詩還吹此曲相丨丨)
顯父餞(詩丨丨丨之清酒百壺)蒿里餞(杜甫八哀詩尚纏漳水疾永負丨丨丨)
增王餞(詩申伯信邁丨丨于郿)贈餞(周語晉羊舌肸䀻於周單靖公享之儉而敬賓禮丨丨視其上而從之燕無私)
(送不過郊語說昊天有成命)貺餞(魏志邴原傳註臨别師友以原不飲酒會米肉送原原曰本能飲酒但以荒思廢業故斷)
(之耳今當遠别因見丨丨可一飲燕于是共飲終日不醉)親餞(晉書王導傳及石勒侵阜陵詔加導大司馬假黃鉞出討之軍)
(次江寕帝丨丨于郊隋書蕭巋傳巋被服端䴡進退閑雅天子賞賜以億計月餘歸藩帝丨丨于滻水之上)賜餞(晉書李密)
(傳遷漢中太守自以失分懷怨及丨丨東堂詔令賦詩末章曰人亦有言有因有緣官無中人不如歸田明明在上斯語豈然武帝)
(忿之於是免官)䧏餞(南史庾仲容傳除安成王中記室當出隨府皇太子以舊恩丨丨賜詩)祖餞(南史虞玩之傳宋末)
(王儉舉員外郎孔逿使魏玩之言論不相饒逿儉並恨之至是玩之東歸儉不出送朝廷無丨丨者宋史胡瑗傳瑗以太常博士致)
(仕歸老於家諸生與朝士丨丨東門外時以為榮孫逖送趙都護詩百壺開丨丨駟牡結戎裝李白詩羣公咸丨丨四座羅朝英陸)
(游懷賀亭詩傾都丨丨擁渭橋賢哉大夫脱塵囂)臨餞(北史魏京兆王黎傳除使持節大都督節度西道諸軍事及出師車)
(駕丨丨傾朝祖送)送餞(隋書禮儀志幍先未有岐荀文若巾觸樹成𡵨時人慕之因而弗改今通為慶弔之服白紗為之或)
(單或裌初婚冠丨丨亦服之李商隐及第東歸却寄同年詩下苑經過勞想像東門丨丨又差池)宴餞(唐書貴妃楊氏傳初)
(安禄山有邊功帝寵之詔與諸姨約為兄弟而禄山母事妃來朝必丨丨結歡宴亦作讌梁簡文帝詩丨丨臨華池徐彦伯詩丨丨)
(玉潢川權德輿侍姑叔讌會序拜慶之後式展丨丨掇蔬焚枯以實圓方)褒餞(唐書裴寬傳徙河南尹不屈附權貴河南大治)
(繇金吾大將軍授太原尹明皇賦詩丨丨)慰餞(唐書楊憑傳憑所善客徐晦者賢良方正擢櫟陽尉憑得罪獨晦至藍田丨丨)
(李夷簡遽表為監察御史曰君不負楊臨賀肯負國乎)詩餞(唐書張建封傳元已賜宴曲江特詔與宰相同榻食其還鎮帝)
(賦丨以丨於時雖馬燧渾瑊劉玄佐李抱真等勲寵卓越未有以丨丨者宋史張秉傳轉禮部侍郎加樞密直學士復知并州將行)
(懇求御丨為丨上為作五言詩以賜之)迓餞(宋史禮志朝使之宴餞歲時之廩餽及外國之使聘遠方之朝貢著其丨丨宴)
(賚之式登䧏揖遜之儀備一代之制焉)往餞(宋史劉燁傳初王曙坐寇準貶官在朝無敢往見者燁歎曰友朋之義獨不行)
(於今歟丨丨之經宿而還)出餞(宋史陳師錫傳蘇軾得罪捕詣臺獄親朋多畏避不相見師錫獨丨丨之又安輯其家王維詩)
(千官丨丨五陵東張說詩序供帳臨𡵨假絲竹以留宴傾城丨丨會文章以寵行陳傅良詩兩年丨丨略可數往往行人半同舍)
置餞(宋史种放傳表乞免都門丨丨之禮)勞餞(元史李孟傳請告歸葬其父母帝丨丨之曰事訖宜速還毋久留孤朕所)
(望)祭餞(元史釋老帝師傳卒而歸葬舍利命百官出郭丨丨)受餞(謝朓為錄公拜揚州恩教吾忝属負荷任總侯伯丨)
(丨元戎作牧中甸)設餞(潘尼詩丨丨送遠賓)郊餞(顔延之詩丨丨有壇君舉有理)言餞(謝惠連詩凄凄乘蘭秋丨)
(丨千里舟)帳餞(劉孝綽詩皇心眷將遠丨丨靈芝側)供餞(任昉荅何允書得書知便遠追疎董超然高蹈雖朝旨慇懃而)
(輕棹已遠丨丨莫申瞻言增慨)舊餞(唐太宗詩郊野愴新别河橋非丨丨)新餞(王勃羣公宴序何少府故人攀桂撫金石)
(而論心韓法曹丨丨班荆臨江湖而執手)勝餞(王勃滕王閣序童子何知躬逢丨丨)偉餞(王勃滕王閣序臨别贈言幸承)
(恩於丨丨登高作賦是所望於羣公)傾餞(王勃别少府序下官以窮途萬里動脂轄以長驅王公以丨丨百壺别芳筵而促興)
樽餞(元希聲贈皇甫侍御赴都詩騑驂徐動丨丨相依)寵餞(胡皓詩丨丨紛郊道充厨竭御司杜甫詩二天開丨丨五)
(馬爛恩光)野餞(蘇頲詩丨丨廻三傑軍謀用六竒席豫詩丨丨轉行旃)恩餞(張說詩供帳榮丨丨)舉餞(張九齡詩)
(元寮行上計丨丨出林邱)詔餞(張九齡詩戒程有攸往丨丨無淹泊孫逖詩百壺開丨丨)曩餞(蕭穎士登臨河城賦借如)
(韓伯懷恩羊曇念昔追北渚之丨丨歎西剡之忽覿曾一顧而不忘况仁深與密戚也)泣餞(白居易張公神道碑遷宋州碭)
(山縣令時睢陽當大兵後野無草里無人公撫之一年襁負至二年汙萊闢三年衣食足及去縣民相率丨而丨之)陪餞(歐陽)
(詹賦得秋河曙耿耿詩夜來丨丨歐陽子偶坐通宵見深旨)留餞(于邵送韋兵曹赴上都序今日何日江干送歸豈無樽酒)
(可以丨丨釋皎然送閻侍御歸臺詩丨丨飛旌駐離亭草色間)開餞(于邵送李員外入朝序北驛丨丨中軍宴私滿院香風雜)
(花潛送廣庭張樂妙音交作)攀餞(李頻送鄂渚韋尚書赴鎮詩誰知舊僚属丨丨淚仍流)榮餞(釋皎然送陸中丞詩)
(藩牧今丨丨詩流此盛文)禮餞(劉從益别歲詩鄰翁慣丨丨買酒烹鮮肥)西餞(吴澄八駿圖詩鳳池雲合暗中州蹂盡東)
(賓丨丨日)車餞(高啟送高䴡使詩丨丨都亭曉帆開島嶼晴)
杯水餞(隋書趙軌傳為齊州别駕徵入朝父老相送者各揮涕曰别駕在官水火不與百姓交是以不敢以壺酒相送公清)
(若水請酌一丨丨奉丨軌受而飲之)疏廣餞(顧野王長安道東門丨丨丨北闕董賢家)青門餞(唐眀皇詩獨有丨丨)
(丨羣寮悵别深)壺觴餞(蘇頲詩中作丨丨丨回添道路悲)萬乘餞(劉憲詩光輝丨丨丨威武二庭宣)諸侯
餞(杜甫詩舟楫丨丨丨車輿使者歸)徵樂餞(李端歸山别友人詩煩君丨丨丨未免憶山愁)西門餞(王安石韓)
(持國從富并州辟詩親交丨丨丨百馬驕雜遝)
踐(慈演切蹋丨)
韻藻徒踐(漢書五行志或被髮丨丨注謂徒跣也)踵踐(漢書項籍傳餘騎相丨丨爭項王)足踐(隋書盧思)
(道傳耳聽惡來之讒丨丨龍逢之血劉向文耳聞之不如目見之目見之不如丨丨之劉潛北使還與永豐侯書丨丨寒地身犯朔)
(風夏竦謝直集賢院表閱上帝之册府目眩星辰登道家之蓬山丨丨雲氣雲笈七籖丨丨華盖手排九元)累踐(杜甫詩文)
(章日自負吏禄亦丨丨)勾踐(左傳王拜稽首與之一簞珠使問趙孟曰丨丨將生憂寡人寡人死之不得矣李白詩越王丨)
(丨破吳歸義士還鄉盡錦衣又孟子孟子謂宋丨丨曰子好遊乎吾語子遊又史記刺客傳荆軻遊于邯鄲魯丨丨與荆軻博爭道)
(魯丨丨怒而叱之李白詩因聲魯丨丨爭博勿相欺)
增履踐(易履虎尾疏六三以隂柔丨丨九二之剛履危者也猶如履虎尾為危之甚白虎通禮之為言履也可丨丨而行五)
(燈會元杭州智覺禪師僧問雪竇一徑如何丨丨師曰步步寒華結言言徹底冰)有踐(詩東門之栗丨丨家室又籩豆丨丨)
(釃酒有衍注踐行列也)蹂踐(詩九月築場圃疏種𣗳菜果則謂之圃丨丨禾稼則謂之場蜀志趙雲傳注曹公軍追圍雲疑)
(有伏兵引去雲擂鼓震天惟以戎弩於後射之公軍驚駭自相丨丨死者甚衆五代史李襲吉傳毒手尊拳交相於暮夜金戈鐵馬)
(丨丨於明時金史世宗紀大定八年七月己卯次三乂口上諭點檢司曰沿路禾稼甚佳其扈從人少有丨丨則當汝罪揚雄長楊)
(賦丨丨芻蕘誇詡衆庶揭傒斯詩勖哉籌策良無使空丨丨)必踐(禮記疑而筮之則弗非也日而行事則丨丨之蘇頲授慕)
(容珣侍御史制直繩丨丨廷奏姦人凛然生風不避當道)身踐(禮記君子遠庖厨凡有血氣之𩔖弗丨丨也曹詵士祭判雖庖)
(厨可遠丨丨則誠爽至仁而蠲潔在躬親割乃允孚主敬)朝踐(周禮春官司尊彛其丨丨用兩獻尊其再獻用兩象尊)往
踐(左傳王饗管仲曰余嘉乃勲應乃懿德謂督不忘丨丨乃職元載故相國杜鴻漸神道碑今上即位以公先帝大臣明於治亂)
(漢庭儒雅習於制度丨丨常伯登於相府)深踐(漢書司馬遷傳李陵提步卒不滿五千丨丨戎馬之地)騰踐(後漢書光)
(武帝紀莾兵大潰走者相丨丨奔殪百餘里間)陵踐(後漢書章帝紀要荒四裔沙漠之北葱嶺之西冒耏之𩔖跋涉懸度丨丨)
(阻絶駿奔郊畤咸來助祭傅若金飛雪篇衆穢交丨丨幽光自娛悦)升踐(後漢書章帝紀今將禮常山遂徂北土歴魏郡經平)
(原丨丨隄防詢訪耆老)不踐(晉書眀帝紀論覆車丨丨貽厥孫謀宋史徐積傳積以父名石終身不用石器行遇石則避而)
(丨丨江淹與交友論隐書但願拾薇藿誦詩書樂天理性斂骨折步丨丨過失之地耳司馬退之洗心詩丨丨名利道始覺塵土腥)
(陳樵臨花亭詩杜宇有言終丨丨綠魚新種已生苖)應踐(晉書阮种傳朕丨丨洪運統位七載於今矣惟德弗嗣不眀於政宵)
(興惕厲未燭厥猷)光踐(晉書馮跋載記萬泥乳陳叛跋遣馮宏討之宏使諭之曰昔者羣公以天命所鍾人望攸係推逼主)
(上丨丨寳位裂土疏爵當與兄弟共之)冥踐(晉書列女傳論斯皆丨丨義途匪因教至)侵踐(北史隋煬帝紀其自古以)
(來賢人君子墳壟之處不得丨丨)游踐(北史竇熾傳除原州刺史州城北有泉水熾屢經丨丨嘗與僚吏宴於泉側因酌水)
(自飲曰吾在此州惟當飲水而已徐陵書昔緣王事丨丨貴鄉蕭綸隐居陶君碑杖策孤征丨丨山嶽唐太宗感舊賦覽綺紈之丨)
(丨觀疇昔而依然虞世南奉和長夀宫詩眷言昔丨丨回駕且淹留)實踐(宋史理宗紀朕惟孔子之道我朝周惇頤張載程顥)
(程頤真見丨丨深探聖域)更踐(宋史曾公亮傳公亮眀練文法丨丨久習知朝廷臺閣典憲李華含元殿賦又有銀璫珥貂寺)
(人巷伯奉宣出納之令丨丨宫中之役柳宗元崔中丞乞朝覲狀中外之臣出入丨丨吕公著定州謝上表夤緣寵渥丨丨清華)
真踐(宋史徐僑傳僑嘗言比年朱熹之書滿天下求其專精篤實能得其所言者盖鮮故其學一以丨丨實履為尚)損踐
(元史世祖紀禁野狐嶺行營民毋入南北口縱畜牧丨丨桑稼)踏踐(元史順帝紀至正十二年中書省臣言河南陕西諸路令)
(總兵官禁止屯駐軍馬毋得丨丨以致農事廢弛從之)乘踐(拾遺記獻帝伏皇后聰惠仁眀及乘輿為李催所敗至河無舟)
(楫后乃負帝以濟河河流迅急惟覺脚下如有丨丨則神物之助焉)馬踐(博雅丨丨䘁蛆也)蕪踐(宋孝武帝文嗟璧臺)
(之丨丨)跡踐(謝靈運山居賦暨其窈窕幽深寂寞虚遠事與情乖理與形反既耳目之靡端豈足丨之所丨梁肅祭李員外)
(文名彰右掖丨丨南宫)望踐(謝莊舞馬賦國稱梁岱佇蹕史言壇場丨丨)登踐(謝惠連詩高臺驟丨丨沈佺期詩丨)
(丨桂陽郭王向自山巾泛湖歸詩丨丨窮幽深下山日已晚)重踐(謝朓詩寳歷載暉瑶光丨丨)窺踐(梁簡文帝詩儀)
(表咸推挹墻仞難丨丨高適詩苔逕試丨丨)行踐(梁簡文帝謝賚納袈裟啟臣卧疾累旬未堪丨丨不獲即被新染陪侍寳)
(坊)東踐(江淹齊太祖高皇帝誄傍建春而南蹕徑宜陽而丨丨)妄踐(沈約君子行囂途或丨丨黨義勿輕持)降
踐(沈約佛記序白毫所照遍刹土於恒沙七步丨丨壅龍堆而攸被)闇踐(沈約佛記序未有不知厥路莫辨伊人膠目丨)
(丨自與理合)蹈踐(魏收為東魏檄梁文兵車之所轥轢劍騎之所丨丨陸游詩友讐同一波平地肆丨丨)榮踐(陳子)
(昂梓州司馬楊君碑遊鳳凰之池觀蓬莱之府是天下之丨丨也)高踐(王勃益州夫子廟碑自朱絲就列光膺今宰之榮墨)
(綬馳芬丨丨郎官之右)勝踐(楊炯羣官尋楊隐居詩序極人生之丨丨得林野之竒趣于邵送賈中久之㐮陽序累卜丨丨)
(屢&KR0829;醉心王安石詩&KR1210;懷起東山丨丨比稠疊朱子歸宗寺詩憐我乖丨丨裂牋寄真詮陳傅良次沈儉夫求花木韻朋來盡名流)
(燕坐皆丨丨)冒踐(李嶠為定王譲官封表方就散秩之輩幸沾朝請之流寕可以丨丨槐廷更增茅土)越踐(張說譲平)
(章事表蒙時寵榮丨丨臺閣)七踐(張說譲右丞相表五入西掖丨丨南宫)佩踐(張說唐故涼州長史元君石柱銘序)
(有子懷貞斧藻詩禮丨丨義方承家有馥芝蘭如也)久踐(張九齡徐堅碑公丨丨朝廷累登省閣舊章必練即事無疑僧圓至)
(詩疾進氣雖銳丨丨途乃熟)攀踐(張九齡詩昔年亟丨丨征馬復來過孟浩然詩紛吾感耆舊結攬事丨丨)躬踐(李勃)
(上封事表教化浹洽丨丨理平)六踐(元載故定襄王郭英又碑丨丨柏臺南憲是張)歷踐(元稹授羅譲工部員外郎制甲)
(乙亟登班資丨丨員峴大匠拜將改廳判京兆地靈韋氏之繼為丞相姑臧人物張家之丨丨武威戴良詩明𤼵有佳趣勝處將丨)
(丨)超踐(劉禹錫代杜司徒謝平章事表臣伏蒙奬拔丨丨鈞衡慮玷大猷昧死陳讓)飛踐(符載從樊漢南為鹿門孟)
(處士求修墓牋常恐旦夕丨丨廊廟纏綿深旨鬱䊸不寫則處士之風流精爽沈翳厚地矣)試踐(趙良器履賦佳人運思女)
(工妙選爰斯功之始畢出閑庭之丨丨)棲踐(皮日休足箴鳳凰乃禽不棲凡木騶虞乃獸不踐生物惟爾丨丨保兹無忽)
兵踐(張蠙長安春望詩故國别來桑柘盡十年丨丨海西涯)跐踐(劉子翬諭俗詩初如卯殼微丨丨悉糜碎)同踐
(趙師秀哀山民詩仙家桃最紅丨丨天台約)遭踐(趙文團扇歌私衣必見汚葛屨必丨丨)畏踐(高啟秋懷詩問途欲)
(晨征丨丨霜露冷)
不可踐(易困于石據于蒺藜注蒺藜之草有刺而丨丨丨也)妖夢踐(左傳秦伯曰寡人之從君而西也亦晉之丨丨)
(是丨豈敢以至)商郊踐(唐書樂志天步昔將開丨丨初欲丨)飛鳥踐(宋史五行志建炎三年高宗在楊州二月辛亥)
(早朝有禽翠羽飛鳴行殿三匝一再止於宰臣汪伯彦朝冠冠尊服丨丨丨之不祥翠羽又青祥也)芻狗踐(莊子夫丨丨之)
(未陳也盛以箧衍巾以文繡尸祝齋戒以將之及其已陳也行者丨其首脊蘇者取而㸑之而已孫覿詩驅除竹馬棄狼籍丨丨丨)
覆車踐(潘尼乘輿箴不遵王路而丨丨是丨)春臺踐(盧思道盧記室誄丨丨共丨秋水偕臨)雲&KR0676;踐(張說)
(詩苟忘風波累俱會丨丨丨)華隂踐(張九齡詩東極丨丨丨西彌嶓冡連)三台踐(張九齡詩宿昔丨丨丨榮華駟)
(馬歸)三階踐(崔湜野燎賦丨丨式丨六柄初持方望會於朝論亦謀明乎帝思)牛羊踐(劉長卿登吳城歌丨丨丨)
(兮牧豎歌野無人兮秋草綠)丹梯踐(金厚載都盧尋撞賦若丨丨之已丨𩔖遷喬之可上)
眄(彌殄切斜視又霰韻)
韻藻增睇眄(禮記毋滛視注滛視丨丨也疏目當直瞻視不得流動邪眄也阮籍詠懷詩黑髮𤼵朱顔丨丨有光華王)
(勃文窮丨丨於中天極娱游於暇日)邪眄(見上)矘眄(後漢書梁冀傳冀為人鳶肩豺目洞精丨丨注矘音它蕩反目精直)
(視也)轉眄(後漢書盧植傳少事馬融融外戚豪家多列女倡歌舞於其前植侍講積年未嘗丨丨)慈眄(晉書石勒載記)
(勒奉戴眀公如天地父母眀公當察勒微心丨丨如子也)殊眄(南史王儉傳儉請間言於帝曰以公今日地位欲北面居人臣)
(可乎帝正色裁之儉因又曰儉蒙公丨丨所以吐所難吐何賜拒之深隋蕭皇后述志賦叨不世之丨丨謬非才而奉職)意眄
(南史陸厥傳時有會稽虞炎以文學與沈約俱為文惠太子所遇丨丨殊常)恩眄(北史魏宗室元暉傳凡在禁中要密之事)
(暉别奉旨藏之於櫃惟暉入乃開其餘侍中黃門莫有知者侍中盧昶亦蒙丨丨故時人號曰餓彪將軍饑鷹侍中又虞綽傳與虞)
(世南庾自直蔡允恭等四人常直禁中以文翰待詔丨丨隆洽謝莊與江夏王義恭牋丨丨弘深粗照誠懇吴均詩生死報君恩誰)
(能孤丨丨)識眄(北史李訢傅為中書學生太武幸中書學見而異之指謂從者曰此小免終效用於朕之子孫因丨丨之)步
眄(北史張彛傳彝少而豪放出入殿庭丨丨高上無所顧忌)遊眄(曹植盤石篇南極蒼梧野丨丨窮九江謝偃聽歌賦登龍)
(閤而騁目臨曲池而丨丨)顧眄(阮德如詩丨丨懷惆悵言思我友生)流眄(阮籍詩丨丨顧我旁陶潛閒情賦瞬美目以丨)
(丨含言笑而不分沈約歌如嬌如怨狀不同含笑丨丨滿堂中陳後主歌年時二七猶未笄轉顧丨丨鬟鬢低)上眄(傅休奕詩)
(丨丨增崖下臨青池)佇眄(陸機詩丨丨要遐景傾耳玩餘聲)攄眄(陸機七徵撫六轡而高游瞰八宇以丨丨)高眄
(左思詩丨丨邈四海豪右何足陳)長眄(湛方生詩落帆修江渚悠悠極丨丨)仰眄(孫綽徐君墓頌序徘徊墟壠丨丨松)
(林)藐眄(顔延之詩丨丨覯青崖)英眄(謝朓詩江海既無波俯仰流丨丨)鸞眄(梁簡文帝馬寳頌序丨丨善鳴)
(龍儀美稱)奬眄(梁元帝詩副君垂丨丨仁慈穆且敦)隆眄(梁元帝吴平光侯墓誌銘副軍早垂丨丨憫其石火)驩眄
(沈約樂府所惜改丨丨豈恨逐征蓬)悠眄(沈約詩平臯騁丨丨)趨眄(王僧孺徐府君集序姿儀端潤丨丨淹華)渥眄
(庾肩吾答武陵王賚絹啟天人丨丨增餘論之榮江漢安流無沿洄之阻)休眄(徐彦伯詩一朝奉丨丨從容厠羣英)輝眄
(宋之問祭梁宣王文早承丨丨夙忝娱遊)瞪眄(李白眀堂賦人物禽獸竒形異模勢若飛動丨丨睢盱)眷眄(柳宗元祭)
(楊凝文優游多暇丨丨逾深)怡眄(孟郊詩丨丨無極已終夜復待旦)微眄(李德裕畫桐華鳳扇賦雀伺蟬而輕騖女)
(乘鸞而丨丨羅虬詩斜凭闌干醉態新斂眸丨丨不勝春)驚眄(邢紹宗握槊賦或撫䏶而丨丨或聳身而助速)眄眄(鮑溶)
(湘妃列女操目丨丨兮意蹉跎魂騰騰兮驚秋波)俛眄(秦觀詩丨丨區中人飛埃集毛鋒)
西北眄(古豔歌行夫婿從門來斜柯丨丨丨歐陽修詞河鼔無言丨丨丨香蛾有恨東風遠)賢君眄(江淹詩珪組丨)
(丨丨青紫眀主恩)天人眄(紫微夫人詩齊此丨丨丨協彼晨景飛)
喘(昌兖切丨息說文疾息也)
韻藻牛喘(漢書丙吉傳丙吉為相出逢死傷不問逢人逐牛丨丨吐舌使騎吏問逐牛行幾里矣或以譏吉吉曰三公典)
(調和隂陽職所當憂包佶詩鳳巢方得地丨丨最關心韓愈納凉聫句龍沈劇煑鱗丨丨甚焚角康廷芝京令問喘牛判材非玉鉉)
(顧丨丨而多懷任綰銅章覩人亡而不問元稹詩夜伴吴丨丨春驚朔雁回貢奎通州道中詩平岡日出車丨丨古道塵飛驛騎回)
餘喘(隋書劉炫傳自為贊曰殆及丨丨薄言胸臆貽及行邁傳示州里韋充郊特牲賦羈縻忽至初無悚於肇牽觳觫方來終)
(有悲於丨丨杜甫詩長安米萬錢彫喪盡丨丨蘇舜欽悲二子聫句丨丨尚能鼔老憤知己結)龜喘(白居易詩夜後不聞丨丨)
(息秋來唯長鶴精神蘇軾詩當年清隐老鶴瘦丨不丨)號喘(蘇軾詩風雷生謦欬萬籟自丨丨)一喘(蘇軾詩我老安)
(能為萬劫付丨丨)
見月喘(世說滿奮畏風在晉武帝坐北忩作琉璃忩屛實密似疎奮有難色帝笑問之奮答曰臣猶吳牛丨丨而丨)睡
無喘(定命錄李嶠丨丨丨息鼻氣絶息自耳出是龜息也必大貴夀)僕夫喘(岳岱詩忍見丨丨丨)
增匈喘(漢書王褒傳庸人之御駑馬亦傷吻敝策而不進於行丨丨膚汗人極馬倦)譴喘(方言丨丨轉也注丨丨猶)
(宛轉也)懼喘(沈約謝司徒賜北蘇啟停鑣丨丨既弘道於世務方駕四衢又興言於俗表)窮喘(沈炯為王僧辯書本)
(以庸懦加復丨丨李嶠為太平公主請住山陵表使烏鳥微志獲與耘禽致哀犬馬孤誠得從耕象申慕則丨丨無恨餘生知幸)
假喘(張說譲起復除黃門侍郎表丨丨殘生悲懼轉集)荒喘(張說譲起復表丨丨窮情再黷旒扆)咳喘(柳宗元宥)
(蝮蛇文家有童善執蛇晨持一蛇來謁曰是謂蝮蛇犯於人死不治又善伺人聞人丨丨步驟輒不勝其毒捷取巧噬肆其害)喉
喘(柳宗元乞巧文王侯之門狂吠狴犴臣到百步丨丨顛汗)潛喘(韓愈陸渾山火詩斥棄輿馬背厥孫縮身丨丨拳肩跟)
喘喘(韓愈荅竇秀才書今又以罪黜於朝廷遠宰蠻縣愁憂無聊瘴癘侵加丨丨焉無以冀朝夕王琢大熱詩霞烟灼灼燥昏)
(曉鳥獸丨丨茫西東)不喘(白居易小童薛陽陶吹觱篥歌山頭水底何悄悄猿鳥丨丨魚龍驚)嬌喘(李商隐詩怨魂迷恐)
(斷丨丨細疑沉)惕喘(樊衡破契丹露布其餘孱幼匿車丨丨窮帳烈火既焚與烟俱銷者不可勝數)微喘(李朝隐譲揚州)
(長史起復第三表知臣無他直以衰病惜臣丨丨使延晷刻柳貫度淡竹嶺夜宿山家詩已驚汗裌泫餘滋更擬班荆息丨丨)汗
喘(韓琦苦熱詩蛟龍竄潭穴丨丨不敢雨蘇軾紫團參寄王定國詩灰心寕復然丨丨久已静周霆震李潯陽死節歌紛紛賣䧏)
(與棄甲仰視丨丨呀長吁)大喘(歐陽修六一居士傳客笑曰子欲逃名者乎而屢易其號此莊生所誚畏影而走乎日中者也)
(今將見子疾走丨丨渴死而名不得逃也)卧喘(孔平仲大風𤼵長蘆詩及兹益憒亂丨丨氣吸吸)憊喘(孔平仲越州飛)
(來山詩悲號與丨丨&KR0904;汗成流川)妄喘(蘇軾詩老牛疲耕作見月亦丨丨)肺喘(蘇軾次子由病酒肺疾𤼵詩憶子少)
(年時丨丨疲坐卧)呀喘(蘇軾真興寺閣詩登者尚丨丨作者何以勝)熱喘(唐庚晝寝效魯直詩雨餘丨丨殊喊呀坐)
(翻故紙腰足麻)人喘(徐積大河詩或水如雷聲或埽如丨丨)地喘(僧惠洪詩細看𤼵豪放川犇驚丨丨)疲喘(僧惠)
(洪詩出門無所詣地坐息丨丨)息喘(戴良登堯峰詩丨丨倚茂松躋勝犯零露)殘喘(郝經雲夢詩何時結茅屋老吟寄丨)
(丨宋无老牛詩草繩穿鼻繫柴扉丨丨無人問是非)
不容喘(唐書段秀實傳源休教朱泚偽迎天子遣將韓旻領銳師三千疾馳奉天秀實以為宗社之危丨丨丨乃遣人諭大)
(吏岐靈岳竊取姚令言印不獲乃倒用司農印追其兵旻至駱驛得符還宋祁文翁祠堂碑先帝時巨猾再作亂弄庫兵爭劍閣是)
(時蜀豪英無一汚賊者羣頑愁窘丨丨丨而滅非人好忠家知孝使然耶)士飽喘(蘇舜欽慶州敗詩馬肥甲重丨丨丨雖有)
(弓劍何所施)獰獸喘(鄒浩秋繩詩勁鳥倦戢翼丨丨丨吐舌)
蘚(息淺切苔丨)
韻藻員蘚(古今注苔或紫或青一名丨丨一名綠錢一名綠蘚)綠蘚(見上梁元帝詠細草詩依階疑丨丨傍渚若青)
(苔李賀詩石根緣丨丨蘆筍抽丹漬陸游詩丨丨封茶樹清霜折樹花)山蘚(陸龜蒙山僧詩丨丨幾重生草履澗泉長自滿)
(銅缾)
衣生蘚(杜甫詩夜字照爇薪垢丨丨碧丨)
增宣蘚(述異記苔謂之澤葵又名重錢亦呼為丨丨)苔蘚(廣志空室無人行則生丨丨謝朓游山詩荒澳被葴莎崩)
(壁帶丨丨沈佺期詩乳竇何淋漓丨丨更彩錯宋之問詩風泉度絲管丨丨鋪茵席徐彦伯婕妤怨窗暗網羅白階秋丨丨蒼杜甫)
(詩丨丨山門古丹青野殿空岑參秋夕詩雨滋丨丨侵階綠秋颯梧桐覆井黃劉禹錫太湖石詩煙波含宿潤丨丨助新青)瓦
蘚(本草屋遊一名丨丨)水蘚(本草萍一名水花一名丨丨)桑蘚(本草桑花一名丨丨)駁蘚(何遜詩隂岸生丨丨)
(伏水拂澄沙)寒蘚(劉孝威詩石岸生丨丨沈根漬水苔)金蘚(劉孝威雀乳空城中樂府轆轤絲綆絶桔橰丨丨稠)翠
蘚(王勃龍懷寺碑頳苔丨丨具不盡之靈衣石乳瓊漿入無生之妙饌楊億留題黃山院詩昔年曾此題名處素壁欹斜丨丨重)
紅蘚(盧照鄰詩舊石開丨丨新荷覆綠池蘇頲詩拂筵丨丨上開幔綠條間錢起過隐者詩磻石老丨丨徵君卧幾年)春
蘚(盧照鄰詩丨丨緣&KR1104;上寒光入溜平錢起詩古樹生丨丨新荷卷落花鄭谷華山詩野花明澗路丨丨澁松圍)蒼蘚(蘇頲)
(詩卧石鋪丨丨行塍覆綠條李白送劉長史詩寳鏡匣丨丨丹經埋素塵温庭筠詩釣石封丨丨芳蹊豔絳跗李山甫詩丨丨槎根)
(匝碧煙水面生徐鉉詩丨丨滿庭行徑小高梧臨檻雨聲多)墻蘚(盧綸苦雨詩遶池丨丨合擁溜瓦松齊)帖蘚(顧况)
(苔蘚山歌野人夜夢江南山江南山深松桂閒野人覺後長歎息丨丨黏苔作山色)磴蘚(韓愈詩丨丨澾拳跼梯飈颭伶俜)
剔蘚(韓愈石鼓歌剜苔丨丨露節角安置妥帖平不頗)玉蘚(孟郊題韋少保藏書洞詩仙華凝四時丨丨生數峯)碧
蘚(權德輿建昌丞崔君墓誌疏清流蔭丨丨樹藝偃仰有終焉之志李商隐聖女祠詩白石&KR1104;扉丨丨滋上清淪謫得歸遲邵子)
(秋夜詩丨丨墜丹果清香生白蓮)塵蘚(白居易詩壁上題詩丨丨生)野蘚(朱慶餘詩澗松生便黑丨丨看多紅)木
蘚(李賀詩丨丨青桐老石泉水聲𤼵)荒蘚(張祜孤山寺詩斷橋丨丨澁空院落花深)紫蘚(樊晦階賦陳后長信獨遭)
(棄捐塵駮丨丨庭鋪綠錢舒頔古松詩蒼皮絡丨丨翠色搖青冥)被蘚(鄭惟忠古石賦既藏瑕而丨丨又抱穴以侵苔)嫩
蘚(姚合詩閑花長在戸丨丨乍緣墀)積蘚(姚合雨中詩石信浮漚重泥從丨丨埋)岸蘚(杜牧詩丨丨生紅藥&KR1104;泉)
(漲碧塘)石蘚(李商隐詩荻花村裏魚標在丨丨庭中鹿跡微文同詩丨丨黏簡冊松風墮衣巾)青蘚(姚鵠詩伴僧丨)
(丨榻對雨白雲窗項斯山友贈蘚冠詩塵汙出華髮慚君丨丨冠徐鉉詩積雨暗封丨丨徑好風輕透白綀衣)躡蘚(姚鵠題終)
(南山隐者居詩開門絶壑旁丨丨過危梁)秋蘚(劉滄題巫山廟詩嬋娟似恨襄王夢猿呌斷岩丨丨稀蘇轍怪石詩累石作臺)
(丨丨上鑿汧通水細渠清)隂蘚(皮日休詩日乾丨丨厚堪剥藤把欹松牢似繩)夏蘚(皮日休詩筆硯秋光洗衣巾丨丨霑)
乳蘚(皮日休三宿神景宫詩忩&KR0905;帶丨丨壁縫含雲蕤)赤蘚(李山甫詩旱池生丨丨古木架青蘿)黏蘚(李洞宿天)
(柱寺詩卧語身丨丨行禪頂拂松)黑蘚(曹松砌下泉詩耗痕延丨丨淨罅吐微澌)變蘚(曹松穿井詩旁痕終丨丨圓影)
(即澄星)古蘚(李咸用石版詩丨丨小青錢塵中看野色)淨蘚(鄭巢詩泉痕生丨丨燒力落寒花)雨蘚(鄭谷七祖)
(院小山詩小巧功成丨丨斑倪瓚詩丨丨鹿迒遍霜梧鸞影寒)潄蘚(鄭谷山泉詩一脈清泠何所之縈莎丨丨入僧池)疊
蘚(鄭谷秘閣伴直詩淺井寒蕪入㢠廻廊丨丨侵)砌蘚(李中咏竹詩蔭來丨丨經疎雨引下溪禽帶夕陽)踏蘚(韋莊)
(詩丨丨青黏屐攀蘿綠映衫)重蘚(吴融寄僧詩錫倚山根丨丨破棋敲石面碎雲生)壁蘚(徐夤南寺詩丨丨昏題記)
(忩螢散薜蘿)幽蘚(徐鉉新居詩當戶小山如舊識上墻丨丨最相宜)頑蘚(孔武仲蕃刀詩護之太過却銹澀丨丨鬱)
(結纏蒼虯)老蘚(孔武仲惜竹詩丨丨墻隂夕照間何人折我翠琅玕韓維詩平鋪丨丨柔可坐誰藉綠罽遺不拈)剝蘚
(韓維游高陽山詩援蘿下幽澗丨丨題蒼石陸游詩介亭臺畔排衙石丨丨剜苔覓舊題)蟲蘚(梅甲再遊梅龍詩百年樹死丨)
(丨暗鱗甲漠漠僵橫霓)破蘚(楊萬里疎竹詩夢入故園數新笋籬邊丨丨幾莖橫)啄蘚(林景熙詩神鴉饑丨丨宰木蠧)
(藏雲)海蘚(謝翺故宅詩破壁濕丨丨水邊日氣蒸)藤蘚(戴表元桃花寺石臺詩臺前丨丨碧交加臺下清流直又斜)
枯蘚(陳孚石假山詩尚想吳震澤巨斧&KR1263;嶙峋東南赤子脂已逐丨丨盡)濕蘚(歐陽原功古木圖詩恍驚丨丨黏怪石慣)
(見倒根生斷岸)分蘚(范梈詩粉壁舊題丨丨讀瓦罌新酒接花篘)拂蘚(周權詩丨丨憩幽磴松花點衣巾)著蘚
(舒頔詩枯槎丨丨半身碧老石迸土千螺青)屐蘚(任士林送許君實同知之任鄉邦詩南郡碑錢遠東山丨丨圓)斷蘚
(高啟錢武肅王鐵劵歌行人曾過表忠觀風雨丨丨埋殘碑)碑蘚(高啟韓蘄王墓詩劍花埋虎氣丨丨剝螭頭)
斕斑蘚(杜牧朱坡詩蝸壁丨丨丨銀筵荳蔲泥)香徑蘚(章碣對月詩公子踏開丨丨丨美人吹滅畫堂燈又李中)
(詩步月怕傷三徑蘚取琴因拂一床塵僧行端送方上人詩徑蘚黏輕策江華拂淨巾)竹間蘚(李中詩迎僧常踏丨丨丨)
(爱月獨登溪上樓)水成蘚(曹鄴游平流園詩入竹藤似蛇侵墻丨丨丨)經月蘚(韓偓詩雨墻丨丨丨山菊向陽)
(花)一床蘚(伍喬何眀府見訪詩滿齋塵土丨丨丨多謝從容水飯廻)硯生蘚(高啟詩閉門孤客抱深愁久不題詩)
(丨丨丨)
輭(而兖切柔也俗作軟)
韻藻罷輭(漢書賈誼傳坐丨丨不勝任者不曰丨丨曰下官不職罷一作疲金史布薩安貞傳興定元年十月詔安貞曰)
(防河卒多老幼丨丨不勝執役之人其令速易之梅堯臣詩歐陽稱壯齡丨丨屢顛踣)輕輭(淨住子春秋改節氣候清爽復)
(湏丨丨服御高駢詩畫舸搖煙水滿塘柳絲丨丨小桃香晏殊詞東風丨丨弄簾幃)舌輭(談苑常摐張口示老子曰丨存乎曰)
(存豈非以其丨耶齒亡乎曰亡豈非以其剛耶摐曰天下事盡矣王令謝李常伯詩讀久口益饞丨丨涎流垂)風輭(戴叔倫詩)
(丨丨扁舟稳行依綠水堤白居易詩丨丨雲不動温庭筠詩煙香丨丨人參蘂曹唐詩竹葉水繁更漏短桐花丨丨管絃清孔武仲)
(過洞庭詩波平自喜看書稳丨丨翻愁出險遲黃庭堅詩尋芳馬上東丨丨劉秉忠詩六宫簾捲東丨丨)潤輭(竇臮述書賦必)
(也易背以時受采無欺敏洽和之妙道得丨丨之成規注用麵調適候隂以成)香輭(白居易烹葵詩貧厨何所有炊稲烹秋葵)
(紅粒丨復丨綠英滑且肥蘇軾詩但知撲撲睛丨丨誰見森森曉態妍秦觀詞雨後寒輕風前丨丨春在梨花)清輭(蘇軾詩禪)
(老語丨丨辛棄疾送祐之弟詞小忩風雨從今便憶中夜笑談丨丨僧惠洪蔡州道中詩飲食甘酸雜淮甸語音丨丨近京畿)阿
輭(白居易詩小序微之到通州日見塵壁間有數行字讀之其落句云渌水紅蓮一朵開千花百草無顔色乃僕十五年前贈長)
(安妓丨丨絶句又詩偶助笑歌嘲丨丨可知傳誦到通州)
紅玉輭(施肩吾夜讌曲被即嗔罰屠蘇盞酒入四肢丨丨丨)金鉤輭(杜甫詩初春草屈丨丨丨)
增柔輭(詩隰桑有阿疏言桑葉茂盛而丨丨則其色純黑南史姚察傳初察欲讀一藏經竝已究竟將終曾無痛惱但西向)
(正坐念云一切空寂其後身體丨丨顔色如恒拾遺記莎羅草細大如髮一莖百尋丨丨香滑羣仙以為龍鵠之轡柳宗元陽城遺)
(爱碣昔公之來仁風扇揚暴慠革面丨丨有立元稹詩丨丨依身看珮帶朱灣聽轉法華經歌前心後心皆此心梵音妙音丨丨音)
羸輭(潛夫論必使老小丨丨居其中央)甘輭(拾遺記日南之南有淫泉之浦或言此水丨丨男女飲之則淫其水激石)
(之聲似人之歌笑聞者令人淫動故俗謂之淫泉)細輭(拾遺記有草名濡奸丨丨可縈海人織以為席薦隋煬帝設齋疏色)
(香丨丨徧滿十方白居易醉言贈蕭殷二協律吳綿丨丨桂布密柔如狐腋白如雪)角輭(水經注安定縣江中有潛牛形似水)
(牛上岸闘丨丨還入江水角堅復出)骨輭(水經注民至秋闌斷水口得魚大者長四五尺丨丨肉美異于餘魚李邴詞花丨欹)
(斜終帶丨)芳輭(徐陵碑加以五鹽具足七莱丨丨)石輭(庾信仙山詩丨丨如香飯鉛銷似&KR0836;銀)氣輭(李爽芳樹)
(樂府丨丨風來易枝繁度鳥遲)草輭(王維詩青苔石上淨細丨松下丨孔平仲詩豆肥丨丨馬亦便徐積管春風詩東風日夜)
(來人間到時先催丨根丨陸游春遊詩春風堤上草萋萋丨丨沙平護馬蹄)沙輭(韓愈鳴雁詩江南水闊朝雲多草平丨丨)
(無網羅白居易詩丨丨絮霏霏)熟輭(韓愈王評事墓誌銘既志得皆樂丨丨媚耳目者)宛輭(柳宗元乞巧文文詞丨丨)
(步武輕便)溫輭(元稹詩木棉丨丨當綿衣)柳輭(元稹詩丨丨腰支嬾白居易詩青門丨枝丨無力歐陽修詞畫閣歸來春)
(又晚燕子䨇飛丨丨桃花淺)腕輭(元稹樂府有鳥有鳥名鷂雛鈴子眼睛蒼錦襦貴人丨丨憐易臂奮肘一揮前後呼白居)
(易詩丨丨撥頭輕)批輭(元稹詩丨丨殿頭裠)低輭(白居易有水詩丨丨易攀玩佳人屢廻顧)婉輭(白居易詩丨丨)
(蟄鱗蘇杜牧詩好風初丨丨)足輭(白居易詩丨丨妨行便坐禪)綾輭(白居易詩丨丨綿勻溫復輕)地輭(白居)
(易詩馬驕欺丨丨)黃輭(白居易詩柳條丨丨欲春風張耒詩柳梢丨丨凍齊開)袖輭(白居易詩丨丨異文綾裾輕單)
(絲縠)線輭(白居易紅線毯歌綵絲茸茸香拂拂丨丨花虚不勝物)褥輭(白居易詩裘新青兔褐丨丨白猿皮)腰輭
(温庭筠詩凝丨倚風丨黃清老柳絮風詩醉臉欲吹新燕弱舞丨初丨落花輕)莎輭(鄭谷詩丨丨連池綠柿繁和葉紅)齒
輭(韓偓詩手香紅橘嫩丨丨越梅酸楊萬里詩老夫官滿梅應&KR0836;丨丨猶禁半點酸)土輭(王禹偁詩芽新撑老葉丨丨迸)
(新根蘇軾詩春蔬黃丨丨)葉輭(晏殊詞丨丨香清無限好風頭日脚乾催老)口輭(王令詩世儒丨丨聲如蠅好于壯士)
(為忌憎)脚輭(徐積和張文潛晚春詩經春丨力丨但恐上山遲又蘇軾詩耐寒努力歸不遠兩丨凍硬公湏丨高啟詩剰喚)
(一杯供丨丨)嬌輭(蘇軾詩吳音丨丨帶免癡趙師使枕屛詞困來無那玉肌小倚丨丨)紅輭(范成大詩京塵丨丨撲雕)
(鞍)飯輭(陸游詩蔬青丨丨枝梧老又眼眀身健殘年足丨丨茶甘是事輕)泥輭(楊萬里詩丨丨屨自愜風嫩面不知)
瓊輭(楊萬里題望韶亭詩曲江清徹碧丨丨海山孤尖翠屛展又題張以道上舍寒綠軒詩大官蒸羔壓花片宰夫胹蹯削丨)
(丨)花輭(蔣捷風蓮詞我愛荷花丨最丨錦拶雲挨朵朵嬌如顫)金輭(楊无咎上元詞正池館梅英粉淡柳枝丨丨蘭)
(芽香煖)
渥脂需(考工記鞄人欲其柔滑而丨丨之則丨注需人兗反同軟)木貴輭(傅休奕硯賦丨丨其能丨石美其潤堅)
腕頭輭(顧況李供奉彈箜篌歌手頭疾丨丨丨來來去去如風卷)閨情輭(元稹詩丨丨丨似綿)茵席輭(白居)
(易詩枕底丨丨丨)春浪輭(劉禹錫詩清淮丨丨丨)鮫綃輭(羅隐詩江南濕雨丨丨丨)紫茸輭(王建織錦)
(曲紅縷葳蕤丨丨丨蝶飛參差花宛轉)詩書輭(姚合送賈謨詩水氣丨丨丨嵐煙筆墨濃)紅稻輭(王禹偁送李著)
(作詩飯饋海陵丨丨丨鱠擎淮水白魚肥)青蔬輭(蘇轍詩饋食丨丨丨)腰肢輭(柳永贈妓詞英英妙舞丨丨丨毛滂)
(詞雲山沁綠殘眉淺垂楊睡起丨丨丨)香秔輭(陳造山居詩雞孫當歲稔竹毋值秋隂言配丨丨丨行湏綠影深)蒲
團輭(范成大午坐詩丨丨丨易煖困來百骸惰)炊粳輭(陸游病去詩玉粒丨丨丨香塵搗藥殘)鸎聲輭(劉因)
(詩青絲曾識丨丨丨)黑壤輭(郝經詩餘浸丨丨丨)山行輭(黃庚秋晚山行詩落葉丨丨丨)雲裘輭(王安中賜)
(衣襖詞青霜飛入蓬萊殿别進丨丨丨)金絲輭(趙長卿詞春到垂楊嫩黃染就丨丨丨張憲題院人畫小景詩風輕楊柳)
(丨丨丨月淡梨花玉骨香)歌喉輭(趙長卿春半詞丨丨丨玉巵受勸一醉應相拚)細葛輭(謝逸詞隐几岸烏巾丨丨)
(含風丨)筍籜輭(李泂舞姬脱鞋吟翩翩白練半舒卷丨丨初抽弓樣丨)
萬年枝輭(歐陽修鵯鵊詞丨丨丨丨風露濕上下枝間聲轉急)蓮花杯輭(楊无咎白玉詞明月堂深丨丨丨丨)
(情重自斟瓊液)
御定佩文韵府卷四十六之三
