欽定四庫全書
御定佩文韻府卷五十二之五
上聲二十二養韻五
蕩(徒朗切大也又水名又姓又陽韻漾韻)
韻藻蕩蕩(書無偏無黨王道丨丨論語丨丨乎民無能名焉漢書郊祀志天門開詄丨丨潘岳滄海賦徒觀其壯也則湯)
(湯丨丨瀾漫形沉流沫千里懸水萬丈)板蕩(詩序丨凡伯刺厲王也丨召穆公傷周室大壞也厲王無道天下丨丨無綱紀)
(文章故作是詩後漢書楊震傳不念丨丨之作虺蜴之戒唐書蕭瑀傳疾風知勁草丨丨識誠臣)心蕩(左傳楚武王入告夫)
(人鄧曼曰余丨丨鄧曼嘆曰王禄盡矣盈而蕩天之道也劉勰新論神静而心和心和則形全神躁而丨丨心蕩則形傷李白惜餘)
(春賦春丨丨兮如波春愁亂兮如雪)盈蕩(見上劉孝綽詩可思不可見離念空丨丨)搖蕩(史記司馬相如傳隨風澹淡與)
(波丨丨後漢書鄧隲傳涼部叛羌丨丨西州朝廷憂之杜甫詩晚年高興盡丨丨菊花期柳宗元詩羈木最漂浮離旌倦丨丨王安)
(石詩朱雀航邊今有此可能丨丨武陵源)逋蕩(漢書丙吉傳吉馭吏耆酒數丨丨嘗從吉出醉歐丞相車上注丨亡也丨放也)
(謂亡其所供之職而游放也)掃蕩(晉書劉琨傳丨丨仇耻李白詩楚邦有壯士鄢郢翻丨丨)滌蕩(晉書成公綏傳心丨)
(丨而無累志離俗而飄然潘岳西征賦建陽昌隂北煥南平皆夷漫丨丨無其處而有其名陶宏景十賚文丨丨紛穢表裏雪霜李)
(白詩丨丨千古愁留連百壺飲)駘蕩(莊子惜乎惠施之才丨丨而不得逐萬物而不反是窮響以聲形與影競走也馬融長笛)
(賦安翔丨丨從容闡緩阮籍詩遥顧望天津丨丨樂我心謝朓七夕賦實研精之多暇聊餘日之丨丨又直中書省詩朋情以欝陶)
(春物方丨丨)莽蕩(班彪北征賦野蕭條以丨丨迥千里而無家)沈蕩(傅毅賦淵塞丨丨改恒常兮注丨醉放丨改常)
(性也)沃蕩(王屮頭陀寺碑南則大川浩汗雲霞之所丨丨)飄蕩(李白詩驚雲辭沙朔丨丨迷河洲杜甫詩他日訪江樓含)
(悽述丨丨)
增英蕩(周禮地官山國用虎節土國用人節澤國用龍節皆金也以丨丨輔之注蕩當為帑謂以函器盛此節或曰丨丨畫)
(函又樓鑰送張定叟鎮襄陽詩小出輙驚世𤼵譽自丨丨)震蕩(左傳楚師輕跳易丨丨也魏志武帝紀注懲曩日丨丨之艱託)
(建忠賢廢墜是為晉書羊祜傳巴漢竒兵出空虚一處傾壞則上下丨丨南史劉秀之傳劉弘宗受秀之節度丨丨&KR0648;隴謝朓詩勅)
(躬每跼蹐瞻恩惟丨丨杜甫詩朝野歡娛後乾坤丨丨中)坦蕩(論語君子丨丨蕩晉書阮籍傳其外丨丨而内淳至唐書李華)
(傳少曠達外若丨丨内謹重稽康詩寄胸懷于八方垂丨丨以永日沈約詩長吏體閒任丨丨無外求李頎送陳章甫詩陳侯立身)
(何丨丨虬鬚虎眉仍大顙)儻蕩(漢書史丹傳丹為人知足愷弟愛人貌若丨丨不備然心甚謹密尤信於上蘇軾送蔡冠卿詩)
(平時丨丨不驚俗臨事迂闊乃過我)佚蕩(漢書揚雄傳博覽無所不見為人簡易丨丨注丨丨緩也一作軼白玉蟾賦折旋俯)
(仰于周孔之間軒昂軼蕩于韓柳之外)清蕩(後漢書和帝紀詔曰賴祖宗之靈師克有捷役不再籍萬里丨丨晉書劉毅傳)
(皇威遐肅海内丨丨薛道衡高祖頌授鉞天人豁然丨丨蘇轍喜雪詩氛埃一丨丨疫癘解纏縳)淹蕩(後漢書安帝紀詔田)
(被丨丨者一切勿收田租)消蕩(後漢書桓帝紀詔曰幸頼股肱禦侮之助殘醜丨丨民和年稔)波蕩(後漢書公孫述傳方)
(今四海丨丨匹夫横議又董卓傳贊區服傾回人神丨丨晉書劉宏傳懲丨丨之弊養退讓之操劉琨勸進表齊人丨丨無所繫心)
(李白詩錦水東北流丨丨䨇鴛鴦又丨丨落星灣)平蕩(後漢書來歙傳歙上書曰公孫述以隴西天水為藩蔽故得延命假)
(息今二郡丨丨則述智計窮矣又梁統傳在朝廷數陳便宜以為法令既輕下姦不勝宜重刑罰以遵舊典上疏曰高祖受命誅暴)
(丨丨天下約令定律誠得其宜文帝率由無改舊章晉書桓宣傳祖逖方欲丨丨二宼每倚卿為援蘇軾出峽詩今朝脱重險楚水)
(渺丨丨)曠蕩(後漢書馬融傳坰場區宇恢昭丨丨唐書朱敬則傳下寬大之詔流丨丨之澤李白大鵬賦不丨丨而縦適何)
(拘攣而守常蘇軾詩蕭條初出郭丨丨實消憂黃庭堅詩人生要得意壯士多丨丨)洞蕩(後漢書馬融傳丨丨胸臆𤼵明耳目)
焚蕩(後漢書楊彪傳關中遭王莽變亂宫室丨丨唐書苖晉卿傳賊入上黨丨丨略盡而苖氏松檟獨無傷李白詩吳宫又丨)
(丨雛盡巢亦空蘇轍詩荆榛一丨丨雉兔皆驚矯)跌蕩(後漢書孔融傳與白衣禰衡放言丨丨唐書魏元忠傳為太學生丨)
(丨少檢世說夏侯太初嘗倚柱作書時大雨霹靂破所倚柱衣服焦然神色無變書亦如故賓客左右皆丨丨不得住林逋詩丨丨)
(情懷每事同蘇轍清虚堂記王君生於世族棄其綺紈膏梁之習而丨丨於圖書翰墨之間沉酣縦恣灑然與衆殊好朱子詩物外)
(秪今成丨丨人間何處不啾喧)播蕩(後漢書史弼傳周有丨丨之禍漢有袁盎之變)放蕩(魏志武帝紀少機警有權數而)
(任俠丨丨不治行業南史齊武陵王曄傳與諸王共作短句詩學謝靈運體以呈高帝帝報曰見汝二十字諸兒作中最為優者但)
(康樂丨丨作體不辯有首尾安仁士衡深可宗尚顔延之抑其次也世說注名士傳曰劉伶肆意丨丨以宇宙為狹梁簡文帝戒當)
(陽公書立身先須謹重文章且須丨丨杜甫詩丨丨齊趙間裘馬頗清狂張耒詩中散無堪心丨丨馮君已老興蕭疎陸游詩醉遊)
(丨丨初何適睡起逍遥未易名)游蕩(魏志武帝紀注少好飛鷹走狗丨丨無度陳後主詩丨丨新豐裏戲馬渭橋旁眞山民詩)
(飛花丨丨子古木老成人)撲蕩(魏志公孫瓚傳注袁紹與瓚書曰前以西山陸梁出兵平討會麴義餘殘畏誅逃命故遂駐大)
(軍分兵丨丨)虛蕩(晉書帝紀總論談者以丨丨為辨而賤名檢)夷蕩(晉書食貨志八表丨丨區内輯寧)馳蕩
(晉書張協傳田游丨丨)豁蕩(晉書祖逖傳逖性丨丨不修儀檢)駭蕩(晉書劉宏傳飈風丨丨則滄海横波)利蕩
(晉書王坦之傳禮與浮雲俱征偽與丨丨並肆)蠲蕩(南史梁武帝紀下令赦國内殊死以下府州所統亦同丨丨)祲蕩
(南史齊高帝紀氛丨時丨)漂蕩(南史齊廢帝紀蠲遇水資財丨丨者今年調税陸游詩此身丨丨等流槎又向江村送歲華)
耗蕩(唐書盧從愿傳睿宗立拜吏部侍郎吏選自中宗後綱紀丨丨從愿精力於官偽牒詭功擿檢無所遺銓總六年以平允)
(聞)矜蕩(唐書李載義傳性丨丨好與豪傑游)澡蕩(唐書陳子昂傳比大赦丨丨羣罪天下蒙慶)豪蕩(唐書杜伏)
(威傳少丨丨不治生貲)茫蕩(唐書隠逸傳王績託無心子以見趣曰無心子退而適丨丨之野過動之邑而見機士)誕
蕩(唐書叛臣傳喬琳少孤苦志學擢進士第性丨丨無禮檢)感蕩(子華子黃帝之治天下也其精神之丨丨上浮而下沈故)
(為百福之所宗)逸蕩(列子桀藉累世之資居南面之尊智足以距羣下威足以震海内恣耳目之所娛窮意慮之所為熙熙然)
(以至於死此天民之丨丨者也)志蕩(呂氏春秋夫音亦有適太鉅則丨丨)振蕩(淮南子無所私而無所公靡濫丨丨與天)
(地鴻洞曹植洛神賦心丨丨而不怡薛據西陵口觀海詩日暮長風起客心空丨丨)德蕩(淮南子神越者其言華丨丨者其行)
(偽)滔蕩(劉勰新論七竅徇於好惡則精神馳騖而不守志氣迷於趣捨則五臟丨丨而不安文心雕龍志不出於丨丨辭不)
(離於哀思楚辭九歎波滛滛而周流兮鴻溶溢而丨丨)水蕩(劉勰新論山路迂㢠廻海水淪没行者欲直而路曲之坐者欲安)
(而丨丨之)輕蕩(劉勰新論鄭衛之風好滛其俗丨丨而忘歸阮籍樂論鄭衛之風好滛故其俗丨丨)灌蕩(拾遺記西海之)
(西有浮玉山山下有巨穴穴中有水其色若火晝則通曨不明夜則照耀穴外雖波濤丨丨其光不滅是謂隂火)浩蕩(東方)
(朔七諫怨靈修之丨丨兮夫何執操之不固沈約郊居賦何斯願之丨丨杜甫秦州詩遲㢠廻度隴怯丨丨及關愁)掩蕩(班固)
(覽海賦遵霓霧之丨丨登雲塗以凌厲)戲蕩(王逸九思躡天衢以長驅踵九陽兮丨丨)磨蕩(曹植七啓素冰象玉難可)
(丨丨)地蕩(陸雲南征賦聲馮虚而天回烈駭空而丨丨)怡蕩(傅毅舞賦餘日丨丨非以風民也)恬蕩(張華詩安)
(心丨丨棲志浮雲)㢠廻蕩(張華荷詩丨丨流露珠映水逐垂條)渤蕩(木華海賦枝岐潭㵸丨丨成圯)扇蕩(傅亮九錫)
(文附麗協黨丨丨王畿)智蕩(支遁詠大德詩既喪大澄眞物誘則丨丨)晃蕩(晉子夜冬歌何處結同心西陵柏樹下丨)
(丨無四壁嚴霜凍殺我蘇軾過宜賓詩朦朧含高峰丨丨射峭壁又巫山詩丨丨天宇高奔騰江水沸蘇轍詩丨丨河漢高張耒詩)
(山兼野色蒼茫去月向涯心丨丨來)海蕩(王融聖君曲丨丨萬川集山崕百草滋梁簡文帝與魏南荆州刺史書丨丨電飛雲)
(蒸雨合吕溫華山酹王&KR1402;略文丨丨風掃天臨嶽鎮)泱蕩(張融海賦淬潰大人之表丨丨君子之外蘇舜欽詩天豈意如此丨)
(丨莫可知)無蕩(張融荅周顒書遊丨丨思心虚自拂思以丨丨一舉形上)浮蕩(梁武帝宏經術詔普魏丨丨儒教淪歇沈)
(遼詩青雲白水相丨丨野客高僧獨往還)聳蕩(梁簡文帝請御講啓百辟慙惶羣司丨丨)殲蕩(徐陵為護軍長史王質移)
(文羣帥争驅應時丨丨)洗蕩(江總鐘銘百非丨丨萬善招通)澄蕩(江總芳林園天淵池銘序東西彌望雲霧之所丨丨)
(南北行縈虹霓之所引曜)煎蕩(王荺春遊詩物色相丨丨微步出東家)翻蕩(王暕觀樂詩輕塵既飛散游魚亦丨丨)
燔蕩(牛宏請開獻書表孝獻移都所收而西裁七十餘乘西京大亂一時丨丨此則書之三厄也)涵蕩(儲光羲送丘建)
(詩歡聲殷河嶽丨丨非烟浮)澹蕩(李白詩吾亦丨丨人拂衣可同調又春風正丨丨暮雨來何遲范成大詩坡陀狼石蹲清)
(漲丨丨光風浮白芷)噴蕩(李白上崔相百憂章鯤鯨丨丨揚濤起雷)鼓蕩(李白眀堂賦雷霆之所丨丨星斗之所伾仡法)
(苑珠林竺法純路經大湖風浪如山純船小命在瞬息乃一心誦觀世音經有大舟泛流趣純乘之小船應時即沒大舟随波丨丨)
(俄得達岸)漭蕩(李白詩烟綿横九疑丨丨見五湖)簸蕩(喬彝立走馬賦引山河而奔走随丨丨以低昂韓愈聯句更呼)
(相丨丨交硏䨇缺齾許謙舟中雜興詩白鷗與蒼鴈來往同丨丨)排蕩(杜甫詩衰俗凜生風丨丨秋旻霽樓鑰詩忠肝氣凛)
(凛秋旻足丨丨)細蕩(杜甫太平寺泉眼詩明涵客衣淨丨丨林樾趣楊萬里詩水嫌岸側要衝開丨丨沙痕似剪裁)春蕩
(杜甫詩風吹花片片丨丨水茫茫)掉蕩(元稹詩角聲悲丨丨)侈蕩(白居易試進士策問聞廣袖高髻之謠則知風俗之)
(丨丨也)動蕩(王安石詩歸心丨丨不可抑霍若猛吹翻旌旗)紛蕩(蘇轍監試舉人詩羣言久丨丨開卷每驚矍)疎
蕩(蘇轍上韓太尉書太史公行天下周覽四海名山大川與燕趙間豪俊交遊故其文丨丨頗有竒氣)媚蕩(范成大紅梅詩)
(雖然丨丨新妝别只與横斜舊格同)西蕩(王惲御驃出廐圖詩當時百萬匹肅肅羅天兵東封與丨丨歲用不可勝)沸蕩
(劉基柬石未公詩蟻垤牛涔休丨丨泰山喬嶽甚崔嵬)翠蕩(劉基白紵詞博山霧合春濛濛玉釭搖火生長虹丨丨紅翻如)
(夢中)掀蕩(徐賁普冀紀行詩轟雷常祓護烈風日丨丨)營蕩(春秋繁露水者司宼也司宼為亂則司營誅之丨丨是也)
(為齊司宼太公問以治國之要丨丨對曰仁義而已太公曰吾以仁義治齊今子以仁義亂齊誅之故曰土勝水)
諸生蕩(禮記日短至隂陽爭丨丨丨)平原蕩(陸雲愁霖賦高岸煥其無涯兮丨丨丨而為淵)光風蕩(范成)
(大楚辭奉君子兮眉夀丨丨丨兮酒生波)䨇槳蕩(顧達柳塘春詩萍開丨丨丨花浮羣鯉游)游魚蕩(謝榛詩荷池燭)
(影丨丨丨花院碁聲宿鳥聞)
魯道有蕩(詩丨丨丨丨齊子由歸)
壤(如兩切土也無塊曰丨又漢複姓)
韻藻土壤(書荆河惟豫州厥丨惟丨下土墳壚史記李斯傳太山不讓丨丨故能成其大後漢書公孫述傳蜀地沃野千)
(里丨丨膏腴蘇舜欽詩瓦礫雖費犁丨丨頗肥衍)黃壤(書黑水西河惟雍州厥土惟丨丨後漢書趙咨傳將終告其故吏使)
(薄歛素棺藉以丨丨欲令速朽曹植寳刀賦礪以五方之石鑿以中丨之丨潘岳西征賦丨丨千里沃野彌望傅休奕芸香賦序始)
(以微香進入終于損葉丨丨蘇軾詩幾人丨丨隔青霄)三壤(書咸則丨丨成賦中邦王褒四子講德論家給年豐咸則丨丨)
(豈不盛哉)滕壤(孟子夫滕壤地褊小林光朝詩卧轍只緣丨丨小懷章須要越人肥)蟻壤(戰國策齊桓公伐孤竹山中無)
(水隰朋曰去丨丨寸有水掘之得水鮑照詩丨丨漏山河獨孤鉉聚米為山賦有懷狗盜之虞無辭丨丨之漏)膏壤(史記貨殖)
(列傳關中自汧雍以東至河華丨丨沃野千里漢書王莾傳丨丨殖榖傅咸欵冬花賦以堅冰為丨丨吸霜雪以自濡傅休奕棗賦)
(有蓬萊之嘉樹植神州之丨丨潘岳籍田賦沃野墳腴丨丨平砥)接壤(漢書武帝紀兩國丨丨魏志公孫瓚傳注劉虞為博)
(平令時鄰縣丨丨蝗蟲為害至博平界飛過不入唐書禮樂志周隋與北齊陳丨丨故歌舞雜有四方之樂潘岳射雉賦彼聆音而)
(徑進忽交距以丨丨)反壤(漢書溝洫志來春桃花水盛必羨溢有丨丨之害注水塞不通故令其土壤反還也)重壤(晉書)
(禮志成帝咸康七年詔曰丨丨之下豈宜崇&KR0918;無用陵中惟㓗掃而已嵇康琴賦披丨丨以誕載兮參辰極而高驤孫楚蓮花賦結)
(根係于丨丨森蔓延以騰邁沈約枳園寺刹下記刊石丨丨江淹井賦穿丨丨之千仞構玉甃之百節)糞壤(普書孫惠傳海)
(内名士皆如蟲獸尸元曳于丨丨形骸捐于溝澗北史崔頤傳崔浩不信佛道崔模深所歸向雖丨丨中禮拜佛像魏文帝與吳質)
(書追思昔遊猶在心目而此諸子化為丨丨可復道哉韓愈詩孤豚眠丨丨不慕太廟犧柳宗元論石鍾乳書必若土之出無不可)
(者則徐之丨丨皆可以封太社歐陽修蟬賦出自丨丨凌風高飛)豐壤(晉書阮种傳夫廉耻之于政猶樹藝之有丨丨良歲)
(之有膏澤張衡南都賦割周秦之丨丨跨荆豫而為疆魏文帝槐賦托靈根于丨丨賀循文移植丨丨必成嘉榖)天壤(普書)
(列女傳謝道韞聰慧有才辨初適王凝之甚不樂曰一門叔父則有阿大中郎羣從兄弟復有封胡羯末不意丨丨之間乃有王郎)
(莊子鄭有神巫曰季咸列子與之見壺子出曰子之先生弗活矣明日又見出曰子之先生有瘳矣列子入以告壺子曰吾示之以)
(丨丨名實不入而機𤼵于踵是殆見吾善者機也傅咸舜華賦罄丨丨而莫儷何菱花之足榮張協詩清風激萬代名與丨丨俱杜)
(甫著作郎鄭虔詩嗜酒益疎放彈琴視丨丨)煩壤(莊子戸内之丨丨雷霆處之)垓壤(風俗通京生秭秭生丨垓生丨)
擊壤(帝王世紀帝堯之世天下太和百姓無事有八九十老人丨丨而歌風土記丨丨者以木作之前廣後銳其形如履臘節)
(僮少以為戲也藝經丨丨古戲緯略丨丨野老之戲張協七命玄齠巷歌黃髮丨丨謝惠連與袁覬書丨丨之年惟欣堯俗張正見)
(詩小臣慚藝業丨丨慕懷鉛)錫壤(王褒聖主得賢臣頌離蔬釋蹻而享膏粱剖符丨丨以光祖考)九壤(曹植誄文鎮彼)
(四鄰丨丨被震束晳補亡詩恢恢大圜茫茫丨丨潘尼桑樹賦洞芳泉于丨丨含溢露于青霄鮑照河清頌序三靈佇睠丨丨注心)
原壤(阮籍東平賦其土田則丨丨蕪荒樹藝失時又論語丨丨夷俟後漢書朱穆傳仲尼不失舊于丨丨楚嚴不忍章于絶纓)
裸壤(習鑿齒文表龍章于丨丨謝惠連雪賦北戸墐扉丨丨垂繒注墐塗也丨丨裸人國也)蓋壤(韓愈詩威風挾惠氣)
(丨丨兩劘拂)遐壤(柳宗元詩淹留值頽暮眷戀睇丨丨程鉅夫詩秦階寒耿耿丨丨日熙熙)
十二壤(周禮大司徒辨丨有丨丨之物而知其種以教稼穡樹藝)
增白壤(書冀州厥土惟丨丨普書成公綏傳青冀丨丨荆衡塗泥管子丨丨十八施百二十六尺而至于泉王起雨不破瑰)
(賦青黎不散佇秀麥之芃芃丨丨常存宜散絲之皎皎)赤壤(書泰誓疏紂為炮烙之刑文王獻洛西之地丨丨之田方千里)
(請紂除刑許之上黨記高平丨丨其地險阻百姓不居薛道衡隋高祖頌下憑丨丨上叶紫微)執壤(書一二臣衛敢丨丨奠疏)
(一二天子之臣在外為蕃衛者敢丨土丨所有奠之于庭)墳壤(周禮草人凡糞種丨丨用麋吕太一土賦荆河丨丨淮海塗泥)
(范成大嘲峽石詩粗𩔖丨丨黃沉漬鐡矢黑)勃壤(周禮草人丨丨用狐注丨丨粉解者)軷壤(儀禮䀻禮出祖釋軷祭酒)
(脯疏軷是山行之名按月令冬祀行鄭注云行在廟門外之西為丨丨厚二寸廣五尺輪四尺祀行之禮北面設主於軷上國外祀)
(山行之神為丨丨大小與之同)黑壤(春秋公會晉侯宋公衛侯鄭伯曹伯于丨丨關中記長安地皆丨丨城今赤如火堅如石)
(父老所傳盡鑿龍首山土為城又諸臺關亦爾僧貫休春山詩丨丨生紅黍黃猨領白兒范成大勞畬耕詩吳田丨丨腴吳米玉粒)
(鮮郝經雲夢詩殘嶺土崖斷餘浸丨丨輭)狐壤(左傳公之為公子也與鄭人戰于丨丨止焉公羊傳丨丨之戰隱公獲焉按丨)
(丨鄭地)朽壤(左傳山有丨丨而崩列子丨丨之上有菌芝者生于朝死干晦潘岳文委蘭房兮繁華襲重泉兮丨丨邢邵景)
(明寺碑德表生民不救泰山之丨丨朱子山藥詩怪來丨丨耀瓊英)外壤(穀梁傳其日有食之何也吐者丨丨食者内壤注凡)
(所吐者其壤在外其所吐咽者其壤在内)内壤(見上)槁壤(孟子夫蚓上食丨丨下飲黃泉)同壤(國語與我丨丨而世)
(為仇讎江總歐陽頠墓志並讓諸季兼賙丨丨)右壤(戰國策黃歇說秦昭王曰王若不藉路于仇讎之韓魏必攻隨陽丨丨此)
(皆廣川大水山林谿谷不食之地又魯仲連遺燕將書曰棄南陽斷丨丨存濟北計必為之史記春申君傳齊丨丨可拱手而取也)
(元史禮樂志神支挺秀丨丨疏封王安石詩嘉種忽傳河丨丨靈苖更長闕西偏)脽壤(漢書武帝紀元鼎五年詔曰朕廵祭)
(后土以祈豐年冀州丨丨廼顯文鼎獲薦于廟注脽音誰王褒四瀆祠碑銘潼鄉河曲汾隂丨丨)厥壤(漢書東方朔傳諫起)
(上林苑疏曰其地從汧隴以東商雒以西丨丨肥饒錢起詩時和各勤業播植農丨丨)肥壤(後漢書馬援傳援上言破羌以)
(西城多完牢易可依固其田土丨丨灌溉流通如令羌在湟中則為害不休不可棄也魏志傅嘏傳注奪其丨丨還耕瘠土淮南子)
(樹木者灌以瀿水疇以丨丨注瀿音繁波暴溢地易林膏澤丨丨農人豐敞方言注丨丨多肉)郡壤(後漢書仇覽傳覽入太學)
(時諸生同郡符融有高名與覽比宇賓客盈坐覽常自守不與融言融觀其容止心竒之乃謂曰與先生同丨丨鄰房牖今京師英)
(雄四集志士交結之秋雖務經學守之何固覽正色曰天子修設太學豈但使人游談其中高揖而去)平壤(後漢書申屠蟠)
(傳黃忠與蟠書曰先生處丨丨遊人間吟典籍襲衣裳袁裒詩午店憩丨丨傅若金詩丨丨踰淮少青山入楚多又隋書高麗傳其)
(國東西二千里南北千餘里都于丨丨城亦曰長安城東西六里随山曲折南臨浿水隋煬帝親征詔絡繹引途總集丨丨)州
壤(魏志公孫瓚傳注兵興丨丨禍𤼵蕭墻將以定伯不亦難乎魏書崔挺傳散騎常侍趙修得幸世宗挺雖同丨丨未嘗詣門顔)
(延之陶徵士誄世霸虚禮丨丨推風孝惟義養道必懷邦)邊壤(魏志傅嘏傳注今丨丨之守與賊相遠間諜不行耳目無聞)
割壤(吳志吳主傳今天下未定猥丨土丨以封子弟崇爵位以寵妃妾孤甚不取管子臣之能以車兵進退成功立名者丨丨)
(而封李白詩黃旗一掃蕩丨丨開吳京)沃壤(吳志朱然傳注上黃界去襄陽百五十里土地平敞有水陸良田沔南之膏腴)
(丨丨謂之柤中普書慕容德載記青齊丨丨號曰東秦潘岳秋興賦耕東臯之丨丨兮輸黍稷之餘税溫子昇寒陵寺碑考兹丨丨)
(建此精廬蘇軾地黃詩移栽附丨丨蕃茂爭新春陳傳良詩復有陵邑豪丨丨動連陌宋元建業懷古詩高壖鳥烏集丨丨蓬麻繁)
幽壤(晉書禮志徐廣議四府君當處廟堂之首歆率土之祭若埋之丨丨于情理未必咸盡元稹諭寳詩莫邪無人淬兩刃丨)
(丨鐡)列壤(晉書樂志丨丨稱孤各興吟咏史岑出師頌介珪既削丨丨酬勲)穹壤(普書后妃傳宗廟歆其羞荐丨丨俟)
(其交泰沈約安陸昭王碑克播遺愛敝之丨丨員峴夢得粟判丨丨之福允及君子純嘏之徵良歸盛德樓鑰詩勲名照丨丨何夢)
(桂詩丨丨紛衆羽固有仁不仁)華壤(普書孔坦傳封京觀于中原反紫極于丨丨劉珣渭水象天河賦苟禎祥而應會則乾元)
(之攸往何必河出圖洛出書然後為卜食之丨丨)泉壤(晉書謝玄傳不令微臣銜恨丨丨北史隋煬帝紀恩加丨丨澤及枯)
(骨張載&KR0789;酒賦匪徒法用之窮理信丨丨之所鍾)枯壤(晉書沮渠蒙遜載記頃自春大旱害及時苖碧原青野倏為丨丨)
上壤(晉書赫連勃勃載記勃勃以宫殿大成刻石都南曰土苞丨丨地跨勝形)蕞壤(普書載記論餙土木于驕心窮怨嗟)
(于丨丨)殊壤(晉書載記論雄據丨丨)罄壤(齊書樂志夾天奉賮丨丨齊慶)開壤(梁書高祖紀誠著艱難功參帷)
(幕錫賦丨丨式表厥庸鮑照建除詩丨丨襲朱紱左右佩金章)枌壤(梁書孔休源傳皇太子手令曰休原立身中正行己清恪)
(昔歲西浮渚宫東泊丨丨毗佐蕃政實盡厥誠)鄉壤(陳書章昭達傳諭昭達與世祖丨丨惟舊義等鄧蕭唐書李勣傳大業末)
(韋城翟讓為盜勣年十七往從之說曰公丨丨不宜自剽殘徐陵與宗室書高宦燕秦遲回丨丨山河有隔叙覿無緣)裂壤
(陳書蔡景歷傳景歷為飛章所劾宗元饒奏曰聖恩錄用許以更鳴丨丨崇階不遠斯復王僧孺與何炯書執圭丨丨玏勒景鐘李)
(嶠表丨丨誓河承漢家之禮秩柳宗元遊南亭詩中興遂羣物丨丨分鞬櫜)奥壤(陳書裴忌傳三吴丨丨舊稱饒沃唐書崔)
(寧傳蜀天下之丨丨自寧擅之朝廷失外府十四年矣沈約安陸王碑姑蘇丨丨王僧孺南海求士教此郡三閩丨丨百越舊都程)
(詧中天竺賦誠神眀之丨丨乃尤物之所處白居易除范傳正宣歙觀察使制陵陽丨丨土廣人庶跡其前效可當此選蔡襄杭州)
(謝兩府啓矧東南之丨丨號繁劇之名都)苫壤(陳書姚察傳察志在終喪頻有陳讓其略曰臣將畢志丨丨豈期朝恩曲覃被)
(之纓紱尋斯寵服彌見慙靦)灰壤(陳書謝貞傳以母憂去職衰毁羸瘠姚察往省之貞曰孤子釁禍所集將隨丨丨管子徙)
(山十九施百三十三尺而至于泉其下有丨丨不可得泉)潛壤(南史宋高祖紀漢中成固縣漢水崖際有異聲如雷俄頃岸崩)
(有銅鐘十二出于丨丨)臯壤(南史謝朓傳丨丨搖落對之惆悵岐路東西或以鳴咽莊子山林與丨丨與使我欣欣然而樂)
(與孫綽喻道論鱗甲之物不達丨丨之事郭璞文丨丨為欣悲之府蝴蝶為物化之器江總棲霞寺碑步林壑陟丨丨鄭谷詩山川)
(應物候丨丨起農情王安石詩山泉丨丨間適志多所經楊載詩亟謀樹丨丨剪茅覆小堂)蓄壤(南史隠逸傳論丨丨開泉)
(髣髴林澤)燋壤(魏書世宗紀景明四年夏四月詔曰酷吏為禍綿古同患孝婦滛刑東海丨丨今不雨十旬意者其有冤獄乎)
(尚書鞠京師見囚務盡聽察之理)中壤(魏書崔僧淵傳主上惟新丨丨宅臨伊域三光起重輝之照庶物蒙再化之始謝朓)
(登孫權故城詩聖期缺丨丨霸功興㝢縣趙冬曦和南出雀鼠谷詩地理分丨丨天文照上台)福壤(北史楊素傳神臯丨丨營)
(建山陵白玉蟾天台山賦實金庭之洞天乃玉京之丨丨雲笈七籖當藝祖之受命降丨丨而炳靈)勝壤(舊唐書禮儀志垂拱)
(三年眀堂成詔曰鼎郊丨丨圭色奥區處天地之中順隂陽之序唐則天皇后石淙詩均露均霜標丨丨交風交雨列皇畿駱賓王)
(至分陜詩陜西開丨丨召南分沃疇)鬭壤(舊唐書地理志曹魏之時三分鼎峙淮漢之間鞠為丨丨)掘壤(唐書張廷珪傳)
(神龍初詔白司馬坂復營佛祠廷珪上書切爭且言自中興之初下詔書弛不急斥少監楊務廉以示中外今土木復興不稱前詔)
(丨丨伐木寖害生氣願罷之以紓窮乏)沙壤(唐書李邕傳膏塗朔邊骨糞丨丨)異壤(唐書羅道琮傳人生有死獨委)
(骨丨丨耶)比壤(唐書李晟傳邢趙丨丨今賊以兵加趙是邢有晝夜憂)閒壤(唐書吐蕃傳吐蕃上書言往者疆場自白)
(水皆為丨丨)孤壤(宋史楊億傳詔議靈州棄守之事億疏曰丨丨築城邊民繹騷國帑匱乏不能制邊人之命)遼壤
(宋史外國傳宋祖受命高麗渤海雖阻隔丨丨而航海遠來不憚䟦涉)五壤(管子蘟土之次曰丨丨五壤之狀芬然若澤若)
(屯土)間壤(管子郡縣上臾之壤守之若干丨丨守之若干下壤守之若干故相壤定籍而民不移注丨丨間歲一種即爰田也)
相壤(見上)貲壤(管子外皆為丨丨被鞍之馬千乘齊之戰車之具具于此無求于民此去邱邑之籍也注稼于田牧于野)
(故田外之丨丨主其馬乘)漏壤(管子有山處之國有汜下多水之國有山地方之國有水泆之國有丨丨之國此國之五勢)
分壤(管子出銅之山四百六十七山出銕之山三千六百九山此之所以丨丨樹榖也)公壤(管子君問其若有子弟師)
(役而死者父母為獨上必葬之衣衾三領本必三寸鄉吏視事葬于丨丨)下壤(管子振貧補不足下樂上故以上壤之滿補丨)
(丨之衆)鼠壤(莊子士成綺見老子而問曰吾聞夫子聖人也今吾觀子非聖人也丨丨有餘蔬而棄妹不仁也老子漠然不)
(應黃庭堅詩小兒哇不美丨丨有餘嘬范梈園居雜咏詩城根分丨丨池面合魚梁)廣壤(淮南子晚世之兵攻者非以禁暴除)
(害也欲以侵地丨丨也鹽鐡論崇利而簡義高力而尚功非不丨丨進地也然猶人之病水益水而疾深)正壤(韓詩外傳相地)
(而丨丨理道而致貢)延壤(說苑楚莊王築層臺延石千重丨丨百里吳師道賢良方正策石樓遠界窮桑丨丨非萬邦之土中)
(為二代之天邑)累壤(說苑子貢見太宰嚭太宰嚭問曰孔子何如對曰夫子其猶大山林也百姓各足其材焉太宰嚭曰子增)
(夫子乎對曰夫子不可增也賜其猶丨丨也以一丨丨增太山不益其高)封壤(西征記至陳留乃張子房所丨之丨也謝朓與)
(江水曹詩别後能相思何嗟異丨丨李琪序衛世紀衛以周姬之尊丨丨之大雖在叔世餘澤未泯)聚壤(神仙傳劉政有道術)
(能嘘水興雲丨成山刺地成淵)掬壤(抱朴子高巖將霣非細縷所綴龍門沸騰非丨丨所遏)撮壤(抱朴子禁疎則)
(上宫有穿窬之男網漏則桑中有奔随之女縦而肆之其猶烈猛火于雲夢開積水于萬仞其可撲以帚篲遏以丨丨哉)礫壤
(茶經茶者南方之嘉木也其地上者生爛石中者生丨丨下者生黃土)善壤(荔枝譜陳紫今傳其種子者皆擇丨丨終莫能)
(及是亦賦生之異也)山壤(桐譜西山桐詠曰扶疎向丨丨蔓衍出林趾)堯壤(耕禄藁方坐致豳原之化乃祈歸丨丨之)
(畊李商隠上崔相國啓行舞舜戈坐畊丨丨)浮壤(名山記劉楚遊梅田洞記曰其山絶丨丨由頂及址皆黑石叢垜)高
壤(崔駰大將軍臨洛觀賦濱曲洛而立觀營丨丨而作廬温庭筠上蔣侍郎啓商飈已扇丨丨蕭衰)甘壤(蔡邕樊惠渠頌)
(序昔日鹵田化為丨丨何據琥珀拾芥賦膏淪丨丨珠孕清輝)我壤(蔡邕樊惠渠頌丨丨旣營我疆斯成)交壤(蔡邕碑文)
(江湖丨丨刑清國興)舊壤(王粲初征賦行中國之丨丨實吾願之所依)丹壤(傅咸芸香賦俯引澤于丨丨兮仰汲潤于)
(太清)川壤(夏侯湛朝華賦蜿潛根以誕節據丨丨以擢莖)邦壤(孫楚梁令孫侯頌愛佐陜西臨我丨丨梁武帝旌甄恬詔)
(孝行殊異聲著丨丨)惟壤(陸機漢高功臣頌宏海者川崇山丨丨)啓壤(成公綏賦秦自西而丨丨兮齊據東而畫疆)
毁壤(張載詩丨丨過一抔)達壤(閭邱中三月三日應詔詩餘萌丨丨嘉木敷榮梁簡文曲水詩序上巳屬辰餘萌丨丨)
故壤(謝靈運撰征賦家永懷于丨丨國願言于先塋)熾壤(謝靈運撰征賦草漸苞于丨丨桐孤幹于嶧隅)眷壤(謝靈)
(運孝感賦離鄉丨丨改時懷氣)楚壤(謝靈運詩整装辭秦川秣馬赴丨丨柳宗元栽竹詩丨丨多怪石墾鑿力已疲)遭壤
(顔延之陶徵士誄省計却賻輕哀薄歛丨丨以穿旋葬而窆)赬壤(鮑照蕪城賦糊丨丨以飛文崔損北斗城賦羃丨丨以叠)
(形凝皓粉以飛光李商隱詩空糊丨丨真何益欲舉黃旗竟未成)圻壤(鮑照園葵賦布疏種平丨丨)聖壤(鮑照論國)
(制啓息躬丨丨十有餘載條制節文宜其偹矣)析壤(袁淑議汨以連率之貴餌以丨丨之資)脉壤(謝莊上封禪儀注奏)
(景集天廟丨丨祥農節至昕陽川丘夙禮)察壤(謝朓賦貧民田詩丨丨見泉脉覘星視農正)境壤(蕭子良墾田表京尹)
(雖居都邑而丨丨兼跨廣袤周輪幾將千里)墝壤(沈約郊居賦教傳嗣于丨丨何安身于窮地)素壤(沈約齊謳行層)
(峰駕蒼雲濁河流丨丨)投壤(沈約樂府振垂成吕丨丨生風)邱壤(沈約傷謝朓詩一旦同丨丨)疏壤(沈約為柳)
(世隆上舊宫表樹闕丨丨寫極上穹任昉薦士表求賢暫勞垂拱永逸方之丨丨取𩔖導川王僧孺表生輕飛籜品細丨丨王筠約)
(法師碑結宇山椒丨丨幽岫)并壤(江淹建平王讓荆州刺史表竟無賈琮交部之廉終乏郭伋丨丨之信)金壤(江淹)
(豫章頌下貫丨丨上籠赤霄)黛壤(江淹齊太祖誄寳珪丨丨俾王于東)久壤(任昉詩綠樹懸宿根丹厓頽丨丨)貴
壤(王僧孺與陳居士書幸因劣薄懷章丨丨)溝壤(王僧孺謝啓一遇休明多逄渥澤置之丨丨出之霄漢)崇壤(何遜)
(七召凌沼開渠延石丨丨)畫壤(陶弘景許長史舊館壇碑縈巒巴曲丨丨胇浮)納壤(陸倕感知己賦徒丨丨以作高陋吞)
(舟而為網)絶壤(唐則天皇后大饗拜洛樂章丨丨飛冠盖遐區麗山水駱賓王姚州破賊露布自謂丨丨幽荒中外足以迷聲)
(教憑深負固江河可以逃靈誅)積壤(禇遂良表成海取乎細流崇山由乎丨丨)腴壤(上官儀詔册并州都督文汾陽奥區)
(鎮龍山而控遠冀方丨丨接雁塞而疏疆)雨壤(謝偃塵賦色侔丨丨影雜飄沙)茅壤(王勃乾元殿頌序桐珪作瑞鳳毛曜)
(丹穴之英丨丨分維麟距冠玄邱之俊)細壤(王勃上劉右相書嵩衡不拒丨丨故能崇其峻江海不讓纖流所以存其廣)
風壤(駱賓王早秋出塞詩山川殊物候丨丨異涼暄又與親情書丨丨一殊山河萬里杜甫野望詩雲山兼五嶺丨丨𢃄三苖)
齊壤(駱賓王送吳七遊蜀詩日觀分丨丨星橋接蜀門)麟壤(駱賓王上兖州崔長史啓佐龜隂而演化務肅百城翼丨)
(丨以宣風恩覃千里)蠻壤(劉允濟地賦隔丨丨限夷陬)綠壤(張說贈趙侍郎詩丨丨𤼵欣顔華年助蟲篆)滑壤
(嚴識玄潭州都督楊志本碑丨丨沮塗且疑泉覆滛樹不開莫殊天漏)法壤(李華天鄉寺大德雲禪師碑僧會揚化于三吳)
(惠持演教于三蜀震曜聾瞽無代之丨丨也)蔬壤(韋應物園林宴集詩嵐嶺對高齋春流灌丨丨)習壤(傅懷海命農判)
(爰以丨丨夙駕命農)帝壤(韓愈孟郊聫句臯區扶丨丨瓌蘊郁天京)北壤(孟郊石楠樹詩懿兹南海華來與丨丨俱)塵
壤(柳宗元賀表潢汙比陋河清幸遂于千年丨丨均微山呼願同于萬歲周權登東嵓定香寺詩兹嵓何穹窿迥出丨丨隘)晉
壤(吕溫地志圖序覽齊墟丨丨想桓文勤王之霸觀洞庭荆門知苖蜀恃險之敗)裔壤(皇甫湜山雞舞鏡賦從丨丨貢丹墀)
(未識僛僛之狀徒觀采采之姿)珍壤(李賀昌谷詩丨丨割繡段里俗祖風義)厚壤(白居易中和節頌序煦元氣于丨丨)
(則幽蟄蘇而句萌達噫和風于窮荒則桀騖化而獷俗淳梅堯臣古弩牙詩瑯琊築城穿丨丨既獲磨洗爭傳誇)浩壤(白居)
(易除李遜京兆尹制宜輟材于丨丨佇觀政于輦轂)野壤(白居易策林君政和而平人心安而樂則雖援簣桴擊丨丨聞之者)
(亦必融融洩洩矣)寸壤(李德裕蚍蜉賦覩封穴而知雨驗丨丨而得泉)全壤(崔嘏紇干泉江西觀察使制鍾陵奥區楚)
(澤丨丨控帶七郡襟連五湖)輦壤(韋瓘大農陂記筥礫籠堅披材丨丨)精壤(楊䕫歙州新城記抉去砂石實以丨丨)
鹹壤(楊侃皇畿賦丨丨宜北鄉之羊野蓑美東邑之豕)昆壤(李商隱為濮陽公陳情表俄以朝那闕守丨丨須人一去)
(闕庭五罹寒燠)雲壤(韓偓詩阡陌懸丨丨闌畦隔艾芝)别壤(薛廷珪册益昌公主文粤昔漢頒魯國魏賜常山由鍾愛)
(以分封亦旌賢而丨丨)鍤壤(吕令則井賦巽下坎上創庖犧之畫象丨丨畚土喜伯益之初營)閩壤(翁承贊題莒潭)
(安閩院詩景福兹丨丨芳名亘古今)蕃壤(僧貫休戰城南萬里桑乾傍茫茫古丨丨)秦壤(唐無名氏清白二渠判鄭渠來)
(興丨丨增利楊維楨題陶宏景移居圖詩滿谷桃花隔丨丨畫工何處訪山蹤)膩壤(范仲淹接花歌金刀玉尺裁量妙香膏丨)
(丨彌縫密)隂壤(蘇舜欽廣陵郡太君志銘琢文丨丨庶永後希)荒壤(梅堯臣新理北園詩主人因其勤築土截丨丨袁伯)
(長詩詞林納疵美書田課丨丨)瘠壤(蔡襄士伸知已賦勾蘖牙于丨丨其誰育之而使成)名壤(蔡襄制誥逮竣事于大神)
(復徙封于丨丨)徹壤(蔡襄制詰屬備儀于吉土爰丨丨于大邦)樂壤(蔡襄制誥恤及慈闈相攸丨丨)圭壤(蔡襄制誥)
(嚮以椒蘭之貴襲疏丨丨之封)要壤(蔡襄回定州傅密學啓中山屏翰北道襟喉常宿勁兵號稱丨丨)寬壤(司馬光送)
(薯蕷苖與興宗詩散誕得丨丨繁大宜無日)田壤(韓維詩時屬積雪霽丨丨墳以蘇)運壤(蘇軾許州西湖詩紛紛具)
(畚鍤閙若蟻丨丨)場壤(蘇轍詩雨過築丨丨)蚓壤(張耒夏日詩丨丨排晴圃蝸涎印雨階楊愼詩丨丨甘怡槁鴻冥豈)
(慕梁)鄰壤(鄭震詩丨丨初移戍空山此寄家)西壤(僧道潛詩誠專志苦若有相行斷丨丨逄英豪)霓壤(白玉蟾昊)
(天殿記靄垣而丨丨霨樓而雷埏)虚壤(王惲小邊口視河流詩隄防不議四十年河行丨丨任徙遷乃今去京無一舍衝波)
(南卧翻鯨鱣)槐壤(王惲滕王蝶蟻圖詩丨丨紛紛事暫歡枕中栩栩伴周閒)雍壤(宋褧關中别墅詩丨丨第上上土厚)
(風氣溫)界壤(虞集竹林七賢圖詩文石偃隄華松蔭邱植表丨丨翦茅宅幽)霄壤(張養浩詩緬思丨丨間實與逆旅均)
蒸壤(袁桷揚州詩空餘丨丨白如銀不見當時指畫因)峻壤(丁復望鍾山聫句一人㪺小月七佛築丨丨)繡壤
(孫蕡西菴記事詩丨丨遮蘇小鈎欄鎻阿甄)燥壤(吳寬李詩丨丨豈勞長甕灌低枝不礙短籬開)
不見壤(榖梁傳闕然丨丨其丨有食之者也)百里壤(史記平原君傳湯以七十里之地王天下文王以丨丨之丨而)
(臣諸侯)一塊壤(吳志魯肅傳肅欲與關侯會語乃趨就關關曰烏林之役左將軍身在行間寢不脫介戮力破魏豈得徒)
(勞無丨丨丨而足下來欲收地耶)無遺壤(普書食貨志南畝競力野丨丨丨矣)莞蒲壤(管子桓公曰何謂别羣軌)
(相壤宜管子對曰有丨丨之丨有竹箭檀柘之壤有汜下漸澤之壤有水潦魚鱉之壤)苴菜壤(管子彼丨丨之丨非五榖)
(之所生也)華陽壤(華陽國志洛書曰人皇始出繼地皇之後兄弟九人分理九州為九囿人皇居中制八輔丨丨之丨梁岷)
(之域是其一囿)蚓噬壤(劉峻山棲志丨專丨丨民欲天從爰洎二毛得居穴處)擊鞠壤(曹植名都賦連翩丨丨丨)
(巧捷惟萬端)一和壤(隋無名氏神州歌四海之内丨丨之丨地曰神州物頼生長)窮桑壤(唐則天皇后賢良方)
(正策問石樓之都匪均霜之地丨丨之丨非測景之區注開山圖有巢氏治石樓南山帝王紀少昊邑于窮桑)龍守壤(陳元)
(光太母魏氏半徑題石詩劍埋丨丨丨石臥虎司碑)中衢壤(李吉甫賀赦表擊丨丨之丨共樂于堯年詠太階之符同躋于)
(夀域)神州壤(王起雍畤舉爟火賦雄雍畤兮丨丨之丨)廣漢壤(吳筠竹賦豈獨嬋娟于丨丨之丨亦有璀璨于蓬莱)
(之峰)江南壤(僧無可送李侍御詩地得丨丨丨程分磧裏砂)無窮壤(范成大詩蚓吞丨丨丨人行不斷磯)故時
壤(虞集詩歛跡倦飛翼歸耕丨丨丨)
瀁(餘兩切混丨水貌又漾韻)
韻藻增漭瀁(家語子貢曰賜願使齊楚合戰于丨丨之野賜陳說其間推論利害釋二國之患唯賜能之後漢書明帝)
(紀詔曰水門故處皆在河中丨丨廣溢莫測圻岸阮籍大人先生傳徜徉回翔兮丨丨之外又詠懷詩丨丨瑶光中忽忽肆荒滛)
導瀁(史記夏紀嶓冡丨丨東流為漢按瀁禹貢作漾)瀇瀁(後漢書馬融傳臨乎宏池鎮以瑶臺丨丨沆漭錯紾盤委淮南)
(子潦水不泄丨丨極望枚乘七𤼵浩丨丨慌曠曠兮陳琳止欲賦道悠長而路阻河丨丨而無梁)滉瀁(吳志薛綜傳公孫淵)
(降而復叛權欲親征綜諫曰遼東民習鞍馬轉徙無常加以洪流丨丨風波難免倏忽之間人船異勢唯陛下折雷霆之威遠履冰)
(之險潘岳西征賦其池則湯湯汗汗丨丨彌漫浩如河漢裴廸詩當軒彌丨丨孤月正徘徊白居易詩影浸南山青丨丨波沉西日)
(紅奫淪朱子詩考槃雖在陸丨丨水雲深元好問詩豈曰無妙理丨丨莫容詰)滔瀁(抱朴子大川丨丨則虬螭羣游日就月將)
(則德立道備)&KR1697;瀁(楚辭遠遊覽方外之荒忽兮沛丨丨而自浮)液瀁(桐譜枝蠧則中乾節傷則丨丨)曠瀁(馬融)
(長笛賦彷徨縦肆丨丨敞罔老莊之槩也)瀁瀁(阮籍清思賦心丨丨而無所終薄兮思悠悠而未半王僧孺送殷何兩記室詩)
(飄飄曉雲駛丨丨旦潮平)浣瀁(阮籍大人先生傳飄颻於四運翻翺翔乎八隅欲從肆而彷彿丨丨而靡拘變化移易與神明)
(扶)游瀁(阮籍咏懷詩豈安通靈臺丨丨去高翔)灝瀁(潘尼火賦似大道之未離而元氣之丨丨江淹詩飄颻可終年)
(丨丨安是非劉基步虚詞丨丨六合外永與無始隣)沆瀁(左思吴都賦泓澄&KR1343;潫澒溶丨丨木華海賦浺瀜丨丨郭璞江賦極)
(望數百丨丨皛溔)泱瀁(歐陽建賦龜池丨丨果林榛榛)浩瀁(傅亮文淵流丨丨莫測其端謝靈運山居賦吐泉流之丨)
(丨)汎瀁(梁宣帝游七山寺賦乍丨丨而瞻望或陵峰而一顧)流瀁(江淹丹砂可學賦丨丨不一敖曹無邊)蕩瀁
(江淹詩北渚有帝子丨丨不可期韓愈岳陽樓詩江豚時出戲驚波忽丨丨)演瀁(王鑑賦得玉水記方流詩氤氳冥瑞影丨)
(丨度方流)竹瀁(梅堯臣廣濟寺詩短籬遮丨丨危路踏松根)
長川瀁(顧鼎臣聖駕躬耕籍田賦丨丨丨兮流碧芳草靡兮成綺)
賞(書兩切賜也又姓)
韻藻懋賞(書德懋懋官功懋丨丨南史陳武帝紀前王宰世丨丨尊賢式𣗳藩長總征羣伯)厚賞(書功多有丨丨)
(後漢書虞詡傳鄧太后以詡有將帥之略遷武都太守引見嘉德殿丨加丨賜水經注漢武微行栢谷遇辱竇門又感其妻深識之)
(饋既返玉階丨丨賚焉傅咸與汝南王書無功而丨丨莫不樂國有禍禍起當復有大功也)爵賞(禮記見親疎之殺焉見丨)
(丨之施焉史記馮唐傳王者之遣將也跪而推轂曰閫以内者寡人制之閫以外者將軍制之軍功丨丨皆決于外歸而奏之後漢)
(書謝弼傳丨丨之設必酬庸勲晉書庾亮傳亮還蕪湖不受丨丨唐書陸贄傳天寳之季嬖幸傾國丨以情授丨以寵加綱紀始壞)
(矣曹植謝章茅土既優丨丨必重)誅賞(周禮大宰三歲則大計羣吏之治而丨丨之後漢書陳忠傳選舉丨丨一由尚書淮)
(南子周公負扆而朝諸侯丨丨制斷無所顧問潘岳西征賦惟銜橜之或變峻徒御以丨丨)慶賞(周禮族師刑罰丨丨相及)
(相共漢書五行志先是遣衛青霍去病窮追單于還大行丨丨晉書劉頌傳丨丨刑斷所以衛下之權不重則無以威衆人而衛上)
(管子開必得之門者信丨丨也韓非子殺戮之謂刑丨丨之謂德賈誼疏丨丨以勸善刑罸以懲惡牛弘赤帝歌丨丨既行高明可)
(處)上賞(左傳下義其罪丨丨其奸又戰國策齊威王下令國中曰有能面折寡人者受丨丨上書諫寡人者受中賞能謗議)
(于市朝聞寡人之耳者受下賞史記蕭相國世家上曰吾聞進賢受丨丨蕭何功雖高得鄂君乃益明于是因鄂君故所食關内侯)
(邑封為安平侯漢書武帝紀進賢受丨丨蔽賢蒙顯戮古之道也)德賞(左傳公冶疾聚其臣曰必無以冕服歛非丨丨也且)
(毋使季氏葬我)門賞(左傳耏班敗狄宋以丨丨之使食其征)逃賞(左傳申包胥曰吾為君也非為身也君既定矣又何)
(求且吾尤子旗其又為諸遂丨丨魏志武帝紀注己亥令曰孤聞介推之避晉封申胥之丨楚丨未嘗不舍書而嘆水經注介子推)
(丨普文公之丨而隱于綿上之山)勸賞(左傳古之治民者丨丨而畏刑恤民不倦乂將賞為之加膳加膳則飫賜此㠯知其)
(丨丨也唐書陳子昂傳子昂奏八科五曰招諫六曰丨丨)求賞(左傳縦無大討而又丨丨無厭之甚也)三賞(國語狐毛)
(卒使趙衰代之辭曰城濮之役先且居之佐軍也善軍伐有賞善君有賞能其官有賞且居有丨丨不可廢也乃使先且居將上軍)
(史記晉世家從亡賤臣壺叔曰君丨行丨賞不及臣敢請罪文公報曰夫導我以仁義防我以德惠此受上賞輔我以行卒以成立)
(此受次賞矢石之難汗馬之勞此復受次賞若以力事我而無補吾缺者此受次賞丨丨之後故且及子晉人聞之皆說新序宋景)
(公時熒惑在心召子韋而問之子韋曰君有仁人之言天必丨丨君今夕星必徙舍)次賞(見上)加賞(漢書文帝紀贊張武)
(等受賂金錢覺更丨丨賜以媿其心)重賞(後漢書耿純傳竊見明公單車臨河北非有府藏之蓄丨丨甘餌可以聚人也又来)
(歙傳昔趙之將帥多賈人高帝懸之以丨丨又杜詩傳宜缺數郡以俟振旅之臣重復丨丨加于久役之士晉書王沈傳德不足以)
(配唐虞明不足以至周公雖懸丨丨忠諫之臣未可致也莊子楚昭王失國屠羊說走而從于昭王昭王反國將賞從者及屠羊說)
(屠羊說曰楚國之法必有丨丨大功而後得見今臣之知不足以存國吳軍入郢說畏難而避寇非故隨大王也今大王欲廢法毁)
(約而見說此非臣之所以聞天下也荀子雕雕焉懸貴爵丨丨于其前明罰大辱于其後黃石公香餌之下必有死魚丨丨之下必)
(有勇夫又平聲韓琦詩錦堂丨丨牡丹紅)縣賞(後漢書桓譚傳張官置吏以理萬人丨丨設罰以别善惡鹽鐡論丨丨以待功)
(序爵以俟賢)辭賞(魏志田疇傳注疇懇惻前後丨丨出入三載歷年未賜新序申子之不受命赴秦忠矣七日七夜不絶聲)
(厚矣不受賞不伐矣然賞所以勸善也丨丨亦非常法也魏武帝報揚阜書子貢丨丨仲尼謂之止善謝靈運詩惠物丨所丨勵志)
(故絶人)鑒賞(晉書王戎傳戎有人倫鑒識常目山濤如璞玉渾金王衍如瑤林瓊&KR0008;裴頠拙于用長荀勖工于用短族弟敦)
(有高名每候戎輒托疾不見敦後果為逆亂其丨丨先見如此黃庭堅詩濬沖遭丨丨)眞賞(南史王筠傳沈約製郊居賦要)
(筠示其草讀至雌霓連蜷約拊掌欣忭曰僕嘗恐人呼為霓次至墜石磓星及冰盡塪而帶坻筠皆擊節稱贊約曰知音者希丨丨)
(殆絶所以相要正在此數句耳張說詩他日懷丨丨中年負值紛蔡文恭遊山應制詩悠然動睿思息駕尋丨丨)受賞(隋書)
(李文博傳秦孝王妃生男高祖大喜頒賜羣官文博云賞罰之設功過所歸王妃生男千羣官何事乃妄丨丨也新序昭王復國而)
(賞始于包胥包胥曰功成而丨丨是賣勇也遂終身不見禰衡鸚鵡賦故獻金者丨丨而傷肌者被刑)獲賞(列子負日之暄)
(以致吾君將丨重丨)心賞(謝朓詩文奏方盈前懷人去丨丨何遜詩伊余本羇客重暌復丨丨岑参詩滿目徒春華思君罷丨)
(丨柳宗元詩道同有愛弟披拂恣丨丨張繼詩故交日零落丨丨寄何人黃庭堅詩時頼觧事人載酒直丨丨)幽賞(李白春夜)
(宴桃李園序丨丨未巳高談轉清王維詩揆予宅閭井丨丨何由屢韋應物詩佳詠邀清月丨丨滯芳襲鄭巢詩多喜陪丨丨清吟)
(繞石叢黃庭堅墨竹詩丨丨非俗愛陸游詩丨丨定知随處牓更湏時展放翁詩)尹賞(漢書薛宣傳頻陽縣北當上郡西河)
(為數郡凑多盗賊其令平陵薛恭本縣孝者功次稍遷未嘗治民職不辦而粟邑縣小辟在山中民謹樸易治令鉅鹿丨丨久郡用)
(事吏為樓煩長舉茂材遷在粟宣即以令奏賞與恭換縣二人視事數月而兩縣皆治)
無功賞(左傳丨丨之丨不義之富禍之媒也)善則賞(左傳丨丨丨之過則匡之)文公賞(左傳晉丨丨丨從亡)
(者介之推不言禄祿亦不及)隸事賞(南史王摛傳尚書令王儉嘗集才學之士總校虛實𩔖物謂之隸事自此始也儉嘗)
(使賓客丨丨多者丨之事皆窮唯廬江何憲為勝乃賞以五花簟白團扇摛後至儉以所隸示之曰卿能奪之乎摛操筆便成文章)
(既奥辭亦華美舉坐擊賞摛乃命左右抽憲簟手自掣取扇登車而去)不足賞(說苑令尹子西曰為人臣而忠其君者爵)
(祿丨丨以丨也為人臣而諛其君者刑罸不足以誅也)青霞賞(李白詩孤亮繡衣人瀟灑丨丨丨)不受賞(李白)
(詩却秦丨丨丨繫晉寧為功又辭官丨丨丨翻謫夜郎天)名公賞(杜甫詩榮陽冠衆儒早聞丨丨丨)張延賞(唐書)
(丨丨丨傳延賞更四鎮所至民頌其愛及當國餙情復怨不稱所望亦早不幸未及有所建明然帝待遇厚稱其奏議有宰相體)
增濫賞(書旅&KR0729;疏有德不丨丨賞必加于賢人得者則以為榮故有德則物貴也無德則丨丨賞或加于小人賢者得之反)
(以為耻故無德則物賤也)先賞(禮記夏道先禄而後威丨丨而後罰親而不尊殷人先鬼而後禮先罰而後賞尊而不親謝靈)
(運詩慶泰欲重疊公子特丨丨)後賞(見上)行賞(禮記孟夏之月迎夏于南郊還反丨丨封諸侯周禮地官疏人君施政春)
(夏丨丨為仁秋冬行罰為義史記晉世家普候渡河北歸國丨丨吕氏春秋凡丨丨欲其博也博則多助)刑賞(周禮天官太宰)
(以八則治都鄙七曰丨丨以馭其威晉書刑法志丨丨相稱輕重無二唐太宗詩納善察忠諫明科愼丨丨劉允濟天賦載光道德)
(聿符丨丨)祿賞(周禮天官疏學士有賢行學業則詔之以爵位丨丨亦是敺之行善也晉書賈充傳自太傅車騎以下皆加丨)
(丨管子功多為上丨丨為下則積勞之臣不務盡力魏武帝令未聞無能之人不鬭之士並受丨丨而可以立國)始賞(左傳)
(卜偃曰畢萬之後必大萬盈數也魏大名也以是丨丨天啓之矣史記魏世家贊大名丨丨盈數自正)大賞(左傳城濮之戰)
(師還獻俘授馘飲至丨丨徵會討貳後漢書盧植傳時后父大將軍竇武初秉機政朝議欲加封爵植乃獻書以規之曰宜辭丨丨)
(以全身名魏志武帝紀注吾與諸將夷險平亂而吾得竊丨丨今兮所受租以荅衆勞王粲論農益地辟則吏受丨丨宋无詩隂何)
(須丨丨鮑謝只平欺)授賞(公羊傳注明君見勞丨丨則衆譽不能進無功見惡行誅則衆䜛不能退無罪)醲賞(春秋胡傳)
(後世有以丨丨誘人之趨事赴功)滯賞(國語晉悼公興舊族出丨丨注滯謂有功未賞)審賞(國語越王勾踐乃召五夫)
(夫問戰奚以而可大夫舌庸乃進對曰丨丨則可以戰乎)公賞(戰國策甘茂攻宜陽三鼓之而卒不上于是出私金以益丨丨)
(明日鼓之而宜陽拔)功賞(史記秦本紀孝公招戰士明丨丨漢書宣帝紀丨丨未加後漢書馮異傳赤眉破平士吏勞苦方論)
(丨丨以荅大勲韓愈聫句算蹄計丨丨)未賞(史記司馬相如傳不順者已誅為善者丨丨虞世南詩拓地勲丨丨亡城律詎)
(寬)封賞(漢書功臣表漢興至于孝文時乃有弓高襄城之封雖自外徕本功臣後故至孝景始欲候降者丞相周亞夫守約)
(而爭帝黜其議初開丨丨之科後漢書祭遵傳褒序輔佐丨丨功臣晉書石崇傳楊駿輔政大開丨丨多樹黨援)褒賞(漢書)
(張安世傳宣帝初即位丨丨大臣後漢書馮異傳異兵食漸盛乃稍誅擊豪傑不從令者丨丨降附有功勞者南史鮑泉傳泉上玉)
(璧銘武帝𤼵詔丨丨陶潜孝傳河間惠王獻王之曾孫也漢書稱其能修獻王之行母喪盡禮詔書褒揚以為宗室儀表貴而率禮)
(其見丨丨不亦宜乎)妄賞(漢書晁錯傳丨丨以随喜意妄誅以快怒心後漢書荀悦傳人主不丨丨非徒愛其財也賞妄行則)
(善不勸矣)恩賞(後漢書彭寵傳寵又自以與耿況俱有重功而丨丨並薄數遣使要誘況況不受唐書劉仁軌傳貞觀中士戰)
(歿者皆詔使弔祭顯慶後討伐丨丨殆絶)邑賞(後漢書馬武傳帝雖制御功臣而每能回容宥其小失遠方貢珍必先徧賜列)
(侯而大官無餘有功輙增丨丨不任以吏職故皆保其福祿終無誅譴者)用賞(後漢書馬援傳夫明主醲于丨丨約于用刑蔡)
(邕太傅胡公碑禁不用刑勸不丨丨)醻賞(後漢書桓譚傳是時帝方信䜟多以決定嫌疑又丨丨少薄南史宋高祖紀詔論戰)
(亡追贈及丨丨除復之科唐庚詩年來官職如水樣只有登臨作丨丨)購賞(後漢書郭伋傳伋為并州牧知盧芳夙賊難以)
(力制常嚴烽候明丨丨以結宼心牛宏請開獻書表兼開丨丨則異典必臻)信賞(後漢書郭伋傳彭寵滅轉為漁陽太守伋)
(到示以丨丨紏戮渠帥盜賊銷散又張霸傳為潁川太守始到郡界不言乃移書開購明用丨丨遂束手歸附魏志杜恕傳立必丨)
(之丨施必行之罰唐書陸贄傳丨丨必罰霸王之資也)納賞(後漢書桓榮傳論一言丨丨志士為之懷耻受爵不讓風人所)
(以興歌)運賞(後漢書朱穆傳丨丨則使餓隸富於季孫)軍賞(漢書陳湯傳丨丨不踰月晉書孝武帝紀没為丨丨者悉)
(贖出之南史王冲傳侯景之亂冲求解南郡并獻伎女以助丨丨宋史仁宗紀景祐二年二月甲申出内庫絹五十萬下河北陜西)
(河東路以備丨丨劉向疏司馬法曰丨丨不踰月欲民速得為善之利也)牢賞(後漢書應劭傳簡其精勇多其丨丨)私賞
(後漢書𫝊燮傳趙忠為車騎將軍詔忠論討黃巾之功遣弟延謂傅燮曰南容少荅我常侍萬戶侯不足得也燮正色拒之曰遇與)
(不遇命也有功不論時也傅燮豈求丨丨哉唐書魏元忠傳私怒害物丨丨費財)不賞(後漢書皇甫嵩傳身建丨丨之功體)
(兼高人之德謝偃賦無罪加刑有功丨丨李白詩苦戰功丨丨忠誠難可宣)明賞(後漢書傅燮傳耿鄙率六郡兵討金城賊)
(王國韓遂等燮知鄙失衆必敗諫曰邊兵多勇其鋒難當不若息軍養德丨丨必罰其功可坐而待也又荀悅傳丨丨必罰審位愼)
(令賞以勸善罰以懲惡尉繚子丨丨于前決罰于後是以𤼵能中利動則有功韓非子先王丨丨以勸之嚴刑以威之賞刑明則民)
(盡死民盡死則兵強主尊)顯賞(後漢書左雄傳雄諫曰臣伏見詔書顧念阿母舊德宿恩欲特加丨丨案尚書故事無乳母爵)
(邑之制孫苞與孫皓書豐報丨丨隆于今日)遷賞(後漢書李固傳今長吏多殺伐致聲名者必加丨丨其存寬和無黨援者)
(輙見斥逐)傳賞(後漢書陳蕃傳近習以非義授邑左右以無功丨丨授位不料其任裂土莫紀其功)班賞(後漢書鄭衆傳)
(衆以功遷大長秋第勲丨丨每辭多受少吴志三嗣主傳太元二年太子即尊號文武在位皆進爵丨丨冗官加等)責賞(後漢)
(書呂強傳舊典𨕖舉委任三府若無可察然後付之尚書舉劾覆案行其誅罰今但任尚書或復勅用如是三公得免𨕖舉之負尚)
(書亦復不坐丨丨無歸豈肯空自勞苦乎)開賞(後漢書南匃奴傳設購丨丨宣示反悔)停賞(魏志武帝紀注軍行得失)
(在于斯須丨丨待詔以滯世務固非朕之所圖)陳賞(魏志武帝紀注王粲詩丨丨越山岳酒肉踰川坻)寵賞(魏志田疇)
(傳注誠應丨丨以旌其美)倍賞(魏志傅嘏傳注盛衆厲兵以震之參惠丨丨以招之)報賞(晉書食貨志宜簡流人興復農)
(官功勞丨丨皆如魏氏故事又王戎傳論功丨丨不及有勞)威賞(晉書趙王倫傳示以丨丨皆莫敢違)偏賞(晉書羊祜)
(傳衛瓘功德無殊而獨受丨丨)崇賞(晉書王濬傳丨德丨功為政之所先)干賞(晉書阮种傳或丨丨㗖利妄加討戮荀子)
(兼是數國者皆丨丨㗖利之兵也)清賞(晉書王戎傳阮籍與渾為友戎年十五隨渾在郎舍籍每過渾俄頃輙去過視戎良)
(久然後出謂渾曰濬沖丨丨非卿倫也北苑貢茶錄玉除丨丨宣和二年造謝朓詩江垂得丨丨山際果幽尋岑文本詩甲第多丨)
(丨芳辰命羽巵蘇軾入峡詩自昔懷丨丨今兹得縦探)渴賞(晉書孫楚傳石苞令楚作書遺孫皓曰丨丨之士鋒鏑争先)
憚賞(晉書王沉傳將恐拘介之士或丨丨而不言貪賕之人將慕利而妄舉)甄賞(晉書孔嚴傳太和中拜吳興太守善)
(于宰牧甚得人和又丨丨才能之士論者美焉又張光傳宜加丨丨以明奬勸)游賞(晉書謝安傳安雖放情邱壑然每丨丨必)
(以妓女從王炎九日詩杜門不復貪丨丨落帽無由際劇談)知賞(晉書孫鑠傳劉訥甚丨丨之宋書臨川王道生傳鮑照奏)
(詩甚見丨丨北史裴莊伯傳莊伯博識多聞善以約言辯物任城王澄辟為參軍甚加丨丨)玄賞(宋書高祖紀翼聖宣績輔)
(德弘猷禮窮丨丨寵章希世魏書恩倖傳王仲興後參機要因自理馬圈及金墉之功乞同丨丨遂封上黨郡開國公食邑二千戶)
階賞(宋書周朗傳主簿羊希與朗書勸令獻竒進策朗報書曰兵不可去車騎應蓄今宜募天下使養馬一匹者蠲一人役三)
(匹者除一人為吏自此以進丨丨有差邊亭徼驛一無𤼵動)拔賞(梁書蕭子雲傳子雲善草隸書自云善效鍾元常王逸少)
(而微變字體荅勅云臣昔不能丨丨隨世所貴規摹子敬)擢賞(陳書宣帝紀戶有增進即加丨丨)策賞(陳書宣帝紀元)
(戎凱旋羣師振旅旌功丨丨宜有饗宴)勝賞(陳書孫瑒傳瑒出鎮郢州乃合十餘船為大舫于中立亭池植荷芰每良辰美)
(景賓僚並集泛長江而置酒亦一時之丨丨焉水經注丨丨神鄉秀情超拔謝朓臨楚江賦奉玉罇之未暮餐丨丨之芳音唐德宗)
(詩丨丨信多歡戒之在無荒韓愈聮句韶署遲丨丨賢朋戒先庚徐鉉詩京邑衣冠多丨丨鱸魚爭敢道思鄉)嘉賞(陳書文學)
(傳徐伯陽字隱忍敏而好學進止有節年十五以文筆稱學春秋左氏試策高第皇太子幸太學詔新安王于辟雍𤼵論語題命伯)
(陽為辟雍頌甚見丨丨)官賞(陳書周廸傳廸與周敷黃法氍等率兵共圍熊曇朗屠之盡有其衆周敷夲屬于廸至是與黃)
(法氍率其所部詣闕世祖錄其功並加丨丨廸聞之甚不平杜審言詩連騎追丨丨錢起詩鄴下淹留丨丨新)悟賞(南史宋廬)
(陵王義真傳徐羨之等嫌義真靈運延之昵狎過甚故吏范晏戒之義真曰靈運空疎延之隘薄魏文云鮮能以名節自立者但性)
(情所得未能忘言于丨丨故與游耳張雨對月詩聞聲思逾寂丨丨在兹久)譚賞(南史謝靈運傳靈運自以名輩應參時政)
(至是惟以文義見接每侍上宴丨丨而已北齊書邢邵傳邵性好丨丨不能閒獨公事歸休恒須賓客自伴)歷賞(南史謝靈)
(運傳贊至於先士茂製諷高丨丨子建函京之作仲宣灞岸之篇子荆零雨之章正長朔風之句並直舉胸情非傍詩史)器賞
(南史徐勉傳初與長沙宣武王游梁武深丨丨之)稱賞(南史劉顯傳張融見而丨丨號曰神童)親賞(南史劉休傳明)
(帝尤嗜飲食休鼎味莫不閒解遂見丨丨)機賞(南史謝密傳密字弘微叔父混特所敬貴號曰微子謂瞻等曰汝諸人雖才義)
(豐辯未必皆愜衆心至於領會丨丨言約理要故當與我共推微子)宴賞(南史江斆傳斆為丹陽丞時袁粲為尹數與丨丨留)
(連日夜張衡周天大象賦虚梁閴寂以幽閟蓋屋喧轟而丨丨)標賞(北齊書李元忠傳元忠曾貢世宗蒲桃酒一盤世宗報以)
(百練縑遺書曰久相嘉尚嗟咏無極恒思丨丨有意無由忽辱蒲桃良深戴佩聊用絹百疋以酬清德也)酣賞(北齊書邢邵傳)
(尚書令元羅出鎮青州啟為府司馬遂在青土終日丨丨盡山泉之致唐書楊師道傳帝曰聞公每丨丨捉筆賦詩如宿搆者試為)
(朕為之師道再拜少選輙成無所竄定一坐嗟伏羊士諤詩忘言亦何事丨丨步清輝)贊賞(北齊書元文遥傳濟隂王暉業)
(嘗大會賓客有人將何遜集初入洛諸賢皆丨丨之河間邢劭試命文遥誦之幾遍可得文遥一覽便誦時年十餘歲)取賞
(隋書儒林傳劉炫與著作郎王劭同修國史時牛宏奏請購求天下遺逸之書炫遂偽造書百餘卷題為連山易魯史記等錄上送)
(官丨丨而去荀子百姓曉然皆知為善于家而丨丨于朝也)殊賞(北史陳元康傳左衛將軍郭瓊以罪死子婦范陽盧道虞)
(女也没官神武啟以賜元康為妻元康地寒時以為丨丨泰不華衛將軍玉印歌尚方寳玉將作匠别刻姓名示丨丨)酺賞
(舊唐書明皇紀禁女樂而出宫嬪明其教也賜丨丨而放哇滛懼其荒也)擊賞(舊唐書封倫傳楊素負貴恃才多所凌侮唯丨)
(丨倫每引與論宰相之務終日忘倦因撫其牀曰封郎必當據吾此座)顓賞(唐書百官志凡命將遣使皆請旌節旌以丨丨)
(節以顓殺)蒙賞(唐書尚宫宋若昭傳凡進御未嘗不丨丨)嗟賞(唐書楊師道傳師道善草隸工詩每與有名士燕集歌詠)
(自適帝見其詩為擿諷丨丨宋史王質傳質力學問師事楊億億歎以為英妙伯父旦見其所為文丨丨之徐陵答李顒之書君山)
(西盛族素挺風流河北辭林夲所丨丨)歎賞(唐書劉仁軌傳百濟餘黨悉平詔留仁軌統兵鎮守仁願至京師帝勞曰若本)
(武將軍中奏請皆有文理何道而然對曰仁軌之辭非臣所能帝丨丨之元史馬祖常傳文宗常駐蹕龍虎臺祖常應制賦詩尤被)
(丨丨世說王公每𤼵言衆人競贊之述于末坐曰主非堯舜何得事事皆是丞相甚相丨丨)僣賞(唐書郭子儀傳子儀至自)
(涇陽進拜尚書令懇辭不聽詔趣詣省視事百官往慶敇射生五百騎執戟寵衛子儀確讓且言用兵已來丨丨者多至身兼數官)
(冒進亡耻今凶醜略平乃作法審官之時宜從老臣始令狐楚謝表終無補于成功空有慚于丨丨)犒賞(唐書李絳傳絳曰王)
(化不及魏博久矣一日挈六州來歸不大丨丨人心不激請斥禁錢百五十萬緡賜其軍)咨賞(唐書楊瑒傳帝召大臣議天下)
(戸版于延英殿瑒言利病尤詳帝丨丨又楊敬之傳敬之嘗為華山賦示韓愈愈稱之士林一時傳播李德裕尤丨丨)士賞
(唐書卒替否傳疆場危駭倉廪空虚卒輸不充丨丨不及)給賞(唐書韓愈傳愈奏言淮西連年修器械防守金帛糧畜耗于丨)
(丨水經注遊者常若目不周玩情不丨丨)希賞(唐書錢徽傳觀察使樊澤表署掌書記蔡賊方熾澤多募武士于軍澤卒士頗)
(丨丨周徹主留事重擅𤼵軍廥不敢給時大雨雪士寒凍徽先冬須衣絮士乃大說)冒賞(唐書藩鎮傳王智興進圍滄州是時)
(帝絶王廷湊朝貢且討之兵須夥繁調𤼵不時始置供軍糧料使以濟兩河諸將又多張俘首以丨丨)覃賞(宋史太祖紀開)
(寳九年四月庚子有事圜丘諸官未贈恩者悉丨丨)勲賞(宋史職官志司勲郎中員外郎掌丨丨之事白居易趙宏亮等加勲)
(制列名禁籍祇命宮闈名歷歲時積成勞效宜加丨丨以洽恩榮)旌賞(宋史趙上交傳上交周初遷刑部侍郎上言乞自今)
(但能雪活冤獄不限中外官並加丨丨)世賞(元史儒學傳牟應龍祖子才仕宋贈光祿大夫父巘為大理少卿應龍當以丨)
(丨補京官盡讓諸從弟而擢咸淳進士第鮑照詩不愁丨丨絶但畏盛明移楊載詩丨丨官仍及朝參寵復加)日賞(逸周書謟)
(臣丨丨貴臣日怒而生變)賜賞(管子丨丨恣于己者聖王之禁也)讓賞(管子治斧鉞者不敢讓刑治軒冕者不敢丨丨)
天賞(管子何以知王之信明信聖也曰愼使能而善聽信之使能之謂明聽信之謂聖信明聖君皆受丨丨)豐賞(管子)
(惠主丨丨厚賜以竭藏赦姦縦過以傷法)簡賞(管子王者不奪民時故五榖興豐五榖興豐則士輕禄民丨丨)備賞(管子)
(輕重五榖以調用積餘藏羨以丨丨)素賞(管子管子入復桓公曰終歲之租金四萬二千金請以丨丨軍士桓公曰諾一朝丨)
(丨四萬二千金廓然虚桓公惕然太息管子曰君勿患舉兵攻萊戰于莒破萊軍并其地擒其君此丨丨之計也王勃送李十五序)
(雖相思為贈終結想于華滋而丨丨無暌益申情于麗藻)羨賞(晏子喜樂無丨丨忿怒無羨刑慎子上無丨丨下無羨財)數
賞(孫武子丨丨者窘也數罰者困也)一賞(商子用兵之道務在丨丨)本賞(荀子得一首者賜贖錙金無丨丨矣)踰
賞(韓非子軍旅之功無丨丨邑鬭之勇無赦罪)財賞(吕氏春秋湯武一日而盡有夏商之民盡有夏商之地盡有夏商之)
(財以其民安而天下莫敢危以其地封而天下莫不說以其丨丨而天下皆競)禮賞(黃石公丨丨不倦則士爭死)譽賞
(孔叢子其君以丨為丨以毁為罰)至賞(大戴禮至禮不讓而天下治丨丨不費而天下之士說至樂無聲而天下之民和)
設賞(淮南子懸法丨丨而不能移風易俗者其誠心弗施也)善賞(淮南子古之丨丨費少而勸衆)利賞(淮南子丨)
(丨而勸善畏刑而不為非)喜賞(韓詩外傳賢君之治也刑清而省丨丨而惡罰韓愈送李愿序丨有丨怒有刑)秋賞(論衡)
(人君丨丨則溫夏罰則寒)失賞(說苑賞所甚惡是丨丨也)美賞(抱朴子臨之以斧鉞之威誘之以傾城之寳猶不能奮鉛)
(鋒于犀兕騁駑蹇以追風非不忌重誅也非不悅丨丨也體不可力無自奈何)俊賞(鍾嶸詩品近彭城劉士章丨丨之士欲為)
(當世詩品口稱標榜其文未遂感而作焉王勃晚秋游武擔山寺序雞林丨丨蕭蕭鷲嶺之居鹿苑僊談叠叠龍宫之偈)吟賞
(顔氏家訓神厲九霄志凌千載自丨自丨不覺更有傍人頋况梅灣詩山林不丨丨姑負委蒼苔袁士元和劉德彛海棠詩主人丨)
(丨夜不眠直欲題詩壓蘇子)延賞(水經注吹畦風馨觸岫丨丨)新賞(畫史余老矣每求丨丨與賞鑑之家博易書畫)
(最多上多有印記可辨無非竒筆萬金之玩自付識者擊節不為好事道江淹詩點翰詠丨丨開袠瑩所疑唐眀皇首夏花萼樓宴)
(詩序締夏首之丨丨𥙷春餘之墜歡儲光羲貽丁僊芝詩關河施芳聽江海徼丨丨蘇軾賞瑞香花詩厭從年少追丨丨閒對宫花)
(識舊香朱子詩深尋得丨丨一簣今再覆)激賞(唐詩記事柳公權文宗時充翰林學士從幸未央宫苑中駐蹕謂公權曰我有)
(一喜事邊上衣賜久不及時今年二月給春衣訖公權前奉賀上曰可賀我以詩公權應聲曰去歲雖無戰今年未得歸皇恩何以)
(報今日得春衣上悦丨丨之遂昌雜錄宋京畿各門有丨丨庫遇盜𤼵郡守開庫募士故不旋踵擒獲任希古七夕臨泛昆眀池詩)
(飛眺牽牛渚丨丨鏤鯨川李白詩丨丨搖天筆承恩賜御衣)欽賞(宣和書譜蔡景歷初客遊京口高祖鎮朱方以書要之景)
(歷對使人答書筆不停綴文不重改詞翰俱妙高祖甚加丨丨)解賞(老學菴筆記阮裕云非但能言人不可得正索解言人亦)
(不可得吕居仁用此作詩云好詩正似佳風月丨丨能知已不凡)垂賞(淮南王安諫伐閩越書陛下若欲來内處之中國使)
(重臣臨存施德丨丨以招致之必扶老攜幼以歸聖德)薄賞(李陵答蘇武書漢厚誅陵以不死丨丨子以守節)符賞
(陳琳檄文廣宣恩信班揚丨丨)致賞(嵇康攝生論猶罪之指罰功之丨丨也)可賞(潘岳馬&KR0648;督誄傾倉丨丨矧云私粟)
欣賞(陶潜詩竒文共丨丨疑義相與析)物賞(謝靈運詩表靈丨莫丨蘊眞誰為傳)勞賞(謝靈運賦務役簡而農勸)
(每丨丨而忠甄)諧賞(謝靈運山居賦在茲城而丨丨傳古今之不滅劉孝綽詩况復心所積茲地多丨丨)有賞(謝靈運山)
(居賦序意實言表而書不盡遺跡索意託之丨丨)研賞(王徵告弟僧謙靈書一字之書必共詠讀一句之文無不丨丨濁酒)
(忘愁圖籍相慰吾所以窮而不憂實頼此耳)幼賞(齊竟陵王子良詩丨丨悦禽魚早性羨蓬艾)閒賞(王儉竟陵王山)
(居贊亹亹大韶遥遙丨丨)結賞(王融游仙詩丨丨自員嶠移讌乃方壺)歡賞(謝朓酬德賦苦清顔之倏忽恡丨丨之多)
(違唐太宗詩建章丨丨夕二八盡妖妍李嶠詩承恩恣丨丨歸路滿烟霞杜甫詩長生木瓢示眞率更調鞍馬狂丨丨)縦賞
(梁元帝荅廣信侯書丨丨山中游心物外)綴賞(任昉文統體必善丨丨無地)情賞(徐勉戒子書中年聊于東田開營小)
(園者非存播藝以要利政欲穿池種樹少寄丨丨)睿賞(庾肩吾奉和泛舟漢水詩陪歌承丨丨接醴待恩筵江總應令詩副)
(君丨丨遒清夜北園遊杜正倫侍宴北門詩大君端扆暇丨丨狎林泉)誰賞(孔稚圭北山移文山阿寂寥千載丨丨)移
賞(江洪和新湳侯齋前竹詩本生出高嶺丨丨入庭蹊)神賞(江總詠採甘露詩徐輪動僊駕清晏留丨丨)留賞(江總)
(題永陽王齊後山亭銘叢桂丨丨散金匪惜)懷賞(江淹酬劉記室詩丨丨入舊襟悦物覽新賦)散賞(吴均與施從事)
(書蕩累頥物悟中丨丨)趣賞(陳後主詩園林多丨丨)科賞(温子昇上書李崇北征聽用關西之格及臣在後依此丨)
(丨)片賞(温子昇書將士告捷終無丨丨)閱賞(唐太宗詩丨丨誠多美於茲乃忘倦)僊賞(上官昭容游長寧公主流)
(杯池詩逐丨丨展幽情踰崑閬邁蓬瀛杜甫詩秋山眼冷魂未歸丨丨心違泪交墮)命賞(令狐德棻冬日宴子庶子宅詩高門)
(聊丨丨羣英於此遇薛蕙荅顔惟喬詩丨丨來芳訊探竒協幽想)會賞(劉洎安德山池宴集詩何如兼往烈丨丨叶幽栖)
狎賞(上官儀詩締交開丨丨麗席展芳辰)肆賞(王勃東臺山河賦保林泉而丨丨混簮纓而同塵)峻賞(王勃東臺)
(山池賦繹沖情于月道飛丨丨于烟墟)畢賞(王勃採蓮賦念窮歡于水涘誓丨丨于川阿)襲賞(王勃靈瑞寺碑都人)
(丨丨憑紫檻而延矜野客含情俯丹櫺而極睇)駐賞(王勃詩披觀玉京路丨丨金臺阯)異賞(盧照隣詩耳目多丨丨風)
(烟有竒狀)遇賞(楊炯青苔賦彼懷寳以丨丨此不材而見嗟韓愈題木居士詩為神詎比溝中斷丨丨還同㸑下餘)契賞
(駱賓王初秋宴序道合采葵嘯懸鶉而丨丨情諧伐木仰登龍以締歡)締賞(駱賓王詩丨丨三清滿承歡六義通盧僎詩承)
(恩來翠嶺丨丨出丹除)洽賞(駱賓王與博昌父老書野老清談怡然自得田家濁酒樂以忘憂故可丨丨當年相歡卒歲)
促賞(弓嗣初詩丨丨依三友延歡寄一巵)淹賞(李嶠詩乘春重遊豫丨丨玩芳菲)薦賞(崔知賢宴王眀府山亭詩)
(序列芳林而丨丨控清洛以開筵)宸賞(徐彦伯幸白鹿觀應制詩花洞留丨丨還旗繞夕烟)春賞(李乂幸昆眀池詩玉)
(輅尋丨丨金隄重晦遊張九齡詩丨丨時將換皇恩歲不移陳傅良上已清明詩酴釄雅欲延丨丨杜宇還能破晝眠)時賞
(張九齡詩薄䆠無丨丨勞生有事機)沖賞(李白詩沈懷丹邱志丨丨歸寂寞)舊賞(李白詩丨丨人雖隔新知樂未稀顔)
(真卿詩朅來從丨丨林壑宛相親)前賞(李白詩丨丨迹可見後來道空存)晦賞(韋應物詩丨丨念前歲京國結良儔)
呈賞(楊巨源詩瑞靄方丨丨暄風本配仁)怡賞(李華詩激意屢丨丨其如鄉念何)戀賞(李嶠詩承恩咸已醉丨丨)
(末還鑣)别賞(李嶠詩琴尊留丨丨風景惜離晨)見賞(朱灣詩知音如丨丨雅調為君傳)待賞(朱灣露菊詩晚)
(成猶丨丨欲采未過時)晝賞(權德輿送韋中丞使新羅詩斗柄辨宵程天琛宜丨丨)優賞(韓愈元和聖德詩丨丨將)
(吏扶珪綴組)孤賞(柳宗元階前芍藥詩丨丨白日暮暄風動搖頻)畫賞(元稹楊子華畫詩眞賞畫不成丨丨眞相似)
寄賞(殷文圭詩何事子猷偏丨丨此君心似主人心)晴賞(劉得仁詩丨丨行聞水宵棋坐見參)寓賞(温憲郊居詩邨)
(前邨後寺丨丨有餘情)逸賞(康子王瓜賦琴樽丨丨海陸具陳)無賞(吴筠詩天子既丨丨公卿竟不知又明哲遂丨)
(丨文華空見沉)共賞(吴筠詩無由得丨丨山川間白雲王安石詩誰珍檀山刻丨丨蘭亭帖韓駒詩憶傾南庫官供酒丨丨西)
(京勅賜花)追賞(梅堯臣遊嵩詩凌晨關塞陽丨丨顔匪厚)尋賞(梅堯臣次公度洛中花品詩前時晴明要丨丨謂夸洛陽)
(多不容栗應宏龍山别業即事詩興來獨步多丨丨為問茅君理息機)探賞(梅堯臣遊齊山寺詩在昔丨丨猶可數深景秀)
(句今得傳韓維詩行遍&KR0982;川南北岸自憐丨丨頗窮幽)偷賞(梅堯臣詩年光取次須丨丨何用功名節與幢)諫賞(蘇洵)
(諫論今之丨丨時或有之不諫之刑缺然無矣苟增其所有有其所無則諛者直佞者忠况忠直者乎)經賞(韓琦詩中山風)
(物有前緣丨丨重陽第五年)獨賞(王安石月夜詩惜哉此佳境丨丨無與暗貢師泰遣懷詩丨丨誰晤語感慨成悲歌)同
賞(韓維詩更欲強招年少客折花丨丨夢中春)餘賞(蘇軾雪詩欲浮大白追丨丨)遐賞(沈□觀月詩少年暢不樂)
(明月何為哉揚眉一丨丨寂寂更傷懷)輕賞(蘇轍刑賞忠厚論去丨丨而就重賞者是以義勸之也)推賞(黃庭堅詩)
(作詩盛丨丨明珠計斗量)珍賞(鄧文原題小薛王畫鹿詩宗藩翰墨留丨丨憑伏相如賦子虚)爛賞(劉因遊郎山詩玉井)
(丨丨金芙渠日觀倒卷青玻瓈)遞賞(許有壬詩添栽三徑竹丨丨四時花)妙賞(張雨緝熙殿御製墨梅詩帖詩宣和丨丨)
(緇衣句傳在夷門作勝談)
瓜衍賞(左傳普侯賞桓子狄臣千室亦賞士伯以丨丨之縣羊舌職說是丨也曰周書所謂庸庸祗祗者謂此物也夫南史)
(謝方眀傳方明為宋武中軍主簿知無不為帝謂曰媿未有丨丨之丨且當與卿共圖豫章陸機演連珠柳莊黜殯非貪丨丨之丨)
(禽息碎首豈效先茅之田)狂疾賞(國語下邑之役董安于多趙簡子賞之辭固賞之對曰今臣一旦為狂疾而曰必賞女是)
(以丨丨丨也不如亡趨而出)免難賞(國語趙簡子使尹鐸為普陽曰必墮其壘培吾將往焉若見壘培是見寅與吉射也)
(尹鐸往而增之簡子如晉陽見壘怒曰必殺鐸也而後入郵無正進曰夫尹鐸曰思樂而喜思難而懼人之道也委土可以為師保)
(吾何為不增是以修之庶曰可以鑑而鳩趙宗乎若罸之是罸善也罸善必賞惡臣何望矣簡子悦以丨丨之丨賞尹鐸)封侯
賞(史記項羽紀樊噲曰今沛公先破秦入咸陽毫毛不敢有所近封閉宫室還軍霸上以待大王來未有丨丨之丨而聽細說欲)
(誅有功之人此亡秦之續耳)邱山賞(漢書王莽傳一言之勞然猶皆蒙丨丨之丨)上公賞(漢書王莽傳伊尹為)
(阿衡周公為太宰周公享七子之封有過丨丨之丨)連城賞(後漢書朱祐等傳論或崇以丨丨之丨或任以阿衡之地)景
風賞(後漢書張宗等傳論若夫數將者竝宣力勤慮以勞定功而丨丨之丨未甄膚受之言互及)先茅賞(晉書應詹)
(傳昔冀缺有功胥臣蒙丨丨之丨子玉敗軍子文受蒍賈之責)名流賞(晉書荀崧傳崧弱冠太原王濟甚相器重袁侃謂侃)
(弟奥曰近見荀監子清虚明理當不及父德性純粹是賢兄軰人也其為丨丨所丨如此)布衣賞(陳書文學傳太子與江總)
(書曰管記陸瑜語玄析理披文摘句未嘗不聞者心伏聽者解頥會意相得自以為丨丨之丨)家貲賞(唐書馬燧傳燧進軍)
(臨洺田悦悉軍戰燧自以銳士當之凡百餘返士皆決死悦大敗以功遷尚書右僕射初將戰燧約衆勝則以丨丨丨至是殫私財)
(賜麾下德宗嘉之詔出度支錢五千萬償其財)獻書賞(宋史藝文志高宗駐蹕臨安乃建祕書省於國史院之右搜訪遺闕)
(屢優丨丨之丨)日掌賞(管子丨丨丨賞為暑歲掌和和為雨)軒冕賞(莊子雖有丨丨之丨不能賞斧鉞之威不能威)
移轅賞(新論吳起不虧丨丨之丨注起欲伐秦恐士卒不信乃埋車轅于市東門書曰有能移著西門者給田五百𤱔黃金)
(五百金時有一人來移即賜之于是士卒勇于攻戰)隨花賞(乾淳歲時記禁中賞花伶官樂部應奉等人亦霑恩賜謂之丨)
(丨丨)千乘賞(李陵荅蘇武書陵謂足下當享茅土之薦受丨丨之丨聞子之歸賜不過二百萬位不過典屬國無尺土之封)
(加子之勤)非常賞(陳琳檄文故設丨丨之丨以待非常之人)功臣賞(陸機辨亡論卑宮菲食以豐丨丨之丨披懷虚)
(己以納謨士之算)天宮賞(顔延之文責丨丨之丨求地獄之罸頗𩔖昔人亞夫之詰英布之問)山泉賞(謝朓詩安)
(得凌風翰聊恣丨丨丨)清樽賞(謝朓别江水曹詩山中上芳月故人丨丨丨)芳筵賞(紀晏謝朓聮句預籍丨丨)
(丨沾生信昭悉)主人賞(梁簡文帝雁門太守行非須丨丨丨寧期定遠功)璇臺賞(梁簡文帝詠筆格詩幸因提拾)
(用遂厠丨丨丨)龍驤賞(梁簡文帝讓刺史表親侯就列希同特進之班角巾還第不競丨丨之丨)籯金賞(梁簡文帝)
(昭眀集序命謁者之使置丨丨之丨)漳川賞(梁昭明太子荅湘東王書不追子普而事似洛濱之游多愧子桓而興同丨丨)
(之丨)聊城賞(任昉文用辭丨丨之丨以為疏韓之館)送目賞(江淹拜中書郎謝表伎慙湘輿蒙丨丨之丨工謝綵)
(輪竊歸風之價)雲壑賞(江淹栟櫚頌烟岫相珍丨丨共丨)蕭張賞(江淹為蕭譲太傅揚州牧表乘軺服冕荷丨丨)
(之丨開城裂域受曹鄧之爵)西伯賞(江淹讓表秬鬯彤弓本丨丨之丨虎賁戎路又晉公之典)樹羽賞(江淹謝法)
(物表大啓營邱未修丨丨之丨光宅曲阜始兼龍旂之貴)南風賞(王㖦觀樂詩幸叨東郭吹側陪丨丨丨)仁知賞
(江總石室銘絃誦餘隟丨丨為丨)南皮賞(陳後主樂府已足丨丨丨復會北宮篇)風雲賞(庾信望野詩但得丨)
(丨丨何須人事論)曹參賞(庾信大將軍豳國公廣誌銘戶封八縣恩深宼恂之功邑啓萬家事極丨丨之丨)巖泉
賞(唐眀皇過趙法師精院詩不戀丨丨丨來從宮禁遊)投轄賞(岑文本宴子庶子宅詩既欣丨丨丨暫緩望鄉情)殊
庭賞(王勃九成宫頌序殷風不競砂邱雄别館之娛秦道無章雲閣絢丨丨之丨)東山賞(王勃山亭宴序丨丨之丨)
(在焉南澗之情不遠賈至送李兵曹往江外序念安石丨丨之丨懷子猷剡溪之興周元詩久闕丨丨丨烟蘿欲卧遲)牽牛
賞(盧照隣七日綿州泛舟詩序脱屣人事鳴棹川隅言追挂犢之才用卜丨丨之丨)促席賞(駱賓王詩為歡丨丨丨遽)
(爾又歸别)中山賞(駱賓王詩無復丨丨丨空吟吳會篇)寰中賞(駱賓王詩既託丨丨丨方承膝下歡)附鳳賞
(李嶠為馮道力譲官封表仍優丨丨之丨遂假濡鵜之衣)邱中賞(李嶠九成宫呈同僚詩暫悦丨丨丨還希物外遊)銀
漢賞(徐晶詩夜陪丨丨丨朝奉桂山祠)白樓賞(陳子昂遊暉上人房詩人疑丨丨丨地似竹林禪)翟璜賞
(薛登論選舉疏不實免王丹之官得人如丨丨之丨)臨渭賞(李乂三日祓禊渭濱詩此日欣逢丨丨丨昔年空道濟汾詞)
横汾賞(沈佺期興慶池侍宴詩古來徒羨丨丨丨今日宸遊聖藻雄)瑶池賞(姚崇石淙山詩周王久謝丨丨丨漢)
(主懸慙玉樹宫)慈惠賞(蘇頲和重製過晉陽舊宫詩里須丨丨丨家受復除恩)落鵰賞(蘇頲雙白鷹讃序當丨丨)
(之丨蔑仇鷂之敵)塵外賞(張說㴩山寺詩禪室從來丨丨丨香臺豈是世中情)黃閣賞(張說奉宇文融酒詩又乘)
(丨丨丨願作黑頭公)謝客賞(張九齡將至岳陽有懷趙二詩獨無丨丨丨况復賈生心)滄浦賞(張均秋夜遊㴩湖詩)
(願移丨丨丨歸待潁川遊)西園賞(李白初月詩因絶丨丨丨臨風一咏詩)踰涯賞(王維麟德殿宴百僚詩序表濫)
(吹之音謬塵于天聽丨丨之丨忽降于絲言)清景賞(韋應物詩素友俱薄世屢招丨丨丨)才子賞(韋應物畫青蝇)
(詩詎勞丨丨丨為入國人詩)伯樂賞(李子卿山公唘事賦碔砆懸識自有卞和之鍳騏驎不遺無慙丨丨之丨)花源
賞(權德輿竹亭歌春官自有丨丨丨終日南山當目前)峴亭賞(符載襄陽北樓記藹藹襄陽山水之鄉征南興丨丨之丨)
(賢王造北樓之勝李德裕詩始知丨丨丨難與清輝留)彦回賞(李德裕詩難追丨丨丨徒起興公歎)斧斤賞(黃庭)
(堅詩豈如不蒙丨丨丨老大絶崖霜雪間)祗園賞(馬祖常天慶寺納涼聮句逍遥丨丨丨迤邐廬社盟)尊前賞(高唘)
(詩寳釵錦袖丨丨丨占斷春風夜復朝)
風流自賞(鍾嶸詩評曹子建如兩河少年丨丨丨丨又羊士諤玩月寄李少尹詩會是風流賞惟君内史賢)
往(于兩切之也去也行也至也古作&KR0616;或作&KR1081;)
韻藻攸往(易君子有丨丨陸雲歲暮賦哀年歲之丨丨兮伊行人之思歸)藏往(易神以知來知以丨丨)小往
(易泰丨丨大來吉亨潘尼詩蠖屈固丨丨龍翔乃大來)數往(易丨丨者順知來者逆是故易逆數也)送往(禮記丨丨)
(迎來嘉善而矜不能楚辭吾寧悃悃欵欵朴以忠乎將丨丨勞來斯無窮乎)不往(禮記禮尚往來往而不來非禮也來而丨)
(丨亦非禮也晉書王戎傳嘗與羣兒戲于道側見李樹多實等軰競趣之戎獨丨丨或問其故戎曰樹在道邊而多子必苦李也)
能往(左傳我丨丨宼亦丨丨)既往(論語丨丨不咎潘尼楊恭侯碑其所以決疑定策者皆言效于丨丨而事簡于帝心)
吾往(論語進丨丨也孟子自反而縮雖千萬人丨丨矣)南&KR1081;(漢書揚雄傳横江湘以丨丨兮去走乎彼蒼梧)獨往
(後漢書廉范傳薛漢坐楚王事誅故人門生莫敢視范丨丨收歛之淮南子山谷之人輕天下細萬物而丨丨梁武帝淨業賦序舛)
(丨丨之行乘任縦之心)三往(蜀志諸葛亮傳徐庶謂先主曰此間有伏龍鳳雛備問為誰曰諸葛孔明龐士元也先主曰君)
(與俱來庶曰此人可親見不可屈致也將軍宜枉駕顧之由是先主遂詣亮凡丨丨乃見高士傳小臣稷者齊人也抗厲希古桓公)
(凡丨丨而不得見公曰吾聞布衣之士不輕爵禄則無以助萬乘之主萬乘之主不好仁義則無以下布衣之士于是五往乃得見)
(焉)五往(見上)暫往(列子古之人知生之暫來知死之丨丨故從心而動不違自然)知往(淮南子猩猩丨丨而不知)
(來乾鵲知來而不丨丨猩猩知人姓字此丨丨也醉以擒身此不知來也乾鵲知來歲多風巢于下枝此知來也而不知人探其卵)
(此不丨丨也)怨往(說苑利施者福報丨丨者禍來形于内者應于外不可不愼也)歸往(班彪王命論精誠通于神明流)
(澤加于生民故能為鬼神所福饗天下所丨丨)俱往(杜甫詩昔獻書畫圖新詩亦丨丨)傷往(劉禹錫有丨丨賦)悼
往(黃庭堅有丨丨賦)
自魏往(戰國策燕昭王卑身厚幣以招賢者樂毅丨丨丨鄒衍自齊往劇辛自趙往士争凑燕)為利往(史記貨殖)
(傳天下熙熙皆為利來天下壤壤皆丨丨丨又儲光羲詩九衢平若水利往無輕舟)裹飯往(莊子子輿與子桑友而霖雨十)
(日子輿曰子桑殆病矣丨丨而丨食之)飄飄往(淮南子與丨丨丨與忽忽來莫知其所之)操瑟往(韓愈答陳商書)
(齊王好竽有求仕于齊者丨丨而丨立王之門三年不得入叱曰吾瑟鼓之能使鬼神上下吾鼓瑟合軒轅氏之律呂客罵之曰王)
(好竽而子鼓瑟雖工如王不好何)
增大往(易否之匪人不利君子貞丨丨小來)月往(易日往則月來丨丨則日來日月相推而明生焉鄭轅指佞草賦日)
(來丨丨異蓂莢之飄零)寒往(易丨丨則暑來暑往則寒來寒暑相推而歲成焉潘岳閒居賦凛秋暑退熙春丨丨謝靈運善)
(哉行涼來温謝丨丨暑却)彰往(易夫易丨丨而察來而微顯闡幽注无往不彰无來不察疏往事必載也)報往(禮記毋拔)
(來毋丨丨注報讀為赴疾之赴拔赴皆疾也人來往所之當有宿漸不可卒也)厚往(禮記丨丨而薄來所以懷諸侯也)陽
往(儀禮士昏禮注士娶妻之禮以昏為期因而名焉必以昏者丨丨而隂來日入三商為昏昏禮於五禮屬嘉禮太玄經隂來逆)
(變丨丨順化)晨往(左傳晉靈公不君宣子驟諫公患之使鉏霓賊之丨丨寢門闢矣盛服將朝尚早坐而假寐後漢書廉范)
(傳遷雲中太守會匈奴入塞范自率士卒拒之令軍士交縛兩炬三頭爇火虜謂漢兵救至待旦將退范乃蓐食丨丨赴之劇談錄)
(李司徒聞桑道茂善相人賫絹壹匹凌丨而丨時道茂傾信者甚衆造謁多不見之聞李公在門親自迎接)步往(史記信陵)
(君傳公子聞趙有處士毛公藏于博徒薛公藏于賣漿家公子欲見兩人兩人自匿不肯見公子公子聞所在乃間丨丨從此兩人)
(游甚歡)強往(史記司馬相如傳卓氏客以百數至日中謁司馬長卿長卿謝病不能往臨卭令不敢嘗食自往迎相如相如)
(不得已丨丨一坐盡傾)獸往(史記貨殖傳淵深而魚生之山深而丨丨之人富而仁義附焉)占往(後漢書律歴志夫歷)
(有聖人之德六焉以本氣者尚其體以綜數者尚其文以考𩔖者尚其象以作事者尚其時以丨丨者尚其源以知來者尚其流)
十往(後漢書第五倫傳或問倫曰公有私乎對曰吾兄子常病一夜丨丨退而安寢吾子有疾雖不省視而竟夕不眠若是者)
(豈可謂無私乎)從往(後漢書張衡傳丨丨則合横來則離安危無常要在說夫)樂往(後漢書張衡傳惟盤逸之無斁兮懼)
(丨丨而哀來)改往(後漢書公沙穆傳公沙穆遷繒相繒侯劉敞傲狠放恣穆到官謁曰朝廷使臣為輔願丨丨修來自求多)
(福)之往(後漢書羊續傳時拜三公者皆輸東園禮錢千萬令中使督之名為左騶其所丨丨輙迎致禮敬續乃坐使人于單)
(席舉緼袍以示之曰臣之所資惟斯而已)往往(後漢書班固傳離宫别館三十六所神池靈沼丨丨而在)逓往(後漢書姜)
(肱傳肱與二弟仲海季江友愛天至常共卧起及各娶妻兄弟相戀不能别寢以係嗣當立乃丨丨就室)考往(唐書歴志丨丨)
(驗來準以實見据以經史)晦往(齊書王儉傳丨丨明來五德遞運聖不獨治八元亮采)虚往(陳書世祖紀詔曰傅巖丨)
(丨穹谷尚淹蒲幣空陳旌弓不至淮南子丨而丨者實而歸故不言而能飲人以和)交往(陳書袁樞傳樞家世顯貴貲産充積)
(而樞獨居處率素傍無丨丨尉繚子中軍左右前後軍皆有地分方之以行垣而無通其丨丨)孤往(南史陶潜傳懷良辰以丨)
(丨或植杖而耘耔于石探梅詩丨丨欲何之林下幽徑長)屛往(南史顔延之傳子竣既貴重權傾朝野延之器服不改宅宇如)
(舊常乘羸牛笨車逢竣鹵簿即丨丨側道)迅往(魏書李諧傳乘虎口而獲濟陵陽侯而丨丨)道往(管子丨丨者其人莫)
(來道來者其人莫往道之所設身之化也)閼往(列子意之所欲為者放逸而不得行謂之丨丨)觀往(列子聖人見出以知)
(入丨丨以知來鬼谷子反以丨丨覆以驗來)意往(尉繚子丨丨而不疑則從之奪敵而無前則加之)察往(鶡冠子欲)
(知來者丨丨欲知古者察今春秋繁露虚心下士觀來丨丨)斆往(大戴禮畏天而敬人服義而行信孝乎父而恭乎兄好從)
(善而丨丨蓋趙文子之行也)賂往(吴越春秋通命達旨丨丨遺來)恩往(吴越春秋吳王曰句踐國憂而寡人給之以粟)
(丨丨義來其德昭昭亦何憂乎顔延之謝表慶重慮愆丨丨懼積)福往(賈誼新書愛出者愛反丨丨者福來)極往(淮南)
(子昔者馮夷大丙之御也乘雲車入雲蜺游微霧騖怳忽歷遠彌高以丨丨)時往(法言時來則來丨丨則往能來能往者朱)
(鳥之謂歟)氣往(文心雕龍丨丨轢古辭來切今王僧達詩丨丨風集隙秋還露泫柯)情往(文心雕龍丨丨會悲文來引泣)
(陸雲詩身滯丨丨神游影處)邁往(宣和書譜道士杜光庭喜自錄所為詩文其書因詩文而傳要自得烟霞氣味雖不可以)
(儗倫羲獻而丨丨絶人亦非世俗所能到也)徑往(楚辭願自直而丨丨兮路壅絶而不通)雲往(東方朔七諫虎嘯而)
(谷風至兮龍舉而景丨丨潘尼釣賦丨丨飇馳光飛雷入謝靈運佛影銘丨丨拂山風來過松張說大唐封禪壇頌堯丨丨舜日還)
徂往(莊忌哀時命魂眐眐以寄獨兮汨丨丨而不歸)足往(洛神賦背下凌高丨丨心留)神往(郭遐叔詩馳情運想)
(丨丨形留)志往(文賦六情底滯丨丨神留)年往(陸機詩丨丨迅勁矢時來亮急弦潘岳詩感此還期淹歎彼丨丨駛謝靈)
(運曇隆法師誄丨丨歡流厭來情舍顔延之詩丨丨誠思勞路遠闊音形)古往(西征賦丨丨今來邈矣悠哉)長往(西征)
(賦悟山潛之逸士卓丨丨而不反張充與王儉書桂蘭綺靡叢雜於山幽松栢森隂相繚於澗曲元卿於是乎不歸伯休亦以兹丨)
(丨元好問詩澄泉潔餘習高鳥喚丨丨)後往(西征賦昔明王之廵幸固清道而丨丨)來往(西征賦垂餌出入挺扠丨)
(丨王維詩古人非疇昔今人自丨丨)乍往(潘尼東武館賦隨波泝流丨丨乍旋)集往(吴都賦瓌異之所叢育鱗甲之所丨)
(丨)露往(吴都賦丨丨霜來日月其除楊炯幽蘭賦鴻歸燕去紫莖歇丨丨霜來綠葉枯)偽往(盧諶詩連城既丨丨荆玉)
(亦真還)電往(江賦凌波縦柂丨丨杳冥盧照隣窮魚賦鳬趨雀躍風馳丨丨)默往(孫綽太平山銘有士冥遊丨丨竒託)
化往(陶潜詩形跡凴丨丨靈府長獨閒沈佺期詩丨丨不復見情來安可思)洞往(支遁詩尋元存終古丨丨想逸民)
豫往(顔延之詩丨丨誠歡歇悲來非樂闋)追往(顔延之陶徵士誄深心丨丨遠情逐化)泰往(顔延之詩否來王澤)
(竭丨丨人悔形)盛往(謝靈運詩丨丨速露墜衰來疾風飛)節往(謝靈運詩丨丨慼不淺感來念已深梁簡文帝金錞賦協)
(宫和徵丨丨通來韋應物詩丨丨情惻惻天高思悠悠)語往(謝靈運詩曾是反昔園丨丨實欵然)荅往(謝靈運曇隆法)
(師誄問來丨丨俾日餘夕)水往(謝靈運山居賦遠隄兼陌近流開湍凌阜泛波丨丨步還)一往(謝靈運山居賦分丨丨之)
(仁心拔萬族于險難)心往(謝靈運遠法師誄山川路邈丨丨形違)永往(梁武帝追贈張宏策詔興言丨丨觸目動心)
息往(江總石室銘河曲停遊洛濱丨丨)密往(隋煬帝敬靈龕疏丨丨潛來恒垂影響)刦往(紫微王夫人詩椿期)
(會足哀丨丨豈足遼)雁往(高瑾詩鶯吟上喬木丨丨息平沙)引往(李嶠上雍州高長史書丨丨納來江海所以深廣損)
(上益下乾坤所以光大)鶴往(宋之問詩丨丨籠猶挂龍飛劔已空)歡往(張說詩興來光不惜丨丨迹如遺)涉往
(竇衆述書賦越恒規而丨丨出衆格而靡繼)蟻往(歐陽詹二公亭記一心百身蜂還丨丨)念往(元稹于季友授右羽)
(林將軍制以爾季友時予舊姻丨丨興懷度才思用曾鞏詩丨丨不能寐枕書嗟漏長)感往(元稹與樂天書不幸少有伉儷)
(之悲撫存丨丨成數十詩取潘子悼亡為題戴良詩丨丨情已劇懷來念彌敦)義往(賈島詩丨丨不可屈出家如入家)興
往(李敬方詩丨丨留年月詩成遺子孫)鳥往(杜牧詩一日五諸侯奔亡如丨丨)矢往(梅堯臣詩強弩𤼵復開丨丨不)
(可迴)夢往(蘇軾詩丨丨從之游神交𤼵吾蔽)鵠往(范成大詩鴻歸有儔侣丨丨長悲卒)徤往(范成大詩丨丨莫愁)
(騎馬滑闌珊梅雨不成泥)騰往(姚燧烏木杖賦物之變化不可期兮猶足以乘雲霧而丨丨)運往(吴萊詩丨丨龍蛻久)
(人來鶴飛高)否往(劉基詩丨丨泰來逢聖明有虞制作超莖英)憶往(劉基詩懷來丨丨成惆悵蔓草羈蟲對寂寥)
籀往(焦竑石鼔歌豈知丨丨蹟自在摩挲細讀如談詼)鳬往(皇甫汸詩波動若鸞況雲飄似丨丨)綜往(何宗彦東)
(宫儲學賦丨丨詔來窮宙達幽)
素履往(易丨丨丨旡咎象曰丨丨之丨獨行願也)抱衾往(詩抱衾與裯疏諸侯取九女夫人御後之夜則次御者丨)
(丨而丨)共酒往(周禮天官酒人凡祭祀丨丨以丨)瓜時往(左傳齊侯使連稱管至父戍葵邱丨丨而丨曰及瓜)
(而代)攝卿往(左傳先蔑之使也荀林父止之曰夫人太子猶在而外求君此必不行子以疾辭若何不然將及丨丨以丨可)
(也何必子)二憾往(左傳魏錡求公族未得而怒欲敗晉師請致師弗許請使許之遂往請戰而還趙㫋求卿未得請挑戰弗)
(許請召盟許之與魏錡皆命而往郤獻子曰丨丨丨矣弗備必敗彘子曰師無成命多備何為)帥師往(公羊傳叔弓帥師疆)
(運田疆運田者何與莒為竟也與莒為竟則曷為丨丨而丨畏莒也)長者往(史記高祖紀懷王諸老將皆曰項羽為人僄悍)
(猾賊諸所過無不殘滅不如更遣長者扶義而西告諭秦父兄秦父兄若其主久矣今誠得丨丨丨毋侵暴宜可下今項羽僄悍今)
(不可遣獨沛公素寬大長者可遣)建節往(史記司馬相如傳是時卭筰之君長願為内臣妾請吏乃拜相如為中郎將丨)
(丨丨使)持書往(後漢書賈復傳時下軍新市兵起復亦聚衆數百人於羽山自號將軍更始立乃將其衆歸漢中王劉嘉)
(嘉曰大司馬劉公在河北必能相施第丨我丨丨復遂辭嘉受書北度河及光武于柏人因鄧禹得召見)智囊往(晉書宣帝)
(紀大司農桓範出赴曹爽蔣濟言于帝曰丨丨丨矣帝曰爽與範内疎而智不及駑馬戀棧豆必不能用也)擁琴往(晉書)
(戴逵傳逵能鼓琴武陵王晞使人召之逵對使者破琴曰戴安道不為王門伶人晞怒乃更引其兄述述聞命欣然丨丨而丨)天
下往(老子執大象丨丨丨)驅車往(韓非子魏文侯與虞人期獵明日會天疾風左右止文侯不聽曰不可以風疾之故)
(而失信吾不為也遂自丨丨丨犯風而罷虞人)負粟往(鹽鐵論屠沽無故烹殺相聚野外丨丨而丨挈肉而歸一豕之肉得)
(中年之收十五斗粟當丁男半月之食)唐虞往(四皓采芝歌丨丨丨矣吾當安歸)銜思往(陸機詩夕息抱影寐)
(朝徂丨丨丨)杖策往(陸雲逸民賦丨短丨而遂丨兮乃枕石而潄流)溯游往(謝靈運山居賦秦筝唱而丨丨丨唐)
(上奏而舊愛還注秦筝唱蒹葭篇唐上奏蒲生詩)仲氏往(孔稚珪北山移文尚生不存丨丨既丨山阿寂寥千載誰賞)
洛靈往(江淹秦女讃願使丨丨丨為我道竒芬)循吏往(蘇頲詩政憑丨丨丨才以貴卿除)驂馭往(張說)
(詩老人丨丨丨童子狎雛嬉)含笑往(張說詩乍見靈妃丨丨丨復聞游女怨歌來)分曹往(杜甫詩素檝丨丨丨)
(金盤小徑通)䨇旌往(權德輿詩計書重譯至錫命丨丨丨)捆載往(韓愈答竇秀才書錢財不足以賄左右之匱急)
(文章不足以𤼵足下之事業丨丨而丨垂槖而歸足下亮之而已)天梯往(柳宗元詩稍疑地脈斷悠若丨丨丨)揭跣
往(柳宗元石澗記丨丨而丨折竹掃陳葉排腐木可羅胡牀十八九)騷人往(崔珏詩懷沙有恨丨丨丨鼓瑟無聲帝子)
(閒)孤蝶往(宋祁詩夢休丨丨丨蛻在一蟬空)重趼往(王安石詩雪足莫辭丨丨丨東人香火有因緣)襆被
往(雷淵詩清夜丨丨丨共就遺山元)桂舟往(王士熙詩南浦春波深迢迢丨丨丨)日車往(戴良詩顧兹世路艱)
(愈歎丨丨丨)
酒酣以往(史記刺客傳荆軻嗜酒日與狗屠及高漸離飲于燕市丨丨丨丨高漸離擊筑荆卿和而歌于市中相樂也已)
(而相泣傍若無人者)
倣(分网切學也或作放)
韻藻安放(禮記哲人其萎則吾將丨丨杜甫詩百年見存没牢落吾安倣)
增臨倣(唐書薛稷傳稷字嗣通擢進士第累遷禮部郎中以辭章自名景龍末為昭文舘學士初貞觀永徽間虞世南褚遂)
(良以書顓家後莫能繼稷外祖魏徵家多藏虞褚書銳精丨丨結體道麗遂以書名天下畫又絶品睿宗在藩喜之及踐阼遷太常)
(少卿龐鑄山谷透絹帖詩豈無硬黃官紙與丨丨畫師寫照非天然)慕倣(唐書徐彦伯傳彦伯秉筆累朝後來翕然丨丨晚為)
(文稍彊澁然當時不及也)崇倣(法書要錄齊末王融圖古今雜體有六十四書少年丨丨家藏紙貴)模倣(宣和書譜釋智)
(永晉右將軍羲之之裔筆力縦横綽有祖風常作心成頌以示字法又作真草千文傳於世學者率丨丨焉)依倣(顔延之釋)
(何衡陽達性論書吾怯于庭斷故務求丨丨而進退思索未獲所安)象倣(顔延之又釋何衡陽書含靈為人毛羣所不能同禀)
(氣成生潔士有不得異丨丨其靈非象其生一之而已無乃誣漫)月倣(梅尭臣雷逸老遺石鼓文詩雷氏有子胡而長日模)
(丨丨志慕強)寫倣(周伯琦天馬行畫師丨丨妙奪神拜進御牀深稱旨)蕭倣(唐書丨丨傳倣字思道太和中擢進士第)
(以兵部尚書判度支同中書門下平章事時宦人持兵柄倣以鯁直為權近所忌)
爻將何放(顔延之又釋何衡陽書爻在中和宜應君德若徒有中和之爻竟無中和之人則丨丨丨丨)
㒺(文兩切無也)
韻藻用㒺(易小人用壯君子丨丨)迷㒺(晉書庾旉傳尚書朱整褚䂮等奏旉等侵官離局丨丨朝廷列子秦人逄)
(氏子有丨丨之疾天地四方寒暑無不倒錯)象㒺(莊子黃帝遊乎赤水之北登乎崑崙之邱而南望還歸遺其玄珠使知索)
(之而不得使離朱索之而不得使喫詬索之而不得也乃使丨丨象㒺得之黃帝曰異哉丨丨乃可以得之乎朱子詩渾然一理貫)
(昭晰非丨丨)
增降㒺(詩天之丨丨維其優矣)公㒺(禮記孔子射於矍相之圃使丨丨之裘序點揚觶而語疏丨丨氏也)汪㒺
(史記孔子世家仲尼曰丨丨氏之君守封禺之山為釐姓在虞夏商為丨丨于周為長翟今謂之大人蘇軾白水山佛跡巖詩當時)
(丨丨氏投足不蓋拇劉基蛇蝎篇丨丨之國人長其脛骨遇文捕獸以為食獸俯則不能俯而取恒飢焉僬僥之國人短其足三寸)
(捕蜩以為食蜩飛則不能仰而取亦恒飢焉)欺㒺(漢書郊祀志挾左道懷詐僞以丨丨世主後漢書安帝紀詔曰三司之職)
(内外是監既不奏聞又無舉正天災至重丨丨辠大南史朱异傳博解多藝圍碁上品而貪財冒賄丨丨視聽以伺候人主意)誣
㒺(漢書薛宣朱博傳贊事𤼵見詰遂䧟丨丨後漢書馬援傳卒遇三夫之言横被丨丨之䜛晉書石鑒傳丨丨敗法古今所疾)
侵㒺(漢書王嘉傳嘉奏封事曰臣驕丨丨隂陽失節)姦㒺(漢書揚雄傳芒芒大道昔在聖考過則失中不及則不至不可)
(丨丨注蘇林曰㒺誣也言不可作姦誣于聖道)勿㒺(後漢書馬融傳藐夐丨丨寥豁鬱泱王延壽魯靈光殿賦屹鏗暝以丨丨)
(屑黶翳以懿濞)百㒺(唐書代宗睿真皇后沈氏傳中官高力士女頗能言禁中事與女官李真一嘗從后遊李見高疑問之含)
(糊不堅而年狀差似后又后嘗削脯哺帝傷左指高亦嘗剖瓜傷指是時宫中無識后者于是迎還上陽宮馳以聞帝帝喜羣臣皆)
(賀時力士子知非是具言其情詔貸之帝謂左右吾寧受丨丨冀一得真)營㒺(唐書韋思謙傳武候將軍田仁會誣奏御史張)
(仁褘帝廷詰仁褘懦不得對思謙為辨其枉因言仁會丨丨陷人不測詞旨詳暢帝善之仁褘得不坐)疎㒺(水經注全乖古)
(證傳為丨丨)射㒺(本草烏頭汁煎名丨丨)蔽㒺(蔡邕再譲高陽印綬符策表忪蒙丨丨累息屏氣)惑㒺(雲笈)
(七籖道德部論太始之原以明自然之性演幽明之極以定丨丨之迷)
不思則㒺(論語學而丨丨丨丨)
輞(文兩切車丨)
韻藻增重輞(晉書輿服志獵車駕四馬天子校獵所乘也丨丨漫輪繆龍繞之)轂輞(隋書禮儀志二千石四品)
(已上及列侯皆給軺車駕牛伏兔箱青油幢朱絲絡丨丨皆黑漆)皂輞(隋書禮儀志天監二年令三公開府尚書令則給鹿)
(幡軺施耳後戶丨丨)輪輞(拾遺記魏文帝所愛美人薛靈芸常山人也文帝選良家子女以入六宫以文車十乘迎之車皆鏤)
(金為丨丨丹畫其轂軛)鐡輞(王勃乾元殿頌銅橈月斥丨丨星懸)車輞(司馬光重經丨丨峪詩昔年道經丨丨峪直上)
(七里鹽南坡陸游遊法雲詩匡山如香爐藍水似丨丨)
&KR0008;榆輞(隋書禮儀志諸王三公並乘通幰平乘車丨丨為丨如今犢車)剛金輞(拾遺記燃邱國經歷百有餘國方至)
(京師其中路山川不可記車輪丨丨為丨比至京師輪皆銚銳幾盡)百川輞(丁復詩域分三國鼎淮湊丨丨丨)
蟒(模朗切蛇最大者)
韻藻增蟅蟒(方言蟒宋魏之間謂之蚮南楚之外謂之丨丨)化蟒(名山記仙游縣雲頂嵓亦名雲頂峯有石室十)
(餘處隐者棲息於此旁有丨丨嵓)伏蟒(名山記仙游縣棲眞嵓院東三百步有石龕廣逾尋文舊記云山之東有丨丨嵓巨)
(蟒族孕其間唐僧智廣駐錫于此蟒悉化為石)巨蟒(方輿勝覽鱗蛇出安南雲南沅江諸處丨丨也郭璞贊蠢蠢萬生盛以𩔖)
(長惟蛇之君是為丨丨方回詩霧毒飛鳶墮風腥丨丨過)巴蟒(元稹詩君避海鯨驚浪裏我隨丨丨瘴烟中)修蟒(蘇軾)
(詩徑轉如丨丨坡垂似伏鼇蘇轍詩須臾立旆布行伍有似丨丨横岡陵)蟠蟒(秦觀五百羅漢圖記鳥獸有鳳鶴鵲烏龍虎犀)
(象獅子馬牛槖駝丨丨戲猊猿猱大小四十有三)騰蟒(范成大詩老桑跼潛虯怪蔓掛丨丨)毒蟒(劉克莊遇雨詩丨丨)
(噴時林盡黑怒龍裂處石中開)祝蟒(吴萊詩咒口波瀾豈丨丨禪心寂嘿猶拘猿)獰蟒(僧大訢詩洞呀丨丨化海立怒)
(鵬騫)怪蟒(王問詩丨丨呼人姓隂蛟吐瘴雲)虯蟒(唐順之詩天衣沾丨丨國馬出騊駼)繡蟒(唐順之登毘盧閣詩)
(同行更說前朝事丨丨銀魚有故僧)
滉(胡廣切丨瀁水貌)
韻藻增月滉(宣和書譜蘇舜欽尤工行草當時殘章片簡流播天下美其文翰者有花𤼵上林丨丨淮水之語王泠然)
(凊泠池賦鏡開珠淨丨丨星澄)瀇滉(郭璞江賦澄澹汪洸丨丨囦泫注囦泫深廣貎)韓滉(唐書丨丨傳滉字太沖貞元元)
(年加檢校左僕射同中書門下轉運使封鄭國公諡曰忠肅滉雖宰相子性節儉衣裘茵袵十年一易甚暑不執扇居處陋薄取庇)
(風雨自始仕至將相乘五馬無不終櫪下好鼓琴書得張旭筆法畫與宗人幹相埒善冶易春秋著通例及天文事序議各一篇)
周滉(宣和畫譜丨丨善畫水石花竹禽鳥頗工其妙作遠江近渚竹溪蓼岸攬圖便如與水雲鷗鷺相追逐)
吭(胡朗切聲也)
韻藻增哢吭(徐陵鴛鴦賦觀其丨丨浮沉輕軀瀺灂拂荇戲而波散排荷飜而水落李邕鬭鴨賦共洽波而丨丨各求)
(匹而為羣)清吭(梅尭臣詩關關哢丨丨蒨蒨𤼵朱蕤)圓吭(何景明畫鶴賦抗丨丨以長吟整修毛而獨舞)
榥(胡廣切讀書牀也)
韻藻增對榥(晉書孝友傳贊揮泗凋柏丨丨巢鷹左思吴都賦房櫳丨丨連閣相經張恊七命重殿叠𧺫交綺丨丨)
鏤榥(晉書赫連勃勃載記勃勃以宫殿大成刻石都南曰玄棟丨丨若騰虹之揚眉飛簷舒咢似翔鵬之矯翼)軒榥(江淹)
(為蕭譲太傅表覽雲際而懷古憑丨丨而未寧)修榥(江淹辭建平王牋步丨丨循高軒㐲層檻坐曲池)欄榥(吴少微詩)
(漸出丨丨外萬里秋景焯)
灢(奴朗切泱丨水不淨)
韻藻增泱灢(木華海賦涓流丨丨莫不來注注丨丨渟淤也按或作泱瀼劉基魯般篇蟾蜍遊于丨丨之澤蚵蚾以其)
(族見喜其𩔖已也欲與俱入月)
㬻(呼晃切&KR3064;丨月不明貎)
韻藻增狼㬻(水經注船官川源徐狼外夷皆裸身男以竹筒掩體女以樹葉蔽形外名丨丨所謂躶國者也左思吴都)
(賦烏滸丨丨夫南西屠注丨丨齅金知良夏允彛太湖賦盪鏐鈑洗丨丨夜齅)
蚢(胡朗切貝大者如車輞爾雅作魧)
韻藻增紫蚢(郭璞江賦丨丨如渠洪蚶專車注渠罔也)
&KR2634;(初兩切皮傷)
勥(其兩切追也勉力也)
饟(書兩切周人呼丨食)
韻藻增其饟(詩載筐及筥丨丨伊黍)餽饟(史記高祖紀鎮國家撫百姓給丨丨不絶糧道吾不如蕭何)漕
饟(唐書太宗賢妃徐惠傳東戍遼海西討崑邱士馬罷耗丨丨漂没)軍饟(唐書食貨志天下之賦鹽利居半宮闈服御丨)
(丨百官禄俸皆仰給焉)歸饟(韓非子嬰兒相與戲也以塵為飯以塗為羹以木為胾然至日晚必丨丨者塵飯塗羹可以戲)
(而不可食也)
駚(於兩切丨驡馬貎)
韻藻增乘駚(梅堯臣荅宣叔見寄詩只知丨丨及先去不意遲留落那邊)
磉(蘇朗切柱下石也)
韻藻增石磉(梁書海南傳西河離石縣劉薩何出家名慧達游行禮塔至丹陽登城望見長干里有異氣因就進拜果)
(是育王塔屢放光明知必有舍利乃集衆掘之穿土九尺許方至丨丨磉下有石函函内有銕壺以盛銀坩坩内有金鏤罌盛三舍)
(利如粟粒大坩音堪器也)柱磉(月令廣義丨丨潤地氣濕皆主雨)卑磉(丁復望鍾山聮句金聲調危鐸石華繡丨丨)
魍(文兩切丨魎與蛧蜽同)
韻藻增䕫蝄(國語木石之怪曰丨丨蜽水之怪曰龍罔象劉基月蝕詩荒郊廢市何所見丨丨蛟龍兼蚤蝨)
㬒(模朗切日無光)
搶(初兩切頭丨地又陽韻)
韻藻增大搶(後漢書光武帝紀光武北擊尤來丨丨五幡於元氏追至右北平連破之)頭搶(白居易贖雞詩足傷)
(金距蹜丨丨花冠飜)墨搶(僧貫休山水障子詩筆勾岡勢轉丨丨燒㾗顛)
怳(許昉切敞丨)
韻藻增惛怳(梁書文學傳張纘與陸雲公叔襄兄晏子書曰平生知舊零落稍盡識慮丨丨久絶人世)忽怳(潘岳)
(西征賦寥廓丨丨化一氣而甄三才又寡婦賦意丨丨以遷越兮魂一夕而九升)惝怳(潘岳寡婦賦怛驚悟兮無聞超丨丨)
(以慟懷)寥怳(孫綽表哀詩序自丁荼毒載離寒暑茵帷塵寂棟宇丨丨)歘怳(顔延之庭誥文洪變丨丨可以大順待陶)
(宏景許長史舊館壇碑飛行丨丨捫景𢃄虹)修怳(謝朓七夕賦撫鳴琴而丨丨浩安歌而自傷)
臨風怳(楚辭九歌望媺人兮未徠丨丨丨兮浩歌)
慌(呼晃切儻丨增韻丨惚不分明也或作恍)
韻藻增忽慌(北齊書劉臻傳臻位儀同性丨丨多所遺忘有劉訥者亦任儀同臻嘗道中欲尋訥謂從者曰汝知劉儀)
(同家否從者謂臻欲還家引至臻家乃大呼曰劉儀同可出矣其子迎門臻曰汝亦來耶子曰此大人家顧眄久之乃悟叱從者曰)
(汝大無意吾欲造劉訥耳忽亦作惚莊子神心惚恍慌亦作恍文子老子曰忽兮恍兮不可為象兮恍兮忽兮用不詘兮阮籍荅伏)
(義書乘景躍踸踔陵丨丨沈約梁雅樂歌懷丨丨瞻浩蕩)惟恍(老子道之為物丨丨惟惚)敞恍(漢武帝賦浸滛丨丨白居)
(易詩流年丨丨不饒我)戃恍(劉向九歎心丨丨而不我與兮躬速速而不吾親曹植賦遥思丨丨兮若有遺韓愈瀧吏詩胡)
(為此水邊神色久丨丨)
蛘(餘兩切蟻名)
韻藻增螘蛘(爾雅小者螘疏螘通名也其大者别名蚍蜉小者即名螘齊人呼丨丨按螘一作蛾方言蚍蜉齊魯之間)
(謂之蚼蟓西南梁益之間謂之玄蚼燕謂之蛾蛘)
厰(昌兩切屋也又漾韻)
韻藻增庌厰(周禮夏官趣馬疏放牧之處皆有丨丨以蔭馬庌音雅)茅廠(韓偓南安寓止詩此地三年偶寄家)
(枳籬丨丨共桑麻)鹽厰(曹學佺桂林風謠廣南商販到丨丨雪盈堆)
慷(苦朗切丨慨竭誠也忼同)
韻藻增慨慷(鄭震詩余時猶弱起丨丨謂此未足榮其鄉袁裒遠遊聮句俗厚喜豐登氣俠存丨丨)
獷(居往切丨平縣在漁陽又居猛切)
韻藻增麤獷(陳書南康愍王曇朗子方泰傳方泰少丨丨與諸惡少年羣聚游逸無度)狙獷(蕭昕上林白鹿賦匪)
(丨丨之獝狘將煦育於氤氲)強獷(蘇軾和陶詩陶頑鑄丨丨枉費塵與槺)
&KR2413;(疎兩切屩中絞繩)
韻藻增緉&KR2413;(方言丨丨絞也關之東西或謂之丨或謂之丨絞通語也)
嚮(許兩切爾雅兩階間謂之丨本亦作鄉又音向)
璗(徒朗切玉名說文金之美與玉同色者也)
瓬(分网切周禮有丨人為簋者蓋摶埴之工又麌韻)
韻藻增陶瓬(周禮冬官考工記摶埴之工丨丨疏陶人為瓦器甑甗之屬旊人為瓦簋唐無名氏旊人判畎畝編甿丨)
(丨居業)甖瓬(黃庭堅送吴彥歸番陽詩倥侗祝螟蛉小大器丨丨)
&KR3263;(呼晃切日旱熱也)
曭(他朗切日不明)
&KR3064;(他朗切丨&KR0008;月不明也)
榔(盧黨切木名)
韻藻增折梅寄榔(花史太和山有榔梅相傳眞武丨丨丨丨樹上誓曰吾道若成開花結果竟如其言)
蒡(北朗切牛丨菜)
韻藻增牛蒡(本草綱目丨丨一名惡實一名鼠黏一名大力子一名蒡翁菜一名便牽牛一名蝙蝠刺根有極大者作)
(菜茹益人)
奘(徂朗切)
韻藻增玄奘(唐太宗聖教序丨丨法師者法門之領袖也)
御定佩文韻府卷五十二之五
