欽定四庫全書
御定佩文韻府卷九十五之四
入聲六月韻四
伐(房越切征也斬木也又自矜曰丨)
韻藻不伐(易閑邪存其誠善世而丨丨德博而化又勞而丨丨有功而不德厚之至也書女惟丨丨天下莫與女爭功禮)
(記善則稱人過則稱已教丨丨以尊賢也論語孟之反丨丨史記游俠傳魯人皆以儒枚而朱家以俠聞所藏活豪士以百數其餘)
(庸人不可勝言然終丨丨其能漢書丙吉傳為人深厚丨丨善自曾孫遭遇吉絶口不道前恩故朝廷莫能明其功也魏志荀攸傳)
(公逹外愚内知外怯内勇外弱内強丨丨善無施勞知可及愚不可及晉書王濬傳范通謂濬曰卿旋旆之日口不言平吳之事顔)
(老之丨丨龔遂之雅對將何以過之北史陸卭傳不說人短丨丨已長言論清遠有人倫鍳管子天之道虛地之道靜虛則不屈静)
(則不變不變則無過故曰丨丨荀子所謂君子者言忠信而心不德仁義在身而色丨丨新序吳入郢申包胥以秦師至大敗吳師)
(昭王復國賞始於包胥包胥逃賞君子曰申子之赴秦忠矣七日夜不絶聲厚矣不受賞丨丨矣新論丨丨在于有功不矜在干有)
(德馮衍顯志賦率妻子而耕耘兮委厥美而丨丨又孟子天子討而丨丨又魏志毌丘儉傳正始中儉以高句驪數侵叛督諸軍詩)
(之句驪王宮進軍沸流水上大戰梁口宫連破走句驪沛者名得來數諫宫宫不從得來歎曰立見此地將生蓬蒿遂不食死舉國)
(賢之儉令諸軍不壞其基丨丨其𣗳得其妻子皆放遣之汲冡周書生穡省用不濫其度津不行火藪林丨丨)四伐(書不愆於)
(丨丨五伐六伐七伐乃止齊焉勖哉夫子左思魏都賦畢出征而中律執竒正以丨丨四亦作駟禮記夾振之而丨丨盛威于中國)
(也注駟當為四疏丨丨謂擊刺作武樂之時每一奏之中而四度擊刺𧰼武王伐紂丨丨也)五伐(見上詩侵阮徂共䟽按書)
(傳文王七年丨丨有伐密須犬夷黎邦崇未聞有阮徂共三國故傳訓徂為往)六伐(見上沈約大壯舞歌丨丨乃止七德必陳)
剪伐(詩蔽芾甘棠勿丨勿丨李白登梅岡詩冥居順生理草木不丨丨韓愈宜城驛記井東北數十步有楚昭王廟有舊時高)
(木萬株多不得其名歷代莫敢丨丨劉禹錫詩山木行丨丨江泥宜墐塗蘇舜欽詩醜𩔖易丨丨)薄伐(詩丨丨儼狁至于太)
(原又赫赫南仲丨丨西戎晉書孫楚傳楚作書遺孫皓有云公孫氏承藉父兄世居東裔自以控絃十萬奔走之力信能右折燕齊)
(左震扶桑宣王丨丨猛銳長驅師次遼陽而城池不守南史宋武帝紀論授律羣后順流長騖丨丨崢嶸獻捷南郢潛夫論易制禦)
(寇詩美丨丨自古有戰非乃今也漢高祖功臣頌信武丨丨揚節江陵按謂靳歙定江陵也王冑白馬篇三韓勞丨丨六事指幽燕)
爕伐(詩丨丨大商)先伐(詩密人不恭疏文王問太公吾用兵孰可太公曰密須氏疑於我可丨丨之又莊子直木丨丨)
(甘井先渴)移伐(詩薄伐西戎䟽南仲已平玁狁將丨丨西戎)勿伐(禮記賢而丨丨可謂恭矣老子果而勿矜果而丨丨)
(淮南子事成而身丨丨功立而名弗有歐陽修畏天者保其國賦懼無菑以為懷見楚莊之丨丨)九伐(周禮夏官大司馬以)
(丨丨之法正邦國馮弱犯寡則𤯝之賊良害民則伐之暴内陵外則壇之野荒民散則削之負固不服則侵之賊殺其親則正之放)
(弑其君則殘之犯令陵政則杜之外内亂鳥獸行則滅之魏志鍾會傳方國家多故未遑修丨丨之征也晉書文帝紀天子以諸侯)
(獻捷交至乃申前令曰玄謀廟算遵養時晦竒兵震擊而朱異摧破神變應機而全琮稽服取亂攻昧而高墉不守兼九法之弘略)
(䆒五兵之正度大戴禮諸侯之得失治亂定然後明九命之賞以勸之明丨丨之法以震威之文心雕龍三驅弛剛丨丨先話)旌
伐(左傳驪姬欲立其子賂外嬖梁五與東關嬖五使言于公曰若使太子主曲沃而重耳夷吾主蒲與屈則可以威而懼戎且丨)
(君丨)自伐(孟子國必丨丨而後人伐之乂後漢書光武紀光武未嘗丨丨昆陽之功又馮異傳異軍栒邑潛往閉城偃旗鼔囂)
(將王元行巡不知馳赴之異乘其不意卒擊鼔建旗而出追擊數千里大破之異上書言狀不敢丨丨又朱浮傳彭寵舉兵攻浮浮)
(以書責之曰伯通丨丨以為功高天下若以子之功論於朝廷則為遼東豕也魏志王昶傳夫人有善者鮮不丨丨有能者罕不自)
(矜南史劉敬宣傳劉毅之少時人或以雄桀許之敬宣曰此人外寬内忌丨丨而上人若一旦遭逢當以陵上取禍老子丨丨者無)
(功自矜者不長避暑錄話陸機以齊王冏矜功丨丨作豪士賦刺之鄭希稷箜篌賦恨牙琴之不知奚由瑟之丨丨)功伐(史記)
(項羽紀自矜丨丨奮其私智而不師古又高祖紀羽曰懷王者吾家項梁所立耳非有丨丨何以得主約後漢書賈復傳諸侯每論)
(丨丨復未嘗有言帝輒曰賈君之功我自知之魏志崔琰傳琰薦鉅鹿楊訓太祖即禮辟之後太祖立魏王訓發表稱贊丨丨褒𫐠)
(盛德時人或笑訓希世浮偽謂琰為失所舉晉書山簡傳華軼以江州作難或勸簡討之簡曰與彦夏舊友為之惆悵簡豈利人之)
(機以為丨丨乎又周訪傳訪性謙虛未嘗論丨丨南史侯安都傳初武帝嘗與諸將宴杜僧明周文育安都為壽各稱丨丨帝曰卿)
(等悉良將也荀子安國之危除君之辱丨丨足以成國之大利謂之拂韓非子夫爵禄旂章所以異丨丨别賢不肖也)洪伐
(晉書張恊傳生則耀華名于玉牒没則勒丨丨于金冊崔璵授田牟將軍制襲台耀之丨丨振家聲于勲籍)鐵伐(晉書赫連)
(勃勃載記勃勃下書曰古人氏族無常朕將以義易之帝王者係天為予是為徽赫實與天連今改姓曰赫連氏其非正統皆以丨)
(丨為氏庶朕宗族于孫剛銳如鐵皆堪伐人)口伐(唐書鄭元璹傳突厥攻太原以不信咎中國元璹隨語折讓不屈太宗曰)
(知公丨丨可汗)情伐(管子凡有天下者以丨丨者帝以事伐者王以政伐者覇)事伐(見上)政伐(見上)
旦旦伐(孟子丨丨而丨之可以為美乎)操矛伐(後漢書鄭康成傳任城何休好公羊學遂著公羊墨守左氏膏肓穀)
(梁廢疾康成乃發墨守鍼膏肓起廢疾休見而歎曰康成入吾室丨吾丨以丨我乎)
增侵伐(易利用丨丨无不利史記五帝紀軒轅之時神農氏世衰諸侯相丨丨又匈奴傳急則人習戰攻以丨丨其天性也)
(荀悦列侯論諸侯強大更相丨丨)我伐(書取彼凶殘丨丨用張于湯有光)征伐(書越翼日癸巳王朝步自周于丨丨)
(商詩丨丨玁狁蠻荆來威左傳夫禮所以整民也故會以訓上下之則制財用之節朝以正班爵之義帥長幼之序丨丨以討其不)
(然論語天下有道則禮樂丨丨自天子出史記殷紀西伯獻洛邑之地請除炮烙之刑紂許之又賜弓矢斧鉞使得丨丨為西伯又)
(諡法解屢丨殺丨曰莊漢書天文志蚩尤之旗𩔖彗而後曲𧰼旗見則王者丨丨四方魏志華歆傳願陛下先留心於治道以丨丨)
(為後事北史西域女國傳其國世以女為王國内丈夫惟以丨丨為務唐書禮樂志為國家者揖讓得天下則先奏文舞丨丨得天)
(下則先奏武舞春秋繁露天子每將興師必先郊祭以告天乃敢丨丨行子道也揚子若條侯之守長平冠軍之丨丨博陸之持重)
(可謂名將矣魏武帝樂府後見赦原賜之斧斤得使丨丨為仲尼所稱獨孤及詩長蛇稽天討上將方丨丨)殺伐(見上史記)
(王翦傳夫為將三世者其後必敗必敗者何也其所丨丨多矣漢書田廣明傳遷河南都尉以丨丨為治吳志諸葛瑾傳權謂瑾曰)
(操之所行其惟丨丨小為過差及離間人骨肉以為酷耳至于御將自古少有嵇康養生篇或竒謀潛稱爰及干戈威武丨丨功利)
(爭奮傳休奕鼔吹曲鷹揚猶尚父順天以丨丨)東伐(書序成王丨丨淮夷遂踐奄作成王政史記殷紀周武王之丨丨至孟津)
(諸侯叛殷會周者八百諸侯皆曰紂可伐矣又魯周公世家管蔡武庚叛周公乃奉成王命興師丨丨作大誥後漢書公孫𫐠傳漢)
(帝釋關隴之憂專精丨丨四分天下而有其三魏志武帝紀初太祖父嵩去官後還譙董卓之亂避難琅邪為陶謙所害故太祖志)
(在復讐丨丨)胥伐(書誕隣丨丨于厥室)肆伐(詩丨丨大商會朝清明)斬伐(詩丨丨四國禮記樹木方盛乃命虞)
(人入山行木母有丨丨漢書尹齊傳以刀筆吏稍遷至御史事張湯湯數稱以為廉武帝使督盗賊丨丨不避貴勢庾信哀江南賦)
(序孫策以天下為三分衆纔一旅項籍用江東之子弟人惟八千遂乃分裂山河宰割天下豈有百萬義師一朝卷甲芟夷丨丨如)
(草木焉)奮伐(詩丨丨荆楚晉書孫楚傳楚作書遺孫皓曰凌威丨丨罙入其阻)會伐(詩誕寘之平林丨丨平林左傳)
(晉里克荀息帥師丨虞師丨虢滅下陽)三伐(詩采薇疏紂聞文王斷虞芮之獄又丨丨皆勝始畏惡之拘於羑里國語召桓)
(公曰吾有丨丨勇而有禮反之以仁)北伐(詩六月箋六月言周室微而復興美宣王之丨丨也國語桓公曰吾欲丨丨何主管)
(子對曰以燕為主魏志任城成王彰傳詔曰彰前受命丨丨清定朔土厥功茂焉晉書胡貴嬪芳傳帝嘗與之樗蒲爭矢傷上指帝)
(怒曰此固將種也芳對曰丨丨公孫西距諸葛非將種而何帝甚有慙色南史宋明帝紀泰始三年九月以皇后六官以下雜衣千)
(領金釵千枚賜丨丨將士又張裕傳仕為宋武帝太尉累遷别駕武帝西伐劉毅丨丨關洛皆居守留任州事韋昭鼔吹曲稱兵丨)
(丨圍樊襄陽李商隠詩丨丨將誰使南征决此辰)誅伐(詩醉而不出是謂伐德箋賓醉則出與主人俱有美譽醉至若此是)
(丨丨其德也史記律書教笞不可廢于家刑罰不可捐于國丨丨不可偃于天下漢書鄭吉傳吉中西域而立莫府治烏壘城鎮撫)
(諸國丨丨懷集之漢之號令班西域矣吳越春秋子胥曰臣聞兵者凶事不可空試故為兵者丨丨不行兵道不明)析伐(詩析)
(其柞薪疏丨丨其柞木以為薪也)擊伐(詩駿發爾私疏以耜丨丨此地使之發起也左傳鵙鳩氏司馬也疏鵙鳩是鷙擊之)
(烏司馬主兵又主法制丨丨故以此鳥名官使主司馬之職)時伐(禮記曾子曰𣗳木以丨丨焉禽獸以時殺馬)占伐
(周禮山虞掌山林之政令物為之厲而為之守禁注守謂其地之民丨丨林木者也)𧰼伐(考工記熊旂六斿以丨丨也注伐白)
(虎之宿西方之星其屬有六象宋史樂志仁宗詔曰韶以紹堯夏以承舜濩以救民武以丨丨傳之不朽)軍伐(左傳趙襄曰城)
(濮之役先且居之佐軍也丨丨有賞善君有賞能其官有賞且居有三賞不可廢也)更伐(左傳晉襄公伐衛衛人使告于陳陳)
(共公曰丨丨之我辭之)稱伐(左傳臧武仲曰夫銘天子令德諸侯言時計功大夫丨丨又晉侯使郤至獻楚捷于周與單襄)
(公語驟丨其丨北史王肅傳性微輕恌頗以功名自許護疵丨丨少所推下孝文每以此為言廣川題跋余見古器衆矣非宗彛以)
(祀則其功庸所在固有銘也計功丨丨於此乎陳之矣周角調曲丨丨聞於丹水之征頭陀寺碑言時丨丨亦樹碑於宗廟)薦
伐(左傳楚伐吳陳侯使公孫貞子弔焉及良而卒吳子使太宰嚭勞且辭曰以水潦之不時無乃廩然隕大夫之尸以重寡君之)
(憂寡君敢辭上介芉尹蓋對曰寡君聞楚為不道丨丨吳國滅厥民人寡君使蓋備使弔君之下吏)攻伐(國語祭公謀父曰有)
(刑罰之辟有丨丨之兵又管子曰君有丨丨之器小國諸侯有守禦之備則難以速得志矣史記孟子傳天下方務于合從連衡以)
(丨丨為賢而孟軻乃𫐠唐虞三代之德魏志田豫傳以戎狄為一非中國之利乃先搆離之使自為讐敵互相丨丨晉書王濬傳自)
(以功大而為渾父子及豪強所抑屢為有司所奏每進見陳其丨丨之勞及見枉之狀或不勝忿憤徑出不辭帝每容恕之山谷題)
(跋黔人秦子明魁梧喜丨丨其自許不肯出趙國珍下)語伐(國語柯陵之會晉郤錡見單子其語犯郤犨見其語迂郤至見)
(其丨丨)季伐(國語單子曰郤伯之語犯叔迂丨丨犯則陵人迂則誣人伐則掩人)書伐(國語桓公令鄉長期而丨丨以)
(告且選選其官之賢者而復用之稗編戰則書戰伐則丨丨一因其事實而無加損焉)南伐(國語桓公曰吾欲丨丨何主管)
(子對曰以魯為主晉書慕容㒞載記儁率三軍丨丨出自盧龍次于無終南史檀道濟傳魏人聞道濟死頻歲丨丨有飲馬長江之)
(志北史魏大武帝紀宋將王元謨攻滑臺車駕丨丨濟河元謨棄軍而走乃命諸將分道並進韓愈詩丨丨旋師太華東天書夜到)
(冊元功)西伐(國語桓公曰吾欲丨丨何主管子對曰以衛為主晉書文帝紀昔黥布叛逆漢祖親征隗囂違戾光武丨丨北)
(史魏大武帝紀車駕至自丨丨賜留臺文武各有差扈子吳王哀痛助忉怛垂涕舉兵將丨丨)殘伐(國語越王命諸稽郢行成)
(于吳曰今君王不察盛怒厲兵將丨丨越國史記秦始皇紀古之帝者地不過千里諸侯各守其封域或朝或否相侵暴亂丨丨不)
(止猶刻金石以自為紀)解伐(戰國策甘茂曰亟以國合於齊楚秦必委國於公以丨丨)克伐(論語丨丨怨欲不行焉可)
(以為仁矣蜀志先主定蜀許慈胡潛並為博士值庶事草創動多疑議二人更相丨丨謗讟忿爭形于聲色)參伐(史記秦始)
(皇紀吕政以諸侯并兼天下蓋得聖人之威河神授圖據狼狐蹈丨丨佐政驅除距之稱始皇蜀志泰宓傳天帝布治房心决政丨)
(丨參伐則益州分野三皇乘祗車出谷口今之斜谷是也晉書天文志參十星一曰丨丨一曰大辰一日鈇鉞又成公綏傳白獸峙)
(據于丨丨青龍垂尾于心房唐書天文志丨丨為戎索為武政當河東盡大夏之墟論衡丨丨以冬出心尾以夏見丨丨則虎星心)
(尾則龍象崔駰反都賦掘狼狐蹈丨丨陶以乾坤始分日月謝翺回鑾曲都人望氣歸瑶闕星掃茸頭落丨丨)畢伐(史記周紀)
(武王徧告諸侯曰殷有重罪不可以不丨丨)討伐(史記十二諸侯年表挾王室之義以丨丨為會盟主政由五覇諸侯恣行)
(淫侈不軌賊臣簒子滋起矣後漢書馮衍傳王莽遣更始將軍廉丹丨丨山東丹辟衍為掾吳志呂岱傳詔曰厲負險作亂自致梟)
(首桓凶狡反覆已降復叛前後丨丨歴年不禽非君規略誰能梟之)義伐(史記楚世家申叔時曰王以陳之亂而率諸侯伐之)
(以丨丨之而貪其縣亦何以復令于天下又後漢書徐防傳博士及甲乙策試宜從其家章句開五十難以試之解釋多者為上第)
(引文明者為高說若不依先師丨有相丨皆正以為非)故伐(史記晉世家楚成王引兵歸楚將子玉曰王遇晉至厚今知楚)
(急曹衞而丨丨之是輕王)往伐(史記晉世家楚成王圍宋宋公孫固如晉告急晉作三軍丨丨)久伐(史記趙世家楚丨丨)
(而中山亡今齊丨丨而韓必亡)共伐(史記楚世家齊韓魏為楚負其從親而合于秦三國丨丨楚又蘇秦傳諸侯有不如約者)
(以五國之兵丨丨之)大伐(史記吳太伯世家楚將子常貪而唐蔡皆怨之王必欲丨丨必得唐蔡乃可)怨伐(史記越王)
(勾踐世家允常之時與吳王闔閭戰而相丨丨)易伐(史記仲尼弟子傳田常欲伐魯子貢至齊說田常曰君不如伐吳夫吳城)
(高以厚地廣以深甲堅以新士選以飽重器精兵盡在其中又使明大夫守之此丨丨也吳越春秋大夫種曰滅敵者有九術六曰)
(遺之諛臣使之丨丨)難伐(史記仲尼弟子傳田常欲伐魯子貢至齊說田常曰子之伐魯過矣夫魯丨丨之國其城薄以卑其)
(地狹以泄其君愚而不仁大臣偽而無用其士民又惡甲兵之事此不可與戰)國伐(史記蘇秦傳蘇代遺燕昭王書曰今不收)
(燕趙齊霸必成諸侯贊齊而王不從是丨丨也)山伐(漢書地理志江南地廣或火耕水耨民食魚稻以魚獵丨丨為業注丨丨)
(謂伐山取竹木陸䞇杜亞淮南節度使制惟海奥區一方都會兼水漕陸輓之利有澤魚丨丨之饒)矜伐(魏志鄧艾傳深自丨)
(丨謂蜀士大夫曰諸君頼䢱某故得有今日耳晉書劉毅傳與劉裕協成大業而功居其次深自丨丨不相推伏及居方嶽常悒悒)
(不得志裕每柔而順之又文苑傳顧愷之善丹青丨丨過實少年因相稱譽以為戲弄唐書李孝恭傳寬恕退讓無丨丨色淮南子)
(成王既壯周公屬籍致政無擅恣之志無丨丨之色可謂能臣矣新論心存功善非心謙也口雖不言未免丨丨顔氏家訓有盛名)
(而免過患者時復聞之但其損敗居多耳每思之原其所積文章之體摽舉興會發引性靈使人丨丨故忽於持操果於進取潘尼)
(安身論杜交爭之原去丨丨之態何據射揚葉百中賦時稱絶技實曰巧發貴乎揖讓賤乎丨丨)戰伐(魏志卒毗傳連年丨)
(丨而介胄生蟣虱北史魏陽平王傳陽平王新成長子安壽襲爵累遷懷朔鎮大將都督三道諸軍事北討詔徵赴京勖以丨丨之)
(事唐書百官志十道巡按凡丨丨大克𫉬則數俘馘審功賞然後奏之吳越春秋子胥力于丨丨死于諫議)吳伐(吳志孫權)
(傳黃龍元年蜀遣衞尉陳震慶權踐位權為盟曰若有害漢則丨丨之若有害吳則漢伐之)漢伐(見上)速伐(晉書文帝)
(紀諸葛誕殺揚州刺火樂琳以淮南作亂遣子靚為質于吳以諸救議者請丨丨之帝曰誕以母丘儉輕疾傾覆今必外連吳寇此)
(為變大而遲吾當與四方同力以全勝制之)樵伐(晉書王嶠傳少有風尚時王師新敗士庶震懼莫敢異議嶠獨曰中原有)
(菽庶人採之百姓不足君孰與足若禁人丨丨未知其可)夸伐(晉書王坦之傳謙光之義與矜競而俱生卑挹之議與丨丨而)
(並進)矯伐(晉書王坦之傳隆名在于丨丨而不在于期當匿跡在于違顯而不在于求是)擅伐(晉書吕纂載記番禾太守)
(吕超丨丨鮮卑思盤思盤遣弟乞珍訴超于纂)遠伐(南史劉穆之傳帝西討劉毅以諸葛長人監留府疑其難獨任留穆之輔)
(之加建威將軍置佐吏配給實力長人果有異謀而猶豫不能發屏人謂穆之曰悠悠之言云太尉與我不平何以致此穆之曰公)
(沂流丨丨以老母弱子委節下若一毫不盡豈容若此長人意乃小安)從伐(南史胡藩傳從武帝討盧循於左理頻戰有功)
(封吳平縣五等子尋除鄱陽太守丨丨劉毅)勸伐(南史謝靈運傳靈運表陳疾賜假東歸將行上書丨丨河北)致伐
(圠史周太祖紀頻有詔書班告天下稱歡逆亂徽兵丨丨)盗伐(圠史趙煚傳年十四有人丨丨其父墓中樹者煚對之號慟因)
(執送官)才伐(北史王冑傳從征遼東進授朝散大夫冑性疎率不倫自持丨丨鬱鬱於官每負氣陵傲忽略時人為諸葛穎)
(所嫉屢譖之於帝帝愛其才而不罪)采伐(唐書百官志百工就谷庫谷斜谷太隂伊陽監監各一人掌丨丨材木李華含元殿)
(賦廣言山川之阻丨丨之勤)勛伐(宋史禮志政和三年合祭天地于圜丘張昭獻議曰宣祖積累丨丨肇基王業伏請奉以)
(配享韓愈詩相公鎮幽都竹帛爛丨丨李納授陳君從鄜州節度使制浸染於丨丨之門奮發為英謀之士)一伐(宋史樂志)
(舞者每步一進則兩兩以戈盾相嚮一擊一刺為丨丨)天伐(宋史天文志丨丨填星所生也)獨伐(管子大木不可丨丨)
(又說苑將順其美匡救其惡功成事立歸善於君不敢丨丨其勞如此者良臣也)積伐(莊子丨丨而美者以犯之幾矣注丨)
(汝之才丨汝之美以犯此人危殆之道)攘伐(莊子諸侯暴亂擅相丨丨以賤民人)意伐(韓非子為計而使諸侯有丨丨)
(之心至殆也)襲伐(汲冢周書土廣無守可丨丨土狹無食可圍竭潛夫論周書曰土多人少莫出其材是謂虚土可丨丨也)
(土少人衆民非其民可遺竭也)善伐(汲冢周書善政不攻善攻不侵善侵不伐丨丨不摶善摶不戰)冬伐(吳越春秋天有)
(四時春生丨丨人有盛衰泰終必否歲茟紀麗丨丨夏頒春開秋刷)助伐(吳越春秋吳王置酒文臺之上羣臣悉在王曰越王)
(慈仁忠信以孝事于寡人吾將復增其國以還丨丨之功)理伐(星經北斗第四名權主火為伐為天丨丨也)金伐(參同)
(契丨丨木榮者運北方水中之金以制南方火中之木也)火伐(參同契火王銷金木畏金刑金被丨丨木乃敷榮)止伐
(搜神記越地深山中有烏青色名曰冶烏穿大樹作巢伐木者見此樹即避去或夜冥不見鳥鳥亦知人不見便鳴喚曰咄咄上去)
(便宜急上咄咄下去便宜急下若不使去但言笑而不已者人可丨丨也)尅伐(拾遺記武帝好微行而尚丨丨恢宫宇而廣苑)
(囿永乖長生久視之方失元一守道之妙)非伐(新論言善丨丨而伐善者每稱其能言惠非矜而矜惠者常存其惠)誕伐
(新論信讓者百行之順也丨丨者百行之悖也)好伐(新論聖人知人情尚賢而丨丨故發言裁興多由謙退潘尼安身論知丨)
(丨之招怨也故有功而不德)斫伐(却掃編歐陽文忠公為滑州通判適有旨置均税司兩路騷然民爭丨丨桑棗逃匿公上)
(疏諸罷之)務伐(法書要錄體之周未易三觴解天形方寸無停主丨丨將自平)茂伐(六一題跋漠衡方建寧元年卒海内)
(門生故吏采嘉石𣗳靈碑鐫丨丨祕將來)戕伐(湘山野錄李建勲罷相與賓僚遊東山忽田間茅舍一老叟氣調瀟洒丞相愛)
(之遂觴於其廬以晚渴連食數梨賓僚有曰此不宜多食號為五藏刀斧叟竊笑李堅質叟曰五藏刀斧者非所食之梨乃言人之)
(别離丨丨胸懷甚若刀斧遂就架取一小策呈丞相乃鶡冠子也檢之如其說)舊伐(益公題跋蔡公久為西帥晚預籌帷斷章)
(耑及舜功殆有微意介甫和篇為推丨丨則公之勞不可揜矣)黨伐(廣川題跋諸儒妄度聖人隨誤釋謬至不得於言則疑於)
(經不得於經則疑於學師習各異丨學相丨至改滋荄周由等以就其學)警伐(陸雲吳故丞相陸公誄帝簡厥佐將命其傑乃)
(俾我公啟行丨丨)啟伐(陸雲南征賦長角哀呌以命旅金鼔隱訇而丨丨)夭伐(謝朓酬德賦悟寰中之迫脅欲輕舉)
(而舍㫋離寵辱于毁譽去丨丨于腥膻王融三界内苦篇頌腐毒緣芳旨丨丨實修嫭)去伐(梁武帝詩踐言貴丨丨為善存)
(好生)責伐(梁昭明太子答晉安王書既丨丨有寄居多暇日殽核墳史漁獵詞林上下數千年間無人致足樂也)捕伐
(沈亞之盩厔縣丞廳壁記盩厔道巴漢三蜀其野半為澤麓故鼠倚穡而居雖善丨丨不能無傷於稼)刻伐(盧說授李思敬)
(湖南節度使制鼎鍾丨丨帶礪誓封)齊伐(蔡襄士仲知己賦親冒頤而雙白又丨丨乎大庭)直伐(王令八檜圖詩當年)
(同生好材幹半以丨丨成燒燃)屢伐(葉適詩不種自生植丨丨常蒼然)豆伐(北史室韋傳室韋國在勿吉北千里去洛)
(陽六千里蓋契丹之𩔖武定二年四月始遣使張烏丨丨等獻其方物)叱伐(北史西域高車傳有侯吕隣部衆萬餘口常依)
(嶮畜牧登國中其大人丨丨為寇於苦水河)
一耦伐(考工記耜廣五寸二耜為耦丨丨之丨廣尺深尺謂之&KR0850;田首倍之廣二尺深二尺謂之遂)斧斤伐(孟子)
(牛山之木嘗美矣以其郊于大國也丨丨丨之可以為美乎又淮南子火熱而水滅之金剛而火銷之木強而斧伐之水流而土遏)
(之惟造化者物莫能勝也神異經東方荒外有豫章焉此樹主九州高千丈圍百尺本上三百丈有九力士操斧伐之以占九州吉)
(凶西京雜記魯恭王得文木一枚伐以為器中山王為賦略曰麗木離披生彼高崖拂天河而布葉横日路而摧枝巧匠不識王子)
(見知乃命班爾載斧伐斯)南巢伐(史記律書成湯有丨丨之丨以殄夏亂庾信長孫儉神道碑俊德克明乃定丨丨之丨)
率師伐(史記魯周公世家淮夷徐戎亦並興反于是伯禽丨丨丨之于盻作肹誓)林木伐(史記魏世家秦七攻魏五)
(入囿中邊城盡拔文臺墮垂都焚丨丨丨麋鹿盡而國繼以圍)興衆伐(魏志劉曄傳備軍敗退吳禮敬轉廢帝欲丨丨丨之)
(曄以為彼新得志上下齊心而阻帶江湖必難倉卒帝不聽)遣客伐(風俗通桂陽太守江夏張遼叔高去鄢令家居買田)
(田中有大樹十餘圍扶疎蓋數畝地播不生榖丨丨丨之木中血出)單豹伐(支遁詩峻無丨丨丨分非首陽真)九伯
伐(沈炯進梁元帝表擊靈鼉之鼓而建翠華之旗驅六州之兵而總丨丨之丨)乞直伐(晉書馮跋載記跋宇文起小宇)
(丨丨丨)
木不中伐(禮記丨丨丨丨不粥於市)戰不言伐(春秋鄭師伐宋丁未戰于宋疏春秋之例丨丨丨丨以其伐可)
(知此既書伐宋又重書戰者以見宋之無信言以鐘鼔聲其罪而伐人彼不服罪而反與我戰也)先會後伐(春秋公會)
(宋公衞侯陳侯于袤伐鄭注丨行丨禮而丨丨也)直木必伐(汲冢周書肥豕必烹甘泉必竭丨丨丨丨)反退為
伐(新書功遂自却謂之退丨丨丨丨)
罰(房越切罪丨元命苞网言為詈刀詈為丨丨之言网䧟於害)
韻藻愼罰(書惟乃丕顯考文王克明德丨丨又乃惟成湯克以爾多方簡代夏作民主以至于帝乙罔不明德丨丨亦克)
(用勸後漢書光武紀人情得足苦于放縱快須臾之欲忘丨丨之義又孝明帝紀詳刑丨丨明察單辭夙夜匪懈以稱朕意荀子明)
(法丨丨國家既治四海平孔叢子丨丨者并心而慮之衆平然後行之致刑錯也又潛夫論明德丨丨簡練能否之術何承天尹嘉)
(罪議夬明德丨丨文王所以恤下議獄緩死中孚所以垂化)天罰(書有扈氏威侮五行怠棄三正天用勦絶其命今予惟共)
(行丨之丨又今予以爾有衆奉將丨丨又爾其孜孜奉予一人恭行丨丨又丨丨不極庶民罔有政令在于天下又我乃明致丨丨)
(移爾遐逖比事臣我宗多遜左傳王子朝告于諸侯曰若我一二兄弟甥舅奬順天法無助狡猾以從先王之命毋速丨丨赦圖不)
(榖則所願也國語趙宣子曰晉為盟主而不修丨丨將懼及焉後漢書申屠剛傳王者承天順地典爵主刑不敢以天官私其宗不)
(敢以丨丨輕其親晉書劉頌傳劉頌任河内郡上疏曰臣受詔之日喜懼交集益思自竭願以螢燭增暉重光到任草具所陳如左)
(未及書上會臣嬰丁丨丨寢頓累年列子可以生而生天福也可以死而死天福也可以生而不生丨丨也可以死而不死丨丨也)
(東都賦龔行丨丨應天順人斯乃湯武之所以昭王業也傅休英宗廟歌匡定社稷恭行丨丨又新序宋景公時熒惑守心懼召子)
(韋而問曰熒惑在心何也子韋曰熒惑丨丨也心宋分野也)行罰(見上詩酌彼康爵疏賓主射畢而有勝否乃酌彼安體之)
(養爵以奏進於射中者令以飲其不中而丨丨也漢書薛宣傳得郡中吏民罪名輒召告其縣長吏使自丨丨後漢書孝和帝紀隄)
(防溝渠所以順助地理通利壅塞刺史二千石其隨宜疏導勿因緣妄發以為煩擾將顯丨其丨又第五倫傳拜會稽太守會稽俗)
(多淫祀好卜筮民常以牛祭神百姓財産以之困匱倫到官移書屬縣曉告百姓有妄屠牛者吏輒丨丨魏志劉曄傳母病困臨終)
(戒以普之侍人有謟害之性懼必亂家汝長大能除之吾無恨矣曄年十三即入室殺侍者徑出拜墓普怒遣人追曄曄還拜謝曰)
(亡母顧命之言敢受不請擅丨之丨普心異之晉書前秦載記苻堅召慕容暐責之曰卿乖逆人神朕應天丨丨盡兵𫝑而得卿論)
(衡聞惡不可以丨丨猶聞善不可以行賞也又天地之神用心等也人民無狀加罪丨丨非有二心兩意前後相反也)佚罰
(書邦之臧惟汝衆邦之不臧惟予一人有丨丨傳丨丨失罰其所當罰也又作逸國語國之不臧惟余一人是有丨丨)非罰
(書予敢動用丨丨世選爾勞傳非所當罰也)五罰(書兩造具備師聽五辭五辭簡孚正於五刑五刑不簡正於丨丨五罰不)
(服正於五過)後罰(禮記夏道先禄而後威先賞而丨丨)先罰(禮記殷人先鬼而後禮丨丨而後賞)三罰(周禮地官)
(司救凡民之有衺惡者三讓而罰丨丨而士加明刑恥諸嘉石役諸司空其有過失者三讓而罰丨丨而歸於圜土)撻罰(周禮)
(地官閭胥凡事掌其比觵丨丨之事注失禮則罰酒罰朴不以小過而廢法也又胥胥各掌其所治之政執鞭度而巡其前掌其坐)
(作出入之禁令襲其不正者凡有罪者丨戮而丨之元稹詩誅求與丨丨無乃不逡巡)異罰(左傳晉侯有疾曹伯之䜿侯獳)
(貨筮史使曰以曹為解與衞偕命而不與偕復非信也同罪丨丨非刑也公說復曹伯)累罰(韓非子人民衆而貨財寡事力)
(勞而供養薄故民争雖倍賞丨丨而不免于亂)赦罰(韓非子明君無偷賞無丨丨賞偷則功臣墮其業丨丨則姦臣易為非)
忘罰(淮南子君子見過丨丨故能諫見賢忘賤故能讓見不足忘貧故能施)陟罰(諸葛亮出師表丨丨臧否不宜異同)
百罰(杜甫樂遊園歌丨丨深杯亦不辭晁冲之詩但無春釀常如此丨丨深杯亦倒垂楊萬里詩一杯墮我無何有丨丨知君)
(亦不辭方孝孺友筠軒賦固平生以足樂雖丨丨而弗醺)
不宿罰(管子有過者丨丨其丨故民不疾其威)
增刑罰(易聖人以順動則丨丨清而民服書其丨其丨其審克之禮記夏道未凟辭不求備不大望于民民未厭其親殷人)
(未凟禮而求備于民周人強民未凟神而爵賞丨丨窮矣又政之不行也教之不成也爵禄不足勸也丨丨不足恥也故上不可以)
(䙝刑而輕爵周禮秋官小司寇以八辟麗邦法附丨丨又司刑若司寇斷獄弊訟則以五刑之法詔丨丨而以辨罪之輕重又族師)
(五家為比十家為聯五人為伍十人為聯四閭為族八閭為聯使之相保相受丨丨慶賞相及相共以受邦職以役國事以相葬埋)
(又山虞凡竊木者有丨丨又司爟凡國失火野焚萊則有丨丨焉又士師掌國之五禁之法以左右丨丨左傳臧武仲曰夫上之所)
(為民之歸也上所不為而民或為之是以加丨丨焉國語祭公謀父曰有丨丨之辟有攻伐之兵論語禮樂不興則丨丨不中孟子)
(省丨丨薄税歛史記禮書誘進以仁義束縳以丨丨漢書董仲舒傳王者承天意以從事故務德教而省丨丨刑罰不可任以治世)
(猶隂之不可任以成歲也北史于栗磾傳自少總戎迄今白首謙虛下士丨丨不濫又韓麒麟傳孝文時拜齊州刺史假魏昌侯寡)
(于丨丨從事劉普慶說曰明公仗節方夏無所斬戮何以示威麒麟曰人不犯法何所戮乎若必須斬斷以立威名當以卿應之宋)
(史食貨志民必有食貨而後可遠於丨丨星經天棒五星在女牀東北主忿争丨丨以禦王難備非常春秋繁露日冬至水用事則)
(閉門閭大搜索斷丨丨鹽鐵論御史大夫曰執法者國之轡銜丨丨者國之維檝馮衍顯志賦澄德化之陵遲兮烈丨丨之峭峻)
眀罰(易雷電噬嗑先王以丨丨勅法書王曰嗚呼封敬丨乃丨魏志何䕫傳喪亂以來民人失所今雖小安然服教日淺所下)
(新科皆以丨丨勅法齊一大化也有不從教者不得不誅則非觀民設教隨時之意也阮籍易論包而有之合而含之故先王用之)
(以丨丨勅法郭璞皇孫生請布澤疏因皇孫之慶大赦天下然後丨丨勅法以肅理官克厭天心慰塞人事兆庶幸甚歐陽修南省)
(試策賢者上賞以旌功不肖者黜地以丨丨蘇舜欽詩我欲呌上帝願帝下丨丨)王罰(書將天明威致丨丨勅殷命終于帝)
無罰(書徯我后后來其丨丨左傳嬰夢天使謂已祭余余福女士貞伯曰神福仁而禍淫淫而丨丨福也祭其得亡乎史記滑)
(稽傳州閭之會男女雜坐行酒稽留六博投壺相引為曹握手丨丨目眙不禁前有墮珥後有遺簪)亂罰(書丨丨無罪殺無辜)
作罰(書乃其速由文王丨丨刑兹無赦)降罰(書乃大丨丨崇亂有夏因甲于内亂左傳楚子使椒舉如晉求諸侯晉侯)
(欲勿許司馬侯曰楚王方侈天或者欲逞其心以厚其毒而丨之丨未可知也其使能終亦未可知也君其許之蜀志先主傳先主)
(上言漢帝曰曩者董卓造為亂階羣凶縱横殘剥海内頼陛下聖德威靈人臣同應或忠義奮討或上天丨丨暴逆剪殪以漸冰消)
(潛夫論文昌奠功司命舉過觀惡深淺稱罪丨丨)致罰(書惟時天罔念聞厥惟廢元命降丨丨左傳吳子謂隨人曰周之子)
(孫在漢川者楚實盡之天誘其衷丨丨於楚而君又竄之周室何罪晉書前燕載記𧰼共丨丨昭大訓於姚興)大罰(書我惟時)
(其教告之我惟時其戰要囚之至于再至于三乃有不用我降爾命我乃其丨丨殛之左傳楚之討陳夏氏也莊王欲納夏姬申公)
(巫臣曰不可君召諸將以討罪也今納夏姬貪其色也貪色為淫淫為丨丨國語史蘇曰丨丨將及不惟無肴王粲神女賦顧丨丨)
(之淫愆亦終身而不滅)欽罰(書乃惟庶習逸德之人同于厥政帝丨丨之)殷罰(書王曰外事汝陳時臬司師兹丨丨)
(有倫)墨罰(書丨丨之屬千劓罰之屬千剕罰之屬五百宮罰之屬三百)劓罰(見上)剕罰(見上)宫罰(見上)中
罰(書司宼蘇公式敬爾由獄以長我王國兹式有慎以列用丨丨)畏罰(書獄貨非寶惟府辜功報以庶尤永丨惟丨新序國)
(家之患大臣重禄而不極諫近臣丨丨而不敢言下情不上通此患之大者也論衡記曰有疾風迅雷甚雨則必變雖夜必興衣服)
(冠而坐懼天怒丨丨及已也)贖罰(詩四方于宣疏甫侯教王行夏時丨丨之刑以宣暢德澤也)郵罰(禮記凡制五行)
(必即天論丨丨麗於事李虞中授王政雅兵部即中制贊均輸於財征表明慎於丨丨)殺罰(禮記立七祠注司命主督察三)
(命中霤主堂室居處門戸主出入行主道路行作厲主丨丨灶主飲食之事晉書天文志北斗主丨丨)賞罰(周禮地官小司)
(徒凡用衆庶則掌其政教與其戒禁聽其詞訟施其丨丨誅其犯命者左傳丨丨無章何以沮勸史記始皇紀丨丨不當賦斂無度)
(漢書食貨志貴粟之道在于使民以粟為丨丨魏志荀彧傳太祖以袁紹書示彧曰今將討不義而力不敵何如彧曰紹御軍寬緩)
(法令不立士卒雖衆其實難用公法令既明丨丨必行士卒雖寡皆争致死此武勝也又王修傳修為治抑彊扶弱明丨丨百姓稱)
(之蜀志諸葛亮傳亮身率諸軍攻祁山戎陣整齊丨丨肅而號令明唐書百官志丨丨嚴明攻戰必勝為軍將之最金史世宗紀信)
(丨丨重農桑韓非子上用目則下飾觀上用耳則下飾聲上用慮則下繁辭先王以三者為不足故舍己能而因法數審丨丨先王)
(之所守要韓詩外傳治心術則不妄喜怒不妄喜怒則丨丨不阿論衡謂雷天怒雨者天喜也雷起常與雨俱如論之言天怒且喜)
(也人君丨丨不同日天之喜怒不殊時天人相違丨丨乖也蔡邕陳政要疏更選忠清平章丨丨李康運命論丨丨懸乎天道吉凶)
(灼乎鬼神韓愈平淮西碑皇帝曰度惟汝予同汝遂相予以丨丨用命不用命又詩上論古之初所以施丨丨)金罰(周禮秋官)
(職金掌受士之丨丨貨罰入于司兵注丨丨謂贖刑之法及鈞金也)貨罰(見上注丨丨没官之貨若司關所謂舉其貨是也)
憲罰(周禮地官司市市刑小刑丨丨中刑徇罰大刑朴罰歐陽修乞避位表俾解政機推行丨丨)徇罰(見上)朴罰
(見上)誅罰(周禮地官胥師各掌其次之政令而平其貨賄憲刑禁焉察其詐偽飾行儥慝者而丨丨之又川衡掌巡川澤之禁)
(令而平其守以時舍其守犯禁者執而丨丨之漢書黃覇傳力行教化而後丨丨務在成就全安後漢書郎顗傳上書陳消灾之術)
(曰臣前對七事誠知愚淺不合聖聽人賤言廢當受丨丨)受罰(左傳有雲如衆赤鳥夾日以飛楚子使問諸周太史周太史曰)
(其當王身乎若禜之可移于令尹司馬王曰有罪丨丨又焉移之國語郭偃曰不忠丨君之丨不祥罹天之禍漢書天文志五星若)
(合是謂易行有德受慶亡德丨丨北史陳元康傳高仲密之叛神武知其由崔暹將殺之文襄為之請神武曰我為爾不殺然須與)
(苦手文襄乃謂元康曰暹若得杖不須見我及暹見神武將解衣丨丨元康趨入止伍伯因歴階升曰王方以天子付世子世子有)
(一崔暹不能免其杖父子尚爾况世間人邪神武意解乃捨之西疇常言理有曲直有司者治之曲者必丨丨)憚罰(國語史蘇)
(曰臣之不信國之福也何以丨丨)審罰(國語越王勾踐召五大夫苦成進對曰丨丨則可以戰乎王曰猛唐書魏微傳善善)
(而惡惡丨丨而明賞無為之化何遠之有管子信賞丨丨爵材禄能則強論衡夫白起知己所以罪不知趙卒所以坑如天丨丨有)
(過之人趙降卒何辜於天)同罰(史記商君傳告姦者與斬敵首同賞匿姦者與降敵丨丨)謫罰(史記申屠嘉傳鼂錯以丨)
(丨侵削諸侯漢書薛宣傳櫟陽令游自以大儒有名輕宣宣獨移書責之曰告櫟陽令吏民言令治行煩苛適罰作使千人以上賊)
(取錢財數十萬給為非法注適讀作讁唐書百官志官正掌戒令糺禁丨丨之事論衡鬼神罪過人猶縣官丨丨民也傅咸理李含)
(表司徒丨丨訪問催含攝職)能罰(史記李斯傳韓子曰慈母有敗子而嚴家無格虜者何也則丨丨之加焉必也)必罰
(漢書宣帝紀贊孝宣之治信賞丨丨魏志杜畿傳立必信之賞施丨行之丨蜀志諸葛亮傳評盡忠益時者雖讐必賞犯法怠慢者)
(雖親丨丨北史齊慕容儼傳以軍功除開府儀同梁陸法和以郢州内附以儼鎮郢梁大都督侯瑱任約併力圍城儼軍唯煮槐楮)
(及皮角等食之儼猶信賞丨丨分甘同苦自正月至六月人無異志申鍳明賞丨丨審信慎令賞以勸善罰以懲惡)參罰(漢書)
(天文志太歲在已太初在丨丨注參為白虎三星其下又有三星曰罰按晉書作伐)厥罰(漢書五行志貎之不恭是謂不肅丨)
(丨恒雨言之不從是謂不艾丨丨恒陽視之不明是謂不悊丨丨恒奥聽之不聰是謂不謀丨丨恒寒心之不睿是謂不聖丨丨恒)
(風皇之不極是謂不建丨丨恒陰)御罰(漢書五行志凡日所躔而有變則分野之國失政者受之人君能修政共丨厥丨則)
(災消而福至注共讀恭御讀禦)成罰(漢書藝文志仲尼思存前聖之業故與左丘明觀其史記據行事仍人道因典以立功就)
(敗以丨丨)法罰(漢書張敞傳敞守京兆尹長安市偷盗尢多敞求問偷盗酋長數人皆以為吏遣歸休置酒小偷悉來賀偷長)
(以赭汙其衣裾一日捕得數百人窮治所犯或一人百餘發盡行丨丨由是枹鼔稀鳴市無偷盗)議罰(漢書韓延夀傳延壽)
(嘗出臨上車騎吏一人後至敇功曹丨丨白還至府門門卒曰今旦明府早駕久駐未出騎吏父來至府門不敢入騎吏聞之趨走)
(出謁適會明府登車以敬父而見罰得毋虧大化乎延壽舉手曰微子太守不自知過)見罰(見上又韓非子君見賞臣則損)
(之以為德君丨丨臣則益之以為威)告罰(漢書梁孝王傳贊怙親亡厭牛禍丨丨)咎罰(漢書谷永傳臣聞災異皇天所)
(以譴告人君過失猶嚴父之明誡畏懼敬改則禍銷福降忽然簡易則丨丨不除後漢書和帝紀公卿不思助明好惡將何以救其)
(丨丨)辜罰(漢書杜鄴傳有罪惡者不坐丨丨無功能者畢受官爵)濫罰(後漢書寇榮傳榮自亡命中上書曰欲使嚴朝)
(必加丨丨是以不敢觸突天威而自竄山林韓愈袁州祭神文無令鰥寡蒙兹丨丨吳筠詩漢景稱欽明丨丨猶如斯)簡罰
(後漢書王暢傳暢拜南陽太守奮厲威猛豪右大震功曹張敞奏記諫曰化人在德不在用刑暢深納敞諫更崇寬政慎刑丨丨教)
(化遂行)科罰(後漢書仇覽傳選為蒲亭長勸人生業為制科令農事既畢乃令子弟羣居還就黌學其剽輕游恣者皆役以)
(田桑嚴設丨丨期年稱大化)設罰(後漢書柦譚傳夫張官置吏以理萬人縣賞丨丨以别善惡惡人誅傷則善人蒙福矣新)
(語臯陶立獄制罪縣賞丨丨異是非明好惡檢奸邪消佚亂)倍罰(後漢書馮衍傳燔商鞅之法術注商鞅事秦孝公變法令)
(人有二男以上不分異者丨共丨案史記作倍賦)褒罰(後漢書杜喬傳古之明君丨丨必㠯功過)糾罰(後漢書李膺傳)
(初膺與廷尉馮緄大司農劉祐等共同心志丨丨姦倖)撲罰(後漢書左雄傳大司農劉據㠯職事被譴召詣尚書傳呼促步)
(又加以捶撲雄上言九卿位亞三事班在大臣行有佩玉之節動有庠序之儀孝明皇帝始有丨丨皆非古典)自罰(後漢書張)
(陵傳歲首朝賀大將軍梁冀帶劍入省陵劾奏請廷尉論罪詔以一歲俸贖初冀弟不疑為河南尹舉陵孝廉不疑疾陵之奏冀因)
(謂曰昔舉君適所以丨丨也北史長孫儉傳都督三荆諸軍事所部鄭縣令泉璨為百姓所訟推案𫉬實儉即大集僚屬遂于聽事)
(前引已過肉袒丨丨捨璨不問于是屬城肅勵莫敢犯法又榮毗傳時以華隂多盗賊妙選長史楊素薦毗為華州長史素之田宅)
(多在華隂左右放縱毗以法繩之無所寬貸素謂之曰素之舉卿適以丨丨也五代史吳世家劉信酌大巵望牙旗鎞首百步謂薛)
(昭文曰一發而中願以此巵為壽否則亦以丨丨言訖而箭已穿矣淮南子越王句踐一决獄不辜援龍淵而切其股血流至足以)
(丨丨也)威罰(魏志荀或傳太祖欲取徐州彧曰前討徐州丨丨實行其子弟念父兄之恥必人自為守無降心就能破之尚)
(不可有也又王朗傳丨丨以抑其強恩仁以濟其弱鹽鐵論大夫曰民大富則不可以禄使也大強則不可以丨丨也)有罰
(吳志陸遜傳峻法嚴刑非帝王之隆業丨丨無恕非懷遠之弘規清異錄和凝在朝率同列逓日以茶相飲味劣者丨丨號為湯社)
决罰(晉書刑法志明帝時尚書奏丨丨近于苛碎唐書百官志官人不供職者司正以牒取裁小事丨丨大事奏聞清異錄來)
(紹乃唐酷吏俊臣之裔天禀&KR0743;忍以丨丨為樂)艱罰(晉書孝友傳劉殷七歲喪父哀毁過禮曾祖母王氏盛冬思堇殷乃於澤)
(中慟哭曰殷罪釁深重幼丁丨丨王母在堂無旬月之養聲不絶者半月忽若有人云止聲殷視地便有堇生焉)軍罰(晉書)
(乞伏乾歸載記軻殫曰向所以未赴秦州者未知衆心何如耳敗不相救丨丨所先敢自寧乎)訓罰(南史武穆裴皇后傳后性)
(剛嚴竟陵王子良妃袁氏布衣時有過后加丨丨)徵罰(南史何承天傳䣕陵縣吏陳滿射鳥箭誤中直帥雖不傷人處法棄)
(市承天議曰獄貴情斷疑則從輕今滿意在射鳥非有心於中人案律過誤傷人三歲刑况不傷乎丨丨可也周必大詩莫算酒行)
(丨丨令一株花下一杯傳)加罰(北史魏文成帝紀年五歲太武北巡帝從在後逄敵帥桎一奴將丨丨帝謂曰奴今遭我汝宜)
(釋之帥奉命解縳太武聞之曰此兒雖少欲以天子自處吳越春秋吳師入郢鄖公辛以王奔隨吳兵逐之謂隨君曰周之子孫在)
(漢水王者楚滅之謂天報其禍丨丨於楚君何寳之論衡聞善必試之聞惡必考之試有功乃加賞考有騐乃丨丨)極罰(北史)
(魏文成后傳后馮氏獻文即位尊為皇太后嘗以體不安宰人昏而進粥有蝘蜓在焉后舉匕得之帝時侍則大怒將加丨丨太后)
(笑而釋之)杖罰(北史魏常山王傳昭弟紹宣武召令檢趙修獄以修佞幸因此遂加丨丨令其致死又車路頭傳帝性明察羣)
(臣多以職事遇譴至有丨丨故路頭優游不任事又盧思道傳陳殿庭非丨丨之所朝臣犯笞罪請以贖論上悉嘉納之又薛聰傳)
(友于篤睦而家教甚嚴諸弟雖昏宦恒不免丨丨對之肅如也)鞭罰(北史魏南安王傳南安王楨以旱祈雨于羣神鄴城有石)
(季龍廟人奉祀之楨告像云三日不雨當加丨丨請雨不騐遂鞭像一百淨住子不加丨丨則為惡者衆)數罰(北史王慧龍傳)
(五世孫邵篤好經史遺略世事每至對食閉目凝思盤中之肉輒為僕從所噉邵弗之覺唯責肉少丨丨厨人厨人以情白邵方免)
勸罰(北史常爽傳時戎車屢駕貴游子弟未遑學術常爽置館温水之右教授門徒七百餘人立訓有丨丨之科弟子之事若)
(嚴君焉)罪罰(北史高謙之傳上疏以為近習侍臣戚屬朝士請托官曹擅作威福如有清貞奉法不為回者咸共譖毁横受)
(丨丨)譴罰(北史蘭陵王傳嘗入朝而出僕從盡散唯有一人王獨還無所丨丨傳休奕鼙舞歌顧望有丨丨竭忠身必榮)妄
罰(北史蘇綽傳聽察之理必窮所見然後考訊以法不苛不暴有疑則從輕未審不丨丨隨事斷理獄無停滯若乃不仁恕而肆)
(其殘暴同人木石專用捶楚巧詐者雖事彰而𫉬免辭弱者乃無罪而被罰斯則下矣)被罰(見上)懲罰(北史稽胡傳俗)
(好淫穢女尤甚將嫁之夕方與淫者叙離夫氏聞之以多為貴既嫁頗亦防閑有犯姦者隨事丨丨又西域于闐傳國在且末西北)
(其刑法殺人者死餘罪各隨輕重丨丨之)論罰(唐書百官志率更寺令一人掌宗族次序禮樂刑罰及漏刻之政太子釋奠講)
(學齒冑則總其儀出入乘軺車為導居家令之次坊寺府有罪者丨丨庶人杖以下皆送大理程史周益公鐫一官為少保上表謝)
(曰狂生妄發姓名輒及於樵蘇公議大喧丨丨盍輸于薪粲)殿罰(宋史選舉志乾德元年諸州所薦士數益多乃定諸州貢)
(舉條法及丨丨之式)鐫罰(宋史食貨志李知孝言監司州郡所糴至萬石者旌擢其不收糴與擾民及不實者丨丨)殄罰
(汲冡周書媚夫先受丨丨國亦不寧)世罰(汲冡周書大命丨丨小命罰身)辟罰(管子賢人之處亂世也知道之不可行則)
(沈抑以丨丨静默以倖免)私罰(管子愛人而私賞之惡人而丨丨之倍大臣離左右專以其心斷者中主也)惡罰(韓非)
(子以譽為賞以毀為罰則好賞丨丨之人釋公行行私術比周以相為也韓詩外傳賢君之治也温良而和寬容而愛刑清而省喜)
(賞而丨丨)失罰(韓非子襄子有君臣親之澤操令行禁止之法而猶有驕侮之臣是襄子失罰也)比罰(孔叢子書曰上)
(下丨丨無僭亂辭案今書作比罪)善罰(淮南子古之善賞者費少而勸衆丨丨者刑省而姦禁劉勰新論善賞者因民所喜)
(以勸善丨丨者因民所惡以禁奸)好罰(淮南子鄭子陽剛毅而丨丨舍人有折弓者畏罪而恐誅則因猘狗之驚以殺子陽)
(此剛猛之所致也今不知道者見柔懦者侵則矜為剛毅見剛毅者亡則矜於柔懦此本無主于中而見聞舛馳于外者也故終身)
(而無所定趨)負罰(韓詩外傳子貢曰子産之治鄭一年而丨丨之過省二年而刑殺之罪亡三年而庫無拘人)不罰
(道德指歸論與而不奪以顯其名賞而丨丨以立其惠司馬法冇虞不賞丨丨而民可用至德也夏賞而丨丨至教也)去罰
(吳越春秋大夫種曰民不失其時則成之省刑丨丨則生之薄其賦斂則與之)薄罰(吳越春秋越王歸國緩刑丨丨省其賦斂)
(于是人民殷富皆有帶甲之勇)夏罰(論衡人君秋賞則温丨丨則寒)怒罰(論衡比聞天之怒希聞天之喜比見天之罰希)
(見天之賞豈天怒不喜貪于罰希于賞哉何丨丨有效喜賞亡騐也)施罰(論衡韓子之術明法尚功賢無益于國不加賞不肖)
(無害于治不丨丨劉勰新論適於已而無功于國者不加賞焉逆於已而有勞于國者不丨丨焉荀悦昌邑王論賞賜行私以越公)
(用忿怒丨丨以逾法制)魯罰(論衡齊魯接境賞罰同時設齊賞丨丨所致宜殊當時可齊國温魯國寒乎)親罰(論衡)
(不潔淨小過也以至尊之身丨丨小過非尊者之宜也)屢罰(心書數賞者窘也丨丨者困也)顯罰(劉勰新論明賞有德)
(所以勸善人也丨丨有過所以禁下姦也)一罰(劉勰新論一賞不可以不信也丨丨不可以不明也)遇罰(楚詞忠何辜以)
(丨丨兮亦非余之所志也)深罰(崔寔政論今既不能純法八世故宜參以霸政則宜重賞丨丨以御之明著法術以檢之)招
罰(嵇康攝生論必積善而後福應信著而後祐來猶罪之丨丨功之致賞也傳咸荅楊濟書違距上命稽停丨丨)積罰(王沉)
(釋時論人薄位尊丨丨難任)觥罰(韋應物詩放神遺所拘丨丨屢見酬)惠罰(韓愈祭竹林神文神于丨丨無差施罪瘠)
(于尹愈身是甘是宜)逞罰(李玄成策自道遠聖逝侈及嬴劉薦幣興利視金丨丨)唱罰(黃滔詩一字連鑣巡甲族千般)
(丨丨賞皇都)
比于罰(書承汝俾汝惟喜康共非汝有咎丨丨丨)自上罰(書先后丕降與汝罪疾曰曷不暨朕幼孫有比故有爽德)
(丨丨其丨汝汝罔能迪)輕重罰(書丨丨諸丨有權刑罰世輕世重又急就篇鬼薪白粲鉗&KR0898;髠注此謂輕罰非重罪者也)
大辟罰(書丨丨之丨其屬二百)過市罰(周禮司市國君過市則刑人赦夫人丨丨丨一幕世子丨丨丨一帟命夫)
(丨丨丨一蓋命婦丨丨丨一惟)下卿罰(左傳桐棺三寸不設屬辟素車樸馬無入于兆丨丨之丨也疏桐易腐壞以桐為罰)
(也)以桐罰(見上)違盟罰(左傳同盟于戲有如此盟注如丨丨之丨)重賦罰(左傳國之蠧也令倍其賦注古)
(者家有國邑故以丨丨為丨)常雨罰(漢書五行志當雨而不當大雨大雨丨丨之丨也)常寒罰(漢書五行志於)
(始震電八月之間而大雨雪丨丨之丨也)蹵芻罰(漢書賈誼傳禮不敢齒君之路馬丨其丨者有丨)髠鉗罰(漢書)
(刑法志穿窬之盗忿怒傷人男女淫佚吏為姦臧若此之惡丨丨之丨又不足以懲也)侵官罰(漢書游俠傳百官有司奉)
(法承令以修所職失職有誅丨丨有丨夫然故上下相順而庶事理焉)作酒罰(蜀志簡雍傳時天旱禁酒釀者有刑吏于)
(人家索得釀具論者欲令與丨丨者同丨雍與先主游觀見一男女行道謂先主曰彼人欲行淫何以不縳先主曰卿何以知之對)
(曰彼有其具先主大笑而原欲釀者)二十罰(晉書宣帝紀先是亮使至帝問曰諸葛亮起居何如食可幾米對曰三四升次)
(問政事曰丨丨丨以上皆自省覽帝既而告人曰諸葛孔明其能久乎)月掌罰(管子丨丨丨罰為寒)自然罰(春秋)
(繁露莫之危而自危莫之喪而自亡是謂丨丨之丨自然之罰至裹礱石室分障險阻猶不能逃之也)不妄罰(申鑒丨丨)
(丨非矜其人也罰妄行則惡不懲矣)貪洿罰(阮籍逹莊論又安知丨丨之為丨而貞白之為名乎)十分罰(楊萬里詩)
(一片花飛落酒中丨丨便丨瑠琉鍾)
有辭于罰(書惟天不卑不明厥德凡四方小大邦喪罔非丨丨丨丨)以毁為罰(管子官之失其治也是主以譽)
(為賞丨丨丨丨也)以人言罰(說苑太公曰不能定所罰丨丨丨丨不能定所賞以人言賞賢者不必用不肖者不必退)
(而士不必敬)
卒(臧没切說文隸人給事者又倉没切又質韻)
韻藻輕卒(戰國策濟上之軍奉令擊齊大勝之丨丨銳兵長驅至國)戍卒(史記三王世家虛御府之藏以賞元戎開)
(禁倉以賑貧窮減丨丨之半百蠻之君靡不向風漢書高祖紀初高祖不修文學而性明達好謀能聽自監門丨丨見之如舊北史)
(魏河南王曜傳子提提子平原為齊州刺史時歲頻不登齊人飢饉平原以私米三千斛為粥以全人命北州丨丨一千餘人還者)
(皆給路粮百姓咸稱詠之羽獵賦儲積共偫丨丨夾道王命論悟丨丨之言斷懷土之情注婁敬也庾信哀江南賦漁陽有閎左丨)
(丨離石有將兵都尉杜牧阿房官賦丨丨呌函谷舉楚人一炬可憐焦土杜甫詠懷詩默思失業徒因念遠丨丨)養卒(史記)
(張耳陳餘傳武臣為趙王略地燕界間出為燕軍所得張耳陳餘患之有厮養卒說燕燕將以為然乃歸趙王丨丨為御而歸)步
卒(史記黥布傳隨何曰陛下使何與二十人使淮南至如陛下之意是何之功賢于丨丨五萬人騎五千也漢書李廣傳李陵將)
(其丨丨五千人出居延北行三十日至浚嵇山止營魏志張遼傳帝追念遼典在合肥之功詔曰合肥之役遼典以丨丨八百破賊)
(十萬自古用兵未之有也李陵與蘇武書陵前提丨丨五千深入匈奴右地三千餘里)復卒(漢書食貨志今令民有車騎馬)
(一匹者丨丨三人車騎者天下武備也故為丨丨注如淳曰丨三丨之算錢也或曰除三夫不作甲卒也師古曰當為卒者免其三)
(人不為卒者復其錢耳)武卒(漢書刑法志故齊之技擊不可以遇魏之丨丨魏之丨丨不可以直秦之銳士秦之銳士不可)
(以當桓文之節制桓文之節制不可以敵湯武之仁義故曰善師者不陳善陳者不戰善戰者不敗善敗者不亡又魏氏丨丨衣三)
(屬之甲操十二石之弩負矢五十个置戈其上冠冑帶劍贏三日之粮日中而趨百里中試則復其戸利其田宅是危國之兵也)
走卒(漢書胡建傳孝武天漢中守軍正丞貧亡車馬常步與丨丨起居所以尉薦丨丨甚得其心後漢書明帝紀詔曰其復元)
(氏縣田租更賦六歲勞賜縣掾史及門闌丨丨)獄卒(後漢書廉范傳隴西太守鄧融備禮謁范為功曹會融事譴范乃托病去)
(東至洛陽變名姓求代廷尉丨丨融果下獄范衞侍左右盡心勤勞融曰卿何似我故功曹邪范訶之曰君困戹瞀亂耶語遂絶)
街卒(後漢書范式傳遷荆州刺史友人孔嵩家貧親老乃變姓名傭為新野縣阿里丨丨式行部到新野而縣選嵩為道騎迎)
(式式乃呼嵩把臂曰子非孔仲山邪對之歎息語及平生式勅縣代嵩嵩以為先傭未竟不肻去)鬼卒(魏志張魯傳魯據漢)
(中以鬼道教民自號師君其來學道者初皆名丨丨漢中志學道未信者謂之丨丨)郡卒(魏志袁紹傳振一丨之丨撮冀州之)
(衆威震河朔名重天下世說蘇峻亂庾冰時為吳郡單身奔亡丨丨以小船載冰送過淛江寄山隂魏家得免後冰欲報卒卒曰恒)
(患不得快飲酒使酒足餘年畢矣冰為起大舍使門内有百斛酒終其身時謂此卒非惟有智且亦達生)
城門卒(漢書王莽傳或謂莽曰丨丨丨東方人不可信莽更發越騎士為衞門置六百人各一校尉又韓延壽傳嘗出臨上)
(車騎吏一人後至勅功曹議罰白還至府門門卒曰資于事父以事君而敬同故母取其愛而君取其敬兼之者父也今旦明府早)
(駕久駐未出騎吏父來至府門不敢入騎吏趨走出謁適會明府登車以敬父而見罰得母虧大化乎延壽曰微子太守不自知過)
(歸舍召見門卒卒本諸生聞延壽賢無因自達故代卒延壽遂待用之又梅福傳元始中王莽顓政福棄妻子去九江至今傳以為)
(仙其後人有見福于會稽者變名姓為吳市門卒云北史古弼傳古弼征馮弘弘將奔高麗高麗救軍至弘乃隨之令婦人被甲居)
(中其精卒及高麗陳兵于外弼部將高苟子擊賊軍弼酒醉拔刀止之故弘得東奔太武怒黜為廣夏門卒)關西卒(杜甫)
(詩且如今年冬未休丨丨丨)馬前卒(韓愈詩一爲丨丨丨鞭背生蟲蛆)
增羡卒(詩其軍三單箋大國三軍以其餘卒為羡單者無丨丨也曾鞏瀛州典造記力取于旁路之丨丨費取于備河之餘)
(材)合卒(禮記若有甲兵之事則授之以車甲丨其丨伍周禮地官族師若作民而師田行役則丨其丨伍簡其兵器以鼔鐸)
(旗物帥而至掌其治令戒禁刑罰)五卒(周禮地官小司徒會萬民之卒伍而用之五人為伍五伍為兩四兩為卒丨丨為旅)
(五旅為師五師為軍李靖問對管子制齊之法亦由司馬法一師五旅一旅丨丨之義焉)六卒(左傳晉師陳于莘北胥臣以下)
(軍之佐當陳蔡子玉以若敖之丨丨將中軍)收卒(左傳狐毛狐偃以上軍夾攻子西楚左師潰楚師敗績子玉丨其丨而止)
(故不敗)訓卒(左傳丨丨利兵秣馬蓐食注教丨其丨晉書羊祜傳繕甲丨丨廣為戎備)王卒(左傳楚令尹子重為陽橋)
(之役以救齊曰先君莊王屬之曰無德以及遠方莫如惠恤其民而善用之乃大戸已責逮鰥救乏赦罪悉師丨丨盡行注王之精)
(兵盡行柳宗元東蠻曲丨丨如飛翰鵬騫駭羣龍)狄卒(左傳齊侯免求丑父三入三出每出齊師以帥退入于丨丨翟卒皆)
(抽戈楯冐之以入于衞師衞師免之注齊侯屢出乃迸入于從晉伐齊之丨丨)帥卒(左傳荀偃士匄丨丨攻偪陽親受矢石又)
(晉欒盈之亂范鞅用劍以丨丨)徒卒(左傳楚蒍掩為司馬賦車兵丨丨甲楯之數旣成以授子木魏志趙儼傳今賊圍素固水)
(潦猶盛我丨丨單少而仁隔絶不得同力此舉適所以弊内外耳)崇卒(左傳晉中行穆子敗無終及羣狄于太原丨丨也注丨聚)
(也聚丨而破之)𥙷卒(左傳菟乘丨丨秣馬厲兵鄭畋授武臣邠寧節度使制菟乘丨丨無惑于惰游禦宼安人必期于靜謐)
一卒(左傳楚君之戎分為二廣廣有丨丨卒偏之兩注十五乘為廣百人為卒國語叔向曰大國之卿一旅之田上大夫丨丨)
(之田注十五乘為廣百人為卒為田百頃戰國策虞卿曰不鬭丨丨不頓一戟而解二國患者平原君之力史記田單傳單令城中)
(人食必祭其先祖于庭飛鳥翔舞下食燕人怪之單因宣言曰神來下教我乃令城中人曰當有神人為我師有丨丨曰臣可以為)
(師乎因反走田單乃起引還東鄉坐師事之卒曰臣欺君誠無能也田單曰子勿言也因師之漢書嚴助傳越人名為藩臣貢酎之)
(奉不輸大内丨丨之用不給上事陸龜蒙幽居賦魯仲孫衣止七升之布欒武子食無丨丨之田)句卒(左傳越子伐吳吳子)
(禦之笠澤夾水而陳越子為左右丨丨使夜或左或右鼔譟而進注丨丨鉤伍相著别為左右屯韓愈曹成王碑裒兵大選江州羣)
(能著職王親教之摶力丨丨嬴越之法)秦卒(左傳秦伯送衞于晉三千人實紀綱之僕注諸門戶僕隸之士皆丨丨共之為)
(之紀綱史記范雎傳以丨丨之勇車騎之衆以治諸侯譬若馳韓盧而摶蹇兔也)私卒(國語越王分其私以為左右軍以其)
(丨丨君子六千人為中軍唐書王雄誕傳杜㐲威令輔公祏擊子通以雄誕為副戰溧水子通敗公祏乘勝追之反為所擠士皆走)
(壁雄誕獨提丨丨數百銜枚夜往乘風火之子通大敗走度太湖)大卒(國語伍舉曰先王之為臺榭也榭不過講軍實臺不)
(過望氛祥故榭度于丨丨之居臺度于臨觀之高注丨丨王士卒史記周紀武王使師尚父與百夫致師以丨丨馳紂師)韓卒
(戰國策蘇秦說韓曰丨丨超足而射百發不暇止遠者達胸近者掩心)散卒(戰國策蘇子說魏王曰臣聞越王句踐以丨丨)
(三千禽夫差于干遂史記高祖紀懷王遣沛公西略地收陳王項梁丨丨後漢書光武紀王郎大將李肓屯柏人漢前部偏將朱浮)
(鄧禹為肓所破光武在後聞之收浮禹丨丨與育戰於郭門大破之五代史徐懷玉傳從龐師古攻楊行密師古敗清口懷玉獨完)
(一軍行收丨丨萬餘人以歸遷沂州刺史宋史食貨志陳堯叟請大開屯田發江淮下軍丨丨及募民充役庾信哀江南賦况背關)
(而懷楚冀端委而開吳驅綠林之丨丨拒驪山之叛徒)釋卒(戰國策夫搆難而名結田侯梁君見其危又安敢丨丨不我予)
(乎)選卒(戰國策張丐曰楚大勝齊其良士丨丨必殪其餘兵足以待天下魏志典韋傳韋既壮武其所將皆丨丨每歲鬭常)
(先登陷陣唐書李密傳煬帝遣王世充丨丨十萬擊密世充營洛西戰不利韓愈許國公碑丨丨三千人會諸軍擊吳少誠)敝
卒(戰國策貂勃曰安平君以惴惴之即墨丨丨七千禽其司馬而反千里之齊安平君之功也)精卒(史記秦始皇紀論良)
(將勁弩守要害之處信臣丨丨陳利兵而誰何魏志張郃傳劉備以丨丨萬餘分十部夜急攻郃南史宋恩倖傳論制局小司專典)
(兵力雲陛天居亘設蘭錡羽林丨丨重屯廣衞張九齡紀功德序載馳信臣繼發丨丨戒嚴有赫張皇若神賈至燕歌行五軍丨丨)
(三十萬)漢卒(史記項羽紀項王西從蕭晨擊漢軍而東至彭城日中大破漢軍殺丨丨十餘萬人丨丨皆南走山楚又追擊)
(至靈壁東睢水上漢軍却為楚所擠多殺丨丨十餘萬人皆入睢水睢水為之不流)亡卒(史記項羽紀田横收齊丨丨得數萬)
(人反城陽項王未能下)甲卒(史記高祖紀沛公圍宛舍人陳恢踰城見沛公曰為足下計莫若約降封其守因使止守引其)
(丨丨與之西諸城未下者聞聲爭開門而待足下通行無所累沛公曰善又滑稽傳楚王馬病死欲以棺椁大夫禮葬之優孟曰請)
(以雕玉為棺文梓為椁梗楓豫章為題凑發丨丨為穿壙漢書武帝紀元年賜民爵一級年八十復二算九十復丨丨淮南子武王)
(丨丨三千破紂牧野天下安定百姓和集又越王勾踐困于會稽忿心張膽氣如湧泉選練丨丨赴火若滅孫楚代石苞書征東丨)
(丨虎步秣陵庾信普屯威神道碑銘九原陵阜三河丨丨杜甫將適江陵漂泊詩丨丨身雖貴書生道固殊)將卒(史記高祖)
(紀漢王出遁令周苛魏豹摐公守滎陽諸丨丨不能從者盡在城中又張耳陳餘傳丨丨百萬西擊秦於此時而不成封侯之業者)
(非人豪也唐書薛舉傳舉拔高墌仁杲進逼寧州郝瑗謀曰今唐新破丨丨禽俘人心摇矣可乘勝直趨長安舉然之)士卒
(史記高祖紀漢王病創臥張良彊請漢王起行勞軍以安丨丨又馮唐傳魏尚為雲中守其軍市租盡以饗丨丨吳志孫輔傳以揚)
(武校尉佐孫策平三郡策西襲廬江太守劉勲輔隨從身先丨丨有功策立為廬江太守南史陳高祖紀紹泰二年五月齊兵至秣)
(陵故城帝率宗室王侯及朝臣于大司馬門外白虎闕下刑牲告天以齊人背約發言慷慨涕泗交流丨丨觀者益奮北史魏收傳)
(孝武嘗大發丨丨狩于嵩山之南旬有六日時寒朝野嗟怨收乃上南狩賦以諷帝甚褒美唐書德宗紀建中二年賜立功丨丨帛)
(五代史周太祖紀隱帝使西督諸將威居軍中延見賓客褎衣博帶及臨陣行營幅巾短後與丨丨無異上所賜與諸將會射恣其)
(所取其餘即以分賜丨丨將士皆懽樂韓非子大臣之禄雖大不得藉威城市黨與雖衆不得臣丨丨孔叢子將帥尚左丨丨尚右)
(陸扆授張鐇彰義軍節度使制城隍元固於金湯丨丨必均于觴豆)益卒(史記高祖紀沛公攻下邑拔之還軍豐聞項梁在薛)
(往見之項梁丨沛公丨五千人五大夫將十人沛公還引兵攻豐)令卒(史記蕭相國世家上已聞淮隂侯誅使使牂丞相何)
(為相國益封五千戶丨丨五百人一都尉為相國衛)發卒(史記河渠書天子悉丨丨數萬人穿漕渠三歲而通又田儋傳高帝)
(丨丨二千人以王者禮葬田横漢書武帝紀丨丨十萬救決河起龍淵官北史李弼傳弼薨明帝舉哀比葬三臨其喪丨丨穿冡給)
(大路龍旂陳軍至墓唐書太宗紀貞觀四年六月丨丨治洛陽宮司馬相如喻蜀檄遣信使曉諭百姓以丨丨之事劉長卿詩丨丨)
(如雲屯)省卒(史記河渠書鄭當時為大農言曰異時關東漕栗從渭中上度六月而罷而漕水道九百餘里時有難處引渭)
(穿渠起長安並南山下至河三百餘里徑易漕度可令三月罷而渠下民田萬餘頃又可得以溉田此損漕丨丨而益肥關中之地)
(得榖)休卒(史記仲尼弟子傳子貢謂晉君曰齊與吳將戰戰勝必以其兵臨晉晉君大恐曰為之奈何子貢曰修兵丨丨以待)
(之漢書匈奴傳二國已和親兩主驩說寢兵丨丨養馬世世昌樂翕然更始五代史符存審傳存審擊鄩大敗之鄩閉壁不復出存)
(審曰□兵已敗不如逸之乃丨士丨使禆將王建及牧馬於沙苑鄩謂晉軍且懈夜遯去存審追擊于滑河又大敗之莊子尊將軍)
(為諸侯與天下更始罷兵丨丨牧養昆弟共祭先祖此聖人才士之行而天下之願也吳越春秋大夫種曰吳王得志于齊晉疲師)
(丨丨一年而不試以忘于我我不可以怠)陣卒(史記張儀傳儀說楚王曰大王嘗與吳人戰五戰而三勝丨丨盡蜀志法正傳)
(軍圍洛城正牋與璋曰雒下雖有萬兵皆壞丨之丨破軍之將)載卒(史記張儀傳說楚王曰秦西有巴蜀大船積粟起于汶山)
(浮江以下至楚三千里舫船丨丨一舫載五十人)見卒(史記張儀傳說韓王曰韓地險惡山居除守徼亭鄣塞丨丨不過二)
(十萬而已矣)沉卒(史記白起傳與趙將賈偃戰丨其丨二萬人於河中)趙卒(史記白起傳秦軍射殺趙括括軍敗卒四)
(十萬人降武安君武安君計曰前秦已拔上黨上黨民不樂為秦而歸趙丨丨反覆非盡殺之恐為亂乃挾詐而盡坑殺之沈烱詩)
(秦軍坑丨丨遂有一人生)分卒(史記黥布傳隨何曰漢王收諸侯還守城臯榮陽下蜀漢之粟深溝壁壘丨丨守徼乘塞韓愈)
(元和聖德詩爰命崇文丨丨禁禦)醉卒(史記袁盎傳盎使吳見守司馬夜引盎起曰君可以去矣乃以刀決張道從丨丨直)
(隧出)吏卒(史記滑稽傳西門豹為鄴令會長老問民所疾苦長老曰苦為河伯娶婦豹曰至為河伯娶婦時願三老巫祝父老)
(送女河上吾亦往送女皆曰諾至時豹往會之河上曰是女子不好煩大巫嫗為入報河伯得更求好女後日送之即使丨丨共抱)
(大巫嫗投之河中吳越春秋越王曰弩之狀何法陳音曰郭為方城守臣子也教為人君命所起也牙為執守丨丨也)銳卒
(漢書宣帝紀二年秋大發興調關東輕車丨丨選郡國吏三百石伉健習騎射者皆從軍又衞青傳斬輕丨之丨捕伏聽者後漢書)
(吳漢傳漢與𫐠戰于廣都成都之間八戰八克遂軍于其郭中述自將數萬人出城大戰漢使護軍高午唐邯將數萬丨丨擊之述)
(兵敗午奔陣刺𫐠殺之晉書景帝紀爰授丨丨畢力戎行陳琳檄吳將校武都氏羌巴漢丨丨南臨汶江搤據庸蜀李商隱詩丨丨)
(魚懸餌豪胥鳥在籠)騎卒(漢書文帝紀十四年冬匃奴寇邊遣三將軍軍隴西北地上郡中尉周舍為衞將軍郎中令張武為)
(車騎將軍軍渭北車千乘丨丨十萬人上親勞軍勒兵申教令賜吏卒自欲征匃奴羣臣諫不聽皇太后固要上乃止唐書百官志)
(乙夜街使以丨丨循行囂謼武官暗探)塞卒(漢書食貨志竊恐丨丨之食不足用大渫天下粟邊食足以支五歲可令入粟)
(郡縣矣)更卒(漢書食貨志秦改帝王之制荒淫越制踰侈以相高邑有人君之尊里有公侯之富小民安得不困又加月為)
(丨丨已復為正一歲屯戍一歲力役三十倍于古注師古曰丨丨為給郡縣一月而更也正卒謂給中都官者也元稹詩丨丨多為)
(沉滯游)降卒(漢書韓信傳項王詐阬秦丨丨二十餘萬人魏志武帝紀受丨丨三十餘萬男女百餘萬口收其精銳者號為)
(青州兵五代史王環傳初周師南征李景陳兵于淮舟檝甚盛周師無水戰之具世宗患之乃置造船務于京城之西為戰艦數百)
(艘得景丨丨教之水戰論衡秦將白起坑趙丨丨於長平之下四十萬衆)軍卒(漢書魏相傳孝文皇帝時以二月施恩惠于天)
(下賜孝弟力田及罷丨丨祠死事者頗非時節五代史皇甫暉傳皇甫暉衛州人也為魏丨丨戍瓦橋關)衞卒(漢書貢禹傳為)
(御史大夫數言得失書數十上天子下其議令省建章甘泉宫丨丨減諸侯王廟丨丨省其半餘雖未盡從然嘉其質直之意晉書)
(職官志左右丨丨案惠帝建東宫置丨丨初曰中丨丨秦始五年分為左右各領一軍神仙傳清平吉漢高皇帝時丨丨也至光武)
(時容色不老後尸解去韓愈平淮西碑賜汝節斧通天御帶丨丨三百)飢卒(後漢書鄧禹傳禹慙于受任而功不遂數以丨)
(丨徼戰輒不利)棹卒(後漢書岑彭傳彭發桂陽零陵長沙委輸丨丨凡六萬餘人騎五千匹皆會荆門注丨丨特棹行船也)
敗卒(魏志賈詡傳太祖北征張繡一朝引軍退繡自追之詡曰不可繡不從大敗而還詡曰促更追之更戰必勝繡遂收散卒)
(赴追果以勝還問詡曰繡以精兵追退軍而公曰必敗退以丨丨擊勝兵而公曰必尅悉如公言何其反而皆驗也)新卒(魏志)
(徐晃傳關羽圍曹仁于樊又圍將軍吕常于襄陽晃所將多丨丨以羽難與爭鋒遂前至陽陵陂屯)羸卒(蜀志諸葛亮傳注昔)
(世祖之創迹舊基奮丨丨數千摧莾強旅四十餘萬于昆陽之郊北史孫搴傳搴學淺行薄邢劭嘗謂曰須更讀書搴曰我精騎三)
(千足敵君丨丨數萬晦菴題䟦鄭威愍公擁丨丨守孤城以抗暴長孫左輔隴西行早晚邊候空歸來養丨丨)呼卒(蜀志劉琰)
(傳琰妻胡氏入賀太后令特留胡氏經月乃出胡氏有美色琰疑其有私丨丨五百撾胡至于以履摶面而後棄遣五代史史弘肇)
(傳不喜賓客嘗言文人難耐丨我為丨)假卒(吳志諸葛瑾傳子融襲爵攝兵業駐公安秋冬則射獵講武春夏則延賓高會)
(休吏丨丨或不遠千里而造焉)提卒(晉書宣帝紀諸葛亮志大而不見機多謀而少決好兵而無權雖丨丨十萬已墮吾畫中)
(破之必矣)市卒(晉書郭璞傳嚴平澄漠于塵肆梅真隠淪乎丨丨陳與義詩微吟驚丨丨獨鶴語城闉吳澄詩南去擬尋吳丨)
(丨北來喜共李仙舟)勁卒(晉書阮种傳昔漢武之世承文帝之業資海内之富役其材臣以甘心匈奴競戰勝之功貪攻取之)
(利良將丨丨屈其沙漠勝敗相若又前燕載記斷西秦丨丨頓函關而不進南史崔慧景傳江夏王寶玄鎮京口聞慧景北行遣左)
(右余文興說之曰今擁強兵北取廣陵收吳楚丨丨身舉州以相應取大功如反掌耳世說謝萬召集諸將都無所說直以如意指)
(四坐曰諸君皆是丨丨諸將恨之王維詩趙魏燕韓多丨丨關西俠少何咆勃張隨縱火牛攻圍賦將用宇騎丨丨謬以龍文虎彪)
厲卒(晉書前燕載記慕容恪謂諸將曰冉閔師老卒疲諸軍但丨丨從旁須其戰合夾而擊之)弱卒(南史王鎮惡傳論宋)
(氏以三吳之丨丨當八州之勁勇欲以邀勝不亦難乎唐書王雄誕傳歙守汪華在郡稱王且十年雄誕還師攻之華以勁甲出新)
(安洞拒戰雄誕伏兵山谷以丨丨數千鬭輒走壁華來攻壁中奮殊死不可下會暮還雄誕伏兵已據洞口不得歸遽面縳降)騶
卒(北史魏太武帝紀詔自三公已下至于卿士其子息皆詣太學其百工伎巧丨丨子息皆習其父兄所業不聽私立學校)愛
卒(唐書侯君集傳昔李廣利貪不丨丨陳湯盗所收康居財物二主皆赦其罪封侯賜金)傔卒(唐書魏謩傳荆南監軍吕)
(令琛縱丨丨辱江陵令)邏卒(唐書温庭筠傳令狐綯鎮淮南庭筠過府不肯謁丐錢楊子院夜醉為丨丨擊折其齒訢于綯)
(綯為劾吏吏具道其汙行綯兩置之)二卒(五代史萇從簡傳許州富人有玉帶從簡欲之而不可得遣丨丨夜入其家殺而取)
(之卒夜踰垣隱木間見其夫婦相待如賓丨丨嘆曰吾公欲奪其寶而害斯人吾必不免因躍出而告之使其速以帶獻遂踰垣而)
(去竟不知其所之)蜀卒(五代史王環傳世宗再征淮使環將水戰卒數千自蔡河以入淮環居軍中未嘗有戰功丨丨與環)
(俱擒者世宗不殺悉以從軍)積卒(宋史天文志丨丨十二星在房西南五營軍士之𧰼星經前下丨丨星十二在氏東南星)
(微小吉)工卒(宋史食貨志汴船既不至江外江外船不得至京師失商販之利而汴船丨丨訖各坐食恒苦不足)漕卒
(宋史食貨志嘉祐五年論者初欲丨丨得歸息而汴船多□丁夫每船卒不過一二人至冬當留守船實無得歸息者)廐卒
(宋史食貨志大中祥符五年段惟幾發中牟縣夫二百修馬監倉羣牧制置使代以丨丨因下詔禁之)視卒(隂符經孫武曰)
(丨丨如愛子可以俱死丨丨如嬰兒可與之赴深溪)人卒(莊子天地雖大其化均也萬物雖多其治一也丨丨雖衆其主君也)
(韓愈平淮西碑愬自文城因天大雪疾馳夜半到蔡取元濟以獻盡得其屬丨丨)成卒(荀子仁人之兵聚則丨丨散則成列)
官卒(韓非子郭偃之始治也文公有丨丨)練卒(吕氏春秋章子攻荆令人視水可絶者有芻水旁者曰水淺深易知荆人)
(所盛守盡其淺者也所簡守皆其深者也章子甚喜因丨丨以夜奄荆人之所盛守新論今以丨丨與不丨丨交鋒若秦越争遊不)
(競明矣孫綽褚褎碑公志在芟夷凶𩔖拯拔晉民練甲丨丨日不暇給崔琮鳳翔李業河東李栻並加招討使制或居劇塞而丨丨)
(討羌或領北門而剋已訓士)戒卒(汲冢周書惟十有三祀順九典九丨丨以將之)元卒(汲冢周書五五二十五曰丨丨)
(一卒居前曰開一卒居後曰敦)伏卒(吳越春秋子貢曰修兵丨丨以待之說苑田成子常與宰我爭宰我夜丨丨以攻田成子)
龍卒(穆天子傳癸亥天子乘鳥舟丨丨浮于大沼)全卒(通典凡用兵之法丨丨為上破卒次之)退卒(程史吳畏)
(齋謝䞇啓云當呼老校丨丨問先烈之宏規將與羣公貴人誦故侯之名緒)津卒(琴操箜篌引者朝鮮丨丨霍子高所作也)
暴卒(楊雄衞尉箴重垠累垓以難不律闕為城衞以待丨丨)列卒(西都賦丨丨周匝星羅雲布李白出自薊北門行丨)
(丨赤山下開營紫塞傍又迾同西京賦丨丨清侯武士赫怒)簡卒(魏明帝樂府練師丨丨爰正其旅)名卒(王粲浮淮)
(賦舳艫千里丨丨億計)陳卒(王粲從軍詩汎舟蓋長川丨丨被隰坰)兵卒(傳休奕鼔吹曲丨丨練將如闞虎)毅
卒(陸機辨亡論虎臣丨丨循江而守)授卒(蔡洪圍碁賦筭塗丨丨三百惟羣)小卒(庾信爾綿永神道碑朝登上將)
(暮會丨丨)廣卒(庾信慕容公神道碑總秦人之銳士兼荆尸之丨丨)怯卒(李白詩丨丨非戰士炎方難遠行)澧卒
(杜甫詩崔師乞已至丨丨用矜少)舊卒(盧綸詩迎車拜舞多耆老丨丨新宮徧青草)下卒(韓愈與柳中丞書陳師鞠)
(旅親與為辛苦慷慨感激同食丨丨)老卒(柳宗元段太尉逸事狀殺一丨丨何甲也)楚卒(李商隱代上翰林蕭侍郎啓秦)
(人屢出自欲焚舟丨丨數奔誰教拔旆)燕卒(李商隱詩丨丨鐵衣圍漢相)晝卒(薛能詩丨丨烽前寢春農界上耕)
萬卒(胡曾詩重崗複嶺勢崔嵬一卒當關丨丨迥)鱗卒(皮日休投龍潭詩縱横守丨丨)府卒(蘇軾除日詩丨丨來)
(驅儺矍鑠驚遠客)南卒(孔平仲丨丨詩坐食者丨丨驕與子弟俱負甲則俯僂荷戈不能趨)疲卒(王庭珪詩孤城丨丨)
(捍狂賊高論力詆庸兒羞)連卒(周邦彦汴都賦列兵丨丨呵夜警晝)鈴卒(方回石頭田詩丨丨遞羽檄販夫駢擔肩)
右拒卒(左傳桓子鼔于軍中曰先濟者有賞中軍下軍爭舟舟中之指可掬也晉師右移上軍未動工尹齊將丨丨丨以逐)
(下軍)支離卒(左傳公為丨丨之丨因祝史揮以侵衛)關中卒(史記高祖紀九江王布與龍且戰不勝與隨何間行)
(歸漢漢王稍收士卒與諸將及丨丨丨益出是以兵大振滎陽破楚京索間漢書食貨志減丨丨丨五百人轉榖賑貸窮之)臨
菑卒(史記蘇秦傳說齊宣王曰臨菑之中七萬戶臣竊度之不下戸三男子三七二十一萬不待發于遠縣而丨丨之丨固已)
(二十一萬矣)詐為卒(史記范睢傳睢更名姓曰張禄時昭王使謁者王稽于魏鄭安平丨丨丨侍王稽王稽問魏有賢人)
(可與俱西遊者乎鄭安平曰臣里中有張禄先生欲見君言天下事其人有仇不敢晝見)中尉卒(漢書高祖紀詔王相國擇)
(可立為淮南王者羣臣請立子長為王上乃發上郡北地隴西車騎巴蜀材官及丨丨丨三萬人為皇太子衞)近縣卒(漢書)
(孝武帝紀發丨丨丨萬六千人發内史卒萬五千人臧郭穿復土屬將軍武)内史卒(見上)大誰卒(漢書五行志鄭)
(通里男子王褎入北司馬門殿東門上前殿入非常室中招前殿署長業等曰天帝令我居此業等收此考問褎故公車丨丨丨病)
(狂易不自知入宫狀下獄死注師古曰大誰者主問非常之人云姓名是誰也又丨丨本以誰何稱因用名官有大誰長今此丨者)
(長所領士卒也)離宫卒(漢書食貨志民或苦少牛亡以趨澤故平都令光教趙過以人輓犂過奏光以為丞教民相與庸輓)
(犂率多人者田日三十畝少者十三畝以故田多墾闢過試以丨丨丨田其官壖地課得榖皆多其旁田畝一斛以上令命家田三)
(輔公田注李竒曰令使也命者教也令丨丨丨教其家田公田也)瓦合卒(漢書酈食其傳說沛公曰足下起丨丨之丨收)
(散亂之兵欲以徑敵強秦此所謂探虎口者也)河南卒(漢書魏相傳相下有司丨丨丨戍中都官者二三千人遮大將軍自)
(言願復留作一年以贖太守罪)樓船卒(漢書嚴助傳閩越興兵擊南越上遣兩將軍將兵誅閩越淮南王安上書諫曰前時)
(南海王反陛下先臣使將軍閒忌將兵擊之以其軍降處之上淦後復反會天暑多雨丨丨丨水居擊櫂未戰而疾死者過半)厮
輿卒(漢書嚴助傳丨丨之丨有一不備而歸者雖得越王之首臣猶竊為大漢羞之注厮析薪者輿主駕者皆賤役之人)冀
州卒(魏志劉廙傳荒僻之臣不當丨丨之丨權備之籍不比袁紹之業)赤棒卒(北史高恭之傳帝姊夀陽公主行犯)
(清路執丨丨丨呵之不止恭令卒棒破其車公主深恨泣以訴帝帝曰高中尉清直人彼所行者公事豈可以私恨責之也)十
餘卒(五代史吳越世家黃巢攻掠淅東至臨安鏐引兵趨八百里八百里地名也告道旁媪曰後有問者告曰臨安兵屯八百)
(里矣衆至聞媪語不知其地名皆曰嚮丨丨丨不可敵况八百里乎遂急引兵過)挽舟卒(宋史食貨志江汴之舟混轉無)
(辨丨丨丨有終身不還其家者)夜行卒(新語郵無丨丨之丨鄉無夜召之征耆老甘味于堂丁男耕耘于野)同火卒
(酉陽雜爼韋南康鎮蜀時有左右伍伯于西山行營與丨丨丨學念金剛經性頑初一日纔得題目)始為卒(却掃篇王文安)
(公堯臣登第之日狄武襄公始隸軍籍與儕𩔖數人立于道旁或歎曰彼為狀元而吾等丨丨丨窮逹之不同如此狄公曰不然顧)
(才能何如耳後狄公為樞密使王公為副適同時)養馬卒(後邨題䟦王尼護軍府丨丨丨爾胡母輔之諸名士持羊酒就)
(馬廐下與尼飲不見護軍而去)太原卒(陳琳飲食長城窟行飲馬長城窟水寒傷馬骨往為長城吏慎莫稽留丨丨丨)鏤
身卒(吳都賦雕題之士丨丨之丨比飾虬龍蛟螭與對)築城卒(王瀚飲馬長城窟行問之耆老何代人云是秦王丨)
(丨丨)河陽卒(杜甫李光弼詩未散丨丨丨思明偽臣妾)隂山卒(韋應物詩長駈丨丨丨略踐三河地)千萬卒
(白居易詩良將臨大敵前驅丨丨丨)故鄉卒(項斯邊遊詩防秋丨丨丨暫喜語音同)抱關卒(蘇軾詩城門丨丨丨)
(怪我此何求)
竭(其謁切盡也又屑韻)
韻藻不竭(詩魚麗于罶傳古者庶人不數罟罟必四寸然後入澤梁故澤丨丨禮記君子不盡人之歡丨丨人之忠以全)
(交也戰國策趙造曰隱忠丨丨奸之屬也漢書楊惲傳惲幸得列九卿諸吏宿衞近臣上所信任與聞政事丨丨忠愛盡臣子義而)
(妄怨望稱引為訞惡言晉書郭象傳王衍云聽𧰼語如懸河瀉水注而丨丨南史齊武帝紀帝于盆城掘塹得一大錢文曰太平百)
(歲于時城内乏水欲引水入城始鑿城内遇伏泉涌出如此者九處用之丨丨越絶書有知丨丨是不忠竭而顧難是不勇下而令)
(上是無法莊子夫大壑之為物也注焉而不滿酌焉而丨丨又其理丨丨其來不蜕苟子好法而行士也篤志而體君子也神明而)
(丨丨聖人也說苑柳下惠死妻為誄曰夫子之不伐兮夫子之丨丨兮異苑廣陵郡東界有一井面廣數尺每旱丨丨廣川書䟦稽)
(之法度而脗合宷之體裁而結密索之神明而丨丨者于是世知有驊騮矣典引久而愈新用而丨丨曹植神龜賦餐飛塵以實氣)
(飲丨丨于朝露傅休奕詩君恩愛兮丨丨頭陀寺碑遙源濬波酌而丨丨蘇軾前赤壁賦惟江上之清風與山間之明月取之無禁)
(用之丨丨)力竭(周禮冬官輈人勸登馬力馬丨既丨輈猶能一取焉左傳杞子使告于秦曰鄭人使我掌其北門之管若潛師)
(以來國可得也穆公訪諸蹇叔蹇叔曰勞師以襲遠非所聞也師勞丨丨遠主備之無乃不可乎魏志鄧艾傳姜維退駐鍾提議者)
(多以為維丨已丨未能更出吳志賀邵傳兵士罷于運送人丨丨于驅逐晉書蔡謨傳財單丨丨智勇俱屈莊子東野稷以御見莊)
(公進退中繩左右旋中規顏闔曰稷之馬將敗公曰子何以知之曰其馬丨丨矣而猶求焉故曰敗春秋繁露窮變極詐詐盡丨丨)
(禍大及身吳越春秋范蠡曰吳丨丨而威折兵挫而軍退王請按師整兵待其壊敗隨而襲之戰略以小敵大則役煩丨丨以貧敵)
(富則斂重財匱東都事略薛簡肅公為江淮發運使辭王文正公但云東南民丨丨矣薛退曰眞宰相之言也劉向杖銘年耆丨丨)
(匪杖不彊蘇軾雜說鋤耰銍艾相尋于其上者如魚鱗而地丨丨矣虞集金人出塞圖詩離婁屬望目丨丨微如聞音&KR0743;一掣)唇
竭(莊子丨丨則齒寒魯酒薄而邯鄲圍聖人生而大盜起)先竭(莊子直木先伐甘井丨丨范雲詩因舊未嘗改緣甘故丨)
(丨蘇軾次韻王定國詩君知丨丨是甘井我願得全如苦李韓駒詩蹇步乃進追眢井愧丨丨)
三而竭(左傳曹劌曰一鼓作氣再而衰丨丨丨范成大詩氣衰况復丨丨丨心賞尤于四者難)兩端竭(論語我叩)
(其丨丨而丨焉)心思竭(孟子既竭心思焉盧旦詩朅來奮直筆浩然丨丨丨)酒限竭(晉書陶侃傳飲丨有定丨常懽)
(有餘而限已丨或勸少進曰曾有酒失亡親見約故不敢踰)
增衰竭(易有孚比之注處比之首應不在一心无私吝則莫不比之著信立誠盈溢乎質素之器則物終來无丨丨也漢書)
(貢禹傳上書曰臣犬馬之齒八十一血氣丨丨耳目不明非復能有補益)池竭(詩丨之丨矣不云自頻泉之竭矣不云自中傳)
(頻厓也箋厓猶外也池水之溢由外灌焉今丨丨由外無益者泉中水生則益深水不生則竭白居易昆明春樂府往年因旱靈丨)
(丨龜尾曳塗魚喣沬劉滄題古寺詩丨水丨來龍已去老松枯處鶴猶棲)氣竭(周禮冬官㮚氏凡鑄金之狀金與錫黑濁之丨)
(丨黃白次之黃白之丨丨青白次之青白之丨丨青氣次之然後可鑄也晉書劉曜載記巴氐盡叛推巴歸善王句渠知為主曜以)
(游子遠為車騎大將軍率勁卒五萬晨壓壘門左右勸戰子遠曰吾聞伊餘之勇當今無敵士馬之強復非其匹不如緩之使丨丨)
(而擊之劉楨處士碑形銷丨丨)食竭(左傳晉荀吳帥師伐鮮虞圍鼓鼔人或請以城叛穆子弗許鼔人或請降穆子使其民見)
(曰猶有食色姑修而城鼔人告丨丨力盡而後取之克鼓而反不戮一人韓非子晉文公攻原期十日十日而原不下罷兵而去羣)
(臣左右諫曰夫原之丨丨力盡矣君姑待之公曰得原失信吾不為也原人聞曰有君如彼其信也可無歸乎乃降公按左傳載此)
(事無丨丨字)律竭(左傳知莊子曰周易在師之臨曰師出以律否臧凶執事順成為臧逆為否衆散為弱川壅為澤有律以)
(如己也故曰律否臧且丨丨也盈而以竭天且不整所以凶也注竭敗也坎變為兑是法敗)資竭(左傳秦師過周北門及滑)
(鄭商人弦高遇之使遽告于鄭鄭穆公使視客館則束載厲兵秣馬矣使皇武子辭焉曰吾子久淹干敝邑惟是脯丨餼牽丨矣鄭)
(之有原囿猶秦之有具囿也吾子取其麋鹿以閒敝邑若何把子奔齊逄生揚孫奔宋王羲之與殷浩書今軍破于外丨丨于内)
乾竭(左傳外彊中乾注外雖有彊形而内實丨丨)匱竭(國語官不易方而財不丨丨漢書成帝紀百姓罷極天下丨丨)
(晉書琅琊悼王煥傳孫霄上疏諫曰上無奢泰之謬下無丨丨之困潘岳馬汧督誄木石丨丨萁稈空虛&KR1486;然馬生傲若有餘蘇舜)
(欽詩關中困誅歛農產半丨丨)糧竭(史記淮隂侯傳廣武君曰今將軍欲舉倦弊之兵頓之燕堅城之下欲戰恐久力不能拔)
(情見勢屈曠日丨丨而弱燕不服齊必距境以自彊也晉書吕光載記苻雙反于秦州光與王鑒討之鑒欲速戰光曰興乘勝輕來)
(丨丨必退退而擊之可以破也宋史宦者竇神寳傳至道初繼遷再寇靈武神寳遣人間道告急城中丨丨潛遣人市糴河外宵運)
(以入間出兵擊賊賊引去)神竭(史記太史公自序凡人所生者神也所託者形也丨大用則丨形大勞則敝)水竭(漢書)
(成帝紀元延三年正月雍江三日丨丨晉書樂志丨丨不流冰堅可蹈魏書慕容德傳德都廣固女丨丨德惡之因而寢疾兄子超)
(請祈女水德終不許水經注霍山岳廟有靈泉以供祭祀鼓動則泉流聲絶則丨丨蔡琰胡笳十八拍草盡丨丨兮羊馬皆徙七拍)
(流恨兮惡居于此孔平仲詩但增塵土高益便丨泉丨楊萬里詩醉招和靖呌東坡一吸西湖湖丨丨)澤竭(漢書天文志水)
(澹地長丨丨見𧰼文中子王丨丨而諸侯仗義帝制衰而天下言利班固兩都賦序成康没而頌聲寢王丨丨而詩不作許善心聽)
(正聲樂詩丨丨英莖散人遺憂思深)願竭(漢書李尋傳丨丨愚心不敢有所辟)極竭(漢書鮑宣傳宣上書言高門去省戸)
(數十步求見出入二年未省欲使海瀕仄陋自通遠矣願賜數刻之間丨丨毣毣之思注毣音沐謹愿之貎也)財竭(漢書谷永)
(傳王者以民為基以財為本丨丨則下畔)商竭(漢書叙傳夏乘四載百川是導唯河為囏災及後代丨丨周移秦決南涯自兹)
(距漢北亾八支)屈竭(漢書五行志谷永曰賦歛兹重而百姓丨丨後漢書申屠剛傳公家丨丨賦歛重數苛吏奪其時貪夫侵)
(其財晉書天文志歲星守虛危占曰木守虛危有兵憂一曰守虛飢守危徭役煩多下丨丨淮南子情心鬱殪形性丨丨猶不得已)
(自強也)困竭(後漢書順烈梁后紀時楊徐劇賊寇擾州郡西羌鮮卑及日南蠻夷攻城暴掠賦斂煩數官民丨丨太后夙夜)
(勤勞推心仗賢委任太尉李固等郭元振疏夫患在外者十姓四鎮患在内者甘凉瓜肅向三年關隴屯戍力用丨丨脱甘凉有警)
(豈堪廣調發耶)虛竭(後漢書五行志潁川大水注布衣養奮對策曰雨漫溢者五榖有不生而賦税不為減百姓丨丨家有怨)
(心也晉書新蔡武哀王騰傳初鄴中雖府庫丨丨而騰資用甚饒性儉嗇無所振惠又張重華傳重華屢出錢帛以賜左右索振諫)
(曰今遺燼尚廣倉帑丨丨金帛之費所宜慎之)下竭(後漢書五行志犯隂侵陽注上奢則求多求多則丨丨丨丨則潰王令詩)
(上潤雖已然丨丨將奈何)自竭(後漢書伏湛傳杜詩疏薦湛曰臣詩愚戅不足以知宰相之才竊懷區區敢不丨丨晉書劉頌)
(傳頌任河内郡上疏曰臣忝河内臨辭受詔卿所言悉要事宜小大數以聞臣受詔之日喜懼交集益思丨丨矣嵇康攝生論夫神)
(祗遐遠吉凶難明雖中人丨丨莫得其端)空竭(後漢書朱穆傳穆深疾宦官志欲除之乃上疏曰凶狡無行之徒媚以求官恃)
(埶怙寵之輩漁食百姓窮破天下丨丨小人愚臣以為可悉罷省吳志諸葛恪傳臧均表乞收葬恪曰恪素性剛愎矜已陵人興功)
(暴師未期三出虛耗士民丨丨府藏晉書五行志青龍元年六月洛陽宫鞠室災二年四月崇華殿災延于南閣繕復之至三年七)
(月此殿又災高堂隆上言曰此人君苟飾官室不知百姓丨丨故天應之以旱火從高殿起也荀悦漢治迹論百姓丨丨萬民疲弊)
陽竭(後漢書苟爽傳三代之季淫而無節瑤臺傾官陳妾數百丨丨于上隂隔于下)埶竭(後漢書苟彧傳操保官渡與紹)
(連戰雖勝而軍糧方盡與彧議欲還許以致紹師彧報曰公以十分居一之衆畫地而守之搤其㗋而不得進已半年矣情見丨丨)
(必將有變此用竒之時不可失也操從之遂以竒兵破紹)單竭(魏志鍾會傳文王以姜維屢擾邊陲料蜀國小民疲資力丨丨)
(欲大舉圖蜀惟會亦以為蜀可取馬融疏丨丨府庫以奉軍師應璩書藁蒸丨丨擔石傾罄)展竭(吳志孫琳傳琳詣闕上書)
(曰古人有言陳力就列不能者止臣雖自丨丨無益庶政)窮竭(晉書魯褎傳褎作錢神論云錢多者處前錢少者居後處前者)
(為君長居後者為臣僕君長者豐衍而有餘臣僕者丨丨而不足)浸竭(晉書桓彜傳論醨風潛煽醇源丨丨)暴竭(晉書)
(藝術傳襄國城塹水源丨丨石勒問佛圖澄何以致水澄曰今當勅龍取水中論期日既至則血氣丨丨)殫竭(晉書後秦載記)
(論儲用丨丨山林有税)海竭(晉書文苑傳顧愷之拜桓温墓賦詩云山崩溟丨丨魚鳥將何依枚乘忘憂館柳賦雖復河清)
(丨丨無增景于邊橑李白溧陽貞義女碑緬紀英淑勒銘道周雖陵頽丨丨文或不冺潘閬詩叙吟搜疑滄丨丨得恐鬼神驚元好)
(問丹鳳門登眺詩長虹下飲丨欲丨老㕍呌雲秋更哀)罄竭(晉書吕纂載記纂將伐秃髮利鹿孤中書令楊穎諫曰比年多)
(事公私丨丨不深根固本恐為患將來願抑赫斯之怒思萬全之策北史隋高帝紀刺史以下歲時朝集何嘗不丨丨心府誡勅殷)
(勤庾信五張寺經藏碑財行法檀身心丨丨梅堯臣詩前者京師競分買丨丨舊府歸鄒枚)傾竭(南史梁豐城侯泰傳泰封)
(豐城侯歷位中書舍人丨丨財産以事時要超為譙州刺史法書要錄關郭雙奮飛潘袁兩丨丨劇談錄張孺華躭味玄默一旦廣)
(齎財寶訪道江湖至吳門知周隱堯出世修鍊徑往洞庭詣之所挈金帛丨丨以資香火何諷夢渴賦俄丨丨于浩渺奄涓滴而無)
(漬)枯竭(南史孫法宗傳法宗父隨孫恩入海澨被害屍骸不收法宗乃入海尋求聞世間論是至親以血&KR0377;骨當悉漬浸乃)
(操刀沿海見枯骸則刻肉灌血如此十餘年臂脛無完皮血脉丨丨終不能逢遂衰絰終身論衡江河之水馳涌滑漏席地長遠無)
(丨丨之流本源盛矣)矢竭(陳書吳明徹傳李陵丨丨不克請降于禁水漲猶且生𫉬按李陵答蘇武書作矢窮)勞竭(北史)
(隋高祖紀筋力精神一時丨丨莊子精用而不已則勞丨則丨)備竭(唐書張巡傳賊攻城士病不能戰巡西向拜曰孤城丨丨)
(弗能全臣生不報陛下死為鬼以癘賊)國竭(五代史周臣王朴傳世宗即位朴遷比部郎中獻平邊策曰攻取之道從易者)
(始當今惟吳易圖但以輕兵撓之彼必大發以來應數大發則民困而丨丨一不大發則我𫉬其利彼竭我利則江北諸州乃國家)
(之所有也)圍竭(汲冢周書開望曰土廣無守可襲伐土狹無食可丨丨二禍之來不稱之災)遺竭(汲冢周書士多人少)
(莫出其材是謂虛土可襲伐也土少人衆民非其民可丨丨也)遫竭(管子飽不疾動氣不通于四末飢不廣思飽而不廢老不)
(長慮困乃丨丨)川竭(莊子丨丨而谷虛丘夷而淵實說苑湯之時大旱七年雒坼丨丨煎沙爛石又水倍源則丨丨人倍信則)
(名不達)取竭(莊子貪財而取慰貪權而丨丨)求竭(莊子天下好知而百姓丨丨矣注知無涯而好之故無以供其求)
情竭(荀子長短不飾以丨自丨若是則可謂真士矣張說詩緩歌春興曲丨丨為知音)凝竭(淮南子清陽者薄靡而為)
(天重濁者凝滯而為地清妙之合專易重濁之丨丨難又夫道論至深故多為之辭以抒其情萬物至重故博為之說以通其意所)
(以洮汰滌蕩至意使之無丨丨底滯捲握而不散也)重竭(說苑晉平公春築臺叔向曰夫德不施則民不歸刑不緩則百姓愁)
(使不歸之民役愁怨之百姓而又奪其時是丨丨也)才竭(韓詩外傳孔子燕居子貢曰弟子侍夫子有年矣丨丨而智罷學問)
(未有進請一休焉崔日知詩琢磨丨既丨鑽仰德彌堅)内竭(道德指歸論方言之時心有所慮志有所思聰明並外精神去)
(之音聲丨丨外實有餘道德離散日日遠之桓譚新論丨丨府庫外罷天下)燒竭(參同契以至子孫世世迷惑丨丨硃汞竟)
(無所得)泥竭(參同契山澤氣相蒸兮興雲而為雨丨丨遂成塵兮火滅化為土)殄竭(文心雕龍自王澤丨丨風人輟)
(采)熇竭(冥通記風月赫烈塘湖丨丨五榖焦枯草木凋落)津竭(水經注齊桓公冢在齊城南二十里東有女水甚有)
(神焉化隆則水生政薄則丨丨南嶽夫人與許長史詩擾競三丨丨奔馳割爾齡)耗竭(水經注畦水丨丨土自成鹽即所謂)
(鹽鹺也而味苦號曰鹽田鹽盬之名始資是矣)泓竭(元包經困&KR0008;晦丨丨傳曰&KR0008;䀲丨丨月之没澤之枯也&KR0008;與朏同)十
竭(始興記連州有斟溪一日十溢丨丨安寧州有潮泉一日三溢三竭)摩竭(伽藍記宋雲取經至卒頭大河河西岸上有如)
(來作丨丨大魚從河而出十二年中以肉濟人處起塔為記翻譯名義丨丨或云摩伽羅此云鯨魚又頭陀寺碑掩室丨丨用啓息)
(言之津杜口毗邪以通得意之路華嚴經佛在丨丨提國處寂滅道場始成正覺)血竭(本草騏驎竭一名丨丨)源竭
(賈誼惜誓水背流而丨丨兮木去根而不長)巧竭(繁欽牋丨丨意匱意已不能)一竭(嵇康聲無哀樂論吾謂能反三)
(隅者得意而言是以前論略而未詳今復煩循環之難敢不自丨丨耶)遲竭(嵇康荅難養生論火𧖟十八日寒𧖟三十日餘)
(以不得踰時之命而將養有過倍之隆温肥者早終凉瘦者丨丨斷可識矣)乏竭(潘岳馬汧督誄木石將盡樵蘇丨丨)疲
竭(王羲之遺殷浩書未有深謀遠慮括囊至計而丨丨根本各從所志迺賢贈張直言詩文牘日冗繁民力愈丨丨)涇竭
(郭璞九鐘贊嶢頽丨丨麟鬭日薄九鐘將鳴凌霜乃落)燋竭(何承天論渾天體日為陽精光曜炎熾一夜入水所經丨丨)
器竭(顔延之陽給事誄兵盡丨丨斃于旗下)娑竭(梁武帝斷酒肉文丨丨龍王阿耨龍王)殽竭(梁簡文帝七勵)
(名廉天地之聲丨丨山海之味)姦竭(沈烱勸進梁元帝表賊景鳥伏獸窮頻擊頻挫丨丨詐盡深溝自固)燈竭(吳邁遠把)
(梁妻詩丨丨從初明蘭凋猶早薰)流竭(唐太宗詩葉鋪荒草蔓丨丨半池堂)貪竭(房琯上張燕公書丨丨鄙志不覺多)
(言)波竭(王維苦熱行五嶽翠乾雲彩滅陽侯海底愁丨丨)刻竭(劉軻與馬植書爾來數年精力丨丨希金口木舌將)
(以卒其業)南竭(柳宗元吕□州誄號呼丨丨謳謠北溢欺吏悍民先聲如失)思竭(韓愈石鼎聯句詩序夜盡三更二子)
(丨丨不能續)貧竭(白居易詩資産雖不豐亦不甚丨丨)汲竭(梅堯臣詩切莫丨丨滑公井留釀此醑留我傳)酌竭
(王令詩欲偷北斗丨丨海力枝太華鏖鯨牙)肝竭(范仲淹酬泉州曹使君詩立譚萬乘前丨丨㗋無漿)缾竭(蘇軾上皇)
(帝書丨丨則罍恥唇亡則齒寒按詩作缾磬)囊竭(蘇軾和柳子玉喜雪詩詩翁愛酒長如渴瓶盡欲沽丨已丨)藤竭
(唐庚詩去年採藤藤已乏今年採藤丨轉丨)吸竭(劉因醉後詩天漿海波丨已丨倒景徑入黃金巵)那竭(法顯傳恒)
(水東南流逕拘夷丨丨國)
迭相竭(禮記五行之動丨丨丨也)親屬竭(禮記六世丨丨丨矣疏言不服袒免同姓而已)人道竭(禮記别之)
(以禮義丨丨丨矣注竭盡也)躁易竭(周禮鳬氏鐘大而短其聲疾而短聞注淺則躁丨丨丨也)伊洛竭(國語幽王)
(三年西周三川皆震伯陽父曰昔丨丨丨而夏亡河竭而商亡今周德若二代之季矣山崩川竭亡之徵也是歲也三川竭岐山崩)
(十一年周乃東遷注伊出熊耳洛出冢領)衞尉竭(史記秦始皇紀令國中有生得毐賜錢百萬殺之五十萬盡得毐等丨丨)
(丨内史肆佐弋竭按謂嫪毐)佐弋竭(見上)賦税竭(史記平凖書丨丨既丨猶不足以奉戰士)官民竭(漢書)
(食貨志至于王莽制度失中姦軌弄權丨丨俱丨)帑藏竭(魏志衞覬傳侈靡日崇丨丨日丨)精華竭(北史儒林)
(傳序隋文帝暮年丨丨稍丨不悦儒術專尚刑名執政之徒咸非篤好暨仁壽間遂廢天下之學惟存國子一所弟子七十二人李)
(頻詩丨丨搜未丨騷雅琢須全精亦作菁竹書紀年虞舜歌鼚乎鼔之軒乎舞之丨丨已丨褰裳去之庾信為閻將軍乞致仕表風)
(水交侵丨丨已丨元稹詩丨丨知丨矣肺腑尚求㫋)麒麟竭(本草集解丨丨丨樹名渴留紫緋𣗳名渴禀二物大同小異)
隆陰竭(阮籍大人先生傳陽和微弱丨丨丨海凍不流綿絮折)甘井竭(鮑照和王護軍秋夕詩泉涸丨丨丨節徙)
(芳歲殘)潢汙竭(謝眺辭隋王牋丨丨之水願朝宗而每丨駑蹇之乘希沃若而中疲)洛河竭(唐明皇詩飲馬丨丨)
(丨作氣嵩華驚又李白留别崔侍御黃河飲馬竭赤羽連天明)膏液竭(柳宗元閔生賦丨丨丨而枯居兮魂離散而遠遊)
工女竭(元稹詩縑緗丨丨丨青紫使臣紆)樵蘇竭(元稹詩婢報丨丨丨妻愁院落通)宵漏竭(釋法輪詩)
(紫臺丨丨丨青門曙鼔通)勇智竭(蘇舜欽詩雖使頗牧生丨丨當坐丨)巾衍竭(孔平仲使紙甚賞詩遂令丨丨丨大)
(半或緣此)金樽竭(楊載中秋詩不記丨丨丨頻瞻玉宇高)分文竭(盧琦憂村氓詩到官縱得歸囊底丨丨丨)
江湖可竭(晉書孫惠傳指麾則五嶽可傾呼噏則丨丨丨丨又荀子厭其源開其凟江河可竭)
窟(苦骨切丨穴)
韻藻營窟(禮記昔者先王未有宫室冬則居丨丨夏則居橧巢孟子上者為巢下者為丨丨温庭筠詩處已將丨丨論心)
(若合符)巢窟(見丄魏志陳留王紀蜀所恃頼唯維而已因其遠離丨丨用力為易晉書宣帝紀帝進師經孤竹越碣石次於)
(遼水公孫文懿遣步騎數萬阻遼堅壁而守帝曰賊大衆在此則丨丨虛矣我直指襄平破之必矣南史謝瀹傳王宴呼瀹共載欲)
(相撫悦瀹正色曰君丨丨在何處唐書李靖傳輔公祏遣馮惠亮以舟師三萬屯當塗陳正通步騎二萬屯青林自梁山連鎖以斷)
(江道諸將議曰彼勁兵連柵將不戰疲老我師若直取丹陽空其丨丨惠亮等自降靖曰不然宋史韓世忠傳世忠請於帝曰賊擁)
(精兵距甌間甚邇倘成丨丨卒未可滅臣請計之徐陵司空章昭達墓誌銘仍向甌陶殄其丨丨韓愈與柳中丞書淮右殘孽尚守)
(丨丨環寇之師殆且十萬李商隱代獻集賢相公啓小比焦螟敢矜丨丨微同觸氏寧務戰爭)三窟(戰國策馮煖曰狡兔有丨)
(丨僅得免其死耳今有一窟未得高枕而臥也請為君復鑿二窟晉書王衍傳衍以弟澄為荆州族弟敦為青州因謂曰荆州有江)
(漢之固青州有負海之險卿二人在外而吾留此足以為丨丨矣北史魏鄭羲傳鄭飜隱居滎陽丨丨山慠誕不自羈束或有所之)
(造乘驢衣韉破弊而往遠近欽其高名皆謂有異狀觀者如堵及見形乃短陋不副所聞然風神俊發無貴賤並敬服之吳質荅東)
(阿王書深蒙薛公折節之禮而無馮煖丨丨之效蔣防白兔賦與丨丨以殊歸將五靈而共至蘇拯田文詩田文不厭無能客丨丨)
(全身果有憑羅隱詩計疎狡兔無丨丨蘇軾詩平生不作兔丨丨今古何殊貉一丘)一窟(見上)二窟(見上)銀窟(後漢)
(書郡國志朱提山出銀銅注南中志曰舊有丨丨數處)月窟(晉書摯虞傳擾毚兔於丨丨兮詰姮娥於蓐收梁武帝閶闔篇)
(長旗掃丨丨梁簡文帝大法頌西踰丨丨東漸扶桑梁元帝賦乃稜威於華墨出車檻之云脩觀丨丨之入附覩日勒之來遊張說)
(詩丨丨窮天遠河源入塞清張九齡詩自然來丨丨何用刺樓闌岑參凱歌營幕傍臨丨丨寒李白發白馬詩揚兵獵丨丨轉戰略)
(朝那竇庠金山行居人相顧非人間如到日宫經丨丨劉禹錫送工部張侍郎入蕃弔祭詩丨丨賓諸夏雲官降九天盧肇天河賦)
(光連丨丨何慚媚以懷珠影照天津豈愧静而如練王禹偁商山海棠詩桂須辭丨丨桃合避仙源范成大木犀詩丨丨移來有貴)
(名衰桷扈蹕開平詩廣寒通丨丨高爽寄凉橧)林窟(晉耆郭璞傳莊周偃蹇於漆園老萊婆娑於丨丨)理窟(晉書張憑)
(傳憑為鄉國所稱舉劉惔言於簡文帝帝召與語歎曰張憑勃宰為丨丨徐陵與楊僕射書足下素挺詞鋒兼長丨丨包融詩一談)
(入丨丨再索破幽襟陸龜蒙幽居賦序探桓範之智囊掘張憑之丨丨)土窟(晉書孫登傳孫登無家屬于郡北山為丨丨居)
(之神仙傳李意期於城都角中作丨丨居之冬夏单衣飲少酒食䝵及棗栗)龍窟(南史梁孝元皇帝紀城濠中龍騰出煥爛)
(五色竦曜入雲六七小龍相隨飛去羣魚騰躍墜死於陸道丨處為丨若數百斛圖舊大城上常有紫氣至時稍復稍歇梁簡文帝)
(上武帝善提樹頌啟八風調四氣正天下定海内安弘丨丨之威紹鷲山之法常建詩夕映翠山紫餘暉在丨丨項斯賦得濁水求)
(珠詩沙尋丨丨遠泥訪蚌津幽釋皎然詩投宿輕丨丨臨流笑鷺濤秦觀詩霸祠題玉筯丨丨受金波何行端詩下有䟦陀神丨丨)
(上有覩史夜摩宮)禪窟(北史周皇甫遐傳少喪父事母以孝聞後遭母喪乃廬於墓側負土成墳復於墓南作一丨丨隂雨)
(則穿窟晴霽則營墓曉夕勤力未嘗暫停積以歲年墳高數大周迴五十餘步張籍詩薛荔侵丨丨蝦蟇占浴池范成大詩古來丨)
(丨鎖巖扄拂子崔巍拄杖横戴良詩丨丨已鐫新賜翰法函惟啟舊藏經傳燈錄東寺如會禪師號丨丨)穿窟(見上)聚窟
(十洲記丨丨洲在西海中申未之地地方三千里北接崑崙上多真仙靈官宫第比門不可勝數又有獅子辟邪鑿齒天鹿長牙銅)
(頭鐵額之獸上有大山形似人鳥因名之為人鳥山又猛獸所出或生崑崙或生玄圃或生丨丨或生天路其壽不窮食氣飲露解)
(人言語仁慧忠恕𫐠異記丨丨洲有返魂樹伐其根心於玉釡中煮取汁又熬之令可九名曰驚精香或名震靈丸或名返生香或)
(名郤死香死尸聞氣即活)乳窟(述異記荆州清溪秀壁諸山山洞往往有丨丨窟中多玉泉交流中有蝙蝠大如鷁)失窟
(朝野僉載唐蘇徵舉止輕薄郎中張元一目為丨丨鼠)富窟(開天遺事王元寶乃都中巨豪也常以金銀壘為屋以沉香為)
(軒檻以碔砆甃地面以錦文石為柱礎時人呼為王家丨丨)隆窟(西都賦於前則終南太乙丨丨崔崒隱轔鬱律)靈窟
(曹植大暑賦蛇折鱗於丨丨龍解角於皓蒼)俠窟(李嶠上高長史述和詩啟人物仙舟之會風塵丨丨之遊莫不屬想心目)
(託情謠詠劉知幾思慎賦跡鄙衡門情娛丨丨戴暠詩由來稱丨丨爭利復爭名)巖窟(薛據詩弱年好棲隱鍊藥在丨丨鄭)
(惟忠古石賦顛墜坑穽枕倚丨丨)詩窟(李涉詩冥搜得丨丨)
神仙窟(太平廣記裴航遇雲翹夫人與詩云一飲瓊漿百感生玄霜搗盡見雲英藍橋便是丨丨丨何必﨑嶇上玉京杜甫)
(詩翻動丨丨丨封題鳥獸形皮日休詩終古丨丨丨窮年麋鹿羣韋莊詩因知海上丨丨丨只似人間富貴家又高允鹿苑賦鑿仙)
(窟以居禪闢崇階以通術蘇舜欽詩咸淵日微墮仙窟月初開)金剛窟(名勝志文喜語兒人出家常樂寺往五臺禮文殊遇)
(牽牛老人邀師入寺與語命一童子致茶師問此為何處童子曰丨丨丨師因悟老人即文殊)狐兔窟(李白憶崔宗之詩泉)
(戸何時明長掃丨丨丨杜牧詩孤城丨丨丨)造化窟(杜甫畫鶻行乃知畫師妙功刮丨丨丨顧雲詩文鋒斡破丨丨丨)
黿鼉窟(杜甫沙苑行浮深簸蕩丨丨丨又江光隱見丨丨丨)雲水窟(韓湘詩青山丨丨丨此地是吾家)
獅子出窟(清凉傳祖師作嘘嘘聲僧云此是丨丨丨丨法師乃默然僧云獅子在窟法師云不出不入是什麽法僧無對)
(師云遮鈍根何師)
增掘窟(史記酷吏傳張湯父為長安丞出湯為兒守舍還而鼠盗肉其父怒笞湯湯丨丨得盗鼠及餘肉劾鼠掠治傳爰書)
(訊鞠論報并取鼠與肉具獄磔堂下其父見之視其文辭如老獄吏大驚遂使治獄歐陽修讀張李二生文贈石先生詩拔根丨丨)
(期必盡有勇無前力何犖)地窟(晉書皇甫重傳長沙王乂旣敗重猶堅守閉塞外門所在為丨丨以防外攻又桓宣傳石季龍)
(三面為丨丨攻城宣募精勇出其不意殺傷數百多𫉬鎧馬荀悦經籍論夫潛丨丨者而不觀天明守冬株者而不識夏榮此非通)
(照之術也)石窟(晉書郭瑀傳隱於臨松薤谷鑿丨丨而居服柏實以輕身北史魏孝文帝紀幸武州山丨丨寺賜貧老衣服佛)
(國記新城山有丨丨南向佛本於此坐禪西北復有一丨丨阿難於中坐禪淨住子敬禮易州石經朔州恒安丨丨經像宋昱題丨)
(丨寺詩梵宇開金地香龕鑿鐵圍喻鳬詩燕拂沙河柳鴉高丨丨鐘劉長卿詩丨丨無人烟唐球詩安禪丨丨中戴復古詩風林無)
(鳥宿丨丨有龍蟠)後窟(韓詩外傳蟬方欲飲清露不知螳蜋在後欲食之螳蜋方欲食蟬不知黃雀在後欲食之黃雀方欲)
(食螳蜋不知童子挾丸而欲彈之童子方欲彈黃雀不知前有深坑丨有丨也此皆知前之利而不顧後之害者也)歸窟(淮南)
(子鳥飛反鄉兔走丨丨)守窟(參同契所以知白者惟守其黑守黑則白自現也守之何如即如猫之丨丨以待鼠陸璣詩疏)
(博物志云豹死丨丨言不忘夲也)鼉窟(異苑建康大夏營寡婦嚴有人稱華督與嚴結好街卒夜見以其犯夜擊之乃變為)
(鼉府中池先有丨丨歲久因能為魅)佛窟(洛陽伽藍記那竭城中有佛牙佛髮朝夕供養至瞿羅羅鹿見丨影丨遙望則衆相)
(炳然近看瞑然以手摩之惟有石壁漸漸却行始見其相又那竭城中石上有丨跡丨西南北步有佛浣衣處)酒窟(雲山雜記)
(蘇晉作曲室為飲所名丨丨)鬼窟(滄浪詩話晚唐之下者亦墮野狐外道丨丨中韓愈詩丨丨脱幽妖天居覿清栱)兔
窟(程史山谷寫范孟博傳柴中守詩曰蠻烟瘴雨森鈇鉞更值韓盧搜丨丨老色上面歡去心惟有忠肝懸日月蘇拯馮讙詩丨)
(丨穿成主再興程俱山中對酒詩何年顧丨丨柱子落山腹袁桷客舍書事詩犬能搜丨丨馬解避駝車)蛟窟(庚寅奏事錄登)
(妙高臺上絶頂觀東坡及晁无咎題字轉至頭陀崖頭陀姓裴唐貞元中𫉬金於山而得名者聞此崖舊乃丨丨也)葩窟(益公)
(題跋富文之孫時逢字遯可年方妙齡攜丨丨藁一編為䞇凡辭賦銘贊傳序及莊周八㝢總二十餘篇)别窟(西溪叢語西山)
(經云玉山是西王母所居又云以崑崙為宮亦有離宫丨丨)滿窟(潘岳馬汧督誄鍤未見鋒火以起熖薰尸丨丨掊穴以斂)
葂窟(潘尼西道賦狗肘還勾羊角互戾丨丨連投十數億計)丘窟(郭璞平刑䟽濱接鯨猾密邇奸藪退未絶其丨)
(丨之顧進無以塞其逋逃之門謝靈運辭禄賦解龜紐於城邑反褐衣于丨丨預人事於一朝與世物乎長絶沈約郊居賦伊前世)
(之貴仕罕紆情於丨丨又却出東西門行一念起關山千里顧丨丨)堂窟(郭璞密蜂賦迴騖修篁經營丨丨)㕉窟(江賦)
(鼓丨丨以漰渤乃湓涌而駕隈)成窟(海賦盤&KR0034;激而丨丨&KR2216;&KR2160;滐而為魁)花窟(梁簡文帝大愛敬寺刹下銘丨丨炎聚石)
(影光輕徐積詩黃河南岸伊川北姚家宅裡真丨丨)鷲窟(梁簡文帝神山寺碑銘昔有丨丨不燒淨土邁彼高蹤搆兹法宇)
深窟(梁宣帝遊七山寺賦潛丨丨而學六通隱閑廡而修八正梅堯臣詩蝦䗫不食月丨丨僵兩股)獸窟(沈約郊居賦丨)
(因丨而𫉬騁鳥先巢而後翔)識窟(王僧孺懴悔禮佛文稟氣含靈莫聞斯本肖形賦影靡測由來故發兹丨丨猶綿蒙其莫)
(辨導此愚相尚窈冥而未悟)生窟(劉孝威詩岸崩下丨丨壁峭上干霄)日窟(陶弘景水仙賦東卷長桑丨丨西幹龍築)
(月阿顧况詩鳳城騰丨丨龍首横天堰)合窟(徐陵雙林寺傅大士碑銘丨丨為窆方墳以堙須彌據海變灰揚塵)水窟
(張正見紫騮馬曲影絶乾河上聲流丨丨中)影窟(江總攝山棲霞寺碑昔寳海梵志睡覩花臺智猛比丘行逢丨丨)寒
窟(劉刪詩獨飲臨丨丨離羣思北風)義窟(何處士詩禪龕八想淨丨丨四塵輕又盧旦詩明剖是非心微探丨理丨)馬
窟(庾信崔訦神道碑銘長城丨丨廣武兵欄又普屯威神道碑銘地險龜牀營危丨丨徐彦伯登長城賦渺嘿雞田幽陰丨丨杜)
(甫詩前登寒山重屢得飲丨丨)並窟(庾信小園賦藏狸丨丨乳鵲同巢)雪窟(崔湜野燎賦經丨丨而歊靄突冰凌而沸)
(液)迷窟(蘇頲詩狡兔初丨丨纖驪詎着鞭)山窟(吕太乙土賦公和之丨丨非漏子猷之冬林自賞)定窟(杜甫)
(寄題江外草堂詩蛟龍無丨丨黃鵠摩蒼天)洞窟(柳宗元松說風出丨丨流離百物經清觸濁呼召竅穴)幽窟(柳宗)
(元詩高巖瞰清江丨丨潛神蛟)瘴窟(元稹東南行丨丨蛇休蟄炎溪暑不徂)飲窟(陳諷華山為城賦蕭蕭歸馬想丨丨)
(之初還隱隱輕雷訝鳴鼓之不歇)映窟(王起蟄蟲始振賦細則肹蠁以凌空巨則連蜷而丨丨)小窟(杜牧早春寄岳)
(州李使君詩碁飜丨丨勢壚撥凍醪醅)熊窟(范縝擬招隱士紛紛兮菴薆窮巖穴兮丨丨)泉窟(韋慶復鳳翔鼓角樓)
(記日沉宵寒聽吹擊者疑岸浦丨丨龍吟鼉作時時相應和)換窟(韓偓翫月詩寒驚烏鵲離巢噪冷射蛟螭丨丨藏)魚
窟(裴記塞上曲楚水丨辭丨燕山雁到家魚玄機江邊柳詩根老藏丨丨枝低繫客舟元好問寄女嚴詩鸛崖丨丨路間關旬月)
(無由一往還郝經儀真遇暑詩雁兵秋滚滚丨丨夜遑遑)共窟(曹松詩月將河漢分巖轉僧與龍蛇丨丨眠)蜃窟(周繇)
(詩崖蹙盤渦翻丨丨灘吹白石上漁磯)寶窟(韋莊詩採珠逢丨丨閱石見瑶林)玉窟(陳陶望月詩金盤誰彫鐫丨丨)
(難重搜)雲窟(王禹偁陽冰篆詩惟兹數十字遒勁倚丨丨楊萬里詩瀑布界天瀉丨丨長松拔地攙煙霄)海窟(梅堯)
(臣詩浮言近意不歷口直欲丨丨挐蛟螭劉仲尹詩丨丨笙簫來鶴背)蟹窟(梅堯臣詩篙師知丨丨取以助清樽)書窟
(程俱詩榮州丨丨三萬卷錦囊付此龐眉客)蟾窟(蘇軾詩丨丨枝空記昔年)岸窟(張未詩天寒波濤惡丨丨騰龍虬)
盗窟(劉子翬諭俗詩兹鄉山水佳昔乃為丨丨)狡窟(范成大詩丨丨空來四十年岳珂詩銳師掀丨丨高堞䨱堅棚)桂
窟(姚孝錫詩妙齡探丨丨雅志傲蒲輪)春窟(郝經楷木杖笏行會當立聖蠲祅昏鞭擊魚龍起丨丨)曹窟(史記張蒼)
(傳以平陽侯丨丨為御史大夫)
虎豹窟(後漢書劉陶傳天降衆異以戒陛下陛下不悟而競令丨丨丨於麑場豺狼乳於春間斯豈唐咨禹稷益典朕虞議)
(物賦土蒸民之意哉)熊羆窟(晉書樂志&KR0743;鳥潛藏丨丨丨棲)禪師窟(南史天竺迦毗黎國傳有慧嚴慧議住東安寺)
(學行精整為道俗所推時闘場寺多禪師都下為之語曰闘場丨丨丨東安談義林)長城窟(北史文苑傳序隋煬帝初習藝)
(文有非輕側暨乎即位一變其體與越公書建東都詔冬至受朝詩及擬飲馬丨丨丨並存雅體歸於典制雖意在驕淫而詞無浮)
(蕩故當時綴文之士遂得依而取正焉所謂能言者未必能行蓋亦君子不以人廢言也滄浪詩話文選飲馬丨丨丨古詞無人名)
(玉臺以為蔡邕作)蛟龍窟(五代史雷滿傳滿嘗鑿深池於府中客有過者召飲池上指其水曰丨丨水怪皆丨於此蓋水)
(府也杜甫詩青溪先有丨丨丨司空圖詩轟雷攪破丨丨丨也被狂風捲出山)不離窟(鹽鐵論邊郡山居谷處夏不失複冬)
(丨丨丨注複重衣也窟土室也)唐述窟(水經注積書巖時見神人往還彼羌目鬼曰唐述後因名為唐述山指其堂密之居)
(謂之丨丨丨)聖人窟(水經注河水逕傳說巖歷傳說隱室前俗名之為丨丨丨)彫鷲窟(水經注者闍崛山有石窟)
(阿難坐禪處天魔波句化作彫鷲恐阿難佛以神力隔石舒手摩阿難肩怖得即止鳥跡手孔悉存故曰丨丨丨也)命子窟
(水經注銅雀臺高十丈石虎更增二丈立一屋連棟接檐彌覆其上盤迴隔之名曰丨丨丨)神農窟(異苑隋縣永陽有山)
(壁立千仞巖有石室古名為丨丨丨)目連窟(洛陽伽藍記那竭城中有丨丨丨窟北有山山下有大佛手作浮圖高十丈)
游俠窟(郭璞詩京華丨丨丨劉孝綽詩言歸丨丨丨方從冠蓋衢韋元旦詩灞水歡娛地秦中丨丨丨杜甫詩惆悵白頭吟)
(蕭條丨丨丨李益詩詎馳丨丨丨非結少年場劉禹錫詩借名丨丨丨結客幽并兒蘇軾詩坐令丨丨丨化作温柔鄉戴復古詩覽)
(古帝王州結交丨丨丨又杜甫鹿頭山詩慘澹豪俠窟)蛟螭窟(王叡公無渡河歌沉屍深入兮丨丨丨)月支窟
(李白天馬歌天馬來出丨丨丨)冠冕窟(杜甫秋述丨丨之丨名利卒卒)太白窟(杜甫詩天寒飲馬丨丨丨)龍蛇
窟(杜甫登慈恩寺塔詩仰穿丨丨丨方于詩寒威半入丨丨丨煖氣全歸草樹根)魚龍窟(李華詩九潭丨丨丨仙成羽人)
(宮)香霧窟(錢起江行無題詩秪疑丨丨丨猶有六朝僧)積雨窟(喻鳬詩鼉鳴丨丨丨鶴步夕陽沙)蛙蚓
窟(陸龜蒙詩况余居低下自是丨丨丨)山水窟(蘇軾詩餘杭自是丨丨丨劉子翬詩徜徉丨丨丨適意忘晨暮柳貫詩我)
(生丨丨丨愛此不能忘)塵土窟(蘇軾詩十年憔悴丨丨丨又劉迎詩夢驚城郭風塵窟興寄江湖雪月船)衡山窟
(蘇軾茶磨詩佳者出此丨丨丨)龍岡窟(蘇軾詩艤舟蜑戸丨丨丨)風波窟(孔平仲詩迴頭烟瘴地揮手丨丨丨)寒
泉窟(黃庭堅庚申宿觀音院詩汲烹丨丨丨伐燭古松根)牡丹窟(張耒詩淮陽丨丨丨盛不數伊洛)青山窟
(王庭珪詩避地東村深幾許丨丨丨裏起炊烟)獅子窟(王庭珪贈别黃超然詩他年拈此一瓣香丨丨丨中獅子吼)冰
霜窟(毛端卿詩心期已到丨丨丨眼界不知花柳塵)豺虎窟(劉子翬詩傷心丨丨丨冒險爾何輕)永雪窟(趙元)
(詩不到廣寒丨丨丨)豪傑窟(趙汸詩洛陽古稱丨丨丨竒才劒客尤超忽)
御定佩文韻府卷九十五之四
