欽定四庫全書
御定佩文韻府卷六十三之十八
去聲四寘韻十八
粹(雖遂切不雜也)
韻藻純粹(易大哉乾乎剛健中正丨丨精也疏六爻俱陽是丨丨也丨丨不雜是精靈故曰丨丨精也史記蔡澤傳名實)
(丨丨澤流千里魏志楊俊傳正𧰼曰南陽太守楊俊秉丨丨之茂質履忠肅之弘量莊子其寢不夢其覺無憂其神丨丨其魂不罷)
(韓非子嘉厚丨丨整穀之民也而世少之曰愚戇之民也淮南子秉皓白而不黑行丨丨而不糅離騷昔三后之丨丨兮固衆芳之)
(所在七發丨丨全犧獻之公門劇秦美新鏡丨丨之至精聆清和之正聲蔡邕為陳留縣上孝子狀禀丨丨之精爽立百行之根源)
(戴復古詩玉聲貴清越玉色貴丨丨)真粹(晉書荀藩傳藩二子䆳闓邃解音律善談論闓亦有名稱明帝問王廙曰二荀兄弟)
(孰賢廙荅以闓才明過邃帝以語庾亮亮曰邃丨丨之地亦闓所不及由是議者莫能定其兄弟優劣又范喬傳尚書即王琨薦喬)
(曰喬禀德丨丨立操高潔儒學精深含章内奥)文粹(宋史姚鉉傳鉉文詞敏麗善筆札藏書至多采唐人文章纂為百卷目曰)
(丨丨卒後子嗣復以其書上獻詔藏内府北戶錄姚鉉謫居連州寫所著唐丨丨建樓貯之官吏多遣吏寫錄吏以為苦以鹽水噴)
(之冀其速壞後焚其樓)天粹(法言天神天明照知四方天精丨丨萬物作𩔖黃庭堅金璧字說惟丨丨之質可以琢磨而成)
(器)平粹(嵇康養生論思慮消其精神哀樂殃其丨丨李百藥洞簫賦君子聽之載其丨丨)玉粹(孫綽原憲贊原憲元)
(默冰清丨丨顔延之庭誥古人慎所與處唯夫金真丨丨者乃能盡而不汚爾又應詔讌曲水詩君彼東朝金昭丨丨岑勛多寳佛)
(塔碑事該理暢丨丨金輝蔣防白兔賦皎如霜輝温如丨丨蘇軾小兒致語占歲事於金穰望天顔之丨丨)
增醇粹(書惟厥攸居政事惟醇傳其所居行皆如所言則王之政事丨丨晉書樂志將仁不遠訓以丨丨屈原遠遊玉色頩)
(以脕顔兮精丨丨而始壯魏都賦非丨丨之方壯謀踳駮於王義于邵送韋明府序丨丨居中英華發外)精粹(禮記正義序丨)
(丨者雖復凝然不動浮躁者實亦無所不為漢書刑法志夫人肖天地之貌懷五常之性聰明丨丨有生之最靈者也劉向九歎吸)
(丨丨而吐氛濁兮横邪世而不取容摯虞思遊賦苟丨丨之攸存兮誠沈羽以汎舟)温粹(後漢書陳寵傳寵代徐防為司空寵)
(雖傳法律而兼通經書奏議丨丨號為任職相宋史元符親郊樂章玉色丨丨天步舒遲權德輿中岳吳尊師集序平夷章大恬淡)
(丨丨歐陽修詩堯夫大雅哲禀德實丨丨朱子與魏元履書熹六日登對初讀第一奏論致知格物之道天顔丨丨酬酢如響)清
粹(魏志注先賢行狀曰韓珩字子佩代郡人丨丨有雅量晉書王沉傳蹈德居正執心丨丨湘山野錄王公至道夢紫綬象簡者)
(遣一綠衣丱童遺公曰賜此童為宰相子後果生子即慶之也器格丨丨天與文性夏侯湛昆弟誥惟瑫厥丨丨平理按瑫湛弟也)
(許敬宗尉遲恭碑資和丨丨稟銳雷霆)養粹(晉書𨼆逸傳贊丨丨巖阿銷聲林曲)弘粹(晉書魏舒傳舒體道丨丨思量)
(經遠忠肅居正在公盡規)冲粹(晉書袁湛傳湛少有操植以丨丨自立而無文華故不為流俗所重又鄭袤傳袤履行純正守)
(道丨丨册府元龜郄鑒曰樂彦輔道韻平淡體識丨丨何承天荅宗居士書昔之所謂道者於形為無形於事為無事恬漠丨丨養)
(智怡神)貞粹(晉書丁潭傳瑯琊王裒始受封帝欲引朝賢為其國上卿將用潭以問中書令賀循循曰潭清淳丨丨雅有隠)
(正聖明所簡才實宜之宋書文五王傳諂䛕親狎者飛榮玉除静立丨丨者柴門生草孫盛雜語王祥性至孝母終乃仕以淳誠丨)
(丨見重于時梁肅送韋拾遺序之子以純懿丨丨追烈祖之蹤)沉粹(晉書殷浩傳浩故吏顧悅之上疏訟浩曰伏見故中軍將)
(軍殷浩體德丨丨識理淹長風流雅勝聲蓋當時宣和書譜虞世南作字不擇紙筆皆能如志立意丨丨若登太華百盤九折委曲)
(而入杳冥余靖撰明鎬制體識丨丨謀慮周密)淳粹(隋書經籍志道者精微丨丨而莫知其體潜夫論以丨丨之氣生敦龐之)
(民張衡思玄賦何道真之丨丨兮去穢累而彯輕符載尹植寫真讚英明丨丨凝作正氣韓愈與崔羣書明白丨丨輝光日新者惟)
(吾先君一人)禮粹(唐書藝文志張頻丨丨二十卷)夷粹(唐書沈既濟傳子傳師性丨丨無競更二鎮十年無書賄入權)
(家世說謝太傅於東船行小人引船或遲或速或停或待又放船縱横撞人觸岸公初不呵譴曾送兄征西葬還日暮雨駛小人皆)
(醉不可處分公乃于車中手取車柱撞馭人聲色甚厲夫以水性沈柔入隘奔激方之人情固廹隘之地無得保其丨丨)和粹
(唐書穆員傳員兄弟皆丨丨世以珍味目之贊為酪質為酥員為醍醐賞為乳腐云嵇康荅難養生論或棄不羣志氣丨丨不絶榖)
(茹芝無益於短期矣朱子荅滕德粹書仁者敦厚丨丨安於義理故静元明善吳幼清南歸序其氣淵朗而丨丨其學正大而眀溥)
道粹(宋史太廟樂章於穆真皇宅心丨丨)禀粹(宋史夕月樂章凝隂丨丨照臨八埏錢珝授韋序禮部員外郎制爾丨丨)
(掦清不洿不屈播在公論使我思聞歐陽修上李學士啓星奎丨丨玉鎮凝華蘇軾求婚啓丨丨德門教成家廟)韻粹(宋史)
(藝文志黃簡文𨕖丨丨三十五卷)淵粹(宋史鮮于侁傳侁作詩平淡丨丨尤長于楚詞梁昭明太子荅法雲請開講書釋教)
(凝深至理丨丨盧摯與姚江村書其丨丨博贍當與王介甫曾子固頡頏)學粹(宋史呂公著傳簡重清静蓋天禀然其識慮深)
(敏量閎而丨丨遇事善决苟便於國不以私利害動其心)明粹(宋史黃祖舜傳祖舜進論語講義上命金安節校勘安節言其)
(書詞義丨丨乃令國子監板行夏侯湛昆弟誥我母氏羊姬宣慈愷悌丨丨篤誠以撫訓羣子元載贊善大夫李君墓誌銘夫人榮)
(陽鄭氏丨丨柔閑配于君子孝敬感於冬鯉勤儉彰於夜螢)不粹(荀子君子知夫不全丨丨不足以為美也淮南子機械之)
(心藏於胸中則純白丨丨神德不全韓愈讀荀子考其辭時若丨丨要其歸與孔子異者鮮矣)全粹(鶡冠子神明者積精微丨)
(丨之所成也淮南子仲秋之月命宰祝行犧牲案芻豢視肥&KR0751;丨丨)理粹(文心雕龍自桓麟七說以下左思七諷以上或文麗)
(而義揆或丨丨而辭駁)毓粹(册府元龜天寳十年詔曰嶽瀆山川藴靈丨丨雲雨之澤利及生人春秋之義存乎祀典各令)
(郡縣長官逐便致祭張衡週天大象賦天紀錄禽而獻齒天廣嚴祠而丨丨張說隴州司馬楊公神道碑大河靈岳含光丨丨陸扆)
(封棣王制星辰丨丨岳瀆降靈元絳秋晏致語九乾丨丨三𧰼儲精)氣粹(湘山野錄錢若水謁陳摶求相曰吾見子神清丨丨)
(謂可學仙特召僧麻衣道者决之)完粹(湘山野錄錢思公創一館曰臨轅命謝希深尹師魯歐陽公各撰一記師魯止用三)
(百八十餘字而成語簡事備永叔奮然别作一記更減師魯文廿字尤丨丨有法師魯曰歐九真一日千里也朱子荅吕伯恭書學)
(文當就全篇中考其節目關鍵乂諸家之格轍不同左右采𫉬文勢反戾亦恐不能丨丨耳)雅粹(輟耕錄盧疎齋文章宗旨)
(云宋文章家尤多老歐之丨丨老蘇之蒼勁長公之神俊而古作甚不多見)仁粹(蔡邕郡掾史祠堂碑掾天姿恭恪宣慈惠)
(和動中規矩言合典式不知名彰不餙行著可謂丨丨淑貞自然之素者已)靈粹(陸雲散騎常侍陸府君誄篤生常侍固天)
(所隆祚以丨丨陶以惠風張林陳夫人碑夫人少膺丨丨誕兹淑貞)醰粹(魏都賦沐浴福應宅心丨丨)藴粹(傳亮安成)
(太守傅府君銘含章丨丨佩蘭藉蕙陳子昂李府君妻張氏墓誌銘禀柔成性丨丨含章紇干俞海日照三神山賦披道接靈之府)
(含華丨丨之仙)英粹(顔延之宋武帝諡議丨丨之照正性自天體苞潛躍慮周卷舒)澄粹(鈕滔母孫氏公孫夫人序贊夫)
(人資三靈之淳懿誕華宗之丨丨)淑粹(孔蕃之艾賦伊兹艾之丨丨仍索質于中野)有粹(唐武后樂章靈降無兆神)
(凝丨丨)孕粹(唐文宗册文聰明丨丨清慧毓和吕温太子少保韋君神道碑山之大者匿峯巒含氣𧰼積高無倪而不見其)
(險丨丨有物而不知其神此其所以為大也)端粹(玉堂遺範册凉王文器度沉詳姿容丨丨柳宗元陽城遺愛碣惟公丨丨)
(沖和高嶷醇懿)合粹(王勃乾元殿頌紫庭丨丨括宇宙于宸襟丹扆凝尊運陶鈞于寳思)湛粹(王勃乾元殿頌皇太子承)
(雲紫座翊八柱于乾維丨丨青衢揖三樞于地戸)育粹(盧藏用衡嶽十八高僧序水碧嚴霜而丨丨雲芝佇秀以孕竒蘇頲)
(授王琪水部員外郎制風襟丨丨詞韻含清又授張說中書合制合和丨丨特表人師裴耀卿竇希球神道碑降靈宸象丨丨淳源)
珍粹(陳子昂申州司馬王府君墓誌炳靈丨丨輝采幽廣愿而能恭寬而以栗)總粹(張說節慜妃楊氏墓誌太華北足長)
(河東肘丨丨隂靈妃德儲后)深粹(盧綽箴天論有玄貞先生者丨丨虚寂冲凝簡素歐陽修與梅聖俞書承惠詩老重丨丨)
(不似頃刻間成何其敏妙至此也)含粹(韋承慶靈臺賦彼靈臺者丨丨而起惟神所止白行簡石韞玉賦孕明丨丨養素挺)
(英)寬粹(崔羣册太子赦文丨丨莊重自誠而明慶靈所積姿器夙茂)發粹(劉允濟天賦混成丨丨大道含元柳宗元)
(戴氏堂記戴氏以泉池為宅居以雲物為朋徒櫖幽丨丨日與之娛)凝粹(李紳授韓弘河中節度使制受天地丨丨之氣得山)
(川崇深之靈)結粹(吳融李茂貞封𡵨王制三光丨丨一氣融精范仲淹明堂賦我國家丨丨百靈薦馨三極東升烟於岱首)
(西展琮於汾側)倬粹(蔡襄兩府啓自天丨丨與聖會亨)鍾粹(沈立海棠詩分靈應桂苑丨丨定星躔)挺粹(高似)
(孫水仙花賦是皆凝姿約素丨丨含娟)積粹(劉筠賀册皇太子表至性廸乎天經丨丨發乎真系)沃粹(狄遵度杜甫贊)
(丨丨醇源植根塊土)舒粹(宋祁右史院蒲桃賦竝萬寳以均載歴千古而丨丨)神粹(范仲淹叚君墓表希逸之生丨丨而)
(明朝端正色天下公聲)秀粹(歐陽修詩文章丨丨得家法)剛粹(蘇軾教坊致語稽古温文乘乾丨丨)孝粹(黃庭)
(堅全壁字說曾參之事親盡力以養其志此丨之丨也傅說之事君也勸人君終始典於學魏鄭公之事君也造次顛沛責善責難)
(終其身而不倦此忠之粹也柳下惠與鄉人處國人不稱天下樂之此和之粹也季子辭國而䘏吳之社稷子臧辭國而與曹之存)
(亡此清之粹也)忠粹(見上)論粹(朱子荅蔡季通書向年曾略看丨丨前後集其間亦多好論當時猶以為俚俗而不觀安)
(知今日乃作此曲拍乎)正粹(姚燧姚文獻公神道碑公過魏與竇漢卿相聚茅齋聽公言義丨丨先師遂造蘇門盡錄是數)
(書以歸)備粹(袁桷邵菴記其廬温密樸質丨丨且深中而虛之)抱粹(戴表元胡麻賦疑本質之過清常凝温而丨丨)
路粹(後漢書孔融傳曹操既積嫌忌而郗慮復搆成其罪遂令丞相軍謀祭酒丨丨枉狀奏融魏志注丨丨字文蔚少學於蔡)
(邕建安初以高才擢拜尚書即後為軍謀祭酒與陳琳阮瑀等典記室孔融薦禰衡表近日丨丨嚴𧰼亦用異才擢拜臺郎劉孝儀)
(彈賈執傅湛文竝恕伯厚之心俱鳴丨丨之責)卞粹(晉書丨壼傳壼父丨以清辨鑒祭稱兄弟六人並登宰府世稱卞氏六龍)
(玄仁無䨇玄仁粹字也)任粹(畫繼丨丨秀才仲之姪善畫著色山)
狐裘粹(淮南子貂裘而雜不若丨丨而丨故人莫惡於無常行)靈勝粹(白居易元少尹集序粹勝靈者其文沖以)
(恬丨丨丨者其文宣以秀)
道與之粹(梁肅獨孤及後序丨丨丨丨天授之德)弘大平粹(朱子與吕伯恭書誨諭之意微婉深切銘佩何)
(敢忘也丨丨丨丨四字謹書坐隅以為終身之念)
侍(時吏切近也從也承也)
韻藻入侍(史記曹相國世家惠帝怪相國不治事乃謂窋曰若歸試私從容問而父曰君為相日飲無所請事何以憂天)
(下乎然無言我告若也窋既洗沐歸間侍自從其所諫參參怒而笞窋二百曰趣丨丨天下事非若所當言也漢書宣帝紀單于遣)
(子丨丨又霍光傳光為奉車都尉光禄大夫出則奉車丨丨左右出入禁闥二十餘年後漢書光武帝紀鄯善王車師王等十六國)
(皆遣子丨丨晉書禮志日將蝕天子素服避正殿侍臣皆著赤幘帶劍丨丨潘岳夏侯常侍誄丨丨帝闥出光厥家王融曲水詩序)
(侮食來王左言丨丨温子昇西河王謝太尉表建旟出郡未追楚趙之風捧壺丨丨徒踵金張之迹武平一妾薄命子夫前丨丨飛)
(燕復當時李中詩把梓呈才後神仙丨丨頻)間侍(見上)常侍(史記司馬相如傳相如以貲為即事孝景帝為武騎丨丨)
(非其好也漢書李廣傳廣為郎騎丨丨注師古曰官為即而常騎以侍天子故曰騎丨丨又龔舍傳楚王入朝聞舍高名聘舍為丨)
(丨不得已隨王歸國固辭願卒學後漢書百官志中丨丨千石本注曰宦者無員後增秩比二干石唐書李愬傳夜半入蔡曰李丨)
(丨傳語元濟驚曰何丨丨得至此急就篇前後丨丨諸將軍注在天子之前後即導從者則有丨丨之官及諸將軍也李華詠史詩)
(一忤中丨丨銜冤誰見知蘇軾孫莘老寄墨詩遥憐醉丨丨一笑開天容又詩誰憐寂寞高丨丨老去狂歌憶孟諸又和劉景文雪)
(詩那堪李丨丨入蔡夜銜枚)姬侍(北齊書上洛王思宗傳子元海縱酒肆情廣納丨丨唐書李元素傳元素妻王方慶之孫)
(前妻子皆不肖而元素溺丨丨王不見荅元素久疾益昏惑遂出之王訴諸朝詔免元素官又盧把傳郭子儀病把至屏丨丨曰把)
(貌陋心險左右見必笑使後得權吾族無𩔖矣宋史岳飛傳飛家無丨丨吳玠素服飛願與交驩飾名姝遺之飛曰主上宵旰豈大)
(將安樂時耶却不受)
增得侍(孟子丨丨同朝甚喜史記淮隂侯傳信曰若令成安君聽足下計若信者亦已為禽矣以不用足下故信丨丨耳)
衛侍(戰國策韓適有東孟之會韓王及相皆在焉持兵戟而丨丨者甚衆聶政直入階刺殺韓傀)長侍(史記刺客傳太)
(子丹乃請荆軻曰秦兵旦暮度易水則雖欲丨丨足下豈可得哉)餽侍(漢書淮南厲王傳上令丞相御史逮諸縣傳淮南王)
(不發封丨丨者皆棄市)來侍(漢書鄒陽傳陽至長安因客見王長君曰臣非為長君無使令於前故丨丨也愚戇竊不自料)
(願有謁也)内侍(漢書金日磾傳贊世名忠孝七世丨丨魏書高祖紀高麗國遣使朝貢詔聽蕃鎮曾經内侍者前後奔赴唐書)
(百官志丨丨省監二人少監二人梁武帝遣使廵省詔分遣丨丨周省四方觀政聽謠訪賢舉滯梁簡文帝與蕭臨川書八區丨丨)
(厭直御史之廬九棘外府且息官曹之務蕭子顯詩十五張丨丨十八賈登朝沈約安陸王碑蓋同王子洛濱之歲實惟辟疆丨丨)
(之年注留侯子張辟疆為侍中年十五也)虞侍(漢書王褒傳詔使褒等皆之太子宫丨丨太子朝夕誦讀竒文及所自造作)
近侍(漢書王嘉傳丨丨帷幄唐書百官志獻可替否拾遺𥙷闕為丨丨之最沈約安陸王碑爰自丨丨式贊權衡許善心詩夕)
(拜參丨丨朝恩濫弘奬李嶠自敘表擢處崇班超登丨丨杜甫詩我昔丨丨叨奉引出兵整肅不可當又丨丨即今難浪迹此身那)
(得更無家羅𨼆詩芍藥與君為丨丨芙蓉何處避芳塵)扶侍(後漢書劉平傳平弟仲為賊所殺平丨丨其毋奔走逃難仲遺)
(腹女始一歲平抱仲女而棄其子又江革傳遷五官中即將每朝會帝常使虎賁丨丨晉書孫晷傳富春車道既少動經山川父難)
(於風波每行乘籃輿晷躬自丨丨白居易詩莫嫌身病人丨丨猶勝無身可遣扶賈島送李戎丨丨往夀安詩關山多寇盜丨丨帶)
(弓刀)立侍(魏志典韋傳韋拜都尉太祖引置左右將親兵數百人常晝夜丨丨未嘗私寢唐書儀衛志親王鹵簿𧰼路一駕四)
(馬佐二人丨丨一人束晳餅賦擎器者䑛脣丨丨者乾咽)瞻侍(晉書禮志泰始二年詔曰思慕煩毒欲詣陵丨丨以盡哀憤主)
(者具行備)防侍(魏書高祖紀武衛之官丨丨以法)幼侍(魏書孝莊帝紀帝丨丨肅宗書於禁内及長風神秀慧姿貌甚)
(美)禁侍(魏書趙修傳修頗有膂力世宗踐祚仍充丨丨愛遇日隆)久侍(魏書楊津傳文明太后臨朝津曾丨丨左右忽)
(咳逆失聲遂吐血數升藏衣袖太后問其故具以實言遂以敬慎見知)隨侍(魏書侯剛傳剛加通直散騎常侍詔曰朕屬當)
(監國弗𫉬丨丨而左右服事唯藉忠勤剛於違和之中辛勤行餁追遠錄誠宜先推敘庾亮讓中書令表丨丨先臣遠庇有道)陪
侍(魏書楊昱傳肅宗在懷抱之中出入左右乳母而已不令宫僚聞知昱諫曰太子動止宜令翼從然自此以來輕爾出入進無)
(二傅輔導之美退闕羣寮丨丨之式非所謂示民軌儀著君臣之義顔延之赭白馬賦序少盡其力有惻上仁乃詔丨丨奉述中旨)
(梁簡文帝謝賚納袈裟啓臣卧疾累旬未堪行踐不𫉬即被新染丨丨寳坊塵緣穢體愧荷相集)趨侍(北齊書裴讓之傳帝)
(欲讓之為黃門侍即或言其體重不堪丨丨乃除清河太守薛竒童和李起居秋夜詩過庭聞禮日丨丨記言回常衮請入湯表臣)
(先患腰膝比成積疾自從丨丨漸覺痊除韓翊詩多年戴武弁丨丨明光殿)俠侍(陳書韋載傳弟翽字子羽永定元年遷驍)
(騎將軍驍騎之職舊領營兵兼統宿衛自梁代已來其任踰重出則羽儀清道入則與二衛通直臨軒則升殿丨丨翽素有名望每)
(大事恒令丨丨左右時人榮之號曰俠御將軍漢武故事七月七日王母至有二青鳥如烏丨丨王母旁又夾同唐書禮樂志致齋)
(之日乘輿出自西房即御座東向侍臣夾侍周必大詩台司夾侍書案黃)私侍(唐書高祖紀高祖留守太原領普陽宫監所善)
(客裴寂為副監世民隂與寂謀寂因𨕖普陽宫人丨丨高祖)充侍(唐書高宗紀永徽元年給五品以上解官丨丨者半祿加)
(賜帛)女侍(唐書禮樂志皇后春吉已享先蠶遂以親桑前享一日金吾奏請外命婦等應集壇所者聽夜行其應采桑者四人)
(各有丨丨者進筐鈎載之而行)坐侍(唐書禮樂志上元元年尊太公為武成王以歴代良將為十哲𧰼丨丨)媵侍(唐書)
(長孫皇后傳丨丨疾病輟所御飲藥資之下懷其仁韓愈盧夫人墓誌左右丨丨常蒙假與顔色人人莫不自在)專侍(唐書)
(肅宗后張氏傳妃既絶良娣得丨丨太子慧中而辯能迎意傅合)奉侍(唐書魏徵傳疏曰臣丨丨幃幄十餘年陛下許臣以)
(仁義之道守而不失儉約朴素終始弗渝德音在耳不敢忘也)雜侍(唐書張易之傳后每燕集則二張諸武丨丨摴博爭道為)
(笑樂)宦侍(唐書吕温傳李吉甫為丨丨所抑温承其間謀逐之會吉甫病夜召術士宿於第即捕士掠訊且奏吉甫隂事)妾
侍(唐書李珏傳性寡欲早喪妻不置丨丨)拱侍(宋史職官志入内内侍省與内侍省號為前後省而入内省尤為親近通)
(侍禁中役服䙝近者隸入内内侍省丨丨殿中備灑掃之職役使雜品者隸内侍省)通侍(見上宋史職官志元豐議改官制置)
(殿中監以易内侍省既而宰執進呈神宗曰祖宗為此名有深意豈可輕議政和二年始遂改焉以丨丨大夫易内客省使正侍大)
(夫易延福宫使中侍大夫易景福殿使)正侍(見上)中侍(見上趙師良勸講箴下臣執經敢告丨丨)烏侍(汲冡周書)
(渠州言鳳皇集於楓𣗳有丨列丨)直侍(列子於是放萬機舍宫寢去丨丨徹鐘懸減厨膳退而閑居大庭之館)聽侍
(荀子請問為人妻曰夫有禮則柔從丨丨夫無禮則恐懼而自竦也)共侍(西京雜記鄒陽酒賦曰倉風莫預方金未啓嗟同物)
(而異味歎殊才而丨丨)臻侍(虞荔鼎錄元鼎元年汾陽得寳鼎其文曰夀考天地百祥丨丨山伏其靈海伏其異)資侍
(淨住子錢帛是人所蓄聚而能棄散奴僮是人所丨丨而自給不使)臣侍(水經注林邑城内閣殿上柱高城丈餘椒房嬪媵無)
(别宫觀路寢永巷共在殿上臨踞東軒逕與下語子弟丨丨皆不得上)貂侍(水經注漢文帝十二年封少子武為梁王太后)
(之愛子景帝寵弟也是以警衛丨丨飾同天子)門侍(水經注由卷縣秦時長水縣也始皇時縣有童謠曰城門當有血城䧟沒)
(為湖有老嫗聞之憂懼旦往窺城門丨丨欲縛之嫗言其故嫗去後丨丨煞犬以血塗門嫗又往見血走去不敢顧忽有大水長欲)
(沒縣遂乃淪陷為谷矣因目長水城為谷水也)給侍(韓愈順宗實錄陽城孝友不忍與弟異處皆不娶丨丨終身黃庭堅詩四)
(旁無丨丨百納自纏裹柳貫題踴霧出波龍圖歌陽暉焰焰隂魄動左右丨丨皆魚蟲)環侍(冷齋夜話東坡倅錢塘日夢神)
(宗召入禁宫女丨丨一紅衣女捧紅靴一䨇命軾銘之蔡襄慈竹賦豈有懷於本根兮何千竿蓊然而丨丨)三侍(小學紺珠)
(唐侍講學士王起許康佐侍書學士柳公權謂之丨丨學士文宗召入便殿備顧問)供侍(神仙傳有年少與薊子訓隣居為太)
(學生諸貴人呼生謂之曰子欲窺富貴但召得子訓来使汝可不勞而得生許諾便歸事子訓灑掃丨丨左右數百日子訓知意謂)
(曰諸貴人欲見我我豈以一行之勞而使卿不𫉬榮位乎)接侍(神仙傳麻姑云丨丨以来已見東海三為桑田蘇舜卿詩新詩)
(如丨丨吟罷涕淋纓)奴侍(神仙傳沈建每遠行寄丨丨三五人驢一頭羊數十口各與藥一丸謂主人曰但累屋舍不須飲食)
(也)徑侍(屈原遠遊左雨師使丨丨兮右雷公以為衛)自侍(東方朔七諫路室女之方桑兮孔子過之以丨丨)日
侍(東方朔七諫西施媞媞而不得見兮□母勃屑而丨丨)徐侍(傳毅舞賦鄭女出進二八丨丨姣服極麗姁媮致態)肅
侍(張衡週天大𧰼賦從官丨丨謁者通賓郭璞南郊賦祝融穆清而丨丨兮陽侯澹以中停)僚侍(李尤正陽城門銘外臨丨)
(丨内逹帝宫)階侍(曹植鶡賦丨丨斯珥俯耀文墀成武官之首飾增庭燎之高輝)善侍(陳琳樂府丨丨新姑嫜時時念)
(我故夫子)竝侍(束晳玄居釋束晳閒居門人丨丨)翼侍(潘岳世祖武皇帝誄問誰丨丨博物君子)列侍(魏都賦藹)
(藹丨丨金蜩齊光權德輿和李給事詩分曹丨丨登文石促膝閑謠接羽觴韓愈詩戎服上趨承北極儒冠丨丨映東曹白居易詩)
(安期羡門輩丨丨如公卿梅堯臣詩丨丨金階若堵墻)交侍(蕭子良諫射雉啓堅甲利兵左右屯衛今馳騖外野丨丨疎闊)
嬪侍(梁武帝淨業賦序復斷房室不與丨丨同屋而處四十餘年矣)七侍(丘遲何府君誄金張之貴允兹丨丨有美一人)
(柔貂三珥)幸侍(江淹詩丨丨觀洛後豈慕廵河前)楚侍(劉孝威謝賚錦被啓色豔蒲桃采踰聯璧鄂君慙繡丨丨羞珠)
遊侍(梁簡文帝上大法頌表曹丕從征之賦劉坦丨丨之談劉孝綽四言詩慙非丨丨濫賦雌雄)極侍(王褒尉遲綱碑)
(銘任屬屯警官聯丨丨行部六條議班三吏)娛侍(李百藥贊道賦異洞簫之丨丨殊飛蓋之緣情朱子夫人徐氏墓誌姑性)
(嚴重事有不可其意終日不懌左右莫能近夫人獨從容丨丨所以開釋其意者萬方俟其語笑復常乃敢退)密侍(權德輿唐)
(使君盛山唱和集序談者謂翰飛丨丨潤色名命如取諸懷之易也李商𨼆詩丨丨榮方入司刑望愈尊)恩侍(韓愈進撰平蔡)
(州碑文表至於臣者自知最為淺陋顧貪丨丨趨以就事)親侍(白居易詩會陪鶴馭两三輩丨丨龍輿四五年)參侍(崔嘏)
(授裴諗司封郎中制擢居文囿丨丨瑶墀)夜侍(樊鑄明光殿粉壁賦蛾眉丨丨意瑶臺之已升玉顔曉臨若瑞雲之相逐)歸
侍(拓跋興宗請致仕侍親表尚參朝列心豈遑安特乞停官許從丨丨)閽侍(李商𨼆代上翰林蕭侍郎啟曾干丨丨𫉬拜堂)
(皇羅𨼆謝刑部蕭郎中啓姑息於輿臺之𩔖殷勤於丨丨之徒)歡侍(劉柔妻王氏懷思賦憶昔日之丨丨奉膝下而怡裕)貴
侍(張詠詩冐死雪忠臣讜言警丨丨)罷侍(王十朋會稽風俗賦唐元微之一代竒才丨丨玉皇謫居蓬萊)兼侍(朱子)
(荅陳丞相書熹昨冐凟威尊似聞鈞慈憐念未許遽就閒退感激何可具言伏惟老親行年七十旁無丨丨旦夕憂煩幾廢寢食)
子夏侍(禮記孔子閒居丨丨丨)顔淵侍(論語丨丨季路丨子曰盍各言爾志)曾子侍(孝經仲尼居丨丨丨)
冠䴊侍(史記佞幸傳索𨼆贊丨丨入丨傅粉承恩)以次侍(漢書文帝紀宗室將相王列侯以為其宜寡人寡人不敢)
(辭遂即天子位羣臣丨丨丨)日再侍(漢書丙吉傳元帝時長安士伍尊上書言吉養視皇孫常從臣尊丨丨丨卧庭上)
兩婢侍(晉書宣帝紀曹爽專擅朝政帝稱疾不與政事河南尹李勝將蒞荆州來候帝帝詐疾篤使丨丨丨持衣衣落指口)
(言渴婢進粥帝不持杯飲粥皆流出霑胸)莫敢侍(唐書高祖竇皇后傳元貞太后羸老有疾而性素嚴諸姒娣皆畏丨丨丨)
(后事之獨怡謹盡孝或淹月不釋衣履)執筆侍(唐書高尚傳安禄山喜睡尚嘗丨丨丨通宵不寢)弟子侍(韓非)
(子詹何坐丨丨丨有牛鳴于門外弟子曰是黑牛而白題詹何曰然是黑牛也而白在其角使人視之果黑牛而以布裹其角)草
木侍(張說聞雨詩閒居丨丨丨虛室鬼神憐)玉階侍(張九齡詩我本丨丨丨偶訪金仙道)
誼(宜寄切人所宜又善也)
韻藻增應誼(漢書五行志動静丨丨說以犯難民忘其死如此則金得其性矣)奸誼(漢書五行志大事丨丨必)
(有大咎)處誼(漢書五行志目以丨丨足以步目)絶誼(漢書五行志視遠曰丨其丨足高曰棄其德)禮誼(漢書)
(刑法志治其賦兵教之以丨丨之謂也又董仲舒傳聖王之治天下也少則習之學長則材諸位爵禄以養其德刑罰以威其惡故)
(民曉于丨丨而恥犯其上)仁誼(漢書食貨志至于戰國貴詐力而賤丨丨先富有而後禮讓又董仲舒傳仲尼之門五尺之童)
(羞稱五伯為其先詐力而後丨丨也典引斟酌道德之淵源肴覈丨丨之林藪)崇誼(漢書趙皇后傳趙昭儀傾亂聖朝親滅繼)
(嗣所犯誖逆而同産親屬皆在尊貴之位廹近幃幄羣下寒心非所以懲惡丨丨示四方也請事窮竟)不誼(漢書淮南王傳)
(上令薄昭予厲王書諫數之曰大王不求守長陵而求之真定先母後父丨丨)高誼(漢書董仲舒傳制曰子大夫明先聖之業)
(習俗化之變終始之序講聞丨丨之日久矣其明以諭朕劉長卿詩從宦聞苦節應物推丨丨蘇舜欽詩區區不憚遠飢渴奔丨丨)
論誼(漢書董仲舒傳陛下舉賢良方正之士丨丨考問將欲興仁義之休德明帝王之法制建太平之道也)行誼(漢書)
(董仲舒傳今世廢而不修亡以化民民以故棄丨丨而死財利是以犯法而罪多一歲之獄以萬千數宋史𨼆逸傳劉易忻州人韓)
(琦上其所著春秋授太學助教趙抃復薦其丨丨賜號退安處士韓愈爭臣論陽子本以布衣隠于蓬蒿之下主上嘉其丨丨擢在)
(此位)通誼(漢書董仲舒傳春秋大一統者天地之常經古今之丨丨也又丙吉傳鴻嘉元年制詔丞相御史故博陽侯吉以舊)
(恩有功而封今其祀絶朕甚憐之夫善善及子孫古今之丨丨也其封吉孫中郎將關内侯昌為博陽侯)大誼(漢書董仲舒傳)
(武王行丨丨平殘賊周公作禮樂以文之唐書宋慶禮傳慶禮為嶺南採訪使時崖振五州首領更相掠民苦于兵慶禮身到其境)
(諭首領丨丨皆釋仇相親州土以安又宋若昭傳尚宫宋若昭貝州清陽人父廷望生五女皆警慧善屬文德宗召入禁中試文章)
(并問經史丨丨帝咨美悉留宫中帝能詩每與侍臣賡和五人者皆預戴復古詩幽閨持丨丨千載著嘉名)設誼(漢書董仲)
(舒傳聖人法天而立道亦溥愛而亡私布德施仁以厚之丨丨立禮以導之又眭孟傳贊假經丨丨依托𧰼𩔖或不免乎億則屢中)
樂誼(漢書董仲舒傳臣聞堯受命以天下為憂衆聖輔德賢能佐職教化大行天下和洽萬民皆安仁丨丨各得其宜)正
誼(漢書董仲舒傳夫仁人者丨其丨不謀其利明其道不計其功)歸誼(漢書董仲舒傳今陛下至德昭然施于方外夜即康)
(居殊方萬里說德丨丨此太平之致也)秉誼(漢書霍光傳宿衛忠正宣德明恩守節丨丨以安宗廟周必大跋劉器之帖連)
(州守臣上尚書按諫議大夫劉安世丨丨据正國之寳臣)疑誼(漢書嚴彭祖傳彭祖與顔安樂俱事眭孟孟弟子百餘人唯彭)
(祖安樂為明質問丨丨各持所見)力誼(漢書外戚傳成帝省減椒房掖庭用度后上疏上報曰皇后其刻心秉德毋違先后)
(之制度丨丨勉行稱順婦道)古誼(魏書禮志清和王懌議去聖久遠經禮殘缺諸儒注記典制無因雖稽考異聞引證丨丨)
(然用捨從世通塞有時折衷取正固難詳矣唐書禮樂志高宗即位景雲見河水清張文收采丨丨為景雲河清歌又李德裕傳帝)
(數出畋游夜乃還德裕上言人君動法于日故出而視朝入而燕息傳曰君就房有常節惟深察丨丨毋繼以夜)教誼(唐書)
(王琳傳方慶嘗以令朞及大功喪未葬不聽朝賀未除弗豫享宴比羣臣不遵用頽紊丨丨不可長有詔申責内外畏之)忠誼
(唐書郭子儀傳吐蕃回紇等三十萬掠涇邠入醴泉奉天子儀以數十騎出免胄見其大酋曰諸君同艱難久矣何忽亡丨丨而至)
(是耶回紇捨兵下馬拜曰果吾父也又房琯傳琯以丨丨自奮片言悟主而取宰相王覿十八學士圖記暨我國家則有出入軍旅)
(涉歴危難者不憚兵威𣗳立丨丨者戴復古詩一襟丨丨氣數首北征詩)節誼(唐書張建封傳建封還鎮德宗使左右以所持)
(鞭賜之曰卿丨丨歲寒弗渝故用此為况建封又賦詩以自警勵)經誼(唐書裴延齡等傳贊延齡引丨丨惑其主以不忠為)
(忠范成大詩丨丨金華省文采石渠閣柳貫尊經堂詩千人萬人心揭揭皆丨丨)深誼(唐書韋顗傳所著易經解推演終始)
(有丨丨)武誼(宋史朝會樂章王猷敷八表丨丨肅三邊揚雄羽獵賦丨丨動於南鄰)引誼(宋史忠義傳張克戩知汾)
(州金兵逼城朝廷命都統制張思正來援思正誅求無藝民不堪命克戩丨丨開曉皆自奮)著誼(水經注長安西出南頭第)
(三門本名西城門王莽更名章義門丨丨亭)祖誼(非有先生論本仁丨丨褒有德禄賢能)斷誼(典引緣事丨丨動有)
(規矩幽通賦所貴聖人至論兮順天性而丨丨)取誼(幽通賦舍生丨丨亦道用兮)執誼(東京賦丨丨顧主夫懷貞節注)
(夫猶人人也又唐書順宗紀貞元二十一年吏部侍郎韋丨丨為尚書左丞同中書門下平章事)守誼(張衡賦願竭力以丨)
(丨兮雖貧窮而不改)美誼(蔡邕辭郡辟讓申屠蟠書申屠蟠禀氣元妙性敏心通喪親盡禮幾于毁滅至行丨丨人所鮮能)
造誼(荀說經籍論及至末俗異端並生諸子丨丨以亂大倫於是微言絶羣議繆焉)結誼(江淹傷友人賦余丨丨兮梁門)
(復從官兮朱藩何人遥而困阻而天道之匪存)明誼(郭子儀兵馬副元帥制上略宏才惇信丨丨)文誼(唐無名氏贈司)
(空李揆謚議至于平章大政在帝左右必以丨丨藩身奉法遵職)擇誼(韓愈送齊皥序上之人行志丨丨坦乎其無憂于下)
(也)信誼(劉禹錫令狐楚家廟碑愷悌以肥家丨丨以急人德充齒耋獨享天爵故休祐集于身後徽章流乎佳城)風誼
(曾鞏詩能臨緩急敦丨丨魏了翁跋蘇文定公帖此祭文書疏凡八紙距今一百三十有四年一時丨丨尤可想慕)名誼(陳師)
(道送李奉議詩交驩艱難際凛然見丨丨)聞誼(張耒求志賦末余從于東安兮依哲人而丨丨)道誼(戴復古詩丨丨無窮)
(達文章有是非)襟誼(戴復古詩書家幸有嚴華谷丨丨猶能眷眷予)急誼(戴復古詩丨丨真如渴能詩不肯吟)懷誼
(虞集吏部員外郎鄭君墓碣銘維鄭有良吏維遼是自銜德丨丨不敢敘其紀爰著因始俾永詒孫子)失誼(虞集御史中丞)
(楊公神道碑誅告者失刑違諫者丨丨)賈誼(史記丨丨傳丨生名丨雒陽人也年十八通諸子百家之書文帝召以為博士)
(漢書丨丨傳贊劉向稱丨丨言三代與秦治亂之意其論甚美通逹國體雖古之伊管未能遠過也嵇康卜疑集丨丨一當于明主)
(絳灌作色而揚聲沈約謝靈運論屈平宋玉導清源于前丨丨相如振芳塵于後韋嗣立詩洛陽推丨丨江夏貴黃瓊韓愈詩静思)
(屈原沈遠憶丨丨貶李商𨼆詩空聞遷丨丨不待相孫弘)种誼(宋史丨丨傳丨丨字夀翁倜儻有氣節喜讀書莅軍整嚴令一)
(下死不敢避遇敵度不勝不出故每戰不敗)徐誼(宋史丨丨傳丨丨字子直一字宏父温州人乾道八年進士累官太常丞)
(孝宗臨御久事皆上决執政惟奉旨而行羣下多懼恐顧望誼諫曰若是則人主日聖人臣日愚陛下誰與共功名乎)張誼
(宋史丨去華傳去華父丨好學不事産業長興中和凝掌貢舉誼舉進士他日薦于宰相桑維翰曰凝門生中有丨丨者性介直頗)
(涉詞藝可備諫職)章誼(宋史丨丨傳丨丨字宜叟建州浦城人立朝論奏疏無慮數十百篇皆經國濟時之策)任誼
(畫繼丨丨經歴江水佳處則䑛筆吮墨輒成圖軸髣髴濃淡清潤可喜)
強而誼(賈至授張鎬諫議大夫制或直而温可以居諫諍之任或丨丨丨可以在準繩之職)交朋誼(樓鑰詩臨别提)
(斯語少盡丨丨丨)古人誼(歐陽元功詩憧憧青雲友誰知丨丨丨)
帥(所纇切將丨也通作率又質韻)
韻藻連帥(禮記十國以為連丨有丨漢書王莽傳莽以周官王制之文置卒正丨丨大尹後漢書耿弇傳弇父况以明經)
(為即後為朔調丨丨又李憲傳江賊王州公等起衆十餘萬攻掠郡縣莽以憲為偏將軍廬江丨丨擊破州公陳陶贈周太史詩剗)
(釋自宸衷平戌在丨丨)元帥(左傳晉作三軍謀丨丨趙衰曰郤縠可國語公問丨丨於趙衰對曰郤縠可行年五十矣守學)
(彌篤歸田詩話王尚書守平凉文忠作漁家傲詞送之末云戰勝歸來飛捷奏傾賀酒玉階遥獻南山夀謂王曰此真丨丨之事也)
(傅休奕鼓吹曲丨丨統方夏出車撫凉秦杜甫送從弟亞詩帝曰大布衣藉卿佐丨丨)渠帥(公羊尹氏召伯毛伯以王子朝)
(奔楚傳注立王子朝獨舉尹氏并舉召伯毛伯者明當先誅丨丨後治其黨疏當先誅丨丨後治其黨者漢之賊首皆謂之丨丨史)
(記建元以來侯者年表日逐王將衆來降鄭吉將吏卒數百人往迎之衆頗有欲還者因斬殺其丨丨遂與俱入漢漢書司馬相如)
(傳用軍興法誅其丨丨後漢書光武帝紀光武擊銅馬於鄡追至館陶大破之受降未盡而高湖重連與銅馬合光武復與大戰於)
(蒲陽悉破降之封其丨丨為列侯蔣防霍小玉傳長安有媒鮑十一娘者豪家戚里無不經過追風挾策推為丨丨)奪帥(論語)
(三軍可丨丨也)師帥(漢書董仲舒傳今之郡守縣令民之丨丨所使承流而宣化也又循吏傳黃覇為條教置父老丨丨伍長)
(班行之於民間勸以為善防姦之意)兵帥(晉書謝奕傳奕與桓温善温辟為安西司馬常逼温飲温走入南康主門避之奕遂)
(擕酒就廳事引温一丨丨共飲曰失一老兵得一老兵亦何所恨温不之責)籤帥(南史齊宜都王鑑傳永明十一年為南豫)
(州刺史都督二州軍事雖未經庶務而雅得人心舉動每為丨丨所制立意多不得行梁書江革傳革徙仁威廬陵王長史時少王)
(行事多傾意于丨丨革以正直自居不與丨丨等同坐)雄帥(北史萬安國傳安國代人也世為丨丨黎逢𧰼魏賦將欲朝百)
(蠻之丨丨集九命之簪笏顧雲唐風集序破豔冶之堅陣擒雕巧之丨丨)騎帥(唐書李孝恭傳始隋亡盜賊徧天下皆太宗身)
(自討定謀臣丨丨並隸麾下無特將專勲者惟孝恭獨有方面功以自見)
氣之帥(孟子夫志丨丨丨也)
增將帥(詩豈敢定居一月三捷箋丨丨之志往至所征之地不敢止而居處自安也禮記天子方命丨丨𨕖士厲兵又天子)
(乃命丨丨講武習射御角力又君子聽鼔鼙之聲則思丨丨之臣漢書公孫弘傳贊丨丨則衛青霍去病又趙充國傳充國沈勇有)
(大略少好丨丨之節而學兵法通知四夷事又循吏傳國家不虞邊境有事左右之臣皆丨丨也孔叢子丨丨尚左士卒尚右新序)
(孫卿曰丨丨者末事也)無帥(周禮閽人凡内人公器賓客丨丨則幾其出入注幾謂丨將丨引之者則苛其出入左傳荀罃)
(士魴卒新軍丨丨晉侯難其人使其什吏率其卒乘官屬以從于下軍禮也)主帥(春秋桓公二年九月入把注不稱丨丨微)
(者也唐書儀衛志前黃麾仗左右領軍衛折衝都尉各一人領丨丨各十人孔平仲詩兵防最寡少丨丨失銓擇)羣帥(左傳)
(無極謂令尹曰吳可以得志子惡取賂焉而還又誤丨丨使退其師庾信哀江南賦荒谷縊於莫敖冶父囚于丨丨韓愈謝許受韓)
(弘物狀上贊聖功臣子之職下霑丨丨文字所宜柳宗元平淮雅訓于丨丨拳勇來格)二帥(左傳鄭太子忽帥師救齊大敗)
(戎師𫉬其丨丨大良少良甲首三百以獻于齊又齊師宋師敗吳師于鴻口𫉬其丨丨公子苦雄偃州員注丨丨吳大夫國語昔莊)
(王方弱公子儀為師王子燮為傳使師崇子孔帥師以伐舒燮及儀父施丨丨而分其室)三帥(左傳文嬴請丨丨又晉使齊人)
(歸我汶陽之田公會晉師于上鄍賜丨丨先路三命之服司馬司空輿帥侯正亞旅皆受一命之服國語秦師還晉人敗諸殽𫉬其)
(丨丨丙術視潘岳西征賦&KR1303;丨丨以濟河)輿帥(見上)秦帥(左傳殽之役晉人既歸丨丨)代帥(左傳晉師歸范文子)
(後入武子曰無為吾望爾也乎對曰師有功國人喜以逆之先入必屬耳目焉是丨丨受名也故不敢)軍帥(左傳晉彘子曰)
(命為丨丨而卒以非夫唯羣子能)從帥(左傳魏莊子曰夫子命丨丨欒伯吾帥也吾將從之丨丨所以待夫子也)有帥
(左傳晉師救鄭知莊子曰周易有之在師之臨不行之謂臨丨丨而不從臨孰甚焉)晉帥(左傳秦桓公既與晉厲公為令狐之)
(盟而又召狄與楚欲道以伐晉諸侯是以睦于晉孟獻子曰丨丨乘和師必有大功)卜帥(左傳巴人伐楚圍鄾初右司馬子國)
(之卜也觀瞻曰如志故命之及巴師至將丨丨王曰寧如志何卜焉)五帥(左傳楚師還自徐吳人敗諸豫章𫉬其丨丨漢書王)
(莽傳每一將各置左右前後中帥凡丨丨)授帥(左傳晉魏舒韓不信如京師尋盟且令城成周以令役于諸侯屬役賦丈書以)
(丨丨注屬役謂屬聚下役也賦丈謂課付尺丈帥諸侯之大夫)問帥(左傳楚既寧將取陳麥楚子丨丨於太師子榖與葉公諸)
(梁)卒帥(國語管子曰十邑為卒卒有丨丨)鄉帥(國語管子曰十卒為鄉鄉有丨丨)縣帥(國語管子曰三鄉為)
(縣縣有丨丨)一帥(國語管子曰五鄉丨丨故萬人為一軍五鄉之帥帥之)官帥(國語吳王戒令秣馬食士行頭皆丨)
(丨&KR1497;鐸拱稽吳都賦命丨丨而擁鐸將校獵乎具區)隊帥(史記申屠嘉傳從高帝擊項籍遷為丨丨)首帥(漢書趙充國傳)
(先零羌陽玉羌之丨丨名王將騎四千及煎鞏騎五千阻石山木候便為寇)置帥(漢書王莽傳六卿丨丨各一人韓愈送鄭)
(尚書序嶺之南其州七十其二十二隸嶺南節度使其四十餘分四府府各丨丨)别帥(後漢書光武帝紀赤眉丨丨與大肜)
(青犢十餘萬衆在射犬光武進擊大破之)豪帥(後漢書馬援傳羌在山上援軍據便地奪其水草不與戰羌遂窘困丨丨數十)
(萬戸亡出塞諸種萬餘人悉降于是隴右清静陳琳檄吳將校王侯丨丨奔走前驅)大帥(後漢書宋均傳武陵蠻反圍武衛將)
(軍劉尚詔使均乘傳救之會伏波將軍馬援至詔因令均監軍及馬援卒于師均與諸將議曰今道遠士病不可以戰欲權承制降)
(之何如諸將莫敢應均矯制調伏波司馬吕种守沅陵長命种奉詔書入虜營告以恩信因勒兵隨其後蠻夷震怖即共斬其丨丨)
(而降王庭珪詩湖東丨丨天下賢詞源如海筆如椽)立帥(後漢書梁統傳統與竇融及諸郡守起兵保境謀共丨丨咸共推統)
(統固辭)魁帥(晉書江逌傳為太末令縣界深山中有亡命數百家恃險為阻前後守宰莫能平逌到官召其丨丨厚加撫接)
(諭以禍福旬月之間襁負而至)俚帥(梁書蘭欽傳欽經廣州因破丨丨陳文徹兄弟並擒之至衡州進號平南將軍)部帥
(北史萬安國傳有稽根者世為紇奚丨丨皇始初率部歸魏尚昭成女)廉帥(隋書禮儀志丨丨整陣禁防平巾幘白布袴褶)
諸帥(唐書禮樂志講武之日吹大角三通中軍將各以鞞令鼔二軍俱擊鼔三鼔冇司偃旗步士皆跪丨丨果毅以上各集于)
(其中軍)旅帥(唐書百官志兵曹參軍事各一人校尉各五人每校尉有丨丨二人每丨丨各有隊正二十人副隊正二十人)
(又儀衛志鈒戟隊分左右三行將軍各一人檢校丨丨二人)閤帥(唐書儀衛志皇太子妃鹵簿清道次丨丨二人領内給使)
(十八人夾車)節帥(唐書劉晏傳李靈耀反河南丨丨或不奉法擅征賦州縣益削晏常以羡𥙷乏人不加調而所入自如)
方帥(唐書崔彦曾傳彦曾為徐州觀察使龐勛陷宿州彦曾料丁男乘城或勸率衆奔兖州彦曾曰我丨丨也奉命守此惟有)
(死耳)濫帥(法言田祈連之丨丨注祈連將軍田廣名為宣帝擊匃奴不利)總帥(歸田詩話范文正公守延安作漁家傲詞)
(句語雖工而意殊衰颯以丨丨而所言若此宜乎士氣之不振也)萬帥(揚雄羽獵賦方馳千駟狡騎丨丨)長帥(陸機)
(五等諸侯論丨丨連屬咸述其職權德輿送許員外出守郢州序漢南丨丨風行列郡郡守清静公廉遵詔條而已)命帥(潘岳)
(西征賦掩細柳而撫劍快孝文之丨丨)偏帥(元結詩忽然向三嶺境外為丨丨)蠻帥(韓雄詩巴人迎道路丨丨引旌)
(旗)謀帥(陸贄普王荆襄江西等道兵馬都元帥制君人立極所務於勝殘乘律成師實先于丨丨韓愈詩為文無出相如右)
(丨丨難居郤縠先)𨕖帥(韓愈送鄭尚書序帥得其人則一邊盡治外國之貨日至珠香𧰼犀玳瑁奇物溢于中國故丨丨常)
(重于他鎮僧無可詩丨丨如公議湏知少比肩)戎帥(韓愈楊燕竒碑文其父為之請于丨丨遂率諸將校之子弟各一人間道)
(趨邊唐授張弘靖太原節度使制操節制丨丨之權兼澄清列郡之任)良帥(元稹詩常山攻小寇淮右擇丨丨)肆帥
(李庾西都賦中署丨丨夕烟朝昏)蕃帥(張仲素漲昆明池賦故人遥集曾分劫火之灰丨丨來朝暗識滇河之𧰼)為帥
(周曇詩吕母銜冤窮老婦亦能丨丨復私讐)出帥(蔡襄賀文樞使啓忠言嘉謀盡上前之啟沃入輔丨丨繫天下之安危)
建帥(蔡襄賀李太尉啓元戎十乘已宣丨丨之威泰階六符即正熒煌之座)作帥(蔡襄回孫侍郎啓維周之翰申伯偃)
(藩自陜以西召公丨丨)儒帥(梅堯臣詩從来丨丨空賣舌未到已愁苑葉黃)獨帥(孫覿詩元龍百尺樓丨丨誰與論)
三十帥(左傳齊人以莊公說賂晉侯以宗器樂器自六正五吏丨丨丨三軍之大夫百官之正長師旅及處守者皆有賂)
四軍帥(國語晉既克楚于鄢使郤至告慶于周召桓公告單㐮公曰晉得其政丨丨之丨旅力方剛卒伍治整諸侯與之是)
(有五勝也)白波帥(後漢書獻帝紀楊奉董承引丨丨丨胡才李樂韓暹及匃奴左賢王去卑率奉迎與李傕等戰大破之)
博奕帥(抱朴子行為會飲之魁坐為丨丨之丨)能為帥(避暑錄話滕逹道為范文正公門客文正竒其才謂他日)
(必丨丨丨乃以將略授之)
春秋責帥(諸葛亮街亭自貶疏臣明不知人料事多闇丨丨丨丨臣職是當請自貶三等以督厥咎)
厠(初吏切溷也雜也間也欠也乂居高臨垂邊曰丨)
韻藻如厠(左傳晉侯欲麥使甸人獻麥將食張丨丨陷而卒史記項羽紀沛公起丨丨因招樊噲出沛公已出項王使都)
(尉陳平召沛公又陳餘傳陳餘起丨丨張耳乃佩其印收其麾下後漢書楊彪傳建安元年大會公卿曹操上殿見彪色不悅託疾)
(丨丨因出還營晉書王敦傳石崇以奢豪矜物厠上嘗有十餘婢侍列皆有容色置甲煎粉沉香汁有丨丨者皆易新衣而出客多)
(羞脱衣而敦脱故著新意色無怍世語劉備屯樊城劉表曾宴備欲因會取之備覺偽丨丨潛遁出乃騎的盧而走世說孟嘉九日)
(宴龍山俄風至吹嘉落帽嘉不之覺宣武使左右勿言以觀其舉止嘉良久丨丨宣武令取還之)塗厠(戰國策豫讓遁逃山)
(中曰吾其報智氏之讐矣乃變姓名為刑人入宫丨丨欲以刺襄子襄子如厠心動執問塗者則豫譲也左右欲殺之襄子曰彼義)
(士也吾謹避之耳)置厠(史記范睢傳魏齊使舍人笞擊雎折脇摺齒雎佯死即卷以簀丨丨中漢書張敖傳上從東垣過貫)
(高等乃壁人柏人要之丨丨上過欲宿心動問曰縣名為何曰柏人柏人者廹于人不宿去)踞厠(史記汲黯傳大將軍青侍)
(中上丨丨而視之丞相弘燕見上或時不冠至如黯見不冠不見也注厠牀邊厠也非厠溷之厠宋史崔公度傳公度諂附安石晝)
(夜造請雖丨丨見之不屑也嘗從後執其帶尾安石反顧公度笑曰相公帶有垢敬以袍拭去之耳)在厠(漢書酷吏傳郅都景)
(帝時為中郎將嘗從入上林賈姬丨丨野彘入厠上目都都不行晉書郭璞傳璞與桓彛友善璞曰卿但不可厠上相尋主客有殃)
(彛醉詣璞逢丨丨掩觀之見璞裸身披髮銜刀設醊璞撫心曰非但禍吾彛亦不免矣)入厠(見上)上厠(歸田錄錢思公)
(丨丨閱小詞)走厠(歸田錄宋公垂丨丨必挾書遠近聞其諷誦)
吏舍厠(史記李斯傳李斯年少時為郡小吏見丨丨丨中鼠食不潔近人犬每驚恐之斯入倉觀倉中鼠食積粟居大廡之)
(下不見人犬之憂乃歎曰人之賢不肖譬如鼠矣在所自處耳)
增湼厠(儀禮既夕甸人築坅坎隸人丨丨注湼厠塞厠也為人復往䙝之又亦鬼神不用)塞厠(見上)廹厠(左傳)
(孔伯姬杖戈而先太子與五人介輿豭從之丨孔悝于丨強盟之遂劫以登臺)天厠(史記天官書觜觹南有四星曰丨丨厠下)
(一星曰天矢隋書天文志丨丨四星在屏東溷也主觀天下疾病宋史天文志天溷七星在外屏南主丨丨飬豬之所香案牘淮南)
(王安見太清仙伯以坐起不恭謫守丨丨)夾厠(史記律書夾鍾者言隂陽相丨丨也)臨厠(史記張釋之傳釋之從行至霸)
(陵居北丨丨是時慎夫人從上指示慎夫人新豐道曰此走邯鄲道也漢書劉向傳孝文皇帝居霸陵北丨丨意悽愴悲懷注霸陵)
(山北頭厠近霸水帝登其上以遠望也)之厠(史記倉公傳濟北王召臣意診脈諸女子侍者至女子豎豎無病臣意告永巷長)
(曰豎傷脾不可勞法當春嘔血死至春豎奉劔從王丨丨王去豎後王令人召之即仆于厠嘔血死魏志彭城夫人夜丨丨蠆螫其)
(手呻呼無賴佗即温湯近熱漬手其中卒可得寐但旁人數為易湯湯令煖之其旦即愈)奏厠(漢書金日磾傳何羅從外入日)
(磾丨丨心動立入坐内戸下注奏向也宋史宦者傳欽宗立梁師成以舊恩留京師太學生陳東布衣張炳力疏其罪師成寢食不)
(離帝所雖丨丨亦侍於外桯史番禺有海獠居無溲匽有樓高百餘尺下瞰通流謁者登之以中金為版施機蔽其下丨丨鑑然有)
(聲)墜厠(魏志夏侯淵傳注鎮北將軍劉静卒朝廷以許允代静允善相印將拜以印不善使更刻之如此者三允曰印雖始)
(成而已被辱問送印者果懷之而丨於丨)都厠(魏志司馬芝傳芝遷大理正有盜官練置丨丨上者吏疑女工收以付獄芝曰)
(刑罪之失失在苛暴今宥所疑以隆易從之義不亦可乎神仙傳漢淮南王劉安白日昇天遇諸仙伯坐起不恭語聲高亮或誤稱)
(寡人仙伯奏安不敬應斥遣去八公為之謝過乃見赦謫守丨丨三年後為散仙人王安石詩身與仙人守丨丨可能雞犬得長生)
墮厠(晉書王戎傳河間王顒遣使就說成都王穎將誅齊王冏檄書至冏謂戎曰卿其善為我籌之戎曰若以王就第不失故)
(爵冋謀臣葛旟怒曰漢魏以來王公就第寧有得保妻子乎議者可斬于是百官震悚戎偽藥發丨丨得不及禍)他厠(晉書)
(劉寔傳嘗詣石崇家如厠見有絳蚊帳裀褥甚麗兩婢持香囊寔便退笑謂崇曰誤入卿内崇曰是厠耳寔曰貧士未嘗得此乃更)
(如丨丨)是厠(見上又潘尼釋奠頌猥躡風雲鸞龍丨丨)輕厠(宋書王微傳江湛舉微為吏部郎何偃亦豫其議慮為微)
(所咎與書自陳微報之曰二三諸賢因復架累致之高塵詠之清壑瓦礫有資不敢丨丨金銀也)忝厠(宋書裴松之傳元嘉)
(三年分遣大使廵行天下松之使湘州反使奏曰臣謬蒙銓任丨丨顯列猥以短乏思純八表)匽厠(唐書百官志右校署令二)
(人丞三人掌版築塗泥丹堊丨丨之事有所須則審其多少而市之)井厠(唐書五行志延和元年六月河南偃師縣李材村有)
(震電入民家地震裂闊文餘長十五里深不可測所裂處丨丨相通荆楚歲時記正月未日夜蘆苣火照丨丨中則百鬼走)投
厠(五代史死事傳姚洪本梁之小校也自董璋為梁將洪嘗事璋後事唐為指揮使長興中遣洪將千人戌閬州董璋反遣人以)
(書招洪洪得璋書輒丨丨中)雜厠(關尹子聖人鄙丨丨别分居所以為人不以此為己揚子隂陽丨丨有男有女急就篇分)
(别部居不丨丨論衡古有無義之人今有建節之士善惡丨丨何世無有又世人不悟是非不定紫朱丨丨瓦玉襍糅西京雜記高)
(帝斬白蛇劔劔上有七采珠九華玉以為飾丨丨五色琉璃為劔匣釋名輜厠也所載衣服丨丨其中也參同契補遺崔嵬而丨丨)
(兮交積相支拄太真外傳有一屏風乃虹霓為名彫刻前代美人之形可長三寸其間服玩之器衣服皆用衆寳丨丨而成)同
厠(孔叢子吳越之俗男女無别丨丨而浴民輕相犯故其刑重而不勝由無禮也)屏厠(莊子適其匽注丨丨也急就篇丨丨)
(清溷糞土壤注丨僻宴之名也丨之言側也亦謂僻側也法苑珠林婆沙論餓鬼有二住處第二邊住者有二種一有威德二無威)
(德彼無威德者或依不淨糞土而住或依草木塚墓而止或依丨丨故塸而居皆無舍宅)陷厠(易林腫脛病腹丨丨汚辱)陪
厠(論衡尊鼎不在丨丨之側匏瓜不在堂殿之上顔延之詩丨丨㢠廻天顧朝讌流聖情韋應物荅令狐侍郎詩朝宴方丨丨山川)
(又乖違韓維詩京都多賢豪出入許丨丨)溷厠(急就篇依溷汙染貪者辱顔師古注此戒守宰以下也依近也溷厠也言近丨)
(丨者則被汙染貪賄賂者必致戮辱以財物比于糞穢為害染人也荆楚歲時記俗云丨丨之間必須静然後紫姑至雲林遺事元)
(鎮丨丨以高樓為之下設木格中實鵝毛王褒九懷無正兮丨丨懷德兮何覩)錯厠(西京雜記茂陵文固陽本琅邪人善馴野)
(雉為媒用以射雉每以三春之月為茅障以自翳用觟矢以射之日連百數茂陵輕薄者化之皆以雜寳丨丨以青州蘆葦為弩矢)
(輕騎妖服追隨于道路以為歡娛也)相厠(述異記廬陵有木客鳥大如鵲千百為羣不與衆鳥丨丨俗云是古之木客化作謝)
(觀東郊迎春賦東嚮西嚮勾芒歲星而對列左之右之三辰七宿以丨丨)迎厠(異苑上元夕作紫姑神形丨於丨云子胥不在)
(曹姑已行小姑可出)牏厠(石林詩話古今人用事有趁筆快意而誤者雖名軰有所不免蘇子瞻石建方欲洗丨丨姜龐不解)
(歎蛜蝛據漢書丨丨本厠牏蓋中衣也二字義不應顛倒用)焚厠(孫升談圃老人有竒術西駙馬店火先一日往店後孫染)
(家懷中出一木略如魚狀曰此行雨龍也我於玉皇大帝處借来取水一椀以木魚盡洒屋壁懷之而去是夜火孫氏完惟丨一丨)
(乃木洒水不至處也)裛厠(嵇康琴賦鎪會丨丨朗密調均注丨丨裛纏其填厠之處也)間厠(曹冏六代論宗室子弟曾)
(無一人丨丨其間與相維持謝朓詩丨丨秋菡蓞陸倕天光寺碑銘縱横雜𣗳丨丨衆芳柳宗元永州新堂記外之連山高原林麓)
(之崖丨丨隱顯邇延野綠遠混天碧元稹白氏長慶集序至于盜竊名姓苟求自售雜亂丨丨無可柰何)猥厠(潘岳秋興賦序)
(攝官承乏丨丨朝列)位厠(劉琨勸進表臣等荷寵三世丨丨鼎司)得厠(謝朓詠&KR1484;鶒詩丨丨鴻鸞影晞光弄羽翏歐陽)
(修詩甎瓦賤微物丨丨筆墨間)早厠(梁昭明太子詩丨丨竹林歡)趙厠(江淹别賦韓國丨丨吳宫燕市割慈忍愛離邦)
(去里)難厠(陳政贈竇蔡二記室入蜀詩沈鬱材丨丨青山翻易阻)排厠(柳宗元起廢荅老者育德少者馳聲丱角羈貫)
(丨丨鱗征)軒厠(柳宗元李赤傳赤如厠久其友從之見赤丨丨抱甕詭笑而側視勢且下入乃倒曳得之大怒曰吾已升堂面)
(吾妻吾妻之容世固無有堂宇之飾宏大富麗椒蘭之氣油然而起頋視汝之世猶溷厠也而吾妻之居與帝居鈞天清都無以異)
(若何苦余至此哉然後其友知赤之所遭乃厠鬼也聚僕謀曰亟去是厠遂行)繆厠(孟郊詩顧余寂寞者丨丨芳菲筵)塵
厠(符載陪劉尚書宴集北池序自顧薄劣丨丨下介又灞陵公杜佑寫真讚序載山林野賤之士猥辱眄睞丨丨下界恭睹盛德)
(敢無詞乎)𫉬厠(范仲淹謝授知邠州表偶緣英主之知丨丨邇臣之列)爰厠(范仲淹杭州謝上表入奉聖謨丨丨大臣)
(之列)閒厠(蘇舜欽詩之子苟丨丨斯民乃饕餮)濫厠(黃伯思跋祕閣第三弓法帖後此卷偽帖過半自庾翼後一帖等十)
(七家皆一手書而韻俗筆弱丨丨諸名蹟間)層厠(葛澧錢塘賦西陵報國崇因廣化開闔扉楹丨丨碧瓦)顯厠(姚燧)
(國子司業滕君墓碣銘元貞之元拜監察御史上疏曰君失其道責見於天其咎在内庭竊干外政小人丨丨君子名實混淆刑賞)
(僭差宜兢兢祇畏側身修行)圊厠(湼槃經須逹長者七日之内成立大房足三百口禪坊淨處六十三所冬室夏堂各各别)
(異厨坊浴堂洗脚之處大小丨丨無不備足法苑珠林昔有母子三人常作三事一作大船置于河中以渡百姓二於都市造立好)
(井以供萬民三於四門各作丨丨給人便利)
出諸厠(左傳小臣有晨夢負公以登天及日中負晉侯丨丨丨)逃于厠(晉書諸葛恢傳恢祖誕魏司空為文帝所)
(誅父靚奔吳吳平逃竄不出武帝與靚有舊靚姊又為瑯琊王妃帝知靚在姊間因就見焉靚丨丨丨帝乂逼見之靚流涕曰不能)
(漆身皮面復覩聖顔)金薄厠(沈約少年新婚詩羅襦丨丨丨雲鬢花釵舉)
寄(居義切丨附說文託也)
韻藻請寄(史記酷吏傳郅都公廉不發私書問遺無所受丨丨無所聽漢書鮑宣傳丨丨為姦羣小日進注丨丨謂以事)
(私相託也)重寄(史記龜策傳盛德不報丨丨不歸魏書羊道穆傳道穆進說于元匡曰明公荷國丨丨宜使天下知法匡深然)
(之六帖旌旗丨丨河路要衝韋嗣立詩短才叨丨丨尸禄媿妨賢李白詩賢人當丨丨天子借高名張籍送令狐尚書詩朝廷丨丨)
(在關東共說從前𨕖上公)如寄(齊書劉善明傳善明少與崔祖思友善祖思出為青冀二州善明遺書曰足下方擁旄北服吾)
(剖竹南甸相去千里間以江山人生丨丨來會何時魏文帝樂府人生丨丨多憂何為韋應物詩事往世丨丨感深迹所經蘇軾詩)
(偶還仗内身丨丨尚憶江南酒可賒)興寄(本事詩李白嘗言丨丨深微五言不如四言七言又其靡也況使束于聲調俳優哉)
(黃庭堅白山茶賦序姨母文城君作白山茶賦丨丨高遠蓋以自況𩔖楚人之橘頌陳傅良詩登山亦幾人丨丨隨所逢)浮寄
(劉歆遂初賦抱竒内光自得真兮寵幸丨丨竒無常兮張華詩人生若丨丨年時忽蹉跎唐賑恤百姓德音有折戸以張虚數或分)
(産以繫戸名兼招引丨丨用為增益吳筠神仙可學論知榮華為丨丨忽之而不顧知聲色能伐性損之而不取韓愈與柳中丞書)
(遠徵軍士丨丨孤懸形𫝑銷弱)飄寄(趙至與嵇蕃書去矣嵇生遠離隔矣煢煢丨丨臨沙漠矣白居易呈韋侍郎詩夫君亦淪)
(落此地同丨丨)深寄(江淹謝開府辟召表澄形炤藝薦品任官既乖覆業彌感丨丨唐勅朝集使八道卿等從州來日百姓問)
(得安穩否有闕具以陳聞副我丨丨蕭穎士上張兵部書聖主居安慮危有備無患以侍郎為丨丨程俱詩茅茨丨丨白雲邊虞集)
(送閩憲詩牧人受丨丨昧者復為暴)閫寄(李納授盧弘正徐滑節度使制簡自予心膺兹丨丨李商𨼆為滎陽公謝狀將承丨)
(丨尚忝朝恩絡繹八珍芬芳九醖蘇軾笏記隸職宸居承流丨丨)憲寄(胡宿提刑制早稱才名出提丨丨)酈寄(史記)
(丨商傳高后時商病不治其子丨字況與吕祿善大臣欲誅諸吕吕禄為將軍軍于北軍太尉勃不得入北軍乃使人刧酈商令其)
(子況紿吕祿吕祿信之故與出游而太尉勃乃得入據北軍遂誅諸吕天下稱酈況賣交也漢書酈商傳贊當孝文時天下以丨丨)
(為賣友夫賣友者謂見利而忘義也若寄父為功臣而又執刧雖摧吕祿以安社稷誼存君親可也)虞寄(南史丨丨傳前後所)
(居官未嘗至秩滿裁朞月便自求解退嘗曰知足不辱吾知足矣李商𨼆詩劉楨元抱病丨丨數辭官王十朋會稽風俗賦丨丨起)
(于對策趙曄擢于有道)
腹心寄(魏書朱瑞傳瑞甚為爾朱榮所親信建義初除黃門侍郎仍中書舍人榮恐朝廷事意有所不知故居之門下為丨)
(丨之丨又唐書薛收傳元敬隋𨕖郎邁之子與收齊名武德中為天策府參軍直記室文學館學士是時收與房杜處心腹之寄更)
(相結附元敬謹畏未嘗申欵曲)軒冕寄(莊子今之所謂得志者軒冕之謂也丨丨在身非性命也物之儻來丨也韓維詩不)
(意田野姿尚為丨丨丨)柱石寄(朱浮與彭寵書委以大郡任以威武事有丨丨之丨情同子孫之親注柱石以屋為喻也)
方面寄(名臣言行錄張詠自謂當丨丨丨不敢辭于邵送王司議季友赴洪州序勉移獨坐之權實專丨丨之丨)祥刑
寄(張浚提刑制爾久便任使見謂明審其為朕典一道丨丨之丨)
以獄市寄(漢書曹參傳相齊九年齊國安集蕭何薨參告舍人趣治行吾且入相居無何使者果召參參去屬其後相曰)
(丨齊丨丨為丨慎勿擾也)匹錦相寄(南史江淹傳為宣城太守時罷歸始泊禪靈寺渚夜夢一人自稱張景陽謂曰前以)
(一丨丨丨丨今可見還淹探懷中得數尺與之此人大恚曰那得割截都盡自爾淹文章躓矣)一句奉寄(冷齋夜話黃州)
(潘大臨工詩謝無逸以書問有新作否潘荅書曰秋来景物件件是佳句恨為俗氛所蔽翳昨日閒卧聞攪林風雨聲欣然起題其)
(壁曰滿城風雨近重陽忽催租人至遂敗意止此丨丨丨丨聞者笑其迂闊)
增竄寄(後漢書祭祀志登封之禮告功皇天垂後無窮以為萬民也今因舊封丨丨玉牒故石下恐非重命之義宋史趙開)
(傳除成都路轉運判官揭示鄉戸歲時所當輸折科等實數俾人人具曉鄉胥不得隱匿丨丨)求寄(後漢書何敞傳注何氏家)
(傳六世祖比干為汝隂縣獄吏决曹掾平活數千人有老嫗丨丨避雨謂比干曰公有隂德今天錫君策以廣公之子孫因出懷中)
(符策九百九十枚以授比干子孫佩印綬者當如此算)受寄(後漢書朱暉傳贊朱生丨丨誠不愆義)託寄(晉書張華)
(傳帝問華誰可丨丨後事者對曰明德至親莫如齊王攸易林丨丨之徒不利請求世說孫興公作庾公誄文多丨丨之詞既成示)
(庾道恩庾見慨然送還之曰先君與君自不至于此)送寄(晉書王恭傳恭初見執遇故吏戴耆之為湖孰令恭私告之曰我有)
(庶兒未舉在乳母家卿為我丨丨桓南郡耆之遂送之于夏口)朝寄(晉書謝安傳安雖受丨丨然東山之志始末不渝隋書元)
(諧傳吐谷渾寇凉州詔諧為行軍元帥擊之上敇諧曰公受丨丨總兵西下本欲自寧疆境保全黎庶非是貪無用之地害荒服之)
(民徐陵荅諸求官人書既沗衡流應須粉墨庶其允當無負丨丨劉長卿詩熊軾分丨丨龍韜解賊圍韋應物詩今我蒙丨丨教化)
(敷里鄽)遠寄(晉書李暠傳情遥遥以丨丨想四老之暉光孫綽遊天台山賦序非夫丨丨冥搜篤信通神者何肯遥想而存)
(之陶潛孟府君傳任懷得意融然丨丨傍若無人皇甫冉酬張倉曹詩折芳丨丨三春草乘興閒看萬里流陳陶酬元亨上人詩何)
(因知我津涯閣丨丨東溟六巨鰲)友寄(宋書文九王傳始安王休仁死後詔曰劉休仁地屬密親位居台重朕丨丨特深寵)
(秩兼茂)委寄(齊書褚淵傳帝在藩與淵以夙素相善及即位深相丨丨事皆見從魏書郭祚傳高祖銳意典禮兼銓鏡九流)
(又遷都草創征討不息祚與黃門宋并參謀帷幄各有丨丨又樊子鵠傳時爾朱榮在晉陽京師之事子鵠頗預丨丨故在臺閣征)
(官不解傅亮與沈林子書主人丨丨之懷實參休否誠心所期同國榮戚温庭筠詩丨丨崇推轂威儀壓控弦)循寄(齊書太祖)
(紀袁粲嘗作五言詩云訪迹雖中宇丨丨乃滄洲蓋其志也)期寄(齊書豫章王嶷傳嶷求解太傅不許皇孫婚竟又陳解詔)
(曰公惟德惟行無所厝辭且魯且衛其誰與二豈容屢秉撝謙以乖丨丨)攸寄(北史周太祖紀故關西大都督清水公賀拔岳)
(勲德隆重興亡丨丨)津寄(魏書高允傳顯祖詔允曰朕纂統大業八表宴寧欲置學官于郡國使進修之業有所丨丨卿儒宗)
(元老宜與中秘二省參議以聞)戎寄(魏書邢巒傳巒表曰臣以不才屬當丨丨上憑國威下仗將士邊帥用命頻有薄捷常衮)
(授田神功右僕射制早膺丨丨式是師貞柳宗元代鄜州太守賀赦表忝承丨丨職列藩隅李益詩聖心丨丨重未許讓恩私)任
寄(隋書高熲傳上以熲為元帥長史從漢王征遼東熲以丨丨隆重每懷至公無自疑之意江淹王僕射加兵詔忠欵昭著丨丨)
(隆深孫逖授程伯獻太子詹事制準繩儲寀師長國庠爰擇親賢用諧丨丨)眷寄(唐書高駢傳天子冀駢立功丨丨未衰)
邊寄(宋史真宗紀大中祥符七年詔王欽若等五人各舉京朝幕職州縣官詳練刑典曉時務任丨丨者二人孫逖授王斛斯)
(太僕卿制將略稱多忠誠克著頃自丨丨頗洽人心歐陽修撰王從政制久習兵戎嘗委丨丨)隱寄(宋史食貨志田薄税重詭)
(名丨丨若據畝均輸可絶詭戸之弊)共寄(宋史食貨志使者守令所與朕丨丨而共憂也)郡寄(宋史黃洽傳洽奏藝祖懲)
(藩鎮偏重之失不欲兵民之權聚于一夫之手今使主兵官兼丨丨是合兵民權為一且屬邊徼偏重尤甚歐陽修謝兩府啓祗荷)
(朝恩出分丨丨朱子乞宫觀剳子昨以被病不堪丨丨輒露投閒之請)生寄(淮南子禹南省方濟于江黃龍負舟舟中之人)
(五色無主禹乃熙然而稱曰丨丨也死歸也視龍猶蝘蜓龍乃弭耳掉尾而逝劉得仁詩山居衣以草丨丨藥随身)無寄(道德)
(指歸論無制而勢隆丨丨而權重德交造化與天下為友陳與義詩幽懷渺丨丨蕭瑟起悲歌)遥寄(神仙傳郭景純周識博聞)
(有出世之道李洪範林明道論景純善于丨丨綴文之士皆同宗之張說詩此中情不淺丨丨賞心人)高寄(世說撫軍問孫)
(興公卿自謂何如曰下官才能所經悉不如諸賢然以不才時復託懷玄勝遠詠老莊蕭條丨丨不以時務經懷自謂此心無所與)
(讓也沈約與約法師書周中書風趣丨丨志託夷遠真情素韻水桂齊質陸龜蒙幽居賦彼濩落而無容且蕭條而丨丨)棲寄
(水經注臨胊縣冶泉祀水色澄明清冷特異至若炎夏火流閒居倦想是焉丨丨實可憑衿梁武帝與何胤書清襟素託丨丨不近)
(中居人世殆同隱淪)情寄(詩品阮籍詠懷之作言在耳目之内丨丨八荒之表梁武帝贈張弘策詔興感渭陽丨丨斯在韓愈)
(詩一壷丨所丨四句意能多)勝寄(書斷飛白題署宫閣其體有二創法于八分窮微于小篆自非蔡公設妙豈能詣此可謂)
(丨丨冥通縹緲神仙之事也王融為竟陵王與𨼆士劉虬書層山絶澗還帶畿畎膏田沃野亘望廡躔信可以招往隱淪栖集丨丨)
(朱慶餘詩丨丨幸容溪館宿龍鍾慙見妓筵開)客寄(韓愈順宗實錄薛約嘗學于陽城狂躁以言事得罪將徙連州丨丨有根)
(蔕吏縱求得城家坐吏于門與約飲决涕泣送之郊外吳冕昭文不鼔琴賦罷奏南音悟人間之丨丨不操三峽體山下之泉蒙)
藩寄(談苑太祖徵藩侯入覲苑中縱酒為樂諸帥競論疇昔功勲惟王彦超言久沗丨丨無功能可紀願納符節入備宿衛韋)
(應物詩徒以歲月資屢蒙丨侯丨)長寄(嵇康詩丨丨靈嶽怡志飬神劉滄留别復本修古二上人詩此身丨丨禮香烟)持
寄(子夜夏歌田蠶事已畢思婦猶苦身當暑理絺服丨丨與行人庾信燕歌行願得魯連飛一箭丨丨思歸燕將書權德輿郴州)
(換印詩緘題桂陽印丨丨朗陵兄劉禹錫詩白雪難丨丨清韻投所希李商𨼆詩冬期紫鸞歸丨丨扶桑翁)靡寄(袁宏三國)
(名臣贊六合徒廣容身丨丨注謂夏侯泰初)真寄(王凝之蘭亭詩冥心丨丨千載同歸)静寄(陶潛詩丨丨東軒春醪獨)
(撫倪瓚詩悠然丨丨東軒下日暮徘徊聊短歌)若寄(陶潛詩人生丨丨顦顇有時)靈寄(宋孝武帝詩寒夜起聲管促席)
(引丨丨)隆寄(王儉褚淵拜錄議即事緣情不容均之凡僚宜有策書用申丨丨蘇頲為宋尚書謝加三品表臣年未知命識)
(非半古旋叨厚禄仍受丨丨)淵寄(謝朓詩上春初吉亦留丨丨)恒寄(沈約王茂加侍中詔器度淹弘志局詳穏契闊)
(艱夷情深丨丨顯命載加允副僉屬)聲寄(沈約詩勞哉納辰和地遠託丨丨)親寄(范雲詩實為北門重匪丨孰為丨)
罕寄(何遜詩隂岑自爾悦寂寥予丨丨)怡寄(任昉竟陵王行狀貴而好禮丨丨墳典)有寄(廬山道人游石門詩)
(序歸雲㢠廻駕想羽人之來儀哀聲相和若玄音之丨丨)恩寄(徐陵為貞陽侯與王太尉書僶俛丨丨號靦惟深而敕諭分明)
(信誓殊衆)崇寄(徐陵為貞陽侯與王太尉書追慚後主丨丨之恩還負齊朝親隣之意)條寄(蘇頲授王守廉申王府長)
(史制往操簡憲已著厥聲洎頒丨丨克修其政)式寄(蘇頲授張遊侍御史制國儲在于紅粟王憲持于白簡丨丨人天之重更)
(聞臺閣之遷)感寄(張九齡詩逶迤春日遠丨丨客情多)邦寄(孫遜授裴敦復刑部尚書制六卿分職朝𨕖猶難三典佐)
(王丨丨尤重)畢寄(竇臮述書賦序雖闕標舊品而丨丨斯文)取寄(王昌齡灞橋賦每因宜以制模則永代而丨丨)漂
寄(元結再讓容州表几筵丨丨奠祀無主捧讀詔書不勝悲懼白居易詩此地同丨丨)書寄(嚴武詩祗是丨應丨無忘酒共)
(持郎士元寄友人詩因垂數行淚丨丨十年兄劉滄詩雁飛關塞霜初落丨丨鄉山客未回李頻詩獨向灞陵東北望一封丨丨萬)
(重心徐寅詩漁陽路遠丨難丨衡嶽山高月不來)分寄(劉長卿詩副相榮丨丨輸忠義不刊歐陽修詩茶官貢餘偶丨丨地)
(遠物新來意嘉黃庭堅詩願公且安樂丨丨尚能屢)側寄(司空曙詩丨丨繩床嫌凭几斜安苔幘懶穿簪)懶寄(皇甫冉送)
(元晟歸潛山詩别後空相憶嵇康丨丨書)在寄(李益詩人生已如寄丨丨復為客)跡寄(權德輿浩歌心為世教牽丨丨)
(翰墨場李德裕大孤山賦根連坤軸終古而長存丨丨夜川負之而不去)寵寄(裴度李大夫請朝覲表大恩無報終懼且慙以)
(至今日又承丨丨白居易授幽州兵馬使劉悚左驍衛將軍制丨丨于外莫重于藩垣委任在中莫親于禁衛蘇軾揚州謝到任表)
(一麾出守方媿媮安十國為連復膺丨丨)游寄(韓愈劉統軍碑楊琳為横巴蜀靡彫公由丨丨單船諭招孫拯詩擇彼丨丨樂)
(此窈貞)憂寄(穆員為汝州刺史謝上表地屬王畿任當時要丨丨所切文武是資歐陽修撰賜諸道恤刑勅卿夙以敏才外)
(分丨丨蘇軾撫問秦鳳路臣寮勅久以𨕖掄出分丨丨)酬寄(元稹白氏長慶集序各佐江通復相丨丨按江謂白居易為江)
(州司馬通稹自謂為通州司馬)投寄(元稹上令狐相公詩啓居易雅能為詩就中愛驅駕文字窮極聲韻或為千言或為五百)
(言律詩以相丨丨)緘寄(白居易詩因和二十韻手題遠丨丨蘇舜欽詩作詩丨本遠相丨邀我共賦意甚勤)新寄(張籍)
(送從弟濛赴饒州詩三領郡符丨丨重再登科第舊名高)來寄(張籍酬浙東元尚書詩越地繒紗紋樣新遠封丨丨學曹人蔡)
(襄慈竹賦顧威鳳之時下亦孝烏之丨丨)却寄(張籍薊北春懷詩因逢過江使丨丨在家衣)家寄(張仲素詩丨丨征河)
(岸征人幾歲游劉克莊詩丨丨寒衣少山來曉夢頻)心寄(劉禹錫詩丨丨華亭一䨇鶴日陪高步繞池塘)頻寄(姚合詩别)
(後書丨丨無辭費筆毫趙抃詩不辭丨丨南州信草檄無功楯葉乾劉宰詩尺書丨丨問無恙共樂生前日月閒朱松詩賸作新詩)
(丨丨我天涯時對两眉開)遺寄(孟簡詠歐陽行周事詩抆淚取丨丨深誠祈為傳)雄寄(沈珣授康季榮徐州節度使鄭)
(涓昭義節度使制彭城重鎮西楚故都壺關要區上黨丨丨)底寄(李商𨼆詩離情堪丨丨惟有冷于灰)剩寄(雍陶過大)
(渡河詩此中丨丨思鄉淚南去應無水北流)空寄(房千里詩山遠莫教䨇淚盡雁來丨丨八行幽陳師道詩夢魂丨丨過江)
(船沈遘詩不容傾蓋論時事丨丨新詩寫客愁)旅寄(温庭筠上鹽鐵侍郎啓萍逢丨丨江海羈游王周詩公居門館静丨丨萬)
(州城)灑寄(薛逢詩潛將滿眼思家淚丨丨長江東北流)蝶寄(李咸用江行詩魚殘沙岸草丨丨洑流槎)閒寄(張喬)
(題湖上友人居詩遠無朝客信丨丨嶽僧書)萍寄(張喬詩青崖丨丨白雲居)兆寄(徐夤詩姜牙丨丨熊羆内陶侃文成)
(掌握間)吟寄(翁承贊文明殿受册封閩王詩丨丨短篇追往事留文功業不尋常)堪寄(陳陶泉州刺桐花詩故國春風)
(歸未盡何人丨丨一枝花歐陽修黃楊樹子賦陸凱如逢丨丨隴頭之客)魂寄(王仁裕過平戎谷弔胡翽詩不緣丨丨孤山下)
(此地堪名鸚鵡洲)優寄(范仲淹睦州謝上表皇明委照洪覆兼包贖以嚴誅授以丨丨蘇軾徐州謝奬諭表累忝丨丨卒無)
(異稱)幻寄(余靖慈濟夀塔銘達人静觀如丨之丨)柬寄(歐陽修撰賜外任臣寮進奉勅汝夙以敏材膺于丨丨)身
寄(蘇舜欽詩高風勝事日傾倒安得丨丨西飛雲劉因郭翁詩家無十歲僮百役一丨丨)思寄(梅堯臣詩丨丨梅枝香遠)
(隔蘭溪渡又丨丨袖中書)麾寄(吕公著定州謝上表久預枋司積有妨賢之畏洊祈丨丨更圖陳力之方)州寄(曾鞏賀明)
(堂禮成肆赦表臣忝綴從班適分丨丨莫與奉璋之列徒懷拱極之心)寫寄(蘇軾荅范元長書在海外曾作續飬生論一首)
(甚欲丨丨病困未能到毘陵定叠檢𫉬當錄呈也程俱詩流泉不成音丨丨十二宫)妙寄(蘇軾詩古語多丨丨可識不可誇孫)
(覿詩哀彈發朱絃丨丨追白石)一寄(蘇軾和王晉卿詩醒來送歸雁丨丨千里目)封寄(黃庭堅詩長篇題遠筒丨丨淚)
(空澘張九成詩手足義可量丨丨無辭屢)垂寄(沈遼詩南風儻丨丨誠足慰衰孱)折寄(周必大詩望斷行人思丨丨却)
(疑呼作嶺頭梅)慵寄(唐異閒居書事詩招𨼆詩丨丨時清誰肻㤀)羈寄(林希逸孔雀賦惟聖賢之丨丨兮哲智拘囚)
夢寄(程俱詩恍然動鄉思丨丨東飛雲)時寄(程俱詩有書丨丨雁南飛顧我漁樵正爭席)同寄(朱松詩那知臨)
(水登山處丨丨飛蓬斷梗中)意寄(朱子跋周元翁帖陸務觀别紙筆札精妙丨丨高遠因剟以附卷中)十寄(戴復古詩)
(鄉書丨丨九不達天北天南雁自飛)屢寄(林景熙詩萱草堂深書丨丨桃花觀冷酒重擕)女寄(謝翺詩盗侵鄰壤粟丨丨)
(外翁家)先寄(惠洪詩初嚼芳鮮動詩意一篇丨丨倩君刊)牧寄(徐世隆東昌路賀平宋表叨居丨丨喜聽凱音)華
寄(漢書功臣表朝陽齊侯丨丨以舍人從起薛以連敖入漢以都尉擊項羽復攻韓王信侯千戸)
天下寄(漢書丙吉傳受襁褓之屬任丨丨之丨)股肱寄(唐書馬周傳帝嘗以飛白書賜周曰鸞鳳冲霄必假羽翼)
(丨丨之丨要在忠力)丁公寄(本草南藤一名丨丨丨)不可寄(徐幹詩飄飄丨丨丨徙倚徒相思何遜詩相思丨丨)
(丨直在寸心中)音徽寄(柳惲詩丨丨誰與丨尚德在伊人)責成寄(徐陵為陳武帝與廣陵城主書既荷先帝拔擢)
(之恩兼蒙今主丨丨之丨)文武寄(庾信吳明徹墓誌總政六師河南京尹冠冕百城丨丨是丨公無愧焉)調梅寄
(李乂詩上宰丨丨丨元戎細柳威)朝廷寄(元稹詩上羞丨丨丨下愧閭里民)專征寄(劉禹錫詩對領丨丨丨遥)
(持造物權)社稷寄(孫樵刻武侯碑隂曩蟠南陽時人不與仲毅伍洎受丨丨丨擅刑賞柄曾心不愧畏人不疑黷何意氣明)
(信卓卓也)君恩寄(王周自喻詩寧見民說平空荷丨丨丨)詩筒寄(趙抃詩臨風又辱丨丨丨足見優游刃有餘)
新詩寄(梅堯臣詩丨丨不作丨乃見子所慎)蕃宣寄(歐陽修撰賜梁適詔寵之旄鉞之榮委以丨丨之丨)邊陲
寄(歐陽脩撰賜程戡批答乃遷使領之華往重丨丨之丨)一方寄(歐陽修乞用孫沔劄子孫沔年雖七十聞其心力不)
(衰可備丨丨之丨)臨戎寄(歐陽脩撰賜龐籍詔出撫邊隅方重丨丨之丨)民人寄(薛季宣詩素餐良不堪邑有丨)
(丨丨)酒鄉寄(林景熙詩乾坤浩蕩丨丨丨山水蒼寒琹意參)鄉僧寄(翁卷詩小詩曾託丨丨丨善政因逢故客聞)
千里寄(劉壎𥙷史詩坐分秋浦月欇此丨丨丨)康王寄(漢書膠東丨丨丨傳孝景帝二年立于上最親注師古曰)
(寄母王夫人即王皇后之妹于上為從母)童區寄(柳宗元丨丨丨傳童寄者柳州蕘牧兒也二豪賊劫持去之虛所賣之賊)
(對飲酒醉一人去為市一人臥植刃道上童伺其睡以縛背刃力下上得絶因取刃殺之市者還持僮抵主人所愈束縛牢甚童以)
(縛即爐火燒絶之復取刃殺市者刺史顔証竒之留為小吏不肻與衣裳吏護之還鄉)
東方曰寄(禮記丨丨丨丨南方曰𧰼)未知所寄(後漢書鄧禹傳光武籌赤眉必破長安欲乘釁并關中而方有)
(事山東丨丨丨丨以禹沈深有大度故授以西討之略)一生所寄(晉書謝朗傳朗總角時病新起與沙門支遁講論遂)
(至相苦其母王氏再遣信令還安欲留使竟論王氏因出云新婦少遭艱難丨丨丨丨惟在此兒遂流涕擕朗去)謀猷所
寄(魏書高祖紀公卿内外股肱之臣丨丨丨丨)無家可寄(庾信擬連珠烏江艤檝知無路可歸白雁抱書定丨丨丨)
(丨)
睡(是偽切眠丨)
韻藻龍睡(齊書倖臣傳論窺盈縮于望景𫉬驪珠于丨丨北齊書陸法和傳侯景遣任約擊梁湘東王于江陵法和乃詣)
(湘東乞征約至赤沙湖乘輕船不介胄沿流而下去約軍一里乃還謂諸將曰聊觀彼丨丨不動吾軍之龍甚自踴躍即攻之莊子)
(千金之珠必在九重之淵而驪丨頷下子能得珠者必遭其丨也李商𨼆詩珠容百斛丨休丨桐拂千尋鳳要棲李洞送包處士詩)
(休抛手網驚丨丨曾挂頭巾拂鳥行曹鄴詩白日探得珠不待驪丨丨蘇軾詩蛟丨丨方懶缾罐小容偷虞集贈道士詩繞指風雷)
(丨丨醒滿囊雲錦虎䭾歸)昏睡(南史劉峻傳好學家貧寄人廡下自課讀書嘗燎麻炬從夕逹旦時或丨丨爇其髮既覺復讀)
(終于不寐白居易春寢詩氣熏肌骨暢東窗一丨丨)渴睡(六一詩詁吕文穆未第時薄遊一縣胡大監旦方隨其父宰是邑遇)
(吕甚薄客有譽吕曰吕君工于詩宜少加禮胡問警句客舉一篇其卒章云挑盡寒燈夢不成胡笑曰乃是一丨丨漢爾吕聞之甚)
(恨而去明年首中甲科使人寄聲與胡曰丨丨漢狀元及第矣王鞏清虚堂詩吳興太守老且病堆案滿前長丨丨)貉睡(墨客)
(揮犀丨行數步輒丨以物警之乃起既行復睡)鼾睡(湘山野錄蘇子美贈秘演詩垂頤孤坐若癡虎眼吻開合猶光精演頷額)
(方厚顧視徐緩喉中含其聲嘗若丨丨云桯史王師征包茅于李煜徐騎省鉉將命請緩師其言累數千上諭之曰江南亦何罪但)
(天下一家卧榻之側豈容他人丨丨耶竹坡詩話世所傳退之遺文其中載嘲丨丨二語話極怪譎唐彦謙宿田家詩停車息茅店)
(安寢正丨丨陳傅良詩廢學兒丨丨安貧婦饁耕)嗜睡(埤雅鼉性丨丨目睛常閉齊東野語荆公丨丨夏月常用方枕或問)
(何意公云睡氣蒸枕熱則轉一方冷處蘇軾旦起理髮詩少年苦丨丨朝謁常匆匆陳師道詩昏昏丨丨元非病續續題詩不耐閒)
美睡(續仙傳夏侯𨼆登山渡水亦閉目丨丨同行聞其鼾聲而不蹉跌人稱睡仙韓偓傷春詩中酒向陽成丨丨惜花衝雨覺)
(傷寒張耒詩雲影隂沉丨丨天陸游詩丨丨宜人勝按摩江南十月氣猶和)引睡(白居易晚亭逐凉詩趁凉行繞竹丨丨卧)
(看書蘇軾詩丨丨文書信手翻陳師道詩請將飲酒換吟詩酒不窮人能丨丨陳與義尋詩絶句愛把山瓢莫笑儂愁時丨丨有竒)
(功孫覿詩判閒聊命酒丨丨謾翻書陸游詩書為丨丨媒酒是治愁藥)
鳳凰睡(殷芸小說蝙蝠與燕爭晝夜不决往問鳳凰丨丨方丨乃往投訓狐)海棠睡(太真外傳上皇登沉香亭召太)
(真妃子妃子時邜醉未醒命力士從侍兒扶掖而至上皇笑曰豈是妃子醉直丨丨丨未足耳)𨼆於睡(貴耳集華山陳真人)
(丨丨丨小則亘月大則幾年方一覺)不肯睡(釋氏通鑑慧海師曰它睡時丨丨丨千般計較)
增欲睡(戰國策蘇秦夜發書得太公隂符之謀伏而讀之簡練以為揣摩讀書丨丨引錐自刺其股血流至足劉駕詩近來)
(丨丨渾難睡夜夜夜深聞子規歐陽修詩日長天暖惟丨丨睡美尤厭春鳩聒楊萬里詩倦來渾丨丨無處避溪聲)咸睡(漢書)
(陳萬年傳子咸萬年嘗病召咸教戒于牀下語至夜半丨丨頭觸屏風萬年大怒欲杖之曰乃公教戒女女反睡不聽吾言何也咸)
(叩頭謝曰具曉所言大要教咸讇也又叙傳丨丨厥誨孰為不子)虎睡(魏志劉放傳注諸葛亮出在南鄭時議者以為可因)
(大發兵就討之帝意亦然以問孫資資曰夫守戰之力力役參倍但以今日見兵分命大將據諸要險威足以震攝彊寇鎮静疆場)
(將士丨丨百姓無事數年之間中國日盛吳蜀自必罷弊帝由是止元稹詩草引風輕馴丨丨洞驅雲入毒蛇歸)疲睡(晉書)
(顧和傳和嘗詣王導導小極對之丨丨和謂同坐曰昔每聞族叔元公道公叶贊中宗保全江表體小不安令人喘息)獸睡
(晉書杜有道妻嚴氏傳嚴氏字憲女韡有淑德傳玄求為繼室許之時玄與何晏鄧颺不穆晏等每欲害之時人莫肯共婚及憲許)
(玄内外以為憂懼憲曰晏等驕侈必當自敗司馬太傅丨丨耳遂與玄為婚)眠睡(魏書禮志普平公聞清角而顛隕魏文侯)
(聽古雅而丨丨白居易詩朝忙少遊宴夕困多丨丨晁𥙷之詩一生所未免飲食與丨丨陸游詩新凉足丨丨舊疾害躋攀法苑珠)
(林彼三十三天有善法堂入者無諸惡觸蚊虻等過無丨丨懈怠嚬呻等過)寢睡(魏書祖瑩傳瑩常密于灰中藏火驅逐僮)
(僕父母丨丨之後燃火讀書)夜睡(魏書鹿悆傳悆嘗詣徐州馬疫附船而至大梁丨丨從者上岸竊禾飼馬船行數里悆覺)
(大忿即停船上岸至取禾處以縑三丈置禾束下而返楊萬里詩新暑酒不宜作熱妨丨丨)喜睡(唐書高尚傳安禄山丨丨)
(尚嘗執筆侍通宵不寢鷄肋編趙叔問為天官侍郎肥而丨丨號為三覺侍郎謂朝回飯後歸第也聞見後錄予舊于&KR1267;城孔寧極)
(家見孔戣私紀一編有云退之豐肥丨丨每來吾家必命枕簟歐陽修與謝景初書漸老懶于為學惟丨丨爾)陽睡(五代史唐)
(臣傳初劉延朗與房暠竝掌機密延朗專任事諸將當得州者不以功次為先後納賂多者得善州少及無賂者得惡州或久而不)
(得由是人人皆怨暠心患之而不能爭也每延朗議朝事則垂頭丨丨不省)常睡(五代史附錄契丹述律好飲酒每酣飲自)
(夜至旦晝則丨丨國人謂之睡王)不睡(山海經半石之山來需之水出于其陽而西流注于伊水其中多鯩魚食者丨丨李)
(商𨼆詩孤鶴丨丨雲無心皮日休詩梁間燕丨丨應怪夜明簾周朴詩夜聽猿丨丨秋思客先知張耒詩愁吟對寒日丨丨到晨鐘)
(楊萬里詩無夕不談談丨丨看薪成火火成灰)坐睡(說苑景公畋于梧丘猶早公姑丨丨而夢有五丈夫北面稱無罪焉公覺)
(召晏子而告其所夢抱朴子息畋獵博奕之遊戲矯晝寢丨丨之懈怠韓愈石鼎詩序斯須曙鼓動鼕鼕二子亦困遂丨丨及覺日)
(已上驚顧覓道士不見又畫記偃寢休者二人甲胄丨丨者一人韓偓江岸閑步詩立談禪客傳心印丨丨漁師著背篷蘇軾詩丨)
(丨夢江潭張耒詩老僧丨丨依深壁童子持經守暗燈陸游詩丨丨人驚酒量衰)思睡(南方草木狀綽菜夏生于池沼間葉)
(𩔖茨菰根如藕條南海人食之云令人丨丨呼為瞑菜歐陽修詩日長丨丨不可得蘇軾詩老病逢春只丨丨獨求僧榻寄湏臾胡)
(三省新注資治通鑑序公自云修通鑑成惟王勝之借一讀他人讀未盡一紙已欠伸丨丨)如睡(西京雜記司馬相如為上)
(林子虛賦意思蕭散不復與外事相關控引天地錯綜古今忽然丨丨煥然而興幾百日而後成)患睡(劉勰新論有子惡卧)
(自碎其掌蘇生丨丨親刺其股)却睡(洞冥記有五味草初生味甘花時味酸食之使人不眠名曰丨丨草張祜詩何勞丨丨草)
(不驗返魂香)好睡(爾雅翼鱣性丨丨鬻者必使之動撓不然往往睡死歐陽修詩遥知丨丨紫薇郎枕簟清薰綠蕙芳李覯)
(詩山僧丨丨鐘聲晏社戸多貧酒氣微楊萬里詩每聞撲鹿初鳴處只是鬆䰒丨丨時)倒睡(列仙傳馬湘夜投旅店躍身梁)
(上以一脚挂梁丨丨楊萬里詩幸逢春小暄丨丨莫解衣)善睡(埤雅字林曰貉似貍丨丨字說曰貈丨丨)多睡(志林李邦)
(直言周瑜二十四經略中原今吾四十但丨丨善飯賢愚相去如此)春睡(中山詩話潘閬常獻方書懼誅匿舒州潛山寺為行)
(者題詩鐘樓云頑童趁暖貪丨丨忘却登樓打曉鐘孫僅為郡官見詩曰此潘逍遥也白居易詩二三月裏饒丨丨七八年來不早)
(朝温庭筠詩窗間桃蘂宿粧在雨後牡丹丨丨濃李頻詩燈前丨丨足酒後夜寒餘張詠幽居詩滿屋烟霞丨丨足一谿風雨夜燈)
(孤蘇軾白鶴新居上梁文盡道先生丨丨美道人輕打五更鐘又夜來丨丨濃于酒壓褊佳人纏臂金張憲江南弄誰家燕燕倦東)
(風戢翼畫梁丨丨熟)撓睡(陸游南唐書毛炳隠居廬山時為諸生講得錢即沽酒嘗醉卧道旁有里正掖起之炳瞋目呵之曰)
(醉者自醉醒者自醒亟去母丨予丨)宜睡(老學庵筆記護聖楊老云平旦粥後就枕則粥在腹中煖而丨丨天下第一樂也陸)
(游春雨絶句更事老翁頑到底每言丨丨好燒香)新睡(老學庵筆記王廣津宫詞云丨丨起來思舊夢見人忘却道勝常勝)
(常猶今婦人言萬福也白居易詩食飽窗間丨丨後脚輕林下獨行時又雲鬢半偏丨丨覺花冠不整下堂來姚合詩斜月照床丨)
(丨覺西風半夜鶴来聲周伯琦宫詞徙倚牙床丨丨足一瓶芍藥當荷花)佯睡(郭璞幽額贊幽額似猴俾愚作智觸物則笑見)
(人丨丨)少睡(王羲之蘄茶帖節日縈牽丨丨蘄茶微炙善住杜甫垂白詩江喧長丨丨樓迥獨移時王建照鏡詩丨丨憎明)
(屋慵行待暖天張耒詩草草勞人常丨丨綿綿遠道苦無情)致睡(徐陵答梁長孺書既乏新聲全同古樂正恐多慚于協律)
(丨丨于文侯耳)暫睡(杜甫東屯月夜詩數驚聞雀噪丨丨想猿蹲)一睡(杜甫詩賤夫美丨丨煩促嬰詞筆楊萬里詩不)
(是三更三四點如何丨丨到天明戴復古詩晴雨均寂寞早與丨丨期)無睡(杜甫詩燈影照丨丨心清聞妙香楊萬里詩唯)
(有夢中相近分卧来丨丨欲如何温庭筠詩銀燭有光妨宿燕畫屏丨丨待牽牛蘇軾詩醉眼有花書字大老人丨丨漏聲長曾鞏)
(詩神醒氣王自丨丨到曉獨愛流泉音)益睡(杜甫村雨詩世情只丨丨盜賊更忘憂)饒睡(杜甫詩二月丨丨多昏然)
客睡(杜甫詩丨丨何曾著秋天不肻明蘇軾詩丨丨不妨背船語張耒詩丨丨朦朧聽江雨)小睡(杜甫詩長歌敲柳癭)
(丨丨凭藤輪孔武仲詩江浪淺寒侵丨丨岳雲篩雨響疎篷楊萬里詩雨聲宜丨丨竹戸且深關袁桷春思詩澄心絶芳華丨丨足)
(幽夢)半睡(元稹詩何處生春早春生丨丨中又狂歌丨丨聽韓偓詩宵分未歸帳丨丨待郎看皮日休詩夜來斜展掩深爐丨)
(丨芙蓉香蕩漾)晝睡(韓愈詩澹師丨丨時聲氣一何猥頑飈吹肥脂坑谷相嵬磊文同閑樂詞丨丨忽過午好風吹竹床蘇軾)
(焦干之求惠山泉詩欠伸北窗下丨丨美方熟李彭阻風雨詩戲作新詩排丨丨忽有野雁鳴烟際楊萬里四更發青陽縣詩午睡)
(未來先下店却將丨丨補宵征馬臻詩怕說利名多丨丨愛尋山水每閑行)長睡(韓愈詩澹公坐卧時丨丨無不穏)伺
睡(柳宗元罵尸蟲文利昏丨丨旁睨竊出走讒于帝遽入自屈)取睡(白居易詩行携杖扶力卧讀書丨丨)高睡(白居)
(易詩酒肆夜深歸僧房日丨丨)散睡(白居易詩午茶能丨丨卯酒善銷愁)愛睡(白居易詩勿勿眼塵猶丨丨些些口業尚)
(誇詩)穏睡(白居易詩飽飱為日計丨丨是身謀吳融詩蛺蝶狂飛掠芳草鴛鴦丨丨翹暖沙陳與義詩盡取微凉供丨丨急搜)
(奇句報新晴)破睡(白居易詩驅愁知酒力丨丨見茶功蘇軾寄蘄簟與蒲傳正詩霧帳銀牀初丨丨牙籖玉局坐彈棋又續)
(麗人行畫工欲畫未窮意背立東風初丨丨黃庭堅煎茶賦余嘗為嗣直瀹茗因錄其滌煩丨丨之功僧道潛詩亭午無人初丨丨)
(杜鵑聲在柳花邊)飽睡(白居易詩放慵長丨丨聞徤且閑行程俱詩分隂豈不惜丨丨送日月)朝睡(白居易適意詩)
(丨丨足始起夜酌醉即休徐鉉詩挂冠丨丨足隠几暮江清蘇軾詩君詩如清風吹我丨丨足王惲食鱸魚詩倚裝足丨丨且快所)
(欲償)雞睡(王建詩丨丨日陽暖蜂狂花豔燒)醉睡(李賀秦宫詩鸞鑱奪得不還人丨丨氍毹滿堂月)獨睡(李賀)
(詩丨丨南牀月今秋似去秋)鶴睡(項斯詩丨丨松枝定螢歸葛葉垂裴說詩色淨雲歸早光寒丨丨遲皮日休詩清隂減丨)
(丨秀色治人渴蘇軾開園詩丨丨覺來風露下落花飛絮滿衣襟李覯詩此興知誰會松風丨丨驚方岳詩丨丨不驚舂藥臼鳥啼)
(時作讀書聲又詩梅次第花春漠漠丨相隨丨夜寥寥王鎡詩閒收石上著殘棋山月無聲丨丨時徐照詩丨丨應無夢僧談必悟)
(空)鳥睡(韋莊詩馬嘶春陌金羈閙丨丨華林繡羽香温庭筠詩籠中嬌丨暖猶丨)曉睡(温庭筠詩殘芳苒荏䨇飛蝶丨)
(丨朦朧百囀鶯吳融春雨詩寒入膩裘濃丨丨細隨油壁静香塵僧道潛詩頽齡惜筋骸丨丨漫云足)鹿睡(李洞詩放泉驚)
(丨丨聞磬得人醒)醒睡(李洞對棋詩側楸敲丨丨片石夾吟詩李中詩丨丨長汀對月明鄭谷浯溪詩漁翁醉睡又丨丨誰)
(道皇天最惜閒)寄睡(李中詩閒尋野寺聽秋水丨丨僧窗到夕陽)秋睡(李中詩竹窗丨丨美荻浦夜漁寒杜荀鶴詩月)
(在釣潭丨丨重雲横樵逕野情深)惡睡(鄭谷贈劉神童詩燈前猶丨丨寐語讀書聲蘇軾紙帳詩但恐嬌兒還丨丨夜深蹋)
(裂不成眠)鶯睡(鄭谷曲江杏花詩遮莫江頭柳色遮日濃丨丨一枝斜又詩一枝低帶流丨丨數片狂和舞蝶飛)驚睡
(方千秋夜詩度鴻丨丨醒欹枕已三更歐陽修詩欄檻啄花卉呌號丨丨兒黃庭堅詩破魔丨丨聽新詩范成大詩鶴鳴丨丨起搔)
(頭)添睡(方干詩日高丨丨是歸時歐陽修詩病思寒丨丨春愁夢在家)瞌睡(歐陽烱詩丨丨山童疑有夢)濃睡
(吳融詩何人得丨丨溪上釣魚舟)眈睡(杜荀鶴入關詩醲酒却輸丨丨客好山翻對不吟人徐積詩朝衣脱盡常丨丨野史)
(修時或借書)范睡(羅𨼆四言詩丨丨蟬老冠峨緌好)寒睡(林逋詩丨丨草傍林酒壯曉思河曲雨槎腥)徐睡
(歐陽修詩微風動凉襟曉氣清丨丨)午睡(蘇軾答舒堯文書丨丨昏昏使者及門授教及詩振衣起觀頓爾醒快張耒勞歌詩)
(深堂無人丨丨餘欲動身先汗如雨楊萬里詩嬾困風光酣丨丨隂沉天氣嫁春愁范成大詩哦詩敢誇博聊用醒丨丨)入睡
(蘇軾詩青春先丨丨白髮不遺窮)熟睡(蘇軾贈湜老詩東坡但丨丨一夕一展轉楊萬里詩曉月解風纜丨丨初不知范成)
(大詩野老丨丨起日高首如蓬陸游宿東林寺詩虚窗丨丨誰驚覺野碓無人夜自舂倪瓚詩𨼆几方丨丨故人來扣扉)花睡
(蘇軾海棠詩只恐夜深丨丨去故燒高燭照紅妝楊萬里海棠詩為底夜深丨不丨翠紗袖上月和霜)初睡(蘇軾詩鳴鳩乳)
(燕丨丨起白波青嶂非人間)貪睡(蘇軾紅梅詩怕愁丨丨獨開遲自恐冰容不入時陶弼兵器詩卒閑喜夜歌將老丨春丨)
(樓鑰詩早起三朝當一工老來丨丨不相同)卯睡(蘇轍詩丨丨聞呼衣為顛)忘睡(蘇轍詩圖史紛滿前展卷輒丨丨張)
(元幹詩心知勝地都丨丨喜聽連牀共和詩)催睡(李覯詩更鼓莫丨丨夜風纔去熱)生睡(黃庭堅詩文書滿眼惟丨)
(丨夢裏鳴鳩唤雨來)付睡(張耒詩世情丨丨莫涇渭物態逢春無異同)作睡(楊萬里詩小閣明窗半掩門看書丨丨政)
(昏昏)慵睡(楊萬里詩穉子丨都丨先生唤不譍)欺睡(楊萬里詩小蜂得計丨儂丨偷飲晴窗硯滴乾)嬾睡(楊萬里詩)
(乖龍丨丨未渠醒阿香推熱呼不譍)成睡(楊萬里詩醉倚胡牀便丨丨夢聞荷氣忽然醒)照睡(楊萬里詩澆愁幸殘尊丨)
(丨欺短炬)殘睡(楊萬里詩是時懶起惜丨丨如今不眠愁獨醒程大昌海棠詩唤回丨丨強矜持淺破朱唇倚笛吹)遣睡
(楊萬里詩本憑書丨丨轉受睡相干)攪睡(陸游詩丨丨禽聲曉傍簷泥人花氣午穿簾)就睡(戴昺逐瘧鬼詩夜闌吟徹)
(欲丨丨燈花照眼圓如珠元明善袁君夫人史氏墓誌銘處州少好騎射夫人正色諫止交游有至廳事者夫人牖屏間窺或非清)
(謹士即掩衾丨丨明日徐曰先丞相家恐無此客處州為之謝絶)困睡(薛李宣之官詩飽飯讀詩書儚騰時丨丨)閒睡
(戴復古詩當其丨丨時作夢更多端)齊睡(方岳詩纔一霎晴丨丨去幾何人見半開時)便睡(文天祥詩隠几惟丨丨挑)
(包正倦行)工睡(何中寒野縱目詩讀書萬卷不經濟嬾境最佳丨坐丨)輟睡(范梈夜上烏巖詩老巫丨丨啟神戸牽幌)
(請官窺漢儀)酣睡(朱德潤讀隋書詩陳郎丨丨未知曉采石夜渡江聲秋)姣睡(劉詵歐園海棠詩太真丨丨金屋春)
(綠珠夜燕宫蠟薪)
時時睡(史記商君傳孝公既見衛鞅語事良久孝公丨丨丨弗聽罷而孝公怒景監曰子之客妄人耳)令人睡(述異)
(記桂林有睡草見之則丨丨丨爾雅翼木堇花用作湯代茗然茗丨丨不丨木堇丨丨丨為異爾)黑&KR1699;睡(遺教經煩惱毒)
(蛇睡在汝心譬如丨丨在汝室丨尚以持戒鈎早併除之)問道睡(支遁詩時無丨丨丨行歌將何因)文侯睡(許善)
(心詩詎似丨丨丨聊同微子吟田沉驕陽賦古樂俟丨丨之丨希聲懵師曠之心)爛漫睡(杜甫彭衙行衆雛丨丨丨唤起)
(霑盤飱范成大詩東齋聽雨丨丨丨)峽中睡(杜甫酬薛判官詩忽忽丨丨丨悲風方一醒)倚墻睡(韓愈石鼎詩序)
(道士丨丨丨鼻息如雷鳴)人盡睡(劉禹錫詩語到不言時世間丨丨丨)曉窗睡(元稹詩未有花草時先醲丨丨丨)
枕弓睡(王建飲馬長城窟行丨丨丨著待水生不見隂山在前陣)不須睡(賈島三月贈劉評事詩共君今夜丨丨丨)
(未到曉鐘猶是春)和愁睡(雍陶詩燈下丨丨丨花前帶酒愁)夜半睡(薛能詩丨丨無燈還有丨鞦韆懸在月明)
(中)四鄰睡(薛能夏日寺中詩亭午丨丨丨院中唯鳥鳴)鸂鶒睡(章碣詩黃金丨丨當筵丨紅錦薔薇映燭開)
禪客睡(吳仁璧詩高閣煙霞丨丨丨)鸚鵡睡(司空圖詩滿鴨香薰丨丨丨隔簾燈照牡丹開張雨詩鈴索不搖丨)
(丨丨客來假寐亦多時)烏龍睡(韓偓夏日詩相風不動丨丨丨時有幽禽自唤名蔡襄詩秦樓後夜鏁孤鸞秋風不動丨)
(丨丨)據梧睡(陸龜蒙幽居賦荷蓧而行丨丨而丨)據珠睡(陸龜蒙投龍潭詩唯貪血食飽但丨驪丨丨)蓋蓑
睡(皮日休詩唯堪丨丨丨又朱衣鮒足和蓑睡誰信人間有利名)枕琴睡(皮日休詩忽丨素丨丨時把仙書行)平明
睡(羅𨼆詩酷憐一覺丨丨丨長被鷄聲惡破除)玉妃睡(曹唐小遊仙詩香殘酒冷丨丨丨不覺七真歸海中)雙鳳
睡(沈彬憶仙謠日月漸長丨丨丨桑田欲變六鰲愁)垂頭睡(歐陽修秋聲賦童子莫對丨丨而丨)高舂睡(文同)
(睡起詩一覺丨丨丨誰來伴試茶)掩關睡(蘇軾殘臘獨出詩堂空不見人老穉丨丨丨)無礙睡(蘇軾小飲公謹)
(舟中詩輟我東坡丨丨丨當君南浦不貲風)雙鸞睡(蘇轍遊仙夢記歌曰仙家春色兮億萬年蟠桃香暖兮丨丨丨)省
中睡(黃庭堅詩雨作枕簟秋官閒丨丨丨)一覺睡(秦觀詩布衾丨丨丨身世成渺茫)僧牀睡(秦觀詩平生孤)
(負丨丨丨准擬如今處處還)從容睡(樓鑰詩天明更欲丨丨丨長被兒孫惱覺來)安穩睡(范成大詩若解昏昏)
(丨丨丨主人方始是醒醒)倦來睡(楊萬里詩聽風聽雨都有味健來即行丨丨丨又午睡起詩丨丨聊作丨睡起更蒼茫)
梅花睡(楊萬里詩殷勤唤醒丨丨丨枝上春禽一兩聲)五更睡(楊萬里詩只有夜聲殊可憎偏攪愁人丨丨丨)對
山睡(楊萬里詩今夕勿掩扉月中丨丨丨)齁齁睡(方岳詩午窗一枕丨丨丨世上何人最得忙)蒙頭睡(戴復)
(古詩衲被丨丨丨翛然百慮寬)伸脚睡(徐仲稚詩一簟松風冷如冰長伴巢由丨丨丨)美人睡(汪元量醉歌須臾客)
(醉丨丨丨我亦不知天與地)枕篷睡(郭天錫秋山暮靄圖詩我欲畫滄洲晝長丨丨丨)玉龍睡(李孝光聽琴詩)
(阿香辛苦丨丨丨收霆卷電還元氣)花裏睡(宋无海鷗詩莫去西湖丨丨丨芰荷翻雨打鴛鴦)北窗睡(叚成已靜)
(樂堂詩為問東華塵如何丨丨丨)鴛鴦睡(張昱蓮塘曲青蘋風起柳塘水波聲夜聒丨丨丨)拂枕睡(高啓聞早)
(蛩賦抱微憂而何言乃丨丨而復丨)
被介胄睡(漢書賈誼傳今西邊北邊之郡雖有長爵不輕得復五尺以上不輕得息斥候望烽燧不得卧將吏丨丨丨而)
(丨)寇先生睡(貴耳錄劉垂範往見羽士寇朝其徒以睡告劉坐寢外聞鼻鼾之聲雄美可聽曰丨丨丨丨有樂乃華胥)
(調)冬山如睡(郭熙山水畫論春山淡冶而如笑夏山蒼翠而如滴秋山明淨而如妝丨丨慘澹而丨丨)暖風吹
睡(謝翺詩丨丨丨丨無言語又向牀頭看夢書)
忌(渠記切丨諱又畏也敬也止也憎惡亦姓)
韻藻猜忌(書惟古之謀人則曰未就予忌疏惟為我執古義之謀人我則曰未成我之所欲反丨丨之後漢書申屠剛傳)
(平帝時王莽專政朝多丨丨遂隔絶帝外家馮衛二族不得交官剛常疾之魏志吕布傳布雖驍勇然無謀而多丨丨不能制御其)
(黨南史宋江夏王義恭傳義恭出藩文帝以書誡之曰豁逹大度漢祖之德丨丨𥚹急魏武之累周書元偉傳太祖天縱寬仁性罕)
(丨丨元氏戚屬竝保全之杜甫詩俗態猶丨丨妖氛忽杳冥)畏忌(詩匪言不能胡斯丨丨左傳為刑罸威獄使民丨丨漢書)
(張安世傳安世素小心丨丨又梅福傳輕量大臣亡所丨丨國家之權輕故匹夫欲與上爭衡也宋書謝弘微傳領中庶子尋加侍)
(中弘微志在素官丨丨權寵固讓不拜列子都無所愛惜都無所丨丨張衡陳事疏恭儉丨丨必蒙祉祥)無忌(左傳桐叛楚吳)
(子使舒鳩氏誘楚人曰以師臨我我伐桐為我使之丨丨吕凱荅雍闓檄諸葛丞相與衆丨丨錄功忘瑕魏都賦樵蘇往而丨丨即)
(鹿縱而匪禁)天忌(左傳郤至曰楚有六間以犯丨丨我必克之淮南子日月者天之使也虹蜺者丨之丨也)還忌(左傳)
(肆行非度無所丨丨注還猶顧也)俗忌(史記秦紀秦丨多丨南史王鎮惡傳鎮惡以五月生家人以丨丨欲令出繼疎宗猛)
(曰此非常兒張華感婚賦彼婚姻之丨丨兮惡當梁之在斯張說耗磨日飲詩春来半月度丨丨一時閒)意忌(史記陳丞相世)
(家項王為人丨丨信䜛必内相誅漢因舉兵攻之破楚必矣又酷吏傳張湯通賓客飲食於故人子弟為吏及貧昆弟調護之尤厚)
(其造請諸公不避寒暑是以湯雖文深丨丨不專平然得此聲譽而刻深吏多為爪牙用者漢書公孫弘傳弘為人丨丨外寬内深)
鉗忌(後漢書梁冀傳封冀妻孫夀為襄城君夀色美而善為妖態性丨丨能制御冀冀寵憚之)罪忌(後漢書馬援傳觸冐)
(丨丨昧死陳誠)龍忌(後漢書周舉傳舉遷并州刺史太原一郡舊俗以介子推焚骸有丨丨之禁士民每冬中輒一月寒食莫)
(敢煙㸑舉既到州乃作書置子推之廟宣示愚民使還温食淮南子操舍開塞各有丨丨丹陽集龍星木之位春屬東方心為大火)
(懼火盛故禁火而寒食前有丨丨之禁)觸忌(魏志衛顗傳犯顔色丨丨諱建一言開一說論衡凡人作事不能不有吉凶見)
(吉則指以為前時擇日之福見凶則㓨以為往者丨丨之禍)莊忌(史記鄒陽傳鄒陽遊於梁與故吳人丨丨夫子淮隂枚生)
(之徒交)
怠與忌(韓愈原毁為是者有本有原丨丨丨之謂也怠者不能修而忌者畏人脩)辛慶忌(漢書丨丨丨傳丨丨丨字)
(子真居處恭儉食飲被服尤節約為國虎臣遭世承平匈奴西域親附敬其威信)何無忌(晉書丨丨丨傳丨丨丨東海郯)
(人鎮北將軍劉牢之即其舅也桓玄聞起兵甚懼其黨曰劉裕烏合之衆勢必無成玄曰劉裕勇冠三軍當今無敵劉毅家無儋石)
(之儲摴蒱一擲百萬丨丨丨劉牢之之甥酷似其舅共舉大事何謂無成以興復功封安成郡公)
長孫無忌(唐書丨丨丨丨傳帝以無忌皇后兄又少相友眷倚日厚常出入卧内進尚書右僕射帝曰無忌應對機敏善)
(避嫌求於古人未有其比總兵攻戰非所善也)
增敬忌(書惟文王之丨丨乃裕民曰我惟有及則予一人以懌又丨丨罔有擇言在身傳堯時典獄皆能丨其職丨其過魏)
(書常景傳善惡是徵物罔同異論亢匪久人咸丨丨釋名跽忌也見所丨丨不敢自安也)怨忌(書爾尚不忌于凶德亦則以穆)
(穆在乃位疏正義曰汝能不自相丨丨入於凶德若能不入於凶德亦則用敬敬之道常在汝之職位不黜退也晉書范弘之傳弘)
(之與會稽王道子曰下官與石本無丨丨生不相識事無相干正以國體宜明不應稍計彊弱)不忌(見上左傳詩曰不僭不賊)
(鮮不為則無好無惡丨丨不克之謂也又諸侯貪冐侵欲丨丨國語郤叔虎曰夫翟相之君好專利而丨丨其臣競諂以求媚若伐)
(之可克也列子不驕丨丨長幼儕居大戴禮孔子曰大克丨丨不念舊惡蓋伯夷叔齊之行也梅堯臣詩醉歌人不怪醉言人丨丨)
辟忌(周禮誦訓掌道方慝以詔丨丨以知地俗後漢書馬武傳武為人嗜酒闊逹敢言時醉在御前面折同列言其短長無所)
(丨丨帝故縱之以為笑樂李衛公問對行兵苟便于人事豈以丨丨為疑白居易詩重禮足滋彰養神多丨丨)顧忌(春秋閏月)
(不告月猶朝于廟疏故受位居職者思效忠善日夜自進而無所見丨丨也後漢書楊震傳詔遣使者大為阿母修第中常侍樊豊等)
(震連切諫不從無所丨丨各起家舍園池廬觀役費無數宋書劉湛傳悖言懟容㒺所丨丨魏書張彛傳少而豪放出入殿庭步眄)
(高上無所丨丨韓愈王適墓誌盧從史奴視法度士欲聞無丨丨大語樓鑰詩遇事輒奮發觸邪無丨丨)私忌(左傳叔弓如滕)
(子服椒為介及郊遇懿伯之忌敬子不入惠伯曰公事有公利無丨丨椒請先入乃先受館敬子從之注忌怨也懿伯椒之叔父敬)
(子叔弓也叔弓禮椒為之避仇惠伯子服椒也唐書盧邁傳將作監元亘攝祠以丨丨不聽誓御史劾之)人忌(左傳丨之所丨)
(其氣𦦨以取之妖由人興也錢選詩寡合丨多丨無求道自尊)何忌(左傳叔向曰史佚有言非羈丨丨注忌敬也又孟僖子病)
(召其大夫曰我若𫉬没必屬說與丨丨于夫子使亊之而學禮焉注說南宫敬叔丨丨孟懿子皆僖子之子)違忌(國語厲公)
(六年伐鄭楚恭王救鄭楚半陳公請擊之欒書曰君使黶也興齊魯之師請俟之郤至曰不可夫陳不丨丨一間也注丨避也丨謂)
(晦也晦隂氣盡兵亦隂故忌之)逢忌(漢書地理志注梁惠王發丨丨之藪以賜民今浚儀有逢陂忌澤是也竹書紀年周顯王)
(發丨丨之藪以賜民)易忌(漢書藝文志筮凟不告丨以為丨龜厭不告詩以為刺)禁忌(漢書藝文志牽于丨丨泥于小)
(數舍人事而任鬼神後漢書百官志太史令掌天時星歷及時節丨丨又李雲傳陳蕃疏曰李雲所言雖不識丨丨其意歸於忠國)
(而已北史魏孝文紀諸有丨丨禳厭之方非典籍所載者一皆除罷論衡俗人險心好信丨丨知者亦疑莫能實定蔡邕陳政要疏)
(近者以來更任太史忘禮敬之大任丨丨之書拘信小故以虧大典蘇拯詩隂陽家有書卜築多丨丨)妬忌(漢書禮樂志人)
(性有男女之情丨丨之别為制婚姻之禮干寳晉紀總論不恥淫佚之過不犯丨丨之惡古詩寧彼冶容安此丨丨)羣忌(後漢)
(書律歴志用天因地揆時施教頒諸明堂以為民極者莫大乎月令過此而往丨丨苟禁君子未之或知也)驕忌(後漢書桓)
(帝鄧后紀后恃尊丨丨與帝所幸郭貴人更相譖訴)彊忌(後漢書何后紀后性丨丨後宫莫不震懾)大忌(後漢書隗囂傳)
(囂移檄告郡國曰蓋天為父地為母禍福之應各以事降莽明知之而冥昧觸冐不顧丨丨詭亂天術援引史傳)深忌(後漢)
(書吳漢傳初更始遣尚書令謝躬率六將軍攻王郎不能下會光武至共定邯鄲而躬裨將虜掠不相承禀光武丨丨之晉書王渾)
(傳朝臣立議齊王攸當之藩渾上書諫曰人懷危懼非為安之理此最有國有家者之丨丨也唐書李光弼傳相州北邙之敗朝恩)
(羞其策敗故丨丨光弼切骨韓愈順宗實錄陸贄復入翰林中外屬意旦夕竢其為相竇參丨丨之)諱忌(後漢書郭鎮傳初肅)
(宗時司隸校尉趙興不恤丨丨每入宫舍輒更繕修館宇故犯妖禁而家人爵禄益用豊熾又謝弼傳臣山藪頑闇未逹國典策曰)
(無有所隠敢不盡愚用忘丨丨宋史石介傳介著唐鑑以戒姦臣宦官宫女指切當時無所丨丨)疾忌(後漢書馮緄傳緄父)
(煥安帝時為幽州刺史丨丨姦惡數致其罪)時忌(後漢書李雲謝弼傳贊弼忤宦情雲犯丨丨蘇軾謝監司薦舉啓動觸丨)
(丨言為身災戴復古詩高談犯丨丨妙語發天慳)歸忌(後漢書郭鎮傳桓帝時汝南有陳伯敬者行路聞凶便解駕留止還)
(觸丨丨則寄宿鄉亭注隂陽書歴法曰丨丨日四孟在丑四仲在寅四季在子其日不可遠行歸家及徙也庾信宇文公神道碑鄉)
(亭留宿幸無丨丨之疑)潛忌(後漢書王閎傳莽簒位丨丨閎出為東郡太守册府元龜唐杜伏威與輔公祐少相愛狎公祐)
(年長伏威每兄事之軍中呼為伯畏敬與伏威等伏威丨丨之)悍忌(後漢書馮衍傳衍娶北地女任氏為妻丨丨不得畜媵妾)
(兒女常自操井臼)少忌(後漢書孔融傳融性寬容丨丨好士喜誘益後進及退閒&KR1348;賓客日盈其門)嫌忌(後漢書孔)
(融傳曹操既積丨丨而郗慮復搆成其罪遂令路粹枉狀奏融晉書桓彛傳累遷尚書吏部郎王敦擅權丨丨士望彛以疾去職)
見忌(後漢書徐璆傳論孫懿以高明丨丨而受欺于隂計翟酺資譎數取通而終之以謇諫又朱暉傳暉剛于為吏丨丨于上)
(所在多被劾李康運命論以仲尼之謙也而丨丨于子西)忍忌(後漢書梁冀傳太原郝絜胡武連名奏記三府薦海内高士而)
(不詣冀冀怒遂誅武家冀諸丨丨皆此𩔖也)兵忌(魏志文帝紀孫權破劉備于夷陵初帝聞先主兵東下𣗳柵連營七百餘)
(里謂羣臣曰苞原隰險阻而為軍者為敵所擒此丨丨也孫權上事今至矣後十日破備書到荀子武王以丨丨東面而迎太歲注)
(丨丨兵家所忌之日)内忌(魏志袁紹劉表傳評外寬丨丨好謀無决有才而不能用聞善而不能納晉書宣帝紀帝丨丨而外)
(寬猜忌多權變唐書蕭銑傳銑外寬丨丨疾勝已者舊臣大將皆疑問多叛去)患忌(魏志吕布傳布北詣袁紹紹與布擊張燕)
(于常山陷鋒突陣遂破燕軍而求益兵衆將士鈔掠紹丨丨之)性忌(魏志崔琰傳太祖丨丨有所不堪者魯國孔融南陽許攸)
(婁圭皆以恃舊不虔見誅而琰最為世所痛惜竹譜質雖冬蒨丨丨殊寒九河鮮育五嶺實繁)疑忌(魏志劉表傳表雖外儒雅)
(而心多丨丨韓愈張中丞傳後敘遠位本在廵上無所丨丨竟與廵俱守死成功名又祭穆員外文留守無事多君子僚罔有丨丨)
(維其嬉遊)多忌(魏志丁謐傳注為人外似疎略而内丨丨在臺閣數有所彈駁臺中患之南史王騫傳性侈于味而儉于服頗)
(以丨丨為累人物志雄悍桀健任在膽烈失在丨丨精良畏慎善在恭謹失在多疑爾雅翼麝性丨丨商母山多羣麝所遺糞常就)
(一處雖遠逐食必還走之不敢遺跡他所慮為人𫉬許渾題韋長史山居琴曲少聲重勘譜藥丸丨丨更尋方范成大詩羸如蓐婦)
(丨丨倦似田翁作勞)拘忌(晉書蔡克傳博涉書記為邦族所敬高平劉整服餙詭異無所丨丨遇克在坐終席慙不自安唐書)
(食貨志秦漢時故漕興成堰東逹永豐倉咸陽縣令請疏之李固言以為非時文宗曰苟利于人隂陽丨丨非朕所顧也詩品士流)
(景慕專相凌架故使文多丨丨傷其真美李衛公問對今後諸將有以隂陽丨丨失于事宜者卿當丁寧戒之元結夜宴石魚湖作)
(坐無丨丨人勿限醉與醒)險忌(宋書范曄傳徐湛之上表曰臣與范曄本無素舊中忝門下漸成周旋比年以來意態轉見傾)
(動丨丨富貴情深自謂任遇未高遂生怨望魏書温子昇傳楊遵彦作文德論以為古今辭人皆負才遺行澆薄丨丨唯邢子才王)
(元景温子昇彬彬有德素)至忌(南史宋臨川王道規傳日蝕三朝天下之丨丨)小忌(南史張融傳俗人忌以正月開太倉)
(融議不宜拘束丨丨荀悦三游論除丨丨去淫祠絶竒怪正人事則妖偽之言塞而性命之理得矣)疏忌(南史陳長沙王叔堅)
(傳後主患創不能視事政無大小悉决于叔堅權傾朝廷後主由是丨丨之北齊書趙郡王叡傳叡久典朝政清貞自守譽望日隆)
(漸被丨丨乃撰古之忠臣義士號曰要言以致其意)隂忌(南史施文慶傳禎明三年湘州刺史晉熙王叔文在職既久大得人)
(和後主以其據有上流丨丨之自度素與羣臣少恩乃擢文慶為都督湘州刺史張九齡瀘溪令趙公碣會有丨丨之讚實為無妄)
(之福又左傳丨丨奔莒以叛)祕忌(魏書徐謇傳謇合和藥劑攻救精妙而性甚丨丨承奉不得其意者雖貴為王公不為措)
(療也)憎忌(北齊書宋遊道傳神武還晉陽百官辭于紫陌神武執遊道手曰甚知朝貴中有丨丨者但用心莫懷畏慮當使卿)
(位與之相似)二忌(唐書禮樂志景龍二年右臺侍御史唐紹上書手敇曰乾陵歲冬至寒食以外使丨丨以内使朝奉它陵)
(如紹奏)媢忌(唐書房喬傳任公竭節不欲物失所無丨丨聞人善若已有之)褊忌(唐書李義府傳義府貌柔恭與人言)
(嬉怡微笑而隂賊丨丨著于心時號笑中刀)回忌(唐書王徽傳授右拾遺書二十餘上言無丨丨公議浩然歸重聞見前錄)
(司馬温公退居西洛負天下重望十五年矣宣仁后首起公為宰相其于政事不容有丨丨也故取害民之尤者罷之)剛忌
(五代史南漢世家劉晟性丨丨不能任臣下而獨任其嬖倖宦官宫妾延遇瓊仙等)排忌(五代史漢臣傳楊邠出于小吏不喜)
(文士與蘇逢吉等内相丨丨)讒忌(宋史許奕傳安丙新立大功丨丨日聞宰相錢𧰼祖出謗書問奕奕願以百口保之)餘
忌(管子甚矣百姓之惡人之有丨丨也注惡人不善更有丨丨)億忌(荀子暴至殺傷而不丨丨者與注謂雷霆震怒殺傷)
(萬物曾不丨度疑丨而果决不測也)惡忌(荀子人之態不如備爭寵嫉賢利丨丨注如當為知言人為詐態上不知為備利在)
(丨丨賢者)隠忌(荀子丨丨雍蔽之人君子不近注隠亦蔽也春秋繁露仁者愛人無傷惡之心無丨丨之志無嫉妬之氣柳宗)
(元柳惟深行狀處事詳諦無依違故縱之敗奉法端審無丨丨峭刻之文)血忌(論衡殺牲見血避丨丨月殺則生人食六畜亦)
(宜避之范成大灼艾詩丨丨詳涓日尻神謹避方)犯忌(論衡直言一指觸諱丨丨)限忌(釋名漫漫也漫漫心無所丨丨)
(也)鶝忌(埤雅丨丨庚申)語忌(滄浪詩話有丨丨有語病語病易除丨丨難除語病古人亦有之惟丨丨則不可有)鬼
忌(暌車志宗定伯夜行逢鬼問丨所丨荅云唯不喜人唾又楊萬里詩人言好事莫作意雨妬風憎丨神丨)明忌(曹植求自)
(試表干時求進者道家之丨丨也孫綽喻道論隂謀之門子孫不昌三世之將道家丨丨)妖忌(嵇康荅難攝生論俗之時日順)
(丨丨而逆事理又今憤丨丨因欲去日何異惡鄭衛而滅韶武耶)細忌(何承天孔邈名議盛明之世事從簡易曲嫌丨丨皆)
(應蕩除)物忌(鮑照詩器惡含滿欹丨丨厚生没)愆忌(沈約郊廟歌不黎不㾞靡丨靡丨)取忌(李嶠攀龍臺碑)
(漢高以英威冠代丨丨范增劉主以倜儻出羣見疑曹操)藥忌(元稹詩饑饞看丨丨)嚴忌(牛僧孺周秦行記綠珠曰石衛)
(尉性丨丨今有死不可及亂)食忌(張祐詩無端憂丨丨開鏡倍萎黃)相忌(張蠙過蕭關詩邊戌莫丨丨非是霍家親)
衆忌(蘇軾廉州謝表憫臣以孤忠寡援察臣以丨丨𫉬愆)蠶忌(范成大田園詩三旬丨丨閉門中)得忌(楊萬里詩)
(一生長丨丨千載却空思)切忌(戴復古詩須教自我胸中出丨丨隨人脚後行)抑忌(王騰辨蜀都賦第言文藻之華掞不)
(及蜀人之忠義遂與吳俗例加丨丨)狗忌(史子玉枸把賦泮宫眈耽靈根萃止匪藻匪芹強名曰把或云羊乳亦曰丨丨)恚
忌(姚燧姚文獻公神道碑文統之相參知政事商公挺實譽之至是費寅以九事中時丨丨訟商公為文)慶忌(左傳吳公)
(子丨丨驟諫吳子弗聽戰國策唐雎曰要離之刺丨丨也倉鷹擊于殿上漢書東方朔傳勇若孟賁丨丨廉若鮑叔信若尾生吳越)
(春秋吳王曰丨丨之勇世所聞也筋骨果勁萬人莫當走追奔獸手接飛鳥骨騰肉飛拊膝數百里司馬相如諫獵書力稱烏𫉬捷)
(言丨丨温庭筠詩躡塵追丨丨操劍學班輸又晉書輿服志齊人見涸澤之神名曰丨丨冠大冠乘小車好疾馳因𧰼其冠而服焉)
(管子丨丨者其狀若人其長四寸)鄒忌(戰國策丨丨修八尺有餘形䫉昳麗史記孟子傳丨丨以鼔琴干威王因及國政封)
(為成侯而受相印新序丨丨以鼔琴見齊宣王遂為王言琴之象狀及霸王之事宜王大悦與語三日遂拜以為相書斷宋令文翰)
(簡翩翩甚得書之媚趣若與高卿比權量力則丨丨之類徐公也柳宗元李西川薦琴石詩遠師丨丨鼓鳴琴去和南風惬舜心)
馮忌(戰國策丨丨請見趙王行人見之丨丨接手俛首欲言而不敢)田忌(史記田齊世家使丨丨田嬰將孫子為帥救韓)
(趙以擊魏大敗之馬陵又孫子傳魏與趙攻韓韓告急于齊齊使丨丨將而往直走大梁魏將龐涓聞之去韓而歸賈誼過秦論吳)
(起孫臏帶佗兒良王廖丨丨廉頗趙奢之朋制其兵)薄忌(史記孝武紀亳人丨誘丨奏祠泰一方元絳太一宫詩卜用張衡舊)
(方從丨丨新又漢書郊祀志亳人謬忌奏祠泰一方注如淳曰亳亦薄也普灼曰濟隂薄縣人也)間忌(漢書嚴助傳淮南王)
(上書前時南海王反使將軍丨丨將兵擊之注丨丨淮南王傳作簡忌)卿忌(酉陽雜俎竈神姓張名單字子郭夫人字丨丨)
(有六女皆名察洽)
不妒忌(詩螽斯序螽斯后妃子孫衆多也言若螽斯丨丨丨則子孫衆多也)道家忌(後漢書耿弇傳論三世為將丨)
(丨所丨而耿氏累葉以功名自終將其用兵欲以殺止殺乎何其獨能隆也晉書宣帝紀帝勲德日盛而謙恭愈甚恒戒子弟曰盛)
(滿者丨丨所丨四時猶有推移吾何德以堪之)子午忌(唐書憲宗皇后郭氏傳元和八年群臣三請立為后帝以歲丨丨丨)
(章報聞罷)簡書忌(潘岳詩願言旋舊鄉畏此丨丨丨)公孫忌(左傳宋公使丨丨丨為大司馬注宋華向之亂公子)
(城丨丨丨樂舍司馬彊向宜向鄭楚建郳申出奔鄭)欒弗忌(左傳普三郤害伯宗譖而殺之及丨丨丨)苑何忌(左傳)
(曹翰胡令晉荀吳齊丨丨丨衛公子朝救宋注何忌齊大夫又衛侯告寧于齊且言子石齊侯將飲酒徧大夫曰二三子之教也丨)
(丨丨辭曰與于青之賞必及于其罰)韓無忌(左傳普悼公即位使荀家荀會欒黶丨丨丨為公族大夫使訓卿之子弟共儉)
(孝弟)宋毋忌(史記封禪書丨丨丨正伯僑充尚羡門子高皆燕人為方僊道形解銷化依於鬼神之事又無同博物志水石)
(之怪為龍罔𧰼木之怪為躨㒺两土之怪為獖羊火之怪為丨丨丨搜神記管輅善易卜安平太守王基家有賤婦人生一男墮地)
(便走入竈中輅曰兒生便走非能自走直丨丨丨之妖將其入竈也)魏無忌(史記信陵君傳丨公子丨丨仁而下士致食客)
(三千人諸侯以公子賢多客不敢加兵謀魏十餘年劉勰新論侯生夷門抱關之吏見知于丨丨豫子范中行之亡虜蒙異于智伯)
(西京賦都邑游俠張趙之倫齊志丨丨擬跡田文)伏無忌(後漢書丨湛傳丨丨傳家學博物多識永和元年詔無忌與議)
(郎黃景校定中書五經諸子百家藝術元嘉中桓帝復詔丨丨與黃景崔寔等共抄漢紀隋書經籍志明帝召班固典校祕書固撰)
(後漢事作列傳載記二十八篇其後劉珍劉毅劉陶丨丨丨等相次著述東觀謂之漢記)
居德則忌(易𧰼曰澤上於天夬君子以施禄及下丨丨丨丨)夏父弗忌(左傳秋大事于大廟躋僖公逆祀也)
(于是丨丨丨丨為宗伯尊僖公)
貳(而至切副也亦携丨變異也疑也敵也又性)
韻藻勿貳(書任賢丨丨荀子以事君則必通以為仁則必聖立隆而丨丨也任昉為褚蓁讓封表匹夫難奪守以丨丨)
無貳(詩丨丨無虞上帝臨女又上帝臨汝丨丨爾心左傳荀息曰人之欲善誰不如我我欲丨丨而能謂人已乎又文子曰君)
(命丨丨失信不立國語伶州鳩論樂云五曰夷則所以詠歌九則平民丨丨也管子一以丨丨是謂知道)不貳(禮記大夫燕食)
(有膾無脯有脯無膾士丨丨羹胾又孝以事君弟以事長示民丨丨也又其為物丨丨則其生物不測周禮酒正唯齊酒丨丨皆有)
(器量左傳寗武子與衛人盟于宛濮曰自今日以往有渝此盟以相及也明神先君是糾是殛國人聞此盟也而後丨丨又使工為)
(之歌小雅曰美哉思而丨丨注思文王之德無貳叛之心又君令而不違臣共而丨丨孟子從許子之道則市價丨丨荀子修道而)
(丨丨則天不能禍九章事君而丨丨兮迷不知寵之門)三貳(周禮酒正凡祭祀以法共五齊三酒以實人尊大祭丨丨中祭)
(再貳小祭一貳皆有酌數注丨丨用三尊以三尊為副而備之)再貳(見上)一貳(見上)挈貳(爾雅蜺為丨丨弇日為蔽)
(雲古今注丨丨&KR2324;蝀也鄭明選虹賦以子所言是名屈虹字以丨丨諡以螮蝀)攜貳(左傳仲孫歸曰魯不棄周禮未可動也君)
(其務寧魯難而親之親有禮因重固間丨丨覆昏亂伯王之器也注離而相疑者則當因而間之又魏絳曰我德則睦否則丨丨後)
(漢書公孫述傳荆邯說述曰令漢帝釋關隴之憂專東伐四分天下而有其三使西州豪傑咸居心于山東發間使召丨丨則五分)
(而有其四魏志袁術傳術既與紹有隙又與劉表不平而北連公孫瓚紹與瓚不和而南連劉表其兄弟丨丨舍近交遠如此徐陵)
(荅王太尉書非云背信豈曰渝盟朝野羣雄何所丨丨又國語觀射父曰古者民神不雜民之精爽不&KR2092;貳者而又能齊肅中正則)
(明神降之宋庠補音&KR2092;音攜或為擕)儲貳(晉書禮志卞壺議太子禮同於君所以重丨丨異正嫡唐書裴度傳度終帝怪無遺)
(奏敇家人索之得半藁以丨丨為請無私言高允諫東宫書殿下國之丨丨四海屬心言行舉動萬方所則張淵觀𧰼賦丨丨副天)
(庭延二吏)
内史貳(周禮鄉大夫鄉老及鄉大夫羣吏獻賢能之書于王王再拜受之登于天府丨丨丨之又内史丨丨掌書王命遂丨)
(之)
增簋貳(易樽酒丨丨用缶𧰼曰樽酒丨丨剛柔際也魏兼柔祭侯判丨丨以薦初陳強飲強食之辭金奏既動間以采蘩采)
(蘋之節)差貳(書咸有一德疏德者得也内得于心行得其理既得其理執之必固不為邪見更致丨丨是之謂一德也)副
貳(書貳公弘化傳丨丨三公弘大造化周禮旅下士三十有二人注旅衆也下士治衆事者自太宰至旅下士轉相丨丨皆王臣)
(也左傳泉丘人有女僖子使助薳氏之簉注簉副倅也疏禮有副車倅車皆謂丨丨之車也妻為正適妾為丨丨後漢書百官志軍)
(假司馬假侯皆為丨丨魏書李彪傳正本藴之麟閣丨丨藏之名山宋史職官志咸平四年楊億上疏曰今多命省署之職出為知)
(州又設通判之官以為丨丨此權宜之制耳豈可為經久之訓哉臣欲乞諸州并置刺史又釋名王后首餙曰副副覆也以覆首亦)
(言丨丨也)陪貳(詩以無陪無卿傳無丨丨也無卿士也左傳史墨曰物生有两有三有五有丨丨故天有三辰地有五行體有)
(左右各有妃耦注妃音配謂丨丨韓愈劉統軍碑累拜郎中進兼中丞雖在丨丨天子所憑黃伯思周方鼎說單子方鼎謂之從彛)
(以其丨丨而非正故曰從彛)立貳(周禮大宰乃施法于官府而建其正丨其丨注貳謂小宰小司徒小宗伯小司馬小司寇)
(小司空也楊炯崇文館詩序天下之噐也神丨丨者所以經其化聖人之寳也大建儲者所以贊其庸)要貳(周禮司書凡税)
(斂掌事者受法焉及事成則入丨丨焉疏及事成收斂畢入要寫一通副貳之書名為要入司書故云入丨丨焉)藏貳(周禮)
(大功司勲丨其丨注貳猶副也功書藏於天府又副於此者以其主賞)受貳(周禮司寇凡邦之大盟約蒞其盟書而登之于)
(天府太史内史司會及六官皆丨其丨而藏之)收貳(左傳太叔命西鄙北鄙貳於己又丨丨以為己邑注前两屬者今皆取以)
(為己邑)勸貳(左傳原繁曰莊公之子八人若皆以官爵行賂丨丨而可以濟事君其若之何)教貳(左傳晉懷公執狐突)
(曰子来則免對曰子之能仕父教之忠古之制也策名委質貳乃辟也今臣之子名在重耳有年數矣若又召之丨之丨也父丨子)
(丨何以事君)自貳(左傳僖負羇之妻曰吾觀普公子之從者皆足以相國若以相夫子必反其國反其國必得志于諸侯得)
(志于諸侯而誅無禮曹其首也子盍早丨丨焉注丨丨自别異于曹)討貳(左傳振旅愷以入于普獻俘授馘飲至大賞徵會丨)
(丨又晉原縠宋華椒衛孔逹曹人同盟于清丘曰恤病丨丨又齊侯曰諸侯丨丨則有尋盟若皆用命何盟之尋玉海内變制宜大)
(夫出疆之義伐叛丨丨諸侯敵愾之功)伐貳(左傳文子曰勤以撫之寬以待之堅彊以御之明神以要之柔服而丨丨德之)
(次也)非貳(左傳季武子如衛報子叔之聘且辭緩報丨丨也)始貳(左傳范宣子假羽毛于齊而弗歸齊人丨丨後漢書)
(光武帝紀更始悉令罷兵詣行在所光武辭以河北未平不就徵自是丨丨於更始)苟貳(左傳奮揚曰君王命臣曰事建如事)
(余臣不佞不能丨丨)方貳(左傳普荀寅求貨于蔡候弗得言于范獻子曰國家方危諸侯丨丨將以襲敵不亦難乎)奉貳
(左傳季康子欲伐邾師遂入邾邾茅夷鴻請救于吳曰魯賦八百乘君之貳也邾賦六百乘君之私也以私丨丨惟君圖之注貳敵)
(也)我貳(公羊齊侯盟于扈傳桓之盟不日此何以日危之也何危爾丨丨也魯子曰丨丨者非彼然我然也)懼貳(國語)
(惠王以梁與魯陽文子文子辭曰梁險而在北境懼子孫之有貳者也夫事君無憾憾則懼逼逼則丨丨)上貳(國語公作二軍)
(公將上軍太子將下軍士蒍言於公曰夫太子君之貳也而帥下軍無乃不可乎公曰何故對曰貳若體焉上下左右以相心目用)
(而不倦身之利也丨丨代舉下貳代履周旋變動以役心目故能治事以制百物注上手代更也)下貳(見上注丨足丨步也)
賈貳(國語中行穆子曰夫事君者量力而進不能而退不以安丨丨)隊貳(後漢書岑彭傳彭亾歸宛與前丨丨嚴說共城)
(守)靡貳(後漢書陳禪傳贊禪為君隠之死丨丨)懷貳(後漢書劉表傳韓嵩至許還盛稱朝廷曹操之德勸遣子入侍)
(表大怒以為丨丨陳兵詬嵩將斬之嵩不為動容齊書褚淵傳沈攸之事起袁粲丨丨太祖召淵謀議淵曰西夏舋難事必無成公)
(當先備其内耳)離貳(後漢書列女傳吳許升妻吕榮升少為博徒不理操行榮父疾升欲改嫁之榮歎曰命之所遭義無丨丨)
(終不肯歸升感激自厲遂以成名北史周太祖紀左右不自安衆遂丨丨顔延之庭誥或見人休事則懃蘄結納及聞否論則處彰)
(丨丨)配貳(晉書禮志皇太子丨丨至尊與國為體固宜遠遵古禮近同時制)疑貳(晉書殷浩傳時桓温既滅蜀威勢轉)
(振簡文以浩有盛名朝野推伏故引為心膂以抗於温於是與温頗相丨丨又孫盛傳王導執政庾亮以元舅居外導亮頗懷丨丨)
(盛密諫亮亮納之李覯寄祖祕丞詩自此習往還中心蔑丨丨)監貳(晉書何曾傳先王制法建官受任則置副佐陳師命將則)
(立丨丨)違貳(晉書荀勖傳勖參文帝大將軍軍事時官騎路遺求為刺客入蜀勖言於帝曰明公以至公宰天下宜正義以)
(伐丨丨而名以刺客除賊非所謂刑於四海以德服遠也袁淑與始興王濬書日者猥枉泉賦降委敝邑弊邑敬事是遑毋敢丨丨)
讒貳(晉書温嶠傳王敦表𥙷丹陽尹嶠懼錢鳳為之姦謀因敦餞别嶠起行酒至鳳前作色曰錢鳳何人温太真行酒而敢不)
(飲及發後鳳入說敦曰嶠于朝廷甚密未必可信敦曰太真昨醉小加聲色豈得以此便相丨丨)乖貳(晉書羊曼傳王敦既)
(與朝廷丨丨羈錄朝士曼為右長史終日酣醉諷議而已文心雕龍瑟資移柱故有時而丨丨籥含定管故無往而不壹)繼貳
(晉書張駿傳羣寮請駿立世子駿不從宋輯言於駿曰今社稷彌崇聖躬介立大業遂殷丨丨闕然臣竊以為國有累卵之危而殿)
(下以為安踰泰山非所謂也)端貳(晉書苻堅載記徐嵩字元高苻堅時為長安令堅謂其叔父成曰此年少落落有丨丨之)
(才)得貳(晉書姚萇載記萇曰兵不血刃坐定天下此卞莊丨丨之義也)杜貳(晉書慕容垂載記苻丕遣其將飛龍率氏)
(騎一千為垂之副丕戒飛龍曰用兵制勝之權防微丨丨之略委之于卿卿其勉之)作貳(宋書樂志體乾丨丨命服斯九顔延)
(之詩帝體麗明儀辰丨丨沈約謝立皇太子賜絹表重離在天八紘之所共仰明两丨丨萬國所以咸寧庾信長孫儉神道碑丨丨)
(天官允諧邦治李百藥贊道賦賴昌發之丨丨啓七百之鴻基又李磎授杜從則雍州司馬制驅策自久績效冇聞丨丨神州實資)
(幹用)間貳(北史齊高祖紀不良之徒坐生丨丨)㒺貳(魏書羊深傳詔曰羊深血誠奉國秉操丨丨東京賦于時蒸民丨敢)
(或丨)有貳(唐書車服志隨身魚符者以明貴賤應召命左二右一左者進内右者隨身皇太子以玉契召勘合乃赴親王以金)
(庶官以銅皆題其位姓名官丨丨者加左右皆盛以魚袋又裴寂傳麟州刺史韋雲起告寂反按訊無状帝謂曰朕有天下公推轂)
(成之也容丨丨哉所以訊吏欲天下人信公不反耳薛士隆信烏賦君子惟是之從何容心之丨丨)佐貳(唐書食貨志兩池鹽)
(利歲收百五十餘萬緡四方豪商猾賈雜處解縣主以郎官其丨丨皆御史鹽民田園籍于縣而令不得以縣民治之唐明皇廵省)
(詩存貞期歴試丨丨佇昭融)猜貳(唐書尉遲敬德傳諸將疑敬德且亂囚之行臺左僕射屈突通尚書殷開山曰敬德慓敢)
(今執之丨丨已結不即殺後悔無及也又突厥傳帝伐遼或言突厥處河南邇京師請帝無東帝曰夫為君者豈有丨丨哉朕閔突)
(厥之亾内河南以振贍之彼不近走延陀而遠歸我懷我深矣杜弼為東魏檄梁文犯違軍紀仍自丨丨李商𨼆詩丨丨誰先致三)
(朝事始平)長貳(宋史太祖紀建隆元年詔諸道丨丨有異政衆留請立碑者委參軍驗實以聞又高宗紀紹興四年裁省三省)
(樞密細務責六曹丨丨專決又職官志秘書省大典禮則丨丨預集議所以待遇儒臣非他司比元史吕思誠傳文宗時擢翰林國)
(史院檢閱官有旨取國史閱之院丨丨無敢言者思誠跪閣下爭之事遂寢)守貳(宋史高宗紀紹興十三年詔諸州丨丨提)
(舉學事縣令佐主管學事又食貨志宣和初州縣主吏催科失職令轉運司察丨丨勤惰蘇軾孫向保州通判勅一郡之寄在汝丨)
(丨朱子魏國公張公行狀祖宗時郎曹之選非累歴親民不以授自臺閣而為丨丨者十嘗七八)中貳(宋史樂志嘉觴丨丨)
(執事惟寅)掌貳(宋史職官志侍御史一人丨丨臺政)倅貳(宋史刑法志每歲冬夏詔提刑行郡决囚提刑憚行悉委丨丨)
(倅貳不行復委幕屬所委之人𩔖皆肆行威福以要饋遺章俊卿水利總論國朝養惠元元留心水利州有丨丨邑有丞佐)信
貳(逸周書庸止生郄庸行丨丨衆輯羣政不輯自匿)嫌貳(亢倉子彼此丨丨猜舋日積)六貳(荀子丨丨之博則天)
(府已注丨丨之博六博也言二六相對也)驂貳(鹽鐵論富者連車列騎丨丨輜軿中者微輿短轂煩尾掌蹄)參貳(論衡)
(國業傳在千載主德丨丨日月常衮授令狐彰右僕射制中臺萬事之會端右庶僚之式所以總詳丨丨恢演協宣范仲淹邠州建)
(學記慶歷甲申歲予丨丨國政親奉聖謀詔天下建郡縣之學俾歲貢羣士一由此出)倍貳(釋名佩倍也言其非一物有丨)
(丨也)非貳(世說左太沖作三都賦初成時人互有譏訾思乃詢求於皇甫謐謐見之嗟歎遂為作敘於是先相丨丨者莫不斂)
(袵讚述焉)體貳(詩品曹劉殆文章之聖陸謝為丨丨之才)察貳(西京賦膳夫馳騎丨丨廉空注行視肴有兼重及減無者)
遷貳(蔡邕陳太丘碑不徼訐以干時不丨丨以臨下)總貳(傅亮讓尚書僕射表百揆治樞丨丨殷要誠非庸臣所宜叨擬)
楚貳(謝靈運山居賦此丨丨心醉于吳客河靈懷慙于海若自注枚乘云楚太子有疾吳客聞之舉秋濤之美得以瘳病太子)
(國之儲貳故曰丨丨)漢貳(謝朓侍宴曲水奉勅為太子作登賢博望獻賦清漳丨丨稱敏魏两垂芳梁簡文帝昭明太子集序)
(豈同魏兩作歌于長笛終噪丨丨作賦于洞簫)莫貳(仕昉竟陵王行狀地尊禮絶親賢丨丨)贊貳(李嶠為第二舅讓江)
(州刺史表百里弦歌尠蒲密之化六條丨丨乏海沂之績孫逖授陸景融尚書右丞制紀綱中省丨丨六卿歐陽修謝參知政事表)
(俾之丨丨宜擇材賢)欺貳(元結寄源休詩時多尚矯詐進退多丨丨)介貳(常衮咸陽縣丞郭君墓誌銘公護戎事也善用)
(文韜制其邊患本詩書之義府資德刑之戰器凡所丨丨皆有卓絶之稱)叨貳(權德輿右僕射姚公集序德輿方僑於吳辱忘)
(年之歡暨丨丨六職而公入踐師長)相貳(元稹詩子建猶丨丨伍奢安得存又去聲蘇軾勅韓維張氏同安郡夫人非内有丨)
(丨何以及此)登貳(歐陽修代人辭官狀既褒異于邦爵復丨丨于天官)解貳(范仲淹邠州謝上表願丨丨于黃樞請分)
(憂于紫塞)進貳(蘇軾勅梁諝供備庫副使轉出丨丨諸使往齒外朝)往貳(蘇軾給事中兼侍講傅堯俞可吏部侍郎勅給)
(事黃門未究其用丨丨太宰益修厥官)置貳(蘇轍門下侍郎謝表掌轄逾年何𥙷六曹之劇納言丨丨仍忝一階之崇)徵
貳(後漢書馬援傳交阯女子徵側及女弟丨丨反攻沒其郡九真日南合浦蠻夷皆應之又劉隆傳隆副伏波將軍馬援擊交阯)
(𫉬其帥丨丨斬首千餘級降者二萬餘人)
不堪貳(左傳太叔命西鄙北鄙貳于已公子吕曰國丨丨丨君將若之何疏两屬則賦役倍國人不堪也)傅瑕貳
(左傳厲公殺傅瑕使謂原繁曰丨丨丨周有常刑既㐲其罪矣注貳言有二心於己也)不敢貳(左傳以陳蔡之密邇於楚)
(而丨丨丨焉又西鉏吾曰若楚人與吾同惡以德於我吾固事之也丨丨丨矣)諸侯貳(左傳秦人白狄伐晉丨丨丨故也又)
(夫諸侯之賄聚于公室則丨丨丨若吾子賴之則晉國貳)為之貳(左傳師曠曰有君而丨丨丨使師保之勿使過度注貳卿)
(佐)君之貳(左傳國卿丨丨丨也民之主也)能無貳(左傳諸侯道敝而無成丨丨丨乎)身之貳(左傳子丨)
(丨丨也姑紓死焉)不能貳(左傳有出者有居者臣丨丨丨通外内之言以事君)王之貳(榖梁傳王世子云者唯丨)
(丨丨也)咸所貳(隋書經籍志夫史官者必求博聞強識疏通知遠之士使居其位百官衆職丨丨丨焉)顔回貳
(隋書李穆傳詔曰太師上柱國申國公萬頃不測百鍊彌精乃無伯玉之非豈有丨丨之丨)
分水為貳(水經注廬山下有神廟號曰宫亭廟山廟甚神能分風擘流故曹毗咏云丨丨丨丨擘流為兩)
萃(秦醉切集也聚也)
韻藻拔萃(孟子丨乎其丨後漢書蔡邕傳曾不能丨丨出羣揚芳飛文唐書選舉志選未滿而試文三篇謂之宏辭試判)
(三條謂之丨丨中者即授官宋史選舉志乾德二年命陶榖等議凡丨丨制舉及進士九經判中者竝入初等會要鄭亞舉進士賢)
(良丨丨三中其科夏侯湛抵疑丨丨始立而登宰相之朝韓愈李郱墓誌其後比以書判丨丨選為萬年尉)鱗萃(宋書樂志)
(開元布憲四海丨丨齊書武帝紀永明四年車駕藉田詔曰天符靈貺歲月丨丨寳鼎開玉匣之祥嘉禾發同穗之穎華陽國志孝)
(文帝末年以廬江文翁為蜀守學徒丨丨蜀學比于齊魯西京賦瓌貨方至鳥集丨丨潘岳藉田賦前驅魚麗屬車丨丨劉峻廣絶)
(交論魚貫鳬躍䬃沓丨丨張君祖詠懷詩風來詠逾清丨丨淵不濁)七萃(魏書肅宗紀奮丨丨于西戎騰五牛于北狄詩說圻)
(招穆王西征丨丨之士咸怨祭公謀父作此詩以諷諫穆天子傳王勒丨丨士丨丨之士曰高奔戎又丨丨之士生捕虎天子蓄之)
(東虢虞羲詩雲屯丨丨士魚麗六郡兵梁簡文帝南郊頌序石鎧犀衣之士連丨丨而雲屯珠旗日羽之兵亘五營而星列王融曲)
(水詩序丨丨連鑣九斿齊軌唐太宗詩三驅陳銳卒丨丨列材雄李嶠詩丨丨鸞輿動千年瑞檢開)漎萃(吳都賦紵衣絺服雜)
(沓丨丨)
增乃萃(易初六有孚不終乃亂丨丨若號一握為笑)鴞萃(詩墓門有棘有丨丨止)四萃(左傳苖賁皇曰吾乃)
(丨丨于其王族必大敗之注丨丨四面集攻之)叢萃(爾雅小而衆巋疏言小山而衆丨丨羅列者名巋中論大賢為行其異乎)
(人者變故暴至而不惑真偽丨丨而不迷元稹詩同占杏花園喧闐各丨丨)三萃(國語楚師可料也在中軍王族而已丨丨)
(以攻其王族必大敗之)羣萃(國語管子曰今夫士丨丨而州處間燕則父與父言義子與子言孝其事君者言敬其幼者言)
(悌嵇康丹井贊被褐長揖義陵丨丨陸機謝平原内史表擢自丨丨累蒙榮進楊弘真一鶚賦不翻翻以丨丨自耿介以孤貞)頓
萃(宋書王弘傳五年春大旱弘引咎遜位曰臣以庸短自輩庸流陛下忘其不腆又重之以今任正位槐鼎統理神州珥貂衣衮)
(總錄朝端内外要重丨丨微躬江淹為蕭驃騎讓封表鴻鵠鬱集懋冊丨丨諒非虛薄輕所膺符)蟻萃(宋書袁淑傳羯寇遺)
(醜丨丨螽集杜甫枮柟詩萬孔蟲丨丨孫覿詩丨穿萬孔丨蛛挂干絲擾)總萃(周書李賢傳莫折後熾連結賊黨賢與史寧對)
(之謂寧曰賊徒衆多我若總一陣併力擊之彼既同惡相濟理必丨丨于我宋史朝會樂章丨丨坤珍永光祕刻梁簡文帝南郊頌)
(周稱黃鳥之旗夏有玄珪之錫無以踰此嘉祥方兹丨丨)大萃(唐書歷志鶉火直軒轅之虚以爰稼穡稷星繫焉而成周之丨)
(丨也)咸萃(宋史蜡祭百神樂章百神丨丨六樂斯縣房晉策對國家旁求俊乂束帛之禮薦陳物色異人丘園之彦丨丨)會
萃(宋史顔復傳復建言士民禮制不立下無矜式請令禮官丨丨古今典範為五禮書)成萃(易傳澤上于地積隂丨丨)文
萃(法言聖人虎别其文炳也君子豹别其文蔚也辯人貍别其丨丨也)來萃(世說桓宣武平蜀集參僚置酒于李𫝑殿巴蜀)
(縉紳莫不丨丨鵩賦異物丨丨兮私怪其故長門賦翡翠脅翼而丨丨兮鸞鳳翔而北南嵇康琴賦舞鸑鷟于庭階游女飄然而丨)
(丨)多萃(水經注唐池蓮荷被水勝遊丨丨其上信為嬉處也)遊萃(水經注散原山西北有二崖號曰小蕭言蕭史所丨)
(丨處也)清萃(會要唐試四科舉人藻思丨丨趙冬曦)鳥萃(屈原九歌丨丨兮蘋中罾何為兮木上潘尼桑樹賦匪衆)
(丨之攸丨相鸞鳳之羽儀束晳補亡詩魚游清沼丨丨平林王勣遊北山賦泉繞砌而魚躍𣗳横窗而丨丨)䓤萃(魯靈光殿)
(賦洞杳冥兮丨丨紫蔚)治萃(劉楨處士國文甫碑逍遥九臯方回是慕不計丨丨名與殊路)出萃(夏侯湛抵疑進不能)
(拔羣丨丨却不能抗排當世)俱萃(潘尼釋奠頌序離鄉越國扶老携幼不期而丨丨)霧萃(潘尼火賦玄烟四全雲蒸)
(丨丨)森萃(吳都賦橚矗丨丨蓊茸蕭瑟李質艮嶽賦篔簹䈽篾橚矗以丨丨)雲萃(虞龢論書表使使三吳荆湘諸境窮)
(幽測遠鳩集散逸及羣臣所上數月之間竒迹丨丨李桯白武殿講五經賦宏辨者憤憤悱悱博儀者丨丨風趨雲笈七籖若見市)
(朝當願一切羣賢丨丨悉弘正道)攢萃(顔延之曲水詩序游泳之所丨丨翔驟之所往還張九齡荔枝賦蔕葯房以丨丨披)
(龍鱗之駢比)英萃(顔延之武帝謚議丨丨之照正性自天顔真卿贈僧皎然詩衛法大臣過佐遊羣丨丨)昴萃(王僧)
(虔書賦沉若雲鬱輕若蟬掦稠必丨丨約實箕張)胥萃(沈約安陸王碑淵藪丨丨雚蒲攸在)遠萃(任昉齊明帝謚議青)
(丘丹陵之國黃銀紫玉之瑞幽府丨丨詢德報功)俊萃(庾肩吾書品論施吳鄴下同年丨丨)畢萃(魏徵李密墓誌銘敷)
(七德以宣威掩八紘而取俊鱗羽丨丨草澤無遺)裾萃(上官儀册江王元祥為鄜州刺史文梁臺既啓背淮之丨爰丨燕館)
(載闢發洧之駕相趨)併萃(玉堂遺範皇甫鏄加恩制千金難减于日費百役丨丨于司存而供億㒺差中外咸樂)景萃
(吳筠洗心賦陽晶曄以丨丨隂滓渙而冰釋)爭萃(王起弋不射宿賦斂翮丨丨來巢有羣)翼萃(韓愈詩丨丨伏衿纓)
嘯萃(柳宗元零陵三亭記魚樂廣閒鳥慕静深别孕巢穴沉浮丨丨不蓄而富)霜萃(李蒙上林白鹿賦炯如玉立皎若丨)
(丨)驚萃(王顔京兆府獻三足鳥賦始至也衆羽駭集伊人丨丨)東萃(張文氣賦宵中星虛則大火西流律應黃鐘而)
(凝隂丨丨)萃萃(姚幹謁華山嶽廟賦祠肅肅兮山之下神丨丨兮凜千古)屯萃(蔡襄張昇知秦州制朕念冀門鉅屏羌夷)
(雜處板戸繁富軍旅丨丨)神萃(武少儀射隼高墉賦睨手引滿目注丨丨關圖巨靈擘太華賦若百丨將丨而潛助二儀欲判)
(而未息)渙萃(蘇軾尸說古人祭祀用尸極有深意無尸則不享無主則不依故易于丨丨皆言王假有廟即渙散之時事也)
裒萃(黃伯思䟦金樓子後梁元帝金樓子自謂絶筆之製余久欲見之及觀其書但丨丨傳記殊無衿臆語恐所著諸書𩔖都)
(若是)苔萃(狄遵度石寳賦石寳之幽古城之陬烟剝雨落丨丨蘚稠)駢萃(林同生四靈賦四靈丨丨宇宙文明)交萃
(蘇彦秋夜長賦零葉紛其丨丨落英颯以散芳)蓊萃(葉李紀夢詩通明大明二宫殿林木丨丨階瓊瑶)犇萃(柳貫尊經)
(堂詩挾書律始除六籍豈俱逝傷哉居下流衆惡所丨丨)臻萃(釋氏通鑑巖頭禪師庵于洞庭卧龍山徒侣丨丨)
受以萃(易物相遇而後聚故丨之丨丨)戎路萃(周禮車僕掌丨丨之丨廣車之萃闕車之萃苹車之萃輕車之萃注)
(萃副也)親賓萃(隋書𨼆逸傳李士謙自以少孤未嘗飲酒食肉口無殺害之言至于丨丨來丨輒陳罇俎對之危坐終日)
(不倦)良朋萃(仲長統樂志論丨丨丨止則陳酒肴以娛之)清風萃(何晏景福殿賦丨丨丨而成響朝日曜而增鮮)
芳塵萃(陸機七徵纖手揮而鳴珮鏗華衿被則丨丨丨)英豪萃(范泰經漢高廟詩嘯叱丨丨丨指揮五岳分)海
人萃(謝惠連連珠高羅舉而雲鳥降丨丨丨而水禽翔)休祥萃(温子昇舜廟碑青雲浮洛榮光塞河符瑞必臻丨丨)
(咸丨又錢珝代宰相宣示白鵲白鸚鵒表至化無私殊祥畢萃既光史策允叶元符)摶禽萃(許敬宗登三臺應制詩企翼丨)
(丨丨飛薨燕雀遊)百祿萃(蕭穎士菊榮詩貽爾子孫丨丨丨之)聖靈萃(穆員繡地藏菩薩讚五綵萬縷相好備一)
(心十指丨丨丨)球琳萃(王起切玉劒賦琬琰外求丨丨畢丨)冰光萃(王起被褐懷玉賦雪影斯積丨丨所丨)舟
子萃(王起蜃樓賦雖丨丨來丨國工是仰莫不驚天地之赫靈覩井幹而成象)笙簧萃(李子卿功成作樂賦伏羲之琴)
(瑟有序女媧之丨丨畢丨)六籍萃(許堯佐五經閣賦丨丨咸丨百代無遺)
御定佩文韻府卷六十三之十八
