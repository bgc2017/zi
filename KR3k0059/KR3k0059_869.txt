欽定四庫全書
御定佩文韻府卷一百四之二
入聲十五合韻二
閤(古沓切爾雅小閨謂之丨)
韻藻閨閤(史記汲黯傳黯為東海太守多病卧丨丨内不出歲餘東海大治漢書文翁傳每出行縣益從學官諸生明經)
(飭行者與俱使修教令出入丨丨縣邑吏民見而榮之聞見錄蘭花水仙為夫婦花人家納采以羅錦絨縷金銀絲製此花合成一)
(處以為夫婦永諧之兆語曰不貽夫婦花金玉亦咨嗟夫婦花一盒笑語喧丨丨)東閤(漢書公孫弘傳公孫弘自起徒步數)
(年至宰相封侯於是起客館開丨丨以延賢人與參謀議又朱雲傳薛宣謂朱雲曰在田野亡事且留我丨丨可以觀四方竒士晉)
(書顔含傳元帝過江以含為上虞令轉主國郎中丞相丨丨祭酒摭言李商𨼆謁令狐綯不見題九日詩于屏云郎君官貴施行馬)
(丨丨無因得再窺李孝光詩丨丨詞臣載寳書)後閤(漢書陳遵傳遵飲賓客輒關門取客車轄投井中雖有急不得去嘗有部)
(刺史候遵霑醉突入見遵母叩頭自白當對尚書有期會狀母乃令從丨丨出去晉書王敦傳敦嘗荒恣於色體為之弊左右諫之)
(敦曰此甚易耳乃開丨丨驅諸婢妾數十人竝放之時人歎異焉齊書鬱林王紀閹人徐龍駒尤親幸為丨丨舍人梁昭明太子啟)
(臣統啟丨丨應勅木佛子奉宣勅旨垂賚制旨大般涅槃經講疏一部十袠合目百一卷)閉閤(漢書韓延夀傳高陵民有昆弟)
(訟田延夀大傷之移病不聽事入卧傳舍丨丨思過于是訟者宗族責讓此兩昆弟深自悔皆肉袒謝願以田相移終死不敢復争)
(延夀大喜開閤延見又嚴延年傳延年母從東海来欲從延年臘到雒陽適見報囚母大驚便止都亭不肯入府延年出至都亭謁)
(母母丨丨不見延年免冠頓首閤下良久母乃見之因數責延年不聞仁愛教化有以全安愚民豈為民父母意哉延年服罪後漢)
(書吴祐傳祐為太守政唯仁簡以身率物民有争訴者輒丨丨自責然後斷其訟以道譬之又耿純傳帝遣耿純持節行赦令于幽)
(冀所過並使勞慰王侯至真定止傳舍真定王劉揚稱病不謁遣使與純書欲相見純報曰奉使見王侯牧守不得先詣如欲面會)
(宜出傳舍揚果詣純純延請其兄弟皆入迺丨丨悉誅之柳宗元衡州刺史吕君誄實丨其丨而撫于家陸游詩丨丨掃地焚清香)
(老人處處是道場又映窗精試墨丨丨苦留香)開閤(見上王昌齡趙十四見訪詩客来舒長簟丨丨延清風曾鞏詩凴闌到處)
(臨清泚丨丨終朝對翠微王直詩丨丨涼風入揮毫瑞液滋)黃閤(後漢書百官志太尉府丨丨主簿錄省衆事漢舊儀丞相)
(聽事門曰丨丨不敢洞開朱門以别于人主故以黃塗之謂之丨丨通典陳三公之制開丨丨廳事置鴟吻北齊三公府三門當中)
(門丨丨設内屏丨丨主簿掌閤下威儀韓翃詩丨丨開帷幄丹墀侍冕旒)鈴閤(晉書羊祜傳丨丨之下侍衛者不過十數人韓)
(翃詩官𣗳隂隂丨丨暮州人轉憶白頭翁白居易郡齋暇日詩衙門排曉戟丨丨開朝鎖蔡襄賀冬至啓限守侯藩阻趨丨丨)入
閤(唐書裴寂傳寂拜尚書右僕射視朝必引與同坐丨丨則延卧内言無不從呼為裴監不名也又戴胄傳長孫無忌被召不解)
(佩刀丨東上丨封德彛論監門校尉不覺罪死當無忌贖冑曰校尉與無忌罪均若罰無忌殺校尉不可謂刑又李渤傳敬宗晏朝)
(紫宸丨丨帝久不出渤見宰相曰昨論晏朝事今益晚是諫官不能移人主意渤請出閤待罪五代史李琪傳唐故事天子日御殿)
(曰常參朔望薦食諸陵寢有思慕之心不能臨前殿則御使殿曰丨丨宣政前殿也謂之衙衙有仗紫宸便殿也謂之閤其不御前)
(殿而御紫宸乃自正衙喚仗由閤門而入百官侍朝于衙者因随以入見故謂之丨丨)邃閤(江淹麗色賦恥新臺之青樓想)
(上宫之丨丨)閤閤(韓愈詩蛙黽鳴無謂丨丨祇亂人陸游蒸暑思梁州述懷詩荒池昏夜蛙丨丨食案白日蠅營營又宿能)
(仁寺詩遥憐萍青青厭聽蛙丨丨)
增詣閤(漢書朱博傳博遷瑯琊太守姑幕縣有羣輩八人報仇廷中皆不得長史自繫書言府賊曹掾史自白請至姑幕事)
(留不出功曹諸掾即皆自白復不出於是府丞丨丨博乃見丞掾曰以為縣自有長史府未嘗與也丞掾謂府當與之邪因口占檄)
(文示縣縣得勅惶怖晝夜馳騖十餘日間盗獲唐書禮樂志皇帝致齊之日諸侍衛之官服其品服諸侍臣齋者結佩丨丨奉迎又)
(百官志城門郎四人掌京城皇城宫殿諸門開闔之節啓閉有時不以時則丨丨覆奏)省閤(後漢書東平王蒼傳蒼升殿乃)
(拜天子親荅之其後諸王入宫輒以輦迎至丨丨乃下又馮衍傳子豹舉孝廉拜尚書郎忠勤不懈每奏事未報常俯伏丨丨或從)
(昏至明肅宗聞而嘉之)迎閤(後漢書彭寵傳寵上謁自負其功光武接之不能滿以此懷不平光武知之以問幽州牧朱浮)
(浮對曰前吴漢北發兵時大王遺寵以所服劍又倚以為北道主人寵謂至當丨丨握手交歡並坐今既不然所以失望)中閤
(後漢書吕布傳卓使布守丨丨而私與傅婢情通益不自安)排閤(晉書張軌傳張越遣兄鎮移檄廢軌軌將歸老宜陽長史)
(王融參軍孟暢丨丨入諫北史元巖傳蜀王秀鎮益州選為寮佐蜀王好奢嘗欲取獠口為閹人又欲生剖死囚取膽為藥巖皆不)
(奉教丨丨切諫王輒謝而止憚巖為人每循法度)西閤(晉書衛玠傳玠辟命屢至皆不就久之為太傅丨丨祭酒拜太子洗)
(馬唐書儀衛志皇太子出左庶子負璽詣閤奉迎僕進車若輦于丨丨外蘇軾詩丨丨珠簾捲落暉)當閤(晉書賈充傳充婦郭)
(槐性妬忌黎民年三歲乳母抱之丨丨黎民見充入喜笑充就而拊之槐望見謂充私乳母即鞭殺之)洗閤(宋書張暢傳何)
(尚之元凶立以為司空孝武兵至新林門生皆逃尚之父子與婢妾共丨黃丨)應閤(宋書二凶傳東陽公主丨丨婢王鸚鵡)
齋閤(齊書豫章王嶷傳宋元嘉世諸王入丨丨得白服帬帽見人主唯出大極四廂乃備朝服)府閤(齊書王思遠傳顧暠)
(之字士明初舉秀才歴宦丨丨)防閤(齊書焦度傳世子榮永明中為巴東王丨丨)出閤(齊書江謐傳為左民尚書諸皇)
(子丨丨用文武主師皆以委謐梁書江蒨傳初王泰丨丨高祖謂徐勉云江蒨資歴應居選部勉曰蒨有眼患又不悉人物高祖乃)
(止世說阮長之為中書郎直省夜往隣省誤著屐丨丨長之依事自列門下以闇夜人不知不受列狀長之固遣送曰長之一生不)
(侮闇室元稹封公主制雖穠華可尚丨丨未期而湯沐先施分封有據宜加美號以表令儀)宫閤(齊書張敬兒傳沈攸之遺)
(太祖書云卿移易朝舊布置私黨被甲入殿内外丨丨管籥悉關家人江淹齊太祖誄職褒丨丨任卷文武張說上官昭容集序古)
(有女尚書決事丨丨)重閤(齊書扶南國傳國王居丨丨以木栅為城海邊生大箬葉長八九尺編其葉以覆屋)房閤(南史)
(齊東昏侯紀帝猶未還宫内諸丨丨已閉内人不得出外人又不敢輒開)祕閤(南史齊東昏侯紀北至華林西至丨丨三千餘)
(間)叩閤(南史陳後主紀太子深年十五閉閤而坐舍人孔伯魚侍焉戎士丨丨而入深勞之曰戎旅在塗不至勞也元稹陽)
(城驛詩公乃率其屬決諫同報仇延英殿門外丨丨仍叩頭)接閤(魏書韓顯宗傳朝廷每選舉人士則校其一婚一宦以為)
(升降何其密也至與開伎作宦途得與膏粱華望丨丨連甍何其略也)門閤(北齊書孝昭帝紀帝令歸彦引侍衛之士向華)
(林園以京畿軍入守丨丨隋書后妃傳煬帝增置女官司闈掌丨丨管籥)柏閤(北齊書乎秦王歸彦傳孝昭將入雲龍門都督)
(成休寧列拒而不内歸彦諭之然後得入進向丨丨永巷亦如之又杜弼傳顯祖將受魏禪自晉陽至平城都命弼與司馬子如馳)
(驛先入觀察物情踐阼之後勅命左右廂入丨丨以預定策之功遷驃騎將軍衛尉卿别封長安縣伯)内閤(北齊書邢邵傳)
(邵與婦甚疎未嘗内宿自云嘗晝入丨丨為狗所吠唐書百官志起居郎掌錄天子起居法度每議政事秉筆随宰相入殿若仗在)
(紫宸丨丨則夹香案分立殿下直第二螭首)司閤(唐書車服志高山冠者内侍省謁者親王丨丨謁者之服也)伏閤
(唐書高銖傳文宗得李訓驟拜侍講學士銖率諫官丨丨言訓素行憸邪不可任)知閤(宋史職官志客省四方館建炎初併)
(歸東上閤門皆丨丨總之又紹興五年詔右武大夫以上並稱丨丨門事兼客省四方館事官未至者即稱同丨丨門事同兼客省)
(四方館事)妝閤(太真外傳上自執麗水鎮庫紫磨金琢成步搖至丨丨親與插鬢上碧湖雜記東都禁中玉真軒内有玉華閤)
(即安妃丨丨也白居易兩朱閤樂府丨丨伎樓何寂静柳似舞腰池似鏡)鵷閤(全唐詩話徐彦伯為文多變易求新以鳳閣為)
(丨丨龍門為虬戶李嶠為成均祭酒表排金門而上玉堂步丨丨而遊鸞沼王勃上明員外啟麟圖緝諡定榮辱于三泉丨丨裁書)
(考薰蕕于四部)朱閤(舊典通事本隸西臺近制建官則領丨丨非善音吐有姿範者不得與選)疎閤(佩楚軒客談丨丨高)
(績古東墅亭館名)霧閤(桐江詩話少游詩云丨丨雲窗人莫窺門前車馬任東西葛長庚玉隆萬夀宫雲會堂記曾不思星)
(冠月帔神仙中人丨丨雲窗風塵表物)深閤(樂府讀曲歌空中人住在高牆丨丨裏書信了不通故使風往爾晉懊憹歌我)
(有一所歡安在丨丨裏桐𣗳不結花何有得梧子)辭閤(鮑照有侍郎報滿丨丨疏)北閤(梁簡文帝晚春賦待餘春于丨)
(丨藉高讌于南陂隋煬帝遺史祥書厭丨丨之端居罷南皮之馳射)曲閤(梁簡文帝筝賦度玲瓏之丨丨出翡翠之春帷)階
閤(梁簡文帝南郊頌山池壯麗丨丨彤丹)椒閤(梁元帝烏棲曲蘭房丨丨夜方開那知步步香風逐)宣閤(沈約詔門)
(下廬陵王中兵參軍事丨丨將軍軍主新除右軍常僧景江夏王參軍丨丨將軍新除右軍中郎將薛元嗣)蘭閤(柳惲詩歎)
(息下丨丨含愁奏雅琴蕭貢崔生詩徽門晝煖柳啼鴉丨丨春深月照紗注徽蘭二崔名)横閤(庾信丘乃敦崇傳忽忽丨丨但)
(有誦書曖曖重帷惟聞善政)香閤(謝偃踏歌詞逶迤度丨丨顧步出蘭閨王勃兜率寺浮圖碑梵宫霞積丨丨星浮朱慶餘)
(重過惟貞上人院詩丨丨閒留宿晴階煖共行)龍閤(謝偃聽歌賦登丨丨而騁目臨曲池而游眄)絶閤(王勃普惠寺碑)
(紺壇煙屬疏丨丨而三休紫殿雲深徹迴廊而四注)晉閤(駱賓王上兗州張司馬啓漢臺引路夕翊浮雲之隂丨丨垂璫朝曄)
(文星之苑)禮閤(李嶠李承嘉并州太原縣令制擢秀士林昇榮丨丨)丹閤(李嶠為王方慶讓鳳閤侍郎表入參丨丨出擁)
(彤騶)芸閤(崔融皇太子請修書表下丨丨而長謠臨梓厨而高會)幽閤(武平一妾薄命丨丨禽雀噪閒階草露滋)銀
閤(李適遊禁苑遇雪應制詩花從丨丨度絮繞玉窗飛)飛閤(趙彦昭人日侍讌大明宫詩平樓半入南山霧丨丨旁臨東墅)
(春)星閤(李邕嵩岳寺碑超進寳階騰乘丨丨)書閤(李白侠客行誰能丨丨下白首太玄經鮑溶酬王侍御詩希冀留丨)
(丨提攜在筆牀)花閤(劉威七夕詩彩盤丨丨無窮意只在遊絲一縷中)金閤(崔顥詩玉階丨丨數螢流)舊閤(劉長)
(卿和中丞出使恩命過終南别業詩松蘿深丨丨樵木散閒田)卧閤(韋應物荅王郎中詩丨丨枉芳藻覽旨悵秋晨)鳳閤
(錢起尋司勲李郎中詩唯有早朝趨丨丨朝時憐羽接鵷行)青閤(韓翃詩回車丨丨晚解帶碧茸深)紫閤(王建宫詞)
(金殿當頭丨丨重仙人掌上玉芙蓉)賓閤(劉禹錫樂天五月長齋詩丨丨緇衣占書堂信鼔鳴程俱西安謁陸蒙老大夫詩王)
(門丨丨不留行赭顔趼足搜泉石)宿閤(白居易新秋曉興詩晨缸耿殘熖丨丨凝微香)綸閤(白居易洛中偶作二年直)
(丨丨三年刺史堂)細閤(羅袞謝監修相公啟乍簪筆于宸軒復和鉛于丨丨)史閤(羅袞謝宰相啟諫垣空食丨丨曠官)
禁閤(宋淳化入閤圖繪圖講習蔵之丨丨)便閤(梅堯臣和許待制病起詩趨吏喜聞開丨丨舞姬排比翦春衫)峻閤
(蘇舜欽金山寺詩修廊轉丨丨窈窕壓山脊)滿閤(王安石詩千金棄不惜賓客常丨丨)畫閤(蘇轍燒松花詩曾經樵舍)
(塼爐見未許邦君丨丨然范成大代兒童端午貼門詩丨丨圍香裏)燕閤(秦觀詞鴛瓦雉城譙門畫戟蓬莱丨丨三休)煖
閤(范成大瓶中梅花詩丨丨無人到寒枝為我横)小閤(范成大書懷詩炭熟香濃石鼎煨人言丨丨是春臺)寳閤(張子)
(羽宿寳應詩重巖煙靄合丨丨春風暮)山閤(趙亮公甘露寺詩飛雨度丨丨閒雲生野塘)玉閤(雲笈七籖三寳大有)
(金書金樓玉室十二重門紫戶丨丨三萬六千)
纓組閤(齊書陳顯達傳遂使紫臺之路絶縉紳之儔丨丨之丨罷金張之胤)華林閤(齊書張敬兒傳詔加敬兒開府)
(儀同三司既拜王敬則戲呼為褚淵敬兒曰我馬上所得今不能作丨丨丨勲也敬則甚恨)夀光閤(梁書沈約傳約與范)
(雲期同見高祖約先期入俄而雲自外来至殿門不得入徘徊丨丨丨外但云咄咄)朝元閤(舊唐書明皇紀天寳七年言玄)
(元皇帝見于華清宫之丨丨丨乃改為降聖閤)降聖閤(見上)太極閤(唐書蘇頲傳玄宗平内難書詔填委獨頲在丨)
(丨後丨口所占授功狀百緒輕重無所差書史白曰丐公徐之不然手腕脱矣)宣光閤(唐書李適傳景龍初擢修文館學士)
(睿宗時待詔丨丨丨再遷工部侍郎)延英閤(唐書陽城傳裴延齡誣逐陸贄張滂李充等城乃約拾遺王仲舒守丨丨丨上)
(疏極論延齡罪梅堯臣送祖擇之詩歸来易輕裘賜對丨丨丨)東上閤(宋史職官志丨丨丨門西上閤門使各三人掌朝會)
(宴享供奉贊相禮儀之事若慶禮奉表則丨丨丨門掌之慰禮進名則西上閤門掌之通典後魏崔光乘步挽至丨西丨丨又北齊)
(有丨丨丨西上閤)西上閤(見上)金光閤(晉宫閣名洛陽宫有丨丨丨青陽閤承休閤朱明閤安樂閤白蔵閤顯仁)
(閤崇明閤章德閤飛雲閤安世閤長安閤長安有束明閤西華閤紫闥閤)分繡閤(佩楚軒客談丨丨丨高績古東墅亭館名)
清華閤(玉海淳熙五年學士周必大對丨丨丨十四年洪邁召對丨丨丨)朱華閤(玉海隋姚察授祕書丞敕于丨)
(丨丨長參)三休閤(陳後主詩迢迢百尺觀杳杳丨丨丨)長信閤(江總空閨怨復嗟丨丨丨寂寂往来疎)飛花
閤(王勃福會寺碑山神獻果還棲交露之臺天女持香即遶丨丨之丨)池上閤(白居易葺池上舊亭詩欲入池上冬先葺)
(丨丨丨)紫微閤(白居易送馮舍人閤老往襄陽詩丨丨丨底送君回第二廳簾下不開)紫宸閤(梅堯臣祫享觀)
(禮詩却出丨丨丨俄登宣德樓)更衣閤(梅堯臣元會詩乘輿却入丨丨丨通天絳袍陞玉榻)清香閤(蘇軾再和同王)
(勝之遊蔣山詩聞道丨丨丨新芻白玉泉)菊花閤(程嘉燧聽曲贈趙五老詩丨丨丨裏殷勤唱芍藥園中仔細聞)
雜(徂合切帀也集也猝也穿也說文五采相合也)
韻藻鱗雜(漢書天文志近世占天文者因時務論書傳故其占驗丨丨米鹽亡可錄者)
殊翁雜(漢書禮樂志赤鴈集六紛員丨丨丨五采文注六鴈數也翁鴈頸也言文彩殊異也)本領雜(琵琶錄建中中)
(天門街市人鬭聲樂東街有康崑崙琵琶最上必謂西街無敵也崑崙彈一曲新翻謂錄安西街亦彈是曲其妙絶入神崑崙驚愕)
(拜為師乃莊儼寺僧也本俗姓段德宗召入内令授崑崙段師令彈一調及彈師曰丨丨何丨兼帶邪聲崑崙驚曰師神人也臣少)
(年于隣家女巫處授一品絃調)
性不耐雜(宋書張敷傳江夏王義恭鎮江陵就太祖求一學義沙門敷還江陵太祖謂曰撫軍須一意懷道人卿可以後)
(艑載之道中可得言晤敷不奉旨曰臣丨丨丨丨上甚不悦)
增卑雜(春秋杜預序疏發語丨丨則情趣瑣近)道雜(史記平凖書吏丨丨而多端則官職耗廢漢書元帝紀元帝為)
(太子嘗侍燕從容言陛下持刑太深宣帝作色曰漢家自有制度本以霸王丨丨之奈何純任德教乎張九齡序漢丨既丨魏方亦)
(偏)流雜(漢書禮樂志神之出排玉房周丨丨拔蘭堂齊書吕安國傳上遣安國出司州安集民戶詔曰郢司之間丨丨繁廣)
(宜竝加區判定其隸屬水經注漢水又東逕萬石城下其城宿是丨丨聚居故世亦謂之丨丨城)煩雜(漢書孟喜傳喜父孟)
(卿以禮經多春秋丨丨迺使喜從田王孫受易晉書刑法志文帝為晉王患前代律令本注丨丨于是令賈充定法律令南史徐勉)
(傳勉善屬文勤著述雖當機務下筆不休常以起居注丨丨乃撰為流别起居注六百六十卷)僣雜(後漢書趙咨傳法度衰毁)
(上下丨丨)參雜(後漢書胡廣傳漢承周秦兼覽殷夏祖德師經丨丨霸軌)訛雜(後漢書儒林傳論其耆名高義開門受徒)
(者編牒不下萬人皆專相傳祖莫或丨丨范成大詩梳行丨丨馬行殘藥市蕭騷土市寒)偏雜(後漢書仲長統傳夫遭運無常)
(意見丨丨故是非之論紛然相乖人物志九徵皆至則純粹之德也九徵有違則丨丨之材也注九徵謂神情觔骨氣色儀容言雷)
(淵詩異端絀丨丨陳言刊猥釀)麥雜(後漢書范冉傳注冉去官嘗使兒捃麥得五斛隣人尹臺遺之一斛囑兒莫道冉後知即)
(令并送六斛言丨已丨矣遂誓不敢受)擾雜(後漢書東夷傳論燕人衛滿丨丨其風於是從而澆異焉元稹五品女樂判罔)
(循唐令空溺宋音雖興一部之辭其如隔品之異請懲丨丨以償人言)不雜(晉書嵇紹傳紹誕于行已不飾小節然曠而有)
(檢通而丨丨南史陸慧曉傳慧曉清介正立丨丨交游會稽内史同郡張緒稱之曰江東裴樂也荀子以善至者待之以禮以不善)
(至者待之以刑兩者分别則賢不肖丨丨袁宏徐邈贊景山恢誕韻與道合和而不同通而丨丨)殷雜(晉書石勒載記勒謂)
(張賓曰鄴魏之舊都吾將營建慨風俗丨丨須賢聖以綏之誰可任也牛弘請開獻書表今秘蔵見書亦足披覽但一時載籍須令)
(大備不可王府所無私家乃有然士民丨丨求訪難知縦有知者多懷恡惜)糾雜(宋書恩倖傳論官置百司權不外假而刑)
(政丨丨理難遍通耳目所寄事歸近習)淺雜(梁書蕭子雲傳郊廟樂辭勅使子雲改定答曰樂以雅名理應正採五經漢来)
(此製不全用經典沈約所撰彌復丨丨)紛雜(梁書任昉傳昉轉秘書監自齊永元以来秘閣四部篇卷丨丨昉手自校讐由)
(是篇目定焉文心雕龍宇宙綿邈黎獻丨丨王昌齡送歐陽會稽之任詩緩帶屏丨丨漁舟臨訟堂梅堯臣詩侵庭草芽凍丨丨鴈)
(行飛)糅雜(梁書王規傳規子褎著幼訓以誡諸子曰玄冬脩夜朱明永曰肅其居處崇其牆仞門無丨丨坐闕號呶以之求學)
(則仲尼之門人也以之為文則賈生之升堂也世說桓玄初并西夏領荆江二州二府一國于時始雪五處俱賀五版竝入玄在聽)
(事上版至即荅版後皆粲然成章不相丨丨)舛雜(南史王儉傳建元元年時都下丨丨且多姦盜上欲立符伍家家以相檢)
(括儉諫乃止沈約佛記序繁蕪丨丨實須裁整)音雜(魏書劉昶傳昶入國歴紀猶同凶素之服然訶詈童僕丨丨夷夏雖在公)
(坐諸王每侮弄之抱朴子羣色會而袞藻麗衆丨丨而韶濩和文同詩蟲鳥春丨丨烟雲曉色昏)繁雜(隋書牛弘傳弘性寬)
(厚篤志于學雖職務丨丨書不釋手)重雜(隋書牛弘傳高氏據有山東初亦採訪騐其本目殘缺猶多及東夏初平𫉬其經史)
(四部丨丨三萬餘卷所益舊書五千而已)混雜(北史柳慶傳有富家被劫慶乃作匿名書曰我等共劫富家徒侣丨丨若聽先)
(首免罪便欲来告慶乃復施免罪之牒居二日廣陵王欣家奴面縳自告牒下陳後主詩水霧遥丨丨山雲遠相似混一作溷人物)
(志弘普之人意愛周洽不戒其交之丨丨而以介為狷)荒雜(唐書姚崇傳崇奏外戚貴主更相用事班序丨丨臣請戚屬不)
(任臺省江總修心賦保自然之雅趣鄙人間之丨丨)厖雜(唐書李吉甫傳吉甫疾吏員廣繇漢至隋末有多于今者乃奏曰方)
(今置吏不精流品丨丨存無事之官食至重之税故生人日困冗食日滋歐陽修酬學詩僧惟晤詩其言苟可取丨丨不全純)醜
雜(唐書高元裕傳元裕子璩卒贈司空太常博士曹鄴建言璩宰相交遊丨丨進取多蹊徑請諡為刺從之)粗雜(唐書李錡)
(傳贊貞元以後中官市物都下謂之宫市市之良賈精貨皆逃去不出列㕓閈者惟丨丨苦窳而已)知雜(宋史職官志丨丨房)
(掌行雜務又謝泌傳泌奉解送國學舉人黜落既多羣聚喧詬懷甓以伺泌出泌知之潜由他途入史館數宿不敢出請對自陳太)
(宗問何官騶導嚴肅都人畏避有以臺雜對者即授泌虞部員外郎兼侍御史丨丨事)臺雜(見上)九雜(莊子禹親操槖)
(耜而丨丨天下之川注九音鳩)行雜(荀子以𩔖丨丨以一行萬始則終終則始若環之無端也)容雜(荀子君子賢而能容)
(罷知而能容愚博而能容淺粹而能丨丨夫是之謂兼術)侵雜(尹文子大要在乎先正名分使不相丨丨然後術可秘勢可專)
心雜(揚子小人之丨丨將形乎外陳隂陽以戰其吉凶)浮雜(抱朴子自序丨丨之交口合神窕無益有損雖不能如朱)
(文叔一切絶之必須清澄詳悉乃處意焉又為此見憎者甚衆而不改也文心雕龍文變無方意見丨丨)嘈雜(抱朴子曲宴密)
(集管絃丨丨)百雜(拾遺記石虎為四時浴室用鍮石碔砆為堤岸或以琥珀為缾杓夏則引渠水以為池池中皆以紗縠為)
(囊盛丨丨香漬于水中)事雜(文心雕龍王濟國子引廣丨丨潘尼乘輿義正體蕪)枝雜(文心雕龍温王郤庾辭多丨丨)
領雜(文心雕龍至于尋繁丨丨之術務信棄竒之要明白頭訖之序品酌事例之條曉其大綱則衆理可貫)詭雜(文心)
(雕龍情數丨丨體變遷貿)攢雜(文心雕龍丨丨詠歌如川之渙韓愈詩丨丨啾嚄沸篪塤彤幢絳㫋紫纛旛)𣗳雜(文心)
(雕龍木沓水匝丨丨雲合梁元帝巫山高丨丨山如畫林暗澗疑空李白桃花嵒詩丨丨日易𨼆崖傾月難圓李昂乘石賦電蜒霞)
(駮丨丨苔斑)叢雜(文心雕龍義味騰躍而生辭氣丨丨而至馬融長笛賦乃相與集乎其庭詳觀夫曲胤之繁會丨丨何其)
(富也杜顔灞橋賦秦聲嘔哇楚舞丨丨)間雜(人物志一至一違謂之丨丨間雜無恒之人也歐陽修日本刀歌魚皮裝貼香)
(木鞘黃白丨丨鍮與銅注真鍮似金真銅似銀周邦彦詞歌韻巧共泉聲丨丨琮琤玉)濫雜(杜氏通典北齊制縣凡九等然)
(猶因循後魏用人丨丨至于士流恥居之)編雜(拾遺錄禹貢山海正史說名山大澤或不列書圖著于丨丨之部或有乍無或)
(同乍異故使覽者回惑而疑焉)冗雜(圖繪寳鑑僧慧舟作小藂竹或二三竿或百十成林不見其重複丨丨)俗雜(一統)
(志真定府風俗土廣丨丨人習文武)沓雜(枚乘七發壁壘重堅丨丨似軍行)咎雜(東方朔七諫衆輕積而折軸兮原丨)
(丨而累重注咎過也言車載衆輕之物而折軸者其過由于重累雜載衆多之故也)襲雜(王褒四子講德論是以海内歡慕莫)
(不風馳雨集丨丨並至填庭溢闕)錯雜(王褒洞簫賦鎪鏤離灑絳脣丨丨)多雜(何晏景福殿賦故將廣智必先多聞)
(多聞丨丨多雜眩真)塵雜(陶潛歸田園居詩戶庭無丨丨虚室有餘閑沈約善館碑漸去喧囂稍離丨丨任昉王文憲集序性)
(託夷遠少屏丨丨張籍寄韓愈詩讀書避丨丨方覺此地閒)氛雜(謝靈運詩中園屏丨丨清曠招遠風)網雜(張融海賦)
(路糅丨丨結葉相籠)影雜(梁簡文帝梅花賦光分丨丨條繁幹通江總瑪瑙盌賦山交枝而丨丨水沉葉而流香唐太宗小山)
(賦細丨丨兮俱亂弱勢交兮共縈)亂雜(梁簡文帝眼明囊賦明金丨丨細寳交陳)障雜(梁簡文帝謝勅為建涅槃懴啓)
(臣丨丨多災身穢饒疾鍼艾湯液每黷天覽)珍雜(梁簡文帝七勵乃使有伊之徒調嘗鼎味九州丨丨八方豐貴)縠雜
(梁簡文帝七勵四膳八珍五肉七菜纍似丨丨切均鮮繪)淪雜(沈約奏彈王源文自宋氏失御禮教彫衰衣冠之族姻婭丨丨)
蕕雜(沈約彈王源文且非我族𩔖往哲格言薰不丨丨聞之前典)殘雜(沈約修定樂書疏月令取吕氏春秋中庸表記)
(緇衣皆取子思子樂記取公孫龍尼子檀弓丨丨又非方幅典誥之書也)匪雜(王僧孺從子永寧令誄實鳳丨丨真龍非似)
花雜(庾信詠園花詩枝繁𩔖金谷丨丨映河陽黃庚春日詩柳疎鸎占影丨丨蝶分香)樂雜(王勣醉鄕記禹湯立法禮)
(繁丨丨數十代與醉鄕隔)蕪雜(盧蔵用陳子昂别傳常恨國史丨丨乃自漢孝武之後以迄于唐為後史記綱紀粗立筆削未)
(終)聲雜(陳子昂秋夜山亭詩風泉夜丨丨月露宵光冷武元衡遊昊天觀詩珮響泉丨丨朝衣羽服親戴復古元曰詩市近)
(人丨丨窗明雨色開戴表元社日城南山作榆柳邊丨丨龍蛇歲事新)烏雜(張九齡賀尅捷狀本是丨丨之徒足徵破亡之)
(漸白居易請罷恒州兵狀今天時已熱兵氣相蒸上有赤日前有白刃驅以就戰人何以堪况神策官健又最丨丨城市之人例皆)
(不慣如此忽思生路或有奔逃事忽至此悔將何及)霧雜(徐安貞奉和聖製喜雨賦乘空離合烟霏丨丨)沸雜(蕭穎士滯)
(舟賦混漁商而丨丨期數日而俄頃)電雜(常袞春蒐賦天旋景從飈軼丨丨)殽雜(于邵與裴虬書風流更代紛然丨丨)
庸雜(羅讓才識兼茂明於體用策夫持尺寸之祿懷輕握微齟齬施為尚猶不堪况明權不制資藉殺生之柄兼兵馬之衆連)
(數十城之地丨丨横恣偷居其上何以堪之陛下得不慎其所授乎)蟻雜(韓愈送鄭尚書序蜂屯丨丨不可爬梳柳宗元晉問)
(丨丨蜂集啾啾潗潗)囂雜(孟郊南陽公春讌詩賞異出丨丨折芳積懽忻皮日休詩一宅問林泉終身遠丨丨)估雜(盧仝)
(詩賃載得估舟丨丨非吾偶)苛雜(元稹河東薛公碑公以𨼆者心為吏不尚約束不求名譽人人便安尤惡丨丨)合雜
(元稹詩丨丨分萬變忽若風中塵)鶯雜(白居易詩丨丨佩锵锵花饒衣粲粲)窐雜(符載襄陽北樓記以瓌碩之材𣗳丨)
(丨之地左右翳薈顧視生熟)磬雜(張仲素聽太清宫步虚詩丨丨音徐徹風飄響更清)神雜(陸龜蒙中酒賦氣縷支綿)
(丨丨色沮前歡已誓於抛擲往事空經乎思慮)瘴雜(許棠送從弟歸泉州詩丨丨春雲重星乘夜海空)門雜(李瀚蒙求)
(孔融坐滿鄭崇丨丨)雜雜(僧貫休富貴曲紈綺丨丨鐘鼔合合)書雜(蘇舜欽檢書詩軒昂醉墨閙纖悉新丨丨)駮雜
(石介贈張績禹功詩謂之雖丨丨亦文中騏驥)霸雜(蕭貢漢歌王純丨丨寧不知不是不知知已晚)霰雜(陸容雪中詩微)
(聲疑丨丨細轉覺風恬)組雜(祝允明建康觀雲記以青以丹以黃以碧以緋以赤以蒼以紫以綠以素以丨丨以斑錯)
隂陽雜(春秋文曜鉤三九二十七七者陽氣成故虎七月而生陽立于七故虎首尾長七尺般般文者丨丨丨也陶弼詩暑)
(雨丨丨丨秋田早晚同)黃白雜(吕氏春秋相劍者曰白所以為堅也黃所以為牣也丨丨丨則堅且牣良劍也難者曰白)
(所以為不牣也黃所以為不堅也丨丨丨則不堅且不牣也又柔則錈堅則折劍折且錈焉得為利劍)琚瑀雜(大戴禮上)
(車以和鸞為節下車以珮玉為度上有雙衡下有雙璜衝牙玭珠以納其間丨丨以丨之)貂裘雜(淮南子丨丨而丨不若狐)
(裘而粹)文采雜(京氏易傳五色不成謂之賁丨丨丨也)禍福雜(揚子晝人之禍少夜人之禍多晝夜散者其丨)
(丨丨注晝為陽夜為隂隂凶故禍多陽吉故禍少散猶雜也雜以晝夜者無以紀知其善惡故丨丨丨錯不可限也)雜乎雜
(法言或曰淮南太史公者其多知歟曷其雜也曰丨丨丨人病以多知為雜唯聖人為不雜)五色雜(文心雕龍丨丨丨而)
(成黼黻五音比而成韶夏五情發而為辭章楚辭遠遊建雄虹之采旄兮丨丨丨而炫燿又文心雕龍夫玄黃色雜方圓體分日月)
(叠璧以垂麗天之象山川煥綺以鋪地理之形此盖道之文也梁武帝芳𣗳歌色雜亂參差衆花紛重叠又阮籍清思賦采色雜以)
(成文兮忽離散而不留)温凉雜(水經注山隂縣西四十里有二溪東溪廣一丈九尺冬煖夏冷西溪廣三丈五尺冬冷夏)
(煖二溪北出行三里至徐村合成一溪廣五丈餘而丨丨又丨盖山海經所謂苕水也)詩體雜(鍾嶸詩品文通丨丨總丨)
(善于摹擬)駑駿雜(東方朔七諫丨丨丨而不分兮服罷牛而驂驥)大小雜(班固與弟超書月氐[翕毛]丨丨相丨但細好)
(而已)綺羅雜(謝朓詩參差複殿影氤氲丨丨丨)臺觀雜(梁簡文帝詩迢遞樓雉懸參差丨丨丨)草色雜
(梁元帝臨秋賦丨丨丨而香同𣗳影齊而花異又尹&KR1026;秋夜遊㴩湖詩風和𣗳色雜苔古石文斑)壯思雜(陳後主詩進退)
(簪纓移縱横丨丨丨)春雲雜(隂鏗詩海上丨丨丨天際晚帆孤)虹蜺雜(劉繪入琵琶峽望積布磯詩照爛丨丨丨)
(交錯錦繡陳)魚龍雜(唐明皇酺宴詩伐鼔丨丨丨撞鐘角觗陳)馬羣雜(王勃序鳥衆多而無辨鳳丨丨丨而不分)
(龍)丹青雜(陳子昂詩山水丨丨丨烟雲紫翠浮)蛟螭雜(杜甫贈集賢院崔于二學士詩竟與丨丨丨空聞燕雀喧)
殘瀨雜(皇甫冉寒漏詩偏將丨丨丨乍與遠鴻哀)金點雜(司空曙擬百勞歌朱絲紐弦丨丨丨雙蒂芙蓉共開合)
清管雜(戴叔倫夏杪聞蟬詩蕩搖丨丨丨幽咽野風傳)盤蔬雜(韓愈人日城南登高詩丨丨冬春丨尊酒清濁共)
雲霞雜(韓愈奉和裴相公東征經女儿山下詩旗穿曉日丨丨丨山倚秋空劍戟明馬戴寄剡中友人詩嶺暮丨丨丨潮迴)
(島嶼多)非烟雜(郭遵春風扇微和詩高拂丨丨丨低垂衆卉新)百品雜(李翺荅梁載言書如丨丨之丨焉其同者)
(飽於腹也其味醎酸苦辛不必均也此因學而知者也)泥沙雜(王起濁水求珠詩幾被丨丨丨常随混濁流)棲禽
雜(陸龜蒙江墅言懷詩𣗳少丨丨丨村孤守犬重)禽獸雜(陸龜蒙詩詞云太古萬萬古民性甚野無風期夜栖止與丨丨)
(丨獨自構架縱横枝)叢蘭雜(唐無名氏禮闈階前春草生詩影與丨丨丨榮將衆卉連)潺湲雜(趙抃留題劍門東園)
(詩攄懷談笑喧傾車丨丨丨)沙霰雜(梅堯臣詩路長人馬愁風急丨丨丨)筝竽雜(曾鞏庭檜詩聲清不受丨丨丨)
(氣勁能遺霰雪侵)笙簧雜(王安石至開元僧舍上方詩和風滿𣗳丨丨丨霽雪兼山粉黛重)塵土雜(王安石送)
(韓持國詩韓侯冰玉人不可丨丨丨方岳詩茶話略無丨丨丨荷香剰有水風兼)聖賢雜(蘇軾和陶詩齋厨丨丨丨無事)
(時一中)甘苦雜(蘇軾安州老人食蜜歌東坡先生取人廉幾人相歡幾人嫌恰似飲茶丨丨丨不如食蜜中邊甜)篆
籀雜(陸游詩竒文粲可辨高古丨丨丨)㕓市雜(李獻能追憶潁亭汎舟詩頗離丨丨丨倒瀉軒裳俗)茅篁雜
(何中詩夜宿丨丨丨曉行霜露凄)車馬雜(倪瓚題張以中野亭詩人境曠無丨丨丨軒楹只在第三橋)人我雜
(王履詩自憐丨丨丨無語看雲行)蟲蛇雜(高啓喜幼文北歸詩久留遠土丨丨丨忽解高羅鴈鵠飛)悲笑雜(楊基)
(登靈巖和韻詩村粧妍醜並野話丨丨丨)芳菲雜(何景明九日詩秋圃丨丨丨閒門鳥雀盈)吳楚雜(僧善啟江行詩)
(停榜次羣艘聽歌丨丨丨)
臘(盧盍切丨蜡俗作臘)
韻藻劍臘(周禮冬官桃氏為丨丨廣二寸有半寸注臘謂兩刃也)正臘(漢書酷吏傳嚴延年母從東海来欲從延)
(年臘到洛陽適見報囚母大驚不肯入府延年免冠頓首母乃見之歸府舍母畢丨丨遂去歸郡注臘及正歲禮畢也鄭康成别傳)
(年十二随母還家丨丨宴會同列十數人皆美服盛飾獨漠然如不及父母私督數乃曰此非我志不在所願會稽典錄陳修家貧)
(為吏常步擔上下恒食乾糗每至丨丨僵仆不起同寮飲食請不肯往)膢臘(漢書武帝紀令天下大酺五日丨五日祠門戶)
(北丨注膢音劉祭名貙常以立秋祭獸王者亦以此日出獵還以祭宗廟故有丨丨之祭韓非子山居谷汲者丨丨而買水法言申)
(韓之術不仁之至矣若之何牛羊之用人也若牛羊用人則狐狸螻螾不丨丨也歟注膢八月旦祭祀先人臘蜡也冬獵取百獸故)
(狐貍至是而死言窮不仁之弊則獸死不待冬獵也風俗通月朔作飲食如膢俗曰丨丨)漢臘(漢書元后傳莽更漢家黑貂著)
(黃貂又改漢正朔伏臘日太后令其官屬黑貂至丨家正丨日獨與其左右相對飲酒食後漢書陳寵傳寵曾祖父咸成哀間為尚)
(書莽簒位歸鄕里閉門不出入猶用丨家祖丨人問其故咸曰我先人豈知王氏臘乎注漢家以午日為祖臘用戌日風俗通禮傳)
(曰夏曰嘉平殷曰清祀周曰大蜡丨改曰丨)伏臘(後漢書虞延傳建武初除細陽令每至歲時丨丨輒休遣徒繋各使歸家)
(並感其恩德應期而還唐書嚴挺之傳戶部侍郎蕭炅林甫所引不知書嘗稱蒸嘗丨丨乃為伏獵挺之曰省中而有伏獵侍郎乎)
(出炅岐州刺史林甫恨之又楊瑒傳瑒伯父志操頗剛簡未遇時著閒居賦自託常曰得田十頃僮婢十人下有兄弟布粟之資上)
(可以供先公丨丨足矣楊惲報孫會宗書田家作苦歲時丨丨烹羊炮羔斗酒自勞潘岳閒居賦牧羊酤酪以俟丨丨之費杜甫詩)
(别離憂怛怛丨丨涕漣漣)荅臘(白帖都曇丨丨本外番樂都曇似腰鼔而小丨丨即蜡鼔也吳莱題羯鼔錄大聲嘈嘈忽放肆)
(都曇丨丨矧敢前)殘臘(李頻詩零落梅花過丨丨故園歸去又新年杜荀鶴詩丨丨泛舟何處好最多吟興是瀟湘又那堪)
(旅館經丨丨祇把空書寄故鄕王景詩萬里歸心背丨丨五更清夢落神州)送臘(吴融雪詩丨丨辭寒律迎春入舊叢蘇轍)
(次韻王鞏見寄詩池上輕冰暖却開迎春丨丨仰銜杯范成大雪復大作詩釀成丨丨三白功在迎年九秋)天臘(雲笈七籖)
(正月一日名丨丨五月五日名地臘)地臘(見上)
虞不臘(左傳晉復假道於虞以伐虢宫之竒諫不聽以其族行曰丨丨丨矣)道德臘(雲笈七籤七月七日名丨丨丨)
(十月一日名民歲臘十二月節日名王侯臘)民歲臘(見上)王侯臘(見上)
增初臘(史記秦紀惠文君十二年丨丨注正義曰十二月臘日也秦惠文王始效中國為之獵禽獸以歲終祭先祖)祖
臘(後漢書獻帝紀魏王丕稱天子奉帝為山陽公以天子車服郊祀天地宗廟丨丨皆如漢制)享臘(後漢書禮儀志季冬)
(之月星迴歲終隂陽以交勞農大丨丨明宣宗喜雪歌昔人勞農丨丨惟此時更說来年豐有期)戌臘(後漢書禮儀志高堂)
(隆曰帝王各以其行之盛而祖以其終而臘火生于寅盛于午終于戍故火家以午祖以丨丨風俗通臘者所以迎刑送德也大寒)
(至常恐隂勝故以丨日丨戌者温氣也用其氣日殺雞以謝刑德雄著門雌著戶以和隂陽節風雨也魏臺訪議王者各以其行盛)
(日為祖衰日為臘漢火德火衰于戍故以丨日為丨)蜡臘(後漢書禮儀志注古禮出行有祖祭歲終有丨丨無正月必祖之祀)
(北堂書鈔晉博士張亮議案周禮蜡謂合聚百物而索饗之臘者祭之祖廟丨丨不同總之非也吕頌謝勅書賜臘日口脂等表時)
(當丨丨澤浃幽微柳貫贈餞正傳之官池陽詩使民安丨丨戒吏絶壺飱)河臘(後漢書五行志注英雄記曰京師謠歌咸言丨)
(丨叢進獻帝臘日生也風俗通曰烏臘案董卓滔天虐民關東舉兵欲共誅之轉相顧望莫肯先進處處停兵數十萬若丨丨蟲相)
(随横取之矣)丑臘(晉書石勒載記勒以趙承金為水德旗幟尚玄牲牡尚白子社丨丨魏臺訪議帝問何用未社丨丨對曰)
(盛日為社衰日為臘漢火德衰于戌故以戌日為臘魏土也土畏木丑之明日便寅寅木也故以丨丨土成于未故以歲始未社也)
未臘(齊書太祖紀改元嘉歷為建元歷木德盛夘終未以正月夘祖十二月丨丨魏臺訪議木始生於亥盛于夘終于未故木)
(行之君以夘祖丨丨乂歐陽修詩丨丨梅先發經霜葉不凋王十朋詩閏月生明初四日雪作江天丨丨時)夏臘(唐書西域)
(傳大食有摩訶未者衆立為主闢地三千里克丨丨城傳十四世又崔峒題空山人石室詩雲山知丨丨猿鳥見脩行李洞老僧詩)
(護茶高丨丨愛火老春秋杜荀鶴贈老僧詩衆僧尊丨丨靈嶽遍曾登歐陽炯詩不知丨丨幾多年一手搘頤偏袒肩)真臘
(唐書南蠻傳丨丨一曰吉蔑本扶南屬國去京師二萬七百里神龍後分為二半北多山阜號陸丨丨半南際海饒陂澤號水丨丨)
(丨丨風土記序丨丨國或稱占臘自稱曰甘孛智今聖朝名其國曰澉浦只盖自温州開洋經交趾洋又自占城順風可半月到真)
(蒲乃其境也沈佺期詩漲海緣丨丨楊萬里詠蠟梅詩来從丨丨國自號小黃香)沙臘(宋史律歷志齒合而脣啟謂之徵倚)
(倚嚱嚱然西域言丨丨沙臘和也)患臘(韓非子三虱相與訟一虱過之曰訟者奚說三虱曰争肥饒之地一虱曰若亦不丨)
(丨之至而茅之燥耳若又奚患於是乃相與聚嘬其母而食之彘臞人乃弗殺)散臘(鹽鐡論古者無出門之祭今富者祈名嶽)
(望山川椎牛擊鼔戲倡舞像中者南居當路水上雲臺屠羊殺狗鼔瑟吹笙貧者雞豕五芳衛保丨丨傾盖社場)辰臘(初學)
(記魏土德王土衰于辰故以丨為丨魏名臣奏大司農董遇議土行之君故宜以未祖以丑臘為得盛終之節不可以戌祖丨丨也)
(玉海唐土德向以寅䄍百神夘祭社宫丨丨宗廟開元定禮三祭皆以丨丨應土德也)賜臘(景龍文館記三年臘日帝于苑)
(中召近臣丨丨晚自北門入于内殿賜食加口脂臘脂盛以碧鏤牙筩)過臘(荆楚歲時記四民月令云丨丨一日謂之小歲)
(拜賀君親進椒酒從小起羊士諤郡薺感物詩晴天春意併無窮丨丨江樓日日風曾鞏詩空山丨丨猶蔵雪劉秉忠詩白玉花殘)
(梅丨丨)一臘(東京夢華錄凡孕婦就蓐分娩訖人争送粟米炭醋之𩔖三日落臍灸𩕄七日謂之丨丨曾鞏冬暮感懷詩丨)
(丨今已半浮陽壯猶矜)僧臘(太平廣記齊君房至靈𨼆寺剪髮具戒法名鏡空語李玫曰我生五十有七矣丨丨方十二持)
(鉢乞食尚九年在捨世之日佛法其衰乎詰之默然無荅元稹許劉總出家制功留鼎鼐誓著山河長存魚水之歡勿忘香火之願)
(宜賜法號大覺仍賜丨丨五十夏主者施行皇甫曾贈鑒上人詩律儀傳教誘丨丨老烟霄楊奐留别儒禪詩丨丨知餘幾霜鬚已)
(滿頤)冬臘(江偉荅賀蜡詩序正元二年丨丨家君在陳郡余别在國舍不得集會)待臘(杜甫詩岸容丨丨將舒柳山意)
(衝寒欲放梅党懷英雪詩丨丨風雲初接勢犯寒糟麴若為神)度臘(孫逖詩雪梅初丨丨烟竹稍迎曛皇甫冉陪餞韋使君詩)
(泛舟應丨丨入境便行春)戒臘(吕頌謝勅書賜臘日口脂等表玄律送寒清霜丨丨林鴻送僧歸衡山詩於今丨丨青松古猶)
(泛慈航到東土)楚臘(竇常詩丨丨還無雪江春又足風)社臘(韋應物别善福精舍詩丨丨會高年山川恣遊矚陳師道)
(詩磨刀洗分瓮丨丨不勝數)禦臘(柳宗元詩鵝毛丨丨縫山罽雞骨占年拜水神禦一作御蘇軾詩從今造物尤難料更煖)
(須留丨丨衣)窮臘(楊凌鍾陵雪夜詩丨丨催年急陽春怯和歌曾鞏寄舍弟詩新霖洗丨丨東南始知寒方回雲南風俗詩)
(深秋如夏熱丨丨亦春和戴良歲暮詩寒天催日短丨丨逼年更)夀臘(白居易佛光和尚讚福智丨丨天下一人)年臘
(白居易送文暢上人詩貌依丨丨老心到夜禪空)節臘(盧仝詩老来經丨丨樂事甚悠悠)迎臘(殷堯藩冬至詩梅含)
(露蘂知丨丨柳拂宫袍憶候朝梅堯臣喜雪詩密雪已丨丨随風来拂巾歐陽修詩為貪賞物来猶早丨丨梅花吐未齊蘇轍詩梅)
(生紅粟初丨丨魚躍銀刀正出淮)去臘(賈島詩丨丨催今夏流光等逝波)高臘(李紳題法華寺詩戒珠丨丨護心印)
(祖僧傳)名臘(李羣玉别成威闍黎詩解空與密行丨丨信崇德)近臘(周賀詩覓句過秋山落葉臨書丨丨研生冰方)
(干詩江東寒丨丨野寺水天昏梅堯臣梅花詩丨丨寒猶勁先春氣已承)燒臘(方干詩寒燈短燼方丨丨畫角新聲已報春)
經臘(李洞弔草堂禪師詩貯瓶丨丨水響塔隔山鐘)閠臘(梅堯臣有次韻和景彛丨丨二十五日省宿詩)舊臘(梅堯)
(臣雪中赴宿詩正月東都雪多于丨丨時)破臘(梅堯臣臘笋詩丨丨初挑箘誇新欲比瓊蘇轍春雪詩温風吹丨丨留雪惱新)
(春陸游殘臘詩丨丨春光到微隂日易醺)重臘(梅堯臣詩丨丨雪花方漫漫宿廳書架自層層)勁臘(梅堯臣十二月雪詩)
(窮冬丨丨已過半曉雪先春何處来)餘臘(王令詩初正布新和丨丨争近候)梅臘(黃庭堅詩雪裏正當丨丨盡王仲元)
(詩横溪月澹丨宜丨平夜風閒麥有秋)遣臘(葉適贈勝上人詩丨丨冰千筯勾春柳一絲)短臘(劉子翬詩丨丨窮冬)
(春欲近)瑞臘(劉宰送魏侍郎謫靖州詩六花丨丨春臺熙尤便逐客過往稀)作臘(楊廷秀臘夜普明寺睡覺詩丨丨聊)
(春酒依人只短檠)帶臘(姚孝錫春日書懷詩山容猶丨丨鳥語已回春)秦臘(楊維楨題陶弘景移居圖詩句容洞天元)
(第八茅家兄弟遁丨丨)後臘(戴良元日對雪聫句丨丨寧非瑞先春益自誇)三臘(王褘詩殘雪喜傳丨丨信)歲臘
(張宣送范上人詩叢林丨丨長故國霜露滋)寒臘(何景明城南婦行薄田無耕犢丨丨無完裳)改臘(茅盈内紀盈曾)
(祖父蒙于華山中乘雲駕龍白日升天先是其邑謠歌曰神仙得者茅初成駕龍上升入太清繼世而往在我盈帝若學之臘嘉平)
(始皇因丨丨曰嘉平)宋臘(魏文帝荅繁欽書玅舞莫巧于降𣗳清歌莫激于丨丨)
五帝臘(獨斷丨丨丨祖之别名青帝以未臘夘祖赤帝以戌臘午祖白帝以丑臘酉祖黑帝以辰臘子祖黃帝以辰臘未祖)
(注青帝太昊木行赤帝炎帝火行白帝少昊金行黑帝顓頊水行黃帝軒轅后土土行)明旦臘(神仙傳尹軌字公度過洛)
(陽城西一家求宿主人以丨丨是丨意不容又以曾聞公度名因為設酒至旦乃賜主人神藥一丸而去)三十臘(元稹詩嵩)
(山老僧披破衲七十八年丨丨丨)九十臘(僧貫休詩僧中丨丨丨)天柱臘(王安石送韓持國詩風遊會稽春雲)
(宿丨丨丨)海康臘(蘇軾雷州詩丨丨丨己酉不論冬孟仲)山分臘(陳孚安南即事詩突兀丨丨丨汪茫浪注瀘)
月破臘(殷奎關外紀行詩忽驚丨丨丨更喜雪見睍)
蠟(盧盍切蜜丨俗作䗶)
韻藻自蠟(晉書阮孚傳祖約好財孚好屐同是累而未判得失有詣約者見正料財物客至屏當不盡餘兩小簏着背後)
(傾身障之意未能平或詣孚正見丨丨屐因自歎曰未知一生當着幾量屐神色閒暢勝負始分)食蠟(博物志丨丨半斤支)
(十日饑)梔蠟(柳宗元鞭賈富者子買鞭出五萬曰愛其黃而澤余乃瀹湯以濯之則□然枮蒼然白向之黃者梔也澤者蠟)
(也今之丨其貌丨其言以求賈技于朝亦良多矣姚燧烏木枝賦昔賈鬻鞭丨丨其膚梔一作巵歸有光壬戌南還詩元文故幽處)
(丨丨益潤澤)白蠟(朝野僉載張鷟號青錢學士時有董方九舉明經不第號曰丨丨明經與鷟為對)淚蠟(庾信對燭)
(賦銅荷承丨丨鐵□染浮烟)紅蠟(白居易詩綠油剪葉蒲新長丨丨黏枝杏欲花皮日休詩夜半醒来丨丨短一枝寒淚作)
(珊瑚梅堯臣途次杏花有感詩艷萼粘丨丨仙葩縐薄羅王安石梅花詩鬚裊黃金危欲墮蔕團丨丨巧能裝張耒冬日詩綠蓑桃)
(甲短丨丨點花開林逋詩蕊訝粉綃裁未碎蔕疑丨丨綴初乾宋无寒食詩春寒不禁香篝火丨丨青烟憶漢宫)鳳蠟(無名)
(氏詞淚花消丨丨風幕捲金泥)焰蠟(周邦彦詞風消丨丨露浥烘爐花市光相射)嚼蠟(楊基登靈巖和韻詩狂游𩔖飲)
(酎薄宦避丨丨楞嚴經當横陳時味如丨丨)
增戲蠟(南史王僧虔傳父曇首與兄弟集會子孫任其丨僧綽採丨珠為鳳凰或云僧虔貢師泰送有亨姪還錢塘詩曾為)
(頌椒留子美却思丨丨愛僧虔)漆蠟(北史崔浩傳崔寬襲爵武陵公陕城鎮將恒農出丨丨竹木之饒路與南通貿易来往家)
(産豐富而百姓樂之)花蠟(舊唐書文宗紀詔張陳不得用丨丨結綵華飾)氊蠟(唐書地理志京兆府京兆郡厥貢隔紗粲)
(席鞾丨丨酸棗仁地骨皮)麝蠟(唐書地理志慶州順化郡土貢牛酥丨丨又丹州咸寧郡貢龍鬚席丨丨燭)貢蠟(唐書)
(地理志遼州樂平郡土丨人葠丨)茶蠟(唐書地理志峡州夷陵郡土貢丨丨芒硝)蜜蠟(唐書地理志歸州巴東郡土貢)
(紵葛茶丨丨宋史地理志河南府貢丨丨磁器華陽國志涪陵郡巴之南鄙無蠶桑少文學惟出茶丹漆丨丨博物志諸遠方山郡)
(幽僻處出丨丨人往往以桶聚蜂每年一取徐渭雪詩蜂蛺誤猜堪丨丨清明纔斷正餳䬾)布蠟(唐書地理志涪州涪陵郡)
(上貢麩金文刀獠丨丨)縠蠟(唐書地理志興元府漢中郡土貢丨丨紅藍臙脂)綿蠟(唐書地理志處州縉雲郡土貢)
(丨丨黃連)膏蠟(宋史趙遹傳遹為瀘南招討使抵晏州賊并力拒戰友直所部多思黔土丁習山險而山多生猱遹遣土丁捕)
(之緣崩石挽藤葛而上得生猱數十頭束麻作炬灌以丨丨縳于猱背及賊柵出火然炬猱熱狂跳賊廬舍皆茅竹猱竄其上火輒)
(發按友直遹部巡檢也)脂蠟(潜夫論知丨丨之可明燈也而不知其甚多則冥之)舉蠟(世說周仲智飲酒醉謂伯仁曰)
(君才不如弟而横得重名須臾丨丨燭火擲伯仁伯仁笑曰阿奴火攻固出下策耳)飴蠟(荆楚歲時記目連白佛未来世佛弟)
(子行孝順者亦應奉㿻蘭盆供養佛言大善故後人因此廣為華飾乃至刻木割竹丨丨剪綵模花葉之形極工妙之巧)畏蠟
(南部新書龍之性麄猛而丨丨愛玉及空青而嗜燒鷰肉)鎔蠟(夢溪筆談予奉使按邊其初徧履山川旋以麫糊木屑寫其形)
(勢於木案上未幾寒凍木屑不可為又丨丨為之皆欲其輕易賫也至官所則以木刻上之上召輔臣同觀乃詔邊州皆為木圖蔵)
(于内府)伏蠟(因話錄僧家所謂丨丨者謂削髮之後即受戒若斷酒色等件每歲禁足結夏自四月十五日至七月十五日)
(終結夏之時随其身之輕重以蠟為其人解夏之後以蠟人為驗輕重為差即為無妄想其有妄想者氣血耗散必輕于蠟人矣湯)
(朝美作本然僧塔銘作伏臘之臘盖未詳此也)如蠟(埤雅蟾蜍吐生腹大背黑其肪塗于玉上則軟刻削丨丨本草所謂能合)
(玉石者也白居易法華院石壁經碑讚設有人書貝葉上蔵檀龕中非堅非久丨丨印空)澤蠟(橘錄真柑實顆皆圓正膚理如)
(丨丨)猛蠟(譚苑醍醐魏明帝樂府晝作不停手猛燭繼望舒晉庾闡蔵&KR0848;賦督猛炬以增明從因朗而心隔猛炬猛燭盖炬燭)
(大炬也周禮所謂墳燭楚辭所云懸火也杜詩銅盤燒蠟光吐日其丨丨乎)燒蠟(見上貢師泰剪燈聯句飴釡空丨丨棚山)
(謾結鰲)松蠟(王廙笙賦合丨丨以蜜際糅彤丹以發光)然蠟(孟浩然夜登孔伯昭南樓詩華燭罷丨丨清絃方奏鵾元)
(稹代曲江老人詩玉饌薪丨丨椒房燭用銀)採蠟(顧况補亡詩序丨丨怨奢也荒岩之間有以纊蒙其身腰藤造險及有羣)
(蜂肆毒哀呼不應則上捨藤而下沈壑又詩採採者蠟于丨丨兮)紫蠟(白居易詩丨丨黏為帶紅酥點作蕤韓偓詩丨丨融)
(花蔕紅綿拭鏡塵梅堯臣海棠詩燕脂色欲滴丨丨蔕何長)朱蠟(白居易詩苔封舊瓦木水照新丨丨蘇軾謝秦太虚寄黃)
(鶴樓賦詩丨丨為摹刻細妙分毫釐)口蠟(白居易臘日謝恩賜丨丨狀蒙恩賜臣丨丨及紅雪澡豆等省躬懷愧因物諭情豈)
(止飲德縈心帷驚寵賜必擬澡身勵節以荅鴻私)絳蠟(白居易和微之春日投簡陽明洞天詩柳眼黃絲纇花房丨丨珠蘇)
(轍詠玉盤盂詩強將丨丨封紅萼憔悴無言損玉膚葛長庚詞房櫳深静難成寐夜迢迢銀臺丨丨伴人垂淚元好問杏花詩芳𣗳)
(春融丨丨凝春風寂寞掩柴荆虞集立春夜試墨詩紫貂迎曉霧丨丨炫晴霞金德啟紅梅詩姑射冰姿凝丨丨羅浮雪骨換丹砂)
(舒遜次子周韻詩話舊西窗燒丨丨吟情東閣動寒梅)印蠟(白居易法華院石壁經碑讃畫水不若文石丨丨不若字金)
翦蠟(李商𨼆詩急弦腸對斷丨丨淚争流)夜蠟(薛能送浙東王大夫詩丨丨州中宴春風部外行)綠蠟(錢珝詩冷)
(燭無烟丨丨乾芳心猶卷怯春寒)傳蠟(韓翃詩日暮漢宫丨丨燭輕烟散入五侯家申時行燭淚詩丨丨漢宫春厭浥絶纓)
(楚館夜闌干)蠻蠟(段成式詩屏開屈戍見吴娃丨丨同心四照花)畫蠟(羅鄴舊侯家詩金鈿座上歌春酒丨丨尊前滴)
(曉風)融蠟(温庭筠詩丨丨作杏蔕男兒不戀家)翠蠟(皮日休秋夕文宴詩風吹丨丨應難刻月照清香太易消)殘蠟
(皮日休館娃宫詩西施不及燒丨丨猶為君王泣數行)刻蠟(韓偓詩已嫌丨丨春宵短最恨鳴珂曉鼔催)香蠟(徐夤)
(尚書惠蠟面茶詩飛鵲印成丨丨片啼猿溪走木蘭船楊廷秀詠蠟梅詩歲晚略無花可採却將丨丨吐成花)點蠟(徐夤燈花)
(詩丨丨燒銀却勝栽九華紅艷吐玫瑰)㸑蠟(劉筠公子詩行庖丨丨雕胡熟永埒鋪金汗血驕蘇軾夜燒松明火詩齊奴朝)
(丨丨莱公夜長歎按晉書石崇傳崇小名齊奴與王愷羊琇之徒以奢靡相尚愷以&KR0961;澳釡崇以蠟代薪)茹蠟(劉弇詩丨丨腸)
(空肥)嫩蠟(梅堯臣得榲桲戲酬詩蒺藜已枮天馬歸丨丨籠黃霜冒幹)枯蠟(葉適詩世間浮想如丨丨)焚蠟(王安)
(石同杜使君飲城南詩丨丨助月出酒光發金船)黃蠟(蘇軾蠟梅詩蜜蜂採花作丨丨取蠟為花亦其物陸游寄曾學士詩)
(庭中下午鵲門外傳遠書小印紅曲蟠兩端丨丨塗)浮蠟(范成大詩榖雨如絲復如塵煮瓶丨丨正嘗新陸游暮春詩丨丨喜)
(嘗新店酒流塵閒拂壊垣書)紋蠟(楊无咎白雪詞丨丨焰低熏爐燼短)烘蠟(方岳詩春甕貯冰搖玉螘夜堂丨丨綴釵)
(蟲)凝蠟(葛長庚蠟梅詩破莟如丨丨粘枝似滴酥尤袤蠟梅詩團酥與丨丨難學是生香)銀蠟(宋无公子家詩姬將)
(丨丨燒明月犬帶金鈴臥落花陸鈛戲簡文量詩丨丨影偏人已醉紫檀聲斷欲如何)風蠟(顧瑛夜集聫句紅淚泣丨丨翠)
(烟積春霧)裹䗶(法苑珠林隋廬山甘露峰釋大志上表願興顯三寳當然一臂于嵩岳以報國恩帝許之勅設大齋七衆通集)
(志登大棚上燒鐵爐赤用烙其臂竝令焦黑以刀截斷肉裂骨現又烙其骨令焦黑以布丨丨下火然之光耀巖岫時大衆皆痛而)
(志言笑如故)
光面蠟(溪蠻叢笑丨丨丨蠟出山不經偽者名光面作偽者雜以粟)盤上蠟(蘇轍詩詩就滴消丨丨丨信来飄盡)
(嶺頭梅)黃蜂蠟(趙宜生玉山草堂春夜樂詩朱弦初障丨丨丨彈破桃花紅指甲又楊載詩纖蕤露沁蜂腰蠟)
匝(子荅切遍也周也帀同)
韻藻三匝(史記高帝紀沛公略南陽郡南陽守齮走保城守宛沛公引兵而西張良誎於是沛公乃夜引兵從他道還更)
(旗幟黎明圜宛城丨丨後漢書何進傳望氣者以為京師當有大兵進言於帝大發四方兵講武於平樂觀天子稱無上將軍行陣)
(丨丨北史陽休之傳初將仕夢一大冢休之登冡頭見一銅柱趺為蓮花形休之從西北登柱礎以手捉柱柱遂右轉休之咒曰柱)
(轉丨丨吾至三公柱遂丨丨而止其夢竟驗洞冥記東方朔遊結雲之地得神馬一匹高九尺帝問朔是何獸也朔曰昔西王母乘)
(靈光之輦以適東王公之舍税此馬遊於芝田臣至王公壇因騎馬返繞日丨丨然後入漢關關猶未掩帝曰其名云何對曰因疾)
(為名步景魏武帝樂府月明星稀烏鵲南飛繞𣗳丨丨無枝可依)周匝(南史魚弘傳弘有眠床一張皆是蹙柏四面丨丨無)
(一有異通用銀鏤金花福夀兩重為脚淮南子泰古三皇得道之柄以撫四方是故鬼出電入龍興鸞集鈞旋轂轉丨而復丨西都)
(賦列卒丨丨星羅雲布吴都賦郛郭丨丨重城結隅法苑珠林帝釋住處復有天州天郡天縣天村丨丨徧布又五代史伶官傳莊)
(宗嬖伶丨丨為梁所得後入汴丨丨謁於馬前曰身得不死者教坊使陳俊栽接使儲德源之力乞二州以報莊宗皆許為刺史郭)
(崇韜曰所與共取天下者封賞未及因格其命踰年莊宗謂崇韜曰吾已許丨丨矣卒以俊為景州德源憲州刺史)匼匝(鮑照)
(樂府象牀瑶席鎮犀渠雕屏丨丨組帷舒江淹江上之山賦鰅鱅兮赤尾黿鼉兮丨丨杜甫詩馬頭金丨丨駝背錦模糊羅虬詩丨)
(丨千山與萬山碧桃花下景長閒虞集詩杜甫溪頭花丨丨孔明廟裏柏闌珊陶宗儀詩嬾騎金丨丨喜弄玉參差)
一歲匝(淮南子帝張四維運之以斗正月指寅十二月指丑丨丨而丨終而復始)九地匝(北魏孝文帝縣瓠方丈竹)
(堂饗侍臣聫句皇風一鼓兮丨丨丨戴日依天清六合)
增圓匝(詩小雅沔水序疏圓者周匝之物以比人行周備物有不丨丨者規之使成圓人行有不周者規之使周備金漳蘭)
(譜潘花色深紫丨丨齊整疎密得宜)遞匝(左傳三辰旂旗疏日以照畫月以照夜星則運行於天昏明丨丨)水匝(史記)
(封禪書注服虔云天子丨丨為辟雍諸侯水不匝至半為泮宫文心雕龍山沓丨丨𣗳雜雲合江淹與交友論𨼆書鳥赴簷上丨丨)
(階下)一匝(後漢書馮異傳更始遣朱鮪等將三十萬守洛陽光武以異為孟津將軍異因渡河擊鮪鮪走異追至洛陽環城丨)
(丨而歸朱慶餘同友人看花詩每箇𣗳邊行丨丨誰家園裏最多時吴澄詩偶然山邊行丨丨攬取雲烟十之九)數匝(魏書)
(宣武帝紀宣武母高夫人夢為日所逐避於床下日化為龍繞已丨丨既而有娠家語孔子遊於匡宋人圍之丨丨而弦歌不輟)
繞匝(十洲記崑崙號曰崐崚在西海之戌地北海之亥地去岸十三萬里有弱水周迴丨丨張拱機紅鸚鵡賦蓼灘楓葉徑丨)
(丨以顔分)花匝(詞旨丨丨么絃象奩雙陸盧僎詩窮冬萬丨丨永夜百憂攢)鞈匝(羊勝屏賦屏風丨丨蔽我君王)四
匝(李尤辟雍銘清流丨丨蕩滌濁穢)迴匝(李尤德陽殿賦爾乃周閣丨丨峻樓臨門左思魏都賦築曾宫以丨丨比岡隒)
(而無陂)環匝(崔駰大將軍臨洛觀賦超絶鄰而特居列阿閣以丨丨仲長統樂志論溝池丨丨竹木周布丁謂大蒐賦蛇陣)
(翼張虎賁丨丨)敞匝(沈約法王寺碑迴廊丨丨複道重起)錦匝(江淹青苔賦鏡帶湖沼丨丨池林)鉿匝(江淹麗色)
(賦紫帷丨丨翠屏環合王翰春女行紅軒丨丨垂纖羅)溘匝(王樞詩丨丨金鈿滿參差繡領斜)曉匝(江總修心賦汎)
(流月之夜迥曳光烟之丨丨)萍匝(宋之問過蠻洞詩竹迷樵子徑丨丨釣人家歐陽修詩丨丨汀洲魚自躍日長欄檻燕交)
(飛)磕匝(閻立本詩君不見巫山丨丨翠屏開韓愈月蝕詩後時食月罪當死天羅丨丨何處逃汝刑)百匝(李德裕詩)
(丨丨千迴重繞城陸游詩夜遶中庭丨丨行秋風傳漏忽三更)行匝(王建薛二十池亭詩每箇𣗳邊消一日遶池丨丨又須行)
(白居易詩遶岸丨初丨憑軒立未迴)柳匝(喻鳬王母祠前寫望詩香傳一座暗丨丨萬家閒周光祚看荷花詩蘆穿湖綠黛丨)
(丨幕青油)兵匝(汪遵梁寺詩臺城丨丨無人敵閒卧高僧滿梵宫)隂匝(許棠興善寺松詩半寺丨常丨鄰坊景亦清蔡)
(羽詩晝静綠丨丨微風滿院芬)霧匝(僧貫休甘雨應祈詩一吸再呷雲平丨丨)事匝(葉適抱膝齊詩念烈儻天回意大須)
(丨丨)遮匝(沈覯靈景行長松怪石列若屏突兀隂森兩丨丨)品匝(洪覺範詩梨園曲調皆丨丨)白匝(韓性東山)
(詩遠山倚空青濛濛剡溪丨丨来天東)苔匝(舒遜詩丨丨痕猶濕花垂力不禁)七匝(法苑珠林二大龍王身繞須彌)
(周圍丨丨山動雲布)
中氣匝(周禮春官正歲年疏朔氣在晦則後月閏中氣在朔則前月閠節氣有入前月灋中氣無入前月灋丨丨丨則為歲)
(朔氣匝則為年)十二匝(儀禮覲禮天子乘龍疏樊纓十有二就者案巾車鄭注云樊馬大帶纓馬鞅就成也以五采罽飾之)
(一匝為一成樊與纓各飾為丨丨丨十二就也)帶難匝(諧噱錄齊主客郎李恕身短盧詢祖腰粗恕曰盧郎腰粗丨丨丨答)
(曰丈人身短袍易長)酒巡匝(緗素雜記蘇鶚演義云今人以丨丨丨為啉尾啉尾貪婪之意又白居易詩玉杯淺酌巡初匝)
(金管徐吹曲未終)文衛匝(陳後主詩前後訓導屏左右丨丨丨)環衛匝(楊炯㿻蘭盆賦丨丨丨羽林周)烟氛
匝(楊炯詩原野丨丨丨關河遊望賖)重暈匝(楊炯渾天賦方諸對而明水洽丨丨丨而邊風駛)山川匝(鄭愔)
(奉和幸三會寺詩睿覽丨丨丨宸心宇宙該)瑶林匝(張說奉和温湯對雪應制詩宫似丨丨丨庭如月華滿)紅蘂
匝(張說詩洲曉綠烟鋪山晴丨丨丨)戶芳匝(盧鴻一洞元室詩嵐氣肅兮巖翠沓空隂虚兮丨丨丨)萬馬匝
(喬彛立走馬賦於是千旂已合丨丨既丨)陳雲匝(王昌齡變行路難前驅引旗節千里丨丨丨高適塞下曲青海丨丨丨黑)
(山兵氣衝)陽氣匝(張勝之湛露晞朝陽賦忽其丨丨丨晴風扇則滴而有響者其響罷聽布而成文者其文難見)圍庭
匝(白居易詩小竹丨丨丨平池與砌連)苔文匝(鮑溶詩古𣗳丨丨丨遥峰雪色微)大野匝(喻鳬對雪詩飄當丨)
(丨丨灑到急流無)人書匝(薛能贈𨼆者詩庭𣗳丨丨丨欄花鳥坐低)波濤匝(許棠題金山寺詩四面丨丨丨中峰)
(日月鄰)河蘭匝(許棠送李左丞巡邊詩西繞丨丨丨應多隔歲還)槎根匝(李山甫别墅詩蒼蘚丨丨丨碧烟水)
(面生)諸峰匝(僧貫休寄清冷山道人詩蹤跡丨丨丨衣裳老虱多)簪裾匝(梅堯臣元會詩百拜稱觴萬歲聞兩廊賜)
(食丨丨丨)行年匝(蘇軾次韻子由月季花再生詩還為久處計坐得丨丨丨又王鏳詩不辭鄕國遥只感年華匝)遶簷
匝(蘇轍此君庵詩風梢丨丨丨霜幹當窗淨)蒼翠匝(趙抃詩縱步車馬休舉目丨丨丨)銀蟾匝(秦觀秋思詞金)
(風蔌蔌驚黃葉高樓影轉丨丨丨)髻鬟匝(陸游詩村女賣秋茶簪花丨丨丨)青山匝(程立本詩合州樓前江水)
(合合州樓外丨丨丨)花墪匝(王安中預賞元宵曲宴近臣詩就席丨丨丨行樽紫袖揎)
闔(胡獵切閶丨說文門扇也一曰閑也俗作&KR0146;)
韻藻開闔(禮記將入戶視必下入戶奉扄視瞻母回戶開亦丨戶闔亦丨有後入者闔而勿遂老子愛民治國能無為天)
(門丨丨能無雌管子以上壤之滿補下壤之衆章四時守諸丨丨民之不移也如廢方于地此之謂䇲乘馬之數也)戶闔(見上)
(又唐書魏徵傳天下大治蠻夷君長襲衣冠帶刀宿衛東薄海南踰嶺丨丨不閉行旅不齎糧取給于道帝謂羣臣曰徵勸我行仁)
(義既效矣惜不令封德彛見之鬼谷子口者心之門戶也心者神之主也志意喜欲思慮智謀由門丨出入故關之以捭丨制之以)
(出入)修闔(禮記仲春之月耕者少舍乃丨丨扇注門戶之蔽以木曰闔以竹葦曰扇)門闔(公羊傳南宫萬摶閔公仇牧趨)
(而至遇之於門手劍而叱之萬臂摋仇牧碎其首齒著乎丨丨酉陽雜俎太宗虬鬚嘗戲張弓挂矢好用四羽大笴長常箭一膚射)
(洞丨丨上又歐陽修晉祠詩鳥啼人去廟丨丨還有山月来娟娟陸游詩山寒雪欲下虎出丨早丨)左闔(國語句踐伐吴入命)
(夫人自今日以後内政無出外政無入内有辱是子也外有辱是我也王出夫人送王不出屏乃闔丨丨填之以土柳宗元文家事)
(勿關土已填于丨丨)閶闔(漢書禮樂志天馬来龍之媒游丨丨觀玉臺注丨丨天門離騷吾令帝閽開關兮倚丨丨而望予淮)
(南子排丨丨淪天門揚雄甘泉賦登椽樂而羾天門兮馳丨丨而入凌兢張衡西京賦正紫宫于未央表嶢關于丨丨注天有紫微)
(宫王者象之宫門名曰丨丨立闕以為表王延夀魯靈光殿賦高門擬于丨丨方二軌而竝入梁武帝樂府羽騎凌雲轉丨丨帶空)
(懸王僧孺詹事徐府君集序凌扶搖而高騖排丨丨而容與杜甫詩烟塵繞丨丨白首壯心違馬祖常詩臚傳下丨丨恩澤承滂沛)
(閶一作闛漢書揚雄傳羽獵賦東延昆鄰西馳闛闔注闛讀與閶同)捭闔(鬼谷子丨丨篇夫賢不肖智愚勇怯仁義有差乃可)
(丨乃可丨乂丨丨者以變動隂陽四時開閉以化萬物唐順之村居詩睢于竊自愧丨丨又無能)外闔(荀子四海之内莫不)
(變心易慮以化順之故丨丨不閉)闢闔(范仲淹明堂賦厥堂惟一厥室惟九丨丨其三十六戶疏逹兮七十二牖林俊鐵門)
(扇詩楚蜀相犬牙乾坤互丨丨)顔闔(莊子魯君聞丨丨得道之人也使人以幣先焉使者致幣闔對曰恐聽謬而遺使者罪不)
(若審之使者還反審之復来求之則不得已杜甫詩使者求丨丨諸公厭禰衡)
以枚數闔(左傳晉侯伐齊焚東郭北郭范鞅門于揚門州綽門于東閭左驂迫還于門中丨丨丨丨注枚馬檛也闔門扇)
(也數其板示不恐)
增排闔(禮記丨丨說屨於戶内者一人而已矣)翦闔(周禮夏官圉師射則充椹質茨墻則丨丨注充猶居也茨盖也)
(闔苫也椹質丨丨圉人所習也)擊闔(南史梁世祖紀帝乘白馬素衣出東門抽劍丨丨曰蕭世誠一至此乎)披闔(唐書)
(崔知溫傳知温遷蘭州刺史党項三萬人入宼州兵寡衆懼莫知所出温丨丨不設備羌怪之不敢進俄會將軍權萬才率兵至大)
(破其衆)城闔(唐書裴寂傳寂嘗以宫人侍唐公酒酣白秦王將舉兵狀因言今盜徧天下丨丨外即戰場若舉義師不特免)
(禍且就大功)牙闔(唐書王承元傳承元承宗弟也承宗死參謀崔燧與諸校計以祖母凉國太夫人李命承元嗣承元泣且)
(拜不受諸將牢請乃視事丨丨之偏約左右不得稱留後密表請帥于朝)木闔(金史禮志祏室旁及上下皆石門東向以丨為)
(丨髹以朱)反闔(吴越春秋王出宫夫人送王不過屏王因丨丨其門填之以土夫人去笄側坐安心無容三月不掃注越伐吴)
(而王出也闔門填土所以示訣别)毋闔(管子大城不可以不完郭周不可以外通里域不可以横通閭閈不可以丨丨宫垣)
(關閉不可以不修又里閭丨丨外内交通則男女無别)隂闔(楚辭天問注丨丨而晦陽開而明蒲道源和耶律奉使鎮南樓)
(詩丨丨陽開增偉觀月明風冷怯清秋)坤闔(阮籍通易論乾以一為開丨以二為丨)幽闔(江淹青苔賦修臺廣廡丨)
(丨閒楹流黃以織琴瑟且鳴)閭闔(王僧孺逮詣南司辭府牋罻羅裁舉微禽先落丨丨始吹細草仍墜)擺闔(竇臮述書)
(賦通明高爽緊密自然丨丨宋文峻削阮研楊維楨泛震澤詩具區丨丨浪如山吴兒善泅并敢榜)重闔(長恨歌傳雲海沉沉)
(洞天日晚瓊戶丨丨悄然無聲)洞闔(姚震官門誤不下鍵判杲杲重城上列雲霞之氣昭昭丨丨傍連紫翠之宫)雙闔
(吴融武關詩時来時去若循環丨丨平雲漫鎖山)扉闔(華淑詩遮莫簾空丨已丨隔墻猶有聽歌人)返闔(周昂邊俗)
(詩丨丨看平野斜垣逐慢坡)窗闔(蘇轍舟行歸汶上詩微凉入丨丨斜吹濕焦苧)林闔(党懷英金山詩川開丨丨望不)
(極但見遠色明輕鷗)啓闔(楊基登靈巖詩磴紆螘緣𣗳扉敞蝸丨丨)山闔(黃輝襄陽隆中詩隆中丨故丨漢上日偏沉)
𧰼牙闔(唐書西域傳拂菻古大秦也以瑟瑟為殿柱水晶琉璃為梲香木梁黃金為地丨丨丨有貴臣十二共治國)盧
門闔(吕氏春秋楚莊王興師圍宋宋人易子而食之析骨而㸑之宋公肉袒執犧委服告病曰大國若宥圖之惟命是聽莊王)
(曰情矣宋公之言也乃為却四十里而舍於丨丨之丨)目不闔(易林丨丨得丨鬼搔我足)遇風闔(天𨼆子吾所居)
(室四邊皆窗戶丨丨即丨風息即闓)金龍闔(徐凝鸚鵡詩任饒長被丨丨丨也免棲飛雨雪難)綦母闔(王粲荆州)
(文學記五載之間道化大行耆德故老丨丨丨等負書荷器自遠而至者三百有餘人)
蛤(古沓切蚌丨)
韻藻蜃蛤(周禮地官林衡祭祀賓客共川奠注川奠籩豆之實魚鱐丨丨之屬左傳魚鹽丨丨弗加於海注海之雜利往)
(賣于市價如在海潛夫論和氏之璧出于璞石隋侯之珠生于丨丨西京賦蕖藕拔丨丨剝梁武帝乾闥婆誄丨丨生異氣闥梁鬱)
(中天)蚶蛤(唐書孔戣傳明州歲貢淡菜丨丨役四十三萬人戣奏罷之會嶺南節度使死帝謂裴度曰嘗論罷蚶菜者誰歟即)
(拜嶺南節度使)蚌蛤(家語丨丨龜珠與月盈虚吕氏春秋月也者羣隂之本也月望則丨丨實羣隂盈月晦則丨丨虚羣隂虧)
(文昌雜錄少監孫莘老莊居高郵湖邊忽見丨丨如蘆席大一殼浮水上一殼如張帆狀其疾如風既遠乃沒班固荅賓戲賓又不)
(聞和氏之璧藴于荆石隋侯之珠蔵于丨丨乎曹植盤石篇丨丨被濱涯光彩如錦虹何遜七召珠璣産于丨丨珪璧出于山淵張)
(說詩丨丨伺隂兔蛟龍望斗牛蚌又作蜯大戴禮丨丨龜珠與月盛虚三國典略周天和元年齊冀州人于丨丨中得瑶環一雙)
天蛤(番禺記廣中邕容道常有随雨至謂之天鰕丨丨人取鹵之不取亦化)瑕蛤(上林賦格丨丨鋋猛氏注丨丨猛氏)
(皆獸名)蝦蛤(崔伯易珠賦蟲螺蟹若丨丨卉菱芡而荷華葉適詩丨丨濫充盤)
爵為蛤(禮記季秋之月鴻雁来賓丨入大水丨丨注丨丨丨飛物化為潛物也搜神記百年之丨入江丨丨述異記淮水中)
(黃丨至秋化丨丨春復為黃雀五百年化為蜃蛤)萬年蛤(飛燕外傳真臘國獻丨丨丨光彩若月照人無妍醜皆美豔成)
(帝以賜飛燕)
增大蛤(周禮天官鼈人疏蜃丨丨即月令云雉入大水化為蜃者是也對雀入大水化為蛤為小蛤淮南子注方諸隂燧丨)
(丨也熟磨拭令熱月盛時向月下則生水)小蛤(見上)燒蛤(左傳用蜃炭注丨丨為炭以瘞壙)蠃蛤(史記貨殖傳果)
(陏丨丨不待賈而足蠃同螺酉陽雜俎寄居殼似蝸一頭小蟹一頭丨丨也寄在殼間常候螺開出食螺欲合遽入殼中雲南記新)
(安蠻婦人繞腰以丨丨聯穿繫之謂為珂珮劉基神仙篇海島之夷人好鯹得蝦蟹丨丨皆生食之以食客不食則咻焉)文蛤
(晉書后妃傳惠皇識闇鳴蛙知昏丨丨唐書地理志萊州東莱郡土貢貲布水葱席石器丨丨牛黃本草小紫斑者曰丨丨兩頭尖)
(者曰齊蛤張協詩采虹纓高雲丨丨鳴隂池)齊蛤(見上)蜆蛤(北史齊文宣帝紀八年三月大熱夏四月詔禁取蝦蟹丨)
(丨之𩔖王叔承爛溪采珠歌莫得良農半化漁明年丨丨皆堪慮)海蛤(唐書地理志密州高密郡土貢貲布丨丨牛黃說文)
(蛤有三皆生于海蛤蠣千歲鳥所化也丨丨百歲燕所化也魁蛤一名復累老服翼所化汲冡周書東越丨丨注東越則海際蛤文)
(蛤夢溪筆談丨丨海岸泥沙中得之大者如棋子細者如油麻粒馬吉甫蝸牛賦借如丨丨無脛江龜有靈王冷然初月賦伺丨丨)
(而齊生候階蓂而俱發李孝光送陳杏林詩北書漸覺江鴻遠南食初嘗丨丨鮮又任昉彈劉整文臣按劉寅妻范詣臺訴列叔郎)
(整罪狀輒攝整亡父舊使奴丨丨到臺辨問)魁蛤(見上)香蛤(唐書南蠻傳真臘戶皆東向坐上東客至屑㯽榔龍腦丨)
(丨以進)食蛤(古今注鳬雁嘗在河邊沙上食沙石悉皆銷爛惟丨丨不銷随糞而出用以為藥范成大詩丨丨坐来期汗漫)
(駕鴻飛去揖浮丘)龜蛤(博物志東南之人食水之産丨丨螺蚌以為珍味不覺其腥臊也)嗜蛤(酉陽雜俎大興善寺)
(蛤像舊傳云隋帝丨丨所食必兼蛤味數逾數千萬矣忽有一蛤椎擊如舊帝異之寘諸几上一夜有光及明肉自脱中有一佛二)
(菩薩像帝悲悔誓不食蛤晁補之猪齒臼化佛贊序注唐文宗丨丨蛤中有觀世音像帝驚異召惟政禪師問焉對曰啓陛下信心)
(耳經云以菩薩身得度者即現菩薩身而為說法帝遂永不食蛤)靈蛤(酉陽雜俎西王母曰仙藥有白水丨丨)花蛤
(玉海景德元年象州貢銅鼔鏤人騎丨丨推之有聲本萆文蛤名丨丨生東海)蛙蛤(投荒雜錄南方有水族狀如丨其形尤惡)
(土人呼為丨為鮭食之味美如鷓鴣蘇軾有美堂醉歸詩烹蛇啖丨丨頗訝能稍稍)雨蛤(路史先是二年三月丨丨如桃梅人)
(犂塊之間舀之滿琖盆㘭取貯際曉皆亡)稜蛤(埤雅丨丨斑蛤薄蛤毛蛤尖蛤齊蛤其形少殊其名亦不一也)牡蛤(本草)
(牡蠣名丨丨蠣蛤)&KR1173;蛤(本草&KR1173;□名丨丨生東海似蛤而扁有毛)山蛤(本草丨丨在山石中蔵蟄似蝦蟇而大黃色能)
(吞氣飲風露不食雜蟲)青蛤(本草青黛名丨丨粉)馬蛤(本草馬刀一名丨丨)金蛤(一統志珠巖山在象山縣東北)
(三十里絶頂有丨丨潭)竹蛤(一統志朝鮮國産丨丨)玄蛤(徐幹齊都賦丨丨抱璣駮蚌含璫)雀蛤(鮑照與妹)
(書石蟹土蚌燕箕丨丨之儔折甲曲牙逆鱗反食之屬)珠蛤(江淹石劫賦比文豹而無恤方丨丨而自寧自序石劫一名紫)
(□蚌蛤𩔖也劉禹錫岳陽樓詩丨丨吐玲瓏文鰩翔旖旎)素蛤(吴均檄江神責周穆王璧文打丨丨而為粉碎紫貝其如粥)
産蛤(裴迪西塔寺詩草堂荒丨丨茶井冷生魚)彩蛤(盧綸詩丨丨攢錦囊芳蘿嫋花索)撈蛤(元稹詩泥浦喧丨丨)
(荒郊險鬭貙)珍蛤(元稹春分投簡陽明洞天詩鄉味尤丨丨家神愛事烏)老蛤(梅堯臣暮雨詩鯉魚相随不知數丨)
(丨銜泥在深處)鳩蛤(梅堯臣大愚詩某人豈鷹雀丨丨化五日)□蛤(梅堯臣清池詩仙鯉勿苦羨寧將丨丨卑)犀蛤
(梅堯臣讀月石屏詩詩蘇子苦豪邁何用強引丨角蚌丨巧擗析丨丨動活有情想石無情想已非的)畫蛤(梅堯臣詩苓箐)
(丨丨瓦缸醅海若淮壖各寄来)枯蛤(梅堯臣詩丨丨擘無肉淡脯燒可饔)月蛤(梅堯臣詩車螯與丨丨寄自海陵郡)鮮
蛤(孔平仲詩丨丨實海錯肥羊非市屠)圓蛤(唐庚丨丨詩黃犢鳴水中相顧皆愕然探之亡所得有蛙僅如錢持問傍舍翁)
(云此號丨丨夏潦漲溝渠喧呼自酬答)釣蛤(唐庚詩南烹人丨丨北信客占鴉)吠蛤(蘇軾嶺南詩稻涼初丨丨柳老)
(半書蟲注嶺南呼蝦蟇為蛤)蟹蛤(蘇軾題跋余少不喜殺生然未能斷也近来始能不殺猪羊然性嗜丨丨故不免殺自去)
(年得罪下獄始意不免既而得脱遂自此不殺一物有見餉丨丨者皆放之江中雖知蛤在江中無活理然猶庶幾萬一便使不活)
(亦愈于煎烹也又王安石詩淮河江海上慣食蝦丨丨)羣蛤(朱橰夏夜極涼詩稻深丨丨吠草暗一螢流)種蛤(周必)
(大江珧詩東海沙田丨丨珧南烹苦酒濯瓊瑶自注玉珧似蚌殼中柱美謝翺島山曲石門犬吠聞人語知在海南丨丨歸)寅
蛤(戴表元四明山詩莎坂南風丨丨出茅簷西日乙禽来)寳蛤(吴莱詩金珠溷丨丨)啼蛤(高啓聞蛙詩何處多丨丨)
(荒園暑潦天)簸蛤(僧法杲漁父歌篩螺丨丨生活罷黃頭晚梳綠烟下)索蛤(雲笈七籤與之丨丨聾乃掬水指令下鞍)
(聾乃勒馬)
燕為蛤(列子丨之丨丨也田鼠之為鶉也朽爪之為魚也老韭之為莧也老羭之為猨也)盤中蛤(歐陽修初食車)
(螯詩纍纍丨丨丨来自海之涯又蘇軾詩我哀籃中蛤閉口護殘汁)紫脣蛤(孔平仲詩贈我以海昏清霜之橘報君以淮南)
(丨丨之丨)
剖脚得蛤(三國典略有人患足腫痛諸醫莫能識徐之才視之曰蛤精疾也得疾時嘗乘船入海垂脚入水中乎疾者曰)
(實曾如此之才為丨丨丨丨子二大如榆錢)
衲(奴答切補丨紩也)
韻藻毳衲(癸辛雜識唐裴休晚年披丨丨於歌姬院捧鉢乞食曰不為俗情所染可以說法為人范成大積雨作寒詩熨)
(帖重尋丨丨𥙷苴盡護紙窗陸游贈楓橋化成院老僧詩丨丨年年補紗燈夜夜明)着衲(智度論五比丘曰佛當着何等衣佛)
(言應丨丨衣)敝衲(長阿含經尊者迦葉着丨丨衣来詣佛所時諸比丘心生輕慢世尊告摩訶迦葉於此半坐我今知誰先)
(出家汝耶我耶彼時比丘心生恐怖身毛皆竪)
增披衲(南史劉訏傳訏嘗著榖皮巾丨丨衣每遊山澤輒留連忘返許彦周詩話韓熙載仕江南每得俸錢盡散後房歌姬)
(熙載丨丨持鉢就諸姬乞食率以為常杜荀鶴贈僧詩我雖未似師丨丨此理同師悟了然又三伏閉門丨一丨兼無松竹護房廊)
緋衲(魏書蠕蠕國傳阿那環等拜辭詔賜丨丨小口袴褶一具紫衲大口袴褶一具)紫衲(見上李東陽再經西涯詩清愛)
(野僧来丨丨醉扶童子當青藜)赭衲(金史忠義傳郭哈瑪爾遥授通遠軍節度使元帥田瑞攻取會州哈瑪爾率騎兵五百皆被丨)
(丨蔽州之南山而下夏人猝望之以為神)五衲(酉陽雜俎徵釋門衣事丨丨三衣)賜衲(酉陽雜俎太宗嘗丨三藏丨約)
(值百餘金其工無針綖之迹)百衲(尚書故實李汧公取桐孫之精者雜綴為之謂之丨丨琴皇甫冉詩沃洲傳教後丨丨老)
(空林梅堯臣詩禪衣丨丨重香刹四明深蘇軾監試詩千金碎全璧丨丨收寸錦陸游詩愛丨丨琴常鎖匣)厚衲(避暑錄話)
(近見世有畏暑者席地袒裼終日遷徙百計求避卒不得所欲而道途之役正晝烈日衣以丨丨挽車負擔馳騁不停竟亦無他但)
(心所安耳)巨衲(國老談苑查道性淳古常衣丨丨不復洗濯以育蚤虱謂之查長老)布衲(桂海虞衡志丨丨子似李而黃)
(沈泰鴻詩經消夜雨爐烟潤女散天花丨丨香)壞衲(老學庵筆記會稽法雲長老重喜為童子時初不識字因埽寺廊忽若有)
(省遂能詩其警句云地爐無火客囊空雪似楊花落歲窮拾得斷麻縫丨丨不知身在寂寥中皮日休題支山南峰僧詩雲侵丨丨)
(重隈肩不下南峰不記年翁卷詩丨丨猶懸𣗳新松忽過墻陳樵山房詩雲侵丨丨長生菌風斷游絲半度花虞淳熙詩白雲披丨)
(丨明月照空船)磨衲(許彦周詩話東坡以玉帶贈寳覺寳覺酬以丨丨)山衲(冷齋夜話嘗乘佳月自寳公塔還合妙齋)
(時風露浩然松聲滿院作詩曰未饒拄杖挑丨丨差勝袈裟裹草鞋吹面谷風衝過虎歸来風雨撼空齋馬戴寄白閣僧詩久披丨)
(丨壞孤坐石牀寒僧貫休觀懷素草書歌金尊竹葉數斗餘半斜半傾丨丨濕梅堯臣題松林院詩木魚傳飯鼓丨丨見歸僧僧惠)
(洪次韻道林會規方外詩雲軒為誰停危坐丨丨擁僧善住詩倚松丨丨濕洗藥野泉香)梵衲(王縉大證禪師碑丨丨之行楞)
(伽之心)老衲(戴叔倫題横山寺詩丨丨供茶盌斜陽送客舟)挂衲(戴叔倫贈翠岩奉上人詩丨丨雲林淨翻經石榻凉)
(杜荀鶴詩丨丨雖無分修心未覺非僧明本松月詩月照長空松丨丨松回禪定月當空)縫衲(崔子向送惟詳律師詩丨丨紗)
(燈晃看心錫杖閒)定衲(牟融訪請上人詩松風吹丨丨蘿月照禪心)殘衲(周賀送忍禪師詩龕燈度雪補丨丨山日)
(上軒看舊經)片衲(鄭巢題凝公院詩丨丨何山至空堂幾夜禪)寒衲(鄭巢送省空上人詩坐石縫丨丨尋龕補壞經)
(僧寒山詩不學白雲岩下客一條丨丨是生涯)敗衲(杜牧懷政禪師院詩山齋路幾層丨丨學真乘)一衲(薛瑩羨僧詩一)
(瓶兼丨丨南北去如歸僧貫休頌有叟有叟無實行實一瓶丨丨既朴且質葛長庚快活歌衣則四時堆丨丨飯則千家可一飯)
浣衲(馬戴贈禪僧詩開禪山木長丨丨海沙秋)艾衲(陸龜蒙塵尾賦上人乃攝丨丨而精爽捉犀柄以揮揖)傅衲
(裴說處默上人詩挈㿻曾幾度丨丨不教焚阮自華送覺空還五乳詩爾踏曹溪得歸路二銖丨丨定中深)青衲(李中寄廬)
(岳鑒上人詩病披丨丨重晚剃白髭寒僧貫休寄僧野和尚詩白頭寒枕石丨丨爛無塵)舊衲(杜荀鶴贈老僧詩時將丨丨添)
(新線披坐披行過一生)祖衲(僧齊已與崔校書静話言懷詩我性已甘披丨丨君心猶待脱藍袍)雲衲(梅堯臣送雪竇)
(長老曇穎詩朝從雪竇請暮卷丨丨輕蘇軾次韻僧潛見贈詩丨丨新磨山水出霜髭不翦兒童驚葛長庚玉隆萬夀宫雲會堂記)
(彼有烟瓢雨笠重趼四方丨丨風巾裹糧千里為何事哉劉迎寄題薊丘僧房詩想得松根憩寂寞壊殘丨丨半垂肩僧明本船居)
(詩烟蓑帶雨和船重丨丨衝寒似紙輕)半衲(張耒詩丨丨遮背是生涯)僧衲(孔平仲詩農耕半嶺如丨丨牧跨羸牛似)
(畫圖)摩衲(黃庭堅詩稻田丨丨擁黃髮)破衲(蘇轍詩枯藤丨丨公何事白酒青鹽我是誰僧明本山居詩旋拾斷雲修)
(丨丨高攀危磴閣枯藤僧英寄祖雍上人詩丨丨卷秋雲入山深更深)槁衲(范成大包山寺詩丨丨昔開山至今坐道場)
短衲(范成大打灰堆詞野繭可繅麥兩岐丨丨換著長衫衣)名衲(陸游開元寺小閣詩淵源兩丨丨築閣捫星辰)細
衲(陸游天氣作雪詩丨丨兜羅襪竒温古貝裘)萬衲(陸游題育王山明月堂詩想得松隂排丨丨籃輿放處恰詩成周權)
(焦山寺詩丨丨月寒清梵寂四面沈沈皆海色)千衲(陸游遊卧龍寺詩君不見天童徑山金碧浮虚空丨丨梵唄層雲中任士)
(林送延慶濟上人西歸詩坐深丨丨在道許一燈傳)楮衲(朱子贈上封諸老詩丨丨今如許綈袍那復情)擁衲(王炎答黃)
(一翁詩我方病少瘳丨丨膚有粟僧惠崇送延上人詩来時雲丨丨别夜月随笻)孱衲(趙師秀次陳伯夀韻詩丨丨爾何為)
(竭颯立在傍)補衲(張雨詩荷隂分丨丨水氣雜燒香雷思霈慈慧寺留别詩繞階窺塔字丨丨聽僧砧)皂衲(方回詩敲)
(月會棋迎丨丨)袈衲(馬祖常詩丨丨禠華纓)野衲(成廷珪春日遊上方寺詩田翁入郭買春酒丨丨下堂留午齋黃溍)
(過烏傷墓詩牧童解指看碑路丨丨分耕祭墓田)翠衲(王士熙玩芳亭詩玉巵擎雨露丨丨拂塵埃)古衲(周伯𤦺詩)
(五雲丨丨層瀾湧百寳浮圖列宿躔)癡衲(陶安詩傲睨天台高鬱蒼五百丨丨岩宂蔵)汚衲(楊基登靈巖詩掬池萍沾)
(袖憩石蘚丨丨)詩衲(宋濓詩天才或弔白丨丨還逢休)蒸衲(鎦泰詩一龕曉日紅丨丨四壁秋烟翠染蘿)征衲
(鄒登龍詩丨丨不来霜霰多)線衲(陳汝言送僧之越詩丨丨春沾雨蒲帆曉趁風)戒衲(陸𣗳聲題衲衣詩披来丨丨渾)
(無事不向歌姬為乞緣)笻衲(郭祥正詩丨丨為生涯)梅衲(程嘉燧詩丨丨菴前暮雀譁小梅今著幾枝花)斑衲
(法苑珠林僧崖奴牟氏滅後郫縣人於郫江邊空中有油絡轝崖在其上身服丨丨黃偏袒紫被捉錫杖後有五六百僧皆罩竹繖)
(乘空西沒)
雲生衲(蕭國寳詩棲禪石煖丨丨丨又祝允明贈承公詩定回斜日雲穿衲吟斷寒更月滿牀)禪房衲(戴叔倫贈)
(慧上人詩雲霞色釅丨丨丨星月光涵古殿燈又許渾贈元孚上人詩梵文明處譯禪衲暖時縫)和蘚衲(僧貫休題宿禪)
(師院詩古衣丨丨丨新偈幾人傳)三事衲(僧無可送僧詩百年丨丨丨萬里一枝笻葛長庚送黃心大師詩生鐵脊梁丨)
(丨丨冷灰心緒一爐香)百結衲(孫覿山居上梁文衣丨丨之丨捫虱自如挂九節之笻送鴻而去)僧伽衲(廼賢)
(寳林大布衣詩大布丨丨丨流傳六百年)
沓(徒合切重也合也又語多丨丨也又複姓丨盧氏)
韻藻噂沓(詩丨丨背憎職競由人注丨丨面語背相憎疾陳琳應譏使已蒙丨丨之謗而他人受討賊之勲杜甫詩權門)
(多丨丨且復尋諸孫)沓沓(孟子泄泄猶丨丨也漢書禮樂志神之行旌容容騎丨丨般縱縱注丨丨疾行也)矢沓(莊子)
(列禦寇為伯昏無人射引之盈貫措杯水其肘上發之適丨復丨方矢復寓注適去也沓重也矢方去而次矢又在弦上沓于弦上)
(者方去而方来之矢又寓弦上矣)合沓(名山記陸羽惠山記曰其山有九隴俗謂之九隴山或云九龍山九龍者言山隴之)
(形若蒼虬縹螭丨丨然王褒洞簫賦薄索丨丨罔象相求謝靈運登廬山絶頂詩巒隴有丨丨往来無蹤轍謝朓遊敬亭山詩兹山)
(亘百里丨丨與雲齊沈約詩丨丨共天𨼆參差互相望王僧孺中寺碑萬楹百栱丨丨相持沈佺期詩巫山高不極丨丨狀竒新李)
(白鳴臯歌霜厓縞皓以丨丨兮若長風扇海湧滄溟之波濤李商𨼆為舉人上葉侍郎啟丨丨縑緗縱横筆硯郝經入燕行魚龍萬)
(里入都會澒洞丨丨何擾擾王逢題周左丞扈從集詩桓城金丨丨灤闕紫嶕嶢)雜沓(揚雄甘泉賦駢羅列布鱗以丨丨兮)
(偨傂參差魚頡而鳥䀪吴都賦紵衣絺服丨丨漎萃蜀都賦輿輦丨丨冠帶混并杜甫麗人行簫鼓哀吟感鬼神賓從丨丨實要津)
(袁易陳仲淵别室詩琴中流水瀾翻落畫裏秋山丨丨開)颯沓(鮑照舞鶴賦丨丨矜顧遷延遲暮又白紵舞歌詞含商咀徵歌)
(露晞珠履丨丨紈袖飛謝朓詩差池遠雁沒丨丨羣鳬驚梁簡文帝詩城闕自相望雲霞紛丨丨沈約從齊武帝瑯琊城講武詩丨)
(丨佩吴戈參差腰夏箭劉峻廣絶交論魚貫鳬躍丨丨鱗萃杜甫詩雨聲先已風丨丨李白詩銀鞍照白馬丨丨如流星揭傒斯麻)
(姑壇詩風日夏丨丨煙雲晝蔥芊)馺沓(李白明堂賦武義烜赫于有截仁聲丨丨乎無疆)頽沓(李白賦巃嵸丨丨若)
(巍若業似天閫地門之開闔)叢沓(柳宗元永州刺史崔公墓誌遷揚州錄事參軍實吴楚之大都會也政令煩拏貢奉丨丨)
蓬沓(蘇軾詩丨丨鄣前走風雨自注於潛女插大銀櫛尺許謂之丨丨)
增彄沓(詩童子佩韘箋韘之言沓所以丨丨手指)鼓沓(周禮春官鞮鞻氏注鞮鞻四夷舞者所屝也今時倡蹋丨丨行)
(者自有屝疏謂漢時倡優作樂蹋地之人并擊鼔沓沓作聲者行自有屝屨引之)會沓(左傳文公十三年衛侯丨公于丨注)
(沓地闕衛成公要公去路為丨于丨)銅沓(漢書外戚傳昭儀居昭陽舍其中庭彤朱而殿上髹漆砌皆丨丨冒黃金塗劉筠宣)
(曲詩玉戶丨為丨羅幬象作牀)新沓(晉書山濤傳濤泰始初加奉車都尉進爵丨丨伯)拉沓(宋書樂志思悲翁曲梟子)
(五梟母六丨丨高飛莫安宿吴國倫宿谷里詩饑烏丨丨搶驛樓迎人山鬼聲啾啾)紛沓(齊書蕭穎冑傳幕府親貫甲胄授律)
(中權董帥熊羆之士十有五萬征鼔丨丨雷動荆南唐書李巨川傳王重榮討黃巢書檄奏請日丨丨宋史王剛中傳剛中以龍圖)
(閣待制知成都府置制四川馭吏恩威竝行羽檄丨丨從容裁決皆中機會)重沓(南史循吏傳郭祖深上封事略曰陛下寵)
(勲太過馭下太寬故廉潔者自進無途貪苛者取人多徑直弦者淪溺溝壑曲鈎者升進丨丨又夷貊傳中天竺國出火齊狀如雲)
(母色如紫金列之則如蟬翼積之則如紗縠之丨丨也拾遺記太始二年西方有因霄之國人皆善嘯丈夫嘯聞百里婦人嘯聞五)
(十里如笙竽之音秋冬則聲清亮春夏則聲沉下人舌尖處倒向喉内亦曰兩舌丨丨以爪徐刮之則嘯聲逾遠宋讀曲歌芙蓉萬)
(層生蓮子倍丨丨沈約石塘瀨聽猿詩不知聲遠近惟見山丨丨陳後主詩雕𣗳乍疎迴遠峰自丨丨)稠沓(舊唐書楊貴妃)
(傳安祿山来朝帝令貴妃姊妺與祿山結為兄弟祿山母事貴妃每宴賜錫賚丨丨歴代名畫記近代有侯莫陳厦沙門道芬精緻)
(丨丨皆一時之秀也謝靈運山居賦遠北則長江永歸巨海延納崑漲緬曠島嶼丨丨王安石送韓持國詩身雖未嘗歴魂夢已丨)
(丨)□沓(唐書蕭倣傳令狐綯用李琢經略安南琢以丨丨免俄起為夀州團練使倣劾奏琢無所回時推其直)貪沓
(唐書楊瑒傳瑒擢侍御史京兆尹崔日知丨丨不法瑒與大夫李傑謀劾舉之反為日知先搆瑒廷奏曰肅繩之司一為恐脅所屈)
(開姦人謀則御史可廢帝直之令傑還視事而逐日知又鄭注傳注資丨丨既藉權寵鬻官射利貲積鉅萬不知止又韋仁夀傳南)
(寧州納欵朝廷歲遣使撫接至率丨丨邊人苦之帝素聞仁夀治理詔檢校南寧州都督)戾沓(唐書元載傳載妻王氏河西節)
(度使忠嗣女悍驕丨丨諸子牟賊聚斂無涯藝)詭沓(唐書嚴郢傳方士申泰芝得幸肅宗遨遊湖衡間以妖幻詭衆姦贓鉅萬)
(潭州刺史龐承鼎按治帝不信召還泰芝下承鼎江陵獄郢具言泰芝左道承鼎劾泰芝丨丨有實泰芝言承鼎驗左不存今緩有)
(罪急無罪臣死不敢如詔帝卒殺承鼎流郢建州)怠沓(唐書李愿傳愿用婚家竇緩典帳中兵驕鷔丨丨牙將李臣則等因)
(衆不忍夜斬緩首愿聞變不及巾與左右數人縋而逸奪野人乘馳以免)叨沓(唐書李光顔傳初田縉鎮夏州以丨丨開邊隙)
(故党項引吐蕃圍涇州郝玭力戰破之)騰沓(唐書韓愈傳憲宗遣使者往鳳翔迎佛骨入禁中三日乃送佛祠王公士人奔)
(走膜唄灼體膚委珍貝丨丨係路)驕沓(唐書外夷傳營州都督趙文&KR1304;丨丨)饕沓(唐書許敬宗傳敬宗專掌誥令高宗)
(即位遷禮部尚書敬宗丨丨遂以女嫁蠻酋馮盎子多私所聘有司劾舉下除鄭州刺史)婪沓(唐書李忠臣傳忠臣封西平郡)
(王忠臣資丨丨嗜色所至人苦之)韋沓(鹽鐵論古者庶人鹿菲草芰縮絲尚韋而已今富者革中名工輕靡使容紈裏紃下)
(越端縱緣中者鄧里間作蒯苴秦堅婢妾丨丨絲履)山沓(文心雕龍丨丨水匝𣗳雜雲合)庢沓(七發發怒丨丨清升踰跇)
(侯波奮振合戰于藉藉之口注形潮之怒氣也)繡沓(齊西曲歌丨丨織成帶嚴帳信可憐李賀惱公詩丨丨搴長幔羅裠結短)
(封)積沓(江淹江上之山賦波潮兮吐納&KR1778;峰兮丨丨)萬沓(沈約桐柏山金庭館碑高崖丨丨䆳澗千迴)彩沓
(王勃九成宫頌序丹梁發秀丨丨虹文皓壁凝鮮光含蜃氣)霧沓(崔融嵩山啓母廟碑天迴而地游雲合而丨丨)蹙沓
(李白春日行因出天池泛蓬瀛樓船丨丨波浪驚李夢陽功德寺詩波樓遞丨丨風松奏笙簧)震沓(李白至西塞驛詩砅衝萬)
(壑會丨丨百川滿)曉沓(李白擬恨賦煙塵丨丨歌鐘晝喧)含沓(李白詩東厓丨丨蔽輕霧深林雜𣗳空芊綿)雷
沓(杜顔灞橋賦帷帟紛其霧委羅紈靄以丨丨)波沓(司馬光太行詩丨丨羣峰湧雲奔峭壁来)嶽沓(翁卷詩江分九)
(泒潮常到丨丨千峰夏亦寒)金沓(趙孟頫詩繡楹錦柱蛟龍泣丨丨瑶階鹿豖遊)交沓(楊基登靈巖詩嘯歌激欷歔雄)
(辯肆丨丨)雲沓(雲笈七籤九老仙皇太帝君時乘合羽之車合羽車者丨丨之色)封沓(魏書司馬楚之傳鎮北將軍丨)
(丨亡入蠕蠕說令擊楚之以絶糧運蠕蠕乃遣奸覘入楚之軍截驢耳而去有告者楚之曰必是覘賊截之以為驗耳賊將至矣即)
(使軍人伐柳為城水灌之令凍城立而賊至冰竣城固不可攻逼賊乃走散)
天地沓(漢書揚雄傳章皇周流出入日月丨與丨丨乂楚辭天問天何所沓十二焉分注言天與地合會何所)十百
沓(避暑錄話晏元憲平居書簡及公家文牒未嘗棄一紙皆積以傳書雖封皮亦丨丨為丨暇時手自持熨斗貯火于旁炙香匙)
(親熨之每得一故事則書以一封皮後批門𩔖按書吏傳錄盖今𩔖要也)𣗳隂沓(謝朓落日詩遠聽雀聲聚回望丨丨丨)
巖翠沓(盧鴻一洞元室詩嵐氣肅兮丨丨丨空隂虚兮戶芳匝)波浪沓(陸龜蒙包山祠詩百里丨丨丨中堂簫鼔)
(重)香𣗳沓(僧皎然登爛柯山宿石橋寺詩雲窺丨丨丨月見色天重)秋旻沓(卞同詩隂霾斂遥翳目斷丨丨丨)
琛瑤沓(任家相招黃鵠賦蜯珠夜明丨丨丨些)
榼(苦盍切酒器也)
韻藻執榼(左傳欒鍼見子重之旌請曰日臣之使於楚也子重問晉國之勇臣對曰好以衆整曰又何如臣對曰好以暇)
(今兩國治戎行人不使不可謂整臨事而食言不可謂暇請攝飲焉公許之使人丨丨承飲造于子重魏書胡叟傳叟少孤每言及)
(父母則淚下春秋當祭之前先求旨酒美膳攜壺丨丨至郭外空静處設坐奠拜盡孝思之敬)椑榼(漢書匈奴傳注飲器丨丨)
(也椑又作&KR0008;廣志永昌有漢竹圍三尺餘大者一節受一斛小者數升為丨丨謝應芳詩曾聞社酒可治聾丨丨分来謝阿翁)壺
榼(淮南子霤水足以溢丨丨而江河不能實漏巵故人心猶是也又夫水勢勝火章華之臺燒以升勺沃而救之雖涸井而竭池)
(無奈之何也舉丨丨盆盎而灌之其滅可立而待也束晳勸農賦若場功畢租輸至錄社長召閭師條牒所領注列名諱則豚雞争)
(下丨丨横至趙抃詩予方錦官去邀我置丨丨)十榼(孔叢子平原君與子高飲強子高酒曰昔有遺諺堯舜千鍾孔子百觚子)
(路嗑嗑尚飲丨丨古之聖賢無不能飲也吾子何辭焉)瓶榼(開天傳信記葉法善居玄真觀常有朝客十餘人詣之滿坐思)
(酒忽有人叩門云麴秀才傲睨直入法善密以小劒擊之化為丨丨乃盈瓶醲醖也咸大笑飲之)取榼(唐國史補李相泌虚)
(誕有人遺美酒一榼有客至乃云麻姑送酒来與君同傾傾之未畢閽者云某侍郎丨丨子泌命倒還之略無怍色)酒榼(唐餘)
(錄滄州李巡官之子夜讀書有皂衣肥短人被酒而入子懼走其人曰李白尚與我友乃延坐皂衣以席帽盛酒共飲其父以磚擲)
(之皂衣走帽乃丨丨盖也明日糞壤中得榼故老云此李翰林宅也岑參詩丨丨緣青壁瓜田傍綠溪白居易效陶潛體詩牀頭殘)
(丨丨欲盡味彌淳陸游小葺東園詩溪藤裁丨丨番錦製詩囊馬祖常詩冰甌蜂蜜溜丨丨荔漿翻雲笈七籤張果善于胎息明皇)
(留之内殿賜之酒辭以小臣飲不過二升有一弟子可飲一斗明皇令召之俄頃一道士自殿簷飛下年可十六七美姿容旨趣雅)
(澹明皇喜賜酒飲及一斗不醉果辭曰不可更賜過度必有所失致龍顔一笑爾明皇又逼賜之酒忽從頂湧出冠子撲落地化為)
(榼明皇及嬪御皆驚笑視之失道士矣但丨丨在地覆之榼貯一斗驗之乃集賢院中榼也)挈榼(劉伶酒德頌幕天席地縱)
(意所如止則操巵執觚動則丨丨提壺梅堯臣金明池游詩丨丨車傍綴歸郎馬上歌陸游故山詩丨丨人沽村市酒打包僧趁寺)
(樓鐘韓性陽明洞詩蕙草雪消蜂蝶疑游子丨丨来何稽)傾榼(杜甫詩手中各有攜丨丨濁復清)
馬腦榼(齊書元韶傳韶𨼆于私家莊帝訪而𫉬焉襲封彭城王齊神武帝以孝武帝后配之魏室竒寳多随后入韶家有丨)
(丨丨容三升玉縫之皆稱西域鬼作也)
增刀榼(禮記加夫襓與劍焉正義夫襓木劍衣謂以木為劍衣者若今丨丨云)竹榼(魏書蠕蠕國傳阿那瓌等拜辭)
(詔賜銅烏錥四枚柔鐡烏錥二枚各受二斛黑漆丨丨四枚各受五升)金榼(舊唐書懿宗紀咸通十年授張玄稔銀青光祿)
(大夫賜分帛五千匹丨丨一枚盖碗一具金腰帶一條司馬光賜酒詩和氣盈丨丨恩光湛玉觴)銀榼(唐書曹確傳帝昵寵)
(優人李可及家嘗娶婦帝曰第去吾當賜酒俄而使者負二丨丨與之皆珠珍也鄭餘慶左僕射賈躭碑公撰國圖賜馬兩匹銀器)
(數事綿綵五百疋又内出丨丨二白居易詩丨丨攜桑落張昱宫中詞便去房中還賭賽黃封丨丨酒如澠陳孚安南即事詩注交)
(人惟啖輭㯽榔取新採嫩者以蔞葉二寸塗蜆灰裹而食貴者以黃丨丨僮攜之不離左右終日咀嚼不少休)槫榼(急就篇丨)
(丨椑榹匕箸籫顔注槫小巵也上有盖音遄)厚榼(急就篇注榼盛酒之器其形榼榼然也椑圖榼也一曰丨丨)榼榼
(見上李賀詩丨丨銀龜搖白馬)鍾榼(凉州記吕纂咸寧二年盜發張駿冢得玉簫玉尊玉笛瑪瑙丨丨)小榼(摭言新進)
(士尤重櫻桃宴乾符中劉相鎮淮南其子潭及第時櫻桃初出和以糖酪人享蠻畫一丨丨不啻數升白居易過李生詩行攜丨丨)
(出逢花輒獨傾陸游村居詩能釀人家分丨丨愛棋道士寄新圖)漆榼(西溪叢語續齊諧記云王敬伯夜見一女取酒提一)
(綠沉丨丨)毁榼(酒譜晉祖台之與王荆州書願君屏爵棄巵焚罍丨丨殛儀狄于羽山放杜康于三危)攜榼(覲賀行紀)
(&KR0712;鬭雞山西澨修竹一圍蒼翠可愛清隂若幄遂丨丨藉草而飲𣗳萱錄唐王縉讀書嵩山有四叟丨丨来相訪自稱木巢南林大)
(節孫文蔚石媚虬高談劇飲既醉俱化為猿升木而去)蠻榼(白居易詩丨丨来方瀉蒙茶到始煎又昭晦叔詩高調秦筝一)
(兩弄小花丨丨二三升陸游詩芳醪溢丨丨短褐束郿縧)龜榼(白居易晚歸詩一條笻杖懸丨丨雙角吴童控馬銜)魚榼
(白居易詩如何家醖雙丨丨雪夜花時常在前殷文圭詩千乘信迴丨丨重九華秋迥鳳巢高)一榼(白居易詩丨丨扶頭酒泓)
(澄瀉玉壺陸游詩孤燈聽雨常終夜丨丨尋花又送春)玉榼(馬戴詩丨丨酒頻傾論功笑李陵)畫榼(章孝標詩丨丨)
(倒懸鸚鵡觜花衫對舞鳳皇文梅堯臣詩白醪封丨丨素鯉養泓泉)提榼(許渾貽終南山𨼆者詩中岩多小𨼆丨丨抱琴遊)
仲榼(陸龜蒙中酒賦必當拔酒𣗳平麴封踣丨丨碎堯鐘)蘂榼(陸龜蒙遊顔家園詩烟絲鳥拂来縈帶丨丨人收去約黃)
瓦榼(羅𨼆詩丨丨尚攜京口酒草堂應寫潁陽書)甕榼(僧貫休上段使君詩朮氣芝香粘丨丨雲痕翠點滿旌旗)青
榼(梅堯臣九日詩昔人把菊望丨丨今我持酒無黃花)贈榼(梅堯臣詩是時豪快不顧俗留守丨丨少尹俱)樽榼(王安)
(石詩扁舟信所過行不廢丨丨)洗榼(徐積和路朝奉新居詩甥教丨丨多沽酒妻使磨刀細切魚)敗榼(蘇軾和陶詩牀)
(頭有丨丨孤坐時一傾)破榼(陸游老態詩丨丨愁春近空囷畏日長)野榼(陸游委轡詩丨丨淵明酒征塵季子裘)
芳榼(陸游往尋東村梅花詩旋拂亂雲成小佇重攜丨丨卜幽期)巨榼(陸游醉中歌長缾丨丨羅杯盂不須漁翁勸三)
(閭)藤榼(陸游詩欲持丨丨沽春碧自傍朱欄翦牡丹)癭榼(陸游對食戲咏詩丨丨傾桑落毫杯點雨前)溢榼
(陸游詩丨丨芳醪徹底清)殘榼(陸游宿能仁寺詩窗明竟無寐卯酒倒丨丨)銅榼(陸游無酒歎造物不少恕虐戲逐段)
(新坐令古丨丨經月常生塵)椰榼(劉詵詩破愁未許疎丨丨)春榼(林光朝流香亭詩酴醿架下提丨丨薝蔔林中滴夜)
(槽)倒榼(劉基村樂圖詩傾盆丨丨混醯醬爛漫沾漬方未休)餉榼(高啟江村樂詩一犬行随丨丨羣蛾飛繞繰車)山
榼(高啓臨頓里詩載酒攜丨丨安琴製石牀)飲榼(陸容登太倉衛樓詩丨丨流香茗薰爐點細沉)盤榼(魯鐸送友人歸)
(武功詩游從集丨丨酒盡情未終)筐榼(何景明還至别業詩詰晨親友至丨丨㩦所需)捧榼(孫繼芳北征還朝凱歌上)
(卿丨丨貳卿持主將開筵副將随)香榼(薛氏馧贈鄭女郎詩堂前錦褥紅地罏綠沉丨丨傾屠蘇)李榼(魏書丨秀林傳)
(秀林小名丨太和中自中書博士為頓丘相豪右畏之景明初試守博陵郡批彊扶弱政以威嚴為名)
琉璃榼(晉書後凉載記盜發張駿墓得真珠簏丨丨丨白玉樽赤玉簫紫玉笛珊瑚鞭馬腦鐘)䲭夷榼(南史劉之)
(遴傳之遴嘗獻古器四種于東宫其第一種鏤銅丨丨丨二枚兩耳有銀鏤銘云建平二年造)小瓷榼(白居易詩香醪丨丨)
(丨)三升榼(白居易詩白角丨丨丨)酒凍榼(梅堯臣詩每食冰生盤欲飲丨丨丨)秦皇榼(陸游詩丨丨酒)
(丨苔封徧注鏡湖有石號秦皇甕)鴛鴦榼(楊維楨夕陽亭詩桐宫空斃金屑斝丨丨丨中牛繼馬)元日榼(程嘉)
(燧詩柏葉細傾丨丨丨松蘿頻潑小春茶)車上榼(法苑珠林天玉女降于弦超家自言七十視之如十五六女丨丨有壺丨)
(青白琉璃五具具竒饌與超共啖飲)
鴿(古沓切鳥名)
韻藻鳩鴿(詩&KR0008;彼晨風疏陸璣云鸇似鷂青黃色燕頷勾喙嚮風搖翅乃因風飛急疾擊丨丨燕雀食之周禮天官庖人)
(掌共六禽注六禽雁鶉鷃雉丨丨洛陽伽藍記修梵寺有金剛丨丨不入鳥雀不棲菩提達磨云得其真相也孟郊韓愈城南聯句)
(癭頸閙丨丨蜿□亂蛷蠑)白鴿(宋書符瑞志晉武帝泰始二年丨丨見酒泉延夀延夀長王音以獻唐國史補南海舶外國船)
(也舶發之後海路必養丨丨為信舶沒則鴿雖數千里亦能歸也錄異記李太尉德裕一旦有老叟詣門引五六輩舁巨木請謁曰)
(家蔵此桑寳三世矣木中有竒寳非洛匠無能斵之者也公訪于洛下匠已殂矣其子應召而来因解為二琵琶槽自然有丨丨羽)
(翼爪足畢備匠料之微失厚薄不中一鴿少其翼公以形全者進之自留其一皮日休開元寺避暑聯句望塔青&KR1076;識登樓丨丨知)
(歐陽修跋碧落碑在絳州龍興宫洛中紀異云碑文成而未刻有二道士来請刻之閉戶三日不聞人聲人怪而破戶有二丨丨飛)
(去而篆刻宛然楊允孚灤京雜咏窈窕誰家女未笄日高停繡出簾惟背人笑指青霄上認得宫庭丨丨飛)麋鴿(北齊書李)
(繪傳河間守崔謀恃勢從繪乞丨角丨羽荅曰鴿有六翮飛則冲天麋有四足走則入海下官手足遲鈍不能逐飛追走遠事佞人)
射鴿(隋書崔彭傳上嘗宴達頭可汗使者有鴿鳴于梁上上命射之中上大悦賜錢一萬)籠鴿(倦游錄王丞相生日鞏大)
(卿丨雀丨放之每一放祝曰願相公百二十歲文天祥生朝詩幾歲已無丨丨客去年猶有送羊人)雀鴿(見上埤雅牡蠣蚌蛤)
(無隂陽牝牡須丨丨以化宣和畫譜道士厲歸真善畫騺禽南昌信果觀中有聖像甚工每苦丨丨糞穢而歸真畫一鷂於壁間自)
(此遂絶)七鴿(宣室記雲光寺有七聖畫初有少年兄弟七人至寺閉室畫之曰七日慎勿啓門至六日發其封有丨丨飛去)
(西北隅未畢畫工見之曰神筆也)棲鴿(賀朝詩朱網防丨丨紗燈護夕蟲薛據詩燃燈見丨丨作禮聞信鼔高啓同徐山人)
(過妙蓮佛舍詩烟帷丨丨馴風鐸驚禽畏)紫鴿(杜甫詩黃鶯度結搆丨丨下罘罳)蒲鴿(杜甫詩傾筐丨丨青注瓜名)
五色鴿(唐書徐浩傳浩擢明經有文辭張說稱其才繇魯山主簿薦為集賢校理見喜雨丨丨丨賦咨嗟曰後来之英也)
書繫鴿(天寳遺事張九齡少年時家養羣鴿每與親知書信往来以丨丨丨足上依所教之處飛往投之目之為飛奴)雲
外鴿(白居易詩往有寫經僧身静心精專感彼丨丨丨羣飛何翩翩来添硯中水去吸岩底泉)
增家鴿(宋史夏國傳仁宗慶歷中桑懌征元昊于道傍得數銀泥合中有動躍聲不敢發總管任福至發之乃懸哨丨丨百)
(餘自中起盤旋軍上于是夏兵四合福力戰軍沒)蒼鴿(越絶書蜀有丨丨狀如春花)貿鴿(佛國記宿呵多國其國佛)
(法亦盛昔天帝釋試菩薩化作鷹鴿割肉丨丨處佛即成道國人由是於此處起塔金銀校飾法苑珠林王子投身功逾九刦刳肌)
(丨丨駭震三千)救鴿(洛陽伽藍記惠生西北行七日渡一大水至如来為尸毘王丨丨之處亦起塔寺錢起題延州聖僧宂詩)
(昔日捨身緣丨丨今時出見有飛鷹法苑珠林昔有一比丘乞食至穿珠家時彼珠師為國王穿摩尼珠比丘衣赤往映彼珠其色)
(紅赤彼穿珠師即入其舍為比丘取食時有一鵝見珠赤色其狀似肉即便吞之珠師持食以施比丘尋即覓珠不知所在珠師急)
(語比丘言得我珠耶比丘恐殺鵝取珠當設何計得免斯患即說偈言菩薩往昔時捨身以丨丨我亦作是意捨命欲代鵝)養
鴿(酉陽雜俎波斯舶上多丨丨鴿能飛行數千里輒放一隻至家以為平安信古杭雜記高宗紹興間宫中丨丨每日羣飛于外)
(太學士人作詩以諷詩流于大内高宗見之惻然自是宫中不復養)嗜鴿(南唐近事陳誨丨丨馴養千餘隻誨自南劍牧拜建)
(州觀察使去郡前一月羣鴿先之富沙舊所無孑遺矣又嘗因早衙有一鴿投誨之懷袖中為鷹鸇所擊故也誨感之由是不復食)
(鴿矣)畜鴿(清異錄豪少年尚丨丨號半天嬌)縱鴿(齊東野語張浚按視曲端軍闃無一人張異之謂欲點視端以所部)
(五軍籍進公命點其一部乃于廷間開籠丨一丨往而所點之軍随至張愕然既而欲盡觀于是悉縱五鴿則五軍頃刻而集戈甲)
(煥爛旗幟鮮明)函鴿(輟耕錄顔清甫曲阜人其幼子偶彈一鵓鴿歸于翎間得書一緘上題云家書付男郭禹開拆禹乃曲阜)
(縣尹郭仲賢也盖其父自真定寄至者時仲賢改授遠平縣尹去鴿未知盤桓尋覓遂遇害清甫見之責其子便取木匣丨丨直抵)
(仲賢官所獻鴿與書且語其故仲賢戚然曰畜此鴿已十七年凡有家書雖隔數千里能傳至誠異禽也命左右瘞之)紅鴿
(一統志煉丹井在常熟縣宋淳熙中浚井得蔵丹石䃭啓之化為雙丨丨飛入尚湖)鵓鴿(一統志丨丨井在臨城縣西北二十)
(里沛公避難井中有雙鴿集井上追者不疑遂得免)怖鴿(梁簡文帝謝賜錢啓丨丨𫉬安窮魚永樂沈佺期峡山寺賦心猿夕)
(去丨丨時来孟浩然夜泊廬江寄東寺故人詩石鏡山精怯禪枝丨丨棲歐陽衮神光寺詩石門棲丨丨慈塔繞歸鴻)脱鴿
(梁簡文帝勸醫論非直傳名于後亦是功德甚深比夫丨一丨于權衡活萬魚于池水不可同日而論焉)青鴿(沈佺期九真山)
(淨居寺詩候禪丨丨乳窺講白猿參)閒鴿(白居易詩珠綴飛丨丨紅泥落碎椒)馴鴿(錢起津梁寺詩丨丨不猜隼慈雲能)
(護霜元稹詩丨丨閒依綴調猿静守羣唐順之游嵩山少林寺詩神猿參講幕丨丨繞爐烟)乳鴿(李洞詩丨丨沿苔井齋猿)
(散雪峰)羣鴿(劉滄秋月望上陽宫詩苔色輕塵鎖洞房亂鵶丨丨集殘陽)輕鴿(陸龜蒙孤園寺詩丨丨亂馴鷗鳴鐘)
(和朝艣)花鴿(僧貫休寄栖一上人詩古屋蔵丨丨荒園聚亂流)野鴿(梅堯臣詩孤来有丨丨觜眼肖春鳩陸游遊三)
(泉龍門詩丨丨翔深竇蟠蛟擅古湫袁宏道戊戌初度詩客裏羈情籠丨丨鄉中春夢閱山鷄)晴鴿(張先詞丨丨試鈴風力軟)
風鴿(范成大詩誰家丨丨鬭鳴鈴)化鴿(葛長庚玉隆萬夀宫雲會堂記噀蜂丨丨誘蟻呼龜飛劍斬星投簡擾龍此所)
(謂術)皜鴿(高道素上元賦忽亂錦蜂以攢蘂倏放丨丨而騰霄)觀鴿(法苑珠林佛言四因緣故頌曰鑄金雖改秋斬籌方)
(未極丨丨既無辯攀猿此焉息)覆鴿(法苑珠林舍利弗從佛經行是時有鷹逐鴿鴿飛来佛旁住佛影丨丨上鴿身安𨼆怖畏)
(即除不復作聲後舍利弗影到鴿便作聲戰怖如初舍利弗白佛言佛及我身俱無三毒以何因緣佛影丨丨鴿便無聲我影覆上)
(鴿便作聲佛言汝三毒習氣未盡以是故恐怖不除)代鴿(法苑珠林烏仗那國北印度之正國也有昔尸毘迦王割身丨丨處)
鸚鴿(雲笈七籤玃鳥丨丨不相畏恐狸犬兔鼠不相避忤)
鶻取鴿(朝野僉載滄州東光縣寳觀寺常有蒼鶻集重閤每有鴿數千丨冬中每夕丨一丨以暖足至曉放之)蜀無
鴿(國憲家猷廣東無兔丨丨丨)皈依鴿(徐孝克詩影盡丨丨丨餐迎守護龍)窗中鴿(韋應物同德精舍舊居詩)
(還見丨丨丨日暮遶庭飛)簷睡鴿(許渾冬日宣城開元寺詩欲齋丨丨丨初定壁吟蛩)粉毛鴿(朱德潤牡丹鵓鴿圖)
(丨丨雙丨多馴狎對浴金盆不避人)避鸇鴿(楊基登靈巖詩窗攀盗果猿簷入丨丨丨)
踏(他合切著地通作蹋踐也)
韻藻屐踏(晉書王述傳述性急食雞子以筯刺之不得大怒擲地圓轉不已以丨齒丨之又不得嗔甚掇内口中嚙破吐)
(之)踏踏(列仙傳藍采和歌於市曰丨丨歌藍采和世界能幾何紅顔一春𣗳流年一擲梭僧貫休輕薄篇繡林錦野春態相)
(壓誰家少年馬蹄丨丨)羊踏(啓顔錄有人常食蔬忽食羊夢五臟神曰丨丨破菜園)蹴踏(杜甫曹將軍畫馬圖詩霜)
(蹄丨丨長楸間馬官厮養森成列陸游黃牛峡廟詩黃牛不負重雲表恣丨丨郝經開平新宫詩丨丨千年雪驍騰萬里駒劉基祀)
(方丘頌丨丨泰岱憑陵華嵩趙汸詩丨丨豺虎登虬龍蹴一作蹙蘇軾書韓幹畫馬圖詩棲下玉螭吐清寒往来丨丨生飛湍)騰
踏(韓愈符讀書城南詩飛黃丨丨去不能顧蟾蜍蘇舜欽頂破二山詩煙雲丨丨去不復經月留張翥寄題顧仲瑛玉山詩摶扶)
(看怒翼丨丨待飛黃)頹踏(柳宗元晉問晉之北山有異材萬工舉斧以入乘水潦之波以入於河而流焉乃下龍門之懸水摺)
(拉丨丨捽首軒尾澒入重淵)洞踏(柳宗元晉問大木之所擢拔漰泙丨丨者彌數千里)
攔胷踏(傳燈錄水源和尚問馬祖大師如何是祖師西来意大師丨丨一丨倒水源忽然大悟)
增脚踏(史記封禪書注華嶽本一山當河水過而行河神巨靈手盪丨丨開而為兩今脚跡在東首陽下手掌在華山宋史)
(后妃傳高宗劉貴妃常因盛夏以水晶飾丨丨帝見之命取為枕妃懼撤去之梅堯臣遺冰詩杜子每思赤丨丨韓子嘗苦如甑蒸)
(張憲雙龍圖詩硯池濃磨五斗墨手塗丨丨頃刻雲糢糊)撞蹋(後漢書宦者傳丨丨省闥執奪璽綬)踐踏(南史梁宗室韶)
(傳韶幼時衣食所資皆庾信所給後韶為郢州信西上江陵途經江夏韶接信甚薄坐青油幕下引信入宴坐信别榻有自矜色信)
(不堪因酒酣乃徑上韶牀丨丨肴饌)象蹋(南史林邑國傳國不設刑法有罪者使丨丨殺之舊唐書明皇紀上所居宅外有水)
(池中宗幸其第因遊其池結綵為樓船令巨丨丨之)歐蹋(北史陳元康傳神武嘗怒文襄親加丨丨極口肆罵以告元康元康)
(俯伏泣下曰王教世子過矣神武曰我性急瞋阿惠常如此元康大啼曰一度為甚况常然耶神武自是為之懲忿)檢踏(元史)
(刑法志諸郡縣災傷過時而不申或申不以實及按治官不以時丨丨皆罪之)足踏(仇池筆記太尉李憲孫彭為之濯足曰足)
(何香也憲以丨丨其頭曰奴謟不太甚乎)花踏(彦周詩話客言李杜詩中說馬如相馬經有能過之者乎僕曰毛詩過之兩驂)
(如舞此駔語所謂丨丨羊行是也兩骖如手此駔語所謂熟使喚是也)連踏(誠齋雜記鍾陵西山有游帷觀每至中秋車馬)
(喧闐十里若闤闠豪傑多召名姝善謳者夜與丈夫間立握臂丨丨而唱惟對荅敏捷者勝)跗踏(傅毅舞賦浮騰累跪丨丨)
(摩跌)登踏(蔡邕巴郡太守謝表出入省闥丨丨丹墀)馬蹋(杜甫戲贈友詩一朝被丨丨脣裂版齒無梅堯臣詩燕迎風翅)
(健丨丨霧泥開)頓踏(柳宗元晉問摛竒文出怪鱗騰飛濤而上逸生雷電於龍門者猶仰綸飛繳丨丨而取之楊載塞上曲既)
(醉歌嗚嗚丨丨如驚狂)扶踏(顧况詩入門不肯自升堂美人丨丨金階月)亂踏(韓翃詩紅蹄丨丨春城雪花頷驕嘶)
(上苑風)岡蹋(元稹春分投簡陽明洞天詩丨丨翻星紀章飛動帝樞)閒踏(白居易詩日西無事牆隂下丨丨宫花獨)
(自行)瑤踏(温庭筠觀舞妓詩朔音悲嘒管丨丨動芳塵注丨丨履也)鹿踏(周賀詩荒齋幾遇僧眠後晚菊頻經丨丨来)
僧踏(鄭谷詩蜀雪随丨丨荆烟逐雁衝)挽踏(葉適陳同甫抱膝齋詩寧為楚人弓亡矢任丨丨)常蹋(王安石送)
(韓持國詩匡廬與韶石少小已丨丨)攀踏(王安石舟中望九華山詩胡為慕丨丨已憊且不嫌)千蹋(文同詩磴道繞丨丨)
鵲蹋(蘇軾留題石經院詩夭矯亭中檜枯枝丨丨銷)超踏(鮑輗天馬詩宇宙莽丨丨風雲慘經營)健踏(何中雪中)
(度崇仁望仙峰詩忍觸瓏璁縱丨丨喜聆環朗蔵鳴湍)
退六踏(摴蒱經凡近關及後一子為塹近關及前一子為坑塹非貴采不出凡一馬打一馬如遇丨丨丨馬則一馬可踏三)
(馬故世指不循理者謂之踏坑塹云)麋鹿蹋(元稹遣行詩橋兼丨丨丨山應鼓鼙聲)玉梯踏(畢耀玉清歌丨丨不)
(得丨搖袂兩盈盈)敲鐙蹋(方䕫詩宛宛馬上女兩頬瑩寒玉弓彎丨丨丨側立紛相逐)冰上踏(王彛雪詩凍指)
(欲墮數蓂荚股栗匪由丨丨丨)
颯(蘇合切風聲)
韻藻答颯(南史鄭鮮之傳范泰嘗讓誚鮮之曰卿與傅謝俱從聖主有功關洛卿乃居僚首今日丨丨去人遼遠何不肖)
(之甚鮮之熟視不對文同送張宗益知相州詩應憐共試金坡者丨丨渾如鄭鮮之)風颯(宋玉風賦楚襄王遊於蘭臺之宫宋)
(玉景差侍有丨丨然而至王乃披襟而當之曰快哉此風寡人所與庶人共者耶舒遜江亭秋霽圖詩萬頃波光烟縹緲丨丨秋聲)
(生木杪沈彬憶仙謠白榆丨丨九天秋王母朝迴宴玉樓)
增颯颯(楚辭九歌風丨丨兮木蕭蕭思公子兮徒離憂文心雕龍春日遲遲秋風丨丨情往似贈興来如荅岑參詩有時忽)
(乘興畫出江上峯怱如高堂上丨丨生清風李商𨼆詩丨丨東風細雨来芙蓉塘外有輕雷張諤詩秋葉風吹黃丨丨)莅颯
(司馬相如大人賦丨丨卉翕熛至電過兮煥然霧除霍然雲消)蕭颯(陳後主詩季冬初陽始寒氣尚丨丨李白詩丨丨古仙人)
(了知是赤松杜甫柴門詩丨丨灑秋色氛昏霾日車歐陽修謝宣召入翰林表進退之際已丨丨於霜毛李夢陽香山寺詩險絶逼)
(斗牛丨丨若風島何景明黃陵廟詩江風丨丨笳鼔哀廟門遙向楓林開)翛颯(江總修心賦風引蜩而嘶噪雨鳴林而丨丨)
鬆颯(庾信詩蓬髩丨丨衰容耆朽)衰颯(張九齡登古陽雲臺詩庭𣗳日丨丨風雲未云已王安石韓持國從富并州辟)
(詩安能孤此意顛倒就丨丨葉適抱膝齋詩匹夫負獨志經史考離合手捩二千年柔條起丨丨)雪颯(杜甫有事於南郊賦)
(雷纏風升丨丨星碎)四颯(劉商姑蘇懷古詩宫娃酣態舞娉婷香飈丨丨青城墜)萍颯(盧殷維揚郡西亭詩丨丨風池)
(香滿船楊花漠漠暮春天)塌颯(范成大閶門初泛詩生涯都丨丨心曲漫峥嶸)肅颯(郝經懷素二帖歌婀娜春𣗳花丨丨)
(秋江鷗丁復題畫馬詩蒲捎丨丨輕風度苜蓿參差新雨滋)拉颯(元好問遊龍山詩惡木丨丨棲直幹比指稠)淅颯
(吴師道晚霜曲僵禽丨丨動庭竹城上啼烏怨如哭)爽颯(劉基題趙學士松圖詩蜿蜒不上霄漢去丨丨長流烟雨濃)肸
颯(李夢陽觀瀑布賦丨丨&KR0616;徕兮翔太始而留耀)颼颯(吕柟游龍門記土人曰此地日有潮風蓋大河流兩山中嵐氣薄觸)
(空洞即丨丨無所於散)衛颯(後漢書丨丨傳丨丨字子産河内修武人也建武中遷桂陽太守下車修庠序之教設婚姻之)
(禮期年間邦俗從化)
蓬鬢颯(謝朓落日詩一賞桂尊前寧傷丨丨丨)柔條颯(陸倕感知己賦丨丨丨其成勁白露變而為霜)庭草
颯(陸倕思田賦歲聿忽其云暮丨丨丨以萎黃)更漏颯(楊衡秋夜詩鴉噪丨丨丨露濡風景鮮)篔簹颯(皮日)
(休九諷丨丨丨兮西岸杜若死兮霜洲)春雨颯(梅堯臣謝王尚書惠牡丹詩栽紅插綠鬭青春春風與開丨丨丨)飈
陣颯(戴良對菊聯句遲倩丨丨丨疾役雷輥輷)
搨(都盍切手打也㩉同)
韻藻增摹搨(北史崔浩傳初宏父潛為兄渾等誄手筆本草王遵業得之年將二百寳其書迹深蔵秘之武定中遵業)
(子松年以遺崔季舒人多丨丨之摹一作模歐陽修題跋漢班碑字畫殘滅不復成文後得别本丨丨麄明始辨其一二云又作橅)
(却掃編史記載秦始皇及二世行幸郡縣立石刻辭世傳泰山篆字可讀者惟有二世詔五十許字而始皇刻辭皆謂已亡劉斯立)
(嘗登泰山訪秦篆徘徊碑下所謂五十許字者在南面稍平處人常所丨丨故士大夫多得見之)官搨(歴代名畫記古時好)
(搨畫十得七八不失神采筆蹤亦有御府搨本謂之丨丨)私搨(唐詩紀事蘭亭序武德四年歐陽詢就越詐求之始入秦王府)
(麻道嵩奉教搨兩本一送辨才一王自收道嵩丨丨一本)響搨(洞天清錄以紙加碑上貼于窗戶間以游絲筆就明處圈却字)
(畫填以濃墨謂之丨丨何延之蘭亭紀蕭翼改服稱山東書生攜二王雜帖數通赴辨才院才云此未佳因言蔵有蘭亭于梁上出)
(示之翼故疑為丨丨駁辨留置几案一日伺其不在徑取之歸)傳搨(竇臮述書賦序刊訛誤于形聲定目存於指掌其所不覩)
(空居名額并世所丨丨者不敢憑推一皆略焉)寫搨(竇臮述書賦季初則𨼆姓名展纖勁丨丨共傳賞能之盛猶踞牙鈎爪超)
(越陷穽注楊肇字季初)兄搨(竇臮述書賦與丨丨而弟真將奢也而寧儉)翼搨(韓愈詩頭垂碎丹砂丨丨施錦綵)
謄搨(蘇頌題跋興慶中瓦棺寺初置顧長康畫維摩詰一軀觀者填咽施錢百萬至唐寺廢杜牧之為池州刺史過金陵募工)
(搨寫十餘夲以遺好事者或云杜本已為後人竊取今所存者盖再經丨丨矣然而氣象超遠已可愛也况牧之所傳乎)重搨
(董逌書跋陶貞白曰逸少有名之蹟不過數首黃庭為第一今所見者特後世丨丨疊摹不得其真久矣)縑搨(王叔瞻詩紙摹)
(丨丨四百載)細搨(武衍詩帖字逼眞常丨丨)臨搨(顧瑛詩紙浮玉色供丨丨劉基題富好禮所畜村樂圖詩君家畫圖)
(稱絶妙鑒别曾遇柯丹丘想應丨丨出祕府筆意精到世罕儔)燭㩉(李嚴賦夜緩晚遲香銷丨丨)
古碣搨(王建原上新居詩丨丨憑人丨閒詩任客吟)清臣搨(蘇舜欽檢書詩快心伯長文跋尾丨丨丨注謂葉清)
(臣也)
拉(盧合切折也敗也摧也搚㩉並同)
韻藻折摺(漢書揚雄傳范睢以丨丨而危穰侯蔡澤雖噤吟而笑唐舉注晉灼曰摺古拉字也又范睢魏之亡命也折脅)
(拉髂免於徽索)摧拉(宋史曹彬傳太宗召彬問曰今欲北征何如彬曰以國家兵甲精銳剪太原之孤壘如丨枯丨朽耳潘尼)
(火賦林木丨丨沙粒並糜梅堯臣詩烏榜將進遲寒篙旋丨丨歐陽修詩多難人生自丨丨)
增批拉(北齊書孝昭帝紀文宣或入諸貴戚家角力丨丨不限貴賤唯常山王至内外肅然)靡拉(西京賦梗林為之丨)
(丨樸叢為之摧殘)相拉(諸葛亮黃牛廟記僕躬耕南陽之畝遂蒙劉氏顧草廬勢不可却計事善之於是情好日密丨丨總)
(師趨蜀道履黃牛)摺拉(庾信哀江南賦硎谷丨丨鷹鸇批㩌)擺拉(李陽冰論篆於蟲魚禽獸得屈伸飛動之理於骨角)
(齒牙得丨丨咀嚼之勢)颯拉(任華懷素上人草書歌飄風驟雨相擊射速祿丨丨動簷隙)背拉(顧况詩紅肌拂拂酒)
(光凝當街丨丨金吾行)打拉(梅堯臣王尚書惠牡丹詩舊品既著新品增偏惡妬牙須丨丨)敲拉(梅堯臣春溪冰詩篙)
(師畏割舟丨丨碎圭璧)巨拉(趙抃留題劍門東園詩在昔禦狂宼如朽施丨丨)横拉(郝經居庸行丨丨恒代西太行)
(倒卷渤海東扶桑)前拉(高啓觀舞劍聯句旁分萬矢斷丨丨千槍拓)
范睢拉(陳後主詩幸矣天地泰當無丨丨丨)朽易拉(王安石送韓持國詩推賢為時輔勢若丨丨丨楊基登靈巖詩)
(霜苔滑難踐露棘丨丨丨)
遝(徒合切䢔丨)
韻藻雜遝(漢書劉向傳及至周文開基西郊丨丨衆賢罔不肅和注丨丨聚積之貌魏書崔光傳靈太后幸嵩高光上表)
(諫曰雖漸農隙飢貧之家遺秉滯穟莫不寳惜步騎萬餘来去經踐駕輦丨丨競騖交馳縱加禁護猶有侵耗枚乘七發飲食則温)
(淳甘膬脭醲肥厚衣裳則丨丨曼煖燂爍熱暑王褒洞簫賦或丨丨以聚斂兮或拔摋以奮棄陳琳柳賦綠條縹葉丨丨纖麗潘岳)
(籍田賦長幼丨丨以交集士女頒斌而咸戾裴光庭詩丨丨陳簫鼓歡娱洽縉紳)馺遝(陸機文賦紛葳蕤以丨丨唯毫素之)
(所擬)
增迨遝(方言丨丨及也束齊曰迨關之東西曰遝或曰及)答遝(上林賦𨼆夫薁棣丨丨離支注丨丨似李出蜀)合
遝(洞簫賦趣從容其勿述兮騖丨丨以詭譎)颯遝(笙賦終嵬峩以蹇諤又丨丨而繁沸注丨丨繁沸聲湧起貌)䢔遝
(占詩丨丨高飛莫安宿)紛遝(李濓遊濟源池記乙巳春三月計當俗所謂潮賜之期乃單騎往觀之州縣獻香人丨丨四至)
(晝夜叫佛聲響振林谷)
搭(吐盍切摸丨)
韻藻增品搭(宋史食貨志嘉定二年詔封樁庫撥金一十五萬兩度牒七千道官告綾紙乳香湊成三千餘添貼臨安)
(府官局收易舊會丨丨入輸以舊會之二易新會之一)踔搭(孟郊詩丨丨猿相過)亂搭(白居易詩傘盖低垂金翡翠薰)
(籠丨丨舊衣裳)一搭(盧仝月蝕詩摧環破璧眼看盡當天丨丨如炱煤)斜搭(韓偓詩夜深丨丨秋千索樓閣蒙籠細雨)
(中張雨詩空谷佳人玉珮璫琅玕丨丨領襟長)摸搭(梅堯臣觀楊之美畫詩韓幹馬本丨丨時神駿都失存毫釐)白搭
(林逋詩中有病夫披丨丨瘦行清坐詠遺篇)肩搭(林逋詩步穿僧徑出丨丨道衣歸)閒搭(林逋詩丨丨綸巾擁縹囊)
掛搭(葛長庚雲遊歌福建出来到龍虎上清宫中謁公主未相識前求丨丨知堂嫌我身藍縷)
木手搭(北史李彪傳僕射李沖表曰往年以河陽事曾與彪閱廷尉所問囚徒彪大呼曰南臺中取我丨丨去丨奴肋折按)
(本傳彪嚴酷以姦欵難得乃為木手擊其脇腋)
韐(古沓切韎丨大帶)
韻藻韎韐(詩丨丨有奭以作六師注兵事之服張衡西京賦迾卒清候武士赫怒緹衣丨丨睢盱拔扈)
增鞅鞈(淮南子丨丨鐵鎧瞋目扼掔其於御兵刃懸矣注御止懸遠也掔音撁鞈同韐)白韐(雲笈七籖朱庫者不知何)
(許人久服石辟榖不饑不渴忽云應得仙尅日發與親舊别云當有迎者單衣丨丨須臾有兩黃鶴下中庭庫便度世中庭仍有三)
(黃鶴相随飛向東郭外成三黃衣道士攜手東行因鄕人附書於家家人看尸惟有空殼)劉韐(宋史丨丨傳京城不守始遣使)
(金營金人使僕射韓正館之僧舍正曰國相知君今用君矣韐曰偷生以事二姓有死不為也正曰軍中議立異姓欲以君為正代)
(韐仰天大呼曰有是乎歸書片紙曰貞女不事二夫忠臣不事二君使親信持歸報諸子即沐浴更衣酌巵酒而縊凡八十日乃就)
(殮顔色如生建炎元年贈資政殿太學士諡曰忠顯)
漯(他合切水名在平原)
韻藻濟漯(書浮于丨丨達于河孟子禹疏九河瀹丨丨而注諸海後漢書袁紹傳紹宣檄曰并州越太行青州涉丨丨注)
(紹甥高幹為并州刺史長子譚為青州刺史言来相助也揚雄兖州牧箴丨丨既通降丘宅土王安石送韓持國詩西南窮岷嶓東)
(北盡丨丨傳若金詩漳川近繞幽燕出汶水分兼丨丨流)
增釣漯(穆天子傳天子自五鹿東征丨于丨水以祭淑人是曰祭丘)非漯(水經注聖水又東與挟河合水出良鄕縣)
(西甘泉原東谷東逕西鄕縣故城北又東逕良鄕城南又東北注聖水世謂之扷活河又名之曰丨丨之溝也扷音奥)重漯
(月令廣義四時同氣各有所宜宜之所在其物代美君子察物成而謹告戒故春襲和陽夏居密隂秋避殺氣冬避丨丨就其和也)
滀漯(木華海賦渭濆淪而丨丨鬱沏迭而隆頽)
盍(湖臘切何不也說文作盇覆也爾雅合也)
韻藻增朋盍(易由豫大有得勿疑丨丨簪疏丨丨簪者盍合也簪疾也若能不疑於物以信代之則衆隂羣朋合聚而)
(疾来也晉書束晳傳不知盱豫之讖悔遲而忘夫丨丨之義務疾)簪盍(梅堯臣寄歐陽永叔詩即欲朋丨丨翻為俗事牽王)
(廷臣歲暮雜興詩閉門客座空啓經朋丨丨王十朋蓬莱閣賦丨丨良朋把酒論文許謙送胡秋白詩東陽有佳士丨丨鍾山下顧)
(瑛可詩齋夜集聯句丨丨各盡歡杯行不知數)坐盍(楊基登靈巖詩單艫集羣英席窄丨每丨)
坤為盍(周易集解虞翻曰兑為朋丨丨丨盍聚會也)
欱(呼合切大歠也)
韻藻增下欱(揚子丨丨上欱出入九虚注欱猶合也丨丨上欱謂五位相得而有合出入九位之中)上欱(見上)
趣欱(張衡南都賦總括丨丨箭馳風疾注趣同趨言江海欲受諸水故總括而趨)吐欱(陳後主詩原葉成委低岫雲時)
(丨丨鍾惺燈花賦微花丨丨臺以樓兮)呵欱(王安石韓持國從富并州辟詩矧今名主人氣力足丨丨)霧欱(夏允彛太)
(湖賦丨丨雷歕雲封蘚駁)
蓋(湖臘切苫丨又古盇切姓也字書作&KR0008;地名又泰韻)
韻藻苫盖(左傳秦人廹逐乃祖吾離于瓜州乃祖吾離被丨丨蒙荆棘以来歸我先君注盖苫之别名)白盖(爾雅)
(丨丨謂之苫注白茅苫今江東呼為盖漢書蕭望之傳周公相成王躬吐握之禮致白屋之意注白屋謂丨丨之屋以茅覆之賤人)
(所居李賀感調詩西山丨丨下賢俊寒蕭蕭)
增燕盖(漢書昭帝紀贊昔周成以孺子繼統而有管蔡四國流言之變孝昭幼年即位亦有丨丨上官逆亂之謀又叙傳孝)
(昭幼沖冢宰惟忠丨丨譸張實睿實聰)二蓋(唐書儒學傳盖文達冀州信都人博涉前載尤明春秋三家宗人文懿亦以儒)
(學稱當時號丨丨)孔盖(陳霽十八學士登瀛洲圖詩褚于蘇薛多文采姚顔丨丨經傳功)
清静蓋(楊基登靈巖和韻詩禪寂虛無量道祖丨丨丨)
食采於蓋(孟子蓋祿萬鍾注仲子兄名戴為齊卿丨丨丨丨祿萬鍾)
鞳(吐盍切鞺丨鐘聲通作鞈)
韻藻闛鞈(上林賦族居遞奏金鼔迭起鏗鎗丨丨洞心駭耳王安石送韓持國詩有如持寸莛未足感鏜鞈蘇軾石鐘山)
(記噌吰者周景王之無射也窽坎鏜鞳者魏獻子之歌鐘也古之人不我欺也陳亮詩入門謁金仙鐘鼔自鏜鞳又淮南子善用兵)
(若聲之與響若鏜之與鞈)
增鞸鞈(水經注涅水之東南與武鄕水會焉水源出武山西南逕武鄕縣故城西而南出得清谷口水源出東北長山清谷)
(西南與丨丨白壁二水合南入武鄕水)
唈(烏荅切爾雅僾丨也)
韻藻歍唈(淮南子昔雍門子以哭見子孟嘗君己而陳辭通意撫心發聲孟嘗君為之增欷丨丨流涕狼戾不可止)
增心唈(詩如彼遡風亦孔之僾疏僾唈孫炎曰丨丨也郭璞曰嗚唈短氣也常安民制策重足側目腹誹丨丨注謂口不敢)
(言而心竊嗚唈也)嗚唈(見上江淹泣賦欷潺湲兮沫袖泣丨丨兮染裳王安石詩子材宜用世談者為丨丨)風唈(詩亦)
(孔之僾疏唈者丨丨人氣故云使人不能息)
靸(蘇合切小兒履又私盇切丨鞋&KR0008;同)
韻藻增簦靸(酉陽雜俎成式門下騶路神通每軍設力能戴石丨丨六百斤齧破石栗數十背刺天王自言得神力)
蒲靸(九國志江南李昇常履丨丨)闒靸(朱子語錄文字竒而穩方好不竒而穏只是丨丨)履靸(春渚紀聞真廟)
(朝有天神下憑鳳翔民張守真為傳靈語因以翊聖封之大建廟宇自廟百里間有食牛肉及著牛皮丨丨過者必加殃咎劉子翬)
(蘇雲卿傳夜織丨丨堅過革舄人争貿之以饋遠以故薪米不乏)棄靸(皮日休二遊詩歘爾解其綬遺之如丨丨)草靸
(杜荀鶴山寺老僧詩丨丨無塵心地閒静随猿鳥過寒暄)
紫絲靸(書史柳公權丨丨丨蘭亭詩二帖待制王廣淵跋今在富鄭公子宿州使君家)
鈒(蘇合切丨鏤)
韻藻增持鈒(唐書儀衛志大駕鹵簿天子將出諸衛各督其隊與鈒戟以次入陳殿庭次清游隊次朱雀隊次丨丨前)
(隊)金鈒(元史輿服志紅蔽滕升龍二竝織成間以雲彩飾以丨丨花鈿窠裝以珍珠琥珀雜寳玉)舉鈒(陸雲答車茂安)
(書丨丨成雲下鈒成雨既浸既潤随時代謝也)下鈒(見上)瓊鈒(潘岳籍田賦五輅鳴鑾九旗揚旆丨丨入蘂雲罕晻藹)
銀粧鈒(元史輿服志水盆黃金塗丨丨丨為之)銛勝鈒(范成大嘲蚊詩牛革厚逾氊&KR2268;介丨丨丨)
馺(蘇合切馬行疾)
韻藻增馺馺(方言馺馬馳也注丨丨疾貌也)沓馺(何景明進舟賦觀要津之丨丨兮涉宦海之汪洋)騷馺
(黃汝良玉壺冰賦朝澈丨丨平濙滉漾)
房星馺(羅汝敬龍馬賦丨丨丨兮移次)
趿(蘇合切進足)
韻藻增珠趿(朱德潤題太真上馬圖詩繡衣丨丨如花旋秦虢椒房恩寵新)躐趿(李夢陽乙丑除夕詩踉蹌戰士)
(骨丨丨將軍韔)
噆(子荅切蚊蟲丨人)
韻藻增蚊噆(孫公談圃秦州西溪多蚊使者行按左右以艾烟燻之有一廳吏醉仆為丨所丨而死)噂噆(沈約)
(反舌鳥賦其聲也驚詭丨丨縈紆離亂)噬噆(俞允文蟋蟀賦赤螘玄蜂射&KR0558;蠚蝎丨丨剖殈乎其陽)
蝱蚋噆(王安石送韓持國詩思之不能寐慼若丨丨丨)
闒(徒盍切門樓上屋說文樓上戶也)
韻藻增茸闒(蔡邕再讓高陽侯表况臣螻蟻無功德而散怠丨丨何以居之)
不過闒(司馬法鼙聲丨丨丨)
誻(徒合切譐丨亦作沓&KR0689;)
韻藻增噂&KR0689;(晉書謝安傳桓温威振内外人情丨丨南史釋寳誌傳誌一日中分身易所遠近驚赴所居丨丨王安石)
(詩方將築其濱畢景謝丨丨)誻誻(荀子愚者之言芴然而粗嘖然而不𩔖丨丨然而沸)
軜(奴荅切驂馬内轡繋軾前者)
韻藻觼軜(詩龍盾之合鋈以丨丨傳龍盾畫龍其盾也合合而載之軜驂内轡也箋鋈以丨丨軜之觼以白金為飾也)
增司會為軜(大戴禮六官以為轡丨丨均入以丨丨注軜在軾前斂六轡之餘司會冢宰之屬中大夫二人司會計也)
溘(口答切至也奄也依也又泰韻)
韻藻增穹溘(鮑照登大雷岸與妹書丨丨崩聚坁飛嶺覆)溘溘(李賀詩飛下雙鴛鴦塘水聲丨丨瑠崧詩沙堤)
(十里寒丨丨湘娥踏槳搖春愁)朝溘(師貞秋露如珠賦未逢丨丨還著夜光)
嗑(胡臘切噬丨卦名又古盍切同&KR0008;多言)
韻藻增噬嗑(易雷電丨丨先王以明罰勑法又頤中有物曰丨丨)嗑嗑(孔叢子平原君強子高酒曰昔有遺諺云)
(堯舜千鍾孔子百觚子路丨丨尚飲十榼)梟嗑(雲笈七籖丨丨駮灼逆風横行)
荅(都合切小豆)
韻藻增菽荅(晉書律歷志九章商功法程粟一斛積二千七百寸米一斛積一千六百二十七寸丨丨麻麥一斛積二)
(千四百三十寸)
&KR2341;(徒合切馺丨馬行)
韻藻增馺&KR2341;(柯芝詩平生幾緉空丨丨老去一杯先酩酊張伯淳送王御史詩熟路馬蹄偏丨丨舊時廌角轉嵯峨)
蹹(徒合切齧丨)
韻藻增錦蹹(庾信鏡賦朱開丨丨黛蘸油檀)
姶(烏合切美好貎)
韻藻增婤姶(左傳衛襄公夫人姜氏無子嬖人丨丨生孟縶)
涾(徒合切沸溢)
韻藻增振涾(鮑照登大雷岸與妹書輕烟不流華鼎丨丨)
鞜(他合切革履)
韻藻革鞜(揚雄長楊賦綈衣不敝丨丨不穿注履也不穿不更為也)
嚃(他合切歠也)
韻藻增嘬嚃(陸游詩紛然餕神餘羹炙争丨丨)
□(蘇合切說文三十也今作卅直為三十字)
韻藻增一卅(稗史滇人謂貝八十枚為丨丨)
䵬(他合切晉書有兗州八伯太山羊曼為丨伯)嗒(都合切䑛丨)
磕(苦盍切石聲見泰韻)
御定佩文韻府卷一百四之二
