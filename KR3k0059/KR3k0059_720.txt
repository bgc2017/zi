欽定四庫全書
御定佩文韻府卷九十之七
入聲一屋韻七
宿(息逐切素也大也舍也說文作㝛止也又姓又宥韻)
韻藻寤宿(詩獨寐丨丨永矢弗告陸雲詩登彼修巒在林丨丨)獨宿(詩敦彼丨丨亦在車下易林僮妾丨丨長女未)
(室利無所得劉向九歎旦徘徊于長坂兮夕徬徨而丨丨王粲鸚鵡賦就隅角而歛翼倦丨丨而宛頸鮑照詩愁来攢人懷羈心苦)
(丨丨李白詩歸飛海路遠丨丨天霜寒杜甫詩清秋幕府井梧寒丨丨江城蠟炬殘)信宿(詩公歸不復於女丨丨南史褚伯玉)
(傳王僧達為吴郡苦禮致之伯玉不得已停郡丨丨纔交數言而退應瑒報龐惠恭書蕭艾之歌發於丨丨子衿之思起於嗣音張)
(華詩留連彌丨丨此歡難可過潘尼苦雨賦豈丨丨之云多乃踰月而成霖孫綽遊天台山賦陟降丨丨迄于仙都陶潛詩丨丨酬)
(清話益復知為親杜甫詩丨丨漁人還泛泛清秋燕子故飛飛王昌齡詩丨丨百餘里出關玩新月)再宿(左傳一宿爲舍丨丨)
(為信過信為次)三宿(左傳寺人披請見公使譲之且辭焉曰蒲城之役君命一宿女即至其後余從狄君以田渭濱女為惠公)
(来求殺余命女丨丨女中宿至雖有君命何其速也孟子予丨丨而出晝于予心猶以爲速後漢書㐮楷傳浮屠不丨丨桑下不欲)
(久生恩愛精之至也陶潛祭從弟敬遠文與汝偕行舫舟同濟丨丨水濱樂飲川界鄭谷詩丨丨忘歸去圭峰恰對門曹唐詩丨丨)
(武陵溪上月始知人世有秦時蘇軾詩桑下豈無丨丨戀樽前聊與一身歸)齋宿(孟子客不說曰弟子丨丨而後敢言史記)
(秦紀繆公擄晉君以歸令于國丨丨吾將以晉君祠上帝淮南子將軍受命乃令祝史太卜丨丨三日之太廟鑚靈龜卜吉日以受)
(鼓旗)魁宿(漢書尹賞傳長安中姦猾㓎多賞守長安令會長安吏車數百兩分行收捕賞親閱見十置一其餘盡以次内虎穴)
(中賞所置皆其丨丨或故吏善家子失計隨輕黠願自改者財數十百人皆貰其罪詭令立功以自贖注丨根本也丨久舊也)露
宿(後漢書王涣傳涣除温令境内清夷商人丨丨于道魏志杜畿傳注孟康為弘農領典農校尉時出案行皆豫敕吏卒行各持)
(鎌所在自刈馬草不止亭傳丨丨樹下晉書謝幼度傳苻堅餘衆棄甲宵遁聞風聲鶴唳皆以爲王師已至草行丨丨重以饑凍死)
(者十七八淮南子武王伐紂舍丨丨以示平易觧劔帶以示無伐易林丨丨多風君子傷心李翰蘇州嘉興屯田紀績頌序野次丨)
(丨簞食瓢漿盡四體之勤趨一時之役王建詩烏日中鶴丨丨黃河水直人心曲鮑溶詩風行丨丨不知貧明月為心又是身蘇軾)
(詩丨丨泥行草棘中十年春雨養髯龍)名宿(後漢書朱浮傳浮辟召州中丨丨涿郡王岑之屬以為從事)齒宿(唐書)
(李百藥傳詔曰卿何身老而才之壯丨丨而意之新乎)一宿(管子天下乘馬服牛而任之輕重有制有丨丨之行道之遠近)
(數矣莊子仁義先王之蘧廬也止可以丨丨而不可以久處覯而多責杜甫詩羣生各丨丨飛動自儔匹王昌齡詩偃帆入山郭丨)
(丨楚雲裏白居易廬山草堂記俄而物誘氣隨外適内和丨丨體寧再宿心恬三宿後頹然㗳然不知其然而然張祐詩丨丨金山)
(寺微茫水國分周賀詩丨丨五峯杯渡寺虛廊中夜磬聲分張喬詩丨丨秋風裏煙波隔擣衣唐彦謙鸂鶒詩丨丨南塘煙雨時好)
(風搖動綠波微蘇軾詩誰能相思琢白玉服藥千朝償丨丨四十二章經浮屠桑下丨丨日中一食愼勿再矣傳燈錄永嘉禪師謁)
(六祖問荅相契留丨丨謂之丨丨覺)托宿(莊子假道于仁丨丨于義揚雄太玄賦忽萬里而一頓兮遇列仙以丨丨李白詩洛)
(陽因劇孟丨丨話胷襟蕭國寳詩半山翠靄鎖招提丨丨僧寮路欲迷)歸宿(荀子終日言成文典及紃察之則倜然無所丨)
(丨不可以經國定分是慎到田駢也注紃與循同蘇軾詩田園不早定丨丨終安在秦觀韓愈論别白黑隂陽要其丨丨决其嫌疑)
(此論事之文朱子詩低徊欲引避悵望易丨丨)鳥宿(說苑水淺者魚逃之樹高者丨丨之枚乘七發朝則鸝黃鳱鴠鳴焉暮則)
(羈雌迷丨丨焉梁昭眀太子七契蓽門丨丨圭竇狐潛李白詩龜遊蓮葉上丨丨蘆花裏賈島詩丨丨池邊樹僧敲月下門許渾詩)
(露重蟬鳴急風多丨丨難歐陽修詩黃昏人去鎖空廊枝上月明春丨丨戴復古詩風林無丨丨石窟有龍蟠)水宿(左思蜀都)
(賦雲飛丨丨哢吭清渠謝靈運詩雖未登雲峯且以歡丨丨梁簡文帝七勵文魚丨丨錦鳥雲翔岑參詩丨丨已淹時蘆花白如雪)
(李白詩丨丨五溪月霜啼三峽猿王維雙黃鵠歌天路来兮雙黃鵠雲上飛兮丨上丨杜甫詩風號聞虎豹丨丨伴鳬鷖又暗飛螢)
(白照丨丨鳥相呼李嘉祐詩一官萬里向千溪丨丨山行漁浦西)直宿(劉孝威謝南康王饟牛啓丨丨九重𫉬免疏步路休)
(三逕且息徒行蘇軾詩殿廬丨丨眞如夢猶記憂時策萬言韓駒舘中丨丨書事詩十載名山慣杖藜清都丨丨夢魂疑)老宿
(杜甫贊公房詩細軟青絲履光明白㲲巾深藏供丨丨取用及吾身蘇軾詩山中丨丨依然在案上楞嚴已不看劉克莊詩巉巉蒼)
(壁謖謖松下有丨丨眉雪濃張翥詩丨丨忘言久閒抛案上經)
桃源宿(杜甫詩如行武陵暮欲問丨丨丨)季孫宿(春秋丨丨丨如晉注行父之子)
增出宿(詩念彼共人興言丨丨陸機詩飲餞觴莫舉丨丨歸無期謝靈運詩丨丨薄京畿晨裝摶曾颸謝瞻詩舉觴矜飲餞)
(指途念丨丨李商隠詩丨丨金樽掩從公玉帳新戴良詩臨分將列觴指景念丨丨)宿宿(詩有客丨丨有客信信)不宿
(禮記凡為君使者已受命君言丨丨於家論語祭於公丨丨肉漢書五行志田獵丨丨注不豫戒以時水經注孔子至勝母縣暮矣)
(而丨丨姚合詩多事經時别還愁丨丨㢠廻黃滔詩良遊如丨丨明月擬何之)居宿(禮記十年出就外傅丨丨于外學書計)
反宿(禮記曾子弔于負夏主人既祖填池推柩而反之從者曰禮與曾子曰夫祖者且也且胡為其不可以丨丨也)受宿
(禮記卿大夫將為尸于公丨丨矣而有齊衰内喪孔子曰出舍于公舘以待事禮也)令宿(周禮天官宮正掌王宮之戒令糾禁)
(國有故則丨丨)及宿(周禮秋官掌訝丨丨則令聚柝注令野廬氏)戒宿(儀禮士冠禮若孤子則父兄丨丨注諸父諸兄)
寄宿(戰國策蘇子說李兑曰今日臣之来也暮後郭門藉席無所得丨丨人田中史記建元以来侯者年表張章父故潁川人)
(為長安亭長失官之北闕上書丨丨霍氏第舍卧馬櫪間夜聞養馬奴相與語諸霍氏子孫欲謀反狀因上書告反為侯封三千戸)
(晉書陸雲傳嘗夜暗迷路望草中有火光至一家便丨丨見一年少美風姿共談老子辭致深遠北史權會傳貴游子弟慕其德義)
(者或就其宅或丨丨隣家晝夜承間受其學業會欣然演說未嘗懈怠高適詩今夜只應還丨丨明朝拂曙與君辭岑參詩河邊酒)
(家堪丨丨主人小女能縫衣賈島詩丨丨山中鳥相尋海畔僧陳陶詩江鶩日相尋野鶚晴丨丨)朝宿(史記武帝紀詔曰古)
(者天子五載一廵狩用事泰山諸侯有丨丨地其令諸侯各治邸泰山下庾信為把公讓驃騎表東岳則丨丨有名南宫則門闌有)
(籍)留宿(史記酈生傳酈生夜見陳留令說之陳留令曰先生所以教臣者非臣之意也願勿復道酈生丨丨卧夜半時斬陳)
(留令首踰城而下報沛公後漢書鄧禹傳光武曰生遠来寧欲仕乎禹曰但願明公威德加于四海禹得效其尺寸垂功名于竹帛)
(耳光武笑因丨丨間語韓非子衛靈公告師涓曰有鼔新聲者使人問左右盡報弗聞其狀似鬼神子為聽而寫之師涓曰諾因靜)
(坐撫琴而寫之師涓明日報曰臣得之矣而未習也請復一宿習之靈公諾因復丨丨明日而習之遂去之晉庾信周兖州刺史宇)
(文公碑鄉亭丨丨幸無歸忌之疑公車奏事寧有反支之日劉禹錫詩筵羞石髓勸客餐燈爇松脂丨客丨朱慶餘詩香閣閒丨丨)
(晴階暖共行周賀詩高人丨丨話禪後寂寞雨堂空夜燈許渾詩重此一丨丨前村烟水昏李中詩多謝相丨丨開樽拂素琴鄭谷)
(詩我来賖酒相丨丨聽我披衣看雪吟)侍宿(漢書地理志初燕太子丹賓養勇士不愛後宫美女民化為俗賓客相過以婦)
(丨丨楚辭二八丨丨射逓代些)棲宿(漢書朱博傳御史府中列柏樹常冇野烏數千丨丨其上晨去暮来號曰朝夕烏列子江)
(浦之間生麽蟲其名曰焦螟羣飛而集于蚊睫弗相觸也丨丨去来蚊弗覺也水經注鹿野苑本辟支佛住此常有野鹿丨丨故以)
(名焉阮籍詩鸞鷖時丨丨性命有自然左思吴都賦籠烏兔于日月窮飛走之丨丨鮑照詩追憶丨丨時聲容滿心耳梁簡文帝鴛)
(鴦賦見兹禽之丨丨想君意之相親吴均詩萬里斷音書十載異丨丨江總詩丨丨綠野中登頓丹霞杪朱子詩閒雲任丨丨密雨)
(斷飄零)投宿(漢書東方朔傳時上微行從宣曲以南十二所中休更衣丨丨諸宫劉向九歎平明發兮蒼梧夕丨丨兮石城)
(宋之問詩晨拂鳥路行暮丨人烟丨戴叔倫詩馬疲盤道峻丨丨入招提張籍詩行客欲丨丨主人猶未歸馬戴詩緣危路忽窮丨)
(丨值樵翁張喬詩野店難丨丨漁家獨問津陸游詩丨丨魚梁溪遶屋五更聽雨擁篝爐戴復古詩歸鴉啼處客丨丨野鴨飛邊人)
(上船)篽宿(漢書元后傳莽知太后婦人厭居深宫中廼令太后春幸繭館夏遊丨丨鄠杜之間注丨丨苑在長安城南今之御)
(宿川是也三秦紀漢武有名園曰樊川一名丨丨有大梨如五升瓶名含消又揚雄羽獵賦序武帝廣開上林東南至宜春鼎湖御)
(宿昆吾宋之問詩昆明御宿待龍媒伊闕天泉復幾廻杜甫詩昆吾御宿自逶迤紫閣峯陰入渼陂)溫宿(漢書陳湯傳自將發)
(丨丨國從北道入赤谷過烏孫涉康居界至闐池西後漢書班超傳且姑墨丨丨二王特為龜兹所置既非其種更相厭苦其𫝑必)
(有降反注丨丨國王居丨丨城去長安八千三百五十里)寓宿(後漢書郭太傳茅容與等軰避雨樹下衆皆夷踞相對容獨危)
(坐愈恭林宗行見之而奇其異遂與共言因請丨丨晉書陶侃母湛氏傳鄱陽孝廉范逵丨丨于侃時大雪湛氏乃徹所卧薪薦自)
(剉給其馬又密截髮賣與鄰人供肴饌逵聞之歎息曰非此母不生此子圖畫見聞誌易元吉嘗遊荆湖間入萬守山百餘里丨丨)
(山家動經累月白居易傷遠行賦投山館以丨丨夜緜緜而未央)耆宿(後漢書和熹鄧皇后紀時宫婢出入多能有所毁譽)
(其丨丨者皆稱中大人又樊䖺傳儵上言郡國舉孝廉率取年少能報恩者丨丨大賢多見廢棄其宜勅郡國簡用良俊蜀志来敏)
(傳敏與孟光俱以丨丨學士見禮于世而敏荆楚名族東宫舊臣特加優待南史徐勉傳年六歲屬霖雨家人祈霽率爾為文見稱)
(丨丨)止宿(後漢書黃香傳拜尚書即數陳得失賞賚增加嘗獨丨丨臺上晝夜不離省闥帝聞善之)食宿(魏志管寧傳注)
(有扈累者獨居道側以㼾甎為障施一厨牀丨丨其中韓愈送諸葛覺往隨州讀書詩京邑冇舊廬不容久丨丨)經宿(晉書)
(石崇傳初崇家稻米飯在地丨丨皆化為螺時人以為族滅之應宋史太祖紀後唐天成二年生于洛陽夾馬營赤光繞室異香丨)
(丨不散體有金色三日不變又王昭遠傳昭遠少時入山捕鷹鶻値澗水暴漲十餘丈昭遠升大樹丨丨得免世說王子猷居山隂)
(忽憶戴安道時戴在剡即便夜乘小船就之丨丨方至造門不前而返國史補楊貴妃生于蜀好食荔枝南海所生尤勝蜀者故每)
(歲飛馳以進然方暑而熟丨丨則敗後人皆不知之白居易贖雞詩丨丨廢飲啄日高詣屠門王建詩退朝寺裏尋荒塔丨丨城南)
(看野泉羅鄴詩鳥道穿雲望眼遥羸蹄丨丨在岧嶤許棠詩丨丨留閒客看雲作主人)共宿(晉書山濤傳濤與石鑒丨丨濤)
(夜起蹴鑒曰今為何等時而眠邪又王尼傳尼無居宅惟畜露車有牛一頭每行輙使御之暮則丨丨車上于鵠詩僧房閑丨丨酒)
(肆醉相扶)草宿(南史孫法宗傳父隨孫恩入海澨被害屍骸不收母兄並餓死法宗年小流迸至十六方得還單身勤苦霜行)
(丨丨營辦棺槨造立冡墓)内宿(北史邢邵傳邵與婦甚疎未嘗丨丨自云嘗晝入内閤為狗所吠)巷宿(北史齊文宣帝)
(紀帝留情躭湎街坐丨丨處處游行)防宿(北史蘇瓊傳瓊行徐州城中五級寺忽被盗銅像一百軀有司徵檢四隣丨丨及蹤)
(跡所疑逮繫數十人瓊一時放遣後十日抄賊姓名及贓處所徑收掩悉𫉬實騐)同宿(北史叱羅協傳協代人也晉公護既)
(殺孫恒李植欲委腹心于司會柳慶司憲令狐整等二人並辭俱薦協護遂徵協入朝引與丨丨深寄托之國史補熊執易應舉道)
(中秋雨泥潦逆旅有人丨丨而屢歎息者問之乃堯山令樊澤將赴制舉驢劣不能進執易乃輟所乘馬並囊中縑帛悉與澤以遂)
(其往執易乃東歸岑參詩北風吹微雪抱被肯丨丨孟浩然詩浦溆常丨丨烟波忽間之韋應物詩丨丨高齋换時節共看移石復)
(栽杉張籍詩月明石上堪丨丨那作山南山北人)蓬宿(唐書張說傳武后逭暑三陽宫迄秋未還說上疏曰宫距洛城百六)
(十里告成褊小萬方輻凑填郛溢郭併鍤無所排斥居人丨丨草次風雨暴至不知庇託)淹宿(唐書吉溫傳溫拜御史中丞兼)
(京畿關内採訪處置使安禄山命子慶緒親御而餞之溫銜其德故朝廷動靜輙報不丨丨而知)屯宿(宋史李綱傳朝廷保)
(有東南控馭西北如鼎澧嶽卾荆南一帶皆當丨丨重兵倚為形𫝑)夜宿(宋史韓通傳丨丨古寺晝披荆棘岑參詩丨丨劍門)
(月朝行巴水雲又丨丨月近人朝行雲滿車杜甫詩相逢成丨丨隴月向人圓劉長卿弄白鷗歌朝飛瀟湘水丨丨洞庭月韓愈詩)
(丨丨最高頂舉頭看星辰鮑溶鳴雁行楚童丨丨烟波側沙上布羅連草色)番宿(遼史百官志遼武臣為宿衛親軍為禁衛)
(百官丨丨為宿直)將宿(管子發伏利輸墆積修道途便關市愼丨丨此謂輸之以財注丨送貨財必愼止丨)任宿(易林)
(丨丨獨居寡處無夫)路宿(易林道遠遼絶丨丨多悔)久宿(易林安牀厚褥不得丨丨)遠宿(易林王伯丨丨長婦在室)
客宿(易林丨丨卧寒席蓐不安)庇宿(易林使燕築室身不丨丨)樹宿(水經注自林邑王范胡達日南舊風變易俱盡)
(巢棲丨丨負郭接山庾信詩丨丨含櫻鳥花留釀蜜蜂孟浩然詩鳥從烟丨丨螢傍水軒飛張祜烏夜啼暗霜移丨丨殘夜遶枝啼)
(姚合詩丨丨山禽靜池通野水遥)暮宿(水經注黑水去高橋三十里諸葛亮牋云朝發南鄭丨丨黑水四五十里指謂是水)
(也宋玉對楚王問鯤魚朝發崑崙之墟暴鬐于碣石丨丨于孟諸劉琨詩朝發廣莫門丨丨丹水山盧照隣詩晨攀偃蹇樹丨丨清)
(泠泉劉希夷詩丨丨南洲草晨行北岸林高適詩安知顦顇讀書者丨丨靈臺私自憐杜甫詩早行江上水丨丨天邊烟)隔宿
(齊民要術團麴當日使訖不得丨丨用草屋勿使用瓦屋地須淨掃不得穢惡白居易詩丨丨書招客平眀飲暖寒)夕宿(楚辭)
(丨丨兮帝郊君誰須兮雲之際班固西都賦朝發河海丨丨江漢魏文帝詩離鳥丨丨在彼中洲嵇康詩鴛鴦于飛肅肅其羽朝遊)
(高原丨丨蘭渚束晳玄居釋丨丨七娥之房朝享五鼎之食沈佺期詩丨丨含沙裏晨行岡路間孟浩然詩海行信風帆丨丨逗雲)
(島)中宿(司馬相如上林賦步櫩周流長途丨丨梁簡文帝七勵丨丨綿延長廊周密)宫宿(司馬相如上林賦娱遊往)
(来丨丨館舍)五宿(王褒九懷連丨丨兮建旄揚氛氣兮爲旌白居易詩丨丨澄波皓月中)遞宿(張衡西京賦内有常)
(侍謁者奉命當御外有蘭臺金馬丨丨迭居)百宿(白狼王唐菆遠夷懷德歌木薄發家丨丨到洛父子同賜懷抱匹帛傳告)
(種人長願臣僕)野宿(陶潛詩桑婦宵興農夫丨丨鮑照詩抱插壠上餐結茅丨中丨劉孝威烏生八九子莫啼城上寒猶勝丨)
(中丨顧非熊詩㯶床已自檠丨丨更何營李頻詩丨丨多無定閑遊免有情蘇軾詩令嚴鐘鼓三更月丨丨貔貅萬竈烟)松宿
(鮑照詩風餐委丨丨雲卧恣天行又鄭谷詩他夜丨堂丨論詩更入微又廼賢詩我昔捫蘿探幽谷青精煑飯丨邊丨)侣宿
(謝靈運山居賦接響雲漢丨丨江潭)改宿(任昉爲皇太子求一日一入朝表一日萬幾不敢三塵御省每旦丨丨特乞一至寢)
(門)宴宿(沈約與約法師書北茨遊覧南居丨丨春朝聽鳥秋夜臨風)萬宿(吴均檄江神責周穆王璧文水居百里泥)
(行丨丨)善宿(徐陵傅大士碑抑號居士時為丨丨)雲宿(庾信詩星窺朱鳥牖丨丨鳳皇門岑參詩昨夜丨際丨旦從西)
(風回孟浩然詩歇馬憑丨丨揚帆截海行鮑溶詩十二巫峯仰天綠金車何處邀丨丨姚合詩竹深丨自丨天近日先明王安石詩)
(風遊會稽春丨丨天柱臘僧惠洪詩江南一峯獨高寒時時笑語丨間丨)累宿(盧照隣詩丨丨思方重窮秋歎不深)谿宿
(駱賓王詩山行明照上丨丨密雲蒸李白詩夜到清丨丨主人碧岩裏即士元詩季月還鄕獨未能林雲丨丨厭層冰)暝宿
(劉希夷詩朝鳴集銀樹丨丨下金塘王維詩丨丨長林下焚香卧瑶席)沙宿(李白詩吴雲寒燕鴻苦風號丨丨瀟湘浦)秋
宿(杜甫詩丨丨霜溪秦月高喜得與君長夜語)曾宿(杜甫詩犬迎丨丨客鴉護落巢兒)常宿(杜甫詩到此應丨丨)
(相留可判年)早宿(杜甫詩丨丨賓從勞仲春江山麗方䕫詩客怕遠行催丨丨農逢小熟勸加餐)鷺宿(錢起春雁詩夜)
(陪池丨丨朝出苑花飛李洞詩印牀寒丨丨壁記醉僧書袁易詩丨丨依船尾楓凋落酒壺)浦宿(錢起詩鄕愁不可道丨丨)
(聽猿吟)鴈宿(錢起詩丨丨常連雪沙飛半渡河許渾詩猿啼巫峽曉雲薄丨丨洞庭秋月多)對宿(張籍詩初作學官常)
(丨丨晚登朝列暫同時)旅宿(張籍詩丨丨今已遠此行猶未歸白居易詩巖鳥共丨丨草蟲伴愁吟李商𨼆詩驛逢仍近節)
(丨丨倍思家劉駕詩邊境漸無虞丨丨常待月)撲宿(劉禹錫詩行逢里中舊丨丨皆可嗤范成大詩祝融峯下兩逢春丨丨風)
(餐老病身)伴宿(白居易詩此處與誰相丨丨燒丹道士坐禪僧鄭谷詩夜清僧丨丨水月在松梢黃庭堅詩開軒納息星月明)
(時有白雲来丨丨孫覿詩對牀雲丨丨曳杖月同行)接宿(韓愈詩吾徒可擕被丨丨窮歡年)問宿(鮑溶詩星出方丨丨)
(睡眼如朦朧劉克莊詩茆寮愁丨丨峽石善驚船)風宿(賈島詩丨丨驪山下月斜灞水流)省宿(賈島詩丨丨有時聞)
(急雨朝回盡日伴禪師)訪宿(姚合詩賴君時丨丨不避北齋風)會宿(周賀詩丨丨逢高士辭歸值積霖黃滔詩幾度)
(相留侵鼓散頻聞丨丨著僧同)招宿(劉得仁詩永夕見丨丨詩書盈草堂)重宿(劉得仁詩月盈期丨丨丹熟約相分)尊
宿(曹松詩何年話丨丨瞻禮此堂中蘇軾詩壽逾兩甲子氣壓諸丨丨)鶴宿(李洞詩丨丨星千樹僧歸燒一坡劉滄詩松雪)
(月高唯丨丨烟嵐秋霽到人稀馬臻詩草衰春色来時路丨丨秋聲起處山)僧宿(劉滄詩丨丨石龕殘雪在雁歸沙渚夕陽)
(空劉子翬詩曳杖聽殘鐘却寄丨坊丨)數宿(劉滄詩蕭寺春風正落花淹留丨丨惠休家黃滔詩前年入廬嶽丨丨在靈溪)
鷗宿(孟貫詩漁舟歸舊浦丨丨在前汀)山宿(孟貫詩獨向丨家丨多應鄊里生文同詩弭節丨中丨思歸夜半啼唐庚)
(詩阪行白漭漭丨丨青攢攢張翥詩放舟擬向金丨丨一夜清寒襲錦袍)燕宿(吴融詩揜燈容丨丨開鏡待鷄晨陸游詩高棟)
(尚餘䨇丨丨短莎先放百蟲鳴元好問詩朱門不解藏春色丨丨鶯喧處處通)入宿(吴融詩不為禁鐘催丨丨前峯月上未廻)
(舟)偷宿(王禹偁杏花詩只有流鶯偏稱意夜来丨丨最繁枝)蝶宿(王禹偁海棠詩論心留丨丨低面厭鶯喧)晚宿
(蘇軾詩丨丨南溪上森如水國秋)寢宿(蘇軾詩三更渡錦水丨丨留石鏡)鴉宿(徐照詩丨丨腥林徑龍歸損塔輪高)
(啓詩門前黃柳丨雛丨羅幌低垂婢擎燭)來宿(范成大詩沐雨梳風有底忙解鞍丨丨贊公房劉克莊詩兒五十餘親八十可)
(堪丨丨白雲菴)爭宿(戴復古詩日晚鴉丨丨天寒雁叫霜)借宿(元好問詩溪堂丨丨從今始便約兒童具米鹽)雙宿
(元好問貞燕詩杏梁丨丨復䨇飛海國争教隻影歸)鳳宿(陳樵七夕宫詞内人拜月金鋪戶丨丨梧枝秋葉下)餐宿(僧圓)
(至詩日莫行子身谿谷映丨丨)
就爾宿(詩昏姻之故言丨丨丨又魏志高句麗傳其俗作婚姻言語已定女家作小屋于大屋後名壻屋暮至女家戸外自)
(名跪拜乞得就女宿如是者再三女父母乃聽使就小屋中宿至生子已長大乃將婦歸家)銅雀宿(古歌長安城西雙員)
(闕上有一䨇丨丨丨)剡中宿(謝靈運詩暝投丨丨丨明發天姥岑)樓煩宿(鮑照詩朝遊雁門上暮還丨丨丨)靈
臺宿(劉峻詩忽寄丨丨丨空軫及關歎)湘川宿(吴均詩朝雲亂人目帝女丨丨丨又戎昱詩昨夜月明湘浦宿閨中)
(珂珮度空山)何處宿(庾信烏夜啼御史府中丨丨丨洛陽城頭那得棲岑參詩今夜不知丨丨丨平沙萬里絶人烟竇常)
(詩村店閉門丨丨丨夜深遥唤渡江船)饑鼯宿(盧照隣詩夜伴丨丨丨朝随馴雉行)蘆中宿(岑參詩朝從灘上飯)
(莫向丨丨丨)崖口宿(岑參詩朝從老僧飯昨日丨丨丨)茂陵宿(王維詩相如万老病獨歸丨丨丨)孤舟
宿(王維詩岸火丨丨丨漁家夕鳥還又高啓雁詩風露秋叢隂孤宿歛殘羽)&KR0585;下宿(李白詩白雲南山来就我丨丨丨朱)
(松詩欲寄道人丨丨丨此身都未似雲閒朱子詩杖屨或鼎来共此丨丨丨又杜甫詩薄雲簷際宿孤月浪中翻)淮陰宿
(李白詩暝投丨丨丨欣得漂母迎)雲臺宿(杜甫詩遂阻丨丨丨常懷湛露詩)霜外宿(杜甫詩嶺猿丨丨丨江鳥)
(夜深飛)渡頭宿(劉長卿詩月出波上時人歸丨丨丨)諸天宿(劉長卿詩人聽吴音歌一曲杏然如在丨丨丨)抱
枝宿(劉長卿山鸜鵒歌青雲杳杳無力飛白露蒼蒼丨丨丨又韓琦啄木詩歸鳴凉樹陰暮趁高枝宿又陸游詩露濃霜鵲移)
(枝宿風急孤螢墮草明)綵虹宿(錢起詩雲棟丨丨丨藥圃蝴蝶飛)車中宿(張籍詩野田人稀秋草綠日暮放馬)
(丨丨丨)豺狼宿(元稹詩朝朝冰雪行夜夜丨丨丨)雕籠宿(元稹雉媒詩君意定何如依舊丨丨丨)花裡
宿(白居易詩京洛八九春未曾丨丨丨又劉禹錫詩太液池中有黃鵠憐君長在花枝宿又岑參詩夜入橘花宿朝穿楓葉行)
抱書宿(白居易詩負笈塵中遊丨丨雪前丨)林中宿(白居易詩誰能有月夜伴我丨丨丨又許渾詩謾向仙林宿無)
(人識阮家)靈洞宿(白居易詩夕投丨丨丨臥覺塵機冺又薩都剌詩掛冠何日賦歸来煑茗篝燈洞中宿)冰上宿
(白居易詩中有旅雁聲最饑雪中啄草丨丨丨)東亭宿(白居易詩弄泉南澗坐待月丨丨丨)金殿宿(王建宫詞避熱)
(不歸丨丨丨秋河織女夜妝紅)巢下宿(鮑溶詩夜悲風雨巢傾覆嘗見一烏丨丨丨)濛汜宿(鮑溶詩日入丨丨丨)
(石烟抱山門)江邊宿(劉商詩主人留客丨丨丨十月繁霜見杏花又張耒詩聊為過江宿寂寂樊山夜又陸游詩釣魚每)
(過桐江宿賣藥新從剡曲回)峯頂宿(周賀詩却来丨丨丨知廢甄南禪)豐壖宿(周賀詩人望丨丨丨蟲依蠧木)
(鳴)虞泉宿(李商隱詩羲和自趁丨丨丨不放斜陽更向東)蚊睫宿(皮日休苦雨詩雨工避罪者必在丨丨丨)池
上宿(劉得仁詩僧同丨丨丨霞向月邊分蘇軾詩但約月明丨丨丨夜深同看水中天又韓偓詩寒雁已侵池籞宿宫鴉猶戀)
(女牆啼又花蘂夫人宫詞今宵駕幸池頭宿排比椒房得暖無)抱琴宿(李遠詩有客丨丨丨值予多怨懷)烟村宿
(韓琦觀畫牛詩欹斜蓑笠趁牛歸蕭疎暮景丨丨丨)驛中宿(王安石詩任村炊米朝食魚日暮滎陽丨丨丨)清虛宿
(蘇軾詩夜走丨丨丨扣門驚鵲翻)北窗宿(蘇軾詩行年四十九還此丨丨丨)壠上宿(蘇軾詩菲苫一月丨丨丨)
(天晴穫稻隨車歸)湖邊宿(蘇軾詩月明小艇丨丨丨便是江南鸚鵡洲)汴口宿(張耒詩淮邊落帆丨丨丨橋下)
(連檣南與北)月中宿(秦觀詩不如亟返丨丨丨休顧商巖并嶽麓)臨春宿(劉子鞏詩朝從結綺遊暮向丨丨丨)
灣前宿(劉子翬詩停橈又向丨丨丨一夜西風浪打船)玉堂宿(范成大詩夜長来伴丨丨丨天近似聞丹桂香高啓)
(詩朝侍青坊讀夜陪丨丨丨)臨平宿(楊萬里詩三老鳴鉦檥柂樓今宵又向丨丨丨)石橋宿(陸游詩憶昨遊天台)
(夜投丨丨丨)城南宿(眞山民詩無聊莫向丨丨丨淡月梨花正斷腸又高啓詩空城雀何局促城頭飛城下宿)分洲
宿(方岳詩與雁丨丨丨連雲做夢清)寒窗宿(元好問詩孤燈靜照丨丨丨北風夜半歌黃鵲)吳船宿(薩都拉詩)
(惜春曾向丨丨丨酒渴吴姬夜破橙)擁裘宿(薩都拉詩朔風吹帳滅前燭將軍夜丨貂丨丨)銜尾宿(陳基詩畫舸止)
(宵征連艫丨丨丨)樓上宿(張翥詩金釵歌度苑中来寳帳香迷丨丨丨)帳中宿(張翥詩何物老嫗生此兒偷向)
(金雞丨丨丨)灤河宿(黃潛詩畏途宜疾驅更傍丨丨丨)靈源宿(黃潛詩尋幽偶向丨丨丨却過雲關望翠微)
讀(徒谷切丨誦也)
韻藻懶讀(後漢書邊韶傳韶字孝先曾晝日假卧弟子私嘲之曰邊孝先腹便便丨丨書但欲眠鄭谷許郴罷舉詩吾子)
(雖言命鄕人丨丨書陳與義詩舊喜讀書今丨丨焚香閱世了閒身陳傅良𫐠懷詩有客盈門飰不足有書千卷兒丨丨)再讀
(唐書蔣乂傳乂性銳敏七歲時見庾信哀江南賦丨丨輒誦又宋史張方平傳方平少穎悟絶倫凡書皆一閱不丨丨宋綬蔡齊以)
(為天下竒才韓愈送諸葛覺往隨州讀書詩為人強記覽過眼不丨丨蘇軾次韻劉㬌文登介亭詩千言一揮手五車不丨丨程俱)
(詩琅然五行落洞視不丨丨)熟讀(宋史徐中行傳中行得瑗所授經丨丨精思攻苦食淡夏不扇冬不爐夜不安枕者踰年)
(東觀餘論凡考校往古事蹟先須丨丨強記遇事加之精審决無疎略朱子語錄書貴丨丨讀多自然曉樓鑰題陸放翁詩卷詩妙)
(畫初驚渴驥奔新詩丨丨歎微言)聽讀(拾遺記賈逵年六歲其姊聞鄰家讀書日抱逵就籬聽之逵年十歲乃誦讀六經父)
(曰我未嘗教汝安得三墳五典誦之乎曰姊嘗抱予就籬丨丨因記得而誦之避暑錄話樂君達州人狀極質野而博學純至先君)
(少師特愛重之故遣吾丨丨今吾尚略能記六經皆樂君口授也馬臻田父詞猶領兒孫到城市向人丨丨勸農文)竊讀(朝野)
(僉載陳城不能得書求于集賢寫書乃丨官書丨之六年無所不通)暗讀(王逢三貞篇梧西女陳氏顔色絶勝玉阿耶燈窗下)
(古傳常丨丨)
行且讀(唐書李密傳密聞包愷在緱山往從之以蒲韀乘牛挂漢書一帙角上丨丨丨楊素與語奇之)周歲讀(通鑑)
(宋太宗詔史館修太平御覧一千卷日進三卷宋琪以勞瘁諫帝曰開卷有益不為勞也朕欲丨丨丨遍是書耳)孔子讀
(揚子丨丨丨而儀秦行何如也曰甚矣鳳鳴而鷙翰也注讀孔子之書)七分讀(古今詩話郭功父以詩見東坡先自吟聲)
(振左右既罷問此詩幾分来地坡曰十分丨丨来是丨三分来是詩)遣人讀(李白詩平生不解為身謀虛作離騷丨丨丨)
三過讀(杜甫與裴道州詩道州手扎適復至紙長要自丨丨丨戴表元行婦怨君不見居延塞下明妃曲惆悵令人丨丨丨)
八九讀(元稹詩拆書丨丨丨淚落千萬行)十年讀(蘇軾詩曾知事大謬恨不丨丨丨)
帳下兒讀(吴志張昭傳注劉荆州嘗自作書欲與孫伯符以示禰正平正平蚩之言如是為欲使孫策丨丨丨丨之耶將)
(使張子布見乎)
增能讀(左傳左史倚相趨過王曰是良史也子善視之是丨丨三墳五典八索九丘陸游詩細書燈下幸丨丨舊友夢中時)
(與遊)習讀(公羊傳主人丨其丨而問其傳則未知己之有罪焉耳魏志王肅傳注董遇字季直性質訥而好學興平中關中擾)
(亂與兄季中依將軍叚煨採梠負販而常挟持經書投閒丨丨鄭谷贈劉神童詩丨丨在前生僧談足可明)誦讀(漢書王褒)
(傳太子喜褒所為甘泉及洞簫頌令後宮貴人左右皆丨丨之吴志闞澤傳澤好學居貧無資常爲人傭書以供紙筆所寫既畢丨)
(丨亦遍晉書范汪傳汪少孤貧依外家然薪寫書寫畢丨丨亦遍遂博學宋史安德裕傳德裕孩提即喜筆硯遇文字輒為丨丨聲)
(韋應物學仙詩仙人變化為白鹿二弟翫之兄丨丨僧惠洪詩寒窗丨丨夏日吟和氣坐令寒妥貼)覽讀(後漢書東平憲王傳)
(帝報書曰丙寅所上便宜三事朕親自丨丨反覆數周心開目眀曠然發矇北史李業興傳業興愛好文籍鳩集不已手自𥙷修躬)
(加題帖其家所有垂將萬卷丨丨不息多有異聞諸儒服其深博)好讀(後漢書劉般傳贊居巢丨丨遂成家禄王維春日上)
(方即事詩丨丨高僧傳時看辟穀方)臥讀(魏志王粲傳注陳琳作諸書及檄草成呈太祖太祖先苦頭風是日疾發丨丨琳所)
(作翕然而起曰此愈我疾白居易詩行携杖扶力丨丨書取睡張籍臥疾詩身病始知道丨丨神農經姚合寄李頻詩朋友来看少)
(詩書丨丨多)先讀(魏志王肅傳注董遇善左氏傳更為作朱墨别異人有從學者遇不肯教而云必當丨丨百遍言讀書百)
(遍而義自見)玩讀(吴志孫策傳時有高岱者隱于餘姚策命出使會稽丞陸昭逆之策虛已候焉聞其善左傳乃自丨丨欲)
(與論講)受讀(吴志孫登傳權欲登讀漢書習知近代之事以張昭有師法重煩勞之乃令休從昭丨丨還以授登)奏讀
(晉書禮志有司丨丨秋令五代史趙鳳傳明宗武君不通文字四方奏章帝使安重誨讀之重誨亦不知書丨丨多不稱旨)執
讀(晉書刑法志律令六十卷畢表上武帝親自臨講使裴楷丨丨又車胤傳孝武帝嘗講孝經僕射謝安侍坐尚書陸納侍講侍)
(中卞耽丨丨黃門侍郎謝石吏部郎袁宏執經胤與丹陽尹王混擿句時論榮之)省讀(南史王裕之傳元嘉三年為尚書僕)
(射關署文案初不丨丨北史田式傳式為建州刺史每赦書到州式未暇丨丨先召獄卒殺重囚然後宣示百姓其刻暴如此)披
讀(南史張纘傳纘好學兄緬有書萬餘卷晝夜丨丨殆不輟手北史胡叟傳叟少聰敏學不師授丨丨羣籍再閱于目皆誦焉淨)
(住子已得演說幾句深義已得丨丨幾卷經典)略讀(南史樂藹傳宗慤嘗陳噐物試諸甥姪藹時尚幼而無所取又取史傳各)
(一卷授藹等使讀畢言所記藹丨丨具舉慤益善之)宣讀(北史杜弼傳弼為大行臺即中又引典掌機密甚見信待或有造次)
(不及書教直付空紙即令丨丨宋史唐坰傳坰至御坐前搢笏展疏目安石曰王安石近御坐聽劄子安石悚然而進坰大聲丨丨)
(凡六十條)諷讀(北史蘇威傳威仕郡功曹大冡宰宇文護見而禮之以其女妻焉威見護專權恐禍及已逃入山以丨丨為娱)
(又劉行本傳行本初自梁歸周寓居新豐每以丨丨為事精力忘疲雖衣食乏絶宴如也)就讀(北史申徽傳申徽為㐮州刺史)
(及代還人吏送者數十里不絶徽自以無德于人慨然懷愧因賦詩題于清水亭長幼聞之皆来丨丨遞相謂曰此是申使君手迹)
(並寫誦之宋史劉恕傳恕為學求書不遠數百里身丨之丨且抄殆忘寢食柳貫送劉叔讜詩子行携束書言丨韓山丨)立讀
(北史柳慶傳慶幼聰敏年十三因暴書父僧習試令慶于雜賦集中取賦一篇千餘言誦之慶丨丨三徧便誦之無所漏)宿讀
(北史闞駰傳駰聰敏過人三史羣言經目則誦時人謂之丨丨)侍讀(北史楊汪傳汪折節勤學解褐周冀王丨丨王甚重之每)
(曰楊丨丨德業優深孤之穆生也唐書百官志東宫官丨丨無常員掌講導經學注太宗時晉王府有丨丨及為太子亦置焉其後)
(或置或否開元初十王宅引辭學士書者入教亦為丨丨杜牧詩千載更逢王丨丨當時還道有文章劉克莊自和詩丨丨自無遷)
(府分中丞還有僦船詩)跪讀(唐書百官志太祝六人掌出納神主祭祀則丨丨祝文遼史禮志受册儀當御坐前侍中取册)
(讀冊官俛伏丨丨訖俛伏興)罕讀(唐書王績傳績有奴婢數人種黍春秋釀酒飬鳬雁蒔藥草自供以周易老子莊子置牀)
(頭他書丨丨也李翺答皇甫湜書溫習者事跡彰而丨丨者事跡晦讀之疎數在辭之高下理必然也)徧讀(宋史張昭傳昭)
(始七歲能誦古樂府詠史詩百餘篇未冠丨丨九經盡通其義西京雜記邑人大姓文不識家富多書匡衡與其傭作而不求償主)
(人怪問衡衡曰願得主人書丨丨之陸游唐執中書樓詩吾州唐子他州無閉戸丨丨家藏書)講讀(宋史黃裳傳裳為人簡易)
(端純每丨丨隨事納忠上援古義下揆人情氣平而辭切事該而理盡蘇軾欲以石易畫詩聊將置庭宇何必棄丨丨)善讀
(宋史汪藻傳藻通顯三十年無屋廬以居博極羣書老不釋卷尤丨丨春秋左氏傳及西漢書)伴讀(遼史百官志聖宗太平八)
(年長沙郡王宗允等奏選諸王丨丨)朝讀(墨子周公丨丨百篇夕見七十士)聖讀(法言或曰甚矣聖道無益於庸也丨)
(丨而庸行盍去諸曰甚矣子之不逹也丨丨而庸行猶有聞焉去之阬也晁補之贈楊克學文與可畫竹詩君從問輪扁何用知丨)
(丨)月讀(藝文𩔖聚賈逵好春秋及為牧守自課之丨丨一遍)識讀(集古錄湖州石記文字殘缺其存者僅可丨丨考其)
(所記不可詳也惟其筆畫奇偉非顔魯公不能書也)引讀(孫樵罵僮志時或不棄而遇主人推心於公是者當開緘丨丨苟合)
(心曲)閒讀(李白贈閭丘處士詩丨丨山海經散帙臥遥帷元稹離思詩丨丨道書慵未起水晶簾下看梳頭馬戴寄雲臺觀田)
(秀才詩晚来潄齒敲冰渚丨丨仙書倚翠幢陳與義晚步詩手把古人書丨丨下廣庭)屢讀(李白贈嵩山焦鍊師詩時餐金)
(鵝蘂丨丨古苔篇)捧讀(柳宗元謝李夷簡書季幼清傳示尚書委曲特賜記憶過蒙存問丨丨喜懼浪然涕流慶幸之深出)
(自望外)細讀(白居易答令狐相公見寄詩玉韻乍聽堪醒酒銀鉤丨丨當披顔李洞送友詩出剡篇章入洛文無人丨丨歎)
(俱焚陸游秋光詩舊書丨丨猶多味老態相尋似有期郝經太平頂讀秦碑詩摩挲丨丨秦相碑天門高咏来清風)歸讀(戴叔)
(倫南野詩披雲朝出耕帶月夜丨丨姚合送無可住越州詩丨丨經文求作佛願攻詩句覓成仙)把讀(賈島哭盧仝詩在日)
(贈我文淚流丨丨時)朗讀(李商隱與陶進士書相親者曰子之書宜貢于某氏某氏可以為子之依歸矣即走往貢之出其書)
(乃復有置之而不暇讀者又有默而視之不暇丨丨者又有始丨丨而中有失字壊句不見本義者貢奎詩閉門謝塵鞅展卷自丨)
(丨)抽讀(李頻過嵩陰隱者詩架書丨丨亂庭果摘嘗稀)坐讀(劉得仁訪曲江胡處士詩静還林石下丨丨飬生篇羅隱)
(酬丘光庭詩行吟丨丨口不倦瀑泉激射琅玕摧)夜讀(羅隱秋夜讀進士常修三篇詩劍關丨丨相如聽瓜步秋吟煬帝悲)
(蘇軾讀孟郊詩丨丨孟郊詩細字如牛毛陸游讀書詩自嫌尚有人間意射雉歸来丨丨書廼賢詩拾螢供丨丨走馬散春愁又王)
(安石陳君墓誌于是悉槖其家書之官而蚤丨丨以思思而不得則又從其朋友講解至于達而後己)緩讀(王安石上邵學)
(士書仲詳足下數日前辱示樂安公詩石本及足下所撰復鑑湖記啓封丨丨心目開滌蘇軾芙蓉城詩往来三世空鍊形竟坐丨)
(丨黃庭經)幽讀(蘇軾葉教授和溽字韻詩慈星付寳偈神侣得丨丨)展讀(秦觀荅傅彬老書發函丨丨殆不能釋手欽想)
(高風益增企系)三讀(秦觀酬徐仲車見寄詩来章感存沒丨丨淚如注朱子詩至今竹間字来者必丨丨)疾讀(黃庭堅上)
(東坡書公待我厚願為落筆思得申紙丨丨如老杜所謂一洗萬古凡馬空者朝夕須報)飽讀(張耒送楊念三監簿侍行赴卾)
(渚詩丨丨詩書取卿相不應如我老無成)快讀(陳造次韻蘇監倉詩丨丨清篇病如掃北軒風竹對森疎)勤讀(劉克莊贈)
(劉道士詩詩非易作須丨丨琴亦難精莫廢彈陸游詩借得竒書且丨丨小兒能續地爐紅)罷讀(葉適沈氏書堂詩我老行)
(丨丨君材重細論)抄讀(王炎荅黃一翁詩力學追古人經史費丨丨)百讀(元好問曲阜紀行詩我昔入小學首讀仲)
(尼居丨丨百不曉但有唾成珠)耽讀(馬祖常詩疇昔閉門居丨丨未見試吴師道目疾謝惠藥詩學書信夙習丨丨亦本性)
共讀(黃溍遊西山詩名篇聊一詠異書欣丨丨)
不可讀(詩中冓之言丨丨丨也僧惠洪送文中北還詩語言丨丨丨冥目以意尋又蘇伯王妻盤中詩今時人知四足與其)
(書不能讀黃庭堅題䟦龍眼道人於市人處得全銅戟漢制也泥金六字字家不能讀蟲書妙絶於今諸家未見此一種)借燈
讀(宋史王次翁傳次翁聚徒受業齊魯多從遊者入太學貧甚夜持書就旁舍丨丨丨之)挾筴讀(莊子臧與穀二人相)
(與牧羊而俱亡其羊問臧奚事則丨丨丨書問穀奚事則博塞以遊二人者事業不同其于亡羊均也)側光讀(西京雜記)
(魯國陳正為太官令進御食髮貫炙光武欲斬正正曰臣當死者三即月書章奏丨丨丨書不見髮三也)暎光讀(西京雜記)
(匡衡勤學而無燭鄰舍有燭而不逮衡乃穿壁引其光以書丨丨而丨之)受詔讀(藝文𩔖聚班游以選丨丨進丨羣書)閉
戸讀(藝文𩔖聚孫敬好學丨丨丨書不堪其睡乃以綱懸之屋梁人曰閉戶先生)聚螢讀(藝文𩔖聚車胤少勤學家)
(貧無燈夏月乃丨丨照丨)孫子讀(白居易詩書聽丨丨丨湯看侍兒煎)終卷讀(李洞感知上鄭侍郎詩漏殘丨丨丨)
(日下大名垂)留兒讀(蘇軾詩五車書已丨丨丨二頃田應為鶴謀)九子讀(蘇軾賀子由生第四孫斗老詩長留)
(五車書要使丨丨丨)百回讀(蘇軾送安惇秀才西歸詩舊書不厭丨丨丨熟讀深思子自知)燈火讀(黃庭堅謝送碾)
(賜壑源揀芽詩搜攪十年丨丨丨令我胸中書傳香)五車讀(陸游讀書詩藜羹麥飯冷不嘗要足平生丨丨丨黃公度送陳)
(應求赴官詩公餘更勤丨丨丨未必不是北門西掖之權輿)兩月讀(唐庚白小詩詞雄丨丨丨理足三語妙)字字
讀(元好問與張仲傑論文詩文須字字作亦要丨丨丨)對牀讀(廼賢徐伯敬詩鬻衣聚詩書呼弟丨丨丨)琅函讀
(廼賢玉虛宫詩經向丨丨丨詩從古鼎題)夜深讀(廼賢桃花山水圖詩至今瞳子有神光細字猶能丨丨丨)月下讀
(馬臻詩閒將黃庭經更趁丨丨丨)
犢(徒谷切牛丨)
韻藻駒犢(禮記季春之月乃合累牛騰馬遊牝于牧犧牲丨丨舉書其數晉書王遜傳遷上洛太守私牛馬在郡生丨丨)
(者秩滿悉以付官云是郡中所産也北史崔浩傳浩曰劉裕得關中猶不能固守如何當國家士馬強盛之日而欲以丨丨齒虎口)
(也董仲舒郊祀對凡養生之道務在肥潔而已丨丨未能芻豢之食莫如令食其毋便歐陽修憎蚊詩晨飱下帷幬盛暑泥丨丨)
黃犢(史記封禪書今陛下親祠后土后土宜于澤中圓丘為五壇壇一丨丨太牢具已祀盡瘞而從祠衣上黃宋史樂志牲羞)
(丨丨薦德之馨諸葛亮黃陵廟記前豎一旌旗右駐一丨丨杜甫詩憶昔十五心尚孩健如丨丨走復来徐夤詩農罷樹隂丨丨卧)
(齋時山下白衣来朱子詩已辦青鞋随老圃便驅丨丨過深溪元好問解劍行袖間一卷白猿書未分持刀買丨丨又魏志管寧傳)
(注蝸牛蝸蟲之冇角者也俗或呼為丨丨)羔犢(漢書鄒陽傳公孫玃見梁王曰以區區之濟北而與諸侯爭彊是以丨丨之弱)
(而扞虎狼之敵也唐書薛訥傳訥請討契丹奚突厥曰夏草薦茂丨丨方息不費餽餉因盜資振國威靈不可失也)佩犢(漢書)
(龔遂傳為渤海太守民有帶持刀劍者使賣劍買牛賣刀買犢曰何為帶牛丨丨春夏不得不趨田畆秋冬課收歛益畜果實蓤芡)
(勞來循行郡中皆有畜積江總陸君誄懸魚化静丨丨志息蘇軾詩野無丨丨子府有騎鶴仙許月卿聯句行春奉寬詔丨丨弭兵)
(訌)買犢(見上元稹遣興詩買馬鋸牙丨丨破車武元衡兵行褒斜谷作三川頓使氣象清賣刀丨丨消憂患韓駒送倪巨濟)
(將仕詩我行丨丨耕三巴佇子佳譽来天涯陸游詩朝冠行即掛神武丨丨遂欲耕峨岷元好問詩賣刀丨丨未厭早腰金騎鶴非)
(所望郭鈺詩波濤入海屠牛苦風雨還山丨丨遲)靑犢(後漢書光武帝紀别號諸賊丨丨等各領部曲又郡國志河内野王)
(射犬聚世祖破丨丨處庾信紇干弘神道碑虜丨丨之兵甚有秘計燒烏巢之米本無遺策劉基詩赤眉丨丨終何在白馬黃巾莫)
(漫狂又古今注吳大帝有寶刀三二曰丨丨)䑛犢(後漢書楊彪傳曹操見彪問曰公何瘦之甚對曰愧無日磾先見之明猶)
(懷老牛丨丨之愛操為之改容宋史朱敦儒傳秦檜子熺好詩于是先用敦儒子爲刪定官復除敦儒鴻臚少卿檜死敦儒亦廢談)
(者謂敦儒老懷丨丨之愛而畏避竄逐故其節不終云權德輿璩授京兆府參軍詩老牛還丨丨凡鳥亦將雛劉子翬諭俗詩那無)
(丨丨慈恩勤愧䲭鴞)留犢(魏志時苖為夀春令之官乘薄軬車黃㹀牛歲餘生一犢及去丨其丨曰是淮南所生也晉書羊祜)
(傳祜無子以兄子篇奉祜嗣篇歴官清慎有私牛于官舍産犢及遷而留之梁元帝後臨荆州詩所冀方丨丨行當息飲羊李紳聞)
(里謠春日遲遲驅五馬丨丨投錢以為謝)黑犢(晉書劉毅傳東府聚摴蒱大擲一判數百萬餘人並丨丨以還毅次擲得雉大)
(喜劉裕惡之挼五木厲聲喝之即成盧焉)抱犢(唐書地理志鎮州𫉬鹿縣有丨丨山水經注漳水北逕偏橋東即林慮之嶠嶺)
(丨丨固也王維歌入雲中兮養雞上山頭兮丨丨李賀艮嶽賦伏犀丨丨紫金之峯凌雲透月瓊玉之嵓遂根拏而固結成聳翠之)
(烟嵐錢起山居詩梯雲創其居丨丨上絶巘元好問詩舊聞丨丨山摩雲出蒼棱)牧犢(莊子堯以天下讓巢父巢父曰君之)
(牧天下亦猶予之丨孤丨焉用惴惴然以所牧而與予予無用天下為也牽犢而去又樂府丨丨子七十無妻作雉朝飛操元好問)
(送田益之從周帥西上詩求凰可無日丨丨亦成翁)孤犢(見上莊子子見夫犧牛乎衣以文繡食以芻菽及其牽而入於太廟)
(雖欲為丨丨其可得乎嵇康阮步兵碑危宗廟之犧安不靈之龜故無丨丨之逼而有途中之廣高啓劉凝之騎牛圖詩方春養丨)
(丨既耕亦以騎)牽犢(見上陸游詩長綆雲邊丨丨過小舟月下載犁歸)白犢(列子宋人有好行仁義者三世不懈家無)
(故黑牛生丨丨以問孔子孔子曰此吉祥也以薦上帝李白詩何如牽丨丨飲水對清流張籍牧童詞入陂草多牛散行丨丨時向)
(蘆中鳴)禽犢(荀子小人之學也以為丨丨注謂饋獻之物)嬰犢(法言或問太古德懷不禮懷丨兒慕駒丨從焉用禮)
(曰丨丨母懷不父懷母懷愛也父懷敬也獨母而不父未若父母之懿)飲犢(高士傳堯召許由為九州長不欲聞之洗耳于)
(水濱巢父牽犢欲丨之見由問其故巢父曰子故浮游俗間苟求名譽汚吾丨口牽上流而飲之陸游詩鳴機燈煜煜丨丨雨蕭蕭)
(張簡破山磵上聽水詩丨丨上流奔軼者何年来此結茆屋)焱犢(朝野僉載徐彦伯為文以芻狗為卉大竹馬爲篠驂月兔)
(為魄兔風牛為丨丨後進效之謂之澁體)三犢(歐陽修菱溪石詩愛之遠途向幽谷曳以丨丨載兩輪蘇軾詩去國尚能丨丨)
(載汲泉何愛一夫忙)
繭栗犢(後漢書趙憙傳更始徵憙憙年未二十既引見更始笑曰丨丨丨豈能負重致遠乎即除為即中行偏將軍事注犢)
(角如繭栗言小也又北史外戚傳序繭犢引大車薄質任厚棟又西京雜記長安有儒生曰惠莊聞朱雲折五鹿充宗之角乃歎息)
(曰栗犢反能爾耶)妄認犢(晉書王延傳延家牛生一犢他人認之延牽而授與初無吝色其人後知丨丨送丨還延延仍)
(以與之不復取也)新生犢(莊子汝瞳焉如丨丨之丨而無求其故黃庭堅趙安時字說知丨丨之丨之無求凡亡之不喪)
(其存神於越之劍而試游發硎之刅而不見全牛又陸游詩老㹀行將新長犢空桑卧出寄生枝)隴西犢(吴筠餅說河東)
(長若之葱丨丨䑛背之丨)
三日一犢(魏書濟隂王暉業傳齊文襄嘗問之曰比何所披覽對曰數尋伊霍之傳不讀曹馬之書暉業以時運漸謝不)
(復圖全惟事飲㗖一日三羊丨丨丨丨)
增騂犢(禮記燔紫於泰壇祭天也瘞埋於泰圻祭地也用丨丨易林黃牛丨丨東行折角冀得百祥反亡我囊徐陵丹陽上)
(庸路碑忠信為寳禳祈免于白駒明德惟馨山川舍于丨丨)牲犢(周禮秋官掌客王廵狩殷國則國君膳以丨丨注犢繭栗)
(之犢以膳天子貴誠也)桑犢(漢書地理志北海郡縣丨丨水經注掛亭在漑水東水出丨丨亭東覆甑山亭故高密郡治)
養犢(魏志鄧艾傳艾棘陽人太祖破荆州徙汝南為農民丨丨戴表元赤泥嶺行種桑三年寒得衣丨丨作牛堪挽犁)鳴
犢(魏志孫禮傳禮遷冀州牧司馬宣王曰今清河平原爭界八年宜善令分明禮到按圖宜屬平原而曹爽信清河言下書云圖)
(不可用禮上疏曰界實以王翁河為限而鄃以馬丹侯為驗詐以丨丨河為界假虛訟訴疑誤臺閣臣亦何顔尸禄素餐輙束帶著)
(履駕車待放水經注大河故瀆又東北逕靈縣故城南王奔之播亭也河瀆于縣别出爲丨丨河又史記孔子世家孔子將西見趙)
(簡子至於河而聞竇丨丨舜華之死也臨河而歎曰美哉水洋洋乎丘之不濟此命也夫梁竦悼騷賦趙殞丨丨兮秦人入疆樂毅)
(奔趙兮燕亦是喪)細犢(晉書禮志革軺輦版轝丨丨車皆施縑裏)麤犢(晉書愍懷太子傳廢為庶人是日太子游玄圃)
(改服出再拜受詔步出承華門乘丨丨車)掌犢(晉書叚灼傳武帝即位灼上疏追理鄧艾曰艾本屯田丨丨人)失犢(晉書)
(朱冲傳冲鄰人丨丨認冲犢以歸後復得犢於林下大慙以犢還沖沖竟不受)翳犢(北史魏明元帝紀泰常五年六月景寅幸)
(丨丨山)摸犢(北史崔㥄傳石愷為太守經㥄宅謂少年曰諸郎軰莫作賊太守打殺人㥄顧曰何不荅府君下官家不作偷)
(驢丨丨賊)乳犢(唐書百官志典廏署掌飼馬牛給養雜畜良馬一丁中馬二丁駑馬三丁乳駒丨丨十給一丁又五行志貞元)
(七年趙州栢鄕民李崇貞家黃犬丨丨遼史耶律伊伯格勒傳伊伯格勒嘗為人擇葬地曰後三日有牛乘人逐牛過者即啓土至期果)
(一人負丨丨引㹀牛而過其人曰所謂牛乘人者此也遂啓土既葬言凶盡如其言王直村居詩花暝流鶯歇莎平丨丨眠)黝
犢(宋史樂志牲陳丨丨樂備咸池柔祇皆出介我繁禧)毛犢(淮南子丨丨生應龍應龍生建馬)齊犢(易林覆手丨丨)
(易為功力正月元日承平致福)豚犢(水經注桓氏有言曹子丹生此丨丨)踐犢(水經注犨水有二源東源出其縣西南丨)
(丨山東崖下)虎犢(小名錄王彭之字安壽小字虎純彪之字叔武小字丨丨皆彬之子)麛犢(輟耕錄唐子西云從容步)
(山徑撫松竹與丨丨共偃息於長林豐草間坐弄流泉潄齒濯足)楚犢(江淹到功曹參軍牋心羞秦媵志慮丨丨)驅犢
(王績詩牧人丨丨返獵馬帶禽歸李咸用題村叟壁詩嚇鷹芻戴笠丨丨篠充鞭王禹偁詩跨驢入府縣丨丨耕郊原)烹犢
(韋應物長安道詩山珍海錯棄藩籬丨丨炮羔如折葵)乘犢(韋應物荅裴處士詩遺民愛精舍丨丨入青山)健犢(李賀)
(章和二年中詩丨丨春耕土膏黑菖蒲叢叢沿水脉溫庭筠碌碌詞野草自根肥羸牛生丨丨)放犢(馬戴過野叟居詩呼兒採)
(山藥丨丨飲溪泉司空曙田家詩呼兒催丨丨宿客待烹雞劉克莊江西道中詩丁男丨丨竹間嬉少婦看蠶不畫眉)金犢
(溫庭筠江南曲流蘇持作帳芙蓉持作梁出入丨丨幰兄弟侍中郎韋莊延興門外詩芳草五陵道美人丨丨車)耕犢(吴融)
(題古池詩雨細幾逢丨丨去日斜時見釣人廻陸游詩賣刀擬買春丨丨挾筴曾忘舊牧羊陳傅良詩止齋有新畬丨丨角已繭)
小犢(梅堯臣觀宋中道書畫詩大車立輪轉流急丨丨欹顧稚子驅)牛犢(梅堯臣田家語詩南畞焉可事買箭賣丨丨方)
(岳詩草卧夕陽丨丨健菊留秋色蟹螯肥)憐犢(韓琦觀畫牛詩行者動作皆得羣乳者顧視眞丨丨)行犢(王令耒荅鎛詩)
(幸得主人隨不恤汗丨丨)斑犢(范成大秦樓詩欄街看幕似春遊丨丨雕車碧畫油)兩犢(陸游詩綠隂渡口孤鶯語白水)
(陂頭丨丨斜)新犢(陸游詩鄰家人喜添丨丨小市奴歸得早蔬)租犢(陸游詩赤脚聽蛩勤夜績蒼頭丨丨待冬耕)
叱犢(陸游訪村老詩大兒丨丨戴星出稚子捕魚乘月歸又夢游散關渭水詩丨丨老翁頭似雪羡渠生死不離家)將犢
(陸游詩風和山雉挾雌過村晚吴牛丨丨歸)臥犢(陸游訪野老詩春水築塘謀竭作陽坡丨丨約同耕)飯犢(陸游詩陂)
(塘晨丨丨門巷午鳴雞王炎麥苖詩兒童丨丨女採桑水滿春臯耕事忙)愛犢(陸游詩老農丨丨行泥緩幼婦憂蠶采葉忙)
眠犢(吴師道詩鳴鳩林外桑密丨丨沙頭草添)挽犢(王炎詩兒童丨丨婦餉饁襏襫耕夫亦勤止)引犢(僧道潛詩)
(蕭條一徑無来轍時見羸牛丨丨歸)賣犢(高啓練圻老人農𨼆詩養蠶惟堪了官税丨丨未足輸丁錢)
膳用犢(禮記天子適諸侯諸侯丨丨丨)郊廟犢(晉書束晢傳比從政于匣笥之龜譬官者于丨丨之丨)三歲
犢(北史莫題傳窟咄寇南鄙題時貳于帝遺箭于窟咄謂之曰丨丨丨豈勝重載言窟咄長而帝少也)不殺犢(唐書百官)
(志膳部凡獻食進口味丨丨丨尚食有猝須别索必奏覆月終而會之)十餘犢(唐書張允濟傳仕隋為武陽令元武民以)
(㹀牛依婦家者久之孳丨丨丨將歸而婦家不與牛民訴允濟允濟令左右縳民蒙其首過婦家云捕盗牛者命盡出民家牛質所)
(来婦家不知遽曰此壻家牛我無豫即遣左右撤蒙曰可以此牛還壻婦家服罪)春山犢(楊萬里迎春詩却思歸跨丨丨)
(丨繭栗仍將挂漢書)南山犢(方岳立春詩無人共跨丨丨丨更作尋花問柳看)牛帶犢(貢師泰題牧牛渡水圖詩)
(兩牛渡水當中流一丨丨丨臨沙洲)
瀆(徒谷切說文溝也一曰邑中溝)
韻藻溝瀆(易坎為水為丨丨為隱伏禮記李春之月修利隄防道達丨丨周禮雍氏掌丨丨澮池之禁史記天官書奎曰)
(封豕為丨丨漢書召信臣傳爲南陽太守時行視郡中水泉開通丨丨起水門提閼凡數十處以廣溉灌家語子路為蒲宰為水備)
(與其民修丨丨以民之勞煩苦也人與之簞食一壺漿孔子聞之使子貢止之管子決水潦通丨丨修障防安水藏秦觀泊吳興觀)
(音院詩志士耻丨丨征夫念桑梓)四瀆(禮記五嶽視三公丨丨視諸侯爾雅江淮河濟為丨丨四瀆者發源注海者也史記)
(殷紀東為江北為濟西為河南為淮丨丨已修萬民乃有居漢書郊祀志昔三代之居皆河洛之間故嵩高為中嶽而四嶽各如其)
(方丨丨咸在山東晉書天文志天津九星横河中一曰天漢一曰天江主丨丨津梁水經河水又東北流逕丨丨津注津西側岸臨)
(河有丨丨祠東對丨丨口河水東分濟亦曰沛水受河也自河入濟自涕入淮自淮達江水徑周通故有丨丨之名也班固遊居賦)
(徧五岳與丨丨觀滄海以周流潘岳滄海賦合三河而納丨丨朝五湖而夕九江杜甫詩不有萬壑歸何以尊丨丨方回有感詩屢)
(跋三關馬更乘丨丨舟)汚瀆(莊子我寧遊戲於丨丨之中賈誼弔屈原文彼尋常之丨丨兮豈能容夫吞舟之巨魚一作洿)
(劉向九歎菀蘼蕪與菌若兮漸藁本於丨丨)央瀆(荀子入其丨丨注中瀆也)枯瀆(揚子密雨溟沐潤於丨丨蘇軾詩縈)
(城理丨丨放閘起膠艇)川瀆(水經注丨丨則洪河洋洋發源崑崙九流分遊北朝滄淵驚波沛厲望沬揚奔西京賦爾乃振)
(天維衍地絡蕩丨丨簸林薄杜預論水利疏夫丨丨有常流地形有定體孫綽遊天台山賦融而為丨丨結而為山阜杜甫詩淫祀)
(自古昔非惟一丨丨柳宗元天說築為墻垣城郭臺榭觀游疏為丨丨溝洫陂池秦觀和子瞻雙石詩鑪燻充雲氣研滴當丨丨)
下瀆(王褒于謹碑銘道贊上台功匡丨丨)俯瀆(何諷夢渴賦俄據河而丨丨乃揳舟而俯斛)
增不瀆(易君子上交不謟下交丨丨其知幾乎)貫瀆(左傳丨丨鬼神慢棄刑法)決瀆(史記自序維禹浚川九州)
(攸寧爰及宣防丨丨通溝作河渠書管子神農教耕生榖以致民利禹身丨丨斬高橋下以致民利韓非子中古之世天下大水而)
(鯀禹丨丨淮南子禹知丨丨也因水以為師)鹽瀆(漢書地理志臨淮郡縣丨丨注有鐡官)險瀆(漢書地理志遼東郡)
(縣丨丨注朝鮮王滿都也依水險故曰丨丨)經瀆(漢書溝洫志谷永以為河中國之丨丨聖王興則出圖書宋史河渠志開)
(寶四年詔曰每閱前書詳䆒丨丨夏后所載未聞力制湍流廣營高岸)解瀆(後漢書章帝八王傳丨丨亭侯淑以河間孝王)
(子封水經注滱水歴安國縣東分為二水一水枝分東南流逕丨丨亭南)畝瀆(後漢書杜篤傳楩柟檀柘蔬果成實丨丨潤淤)
(水泉灌漑)查瀆(吴志孫靜傳太守王朗拒策於固陵策數度水戰不能克靜說策曰朗負阻城守難可卒拔丨丨南去此數十)
(里而道之要徑也宜從彼據其内所謂攻其無備出其不意者也)湖瀆(晉書哀帝紀興寧元年四月甲戌揚州地震丨丨溢)
直瀆(晉書地理志義熙七年以盱眙立盱眙郡綂考城丨丨陽城三縣越絶書山隂古故陸道出東郭隨丨丨陽春亭王安石)
(酬朱昌叔詩山蟠丨丨輸淮口水抱長干轉石頭)井瀆(晉書五行志義熙十年九月旱十二月又旱丨丨多竭)河瀆
(晉書左貴嬪傳峩峩華嶽峻極泰清巨靈導流丨丨是經宋書樂志山嶽丨丨皆坤之靈淮南子昔堯釣於丨丨期年而漁者爭處)
(湍瀨以曲隈深潭相予)都瀆(晉書凉後主傳率步騎三萬東伐次於丨丨澗蒙遜距戰於懷城為蒙遜所敗)滬瀆(晉書)
(袁山松傳為吴郡太守孫見作亂山松守丨丨城城䧟被害南史宋高祖紀孫恩出海鹽進向丨丨帝棄城追之梁簡文帝吳郡石)
(像碑吳郡婁縣界松江之下號曰丨丨此處有居人以漁者為業郝經營海軒詩丨丨山横遺戰壘松江水近足羹魚)開瀆
(南史宋少帝紀帝於華林園為列肆親自酤賣又丨丨聚土以象破岡埭與左右引船唱呼以為歡樂又阮佃夫傳於宅内丨丨東)
(出十里許塘岸整潔汎輕舟奏女樂)塘瀆(南史齊東昏侯紀下揚南徐二州橋桁塘埭丁計功為直歛取見錢供太樂主衣雜)
(費由是所在丨丨悉皆隳廢)龍瀆(南史梁武帝紀行經牛渚逢風入泊丨丨有一老人謂帝曰君龍行虎步相不可言)瓜
瀆(南史郭原平傳以種瓜為業大明七年大旱丨丨不復通船縣令劉僧秀愍其窮老下瀆水與之原平曰普天大旱百姓俱困)
(豈可減溉田之水以通運瓜之船乃步從他道往錢塘貨賣)海瀆(北史隋文帝紀開皇十五年三月車駕至自東廵望祭五)
(嶽丨丨左思贈妹九嬪悼離詩鬱鬱岱清丨丨所經沈約梁雅樂歌出尊祇展誠信招丨丨羅嶽鎮蕭倣唐享太廟樂章丨丨長晏)
(波濤不揚陳旅送王致道代祠詩北尋丨丨瞻恒岳南涉江淮上會稽)通瀆(北史賀若弼傳積葦荻於揚子津其高蔽艦及)
(大兵將度乃卒丨丨於江揚雄劇秦美新崇嶽渟海丨丨之神咸設壇場望受命之臻焉)孟瀆(唐書孟簡傳出為常州刺史州)
(有丨丨久淤閼簡治導溉田四千頃王穉登觀潮歌丙辰閏七月初吉丨丨江邊湖水赤)江瀆(五代史吴世家乾貞二年正月)
(封東海為廣德王丨丨廣源王淮瀆長源王聞見錄文潞公以樞密直學士知益州聽事之三日謁丨丨廟若有感焉方經營改造)
(中忽江漲大木數千章蔽流而下盡取以為材廟成雄壯甲天下趙抃詩丨丨荷花開似錦且同歸去採蓮舟)故瀆(宋史河渠)
(志李垂請自汲郡東推禹故道挾御河較其水勢出大伾上陽太行三山之間復西河丨丨北注大名西館陶南東北合赤河而至)
(於海蘇軾田圃詩泫然尋丨丨知我理荒薈)涇瀆(宋史樂志沔彼丨丨澄明鑑如清應寳運光涵帝居)鑿瀆(宋史楊佐)
(傳皇祐中汴水殺溢不常漕舟不能屬佐度地丨丨以通河流)西瀆(金史禮志酉陛之南金神蓐收西嶽西鎮西海丨丨於壇)
(之第二等)東瀆(金史禮志卯陛之北木神勾芒東嶽長白山東鎮東海丨丨於壇之第二等)北瀆(金史禮志子陛之西)
(水神玄冥北嶽北鎮北海丨丨於壇之第二等水經注丨丨水有窮通故有枯渠之稱焉)南瀆(金史禮志午陛之東火神祝融)
(南嶽南鎮南海丨丨於壇之第二等)灌瀆(莊子夫揭竿累趨丨丨守鯤鮒其於得大魚難矣飾小說以干縣令其於大達亦遠)
(矣秦觀寄陳季常詩一鈎五十犗始具任公釣揭竿趣丨丨與爾不同調)毁瀆(淮南子披蓑而救火丨丨而止水乃愈益多)
夏瀆(淮南子丨丨而冬陂因高為田因下為池)炭瀆(越絶書練塘者句踐時采錫山為炭稱炭聚載從丨丨至練塘各因)
(事名之)水瀆(易林丨丨魚室来灌吾龜)左瀆(水經丨丨又北逕經城東繚城西又逕南宫縣西北注絳瀆)絳瀆
(見上)濟瀆(水經丨丨又東逕酸棗縣之烏巢澤北又濟水又東至乘氏縣西分為二南為菏水北為丨丨耶律楚材過濟源詩)
(覃懷勝遊地丨丨垂名久)滎瀆(水經濟水又東合丨丨)句瀆(水經注濮水又東逕句陽縣西丨丨出焉)鄧瀆(水經)
(注長泉水又南逕鄧城東名之為丨丨又謂之為白屋水也昔司馬懿征公孫淵還達白屋即此)般瀆(水經注般河東為白)
(鹿淵水南北三百步東西千餘步深三丈餘其水冬清而夏濁渟而不流若夏水洪泛水深五丈方乃通注丨丨)吳瀆(水經)
(注水出山陽縣故修武城西南同源分𣲖裂為二水南為苟泉北則丨丨)枝瀆(水經注沛水丨丨條分所在布稱亦兼丹水之)
(目矣)别瀆(水經注汝水丨丨又東逕公路臺臨水方百步袁術所築也)禹瀆(水經注河之入海舊在碣石今川流可導)
(非丨丨也)白瀆(水經注𫉬水又東淨溝水注之即劉中書澄之所謂丨丨水也)兩瀆(水經注睢水上承陂水又東分為丨)
(丨)漢瀆(水經注又有一瀆自酸棗受河道自丨丨歴酸棗逕陽武縣南出世謂之十字溝)祖瀆(水經注浙江又東逕)
(祖塘謂之丨丨)沐瀆(水經注桑堰水出㐮賁縣泉流東注丨丨)基瀆(水經注武帝作明堂于汶水古引水為璧雍處丨丨)
(存焉)洙瀆(水經注泗水分為二流北為丨丨)瓠瀆(水經注東郡濮陽縣有瓠子故瀆丨丨又東南逕清丘北)酸瀆
(水經注韓敗秦于酸水丨丨水又東北逕燕城)浮瀆(水經注高城東北五十里有篋山長七里丨丨又東北逕柳縣故城南)
巨瀆(水經注鴻河丨丨故應不為細梗躓湍長津碩浪無宜以微物屯流)舊瀆(水經注東南地卑萬流所凑觸地成川故)
(川丨丨難以為憑王庭珪寅陂行自從陂廢田亦荒官中無人開丨丨)引瀆(水經注宛陵有林鄕亭白鴈陂又丨丨南流謂)
(之長明溝)沅瀆(水經注沅水又東得關下山東帶關溪瀉注丨丨)豁瀆(揚雄河東賦灑沈菑於丨丨兮播九河於東瀕)
環瀆(馬融廣成頌於是周阹丨丨右矕三塗左槪嵩嶽)岳瀆(蔡邕陳太丘碑徵士陳君稟丨丨之精苞靈曜之純柳宗)
(元夢歸賦施丨丨以定位兮互參差之白黑吳萊射的山禹穴詩丨丨通脉絡蛟螭被拘攣)窬瀆(蔡邕樊惠渠頌疏水門通)
(丨丨灑之於畎畝)漫瀆(潘岳西征賦行乎丨丨之口憩乎曹陽之墟)幽瀆(張載濛汜池賦丨丨傍集潛流獨注)近
瀆(謝靈運山居賦寫長源於遠江𣲖深毖於丨丨)池瀆(鮑照詩丨丨亂蘋萍園楥美花草)山瀆(顔延之曲水詩序晷)
(緯昭應丨丨效靈邢邵廣平王碑丨丨效神辰昴降德)大瀆(梁簡文帝為子大欵讓石城公表臣聞坳塘泛水豈議丨丨之)
(流覆簣為峯終乖小魯之說)越瀆(梁簡文帝神山寺碑銘碧雞金馬丨丨梁池)漕瀆(劉峻山棲志丨丨通引交渠綺)
(錯)宛瀆(劉孝綽司空安成王碑飛龍在天肇基丨丨)衆瀆(梁竦悼騷賦臨丨丨之神林兮東勅職於蓬碣)入瀆
(孫樵大明宫賦丨丨革濁入囿肉角)淮瀆(吕周任泗州大水記是時山泐桐柏發谼歕湧下注丨丨平湍七丈浮壽逾濠下連)
(滄波東風駕海潮上不落王禹偁詩隅營菜圃為盤飱丨丨祠前水北村)練瀆(皮日休太湖丨丨詩空闊嫌太湖﨑嶇開丨丨)
浚瀆(唐無名氏武都太守李翕西陜頌鐉山丨丨路以安直)前瀆(王安石詩横陂受浚澗直塹輸丨丨)百瀆(蘇軾)
(新開西湖詩欲將丨丨起凶歲免使甔石愁揚雄秦觀題召伯斗野亭詩維斗天司南其下丨丨傾)空瀆(蘇軾江漲詩草木生)
(故墟牛羊滿丨丨)港瀆(陸游詩每為遊魚疏丨丨更緣啼鳥植楸梧)新瀆(沈與求喜雨詩四郊戽尾開丨丨一雨苖)
(根長舊科)沇瀆(元好問游承天鎮懸泉詩不知承天此水何所本乃與丨丨爭雄尊)深瀆(虞集西臺詩闢除正廣術區井)
(表丨丨)
再三瀆(易初筮告丨丨丨瀆則不告利貞)山陽瀆(北史隋文帝紀開皇七年四月庚戌於揚州開丨丨丨以通漕)
泰伯瀆(宋史河渠志常州西曰竈子港孟瀆丨丨丨烈塘皆古人開導以為漑田無窮之利者也)銅姑瀆(越絶書姑)
(中山者越銅官之山也越人謂之丨丨丨長二百五十步去縣二十五里)凍冰瀆(揚子丨丨丨狂馬椯木測曰狂馬椯木妄)
(生也)白薄瀆(水經商河又分為二水南水謂之長聚溝北水世又謂之丨丨丨)屯氏瀆(水經東北逕靈縣東東入)
(鄃縣而北合丨丨丨注丨丨丨兼鳴犢之稱也)白馬瀆(水經注梁惠成王十二年楚師出河水金堤既建故渠水斷尚謂之)
(丨丨丨)九曲瀆(水經注丨丨丨在河南鞏縣西王循晨風行霧開丨丨丨風起千金隄)桓公瀆(水經注桓温以)
(太和四年率衆北入掘渠通濟義熙十三年劉武帝又廣其功謂之丨丨丨)烽水瀆(水經注澗水北逕熨湖左會丨丨丨)
(瀆受淮於烽村)馬車瀆(水經注溜水又東北丨丨丨水注之)芍陂瀆(水經注水北逕孫叔敖祠下謂之丨丨丨)子
胥瀆(水經注江陵縣城西南有瀆水東北流入城名曰丨丨丨蓋吳師入郢所開也)龍門瀆(水經注汳水又東丨丨故)
(丨出焉)岷山瀆(蘇軾王晉卿欲奪海石詩逝將仇池石歸泝丨丨丨)水歸瀆(劉基詩何當瞑眩定風止丨丨丨)
牘(徒谷切簡丨)
韻藻舂牘(周禮春官笙師掌教丨丨應雅以教祴樂注丨丨以竹大五六寸長七尺短者一二尺其端有兩空髤畫以兩)
(手築地)書牘(史記匈奴傳漢遺單于丨丨以尺一寸辭曰皇帝敬問匈奴大單于無恙漢書周勃傳勃下廷尉恐不知置辭)
(獄吏乃丨丨背示之南史范雲傳雲居選官丨丨盈案賓客滿門應答如流無所壅滯東觀餘論唐人及國初前軰與人丨丨或只)
(用押字與名用之無異上表章亦或爾劉基詩公庭委舊事丨丨呈新選)削牘(漢書原涉傳人嘗置酒請涉客有道涉所知母)
(病喪事家無所有涉至主人對賓客歎息願徹去酒食賓客問所當得涉乃丨丨為疏具記衣被飯含之物分付賓客市買既共飲)
(食乃往至喪家其周急待人如此)尺牘(漢書陳遵傳遵贍於文辭善書與人丨丨主皆藏弆以為榮魏志管寧傳胡昭善史)
(書與鍾繇邯鄲淳衞顗韋誕並有名丨丨之迹動見模楷焉南史劉穆之傳穆之與朱齡石並便丨丨嘗於武帝坐並答書自旦至)
(中穆之得百函齡石得八十函唐書歐陽詢傳詢初倣王羲之書後險勁過之因自名其體丨丨所傳人以為法雜志晉宋兵革之)
(間禁書疏非弔喪問疾不得行丨丨故王羲之首云死罪謝瞻詩誰謂情可書盡言非丨丨杜甫詩聰明過管輅丨丨倒陳遵皇甫)
(冉詩歸程限丨丨王事在扁舟)簡牘(晉書桓靈寳傳好逞偽辭塵穢丨丨北史李元護傳元護雖以將用自達然亦頗覽文史)
(習於丨丨杜預春秋序大事書之於策小事丨丨而已沈約上宋書表垂文丨丨事數繁廣庾信詩繁辭勞丨丨雜俗弊風塵韓愈)
(毛穎傳獨取其毛丨丨是資蘇軾詩丨丨儀刑在兒童篆刻勞)案牘(北史陽昭傳昭學涉史傳尢閑丨丨唐書張九齡傳九齡)
(建言始造簿書備遺忘耳今反求精於丨丨而忽於人才是所謂遺劍中流契舟以記者也宋史劉恕傳恕為學自歴數地理官職)
(族姓至前代公府丨丨皆取以審證開元天寳遺事裴耀卿勤於王政夜看丨丨晝决獄訟謝朓詩情嗜幸非多丨丨偏為寡劉禹)
(錫陋室銘無絲竹之亂耳無丨丨之勞形)累牘(北史李諤傳諤以時文體尚輕薄上書曰連篇丨丨不出月露之形積案盈箱)
(盡是風雲之狀)竿牘(莊子小夫之知不離苞苴丨丨注以竹簡相問訊也)操牘(劉向新序周舍曰願為諤諤之臣墨筆丨)
(丨隨君之後以司君過而書之日有記也月有效也歲有得也李德林霸朝雜集序發言吐論即成文章臣染翰丨丨書記而已)
進牘(謝莊月賦沈吟齊章殷勤陳篇抽毫丨丨以命仲宣)匭牘(王融曲水詩序丨丨相尋鞮譯無曠)
三千牘(漢書東方朔傳東方朔初上書凡用丨丨奏丨讀之二月乃盡蘇軾歐陽季默餉墨詩且當注蟲魚莫草丨丨丨林)
(逋詩上書可有丨丨丨下筆曾無一百函元好問詩悠悠未了丨丨丨碌碌翻隨十九人)尺一牘(漢書匈奴傳漢遺單于書)
(以丨丨丨中行說令單于以尺二寸牘及印封皆令廣長大倨驁其辭)陳留牘(後漢書光武帝紀光武時天下墾田不實)
(帝見丨丨吏丨上書云潁川弘農可問河南南陽不可問)無停牘(通鑑紹聖間鄭行已知耒陽縣精勤吏職剖决如流案丨)
(丨丨)蕭氏牘(張協詩案無丨丨丨庭有貢公綦)
增筆牘(戰國策齊王后生子建立為齊王君王后病誡建曰羣臣之可用者某建曰書之君王后曰善取丨丨受言君王后)
(曰老婦已忘矣北齊書李繪傳繪六歲便自願入學家人弗許伺其伯姊丨丨之閒而輙竊用未幾遂通急就章内外異之以為非)
(常兒也宋史錢若水傳若水父文敏歴相州錄事參軍先是府帥多以丨丨私取官庫錢文敏不從太祖嘉其有守柳宗元上裴晉)
(公書天下文士皆願秉丨丨勤思慮以贊𫐠洪烈闡揚大勲)持牘(漢書昌邑王賀傳山陽太守張敞條奏賀居處曰臣敞入)
(視居處狀故王衣短衣大袴冠惠文冠佩玉環簪筆丨丨趨謁遼史哈里傳哈里初從上獵墮馬憒而復蘇言始見二人引至一城)
(宫室宏敞有衣絳袍人坐殿上丨丨者示之曰本取大腹古雲誤執汝)篇牘(後漢書荀悦傳悦家貧無書每之人間所見丨)
(丨一覧多能誦記沈約上宋書表何承天始撰宋書草立紀傳止於武帝功臣丨丨未廣朱子詩交遊得名勝還往有丨丨)章
牘(唐書王世充傳世充既僭位詔西朝堂聽冤訴東朝堂延諫者由是丨丨填委觀省不暇後亦不能復出宋史張康國傳康國)
(始因蔡京進京定元祐黨籍看詳講議司編彙丨丨皆預密議故汲汲引援之)百牘(唐書高適傳今言利者枘鑿萬端窮朝抵)
(夕千案丨丨皆取之民官吏懼譴責及隣保威以罰抶而逋逃益滋)容牘(宋史天文志箭之廣其中刻契以丨丨夜算差一刻)
(則因箭而易牘)文牘(宋史梅執禮傳歴比部員外郎比部職勾稽財貨丨丨山委廼賢詩丨丨日冗繁民力愈疲竭)薦牘
(宋史錢卽傳即為睦州推官部使者有獄在衢啖即以丨丨使往治即曰吾寧老冗選中豈忍以數十人易一薦乎)虎牘(水經)
(注洧水又東與丨丨山水合水發南山丨丨谿東北流入洧)短牘(嫏嬛記張芸叟臨江而居其妻遺一素綾鯉魚首尾宛然)
(腹藏丨丨但未畫鱗甲耳芸叟試為點染便躍入江中不知所之)詩牘(嫏嬛記施廕平生未嘗見書僅識數字而已一旦學)
(誦殷願詩隨誦隨悟染指丨丨便多驚人)握牘(楊修答臨淄侯牋嘗親見執事丨丨持筆冇所造作若成誦在心借書於手曾)
(不斯須少留思慮劉孝綽昭明太子集序丨丨持筆思若有神曾不斯須風飛雷起)素牘(陶潛自祭文載耕載耔廼育廼繁欣)
(以丨丨和以七絃歐陽修詩丨丨已嘗陳素志新春應許遂歸耕)後牘(謝靈運山居賦山川澗石洲岸草木既標異於前章)
(亦列同於丨丨)漢牘(王融策秀才文歌雞鳴於闕下稱仁丨丨)往牘(梁簡文帝吴郡石像碑或傳之丨丨或布在前司或)
(贊𫐠盈耳或壽宫虛置)謬牘(江淹為蕭領軍譲司空啓國勲必書史不丨丨)翰牘(任昉王文憲集序求之載籍丨丨所)
(未紀訊之遺老耳目所未接)秉牘(沈約内典序夫丨丨書事其流已遠盖所以彪著往迹焕述遐聲)掌牘(沈約文爰)
(詔丨丨式播遺英)前牘(張融荅周顒書綜識施本已吐丨丨吾與老釋相識正如此)札牘(柳宗元罵尸蟲文冥持丨)
(丨兮搖動禍機卑陬拳縮兮宅體險微)觚牘(柳宗元志從父弟宗直殯宗直善操丨丨得師法甚備融液屈折竒峭博麗知)
(之者以為工馬祖常詩童子操丨丨價重麒麟罽)執牘(柳宗元舘驛使壁記凡往復而授館者旁午而至傳吏奉符而閱其)
(數縣吏丨丨而書其物)盈牘(柳宗元荅沈起書所来問志氣丨丨博我以風賦比興之旨僕之樸騃專魯而當惠施鍾期之)
(位深自恧也)版牘(劉禹錫國學新修五經壁本記懲前土塗不克以壽乃折堅木負墉而北之其製如丨丨而高廣其平如)
(粉澤而潔滑)憲牘(白居易詩密勿奏封章清明操丨丨)聖牘(来鵠聖政紀頌丨丨既多堯風不淺元好問哀王仲澤詩)
(從来丨丨褒忠義誰為幽魂一發揮)編牘(羅隱請追癸已日詔疏臣聞天子有左右史將所以記事記言然後付太史氏臣恐)
(其得以容易丨丨)訟牘(趙抃詩丨丨自憐無日暇詩筒翻喜入秋新)奏牘(王廷珪送胡邦衡詩百辟動容觀丨丨幾)
(人回首愧朝班馬祖常試院雜詩丨丨三千方朔健天章爛漫象西奎)抱牘(黃廷堅寄法王航詩丨丨稍退鳬鶩行倦禪時)
(作槖駝望)吏牘(陸游詩如山丨丨何時了惆悵西窗晚照明貢奎詩憂私隱田里丨丨上下膠)賀牘(陳傅良詩溫綸粲龍)
(光丨丨交馬跡)符牘(楞嚴經其魔或時化為畜生口銜其珠及雜珍寳簡册丨丨諸奇異物先授彼人後著其體或誘聽人藏)
(於地下有明月珠照耀其處是諸聽者得未曾有)
北海牘(庾肩吾謝束宫示古蹟啓將損丨丨之丨還代西河之簡)公車牘(陸游詩從渠褦襶生自獻丨丨丨)公
府牘(柳貫詩不煩丨丨丨終見藁街誅)
櫝(徒谷切函也又小棺)
韻藻玉櫝(左傳燕人歸燕姬賂以瑤罋丨丨斝耳)韞匵(論語丨丨而藏諸北史杜弼傳聖人合德天地齊信四時)
(而云以虛示物以詭勸人安得使北宸降光龍宫丨丨崔駰達旨丨丨六經服膺道術張衡應間且丨丨而待價踵顔氏以行止劉)
(楨處士國文甫碑知我者希丨丨未酤鄭俠有感詩學術不寸施猶之玉丨丨韞一作藴晉書戴若思傳高世之主必假遠邇之器)
(丨丨之才思託大音之和劉琨答盧諶詩英蘂夏落毒竹冬敷如彼龜玉丨丨毁諸)槥櫝(漢書成帝紀民為水所流壓死不能)
(自葬令郡國給丨丨葬埋注小棺也梁武帝埋枯骨詔掩骼埋胔義重周經丨丨有加事美漢策)
漦在櫝(史記周紀夏后之衰二神龍止于庭乃請其漦藏之龍亡而丨丨丨夏亡傳此噐殷周莫敢發至厲王發而觀之漦)
(流于庭化為玄黿後宫童妾遭之而孕是為褒姒又陸游詩遺經在櫝傳家學大字書墻作座銘)
增啓櫝(禮記劍則丨丨蓋襲之加夫襓與劍焉注啓開也櫝劍匣也蓋者劍之蓋也襲郤合也夫襓劍衣也開匣以其郤合)
(于匣之底下乃加襓于匣中而以劍置襓上也儀禮聘禮賈人西面坐丨丨取圭垂繅不起而授宰韓維覽梅聖俞詩詩丨丨挹荆)
(璞引莛撞景鐘)劒櫝(見上)金櫝(魯語有隼集陳侯之庭而死楛矢貫之石砮其長尺有咫陳惠公使人如仲尼之館問之)
(仲尼曰此肅愼氏之矢也使有司求諸故府其可得也使求得之丨丨如之注櫝櫃也金以金帶其外也)醯櫝(漢書匈奴傳單)
(于輿既立貪利賞賜遣大且渠奢與云女弟當戸居次子丨丨王俱奉獻至長安)和櫝(後漢書西域傳安息國居丨丨城去)
(洛陽二萬五千里)闔櫝(晉書束晢傳鱗翼成而愈伏術業優而不試乃欲丨丨辭價泥蟠深處永戢琳琅之耀匿首窮魚之)
(渚)棺櫝(北史魏孝文帝紀三年九月己亥詔曰今京師及天下囚未判在獄死無近親者給衣衾丨丨葬之不得暴露)單
櫝(北史源賀傳賀病篤遺令諸子曰吾終之後所葬時服丨丨足申孝心芻靈明噐一無用也)發櫝(宋史侯可傳侯可調)
(華原主簿富人有不占田籍而質人田劵至萬畝歲責其租可晨馳至富家丨丨出劵歸其主)筐櫝(金史章宗紀詔自今丨丨)
(床榻之飾毋以金玉)賣櫝(韓非子楚人有賣其珠于鄭者為木蘭之櫃薰桂椒之櫝綴以珠玉飾以玫瑰輯以羽翠鄭人買其)
(櫝而還其珠此可謂善丨丨矣未可謂善鬻珠也)買櫝(見上)韜櫝(陳琳荅東阿王牋載歡載笑欲罷不能謹丨丨玩耽)
(以為吟頌)密櫝(獨孤郁上權侍郎書子且有崪天之材而隱植之冇照乘之珍而丨丨之有切玉之利而謹橈之有傾都之豔)
(而深帷之)壞櫝(皮日休苦雨詩解帙展斷書拂床安丨丨)匱櫝(梅堯臣永叔寄澄心堂紙二幅詩心煩收拾乏丨丨日畏)
(撦裂防嬰孫)篋櫝(歐陽修哭聖俞詩良時易失不早收丨丨瓦礫遺琳璆)緘櫝(蘇軾詩貴人自矜惜捧玩且丨丨)
故櫝(蘇軾詩請歸視丨丨静夜珠當反)穿櫝(朱子詩卷藏什襲秘寒光夜丨丨)藏櫝(方岳入局詩印文生綠空)
(丨丨草色蟠青欲刺&KR0585;)筆櫝(吴萊詩門垣成隱逸丨丨到耕樵)簡櫝(王逢三貞篇大參行當来䘏典具丨丨)
黷(徒谷切垢也蒙也黑也)
韻藻潤黷(吳都賦精曜潛穎硩陊山谷碕岸為之不枯林木為之丨丨)
增慢黷(易婦子嘻嘻終吝疏縱其婦子丨丨嘻嘻無節則終有恨辱故終吝也)畏黷(左傳男女同姓其生不蕃疏同)
(姓則同德同德則同心同心則同志同志雖遠男女不相父丨丨故也)不黷(公羊傳君子之祭也敬而丨丨漢書郊祀志民)
(神異業敬而丨丨故神降之嘉生民以物序崔駰達旨進不黨以讚已退丨丨于庸人獨師友道德合符曩眞)侵黷(漢書郊祀)
(志顓頊廼命南正重司天以屬神火正黎司地以屬民使復舊常亡相丨丨)神黷(漢書郊祀志孔甲好神丨丨二龍去之)
媟黷(漢書枚臯傳臯不通經術詼笑𩔖俳倡為賦頌好嫚戲以故得丨丨貴幸後漢書陳元𫝊上疏曰臣元竊見范升等所議)
(奏左氏春秋不可立皆斷截小文丨丨微詞以年數小差掇為巨謬遺脱纖微指為大尢班昭女誡夫婦之好終身不離房室周旋)
(遂生丨丨媟黷既生語言過矣)謟黷(魏志荀攸傳注荀令君仁以立德明以舉賢行無丨丨謀能應機晉書武帝紀身行貪穢)
(丨丨求容公節不立而私門日富者竝謹察之蔡邕陳太丘碑文交不丨上愛不丨下)喧黷(晉書王渾傳丨丨宸扆斁亂彜)
(倫王安石詩鬼營誅荒梗人境掃丨丨)上黷(晉書溫嶠傳嶠奏古者親耕籍田制廩犧之官今臨時市求既丨丨至敬下費)
(生靈非所以虔奉烝嘗之旨)貨黷(晉書范弘之傳丨丨京邑聚歛無厭不可謂厲身按謂謝石張養浩詩下及魏晉隋若唐)
(或耀武功或丨丨)塵黷(晉書何琦傳琦服闋歎曰所以出仕者實利微禄私展供養一旦無復恃怙豈可復以朽質丨丨清)
(朝哉)䙝黷(南史宋巴陵王休若傳謝沈以謟側事休若侈受財賄休若坐與沈丨丨降號鎮西將軍)穢黷(南史蕭思話傳)
(歴十二州所至雖無皎皎清節亦無丨丨之累)鄙黷(北史胡叟傳叟賦韋杜二族一宿而成其𫐠前載無違舊美叙中世有協)
(時事而末及丨丨人皆奇其才畏其筆)響黷(北史甄琛傳北海王祥等奏曰甄琛身居直法紏擿是司風邪丨丨猶宜劾糾)
磣黷(隋書許善心傳沸騰丨丨三季所未聞掃地滔天一元之巨厄磣一作墋陸機漢高祖功臣頌芒芒宇宙上丨下丨注天)
(以清為常地以静為本今上丨下丨言亂常也庾信哀江南賦潰潰沸騰芒芒丨丨又杜甫詩何時通舟車隂氣不黲黷注黲當作)
(墋不澄清貎)驚黷(唐書嚴善思傳后崩將合葬乾陵善思建言立闕石門冶金錮隙非攻鑿不能開神道幽静多所丨丨)
貪黷(五代史任圜傳初圜推官張彭為人傾險丨丨圜不能察信任之多為其所賣宋史程元鳳傳旁招俊乂而私昵無濫及)
(之恩屏去奸私而丨丨無覆出之患)煩黷(石崇思歸引困于人間丨丨當思歸而永歎王儉求解尚書表冐陳微翰必希天照)
(至敬無文不敢丨丨)私黷(傅亮譲尚書僕射表必將上增國垢下招丨丨)干黷(顔延之自陳表是以㥏冒愆非簡息丨丨)
(耗歇難支質用有限韓愈上宰相書丨丨尊嚴伏地待罪)囂黷(江淹為蕭太尉謝啓丨丨一盈慙厲彌積武平一請抑損外戚)
(權寵表陛下睦于親寵降于慈貸臣未息機謀深近丨丨)後黷(孔稚珪北山移文乍廻迹以心染或先貞而丨丨)亂黷
(元結壽翁興詩清和存王母潛濩無丨丨)疑黷(孫樵武侯碑心不愧畏人不丨丨何意氣明信卓卓也)
陰陽黷(唐書五行志延載元年九月内出棃花一枝示宰相萬木搖落而生華丨丨丨也)百吏黷(荀勖省吏議勿)
(使微文煩撓為丨丨所丨二三之命為百姓所饜)不可黷(張華女史箴驩丨丨以丨寵不可以專張協把刀銘威助雖化)
(武丨丨丨尹仲病後田園詩匪獨愛其生潔性丨丨丨)澆風黷(王屮頭陀寺碑淳源上派丨丨下丨)
讟(徒谷切謗丨)
韻藻怨讟(左傳晉師救鄭聞鄭既及楚平隨武子曰昔歲入陳今兹入鄭民不疲勞君無丨丨政有經矣注丨丨謗也無)
(冇丨嗟謗丨于君者徐陵為貞陽侯重與王太尉書民不疲勞軍無丨丨李商隱上李相公啓送迎或闕則丨丨流詞舘餼稍求則)
(職司謗辱)謗讟(晉書簡文帝紀詔曰官無粃政士無丨丨不有懲勸則德禮焉施宋史郭忠恕傳忠恕性無檢局放縱敗度上)
(憐其才每優容之益使酒肆言丨丨潛夫論骨肉怨望于家細人丨丨于道劉陶救朱穆書丨丨煩興䜛隙仍作陸贄奏議積憾已)
(甚或怨形丨丨或醜肆謳謠白居易詩捫心無愧畏騰口有丨丨)毁讟(沈千運詩衰退當棄捐貧賤招丨丨)
增囂讟(南史侯㬌傳㬌上言曰臣行年四十有六未聞江左有邪佞之臣一旦入朝乃至丨丨寧堪粉骨投命讐門)人
讟(北史崔仲方傳陳既主昏於上丨丨於下險無百二之固衆非九國之師)忿讟(唐書陸贄傳叛亂繼産丨丨並興)讒
讟(化書官以矯佞丨丨而律死者賈以波濤江海而溺死者而不知所務之端不知得死之由而遷怨于軰流歸咎于江海世之)
(迷也)謠讟(陸贄請不置瓊林大盈二庫狀今者攻圍已解衣食已豐而丨丨方興軍情稍沮)
轂(古禄切車丨)
韻藻暢轂(詩文茵丨丨駕我騏馵傳丨丨長轂也王融曲水詩序丨丨埋轔轔之轍緌旌卷悠悠之旆庾信哀江南賦棧)
(秦車於丨丨沓漢鼓於雷門王褒日出東南隅行道逢五馬客丨丨來相趨)長轂(見上考工記車人行澤者欲短轂行山者)
(欲丨丨榖梁傳是郤克也丨丨五百乘緜地千里後漢書光武紀贊丨丨雷野高鋒彗雲晉書凉武昭王傳建朱旗以啓路驅丨丨)
(而迅征陸機述先賦招丨丨於河畔飲冀馬於江湄庾肩吾被使從渡江詩絳天揚遠旆雷野驅丨丨柳宗元張公墓誌陸聯丨丨)
(海合艨艟)短轂(見上)笠轂(左傳楚子與若敖氏戰于臯滸伯棼射王汏輈以貫丨丨注兵車無盖尊者則邊人執丨依丨)
(而立晉書劉琨等傳論災星告釁丨丨徒招庾信哀江南賦居丨丨而掌兵出蘭池而典午)夾轂(公羊傳公會晉侯及吳子)
(于黃池注時吴彊而無道敗齊臨菑乘勝大會中國齊晉前驅魯衛驂乘滕薛俠轂而趨按俠同夾後漢書王符傳其嫁娶者車駢)
(數里緹帷竟道騎奴侍僮丨丨並引南史王華傳張邵性豪每行来常引丨丨華出入乘牽車從者不過兩三人以矯之蔡邕祖餞)
(祝文蒼龍丨丨白虎扶行曹植洛神賦鯨鯢踊而丨丨水禽翔而為衛古辭相逢行不知何年少丨丨問君家李白詩丨丨相借問)
(疑從天上来杜甫封西嶽賦方明丨丨昌㝢侍衣)車轂(史記蘇秦傳臨菑之塗丨丨擊人肩摩晉書天文志二十八宿半見)
(半隱天轉如丨丨之運也淮南子郢人有買屋棟者求大三圍之木而人與丨丨跪而度之巨雖可而長不足庾信詩鶴毛飄亂雪)
(丨丨轉飛蓬蘇軾李氏園詩何當載美酒来此駐丨丨劉克壯詩不愛朱丹畫丨丨且貪紫翠入船窗方岳詩日月䨇丨丨乾坤一)
(𫝊郵)炙轂(史記荀卿傳齊人頌曰談天衍雕龍奭丨丨輠髠注輠者車之盛膏噐也炙之雖盡猶有餘流者言髠智不盡如炙)
(輠也)擊轂(史記主父偃傳合從連横馳車丨丨介胄生蟣蝨民無所告愬歐陽修留題齊州舜泉詩遊車丨丨唯恐後衆卉亂)
(發如争先蘇軾詩如行九軌道並驅無丨丨朱子詩歴險正摧輈争先俄丨丨)華轂(史記陳餘傳令范陽令乘朱輪丨丨使馳)
(驅燕趙郊燕趙郊見之皆曰此范陽令先下者也即喜矣燕趙城可毋戰而降也漢書劉向傳王氏一姓乘朱輪丨丨者二十三人)
(青紫貂蟬充盈幄内南史陳伯之傳朱輪丨丨擁旄萬里曹植王仲宣誄光光戎輅霆駭風徂君侍丨丨輝耀王塗孫綽太尉庾亮)
(碑要雄戟以扶丨丨勒武旅以翼豹尾高適畫馬篇載丨丨騁飛鴻)推轂(史記魏其武安侯傳魏其武安俱好儒術丨丨趙綰)
(為御史大夫漢書馮唐傳臣聞上古王者遣將也跪而丨丨曰闑以内寡人制之闑以外將軍制之宋史魏勝傳勝嘗自創如意戰)
(車數百兩每車用二人丨丨可蔽五十人行則載輜重噐甲止則為營梁武帝閱武堂大赦令吾身籍皇宗曲荷先顧受任邊疆丨)
(丨萬里梁昭眀太子講席將訖詩願追露寳車脱屣親丨丨沈約齊安陸昭王碑夏首藩要任重丨丨衿帶中流地殷江漢杜甫詩)
(作歌挹盛事丨丨期孤騫溫庭筠詩委寄從丨丨威儀壓控弦蘇軾詩多謝新詩屢丨丨豬膏那解轉方輪)轉轂(漢書貨殖)
(傳周人既&KR1021;而師史尤甚丨丨百數賈郡國無所不至注師古曰丨丨謂以車載物而逐利者魏志王朗傳時帝頗出游獵或昏夜)
(還宫朗上疏曰遮列而後丨丨静室而後息駕皆所以顯至尊務戒愼乘法教也韓詩外傳曾子曰吾嘗南遊於楚得尊官焉堂高)
(九仞榱題三圍丨丨百乘猶北鄕而泣涕者非為賤也悲不逮吾親也左思吴都賦水浮陸行方舟結駟唱櫂丨丨昧旦永日秦嘉)
(詩良馬不廻鞍輕車不丨丨賈島詩碌碌復碌碌百年䨇丨丨歐陽修詩羲和驅日車當午不丨丨)接轂(漢書游俠傳萬章與)
(中書令石顯相善亦得顯權力門車常丨丨)丹轂(後漢書崔駰傳駰母師氏能通經學百家之言莽寵以殊禮賜號義成夫)
(人金印紫綬文軒丨丨顯於新世晉書王沉傳解韋索而佩朱韍舍徒擔而乘丨丨曹植公讌詩神飇接丨丨輕輦隨風移鮑照為)
(柳令讓驃騎表雖曩之脱駕拖紫弛擔丨丨方之微臣彼安足齒梁簡文帝烏棲曲青牛丨丨七香車可憐今日宿倡家沈約詩青)
(槐金陵陌丨丨貴游士權德輿詩直城朱戶相邐連九逵丨聲闐闐陳師道詩前驅吴回後炎皇絳旂丨丨朱冠裳)柴轂
(後漢書袁紹傳紹累世台司賓客所歸加傾心折節莫不争赴其庭士無貴賤與之抗禮輜軿丨丨填接街陌注丨丨賤者車)扶
轂(蜀志張嶷傳嶷為越嶲太守十五年屢乞求還乃徵詣成都夷民戀慕丨丨涕泣揚雄羽獵賦齊桓曾不足使丨丨楚嚴未足)
(以為驂乘梁元帝慶東耕啓漢之元鳳未足捧羈晉之太始非堪丨丨任昉到記室牋將使伊周奉轡桓文丨丨徐陵在北齊與王)
(僧辯書泰寧瑣瑣安敢執鞭建武棲棲何期丨丨李賀古鄴城童子謠丨丨来關右兒香掃塗相公歸)輦轂(吳志陸胤傳華)
(覈表薦胤曰胤天資聰朗才通行絜宜在丨丨股肱王室以贊唐虞康哉之頌晉書劉毅傳毅獨遭聖明不離丨丨當世之士咸以)
(為榮唐書韋抗傳㬌雲初抗為永昌令丨丨繁要抗不事威刑而治前令無及者司馬遷報任安書僕賴先人緒業得待罪丨丨下)
(二十餘年矣曹植表出從華蓋入侍丨丨陸機平原内史表瞻係天衢馳心丨丨沈佺期詩洛陽舊出神明宰丨丨由来天地中黃)
(滔詩疋馬有期歸丨丨故山無計戀桑麻)扛轂(隋書天文志今北極為天丨丨二十八宿為天橑輻以星度度天南方次地星)
(閒當數倍)方轂(蔡邕釋誨速速丨丨夭夭是加注謂小人乘寵丨丨而行方猶並也杜篤論都賦千乘丨丨萬騎駢羅魏文帝)
(校臘賦列翠星陳戎車丨丨陸雲祖考頌騑騑四牡二世丨丨張協洛禊賦采騎齊鑣華輪丨丨青蓋雲浮參差相屬王融長歌引)
(丨丨雷塵起接䄂風雲生)雕轂(王融哀册文車結軫於丨丨馬緩節於金蘇)翠轂(張正見歌紅塵揚丨丨赭汗染龍媒)
偏轂(孟郊詩丨丨不可行隻翼不可翔)
增篆轂(詩約軝錯衡箋諸侯来助祭者乘丨丨金飾錯衡之車)左轂(禮記士大夫死于道則升其乘車之丨丨以其)
(綏復權德輿司空李揆謚議及逾懸車之年奉絶域之使受詔即路視險若夷貞厲盡瘁復於丨丨)關轂(禮記古者貴賤皆杖)
(叔孫武叔朝見輪人以其杖丨丨而輠輪者于是有爵而後杖也疏關穿也輠廻也謂作輪之人以扶病之杖關穿車轂中而廻轉)
(其輪江淹辭建平王牋昔河濟荆吴必𫉬陪從京輔丨丨長奉帷席)斬轂(考工記輪人凡丨丨之道必矩於隂陽注凡丨丨材)
(必辨其向日背日之方也)容轂(考工記輪人丨丨必直陳篆必正施膠必厚施筋必數幬必負幹)綰轂(史記貨殖傳四)
(塞棧道千里無所不通惟襃斜丨丨其口注言襃斜道狹綰其道口若車轂之凑也)一轂(史記太史公自序二十八宿環北辰)
(三十輻共丨丨運行無窮輔拂股肱之臣配焉老子三十輻共丨丨當其無有車之用參同契衆卦之變雖不齊而不出坎離之中)
(爻猶車輻之設雖不一而出乎丨丨之運居其中也)不旁轂(漢書韓延壽傳假司馬千人持幢丨丨注旁步浪反)貳轂
(後漢書輿服志乘輿金根安車立車輪皆朱班重牙丨丨兩轄注蔡邕曰轂外復有一轂抱轄其外乃復設轄抱銅置其中)赤
轂(後漢書輿服志近小使車蘭輿丨丨白蓋赤帷從騶騎四十人)連轂(後漢書孔奮傳隴蜀既平河西守令咸被徵召財貨)
(丨丨彌竟川澤唯奮無資單車就路北史達奚長孺傳長孺與烏丸軌圍陳將吴明徹於呂梁陳援軍至軌令長孺拒之長孺取車)
(輪數百繫以大石沉之清水丨丨相次以待之船艦礙輪不得進長孺縱奇兵大破之)漆轂(晉書輿服志位至公或四望三)
(望夾望車駕牛形制如皂輪但不丨丨耳)輪轂(晉書輿服志畫輪車駕牛以綵漆畫丨丨故名曰畫輪隋書禮志齊武帝造大)
(小輦並如軺車但無丨丨下横轅軛魏文帝詩驚風扶丨丨飛鳥翔我前)重轂(晉書輿服志天子之法車皆朱班漆輪畫為&KR0008;)
(文三十輻法月之數丨丨貳轄)頓轂(晉書虞預傳束帛未賁於丘園蒲輪丨丨而不駕)隣轂(晉書鄧攸傳石勒置攸車)
(營中與羌丨丨羌失火燒車乃誣攸勒赦之)四轂(隋書禮儀志大樓輦車龍輈十二加以玉飾丨丨六衡方輿圓蓋金雞樹)
(羽寳鐸旒蘇鸞雀玄衡六螭龍銜軛建太常畫升龍日月駕二十牛)畫轂(隋書禮儀志諸侯及夫人命夫命婦之輅車廣六尺)
(有二寸輪崇六尺有六寸丨丨以雲牙軾以虡文元好問贈郝萬戸詩莫看仁柔待儒雅朱輪丨丨見天心高啓將軍行已御明堂)
(推丨丨還開武庫授彫弓)飛轂(唐書薛收傳丨丨轉糧更相資哺)銀轂(宋史輿服志顯慶輅下有障塵青畫輪轅丨丨)
(乘葉三轅銀龍頭横木止有銀鳳十二)單轂(遼史蕭汗嘉努傳高麗未賓選富民防邊自備糧糗道路修阻動淹歲月比至)
(屯所費已過半隻牛丨丨鮮有還者)軺轂(韓非子人主者利害之丨丨也)斷轂(吕氏春秋為人臣不忠貞罪也忠貞不用)
(遠身可也丨丨而行)入轂(淮南子輻之丨丨各値其鑿不得相通猶人臣各守其職不得相干)破轂(易林大椎丨丨長舌)
(亂國)掛轂(桓譚新論楚之郢都車丨丨民摩肩市路相交號為朝衣新而暮衣敝)榆轂(風俗通桑車丨丨聲聞數里)
輳轂(參同契眞鉛居于此則九金八木七火三方之正氣如輻之丨丨水之朝宗皆聚于此也周髀算經車輻引繩就中央之)
(正以為轂則正矣以經緯之交為轂以圓度為輻知一宿得幾何度則引繩如輻丨丨為正)運轂(參同契坎離匡廓丨丨正)
(軸牝牡四卦以為槖籥覆冐隂陽之道)成轂(齊民要術種榆不用剝沐諺曰不剝沐十年丨丨言易麄也)輸轂(空明)
(子羊腸之丨丨有人矣未聞丨丨之下有展禽也江湖之覆艘有人矣未聞覆艘之下有鴟夷也)錯轂(楚辭九歌操吴戈兮)
(被犀甲車丨丨兮短兵接枚乘莵園賦接軫相屬方輪丨丨盧思道納凉賦雲車丨丨麟馬齊鑣柳宗元館驛使壁記凡奉貢輸賦)
(修職于王都者入于近關則皆重足丨丨以聽有司之命秦觀安都策開封地平四出諸道輻輳巾車丨丨蹄踵交道舳艫銜尾千)
(里不絶四通五達之郊也)瓊轂(楚辭大招丨丨錯衡英華假只注言所乘之車以玉飾轂以金錯衡英華照耀大有光明也)
並轂(楚辭遠遊後文昌使掌行兮選署衆神以丨丨揚雄羽獵賦蚩尤丨丨蒙公先驅張衡西京賦屬車九九乘軒丨丨獨孤)
(及祭纛文五將護野萬靈丨丨)齊轂(揚雄蜀都賦馳逐相逢周流往来方轅丨丨隱軫幽輵)雷轂(張衡週天大象賦車)
(府息丨丨之聲造父曳風鑾之響又張正見詩流水犇丨丨追風赴電鞭)疏轂(東京賦重輪貳轄丨丨飛軨)度轂(崔駰)
(達旨顔回明仁於丨丨程嬰顯義於趙武)顧轂(崔駰車後銘望衡丨丨允慎兹容)翼轂(曹植九詠駟蒼虬兮丨丨駕陵)
(魚兮驂鯨)鳴轂(曹植求自試表車右伏劍於丨丨雍門刎首於齊境注說苑曰昔者王田于囿左轂鳴車右請死之王曰子何)
(為死車右曰為其鳴吾君也)交轂(曹植誄成禮于宫靈輀丨丨)麗轂(陳琳武軍賦矢則申息肅愼箘簵空疏焦銅毒)
(錢丨丨撻輈)奉轂(阮籍大人先生傳勾芒丨丨浮驚朝霞陶弘㬌碑銘阮瑀之書記不足扶衡孫楚之辭才何以丨丨吕溫)
(長孫順德贊執殳前驅丨丨南轅以勞以舊佐命之元)累轂(左思蜀都賦輿輦雜沓冠帶混并丨丨疊跡叛衍相傾)衞
轂(顔延之赭白馬賦將使紫燕駢衡綠蛇丨丨)折轂(張融海賦既烈泰山與崑崙相壓而共潰又盛雷車震漢破天以丨)
(丨)擎轂(梁簡文帝詩蕙氣卷旌神飈丨丨)韋轂(梁元帝薦鮑幾表叶龜登夢之客日賁於丘園丨丨投釣之臣相望)
(於魏闕沈約薦劉粲表輶軒丨丨交軫于遐路)京轂(江淹表鳴環丨丨謝擇鱗之政韓琦詩前日野服忽相過云訪恩知走丨)
(丨蘇軾詩粤自少年時低回客丨丨)去轂(沈約齊安陸昭王碑文競羞野奠争攀丨丨)繡轂(張正見樂府金門四姓聚)
(丨丨五香来虞世南門有車馬客行赭汗千金馬丨丨五香車盧照鄰秋霖賦若夫丨丨銀鞍金杯玉盤李白擬恨賦若乃錯丨丨)
(填金門煙塵曉沓歌鐘畫諠白居易詩羅扇夾花燈金鞍攅丨丨溫庭筠詩丨丨千門伎金鞍萬戸侯徐鉉詩白雲闕下何英英雕)
(鞍丨丨趨承明)驟轂(王勃九成宫頌序前驅電竦下列缺于騰鞭後乘雷驚起豐隆于丨丨)引轂(宋之問秋蓮賦疏瀍)
(兮丨丨交流兮相沃)失轂(崔湜野燎賦廹而察之既似乎驚鑣丨丨駭平原遠而望也又似乎列羽攅旗馳塞垣)朱轂
(劉楨大暑賦其為暑也羲和總駕發扶木太陽為輿達炎燭靈威參乘步丨丨于鵠長安遊詩繡簾丨丨逢花住錦幨銀珂觸雨遊)
(梅聖俞詩瘦馬青袍三十載故人丨丨幾多違方䕫感興詩兒家昔鼎貴煌煌什丨丨)輕轂(韋應物始除尚書郎詩俯仰垂)
(華纓飄颻翔丨丨)雙轂(王建代故人新姬侍疾詩丨丨不廻轍子疾已在旁侍坐長搖扇迎醫漸下牀蘇軾詩日月轉丨丨)
(古今同一丘林光朝鞭春行枯腸一夜轉丨丨眼光吹上蝦蟇衣)三轂(曹鄴讀李斯傳詩一車致丨丨本圖行地速不知駕)
(馭難攀足成顚覆)香轂(溫庭筠詩寳書無寄處丨丨有来期)轂轂(皮日休苦雨詩怒鯨瞪相向吹浪山丨丨)萬轂
(韋莊下第題青龍寺僧房詩千蹄丨丨一枝芳要路無媒果自傷林寬詩曲江初碧草初青丨丨千蹄匝岸行)蹄轂(羅鄴帝里)
(詩喧喧丨丨走紅塵南北東西暮與晨)走轂(李山甫滄浪峽詩丨丨飛蹄過此傍幾人留意問滄浪)將轂(蘇舜欽水)
(輪聯句解見陶埏運寧觀丨丨推)遊轂(秦觀寄孫著作詩應與少年修故事誤隨丨丨柳花中)鮮轂(張耒詩仕途翩)
(翩鬭巧捷華裾丨丨相追攀)馳轂(張耒寄榮子雍詩年光飄忽雙丨丨心事蕭條一老僧)歸轂(劉子葷望京謠雙鑾)
(北狩淹丨丨寂寞梁園春草綠)日轂(范成大姑蘇臺避署詩炎官扶丨丨輝赫不停運王炎冬雪行且願扶桑枝上紅丨丨東)
(来却滕六柳貫觀潮詩丨丨行天淪左界地機激水出東溟)頽轂(元好問元魯縣琴臺詩蒲輪竟丨丨香草空深林)兩
轂(高啓車遥遥篇天生丨丨轉長途那得令君不為客)屈轂(韓子齊有居士田仲者宋人丨丨往見之謂之曰轂有巨瓠堅)
(如石厚而無竅而效之先生田仲曰堅如石不可剖而斵厚而無竅不可以受水漿吾無用此瓠以為也丨丨曰然其棄物乎曰然)
(張協七命鑽丨丨之瓠解疏屬之狗)
朱赤轂(晉書輿服志蘭輿皆丨丨丨赤屏泥白蓋赤帷裳又揚雄解嘲紆青拖紫朱丹其轂又客徒欲朱丹吾轂不知一跌)
(乃赤吾之族也王僧孺與何炯書錦繡為衣朱丹被轂)不中轂(晉書凉後主傳敦煌父老令狐熾夢白頭公謂曰南風動)
(吹長木胡桐椎丨丨丨士業小字桐椎)猪鼻轂(酉陽雜爼清水苑口傍義興十二年有兒羣浴此水忽岸側有錢出如流)
(沙錢中有銅車以銅牛牽之行甚迅速諸童逐掣得車一脚徑可五寸許丨丨丨有六輻通體青色轂内黃狀如常運)石響
轂(蘇軾峽山寺詩仰看泉落佩□聽丨丨丨)丹砂轂(楊萬里羲娥謠須臾却駕丨丨丨推上寒空輾蒼玉)往来轂
(汪元量詩日月丨丨丨乾坤生殺機)車脱轂(宋濓詩一物苟不知便𩔖丨丨丨)
復(房六切返也重也亦州名又宥韻)
韻藻敦復(易丨丨无悔象曰丨丨无悔中以自考也鄭俠詩父子實再逢君臣亦丨丨)頻復(易丨丨厲无咎象曰)
(丨丨之厲義无咎也)迷復(易丨丨凶有災𤯝左傳子大叔使楚歸告子展曰楚子將死矣周易有之在復之頤曰丨丨凶其楚)
(子之謂乎欲復其願而棄其本復歸無所是謂丨丨能無凶乎駱賓王螢火賦覬道丨而可丨庶幽鍳而或通)往復(易無平不)
(陂無丨不丨晉書向秀傳始秀欲注莊嵇康曰此書詎復須注正是妨人作樂耳及成示康曰殊復勝不又與康論養生辭難丨丨)
(蓋欲發康高致也南史袁憲傳國子博士周弘正升講坐弟子畢集謝岐何妥逓起義端深極理致憲與丨丨數番酬對閑敏北史)
(魏明帝紀隂陽有丨丨四時有代謝列子不生者疑獨不化者丨丨往復其際不可終疑獨其道不可窮郭璞江賦呼吸萬里吐納)
(靈潮自然丨丨或夕或朝謝瞻詩離會雖相親逝川豈丨丨白居易詩素書三丨丨明月七盈虧吳融綿竹山詩羣玉縹緲間未可)
(量丨丨)顧復(詩長我育我丨我丨我宋史皇后樂章誕育泰陵劬勞丨丨於昭徽音久而彌郁陸機思親賦存丨丨之遺志)
(感明發之所懷)陶復(詩古公亶父丨丨陶穴未有家室傳丨其土而丨之釋文累土于地上也)可復(禮記鬼神以為徒故)
(事可守也五行以為質故事丨丨也論語信近于義言丨丨也蘇軾别歲詩人行猶丨丨歲行那可追)必復(左傳公侯之子)
(孫丨丨其始五代史司天考日中則昃盛衰丨丨)三復(論語南容丨丨白圭史記平原君傳相趙惠文王及孝成王三去相)
(丨丨位漢書律歴志律長九寸百七十一分而終復丨丨而得甲子又五行志諸侯相侵兹謂不承厥食三毁丨丨晉書王裒傳讀)
(詩至哀哀父母未嘗不丨丨流涕門人因廢蓼莪謝靈運答范光禄書尋覧丨丨味翫增懷駱賓王詩一諾黃金信丨丨白圭心獨)
(孤及詩沈吟登樓賦中夜起丨丨黃庭堅考進士試卷詩博士刈其楚銓量頗丨丨朱子答擇之詩長言丨丨盡温純妙處知君又)
(日新)習復(魯語士朝而受業晝而講貫夕而丨丨夜而計過無憾而後即安)周復(漢書五行志山崩川竭亡之徵也美)
(惡丨必丨後漢書仲長統傳存亡以之迭代政亂從此丨丨天道常然之大數也揚子中則陽始應則隂生丨丨乎德迎逆乎刑潘)
(岳楊仲武誄執玩丨丨想見其人)賜復(後漢書光武紀光武幸南陽復田租一歲父老願丨丨十年南史梁武帝紀天監七)
(年都下大水戊子詔蘭陵縣修建二陵周回五里内居人丨丨終身北史魏世祖紀神䴥三年十一月庚子帝自安西還臨平凉遂)
(掘塹圍守之行幸紐城安慰初附赦秦隴之人丨丨七年)興復(後漢書光武帝紀德横天地丨丨宗綂褒德賞勲親睦九族北)
(史魏道武帝紀帝雖沖幼而嶷然不羣劉庫仁常謂其子曰帝有高天下之志必丨丨洪業諸葛亮出師表丨丨漢室還于舊都)
匡復(晉書元帝紀今孤方當丨丨帝祚豈可猥居極位南史宋高祖紀論丨丨功封帝豫章郡公邑萬戸孔融論盛孝章書維)
(公丨丨漢室宗社將絶又能正之正之之術實須得賢蔡邕光武濟陽宫碑丨丨帝載萬國以綏李白詩丨丨屬何人君為知音者)
尅復(晉書王導傳時過江人士每至暇日相要出新亭飲宴周顗中坐而歎曰風㬌不殊舉目有江山之異皆相視流涕惟導)
(愀然變色曰當共戮力王室丨丨神州何至作楚囚對泣耶南史宋武帝紀地非齊晉衆無一旅仰憤時難俯悼横流投袂一起則)
(皇祀丨丨諸葛亮為後主伐魏詔董督元戎龔行天伐除患寧亂丨丨舊都在此行也杜甫收京詩丨丨誠如此扶持在數公)觀
復(老子致虛極守静篤萬物並作吾以丨其丨)賈復(後漢書丨丨傳復字君文南陽冠軍人也少好學習尚書因鄧禹得)
(召見光武奇之禹亦稱有將帥節即位定封膠東侯復為人剛毅方直多大節與公卿參議國家大事恩遇甚厚卒謚剛侯)
不遠復(易丨丨丨无祇悔元吉象曰丨丨之丨以修身也朱子詩十年落塵土尚幸丨丨丨)陂當復(漢書翟方進傳)
(汝南舊有鴻隙大陂方進奏罷之常枯旱郡中追怨方進童謠曰反乎覆丨丨丨誰云者兩黃鵠)五銖復(後漢書公孫𫐠)
(傳述廢銅錢百姓貨幣不行蜀中童謠言曰黃牛白腹丨丨當丨)
增反復(易終日乾乾丨丨道也蘇軾詩歲月如宿昔人事幾丨丨)來復(易七日丨丨利有攸往又解利西南无所往其)
(丨丨吉)休復(易丨丨吉象曰丨丨之吉以下仁也徐陵太極殿銘序世道隆平宜其丨丨)獨復(易中行丨丨象曰中)
(行丨丨以從道也陶潜形贈影詩謂人最靈智丨丨不如兹)不復(易夫征丨丨離羣醜也詩公歸丨丨於女信宿左傳楚人)
(對曰貢之不入寡君之罪也昭王南征而丨丨君其問諸水濱陸游詩文章果何罪一斥獨丨丨)牽復(易丨丨吉象曰丨丨)
(在中亦不自失也唐書姚崇傳崇謂帝曰朝廷覆師青海未有丨丨之悔臣願不倖邊功可乎阮瑀為曹公與孫權書願仁君及孤)
(虛心廻意是以應詩人補衮之嘆而愼周易丨丨之義)紹復(書丨丨先王之大業底綏四方)歸復(詩爾不我畜言丨斯)
(丨禮記延陵季子葬其子于嬴博之間既封左袒右還其封且號者三曰骨肉丨丨于土命也柳宗元賀誅李師道狀赦劫脅之辜)
(許其丨丨寬詿誤之典期以撫循)同復(左傳成季之將生也桓公使卜楚丘之父卜之曰男也其名曰友又筮之遇大有之)
(乾曰丨丨于父敬如君所)偕復(左傳晉侯有疾曹伯之豎獳貨筮史使曰與衛偕命而不與丨丨非信也同罪異罰非刑也禮)
(以行義信以守禮刑以正邪舍此三者君將若之何)遇復(左傳鄢陵之戰公筮之史曰吉其卦丨丨曰南國䠞射其元王中厥)
(目)小復(漢書律歴志金火相乘為八又以火乘之為十六而丨丨)回復(漢書禮樂志玄氣之精丨丨此都回一作廻晉)
(書桓靈寳傳丨丨改異造革紛紜水經注蜀有丨丨水江神嘗溺殺人文翁為守祠之勸酒不盡拔劍擊之遂不為害東京賦省幽)
(明以黜陟乃反旆而丨丨陶潛詩虛舟縱逸棹丨丨遂無窮梁簡文帝登城詩落霞乍續斷晚浪時丨丨吴均春怨詩四時如湍水)
(飛奔競丨丨權德輿仲秋朝拜昭陵詩擁佑乃清夷威靈諒丨丨趙孟頫禱雨龍洞詩靈林互隱映澗道相丨丨)買復(漢書)
(食貨志兵革數動民多丨丨)災復(漢書五行志三辰有災君不舉避移時不舉去樂也避移時避正堂須時移丨丨也)魚
復(漢書地理志巴郡縣丨丨注江關都尉治有橘官蜀志張裔傳裔劉璋時舉孝廉為丨丨長還州署從事領帳下司馬南史徐)
(世譜傳世譜字興宗巴東丨丨人也世居荆州為主帥征伐蠻蜒至世譜尤勇敢有膂力善水戰後封丨丨侯杜甫反照詩已低丨)
(丨暗不盡白鹽孤范成大講武城詩縱有周遭遺跡在不如丨丨陣圖尊高啓竹枝歌丨丨浦上石纍纍恰好儂心無轉廻)姑
復(漢書地理志越嶲郡縣丨丨後漢書明帝紀遼東太守祭彤使鮮卑擊赤山烏桓大破之斬其渠帥越嶲丨丨夷叛州郡討平)
(之)孰復(漢書董仲舒傳子大夫既已著大道之極陳治亂之端矣其悉之䆒之丨之丨之唐書韋□傳元行沖述父㬌駿姑)
(子也為世儒宗述入其室觀書不知寢食行沖異之試與語前世事丨丨詳諦如指掌然行沖曰外家之寳也)矯復(漢書貢禹)
(傳禹奏今大夫僣諸侯諸侯僣天子天子過天道其日久矣承衰救亂丨丨古化在于陛下)報復(漢書朱買臣傳上拜買臣)
(會稽太守買臣到郡悉召見故人與飲食諸嘗有恩者皆丨丨焉北史蕭寳夤傳門庭賓客若市而書記相尋寳夤接對丨丨不失)
(其理梁武帝孝思賦痛生育之靡荅顧丨丨而無片徐陵與嶺南酋豪書若日月之回環猶隂陽之丨丨蘇軾𫉬鬼章詩羌情防丨)
(丨軍勝忌矜驕劉基詠史詩燕昭志丨丨金臺求俊賢)平復(漢書王褒傳太子體不安詔使褒等之太子宫虞侍太子疾丨)
(丨乃歸洛陽伽藍記波斯國夏喜暴雨冬則積雪行人由之多致艱難雪有白光照耀人眼令人閉目茫然無見祭祀龍王然後丨)
(丨)尉復(漢書師丹傳唐林疏曰丹經為世儒宗德為國黃耉親傳聖躬位在三公所坐者微海内未見其大過唯陛下財覧)
(衆心有㠯丨丨師傅之臣)取復(漢書匈奴傳自且鞮侯單于㠯来匈奴日削不能丨丨雖屈彊於此未嘗一日安也)修復
(後漢書光武帝紀幸沛祠高原廟詔丨丨西京園陵文天祥題碧落堂詩丨丨盡還今宇宙感傷猶記舊江山)優復(後漢書明)
(帝紀常山三老言於帝曰上生於元氏願蒙丨丨詔曰豐沛濟陽受命所繇加恩報德適其宜也)消復(後漢書鮑昱傳肅宗)
(召昱問曰旱既太甚將何以丨丨災𤯝魏志高堂隆傳聖王覩災責躬退而修德以丨丨之今宜罷散民役宫室之制務從約節晉)
(書郭璞傳舊經尚書有五事供禦之術京房易傳有丨丨之救)漢復(晉書地理志涪陵郡統縣丨丨)吳復(晉書五行志江)
(南童謠曰雞鳴不拊翼丨丨不用力元帝興于江東皆如童謠之言焉)遵復(晉書刑法志大晉中興丨丨古典率由舊章)
振復(晉書祖逖傳逖以社稷傾覆常懷丨丨之志)開復(晉書庾亮傳亮有丨丨中原之謀乃解豫州授輔國將軍毛寳)
(使與西陽太守樊峻精兵一萬俱戍邾城)蠲復(晉書許孜傳孝友恭讓邑人號其居為孝順里䛇旌表門閭丨丨子孫)凱
復(南史梁元帝紀承聖元年王僧辨等勸進表曰舊邦丨丨函谷已平高奴櫟陽宫館雖毁濁河清渭佳氣猶存)給復(北史)
(魏孝文帝紀太和十九年四月詔賜高年爵恤孤寡老疾各有差齊人降者丨丨十五年宋史李瀆傳凟卒䛇曰惟蓬閣之司文乃)
(儒林之美秩仍示歸生之賻兼推丨丨之恩申飭守臣優䘏其後)申復(北史宋弁傳弁與李彪交結雅相知重及彪為李沖)
(所劾除名弁大相嗟慨密圖丨丨)起復(北史李德林傳德林初仕齊累遷中書舍人加通直散騎侍郎别典機密尋丁母艱)
(以至孝聞朝廷嘉之裁百日奪情丨丨固辭不起五代史劉岳傳初鄭餘慶採唐士庶吉凶書疏之式雜以常時家人之禮為書儀)
(兩卷明宗見其有丨丨冥昏之制歎曰儒者所以隆孝悌而敦風俗且無金革之事丨丨可乎婚吉禮也用于死者可乎乃詔岳刪)
(定之)雪復(北史蕭寳夤傳寳夤之在淮堰梁武寓書招誘之寳夤表送其書陳其忿毒之意志存丨丨屢請居邊)遷復
(唐書盧懷愼傳内外官有賕餉狼籍劓剝蒸人雖坐流黜俄而丨丨還為牧宰任以江淮嶺磧粗示懲貶内懷自棄徇貨掊貲訖無)
(悛心李陽冰上李大夫論古篆書蔡中郎以豐同豊李丞相將束為宋魚魯一惑涇渭同流學者相承靡所丨丨)收復(唐書)
(杜鴻漸傳鴻漸至白草頓迎謁太子說曰朔方天下勁兵靈州用武地今回紇請和吐蕃結附天下列城堅守以待王命縱為賊據)
(日夜望官軍以圖丨丨)酬復(唐書劉禹錫傳禹錫素善詩與白居易丨丨頗多)恢復(五代史南唐世家世宗賜㬌書)
(曰朕擅一百州之富庶握三十萬之甲兵農戰交修士卒樂用苟不能丨丨内地申畫邊疆便議班旋眞同戲劇宋史吕頤浩傳頤)
(浩請亟復明辟以圖丨丨遂以兵發江寧舉鞭誓衆士皆感厲王惲䨇廟懷古詩蔽遮不使前丨丨可立見)肇復(宋史樂志)
(樂章一陽丨丨典祀有常豆登豐潔薦德馨香)圖復(宋史韓琦傳契丹来求代北地帝手詔訪琦琦奏言臣觀近年以来朝廷)
(舉事似不以大敵為恤彼見形生疑必謂我有丨丨燕南意故引先發制人之說造為釁端所以致疑)剝復(宋史程元鳳傳)
(極論世運丨丨之機及人主所當法天者理宗覧之曰有古遺直風宋玉小言賦小往大来丨丨之𩔖也王炎詩人言丨丨相更代)
(頻把韋編反對觀)終復(管子運五如行事如日月之丨丨此長有天下之道謂之準道)精復(莊子棄事則形不勞遺生)
(則精不虧形全丨丨與天為一)無復(說苑仲尼曰不強不遠不勞無功不忠無親不信丨丨不恭無禮慎此五者可以長久矣)
思復(易林黃鳥来集既嫁不荅念我父兄丨丨邦國)陽復(易林隂失丨丨桀失其室相餧不食高啓冬至夜喜逢徐七詩)
(雪明忩促曙丨丨座銷寒)夕復(水經注河東鹽池水出石鹽自然印成朝取丨丨)曲復(水經注濡水自源東逕其縣故)
(城南枉渚廻湍率多丨丨)土復(水經注東山偏高謂之西塞東對黃公九&KR1105;從此儕于丨丨土復者北岸名也)大復(水經)
(注復陽縣在桐柏丨丨山之陽故曰復陽也)變復(聖賢羣輔錄黃帝七輔窺紀受丨丨宋均注有禍變能補復也)補復
(見上)旋復(傳毅廸志詩日月逾邁豈云丨丨曹植九愁賦顧丨丨之無軏長自棄于遐濱)存復(諸葛亮為後主伐魏詔丕)
(承天序補弊興衰丨丨祖業膺誕皇綱不墜於地)忘復(陳琳檄吴將校部曲文若乃樂禍懷寧迷而丨丨闇大雅之所保背)
(先賢之去就)虛復(庾亮翟徵君贊弓旌屈于匪石帝命慙于丨丨)經復(謝朓遊後園賦山霞起而削成水積明以丨丨)
(江總山水納袍賦圖島嶼之削成寫淪漣之丨丨)縈復(梁元帝青谿山館碑西臨百丈之穴南帶千仞之水洪源湛淡長波)
(丨丨)葺復(沈炯太極殿銘序墮業壊禮造次留神漢陛秦除莫不丨丨)星復(黃滔送翁員外承贊詩鳳旋北闕虛丹穴)
(丨丨南宫逼紫微)知復(王安石九卦說禮之弊必復乎其本而後可以無患故君子不可以不丨丨)河復(蘇軾丨丨)
(詩序熙寧十年秋河決澶淵注鉅野入淮泗自澶魏以北皆絶流而濟楚大被其害彭門城下水二丈八尺七十餘日不退吏民疲)
(于守禦十月十三日澶州大風終日既止而河流一枝已復故道聞之喜甚庶幾可塞乎乃作丨丨詩歌之道路以致民願而迎神)
(休蓋守土者之志也)復復(文天祥送吉州陳守解任詩遥遥一水間丨丨東與西)
臯某復(儀禮北面招以衣曰丨丨丨三䧏衣于前)不至復(公羊傳公孫敖如京師丨丨丨𫝊丨丨丨者内辭也不可)
(使往也注安居不肯行故諱使若已行但不至還爾)沛得復(漢書高帝紀沛父兄請曰丨幸丨丨豐未得唯陛下哀矜廼并)
(復豐比沛)世世復(漢書高帝紀入蜀漢定三秦者皆丨丨丨)三歲復(唐書韋臯傳始臯務私其民列州互除租凡丨)
(丨一丨臯沒蜀人德之)偃禾復(何承天思悲公篇公西歸流二叔幼主既悟丨丨丨)河湟復(蘇軾詩何當請長纓)
(一戰丨丨丨)天地復(蘇軾詩頽然語默喪静見丨丨丨)美惡復(謝翺小元祐歌天回星周丨丨丨人世更傳蔡)
(州錄)楊嗣復(唐書丨丨丨𫝊嗣復父於陵始見識于浙西觀察使韓滉妻以其女歸謂妻曰吾閱人多矣後貴且壽無若生)
(者有子必位宰相既而生嗣復滉撫其頂曰名與位皆踰其父楊氏之慶也)
四轉五復(晉書五行志孫休永安元年十一月甲午風丨丨丨丨蒙霧連日)
粥(之六切糜也一作鬻義同)
韻藻糜粥(禮記仲秋之月養衰老授几杖行丨丨飲食唐書孟說𫝊神龍初說致仕居伊陽山治方藥睿宗召用之以老)
(固辭詔河南春秋給羊酒丨丨宋史范仲淹傳仲淹依戚同文學晝夜不息冬月憊甚以水沃面食不給至以丨丨繼之人不能堪)
(仲淹不苦也晁補之樂府荳葉黃穀又熟翁媪衰餔丨丨元好問示崔雷詩社諸人詩江山似許供詩筆丨丨猶能到酒材)爲
粥(禮記公叔文子卒其子戌請諡於君君曰昔衛國凶饑夫子丨丨與國之餓者是不亦惠乎魏書孝文帝紀太和七年冀定二)
(州民饑詔郡縣丨丨于路以食之宋史富弼傳前此救災者皆聚民城郭中丨丨食之蒸為疾疫反相蹈藉或待哺數日不得粥而)
(仆名為救之而實殺之自弼立法簡便周盡天下傳以為式)粥粥(禮記其難進而易退也丨丨若無能也注粥章六反卑謙)
(貎一音羊六反釋名糜煑米使糜爛也粥濯于糜丨丨然也韓愈雉朝飛操當東而西當啄而飛隨飛隨啄羣雌丨丨)食粥
(左傳齊晏桓子卒晏嬰菅履丨丨居倚廬寢苫枕草韓詩外傳楚莊王聘北郭先生婦人曰夫子以織屨為食丨丨毚履無怵惕之)
(憂者何哉與物無治也顔眞卿乞米帖拙于生事舉家丨丨已數月今又罄矣實用憂煎蘇軾和霍大夫詩歸途應丨丨乞米使君)
(舟秦觀詩日典春衣非為酒家貧丨丨已多時)饘粥(左傳正考父鼎銘曰丨於是丨於是以糊余口注言至儉也後漢書樊儵)
(傳儵事後母至孝母卒哀思過禮毁病不自支世祖嘗遣中黃門朝暮送丨丨服闋就侍中晉書天文志天樽星主盛丨丨以給貧)
(餒南史劉善明傳青州饑荒善明家有積粟躬食丨丨開倉以救鄕里多𫉬全濟百姓呼其家田為續命田莊子回有郭外之田五)
(十畝足以給丨丨郭内之田十畝足以為絲麻柳宗元田家詩今年幸少豐無厭丨與丨戴復古刈麥行前村寡婦拾滯檖丨丨有)
(餘炊餅餌王炎麥苖詩稻秧半綠麥半黃天許食新丨丨香)歠粥(孟子丨丨面深墨家語斬衰菅菲杖而丨丨者則志不在)
(于酒肉)受鬻(漢書文帝紀詔曰今聞吏禀當丨丨者或以陳粟豈稱養老之意哉注鬻淖糜也給米使為糜鬻也鬻音之六)
(反又武帝紀民有九十以上已有丨丨法為復子若孫今得身帥妻妾遂其供養之事按粥鬻古字通)豆粥(後漢書馮異傳)
(王郎起光武自薊東南馳晨夜草舍至饒陽無蔞亭時天寒烈衆皆飢疲異上丨丨明旦光武謂諸將曰昨得公孫丨丨飢寒俱解)
(晉書石崇傳崇為客作丨丨出嗟便辦王愷密貨崇帳下問其所以荅云豆至難煑豫作熟末客来但作白粥以投之耳蘇軾詩虖)
(沱流澌車折軸公孫倉黃奉丨丨又萍虀丨丨不傳法咄嗟而辦石季倫范成大口數粥行物無疵厲年穀熟長向臘殘分丨丨薛)
(李宣詩冰山逢燠泮丨丨併寒除)進粥(南史張弘策傳弘策幼以孝聞母嘗有疾五日不食弘策亦不食母彊為丨丨弘策)
(乃食母所餘唐書李勣傳性友愛其姊病嘗自為粥而燎其鬚姊戒止荅曰姊多疾而勣且老雖欲數丨丨尚幾何)榆粥(唐書)
(陽城傳歲饑屏跡不過鄰里屑丨為丨講論不輟)沸粥(唐書獨孤及傳百揆隳刺如丨丨紛麻)粰粥(淮南子戊子受)
(制則養老鰥寡行丨丨施恩澤)白粥(搜神記吳縣張成夜起忽見一婦立于宅南角舉手招成曰此是君家之𧖟室我即此地)
(之神明年正月十五宜作丨丨泛膏于上以後年年大得𧖟今之作膏糜像此元好問書生詩更笑登封武明府兩盂丨丨半生忙)
茗粥(茶錄吳人采茶煑之名丨丨蘇軾詩偶為老僧煎丨丨自携修綆汲清泉)僧粥(蘇軾宿盤龍寺詩板閣獨眠驚旅枕)
(木魚曉動隨丨丨張耒詩石磬催丨丨低窗枕畔鳴高啓詩吼鯨報丨丨臥獸衞官窆)呼粥(蘇軾宿海會寺詩木魚丨丨亮)
(且凊不聞人聲聞履聲張翥隱身巖詩丨丨魚頻響銜花鹿自游)
防風粥(金鑾密記白居易在翰林賜丨丨丨一甌食之口香七日)桃花粥(金門歲節洛陽人家寒食裝百花輿煑丨)
(丨丨陳樵寒食詞緜上火攻山鬼哭霜華夜入丨丨丨又玉燭寳典洛陽人家寒食裝萬花輿煑楊花粥)
增恃粥(戰國策左師觸讋見太后曰日食飲得無衰乎曰丨丨耳)嗜粥(史記倉公傳其人丨丨故中藏實)飱粥
(漢書王莽傳莽作告天策自陳功勞千餘言諸生小民會旦夕哭為設丨丨甚悲哀及能誦策文者除以為郎吴志朱桓傳除餘姚)
(長往遇疫癘穀食荒貴桓分部良吏隱親醫藥丨丨相繼士民感戴之)飯鬻(魏志管寧傳太僕陶丘一等薦寧曰丨丨餬口)
(并日而食吟詠詩書不改其樂)薄粥(魏志臧洪傳袁紹圍洪城中糧盡主簿啓内厨米三斗請中分稍以為糜粥洪曰獨食此)
(何為者使作丨丨衆人分歠之韓愈贈崔立之詩丨丨不足裹深泥諒難馳陸游詩尺椽不改結茅初丨丨猶囏卒歲儲)飲粥
(晉書宣帝紀帝與曹爽有隙詐疾篤婢進粥帝不持杯丨丨皆流出霑胸水經注石陽城中有井其水色半清半黃黃者如灰汁取)
(作丨丨悉皆金色而甚芬香)麴粥(晉書愍帝紀劉曜逼京師内外斷絶米斗金二兩太倉有丨數十䴵麴允屑為丨以供帝)
作粥(王隱晉書孔恒大丨丨置門外呼飢人食之謂是嗟来皆無往食者宋史李蘩傳蘩攝綿州歲祲出義倉穀賤糶之而以)
(錢貨下戸又聽民以茆秸易米丨丨及楮衣親衣食之活十萬人錄異傳周時尹氏貴盛五葉不别會食數千人遭饑荒羅鼎丨丨)
(聽之聲聞數十里齊民要術作白餅法麫一石白米七八升丨丨以白酒六七升酵中著火上酒魚眼沸絞去滓以和麫麫起可作)
土粥(南史齊明帝紀沔北諸郡為魏所攻新野太守劉忌隨宜應接食盡煑丨為丨而救兵不至城被尅死之)麻粥(南史)
(齊陳皇后傳后生高帝年二歲乳人乏乳后夢人以兩甌丨丨與之覺而乳驚因此豐足白居易詩飢聞丨丨香渴覺雪湯美)噉
粥(南史王思遠傳明帝廢立之際謂從兄晏曰兄荷武帝厚恩及此引决猶可保全門戸晏曰方丨丨未暇此事噉與啖同宋史)
(張齊賢傳齊賢丁内艱水漿不入口者七日自是日丨丨一噐終喪不食酒肉蔬菜)麥粥(南史劉覧傳以所生母憂廬于墓再)
(期不嘗鹽酪食丨丨而已荆楚歲時記去冬節一百五日即有疾風甚雨謂之寒食禁火三日造餳大丨丨)御粥(北史崔浩)
(傳遷著作郎道武常置左右恭勤不怠或終日不歸帝輒賜以丨丨廣志遼東赤粱魏武帝以為丨丨)造粥(北史韋子粲傳)
(時屬歲儉韋朏以家粟丨丨以飼飢人所活甚衆)香粥(北史獨孤陁傳陁性好左道常事猫鬼陁婢徐阿尼言每以子日夜)
(祀之置丨丨一盆以匙扣而呼曰媌女可来久之猫鬼至)煑粥(北史王羆傳羆為荆州刺史梁遣曹義宗圍荆州城中糧盡羆)
(乃丨丨與將士均令食之彌歴三年義宗方退高啓夢姊詩城東先人廬尚有書可讀何當乞身還親為姊丨丨傳燈錄古寺和尚)
(丹霞參師經宿至明旦丨丨熟行者盛一椀與師又盛一椀自喫殊不顧丹霞丹霞即自盛粥喫行者云五更侵早起更有夜行人)
穄粥(五代史四夷錄奚族頗知耕種歲借邊民荒地種穄以平底瓦鼎煑丨為丨以寒水解之而飲)具粥(宋史王旦傳旦)
(家人未嘗見其怒飲食不精㓗但不食而已嘗試以少埃墨投羹中旦惟噉飯問何不啜羹則曰我偶不喜肉後又墨其飯則曰吾)
(今日不喜飯可别丨丨)酵粥(金史食貨志定竈戸盜賣課鹽法若應納鹽課外有餘則盡以申官若留者減盜一等若刮鹻)
(土煎食之採黃穗草燒灰淋鹵及以丨丨為酒者杖八十)設粥(金史宣宗后王氏傳后夢丐者數萬踵其後心甚惡之占者曰)
(后者天下之母也百姓貧窶將誰訴焉后遂勅有司京城丨丨與冰藥)惡粥(揚子雕鷹高翔沈其腹好&KR2443;丨丨)粟粥
(世說許允為吏部多用其鄕里魏明帝遣虎賁收之舉家號哭阮新婦云勿憂尋還作丨丨待頃之允至)麤粥(水經注桓靈寳)
(初奔經日不得食左右進丨丨咽不下)乾粥(鄴中記并州之俗以冬至後百日為介子推斷火冷食三日作丨丨中國以為)
(寒食)酪粥(臆乘楊衍之作洛陽伽藍記曰食有酪奴指茶為丨丨之奴也)膏粥(玉燭寳典新正作丨丨以祠門戸)刡
粥(老學菴筆記南豐曾氏享先用節羹馣鵝丨丨世世守之富貴不加貧賤不廢也)茶粥(傅咸司隸教聞南方有蜀嫗作)
(丨丨賣之廉事毆其噐具使無為賣餅于市而禁丨丨以困老姥獨何哉)飡粥(韓愈平淮西碑始時蔡人進戰退戮今旰而起)
(左丨右丨陸游詩十風五雨歲則熟左丨右丨身其康)冷粥(白居易清明送韋侍御貶處州詩留餳和丨丨出火煑新茶)
餳粥(白居易詩雞毬丨丨屢開筵談笑謳吟間管絃歐陽修清明賜新火詩多病正愁丨丨冷清香但愛蠟烟新又杯盤丨丨)
(春風冷池館榆錢夜雨新謝翺桐華詩丨丨春寒後多逢棟樹家馬臻途中寒食詩潑火雨晴丨丨冷落花風煖筍輿輕)煖粥
(白居易詩老飢初丨丨瘦冷早披裘)曉粥(杜牧詩煖灰重擁瓶丨丨還分鉢)寒粥(許渾詩煖醅松葉嫩丨丨杏花香)
淡粥(蘇軾送柳宜歸詩折脚鐺中煨丨丨曲枝桑下把離杯)羹粥(蘇軾李氏園詩抽錢算閒口但未㩁丨丨)晨粥
(蘇軾過湯隂市得豌豆大麥粥詩逆旋唱丨丨行庖得時珍陸游詩丨丨半茶碗秋来一布裘虞集詩乞米西隣丨有丨留家南國)
(暑無綃)缹粥(陸游寺居睡覺詩披衣起坐清羸甚自愛雲堂丨丨香自注僧雜菜餌之屬作粥名丨丨又說川食詩未論索)
(䴵與饡飯最愛紅糟并丨丨按缹音缶火熟也)芋粥(陸游詩朝甑米空熬丨丨夜缸油盡點松明)藜粥(陸游詩丨丨數)
(匙晨壓藥松肪一椀夜觀書)佛粥(陸游冬日排悶詩丨丨春盤俱不遠離離斗柄欲東回)齋粥(朱子游晝寒詩我生)
(雖已後久此寄丨丨元好問寄汴禪師詩丨丨空疎想君瘦冠巾收歛定誰公𫝊燈錄衢州利縱師有偈示衆曰三十年來住子湖)
(二時丨丨氣力麄無事上山行一轉問汝時人會也無)稀粥(劉克莊春旱詩說與厨人丨作丨老夫留腹要盛書)熬粥
(楊萬里落梅詩脱蕊收將丨丨喫落英仍好當香燒)一粥(元好問過劉子中新居詩先生愛畫如惜玉練鵲翔鸞餘百軸大兒)
(踉蹡挟書歸土銼疎烟纔丨丨𫝊燈錄龍華慧居師一日上堂謂衆曰龍華這裏也只是拈柴擇菜上來下去晨朝丨丨齋時一飯)
(睡後喫茶但恁麽參取珍重)乳粥(楊允孚灤京雜詠夜宿氊房月滿衣晨餐丨丨椀生肥)喫粥(𫝊燈錄洪州嚴陽尊)
(者問如何是佛師云土塊云如何是法師云地動云如何是僧師云丨丨喫飯)用粥(𫝊燈錄人来問我若為不能共伊談論寅)
(朝丨丨充飢齋時更餐一頓)
火齊粥(史記扁鵲倉公傳齊王故為陽虛侯時病甚淳于意診脈以為痺根在右脇下大如覆杯令人喘逆氣不能食飲以)
(丨丨丨)百日粥(晉書魏詠之傳詠之生而兔缺召醫療之醫曰可割而補但須丨丨進丨不得笑語)一噐粥(金匱)
(武王伐紂都洛邑而雪深丈餘師光祠使人持丨丨丨開門而進曰天寒故進熱粥以却寒又白居易詩空腹一盞粥飢食有餘味)
(又王炎詩有田南山南可辦一盂粥)杏仁粥(鄴中記寒食煑梗米及麥擣丨丨煑作丨又韋應物清明日憶諸弟詩杏粥猶)
(堪食榆羹已稍煎)臘八粥(東京夢華錄十二月初八日大寺作浴佛會并送七寳五味粥與門徒謂之丨丨丨都人是日)
(各家亦以果子雜料煑粥而食也)隣舍粥(崔魯詩杏酪漸香丨丨丨榆烟欲變舊時灰)黃蓍粥(蘇軾立春日詩)
(白髮欹簪羞綵勝丨丨煑丨薦春盤)面如粥(蘇軾寄茶詩閩俗競傳誇豐腴丨丨丨)黃雞粥(蘇軾聞子由瘦詩五)
(日一見花猪肉十日一遇丨丨丨)顔公粥(張耒詩釡厭丨丨丨囊須趙壹錢)口數粥(范成大丨丨丨行家家臘)
(月二十五淅米如珠和豆煑大杓橑鐺分口數疫鬼聞香走無處)半釡粥(陸游詩布縫一稱衣藜煑丨丨丨)鹽虀
粥(李存詩雖無魚羹飯頼有丨丨丨)早朝粥(傳燈錄杭州宗靖師問如何是和尚家風師曰丨丨丨齋時飯曰更請和)
(尚道師曰老僧困曰畢竟作麽生師大笑而已)
肅(息逐切恭也敬也戒也進也疾也又州名亦姓)
韻藻恭肅(書丨作丨從作乂後漢書鄧后傳后入掖庭為貴人時年十六丨丨小心動有法度魏志彭城王據傳雅素奉)
(修丨丨敬愼務在蹈道孜孜不衰庾信柴夫人李氏墓誌銘紛帨丨丨温清孝敬隋圜丘歌祀敬丨丨鐘鼓繁會)肅肅(詩丨)
(丨兔置椓之丁丁又丨丨鴇羽集于苞栩禮記鸞和之美丨丨雍雍爾雅穆穆丨丨敬也宋史樂志洋洋降臨丨丨布列世說裴令)
(公目夏侯太初丨丨如入廊廟中不修敬而人自敬水經注風穴其深不測而穴中丨丨常有微風韋孟詩丨丨我祖國自豕韋蔡)
(琰詩翩翩吹我衣丨丨入我耳曹植詩踟蹰還入房丨丨帷幕聲王粲詩烈烈冬日丨丨凄風謝朓七夕賦望丨丨而既聞即微微)
(而方静庾信昭夏歌辭清廟丨丨猛簴煌煌王昌齡詩丨丨松柏下諸天来有時杜甫詩丨丨湘妃廟空墻碧水春)忠肅(左傳)
(高辛氏有才子八人丨丨共懿宣慈惠和天下之民謂之八元晉書鄭沖傳丨丨在公慮不及私又楊駿傳毗翼二宫丨丨茂著北)
(史竇毅傳論丨丨奉上溫恭接下蔡邕太尉胡公碑敦以丨丨勵以知耻魏文帝策孫權九錫文君以丨丨為基恭勤為德潘尼安)
(身論丨丨以奉上愛敬以事親可以御一體可以牧萬民)三肅(左傳楚子使工尹襄問之以弓曰方事之殷也有韎韋之跗注)
(君子也識見不穀而趨無乃傷乎卻至見客免冑承命丨丨使者而退)震肅(後漢書張禹傳功曹史戴閏故太尉椽也權動)
(郡内有小譴禹正其法自長史以下莫不丨丨晉書卞壼傳王導稱疾不朝而私送車騎將軍郗鑒壼奏以導虧法從私無大臣之)
(節御史中丞鍾雅阿撓王典不加凖繩竝請免官雖事寢不行舉朝丨丨南史劉懷慎傳懷愼為徐州刺史為政嚴猛境内丨丨蔡)
(邕太尉李公碑百司丨丨饕餮風靡)
五官肅(管子君明相信則丨丨丨)
增祗肅(書社稷宗廟罔不丨丨漢書韋賢傳皇帝丨丨舊禮尊重神明魏志蔣濟傳濟上疏曰往者大臣秉事外内扇動陛)
(下卓然自覽萬機莫不丨丨北史達奚武傳在同州時旱武帝敕武祀華岳武攀藤而上稽首祈請晚不得還即于岳上藉草而宿)
(夢一白衣来執武手武遂驚覺益用丨丨至旦㴻雨遠近霑洽隋書高祖紀禮主于敬皆當盡心黍稷非馨貴在丨丨陸機詩撫劍)
(遵銅輦振纓盡丨丨徐陵傅大士碑比丘僧朔與其同𩔖遠来觀化未及丨丨江總山水納袍賦溫時来之寵沐振長纓以丨丨)
心肅(禮記心莊則體舒丨丨則容敬又世說王汝南既除所生服遂停墓所兄子濟每来拜墓試問近事答對甚有音辭出濟)
(意外仍與語轉造精微不覺凜然丨形俱丨又朱子詩再拜仰高山悚然丨神丨)容肅(禮記氣丨丨立容德梁武帝詩霞盖)
(丨長丨清虛伍列眞陳基詩軍丨亦已丨士氣悉欲伸)刑肅(禮記丨丨而俗敝則法無常法無常而禮無列北史邢昕傳邢)
(巒叔祖祐為建威將軍平原太守政清丨丨百姓安之)厲肅(禮記色容丨丨視容清明注此軍旅之容)謹肅(史記司馬)
(相如傳相如往舍都亭臨卭令繆為恭敬日往朝相如初尚見之後稱病使從者謝吉吉愈益丨丨按吉臨卭令王吉也北史李穆)
(傳穆少明敏有度量文帝入關使給事左右穆小心丨丨未嘗懈怠沈約為柳世隆讓封公表實賴朝謨丨丨宰略遐震奔鯨外剿)
(臣何力焉)齊肅(漢書賈誼傳古之王者太子廼生固舉以禮使士負之有司丨丨端冕見之南郊見于天也注齊讀曰齋又如)
(字漢書郊祀志民之精爽不貳丨丨聰明者神或降之在男曰覡在女曰巫吴志孫權傳曹公攻濡須權與相拒月餘曹公望權軍)
(歎其丨丨乃退晉書陶侃傳侃戎政丨丨凡有虜𫉬皆分士卒身無私焉又赫連勃勃載記勃勃天姿雄驁御軍丨丨)司肅
(漢書王莽傳莽策羣司曰歲星丨丨東嶽太師典致時雨青煒登平考景以晷)謙肅(後漢書顯宗馬后紀正位宫闈愈自丨丨)
(秦觀代賀皇太妃受册表晨昏共養之禮簡在兩宫動静丨丨之風形于六寢)清肅(後漢書陳寵傳轉廣漢太守寵顯用良吏)
(王涣鐸顯等以為腹心訟者日减郡中丨丨南史陸慧曉傳歴輔五政立身丨丨五代史李存璋傳晉王以存璋為河東馬步軍使)
(晉自先王時嘗優假軍士軍士多犯法踰禁莊宗新立尤患之存璋一切繩之以法境内為之丨丨蔡邕太尉楊公碑善否有章京)
(夏丨丨吴均詩相思咽不言洞房丨且丨歐陽詹曲江池記凝煙吐靄泛羽游鱗斐郁郁以閑麗謐徽徽而丨丨吴融詩是時重陽)
(後天氣曠丨丨)虔肅(後漢書黃瓊傳遵稽古之鴻業體丨丨以應天吴志呂範傳範性好威儀州民如陸遜全琮及貴公子皆)
(修敬丨丨不敢輕脱曹植潛志賦且摧剛而和柔接丨丨以静恭)匡肅(後漢書左雄傳雄掌納言多所丨丨每有章奏奏議)
(臺閣以為故事)畏肅(後漢書蘇章傳章遷冀州刺史州境知章無私望風丨丨唐書張伯儀傳伯儀為江陵節度使推誠遇人)
(軍中丨丨)寧肅(魏志田豫傳正始初豫遷使持節護匈奴中郎將加振威將軍領并州刺史州界丨丨百姓懷之)幹肅
(蜀志董允傳丨丨有章和義利物)恪肅(蜀志後主張皇后傳策曰今以貴人為皇后勉修中饋丨丨禋祀皇后其敬之哉)
懲肅(晉書刑法志光武中興常臨朝聽訟躬决疑事是時雜亂之後法網弛縱罪名既輕無以丨丨又王羲之傳刑名雖輕丨)
(丨實重隋書高祖紀詔曰諸有殿失雖備科條或據律乃輕論情則重不即洪罪無以丨丨其諸司論屬官若有愆犯聽于律外斟)
(酌决杖)整肅(晉書何曾傳曾性至孝閨門丨丨自少及長無聲樂嬖幸之好又何攀傳攀居心平允蒞官丨丨愛樂人物敦)
(儒貴才南史劉秀之傳秀之遷益州刺史為政丨丨遠近悦焉北史齊神武帝紀神武將出滏口倍加約束過麥地神武輙步牽馬)
(遠近聞之皆稱高儀同將兵丨丨益歸心焉杜甫詩喜君士卒甚丨丨為我㢠轡擒西戎)貞肅(晉書盧欽華表傳贊欽既博雅)
(表亦丨丨)頓肅(晉書劉頌傳俗放都奢不可丨丨)振肅(晉書温嶠傳司隸命為都官從事散騎常侍庾敳有重名而頗)
(聚歛嶠舉奏之京都丨丨北史齊神武帝紀文襄入輔朝政加領軍左右京畿大都督時人雖聞器識猶以少年期之機略嚴眀事)
(無疑滯于是朝野丨丨)勤肅(晉書劉超鍾雅傳論劉超丨丨奉上鍾雅正直當官)嚴肅(南史宋武帝紀帝北討分車四)
(千兩為二翼以騎為游軍軍令丨丨又傳昭傳昭所莅官常以清靜為政不尚丨丨宋史吴廷祚傳廷祚謹厚寡言性至孝治家丨)
(丨蔡邕胡公夫人哀讃教誨丨丨昭示好惡庾信賀婁公神道碑式定風飇覇城丨丨吴武陵上韓舍人書若曰吾將以法令齊之)
(則是韓弘之法令丨丨已過不可加也)明肅(南史江革傳遷秣陵建康令為政丨丨豪彊憚之宋史寇凖傳帝幸澶州盡以)
(軍事委凖承制專决號令丨丨士卒喜悦)改肅(魏書裴佗傳佗為趙郡太守威惠甚著猾吏奸民莫不丨丨北史宋世㬌傳為)
(滎陽太守屬縣畏威莫不丨丨)平肅(北史高道悦傳詔曰道悅資性忠篤禀操貞亮居法樹丨丨之規處諫著必犯之節)靜
肅(北史后妃傳齊孝昭置丨丨瓊章等八十一御女比正四正)端肅(北史閻慶傳慶字仁度河隂人也幼聰敏風儀丨丨)
(望之儼然又柳慶傳慶威儀丨丨樞機明辨周文每發號令常使慶宣之)澄肅(唐書牛僧孺傳初徙御史中丞按治不法内外)
(丨丨皮日休詩太隂霍然收天地一丨丨)瓜肅(唐書郭震傳疏曰夫患在外者十姓四鎮是也患在内者甘凉丨丨是也關隴)
(屯戍向三十年力用困竭脱甘凉有一日警豈堪廣調發耶)令肅(唐書馬璘傳璘在涇八年繕屯壁為戰守具丨丨不殘人)
(樂為用杜甫詩中軍待上客丨丨事有恒)純肅(五代史王仁裕傳仁裕性曉音律晉高祖初定雅樂羣臣于永福殿奏黃鍾仁)
(裕聞之曰音不丨丨而無和聲當有争者起于禁中已而兩軍校鬭昇龍門外聲聞于内人以為神)允肅(宋史樂志皇儀丨丨)
(五坐居尊)安肅(金史地理志丨丨州下刺史宋丨丨軍天會七年陞為徐州軍如舊隸河北東路貞元二年来屬天德三年改)
(為丨丨州)春肅(越絶書越王問范子曰丨丨夏寒秋榮冬泄人治使然乎將道也范子曰天道三千五百歲一治一亂終而復)
(始如環之無端此天之常道也淮南子丨丨秋榮冬雷夏霜皆賊氣之所生)雍肅(易林被服文德升入大麓四門丨丨登受)
(大福)虛肅(水經注連山下有神廟背阿面流壇宇丨丨)澗肅(水經注每至晴初霜旦林寒丨丨常有高猿長嘯屢引凄)
(異)風肅(東方朔七諫商丨丨而害生兮百草育而不長曹植詩凉丨丨兮白露滋木感氣兮柔葉辭應瑒西狩賦時霜凄而)
(淹埜寒丨丨而川逝駱賓王詩九月凉丨丨千里月華開)志肅(曹植武帝誄年踰耳順體愉丨丨)尊肅(曹植魏文帝誄)
(丨丨禮容曯之若神)竦肅(宗炳詩長松列丨丨萬樹巉巖詭)月肅(顔延之赭白馬賦露滋丨丨霜戾秋登)閒肅
(謝朓詩&KR0585;隙自周流房櫳丨且丨)威肅(王儉詩澤靡不懷丨無不丨錢起詩寵兼三獨任丨丨貳師營)邇肅(王儉太廟)
(樂歌遠無不懷丨無不丨)遐肅(梁簡文帝詩天成地平丨丨邇睦)蕭肅(梁簡文帝七勵橋塗泱漭路林丨丨)警肅
(梁元帝討侯景檄建翠鳳之旗則六龍驤首擊靈鼉之鼓則百神丨丨)懽肅(王僧孺荅釋法雲啓預奉淵謩孰不丨丨)教
肅(王僧孺禮佛唱導發願文不言而化行無為而丨丨)政肅(王屮頭陀寺碑文擇方城之令典酌龜蒙之故實丨丨刑清于)
(是乎在)遠肅(陸倕石闕銘治定功成邇安丨丨)增肅(江淹靈丘竹賦既間霜而無凋亦中暑而丨丨)穆肅(江淹)
(丹砂可學賦氣丨丨而神奔骨窈窕而鬼怪)氣肅(盧思道孤鴻賦天高丨丨搖落在時姚合詩神清方耿耿丨丨覺沉沉樓)
(鑰詩天高豪丨丨月斜映疎星張翥詩羽檄北来兵丨丨樓船南下海波寒)森肅(高適詩公門何清淨列戟丨已丨)簡
肅(鄭谷詩丨丨諸曹事安閒一境人秦觀請立程給事祠堂狀政尚丨丨不為苟且苛細之事)慘肅(王逢詩皇天實鑒臨)
(家廟為丨丨)秋肅(陳基詩戍鼓雜鳴笳丨聲一何丨宋濓詩嚴森五刑布丨丨華澗百卉含春榮)霜肅(蕭國寳詩丹楓)
(葉落丨初丨白葦花開月倍明)激肅(高啓詩高天無游氛秋氣自丨丨)張肅(後漢書黨錮傳張儉鄉人朱竝承望侯覽)
(意旨以儉及檀彬褚鳳丨丨薛蘭馮禧魏元徐乾為八俊又蜀志劉璋傳璋聞曹公征荆州已定漢中遣别駕從事蜀郡丨丨送叟)
(兵三百人并雜御物于曹公曹公拜肅為廣漢太守)王肅(魏志丨丨傳肅字子雍年十八從宋忠讀太玄而更為之解善賈馬)
(之學而不好鄭氏采會同異為尚書詩論語三禮左氏解及撰定父朗所作易傳皆列于學官其所論駮朝廷典制郊祀宗廟喪紀)
(輕重凡百餘篇又贊夫丨丨亮直多聞能析薪哉劉寔以為肅方于事上而好下佞已此一反也性嗜榮貴而不求苟合此二反也)
(吝惜財物而治身不穢此三反也又北史丨丨傳肅字恭懿琅邪臨沂人也少聰辨涉獵經史頗有大志頻在邊職悉心撫接遠近)
(歸懷附者若市咸得其心王逢詩北臣舊說齊丨丨南仕新聞漢日磾)魯肅(吳志丨丨傳肅字子敬臨淮東城人也性好施)
(與周瑜為居巢長求資糧肅家有兩囷米乃指一囷與瑜遂相親結瑜東渡因與同行瑜薦肅才權與語甚悦之會權得曹公欲東)
(之問皆勸權迎之肅曰願早定大計莫用衆人之議也權曰正與孤同此天以卿賜我也周瑜病上疏曰丨丨智略足任乞以代瑜)
(即拜肅奮武校尉代瑜領兵梁元帝與武陵王書拒赤壁之兵無謀于丨丨燒烏巢之米不訪于荀淑)
天地肅(禮記丨丨始丨不可以贏王禹偁詩颺帆江湖思木脱丨丨丨揭傒斯詩轉覺丨丨丨因悲霜露濃又朱子詩風起)
(雲氣昏風定天宇肅又周伯琦詩天肅烟嵐清野迥露草白)草木肅(禮記季春行冬令則寒氣時發丨丨皆丨國有大恐)
賞罰肅(蜀志諸葛亮傳建興六年亮攻祁山戎陣整齊丨丨丨而號令明)紀綱肅(宋史吴育傳育上言若政令修)
(丨丨丨財用富恩信洽賞罰明將帥練習士卒精銳則四夷望風自無他志獨孤及詩雲歸恒星白霜下丨丨丨劉禹錫詩八月丨)
(丨丨二陵風雨收)戎士肅(陸雲南征賦丨丨丨而咸戒三軍紛而雜遝)侍者肅(傅休奕樂府齊既潔丨丨丨玉)
(觴進咸穆穆)百禮肅(謝莊迎神歌丨丨丨羣司虔)帷殿肅(謝朓遊後園賦惠氣湛兮丨丨丨清陰起兮池館凉)
皇情肅(沈約樂府出杳冥降無象丨丨丨具僚仰)臨雍肅(徐陵文御廡為歡丨丨彌丨)登薦肅(北齊明堂)
(樂歌丨丨惟丨禮邀前王)當朝肅(杜甫詩太后丨丨丨多才接迹昇又白居易詩誓酬君主寵願使朝廷肅)重&KR0585;肅
(李嘉祐詩隱樹丨丨丨開園一徑斜)萬靈肅(權德輿詩杳杳九嵕深沈沈丨丨丨)門庭肅(劉禹錫詩爽助丨丨丨寒)
(摧草木衰又朱子詩瞻眺庭宇肅仰首但秋旻)魚鼓肅(晁冲之詩山空牛斗寒寺静丨丨丨)川原肅(晁冲之雪詩皛)
(皛洲渚明冽冽丨丨丨)千里肅(朱子詩風霜丨丨丨天地一朝晴)彌文肅(范成大詩爼豆丨丨丨衣冠盛事多)
周官肅(許月卿詩徑松參漢丨丨丨塢竹藏雲商易深)黃道肅(周伯琦詩日瞻丨丨丨夜拱北辰明)
御定佩文韻府卷九十之七
