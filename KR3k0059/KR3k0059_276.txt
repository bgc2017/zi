欽定四庫全書
御定佩文韻府卷二十六之五
下平聲十一尤韻五
丘(去鳩切聚也空也大也又丨陵亦姓)
韻藻旄丘(詩丨丨之葛兮爾雅前高丨丨後高陵丘謝靈運賦麥萋萋於丨丨柳依依於高城)陵丘(見上爾雅如陵)
(丨丨注陵大阜也曹植詩駕言登五嶽然後小丨丨吳都賦布濩臯澤蟬聯丨丨韓愈詩颶起最可畏訇哮簸丨丨徐夤釣臺詩嘉)
(名懸日月深谷化丨丨)阿丘(詩陟彼丨丨言采其蝱爾雅偏高丨丨)崇丘(詩丨丨序丨丨萬物得極其高大也儀禮)
(鄉飲酒禮歌南有嘉魚笙丨丨束晳詩瞻彼丨丨其林藹藹陸機詩振策陟丨丨安轡遵平陸儲光羲詩披顔闢衡闈置酒登丨丨)
(韓愈詩嘗昇丨丨望戢戢見相湊)首丘(禮記狐死正丘首仁也後漢書班超傳超自以久在絶域年老思土上疏曰臣聞太)
(公封齊五世葬周狐死丨丨代馬依風夫周齊同在中土千里之間況于遠處絶域小臣能無依風丨丨之思哉楚辭鳥飛反故鄕)
(兮狐死必丨丨魏武帝詩狐死歸丨丨故鄕安可忘)圜丘(周禮春官大司樂靁鼔靁鼗孤竹之管雲和之琴瑟雲門之舞冬日)
(至於地上之丨丨奏之史記封禪書天好隂祠之必於高山之下小山之上命曰畤地貴陽祭之必於澤中丨丨云唐書禮樂志冬)
(至祀丨丨權德輿詩大明南至慶天正朔旦丨丨樂九成鄭谷南郊詩至誠聞上帝明德祀丨丨又漢武内傳上屈蘭圓之金精下)
(摘丨丨之紫柰又博物志丨丨山上有不死𣗳食之乃壽郭璞詩丨丨有竒草鍾山出靈液)方丘(周禮春官大司樂靈鼔靈)
(鼗絲竹之管空桑之琴瑟咸池之舞夏日至於澤中之丨丨奏之爾雅丨丨胡丘注形四方唐書禮樂志夏至祭丨丨)楚丘
(春秋隱公七年戎伐凡伯於丨丨以歸注丨丨衛地在濟隂城武縣西南又僖公二年春王正月城丨丨左傳成李之將生也桓公)
(使卜丨丨之父卜之曰男也其名曰友北史翟普林傳翟普林丨丨人也事親以孝聞州郡辟皆不就躬耕色飬鄉里謂為丨丨先)
(生顔氏家訓言食則餬口道錢則孔方問移則丨丨論昏則宴爾又左傳初穆叔之生也莊叔以周易筮之遇明夷之謙以示卜丨)
(丨注丨丨卜人姓名)咸丘(春秋桓公七年春二月己亥焚丨丨注丨丨魯地又爾雅左高丨丨右高臨丘又孟子注丨丨蒙孟)
(子弟子)臨丘(見上)葵丘(春秋僖公九年夏公會宰周公齊侯宋子衞侯鄭伯許男曹伯于丨丨注陳留外黃縣有丨丨)
(又九月戊辰諸侯盟于丨丨左傳齊侯使連稱管至父戍丨丨瓜時而往曰及瓜而代孟子丨丨之會諸侯束牲載書而不㰱血)
帝丘(春秋僖公三十有一年冬衞遷于丨丨注丨丨今東郡濮陽縣唐書許敬宗傳帝東封泰山次濮陽問此謂丨丨何也敬)
(宗曰昔帝顓頊始居此地以王天下故曰丨丨水經注帝顓頊之墟號曰商丘或謂之丨丨揭傒斯詩風壤通蠻徼烟霞拂丨丨)
商丘(見上左傳陶唐氏之火正閼伯居丨丨注丨丨在宋地儲光羲詩維稍歴宋國結䌫登丨丨皇甫松大隠賦與丨丨而同)
(懷共文賓而晦跡)九丘(左傳左史倚相趨過王曰是能讀三墳五典八索丨丨注皆古書名孔安國尚書序八卦之說謂之)
(八索九州之志謂之丨丨又山海經有丨丨以水絡之名曰陶唐之丘有叔得之丘孟盈之丘昆吾之丘黑白之丘赤望之丘参衛)
(之丘武夫之丘神民之丘黃庭堅詩大雲庇丨丨)壺丘(左傳楚侵陳克丨丨以其服於晉也注丨丨陳邑注彭城降晉晉人)
(以宋五大夫在彭城者歸窴諸瓠丘注瓠丘晉地河東東垣東南有丨丨水經注汝水又東南逕丨丨城北故陳也又列子子列子)
(學于丨丨子林丨丨子林曰子知持後則可言持身矣慕容承詩為報丨丨子来人道姓蒙)瓠丘(見上)尼丘(家語徵在)
(禱於丨丨之山生孔子生而首上圩故因名曰丘云楊䕫詩儒德丨丨降兵鈐太白傳)巴丘(爾雅楚有雲夢注今華容丨丨)
(湖吳志吳主傳權置南三郡長吏關羽盡逐之權大怒使魯肅以萬人屯丨丨以禦關羽晉書杜預傳丨丨湖沅湘之會表裏山川)
(實為險固荆蠻之所恃也又王濬傳自達丨丨所向風靡張說石門山詩常陟丨丨首天晴遥可見賈至詩滔滔盪雲夢澹澹搖丨)
(丨元結詩我持長瓢坐丨丨酌飲四坐以散愁李廓詩暮帆歸夏口寒雨對丨丨)靈丘(孟子孟子謂蚳鼃曰子之辭丨丨而)
(請士師似也為其可以言也注丨丨齊下邑史記趙世家敬侯二年敗齊于丨丨水經滱水出代郡丨丨縣高氏山又漢武内傳其)
(次藥有蒙山白鳳之肺丨丨蒼鸞之血嵇康詩乘風高遊遠登丨丨劉劭趙都賦其西則有丨丨平圃斜接崑崙劉孝威詩沉犀厭)
(怪水握鏡表丨丨白居易太湖石記有盤拗秀出如丨丨鮮雲者)寢丘(史記滑稽傳楚莊王召孫叔敖子封之丨丨四百戶)
(以奉其祀後漢書郡國志固始有丨丨王儉褚淵碑既秉辭梁之分又懷丨丨之志陸游詩晚景惟思老丨丨)浮丘(漢書楚元)
(王傳元王交少時嘗與魯穆生白生申公俱受詩於丨丨伯又唐書藝文志丨丨公相鶴經一卷列仙傳王子喬者周靈王太子晉)
(也好吹笙作鳳皇鳴游伊洛之間道士丨丨公接以上嵩高山三十餘年後求之于山上見桓良曰告我家七月七日待我於緱氏)
(山巔至時果乘白鶴駐山頭舉手謝時人數日而去郭璞詩左挹丨丨袖右拍洪崖肩劉孝威詩誰堪偶鳳吹惟有丨丨公陶弘景)
(瘞鶴銘相此胎禽丨丨著經李羣玉詩何煩五色藥樽下即丨丨徐夤詩嵩山好與丨丨約三十六峯雲外鄉)介丘(漢書司馬)
(相如傳盖周躍魚隕杭休之以燎微夫斯之為符也以登丨丨不亦恧乎服虔注丨大也丨山也言周以白魚為瑞登泰山封禪不)
(亦慙乎晉書禮志唐虞三代濟世弘功之君莫不仰承天休俯協人志登丨丨履梁父未有辭焉者蓋不可讓也劉斌詩佇聞和鼎)
(實行當奉丨丨盧照隣詩翠鳳逶迤登丨丨仙鶴徘徊天上游)一丘(漢書楊惲傳古與今如丨丨之貉又叙傳漁釣於一壑則)
(萬物不奸其志栖遲於丨丨則天下不易其樂晉書謝安傳贊太保沉浮曠若虚舟任高百辟情惟丨丨又謝鯤傳明帝問曰論者)
(以君方庾亮自謂何如荅曰端委廟堂使百僚準則鯤不如亮丨丨一壑自謂過之宋璟詩北向祗雙闕南臨賞丨丨武平一詩鳴)
(鑾赫奕下重樓羽盖逍遥向丨丨蘇軾詩日月轉雙轂古今同丨丨又南史丘仲孚傳遷山隂令居職甚有聲稱百姓謠曰二傅沈)
(劉不如丨丨前傅琰父子沈憲劉玄明相繼宰山隂竝有政績言仲孚皆過之)龍丘(後漢書任延傳吳有丨丨萇者隠居太末)
(掾吏白請召之延曰丨丨先生躬德履義有原憲伯夷之節都尉掃灑其門猶懼辱焉召之不可東陽記丨丨山有九石特秀林表)
(色丹白遠望盡如蓮花丨丨萇𨼆居於此因以為名又琴操楚引者楚游子丨丨高所作也丨丨高出游三年思歸故鄉望楚而長)
(歎故曰楚引梁簡文帝丨丨引丨丨一迴首楚路蒼無極又蘇軾寄吳德仁詩丨丨居士亦可憐談空說有夜不眠)太丘(後漢)
(書陳寔傳除丨丨長修德清静百姓以安世說陳丨丨詣荀朗陵使元方將車季方持杖後從于時太史奏真人東行又客有問陳)
(季方足下家君丨丨有何功德而荷天下重名季方曰吾家君譬如桂𣗳生泰山之阿上有萬仞之高下有不測之深上為甘露所)
(霑下為淵泉所潤當斯之時桂𣗳焉知泰山之高淵泉之深不知有功德與無也陸倕詩壯矣荀文若賢哉陳丨丨盧僎詩文掩崔)
(亭伯德齊陳丨丨)青丘(晉書天文志丨丨七星在軫東南蠻夷之國也又北史隋煬帝紀丨丨之表咸修職貢碧海之濱同)
(禀正朔山海經丨丨之山其陽多玉其陰多青䨼淮南子堯乃使羿誅鑿齒於疇華之澤殺九嬰于凶水之上繳大風於丨丨之野)
(十洲記長洲一名丨丨在南海辰巳之地一洲之上專是林木故一名丨丨子虛賦秋田乎丨丨徬徨乎海外陶潛詩丨丨有竒鳥)
(自言獨見爾許敬宗詩飛雲旋碧海觧網宥丨丨楊師道春日望海詩將舉丨丨繳安訪白霓裳杜甫詩澶漫山東一百州削成如)
(案抱丨丨雲笈七籖昔黃帝東到丨丨過風山見紫府真人)三丘(晉書食貨志晉太康元年既平孫皓納百萬而罄三吳之)
(資接千年而總西蜀之用韜干戈於府庫破舟船於江壑河濱海岸丨丨八藪耒耨之所不至者人皆受焉張衡賦過少皥之窮野)
(兮問丨丨于句芒注丨丨謂蓬萊方丈瀛洲白居易詩突兀海底鼇首冠丨神丨)玄丘(宋書符瑞志高辛氏之世妃曰簡狄)
(以春分之日從帝祀郊禖與其妹浴於丨丨之水有鳥銜卵而墜之五色甚好簡狄吞之遂孕匈剖而生契儲光羲題辛道士房詩)
(先生秀衡嶽玉立居丨丨)獸丘(梁書何子季傳至吳居丨丨西寺講經綸)糟丘(南史陳暄傳暄嗜酒過差非度其兄子秀)
(常憂之致書于暄友人何胥冀以諷諫暄聞之與秀書曰速營丨丨吾將老焉爾無多言六韜殷君喜為酒池迴船丨丨李白詩蟹)
(螯即金液丨丨是蓬莱又憶昔洛陽董丨丨為余天津橋南造酒樓)比丘(魏書釋老志桑門為息心丨丨為行乞婦人道者曰)
(丨丨尼徐凝詩百補袈裟一丨丨)嵩丘(唐書天文志鶉火大火壽星豕韋為中州其神主於丨丨鎮星位焉洛陽記丨丨在)
(洛陽東南五十里潘岳賦前瞻太室傍眺丨丨陳子昂詩曉霽望丨丨白雲半岩足宋之問詩頼有丨丨山高枕長在目李白詩行)
(人皆辟易志氣横丨丨賈島詩名山思徧往蚤晚到丨丨元好問詩兵中曾共保丨丨忽漫相逢在此州)哀丘(唐書元結傳為)
(山南西道節度恭謀募義士于唐鄧汝蔡降劇賊五千瘞戰死露胔於泌南名曰丨丨)虎丘(唐書田游巖傳時有史德義者)
(崑山人居丨丨山騎牛帶瓢出入廛野高宗聞其名召至洛陽俄稱疾歸越絶書闔閭冡在閶門外名丨丨築三日而白虎居上故)
(號丨丨韓翃詩挂席逐歸流依依望丨丨白居易詩泉石諧天竺烟霞識丨丨黃滔詩千載三吳有高跡丨丨山翠益崔嵬)山
丘(列子紀昌以氂懸虱在牖南面而望之三年之後如輪覩物如丨丨也張衡賦龍吟方澤虎嘯丨丨孫楚鷹賦縈深谷繞丨丨)
(王儉詩撫躬謝先哲觧紱歸丨丨岑参送顔平原詩置酒會前殿賜錢若丨丨王建詩世情本難合對面隔丨丨)神丘(莊子)
(鼷鼠深穴乎丨丨之下以避薰鑿之患括地圖丨丨有火穴光照千里龍城錄晉哀帝著青符經五卷丹臺錄三卷青符子即丨丨)
(先生也深闡至理而近世胡宗道海上方士得其術燕然山銘夐其邈兮亘地界封丨丨兮建隆嵑應瑒靈河賦資虛川之遐源出)
(崑崙之丨丨庾闡游仙詩玉泉出靈鳬瓊草被丨丨張敏文棲遲丨丨垂餌巨壑此一介之所以顯身成名者也)寅丘(淮南)
(子丨丨無壑泉源不溥)蓬丘(十洲記丨丨蓬萊山是也蕭慤濟黃河詩全疑上天漢不異謁丨丨陳子昂詩因書謝親愛千)
(載覓丨丨李白詩何必探禹穴逝將歸丨丨又范成大詩鰲背飛来紺碧浮人間還有小丨丨)丹丘(拾遺記高辛有丨丨之國)
(獻瑪瑙甕以盛甘露帝德所洽被于殊方也又有丨丨千年一燒黃河千年一清至聖之君以為大瑞楚辭仍羽人於丨丨兮留不)
(死之舊鄉王逸注丨丨晝夜常明也繁欽秋思賦雲朝躋於西紀兮遂濆薄於丨丨謝靈運詩羽人絶髣髴丨丨徒空筌又緩歌行)
(飛客結靈友凌空萃丨丨崔湜白鹿觀應制詩御旗探紫籙仙仗闢丨丨又神異記盧洪入山採茗遇一道士牽三青牛引洪至瀑)
(布山曰吾丨丨子也又太平廣記隋開皇末有老翁詣唐高祖曰公積德之門又負至貴之相若應天受命當不勞而定但當在丨)
(丨子之後帝曰丨丨為誰翁曰與公近籍但公不知耳然丨丨先生凝情物外恐不復以世網累心儻或俯就公若不相持於中原)
(當為其佐神堯曰先生安在曰𨼆居鄠杜間遂袖劒詣焉帝之来雖將不利于丨丨然覩其儀而心駭神聳悵望而還又李白元丨)
(丨歌元丨丨好神仙朝飲潁水之清流暮還嵩岑之紫烟又將進酒詩岑夫子丨丨生將進酒君莫停)珠丘(拾遺記舜葬蒼)
(梧之野有烏如雀丹州而来名曰憑霄時来蒼梧之野銜青砂珠積成壠阜名曰丨丨)簸丘(揚雄河東賦丨丨跳巒涌渭躍)
(涇)藏丘(陸雲歲暮賦獸丨丨而絶迹兮鳥攀木而棲音)經丘(歸去来詞既窈窕以尋壑亦﨑嶇而丨丨吳景奎詩驅車)
(長坂復丨丨)舊丘(鮑照詩去鄉三十載復得還丨丨李白詩登高望浮雲彷彿如丨丨錢起詩暮鳥栖幽𣗳孤雲出丨丨)
林丘(謝惠連詩零雨潤墳澤落雪灑丨丨張九齡詩願言從所好初服返丨丨李白詩柴荆具茶茗逕路通丨丨杜甫題張氏)
(隠居詩澗道餘寒歴冰雪石門斜日到丨丨)蒿丘(崔湜詩古来鐘鼎盛共盡一丨丨)古丘(李白詩龍蟠虎踞帝王州)
(帝子金陵訪丨丨張繼詩道邊白鶴来華表陌上蒼麟臥丨丨陸龜蒙詩落日倚石壁天寒登丨丨)聖丘(韓愈詩懷糈媿賢屈)
(乘桴追丨丨)某丘(韓愈送楊少尹序某水丨丨吾童子時所釣遊也)
崑崙丘(爾雅三成為丨丨丨注崑崙山三重故以名也山海經丨丨之丨是實惟帝之下都莊子黃帝游乎赤水之北登乎)
(丨丨之丨穆天子傳天子升於丨丨之丨以覩黃帝之宫杜甫詩惜哉瑶池飲日宴丨丨丨又唐書太宗紀契苾何力為崑丘道行)
(軍大總管率三總管兵以伐龜兹李白詩仙人十五愛吹笙學得崑丘彩鳳鳴吳融王母廟詩鸞龍一夜降崑丘遺廟千年枕碧流)
壘枯丘(戰國策田單攻狄不克齊嬰兒謠曰大冠若箕修劒挂頤攻狄不能下丨丨丨)東家丘(邴原别傳原遠游學)
(詣安丘孫崧崧辭曰君鄉里鄭君學者之師模也君乃舍之躡屣千里所謂以鄭為丨丨丨也原曰人各有志所規不同君謂僕以)
(鄭為丨丨丨君以僕為西家愚夫耶又陳琳為曹洪與世子書頗奮文辭異於他日怪乃輕其家丘謂為倩人是何言歟高適詩問)
(津見魯俗懷古傷家丘)羽人丘(柳宗元詩病依居士室夢遶丨丨丨龔璛詩暫分仙桃夢遥訪丨丨丨)
增降丘(書桑土既蠶是丨丨宅土傳地高曰丘大水去民下丘居平土就桑蠶)陶丘(書導沇水東流為濟入于河溢)
(為滎東出于丨丨北爾雅丘一成為敦丘再成為丨丨注今濟隂定陶城中有丨丨)敦丘(見上爾雅如覆敦者丨丨注敦盂也)
宛丘(詩丨丨之上兮傳四方高中央下曰丨丨又東門之枌丨丨之栩爾雅丘上有丘為丨丨白居易敢諫鼓賦𩔖夫坎其缶)
(丨丨之下亦象乎殷其雷南山之隈蘇軾詩丨丨先生長如丘丨丨學舍小如舟)畝丘(詩楊園之道猗于丨丨爾雅如畝丨)
(丨)頓丘(詩送子涉淇至于丨丨傳丘一成謂之丨丨漢書地理丨志東郡縣丨丨宋書符瑞志晉武帝太康元年白麟見)
(丨水經注淇水又東屈而西轉逕丨丨北帝王世紀舜生于姚墟遷于負夏販於丨丨)瑕丘(禮記公叔文子升于丨丨蘧伯)
(玉從文子曰樂哉斯丘也漢書地理志山陽郡縣丨丨又儒林傳申公卒以詩春秋授而丨丨江公盡能傳之徒衆最盛水經注丨)
(丨魯邑春秋之負瑕地晁補之李成季得古琴詩舊聞君祖課木奴試買丨丨百株栗)營丘(禮記太公封于丨丨爾雅水出)
(其左丨丨注今齊之丨丨淄水過其南及東水經注今臨淄城中有丘在小城内周迴三百步高九丈北降丈五淄水出其前故有)
(丨丨之名陸機齊謳行丨丨負海曲沃野爽且平范雲詩建國負東海衣冠成丨丨李白詩一舉釣六合遂荒丨丨東馬戴詩岳雪)
(明日觀海雲冒丨丨畫鑑丨丨李成世業儒胸次磊落善畫山水林木當時稱為第一陸游詩卷藏破墨丨丨筆)中丘(春秋)
(隠公七年夏城丨丨左傳夏城丨丨書不時也注丨丨在瑯琊臨沂縣東北又隠公十年春王二月公會齊侯鄭伯于丨丨左傳公)
(會齊侯鄭伯于丨丨癸丑盟于鄧為師期漢書地理志常山郡縣丨丨逄山長谷諸水所出東至張邑入濁又卞伯玉薺賦有萋萋)
(之綠薺方濕繁於丨丨)祝丘(春秋桓公五年齊侯鄭伯如紀城丨丨又莊公四年夫人姜氏享齊侯于丨丨注丨丨魯地水)
(經注沐水又南逕東海郡即丘縣故春秋之丨丨也又唐書世系表祝氏出自姬姓周武王克商封黃帝之後於祝後為齊所并其)
(封域至齊之間祝阿丨丨是也)桃丘(春秋公會衛侯於丨丨弗遇注丨丨衛地後漢書郡國志弘農有丨丨聚)榖丘(春秋)
(桓公十二年秋七月丁亥公會宋公燕人盟于丨丨注丨丨宋地)乘丘(春秋莊公十年夏六月齊師宋師次于郎公敗宋師)
(於丨丨注丨丨魯地左傳丨丨之役公以金僕姑射南宫長萬公右顓孫生搏之爾雅如乘者丨丨注形似車乘也)梁丘(春秋)
(莊公三十有二年夏宋公齊侯遇於丨丨注丨丨在高平昌邑縣西南水經注丨丨水西南注于涇又漢書儒林傳丁寬從田何受)
(易寬授同郡碭田王孫王孫授施讐孟喜丨丨賀繇是易有施孟丨丨之學晏子丨丨據謂晏子曰吾至死不及夫子矣晏子曰嬰)
(聞之為者常成行者常至嬰非有異于人也常為而不置常行而不休者故難及也又唐書白履忠傳履忠貫知文史居古大梁城)
(時號丨丨子)虚丘(春秋僖公元年公敗邾師於偃傳丨丨之戍將歸者也)牡丘(春秋僖公十有五年三月公會齊侯)
(宋公陳侯衛侯鄭伯許男曹伯盟于丨丨)郪丘(春秋文公十有六年六月戊辰公子遂及齊侯盟于丨丨注丨丨齊地史記魏)
(世家安釐王十一年秦拔我丨丨後漢書郡國志汝南郡宋公國周名丨丨)清丘(春秋宣公十有二年晉人宋人衛人曹人)
(同盟於丨丨注丨丨衛地今在濮陽縣東南水經注瓠瀆又東南逕丨丨北)苕丘(春秋成公十有六年九月晉人執季孫行)
(父舍之於丨丨注丨丨晉地)邢丘(春秋襄公八年季孫宿會晉侯鄭伯齊人宋人衛人邾人於丨丨戰國策秦舉兵而攻丨)
(丨邢丘拔而魏請附後漢書郡國志河内郡縣平臯有丨丨故邢國周公子所封韓詩外傳武王伐紂到于丨丨更名丨丨曰懷)
重丘(春秋襄公二十有五年秋八月己巳諸侯同盟于丨丨注丨丨齊地史記樂毅傳齊湣王彊南敗楚相唐昧於丨丨水經)
(河水又東北逕丨丨縣故城西白帖衛孫蒯飲馬於丨丨毁其瓶丨丨人詬之長笛賦丨丨宋灌名師郭張)舒丘(春秋襄公)
(二十有五年楚屈建帥師滅丨丨)平丘(春秋昭公十有三年八月甲戌同盟於丨丨注丨丨在陳留長垣縣西南又山海經)
(丨丨在三桑東爰有遺玉張正見游龍首城詩四面觀長薄千里眺丨丨)雍丘(春秋哀公九年宋皇瑗帥師取鄭師於丨丨注)
(丨丨縣屬陳留史記秦始皇紀將軍驁攻魏定酸棗燕虚長平丨丨山陽城皆拔之後漢書郡國志陳留郡丨丨本把國桓驎七說)
(新城之秔丨丨之梁任公叔通天臺賦託神靈於秦甸結元氣於丨丨)登丘(左傳丨丨而望之則馳騁而從之則決脽澨閉)
(門登陴矣戰國策蘇代謂燕昭王曰今王有東嚮伐齊之心而愚臣知之王曰子何以知之對曰矜戟砥劒丨丨東嚮而歎是以愚)
(臣知之潛夫論且夫治世者若丨丨矣必先躡其卑者然後乃得履其高)貝丘(左傳齊侯游於姑棼遂田於丨丨水經注博昌)
(縣南近澠水有地名丨丨在齊西北四十里駱賓王文齊公出獵遇豕啼於丨丨高適詩東馳眇丨丨西顧彌虢略岑参冀州客舍)
(貽王綺詩憶昨如相值值君客丨丨)桐丘(左傳楚子元以車六百乘伐鄭諸侯救鄭楚師夜遁鄭人將奔丨丨諜告曰楚幕有)
(烏乃止)長丘(左傳鄋瞞伐宋司徒皇父帥師禦之耏班御皇父充石公子榖甥為右司寇牛父駟乘以敗狄於丨丨庾信樂)
(府丨丨遠歴大電遥源)陽丘(左傳楚大饑戎伐其西南又伐其東南至於丨丨)巢丘(左傳齊伐我北鄙圍龍齊侯親)
(鼓士陵城三百取龍遂南侵及丨丨)犬丘(左傳鄭子然侵宋取丨丨注譙國酇縣東北有丨丨城史記秦紀非子居丨丨好馬)
(及畜善養息之丨丨人言之周孝王孝王召使主馬於汧渭之間馬大蕃息漢書地理志右扶風槐里縣周曰丨丨懿王都之秦更)
(名廢丘)廢丘(見上史記項羽紀立章邯為雍王王咸陽以西都丨丨)渠丘(左傳晉侯使申公巫臣如吳假道於莒與)
(丨丨公立於池上注丨丨莒邑丨丨公莒子也楚語齊有丨丨韋昭觧丨丨齊大夫雝廩之邑)廪丘(左傳齊人城郟之歲其夏)
(齊烏餘以丨丨奔晉注丨丨今東郡丨丨縣故城是史記趙世家敬侯三年救魏於丨丨大敗齊人王隠晉書丨丨春秋之所謂齊)
(邑矣實表東海者也說苑孔子見齊景公景公致丨丨以為飬孔子辭不受曰吾聞君子當功以受祿今說景公景公未知行而賜)
(我丨丨其不知丘亦甚矣遂辭而行)宗丘(左傳楚子使然丹簡上國之兵於丨丨且撫其民注丨丨楚地)赭丘(左傳公子)
(城以晉師至曹翰胡會晉荀吳齊苑何忌衞公子朝救宋丙戌與華氏戰於丨丨注丨丨宋地後漢書郡國志長平有丨丨亭)老
丘(左傳鄭罕達敗宋師於丨丨注丨丨宋地)泉丘(左傳丨丨人有女夢以其帷幕孟氏之廟遂奔僖子其僚從之盟於清丘)
(之社曰有子無相棄也僖子使助&KR3136;氏之簉反自祲祥宿於薳氏生懿子及南宫敬叔於丨丨人其僚無子使字敬叔)英丘
(左傳晉荀瑶伐齊將戰長武子請卜知伯曰君告於天子而卜之以守龜於宗祧吉矣吾又何卜焉且齊人取我丨丨君命瑶非敢)
(耀武也治丨丨也以辭伐罪足矣何必卜壬辰戰於犁丘)犁丘(見上後漢書郡國志南郡印侯國有丨丨城)黍丘(左傳)
(曹伯背晉而奸宋宋人伐之晉人不救築五邑於其郊曰丨丨揖丘大城鍾邘注梁國下邑縣西南有丨丨亭王仲旉南都賦帶以)
(丨丨之野包以閼伯之疆)閭丘(左傳邾庶其以漆丨丨来奔季武子以公姑姊妻之又漢書藝文志丨丨子十三篇又儒林傳)
(孟卿事蕭奮以授后倉魯丨丨卿後漢書郡國志山陽郡南平陽侯國有丨丨亭新序齊有丨丨卭年十八道遮宣王曰家貧親老)
(願小仕宣王曰子年尚稚未可也丨丨卭對曰昔有顓頊行年十二而治天下秦項槖七歲為聖人師由此觀之卭不肖耳年不稚)
(矣)鷄丘(晉語諸侯會於丨丨注丨丨鷄澤)融丘(爾雅再成銳上為丨丨注纖頂者陸機白雲賦興曜曾泉升迹丨丨)
泥丘(爾雅水潦所止丨丨注頂上汙下)埒丘(爾雅水潦所還丨丨注謂丘邊有界埒水繞環之)章丘(爾雅上正)
(丨丨注頂平唐書地理志齊州濟南郡縣丨丨有長白山)都丘(爾雅澤中有丘丨丨注在池澤中)梧丘(爾雅當塗丨丨)
(晏子景公田於丨丨夜猶早公姑坐睡而夢有五丈夫北面韋廬稱無罪焉公覺召晏子而告其所夢)畫丘(爾雅途出其右)
(而還之丨丨注言為道所規畫)戴丘(爾雅途出其前丨丨途出其後昌丘)昌丘(見上)渻丘(爾雅水出其前丨丨水出)
(其後沮丘)沮丘(見上)正丘(爾雅水出其右丨丨水出其左營丘說苑周公擇地而封曲阜太公擇地而封丨丨)沙丘
(爾雅邐迤丨丨注旁行連延史記殷紀紂益廣丨丨苑臺多取野獸蜚鳥置其中漢書地理志鉅鹿禹貢大陸澤在北紂所作丨丨)
(臺在東北七十里列子秦穆公謂伯樂曰子姓有可使求馬者乎對曰有九方臯此其於馬非臣之下也請見之穆公見之使行求)
(馬三月而反報曰已得之矣在丨丨水經河之故瀆自丨丨堰南分屯氏河出焉李白詩我家寄在丨丨傍)負丘(爾雅丘背)
(有丘為丨丨注此觧宛丘中央隆峻狀若負一丘於背上)定丘(爾雅左澤丨丨右陵泰丘)泰丘(見上史記六國年表周顯)
(王三十三年秦惠文王二年宋丨丨社亡)潛丘(爾雅晉有丨丨注今在太原晉陽縣)名丘(爾雅天下丨丨有五其三在河)
(南其二在河北)薊丘(戰國策丨丨之植植於汶篁水經注武王封堯後於薊今城西北隅有丨丨因丘以名邑也陳子昂詩北)
(登丨丨望求古軒轅臺高適詩適遠登丨丨兹晨獨騷屑揭傒斯詩舟楫連檣出丨丨弓刀千騎入荆州)壽丘(史記五帝紀舜)
(耕歴山漁雷澤陶河濱作什器於丨丨宋書符瑞志黃帝軒轅氏母曰附實見大電光繞北斗樞星照郊野感而孕二十五月而生)
(黃帝於丨丨洛陽伽藍記丨丨里皇宗所居也民間號為王子坊陸倕文姬水丨丨載紀山川之目丹陵負夏僅傳鄉黨之名唐太)
(宗詩丨丨惟舊跡豐邑乃前基)桑丘(史記魏世家武侯七年伐齊至丨丨)脽丘(史記封禪書始立后土祠汾隂丨丨)蛇
丘(史記封禪書復博奉高丨丨歴城無出今年租税漢書地理志泰山郡縣丨丨隧鄉故隧國水經汶水又西南過丨丨縣南又)
(後漢書郡國志南陽郡隨西有斷丨丨注即銜珠之蛇也搜神記隨縣溠水側有斷丨丨隨侯出見大蛇被傷中斷疑其靈異以藥)
(封之蛇乃能走因號其處斷丨丨)左丘(史記自序丨丨失明厥有國語)安丘(漢書宣帝紀本始四年五月鳳皇集北海)
(丨丨淳于水經注汶水又東逕丨丨縣故城北又高士傳丨丨望之者京兆長陵人也少治老子經恬静不求進宦著老子章句故)
(老氏有丨丨之學)厚丘(漢書地理志東海郡縣丨丨)封丘(漢書地理志陳留郡縣丨丨唐書世系表封氏出自姜姓)
(炎帝裔孫鉅為黃帝師胙土命氏至夏后氏之世封父列為諸侯其地汴州丨丨有封父亭即封父所都宋史李沆傳沆治第丨丨)
(門内廳事僅容旋馬或言其太隘沆笑曰居第當傳子孫此為宰相廳事誠隘為太祝奉禮廳事已寬矣)公丘(漢書地理志沛)
(郡縣丨丨故滕國周懿王子錯叔繡所封)斥丘(漢書地理志魏郡縣丨丨注地多斥鹵故曰丨丨水經注漳水又東右逕丨丨)
(縣北羅隠寄鄴王羅令公詩營室東迴廕丨丨少年承襲擁青油)吾丘(漢書丨丨壽王傳年少以善格五召待詔詔使從董)
(仲舒受春秋高材通明遷侍中中郎坐法免久之復召為郎會東郡盜賊起拜為東郡都尉後徵入為光禄大夫侍中孔武仲詩昨)
(見河南推賈誼行聞天子召丨丨又呂氏春秋趙氏攻中山中山之人多力者曰丨丨操鐡杖以戰)黎丘(後漢書光武帝紀征)
(南大將軍岑彭率三將軍伐秦豐戰于丨丨破之獲其將蔡宏)鮑丘(後漢書獻帝紀袁紹遣將麴義與公孫瓚戰於丨丨注丨)
(丨水名出北塞中嶺東俗謂之大榆河水經丨丨水從塞外来南過漁陽縣東又新語丨丨之德行非不高于李斯趙高也然伏隠)
(于嵩廬之下而不錄于世利口之臣害之也)瓶丘(後漢書郡國志河南尹成睪有丨丨聚)蘧丘(後漢書郡國志齊國)
(西安有丨丨里)武丘(魏志高貴鄉公紀詔曰大將軍親總六戎營據丘頭克敵之地宜有令名其改丘頭為丨丨明以武平亂)
(後世不忘亦京觀二邑之義也又南史何求傳除永嘉太守不肯詣臺乞於野外拜受見許一夜忽乘小船逃歸吳隠丨丨山)毌
丘(魏志丨丨儉傳丨丨儉字仲恭河東聞喜人也)步丘(晉書謝安傳時會稽王道子專權而奸謟頗有扇構安出鎮廣陵之)
(丨丨築壘曰新城以避之)亳丘(晉書嵇含傳含好學能屬文家在鞏縣丨丨自號丨丨子)祕丘(晉書束晳傳學既積而身)
(困夫何為乎丨丨蔡邕郭林宗碑栖遲丨丨善誘能教)金丘(晉書呂光載記鐡騎如雲出玉門而長騖琱戈耀景捐丨丨而)
(一息淮南子西方曰丨丨陶弘景許長史碑五闈面啟九涂環周長隰旁嶺交汧北流乃稱龍伏實為丨丨儲光羲詩丨丨華陽下)
(仙伯飬晦處)棲丘(宋書宗炳傳高祖辟炳為主簿不起問其故荅曰丨丨飲谷三十餘年)郊丘(唐書禮樂志丨丨諸)
(祠常以高祖太宗高宗並配陸倕石闕銘興建庠序啟設丨丨崔曙詩丨丨資有事齋戒守無為)内丘(唐書地理志邢州鉅)
(鹿郡縣丨丨范成大詩棃棗從来數丨丨)沈丘(唐書地理志潁川汝隂郡縣丨丨)任丘(唐書地理志莫州文安郡縣丨)
(丨武德五年置有通利渠)鐵丘(五代史晉紀開運二年閱馬於丨丨水經河水東逕丨丨南元和郡國志丨丨本漢濮陽縣地)
(岑参詩平明辭丨丨薄暮游大梁)&KR1818;丘(山海經丨丨在東海兩山夹丘上有𣗳木一曰嗟丘)令丘(山海經丨丨之山無)
(草木多火其南有谷焉曰中谷條風自是出)附丘(六韜無掘壑而丨丨無舍本而治末)社丘(管子築五鹿中牟鄴盖與)
(丨丨以衛諸夏之地所以示權於中國也)崢丘(管子周岐山至於丨丨之西塞丘者山邑之田也)蟻丘(莊子孔子之楚)
(舍於丨丨之漿駱賓王詩振影希鴻陸逃名謝丨丨又黃庭堅宿觀音院詩將雨丨爭丨鏖兵復追奔)韞丘(韓詩外傳子路)
(與巫馬期薪於丨丨之下陳之富人有處師氏者脂車百乘觴於丨丨之上)八丘(淮南子周流丨丨)麥丘(新序桓公)
(田至于丨丨見丨丨邑人問之曰年幾何對曰八十有三矣公曰子其以子之夀祝寡人丨丨邑人曰祝主君使主君無羞學無惡)
(下問賢者在傍諫者得人桓公曰善扶而載之自御以歸禮之于朝封之以丨丨而斷政焉水經注丨丨愚公在齊川谷猶傳其名)
(不在魯)虞丘(新序楚莊王罷朝而晏樊姬問其故王曰今旦與賢相語不知晏也姬曰賢相為誰王曰丨丨子姬笑曰丨丨)
(子為相數十年未嘗進一賢安得為賢王以樊姬之言告丨丨子丨丨子稽首曰如樊姬之言於是辭位而進孫叔敖)包丘
(鹽鐡論丨丨子飯麻蓬藜修道白屋之下)稷丘(列仙傳丨丨君泰山下道士也武帝時以道術受賞賜髮白再黑齒落更生)
繁丘(水經注汝水又東南逕丨丨城南而東南出也)蕭丘(抱朴子海中有丨丨能自生火常以春起而秋滅)菞丘
(穆天子傳天子東游飲於留祈射於麗虎讀書於丨丨)祭丘(穆天子傳天子東征釣於漯水以祭淑人是曰丨丨)燃丘
(拾遺記成王六年丨丨之國獻比翼鳥雌雄各一以玉為樊)防丘(拾遺記蓬萊山亦名丨丨)煙丘(拾遺記始皇起雲明)
(臺窮四方之珍木南得丨丨碧𣗳酈水燃沙賁都朱泥雲岡素竹)環丘(拾遺記丨丨上有方湖周迴千里述異記員嶠山名)
(丨丨有雲石廣五百里)湒丘(西京雜記鄒陽為酒賦曰清者為酒濁者為醴清者聖明濁者頑騃皆麴丨丨之麥醴野田之)
(米)昭丘(荆州圖記富陽東南七十里有楚昭王墓登樓則見所謂丨丨登樓賦北彌陶牧西接丨丨杜甫詩高唐寒浪減彷)
(彿識丨丨温庭筠詩早梅悲蜀道高𣗳隔丨丨李羣玉詩蒼煙晦楚野寒浪埋丨丨)硯丘(輿地志丨丨在陳州東南高五丈相)
(傳楚滅陳於此醼會軍士遂名醼丘後人訛為丨丨)鴈丘(輿地志丨丨在太原陽曲縣元好問有丨丨詞)高丘(離騷忽反)
(顧以流涕兮哀丨丨之無女高唐賦妾在巫山之陽丨丨之岨陳子昂詩巫山綵雲没丨丨正微茫李羣玉雲安詩瑶姬不可見行)
(雨在丨丨又李白詩揮鞭布獵騎四顧登丨丨岑参江上阻風雨詩積浪成丨丨盤渦為嵌窟李山甫詩丨丨松蓋古閒地藥苖肥)
七丘(東方朔十洲記序内游丨丨中旋十洲)莽丘(蔡邕述行賦格丨丨而税駕兮隂曀曀而不陽)墟丘(孔融詩褰)
(裳上丨丨但見蒿與薇)發丘(陳琳為袁紹檄豫州文操又特置丨丨中郎將摸金校尉)苑丘(應瑒報龐惠恭書植鷺羽)
(於丨丨騁駿足於株林)詹丘(孫楚管仲贊沐浴西郊鸞飛丨丨)吳丘(陸機文潛光陽甸返旆丨丨)分丘(陸機)
(凌霄賦削陋跡於丨丨省遊僊而投軌)墳丘(潘尼詩婆娑翰林容與丨丨)巒丘(張協登北邙賦陟丨丨之&KR0008;𡊇升逶)
(迤之修岅)焦丘(郭璞流寓賦修丨丨之微路駭斯徑之峻絶陸龜蒙消夏灣詩不識號火井孰問名丨丨)曾丘(陶潛詩迥)
(澤散游目緬然睇丨丨李白詩蒼榛蔽丨丨瓊草隠深谷朱子晚望詩清霜凝碧𣗳落日翳丨丨)麗丘(梁簡文詩香和丨丨)
(蜜麝吐中臺煙)鹿丘(王融曲水詩序度邑静丨丨之歎遷鼎息大坰之慚)淵丘(江淹木蓮賦迸采泉壑騰光丨丨顔延之)
(詩民靈騫都野鱗翰聳丨丨)隂丘(沈約詩陽泉濯春藻丨丨聚寒霰)學丘(王僧孺文容與丨丨徘徊詞府)銅丘
(庾肩吾謝賚梨啟生因粉水産自丨丨)孤丘(高允文茫茫中野翳翳丨丨)岷丘(庾信文作鎮丨丨揚旆錦水)鄈
丘(張說文脽上祠者本魏地丨丨之舊而漢家后土之宫)故丘(儲光羲詩北洛反初路東江還丨丨杜甫詩一辭故國十)
(經秋每見秋瓜憶丨丨)嵌丘(韋應物詩揮翰題蒼峭下馬歴丨丨朱子詩結亭倚蒼峭鑿磴窮丨丨)小丘(柳宗元小)
(石潭記從丨丨西行百二十步隔篁竹聞水聲如鳴佩環心樂之朱子雲莊詩丨丨横翠几層嶂復嵯峨)愚丘(柳宗元愚溪詩)
(序愚溪之上買小丘為丨丨)衆丘(韓愈詩求觀丨丨小必上太山岑)知丘(白居易詩百年微婉我丨丨徐鉉和張先)
(軰詩兩首新詩千里道感君情分獨丨丨蘇軾詩魯人豈獨不丨丨藉蹸夫子無罪尤)荒丘(許棠送劉校書游東魯詩如經)
(麟見處駐馬瞰丨丨徐夤詩丨丨寒有雨古屋夜無燈羅𨼆吴門晚泊詩十萬梅鋗空寸土三分孫策竟丨丨)儒丘(韋莊詩不)
(向煙波狎釣舟強親文墨事丨丨)軻丘(歐陽修詩引伸無窮極卒歛以丨丨蘇軾送晁美叔詩醉翁遣我從子游翁如退之)
(蹈丨丨劉子翬詩王道炳日星歴聘疲丨丨)柯丘(蘇軾詩丨丨海棠吾有詩獨笑深林誰敢侮)二丘(蘇軾游虎丘詩)
(當年大白此相浮老守娱賓得丨丨自注郡人有閭丘公太守王規甫嘗云不謁虎丘即謁閭丘)炎丘(黃庭堅茶缾寄德孺)
(詩丨丨椰木實入用隨茗椀)雲丘(范成大詩相看只有龐眉客還在丨丨舊草堂)松丘(元好問玉溪詩邂逅詩翁得勝)
(游烟霞真欲盡丨丨)蔭丘(虞集竹林七賢詩文石偃隄華松丨丨)仙丘(陳旅詩江左羣山囿丨丨倚太霞)水丘
(陶宗儀詩重陽佳節無風雨倦客他鄉憶丨丨)隕丘(羣輔錄明由暁升級必育受稅俗成博受古諸丨丨受延嬉右燧人四佐)
曹丘(史記季布傳季布名所以益聞者丨丨揚之也)周丘(史記吴王濞傳丨丨一夜得三萬人使人報吴王遂將其兵北)
(略城邑比至城陽兵十餘萬)王丘(唐書丨丨傳丘字仲山十一擢童子科它童皆專經而獨屬文繇是知名及冠舉制科于)
(辭賦尤高族人方慶及魏元忠更薦之久之為黃門侍郎會山東旱饑以丘守懷州清嚴為下畏慕丘更履華劇而所守清約未嘗)
(通饋遺室宅童騎敝陋既老藥餌不自給帝下制給全禄以旌絜吏)
渙有丘(易渙其羣元吉丨丨丨匪夷所思)軒轅丘(史記五帝紀黃帝居丨丨之丨而娶于西陵之女是為嫘祖山)
(海經丨丨之丨鸞自歌鳳自舞又庾信文昔軒丘分族異姓者十六人酆邑建侯宗盟者四十國)隠弅丘(莊子游於玄水)
(之上登丨丨之丨)冥伯丘(莊子支離叔與滑介叔觀於丨丨之丨崑崙之虚黃帝之所休俄而柳生其左肘)無熱
丘(水經注崑崙山為丨丨丨)窮魚丘(竹書紀年荀瑶伐中山取丨丨之丨)汶陽丘(運命論褰裳而涉丨丨之丨則)
(天下之稼如雲矣)玄圃丘(陶潛詩迢逓槐江嶺是謂丨丨丨)閼伯丘(高適詩地是蒙莊宅城遗丨丨丨)竢
德丘(韓愈燕喜亭記乃立屋以避風雨寒暑既成愈請名之其丘曰丨丨之丨)玉成丘(李咸用雪詩崆峒山北面早想)
(丨丨丨)高如丘(蘇軾雪後至僧舍詩落帆古戍下積雪丨丨丨)鳳凰丘(郭翼詩玉𣗳雲連鳷鵲觀青山日落丨丨)
(丨丁復詩金刹曉開龍虎國玉笙宵下丨丨丨)袁家丘(戴良詩陸尋虞監宅林訪丨丨丨)王仲丘(唐書藝文志丨)
(丨丨攝生纂錄一卷)宋齊丘(五代史南唐世家初丨丨丨為李昪謀最有力及成事乃陽入九華山昪屢招之乃出昪僭號)
(未幾齊丘罷相復歸九華山賜號九華先生封青陽公宋史藝文志丨丨丨集六卷)
對語(王屋帝丘)(聖水神丘)(鳳穴龍丘)(紫府丹丘)(貝闕珠丘)(竹塢松丘)(三徑一丘)(枕石栖丘)
(蓬莱殿崑崙丘)(麒麟閣鳳凰丘)(愚公谷閼伯丘)(貞女峡羽人丘)(延春閣不熱丘)(書插架筆成丘)
摘句(飛詔下林丘雲水接昭丘)(林缺見嵩丘月遠望青丘)(烟霞足一丘故里近松丘)(高情憶故丘穿岩破虎丘)
(玉笙瑶瑟祀崑丘羽人仙籍冠浮丘)(微茫烟浪向巴丘今古何殊貉一丘)
抽(丑鳩切拔也引也)
韻藻右抽(詩左旋丨丨中軍作好疏毛以為高克逍遥河上乃左迴旋其師丨手丨矢以射高克居軍之中以為容好鄭)
(以高克使御人在車左者迴旋其車勇士在丨者習丨刃擊刺高克自居中央為軍之容好指一車之上事也)若抽(莊子鑿木)
(為機後重前輕挈水丨丨數如泆湯其名為橰文賦理翳翳而愈伏思軋軋其丨丨庾肩吾詩徒奉文成誦空知思丨丨)芽抽
(趙孟頫織詩斫桑埋其中明年丨早丨陳旅瓊芽賦朱光熇蔭雨復暘兮瓊丨復丨寢滿乎郊坰)麥抽(黃鎮成詩山驛水流)
(花落盡石田雲暖丨丨齊)
睿藻抽(鄭愔詩鴈塔昌基遠鸚林丨丨丨)繭絲抽(歐陽修詩問其别後學初若丨丨丨陳基吹觱篥吟渭水有盡)
(情無休綿綿又若丨丨丨又朱松詩茸茸鵝毛淨一一野繭抽)
增新抽(西域記菩提𣗳青翠冬夏不改每至涅槃日一時彫落通夕丨丨與舊齊等梁元帝竹詩嶰谷管丨丨淇園節復修)
(徐充容奉和御製小山賦葉丨丨而不𣗳花散植而無藂劉宰詩雨餘菱芡丨丨葉秋早菰蒲未著花)纖抽(珊瑚詩話有懸)
(針者漢曹喜所作象針鋒丨丨之勢以書五經篇目取貫穿經指之義)葉抽(潘岳朱實賦丨繁丨而掩日枝長弱而風生陶)
(潛詩薔薇丨已丨秋蘭氣當馥沈約悲落桐詩燕至丨未丨鴻来枝已素)春抽(束晳𥙷亡詩木以秋零草以丨丨)深抽
(顔延之釋何衡陽書聖慮難原神應不測中散所云中人自竭莫得其端豈其淺斥所可丨丨)競抽(鮑照園葵賦稚葉萍布弱)
(隂丨丨)蓮抽(梁簡文帝大法頌虹拖蜿垂承甍繞&KR0008;丨丨井倒冒宇臨窗)横抽(梁簡文帝詠筆格詩仰出寫含花丨)
(丨學仙掌)花抽(梁元帝對燭賦丨丨珠漸落珠懸花更生)蘭抽(沈約詩園禽與時變丨根應節丨)蒲抽(庾肩吾詩)
(梅心芳屢動丨節促難丨李咸用詩柳眉低帶泣丨劒銳初丨)烟抽(江總燈贊丨丨短焰燼落輕灰)全抽(庾信謝周明帝)
(賜絲布等啟况復丨丨素蠒雪坂疑傾併落青鳬銀山或動)荷抽(王勃九成宫山池賦丨丨水蓋薜引山茵)苖抽(李嶠)
(詩晚穗萎還結寒丨瘁復丨又蘇軾詩山高雪霜苦丨葉不得丨)篁抽(韋應物詩靡靡芳草積稍稍新丨丨)莖抽(白居)
(易新栽竹詩葉剪藍羅碎丨丨玉琯端杜牧鵁鶄詩芝丨丨紺趾清唳擲金梭)穗抽(戴叔倫詩暖日菜心稠晴烟麥丨丨唐庚)
(詩即時旅思春冰折昨夜燈花黍丨丨)書抽(陸龜蒙幽居賦丨丨虎僕射用牛螉朱德潤觱栗吟朝供暮奉何時休歸来白)
(屋丨謾丨)齊抽(陸龜蒙詩三清今日聚靈官玉刺丨丨謁廣寒)筍抽(裝說詩丨丨通舊竹梅落立閒枝陸游詩巡簷更有)
(欣然處新丨初丨四五莖)旁抽(王禹偁詩石挨苦竹丨丨笋雨打戎葵臥放花)手抽(王安石詩投韁馬鬛任欹側欲出操)
(箠丨還丨)左抽(蘇軾詩不如默誦千萬首丨丨右取談笑足)茗抽(蘇軾詩黃櫞出舊枿紫丨丨新畬方回詩谷冷長杉)
(密岡温旦丨丨)藥抽(范梈詩大檻花周映虛階丨竞丨)
簪易抽(梁簡文帝詩飛鴻若可駕輕丨必丨丨又王安石詩此理儻可諧華簪為君抽)金僕抽(庾信鄭常碑文公以)
(丨丨裁丨靈鉟暫舉蜂目已奔狼心遂革)聲欲抽(謝偃聽歌賦丨丨丨而含態氣未理而騰芳)兵漸抽(王昌齡箜)
(篌引河朔屯丨須丨丨盡遣降来拜御溝)紫茵抽(徐夤蒲詩濯秀盤根在碧流丨丨含露向晴丨)蘇荏抽(晏殊中園)
(賦丨丨丨穎蓼荽凝液)碧玉抽(蔡襄詩滿谷芭蕉丨丨丨)綠鍼抽(蘇軾水車詩分疇翠浪走雲陣刺水丨丨丨稻)
(芽)黑絲抽(陸游詩今旦理髯還一笑白間時有丨丨丨)滿架抽(王十朋葡萄詩珠帳臨簷掛龍鬚丨丨丨)
崖溜懸抽(江總攝山栖霞寺碑頌澗風長瀉丨丨丨丨)
瘳(丑鳩切病愈)
韻藻曷瘳(書不其或稽自怒丨丨)夷瘳(詩罪罟不收靡有丨丨注夷平也)少瘳(鄧析子患生於官成病始)
(於丨丨王逢詩行其所無事凋瘵或丨丨)微瘳(杜甫詩禮寬心有適節爽病丨丨)
翼日瘳(書公歸乃納冊於金縢之匱中王丨丨乃丨)
增足瘳(禮記樂正子春下堂而傷其足數月不出猶有憂色門弟子曰夫子之丨丨矣數月不出猶有憂色何也)何瘳
(左傳季孫猶在晉子服惠伯私于中行穆子曰魯事晉何以不如夷之小國魯兄弟也土地猶大所命能具若為夷棄之使事齊楚)
(其丨丨于晉國語虢公夢在廟有神人面白毛虎爪執鉞立于西阿公懼而走神曰無走帝命曰使晉襲爾門公拜稽首覺使國人)
(賀夢舟之僑告其諸族曰君不度而賀大國之襲於已丨丨)有瘳(史記周紀武王病周公乃祓齊自為質欲代武王武王丨)
(丨唐書孫伏伽傳帝悅曰卿能言朕非朕能改之天下庶丨丨乎宋史趙普傳詔曰朕以居守之重慮煩耆耋維師之命用表尊賢)
(佇聞丨丨與朕相見莊子魯哀公問乎顔闔曰吾以仲尼為貞幹國其丨丨乎韓詩外傳楚莊王寢疾卜曰河為祟大夫請用牲王)
(曰止古者聖王之祭不過望睢漳江漢楚之望也寡人雖不德河非所獲罪也遂不祭三日而疾丨丨)未瘳(史記蒙恬傳論)
(秦初滅諸侯痍傷者丨丨宋史王舉正傳舉正奏曰轉運使察官吏能否生民休戚頼焉命甫下而數更不終歲而再易恩澤所以)
(未宣民疾所以丨丨也盧綸詩潘岳衰將至劉楨病丨丨李建勲詩落葉滿山州閒眠病丨丨方岳詩鶴骨嶄嶄疾丨丨怯行山亦)
(倦登樓)亟瘳(漢書元后傳成帝報鳳曰務專精神安心自持期於丨丨稱朕意焉)漸瘳(晉書謝幼度傳上䟽曰陛下體)
(臣疢重使還藩淮側甫欲休兵静衆綏懷善撫兼苦自療冀日月丨丨繕甲俟會思更奮迅)一瘳(晉書謝幼度傳疏曰欲報)
(之德實懷罔極庶蒙丨丨申其此志)先瘳(法言或問德有始而無終與有終而無始也孰寧曰寧先病而後瘳乎寧丨丨而後)
(病乎)暗瘳(元稹詩神醫不言術人瘼曾丨丨)已瘳(陳與義詩問夢膏肓應丨丨歸来歸来無久留楊載詩携鋤理荒園)
(吾疾日丨丨)易瘳(許衡詩友之諒直仁可輔藥之瞑眩疾丨丨)
摯生瘳(梁簡文帝詩雖同衛子憊聊喜丨丨丨)薪水瘳(蘇軾夜卧濯足詩土無重膇藥獨以丨丨丨)喜病
瘳(司馬光晚春病起詩風日正和柔身輕丨丨丨)沉疴瘳(范成大橘園詩熱腦散五濁豈止丨丨丨)
湫(七由切水池名又篠韻)
韻藻龍湫(隋書禮儀志鹿角生於楊𣗳丨丨出於荆谷夢溪筆談温州鴈蕩山自古圖牒未嘗有言者祥符中方有人見)
(之按西域書阿羅漢諾矩羅居震旦東南大海際鴈蕩芙蓉峯丨丨唐僧貫休為諾矩羅讃有鴈蕩經行雲漠漠丨丨宴坐雨濛濛)
(之句此山南有芙蓉峯前瞰大海然未知鴈蕩丨丨所在後始見此山山頂有大池以為鴈蕩下冇二潭水以為丨丨皆後人以貫)
(休詩名之也一統志江西豐城縣有丨丨相傳中有蟄龍雖遇旱澇水無增減有石深黑可以琢硯李庾西都賦其遠也深有蛟潭)
(𣲖作丨丨杜甫詩嵯峨白帝城東西南有丨丨北虎谿杜荀鶴送吳蛻入蜀詩鳥徑盤春靄丨丨發夜雷吳融御溝詩去應涵鳳沼)
(来必渗丨丨歐陽修懷嵩樓晚飲詩石醜駭溪怪天竒瞰丨丨樓鑰大丨丨詩北上太行東禹穴鴈蕩山中正竒絶丨丨一𣲖天下)
(無萬衆贊揚同一舌李孝光丨丨行大丨丨小丨丨青天倒瀉銀河流海風吹練白杲杲雪花滿面寒颼颼釋道潛廬山雜興詩丨)
(丨亘三峡草木皆森竒又圖繪寳鑑許丨丨江南術士山水師米元暉用筆自成一家設色清潤)山湫(杜甫詩南有龍兮在)
(丨丨古木巃嵸枝相樛)潭湫(蘇軾次辯才韻詩去如龍出山雷雨卷丨丨)
百丈湫(杜甫詩沸天萬乘動觀水丨丨丨蘇舜欽頂破二山詩前擘穹峯開化出丨丨丨)炭谷湫(韓愈有題丨丨)
(丨祠堂詩)
增江湫(北史鄭羲傳九服感至德之和四垠懷擊壌之慶而蠢爾閩吳阻化丨丨)石湫(宋史張子盖傳金人攻海州急)
(以子盖為鎮江府都統往援之乃亟趨漣水取便道以進次丨丨堰金人陳萬騎於河東子盖率精銳數千騎擊之賊大敗擁溺丨)
(丨河死者半圍遂觧一統志白丨丨在桂林府城北七十里俗名白石潭李商隠桂林詩神護青楓岸龍移白丨丨)大湫(吕氏)
(春秋神通乎六合德耀乎海外意觀乎無窮譽流乎無止此之謂定性於丨丨命之曰無有)神湫(太平寰宇記平康縣羊脟)
(山下有二丨丨大江始𤼵之所)靈湫(一統志丨丨在平涼府隆德縣東北其水四時常温歲旱禱有應王度古鏡記度弟勣入)
(箕山渡潁水歴太和視玉井井傍有池水湛然綠色問樵夫曰此丨丨耳村閭每八節祀之以祈福祐杜甫有同郭給事湯東丨丨)
(詩薛逢靈臺家兄古鏡歌十千賣與靈臺兄百丈丨丨座中至張蠙詩丨丨豈要魚栖浪仙桂那容鳥寄枝朱子詩躡石渡急澗窮)
(源得丨丨)清湫(名勝志郿縣東北有丨丨鎮與渭水相表裏民獲沾溉之利)潛湫(張纉瓜賦丨丨獨熟墮莖落蒂)怪
湫(白居易想東遊詩紫洞藏仙窟玄泉貯丨丨)萬湫(李嶼過洞庭詩浩渺注黃流千潭合丨丨)偷湫(李洞終南山詩)
(劚竹烟嵐凍丨丨雨雹腥)深湫(陳陶海昌望月詩百寳安可覷老龍鏁丨丨)寒湫(許棠詩曉嶂猿窺戶丨丨鹿䑛冰朱)
(德潤觱篥吟撥剌驚魚度丨丨山空鶴怨中夜愁)重湫(蘇軾迨硯銘有畫石無已求生隂壑閟丨丨得之艱豈易投旌苦學)
(卑長頭)澗湫(釋惠洪遊白鹿詩春風掃夕隂雌霓飲丨丨)南湫(程鉅夫和遊鼔山詩杯吞東海一勺水鞭起丨丨久)
(卧龍)五湫(柳貫遊五洩山詩丨丨地壓三州勝八十僧從七客遊)雲湫(宋褧詩丨丨龍恍惚月砌鶴氋氃)長湫
(李孝光䨇瀑飛泉詩雨洗天根雲洞幽黑蛟飛雹舞丨丨)
宜君湫(隋書高祖紀仁壽元年五月丨丨丨水移於始平)要冊湫(唐書地理志寧州縣真寧注本羅州有丨丨丨)
(天寳元年獲玉真人像二十七因更名)龍移湫(劇談錄咸通九年春華隂縣南十餘里一夕風雨暴作有丨丨丨自遠而)
(至碧波迴塘湛若疏鑿)朝那湫(太平寰宇記丨丨丨在陕西平涼府固原州祠舊設祀朝那神也湫淵四十里渟水不流)
(冬夏無增減戰國時秦人詛楚投文於此)大沉湫(廣川書跋秦文世有三石初得丨丨丨文於&KR1122;丨丨故丨當漢安定郡方)
(四十里)太白湫(一統志丨丨丨在西安太白山頂相傳湫下有神龍歲旱禱而多應)雲騰湫(一統志辰州丨丨丨)
(在黔陽縣東安江寨歲旱祈之有雲雨之應)善女湫(靈應傳涇州之東二十里有故薛舉城城之隅有丨丨丨廣袤數里)
(蒹葭叢翠古木蕭疎其水湛然而碧莫有測其淺深者水族靈怪往往而見鄉人立祠于旁曰九娘子神歲之水旱祓禳皆祈請焉)
井坎湫(王惲滹沲秋漲行望洋東視誇海若似憤蛙比跳躍丨丨丨)
三娘子湫(劇談錄京城南靈應臺有丨丨丨丨水波澄明莫測深淺每秋風搖落未嘗有草木飄汎其上或片葉纖莖必)
(有飛鳥銜去祈禱者多致花鈿粉黛及綺羅之𩔖啟祝投之歘没乾符初有朝士數人試以木石投之俄有巨魚躍出鱗甲如雪忽)
(風雨冥晦車馬幾為瀑水所漂後人愈敬之)
遒(即由切盡也又音酋)
韻藻語遒(歐陽修詩酒酣思逸丨更丨程俱詩炯然坐相向更僕丨益丨袁易詩絶景嗟才窘微吟怯丨丨)
四國遒(詩周公東征丨丨是丨傳遒固也疏使四國之民心堅固也)百祿遒(詩敷政優優丨丨是丨傳遒聚也)
笙管遒(沈約詩凄锵丨丨丨参差舞行亂又唐太宗詩雲起將歌𤼵風停與管遒又張仲殊詩洞簫響兮風生流清夜闌兮)
(絃管遒)飛光遒(沈約詩丨丨忽我丨寧止歲云暮又張說詩並驅恒詫速非畏日光遒)文雅遒(江總詩綺殿丨)
(丨丨玳筵歡趣密鄭愔詩漢室歡娱盛魏國丨丨丨又武三思詩泛蘭清興洽折桂野文遒)歲月遒(王安石詩古人皆好)
(樂哀此丨丨丨蘇軾詩骯髒儀型在驚呼丨丨丨陸游詩蜀棧秦關丨丨丨胡天游詩忽忽山川異行行丨丨丨又王寵感舊賦忽)
(日月之我遒兮去冉冉而不已又虞世基詩翳翳神逾伏懍懔歲方遒韓愈詩空懷焉能果但見歲已遒朱子詩覧物知時變為農)
(覺歲遒)詩興遒(張耒詩飲酣耳熱丨丨丨直上虚空恣陵躡)
增逡遒(春秋公會吳于槖臯注槖臯在淮南丨丨縣東南晉書成帝紀石勒將石聰攻夀陽不克遂侵丨丨阜陵加司徒王)
(導大司馬假黃鉞都督中外征討諸軍事以禦之又桓彝傳元帝為安東將軍版行丨丨令)警遒(詩品謝朓詩竒章秀句往)
(往丨丨)聲遒(續畫品序或弱齡而價重或壯齒而丨丨陸罩詩徘徊花草合瀏亮鳥丨丨梅堯臣詩南都留守頗為喜將吏)
(入賀鞾丨丨)未遒(魏文帝與吴質書公幹有逸氣但丨丨耳廣絶交論道不挂於通人聲丨丨於雲閣劉孝綽詩空然等彈)
(翰非徒嗟丨丨)内遒(鍾會葡萄賦清濁外暢甘旨丨丨)逼遒(阮籍詩聲色為胡越人情自丨丨)年遒(陸機董桃)
(行於今知此有由但為老去丨丨)路遒(摯虞思游賦丨遂丨兮情欣欣奄忽歸兮反常閭)勢遒(梁簡文帝詩十日驕)
(既滿九勝丨恒丨楊載詩驛路程雖遠帆風丨甚丨)氣遒(蘇舜欽詩酒闌丨益丨陸游詩秉燭揮毫丨更丨)句遒(歐陽)
(修詩丨丨語老能揮毫)力遒(劉子翬遊絲帖歌丨丨可罣千鈞石)字遒(范成大詩寒缸欲暗吟方苦凍筆難驅丨更丨)
淸遒(揭傒斯詩范公丨丨不敢當縱横石經兀老蒼)
精神遒(北史崔㥄傳㥄偉風貌寡言辭端嶷如神齊神武言崔㥄應作令僕恨其丨丨太丨)百福遒(宋史樂志秩而)
(祭之丨丨是丨)風力遒(文心雕龍相如賦仙氣號凌雲蔚為辭宗迺其丨丨丨也又鮑照詩戾戾旦風遒嘈嘈晨鼔鳴又鱗)
(鱗夕雲起獵獵晚風遒沈炯歸魂賦霜微凝而侵骨𣗳感動而風遒王起振木鐸賦色耀皇衢映遲遲而日麗聲搖紫陌隨獵獵而)
(風遒)說難遒(荅賓戲丨丨既丨其身乃囚)萬物遒(陸雲喜霽賦隂陽交泰丨丨方丨)情彌遒(謝靈運詩)
(非徒不弭忘覧物丨丨丨)曲不遒(梁簡文帝彈筝詩張高絃易斷心傷丨丨丨)睿賞遒(江總賦得一日成三賦應)
(令副君丨丨丨清夜北園游)青陽遒(沈佺期詩自君間芳躧丨丨四五丨)暮景遒(張說詩别恨歸途遠離筵丨丨)
(丨)榜歌遒(李懷遠詩湍高棹影没岸近丨丨丨)教化遒(元稹詩滋章一時罷丨丨天下丨)清夜遒(范成)
(大詩暗蜩奏樂鏘鳴球浮黎空歌丨丨丨)筆最遒(范成大題畫詩新圖来自雪邊州皴石秋槎丨丨丨)雲烟遒(范成)
(大愛雪歌明朝掬雪頮且潄揮毫落紙丨丨丨)設險遒(方回詩天目蟠根遠王干丨丨丨)
收(式州切歛也捕也)
韻藻俴收(詩小戎丨丨五楘梁輈傳丨淺也丨軫也)蓐收(禮記孟秋之月其帝少昊其神丨丨左傳木正曰句芒火)
(正曰祝融金正曰丨丨水正曰玄冥土正曰后土國語虢公夢在廟有神人面白毛虎爪執鉞立於西阿曰帝命曰使晉襲于爾門)
(覺召史嚚占之對曰如君之言則丨丨也天之刑神也漢書百官公卿表自顓頊以来為民師而命以民事有重黎句芒祝融后土)
(丨丨玄冥之官晉書摯虞傳擾毚兔於月窟兮詰姮娥於丨丨唐書禮樂志立秋祀白帝以少昊氏配太白三辰七宿丨丨之位如)
(赤帝張衡賦思九土之殊風兮從丨丨而遂徂七啟玄冥適鹹丨丨調辛鸚鵡賦少昊司辰丨丨整轡七命啟中黃之少宫𤼵丨丨)
(之變商郭璞遊仙詩丨丨清西陸朱羲將由白)夏收(禮記丨后氏丨而祭又周弁殷冔丨丨)黃收(史記帝堯紀丨丨純)
(衣彤車白馬注收冕名其色黃象古質素也)善收(後漢書明帝紀昔歲五榖登衍今兹蠶麥丨丨其大赦天下以報農功)
雲收(張正見詩睢苑涼風起章臺丨氣丨虞世南詩日下林全暗丨丨嶺半空王維送神曲倏丨丨兮雨歇山青青兮水潺潺)
(戴叔倫詩歌扇多情明月在舞衣無意綵丨丨司空圖詩旋書紅葉落擬畫碧丨丨李中詩遥天疎雨過列岫亂丨丨)帆收
(孟浩然詩湖平津濟闊風止客丨丨梅堯臣詩絃琴無外事坐見浦丨丨又獨登孤岸立不見遠丨丨黃庭堅和王定國詩清洛思)
(君晝夜流北歸何日片丨丨)俱收(韓愈進學觧玉札丹砂牛溲馬勃敗鼔之皮丨丨竝蓄待用無遺者醫師之良也)薛
收(唐書丨丨傳丨丨字伯襃道衡子也與從兄子元敬及族兄德音齊名世稱河東三鳳收為長離德音為鸑鷟元敬年最少為)
(鵷雛)
公量收(左傳陳氏三量皆登一焉鍾乃大矣以家量貸而以丨丨丨之注貸厚而收薄)糴家收(宋史廣源州蠻儂氏)
(傳儂智高反朝廷命狄青為宣撫使青以一晝夜絶崑崙關智高大敗先是謠言農家種丨丨丨已而智高叛為青破皆如其謠)
雲霧收(朱超道夜泊巴陵詩月夜三江静丨丨四邊丨)菊初收(唐中宗九日詩長房萸早熟彭澤丨丨丨)
反水不收(後漢書光武帝紀建武元年諸將議上尊號馬武進曰天下無主如有聖人乘敝而起雖仲尼為相孫子為將)
(猶恐無能有益丨丨丨丨後悔無及大王雖執謙退奈宗廟社稷何注反音翻又何進傳國家之事亦何容易覆水不收宜深思之)
(又𩔖林太公望少婿馬氏老而見去及封齊東就國道遇婦人泣問之其前妻也再拜求合公取盆水傾地令收之惟少泥太公曰)
(若言離更合覆水定難收又周曇子牙妻詩歲寒焉在空垂涕覆水如何欲再收又吕氏春秋太濁則志下以下聽濁則耳不收歐)
(陽修詩羣芳爛不收東風落如糁蘇軾詩有如長庚月到曉爛不收又聚遠樓詩無限青山散不收雲奔浪卷入簾鈎朱子康王谷)
(水簾詩飛泉天上来一落散不收)
增井收(易丨丨勿幕注處井上極水已出井井功大成在此爻矣故曰丨丨也)雷收(禮記仲秋之月日夜分丨始丨)
(聲李咸用詩鼓腕騰棍晴丨丨舞腰困裊垂楊柔)備收(禮記季秋之月乃命冡宰農事丨丨)辱收(左傳齊侯陳諸侯之)
(師與屈完乘而觀之齊侯曰豈不榖是為先君之好是繼與不榖同好如何對曰君惠徼福於敝邑之社稷丨丨寡君寡君之願也)
農收(左傳宋皇國父為大宰為平公築臺妨于丨丨何遜七召歲晚丨丨時間務隙錢起詩漸安無曠土薑芋當丨丨蘇軾餽)
(歲詩丨功各已丨歲事得相佐)含收(國語日月會于龍&KR1280;土氣丨丨天明昌作百嘉備舍羣神頻行國于是乎烝嘗注丨丨收)
(縮萬物含藏也)内收(戰國策丨丨百姓循撫其心唐書選舉志前代選用皆州府察舉至于齊隋署置多由請託故當時議者)
(以為率私不若自舉與其外濫不若丨丨是以罷州府之權而歸于吏部)秋收(史記自序春生夏長丨丨冬藏此天道之大經)
(也漢書西域傳且罷兵歸渠犁田丨丨畢復𤼵兵晉書倭人傳倭人不知正歲四節但計丨丨之時以為年紀荀子春耕夏耘丨丨)
(冬藏四者不失時故五榖不絶而百姓有餘食也何承天荅宗居士書春種丨丨蠶織以時李紳詩春種一粒粟丨丨萬顆子)大
收(漢書藝文志漢興改秦之敗丨丨篇籍廣開獻書之路魏武帝棗祇子處中封爵令使為屯田都尉施設田業其時歲則丨丨)
(後遂因此大田豐足軍用)掩收(漢書禮樂志籍歛之時丨丨嘉榖)器收(後漢書張皓王龔傳論士進則世收其器賢用)
(則人獻其能能獻既已厚其功丨丨亦理兼天下)種收(後漢書童恢傳童恢除不其令耕織丨丨皆有條章一境清静王禹)
(偁畬田詩自丨自丨還自足不知堯舜是吾君)普收(晉書傅咸傳今之不農不可勝計縱使五稼丨丨僅足相接暫有災患便)
(不繼贍)專收(南史傅昭傳昭遷臨海太守郡有蜜巖前後太守皆自封固丨丨其利昭以周文之囿與百姓共之大可喻小)
(乃教勿封)田收(北史室韋國傳氣候多寒丨丨甚薄無羊少馬與靺鞨同俗温庭筠秋日詩丨丨鳥雀喧氣肅龍蛇蟄)稻
收(唐書郭元振傳遣甘州刺史李漢通闢屯田盡水陸之利丨丨豐衍徐鉉詩罾網魚梁静&KR0034;簦丨穗丨)屯收(唐書百官)
(志比部郎中員外郎各一人掌軍資械器和糴丨丨所入)招收(宋史孝宗紀乾道元年丨丨兩淮流散忠義人厚德錄李謙溥)
(有丨丨將劉進者勇力絶人數以少擊衆)霆收(宋史樂志冇来穆穆臨此方丘其行風動其止丨丨杜甫劒器行来如雷丨丨)
(震怒李德裕鼓吹賦天地肅而雷丨丨川波静而魚龍伏)支收(宋史魏式傳式建議置主轄丨丨司以謹財賦出納時以為當)
聚收(管子春嬴育夏長飬秋丨丨冬閉藏)掌收(管子西方曰辰其時曰秋辰丨丨收為隂)陽收(韓非子所說隂為厚)
(利而顯為名高者也而說之以名高則丨丨其身而實疏之說之以厚利則隂用其言顯棄其身矣)外收(淮南子以中制外百)
(事不廢中能得之則丨能丨之)暮收(新序晉平公曰吾門下食客者三千餘人朝食不足丨丨市租暮收不足朝收市租吾尚)
(可謂不好士乎)朝收(見上)榖收(論衡春種榖生秋刈丨丨求物得物作事事成牛弘白帝歌西成肇節盛德在秋三農稍)
(已九丨行丨)轉收(西京雜記自十月已後陽氣始生於地下漸冉流散故云息也隂氣丨丨故言消也日夜滋生遂至四月)
(純陽用事自四月已後隂氣始于天上漸冉流散故云息也陽氣丨丨故言消也日夜滋生遂至十月純陰用事)末收(握竒)
(經麾法有五光目條流角音有五初驚丨丨)烟收(法書要錄草與真有異真則字終意亦終草則行盡勢未盡或丨丨霧合)
(或電激星流王昌齡詩赤岸落日在空波微丨丨劉禹錫詩塵息長道白林清宿丨丨李中詩春郊飲散暮丨丨却引絲簧上翠樓)
(鄭震詩最宜初月上高處看丨丨趙孟頫詩山開碧雲歛日出白丨丨又余靖詩水闊丨難丨雨昏風易轉)雨收(應璩與岑)
(文瑜書雲重積而復散丨垂落而復丨盧綸詩沙鶴驚鳴野丨丨大河風物颯然秋戎昱詩宋玉亭前悲暮秋陽臺路上丨㾗丨韓)
(翃詩栢寢寒蕪變梧臺宿丨丨鄒浩詩何妨蟋蟀床頭急况是芭蕉丨脚丨張耒詩蕭蕭柳岸野風秋虹挂前山晚丨丨陳旅吴王)
(納涼圖詩吳王臺榭滿汀洲湖上風来暑丨丨秦不華送瓊州萬戸入京詩旌旗畫卷蕉花落弓劒朝縣瘴丨丨)功收(飬生)
(論田種一也至于𣗳養不同則丨丨相懸)霧收(鮑照詩日氣映山浦暄丨逐風丨隋煬帝詩風歸花葉散日舉烟丨丨虞世南)
(詩萬瓦宵光曙重簷夕丨丨蘇瓌詩金闕平明宿丨丨瑶池式燕俯清流又范成大詩歲晩山同色湖平丨不丨)潦收(張正)
(見詩丨丨荷盖折露重菊花鮮李德裕振鷺賦天清丨丨獨立蓮漪意態閒暇羽毛襂襹陸游詩丨丨溪瀨急木落寺樓高)電
收(張正見衰桃詩舒若霞光欲起散似丨采將丨李咸用春霖即事詩荷傾蛟淚盡岩折丨鞭丨袁士元詩冠盖盡隨雲影散樓)
(臺近逐丨光丨又李咸用緋桃詩癡蛾亂撲燈難滅躍鯉傍驚丨不丨)日收(唐太宗冬狩詩騎歛原塵静戈迴嶺丨丨高騈)
(詩雲水蒼茫丨欲丨野烟深處鷓鴣愁陳與義清明詩一簾晚丨看丨盡楊柳微風百媚生)晚收(杜甫詩久存膠漆應難並)
(一辱泥塗遂丨丨又陳造詩蟹肥與客爭先把稻熟催免徹丨丨)見收(韓愈詩有能必見用有德必丨丨)坐收(白居)
(易放鷹詩所以爪翅功而人丨丨之杜荀鶴遇雨詩月華星彩丨来丨岳色江聲暗結愁)潛收(席夔冬日可愛賦惨怛丨丨戚)
(戚之容咸格温仁遠被熙熙之化斯淳)風收(張仲素漲昆明池賦鏡朗丨丨澄明不流)醉收(温庭筠詩丨丨陶令菊貧)
(賣邵平瓜)虹收(李商𨼆詩丨丨青嶂雨鳥没夕陽天方干詩天際鳥行出溪中丨影丨)碁收(李商隠燈詩錦嚢名畫掩)
(玉局敗丨丨吳融詩新酒乘涼壓殘丨隔夜丨)鼙收(許棠詩筵開樂振高雲動城掩丨丨落日昏)禾收(薛逢獵騎詩滻)
(川桑落鵰初下渭曲丨丨兔正肥李建勲詩霜落牛歸屋丨丨雀滿田)稜收(李咸用廬山詩叠見雲容襯丨丨雪氣昏)寒
收(孟貫歸雁詩雪盡翻風暖丨丨度月涼)懶收(徐夤詠雨詩密雲郊外已回秋日下崦嵫景丨丨)催收(徐夤秋晚)
(詩玉露丨丨菊金風促剪禾)甄收(王禹偁茶園詩茂育知天意丨丨荷主恩)待收(錢惟演春雪賦我有條桑且挗且柔)
(豈滅裂之是取顧沃若之丨丨)急收(韓琦後園宴射詩支左屈右何太工象弭丨丨如列缺)寳收(梅堯臣詩顔書非不)
(佳世豈不丨丨)編收(王安石木人洲詩迷子山前漲一洲木人圖志始丨丨)卷收(文同江𣗳詩萬葉驚風盡丨丨獨餘)
(紅𣗳擬禁秋)藏收(蘇軾詩胡為議論獨見假片紙隻字皆丨丨)博收(蘇軾詩學如富貴在丨丨仰取俯拾無遺籌)
厚收(陳造詩良匠有妙斲惰農無丨丨)薄收(范成大冬舂詩去年丨丨飯不足今年頓頓炊白玉)廣收(陸游詩細)
(考蟲魚箋爾雅丨丨草木續離騷)稼收(陸游詩丨丨平野闊木落遠山多)蠶收(陸游詩丨丨戶戶繅絲白麥熟村村)
(搗麨香)官收(王阮聖德惠民詩市直雖翔踴丨丨却痛蠲)燈收(劉克莊夜行詩嶺頭無復一人来漁店丨丨戸不開)
魏收(北齊書丨丨傳收年十五好習騎射欲以武藝自達滎陽鄭伯調之曰魏郎弄戟多少遂折節讀書以文華顯永安三年)
(詔收為封禪書下筆便就不立藁草文將千言所改無幾帝曰雖七步之才無以過此上南狩賦甚見褒美鄭伯謂曰卿不遇老夫)
(猶應逐兔收在京洛輕薄尤甚人號云丨丨驚蛱蝶詔撰魏史表而上之衆口諠然號為穢史)楊收(唐書丨丨傳丨丨字藏之)
(七歲而孤母長孫親授經十三通大義善屬文吴人號神童里人多造門觀賦詩至壓敗其藩收嘲之曰爾非羸角者奚用觸吾藩)
(切當率𩔖此及長博學彊記至它藝無不通觧以兄假未仕不肯舉進士既假褫褐乃入京師擢進士宰相馬植表為渭南尉集賢)
(校理議補監察御史收又以假方外遷誼不可先固辭植嗟美)賈收(貧士傳丨丨字耘老烏程人也以詩著名喜飲酒家素貧)
(東玻先生每念之嘗作古木怪石書其後以贈云念賈處士貧甚無以慰其意為作古木怪石一紙每遇饑時輙一開看還飽人否)
帝籍收(禮記季秋之月舉五榖之要藏丨丨之丨於神倉祇敬必飭)豐年收(左傳必有豐年注言耕鉏不以水旱)
(息必獲丨丨之丨又魏志蘇則傳則徙金城太守自教民耕種其歲大豐收)責畢收(戰國策孟嘗君出記問門下諸客誰)
(能為文收責于薛者乎馮煖署曰能于是約車治裝載劵契而行辭曰丨丨丨以何市而反又沈約改天監元年恩詔鰥寡孤獨不)
(能自存者人榖五斛逋布口錢宿責勿復收)蹇叔收(史記秦紀百里傒曰臣嘗遊困於齊而乞食銍人丨丨丨臣臣因而)
(欲事齊君無知蹇叔止臣)不足收(史記張儀傳儀之趙求見蘇秦蘇秦數譲之曰以子材能乃自令困辱至此吾寧不能言)
(而富貴子子丨丨丨也)萬物收(管子秋者隂氣始下故丨丨丨)狖玃收(長楊賦盛丨丨之丨多麋鹿之獲)百
倍收(孫綽喻道論立德闇昧之中而慶彰萬物之上隂行陽曜自然之勢譬猶洒粒於土壌而納丨丨之丨也)魚釣收
(張載濛汜池賦翳華盖以逍遥攬丨丨之所丨又陸游漁家詩釣收鷺下虚舟立橋斷僧尋别徑歸)晚照收(蕭鈞詩山翠餘)
(烟積川平丨丨丨)密䌫收(劉孝威詩廣津寒欲歇聯檣丨丨丨)景光收(唐太宗述聖賦風未生而葉動丨將仄而)
(丨丨)蓋隂收(唐越王貞詩林凋帷影散雲歛丨丨丨)小暑收(駱賓王螢火賦丨丨南丨大火西流林塘改夏雲物)
(迎秋杜荀鶴詩此中偏稱夏中遊時有風来丨丨丨吳景奎詩山氣空濛丨丨丨)熊羆收(徐彦伯南郊賦鶉鳥斯㐮丨丨)
(奉丨)俗塵收(崔翹詩地竒人境别事遠丨丨丨)螮蝀收(高適詩冬至招搖轉天寒丨丨丨)渙汗收(劉長)
(卿詩生涯已逐滄浪去冤氣初逢丨丨丨)夕陽收(竇鞏詩籬外涓涓澗水流槿花半點丨丨丨許渾詩旆隨寒浪動帆帶丨)
(丨丨宋褧詩涼意滿襟簾幕卷宫鴉歸𣗳丨丨丨又倪瓚雪後過陳子貞隠居詩墨池繞溜春冰滿塵榻繙書夕照收)講席
收(劉禹錫送鴻舉師詩客至茶烟起禽歸丨丨丨)風雨收(劉禹錫詩八月天地肅二陵丨丨丨)烟霞收(劉禹錫詩)
(萬里看一烏曠然丨丨丨)歲晚收(韓愈詩勉哉耘其業以待丨丨丨)暮心收(鮑溶詩嬋娟春盡丨丨丨鄰里同年)
(半白頭)早晚收(張仲素塞下曲鄉關萬里無人見西戍河流丨丨丨)内庫收(張祜高門上人詩卷軸朝廷餞書函)
(丨丨丨)薄技收(牛上士獅子賦羨文豹之掎鹿美韓盧之逐兔伊丨丨之見丨而偉材之不顧)春景收(張何蜀江)
(濯錦賦乘丨丨而方丨俟王正而入貢)舞帶收(杜甫詩玉裂歌聲斷霞飄丨丨丨)網罟收(李郢詩雲隂故國山)
(川暮潮落空江丨丨丨)戰艦收(吳融金陵懷古詩玉𣗳聲沉丨丨丨萬家冠盖入中洲)煙靄收(禇載詩星斗離)
(披丨丨丨玉蟾蜍耀海東頭)烟雨收(李中詩水國樓臺晚春郊丨丨丨又陸游詩丨丨凄迷晚不丨疎簾曲几寄悠悠)
萬象收(杜荀鶴山中對雪詩一渾乾坤丨丨丨惟應不壅大江流)荆玉收(徐鉉詩嘉魚始賦人爭頌丨丨頻丨國自)
(肥)一半收(韓琦觀稼詩雖妨麥始三停穫且見苖知丨丨丨)帶露收(余靖詩僧来便學嘗茶訣白乳槍旗丨丨)
(丨陸游燒香詩密房割處春方半丨丨丨時日未暾)及時收(蘇舜欽詩自古忠孝不兩立功名丨丨乃可丨)塵思收
(蘇舜欽招隠道中詩揚鞭望招隱丨丨漠然丨)歲有收(蘇舜欽頂破二山詩邑民頼其靈雖旱丨丨丨)計口收(歐陽)
(修送朱提舉詩丨丨丨其餘登耗以生齒)兒童收(蘇軾九日詩軒冕陳道路往往丨丨丨)百金收(蘇軾宋肇惠澄)
(心紙詩詩老嚢空一不留百番曾作丨丨丨)作處收(蘇軾道人傳以神守氣訣詩但向起時作還於丨丨丨)鼓吹
收(蘇軾詩萬竿苦竹旌旗卷一部鳴蛙丨丨丨)盈箧收(張耒冰壺硯詩平生筆墨萬金直竒煤利翰丨丨丨)川華
收(陳與義詩雲移𣗳隂失風定丨丨丨)霽光收(楊萬里詩一聲霹靂丨丨丨急泊荒茆野渡頭)真蹟收(樓鑰詩舊)
(碑於世已難見丨丨惟君乃得丨)芋栗收(方岳詩留得荷鉏䨇手在山寒丨丨要人丨)馬乳收(陸游詩架垂丨)
(丨丨論斛港種雞頭采滿船)趁晴收(陸游詩丁壯丨丨丨早粟比隣結伴絡新絲)囂聲收(葉適齊雲樓詩虚景)
(混空蒼丨丨丨遠肆)晴田收(葉適詩雨田自種丨丨丨好是天留荅春處)鄉思收(林光朝詩忽然丨丨若為丨莫)
(到三茅最上頭)銳意收(王阮上唐舍人詩立國須才用聞公丨丨丨)痕沫收(謝翺觀水詩稍退見涯涘及来丨丨)
(丨)白水收(王渥詩霜落豐山丨丨丨歲華全在竹園頭)藥裹收(劉因詩曬罷空庭丨丨丨閉門無睡却梳頭)
秘閣收(劉因金太子允恭墨竹詩手澤明昌丨丨丨當年緹襲為誰留)暮靄收(黃庚月夜登樓詩玉宇澄清丨丨丨)
(邊吟怕倚仲宣樓)筆底收(袁桷詩舊隠湖山丨丨丨相從京洛意中遊)毫端收(袁桷詩玉堂小窗觧蒼佩宴坐)
(得意丨丨丨董其昌詩誰向丨丨丨拾得李將軍畫少陵詩)水痕收(葉顒詩吳楓初冷丨丨丨塞雁南飛渡遠洲)版
圖收(宋无詩乾坤機軸轉海嶽丨丨丨)練影收(謝宗可無絃琴詩落星留暈繩光斷凍瀑無聲丨丨丨)萬籟
收(吳景奎詩金點知更丨丨丨可人清景思悠悠)張文收(唐書禮樂志丨丨丨請重正餘樂帝不許曰朕聞人和則樂和)
(隋末喪亂雖改音律而樂不和若百姓安樂金石自諧矣)
一歲再收(淮南子螈蠶丨丨丨丨非不利也然而王法禁之者為其殘桑也)餘糧弗收(魏都賦丨丨栖畆而)
(丨丨頌聲載路而洋溢)
鳩(居求切鳥名又聚也)
韻藻雎鳩(詩關關丨丨在河之洲駱賓王詩列𣗳巢維鵲平渚下丨丨一作鴡左傳丨丨氏司馬也注丨丨鷙而有别故)
(為司馬主法制爾雅丨丨王鴡)鳲鳩(詩丨丨在桑其子七兮序鵲巢夫人之德也國君積行累功以致爵位夫人起家而居有)
(之德如丨丨乃可以配焉左傳丨丨氏司空也注丨丨平均故為司空平水土爾雅丨丨鴶鵴注今之布榖也雲溪友議鄧州有老)
(僧日食二丨丨僧俗共非之老僧終無所避當饌之時有士求餐分其二足而食食訖老僧盥潄䨇鳩從口而出一則能行一則匍)
(匐在地貧士驚駭亦吐其飯二脚亦生其僧後乃不食此味衆皆敬異號曰南陽丨丨和尚曹植責躬表七子均飬者丨丨之仁也)
鳴鳩(詩宛彼丨丨翰飛戾天禮記季春之月丨丨拂其羽戴勝降於桑晉書樂志皎皎丨丨或丹或黃曹植詩南陽栖雙鵠北)
(柳有丨丨鄭谷詩草肥朝牧牛桑綠晚丨丨歐陽修詩誰謂丨丨拙無用雄雌各自知隂晴陸游詩扇墮巾欹午夢回丨丨又喚雨)
(絲来)化鳩(禮記仲春之月鷹丨為丨拾遺記頻斯國白蛙丨為雙白丨入雲望之遂滅盧照鄰詩野老堪成鶴山神或丨丨)
獻鳩(周禮夏官羅氏仲春羅春鳥丨丨以飬國老行羽物列子邯鄲之民以正月之旦丨丨於簡子簡子大悦厚賞之客問其)
(故簡子曰正旦放生示有恩也客曰民知君之欲放之競而捕之死者衆矣君如欲生之不若禁民勿捕捕而放之恩過不相補矣)
(簡子曰然)祝鳩(左傳丨丨氏司徒也注丨丨鷦鳩也鷦鳩孝故為司徒主教民風土記丨丨反舌也)爽鳩(左傳丨丨氏司)
(寇也注丨丨鷹也鷙故為司寇主盜賊陸機齊謳行丨丨苟已徂吾子安得停李嶠上巡察覆囚使書丨丨司讞黃砂俟清問之仁)
鶻鳩(左傳丨丨氏司事也注丨丨鶻鵰也春来冬去故為司事陸璣詩疏丨丨一名班鳩似鵓鳩而大埤雅丨丨性食桑椹然)
(過則醉而傷其性故詩云于嗟鳩兮無食桑椹)班鳩(見上禽經丨丨辨鵴班次序也凡哺子朝從上下暮從下上他鳥皆否)
鵓鳩(見上爾雅佳其鳺鴀注今丨丨宋史食貨志崇寧四年兩浙轉運使檄婺州市御爐炭須胡桃紋丨丨色等上曰隆冬附)
(火取温煖而已豈問炭之紋色乎命罷之陸璣詩疏丨丨灰色無繡項隂則屏逐其匹晴則呼之語曰天將雨鳩逐婦是也范成大)
(詩花梢蝴蝶作團去竹裏丨丨相對鳴)五鳩(左傳丨丨鳩民者也注鳩聚也治民上聚故以鳩為名晏殊中園賦驗九扈以)
(農正察丨丨而民聚)鷽鳩(晉書阮脩傳志存天地不屑唐庭丨丨仰笑尺鷃所輕莊子以用為知以不用為愚以徹為名以窮)
(為辱移是今之人也是蜩與丨丨同于同也又蜩與丨丨笑之曰我決起而飛槍榆枋時則不至而控于地而已矣奚以之九萬里)
(而南為埤雅鳴鳩一名丨丨阮籍詩丨丨飛桑榆海鳥運天池張說詩雷雨蘇蟲蟄春陽放丨丨)拙鳩(禽經丨者莫如丨巧)
(者莫如鶻馬臻詩瘦竹勝巢笑丨丨倚闌閒為晚風愁又李羣玉詩賤子跡未安謀身丨如丨曹伯啟詩無依如鵲丨如丨)蒙
鳩(荀子南方有鳥焉名曰丨丨以羽為巢而編之以髮繫之葦苕風至苕折卵破子死巢非不完也所繋者然也按大戴禮作&KR3845;)
(鳩)鴣鳩(淮南子孟夏之月以熟榖禾丨丨長鳴為帝候歲)雄鳩(離騷丨丨之鳴逝兮余猶惡其佻巧)春鳩(曹植)
(贈徐幹詩丨丨嗚飛棟流猋激櫺軒王維詩園廬鳴丨丨林薄媚新柳又屋上丨丨鳴村邊杏花白錢起東臯早春詩萌蕙暖初吐)
(丨丨鳴欲巢歐陽修詩睡美尤厭丨丨聒蘇軾詩雪芽何時動丨丨行可膾)汝鳩(書序伊尹去亳適夏既醜有夏復歸於亳)
(入自北門乃遇丨丨汝方作丨丨汝方傳二篇皆亡)
魯無鳩(左傳穆叔如晉聘見范宣子賦鴻雁之卒章宣子曰匄在此敢使丨丨丨乎注鳩集也)白鳬鳩(晉書樂志)
(拂舞出自江左舊云吴舞楊泓序云自到江南見白符舞或言丨丨丨舞云有此來數十年矣鳬亦作符齊書樂志丨丨丨舞出江)
(南吳人所造其詩本云平平白符思我君惠集我金堂言白者金行符合也鳩亦合也符鳩雖異其義是同王安石詩山下飛鳴黃)
(栗留溪邊飲啄丨丨丨一作浮南史檀道濟傳元嘉十二年召道濟入朝十三年春將遣還鎮下渚未𤼵有似鷦鳥集船悲鳴會上)
(疾動義康矯詔召入祖道收付廷尉及其子八人並誅時人歌曰可憐丨丨丨枉殺檀江州吳均丨丨丨詩瑯琊丨丨丨紫翠飄陌)
(頭劉禹錫過檀道濟墓詩秣陵多士女猶唱丨丨丨又宋書符瑞志白鳩成湯時来至又晉太始八年白鳩集太廟南門陳書姚察)
(傳丁後母杜氏喪在服制之中有白鳩巢於戸上晉樂章翩翩白鳩再飛再鳴李白樂府白鳩之白誰與隣霜衣雪襟誠可珍)張
氏鳩(搜神記長安丨丨獨處一室有丨自外入止于牀張氏祝曰鳩来為我禍也飛上承塵為我福也即入我懷鳩飛入懷以)
(手探之則不知鳩之所在而得一金鉤遂寳之自是子孫漸富)邯鄲鳩(柳宗元詩齊王不忍觳觫牛簡子亦放丨丨丨)
增八鳩(禮記上農夫食九人疏藪澤之地九夫為鳩丨丨當一井)舒鳩(左傳吴人為楚舟師之役故召丨丨人丨丨人)
(叛楚注丨丨楚屬國)鶌鳩(爾雅丨丨鶻鵃疏今之班鳩)鷑鳩(爾雅丨丨鵧鷑注小黑鳥鳴自呼江東名為烏鵙本草丨)
(丨江束謂之烏臼又曰鴉䳎小於烏今俗謂之駕犂五更輙鳴曰架架格格至曙乃止古有催明之鳥名喚起者盖即此也)鵽
鳩(爾雅丨丨寇雉注鵽大如鴿似雌雉鼠脚無後指岐尾出北方沙漠地)楚鳩(爾雅鳺䲹疏今丨丨也水經注丨丨一名)
(㘁啁號咷之名)桑鳩(爾雅鴶鵴疏今梁宋之間謂布榖為鴶鵴一名擊榖一名丨丨)泉鳩(漢書戾太子傳太子東至湖臧)
(匿丨丨里注丨丨水今在閿鄕縣東南十五里水經河水逕閿鄉與丨丨澗水合)飛鳩(魏書管輅傳輅至郭恩家有丨丨来)
(在梁頭鳴甚悲輅曰當有老公從東方来携豚一頭酒一壺主人雖喜當有小故明日果如所占)素鳩(宋書符瑞志元嘉二)
(十四年九月白鳩見沈演之上表曰臣以丨丨自遠毨翰歸飛資性閒淑羽貌鮮麗既聞之先說又親覩嘉祥不勝藻抃上頌一首)
雙鳩(南史庾子輿傳父遷寧蜀卒奉喪還鄉初𤼵蜀有丨丨巢舟中及至又棲廬側每聞哭泣之聲必飛翔簷宇悲鳴激切太)
(平御覽滎陽有厄井漢王避項羽於中丨丨集飛井上羽以為無人故沛公得免漢世正旦放鳩為此也陸機燕歌行丨丨關關宿)
(河湄憂来感物涕不晞張翥松巢詩丨丨從此拙獨鶴與平分)放鳩(見上)龍鳩(宋史黃疇若傳疇若知成都府會嘉定闕)
(守蠻窺利店無備遂入宼疇若選西軍欲往防拓牒轉運司折支不報蠻再犯丨丨堡轉運司始頗從所請)𤼵鳩(山海經丨)
(丨之山多柘木有鳥狀如烏名曰精衛是炎帝少女名曰女娃游於東海溺而不返故為精衛水經濁漳水出上黨長子縣西丨丨)
(山之漳水焉)始鳩(山海經東北陬以南者丨丨在海中轅厲南郭璞贊韓雁丨丨在海之洲雷澤之神鼓腹優游)萬鳩
(易林千雀丨丨與鷂為讐)讎鳩(水經注蜀水又東南與丨丨水合)&KR1891;鳩(方言鷱其丨丨謂之鸊鷱自關而西秦漢之間)
(謂之鵴鳩其大者謂之鳻鳩其小者謂之丨丨或謂䳫鳩或謂之䳕鳩或謂之鶻鳩)刻鳩(拾遺記帝子與皇娥泛於海上以桂)
(枝為表結薰茅為旌丨玉為丨置於表端言鳩知四時之候)玉鳩(見上)縱鳩(列士傳魏公子無忌方食有鳩飛入案下)
(公子使人顧望見一鷂在屋上飛去公子乃丨丨鷂逐而殺之公子曰鳩避惡歸無忌竟為鷂所得吾負之為吾捕得此鷂者無忌)
(無所愛於是左右宣公子慈聲旁國左右捕得鷂二百餘頭以奉公子公子按劒至其籠上曰誰獲罪無忌者耶一鷂獨低頭不敢)
(仰視乃取殺之盡放其餘名聲流布天下歸焉)見鳩(琴操舜耕歴山思慕父母丨丨與母俱飛鳴相哺食感思作歌東方朔外)
(傳朔門生三人俱行丨丨一生曰今當有酒一生曰其酒必酸一生曰雖得酒不得飲三生俱到須臾主人出酒訖不得飲乃問其)
(故曰出門丨丨飲水故知得酒鳩飛集梅𣗳故知酒酸鳩飛去所集枝折故知不得飲)縷鳩(二老堂詩話蜀人丨丨為膾配)
(以芹菜)羣鳩(宣和畫譜御府所藏崔慤丨丨圖二)錦鳩(宣和畫譜御府所藏黃居寀竹石丨丨圖一徐崇嗣茄菜丨丨)
(圖二吴元瑜杏花丨丨圖一陶宗儀喜晴詩紫燕將雛花上語丨丨呼婦𣗳頭鳴王惲詩丨丨呼雨烟林外紅杏香中過一生)綠
鳩(本草鳩有白鳩丨丨今夏月出一種糠鳩微帶紅色小而成羣好食桑葚及半夏苖瀛厓勝覽瓜哇國有珍珠雞倒挂鳥綵鳩)
(孔雀珍珠雀丨丨之𩔖)糠鳩(見上)綵鳩(見上)皓鳩(沈演之白鳩頌有哲其儀時惟丨丨性勰五教名編素丘)青
鳩(皇甫松大隠賦倚仗則手放丨丨脫冠則髮辭斑鹿徐照丨丨詞明年花開人東西丨丨食花舊處啼)蒼鳩(蘇舜欽詩)
(丨丨鳴相歡幽草色已弄張耒詩丨丨呼雨屋東啼)嫁鳩(歐陽修詩安知丨丨被鳩逐)林鳩(歐陽修詩班班丨間丨榖)
(榖命其匹陸游龜堂初暑詩多事丨丨管晴雨依人海燕度炎涼錢惟善詩絮輕隨野馬椹熟醉丨丨)曉鳩(文同詩繞墻啼)
(丨丨)寒鳩(文同雨詩丨丨劬劬屋上鳴)晴鳩(黃庭堅詩野水自添田水滿丨丨却喚雨鳩来)雨鳩(見上金涓詩梨)
(花寂寞丨丨寒)壽鳩(葛長庚詩丨丨索婦花前笑又唐書世系表元氏出自拓拔氏什翼犍七子一曰寔君二曰翰三曰閼婆)
(四曰丨丨五曰紇根六曰力真七曰窟咄)王鳩(范梈詩謝豹空洲隐丨丨遠𣗳啼)丘鳩(吕氏春秋趙攻中山中山有多)
(力者曰丨丨衣鐡甲)田鳩(吕氏春秋墨者丨丨留秦三年而不得見王乃往見楚王王悦之與將軍之節以如秦至而得見出)
(而告人曰吾不識秦之道乃當由楚也物固有近之而遠遠之而近)
狀如鳩(山海經青丘有鳥焉其丨丨丨其音若呵名曰灌灌)沙用鳩(吕氏春秋凡水用舟陸用車塗用輴丨丨丨山)
(用樏因其勢也)梟逢鳩(說苑丨丨丨鳩曰子將安之梟曰我將東徙鳩曰何故梟曰鄉人皆惡我鳴以故東徙鳩曰子能更)
(鳴可矣不能更鳴東徙猶惡子之聲)寄巢鳩(孫覿詩老罷誰當問喘牛羈栖且作丨丨丨)後圃鳩(陸游詩徙穴中)
(庭蟻爭巢丨丨丨)喚婦鳩(洪希文詩哺雛衝雨燕丨丨出林丨)深𣗳鳩(陶宗儀詩哺雛敗簷雀逐婦丨丨丨)花
外鳩(謝榛詩曉起正科頭時聞丨丨丨)伶州鳩(周語王將鑄無射而為之大林單穆公曰不可王弗聽問之丨丨丨)
(按丨樂官丨丨名也李邕華嚴寺鐘銘序有若大者不摦小者不窕則州鳩之聽曷以臻其間然)
歲司羽鳩(鹽鐡論利在自惜不在勢居街衢富在儉力趨時不在丨丨丨丨也)
不(甫鳩切弗也又姓說文鳥飛翔不下也韻會未定之辭也又虞有宥勿韻)
韻藻有酒不(杜甫詩隔屋喚西家借問丨丨丨錢起詩為問幽棲客吟時得酒不)
增夫不(詩翩翩者鵻傳鵻丨丨也一宿之鳥箋丨丨鳥之慤謹者按爾雅作鳺鴀左傳祝鳩氏疏樊光曰祝鳩即佳其丨丨)
(孝故為司徒)在不(白居易詩志氣吾衰也風情子丨丨徐鉉詩珍重王光嗣交情尚丨丨蘇軾詩元嘉舊事無人記故罍頽)
(垣今丨丨范成大讀長恨歌詩帝鄉雲馭若為留八景三清好丨丨張雨詩借問鴻寳書枕中今丨丨)健不(方岳詩小遲須)
(有佳晴日待試山翁已丨丨)
如此不(陶潜遊斜川詩未知從今去當復丨丨丨)憶儂不(李白詩寄言向江水汝意丨丨丨倪瓚懷耕漁大隠詩荷)
(花浦口見山色寄詩汝亦丨丨丨)得已不(王昌齡詩何用班超定遠侯史臣書之丨丨丨)有此不(杜甫詩崔侯初)
(筵色已畏空尊愁未知天下士至性丨丨丨陳與義詩中間共作老莱戲世上樂復丨丨丨陸游村舍雜書詩不知葉家白亦復丨)
(丨丨)安穏不(劉禹錫寄楊少尹詩石渠甘對圖書老關外楊公丨丨丨)可數不(韓愈送窮文單獨一身誰為朋儔子)
(苟備知丨丨已丨)決疑不(白居易詩知君善易者問我丨丨丨)記得不(白居易詩好在王員外平生丨丨丨)訪
我不(王安石送章宏詩西風乞得東南守杖策還能丨丨丨)免笑不(王安石懷灊樓讀書詩聊為薄宦容身者能丨)
(高人丨我丨)寄書不(趙抃詩明年誰到蜀能丨好丨丨)人信不(蘇軾贈歐陽叔弼詩君言不能詩此語丨丨丨)
子獨不(蘇軾詩瞭然正色懸雙眸世之所馳丨丨丨)有意不(黃庭堅贈陳季張詩微言觀季子頗亦丨丨丨)似
我不(陸游詩不知冠盖朝天客也得心安丨丨丨)再来不(陸游詩萬里得詩長揖去他年挈笠丨丨丨)記客
不(范成大詩江山好處吾能記為問江山丨丨丨)兩忘不(宋伯仁詩非鷗亦非我機事丨丨丨)
&KR0679;(所鳩切索也求也聚也同搜)
韻藻渠搜(書崑崙析支丨丨西戎即叙疏朔方郡有丨丨縣漢書武帝紀詔曰北𤼵丨丨氏羌徕服注北方即可徵𤼵丨)
(丨而役屬之又揚雄傳大漢左東海右丨丨前番禺後陶塗東南一尉西北一候北史鏺汗國傳鏺汗國都葱嶺之西五百餘里古)
(丨丨國也都城方四里勝兵數千人)冥搜(全唐詩話裴說洛中作云莫怪苦吟遲詩成鬢亦絲鬢絲猶可染詩病却難醫山暝)
(雲横處星沉月側時丨丨不易得一句至公知蒙齋筆談楊朴隐居鄭州能詩性癖常騎驢往来鄭圃每欲作詩即伏草中丨丨或)
(得句則躍而出遇之者莫不驚法帖刊誤唐文皇右軍傳贊云伯英臨池之妙無復餘蹤當是時遠備丨丨古帖畢出而御府所蓄)
(其富無倫尚無伯英書後世豈可復得孫綽天台賦序非夫遠寄丨丨篤信通神者何肯遥想而存之高適詩觀碁知戰勝探象會)
(丨丨杜甫詩論兵遠壑淨亦可縱丨丨李商隠詩談諧叨客禮休澣接丨丨李中詩丹墀朝退後静院即丨丨王禹偁月波樓詩日)
(日江樓上風物得丨丨王安石詩鷗鳥一䨇隨坐笑荷花十丈對丨丨元好問詩山靈故為作開闔巧與詩境供丨丨)旁搜
(韓愈進學觧尋墜緒之茫茫獨丨丨而遠紹吳萊詩公車奏牘幸早投孔姬禮樂正丨丨)
增大搜(漢書武帝紀天漢元年秋閉城門丨丨注六月禁踰侈七月閉城門丨丨則搜索踰侈者也又二年秋止禁巫祠道)
(中者丨丨南史王僧孺傳晉太原中員外散騎侍郎平陽賈弼篤好簿狀乃廣集衆家丨丨羣族所撰十八州一百一十六郡合七)
(百一十二卷凡諸大品略無遺闕)横&KR0679;(漢書王莽傳莽每當出輙先&KR0679;索城中名曰丨丨)監搜(唐書文宗紀太和元)
(年五月罷宰臣奏事丨丨按自晉魏以来凡入殿奏事官以御史一人立殿門外搜索而後許入謂之丨丨至唐猶然太和中始罷)
(之)溝搜(水經注漢武帝開朔方郡有道自縣西北出雞鹿塞王莽更郡曰丨丨縣曰極武)免搜(李尤函谷關賦睢背)
(魏而西逝托衾衣以丨丨)研搜(江總陶貞白集序文集缺亡未有編錄門人補輯若逢遼東之本好事丨丨如誦河西之箧)
千搜(韓愈岣嶁山詩丨丨萬索何處有森森綠𣗳猿猱悲)徧搜(李紳詩故館曾閒訪遺基亦丨丨李洞送賈正字之蜀詩)
(若次江邊邑宗詩為丨丨)潛搜(王建詩孤情迥出鸞凰遠健思丨丨海嶽空)徵搜(王損通犀賦當其遠丨丨備琛賮得)
(自烏鳶之野斷以龍泉之刃)精搜(朱休駕幸太學賦睿思難喻丨丨典謨)究搜(李商隐與陶進士書思欲丨丨極討)
(灑豁襟抱)幽搜(陸龜蒙書帶草賦丨丨莫及興詠徒存)解搜(王遒升仙橋詩何事不如楊得意丨丨賢哲薦明君)窮
搜(李山甫詩丨丨萬籟息危坐千峰静范成大與薛士隆詩丨丨𤼵山骨林立侍談讌)狂搜(盧延譲苦吟詩險覓天應悶丨)
(丨海若枯)博搜(丁謂大蒐賦丨丨聖書廣召文英)雕搜(王惲詩趙公嗜書如鄴侯不為章句非丨丨)遐搜(顧瑛)
(詩寳城三千里縮景歸丨丨)
束矢搜(詩角弓其觩丨丨其丨)經技搜(郭璞巫咸贊羣有十巫巫咸所統丨丨是丨術藝是綜)躡景搜
(陸龜蒙幽居賦乘剛直上丨丨宜丨横絶乎四海飛揚乎十洲)象外搜(羅鄴覽陳丕卷詩雪宫詞客燕宫遊一軸烟花丨丨)
(丨)枯腸搜(楊萬里詩自笑獨醒仍苦詠丨丨雷轉不禁丨元好問詩丨丨丨苦怯茶甌信手拈書却枕頭)
騶(側鳩切廐御又丨虞仁獸又姓越王之後)
韻藻七騶(禮記季秋之月天子乃教于田獵以習五戎班馬政命僕及丨丨咸駕載旌旐授車以級整設於屏外注丨丨)
(謂趨馬主為諸官駕說者也疏天子馬有六種種别有騶則六騶也又有總主之人并六騶為七故為丨丨宋史蔡齊傳齊舉進士)
(第一儀狀俊偉舉止端重真宗見之顧寇準曰得人矣詔金吾給丨丨傳呼以寵之狀元給騶自齊始也李子卿駕幸九成宫賦丨)
(丨按隊千乘扈蹕)六騶(見上左傳晉悼公即位使程鄭為乘馬御丨丨屬焉使訓羣騶知禮崔駰東巡頌乃命太僕訓丨丨)
(閒路馬王起朔方獻千里馬賦千駟花𤼵丨丨雲起陳陶贈周大夫詩不獨蒼生蘇仍兼丨丨喜)羣騶(見上謝觀却走馬賦)
(出丨丨於紫陌閱衆驥於黃道)三騶(南史謝幾卿傳幾卿遷尚書左丞嘗預樂遊宴不得醉而還因詣道邊酒壚停車褰幔與)
(車前丨丨對飲觀者如堵幾卿自若通典侍書御史梁天監初重其選車前依尚書二丞給丨丨執盛印青嚢舊事糾彈官印綬在)
(前故也)八騶(南史王融傳融躁於名利自恃人地三十内望為公輔行遇朱雀桁開路人填塞乃搥車壁曰車中乃可無七)
(尺車前豈可乏丨丨顧暎詩大印佩六國散金馳丨丨)導騶(南史張綰傳綰遷御史中丞元日舊制僕射中丞坐位東西時)
(當綰兄纘為僕射及百司就列兄弟幷丨丨分趨兩途時人榮之)鳴騶(南史到溉傳溉性不好交游唯與朱异劉之遴張綰)
(同志友密及臥疾門可羅雀唯三人每歲時恒丨丨枉道以相存問置酒極歡而去魏書爾朱仲遠傳仲遠加大將軍又兼尚書令)
(請準朝式在軍丨丨帝覽啟笑而許之洛陽伽藍記高陽王雍出則丨丨御道文物成行鐃歌響𤼵笳聲哀轉北山移文丨丨入谷)
(鶴書赴隴崔泰之詩丨丨噴梅雪飛盖曳松烟高適詩歌謠隨舉扇旌旆逐丨丨楊巨源詩島夷傳露版江館候丨丨白居易詩遞)
(夫交烈火候吏次丨丨李紳詩水風搖綵旆隄柳引丨丨)絳騶(通典顔延之為御史中丞何尚之與書曰丨丨清路白簡深刻)
(取之仲容或有虧耶)前騶(厚德錄李翰林宗鍔其父文正公昉秉政時避嫌遠勢出入僕馬與寒士無辨一日中路逢文正公)
(丨丨不知其為公子而遽呵辱之是後每見斯人必自隠蔽恐其自愧也劉得仁詩丨丨潘岳貴故里邵平窮徐鉉詩不遣丨丨妨)
(野逸别尋逋客互招延韓琦詩丨丨驅弩過别境荷戈還蔡襄詩丨丨不用傳呼急待與遊人一路歸)彤騶(禇亮和御史韋)
(大夫喜霽詩白簡光朝幰丨丨出禁中駱賓王詩丨丨朝帝闕丹旐背王畿)行騶(元稹陽城驛詩公與諸生别步步駐丨丨)
(蘇軾詩平生聞太白一見駐丨丨注太白山名在武功縣)羸騶(蘇軾詩眼花錯莫鬢霜勻病馬丨丨只自塵)
河南騶(晉書胡母輔之傳輔之嘗過河南門下飲丨丨丨王子博箕坐其旁輔之叱使取火子博曰我卒也惟不乏吾事則)
(已安復為人使輔之因就與語歎曰吾不及也薦之河南尹樂廣擢為功曹孫覿詩夷踞坐我旁汝豈丨丨丨)
增發騶(戰國策莊辛去之趙留五月秦果舉鄢郢巫上蔡陳蔡之地襄王流掩於成陽於是使人丨丨徵莊辛於趙)廐
騶(漢書叙傳舞陽鼓刀滕公丨丨後漢書梁冀傳桓帝使黃門令具瑗將左右丨丨虎賁羽林戟士合千餘人與司隸校尉張彪)
(共圍冀第注騶騎士也)左騶(後漢書羊續傳時拜三公者皆輸東園禮錢千萬令中使督之名為丨丨)兩騶(後漢書宗)
(均傳均疾上書乞免詔除子條為太子舍人均自扶輿詣闕謝恩帝使中黃門慰問因留養疾司徒缺帝以均才任宰相召入視其)
(疾令丨丨扶之)吏騶(晉書何曾傳正元年中為鎮北將軍都督河北諸軍事假節將之鎮文帝使武帝齊王攸辭送數十里曾)
(盛為賓主備太牢之饌侍從丨丨莫不醉飽)田騶(晉書職官志光祿大夫與卿同秩中二千石惠帝元康元年始給菜田六)
(頃丨丨六人)列騶(南史王僧祐傳僧祐雅為從兄儉所重每鳴笳丨丨到其門候之)引騶(南史王僧孺傳僧孺遷尚)
(書左丞俄兼御史中丞僧孺幼貧其母鬻紗布以自業嘗携僧孺至市道遇中丞鹵簿驅迫墜溝中及是拜日丨丨清道悲感不自)
(勝)梁騶(魏都賦顯文武之壯觀邁丨丨之所著注魯詩傳曰古有丨丨梁騶天子獵之田曲也王勃九成宫頌每至旻天戒)
(序高風嘯律虞官獻秋獮之儀司馬奉丨丨之典)皂騶(劉孝威值雨又為清道所駐詩丨丨同隼擊青槖似鷹揚李嶠為王)
(及善譲内史表彤軒丨丨非振鷺之飾青組丹紱足濡鵜之譏)停騶(江總詩曲澗丨丨響交枝落幔隂)訓騶(孫逖伯樂)
(川記書田定賦講射丨丨)天騶(范成大詩只恐歸程官更忙丨丨催上沙堤去)乘騶(宋褧詩聯璧知何在丨丨計少休)
遣騶(歐陽原功詩丨丨獲輕舟快若歴三峡)晨騶(柳貫詩襆被辭夜直出門戒丨丨)二騶(法苑珠林晉王文度)
(鎮廣林忽見丨丨揚鵠頭板来召)
樂哉騶(韓詩外傳孔子云美哉顔無父之御也馬知後有輿而輕之知上有人而愛之馬親其正而愛其事如使馬能言彼)
(必將曰丨丨今日之丨也)君家騶(蘇軾詩封侯起大第或是丨丨丨)鈴下騶(范成大玉堂寓直詩微聞丨丨丨竊)
(議馬上郎)上方騶(陳孚詩駞蹄中禁釡豹尾丨丨丨)
好馬非騶(淮南子喜武非侠也喜文非儒也好方非醫也丨丨丨丨也知音非瞽也知味非庖也此有一㮣而未得主名)
(也)
愁(士尤切憂也悲也苦也)
韻藻窮愁(史記虞卿傳贊虞卿非丨丨亦不能著書以自見於後世云庾信詩危虞風霜積丨丨歲月侵杜甫詩本枝凌)
(歲晚高義豁丨丨白居易詩江海漂漂共旅遊一樽助勸散丨丨吳景奎詩丨丨長伴客幽夢只還家)悲愁(列子韓娥東之)
(齊鬻歌假食逆旅人辱之娥因曼聲哀哭一里丨丨垂涕娥復曼聲長歌一里喜躍忭舞李白大鵬賦精衛殷勤于銜木鶢鶋丨丨)
(乎薦觴)四愁(竹林詩話張衡丨丨遥衷耿慕猶風騷之遺韻也張衡丨丨詩序張衡不樂久處機密陽嘉中出為河間相鬱)
(鬱不得志為丨丨詩張仲素迥文錦賦藴丨丨而難觧煥五采以相鮮馬周詩羈望傷千里長歌遣丨丨崔峒詩平子丨丨今莫比)
(休文八詠是同時李白詩張衡殊不樂應有丨丨詩鄭谷題張衡廟詩江烟日午無簫鼔直到如今詠丨丨陳與義詩菊蕊離雙鬢)
(林聲隠丨丨)九愁(曹植有丨丨賦梁簡文帝詩逍遥臨四注兼持散丨丨梁元帝詩懷山殊未已徒然勞丨丨)春愁
(梁元帝詩丨丨春自結春結詎能申宋之問詩弄琴寬别意酌醴醉丨丨李白詩歸心結遠夢落日懸丨丨白居易詩花時同醉破)
(丨丨醉折花枝當酒籌許渾詩萬里山川分暁夢四鄰歌管送丨丨秦韜玉詩又覺丨丨似草生何人種在情田裏吳融詩澠池城)
(郭半遺基無限丨丨挂落暉歐陽修詩洛陽花雪蕩丨丨張耒詩東風不惜殘桃李吹作丨丨處處飛范成大詩一天午夢空花碎)
(滿地丨丨月影新郝經詩夜来說殺梁間燕一世丨丨在此行)緘愁(江總詩横波翻瀉淚束素反丨丨盧照隣詩丨丨赴蜀道)
(題拙奉虞薰李白詩空留錦字表心素至今丨丨不忍窺歐陽修詩雲波千疊不丨丨薩都拉胡桃詩銅鈴破曉来沙漠蠟彈丨丨)
(度玉關)雲愁(江總詩丨丨數處黑木落幾枝黃孔德紹詩地籟風聲急天津丨色丨李白悲清秋賦水流寒以歸海丨横丨)
(而蔽天獨孤及夢遠遊賦顧兔呀以蝕月兮天地蔽而丨丨劉滄題秦女樓詩青樓月色桂花冷碧落簫聲丨葉丨温庭筠詩千里)
(暁雞歸𣗳暗一行寒雁隴丨丨王安石詩塞垣春枯積雪溜沙礫盛怒黃丨丨范成大牡丹詩洛園姚魏碧丨丨風物江東亦上遊)
羈愁(諸葛穎詩蕭條金闕遠悵望丨心丨陳子良詩故鄉千里外何以慰丨丨孟浩然詩他鄉逄七夕旅館益丨丨張耒詩郡)
(國何時極丨丨觸處生范成大詩丨丨萬斛從頭數帶眼今秋又減圍陸游詩只知閒味如茶永不放丨丨似草長)猿愁(陳子)
(昂詩卧聞塞鴻斷坐聽峡丨丨王昌齡詩行到荆門上三峡莫將孤月對丨丨李白詩宛溪霜夜聽丨丨去國長如不繋舟李端詩)
(綠原春草晚青木暮丨丨韓愈詩丨丨魚躍水翻波自古流傳是汨羅賈島詩借問泊帆千謁者誰人曾聽峽丨丨陳陶詩斷沙雁)
(起金精出孤嶺丨丨木客歸)消愁(王績詩不如高枕上時取醉丨丨白居易詩午茶能散睡卯酒善丨丨陸游詩掩關也有)
(丨丨處一卷騷經醉後看)客愁(儲光羲詩河洲多青草朝暮增丨丨杜甫詩已知出郭少塵事更有澄江銷丨丨戴叔倫詩杜)
(宇聲聲喚丨丨故園何處此登樓杜牧詩風送孤城臨晚角一聲聲入丨心丨方干詩豈惟啼鳥催人醉更有繁花笑丨丨戴復古)
(詩旅食思鄉味砧聲𧺫丨丨)婦愁(杜甫詩失學從免嬾長貧任丨丨)新愁(郎士元詩南望涔陽路𦕈眇多丨丨薛能)
(詩客心空自比誰肯問丨丨陳與義詩明朝古峡蒼烟道都送丨丨入櫓聲陸游詩深院窗扉暁色遲丨丨宿醉兩参差倪瓚詩尊)
(前舊恨長年積枕上丨丨何處生馬臻詩楊柳六橋舊夢夕陽一叚丨丨)乾愁(韓愈感春詩丨丨漫觧坐自累與衆異趣誰相)
(親)閒愁(杜荀鶴山居詩此中一日過一日有底丨丨得到心徐鉉詩往事偶來春夢裏丨丨因動落花前歐陽修詞乍雨乍)
(晴花自落丨丨閒悶日偏長)掃愁(李後主中酒詩莫言滋味惡一篲丨寒丨蘇軾洞庭春色詩應呼釣詩鈎亦號丨丨帚薛)
(漢詩舉杯竹葉丨丨去欹枕楊花約夢飛范梈詩地僻澄官冗天空丨旅丨)詩愁(蘇軾詩木落蕭騷人已秋不堪平遠發丨)
(丨方䕫詩一點眉黃無宦況五分頭白總丨丨陶宗儀詩時迓檄書傳帥命數呼官酒破丨丨馬臻詩只有丨丨消不盡旋隨芳草)
(眼前生)蝶愁(蘇軾詩相逢不用忙歸去明日黃花丨也丨袁桷詩寒香似寫歸來夢背立西風替丨丨)療愁(范成大詩)
(醫俗賸延竹色丨丨催折萱房)莫愁(樂府古題要觧石城有女子名丨丨善歌謠故石城樂和中復有丨丨聲其辭曰丨丨在)
(何處丨丨石城西艇子打兩槳催送丨丨来梁武帝歌河中之水向東流洛陽女免名丨丨武元衡詩滿堂誰是知音者不惜千金)
(與丨丨韓翃詩珠履迎佳客金錢與丨丨李商隱詩重幃深下丨丨堂卧後清宵細細長又當關不報清晨客新得佳人字丨丨韋)
(莊詩西園公子名無忌南國佳人字丨丨李中詩永巷歌聲遠王孫會丨丨蔡松年詩别來誰唱驚人句十里珠簾有丨丨)
畔牢愁(漢書揚雄傳迺作書往往摭離騷文而反之自㟭山投諸江流以弔屈原名曰反離騷又旁惜誦以下至懷沙一卷)
(名曰丨丨丨注畔離也牢聊也與君相離愁而無聊也杜牧詩夢寐幾回迷蛺蝶文章應觧丨丨丨李商隱詩書成祓褉帖唱煞丨)
(丨丨又張耒詩歲華節物俱寥落滿眼牢愁頼酒攻劉克莊詩牢愁余髮五分白健思君才十倍多)琴曲愁(庾肩吾詩竹徑)
(簫聲𤼵桐門丨丨丨)不勝愁(張正見詩王孫春好遊雲鬢丨丨丨劉長卿詩洞庭初下葉孤客丨丨丨盧綸詩楚客病来鄉)
(思苦寂寥燈下丨丨丨韋莊詩更聞城角弄烟雨丨丨丨又碧雲紅𣗳丨丨丨)萬斛愁(庾信詩誰知一寸心乃有丨丨丨范)
(浚詩舉瓢更取天漿酌一洗胸中丨丨丨又蘇軾詩知君也要雕肝腎分我江南數斛愁又孟郊詩一笑忽然歛萬愁俄已新)去
國愁(陳子昂詩違此鄉山别長謠丨丨丨宋褧詩多應夢見還家樂無復眉攢丨丨丨)一叚愁(李邕詠雲詩散作五)
(般色凝為丨丨丨李白長門怨月光欲到長門殿别作深宫丨丨丨王庭珪詩東歸未辦武陵舟送汝翻成丨丨丨黃庚詩丨丨客)
(丨吟不就無言背月倚闌干)倚門愁(王維詩同懷扇枕戀獨念丨丨丨李嘉祐詩使君憐小阮應念丨丨丨)暮雨
愁(王維詩檣帶城烏去江連丨丨丨又王昌齡詩楚國橙橘暗吳門烟雨愁又武元衡詩澤國烟花度銅梁霧雨愁劉禹錫詩漢)
(壘麏鼯鬭蠻溪霧而愁蘇軾詩歲晚杉楓盡人歸霧雨愁又甘露寺彈筝詩江妃出聽霧雨愁白浪翻空動浮玉又許渾鷺鶿詩西)
(風澹澹水悠悠雪點絲飄帶雨愁又李羣玉詩黃葉下空館寂寥寒雨愁又龐鑄詩一川霜𣗳老萬葉雨聲愁)翠黛愁(杜甫)
(詩越女紅裙濕燕姬丨丨丨白居易宅西流水詩霓裳奏罷唱梁州紅袖斜翻丨丨丨)路人愁(王建詩畫閣紅樓宫女笑)
(玉蕭金管丨丨丨)古今愁(李郢詩歲月方驚離别盡烟波仍駐丨丨丨翁綬詩影轉銀河寰海静光分玉塞丨丨丨朱子)
(詩江湖空極日不盡丨丨丨楊萬里詩風月不供詩酒債江山長管丨丨丨又李白詩滌蕩千古愁留連百壺酒又五花馬千金裘)
(呼免將出換美酒與爾同消萬古愁又蘇舜欽詩晚泊野橋下暮色起古愁)
增民愁(左傳郇瑕氏土薄水淺其惡易覯易覯則丨丨民愁則墊隘)憂愁(史記屈原傳丨丨憂思而作離騷楚辭心)
(不怡之長久兮丨與丨之相接古詩丨丨不能寐攬衣起徘徊韓愈詩丨丨費晷景日月如跳丸蘇軾詩丨丨不平氣一寓筆所騁)
割愁(老學菴筆記柳子厚詩云海上尖山似劒鋩秋來處處丨丨腸東坡用之云丨丨還有劒鋩山)推愁(老學菴筆記荆)
(公詩云閉戶欲丨丨愁終不肯去舍人子蒼詩丨丨不去還相覓陳與義秋夜詠月詩庭𣗳日日疎稍覺夜月添丨丨了此叚捲我)
(三間簾楊載客中詩漸覺星星兩鬢皤丨丨不去奈愁何)愁愁(楚辭聲哀哀而懷高丘兮心丨丨而思舊邦又李白詩將刀揮)
(水水復流舉杯銷愁丨復丨)邊愁(蘇武詩故鄉夢中近丨丨酒上寬杜審言詩遲日園林悲昔遊今春花鳥作丨丨王維詩)
(黃雲斷春色畫角起丨丨杜甫詩花萼夹城通御氣芙蓉小苑入丨丨項斯詩滄波歸處遠旅食向丨丨)增愁(張衡賦坐太隂)
(之屏室兮慨含欷而丨丨朱鄴落葉賦聊賞心以遐望乃觸日而丨丨田章詩志乖多感物臨眺更丨丨)寄愁(仲長統述志詩)
(丨丨天上埋憂地下李白詩因聲玉琴裏蕩漾丨君丨范成大詩野外行吾意城中丨却丨眞山民詩市酒難成醉鄉書莫丨丨)
衆愁(曹植釋愁文丨丨忽然不辭而去方干除夕詩永懷難自問此夕丨丨興)懷愁(曹植感節賦嗟征夫之長勤雖處逸)
(而丨丨洛神賦遺情想像顧望丨丨鄭錫長樂鐘賦丨丨者感之而增欷得志者聽之而愈樂)長愁(曹植九愁賦傷時俗之趨)
(險獨惆悵而丨丨庾信傷心賦邊韶永恨孫楚丨丨于鵠詩久卧長安春復秋五侯長樂客丨丨李羣玉詩若無詩復酒寧遣鎮丨)
(丨又上聲姚合詩飲酒多成病吟詩易丨丨)忘愁(曹植節遊賦且容與以盡觀聊永日而丨丨姚合詩上山方覺老過寺暫)
(丨丨)心愁(王粲詩悠悠涉荒路靡靡我丨丨徐悱妻劉氏詩調琴本邀歡丨丨不成趣)解愁(陸雲與兄平原書文章既)
(自可羨且丨丨忘憂但作之不工煩勞而棄力故久絶意耳庾信詩頼冇南園竹殘花足丨丨劉得仁詩此謁親知去聞猿豈丨丨)
(蘇軾詩君知遠别懷抱惡時遣墨君丨我丨陳與義詩千首能輕萬戶侯誦君佳句丨人丨又去聲李端詩薰香荀令偏憐少傅粉)
(何郎不丨丨許渾詩野客從来不丨丨等閒乘月海西頭曹唐小遊仙詩萬歲蛾眉不丨丨旋彈清瑟旋閒遊)坐愁(鮑照行路)
(難人生亦有命安能行歎復丨丨李羣玉烏夜啼遠客不可聽丨丨華髮侵元好問詩積雨成丨丨晨光動幽興)獨愁(鮑照)
(詩金盖覆牙柈何為心丨丨杜審言詩啼鳥驚殘夢飛花攪丨丨張九齡詩憑眺兹為美離居方丨丨李白詩誰能春丨丨對此徑)
(須飲李端詩過宋人應少遊梁客丨丨李咸用詩見後却無語别来長丨丨張耒詩風烟隨處自能樂何事客心還丨丨)含愁
(梁昭明太子詩窺紅對鏡歛愁眉丨丨拭淚坐相思殷文圭詩細草丨丨碧芊綿南浦濱韓喜水詩瀟湘月浸千年色夢澤烟丨萬)
(古丨張雨詩野桃無語最丨丨若箇林間得放牛)音愁(梁簡文帝詩彈筝北窗下夜響清丨丨)眉愁(梁元帝詩汗輕)
(紅粉濕坐久翠丨丨白居易詩舞繁紅袖去歌切翠丨丨楊凝詩明月峡添明月照蛾眉峰似兩丨丨韓偓詩敲折玉釵歌轉咽一)
(聲聲作兩丨丨蘇軾詩水洗禪心都眼淨山供詩筆總丨丨)貽愁(江淹翡翠賦雞鶩以稻粱致憂燕雀以堂構丨丨)夜
愁(王僧孺詩萬行朝淚瀉千里丨丨積郎士元詩遥想赤亭下聞猿應丨丨元稹詩朝来始向花前覺度却醒時一丨丨李賀七)
(夕詩别浦今朝暗羅幃午丨丨劉言史長門怨獨坐爐邊結丨丨暫時恩去亦難留李頻詩草木春冬恨猿猱日丨丨)積愁
(吳均詩丨丨落芳鬢長啼壊美目章碣詩何處狂歌破丨丨携觴共下木蘭舟)千愁(何遜詩誰能百里地縈繞丨端丨趙嘏詩)
(故園回首雁初来馬上丨丨付一杯)生愁(江總詩翠眉未畫自丨丨玉臉含啼還似笑李白詩謝公離别處風景每丨丨黃庭)
(堅戲贈曹子方家鳳兒詩鳳郎但喜風土樂不觧丨丨山叠叠)逆愁(江總姬人怨服散篇薄命夫壻好神仙丨丨高飛向紫烟)
煮愁(庾信愁賦何物丨丨能得熟何物燒愁能得然)燒愁(見上)幽愁(趙東曦涉江賦氣蕭颯而悲涼兮志丨丨而誰)
(語白居易琵琶行别有丨丨闇恨生此時無聲勝有聲)遠愁(張九齡詩風物動歸思烟雲生丨丨王維詩宋玉登高怨張衡)
(望丨丨李昌符贈别詩又將書劒出孤舟盡日停橈結丨丨)昔愁(賀知章詩送子成今别令人起丨丨)共愁(高適詩𡵨)
(路風將遠關山月丨丨韓愈别知賦寧安顯而獨愈願阨窮而丨丨李嘉祐詩江村故老長懷惠山路孤猿亦丨丨)苦愁(高適)
(詩丨丨正如此門柳復青青)鄉愁(岑參詩孤燈然客夢寒杵搗丨丨白居易詩歲時銷旅貌風景觸丨丨劉言史詩獨立陽)
(臺望廣州更添羈客異丨丨李覯詩丨丨莫更欺閒客薄酒從来亦有功楊萬里詩只争中間些子地水聲滴作兩丨丨范梈詩客)
(路侵齊𣗳丨丨接楚砧)别愁(崔顥詩不作書相問誰能慰丨丨張九齡詩猿聲雖此夜不是丨家丨儲光羲詩一聽南征曲)
(分明散丨丨李紳詩還向竹窗名姓下數行添記丨離丨羅鄴詩且待江山盡無路始應抛得丨離丨)暮愁(祖詠詩漸覺潮)
(初上悽然多丨丨郎士元詩去鳥不知倦遠帆生丨丨李商隠詩細意輕春物傷酲屬丨丨薩都拉詩畫眉人遠繁華歇無數遠山)
(生丨丨)吹愁(李白獨酌詩東風丨丨来白髮坐相親范成大謝龔養正送蘄竹杖詩一聲霜暁謾丨丨八尺風漪不耐秋)
牽愁(李白詩横江欲渡風波惡一水丨丨萬里長韓偓詩别緒静愔愔丨丨暗入心)減愁(杜甫詩為接情人飲朝来丨片)
(丨)旅愁(杜甫詩日出清江望暄和散丨丨杜牧夜雨詩點滴侵寒夢蕭騷著丨丨薛逢詩日暮豈堪征婦怨路傍能結丨人)
(丨)添愁(杜甫詩寺下春江深不流山腰官閣迥丨丨李廓詩盡是丨丨客深居乞過春王貞白詩誰能思落帽兩鬢已丨丨)
(左牢蟬蛻賦啾啾而送恨蓬戶嘒嘒而丨丨𤨏窗魚玄機柳詩瀟瀟風雨夜驚夢復丨丨)深愁(杜甫詩老去詩篇渾謾興春来)
(花鳥莫丨丨秦觀詩丹鉛費永晷麴蘖驅丨丨又李羣玉詩請量東海水看取淺丨丨)起愁(杜甫詩谷口樵歸唱孤城笛丨)
(丨錢起詩鴛琴久别難為夢鳳管遥聞更丨丨姚鵠詩酒酣笑語秋風裏誰道槐花更丨丨)散愁(杜甫詩却為姻婭過逢地)
(許坐層軒數丨丨李商隠詩欲為平生一丨丨洞庭湖上岳陽樓)鷹愁(杜甫詩驥病思偏秣丨丨怕苦籠)喚愁(杜甫)
(詩江草日日丨丨生巫峡泠泠非世情楊萬里詩無邊春裏花饒笑有底忙時草丨丨)無愁(杜甫詩前村山路險歸醉每丨)
(丨范成大詩好事憐春老丨丨耐日長)多愁(杜甫詩氣衰甘少寐心弱恨丨丨李端古别離詩人老自丨丨水深難急流王)
(禹偁詩百年身世片時閒况是丨丨髩早斑又李商隠詩縱把春山掃眉黛不知供得幾丨丨)晚愁(杜甫詩猿鳴秋淚缺雀噪)
(丨丨空高適詩汶上春帆渡秦亭丨日丨張佖詩畫夢却因惆悵得丨丨多為别離生)催愁(劉長卿杪秋洞庭詩青楓亦何)
(意此夜丨人丨楊萬里詩蟬聲與蛩響計會兩丨丨)夢愁(皇甫冉詩山色臨湖盡猿聲入丨丨盧綸詩語命心堪醉傷離丨亦)
(丨又權德輿詩暁隨雲雨歸何處還是襄王丨覺丨)同愁(李端詩月明應獨醉葉下肯丨丨韋莊詩六七年来春又秋也同歡)
(笑也丨丨)角愁(李嘉祐詩清梵林中人轉静夕陽城上丨偏丨劉長卿對雨詩潤上春衣冷聲連暮丨丨)高愁(韓愈詠雪)
(詩厚慮填溟壑丨丨㨖斗魁)舒愁(柳宗元荅晉問文墨之彬彬足以丨吾丨兮徐儀詩驂駕且來遊聖藻命丨丨)養愁
(張籍詩祇於觸目須防病不擬將心更丨丨)蟬愁(張籍詩四十年来車馬絶古槐深巷暮丨丨李端詩露下晚丨丨詩人舊)
(怨秋温庭筠詩獨鳥楚山遠一丨關𣗳丨)賦愁(元稹詩潘安過今夕休詠丨中丨吳融詩雲沉鳥去回頭否平子才多好丨丨)
抛愁(白居易題李使君櫻桃花詩惟留花向樓前看故已丨丨與後人雍陶詩心中得勝暫丨丨醉卧涼風拂簟秋)沈愁
(白居易詩莫遣丨丨結成病時時一唱濯纓歌)驅愁(白居易詩丨丨知酒力破睡見茶功蘇舜欽詩白雲已有終身約醁酒聊)
(丨萬古丨)醫愁(白居易詩耐老應無計丨丨或有方)防愁(白居易詩畏老偏驚節丨丨預惡春)伴愁(白居易詩白髮)
(方興歎青娥亦丨丨吳融詩丨丨無色烟猶在替恨成啼露未晞乂韓偓詩問階上斜日鸚鵡丨人丨羅隱詩鷗鳥自能齊物理杏)
(花疑欲丨人丨)如愁(舒元輿牡丹賦俯者丨丨仰者如悦)外愁(劉言史傷清江上人詩此身豈得多時住更著塵心起丨)
(丨)引愁(姚合詩聞鳥寧驚夢看花怕丨丨李羣玉詩别酒離亭十里強半醒半醉丨丨長錢珝詩丨丨天末去數點暮山青)
(韋莊詩丨丨增暮角驚夢怯殘砧)離愁(杜牧詩當筵雖一醉寧復緩丨丨雍陶詩行行何處散丨丨長路無因暫上樓僧皎)
(然詩鄉心無遠道北信減丨丨范成大詩墻上浮圖路傍堠送人南北管丨丨眞山民詩櫓聲搖客夢帆影掛丨丨)淡愁(杜牧)
(雨詩點滴侵寒夢蕭騷著丨丨温庭筠詩東郊行坱靄韶容鏁丨丨楊基詩畫裡新詩寫丨丨)放愁(李商隱詩重吟細把真無)
(奈已落猶開未丨丨)送愁(許渾蟬詩朱門未有長吟處剛被愁人又丨丨劉得仁詩舊山多夢到流水丨丨餘范成大詩縱使)
(石腸都忘却也應風雨丨丨来又范梈詩未須短杖扶持病且遣孤尊斷丨丨)餞愁(李羣玉中秋夜南樓寄友詩他鄉此夜客)
(對景丨多丨)何愁(方干詩慵拙幸來荒僻地縱聽猿鳥亦丨丨)蠲愁(陸龜蒙採葯賦絲織怨以成叚酒丨丨而判劑)
(蘇舜欽春日效東野詩芳香誠可慕對之丨窮丨)易愁(雍陶詩風惱花枝不耐頻等閒飛落丨丨人李頻詩落第春難過窮)
(途日丨丨)吟愁(喻鳬詩晨飛晚未休蘭閤客丨丨眞山民詩鴈字不將鄉信寫蛩聲空和旅丨丨)醒愁(趙嘏花園即事)
(詩焼衣焰席三千里破鼻丨丨一萬杯)鴈愁(劉滄詩玄髮辭家事遠遊春風歸丨一聲丨項斯詩闊含萍勢遠寒入丨丨長)
(又徐鉉詩門前不見鄒枚醉池上時聞丨鶩丨)俗愁(張喬詩久别多新詠長吟洗丨丨)帶愁(來鵬詩筯撥冷灰書悶字)
(枕陪寒席丨丨眠)舊愁(曹松詩丨丨渾似雪見日漸消時徐鉉詩逐客栖栖重入京丨丨新恨兩難勝張耒詩一闋長歌不)
(須唱山川都是丨時丨又張籍詩暫時相見還相送閉却閒門依丨丨)笳愁(崔塗詩雨暗江花老丨丨隴月曛)惹愁
(羅虬詩一首長歌萬恨来丨丨漂泊水難迴韓琦詩陌閒宮有綠烟迷丨盡春丨困拂隄)蜂愁(鄭谷十日菊詩節去丨丨蝶不)
(知曉庭還有折殘枝)買愁(鄭谷苔錢詩雨後無端滿窮巷買花不得丨丨来)凝愁(李咸用詩六代風光無處問九條烟)
(水但丨丨李山甫詩怪來鶯蝶似丨丨不覺看花漸濕頭馬臻詩芳花麗白日脈脈如丨丨)煙愁(李咸用詩露泫丨丨巖上)
(花至今猶滴相思淚許渾詩金谷歌傳第一流鷓鴣清怨碧丨丨)啼愁(杜荀鶴詩吹夢風天角丨丨雪嶽猿)結愁(杜荀)
(鶴遇雨詩月華星彩坐來收嶽色江聲暗丨丨)預愁(李建勲雪詩長愛清華入詩句丨丨遲日放消融李中詩丨丨花片落不)
(遣酒壺空又丨丨别後相思處月入閒窗遠夢迴)斷愁(沈彬詩一條㶚水清如劍不為離人割丨丨劉子翬詩梁園歌舞足)
(風流美酒如刀觧丨丨)聲愁(徐鉉詩影迥鴻投渚丨丨雀噪林王太眞聽琴賦應事態移體物丨丨)沃愁(李中詩多)
(難不堪容鬢改丨丨惟怕酒杯空)破愁(黃滔詩泉源出石清消暑僧語離經觧丨丨楊載喜晴詩容容追舊賞歴歴丨新丨)
弄愁(江采蘋樓東賦花心颺恨柳眼丨丨)鶯愁(薛濤聽僧吹蘆管詩曉蟬鳴咽暮丨丨言語殷勤十指頭)亂愁(韓琦)
(柳絮詩絮雪紛紛不自持丨丨縈困滿春暉)說愁(蘇軾詩閉戶時尋夢無人可丨丨戴復古詩白髮難遮老新年諱丨丨眞)
(山民詩寒蛩可是知人意未到莎根只丨丨)照愁(蘇軾雪中觀燈詩未忍便傾澆别酒且來同看丨丨燈)縈愁(蘇軾)
(詩看君寄憶傳文錦字字丨丨寫斷腸)清愁(陳師道詩丨丨偏待春白髮觧禁人張建梨花詩月影暁窗留好夢雨聲深院)
(鎻丨丨)傳愁(張耒詩先教飛絮丨丨去却遣游絲取蕊來又莫謂無情即無語春風傳意水丨丨)頑愁(張耒看花詩經)
(營美景還詩匠傾掃丨丨頼酒軍)煩愁(張耒詩欲把丨丨付杯酒秪應清夢待尊罍)遣愁(張耒詩取醉憑誰正烏帽)
(丨丨猶強插黃花馬臻詩投老尚餘詩強項丨丨翻被酒孱顔)避愁(晁沖之詩日日丨丨無處脱直須到手不停杯)堆愁
(陳造詩庾郎胸次枉丨丨馮衍才名迄不投)澆愁(李覯詩登臨乘暇日喚客共丨丨倪瓚詩強理篋書聊自慰急呼家釀與)
(丨丨)佯愁(李覯詩丨丨慘白日猛唾傾天河)做愁(楊萬里詩春光儘好關儂事細雨梅花只丨丨)慣愁(陸游詩絲)
(絲紅萼弄春柔不似疎梅只丨丨孫蕙蘭詩自拂䨇眉黛何曾丨得丨)鎻愁(陸游鎖江亭詩千尋鐡鎻還堪恨空鎮長江不)
(丨丨程鉅夫詩丨丨煙柳自行行)蛩愁(陸游詩月冷伴丨丨)量愁(陸游詩若無船貯酒將奈斛丨丨)攻愁(陸游)
(詩體倦尚憑書引腄心安不假酒丨丨)孤愁(陸游雞鳴起待旦詩斷夢不妨尋枕上丨丨還似客天涯)怕愁(李俊民尋)
(梅詩丨丨貪睡獨開遲瘦損春寒鶴膝枝)訴愁(劉因早起詩飢鼠號多似丨丨破嚢空慣已無羞)挾愁(陳深詩寒燈和)
(夢照風雨丨丨来)洗愁(劉秉忠詩一曲清歌一杯酒為君丨盡古今丨)濃愁(許衡詩别酒無勞勸丨丨已自醺)薦
愁(許有壬詩道路多嘗險山川只丨丨)辦愁(蒲道源詩暇中值雨惟思睡貧裏逄春只丨丨)真愁(揭傒斯六言詩不道)
(别時長别誰知愁是丨丨)抱愁(吳師道落花行丨丨無語還空閨拂釵攪袖香依依)畸愁(吳萊乘月渡荆門閘詩丨丨本)
(難驅美景聊此翫)噴愁(鄭元祐詩聽雨夜篷燒燭短截雲湘竹丨丨多)載愁(郭鈺春懷詩前水推懷後水催推愁不盡)
(丨丨来)攪愁(胡天游送姪詩竹林難共醉江𣗳丨離丨)
始欲愁(晉書王湛傳湛子安期至下邳登山北望歎曰人言愁我丨丨丨矣陳師道詩去國猶能别逄人丨丨丨楊萬里詩)
(出籠病鶴孤飛後回首金籠丨丨丨)十日愁(莊子南榮趎請入就舍召其所好去其所惡丨丨自丨復見老子)分外
愁(全唐詩話劉郇伯與范酇郎中為詩友范曾得句云歲盡天涯雨久而莫屬郇伯曰何不云人生丨丨丨范甚賞之韓偓詩春)
(江一夜無波浪挍得行人丨丨丨文同詩勸君莫上青山道粧點行人丨丨丨)馬見愁(采蘭雜志西域有獸如犬含水噀馬)
(則馬瞑眩故凡馬皆畏之名曰丨丨丨宣宗時國人獻其皮帝賜羣臣編為馬鞭一揚即馳謂之不須鞭)衰林愁(陸機述思)
(賦寒鳥悲而饒音丨丨丨而寡色)使人愁(沈約詩高臺不可望望遠丨丨丨孟浩然詩峴山望不見風景丨丨丨崔顥詩)
(日暮鄉關何處是煙波江上丨丨丨丁仙芝詩平陽舊池館寂莫丨丨丨又李咸用詩蛾眉螓首聊我仇圓紅潤白令人愁蘇軾詩)
(何用草書誇神速開卷惝怳令人愁)北門愁(何遜詩以此南浦夜重此丨丨丨)兩地愁(何遜詩念此一筵笑分為)
(丨丨丨羅鄴詩江南江北多離别忍報年年丨丨丨又韓偓詩櫻桃花謝梨花發腸斷青春兩處愁馬臻詩野花芳草三春夢楚水)
(吳山兩處愁)北風愁(何遜送韋司馬别詩予起南枝怨子結丨丨丨又李羣玉詩酬歌金樽綠送此清風愁又宋无梁隆)
(吉遺馮筆詩紫蘭蕊笑春風愁蓮花仙冠墜簮玉)榜人愁(張正見詩風嚴歌響絶浪湧丨丨丨)幾重愁(庾信詩離)
(關一悵望别恨丨丨丨虞茂詩關山多道里相接丨丨丨)雪貌愁(庾信詩蕭瑟風聲慘蒼茫丨丨丨)天際愁(劉眘)
(虚詩曠望絶國所微茫丨丨丨又李商隱詩花明柳暗繞天愁上盡重城更上樓)歸人愁(儲光羲詩𣗳涼征馬去路暝丨)
(丨丨又杜甫詩禪枝宿衆鳥漂轉暮歸愁許棠詩遠役與歸愁同來渭水頭)堂上愁(王維詩離人丨丨丨稚子階前戲)
賈誼愁(孟浩然詩峴首羊公愛長沙丨丨丨)萬里愁(王昌齡詩更吹羌笛關山月無那金閨丨丨丨耿湋詩白草三)
(冬色黃雲丨丨丨許渾詩獨上高城丨丨丨蒹葭楊柳滿汀洲又權德輿詩寂寞扣舷坐獨生千里愁雍陶詩如今却恨酒中别不)
(得一言千里愁)梁甫愁(王昌齡長歌行今者放歌行以慰丨丨丨)砧杵愁(高適詩落日鴻雁度寒城丨丨丨又白居)
(易詩雁使來天北砧愁滿水南)嘶馬愁(高適詩為惜故人去復憐丨丨丨)耳目愁(高適詩窮巷軒車静閒齋丨丨)
(丨)漢使愁(高適詩日暮天山下鳴笳丨丨丨)行子愁(高適詩莫論丨丨丨且得主人賢李白詩朔風正搖落丨)
(丨丨歸旋)膝下愁(岑參詩悔繋腰間綬翻為丨丨丨)菱歌愁(李白詩徒悲蕙草歇復聽丨丨丨又黃庭堅詩平生)
(行樂自不惡豈有竹西歌吹愁)空尊愁(杜甫晦日尋崔戢李封詩崔侯初筵色已畏丨丨丨)聽者愁(杜甫詩浩歌渌)
(水曲清絶丨丨丨)旌旆愁(杜甫詩吹角向月窟蒼山丨丨丨又城尖逕仄丨丨丨獨立縹緲之飛樓)五更愁(張謂)
(詩還家萬里夢為客丨丨丨戴昺詩梅花兩心事寒雁丨丨丨丁鶴年詩天上鶯花三月夢人間風雨丨丨丨)杜鵑愁(劉長)
(卿詩渚蘋行客薦山木丨丨丨武元衡詩别後相思江一岸落花飛處丨丨丨張喬詩丹霄行客語明月丨丨丨)關山愁
(劉長卿詩北風吹邊笛此夜丨丨丨)近家愁(劉長卿送范倫歸安州詩事往時平還舊丘青青芳草丨丨丨)幾處愁
(錢起詩今夕遥天末清光丨丨丨又薛瑩詩落日五湖遊烟波處處愁)落日愁(錢起詩東閣一何静鶯聲丨丨丨)塞
上愁(郎士元詩莫聽關山曲還生丨丨丨李頻詩聞君一曲古梁州驚起黃雲丨丨丨又杜牧詩月明更想桓伊笛一曲聞吹)
(出塞愁又納延詩風雨青城暮河山紫塞愁)喜兼愁(戎昱詩弟兄書忽到一夜丨丨丨)月華愁(戎昱秋月詩思)
(苦自緣明月苦人愁不似丨丨丨)松竹愁(戌昱題宋玉亭詩應緣此處人多别丨丨蕭蕭也帶丨)草木愁(戎昱)
(收襄陽城詩悲風慘慘雨修修峴北山低丨丨丨)綠珠愁(權德輿詩摧殘寳劍折羸病丨丨丨)捲簾愁(權德輿詩)
(何窮對酒望幾處丨丨丨劉長卿詩春草雨中行逕没暮山江上丨丨丨)翠蛾愁(武元衡詩白雪調高歌不得美人南望丨)
(丨丨殷文圭詩躞蹀行牽金鋄重嬋娟立唱丨丨丨)管絃愁(武元衡詩南陌送歸車騎合東城恐别丨丨丨又從来離别地)
(能使丨丨丨)盡日愁(元稹詩莫怪平生志圖消丨丨丨又戎昱詩已是二年客那堪終日愁又温庭筠詩誰能不逐當年)
(樂還恐添成異日愁)聞笛愁(元稹漢江上笛詩少年為寫游梁賦最說漢江丨丨丨)對花愁(白居易詩誠知視草)
(貴未免丨丨丨吕温詩狂兄與狂弟不觧丨丨丨又李建勲詩晚來重作雪翻為杏花愁羅鄴春雨詩半夜五侯池舘裏美人驚起)
(為花愁范成大詩滿插瓶花罷出遊莫將攀折為花愁又杜牧詩柳暗霏微雨花愁黯淡天徐寅詩重來芳草地往事落花愁)滿
卷愁(白居易寄微之詩寫了唫看丨丨丨淺紅牋紙小銀鈎)水邊愁(白居易曲江憶李十一詩獨遶曲江行一匝依)
(前還立丨丨丨)智者愁(白居易感所見詩巧者焦勞丨丨丨愚翁何喜復何憂)相對愁(白居易詩黃河水白黃雲)
(秋行人河邊丨丨丨歐陽修詩身行南雁不到處山與北人丨丨丨)竹枝愁(白居易詩夜聽丨丨丨秋看灔堆没李羣玉詩)
(水寒巴字急歌迥丨丨丨)鳥雀愁(白居易詩早景烟霜白初寒丨丨丨人錢起詩酒盡寒花笑庭空暝雀愁)滿座愁
(白居易詩笙歌旖旎曲終頭轉作離聲丨丨丨又僧皎然詩阮咸别曲四座愁頼是東風不是秋)司馬愁(白居易詩昔教)
(紅袖佳人唱今遣青衫丨丨丨)一院愁(劉禹錫春詞新粧宜面下朱樓深鎻春光丨丨丨)似儂愁(劉禹錫竹枝詞)
(花紅易衰似儂意水流無限丨丨丨)步步愁(劉禹錫詩如今暫寄尊前笑明日辭君丨丨丨許渾詩謾誇書劒無歸處水遠)
(山長丨丨丨)素女愁(李賀箜篌引江娥啼竹丨丨丨李憑中國彈箜篌)鬱鬱愁(孟郊詩獨含悽悽别中結丨丨)
(丨)滿眼愁(李紳詩望深江漢連天遠思起鄉關丨丨丨陸龜蒙詩六分春色一分休丨丨東風盡是丨又白居易詩暝色)
(無邊際茫茫盡眼愁又杜荀鶴詩江上有家歸未得眼前花是眼前愁)睡裏愁(王建聽雨詩半夏思家丨丨丨雨聲落落)
(屋簷頭)側調愁(王建宫詞琵琶先採綠腰頭小管丁寧丨丨丨)送鴈愁(于鵠送客詩上帆南去遠丨丨北看丨)
靜似愁(姚合楊柳枝詞黃金絲掛粉墻頭動似顛狂丨丨丨)燕語愁(姚合詩𣗳暗蟬吟咽巢傾丨丨丨又白居易詩)
(葉濕蠶應病泥稀燕亦愁又羅隱詩欲憑尺素邊鴻嬾未定雕梁海燕愁)月中愁(李商隱詩階下青苔與紅𣗳雨中寥落丨)
(丨丨)塞草愁(温庭筠詩雕邊認箭寒雲重馬上聽笳丨丨丨)鷓鴣愁(李羣玉詩酒飛鸚鵡重歌送丨丨丨高駢詩雲)
(水蒼茫日欲收野烟深處丨丨丨范成大詩草色粘天鶗鴂恨雨聲連暁丨丨丨)一行愁(李羣玉江樓懷親故詩搖落江)
(天欲盡秋遠鴻高送丨丨丨)沅湘愁(李羣玉岳陽春晚詩雲沙鷓鴣思風日丨丨丨)長卿愁(方干詩臨卭一壺酒)
(能遣丨丨丨)多少愁(趙嘏南池詩照影池邊丨丨丨往來重見此塘秋)促織愁(趙嘏詩晚𣗳蕭蕭丨丨丨風簾)
(似水滿牀秋)渚蓮愁(趙嘏晚秋詩紫艷半開籬菊静紅衣落盡丨丨丨)畫作愁(項斯蒼梧雲氣詩何年丨丨丨)
(漠漠便難收)屈平愁(陸龜蒙詩閒吟鮑照賦更起丨丨丨)一縷愁(司空圖燈花詩幾時金鴈傳歸信剪斷香魂丨)
(丨丨)一種愁(韓偓詩清江碧草兩悠悠各自風流丨丨丨)滴階愁(吳融詩一夜自憐無羽翼獨當何遜丨丨丨)
夕陽愁(吳融詩不勞芳草色更惹丨丨丨馬臻聞蟬詩短翼含風薄似秋一聲聲帶丨丨丨)一燈愁(吳融詩未明孤)
(枕倦相弔丨丨丨)八字愁(吳融詩何人借與丹青筆畫取當時丨丨丨)子美愁(鄭谷詩往事如今日聊同丨丨)
(丨)托腮愁(唐彦謙詩水月定中何所為也嚬眉黛丨丨丨)一夕愁(殷文圭中秋月詩因君照我丹心事減得愁人)
(丨丨丨王禹偁詩敢辭枕上三朝卧且免燈前丨丨丨)庾信愁(韋莊潤州曉望詩地壯孫權氣雲凝丨丨丨袁易詩牢落)
(江淹恨飄零丨丨丨)去年愁(韋莊詩豈知今夜月不是丨丨丨)息媯愁(韋莊庭前桃詩帶露似垂湘女淚無言如)
(伴丨丨丨)小朵愁(羅隱詩風欺岸柳長條困露浥山花丨丨丨)郢人愁(羅隱詩誰繼伊䕫送行句梁王詩好丨丨)
(丨)無限愁(王周詩行客丨丨丨横吞一江水翁卷詩一曲漁家笛生予丨丨丨)騷人愁(王禹偁對雪示嘉祐詩山)
(城窮陋無妓樂何以銷得丨丨丨又張耒詩自古詩人最多感新篇應觧寫騷愁)替人愁(王安石詩秪有月明西海上伴)
(人征戍丨丨丨黃庭堅詩我自只如常日醉滿川風月丨丨丨)宛轉愁(王安石詩窺人鳥喚悠颺夢隔水山供丨丨丨)髻
鬟愁(蘇軾詩輕風幃幔卷落日丨丨丨)一掬愁(沈與求詩燈光競作千門曉酒力微寬丨丨丨)半點愁(范成)
(大詩百年兀兀同渠住何處能生丨丨丨)四大愁(范成大立秋詩三伏熏蒸丨丨丨暑中方信此生浮)魚龍愁(范成)
(大愛雪詩夜深涑合隨處泊歌呼達暁丨丨丨)括地愁(楊萬里詩塵隨月影穿窗戲葉卷風聲丨丨丨)萬疊愁(趙秉)
(文詩一溪春水關何事皺作風前丨丨丨)謫仙愁(王良臣送任李二生赴舉詩塵澁鼇鈎公子恨風吹馬耳丨丨丨)水
天愁(劉因渡白溝詩薊門霜落丨丨丨匹馬衝寒渡白溝)遠山愁(方䕫盧明之開罏詩燕頷已空西塞夢犢裩莫遣丨)
(丨丨又趙孟頫詩碧𣗳未黃風露秋晩雲蕭索亂山愁)錦瑟愁(郝經江梅行都將和氣變荒寒丨丨丨生燕玉煖)柳
枝愁(王惲詩止有醉吟情未減又翻新樣丨丨丨)翡翠愁(虞集題畫詩雨送鴛鴦夢烟籠丨丨丨)江南愁
(楊載詩卧横玉簫泛歸舟吹散萬斛丨丨丨)虞卿愁(黃溍詩捧檄定知毛義喜著書非有丨丨丨)芍藥愁(宋旡)
(揚州即事詩無復瓊花夢猶餘丨丨丨)虎豹愁(納延送托克托使君詩渠通故道魚龍避木斬空山丨丨丨)富貴愁
(謝宗可詩人酣方外鴻荒夢誰識城中丨丨丨)空閨愁(郭鈺送遠曲妾雖不見邊城秋君亦不識丨丨丨)不載愁
(郭鈺詩漁舟點點前江去載盡斜陽丨丨丨)乳鴉愁(馬臻詩淡紅消盡斜陽影萬𣗳丨丨生古丨)玉兔愁(顧阿)
(瑛金粟影詩庭中擣藥丨丨丨𣗳下乘鸞素娥舞)凭闌愁(宋褧仲宣樓登眺詩持節重來舒四望孤懷别有丨丨丨)禰
生愁(丁復送人還武昌詩遥觀禹土跡重報丨丨丨)
對語(行樂散愁)(笛怨砧愁)(含笑買愁)(破悶驅愁)(蟬吟咽燕語愁)(開口笑捧心愁)(蝴蝶夢鷓鴣愁)
摘句(黃花暮雨愁清音搗月愁)(邊柳挂鄉愁暮水綠楊愁)(妙曲遏雲愁湘帆數片愁)(孤城畫角愁寒藏宿鷺愁)
(一笛西風喚客愁瘦盡瓊枝詠四愁)(紅蓼花開水國愁漁竿消日酒消愁)(杜鵑無頼伴春愁花前月出浣新愁)
休(許尤切美也善也慶也息止也又木名)
韻藻天休(書各守爾典以承丨丨又丨丨滋至詩受小球大球為下國綴旒何丨之丨左傳用能協于上下以承丨丨晉)
(書禮志衛瓘等奏臣聞唐虞三代濟世弘功之君莫不仰承丨丨俯協人志宋史鄭清之傳清之奏敬天之怒易敬丨之丨難忠經)
(昔在至理上下一德以徵丨丨忠之道也漢安世房中歌承保丨丨令問不忘盧鴻雲錦淙詩潄靈液兮樂丨丨實獲我心兮夫何)
(求白居易詩即應歸鳳沼中外贊丨丨周鈐南郊享夀星賦於是奏時令贊丨丨謂三光之丕顯盖萬乘之勤修)日休(書作)
(德心逸丨丨作偽心勞日拙又唐書藝文志皮丨丨集十卷又胥臺集七卷文藪十卷詩一卷宋史藝文志皮丨丨别集七卷滑臺)
(集一卷又松陵倡和集南部新書皮丨丨字襲美襄陽竟陵人性誕傲隱鹿門山自號間氣布衣咸通中登進士第崔璞守蘇辟軍)
(事判官)匹休(書來相宅其作周丨丨宋史樂志遺慶陰陰祉發祥流康我有宋與天丨丨)咸休(書作賓王家與國丨)
(丨永世無窮摯虞尚書令箴王猷允塞而四海丨丨又搜神記程咸字丨丨其母始懷咸夢老公投藥與之服此當生貴子)服
休(書矧惟爾事丨丨服采)勿休(書雖畏勿畏雖休丨丨晉書劉波傳公旦有丨丨之誡賈誼有積薪之喻高適詩眺聽情)
(何限沖融惠丨丨李咸用詩舞腰困裊垂楊柔象筯擊折歌丨丨)王休(書朕承丨之丨無斁詩虎拜稽首對揚丨丨隋書音)
(樂志祖考其鍳言萃丨丨)休休(書其心丨丨焉詩好樂無荒良士丨丨爾雅瞿瞿丨丨儉也後漢書吳蓋陳臧傳贊虎牙猛力)
(功立睢陽宫俊丨丨是亦鷹揚唐書卓行傳司空圖居中條山作亭觀素室名亭曰丨丨曰量才一宜休揣分二宜休耄而瞶三宜)
(休莊子聖人丨丨焉則平易矣班固陽陵侯傳寬銘丨丨將軍如虎如羆司空圖耐辱居士歌丨丨休莫莫莫一局棋一爐藥趙抃)
(平溪堂詩亭號丨丨古退藏豈知溪上構虚堂陸游詩此身雖向閒中老若比丨丨却未同)歸休(漢書張敞傳敞上封事曰)
(衛將軍張安世宜賜丨丨時存問召見又孔光傳光沐日丨丨兄弟妻子燕語終不及朝省政事北史邢邵傳性好談賞又不能閒)
(獨公事丨丨恒湏賓客自伴莊子丨丨乎君余無所用天下為韋應物詩府中徒冉冉明發好丨丨盧綸詩弱荑輕採拾鈍質稱丨)
(丨鄭谷詩賢人知止足中歲便丨丨張蠙過山家詩家山不在此至此可丨丨蔡襄詩遊錫遍他方丨丨静默堂蘇軾詩我欲丨丨)
(君未可茂先方議斸龍泉朱子詩不堪從吏役憔悴欲丨丨趙孟頫詩餘杭溪上扁舟好何日丨丨理釣蓑)弘休(漢書武帝)
(紀詔曰甘泉宫産芝九莖連葉上帝博臨不異下房賜朕丨丨又水經注廣漢郡治濁水又東丨丨水注之又作洪宋史樂志豐融)
(垂佑以永丨丨王勣遊北山賦玉殿金輿之事業郊天祀地之丨丨又作鴻北齊五郊樂歌祉從享來儀丨丨溢千祀牛弘武舞歌)
(丨丨永播久而彌新韓愈賀冊尊號表發揚丨丨膺受顯冊上官昭容詩太平詞藻盛長願紀丨丨司馬光交趾獻竒獸賦發揮不)
(世之丨丨張大無倫之丕績又作閎韓愈潮州謝上表鋪張對天之丨丨揚厲無前之偉績)界休(漢書地理志太原郡縣丨)
(丨水經注綿水出丨丨縣之綿山晉文公封綿為介子推田因名斯山為介山又作介休酉陽雜爼李鄘在丨丨縣百姓送觧牒夜)
(止晉祠宇下夜半有人叩門云丨丨王暫借霹靂車某日至丨丨收麥百姓遍報隣封悉不信至其日損千餘頃)長休(後漢)
(書鍾離意傳意除瑕丘令吏有檀建者盜竊縣内意屏人問狀建叩頭服罪不忍加刑遣令丨丨朱子登廬峯詩餘年端可料此地)
(欲丨丨)允休(蜀志揚戲傳鄧孔山贊安遠強志丨丨允烈孫拯詩清風肆穆雅憲丨丨)更休(宋史滕元𤼵傳元發治邊)
(凛然威行西北河東十二將其八以備西邊分半番休元發至邊遽來告請八將皆防秋元發曰夏若併兵犯我雖八將不敵若其)
(不來四將足矣卒遣丨丨防秋)番休(見上求通親親表羣后百賓丨丨遞上執政不廢於公朝下情得展于私室)浮休
(宋史張舜民傳舜民字芸叟邠州人慷慨喜論事善為文自號丨丨居士莊子其生若丨其死若丨白居易詩何必待衰老然後悟)
(丨丨蘇軾詩問我此生何所歸笑指丨丨百年宅)三休(賈子翟王使使者至楚楚王欲誇之饗客章華之臺丨丨乃至於上)
(王僧孺中寺碑岧嶤偃蹇故丨丨而可至張正見重陽殿詩百常飛觀竦丨丨複道懸孔德紹登白馬山護明寺詩丨丨開碧題萬)
(戸洞金鋪虞世南詩龍驂駐六馬飛閣上丨丨楊炯少室山少姨廟碑序珠簾瑇匣上高閣而丨丨陳陶登開元寺閣詩虚豁登寳)
(閣丨丨極層構皮日休遊毛公壇詩丨丨且半日始到毛公塢又臨安圖經玲瓏山在縣西十二里兩山屹起盤屈九折上通絶頂)
(名曰九折巖行百許步有亭下瞰百里名丨丨亭蘇軾登玲瓏山詩丨丨亭上工延月九折巖前巧貯風又小學紺珠金尚元休第)
(五巡文休韋端休甫號京兆丨丨)餘休(班婕妤自悼賦依松栢之丨丨沈約梁宗廟登歌播此丨丨於彼荒裔)恩休
(上官儀詩遺簮謬昭奬珥筆荷丨丨納延詩小臣沾雨露千載荷丨丨)丕休(范仲淹明堂賦頒金玉之宏度集神人之丨丨)
真休(蘇軾詩此景眼前聊妄想幾人林下是丨丨又畫繼丨丨漢嘉僧也山谷所與遊清閒居士王朴之子善模榻人物如真)
四休(黃庭堅丨丨居士詩序太醫孫君昉字景初自號丨丨居士粗茶淡飯飽即休補破遮寒煖即休三平四滿過即休不貪)
(不妒老即休山谷曰此安樂法也又詩欲知丨丨安樂法聽取山谷老人詩范成大詩無心我正銘三住有意君堪話丨丨)韓
休(唐書丨丨傳丨丨京兆人工文辭舉賢良同中書門下平章事萬年尉李美玉有罪帝欲放嶺南休曰朝廷有大姦請先治金)
(吾大將軍程伯獻後美玉帝不許休固爭帝不能奪宋璟曰不意休能爾仁者之勇也帝嘗獵苑中或大張樂稍過差必視左右曰)
(丨丨知否已而疏輙至左右曰自丨丨入朝陛下無一日歡何不逐去帝曰吾雖瘠天下肥矣劉著詩東晉風流屬子猷關山峭直)
(譲丨丨郝經橄欖詩亦如相丨丨朕瘠天下肥)
百工休(禮記季秋之月霜始降則丨丨丨歐陽修詩霜降丨丨丨居者皆入室)韓伯休(後漢書丨康傳康字丨丨)
(一名恬林又江總辭行李賦搆伯休之蓬戸狎仲憲之桑樞陸游詩他時别作謀生計賣藥惟當學伯休)公儀休(淮南子丨)
(丨丨相魯而嗜魚一國獻魚公儀子弗受其弟子諫曰夫子嗜魚弗受何也荅曰夫唯嗜魚故弗受)三徑休(孟浩然詩人事)
(一朝盡荒蕪丨丨丨)樂未休(王昌齡詩新聲一叚高樓月聖主千秋丨丨丨韋應物貴遊行平明擊鐘食入夜丨丨丨)
問事不休(後漢書賈逵傳逵自為免童常在太學不通人間事身長八尺二寸諸儒為之語曰丨丨丨丨賈長頭又丘遲)
(思賢賦問不休而鐘扣荅無窮而座謐)
增用休(書戒之丨丨董之用威勸之以九歌俾勿壞又以昭受上帝天其申命丨丨又天惟式教我丨丨)帝休(書我)
(西土惟時怙冒聞于上帝丨丨畢乾泰詩重九昭皇慶大千揚丨丨又山海經少石之山有木焉名曰丨丨葉狀如楊其枝五衢黃)
(華黑實服者不怒)卜休(書公既定宅伻来來視予丨丨恒吉我二人共貞)受休(書予曷敢不于前寧人攸丨丨畢國)
(語明德以昭之和聲以聽之以告徧至則無不丨丨魏志高堂隆傳將吏奉禄稍見折減方之於昔五分居一諸丨丨者又絶廩賜)
五休(書念用庶徵䟽庶徵不言數者以庶徵得為丨丨失為五咎仇遠詩鶯花韋曲舊時遊老去閒情已丨丨)遺休(書用)
(敷丨後人丨)孔休(詩哀我人斯亦丨之丨又後漢書卓茂傳初茂與同縣丨丨同志不仕王莽時並名重當時休字子泉哀)
(帝初守新都令後王莽秉權休去官歸家)心休(詩既見君子我丨則丨韓琦詩丨丨誰似我官府有青山)處休(詩巧言如)
(流俾躬丨丨謝觀初雷起蟄賦潛匿假之而振拔毛介因斯而丨丨柳宗元東丘記丘之幽幽可以丨丨)小休(詩民亦勞止汔)
(可丨丨又方岳詩煮芹燒筍各有將丨丨吾牛飯前岡)數休(禮記子婦有勤勞之事雖甚愛之姑縱之而寧丨丨之)燠
休(左傳晏子曰踊貴屨賤民人痛疾而或丨丨之魏志蔣濟傳夫欲大興功之君先料其民力而丨丨之)兵休(戰國策兵)
(動而地廣丨丨而國富唐書張廵傳巡夜鳴鼔嚴隊若將出賊申儆俄息鼓賊覘城上丨丨乃弛備巡使南霽雲等開門斬將拔旗)
(商子兵出糧給而財有餘丨丨民作而畜長足)同休(史記五帝紀述贊爰洎帝嚳列聖丨丨神異經西北荒中有玉饋之酒酒)
(泉注焉上有玉樽取一樽一樽復生與天地丨丨無乾時隋鼓吹曲日月比耀天地丨丨元稹詩各待陸渾求一尉共資三徑便丨)
(丨)承休(史記封禪書金鼎至甘泉光潤龍變丨丨無疆又漢書地理志潁川郡周丨丨注侯國元帝置元始二年更名鄭公)
(莽曰嘉美後漢書光武帝紀建武二年封周後姬常為周丨丨公水經注汝水又東為周公渡藉丨丨之徽號而有周公之嘉稱也)
且休(史記樂毅傳燕惠王讓樂毅曰寡人之使騎劫代將軍為將軍久暴露於外故召將軍丨丨計事蘇軾詩世事江聲外吾)
(生幸丨丨)罷休(史記孫子傳孫子以兵法見吳王試以婦人以王之寵姬為隊長鼓之婦人大笑遂斬以徇於是皆中規矩孫)
(子報王曰兵既整齊試下觀之王曰將軍丨丨就舍寡人不願下觀蘇軾詩我醉欲眠君丨丨已教從事到青州)紹休(漢書)
(武帝紀詔曰深詔執事興廉舉孝庶幾成風丨丨聖緒劉筠大酺賦聖宋丨丨兮三葉重光)祐休(漢書禮樂志九重開靈之)
(斿垂惠恩鴻丨丨)中休(漢書東方朔傳從宣曲以南十二所丨丨更衣投宿諸宫張衡賦速燭龍令執炬兮過鍾山而丨丨)
(蘇軾詩丨丨得小菴孤絶寄雲表)吏休(漢書薛宣傳日至休吏賊曹掾張扶獨不肻休坐曹治事宣出教曰日至丨以令丨)
(所繇來久掾宜從衆後漢書張霸傳永元中為會稽太守越賊未觧郡界不寧乃移書開購明用信賞賊遂歸附不煩士卒之力童)
(謠曰棄我戟捐我矛盜賊盡丨皆丨朱子官舍詩窗戶納涼氣丨丨散朱墨又詩事少心慮怡丨丨庭宇寬黃公度詩高才所蒞無)
(全牛民自不冤丨早丨袁易詩官閒公館静鳥下丨人丨)神休(漢書揚雄傳雍丨丨尊明號同符三王錄功五帝宋史樂志百)
(昌咸殖允矣丨丨道德指歸論丨丨精息性命自全萬物相襲與道德隣徐彦伯南郊賦躬孝享擁丨丨設天宗之六席援長發之)
(二球于石詩豚蹄一盂酒丨丨荅豐穰)燕休(後漢書百官志孝武帝初置水衡都尉秩比二千石别主上林苑離宫丨丨之)
(處晉書天文志門外六星曰天牀主寢舍觧息丨丨)勝休(後漢書郡國志益州郡丨丨縣水經注梁水上承河水與俞元縣而)
(東南徑興古之丨丨縣王莽更名勝僰縣)給休(唐書禮樂志凡祔皆丨丨五日時享皆四日)止休(唐書禮樂志其登山)
(也為大次于中道丨丨三刻而後升淮南子蘭生幽谷不為莫服而不芳舟在江海不為莫乘而不浮君子行義不為莫知而丨丨)
假休(宋史仁宗紀慶歴三年詔執政大臣非丨丨不許私第受謁)息休(宋史樂志玄冥凌厲歲聿其周天地閉藏農且)
(丨丨)垂休(宋史樂志保艾爾後丨丨無疆陸雲詩邈矣上祖丨丨萬葉李頻詩丨丨臨有道作瑞掩前經徐夤詩熊羆先兆慶)
(丨丨天地氤氲瑞氣浮劉知幾韋弦賦式標其道於焉克已所謂惕患以丨丨故以善終而令始)旬休(宋史丁度傳時西疆)
(未寧二府三司雖丨丨不廢務度言苻堅以百萬師寇晉謝安命駕出遊以安人心請給假如故從之元稹詩朝士還丨丨豪家得)
(春賜李建勲薔薇詩綵箋蠻榼丨丨日欲召親賓看一場薛能題崇福寺詩長老多相識丨丨暫一來黃庭堅詩北寺丨丨歸長廊)
(六月冷)成休(宋史胡旦傳旦獻河平頌配天丨丨惟堯與隣)武休(宋史曹友聞傳北兵東破丨丨關已而破七方遂入)
(沔州金牛至大安)少休(宋史道學傳程昉治河取澶卒八百而虐用之衆逃歸羣僚畏昉欲勿納程顥曰彼逃死自歸弗納)
(必亂若昉怒吾自任之即親往啟門拊勞約丨丨三日復役衆驩踊而入宋褧詩聯璧知何在乘騶計丨丨)退休(宋史韓贄)
(傳贄以吏部侍郎致仕性行均淑平居自奉至約推所得禄賜買田贍族黨頼以活者殆百數丨丨十五年謝絶人事讀書賦詩以)
(自娱韓愈復志賦序丨丨於居作復志賦)暮休(道德指歸論疾耕力織丨丨早起)延休(洛陽宫殿簿永寧宫有丨丨殿)
靈休(南渡宫禁典儀道士率衆執威儀於萬夀觀前入圍子内迎駕起居作法事前導入太乙宫門降輦候班齊詣丨丨殿參)
(神王粲迷迭賦受中和之正氣兮承陰陽之丨丨)自休(楚辭望太一兮淹息紆余轡兮丨丨姚合詩從來共結歸山侶今日)
(多應獨丨丨朱子詩風雪集歲晏掩關聊丨丨)宴休(張衡週天大𧰼賦闢天牀於玉闕乃丨丨之攸御)極休(班偼伃自)
(悼賦已獨享兮高明處生民兮丨丨)惠休(曹植感節賦欣陽春之潜潤樂時澤之丨丨又南史顔延之傳延之每薄湯丨丨詩)
(謂人曰丨丨制作委巷中歌謠耳鍾嶸詩品丨丨滛靡情過其才世遂匹之鮑昭李益詩為問東州故人道江淹已擬丨丨詩楊巨)
(源詩鳳城初日照紅樓禁寺公卿識丨丨唐彦謙詩唯思待月高梧下更就東林訪丨丨韋莊題許渾詩卷詩十斛明珠量不盡丨)
(丨虚作碧雲詞又叚成式詩許叡禪心徹湯休詩思長李遠詩不用問湯休何人免白頭)朅休(劉楨黎陽山賦自魏都而南邁)
(迄洪川以丨丨)彪休(琴賦觸巖觝隈鬱怒丨丨)靡休(成公綏柳賦愍行旅之丨丨樹雙柳於道隅)明休(陸雲九愍)
(晞丨丨而受言想介福之保定)清休(陸雲詩穆矣和風育爾丨丨支遁八關齋詩存誠夾室裏三界讚丨丨)凱休(張載)
(&KR0789;酒賦禮儀攸序是獻是酬頳顔既發溢思丨丨)行休(歸去來辭喜萬物之得時感吾生之丨丨儲光羲漁父詞非為徇形)
(役所樂在丨丨)言休(沈約與約法師書受沐丨丨逍遥寡務)告休(陶弘景授陸敬游十賚文手足腁胝未獲丨丨櫛風)
(沐雨于焉尤切又周存瑞龜賦信皇德之上達俾靈物之丨丨)皇休(北齊郊廟歌辭市上下荷丨丨沈亞之詩年年歌舞夕此)
(地慶丨丨)恒休(牛弘元會大饗歌皇基方峻七鬯丨丨)禎休(劉允濟天賦遘堯舜以降丨丨)時休(李嶠喜雨詩九)
(農歡歲阜萬㝢慶丨丨李迥秀詩堯年將佛日同此慶丨丨武平一詩賞闌清景暮歌舞樂丨丨趙良器詩一人光錫命萬國荷丨)
(丨)膺休(竇臮述書賦我巨唐之丨丨一六合而闡幽)漢休(李庾東都賦稽成康之周隆考文景之丨丨)風休
(韓愈送浮屠令縱西游序其來也雲凝其去也丨丨吳融詩日出天顔霽丨丨海自清王令八檜圖詩雷疲丨丨雲雨去龍蛇鬭死)
(猶鈎纏文天祥詩雲散天仍在丨丨水自清)蒙休(韓愈孟郊聯句騖廣雜良牧丨丨頼先盟)陶休(白居易詩散員疏去)
(未為貴小邑丨丨何足云)蟬休(李商隱詩雁下秦雲黑丨丨隴葉黃又凉思詩客去波平檻丨丨露滿枝)暫休(李咸用草)
(蟲詩風低蘚逕疑偏急雨咽槐亭得丨丨錢珝詩身世比行舟無風亦丨丨)憩休(羅隱詩崑崙水色九般流飲即神仙丨即)
(丨梅堯臣詩盤石暫丨丨泓泉助吞潄)偃休(歐陽修畫舫齋記凡丨丨吾齋者如丨丨乎舟中)雨休(文同紅樹詩楓)
(岸最深霜未落柿園渾變丨初丨薛季宣詩不放春風度從教暮丨丨)嘉休(范鎮大報天賦沓馨明之升聞藹丨丨而肅延)
孫休(莊子丨丨欵啟寡聞之民也注欵空也啓開也蘇軾詩嗟我晚聞道欵啓如丨丨)賁休(後漢書光武紀董憲將丨)
(丨以蘭陵城降憲圍之虎牙大將軍蓋延率平狄將軍龐萌救丨丨不克)何休(後漢書儒林傳丨丨字邵公精研六經世儒無)
(及者太傅陳蕃辟之與參政事蕃敗休坐廢錮乃作春秋公羊觧詁覃思不闚門十有七年)溫休(搜神記盧充家西有崔少)
(府墓一日出獵見道北府舍進見少府以女為婚三日辭出後四年充臨水戲忽旁有犢車見崔氏女與三歲男共載女抱兒還充)
(又與金鋺并贈詩後崔氏姨母迎免還曰我外甥也即字丨丨溫休者幽婚也)曹休(魏志丨丨傳休字文烈太祖族子太祖嘗)
(謂左右曰此吾家千里駒也)張休(吳志丨昭傳昭少子丨字叔嗣弱冠與諸葛恪顧譚等俱為太子登僚友以漢書授登權)
(嘗游獵迨暮乃歸休上疏諫戒權大善之)崔休(北史丨丨傳丨丨字惠盛帝嘗閱故府得舊冠題曰南部尚書崔逞制顧謂休)
(曰此卿家舊事也後從駕南行及還幸彭城汎舟泗水詔在侍筵觀者榮之)裴休(唐書丨丨傳丨丨字公美大中六年進同)
(中書門下平章事不為皦察行所治吏下畏信能文章書楷遒媚有體法為人醖藉進止雍閒宣宗嘗曰休真儒者)郭休(天寳)
(遺事太白山隱士丨丨字退夫有運氣絶粒之術於山中建白雲亭每與賓客看山禽野獸以槌擊鐡片子禽獸聞之集于亭下呼)
(為喚鐵)貫休(全唐詩話丨丨婺州人錢鏐稱吳越王休以詩投之曰滿堂花醉三千客一劍霜寒十四州鏐諭改為四十州)
(乃可相見曰州亦難添詩亦難改遂入蜀以詩投王建建遇之甚厚與齊已齊名有西岳集十卷歐陽炯詩西嶽高僧名丨丨孤情)
(峭拔凌清秋李覯答緣㮣師詩或攻文苑掠芬香詞則丨丨筆懷素)
㒺不休(書允兹克明乃丨丨丨)役車休(詩蟋蟀在堂丨丨其丨又石闕銘役休務簡歲阜民和)不敢休
(詩民莫不逸我獨丨丨丨朱子詩心知不作功名計只為蒼生丨丨丨)將士休(唐書儀衛志皇帝入侍中版奏請觧嚴叩)
(鉦丨丨皆丨)漢德休(劉孝威詩遠去條支國心知丨丨丨又韓液公孫弘開東閣賦欽若前哲惟德之休其儀棣棣其政)
(優優)至道休(高適詩俗見中興理人逄丨丨丨又張九齡詩在德不在險方知王道休)公閱休(莊子則陽遊於楚夷)
(節言之於王王未之見夷節歸彭陽見王果曰夫子何不譚我於王王果曰我不若丨丨丨)許文休(蜀志丨靖傳靖字丨)
(丨江總詩高材袁彦伯令譽丨丨丨黃庭堅贈秦少儀詩汝南丨丨丨馬磨自衣食王履道詩不見牛醫黃叔度即尋馬磨丨丨丨)
金元休(英雄記袁術與吕布書曰昔將丨丨丨向兖州甫詣封部為曹操逆所拒破)令狐休(北史丨丨整傳整弟)
(丨幼聰敏有文武材用與整同起兵逐張保時諸功臣多為本州刺史晉公護謂整曰以公勲望應得本州但朝廷藉公委任無容)
(遠出然公一門之内須有衣錦之榮乃以休為燉煌太守)穆元休(唐書藝文志丨丨丨洪範外注十卷)庾敬休(唐書)
(藝文志丨丨丨諭善錄七卷)王虔休(唐書石珙傳珙嘗至澤潞見李抱真欲署牙將聞其使酒不用都將丨丨丨曰珙竒)
(士不能用即殺之無為他人得也抱真不納虔休代節度引為將)胡閎休(宋史丨丨丨傳丨丨丨字良㢸開封人宣和初)
(入太學時方諱兵閎休著兵書二卷)
無疆惟休(書惟王受命丨丨丨丨)明動晦休(國語自庶人而下丨而丨丨而丨無日以怠)我靜爾
休(揚雄逐貧賦我行爾動丨丨丨丨豈無他人從我何求)
囚(似尤切拘也繫也)
韻藻釋囚(書丨箕子丨封比干墓式商容閭史記秦紀百里奚亡秦走宛楚鄙人執之繆公丨其丨與語國事)要囚
(書丨丨服念五六日至于旬時丕蔽丨丨釋文要於宵反傳丨丨謂察其要辭以斷獄既得其辭服膺思念五六日至于十日至于)
(三月乃大斷之言必反覆思念重刑之至也又我惟時其戰丨丨之傳謂討其倡亂執其朋黨又去聲高適詩訟簡知能吏刑寬察)
(丨丨)獻囚(詩淑問如臯陶在泮丨丨韓愈郾城聯句且待丨俘丨終當返耕穫)俘囚(見上唐書儀衞志太常卿跪請奏凱)
(樂樂闋太常卿跪奏樂畢兵部尚書太常卿退樂工立於旌門外引俘馘入獻及稱賀丨丨出乃退蘇軾減決囚禁詩遠人罹水旱)
(王命釋丨丨)掌囚(周禮秋官丨丨掌守盜賊凡囚者上罪梏拲而桎中罪桎梏下罪梏)楚囚(左傳晉侯觀於軍府見鍾)
(儀問之曰南冠而縶者誰也有司對曰鄭人所獻丨丨也使税之又苖賁皇徇曰蒐乘補卒秣馬利兵明日復戰乃逸丨丨晉書王)
(導傳過江人士每至暇日相要出新亭飲宴周顗中坐而嘆曰風景不殊舉目有江山之異皆相祝流涕惟導愀然變色曰當共戮)
(力王室克復神州何至作丨丨相對泣耶李商隱詩相擕花下非秦贅對泣春天𩔖丨丨趙嘏長安秋夕詩鱸魚正美不歸去空戴)
(南冠學丨丨蘇軾詩人言得漢吏天遣活丨丨)逸囚(見上宋史程顥傳命知扶溝縣除判武學李定劾其新法之初首為異論)
(罷歸故官又坐獄丨丨責監汝州鹽税)幽囚(戰國策范雎說秦王曰使臣得進謀如子胥加之以丨丨不復見是臣說之行)
(也史記管晏傳公子糾敗召忽死之吾丨丨受辱鮑叔不以我為無恥知我不羞小節而恥功名不顯于天下也曹植諫取士息表)
(昔管仲親射桓公後丨丨從魯檻車載使少年挽而送齊王逸九思仲尼兮困厄鄒衍兮丨丨李商隱詩丨丨蘇武節棄市仲由纓)
錄囚(漢書雋不疑傳不疑每行丨丨徒還其母輙問有所平反活幾何人即不疑多有所平反母喜笑為飲食言語異於他時)
(或亡所出母怒為之不食隋書刑法志帝每季親丨丨徒嘗以秋分之前省閱諸州申奏罪狀)報囚(漢書嚴延年傳初延年母)
(從東海來欲從延年臘到洛陽適見丨丨母大驚便止都亭不肯入府注奏報行決也後漢書章帝紀詔曰律十二月立春不以丨)
(丨注報猶論也立春陽氣至可以施生故不論囚宋史趙湘傳湘上言漢章帝以月令冬至之後有順陽助生之文而無鞫獄斷刑)
(之政遂定令毋以十一月十二月丨丨)論囚(見上後漢書陳寵傳寵奏云蕭何草律季秋丨丨俱避立春之月而不計天地)
(之正二王之春實頗有違又宋史劉敞傳敞知揚州天長縣鞫王甲殺人既具獄敞見而察其冤甲畏吏不敢自直敞以委戸曹杜)
(誘誘不能有所平反而傅致益牢將丨丨敞曰冤也親按問之甲知能為已直乃敢告蓋殺人者富人陳氏也相傳以為神明)繋
囚(後漢書光武帝紀詔令中都官三輔郡國出丨丨又北齊書宋世軌傳世軌好法律遷廷尉卿時大理正蘇珍之亦以平幹知)
(名寺中為之語曰決定嫌疑蘇珍之視表見裏宋世軌時人以為寺中二絶及疾卒廷尉御史諸丨丨皆哭曰宋廷尉死我等豈有)
(生路唐書明皇紀開元二年正月以關内旱求直諫停不急之務寬丨丨杜牧詩我作八品吏洛中如丨丨)無囚(後漢書童)
(恢傳恢除不其令一境淸靜牢獄連年丨丨北齊書宋世良傳世良除清和太守天祿中大赦郡丨一丨羣吏拜詔而已獄内櫓生)
(桃樹蓬蒿亦滿每日衙門虚寂無復訴訟者)放囚(南史席闡文傳闡文為東陽太守在郡有能名冬至悉丨獄中丨依期而)
(至又何㣧傳㣧仕齊為建安太守政有恩信人不忍欺每伏臘丨丨還家依期而反宋史曹叔遠傳叔遠為浙西提點刑獄寒食丨)
(丨歸祀其先因感泣如期至)縱囚(唐書太宗紀貞觀七年九月丨丨來歸皆赦之歐陽修冇丨丨論)慮囚(唐書百官)
(志凡王言之制有七二曰制書大賞罰赦宥丨丨大除授則用之宋史石公弼傳公弼調衛州司法參軍淇水監牧馬逸食人稻為)
(田主所傷時牧法至密郡守韓宗哲欲坐以重辟公弼謂此人無罪宗哲曰人傷官馬奈何無罪公弼曰禽獸食人食主者安得不)
(禦禦之豈能無傷使上林虎豹絶檻食人可無殺乎今但當懲圉者民不可罪宗哲怒以屬吏既而使者來丨丨如公弼議又包恢)
(傳嘉興吏因和糴受賕百萬恢被旨丨丨曰吾用此消沴氣乃減死斷其手白居易詩早夏我當逃暑日晚衙君是丨丨時)木
囚(淮南子木壯水老火生金囚土死火壯木老土生水囚金死土壯火老金生丨丨水死金壯土老水生火囚木死水壯金老木)
(生土囚火死又論衡李子長為政欲知囚情以梧桐為人象囚之形鑿池為坎置丨丨於其中罪若正丨丨不動有怨則動豈囚之)
(誠著於木人耶)關囚(李白詩白馬小免誰家子泰清之歲來丨丨)山囚(柳宗元囚山賦聖日以理兮賢日以進誰使丨)
(之丨吾兮陳造詩昔我作尉三年留局促似為丨所丨王惲詩儀曹苦厭為丨丨霧障烟屏看未休楊維楨題錢選長江萬里圖詩)
(山河一髮瞻神州孰使我戶不出兮囚丨丨)孤囚(柳宗元詩二臣得意猶念此況我萬里為丨丨)籠囚(蘇軾詩偶作郊)
(原十日遊未應回首厭丨丨)
南冠囚(庾信賦鍾儀君子入就丨丨之丨季孫行人留守西河之館王逢無家燕詩昔本烏衣君今學丨丨丨)白首
囚(韓愈詩朝為青雲士暮作丨丨丨)區中囚(韓愈遠遊聫句飄然天外步豈肯丨丨丨趙秉文遊華山詩捫參歴井到)
(絶頂下視塵世丨丨丨王惲苦熱詩脫落丨丨丨高舉尋吾契)自拘囚(韓愈詩早知皆是丨丨丨不學因循到白頭)虛
自囚(孟郊詩萬事有何味一生丨丨丨)抱官囚(黃庭堅詩富貴何時潤髑髏守錢奴與丨丨丨顧瑛詩三年盡忠歸)
(身作丨丨丨)
增魯囚(左傳乘丘之役公以金僕姑射南宫長萬公右顓孫生搏之宋人請之宋公靳之曰始我敬子今子丨丨也吾弗敬)
(子矣病之)秦囚(左傳晉襄公縛丨丨使菜駒以戈斬之囚呼菜駒失戈狼瞫取戈以斬囚)纍囚(左傳晉人歸楚公子榖臣)
(與連尹襄老之尸於楚以求知罃楚人許之王送知罃曰德我乎對曰兩釋丨丨以成其好二國有好臣不與及其誰敢德孫楚管)
(仲贊管生彎弓與桓是讐駿奔從糾塊為丨丨柳宗元詩壯心瓦解空丨丨李商隱贈送劉五經詩丨丨為學切掌故受經忙)請
囚(左傳管仲丨丨鮑叔受之及堂阜而稅之)赦囚(左傳鄭子展出盟晉侯丨鄭丨禮而歸之唐書武后紀垂拱二年有山出)
(於新豐縣改新豐為慶山丨丨給復一年賜酺三日)問囚(左傳楚子侵鄭穿封戍囚皇頡公子圍與之爭之正於伯州犁伯州)
(犁曰請丨於丨乃立囚伯州犁上其手曰夫子為王子圍寡君之貴介弟也下其手曰此子為穿封戍方城外之縣尹也誰獲子囚)
(曰頡遇王子弱焉又蘇軾詩始者學書判近亦知丨丨)受囚(左傳欒盈出奔楚宣子囚伯華叔向籍偃人謂叔向曰子離於)
(罪其為不知乎注譏其丨丨而不能去)舍囚(左傳戰于雞父吳子獲胡沈之君及陳大夫丨胡沈之丨)挾囚(左傳晉侯)
(使張骼輔躒致楚師鄭卜宛射犬吉使御塵車而行將及楚師近不告而馳之入壘皆下搏人以投收禽丨丨注射犬鄭公孫也近)
(近敵也搏人手搏楚人收禽丨丨收其禽獲丨其丨馘也)得囚(左傳晉侯逆秦師使韓簡視師韓簡退曰吾幸而丨丨注以丨)
(丨為幸言必敗也)從囚(左傳紂囚文王七年諸侯皆丨之丨紂於是乎懼而歸之)免囚(戰國策魯之丨丨桓公用之而)
(懼案謂管仲)獄囚(史記樂毅傳民志不入丨丨自出注言士師不為之守法也)執囚(史記衛青傳大長公主閒衛子)
(夫幸有身妬之乃使人捕青青時給事建章未知名大長公主丨丨青欲殺之其友騎即公孫敖與壯士簒取之以故得不死漢書)
(朱博傳諫大夫龔勝等十四人以為春秋之義姦以事君常刑不舍魯大夫叔孫僑如欲顓公室譖其族兄季孫行父于晉晉丨丨)
(行父以亂魯國春秋重而書之)網囚(史記龜策傳宋元王二年江使神龜使於河漁者豫且舉丨得而丨之夜半龜來見夢於)
(宋元王)傳囚(漢書王嘉傳按事者思得實竊見相等前治東平王獄不以雲為不當死欲關公卿示重慎置驛馬丨丨執不)
(得踰冬月)送囚(後漢書馬援傳王莾時援為郡督郵丨丨至司命府囚有重罪援哀而縱之)按囚(後漢書百官志郡太)
(守常以春行所主縣勸民農桑振救乏絶秋冬遣無害吏丨訊諸丨平其罪法)遣囚(魏志田豫傳豫遷南陽太守先時郡人侯)
(音反衆數千人在山中為羣盜大為郡患前太守收其黨與五百餘人表奏皆當死豫悉見諸囚慰諭開其自新之路一時破械丨)
(之諸丨皆叩頭願自效即相告語羣賊一朝解散)考囚(晉書天文志亢南七星曰折威頓頑二星在折威東南主丨丨情狀)
(察詐偽也)詔囚(晉書高光傳是時武帝置長沙獄以典丨丨以光歴世明法用為長沙御史秩與中丞同)徒囚(隋書刑法)
(志來曠告少卿趙綽濫免丨丨帝使信臣推驗初無阿曲)察囚(隋書刑法志嘗以三月侍中吏部尚書尚書三公郎部都令史)
(三公錄冤局令御史中丞侍御史蘭臺令史親行京師諸獄及治署理丨丨徒冤枉)集囚(隋書刑法志赦日則武庫令設金雞)
(及鼔于閶闔門之右勒丨丨徒于闕前撾鼔千聲釋枷鎻焉)理囚(唐書太宗紀貞觀十三年五月以旱避正殿詔五品以上)
(言事減膳罷役丨丨賑乏乃雨宋史寧宗紀詔諸路監司歲十一月按部丨丨如五月之制)徙囚(唐書太宗紀貞觀十六年)
(丨天下死罪丨實西州)覆囚(唐書太宗紀貞觀十七年三月以旱遣使丨丨決獄又百官志御史臺有制丨丨則與刑部尚)
(書平閱雲麓漫抄開元二十年四方都會之州各置採訪使以總丨丨按察之任使臣有土自此始也)㝛囚(唐書刑法志御)
(使周矩疏曰比姦憸告訐習以為常推劾之吏皆以深刻為功閉絶飲食使不得眠號曰丨丨)自囚(唐書李靖傳大業末靖為)
(馬邑丞高祖擊&KR0691;厥靖察有非常志丨丨上急變傳送江都)訊囚(宋史高宗紀淳熙十三年夏四月毁獄吏丨丨非法之具)
(又張洽傳洽知永新縣一日謁告聞獄中榜笞聲盖獄吏受財乘間丨丨使誣服也洽大怒亟執付獄明日以上於郡黥之)鞫
囚(宋史余靖傳太常博士王翼西京治獄還賜五品服靖曰工部郎中吕覺以治獄賜對祈易章綬陛下諭之曰朕不欲因丨丨)
(與人恩澤覺退以告臣臣嘗書之起居注陛下前日諭覺是則今日賜翼非矣)邑囚(宋史張浚傳時巨寇楊么據洞庭屢攻不)
(克浚請因盛夏乘其怠討之具奏請行至醴陵釋丨丨數百皆楊么諜者給以文書俾招諭諸砦囚歡呼而往至潭賊衆二十餘萬)
(相繼來降)重囚(宋史李衡傳衡知溧陽縣專以誠意化民歴任四年獄戶未嘗繫一丨丨列子愼耳目之觀聽惜身意之是非)
(徒失當年之至樂丨丨纍梏何以異哉)蔽囚(宋史張綱傳會推恩元祐黨籍家有司無限制歴五年而怨家告訐者衆綱謂)
(非所以廣好生之德乞自丨丨後有告弗受)奪囚(宋史曾鞏傳鞏知齊州其治以疾姦急盜為本章丘民聚黨村落間號霸)
(王社椎剽丨丨無不如志鞏配三十一人)呼囚(宋史黃榦傳榦鞫和州獄獄故以疑未決榦釋囚桎梏飲食之委曲審問無所)
(得一夜夢井中有人明日丨丨詰之曰汝殺人投之于井我悉知之矣胡得欺我囚遂驚服)禁囚(宋史程迥傳迥調饒州德)
(興丞決丨丨辨其冤者縱遣之)流囚(宋史刁衎傳刁衎知睦州桐廬縣會詔羣臣言事衎上諫刑書謂古者投姦凶于四裔今)
(遠方囚人盡歸京闕以配役最非其宜且神臯勝地天子所居豈使丨丨於此聚役自今外處罪人望弗許解送上京亦不留于諸)
(務充役)身囚(班固荅賓戲韓設辨以激君吕行詐以賈國說難既遒其丨乃丨秦貨既貴厥宗亦墜)禽囚(蔡邕釋誨)
(狼瞫取右于丨丨弓父畢精于筋角)窮囚(沈佺期被彈詩丨丨多垢膩愁坐饒蟣蝨)羈囚(沈佺期詩誰念丨丨滯洛城柳)
(宗元首春逢耕者詩農事誠素務丨丨阻半生楊載詩四顧無一親此身如丨丨)閉囚(沈佺期傷王學士詩丨丨斷外事昧)
(坐半餘期)情囚(陸龜蒙詩覧物性未逸反為丨所丨)驅囚(曹鄴奉命齊州詩丨丨遶廊屋&KR0766;&KR0766;如牛羊)憂囚(周曇)
(梁武帝詩不求賢德追堯舜翻作丨丨一病翁)文囚(謝觀得意忘言賦不可以理縛難可以丨丨)王囚(蘇軾詩百年一)
(俯仰五勝更丨丨按王字去聲)推囚(蘇軾和蔡凖遊西湖詩君不見錢塘遊宦客朝丨丨暮決獄不因人喚何時休)載囚
(蘇軾詩丨丨車轣轆)鳥囚(蘇軾秀州静照堂詩丨丨不忘飛馬繫嘗念馳)詩囚(元好問詩長沙一湘纍郊島两丨丨)
降服囚(左傳晉公子及楚楚子饗之乃送諸秦秦伯納女五人懷嬴與焉奉匜沃盥既而揮之怒曰秦晉匹也何以卑我公)
(子懼丨丨而丨)終昔囚(史記龜策傳衛平對宋元王曰龜在患中而丨丨丨王有德義使人活之)使者囚(史記龜策)
(傳今昔壬子㝛在牽牛河水大會鬼神相謀漢正南北江河固期南風新至使者先來白雲壅漢萬物盡留斗柄指日丨丨當丨元)
(服而乘輜車其名為龜)感歸囚(後漢書虞延傳贊延丨丨丨按虞延除細陽令每至歲時伏臘輒休遣徒繫各使歸家並)
(感其恩德應期而還有囚于家被病自載詣獄既至而死延率掾吏殯于門外百姓感懷之)好貴囚(南史袁彖傳彖監吳)
(興郡坐過用祿錢免官付束冶既而帝遊孫陵望東冶曰冶中有一丨丨丨數日與朝臣幸冶因宴飲賜囚徒酒肉敕見彖與語明)
(日釋之)無滯囚(南史王茂傳茂為江州刺史在州不取奉獄丨丨丨居處被服同于儒素)南臺囚(北齊書宋世軌)
(傳丨丨丨到廷尉世軌多雪之仍移攝御史將問其濫狀中尉畢義雲不送世軌遂上書極言義雲酷擅顯祖親勅世軌曰我知臺)
(欺寺久卿能執禮與之抗衡但守此心勿慮不富貴)供御囚(北史齊文宣帝紀鄴下繫徒罪至大辟簡取隨駕號為丨丨丨)
(手自刅殺時以為戲)邊地囚(沈佺期贈蘇使君詩憶昨京華子傷今丨丨丨)囹圄囚(李嶠晚秋喜雨詩紫宸兢履薄)
(丹扆念推溝望肅壇場祀冤申丨丨丨謝觀初雷起蟄賦助𤼵生之德省丨丨之丨)滿縣囚(元稹遊三寺回覆縣囚詩貪緣)
(稽首他方佛無暇精心丨丨丨)無燈囚(白居易詩窮途絶糧客寒獄丨丨丨)淮西囚(劉禹錫詩九衢車馬渾渾流使)
(臣來獻丨丨丨)回祿囚(陸龜蒙消夏灣詩昔余守圭竇過于丨丨丨)束如囚(陸龜蒙村夜詩羿臂丨丨丨徒勞誇)
(善射)關下囚(胡曾豫州詩當時更有三年壽石勒尋為丨丨丨)天地囚(曹松詩疑是沖虚去不為丨丨丨)崑
崙囚(蘇軾江漲詩得非丨丨丨欲報陸渾䘐)搢紳囚(黃庭堅戲贈陳季張詩季子捧腹笑吾豈丨丨丨)石室
囚(吳景奎詩烏喙難忘丨丨丨)章句囚(師巖詩壯士豈為丨丨丨)
御定佩文韻府卷二十六之五
