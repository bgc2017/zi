欽定四庫全書
御定佩文韻府卷一百之十二
入聲十一陌韻十二
譯(羊益切傳言)
韻藻鞮譯(禮記東方曰寄南方曰象西方曰狄丨北方曰丨王融曲水詩序匭牘相尋丨丨無曠徐陵文帝哀策文憬彼)
(丨丨咸承冠帶)重譯(史記司馬相如傳陛下卽位存撫天下康居西域丨丨請朝稽首來享漢書平帝紀元始元年春正月越)
(裳氏丨丨獻白雉一黑雉二魏都賦襁負賮贄丨丨貢篚應貞華林園集詩越裳丨丨充我皇家七命駿奔稽顙委贄丨丨潘勖册)
(魏公九錫文鮮卑丁令丨丨而至)
增九譯(漢書張騫傳大宛及大夏安息之屬皆大國多奇物土著頗與中國同俗誠得而以義屬之則廣地萬里重丨丨至)
(殊俗威德徧于四海東京賦重舌之人丨丨咸稽顙而來王)累譯(漢書平帝紀重譯注師古曰道路絶遠風俗殊隔故丨丨)
(而後廼通後漢書南蠻傳論及其化行則鍰耳雕腳之倫獸居鳥語之𩔖莫不舉種盡落回面而請吏陵海越障丨丨以内屬焉唐)
(時升雁字詩朔漠南來應丨丨衡陽北望盡同文)使譯(後漢書和帝紀永昌徼外夷遣丨丨獻犀牛大象魏志倭人傳在東)
(南大海中依山島為國邑舊百餘國漢時有朝見者今丨丨所通三十國)通譯(後漢書和帝紀論偏師出塞則漠北地空都護)
(西指則丨丨四萬)偏譯(後漢書東夷傳贊眇眇丨丨或從或畔注偏遠也)宣譯(隋書經籍志義熙中沙門支法領從)
(于闐國得華嚴經三萬六千偈至金陵丨丨)翻譯(隋書經籍志漢桓帝時有安息國沙門安靜齎經至洛丨丨最為通解黃)
(滔遊東林寺詩丨丨如曾見白蓮開舊池)大譯(隋書經籍志永平中有天竺沙門菩提留支丨丨佛經與羅什相埓)傳譯
(隋書經籍志漢章帝時楚王英以崇敬佛法西域沙門齎佛經至者甚衆又譯十住經其餘丨丨多未能通)節譯(元史仁宗)
(紀帝為太子時遣使旁求經籍有進大學衍義者命詹事王約等丨而丨之帝曰治天下此一書足矣)詳譯(元史仁宗紀帝)
(諭集賢學士和塔拉都哩默色曰向召老臣十人所言治政汝其丨丨以進仍諭中書悉心舉行)敷譯(元史百官志藝文監)
(秩從三品專以國語丨丨儒書及儒書之合校讐者)象譯(呂氏春秋凡冠帶之國舟車之所通不用丨丨狄鞮方三千里陳子)
(昂送崔融東征詩序虎符不𤼵丨丨攸同蘇轍詩魚龍定亦知忠信丨丨何勞較齒牙袁桷元日朝廻詩萬國梯航滿禁衢卉裳丨)
(丨語音殊范梈贈别南劍李使君詩絶崖鈎丨丨懸徑摘烏栖)八譯(尚書大傳桀無道囚湯後釋之諸侯丨丨來者六國)聖
譯(潛夫論聖人為天口賢人為丨丨是故聖人之言天之心也賢者之所說聖人之意也)輶譯(王融上北伐圖疏舌象翫)
(委體之勤丨丨厭瞻廵之數)儐譯(李華含元殿賦司儀叙進象胥丨丨)問譯(梅堯臣送祖擇之北使詩獻鮮秃髮馳丨)
(丨華言荅)正譯(貢奎贈送蒙古字周教授詩諧聲丨丨妙簡絶窮究根本芟繁柯)别譯(柳貫贈别宋季任赴甘肅提舉)
(詩羌髳通丨丨封域界中區)遠譯(吳萊寄柳博士詩赤狐翻丨丨黃鼠割時珍)方譯(傅若金題書船入蜀圖詩丨丨)
(漸通巴俗語國書新絶漢人傳)細譯(張祥鳶園居詩禽言能丨丨幽事賴先聞)老譯(徐渭龕山凱歌憑將丨丨傳番語此)
(地他生敢再來)舊譯(高僧傳釋道安姓衛氏常山人初經出已久而丨丨時謬安躬覽經典鉤深致遠經義克明蓋自安始也)
鄭譯(隋書丨丨傳丨丨字正義滎陽開封人也頗有學識兼知鐘律善騎射)
華言譯(隋書經籍志佛經者西域天竺之迦維衛國淨飯王太子釋迦牟尼所說佛陀浮屠皆番言也丨丨丨之為淨覺)
支䜟譯(隋書經籍志漢靈帝時有月支沙門丨丨所丨泥洹經二卷學者以為大得本旨)至鄴譯(隋書經籍志甘)
(露中有朱仕行者往西域至于闐國得經九十章晉元康中丨丨丨之題曰放光般若經)六蕃譯(唐書逆臣傳史思明少事)
(特進烏知義以輕騎覘賊多所禽馘通丨丨丨亦為互市郎)西域譯(避暑錄話後漢楚王英傳伊蒲塞之饌伊蒲塞即梵)
(語優婆塞時佛語猶未至中國蓋丨丨之丨云然)火鼠譯(張說奉和聖製喜雨賦南窮丨丨之丨北盡燭龍之會)翻
經譯(馬祖常遊華嚴寺詩貝葉丨丨丨沙墻應制詩)象胥譯(宋濓秋夜與子充論文詩殊方雖假丨丨丨至道不與人)
(偽并)百師譯(姚廣孝觀石經洞詩竺文五千卷華言丨丨丨)雕題譯(徐渭蛙聲詩使車南詣丨丨丨貝葉西來駃舌)
(彈)
語言無譯(五代史四夷附錄契丹嘗𨕖百里馬二十匹遣十人齎乾&KR0008;北行窮其所見其人自黑車子歴牛蹄國以北行)
(一年經四十三城居人多以木皮為屋其丨丨丨丨者不知其國地山川部族名號其地氣遇平地則溫和山林則寒冽)
昔(思積切往也始也明日也說文作㫺乾肉也又姓籕文作䉕)
韻藻誰昔(詩知而不已丨丨然矣傳昔久也箋丨丨昔也疏郭璞曰𤼵語辭)疇昔(禮記予丨丨之夜夢坐奠于兩)
(楹之間注疇𤼵語聲左傳華元殺羊食士其御羊斟不與及戰曰丨丨之羊子為政今日之事我為政與入鄭師故敗世說潘岳遇)
(孫秀不以禮後秀為中書令岳于省内謂秀曰孫令憶丨丨周旋否秀曰中心藏之何日忘之陸機挽歌念我丨丨時左思詠史詩)
(雖非甲胄士丨丨覽穰苴魏都賦兆朕振古萌柢丨丨李白詩復此休浣時間為丨丨言蘇軾後赤壁賦丨丨之夜飛鳴而過我者)
(非子也即)一昔(左傳左司馬販申公夀餘葉公諸梁曰吳將泝江入郢將奔命焉為丨丨之期襲梁及霍注偽辭當備吳夜結)
(期明日便襲梁霍使不知之唐書宗室傳惠宣太子業有疾帝憂之丨丨容髮為變)昔昔(列子有老役夫畫則呻呼而即事夜)
(則昏&KR0629;而熟寐丨丨夢為國君樂苑丨丨鹽羽調曲昔一作析楊維楨元夕與婦飲詩右蠻舞裊裊左瓊歌丨丨)通昔(莊子)
(蚊䖟噆膚則丨丨不寐矣)夏昔(呂氏春秋孟丨之丨殺三葉而穫大麥)㝛昔(漢樂府遠道不可思丨丨夢見之曹植白)
(馬篇丨丨秉良弓楛矢何參差阮籍詠懷詩携手等歡愛丨丨同衾裳謝朓詩生平一顧重丨丨千金賤李白詩聞君臥石門丨丨)
(契陳敦又登高望山海滿目悲丨丨杜甫詩亦知故鄉樂未敢思丨丨)古昔(長笛賦聽簉弄者遥思于丨丨虞志于怛惕以)
(知長戚之不能閒居焉注簉弄小曲也思舊賦惟丨丨以懷今兮心徘徊以躊躇左思詠史詩英雄有屯邅由來自丨丨杜甫詩溫)
(溫諸侯門禮亦如丨丨)遥昔(張華詩伏枕終丨丨寤言莫予應)平昔(杜甫詩三嘆酒食傍何由似丨丨)往昔
(孟郊詩詎忍逐南帆江山踐丨丨)
不異昔(李白詩我來南山陽事事丨丨丨)
增在昔(詩自古丨丨先民有作東都賦勲兼乎丨丨事勤乎三五陸機贈賈謐詩儀型丨丨予聞子命束晳補亡序遙想旣)
(往追思丨丨陶潛詩鄰曲時時來抗言談丨丨又嘆逝賦慘此世之无樂詠丨丨而為言)念昔(詩不丨丨者伊余來曁謝幼度)
(詩丨丨渤海時南皮戲清沚蕭穎士登臨河城賦韓伯懷恩羊曇丨丨)冠昔(舊唐書音樂志先德謙撝丨丨嚴規節素超今)
桓昔(酉陽雜俎無患木燒之極香辟惡氣一名噤婁一名丨丨)娛昔(楚詞大招魂乎歸徠以丨丨只)感昔(蔡琰胡笳)
(十八拍傷今丨丨兮三拍成銜悲畜恨兮何時平吳筠登峴山聯句維舟陪高興丨丨情彌敦周權赤壁泛舟詩勝遊到我知幾度)
(丨丨視今猶旦暮)乃昔(阮籍為鄭冲牋聖上覽丨丨以來禮典舊章)曩昔(思舊賦追思丨丨遊宴之好感音而嘆)
崇昔(張華雜詩永思慮丨丨慨然獨拊膺)終昔(潘岳詩晝愁奄逮昏夜思忽丨丨)惟昔(盧諶贈劉琨詩感今丨丨)
(口存心想劉琨扶風歌丨丨李騫期寄在匃奴庭)如昔(陶潛詩晨夕看山川事事悉丨丨)懷昔(顔延之策文撫存悼)
(亡感今丨丨)稽昔(江淹為蕭驃騎讓封表照册訪古誦史丨丨)歡昔(劉孝綽詠百舌詩昔聞屢丨丨今聽忽悲今)
自昔(劉孝綽侍宴詩伊臣獨何取隆恩徒丨丨)望昔(盧照隣酬張柬之詩鵬飛俱丨丨蠖屈共悲今)殊昔(駱賓王在)
(江南詩風月雖丨丨星河猶是舊)邁昔(武三思賀老人星見表希代符來超今丨丨陸堅和聖製送張說上集賢詩得人惟)
(丨丨多士諒推今)愧昔(張九齡在郡秋懷詩議道誠丨丨覽分還愜今)追昔(李德裕清冷池詩丨丨賦文雅從容遊上)
(才)重昔(梅堯臣留梁推官飲詩酒薄意不淺輕今須丨丨)慨昔(葛長庚悲秋辭感今丨丨令人愁乃知宋玉非悲秋)
三昔(僧德洪題跋歐陽率更以書畫名世見鍾太傅碑愛其筆法臥其下丨丨不忍去率更嗜世間法且爾况出世間法乎)
辛卯昔(春秋莊公七年夏四月丨丨丨恒星不見夜中星隕如雨糓梁傳日入至于星出謂之昔案左氏公羊經皆作辛卯)
(夜)功侔昔(齊書太祖紀詔曰賢能悉心士民致力用𫉬拯溺龕暴一匡天下業未參古丨殆丨丨)今勝昔(南史)
(李膺傳侯藻為益州以為主簿使至都武帝悦之謂曰今李膺何如昔李膺對曰丨丨丨問其故曰昔事桓靈之主今逢堯舜之君)
(帝嘉其對又韓愈詩樂我盛明時于焉傲今昔)雕龍昔(蘇頲餞崔司馬詩茂禮丨丨丨香名展驥初)不諱昔(韓愈)
(諱辯曾參之父名晳曾子丨丨丨自注昔者吾友)公孫昔(漢書功臣表禾成孝侯丨丨丨以郎中擊代擊陳豨侯千九百)
(戸)
瘠(秦昔切病也瘦也)
韻藻肥瘠(禮記仲秋之月乃命宰祝循行犧牲視全具案芻豢瞻丨丨韓愈爭臣論視政之得失若越人視秦人之丨丨)
(漠然不加喜戚于其心又雜說善醫者不視人之丨丨察其脉之病否而已矣梅堯臣永叔内翰見索謝公游嵩書詩昔日同少壯)
(今且異丨丨)毁瘠(禮記居喪之禮丨丨不形視聽不衰後漢書東海恭王疆傳子靖王政政子頃王肅肅子孝王臻永建二)
(三年封臻二弟敏儉為鄉侯臻及弟蒸鄉侯儉並有篤行母卒皆吐血丨眥注眥或為丨晉書桑虞傳虞仁孝自天至年十四喪父)
(丨丨過禮日以米百粒用糝藜藿)牛瘠(左傳丨雖丨僨于豚上其有不死)大瘠(公羊傳齊大災大災者何丨丨也丨)
(丨者何㾐也)捐瘠(漢書食貨志堯禹有九年之水湯有七年之旱而國亡丨丨者以蓄積多而備先具也注孟康曰肉腐為)
(瘠捐骨不埋者師古曰瘠瘦病也言無相棄捐而瘦病者耳)羸胔(漢書婁敬傳上使婁敬往使匈奴還報曰兩國相擊此宜)
(夸矜見所長今臣往徒見丨丨老弱此必欲見短伏奇兵以爭利愚以為匈奴不可擊也注師古曰胔音漬謂見者之肉也一說讀)
(曰瘠瘠瘦也杜甫詠懷詩丨丨且如何魄奪鍼炙屢)柴瘠(唐書宗室李暠傳居母喪丨丨訖除家人未嘗見言笑)素瘠
(唐書封常清傳常清丨丨又脚跛仙芝陋其貌竄名傔中會達夷諸部叛仙芝以二千騎追躡達奚行遠人馬疲禽馘略盡常清于)
(幕下潛作捷布具記井泉次舍克賊形勢謀略條最明審仙芝取讀之乃大駭)
溝中瘠(說苑管子者天子之佐諸侯之相也死之則不免為丨丨之丨不死則功復用于天下文天祥正氣歌一朝蒙霧露)
(分作丨丨丨)
增繁瘠(禮記使其曲直丨丨廉肉節奏足以感動人之善心而已矣疏曲謂聲音廻曲直謂聲音放直丨謂繁多丨謂省約)
(廉謂廉稜肉謂肥滿)晳瘠(周禮地官以土會之法辨五地之物生四曰墳衍其動物宜介物其植物以莢物其民丨而丨注晳)
(白也疏爾雅釋言云&KR0751;脉瘠也注云齊人謂瘠瘦為脉則&KR0751;為瘦小之貌)脉瘠(見上)消瘠(後漢書陳紀傳紀以至德稱遭)
(父憂積毁丨丨殆將滅性)癯瘠(唐書李百藥傳百藥侍父母喪還鄉徒跣數千里服雖除容貌丨丨者累年軒渠錄莊綽年未)
(甚老而體極丨丨呼為細腰宮院子)流瘠(唐書白居易傳元和四年旱甚居易建言乞盡免江淮兩賦以救丨丨憲宗頗采納)
黴瘠(唐書陸龜蒙傳有田數百畝身畚鍤茠刺無休時或譏其勞荅曰堯舜丨丨禹腁胝彼聖人也吾一褐衣敢不勤乎注黴)
(音枚物中久雨而青黑也)貌瘠(元史儒學傳大德中歲大祲許謙丨加丨或問曰豈食不足邪謙曰今公私匱竭道殣相望吾)
(能獨飽邪王安石田況墓誌銘移秦鳳路經略安撫使遭太師喪辭起復者久之上使中貴人手敕趣公公歸葬然後起旣葬託邊)
(事求見上曰陛下以孝治天下方邊鄙無事朝廷不為無人而區區犬馬之心尚不得自從因泫然泣下上視其丨甚丨又聞其言)
(悲之乃聽終喪帥臣得終喪自公始案況父延昭贈太師)救瘠(汲冢周書丨丨補病賦均田布)損瘠(管子稼亡三之一而)
(非有故蓋積也則道有丨丨矣蘇頲處分朝集使敕丨丨相仍流庸莫返)野瘠(荀子事生不忠厚不敬文謂之丨送死不忠厚)
(不敬文謂之丨君子賤丨而羞丨)羞瘠(見上)體瘠(揚子其所循也大則其體也壯其所循也小則其丨也丨注隨其大)
(小體不離本也庾信奉和永豐殿下言志詩茂陵丨猶丨淮南疾未祛)驥瘠(潛夫論易曰聖人養賢以及萬民君以臣為基)
(然後高可崇也馬肥然後遠可致也人君不務此而欲致太平此猶薄址而望高牆丨丨而責遠道其不可得也必矣)瘦瘠
(古今注鴈自河北渡江南丨丨能高飛不畏繒繳)身瘠(曹植相論世固有人丨丨而志立體小而名高者于聖則否)沃
瘠(宋孝武帝梨花贊丨丨異壤舒慘殊時)起瘠(庾信溫湯碑灑胃湔腸興羸丨丨)人瘠(唐武宗雨災減放税錢德)
(音衆貧國何云富丨丨君安得肥)今瘠(顔真卿張長史筆法獻之書謂之古肥張旭書謂之丨丨古今殊異肥瘠頗反)蹇
瘠(王建送韋處士老舅詩如何二千里塵土驅丨丨)魯瘠(韓偓感事詩晉讒終不解丨丨竟難痊)磽瘠(陸游蔬圃)
(詩丨丨財三畝勤劬賴兩奴)寒瘠(楊萬里過摩舍那灘石峯下詩走空根苦辛倚險幹丨丨)霜瘠(葛長庚詞畫樓何處)
(吹瑤笛便酥顰玉笑露鬆丨丨)載瘠(王惲入奏行扶羸丨丨總南逋鶻面鳥形猶努力)鶴瘠(洪希文詩雞肥丨日丨謾)
(自高一頭)畜瘠(僧大訢田樂圖詩地磽知良農丨丨求善牧)苦瘠(雲笈七籖王叡游燕中道逢櫻杖㯶笠者名曰希道)
(笑謂之曰少年有三惑之累耶何丨丨若斯辭以不然道曰疾可愈也予雖釋仵有鑪鼎之功何疾不除也叡委質以師之)
以情居瘠(禮記悼公之喪季昭子問于孟敬子曰為君何食敬子曰勉而為瘠則吾能毌乃使人疑夫不丨丨丨丨者乎)
(哉我則食食)微小短瘠(荀子葉公子高丨丨丨丨行若將不勝其衣然白公之亂也葉公子高入據楚誅白公定楚國)
(如反手耳仁義功名善于後世)
赫(呼格切赤也發也明也又盛貌)
韻藻赫赫(詩明明在下丨丨在上又丨丨師尹民具爾瞻又丨丨厥聲濯濯厥靈爾雅丨丨躍躍迅也漢書韋賢傳丨丨)
(天子明哲且仁又何武傳武為人仁厚其所居亦無丨丨名去後常見思晉書歐陽建傳字堅石才藻美贍擅名北州時人為之語)
(曰渤海丨丨歐陽堅石)翕赫(漢書揚雄傳丨丨曶霍霧集蒙合兮半散照爛粲以成章注丨丨盛貌後漢書陳忠傳陛下以)
(不得親奉孝德皇園廟比遣中使致敬甘陵可謂孝至矣然臣竊聞使者所過威權丨丨震動郡縣)暵赫(沈佺期被彈詩是時)
(威夏中丨丨多瘵疾)薰赫(張九齡南陽道中詩兹邦稱貴近與世常丨丨)炎赫(李白送族弟濟允赴華陰詩丨丨五月中)
(朱曦爍河堤杜甫崔少府高齋詩旅食白日長況當朱丨丨)烜赫(李白感時留别詩羞言梁苑地丨丨耀旌旗又俠客行千)
(秋二壯士丨丨大梁城又明堂賦義武丨丨于有截仁聲馺沓于無疆)
增來赫(詩旣之陰女反予丨丨)有赫(詩皇矣上帝臨下丨丨陸雲大將軍宴會被命作神風潛駭丨丨兹威)於
赫(漢書韋少翁傳於休厥德丨丨有聲)顯赫(後漢書邊讓傳達皇佐之高勲兮馳仁聲之丨丨)榮赫(唐書唐休璟傳)
(賀婁尚宮方用事附者輒丨丨休璟乃為子娶其貳女)隆赫(唐書李抱玉傳抱玉兼三節度使副元帥位望丨丨在鎮十餘)
(年禁暴安人為將臣之良傅咸羽扇賦熾九日之丨丨然高燎於扶桑)震赫(唐書竇羣傳羣往見叔文曰去年李實伐恩恃)
(權丨丨中外君此時逡廵路傍江南一吏耳今君又處實之勢豈不思路傍復有如君者乎)貴赫(唐書楊汝士傳楊氏自汝)
(士後丨丨為冠族所居靜恭里兄弟竝列門戟)憚赫(莊子任公子為大鉤巨緇五十犗以為餌蹲乎會稽投竿東海旦旦而釣)
(期年不得魚已而大魚食之牽巨鉤䤾沒而不驚揚而奮鬐白波若山海水震蕩聲侔鬼神丨丨千里韓愈上于相公書閣下負超)
(卓之奇材蓄雄剛之俊德故其文章言語與事相侔丨丨若雷霆浩汗若河漢)扇赫(列子趙襄子率徒十萬狩於中山藉芿燔)
(林丨丨百里柳宗元放鷓鴣詞羽毛摧折觸籠籞煙火丨丨驚庖厨)梁赫(竹書紀年顯王二十六年穰疵帥師及鄭孔夜戰於)
(丨丨鄭師敗逋)徽赫(十六國春秋勃勃改龍昇七年為鳳翔元年令曰朕之皇祖北遷幽朔改姓姒氏後從母為劉氏從母姓)
(非禮也古之氏族無常王者繫天為子是為丨丨實與天連今改姓曰赫連氏庶協皇天之意)電赫(幸蜀記石贇乞降表曰皇)
(威丨丨聖略風馳陸機與成都王穎牋元戎旣啟風威丨丨)暖赫(繁欽建章鳳闕賦當蒸暑之丨丨步北楹而周旋)洪
赫(陸機演連珠臣聞圖形于影未盡纖麗之容察火于灰不覩丨丨之烈)赩赫(射雉賦摛朱冠之丨丨敷藻翰之陪鰓注)
(丨丨赤色貌李白詩長劍旣照耀高冠何丨丨)光赫(魏都賦迥時世而淵默應期運而丨丨)寵赫(江總讓尚書僕射表)
(竊以端揆副職官稱師長革履升降傳呼丨丨)重赫(嚴識玄潭州都督楊志本碑牧守連起采章丨丨)地赫(李華含元)
(殿賦設以庭燎天烘丨丨)火赫(李白感時詩驕陽何丨丨海水爍龍龜)輝赫(李白詩路逢鬭雞者冠蓋何丨丨又寄崔)
(侍御詩彤檐雙白鹿賓從何丨丨杜甫送李校書詩十九授校書二十聲丨丨)擘赫(杜甫有事於南郊賦騞砉丨丨葩斜晦潰)
(閻伯璵河橋賦竹笮其維不虞於奔濤丨丨金鏁斯䌫何懼於層冰皚峩)丕赫(楊炎雲麾將軍李楷洛碑炳德丨丨積流仁慶)
(石介詩帝宋承大寶聲名發丨丨)煥赫(韓愈元和聖德詩日君月妃丨丨婐&KR1773;)助赫(吳融沃焦山賦向曙而晴霞丨)
(丨連宵而陰火相烘)日赫(曾布范忠宣公墓誌銘有澤在民有謀在國惟其卓偉山高丨丨)歊赫(韓性和虞先生上京)
(夏涼詩下方正喘汗丨丨在爐冶)彤赫(朱灝逃暑賦陽精出而煮海兮丨丨仇乎淵客)高赫(淮南子趙襄子圍于晉陽)
(罷圍而賞有功者五人丨丨為首左右曰晉陽之難赫無大功今為賞首何也襄子曰晉陽之圍羣臣無不有驕侮之心惟赫不失)
(君臣之禮)杜赫(呂氏春秋丨丨以安天下說周昭文君昭文君謂丨丨曰願學所以安周丨丨對曰臣之所言者不可則不能)
(安周矣臣之所言者可則周自安矣此所謂以弗安而安者也過秦論六國之士有甯越徐尚蘇秦丨丨之屬為之謀)賁赫
(漢書英布傳布有所幸姬病就醫醫家與中大夫丨丨對門赫乃厚餽遺從姬飲醫家姬侍王從容語次譽赫長者也王怒欲捕赫)
(赫上變事乘傳詣長安注師古曰姓丨名丨)
彤庭赫(蘇頲長樂花賦丨丨丨兮朱草駢交屈軼兮友賓連)神光赫(閻隨侯西域望幸賦幽髣髴兮地祗格電輝輝)
(兮丨丨丨)鱗鬛赫(黃滔和翁文堯恩賜金紫詩三品易懸丨丨丨八絲展起彩章飛)聲名赫(謝薖顔魯公祠堂詩)
(常山死守平原拒公家兄弟丨丨丨)朝曦赫(袁桷五月念六日大寒詩澤國丨丨丨畬田溽雨催)驕陽赫(劉基枸櫞)
(篇越人寇不韋避兵而走剡貧無以治舍徘徊於天姥之下得大木而庥焉安一夕將斧其根以為薪其妻止之曰自吾之止於是)
(也丨丨丨而不吾灼寒露零而不吾淒誰之力耶)
炙(之石切說文曰炮肉也又禡韻)
韻藻焚炙(書丨丨忠良刳剔孕婦疏殷本紀云紂為長夜之飲時諸侯或叛妲己以為罰輕紂欲重刑乃為熨斗以火燒)
(之然使人舉輒爛其手不能勝紂怒乃更為銅柱以膏塗之亦加以炭火之上使有罪者緣之足滑跌墜入中名曰炮烙之刑是紂)
(丨丨之事也墨子殷紂丨丨無罪)薰炙(韓詩外傳名聲足以丨丨之威強足以一齊之則拱揖指麾而強暴之國莫不趨使)
(如赤子歸慈母)日炙(韓愈石鼓歌雨淋丨丨野火燎鬼物守護煩撝呵白居易詩渠水闇流春凍解風吹丨丨不成凝)炰
炙(歐陽修荅梅聖俞達頭魚詩乾枯少滋味治洗費丨丨)
增燔炙(詩醓醢以薦或丨或丨疏言王燕族人於獻酒之時或丨其肉或丨其肝以為羞)燒炙(詩蜉蝣之羽疏蜉蝣)
(渠略也夏月陰雨時地中出今人丨丨噉之)火炙(後漢書吳祐傳殺青簡注殺青者以丨丨簡令汗取其青易書復不蠧謂)
(之殺青亦為汗簡)&KR0871;炙(淮南子煎熬丨丨和齊萬方)燎炙(齊民要術茨充為桂陽令俗不種桑無蠶織絲麻之利𩔖)
(皆以麻枲頭貯衣民惰窳少粗履足多剖裂血出盛冬皆然火丨丨充教民種桑柘養蠶織履復令種苧麻數年之間大賴其利)
腩炙(齊民要術丨丨法肥鴨淨洗去骨作臠酒五合魚醬汁五合薑葱橘皮半合豉汁五合合和漬一炊久便中炙注煑肉曰)
(腩南上聲)筒炙(齊民要術丨丨名黃炙用鵝鴨麞鹿豬羊肉細研熬和調若解離不成與少麵竹筒六寸圍長三尺削去皮節)
(以肉薄之空下頭令手捉炙之)天炙(夢溪筆談石龍芮兩種有水生者陸生者陸生亦謂之丨丨)丸炙(食經交趾丨丨)
(法丸如彈丸作臛乃下丨丨煑之注臛肉羹也)煎炙(劉梁七舉芻豢旣陳異饌竝羞芍藥之調丨丨蒸臑)焦炙(王粲大暑)
(賦根生苑而丨丨豈含血而能當)暑炙(梁昭明太子七契丨纔丨而已却風未至而先搖)蒸炙(白居易齋畢開素詩)
(魴鱗如白雪丨丨加桂薑)凍炙(劉軻廬山黃石巖院記巖中有棲禪子問其住年但手指松桂云毫髮我植今環人臂烏飛兔)
(走吾復何齒矧卯戌之昏旦霜炎之丨丨生落之榮悴去留之沿泝雖云云自彼而於我蔑如也)臘炙(徐賁賦菜薖詩兔目)
(淘夏槐鹿角芼丨丨)淋炙(許相卿蘿補堂賦恒雨暘之丨丨缺苫蓋於東南)
燒鐵炙(晉書景帝紀清商令令狐景諫帝帝丨丨丨之案帝魏帝也)解衣炙(晉書光逸傳逸初為博昌小吏縣令)
(使逸送客冒寒舉體凍濕還遇令不在逸丨丨丨之入令被中臥令還大怒將加嚴罰逸曰家貧衣單沾濕無可代若不暫溫勢必)
(凍死奈何惜一被殺一人乎令奇而釋之)掇薪炙(唐書渤海敬王七世孫戡傳戡幼孤年十歲所即好學大寒丨丨自丨夜)
(無然膏默念所記年三十通六經舉進士)桑炭炙(韓非子晉平公觴客少庶子進炙而髮繞之平公趣殺炮人炮人呼天曰)
(臣刀之利風靡骨斷而髮不斷是臣之一死也丨丨丨之肉紅白而髮不焦是臣之二死也炙熟又重睫而視之髮繞炙而目不見)
(是臣之三死也)緩火炙(陸龜蒙零陵總記李約天性惟嗜茶能自煎謂人曰茶須丨丨丨活火煎)專諸炙(吳地記僚)
(好炙魚非丨丨丨不食諸樊之子光潛以百金令專諸進魚上僚置匕首於炙魚中刺僚死)史漢炙(王思任世說序蘭苕)
(翡翠雖不似碧海之鯤鯨然而明脂大肉食三日定當厭去若見珍錯小品則啖之惟恐其不繼此書泥沙旣盡清味自悠日以之)
(佐丨丨丨可也)
謫(陟革切責也讁同亦作適又丈厄切)
韻藻百適(漢書陳遵傳遵為京兆史曹事數廢西曹以故事謫之遵曰滿百乃相聞故事有丨丨者斥)
室人讁(詩我入自外丨丨交徧丨我)七科謫(史記大宛傳拜李廣利為貳師將軍往伐宛發天下丨丨丨及載糒)
(給貳師轉車人徒相連屬注適音讁吏有罪一亡命二贅壻三賈人四故有市籍五父母有市籍六大父母有籍七凡七科)狎
其謫(柳宗元謫龍說非有𩔖而丨丨丨不可哉孺子不妄人也故記其說)南夷謫(柳宗元溪居詩久為簮組累幸此丨)
(丨丨)
增禍適(詩歲事來辟勿予丨丨適同謫柳宗元懲咎賦惟罪大而寵厚兮宜夫重仍乎丨丨)取謫(左傳國無政不用善)
(則自丨丨于日月之災故政不可不愼也)有謫(左傳十二月辛亥朔日有食之是夜也趙簡子夢童子臝而轉以歌旦占諸史)
(墨對曰六年及此月也吳其入郢乎終亦弗克入郢必以庚辰日月在辰尾庚午之日日始丨丨火勝金故弗克)刑讁(後漢)
(書朱穆傳太學書生劉陶等詣闕上書訟穆曰極其丨丨輸作左校天下有識皆以穆同勤禹稷而被共鯀之戾)討讁(後漢)
(書王符傳符著潛夫論其指訐時短丨丨物情足以觀見當時風政)瑕讁(老子善行無轍迹善言無丨丨韓愈朝散大夫鄭君)
(墓誌銘郎官郡守愈著白洞然渾朴絶丨丨)遷讁(蘇頲曉發興州入陳平路詩舊史饒丨丨恒情厭苦辛丨)遠謫(李白)
(詩我愁丨丨夜郎去何日金雞放赦回)陰讁(劉禹錫讀張曲江集詩良時難久恃丨丨豈無因)譴謫(韓愈南山詩前)
(年遭丨丨探歴得邂逅)淪謫(李商隱重過聖女祠詩白石巖扉碧蘚滋上清丨丨得歸遲)遐讁(許棠寄建州姚員外)
(詩誣譛遭丨丨明君即自知)遭謫(歐陽修答聖俞達頭魚之作有時隨潮來暴死疑丨丨)重讁(蘇舜欽遷居詩歲暮)
(被丨丨狼狽來中吳)冥讁(蘇軾代張方平諫用兵書變故百出皆由用兵至于興事首議之人丨丨尤重蓋以平民無故緣兵)
(而死怨氣充積必有任其咎者是以聖人畏之重之)天讁(葛長庚和孄翁詞不知何事誤蒙丨丨與公同)竄讁(虞集楊叔)
(能詩序蘇州學詩于憔悴之餘子厚精思于丨丨之久然後得發其過人之才高世之趣于寬閒寂寞之地)拙讁(孫作謝馬)
(善卿送菜詩四海一東坡丨丨常坎坷)
濤沙讁(論衡陸賈之書未奏徐樂主父之策未聞羣諸瞽言之徒言事粗醜文不美潤不指所謂文辭淫滑不被丨丨之丨)
(幸矣焉蒙徵拜為郎中之寵乎)皇極讁(郭璞省刑疏陛下宜側身思懼以應靈譴丨丨之丨事不虛降)五馬讁(宋之)
(問初發荆州贈長史詩仍隨丨丨丨載與兩禽奔)三年讁(李白田園言懷詩賈誼丨丨丨班超萬里侯劉長卿月下呈章)
(秀才詩向老丨丨丨當秋百感多)長沙讁(劉長卿留别鄭洵詩何事丨丨丨相逢楚水秋)天涯讁(權德與五雜組)
(樂府五雜組旗亭客往復還城南陌不得已丨丨丨)湘江讁(薛能題漢州西湖詩坐阻丨丨丨誰為話政聲)殷浩讁
(溫庭筠詩壞陵丨丨丨春墅謝安碁)春風讁(梅堯臣送謝司直歸馬上賦詩我病出獨難併請丨丨丨)神仙讁(黃庭)
(堅詞翰林本是丨丨丨落帽風流傾座席)壺中讁(黃庭堅詞青壺乃是丨丨丨萬象光輝森宴席)夜郎讁(陸游與青)
(城道人飲酒詩翰林偶脱丨丨丨大醉賦詩黃鶴樓)天上讁(傅若金經采石詩頗聞宫中怒遂有丨丨丨)
虢(古伯切國名亦姓)
韻藻江滕蔣虢(唐書江安王元祥傳性庸迷所至營財產無厭時滕蔣虢三王皆貪暴得其府官者惡之不願行故)
(時語曰寧向儋厓振白不事丨丨丨丨)
增伐虢(左傳荀息請以屈產之乘與垂棘之璧假道于虞以丨丨又晉侯復假道于虞以丨丨晉侯圍上陽問于卜偃曰吾)
(其濟乎對曰克之)取虢(左傳童謠云丙之晨龍尾伏辰均服振振丨丨之旂鶉之奔奔天策焞焞火中成軍虢公其奔其九)
(月十月之交乎冬十二月丙子朔晉滅虢虢公醜奔京師)滅虢(見上)二虢(晉語文王詢於八虞而諮于丨丨注虢仲封東)
(虢制是也虢叔封西虢虢公是也)東虢(見上)西虢(見上蘇軾紀行詩回趨丨丨道却渡小河洲)虞虢(鄭語當成)
(周者晉有丨丨王之支子母弟也穀梁傳丨丨之相救非相為賜今日亡虢而明日亡虞矣唐明皇途次陜州詩山川入丨丨風俗)
(限西東元好問續小娘歌黃河千里扼兵衝丨丨分明在眼中)亡虢(見上)小虢(史記秦紀武公十一年滅丨丨注在寶雞)
(東名曰桃虢村)桃虢(見上)北虢(漢書地理志丨丨在大暘)兩虢(後漢書文苑傳邊讓章華賦曰超有商之大彭兮越)
(隆周之丨丨注虢仲虢叔)造虢(晉書皇甫謐傳扁鵲丨丨而尸起文摯徇命於齊王)韓虢(唐書貴妃楊氏傳諸王子孫凡)
(婚聘必先因丨丨以請輒皆遂至數百千金以謝顧瑛天寶宫詞丨丨竝騎官廄馬醉攙丞相踏沙堤)免虢(唐書韓休傳休)
(出為虢州刺史虢於東西京為近州乘輿所至常税廐芻休請均賦他郡中書令張說曰丨丨而與他州此守臣為私惠耳休復執)
(論雖得罪所甘心焉訖如休請)陜虢(唐書吳湊傳德宗初出為福建觀察使政勤清美譽四騰擢湊丨丨觀察使代李翼歐陽)
(詹送張尚書序尚書所居洛陽西隣丨丨北俯河陽南接陳許東有汴滑)鄧虢(唐書李元膺傳東畿西南通丨丨川谷曠深多)
(麋鹿人業射獵而不事農趫悍善鬭號曰山棚)蘇虢(唐書崔衍傳衍歴丨丨二州虢居陜華間而賦數倍入衍白太重德宗公)
(其言為詔減賦)江虢(唐書錢徽傳徽出為虢州刺史入拜禮部侍郎宰相叚文昌奏徽取士以私遂貶江州刺史入轉湖州時)
(宣歙旱左丞孔戣請徙徽領宣歙宰相不用孔戣曰相君宜知天下事丨丨之治不及知况其他耶)守虢(唐書姦臣傳盧杞為)
(虢州刺史奏言虢有官豕二千為民害德宗曰徙之沙苑把曰同州亦陛下百姓臣謂食之便帝曰丨丨而憂他州宰相材也)歴
虢(山海經饒山丨丨之水出焉而東流注于河)起虢(李瀚蒙求董奉治燮扁鵲丨丨)憐虢(西征賦降曲崤而丨丨托)
(與國于亡虞)封虢(蘇頲授韋抱貞虢州别駕制頃游朱邸嘗寵於背淮俾鶩緹軒往之於丨丨)刑虢(周邦彥汴都賦)
(龍漦出櫝而檿弧隱亡周之語蓐收襲門而天帝貽丨丨之殃按此用晉語虢公夢蓐收事)商虢(耶律楚材和裴子法詩前)
(歲入鬭中戈甲充丨丨明詔典蘭省自愧承深責)暮虢(元好問雪香亭詩洛陽城闕變灰烟丨丨朝虞在眼前)
腊(思積切乾肉)
韻藻脯腊(周禮腊人掌乾肉凡田獸之丨丨膴胖之事唐書元行冲傳謂狄仁傑曰丨丨膎胰以供滋膳參术芝桂以防)
(疾疢門下充旨味者多矣願以小人備一藥石可乎)枯腊(漢書揚王孫傳鬼之為言歸也欲化不得鬱為丨丨千載之後棺槨)
(朽腐乃得歸土就其真宅)
鼠未腊(尹文子鄭人謂玉未理者璞周人謂丨丨丨者璞周人懷璞謂鄭賈曰欲買璞乎出示之乃鼠也)
增豕腊(禮記備其鼎爼設其丨丨修其宗廟)魚腊(禮記三牲丨丨四海九州之美味也又熬君四種八筐大夫三種六)
(筐士二種四筐加丨丨周禮外饔陳其鼎俎實之牲體丨丨又膳夫鼎十有二注牢鼎九謂羊牛豕丨丨膚腸胃鮮魚鮮腊也)鮮
腊(見上)酋腊(鄭語毒之丨丨者其殺也滋速注精熟為丨丨極也)已腊(山海經錢來之山有獸焉名曰羬羊其脂可以)
(丨丨注治體皴)乾腊(山海經雲山之上其實丨丨注腊乾梅也)雉腊(盧諶祭法冬祀用丨丨兔腊)人腊(酉陽雜俎)
(李章武有丨丨長三寸許百骸皆具云是僬僥國人)碁腊(酉陽雜俎路時腊丨丨玃天腊)巵腊(酉陽雜俎盧城之東有扁)
(鵲墓魏時針藥之士以丨丨禱之所謂盧醫也)海腊(侯寧極藥譜丨丨麒麟竭)花腊(清異錄酴&KR2573;盛開時置書冊中冬間)
(取以插鬢蓋丨丨耳)鶉腊(朱彧可談中州人每笑東南人食蛙有宗子任浙官取蛙兩股脯之紿其族人為丨丨旣食然後告)
(之由是東南謗燄少息)鳳腊(山家清供太宗問蘇易簡曰食品稱珍何者為最對曰食無定味適口者珍臣一夕酷寒擁爐)
(燒酒痛飲大醉擁以重衾忽醒渴甚秉燭中庭見殘雪中覆一虀盎掬雪盥手滿飲數缶臣此時自謂上界仙厨鸞脯丨丨殆恐不)
(及)膚腊(牛弘食舉歌鹽梅旣濟鼎鉉調特以丨丨加臐燒)腒腊(徐陵策文大禹腁胝重華丨丨)鵬腊(權德輿大)
(言詩搏丨作丨巨鼇膾伸舒軼出元氣外)雕腊(僧貫休塞上曲葡萄酒熟丨丨紅苜蓿根甜沙鼠出)麋腊(僧貫休鼓腹曲)
(餅紅鰕兮㭊丨丨有酒如濁醯兮呼我喫)熊腊(蘇軾詩秦烹惟羊羹隴饌有丨丨)麟腊(葛長庚贈道士遇異人授醫方)
(序蚖脂鳳卵所以療癰癤此扁鵲之學也丨丨龜趾所以療癰癤此俞跗之學也)肉腊(徐禎卿鷂雀詩美酒白玉缸丨丨黃)
(金槃)飾腊(袁宗道玉壺冰賦命觴丨丨敬薦上客)
田獸腊(周禮腊人掌丨丨之丨為饔供鱐注鱐乾魚也)少牢腊(唐書禮樂志設奠于東堂下甒二實以醴酒觶二角)
(柶一丨丨丨三籩豆俎各八)堯如腊(傅子丨丨丨舜如腒)鷢鳥腊(異物志丨丨大如雉其肉香美可以作炙及丨)
無憂腊(食譜謝諷食經中有丨丨丨)水銀腊(侯寧極藥譜丨丨丨輕粉)
簀(側格切牀丨)
韻藻易簀(禮記曾子寢疾病樂正子春坐于牀下曾元曾申坐于足童子隅坐而執燭童子曰華而睆大夫之簀與子春)
(曰止曾子聞之瞿然曰呼曰華而睆大夫之簀與曾子曰然斯季孫之賜也我未之能易也元起丨丨)煑簀(歸田錄陸雲笑)
(林曰漢人適吳吳人設笋問何物曰竹也歸丨其牀丨不熟曰吳人轣轆欺我如此)
卷以簀(史記范睢傳須賈為魏昭王使于齊范睢從齊襄王賜睢金十斤及牛酒須賈以為睢持魏國陰事告齊故得此饋)
(旣歸以告魏齊魏齊使舍人笞擊睢折脅摺齒睢佯死即丨丨丨置厠中)
增如簀(詩瞻彼淇澳菉竹丨丨)玉簀(晉書劉聰載記中常侍王沈養女年十四有妙色聰立為左皇后尚書令王鑒)
(等諫曰六宫妃嬪皆公子公孫奈何一旦以婢主之何異𧰼榱丨丨而對腐木朽楹哉)家簀(唐書祝欽明傳贊欽明以經授)
(中宗為朝大儒乃詭聖僻說引豔妻郊見上帝腥德播聞蓋與少正卯順非而澤莊周以詩書破冡者同科獨保腰領死丨丨寧不)
(幸耶)敝簀(唐書盧懷慎傳懷慎旣屬疾宋璟盧從愿候之見丨丨單藉門不施箔會風雨至舉席自障日晏設食蒸豆兩器菜)
(數杯而已韋應物郊居言志詩出去唯空屋丨丨委窗間高啓曉睡詩野夫性慵朝不出丨丨蕭然掩閒室)招簀(淮南子象)
(解其牙不憎人之利之也死而棄其丨丨不怨人取之注丨丨死者浴牀上之栭也)拔簀(王績田家詩抽簾持益炬丨丨更燃)
(爐)折簀(柳宗元先府君表晉之守故將也少文而悍酣嗜殺戮先君獨抗以理無辜將死常以身扞笞箠拒不受命守大怒)
(投几丨丨而無以奪焉)華簀(唐無名氏臥大夫簀判銀燭皛晃以流照丨丨輝煥以潛鋪)卧簀(范成大問天醫賦五)
(日一曳杖十日一丨丨)破簀(楊基春風行醜妻念我憂無薪私㸑丨丨炊戸楗)布簀(謝承舉送神辭張筵丨丨舉燈)
(燭送神上天朝帝閽)
棲禪簀(高啓賦永上人紙帳詩不隨直省被長覆丨丨丨)
碩(常隻切大也案丨石字或通用)
韻藻來碩(易往蹇丨丨吉利見大人象曰往蹇丨丨志在内也)孔碩(詩執㸑踖踖為俎丨丨)庭碩(詩旣丨且)
(丨曾孫是若)苖碩(禮記莫知其丨之丨)儒碩(李絳疏丨丨解散國學毁廢)
增博碩(左傳奉牲以告曰丨丨肥腯謂民力之普存也)豐碩(舊唐書肅宗張皇后傳后辯惠丨丨巧中上旨唐書婁師)
(德傳嘗與李昭德偕行師德素丨丨不能遽步昭德遲之恚曰為田舍子所留宋史張齊賢傳齊賢姿儀丨丨議論慷慨有大略東)
(臯雜錄東坡喜嘲謔以吕微仲丨丨每戲之曰公真有大臣體此坤六二所謂直方大也微仲拜相東坡當制其詞曰果藝以達有)
(孔門三子之風直大而方得坤爻六二之動)宏碩(唐書明皇紀旁有丨丨講道藝文)肥碩(唐書職官志牧養丨丨蕃)
(息孳多為牧官之最)耆碩(唐書盧鈞傳鈞年八十升降如儀音吐鴻暢舉朝咨歎以鈞丨丨長者顧不任職咎令狐綯為媢賢)
(綯言于帝即以鈞同中書門下平章事范梈寄鄧侍講詩論思廟堂集丨丨啟沃寧讓前諸公)牲碩(宋史樂志丨丨酒旨來燕)
(來寧)瓌碩(宋史石保吉傳保吉姿貌丨丨頗有武幹符載襄陽北樓記以丨丨之材樹窐雜之地左右翳薈顧視生熟)德
碩(潛夫論上聖也猶待學問其智乃博其丨乃丨而况於凡人乎)華碩(張說和聖製上官宴東堂詩右揆謀丨丨前星傳重)
(資)般碩(李華含元殿賦徵丨丨之匠下荆揚之材)材碩(李華楊騎曹集序開元天寶之間海内和平君子得從容於學)
(以是詞人丨丨者衆)髦碩(楊炎杜鵬舉碑黃門侍郎張廷珪國之丨丨美公志行嘗與請交元載裴冕碑帝念丨丨二登輔翼)
(薛廷珪制國家設翰墨之林延丨丨之士)斗碩(韓愈池臺詩欲持層級壓籬落未許波瀾量丨丨)寬碩(李賀楊生青花)
(紫石硯歌圓毫促點聲靜新孔硯丨丨何足云)鴻碩(褚寔偃伯靈臺賦訊元老禮丨丨恢至道以垂裕義靈臺以偃伯)匠
碩(僧齊已謝秦府推官丹臺集詩鳳闕幾傳為丨丨龍門曾用振風雷)蕃碩(汪克寬九夏賦宗支衍而丨丨兮侍孫子之振)
(振)張碩(搜神記漢時有杜蘭香者自稱南康人氏以建業四年數詣丨丨言本為君作妻情無曠遠以年命未合其小乖太)
(歲東方卯當還求君墉城仙錄杜蘭香者有漁父於湘江之岸見而舉之十餘歲靈顔姝瑩忽有青童下携女去其後降於洞庭包)
(山丨丨家)
曼且碩(詩新廟奕奕奚斯所作孔丨丨丨萬民是若)九牢碩(于邵釋奠武成王樂章五齊絜丨丨丨)
賾(士革切探丨)
韻藻探賾(易丨丨索隱潘岳楊仲武誄鈎深丨丨味道研幾)
增至賾(易言天下之丨丨而不可惡也言天下之至動而不可亂也舊唐書禮儀志討論墳籍錯綜羣言採三代之精微探)
(九皇之丨丨雲笈七籖丨丨宛奥妙義微遠)玄賾(晉書葛洪傳洪精辯丨丨析理入微王劭别傳劭丞相導第五子清貴簡)
(素研味丨丨大司馬桓溫稱為鳳雛梁簡文帝上皇太子玄圃園講頌詩體高丨丨養道春禁)奥賾(陳書袁憲傳憲年十四被)
(召為國子正言生候周弘正會弘正將登講坐弟子畢集乃延憲入室令憲樹義時謝岐何妥在坐弘正謂曰二賢雖窮丨丨得無)
(憚此後生耶許敬宗勸封禪文參三才之丨丨驗百神之感通)演賾(魏書陽固傳固免官旣無事役遂闔門自守著丨丨賦以)
(明幽微通塞之事)滯賾(山海經序鑒無丨丨曲盡幽情)冥賾(世說注張野遠法師銘曰誦鑒淹遠高悟丨丨王僧孺臨)
(海伏府君集序徧探丨丨具閱局檢)窮賾(潘尼釋奠頌探幽丨丨溫故知新)隱賾(左思嬌女詩丹青日塵闇明義為丨)
(丨王丘裴敦復中書舍人制或學辨文鼠核綜兼於丨丨或詞握靈蛇光輝映於等夷)幽賾(盧諶詩妙詩申篤好清義貫丨)
(丨雲笈七籖當世之士未能窺妙門洞丨丨雷同以泯滅為真實生成為假幻)冲賾(支遁五月長齋詩逸容研丨丨綵綵運宫)
(商)精賾(王僧孺詹事徐府君集序專心六典丨丨必深汎游羣籍菁華無弃于頔郡齋贈畫上人詩晩依方外友極理探丨)
(丨)幾賾(王筠策文辯究空微思探丨丨)祕賾(張說贈吏部尚書蕭公碑學窮丨丨文標宗匠僧皎然苕溪草堂詩潘生)
(入空門祖師傳丨丨注潘述曾受曹溪禪門宋真宗翊聖保德真君傳序告國師之延洪示真科之丨丨)討賾(岑參入劍門詩)
(高文出詩騷奥學窮丨丨)海賾(孟郊元魯山詩將謠魯山德丨丨誰能涯)理賾(李縝仙巖四瀑布詩求古丨方丨翫奇物)
(不殫)易賾(何夢桂贈術士邵易庵詩易庵挾四技每技探丨丨)微賾(陸師道玉女潭詩我來竭幽興游覽盡丨丨)妙
賾(雲笈七籖顧玄少好神仙白日飛騰之道心想上聖恒以髣髴大經微遠丨丨難通將禀口訣釋我冥津)淵賾(雲笈七籖)
(卿受太上虛皇道君之教為其師保亦必盡教以高上大洞之丨丨也)
天下賾(易聖人有以見丨丨之丨而擬諸其形容象其物宜)天地賾(陸機演連珠丨丨之丨該于六位萬殊之曲窮)
(于五絃)金韜賾(王勃乾元殿頌序月軒宵佇虞谿降璿緯之精震帳晨披姜水洞丨丨之丨)緹緗賾(李嶠攀龍)
(臺碑甫及勝衣究丨丨之丨逮乎束髮殫鞶帨之巧)神明賾(陸龜蒙麈尾賦散入丨丨之丨中稽道德之華)
奭(施職切盛也又驚視貌釋文作奭)
韻藻雕龍奭(史記孟荀傳騶衍之說迂大而閎辨奭也文具難施淳于髠久與處時有得善言故齊人頌曰談天衍丨)
(丨丨炙轂過髠)召公奭(史記周紀毛叔鄭奉明水衞康叔封布兹丨丨丨贊采師尚父牽牲尹佚筴祝又白帖周寵元勲任)
(先召奭又隋煬帝加蘇威詔昔漢之三桀輔惠帝者蕭何周之十亂佐成王者邵奭赫連梵刑獄用捨策剖符寄劉寬之輩蒲鞭之)
(教可追分陜趨邵奭之儔棠陰之聽斯在)羅希奭(唐書吉溫傳李林甫久當國先引溫居門下與錢塘丨丨丨為奔走椎鍜)
(詔獄溫與希奭相勖以虐號羅鉗吉網)
增有奭(詩四騏翼翼路車丨丨又韎韐丨丨以作六師)酣奭(商子丨丨大臣不為荒飽)旦奭(曹植求自試表丨丨)
(不辭燕魯之封其功大也王融法門頌啟應務屈己則仁兼丨丨隨方申道則慧一淨名)辯奭(王融奉辭鎮西詩霤庭參丨丨)
(梁苑豫才鄒)望奭(劉洎太子立請尊賢學表周儲上哲師丨丨而加裕漢嗣深仁引園綺而昭德)君奭(書序召公為保)
(周公為師相成王為左右召公不說周公作丨丨傳尊之曰君書周公若曰丨丨弗弔天降喪于殷殷旣墜厥命我有周旣受又公)
(曰丨丨天壽平格保乂有殷又公曰丨丨在昔上帝割申勸寧王之德其集大命于厥躬)保奭(書公曰君告汝朕允丨丨傳呼)
(其官而名之)姬奭(易林丨丨姜望為武守邦藩屏燕齊周室以彊王安石送趙給事赴闕詩帝命賈琮當冀北民歌丨丨次)
(周南)騶奭(史記孟荀傳自騶衍與齊之稷下先生如淳于髠愼到環淵接子田駢丨丨之徒各著書言治亂之事以干世主豈)
(可勝道哉又丨丨者齊諸騶子頗采騶衍之術以紀文于是齊王嘉之自淳于髠以下皆命曰列大夫為高門大屋尊寵之覽天下)
(諸侯賓客言齊能致天下賢士也)賈奭(龍城錄丨丨河陽人字師道與余先人同室讀書為人謹順少調官河南尉後五十)
(歲棄家隱伊陽小水鄉和樂村鳴臯山中著書二十卷號鳴臯子邇年不知其所終山中人竟言仙去)孫奭(宋史丨丨傳字)
(宗古博平人以九經狀元及第累官龍圖閣待制守道自處有所言未嘗阿附眞宗問以天書對曰臣聞天何言哉豈有書也讀書)
(志孟子音義正義共十六卷皇朝丨丨等采唐張鎰丁公著所撰參附益其闕)
寇宗奭(讀書志本草廣義二十卷丨丨丨編)
螫(施隻切虫行毒亦作蠚)
韻藻辛螫(詩莫予荓蜂自求丨丨陳子昂從梁王東征詩序皇帝哀北鄙之人罹其丨丨)蠆螫(魏志華佗傳彭城夫)
(人夜之厠丨丨其手呻呼無賴佗令溫湯近熱漬手其中旁人數為易湯湯冷暖之旦遂愈)
毒蟲不螫(老子合德之厚比于赤子丨丨丨丨猛獸不據攫鳥不搏)
增噬螫(北齊書陸法和傳山中毒虫猛獸法和授其禁戒不復丨丨於陵子丨丨蟄于賓俎血肉胎于晏笑唐德宗西平王)
(李晟東渭橋紀功碑磨牙噴毒丨丨害人)挾螫(大戴禮公曰蚩尤作兵信與子曰否蚩尤庶人之貪者也及利無義不顧厥親)
(以喪厥身蚩尤惽慾無厭者也何器之能作蜂蠆丨丨而生見害而校以衞厥身者也)來螫(易林招殃丨丨不得安息)喙
螫(論衡動百行作萬事嫉妬之人隨而雲起枳棘鈎挂容體䗬蠆之黨丨丨懷操)蜇螫(博物志蝮蛇秋月毒盛無所丨丨嚙)
(草木以泄其氣艸木即死)蚊螫(埤雅丨長喙如針善丨)毒螫(西都賦流大漢之愷悌盪亡秦之丨丨)羣螫(柳宗)
(元天對螝齧已毒不以外肆細腰丨丨夫何足病)肆螫(梅堯臣聚蚊詩猛蝎亦助惡腹毒將丨丨)遺螫(陸游詩向來酷)
(吏横至今有丨丨)伺螫(王惲苦熱歎屋古又足蝎丨丨尤謹避)蝮螫(王惲䨇廟懷古詩睢陽東南衝江淮國所援蔽)
(遮不使前恢復可立見二公明此機死守誓不變雖危所保大如丨丨解腕)蠍螫(陳基爛泥洪詩&KR0008;觜甚丨丨蝱聲殷如雷)
蟲螫(徐賁賦菜薖詩始掇惜滋染載滌畏丨丨)
&KR3034;䱙螫(論衡人食鮭肝而死為丨丨丨有毒)游蜂螫(菊坡叢話韓康公絳謝事後自潁入京看上元至十六日私第)
(會從官門生故吏出家伎十餘人有新寵魯生者舞罷為丨丨所丨公意不喜久之呼出以白團扇向東坡乞詩坡書云忩搖細浪)
(魚吹日手弄黃花蝶透衣上句記其姓下句記其事公大喜坡曰恐他姬厮賴故耳)虺蝪螫(皮日休靜箴深山雖寂豺狼爾)
(殛深林雖安丨丨爾丨)尾含螫(柳貫送馬御史出使河隴詩鯨鯢旣戮海為清蜂蠆雖微丨丨丨)毒蛇螫(雲笈)
(七籖春冬則猛獸來驚秋夏則丨丨來丨)
藉(秦昔切狼丨又姓又禡韻)
韻藻名聲籍(漢書陸賈傳游漢廷公卿間丨丨丨甚注孟康曰言狼藉之甚又李白寄上吳王詩英明廬江守聲譽廣)
(平藉)
增狼藉(史記滑稽傳杯盤丨丨堂上燭滅後漢書張酺傳遷魏郡太守郡人鄭據時為司隸校尉奏免執金吾竇景景後復)
(位遣掾夏猛私謝酺曰鄭據小人為所侵冤聞其兒為吏放縱丨丨取是曹子人一足以警百酺大怒即收猛繫獄世說王含作廬)
(江郡貪濁丨丨王敦護其兄故于衆坐稱家兄在郡定佳顔氏家訓借人典籍皆須愛護或丨丨几案分散部秩實為累德杜甫詩)
(勅厨倍常羞杯盤頗丨丨韓愈感春詩狂風簸枯榆丨丨九衢内曹唐長安春舍叙邵陵舊宴詩丨丨棃花滿城月當時常醉信陵)
(門蘇軾赤壁賦肴核旣盡杯盤丨丨)藉藉(漢書燕刺王旦傳髮紛紛兮寘渠骨丨丨兮亡居注師古曰丨丨縱横貌又劉屈釐)
(傳事丨丨如此何可秘也又江都易王非傳非子建數使使至長安迎徵臣魯恭王太后聞之遺徵臣書曰國中口語丨丨愼無復)
(至江都又司馬相如傳觀士大夫之勤略鈞獵者之所得𫉬徒車之所閵轢騎之所蹂若人之所蹈藉與其窮極倦䜪驚憚讋伏不)
(被創刃而死者它它丨丨填阬滿谷掩平彌澤高適詩李侯雖薄宦時譽何丨丨)崩藉(後漢書東夷傳論䧟擊之所殱傷追)
(走之所丨丨不可校計)凌藉(謝靈運謝封康樂侯表丨丨紀郢跨越淮泗)芬藉(顔延之三月三日曲水詩序虹旗委)
(旆肴䔩丨丨)
翟(埸伯切縣名又姓又錫韻)
韻藻簡翟(淮南子晹谷搏桑在東方有娀在不周之北長女丨丨少女建庇)
增北翟(國語丨有衛燕丨鮮虞路洛泉徐蒲注翟丨丨也鮮虞姬姓在翟者路洛泉徐蒲皆赤翟隗姓也)赤翟(見上)
夷翟(國語妘姓鄔鄶路偪陽曹姓鄒莒皆為采衛或在王室或在丨丨莫之數也)戎翟(國語昔我先世后稷以服事虞)
(夏及夏之衰也弃稷弗務我先王不窋用失其官而自竄于丨丨之間晉紀總論文武之功起于后稷至于公劉遭狄人之亂去邰)
(之豳身服厥勞故其詩曰陟則在巘復降在原以處其民以至于太王為丨丨所逼而不忍百姓之命杖策而去之)陽翟(後漢)
(書安帝紀潁川上言木連理白鹿麒麟見丨丨鹽鐵論燕之涿薊趙之邯鄲魏之溫軹韓之滎陽齊之臨淄楚之宛丘鄭之丨丨周)
(之三川皆為天下名都)攻翟(說苑田單為齊上將軍興師十萬將以丨丨仲連子曰將軍之丨丨必不能下矣田單軍曰單)
(丨丨不能下去上車不與言决)
襞(必益切丨衣說文曰&KR0034;衣也)
韻藻衾不襞(王勃銅雀妓詩錦丨丨復丨羅衣誰再縫)
增衣襞(論衡蟲之種𩔖衆多非一魚肉臭腐有蟲醯醬不閉有蟲飯濕熱有蟲書卷不舒有蟲丨丨不懸有蟲梁簡文帝從)
(頓暫還城詩舞觀丨常丨歌臺弦未張范成大嘲峽石詩縱文瓦溝壠横叠丨摺丨)巾襞(酉陽雜俎山人石旻妙打彄與張又)
(新兄弟善暇夜會客因試其意彄張遂寘鉤于丨丨中旻曰盡張空拳有頃曰鉤在張君幞頭左翅中)卷襞(左思嬌女詩上)
(下絃柱際文史輙丨丨)紙襞(謝靈運曇隆法師誄帙舒軸卷藏拔丨丨)搖襞(梁簡文帝荅湘東王和受試詩書徒以烟)
(墨不言受其驅染紙札無情任其丨丨)秋襞(沈約會圃臨春風詩拂明鏡之冬塵解羅衣之丨丨)
綵牋襞(梁簡文帝春宵詩丨丨徒自丨無信往雲中)黃裳襞(趙居貞雲門山投龍詩霞間朱紱縈嵐際丨丨丨)
青縑襞(李商隱文赤管朝操丨丨夜丨)魚網襞(吳融箇人詩丨丨徐徐丨螺巵淺淺傾)文字襞(鄭閑孟題)
(汪無際茸游册詩先之以圖繪次乃丨丨丨)
嗌(伊昔切喉也)
韻藻增頭嗌(儀禮士虞禮脰臆注折俎謂主婦以下爼也古文脰膉為丨丨也)腫嗌(後漢書律歷志注立夏晷)
(長四尺三寸六分未當至而至多病頭痛丨丨喉痺)乾嗌(吕氏春秋今世之逐利者早朝晏退焦脣丨丨日夜思之猶未之能)
(得)&KR2329;嗌(方言丨丨噎也楚曰&KR2329;秦普或曰嗌又曰噎)歰嗌(楚辭大招四酎并熟不丨丨只)鳴嗌(蔡襄士伸知己)
(賦甯倚輈而丨丨桓何寶其琅琅)號嗌(譚貞良笑賦丨丨不嗄大笑不乾)
甘不踰嗌(列女傳楚子發破秦而歸其母閉門不納使人數之曰子不聞越王句踐之伐吳客有一囊糗&KR1458;者越王以賜)
(軍士分而食之丨丨丨丨而戰自十也今子為將士卒分菽粒而子獨朝夕芻豢黍梁何也)
穸(祥易切窀丨)
韻藻窀穸(左傳楚子疾告大夫曰不榖不德而亡師于鄢若以大夫之靈𫉬保首領以没于地唯是春秋丨丨之事所以)
(從先君于禰廟者請為靈若厲大夫擇焉注丨厚也丨夜也)
增即穸(顔延年策文戒凉在肂杪秋丨丨)殯穸(任昉册文薦車告途丨丨旣辦)幽穸(張九齡册文潛清暉於丨)
(丨昭鴻名於美跡王縉上兄維詩文表曲承天鑒下訪遺文魂而有知荷寵光於丨丨殁而不朽成大名於聖朝蔡襄制誥讞刑之)
(秩用賁丨丨)泉穸(劉克莊發臨川詩管子仕瘴烟屈叟横丨丨)瀽穸(王禎圍田詩翻車能沃槁丨丨可抽泉)
砉(虎伯切又宥韻案莊子釋文皮骨相離聲)
韻藻增霆砉(元包經傳曰丨之丨洊雷之聲也)&KR0008;砉(沈佺期賦始戞羽以丨丨終扣宫而砰駖)洞砉(劉基)
(二鬼詩岩訇丨丨百梁折驚起五百羅漢半夜撥剌衝天飛)地砉(劉基蜀國絃樂府岷嶓出水作大江丨丨天浮界南紀)
虩砉(劉基聽蛙詩&KR0687;咬誰辨驃兒哇丨丨乍開賨叟㗿)
聲大於砉(莊子奏刀砉然釋文崔云音近𫉬丨丨丨丨也)
祏(常隻切說文宗廟主一曰大夫以丨為主)
韻藻增宗祏(左傳原繁對鄭厲公曰先君桓公命我先人典司丨丨)載祏(左傳子伯季子初為孔氏臣遇丨丨)
(者殺而乘其車許公為反祏注祏孔氏廟主)反祏(見上)祧祏(陳書世祖紀皇后令曰丨丨所繫遐邇宅心宜奉大宗嗣)
(膺寶錄)神祏(魏書禮志祕書丞孫惠蔚上言來月中旬禮應大祫六室丨丨外食太祖明年春享咸禘羣廟自兹以後五年)
(為常)松祏(徐浩謁禹廟詩梅梁今不壞丨丨古仍留)廟祏(史學過太室詩柱玉已聞安丨丨劍峰重為剪撑黎)訾祏
(普語范宣子與龢大夫爭田久而無成宣子欲攻之叔向聞之見宣子曰聞子與龢未寧徧問于大夫又無决盍訪之丨丨訾祏實)
(直而博直能端辯之博能上下比之)
徙主祏(左傳鄭災使祝史丨丨丨于周廟)
亦(羊益切總也)
韻藻增稱亦(詩亦有和羹疏謂諸侯對朝廷羣臣而丨丨也)只亦(侯喜秋雲似羅賦吁嗟乎一言有以千秋丨丨)
(天網本疎春絲不敵)椒亦(戰國策雍門子養丨丨飲食與之同得其死力)
鬲(古核切縣名又姓又錫韻)
韻藻膠鬲(孟子又有微子微仲王子比干箕子丨丨皆賢人也)
增平鬲(周禮以其隧之半為之較崇疏較謂車輿兩相今人謂之丨丨也)有鬲(左傳羿猶不悛將歸自田家衆殺而)
(烹之以食其子其子不忍食諸死于窮門靡奔丨丨氏注靡夏遺臣事羿者丨丨國名今平原鬲縣)
擗(房益切撫心也案詩作辟)
韻藻寤辟(詩靜言思之丨丨有摽)
增踊擗(唐書王元感傳子於親喪練而慨然悲慕未盡而丨丨之情差未祥而廓然哀傷已除而孤藐之懷更劇)俯擗
(任昉蕭氏行狀丨丨天倫踊絶於地)
踖(資昔切踧丨敬貌又秦昔切又藥韻)
韻藻增踖踖(詩執㸑丨丨為爼孔碩傳言㸑竈有容也爾雅蹶蹶丨丨敏也)踧踖(論語君在丨丨如也韓愈元和)
(聖德詩丨丨蹈舞掉棄兵革)蹶踖(譚貞良笑賦委他懶嫚丨丨踉蹌)
貘(莫白切食鐵獸似熊黃黑色一曰白豹)
韻藻增走貘(劉勰新論飛鼯甘煙丨丨美鐵)豺貘(吳都賦顚覆巢居剖破窟宅仰攀鵕䴊俯蹴丨丨注鵕䴊鷩雉)
(也)
愬(山責切驚懼貌又遇韻)
韻藻愬愬(易履虎尾丨丨終吉)
觡(古伯切鹿角)
韻藻增木觡(爾雅棧木于木注檀木也江東呼丨丨)角觡(禮記羽翼奮丨丨生蟄蟲昭蘇史記樂書丨丨生注)
(索隱曰麋鹿䚡曰觡杜甫瘦馬行東郊瘦馬使我傷丨丨硉兀如堵墻雲笈七籖精神本乎天丨丨根乎地)雙觡(史記司馬)
(相如傳丨丨共抵之獸)戴觡(山海經自空桑之山至于䃌山凡十七山六千六百四十里其神狀皆獸身人面丨丨郭璞注)
(麋鹿屬角為觡)麋觡(見上)制觡(淮南子桀之力丨丨伸鉤索鐵歙金推移大犧水殺黿鼉陸捕熊羆)鹿觡(方言鉤宋)
(楚陳魏之間謂之丨丨或謂之鉤格江賦或丨丨象鼻或虎狀龍顔李善注臨海異物志曰鹿魚長二尺餘有角今海中有虎鹿魚)
(體皆如魚而頭似虎鹿)變觡(范鎮大報天賦丨丨共觝之獸赤汗赭沫之馬)兕觡(周邦彥汴都賦割蛟革以連函剫丨)
(丨以為弭)
骼(古伯切骨丨)
韻藻掩骼(禮記孟春之月丨丨埋胔梁書武帝紀庚申高麗國遣使獻方物四月戊子詔曰去歲胊山大殱醜𩔖宜為京)
(觀用旌武功但伐罪弔民皇王盛軌丨丨埋胔仁者用心其下青州悉使收藏)拉骼(解嘲范睢魏之亡命也折脅丨丨免於徽)
(索翕肩蹈背扶服入槖激昂萬乘之主界涇陽抵穰侯而代之當也)
增膊骼(周禮内饔疏羊豖前體肩臂臑後體丨丨)牢骼(儀禮少牢饋食禮又食上佐食舉尸丨丨如初注如舉幹也疏)
(五舉者舉牢肺一也又舉牢幹二也又舉一魚三也又舉腊肩四也又舉丨丨五也是鄉大夫之禮五舉也)羊骼(儀禮有司)
(徹司士設俎于豆北丨丨一注丨丨羊左骼)左骼(見上)裂骼(宋書沈攸之傳攸之與武陵王贊牋曰斬蛟䧟石之卒丨)
(丨卷鐵之將煙騰飊迅容或驚動左右苟不𫉬已敢不先布下情)龍骼(唐書王績傳子聞蜚廉氏馬乎一者朱鬛白毳丨丨)
(鳳臆驟馳如舞終日不釋轡而以熱死一者重頭昂尾駝頸貉膝踶齧善蹶棄諸野終年而肥)骸骼(唐書文藝傳李翰所善張)
(廵死節肅宗未及知翰傳廵功狀表上之曰廵身者分裂將士丨丨不掩宜於睢陽相擇高原起大冢招魂而葬旌善之義也)筋
骼(唐書回鶻傳骨利幹處瀚海北産良馬首似槖駝丨丨壯大日中馳數百里)露骼(唐書高麗傳帝次遼澤詔瘞隋戰士)
(丨丨)易骼(陳櫟感應經龍易骨麋丨丨)鱗骼(西征賦靈若翔于神島奔鯨浪而失水曝丨丨於漫沙隕明月以雙墜)
𧰼骼(吳都賦屠巴蛇出丨丨注翰曰骼骨也巴蛇能食𧰼故殺之出其骨也)中骼(劉謐之龐郎賦其頭也則丨丨而上)
(下銳額平而承枕四起)春骼(鮑照河清頌孝藉饘酎秋羔崇饗祀勤隆耕封墐丨丨)霄骼(聖母帖丨丨鮮妍)胉
骼(韓愈袁氏先廟碑肩臑丨丨其樽玄清)朽骼(劉禹錫觀博篇客抵骨于局自旦至于日中昃客視骨如有情焉或憑焉)
(悉詈之不洩又從而齕囓蹂躪之乃曰非余術之不工是丨丨者不余畀也)帶骼(劉禹錫謝賜廣利闕表圓首方足畢荷亭)
(育之恩含齒丨丨盡歸仁夀之域)胔骼(盧肇漢隄詩序庭垣盡瀦丨丨在淖)魚骼(陸龜蒙訶陵尊詩丨丨匠成尊猶殘)
(海浪痕)枯骼(范成大嘲峽石詩槎牙鏤朽木狼籍委丨丨)張骼(左傳晉侯使丨丨輔躒致楚師又薳啟疆曰羊舌肸)
(之下祁午張趯籍談女齊梁丙丨丨輔躒苗賁皇皆諸侯之𨕖也)
巨人骼(皮日休太湖石詩或如丨丨丨或如太帝符)委蛻骼(范成大問天醫賦莫潤于養血之茸莫濇于丨丨之)
(丨)
隻(之石切一也)
韻藻一隻(後漢書徐穉傳注謝承書曰穉諸公所辟雖不就有死喪負笈赴弔常于家豫炙雞丨丨以一兩綿絮漬酒中)
(暴乾以裹雞徑到冡𡑞外以水漬綿使有酒氣斗米飯白茅為藉以酒置前灑酒畢留謁則去不見喪主穆天子傳天子渴于沙衍)
(求飲未至七萃之士高奔戎刺其左驂之頸取其青血以飲天子天子美之乃賜奔戎佩玉丨丨南康記盧耽仕州為治中有神術)
(能飛曾元會曉不及朝則化為白鵠至閣前廻翔欲下威儀以帚擲之得履丨丨高駢步虛詞清溪道士人不識上天下天鶴丨丨)
增千隻(唐書竇靜傳靜改夏州都督突厥携貳諸將出征者過靜靜為陳虛實諸將由是大克𫉬又間其部落郁射所部鬱)
(孤尼等九俟斤皆内附帝嘉之賜馬百匹羊丨丨)萬隻(穆天子傳辛卯天子北征東還癸巳至于羣玉之山于是載玉丨丨)
(乃命邢侯待攻玉者)陰隻(周易略例陽苟一焉五陰何得不同而歸之丨苟丨焉五陽何得不同而從之故陰爻雖賤而為一)
(卦之主者處其至少之地也)影隻(韓愈祭十二郎文在孫惟汝在子惟吾兩世一身形單丨丨新林驛女詩月明階悄悄丨)
(丨腰身小梅堯臣新婚詩閫中事有托月下丨免丨党懷英傷秋詩謫仙曾來釣烟磧想見夕陽寒丨丨)畏隻(吳兆早春行憐)
(霜臨水坐丨丨暎花行)鏡隻(陸鏊石室賦鳳沉江而丨丨龍枕石以床腥)
鴛鴦隻(玉照新志鎮日相看未足時便忍使丨丨丨)一朝隻(潘岳悼亡詩如彼翰林鳥䨇栖丨丨丨)飛蝶
隻(梁武帝詩丨丨䨇復丨此心人莫知)枯條隻(盧照隣病梨樹賦脩幹罕䨇丨丨每丨)臺鳳隻(宋之問文錦鸞)
(失偶丨丨悲丨)䨇丸隻(李白詩日月更出没丨丨豈云丨)具眼隻(蘇軾十八大阿羅漢第三尊者頌我非摽人人)
(莫我識是雪衣者豈丨丨丨)
鯽(資昔切魚名本作&KR2087;)
韻藻飯鯽(洛陽伽藍記王肅字公懿琅琊人齊雍州刺史奐之子也初入國不食羊肉及酪漿等物常丨丨魚羹渴飲茗)
(汁)鮮鯽(杜甫詩丨丨銀絲鱠香芹碧澗羹)圓鯽(杜甫詩網聚粘丨丨絲繁煮細蓴)鱠鯽(韓愈詩庖霜丨玄丨)
(淅玉炊香粳)
溫河鯽(神異經東南海中有丨丨丨魚食之宜暑而避風寒)
增鮒鯽(易林鯉鮪丨丨積福多魚資所無有富我窮家)鯉鯽(桂海虞衡志竹魚出灕水狀似青魚味如鱖魚南中魚品)
(如丨丨軰皆有之而以蝦竹二魚為珍)鰍鯽(雲林石譜潭州湘鄉縣山之顛有石臥生土中凡穴地數尺見青石青石之下)
(重重揭取兩邊石面有魚形𩔖丨丨鱗鬛悉如墨描)金鯽(韻語陽秋臨安六和寺有丨丨池蘇子美詩松橋待丨丨竟日獨遲)
(留蓋其出有時也自子美後四十年東坡始遊茲寺嘗投餌以待乃略出不食復入東坡謂此魚難進易退而不妄食宜其夀四十)
(年如此蘇軾詩丨丨池邊不見君追君直過定山村又我識南屏丨丨魚重來拊檻散齋餘)冬鯽(西洱海志魚族頗多視他)
(水所出較美丨丨甲於諸郡)石鯽(一綂志岳州府石門縣有東陽潭在東陽山下出丨丨魚重脣魚䨇鱗魚皆珍品也柳宗)
(元柳州山水記石魚之山有靈泉有洄在石澗多綠青之魚及丨丨多鯈)美鯽(庾信謝趙王賚乾魚啟洞庭鮮鮒溫湖丨丨波)
(瀾成雨鱗甲防寒)青鯽(許渾滄浪峽詩紅蝦丨丨紫芹脆歸去不知來路長)徤鯽(蘇舜元舜欽瓦亭聯句陽羡溪光逗)
(蒼玉尺半丨丨烟中跳)銀鯽(蘇舜欽荅子履詩丨丨晨魚美松醪夜酌醺劉弇持釣詩藻間頳尾厠丨丨正爾作羣爭曝腮)
玉鯽(王安石寄曾子固詩清醪足消憂丨丨行可膾)冰鯽(曾鞏南源刈稻詩時鮮膾丨丨餘滋折丹榴)霜鯽(黃庭)
(堅詩清波舉丨丨)綠鯽(陸游秋郊有懷詩縷飛丨丨膾花簇頳鯉鮓)蓴鯽(陸游祭周益公文豈無丨丨致此薄酧)
尺鯽(楊萬里石盆詩丨丨剉紅雪烹葵植蘭蓀)潭鯽(王逢雜題詩音歇野鶯新綠淺影浮丨丨小紅香)遊鯽(丁復)
(姑蘇臺詩百花綠洲水曲尺小浪羣吹度丨丨)羹鯽(徐賁賦菜薖詩細蓴入饌鱸鮮蔞雜丨丨)鱖鯽(劉基九難篇魚則赤)
(鯉白鰷丨丨鯈鯊班鱗紫鰭吹瀾生華)雨鯽(歸有光壬戌南還詩西苑方呈兔東郡亦丨丨)牽鯽(王鏳詩筩灑時丨丨)
(竿殳夜揭㕙)纖鯽(僧法杲樂府雜曲丨丨上芒針小兒爭大呌一餌連六鰲此是任公釣)白鯽(僧來復漁樂圖詩紫)
(蠏黃金螯丨丨丹砂尾)
湄沱鯽(唐書靺鞨傳渤海本粟末靺鞨俗所貴者曰太白山之菟南海之昆布栅城之豉扶餘之鹿鄚頡之豖率賓之馬顯)
(州之布沃州之緜龍州之綢位城之鐵盧城之稻丨丨湖之丨)
珀(普伯切琥丨案後漢書作魄)
韻藻虎魄(後漢書東夷傳哀牢夷出銅鐵鉛錫金銀光珠丨丨注廣雅丨丨生地中其上及旁不生草深本八九尺大如)
(斛削去皮成丨丨如斗初時如桃膠凝堅乃成博物志曰松脂淪入地千年化為茯苓茯苓千歲化為丨丨今太山有茯苓無丨丨)
(永昌有丨丨而無茯苓也丨丨同琥珀拾遺記孫和于月下舞水精如意誤傷鄧夫人頰命太醫合藥醫曰得白獺髓雜玉與丨丨)
(屑當滅此痕和乃命合此膏丨丨太多及差而有赤點如朱逼而視之更益其妍本草丨丨是海松木中津液初若桃膠後乃凝結)
(復有南珀不及舶上來者岑參泛漢江詩酒光紅丨丨江色碧琉璃李白詩蘭陵美酒鬱金香玉椀盛來丨丨光)南珀(見上)
丹魄(宋書恩倖傳論南金北毳來悉方艚素縑丨丨至皆兼兩)
增金魄(宋書周朗傳丨丨翠玉錦繡縠羅奇色異章小民旣不得服在上亦不得賜新論堂珠黼帳綴以丨丨碧流光霞耀)
(爛眩目)黑魄(拾遺記始皇起雲明臺北得冥阜乾漆陰坂文梓褰流丨丨闇海香瓊)紅珀(柳毅傳錢塘君出丨丨盤)
(貯以照夜璣起進毅毅辭謝不受)水珀(本草丨丨多無紅色如淺黃多皺文)石珀(本草丨丨如石重色黃不堪用)花
珀(本草丨丨文似新馬尾松心文一路赤一路黃)蠟珀(本草虎珀色黃而明瑩者名丨丨色若松香紅而且黃者名明珀有)
(香者名香珀)瑿珀(宋本草瑿是衆珀之長故號丨丨瑿音黟袁桷詩南山植松苗深根定生苓千年化丨丨豈比春菘榮注)
(琥珀千年者為瑿狀似玄玉)靈珀(韓愈雨中聯句欲知相從盡丨丨拾纖芥)神珀(秦約仙山樓觀圖詩千樹松肪化丨)
(丨萬山靈籟荅空歌)塗珀(朱灝蝶賦能竊香而不夀如丨丨而非醫)
物𧰼珀(本草丨丨丨其内自有物命入用神妙)千年珀(范成大問天醫賦萬歲之藟丨丨之丨)
齸(伊昔切爾雅麋鹿曰丨牛曰齝竝吞芻而反出嚼之也)
韻藻增藜齸(曾鞏寄王介甫詩曄曄多吏從良已饋丨丨)
借(資昔切假丨也又禡韻)
膈(古核切胷丨)
韻藻拊膈(史記禮書清廟之歌一唱而三歎縣一鐘尚丨丨朱絃而通越一也注徐廣曰一作搏膈)搏膈(見上)
增胷膈(後漢書律歷志注秋分晷長七尺二寸四分未當至而至多病丨丨痛蘇舜欽别王原叔詩余生性闊疎逢人出丨)
(丨)鍼鬲(魏志方伎傳華佗常在太祖左右太祖苦頭風每發心亂目眩佗丨丨隨手而差)滯鬲(山家清供茶煎服則)
(去滯而化食以湯點之則反丨丨而損脾胃)襟鬲(李羣玉龍山人惠茶詩一甌拂昏寐丨丨開煩拏)肝膈(蘇軾詩縈)
(洄成曲沼清澈見丨丨)焦鬲(張耒藥戒張子病痞積于中者伏而不能下自外至者悍而不得納從醫而問之曰非下之不)
(可歸而飲其藥旣飲而暴下不終日而向之伏者散而無餘捍者柔而不支丨丨導達呼吸開利快然若未始有疾者)
嘖(蒲格切㗲丨呌也又職革切大呼聲)
韻藻嚄嘖(柳宗元文僕蹇淺窄僻跳浮丨丨)
增嘖嘖(左傳九扈為九農正注宵扈丨丨)怨嘖(唐書李訓傳宦豎知訓事連天子相與丨丨)抽嘖(揚子陰陽)
(所以丨丨也從横所以瑩理也注嘖情也瑩明也陰陽所以出萬物之情從横所以明天地之理)㗲嘖(蔡邕短人賦序丨丨)
(怒語與人相拒)唧嘖(陸龜蒙江南秋懷詩丨丨蛩吟壁連軒鶴舞楹)
候蟲嘖(陸游秋雨詩孤吟更不寐聊伴丨丨丨)煩言嘖(陸游書懷示子遹詩成書朝奏暮請老入耳幸免丨丨丨)
(楊慎後蚊賦赤口燒城丨丨丨兮)
搤(於革切持也握也捉也㧖扼同)
韻藻增據㧖(後漢書劉陶傳陶上疏曰今西羌逆𩔖私署將帥皆多叚熲時吏曉習戰陣識知山川變詐萬端臣常懼)
(其輕出河東馮翊鈔西軍之後東之函谷丨丨高望)直搤(異苑順陽南鄉楊豐與息名香於田穫粟為虎所噬香年十四手無)
(寸刃丨丨虎頸豐遂得免香以孝感猛獸為之逡廵)谷扼(獨孤及古函谷關銘崖奔嶺蹙丨丨溪鬭)
兩手搤(書序亳有祥桑榖共生于朝疏丨丨丨之曰拱生七日而見)挽石扼(王褘游棲賢院觀三峽橋記距橋北)
(十許丈有大石方整横亘澗底相傳有孽蛟從谷中出水怒湧勢將壞橋時主僧有道行叱神丨此丨丨之蛟退橋得不壞)
躑(直炙切丨躅行不進也)
韻藻增好躑(埤雅傳曰短脚者多伏長脚者多立脚近尾者好步脚近臆者丨丨)號躑(江隣幾雜誌猴部頭猿父)
(也梁祖受禪張御筵引至坐側視梁祖忽奔走丨丨禠其衣冠全忠怒叱令殺之唐之舊臣無不愧怍)跳躑(聞見近錄慶歴)
(中韓范富執政日務興作時章郇公為相張文定因往見之語以近日諸公頗務興作如何郇公不荅凡數問之曰得象每見小兒)
(丨丨作戲禁止不得到觸著牆自退耳方其舉步時勢難遏也未幾三公悉罷)豹躑(柳宗元行路難蟠龍吐耀虎喙張熊蹲丨)
(丨爭低昂)魚躑(姚合題河上亭詩亭亭河上亭丨丨水禽鳴)躅躑(劉基伐寄生賦堅冰戒乎履霜羸豕防其丨丨諒前)
(轍之昭昭何人心之自惑張泰階琵琶賦從容順叙宛轉丨丨)獸躑(豐道生真賞齋賦霞湧浪積鳥栖丨丨)
驚鹿躑(崔子向宿天居寺聯句戲猨隔枝透丨丨逢人丨)
埸(伊昔切田畔也疆是大界丨是小界又邊境也與場别)
韻藻疆埸(詩中田有廬丨丨有瓜左傳齊人侵魯疆疆吏來告公曰丨丨之事慎守其一而備其不虞姑盡所備焉事至)
(而戰又何謁焉又宗邑無主則民不威丨丨無主則啟戎心又子展使丨丨之司惡於宋宋向戍侵鄭大𫉬鄭子展侵宋又丨丨之)
(事一彼一此何常之有漢書貨食志瓜瓠果蓏殖于丨丨)
增竟埸(穀梁祭伯來傳聘弓鍭矢不出丨丨束修之肉不行竟中)郊埸(應瑒奕勢雲合星羅侵偪丨丨)廣埸(謝靈)
(運種桑詩疎欄發近郛長行達丨丨)邊埸(劉允濟地賦揚義聲于農步飛仁風于禹迹服耒耜於田疇偃干戈於丨丨陳傅良)
(喜雪詩鴻儒籌禁省壯士守丨丨)瓜埸(陳傅良喜雪詩一飯今有待喜更問丨丨)殊埸(徐賁菜薖詩編籬限邇隣樹枿)
(表丨丨)
蜴(伊昔切字林在壁曰守宫在草曰蜥丨方言南楚謂之蛇醫一曰易丨尾通於身如蛇而加足守宮褐色四足有尾)
韻藻虺蜴(詩哀今之人胡為丨丨柳宗元愚溪對吾足蹈坎井頭抵木石衝冒榛棘僵仆丨丨而不知怵惕)蜥蜴
(爾雅蠑螈丨丨蝘蜓守宫也史記司馬相如傳神龜蛟鼉注鼉似丨丨而大漢書東方朔傳上嘗使諸家射覆置守宫盂下射之皆)
(不能中朔自贊曰臣嘗受易請射之迺别蓍布卦而對曰臣以為龍又無角謂之蛇又有足跂跂脉脉善緣壁是非守宫即丨丨續)
(博物志丨丨求雨法以土實巨甕作木丨丨小童操青竹衣青衣以舞歌曰丨丨蜥蜴興雲吐霧雨若滂沱放汝歸去蘇軾詩靜看)
(月窗盤丨丨臥聞風幔落伊威)
增易蜴(方言守宫秦普西夏謂之守宫其在澤中者謂之丨丨)脉蜴(方言眠蜓丨丨賜施菱媞譠謾㦒忚皆欺謾之)
(語也楚郢以南東揚之郊通語也)石蜴(本草石龍子名丨丨)蛇蜴(畫墁錄瀧州吳山縣漢高邨關中李氏所居一日大)
(雨有物墮庭中乃一皮幞頭也垢膩寸餘丨丨出入臭聞十餘步)祝蜴(劉基冬煖詩丨丨漫勞成故事問牛誰復軫憂心)
幗(古𫉬切婦人喪冠)
韻藻巾幗(晉書宣帝紀諸葛亮率衆十餘萬出斜谷壘於郿之渭水南原數挑戰帝不出因遺帝丨丨婦人之飾帝怒表)
(請决戰天子不許元稹詩椎髻抛丨丨鑹刀代轆轤)遺幗(見上)
增紺幗(晉書輿服志公特進列侯卿大夫世婦夫人丨丨繒幗簪珥入朝自二千石夫人至皇后皆蠶衣為朝服)繒幗
(見上)髽幗(隋書五行志後齊後主好令宮人以白越布折額狀如丨丨又為白蓋)襦幗(酉陽雜俎相國李公固言下第)
(游蜀遇一老姥言郎君明年及第後二紀拜相當鎮蜀後二十年李公登庸姥來謁為設饌飲酒數杯即請别贈金皂丨丨並不受)
(公從至門不復見)男幗(屠應埈賦婦鬚而丨丨兮鵬一羽而巨焦明)
摑(古𫉬切打也亦作□)
韻藻增百摑(避暑錄話崔慎為瓦棺寺僧後身七歲猶未食肉忽有僧見之摑其口自是乃食葷崔所為略無修行之)
(證葉致遠曰僧亦未是明眼人何以不待其末年執之十字路口痛與丨丨聞者絶倒)
蹐(資昔切丨地小步)
韻藻增局蹐(詩謂天蓋高不敢不丨謂地蓋厚不敢不丨潘岳賦丨高天丨厚地)蹙蹐(鮑照尺&KR0008;賦逢險丨丨值)
(夷舒步)俯蹐(楊若虛策恭承大問丨丨玉陛咫尺天休以抒情素)
嫿(胡麥切分明好貌)
韻藻姽嫿(神女賦旣丨丨于幽靜兮又婆娑乎人間注姽靖好貌)
增徽嫿(馬融廣成頌丨丨霍奕别鶩分奔)明嫿(琴賦輕行浮彈丨丨&KR1353;惠疾而不速留而不滯注嫿靜好也)
㗲(胡麥切丨嘖呌也)
韻藻增㗲㗲(法言通諸人之丨丨莫如言蘇軾詩誰知聲丨丨亦自意重重)
𢷾(砂𫉬切拂著又捎丨也出通俗文)
韻藻庭樹𢷾(潘岳秋興賦丨丨丨以灑落勁風戾而吹帷)
增蕭𢷾(張九齡示諸弟詩歲陽亦頽止林意日丨丨劉禹錫遊桃源詩日暮山徑窮松風自丨丨俞允文菊賦天泬寥兮彌)
(高木丨丨兮就剝)梢𢷾(劉禹鍚楚望賦灑林遞響淅瀝丨丨)𢷾𢷾(白居易詩早寒風丨丨新霽月蒼蒼許渾詩林疎霜)
(丨丨)
嶧(羊益切山名在魯)
韻藻增鄒嶧(史記秦始皇紀二十八年始皇東行郡縣上丨丨山注國系云邾嶧山亦名鄒山魯穆公改邾作鄒其山)
(遂從邑變)邾嶧(見上)葛嶧(漢書地理志東海郡縣下邳丨丨山在西古文以為嶧陽)周嶧(劉基擬連珠秦庭虎視而)
(芝歌逸響於商山丨丨鳥鳴而紫氣流光於西極)碣嶧(黃輝石鼓歌况復李斯七日嘆弱骨今猶相丨丨)戴嶧(圖繪)
(寶鑑丨丨嵩之弟畫牛善作奔逸之狀)
屬者嶧(爾雅丨丨丨注言絡驛相聯屬)郗公嶧(水經注嶧山在鄒縣北永嘉中太尉郗鑒將鄉曲逃此山今山南有)
(大嶧名曰丨丨丨)
斁(羊益切厭也)
韻藻無斁(書我惟丨丨其康事公勿替刑四方其世享詩為絺為綌服之丨丨又古之人丨丨譽髦斯士又思丨丨思馬)
(斯作魏都賦復之而丨丨申之而有裕)思斁(法言或問為政有幾曰丨丨在昔周公征於東方四國是王召伯述職蔽芾甘)
(棠其丨矣夫齊桓公欲徑陳陳不果内執轅濤塗其丨矣夫從政者審其丨丨而已矣注内音納)
增有斁(詩庸鼓丨丨)精斁(後漢書天文志注張衡靈憲曰夫三光同形有似珠玉神守精存麗其職而宣其明及其)
(衰神歇丨丨于是乎有隕星)惡斁(曾布贈司空蘇公銘身有屈信色無欣戚吾誰黨儔人孰丨丨)
彝倫斁(書丨丨攸丨班固典引懸象暗而恒文乖丨丨丨而舊章缺)九法斁(韓愈與孟尚書書楊墨交亂而聖賢)
(之道不明則三綱夷而丨丨丨禮樂崩而異端横)
綌(綺戟切絺丨)
韻藻絺綌(詩葛之覃兮施于中谷維葉莫莫是刈是濩為丨為丨服之無斁禮記袗丨丨不入公門周禮掌葛以時徵丨)
(丨之材吳越春秋伍子胥曰越王夏被毛裘冬御丨丨是人不死必為對隙白虎通聖人所以制衣服何以為丨丨蔽形表德勸善)
(别尊卑也南方草木狀甘蕉有三種大如藕子長六七寸形正方少甘最下也其莖解散如絲以灰練之可紡績為丨丨謂之蕉葛)
(謝莊宣貴妃誄處勵丨丨出懋蘋藻)
增巾綌(禮記為天子削瓜者副之巾以絺為國君者華之丨以丨)下綌(禮記浴用二巾上絺丨丨)袗綌(論語當暑)
(丨絺丨必表而出之歲華紀麗丨丨乘離)輕綌(王建早發金堤驛詩離家尚苦熱衣服唯丨丨)衣綌(劉筠懷希聖詩䡾䡾)
(風檐乳燕翔浴蘭丨丨簟流黃梅堯臣朝暮詩挾纊水風生丨丨川陽透)暑綌(范成大中峯詩丨丨森有稜瘁肌淒欲栗)蒙
綌(柳貫上都詩大暑無丨丨輕寒已御貂)纖綌(何景明西郊秋興詩西風怯丨丨細雨戀重裯)
蓆(祥易切大也)
韻藻緇衣蓆(詩丨丨之丨兮敝予又改作兮)
增亭蓆(梁簡文帝七勵奏白雪之楚緩陳丨丨之吳疾)茵蓆(蘇軾詩朝吟噎鄰里夜淚腐丨丨)
文綺蓆(六韜桀紂之時婦女坐以丨丨之丨衣以綾紈之衣)
貊(漠白切音麥北方國名又靜也安也詩丨其德音又姓又藥韻又作貉)
韻藻蠻貊(禮記施及丨丨論語言忠信行篤敬雖丨丨之邦行矣常璩南中志序蠢爾南域在彼要荒漢武德振丨丨是)
(攘元稹詩丨丨同車軌鄉原盡里仁)九貊(禮記八蠻丨丨五戎六狄周禮司馬職方氏掌天下之圖以掌天下之地辨其邦國)
(都鄙四夷八蠻七閩丨丨五戎六狄之人民與其財用九穀六畜之數要)
增追貊(詩其丨其丨)厥貉(左傳陳侯鄭伯會楚子於息遂及蔡侯次於丨丨將以伐宋又丨丨之會麋子逃歸)大
貉(公羊初税畝傳多乎什一大桀小桀寡乎什一丨丨小貉什一者天下之中也孟子欲輕之於堯舜之道者丨丨小貉也)小
貉(見上)閩貉(周禮司寇𧰼胥掌蠻夷丨丨戎狄之國使掌傳王之言而諭說焉以和親之)胡貉(史記天官書其西北)
(則丨丨月氏諸衣旃裘引弓之民為陰注正義曰狢音陌揚雄羽獵賦旃裘之主丨丨之長移珍來享抗手稱臣)北貉(漢書)
(高祖紀四年冬丨丨燕人來致梟騎助漢注應劭曰丨丨國也)四貉(漢書禮樂志隅辟越遠丨丨咸服)濊貉(漢書食貨)
(志彭吳穿丨丨朝鮮置滄海郡則燕齊之間靡然發動穢濊同後漢書丨丨傳王莽簒位貊人寇邊建武之初復來朝貢時遼東太)
(守祭肜威讋北方聲行海表於是丨丨倭韓萬里朝獻故章和已後使聘流通逮永初多難始入寇鈔桓靈失政漸滋蔓焉異苑扶)
(南王范尋嘗畜虎五六頭若有訟未知曲直便投與虎虎不食則為有理丨丨之人祭虎為神將有以也)羌貊(後漢書安帝紀)
(萬民饑流丨丨叛戾省心錄丨丨不可以力勝而可以信服鬼神不可以欺詐而可以誠達)越貊(陳書高祖紀孫盧肇釁丨)
(丨為灾)走貊(劉勰新論飛鼯甘煙丨丨美鐵䲰日嗜蛇嗜好不同也曾鞏謝章伯益惠硯詩簡書軸載道相聯馳夷丨丨通)
(百蠻)韓貊(張衡週天大𧰼賦青丘蔭於丨丨器府總於琴笙摯虞太康頌撫定朝鮮奄征丨丨)戎貊(傅奕休詩一舉覆三)
(軍再舉却丨丨)甌貊(張九齡歲除陪王司馬登薛公逍遙臺序煙遠墟井指丨丨以南馳雲合山川距荆吳而北走)五貊
(楊炎鳳翔出師頌序荆韓楚魏之廣七閩丨丨之長)却貊(劉基祀方丘頌鋤秦鏟燕丨丨滌戎)華貊(劉基送葉景隆詩居)
(庸接太行丨丨所由分)子貉(左傳初叔向欲娶於申公巫臣氏其母曰子靈之妻可無懲乎是鄭穆少妃姚子之子丨丨之)
(妹也丨丨早死無後而天鍾美于是將必以是大有敗也)
小水貊(後漢書句驪傳句驪一名貊耳有别種依小水為居因名曰丨丨丨出好弓所謂貊弓是也)卑耳貊(管子)
(西征白狄之地遂至於西河方舟投柎乘槎濟河至於石沉懸車束馬踰太行與丨丨之丨拘秦夏西服流沙西虞而秦戎始從)
異則貊(法言聖人之治天下也礙諸以禮樂無則禽丨丨丨吾見諸子之小禮樂也不見聖人之小禮樂也)
擘(博厄切分丨)
韻藻增乾擘(禮記炮之塗皆丨丨之濯手以摩之)左擘(儀禮鄉射禮袒决遂疏遂射韝也以朱韋為之著丨丨所)
(以遂弦也)巨擘(孟子於齊國之士吾必以仲子為丨丨焉)虎擘(一統志丨丨泉在鳳凰山唐契覺道人結庵于此有丨為)
(之丨地出泉)翅擘(韓愈詩黃鵠能忍飢兩丨久不丨)手擘(白居易櫻桃詩丨丨纔離核)䨇擘(韓偓老將詩至)
(今丨丨硬弓開)石擘(梅堯臣詠崔奉禮小園詩花搴嵓桂紅丨丨雲根翠)連擘(蘇軾詩水月照丨丨)雲擘(元德明山)
(中雨後詩雷轟一雨去丨丨兩山開)多擘(熊朋來瑟賦箜篌丨丨柳琴多擊)綠擘(徐賁菜薖詩莢齊翠疑剪甲坼丨訝)
(丨)
巨靈擘(李白詩丨丨丨泰華張栻灕山詩劃若丨丨丨)飢龍擘(陸龜蒙夢遊甘露寺詩思非水靈怒即是丨丨丨)
紅牋擘(寇凖應制賦牡丹詩縱吟宜把丨丨丨留賞惟張翠幄遮)巨浪擘(趙抃呈范御史詩孤檣得勢安以平中流)
(激箭丨丨丨)洪波擘(張隨海客探驪珠賦我心苟專而至寶可取我力苟定而丨丨可丨)蟹黃擘(陸游病愈詩丨)
(丨旋丨饞涎墮酒淥初傾老眼明)太華擘(何中郝思溫大字歌巨靈引指丨丨丨)窗紙擘(洪休文秋聲詩膽怯)
(生憎丨丨丨夢迴錯認枕稜驚)
檗(博厄切黃丨也俗作蘗)
韻藻冰檗(白居易詩三年為刺史飲丨復食丨蘇軾詩十年丨丨戰膏粱黃鎮成詩獨面清泠飲丨丨)食檗(見上)
(白居易詩丨丨不易食梅難薛逢與崔況秀才書飲冰勵節丨丨苦心劉基懊憹歌丨丨苦在口食蓮苦在心)
增剉檗(鮑照擬行路難丨丨染黃絲黃絲歷亂不可治元稹詩使君一朝去斷腸如丨丨)野蘗(竇牟秋日洛陽官舍)
(詩丨丨飢來食天香靜處焚)漬蘗(李肇東林寺經藏碑琱函飾軸丨丨磨墨)藝蘗(孟郊孟雲卿嵩陽荒居詩丨丨意彌)
(苦畊山食無餘)荼蘗(白居易和晨興詩誰謂丨丨苦丨丨甘如飴)苦蘗(李賀詠懷詩頭上無幅巾丨丨已染衣)含
蘗(施肩吾下第春遊詩羈情丨丨復含辛淚眼看花只似塵)先蘗(李商隱獻杜僕射詩自苦誠丨丨長飄不後蓬)破蘗
(陸龜蒙風人詩丨丨供朝㸑須憐是苦辛)吞蘗(黃滔旅懷寄友人詩重叠愁腸只自知苦于丨丨亂于絲)薑蘗(眺采子夜)
(歌丨丨畏春蠶要綿須辛苦)染蘗(梅堯臣新出鵝兒詩嫩毛輕丨丨小掌未全丹)嚼蘗(戴復古詩丨丨苦我心餐冰噤)
(我齒李京元日大理詩飲冰丨丨將誰訴斷梗飛蓬自可憐)𢷬蘗(陸游鈔書詩丨丨潢剡藤辛苦補散亡)湼蘗(周光)
(鎬黃河賦不藉飈而騰波詎丨丨而成色)吐蘗(楊基感懷詩諤諤衆所惡況復違逆之豈不利于行丨丨而含飴)采蘗
(劉基獨漉篇上山采荼下山丨丨心在腹中何由可白)嚙蘗(王鏊郭勛慈愛堂詩飲冰丨丨老益堅中宵抱恨常悁悁)
山頭蘗(李商隱詩今日澗底松明日丨丨丨)石上蘗(王安石招同官遊東園詩青青丨丨丨霜至亦已凋冉冉水中)
(蒲爾生信無聊)
蹠(之石切足踐履也楚人謂跳躍曰丨又跖同說文足下也)
韻藻雞蹠(淮南子善學者若齊王之食丨必食其丨數千而後足文心雕龍將贍才力務在博見狐腋非一皮能溫丨丨)
(必數千而飽矣應璩雜詩狂言雖寡善猶有如丨丨又宋祁集名丨丨)食跖(見上劉孝威鬭雞篇祭橋愁魏后丨丨忌齊王)
(駱賓王上梁明府啟功超丨丨位典烹鮮)夷跖(沈烱詩彭殤無異葬丨丨可同朝)盜跖(孟子丨丨之所築與史記伯夷)
(傳丨丨日殺不辜肝人之肉注正義曰跖者黃帝時大盜之名以柳下惠弟為天下大盜故世放古謂之丨丨又莊周傳作漁父丨)
(丨胠篋以詆訿孔子之徒申鑒語曰丨丨不能盜田尺寸寸不可盜况尺乎)
翰音跖(七命封熊之掌丨丨之丨注味之美者)
增蹻跖(宋書顧愷之傳丨丨横行曾原窘步王安石寄贈胡先生詩惡人沮服善者起昔時丨丨今騫回)白跖(唐書)
(藝文志蘇渙少喜剽盜善用白弩巴蜀商人苦之號丨丨以比莊蹻後折節讀書進士及第)說跖(鹽鐵論有以窮毉欲以短)
(鍼而攻疽孔丘以禮丨丨也)超跖(易林身無頭足丨丨庶乖)聚跖(易林丨丨荷兵青禽照衣)桀跖(易林丨丨並處)
(人民愁苦擁兵荷糧戰于齊魯又三姦相擾丨丨為友潛夫論今使官人雖兼丨丨之惡苟結駟而過士士猶以榮而歸焉况其實)
(有益者乎)巨跖(申鑒投百金于前白刃加其身雖丨丨弗敢掇也善立法者若兹則終身不掇矣故跖可使與伯夷同功)石
蹠(水經注魏正始三年割河南鞏縣自關以東創建滎陽郡以李勝為郡守政有遺惠民為立祠於城北五里號曰李君祠廟前)
(有丨丨蹠上有石的石的銘具存)鴨跖(本草丨丨草名淡竹葉生江東淮南平地葉如竹高一二尺花深碧)偃跖(高唐)
(賦陬互横牾背穴丨丨)跱跖(長笛賦氣噴勃以布覆兮乍丨丨以狼戾)遠蹠(西京賦左有崤函重險桃林之塞綴以二)
(華巨靈贔屭高掌丨丨以流河曲厥跡猶存七啟蹻捷若飛蹈虛丨丨凌躍超驤蜿蟬揮霍)堯跖(李白古詩世無洗耳翁誰)
(知丨與丨)仙蹠(吕令問掌上蓮峯賦掌形丨丨石容天壯)交跖(韓愈文守隸防夫觝頂丨丨)顏跖(皮日休賦手欲)
(動兮似拳足將行兮如絏既不辨于丨丨兮遂一貫于堯桀)千蹠(蘇舜欽滄浪亭高會詩丨丨恣食雞二螯時把蟹)羣
蹠(蘇舜欽地動聯句六指忽搖拽丨丨初奔馳)抵蹠(韓維寄曼叔詩朝案每共飲夜牀仍丨丨)老跖(趙元詩丨丨富)
(且夀元惡天不訶)耏跖(水經注睢水又東逕芒縣故城北漢高帝六年封丨丨為侯國)
不知所蹠(楚辭𦕈丨丨其丨丨)
擿(直炙切投也搔也振也)
韻藻增發擿(漢書趙廣漢傳其丨姦丨伏如神南史諸葛璩傳臧榮緒著晉書稱璩有丨丨之功方之壺遂)指擿
(唐書吳湊傳初府中以湊貴戚子不便簿領每有疑獄時其將出則遮湊取决幸倉卒得容欺湊叩鞍一視凡丨丨盡中其弊初無)
(留思衆畏服不意湊精裁遣如此)檢擿(唐書李輔國傳事高力士使主廐中王鉷為使以典禾豆能丨丨耗欺馬以故肥)
密擿(唐書李輔國傳旣得志乃厭然求宰相帝重違曰卿勲力何任不可但羣望未一如何輔國諷宰相裴冕使聯表薦己帝)
(丨丨蕭華使喻止)鐵擿(藝文𩔖聚史記曰孔子晚喜易讀之韋編三絶丨丨三折漆書三滅陸龜蒙避暑聯句豈獨斷韋編)
(幾將刓丨丨)鈎擿(張九成詩詩尤惡丨丨)
𧰼牙擿(史記張儀傳磨笄之山注笄婦人之首飾如今丨丨丨)
馘(古𫉬切截耳又𫉬也或作聝)
韻藻獻馘(詩矯矯虎臣在泮丨丨潘勖冊魏公九錫文丨丨萬計遂定邊城)訊馘(禮記出征執有罪反釋奠於學)
(以丨丨告注丨謂其魁首當訊問者丨所截彼人之左耳)俘馘(左傳鄭文夫人芉氏姜氏勞楚子于柯澤楚子使師縉示之丨)
(丨君子曰非禮也戎事不邇女器又鄭公子歸生受命于楚伐宋宋華元樂吕御之戰于大棘宋師敗績囚華元𫉬樂吕及甲乘四)
(百六十乘丨二百五十人丨百人又晉人歸楚公子榖臣與連尹襄老之尸于楚以求知罃王送知罃曰子其怨我乎對曰二國治)
(戎臣不才不勝其任以為丨丨執事不以釁鼓使歸即戮君之惠也臣實不才又誰敢怨唐書百官志兵部尚書凡丨丨酬以絹入)
(鈔之俘歸于司農高適詩酋豪盡丨丨子弟輸征徭)授馘(左傳振旅愷以入于晉獻俘丨丨飲至大賞徵會討貳)折馘
(左傳楚許伯御樂伯攝叔為右以致晉師攝叔曰吾聞致師者右入壘丨丨執俘而還)
增攸馘(詩執訊連連丨丨安安)翦馘(陳書徐陵傳陵致書于楊遵彥曰凡諸元帥並釋縲囚爰及偏裨同無丨丨)
數馘(唐書唐休璟傳突厥誘奚契丹叛都督周道務以兵授休璟破之于獨𫉬山丨丨多遷朔州長史)鏖馘(唐書忠義)
(傳程千里遷上黨長史賊來攻丨丨多累加開府儀同三司禮部尚書)斬馘(陸游南唐書昇元六年詔曰昔漢世祖數年之)
(間被堅執銳提戈丨丨一日晏然而兵革之事雖父子之親不以一言及之則兵為民患其來尚矣雲笈七籖威制六天丨丨萬神)
晉馘(石介感事詩開誠納江俘御樓受丨丨)劓馘(蘇舜欽慶州敗詩其餘丨丨放之去東走矢液皆淋漓)焚馘
(楊維楨孔子履賦序按晉書武庫火累代之寶及先聖履漢高斬蛇劍王莽頭並焚焉人以為履丁厄數不知履可焚而履之道雖)
(萬劫火不可焚也且聖人之履與逆臣之馘並室同珍司馬氏失芳臭之辨矣宜火之丨丨而有以累履也)
截耳馘(詩魯頌在泮獻馘疏僖公既伐淮夷有功而反矯矯然有威武如虎之臣使之在泮宫之内獻其丨丨之丨)羣
醜馘(劉基夏中病瘧詩黑酆丨丨丨黃庭百神總)
阸(於革切限也礙也又危也廹也塞也)
韻藻增遇阸(左傳魏舒曰彼徒我車所丨又丨以什共車必先)冥阸(左傳吳師伐楚楚左司馬謂子常曰子沿)
(漢而與之上下我悉方城外以毁其舟還塞大隧直轅丨丨子濟漢而伐之我自後擊之必大敗之又澠同淮南子大汾丨丨荆阮)
(方城殽阪井陘令疵句注居庸為九塞)殽阸(史記秦紀鄭人有賣鄭于秦曰我主其城門鄭可襲也繆公遂發兵使百里傒)
(子孟明視蹇叔子西乞術及白乙丙將兵行日百里傒蹇叔二人哭之退謂其子曰汝軍即敗必於丨丨矣)據阨(史記秦始)
(皇紀賈生曰秦小邑并大城守險塞而軍高壘毌戰閉關丨丨荷戟而守之)衝阨(史記三王世家武帝曰雒陽有武庫敖倉)
(天下丨丨漢國之大都也)阻阨(漢書鼂錯傳穹崇險隘丨丨相視此刀楯之地弓弩二不當一又岨同潘尼西道賦異山河之)
(丨丨倦關谷之盤紆)觀阸(後漢書杜篤傳丨丨于崤黽圖險于隴蜀)乘阸(後漢書西羌傳虞詡上疏曰禹貢雍州之域厥)
(田惟上又有龜兹鹽池以為民利水草豐美土宜產牧北阻山河丨丨據險因渠以漑水舂河漕用功省少而軍糧饒足)褊阸
(蜀志劉巴傳注張昭嘗對孫權論巴丨丨不當拒張飛太甚權曰若令子初隨世沉浮容悦玄德交非其人何足稱為高士乎)狹
阨(唐書郭子儀傳程元振說帝都洛陽帝可其計子儀奏曰洛陽自大盜以來焚埃殆盡井邑如墟豺狼羣嘷何以奉萬乘牲餼)
(供百官次舍且地丨丨裁數百里險不足防適為鬭場)長阨(莊子苦體絶甘約養以持生則亦久病丨丨而不死者也)𫉬
阸(黃石子𫉬固守之丨丨塞之𫉬城割之𫉬地裂之)隱阨(論衡太公窮賤遭周文而得封寗戚丨丨逢齊桓而見官非窮)
(賤丨丨有非而得封見官有是也窮達有時遭遇有命也)險阨(釋名益州益阨也所在之地丨丨也馮衍顯志賦悲世俗之丨)
(丨哀好惡之無常)巨阨(水經注淮南子曰龍門未闢吕梁未鑿河出孟門之上大溢逆流無有丘陵高阜滅之名曰洪水大)
(禹疏通謂之孟門即龍門之上口也實為黃河之丨丨兼孟津之名矣)汝阸(水經注汝水自狼臯山東出峽謂之丨丨也)
山阨(地理通釋太行山在懷州河内縣西北崔伯陽感山賦曰據敖倉之粟杜此丨之丨距飛狐之口守白馬之津使天下知)
(所歸者酈食其為漢高祖之謀也)廹阨(楚辭悲時俗之丨丨兮)難阨(崔瑗司隸校尉箴吞舟之網以濟丨丨)湫
阨(江逌諫鑿北池表丨丨陋小用功甚微吳都賦邦有丨丨而踡跼)川阨(陸機辨亡論丨丨流迅水有驚波之艱)束
阨(魏都賦由重山之丨丨因長川之巨勢)湮阨(韓愈二鳥賦余生命之丨丨曾二鳥之不如)石阨(何巾箬嶺人家)
(詩溪㢠廻谷深盤丨丨水成布)嶺阨(王安石送李屯田守桂陽詩持詔守丨丨)
羊頭阸(漢書王莽傳丨丨之丨北當燕趙注羊頭地名)銅梁阸(王褒上庸公陸騰勒功碑外憑劍道之難内負丨丨)
(之丨)雞鳴阨(孫逖張公遺愛頌序塞丨丨之丨守阜陵之衝)楚越阨(余靖遊大峒山詩勢爭衡霍雄地控丨丨丨)
汐(思積切水名出陽城又海濤也早曰潮晚曰丨通雅潮丨言朝夕也)
韻藻增控汐(張纘南征賦青湓赤岸丨丨引潮)海汐(梅堯臣送謝寺丞詩姚江千里丨丨應山井亦與江潮通)
(吳子孝詩丨丨魚龍夜仙官日月臺)夜汐(葛長庚題丨丨大江)東天(寧寺海月亭詩畫潮東上東南寶刹雄)歸汐(馬祖)
(常泉南孫氏園亭詩鑿石通丨丨浮梁看浴暾戴長游吳山承天觀詩乘風遲來潮倚月候丨丨文翔鳳暮入登州詩宿雲如待曙)
(丨丨解藏鱗)秋汐(李孝光送僧朴菴詩蹴踏河漢翻洶涌若丨丨)暮汐(王逢簡夏嘉定詩丨丨蟶開甲秋原木放棉)
地湊汐(管子當秋三月山川百泉踊降雨下山水出海路距雨露屬天丨丨丨利以疾作收斂無留)
塉(秦昔切薄土也本作瘠又山脊)
韻藻增腴塉(陳書後主紀詔曰沃饒至於十金磽确至於三易丨丨既異盈縮不同詐偽日興簿書歲改)墟塉
(隋書煬帝紀仁夀四年詔曰成周丨丨弗堪葺宇今可於伊洛營建東京)處塉(抱朴子丨丨則勞勞則不學清而清至矣居沃)
(則逸逸則不學奢而奢至矣韋蟾喜雨詩攬葛猶不畏勞形同丨丨)埆塉(蔡邕京兆樊惠渠頌序地有丨丨川有墊下)引
塉(任昉為褚蓁代兄襲封表非直丨丨推溫故能逃迹讓位)墝塉(曾鞏詠雪詩自駕疲牛理丨丨)曠塉(孔平仲大風發)
(長蘆詩吾田雖丨丨飦粥麤可給)
磶(思積切柱下石也)
韻藻增礎磶(史記大宛傳注南州志云大家屋舍以珊瑚為柱琉璃為墻壁水精為丨丨)玉磶(三輔黃圖未央)
(宫金鋪玉戸華榱璧璫雕楹丨丨重軒鏤檻西京賦雕楹丨丨繡栭雲楣景福殿賦金楹齊列丨丨承跋)石磶(酉陽雜俎明皇)
(學隱形於羅公遠或衣帶或巾脚不能隱明皇慢罵之公遠遂走入殿柱中上愈怒令易柱破之復大言於丨丨中乃易磶觀之磶)
(明瑩見公遠形在其中長寸餘因碎為數十叚悉有公遠形上懼謝焉忽不復見盧照隣䨇槿樹賦序疾雷作而蟄蟲飛浮雲興而)
(丨丨潤)圓磶(輟耕錄元宫室制度連香閣三間青石花礎白玉石丨丨文石甃地)文磶(宋濂燕書路寢成東阿之楹有)
(用樗者桓公讓工師翰工師翰對曰臣之作斯寢也嘉木以為桯丨丨以薦址畫藻以奠井堅堊以厚墉陶甓以飾&KR0627;臣竊以為盡)
(善矣東阿之楹缺以一樗足之不虞君之見讓也)瑤磶(黎民表粤臺山懷古詩冷露沾丨丨凄風斷翠華)臼磶(黃輝)
(石鼓歌元和到今復幾歲流落尤能脱丨丨)
下宫磶(劉基枸櫞篇泗水之濱多美石孟嘗君為薛公使使求之以幣泗濱人以車十乘致石於孟嘗君他日丨丨之丨闕)
(命以其石為之泗濱人辭諸孟嘗君曰君命使來求於下邑曰以崇宗廟之祀今聞諸舘人曰將以為丨丨之丨臣實不敢聞弗謝)
(而走)
剨(呼麥切破聲)
韻藻增劃剨(李夢陽觀瀑布賦毖丨丨以繙紛兮渥華巔而分𣲖)
湱(虎伯切漰丨波激水也)
韻藻增漰湱(江賦砯巖鼓作丨丨澩灂謝杰海月賦流響丨丨排山破石)渹湱(周光鎬黃河賦丨丨滂湃&KR0008;㵗)
(潝濞)
撠(几劇切持也)
韻藻增搏撠(史記孫子傳田忌欲引兵之趙孫子曰夫解雜亂紛糾者不控捲救鬭者不丨丨批亢𢷬虛形格勢禁則)
(為解耳注索隱曰丨丨音搏戟謂救鬭者當善為解之無以手助相丨丨則其怒益熾矣按撠謂以手持撠刺人也)
啞(烏格切笑聲)
韻藻啞啞(易震來虩虩笑言丨丨象曰震來虩虩恐致福也笑言丨丨後有則也易林鳬雁丨丨以水為宅道德指歸論)
(動無形矕靜無圻堮生民俱昌天下丨丨)
增嗚啞(李賀詩弄月聊丨丨)一啞(林希逸詩升沉付丨丨)笑啞(范成大嘲峽石詩頑質賈憎唾傀狀發丨丨)
笑語啞(劉宰趣劉倅聖與建第詩晝通燔炙芬夜悉丨丨丨)
柞(初格切)
韻藻芟柞(詩載丨載丨其耕澤澤)
摭(之石切拾也)
韻藻攟摭(漢書刑法志蕭何丨丨秦法亦作捃文心雕龍崔班張蔡丨丨經史華寔布濩因書立功皆後人之範式也)
採摭(後漢書班彪傳遷之所記從漢元至武以絶則其功也至於丨經丨傳分散百家之事甚多疎略不如其本務欲以多聞)
(廣載為功論議淺而不篤文心雕龍若乃羲農軒皥之源山瀆鐘律之要白魚赤鳥之符黃金紫玉之瑞事豐奇偉辭富膏腴無益)
(經典而有助文章是以後來詞人丨丨英華平子恐其迷學奏令禁絶仲豫惜其雜真未許煨燼前代配經故詳論焉)掎摭
(詩品嶸今所錄止乎五言然網羅今古詞文殆集輕欲辨彰清濁丨丨病利凡百二十人韓愈石鼓歌孔子西行不到秦丨丨星宿)
(遺羲娥)
增順摭(禮記有丨而丨也注言拾取尊者之禮而行之不謂之僣逆是丨而丨也)窮摭(唐書裴胄傳胄為元載所惡載)
(誅始拜刑部員外郎遷宣州刺史楊炎當國為載復讐丨丨所惡會胄部人積胄雜奉為贓遣員㝢蔓劾峭詆貶汀州司馬)收
摭(申鑒秦之滅學也書藏于屋壁義絶于朝野逮至漢興丨丨散滯文有磨滅言有楚夏或學者先意有所借定後進相倣彌以)
(滋蔓)拾摭(釋名庶摭也丨丨之也謂丨丨微陋待遇之也袁淑常山王九錫文丨丨遺餘咨口所便)鉤摭(權德輿中書試)
(進士策問班固之古今表劉邵之人物志品第乖迕或丨丨纖微誠有可觀恐未盡善)
醳(羊益切苦酒)
韻藻觴醳(顏延之曲水詩序肴蓛芬藉丨丨泛浮劉孝綽侍宴詩綢繆參宴笑淹留奉丨丨)
增新醳(周禮酒正疏事酒為丨丨昔酒為舊醳清酒不得醳名)舊醳(見上漢制攷昔酒今之酋久白酒所謂丨丨者)
(也)攫醳(史記田完世家騶忌以鼓琴見威王曰夫大絃濁以春溫者君也小絃廉折以清者相也丨之深丨之愉者政令也)
(蘇軾聽琴詩至和無丨丨)肴醳(史記淮陰侯傳牛酒日出以饗士大夫醳兵注魏都賦曰丨丨順時劉逵曰醳酒也)醳醳
(鄒陽酒賦流光丨丨甘滋泥泥)凝醳(鄒陽酒賦青渚瀠渟丨丨醇酎)酋醳(潘尼火賦和羹丨丨旨酒醲醇)汎醳(王筠)
(策文摛文掞藻飛觴丨丨)清醳(陳造八月試院中詩丨丨聆鄒琴欵識辨周鬲)村醳(李元昭吕山人夜攜魚酒見過丘中)
(詩菰條貫溪魴瓦瓶挈丨丨)
唶(側柏切大聲亦作諎)
韻藻唶唶(爾雅扈作鳸注鳸鳥名丨丨博雅丨丨鳴也柳宗元憎王孫文王孫之德躁以囂勃諍號呶丨丨疆疆雖羣不)
(相善也)嚄唶(史記信陵君傳公子曰晉鄙丨丨宿將往恐不聽必當殺之是以泣耳豈畏死哉)咄唶(曹植詩自歎非)
(金石丨丨令心悲又樂府有古丨丨歌)
增咋唶(鹽鐵論越人美蠃蚌而簡太牢鄙夫樂丨丨而怪韶濩)暮唶(韓愈詩朝嚄丨丨不可解)舌唶(方岳秋熱)
(詩農家請言田使我丨屢丨)悲唶(偈傒斯去婦詞對鏡空丨丨中心良難訴)
窮簷唶(王鏊除夕喜雪聯句遙思大廷賀誰問丨丨丨)
□(莫𫉬切丨丨霂亦作霡)
韻藻增虔□(駱賓王上廉察使啓拜手㢠廻惶傾心丨丨)霑霡(陸龜蒙夢遊甘露寺詩怯懾不敢前荷襟汗丨丨)
膏霡(顧鼎臣聖駕躬耕藉田賦丨丨漬于原隰協風被于蘭芷)濛霡(邵經邦遊石門洞記余徑造中泉涌如積雹飄如丨)
(丨)
齚(鋤陌切齧也齰同)
韻藻增九齚(易林獐鹿雉兔羣聚東圃盧黃白脊俱往追逐丨丨十得君子有喜)口齰(論衡生下濕比陰陰物柔)
(伸故蝮蛇以丨丨)㗖齰(風賦中脣為胗得目為䁾丨丨嗽𫉬死生不卒注善曰丨丨嗽𫉬中風口動之貌)噉齚(符載)
(畋𫉬虎頌序鋸牙之所丨丨鉤爪之所拏攫)齗齚(陸師道玉女潭詩其旁洞&KR0008;谺三折互丨丨)
咋(鋤陌切㕭丨多聲)
韻藻增讙咋(蜀志孟光傳光無書不覽尤銳意三史長於漢家舊典好公羊春秋而譏呵左氏每與來敏争此二義光)
(常譊譊丨丨劉峻辨命論譊譊丨丨異端斯起)齕咋(淮南子夫馬之為草駒之時跳躍揚蹏翹尾而走人不能制丨丨足以噆)
(肌碎骨蹶蹏足以破盧䧟匈及至圉人擾之良御教之掩以衡扼連以轡銜則雖歴險超壍弗敢辭其可駕御教之所為也)逐
咋(易林狡兔趯趯犬良丨丨雄雉受害為鷹所𫉬)&KR0008;咋(傅休奕猨猴賦或長眠而抱勒或丨丨而&KR3130;齗)喧咋(李翰難進)
(論士固有懷經濟之略蘊弼諧之才而擬非其倫履失其位皆屑屑聚論者騰丨丨之辭連袂並駈者效趨走之技)啖咋(韓愈)
(雜詩蠅蚊滿八區可盡與相格得時能幾時與汝恣丨丨)死咋(韓愈曹成王碑王坐南方北向落其角距賊丨丨不能入寸尺)
狗咋(眺通元與天公牋小婢從成南方之奚形如驚麞言語嘍&KR0008;聲音駭人惟堪驅雞他無所役遣詣阿嵇復被丨丨困熟如)
(泥)狼咋(黃省曾禮貧賦丨丨虎冠德義委捐)
嚇(呼格切怒也又禡韻)
韻藻鴟嚇(鹽鐵論南方有鳥名鵷雛非竹實不食非醴泉不飲飛過太山太山之鴟俛啄腐鼠見鵷雛而嚇今公卿以其)
(富貴笑儒者得無若太山丨丨鵷雛乎馬吉甫蝸牛賦本忘情於蚌守亦何憚於丨丨)呀嚇(柳宗元晉問大罟斷流脩網亘)
(山水師更呼聲裂商顔扼龍吭拔鯨鰭戮白黿逐毒螭其有乘化會神振拔漣淪擒奇文出怪鱗騰飛濤而上逸生雷電於龍門者)
(猶仰綸飛繳頓踏而取之莫不脱角裂翼丨丨匍匐復就臠切莫保龍籍)
梁國嚇(莊子惠子相梁莊子往見之或謂惠子曰莊子來欲代子惠子恐搜于國中三日三夜莊子往見之曰南方有鳥其)
(名鵷雛發于南海而飛于北海非梧桐不止非練實不食非醴泉不飲於是鴟得腐鼠鵷雛過之仰而視之曰嚇今子欲以子之丨)
(丨而丨我即)腐鼠嚇(見上蘇軾詩丨丨何勞丨高鴻本自冥)
饑彪能嚇(南史檀珪傳珪訴僧虔求祿不得與僧虔書曰僕一門雖謝文通乃忝武達羣從姑叔三媾帝姻而令子姪餓)
(死遂不荷潤蟬腹龜腸為日已久丨丨丨丨人遽與肉餓驎不噬誰為落毛雖復孤微百世國士姻媾位宦亦不後物僧虔乃用為)
(安成郡丞)
增籠嚇(晉書凉武昭王李暠傳穢鵄鳶之丨丨欽飛鳳于太清)互嚇(唐書柳完元傳欲圖退而保已兮悼乖期乎曩)
(昔欲操術以致忠兮衆呀然而丨丨)喘嚇(任昉苦熱詩霡霂𩔖珠綴丨丨狀雷奔)叱嚇(舒元輿養狸述新昌里客舍初)
(未為某居時曾為富家廩墉日有鼠絡繹然某既居果遭其暴耗常白日為羣雖敲拍丨丨略不畏忌予頗患之自𫉬此狸室内灑)
(然)大嚇(劉禹錫飛鳶操騰音礪吻相喧呼仰天丨丨疑鵷雛)驅嚇(司馬光和吳冲卿崇文宿直詩細蠅繞眉睫丨丨不)
(可攘黃庭堅跛奚奴文果生守樹果熟守莒執弓懷彈丨丨飛鳥無得吮嘗日使殘少)禽嚇(劉基秋懷詩墻角蟲號瓜蔓索)
(樹頭丨丨栗房開)恐嚇(傅占衡蚊賦銓衡則豊屋於遷除臺省則穴金於丨丨主計者乾沒縣官之錢典廥者巵漏太倉之)
(積)
狐狸嚇(黃庭堅觀劉永年團練畫角鷹詩祗應真骨下人世不謂雄姿留粉墨造次更無高鳥喧等閒亦恐丨丨丨)笑
嚇嚇(雪占古諺正月三白田公丨丨丨)鴟鳶嚇(林逋詩莊生已憤丨丨丨楊子休識蝘蜓嘲)
前嚇後嚇(慎蒙遊徑山記由寺西而上不數百步則嚇石巖在焉嚇石者觀音化身與開山和尚講法和尚云此有頑石)
(汝能嚇之使下乎乃大聲嚇之其石隨而下復命嚇之使上石之隨而上者如前遂裂為三今地名有丨丨丨丨兒童婦女皆能言)
(之)
卻(綺戟切姓左傳晉有大夫丨獻子俗從吝)
韻藻增八卻(國語叔向曰夫丨丨五大夫三卿其寵大矣一朝而滅莫之哀也唯無德也)三卻(稽古錄周簡王)
(十年冬晉丨丨殺伯宗)
躄(必益切跛丨說文作&KR3403;人不能行按禮記作躃即此字也廣韻又有躃字房益切云躃倒也義稍異)
韻藻跛躃(禮記瘖聾丨丨斷者侏儒百工各以其器食之注跛一足廢躃兩足廢音注躃音璧易林丨丨難步道不及舍)
(露宿澤陂亡其襦袴白虎通諸侯喑聾丨丨惡疾不免黜者何尊人君也)笑躄(史記平原君傳平原君家樓臨民家民家有躄)
(者槃散行汲平原君美人大笑之明日躄者請曰願得笑臣者頭平原君不殺居歲餘賓客門下舍人引去者過半平原君怪之門)
(下一人前對曰以君之不殺丨丨者以君為愛色而賤士士即去耳于是平原君乃斬丨丨者美人頭自造門進躄者因謝焉其後)
(門下乃復稍稍來李白送薛九被讒去魯詩蛾眉丨丨者賓客去平原)屈躄(吳志孫峻傳注吳書曰留贊字正明會稽長山)
(人少為郡吏與黃巾賊帥吳桓戰手斬得桓贊一足被創遂屈不伸因呼諸親近謂曰今天下擾亂英豪並起歴觀前世富貴非有)
(常人而我丨丨在閭巷之間存亡無以異今欲割引吾足乃以刀自割其筯血流滂沱氣絶良久家人驚怖亦以既爾遂引申其足)
(足申創愈以得差步凌統聞之乃表薦贊遂被試用)老躄(唐書顏真卿傳廣平王總兵二十萬平長安辭日當闕不敢乘趨出)
(梐枑乃乘王府都虞候管崇嗣先王而騎真卿劾之肅宗還奏慰答曰朕子每出諄諄教戒故不敢失崇嗣丨而丨卿姑容之百官)
(肅然又叚秀實傳郭晞領行營節度使屯邠州士放縱不法十七人入市取酒刺酒翁壞釀器秀實列卒取之斷首置槊上植市門)
(外一營大譟盡甲白孝德恐召秀實曰奈何秀實曰請辭于軍乃解佩刀選丨丨一人持馬至晞門下甲者出秀實笑且入曰殺一)
(老卒何甲也吾戴頭來矣甲者愕眙)
兄弟躄(魏志管輅傳利漕民郭恩丨丨三人皆得丨疾使輅筮其所由輅曰卦中有君本墓墓中有女鬼非君伯母當叔母)
(也昔饑荒之世當有利其數升米者排著井中嘖嘖有聲推一大石下破其頭孤魂冤痛自訴于天於是恩涕泣服罪注恩字義博)
(自說丨丨三人俱得丨疾不知何故試相為作卦輅既言其事義博悲涕沾衣曰皇漢之末實有斯事丨丨丨來三十餘載脚如棘)
(子不可復治但願不及子孫耳輅言火形不絶水形無餘不及後也)
增脚躄(揚雄方言注委痿謂之隑企丨丨不能行也)攣躄(蓮社高賢傳佛䭾邪舍尊者有沙門至其家乞食父本外)
(道怒敺之遂手足丨丨巫師謂曰坐犯賢聖即請此沙門悔過旬日乃瘳因令邪舍出家陸游養生詩丨丨豈不苦害猶任四支)
&KR2650;躃(王融疏等懼冰淵婆娑丨丨)掉躃(柳宗元晉問丨丨擁踴以登夫歴山之垂)謝躄(李瀚蒙求趙勝丨丨楚莊)
(絶纓)
刺(七迹切穿也又寘韻)
韻藻刺刺(晉書楊駿傳駿誅莫敢收者初駿徵高士孫登遺以布被登截被于門大呼曰斫斫丨丨旬日託疾詐死及是)
(其言果驗管子焉能去丨丨為咢咢乎韓愈送殷員外序持被入直三省丁寧顧婢子語丨丨不能休又李商隱詩去程風丨丨别)
(夜漏丁丁)
增縫刺(書黼純疏斧謂之黼以絳帛為質白黑之線丨丨為黼文以緣席)繡刺(詩素衣朱襮疏黼領謂之襮孫炎曰)
(丨丨黼文以褗領)佐刺(漢書陳平傳平身間行杖劍亡度河船人見其美丈夫獨行疑其亡將要下當有寶噐金玉目之欲)
(殺平平心恐乃解衣臝而丨丨船船人知其無有迺止)乖剌(漢書劉向傳朝臣舛午膠戾丨丨注師古曰剌音來曷反北夢)
(𤨏言羅隱顧雲俱受知於相國令狐綯羅錢塘人鄉音丨丨相國子弟每有宴會顧獨預之)譏刺(漢書劉向傳向自見得信)
(於上故常顯訟宗室丨丨王氏)探剌(後漢書安思閻皇后紀顯忌大將軍耿寶乃風有司奏寶等更相阿黨互作威福丨丨禁)
(省更為唱和皆大不道蘇舜欽投匭疏臣竊見州縣之吏多是狡惡之人窺伺官寮丨丨旨意清白者必多方以誤之貪婪者則啗)
(利以制之)剟刺(陳書會稽王莊傳莊容貌最陋性嚴酷左右有不如意輙丨丨其面或加燒爇)詗刺(唐書藩鎮盧龍傳始)
(回鶻常有酋長監奚契丹以督歲貢因丨丨中國張仲武使裨將石公緒等執諜者八百餘人殺之)碎刺(潛夫論剋削綺縠寸)
(竊八采以成榆葉無窮水波之文丨丨縫紩詐為笥囊裙䙏衣被費繪百縑用功十倍)促刺(王建促刺詞丨丨復丨丨水中)
(無魚山無石)蚝刺(韓愈城南聯句㾕肌遭丨丨啾耳聞雞生)撐刺(韓琦詩乘興命輕舟縱賞緩丨丨)補刺(梅堯)
(臣感興詩秋風入破衣瘦婦思丨丨)歷刺(葛長庚波羅蜜詩大如瓶笙身拳攣長如囊枕鍼丨丨)攻刺(劉基荅鄭子享)
(問齒語蜀椒鶴蝨浸漬丨丨索女於室糜潰女質)
吳兒刺(梅堯臣泛西湖詩船學丨丨丨吟希楚老新)
百(莫白切厲也言勉厲而為之也又藥韻音博又本韻音伯)
韻藻三百(左傳僖公二十八年晉侯圍曹三月丙午入曹令無入僖負羈之宫魏犫顛頡爇僖負羈氏魏犫傷于胷公欲)
(殺之而愛其材使問且視之病將殺之魏犫束胷見使者曰以君之靈不有寧也距躍丨丨曲踊丨丨乃舍之殺顛頡以徇于師注)
(爇燒也不有寧言不以病故自安寧也距躍超越也曲踊跳踊也百猶勵也蓋距地向前超躍越物而過凡三次勉勵而為之)五
百(後漢書曹節傳注韋昭辨釋名曰丨丨字本為伍佰伍當也佰道也使之導引當道陌中以驅除也案今俗呼行杖人為丨丨)
(也又禰衡傳衡言不遜順黃祖大怒令丨丨將出魏志蔣濟傳注濟婦夢見亡兒曰死生異路我生時為卿相子孫今在地下為泰)
(山伍伯)
莫(莫白切說文清靜而敬也又去聲音慕又藥韻音漠)
韻藻莫莫(詩君婦丨丨為豆孔庶注莫然清靜也)
增民莫(詩辭之懌矣丨之丨矣傳莫定也)
澙(思積切鹹土)
韻藻增鹹澙(周禮地官草人凡糞種騂剛用牛赤緹用羊墳壤用麋渴澤用鹿丨丨用貆勃壤用狐埴壚用豕彊㯺用)
(蕡輕爂用犬注澙鹵也音昔一音鵲)
驀(莫白切騎丨說文上馬也又超越也)
韻藻增細驀(梅堯臣禁烟近事詩閒牽白日游絲颺丨丨黃金舞帶拖)
襫(施隻切襏丨雨衣)
韻藻襏襫(管子首戴茅蒲身服丨丨沾體塗足此之謂農陸龜蒙蓑衣詩上有青丨丨)
增下襫(梅堯臣襏襫詩上襏與丨丨青蓑苦能織)衲襫(王達危腦帽歌白兜羅青丨丨金鴉翠翎七寶飾)
㼟(博陌切㼿丨井甃)&KR2676;(呼格切丨㡗赤紙)
覛(莫𫉬切爾雅云相也說文本莫狄切衺視也籀文作覛)蟈(古𫉬切螻丨蛙别名)
襗(羊益切衣襦又重祭名殷曰肜周曰丨亦作繹)鼫(常隻切丨鼠螻蛄)
耤(秦昔切丨田耤借也帝耤千畮也古者使民如借故謂之耤也)厝(秦昔切縣名)
霸(匹陌切說文月始生丨然也增韻月體黑者謂之丨通作魄)霹(匹辟切丨靂迅雷一曰雷神名)
御定佩文韻府卷一百之十二
