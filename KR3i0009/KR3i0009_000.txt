御製西清硯譜序
向詠文房四事謂筆硯紙墨文房所必資也然筆最不
耐久所云老不中書紙次之墨又次之惟硯為最耐久
故自米芾李之彦輩率譜而蔵之以為藝林佳話内府
硯頗夥或傳自勝朝㦯弆自國初如晉玉蘭堂硯璧水
暖硯久陳之乾清宫東西暖閣因思物䋣地博散置多
年不有以薈綜稡記或致遺佚失傳為可惜也因命内
廷翰臣甄覈品次圖而譜之凡舊蔵者若干枚散置者
若干枚新獲者若干枚其棄置庫中為之剪拂刮磨欝
為竒品者又若干枚譜既成欲命于敏中擬四六引言
以行之既思題句銘辭皆自作且六日而成四十首所
為惜淪棄悟用人慎好惡戒玩物無不三致意焉則又
不可以無文而不序其梗槩也昔許採一文人耳蔵硯
幾至百枚兹百年太平石渠天禄之府貯硯多至二百
枚亦不為過而予以為已過者蓋意有所好必有所繫
若謂文房之資立言傳道有異他物之為嗟夫是予所
以自解乎抑亦所以自訟乎
乾隆戊戌孟春月下澣
欽定西清硯譜凡例
一自帝鴻創墨海之規金匱載硯書之訓硯之為制
尚矣嗣後香姜銅雀間出劫灰龍尾鵒睛别珍山
骨若宋蘇易簡蔡襄諸人所譜米芾之史高似孫
之箋或&KR0757;觚之士享其敝帚或好古之家矜其耳
食非陋即誣是譜著錄遠溯漢代近逮
本朝凡經名人鑒藏佳硯悉係
内府舊儲繪圖著說冠以
御序并
錫名曰西清硯譜允堪滙成巨觀徵信墨林
一諸家硯譜雖間及收藏銘款不過偶爾標題未能
遍加品藻我
皇上文思天縱萬幾餘暇既拔其萃登諸
翰筵且寵以
天藻或銘或詩信手拈出如化工之肖物而於斂時錫
福慎樞機惜隠淪戒玩物尤殷殷致意蓋即小喻大
而
聖人心法治法全體大用備焉已
一陶泓結友首契墨卿兩漢以降玉蘭璧水著美晉
時蓤鏡石渠標竒唐代古硯流𫝊大約陶石二種
為夥是譜所登先陶於石以未央之瓦三臺之甎
較之六朝製石閱代尤遠從其朔也
一古今佳硯固貴質美工良而鑒賞品題因人增重
是譜叙次按時代先後而於命名象物義取斷章
其曾經名流手澤者即以人系硯冠於每代之首
以志雅尚
一是譜所登諸硯或供
臨池御用或經
鑒定弆藏什襲各有專司如
乾清宫東西暖閣三友則緗帙同排兩晉則綈几對
列他若十干標古而篋貯琳瑯衆品羅珍而箱盈
磊砢譜中雖按時代裒次散見各卷而於圖說仍
附識緣起並與其餘陳設各硯均於每卷子目下
詳書硯貯某處庶即分見合更便檢閱
一譜内硯說先尺度次石質次形製無論硯及硯匣
凡收藏名人姓氏出處必核其紀年署款公私印
記與歴朝史傳文集說部諸書符合與否細加考
證呈
覽甄定即隻字半章亦必旁搜詳訂間有闕疑愈昭
矜慎其前人銘跋成文者另錄附
御題之後下逮臣工奉
勅恭和之作亦得榮預簡末
一前人譜硯往往詳於說而略於圖惟明高濓遵生
八牋圖說並列然亦略具形模未彰全體是譜所
繪尺度既用線法收分其不及分者注明硯圖之
首至其形製刻畫若蓬萊道山蘭亭等圖細至夔
蝸虫鳥無不摹寫入微而於石質損駁眼蛀金星
翡翠之屬尤極意皴染各開生面其有一圖繪至
三四面者蓋
御題鈐寳及前人銘款印記分列各面非是不能彙其
全也
一是譜薈萃古今得硯二百陶則漢甓稱首而唐宋
以下澄泥舊製胥隸焉石則晉硯開先而端歙艧
村諸舊石屬焉餘若玉磁二種雖曾載米史而流
傳頗尠且不適用紫金紅絲之類雖諸家亦曾記
錄而石質較遜祗堪附載以備一體不登正錄洪
惟我
朝發祥東土混同綠砥德比玉温琢硯進
御經
列聖暨
皇上御題者甚富謹擇其質良製佳者譜諸附錄之首
以見
文運肇興扶輿彰瑞至於硃墨二硯倣古各式均出
睿裁評定
乙夜披章淋漓丹墨以殿斯譜不獨如獅尾神王抑
足為石友慶遭逢於不朽云
乾隆四十三年歲在戊戌嘉平月(臣)于敏中(臣)梁
國治(臣)王杰(臣)董誥(臣)錢汝誠(臣)曹文埴(臣)金士
松(臣)陳孝泳奉
勅恭校訂(臣)門應兆奉
勅恭繪
欽定西清硯譜目錄譜錄類一(器物之屬)
卷一
陶之屬
漢未央宫東閣瓦硯(乾清宫)
漢未央宫北温室殿瓦硯(生秋庭)
漢銅雀瓦硯一(乾清宫)
漢銅雀瓦硯二(乾清宫)
漢銅雀瓦硯三(翠雲館)
漢銅雀瓦硯四(别有洞天)
漢銅雀瓦硯五(熱河)
漢銅雀瓦硯六(寧夀宫)
卷二
陶之屬
漢甎多福硯(乾清宫)
漢甎石渠硯(頥和軒)
漢甎虎伏硯(延趣樓)
魏興和甎硯(樂夀堂)
唐石渠硯一(乾清宫)
唐石渠硯二(樂夀堂)
唐澄泥六螭石渠硯
唐八棱澄泥硯(獅子林)
卷三
陶之屬
宋宣和澄泥硯
宋張栻寫經澄泥硯
宋澄泥虎符硯一(養心殿)
宋澄泥虎符硯二(潄芳齋)
宋澄泥虎符硯三(符望閣)
宋澄泥虎符硯四
宋澄泥石函硯一(重華宫)
宋澄泥石函硯二(尋沿書屋)
宋澄泥石函硯三
宋翠濤硯(乾清宫)
宋方井硯(乾清宫)
卷四
陶之屬
宋澄泥海嶽硯(蓬島瑤臺)
宋澄泥括囊硯(碧琳館)
宋四螭澄泥硯(符望閣)
宋澄泥圭硯(御蘭芬)
宋澄泥石渠硯
宋澄泥黼黻綯紋硯
宋澄泥蕉葉硯
宋澄泥蟠螭硯
宋澄泥䕫紋硯
宋澄泥直方硯
卷五
陶之屬
宋澄泥璧水硯(倦勤齋)
宋澄泥列錢硯(絳雪軒)
宋澄泥蟠䕫石渠硯
宋澄泥倣建安瓦鐘硯
宋澄泥倣唐石渠硯
宋澄泥海濤異獸硯
元趙孟頫澄泥斧硯
元虞集澄泉結翠硯(養心殿)
元澄泥龍珠硯(乾清宫)
卷六
陶之屬
明製瓦硯
舊澄泥方池硯(齋宫)
舊澄泥卷荷硯(坤寧宫東暖閣)
舊澄泥玉堂硯一(懋勤殿)
舊澄泥玉堂硯二
舊澄泥藻文石渠硯
舊澄泥伏犀硯
舊澄泥鐘硯
舊澄泥四直硯
卷七
石之屬
晉王廞璧水暖硯(乾清宫)
晉玉蘭堂硯(乾清宫)
唐褚遂良端溪石渠硯
唐觀象硯(乾清宫)
唐蔆鏡硯(乾清宫)
宋宣和梁苑雕龍硯(養性殿)
宋宣和海珠硯
宋宣和洗象硯
宋宣和風字暖硯
卷八
石之屬
宋宣和八卦十二辰硯
宋宣和八柱硯(熱河)
宋端石睿思東閣硯(乾清宫)
宋蘇軾石渠硯(翠雲館)
宋蘇軾結繩硯(敬勝齋)
宋蘇軾東井硯(咸福官)
宋蘇軾端石硯(玉玲瓏館)
宋蘇軾從星硯(景福宫)
宋蘇軾龍珠硯
宋晁補之玉堂硯(絳雪軒)
卷九
石之屬
宋米芾遠岫竒峰硯(養性殿)
宋米芾螽斯瓜瓞硯
宋中岳外史端石硯(浴德殿)
宋薛紹彭蘭亭硯(延春閣)
宋楊時金星歙石硯
宋陸游素心硯(御蘭芬)
宋吳儆井田硯
宋文天祥玉帶生硯(養性殿)
宋鄭思肖端石硯
卷十
石之屬
宋景定蘭亭硯
宋垂乳硯(乾清宫)
宋黝玉硯(乾清宫)
宋紫雲硯(乾清宫)
宋暈月硯(乾清宫)
宋端石海天硯(延春閣)
宋合璧端石硯(寧夀宫)
宋端石雲腴硯(奉三無私)
宋端石黻文硯(魚躍鳶飛)
宋端石登瀛硯(清暉閣)
卷十一
石之屬
宋端石歸去來辭硯(安瀾園)
宋端石貨布硯(澤蘭堂)
宋端石七星硯(獅子林)
宋端石風字硯
宋端石百一硯
宋端溪天然子石硯
宋端溪子石蟠桃核硯
宋端石三星硯
宋端石聚奎硯
宋端石洛書硯
卷十二
石之屬
宋端石騰蛟硯
宋端石印川硯
宋端石三虎硯
宋端石洛書硯
宋端石五丁硯
宋端石鳳池硯
宋端石重卦硯
宋端石紫袍金帶硯
宋端石石渠秘閣硯(賞皇八子)
宋端石列宿硯(賞皇六子)
卷十三
石之屬
宋紫端太平有象硯
宋紫端涵星硯
宋紫端石渠硯(延春閣)
宋紫端雲腴硯
宋蕉白七子硯
宋蕉白太素硯
宋蕉白文瀾硯
宋綠端蘭亭硯
宋龍尾石涵星硯(澄虚榭)
卷十四
石之屬
宋雘村石泰交硯(皆春閣)
宋雘村石聽雨硯(熱河)
宋雘村石鳳池硯
元趙孟頫松花石硯
元黃公望癡菴硯
元釋海雲端石硯
元凝松硯(乾清宫)
明楊士竒舊端子石硯
明唐寅龍尾石瓦硯(翠雲館)
明李夢陽端石圭硯(賞皇十一子)
卷十五
石之屬
明文徵明琭玉硯(養心殿)
明董其昌畫襌室端石硯(養心殿)
明項元汴缾硯(養性齋)
明項元汴東井硯(咸福宫)
明林春澤人瑞硯(安瀾園)
明楊明時子石科斗硯
明蒼雪菴鳳池硯
舊端石鳳池硯(養心殿)
舊端石雙龍硯(延春閣)
舊端石飲鹿硯(千秋亭)
卷十六
石之屬
舊端石海天浴日硯(寧夀宮)
舊端石太極硯(淳化軒)
舊端溪子石五明硯(秀清村)
舊端石弦文硯(瀛臺)
舊端石折波硯(淳化軒)
舊端石九子硯(熱河)
舊端石井星硯(延春閣)
舊端石荷葉硯
舊端石蟬硯(延暉閣)
舊端石饕餮䕫紋硯(養心殿)
卷十七
石之屬
舊端石石田硯
舊端石六龍硯
舊端石蟠䕫鐘硯
舊端石洛書硯
舊端石鵝硯
舊端石雲芝硯
舊端石松皮硯
舊端石括囊硯
舊端石浮鵝硯
舊端石星羅硯
卷十八
石之屬
舊端石七螭硯
舊端石海日初升硯
舊端石多福硯
舊端石驪珠硯
舊端石十二章硯
舊端石天然六星硯
舊端石四螭硯
舊端石雁柱硯
舊端石環螭風字硯
舊端石梅朵硯
卷十九
石之屬
舊端石瑞芝硯
舊端石蟠桃硯
舊端石轆轤硯
舊端石雲雷編鐘硯(養性齋)
舊端石天然壺盧硯(養和精舍)
舊端石半蕉硯(賞皇六子)
舊端石七光硯(賞皇十一子)
舊端石飛黃硯(賞皇十五子)
舊端石七星石渠硯(賞皇十七子)
舊端石倣唐石渠硯(賞皇十七子)
卷二十
石之屬
舊蕉白緘銷硯(懋勤殿)
舊蕉白雙螭硯(懋勤殿)
舊蕉白瓠葉硯(昭仁殿)
舊蕉白雙螭瓦式硯
舊蕉白龍池硯(自鳴鐘)
舊蕉白瓜瓞硯(賞皇十五子)
舊綠端浴鵝硯
舊紫端朗月疎星硯
舊紅絲石鸚鵡硯
卷二十一
石之屬
舊龍尾石日月叠璧硯(方壺勝境)
舊歙溪金星玉堂硯
舊歙溪石函魚藻硯
舊歙溪蒼玉硯(景福宫)
舊洮石黃標硯(咸福宫)
舊雘村石玉堂硯(懋勤殿)
舊雘村石蘭亭硯(賞皇八子)
朱彛尊井田硯(弘德殿)
卷二十二
附錄
松花石雙鳳硯
松花石甘瓜石函硯
松花石壺盧硯
松花石翠雲硯(乾清宫)
松花石蟠螭硯
松花石河圖洛書硯
澄泥硃硯(懋勤殿)
澄泥墨硯(懋勤殿)
宋哥窑蟾蜍硯
舊烏玉硯
卷二十三
附錄
紫金石太平有象硯
駝基石五螭硯
紅絲石風字硯
紅絲石四真硯
澄泥八方硯
倣魏興和甎硯(弘德殿)
倣唐八棱澄泥硯(樂夀堂)
倣唐菱鏡硯一(景福宫)
倣唐菱鏡硯二(慎修思永)
倣唐觀象硯(萬方安和)
倣澄泥虎伏硯(文源閣)
倣宋宣和梁苑雕龍硯(養性殿)
卷二十四
附錄
倣古六硯(寧夀宫)
倣漢未央甎海天初月硯
倣漢石渠閣瓦硯
倣唐八棱澄泥硯
倣宋玉兔朝元硯
倣宋德夀殿犀文硯
倣宋天成風字硯
倣古六硯(淳化軒)
倣漢未央甎海天初月硯
倣漢石渠閣瓦硯
倣唐八棱澄泥硯
倣宋玉兔朝元硯
倣宋德夀殿犀文硯
倣宋天成風字硯
倣古澄泥六硯
倣漢未央甎海天初月硯
倣漢石渠閣瓦硯
倣唐八棱澄泥硯
倣宋玉兔朝元硯
倣宋德夀殿犀文硯
倣宋天成風字硯
(臣)等謹案
欽定西清硯譜二十四卷乾隆四十三年
内直諸(臣)奉
勅編定硯各圖其正面背面間及側面凡奉有
御題
御銘
御璽及前人款識銘跋印記悉皆按體摹臨而系
譜於後詳其尺度材質形製收蔵名人姓氏
出處悉為考核其諸家銘跋成文者附錄於
御題之後下逮臣工奉
勅所題亦得備書先以陶之屬上自漢瓦下逮明
製凡六卷次為石之屬則自晉王廞璧水硯
以至
國朝朱彝尊井田硯凡十卷共為硯二百為圖
四百六十有四其後三卷曰附錄為硯四十
有一為圖百有八則今松花紫金駝基紅絲
諸品及仿製澄泥各種備列焉
詩銘各體徵名按狀如化工之肖物而尤殷殷於
斂時錫福銘物警心之義伏讀
御製序有云惜淪棄悟用人慎好惡戒玩物無不
三致意焉大哉
聖言固非徒以
寵文房彰翰墨已也
内廷所貯本總二十四冊今按冊為卷而以原
目為首卷凡二十五卷圖間所摹
御筆及古銘識字篆隸草行各體畢備兹以輾轉
繕錄恐致失真並改用楷字恭錄其占位行欵則
悉準原圖云乾隆四十六年十二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
