攷古編雜家類二(雜考之屬)
提要
(臣)等謹案攷古編十卷宋程大昌撰大昌有
易原已著錄是編乃雜論經義異同及記傳
謬誤多所訂証其詩論十七篇反覆推闡大
抵謂詩有南雅頌之名無國風之名說極辨
博而究無解於禮記之所引故終為後人駁
詰至正朔論謂雖首子以命月數而占星
定歷修祠舉事仍用夏時象刑論謂是刑官
取其法懸之象魏而不取畫衣冠異章服之
說其持論雖頗新異而旁引曲證亦能有所
據依他若以白居易樂府正韋述所記唐六
典不曾行用之誤以在張掖者乃鮮水非令
鮮水駁章懷太子所注後漢段熲傳之非以
漢書比景縣當從劉昫舊唐書作北景以荀
子所稱子弓即仲弓非馯臂子弓以瑯琊臺
碑文証秦以前已嘗刻石皆典確明晰非泛
為徵摭雖亞於容齋隨筆要勝於鄭樵軰之
横議也乾隆四十六年十二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
