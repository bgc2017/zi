明堂灸經卷四
伏人頭上第一行五穴
後頂在百會後一寸半枕骨上(又名交衡)灸五壯主風
眩目視昏>昏>額顱上痛頂惡風寒諸陽之熱逆癲疾
嘔
強間在頂後一寸半(又名大羽)灸七壯主頭如鍼刺不
可以動項如拔癲疾嘔癎發瘈瘲狂走不得卧心煩
吐涎沫發無時
腦戶在枕骨上強間後一寸半(又名仰風會顱)不灸
風府在頂後入髮際一寸大筋内宛宛中不灸
瘖門在頂後髮際宛宛中不灸
伏人頭上第二行
胳却二穴在通天後一寸半(又名腦蓋)主癲疾嘔狂走
瘈瘲恍惚不樂目盲内障無一見腹脹滿不得息主
暫起僵仆頭旋耳鳴
玉枕二穴在胳却後一寸半夾腦戶傍一寸三分起肉
枕骨上入髮三寸灸三壯主目内目系急痛失枕頭
重項痛風眩目痛不能視頭寒多汗耳聾鼻盲頭半
寒痛項如拔不可左右顧目上插卒起僵仆惡見風
寒汗不出悽厥惡寒腦風不可忍
天柱二穴夾項後髮際大筋外廉陷中日灸七壯至百
五十壯止主頭痛目不明目如脫目淚出鼻不知香
臭風眩卒暴癎眩狂言不休目上及項如拔項疼急
煩滿汗不出足不仁身肩背痛欲折頭旋腦痛
伏人頭上第三行
承靈二穴在正營後一寸半主鼻衂窒喘息不通腦風
頭痛惡風寒
腦空二穴在承靈後一寸半夾玉枕傍枕骨下陷中(又)
(名顳顬)灸三灸主鼻管疸發為厲鼻勞癲疾失溲頭
痛頭目瞑癲疾及寒熱引項強急鼻衂不止耳蝉鳴
聾腦風頭痛不可忍心悸目眩癲疾羸疾體熱項強不
得回顧魏武患頭風發即心悶亂目眩華佗灸而立愈
風池二穴在顳顬後髮際陷中與風府正相當即是側
相去各二寸為定穴灸七壯至一百五壯止主肺風
面赤目視昏>昏>項痛強不得迴顧面腫皮軟腦疼吹
氣多鼻衂窒喘息不通喉咽僂引項攣不收寒熱癲
仆煩滿汗不出痎瘧熱洒淅惡寒熱温病汗不出目眩
頭痛淚出欠氣多眥皆赤痛氣發耳塞口僻項皆傴僂
伏人耳後六穴
顱息二穴在耳後青脈間灸七壯主身熱頭重脇痛風
聾耳痛塞耳痛鳴聾胷脇相引不得俛仰及發癎風
瘈瘲嘔吐及治目昏眩精視不明
瘈脈二穴在耳本雞足青(又名體脈)灸三壯亦云不灸
完骨二穴在耳後入髮際四分灸七壯主喉痺頸項腫
不可俛仰頰腫引耳後頭面氣肘腫足痿失履不收
風頭耳後痛煩心及足不收口喎僻頭項搖瘈痛牙
車急癲疾強仆狂瘧項強急痛牙齒齲痛小便黃赤
陰二穴在完骨上枕骨下搖有空空灸七壯主頭痛如
錐刀刺不可以動主頷痛引耳嘈嘈耳鳴無所聞舌本
出血及主舌寒心乾口煩臂外持節痺不及頭鼻管疸
發為病鼻衂頭痛及四肢轉筋癰疸頭痛風惡引頭目
浮白二穴在耳後入髮際一寸灸七壯主癭氣肩背不
能伸屈氣痺欬逆痰沫牙齒疼痛手縱足緩不收中
滿不得喘息耳中嘈嘈無所聞頸項癰
翳風二穴在耳後陷中按之引耳中灸七壯主耳痛鳴
聾主口噤不開引鼻中口失欠下牙齒痛口眼喎斜
失欠脫頷口噤不能言頰腫牙車急痛
脊中第一行十一穴
大椎在第一椎上陷中宛宛中灸一壯至四十九壯止
主五癆七傷温瘧痎瘧痓背膊悶項強不得迴顧主
傷寒熱盛煩嘔主風勞食氣
陶道在大椎節下間俛而取之灸五壯主頭重目眩洒
淅寒熱脊強引頭汗不出頭項如拔痛不可左右顧
目不明如脫
身柱在第三椎下灸三壯主癲疾瘈瘲怒欲殺人身熱
狂走譫言見鬼恍惚不樂胷熱口乾煩渴喘息頭痛
吐而不出
神道在第五椎節下間俛而取之灸三壯主腰脊急強
痎瘧恍惚悲愁健忘驚悸主寒熱頭疼進退往來熱
喘目痛視物無明
靈臺在第六椎節下間俛而取之主熱病脾熱温瘧汗
不出(出素問)
至陽在第七椎節下間俛而取之灸三壯主寒熱解懶
淫濼脛痠四肢重痛怒氣難言
筋縮在第九椎下間俛而取之灸三壯主驚癎狂走癲
疾脊急強目轉上垂
脊腧在第十一椎(又名神宗脊中)不灸
懸樞在第十三椎下節間灸三壯主腰脊不得屈伸強
腹中上下積氣水穀不化下痢
命門在第十四椎節下俛而取之灸三壯(又名屬累)主
頭痛如破身熱如火汗不出瘈瘲裏急腰腹相引痛
陽關在第十六椎下節間伏而取之灸三壯主脛痺不
仁
腰腧在二十一椎節下陷中(又名背解髓孔腰柱腰戸)
挺身腹地舒身兩手相重支額縱四體然後乃取之
灸七壯四十九壯止忌房事主腰髖疼腰脊強不得
迴轉温瘧痎瘧
長彊在脊骶端為窮骨下宛宛中(又名胷之隂郄龜尾)
其穴趺地取之乃得日灸三十壯至二百壯慎房事
此痔根本忌冷主心痛氣短腸風下血五痔疳蝕小
兒脱肛瀉血秋深不較驚癎瘈瘲多吐主驚恐失精
瞻視不明眵䁾頭重洞泄腰脊急僵脊痛寒痓反折
主癲疾
脊中第二行二十一穴
大杼二穴在頂後第一椎下兩傍各一寸半陷中不灸
(又名本神)
風門在第二椎下兩傍各一寸半灸五壯主傷寒項強
目瞑鼻塞風勞嘔逆上氣胷痛背痛氣短不安風眩
頭痛鼻清涕出時時嚏不已鼻衂窒喘息不通欬逆
肺腧二穴在第三椎下兩傍各一寸半主癲癎癭氣吐
逆上氣汗不出支滿脊強寒熱不食肉痛皮癢傳屍
骨蒸肺嗽喘欬少氣百病胷中痛胷中氣滿背僂如龜
厥隂腧二穴在第四椎下兩傍各一寸半灸五壯(鳥山)
(胱經)主理逆氣嘔逆牙痛留結胷悶
心腧二穴在第五椎下兩傍各一寸半(銅人不灸)
督腧二穴在第六椎下兩傍相去一寸半(又名高蓋)許
灸主寒熱腹中痛雷鳴氣逆心痛
膈腧二穴在第七椎下兩傍相去各一寸半主胷脇相
引不得傾側肩背安痙心痛痰飲吐逆汗出寒熱骨
痛虚脹支滿痰瘧痃癖氣塊膈上痛喉痺身常濕不
食切痛喉痺哽噎咽腫不得消食飲不下主吐食
肝腧二穴在第九椎下兩傍相去各一寸半灸三壯主
口乾中風支滿短氣不食食不消吐血目不明閉塞
腰痛肩疼寒疝主熱病差後食五辛多患眼闇如雀
目鼻中酸兩脇急痛唾血嘔筋急手相引筋寒熱痓
膽腧二穴在第十椎下兩傍各相去一寸半主心脹滿
吐逆短氣痰悶食難下不消舌乾食飲不下目黃胷
脇不能轉側頭痛振寒汗不出腋下腫
脾腧二穴在第十一椎下兩傍各去一寸半灸三壯主
腰身黃脹滿腹肚洩痢身重四肢不收黃喘邪氣痎
癖積聚腹痛寒熱腹中氣脹引脊痛食飲多而身羸
瘦腰脊強急熱痓引骨痛黃疸喜欠不下食脇下滿
欲吐身重不欲動泄痢不食食不生肌膚痰瘧寒熱
胃腧二穴在第十二椎下兩傍各去一寸半灸三壯主
煩滿吐食腹脹不能食腹滿而鳴胃中寒脹食多嘔
吐筋攣急食不下胷脇滿羸瘦腸鳴腹痛脊痛
三焦腧二穴在十三椎下兩傍各一寸半灸三壯主水
穀不消腹脹腰痛吐逆目眩頭痛食不下腸鳴臚脹
腹中痛欲泄注主腹積聚如石肩背拘急腰脊強
腎腧二穴在十四椎下兩傍各一寸半與臍對是灸三
壯主虚勞耳聾腎虚水藏脹攣急腰痛小便濁隂中
疼血精出五勞七傷冷嘔脚膝拘急好獨卧身腫如
水小腹痛主嘔吐寒中洞泄不化小便難赤濁骨寒
熱兩脇引滿目昏>昏>不明惡風寒面赤熱心痛如懸
氣海腧二穴在第十五椎下兩傍各一寸半主腰痛痔病
大腸腧二穴在第十六椎下兩傍各一寸半灸三壯主
腰痛腸鳴脹滿遶臍中痛大小便不利或洩痢食不
化脊骨強主大小便利腸鳴腹脹腫暴洩食(缺)喜飲
關元腧二穴在第十七椎下兩傍相去一寸半主風勞
腰痛洩痢虚脹小便難婦人瘕聚諸疾
小腸腧二穴在第十八椎下各一寸半灸三壯主大便
膿血出血痔疼痛婦人帶下大小便難淋癃小便黃
赤泄痢膿血五色重下腫痛腰脊疝痛腰脊急強
膀胱腧二穴在第十九椎下兩傍各一寸半灸三壯主
風勞腰痛洩痢腸痛大小便難尿赤隂生瘡少氣足
脛冷拘急不得屈伸女人瘕聚煩滿汗不出小便赤
黃腰脊急強堅結積聚足清不仁主熱痓引骨痛
中膂腧二穴在二十椎下兩傍各一寸半灸三壯(又名)
(脊内腧)主赤白痢虚渴汗出腰不得俛仰腹脹脇痛
腰疝寒熱痓反折
白環腧二穴在第二十一椎下兩傍各一寸半不宜灸
上窌二穴在第一空腰髁下一寸夾脊兩傍灸三壯主
嘔逆寒熱腰痛婦人絶子瘧寒熱隂挺出不禁白瀝
痓反折小便大便利主鼻衂
次窌二穴在夾脊第二空陷中灸三壯主腰下至足不
仁主腰足痛惡寒婦人赤白瀝下心下積脹腰痛不
可俛仰足清不仁大小便利疝氣下墜
中窌二穴在第三空夾脊陷中灸三壯主婦人赤淫時
下氣癃月事少大便難大小便利腹脹飱泄丈夫五
勞七傷六極腰痛
下窌二穴在第四空夾脊陷中灸三壯主腰痛婦人下
蒼汁不禁赤瀝隂中癢痛引小腹控按不可以俛仰
大小便利腸鳴臚脹欲泄注
會陽二穴在隂尾骨兩傍(又名利機)主腹中有寒泄注
腸僻便血久痔陽氣虚乏隂汗濕
脊中第三行十三穴
附分二穴在第二椎下附項内廉兩傍各二寸灸五壯
正坐取之主背痛引頷引頭肩背拘急風冷客於腠
頸項強痛不得回顧風勞臂肘不仁
魄戸二穴在第三椎下兩傍各三寸宛宛中正坐取之
灸七壯主欬逆上氣肺寒熱呼吸不得卧嘔沫喘氣
相追逐背胛悶無力勞損萎黃五尸走注項強不得
回顧
膏肓腧二穴其取穴法有孫思邈王惟一石用之葉善
潘琪僧仲之或用鈎股或抱栲栳或坐或卧或立或
起或坐而卧手曲肘或坐而伸臂或揣顴骨定高下
或量臍心或量命門或坐點坐灸各有所長然而終
未明大法以予平昔用此數十取十百取百一一無
差者各各取之按其穴須得病人中指麻木則灸無
不取效其要法在第四椎下第五椎上各去脊三寸
宛宛中此穴無所不治主羸瘦虚損夢中失精上氣
欬逆狂惑此二穴各一處灸六百壯多至一千壯當
覺下氣礱礱然如流水狀當有所下出若無停痰宿
疾則無所下灸訖後令人陽氣康強
神堂二穴在第五椎下兩傍各三寸陷中正坐取之灸
五壯主肩痛胷腹滿洒淅反脊強急寒熱
譩譆二穴在肩膊内廉第六椎兩傍三寸其穴抱肘取
之灸二七壯至一百止主温瘧寒瘧病瘧肩背痛悶
氣滿腹脹氣痃肩背寒痓肩甲内廉痛腋拘攣暴脈
急脇痛熱病汗不出目眩鼻衂喘逆不得俛仰風瘧
小兒食晦頭痛及五心熱瘧久不愈胷中氣咽勞損
虚乏不得睡欬逆上氣
鬲關二穴在第七椎下兩傍各三寸陷者中灸五壯主
背痛惡寒脊強俛難食不下唾噦多涎唾
魂門二穴在第九椎下兩傍各三寸陷者中灸三壯主
食飲不下腹中雷鳴大便不節赤黃嘔吐不住多涎
陽剛二穴在第十椎兩傍各三寸正坐取之灸三壯主
食不下腹中雷鳴大小便不節黃水小便黃腸鳴泄
注消渴身熱面黃怠惰目黃不嗜食
意舍二穴在第十一椎兩傍各三寸正坐取之灸三壯
五十壯至一百壯止主腹滿虛脹大便洩滑消渴面
黃嗜飲目赤
胃倉二穴在第十二椎下各三寸灸三壯主腹内虚脹
水食不消惡寒不能俛仰水腫臚脹食飲不下
肓門二穴在第十三椎下兩傍各三寸與鳩尾相直灸
二十壯主心下肓大堅婦人乳有餘疾
志室二穴在第十四椎下兩傍各三寸正坐取之灸三
壯主腰脊痛急食不消腹中堅急隂痛下腫並療之
脊強兩脇急痛失精小便淋瀝
胞肓二穴在第十九椎下兩傍各三寸陷者中伏而取
之灸三壯主腰脊痛急食不消腹内堅急隂痛下腫
並療之惡氣腰背卒痛
秩邊二穴在第二十一椎下兩傍各三寸伏而取之灸
三壯主腰痛不能俛仰小便赤黃尻重不能舉五歲
發腫
明堂灸經卷四
