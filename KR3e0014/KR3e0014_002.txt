銀海精微卷下
問曰人之患眼赤澁腫痛年深有紅翳於烏睛上濃
淚如紅霞映日者何也答曰此乃三焦積熱肝膈風
熱上攻致然也治之須用去風散血清涼之藥
修肝散治肝氣不順
防風羌活當歸生地黃
黃芩梔子赤芍藥甘草
藁本大黃白蒺藜
右各等分水煎服
撥雲散
黃芩甘草藁本梔子
防風菊花密蒙花連翹
桔梗薄荷赤芍藥白蒺藜
右水煎食後服
加味修肝散(方在小兒眼生翳内)
問曰早晨痛至午者何也答曰早晨至午皆陽旺是
虚陽攻上頭風攻注為諸陽之首早晨人動則血運
赤陽轉於首與風氣相攻早晨疼痛兩眥宜服川芎
散白蒺藜散
川芎散
石膏(二兩)川芎(五錢)白附子(一兩)甘草
羌活菊花地骨皮
右等分水煎服
白蒺藜散(方在肝風目暗症内)
問曰人之患眼午後至夜漸加疼痛者何也腦虚陽
毒勝也人身之血午後行於隂道至夜歸於肝之司
況腦虚隂毒勝故午後漸疼痛昏花也治之須用回
陽湯㳄以夜光柳紅丸宜服
回陽湯治眼珠淡紅羞澁難開宜服
附子人參當歸川芎
赤芍藥茯苓五味子細辛
車前子甘草
右每服棗子一枚姜三片水煎半饑服
夜光柳紅丸(方在風牽出臉症内)治風濕傷肝
問曰人之患眼痛而增寒者何也答曰此乃氣衰血
盛經曰血榮氣衛足厥隂主血榮隂也衛為陽今氣
衰血旺乃陽不盛隂故痛極而惡寒也宜服附子猪
苓湯白术湯
附子猪苓湯
白芍藥甘草羌活(各一兩)附子
猪苓加黃芩柴胡
右每服五錢水煎服之
白术湯
白术川芎蔓荆子没藥
白蒺藜(去刺)黃芩防風五味子
菊花甘草
右各等分水煎服
問曰人之患眼痛而體熱者何也答曰衛屬陽而發
熱榮屬隂而發寒榮衛為隂陽之道也在上屬心肺
在下屬肝腎今乃氣旺而血衰是陽多隂少故痛而
體熱是熱邪歸于心也宜服洗心散解明散
洗心散
大黃赤芍藥荆芥黃連
當歸連翹薄荷甘草
解明散
當歸赤芍藥黃芩菊花
柴胡地骨皮車前子桔梗
生地黃梔子連翹(各一兩)
右各等分水煎服
問曰人之患眼臉停瘀血者何也答曰此乃肝氣凝
滯脾胃停風濕也或因天行赤眼之後起之太早不
能調養則使血凝於胞臉之間名曰瘀血治之須番
上下胞臉&KR2127;洗瘀血至盡宜服退赤散當歸散
退赤散
大黃黃芩黃連白芷
當歸赤芍藥梔子桑白皮
右各等分水煎服
當歸散
當歸生地黃赤芍藥川芎
甘草菊花木賊黃芩
大黃蒺藜木通梔子
右各等分水煎服
問曰人之患眼不痒不赤而痛者何也答曰氣腦虚
也榮衛不和血氣凝滯亦有也七情欝結肝風冲上
腦中風氣相攻故不痒不赤而痛初患急服藥恐變
為五風内障難治宜服透紅勻氣散川芎散助陽和
血湯
透紅勻氣散
當歸細辛白芷没藥
澤蘭甘草茴香天仙藤
厚朴乳香肉桂黑牽牛
生地黃羌活(各一兩)
右為末每服三錢熱酒調下
川芎散
川芎菊花細辛鼠粘子
石膏姜蠶蒺藜(各一兩)
右為末每服二錢米湯下
助陽和血湯(方在傷寒熱病後症内)
問曰人之患眼赤而不痛者何也答曰肝熱也膀胱
澁而不利心火炎也人身之血若河澤之流比若川
澤䟽通以歸於海若膀胱壅塞則洪水妄流人之血
順則經絡流利上下相接週而復始逆則散漫妄行
上注於目故赤而不痛也今膀胱不利心火上炎肝
經實熱豈不若川澤之壅塞也治之須用八正散𨗳
赤散順肝丸服之
八正散
𨗳赤散(二方俱在大眥赤脉條下)
順肝丸
黃連黃芩當歸𬎼仁(三十粒)
右共為末煉密為丸
問曰左赤傳右何也答曰此隂經火熱也陽中行隂
也肝也隂中行陽心也邪熱攻積於肝也肝邪交於
心傳於目也左目屬太陽右目屬太隂故左赤傳右
太陽經旺也宜服三黃丸洗心散
三黃丸(方在大眥赤脉症内)熱甚加黃栢
洗心散
大黃當歸赤芍藥甘草
荆芥麻黃梔子(各一兩)
右各等分水煎服
問曰右赤傳左何也答曰此隂經火旺脉有隂經及
陽絡皆屬於肺氣者肺之精也故右赤傳左乃肺經
邪熱隂絡火旺宜服瀉肺散一曰隂虚命門火旺也
瀉肺散(方在膜入水輪症内)
桑白散治肺氣壅塞邪熱上攻眼目白睛腫脹日夜
痛心煩悶
桑白皮玄參升麻杏仁
旋覆花赤芍藥菊花葶&KR1047;
防風黃芩枳殼甘草(灸各一兩)
右每服水一鍾半姜三片煎至八分食遠温服
問曰人之患眼胞臉壅腫如桃者何也答曰此乃脾
肺之壅熱邪客於腠理致上下胞腫如桃痛澁淚出
不絶之注桃目治之用桃葉烘熱熨其腫處宜服此
散清涼散羌活除風湯蟬花散主之
此散清涼散
升麻赤芍藥川芎柴胡(各三兩)
玄參黃芩荆芥甘草
白术梔子赤茯苓乾葛
草決明
右為末每服六錢水煎服
羌活除風湯
羌活獨活川芎桔梗
大黃地骨皮黃芩(各一兩)麻黃
蒼术甘草菊花木賊
右水煎服
蟬花散(方在花翳白䧟症内)
問曰人之患眼視物不明如紗遮睛何也答曰此血
衰氣旺血為榮氣為衛衛為陽而氣清榮為隂而氣
濁素問曰清氣為天濁氣為地清陽發腠理濁隂走
五臟者心肝脾肺腎也眼有五輪内五臟腎屬於木
輪為瞳人腎水衰不能濟於肝木使肝木血衰不榮
於眼目故睛少短不能久視腎衰不為心火交濟故
心火上炎眼目必熱則看物不凖今腎水衰乃虚陽
攻上肝血衰故目不得血豈非血衰而氣旺也服駐
景丸補腎四順涼肝散
駐景丸
川椒(一兩去目)楮實子五味子枸杞子
乳香人參(各一兩)兔絲子肉蓯蓉(各五)
(錢)
右煉蜜為丸鹽湯下
四順涼肝散
荆芥川芎當歸防風
赤芍藥甘草漢防己
右各等分水煎温服
問曰人之患眼女子逆經血灌瞳人滿眼赤澁者何
也答曰此乃室女或肥壯婦人血熱經閉過期不行
則血逆行於上注於目灌於睛外皆紅色或烏睛上
起如努肉治之切不可鈎割只用下氣破血通經之
藥其血翳自退宜服調經散破血紅花散順經湯𨗳
赤散
調經散
香附米當歸尾(各一兩)大黃(五錢蒸)黃芩(二兩)
黃連生地黃赤芍藥川芎
羌活梔子薄荷木賊
蘇木紅花甘草(以上各一兩)
破血紅花散(方在血翳包睛症内)治室女逆經眼疼痛生血翳包
睛
順經湯能通經行血止痛
當歸尾川芎枳殼小茴香
柴胡陳皮玄胡索白芍藥
青皮香附子桃仁紅花
肉桂熱甚加黃連黃芩
右各等分水煎食後温服
𨗳赤散(方在大眥赤脉症内)
沒藥散(方在胞肉生瘡症内)
問曰婦人遇行經之際眼目澁痛者何也答曰肝虚
也凡婦人稟受虚者眼中原有病根若遇行經之際
去血過多肝經愈加虚損故使眼目轉加疼痛腫澁
難開頭痛眩暈生翳於黑睛上或如粟米或如花翳
白䧟皆因肝衰虚也宜服當歸補血散點以九一丹
當歸補血散
當歸川芎白芍藥防風細辛
菊花甘草車前子蒺藜白术
羌活茺蔚子薄荷(各一兩)大黃(五錢)
右每服八錢水煎入酒三盞温服
八物湯治虚損血枯上攻眼目
黃茋茯苓熟地黃川芎當歸
人參菊花白芍藥
右每服半饑温服
問曰白睛漸漸黃赤者何也答曰酒毒也酒能發陽
過飲無度脾經受濕傷肝膽助火火傷於肺經白仁
屬肺故白仁黃赤者酒之過也引血傷於肝肝受其
血熱自上朝於目目受其酒之熱毒灌注睛輪黃赤
宜服黃連解毒散服數貼之後點以清涼散
黃連解毒散
黃連黃芩黑參龍膽草荆芥
天花粉梔子茵蔯生地黃桔梗
車前子連翹
右每服水煎加童便三盞温服
清金涼肝散
黃連黃芩梔子連翹葶&KR1047;
桑白皮麥門冬天花粉赤芍藥乾葛
荆芥杏仁青皮甘草
右水煎加蜜一盞入内煎一沸食後温服
問曰人之患眼偏正頭痛者何也答曰風毒甚也頭
風在右者屬痰屬熱用蒼术半夏熱用酒製黃芩在
左屬風及血虛風用荆芥薄荷血虚者用芎歸芍藥
酒製黃栢此三症看而用之有驗治法痛甚者酒調
散表之熱痛者石膏散清空散川芎茶調散冷痛者
酒調散川芎散神清散主之風毒作痛菊花散如神
散主之不必點丹
酒調散(下桑螵蛸的)(方在暴風客熱症内)
灸穴
百會一穴神窗四穴臨泣二穴聽會二穴
耳尖二穴風池二穴光明二穴太陽二穴
率骨二穴
定髮際并點各穴法則(南筠參入)偏則(灸一邊痛處)
前眉心平以墨點記以草比同身寸三寸自眉心比
至草盡處是前髮際亦以墨點記又大抒骨上一點
以前草三寸盡處亦點記是後髮際又將草自前髮
際比至後髮際平摺摘去一節又將草均分作六摺
摘一摺止存五摺以此草自前髮際比至草盡處是
百會穴
又以百會穴為中四邊各開二寸半乃神窗穴也
灸耳尖穴即率骨穴
將耳摺轉尖上比寸半盡是率骨穴(考過同)
臨泣穴
以童人對眉尖上點為記以草自點比上三寸半
是臨泣穴
光明穴
對童人上眉中是光明穴
攅竹穴
眉頭兩䧟中是攅竹穴
睛明穴
在目内大眥外畔肉上䧟宛中
頰車穴
在耳下曲頰端䧟中
風池穴
在後髮際䧟中
肝腧穴
在第九骨下各開寸半
天府穴
在胸兩腋下三寸宛宛中
聽會穴
在耳下前䧟中開口取之
耳門穴
在上耳前起肉當耳缺
魚尾穴
在小眥横紋盡處
太陽穴
在外眥五分是
石膏散
石膏(五錢)麻黃(一兩)何首烏(五錢)乾葛(八錢)
右用水煎食後服
清空散
川芎(五錢)柴胡(七錢)黃連(炒)防風(去蘆)甘草(炙)
羌活(各一兩)梔子(兩半)黃芩(三兩半炒一半酒製一半)
右為細末每服一錢熱酒内入茶少許調如膏臨臥
抹口内少用白湯下如頭疼每服加細辛二錢如太
隂脉緩有疾名痰厥頭疼加羌活防風川芎甘草半
夏一兩五錢如偏正頭痛服之不愈減羌活防風川
芎一半加柴胡一倍如發熱惡寒熱兩渴此陽明頭
痛只服白虎湯加香白芷
白虎湯
知母石膏甘草加吳白芷
右各等分入粳米三十粒水煎服
川芎茶調散治諸風上攻頭目偏正頭痛熱頭風
薄荷(八錢)防風(一兩五錢)細辛(一兩)羌活白芷
甘草(各二兩)川芎荆芥(各四兩)
右為末每服三錢葱白茶調湯温服常服清頭目
芎藭散治冷頭風
石膏(二錢五分)草烏(一分五厘)芎藭(二分)薄荷(二分)甘草(一分)
白附子(二分)白芷(三分)細辛(一分)仙靈脾(二分)
清神散(方在兩臉粘睛症内)治冷頭風
枳殼白芷石膏甘草細辛
麻黃
菊花散(方在迎風灑淚症内)
如聖散
白芷川烏防風(各一兩)細辛(二分半)雄黃(二分)
草烏(炮過去皮)兩頭尖
右為末温酒調下二日服一㳄
通頂散治一切頭風
川芎白芷谷精草藜蘆防風
薄荷牙皂蔓荆子細辛蒲黃
右為末口含水㗜之吹入鼻内亦可
雄黃丸治偏正頭風
全蝎雄黃(各二錢)盆硝(一錢五分)乳香没藥(各二)
(錢)薄荷川芎(各一錢)片腦(一分)
右為末口噙水搐吹鼻内日二㳄
貼諸般疼痛眼方
赤芍蒲黃與欝金芙蓉研末拌均勻
硃缺土螺緊姜汁若然常痛只擦睛
痛甚加白芷南星無名異血見熱久不開
加生川烏等分為末熱水調搽眼眶四圍乾了再
換
羌活除風湯(方在前)
問曰能遠視不能近視者何也答曰氣旺血衰也經
云近視不明是無水也治宜六味地黃丸加補腎丸
諸補隂藥皆可主之
六味地黃丸治腎虚眼不奈視神光不足
熟地黃白茯苓牡丹皮澤瀉山茱萸
山藥一方加川芎當歸蔓荆子
右為末煉蜜為丸如梧桐子大每服三十丸空心服
不必點丹
問曰能近視不能遠視者何也答曰血虚氣不足也
經云遠視不明是無火也治宜初起者服地芝丸千
里光散菊花散隨人氣血虚實加减諸補藥皆可用
地芝丸
甘菊花枳殼(各一兩)生地黃(四兩)天門冬(四兩)
又加麥門冬亦可用
右為末煉蜜為丸每服三十丸空心鹽湯下
千里光散
菊花千里光甘草(各等分)
右為末每服三錢夜後臨臥用茶清調下
菊花散
菊花(四兩)甘草(五錢)生地黃(四兩)白蒺藜(二兩炒去刺)
右為末每服二錢食後米泔水下
小兒疳傷
問曰小兒三五歲身加癆瘵面色痿黃眼内紅腫或
突者何也答曰脾胃受傷五臟火旺名曰疳傷也治
宜退熱用寒涼劑潮熱用胡宣二連湯有蟲史君子
湯收功用五疳丸點用清涼散若至胃氣下䧟泄瀉
頻頻無治法眼珠或突起變白者廢人耳
二連湯
胡黃連(五分)宣黃連(一錢)成童子者焙之
右為末用蜜水調服或成貼服亦妙熱甚加銀柴胡
史君子湯能殺疳䖝
史君子(三箇)輕粉(一分)葱珠(幾顆)
右史君子輕粉二味為細末入鷄蛋一箇攪均用濕
紙包七重煨熟蛋息火氣空心與吃連吃四五箇蛋
止不可多用
五疳丸(方在小兒疳傷症内)
猪肝散(方在小兒疹痘症内)
駐景補腎明目丸治肝腎俱虚瞳人内有淡白色昏
暗漸成内障服能安魂定魄補血氣虚散
五味子熟地黃(酒蒸妙)枸杞子楮實子(酒浸)
肉蓯蓉(酒蒸焙)車前子(酒洗)石斛(去根各一兩)青鹽(另研一兩)
沉香(另研五錢)磁石(火煨醋水飛過)兔絲子(酒浸另研各一兩)
右為細末煉蜜為丸如梧子大每服七十丸空心鹽
湯下
救苦湯治熱症用裹不得能退熱亦赤
桔梗連翹紅花細莘甘草(灸)
當歸身蒼术龍膽草羌活升麻
柴胡防風藁本黃連黃芩
生地黃知母川芎赤芍藥
右薑三片葱三根食後温服
決明子散
黃芩甘菊木賊草決明石膏
赤芍藥川芎羌活蔓荆子甘草
石決明
右各等分為末每服三錢水一盞姜三片煎至七分
食後服
貼諸般赤眼治眼赤腫不開者
黃栢姜黃南星草烏黃連
右等分為末姜自然汁調貼兩太陽穴一二㳄痛止
如有赤障起亦可貼打傷赤腫不開如芙蓉葉菉豆
粉調貼同葱搗貼亦妙
清涼消毒膏敷諸熱眼
薄荷葉芒硝大黃細辛雄黃
黃栢
右等分為末水調塗之效
經驗洗眼散洗時眼熱眼
大黃山梔子防風薄荷川芎
羌活甘草
右等分用水煎薰洗
洗眼湯泡散
當歸稍赤芍藥黃連杏仁
右為細末每日二次用水湯泡洗
酒煎散治眼有風熱赤澁痛宜服
防風防己甘草荆芥當歸
赤芍藥牛旁子
右等分用好酒煎食後服
酒調散治白仁腫痛可服
槐花梔子牛旁子防風蛤粉
右等分為末水煎食後入酒少調服
大黃當歸散治眼壅腫瘀血凝滯不散攻冲生翳宜
服
歸尾(酒浸)川芎(各一兩)菊花(三兩)大黃(酒炒五錢)黃芩
蘇木梔子(酒炒各一兩)紅花(五錢)
右等分照加減用水煎食後服
加味湯泡散洗眼方
歸尾赤芍藥黃連杏仁加防風
(各一兩)銅青(二錢)薄荷葉(三錢)
三淚
一曰冷淚二曰熱淚三曰眵淚
一冷淚不赤不痛無翳無膜凡早出迎風有淚或至
秋迎風有淚其淚自出病在肝也
二熱淚如糊粘下與上臉皮有紅有腫眼㒺不見日
夜見燈火淚湧出病在心也
三眵淚如糊粘兩眼弦赤腫生努肉病在肺也
冷淚用肝經止淚方
當歸青鹽地黃木賊
熱淚用此方
荆芥梔子黃芩黃連木賊
地黃夏枯草
眵淚方
桑白皮夏枯草川芎木賊葶&KR1047;
麥門冬梔子
治上實下虚血貫瞳睛
防風(二錢)羌活白芍藥(各兩半)荆芥(二錢)
生熟地黃(各兩半)粉草(五錢)當歸(二錢)
川芎(四)錢菊花(二錢)加茯苓
右為末水一鍾入當土地黃同煎温服忌一切毒物
川芎丸治頭風冷淚
川芎細辛白术甘菊白芷
右為細末蠟丸如黍米大夜臥一丸日中一時辰換
一丸荀收仲嘗謂予曰有人視一物作兩物醫者作
所氣有餘故見一為二教服補肝氣藥皆不驗此何
疾也予曰孫真人云目之絲上屬腦後出於頂中邪
中於頭逢身之虚其人沉則隨目絲入於腦轉轉則
目絲急急則目眩以轉邪中其睛所中不相比則睛
散睛散則岐故見一物為兩物也後令服驅風入腦
藥則愈
加减駐景丸治肝腎氣虚視物昏>昏>血少氣多
車前子(略炒二兩)當歸(去尾)熟地黃(洗各五錢)
枸杞子川椒楮實子(無翳不用)五味子
(各一兩)兔絲子(酒煑焙半斤)
右為細末蜜水煑糊丸如梧桐子大每服三十丸空
心或酒或鹽湯下
撥雲散能散風毒退翳障及赤爛弦者
羌活防風川芎白蒺藜荆芥
蟬退甘菊花(各一兩)
右為細末每服二錢食後桑白皮煎湯調服
瀉膽散治瞳人乾缺内障
玄參黃芩地骨皮麥門冬知母(各一)
(兩)黃茋茺蔚子
右每服水煎食後温服
天門冬飲子治轆轤轉則外障
天門冬茺尉子知母(各二兩)五味子防風(各一)
(兩)人參茯苓羌活(各兩半)
右每服水煎食後温服
補言方所著法最奇云眼淚痒或生翳或赤痛並皆
治之
右用宣州黃連稿碎末𬎼核仁去皮研為膏等分和
合取無所病乾棗頭三枚割頭少許留之却去核以
二物滿模於中却將割下棗頭依前合定以少綿裹
之惟薄羔則以茶甌量水半碗於銀礶器内文武火
煎取一雞子大以綿濾待冷點眼前後試數人皆應
食翳家用赤多得效故附之萬不失其驗
補陽湯
治陽不盛其隂乃隂盛陽虚則九竅不通今青白翳
見於大背及足太陽少隂經中欝遏足厥隂肝經氣
不得上通故目青白翳内阻也當於太陽少隂經中
九原之下以監府中陽氣衝天上行此乃先補其陽
後於太陽標中標者頭也瀉足厥隂肝經火也上下
伏於陽中乃隂治也内經云隂盛陽虚則當先補其
陽後瀉其隂此法是也每日清晨以腹中無宿食服
補陽湯臨臥服益隂丸若天色變大寒大熱并勞役
預日飲食不調精神不足乃先補其陽氣上升通於
肝經之末利矣
人參熟地黃黃茋白术甘草
白芍藥羌活獨活(各一兩)澤瀉陳皮
陳風(各五錢)知母(炒)當歸身(去蘆酒製)白茯苓
(去皮)生地黃(炒各三錢)柴胡(去苗三兩)肉桂
右同為粗末每服半兩水三盞煎至一盞去渣空心
宿食盡消服
知母飲子治花翳多年不退
知母茺蔚子(各三兩)防風細辛
桔梗茯苓大黃芒硝(各一兩)
右每服水一碗煎至五分食後温服
開明丸治遠年近日翳障昏盲寂無所見一切目疾
熟地黃(一兩半酒浸)兔絲子車前子𬎼仁(去皮)
麥門冬決明子地膚子茺蔚子黃芩
枸杞子(去心)五味子防風(去蘆)澤瀉細辛
杏仁(炒去皮尖)青箱子葶&KR1047;官桂羊肝需
用白羊者肝薄切片焙乾作末或只以肝煑研爛
為末作丸或少則以蜜漬之
右為細末糊丸如梧桐子大每服三十丸熱水下日
三服仍忌生姜糟酒炙&KR1020;等物
磨光散治諸風攻眼磨翳障除昏暗
防風羌活菊花草決明蟬退(去足)
蛇退(剪碎和麻油炒)甘草(灸)沙苑蒺藜(形如羊腎者漫)
(火略炒)石決明(揚碎研細以水飛過各五錢)
右為細末每服一錢半食後麥門冬煎湯調服
蜜蒙花散治冷淚昏暗
蜜蒙花菊花蒺藜石決明木賊(去節)
白芍藥甘草(各五錢)
右為細末每服一錢清茶調下服半月加至二錢
決明散治眼見黑花不散
決明子甘菊花(各一兩)防風(去蘆)芎藭
車前子細辛梔子仁蔓荆子玄參
白茯苓山茱萸(各一兩半)生地黃(各三兩)
右為末每服二錢食後鹽湯調下
羌活散治風氣攻眼昏澁多淚
羌活川芎天麻旋覆花藁本
防風蛇退甘菊花細辛杏仁(去皮)
(各一兩)甘草(炙五錢)
右為末水煎食後服
草龍膽散治上焦風熱毒氣攻冲眼目暴赤磣痛羞
明多眵迎風有淚翳膜攀睛努肉隠痛病皆治之
龍膽草木賊(去節)草決明(微炒)甘草(灸各二兩)附米(炒去)
(毛)川芎(各四兩)
右為末每服二錢麥門冬熱水入沙糖少許同煎食
後調服或米泔汁調亦好
地黃散治黑睛或白睛先赤而後痒迎風有淚隠澁
不開
生地黃(一兩)芍藥(五錢)當歸甘草(各五錢)
右每服五錢食後服
㗜鼻散治目風熱腫赤難開
雄黃辰砂(各三兩)細辛(五錢)麝香片腦(各一)
(分)
右為細末口含少許㗜鼻中
瀉肝散治天行赤眼外障
知母桔梗茺蔚子大黃玄參
羌活細辛
車前飲治肝經積熱上攻眼目逆順生翳血灌瞳人
羞明怕日多淚宜服之
車前子(炒)蒙花(去枝)草決明羌活白蒺藜
(炒去角)龍膽草菊花粉草
還睛補肝丸治肝虚兩目昏睛衝下淚
白术細辛川芎人參羌活(去蘆)
決明子(微炒)當歸(切焙)白茯苓(去皮)苦參防風(去蘆)
官桂(去粗皮)地骨皮玄參黃芩菊花
五味子車前子(炒)青箱子甘草(灸)
右為細末煉蜜糊丸每服三十丸加四十丸不拘時
米飲下
鎮肝丸治肝經不足内受風熱上攻眼目昏暗痒澁
難開多眵洒淚怕日羞明時發腫赤或生翳障澁並
皆治之
遠志(去心三兩)地膚子(二兩)青箱子(少下)白茯苓防風
決明子蔓荆子人參(各二兩)山藥甘草
甘菊花栢子仁細辛玄參車前子
地骨皮
右蜜糊丸每服三十丸食後米湯下日三服
羌活散鎮肝明目暴赤眼一切内外障翳
羌活川芎防風旋覆花(各五錢)
楮葉楮實蒼术(米泔浸去皮)蟬退
木賊菊花桑葉甘草(各二兩)
右為細末每服二錢清茶下早晚食後臨臥時各一
服合藥時不得犯鐵器及不見火忌麵及酒諸毒物
青箱子丸治肝虚積熱外障
箱子(二兩)車前子兔絲子熟地黃茺蔚子
五味子細辛防風人參澤瀉
茯苓(各一兩)
右每服三十丸空心茶清下
地黃丸治用力勞心肝虛風熱攻眼赤腫羞明漸生
翳膜兼肝腎風毒熱氣上衝久視目疼傷肝血肝主
血勤書則肝傷而目昏肝傷則目傷風而熱氣凑目
昏一盛不宜專服補藥當益血鎮肝而目自明矣
熟地黃(兩半)菊花防風光明硃砂
羌活桂心没藥(各五錢)決明子黃連(各一)
(兩)
右為末煉蜜為丸每服二十丸食後熱水服日三㳄
晉范寗嘗苦目痛就張湛求方湛戲之曰古宋陽子少
得其術以授魯東門伯㳄授左丘明遂世世相傳以
及漢杜子夏晉左大冲凡此諸賢並有目疾得此方
云省讀書一減思慮二專内視三簡外觀四日一起
晚五夜早眠六凡六物熬以神火下以氣飾藴於胸
出七日然後納諸方寸修之一時近視數其目睫遠
視尺箠之餘長服不已非但明目及亦延年審如是
而行非可謂之嘲戲亦有方也
菊花散治肝受風毒眼目昏朦漸生翳膜
甘菊花(四兩)蟬退(去足)白蒺藜(炒焦去刺)木賊(童便)
(浸宿晒乾)羌活(各三兩)荆芥甘草(各二兩)
右為細末每服二錢食後清茶調下
湯泡散治肝虛風熱攻眼赤腫羞明漸生翳膜
杏仁防風黃連赤芍藥歸尾(各五)
(錢)銅青(一錢)薄荷(三錢)
右剉碎每服二錢極沸湯泡乘熱先燻後洗冷則再
換熱用日兩三㳄一方入白鹽少許開目沃沸洗鹽
亦散血
雷巖丸治男子婦人肝經不足風邪内乘上攻眼睛
淚出羞明怕日多見黑花翳膜遮睛臉生風粟或痒
或痛隠澁難開兼人患偏正頭風牽引兩目漸覺細
小視物不明皆因腎水不能既濟肝木此藥久服大
修腎臟能添目力於人服藥多不知根源往往不效
枸杞子菊花(各二兩)巴戟(酒浸一宿去皮心)肉蓯蓉
牛膝(各一兩)川椒(三兩去目)黑附子(青鹽二錢以泔水同煑未浸去皮根)
右為細末浸藥水煑麵糊為丸每服十丸空心温酒
下
又方治肝虛或當風眼淚鎮肝明目
右用臘月犍牛膽盛黑豆不論多少浸候百日開取
食後夜間吞三七粒神效
萬夀地芝丸治目能近視不能遠視食之能治風熱
天門冬(去心)生姜(焙各四兩)甘菊花(二兩)枳殼(炒三兩)
右為末每服一百丸食後茶清或酒下
洗肝散治肝實眼
人參黃芩(去黑心)赤茯苓梔子仁川芎
柴胡地骨皮菊花桔梗黃連
甘草
右每服入苦竹葉七片食後服
羚羊角散治肝臟實熱眼目昏暗時多熱淚
黃芩梔子瓜蔞胡黃連菊花
細辛
右每服加竹葉煎之
竹葉湯治肝臟實熱眼赤疼痛
淡竹葉黃芩升麻木通黃連
車前子玄參芒硝梔子大黃(炒)
右食後服
龍膽飲治肝臟實熱眼赤腫痛
龍膽草梔子防風山茵蔯川芎
玄參荆芥穗菊花楮實甘草
右食後服
決明子湯治肝臟實熱目眥生赤肉澁痛
決明子(炒)柴胡黃連竹葉防風
升麻細辛菊花甘草
右水煎服
瀉肝散治肝熱赤眼腫痛
梔子仁荆芥大黃甘草
羊肝丸治肝經有熱目赤睛痛視物昏澁及治障翳
青盲之眼
羯羊肝(五兩切片生用)黃連(研為末)
右先將羊肝去筋膜於砂盆内擂入黃連末杵和為
丸每服五十丸不拘時熱水送下忌猪肉及冷水一
運作五劑瘥昔唐崔承元内障喪明夜坐聞有聲問
誰答曰營蒙出活今特來謝授此方依方修合服之
眼復明朗
助陽活血湯治眼發之後熱壅甚白睛紅多眵淚無
疼痛而隠澁難開此因服苦寒藥過多真氣不能通
九竅也故眼花不明宜助陽和血補氣眼中自然明
朗不必點丹
柴胡白芷升麻當歸黃茋
防風蔓荆子甘草
右水煎臨臥熱服避風寒忌食冷物
甘菊花散治肝氣壅塞翳障遮睛隠澁難開
菊花木賊防風蒺藜甘草
木香
右為末每服一錢七分不拘時沸湯點服
甘菊花湯治内外障翳一切眼疾
菊花升麻旋覆花石決明川芎
大黃(炒各五錢)石膏羌活地骨皮木賊(炒)
青箱子黃芩防風梔子仁荆芥
草決明黃連甘草
右為細末每服五錢水一碗蜜一盞煎至七分食後
温服
八子丸治風毒氣眼翳膜睛不開久新及内外瘀障
青箱子決明子葶&KR1047;子車前子五味子
枸杞子地膚子茺蔚子麥門冬(去心)澤瀉
防風(去蘆)黃芩(各一兩)
右為細末煉蜜和丸每服二十丸加至三十丸茶清
送下温米飲亦好日進三服
靈圓丹治男女攀晴翳膜痒澁羞明赤筋碧暈内外
障瘀内風赤眼並宜服之
蒼术(米泔浸四兩)川芎柴胡白附子
遠志(去心)羌活獨活菊花青皮
陳皮荆芥石膏防風青箱子
全蝎仙靈皮(酥灸)木賊(去節)楮實黃芩
甘草(各一兩)
右為細末煉蜜糊餅蒸熟為丸一錢重一箇食後荆
芥湯或酒或茶磨服日進二丸其功立驗
柴胡退翳丸一名地黃丸
治内障右眼小眥青白翳大眥微顯白翳腦痛瞳子
散大上熱惡寒大便澁或時難小便如常遇天煖熱
處頭痛睛脹能食日沒後天隂則昏暗此症亦可服
名滋隂地黃丸
熟地黃(八錢)生地黃黃栢當歸(酒製)丹參
茺蔚子知母黑附子寒水石羌活
芍藥(一兩三錢)防己(酒製一錢)牡丹皮川芎柴胡(五錢)
右為細末煉蜜為丸如梧桐子大每服五七十丸空
心白湯送下如消食未盡候飢時服之忌語言隨後
以食壓之東垣蘭室秘藏方云翳在大眥加葛根升
麻翳在小眥加柴胡羌活是也
補腎丸治黑翳如珠外障
人參茯苓細辛五味子桔梗
肉桂(各一兩)乾山藥栢子仁(各二兩)乾地黃
(一兩五錢)加知母黃栢(二兩)青鹽(一兩)
右為末煉蜜和丸每服三十丸空心白湯下
退熱飲子
防風黃芩桔梗茺蔚(各三兩)大黃
玄參細辛五味子(各一兩)
右為末每服五錢水一盞煎至五分食後服
搜風湯治旋螺大起外障
防風大黃天門冬五味子桔梗(各一)
(兩)細辛茺蔚(各三兩)菊花芍藥(各一)
(兩五錢)
右每服五錢水一鍾煎至五分食後服
抽風湯治奚魁蜆肉外障
防風桔梗大黃細辛黃芩
玄參車前子芒硝(各一兩)
右每服五錢水煎食後服
摩風膏治鶻眼凝睛外障
黃茋細辛當歸杏仁防風
松脂黃蠟(各一兩)白芷小麻油(各四兩)
右為末煎成膏塗之
補腎丸治眼暗浮花恐變成黑風内障
澤瀉細辛兔絲子(酒浸焙乾)五味子
(炒各一兩)茺蔚子(焙二兩)山芋(一兩五錢即山藥)
熟地黃(焙二兩)
右為丸每服二十丸空心鹽湯下
磁石丸治雷頭風變内障
磁石(燒紅醋浸三㳄)五味子(炒)牡丹皮乾姜
玄參(各一兩)附子(炮五錢)
右為末蜜和為丸每服十丸食後清茶或鹽湯下
瀉肝散治肝虚雀目恐變成内障
防風(去蘆)黃芩桔梗芍藥大黃(炒)
右每服入芒硝半字臨臥温服
連栢益隂丸一名瀉隂火丸
黃連(酒洗炒一兩)防風五味子甘草
羌活獨活歸尾(酒洗各一兩半)黃栢
細辛知母(各一兩)石決明(燒存性)
右煉蜜為丸如菉豆大每服三十丸漸加至百丸止
用清茶下常服補陽湯少服此藥為不可勝補陽恐
妨飲食
升陽柴胡湯升陽泄隂羌活柴胡補陽湯
柴胡羌活獨活甘草根(去稍)歸身
熟地黃(酒炒)楮實人參白术白茯苓
黃茋(各五錢)澤瀉陳皮防風(各三錢)知母(三錢)
(酒浸夏月加五錢)肉桂(五分)
右剉碎每服五錢水二盞煎至一盞去渣稍熱服仍
合一料煉蜜為丸食遠清茶下五十丸每日與前藥
各一服如天氣熱加五味子三錢天門冬去心五錢
更加楮實五錢
桑白皮湯治目生花翳白點狀如棗花
桑白皮木通澤瀉犀角黃芩
甘草玄參旋覆花川大黃(炒各一兩)
菊花(一兩五錢)甘草(炙五錢)
右為細末每服二錢水一盞煎六分連渣湯温服
枸苓丸治男子婦人腎臟虚耗水不上升眼目昏暗
遠視不明漸成内障
枸杞子(四兩)白茯苓(八兩去皮)當歸(二兩)青鹽(一兩另研)
兔絲子(四兩酒浸蒸)
右為細末煉蜜和丸每服七十丸食前白湯下
熟地黃丸治血弱隂虚不能養心致心火旺陽火盛
徧頭腫悶瞳子散大視物則花理當養血涼血益血
除風散火則愈矣
熟地黃(一兩)五味子枳殼(炒)甘草(灸各三錢)
右為細末煉蜜和丸每服一百丸食遠清茶送下日
進三服忌食辛辣物而助火邪及食寒冷物損胃氣
藥不能上行也
煑肝散治目生黑花漸成内障及開睛偏視風毒攻
眼腫痛澁痒短視倒睫入目
羌活(去蘆)獨活(去蘆)青箱子菊花(各一兩)
右為細末每服三錢七羊肝子一葉剉細淡竹葉數
片同裹如粽子大别用黑豆四十丸粒米泔一碗銀
石器内同煑豆爛泔乾為度取肝細嚼温酒下又將
豆食空心日午夜卧服
芎藭散治目暈昏澁視物不明
白芷(一錢)芎藭地骨皮荆芥穗何首烏
(去黑皮)菊花旋覆花草決明石決明
(制不碎)甘草(各一兩)青箱子蟬退(去足)木賊(各五)
(錢)
右為細末每服一錢七米泔水調下
滌風散洗眼方治風毒攻眼赤腫痒痛
黃連蔓荆子(各五錢)五味子(二錢)
右剉碎細末分三㳄新水煎濾清汁以手潑洗效
通頂散治風毒攻眼并夾腦風
細辛(去葉)香白芷藿香葉(去上)川芎躑躅花
(三錢)
右為細末每用先含新汲水一口然後挑少許搐在
鼻内以手擦兩太陽穴
銅青方洗眼治風弦毒服
銅青(黑豆大一塊)防風(一兩)杏仁(二箇去皮尖)
右各細切於盞中新汲水浸湯瓶中頓令乘熱洗之
如痛者加當歸數片
蟬殼散治眼目風腫及生翳膜等疾
蟬殼地骨皮黃連牡丹皮白术
蒼术(米汁浸焙)菊花(各一兩)龍膽草(五錢)甜瓜子(三兩)
右為細末每服一錢半荆芥煎湯送下食後臨臥各
一服
涼膈丸治眼狀青色大小
黃連(洗不見火)黃芩荆芥龍膽草(各五錢)
蘆薈防風(各一兩)黃栢(去皮)地膚子
右為細末煉蜜和丸每服二十丸食後薄荷湯送下
麥門冬散治血灌瞳人昏澁疼痛及轆轤門外障
麥門冬大黃黃芩桔梗玄參
細辛芒硝(各五錢)
右每服水一鍾煎至七分去滓下芒硝少許食後温
服
連翹飲子治目中惡翳與大眥隠澁小眥緊久視昏
花近風有淚
連翹當歸蔡花蔓荆子甘草
柴胡升麻黃芩黃茋防風
羌活生地黃
右等分食後服
調經散治室女月水停久倒行逆上冲眼先以光明
散點血膜不退用珍珠散點先以調氣則血通矣
烏藥附米陳皮川芎當歸
茯苓防風荆芥升麻乾葛
血竭紫微花紅花
不通加蘇木氣不順加木香沉香
右二香不過火煎出藥後將此二味香磨與藥同服
若經脉月流不斷或因氣脹冲眼眼珠腫痛翳膜不
退服天麻散
天麻退翳散治垂簾翳障昏暗失明
當歸(一兩好酒浸焙乾)熟地黃(一兩酒浸焙乾)赤芍藥
(二兩五錢熱水泡)川芎(一兩五錢)白姜蠶(一兩熱水泡洗去絲姜汁炒)
蟬退(五十隻水泡洗去頭足)羌活防風荆芥
木賊(各一兩去根節)石決明(一兩燒過存性)白蒺藜
(一兩五錢)白芷(一兩五錢)甘草(七錢)麥門冬(二兩)黃芩尾
羊角天麻(炒存性)厚枳殼(炒)蔓荆子(各一兩打少碎)
菊花(一兩)蜜蒙花(七錢)
共二十一味每服蓮子三箇燈心七根水一鍾半煎
至八分食後温服若眼紅加黃連
酒煎散治眼赤色有氣熱宜服
此方痛治婦人赤腫下垂初服此起
漢防己防風甘草荆芥當歸
赤芍藥牛旁子
右酒煎食後服
大黃當歸散治眼壅腫瘀血凝滯攻冲生翳宜服
當歸菊花大黃(炒)黃芩紅花(炒)
蘇木梔子(炒)
右煎服
當歸薄梗湯治眼生翳淚出羞明發久不愈
薄荷桔梗知母黑參黃芩(酒炒)
赤芍藥生地黃菊花茺蔚子當歸
桑白皮防風川芎白芷甘草
右淨水一鍾煎服
黃芩白芷散治眼血翳淚出羞明發久不愈
當歸黃芩防己防風川芎
白芷蒺藜石決明桔梗青箱
草決明蒙花茺蔚子菊花木賊
知母赤芍藥
右為細末食後清茶下
防風菊花湯治初起努肉攀睛急宜服之
防風黃連桑白皮赤茯芩瞿麥
車前子梔子大黃黃芩細辛
桔梗連翹
右水煎半飢温服
加減當歸菊連湯治膜下垂初服初發此方致效
如久病此方收功
當歸白芷赤茯苓黃芩赤芍
知母桑螵蛸生地黃木通連翹
麥門冬菊花防風川芎石膏
茺蔚覆盆子甘草
右水煎食後服
蒼术散治小兒痘瘡入眼生翳膜羞明怕日
蒼术槐花防風乾葛藁本
川芎蛇退枸杞子蒺藜黃芩(酒炒)
乳香(不見火藥前成方下)白菊花(家産)蟬退木賊
石膏谷精草甘草没藥(不見火煎成藥傾碗内同)
(乳香一齊下服)
右為末水煎食後服大人水煎小兒為末服之
此治小兒疳眼其症泄後眼不開宜服此進賢方
當歸菊花黃連(各五錢)
右為末水一鍾入蜜一匙煎三沸食後服之
小兒班瘡入眼
柴胡湯又用茶調洗肝散如赤眼用四物湯
四物湯
赤芍藥羌活蟬退木賊黃芩
大黃蒙花粉草桔梗蒺藜
鬱金當歸防風龍膽草川芎
獨活石膏川椒菊花草決明
黃連荆芥蒼术車前子谷精草
右每服燈心十根温服
六一丸治熱淚
蛤粉黃連木賊香附米
右為末糊丸茶送下
通草散治風淚障翳
川芎羌活赤芍藥甘草當歸
麝香
右為末搜勻為丸如皂角子大百沸湯泡淚眼神效
治眼赤腫
大黃荆芥鬱金薄荷朴硝
痛加没藥
右為末用姜汁調或赤加葱根搥爛和藥貼太陽二
穴
治小兒眼不開
用葶藶子為末取猪膽調貼額上
小撥雲散治男婦目澁痛爛淚出羞明怕日血灌瞳
人
黃芩甘草梔子大黃芍藥
龍膽草鬱金羌活蟬退木賊
當歸蒙花蒺藜
洗心散治眼目腫痛難開澁淚
大黃(炒)黃芩梔子甘草黃栢
木通菊花赤芍藥防風荆芥
蜜蒙花散治久患内外障翳羞明怕日迎風洒淚腫
痛難開努肉攀睛風熱氣障等病皆治之
蒙花威靈仙草決明羌活大黃
黑附子石膏川椒(炒)木賊甘草
蟬退獨活楮實子川芎荆芥
車前子防風菊花黃連蒼术
右燈心煎服
消風散治一切風毒上攻頭目拘急鼻澁男婦宜服
藿香白芷全蝎甘草防風
青風藤
又方治前症外感風邪頭痛鼻塞流涕眼目赤腫
荆芥甘草羌活防風陳皮
川芎蘇葉蟬退附米升麻
麻黃
右姜三片葱三根熱服取汗為度
治爛弦風不問遠年近日洗藥
黃連五倍子𬎼仁當歸明礬(焙)
銅青
右為細末將小鍾張水入藥於内飯上蒸過藥水點
洗爛處為妙
治時行熱眼
防風川芎生地黃赤芍藥梔子
龍膽草蒼术(浸炒)甘草荆芥黃栢
右煎服
爛弦風
用白礬光醋飛過取無病婦人乳汁調雞毛點搽
之
爛弦風赤眼
水銀(一錢)銀硃(五分)銅青(三分)
右姜包煨過共為末篩過點眼弦如神
眼目頭痛消風散
藿香川芎甘草白茯苓人參
荆芥逢州豆甘草蚕陳皮蟬退
羌活獨活防風
加細辛白芷薄荷名川芎茶調散
點藥冷眼用
火硝(二錢水飛過晒乾蘆甘石煉過二分不開流淚風痒一切治之)
熱眼
朋砂(一錢研細)片腦(二釐入前藥)
暴赤眼
雞子(一箇去黃用白)黃連(研細末一錢入雞子白内紙封放爛泥中埋一)
(日一夜㳄早取出濾過點之)
五臟要論
心熱眼紅者血熱則可用黃連當歸尾蘇木紅花赤
芍藥痒痛之類虚者本方若虚此數味除之加人參
細辛沒藥歸尾熟地黃茯苓之類
肺熱火旺者則可用山梔子桑白皮地骨皮黃芩防
風天麥二門冬之類虚則可加人參沉香黃茋門石
五味子之類實者用葶藶子連翹
肝氣盛火旺者則可用柴胡羌活青箱子白芍藥羚
羊角虚則除之加熟地黃當歸川芎楮實子枸杞子
之類
脾胃實者則可用石膏朴硝黃芩黃栢虚則除之可
加白术蒼术枳殼陳皮半夏人參之類
腎熱相火旺者則可用黃栢知母車前子木通滑石
瞿麥匾蓄大黃朴硝之類虚則大忌之可加肉蓯蓉
五味子磁石兔絲子乳香川椒青鹽枸杞子之類
夫審瞳人之法瞳人開大者忌辛辣之藥瞳人焦小
者宜寒涼辛辣則可也開大者以酸藥收之焦小者
以辛藥散之久注不開者宜發之久積宜行氣血為
主
養肝血還睛丸亦可用之
末成症主方秘要服表裏不退疼痛愈甚用細辛
湯
明目細辛湯治眼赤痛眉攢腫悶鼻塞涕涶稠粘大
便秘結羞明怕日隠澁難開睫成紉多眵粘
助陽和血湯治隂陽不升降作痛不時隠澁有淚眵
蠧紅淚糊或時發赤眼涼藥不退者用
當苦湯眼暴發熱火旺苦疼不住服利藥未效有熱
火退可用
當歸龍膽湯治眼中黃仁生黃白翳從下而上此候
多是火旺也人若患此此藥能瀉火退熱又能退翳
消紅腫
桑螵蛸酒調散治風熱裏病雙解散實熱裏病此藥
治傷風頭疼及眼珠腫痛或偏正此是傷風寒眼腫
雖甚其眼皮帶浮而軟人多鼻塞聲重眼羞明怕日
白仁雖虚壅而不蠧紅如此狀者用前二散表裏之
腫消痛止用生地黃散撥雲湯變用又變前方不可
久服
鬱金酒裏熱無表症治一切實熱其眼腫起如桃有
不近人手之怕羞明怕日或内壅突起蠧紅淚出如
湯鼻涕溏流内生淡赤虚翳如此狀者其翳不能為
害熱去退翳即消此藥通解之痛止後用救苦湯當
歸龍膽收功
酒調洗肝散經驗洗肝散治一切熱眼及赤眼難
開眼珠痛白仁赤而痛不虚可用止痛生地黃散後
用功亦同
當歸活血湯治羞明怕日者頭痛雖甚内不蠧紅此
樣眼多虚或眼上珠生白䧟翳者此方可與蟬花散
蜜蒙花散相間服之效
蜜蒙花散治一切體虚之人無疼有羞明者服涼藥
不得其眼羞明而内痛白仁内隠紅常流清涕淚視
物蒙蒙此藥可用日進二三服決明子散蟬花散此
三方功亦同效
省風湯治一切肝氣有餘瞳人鎻緊或成乾缺視物
不能明繚亂白仁淡紅瞳人焦小黃色夜見五色燈
光者此方能除肝膽極熱
久仙飲治年老之人眼赤不退帶紫紅白色若然有
蠧紅者以暴發客熱類推之
洗肝散治眼肝氣有餘風輪變色焦枯或疼痛外生
赤翳此方能除火退肝熱
紫金丸治外障生雲膜血翳服涼藥不退而不多痛
者可用
夜光柳紅丸治風毒上攻眼虚腫頗有紅紫或痒或
痛生翳年久服諸藥不效可用
修肝散治暴發眼及發不時疼痛甚者熱服肝氣上
升淚出汪汪内有鮮紅可用至如痛止血散不用
補肝重明丸治諸眼服涼藥表裏愈後失神光者其
眼無羞明用之能補養肝血還睛丸亦可用之
當歸龍膽湯治眼中黃仁生白翳從下而上此候多
是火旺也人有此患此藥瀉火退熱用能退翳消紅
腫
審症應驗口訣
如男子婦人患偏正頭痛者先審熱甚用雙解散二
三貼大通之後服川芎茶調散加涼劑點用九一丹
冷痛者用桑螵蛸酒調散大通之後用川芎散神清
散主之點用清涼散少加腦入些姜粉無不效矣
烏輪赤暈刺痛浮漿此肝熱也治法宜用酒調洗肝散
加麻黃赤芍或瀉肝散修肝散收功生地黃散點用
清涼散一九丹
膽生清淚枯黃遶睛此肝虚也治法用止淚補肝散點
用九一丹後服補腎丸此乃滋母益子也
瞳人開大淡白偏斜者此腎虚也治方服補腎丸補腎
明目丸駐景丸點用九一丹多服少點
瞳人焦小或帶微黃此腎熱也治法先服五瀉湯著風
之類後收功用補腎明目丸久服甚效
瞳青胞白痒而清淚不赤不疼是謂之風眼治法服羌
活除風湯點九一丹間二八丹入些姜粉效
烏輪突起胞硬瞳紅眵淚濕漿裏熱則痛是謂之熱眼
治方用雙解散加涼大通之劑瞳痛止用生地黃散
點用清涼散間九一丹點之隨人治法用之
眼渾如淚胞腫而軟上壅濛濛酸渣微赤是謂之氣眼
服桑螵蛸酒調散後服明目流氣飲當歸湯主之
其或風與熱并則痒而浮赤風與氣摶則痒澁昏沉點
用九一丹間二八丹服羌活除風湯
血熱交聚故生淫膚粟肉紅縷偷針之類服用瀉脾湯
瀉心湯主之點用清涼散有淫膚粟肉可&KR2127;洗至平
洗上
眼熱經久復有風冷所乘則赤爛點用清涼散服用瀉
心湯洗肝散主之洗用綿裹散其效甚速
眼中不痛而赤但為痰飲所注則作痛服用半夏二陳
湯三四貼後服明目流氣飲不用點藥
肝氣不順而挾熱所以羞明服用洗肝散二三貼加麻
黃後服蜜蒙花散五七貼補腎主之點用九一丹加
清涼散初不可重藥
白睛帶赤或紅筋者其熱在肺服洗肺湯除熱飲洗肝
散點用清涼藥九一丹
上胞下臉或目唇間如疥點者其熱在脾治先服瀉脾
湯瀉脾除熱飲三黃丸主之可&KR2127;可洗用清涼散點
有淚翳者九一丹點之
因風則散之用九一丹入些姜粉熱則清涼散點之氣
結則調順之將前藥間點因風者可用防風通聖散
即名雙解散後服羌活除風湯熱者洗肝散修肝散
氣結者服流氣飲黃茋湯主之
白䧟魚鱗之症多因肝腎俱實血衰成䧟治法服酒調
散二貼後服蟬花散蜜蒙花散相間服之效點用二
八丹調乳汁點間九一丹點之
突起睛高旋螺尖起嶮峻利害之症也又有一法與他
取平之效將鋒針針入三分以鳳屎點針口所以毒
攻毒或隂丹醮點亦可先服鬱金酒調散四五貼後
可動針此乃平之法無光之效也
又有一症逓年月眼内痒極秘曰諸痛為實諸痒為虚
人之患眼虚腫及眼眶骨此痰飲為患治法用明目
流氣飲加半夏陳皮厚朴三味用姜二片同煎連服
四五貼其痛即除另將二陳湯丹藥亦可點用治之
隨輕重所施治法在人意耳
頭風
冷痛熱痛風痛痰厥痛(係偏風)
陽明頭痛
眼淚
熱淚冷淚虚淚風淚濕淚
審症秘論
暴發眼者審他是熱甚用雙解救苦湯當歸龍膽湯修
肝散洗肝散瀉肝散鬱金酒調散
有是風熱火病服涼藥不退者用明目細辛湯助陽活
血湯紫金川芎茶調散明目流氣飲桑螵蛸酒調散
有是久病血滯風甚用當歸和血煎神清散没藥散捲
雲湯發歇無時用生地黃散破血紅花散
有是風毒為病用蟬花散如聖散川芎茶調散神清散
夜光抑紅丸痰病用清熱半夏二陳湯之類老痰用
四生湯
有是久病無表病裏病眼内淨了用蟬花散蜜蒙花散
決明子散十味還睛丸
若内病俱無但是外病可㳄第依法不需服藥有翳只
是去翳藥加減療之
辯眼經脉交傳病症論
有人問於予曰人之眼目乃五臟六腑之精苟有患
傷於内腑其理何哉然則又有左病而不傳右右病
而不傳左左右俱病未審其詳請而言之予應之曰
噫非精於岐黃龍木之奥者莫明乎此也
夫眼者乃五腑之專精也目者乃心之竅也瞳人者
腎之精也宗精之水所以不出行血裹之氣輔之共
凑於目頭者諸陽之所聚也足太陽膀胱之脉起於
目之銳背通頂入腦正屬目本名曰眼係督脉陽柔
之會首循風府而出則入係腦則為目風厥肝脉上
出額督會於巔頂其别交者從目係風相摶故目䐠
&KR0008;無所見頂中風府兩筋之間乃别隂陽交於目内
銳皆隂氣盛則目膜陽氣盛則目瞑病而不得臥者
衛氣不得入於隂故陽氣滿而隂氣虚故目不瞑而
不得抛者衛氣流於隂不得於陽陽氣虚故目閉故
病猶有偏勝之理且飲食之中有五味天地之氣有
六淫人身之中有七情皆能生病更有賊微正邪之
别氣與味也皆無形之物能傷於有形之質何患不
生於病況眼科之中又有與大方之不同治之各有
異亦宜審其受病之因視其内外淺深之症假若一
槩治療不無抱薪之患良可惜哉予因幼躭疾苦求
翳療迨今數年於是熟玩諸家之書治之玄妙之旨
訪尋師友寳博方書採集百端推原其本凡有疑難
之間不恥下問務究奥旨子能潛心注意雖不登岐
黃龍木之岸亦可謂醫中魁者也
凡看眼法先審瞳人神光㳄看風輪再察白仁四辨
胞臉二眥此四者眼科之大要看眼之時令其平身
正立緩緩舉手輕撑開眼皮先審瞳人若有神光則
開合猛烈㳄看風輪若展縮雄徤則魂魄無病三察
氣輪無病則澤潤光滑四辨其肉輪若好則開合有
力二眥不蠧赤矣
凡審翳法若久年翳膜能去者其翳浮虚爛紅其眼
不張若近年發歇眼其翳紅白色浮厚者有些紅未
退其淚者易散看其中多有死釘不能去若散翳如
紅霞色者易退若因頭痛起因有死白翳者難退又
有一樣厚翳去盡其眼全痊黑睛有些微雲薄薄帶
淡白色不能去名曰冷翳
凡烙去將烙時可安心定志將眼撑開用濕紙將四
眥好肉處以濕紙敷定只留要烙處許大將匙燒紅
於細綿上開過即烙之不可傷四弦烙乾用和解藥
外敷之使且拔出火氣
用夾法
夾時先審轉看上下胞臉有瘀血處可&KR2127;&KR2127;至平血
盡方止方可夾上夾子其夾不可高大只在重弦上
仔細看其睫毛轉又要平正方可著力扯緊其夾肉
處用小艾團灸三箇不可多灸灸多恐潰夾次日夾
肉若未乾可再催用淡淡丹藥去其餘翳此眼縱有
厚翳不可用重藥
用金針撥光子之時將蓉花葉末調水護之一日一
換宜服謹翳丸等方
凡撥金針看人老瘦就手撥之肥壯者先宜服退氣
散血和其五臟後可撥之
退氣散血
大黃(末二錢五分)當歸(末二錢五分)川山甲
(一分二釐)連翹(二分二釐)白芷(一分二釐)乳香(一分二釐)没藥(一分)
(二釐)
開金針法
凡開金針需擇吉日風静日煖需待日午之時焚香
請呼龍樹醫王觀音菩薩然後方静坐片時定自已
之氣息令人取木凳一條以綿被帖軟仝患者坐於
凳被上騎馬對坐面與我對平毋俟高低緩緩以銅
簪脚於開縫處點計之次看鋒針口與瞳人三分之
下要憑口訣使高低遠近與將鋒針令其入眼轉看
數遍足了方按鋒針三四下看透了即取起有些血
出用綿紙拭乾其血後方用地方令針緩緩撚訊若
透此針取出然後依法用天字針再進取翳其翳若
好撒開裹針緩緩收下停針畢方落在後去紙舉物
與他看之即見不可與他人久視即用濕紙重重封
固太陽用水膏塗之至次早方開看再換濕紙再封
如此七日斜臥不可憑他番身轉側七日後方開封
與起無妨矣念觀音呪七遍方取出金針看其翳
不浮起即用濕紙封片時方去紙舉手動之
觀音呪
願眼紫金燈洒洒水离易黃沙滿藏經千眼千首千
龍王文殊大士騎獅子普賢菩薩乘象王日裏雲膜
盡翳膜消磨強中強吉中吉眼中常願得光明清淨
般若波羅密
眼科用藥㳄第法
夫眼疾之醫雖分症類而其中病源不可不深思而
熟視哉夫疾有久新証有輕重需分表裏風熱氣熱
濕熱實熱而新病者皆因内積熱毒之輕循經絡而
上頭目遇外風寒所觸而發者必需先發表風邪後
乃遠其火熱黃連黃芩以瀉火防風薄荷以疎風兼
以麻黃蒼术之類如無風寒所逼惟血壅上宜用當
歸大黃防己墜下之劑久眼昏蒙所曉宜用當歸地
黃防風羌活之類有翳膜加木賊蒺藜蟬退決明等
劑如胞合眼皮不開此乃寒邪之氣傷胞宜行氣之
藥青皮黃茋香附兼以風藥佐之血滯者宜調血赤
芍歸尾鼠粘如頭痛者羌活白芷蔓荆藁本川烏之
類佐以風藥防風荆芥玄參柴胡細辛用之必當也
如眼眩暈昏潰十分作痛但虚腫痛及眼眶此乃痰
飲所患宜二陳湯兼佐以風藥如腫脹暗痛熱淚難
禁者苦寒之藥宜然但視人之形氣虚實體之盛衰
務究其内外淺深不可專書全在人之活法方書者
乃前人立法之規使後無失其序如歸於症者則緩
可以尋方儻暴發者變動於頃刻苟不明於藥性寒
温病勢之緩急而使之療非徒無益而反害之矣予
掇拾諸家之方贅成歌括六十餘首此平昔應驗之
神方若用意熟記則不思忖而了然矣若能知抽添
之工夫加減之意趣真可謂眼科中之至寳哉後之
學者當以予之用心珍之重之俾術不輕而身不賤
矣内障一書乃心授之法故不形於紙筆如若泛泛
豈仁人君子哉
金針眼科經驗方藥詩括
酒調散歸及麻蒼赤芍菊甘羌大黃茺蔚桑螵共十味
暴風腫痛用之良
酒煎散内歸芎苓赤芍木通山梔仁龍膽大黃鬱金入
防風加上效如神
酒調洗肝有黑參知母大黃芩桔梗梔子朴硝共七味
睛痛淚出用之痊
四順當歸與大黃更兼甘草赤芍良不拘疾眼經年久
一服交君便可康
八正車前與瞿麥匾芎滑石山梔仁大黃木通同甘草
燈心竹葉效如神
雙解防風將軍芍薄荷芎歸草朴硝梔翹梗芩膏麻黃
荆芥白术滑石良
當歸活血煎黃茋薄荷蒼术麻黃宜川芎羌活菊花等
熟黃荆芥没藥醫
大黃當歸散菊花薄荷黃芩川芎佳壅腫血凝生赤翳
頻頻服藥再連渣
七寳洗心當歸芍黃連荆芥及麻黃梔子大黃共七味
眼疼赤痛正相當
九仙飲治眼通紅赤芍當歸與木通白芷黃芩同甘草
菊花荆芥與川芎
治時散有蜜蒙花歸菊荆蟬梔子加木賊防風甘草配
更兼赤白芍無差
蒼术散能止昏淚夏枯木賊甘草附蒺藜白芷芎防風
蟬退天蚕蔓荆助
修肝散有當歸芩薄荷連翹山梔仁甘草防風加蜜烹
肝虚目暗用之靈
瀉肝散内有桔梗大黃知母與黑參朴硝黃芩連十味
眼痛暴發霎時平
加味修肝散芥歸菊花羌活甘蒺藜大黃連翹薄荷梗
赤芍防風莫改移
涼膈連翹梔子仁大黃甘薄朴硝芩更加黃連赤芍藥
服之熱毒化為塵
茶調散内菊薄荷羌活川芎荆芥和石決石膏甘草少
防風木賊去流疴
眼中流出如何得四物補肝加木賊蒼术防風白蒺藜
川芎羌活甘草炙
明目細辛藁本芎紅花歸蔓荆防風生黃椒茯麻根入
羌活蒙花共凑功
救苦湯内桔翹辛羌活川藁柴歸身龍膽知母荆防草
黃芩連栢生地升
撥雲菊花及蟬退白蒺川芎荆芥配羌活防風桑白皮
掃除熱翳真無偽
肝風衝眼淚昏蒙羌活黃茋及撫芎甘草蒺藜荆芥穗
何愁翳膜障雙睛
蜜蒙花散有菊花木賊石決明莫差白芍甘草白蒺藜
細研為末用清茶
連翹散内有黃芩羌活菊花草決明白蒺蜜蒙龍膽草
更兼甘草去羞明
川芎羌活治頭疼藁本細辛白芷增更有蔓荆防風佐
教君一服便安寧
煖肝湯内有防風茺蔚藁甘及川芎五味細辛知母等
黃芩若治最多功
省味修肝用當歸赤芍防風白蒺藜蟬退大黃川芎使
更加木賊是其宜
復明散内石決明茺蔚青箱甘蔓荆木賊人參夏枯草
白芷芎蒺草決明
人參羌活散獨活甘草茯苓桔梗芍枳殼天麻地骨皮
柴胡前胡川芎藥
洗心散内七般藥甘草當歸同芍藥荆芥蒼木麻大黃
眼腫服之如捻却
退赤散内有大黃黃連白芷赤芍詳當歸白蒺葱去白
何愁淚出白如湯
小菊花散只五味蒺藜木賊五味是羌活為末用茶調
專治羞明并澁淚
防風湯内用蟬蟲薄荷當歸及川芎羌活大黃梔子草
熱衝眼目并頭風
蟬花散内菊芩風羌活山梔白蒺芎木賊蔓荆決明子
谷精荆芥草蜜蒙
省風湯内有羚羊羌活黑參麻大黃知母當歸升桔梗
蜜蒙甘草是奇方
補血當歸熟地黃白术白芍芎芷防車菊辛羌甘白茯
桔梗茺蔚蒺大黃
活血當歸散木通黃芩生地與撫芎白蒺當歸生梔子
赤芍甘草菊花同
碗血當歸劉奇菊玄明赤芍紅蘇木夫芩歸尾羌連翹
木賊甘草生地熟
菩薩散藥只五味甘草防風白蒺藜蒼术荆芥治羞明
效若靈丹故名是
明目流氣飲牛旁荆玄梔藜細防風甘草大黃再添入
眼中赤澁不來攻
蔓荆散内有黃茋甘草人參白芍宜黃栢倍加將酒炒
昏蒙虚氣用之宜
川芎茶調散薄荷白芷防風甘草和更有細辛兼羌活
荆茶同煎用者多
助陽和血補氣湯甘草當歸白芷防蔓荆升麻柴胡使
黃茋加上水煎嘗
省風百解荆芥參甘草陳皮白茯苓姜蚕芎藭防風藿
蟬退厚朴羌活葶
散熱飲子用黃連防風羌活黃芩兼大黃當歸生地入
腫痛暴發即時痊
龍膽散有乾菊花川芎香附木賊加草決明中加甘草
迎風冷淚却無些
芎藭散内荆芥多甘草菊花及薄荷蒼术一味米泔浸
研為細末任調和
神仙退翳羌活歸甘草蒙花荆賊藜地骨瓜蔞蔓枳實
椒連蟬菊薄蛇皮
當歸龍膽升麻草赤芍柴胡五味藁羌活石膏同黃茋
黃栢連翹酒炒好
洗心眼散治退紅羌活升麻草木通梔子大黃赤芍藥
黃芩九味凑防風
偏正頭痛用清空黃連酒炒及川芎柴胡羌活黃芩草
細辛少使配防風
菊花茶調散川芎荆芥細辛草防風白芷薄荷羌活劑
姜蚕蟬退治頭風
打撲疹痘紅花散升麻生地羌活草大黃連翹赤芍藥
更加當歸尾國老
小防風湯梔子仁羌活甘草當歸身赤芍大黃水煎服
小兒熱毒用之神
小承氣湯薄荷蟬甘草杏仁及防風羌活天麻當歸是
大黃赤芍水煎同
菊花膏内用大黃荆芥黃芩术草蒼羌活防風黃連佐
細辛為末蜜調嘗
糖煎散有龍膽草防己防風同甘草赤芍川芎荆芥歸
服之奇效如神好
蟬花無比有茯苓羌活防風當歸身赤芍蒺藜同甘草
川芎蒼术草決明
退翳撥雲黃連芩菊花龍膽羌活荆大黃石膏甘白芷
石決防風草決明
以上六十一方隨手作效
丹藥和論
對交丹四六丹可吹久年翳膜虚厚未堅實者不見
人物者可三日一㳄九一丹解之其翳即消散如水
厚薄至效如是對交四六不可用也後可用珍珠散
間九一丹點之
三七丹施於年久眼凡經曰翳不拘下生上上生下
厚極者可二日一㳄以淡淡丹和解之
二八丹理三五年發歇眼有紅絲略有疼痛痒澁其
翳帶紅白色可一夜一㳄輕藥和之
九一丹治眼時嘗發歇眼目生翳或疼痛可點若無
疼痛只用清涼散間九一丹點之若有淡翳似飛雲
霧者只用碧雲丹清涼散吹點
又有一切冷眼不受寒藥者只用清涼散少加片腦
入些姜粉時時點之效
又有一切眼不受納藥者看其翳若去得將各樣丹
膏少少調乳汁時時少少點之更不受者用淨三黃
陽丹不用腦點亦能消翳吹雲膏亦可主之
又有一樣受不得煎藥只將陽丹不用腦麝朋砂點
之
又有一樣眼諸丹藥點不服將雞子檳榔磨冷水將
雞翎點亦能退翳
又有一樣眼不用丹藥將青鹽及食鹽火燒過冷水
調雞毛點亦能退翳
又有一樣眼人丢刺在眼不得出者將葱搥碎敷之
又將五倍子搥碎敷刺亦出又將蜣螂即噴屎蟲研
碎敷之刺亦出
煉蘆甘石浸藥水方
防風黃芩大黃當歸龍膽草
黃栢(各一兩)羌活生地黃川芎白芷
細辛菊花(各八錢)麻黃赤芍藥蒼术
木賊(各六錢)黃連(一兩五錢)荆芥(五錢)薄荷山梔子
(各七錢)草烏(此以下三味新增)栢子仁柴胡
蜜蒙花
右將二十四味俱選新鮮的細切如麻豆一咀用冷
水四五碗銅盆内浸三四夜若春夏浸二宿秋五冬
七日常以手擦過使其味出用細布濾過之
煉蘆甘石法
其甘石需選帶隔又要輕或帶淡天青色可也打
碎用燒過銀鍋内貯滿一仰一蓋頓丹爐内煉至
及紅透鈐出淬藥水内其喫過藥傾撇仍將甘石
置火内依前淬如此者三凡一㳄需煉及紅不透
恐甘石變色黑淬三㳄已定將甘石通打碎又用
新藥水浸一宿去火毒㳄日傾盡藥水晒乾研末
有石者作一處無石者作一處異研又可將藥水
再濕過晒過研極細紬絹篩過即為陽丹
修合隂丹法
煉過甘石(四兩)銅青(七錢五分)硇砂(白的二錢半)
青鹽(二錢半)彌陀僧(一錢)
右將此五味用龍膽草及黃連二件浸過的水通將
五味和均濕過&KR0008;碗内研得如泥至膩方可晒乾再
研方入别藥
又入六味
黃連(二錢五分淨末)細辛(末二錢去葉)草烏(末二)
(錢)薄荷葉(八分)乳香(製過錢半)没藥(製過一錢合乳香製法在)
(後)
右將此六味研至極細膩方入别諸藥
後藥味
朋砂(明者一錢五分)胆礬(三分)雄黃(七分要黃明者)
輕粉(七分)黃丹(五分以水淘去硝砂沉丹用晒乾)硃砂(五分)
牙硝(五分)海螵蛸(七分火煆味淡白色者不煆)血竭(五分)
白丁香(五分即小雀屎立歆者)明礬(一錢火枯)姜粉(七分姜汁沉濾細晒乾)
片腦(少許)麝香(少許)
除片腦及麝香隨時加減外其餘藥二十三味通共
一處併研至細膩細絹篩過貯作一礶謂之捲雲丹
即隂丹也惟此一料捲雲丹以隂陽動静用之或可
加可減斟酌膜之厚薄翳之遠近假如年久翳膜厚
者加以隂丹減陽丹若使翳膜薄者或乍發不久者
又加以陽丹減以隂丹外障諸症不出此藥百試百
騐無不效真乃濟世之靈寳也
珍珠散治一切膜障眼
乳香(製過)没藥(製過)珍珠(製過以上各一錢五分)朋砂(枯過)
(各一錢)輕粉(一分半)麝香(七釐)牙硝(二分半)銅青(五分)
硃砂(一錢五分)片腦(二分)血竭(五分)胆礬(二分半)明礬(枯二)
(分半)白丁香(二分)𬎼仁(二錢新竹筒盛了文武火煨去壳油筒兩頭亦)
(要紙封固取出去白皮方去油研用)琥珀(八分買時以一點研將簮脚點放火上燒化為清烟)
(者氣做松香其色蠧紅乃為真也)
右精製為極細末配童子小便浸三黃水煑甘石為
陽丹聽用
怕日羞明多淚並皆治之却將黃連末熊膽牛黃𬎼
仁四件用長流水一大碗於磁器内熬至半碗用重
綿布濾去渣量意入蜜二兩文武火熬至紫色蘸起
牽絲為度不可太過不及方將朋砂龍腦收貯在磁
器封固土埋七日出火毒用時將銅簪蘸點於眼内
少許日點三㳄忌動風之物
靈妙應痛膏此膏治眼疼痛暴發不可忍者
𬎼仁(一百粒去皮油)硃砂(飛一錢)片腦(一)乳香(如棗)
(核大)朋砂(一錢)
右將前藥俱為細末用蜂蜜為膏子以銅簪點之一
二㳄其痛即止
神仙碧霞丹
銅綠(一兩)當歸(二錢)没藥(二分製過)馬牙硝(五分)麝香(二分)
乳香(五分製過)黃連(末二錢)片腦(二分)白丁香(二分)
一方加此三味
右將前藥俱研為末熬黃連膏子為丸如龍圓核大
用時將一丸涼水化開日點二㳄六㳄效
吹雲丹治目中淚及迎風並羞明怕日常欲閉目在
暗室塞其戶牖翳成歲久遮睛此藥多點神效
細辛升麻𬎼仁(各二分)青皮連翹
防風(各四兩)柴胡(五分)甘草當歸(各六錢)荆芥蕙
(一錢絞取濃汁)揀黃連(三錢)生地黃(一錢五分)
右將㕮咀隂連翹外用淨水二碗先熬餘藥僅半碗
入連翹同熬至大盞許去渣入銀石器内文武火熬至
滴水内成珠不散為度煉熟蜜少許熬用之
搐鼻散
三黃黃栢黃芩黃連
煉煑礶内三黃同便以乾為度取出又以龍膽草水
洗浸一宿晒乾甘石即三黃丹聽用以前珍珠散藥
末為極細末再不必用製配合三黃聽用
珍珠散此能退翳翳厚者點之合此藥朋砂要枯過
用
一倍三黃丹一倍珍珠散腦麝朋砂臨
時放量度下
如要輕些
一倍三黃丹一倍珍珠散腦麝朋砂如
前
再要輕些
陽丹一倍三黃丹一倍珍珠散一倍
上三樣共合腦麝朋砂亦要
合丹功要法
其合丹之日要天晴日朗更擂諸藥要細篩而又篩
方妙
九一丹
九匙陽丹一匙隂丹
二八丹
八匙陽丹二匙隂丹
三七丹
七匙陽丹三匙隂丹
四六丹
六匙陽丹四匙隂丹
已上丹藥俱腦麝朋砂枯煆過臨時量度加減放
假如二八丹陽丹八匙隂丹二匙用片腦三釐枯過
朋砂四釐麝香二釐
九一丹陽丹九匙隂丹一匙枯過朋砂五釐片腦三
釐麝香一釐能止淚去翳
清涼散
即陽丹十匙朋砂六釐生用片腦三四釐麝香三釐
其腦麝朋砂點時合丹量度下
碧雲丹
即清涼散加銅錄亦要腦麝或加枯礬少許能去翳
膜用
捲雲丹
即隂丹如遇眼勾煎大小眥頭暈可將藥調液點退
血
又有一丹點能退翳
捲雲丹一匙陽丹半匙姜粉三分
飛礬半分燒過鹽一分半共合點之
七寳散
琥珀珍珠(各三錢)朋砂(五分)珊瑚(一錢半)硃砂
碙砂(各五分)𬎼仁(三十粒)片腦麝香(各一分)玉屑(一錢)
右將前藥俱細研&KR0008;如塵埃方入麝香片腦𬎼仁三
件再研熟官絹篩過於礶内夜間臨臥以銅簪挑一
米大許點於有翳膜處
撥雲散
蘆甘石(煉過各二兩)黃丹(製過二兩)川烏(一兩五錢)犀角(一兩)
乳香没藥碙砂青鹽(各二錢五分)
朋砂血竭輕粉鷹屎(各二錢)片腦(五分)
麝香(五分)𬎼仁(去壳一錢半)
右將前藥如法精製共研和均極膩以羊角罐收貯
但有翳膜者以銅簪每夜臨臥點二㳄極厚者亦能
去也
治諸眼一切點貼膏藥
千金勝極膏
蘆甘石(煉過各一兩)黃連(末六錢)川烏(炮去皮六錢)
銅青(好的二錢)川姜(煨去皮六錢)鷹屎(二錢)没藥(製過)
黃丹(各一錢)乳香(製過一錢)血竭(一錢)朋砂(五分)龍腦(五分)
麝香(二分)𬎼仁(去皮油淨六錢)
右將前藥俱為末冬蜜一斤砂鍋内溶開生絹濾過
去蠟煎熬用棍棒不住手攪熬至紫色滴水不散將
前藥末入内攪勻取出於青石上鐵鎚可打千餘下
或為錠子或為丸子不拘作法遠年近日疼痛風濕
難開諸症將一丸温水化開或點眼或作錠子磨水
點之極效又或為膏於紙上貼兩太陽穴散血尤妙
熊膽膏
熊膽(一錢真者其色如砂糖樣帶潤濕色喫在口内味苦又涼即真者)牛黃(一錢)
龍腦(五分即蘇州薄荷其葉三四指大如羊葉相)𬎼仁(去油一錢)硼砂(一錢)
黃連(為末二兩)
此膏治男女遠年近日内外障膜赤爛天行時氣暴
發赤腫
治眼腫紅痛澀難開若用&KR2127;洗之後可吹鼻中先含水
一口然後吹之以通其氣散其風邪
鵝不吃草(二兩)川芎白芷石菖蒲
蔓荆子(各三錢)細辛牙皂全蝎(各)
(錢)鬱金(三錢)
右為細末礶内收貯勿令泄氣以備後用
五黃膏治目腫澀痛欲以冷洗應驗
好黃連黃芩黃栢大黃黃丹
右為末以芙蓉葉用冷水或煎茶調貼兩太陽穴
白斂膏
好白芨小白芷白斂
右為末牛脂熬成膏如前敷貼
四生散治眼目被物刺傷或摸損
生地黃生薄荷生艾葉生當歸朴硝
右共搗爛貼眼眶并患處
神仙散治頭目昏眩偏風痛極
甜瓜蒂燄硝雄黃蒼耳子川芎
薄荷藜蘆鬱金
右將前為末口含水吹一字入鼻中令患者含水一
口方吹藥入患者鼻中
碧天丹專治遠年近日爛弦風眼
銅青(五錢)明礬(四錢)五倍子(一錢)白墡土(一錢)海螵蛸
(一錢)薄荷葉(五分)
右將此六味俱為末用老姜汁攪和為丸如圓眼核
大要用時將一丸淡姜湯一盞泡散洗眼弦㳄日再
洗依此洗三四㳄即愈
八仙丹治爛眼弦風有蟲痒甚效
當歸(七分)銅綠(一錢)薄荷(七分)白礬(一錢)黃連
五倍燄硝(各五分)輕粉(一分)
右為末極細以絹篩用絹包約龍眼核大泡洗日三
五㳄
藥性論
當歸味甘性温入心肝二經尾能破血頭養血全用活
血熱者不可用製用酒洗
川芎味辛性温入肝經上行頭角助陽氣止痛下行血
海能養血如氣旺者不可用
赤芍藥味苦辛性寒入肝經能破血行血去赤膚止痛
白芍藥味苦酸性寒入肝經能補脾損肝氣能養肝血
瀉肝火如肝虚火衰者不可用
熟地黃味甘性温入心經肝經補血如熱者不可用用
酒蒸杵爛為餅晒亁研為末作丸如不作丸勿蒸
黃栢味苦寒入腎經補腎降相火如火衰不可用
龍膽草味苦性涼入肝經益肝膽氣治目赤腫除胃家
伏熱
半夏除濕化痰和胃氣利胸膈治太隂頭痛製用姜汁
炒
羌活入膀胱經治頭痛去風邪降肝氣肝虚不用
防風味甘辛性熱入膀胱經以體用通療諸風以氣味
能瀉肺經
黃連味苦寒入心經能瀉心火涼血去中焦熱厚腸胃
大黃味苦寒入胃經有推牆倒壁之功能消腫去其皮
膚之熱實者生用虚者酒蒸久患虚腫者勿用
生地黃入心經治血熱生新血散瘀血涼心血寒者勿
用
麻黃入肺經去風寒退邪熱開九竅發表
白芷味辛性熱入大腸經去風止痛泊足陽明頭痛去肺
肝二經發熱
細辛味辛性熱入心經能去風止淚頭痛益肝膽通竅
去葉用
山梔子味苦入肺經瀉肺火除五臟熱目熱赤腫宜用
要炒
木賊味甘入肺經去目翳益肝膽明目去風通竅止淚
蒼术味辛性温入胃經平胃氣去風邪去濕止淚發散
用米泔水浸一日一換水浸炒亁用
瞿麥味苦入小腸經去膀胱熱養腎氣明目利小便
黃連味甘性温入脾經行氣固表虚血滯不行宜用蜜
浸火炙研為末作丸如不做丸勿如此
滑石入小腸經能降上炎之火通九竅利小便
車前子味甘鹹性寒入小腸經清利小便去肝經風熱
石決明入肝經去目障明目有沉墜之功肝虚者不用
火煆極紅為度
青箱子性微寒入肝經瀉熱上衝去赤障肝虚不用製
用酒洗
草烏明入肝經治肝熱熱痛淚出明目肝虚不用
白蒺藜不入湯藥宜丸入肝經明目去風止痒炒杵去
刺用
牡丹皮味苦寒入腎經瀉隂火陽火能涼心血能行滯
血止痛
地骨皮味苦寒入腎經退熱除蒸瀉肺熱宜用
桑白皮味甘入肺經除肺熱瀉肺氣肺寒不用
麥門冬味甘寒入肺經治肺熱去肺腑火又清心竅
蜜蒙花味甘入肝經去目中赤脉眵淚能明目
烏藥入肝經能順氣行氣去風
胡黃連味苦寒入肝經退骨熱潮熱補肝膽明目能治
小兒疳傷不下食霍亂熱痢疾小兒藥多用之
蔓荆子味苦寒入三焦治頭疼眼睛痛能明目開鬱降
火
枸杞子味甘入腎經補腎明目去目中赤膜遮睛酒洗
用
何首烏味苦入心經袪風寒治陽明頭疼
蟬退入肝經去風解毒脱目翳止淚散寒邪
白术味苦温入脾胃經能徤脾胃生津液去胞臉濕熱
氣喘者勿用又能助氣
香附米味苦辛能行氣助胃氣止淚去濕用之炒去毛
杵淨
夏枯草禀純陽之氣得隂氣則枯能止淚去風以陽補
隂之理
千里光入心經去風解毒熱明目亦能行氣即夜明砂
水淘去屎留砂
一種草藥名千里光採其嫩葉淨洗槝汁熬成膏單用
點眼退翳明目恐即此也前註恐非
遠志味苦氣温入心經定心益志利竅安魂魄
犀角入心經涼血解心熱清頭目鐵剉剉碎用或水磨
服
羚羊角入肝經清肺肝火清心明目肝虚不用
石膏入胃經瀉胃火伏熱有鎮之功胃虚不用
乾葛味甘平入胃經解肌發表退熱升提胃氣
藁本味辛入膀胱經去顛頭痛引藥上行
史君子味甘入胃經殺疳䖝利小便
薄荷味辛寒入肝經去賊風發表利關節止痛
菊花味苦甘微寒入肝經明目清頭風去目翳發表
茺蔚子味辛甘入眼經除血熱明目去風
甘草味甘生寒熟温入脾經生用能瀉火解毒炙者能
助胃和平
桑螵蛸補腎去風通五淋利小便明目散翳
槐花味苦寒入心經去心赤瀉血瀉大腸熱
鬱金味苦寒入心經治血鬱於目能涼能破心下氣開
鬱
黑參味苦醎入腎經補腎氣明目得黃芩瀉肝火除肝
熱
知母味苦寒入腎經補腎水瀉腎火三焦火
桔梗味苦温入肺經治肺熱為諸藥之舟楫乃肺部之
引經
芒硝治積聚熱疾利大便不通
漢防己味辛苦寒通行諸經去風寒有走逹之功
蒲黃味甘性平入心經能消瘀血破血消腫炒用
連翹瀉心火解脾胃濕熱除心經客熱
五味子味酸性温入腎經肺經補腎滋肺益肝
獨活味苦温走諸經去外受賊風無分新舊
楮實子味苦寒入肺經升陽上行能去風治頭痛
肉蓯蓉味酸醎性温入腎經補腎生精用酒洗相火旺
不用
川椒味辛熱用之於上退六腑之沉寒用之於下去目
中障肓去目炒去汗用
人參味甘氣温無毒入肺經補氣不足安魂魄生精開
心竅通血肺寒可用肺熱傷肺
白茯苓味甘温入肺經安魂定魄補心虚養神利小便
旋覆花味甘入肺經清痰明目治頭風
兔絲子味辛甘入腎經補腎明目能去目黑花酒洗蒸
餅晒乾為丸不做丸勿製
澤瀉味甘寒入膀胱利水通淋補隂不足明目
黑附子味辛大熱入三焦主陽散風去寒邪火旺者不
用即大附子去粗皮
木香味苦性温入心經主治心痛泄胞腹中滯寒冷氣
不必過火磨入藥中服
牛膝能引諸藥下行丸用土牛膝春夏用葉冬用根惟
葉之效尤速能益精又治竹木刺入肉敷之即出
石斛味甘性温入腎經去胃熱補隂血益精壯筋骨
紅花味甘苦入心經能破血行滯血少用養血
天門冬味苦氣寒入肺經瀉肺火定肺氣利小便涼血
去心杵為餅晒乾為丸如不做分研
石菖蒲味辛性熱入腎經補腎能開心竅明目
柴胡味苦寒入肝經能除往來結熱積於胸中除肝熱
又得黃芩能瀉肝火
黃芩味苦寒入肺經枯者瀉肝火實者退膀胱熱
巴戟能補腎益精療隂痿引氣上行
陳皮去白者消痰利氣留白者補胃和中
葶藶味苦寒入肺經瀉肝喘利水下肺氣炒用
芎藭入腦治頭痛血虚者去頭風養血
白附子一名兩頭尖去風痰止頭痛去粗皮用
天麻主頭風去風疾利四肢濕痺
枳殼寬腸下氣袪風化痰治風邪作痛
瓜蔞根即天花粉入肺經去痰火解熱毒又能除酒毒
肺寒者不用冷痰者不可過用有熱藥此宜可亦
用之
匾蓄利小腸經熱閉
小茴香味辛氣平開胃行氣止嘔吐膀胱冷氣腫痛入
藥妙
南星去風痰消腫毒用姜汁煑過
草烏走筋骨敗血去風止痛姜汁煮用
川烏去風寒作痛助陽
荆芥去皮風邪發
雄黃解熱毒散血止痛
乳香調血氣利諸經之痛製用厚箬三片夾藥在中熨
斗火熨去油研末用
没藥破血止痛去目翳暈同前製法
血竭破積血止痛去赤膚
木通利小腸經結熱降心火
牛旁子去風明目行血
蛤粉能消痰火涼血解肌表極熱
蛇退即蛇皮去風毒止淚痒痛
全蝎消風毒破風痰尾更佳去四足
藿香開胃氣結痰利之
蠶退去風消痰明目去翳膜即晚蠶砂
龍腦即薄荷性熱能通利寒熱去風消目赤
甘松味甘性温去風下氣治心腹痛辟惡氣
硃砂鎮心安魂魄涼血
肉桂引太陽經止頭痛去寒邪利肝膽氣
白歛散結氣除目赤熱
藜蘆吐氣風痰快膈去蘆用根有大毒用宜斟酌
白芨去賊風解中風熱閉
猪牙皂角去風痰解表利氣炙去皮弦
香白芷去皮膚風熱瘡痒
杏仁潤肺氣去痰行血
紫蘇消痰解表利氣
夜明砂明目去風
山茱萸入腎經除頭暈補虚生精去核
天麻子去風補腎明目研碎入煎藥
熊膽退熱降火去目赤熱試真假用水一碗撒灰在内
將熊膽放水中分灰水各開兩邊為真者其色潤
黑
山藥補腎不足生精
牛黃去熱痰能安魂魄涼血清心
石燕通血利小便治淋
𬎼仁去目中赤痛風痒去翳製法去殼用仁以竹筒盛
在内於紅火煨藥紙乾取出打去油聽用
珍珠清心明目去目翳製法用豆腐一塊入珠於腐内
蒸過取出用洗淨無漿白綿布二三重包珠石上
杵爛用細末
玄精石安魂魄有壯氣之功
沙魚皮解風毒止淚
威靈僊去風邪
青皮能下氣快膈消痰濁氣升於至高者而能下氣虚
者不用
青鹽補腎引至下部水磨化銅鍋熬成鹽聽用
川練子明目退熱補腎去核用
沉香補右尺命門脉壯元陽散滯血
一方點藥撥翳膏
𬎼仁(去皮殼)麝香(四分另研)琥珀(一錢另研)珍珠(一錢放豆腐上蒸過)
石蟹(一錢煨)片腦(五分另研)硼砂(一錢另研)青鹽(八分另研)白丁香
(五分水燉)紅珊瑚石燕(煆)滴乳香(灸)辰砂
熊膽(略灸乾)血竭金精石(滚水泡)銀精石
(滚水泡各一錢)蘆甘石(火煆黃連水淬淬次用五錢或七錢)
碙砂(一錢明者將紙七重包煨另研包起遇有翳厚者加入無翳者不用)
右為細末和勻用磁器礶秉起一半乾點一半入後
藥内為膏子點
當歸尾生地黃赤芍藥蔓荆子防風
羌活連翹黃芩薄荷
各用五錢剉細用雪水或臘月水兩大盞石器内
煑藥至一盞去渣用真正好白蜜三兩再用文武
熬三四沸以新綿濾出收入磁礶内却將前藥末
共作一處攪勻用清油紙縳住常常旋取點用此
藥收八九年亦好不壊此仙傳方也
銀海精微卷下
