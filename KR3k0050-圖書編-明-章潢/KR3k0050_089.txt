圖書編卷八十九
明章潢撰
貢物總叙
禹貢八州皆有貢物而冀州獨無之甸服有米粟之
輸而餘四服俱無之說者以為王畿之外八州俱以
田賦所當供者市易所貢之物故不輸粟然則土貢
即租税也漢唐以來任土所貢無代無之著之令甲
猶曰當其租入然叔季之世務為苛橫往往租自租
而貢自貢矣至於珍禽竒獸衺服異味或荒滛之君
降旨取索或奸謟之臣希意創貢往往有出於經常
之外甚至掯留官賦隂增民輸而命之曰羡餘以供
貢奉上下相蒙苟悦其名而於百姓則重困矣
合沙鄭氏曰召公曰明王慎德四夷咸賓無有遠邇
畢獻方物惟服食器用予觀禹貢九州之貢篚雖非
四夷之獻而亦以服食器用為安而冀州獨不言貢
篚者蓋畿甸之内賦其總銍秸粟米也總銍秸粟米
者倉廪之儲也糇糧之濟也是食為土貢之要也兖
州之貢蠶絲豫州之貢絺紵其地則密邇於畿甸焉
是衣服之用亦為土貢之要也自服食之外則器用
次之器用之外則不過寳玉玩好而已不足國家慮
也帝王之建都必擇衣食之地而謂之京師京大也
師衆也言天子之居既衆且大非衣食之豊不可以
為國也若夫大輅南金犀革象齒珠貝之類非服食
器用之物貴其土産也皆遠於畿甸而或貢於要荒
之服焉苟帝王以為貢篚之要國家所急則堯舜之
都遷於荆梁久矣其肯以為冀都區區禦大河之患
圖一日之安耶及周之衰荆揚陷于吳楚貢金不入
而天王求之於魯蓋以魯通於吳也是豈聖人制貢
之初意哉
九州貢賦今昔之殊
冀州厥賦惟上下錯厥田惟中中
今北直隸古冀州地也米麥之賦計六十萬一千
一百五十二石絲二百二十四斤絹二萬五
千一百三十五疋木棉一十萬三千七百四十
八斤鈔九貫草八百七十三萬七千二百八
十四束塩一十八萬八百七引
今山西亦古冀州之域米麥之賦計二百二十七
萬四百二十二石絲五十斤絹四千七百七
十七疋草三百五十四萬四千八百五十束
塩四十二萬引
兖州厥田惟中下厥賦貞
青州厥田惟上下厥賦中上厥貢塩絺海物惟錯岱
畎絲枲鉛松怪石菜夷作牧厥篚檿絲
今山東古青兖地也米麥之賦二百八十五萬一
千一百一十九石絲二千一百一十斤絹五
萬九千九百九十疋木棉五萬二千四百四十
九斤草二百八十一萬四千二百九十束塩
一十四萬五千六百一十四引徐楊今属南直
隸列于雍州之後
荆州厥田惟下中厥賦惟上下厥貢羽毛齒革惟金
三品杶幹栝栢礪砥砮丹惟箘簵楛三邦底貢厥
名包匭菁茅厥篚玄纁璣組九江納錫大龜
今湖廣古荆州之域米麥麻豆之賦二百一十六
萬七千五百五十九石絹二萬七千九百七十
七疋布七百五十疋鈔一百七十五貫
豫州厥田中上厥賦錯上中厥貢漆枲絺紵厥篚纖
纊鍚貢磬錯
今河南古豫州之域也米麥之賦二百四十一萬
四千七百七十七石絲三十五萬三千六百四
十三兩絹九千九百五十九疋木棉三百四
十二斤草二百二十八萬八千七百五十四束
梁州厥田惟下上厥賦下中三錯厥貢璆鐵銀鏤砮
磬熊羆狐狸織皮
今四川古梁州之域也米麥之賦一百二萬六千
六百六十九石絲六千三百三十三斤木棉
七萬三千八百五十斤塩十萬九千一百七十
七引
雍州厥田惟上上厥賦中下厥貢惟球琳琅玕
今陜西古雍州域也米麥之賦一百九十二萬九
千五十七石絲綿三百零六斤絹九千二百
一十八疋木棉一萬七千一百七十二斤布
一十二萬八千七百七十疋草一百五十一萬
四千七百四十九束
揚州厥田惟下下厥賦下上錯厥貢惟金三品瑶琨
篠簜齒革羽毛惟木島夷卉服厥篚織貝厥包橘
柚錫貢
徐州厥田惟上中厥賦中中厥貢惟土五色羽畎夏翟
嶧陽孤桐泗濱浮磬淮夷蠙珠暨魚厥篚玄纖縞
今南直隸古揚州之域米麥之賦五百九十九萬
五千三百四十石絲一十萬九千九百一十兩
絹三萬八千四百五十二疋麻布二千七十
七疋鈔八千七百七十錠草五百八萬四千
二百一十七包塩十萬五千一百八十斤
今浙江亦古揚州之域米麥之賦二百五十一萬
二百九十九石綿并綵二百七十萬四千二百
七十兩絹三千五百七十四疋布九疋鈔
五萬一千二百九十三錠草八十七萬四千四
百九十一包塩四十四萬四千七百六十九引
今江西亦古揚州之域米麥之賦二百六十一萬
六千六石絲八千二百三斤絹一萬一千五
百一十六疋布一千六百四十一疋鈔九千
九百七十九錠
按賦出于冀兖青荆豫梁雍七州者僅居其半揚
徐二州(今南直隸浙江江西)與之等埒而廣之東西與雲貴
百萬之賦又在九州外矣然此惟約計米麥絲絹
布鈔塩草七賦之正供而金沙銀鑛銅山鐵務珠
池汞土酒茶榷酤礬硝蠟蜜丹漆藥材機坊鑄局
竹木蒲葦磁器文石柴薪果品海物山芼羽毛觔
角牛羊魚牲虎豹熊羆象牙香麝之類如禹貢所
言又有不可勝記者在
周禮九貢
周官大宰以九貢致邦國之用一曰祀貢二曰嬪貢
三曰器貢四曰幣貢五曰材貢六曰貨貢七曰服貢
八曰斿貢九曰物貢
按古者之内租税天子食之(國中租税)諸侯食之諸侯食
其國之租税必以其半若五之一四之一入于天子
效其土地之所有而盡其臣子奉上之心於是乎有
九貢之制然大府掌九貢貨賄之入而曰凡邦國之
貢以待吊用内府掌九貢之貨賄良兵良器而曰以
待邦國之大用則既非無名之需矣又職方氏曰凡
邦國制其職各以其所能制其貢各以其所有山師
川師以山林川澤之物頒于邦國則曰致其珍異之
物懷方氏來遠方四夷之民則曰致方貢致遠物又
無非聽其所自至也蓋人君昭德之致于侯邦則諸
侯自奔走入貢之不暇固不必強之而來矣周之衰
此意不存或來求金或來求車則不復有致用之意
或來歸賻或來歸賵則又不復有吊用之常甚至包
茅不入王祭不供齊人得以奉辭而伐罪男邦使從
公侯之貴鄭人得以藉口而告晉則是貢法至此湮
沒不存嗚呼内而侯國職且廢矣外而藩國(周制九州之外)
(謂之藩國世一見各以其所寳重為貢)况能必其來貢如肅慎之矢越
裳之雉有以自獻于天子者哉但後世科責無藝則
又失其任土作貢之制矣
禹貢職方相合總論
禹貢之别九州隨山濬川而終之曰庶土交征底慎
財賦咸則三壤成賦中邦故夏書謂之禹貢職方之
辨九州制畿制國而終之曰制其職各以其所能制
其貢各以其所有故周官謂之職方氏鄭氏曰職主
也主四方之職貢者夫周人設官以職貢為名而制
貢又曰各以其所有此正禹貢任土作貢之意也苟
不原周人設官之意而徒區區於九州山川之辨是
特一地理書耳于治道何益
國朝諸夷所貢方物
朝鮮以馬苧䕕豹獺安南以犀象白練沈水諸香暹
羅以生象孔翠珊瑚瓊碧硫黃薇水琉球以赤銅瑪
瑙刀錫古城以龍瑙兜羅真臘以犀象黃蠟日本以
劍鎧瓜哇以矛鐵犀象苾布珠瓊碧血瑣里以紅撒
哈剌西洋瑣里以黑虎三佛齊以白獺大雞浡泥以
玳瑁熊皮倒掛百花以赤猴彭亨以腦檀淡巴以苾
布古里以寳刀蘇合龍涎溝剌加以熊狼白麂華縵
鎖袱錫娑羅以玳瑁珠蕉小葛蘭以珠蓋阿魯以象
齒榜葛剌以琉璃紫膠錫蘭山以水晶蘆薈細布蘇
門荅剌以蕃刀回青蘇禄以竹布迤北瓦剌以貂駝
馬鶻朵顔三衞以馬海西女直以馬豹貂鷹鶻珠角
哈密以玉石禽皮烏思藏以氆氌毛纓甲胄長河以
氆氌足力鐵力朵甘思以明胄長刀董卜韓胡以甲胄
毛纓洮岷番族以馬刀明胄
論九州地利
周禮遂人以歲時稽其人民而授之田野教之稼穡
凡治野以土宜教甿今去古已遠江野散閒在上者
可不稽諸古而驗於今而以教之民哉夫封畛之别
地勢遼絶其間物産所宜者亦往往而異焉何則風
行地上各有方位(東方谷風東南方淸明風南方凱風西南方涼風西方閭闔風西北)
(方不周風北方廣莫風東北方融風)土性所宜因隨氣化所以遠近彼
此之間風土各有别也自黃帝畫野分州得百里之
國萬區至帝嚳創置九州統領萬國堯遭洪水天下
分絶使禹治之水土既平舜分為十有二州尋復為
九州禹平水土可事種蓺乃命棄曰黎民阻饑汝后
稷播時百榖是水平之後始播百榖者稷也孟子謂
后稷教民稼穡樹蓺五榖謂之教民意者不止教以
耕耘播種而已其亦因九州之别土性之異視其土
宜而教之歟今按禹貢冀州厥土惟白壤厥田惟中
中兖州厥土黑墳厥田惟中下青州厥土白墳厥田
惟上下徐州厥土赤埴墳厥田惟上中揚州厥土惟
塗泥厥田惟下下荆州厥土惟塗泥厥田惟下中豫
中州厥土惟壤下土墳壚厥田惟中上梁州厥土青
黎厥田惟下上雍州厥土黃壤厥田惟上上由是觀
之九州之内田各有等土各有差山川阻隔風氣不
同凡物之種各有所宜故宜於冀兖者不可以青徐
論宜於荆揚者不可以雍豫擬此聖人所謂分地之
利者也農書云榖之為品不一風土各有所宜周禮
職方氏云揚州其榖宜稻豫州其榖宜五種(黍稷菽麥稲)
雖徐梁闕所紀載而九州風土之宜其大概可見矣
書序稱九州之志謂之九丘言九州所有土地所生
風氣所宜皆聚此書孔子述職方以除九丘蓋謂此
也此言九州之域種萟之法也今國家區宇之大人
民之衆際所覆載皆為所有非九州所能限也嘗以
大體考之天下地土南北高下相半且以江淮南北
論之江淮以北高田平曠所種宜黍粟等稼江淮以
南下土塗泥所種宜稲秫又南北漸遠寒暖殊别故
所種早晩不同惟東西寒暖稍平所種雜錯然亦有
南北高下之殊其大約論如此然又以十二月十二
分野土壤名物論之不無少異所宜謂十二分野上
應二十八宿各有度數(州郡度數躔次云角亢氐鄭兖州東郡入角一度東平任)
(城山隂入角六度濟北陳留入亢五度濟隂入氐一度東平入氐七度泰山入角十三度房心宋豫州潁)
(州入房一度汝南入房二度沛郡入房四度梁國入房五度淮陽入心一度魯國入心三度楚國入房四)
(度尾箕燕幽州涼州入箕巾十度上谷入尾一度漁陽入尾三度右北平入尾七度西河上郡北地遼西)
(東入尾十度涿郡入尾十六度渤海入箕一度樂浪入箕三度玄莵入箕六度廣陽入箕九度斗牽牛須)
(女吳越揚州九江入斗一度廬江入斗六度豫章入斗十度丹陽入斗十六度會稽入牛一度臨淮入牛)
(四度廣陵入牛八度泗水入女一度六安入女六度虛危齊青州齊國入虛六度北海入虛九度濟南入)
(危一度樂安入危四度東萊入危九度平原入危十一度菑川入危十四度營室東壁衛并州安定入營)
(室一度天水入營室八度隴西入營室四度酒泉入營室十一度張掖入營室十二度武都入東壁一度)
(金城入東壁四度武威入東壁六度燉煌入東壁八度奎婁胃魯徐州東海入奎一度瑯琊入奎六度高)
(密入婁一度城陽入婁九度膠東入胃一度畢昴趙冀州魏郡入昴一度鉅鹿入昴三度恒山入昴五度)
(廣平入昴七度中山入昴八度清河入昴九度信都入畢三度趙郡入畢八度安平入畢四度河間入畢)
(十度真定入畢十度觜參魏益州廣漢入觜一度越雋入觜三度蜀郡入參一度犍為入參三度牂牁入)
(參五度巴蜀入參八度漢中入參九度益州入參七度東井輿鬼秦雍州雲中入東井一度定襄入東井)
(八度鴈門入東井十六度代郡入東井二十八度大原入東井二十九度上黨入輿鬼二度柳七星張周)
(三輔弘農入柳一度河南入星三度河東入張一度河内入張九度翌軫楚荆州南陽入翼六度南郡入)
(翼十度江夏入翌十二度零陵入軫十一度桂陽入軫六度武陵入軫十度長沙入軫十六度)其土
産名物各有證驗此天地覆載一定古今不可易者
蓋其土地之廣不外乎是但所属邊裔不無遼絶若
能自内而及外由近而及遠則土産之物皆可推而
知之矣大抵風土之說總而言之則方域之多大有
不同詳而言之雖一州之域亦有五土之分似無多
異周禮大司徒以土會之法辨五地之物生一曰山
林二曰川澤三曰丘陵四曰墳衍五曰原隰以土宜
之法辨十有二土之名物(十二分野之土各有所宜辨其名謂白壤黑墳之類)
(辨其物謂所生之物)以相民宅而知其利害以阜人民以蕃鳥
獸以育草木以任土事辨十有二壤之物而知其種
以教稼穡樹藝(遂以教民春耕秋穡)然稼穡樹藝又有周禮草
人掌土化之法以物土相其宜以為之種凡糞種騂
剛用牛赤緹用羊墳壤用糜渴澤用鹿鹹瀉用貆勃
壤用狐埴壚用豕強㯺(呼覽切堅也)用蕡(扶云切)輕爂(字照切脆)
(也)用犬(凡所以糞種者皆謂煑取汁也)此謂占地形色為之種者一
取牛羊等汁以溲種而化之使美則得其宜矣若今
之善農者審方域田壤之異以分其類參土化土會
之法以辨其種如此可不失種土之宜而能盡稼穡
之利
各畿省府縣土産
北直隸
順天府黍稷稻鹽(豊潤)鐵(遵化)藁本(密雲)頻婆金桃玉桃(上林)
(苑)
保定府栗(易)蓯蓉(唐)蟾酥(祁)
河間府鹽(塩山)香梨(交河)蓮魚(河間任丘)蔓荆子(南皮)鰕蟹蒲葦
(青興濟出)
真定府
順德府白瓷解玉沙(邢臺)玄精石(本府)
廣平府玄石(邯鄲)
大名府枝頭乾(南樂)紫草土硝鹻(本府)南粉(開州)紫班石(光膩)
(如玉善化山出)
永平府金(遷安)丹錫(灤遷安)鐵塩白芷(樂亭)紙(灤遷安)
隆慶州梁葡萄榛地椒
保安州銀礪石牡丹芍藥石炭
萬全都司銀銅水晶磁石馬腦黃鼠
南京
應天府鰣魚(楊子江)茅山石(石次玉)雨花臺石(聚寳山)
鳳陽府墨雲母石磬石鶴苜蓿(泗)白魚(淮)
蘇州府錦紵絲紗羅綾香秔(本府)草蓆(虎丘)彩箋柑橘楊
梅(洞庭)太湖石(洞庭西山)
玉櫑燈白墡(陽山)苧布石首魚河魨(崑山)黃草布藥班布
(崑山嘉定)韓墩梨櫻桃梨四腮魚針口魚鱠殘魚菰蓴(吳江)
松江府塩絨氊藥班布三梭布鱸石首鱠殘諸魚
鎮江府香草(丹陽)薺苨鱘魚(丹徒)
揚州府瓊花(蕃釐觀)芍藥莞蓆無花果銅鏡鶴鰾膠
常州府秈白米(武進)子鱭魚(江隂)墨茶(宜興)石蠶
淮安府塩塩精石海螵蛸(山陽塩城)紫菜(海州)
廬州府茶(六安)紙(英山)石觓(合肥)礬(廬江)
安慶府常春籐百合白术
太平府蓴菜(各縣)鰣魚(大江)
寧國府銀(寧國)銅鐵(南陵)木瓜雪梨栗(宣城)白术(涇)黃連(太平)
筆桐油玉面貍香貍
池州府茶(青陽)薑(銅陵)紙(貴池)銅鉛鉄錫(銅陵)
徽州府銀鉛(績溪)硯(歙)黃連紙(有麥光白滑水翼凝霜)墨茶(俱歙有勝)
(金嫩葉仙芝來泉先春運合華英)柿心黑木(黟)漆(祁)榧子玉面貍(休寧)
廣德州茶絲漆桐油玉面貍
和州淮白魚苧布班竹玄參天鵝鰣魚
滁州巴戟白蘚皮女萎草決明虎杖貝母(各縣)長石黃
精鯽魚(州)
徐州鐵文石(陽山)石炭(白土鎮)大戟沙參何首烏威靈仙
芫花瓷器龍骨錫甘石銅蟾酥天花地
山西
太原府鐵煤炭礬鹽瓷器龍骨錫甘石銅蟾酥天花地
菜自然銅石燕子麝豹長松子甘草人參
平陽府鐵錫銅瓷礬鹽硝椒石炭膽礬芫花蒲萄龍骨
大同府石碌碾玉沙碼碯雕羽花斑石熊皮豹尾松
實蘆甘石白芥子地蕈黃鼠香皮黑礬瓷器鐵石膏
青鑌鐵不灰木(廣昌)鹽
汾州鐵石膏甘草柴胡
遼州人參猪苓藜蘆麝香煤炭欵冬花無名異苦參
荆茅香蓁芁
沁州黃蓍甘草柴胡連翹石菖蒲
潞州長理石銅鐵人參赤石脂不灰木
澤州鐵錫石炭人參白石英紫石英禹餘梁蘆甘石
茅香
山東
濟南府雲母石陽起石礓石鵝管石澤瀉三稜蒼术
防風桔梗半夏鹽銅鐵絲
兖州府兔絲子蛇桑(單)全蝎包金土(平隂)阿膠(陽糓)鐵錫
黑瓷器(澤)楷木(曲阜孔林出可為簡)蒙頂茶(蒙山石州)仙靈脾紫石
英鍾乳(浙州)雲母石茯苓(滋陽)
東昌府絲綿棗枸杞
青州府黃丹白礬(益都)朴硝(高苑)鹽(樂安)牛黃(諸城安丘)紫石英
(沂水)沙魚皮(本府)天南星半夏(本府)
登州府金(棲霞萊昭陽遠)鐵滑石(蓬萊)硯石(蓬萊海中有羅文金星雪浪)鹽
牛黃牡礪茶(萊陽)石膏(蓬萊)蜂蜜(福山)天南星蠟(萊陽)
萊州府海藻文蛤(膠)牛黃温石五色石(掖)烏頭(平度)海
錯金錫(膠)鐵鹽(即墨)
遼東都司鹽鐵榛松子(三萬)茶(海州)海絲菜(復州)人參荆芥
白附子五味子(都司)暖木樺木銀木(海州)箭(木榦雕翎各衞有三萬而)
(尤佳)滑石(海州)水獺皮(東寧海州)貂鼠皮青鼠皮(東寧)八稍魚(金州)
黃鼠(海州)蠣房肋魚(金州)
河南
開封府紅花(鄢陵扶溝)麻黃(中牟)瓷器鐵(鈞)遠志(祥符)
彰德府艾(湯隂扁鵲墓旁)磁石孩兒魚(磁州)錫(武安)鐵自然銅(涉)
知母胡粉(府)
衞輝府青鐵珉石(汲縣倉山)括萎根(胙城)僊茅(新鄉)官粉知母
竹(輝)錫碾石青瓷(淇)
懷慶府竹地黃山藥牛膝皂角礬紅(俱河内)瓷(河内脩武)天
門冬(河内濟源)萆薢石綠(濟源)硝(孟縣出)
河南府銀(嵩盧氏)鐵(鞏宜登封新嵩安)錫(永寧嵩靈寳)膽礬(新安)石炭
(洛州縣)瓷(陕登封宜陽)竹(洛陽宜陽永寧閿鄉)羌柳(澠池)牡丹(洛陽天下苐一)臘
梅(洛陽)麝香鹿(盧氏)栢子仁澄泥硯(陜)鍾乳(登封)
南陽府銅(平鎮)鐵(南陽内鄉)錫(裕汝)紫石英鄧滑石(裕)石青(南陽)
石炭(魯山)瓷(内鄉)飛生急靈皮(内鄉)白花蛇(南鄉)綠毛龜(唐)香
橙(鄧)甘菊花(内鄉菊潭傍生莖短花大異於他菊)
汝寧府梔子蜈蚣生薑(汝陽)蓍草(上蔡東八卦臺)石觓(光州)碁子
石(息縣光州)茶(信陽羅山)紅花(西平遂平息)木賊(固始)
陕西
西安府金銀銅鐵(終南)玉英(藍田)石青(洛南有桐)竹(咸寧藍田鄠盩厔渭)
(南)旱藕(終南服之延年)甘遂(咸陽乾州)雙皂荚(太山)澤瀉(盩厔)麝香枳
殼(商)天南星(鎮安)鬼草(牛首山赤莖葉如葵秀如禾服之人不憂)千枝栢(南縣)
(南山一本千枝)漆(華州南山)細辛萬年松(華隂)蠒耳羊(同州沙苑出耳小味美)
紫草(郃陽)大紅(登城)茯苓(華)白藜蒺(同)
鳳翔府芎藭無心草秦芁獨活骨碎補羌活商陸(各)
木(隴)鐵(郿)駝羊(郿有峯類駝)鸚鵡(隴徽宗放還紅白二鸚鵡猶問上皇)狨烏
蛇(隴)石魚(汧陽破石得之若鰍鯽鱗羽皆具可辟衣蠧)
漢中府鐵(城固)金(西鄉金州)茶(西鄉城固石泉)漆蜜蠟降香乳香(西鄉)
(沔棗城略陽金州)麝香紫河車(鳳)筍鈴羊角(沔)鹿茸(南鄭城固金州)
石青石碌熊膽石觓天麻海金沙仙靈脾白膠香自
然銅青箱子枳實(金)石菖蒲(洋沔金)金絲柳(鳳)水銀硃
砂(洵陽)
平凉府黑瓷器(平凉華亭)甘草(鎮原静寧)秦芃蓯蓉(平凉)天南星
(崇信華亭)欵冬花苦參(静寧莊浪)
鞏昌府鐵(寧遠)麝(隴西)鹽(西河)當歸(秦)防風(會寧)雄黃(階)芎藭
(秦)羚羊角(階)
臨洮府甘松菴閭子(狄道)氂牛(尾可為旌旄)犏牛(力如水牛)水梨
(數品味皆甘美)果單(以赤柰為之)毼(俱蘭)駱駝(本府河西)麝香(本府)&KR1504;砂(蘭)
黃羊青稞冬果樺皮(各縣)
慶陽府麝酥蠟(俱安化)㷔硝(谷)鹽(有池本府)金絲草(府出性凉味苦)
(去瘴儲藥毒可解本草無)欵冬花(合水南山者良)甘草(環)菴閭草寧黃管
草櫻桃楸子
延安府牡丹(府出延安紅丹州紅丹延以西多與荆棘無異土人割以作薪)麝香(鄜)
甘草(府谷)石油(延川延長石中流出可以燃燈療瘡)瑪瑙(府谷神木)蓯蓉(保安)大
戟(宜君)土硫黃(宜君)甘遂(綏德)全蝎(葭)黃鼠(延川青澗神木)
寧夏衞鐵(麥垜山)鉛礬(賀蘭)鹽(有池)胡麻青稞蓯蓉枸杞青
木香楸子暖木羱羊絨&KR0146;紅花
寧夏中衞黃羊羱羊土豹野馬皂雕蓯蓉紅花
洮州衞寒水石甘草麝香洮石硯犏牛氂牛馬鷄豹
兔鶻鴉鶻堐羊
岷州衞錦鷄犏牛豹麂楸子甘草馬鷄
河州衞土麝香檀香青稞青棡樺木胡麻
靖邊衞駝褐野馬革豹鹿雉兔
文縣守禦千戸所麝熊麂狨杉木天門冬麥門冬
陕西行都司毛毼(各衞)椒子(汁為果單)圓眼(似蘿白圓青色味甘苦)白
柰(一名白檎)茄蓮(葉似藍根似蘿蔔味甘脆)沙葱(似葱)沙棗甜瓜(甘州)胡麻
(甘肅古浪)石油(肅州南山燃之極明不可食)肉蓯蓉鎖陽甘草雌黃硫
黃(俱肅)枸杞青監白監(俱鎮蕃)馬鷄(嘴脚紅羽毛青綠)山鷄(頂黑花身)
(班色)野馬(皮可為裘)野牛(大者重千斤)氂牛(尾可作纓出西蕃)犏牛(力能載重)
洮羊(尾如鹿)羱羊(大者重百斤角盤環以上西寧)土豹(鎮蕃)麝香絳礬黃
礬(沙)
浙江
杭州府鹽(海寧)漆(昌化)絲綿(各縣)黃精(餘抗於潜)冬筍(餘杭)楊梅(錢塘)
(富陽)藕(西湖)薑(臨平)
嘉興府綾(各)鹽石青魚蝤蛑白蜆(海鹽)水母(海鹽平湖)蟹(嘉興)
(分湖)黃雀(崇德)罌粟(各)
湖州府銅(武康安吉長興)錫(安吉)綾絲綿(各視他郡獨佳)茶(長興顧渚)菱(歸安)
(菱湖)鉗鍋礦灰(長興)鍾乳石(烏程卞山下)紫英石(烏程礱山)
嚴州府銅(建德)漆(淳安遂安夀昌)桐油(淳安壽昌)紙(建德淳安)茶(各淳安鳩坑佳)
白石英(遂安)
金華府銅(金華)葛紵布漆黃連(各縣)玉面貍竹鷄(蘭溪)榧子
膏棗酒(東陽)紙(永康)
衢州府獅橘(西安)茶(龍游方山)硯(常山開化)藤紙(開化)
處州府銀鐵鉛(各州)青瓷(䴡水龍泉)黃連(各縣)
紹興府剡箋(嵊)竹紙蜜橘葛粉茶(會稽日鑄嶺佳)
寧波府
台州府茶(各)鹽(黃巖)鐵(臨海黃巖仙居寧海)甲香(黃巖)乳柑(黃巖)金松
(府境條如弱柳子如碧珠三年子一熟香者相續)飛生鳥(府境)花乳石(仙居)
温州府金雀(鴈蕩)柑(温)銀(泰順)鐵(永嘉)銅沙魚皮(平陽)蠲糨
紙(永嘉)
江西
南昌府金(豊城沙)銅(西山)鐵(豊城進賢)茶(紫清香城)羅漢菜(西山葉如豆苖)
東湖魚曲江魚葛布乳柑(各縣)苦參(南昌)
饒州府銅(德興)瓷(浮梁白者如玉青花描金極精)茶(各縣)
廣信府銀(弋陽玉山)銅(弋陽鉛山)鉛(鉛山)鐵(玉山貴溪弋陽)瓷器(弋陽)葛粉
南康府石斛葛布蛤粉茶石耳(星子)
九江府銅葛茶玄參雲母石石斛(俱德化)石耳(盧山石)梅
栗芋鱅魚
建昌府銀(南城)&KR0008;菜麻姑酒葛金絲布(唐時貢)銀硃米(宋時)
(獻)
撫州府金(臨川)銀(金谿)銅(臨川)鐵(臨川)葛竹箭朱橘(各縣)
臨江府銅(新喻)紵布葛布柑銀杏(各縣)
吉安府葛布紵布茶(各縣)柑橘(萬安)玉板筍(白鷺洲)水晶葱
(周必大云金柑玉板筍銀杏水晶葱)紫苑浮笋(泰和)坐拏草(永豊秋田出)龍鬚
草(龍泉巾子石)紫草(龍泉許婆峯)抱石魚(龍泉小江)
瑞州府銀石青石碌黃丹(上高)
袁州府鐵(分宜)黃精(宜春)地黃(宜黃分宜)葛布紵布(各縣)
贑州府金(雩都)銀(贑會昌瑞金)鉛(寧都)鐵錫(安遠)實竹斑竹葛布
紵布石蜜(各)
南安府箭竹仙茅(大庾)茶磨(上猶石門山石)錫(大庾)
湖廣
武昌府銀(興國)鐵(大治)大紙(各)蘄竹(大治)秀柑(各)茶(崇陽嘉魚溝圻)
魚(各)銅(大治)水晶(興國)鱘鰉魚(大江)麂獺(府境)
漢陽府天鵝竹橙橘榧子銀杏綿布水獺
襄陽府沙金(南漳宜城穀城)蔗柑紫薑(襄陽)石青石碌(南漳)山鷄
萬年松騫林葉靈夀杖黃精茅香(太和山)麝香(均)鯿(漢江)
(土人以槎斷水鯿多依槎曰槎頭鯿)榔梅(太和真武折梅挣榔結果立誓今存)
鄖陽府蒼礬雷丸石膏竹䶉(房)
德安府漆白蠟野鷄(各)葛覆盆子(隨)根子菜(安陸)
黃州府白艾(麻城龜峯)連翹松蘿鱘魚(府)鐵(廣濟蘄水黃梅)白花
蛇(蘄)綠毛龜(蘄能辟飛塵)茶(蘄)蘄竹(蘄色璺者為簟節疎者為笛帶鬚者為杖)
荆州府柑橙梔子貝母覆盆石龍芮(府縣)青綠石(松滋鳳凰)
(山)箭竹&KR0008;硝杜若鬼舅(夷陵)茶蠟(夷陵歸)鐵(巴東)
岳州府石青石碌(慈利)鐵(巴陵石門)竹簟光粉柑橘漆(澧諸縣)
鼈田(巴陵)
長沙府鐵(瀏陽攸安化茶陵寧鄉醴陵)硃砂水銀(安化出)海金沙(長沙)
(善化攸湘潭)鉛(醴陵)葛布斑竹玉面貍(茶陵)
寳慶府銀(府境)丹砂(武岡)黑鷴(新化)鷓鴣鮓(府境)麝香(熊胆山)
衡州府銀(桂陽)鐵(桂陽衡陽來陽常寧)錫(來陽常寧)石碌(衡陽常寧)山礬(各)
蠟(桂陽酃)萬年松仙人絛長髮草龍鬚草(衡陽)紙(來陽)
常德府金(武陵桃源龍陽縣)石碌(桃源)包茅佛頭柑霜柑(沅江)
辰州府麩金(沅陵辰溪溆浦黔陽)水銀(沅陵盧溪)銅(辰溪)鐵(盧溪辰溪溆)丹
砂(沅陵麻陽老鵶井者上)石青(沅陵辰溪麻陽)石碌(沅陵盧溪辰溪麻陽)
永州府魚(湖湘皆有此州獨多)
承天府綿花漆麂野猫花猫(皮歲輸貢)魚
靖州葛布金(州縣)九肋鱉(沅)烏頭五棓子(州境)
郴州銀(本州桂陽宜章)鐵(本州宜章永興桂陽)銅錫(本州宜章)
施州衛茶椒降真香花獐馬鹿紅麂白鷴羚羊金線
鷄白藥(本草載施州出白藥小赤藥露筋草野&KR1472;草小兒羣紅茂草大木皮都管草獨用籐瓜籐)
(金稜籐崔椶野猪尾)
永順宣慰司水銀丹砂黃蠟降真香麝香石英蘭馬
野牛猿錦鷄白鷴
保靖宣慰司丹砂水銀(五寨)黃蠟降香豹熊猿猴豺獺
竹鷄白鷴
四川
成都府鹽(府境有井)嘉魚(成都諸縣俗名拙魚)椒(茂州佳殼一開一合尤妙)酴醿
花(成都)桐花鳳(成都小鳥紅碧翠相間色生桐花中飲花汁花落死)川芎烏頭(綿)
附子(彰明)郫桐酒(郫始自山濤竹筒)
保寧府麩金(劒廣元江油巴)羚羊角附子天雄(江油)鹽(南部有井)茶
橙蜜(巴)麝香(廣元)巴戟(劒)
順慶府絲(南充渠廣安蓬)天門冬黃栢(南)紫梨(廣安)買子木(渠)
鹽(各有井)
叙州府仙茅(城内治西北仙侣山)荔枝(府王廖二家綠)苦笋(宜賓長寧)鹽(富順)
(長寧有井)秦吉了(長寧)笻竹(府境)蘭(石門)
重慶府麩金(涪合忠大足)丹砂(彭水)荔枝(涪蜀中品瀘叙上涪次合又次)靈
夀木(涪)花竹簟(江津)松屏(涪石山間出自然成文)黃心樹(忠)蘇薰
席(忠墊江色深碧)引藤(忠大如指可吸)苦藥子(忠性寒解諸毒)鹽(大足榮昌銅梁忠彭)
(水澧都武隆)鐵桃竹牡丹(合)茶(南川黔江彭水武隆鄷都)大龜(涪甲可卜緣可)
(義世號靈義)
䕫州府麩金(萬建始)木藥子(萬建始)柑橘(奉節開)鹽(大寧雲陽)茶
(開建始)麝香楓香(逹)椒(奉節大寧巫山建始雲陽)黃連(建始)山鷄(奉節)太
乙玄精石(雲陽)厚朴(雲陽)
馬湖府餘甘(如川練初苦後甘)楠木(年深向陽有花紋俗名闘栢楠)杉木(獨本)
(葱)
潼川州桃竹(江心蟠石)蔗霜(遂寧)銅(中江銅山)鐵(鹽亭射洪)鹽(州縣)柑橘
天門冬(遂寧安樂)會青空青(潼川)
眉州麩金(州)硝(眉東館鄉鷂兒井)鹽(彭山九井)寒水石(蟇頥出)史君
子巴豆(州縣)海棠斑竹鸕鷀水獺(州)
嘉定州麩金麝香(本州)茶(峩眉)卭竹(堪為杖)鐵(卭)鹽(犍為)荔枝
(州犍為峩眉夹江)黑頭魚(州郭璞臺前)海棠(惟嘉州有香)
卭州卭竹(可作杖)鐵(卭)山礬花(卭)木蓮花(卭白鶴山)蒲江硯
(蒲江發墨同歙)
瀘州麩金石青石碌茶荔枝(瀘)楠木鯉魚
雅州麩金石菖蒲(州)蒙頂茶(沃陽晝化受陽氣全故芳香)魶魚(榮經)
丙穴魚(城南)紫竹(蒙山)婆羅花(榮經崖屋山)
東川府銅鐵氊蜜漆木瓜松子麻布麂
烏蒙府茶鸚鵡笻竹荔枝氊薑榿木
烏撒府鐵銅漆松子木瓜刺竹猿鹿
芒部府石瓜(樹生堅如石治心痛)麝香馬茶氊山鷄
播州宣慰司斑竹(播)文龜班布丹砂(廢秦州)犀角(廢綏陽)
雄黃(廢夜郎)蜜茶靛楠木杉木猱熊
永寧宣撫司茶梅柑葛思木苦竹馬猿
龍州宣撫司麩金水銀錫鐵酥羚羊角厚朴葛粉附
子天雄烏頭蕎麥
天全招討司氊氁麝麂蠟烏茶嘉魚錦鷄
黎州安撫司牛黃麝香升麻笻竹杖花椒天南星
平茶長官司黃蠟圡降香花班布班竹楠本樟木
松潘指揮使司甘松當歸羌活麝香朴硝蠟毛毯
疊溪千戸所氂牛毛毯麝白蜜馬犏牛馬鷄
四川行都司鐵鹽(鹽井)白銅(寧番)石青石碌銀(會川)
福建
福州府鐵(閩福淸)蕉布(各)荔枝(江家綠十八娘紅狀元紅將軍紅)龍眼
羊桃(五瓣色青黃)橄欖(各附郭佳)蔗(城西有甘蔗州)素馨茉莉鹽海蛤
鹿角菜紫菜(瀕海各縣)夀山石(懷安稷下里)金銀沙(東山文殊般若院)
香櫞(各縣)
泉州府鐵(安溪永春德化)鹽(晉江惠安同安)松子蕉葛蠣房(洛陽江)荔
枝龍眼(安溪)枇杷茸蔗(永春)橄㰖香圓黃彈天門冬麥門
冬(各縣)
建寧府銀(浦城松溪政和)鐵(建安甌寧政和松溪)茶(龍鳳武夷二山出佳)書籍(建陽)
(書房)
延平府鐵(南平尤溪)銅(尤溪沙縣)銀(南平將樂沙尤溪)茴香茶(南平)金橘
(南平沙)白苧布(諸將樂尤佳)滷水石(南平可為硯細潤不發墨)花紋石(南平)
(青色紋素有山水禽魚可屏硯)
汀州府銅錫(長汀)鐵(長汀上杭寧化)銀(長汀寧化)金(上杭)蠟(各)降真香
(連城)
興化府葛布苧布(各)子魚紫菜荔枝蠣房
邵武府鐵(邵武光澤)銅(邵武)銀(光澤泰寧建寧)茶(泰寧)
漳州府銀(龍岩)鐵鹽(龍溪)蕉黃長枝竹(絲之可以為器)銀魚(各)馬
甲桂通印子魚(漳浦)魦魚皮(瀕海)
福寧州銀(州及二縣)鹿角
廣東
廣州府銀(連番禺清遠東莞陽山連山)丹砂(連)錫(新會)珠香玳
瑁鐵(連番禺清遠陽山連山)鍾乳苧蕉桂檀鹽攀枝花(一名木綿)人
面子(核如人面)石髮糖霜肉豆䓻丁香石斛蒟醬(苖為扶留藤合)
(㯽榔食之)餘甘(味類橄㰖)鐵力木(一名石鹽木)君遷樹(俗呼牛奶子)荔枝
(有脱玉皺玉麝香匣水精圓狀元紅)龍眼(一名木彈)波羅密(番禺)藤簟鼊皮鱉
甲蚺蛇膽宜母子(狀如柑橘味酸)魚(有赤&KR3311;鱘龍鳳尾短頸馬交尤大者暨魚又有)
(紅螺白蜆龜脚馬甲蠔鱟)潮鷄(似鷄而小頸短潮至則鳴也)灰鶴(新會)素馨茉莉
香櫞烏㰖綠㰖
韶州府銀(西汀翁源樂昌英德)銅(曲江英德)鉛(翁源樂昌仁化)鐵蕉布竹布
(仁化)紵霜布(翁源)鍾乳(乳源)英石(英德評云峯巒聳秀岩竇分明無斧鑿㾗有金玉聲)
樂石(昌化)鶴膝竹鷓鴣(府境)
南雄府鍾乳石斛蒸沙布蕉布嫩石(可琢釜)單竹(練為麻可)
(作布)石墨(始興小溪中又名畫眉石)
惠州府御園柑(羅浮)龍䓗竹(羅浮山有巨竹十圉節長二丈)桂酒(博羅)藤
菜(豊湖可□蓴羹)盧橘楊梅(羅浮)碧鷄(五距)鸚鵡五色鵲(羅浮有貴人至)
(則先翔集)九孔螺(石英明)鯨(頭骨如數百斛一孔大於甕)巨龜(背生樹木人以為洲)
&KR0008;魚(大盈丈腹有洞貯水養子朝出口暮入臍)鋸魚(亦名狼籍)鱞魚(大如指)䈂魚
(如䈂之長尺)黃雀魚(常以八月化黃雀十月後入海為魚)鼃魚土魚(大如小兒臂有)
(腹無口目有三十足如笄簮以上出海豊)馬頬(歸善江瑶柱)
潮州府銀錫(海陽程鄉)鐵(程鄉)甲香蚺蛇膽(各縣)荔枝鹽(海陽潮陽)
五子樹(實如梨有五核可治金瘡霍亂)蕉布(潮陽)鱟(眼在背雌負雄)蠔(殼如石又蠣房)
蒲魚(或曰&KR2424;魚)蛤章舉(八脚身有肉亦曰章魚)馬甲柱(即江瑶桂)鮫魚皮
(海陽)
肇慶府銀(四會高要)錫(德慶瀧水)鐵(高要陽江)端硯(高要羚羊峡對山岩石深紫瑩)
(潤扣之有聲鴝鵒眼為上)果下馬(瀧水不踰三尺)黑猿鼷鼠翡翠孔雀雲
白鳥(能禁蛇)潛牛(江中形似魚能與牛闘)越王鳥(一名鸏雕似鳶啄勾可受二升)
鵕䴊(似山大)優曇鉢(似枇杷無花而實)木葵(可扇)多木香(俗名蜜香)斷
續藤(又名東風菜新興)娑裳果(瀧水如李無核)磁石(陽江)石斛(瀧水)鵝毛
䱓(陽江鹽蔵人魚兒如毛白)鮫魚皮(封川)苧布蕉布縮砂乾漆楓香
高州府銀(化州石城電白信宜)孔雀(高梁石城)鸚鵡(吳川石城)白香(化)蚺
蛇膽(治大風茂名電白信宜)高良薑(化)樹石屏(高梁混然天成異祁陽欲磨琢)
廉州府銀(欽州)翡翠羽玳瑁人皮(瀕海縣)珍珠(合浦蜑人取之)甲
香鹽高良薑(州縣)孔雀(欽)
雷州府縣雀班竹高良薑(府境)百部(海康名婆婦草可殺蝇蚋)米豆
(海中思靈島)荔枝(徐聞)大蜈蚣皮(合浦徐聞可冐鼓或云捕蛇)浮留子(海康)
(蒟苖又名萎藤)犦牛(海康項骨如覆斗日行三百里)界稻(十月種次年四月熟)闍提花
鯊魚(有虎鹿鋸三種)
瓊州府婆羅蜜(大如斗丼如蜜香滿室)椰子(樹如梹榔葉如鳳尾)㯽榔(瓊山)
(澄邁文昌)瓊枝(文昌樂會會同一名石花菜)沈香(崖萬瓊山定海臨高又出黃速等香)烏
木(萬)土蘇木(各縣)高良薑(崖昌化)花梨木(儋萬)藤(崖)海漆(瓊山)
(花如芍藥俗名倒粘子漬膠可代柿油蘇軾命此名)知風草(叢生藤蔓上人視節知一歲風候每)
(一節一風無則無風)五色雀(海南常以兩綘者為長旱見則雨潦則霽)鐵樹花(海南樹二)
(尺葉密而紅)玳瑁單渠(崖)紅豆木黃楊木(各)
廣西
桂林府零陵香(全)石燕蚺蛇膽桂心翠羽何首烏鍾
乳(諸縣皆出)異魚(陽湖異魚塘綠鱗紅鬛)
柳州府蚺蛇膽府藤(象)降香(懷遠)鉛(上林)猪腰子(木生子形如之)
(能解毒藥)鐵桂心蘆丼石(俱融)不死草(郡産苴草高一二尺狀如茅食之延夀可)
(辟蚊蝇置物藍不腐)鬱金香(羅城)
慶遠府銀(南丹)錫(南丹那地阿池)豆寇(府境)草果馬㯽榔
平樂府銀銅(賀)錫(富川廢馮乘)鍾乳(平樂恭城)紅蕉布(平樂)白蠟
(富川賀)筋竹(平樂恭城婦能以竹作衫供暑服)降香(平樂)
梧州府硃砂(欝林容博白)鉛(藤)桄榔子(樹如椶櫚心中出面可食)人面
子(丼酸兩邊似人面可食俱欝林)蒌藤(亦名扶留藤)糖霜(藤)勾芒木(陸川皮可)
(績為布)翠羽(藤)猩猩(似黃犬人面能言音如女人欝林州出山中)嘉魚(蒼梧藤)
蛤蚧(蒼梧)縮砂(欝林博白)蚺蛇(長十丈以婦人衣授之則蟠可辟不祥)犀牛(欝林)
(角在額鼻又有一角)烏蛇(藤土人取浸酒可治風疾)晹夷甲(南越志甲錫薄飾之雜以州漆)
(照輝昱晃)仙茅(北流)
潯州府銀(各縣)鉛(貴)紵布(古具布一名欝林布淮南子弱緆細布漢書白越即此布)
(也)桂(皮可藥桂蠧可食漢文時尉佗嘗獻)鐵力木黃藤(三)葵(貴)糖牛(桂平)
(牛與蛇同穴牛嗜鹽里人皮褁手塗鹽探之)芭蕉橄㰖弔絲竹
南寧府金(宣化)銀(府境)象(近交阯山谷)馬貆猪(身有棘刺振以票人)蠻犬
(警猘蠻人携以自防)孔雀秦吉了(形如雊鵒教之能言)倒掛(毛綠常倒掛於樹上)錦
鷄(吐錦久復收宣化武緣)蟲絲(横楓始生有食葉虫似蚕亦作絲光明如琴絃蜑人取作釣緡)
太平府抗藥烏蛇艻綿竹刺桐芭芒草
思明府錦地羅金汗木塞住藥
鎮安府降香黃蠟
泗城州降香雄黃柑縮砂蠟草菓麖烏蛇
雲南
雲安府鐵(崑明)西馬(昆明富民宜良出)異馬(易門蒙低黎巖山)氊(細密為天)
(下最)鹽碧瑱子(俱安寧)石碌(禄豊羅次)五色花石(彌雄山狀如馬瑙可作器)
香附子紫花木
大理府鹽(三縣有井)點蒼石(點蒼山出白質青文有山水土木形可琢為屏)感通
茶(點蒼山感通寺出)木蓮花(樹高大葉如枇杷花如蓮有四種紅白青黃)無花果
(上不花而實生枝葉間如李)公魚(洱河出似條細鱗長不滿尺有子美)高河菜(點蒼山高)
(河泉出莖紅葉青辛竦五六月採)
臨安府金(安南)鐵(河西嶍峩)紫檳榔(安南)勝沈香(河西即紫檀香)鱗蛇
膽(安南長丈餘足有黃鱗黑鱗食鹿春冬在山夏秋在水可食膽治牙疼解毒藥黃鱗為上黑次)婆
羅密三柰子
楚雄府黑鐵(定遠黑井琅井廣通縣有阿陋井猴井)龍膽草(五月採為酒藥)石
青石碌(定遠)響石(楚雄)箭竹蟬花翡翠
徵江府銅(潞南)鐵(新興)鮊鮮皮魚(河陽一名康郎魚雲南為瘴藥)青魚膽
(明湖陽宗縣療惡瘡化痰)毛氊氊茶(陽宗)仙茅(河陽)麝(新興)
廣西府氊茶鷄腿竹蠟白面猿麻布
鎮沅府鹽(六井在波弄山)孔雀小鷄(形矮小鳴無晝夜異之中國鷄)藤
永寧府氂牛(刺次和香羅瓦魯出毛可為帽為纓)金銅鹽
曲靖軍民府氊鹽(陸凉益霑)石燕(馬龍大曰雄小曰雌有文能愈眼疾)
姚安軍民府金(大姚龍蛟江)麝香(府境)莎綠石(大姚)鹽(城北有白鹽井)
木穗子(俗云菩提子甚圓净)
鶴慶軍民府馬蹄鹽榧子(劔川)氊香松子(各縣)
武定軍民府鹽(南甸元謀)氊(石舊)麝香當歸梭羅木(府境)
尋甸軍民府
麗江軍民府氊鹽(雪盤山有井)金(金沙江)琥珀(府境)滑松子(巨津)
元江軍民府鹽(山有井)檳榔(土人呼為馬金之)蛤蚧(生枯樹中有雌雄能鳴)
土綿鱗蛇膽(詳見臨安府)孔雀烏木蘇木紫檀香黃薑(俱府境)
北勝州白魚(陳海出狀如鯉而白)攀枝花(如棉可褥可布)烏木(堅黑可為)
(器)桑木(生石上者上等可為弓材)山鷄荏苒松子(府境)
馬龍池即甸長官司莎羅布(以棉花為之闊僅八寸歲輸於官)孔雀
者樂甸長官司藤果(狀如荔枝味酸)羊桃(夷稱秣猛而長其味酸甜)
瀾滄軍民指揮司麝香鹿茸氊松子山鷄(州)
金齒軍民指揮使司金(瀾滄江濱出金沙洗取融為金)琥珀(生地中其上及)
(旁不生草深者八九尺大者就如山削去外皮中成琥珀)土瑪瑙(哀牢山支嶺出)縹㲲(即白)
(叠布堅厚縝密頗類絲紬)紫㯽榔馬金囊(狀類白豆䓻大塗惡瘡甚效或食一枚飲冷水)
(即無所傷)蔞葉藤(葉似葛蔓附子樹可為醬即漢書所謂蒟醬其實似桑椹皮黑肉白味辛合㯽)
(榔食之可禦瘴癘)婆羅密(實大如瓜味甘酸)猩猩(獸如人能言)鐵銅茶漆
細布(桐花績為布白不受姤)
騰衝衞黃藤濮竹(黎共山節甚長)硫黃(羅左衝山)漆椶
車里宣慰司鍮石銅木香沈香
木邦宣慰司響錫胡椒
孟養宣慰司琥珀碧琪馬(矮小者如騾)䗲(巨蟒有四足膽可解諸毒)
緬甸宣慰司象馬樹頭酒(樹類椶高五六丈結實大如掌土人以麫納罐中懸)
(置實下劃實取汁流於罐以為酒或惟取汁熬為白糖其葉即貝葉寫緬書用之)椰子石油
(自石縫流出臭惡色黑可搽毒瘡)白㲲布兜羅錦
八百大甸宣慰司象(土酋畜之騎坐凡戰闘用為前陳)白檀香安息
香
老撾宣慰司西乳香西木香鮮子訶子
孟定禦夷府香櫞(比之南安府者尤大)
南甸宣撫司孔雀叫鷄(晝夜依時而鳴)紅滕篾(夷婦用為腰餙)
千崖宣撫司土錦白㲲布白蓮花竹䶉(大如兔子至肥可食)
瀧川宣撫司芋(大者一尺三寸)孔雀豪猪紫膠大藥鮮子
咸遠禦夷州鹽(境内莫蒙寨有河水汲而澆於炭火上煉之則成細鹽凡交易無秤斗止)
(以小篾羅計多寡而量之)
灣甸禦夷州茶(境内孟通山産細茶名灣甸茶谷雨前採者尤佳也)
鎮康禦夷州大藥(有大如斗者味極甘美)鮮子(大如棗味酸)䗲膽(可解)
(諸毒藥)水乳香
大侯禦夷州垂絲竹(枝葉軟弱皆下垂)金剛纂(色青狀如刺桐性最毒)
訶子(秋熟味苦又甘)
芒市長官司金(金沙江)香橙橄㰖芋蔗藤
貴州
宣慰司茶鐵馬薑蘭菖蒲刺竹筋竹
思州府鉛蠟(府)硃砂水銀(施溪)鐵竹鷄(府)
思南府水銀鐵竹鷄白鷴蘭菖蒲葛
鎮遠府艻竹竹鷄海棠芙蓉石榴柑綿竹
石阡府鐵(苖民)水銀(石阡)蠟木瓜銀杏(府境)
銅仁府硃砂(省溪大萬山)水銀(大萬)金(省溪提溪)鐵(銅仁省溪)蠟楠木
杉木箭竹葛布
黎平府鐵洞被(府以苧布為質以綵線桃刺成之)茯苓葛布
都勻軍民府
普安州硃砂水銀鐵雄黃橙榛芭蕉
永寧州
新添軍民指揮使司茶葛布(丹平)薑梅菖蒲刺竹
平越軍民指揮使司木香葛布茶麂水竹橘烏頭
安南衞橙梅葛蕨菖蒲馬猿麂竹鷄楓木刺竹苧麻
按土之所有必以為獻尊君親上之大義也然夏書
周典所載必立為經制上有所程以致邦國之用下
有所守惟其物土之宜豈若後世科責無藝者之為
哉故曰任土作貢言物非其土則不藉其貢也
古今貢物總論
萬物盈天地間可得一悉數之哉要以資民用者貢
之于天府亦將以資國之用也書曰畢獻方物惟服
食器用之類又曰不貴異物賤用物可見古者貢以物
起物以土宜如橘踰淮為枳生湖北則為蕪菁鸚鵒
不踰濟貉踰汶則死此無他庶物蕃阜凡情性形體
臭味各視水土所宜生尅制化地氣殊也故禹貢十
二壤九等之辨周職方九土之宜無非任土作貢俾
上有所程下有所守經制一定而國用不匱耳惟在
上者因天地自然之利盡樽節愛養之方斯物不可
勝用也况天地生物止有此數不在官則在民上能
寬一分則民受一分之賜哉自漢以來如却獻名馬
寳玩詔大官勿受遠國珍羞迄今靡不稱頌柰何貢
無定額科責無藝而日進月進者有之或假貢奉為
名侵漁民利強奪商販至於禽獸昆蟲珍味之屬抑
配人戸致使所在居民以土産之物為苦先王制貢
之意蕩然盡矣洪惟我聖祖立國之初即定諸州所
貢之額如太常寺牲幣欽天監歷紙太醫院藥材光
禄寺厨料寳鈔司桑穰諸皮角翎鰾之属著為定額
俾其歲辦凡皆周官所供祀嬪器幣財貨之需外此
珍竒玩好及唐宋以來藩方之羡餘郡國之進獻佞
倖之珍異一切無有焉其諸番國及四夷土官人等
所貢方物禮部奏啟進納而土客司則辦其五年三
年比年之貢及其貢物貢途貢使豊約遥徑多寡之
數差其迎送宴勞賞賚廬室幕帳食料之等蓋庶幾
乎西旅越裳之獻而中國之利四裔者亦有體歟
圖書編卷八十九
