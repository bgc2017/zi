唐叚少卿酉陽襍爼前集卷之二十
唐太常少卿臨淄柯古叚成式撰
明四川道監察御史内鄉李雲鵠校
肉攫部
取鷹法七月二十日為上時内地者多塞外者殊少八
月上旬為次時八月下旬為下時塞外鷹畢至矣鷹
網目方一寸八分縱八十目横五十目以黃蘗和杼汁
染之令與地色相類螽蟲好食網以蘗防之有網竿
都杙吳公磔竿二一為鶉竿一為鴿竿鴿飛能
遠察見鷹常在人前若竦身動盼則隨其所視候之
取木雞木雀鷂網目方二寸縱三十目横十八目
凢&KR0743;鳥鶵生而有惠出殼之後即於窠外放巢大&KR0743;恐
其墮墜及爲日所曝熱暍致損乃取帶葉樹枝插其巢
畔防其墜墮及作隂涼也欲驗鶵之大小以所插之葉
爲候若一日二日其葉雖萎而尚帶青色至六七日其
葉微黃十日後枯瘁此時雛漸大可取
凢禽獸必藏匿形影同於物類也是以蛇色逐地茅兔
必赤鷹色隨樹
鷹巢一名菆鷹呼菆子者雛鷹也鷹四月一日停放五
月上旬拔毛入籠拔毛先從頭起必於平旦過頂至伏
鶉則止從頸下過颺毛至尾則止尾根下毛名颺毛其
背毛并兩翅大翎覆翮及尾毛十二根等并拔之兩翅
大毛合四十四枝覆翮翎亦四十四枝八月中旬出籠
雕角鷹等三月一日停放四月上旬置籠
鶻北回鷹過盡停放四月上旬入籠不拔毛
鶻五月上旬停放六月上旬拔毛入籠
凢鷙擊等一變為鴿二變為鴘轉鶬三變為正鶬自此
已後至累變皆為正鶬
白鴿觜爪白者從一變為鴘至累變其白色一定更不
改易若觜爪黑者臆前縱理翎尾斑節微微有黃色者
一變為鴘則兩翅封上及兩䏶之毛間似紫白其餘白
色不改
齊王高緯武平六年得幽州行臺僕射河東潘子光所
送白鶻合身如雪色視臆前微微有縱白斑之理理色
瞹昧如纁觜本之色微帶青白向末漸烏其爪亦同於
觜蠟脛並作黃白赤是為上品黃麻色一變為鴘其色
不甚改易惟臆前縱斑漸闊而短鴘轉出後乃至累變
背上微加青色臆前從理轉就短細漸加膝上鮮白此
為次色
青麻色其變色一同黃麻之鴘此為下品又有羅烏
羅麻(鶻一曰)
白兔鷹觜爪白者從一變為鴘乃至累變其白色一定
更不改易觜爪黑而微帶青白色臆前縱理及翎尾斑
節微有黃色者一變背上翅尾微為灰色臆前縱理變
為横理變色微漠若無䏶間仍白至於鴘轉已後其灰
色微褐而漸漸向白其觜爪極黑體上黃鵲斑色微深
者一變為青白鴘鴘轉之後乃至累變臆前横理轉細
則漸為鶬色也
齊王高洋天保三年獲白兔鷹一聯不知所得之處合
身毛羽如雪目色紫爪之本白向末為淺烏之色(目赤一曰)
(本色白色觜爪之)蠟脛並黃當時號為金脚
又高帝(高齊一曰)武平初領軍將軍趙野叉獻白兔鷹一聯
頭及頂遙看悉白近邊熟視乃有紫跡在毛心其背上
以白地紫跡點其毛心紫外有白赤周繞白色之外以
黑為緣翅毛亦以白為地紫色節之臆前以白為地微
微有纁赤縱理眼黃如眞金觜本之色微白向末漸烏
蠟作淺黃色脛指之色亦黃爪色與觜同
散花白觜爪黑而微帶青白色者一變為紫理白鴘鴘
轉以後乃至累變横理轉細臆前紫漸滅成白其觜爪
極黑者一變為青白鴘鴘轉之後乃至累變横理轉細
臆前漸作灰白色
赤色一變為鴘其色帶黑鴘轉已後乃至累變横理轉
細臆前微微漸白其背色不改此上色也
白唐一變為青鴘而微帶灰色鴘轉之後乃至累變横
理轉細臆前微微漸白
鷃爛堆(一曰難一曰唯)黃一變之鴘色如鶖氅鴘轉之後乃至
累變横理轉細臆前漸漸微白
黃色一變之後乃至累變其色似於鶖氅而色微深大
況鷃爛雄黃變色同也
青斑一變為青父鴘鴘轉之後乃至累變横理轉細臆
前微微漸白此次色也
白唐唐者黑色也謂斑上有黑色一變為青白鴘襍帶
黑色鴘轉之後乃至累變横理轉細臆前漸漸微白
赤斑唐謂斑上有黑色也一變為鴘其色多黑鴘轉之
後乃至累變横理轉細臆前黑雖漸褐世人仍名為黑
鶬
青斑唐謂斑上有黑色也一變為鴘其色帶青黑鴘轉
之後乃至累變横理雖細臆前之色仍常暗黲此下色
也鷹之雌雄唯以大小為異其餘形相本無分别雉
鷹雖小而是雄鷹羽毛襍色從初及變既同兔鷹更無
别述雉鷹一歲臆前縱理闊者世名爲？斑至後變爲
鴘鶬之時其臆縱理變作横理然猶闊犬若臆前縱理
本細者後變爲鴘鶬之時臆前横理亦細
荆窠白者短身而大五觔有餘便鳥而快一名沙裏白
生代北沙漠裏荆窠上向鴈門馬邑飛
代都赤者紫背黑鬚白精白毛三觔半已上四觔已下
便兔生代川赤巖裏向虚丘中山白𡼏飛
漠北白者身長且大五觔有餘細班短脛鷹内之最生
沙漠之北不知遠近向代川中山飛一名西道白
房山白者紫背細斑三觔已上四觔以下便兔生代東
房山白楊椵樹上向范陽中山飛
漁陽白腹背俱白大者五觔便兔生徐無及東西曲一
名大曲小曲白葉樹上生向章武合口博海飛
東道白腹背俱白大者六觔餘鷹内之最大生盧龍和
龍以北不知遠近向渙休巨黑(墨一曰)章武合口光州(曰一)
(川)飛雖稍軟若值快者越於前鷹
土黃所在山谷皆有生柞櫟樹上或大或小
黑皂驪大者五觔生漁陽山松杉樹上多死時有快者
章武飛
白皂驪大者五觔生漁陽白道河陽漠北所在皆有生
栢枯樹上便鳥向靈丘中山范陽章武飛
青斑大者四觔生代北及代川白楊樹上細斑者快向
靈丘山范陽飛
鴘鷹荏子青黑者快蜕淨眼明是未嘗養雛尤快若目
多眵蜕不淨者已養雛矣不任用多死又條頭無花雖
遠而聚或條出句然作聲短命之候口内赤反掌熱隔
衣蒸人長命之猴疊尾振捲打格隻立理面毛藏頭睡
長命之候也凢鷙鳥飛尤忌錯㗋病入义十無一活汊
在咽㗋骨前皮裏鈌盆骨内膆之下
吸筒以銀鍱為之大如角鷹翅管鷹以下筒大小准其
翅管
几夜條不過五條數者短命條如赤小荳汁與白相和
者死凢網損擺傷兔蹋傷鶴兵爪皆爲病
