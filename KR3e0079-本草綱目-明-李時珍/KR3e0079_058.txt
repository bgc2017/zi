本草綱目卷二十二目錄
穀部
李時珍曰太古民無粒食茹毛飲血神農氏出始嘗草
別榖以教民耕蓻又嘗草別藥以救民疾夭軒轅氏出
教以烹飪制為方劑而後民始得遂養生之道周官有
五榖六穀九榖之名詩人有八榖百穀之詠榖之類可
謂繁矣素問云五榖為養麻麥稷黍豆以配肝心脾肺
腎職方氏辨九州之穀地官辨土宜種稑之種以教稼
穡樹蓺皆所以重民天也五方之氣九州之產百榖各
異其性豈可終日食之而不知其氣味損益乎於是集
草實之可食者為榖部凡七十三種分為四類曰麻麥
稻曰稷粟曰菽豆曰造釀(舊本米穀部三品共五十九種今併入九種移一種入菜)
(部自草部移入一種)
神農本草經七種(梁陶弘景註)名醫别錄一十九種(陶弘景註)
唐本草二種(唐蘇恭)藥性本草一種(唐甄權)
本草拾遺十一種(唐陳藏器)海藥本草一種(唐李珣)
食療本草三種(唐孟詵)開寳本草二種(宋馬志)
嘉祐本草三種(宋掌禹錫)圖經本草二種(宋蘇頌)
日用本草一種(元吴瑞)本草補遺一種(元朱震亨)
救荒本草一種(周憲王)食鑑本草一種(明寗原)
食物本草三種(明汪穎)本草綱目一十五種(明李時珍)
附註(魏李當之藥錄宋雷斆炮炙)(吴普本草藥對齊徐之才)
(唐楊損之刪繁孫思邈千金)(蕭炳四聲良食性南唐陳士)
(蜀韓保升重註囊金張元素珍珠)(宋寇宗奭衍義元李杲法象)
(王好古湯液汪機會編)(明王綸集要陳嘉謨蒙筌)
穀之一麻麥稻類十二種
胡麻(本經油麻)(即)
亞麻(圖經胡即壁虱麻)
大麻(本經麻蕡)(即)
小麥(别錄)
大麥(别錄)
穬麥(别錄)
雀麥(唐本燕麥)(即)
蕎麥(嘉祐)
苦蕎麥(綱目)
稻(别錄糯米)(即)
粳(別錄)
秈(綱目)
右附方舊七十三新一百六十六
本草綱目卷二十二目錄
