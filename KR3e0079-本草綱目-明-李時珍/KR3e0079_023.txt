本草綱目卷六目錄
火部
李時珍曰水火所以養民而民賴以生者也本草醫方
皆知辨水而不知辨火誠缺文哉火者南方之行其文
横則為三卦直則為火字炎上之象也其氣行于天藏
于地而用于人太古燧人氏上觀下察鑽木取火教民
熟食使无腹疾周官司烜氏以燧取明火于日鑑取明
水于月以供祭祀司爟氏掌火之政令四時變國火以
救時疾曲禮云聖王用水火金木飲食必時則古先聖
王之于火政天人之間用心亦切矣而後世慢之何哉
今撰火之切于日用灸焫者凡一十一種為火部云
本草拾遺一種(唐陳藏器)本草綱目一十一種(明李時珍)
附註(元朱震亨)
火凡一十一種
陽火隂火(綱目)
燧火(綱目)
桑柴火(綱目)
炭火(綱目)
蘆火竹火(綱目)
艾火(綱目珠陽燧火附)
神鍼火(綱目)
火鍼(綱目)
燈火(綱目)
燈花(拾遺)
燭燼(綱目)
右附方新一十三
本草綱目卷六目錄
