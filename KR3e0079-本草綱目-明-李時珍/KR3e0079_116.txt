本草綱目卷五十上
明李時珍撰
獸之一(畜類二十八種附七種)
豕(本經下品)
釋名猪(本經)豚(同上)豭(音加)彘(音滯)豶(音墳時珍曰說文豕字象毛足而後有尾林氏)
(小說云豕食不潔故謂之豕坎為豕水畜而性趨下也牡曰豭曰牙牝曰彘曰豝曰䝏牡去勢曰豶四蹄)
(白曰&KR1595;豬高五尺曰&KR1610;豕之子曰豬曰豚曰豰一子曰特二子曰師三子曰豵末子曰么生三月曰豯六)
(月曰䝋何承天纂文云梁州曰䝕河南曰彘吳楚曰豨漁陽以大豬為豝齊徐以小豬為䝒頌曰揚雄曰)
(燕朝鮮謂豬為豭關東謂之彘南楚曰豨吳揚曰豬其實一種也禮記謂之剛鬛崔豹古今注謂之參軍)
集解(頌曰凡豬骨細筋多高大有重百餘斤食物至寡甚易畜養之甚易生息時珍曰豬天下畜之)
(而各有不同生青兖徐淮者耳大生燕冀者皮厚生梁雍者足短生遼東者頭白生豫州者味短生江南)
(者耳小謂之江豬生嶺南者白而極肥豬孕四月而生在畜屬水在卦屬坎在禽應室星)
豭豬肉氣味酸冷無毒凡豬肉苦微寒有小毒
江豬肉酸平有小毒豚肉辛平有小毒(别錄曰豭豬肉治疾)
(凡豬肉能閉血脉弱筋骨虚人肌不可久食病人金瘡者尤甚思邈曰他豬肉久食令人少子精發宿病)
(豚肉久食令人徧體筋肉碎痛乏氣江豬多食令人體重作脯少有腥氣詵曰久食殺藥動風發疾傷寒)
(瘧疾痰痼痔漏諸疾食之必再發時珍曰北豬味薄煮之汁清南豬味厚煮之汁濃毒尤甚入藥用純黑)
(豭豬凡白豬花豬&KR1595;豬牝豬病豬黃臕豬米豬並不可食黃臕煑之汁黃米豬肉中有米說文豕食于星)
(下則生息米周禮豕盲視而交睫者星皆指此也令反烏梅桔梗黃連胡黃連犯之令人瀉利及蒼耳)
(人動風合生薑食生面䵟發風合蕎麥食落毛髮患風病合葵菜食少氣合百花菜吴茱萸食發痔疾合)
(胡荽食爛人臍合牛肉食生蟲合羊肝雞子鯽魚豆黃食滯氣合龜鼈肉食傷人凡煮豬肉得皂莢子桑)
(白皮高良薑黃蠟不發風氣得舊籬篾易熟也)
主治療狂病久不愈(别錄)壓丹石解熱毒宜肥熱人食
之(拾遺)補腎氣虚竭(千金)療水銀風并中土坑惡氣(日華)
發明(時珍曰按錢乙法小兒疳病麝香丸以豬膽和丸豬肝湯服疳渴者以豬肉湯或燖豬湯服其)
(意盖以豬屬水而氣寒能去火熱耶虚弘景曰豬為用最多惟肉不宜多食令人暴肥盖風所致也震)
(亨曰豬肉補氣世俗以為補誤矣惟補陽爾今之虛損者不在陽而在隂以肉補隂是以火濟水盖肉性)
(入胃便作濕熱熱生痰痰生則氣不降而諸證作矣諺云豬不薑食之發大風中年血氣衰面發黑䵟也)
(韓&KR1026;曰凡肉有補惟豬肉無補人習之化也)
附方(舊五新十五)禁口痢疾(臘肉脯煨熟食之炒李樓竒方)小兒刮腸
(痢疾禁口閉目至重者精豬肉一兩薄切炙香以膩粉末半錢鋪上令食或置鼻頭聞香自然要食也)
(活幼口議)上氣欬嗽(煩滿用猪肉切作鎚子豬脂煎熟食之心鏡)浮腫脹滿(不食)
(用豬脊肉一雙切生以蒜薤食之心鏡)身腫攻心(用生豬肉以漿水洗壓乾切膾蒜薤啖之)
(一日三次下氣去風乃外國方也張文仲方)破傷風腫(新殺豬肉乘熱割片貼患處連換三)
(片其腫立消簡便)白虎風病(用豬肉三串以大麻子一合酒半盞相和口含噀上將肉擘向)
(病處呪曰相州張如意張得興是汝白虎本師急出乃安肉于床下瘥則送于路神驗近效)風狂
歌笑(行走不休用豭豬一斤煮熟切膾和醬食或羹粥炒任服之食醬心鏡)解丹石毒
(發熱困篤用肥豬肉五斤葱薤半斤煮食或作臛食必腹鳴毒下以水淘之沙石盡則愈千金翼)解
鍾乳毒(下利不止食豬肉則愈千金翼)服石英法(白石英一斤袋盛水三斗煎四)
(丹以豬肉一斤鹽䜴煮食一日一作同上)傷損不食(凡打撲傷損三五日水食不入口用生豬)
(肉二大錢打爛温水洗去血水再擂爛以隂陽湯打和以半錢用鷄毛送入咽内却以隂陽湯灌下之其)
(食蟲聞香&KR0034;開瘀血而上胸中自然開解此乃損血凝聚心間蟲食血飽他物蟲不来探故也謂之騙通)
(之法邵氏)打傷青腫(炙豬肉榻之千金)小兒重舌(取三家屠肉切指大摩舌)
(上立啼千金方)小兒痘瘡(豬肉煮汁洗之譚氏方)小兒火丹(豬肉切片貼之)
漆瘡作癢(宜啖豬肉嚼穄穀塗之千金)男女隂蝕(肥豬肉煮汁洗不過二十斤瘥)
(金千方)山行辟蛭(山中草木枝上有石蛭着人足則穿肌入肉中害人但以蠟豬膏和鹽塗)
(足脛趾即不着人也千金方)竹刺入肉(多年燻肉切片包之即出救急方)
豭豬頭肉(已下並用豭豬者良豶豬亦可)氣味有毒(時珍曰按生生編云豬肉毒惟)
(在首故有病者食之生風發疾)主治寒熱五癃鬼毒(千金)同五味煮食
補虛乏氣力去驚癎五痔下丹石亦發風氣(食療)
臘豬頭燒灰治魚臍瘡
發明(時珍曰按名醫錄云學究任道病體瘡腫黑状狹而長北醫王通曰此魚臍瘡也一因風毒藴)
(結二因氣血凝滯三因誤食人汗而然乃以一異散敷之日數易而愈懇求其方曰但雪玄一味耳任遍)
(訪四方無知之者有名醫郝允曰聖惠方治此用臘豬頭燒灰鷄卵白調傅即此也又圖纂云五月戊辰)
(日以豬頭祀竈所求如意以臘豬耳懸梁上令人豐足此亦厭禳之物也)
項肉(俗名槽頭肉肥脆能動風)主治酒積面黃腹脹以一兩切如
泥合甘遂末一錢作丸紙裹煨香食之酒下當利出
酒布袋也(時珍濟出普)
脂膏修治(時珍曰凡凝者為肪為脂釋者為膏為油臘月煉净收用恭曰十二月上亥日取入)
(新瓶埋亥地百日用之名膒脂每升入鷄子白十四枚更良弘景曰勿令中水臘月者歷年不壊項下膏)
(謂之負革肪入道家煉五金用)
氣味甘微寒無毒(反烏梅梅子)主治煎膏藥解斑蝥芫青
毒(别錄)解地膽亭長野葛硫黃毒諸肝毒利腸胃通小
便除五疸水腫生毛髮(時珍)破冷結散宿血(孫思邈)利血
脉散風熱潤肺入膏藥主諸瘡(蘇頌)殺蟲治皮膚風塗
惡瘡(日華)治癰疽(蘇恭)悦皮膚作手膏不皸裂(陶宏景)胎産
衣不下以酒多服佳(徐之才)鬐膏生髮悅面(别錄)
附方(舊五新二千八)傷寒時氣(豬膏如彈丸温水化服日三次肘后方)五種疸
疾(黃疸轂疸酒疸黑疸女勞疸黃汗如黃蘗汁用豬脂一斤温熱服日三當利乃愈肘后方)赤
白帶下(煉豬脂三合酒五合煎沸頓服千金方)小便不通(豬脂一斤水二升煎三沸)
(飲之立通千金方)關格閉塞(豬脂薑汁各二升微火煎至二升下酒五合和煎分服千金)
痘瘡便秘(四五日用肥豬臕一塊水煑熟切如豆大與食自然蔵府滋潤痂疕易落無損于兒)
(仲陳文方)卒中五(尸仲景用豬脂一鷄子苦酒一升煑沸灌之肘后方)中諸肝
毒(豬膏頓服一升千金方)食髮成瘕(心腹作痛咽間如有蟲上下嗜食與油者是也用豬)
(脂二升酒三升煑三沸服日三次)上氣欬嗽(豬肪四兩煑百沸以来切和醬醋食之心鏡)
肺熱暴瘖(豬脂油一斤煉過入白蜜一斤再煉少頃濾净冷定不時挑服一匙即愈無疾常服)
(亦潤肺萬氏方)小兒噤風(小兒百日内風噤口中有物如蝸牛或如黃頭白蟲者薄豬肪)
(擦之即消聖惠方)小兒蚘病(嬴瘦豬膏服之千金方)産後虚汗(豬膏姜汁白蜜)
(各一升酒五合煎五上五下每服方寸匕千金翼)胞衣不下(豬脂一兩水一盞煎五七沸服)
(之當下聖惠方)吹奶寒熱(用豬肪冷水浸搨熱即易之立效子母秘錄)髮落不
生(以酢泔洗净布揩令熱以臘豬脂入生鐵煑三沸塗之遍生千金翼)冬月唇裂(煉過)
(豬脂日日塗之十便良方)熱毒攻手(腫痛欲脫豬膏和羊屎塗之外臺)手足皴
破(豬脂着熱酒中洗乏千金方)代指疼痛(豬膏和白墡土傅之小品方)口瘡塞咽
(用豬膏白蜜一斤黃連末一兩合煎取汁熬稠每服棗許日五服千金)疥瘡有蟲(豬膏煎芫)
(花塗之肘后)鼠瘻瘰&KR0659;(用豬膏淹生地黃煑六七沸塗之)漏瘡不合(以紙粘臘)
(豬脂納瘡中日五夜三千金翼)漆瘡作痒(豬膏頻塗之千金)咽喉骨哽(吞豬)
(膏一團不瘥更吞之千金方)身面疣目(以豬脂揩之令血出少許神騐不可知千金)誤吞
鐵釘(豬脂多食令飽自然裹出普濟方)雜物入目(豬脂煑取水面如油者仰卧去枕點)
(鼻中不過數度與物俱出聖惠方)蜈蚣入耳(炙豬肪掩耳自出梅師)蟲蟻入耳
(方法同上)發背發乳(豬脂切片冷水浸貼日易四五十片甚妙急救方)
腦氣味甘寒有毒(時珍曰禮記云食豚去腦孫真人食忌云豬腦損男子陽道臨房不)
(能行事酒後尤不可食延壽書云今人以鹽酒食豬腦是自引賊也)主治風眩腦鳴凍
瘡(别錄)主癰腫塗紙上貼之乾則易治手足皸裂出血
以酒化洗併塗之(時珍)
附方(新一)喉痺已破(瘡口痛者豬腦髓蒸熟入薑醋喫之即愈普濟方)
髓氣味甘寒無毒主治撲損惡瘡(頌)塗小兒解顱頭
瘡及臍腫眉瘡瘑疥服之補骨髓益虛勞(時珍)
發明(時珍曰按丹溪治虚損補隂丸多用豬脊髓和丸取其通腎命以骨入骨以髓補髓也)
附方(新七)骨蒸勞傷(豬脊髓一條豬膽汁一枚童便一盞柴胡前胡胡黃連烏梅各一錢)
(韭白七根同煎七分温服不過三服其效如神瑞竹堂方)小兒顱解(豬牙車骨煎取髓傅)
(三日方千金)小兒臍腫(豬頰車髓十二銖杏仁半兩研傅千金)小兒眉瘡(豬頸)
(骨髓六七枚白膠香二錢同入銅器熬傅待冷為末麻油調塗)小兒瘑瘡(豬牙車骨年久者槌)
(碎炙令髓出熱取塗之小品)小兒頭瘡(豬&KR0008;骨中髓和膩粉成劑火中煨香研末先温鹽水)
(洗淨敷之亦治肥瘡出汗普濟方)小兒疳瘡(方同上)
血氣味鹹平無毒(思邈曰澀平忌時珍曰服地黃何首烏諸補藥者之云能損陽也同黃)
(豆食滯氣)主治生血療賁豚暴氣及海外瘴氣(日華)中風絶
傷頭風眩運及淋&KR0377;(蘇恭)卒下血不止清酒和炒食之
(思邈)清油炒食治嘈雜有蟲(時珍)壓丹石解諸毒(吴瑞)
發明(時珍曰按陳自明云婦人嘈雜皆血液淚汗變而為痰或言是血嘈多以豬血炒食而愈盖以)
(血導血歸原之意爾此固一說然亦有蚘蟲作嘈雜者蟲得血腥則飽而伏也)
附方(新五)交接隂毒(腹痛欲死豭豬血乘熱和酒飲之肘后)中滿腹脹(旦食)
(不能暮食用不着鹽水豬血漉去水晒乾為末酒服取洩甚效李樓竒方)杖瘡血出(豬血)
(一升石灰七升和劑燒灰再以水和丸又燒凡三次為末敷之效外臺)中射罔毒(豬血飲之)
(即解肘后)蜈蚣入腹(豬血灌之或飽食少頃飲桐油當吐出)
心血主治調硃砂末服治驚癎顛疾(吴瑞)治卒惡死及
痘瘡倒靨(時珍)
發明(時珍曰古方治驚風癲疾痘疾多用豬心血盖以心歸心以血導血之意用尾血者取其動而)
(不息也豬為水畜其血性寒而能解毒制陽故也韓飛霞云豬心血能引藥入本經實非其補沈存中云)
(豬血得龍腦直入心經是矣)
附方(新三)心病邪熱(蕊珠丸用豬心血一箇淀花末一匙硃砂末一兩同研丸梧子大每)
(酒服二十丸竒效)痘瘡黑陷(臘月收豶豬心血瓶乾之每用一錢入龍腦少許研勻酒服須)
(臾紅活神效無乾血用生血沈存中方)婦人催生(開骨膏用豬心血和乳香末丸梧子大硃)
(砂為衣面東酒吞一丸未下再服婦人良方)尾血主治痘瘡倒靨用一匙
調龍腦少許新汲水服又治卒中惡死(時珍)
附方(舊一新一)卒中惡死(斷豬尾取血飲并縛豚枕之即活此乃長桑君授扁鵲法也出)
(魏夫人傳肘后方)蛇入七孔(割母豬尾血滴入即出也千金方)
心氣味甘鹹平無毒(頌曰多食耗心氣不可合吴茱萸食)主治驚邪憂
恚(别錄)虚悸氣逆婦人産後中風血氣驚恐(思邈)補血不
足虚劣(蘇頌)五臓主小兒驚癎出汗(蘇恭)
發明(劉完素曰豬水畜也故心可以鎮恍惚)
附方(舊一新三)心虚自汗(不睡者用豶豬心一箇帶血破開入人參當歸各二兩煑熟去)
(藥食之不過數服即愈證治要訣)心虚嗽血(沉香末一錢半夏七枚入豬心中以小便濕紙)
(包煨熟去半夏食之證治要訣)産後風邪(心虚驚悸用豬心一枚五䜴汁煑食之心鏡)
急心疼痛(豬心一枚每蔵入胡椒一粒同鹽酒煑食)
肝(入藥用子肝)氣味苦温無毒(時珍曰餌藥人不可食之合魚鱠食生癰疽合鯉魚)
(腸子食傷人神合鵪鶉食生面䵟延壽書云豬臨殺驚氣入心絶氣歸肝俱不可多食必傷人)主治
小兒驚癎(蘇恭)切作生以薑醋食主脚氣當微洩若先
利即勿服(蔵器)治冷勞臓虚冷洩久滑赤白帶下以一
葉薄批揾着訶子末炙之再揾再炙盡末半兩空腹
細嚼陳米飲送下(蘇頌)補肝明目療肝虚浮腫(時珍)
發明(時珍曰肝主蔵血故諸血病用為嚮導入肝千金翼治痢疾有豬肝丸治脫肛有豬肝散諸眼)
(目方多有豬肝散皆此意也)
附方(舊六新八)休息痢疾(豶豬肝一具切片杏仁炒一兩於淨鍋内一重肝一重杏仁入)
(童子小便二升文火煎乾取食日一次千金)浮腫脹滿(不下食豬肝一具洗切着葱䜴薑椒)
(炙食之或單煑羹亦可心鏡)身面卒腫(生豬肝一具細切醋洗入蒜醋食之勿用鹽)腫
自足起(方法同上)風毒脚氣(豬肝作生膾食之取利)水腫溲澀(豬肝尖三)
(塊菉豆四撮陳倉米一合同水煑粥食毒從小便出也)中蠱腹痛(支太醫秘方以豬肝一具)
(蜜一升共煎分二十服或為丸服肘后)食即汗出(乃脾胃虚也豬肝一斤薄切瓦焙乾為末)
(煑白粥布絞汁衆手丸梧子大空心飲下五十丸日五心鏡)目難遠視(肝虚也豬肝一具細)
(切去皮膜葱白一握用䜴汁作羹待熟下雞子三箇食之普濟方)肝熱目赤(瘮痛用豬肝一)
(具薄切水洗淨以五味食之食醫心鏡)牙疳危急(豬肝一具煑熟蘸赤芍藥末任意食之後)
(服平胃散二三貼即效節要)女人隂痒(炙豬肝納入當有蟲出肘后)打擊青腫
(炙豬肝貼之千金)急勞疾悴(日晚即寒熱驚悸煩渴用豶豬肝一具切絲生甘草末十五兩)
(於鐺中布肝一重摻甘草一重以盡為度取童便五升文武火煑乾擣爛衆手丸梧子大每空心米飲下)
(二十丸漸加三十丸聖惠方)
脾(俗名聯貼)氣味澀平無毒(時珍曰諸獸脾味如泥其屬土也可驗思邈曰凡六畜脾)
(人一生莫食之)主治脾胃虚熱同陳橘紅人參生姜葱白陳
米煑羹食之(蘇頌)
附方(新二)脾積痞塊(豬脾七箇每箇用新針一箇刺爛以皮硝一錢擦之七箇並同以瓷)
(器盛七日鐵器焙乾又用水紅花子七錢同搗為末以無灰酒空心調下一年以下者一服可愈五年以)
(下者二服十年以下者三服保壽堂方)瘧發無時(胡椒吳茱萸高良薑各二錢為末以豬脾)
(一條作膾炒熟一半滚藥一半不滚以墨記定並作錕鈍煑熟有藥者吞之無藥者嚼下一服效衛生家)
(寳方)
肺氣味甘微寒無毒(頌曰得大麻仁良若與白花菜合食令人氣滯發霍亂八月和)
(飴食至冬發疽)主治補肺(蘇頌)療肺虚欬嗽以一具竹刀切片
麻油炒熟同粥食又治肺虚嗽血煑蘸薏苡仁末食
之(時珍諸出要訣方)
腎(俗名腰子)氣味鹹冷無毒(思邈曰平日華曰雖補腎而久食令人少子詵曰久食令)
(人傷腎頌曰冬月不可食損人真氣兼發虚壅)主治理腎氣通膀胱(别錄)補膀
胱水臓暖膝治耳聾(日華)補虚壯氣消積滯(蘇頌)除冷利
(孫思邈)止消渴治産勞虚汗下痢崩中(時珍)
發明(時珍曰豬腎别錄謂其理腎氣通膀胱日華亦曰補水臓膀胱暖腰膝而又曰雖補腎久食令)
(人少子孟詵亦曰久食令人腎虚兩相矛盾如此何哉盖豬腎性寒不能補命門精氣方藥所用借其引)
(導而已别錄理字通字最為有理日華暖腰膝補膀胱水臓之說為非矣腎有虚熱者宜食之若腎氣虚)
(寒者非所宜矣今人不達此意往往食豬腎為補不可不審又千金治消渴有豬腎薺苨湯補腎虚勞損)
(諸病有腎瀝湯方甚多皆用豬羊腎煑湯煎藥俱是引導之意)
附方(舊四新十九)腎虚遺精(多汗夜夢鬼交用豬腎一枚切開去膜入附子末一錢濕)
(紙褁煨熟空心食之飲酒一杯不過三五服效經騐方)腎虚隂痿(羸瘦精衰少力用豶豬腎)
(一對切片枸杞葉半斤以豉汁一盞同椒鹽煑羹食經驗方)腎虚腰痛(用豬腰子一枚切片)
(以椒鹽淹去腥水入杜仲末三錢在内荷葉包煨食之酒下本草權度)閃肭腰痛(用豶豬腎)
(一枚批片鹽椒淹過入甘遂末三錢荷葉包煨熟食酒送下儒門事親)老人耳聾(豬腎一對)
(去膜切以粳米二合葱白二根薤白七根人參二分防風一分為末同煑粥食奉親養老方)老人
脚氣(嘔逆者用豬腎一對以醋蒜五味治食之日作一服或以葱白粳米同煑粥食亦可奉親養)
(老方)卒然腫滿(用豬腎批開入甘遂末一錢紙裹煨熟食以小便利為效否則再服肘后方)
肘傷冷痛(豬腎一對桂心二兩水八升煑三升分三服肘后)卒得欬嗽(豬腎二枚)
(乾薑三兩水七升煑二升稍服取汁肘后方)久嗽不瘥(豬腎二枚入椒四七粒水煑啖之)
(張文仲方)心氣虚損(豬腰子一枚水二碗煑至一碗半切碎入人參當歸各半兩煑至八分喫)
(腰子以汁送下未盡者同滓作丸服百一選方)酒積面黃(腹脹不消豬腰子一箇批開七)
(刀葛根粉一錢摻上合定每邊炙三遍半手扯作六塊空心喫之米湯送下聖濟總錄)久泄不
止(豬腎一箇批開摻骨碎補末煨熟食之神效頻湖集簡方)赤白下痢(腰痛用豬腎二)
(枚研爛入陳皮椒醬作餛飩空心食之食醫心鏡)赤白帶下(常炙豬腎食之張文仲方)
崩中漏下(方同上)産後蓐勞(寒熱用豬腎一對切細片以鹽酒拌之先用粳米一)
(合葱椒煑粥鹽醋調和將腰子鋪於盆底以熱粥傾于上蓋之如作&KR1883;生粥食之濟生)産後虚
汗(發熱肢體疼痛亦名蓐勞永類鈐方用豬腎一對切水三升粳米半合椒鹽葱白煑粥食梅師用)
(豬腎同葱䜴和成作&KR0796;食之)小兒躽啼(小兒五十日以來胎寒腹痛躽啼弄舌微熱而驚此)
(癎候也豬腎一具當歸一兩焙以清酒一升煑七合每以杏仁大與嚥之日三夜一聖惠方)小兒
頭瘡(豬腰子一箇批開去心膜入五倍子輕粉末等分在内以沙糖和麵固濟炭火炙焦為末清油)
(調塗方經騐良)𫝊尸勞療(豬腰子一對童子小便二盞無灰酒一盞新瓷瓶盛之泥封炭)
(火温養自戌至子時止待五更初温熟取開飲酒食腰子病篤者只一月效平日瘦怯者亦可用之蓋以)
(血養血絶勝金石草木之藥也邵真人經騐方)癰疽發背(初起者用豶豬腰子一雙同飛)
(麵搗如泥塗之即愈)
&KR1004;(音夷亦作胰時珍曰一名腎脂生兩腎中間似脂非脂似肉非肉乃人物之命門三焦發原處也肥)
(則多瘦則少盖頥養頼之故謂之頥)
氣味甘平微毒(頌曰男子多食損陽)主治肺痿欬嗽和棗肉浸
酒服亦治痃癖羸瘦(蔵氣繒又合膏練帛)療肺氣乾脹喘急
潤五臓去皴&KR0008;䵟&KR0845;殺斑蝥地膽毒治冷痢成虚(蘇頌)
一切肺病欬𠻳膿血不止以薄竹筒盛於煻火中煨
熟食上啖之良(心鏡)通乳汁(之才)
附方(舊二新九)豬&KR1004;酒(治冷痢久不瘥此是脾氣不足暴冷入脾舌上生瘡飲食無味或食)
(下還吐小腹雷鳴時時心悶乾皮細起膝脛酸痛羸瘦漸成鬼氣及婦人血氣不通逆飯憂煩四肢無力)
(丈夫痃癖兩肋虚脹變為水氣服之皆效此法出於𫝊尸方取豬&KR1004;一具細切與青蒿葉相和以無灰酒)
(一大升微火温之藥熟納&KR1004;中使消盡又取桂心末一小兩内酒中每旦温服一小盞午夜各再一服甚)
(騐忌麵油&KR1401;等食崔元亮海上方)膜内氣塊(豬&KR1004;一具炙蘸玄胡索末食之衛生易簡方)
肺氣欬嗽(豬&KR1004;一具苦酒煑食不過二服肘后方)二十年嗽(豬&KR1004;三具大棗百枚)
(酒五升漬之秋冬七日春夏五日絞去滓七日服盡忌鹽)遠年肺氣(豬&KR1004;一具膩粉一兩瓷瓶)
(固濟上留小竅煅烟盡為末每服二錢漿水下)服石發熱(豬腎脂一具勿中水以火炙取汁每)
(服三合日夜五六服石隨大便下總錄)撥雲去翳(用豬&KR1004;子一枚五錢蕤仁五分青鹽一錢)
(共搗千下令如泥每點少許取下膜翳為效孫氏集效方)赤白癜風(豬&KR1004;一具酒浸一時)
(飯上蒸熟食不過十具壽域方)面粗醜黑(皮厚䵟&KR0845;者豬&KR1004;五具蕪青子二兩杏仁一兩)
(土瓜根一兩淳酒浸之夜塗旦洗老者少少者白神騐肘后)手足皴裂(以酒桴豬&KR1004;洗并傅)
(之后肘)唇燥緊裂(豬&KR1004;浸酒搽之葉氏摘玄方)
肚氣味甘微温無毒主治補中益氣止渴斷暴痢虚
弱(别錄)補虚損殺勞蟲釀黃糯米蒸搗為丸治勞氣并
小兒疳蚘黃瘦病(日華)主骨蒸熱勞血脈不行補羸助
氣四季宜食(蘇頌)消積聚癥瘕治惡瘡(吳普)
發明(時珍曰豬水畜而胃屬土故方藥用之補虚以胃治胃也)
附方(舊二新九)補益虚羸(用豬肚一具入人參五兩蜀椒一兩乾薑一兩半葱白七箇粳)
(米半升在内密縫煑熟食千金翼)水瀉不止(用豶豬肚一枚入蒜煑爛搗膏丸梧子大每米)
(飲服三十丸丁必卿云予次日五更必水瀉一次百藥不效用此方入平胃散末三兩丸服遂安普濟)
消渴飲水(日夜飲水數斗者心鏡用雄豬肚一枚煑取汁入少䜴渴即飲之肚亦可食煑粥亦)
(可末仲景豬肚黃連丸治消渴用雄豬肚一枚入黃連五兩栝樓根白梁米各四兩知母三兩麥門冬)
(二兩縫定蒸熟搗丸如梧子大每服三十丸米飲下食醫心鏡)老人脚氣(豬肚一枚洗淨)
(切作片以水洗布絞乾和蒜椒醬醋五味常食亦治熱勞養老方)温養胎氣(胎至九月消息)
(用豬肚一枚如常着五味煑食至盡千金髓)赤白癜風(白煑豬肚一枚食之頓盡忌房事)
(外臺)疥瘡痒痛(豬肚一枚同皂莢煑熟云莢食之救急)頭瘡白秃(普濟用新破豬)
(肚勿洗熱榻之須臾蟲出不盡再作煅孫氏方用豬肚一箇入砒一兩札定以黃泥固濟存性為末油)
(和傅以椒湯洗)蟲牙疼痛(用新殺豬肚尖上涎絹包咬之數次虫盡即愈唐氏用枳殼末拌之)
腸氣味甘微寒無毒主治虚渴小便數補下焦虚竭
(孟詵)止小便(日華)去大小腸風熱宜食之(蘇頌)潤腸治燥調
血痢臓毒(時珍)洞腸治人洞腸挺出血多(孫思邈腸洞腸廣)
(也)
附方(新三)腸風臓毒(救急用豬大腸一條入芫荽在内煑食竒效用豬臓入黃連末在)
(内煑爛搗丸梧子大每米飲服三十丸如又方豬臓入槐花末令滿縳定以醋煑爛搗為丸梧桐子大)
(每服二十丸温酒下)脇熱血痢(方法同上)臓寒洩瀉(體倦食減用豬大臟一條去脂)
(洗淨以吳茱萸末填滿縳定蒸熟搗丸梧子大每服五十丸米飲下竒效良方)
脬(亦作胞)氣味甘鹹寒無毒主治夢中遺溺疝氣墜痛
隂囊濕痒玉莖生瘡
發明(時珍曰豬胞所主皆下焦病亦以類從爾蘄有一妓病轉脬小便不通腹脹如鼔數月垂死一)
(醫用豬脬吹脹以翎管安上插入隂孔捻脬氣吹入即大尿而愈此法載在羅天益衛生寳鑑中知者頗)
(少亦機巧妙術也)
附方(新八)夢中遺溺(用豬脬洗炙食之千金)産後遺尿(豬胞豬肚各一箇糯)
(米半升入脬内更以脬入肚内同五味煑食醫林集要)産後尿床(方法同上)疝氣墜
痛(用豬脬一枚洗入小茴香大茴香破故紙川楝子等分填滿入青鹽一塊縳定酒煑熟食之酒下其)
(藥焙搗為丸服之)消渴無度(乾豬胞十箇剪破去蒂燒存性為末每温酒服一錢聖濟總)
(錄)腎風囊癢(用豬尿胞火炙以鹽酒吃之救急)玉莖生瘡(臭腐用豬胞一枚連)
(尿去一半留一半以煅紅新磚焙乾為末入黃丹一錢摻之三五次瘥先須以葱椒湯洗竒效方)白
秃癲瘡(洗刮令淨以豬胞乘熱裹之當引蟲出)
膽氣味苦寒無毒主治傷寒熱渴(别錄)骨熱勞極消渴
小兒五疳殺蟲(蘇頌)敷小兒頭瘡治大便不通以葦筒
納入下部三寸灌之立下(蔵器)通小便敷惡瘡殺疳&KR0630;
治目赤目翳明目清心臓涼肝脾入湯沭髮去膩光
澤(時珍)
發明(成無巳曰仲景以豬膽汁和醋少許灌穀道中通大便神效盖酸苦益隂潤燥而瀉便也又治)
(少隂下利不止厥逆無脈乾嘔煩者以白通湯加豬膽汁主之若調寒熱之逆者冷熱必行則熱物冷服)
(下嗌之後冷體既消熱性便發故病氣自愈此所以和人尿豬膽鹹苦之物於白通熱劑之中使其氣相)
(從而無拒格之患也又云霍亂病吐下已斷汗出而厥四肢厥急脈微欲絶者通脈四逆湯加豬膽汁主)
(之蓋陽氣太虚隂氣獨勝純與陽藥恐隂氣格拒不得入故加豬膽汁苦入心而通脈寒補肝而和隂不)
(致格拒也汪機曰朱奉議治傷寒五六日癍出有豬膽雞子湯時珍曰方家用豬膽取其寒能勝熱滑能)
(潤燥苦能入心又能去肝膽之火也)
附方(舊六新十四)少隂下利(不止厥逆無脈乾嘔者以白通湯加豬膽汁主之葱白四)
(莖乾薑一兩生附子一枚水三升煑一升入人尿五合豬膽汁一合分服仲景傷寒論)或瀉或
止(久而不愈二聖丸用黃連黃蘗末各一兩以豬膽煑熟和丸如菉豆大量兒大小每米飲服之總)
(微論)赤白下痢(十二月豬膽百枚俱盛黑豆入内着麝香少許隂乾每用五七粒為末生薑湯)
(調服方竒效)濕&KR0630;下痢(不止乾嘔羸瘦多睡面赤以膽汁和薑汁釅醋同灌下部捻令醋氣)
(上至咽㗋乃止當下五色惡物及虫而愈也拾遺)熱病蟲&KR0630;(上下用豬膽一枚醋一合煎沸)
(服虫立死也梅師)瘦病欬嗽(豬膽和人溺薑汁橘皮訶梨勒皮同煑汁飲之拾遺方)小
便不通(豬膽一枚熱酒和服時又用豬膽連汁籠住隂頭一二汁入自通)消渴無度
(雄豬膽五箇定粉一兩同煎成丸芡子大每含化二丸嚥下日二聖濟總錄)傷寒癍出(豬膽)
(雞子湯用豬膽汁苦酒各三合雞子一箇合煎三沸分服汗出即愈張文仲方)疔瘡惡腫
(十二月豬膽風乾和生葱搗傅普濟方)目翳目盲(豬膽文火煎稠丸黍米大每納一粒目中)
(良)目赤腫痛(豬膽汁一枚和鹽碌五分點之普濟方)火眼赤痛(豬膽一箇銅錢)
(三文同置盞内蒸乾取膽丸粟米大安眼中聖惠方)拔白換黑(豬膽塗孔中即生黑者聖惠)
(方)小兒初生(豬膽入湯浴之不生瘡疥姚和衆)産後風瘡(因出風早用豬膽一)
(枚栢子油一兩和傅杏林採要)湯火傷瘡(豬膽調黃蘗末塗之外臺)瘭疽出
汁(生手足肩背纍纍如赤豆剥淨以豬膽塗之千金)喉風閉塞(臘月初一日取豬膽不拘)
(大小五六枚用黃連青黛薄荷僵蠶白礬朴硝各五錢裝入膽内青紙包了將地掘一孔方深各一尺以)
(竹横懸此膽在内以物盖定候至立春日取出待風吹去膽皮青紙研末密收每吹少許神騐乃萬金不)
(傳之方騐邵真人經方)
膽皮主治目翳如重者取皮曝乾作兩股繩如筋大
燒灰出火毒點之不過三五度瘥(時珍秘出外臺要)
膚(汪機曰豬膚王好古以為豬皮吴綬以為燖豬時刮下黑膚二說不同今攷禮運疏云革膚内厚皮)
(也膚革外厚皮也則吳說為是淺膚之義)
氣味甘寒無毒主治少隂下痢咽痛(時珍)
發明(張仲景曰少隂下痢咽痛胸滿心煩者豬膚湯主之用豬膚一斤水一斗煑五升取汁入白蜜)
(一升白粉五合熬香分六服成無已曰豬水畜也其氣先入腎解少隂客熱加白蜜以潤燥除煩白粉以)
(益氣斷利也)
耳垢主治蛇傷狗咬塗之(别錄)
鼻唇氣味甘鹹微寒無毒(多食動風)主治上唇治凍瘡痛
痒(思邈)煎湯調蜀椒目末半錢夜服治盜汗(宗奭)鼻治目
中風翳燒灰水服方寸匕日二服(時珍金出千)
舌主治徤脾補不足令人能食和五味煑汁食(孟詵)
靨(音掩俗名咽舌是矣又名豬氣子王璽曰在豬喉系下肉團一枚大如棗微扁色紅)主治項
下癭氣瓦焙研末每夜酒服一錢(時珍)
發明(見羊靨下)
附方(新二)癭氣(杏林摘要用豬靨七枚酒熬三錢入水瓶中露一夜取出炙食二服效醫林)
(集要開結散豬靨焙四十九枚沉香二錢真硃砂罐煅四十九粒沉香二錢橘紅四錢為末臨卧冷酒徐)
(徐服二錢五服見效重者一料愈以除日合之忌酸鹹油膩澀氣之物)
齒氣味甘平主治小兒驚癎五月五日取燒灰服(别錄)
又治蛇咬(日華)中牛肉毒者燒灰水服一錢又治痘瘡
倒䧟(時珍)
骨主治中馬肝漏脯菓菜諸毒燒灰水服方寸七日
三服頰骨燒灰治痘䧟煎汁服解丹藥毒(時珍)
附方(新三)主消渴疾(豬脊湯用豬脊骨一尺二寸大棗四十九枚新蓮肉四十九粒炙甘)
(草二兩西木香一錢水五椀同煎取汁渴則飲之三因方)浸滛諸瘡(豬牙車骨年久者椎)
(破燒令脂出乘熱塗之普濟方)下痢紅白(臘豬骨燒存性研末温酒調服三錢)
豚卵釋名豚顛(本經)豬石子(别錄曰隂乾蔵之勿令敗頌曰豚卵當是豬子也時)
(珍曰豚卵即牡豬外腎也牡豬小者多犗去卵故曰豚卵濟生方謂之豬石子者是也三因治消渴方中)
(有石子薺苨湯治産後蓐勞有石子湯並用豬腎為石子誤矣)
氣味甘温無毒主治驚癎癲疾鬼疰蠱毒除寒熱賁
豚五癃邪氣攣縮(本經)除隂莖中痛(孫思邈)治隂陽易病
少腹急痛用熱酒吞二枚即瘥(時珍癎又古今錄騐治五莨菪散中用)
(之)
附方(新一)驚癎中風(壯熱掣瘲吐舌出沫用豚卵一雙細切當歸二分以醇酒三升煑一)
(升分服普濟)
母豬乳(時珍曰取法須馴豬待兒飲乳時提後脚急以手捋而承之非此法不得也)
氣味甘鹹寒無毒主治小兒驚癎及鬼毒去來寒熱
五癃綿蘸吮之(蘇恭)小兒天弔大人豬雞癎病(日華)
發明(時珍曰小兒體屬純陽其驚癎亦生於風熱豬乳氣寒以寒治熱謂之正治故錢乙云初生小)
(兒至滿月以豬乳頻滴之最佳張煥云小兒初生無乳以豬乳代之出月可免驚癎痘疹之患楊士瀛云)
(小兒口噤不開豬乳飲之甚良月内胎驚同硃砂牛乳少許抺口中甚妙此法諸家方書未知用予傳之)
(東宮吴觀察子病此用之有效)
附方(舊一)斷酒(白豬乳一升飲之千金)
蹄(已下並用母豬者)氣味甘鹹小寒無毒主治煑汁服下乳
汁解百藥毒洗傷撻諸敗瘡(别錄)滑肌膚去寒熱(蘇頌)煮
羹通乳脈托癰疽壓丹石煮清汁洗癰疽漬熱毒消
毒氣去惡肉有效(時珍方外科精要洗癰疽有豬蹄湯數用豬蹄煮汁去油煎衆藥)
(蘸洗也)
附方(舊五新二)婦人無乳(外臺用母豬蹄一具水二斗煑五六升飲之或加通草六分)
(癀濟用母豬蹄四枚水二斗煑一斗入土瓜根通草漏蘆各三兩再煑六升去滓納葱䜴作粥或羔食之)
(或身體微熱有少汗出佳未通再作)癰疽發背(母豬蹄一雙通草六分綿裹煑羔食之梅師)
乳發初起(方同上)天行熱毒(攻手足腫痛欲斷用母豬蹄一具去毛以水一斗葱)
(白一握煑汁入少鹽漬之肘后)老人面藥(令面光澤用母豬蹄一具煑漿如膠夜以塗面)
(曉則洗去千金翼)硇砂損隂(豬蹄一具浮萍三兩水三升煑汁半升漬之冷即出以粉傅之)
(臺外)
懸蹄甲(一名豬腿有思邈曰酒浸半日炙焦用時珍曰按古方用左蹄甲者又有用後蹄甲者)
(未詳其義也)
氣味鹹平無毒主治五痔伏熱在腹中腸癰内蝕(本經)
同赤木燒烟薰辟一切惡瘡(仲景)
附方(舊二新五)肺氣齁喘(豬爪甲二枚燒灰研入麝香一分同研搽服普濟)定喘
化痰(用豬蹄甲四十九箇洗淨每甲納半夏白礬各一字罐盛固濟煅赤為末入麝香一錢七每用)
(糯米飲下半錢經騐良方)火欬喘急(豬蹄甲四十九枚以瓶子盛之安大南星一枚蓋之)
(鹽泥固濟煅烟出為度取出入欵冬花半兩麝香龍腦少許研勻每服一錢食後煎桑白皮湯下名黑金)
(散錄總)小兒寒熱(及熱氣中人用豬後蹄甲燒灰乳汁調服一撮日二服千金)痘瘡
入目(豬蹄爪甲燒灰浸湯濾净洗之甚效普濟方)癍痘生翳(半年已上者一月取效一)
(年者不治用豬懸蹄三兩瓦瓶固濟煅蟬蛻一兩羚羊角一分為末每歲一字三歲已上三錢温水調服)
(一日三服方錢氏小兒)小兒白秃(豬蹄甲七箇每箇入白礬一塊棗兒一箇燒存性研末入)
(輕粉麻油調搽不過五上愈)
尾主治臘月者燒灰水服治喉痺和豬脂塗赤秃髮
落(時珍金出千)
毛主治燒灰麻油調塗湯火傷留竅出毒則無痕(時珍)
(䄂出珍)
附方(新一)赤白崩中(豬毛燒灰三錢以黑豆一椀好酒一碗半煑一碗調服)
屎(一名豬零日華曰取東行牡豬者為良頌曰今人又取南行豬零合太乙丹時珍曰古方亦有用豭)
(豬屎者各隨本方豬零者其形纍纍零落而下也)
氣味寒無毒主治寒熱黃疸濕痺(别錄)主蠱毒天行熱
病並取一升浸汁頓服(日華)燒灰發痘瘡治驚癎除熱
解毒治瘡(時珍)血溜出血不止取新屎壓之(吴瑞)
發明(時珍曰御藥院方治痘瘡黑䧟無價散錢仲陽治急驚風癎惺惺丸皆用之取其除熱解毒也)
附方(舊一新十六)小兒客忤(偃啼面青豭豬屎二升水絞汁温浴之)小兒夜
啼(豬屎燒灰淋汁浴兒并以少許服之聖惠方)小兒隂腫(豬屎五升煑熱袋盛安腫上)
(千金方)霧露瘴毒(頭痛心煩項強顫掉欲吐用新豬屎二升酒一升絞汁暖服取汗瘥千金)
中豬肉毒(豬屎燒灰水服方寸七外臺)婦人血崩(老母豬屎燒灰酒服三錢李)
(樓方)解一切毒(母豬屎水和服之千金)攪腸沙痛(用母豬生兒時抛下糞日乾為)
(末以白湯調服)口唇生核(豬屎絞汁温服千金方)白秃髮落(臘月豬屎燒灰敷)
(肘后)疔瘡入腹(牡豬屎和水絞汁服三合立瘥聖惠方)十年惡瘡(母豬屎燒存性)
(傅之方外臺)消蝕惡肉(臘月豶豬糞燒存性一兩雄黃㯽榔各一錢為末敷洗直指方)
胻疽青爛(生於腨脛間惡水淋漓經年瘡冷敗為深疽青黑好肉虚腫百藥不瘥或瘥而復發)
(先以藥蝕去惡肉後用豭豬屎散甚效以豬屎燒研為末納瘡孔令滿白汁出吮去更傅有惡肉再蝕去)
(乃傅以平為期有騐千金方)男女下疳(母豬糞黃泥包煅存性為末以米泔洗淨搽立效)
(簡便單方)雀瘻有蟲(母豬屎燒灰以臘月豬膏和敷當有蟲出千金方)赤遊火丹
(母豬屎水絞汁服并傅之外臺)
燖豬湯主治解諸毒蟲魘(蘇頌)産後血刺心痛欲死温
飲一盞(汪機)治消渴濾淨飲一碗勿令病人知又洗諸
瘡良(時珍)
豬窠中草主治小兒夜啼密安席下勿令母知(日華)
縳豬繩主治小兒驚啼發歇不定用臘月者燒灰水
服少許(蔵器)
狗(本經中品)
釋名犬(說文)地羊(時珍曰狗叩也吠聲有節如叩物也或云為物苟且故謂之狗韓非云蠅)
(營狗苟是矣卷尾有懸蹄者為犬犬字象形故孔子曰視犬字如畫狗齊人名地羊俗又諱之以龍稱狗)
(有烏龍白龍之號許氏說文云多毛曰龐長喙曰獫音歛短喙曰猲音歇去勢曰猗高四尺曰熬狂犬曰)
(猘音折生一子曰&KR3593;曰玂音其二子曰獅三子曰&KR1703;)
集解(時珍曰狗類甚多其用有三田犬長喙善獵吠犬短喙善守食犬體肥供饌凡本草所用皆食)
(犬也犬以三月而生在畜屬木在卦屬艮在禽應婁星豺見之跪虎食之醉犬食番木鱉則死物性制伏)
(如此又遼東有鷹背狗乃鷹産三卵一鷹一鵰一犬也以禽乳獸古所未聞詳見鷹條又有老木之精狀)
(如黑狗而無尾名曰彭侯可以烹食無情化有情精靈之變也)
肉(黃犬為上黑犬白犬次之)氣味鹹酸温無毒(反商陸畏杏仁同蒜食損人同菱食)
(生癲也思邈曰白犬合海鮋食必得惡病時珍曰鮋小魚道家以犬為地厭不食之凡犬不可炙食令)
(人消渴妊婦食之令子無聲熱病後食之殺人服食人忌食九月勿食犬傷神瘦犬有病猘犬發狂)
(自死犬有毒懸蹄犬傷人赤股而躁者氣臊犬目赤者並不可食)主治安五臓補絶
傷輕身益氣(别錄)宜腎(思邈)補胃氣壯陽道暖腰膝益氣
力(日華)補五勞七傷益陽事補血脈厚腸胃實下焦填
精髓和五味煑空心食之凡食犬不可去血則力少
不益人(孟詵)
發明(弘景曰白狗烏狗入藥用黃狗肉大補虚勞牡者尤勝大明曰黃犬大補益人餘色微補古言)
(薯蕷凉而能補犬肉暖而不補雖有此言服終有益但因食穢不食者衆震亨曰世言犬能治勞損陽虚)
(之疾然人病多是隂虚若陽果虚其死甚易亦安能措手哉時珍曰脾胃屬土喜暖惡寒犬性温暖能治)
(脾胃虚寒之疾脾胃温和而腰腎受癊矣若素常氣壯多火之人則宜忌之丹溪獨指隂虚立說矯枉過)
(偏矣齊生治真陽虚憊諸虚證有黃犬肉丸藥多不載)
附方(舊三新五)戊戌酒(大補元氣用黃犬肉一隻煑一伏時搗如泥和汁拌炊糯米三斗入)
(麴如常釀酒候熟每旦空心飲之養老方)戊戍丸(治男子婦人一應諸虚不足骨蒸潮熱等)
(證用黃童子狗一隻去皮毛腸肚同外腎於砂碢内用酒醋八分水二升入地骨皮一斤前胡黃茋肉蓯)
(蓉各四兩同煑一日去藥再煑一夜去骨再煑肉如泥擂濾入當歸末四兩蓮肉蒼术末各一斤厚朴橘)
(皮末十兩甘草末八兩和杵千下丸梧子大每空心鹽酒下五七十丸乾坤秘韞)脾胃虚冷
(腹滿刺痛肥狗肉半斤以水同鹽䜴煑粥頻食一兩頓心境)虚寒瘧疾(黃狗肉煑臛入五味)
(食之)氣水鼔脹(狗肉一斤切和米煑粥空腹食之心鏡)浮腫屎澀(肥狗肉五斤熱)
(蒸空腹食之心鏡)卒中惡死(破白狗榻心上即活肘后方)痔漏有蟲(鈐方用狗)
(肉煑汁空腹服能引蟲也七危氏用熟犬肉蘸藍汁空心食日效)
蹄肉氣味酸平主治煑汁能下乳汁(别錄)
血(白狗者良)氣味鹹温無毒(弘景曰白狗血和白雞肉烏雞肉白雞肝白羊肉蒲子羔)
(等食皆病人時珍曰黑犬血灌蠏燒之集鼠)主治白狗血治癲疾發作烏
狗血治産難横生血上搶心和酒服之(别錄)補安五臓
(日華)熱飲治虚勞吐血又解射罔毒點眼治痘瘡入目
又治傷寒熱病發狂見鬼及鬼擊病辟諸邪魅(時珍)
發明(時珍曰術家以犬為地厭能禳辟一切邪魅妖術按史記云秦時殺狗磔四門以禦災殺白犬)
(血題門以辟不祥則自古已然矣又華陀别傳云瑯琊有女子右股病瘡痒而不痛愈而復作陀取稻糖)
(色犬一隻繫馬馬走五十里乃斷頭向痒處合之須臾一蛇在皮中動以鉤引出長三尺許七日而愈此)
(亦怪證取狗之血腥以引其蟲耳)
附方(舊二新四)熱病發狂(傷寒時氣温病六七日熱極發狂見鬼欲走取白狗從背破取)
(血乘熱攤胸上冷乃去之此治垂死者亦活無白犬但純色者亦可肘后方)鬼擊之病(脇腹)
(絞痛或即吐血衂血下血一名鬼排白犬頭取熱血一升飲之百一方)小兒卒癎(刺白犬血)
(一升飲之并塗身上葛氏方)卒得瘑瘡(常時生兩脚間用白犬血塗之立愈肘后方)兩
脚癬瘡(白犬血塗之立瘥竒效)疔瘡惡腫(取白犬血頻塗之有效肘后)
心血主治心痺心痛取和蜀椒末丸梧子大每服五
丸日五服(時珍后出肘)
乳汁(白犬者良)主治十年青盲取白犬生子目未開時乳
頻點之狗子目開即瘥(蔵器)赤秃髮落頻塗甚妙(時珍)
附方(新二)拔白(白犬乳塗之千金)斷酒(白犬乳酒服千金)
脂并&KR1004;(白犬者良)主治手足皴皺入面脂去䵟&KR0845;柔五金
(時珍)
腦主治頭風痺鼻中瘜肉下部䘌瘡(别錄)猘犬咬傷取
本犬腦敷之後不復發(時珍后出肘)
附方(新一)眉髮火瘢(不生者蒲灰以正月狗腦和敷日三則生聖惠方)
涎主治諸骨硬脫肛及誤吞水蛭(時珍)
附方(新三)諸骨哽咽(狗涎頻滴骨上自下仇遠稗史)大腸脫肛(狗涎抹之)
(自上也方扶壽精)誤吞水蛭(以蒸餅半箇絞出狗涎喫之連食二三其物自散德生堂方)
心主治憂恚氣除邪(别錄)治風痺鼻衂及下部瘡狂犬
咬(日華)
腎氣味平微毒(時珍曰内則食犬去腎為不利人也)主治婦人産後腎
勞如瘧者婦人體熱用豬腎體冷用犬腎(蔵器)
肝(時珍曰按沈周雜記云狗肝色如泥土臭味亦然故人夜行土上則肝氣動蓋相感也又張華物類)
(志云以狗肝和土泥竈令婦妾孝順則狗肝應土之說相符矣)主治肝同心腎搗塗
狂犬咬又治脚氣攻心切生以薑醋進之取洩先洩
者勿用(蔵器)
附方(舊一新一)下痢腹痛(狗肝一具切入米一升煑粥合五味食心鏡)心風發
狂(黃石散用狗肝一具批開以黃丹硝石各一錢半研勻擦在肝内用麻縳定水一升煑熟細嚼以本)
(汁送下蔵楊氏家)
膽(青犬白犬者良)氣味苦平有小毒(斆曰鮭魚插樹立便乾枯狗膽塗之却還榮勝)
主治明目(本經膽鼎曰上伏日采酒服之)敷痂瘍惡瘡(别錄)療鼻&KR1604;
鼻中瘜肉(甄權)主鼻衂聤耳止消渴殺蟲除積能破血
凡血氣痛及傷損者熱酒服半箇瘀血盡下(時珍)治刀
箭瘡(日華)去腸中膿水又和通草桂為丸服令人隐形
(孟詵)
發明(慎微曰按魏志云河内太守劉勲女病左膝瘡痒華陀視之用繩繫犬後足不得行斷犬腹取)
(膽向瘡口須臾有蟲若蛇着瘡上出長三尺病愈也)
附方(舊二新七)眼赤澀痒(犬膽汁注目中效聖惠)肝虚目暗(白犬膽一枚營)
(火蟲二七枚隂乾為末點之聖惠)目中膿水(上伏日采犬膽酒服之聖濟總錄)聤耳
出膿(用狗膽一枚枯礬一錢調勻綿裹塞耳内三四次即瘥竒效良方)拔白換黑(狗膽)
(汁塗之千金)血氣撮痛(不可忍者用黑狗膽一箇半乾半濕剜開以篦子排丸菉豆犬蛤粉)
(衮過每服四十丸以鐵淬酒送下痛立止經騐方)反胃吐食(不拘丈夫婦人老少遠年近日)
(用五靈脂末黃狗膽汁和丸龍眼大每服一丸好酒半盞磨化服不過三服即效本事)痞塊疳
積(五靈脂炒烟盡真阿魏去砂研等分用黃雄狗膽汁和丸黍米大空心津嚥三十丸忌羊肉醋麵)
(簡便)赤白下痢(臘月狗膽一百枚每枚入黑豆充滿麝香少許每服一枚赤以甘草白以乾薑)
(湯送下方竒效良)
牡狗隂莖釋名狗精六月上伏日取隂乾百日(别錄)氣
味鹹平無毒(思邈曰酸)主治傷中隂痿不起令強熱大
生子除女子帶下十二疾(本經)治絶陽及婦人隂瘻(日華)
補精髓(孟詵)
隂卵主治婦人十二疾燒灰服(蘇恭)
皮主治腰痛炙熱黃狗皮褁之頻用取瘥燒灰治諸
風(時珍)
發明(時珍曰淮南萬畢術云黑犬皮毛燒灰揚之止天風則治風之義有取乎此也)
毛主治産難(蘇恭)頸下毛主小兒夜蹄綘囊盛繫兒背
上(蔵器)燒灰湯服一錢治邪瘧尾燒灰敷犬傷(時珍)
附方(舊一)湯火傷瘡(狗毛細剪以烊膠和毛敷之痂落即瘥梅師)
齒氣味平微毒主治癲癎寒熱卒風疿伏日取之(别錄)
磨汁治犬癎燒研醋和敷發背及馬鞍瘡同人齒燒
灰湯服治痘瘡倒䧟有效(時珍)
頭骨(黃狗者良)氣味甘酸平無毒主治金瘡止血(别錄)燒灰
治久痢勞痢和乾薑莨菪炒見烟為丸空心白飲服
十丸極效(甄權)燒灰壯陽止瘧(日華)治癰疽惡瘡解顱女
人崩中帶下(時珍)領骨主小兒諸癎諸瘻燒灰酒服(蘇恭)
附方(舊三新十)小兒久痢(狗頭燒灰白湯服千金)小兒解顱(黃狗頭骨炙為)
(末雞子白和塗之直指)赤白久痢(臘月狗頭骨一兩半燒灰紫笋茶末一兩為末每服二錢)
(米飲下聖惠方)赤白帶下(不止者狗頭燒灰為末每酒服一錢日三服聖惠)産後
血亂(奔入四肢并違墮以狗頭骨灰酒服二錢甚效經騐方)打損接骨(狗頭一箇燒存)
(性為末熱醋調塗暖卧衛生易簡)附骨疽瘡(狗頭骨燒烟日熏之聖惠)癰疽節毒
(狗頭骨灰芸臺子等分為末水和敷之千金)惡瘡不愈(狗頭骨灰同黃丹末等分敷之壽)
(域方)長肉生肌(老狗頭腦骨瓦炒二兩桑白皮一兩當歸二錢半為末麻油調敷直指)鼻
中瘜肉(狗頭灰方寸七苦丁香半錢研末吹之即化為水或同硇砂少許尤妙朱氏集騐)夢
中洩精(狗頭鼻梁骨燒研臥時酒服一錢)頭風白屑(作痒狗頭骨燒灰淋汁沭之)
(聖惠方)
骨(白狗者良)氣味甘平無毒主治燒灰生肌敷馬瘡(别錄)燒
灰療諸瘡瘻及妬乳癰腫(弘景)燒灰補虚理小兒驚癎
客忤(蜀本)煎汁同米煑粥補婦人令有子(蔵器)燒灰米飲
日服治休息久痢豬脂調敷鼻中瘡(時珍)
附方(舊二)産後煩懣(不食者白犬骨燒研水服方寸匕千金翼)桃李哽咽
(狗骨煑湯摩頭上子母秘錄)
屎(白狗者良)氣味熱有小毒(丹房鑑源云白狗糞煑銅)主治疔瘡水絞
汁服治諸毒不可入口者(蘇恭)瘭疽徹骨痒者燒灰塗
瘡勿令病者知又和臘豬脂敷瘻瘡腫毒疔腫出根
(蔵器)燒灰服發痘瘡倒黶治癨亂癥積止心腹痛解一
切毒(時珍)
發明(時珍曰狗屎所治諸病皆取其解毒之功耳)
附方(舊三新五)小兒癨亂(卒起者用白狗屎一丸絞汁服之)心痛欲死(狗屎)
(炒研酒服二錢神效)勞瘧&KR0146;瘧(久不愈用白狗糞燒灰發前冷水服二錢聖惠方)月水
不調(婦人産後月水往來乍多乍少白狗糞燒末酒服方寸七日三服千金)魚肉成癥
(并治諸毒用狗糞五升燒末綿褁於五升酒中浸二宿取清月三服癥即便出也外臺)漏脯中
毒(犬屎燒末酒服方寸七肘后)發背癰腫(用白犬屎半升水絞取汁服以滓敷之日再)
(外臺)疔瘡惡腫(牡狗屎五月五日燒灰塗敷數易之又治馬鞍瘡神騐聖惠)
屎中粟(白狗者良一名白龍沙)主治噎膈風病痘瘡倒䧟能解
毒也(時珍)
附方(新二)噎隔不食(黃犬乾餓數日用生粟或米乾飼之俟其下糞淘洗米粟令淨煑粥)
(入薤白一握泡熟去薤入沉香末二錢食之永類鈐方)痘瘡倒黶(用白狗或黑狗一隻餵以)
(生粟米候下屎取未化米為末入麝香少許新汲水服二錢保幼大全)
屎中骨主治寒熱小兒驚癎(别錄)
羊(本經中品)校正(别錄另出羊乳今併為一)
釋名羖(亦作&KR1489;)羝(音低)羯(時珍曰說文云羊字象頭角足尾之形孔子曰牛羊之字以形)
(似也董子云羊祥也故吉禮用之牡羊曰羖曰羝牝羊曰&KR0008;曰牂音臧白曰粉黑曰羭多毛曰羖䍽胡羊)
(曰䍲羺無角曰&KR2667;曰䍫去勢曰羯羊子曰羔羔五月曰羜音宁六月曰&KR2508;音務七月曰&KR0034;音達未卒歲曰)
(䍮音兆内則謂之柔毛又曰少牢古今注謂之長髯主簿云)
集解(别錄曰羖羊生河西弘景曰羊有三四種入藥以青色羖羊為勝次則烏羊其䍲羺羊及虜中)
(無角羊止可啖食為藥不及都下者然其乳髓則肥好也頌曰羊之種類甚多而羖羊亦有褐色黑色白)
(色者毛長尺餘亦謂之羖䍽羊北人引大羊以此為羊首又謂之羊頭說曰河西羊最佳河東羊亦好若)
(驅至南方則筋力自勞損安能補益人今南方羊多食野草毒草故江浙羊少味而發疾南人食之即不)
(憂也惟淮南州郡或有佳者可亞北羊北羊至南方一二年亦不中食何况於南羊盖土地使然也宗奭)
(曰羖䍽羊出陜西河東尤狠健毛最長而厚入藥最佳如供食則不如北地無角白大羊也又同華之間)
(有小羊供饌在諸羊之上時珍曰生江南者為吴羊頭身相等而毛短生秦晉者為夏羊頭小身大而毛)
(長土人二歲而剪其毛以為氊物謂之綿羊廣南英州一種乳羊食仙茅極肥無復血肉之分食之甚補)
(人諸羊皆孕四月而生其目無神其腸薄而縈曲在畜屬火故易繁而性熱也在卦屬兌故外柔而内剛)
(也其性惡濕喜燥食鈎吻而肥食仙茅而肪食仙靈脾而淫食躑躅而死物理之宜忌不可測也契丹以)
(其骨占灼謂之羊卜亦有一靈耶其皮極薄南番以書字吴人以畫采為燈)
附錄大尾羊(時珍曰羊尾皆短而哈密及大食諸番有大尾羊細毛薄皮尾上旁廣重一二)
(十斤行則以車載之唐書謂之靈羊云可療毒)胡羊(方國志云大食國出胡羊高三尺餘其尾如扇)
(每歲春月割取脂再縫合之不取則脹死葉盛水東日記云莊浪衛近雪山有饕羊土人歲取其脂不久)
(復滿)洮羊(出臨洮諸地大者重百斤郭義恭廣志云西域驢羊大如驢即此類也)&KR0034;羊(此思)
(切皆出西北地其皮蹄可以割黍)封羊(其背有肉封如駝出凉州郡縣亦呼為駝羊)地生
羊(出西域劉有出使西域記以羊臍種于土中溉以水聞雷而生臍臍與地連及長驚以水聲臍乃斷)
(便能行囓草至秋可食臍内復有種名瓏種羊段公路北戶錄云大秦國有地生羊其羔生土中國人築)
(墻圍之臍與地連割之則死但走馬擊鼓以駭之驚鳴臍絶便逐水草吳策淵穎集云西域地生羊以脛)
(骨種土中聞雷聲則羊子從骨中生走馬驚之則臍脫也其皮可為褥一云漠北人種羊角而生大如兔)
(而肥美三說稍異未知果種何物也當以劉說為是然亦神矣造化之妙微哉)羵羊(土之精也其肝)
(上也有雌雄不食季桓子曾掘土得之又千歲樹精亦為青羊)
羊肉氣味苦甘大熱無毒(詵曰温頌曰本經云甘素問云苦蓋經以味言素問)
(以理言羊性熱屬火故配於苦羊之齒骨五臓皆温平惟肉性大熱也時珍曰熱病及天行病瘧疾病)
(後食之必發熱致危妊婦食之令子多熱白羊黑頭黑羊白頭獨角者並有毒食之生癰禮曰羊&KR0008;毛而)
(毳者羶又云煑羊以杏仁或瓦片則易糜以胡桃則不臊以竹䶉則助味中羊毒者飲甘草湯則解銅器)
(煑之男子損陽女子暴下物性之異如此不可不知汪機曰及半夏菖蒲同蕎麵豆醬食發痼疾同醋食)
(傷人心)主治暖中字乳餘疾及頭腦大風汗出虛勞寒
冷補中益氣安心止驚(别錄)止痛利産婦(思邈)治風眩瘦
病丈夫五勞七傷小兒驚癎(孟詵)開胃徤力(日華)
發明(頌曰肉多入湯劑胡洽方有大羊肉湯治婦人産後大虚心腹絞痛厥逆醫家通用大方也宗)
(奭曰仲景治寒疝羊肉湯服之無不騐者一婦冬月生産寒入子戶腹下痛不可按此寒疝也醫欲投抵)
(當湯予曰非其治也以仲景羊肉湯減水二服即愈李㫤曰羊肉有形之物能補有形肌肉之氣故曰補)
(可去弱人參羊肉之屬人參補氣羊肉補形凡味同羊肉者皆補血虚盖陽生則隂長也時珍曰按開河)
(記云隋大總管麻叔謀病風逆起坐不得煬帝命太醫令巢元方視之曰風入腠理病在胸臆須用嫩肥)
(羊蒸熟糝藥食之則瘥如其言未盡劑而痊自後每殺羊羔同杏酪五味日食數枚觀此則羊肉補虚之)
(功益可證矣)
附方(舊八新十六)羊肉湯(張仲景治寒勞虚羸及産後心腹疝痛用肥羊肉一斤水一斗)
(煑汁八升入當歸五兩黃茋八兩生薑六兩煑取二升分四服胡洽方無黃茋千金方有芍藥金匱要)
(略)産後厥痛(胡洽大羊肉湯治婦人産後大虚心腹絞痛厥逆用羊肉一斤當歸芍藥甘草)
(各七錢半用水一斗煑肉取七升入諸藥煑二升服)産後虚羸(腹痛冷氣不調及腦中風汗自)
(出白羊肉一斤切治如常調和食之心鏡)産後帶下(産後中風絶孕帶下赤白用羊肉二)
(斤香䜴大蒜三兩水一斗煑五升納酥一升更煑二升服千金方)崩中垂死(肥羊肉三斤水)
(二斗煑一斗三升入生地黃一升乾薑當歸三兩煑三升分四服千金)補益虚寒(用精羊肉)
(一斤碎白石英三兩以肉包之外用荷葉裹定於一石米下蒸熟取出去石英和葱薑作小餛飩子每日)
(空腹以泠漿水吞一百枚甚補益千金翼)壯陽益腎(用白羊肉半斤切生以蒜薤食之三)
(日一度甚妙心鏡)五勞七傷(虚泠用肥羊肉一腿密蓋煑爛絞取汁服并食肉)骨蒸
久冷(羊肉一斤山藥一斤各爛煑研如泥下米煑粥食之飲饍正要)骨蒸𫝊尸(用羊)
(肉一拳大煑熟皂莢一尺炙以無灰酒一升銅鐺内煑三五沸去滓入黑錫一兩令病人先啜肉汁乃服)
(一合當吐蟲如馬尾為效外臺)虚寒瘧疾(羊肉作臛餅飽食之更飲酒暖臥取汗燕國公)
(常見有騐集騐方)脾虚吐食(羊肉半斤作生以蒜薤醬䜴五味和拌空腹食之心鏡)虚
泠反胃(羊肉去脂作生以蒜薤空腹食之立效外臺)壯胃健脾(羊肉三斤切粱米二)
(升同煑下五味作粥食飲饍正要)老人膈痞(不下飲食用羊肉四兩切白麫六兩橘皮末一)
(分薑汁搜如常法入五味作臛食每日一次大效多能鄙事)胃寒下痢(羊肉一片莨菪子末)
(一兩和以綿裹納下部二度瘥外臺方)身面浮腫(商陸一升米二斗煑取一斗去滓羊肉一)
(斤切入肉煑熟下葱䜴五味調和如臛法食之肘后方)腰痛脚氣(木瓜湯治腰膝痛脚氣羊)
(肉一脚草菓五枚粳米二升回回豆即胡豆半升木瓜二斤取汁入砂糖四兩鹽少許煑肉食之正要)
消渴利水(羊肉一脚瓠子六枚薑汁半合白麵二兩同鹽葱炒食正要)捐傷青腫
(用新羊肉貼之千金方)婦人無乳(用羊肉六兩麞肉八兩鼠肉五兩作臛啖之崔氏)傷
目青腫(羊肉煑熟熨之聖惠方)小兒嗜土(買市中羊肉一斤令人以繩繫於地上拽)
(至家洗淨炒炙食或煑汁亦可姚和衆)頭上白秃(羊肉如作脯法炙香熱搨上不過數次瘥)
(后肘方)
頭蹄(白羊者良)氣味甘平無毒(大明曰凉補震亨曰羊頭蹄肉性極水水腫人食)
(之百不一愈)主治風眩瘦疾小兒驚癎(蘇恭)腦熱頭眩(日華)安
心止驚緩中止汗補胃治丈夫五勞骨熱熱病後宜
食之泠病人勿多食(孟詵頭心鏡云已上諸證並宜白羊或蒸或煑或作膾食)
療腎虚精竭
附方(新三)老人風眩(用白羊頭一具如常治食之)五勞七傷(白羊頭蹄一具)
(淨治更以稻草燒烟薰令黃色水煑半熟納胡椒畢撥乾薑各一兩葱豉各一升再煑去藥食日一具七)
(日即愈千金)虚寒腰痛(用羊頭蹄一具草果四枚桂一兩薑半斤哈昔泥一豆許胡椒煑食)
(要正)
皮主治一切風及脚中虚風補虚勞去毛作羔臛食
(孟詵)濕皮臥之散打傷青腫乾皮燒服治蠱毒下血(時珍)
脂(青羊者良)氣味甘熱無毒(丹房鑑源云柔銀軟銅)主治生脂止下
痢脫肛去風毒産後腹中絞痛(思邈)治鬼疰(蘇頌有胡洽方青)
(羊脂丸)去遊風及黑䵟(日華)熟脂主賊風痿痺飛尸辟温
氣止勞痢潤肌膚殺蟲治瘡癬入膏藥透肌肉經絡
徹風熱毒氣(時珍)
附方(新十三)下痢腹痛(羊脂阿膠蠟各二兩黍米二升煑粥食之千金)妊娠
下痢(羊脂如棋子大十枚温酒一升服日三千金)虚勞口乾(千金用羊脂一雞子大淳)
(酒半升棗七枚漬七日食立愈絞外臺用羊脂雞子大納半斤酢中一宿汁含之)卒汗不止
(牛羊脂温酒頻化服之外臺)脾横瓜赤(煎羊脂摩之外臺)産後虛羸(令人肥白)
(健壯羊脂二斤生地黃汁一斗薑汁五升白蜜三升煎如飴温酒服一杯日三小品)婦人隂脫
(煎羊脂頻塗之廣利方)發背初起(羊脂豬脂切片泠水浸貼熱則易之數日瘥外臺)牙
齒疳&KR0630;(黑羖羊脂莨菪子等分入杯中燒烟張口熏之千金方)小兒口瘡(羊脂煎薏)
(苡根塗之活幼心書)豌豆如疥(赤黑色者煎青羊脂摩之千金方)赤丹如疥
(不治殺人煎青羊脂摩之數次愈集騐)誤吞釘鍼(多食豬羊脂久則自出肘后)
血(白羊者良)氣味鹹平無毒(時珍曰按夏子益竒疾方云凡豬羊血久食則鼻中毛出)
(晝夜長五寸漸如繩痛不可忍摘去復生惟用乳石硇砂等分為丸臨臥服十丸自落也)主治女
人血虚中風及産後血悶欲絶者熱飲一升即活(蘇恭)
熱飲一升治産後血攻下胎衣治卒驚九竅出血解
莽草毒胡蔓草毒又解一切丹石毒發(時珍諸出延夀方)
發明(時珍曰外臺云凡服丹石人忌食羊血十年一食前功盡亡此物能制丹砂水銀輕粉生銀硇)
(砂砒霜硫黃乳石鍾乳空青曾青雲母石陽起石孔公蘖等毒凡覺毒發刺飲一升即解又服地黃何首)
(烏諸補藥者亦忌之嶺表異錄言其能解胡蔓草毒羊血解毒之功用如此而本草並不言及誠缺文也)
附方(舊二新五)衂血一月(不止刺羊血熱飲即瘥聖惠)産後血攻(或下血不)
(止心悶而青身泠欲絶者新羊血一盞飲之三兩服妙梅師)大便下血(羊血煑熟拌醋食最)
(效民吴球便食療)硫黃毒發(氣悶用羊血熱服一合效聖惠方)食葅吞蛭(蛭噉)
(臓血腸痛黃瘦飲熱羊血一二升次早化豬脂一升飲之蛭即下也肘后方)誤吞蜈蚣(刺豬)
(羊血灌之即吐出昔有店婦吹火筒中有蜈蚣入腹店婦仆地號呌可畏道人劉復真用此法而愈三)
(元延壽書)妊娠胎死(不出及胎衣不下産後諸疾狼狽者刺羊血熱飲一小盞極效聖惠方)
乳(白&KR3318;者佳)氣味甘温無毒主治補寒泠虚乏(别錄)潤心肺
治消渴(甄權)療虚勞益精氣補肺腎氣和小腸氣合脂
作羹補腎虚及男女中風(張鼎)利大腸治小兒驚癎含
之治口瘡(日華)主心卒痛可温服之又蚰蜓入耳灌之
即化成水(孟詵)治大人乾嘔及反胃小兒噦啘及舌腫
並時時温服之(時珍)解蜘蛛咬毒(頌曰劉禹錫傳信方云貞元十年崔員外)
(言有人為蜘蛛咬腹大如妊徧身生絲其家棄之乞食有僧教啖羊乳未幾疾平也)
發明(弘景曰牛羊乳實為補腎故北人食之多肥健恭曰北人肥健由不啖鹹腥方土使然何關飲)
(乳陶以未達故屢有此言時珍曰方土飲食兩相資之陶說固偏蘇說亦過丹溪言反胃人宜時時飲之)
(取其開胃脘大腸之燥也)
附方(舊一新二)小兒口瘡(羊乳細濾入含之數次愈小品方)漆瘡作痒(羊乳)
(傅之翼千金)面黑令白(白羊乳三斤羊&KR1004;三副和搗每夜洗淨塗之旦洗去總錄)
腦氣味有毒(詵曰發風病和酒服迷人心成風疾男子食之損精氣少子白羊黑頭食其腦)
(作腸癰)主治入面脂手膏潤皮膚去䵟&KR0845;塗損傷丹瘤
肉刺(時珍)
附方(新二)發丹如瘤(生綿羊腦同朴消研塗之瑞竹堂方)足指肉刺(刺破)
(以新酒酢和羊腦塗之一合愈古今錄騐)
髓氣味甘温無毒主治男子女人傷中隂陽氣不足
利血脈益經氣以酒服之(别錄)却風熱止毒久服不損
人(孫思邈)和酒服補血主女人血虚風悶(孟詵)潤肺氣澤
皮毛滅瘢痕(時珍酥删繁治肺虚毛悴髓湯中用之)
附方(新五)肺痿骨蒸(煉羊脂煉羊髓各五兩煎沸下煉蜜及生地黃汁各五合生薑汁一)
(合不住手攪微火熬成膏每日空心温酒調服一匙或入粥食飲膳正要)目中赤翳(白羊)
(髓傅之千金)舌上生瘡(羊脛骨中髓和胡粉塗之妙聖惠)白秃頭瘡(生羊骨髓)
(調輕粉搽之先以泔水洗淨一日二次數日愈經騐方)痘痂不落(痘瘡痂疕不落滅瘢方用)
(羊&KR0008;骨髓煉一兩輕粉一錢和成膏塗之陳文仲方)
心(下並也用白羝羊者良)氣味甘温無毒(日華曰有孔者殺人)主治止憂
恚膈氣(别錄)補心(蔵器)
附方(新一)心氣鬱結(羊心一枚咱夫蘭即回回紅花浸水一盞入鹽少許徐徐塗心上炙)
(熟食之令人心安多喜正要)
肺氣味同心(詵曰自三月至五月其中有蟲狀如馬尾長二三寸須去之不去令人痢下)
主治補肺止欬嗽(别錄)傷中補不足去風邪(思邈)治渴止
小便數同小豆葉煑食之(蘇恭)通肺氣利小便行水解
毒(時珍)
附方(舊一新六)久嗽肺痿(作燥羊肺湯用羊肺一具洗淨以杏仁柿霜真豆粉真酥各一)
(兩白蜜二兩和勻灌肺中白水煑食之葛可久方)欬嗽上氣(積年垂死用莨菪子炒熟羊肺)
(切曝等分為末以七月七日醋拌每夜服二方寸七粥飲下隔日一服千金)水腫尿短(青羖)
(羊肺一具微&KR2584;切曝為末莨菪子一升以三年醋漬搗爛蜜丸梧子大食後麥門冬飲服四丸日三小便)
(大利佳千金)小便頻數(下焦虚冷也羊肺一具切作羹入少羊肉和鹽䜴食不過三具集)
(騐方)渴利不止(羊肺一具入少肉和鹽豉作羹食不過三具愈普濟方)解中蠱毒
(生羊肺一具割開入雄黃麝香等分吞之濟生方)鼻中瘜肉(羊肺湯用乾羊肺一具白术一)
(兩肉蓯蓉通草乾薑芎藭各二兩為末食後米飲服五兩千金方)
腎氣味同心主治補腎氣虚弱益精髓(别錄)補腎虛耳
聾隂弱壯陽益胃止小便治虛損盜汗(日華)合脂作羹
療勞痢甚效蒜薤食之一升療癥&KR1742;(蘇恭)治腎虚消渴
(時珍)
發明(時珍曰千金外臺深師諸方治腎虛勞損消渴脚氣有腎瀝湯方甚多皆用羊腎煑湯煎藥盖)
(用為引嚮各從其類也)
附方(舊二新六)下焦虛泠(脚膝無力陽事不行用羊腎一枚煑熟和米粉六兩鍊成乳粉)
(空腹食之妙心鏡)腎虚精竭(羊腎一雙切於豉汁中以五味米糅作羹粥食心鏡)五
勞七傷(陽虚無力經騐用羊腎一對去脂切肉蓯蓉一兩酒浸一夕去皮和作羹下葱鹽五味食)
(對正要治陽氣衰敗腰脚疼痛五勞七傷用羊腎三羊肉半斤葱白一莖枸杞葉一斤同五味煑成汁)
(下米作粥食之)虚損勞傷(羊腎一枚米一升水一斗煑九升服日三肘后方)腎虚腰
痛(千金用羊腎去膜隂乾為末酒服二方寸七日三正要治卒腰痛羊腎一對咱夫蘭一錢水一盞)
(浸汁入鹽少許塗抹腎上徐徐炙熟空腹食之)老人腎硬(治老人腎蔵虚寒内腎結硬雖服補)
(藥不入用羊腎子一對杜仲長二寸闊一寸一片同煮熟空心食之令人内腎柔軟然後服補藥鷄峯)
(備急方)脇破腸出(以香油抹手送入煎人參枸杞子汁温淋之喫羊腎粥十日即愈危氏)
羊石子(即羊外腎也)主治腎虚精滑(時珍丹本事金鎻用之)
肝(青羖羊者良)氣味苦寒無毒(頌曰温小弘景曰合豬肉及梅子豆食傷人心思)
(邈曰合生椒食傷人五臓最損小兒合苦筍食病青盲妊婦食之令子多厄)主治補肝治
肝風虚熱目赤暗痛熱病後失明並用子肝七枚作
生食神效亦切片水浸貼之(蘇恭)解蠱毒(吴瑞)
發明(時珍曰按倪維德原機啓微集云羊肝補肝與肝合引入肝經故專治肝經受邪之病今羊肝)
(丸治目有效可徵汪機曰按三元延夀書云凡治目疾以青羊肝為佳有人年八十餘瞳子瞭然夜讀細)
(字云别無服藥但自小不食畜獸肝耳或以本草羊肝明目而疑之盖羊肝明目性也他肝則否凡畜獸)
(臨殺之時忿氣聚於肝肝之血不利於目宜矣)
附方(舊四新十一)目赤熱痛(看物如隔紗宜補肝益精用青羊肝一具切洗和五味食)
(之鏡心)肝虚目赤(青羊肝薄切水浸吞之極效龍木論)病後失明(方同上)
小兒赤眼(羊肝切薄片井水浸貼普濟)翳膜羞明(有淚肝經有熱也用青羊子肝)
(一具竹刀切和黃連四兩為丸梧子大食遠茶清下七十丸日三服忌鐵器豬肉冷水醫鏡)目病
昏>昏>(以銅器煮青羊肝用麵餅覆器上鑚兩孔如人眼大以目向上熏之不過三度千金方)目
病失明(青羖羊肝一斤去膜切片入新瓦内炕乾同決明子半升蓼子一合炒為末以白蜜漿服)
(方寸匕日三不過三劑目明至一年能夜見文字食療)不能遠視(羊肝一具去膜細切以葱)
(㳿一勺炒為末以水煑熟去滓入米煑粥食多能鄙事)青盲内障(白羊子肝一具黃連一兩)
(熟地黃二兩同搗丸梧子大食遠茶服七十丸日三服崔承元病内障喪明有人惠此方報德服之遂明)
(信𫝊方)牙疳腫痛(羯羊肝一具煮熟蘸赤石脂末任意食之醫林集要)虚損勞瘦
(用新豬脂煎取一升入葱白一握煎黃平旦服至三日以枸杞一斤水三斗煮汁入羊肝一具羊脊膂肉)
(一條麵末半斤着葱豉作羹食千金方)病後嘔逆(天行病後嘔逆食即反出用青羊肝作生)
(淡食不過三度食不出矣外臺)休息痢疾(五十日以上一二年不瘥變成疳下如泔淀者)
(用生羊肝一具切絲入三年醋中吞之心悶則止不悶更服一日勿食物或以薑薤同食亦可不過二三)
(具臺外)小兒癎疾(青羊肝一具薄切水洗和五味醬食之)婦人隂&KR0630;(作痒羊肝)
(納入引蟲集簡方)
膽(青羯羊者良)氣味苦寒無毒主治青盲明目(别錄)點赤障
白翳風淚眼解蠱毒(甄權)療疳濕時行熱熛瘡和醋服
之良(蘇恭)治諸瘡能生人身血脈(思邈)同蜜蒸九次點赤
風眼有效(朱震亨)
發明(時珍曰肝開竅於目膽汁減則目暗目者肝之外候膽之精華也故諸膽皆治目病夷堅志載)
(二百味草花膏治爛弦風赤眼流淚不可近光及一切暴赤目疾用羯羊膽一枚入蜂蜜於内蒸之候乾)
(研為膏每含少許並點之一日淚止二日腫消三日痛定蓋羊食百草蜂採百花故有二百花草之名又)
(張三丰真人碧雲膏臘月取羯羊膽十餘枚以蜜裝滿紙套籠住懸簷下待霜出掃下點之神效也)
附方(舊三新四)病後失明(羊膽點之日二次肘后)大便秘塞(羊膽汁灌入即)
(通金千)目為物傷(羊膽二枚鷄膽三枚鯉魚膽二枚和勻日日點之聖惠方)面黑
皯皰(羖羊膽牛膽各一箇淳酒三升煑三沸夜夜塗之肘后)産婦面䵟(産婦面如雀卵)
(色以羊膽豬胰細辛等分煎三沸夜塗旦以漿水洗之錄驗)代指作痛(崔氏云代指乃五臓)
(熱注而然刺熱湯中七度刺泠水中三度即以羊膽塗之立愈甚效外臺方)小兒疳瘡(羊膽)
(二枚和醬汁灌下部外臺)
胃(一名羊膍胵)氣味甘温無毒(思邈曰羊肚和飯飲久食令人多唾清水成反胃作)
(噎病)主治胃反止虚汗治虚羸小便數作羹食三五瘥
(孟詵)
附方(舊一新六)久病虚羸(不生肌肉水氣在脇下不能飲食四肢煩熱者用羊胃一枚白)
(术一升切水二斗煮九升分九服日三不過三劑瘥張文仲方)補中益氣(羊肚一枚羊腎)
(四枚地黃三兩乾薑昆布地骨皮各二兩白术桂心人參厚朴海藻各一兩五錢甘草秦椒各六錢為末)
(同腎入肚中縫合蒸熟搗爛晒為末酒服方寸匕千金)中風虚弱(羊肚一具粳米二合和椒)
(薑䜴葱作羹食之正要)胃虚消渴(羊肚爛煑空腹食之古今錄騐)下虚尿牀
(羊肚盛水煑熟空腹食四五頓瘥千金)項下瘰&KR1349;(用羊膍胵燒灰香油調敷)蛇傷手
腫(新剥羊肚一箇帶糞割一口將手入浸即時痛止腫消集要)
脬主治下虚遺溺以水盛入炙熟空腹食之四五次
愈(孫思邈)
&KR1004;(白羊者良)主治潤肺燥諸瘡瘍入面脂去䵟&KR0845;澤肌膚
滅瘢痕(時珍)
附方(新三)遠年欬嗽(羊&KR1004;三具大棗百枚酒五升漬七日飲之肘后方)婦人帶
下(羊&KR1004;一具以酢洗淨空心食之不過三次忌魚肉滑物犯之即死外臺)痘瘡瘢痕(羊&KR1004;)
(二具羊乳一斤甘草末二兩和勻塗之明旦以豬蹄湯洗去千金)
舌主治補中益氣(正要用羊舌二枚羊皮二具羊腎四枚蘑菰糟薑作羹肉汁食之)
靨(即會咽也)氣味甘淡温無毒主治氣癭(時珍)
發明(時珍曰按古方治癭多用豬羊靨亦述類之義故王荆公癭詩有内療煩羊靨之句然癭有五)
(氣血肉筋石也夫靨屬肺肺司氣故氣癭之證服之或效他癭恐亦少力)
附方(舊一新二)項下氣癭(外臺用羊靨一具去脂酒浸炙熟含之嚥汁日一具七日瘥)
(千金用羊靨七枚隂乾海藻乾薑各二兩桂心昆布逆流水邊柳髮各一兩為末蜜丸芡子大每含一丸)
(嚥津二襍病治例用羊靨豬靨各二枚昆布海藻海帶各錢洗焙牛旁子炒四錢右為末搗二靨和丸)
(彈子大每服一丸含化嚥汁)
睛主治目赤及翳膜曝乾為末點之(時珍金出千)熟羊眼
中白珠二枚於細石上和棗核磨汁點目翳羞明頻
用三四日瘥(孟詵)
發明(時珍曰羊眼無瞳其睛不應治目豈以其神蔵於内耶)
筋主治塵物入目熟嚼納背中仰卧即出(千金翼)
羖羊角(青色者良)氣味鹹温無毒(别錄曰苦微寒取之無時勿使中濕濕即有毒)
(甄權曰大寒縮兔絲為之使鑑源云羖羊角灰賀賀錫也出賀州)主治青肓明目止
驚悸寒洩久服安心益氣輕身殺疥蟲入山燒之辟
惡鬼虎狼(本經)療百節中結氣風頭痛及蠱毒吐血婦
人産後餘痛(别錄)燒之辟蛇灰治漏下退熱主山障溪
毒(日華)
附方(舊三新七)風疾恍惚(心煩腹痛或時悶絶復甦以青羖羊角屑微炒為末無時温酒)
(服一錢聖惠)氣逆煩滿(水羊角燒研水服方寸匕普濟方)吐血喘欬(青羖羊角)
(炙焦二枚桂末二兩為末每服一七糯米飲下日三服同上)産後寒熱(心悶極脹百病羖羊)
(角燒末酒服方寸匕子母秘錄)水洩多時(羖羊角一枚白礬末填滿燒存性為末每新汲)
(水服二錢聖惠方)小兒癎疾(羖羊角燒存性以酒服少許普濟)赤秃髮落(羖羊)
(角牛角燒灰等分豬脂調敷普濟)赤癍瘭子(身面卒得赤癍或瘭子腫起不治殺人羖羊角)
(燒灰雞子清和塗甚妙肘后)打撲傷痛(羊肉灰以沙糖水拌瓦焙焦為末每熱酒下二錢仍)
(探痛處簡便)脚氣疼痛(羊角一副燒過為末熱酒調塗以帛裹之取汁永不發也)
齒(三月三日取之)氣味温主治小兒羊癎寒熱(别錄)
頭骨(已下並用羖羊者良)氣味甘平無毒(時珍曰按張景陽七命云耶溪之鋌赤山)
(之精消以羊骨鏵以鍛成註云羊頭骨能消鐵也)主治風眩瘦疾小兒驚癎
(蘇恭)
脊骨氣味甘熱無毒主治虛勞寒中羸瘦(别錄)補腎虚
通督脈治腰痛下痢(時珍)
附方(舊一新八)老人胃弱(羊脊骨一具槌碎水五升煎取汁二升入青粱米四合煮粥常)
(食食治方)老人虚弱(白羊脊骨一具剉碎水煑取汁枸杞根剉一斗水五斗煑汁一斗五升合)
(汁同骨煑至五升去骨瓷盒盛之每以一合和温酒一盞調服多能鄙事)腎虚腰痛(心鏡)
(用羊脊骨一具槌碎煑和蒜薤食飲少酒妙水正要用羊脊骨一具槌碎肉蓯蓉一兩草果五枚煑汁)
(下葱醬作羹食)腎虚耳聾(羖羊脊骨一具炙研磁石煅醋淬七次白术黃茋乾薑炮白茯苓一)
(兩桂三分為末每服五錢水煎服普濟)虛勞白濁(羊骨為末酒服方寸匕日三千金)小
便膏淋(羊骨燒研榆白皮煎湯服二錢聖惠方)洞注下痢(羊骨灰水服方寸匕千)
(金方)疳瘡成漏(膿水不止用羊羔兒骨鹽泥固濟煅過研末五錢入麝香雄黃末各一錢填瘡)
(口三日外必合總微論)
尾骨主治益腎明目補下焦虚泠(正要)
附方(新一)虚損昏聾(大羊尾骨一條水五碗煑减半入葱白五莖荆芥一握陳皮一兩麵)
(三兩煑熟取汁搜麵作索餅同羊肉四兩煑熟和五味食多能鄙事)
脛骨(音行亦作䯒又名&KR0008;骨胡人名頗兒必入藥煅存性用)氣味甘温無毒(詵曰)
(性熱有宿熱人勿食鑑源云羊&KR0008;骨伏硇)主治虚冷勞(孟詵)脾弱腎虚不
能攝精白濁除濕熱徤腰脚固牙齒去䵟&KR0845;治誤吞
銅錢(時珍)
發明(杲曰齒者骨之餘腎之標故牙疼用羊脛骨以補之時珍曰羊脛骨灰可以磨鏡羊頭骨可以)
(消鐵故誤吞銅鐵者用之取其相制也按張景陽七命云耶溪之鋌赤山之精消以華骨鏵以鍛成註云)
(羊頭骨能消鐵也又名醫錄云漢上張成忠女七八歲誤吞金饋子一雙胸膈痛不可忍憂惶無措一銀)
(匠炒末藥三錢米飲服之次早大便取下叩求其方乃羊脛灰一物耳談野翁亦有此方皆巧哲格物䆒)
(理之妙也)
附方(新十一)擦牙固齒(食鑑用火煅羊脛骨為末入飛鹽二錢同研勻日用又方燒)
(白羊脛骨灰一兩升麻一兩黃連五錢為末日用煅瀕湖方用羊脛骨燒過香附子燒黑各一兩青鹽)
(過生地黃燒黑各五錢研用)濕熱牙疼(用羊脛骨灰二錢白芷當歸牙皂青鹽各一錢為末)
(擦之方東垣)脾虚白濁(過慮傷脾脾不能攝精遂成此疾以羊脛骨灰一兩薑制厚朴末二)
(兩麵糊丸梧子大米飲下百丸日二服一加茯苓一兩半濟生方)虚勞瘦弱(用頗兒必四十)
(枚以水一升熬減大半去滓及油待凝任食正要)筋骨攣痛(用羊脛骨酒浸服之)月水
不斷(羊前左脚脛骨一條紙裹泥封令乾煅赤入棕櫚灰等分每服一錢温酒服之)䵟&KR0845;醜
陋(治人面體黧黑皮厚狀醜用羖羊脛骨為末雞子白和敷旦以白粱米泔洗之三日如素神效肘)
(后)誤吞銅錢(羊脛骨燒灰以煑稀粥食神效談埜翁方)咽喉骨哽(羊脛骨灰)
(米飲服一錢聖惠)
懸蹄
毛主治轉筋醋煑裹脚(孟詵氊又見)
鬚(羖羊者良)主治小兒口瘡蠼螋尿瘡燒灰和油敷(時珍出)
(廣濟)
附方(新二)香瓣瘡(生面上耳瘡浸淫水出久不愈用羖羊鬚荆芥乾棗肉各二錢燒存性入)
(輕粉半錢每洗拭清油調搽二三次必愈聖惠方)口吻瘡(方同上)
溺主治傷寒熱毒攻手足腫痛欲斷以一升和鹽豉
搗漬之(李時珍)
屎(青羖羊者良)氣味苦平無毒(時珍曰制粉霜)主治燔之主小兒
洩痢腸鳴驚癎(别錄)燒灰理聤耳并罯竹刺入肉治箭
鏃不出(日華)燒灰淋汁沭頭不過十度即生髮長黑和
雁肪塗頭亦良(蔵器燒頌曰屎納鯽魚腹中瓦缶固濟灰塗髮易生而黑甚效)煑
湯灌下部治大人小兒腹中諸疾泔熱大小便不通
燒烟熏鼻治中惡心腹刺痛亦熏諸瘡中毒痔瘻等
治骨蒸彌良(蘇恭)
附方(舊五新十六)疳痢欲死(新羊屎一升水一升漬一夜絞汁頭服日午乃食極重者)
(不過三服總錄)嘔逆酸水(羊屎十枚酒二合煎一合頓服未定更服之兵部手集)反
胃嘔食(羊糞五錢童子小便一大盞煎六分去滓分三服聖惠)小兒流涎(白羊屎頻)
(納口中千金)心氣疼痛(不問遠近以山羊糞七枚油頭髮一團燒灰酒服永斷根孫氏集)
(效方)妊娠熱病(青羊屎研爛塗臍以安胎氣外臺秘要)傷寒肢痛(手足疼欲脫取)
(羊屎煑汁漬之瘥乃止或和豬膏塗之亦佳外臺)時疾隂腫(囊及莖皆熱腫以羊屎黃蘗煮)
(汁洗之外臺)疔瘡惡腫(青羊屎一升水二升漬少時煑沸絞汁一升頓服廣濟方)裏
外臁瘡(羊屎燒存性研末入輕粉塗之集要)痘風瘡證(羊屎燒灰清油調敷之)
(全如心鑑)小兒頭瘡(羊糞煎湯洗淨仍以羊糞燒灰同屋上懸煤清油調塗普濟)頭風
白屑(烏羊糞煎汁洗之聖惠)髮毛黃赤(羊屎燒灰和臘豬脂塗之日三夜一取黑乃止)
(惠聖方)木刺入肉(乾羊屎燒灰豬脂和塗不覺自出千金)箭鏃入肉(方同上)
反花惡瘡(鯽魚一箇去腸以羯羊屎填滿燒存性先以米泔洗過搽之)漯癧已破
(羊屎燒五錢杏仁燒五錢研末豬骨髓調搽海上)濕瘑浸淫(新羊屎絞汁塗之乾者燒烟薰)
(之總聖濟錄)雷頭風病(羊屎焙研酒服二錢普濟方)慢脾驚風(活脾散用羊屎)
(二十一箇炮丁香一百粒胡椒五十粒為末每服半錢用六年東日照處壁土煎湯調下聖濟錄)
羊胲子(乃羊腹内草積塊也)主治翻胃煅存性每一斤入棗肉
平胃散末一半和勻每服一錢空心沸湯調下(葉氏摘玄)
黃羊(綱目)
釋名羳羊(音煩)璽耳羊(時珍曰羊腹帶黃故名或云幼稚曰黃此羊肥小故也爾雅謂)
(之羳出西番也其耳甚小西人謂之蠒耳)
集解(時珍曰黃羊出關西西番及桂林諸處有四種狀與羊同但低小細肋腹下帶黃色角似羖羊)
(喜臥沙地生沙漠能走善臥獨居而尾黑者名黑尾黃羊生野草内或羣至數十者名曰黃羊生臨洮諸)
(處甚大而尾似麞鹿者名洮羊其皮皆可為衾褥出南方桂林者則深褐色黑脊口斑與鹿相近也)
肉氣味甘温無毒(正要云煑湯少味腦不可食)主治補中益氣治
勞傷虚寒(時珍)
髓主治補益功同羊髓(正要)
本草綱目卷五十上
