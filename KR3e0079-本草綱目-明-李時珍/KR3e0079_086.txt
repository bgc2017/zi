本草綱目卷三十五下
明李時珍撰
木之二(喬木類三十四種内附一種)
秦皮(本經中品)
校正(併入拾遺樳木)
釋名梣皮(音岑)樳木(音尋)石檀(别錄)樊槻(弘景)盆桂(日華)苦樹(蘇恭)
苦櫪(時珍曰秦皮本作梣皮其木小而岑高故因以爲名人訛爲樳木又訛而爲秦木或云本出秦)
(地故得秦名也高誘注淮南子云梣苦櫪木也恭曰樹葉似檀故名石檀俗因味苦呼爲苦樹)
集觧(别錄曰秦皮生廬江川谷及冤句水邊二月八月采皮隂乾弘景曰俗云是樊槻皮而水漬以)
(和墨書色不脫微青恭曰此樹似檀葉細皮有白點而不粗錯取皮漬水便碧色書紙看之皆青色者是)
(真頌曰今陜西川郡及河陽亦有之其木大都似檀枝幹皆青綠色葉如匙頭虚大而不光並無花實根)
(似槐根俗呼爲白樳木)
皮氣味苦微寒無毒(别錄曰大寒普曰神農雷公黃帝岐伯酸無毒李當之小)
(寒權曰平惡苦瓠防葵之才曰惡吳茱萸大戟爲之使)主治風寒濕脾洗洗寒氣
除熱目中青瞖白膜久服頭不白輕身(本經)療男子少
精婦人帶下小兒癎身熱可作洗目湯久服皮膚
光澤肥大有子(别錄)明目去目中久熱兩目赤腫疼痛
風淚不止作湯浴小兒身熱煎水澄清洗赤目極效
(甄權)主熱痢下重下焦虚(好古)同葉煮湯洗蛇咬并研末
傳之(藏器)
發明(弘景曰秦皮俗方惟以療目道家亦有用處大明曰秦皮之功洗肝益精眀目退熱元素曰秦)
(皮沉也陰也其用有四治風寒濕邪成痺青白幻翳遮睛女子崩中帶下小兒風熱驚癎好古曰痢則下)
(焦虚故張仲景白頭翁湯以黃蘗黃連秦皮同用皆苦以堅之也秦皮浸水青藍色與紫草同用治目病)
(以增光暈尤佳時珍曰梣皮色青氣寒味苦性濇乃是厥陰肝少陽膽經藥也故治目病驚癎取其平木)
(也治下痢崩帶取其收濇也又能治男子少精益精有子皆取其濇而補也故老子云天道貴濇此藥乃)
(服食及驚癎崩痢所宜而人止知其治目一節幾於廢棄良爲可惋淮南子云梣皮色青治目之要藥也)
(又萬畢術云梣皮止水謂其能收淚也高誘解作致水言能使水沸者謬也)
附方(舊三新三)赤眼生瞖(秦皮一兩水一升半煮七合澄清日日温洗一方加滑石黃連)
(等分秘外臺)眼暴腫痛(秦皮黃連各一兩苦竹葉半升水二升半煑取八合食後温服此乃)
(謝道人方也外臺秘要)赤眼睛瘡(秦皮一兩清水一升白盌中浸春夏一食頃以上看碧色)
(出即以筋頭纏綿仰卧點令滿眼微痛勿畏良久瀝取熱汁日點十度以上不過兩日瘥也外臺秘要)
眼弦挑鍼(乃肝脾積熱剉秦皮夾沙糖水煎調大黃末一錢微利佳仁齋直指方)血痢
連年(秦皮鼠尾草薔薇根等分以水煎取汁銅器重釡煎成丸如梧子大每服五六丸日二服稍增)
(以止爲度亦可煎飲千金方)天蛇毒瘡(似癩非癩天蛇乃草間花蜘蛛也人被其螫爲露水)
(所濡乃成此疾以秦皮煑汁一斗飲之即瘥寇宗奭本草)
合歡(本經中品)
釋名合昏(唐本)夜合(日華)青裳(圖經)萌葛(綱目)鳥頼樹(頌曰崔豹古今)
(注云欲蠲人之忿則贈以青裳青裳合歡也植之庭除使人不忿故嵇康養生論云合歡蠲忿萱草忘憂藏器)
(曰其葉至暮即合故云合昏時珍曰按王璆百一選方云夜合俗名萌葛越人謂之烏賴樹又金光明經)
(謂之尸利灑樹)
集解(本經曰合歡生豫州山谷樹如狗骨樹别錄曰生益州山谷弘景曰俗間少識當以其非療病)
(之功也恭曰此樹葉似皂莢及槐極細五月花發紅白色上有絲茸秋實作莢子極薄細所在山谷有之)
(今東西京第宅山池間亦有種者名曰合昏頌曰今汴洛間皆有之人家多植於庭除間本似梧桐枝甚)
(柔弱葉似皂角極細而繁密互相交結每一風來輒白相解了不相牽綴采皮及葉用不拘時月宗奭曰)
(合歡花其色如今之醮暈綠上半白下半肉紅散垂如絲爲花之異其綠葉至夜則合也嫩時煠熟水淘)
(亦可食)
木皮(去粗皮炒用)氣味甘平無毒主治安五臟和心志令
人歡樂無憂久服輕身眀目得所欲(本經)煎膏消癰腫
續筋骨(大明)殺蟲搗末和鐺下墨生油調塗蜘蛛咬瘡
用葉洗衣垢(藏器)折傷疼痛研末酒服二錢匕(宗奭)和血
消腫止痛(時珍)
發明(震亨曰合歡属土補陰之功甚捷長肌肉續筋骨概可見矣與白蠟同入膏用神效而外科家)
(末曾錄用何也)
附方(舊二新三)肺癰唾濁(心胸煩錯取夜合皮一掌大水三升煑取一半分二服韋宙)
(獨行方)撲損折骨(夜合樹皮即合歡皮去粗皮炒黑色四兩芥菜子炒一兩爲末每服二錢)
(温酒卧時服以滓傅之接骨甚妙王璆百一選方)髮落不生(合歡木灰二合墻衣五合鉄精)
(一合水萍末二合研勻生油調塗一夜一次普濟方)小兒撮口(夜合花枝濃煑汁拭口中)
(并洗之錄子母秘)中風攣縮(夜合枝酒夜合枝栢枝槐枝桑枝石榴枝各五兩並生剉糯米)
(五升黑豆五升羌活二兩防風五錢細麯七斤半先以水五斗煎五枝取二斗五升浸米豆蒸熟入麵與)
(防風羌活如常釀酒法封三七日壓汁每飲五合勿過醉致吐常令有酒氣也竒效良方)
皂莢(本經中品)
釋名皂角(綱日)雞栖子(綱目)烏犀(綱目)懸刀(時珍曰莢之樹皂故名廣志謂)
(之雞栖子曾氏方謂之烏犀外丹本草謂之懸刀)
集解(别錄曰皂莢生雍州山谷及魯鄒縣如猪牙者良九月十月采莢陰乾弘景曰處處有之長尺)
(二者良俗人見其有䖝孔而未嘗有䖝形皆言不可近令人惡病殊不爾也其䖝状如草葉上青䖝微黑)
(便出所以難見恭曰此物有三種猪牙皂莢最下其形曲戾薄惡全無滋潤洗垢不去其尺二者粗大長)
(虚而無潤若長六七寸圓厚節促直者皮薄多肉味濃大好頌曰所在有之以懷孟者爲勝木極有高大)
(者本經用如猪牙者陶用尺二者蘇用六寸圓厚者今醫家作疎風氣丸煎多用長皂莢治齒及取積藥)
(多用牙皂莢所用雖殊性味不甚相遠其初生嫩芽以爲蔬茹更益人時珍曰皂樹高大葉如槐葉瘦長)
(而尖枝間多刺夏開細黃花結實有三種一種小如猪牙一種長而肥厚多脂而粘一種長而瘦薄枯燥)
(不粘以多脂者爲佳其樹多刺難上采時以篾篐其樹一夜自落亦一異也有不結實者樹鑿一孔入生)
(鉄三五斤泥封之即結莢人以鉄砧槌皂莢即自損鉄碾碾之久則成孔鉄鍋㸑之多爆片落豈皂莢與)
(鉄有感召之情耶)
皂莢修治(斆曰凡使要赤肥并不蛀者以新汲水浸一宿用銅刀削去粗皮以酥反復灸透槌)
(去子弦用每莢一兩用酥五錢好古曰凡用有蜜灸酥灸絞汁燒灰之異各依方法)
氣味辛鹹温有小毒(好古曰入厥陰經氣分時珍曰入手太陰陽明經氣分之才曰)
(栢實爲之使惡麥門冬畏空青人參苦參機曰伏丹砂粉霜硫黃硇砂)主治風痺死肌
邪氣風頭淚出利九竅殺精物(本經)療腹脹満消榖除
欬𠻳囊結婦人胞不落眀目益精可為沐藥不入湯
(别錄)通關節頭風消痰殺蟲治骨蒸開胃中風口噤(大明)
破堅癥腹中痛能墮胎又將浸酒中取盡其精煎成
膏塗帛貼一切腫痛(甄權)溽暑久雨時合蒼术燒烟辟
瘟疫邪濕氣(宗奭)燒烟熏久痢脱肛(汪機)搜肝風瀉肝氣
(好古)通肺及大腸氣治咽喉痺塞痰氣喘欬風癘疥
癬(時珍)
發明(好古曰皂莢厥陰之藥活人書治陰毒正氣散内用皂莢引入厥陰也時珍曰皂莢属金入于)
(太陰陽明之經金勝木燥勝風故兼入足厥隂治風木之病其味辛而性燥氣浮而散吹之導之則通上)
(下諸竅服之則治風濕痰喘腫滿殺䖝塗之則散腫消毒搜風治瘡按龐安時傷寒總病論云元祐五年)
(自春至秋蘄黃二郡人患急㗋痺十死八九速者半日一日而死黃州推官潘昌言得黑龍膏方救活數)
(千人也其方治九種㗋痺急㗋痺纏㗋風結㗋爛㗋遁䖝䖝蝶重舌木舌飛絲入口用大皂莢四十挺切)
(水三斗浸一夜煎至一斗半入人參末半兩甘草末一兩煎至五升去滓入無灰酒一升釡煤二匕煎如)
(餳入瓶封埋地中一夜每温酒化下一匙或掃入㗋内取惡涎盡爲度後含甘草片又孫用和家傅秘寳)
(方云凡人卒中風昏昏如醉形體不收或倒或不倒或口角流涎出斯須不治便成大病此證風涎潮於)
(上胸痺氣不通宜用急救稀涎散吐之用大皂莢肥實不蛀者四挺去黑皮白礬光明者一兩爲末每用)
(半錢重者三字温水調灌不大嘔吐只是微微稀冷涎或出一升二升當待惺惺乃用藥調治不可便大)
(吐之恐過劑傷人累效不能書述宗奭曰此法用皂莢末一兩生礬末半兩膩粉半兩水調一二錢過咽)
(即吐涎用礬者分膈下涎也)
附方(舊二十新三十六)中風口噤(不開涎潮壅上皂角一挺去皮猪脂塗炙黃色爲末)
(每服一錢温酒調下氣壮者二錢以吐出風涎爲度簡要濟衆方)中風口喎(皂角五兩去皮)
(爲末三年大醋和之左喎塗右右喎塗左乾更上之外臺秘要)中暑不省(皂莢一兩燒存)
(性廿草一兩微炒爲末温水調一錢灌之澹寮方)鬼魘不寤(皂莢末刀圭吹之能起死人)
(千金方)自縊將死(皂莢末吹鼻中外一方)水溺卒死(一宿者尚可活紙褁皂莢)
(末納下部須臾出水即活外臺秘要)急喉痺塞(逡廵不救皂莢生研末每以少許點患處)
(外以醋調厚封項下須臾便破出血即愈或挼水灌之亦良直指方川皂角肉半截水醋半盞煎七分)
(破出濃血即愈)咽喉腫痛(牙皂一挺去皮米醋浸炙七次勿令大焦爲末每吹少許入咽吐涎)
(即止錄聖濟總)風癎諸痰(五癎膏治諸風耴痰如神大皂角半斤去皮子以蜜四兩塗上)
(慢火炙透槌碎以熱水浸一時挼取汁慢火熬成膏入麝香少許攤在夾綿紙上晒乾剪作紙花每用三)
(四片入淡漿水一小盞中洗淋下以筒吹汁入鼻内待痰涎流盡吃芝麻餅一箇涎盡即愈立效普濟)
(方)風邪癎疾(皂莢燒存性四兩蒼耳根莖葉日乾四兩蜜陀僧一兩爲末成丸梧子大硃砂)
(爲衣每服三四十丸棗湯下日二服稍退只服二十丸名抵住丸永類方)一切痰氣(皂莢)
(燒存性蘿蔔子炒等分薑汁入煉蜜丸梧子大每服五七十丸白湯下簡便方)胸中痰結
(皂莢三十挺去皮切水五升浸一夜挼耴汁慢熬至可丸丸如梧子大每食後塩漿水下十丸又釣痰)
(膏用半夏醋煑過以皂角膏和勻入明礬少許以柿餅搗膏丸如彈子噙之聖惠方)欬逆上
氣(唾濁不得卧皂莢丸用皂莢炙去皮子研末蜜丸梧子大每服一丸棗膏湯下日三夜一服張仲)
(景方)痰喘欬𠻳(長皂莢三條去皮子一莢入巴豆十粒一莢入半夏十粒一莢入杏仁十粒用)
(薑汁制杏仁麻油制巴豆蜜制半夏一處火灸黃色爲末每用一字安手心臨卧以薑汁調之喫下神效)
(選余居士竒方)卒寒欬𠻳(皂莢燒研䜴湯服二錢千金方)牙病喘息(㗋中)
(水鷄鳴用肥皂莢兩挺酥灸取肉爲末蜜丸豆大每服一丸取微利爲度不利更服一日一服必效方)
腫満入腹(脹急皂莢去皮子灸黃爲末酒一斗石器煑沸服一斗日三服肘後方)二便
關格(千金方用皂莢燒研粥飲下三錢立通糊宣明方鉄脚丸用皂莢炙去皮子爲末酒麪丸每)
(服五十丸酒下坐聖惠方用皂莢燒烟于桶内上熏之即通)食氣黃腫(氣喘胸滿用不蛀皂)
(角去皮子醋塗炙焦爲末一錢巴豆七枚去油膜以淡醋研好墨和丸麻子大每服三丸食後陳橘皮湯)
(下日三服隔一日增一丸以愈爲度經驗方)胸腹脹満(欲令瘦者猪牙皂角相續量長一尺)
(微火煨去皮子𢷬篩蜜丸大如梧子服時先喫羊肉兩臠汁三兩口後以肉汁香藥十丸以快利爲度覺)
(得力更服以利清水即止藥瘥後一月不得食肉及猪油膩崔元亮海上集驗方)身面卒腫
(洪滿用皂莢去皮灸黃剉三升酒一斗漬透煑沸每服一升一日三服肘後方)卒熱勞疾
(皂莢續成一尺以上酥一大兩微塗緩灸酥盡搗篩蜜丸梧子大每日空腹飲下十五丸漸增至二十丸)
(重者不過兩劑愈崔元亮海上方)急勞煩熱(體瘦三皂丸用皂莢皂莢樹皮皂莢刺各一斤)
(同燒灰以水三斗淋汁冄淋如此三五度煎之候少凝入麝香末一分以童子小便浸蒸餅丸小豆大每)
(空心温水下七丸聖惠方)脚氣腫痛(皂角赤小豆爲末酒醋調貼腫處永類方)傷
寒初得(不問隂陽以皂角一挺肥者燒赤爲末以水五合和頓服之陰病極效千金方)時
氣頭痛(煩熱用皂角燒研新汲水一中盞薑汁蜜各少許和二錢服之先以煖水淋浴後服藥取)
(汗即愈聖惠)卒病頭痛(皂角末吹鼻取嚏斗門方)腦宣不止(不蛀皂角去皮)
(子蜜炙搥碎入水挼取濃汁熬成膏㗜鼻口内咬定良久涎出為度張子和儒門事親)齆鼻不
通(皂角末吹之千金方)風熱牙痛(皂角一挺去子入塩滿殼仍加白礬少許黃泥固濟)
(煆研日擦之相誠經驗方)風蟲牙痛(外臺秘要方用皂莢末塗齒上有涎吐之千金方)
(用猪牙皂角食塩等分爲末日揩之)揩牙烏鬚(大皂角二十挺以薑汁地黃汁蘸炙十遍爲末)
(日用揩牙甚妙普濟方)霍亂轉筋(皂角末吹豆許入鼻取嚏即安深師方)腸風下
血(用長尺皂角五挺去皮子酥灸三次研末精羊肉十兩細切搗爛和丸梧子大每温水下二十丸)
(聖惠)大腸脱肛(不蛀皂角五挺槌碎水挼取汁二升浸之白收上收後以湯盪其腰肚上下令)
(皂角氣行則不冄作仍以皂角去皮酥灸爲末棗肉和丸米飲下三十丸聖惠方)下部&KR0630;瘡
(皂莢燒研綿褁導之肘后方)外腎偏疼(皂角和皮爲末水調傅之良梅師方)便毒
腫痛(皂角炒焦水粉炒等分研末以熱醋調攤貼患處頻以水潤之即效又方用猪牙皂角七片)
(煨黃去皮弦出火毒爲末空心温酒服五錢袖珍方)便毒癰疽(皂角一條醋熬膏傅之屢)
(效方直指)婦人吹乳(袖珍方用猪牙皂角去皮蜜炙爲末酒服一錢又詩云婦人吹奶)
(法如何皂角燒灰蛤粉和熱酒一杯調八字管教時刻笑呵呵)丁腫惡瘡(皂角去皮酥炙焦爲)
(末入麝香少許人糞少許和塗五日後根出普濟方)小兒頭瘡(粘肥及白秃用皂角燒黑)
(爲末去痂傅之不過三次即愈鄧筆鋒衛生雜典)小兒惡瘡(皂莢水洗拭乾以少麻油搗爛)
(塗之方肘後)足上風瘡(作痒甚者皂角灸熱烙之潘氏方)大風諸癩(長皂角二)
(十條灸去皮子以酒煎稠濾過候冷入雪糕丸梧子大每酒下五十丸直指方)積年疥瘡
(猪肚内放皂角煑熟去皂角食之袖珍方)射工水毒(生瘡皂莢長尺二者苦酒一升煎汁)
(熬如飴塗之肘後方)咽喉骨哽(猪牙皂角二條切碎生絹袋盛縫滿線縛頂中立消簡)
(便方)魚骨哽咽(皂角末吹鼻取嚏聖惠方)九里蜂毒(皂莢鑽孔貼叮處艾灸孔)
(上三五壮即安救急方)腎風隂痒(以稻草燒皂角烟熏十餘次即止濟急仙方)
子修治(斆日捒取圓滿堅硬不蛀者以瓶煮熟剥去硬皮一重取向裏白肉兩片去黃以銅刀切)
(晒用其黃消人腎氣)氣味辛温無毒主治炒舂去赤皮以水浸
軟煮熟糖漬食之疎道五臟風熱壅(宗奭)核中白肉入
治肺藥核中黃心嚼食治膈痰吞酸(蘇頌)仁和血潤腸
(李杲)治風熱大腸虚祕瘰癧腫毒瘡癬(時珍)
發明(機曰皂角核燒存性治大便燥結其性得濕則滑滑則燥結自通也時珍曰皂莢味辛属金能)
(通大腸陽明燥金乃辛以潤之之義非得濕則滑也)
附方(舊三新十一)腰脚風痛(不能履地皂角子一千二百箇洗净以少酥熬香爲末蜜)
(丸梧子大每空心以蒺藜子酸棗仁湯下三十丸千金方)大腸虚祕(風人虚人脚氣人大)
(腸或秘或利用上方服至百丸以通爲度)下痢不止(諸藥不效服此三服宿垢去盡即變黃色)
(屢驗皂角子瓦焙爲末米糊丸梧子大每服四五十丸陳茶下醫方摘要)腸風下血(皂莢)
(子槐實一兩用占穀糠炒香去糠爲末陳粟米飲下一錢名神效散聖惠方)裏急後重(不蛀)
(皂角子米糠炒過枳殼炒等分爲末飯丸梧子大每米飲下三十丸普濟方)小兒流涎(脾熱)
(有痰皂莢子仁半兩半夏薑湯泡七次一錢二分爲末姜汁丸麻子大每温水下五丸聖濟總錄)惡
水入口(及皂莢水入口熱痛不止以皂莢子燒存性一分沙糖半兩和膏舍之博濟方)婦
人難産(皂角子二枚吞之千金方)風蟲牙痛(皂角子末綿褁彈子大兩顆醋煮熱)
(更互熨之日三五度聖惠方)粉滓面䵟(皂角子杏仁等分研勻夜以津和塗之聖惠方)
預免瘡櫛(凡小兒每年六月六日照年歲吞皂莢子可免瘡癤之患大人亦可吞七枚或二十)
(一枚林静齋所傳方也吳昊扶夀方)便癰初起(皂角子七箇研末水服效一方照年歲吞)
(之親儒門事方)一切丁腫(皂角子仁作末傅之五日愈千金方)年久瘰癧
(阮氏經驗方用不蛀皂角子一百粒米醋一升硇砂二錢同煑乾炒令酥看&KR0659;子多少如一箇服一粒十)
(箇服十粒細嚼米湯下酒浸煮服亦可聖濟總錄言虛人不可用硇砂也)
刺(一名天丁)氣味辛温無毒主治米醋熬嫩刺作煎塗瘡
癬有竒效(蘇頌)治癰腫妬乳風癘惡瘡胎衣不下殺蟲
(時珍)
發明(楊士瀛曰皂莢刺能引諸藥性上行治上焦病震亨曰能引諸癰疽潰處甚驗時珍曰皂莢刺)
(治風殺䖝功與莢同但其銳利直逹病所爲異耳神仙傳云左親騎軍崔言一旦得大風惡疾雙目昏盲)
(眉髮自落鼻梁崩倒勢不可救遇異人傳方用皂角刺三斤燒灰蒸一時久日乾爲末食後濃煎大黃湯)
(調一匕飲之一旬眉髮冄生肌潤目眀後入山修道不知所終又劉守真保命集云癘風乃營氣熱風寒)
(客于脉而不去宜先用樺皮散服五七日後灸承漿穴七壮三灸後每旦早服樺皮散午以升麻葛根湯)
(下錢氏瀉青丸晚服一聖散用大黃末半兩煎湯調皂角刺灰三錢乃緩疎泄血中之風熱也仍戒房室)
(三年樺皮散見樺皮下又追風冄造散即一聖散云服之便出黑䖝爲騐數日冄服直候䖝盡爲絶根也)
(新䖝嘴赤老䖝嘴黑)
附方(新十二)小兒重舌(皂角刺灰入朴硝或腦子少許漱口摻入舌下涎出自消聖)
(惠方)小便淋閉(皂角刺燒存性破故紙等分爲末無灰酒服聖濟總錄)腸風下血
(便前近腎肝便後近心肺皂角刺灰二兩胡桃仁破故紙炒槐花炒各一兩爲末每服一錢米飲下普)
(濟方)傷風下痢(風傷久不已而下痢膿血日數十度用皂角刺枳實麩炒槐花生用各半兩爲)
(末煉蜜丸梧子大每服三十丸米湯下日二服袖珍方)胎衣不下(皂角刺燒爲末每服一錢)
(温酒調下熊氏補遺)婦人乳癰(皂角刺燒存性一兩&KR1109;粉一錢和研每服一錢温酒下)
(直指方)乳汁結毒(産後乳汁不泄結毒者皂角刺蔓荆子各燒存性等分爲末每温酒服二)
(錢方袖珍)腹内生瘡(在腸臟不可藥治者取皂角刺不拘多少好酒一椀煎至七分温服)
(其膿血悉從小便中出極效不飲酒者水煎亦可蘭氏經騐方)瘡腫無頭(皂角刺燒灰酒)
(服三錢嚼葵子三五粒其處如針刺爲效儒門事親)癌瘭惡瘡(皂角刺燒存性研白及少)
(許爲末傅之直指方)大風癘瘡(選竒方用黃蘖末皂角刺灰各三錢研空心酒服取下蟲)
(物並不損人食白粥兩三日服補氣藥數劑名神效散如四肢腫用針刺出水冄服忌一切魚肉發風之)
(物取下䖝大小長短其色不一約一二升其病乃愈也仁存方)發背不潰(皂角刺麥麩炒)
(黃一兩綿黃茋焙一兩甘草半兩爲末每服一大錢酒一琖乳香一塊煎七分去滓温服普濟本事方)
木皮根皮氣味辛温無毒主治風熱痰氣殺蟲(時珍)
附方(新二)肺風惡瘡(瘙痒用木乳即皂莢根皮秋冬采如羅紋者隂乾炙黃白蒺藜炒黃)
(茋人參枳殼炒甘草灸等分爲末沸湯每服一錢普濟方)産後腸脱(不收用皂角樹皮半)
(斤皂角核一合川楝樹皮半斤石蓮子炒去心一合爲粗末以水煎湯乘熱以物圍定坐熏洗之挹乾便)
(喫補氣丸藥一服仰睡婦人良方)
葉主治入洗風瘡渫用(時珍)
附錄鬼皂莢(藏器曰生江南驛畔状如皂莢高一二尺作湯浴去風瘡疥癬挼葉去衣垢沬)
(髮令長)
肥皂莢(綱目)
集解(時珍曰肥皂莢生高山中其樹高大葉如檀及皂莢葉五六月開白花結莢長三四寸状如雲)
(實之莢而肥厚多肉内有黑子數顆大如指頭不正圓其色如漆而甚堅中有白仁如栗煨熟可食亦可)
(種之十月采莢煮熟搗爛和白麪及諸香作丸澡身面去垢而膩潤勝于皂莢也相感志言肥皂莢水死)
(金魚辟馬螘麸見之則不就亦物性然耳)
莢氣味辛温微毒主治去風濕下痢便血瘡癬腫
毒(時珍)
附方(新九)腸風下血(獨子肥皂燒存性一片爲末糊丸成米飲下普濟方)下痢
禁口(肥皂莢一枚以塩實其内燒存性爲末以少許入白米粥内食之即效乾坤生意)風虚
牙腫(老人腎虚或因凉藥擦牙致痛用獨子肥皂以青塩實之燒存性研末摻之或入生樟腦十五)
(文寳衛生家方)頭耳諸瘡(眉癬燕窩瘡並用肥皂煆存性一錢枯礬一分研勻香油調塗)
(之方摘玄)小兒頭瘡(因傷湯水成膿出水不止用肥皂燒存性入膩粉麻油調搽海上)
(方)臘梨頭瘡(不拘大人小兒用獨核肥皂去核填入沙糖入巴豆二枚札定塩泥包煆存性)
(入檳榔輕粉五七分研勻香油調搽先以灰汁洗過温水冄洗拭乾乃搽一宿見效不須冄洗普濟方)
癬瘡不愈(以川槿皮煎湯用肥皂去核及内膜浸湯時時搽之楊起簡便方)便毒初
起(肥皂搗爛傅之甚效簡便方)玉莖濕癢(肥皂一箇燒存性香油調搽即愈攝生方)
核氣味甘腥温無毒主治除風氣(時珍)
無患子(宋開寳)
釋名桓(拾遺)木患子(綱目)噤婁(拾遺)肥珠子(綱目)油珠子(綱目)菩
提子(綱目)鬼見愁(藏器曰桓患字聲訛也崔豹古今注云昔有神巫曰瑶㲘能符劾百鬼得)
(鬼則以此木爲棒棒殺之世人相傳以此木爲器用以厭鬼魅故號曰無患人又訛爲木患也時珍曰俗)
(名爲鬼見愁道家禳解方中用之緣此義也釋家取爲數珠故謂之菩提子與薏苡同名纂文言其木名)
(盧鬼木山人呼為肥珠子油珠子因其實如肥油而子圓如珠也)
集解(藏器曰無患子高山大樹也子黑如漆珠博物志云桓葉似櫸柳葉核堅正黑如瑿可作香纓)
(及浣垢宗奭曰今釋子取爲念珠以紫紅色小者佳入藥亦少西洛亦有之時珍曰生高山中樹甚高大)
(枝葉皆如椿特其葉對生五六月開白花結實大如彈丸状如銀杏及苦楝子生青熟黃老則文皺黃時)
(肥如油&KR2584;之形味辛氣䐈且硬其蒂下有二小子相粘承之實中一核堅黑似肥皂莢之核而正圓如珠)
(殼中有仁如榛子仁亦辛䐈可炒食十月采實煮熟去核搗和麥麪或豆麪作澡藥去垢同于肥皂用洗)
(真珠甚妙山海經云袂周之山其木多桓郭璞注云葉似柳皮黃不錯子似楝着酒中飲之辟惡氣浣之)
(去垢核堅正黑即此也今武當山中所出鬼見愁亦是樹莢之子其形正如刀豆子而色褐彼人亦以穿)
(數珠别又是一物非無患也)
子皮(即核外肉也)氣味微苦平有小毒主治澣垢去面䵟
喉痺研納喉中立開又主飛尸(藏器)
附方(新二)洗頭去風(明目用槵子皮皂角胡餅菖蒲同槌碎漿水調作彈子大每用泡湯)
(洗頭良事多能鄙)洗面去䵟(槵子肉皮搗爛入白麪和丸大丸每日用洗面去垢及䵟甚良)
(簡集方)
子中仁氣味辛平無毒主治燒之辟邪惡氣(藏器)煨食
辟惡去口臭(時珍)
附方(新一)牙齒腫痛(肥珠子一兩大黃香附各一兩青塩半兩泥固煆研日用擦牙普)
(濟方)
欒華(本經下品)
集解(别錄曰欒華生漢中川谷五月采恭曰此樹葉似木槿而薄細花黃似槐而稍長大子殼似酸)
(漿其中有實如熟豌豆圓黑堅硬堪爲數珠者是也五月六月花可收南人以染黃甚鮮眀又以療目赤)
(爛頌曰今南方及汴中園圃間或有之宗奭曰長安山中亦有之其子謂之木欒子携至京都爲數珠未)
(見入藥)
華氣味苦寒無毒(之才曰决明爲之使)主治目痛淚出傷眥消
目腫(本經)合黃連作煎療目赤爛(蘇恭)
無食子(唐本草)
釋名沒石子(開寳)墨石子(炮炙論)麻荼澤(珣曰波斯人每食以代果故番)
(胡呼爲沒食子梵書無與沒同音今人呼爲墨石沒石轉傳訛矣)
集解(恭曰無食子生西戎沙磧間樹似檉禹錫曰按叚成式酉陽雜爼云無食子出波斯國呼爲摩)
(澤樹高六七丈圍八九尺葉似桃而長三月開花白色心微紅子圓如彈丸初青熟乃黃白䖝蝕成孔者)
(入藥用其樹一年生無食子一年生拔屢子大如指長三寸上有股中仁如栗黃可噉時珍曰按方輿志)
(云大食國有樹一年生如栗子而長名曰蒲盧子可食次年則生麻荼澤即沒石子也間歲互生一根異産)
(如此一統志曰沒石子出大食諸番樹如樟實如中國芧栗)
子修治(斆曰凡使勿犯銅鉄并被火驚用顆小無杴米者妙用漿水於砂盆中研令盡焙乾冄研)
(如烏犀色入藥)氣味温苦無毒主治赤白痢腸滑生肌肉(唐本)
腸虚冷痢益血生精和氣安神烏髭髮治隂毒痿
燒灰用(李珣)温中治隂瘡隂汗小兒疳䘌冷滑不禁(馬志)
發明(宗奭曰沒石子合他藥染鬚造墨家亦用之珣曰張仲景用治隂汗燒灰先以湯浴了布褁灰)
(撲之甚良)
附方(舊三新五)血痢不止(沒石子一兩爲末飯丸小豆大每食前米飲下五十丸普濟)
(方)小兒久痢(沒石子兩箇熬黃研末作餛飩食之宫氣方)産後下痢(沒石子一)
(箇燒存性研末酒服熱即用飲下日二子母秘錄)牙齒疼痛(綿褁無食子末一錢咬之涎出)
(吐去錄聖濟總)鼻面酒皶(南方沒石子有孔者水磨成膏夜夜塗之甚妙危氏得效方)
口鼻急疳(沒石子末吹下部即瘥千金方)大小口瘡(沒石子炮三分甘草一分)
(研末掺之月内小兒生者少許置乳上吮之入口即啼不過三次聖惠方)足趾肉刺(無食)
(子三枚肥皂莢一挺燒存性爲末醋和傅之立效竒效方)
訶黎勒(唐本草)
釋名訶子(時珍曰訶黎勒梵言天主持來也)
集解(恭曰訶黎勒生交州愛州頌曰今嶺南皆有而廣州最盛樹似木槵花白子形似巵子橄㰖青)
(黃色皮肉相着七月八月實熟時采六路者佳嶺南異物志云廣川法性寺有四五十株子極小而味不)
(濇皆是六路每歲州貢只以此寺者寺有古井木根蘸水水味不醎每子熟時有佳客至則院僧煎湯以)
(延之其法用新摘訶子五枚甘草一寸破之汲井水同煎色若新茶今其寺謂之乾明古寺尚在舊木猶)
(有六七株南海風俗尚貴此湯然煎之不必盡如昔時之法也訶子未熟時風飄墮者謂之隨風子暴乾)
(收之益小者佳彼人尤珍貴之蕭炳曰波斯舶上來者六路黑色肉厚者良六路即六稜也斆曰凡使勿)
(用皉黎勒个个皉頭也若訶黎勒文只有六路或多或少並是雜路勒皆圓而露文或八路至十三路號)
(曰榔精勒濇不堪用)
修治(斆曰凡用訶黎勒酒浸後蒸一伏時刀削去皮取肉剉焙用用核則去肉)氣味苦温
無毒(權曰苦甘炳曰苦酸珣曰酸濇温好古曰苦酸平苦重酸輕味厚陰也降也)主治冷
氣心腹脹満下食(唐本)破胸膈結氣通利津液止水道
黑髭髮(甄權)下宿物止腸澼久洩赤白痢(蕭炳)消痰下氣
化食開胃除煩治水調中止嘔吐霍亂心腹虚痛奔
豚腎氣肺氣喘急五膈氣腸風瀉血崩中帶下懷孕
漏胎及胎動欲生脹悶氣喘并患痢人肛門急痛産
婦隂痛和蠟燒烟熏之及煎湯熏洗(大明)治痰𠻳咽喉
不利含三數枚殊勝(蘇恭)實大腸歛肺降火(震亨)
發明(宗奭曰訶黎勒氣虚人亦宜緩緩煨熟少服此物雖濇腸而又泄氣其味苦濇故爾杲曰肺苦)
(氣上逆急食苦以泄之以酸補之訶子苦重瀉氣酸輕不能補肺故嗽藥中不用震亨曰訶子下氣以其)
(味苦而性急肺苦急急食苦以瀉之謂降而下走也氣實者宜之若氣虚者似難輕服又治肺氣因火傷)
(極遂一遏脹滿其味酸苦有收斂降火之功也時珍曰訶子同烏梅五倍子用則收斂同橘皮厚朴用則)
(下氣同人參用則能補肺治咳𠻳東垣云𠻳藥不用者非矣但欬𠻳未久者不可驟用爾嵇含草木状言)
(作飲久服令髭髮白者變黑亦取其濇也珣曰訶黎皮主嗽肉主眼濇痛波斯人將訶黎勒大腹等在舶)
(上用防不虞或遇大魚放涎滑水中數里船不能通乃煮此洗其涎滑尋化為水則其治氣消痰功力可)
(知矣藥慎微曰金光明經言流水長者除病品云熱病下服訶黎勒又廣異記云高仙芝在大食國得)
(訶黎勒長三寸置抹肚下便覺腹中痛因大痢十餘行疑訶黎勒爲祟後問火食長老云此物人帶一切)
(病消利者乃出惡物爾仙芝寳之後被誅失所在唐頌曰訶黎主痢唐本草不載張仲景治氣痢有方)
(劉禹錫傳信方云予曾苦赤白下諸藥服遍久不瘥轉爲白膿令狐將軍傳此方用訶黎勒三枚兩炮一)
(生並取皮末之以沸漿水一合服之若只水痢加一錢匕甘草末若微有膿血加三匕血多亦加三匕)
附方(舊九新六)下氣消食(訶黎一枚爲末瓦器中水一大升煎三兩沸下藥更煎三五沸)
(如麴塵色入少塩飲之食醫心鏡)一切氣疾(宿食不消訶黎一枚入夜含之至明嚼嚥又)
(方訶黎三枚濕紙包煨熟去核細嚼以牛乳下千金方)氣𠻳日久(生訶黎一枚含之嚥汁瘥)
(後口爽不知食味却煎㯽榔湯一盌服立便有味此知連州成密方也經騐方)嘔逆不食
(訶黎勒皮二兩炒研糊丸梧子大空心湯服二十丸日三服廣濟方)風痰霍亂(食不消大)
(便濇訶黎三枚取皮爲末和酒頓服三五次妙外臺秘要)小兒霍亂(訶黎一枚爲末沸湯)
(服一半未止冄服子母秘錄)小兒風痰(壅閉語音不出氣促喘悶手足動摇訶子半生半炮)
(去核大腹等皮分水煎服名二聖散全幼心鑑)風熱衝頂(熱悶訶黎二枚爲末芒消一錢)
(同入醋中攪令消磨塗熱處外臺秘要)氣痢水瀉(訶黎勒十枚麪褁煻火煨熟去核研末粥)
(飲頓服亦可飯丸服一加木香大又長服方訶黎勒陳橘皮厚朴各三兩搗篩蜜丸如梧子每服二三)
(十丸白湯下圖經本草)水瀉下痢(訶黎勒炮二分肉豆蔲一分爲末米飲每服二錢聖惠)
(方)下痢轉白(訶子三箇二炮一生爲末沸湯調服水痢加甘草末一錢普濟方)赤白
下痢(訶子十二箇六生六煨去核焙爲末赤痢生甘草湯下白痢炙甘草湯下不過冄服趙原陽)
(濟急方)妬精下疳(大訶子燒灰入麝香少許先以采泔水洗後搽之或以荆芥黃蘗甘草馬)
(鞭草葱白煎湯洗亦可昔方士周守真醫唐靖爛莖一二寸用此取效也洪邁夷堅志)
核主治磨白蜜注目去風赤痛神良(蘇頌)止欬及痢(時珍)
葉主治下氣消痰止渴及洩痢煎飲服功同訶黎(時珍)
(吏唐包佶有病中謝李部惠訶黎勒葉詩)
婆羅得(宋開寳)
釋名婆羅勒(時珍曰婆羅得梵言重生果也)
集解(珣曰婆羅得生西海波斯國樹似中華柳樹子如蓽麻子方家多用之時珍曰按王壽外臺秘)
(要婆羅勒似蓽麻子但以指甲爪之則有汁出即此物也)
子氣味辛温無毒主治冷氣塊温中補腰腎破痃癖
可染髭髮令黑(藏器)
附方(新一)拔白生黑(婆羅勒十顆去皮取汁熊脂二兩白馬鬐膏煉過一兩生薑炒一兩)
(母丁香半兩爲末和煎每拔白點之揩令入肉即生黑者此嚴中丞所用方也孟詵近效方)
櫸(别錄下品)
釋名櫸柳(衍義)鬼柳(時珍曰其樹高舉其木如柳故名山人訛爲鬼柳郭璞注爾雅作柜)
(柳云似柳皮可煮飲也)
集解(弘景曰櫸樹山中處處有之皮似檀槐葉如櫟槲人多識之恭曰所在皆有多生溪澗水側葉)
(似樗而狹長樹大者連抱高數仞皮極粗厚殊不似檀宗奭曰櫸木今人呼爲櫸柳其葉謂柳非柳謂槐)
(非槐最大者木高五六丈合二三人抱湖南北甚多然亦不材也不堪爲器嫩皮取以緣栲栳及箕唇時)
(珍曰櫸材紅紫作箱案之類甚佳鄭樵通志云櫸乃榆須而枚烈其實亦如榆錢之状鄉人采其葉爲甜)
(茶)
木皮修治(斆曰凡使勿用三四年者無力用二十年以來者心空其樹只有半邊向西生者良)
(剝下去粗皮細剉蒸之從已至未出焙乾用)
氣味苦大寒無毒主治時行頭痛熱結在腸胃(别錄)夏
日煎飲去熱(弘景)俗用煮汁服療水氣斷痢(蘇恭)安胎止
妊婦腹痛山櫸皮性平治熱毒風熁腫毒(大明)
附方(舊一新四)通身水腫(櫸樹皮煑汁日飲聖惠方)毒氣攻腹(手足腫痛)
(櫸樹皮和槲皮煮汁煎如飴糖以樺皮煮濃汁化飲肘後方)蟲毒下血(櫸皮一尺蘆根五寸)
(水二升煮一升頓服當下蠱出千金方)小兒痢血(梁州櫸皮二十分炙犀角十二分水三升)
(煑取一升分三服取瘥古今錄騐方)飛血赤眼(櫸皮去粗皮切二兩古錢七文水一升半)
(煎七合去滓熱洗日二次聖濟總錄)
葉氣味苦冷無毒主治挼貼火爛瘡有效(蘇恭)治腫爛
惡瘡塩搗罯之(大明)
柳(本經下品)
釋名小楊(說文)楊柳(弘景曰柳即今水楊柳也恭曰柳與水楊全不相似水楊葉圓闊而)
(尖枝條短硬柳葉狭長而青綠枝條長軟陶以柳為水楊非也藏器曰江東人通名楊柳北人都不言楊)
(楊樹枝葉短柳樹枝葉長時珍曰楊枝硬而揚起故謂之楊柳枝弱而垂流故謂之柳蓋一類二種也蘇)
(恭所說為是按說文云楊蒲柳也從木易聲柳小楊也從木丣聲昜音陽丣音酉又爾雅云楊蒲柳也旄)
(澤柳也檉河柳也觀此則楊可稱柳柳亦可稱楊故今南人猶併稱楊柳余宗本種樹書言順插為柳倒)
(插為楊其說牽強且失楊起之意宗奭曰釋家謂柳為尼俱律陀木)
集解(别錄曰柳華生琅邪川澤頌曰今處處有之俗所謂楊柳者也其類非一蒲柳即水楊也枝勁)
(靭可為箭笴多生河北杞柳生水旁葉粗而白木理微赤可為車轂今人取其細條火逼令柔屈作箱箧)
(孟子所謂杞柳為桮棬者魯地及河朔尤多檉柳見本條時珍曰楊柳縦横倒順插之皆生春初生柔荑)
(即開黃蕊花至春晚葉長成後花中結細黑子蕊落而絮出如白絨因風而飛子着衣物能生䖝入池沼)
(即化為浮萍古者春取榆柳之火陶朱公言種柳千樹可足柴炭其嫩芽可作飲湯)
柳華釋名柳絮(本經)正誤(見下)氣味苦寒無毒主治風水
黃疸面熱黑(本經)痂疥惡瘡金瘡柳實主潰癰逐濃血
子汁療渴(别錄)華主止血治濕痺四肢攣急膝痛(甄權)
發明(弘景曰柳花熟時隨風状如飛雪當用其未舒時者子亦隨花飛止應水漬汁爾藏器曰本經)
(以柳絮爲花其誤甚矣花即初發時黃蕊其子乃飛絮也承曰柳絮可以捍氊代羊毛爲茵褥柔軟性凉)
(宜與小兒卧尤佳宗奭曰柳花黃蕊乾時絮方出收之貼炙瘡良絮之下連小黑子因風而起得水濕便)
(生如苦買地丁之花落結子成絮古人以絮爲花謂花如雪者皆誤矣藏器之說爲是又有實及子汁之)
(文諸家不解今人亦不見用時珍曰本經主治風水黃疸者柳花也别錄主治惡瘡金瘡潰癰逐膿血藥)
(性論止血療痺者柳絮及實也花乃嫰蕊可搗汁服子與絮連難以分别惟可貼瘡止血褁痺之用所謂)
(子汁療渴者則連絮浸漬研汁服之爾又崔寔四民月令言三月三日及上除日采絮愈疾則入藥多用)
(絮也)
附方(新六)吐血咯血(柳絮焙研米飲服一錢經騐方)金瘡血出(柳絮封之)
(即止要外臺秘)面上膿瘡(柳絮膩粉等分以燈盞油調塗普濟方)走馬牙疳
(楊花燒存性入麝香少許搽保幼大全)大風癘瘡(楊花四兩搗成餅貼壁上待乾取下米泔)
(水浸一時取起瓦焙研末二兩白花蛇烏蛇各一條去頭尾酒浸取肉全蠍蜈蚣蟾酥雄黃各五錢苦參)
(天麻各一兩爲末水煎麻黃取汁熬膏和丸梧子大硃砂爲衣每服五十丸温酒下一日三服以愈爲度)
(效孫氏集良方)脚多汗濕(楊花着鞋及襪内穿之摘玄)
葉氣味(同華)主治惡疥痂瘡馬疥煎煮洗之立愈又療
心腹内血止痛(别錄)煎水洗漆瘡(弘景)天行熱病傳尸骨
蒸勞下水氣煎膏續筋骨長肉止痛主服金石人發
大熱悶湯火瘡毒入腹熱悶及丁瘡(日華)療白濁解丹
毒(時珍)
附方(舊一新五)小便白濁(清明柳葉煎湯代茶以愈爲度集簡方)小兒丹煩
(柳葉一斤水一斗煮取汁三升榻洗赤處日七八度子母秘錄)眉毛脱落(垂柳葉隂乾爲)
(末每薑汁于鉄器中調夜夜摩之聖惠方)卒得惡瘡(不可名識者柳葉或皮水煮汁入少)
(塩頻洗之肘後方)面上惡瘡(方上同)痘爛生蛆(嫩柳葉舖席上卧之蛆盡出而)
(愈也方李樓竒)
枝及根白皮氣味(同華)主治痰熱淋疾可為浴湯洗風
腫瘙痒煮酒潄齒痛(蘇恭)小兒一日五日寒熱煎枝浴
之(藏器)煎服治黃疸白濁酒煮熨諸痛腫去風止痛消
腫(時珍)
發明(頌曰柳枝皮及根亦入藥葛洪肘後方治癰疽腫毒妬乳等多用之韋宙獨行方主丁瘡及反)
(花瘡並煎柳枝葉作膏塗之今人作浴湯膏藥牙齒藥亦用其枝爲最要之藥時珍曰柳枝去風消腫止)
(痛其嫩枝削爲牙杖滌齒甚妙)
附方(舊十新八)黃疸初起(柳枝煮濃汁半升頓服外臺秘要)脾胃虚弱(不思)
(飲食食下不化病似翻胃噎膈清明日取柳枝一大把熬湯煮小米作飯酒麵滚成珠子晒乾袋懸風處)
(每用燒滚水隨意下米米沉住火少時米浮取看無硬心則熟可頓食之久則麪散不粘矣名曰絡索米)
(簡楊起便方)走注氣痛(氣痛之病忽有一處如打撲之状不可忍走注不定静時其處冷如)
(霜雪此皆暴寒傷之也以白酒煮楊柳白皮暖熨之有赤點處鑱去血妙凡諸卒腫急痛熨之皆即止)
(姚增坦集騐方)風毒卒腫(方同上)隂卒腫痛(柳枝三尺長二十枚細剉水煮極熟)
(以故帛褁包腫處仍以熱湯洗之集騐方)項下癭氣(水涯露出柳根三十斤水一斛煮取)
(五升以糯米三斗如常釀酒日飲范汪方)齒齦腫痛(垂柳枝槐白皮桑白皮白楊皮等分)
(煎水熱含冷吐芎又方柳枝槐枝桑枝煎水熬膏入薑汁細辛藭末每用擦牙聖惠方)風蟲
牙痛(楊柳白皮卷如指大含咀以汁漬齒根數過即愈又方柳枝一握剉入少塩花漿水煎含甚)
(騐清又方柳枝剉一升大豆一升合炒豆熟瓷器盛之酒三升漬三日頻含漱涎三日愈古今錄騐)
耳痛有膿(柳根細切熟搗封之燥即易之斗門方)漏瘡腫痛(柳根紅鬚煎水日洗)
(内摘玄方用楊柳條罐燒烟熏之出水即效)乳癰妬乳(初起堅紫衆療不瘥柳根皮熟搗火)
(温帛褁熨之冷更易一宿消肘後方)翻花惡瘡(肉出如飯粒根深膿潰柳枝葉三斤水五)
(升煎汁二升熬如餳日三塗之聖惠方)天竈丹毒(赤從背起柳木灰水調塗之外臺秘要)
湯火灼瘡(柳皮燒灰塗之亦可以根白皮煎猪脂頻傅之肘後方)痔瘡如瓜(腫痛)
(如火柳枝煎濃湯洗之艾灸三五壮王及郎中病此驛吏用此方灸之覺熱氣入腸大下血穢至痛一頃)
(遂消馳馬而去本事方)
柳膠主治惡瘡及結砂子(時珍)
柳寄生(見後寓木類)
柳耳(見菜部木耳)
柳蠧(見䖝部)
檉柳(音偵寳宋開)
釋名赤檉(日華)赤楊(古今注)河柳(爾雅)雨師(詩疏)垂絲柳(綱目)人
柳(綱目)三眠柳(衍義)觀音柳(時珍曰按羅願爾雅翼云天之將雨檉先知之起氣以應)
(又負霜雪不凋乃木之聖者也故字從聖又名雨師或曰得雨則垂垂如絲當作兩絲三輔故事云漢武)
(帝苑中有柳状如人號曰人柳一日三起三眠則檉柳之聖又不獨知雨負雪而已今俗稱長夀仙人柳)
(亦曰觀音柳謂觀音用此洒水也宗奭曰今人謂之三春柳以其一年三秀故名)
集解(志曰赤檉木生河西沙地皮赤色細葉禹錫曰爾雅檉河柳也郭璞注云今河旁赤莖小楊也)
(陸璣詩疏云生水旁皮赤如絳枝葉如松時珍曰檉柳小幹弱枝插之易生赤皮細葉如絲婀娜可愛一)
(年三次作花花穗長三四寸水紅色如蓼花色南齊時益州獻蜀柳條長状若絲縷者即此柳也叚成式)
(酉陽雜爼言凉州有赤白檉大者爲炭其灰汁可以煮銅故沈烔賦云檉似栢而香王禎農書云山柳赤)
(而脆河柳白而明則檉又有白色者也宗奭汴京甚多河西或人取滑枝爲鞭)
木氣味甘鹹温無毒主治剝驢馬血入肉毒取木
片火炙熨之并煮汁浸之(開寳)枝葉消痞解酒毒利
小便(時珍)
附方(新三)腹中痞積(觀音柳煎湯露一夜五更空心飲數次痞自消衛生易簡方)一
切諸風(不問遠近檉葉半斤切枝亦可荆芥半斤水五升煮二升澄清入白蜜五合竹瀝五合新)
(瓶盛之油紙封入重湯煮一伏時每服一小盞日三服普濟方)酒多致病(長壽仙人柳晒)
(乾爲末每服一錢温酒調下衛生易簡方)
檉乳(即脂汁)主治合質汗藥治金瘡(開寶)
水楊(唐本草)
釋名青楊(綱目)蒲柳(爾雅)蒲楊(古今注)蒲栘(音移)栘柳(古今注)雚
苻(音丸蒲時珍曰楊枝硬而楊起故謂之楊多宜水涘蒲雚之地故有水楊蒲柳雚苻之名)
集解(恭曰水楊葉圓闊而尖枝條短硬與柳全别柳葉狹長枝條長軟頌曰爾雅楊蒲柳也其枝勁)
(靱可爲箭苛左傳所謂董澤之蒲又謂之雚苻今河北沙地多生之楊柳之類亦多崔豹古今注云白楊)
(葉圓青楊葉長柳葉長而細栘楊葉圓而弱水楊即蒲柳亦曰蒲楊葉似青楊莖可作矢赤楊霜降則葉)
(赤材理亦赤然今人鮮能分别機曰蘇恭說水楊葉圓闊崔豹說蒲楊似青楊青楊葉長似不相類時珍)
(曰按陸璣詩疏云蒲柳有二種一種皮正青一種皮正白可爲矢北土尤多花與柳同)
枝葉氣味苦平無毒主治久痢赤白搗汁一升服日
二大效(唐本)主癰腫痘毒(時珍)
發明(時珍曰水楊根治癰腫故近人用枝葉治痘瘡魏直博愛心鑑云痘瘡數日䧟頂漿滯不行或)
(風寒所阻者宜用水楊枝葉無葉用枝五斤流水一大釡煎湯温浴之如冷添湯良久照見纍起有暈絲)
(者漿行也如不滿冄浴之力弱者只洗頭面手足如屢浴不起者氣血敗矣不可冄浴始出及痒塌者皆)
(不可浴痘不行漿乃氣澁血滯腠理固密或風寒外阻而然浴令暖氣透逹和暢欝蒸氣血通徹每隨暖)
(氣而發行漿貫滿功非淺也若内服助氣血藥藉此升之其效更速風寒亦不得而阻之矣直見一嫗在)
(村中用此有騐即得其方行之百發百中慎勿易之誠有爕理之妙也盖黃鍾一動而蟄蟲啟戸東風一)
(吹而堅冰解腹同一春也羣書皆無此法故詳著之)
木白皮及根氣味(同華)主治金瘡痛楚乳癰諸腫痘瘡
(時珍)
發明(時珍曰按李仲南永類鈐方云有人治乳癰持藥一根生擂貼瘡其熱如火冄貼遂平求其方)
(乃水楊柳根也葛洪肘后方治乳癰用柳根則楊與柳性氣不遠可通用也)
附方(新一)金瘡苦痛(楊木白皮熬燥碾末水服方寸匕仍傅之日三次千金方)
白楊(唐本草)
釋名獨搖(宗奭曰本身似楊微白故曰白楊非如粉之白也時珍曰鄭樵通志言白楊一名高)
(飛與栘楊同名今俗通呼栘楊爲白楊且白楊亦因風獨摇故得同名也)
集解(恭曰白楊取葉圓大蒂小無風自動者藏器曰白楊北土極多人種墟墓間樹大皮白其無風)
(自動者乃栘楊非白楊也頌曰今處處有之北土尤多株甚高大葉圓如梨葉皮白色木似楊采無時崔)
(豹古今注云白楊葉圓青楊葉長是也宗奭曰陜西甚多永耀間居人修盖多此木也其根不時碎札入)
(土即生根故易繁植土地所宜爾風纔至葉如大雨聲謂無風自動則無此事但風微時其葉孤絶處則)
(往往獨搖以其蒂長葉重大勢使然也時珍曰白楊木高大葉圓似梨而肥大有尖面青而光背甚白色)
(有鋸齒木肌細白性堅直用爲梁栱終不撓曲與栘楊乃一類二種也治病之功大抵彷彿嫰葉亦可□)
(荒老葉可作酒麹料)
木皮修治(斆曰凡使銅刀刮去粗皮蒸之從已至未以布袋盛掛屋東角待乾用)
氣味苦寒無毒(大明曰酸冷)主治毒風脚氣腫四肢緩弱
不隨毒氣游易在皮膚中痰癖等酒漬服之(唐本)去風
痺宿血折傷血瀝在骨肉間痛不可忍及皮膚風瘙
腫雜五木為湯浸損處(藏器)治撲損瘀血竝煎酒服煎
膏可續筋骨(大明)煎湯日飲止孕痢煎醋含潄止牙痛
煎漿水入塩含潄治口瘡煎水釀酒消癭氣(時珍)
附方(舊一新一)姙娠下痢(白楊皮一斤水一斗煮取二升分三服千金方)項下
癭氣(秫米三斗炊熟取圓葉白楊皮十兩勿令見風&KR0704;水五升煮取二升漬麹末五兩如常釀酒每)
(旦一盞日冄服崔氏方)
枝主治消腹痛治吻瘡(時珍)
附方(舊二新一)口吻爛瘡(白楊嫩枝鐵上燒灰和脂傅之外臺秘要)腹満癖
堅(如石積年不損者必效方用白楊木東枝去粗皮辟風細剉五升熬黃以酒五升淋訖用絹袋盛滓)
(還納酒中密封冄宿每服一合日三服外臺秘要)面色不白(白楊皮十八兩桃花一兩白瓜)
(子仁三兩爲末每服方寸匕日三服五十日面及手足皆白聖濟總錄)
葉主治齲齒煎水含潄又治骨疽久發骨從中出頻
擣傅之(時珍)
扶栘(音夫移拾遺)
釋名栘楊(古今注)唐棣(爾雅)高飛(崔豹)獨搖(時珍曰栘乃白楊同類故得楊)
(名按爾雅唐棣栘也崔豹曰栘楊江東呼爲夫移圓葉弱蒂微風則大搖故名高飛又曰獨搖陸璣以唐)
(棣爲郁李者誤矣郁李乃常棣非唐棣也)
集觧(藏器曰扶栘木生江南山谷樹大十數圍無風葉動花反而後合詩云唐棣之華偏其反而是)
(也時珍曰栘楊與白楊是同類二種今南人通呼爲白楊故俚人有白楊葉有風掣無風掣之語其入藥)
(之功大抵相近)
木皮氣味苦平有小毒主治去風血脚氣疼痺腕損
瘀血痛不可忍取白皮火炙酒浸服之和五木皮煮湯
捋脚氣殺瘃蟲風瘙燒作灰置酒中令味正經時不敗(藏器)
發明(時珍曰白楊栘楊皮並雜五木皮煑湯浸捋損痺諸痛腫所謂五木者桑槐桃楮柳也並去風)
(和血)
附方(新一)婦人白崩(䃿楊皮半斤牡丹皮四兩升麻牡蠣煆各一兩每用一兩酒二鍾煎)
(一鍾食前服集簡方)
松楊(拾遺)校正(併入唐本草椋子木)
釋名椋子木(音凉時珍曰其材如松其身如楊故名松楊爾雅云椋即來也其隂可蔭凉故)
(曰椋木藏器曰江西人呼爲凉木松楊縣以此得名)
集解(藏器曰松楊生江南林落間大樹葉如梨志曰椋子木葉似柿兩葉相當子細圓如牛李生青)
(熟黑其木堅重煮汁色赤郭璞云椋材中車輛八月九月采木日乾用)
木氣味甘鹹平無毒主治折傷破惡血養好血安胎
止痛生肉(唐本)
木皮氣味苦平無毒主治水痢不問冷熱濃煎令黑
服一升(藏器)
榆(俞由二音本經上品)
釋名零榆(本經)白者名枌(時珍曰按王安石字說云榆瀋俞柔故謂之榆其枌則有)
(分之之道故謂之枌其莢飄零故曰零榆)
集解(别錄曰榆皮生穎川山谷二月采皮取白暴乾八月采實並勿令中濕濕則傷人弘景曰此即)
(今之榆樹取皮刮去上赤皮亦可臨時用之性至滑利初生莢仁以作糜羹令人多睡嵇康所謂榆令人)
(瞑也恭曰榆三月實熟尋即落矣今云八月采實恐誤也藏器曰江東無大榆有刺榆秋實故經云八月)
(采者誤也刺榆皮不滑利頌曰榆處處有之二月生莢古人采仁以爲糜羹今無復食者惟用陳老實作)
(醬耳按爾雅疏云榆類有數十種葉皆相似但皮及木理有異耳刺榆有針刺如柘其葉如榆㵸爲蔬羹)
(滑于白榆即爾雅所謂樞荎詩經所謂山有樞是也白榆先生葉却着莢皮色白二月剝皮刮去粗皵中)
(極滑白即爾雅所謂榆白枌是也荒歲農人取皮爲粉食之當粮不損人四月采實宗奭曰榆皮初春先)
(生莢者是也嫩時收貯爲羹茹嘉祐中豐沛人缺食多用之時珍曰邢昺爾雅疏云榆有數十種今人不)
(能盡别惟知莢榆白榆刺榆樃榆數者而已莢榆白榆皆大榆也有赤白二種白者名枌其木甚高大未)
(生葉時枝條間先生榆莢形状似錢而小色白成串俗呼榆錢後方生葉似山茱萸葉而長尖&KR1359;潤澤嫩)
(葉&KR2584;浸淘過可食故内則云堇荁枌榆兔藁&KR0949;瀡以滑之三月采榆錢可作羹亦可收至冬釀酒㵸過晒)
(乾可爲醬即榆仁醬也崔寔月令謂之&KR1753;䤅音牟偷者是也山榆之莢名蕪荑與此相近但味稍苦耳諸)
(榆性皆扇地故其下五穀不植古人春取榆火今人采其白皮爲榆麪水調和香劑粘滑勝于膠漆承曰)
(榆皮濕搗如糊用粘瓦石極有力汴洛人以石爲碓嘴用此膠之)
白皮氣味甘平滑利無毒主治大小便不通利水道
除邪氣久服斷穀輕身不饑其實尤良(本經)療腸胃邪
熱氣消腫治小兒頭瘡痂疕(别錄)通經脉搗涎傅癬瘡
(大明)滑胎利五淋治齁喘療不眠(甄權)生皮擣和三年醋
滓封暴患赤腫女人妬乳腫日六七易效(孟詵)利竅滲
濕熱行津液消癰腫(時珍)
發明(詵曰高昌人多搗白皮爲末和菜葅食甚美令人能食仙家長服服丹石人亦服之取利關節)
(故也時珍曰榆皮榆葉性皆滑利下降手足太陽手陽明經藥也故人小便不通五淋腫滿喘嗽不眠經)
(脉胎産諸證宜之本草十劑云滑可去著冬葵子榆白皮之屬盖亦取其利竅滲濕熱消留著有形之物)
(爾氣盛而壅者宜之若胃寒而虚者久服滲利恐洩真氣本經所謂久服輕身不飢蘇頌所謂榆粉多食)
(不損人者恐非確論也)
附方(舊九新九)斷穀不饑(榆皮檀皮爲末日服數合救荒本草)齁喘不止
(榆白皮隂乾焙爲末每日旦夜用水五合末二錢煎如膠服食療本草)久𠻳欲死(許明則有)
(效方用厚榆皮削如指大長尺餘納喉中頻出入當吐膿血而愈古今錄騐)虚勞白濁(榆白)
(皮二升水三斗煮取五升分五服千金方)小便氣淋(榆枝石燕子煎水日服普濟方)
五淋澀痛(榆白皮隂乾焙研每以二錢水五合煎如膠日二服普濟方)渴而尿多
(非淋也用榆皮二片去黑皮以水一斗煮取五升一服三合日三服外臺秘要)身體暴腫
(榆皮搗末同米作粥食之小便良僃急方)臨月易産(榆皮焙爲末臨月日三服方寸匕令)
(産極易别陳承本草說)墮胎下血(不止榆白皮當歸焙各半兩入生薑水煎服之普濟方)
胎死腹中(或母病欲下胎榆白皮煮汁服二升子母秘錄)身首生瘡(榆白皮末)
(油和塗之䖝當出子母秘錄)火灼爛瘡(榆白皮嚼塗之千金髓)五色丹毒(俗名)
(遊腫犯者多死不可輕視以榆白皮末鷄子白和塗之千金)小兒蟲瘡(榆皮末和猪脂塗綿)
(上覆之䖝出立瘥千金方)癰疽發背(榆根白皮切清水洗搗極爛和香油傅之畱頭出氣)
(燥則以苦茶頻潤不粘更換新者將愈以桑葉嚼爛隨大小貼之口合乃止神效救急方)小兒
瘰癧(榆白皮生搗如泥封之頻易必效方)小兒秃瘡(醋和榆白皮末塗之䖝當出)
(産乳方)
葉氣味(同上)主治嫩葉作羹及&KR2584;食消水腫利小便下
石淋壓丹石(藏器時珍曰暴乾爲末淡塩水拌或炙或晒乾拌菜食之亦辛滑下水氣)煎
汁洗酒皶鼻同酸棗仁等分蜜丸日服治膽熱虚
勞不眠(時珍)
花主治小兒癎小便不利傷熱(别錄)
莢仁氣味辛平無毒主治作糜羹食令人多睡(弘景)
主婦人𢃄下和牛肉作羹食(藏器)子醬似蕪荑能助肺
殺諸蟲下氣令人能食消心腹間惡氣卒心痛塗諸
瘡癬以陳者良(孟詵)
榆耳(見木耳)
樃榆(拾遺)
集解(藏器曰樃榆生山中状如榆其皮有滑汁秋生莢如大榆時珍曰大榆二月生莢樃榆八月生)
(莢可分别)
皮氣味甘寒無毒主治下熱淋利水道令人睡(藏器)治
小兒解顱(時珍)
蕪荑(别錄中品)
釋名莁荑(爾雅)無姑(本經)&KR0034;䕋(音殿唐)木名楩(音偏時珍曰按說文云楩)
(山扮榆也有刺實爲蕪荑爾雅云無姑其實荑又云蕪荑蔱&KR0034;則此物乃莁樹之荑故名也恭曰&KR0034;䕋乃)
(蔱&KR0034;二字之誤)
集解(别錄曰蕪荑生晉山川谷三月采實陰乾弘景曰今惟出高麗状如榆莢氣臭如犱彼人皆以)
(作醬食之性殺䖝置物中亦辟蛀但患其臭恭曰今延州同州者甚好志曰河東河西處處有之頌曰近)
(道亦有之以太原者良大抵榆類而差小其實亦早成此榆乃大氣臭郭璞爾雅注云無姑姑榆也生山)
(中葉圓而厚剝取皮合漬之其味辛香所謂蕪荑也采實隂乾用今人又多取作屑以芼五味惟陳者良)
(人收藏之多以塩漬則失氣味但宜食品不堪入藥珣曰按廣州記云生大秦國是波斯蕪荑也藏器曰)
(蕪荑氣羶者良乃山榆仁也時珍曰蕪荑有大小兩種小者即榆莢也揉取仁醖爲醬味尤辛人多以外)
(物相和不可不擇去之入藥皆用大蕪荑别有種)
氣味辛平無毒(權曰苦平珣曰辛温詵曰作醬甚香美功尤勝于榆仁可少食之過多發)
(熱爲辛故也秋月食之尤宜人)主治五内邪氣散皮膚骨節中滛滛
温行毒去三蟲化食(本經)逐寸白散腸中嗢嗢喘息(别錄)
主積冷氣心腹癥痛除䏎膚節中風滛滛如蟲行(蜀本)
五臟皮膚肢節邪氣長食治五痔殺中惡蟲毒諸病
不生(孟詵)治腸風痔瘻惡瘡疥癬(大明)殺蟲止痛治婦人
子宫風虚孩子疳瀉冷痢得訶子豆蔲良(李珣)和豬脂
擣塗熱瘡和蜜治濕癬和沙牛酪或馬酪治一切瘡
(張鼎)
附方(舊三新七)脾胃有蟲(食即作痛面黃無色以石州蕪荑仁二兩和麪炒黃色爲末非)
(時米飲服二錢匕千金方)制殺諸蟲(生蕪荑生㯽榔各四兩爲末蒸餅丸梧子大每服二)
(十丸白湯下本事方)疳熱有蟲(瘦悴久服充肥用榆仁一兩黃連一兩爲末猪胆汁七枚)
(和入盌内飯上蒸之一日蒸一次九蒸乃入麝香半錢湯浸蒸餅和丸綠豆大每服五七丸至一二十九)
(米飲下直錢氏小兒訣)小兒蟲癎(胃寒䖝上諸證危惡與癎相似用白蕪荑乾漆燒存性等)
(分爲末米飲調服一字至一錢杜壬方)結隂下血(蕪荑一兩搗爛紙壓去油爲末以雄猪膽)
(汁丸梧子大每服九丸甘草湯下日五服三日斷根普濟方)脾胃氣泄(久患不止蕪荑五兩)
(搗末飯丸梧子大每日空心午飯前陳米飲下三十丸久服去三尸益神駐顔此方得之章鐐曾用得力)
(續王紹顔傳信方)膀胱氣急(宜下氣用蕪荑搗和食塩末等分以綿褁如棗大納下部或下)
(惡汁並下氣佳外臺秘要)嬰孩驚瘖(風後失瘖不能言肥兒丸用蕪荑炒神麴炒麥蘖炒)
(黃連炒各一錢爲末猪膽汁打糊丸黍米大每服十丸木通湯下黃連能去心竅惡血全幼心鑑)蟲
牙作痛(以蕪荑仁安蛀孔中及縫中甚效危氏得效方)腹中鼈瘕(平時嗜酒血入)
(于酒則爲酒鼈平時多氣血凝于氣則爲氣鼈虚勞痼冷敗血雜痰則爲血鼈搖頭掉尾如䖝之行上侵)
(人咽下蝕人肛或附脇背或隠胸腹大則如鼈小或如錢治法惟用蕪荑炒煎服之兼用暖胃益血理中)
(之類乃可殺之若徒事雷丸錫灰之類無益也見仁齋直指方)
蘇方木(唐本草)
釋名蘇木(時珍曰海島有蘇方木其地産此木故名今人省呼爲蘇木耳)
集解(恭曰蘇方木自南海崑崙來而交州愛州亦有之樹似菴羅葉苦榆葉而無澀抽條長丈許花)
(黃子青熟黑其木人用染絳色珣曰按徐表南州記云生海畔葉似絳木若女貞時珍曰按嵇含南方草)
(木状云蘇方樹類槐黃花黑子出九真煎汁忌鉄器則色黯其木蠧之糞名曰紫納亦可用暹羅國人賤)
(用如薪)
修治(斆曰凡使去上粗皮并節若得中心文横如紫角者號曰木中尊其力倍常百等須細剉重搗)
(拌細梅樹枝蒸之從巳至申隂乾用)氣味甘鹹平無毒(杲曰甘鹹凉可升可降陽中隂)
(也好古曰味甘而微酸辛其性平)主治破血産後血脹悶欲死者水
煮五兩取濃汁服(唐本)婦人血氣心腹痛月候不調及
蓐勞排濃止痛消癰腫撲損淤血女人失音血噤赤
白痢幷後分急痛(大明)虚勞血癖氣壅滯産後惡露不
安心腹攪痛及經絡不通男女中風口噤不語並宜
細研乳頭香末方寸匕以酒煎蘇方木調服立吐惡
物瘥(海藥)霍亂嘔逆及人常嘔吐用水煎服(藏器)破瘡瘍
死血産後敗血(李呆)
發明(元素曰蘇木性凉味微辛發散表裏風氣宜與防風同用又能破死血産後血腫脹滿欲死者)
(宜之時珍曰蘇方木乃三隂經血分藥少用則和血多用則破血)
附方(舊一新五)産後血運(蘇方木三兩水五升煎取二升分服)産後氣喘(面黑)
(欲死乃血入肺也用蘇木二兩水兩碗煮一碗入人參末一兩服隨時加減神效不可言耳胡氏方)
破傷風病(蘇方木爲散三錢酒服立效名獨聖散普濟方)脚氣腫痛(蘇方木鷺)
(鷥藤等分細剉入定粉少許水二斗煎一斗五升先熏後洗普濟方)偏墜腫痛(蘇方木二)
(兩好酒一壺煮熟頻飲立好集簡方)金瘡接指(凡指斷及刀斧傷用真蘇木末傅之外以)
(蠶繭包縛完固數日如故攝生方)
烏木(綱目)
釋名烏樠木(樠音漫)烏文木(時珍曰本名文木南人呼文如樠故也)
集解(時珍曰烏木生海南雲南南番葉似㯶櫚其木漆黑體重堅緻可爲筋及器物有間道者嫩木)
(也南人多以檕木染色僞之南方草物状云文木樹高七八尺其色正黑如水牛角作馬鞭日南有之古)
(今注云烏文木出波斯舶上將來烏文關然温括婺等州亦出之皆此物也)
氣味甘鹹平無毒主治解毒又主霍亂吐利取屑研
末温酒服(時珍)
樺木(宋開寳)
釋名&KR0008;(藏器曰晉中書令王珉傷寒身騐方中作&KR0008;字時珍曰畫工以皮燒烟熏紙作古畫字故)
(名&KR0008;俗省作樺字也)
集解(藏器曰樺木似山桃皮堪爲燭宗奭曰皮上有紫黑花勻者褁鞍弓鐙時珍曰樺木生遼東及)
(臨洮河州西北諸地其木色黃有小斑點紅色能收肥膩其皮厚而輕虚軟柔皮匠家用襯鞾裏及爲刀)
(靶之類謂之暖皮胡人尤重之以皮卷蠟可作燭點)
木皮氣味苦平無毒主治諸黃疸濃煮汁飲之良(開寶)
煮汁冷飲主傷寒時行熱毒瘡特良即今豌豆瘡也
(藏器)燒灰合他藥治肺風毒(宗奭)治乳癰(時珍)
附方(舊一新四)乳癰初發(腫痛結硬欲破一服即瘥以北來真樺皮燒存性研無灰酒温)
(服方寸匕即卧覺即瘥也沈存中靈苑方)乳癰腐爛(靴内年久樺皮燒灰酒服一錢日一)
(服經唐瑤騐)肺風毒瘡(遍身瘡疥如癘及[病-丙+(穩-禾)]疹瘙痒面上風刺婦人粉刺並用樺皮散主之)
(樺皮燒灰四兩枳殼去穰燒四兩荆芥穗二兩炙廿草半兩各爲末杏仁水煮過去皮尖二兩研泥爛研)
(勻每服二錢食後温酒調下瘡疥甚者日三服和劑方)小便熱短(樺皮濃煮汁飲集簡方)
染黑鬚髮(&KR0008;皮一片包側栢一枝燒烟熏香油盌内成烟以手抺在鬚鬢上即黑也多能鄙)
(事)
脂主治燒之辟鬼邪(藏器)
綟木(拾遺)
釋名集解(藏器曰生林澤山谷木文側戾故曰綟木)
氣味甘温無毒主治風血羸瘦補腰脚益陽道宜浸
酒飲(藏器)
櫚木(拾遺)
集解(藏器曰出安南及南海用作床几似紫檀而色赤性堅好時珍曰木性堅紫紅色亦有花紋者)
(謂之花櫚木可作器皿扇骨諸物俗作花梨誤矣)
氣味辛温無毒主治産後惡露衝心癥瘕結氣赤白
漏下竝剉煎服(李珣)破血塊冷𠻳煮汁熱服爲枕令人
頭痛性熱故也(藏器)
㯶櫚(宋嘉祐)
釋名栟櫚(時珍曰皮中毛縷如馬之[騣-凶+(鬯-匕)]䰕故名㯶俗作棕䰕音閭鬛也栟音并)
集解(頌曰㯶櫚出嶺南西川今江南亦有之木高一二丈無枝條葉大而圓有如車輪萃于樹杪其)
(下有皮重疊褁之每皮一匝爲一節二旬一采皮轉復生上六七月生黃白花八九月結實作房如魚子)
(黑色九月十月采其皮用山海經云石翠之山其木多㯶是也藏器曰其皮作繩入水千歲不爛昔有人)
(開塜得一索已生根嶺南有桄榔㯽榔椰子冬葉虎散多羅等木葉皆與栟櫚相類時珍曰㯶櫚廣川甚)
(多令江南亦種之最難長初生葉如白及葉高二三尺則木端數葉大如扇上聳四散岐裂其莖三稜四)
(時不凋其幹正直無枝近葉處有皮褁之每長一層即爲一節幹身赤黑皆筋絡宜爲鐘杵亦可旋爲器)
(物其皮有絲毛錯縱如織剝取縷解可織衣帽褥椅之属大爲時利每歲必兩三剝之否則樹死或不長)
(也三月于木端莖中出數黃苞苞中有細子成列乃花之孕也状如魚腹孕子謂之㯶魚亦曰㯶笋漸長)
(出苞則成花穗黃白色結實纍纍大如豆生黃熟黑甚堅實或云南方此木有兩種一種有皮絲可作繩)
(一種小而無絲惟葉可作帚鄭樵通志以爲王篲者非也王篲乃落帚之名即地膚子别有蒲葵葉與此)
(相似而柔薄可爲扇笠許慎說文以爲㯶櫚亦誤矣)
筍及子花氣味苦濇平無毒(藏器曰有小毒戟人喉未可輕服珣曰温有大)
(毒不堪食時珍曰㯶筍皆言有毒不可食而廣蜀人蜜煮醋浸以供佛寄遠蘇東坡亦有食㯶笋詩乃制)
(去其毒爾)主治澀腸止瀉痢腸風崩中帶下及養血(藏器)
附方(新一)大腸下血(㯶筍煑熟切片晒乾爲末蜜湯或酒服一二錢集簡方)
皮氣味(同子)主治止鼻衂吐血破癥治腸風赤白痢崩
中帶下燒存性用(大明)主金瘡疥癬生肌止血(李珣)
發明(宗奭曰㯶皮燒黑治婦人血露及吐血須佐以他藥時珍曰㯶灰性澀若失血去多淤滯已盡)
(者用之切當所謂澀可去脫也與亂髮同用更良年久敗㯶入藥尤妙)
附方(新六)鼻血不止(㯶櫚灰隨左右吹之黎居士方)血崩不止(㯶櫚皮燒)
(存性空心淡酒服三錢一方加煅白礬等分婦人良方)血淋不止(㯶櫚皮半燒半炒爲末每)
(服二錢甚效衛生家寳方)下血不止(㯶櫚皮半斤栝樓一箇燒灰每服二錢米飲調下)
(百一選方)水穀痢下(㯶櫚皮燒研水服方寸匕近效方)小便不通(㯶皮毛燒存性)
(以水酒服二錢即通利累試甚驗攝生方)
橉木(橉良刅切拾遺)
釋名橝木(音潭)
集解(藏器曰橉木生江南深山大樹樹有數種取葉厚大白花者入藥白餘灰入染家用時珍曰此)
(木最硬梓人謂之橉筋木是也木入染絳用葉亦可釀酒)
木灰氣味甘温小毒主治卒心腹癥瘕堅満痃癖淋
汁八升釀米一斗待酒熟每温飲半合漸增至一二
盞即愈(藏器後出肘)
柯樹(拾遺)
釋名集解木奴(珣曰按廣志云生廣南山谷波斯家用木爲船舫者也)
白皮氣味辛平有小毒主治大腹水病采皮煮汁
去滓煎令可丸如梧子大平旦空心飲下三丸須臾
又一丸氣水竝從小便出也(藏器)
烏臼木(唐本草)
釋名鵶臼(時珍曰烏臼烏喜食其子因以名之陸龜蒙詩云行歇每依鵶臼影桃頻時見鼠姑)
(心是矣鼠姑牡丹也或云其木老則根下黑爛成臼故得此名鄭樵通志言烏臼即拒柳者非)
集解(恭曰生山南平澤樹高數仞葉似梨杏五月開細花黃白色子黑色藏器曰葉可染皂子可壓)
(油然燈極明宗奭曰葉如小杏葉但微薄而綠色差淡子八九月熟初青後黑分爲三瓣時珍曰南方平)
(澤甚多今江西人種植采子蒸煮取脂澆燭貨之子上皮脂勝于仁也)
根白皮氣味苦微温有毒(大明曰性凉慢火炙乾黃乃用)主治暴水
癥結積聚(唐本)療頭風通大小便(大明)解蛇毒(震亨)
發明(時珍曰烏臼根性沉而降隂中之隂利水通腸功勝大戟一野人病腫滿氣壮令掘此根搗爛)
(水煎服一盌連行數行而病平氣虚人不可用之此方出太平聖惠方言其功神聖但不可多服爾誠然)
附方(舊一新九)小便不通(烏臼根皮煎湯飲之肘后方)大便不通(烏臼木根)
(方長一寸劈破水煎半盞服之立通不用多喫其功神聖兼能取水斗門方)二便關格(二三)
(日則殺人烏臼東南根白皮乾爲末熱水服二錢先以芒硝二兩煎湯服取吐甚效肘後方)水氣
虚腫(小便澀烏臼皮㯽榔木通一兩爲末每服二錢米飲下聖惠方)脚氣濕瘡(極痒)
(有蟲烏臼根為末傅之少時有涎出良摘玄方)尸注中惡(心腹痛刺沉默錯亂用烏臼根)
(皮煎濃汁一合調硃砂末一錢服之肘後方無硃砂永類方)暗疔昏狂(瘡頭凸紅桕樹)
(根經行路者取二尺許去皮搗爛井華水調一盞服待瀉過以三角銀杏仁浸油搗合患處聖濟總錄)
嬰兒胎瘡(滿頭用水邊烏臼樹根晒研入雄黃末少許生油調搽經騐良方)鼠莽砒
毒(烏臼根半兩擂水服之醫方大成)塩齁痰喘(桕樹皮去粗搗汁和飛麪作餅烙熟早晨)
(與兒喫三四箇待吐下塩涎乃佳如不行熱茶催之摘玄方)
葉氣味(同根)主治食牛馬六畜肉生疔腫欲死者搗自
然汁一二盌頓服得大利去毒即愈未利再服冬用
根(時珍)
桕油氣味甘凉無毒主治塗頭變白為黑服一合令
人下利去隂下水氣炒子作湯亦可(藏器)塗一切腫毒
瘡疥(時珍)
附方(新二)膿泡疥瘡(桕油二兩水銀二錢樟腦五錢同研頻入唾津不見星乃止以温湯)
(洗净瘡以藥填入唐瑶經騐方)小兒蟲瘡(用舊絹作衣化桕油塗之與兒穿着次日蟲皆)
(出油上取下爁之有聲是也别以油衣與穿以蟲盡爲度效瀕海集簡方)
巴豆(本經下品)
釋名巴菽(本經)剛子(炮炙)老陽子(時珍曰此物出巴蜀而形如菽豆故以名之宋)
(本草一名巴椒乃菽字傳訛也雷斆炮炙論又分緊小色黃者爲巴有三稜色黑者爲豆小而兩頭尖者)
(爲剛子云巴與豆可用剛子不可用殺人其說殊乖益緊小者是雌冇稜及兩頭尖者是雄雄者峻利雌)
(者稍緩也用之得宜皆有功力用之失宜參术亦能爲害况巴豆乎)
集解(别錄曰巴豆生巴郡川谷八月采陰乾用之去心皮頌曰今嘉州眉州戎州皆有之木高一二)
(丈葉如櫻桃而厚大初生青色後漸黃赤至十二月葉漸稠二月復漸生四月舊葉落盡新葉齊生即花)
(發成穗微黃色五六月結實作房生青至八月熟而黃類白豆蔲漸漸自落乃收之一房有二瓣一瓣一)
(子或三子子仍有殼用之去殼戎州出者殼上有縱文隠起如線一道至兩三道彼土人呼爲金線巴豆)
(最爲上等他處亦稀有時珍曰巴豆房似大風子殼而脆薄子及仁皆似海松子所云似白豆蔲者殊不)
(類)
修治(弘景曰巴豆最能瀉人新者佳用之去皮心熬令黃黑搗如膏乃和丸散斆曰凡用巴與豆敲)
(碎以麻油并酒等煮乾研膏用每一兩用油酒各七合大明曰凡入丸散炒用不如去心膜換水煮五度)
(各一沸也時珍曰巴豆有用仁者用殼者用油者有生用者麩炒者醋煮者燒存性者有研爛以紙包壓)
(去油者謂之巴豆霜)
氣味辛温有毒(别錄曰生温熟寒有大毒普曰神農岐伯桐君辛有毒黃帝甘有毒李當)
(之熱元素曰性熱味苦氣薄味厚體重而沉降隂也杲曰性熱味辛有大毒浮也陽中陽也時珍曰巴豆)
(氣熱味辛生猛熟緩能吐能下能止能行是可升可降藥也别錄言其熟則性寒張氏言其降李氏言其)
(浮皆泥于一偏矣盖此物不去膜則傷胃不去心則作嘔以沉香水浸則能升能降與大黃同用瀉人反)
(緩爲其性相畏也王充論衡云萬物合太陽火氣而生者皆有毒故巴豆辛熱有毒之才曰芫花爲之使)
(畏大黃黃連蘆笋菰笋藜蘆醬䜴冷水得火良惡蘘草與牽牛相反中其毒者用冷水黃連汁大豆汁解)
(之)主治傷寒温瘧寒熱破癥瘕結聚堅積留飲痰癖
大腹蕩練五臟六腑開通閉塞利水穀道去惡肉除
鬼毒蟲疰邪物殺蟲魚(本經)療女子月閉爛胎金瘡膿
血不利丈夫殺斑蝥蛇虺毒可練餌之益血脉令人
色好變化與鬼神通(别錄)治十種水腫痿痺落胎(藥性)通
宣一切病泄壅滯除風補勞健脾開胄消痰破血排
膿消腫毒殺腹臟蟲治惡瘡息肉及疥癩丁腫(日華)導
氣消積去臟腑停寒治生冷硬物所傷(元素)治瀉痢驚
癎心腹痛疝氣風蝸耳聾喉痺牙痛通利開竅(時珍)
發明(元素曰巴豆乃斬關奪門之將不可輕用震亨曰巴豆去胃中寒積無寒積者勿用元素曰世)
(以巴豆熱藥治酒病膈氣以其辛熱能開腸胃欝結也但欝結雖開而亡血液損其真隂從正曰傷寒風)
(溼小兒瘡痘婦人産後用之下膈不死亦危奈何庸人畏大黃而不畏巴豆以其性熱而劑小耳豈知以)
(蠟匱之猶能下後使人津液枯竭胷熱口燥耗却天真留毒不去他病轉生故下藥官以爲禁藏器曰巴)
(豆主癥癖痃氣痞滿積聚冷氣血塊宿食不消痰飲吐水取青黑大者每日空腹服一枚去殼勿令白膜)
(破乃作兩片并四邊不得有損缺吞之以飲壓令下少頃腹内熱如火利出惡物雖利而不虚若久服亦)
(不利人白膜破者不用好古曰若急治爲水穀道路之劑去皮心膜油生用若緩治爲消堅磨積之劑炒)
(去烟令紫黑用可以通腸可以止瀉世所不知也張仲景治百病客忤備急丸用之時珍曰巴豆峻用則)
(有戡亂劫病之功微用亦有撫緩調中之妙譬之蕭曹絳灌乃勇猛武夫而用之爲相亦能輔治太平王)
(海藏言其可以通腸可以止瀉此發千古之秘也一老婦年六十飲病溏泄已五年肉食油物生冷犯之)
(即作痛服調脾升提止澀諸藥入腹則泄反甚延余診之脉沉而滑此乃脾胃久傷冷積凝滯所致王太)
(僕所謂大寒凝内久利溏泄愈而復發綿歴歲年者法當以熱下之則寒去利止遂用蠟匱巴豆丸藥五)
(十丸與服二日大便不通亦不利其泄遂愈自是每用治泄痢積滯諸病皆不瀉而病瘉者近百人妙在)
(配合得宜藥病相對耳苟用所不當用則犯輕用損隂之戒矣)
正誤(弘景曰道家亦有煉餌法服之云可神仙人吞一枚便死而鼠食之三年重三十斤物性乃有)
(相耐如此時珍曰漢時方士言巴豆鍊餌令人色好神仙名醫别錄采入本草張華博物志言鼠食巴豆)
(重三十斤一謬一誣陶氏信爲實語誤矣又言人吞一枚即死亦近過情今並正之)
附方(舊十三新二十六)一切積滯(巴豆一兩蛤粉二兩黃蘗三兩爲末水丸綠豆大每)
(水下五丸醫學切問)寒澼宿食(不消大便閉塞巴豆仁一升清酒五升煮三日三夜研熟)
(合酒微火煎令可丸如豌豆大每服一丸水下欲吐者二丸千金方)水蟲大腹(動搖水聲)
(皮膚色黑巴豆九十枚去心皮熬黃杏仁六十枚去皮尖熬黃擣九小豆大水下一丸以利爲度勿飲酒)
(備張文仲急方)飛尸鬼擊(中惡心痛腹脹大便不通走馬湯用巴豆二枚去皮心熬黃杏)
(仁二枚以綿包椎碎熱湯一合捻取白汁服之當下而瘉量老小用之外臺)食瘧積瘧(巴豆)
(去皮心二錢皂莢去皮子六錢搗丸綠豆大一服一丸冷湯下肘后方)積滯泄痢(腹痛裏急)
(杏仁去皮尖巴豆去皮心各四十九箇同燒存性研泥溶蠟和丸綠豆大每服二三丸煎大黃湯下間日)
(一服一加百草霜三錢劉守真宣明方)氣痢赤白(巴豆一兩去皮心熬研以熟猪肝丸綠豆)
(大空心米飲下三四丸量人用此乃鄭獬侍御所𫝊方也經騐方)瀉血不止(巴豆一箇去皮)
(以雞子開一孔納入紙封煨熟去豆食之其病即止虚人分作二服決效普濟方)小兒下痢
(赤白用巴豆煨熟去油一錢百草霜二錢研末飛羅麪煮糊丸黍米大量人用之赤用甘草湯白用米湯)
(赤白用薑湯下全幼心鑑)夏月水瀉(不止巴豆一粒針頭燒存性化蠟和作一丸倒流水)
(下效危氏得方)小兒吐瀉(巴豆一箇針穿燈上燒過黃蠟一豆大燈上燒滴入水中同杵)
(丸黍米大每用五七丸蓮子燈心湯下同上)伏暑霍亂(傷冷吐利煩濕水浸丹用巴豆二十)
(五箇去皮心及油黃丹炒研一兩二錢半化黃蠟和丸綠豆大每服五七丸水浸少頃别以新汲水吞下)
(和劑方)乾霍亂病(心腹脹痛不吐不利欲死巴豆一枚去皮心熱水研服得吐利即定也)
二便不通(巴豆連油連黃各半兩搗作餅子先滴葱塩汁在臍内安餅子上灸二七壮取利爲)
(度家楊氏藏)寒痰氣喘(青橘皮一片展開入剛子一箇麻紥定火上燒存性研末薑汁和酒)
(一鍾呷服天台李翰林用此治莫秀才到口便止神方也張杲醫說)風濕痰病(人坐密室中左)
(用滚水一盆右用炭火一盆前置一桌書一册先將無油新巴豆四十九粒研如泥紙壓去油分作三餅)
(如病在左令病人將右手仰置書上安藥于掌心以盌安藥上傾熱水入盌内水凉即換良久汗出立見)
(神效病在右安左掌心一云隨左右安之保壽堂經騐方)隂毒傷寒(心結按之極痛大小)
(便閉但出氣稍暖者急取巴豆十粒研入麪一錢捻作餅安臍内以小艾炷灸五壮氣逹即通此太師陳)
(北山方也方仁齋直指)解中毒藥(巴豆去皮不去油馬牙硝等分研丸冷水服一彈丸廣)
(利方)喉痺垂死(止有餘氣者巴豆去皮線穿内入喉中牽出即甦千金)纏喉風痺
(巴豆兩粒紙卷作角切斷兩頭以針穿孔内入喉中氣透即通勝金方)傷寒舌出(巴豆一粒)
(去油取霜以紙撚卷内入鼻中舌即收上普濟方)舌上出血(如箸孔巴豆一枚亂髮鷄子大)
(燒研酒服聖惠)中風口喎(巴豆七枚去皮研左喎塗右手心右喎塗左手心仍以暖水一)
(盞安藥上須臾即正洗去聖惠方)小兒口瘡(不能食乳剛子一枚連油研入黃丹少許剃去)
(𩕄上髮貼之四邊起粟泡便用温水洗去乃以菖蒲湯冄洗即不成瘡神效瑞竹堂方)風蟲牙
痛(聖惠用巴豆一粒煨黃去殼蒜一瓣切一頭剜去中心入豆在内盖定綿褁隨左右塞耳中經騐)
(方用巴豆一粒研綿褁咬之三乂方針刺巴豆燈上燒令烟出熏痛處五次神效)天絲入咽
(凡露地飲食有飛絲入上食之令人咽喉生瘡急以白礬巴豆燒灰吹入即愈𤨏碎錄)耳卒聾
閉(巴豆一粒紙裹針刺孔通氣塞之取效經騐)風瘙隠疹(心下迷悶巴豆五十粒去皮水)
(七升煮二升以帛染拭之隨手瘉千金翼)疥瘡搔痒(巴豆十粒炮黃去皮心右順手研入)
(酥少許膩粉少許抓破點上不得近目并外腎上如熏目著腎則以黃丹塗之甚妙千金方)荷錢
癬瘡(巴豆仁三箇連油杵泥以生絹包擦日一二次三日痊好碑以正經騐方)一切惡
瘡(巴豆三十粒麻油煎黑去豆以油調硫黃輕粉末頻塗取效普濟)癰疽惡肉(烏金膏解)
(一切瘡毒及腐化瘀肉最能推陳致新巴豆仁炒焦研膏點痛處則解毒塗瘀肉上則自化加乳香少許)
(亦可若毒深不能收歛者宜作撚紝之不致成痛外科精義)疣痣黑子(巴豆一錢石灰炒過)
(人言一錢糯米五分炒研點之怪症方)箭鏃入肉(不可拔出者用新巴豆仁略熬與蜣蜋同)
(研塗之斯須痛定微痒忍之待極痒不可忍便撼拔動之取出速以生肌膏傅之而痊亦治瘡腫夏侯鄲)
(在潤州得此方後至洪州旅舍主人妻病背瘡呻吟不已鄲用此方試之即痛止也經騐方)小兒
痰喘(巴豆一粒杵爛綿褁塞鼻男左女右痰即自下龔氏醫鑑)牛疫動頭(巴豆二粒)
(生麻油三兩漿水半升和灌之賈相公牛經)
油主治中風痰厥氣厥中惡喉痺一切急病咽喉
不通牙關緊閉以研爛巴豆綿紙包壓取油作撚點
燈吹滅熏鼻中或用熱烟刺入喉内即時出涎或惡
血便甦又舌上無故出血以熏舌之上下自止(時珍)
殼主治消積滯治瀉痢(時珍)
附方(新二)一切瀉痢(脉浮洪者多日難已脉微小者服之立止名勝金膏巴豆皮楮葉同)
(燒存性研化蠟丸綠豆大每甘草湯下五丸劉河間宣明方)痢頻脱肛(黑色堅硬用巴豆殼)
(燒灰芭蕉自然汁煮入朴硝少許洗軟用真麻油點火滴于上以枯礬龍骨少許爲末摻肛頭上以芭蕉)
(葉托入方危氏得效)
樹根主治癰疽發背腦疽鬢疽大患掘取洗擣敷患
處留頭妙不可言收根隂乾臨時水搗亦可(時珍誠出楊)
(經騐方)
大風子(補遺)
釋名(時珍曰能治大風疾故名)
集解(時珍曰大風子今海南諸蕃國皆有之按周逹觀真臘記云大風乃大樹之子状如椰子而圓)
(其中有核數十枚大如雷丸子中有仁白色久則黃而油不堪入藥)
仁修治(時珍曰取大風子油法用子三斤去殼及黃油者研極爛瓷器盛之封口入滚湯中蓋鍋)
(密封勿令透氣文武火煎至黑色如膏名大風油可以和藥)
氣味辛熱有毒主治風癬疥癩楊梅諸瘡攻毒殺蟲
(時珍)
發明(震亨曰粗工治大風病佐以大風油殊不知此物性熱有燥痰之功而傷血至有病將愈而先)
(失明者時珍曰大風油治瘡有殺蟲劫毒之功盖不可多服用之外塗其功不可没也)
附方(新五)大風諸癩(大風子油一兩苦參末三兩入少酒糊丸梧子大每服五十丸空心)
(温酒下仍以苦參湯洗之普濟方)大風瘡裂(大風子燒存性和麻油輕粉研塗仍以殼煎湯)
(洗之生嶺南衛方)楊梅惡瘡(方同上)風刺赤鼻(大風子仁木鼈子仁輕粉硫黃)
(爲末夜夜唾調塗之)手背皴裂(大風子搗泥塗之壽域)
海紅豆(海藥)
釋名集解(珣曰按徐表南州記云生南海人家園圃中大樹而生葉圓有莢近時蜀中種之亦)
(成時珍曰樹高二三丈葉似梨葉而圓按宋祁益部方物圖云紅豆葉如冬青而圓澤春開花白色結莢)
(枝間其子累累而綴珠若大紅豆而扁皮紅肉白以似得名蜀人用爲果飣)
豆氣味微寒有小毒主治人黑皮䵟&KR0845;花癬頭面遊
風宜入面藥及澡豆(李珣)
相思子(綱目)
釋名紅豆(時珍曰按古今詩話云相思子圓而紅故老言昔有人歿于邊其妻思之哭于樹下)
(而卒因以名之此與韓憑塜上相思樹不同彼乃連理梓木也或云即海紅豆之類未審的否)
集解(時珍曰相思子生嶺南樹高丈餘白色其葉似槐其花似皂莢其莢似扁豆其子大如小豆半)
(截紅色半截黑色彼人以嵌首飾叚公路北戸錄言有蔓生用子收龍腦香相宜令香不耗也)
氣味苦平有小毒吐人主治通九竅去心腹邪氣止
熱悶頭痛風痰瘴瘧殺腹臟及皮膚内一切蟲除
蠱毒取二七枚研服即當吐出(時珍)
附方(新三)瘴瘧寒熱(相思子十四枚水研服取吐立瘥千金)貓鬼野道(眼見)
(貓鬼及耳有所聞用相思子蓖麻子巴豆各一枚硃砂末蠟各四銖合搗丸如麻子大服之即以灰圍患)
(人面前着一斗灰火吐藥入火中沸即畫十字于火上其貓鬼者死也千金方)解中蠱毒
(必效方用未鑚相思子十四枚杵碎爲末温水半盞和服欲吐抑之勿吐少頃當大吐非常輕者但服七)
(枚神效要外臺秘)
猪腰子(綱目)
集觧(時珍曰豬腰子生柳州蔓生結莢内子大若豬之内腎状酷似之長三四寸色紫而肉堅彼人)
(以充土宜饋送中土)
氣味甘微辛無毒主治一切瘡毒及毒箭傷研細
酒服一二錢并塗之(時珍)
石瓜(綱目)
集觧(時珍曰石瓜出四川峨眉山中及芒部地方其樹脩幹樹端挺葉肥滑如冬青状佀桑其花淺)
(黃色結實如綴長而不圓壳裂則子見其形似瓜其堅如石者液黃色)
氣味苦平無毒主治心痛煎汁洗風痺(時珍)
本草綱目卷三十五下
