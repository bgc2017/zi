雲仙雜記卷之五
茟描窗竹影
宗測樂閑靜好松竹嘗見日篩竹影上窗以茟
備描之(常新錄)
糖蜜莫逆交
陳昉得蜀糖輒以蜜澆之曰與蜜本莫逆交(傳)
(芳略記)
風月常新印宫人臂
明皇開元初宫人被進御者日印選以綢繆記
印于臂上文曰風月常新印畢漬以桂紅膏則
水洗色不退(史諱錄)
念金輪呪
敲兩耳鐺服桂心丸念金輪呪則所思之人不
以存没是夜必夢見之(事略)
水晶環渡舟
蕭整嘗登陸渾沙洲忽水漲不得下急呼村童
折麈尾水晶環与之渡舟而過(三賢典誥)
鳴牙餅
許康年謁劉遜贈遜鳴牙餅千枚曰雖微物也
助廚中兩日之費(退耕傳)
棠棣之好
李初直遇與人相知則曰棠棣之好何以過此
喜慶倍常(叙闻錄)
金蘭簿
戴弘正每得蜜友一人則書于編蕳焚香告祖
考號為金蘭簿(宣武盛事)
鴨卵成花
向聲能於鐺中以手撥鴨夘成花(河中記)
燭圍
韋涉家宴使每婢執一燭四面行立人呼為燭
圍(長安後記)
宴客典斟
陳無咎宴客一客用一婢典斟必十二斟而後
使滿以盡誠敬之道(洛都要記)
金牌盈座
河間王夜飲妓女謳歌一曲下一金牌席終金
牌盈座(豐盈傳)
聚香團
楊州太守仲端畏妻不敢延客謝廷皓謁之坐
久饑甚端入内袖聚香團啗之(楊州事迩)
待闕鴛鴦社
朱子春未㛰先開房室帷帳甚麗以待其事旁
人謂之待闕鴛鴦社(籹樓記)
笑春紅
閬州參軍黃涉婢曰咲春紅死涉念之淚洒犀
簾至皆損壞(蜀普錄)
二花
阮文姬插鬢用杏花陶溥公呼曰二花(河東備)
(錄)
三鹿郡公
袁利見為性頑獷方棠謂袁生已封三鹿郡公
蓋譏其太麄疎也(幽燕記)
崑崘玉盞
宇文卓方執崑崘玉盞聽左丞檀超高談不覺
墜地(青州雜記)
坐間牡丹花
宋旻語常帶華藻李孺安曰時方三月坐間生
無數牡丹花矣(鄴郡名錄)
杜鵑喚歸
石誼未娶聞杜鵑喚歸歎曰此物催人使歸使
我何所歸耶(金臺錄)
遇河神
顧希微開成二年遇河神屈莫多曰更二千年
大江所在堤岸當崩沙九里(禹功記)
口吻生花
張祜苦吟妻孥喚之不譍以責祜祜曰吾方口
吻生花豈恤汝軰(白氏金鎖)
贈詩勝爛黃魚
皇甫彙謁韓愈愈贈以詩彙退有言怒愈不為
置酒愈曰豈不勝以爛黃魚待汝耶(續鍾嵘句)
(眼)
折筯不体
山濤酒後哺啜折筯不休(酒中玄)
防風粥
白居易在翰林賜防風粥一甌剔取防風得五
合餘食之口香七日(金鑾密記)
食蝤蛑
鹿宜孫食蝤蛑炙於夀陽㼝中頓進數器(止戈)
(集)
羣公對雪
羣公對雪尚隆之曰麫堆金井誰調湯餅吳永
素曰玉滿天山難刻珮環坐間服其韵精(姑臧)
(記)
屋瓦皆鏤
余宗伯屋瓦皆鏤竅穴千百雨則散如真珠用
陳留瓦則堅而易&KR0866;(三堂往事)
三年不見羊角
皮蕃去北而復来鄱陽食竹笋曰三年不見羊
角哀矣(叩頭錄)
採星盆
嵇昌蓄採星盆夏月漬果則倍冷(叙聞錄)
作剪刀
姑園鐵作剪刀以苜蓿根粉養之裁衣則盡成
墨界不用人手而自行(搔首集)
左撚巾拭面
陽華用左撚巾拭面倍有光彩(自慶傳)
碑石
李輔國葬父碑石用豆屑一千團磨瑩如紫玉
碑字四面鐫葵花三百朵(晉公遺語)
漬紙
以竹梢甘露和天南星漬紙一宿裁之刀去如
飛(文房寳&KR0918;)
除夜歎老
裴度除夜歎老迨曉不寐爐中商陸火凡數添
也(金門歲節)
印普賢象
玄装以回鋒紙印普賢象施于四衆每歲五䭾
無餘(僧園逸錄)
三辰酒
玄宗置麴精潭砌以銀甎泥以石粉貯三辰酒
一萬車以賜當制學士䓁(史諱錄)
桑木根可作沉香想
裴休得桑木根曰若作沉香想之更無異相雖
對沉水香反作桑根想終不聞香氣諸相從心
起也(常新錄)
皂盖能與日輪爭功
韓愈刺潮州嘗暑中出張皂盖歸而喜曰此物
能與日輪争功豈細事耶(傳芳略記)
雷門四老石
王維輞川林下坐用雷門四老石燈滅則石中
鑚火(事略)
握麥芒刁字
牛僧孺進士時常握麥芒刁字有繆誤隨手刪
割點定(三賢典略)
麒麟草
元和時館閣湯飲待學士者煎麒麟草(鳳翔退)
(耕傳)
魚藻洞
魚朝恩有洞房四壁夾安瑠璃板中貯江水及
萍藻諸色蝦號魚藻洞(南康記)
鼻出黃膠
賀知章忽鼻出黃膠醫者謂飲酒之過(從)
(容錄)
數米而食
沈休文羸劣多病日數米而食羔不過一筯(青)
(陽記)
廬墓日影為之不移
鄧寅廬墓墳土未乾日影為之不移(壠上記)
飼牛以天麻飯
青齊間遇春耕則飼牛以天麻飯仍用錦縷繫
于角上(耕桑偶記)
高麗絲結
張均妓多麗彈琵琶曲頂上有高麗絲結趙詩
爭奪致傷二指(辨音集)
元夜食牛肺犯天樞使
梁鄴上元後忽髮變如血卜曰元夜食牛肺犯
天樞巡使夜行禱謝可免(影燈記)
菖蒲成獅子鸞鳳状
僧普寂大好菖蒲房中以菖蒲種成獅子鸞鳳
仙人之狀(海墨微言)
鴨肝猪肚
王縉飲酒非鴨肝猪肚筯輒不舉(醉仙圖記)
吞花卧酒
虞松方春以謂握月擔風且留後日吞花卧酒
不可過時(曲江春宴錄)
庭椿不染風
盧携夢人贈句曰若問登庸日庭椿不染風初
不觧其言後數年携拜相庭下古椿一㧣雖狂
風驟雨不濕不搖(鳳池編)
屋竅如七星
鄭廣文屋室破漏自下望之竅如七星(逄原記)
日用斗麫為糊以供緘封
順宗時劉禹錫干預大權門吏接書尺日數千
禹錫一一報謝綠珠盆中日用麫一斗為糊以
供緘封(宣武盛事)
麫如棗核而中空
揚埏游王鉷家食一物如棗核而中空其實麫
也埏詢其法鉷笑而不言(河中記)
雲仙雜記卷之五
