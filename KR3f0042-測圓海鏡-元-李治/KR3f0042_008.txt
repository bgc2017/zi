測圓海鏡卷八
元李冶撰
明叀後一十六問
或問出南門向東有槐樹一株出東門向南有柳樹一
株丙丁俱出南門丙直行丁往至槐樹下甲乙俱出
東門甲直行乙往至柳樹下四人遥相望見各不知
所行步數只云丙丁共行了二百七步甲乙共行四
十六步又云甲丙立處相距二百八十九步問答同
前
法曰以二共相減數又以減距數為實二為法得平
勾
草曰識别得丙丁共即明和也甲乙共即叀和也相
距步即極弦也二共相併即極弦内少个虚黃也又
為極和内少个虚和也二共相減餘為平勾高股差
也又為虚差極差共也又為通差内減極差也立天
元為平勾加入二共相減數得□□為高弦又加天
元得□□為極弦(寄左)以相距步二百八十九與左相
消得□□上法下實如法得六十四即平勾也以二
共相減數加平勻得二百二十五為高股復以平勾
乘之得一萬四千四百步開平方得一百二十步即
城半徑也合問
又法二共數併以減相距數餘者半為泛率以泛率加
丙丁共為長以泛率加甲乙共為闊長闊相乘為平
方實得半徑
草曰置極弦内減二共併數餘三十六步即虚黃也
半之副置二位上以加明和得二百二十五步為高
股也下以加叀和得六十四步為平勾也二位相乘
得一萬四千四百步開平方得一百二十步即半徑
也合問
或問依前見丙丁共二百七步甲乙共四十六步又云
二樹相去一百二步問答同前
法曰以甲乙共乘樹相去步得數又以自之為平實
從空併二共數為冪於上内減甲乙共自之數丙丁
共自之數(按或云二共數相乘倍之亦同)為益隅得叀弦
草曰識别得兩樹相去步即虚弦也餘數具前立天
元一為叀弦置明和以天元乘之合叀和除不除便
以□為明弦也(内帶□和分母)乃置虚弦以分母叀和乘之
得□加入明弦得□□為極股也内帶叀和分母以
自之得下式□□□為極股冪(内寄叀和羃為分母)又以天元
加虚弦得□□為極勾以自之得丨□□又以叀和
冪□乘之得□□□為勾冪也勾股相併得□□□
為兩積一較冪也内有叀和冪分母(寄左)然後置明弦
□於上以叀和乘天元得□加上位得□為二弦併
又置虚弦以叀和乘之得□併入上位得下式□□
為極弦以自之得□□□為同數與左相消得□□
□開平方得三十四步即叀弦也
又法以樹相去步自之又以甲乙共乘之為平實從空
倍丙丁共為虚隅得叀弦
草曰立天元一為叀弦依前術求得明弦□便以為
皇極勾弦差也(内帶叀和分母)以天元□弦便為皇極股弦
差以乘之又倍之得□□為虚弦冪(内有叀和分母寄左)然後
以虚弦自之又以分母□乘之得四十七萬八千五
百八十四為同數與左相消得□□開平方得三
十四步即叀弦也合問
或問皇極大小差共一百八十七步明黃叀黃共六十
六步問答同前
法曰後數自乘為實前後數相減餘為法得虚黃方
草曰别得一百八十七即明叀二弦共也其六十六
即太虚大小差共也又二數相併得□即明叀二和
共若以相減餘□即明叀四差共也立天元一為太
虚黃方面加二黃共得□□即虚弦也倍虚弦又加
天元得□□即城徑也又以虚弦加皇極大小差得
□□即極弦也以極弦乘城徑得□□□為兩段皇
極勾股積(寄左)再以極弦虚弦相併得□□即皇極勾
股共也自之得□□□内減皇極弦冪丨□□得□
□□為同數與寄左相消得□□上法下實如法得
三十六步即太虚黃方面也合問
或問東門南有柳一株南門東有槐一株甲出東門直
行丙出東門直行甲丙槐柳悉與城參相直既而甲
就柳樹斜行三十四步至柳樹下丙就槐樹斜行一
百五十三步至槐樹下問答同前
法曰云數相乘倍之便為平方實開方得虚弦一百
二步以此弦加甲行步即極勾以此弦加丙行步即
極股餘各依法求之識别甲斜行即叀弦也丙斜
行即明弦也無草
或問東門南有柳一株南門東有槐一株甲出東門直
行丙出南門直行二人遙相望槐柳與城邊悉相直
既而甲復斜行至柳樹下丙復斜行至槐樹下各不
知步數只云丙共行了二百八十八步甲斜行與柳
至東門步共得六十四步問答同前
法曰二云數相乘於上以六十四步自之又二之減
上位為平實十四之六十四於上倍丙行減上位為
從(按倍丙行乃數偶合當云九个半六十四内減丙行為從)二十常法得甲直行
步
草曰别得丙共步即明股明弦和也六十四即平勾
也内甲斜行即叀弦也柳至東門步即叀股也又云
二數相併即明差與極弦共也二云數相減即明差
與平勾高股差共也又平勾内減叀勾即虚勾也立
天元一為叀勾置丙共步以天元乘之復以六十四
除之得□□呔為明勾也又以天元減於六十四得
□□為虚勾也併虚明二勾□□為半徑也以自之
得□□□□倍之得□□□□為半段圓城徑冪(寄左)
乃以天元加六十四得□□為勾圓差於上又以明
勾加丙共步得□□□為股圓差於下上下相乘得
□□□□為同數與左相消得□□□開平方得一
十六步即叀勾也此叀勾乃甲出東門直行步也餘
皆依數求合問
或問東門南有柳樹一株南門東有槐樹一株甲出東
門直行丙出南門直行二人遥相望槐柳與城邊悉
相直既而甲復斜行至柳樹下丙復斜行至槐樹下
各不知步數只云甲共行五十步丙斜行與槐至南
門步共得二百二十五步問答同前
法曰以二百二十五步自之為冪又以此冪自為冪
於上置甲共行以二百二十五步三度乘之得數復
折半減上位為平實置二百二十五步自之數以二
云數相減數乘之又倍之於上倍五十步在地以二
百二十五步自之數乘之復折半加上位為益從云
數相減自乘於上以云數相乘復折半減上位為常
法得明股
草曰識别得甲共步即叀勾叀弦共也二百二十五
即高股也内丙斜行即明弦槐至南門步即明勾也
又二云數相併即極弦内減一个叀差也云數相減
即叀差與高股平勾差共也又高股内減明股即虚
股也立天元一為明股即丙出南門直行步也置五
十步以天元乘之得□合高股除不除便以此□為
叀股也内帶高股□分母再置高股内減天元得□
□為虚股以分母高股乘之得下式□□加入叀股
得□□即半徑也以自增乘得下□□□為半徑冪
也内帶高股冪為母(寄左)然後置甲共步以分母高股
乘之得□加入叀股得□□為勾圓差於上(内帶高股分母)
又以天元加高股得□□為股圓差於下上下相乘
得□□□又以分母高股乘之得□□□復折半得
□□□為同數與左相消得□□□開平方得一百
三十五步即明股也合問
或問通勾通弦共一千步叀勾叀弦共五十步問答同
前
法曰置一千減二之五十步為汎率以自乘復半之
於上又置泛率復以五十乘之加上位為平實二十
二之泛率於上(按二十二乃此題叀和除通和所得通倍叀數加二數之數易題則數不)
(同矣當直云通倍叀數加二數乘泛率)以四十二(按四十二乃此題倍通倍叀數加二數之)
(數當直云倍通倍叀數加二數)乘五十得數内減泛率加上位為益
從二百(按二百乃此題通倍叀數加二數自乘折半於上又倍通倍叀數併二數以減上位之數)
(當同上不必載數)為常法得叀股
草曰立天元一為叀股置一千以天元乘之以五十
除之得□為通股也又以天元加五十步得□□即
小差也通股加小差得□□即通弦也以通弦減一
千得□□即通勾也以小差減通勾得□□即圓徑
也以圓徑減通股得□□即大差也置大差以小差
乘之得□□□(寄左)然後置圓徑以自之得□□□折
半得□□□與左相消得□□□開平方得三十步
即叀股也合問
按此題通勾弦和為叀勾弦和度盡之數則不用
寄分而用除法以從省便作者蓋舉一以例其餘
也
或問通勾通弦共一千步明勾明弦共二百二十五步
問答同前
法曰以後數再自乘又以前數乘之為平實以後數
為冪又以前數乘之為從以前數冪為常法得明股
草曰别得二百二十五步即高股也立天元一為明
股置一千以天元乘之合以高股除不除便以此□
為通股(内帶高股為母)以天元加高股□□即大差也置大
差以高股分母乘之得□□即帶分大差也以此減
於通股餘□□即圓徑也以自增乘得□□□寄左
(内𢃄高股冪分母)然後置一千以高股分母通之得□内減
帶分大差得□□為兩个通勾也内減兩个圓徑得
□□為兩个小差也以帶分大差乘之得下式□□
□為同數與左相消得□□開平方得一百三十五
步即明股也合問
或問通股通弦共一千二百八十步叀股叀弦共六十
四步問答同前
法曰云數相乘為平實前數為益從置前數以後數
除之得二十為泛率泛率減一以自乘於上又倍泛
率減一加上位為常法倒積開得叀勾
草曰别得六十四步即平勾也立天元一為叀勾置
前數以天元乘之以後數除之得□即通勾也又置
天元加後數得□□即小差也以小差減通勾餘□
□即圓徑也以自之得□□□(寄左)然後以小差減於
前數得□□為二通股内減兩个圓徑得□□為二
大差也以小差乘之得下□□□與左相消得□□
□開平方得一十六步即叀勾也合問
或問通股通弦共一千二百八十步明股明弦共二百
八十八步問答同前
法曰二數相減以後數乘之内減後數冪又半之為
泛率以自乘為平實(按或云前數内減二後數餘以後數乘之折半自之亦同)置
前數加二之後數而半之為次率以乘泛率於上以
後數乘泛率減上位(按或云二數相加以乘前折半數亦同)為益從次
率自乘之於上以前數加次率復以後數乘之減上
位(按或云前數折半内減後數又以半前數乘之亦同)為隅法得明勾
草曰别得二數相減餘□為通勾通股及明勾共也
立天元一為明勾置前數以天元乘之合以後數除
之不除便以此□為通勾也(内寄後數分母)又以二數相減
得數内又減天元得□□為通和也乃以分母二百
八十八乘之得下式□□内減通勾餘□□為通股
也又以天元加後數又以分母(即後數也)通之得□□為
大差也以此大差減於通股得下式□□為一个圓
徑也半之得□□以自得之□□□為半徑冪(寄左)然
後以半圓徑減通勾得□□為底勾又以天元乘之
又以分母二百八十八乘之得□□呔為同數與左
相消得□□□開平方得七十二步即明勾也合問
或問明股明弦併二百八十八步叀勾叀弦併五十步
又云明股叀勾併多於虚弦四十九步問答同前
法曰前二數相併内減二之多步即圓徑又只以前
二數相乘便是半徑冪
草曰識别得前二數相減而半之即極差也其多步
名傍差又圓徑不及極弦數
或問平差高差共一百六十一步明股叀勾併多於虚
弦四十九步問答同前
法曰二數相減又半之以自乘為實後數為法得平
勾
草曰立天元一為平勾以加前數得□□為高股也
又以天元加高股得□□為極弦内減後數得□□
又半之得□□為半徑以自之得丨□□(寄左)然後以
天元乘高股得丨□為同數與左相消得□□上法
下實得六十四步即平勾也合問
或問平勾高股差一百六十一步明差叀差併七十七
步又云極弦多於城徑四十九步問答同前
法曰併上二位而半之為平率其四十九即旁率也
副置平率上加旁率下減旁率以相乘為實倍旁差
為法得勾圓差(按求實數有誤當云併上二位而半之内減後數於上又置上前數内減)
(後數以乘上位為實方合)
草曰識别得平勾高股差名為角差副置角差上加
七十七而半之得□即極差也下減七十七而半之
得□即虚差也角差加極差得□即通差也又極弦
多於城徑步名為旁差副置角差上加旁差得□為
兩个高段上勾股較下減傍差得□為兩个平段上
勾股較也又副置極差上加傍差得□為股圓差上
勾股較下減旁差□為勾圓差上勾股較也立天元
一為勾圓差依法求得通差加入天元得□□即大
差也以天元乘之得丨□為半段圓徑冪(寄左)乃置大
差□□内減股圓差上勾股較□餘有□□為股圓
差之勾於上再置天元内加勾圓差上勾股較□得
□□為勾圓差之股以乘上位得丨□□為同數與
左相消得□□上法下實得八十步即勾圓差也
又依前問見角差一百六十一步見明差叀差併七十
七步又見太虚弦較較六十步問答同前
法曰前二數相減而半之得數加入半之太虚弦較
較為泛率以自乘為平實置一百六十一内減二之
泛率為從一常法得平勾
草曰别得□即二叀股也立天元一為平勾先以前
二數相減而半之得□為虛差以虚差加叀股得□
即明勾也以明勾加天元得丨□為平弦以自之得
丨□□内減天元冪得□□為半徑冪(寄左)然後以天
元加一百六十一為高股以天元乘之得丨□為同
數與左相消得丨□□開平方得六十四步即平勾
也
又法曰前數内加半之太虚弦較較以自乘(按此語内有誤當云)
(倍角差加半太虚較以半太虚較乘之)為實前數内減太虚弦較較為
從一常法開平方得平勾此更不用明差叀差併也
草曰依前求平勾前高股内加叀股得□□為高弦
也以自之得丨□□於上位内減高股冪丨□□餘
得□□為半徑冪(寄左)然後以天元乘高股得丨□為
同數與左相消得下丨□□開平方得六十四步即
平勾也合問
或問高差平差併一百六十一步明差叀差併七十七
步問答同前
法曰以前數自乘於上二數相併而半之以自乘減
上位得數復自增乘為平實前數自之於上又以四
之前數乘之寄位以前數自之於上併二數而半之
以自乘減上位得數又以四之前數乘之(按此下落又倍之三)
(字)減於寄位為從前數自之又四之於上又以四之
前數為冪加上位權寄以前數為冪於上併二數而
半之以自乘減上位得數復八之加上位又以四之
前數為冪加入上位併以減於權寄為常法(按或云二和併)
(而自之又半之以減高平共差冪又四之為常法亦同)得平勾
草曰識别得二位相併而半之得□即極差也立天
元一為平勾加一百六十一得□□為高股高股内
又加天元得□□為極弦以自之得□□□於上内
減極差冪一萬四千一百六十一餘□□□為兩段
極積合以極弦除不除寄為母便以此為城徑以自
增乘得□□□□□為圓徑冪(内有極弦冪分母寄左)然後以
天元乘高股又四之得□□又以分母極弦冪□□
□通之得□□□□呔為同數與左相消得□□□
開平方得六十四步即平勾也合問
或問見明和二百七步叀和四十六步問答同前
法曰二和上下相減數同則止名為泛率又以二和
直相減餘為泛實(此則角差也)乃以泛率除汎實所得為
差率也以差率加減泛率若半訖與勾股相應者其
泛率便為和率其泛實便為較率乘和率也若不相
應則直取差率以消息之定為相管和率(其勾股數少得見弦)
(黃而相為率者勾三股四則其和七而其較一也勾五股十二則其和一十七而其較七也勾八股十五)
(則其和二十三而其較亦得七七勾七股二十四則其和三十一而其較一十七也勾九股二十則其和)
(二十九而其較一十一也此消息之大略也餘皆倣此)乃以和率約二和其明
和所得為明壘率其叀和所得為叀壘率也又副置
和率上加差率而半之則為股率也下位減差率而
半之則為勾率也既見勾股及差三率各以壘率乘
之即各得勾股及差之真數也
按此用約分以勾股率數求之甚為省便然必兩
數度盡而得數最小者方可用若兩數不能度盡
或雖度盡而得數尚大者轉屬繁難故又設後法
又法二云數相併以自乘於上二之云數相乘又四之
以相併以四分半乘之又四之以併入上位為從方
以七十步零四分三釐七毫五絲為常法得叀小差
四步
按此法未求實數其求從隅皆用本題數不可通
用今依細草意另演一法於後亦惟二和數可以
度盡者用之若不能度盡者仍用寄分為便
法曰二和數相減自之為平方實叀和除明和得數
自而倍之内減四之除得數再加二單數以乘二和
相併之數為從除得數自而四之於上又以除得數
自乘内減四之除得數外加一單數自之以減上位
為常法得叀小差
草曰以二和相約命得叀率一明率四步半其兩數
大小差率並同又别得明小差叀大差俱為半虚黃
也立天元為叀小差以四步半乘之得□元為□大
差也又為明小差又為半虚黃置此□大差又以四
步半乘之得□為明大差也其四差相併得□減於
二和併得□□即兩段太虚大小差併也内加三段
虚黃方□得□□合成一个太虚三事和即圓城徑
也以自增乘得□□□為徑冪(寄左)乃置叀和加半虚
黃得□□為平勾又置明和内加半虚黃得□□為
高股勾相乘得下式□□□又四之得□□□為同
數與左相消得下式□□□開平方得四步即叀小
差也合問
或問明叀二勾共八十八步明叀二股共一百六十五
步問答同前
法曰先識别得二大差共二小差共及四差共乃以
二大差二小差相乘為實以四差共為法如法得半
之虚黃方
草曰先置前後云數以約法約之得一十一即壘率
也復各置前後數如壘率而一前得八即勾率也後
得一十五即股率也再以勾股率求得較率七和率
二十三弦率一十七黃方率六大差率九小差率二
即見諸率各以壘率乘之其二和共得□二較共得
□二弦共得□二黃共得□二大差共□二小差共
□四差共□已上皆為明叀所得之共數也乃立天
元一為半虚黃便為明小差又為叀大差也以減於
大差共得□□即明大差也又以減於小差共得□
□即叀小差也以二數相增乘得丨□□(寄左)以天元
冪與寄左相消得□□上法下實得一十八步即半
之虚黃方也以倍之得□又加於二黃共六十六共
得一百二即明勾叀股共也又為極黃方又為虚弦
也又以三十六減於一百八十七餘一百五十一即
明股叀勾共也此數内減虚弦餘□為明叀二差較
也此名傍差以旁差減二弦共一百八十七餘得□
即太虚和也却加入虚弦一百二併得□為太虚三
事和即圓城徑也合問
又或以虚黃方加於上和共二百五十三得□為極弦
也以旁差減極弦餘二百四十步亦同
又或前後副置勾股較和弦黃六率在地前以小差率
二因之則勾得□股得□較得□和得□弦得□黃
得□即叀段各數也後以大差率九因之則勾得□
股得□較得□和得□弦得□黃得□即明段各數
也既得明叀各數餘可知(按此因明弦即皇極形勾弦差叀弦即皇極形股弦)
(差故以小差率乘各率即得叀段各數以大差率乘各率即得明段各數也)
按右二卷明叀前十八問後十六問在集中尤為
神妙惜其中有偶爾思省未至者亦未暇修飾故
耳
測圓海鏡卷八
