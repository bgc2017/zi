證治準繩卷二十一
明王肯堂撰
類方
諸氣門
氣
正氣天香散(河間)治九氣
烏藥(二兩)香附末(八兩)陳皮紫蘇葉乾薑(各一兩)
右為細末每服一錢七鹽湯調服
沉香降氣散(約說)治隂陽壅滯氣不升降胸膈痞塞喘
促短氣又治脾胃留飲噫醋吞酸脇下妨悶
沉香(二錢八分)縮砂仁(七錢半)甘草(炙五錢五分)香附子(鹽水炒去)
(毛六兩二錢五分)
右為極細末每服二錢八鹽少許沸湯調服不拘時
淡薑湯下亦得
四七湯(和劑)治喜怒憂思悲恐驚之氣結成痰涎狀如
破絮或如梅核在咽喉之間咯不出嚥不下此七情
所為也中脘痞滿氣不舒快或痰飲嘔逆惡心並皆
治之
半夏(湯泡五次一錢五分)茯苓(去皮一錢二分)紫蘇葉(六分)厚朴(薑製九分)
水一&KR0678;生薑七片紅棗二枚煎至八分不拘時服
丁沉透膈湯(見反胃)木香調氣散(見中氣)補中益氣湯調
中益氣湯(並見勞倦)十全大補湯(見虚勞)清暑益氣湯(見傷暑)四
君子湯(見虛勞)四物湯(見鼻衂)
七氣湯(和劑)治七情之氣鬱結於中心腹絞痛不可忍
者
人參(去蘆)肉桂(去皮)甘草(炙各一兩)半夏(湯泡七次焙乾五兩)
右㕮咀每服三錢水一盞薑三片煎至八分食遠服
指迷七氣湯治七情相干隂陽不得升降氣道壅滯
攻衝作疼
香附子(二錢)青皮(去白)陳皮(去白)桔梗蓬术官桂
藿香益智仁半夏(湯洗七次)甘草(炙各一錢)
水二鍾生薑三片紅棗二枚煎一鍾食遠服
三因七氣湯(見藿亂)
流氣飲子治男子婦人五藏不和三焦氣壅心胸痞
悶咽塞不通腹脇膨脹嘔吐不食上氣喘急咳𠻳痰
盛面目浮四肢腫大便祕澀小便不通憂思太過鬱
結不散走注疼痛脚氣腫痛並皆治之
紫蘇葉青皮(去白)當歸芍藥烏藥茯苓(去皮)
桔梗半夏(湯洗)川芎黃耆枳實(麩炒各一錢)防風
(去蘆)陳皮(去白)甘草(炙)木香㯽榔大腹子(連皮)枳殼
(麩炒各半錢)
水二鍾生薑三片紅棗一枚煎至一鍾去滓不拘時
服
大七氣湯(見積聚)
蘇子降氣湯(和劑)治虚陽上攻氣不升降上盛下虚痰
涎壅盛胸膈噎塞并久年肺氣至效
紫蘇子(炒)半夏(湯泡各二錢半)前胡(去蘆)甘草(炙)厚朴(去皮薑製)
(炒)陳皮(去白各一錢)川當歸(去蘆一錢半)沉香(七分)
水二鍾生薑三片煎至一錢鍾不拘時服虚冷人加
桂五分黃茋一錢
秘傳降氣湯治男子婦人上熱下虚飲食過度致傷
脾胃酒色無節耗損腎元水火交攻隂陽關格遂使
氣不升降上熱則頭目昏眩痰實嘔逆胸隔不快咽
喉乾燥飲食無味下弱則腰脚無力大便袐澀裏急
後重臍腹冷疼若治以凉則脾氣怯弱腸鳴下利治
以温則上焦壅熱口舌生瘡及脚氣上攻與久痢不
瘥宜先服此藥却以所主藥治之氣壅耳聾泛熱咽
疼亦效
桑白皮(二兩炒)枳殼(湯浸去瓤麩炒)柴胡(去毛蘆洗)陳皮(炒黃色)甘
草(炒各一兩)五加皮(酒浸半日炒黃)骨碎補(燎去毛剉炒)地骨皮(炒黃)
桔梗(炒黃)草果(去皮膜净洗炒黃)訶子(炮取肉)半夏(生薑自然汁和成餅)
(再碎炒以上各半兩)
右剉散和勻以碗盛飯甑上蒸一伏時傾出攤令冷
收之每服二錢紫蘇三葉生薑三片水一盞同煎七
分食後通口服痰欬加半夏麯心肺虚每料加人參
茯苓(各一兩)上膈熱加北黃芩(五錢)下部大段虚加少許
炮附子煎如使附子多加生薑婦人血虚加當歸(一兩)
四磨湯(濟生)治七情傷感上氣喘息妨悶不食
人參㯽榔沉香天台烏藥
右四味各濃磨水取七分煎三五沸放温空心服或
下養正丹尤佳
養正丹(和劑)治上盛下虚氣不升降元陽虧損氣短身
羸及中風涎潮不省人事傷寒隂盛自汗唇青婦人
血海久冷
小銀黑錫(去滓淨秤與水銀結砂子)硫黃(研)硃砂(研細各一兩)
右用黑盞一隻火上熔黑鉛成汁次下水銀以柳條
攪次下硃砂攪令不見星子放下少時方下硫黃末
急攪成汁和勻如有燄以醋洒之侯冷取出研極細
煑糯米糊丸菉豆大每三十丸鹽湯棗湯任下
養氣丹(和劑)治諸百損真陽不固上實下虚氣不升降
或喘或促一切體弱氣虚之人婦人血海冷憊諸證
禹餘糧(火煅醋淬七次半斤為末)代赭石(加上法一斤)紫石英(火煅一次)
赤石脂(火煅一次)磁石(火煅醋淬十次各半斤)
以上五石各以水再研挹其清者置之紙上用竹篩
盛滴盡水候乾各用瓦瓶盛貯以鹽水紙筋和泥固
濟隂乾以硬炭五十斤分作五處煅此五石末以紙
灰盖之火盡再煅如此三次埋地坑内兩日出火毒
再研細入後藥
附子(炮二兩)肉蓯蓉(酒浸一宿焙一兩半)蘹香(炒)破故紙(酒炒)木
香(不見火)肉桂肉豆蔲(麯襄煨)巴戟肉(鹽湯浸)丁香
沉香山藥當歸(酒浸一宿焙乾)白茯苓鹿茸(酥炙)遠
志(去心)陽起石(研别)鍾乳粉乳香沒藥(並另研)硃
砂(或煅或蒸或黃茋當歸煮熟)五靈脂(主補虚虚者須保胃氣此品要精製淨去砂土)
(若過用令人膨飽傷胃已上各一兩净作末)
右入前藥同研極勻用糯米糊丸每一兩作五十丸
隂乾入布袋内擦光每服二十丸空心温酒薑鹽湯任
下婦人艾醋湯下
復原通氣散(和劑)治氣不宣流或成瘡癤并閃挫腰脇
氣滯疼痛
舶上茴香(炒)穿山甲(蛤粉炒去粉各用二兩)玄胡索(去皮)白牽
牛(炒)陳皮(去白)甘草(炙各一兩)南木香(不見火一兩半)
右為細末每服二錢用熱酒調病在上食後服病在
下食前服不飲酒者煎南木香湯調
木香流氣飲(和劑)治諸氣痞塞不通胸膈膨脹面目虚
浮四肢腫滿口苦咽乾大小便秘
半夏(湯浸七次焙二兩)青皮(去白)厚朴(薑製去麄皮)紫蘇(去梗)香附
子(去毛炒)甘草(炙各一斤)陳皮(去白二斤)肉桂(去麄皮不見火)蓬莪术
(煨)丁香皮(不見火)大腹皮(製)㯽榔麥門冬(去心)木香
(不見火)草果仁(各六兩)木通(去節八兩)藿香葉赤茯苓(去皮)
白芷白术乾木瓜人參(去蘆)石菖蒲(各四兩)
右㕮咀每服四錢水一盞半薑三片棗二枚煎七分
熱服
蟠䓤散(和劑)治男婦脾胃虚冷氣滯不行攻刺心腹痛
連胸脇膀胱小腸腎氣及婦人血氣刺痛
延胡索(三兩)肉桂(去麄)乾薑(炮各二兩)蒼术(米泔浸一宿切焙)甘草
(炙各半斤)縮砂(去皮)丁皮㯽榔(各四兩)三稜(煨)蓬术(煨)茯
苓(去皮)青皮(去白各六兩)
右為末每服二錢水一盞連根䓤白一莖煎七分空
心熱服
分心氣飲真方(直指)治憂思鬱怒諸氣痞滿停滯噎塞
不通大小便虚秘
紫蘇莖葉(三兩)半夏(製)枳殼(製各一兩半)青皮(去白)陳橘紅
桑白皮(炒)大腹皮木通(去節)赤茯苓南木香
㯽榔蓬莪木(煨)桔梗麥門冬(去心)辣桂香附
藿香(各一兩)甘草(炙一兩二錢半)
右剉散每服三錢水一大盞生薑三片棗二枚燈心
十莖煎七分不拘時服(一人瘴瘧經年虚腫腹脹食不知飽以此藥吞温白丸初)
(則小便數次後則大便盡通其病頓愈)
分氣紫蘇飲治男子婦人脾胃不和胸膈噎塞脇疼
氣促喘急心下脹滿飲食不思嘔逆不止
紫蘇五味子(去梗)桑白皮(炙)陳皮(去白)桔梗(去蘆)草果
仁大腹皮茯苓(去皮)甘草(炙各一錢半)
水二鍾生薑三片煎一鍾入鹽少許食遠服
沉香升降散(御藥)治一切氣不升降脇肋刺痛胸膈痞
塞
沉香㯽榔(各二錢半)人參大腹皮(炒)訶子(各半兩煨去核)
白术烏藥香附子(炒)紫蘇葉厚朴(去麄皮薑製)
神麯(炒)麥糵(炒各一兩)三稜(煨)蓬术(煨)益智仁(各二兩)陳
皮(去白)薑黃甘草(炒各四兩)
右為細末每服二錢食前用沸湯調服一方加紅花
木香㯽榔丸(御藥)疎導三焦寬利胸膈破痰逐飲快氣
消食
木香㯽榔枳殼(麩炒)杏仁(去皮尖炒)青皮(去瓤各一兩)半
夏麴皂角(去白酥炙)郁李仁(去皮各一兩)
右為細末别以皂角四兩用漿水一碗搓揉熬膏更
入熟蜜少許和丸梧子大每服五十丸食後薑湯下
青木香丸(和劑)治胸膈噎塞氣滯不行腸中水聲嘔噦
痰逆不思飲食常服寬中利膈
黑牽牛(二百四十兩炒香取末一百二十兩)補骨脂(炒香)蓽澄茄(各四十兩)
木香(二十兩)㯽榔(用酸粟米飯裏濕紙包火中煨令紙焦去飯四十兩)
右為細末清水滴為丸如菉豆大每服三十丸茶湯
熟水任下
沉香化氣丸專治赤白青黃等色痢疾諸般腹痛飲
食傷積酒積痰積血積跌撲損傷五積六聚胸膈氣
逆痞塞胃中積熱中滿腹脹瘧痞茶癖及中諸毒惡
氣傷寒大便不通下後遺積未盡感時疫氣瘴氣并
諸惡腫瘡瘍腫毒及食諸般牛畜等物中毒不問婦
人男子小兒並皆治之
大黃(錦絞者)黃苓(條實者各一兩)人參(官揀者去蘆)白术(去蘆肥者各三)
(錢)沉香(上好角沉水者四錢另為末)
右將前四味剉碎用雷竹瀝七浸七曝候乾為極細
末和沉香末再研勻用竹瀝入薑汁少許為丸如菉
豆大硃砂為衣晒乾不見火每服一錢淡薑湯送下
小兒六分
王氏博濟利膈丸治三焦氣不順胸膈壅塞頭眩目
昏涕唾痰涎精神不爽
牽牛(四兩半生半熟)皂角(不蛀者塗酥炙二兩)
右為末生薑自然汁糊丸如梧子大每服二十丸荆
芥湯臨卧送下
一塊氣丸
官桂玄胡索蓬术(炮)砂仁枳實黑牽牛
(取頭末)枳殼㯽榔大黃(醋煮)雷丸使君子(取肉)白
豆蔻丁香(各半兩)芫花(酒浸炒)香附子(醋浸)京三稜(炮)
陳皮(去白)胡椒(各一兩)糖毬青皮(各一兩半)川烏(二錢半酒浸炒)
錫灰大麥芽(用江子炒熟去江子各四兩)蘿蔔子(一兩用江子炒熟去)
(江子)江子(一兩去油)沉香木香(各四錢)皂角(半斤去皮醋浸炒)
右為末酒糊丸如梧子大每服五七丸諸般病證各
隨後項湯使下孕婦不可服忌一切熱物婦人一
切血氣當歸酒下血崩燕子泥湯下小兒脱肛
艾湯下小兒妳脾橘皮湯下小兒驚風一歲一
丸薄荷湯下白痢乾薑湯下小兒脾積史君子
猪膽蘆薈湯下赤痢甘草湯下一切吐逆生薑湯
下心膈膨脹新汲水下下元冷好酒下風熱
閉塞大小便不通井花水豆粉調下婦人經脈不
通紅花當歸酒下赤白帶下蔓荆子湯下血昏
當歸酒下胎前産後吳茱莄一兩重酒一斤煎至
二沸下血塊氣血等生薑橘皮煎湯入醋少許下
常服者淡薑湯下小女紅脈不通紅花當歸酒
下𠻳男子小腸氣茴香湯下咳𠻳烏梅湯下腰
疼牽牛湯傷寒葱白湯下
神保丸治諸氣刺痛流入背膂及脇下諸藥不能治
者(見傷食)
清咽屑(自製)治喉中如有物咯之不出嚥之不下俗名
梅核氣仲景所謂咽中如有炙臠者是也四七湯是
其主方但湯藥入咽即過病所今推廣為屑取其緩
下
半夏(製一兩)橘紅川大黃(酒製各五錢)茯苓紫蘇葉
真殭蠶(炒)風化硝桔梗連翹訶子肉杏
仁甘草(各一錢二分)
右為末薑汁韭汁和捏成餅晒乾築碎如小米粒大
每用少許置舌上乾嚥之食後臨卧為佳
鬱
越鞠丸(丹溪)解諸鬱
香附蒼术(米泔浸一宿炒)川芎(各二兩)山梔(炒)神麴(各一兩五)
(錢)
為末滴水丸如菉豆大每服一百丸白湯下
氣鬱湯治因求謀不遂或横逆之來或貧窘所廹或
暴怒所傷或悲哀所致或思念太過皆為氣鬱其狀
胸滿脇痛脈沉而濇者是也
香附(童便浸一宿焙乾杵去毛為麄末三錢)蒼术橘紅製半夏
(各一錢半)貝母(去心)白茯苓撫芎紫蘇葉(自汙則用子)山
梔仁(炒各一錢)甘草木香㯽榔(各五分)
生薑五片煎如胸脇作痛此有血滯也宜參血鬱
湯治之
濕鬱湯治因雨露所襲或嵐氣所侵或坐卧濕地或
汗出衣衫皆為濕鬱其狀身重而痛倦怠嗜卧遇隂
寒則發脈沉而細緩者是也
蒼术(三錢)白术香附橘紅厚朴(薑汁炒)半夏(製)
白茯苓撫芎羌活獨活(各一錢)甘草(五分)
生薑五片水煎
虞搏云一男子年二十九三月間房事後騎馬渡溪
遇深淵沉沒幸得馬健無事連濕衣行十五里抵家
次日增寒壯熱肢節煩疼似瘧非瘧之狀一醫作虚
證治而用補氣血藥服之月餘不效又易一醫作勞
療治用四物湯加知檗地骨皮之類及丹溪大補隂
丸倍加紫河車服至九月反加滿悶不食乃顧倩有
乳婦人在家止喫人乳汁四五杯不喫米粒召予診
視六脈皆洪緩重按若牢右手為甚予作濕鬱處治
用平胃散倍蒼术加半夏茯苓白术川芎香附木通
砂仁防風羌活加薑煎服黃昏服一貼二更時又進
一貼至半夜遍身發紅丹如[病-丙+(穩-禾)]疹片時隨沒而大汗
索粥與稀粥二碗由是前病除减能食仍與前方服
三貼後以茯苓滲濕湯倍加白术服二十餘貼平安
血鬱湯凡七情鬱結盛怒呌呼或起居失宜或挫閃
致瘀一應饑飽勞役皆能致血鬱其脉沉澀而芤其
體胸脇常有痛如針刺者是也
香附(童便製二錢)牡丹皮赤麯川通草穿山甲
降真香蘇木山查肉大麥芽(炒研各一錢)紅花
(七分)
水酒各一半煎去滓八桃仁去皮泥七分韭汁半盞
和勻通口服
熱鬱湯有隂虚而得之者有胃虚食冷物抑遏陽氣
于脾土中而得之者其治法皆見發熱條中此則治
夫非隂虚非陽陷亦不發熱而常自蒸蒸不解者也
連翹(四錢)薄荷葉黃芩(各一錢五分)山梔仁(二錢)麥門冬
(去心)甘草(五分)鬱金(一錢)瓜蔞皮穰(二錢)
竹葉七片煎問何不用蒼术香附撫芎曰火就燥
燥藥皆能助火故不用也
痰鬱於痰飲門求之食鬱於傷食門求之故不著方
痞
海藏云仲景諸瀉心等湯手少隂也以其心下痞故入
陽明例
大黃黃連瀉心湯治太陽病醫發汗遂發熱惡寒因
復下之心下痞表裏俱虚隂陽血氣并竭無陽則隂
毒復加燒針因胸煩面青黃膚瞤者難治若色微黃
手足温者易愈心下痞按之濡其脉關上浮者
大黃(二兩)黃連(一兩尹加黃芩為伊三黃湯)
右剉如麻豆沸湯二升漬之須臾絞去滓分温再服
附子瀉心湯治心下痞而復惡寒汗出本以下之故
心下痞與瀉心湯痞不解其人瀉而口燥煩小便不
利者五苓散主之
大黃黃連黃芩(各一兩)附子(一枚炮去皮切别煮取汁)
右四味切三味以沸湯二升漬之絞去滓内附子汁
分温再服
生薑瀉心湯治傷寒汗出解之後胃中不化心下痞
硬乾噫食臭脅下有水氣腹中雷鳴下利者
生薑半夏(洗各二兩)甘草(炙)黃芩人參(各一兩半)乾薑
黃連(各半兩)大棗(六枚擘)
右八味以水五斤煮取三升去滓再煎取一斤半温
服半斤
伊尹甘草瀉心湯治傷寒中風醫反下之其人下利
日數十行米穀不化腹中雷鳴心下痞硬而滿乾嘔
心煩不安醫見心下痞謂病不盡復下之其痞益甚
此非結熱但以胃中虚客氣上逆故便硬宜此湯治
之
甘草(二兩)半夏(一兩)黃芩乾薑(各三兩半)黃連人參(各半)
(兩)大棗(六枚)
右七味以水五斤煑取三斤去滓再煎取一斤半温
服半斤分三
半夏瀉心湯治下痢而不痛者痞也痛即為結胸
半夏(半斤泡)黃芩乾薑人參(各三兩)黃連(一兩)甘草
(炙二兩)大棗(十二枚)
右七味以水一斗煮取六升去滓再煮取三升分温
三服
錢氏瀉心湯(見發熱)
黃茋補中湯
黃茋人參(各二錢)甘草白术蒼术陳皮(各一)
(錢)澤瀉猪苓茯苓(各五分)
水一鍾煎七分温服送下大消痞丸
大消痞丸(東垣)治一切心下痞滿積年久不愈者
白术薑黃(各一兩)黃芩(炒焦)黃連(炒各六錢)枳實(麩炒五錢)半
夏(湯洗七次)陳皮人參(各四錢)澤瀉厚朴砂仁(各三)
(錢)猪苓(二錢五分)乾生薑神麯(炒)炙甘草(各二錢)
右為細末湯浸蒸餅為丸如桐子大每服五七十丸
至百丸食遠白湯下
黃連消痞丸(東垣)治心下痞滿壅寒不散煩熱喘促不
寧
黃連(一兩)黃芩(炒二兩)半夏(九錢)枳實(炒七錢)橘紅猪苓
(各五錢)茯苓白术炙甘草(各三錢)澤瀉薑黃(各一)
(錢)乾生薑(二錢)
製丸服法同上
失笑丸(一名枳實消痞九東垣)治右關脉浮弦心下濕痞惡食
懶倦開胃進食
枳實黃連(各五錢)白术人參半夏麴(各三錢)厚
朴(炙四錢)乾生薑炙甘草白茯苓麥糵(各二錢)
右為細末湯蒸餅為丸桐子大每服五七十丸白湯
下不拘時量虚實加减服(劉宗厚云以上二方並半夏瀉心湯加减法也内有)
(枳實湯四君子五苓平胃等利濕消痞補虚之藥也)
黃芩利膈丸(東垣)除胸中熱利膈上痰
黃芩(炒一兩)白术枳殼陳皮南星(各三兩)半夏
黃連澤瀉(各五錢)白礬(五分)
右為末水浸蒸餅丸每服三五十丸白湯下食遠服
(合加薄荷葉一兩玄明粉二錢)
葶&KR0995;丸(一名人參順氣飲子)治心下痞胸中不利
半夏(洗)厚朴(炙)石膏青皮(已上各五分)當歸身(七分)白
荳蔲仁縮砂仁茵蔯(洒製炒)乾葛(已上各一錢)炙甘
草羌活黃芩(一半酒洗一半炒)苦葶&KR0995;(酒洗炒)人參
柴胡獨活(已上各三錢)
右為細末湯浸蒸餅和勻篩子内擦如米大每服二
錢臨臥用一口湯下
消痞湯(一名木香化滯湯)治因憂氣鬱結中脘腹皮裏痛心
下痞滿不思飲食
枳實(炒)當歸梢(各二分)陳皮生薑木香(各三分)柴
胡(四分)草豆蔲炙甘草(各五分)半夏(一錢)紅花(少許)
試效方有益智三分無木香
右為麤末作一服水二盞生薑三片煎至一盞食遠
服忌酒濕麵
理中丸治胃寒而痞
人參甘草白术乾薑(已上各三兩)
右四味搗篩為末蜜和丸如鷄子黃大以沸湯數合
和一丸研碎温服之日三四夜二服腹中未熱益至
三四丸
增損理中丸(傷寒)治太隂下之胷滿鞭(諸結胸宜服此)
人參白术(各一兩)甘草黃芩(各半兩)枳殼(十二片)
右為細末煉蜜丸如彈子大沸湯化一丸渴者加
括蔞根汗出者加牡蠣
枳實理中丸(傷寒)治寒實結胸
茯苓人參白术乾薑甘草(各二兩)枳實(各十)
(片)
右爲細末煉蜜丸如鷄子黃大每服一丸熱湯化下
連進二三服
活人桔梗枳殼湯治傷寒痞氣胸滿欲絶
桔梗枳殼(去瓤炒各三兩)
右剉水煎分作二服(此手太隂經藥也活人書云審知是痞先用此湯無不驗也綠)
(枳殼行氣下膈故)
上清散(一名通氣防風湯防)清利頭目寬快胸膈
黃茋(三錢)甘草(二錢)人參葛根(各一錢五分)防風根(一錢)蔓
荆子(半錢)
右分作二服每服水一盞半煎至盞去查臨卧温服
以夾衣盖覆面首不語須臾汗出為效未服藥預一
日不語服畢亦一日不語
枳术丸(見傷食)
回金丸瀉䏏火行濕與熱能開痞結治肝邪補脾土
(見發熱)㯽榔丸(見傷食)煮黃丸(見心痛)瓜蒂散(見傷食)二陳湯(見痰)
(飲)平胃散(見中食)五苓散(見消痺)越鞠丸(見鬱)撾脾湯(見嘔吐)丁
沉透膈湯(見反胃)木香流氣飲四七湯(並見氣)導痰湯(見痰)
(飲)來復丹(見中署)四君子湯(見虚勞)補中益氣湯(見勞倦)木香
順氣湯(見脹滿但减人參)
木香寬中散治七情傷於脾胃以致胸膈痞滿停痰
氣逆或成五膈之病
青皮陳皮丁香(各四兩)厚朴(製一兩)甘草(炙五兩)白
豆蔲(二兩)香附子(炒)砂仁木香(各一兩)
右為末每服二錢薑鹽湯點服屬脾胃虚損之證不
可多服當與六君子湯兼服之
宣明㯽榔散治傷寒隂證下後成痞滿而不痛按之
虚軟
㯽榔枳殼(各等分)
右為末每服三錢煎黃連湯調下
三脘痞氣丸(寳鑑)治三焦痞滯水飲停積脇下虚滿或
時刺痛
木香白豆蔲仁青皮(炒)京三稜(炮)橘紅(各一兩)
半夏(湯泡七次二兩)㯽榔砂仁沉香大腹子(各五錢)
右為末神麯糊丸梧桐子大每服五六十丸食後陳
皮湯送下
平補枳术丸調中補氣血消痞清熱
白术(三兩)白芍(酒炒一兩半)陳皮枳實(去穰炒)黃連(薑汁炒各)
(一兩)人參木香(各五錢)
右為末荷葉打米糊為丸如桐子大每服六七十丸
米飲下(方廣云白术補脾氣為君白芍藥補脾血為臣陳皮以和胃枳實消痞黃連清熱為佐人)
(參以補元氣木香以調諸氣為使如此平補氣血廓清痰火兼通氣道則病邪日消而脾胃日壮矣)
濟生瓜蔞實丸治胸膈痞痛徹背脇脹喘急妨悶
瓜蔞實(研)枳實(去穰麩炒)桔梗半夏(各等分)
右為末薑汁打糊為丸梧子大每服五七十丸食後
淡薑湯下(按此方瓜蔞以潤肺滌痰枳殼破滯氣半夏豁痰燥濕桔梗開膈載藥可謂善治痞)
(悶喘急矣然痰因火動者加黃連尤妙盖黃連佐枳殼消痞甚速)
茯苓杏仁甘草湯(仲景下同)
茯苓(三兩)杏仁(五十枚)甘草(一兩)
右三味以水一斗煮取五升温服一升日三服
橘枳生薑湯
橘皮(一斤)枳實(三兩)生薑(半斤)
右三味以水五升煑取二升分温再服
薏苡仁附子散
薏苡仁(十五兩)大附子(十枚炮)
右二味杵為散服方寸匕日三服
厚朴大黃湯
厚朴(一兩)大黃(六兩)枳實(四枚剉)
右三味以水五升煮取二升分温再服
括蔞薤白白酒湯
括蔞(一枚搗)薤白(半斤)白酒
右三味同煮取二并分温再服
括蔞薤白半夏湯
括蔞(一枚)薤白(三兩)白酒(一斗)半夏(半斤)
右四味同煮至四升温服一升日三服
枳實薤白桂枝湯
枳實(四枚剉)厚朴(四兩)薤白(半斤)桂枝(一兩)括蔞(一枚搗)
右五味以水五升先煑厚朴枳實取二升去滓納諸
藥煑數沸分温三服
人參湯
白术人參甘草乾薑(各三兩)
右四味以水八升煮取三升温服一升日三服
利膈散治胷痺喘息不通
人參(去蘆)赤茯苓前胡(各一兩)乾薑(炮)桂心甘草
(炙各半兩)陳皮(去白焙)訶棃勒(去核)白术(各七錢半)
右㕮咀每服五錢用水一大盞薑三片煎至五分去
滓不拘時頻頻温服
半夏湯治胷痺心下堅痞急痛徹背短氣煩悶自汗出
半夏(湯洗切焙二兩半)瓜蔞實(一枚)薤白(切二合)
右剉片每服五錢水二盞生薑三片煎至一盞去滓
食前温服日三服
吳茱莄散治胸脾咽喉噎塞不能下食
吳茱莄(湯浸焙炒)半夏(湯泡)赤茯苓(去皮)鼈甲(去裙襴酥炙黃)京三
稜前胡(去蘆)青皮(去白焙)厚朴(去麄皮薑汁炙)㯽榔白术
桂心(各一兩)枳殼(麩炒半兩)
右㕮咀每服五錢水一大盞薑三片棗三枚煎至五
分去滓不拘時稍熱服
荳蔲湯治胷痺心下堅痞
白荳蔲(去皮)官桂(去麄皮)木香人參(各半兩)京三稜(煨)
神麯(炒各一兩)陳皮(去白)麥蘗(炒各七錢半)乾薑(炮)甘草(炙各二錢半)
右㕮咀每服三錢水二盞生薑三片鹽少許煎至七
分去滓食前温服
枳實湯治胷痺心下堅痞胷背拘急心腹不利
枳實(麩炒)赤茯苓(去皮)前胡(去蘆)陳皮(去白各一兩)木香(半兩)
右㕮咀每服五錢用水一大盞薑叄片煎五分去滓
食前温服
半夏湯治胷痺短氣
半夏(湯洗焙)柴胡(各半兩)赤茯苓(去皮)前胡(去苗)官桂(去麄皮)
人參(各七錢半)甘草(炙二錢半)
㕮咀每服五錢水二盞生薑五片棗三枚擘開煎至
一盞去滓不拘時温服
熨背散治胷痺心背疼痛氣悶
烏頭細辛附子羌活蜀椒桂心(已上各一)
(兩)川芎(一兩二錢半)
右搗篩以少醋拌帛裹微火炙令煖以熨背上取瘥
乃止忌生冷如常法
枳實散治胷痛及背痛
枳實(麩炒二兩)官桂(去麄皮一兩二錢半)
右為細末每服二錢温酒調服橘皮湯調亦可空心
日午臨卧各一服
透膈湯治脾胃不和中脘氣滯胷膈滿悶噎塞不通
噫氣吞酸脇肋刺痛嘔逆痰涎食飲不下
木香白荳蔲縮砂仁㯽榔枳殼(麩炒)厚朴
(薑製炒)半夏(湯泡)青皮(去白)陳皮(去白)大黃朴硝甘草
(炙各一錢)
右作一服水二鍾薑三片紅棗一枚煎至一鍾食遠服
水腫
海藏水氣問難
經云諸水身半以下腫者當利小便身半以上當發
汗經云身半以上天氣主之身半以下地氣主之天
氣主之者其在皮也其在皮故汗而發之
問曰肌肉之外皮膚之裏首至足一身皆腫者當作
何治答曰亦宜汗之也與身半以上同法身半以上
汗之者尺寸之天地也故汗之肌肉之外皮膚之裏
一身盡腫者從天而汗之此表裏之浮沉凡治之法
當如是也肺心肝腎中州已上俱宜汗中州已下皆
宜汗如小便利而渴不宜汗不宜下以其重亡津液
故也
問曰仲景云少隂脉緊而沉緊則為痛沉則為水小
便則難脉得諸沉當附骨身體腫重水病脉出者死
王叔和云水氣浮大即延生二者不同何也答曰少
隂證當沉故脉出者死也此水附骨以當沉而下出
則當微出本部即是得生也此箇出字出本部之外
故死也經云隂陽俱虚脉出者死與此同意水氣浮
大即延生者總而言之也五藏六腑上下表裏及諸
部分俱在其中矣此隂盛而陽虚也故暴出者死何
以然少隂沉知周身無陽也水病滯塞不通脉㬥出
陽何以周流於一身養育一體故死也腹上腫者
屬厥隂腰腫者屬腎
水氣求責法
有沉而有力有沉而無力有浮而有力有浮
而無力中得之亦有有力無力
水氣脉并藥
肺沉大腸浮
大腹皮茯苓甘遂大戟芫花旋覆花
紫苑陳皮桑皮杏仁木香葶&KR0995;麻
黃梔子芍藥生薑皮白术
心沉小腸浮
桂枳實牽牛芍藥木通
脾沉胃浮
白术芍藥生薑赤小豆棗㯽榔黃
耆甘草石膏
肝沉膽浮
川芎芍藥細辛
腎沉膀胱浮
澤瀉茯苓猪苓白术木通燈草通
草牡礪滑石澤蘭附子葶&KR0995;瞿麥
車前子防己
海藏集仲景水氣例(水氣源流並出素問水熱宂論)
高低内外輕重表裏隨經補瀉要當謹察肺胃腎三
經病即瘥也
仲景葶&KR0995;大棗瀉肺湯(治喘𠻳痰涎面目浮腫)
甜葶&KR0995;苦葶&KR0995;(等分)大棗
仲景枳术湯(治心下水結如盤)
仲景牡礪澤瀉散(治腰下已有水氣)
仲景生薑瀉心湯(治兩脇水氣腹中雷鳴)
仲景甘草附子白术桂枝湯(治隂證自汗身微腫風濕相搏小便不利)
仲景真武湯(治少隂三二日不已至四五日腹痛小便不利四肢沉重疼痛則不利此為水氣其)
(人或欬或小便利不利而嘔者)
仲景十棗湯
大戟芫花甘遂(各等分)
三花神祐丸十棗湯加
牽牛大黃輕粉(水九)
除濕丹神祐丸加
乳香烏藥
玄青丹神祐丸加
黃連黃檗青黛
右已上四味藥極有毒不可輕也
防己黃茋湯(仲景下同)
防己(一兩)黃茋(一兩二錢半)白术(七錢半)甘草(炙半兩)
右剉每服五錢七生薑四片棗一枚水一盞半煎取
八分去滓温服良久再服腹痛加芍藥一法潔古用
此湯調五苓散治因濕為腫者(又云防己黃茋湯治風水脈浮為在表其)
(人或頭汗出表無他證病者但下重從腰已上為和腰以下當腫及身重難以屈伸)
越婢湯加术四兩即越婢加术湯(又見痿厥)
麻黃(六兩)石膏(半兩)生薑(三兩)大棗(十五枚)甘草(二兩)
以水六升煑麻黃去上沬内諸藥煑取三升分温三服
大腹皮散
大腹皮桑白皮川芎(各二兩)漢防己羌活
青皮(去白)大黃(炒)㯽榔桂心(各一兩)甘草(炙半兩)
右㕮咀每服五錢水一大盞煎五分去滓不拘時温服
楮白皮散
楮白皮猪苓(去皮)木通(各二兩)紫蘇莖葉桑白皮
(各二兩)陳皮(去白一兩)
右㕮咀每服五錢水一大盞生薑三片煎至六分去
滓不拘時温服
防己茯苓湯
防己黃茋桂枝(各三兩)茯苓(六兩)甘草(二兩)
水六升煑取二升分温三服
蒲灰散(見淋)
木香丸
木香苦葫蘆子(炒)乳香(各二錢五分)㯽榔(二枚一生一炮)甘
遂(炒令黃)硃砂(細研各半分)
為細末以爛飯和分作四十九丸麵裹於銚内水煑
熟令患人和汁吞之以盡為度清晨服藥至午時其
水便下不計行數水盡自止
海蛤丸
海蛤(研)防己(各七錢五分)陳皮(炒去白)郁李仁(去皮炒各半兩)赤
茯苓(去皮)桑白皮葶&KR0995;(隔紙炒各一兩)
右為細末煉蜜和丸如桐子大每服二十丸加至三
十丸米飲送下早晚各一服
㯽榔散
㯽榔(半兩另研末)商陸生薑(各一兩)桑白皮(一兩半)甘草(炙二錢半)
右除㯽榔外用水二大盞煎至一大盞去滓五更初分
作二服每服調㯽榔末二錢半服至平明當利如末
利再服
甘草麻黃湯
甘草(二兩)麻黃(四兩)
水五升先煑麻黃去上沬内甘草煑取三升温服一
升重覆汗出不汗再服慎風寒
麻黃附子湯
麻黃(三兩)甘草(二兩)附子(一枚炮)
水七升先煑麻黃去上沫内貳味煑取貳升半温服
八合日三服
杏子湯(未見恐麻黃杏仁甘草石膏湯)
五皮湯(和劑)治風濕客於脾經氣血凝滯以致面目虚
浮四肢腫滿心腹膨脹上氣促急兼治皮水&KR0008;娠胎
水
五加皮地骨皮生薑皮大腹皮茯苓皮
(各等分香一方如白术磨沉木香入)
右㕮咀每服三錢水一盞煎七分温服無時
五皮散(澹寮)治他病愈後或瘧痢後身體面目四肢浮
腫小便不利脈虚而大此由脾肺虚弱不能運行諸
氣諸氣不理散漫於皮膚肌腠之間故令腫滿也此
藥最宜
大腹皮赤茯苓皮生薑皮陳皮桑白皮
(炒各等分)
右為麤末每服五錢水一大盞同煎八分去滓温服
不拘時日三服並忌生冷油膩堅硬之物
香蘇散(寳鑑)治水氣腫小便赤濇
陳皮(去白一兩)防己木通紫蘇葉(各半兩)
右為末每服二錢水二盞生薑三片煎至一盞去滓
食前温服
除濕湯(見中濕)四磨湯(見氣)桂黃湯(鈌)保和丸(見傷食)
疏鑿飲子(濟生)治水氣通身浮腫喘呼氣急煩燥多渴
大小便不利服熱藥不得者
澤瀉商陸赤小豆(炒)羌活(去蘆)大腹皮椒目
木通秦芁(去蘆)茯苓皮㯽榔(各等分)
右㕮咀每服四錢水一盞薑五片煎七分不拘時温
服
實脾飲(濟生)治隂水發腫用此先實脾土
厚朴(去皮薑製)白术木瓜(去穰)大腹子附子(炮)木香
(不見火)草果仁白茯苓(去皮)乾薑(炮各一兩)甘草(炙半兩)
右㕮咀每服四錢水一盞薑五片棗二枚煎七分不
拘時温服
五苓散(見消痺)木香流氣飲(見氣)
復元丹(三因)治脾腎俱虚發為水腫四肢虚浮心腹堅
脹小便不通兩目下腫
附子(炮二兩)南木香(煨)茴香(炒)川椒(炒出汗)厚朴(去麄皮薑)
(製)獨活白术(炒)陳皮(去白)吳茱萸(炒)桂心(各一兩)澤
瀉(一兩半)肉豆蔲(煨)㯽榔(各半兩)
右為細末糊丸如梧桐子大每服五十丸不拘時紫
蘇湯送下
黑錫丹(見諸逆衝上)蘇子降氣湯(見氣)
導滯通經湯(寳鑑)治脾濕有餘及氣不宣通面目手足
浮腫
木香白术桑白皮陳皮(各五錢)茯苓(去皮一兩)
右㕮咀每服五錢水二&KR0678;煎至一盞去查温服空
心食前内經曰濕滛所勝平以苦熱以苦燥之以淡
泄之陳皮苦温理肺氣去氣滯故以為主桑白皮甘
寒去肺中水氣水腫臚脹利水道故以為佐木香苦
辛温除肺中滯氣白术苦甘温能除濕和中以苦燥
之白茯苓甘平能止渴除濕利小便以淡滲之故以
為使也
至元戊寅五月間霖淫積雨不止魯齋許平仲先生
時年五十有八面目肢體浮腫大便溏多腹脹腸鳴
時痛飲食减少命予治之脈得弦細而緩先生曰年
壯時多曾服牽牛大黃藥面目四肢時有浮腫今因
隂雨故大發予曰營運之氣出自中焦中焦者胃也
胃氣弱不能布散水穀之氣榮養藏腑經絡皮毛氣
行而澀為浮腫大便溏多而腹腫腸鳴皆濕氣勝也
四時五藏皆以胃氣為本五藏有胃氣則和平而身
安若胃氣虚弱不能運動滋養五藏則五藏脉不和
平本藏之氣盛者其脉獨見輕則病甚過則必死故
經曰真藏之脉弦無胃氣則死先生之疾幸而未至
於甚尚可調補人知服牽牛大黃為一時之快不知
其為終身之害也遂用平胃散加白术茯苓草豆䓻
仁數服而腹脹溏瀉腸鳴時痛皆愈飲食進止有肢
體浮腫以導滯通經湯主之良愈
木瓜丸(見中風)
分氣香蘇飲
桑白皮(炒)陳皮茯苓大腹皮香附(炒各一錢)紫
蘇(一錢半)桔梗枳殼(各八分)草果仁(七分)五味子(十五粒)
水二鍾薑三片煎八分入鹽少許食前服
消導寬中湯
白术(一錢五分)枳實(麩炒)厚朴(薑製)陳皮半夏茯苓
山查肉神麯(炒)麥芽(炒)蘿蔔子(炒各一錢)
水二鍾薑三片煎八分服(小便不利加澤瀉猪苓)
胃苓湯
蒼术厚朴(薑汁炒)陳皮白术茯苓(各一錢半)澤瀉
猪苓(各一錢)甘草(六分)官桂(五分)
右水加生薑煎服
加味五皮湯即五皮散内脚腫加五加皮木瓜防己
不服水土八胃苓湯
消風敗毒散
人參獨活柴胡桔梗枳殼(麩炒)羌活茯
苓川芎前胡甘草荆芥防風(各一錢)
水二鍾薑三片煎八分食遠服
升麻和氣散(和劑)
乾薑(半錢)乾葛(一兩)大黃(蒸半兩)熟枳殼(半錢)桔梗熟蒼
术升麻(各一兩)芍藥(七錢半)陳皮甘草(各一兩半)當歸
熟半夏白芷茯苓(各二錢)
每服四錢水一盞薑三片燈心十莖煎七分食前温服
補中益氣湯(見勞倦)六味丸(見虚勞)人參平肺散(見喘)滋隂丸
(即益隂腎氣丸見目)
加减金匱腎氣丸治肺腎虚腰重脚腫小便不利或
肚腹腫脹四肢浮腫或喘急痰盛已成蟲證其效如
神此證多因脾胃虚弱治失其宜元氣復傷而變證
者非此藥不能救
白茯苓(三兩)附子(五錢)川牛膝官桂澤瀉車前
子山茱萸山藥牡丹皮(各一兩)熟地黃(四兩□碎)
(酒拌杵膏)
右為末和地黃煉蜜丸如桐子大每服七八十丸空
心白湯下(濟生以附子為君此薛新甫重定者)
調胃白术澤瀉散(元戎)治痰病化為水氣傳為水鼓不
能食
白术澤瀉芍藥陳皮茯苓生薑木
香㯽榔(各等分)
右為末一法加白术本藥各半治臍腹上腫如神心
下痞者加枳實下盛者加牽牛
八正散(見淋)梔子豉湯(見虚煩)
附方
漢防己煮散主水腫上氣方(禇澄秘之)
漢防己澤漆葉石韋(去毛)桑白皮澤瀉丹
參茯苓橘皮白术(各三兩)生薑(切十兩)郁李仁
(五合)通草(一兩)
右十二味擣篩為散以水一升七合内四方寸匕煮
取八合頓服日二小便利為度
葶&KR0995;丸治肺氣咳𠻳面目浮腫喘促不安小便赤色
甜葶&KR0995;(隔紙炒)貝母(煨黃色)木通(各一兩)杏仁(去皮尖雙仁炒)防
己(各二兩)
右為細末用棗肉和丸如梧桐子大每服五十丸桑
白皮煎湯食前送下
白术木香散治喘𠻳腫滿變成水病者不能食不能
卧小便秘者宜服
白术猪苓(去皮)㯽榔赤茯苓澤瀉(各一錢半)木香
甘草(各一錢)官桂(七分)滑石(三錢)陳皮(二錢)
右作一服水二鍾生薑三片煎一鍾食前服
分氣補心湯治心氣鬱結發為四肢浮腫上氣喘急
木通川芎前胡(去苗)大腹皮(泡)青皮白术
枳殼(麩炒)甘草(各一錢炙)香附(去毛炒)白茯苓桔梗(各一錢半)
細辛木香(各五分)
右作一服水二鍾薑三片紅棗二枚煎至一鍾食前
服
調榮飲治瘀血留滯血化為水四肢浮腫皮肉赤紋
名血分
蓬术川芎當歸延胡索白芷㯽榔
陳皮赤芍藥桑白皮(炒)大腹皮赤茯苓
葶&KR0995;(炒)瞿麥(各一錢)大黃(一錢半)細辛官桂甘草
(炙各五分)
右作一服煎服法同前
當歸散水腫之疾多由腎水不能攝養心火心火不
能滋養脾土故土不制水水氣盈溢氣脉閉塞滲透
經絡發為浮腫之證心腹堅脹喘滿不安
當歸桂心木香赤茯苓木通㯽榔
赤芍藥陳皮牡丹皮白术(各一錢三分)
右作一服水二鍾紫蘇五葉木瓜一片煎一鍾不拘
時服
烏鯉魚湯治水氣四肢浮腫
烏鯉魚(一尾)赤水豆桑白皮白术陳皮(已上各三)
(錢)葱白(五莖)
右用水三碗同煮不可入鹽先喫魚後服藥不拘時
候
無碍丸治脾病洪流四肢浮腫
大腹皮(二兩)㯽榔郁李仁蓬术三稜(已上各一兩)
木香(半兩)
右為細末用炒麥糵麪煮糊為丸如梧子大每服七
八十丸食前生薑湯送下
木香分氣湯治氣留滯四肢腹急中滿胸膈脇肋膨
脹虚氣上衝小便臭
木香猪苓澤瀉赤茯苓半夏枳殼
㯽榔燈心草蘇子(各等分)
右剉散每服一兩水二盞煎入麝香末少許同
防己散治皮水腫如裹水在皮膚中四肢習習然動
漢防己桑白皮黃茋桂心(各一兩)赤茯苓(二兩)
甘草(炙半兩)
右㕮咀每服五錢水一大盞煎至五分去滓不拘時
温服
導水茯苓湯治水腫頭面手足徧身腫如爛瓜之狀
手按而塌陷手起隨手而高突喘滿倚息不能轉側
不得著牀而睡飲食不下小便袐澀溺出如割而絶
少雖有而如黑豆汁者服喘𠻳氣逆諸藥不效用此
即愈亦嘗騐其病重之人煎此藥時要如熬阿剌吉
酒相似約水一斗止取藥一盞服後小水必行時即
漸添多直至小便變清白色為愈
赤茯苓麥門冬(去心)澤瀉白术(各三兩)桑白皮
紫蘇㯽榔木瓜(各一兩)大腹皮陳皮砂仁
木香(各七錢半)
右㕮咀每服半兩水二盞燈草二十五根煎至八分
去滓空心服如病重者可用藥五兩再加去心麥門
冬二兩燈草半兩以水一斗於砂鍋内熬至一大碗
再下小銚内煎至一大盞五更空心服滓再煎服連
進此三服自然利小水一日添加一日
沉香琥珀丸治水腫一切急難證小便不通
琥珀杏仁(去皮尖)紫蘇赤茯苓澤瀉(各半兩)葶
&KR0995;(炒)郁李仁(去皮)沉香(各一兩半)陳皮(去白)防己(各七錢半)
右為細末煉蜜為丸如梧子大以麝香為衣每服二
十五丸加至五十丸空心人參煎湯送下量虚實加
减
人參木香散治水氣病
人參木香茯苓滑石琥珀海金砂
枳殼㯽榔猪苓甘草(各等分)
右為細末每服五錢生薑三片水一盞煎至七分不
拘時温服日進三服
大沉香尊重丸治蟲脹腹滿水腫遍身腫滿氣逆嘔
噦喘乏小便赤澀大便不調一切中滿下虚危困之
病
沉香丁香人參車前子葶&KR0995;(炒)㯽榔(各二)
(錢)白牽牛青皮枳實(炒)木通(各四錢)胡椒海
金砂蠍梢(去毒)木香茯苓肉豆蔲(各二錢半)白丁
香(一錢半)蘿蔔子(六錢炒)滑石(三錢)郁李仁(去皮一兩二錢半)
右為細末生薑自然汁煮糊為丸如梧子大每服二
十丸不拘時薑湯送下日進三服忌鹽魚菓肉麵食
只可食白粥
續隨子丸治通身腫滿喘悶不快
人參木香漢防己赤茯苓(麵蒸)大㯽榔海
金砂(各五錢另研)續隨子(一兩)葶&KR0995;(四兩炒)
右為末棗肉丸如梧子大每服二十丸至三十丸煎
桑白皮湯送下食前
證治準繩卷二十一
