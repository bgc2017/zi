證治準繩卷三十四
明王肯堂撰
類方
七竅門
目
内障人參補胃湯(試效)治勞役所傷飲食不節内障昏暗
黃茋人參(各一兩)炙甘草(八錢)蔓荆子(二錢半)
黃檗(酒拌罩遍)白芍藥(各三錢)
右㕮咀每服三五錢水二盞煎至一盞去滓食遠稍
熱服臨卧三五服後兩目廣大視物如童時覺兩脚
踏地不知高下盖冬天多服升陽藥故也病減住服
候五七日再服此藥春間服乃時藥也
圓明内障升麻湯(即沖和養胃湯)
黃芩黃連湯
黃苓(酒洗炒)生地黃(酒洗)草龍膽(酒洗炒四次以上各一兩)
黃連(去鬚酒洗炒七次)
右㕮咀每服二錢水二盞煎數沸去滓再煎至一盞
熱服午後晚間俱不可服惟午飯時服之方效
復明散治内障
黃茋(一錢半)生地黃柴胡連翹甘草(炙各一錢)
當歸(二錢)蒼术川芎陳皮(各五分)黃檗(三分)
水二大盞煎至一盞去查稍熱服食後忌酒濕麵辛
熱大料之物
羌活退翳丸(一名地黃丸)治内障右眼小眥青白翳大眥微
顯白翳腦痛瞳子散大上熱惡熱大便澀或時難小
便如常遇天熱煖處頭痛睛脹能食日沒後天陰則
昏暗此證亦可服滋陰地黃丸
熟地黃(八錢)生地黃(酒製)黃檗(酒製)當歸身(酒製)
茺蔚子丹參(各半兩)黑附子(炮)寒水石(生用各一)
(錢)芍藥(一兩三錢)防己(酒製二錢)知母(酒製)牡丹皮
羌活川芎(各三錢)柴胡(半兩或三錢)
右為細末煉蜜丸如小豆大每服五七十丸空心白
湯送下如消食未盡候飢時服之忌語言隨後以食
壓之東垣蘭室秘藏方云翳在大眥加葛根升麻翳
在小眥加柴胡羌活是也
當歸湯(見童子散大)
沖和養胃湯治内障初起視覺微昏空中有黑花神
水變淡綠色次則視物成二神水變淡白色久則不
覩神水變純白色
柴胡(七錢)人參當歸(酒浸)炙甘草白术升
麻葛根(各一兩)黃茋羌活(各一兩半)白芍藥(六錢)
防風(五錢)白茯苓(三錢)五味子(二錢)乾生薑(一錢)
右㕮咀每服六錢水三盞煎至二盞入黃芩黃連湯
二錢再煎至一盞去滓稍熱食後服右方因肝水不
平内挾心火故以柴胡平肝人參開心黃連瀉心火
為君酒製當歸榮百脉五味斂百脉之沸心包絡主
血白芍藥順血脉散惡血為臣白茯苓瀉膀胱之濕
羌活清利小腸之邪甘草補三焦防風升膽之降為
佐陰陽皆總於脾胃黃茋補脾胃白术健脾胃升麻
葛根行脾胃之經黃芩退壯火乾生薑入壮火為導
為使此方逆攻從順反異正宜俱備
益氣聰明湯治證同上并治耳鳴耳聾
黃茋人參(各一錢二分半)升麻(七錢半)葛根(三錢)蔓
荆子(一錢半)芍藥黃檗(酒炒各一錢)炙甘草(半錢)
每服四錢水二盞煎至一盞去柤臨睡熱服五更再
煎服
右方以黃茋人參之甘温治虛勞為君甘草之甘平
承接和協升麻之苦平微寒行手陽明足陽明足太
陰之經為臣葛根之甘平蔓荆子之辛温皆能升發
為佐芍藥之酸微寒補血脉黃檗之苦寒治腎水膀
胱之不足為使酒製又炒者因熱用也或有熱可漸
加黃檗春夏加之盛暑倍加之加多則不效脾胃虛
者去之熱倍此者瀉熱黃連湯主之
瀉熱黃連湯治内障證同上有眵淚眊矂
黃芩(酒炒)黃連(酒洗)柴胡(酒炒)生地黃(酒洗各一兩)
龍膽草(三錢)升麻(五錢)每服三錢水二盞煎至一
盞去滓午食前熱服午後服之則陽逆不行臨睡休
服為反助陰也
右方治主治客之劑也治主者升麻主脾胃柴胡行
肝經為君生地黃凉血為臣為陽明太陰厥陰多血
故也治客者黃連黃芩皆療濕熱為佐龍膽草專除
眼中諸疾為使為諸濕熱俱從外來為客也
千金磁硃丸治神水寬大漸散昏如霧露中行漸覩
空中有黑花漸覩物成二體久則光不收及内障神
水淡綠色淡白色者
磁石(吸針者)辰砂神麯先以磁石置巨火中
煅醋淬七次曬乾另研極細二兩辰砂另研極細一
兩生神麯末三兩與前藥和勻更以神麯末一兩水
和作餅煮浮為度搜入前藥煉蜜為丸如梧桐子大
每服十丸加至三十丸空心飯湯下
右方以磁石辛鹹寒鎮墜腎經為君令神水不外移
也辰砂微甘寒鎮墜心經為臣肝其母此子能令母
實也肝實則目明神麯辛温甘化脾胃中宿食為佐
生用者發其生氣熟用者斂其暴氣也服藥後俯視
不見仰視漸覩星月者此其效也亦治心火乘金水
衰反制之病久病累發者服之則永不更作空心服
此午前更以石斛夜光丸主之(按此方磁石法水入腎朱砂法火入心而)
(神麯專入脾胃乃道家黃婆謀合嬰姹之理倪生釋之為費詞矣或加沉香半兩升降水火尤佳)
石斛夜光丸治證同上
天門冬(焙)人參茯苓(各二兩)麥門冬熟地
黃生地黃(各一兩)兔絲子(酒浸)甘菊花草決
明杏仁(去皮尖)乾山藥枸杞子牛膝(酒浸各七)
(錢半)五味子蒺藜石斛蓯蓉川芎炙
甘草枳殼(麩炒)青葙子防風黃連烏犀
角(鎊)羚羊角(鎊各半兩)為細末煉蜜丸如梧子大
每服三五十丸温酒鹽湯任下
右方羡補藥也補上治下利以緩利以久不利於速
也故君以天門冬人參&KR0693;絲子之通腎安神強隂填
精也臣以五味子麥門冬杏仁茯苓枸杞子牛膝生
熟地黃之斂氣除濕凉血補血也佐以甘菊花蒺藜
石斛肉蓯蓉川芎甘草枳殼山藥青葙子之治風療
虚益氣袪毒也使以防風黃連草決明羚羊角生烏
犀之散滯泄熱解結明目也陰弱不能配陽之病竝
宜服之此從則順之治法也
益陰腎氣丸治證同上
熟地黃(酒製三兩)生地黃(酒製炒四兩)當歸尾(酒製)牡
丹皮五味子乾山藥山茱萸柴胡(各半兩)
茯苓澤瀉(各二錢半)為末煉蜜丸如桐子大水飛
辰砂為衣每服五七十丸空心淡鹽湯下
右方壯水之主以鎮陽光氣為怒傷散而不聚也氣
病血亦病也肝得血而後能視又目為心之竅心主
血故以熟地黃補血衰當歸尾行血牡丹皮治積血
為君茯苓和中益真氣澤瀉除濕瀉邪氣生地黃補
腎水真陰為臣五味子補五臟乾山藥平氣和胃為
佐山茱萸強陰益精通九竅柴胡引入厥陰經為使
蜜劑者欲泥膈難下也辰砂為衣者為通於心也然
必兼千金磁硃丸服之庶易效
滋陰地黃丸治證同上眵多眊矂者竝治
黃芩當歸身(酒製)熟地黃(各半兩)天門冬(焙)
甘草(炙)枳殼柴胡五味子(各三錢)人參
地骨皮(各二錢)黃連(一兩)生地黃(酒製一兩半)為細
末煉蜜丸桐子大每服百丸食後茶湯下日三服
右方治主以緩緩則治其本也以黃連黃芩苦寒除
邪氣之盛為君當歸身辛温生熟地黃苦甘寒養血
涼血為臣五味子酸寒體輕浮上收神水之散大人
參甘草地骨皮天門冬枳殼苦甘寒瀉熱補氣為佐
柴胡引用為使也亡血過多之病有熱者亦宜服
羚羊角湯治青風内障勞倦如昏重頭旋腦痛眼内
痛澀者
羚羊角人參玄參地骨皮羌活(各一兩)
車前子(一兩半)
右為末以水一盞散一錢煎至五分食後去滓温服
婁全善云此方并後羚羊角散補肝散羚羊角引子
皆以羚羊角玄參細辛羌活防風車前子為君盖羚
羊角行厥陰經藥也丹溪云羚羊角入厥陰經甚捷
是也玄參細辛行少陰經藥也海藏云玄參治空中
氤氲之氣無根之火為聖藥也羌活防風車前子行
太陽經藥也如筋脉枯澀者諸方中更加夏枯草能
散結氣有補養厥陰血脉之功嘗試之有騐然此諸
方又當悟邪之所在若氣脱者必與參膏相半服之
氣虚者必與東垣補胃人參湯益氣聰明湯之類相
半服之血虚者必與熟地黃丸之類相兼服之更能
内觀靜守不干塵累使陰氣平伏方許作效
杏仁方治肝腎風虛瞳人帶青眼多黑暗潤澤臟腑
洗垢開光能驅風明目
右用杏仁五枚去皮尖五更初就床端坐勿言勿呼
息慮澄神嚼杏仁一粒勿嚥逐一細嚼五粒候津液
滿口分為三嚥直入肝腎惟在久而成功
羚羊角散治緣風内障頭旋目痛眼内痛澀者
羚羊角防風知母人參茯苓玄參
黃芩桔梗車前子(各一兩)細辛(三兩)
右為末以水一盞散一錢煎五分食後去柤温服
麢羊角散治緣風内障
白菊花川烏(炮)川芎車前子防風(各五錢)
羌活半夏羚羊角薄荷(各二錢半)細辛(二錢)
右生薑煎服或為末荆芥湯調服
白附子散補腎磁石丸(俱見目昏花)
還睛散治眼翳膜昏澀淚出瘀血努肉攀晴
川芎草龍膽草決明石決明荆芥枳
實野菊花野麻子白茯苓(去皮)炙甘草
木賊白蒺藜川椒(炒去子)仙靈脾茵陳(各半)
(兩)
右為細末每服二錢食後茶清調下日三服忌雜魚
肉熱麫蕎麥等物一方有楮實子無仙靈脾茵陳枳
實三味
蘆薈丸治黑水凝翳内障不痛不痒微有頭旋脉澀
者
蘆薈甘草(各二錢半)人參牛膽(各半兩)栢子仁
細辛(各一兩)麢羊角(二兩蜜炙)
右為末煉蜜丸如桐子大空心茶清下十丸
大黃瀉肝散治烏風
郁李仁荆芥(各二錢半)甘草大黃(各五錢)
右水煎食後服
墜翳丸治偃月内障及微有頭旋額痛
青羊膽青魚膽鯉魚膽(各七個)熊膽(二錢半)
牛膽(半兩)石決明(一兩)麝香(少許)
右為細末麫糊為丸如桐子大每服十丸空心茶清
下
磁石丸治雷風内障頭旋惡心嘔吐
磁石(燒赤醋淬二次)五味子牡丹皮乾薑玄參
(各一兩)附子(炮半兩)
右為末煉蜜丸如桐子大食前茶下十丸
補肝散治肝風内障不痛不痒眼見花發黃白黑赤
或一物二形難辨
麢羊角防風(各三錢)人參茯苓(各一兩)細辛
玄參車前子黃芩(炒)羌活(各一兩)
右為末食後米飲調服一錢
又補肝散治圓瞖内障
熟地黃白茯苓白菊花細辛白芍藥
栢子仁甘草防風北柴胡
右水煎食後服
補腎丸治圓翳内障
巴戟山藥破故紙(炒)牡丹皮茴香(各五錢)
肉蓯蓉枸杞子(各一兩)青鹽(二錢半)
右為末煉蜜為丸如梧桐子大每服三十丸空心鹽
湯下
羚羊角飲子(龍木)治圓翳内障不痛不痒
羚羊角(三兩)細辛知母車前子人參黃
芩(各二兩)防風(二兩半)
右為末每服一錢以水一盞煎至五分食後去滓温
服
皂角丸(見外障)
生熟地黃丸(和劑)治肝虛目暗膜入水輪眼見黑花如豆
累累數十或見如飛蠱者治不瘥或視物不明混晴
冷淚翳膜遮障内外瘴眼竝皆治之
石斛枳殼防風牛膝(各六兩)生地黃熟
地黃(各一斤半)羌活杏仁(各四兩)菊花(一斤)
右末煉蜜丸如桐子大每服三十丸以黑豆三升炒
令烟盡為度淬好酒六升每用半盞食前送下或蒺
藜湯下
通肝散治冰翳内障
梔子蒺藜(炒)枳殼荆芥(各四錢)車前子
牛蒡子(炒各二錢)甘草(四錢)
右末每服二錢苦竹葉湯食後調下
八味還睛散治散翳内障
蒺藜(炒)防風甘草(炙)木賊梔子(各四錢)
草決明(八錢)青葙子(炒)蟬蜕(各二錢)
右末每服二錢麥門冬湯調食後服
空青丸治沈翳細看方見其病最深
空青(一錢一方用一銖)細辛五味子石決明(另研)
車前子(各一兩)知母生地黃防風(各二兩)
右為細末煉蜜丸如桐子大每服十丸空心茶湯下
涼膽丸治眼狀青色大小眥頭澀痛頻頻下淚口苦
少飲食兼治黑花翳
黃連(洗不見火)黃芩荆芥龍膽草(各半兩)蘆薈
防風(各一兩)黃檗(去麄皮)地膚子(各二錢半)
右為細末煉蜜和丸如梧子大每服二十丸食後薄
荷湯送下
還睛丸
川芎白蒺藜木賊白术羌活兔絲子
熟地黃甘草(各等分)
右為細末煉蜜丸如彈子大空心熟湯嚼下
又方
川烏地黃白术茯苓石決明杏仁
川芎兔絲子(各三兩)當歸防風荆芥蔓
荆子(各半兩)
右為末猪膽汁和丸如梧子大每服三十丸麥門冬
湯下
除風湯治五風變成内障頭旋偏腫痛瞳人結白者
羚羊角車前子芍藥人參茯苓大黃
黃芩芒硝(各一兩)
右為末水一盞散一錢煎至五分食後去滓温服
本事方治内障
白羯羊肝(只用子肝一片薄切新瓦上焙)熟地黃(一兩半)兔絲
子蕤仁車前子麥門冬地膚子(去殼)澤
瀉防風黃芩白茯苓五味子杏仁(炒)
桂心(炒)細辛枸杞子茺蔚子苦葶&KR1047;
青葙子(各一兩)
右為細末煉蜜丸如桐子大每服三四十丸温湯下
日三服不拘時候張臺卿嘗苦目暗京師醫者令炙
肝俞遂轉不見物因得此方眼目遂明一男子内障
醫治無效因以餘劑遺之一夕燈下語其家曰適偶
有所見如隔門縫見火者及旦視之眼中翳膜俱裂
如線張云此藥靈勿妄與人忽之則無騐予益信之
且欲廣其傳也
羅漢應夢丸治内障及因病赤眼食鹹物而得者
夜明沙(淨)當歸蟬蜕(洗)木賊(去節各等分)
右為末用羯羊子肝四兩水煮爛搗如泥入前藥末
搗和丸如桐子大每服五十丸食後熟水下百日眼
如故昔日徐道亨奉母至孝患眼食蟹遂内障暗誦
般若經與市得錢米既侍母忽一夕夢羅漢授此方
服眼得復明
神仙碧霞丹治内障
當歸沒藥(各二錢)血竭白丁香硼砂片
腦麝香(各一錢)馬牙硝乳香(各半錢)黃連(三錢)
銅綠(一兩半為衣)
右為細末熬黃連膏和丸如雞頭實大每用新汲水
半盞於銀盒内浸常用每一丸可洗四五日大病不
過一月小病半月冷淚三日見效
内外障通治遠志丸清心明目益肝退翳
遠志(水浸去心曬乾薑汁蘸焙)車前子白蒺藜(炒去刺)細
辛(各七錢半)全蝎(五枚)蟬殼(一兩洗焙)熟地黃(洗焙)茯
神(去木)川芎人參茺蔚子蘆薈(研)琥珀
生地黃蔓荆子(各半兩)
右為細末煉蜜為丸如梧子大每服五十丸空心用
米飲臨睡用菖蒲湯下
局方明目地黃丸治男女肝腎俱虚風邪所乘熱氣
上攻目翳遮睛目澀多淚
牛膝(酒浸三兩)石斛枳殼(炒)杏仁(去皮尖)防風
(各四兩)生熟地黃(各一斤)
右為末煉蜜丸如梧子大每服三十丸食前鹽湯下
固本還睛丸治遠年一切目疾内外翳膜遮睛風弦
爛眼及老弱人目眵多糊迎風冷淚視物昏花等證
天門冬麥門冬生地黃熟地黃(各三兩)白
茯苓枸杞子人參山藥(各一兩五錢)川牛膝
石斛草決明杏仁白菊花兔絲子(酒煮焙)
枳殼(各一兩)羚羊角(屑)烏犀角(屑)青葙子
防風(各八錢)五味子甘草(炙)蒺藜川芎
黃連(各七錢)
右為末煉蜜丸梧子大每服五十丸鹽湯下
還睛丸治眼目昏翳
蟬蜕蒼术熟地黃川芎蒺藜(炒各一兩)羌
活防風木賊茺蔚子白菊花荆芥
蔓荆子杏仁兔絲子(酒煮焙)石決明(煅)蛇
皮(酒浸洗淨焙各五錢)
右為末煉蜜丸如彈子大每服一丸細嚼薄茶下
仙木散治眼中翳膜
蛇皮(用皂角水洗)木賊蟬蜕蒺藜(炒)穀精草
防風羌活川芎杏仁甘草(各二錢五分)蒼
术(一兩二錢半)
右細末每服一錢食後蜜湯下
夢靈丸治内外障眼
防風(蜜炙)威靈仙枸杞子蕤仁(去殼)蒼术(米泔)
(浸)石決明(水一升煮乾)蚌粉(飛過)穀精草(各一兩)
菊花(二兩)
右為細末用雄猪肝一具竹刀切去筋膜和藥搗千
餘杵入麫少許共搗丸梧桐子大每服三十丸食後
鹽湯下忌煎煿酢豆腐等毒物
五退還光丸治内外障眼
蟬退(炒)蛇退(炒)猪前爪(燒存性)刺蝟皮(麩炒去麩)
蒼术(泔水浸炒乾)枳實防風草決明(各一兩)蠶
退(半兩)
右為細末煉蜜為丸如梧桐子大每服二十丸茶清
送下一日二服
空青丸治肝腎久虚目暗漸生翳膜
空青(研細水飛)真珠(研各二錢半)犀角屑羚羊角屑
防風(去叉)防己升麻(剉各半兩)麥門冬(去心焙)人
參茺蔚子陽起石(細研)前胡(去蘆各一兩)虎睛
(一對)
右為細末煉蜜丸如梧子大每服五丸加至十丸麥
門冬煎湯送下溫椒湯亦得
蕤仁丸治内外障眼
蕤仁(三兩)車前子黃連(去鬚各二兩)青葙子(湯浸)
黃芩(去黑心)秦艽(去苗)生地黃羚羊角末防
風(去叉各一兩半)人參天門冬(焙去心)升麻苦參
(炒)地膚子菊花玄參(炒)羌活(去蘆)決明
子(炒)地骨皮甘草(炙)丹砂(各一兩二錢半)麥門
冬(去心焙七錢半)
右為細末煉蜜丸如桐子大每服二十丸加至三十
丸食後煎百合湯送下但有瞳人不拘内外翳竝治
之
觀音丸治内外障失明或欲結青光内障或赤脉疼
痛
血竭熊膽(研各二錢)人參蛇蛻(皂角水洗新瓦焙各半兩)
地骨皮(洗曬)木賊(去節童便浸焙)蒼术(童便浸二宿曬)鷹爪
黃連(去鬚)威靈仙蔓荆子茺蔚子川芎
車前子當歸羌活蟬蛻(洗曬)石決明(煅半生各)
(一兩)蠶蛻紙(二十幅炒熱)
右為細末用羯羊肝一具去筋膜慢火煮半生半熟
帶血性和藥同搗以粟米粉用肝汁煮糊丸如梧子
大每服七八十丸食後溫米泔或石菖蒲湯送下
八子丸治風毒氣眼翳膜遮睛不計久新及内外障
眼
青葙子決明子(炒)車前子五味子枸杞
子地膚子茺蔚子葶&KR1047;子(炒)麥門冬(去心)
(焙)細辛(去苗)官桂(去麄皮)生地黃(洗焙)赤茯苓
(去黑皮)澤瀉(去土)防風(去叉)黃芩(去黑心各一兩)
右為細末煉蜜和丸如梧桐子大每服二十丸加至
三十丸茶清送下溫米飲亦得日三
靈圓丹治男子婦人攀睛翳膜痒澀羞明赤筋碧暈
内外障瘀肉風赤眼
蒼术(米泔浸四兩)川芎柴胡白附子遠志(去心)
羌活獨活甘菊花石膏防風全蠍
青葙青皮陳皮荆芥仙靈皮(酥炙)木賊
(去節)楮實黃芩甘草(各一兩)
右為細末水浸蒸餅丸如彈子大每服一丸食後細
嚼荆芥湯或茶清送下日二服忌酒麫
磨翳丸治眼生諸般翳膜大效
木賊黃連川芎穀精草當歸白芷
赤芍藥蟬退荆芥防風羌活大黃
獨活黃芩白菊花生地黃石膏(煅)龍
退梔子青葙子蠶退甘草石決明(煅)
草決明蔓荆子(各等分)
右為末米糊丸如桐子大每服三十丸食後茶清下
退翳丸治一切翳膜
蟬退白菊花夜明沙車前子連翹(各五錢)
黃連(一兩)蛇退(一條炒)
右為末米泔煮猪肝丸如梧子大每服三十丸薄荷
湯下
石決明散治障膜
石決明(煅)枸杞子木賊荆芥晚桑葉
穀精草粉草金沸草蛇退蒼术白菊
花(各等分)
右為末每服二錢茶清調食後服
韓相進靈丹去内外障
防風石決明威靈仙蕤仁蛤粉穀精
草枸杞子蒼术甘草菊花(各一兩)
右為末用雄猪肝一具竹刀批開去膜擂極爛和藥
為丸如菉豆大每服三十丸鹽湯下
治内外障有淚
羌活甘草蒼术川芎木賊菊花石
決明石膏蒺藜蛇蛻旋覆花蟬蛻
青葙子楮實(各等分)
右為細末煉蜜丸龍眼大食後茶清湯嚼下
甘菊湯治内外障翳一切眼疾
甘菊花升麻石決明旋覆花芎藭大
黃(炒各半兩)羌活(去蘆)地骨皮石膏(碎)木賊(炒)
青葙子車前子黃芩(去黑心)防風(去蘆)梔子
仁草決明(炒)荆芥穗甘草(炙各一兩)黃連(去鬚)
(二錢五分)
右剉碎每服三錢水一盞蜜少許同煎至七分去滓
夜卧食後溫服
太陰玄精石散治内外障眼
玄精石(一兩細研須真者)蟬退(洗去土)菊花(去枝梗各一兩)
石決明(煅存性)羌活(各半兩)甘草(四兩)
右為細末每服一錢食後麥門冬湯下
煮肝散治内外障翳眼
右用猪肝二兩批開以夜明沙末二錢匕摻在肝内
麻繩縛定用水一盞煮令肝變色白取出爛嚼用煮
肝湯送下食後溫服
蟬花散治肝經蘊熱風毒之氣内摶上攻眼目翳膜
遮睛赤腫疼痛昏暗視物不明隠澀難開多生眵淚
内外障眼
蟬蛻(洗淨去土)菊花(去梗)穀精草(洗去土)白蒺藜(炒)
防風(不見火)密蒙花(去枝)羌活草決明(炒)黃
芩(去土)川芎(不見火)蔓荆子山梔子(去皮)荆芥
穗木賊草甘草(炙各等分)
右為細末每服二錢用茶清調服或荆芥湯入茶少
許調服亦可食後臨卧皆可服
開明散治風毒氣眼朦澀障膜
甘菊花(去萼二兩)防風羌活蒺藜(炒去刺)川芎
天麻茯苓蒼术(童便浸一宿焙)蟬蛻(各半兩)荆芥
茺蔚子華陰細辛甘草(炙各二錢半)
右為細末每服二錢食後鹽湯調服
草龍膽散治上焦風熱氣毒攻衝眼目暴赤磣痛羞
明多眵迎風有淚翳膜努肉攀睛
龍膽草(去蘆)木賊(去節)菊花(去梗)草決明(微炒)甘
草(炙各二兩)香附子(炒去毛)川芎(不見火各四兩)
右為細末每服二錢用麥門冬熟水入砂糖少許同
煎食後調服或米泔調服亦可
單服蒼术法補下元眀目治内外障
金州蒼术(揀大塊刮令淨秤一斤分作四分一分用無灰好酒浸三日一分用米醋浸三)
(日一分用童便浸三日一日兩换一分用米泔浸五日一日一换)
右浸日數足漉出更不淘洗切作片或曬或焙乾入
黑芝麻三四兩同入𨫼上炒今甘香搗為細末以前
浸藥餘酒煮糊為丸如桐子大若酒少入醋些少丸
每服四五十丸白湯或酒送下
菩薩膏治内外障
滴乳南硼砂(各二錢)片腦(半錢)蕤仁(四十九粒去皮熬)
蕪荑(四十九粒)白砂蜜(一兩)
右先將蕪荑蕤仁研去油入諸藥再研取沙蜜於湯
瓶上蒸熔以紙濾過同諸藥攪勻用瓶盛貯紙封遇
患挑少許在盞内沸湯泡洗
洗眼方治内外障翳膜赤脉昏澀
右以桑條於二三月間採嫩者曝乾淨器内燒過令
火自滅成白灰細研每用三錢入磁器或銀石器中
以沸湯泡打轉候澄傾清者入於别器内更澄以新
綿濾過極清者置重湯内令熱開眼淋洗逐日一次
但是諸眼疾皆效
立應散治内外障翳昏澀多淚及暴赤眼一切目疾
竝皆治之三次㗜鼻
香白芷(洗)當歸(去蘆洗)雄黃(叧研後入)鵝不食草
(淨洗)川附子(炮各等分)躑躅花(減半)
右為細末入麝香少許和勻含水㗜鼻内去盡濁涕
眼淚為度
治内外障眼㗜藥
麻黃根(一兩)當歸身(一錢)
右同為麤末炒黑色入麝香乳香少許乃為細末口
含水鼻内㗜之
蟾光膏治遠年病目不通道路退去雲膜須用十二
月開成日合
白砂蜜(四兩用隔年葱根去鬚皮切短與蜜同熬去白膜候葱熟為度以綿濾淨紙取蠟面)
黃丹蜜陀僧(各水飛三錢生用)爐甘石(火煅五錢水飛)
以上三味研極細入前蜜中桃柳無節者各一枝攪
勻
當歸赤芍藥(各半兩)黃連(去蘆各二兩)杏仁(湯泡去皮)
(尖)川芎(各五錢)秦皮訶子皮防風石膏
玄精石并泉石無名異玄參代赭石
石決明(各二錢)
以上十五味㕮咀用雪水或長流水五升於銀器内
熬至二升濾去滓淨再熬至一升傾入前藥蜜内銀
器内慢火熬紫金色時再下後藥勿令過火
乳香沒藥琥珀硃砂蕤仁(各三錢)
以上五味先乾研極細入蕤仁研細水飛澄清極細
方傾入前藥一同復熬以筯點藥於水中不散為度
勿令過與不及取下於土中埋七日取出置於銀器
或磁器中如法收貯便再添入後細藥以桃柳枝攪
勻
南硼砂珍珠龍腦珊瑚枝(各一錢)麝香(半錢)
右五味研極細入藥中封定如有取不盡藥用淨水
斟酌洗渲熬過另於洗眼或膏子稠了傾些小調解
碧霞膏治内外障竝效
爐甘石黃丹(各四兩)銅綠(二兩)黃連(一兩)當歸
尾(二錢)乳香沒藥朱砂硼砂血竭海
螵蛸青鹽白丁香輕粉(各一錢)麝香(五分)
右為細末黃連膏為丸如皂角子大每用一丸新汲
水半盞於磁盒内浸洗每一丸可洗四五次大病不
過一月小病半月冷淚三日見效
日精月華光明膏能開一切内障善治翳膜遮睛及
攀睛努肉不日掃除無問年久日深或一目兩目俱
患但能見人影者悉皆治之如雲開見日
黃連(四兩研末)當歸(一兩)訶子(一對去核研)石決明(二兩)
(研細)石膏(一兩半研用臘八水或雪水浸三日)大鵝梨(二十枚搥碎用布扭)
(去滓)猪胰(二具草挾扭去筋膜)爐甘石(四兩火燒童子小便淬燒五次)
黃丹(四兩炒研細)馬牙硝(飛二錢)銅綠(研)真膽礬
(研)鵬砂(另研各一錢半)沒藥(四錢另研)乳香(三錢另研)防風
(一錢)天花粉(半錢)輕粉(一錢另研)麝香(半錢另研)片腦
(半錢另研)
右先將黃連等五味浸三日却用大砂鍋一口内藥
水再添滿七分熬重綿濾過至四五碗却入鵝梨猪
胰再熬至三椀再濾過再下鍋入爐甘石黃丹再熬
至二椀又濾過却下馬牙硝等八味以槐柳枝不住
手攪勻候成膏仍濾淨入瓶内却入腦麝粉三味攪
勻以油紙密封勿令水入放冷水内浸三日取出每
用以銅筯點眼良
瞳神散大熟地黃丸治血弱陰虛不能養心致火旺
於陰分瞳子散大少陰為火君主無為不行其令相
火代之與心包絡之脉出心糸分為三道少陰相火
之體無形其用在其中矣火盛則能令母實乙木肝
旺是也其心之脉挾目糸肝之脉連目糸況手足少
陽之脉同出耳中至耳上角斜起終於目外小眥風
熱之盛亦從此道來上攻頭目致偏頭腫悶瞳子散
大視物昏花血虛陰弱故也法當養血涼血益血收
火散火而除風熱則愈矣
熟地黃(一兩)柴胡(去苗八錢)生地黃(七錢半酒浸焙)當歸
身(酒洗)黃芩(各半兩)天門冬(去心焙)五味子地
骨皮黃連(各三錢)人參(去蘆)枳殼(炒)甘草(炙各)
(二錢)
右為細末煉蜜丸如菉豆大每服一百丸茶湯送下
食後日二服制之緩也大忌辛辣物助火邪及食寒
冷物損其胃氣藥不上行也又一論云瞳子黑眼法
於陰由食辛熱之物助火乘於胸中其睛故散睛散
則視物亦大也
保命集當歸湯治翳補益瞳子散大
黃連柴胡(各一錢)當歸身黃芩芍藥(各二錢)
熟地黃甘草(炙各三錢)
右水煎臨卧服
濟陰地黃丸治足三陰虧損虚火上炎致目睛散大
視物不的或昏花澀緊作痛畏明或卒見非常之處
等證其功效與六味還少丹相似
五味子麥門冬當歸熟地黃肉蓯蓉
山茱萸乾山藥枸杞子甘菊花巴戟肉
(各等分)
右為末煉蜜丸桐子大每服七八十丸空心白湯下
瞳神緊小抑陽酒連散治神水緊小漸如菜子許及
神水外圍相類蟲蝕者然皆能覩物不昏微有眊矂
羞澀之證
生地黃獨活黃檗防風知母防己(各三)
(分)蔓荆子前胡羌活白芷生甘草(各四)
(分)黃芩(酒製)梔子寒水石黃連(酒製各五分)
水二盞煎至一盞去滓大熱服
右方抑陽緩陰之藥也以生地黃補腎水真陰為君
獨活黃檗知母俱益腎水為臣蔓荆子羌活防風白
芷羣隊升陽之藥為佐者謂既抑之令其分而更不
相犯也生甘草黃芩梔子寒水石防己黃連寒而不
走之藥為使者惟欲抑之不欲袪除也酒製者為引
𨗳也
還陰救苦湯㗜鼻碧雲散(俱目赤)
目昏花羊肝丸鎮肝明目
羯羊肝(一具新瓦盆中煿了更焙之肝大止用一半)甘菊花羌活
栢子仁細辛官桂白术五味子(各半兩)
黃連(七錢半)
右為細末煉蜜丸如梧子大空心食前溫湯下三四
十丸
千金補肝散治目失明
青羊肝(一具去膜薄切以瓦瓶子末用者入肝於中炭火炙之為極細末)蓼子
(一合熬令香)
右為末食後服方寸匕日二加至三七不過一二劑
能一歲服可夜讀細書
養肝丸(濟生)治肝血不足眼目昏花或生眵淚
當歸(酒洗)車前子(酒蒸焙)防風(去蘆)白芍藥
蕤仁熟地黃(酒蒸焙)川芎枳實(等分)
右為末煉蜜為丸如桐子大每服七十丸熟水送下
不拘時一方無川芎枳實
地黃丸(一名菊花丸)治用力勞心肝虛風熱攻眼赤腫羞
明漸生翳膜兼肝腎風毒熱氣上衝目痛久視復血
血主肝故勤書則傷肝而目昏肝傷則木生風而熱
氣上凑目昏亦盛不宜專服補藥當益血鎮肝而目
自明矣
熟地黃(一兩半)甘菊花防風光明硃砂羌
活桂心沒藥(各半兩)決明子黃連(各一兩)
右為細末煉蜜丸如梧子大每服三十丸食後熟水
下日三晉犯寗嘗苦目痛就張湛求方湛戲之曰古
方宋陽子少得其術以授魯東門伯次授左丘明遂
世世相傳以及漢杜子夏晉左太沖凡此諸賢竝有
目疾得此方云省讀書一減思慮二專内視三簡外
觀四旦起晩五夜早眠六凡六物熬以神火下以氣
篩蘊於胷中七日然後納諸方寸修之一時近能數
其目睫遠視尺箠之餘長服不已非但明目且亦延
年審如是而行可謂之嘲戲亦竒方也
補肝湯治肝虛兩脇滿痛筋脉拘急不得喘息眼目
昏暗面多青色
防風(去叉)細辛(去苗)栢子仁白茯苓(去皮)官桂
(去麄皮)山茱萸蔓荆子(去浮皮)桃仁(湯浸去皮尖雙仁炒)
甘草(微炒各等分)
右㕮咀每服五錢水一盞半大棗二枚擘破同煎至
八分溫服無時日再
雷巖丸治男婦肝經不足風邪内乘上攻眼睛淚出
羞明怕日多見黑花翳膜遮睛瞼生風粟或痒或痛
隠澀難開兼久患偏正頭風牽引兩目漸覺細小視
物不明皆因腎水不能既濟肝木此藥人服大補腎
藏添目力
枸杞子菊花(各二兩)肉蓯蓉巴戟(酒浸一宿去心)
牛膝(各一兩)川椒(三兩去目)黑附子(青鹽二錢以米泔水三升同煮)
(水盡去皮臍)
右為細末浸藥酒煮麫糊和丸梧子大每服十丸空
心酒送下
補肝丸治眼昏暗將成内障
茺蔚子青葙子枸杞子五味子決明子
杏仁茯苓(去皮各一兩)乾地黃(三兩)兔絲子(二兩)
山藥車前子地骨皮(焙)栢子仁大黃
黃芩(去黑心)黃連(去鬚)人參細辛防風(去叉)
甘草(炙各一兩半)
右為細末煉蜜丸如梧子大每服二十丸加至三十
丸食後米飲下
石決明丸治證同上
石決明槐子肉蓯蓉(酒浸一宿去鱗甲炙乾)兔絲子
(酒浸三日曝乾另研為末)陽起石(酒煮七日細研水飛過)熟地黃(各一)
(兩)桂心(半兩)磁石(一兩半火煅醋淬七次細研水飛過)
右為細末煉蜜和搗二三百杵丸如梧子大每服二
十丸旋加至三十丸食前鹽湯下
益本滋腎丸
黃檗(去麄皮)知母(去毛各剉碎酒洗炒各等分)
右為極細末滴水丸如梧子大每服一百五十丸空
心熱湯下服後以乾物壓之
補腎丸治腎氣不足眼目昏暗瞳人不明漸成内障
磁石(煅醋淬七次水飛過)兔絲子(酒蒸二次各二兩)五味子
枸杞子石斛(去根)熟地黃(酒蒸焙)覆盆子(酒浸)
楮實子蓯蓉(酒浸焙)車前子(酒蒸各一兩)沈香
青鹽(二味另研各半兩)
右為末煉蜜丸如桐子大每服七十丸空心鹽湯下
六味地黃丸八味地黃丸(竝見虛勞)千金磁硃丸
石斛夜光丸益陰腎氣丸滋陰地黃丸(竝見内障)
羚羊羌活湯治肝腎俱虛眼見黑花或作蠅翅
羚羊角(屑)羌活黃芩(去黑心)附子(去皮臍)人
參澤瀉秦艽(去苗)山茱萸車前子青葙
子決明子(微炒)柴胡(去苗各一兩半)黃茋(二兩)甘草
(微炒一兩)
每服五錢水一盞半煎至八分去滓不拘時溫服日
再
菊睛丸治肝腎不足眼昏常見黑花多淚
枸杞子(三兩)蓯蓉(酒浸炒)巴戟(去心各一兩)甘菊花
(四兩)
右為末煉蜜為丸如梧子大每服五十丸溫酒鹽湯
食遠任下余太宰方加熟地黃二兩
石決明丸治肝虛血弱日久昏暗
知母(焙)山藥熟地黃(焙)細辛(去苗各一兩)石
決明五味子兔絲子(酒浸一宿另搗為末各一兩)
右為細末煉蜜丸如桐子大每服五十丸空心米飲
送下
駐景丸治肝腎虚眼昏翳
熟地黃車前子(各三兩)兔絲子(酒煮五兩)
為末煉蜜丸梧子大每服五十丸食前白茯苓石菖蒲
湯送下又方加枸杞子一兩半尤佳
加減駐景丸治肝㬾氣虛視物㬻㬻血少氣多
車前子(略焙)五味子枸杞子(各二兩)當歸(去尾)
熟地黃(各五兩)楮實(無翳者不用)川椒(炒各一兩)兔絲
子(酒煮焙半斤)
右為細末蜜水煮糊丸如桐子大每服三十丸空心
溫酒送下鹽湯亦可
白附子散治發散初起黑花昏朦内障
荆芥白菊花防風木賊白附子粉草
蒼术人參羌活蒺藜
右水煎食後服
補腎磁石丸治肝腎氣虚上攻眼目昏暗遠視不明
時見黑花漸成内障
磁石(火煅紅醋淬)甘菊花石決明肉蓯蓉(酒浸切焙)
兔絲子(酒浸一宿慢火焙乾各一兩)
右為細末用雄雀十五隻去毛嘴足留肚腸以青鹽
二兩水三升同煮令雄雀爛水欲盡為度取出先搗
如膏和藥末為丸如梧子大每服二十丸空心溫酒
送下
千金神麴丸即磁硃丸(見前)
三仁五子丸治肝腎不足體弱眼昏内障生花不計
遠近
栢子仁薏苡仁酸棗仁兔絲子(酒製)五味
子枸杞子(酒蒸)覆盆子(酒浸)車前子(酒浸)肉蓯
蓉熟地黃白茯苓當歸沈香(各等分)
右為細末煉蜜丸如桐子大每服五十丸空心用鹽
酒送下
麢羊角散治肝臟實熱眼目昏暗時多熱淚
麢羊角(鎊)羌活(去蘆)玄參車前子黃芩(去黑)
(心)山梔仁瓜蔞(各半兩)胡黃連菊花(各七錢半)
細辛(去苗二錢半)
右為細末食後竹葉煎湯調服二錢
蕤仁丸治眼見黑花飛蠅澀痛昏暗漸變青盲
蕤仁(去皮)地膚子細辛(去苗)人參地骨皮(去土)
石決明(洗淨别搗羅)白茯苓(去皮)白术(各二兩)熟地
黃(焙)楮實(各三兩)空青(另研)防風(去叉各一兩半)石
膽(研如粉半兩)鯉魚膽(五枚)青羊膽(一枚)
右為細末研勻以膽汁同煉蜜和丸如桐子大每服
二十丸食後米飲送下
熟地黃丸(見瞳神散大)
摩頂膏治肝腎虛風上攻眼生黑花或如水浪
空青(研)青鹽(研半兩)槐子木香附子(各一兩)
牛酥(二兩)鵝脂(四兩)旱蓮草(自然汁一升)龍腦(半錢)
丹砂(二錢半研)
右為細末先以旱蓮草汁牛酥鵝脂銀器中熬三五
沸下諸藥末煎減一半即止盛磁器中臨卧用舊鏵
鐵一片重二三兩蘸藥於頂上摩二三十徧令入髮
竅中次服決明丸忌鐵器
又方治眼前見花黃黑紅白不定
附子(炮製去皮臍)木香(各一兩)朱砂(二錢半)龍腦(半錢)
青鹽(一兩半)牛酥(二兩)鵝脂(四兩)
右將前藥為末同酥脂以慢火熬成膏每用少許不
拘時頂上摩之
決明丸治眼見黑花不散
決明子甘菊花(各一兩)防風(去蘆)車前子芎
藭細辛梔子仁蔓荆子玄參白茯苓
薯蕷(各半兩)生地黃(七錢半)
右為細末煉蜜和搗二三百杵丸如梧子大每服二
十丸食後煎桑枝湯送下日三
白龍粉治腎水衰虛肝經邪熱視物不明或生障翳
努肉攀睛或迎風淚出眼見黑花或如蠅飛或如油
星或睛澀腫痛或痒不可忍竝皆治之
右用硝三斗於二九月造一大罐熱水化開以綿濾
過入銀器或石器内煎至一半已上就鍋内放溫傾
銀盆内於露地放一日次日結成塊子於别水内洗
淨再用小罐熱水化開熬入蘿蔔二箇切作片子同
煮以蘿蔔熟為度傾在磁器内撈蘿蔔不用於露地
露一宿次日結成塊子去水於日中曬一日去盡水
入好紙袋盛放於透風日處掛曬至風化開成用逐
旋於乳鉢内㬠研極細點眼如常法亦名玄明粉
煮肝散治眼生黑花漸成内障及鬭睛偏視風毒攻
眼腫痛澀痒短視倒睫雀目
羌活(去蘆)獨活(去蘆)青葙子甘菊花(各一兩)
右為細末每服三錢七羊子肝一葉剉細淡竹葉數
片同裹如粽子别用雄黑豆四十九粒米泔一碗銀
石器内同煮黑豆爛泔乾為度取肝細嚼溫酒下又
將豆食盡空心日午夜卧服
服椒方治肝腎虛風上攻眼目生黑花頭目不利能
通神延年用川椒一斤揀淨去目及合口者於銚内
炒令透於地上鋪淨紙二重用新盆合定周廻用黃
土焙之半日去毒出汗然後取之曝乾為度只取椒
於磁盒子内收每日空心新汲水下十粒
芎藭散治目暈昏澀視物不明
芎藭地骨皮荆芥穗何首烏(去黑皮)菊花
旋覆花草決明石決明(刷淨)甘草(炙各一兩)青
葙子蟬蜕(去土)木賊(各半兩)白芷(二錢半)
右為細末每服一錢七食後米泔水調下
磁石丸治眼因患後起早元氣虛弱目無翳膜視物
昏暗欲成内障
磁石(二兩煅醋淬七次杵碎細研水飛過)肉蓯蓉(一兩酒浸一宿刮去皴皮炙令)
(乾)兔絲子(酒浸五日曝乾别研為末三兩)補骨脂(微炒)巴戟
(去心)石斛(去根)遠志(去心)熟地黃(各一兩)五味子
木香甘草(炙赤)桂心(各半兩)
右為細末研勻煉蜜和搗二三百杵丸如梧子大每
服三十丸食前溫酒送下一方有茯神無遠志石斛
四物五子丸治心腎不足眼目昏暗
當歸(酒浸)川芎熟地黃白芍藥枸杞子
覆盆子地膚子兔絲子(酒浸炒)車前子(酒蒸量虚)
(實加減各等分)
右為細末煉蜜和丸如桐子大每服五十丸不拘時
鹽湯送下
杞苓丸治男子腎臟虚耗水不上升眼目昏暗遠視
不明漸成内障
枸杞子(四兩酒蒸)白茯苓(八兩去皮)當歸(二兩)兔絲子
(四兩酒浸蒸)青鹽(一兩另研)
右為細末煉蜜和丸如桐子大每服七十丸食前用
白湯送下
瑞竹四神丸治腎經虚損眼目昏花補虛益損及雲
翳遮睛
甘州枸杞子(一斤揀色赤滋潤者以酒一杯潤之分作四分一分同川椒一兩炒一分)
(同小茴香一兩炒一分同芝蔴一合炒一分獨炒用)
炒過將川椒等篩去不用再加熟地黃白术白茯苓
各一兩共為細末煉蜜和丸如梧子大每服五七十
丸空心溫酒送下或加甘菊花一兩
夜光丸(一名雙美丸)治眼目昏暗及諸疾兼退翳膜
蜀椒(去目并合口者炒出汗一斤半搗末一斤)甘菊花(取末一斤)
右和勻取肥地黃十五斤切搗研絞取汁八九升許
將前藥末拌浸令勻曝稍乾入盤中攤暴三四日内
取乾候得所即止勿令太燥入煉蜜二斤同搗數千
杵丸如梧桐子大每服三十丸空心日午熟水下久
服目能夜視髮白再黑通神強志延年益夀一方用
熟地黃二兩酒浸九蒸九曝食後細嚼新淅米十粒
以湯送下或茶下亦得
密蒙花散治冷淚昏暗
密蒙花甘菊花杜蒺藜石決明木賊(去節)
白芍藥甘草(炙各等分)
右為細末每服一錢茶清調下服半月後加至二錢
流氣飲治風熱上攻視物不明常見黑花(見外障)
還睛補肝丸治肝虚兩目昏暗衝風淚下
白术細辛(去苗)芎藭決明子(微炒)人參羌
活(去蘆)當歸(切焙)白茯苓(去皮)苦參防風(去叉)
官桂(去麄皮)地骨皮玄參黃芩(去黑心)五味
子車前子(微炒)菊花青葙子甘草(炙各等分)
右為細末煉蜜為丸如梧子大每服三十丸加至四
十丸不拘時米飲下
鎮肝丸治肝經不足内受風熱上攻眼目昏暗痒痛隠
澀難開多眵灑淚怕日羞明時發瘇赤或生翳障
遠志(去心)地膚子茺蔚子白茯苓(去皮)防風
(去蘆)決明子蔓荆子人參(各一兩)山藥青
葙子柴胡(去苗)栢子仁(炒)甘草(炙)地骨皮
玄參車前子甘菊花(各半兩)細辛(去苗)
右為細末蜜水煮糊丸如桐子大每服三十丸食後
用米湯下日三
真珠煎治肝虛寒目茫茫不見物
真珠(二錢半細研)鯉魚膽(二枚)白蜜(二兩)
右合和銅器中微火煎取一半新綿濾過磁瓶中盛
每以銅筯點如黍米著目眥即淚出頻點取瘥
又方
以黃檗一瓜甲許每朝含使津置掌中拭目訖以水
洗之至百日眼明此終身行之永除眼疾
治暑月或行路目昏澀多眵粘者以生龍腦薄荷五七
葉淨洗手揉爛以生絹捩汁滴入眼中妙
治眼目昏暗
用園桑老皮燒灰水一盞煎至七分去滓澄清洗一
週年如童子眼光明并開洗眼日于後
正月初八二月初十三月初五四月初八
五月初八六月初七七月初七八月初三
九月初十十月初九十一月初十十二月二
十二
又方
用朴硝六錢重用水一盞煎至八分候冷定澄清下
次分定每月一日洗至一年之間眼如童子光明
正月初一二月初八三月初四四月初五
五月初五六月初四七月初五八月初一
九月十三十月十三十一月十六十二月初
五
青魚膽方治目暗
右用青魚膽汁滴目中
又方
用鷹眼睛一對炙乾搗末研令極細以人乳汁再研
每以銅筯取少許點於瞳人上日夜三度可以夜見
物或取臘月雊鴿眼依上法用效三日見碧霄中物
忌烟熏
金絲膏治一切目疾昏暗如紗羅所遮或疼痛
宣黃連(半兩剉碎水一盞浸一宿取汁再添水半盞浸滓經半日絞取汁與前汁放一處滓)
(别用水半盞浸)蜜(一兩)白礬(一字)井鹽(一分如無以青鹽代)山
梔子(好者二錢搥碎與黃連滓同煮五七十沸取盡力揉濾去滓與前黃連汁一處入餘藥)
右用銀磁器内熬十餘沸用生絹上細紙數重再濾
過用時常點
點鹽法明目去昏翳大利老眼得補益之良
右以海鹽隨多少淨揀以百沸湯泡去不淨濾取清
汁於銀石器内熬取雪白鹽花用新瓦器盛每早用
一大錢作牙藥揩擦以水潄動用左右手指背逓互
口内蘸鹽津洗兩眼大小眥内閉目良久却用水洗
面名洞視千里明目堅齒實為妙法東坡手錄目赤
不可具湯浴并忌用湯泡足湯軀體中熱併集於頭
目喪明必矣
證治準繩卷三十四
