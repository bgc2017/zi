證治準繩卷三十
明王肯堂撰
類方
大小腑門
泄瀉滯下總治
大黃湯芍藥湯(俱滯下)益黃散(見發熱)訶子湯(泄瀉)麻
黃湯(傷寒)小續命湯(中風)漿水散(泄瀉)薑附湯(中寒)术
附湯(心痛)大承氣湯(大便不通)涼膈散(發熱)四逆湯(泄瀉)赤
石脂丸(滯下)消風散(頭痛)大柴胡湯(往來寒熱)建中湯(傷濕)
理中湯(霍亂)乾薑附子湯(中寒)清涼飲子(見發熱)
泄瀉
四逆湯(厥)桂枝湯(傷濕)大承氣湯小承氣湯(俱大)
(便不通)桃花湯白頭翁湯(俱滯下)梔子豉湯(虚煩)
通脉四逆湯(金匱)
附子(大者壹枚生用)乾薑(三兩強者四兩)甘草(炙二兩)
右三味以水三升煮取一升一合去滓分温再服
紫參湯(金匱)
紫參(半斤)甘草(三兩)
右二味以水五升先煮紫參取三升内甘草煮取一
升半分温三服
黃芩湯(金匱)
黃芩人參乾薑(各三兩)桂枝(一兩)大棗(十二)
(枚)半夏(半斤)
右六味以水七升煮取三升分温三服
除濕湯(見中濕)
戊已丸(和劑)治脾胃不足濕熱乘之泄瀉不止米穀不化
黃連(去鬚)吳茱萸(去梗炒)白芍藥(各五兩)
右為末麵糊丸如梧桐子大每服三十丸空心米飲
下
胃苓湯(一名對金飲子)治脾濕太過泄瀉不止
平胃散五苓散(各等分)
右剉水煎服極效
术附湯
白术(土炒焦)附子(炮去皮臍各等分)
右水煎稍凉服
理中湯(見霍亂)
附子温中湯(寳鑑)治中寒腹痛自利米穀不化脾胃虚
弱不喜飲食懶言困倦嗜臥
附子(炮去皮臍)乾薑(炮各七錢)人參甘草(炙)白芍藥
白茯苓(去皮)白术(各五錢)厚朴(薑製)草豆蔲(麵裹煨去皮)
陳皮(各三錢)
右為細末水二盞半薑五斤煎至一盞食前温服
漿水散(潔古)
半夏(二兩)良薑(二錢半)乾薑肉桂甘草
附子(泡各五錢)
右為細末每服三五錢水二盞煎至一盞熱服甚者
三四服若太陽經傷動傳太隂下痢為鶩溏大腸不
能禁固卒然而下中有硬物欲起而又下欲了而又
不了小便多清此寒也宜温之春夏桂枝湯秋冬白
术湯謙甫云鶩溏者大便如水其中有少結糞是也
桂枝湯
桂枝芍藥白术(各半兩)甘草(炙二錢)
右切每服半兩水一盞煎至七分去滓温服
白术散
白术芍藥(各三錢)乾薑(炮半兩)甘草(炙二錢)
右為粗末如前服之甚則除去亁薑加附子三錢謂
辛能發散也
赤石脂禹餘糧湯(仲景)
赤石脂禹餘糧(各一兩)
右分三服水一盞半煎至八分去滓服
附赤石脂丸(仲景)
赤石脂乾薑(各一兩)黃連當歸(各二兩)為
細末煉蜜丸梧子大每服三十丸米飲下
附子補中湯即理中湯加附子(見霍亂)
大已寒丸(見惡寒)
桂香丸(三因)治臟腑虚為風寒所搏冷滑注下不禁老人
虚人危篤累效
附子肉豆䓻白茯苓(各一兩)桂心乾
薑木香(各半兩)丁香(二錢五分)
右為末麵糊丸如梧子大空心米飲下五十丸
八味湯(楊氏)治脾胃虚寒氣不升降心腹刺痛臟腑虚
滑
吳茱萸(湯洗七次)乾薑(炮各二兩)陳皮木香肉桂
丁香人參(去蘆)當歸(洗焙各二兩)
右㕮咀每服四錢水一盞煎七分温服無時
參附湯(得效)
人參(一兩)附子(炮半兩)每服五錢水二盞薑十片
煎八分(温服無時)
連理湯即理中湯加茯苓黃連
木香散(和劑)治脾胃虚弱内挾風冷泄瀉注下水穀不
化臍下㽲痛腹中雷鳴及積寒久痢腸滑不禁
丁香木香當歸(去蘆洗焙)肉豆蔲仁(炮)甘草
(炙各二兩)附子(去皮臍醋煮切片焙)赤石脂(各一兩)藿香葉(洗焙四兩)訶
子皮(一兩五錢)
右為末每服一錢水一盞半生薑二片棗一枚煎六
分空心温服
薑附湯(見中寒)
四柱散(濟生)治元臟氣虚真陽耗散腹臍冷痛泄瀉不
止
白茯苓附子(炮)人參木香(各一兩)
右㕮咀每服三錢水一盞半薑五片鹽少許煎空心
服滑泄不止加豆蔲訶子煎名六柱散(活人有白术無訶子)
震靈丹(紫府元君南嶽魏夫人方出道藏一名紫金丹)治男子真元衰憊五
勞七傷臍腹冷疼肢體酸痛上盛下虚頭目暈眩心
神恍惚血氣衰微及中風癱瘓手足不遂筋骨拘攣
腰膝沉重容枯肌瘦目暗耳聾口苦舌亁飲食無味
心腎不足精滑夢遺膀胱疝墜小腸淋瀝夜多盜汗
久瀉久痢嘔吐不食八風五痺一切沉寒痼冷服之
如神及治婦人血氣不足崩漏虚損帶下久冷胎臟
無子
禹餘糧(火煆醋淬不計遍數手撚得碎為度)紫石英丁頭代赭石
(如禹餘糧炮製)赤石脂(各四兩)已上四味並作小塊入甘鍋
内鹽泥回濟候亁用炭十斤煆通紅火盡為度入
地埋出火毒二宿
滴乳香(另研)五靈脂(去砂石篩)没藥(去沙石研各二兩)朱砂(水飛)
(過一兩)
右八味並為細末以糯米粉煮糊為丸如雞頭實大
晒亁出光每一丸空心温酒或冷水任下常服鎮心
神駐顔色温脾胃理腰膝除尸疰蠱毒辟鬼魅邪癘
久服輕身漸入仙道忌猪羊血恐減藥力婦人醋湯
下孕婦不可服極有神效
養氣丹治久冷泄瀉及休息痢疾每服三十丸多服收
效(方見氣門)朱砂丹(削)
陳麯丸(寳鑑)磨積止瀉痢治腹中冷疼
陳麯(一兩半)官桂人參乾薑白术
當歸甘草(炙)厚朴(各半兩)
右為末煉蜜丸如桐子大每服三五十丸温酒淡醋
湯任下食前日二服
玉粉散治冷極泄瀉久作滑腸不禁不思飲食宜服
紅豆(揀淨)大附子(炮去皮臍)乾薑(炮各半兩)舶上硫黃(另研二錢)
(半)
右四味為末入研藥勻每服二錢空心半稀半稠粟
米飲下至晚又一服重者十服必效輕者三五服安
十補飲即十全大補(見虚勞)
乳豆丸(得效)治滑泄不止諸藥無效
肉豆蔲(生為末)
右用通明乳香以酒浸過研成膏丸如梧桐子大每
服五十丸空心米飲送下
桃花丸(和劑)治腸胃虚弱冷氣乘之臍腹攪痛下痢純
白或冷熱相摶赤白相雜腸滑不禁日夜無度
赤石脂乾薑(炮各等分)
右為末麵糊為丸如梧桐子大每服三十丸空心食
前米飲送下日三若痢久虚滑去積不已用蒼术
二兩防風一兩剉水一盌煎至半碗下此丸或赤石
脂丸小便利則安
訶梨勒丸(濟生)治大腸虚冷泄瀉不止腹脇引痛飲食
不化
訶梨勒(麵裹煨)附子(炮)肉豆蔲(麵裹煨)木香吳
茱萸(炒)龍骨(生用)白茯苓(去皮)蓽撥(各等分)
右為細末生薑汁麵糊為丸如桐子大每服七十丸
空心米飲下
香連丸(見滯下)
玉龍丸治一切暑毒伏暑腹脹疼痛神效
硫黃硝石滑石明礬(各一兩)用無
根水滴為丸
夷堅甲志云昔虞丞相自渠州被召途中冐暑得疾泄
痢連月夢間壁有韻語方一紙讀之數過其詞曰暑
毒在脾濕氣連脚不泄則痢不痢則瘧獨煉雄黃蒸
餅和藥甘草作湯服之安樂别作治療醫家大錯如
方製藥服之遂愈
麯术丸治時暑暴瀉壯脾温胃及治飲食所傷胸膈
痞悶
神麯(炒)蒼术(米泔浸一宿炒各等分)
右為細末麵糊丸如梧桐子大每服三十丸温米飲
下不拘時
大七香丸(傷食)五膈寬中散(反胃)調氣散即木香調氣
散(見氣)
訶梨勒散(金匱)
訶梨勒(十枚)
右一味為散粥飲和頓服
四君子湯(見虚勞)
二神加木香丸(即棗肉丸)治脾腎虚寒或腸鳴泄瀉腹脇
虚脹或胸膈不快食不消化
破故紙(四兩炒)木香(一兩不見火)肉豆蔲(二兩麵裹煨香去)
右三味為細末燈心煮棗肉為丸如梧子大每服七
十丸空心薑湯下
附加味六君子湯治一切脾胃虚弱泄瀉之證及傷
寒病後米穀不化腸中虚滑發渴微痛久不瘥者及
治小兒脾疳泄瀉得痢
人參白术白茯苓黃耆山藥
甘草砂仁(各一兩)厚朴肉荳䓻(麵裹煨另研各七錢)
(半)
右為細末每服二錢用飯湯調服不拘時候如渴煎
麥門冬湯調服
白术芍藥湯治脾經受濕水泄注下體重困倦不欲
飲食水穀不化等證
白术(炒)芍藥(炒各四錢)甘草(炒二錢)
右水煎服
麴糵枳术丸
白术(米泔浸一日四兩)黑枳實(去穰麩炒二兩)陳皮(去白)半夏(薑湯)
(泡七次)神麯(炒)麥芽(炒)山查肉(各一兩五錢)如胃寒
或冬月加砂仁(一兩)氣滯不行加木香(五錢)常有痰火
又兼胸膈痞悶加黃連茯苓(各一兩)
右為細末用鮮荷葉數片煮湯去葉入老倉米如尋
常造飯法甑内以荷葉鋪蓋方全氣味乘熱搗爛以
細絹絞精華汁揉拌成劑為丸如桐子大每服百丸
食遠白湯送下
治中湯七香丸紅丸子(俱傷食)
香茸丸治飲酒多遂成酒泄骨立不能食但再飲一二
盞泄作幾年矣
嫩鹿茸(草火燎去毛用酥炙黃)肉豆蔲(火煨各一兩)生麝香(另研一錢)
右為末白陳米飯為丸如梧子大每服五十丸空腹
米飲下熱者服酒煮黃連丸
平胃散專治酒泄飲後獨甚加木香縮砂仁麥芽神麯
各五錢為末空腹米飲調二錢立愈
大健脾散(百一)治脾胃虚寒不進飲食
萆澄茄乾薑白豆蔲丁香(各半兩)白
茯苓甘草肉豆蔲半夏(薑汁浸一宿)縮
砂仁青皮檀香厚朴(薑汁製)蘹香
神麯橘紅(各一兩)白术(四兩)川烏(炮去皮臍)草果仁
附子(炮去皮尖各二兩)
右㕮咀每服三錢水一盞半薑七片棗一枚煎七分
空心温服
大藿香散(百一)治一切脾胃虚寒嘔吐霍亂心腹撮痛如
泄瀉不已最能取效
藿香木香製青皮(麩炒)神麯(炒)人參
肉豆蔲(麵裹煨)良薑(炒)麥蘗(炒)訶子(煨去核)白茯
苓甘草(炒)製厚朴陳皮(去白各一兩)乾薑
(炮半兩)為細末每服四錢吐逆泄瀉不下食或嘔
酸苦水煨生薑半塊鹽一捻水煎服水瀉滑泄
腸風臟毒陳米飲入鹽熱調下赤白痢煎甘草
黑豆湯下脾胃虚冷宿滯酒食痰氣作暈入鹽
少許嚼薑棗湯熱服胃氣呃噫生薑自然汁入
鹽點服此藥大能順氣消食利膈開胃
酒煮黃連丸(傷暑)
快脾丸(魏氏)
生薑(六兩淨洗切片以飛麵四兩和勻就日中晒)橘皮(一兩)甘草(炙)
丁香(不見火各二兩)縮砂仁(三兩)
右為末煉蜜丸如彈子大每服二丸食前薑湯送下
葛花解酲湯(傷飲)養胃湯(見瘧)二陳湯(痰飲)
木香和中丸治腹痛泄瀉脉滑者神效累騐(見大便不通)
五味子散治腎泄
五味子(二兩)吳茱萸(半兩)
右炒香熟研為細末每服二錢陳米飲下昔一人每
五更將天明時必溏利一次如是數月有人云此名
腎泄感隂氣而然服此頓愈
五味子丸(本事)
益智仁(炒)蓯蓉(酒浸焙)川巴戟(去心)人參五
味子(去梗)骨碎補(去毛)土茴香(炒)白术覆
盆子白龍骨熟地黃(洗)牡蠣兔
絲子(各等分)
右為末煉蜜丸梧子大每服七十丸空心鹽湯下
五味子丸治下元虚寒火不生土及腎中之土不足
以致關門不閉名曰腎泄亦名脾腎泄
人參五味子破故紙(炒)白术(各二兩)山
藥(炒)白茯苓(各一兩半)吳茱萸川巴戟(去心)肉
果(麵裹煨各一兩)龍骨(煆五錢)
右為末酒糊丸如梧桐子大每服七十丸空心鹽湯
下
金鎖正元丹(和劑)治腎虚泄瀉小便頻數盜汗遺精一切
虚冷之證
龍骨(煆另研)硃砂(另研各三兩)茯苓(八兩)紫巴戟(去心)肉
蓯蓉(洗焙)葫蘆巴(焙各一斤)補骨脂(酒浸炒十兩)五倍子(八兩)
右為末酒糊丸桐子大每服三十丸空心温酒鹽湯
任下
椒朴丸(魏氏)
益智仁(去殼炒)川椒(炒出汗)川厚朴(薑製炒)陳皮白
薑茴香(炒各等分)
右用青鹽等分於銀石器内以水浸乾藥用慢火煮
乾焙燥為細末酒糊丸如梧子大每服三十丸加至
四十丸空心鹽湯温酒任下
小茴香丸(本事)
舶上茴香(炒)胡蘆巴破故紙(炒香)白龍骨
(各一兩)木香(一兩半)胡桃肉(三七個研)羊腰子(三對破開鹽半兩擦炙熟)
(研如泥)
右為末酒浸蒸餅杵熟丸如梧桐子大每服三五十
丸空心温酒送下
香薑散治晨泄又名瀼泄
生薑(四兩切如豆大)黃連(二兩剉)
右一處淹一宿慢火炒薑紫色去薑不用將黃連末
每服二錢用蠟茶清調一劑而愈又用米飲酒調治
白痢尤妙若欲速效一料只作二服
四神丸治脾胃虚弱大便不實飲食不思或泄瀉腹
痛等證
肉豆蔲(二兩)補骨脂(四兩)五味子(二兩)吳茱萸(浸炒)
(一兩)
右為末生薑八兩紅棗一百枚煮熟取棗肉和末丸
如桐子大每服五七十丸空心或食前白湯送下
澹寮四神丸治腎泄脾泄
肉豆䓻(生二兩)破故紙(炒四兩)茴香(炒一兩)木香(半兩)
右為細末生薑煮棗肉為丸如梧子大鹽湯下一方
去木香茴香入神麯麥蘗如前作丸
補中益氣湯(勞倦)六味丸(虚勞)滋腎丸(小便不通)金匱加
減腎氣丸(水腫)
錢氏白术散加減八味丸(並消癉)
止瀉祕方
人參(去蘆)白术乾薑(炮)訶子(去核)茯苓(去皮)
木香藿香(去土)肉豆蔲(麵裹煨)甘草(炙各一錢半)
右作一服水二鍾煎至一鍾去滓食前通口服
沉香温胃丸(闕)
厚朴枳實湯(河間)
厚朴枳實訶子(半生半熟各一兩)木香(兩半)黃
連炙甘草(各二錢)大黃(三錢)
右為細末每服三錢或五錢水一盞半煎至一盞去
滓温服
固腸丸(丹溪)
樗皮(四兩)滑石(二兩)
右為末粥丸此丸性燥若滯氣未盡者不可遽用
訶子散(河間)治泄久腹痛漸已瀉下漸少宜此藥止之
訶子(一兩半生半熟)木香(半兩)甘草(二錢)黃連(三錢)
右為細末每服二錢以白术芍藥湯下如止之不已
宜因其歸而送之於訶子散内加厚朴一兩竭其邪
氣也
扶脾丸(東垣)治脾胃虚寒腹中痛溏泄無度飲食不化
白术茯苓橘皮半夏甘草(炙)
訶黎勒皮烏梅肉(各二錢)紅豆乾薑
藿香(各一錢)肉桂(五分)麥蘗神麯(炒各四錢)
右為末荷葉裹燒飯為丸如桐子大每服五十丸温
水食前下
訶子丸(本事)治脾胃不和泄瀉不止諸藥不效
訶子皮川薑肉豆蔲龍骨木
香赤石脂附子(各等分)
右為細末米糊丸如桐子大每服四十丸米飲下
大斷下丸(得效)治下痢滑數肌肉消瘦飲食不入脉細
皮寒氣少不能言有時發虚熱由脾胃虚耗耗則氣
奪由穀氣不入胃胃無主以養故形氣消索五臟之
液不收謂之五虚此為難治略能食者生
附子(炮)肉豆蔲牡蠣(煆秤各壹兩)細辛乾
薑(炮)良薑白龍骨赤石脂酸石
榴皮(醋煮乾為度焙乾各一兩半)白礬(枯)訶子(去核各一兩)
右為末米糊丸如梧子大每服三十丸粟米湯下
豆䓻飲(得效)治滑泄神效
陳米(一兩)肉豆䓻(麵裹煨)五味子赤石脂(研各半兩)
右為末每服二錢粟米湯飲調下日進三服
蓽撥丸(得效)治滑泄寒者宜之
蓽撥川薑(炮)丁香(不見火)附子(炮去皮臍)吳茱萸
(炮)良薑胡椒(已上各一兩)山茱萸(去核)草豆蔲
(去皮各半兩)
右為末棗肉丸梧子大每服五十丸食前陳米飲下
日三服
固腸丸(得效)治臟腑滑泄晝夜無度
吳茱萸(揀淨)黃連(去須)罌粟殼(去梗蒂各等分)
右為末醋糊丸梧子大每服三十丸空心米飲送下
龍骨散治水瀉腹痛不納飲食
龍骨當歸(炒)肉豆蔲(麵裹煨)木香(各一兩)厚朴
(二兩去麄皮薑汁炙)
右為細末每服二錢食前用粥飲調下
固腸散治脾胃虚弱内受寒氣泄瀉注下水穀不分
冷熱不調下痢膿血赤少白多或如魚腦腸滑腹痛
遍數頻併心腹脹滿食減乏力
陳米(炒二十兩)木香(不見火一兩)肉豆蔲(生用)罌粟殼(去蒂蓋蜜)
(炙各二兩)乾薑(炮)甘草(炙各二兩半)
右為細末每服二錢酒一盞生薑一片棗七枚煎至
七分不拘時温服如不飲酒水煎亦得忌酒麪魚鯹
等物
南白膠香散治脾胃虚寒滑腸久瀉臍腹疼痛無休
止
御米殼(醋炒四兩)龍骨南白膠香(各三兩)甘草(七錢炙)
乾薑(半兩炮)
右五味為粗末每服五錢水一盞半煎至一盞去滓
食前温服忌冷物傷胃
感應丸保和丸(並傷食)
飱泄加减木香散(寳鑑)
木香良薑升麻㯽榔人參(各二)
(錢半)神麴(炒二錢)肉豆蔲(煨)吳茱萸(泡)乾薑(炮)
陳皮砂仁(各五分)
右為粗末每服四錢水一盞半煎至一盞食前温服
宜加白术
通脉四逆湯升陽除濕湯(俱見前)
白术湯(河間)
厚朴(薑製)當歸(去蘆)龍骨(各五錢)白术(一兩)艾葉(五分)
(熟炒)
右為末每服三錢水一盞生薑三片煎至八分去查
空心温服
防風芍藥湯(東垣)
防風芍藥黃芩(各等分)
右粗末每服半兩或一兩水二鍾煎至一鍾温服無
時
宣風散
㯽榔(二個)陳皮甘草(各五錢)牽牛(四兩半生半炒)
右為末每服三五分蜜湯調下
蒼术防風湯(潔古)
麻黃(一兩)蒼术(去皮四兩)防風(五錢)
右粗末每服一兩生薑七片水二盞煎至一半去滓
温服如止後服補本丸
補本丸
蒼术川椒(去目炒各一兩)末之醋糊丸如桐子大每
服五十丸食前温水下一法惡痢久不效者彌佳
小兒丸如米大
胃風湯治風冷虚氣入客腸胃水穀不化泄瀉注下
腹脇虚滿腸鳴㽲痛及腸胃濕毒下如豆汁或下瘀
血(方見下血門)
鞠藭丸治中風濕臟腑滑瀉
附子芎藭白术神麴(各等分)
右四味為末麵糊丸如梧子大每服三五十丸温米
飲下此藥亦治飱泄甚妙素問云春傷於風夏必飱
泄米穀不化蓋春木旺肝生風邪淫於脾經夏飲冷
當風故多飱泄也
吳茱萸散治腸痺寒濕内搏腹滿氣急大便飱泄
吳茱萸(湯泡焙炒)肉豆蔲乾薑(炮)甘草(炙各半兩)縮
砂仁陳麯(炒)白术(各一兩)厚朴(去麄皮薑汁炙)陳皮
(去白焙)良薑(各二兩)
右為細末每服一錢食前用米飲調服
草豆蔲散治腸痺風寒濕内攻腹疼飱泄
草豆蔲陳皮(去白焙各一兩)官桂(去麄皮)
白豆蔲仁肉豆䓻當歸(切焙)木香
白术丁香良薑(各半兩)
右為細末每服一錢食前生薑棗湯調服
滯下
大黃湯(潔古)治瀉痢久不愈膿血稠粘裏急後重日夜
無度
右用大黃一兩剉碎好酒一大&KR0678;浸半日許煎至二
盞半去滓分作二服頓服之痢止勿服如未止再服
取利為度後服芍藥湯和之痢止再服白术黃芩湯
蓋徹其毒也
芍藥湯行血調氣經曰溲而便膿血知氣行而血止
行血則便自愈調氣則後重除
芍藥(一兩)當歸黃連黃芩(各半兩)大黃(三錢)
桂(二錢半)甘草㯽榔(各二錢)木香(一錢)如便後臟
毒加黃蘗半兩
右九味㕮咀每服五錢水二盞煎至一盞去滓温服
如痢不減漸加大黃食後服
白术黃芩湯服前藥痢疾雖除更宜調和
白术(一兩)黃芩(七錢)甘草(三錢)
右㕮咀作三服水一盞半煎一盞温服
調胃承氣湯(發熱)大小承氣湯(大便不通)小胃丹(痰飲)益
元散(傷暑)
保和丸(傷食)
玄青丸治下痢勢惡頻併窘痛或久不愈諸藥不止
須吐下之以開除濕熱痞悶積滯而使氣液宣行者
宜此逐之更兼宣利積熱酒食積黃瘦中滿水氣腫
脹兼療小兒驚疳積熱乳癖諸證
黃連黃蘗大黃甘遂芫花(醋拌)
(炒)大戟(各五錢)輕粉(二錢)青黛(一兩)牽牛(四兩取頭末二兩)
右九味為末研勻水丸小豆大初服十丸每服加十
丸空心日午臨卧三服以快利為度後常服十五丸
數日後得食力如利尚未痊再加取利利後却常服
以意消息病去為度後隨證止之小兒丸如黍米大
退驚疳積熱不須下者常服十丸(此藥峻利非有實積者不宜輕用慎)
(之)
利積丸(玄珠下同)
黃連(四兩)天水散(八兩)當歸(二兩)蘿葡子(炒)巴
豆(去油同黃連炒)乳香(各一兩)
右為末醋糊丸如桐子大弱者服十五丸實者二十
五丸
導氣丸
青木香蘿蔔子茴香㯽榔黑
牽牛(各四兩)
右為細末薄粥為丸如梧子大每服三十丸
舟車神祐丸(見痰飲)藿香正氣散(中風)感應丸(見傷食)蘇
合香丸(卒中)
五苓散(消癉)
黃連丸(濟生)
乾薑(炮)黃連(去須)縮砂仁(炒)川芎阿膠
(蛤粉炒)白术(各一兩)乳香(另研三錢)枳殼(去瓤麩炒半兩)
右為末用鹽梅三個取肉少入醋同杵丸如梧子大
每服四十丸白痢乾薑湯下赤痢甘草湯下赤白痢
乾薑甘草湯下俱食前服
黃連阿膠丸(和劑)治冷熱不調下痢赤白裏急後重臍
腹疼痛口燥煩渴小便不利
黃連(去鬚三兩)阿膠(碎炒一兩)茯苓(去皮二兩)
右以連苓為細末水熬阿膠膏搜和丸如桐子大每
服三十丸空心温米飲下
茶梅丸用蠟茶為細末不以多少用白梅肉和丸赤痢
甘草湯下白痢烏梅湯下泄瀉不止陳米飲下每服
二十丸團茶尤佳大凡痢疾不以赤白分冷熱若手
足和暖則為陽宜先服五苓散粟米飲調下次服感
應丸二十粒即瘉若手足厥冷則為隂宜已寒丸附
子之類如此治痢無不效有人夏月患痢一日六七
十行用五苓散立止
白頭翁湯(金匱)
白頭翁(二兩)黃連黃蘗秦皮(各三兩)
右四味以水七升煮取二升去滓温服一升不愈更
服
阿膠梅連丸治下痢無問久新赤白青黑疼痛諸證
阿膠(淨草灰炒透明白研不細者再炒研細盡)烏梅肉(炒)黃連
黃蘗(炒)赤芍藥當歸(炒)赤茯苓(去皮)乾
薑(炮各等分)
右八味為末入阿膠末和勻水丸如桐子大每服十
丸温米飲送下食前
敗毒散(傷濕)理中湯(霍亂)四君子湯(虚勞)
加減平胃散(潔古)經云四時皆以胃氣為本久下血則脾
胃虚損血水流於四肢却入於胃而為血痢宜服此
滋養脾胃
白术厚朴陳皮(各一兩)木香㯽榔(各三)
(錢)甘草(七錢)桃仁人參黃連阿膠
(炒)茯苓(各五錢)
右㕮咀每服五錢薑三片棗一枚水煎温服無時
血多加桃仁熱泄加黃連小便澀加茯苓澤瀉
氣不下後重加㯽榔木香腹痛加官桂芍藥甘草
膿多加阿膠濕多加白术脉洪大加大黃
青六丸(丹溪)去三焦濕熱治泄瀉多與清化丸同服並
不單服兼治産後腹痛或自利者能補脾補血亦治
血痢效
六一散(三兩)紅麴(炒半兩活血)
右飯為丸一方酒糊丸
胃風湯(下血)膠艾湯(溲血)
蒼术地榆湯(潔古)治脾經受濕下血痢
蒼术(三兩)地榆(一兩)每一兩水二盞煎一盞温服
槐花丸(潔古)
青皮槐花荆芥穗(各等分)
右為末水煎空心温服
地榆散(見中暑)
茜根丸治一切毒痢及蠱注下血如雞肝心煩腹痛
茜根(洗)川升麻犀角(鎊)地榆(洗)當歸
(去蘆酒洗)黃連(去鬚)枳殼(去瓤麩炒)白芍藥(各等分)
右為末醋煮麵糊為丸如梧桐子大每服七十丸空
心用米飲湯下
地榆丸治瀉痢或血痢
地榆(微炒)當歸(微炒)阿膠(糯米炒)黃連(去鬚)訶子(取肉)
(炒)木香(晒乾)烏梅(去核取肉秤各半兩)
右為細末煉蜜為丸如桐子大每服二三十丸空心
陳米飲吞下先公頃在括蒼病痢踰月得此方而愈
頃在霅上士人蘇子病此危甚其婦翁孫億來告急
錄此方以與之旋即痊安
玉粉散治血痢解臟腑積熱毒
右以海蛤為細末每服二錢蜜水調服
犀角散治熱痢下赤黃膿血腹痛心煩困悶
犀角屑黃連(去鬚微炒)地榆黃茋(各一兩)當歸
(半兩炒)木香(二錢半)
右為散每服三錢以水一盞煎至六分去滓温服無
時
黃連丸(一名羚羊角丸)治一切熱痢及休息痢日夜頻併兼治
下血黑如雞肝色
黃連(去鬚二兩半)羚羊角(鎊)黃蘗(去麄皮各一兩半)赤茯苓(去黑)
(皮半兩)
右為細末煉蜜和丸如梧子大每服二十丸薑蜜湯
下暑月下痢用之尤驗一方用白茯苓臘茶送下
生地黃湯治熱痢不止
生地黃(半兩)地榆(七錢半)甘草(炙二錢半)
右㕮咀如麻豆大用水二盞煎至一盞去滓分温二
服空心日晚再服
鬱金散治一切熱毒痢下血不止
川鬱金槐花(炒各半兩)甘草(炙二錢半)
右為細末每服一二錢食前用豆豉湯調下
蒲黃散治血痢
蒲黃(三合)乾地黃桑耳甘草芒硝
茯苓人參栢葉阿膠艾
葉生薑(各二兩)禹餘糧黃連(各一兩)赤石脂
(一兩二錢)
右㕮咀以水一斗煮取四升分作五服
茜根散治血痢心神煩熱腹中痛不納飲食
茜根地榆生乾地黃當歸(微炒)犀
角(屑)黃芩(各一兩)梔子仁(半兩)黃連(二兩去鬚微炒)
右㕮咀每服四錢以水一中盞入豉五十粒薤白七
寸煎至六分去滓不拘時温服
聚珍丸治血痢酒痢尤效
川百藥煎陳槐花(炒各半兩)感應丸(一貼)薄荷煎
(兩貼)麝香(少許)
右件為末拌勻煉蜜為丸如梧桐子大每服二十丸
食前服男子用龍牙草煎湯下女人用生地黃煎湯
下
除濕湯(見中濕)
十寳湯治冷痢如魚腦者三服見效甚疾
黃耆(四兩)熟地黃(酒浸)白茯苓人參當
歸(酒浸)白术半夏白芍藥五味子
官桂(各一兩)甘草(半兩)
右為粗末每服一錢水一盞生薑三片烏梅一個煎
至七分食前温服
豆蔲丸治白滯痢腹臟撮痛
肉豆蔲(麵裹煨熟)草豆蔲(麵裹煨熟)枇杷葉(去毛炙)縮砂仁
母丁香(各壹兩)木香沉香(各半兩)地榆(貳兩)墨(燒紅)
(為末半兩)
右為細末燒粟米飯為丸如櫻桃大每服二丸食前
用米飲化下
萬補丸治脾胃久虚大腸積冷下痢白膿或腸滑不
固久服諸藥不效服之神騐并産前産後皆可服
人參當歸(切焙)草豆蔲(炮去皮)嫩茄茸(酥炙)乳
香(各一兩半)白术陽起石(火煆細研)肉桂(去皮)縮砂仁
赤石脂鍾乳粉肉豆蔲(麵裹煨)沉香
白薑(炮)蓽撥(牛乳半盞慢火煎乾)茴香(炒)丁香
厚朴(去皮薑製)白茯苓(各壹兩)地榆大麥蘗(炒)
神麯(炒各半兩)附子(七錢炮去皮臍)肉蓯蓉(二兩淨洗用酒浸一宿切焙)罌
粟殼(和米者二十枚炙)
右為細末研勻用木瓜十五枚去瓤蒸爛同藥末搗
和得所丸如梧桐子大晒乾每服三十丸食前米飲
下頻併者加至五七十丸
香薷飲六和湯(俱傷暑)厚朴丸(積聚)紫參湯(泄瀉)
茯苓湯(東垣)
茯苓(六分)澤瀉(一錢)當歸身(四分)芍藥(一錢半)蒼术
(二分)生薑(二錢)肉桂(五分)生黃芩(三分)猪苓(六分)
炙甘草(五分)升麻枈胡(各一錢)
右作二服水煎稍熱服
神效越桃散(寳鑑)
大梔子良薑(各三錢)
右為末米飲或酒調下三錢
建中湯(見勞倦)
芍藥黃芩湯(東垣)治洩痢腹痛或後重身熱久不愈&KR0899;
洪疾者及下痢膿血稠粘
黃芩芍藥(各一錢)甘草(五錢)
右㕮咀每服一兩水一盞半煎至一盞温服無時如
痛加桂少許
當歸導氣湯(東垣)
甘草(一錢半)當歸芍藥(各一錢)木香㯽榔(各三)
(錢)青皮槐花(炒各七分)澤瀉(五分)生地黃(一錢半或二錢酒浸)
(隂乾)
右共為末用水煎食前温服如小便利去澤瀉
聖餅子(寳鑑)治瀉痢赤白臍腹撮痛久不愈者
定粉蜜陀僧舶上硫黃(各三兩)黃丹(二錢)
輕粉(少許)
右五味為末入白麵四錢匕滴水丸如指頭大捻成
餅窨乾食前温漿水磨下大便黑色為效
通神丸治膿血雜痢後重疼痛日久不瘥没藥(研)
五靈脂(去砂石研)乳香(研各一錢)巴豆霜(研五分)没藥(研一錢)
右同研勻滴水為丸如黃米大每服七丸食前煎生
木瓜湯下小兒服三丸隨歲加減
魚&KR3338;湯治痢下五色膿血或如爛魚腸並無大便腸
中攪痛不可忍呻吟呌呼聞聲于外
粉霜(研)輕粉硃砂(研)硇砂(去砂石研)白丁香
(各一兩)乳香(半錢)巴豆(二七粒去殼不去油)
右為末蒸棗肉為丸嬰兒三丸如粟米大二三歲如
麻粒大四五歲每服三四丸並旋丸煎&KR3338;湯吞下仍
間服調胃藥此證緣久積而成故小兒多有之
香連丸(直指)治下痢赤白裏急後重
黃連(去蘆二十兩用吳茱萸十兩同炒令赤揀去茱萸不用)木香(四兩八錢八分不見)
(火)
右為細末醋糊丸如桐子大每服三十丸空心飯飲
下
導氣湯治下痢膿血日夜無度裏急後重
木香㯽榔黃連(各六分)大黃黃芩(各一)
(錢半)枳殼(一錢䴸炒)芍藥(六錢)當歸(三錢)
右㕮咀作二服水二盞煎一盞去滓(食前温服)
清涼飲子(見發熱)
進承氣法治太隂證不能食是也當先補而後瀉乃進
藥法也先剉厚朴半兩薑製水一盞煎至半盞服若二
三服未已胃有宿食不消加枳實二錢同煎服二三服
泄又未已如不加食尚有熱毒又加大黃三錢推過泄
未止者為腸胃久有塵垢滑粘加芒硝半合垢去盡則
安矣(後重兼無虚證者宜之若力倦氣少&KR0899;虚不能食者不宜此法蓋厚朴枳實大瀉元氣故也)
退承氣法治陽明證能食是也當先瀉而後補乃退藥
法也先用大承氣湯五錢水一盞依前法煎至七分稍
熱服如瀉未止去芒硝減大黃一半煎二服如熱氣雖
已其人心腹滿又減去大黃但與枳實厚枳湯又煎二
三服如腹脹滿退泄亦自安但服厚朴湯數服則已
水煮木香膏(寶鑑)治脾胃受濕臟腑滑泄腹中疼痛日夜
無度腸鳴水聲不思飲食每欲痢時裏急後重或下
赤白或便膿血等並皆治之
御米殼(蜜水浸濕炒黃六兩)乳香(研)肉豆蔲砂仁(各一)
(兩半)當歸白芍藥木香丁香訶
子皮藿香黃連(去鬚)青皮(去白)厚朴(薑製)
甘草(炙)陳皮(去白各一兩)乾薑(炮)枳實(麩炒各半兩)
右十八味為細末煉蜜丸如彈子大每服一丸水一
盞棗一枚擘開煎至七分和滓稍熱食前服
白术安胃散(寳鑑)治一切瀉痢無問膿血相雜裏急後
重窘痛日夜無度及治小腸氣痛婦人臍上虚冷并
産後兒枕痛虚弱寒熱不止者
御米殼(三兩去頂蒂醋煮一宿)茯苓車前子白术
烏梅肉(各一兩)五味子(各半兩)
右為粗末每服五錢水二盞煎至一盞空心温服
升陽除濕防風湯(見下血)
三竒散治痢後裏急後重
枳殼黃耆防風(各等分)
右為末每服二錢用蜜湯調下或米飲調亦得
治裏急後重
好蛤粉穿山甲(炒)
右二味等分為末每一錢空心用好酒調服
木香黃連湯治下痢膿血裏急後重神效
木香黃連川木通川黃蘗枳
殼(麩炒)陳皮(各二錢半)大黃(三錢)
右㕮咀分作二貼用水二盞煎至八分去滓食前服
堅中丸白膠香散(俱泄瀉)
純陽真人養臟湯(和劑)治大人小兒冷熱不調下痢赤
白或便膿血有如魚腦裏急後重臍腹㽲痛及脱肛
墜下酒毒濕毒便血並宜服之
人參白术當歸(各六錢)白芍藥木香
(各一兩六錢)甘草肉桂(各八錢)肉豆蔲(麵裹煨半兩)御米
殼(蜜炙三兩六錢)訶子肉(一兩二錢)
右為㕮咀每服四錢用水一盞半煎至八分去滓食
前温服忌酒麵生冷魚鯹油膩之物臟腑滑泄夜起
久不瘥者可加附子四片煎服
七宣丸(見大便不通)
芍藥蘗皮丸
芍藥黃蘗(各等分)
右為細末醋糊丸如桐子大每服五七十丸食前温
湯下
固腸丸(見泄瀉)
桃花湯(金匱)治下痢膿血
赤石脂(一斤一半剉一半篩末)乾薑(一兩)粳米(一升)
右三味以水七升煮米令熟去滓温七合内赤石脂
末方寸七日三服若一服愈餘勿服
易簡斷下湯治下痢赤白無問新久長幼
白术茯苓(各一錢)甘草(五分)草果(連皮一枚)
右㕮咀用罌粟殼十四枚去筋膜并萼蒂剪碎用醋
淹為麄末用作一服水一大碗薑七片棗子烏梅各
七枚煎至一大盞分二服服之赤痢者加烏豆二粒
白痢者加乾薑五錢罌粟殼治痢服之如神但性緊
濇多令人嘔逆既以醋制加以烏梅不致為害然嘔
吐人則不可服大率痢疾古方謂之滯下多因腸胃
素有積滯而成此疾始得之時不可遽止先以巴豆
感應丸十餘粒白梅湯下令大便微利仍以前藥服
之無不應手作效若脾胃素弱用豆蔲橘紅罌粟殼
各等分為末醋煮麵糊為丸桐子大每服五十丸烏
梅湯下兼治泄瀉暴下不止一服即愈更令藥力相
倍為佳如覺惡心却以理中湯四物湯加豆蔲木香
軰調其胃氣仍以二陳湯煮木香丸以定其嘔逆大
凡痢疾乃腹心之患尊年人尤非所宜若果首尾用
平和之臍决難作效必致危篤雖欲服此則已晚矣
其秦艽地榆黃蘗木通之類其性苦寒却難輕服血
痢當服胃風湯并膠艾湯之類白者宜服附子理
中湯震靈丹之属更宜審而用之若五色雜下泄
瀉無時當用熟烏頭一兩厚朴乾薑甘草各一分生
薑煎服今之治痢多用駐車丸黃連阿膠丸之類
其中止有黃連肥腸其性本冷若所感積輕及餘痢
休息不已則服之取效若病稍重則非此可療
訶子皮散(東垣)
御米殼(五分去花萼蜜炒)乾薑(六分炮)陳皮(五分)訶子皮(七分)
(煨去核)
右水煎服或為末白湯調服亦可
地榆芍藥湯(保命)治泄痢膿血脱肛
蒼术(八兩)地榆卷栢芍藥(各三兩)
右㕮咀每服二兩水煎温服病退勿服
敗毒散(見傷濕)
參苓白术散(和劑)治久瀉及大病後痢後調理消渴者尤
宜
人参乾山藥蓮肉白扁豆(去皮薑汁浸炒)
(各一斤半)白术(於潜者二斤)桔梗(炒令黃色)砂仁白茯苓(去皮)
薏苡仁炙甘草(各一斤)
右為細末每服二錢米湯調下或加薑棗煎服或棗
肉和藥丸如桐子大每服七十丸空心用米湯送下
或煉蜜丸如彈子大湯化下
治中湯(見嘔吐)
倉廪湯治噤口痢有熱乃毒氣衝心食即吐
人參茯苓甘草(炙)前胡川芎
羌活獨活桔梗柴胡枳殼
陳倉米(各等分)
右㕮咀每服五錢水一盞半生薑三片煎至七分去
滓不拘時熱服
木香散(本事)治隔年痢不止并治血痢尤捷
木香(剉用黃連半兩同炒)鶯粟殼(剉用生薑半兩同炒)甘草(炙一兩)
右為細末入麝香少許每服一錢陳米飲下
訶梨勒丸(寳鑑)治休息痢晝夜無度臍腹撮痛諸藥不
效
椿根白皮(二兩)訶子(半兩去核)母丁香(三十粒)
右為細末醋糊丸如梧子大每服五十丸陳米飲湯
入醋少許一日三服效(椿樹俗謂虎眼樹又謂之樗)
蕪荑丸治久痢不瘥有蠱幷下部脱肛
蕪荑(炒)黃連(去鬚各二兩)蚺蛇膽(半兩)
右為細末煉蜜丸如梧桐子大每服三十丸食前用
杏仁湯下日再服
駐車丸(和劑)治一切下痢無問冷熱
阿膠(搗碎蛤粉炒成珠為末以醋四升熬成膏十五兩)當歸(去蘆十五兩)黃連
(去鬚三十兩)乾薑(炮十兩)
右為末醋煮阿膠膏丸梧桐子大每服三十丸食前
米飲下日三服小兒丸如麻子大更量歲數加減服
歸連丸治痢無問冷熱及五色痢入口即定
當歸黃蘗黃芩阿膠熟艾(各二)
(兩)黃連(一兩)
右為末以醇醋二升煮膠煬下藥煮令可為丸如豆
大每服七八十丸日二夜一用米湯下若産婦痢加
蒲黃一兩煉蜜和丸
麥蘗丸治休息痢不能飲食及羸瘦
大麥蘗(炒)附子(炮製去皮臍)陳麯(炒)官桂(去皮)烏
梅肉(炒)白茯苓(去皮)人參(各一兩)
右為細末煉蜜和丸如梧桐子大每服三十丸煮棗
肉飲下不拘時一方用七月七日麹
治休息痢羸瘦
黃連(去須為末)定粉(研各半兩)大棗(二十枚去核)
右舂棗如泥鋪於紙上安二味藥裹之燒令通赤取
出候冷細研為末每服使好精羊肉半斤切作片子
用散藥三錢摻在肉上濕紙裹燒熟放冷食之不過
三兩服效
又方
杏仁(一兩湯浸去皮尖及雙仁麩炒黃色)獖猪肝(一具去筋膜切作片)
右件將肝用水洗去血切作片於淨鐺内一重肝一
重杏仁入盡用童子小便二升入鐺中蓋定慢火煎
令小便盡即熟放冷任意食之
又方(一名羊肝散)
砂仁(一兩去皮)肉豆蔲(半兩去殼)
右為細末用羊肝半具細切拌藥以濕紙三五重裹
上更以麵裹用慢火燒令熟去麵并紙入軟飯搗和
丸如梧子大每服三十丸食前粥飲下
蕷蓮飲
石蓮肉乾山藥(各等分)
右為細末生薑茶煎湯調下三錢
異功散七珍散(俱不能食)六柱飲(泄瀉)獨活寄生湯(見腰)
(痛)
虎骨四斤丸(脚氣)大防風湯(鶴膝風)橘皮枳术湯(傷食)
附方
神效參香散治大人小兒臓氣虚怯冷熱不調積
而成痢或下鮮血或如豆汁或如魚腦或下瘀血或
下紫黑血或赤白相雜裏急後重日夜頻數無問新
久並皆治之
白扁豆(炒)木香人參(去蘆各二兩)茯苓(去皮)肉
豆䓻(愄各四兩)罌粟殼(去蒂)陳皮(去白各十兩)
右為細末每服三錢用温米飲調下無時
黑丸子治脾胃怯弱飲食過傷留滯不化遂成痢
下服此藥推導更須斟酌受病淺深增減丸數當逐
盡積滯方佳然後徐徐補之
烏梅肉杏仁(去皮尖另研)半夏(湯泡七次)縮砂(各十四粒)百
草霜(六錢)巴豆霜(去油五分)
右為細末和勻稀糊為丸如黍米大每服十五丸加
至二十丸用白湯送下看人虚實加減丸數服之
不二散治諸般瀉痢神效
罌粟殼青皮(去瓤焙乾)陳皮(去白焙乾各二兩)當歸(去蘆炒)
甘草(炙)甜藤(如無只以乾葛代之各一兩)
右件㕮咀每服三錢水一盞煎七分去滓通口服如
患赤白痢用酸石榴皮一片同煎極妙
神效雞清丸治一切瀉痢
木香(二兩)黃連(二兩半)肉荳䓻(七箇大者生用)
右先為細末取雞子清搜和藥作餅子於慢火上炙
令黃色變紅極乾再研為末用麵糊丸如桐子大每
服五十丸空心米飲下
御米丸治一切瀉痢
肉豆䓻訶子肉白茯苓白术(各一兩)
石蓮肉當歸(各半兩)乳香(三錢)鶯粟殼(一兩半蜜炙)
右為細末水糊為丸如梧桐子大每服三五十丸空
心用米飲送下如血痢減豆蔲白术當歸粟殼
犀角丸但是痢服之無不瘥者
犀角屑(取黑色文理麄者産後用彌佳)宣州黃連苦參(多買輕搗)
金州黃蘗(赤色緊薄者)川當歸(五味俱取細末)
右各搗研為末各等分和勻空腹爛煮糯米飲調方
寸匕服之日再服忌粘滑油膩生菜
瓜蔞散治五色痢久不愈者
瓜蔞(一箇黃色者以炭火煨存性用蓋在地下一宿出火毒)
右研為細末作一服用温酒調服胡大卿有一僕人
患痢半年至杭州遇一道人傳此方而愈
葛根湯專治酒痢
葛根枳殼半夏生地黃杏仁
(去皮尖)茯芩(各二錢四分)黃芩(一錢二分)甘草(炙五分)
右分作二貼水二盞黑豆百粒生薑五片白梅一箇
煎至一盞去滓食前温服
神效散治休息痢氣痢膿血不止疼痛困弱
當歸烏梅肉黃連(各等分)
右為細末研大蒜作膏作丸如梧子大每服三四十
丸厚朴煎湯下一方加阿膠
又方治赤白痢新舊疾
右用鹽霜梅三個用黃泥裹於慢火煨乾研為細末
用米湯調下
治腸蠱先下赤後下黃白沬連年不愈兼治痢下應先
白後赤若先赤後白為腸蠱
右用牛膝一兩切椎碎以醇酒一升漬一宿平旦空
心服之再服愈
阿膠丸治冷熱不調痢下膿血不止腹痛不可忍
阿膠(剉碎令燥)乾薑(炮)木香黃連(炒)當歸(炒)
黃芩(各一兩)赤石脂龍骨(各二兩)厚朴(一兩半去粗皮生薑)
(汁塗炙)
右為細末煉和丸如梧子大每服三十丸不拘時以
粥飲下
木香散治冷熱痢虛損腹痛不能飲食日漸乏力
木香乾薑(炮)甘草(炙)黃芩(各半兩)栢葉(炙)
當歸(炒)白术乾熟地黃(各七錢半)黃連(炒五錢)
右剉散每服三錢水一中盞煎至五分去滓不拘時
温服
楊子建萬全護命方今有人患痢其&KR0899;微小再再尋
之又沉而濇此之一候若下白痢其勢雖重庶幾可
治若是下血切忌發熱通身發熱者死熱見七日死
已上所陳雖未足以逹痢之淵源亦足以明其粗迹議
者謂如子所言自甲子至於癸亥每六十年中未嘗
有一年不生痢疾今世人所患痢疾於數年中閒忽
止有一年其故何也荅曰六十年中未嘗有一年無
木土相攻未嘗無土火相鬱未嘗無水火相犯但五
運之政譬如權衡一年間五行氣數更相承制得其
平等則其疾自然不作若或一氣太過一臓有餘痢
疾之生應不旋踵予故備陳其粗以開後學之未悟
庶幾胗療之間無差悞之過者矣但毒痢傷人不一
惟水邪犯心為重世人初犯痢時先發寒熱投藥治
之其熱不退發熱太甚食則嘔逆下痢不止心熱如
火只要入涼處只思喫冷水忽思狂走渾身肌肉疼
痛着手不得此候十難治其三四也治疫毒痢方須
是仔細首尾讀此方論令分明識病根源然後喫藥
但毒痢初得時先發寒熱忽頭痛忽壯熱忽轉數日
便下赤痢忽赤白相雜忽只下白痢或先下白痢後
變成赤痢或先下赤痢後却變成白痢並宜喫此方
但初下痢時先發寒熱頭痛即是寒邪犯心寒氣犯
心水火相戰故初病時先發寒熱水火相犯血變於
中所以多下赤痢如紫草水如莧菜水無色澤者寒
邪犯心之重也先發寒熱而所下之痢止白色者寒
邪犯心之未動也先下白痢而後有赤痢之變者寒
邪犯心其勢漸加也先下赤痢而後變成白痢者寒
邪犯心其勢漸減也赤白相等者水火相犯其氣相
等寒濕之氣相搏也忽有赤多而白少忽有赤少而
白多此寒邪之勢有多少毒痢之病有重輕以白多
為輕赤多為重治之之法先奪其寒則其所下之藥
一也以太歲分之則丙子丙午甲子甲午庚子庚午
年丙寅丙申年甲寅甲申年庚寅庚申并辰戌之年
運遇丙甲及庚運所臨其害尤甚及丑未之年宜有
此候又兼無問太歲蓋天地變化其候多端難可窮
盡今此但世人亦不必撞定太歲但看一年中春夏
之内多有寒肅之化陽光少見忽寒熱二氣更相交
爭忽於夏月多寒濕之化寒邪犯心所受之痢先發
寒熱忽頭痛忽先轉數行後有赤痢忽赤白相雜忽
只下痢並宜喫此通神散喫後取壯熱便退若兩三
盞後壯熱不退更不喫此方自别有方論在下
麻黃(去根節)官桂(去麄皮各七錢半)大川芎白术(各二兩)
槀本獨活桔梗防風芍藥
白芷(各半兩)牡丹皮(去心)甘草(各二錢半)細辛(三錢三分羡)
牽牛(一錢七分)
右為細末每服二錢非時熟湯調下和滓熱喫若喫
兩三盞後寒熱不退更不請喫自别有方論在下
若喫此藥後寒熱已退赤痢已消減便修合第二方第三
方藥喫取安效若寒熱已退赤痢未消減更服兩三盞
然不可多喫一日只兩盞後赤痢消減忽變成白痢
旋次修合第二方喫候出後度數減少便修合第三方
喫取平安但六甲之年六庚之歲春夏之内時氣多
寒人得痢疾此藥通神若是六甲之年丑未之歲濕
化偏多人得痢疾先發寒熱即於方内添草豆䓻一
兩同修合也又不問太歲但一年間春夏之内多寒
人有痢疾先發寒熱並宜喫此方
治毒痢初得時先發寒熱喫前方寒熱已退赤痢已消
減宜進此還真散若喫前方藥寒熱未退赤痢未消
減更不宜進此藥但天地變化其候非常痢疾證候
多端此不得不盡其仔細
訶子(五枚用麵裹火煨熟不要生亦不要焦去麵不用就熱咬破訶子擘去核不用只用皮焙)
(乾)
右搗羅為細末每服二錢匕以米湯一盞半同藥煎
取一盞空心和滓喫若吐出一兩口涎更佳如此喫
經數盞大腑漸安出後減少修合第三方藥喫以牢
固大腸若喫前方藥壯熱未退血痢未減不可進此
藥
治疫毒痢喫前面兩方藥病勢已減所下之痢止餘些
小或下清糞或如鴨糞或如茶湯或如燭油或只餘
些小紅色宜喫此方以牢固大腸還復真氣舶上硫
黃丸
舶上硫黃(二兩去砂石細研為末)薏苡仁(二兩炒杵為末)
右二味相和令勻滴熟水和為丸如桐子大每服五
十丸空心米湯下
黃耆散(治熱痢下赤黃膿腹痛心煩)黃耆龍骨(剉)當歸(各七錢半)
地黃(五錢)黃連(去鬚微炒一兩)黃蘗黃芩犀角
屑地榆(各半兩)
右為細末每服二錢不拘時粥飲調下
秘傳斗門散治八種毒痢臟腑撮痛膿血赤白或下
瘀血或成片子或五色相雜日夜頻併兼治噤口惡
痢裏急後重久渴不止全不進食他藥不能治者立
見神效
黑豆(炒去皮十二兩)乾薑(炮四兩)罌粟殼(蜜炒半斤)地榆(炒)甘
草(炙各六兩)白芍藥(三兩)
右㕮咀每服三錢水一盞煎七分温服
括蔞根湯治下痢冷熱相衝氣不和順本因下虚津
液耗少口乾咽燥常思飲水毒氣更增煩躁轉甚宜
服此藥救之
括蔞根白茯苓甘草(炙各半兩)麥門冬(去心二錢)
(半)
右㕮咀每服五錢水一盞半棗二枚擘破煎至七分
去滓服不拘時
陳米湯治吐痢後大渴飲水不止
右用陳倉米二合水淘淨以水二盞煎至一盞去滓
空心温服晚食前再煎服
治痢後渴
右用糯米二合以水一盞半同煮研絞汁空心頓服
之
澤漆湯治痢後腫滿氣急喘嗽小便如血
澤漆葉(微炒五兩)桑根白皮(炙黃)郁李仁(湯浸去皮尖炒熟各三兩)
陳皮(去白)白术(炒)杏仁(湯浸去皮尖雙仁炒各一兩)人參(一兩)
(半)
右㕮咀每服五錢水二盞生薑三片煎取八分去滓
温服候半時辰再服取下黃水數升或小便利為度
茯苓湯治痢後遍身浮腫
赤茯苓(去黑皮)澤漆葉(微炒)白术(微炒各一兩)桑根白皮
(炙黃)黃芩干射防己澤瀉(各三兩)
右㕮咀每服五錢匕先以水三盞煮大豆一合取二
盞去滓内藥煎取一盞分為二服未瘥頻服兩料
右二方須以濟生腎氣丸佐之後方虚者禁用
證治準繩卷三十
