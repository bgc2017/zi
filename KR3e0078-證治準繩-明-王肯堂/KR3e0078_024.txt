證治準繩卷二十四
明王肯堂撰
類方
諸嘔逆門
嘔吐膈氣
生薑半夏湯(元戎)止嘔吐開胃消食
半夏(㕮咀)生薑(切片各三錢)
右量水多少煎至七分服
薑橘湯(活人)治嘔噦手足逆
橘皮(去白)生薑(切片各三錢)
水一鍾煎七分
橘皮半夏湯(元戎)治積氣痰痞不下飲食嘔吐不止
陳皮(去白)半夏(各二兩)生薑(一兩半)
右㕮咀水五鍾煎至二大鍾去滓分三服食後臨臥
服
水煑金花丸(見痰飲)紫沉丸(見嘔吐)
半夏生薑大黃湯治反胃
半夏(二兩)生薑(一兩半)大黃(二兩)
水五升煑取三升分温再服
嘔吐
大半夏湯(仲景)治胃反嘔吐
半夏(二升洗完用)人參(三兩)白蜜(一升)
以水一斗三升和蜜揚之二百四十遍煑藥取三
升温服一升餘分再服
二陳湯(見痰飲)理中湯(見霍亂)
治中湯即理中湯加陳皮青皮等分
丁香吳茱萸湯(東垣)治嘔吐噦胃寒所致
吳茱萸草豆蔲人參蒼术黃芩(各一錢)升
麻(七分)當歸(一錢半)柴胡半夏茯苓乾薑丁
香甘草(各五分)
右爲細末每服半兩水二盞煎至一盞去查食前熱
服忌冷物
霍香安胃散(東垣)治脾胃虚弱不進飲食嘔吐不待腐
熟
藿香(一錢半)丁香人參(各二錢)橘紅(五錢)
右為細末每服二錢水二盞生薑三片同煎至一盞
去查凉服食前和查服亦可
鐵刷湯(見惡寒)
温中湯即理中湯加丁香
紅豆丸(寶鑑)治諸嘔逆膈氣反胃吐食
丁香胡椒砂仁紅豆(各二十一粒)
右為細末薑汁糊丸皂角子大每服一丸以大棗一
枚去核填藥麵裹煨熟去麵細嚼白湯下空心日三
服
小柴胡湯(見往來寒熱)
猪苓散(仲景)
猪苓茯苓白术(各等分)
右杵為散飲服方寸匕日三服
吳茱萸湯(見傷寒吐)半夏瀉心湯(見痞)丁香透膈湯
五膈寬中湯(俱見反胃)枳南湯(見咽喉)導痰湯(見痰飲)
新法半夏湯(和劑)治脾胃氣弱痰飲不散嘔逆酸水腹
肋脹痞頭旋惡心不思飲食
縮砂仁神麯(炒)陳皮(去白)草菓仁(各一兩)白豆蔲仁
丁香(各半兩)大半夏(四兩湯洗七次切作兩片白礬末一兩沸湯浸一晝夜洗去礬)
(俟乾一片切作兩片薑汁浸一晝夜隔湯頓焙乾為末薑汁拌成餅炙黃用)甘草(二兩半生半炙)
右為細末每服二錢先用生薑自然汁調成膏入炒
鹽湯不拘時點服
撾脾湯(和劑)
麻油(四兩)良薑(十五兩)茴香(炒七兩半)甘草(十一兩七錢)
右炒鹽一斤同藥炒為細末每服一錢不拘時白湯
點服
靈砂丹(和劑)治上盛下虚痰涎壅盛最能鎮墜升降隂
陽和五臟助元氣
水銀(一斤)硫黃(四兩)
右二味用新銚内炒成砂子入水火鼎煆煉為末糯
米糊丸如麻子大每服三丸空心棗湯米飲井花水
人參湯任下量病輕重增至五七丸忌猪羊血菉豆
粉冷滑之物
養正丹(見氣)半硫丸(見大便閉)
竹茹湯(本事)治胃熱嘔
乾葛半夏(薑汁半盞漿水一升煑耗一半各三錢)甘草(二錢)
右為末每服五錢水一鍾薑三片竹茹一彈大棗一
枚同煎至七分去查温服
槐花散(良方)大凡吐多是膈熱熱且生痰此藥能化胃
膈熱涎有殊效
皂角(去皮燒煙絶)白礬(熬沸定)槐花(炒黃黑色)甘草(炙)
右各等分為末每服二錢白湯調下
枇杷葉飲(本事)止嘔啘和中利膈
枇杷葉(去毛二錢)人參半夏(各一錢)茯苓(五錢)茅根(二兩)生
薑(七片)
水煎去查入檳榔末五分和勻服
漏氣麥門冬湯(三因)治漏氣因上焦傷風開其腠理上
焦之氣慓悍滑疾遇開即出經氣失道邪氣内著故
有是證
麥門冬(去心)生蘆根竹茹白术(各五兩)甘草(炙)茯
苓(各二兩)人參陳皮萎蕤(各三兩)
右剉散每服四大錢水一盞半薑五片陳米一撮煎
七分去滓熱服
走哺人參湯(三因)治走哺盖下焦氣起于胃下口别入
回腸注于膀胱并與胃傳糟粕而下大腸今大小便
不通故知下焦實熱之所為也
人參黃芩知母萎蕤茯苓(各三錢)蘆根
竹茹白术梔子仁陳皮(各半兩)石膏(煆一兩)
右為剉散每服四錢水一盞半煎七分去滓温服
吐食桔梗湯(家珍)治上焦氣熱上衝食已暴吐脉浮而洪
桔梗白术(各一兩半)半夏麯(二兩)陳皮(去白)枳實(炒)白茯
苓厚朴(各一兩用薑製炒香)
右麤末每服一兩水一杯煎至七分取清温服
木香散
木香檳榔(各等分)
右為細末前藥調服
大承氣湯(見大便不通)
荆黃湯(保命)治證同桔梗湯
荆芥(一兩)人參(五錢)甘草(二錢半)大黃(二錢)
右麤末作一服水二盞煎至一盞去查調檳榔散二
錢空心服
㯽榔散
㯽榔(二錢)木香(一錢半)輕粉(少許)
右為細末同煎藥下亦用水浸蒸餅為丸如小豆大
每服二十丸食後服
紫沉丸(潔古)治中焦吐食由食積與寒氣相格故吐而疼
砂仁半夏麯(各三錢)烏梅(去核)丁香㯽榔(各二錢)沉
香杏仁(去皮尖)白术木香(各一錢)陳皮(五錢)白豆蔲
巴豆霜(各五分另研)
右為細末入巴豆霜令勻醋糊為丸如黍米大每服
五十丸食後薑湯下愈則止小兒另丸一法反胃吐
食用橘皮一箇浸少時去白裹生薑一塊麵裹紙封
燒令熟去外麵煎湯下紫沉丸一百丸一日二服後
大便通至不吐則止此主寒積氣(病杋有代赭石肉果無白术)
大黃甘草湯(全匱)
大黃(四兩)甘草(一兩)
水三升煑取一升分温再服
金花丸(潔古)治吐食而脉弦者由肝勝於脾而吐乃由
脾胃之虚宜治風安胃
半夏(湯洗一兩)㯽榔(二錢)雄黃(一錢半)
右細末薑汁浸蒸餅為丸如桐子大小兒另丸薑湯
下從少至多漸次服之以吐止為度
青鎮丸治嘔吐脈弦頭痛而有汗
柴胡(一兩)黃芩(七錢半)甘草人參(各五錢)半夏(三錢)青黛
(二錢半)
右細末薑汁浸蒸餅丸桐子大每服五十丸薑湯下
茯苓澤瀉湯(金匱)
茯苓(半斤)澤瀉(四兩)甘草(二兩)桂枝(二兩)生薑(四兩)白术(三兩)
右以水一斗煑取三升内澤瀉再煑取二升半温服
八合日叁服
乾嘔陳皮湯(金匱)
陳皮(四兩)生薑(半斤)
水七升煑取三升温服一升下咽即愈
惡心生薑半夏湯(金匱)
半夏(半升)生薑(一斤)
以水三升煑半夏取二升内生薑汁煑取一升半少
冷分肆服日三夜一服止停後服
茯苓半夏湯(拔萃)
炒麯(三錢)大麥糵(半兩炒黃)陳皮天麻(各二錢)白术白
茯苓半夏(各一兩)
右為麤末每服五錢水二盞生薑五片煎至一盞去
查熱服
柴胡半夏湯(拔萃)
半夏(二錢)蒼术炒麯(各一錢)生薑(三片)柴胡藁本
升麻(各五分)白茯苓(七分)
右為麤末水二盞煎至五沸去查温服
吐酸八味平胃散(三因)
厚朴(去皮薑炒)升麻射干(米泔浸)茯苓(各一兩半)大黃(蒸)枳
殼(去瓤麩炒)甘草(炙各一兩)芍藥(半兩)
每服肆錢水一盞煎七分空心熱服
咽醋丸(丹溪)
吳茱萸(去枝梗煑晒乾)陳皮(去白)黃芩(炒各五錢)倉术(七錢半)黃連
(一兩細切用陳壁泥同炒)
右為細末麯糊丸桐子大
神术丸(本事)治停飲成癖久則嘔吐酸水吐已停久復
作如潦水之有科臼不盈科則不行也脾土惡濕而
水則流濕莫若燥脾以勝濕崇土以堆科臼則疾當
去矣
蒼术(一斤米泔浸)生芝蔴(五錢用水二杯研細取漿)大棗(十五枚煮熟去皮核研細)
右以蒼术焙乾為末然後以芝蔴漿及棗肉和勻杵
丸如梧桐子大每服五十丸温湯下忌桃李雀蛤初
服覺燥以山梔末一錢湯調服
乾薑丸(聖惠)
乾薑枳殼橘紅葛根前胡(各五錢)白术
半夏麯(各一兩)吳茱萸甘草(各二錢半)
右細末煉蜜丸桐子大每服三十丸米飲下
參萸丸(丹溪)治濕熱滯氣者濕熱甚者用為向導上可
治吞酸下可治自利
六一散(七兩即益元散)吳茱萸(二兩煑過)
一方去茱萸加乾薑一兩名温六丸
嘔清水茯苓飲(金匱)
茯苓人參白术(各三兩)枳實(二兩)陳皮(五錢)生薑(四兩)
水六升煑取一升八合分温三服如人行八九里進
之
五苓散(見消癉)
吐涎沫吳茱萸湯(見傷寒吐)小青龍湯(見咳嗽)
嘔膿地黃湯(直指)治膿血嘔吐
生地黃(洗焙)川芎(各一兩)半夏(製)甘草(炙各七錢半)南星(湯洗)
(七次)芍藥白芷茯苓北梗前胡知母
人參(各半兩)
每服三錢半薑五片烏梅一箇煎服
嘔蟲烏梅丸(見傷寒蚘厥)
反胃
香砂寬中湯(統旨)治氣滯胸痞噎塞或胃寒作痛者
木香(臨服時磨水入藥三四匙)白术陳皮香附(各一錢半)白荳
蔲(去殼)砂仁青皮㯽榔半夏麯茯苓(各一錢)
厚朴(薑製一錢二分)甘草(三分)
水二鍾薑三片煎八分入蜜一匙食前服
補氣運脾湯(統旨)治中氣不運噎塞
人參(二錢)白术(三錢)橘紅茯苓(各一錢半)黃茋(一錢蜜炙)砂仁
(八分)甘草(四分炙)有痰加半夏麯(一錢)
水二鍾薑一片棗一枚煎八分食遠服
滋血潤腸湯(統旨)治血枯及死血在膈飲食不下大便
燥結
當歸(酒洗三錢)芍藥(煨)生地黃(各一錢半)紅花(酒洗)桃仁(去皮尖炒)
大黃(酒煨)枳殼(麩炒各一錢)
水一鍾半煎七分入韭菜汁半酒盞食前服
人參利膈丸(寳鑑)治胸中不利大便結燥痰嗽喘滿脾
胃壅滯推陳致新治膈氣之聖藥也
木香㯽榔(各七錢半)人參當歸(酒洗)藿香甘草
枳實(麩炒黃各一兩)大黃(酒濕蒸熟)厚朴(薑製各二兩)
右為細末滴水為丸如桐子大每服三五十丸食後
諸飲下
滋隂清膈飲(統旨)治隂火上衝或胃火太盛食不入脉
洪數者
當歸芍藥(煨)黃檗(塩水炒)黃連(各一錢半)黃芩山梔
生地黃(各一錢)甘草(三分)
水二鍾煎七分入童便竹&KR0377;各半酒盞食前服
二陳湯(見痰飲)來復丹(見中暑)
丁沉透膈湯(和劑)治脾胃不和痰逆惡心或時嘔吐飲
食不進十膈五噎痞塞不通竝皆治之
白术(二兩)香附子(炒)縮砂仁人參(各一兩)丁香麥
糵肉荳蔲木香白荳蔲青皮(各半兩)沉香
厚朴(薑製)藿香陳皮(各七錢半)甘草(炙一兩半)半夏(湯洗七次)
神麯(炒)草果(各二錢半)
每服肆錢水一盞薑三片棗一枚煎七分不拘時熱
服
五膈寬中散(和劑)治七情四氣傷于脾胃以致隂陽不
和胷膈痞滿停痰氣逆遂成五膈并治一切冷氣
白荳蔲(去皮二兩)甘草(炙五兩)木香(三兩)厚朴(去皮薑汁炙熟一斤)縮
砂仁丁香青皮(去白)陳皮(去白各四兩)香附子(炒去毛十六兩)
右為細末每服二錢薑三片鹽少許不拘時沸湯點
服
谷神嘉禾散(和劑)治脾胃不和胷膈痞悶氣逆生痰不
進飲食或五噎五膈
白茯苓(去皮)縮砂(去皮)薏苡仁(炒)枇杷葉(去毛薑汁炙香)人參
(去芦各一兩)白术(炒二兩)桑白皮(炒)㯽榔(炒)白荳蔲(炒去皮)
青皮(去白)穀蘗(炒)五味子(炒各半兩)沉香杜仲(去皮薑汁酒塗)
(炙)丁香藿香隨風子石斛(酒和炒)半夏(薑汁搗和)
(作餅炙黃色)大腹子(炒)木香(各七錢半)甘草(炙兩半)陳皮(去白)神
麯(炒各二錢半)
每服三錢水一杯薑三片棗二枚煎七分不拘時温
服五噎入乾柿一枚膈氣吐逆入薤白三寸棗五枚
代抵當丸(見畜血)
秦川剪紅丸(良方)治膈氣成翻胃服此吐出瘀血及下
蟲而效
雄黃(别研)木香(各五錢)㯽榔三稜(煨)蓬术(煨)貫仲(去毛)
乾漆(炒烟盡)陳皮(各一兩)大黃(一兩半)
右為細末麵糊為丸如梧桐子大每服五十丸食前
用米飲送下
芫花丸(本事)
芫花(醋炒一兩)牛膝狼牙根桔梗(炒黃)藜蘆(炒)㯽榔
(各半兩)巴豆(十粒炒黑)
右為細末醋糊為丸如赤豆大每服二三丸加至五
七丸食前生薑湯下此方常服化痰消堅殺蟲予
患飲癖三十年暮年嘗多雜痰飲來潮遲即吐有時
飲半杯酒即止盖合此症也因讀巢氏病源論酒瘕
云飲酒多而食谷少積久漸瘦其病常欲思酒不得
酒則吐多睡復不能食是胃中有蟲使然名為酒瘕
此藥治之要之須禁酒即易治不禁無益也
厚朴丸主番胃吐逆飲食噎塞氣上衝心腹中諸疾
厚朴蜀椒(去目微炒)川烏頭(炮去皮各一兩五錢)紫苑(去土苗)吳
茱萸(湯洗)菖蒲柴胡(去苗)桔梗茯苓官桂皂
角(去皮弦炙)乾薑(炮)人參(各二兩)黃連(二兩半)巴豆霜(半兩)
右為細末入巴豆霜勻煉蜜為劑旋旋丸如桐子大
每服三丸漸次加至五七丸以利為度生薑湯下食
後而臥此藥治效與局方温白丸同及治處暑以後
秋冬間下痢大效春夏加黃連二兩秋冬再加厚
朴二兩如治風於春秋所加黃連厚朴外更加菖
蒲茯苓各一兩半如治風痛不愈者依春秋加藥
外更加人參菖蒲茯苓各一兩半如心之積加菖
蒲白茯苓為輔如肝之積加柴胡蜀椒為輔如
肺之積加黃連人參為輔如脾之積加茱萸乾薑
為輔秋冬久瀉不止加黃連茯苓
萬病紫苑丸(見積聚)益元散(見傷暑)
三乙承氣湯(子和)
北大黃(去麤皮)芒硝(即焰硝)厚朴(薑製)枳實(生用各半兩)甘草
(去皮炙一兩)當歸(酒洗焙二錢半重)
右㕮咀每服半兩水盞半生薑五片棗二枚擘開同
煎七分去滓熱服不拘時候病重者每服一兩加薑
二片棗一枚若不納藥須時時呷服之以通為度雖
為下藥有泄有補卓有竒功劉河間又加甘草以為
三一承氣以甘和其中最得仲景之秘試論只論四
味當歸不在試論之列不可即用然等分不多縱用
亦無妨
四生丸(子和)治一切結熱常服肢體潤澤耐老
北大黃(去麤皮酒洗紙包煨香不可過存性一兩)黑牽牛(三兩取頭末一兩)皂
角(去皮生用一兩)芒硝(生用半兩)
右為末滴水為丸梧桐子大每服二三十丸白湯送
下
對金飲子(子和)
淨陳皮(八兩焙製)蒼术(四兩焙)人參(一兩)厚朴(四兩薑炒)甘草(炙三兩)
黃芩(二兩半去皮心黑灰)黃茋(一兩)
㕮咀每服半兩水杯半生薑五片棗二枚同煎七分
去滓熱服先服承氣湯夜服四生丸如已效進食不
格拒方用對金飲子然初病作且於嘔吐胃熱類内
選用清利之藥審其虚實重輕方用前藥更佳
噎
人參散(見大便閉)厚朴丸(見反胃)
昆布丸(良方)治五噎咽喉妨塞食飲不下
昆布(洗去鹹水)麥門冬(去心焙)天門冬(去心焙)訶梨勒(去核各一)
(兩半)木通川大黃(微炒)川朴硝郁李仁(湯浸去皮微炒)桂
心百合(各一兩)麢羊角(屑)杏仁(湯浸去皮尖麩炒黃)紫蘇子
(微炒)射干(各半兩)柴胡(去芦)陳皮(湯浸去白)㯽榔(各二錢半)
右為細末煉蜜和搗三百杵丸如梧桐子大每服三
十丸不拘時熱酒送下夜飯後用綿裹彈子大一丸
噙化
代抵當丸(見畜血)
竹皮散(良方)治噎聲不出
竹皮(一方用竹葉)細辛通草人參五味子
茯苓麻黃桂心生薑甘草(各一兩)
右㕮咀以水一斗煑竹皮下藥煑取三升分三服
補中益氣湯(見勞倦)
吳茱萸丸(東垣)大理脾胃胸膈不通調中順氣
吳茱萸草豆蔲仁(各一錢二分)橘皮益智仁人
參黃茋升麻(各八分)白殭蠶澤瀉薑黃
柴胡(各四分)當歸身甘草(炙各六分)木香(二分)青皮(二分)
半夏(一錢)大麥糵(一錢五分)
右為細末用湯浸蒸餅為丸如菉豆大每服三十丸
細嚼白湯送下無時
利膈丸(見反胃)黃茋補中湯(見痞)
滋腎丸(見小便不通)消痞丸(見痞)
吐利
黃芩加半夏生薑湯(仲景)
黃芩(三兩)甘草(炙二兩)芍藥(三兩)半夏(半斤)生薑(四兩)大棗(二十)
(枚)
右水一斗煑取三升温服一升日再夜一服
黃芩湯(外台)
黃芩(二兩)人參乾薑(各三兩)桂枝(一兩)半夏(半兩)大棗(十二枚)
右水七升煑取三升温分三服
理中丸(見痞)六一散即益元散(見傷暑)
水煑金花丸(潔古)治風痰
半夏(湯洗)天南星(洗)寒水石(燒存性各一兩)天麻(半兩)雄黃(一錢)
(半)白麵(四兩)
右為末滴水為丸桐子大每服百丸先煎漿水沸下
藥煑令浮為度漉出生薑湯下食前
霍亂
加减理中湯(良方)
人參乾薑白术(各三錢)甘草(炙一錢)
水二鍾煎一鍾不拘時服若為寒濕氣所中者加附
子一錢名附子理中湯若霍亂吐瀉者加橘紅青
皮(各一錢半)名治中湯若乾霍亂心腹作痛先以鹽湯
少許頻服候吐出令透即進此藥若嘔吐者於治
中湯内加丁皮半夏(各一錢)生薑十片煎若泄瀉者
加橘紅茯苓(各一錢)名補中湯若溏泄不已者於補
中湯内加附子(一錢)不喜飲食水穀不化者再加
砂仁(一錢)若霍亂嘔吐心腹作痛手足逆冷於本方
内去白术加熟附子名四順湯若傷寒結胸先加
桔梗枳殼等分不瘉者及諸吐利後胷痞欲絶心胷
高起急痛手不可近者加枳實白茯苓(各一錢)名枳實
理中湯若渴者再於枳實理中湯内加括蔞根(一錢)
若霍亂後轉筋者理中湯内加火煅石膏(一錢)若
臍上築者腎氣動也去术加官桂(一錢半)腎惡燥去术
恐作奔豚故加官桂若悸多者加茯苓(一錢)若渴
欲飲水者加白术(半錢)若寒者加乾薑(半錢)若腹滿
者去白术加附子(一錢)若飲酒過多及啖炙&KR1572;熱食
發為鼻衂加川芎(一錢)若傷胃吐血以此藥能理中
脘分利隂陽安定血脉只用本方
二香散(良方)治暑濕相搏霍亂轉筋煩渴悶亂
藿香白术厚朴陳皮茯苓半夏紫
蘇桔梗白芷香薷黃連扁豆(各一錢)
大腹皮甘草(各半錢)
水二鍾薑五片葱白三根煎至一鍾不拘時服
香薷散(活人)治隂陽不順清濁相干氣鬱中焦名為霍
亂此皆飽食多飲復睡冷席外邪内積結而不散隂
陽二氣壅而不反陽氣欲降隂氣欲升隂陽交錯變
成吐利百脉混亂榮衞俱虚冷搏筋轉皆宜服此
厚朴(去皮薑汁炒)黃連(薑汁炒各二兩)香薷(四兩)甘草(半兩)
右為末每服四錢水煎不犯鐡器慢火煎之兼治不
時吐利霍亂腹撮痛大渴煩躁四肢逆冷冷汗自出
兩脚轉筋痛不可忍者須井中沉令極冷頓服之乃
效
桂苓白术散(寶鑑)治冐暑飲食所傷傳受濕熱内盛霍
亂吐瀉轉筋急痛滿腹痛悶小兒吐瀉驚風皆宜服
此
桂枝人參白术白茯苓(各半兩)澤瀉甘草
石膏寒水石(各一兩)滑石(二兩)一方有木香藿香
葛根(各半兩)
右為細末每服三錢白湯調下或新汲水薑湯下亦
可
桂苓甘露飲(寶鑑)流濕潤燥治痰涎止咳嗽調臟腑寒
熱嘔吐服之令人遍身氣液宣平及治水腫泄利
肉桂藿香人參(各半兩)木香(二錢半)白茯苓(去皮)白
术甘草澤瀉葛根石膏寒水石(各一兩)
滑石(二兩)
右為末每服三錢白湯冷水任調下
六和湯(見傷暑)蘇合香丸(見卒中)除濕湯(見中濕)
訶子散(三因)治老幼霍亂一服即效
訶子(炮去核)甘草(炙)厚朴(薑製)乾薑(炮)神麯(炒)草果(去殼)
良薑(炒)茯苓麥芽(炒)陳皮(各等分)
右為細末每服二錢候發不可忍時用水煎入鹽少
許服之
七氣湯(三因)治七氣鬱結五臟之間互相刑尅隂陽不
和揮霍變亂吐利交作
半夏(湯泡)厚朴白芍藥茯苓(各二錢)桂心紫蘇
橘紅人參(各一錢)
右作一服用水二鍾生薑七片紅棗一枚煎至一鍾
不拘時服
吳茱萸湯(良方)治冐暑伏熱腹痛作瀉或痢并飲水過
度霍亂吐瀉其證始因飲冷或冐寒或忍飢或大怒
或乘舟車傷動胃氣令人上吐下瀉併行頭旋眼暈
手脚轉筋四肢逆冷用藥遲慢須臾不能救
吳茱萸木瓜食鹽(各半兩)
右同炒令焦先用磁瓶盛水三升煑令百沸入藥煎
至二升已下傾一杯冷熱隨病人服之卒無前藥用
枯白礬為末每服一大錢沸湯調服更無前藥用塩
一撮醋一杯同煎至八分温服或鹽梅醎酸等物皆
可服
通脉四逆湯(見泄瀉)五苓散(見消癉)四逆湯(見厥)
平胃散(見中食)建中湯(見傷寒吐)
建中加木瓜柴胡湯平胃散加木瓜亦可
桂枝(二兩半)芍藥(二兩)甘草(一兩)膠餳(半升)生薑(一兩半)大棗
(六枚)木瓜柴胡(各五錢)
每服一兩水三盞煎一盞半去查下膠餳兩匙服
四君子加白芍藥高良薑湯
四君子湯(各一兩)白芍藥良薑(各五錢)
同前法煎服
四君子加薑附厚朴湯
四君子湯(各一兩)生薑附子(炮)厚朴(薑製各二兩)
同前法煎服
建中加附子當歸湯
桂枝(一兩)芍藥(二兩)甘草(半兩)膠餳(半升)附子(炮)當歸(各三錢)
生薑(一兩半)大棗(六枚)
同前法煎
藿香正氣散(見中風)來復丹(見中暑)
神保丸(見傷飲食)養正丹(見氣)
四順湯即理中湯倍加甘草十補散即十全大補湯
木瓜湯(直指)治吐瀉不已轉筋擾悶
酸木瓜(一兩)茴香(二錢半微炒)吳茱萸(半兩湯洗七次)甘草(炙二錢)
右剉散每四錢薑五片紫蘇十葉空腹急煎服
止渴湯(良方)
人參(去芦)麥門冬(去心)茯苓(去皮)桔梗瓜蔞根葛根
澤瀉甘草(炙各五錢)
右為細末每服二錢不拘時蜜湯調下
增損縮脾飲(寶鑑)
草果烏梅甘草砂仁(各四兩)乾葛(二兩)
每服五錢生薑五片同煎以水浸極冷旋旋服之無
時
茯苓澤瀉湯(三因)
茯苓(八兩)澤瀉(四兩)甘草(炙)桂心(各二兩)白术(三兩)
每服四錢生薑三片同煎食前服一方有小麥五兩
麥門冬湯(良方)
麥門冬(去心)白茯苓(去皮)半夏(湯炮七次)橘皮白术(各一錢半)
人參小麥甘草(炙各一錢)
水二鍾生薑五片烏梅少許同煎至一鍾不拘時服
白术散(良方)治傷寒雜病一切吐瀉煩渴霍亂虚損氣弱
保養衰老及治酒積嘔噦
白术茯苓(去皮)人參藿香(各半兩)葛根(一兩)木香(二錢半)
甘草(炙一兩半)
右為細末每服二錢白湯調下如煩渴加滑石二兩
甚者加薑汁續續飲之無時
烏梅散(良方)
烏梅肉(微炒)黃連(去鬚微炒)當歸(微炒)附子(炮製去皮臍)熟艾(已上)
(各七錢半)阿膠(搗碎炒令燥)肉豆蔲(去殼)赤石脂(已上各一兩)甘草
(炙半兩)
右為細末不拘時粥飲調下二錢
黃連丸(良方)
黃連(去鬚微炒)黃檗(微炒)厚朴(去皮生薑汁塗炙令香已上各七錢半)當歸
(微炒)乾薑(炮製)木香(不見火)地榆(已上各半兩)阿膠(搗碎炒黃燥一兩)
右為末煉蜜和搗二三百杵丸如桐子大每服二十
丸不拘時粥飲送下
止血湯(良方)治霍亂下焦虚寒或便利後見血
當歸(焙)桂心(去麄皮)續斷(各三兩)生地黃(焙)乾薑(炮製各四)
(兩)阿膠(炙令燥)蒲黃甘草(炙各二兩)
右搗篩每服三錢水一盞煎七分去滓温服日三服
赤石脂湯(良方)治霍亂下焦熱結或利下膿血煩痛
赤石脂(四兩)升麻白术(各一兩半)烏梅(去核炒乾)乾薑(炮製各一)
(兩)陳廩米(微炒)梔子仁(各半兩)
右搗篩每服五錢水一盞半煎八分去滓空心温服
厚朴湯(良方)治乾霍亂
厚朴(去皮生薑汁塗炙令香)枳殼(去瓤麩炒)高良薑㯽榔
朴硝(各七錢半)大黃(炒二兩)
右搗篩每服三錢水一盞半煎一盞温服
活命散治脾元虚損霍亂不吐瀉腹脹如鼔心胸痰
壅
丁香(七粒)菖蒲根(半兩)甘草(炙一兩)生薑(半兩)鹽(一合)
右剉碎用童便一盞半煎一盞分二次温服
冬葵子湯(良方)治乾霍亂大小便不通手足俱熱悶亂
冬葵子滑石(研)香薷(各二兩)木瓜(一枚去皮瓤)
右搗篩每服五錢水二鍾煎一鍾温服日四五服
人參散(大全)治脾胃虚寒霍亂吐瀉心煩腹痛飲食不
入
人參厚朴(薑製)橘紅(各一錢)當歸乾薑(炮)甘草(炙各)
(五分)
右用棗水煎服
人參白术散(良方)治脾胃虚弱吐瀉作渴不食
白术茯苓人參甘草(炒)木香藿香(各五分)
乾葛(一錢)
右用水煎服吐甚加生薑汁頻飲之
木瓜煎(良方)治吐瀉轉筋悶亂
吳茱萸(湯炮七次)生薑(切各二錢半)木瓜(木刀切一兩半)
每服二三錢用水煎
關格
柏子仁湯
人參半夏白茯苓陳皮栢子仁甘草
(炙)麝香(少許另研)
右生薑煎入麝香調勻和服加郁李仁更妙
人參散
人參麝香片腦(各少許)
右末甘草湯調服
既濟丸(會編)治關格脈沈細手足厥冷者
熟附子(童便浸)人參(各一錢)
右末糊丸如桐子大麝香為衣每服七丸燈心湯下
檳榔益氣湯(會編)治關格勞後氣虚不運者
檳榔(多用)人參白术當歸黃茋陳皮升
麻甘草柴胡枳殼
右生薑煎服
木通二陳湯(會編)治心脾疼後小便不通皆是痰隔于
中焦氣滯于下焦
木通陳皮(去白)白茯苓半夏(薑製)甘草枳殼
右生薑煎服服後探吐更不通加味小胃丹加味控
痰丸
導氣清利湯(會編)治關格吐逆大小便不通
猪苓澤瀉白术人參藿香栢子仁
半夏(薑製)白茯苓陳皮甘草木通梔子
檳榔黑牽牛枳殼大黃厚朴(薑製)麝香(少許)
右生薑煎服兼服木香和中丸吐不止灸氣海天樞
如又不通用蜜導
加味麻仁丸(會編)治關格大小便不通
大黃(一兩)白芍藥厚朴(薑汁炒)當歸杏仁南木
香檳榔枳殼(各五錢)麝香(少許)
右為末蜜丸熟水下
皂角散(會編)治大小便關格不通經三五日者
大皂角(燒存性)
右為末米湯調下又以猪脂一兩煑熟以汁及脂俱
食之又服八正散加檳榔枳殼朴硝桃仁燈心草茶
根
大承氣湯(見傷寒潮熱)
呃逆
大補陰丸(丹溪)降陰火益腎水
黃檗(䀋酒拌新瓦上炒褐色)知母(去皮酒拌濕炒各四兩)熟地黃(懷慶肥大)
(沈水者酒洗焙乾用)
敗龜板(酥炙黃各六兩)
右細末猪脊髓加煉蜜為丸如桐子大每服五十丸
空心薑鹽湯下
大補丸(丹溪)治腎經火燥下焦濕
黃檗(酒炒褐色)
為末水丸隨證用藥送下
理中湯(見霍亂)
橘皮竹如湯
陳皮(二升)竹茹(二升)大棗(三十枚)生薑(半斤)甘草(五兩)人參(一兩)
以水一斗煑取三升温服一升日五服
黃連瀉心湯(見痞)小承氣湯(見大便不通)
調胃承氣湯(見發熱)桃仁承氣湯(見畜血)
木香和中丸(見大便不通)二陳湯
導痰湯(並見痰飲)
陳皮湯
陳皮(四兩)生薑(半斤)
以水七升煮取三升温服一升下咽即愈
柿錢散(潔古)
柿錢人參(各等分)
右為細末水煎食後服
丁香柿蒂散(寶鑑)
丁香柿蒂青皮陳皮(各等分)
右為麤末每服三錢水一盞半煎七分去查温服無
時
羌活附子湯(寶鑑)
羌活附子(炮)木香茴香(炒各五分)乾薑(一兩)
右為細末每服二錢水一盞半鹽一撮煎二十沸和
滓熱服
小半夏茯苓湯(見嘔吐)枳實半夏湯(見傷飲食)
木香調氣散(見中氣)丁香煮散(見不能食)
丁香散(婦人良方)治心呃噫
丁香白豆䓻(各半兩)伏龍肝(一兩)
右為末煎桃仁吳茱萸湯每服一錢調下
羌活散(同上)治呃逆
羌活附子(炮)茴香(炒各半兩)木香白薑(炮各一錢)
右為末每服二錢水一盞鹽一捻煎服
參附湯(同上)治陽氣虚寒自汗惡寒或手足逆冷大便
自利或臍腹疼痛呃逆不食或汗多發痙等症
人參(一兩)附子(炮五錢)
右薑棗水煎徐徐服去人參加黃茋名茋附湯
噫
旋覆代赭湯(見傷寒痞)
枳殼散(本事)治心下蓄積痞悶或作痛多噫敗卵氣
枳殼白术(各半兩)香附(一兩)檳榔(二錢)
右為細末每服二錢米飲調下日三服不拘時候
丹溪治宣州人與前方證皆除氣上築心膈噫氣稍寬
脈之右關弱短左關左尺長洪大而數此肝有熱宜
瀉肝補脾
青皮(一錢)白术(二錢半)木通甘草(二分)
煎下保和丸十五粒抑青丸二十粒
噫氣胃中有火有痰
南星(製)半夏軟石膏香附
各等分水煎服
諸逆衝上
調中益氣湯(見勞倦)蘇子降氣湯(見諸氣)
黑錫丹(和劑)治痰氣壅塞上盛下虚心火炎盛腎水枯
竭一應下虚之證及婦人血海久冷無子赤白帶下
沉香葫蘆巴(酒汶炒)附子(炮)陽起石(研細水飛各一兩)
肉桂(半兩)破故紙舶茴香(炮)肉豆蔲(麵裹煨)木香
金鈴子(蒸去皮核各一兩)硫黃黑錫(去滓秤各二兩)
右用黑盞或新鐵銚内如常法結黑錫硫黃砂子地
上出火毒研令極細餘藥並細末和勻自朝至暮以
研至黑光色為度酒糊丸如梧子大隂乾入布袋内
擦令光瑩每四十丸空心鹽薑湯或棗湯下女人艾
棗湯下
養正丹(見中風)
沉附湯(直指)
附子(生一錢)沉香辣桂蓽澄茄甘草(炙各半錢)
香附(一錢)
水二盞薑七片煎八分空心温服
正元散(見自汗)四柱湯(見泄瀉)靈砂丹(見嘔吐)
三砂丹(見嗽血)朱砂丹(見泄瀉)
諸見血證
南天竺飲(聖濟)治血妄行九竅皆出服藥不止者
南天竺草(生瞿麥是如拇指大一把剉碎)生薑(一塊如拇指大)山梔子(三十)
(枚去皮)燈心(如小拇指壹把)大棗(去核五枚)甘草(炙半兩)
水一大碗煎至半碗去查不拘時温服
四神湯(元戎)治婦人血氣心腹痛不可忍者
當歸川芎赤芍藥(各一兩)乾薑(炮半兩)
右為細末酒調服三錢
十全大補湯(見虚損)
茜根湯(普濟)治吐血咯血嘔血等症
四物湯加童便浸香附(一錢五分)茜草根(二錢半忌鈇)
水煎二三服立愈
生血地黃百花丸(良方)治諸虚不足下血咯血衂血腸
澼内痔虚勞寒熱肌肉枯瘦
生地黃(十斤搗汁)生薑(半斤搗汁)藕(四兩搗汁)白沙蜜(四兩)無灰酒
(一升)
已上五味用銀器或砂鍋内熬至二椀許漸成膏一
半磁器收之一半八乾山藥末三兩再熬一二十沸
次入後藥
當歸(焙)熟地黃(焙)肉蓯蓉(酒浸焙)破故紙阿膠(麩炒)
黃茋(蜜炙)石斛(去根焙)覆盆子遠志(去心)麥門冬(去心)白
茯苓(去皮)枸杞子(已上各二兩)
右為細末以山藥膏子和丸如梧桐子大每服五十
丸用温酒調地黃膏子送下空心食前進三服
生地黃飲子(良方)治諸吐血下血溺血衂血
生地黃熟地黃枸杞子地骨皮天門冬
黃茋芍藥黃芩甘草(各等分)
右剉碎每服一兩水二盞煎七分食後温服如脈微
身凉惡風加桂(半錢)吐血者多有此證
必勝散(元戎)治男女血妄行吐血嘔血咯血衂血
人參當歸熟地黃小薊(并根用)川芎蒲黃
(炒)烏梅肉
右等分麤末水煎去滓温服無時
檗皮湯(元戎)治血衂吐血嘔血皆失血虚損形氣不理
羸瘦不能食心忪少氣燥渴發熱
生地黃甘草黃檗白芍藥(各一兩)
右㕮咀用醇酒三升漬之一宿以銅器盛米飲下蒸
一炊時久漬汁半升服食後時對病增損肘後用
熟地黃水酒煎飲清
犀角地黃湯治主脈浮客脈芤浮芤相合血積胸
中熱之甚血在上焦此藥主之
犀角大黃(各一錢)黃芩(三錢)黃連(二錢)生地黃(四錢)
水二鍾煎至一鍾食後服
鼻衂
茅花湯(活人)
茅花
每服三錢水一盞半煎七分不拘時温服
止衂散(得效)
黃茋(六錢)赤茯苓白芍藥川當歸生地黃
阿膠(各三錢)
右為細末食後黃茋湯調服二錢
理中湯(見霍亂)小建中湯(見傷勞倦)
三黃補血湯(東垣)
熟地黃(二錢)生地黃(三錢)當歸柴胡(各一錢半)白芍藥(五錢)
川芎(二錢)牡丹皮升麻黃茋(各一錢者補之治血溢上竭)
右麤末每服半兩水二盞煎五沸去查温服食前兩
手脈芤兩頭則有中間全無而虚曰芤血在胸中或
衂血吐血犀角地黃湯主之
犀角地黃湯(活人)易老云此藥為最勝
犀角(如無以升麻代之)芍藥生地黃牡丹皮
右㕮咀水煎服熱多者加黃芩脈大來遲腹不
滿自言滿者無熱也不用黃芩升麻與犀角性味
主治不同以升麻代之以是知引入陽也治瘡疹太
盛如元虚人以黃芩芍藥湯主之(黃芩芍藥湯用黃芩芍藥甘草)
(一方加生薑黃茋治虚家不能飲食衂血吐血)
芎附飲(三因)
川芎(二兩)香附(四兩)
右為細末每服二錢不拘時茶湯調服
一字散(濟生)
雄黃細辛(各半兩)川烏尖(生五箇)
右為細末每服一字薑汁茶芽煎湯不拘時調服
四物湯(見虚勞)養正丹(見氣)八味丸(見虚勞)
腎著湯(見傷濕)五苓散(見消痺)金沸草散(見嗽)
黃茋芍藥湯(東垣)治鼻衂血面多黃眼澀多眩手麻木
黃茋(一兩)甘草(炙二兩)升麻(一兩)葛根羌活(各半兩)白芍
藥(二錢)
右為麤末每服半兩水二盞煎至一盞去查温服
六脈細弦而濇按之空虛其色必白而天不澤者脱
血也此大寒證以辛温補血養血以甘温滑潤之劑
佐之即愈此脱血傷精氣之證也六脈俱大按之空
虚心動面赤善驚上熱乃手少陰心之脉也此因氣
盛多而亡血以甘寒鎮墜之劑瀉火與氣以墜浮氣
以辛温微苦峻補其血再用三黃補血湯
茯苓補心湯(三因)
木香(五分)紫蘇葉乾葛熟半夏前胡(去苗)茯苓
(去皮各七分)枳殼(去穰麩炒)桔梗(去芦)甘草(炙)陳皮(去白各五分)
生地黃白芍藥川芎當歸(各一錢)
薑五片棗一枚水二鍾煎一鍾食遠温服
生料雞蘇散(玄珠)治鼻衂血者初出多不能止用黃丹
吹入鼻中乃肺金受相火所制然也
雞蘇葉黃茋(去芦)生地黃阿膠白茅根(各一兩)
麥門冬(去心)桔梗蒲黃(炒)貝母(去心)甘草(炙各五錢)
每服四錢薑三片水煎服
蘇合香丸(見中風)
小烏沉湯(和濟)調中快氣治心腹刺痛
烏藥(去心十兩)甘草(炒一兩)香附子(沙盆内淅去毛皮焙乾二十兩)
右為細末每服一錢不拘時沸湯點服
黑神散(和濟)
黑豆(炒半升去皮)乾熟地黃(酒浸)當歸(去芦酒製)肉桂(去皮)乾薑
(炮)甘草(炙)芍藥蒲黃(各四兩)
右為細末每服二錢酒半盞童子小便半盞不拘時
煎調服
蘇子降氣湯(見諸氣)十全大補湯(見虚損)
地黃散(元戎)治衂血往來久不愈
生地黃熟地黃地骨皮枸杞子
右等分焙乾為細末每服二錢密湯調下無時
血衂
妙香散(見心痛)
戎鹽丸(竒效下同)治舌上黑有數孔大如筯出血如湧泉此
心臓病
戎鹽黃芩(一作葵子)黃蘗大黃(各五兩)人參桂心
甘草(各二兩)
右為細末煉蜜和丸如梧桐子大每服十丸米飲送
下日三服亦燒鐡烙之
香參丸治心臓熱甚舌上出血
人參生蒲黃麥門冬(去心)當歸(切焙各半兩)生地黃
(一兩焙)甘草(二錢半炙)
右為細末煉蜜和丸如小彈子大每服一丸温水化
下一日三四服
升麻湯治心臓有熱舌上出血如湧泉
升麻小薊根茜根(各一兩半)艾葉(七錢半)寒水石(三兩)
(研)
每服三錢七水一盞煎至七分去滓入生地黃汁一
合更煎一二沸温服
寸金散治心經煩熱血妄行舌上出血不止
新蒲黃(三錢七)新白麵(三錢七)牛黃(研)龍腦(研各半錢七)
右研勻每服一錢生藕汁調服食後
熟艾湯治心經藴熱舌上血出及諸失血
熟艾(以糯米半合同炒)松黃栢葉(炙各半兩)
每服三錢七水一盞煎七分去滓不拘時温服
紫霜丸(良方)治舌上出血竅如針孔
紫金砂(即露蜂房頂上實處是研一兩)蘆薈(研三錢)貝母(去心四錢)
右為細末煉蜜和丸如櫻桃大每服一丸水一小杯
化開煎至五分温服吐血衂血用温酒化開服
治舌上出血如簪孔方
黃連(半兩)黃檗(三兩)梔子(二十枚)
右以酒二升漬一宿煮三沸去滓頓服
聖金散(良方)治舌上出血不止
黃藥子(一兩)青黛(二錢五分)
右為細末每服一錢七食後新汲水調下日二服
黃檗散(良方)治舌出血不止名曰舌衂
黃檗(不拘多少塗蜜以慢火炙焦研為末)
每服二錢七温米飲調下
齒衂
消風散(見頭痛)安腎丸(見咳嗽喘)黑鍚丹(見諸逆衝上)
清胃散(見齒)甘露飲(見齒)
雄黃麝香散(竒效下同)治牙齗腫爛出血
雄黃(一錢半)麝香(少許)銅綠輕粉黃連黃丹(炒各)
(一錢)血竭白礬(枯各半錢)
右為細末研勻每用些少傅患處
黃連散治齒齗間出血喫食不得
黃連白龍骨馬牙硝(各一兩)白礬(一分)龍腦(一錢)
右為細末每用少許傅牙根下
生肌桃花散治牙齗内血出或有竅時出血
寒水石(煆三錢)硃砂(飛一錢)甘草(炒一錢)片腦(少許)
右為細末研勻每用少許貼患處
鬱金散治齒出血
鬱金白芷細辛(各等分)
右為細末擦牙仍以竹葉竹皮濃煎入鹽少許含鹽
傅亦可
治牙宣出血
明白礬(煅二錢)乳香(半錢)麝香(少許)
右研細輕手擦良久鹽湯灌漱
神效散治牙縫血出
草烏青鹽皂莢(各等分)
右入瓦器内燒灰存性每用一字揩齒立效
治滿口齒血出
右用枸杞為末煎湯嗽之然後吞下立止根亦可一
方用子汁含滿口後更食
治齒縫忽然血出不止方
右用梧桐淚研為細末乾貼齒縫如血不止再貼
治齒縫中血出
右以紙絍子蘸乾蟾酥少許於血出處按之立止
耳衂
柴胡清肝散(薛氏)治肝膽三焦風熱瘡瘍或怒火憎寒
發熱或瘡毒結於兩耳前後或身外側至足或胸乳
小腹下或兩股内側至足等證
柴胡黃芩(炒)人參(各三分)山梔(炒)川芎(各五分)連翹
桔梗(各四分)甘草(三分)
右水煎服
六味地黃丸(見虚勞)
麝香佛手散(竒效)治五般耳出血水者
麝香(少許)人牙(煅過存性出火毒)
右為細末每用少許吹耳内即乾及治小兒痘瘡出
現而靨者酒調一字服之即出
芍藥散治熱壅生風耳内痛與頭相連血水流出(見耳)
吐血
蘇子降氣湯養正丹(俱見氣)
人參飲子(竒效)治脾胃虚弱氣促氣虚精神短少衂血
吐血
人參(去蘆二錢)五味子(二十粒)黃茋(去蘆)麥門冬(去心)白芍藥
當歸身(各一錢半)甘草(炙一錢)
右作一服水二鍾煎至一鍾食遠服
團參丸(竒效)治吐血咳嗽服凉藥不得者
人參黃茋飛羅麵(各一兩)百合(五錢)
右為細末滴水和丸如梧桐子大每服三五十丸用
茅根湯下食遠服
石膏散(奇效)
石膏麥門冬(各二兩)黃芩生地黃升麻
青竹茹葛根瓜蔞根(各一兩)甘草(各半兩)
每三錢水一中盞煎六分去滓不拘時温服
腎著湯(見傷濕)五芩散(見消瘅)
雞蘇丸(奇效)治虚熱昏冒倦怠下虚上壅嗽血衂血
雞蘇葉(八兩)黃茋防風(去蘆)荆芥(各一兩)菊花(三錢)
片腦(半錢)川芎桔梗生地黃甘草(各半兩)
右為細末煉蜜和丸如彈子大每服一丸細嚼麥門
冬去心煎湯下不拘時服又治肺損吐血日漸乏力
行步不得喘嗽痰涎飲食不美或發寒熱小便赤澀
加車前子三錢用桑枝剉炒香煎湯嚼下
龍腦雞蘇丸(和濟)治胸中鬱熱肺熱咳嗽吐血鼻衂血
崩下血血淋涼上膈虚勞煩熱
柴胡(二兩剉同木通以沸湯大半升浸一二宿絞汁後入膏)木通(二兩剉同柴胡浸)
阿膠蒲黃人參(各二兩)麥門冬(去心四兩)黃茋(一兩)
雞蘇淨葉(一斤即龍腦薄荷)甘草(一兩半)生乾地黃末(六兩後入)
(膏)
右為細末以蜜二斤先煉一二沸然後下生地黃末
不住手攪時時入絞下柴胡木通汁慢慢熬成膏勿
令焦然後將其餘藥末同和為丸如豌豆大每服二
十丸熟水下
十四友丸(見驚)蘇合香丸(見中風)
黑神散小烏沉湯(俱見鼻衂)
天門冬湯(竒效)治思慮傷心吐血衂血
天門冬(去心)遠志(去心甘草煮)黃茋(去蘆)白芍藥麥門冬
(去心)藕節阿膠(蛤粉炒)生地黃當歸(去蘆)人參没
藥甘草(炙各一錢)
水二鍾生薑五片煎至一鍾不拘時服
松花散(奇效)治吐血久不止
松花(一兩半)生地黃鹿角膠(炒黃)薯蕷(已上各一兩)艾葉
(二錢半)茜草根白茯苓紫苑(去苗)人參百合
刺薊甘草(炙赤各半兩)
右為細末每服二錢不拘時米飲調下
百花煎(奇效)治吐血不止咳嗽補肺
生地黃汁藕汁(各一升)黃牛乳(一升半)胡桃仁(十枚研如)
(糊)生薑汁(半升)乾柿(五枚細剉研如糊)大棗(二十一枚煮去皮核研如糊)
清酒(一升將上七味同酒入銀鍋煎沸方下後藥)黃明膠(炙燥為末)秦艽(各半)
(兩為末)杏仁(湯浸去皮尖雙仁炒研如糊三兩同入煎中)
右相次下煎減一半却入好蜜四兩徐徐著火養成
煎後入磁盒中盛每日三度每服一匙糯米飲調下
酒亦可
大阿膠丸(和劑)治肺虚客熱咳嗽咽乾多唾涎沫或有
鮮血并勞傷肺胃吐血嘔血
麥門冬(去心)丹參貝母(炒)防風(各半兩)山藥五味
子熟地黃阿膠(炒)茯苓(各一兩)茯神栢子仁
百部根製杜仲(各半兩)遠志肉人參(各二錢半)
右為細末蜜丸彈子大每一丸用水一盞煎至六分
和滓服
大阿膠丸(寳鑑)治嗽血唾血
阿膠(微炒)卷栢生地黃熟地黃大薊(獨根者晒乾)
雞蘇葉五味子(各一兩)栢子仁(另研)茯苓百部
遠志人參麥門冬防風(各半兩)乾山藥(一兩)
右為細末煉蜜丸如彈子大煎小麥麥門冬湯嚼下
一丸食後
大薊散(得效)治食啖辛熱傷於肺經嘔吐出血名曰肺
疽
大薊根(洗)犀角(鎊)升麻桑白皮(去皮炙)蒲黃(炒)
杏仁(去皮尖各二錢)甘草(炙)桔梗(炒各一錢)
水二錢生薑五片煎至一鍾不拘時服
理中湯(見霍亂)十全大補湯(見虚損)茯苓補心湯(見鼻衂)
四生丸治吐衂血熱妄行
生荷葉生艾葉側栢葉生地黃(各等分)
右搗爛為丸如雞子大每服一丸用水二鍾煎一鍾
去查服
咳嗽血
金沸草散(見嗽)
補肺湯(和濟)治肺氣不足久年咳嗽以致皮毛焦枯唾
血腥臭喘乏不已
鍾乳(碎如米粒)桑白皮麥門冬(去心各二兩)白石英(碎如米粒)
人參(去芦)五味子(揀)欵冬花(去梗)肉桂(去麤皮)紫苑(洗去土各)
(二兩)
右為麤末每服三錢水二盞薑五片大棗一枚粳米
三十餘粒煎一盞食後温服
養正丹(見氣)靈砂丹(見嘔吐)
三炒丹(和劑)
吳茱萸(去皮梗洗淨以破故紙一兩同炒)草果仁(以舶上茴香一兩炒)
葫蘆巴(以山茱萸一兩同炒俱候香熟除去同炒之藥已上各一兩)
右為末酒煮麵糊丸如梧桐子大每服六十丸不拘
時鹽湯下
百花膏(濟生)
欵冬花百合(蒸焙各等分)
右為末煉蜜丸如龍眼大每服一丸臨卧嚼姜湯下
七傷散(丹溪)治勞嗽吐血痰
黃藥子白藥子(各一兩半)赤芍藥(七錢半)知母玄胡
索(各半兩)鬱金(二錢半)當歸(半兩)山藥乳香没藥
血竭(各二錢)
右為末每服二錢茶湯下(本草云黃藥子白藥子治肺熱有功一法紅花當)
(歸煎湯下)
大阿膠丸(見吐血)
五味子黃茋散(寶鑑)治因嗽咯血成勞眼睛疼四肢困
倦脚膝無力
黃茋麥門冬熟地黃桔梗(各半兩)甘草(二錢半)
白芍藥五味子(各二錢)人參(三錢)
右為麤末每服四錢水一鍾半煎七分日三服
黃茋鱉甲散(寶鑑)治虛勞客熱肌肉消瘦四肢倦怠五
心煩熱口燥咽乾頰赤心忡日晚潮熱夜有盜汗胸
脇不利食減多渴咳嗽稠粘時有膿血
黃茋(一兩)黃芩桑白皮半夏甘草(炙)知母
赤芍藥紫苑(各五錢)秦艽白茯苓(焙)生地黃
柴胡地骨皮(各六錢六分)肉桂人參桔梗(各三錢二)
(分)鱉甲(去裙酥炙)天門冬(去心焙各一兩)
右為麤末每服二大錢水一大盞食後煎服
人參黃茋散(寶鑑)治虚勞客熱肌肉消瘦四肢倦怠五
心煩熱咽乾頰赤心冲潮熱盜汗減食咳嗽膿血
人參桔梗(各一兩)秦芄鱉甲(去裙酥炙)茯苓(各二兩)知
母(二錢半)半夏(湯洗)桑白皮(各一兩半)紫苑柴胡(各二兩半)
黃茋(三兩半)
右為麤末每服五錢水煎服
滋隂保肺湯(統旨)
黃檗(鹽水炒)知母(各七分)麥門冬(去心三錢)天門冬(去心一錢二分)
枇杷葉(去毛炙一錢半)當歸芍藥(煨)生地黃阿膠(蛤粉)
(炒各一錢)五味子(拾五粒)橘紅紫苑(各七分)桑白皮(一錢半)
甘草(五分)
右水煎服
人參蛤蚧散(寶鑑)治二三年間肺氣上喘咳嗽咯唾膿
血滿面生瘡遍身黃腫
蛤蚧(一對全者河水浸五宿逐日換水洗去腥氣酥炙黃色)杏仁(去皮尖炒五兩)甘
草(炙三兩)人參茯苓貝母知母桑白皮(各二)
(兩)
右為細末磁器内盛每日如茶點服神效
麥門冬湯(元戎)
麥門冬(去心)桑白皮生地黃(各一兩)半夏(湯洗七次)紫苑
桔梗(炒)淡竹茹麻黃(去根節各七錢五分)五味子甘草
(炙各半兩)
右為麤末每服五錢水二盞生薑二錢半棗三枚劈
破同煎去查食後温服
雞蘇丸(見吐血)倒蒼法(見積聚)
人參救肺散(竒效)治咳吐血
人參黃茋當歸尾熟地黃(各二錢)桑白皮
升麻白芍藥柴胡(各一錢)蘇木陳皮甘草
水二鍾煎至一鍾食遠服
杏子湯(見嗽)
白扁豆散(本事)
白扁豆生薑(各半兩)枇杷葉(去毛)半夏人參白
术(各二錢半)白茅根(七錢半)
水三升煎一升去滓下檳榔末一錢和勻分作四服
不拘時候
甘桔湯(見咽喉)
劫勞散(大全)治肺痿痰嗽痰中有紅線盜汗發熱熱過
即冷飲食減少
白芍藥(六兩)黃茋甘草人參當歸半夏
白茯苓熟地黃五味子阿膠(炒各二兩)
每服三錢水一盞半生薑二片棗三枚煎九分無時
温服日三
噙化丸(丹溪)
香附(童便浸)北杏仁(童便浸去皮尖炒)山梔仁(炒)青黛
海粉瓜蔞仁訶子肉馬兜鈴
右為細末入白硼砂少許煉蜜少加薑汁為丸每噙
化一丸白湯下
天一丸(丹溪)此壯水之主以制陽光劑也與前方相兼
服治陰虚火動咳血等症甚效
懷地黃牡丹皮黃栢(童便浸晒乾)知母(童便浸晒乾)枸
杞子五味子麥門冬牛膝白茯苓
右為末煉蜜丸桐子大空心白湯吞下八九十丸
咯血
四物湯(見虚勞)白扁豆散(見嗽血)黑神散
小烏沉湯(俱見鼻衂)七珍散(見不能食)
白芨枇杷丸(戴氏)
白芨(一兩)枇杷葉(去毛蜜炙)藕節(各五錢)
右為細末另以阿膠五錢剉如豆大蛤粉炒成珠生
地黃自然汁調之火上頓化入前件為丸如龍眼大
每服一丸噙化
白芨連鬚散(戴氏)
白芨(一兩)蓮花鬚(金色者佳)側柏葉沙參(各五錢)
右為極細末入藕節汁磨京墨令黑調藥二錢如稀
糊啜服
溲血
五苓散(見消瘅)四物湯(見虚勞)
膠艾湯(和劑)
阿膠(碎炒燥)芎藭甘草(炙各一兩)當歸艾葉(微炒各三兩)
白芍藥熟乾地黃(各四兩)
每服三錢水一盞酒六分煎八分空心稍熱服
鹿茸丸(濟生)
川牛膝(去蘆酒浸)鹿茸(去毛酒蒸)五味子(各二兩)石斛(去根)棘刺
杜仲(去皮炒)陽起石(煅)川巴戟(去心)山藥(炒)兔絲子(淘淨)
(酒蒸)附子(炮去皮尖)川楝子(取肉炒)磁石(煅)官桂(不見火)澤瀉
(各一兩)沉香(半兩另研)
右為末酒糊丸如梧桐子大每服七十丸空心温酒
送下
八味地黃丸(見虚勞)
鹿角膠丸(濟生)治房室勞傷小便尿血
鹿角膠(半兩)没藥(另研)油頭髮灰(各三錢)
右為末用茅根汁打麵糊為丸如桐子大每服五十
丸鹽湯下
辰砂妙香散(見心痛)調胃承氣湯(見發熱)
玉屑膏(三咽)治尿血并五淋砂石疼痛不可忍受者
黃茋人參(各等分)
右為末用蘿蔔大者切一指厚三指大四五片蜜淹
少時蘸蜜炙乾復蘸復炙盡蜜二兩為度勿令焦至
熟蘸黃茋人參末吃不以時仍以鹽湯送下
小薊飲子(濟生)治下焦結熱尿血成淋
生地黃(四兩)小薊根滑石通草蒲黃(炒)藕節
淡竹葉當歸(去蘆酒浸)山梔仁甘草(炙各半兩)
右㕮咀每服四錢水一盞煎八分空心温服
當歸散(玄珠)治婦人小便出血或時尿血
當歸羚羊角赤芍藥(各五錢)生地黃(一兩)大薊葉
(七錢半)
分作三貼水煎食前服
治血淋方
牛膝(一兩)黃柏知母澤瀉(各一兩)麥門冬天門
冬山梔仁(各一兩半)生地黃(二兩)
右為末粥糊丸如梧桐子大每空心白湯吞下八九
十丸
又方
人參白术川當歸熟地黃川芎山查
茯苓(各八分)黃茋(七分)升麻(三分)
右水煎服
又方
牡丹皮當歸生地黃山梔子白芍藥
甘草稍滑石白茯苓澤瀉木通(各等分)
每服五七錢加生薑皮二分燈心一分水煎食前服
瞿麥散(奇效下同)治血淋尿血
瞿麥穗赤芍藥車前子白茅根(無根用花)赤茯
苓桑白皮(炒)石葦(去毛)生乾地黃阿膠(炒)滑石
黃苓甘草(炙各二錢)
右為細末每服二錢入血餘燒灰一錢食前沸湯調
服
柿蒂散治血淋
右用乾柿蒂燒灰存性為末每服二錢空心米飲調
下
當歸湯治血淋及五淋等疾
當歸(去蘆)淡竹葉燈心竹園荽紅棗麥門
冬(去心)烏梅木龍(一名野蔔萄藤)甘草
右各等分剉碎煎湯作&KR0836;水患此疾者多渴隨意飲
之
麢羊角飲治血淋小便結熱澀痛
麢羊角屑梔子仁葵子(炒已上各一兩)青箱子紅
藍花(炒)麥門冬(去心)大青大黃(炒各半兩)
右搗篩每服三錢七水一盞煎七分去滓不拘時温
服
雞蘇飲子治血淋不絶
雞蘇(一握切)石膏(八分碎)竹葉(一握切)生地黃(一升切)蜀葵
子(四分為末)
右先將四味以水五升煮取二升去滓下葵子末分
温二服如人行五里久進一服忌蕪荑蒜麵炙肉等
金黃散治小便血淋疼痛
大黃(煨)人參蛤粉黃蜀葵花(焙各等分)
右為細末每服一錢七燈心煎湯調三日
神效方治血淋
海螵蛸生乾地黃赤茯苓(各等分)
右為細末每服一錢用柏葉車前子煎湯下
髮灰散治血淋若單單小便出血如尿
右用亂髮燒灰入麝香少許每服一錢用米醋温湯
調下
治尿血方
淡竹葉麥門冬白茅花車前子陳柳枝
天門冬(去心)地榆香附子鬱金燈心(各半錢)
右以水二碗煎八分去滓調四苓散空心服
四苓散
茯苓(去皮)猪苓(去皮)白术澤瀉(各等分)
右為細末每服二錢空心用前藥調服
蒲黃丸治虚損膀胱有熱尿血不止
蒲黃葵子赤茯苓黃茋(已上各一兩)車前子
當歸(微炒)荆實(已上各七錢半)麥門冬(去心)生地黃(各二兩)
右為細末煉蜜和搗二三百杵丸如梧桐子大每服
三十丸食前用米飲送下
牡蠣散治勞損傷中尿血
牡蠣(煆為粉)車前子白龍骨(煅令赤)熟地黃黃芩
桂心(各一兩)
右為細末每服二錢食前米飲調下
如神散治心臓有熱熱乘於血血滲小腸故尿血也
阿膠(蛤粉炒一兩)山梔仁車前子黃芩甘草(各二)
(錢半)
右細末每服半錢或一錢井花水調服日三
鹿茸散治小便尿血日夜不止
鹿茸(酒洗去毛塗酥炙令黃)生地黃(焙)當歸(焙已上各二兩)蒲黃(一合)
冬葵子(炒四兩半)
右為極細末每服三錢七空心用温酒調服日二又
方治下元虚憊尿血煉蜜為丸如梧桐子大每服二
十丸食前用炒鹽湯下
治小便頻數卒然下血不止並不疼痛此緣心中積惡
機謀艱險長懷嫉妬多積忿氣傷損肝心正氣又因
色傷小腸氣虚血乘虚妄行故有此疾宜服此方
桑寄生(一兩)熟地黃茯苓(各半兩)人參川芎獨
活蒲黃(各二錢半)甘松沈香(各八分四厘)
右為細末每服三錢七水一盞煎一二沸便瀉出去滓
非時喫服此藥後其血已安校覺丹田元氣之虛腰
膝沉重多困少力者宜用桑寄生為細末每服一二
錢非時點服補之
犀角地黃湯治小腸淋瀝出血疼痛難忍及治心血
妄行衂血等疾食後臨卧服之用絲茅根煎服余癸
丑夏嘗苦淋漓之疾出血不已得黃應明授此方而
愈
犀角(如無以升麻代之半兩)芍藥(二錢)牡丹皮(半兩)生地黃(二錢)
右剉碎作一服水一盞煎八分空心服
下血
赤小豆當歸散(金匱)
赤小豆(五錢水浸令芽出曝乾)當歸(一兩)
右搗為末漿水服方寸七日三服
黃土湯(金匱)
甘草熟地黃白术附子(炮)阿膠黃芩(各三)
(錢)竈中黃土(半升)
水八升煮取三升分温二服
黃連湯(潔古)
黃連當歸(各五錢)甘草(炙二錢半)
每服五錢水煎
芍藥黃連湯(潔古)
芍藥黃連當歸(各半兩)大黃(一錢)淡桂(五分)甘草(炙二)
(錢)
每服五錢水煎痛甚者調木香檳榔末一錢
升麻補胃湯(東垣)
升麻柴胡防風(各一錢半)黃茋羌活(各一錢)獨活
白芍藥牡丹皮熟地黃生地黃甘草(炙各)
(五錢)葛根當歸身(各三分)肉桂(少許)
右作二服水二杯煎一杯去查稍熟食前服
和中益胃湯(東垣)
熟地(三錢)當歸身(酒洗三分)升麻(五分)柴胡(五分)蘇木(一分)藁本
(二分)甘草(炙三分)益智(三分)
水三大杯煎至一杯去查午飯前服
升陽除濕和血湯(東垣)
生地黃牡丹皮炙甘草生甘草(各五分)白芍
藥(一錢半)黃茋(一錢)升麻(七分)熟地黃當歸身蒼术
秦芃肉桂(各三分)陳皮(二分)
水四大盞煎至一盞稍熱空心服
益胃和中湯(東垣)
白芍藥(一錢五分)當歸身黃茋升麻炙甘草(各一)
(錢)牡丹皮柴胡葛根益智仁半夏(各五分)
桂枝(四分)肉桂(一分)乾薑(少許)
右為麤末水三盞煎一盞去查食後温服
七味白术散(見消瘅)
升陽除濕防風湯(東垣)
蒼术(酒浸去皮淨炒四錢)白术白茯苓白芍藥(各一錢)防
風(二錢)
右除蒼术另作片水一碗半煮至二大杯内諸藥同
煎至一大盞去查稍熱空心食前服如飱泄不禁以
此藥導其濕如飱泄及泄不止以風藥升陽蒼术益
胃去濕脈實復脹閉塞不通宜從權以苦多甘少藥
泄之如得通復以升陽湯助其陽或不便以升陽湯
中加泄藥通之
結陰丹(寶鑑)治腸風下血臓毒下血諸大便血疾
枳殼(麩炒)威靈仙黃茋陳皮(去白)椿根白皮何
首烏荆芥穗(各半兩)
右為末酒糊丸如桐子大每服五十七丸陳米飲入
醋少許煎過放温送下
平胃地榆湯(寶鑑)
蒼术升麻黑附子(炮各一錢)地榆(七分)白术陳皮
茯苓厚朴乾薑葛根(各半錢)甘草(炙)當歸
炒麯白芍藥益智仁人參(各三分)
水二盞生薑三片棗二枚煎至一盞去查食前温服
胃風湯(易簡)
人參茯苓川芎官桂當歸芍藥白
术(各等分)
每服二錢水一大盞粟米百餘粒同煎七分去查稍
熱空心服小兒量力增減若加熟地黃茋甘草等
分為十味名十補湯若虚勞嗽加五味子若有
痰加半夏若發熱加柴胡若有汗加牡蠣若
虚寒加附子若寒甚加乾薑皆依本方等分若
骨蒸發熱飲食自若者用十補湯加柴胡一兩若
氣弱加人參若小便不利加茯苓若脈弦澀加
川芎若惡風加官桂若脈澀加當歸若腹痛
加白芍藥若胃熱濕盛加白术
連蒲散
黃連蒲黃(炒各一錢二分)黃芩當歸生地黃枳
殼(麩炒)槐角芍藥川芎(各一錢)甘草(五分)
水二鍾煎八分食前服酒毒加青皮乾葛濕毒
加蒼术白术
理物湯即理中湯四物湯併用黃連阿膠丸(見滯下)
香連丸(見滯下)四物湯(見虚勞)理中湯(見霍亂)
黑神散(見鼻衂)膠艾湯(見溲由)震靈丹(見泄瀉)
駐車丸(見滯下)吳茱萸丸(見膈噎)平胃散(見中食)
五苓散(見消瘅)神應丸(見傷食)
枳殼散(和劑)
枳殼(去穰炒二十四兩)甘草(爁六兩)
右為末每服一錢空心沸湯點服
酒煮黃連丸(見傷暑)烏梅丸(見寒傷厥)小烏沉湯(見鼻衂)
烏連湯(三因)
黃連烏頭(炮各等分)
每服三錢水一杯煎五分空心温服熱加黃連冷加
烏頭
荆梅花丸(缺)
蒜連丸(濟生)
獨頭蒜(一箇)黃連(去鬚不拘多少研末)
右先用獨頭蒜煨香熟和藥杵勻丸如梧桐子大每
服四十丸空心陳米飲送下
烏荆丸(和濟)治諸風縱緩言語謇澀遍身麻痛皮膚瘙
痒並婦人血風頭疼眼暈及腸風藏毒下血不止有
病風攣搐頭頷寬嚲不收六七服瘥
川烏(炮去皮臍一兩)荆芥穗(二兩)
右為末醋糊丸如梧桐子大每服二十丸酒湯任下
有疾食空時日進三四服無疾早晨一服
棕灰散(事親)
敗棕(不拘多少燒灰存性為細末)
右每服二錢空心好酒或清米飲調服
三灰散(楊氏)
乾側柏(略焙為末五錢)桐子灰(再燒作灰為末二錢)棕櫚(燒存性為末勿令化)
(作白灰三錢)
右分作二服空心糯米飲調下
敗毒散(見傷濕)
槐花湯(統旨)
槐花(炒)側柏葉(杵)荆芥穗枳殼(麩炒黃色各二錢五分)
水二鍾煎八分空心温服
斷紅丸(濟生)
側柏葉(炒黃)川續斷(酒浸)鹿茸(火去毛醋煑)附子(炮去皮臍)阿膠
(蛤粉炒成珠子)黃茋(去蘆)當歸(去蘆酒浸已上各一兩)白礬(枯半兩)
右為末醋煮米糊丸如梧桐子大每服七十丸空心
米飲送下
十全大補湯(見虚損)黃茋飲即黃茋六一湯(見自汗)
附方
痔下血不止芎歸丸
川芎當歸神麯(炒)槐花(微炒)黃茋地榆(已上各半)
(兩)荆芥穗頭髮(燒存性)木賊阿膠(炒各一兩)
右為細末煉蜜為丸如梧桐子大每服五十丸食前
用米飲送下
黑丸子(良方)專治久年痔漏下血
百草霜白薑(各一兩)木饅頭(三兩)烏梅敗㯶柏
葉亂髮(已上各一兩二錢半俱各燒存性為末)桂心(三錢)白芷(五錢)
右為細末研勻醋糊為丸如梧桐子大每服三五十
丸空心用米飲湯送下
加味四君子湯治五痔下血面色萎黃心忪耳鳴脚
弱氣乏口淡食不知味
人參白术茯苓白扁豆(蒸)黃茋甘草(各等)
(分)
右為細末每服二錢白湯點服一方有五味子無甘
草
臭樗皮散(良方)治痔漏下血及濃不止
臭樗皮(微炒)酸石榴皮黃連(去鬚)地榆阿膠(炒令黃各)
(一兩)艾葉(三分微炒)
右為細末每服二錢食前粥飲調下
神效方(良方)治痔疾下血日夜不止
白礬(五兩)綠礬(三兩)黃丹伏龍肝蝟皮(各二兩)
右搗碎入磁礶子内用炭火五七斤燒炭盡為度候
冷取出研如粉以麵糊為丸如梧桐子大每服十丸
空心米飲下
地榆散(良方)治血痔
右用地榆為細末每服二錢七食前米飲調下日三
服
治血箭痔
右用苦楝子肉為細末酒煮糊為丸如梧桐子大每
服三十丸空心蒼耳子煎湯送下日三服
止血方治痔瘡血出不止
右用明血竭為末傅之
治痔疾便血方
右用活鯽魚一箇八兩重者洗淨鱗尾腸肚皆不去
用㯶皮二兩洗淨寸截先將㯶一兩鋪在瓦礶子内
次安魚上面却將椶一兩蓋之即閉礶口黃泥固濟
火畔炙乾量礶子開一地坑先安小磚一片後坐礶
子四面用熟炭火六七斤燒煅候煙絶取礶子於淨
地以瓦盆合定淨土擁勿令透氣經一宿出火毒開
取藥細研每服一錢食前用米飲調下忌動風之物
猪臓丸治大人小兒大便下血日久多食易飢腹不
痛裏不急先用海螵蛸炙黃去皮白者為末以木賊
草煎湯調下三日後效
黃連(二兩剉碎)嫩豬臓(二尺去肥)
右以黃連塞滿猪臟紥兩頭煮十分爛研細添糕糊
丸如梧桐子大每服三五十丸食前米飲送下
槐角散治脾胃不調脹滿下血
槐角(二兩)枳殼當歸蒼术陳皮厚朴(製各一兩)
烏梅甘草(各半兩)
右㕮咀每服五錢水一盞煎七分去滓食前服
猪臓丸治痔瘻下血
猪臓(一條洗淨控乾)槐花(炒為末填入臓内兩頭紥定石器内米醋煮爛)
右搗和丸如梧桐子大每服五十丸食前當歸酒送
下
鯽魚方治腸風血痔及下痢濃血積年瀉血面色萎
黃
大活鯽魚(一尾不去鱗肚下穿孔去其腸穢入白礬)白礬(一塊如金橘大)
右用敗㯶皮重包外用厚紙裹先煨令香熟去紙於
熨斗内燒帶生存性為細末每服一錢空心温米飲
調下一方瓦瓶内蓋定炭火燒為灰軟飯和丸如梧
桐子大每服二十丸食前粥飲下
勝金丸(一名百藥散)治腸風下血溺血不止及臓毒或便
血
百藥煎(三兩一兩生用一兩炒焦一兩燒存性)
右為細末軟飯和丸如桐子大每服五十丸空心米
飲下一方為細末米湯調二錢服
四季側柏散治腸風臓毒下血不止
側柏葉(燒存性春採東夏採南秋採西冬採北)
右為細末每服二錢糯米飲調下一方用葉一斤洗
炙為末每服二錢食前枳殼湯調下
腸風黑散治臓毒下血
荆芥(燒)枳殼(炒各二兩)亂髮槐花槐角蝟皮(炙)
甘草(炙各一兩半)
右同入磁瓶内泥固濟燒存三分性出火氣同枳殼
炙木饅頭為末每服二錢食前温酒調服水煎亦可
黃連散治腸風下血疼痛不止
黃連貫衆雞冠花烏梅肉大黃(各一兩)
甘草(炙三分)
右為細末每服二錢不拘時米湯調下
椿皮丸治痔漏下血疼痛
東行椿根白皮
右為細末醋糊和丸如梧桐子大每服七十丸空心
用米湯送下
卷柏丸治臓毒
卷柏(生石上高四五寸根黃如絲細上有黃點子取枝焙乾用)黃茋(各等分)
右為細末每服二錢空心米飲調服
治腸風臓毒方
山裏果(晒乾)
右為細末每服二錢空心米飲調下
畜血
犀角地黃湯(見鼻衂)桃仁承氣湯抵當湯(並見傷寒畜血)
許州陳大夫傳仲景百勞丸方治一切勞瘵積滯疾
不經藥壊證者宜服
當歸(炒)乳香没藥(各一錢)䖟蟲(十四箇去翅足)人參(二錢)大
黃(四錢)水蛭(十四箇炒)桃仁(十四箇浸去皮尖)
右為細末煉蜜為丸桐子大都作一服可百丸五更
用百勞水下取惡物爲度服白粥十日(百勞水拘揚百遍乃仲景)
(甘爛水也)
抵當丸與湯四味同但分兩減半搗細水調服前之百
勞丸乃是此扺當丸内加人參當歸没藥乳香蜜丸
甘爛水下
通經丸方乃仲景抵當丸内加穿山甲廣茂桃仁桂蜜
丸婦人傷寒姙娠不可以此丸下當以四物湯大黃
各半湯下之
又方衛州張推官在勘院王公以職醫宿直夜口傳此
方治人效者不可勝數尋常凝滯其效尤速任衝不
調經脈閉塞漸成癥瘕
䖟蟲(麩炒四十箇)水蛭(炒四十箇)螌蝥(去翅足炒)杜牛膝(各一兩)當
歸紅花(各三錢)滑石(二錢半)
右細末每服一錢生桃仁七箇細研入酒調下如血
未通再服以通為度食前
地黃湯(韓氏微旨)治病人七八日後兩手脈沉遲細微膚冷
臍下滿或喜或妄或狂或躁大便實面色黑小便自
利者此畜血證具也若年老及年少氣虚弱者宜此
方主之
生地黃(自然汁一升如無生地黃只用生乾地黃末一兩)生藕(自然汁半斤如無藕)
(以薊刺汁半升如無薊刺汁用刺薊末一兩)藍葉(一握切碎乾者末一兩)䖟蟲(三十)
(箇去足翅炒黃)大黃(一兩剉如骰子大)桃仁(半兩麩炒)水蛭(十箇)
右同一處水三升半用慢火熬及二升以來放冷分
三服投一服至半日許血未下再投之此地黃湯比
抵當湯丸其實甚輕也如無地黃與藕汁計升數添
水同煎
生漆湯(元戎)病人七八日後兩手脈沉細而數或關前
脈大臍下滿或狂走或喜妄或譫語不大便小便自
利若病人年少氣實即血凝難下恐抵當丸力不能
及宜此
生地黃(汁一升如無汁用生乾地黃三兩半)犀角(一兩鎊為末)大黃(三兩剉碎)
(如骰子大)桃仁(三十箇擂碎)
右作一處用水三升好酒一升慢火熬三升以來傾
出濾去滓再入鍋投點光生漆一兩半再熬之至二
升即住淨濾去滓放冷作三服每投服候半日許血
未下再投一服候血下即止服藥如無生地黃汁更
添水一升同煎
活人大黃湯(元戎)治陽毒傷寒未解熱結在内恍惚如
狂者
桃仁(二十粒麩炒黃)官桂(七錢)芒稍(二錢)大黃甘草木通
大腹皮(各一兩)
右㕮咀每服四錢水一鍾煎至六分去滓温服無時
此方細末蜜丸桐子大温酒下二三十丸治婦人經
閉或不調若瘀血已去以復元通氣散加當歸煎
服亦可又法筋骨損傷用左經丸之類或用草烏
頭棗肉為丸服之以行諸經者以其内無瘀血故用
之藥劑寒熱温涼不一惟智者能擇之而不可偏
執也
代抵當丸行瘀血(自製)
大黃(川産如錦紋者去皮及黑心四兩)芒硝(一兩如欲穩以玄明粉代)桃仁(麩炒)
(黃去皮尖另研如泥六十枚)當歸尾生地黃穿山甲(蛤粉炒各)
(一兩)桂(三錢或五錢)
右為極細末煉蜜丸如桐子大畜血在上焦丸如
芥子大臨卧去枕仰卧以津嚥之令停留喉下搜逐
膈上中焦食遠下焦空心俱桐子大以百澇水煎湯
下之用歸地者欲下血而不損血耳且引諸藥至
血分也諸藥皆獷悍而欲以和劑之也如血老成積
此藥攻之不動宜去歸地加廣茂(醋浸透焙乾一兩)肉桂(七錢)
通真丸婦人通經男子破血
大黃(去皮米醋同煮爛)桃仁(各四兩去皮尖另研)天水末(四兩天水一名益元)
(散)乾漆(二兩用瓦上焙煙盡)杜牛膝(二兩生)
右為末醋糊丸如桐子大每服六七十丸
大内傷丸治血瘀
白术(黃土炒)枳殼(麩炒)黃芩(酒炒各六錢)厚朴(姜汁炒)香附(童便)
(炒)蒼术(米泔水洗葱汁炒)草果(炒)木瓜赤麴(炒)三稜(蜜炙)
(各五錢)蓬术(蜜水炒七錢)青皮(麩炒)川芎白芍藥(酒炒)神麴
(炒)枳實(麩炒)石菖蒲(各一兩)小茴香(炒)肉桂甘草(炙)
乳香(出汗各一兩)
前藥二十一味共為細末神麯糊丸如彈子大朱砂
一兩為衣湯酒任下多不過二丸
上部内傷方
牡丹皮(一錢)江西紅麯(八分)香附(八分童便製)麥芽(一錢)桔梗
(五分中部不用)川通草(一錢)穿山甲(一錢麩炒有孕不用)降香(一錢為末)紅
花(七分)山查(八分)蘇木(一錢搥碎)
右酒水各一鍾煎八分甚者加童便一鍾如痰盛
加薑製半夏七分半有孕者油炒如痛甚加真乳
香没藥各七分半中部加枳殼脇痛加柴胡
證治準繩卷二十四
