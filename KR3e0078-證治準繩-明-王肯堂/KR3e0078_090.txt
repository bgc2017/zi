證治凖繩卷九十
明王肯堂撰
幼科
脾臟門
瀉
曾論瀉之原有冷瀉熱瀉傷食瀉水瀉積瀉驚瀉風瀉
臟寒瀉疳積釀瀉積種種不同各分於後冷瀉多是
白水瀉密而少腹痛而鳴眉皺目慢面帶白色額有汗
多用冲和飲(慢驚)當歸散(潮熱)合和水煨薑煎服并守中湯
(本條)參苓白术散(不乳食)益中膏(本條)沉香㯽榔丸(不乳食)治之
熱瀉大便黃色如同弔水瀉過即止半(日)復然心煩
口渴小便黃少食乳必麄先用五苓散(驚)或大順飲(吐)
次以錢氏白术散(渴)主之香薷散(吐瀉)亦佳傷食瀉乃
脾胃素弱復為生冷果食所傷故大便不聚而瀉或因
乳母餐生冷肥膩之物自乳而過亦能作瀉面唇俱白
瀉稀而少或如壞雞子腥臭異常身形黃瘦宜先温正
胃氣次理積而後固脾冲和飲(慢驚)當歸散(潮熱)合和水煨
薑棗子煎服理積兒大者鳥犀丸(吐)小者化癖丸(癖)三
稜散(宿食)固脾和中散(吐瀉)醒脾散(慢驚)水瀉謂之洞泄乃
陰陽不順米穀不分瀉黃水而小便少番次密而無度
是夏秋之際畫則解衣取涼夜則失蓋感冷冷熱相激
清濁渾亂或因母自熱中來乳有熱氣遽以哺之令兒
脾胃不和水穀交雜而下以㕮咀五苓散(驚)加薏苡仁
車前子半夏水薑煎服分正隂陽或先用大順飲(吐)温
白湯調下香薷散(吐瀉)調中止補錢氏白木散(渴)六和湯
(吐瀉)亦好積瀉脾氣虚弱乳食入胃不能運化積滯日
久再為冷食所傷傳之大腸遂成泄瀉留連不止諸藥
無效蓋以積在脾胃積既未除何由得愈宜先去積後
止瀉瀉止實脾則病除矣三稜散(宿食)烏犀丸(吐)續用沉
香㯽榔丸(不乳食)參苓白木散(慢驚)和中散(吐瀉)香橘餅(本條)調
理驚瀉糞青如苔稠若膠粘不可便止但鎮心抑肝
和脾胃消乳食斯為治法先投五苓散(驚)次用三稜散
(宿食)水薑倉米煎服或三解散(潮熱)神麯生薑煎湯調服及
沉香㯽榔丸(不乳食)不驚丹(驚)調治風瀉慢驚大病後
有之其糞稀黃褐色或夾不消乳食同下此因脾虚所
致或夾黑褐色者屬腎蓋脾虚為腎水所乘故也若久
不進飲食再有驚搐宜疎腎水去脾風次補脾則自愈
庶無復作之患疎腎水㕮咀五苓散(驚)加黑牽牛半生
半炒并薏苡仁水薑煎服去脾風瀉黃散(脾)調脾氣參
苓白水散(不乳食)臟寒瀉糞如青竹色不稀不稠或下
青水未瀉時腹痛而嗚呌哭方瀉多是生來三五月内
有此周歲則無始因斷臍帶短風冷自外逼内而成此
疾先用冲和飲(慢驚)水葱白煎投温中解表次以當歸散
(潮熱)水煨薑煎服及投勻氣散(疝)理中湯(吐瀉)疳積釀瀉
其候面色痿黃肚脹脚弱頭大項小髮稀且竪肌肉消
瘦不思飲食晝涼夜熱或腹内有癥癖氣塊瀉則顔色
不等其臭異常其瀉有時或一月半月旬日一番自瀉
自止名為疳積釀瀉先以當歸散(潮熱)加以三稜陳皮水
薑煎服次投烏犀丸(吐)沉香㯽榔丸(不乳食)及化癖丸(癖)
蘆薈丸(疳)沒石子丸(本條)兒最小者難下丸子止投三稜
散(宿食)快膈湯(痞)自然全愈若瀉或痢色青甚而淡黃
夾白寒多熱少此陰邪勝陽宜用守中湯胃苓湯(俱本條)
與服扶表救裏方進當歸散(潮熱)加陳皮紫蘇水薑糯米
煎服亦宜和解理中湯(吐瀉)清米飲空心調服温脾去濕
益氣清神寒盛者理中湯内加熟附子水薑棗煎服次
投南星腹皮飲水薑煎服和脾胃去陰邪若瀉或泄
色青淡而有沫黃稠熱多寒少亦致面黃肌瘦煩躁不
寧宜以㕮咀五苓散加薏苡仁車前子水薑煎服解散
餘邪仍用茵陳蒿梔子仁煎湯調細末五苓散温服退
黃色消陽毒及當歸散水薑棗煎投或服萬安飲(積熱)四
神丸
養生治大小老虚之人不拘冷熱泄瀉黃連(去鬚)白芍
藥(並剉如豆)吳茱萸(各十兩)
右三味釜内慢火炒赤色放冷杵羅為細末每服三
錢七水一盞半煎至八九分去滓空腹食前温服日
三四服小兒量與或以水浸蒸餅丸如桐子大更丸
一等如菉豆黃米大小兒每服十五丸至二十丸温
米飲下若作散以沸湯或温米飲調下並可服病泄
痢之人若不禁生冷魚肉肥膩與不服藥同一方
有木香無芍藥醋糊丸
茅先生香連丸治瀉利木香黃連(茱萸半兩同於釠内炒令)
(煙起取出去茱萸)肉豆蔲訶子(炮去核各半兩)阿膠(麫炒)朱砂(各一)
(錢)
右為細末軟飯為丸如桐子大每服十丸十四丸用
飯飲吞下兒小碎之
乳香散治一切瀉痢乳香(二錢用荷葉於炭火上炙令半鎔放地上椀蓋)
(另研)肉豆蔲白薑甘草(炙)草菓子(各一兩)
右細剉用醋麫裹於熱灰内煨令赤色取出去麫為
末入乳香末拌勻每服半錢一錢陳米飯飲調下
冷瀉薛湯氏云冷瀉者乃脾胃虚寒水穀不化而泄錢
仲陽云小兒不能食乳瀉褐色身冷無陽也當用益黃
散(脾)加減治之大便清白口不煩渴冷積瀉也理中湯
(吐瀉)主之若口鼻吸風寒之氣脾胃受生冷之食而作者
先用理中湯後用異功散命門火衰不能温蒸中州之
氣故脾胃虚寒者用益黃散及八味丸(腎)脾胃虚弱者
五味異功散(吐瀉)脾氣下陷者補中益氣湯(虚熱)脾氣虚寒
者人參理中湯寒水侮土者益黃散肝木乘脾者四君
柴胡散手足並冷者加木香乾薑治者審之百問云
冷積瀉沒石子丸極效人參散(吐)理中湯(吐瀉)加減服尤
佳更加肉豆蔲則止來復丹(大科中暑)不換金正氣散(吐瀉)皆
可觀音散(吐瀉)銀白散加減調治乃平和之劑也
守中湯理春夏相交陰濕氣重中傷脾胃致腹痛泄
利經久不止漸傳手足浮腫飲食少思桔梗(去芦剉炒)
蒼木(米泔水浸一宿去麄皮濾乾剉片炒微黃色各二兩)白薑(四錢炮)甘草(六錢)
(炙)
右件剉焙為末每服一錢空心沸湯調服㕮咀水煎
亦可或用薑棗
沒石子丸治嬰孩先因冷瀉或作赤白痢候久而變
作諸般異色不止一端外證面或青或白唇舌乾焦
手微冷渾身温壯肚内刺痛啼呌睡卧不安若有是
候當服沒石子木香黃連當歸青皮(各二)
(錢半)
右五味為末阿魏一分酒半盞浸化入麫少許令勻
煮糊為丸如粟米大一二歲兒服如椒自大者四五
六歲兒服每服五十丸赤痢甘草湯下白痢乾薑湯
下或五倍子湯下
張渙川椒丸治小兒夏傷濕冷入腸胃泄瀉不止
川椒(一兩去閉目雙者并黑子揀淨慢火炒香熟為度)肉豆蔲(半兩)
右件搗羅為細末粳米飯和圓如黍米大每服十粒
米飲下量兒大小加減
粟煎湯治腸胃受風令泄注不止身體壯熱白术
(炮)當歸(洗焙乾)川芎人參(去芦頭)肉桂芍藥(各一兩)
右件搗羅為細末每服一錢水一小盞入生薑三片
粟米一匙頭許煎至五分粟米熟去滓放温服
温中丸治胃寒瀉白腹痛腸鳴(方見吐瀉)
孔氏治藏府不調大便青色白术人參茯苓(各一)
(錢)甘草(炙半錢)
右末一錢水一小盞煎七分温服
丹溪云瀉青亦是寒宜用蘇合香丸平胃散各等分蜜
湯調服
田氏云便青者因驚風内藏脾氣不和宜白术湯
熱瀉湯氏云小兒熱瀉者大便黃而赤或有沫乃臟中
有積或因乳母好飲酒或嗜熱物或生下傷濕藴熱醫
者不明但用豆蔲訶子等藥服之如水澆石既不識其
證故不辨其冷熱用藥又不得其法焉能取效此證當
以小便赤少口乾煩躁為驗治法當用錢氏白术散(渴)
去木香用之五苓散(驚)去桂亦可服其熱甚者四逆散
大柴胡湯(俱傷寒)去大黃服之殊驗也更用黃連丸(疳)等
劑亦佳調中湯(痢)去大黃加黃連枳殼如夾熱而瀉太
陽與少陽合病自下痢者與黃芩湯嘔者加半夏又有
挾熱瀉痢而小便秘澀赤甚者加減四順清涼飲(裏熱)治
之即止薛氏云右腮色赤飲冷胃經實熱也用瀉黃
散(脾)惡冷喜熱胃經虚熱也用白术散(渴)右腮及額間
俱赤心脾翕熱也用瀉黃散加炒黑黃連若左頰右腮
俱赤肝火乘脾土也用四君子湯(吐瀉)加柴胡若兒暴傷
乳食用保和丸(宿食)乳母尤當忌厚味節飲食若乳母停
食所傷致兒吐瀉等病當治其母大抵始病而熱者邪
氣勝則實也終變為寒者真氣奪則虚也久病而熱者
内真寒而外假熱也久瀉元氣虛寒當參前證治之
黃芩湯治下利而頭痛胸滿口若咽乾或往來寒熱
而嘔其脉浮大而弦者或協熱而利者黃芩(一兩)芍藥
甘草(炙各一兩)
右剉散每服三錢棗子一箇水一盞煎七分去滓温
服嘔者加半夏一兩二錢半生薑煎
張渙清胃散治挾熱泄利川楝子黃檗(微焙炙)當
歸(洗焙乾)地榆(炙)黃連(去鬚炙各半兩)
右件搗羅為細末每服一錢水八分煎至四分去滓
温服乳食前
香連丸黃連(薑汁拌炒二兩)木香(煨半兩)
右為末陳米飯丸菉豆大米飲下一二十丸亦可調
六一散
傷食瀉湯氏云凡此瀉不宜便補先用消食藥或用紫
蘇丸(變蒸熱)取其積盡然後可補經云食瀉重當取疳虚
用補虚治食瀉與香橘餅子加減觀音散調中湯以
意加減凡傷食瀉難止亦不宜補再傷又瀉宜節飲食
當用進食丸(痞)取下食積令盡次以錢氏加減益黃散
只一服可止此乃切要治法然後異功散四君子湯(俱吐)
(瀉)調理必取全安有腹中雷嗚下痢者生薑瀉心湯主
之如冷積釀瀉用香朴散止之白水散以和氣調胃調
中散保安丸能止傷食瀉感應丸沉香煎三稜丸(癖積)
皆可服也東垣云傷食則惡食小兒食瀉者因飲食
傷脾脾氣不能健運故乳食不化而出若噯臭吞酸胸
膈脹滿腹痛按之益痛者雖作瀉而所停滯之物尚未
消也用保和丸腹痛按之不痛者乳食已消也用異功
散脾氣傷而未復不思飲食者用六君子湯所傷生冷
之物及喜熱者並加木香乾薑乳食已消腹痛已止瀉
尚未止者脾失升清之氣也用補中益氣湯餘有别證
當參各門錢黃承務子二歲病傷食而瀉衆醫與止
之十餘日便青白乳食不消身涼加哽氣昏睡咸謂困
篤召錢錢先與益黃散補脾散各三服三日身温而不
哽氣後以白餅子微下之又與益脾散三服利止何以
然利本脾虚傷食初不與下之留連十日上實下虚脾
氣弱則引肺亦虚脾肺子母故也今先補脾則肺病自
退即身温不哽氣也然後下其所傷或曰何不先下後
補曰便青為下臟冷若先下必大虚今先實脾而後下
則不虚矣後更與補之乃安
香橘餅止積瀉傷冷木香青皮(各一錢)陳皮(二錢半)
厚朴(薑汁製)神麯麥蘖(各半兩)
右為末蜜丸為餅紫蘇米飲調下
加減觀音散止吐瀉截虚風黃耆人參(各二錢五分)
木香甘草(炙)石蓮(去心)扁豆(炒)茯苓白术全
蝎羌活(各一錢)防風天麻(各二錢)
右剉散薑棗煎
調中散治傷食瀉凡此瀉不宜便補先用食藥或紫
霜丸取其積盡然後可補經云食瀉重當取疳虚用
補虚良醫明妙理何慮疾難除人參(去芦)白茯苓
白术木香乾薑(炮)藿香葉香附子(炒去毛)縮
砂仁甘草(炙)丁香(各等分)
右為末每服一錢薑棗湯調下肚痛白湯下量大小
加減
生薑瀉心湯治傷寒汗出解後胃中不和心下痞硬
脇下有水氣腹中雷嗚下利者黃芩甘草(炙)人
參(各一兩半)乾薑(炮)黃連(各半兩)半夏(一兩一錢湯泡)
右剉散每服三錢水一盞生薑三片棗一枚煎七分
去滓温服
保安丸治小兒瀉傷食瀉香附子(淨)砂仁(各一兩)
白薑(炮)青皮(去穰)陳皮(去白)三(炮)莪术(炮)甘草(炙各半兩)
右為末麥糵麫糊丸菉豆大每服三丸白湯下食前
温服
杏霜丸治小兒食積作瀉并痢證杏仁(三兩去皮尖麩炒)
巴豆(一兩去殼油炒焦却入杏仁同炒)黃蠟(二兩酒煮綿濾)百草霜(炒為末二)
(兩用油六錢炒勻)
右將杏仁巴豆研極細却入草霜令勻鎔蠟和丸如
菉豆大赤痢甘草湯白痢生薑湯先進三四服腹脹
者十餘服效驗如神
醫局開胃丸治小兒府藏怯弱内受風冷腹脇脹滿
腸鳴泄利或青或白乳食不化又治藏冷夜啼胎寒
腹痛木香蓬莪茂白术人參(去芦頭)當歸(剉微)
(炒各半兩)麝香(細研)白芍藥(各一分)
右件搗羅為末都研令勻湯浸炊餅和丸如黍米大
每服十五丸温米飲下新生兒腹痛夜啼可服五丸
竝乳食前服
水瀉聖惠厚朴散治小兒脾胃不和洞瀉下利不止
羸瘦食少厚朴(去麤皮塗生薑汁炙令香熟)人參(去芦頭)訶梨勒
(煨用皮)白术黃連(去鬚微炒)地榆(微炙剉各一分)甘草(炙微赤剉)乾
薑(炮裂剉各半分)肉豆蔻(一枚去殼)
右件搗細羅為散每服以粥飲調下半錢日三四服
量兒大小以意加減
張渙厚朴散治洞泄注下厚朴(生薑汁製)訶梨勒(炮取皮)
肉豆蔲(各一兩)白术乾薑(炮各半兩)
右件搗羅為細末每服一錢水八分盞入生薑粟米
各少許煎五分去滓温服
萬全龍骨丸治小兒冷熱不調時有洞泄下利不止
龍骨黃連白石脂白礬(燒令汁尽)乾薑(炮)木香
(各半兩)
右件藥搗羅為末醋煮麫糊為丸如麻子大每服以
粥飲下五丸日三四服量兒大小加減服之
劉氏小兒水瀉注下黃連石蓮(各等分炒黃色)
右為末每服半錢水瀉新汲水調下白瀉粟米飲下
積瀉香橘餅治嬰孩過傷乳食或吐或瀉及病後虚
中感積成痢氣弱神昏面黃目慢南木香陳橘
皮(去白)青皮(去白各二錢半)厚朴(去麄皮薑汁製七錢)縮砂仁神麯
(濕紙裹炮)麥芽(淨洗焙乾各五錢)三稜(炮剉三錢)
右木香不過火餘七味剉焙仍同木香研為細末煉
蜜作餅子如芡實大每服一餅至三餅用棗湯化開
空心温投米清湯亦可
驚瀉仲陽云慢驚病後或吐瀉胃虚或氣弱因驚眼白
如淡墨下糞青黃此瀉合温補至聖保命丹釣藤飲(夜)
(啼)主之或乳隨糞下消乳丸(吐)進食丸(痞)主之或微渴
心脾喘燥狂熱此瀉尤難治辰砂五苓散(驚)主之冷者
定命飲子治之後與温驚朱君散睡驚太乙丹薛小
兒驚瀉者肝主驚肝木也盛則必傳尅於脾脾土既衰
則乳食不化水道不調故泄瀉色青或兼發搐者蓋青
乃肝之色搐乃肝之證也亦有因乳母脾虚受驚及怒
動肝火而致者經曰怒則氣逆甚則嘔血及飱泄法當
平肝補脾慎勿用峻攻之藥脾氣益虚肝邪彌甚甚至
抽搐反張者亦肝火熾盛中州虧損之變證也凡見驚
證即宜用四君六君異功散等方加白附子定風柴胡
平肝引經以杜漸則必不至瀉搐而自安矣今已見瀉
吐驚搐尚不知補脾平肝以保命抱龍鎮驚等藥治之
其亦去生遠矣
至聖保命丹治小兒胎驚内釣腹肚緊硬眠睡不安
夜多啼哭及治急慢驚風眼目上視手足抽掣不省
人事悉皆主之冷證用此全蝎(十四箇去毒)防風僵
蠶(炒去絲嘴)南星(炮)天麻(各二錢)白附子麝香(五分)金箔
(十片)蟬蛻(洗)朱砂(各一錢)有熱證加牛黃腦子硼砂
右為末粳米糊丸每兩作四十丸常服鎮心安神化
痰除一切驚風諸證湯臨時換一方加人參白茯
苓二錢
定命飲子治慢驚吐瀉困重欲傳慢脾通用半夏
(生揀圓白者)茯苓木香老生薑(切片乾各二錢)白术甘
草(炙各一錢)天麻(二錢半)
右剉散每服二錢薑棗湯調下
朱君散治吐瀉後有此證并糞青者宜服之人參
白术茯苓甘草辰砂麝香燈心
鈎藤
右為末每服一錢用白湯調下
睡驚太乙丹常服安神鎮驚止夜啼糞青桔梗(一兩)
(炒)藿香葉白扁豆(炒各半兩)白芷(三錢)川芎(二錢半)
右為末煉蜜丸如茨實大辰砂麝香為衣每服半丸
薄荷湯磨下正糞色棗湯下夜啼燈心釣藤湯磨下
加白术茯苓白芍藥尤妙
四神丸治脾虚胃弱大便不實飲食不思或泄痢腹
痛肉豆蔲五味子(各二兩)補骨脂(四兩)吳茱萸(一兩)
右為細末用紅棗六十五枚生薑六兩用水二鍾煮
乾取棗肉和丸如桐子大每服五六十丸白湯送下
或化服
二神丸補骨脂(四兩)肉豆蔲(二兩生用)
右為末用紅棗四十九枚生薑四兩用水一鍾煮乾
取棗肉和丸如桐子大每服二三十丸白滚湯下
疳積釀瀉沒石子丸治久患疳痢及釀瀉沒石(二枚)
南木香(濕紙包略煨)淨黃連(剉碎薑汁炒各二錢半)肉豆蔲(二枚炮)
訶子(四枚去核)
右剉焙成末如烏犀丸内製飯糊為丸粟米大每服
十丸至三十丸或五十丸温白湯空心下或米清湯
下
暴瀉巢氏小兒卒利者由腸胃虚㬥為冷熱之氣所傷
而為卒利熱則色黃赤冷則色青白若冷熱相交則變
為赤白滯利也
聖惠胡黃連散治小兒冷熱氣不和忽㬥下利腹内
疼痛胡黃連母丁香桂心木香肉豆蔲
(去殼)當歸(剉微炒)麝香(細研各一分)犀角(屑半分)
右件藥搗細羅為散每服以粥飲調下半錢日三四
服量兒大小加減
龍骨散治小兒㬥利龍骨黃連(去鬚微炒各一兩)當歸
(剉微炒)枳殼(麩炒微黃去瓤各半兩)
右件藥搗麤羅為散每服一錢以水一小盞煎至五
分去滓不計時候量兒大小加減温服
張渙阿膠丹治泄利身熱及㬥瀉注下真阿膠(炙熟)
乾薑(各一兩)芍藥當歸(洗焙乾)川黃連肉豆蔲(各半)
(兩)
右件搗羅為細末煉蜜和丸如黍米大每服十粒粟
米飲下量兒大小加減
神仙玉粉丹補一切虛不熱男婦小兒皆可服冷積
㬥瀉見功尤速精明舶上硫黃(一斤去砂石盡打碎)
右將豶豬肚七箇旋採桑根白皮三斤寸剉將豬肚
一箇淨洗以硫黃實之用麻線縫合水二斗先將桑
根白皮一斤同煮一伏時其餘諸肚亦用慢火養之
不得令冷候煮滿一伏時别以豬肚換之又用白皮
内一斤同煮再一伏時又換豬肚并桑白皮過三伏
時不換白皮只換豬肚其煮七伏時水耗以熱湯添
不得用冷水候滿七伏時取出用温水淘淨研至細
候烈日中曬極熱再研煮糯米粉為糊丸如梧桐子
大每服空心米飲下十粒至十五粒大率驅除宿冷
其功效無比老人經久可服
久瀉大法補虛消積鳳髓經歌云脾中有積熱遲
留至使終年瀉不休項軟見人多哽氣更兼清水鼻中
流少間有似黃金色若有垂腸更不收形證又着胸膈
上胸前深赤汗如油唇赤生瘡眼脉赤若不調脾命即
休
千金七味散治利下久不差黃連(八分)龍骨赤石
脂厚朴烏梅肉(各三分)甘草(炙二分)阿膠(炙三分)
右治下篩漿水服二方寸七日二小兒一錢七
華陀治老小下利柴立不能食入口即出命在旦夕久
利神驗方黃連(末)亂髮灰醇苦酒密(各半雞子殼許)
白蠟(方寸七)雞子黃(一枚)
右六味於銅器中炭火上先内酒蜜蠟雞子黃攪勻
乃内黃連末髮灰又攪煎視可取出為丸久困者一
日一夜盡之
外臺療久利無間冷熱疳痢悉主之
棗一枚去核勿令皮破内胡粉令滿於炭火中燒如
炭甆器中研之米飲和服一歲以下分服之不過三
服差
聖惠治久利赤白漸羸胃虚不食丁香散丁香厚
朴(去麄皮塗生薑汁炙令香熟)黃連(去鬚剉微炒)當歸(剉微炒)訶梨勒
(煨用皮)白术(剉微炒)伏龍肝(各半兩)木香(一分)赤石脂(一兩)
右件藥搗細羅為散每服以粥飲調下半錢日三四
服量兒大小加減
聖惠黃連丸治小皃曩利經久不斷增減有時黃
連(去鬚微炒)人參(去芦頭)赤石脂龍骨甘草(炙微赤剉)黃
芩厚朴(去麄皮塗生薑汁炙令香熟)白茯苓枳殼(去瓤麩炒微黃)
(各半兩)烏梅肉(一分微炒)
右件藥搗羅為末煉蜜和丸如麻子大每服以粥飲
下七丸日三四服量兒大小臨時加減
譚氏斗門散歌曰小兒瀉利甚青黃久患時多轉滑
腸下部脫肚頻努嚥朝朝焦瘦漸羸尫訶子枳
殼地榆(各等分)
右為末每服一錢米飲調下一歲以下半錢
嬰孺龍骨湯治下利不住龍骨甘草(炙)黃連(各四)
(分)當歸乾薑(各一分)
右以水四升煮取一升二合食前温分三服
龍骨湯治服藥下後不止龍骨(五分)甘草(炙)乾薑
當歸黃連赤石脂附子(炮製去皮臍)前胡(各三)
(分)
右以水四升煮取一升二合為五服旦服至午令盡
黃連煎治冷熱利經時不止體羸不堪餘治差而又
發用好黃連二兩水七升蜜八合煎一升三合去滓
百日兒服半合二百日一歲服一合
雞骨丸治下利經久不斷羸瘦脾胃冷弱食不消化
雞骨(宿雌雞胸前及助骨全用一具)黃連(六分)厚朴(三分)神麯(炒)甘
草(炙)白术(各四分)麥糵(炒)烏梅肉(各二分)人參赤石
脂黃芩白龍骨(各五分)桔梗(二分)
右為末蜜丸小豆大白飲下二十五丸日二服量兒
大小與之
温白丸治久瀉脾虚不食食即瀉下米穀不化白
术(一分米泔浸切焙)丁香(半錢炒)半夏(一錢半湯炮洗七遍)
右為末生薑自然汁煮麫糊為丸如梧桐子大半歲
每服三丸三五歲五七丸淡生薑湯吞下早晩各進
一服
惺惺散治久瀉脾困不思乳食恐作脾風天麻
全蝎(炒各半錢)木香(炮)糯米人參茯苓(各微炒)白扁
豆(炒)山藥(焙)甘草(炙各一錢)
右為末每服嬰孺一字二三歲半錢用水一藥注或
半銀盞棗子半片煎十數沸服
張渙治瀉利久不差香礬丹木香枯白礬(各一兩)訶
梨勒皮(微炮)酸石榴皮(炒黑各半兩)
右件搗羅為細末鍊蜜和丸如黍米大每服十粒粥
飲下量兒大小加減
劉氏治小兒臟腑久泄瀉不止人參白木茯苓
甘草陳皮藿香丁香木香肉豆蔲
右等分為末每服二錢以藿香合糯米煮粥飲調下
或薑水煎亦可
臟腑滑泄四君子加訶子五分米飲調下
飱瀉(醫書謂之水穀瀉)錢食不消脾胃冷故不能消化當補脾
益黃散主之潔乳食不消初病忽然氣出冷四肢亦
冷面白無光澤精神不定此乃胃氣不和可以大温藥
治之史君子九益黃散主之若病泄瀉日久不瘥乳
食不化是脾胃有風冷先服益黃散二服後用宣風散
導之胃宜再補宜參大科飱泄門用之
聖惠厚朴散治小兒水穀利羸瘦面黃不欲飲食
厚朴(去麄皮塗生薑汁炙令香熟)龍骨黃連(去鬚微炒各半兩)丁香
當歸(剉微炒)木香白术肉豆蔲(各一分)
右件藥搗細羅為散每服以粥飲調下半錢日三四
服量兒大小加減
地榆散治水穀利日夜不止地榆(微炙剉)厚朴(去麄皮塗)
(生薑汁炙令香熟各三分)黃連(一兩去鬚微炒)阿膠(半兩搗碎炒令黃色)
右件藥搗細羅為散不計時候以粥飲調下半錢量
大小加減
醫局胃風湯治風冷乘虚入客腸胃水穀不化泄瀉
注下腹脇滿腸鳴㽲痛及腸胃濕毒下如豆汁或下
瘀血日夜無度並宜服之人參(去芦頭)白茯苓(去皮)芎
藭桂皮(去麄皮)當歸(去苖)白芍藥白术(各等分)
右為麄散每服二錢以水一大盞入粟米百粒同煎
七分去滓稍熱服空心食前小兒量減
小兒大便青瓣飱泄脉大手足寒難已脉小手足温易
已
赤白痢
湯氏云小兒痢疾皆因飲食無節或餐果食肉不知厭
足乃脾胃尚弱不能尅化停積於臟故成痢也熱摶則
赤風寒之氣入於腸胃致令津液凝滯則成白痢或夾
青者有驚積或如魚腦肚中疼甚者大抵八痢但冷熱
赤白藥性雖有不同治法不相遠矣又有赤白相雜者
當先去其熱積須用大黃枳實朴硝之類以去其熱毒
然後黃連黃芩黃檗解其熱痢此止疼自定此妙法也
如痢不止則用地榆熟艾等劑調理自然平復脾虚者
不可輕用罌粟澀滯等劑必致危困須用沒石子黃連
阿膠地榆以止之方為盡善其枳殼芍藥皆要藥也噤
口痢不能食者石蓮散主之香脯散亦可冷痢如豆汁
肚疼者胃風湯主之脾毒痢臟熱當服香連丸黃連香
薷散去桂五苓散(驚)茅花湯當歸芍藥枳殼地榆川芎
等劑先與解毒退熱却與開胃進食分利水穀寬腸定
痛先與水浸丹局方敗毒散(痘初熱)地榆飲寬腸枳殼散
有熱而痢不止者三黃熟艾湯主之積滯不通者神芎
丸亦可用熱甚煩躁者黃連解毒湯解之(煩躁)潑火散
亦效曾赤白之痢世人莫不曰赤為陽為熱白為陰
為冷或曰無積不成痢至於調治若以冷熱之劑互進
或投去積之藥必難取效不究其原何由可療且四時
八風之中人五運六氣之相勝夏秋人多痢疾内經曰
春傷於風夏生飱泄至真要大論曰少陽在泉火滛所
勝民病注泄赤白其可拘於無積不成痢之說若專以
積為論豈一歲之中獨於夏秋人皆有積春冬不然蓋
風邪入胃未能勝土不為㬥下則成痢疾赤白交雜此
為陰陽不分法當分正陰陽五苓散以導其逆理中湯
以温其胃使色歸一然後施治若一分之後仍赤白同
下則當究其所患之因若先白後赤乃内傷生冷失於
蓋覆由元氣感於暑熱治法先救其裏次解暑毒若先
赤後白乃先傷熱而後失蓋感冷先宜解熱後治其痢
有夾熱而痢者則下純鮮血此風能動血宜冷服黃
連香薷散(吐瀉)川草散及當歸散(潮熱)加醋炒蒸栢葉
水薑煎服或羌法散加三和湯水薑倉米煎有夾冷
而痢者則下純白凍或白上有粉紅色或似豬肝瘀血
皆為隂證蓋血得寒則凝澀故也先用㕮咀五苓散加
守中湯(瀉)煎投次以附子理中湯帶凉服或固真湯(慢)
(驚)倘不辨其虚實冷熱妄行施治必致脾胃愈虚不能
乳食成噤口痢者則難療矣又有裏急後重蓋裏急為
陽後重為隂未圊前腹痛為裏急已圊後腹痛為後重
故裏急者大腸澀也先以大順飲加寬氣飲(急驚)和解
及羌活散水薑倉米煎服次下寬腸丸後重為氣虚用
㕮咀五苓散加人參水薑煎服併投香連丸若二證俱
作前二丸子並進或雙金飲金粟丸亦佳然瀉痢二字
自是兩證糞夾水來多而順者曰瀉帶血凍白凍來三
五點而痛者曰痢輕重陰陽於此而分斯為治法有膿
血交雜經久不止晝輕夜重或晝夜頻數食減痛多並
用萬金散神效散主之有五色痢下者乃因五臟藴熱
日久不散故有是證蓋五臟受熱榮衛不調五穀不化
熏腐臟腑神氣昏沉此候已危最苦是腹中刺痛兒小
者無治法蓋五色者乃五臟之色皆見於外兒大者可
用局方三神丸或小來復丹以五苓散送下或者可療
若投藥如故不可為也又有風痢多是黃褐色與疳
瀉頗同但不臭為異耳此風毒停滯於脾宜去脾經風
毒瀉黃散主之若見赤白同下久而不禁小便少澀痛
熱並作唇裂眼赤氣促心煩坐卧不安狂渴飲水穀道
傾䧟時復面容如粧飲食不進者難治薛錢仲陽云
瀉痢黃赤黑皆熱也瀉痢青白米穀不化皆冷也東垣
云白者濕熱傷於氣分赤者濕熱傷於血分赤白相雜
氣血俱傷也海藏用四君芎歸治虚弱之痢四君乾薑
治虚寒之痢愚嘗治手足指熱飲冷者為實熱用香連
丸手足指冷飲熱者為虚寒用異功散送香連丸若兼
體重肢痛濕熱傷脾也用升陽益胃湯小便不利陰陽
不分也用五芩散若濕熱退而久痢不愈者脾氣下䧟
也用補中益氣湯倍加升麻柴胡瀉痢兼嘔或腹中作
痛者脾胃虚寒也用異功散加炮薑木香或變而為瘧
者肝尅脾也用六君升麻柴胡釣藤鈎若積滯已去痢
仍不止者脾氣虚也用六君子送下香連丸若因乳母
膏粱厚味六滛七情致兒為患者當各推其因仍兼治
其母并參冷熱瀉及積滯腹痛等證覽之
挾表證宜發表羌活散治傷風時氣頭痛發熱身體
煩疼痰壅咳嗽失音鼻塞聲重及解時行下痢赤白
人參(去芦)羌活赤茯苓(去皮)柴胡(去芦)前胡(去芦)川芎
獨活桔梗(剉炒)枳殼(去瓤麩炒微黃色)蒼术(米泔水浸一宿去麄皮濾)
(乾剉片炒至微黃色)甘草(各一兩)
右剉每服二錢水一盞薑二片薄荷三葉煎七分無
時温服發散風邪入葱白同煎痢證薑倉米煎
有積宜下之湯治痢之法若欲取積只用官局進食丸
(痞)甚穩雖取積又能治痢萬無一失積已下急以四君
子湯加豆蔲訶子補之次服厚腸香連丸得效
丹治小兒痢疾黃連黃芩大黃甘草
右煎服赤痢加紅花桃仁白痢加滑石末
治小兒赤白痢多體弱不堪下大困重者麻子一合炒
令香熟為末每服一錢七蜜漿水和服效
水浸丹治瀉痢先鋒之藥黃丹(研細一兩)巴豆(大者二十五箇)
(去皮膜研細出油或黃丹二兩半)
右研勻用黃蠟半兩鎔作汁拌勻量大小旋丸水浸
吞下湯使更臨病隨意用一方黃丹一兩巴豆四十
九粒乳香二錢麻油二錢蠟半兩鎔汁和丸名頓止
丹又冷證加木香二錢半
寬腸丸治痢後裏急大腑閉澀不通枳殼(水浸去穰剉片)
(麥麩炒微黃仍用清油浸透一兩焙乾五錢)麻仁(去殼)木通(去皮節)大黃(半生)
(半炮)㯽榔大腹皮(淨洗焙乾各二錢半)
右除麻仁用乳鉢極細杵外五味㯽榔不過火餘焙
同研成末入乳鉢中與麻仁再杵勻煉蜜丸菉豆大
每服三十丸至五十丸仍以枳殼甘草煎湯空心送
下一二歲嬰孩温蜜湯下
熱利用凉藥海藏治赤痢用四君子加赤芍藥當歸入
粟米少許同煎
黃連解毒湯治時疾三日已汗解苦煩悶乾嘔口燥
呻吟錯乳不得卧亦治熱痢黃連(三錢)黃檗(半兩)梔子
(四箇擘)黃芩(一兩)
右剉散每服三錢水一盞煎六分去滓服
潑火散治中暑煩躁發渴口乾及治血痢青皮(去白)
赤芍藥黃連(去鬚)地榆(各等分)
右為細末每服一錢冷水調下如搐熱而氣血妄行
加甘草
芍藥檗皮丸治一切惡痢窘痛膿血芍藥黃檗
(各一兩)當歸黃連(各半兩)
右為末滴水丸小豆大每服二三十丸熟水下加(枳殼)
寬腸枳殼散順氣止痢甘草(六錢炙)枳殼(去穰炒二兩四錢)
右為細末每服一錢空心沸湯點服
三黃熟艾湯治積臟腑下痢赤白及治傷寒四五日
而大下熱痢服諸藥多不止宜服之黃芩黃連
黃檗(各七錢半)熟艾(半雞子大)
右剉散每服三錢水一盞煎六分去滓温服
地榆散治瀉痢血痢地榆訶子甘草(各等分)
右為末鹽米湯調下有熱加黃芩
又方地榆訶子厚朴(薑製各等分)
右剉散每服二錢水一盞薑棗煎服
地榆飲治冷熱痢腹痛下痢赤白頻併地榆甘
草芍藥枳殼(各二錢半)
右剉散每服二錢白水煎加黃連炒
又方地榆烏梅檗皮甘草當歸(各等分)
右剉散每服二錢煎服
川草散治腹痛下痢赤白不拘遠近川芎白芷
甘草(半生半炙各七錢)赤芍當歸(酒洗)淨黃連(各五錢)
右剉焙為末每服半錢至一錢白痢白薑湯調赤痢
甘草湯調赤白痢温米清湯調並空心服
治熱痢備急方用井花水調臘茶蜜磨生薑渴則飲
之
本事治小兒赤痢搗青藍汁二升分四服(聖惠方治小皃中蠱)
(下血)
治小兒屎血
甘草(五分)以水六合煮取二合去渣一歲兒一日服令
盡
錢氏黃檗丸治小兒熱痢下血黃檗(去皮半兩)赤芍藥
(四錢)
右為末飯和丸如麻子大每服一二十丸食前米飲
下量兒加減
梔子丸治少小熱痢不止梔子(七枚)黃檗(三分)黃連(五分)
礬石(四分)大棗(四枚炙令黑)
右五味為末蜜丸如小豆大服五丸日三夜二服不
知稍加至十丸
外臺子芩湯療小兒熱痢子芩(十二分)知母女萎
(各六分)竹葉(切八分)黃檗甘草(炙各四分)
右六味切以水二升煮取一升分服甚妙
聖惠梔子仁散治小兒熱痢腹痛心煩口乾小便赤
黃不思飲食梔子仁當歸(剉微炒各半兩)黃檗地榆
(微炙剉各三分)黃連(一兩去鬚微炒)
右件藥搗細羅為散每服以粥飲調下半錢日三四
服量兒大小加減
烏梅散治小兒熱痢但壯熱多渴而痢不止烏梅
(二枚微炒去核)黃連(去鬚微炒)藍葉(各一分)犀角(屑)阿膠(搗碎炒令黃燥)
甘草(炙微赤剉各半兩)
右件藥搗麄羅為散每服一錢以水一小盞煎至五
分去滓放温不計時候量兒大小分減服之
形證治赤痢開胃散白术茯芩人參(各半錢)石蓮
子(去皮殼心十箇)
右為末藿香湯下半錢
孔氏治赤白痢骨立地榆一斤水三升煮升半去滓煎
如餳空腹服
黃連例(錢氏法)加黃檗為二聖丸(治疳)加橘皮為橘連
丸(治疳)加榆仁為榆連丸(治疳)加黃芩大黃為三黃丸
(治積熱)加阿膠茯苓為阿膠丸(治痢)加訶子木香為小
香連丸(治痢)加豆蔲木香為豆蔲香連丸(治瀉)加木香
白附子為白附子香連丸(治痢)加阿膠當歸乾薑為駐
車丸(治痢)
冷痢用温熱藥海藏治白痢用四君子等分加乾薑減
半入粟米少許同煎
大順飲(見吐)
養臟湯主生津益氣温腸止痢人參(去芦)甘草(炙各二錢)
(半)白芍藥白术(各半兩)南木香肉桂(去麄皮各一錢)肉
豆蔲罌粟殼(去蒂剉蜜水炒)訶子肉(各一錢半)
右件㕮咀每服二錢水一盞薑二片棗一枚煎七分
空心温服或入倉米同煎
廣濟療客冷白痢人參(六分)厚朴(炙)甘草(炙各四分)茯苓
桔梗(各五分)梁州櫸皮(八分炙)
右六味切以水三升煮取一升量大小可一合為度
以瘥止忌如常法
嬰孺治五六歲兒冷痢當歸黃連龍骨(各四分)赤
石脂厚朴(炙)乾薑酸石榴皮(各二分)
右切以水三升半煮取一升六合為四服相去一炊
久服
雄朱散治小兒腸胃虚冷下痢頻併日夜疼痛不可
忍雄黃(一分細研水飛過)乳香(細研)白礬(煆各一錢)
右為末每服嬰孩一字二三歲半錢陳米飲調下一
日三服
玉脂散治冷痢大便色青甚則有膿白石脂當
歸(洗焙乾)丁香白术(炮各一兩)草豆蔲(去皮)厚朴(生薑汁製各半)
(兩)
右件搗羅為細末每服半錢以粥飲調下量兒大小
加減
治白痢艾湯艾葉(微炒)當歸(各一兩)乾薑(炮)木香訶梨
勒皮(炮各半兩)
右件搗羅為細末每服一錢水八分一盞入粟米少
許煎至五分去滓温服食前
養臟湯治白痢頻併當歸(洗焙乾)烏梅肉(炒乾)乾薑
黃耆白术(炮)龍骨(各一兩)
右件搗羅為細末每服一錢水一小盞生薑粟米各
少許煎至五分去滓温服乳食前量大小加減
聖惠治秋深冷痢不止炙臍下二三寸動脉中三壯炷
如麥
寒熱雜合香連丸治赤白下痢煩渴作痛南木香
(半兩不過火)淨黃連(一兩剉用茱萸炒仍去茱萸)烏梅肉(二錢半薄切用屋瓦)
(慢火焙乾)
右為末用阿膠半兩剉碎炒脹水化為糊候冷入乳
鉢内同前藥末亭分杵勻丸作麻仁大赤痢每服三
十三丸至五十五丸或七十七丸甘草湯空心下白
痢丸數同前白薑湯空心下赤白交作温米清湯空
心嚥服
金粟丸治下痢赤白水穀不化淨黃連(一兩)川芎
枳殼(製)穀芽(淨洗焙乾)赤茯苓(去皮)白芷南木香(各半兩)
神麯(一兩别研為末作糊)
右除木香别剉不過火餘六味焙入木香同為末用
神麯末煮糊丸粟穀大每服七十丸至百丸空心温
米清湯下或不拘時
白附香連丸治腸胃氣㬥傷乳哺冷熱相雜渴痢赤
白裏急後重腹痛扭撮晝夜頻併乳食減少黃連
木香(各一錢)白附尖(二箇)
右末飯丸如粟米大每服十丸至二三十丸米飲下
食前日夜各四五服
荳蔲香連丸治泄痢不拘寒熱赤白陰陽不調腹痛
腸鳴切痛立效如神黃連(炒三分)肉豆蔲木香(各一)
(錢)
右為細末粟米飯丸米粒大每服十丸至二三十丸
日夜各四服食前米飲下
木香丸治小兒泄瀉青白膿血相雜黃連(吳茱萸同炒去)
(茱萸一兩)肉豆蔲(煨二箇)木香(一錢)
右為細末麫糊丸如黍米大赤痢粟米飲下白痢厚
朴湯下空心服
小香連丸治冷熱腹痛水穀利腸滑木香訶子
肉(各一分)黃連(半兩)
右為細末米飲和丸如菉豆大每服十丸至三五十
丸食前頻服之
吉氏香連丸治赤白痢黃連木香訶子皮(各一)
(兩)肉豆蔲(二箇)子芩(半兩)
右末蜜丸菉豆大空心煎醋漿湯下大人十丸小兒
五丸空心日午再服煎薑蜜湯下
白膿痢嬰童寶鑑論小兒腸寒即下白膿腹痛
顱𩕄經治孩子冷毒疳痢白膿疳靛日加瘦弱不喫食
腹痛青木香(一分)黃連(半兩)
右末以蜜丸如梧子大一歲以上空心熟水下一丸
三歲五歲服二丸藥性熱不宜多服忌生冷聖惠收
治冷熱痢二物等分
葛氏肘後雞子餅療小兒秋夏㬥冷痢腹脹乍寒乍
熱白帶下
右用雞子一枚胡粉一丸碎絹篩合雞子黃白共搗
研調熬令熟如常雞子餅兒年一歲一食半餅日再
不過二餅即差兒大倍作凡羸弱不堪與藥宜與此
餅
王氏手集治大人小兒純膿白痢其效如神脂附丸
大附子(一枚)
右先用豬膏擄成油半盞許護前件附子令裂澇出
放冷削去皮臍碾為細末以棗肉和丸大人如梧子
大小兒如菉豆大每服五七丸至十五二十丸米飲
湯送下空心食前服
朱氏家傳治小兒白膿冷痢臍下絞痛訶子皮青
木香(各等分)
右件並為末以粳米飯丸如菉豆大米飲下五丸
長沙醫者丁時發傳附子散治小兒疳痢多有白膿
腹内疠痛附子(炮去皮尖一枚)龍骨赤石脂(各半兩)蜜佗
僧黃丹胡粉(炒)烏賊魚骨(燒灰)赤芍藥(各一分)
右件為末每服半錢米飲下一日三服
純血痢巢氏云小兒痢如膏血者此是赤痢腸虚極腸
間脂與血俱下故也聖惠夫小兒血痢者由熱毒折
於血血入大腸故也血隨氣循環經絡通行臟腑常無
停滯若為毒熱所乘遇腸虚血滲入於腸則成血痢也
寶鑑小兒腸熱即痢下鮮血一如腸風
外臺廣濟療小兒熱毒血痢方犀角(十分)地榆(六分)蜜(三分)
地麥草(五合)
右四味切以水三升煮取二升去滓量大小服之
又方葱白(三兩)香豉(三合)梔子(綿裹七枚)黃連(一兩)
右四味切以水二升煮取九合去滓分服
外臺劉氏療小兒血痢方地榆黃檗黃連黃
芩(各六分)馬藺子(二分)茜根(一兩)生薑(三分)
右七味切以水二升煮取一升分服大小量之與一
合至二合為度
陳藏器小兒寒熱丹毒中惡注忤痢血方
右竝煮草犀根汁服之更良生水中者名水犀也
食醫心鑑治小兒血痢方
右取生馬齒莧絞汁一合和蜜一匙七空心飲之
聖惠治小兒血痢煩熱口乾腹痛黃連散黃連(去鬚微炒)
犀角(屑)白蘘荷根黃芩蔓青根吳藍(各一兩)
白頭翁(三分)甘草(炙微赤剉)當歸(剉微炒各半兩)
右件藥搗麄羅為散每服一錢水一小盞煎至五分
去滓不計時候量兒大小分減服之
聖惠治小兒血痢不差馬齒菜汁粥方馬齒菜汁(一合)
蜜(半合)粟米(一合)
右以水一大盞煮作粥後入二味和調食前服之
張渙水蓼丹治血痢疳瘦蛇蛻皮(燒灰)雞頭殼(燒灰存性)
(各一兩)胡黃連水蓼(各半兩已上各搗羅為細末次用)朱砂(半兩)真
蘆薈牛黃粉霜(各細研一分)
右件都拌勻再研細軟飯和如黍米大每服五粒至
七粒麝香湯下量兒大小加減不拘時候
張渙治熱乘於血滲入腸胃其病則赤黃連丹方黃
連(去鬚二兩)當歸(洗焙乾一兩)白頭翁蔓青根(湯洗焙乾各三兩)
木香川楝子(麫裹炮各半兩)
右件搗羅為細末粳米飯和丸黍米大每服十粒米
飲下量兒大小加減
張渙茜根湯治血痢不差茜根(剉)地榆(剉)黃連(去鬚)
赤石脂阿膠(炙熟各一兩)甘草(炙)黃檗(各半兩)
右件藥搗羅為細末每服一錢水八分煎至五分去
滓放温服
張渙厚腸丸治血痢腸虚黃連(去鬚)川楝子(各一兩)木
香阿膠(炙)吳茱萸(微炒)當歸(洗焙乾各半兩)
右件搗羅為細末粟米飯和丸黍米大每服十粒米
飲下乳食前量兒大小加減
張渙聖效散治血痢久不差赤石脂(燒赤)白龍骨
阿膠(炙各一兩)訶梨勒皮木香乾薑(炮)黃連甘
草(炙各半兩)
右件搗羅為細末每服半錢煎粟米飲調下食前
張渙必效散治血痢頻併川黃連(去鬚二兩)大棗(半升)乾
薑(一兩)白礬(半兩)
右件用瓦器盛鹽泥固濟留一竅子以木炭火燒煙
息為度取出搗羅為末白麫糊和丸黍米大每服十
粒米飲下量兒大小加減
錢乙附方治小兒熱痢下血黃檗(去皮半兩)赤芍藥(四錢)
右同為細末飯和丸麻子大每服一二十粒食前米
飲送下大者加丸數
吉氏家傳治小兒血痢方
右用宣連為末以雞子搜作餅子炭火煆令通赤便
蓋着勿令泄氣候冷細研空心米飲下半錢大人一
錢以意加減服
又方右只用熟水調下好鬱金末半錢
吉氏家傳地榆散治小兒血痢日久不差地榆(一分)
(炒)訶子(五箇炮去皮)陳槐黃連(各一錢炒)
右為細末每服半錢或一錢陳米飲下
膿血相雜痢聖惠夫小兒膿血痢者由熱毒在藏血得
熱則流溢滲入大腸與腸間津液相摶積熱藴結血化
為膿腹虚則泄故成膿血痢也
葛氏肘後小兒毒下及赤滯下如魚腦白頭翁丸方
白頭翁(三分)黃連(六分研)石榴皮(三分有毒除石榴皮用犀角屑三分)
右三物以水二升煮取八合兒生四十日以五合為
三服大者則加藥
肘後乳母方扁豆莖(一升炙令乾乃切之)人參(三兩)
右以水三升煎取一大升半去滓取汁煮粟米粥與
乳母食之良常徧蓋覆乳勿冷佳又法乳母常食粥
仍欲乳兒先捻去少許即當佳
肘後近效方療小兒三歲即患痢初患膿少血多四
日膿多血少日夜四十餘行朱子丸方服即效生
地黃(汁五小合)羊腎脂(一小合)
右先温腎脂令煖分三四服立效乳母須禁食并有
乳母方在前
千金黃檗湯治小兒夏月傷㬥寒寒折大熱熱入胃
下赤白滯如魚腦壯熱頭痛身熱手足煩此太陽之
氣外傷於寒使熱氣便入胃也服此方良若悞以利
藥下之或以温脾湯下之則熱劇以利藥下之便數
去赤汁如爛肉者或下之不差後以澀熱藥斷之下
既不止倍增壯熱者服之即效或是温病熱盛復遇
㬥寒折之熱入腹中下血如魚腦者服之良黃檗
黃連白頭翁(一作白歛)升麻當歸牡蠣石榴
皮黃芩寄生甘草(炙各二分)犀角艾葉(各一分)
右十二味㕮咀以水三升煮取一升二合百口兒至
二百日一服三合二百餘日至朞歲一服三合半
千金治小兒赤白滯下雜方薤白一把豉一升以水
三升煮取二升分三服栢葉麻子末各一升以水
五升煮三沸百日兒每服三合亂髮灰鹿角灰等
分三歲兒以水和服三錢七日三牛角䚡灰水和
服三方寸匕搗石榴汁服之燒蜂房灰水和服
之生地黃汁白蘘荷根汁各五合微火上煎單
服生地黃汁一合
聖惠吳藍散治小兒膿血痢如魚腦腹痛吳藍
川升麻赤芍藥龍骨(各一兩)梔子仁(半兩)
右件藥搗&KR0034;羅為散每服一錢水一小盞入豉三七
粒煎至五分去滓不計時候量兒大小分減温服
樗根皮散治小兒膿血痢如魚腦困重臭樗根皮
(一分剉炒微黃)枳殼(去瓤麩炒微黃)黃連(去鬚微黃)蕪荑(微炒)赤芍藥(各半)
(兩)
右件藥搗麤羅為散每服一錢以水一小盞入豉三
十粒葱白一莖煎至六分去滓不計時候量兒大小
分減温服
人參散治小兒膿血痢多時不差腹痛羸瘦不欲飲
食人參(去芦頭)當歸(剉微炒)地榆(微炙剉)阿膠(搗碎炒令黃燥)黃
連(去鬚微炒)子芩黃檗(微炙剉)赤芍藥蕪荑(微炒)厚朴
(去麄皮塗生薑汁炙令香熟各半兩)
右件藥搗麄羅為散每服一錢以水一小盞入薤白
一莖豉五十粒煎至五分去滓不許時候量兒大小
分減温服
雞屎礬丸治小兒膿血痢不差漸加瘦弱雞屎礬
(燒灰)龍骨阿膠(搗碎炒令黃燥)黃連(去鬚微炒各一兩)胡粉(一分炒微)
(黃)
右件藥搗羅為末煎釅醋為膏和丸如菉豆大每服
以煖漿水下七丸日三四服量兒大小以意加減
養生必用黃連阿膠丸治熱痢下重膿血疼痛腹中
痛不可忍老人産婦虚勞人小兒竝宜服黃連(去鬚)
(一兩半)白茯苓白芍藥阿膠(杵碎慢火炒如珠子白色别杵為細末各半兩)
右上三物為細末斟酌米醋多少熬膠得所和勻入
臼杵萬下衆手丸如菉豆大每服自二十丸為始止
於五十丸食前温米飲下日二三以知為度未知加
藥更丸一等如黃米大與小兒服
燔髮散治腸澼下膿血白石脂(一分)髮(燒)甘草(炙各二分)
右為末米汁和二刀圭日二服
張渙建胃丹治泄利兼膿血日漸羸瘦黃連(一兩去鬚)
(微炒)白礬(一分枯令盡汁)烏梅肉(炒)龍骨白石脂神麯
(炒)乾薑(各半兩)
右件搗羅為細末醋煮麫糊和丸黍米大每服十粒
米飲下量兒大小加減
青橘丹治冷熱相交赤白相雜膿血青橘皮(湯浸去白)
(焙)當歸(湯洗焙)黃連乾薑(各一兩)厚朴(生薑製)肉豆蔲
(各半兩)
右件搗羅為細末白麫和丸黍米大每服十粒米飲
下食前
長沙醫者王兊傳通神丸治小兒大人痢疾下膿血
裏急腰重臍腹疼痛沒藥五靈脂乳香(各研細炒)
(一錢)巴豆(七枚去皮心膜壓出油)
右四味同研令細勻滴水為丸如粟米大每服一粒
生木瓜研水下不拘時候
五色痢形證論歌曰五色之痢最多端見此方知有五
般青色只因驚積聚黃多食積在脾間白色冷虚腸胃
患赤為積熱最難安雞肝隱積多成片黑血相和不易
安唇搐胸高兼露齒臉紅筋出每居前急安臟腑和湯
散醫者留心按古賢又歌曰五色之痢莫言竒四歲
之前始有之青色只因驚積聚黃因食積毒於脾赤黑
已知心腎病白多殘害是脾為三七以前無變動休令
多睡飲餐遲此疾且須和五臟補榮衛方漸漸安瘉
如目腫不進飲食(楊云是惡候)只與調胃散補之
漢東王先生鮓湯丸治小兒瀉痢五色膿血如爛魚
腸竝無大便只是膿血腸中攪痛粉霜輕粉
硵砂(各一錢)朱砂(炒一錢七)白丁香(匙炒四錢)乳香(半錢别研)巴豆
(七粒去皮心不出油)
右為末蒸棗肉丸每服嬰孩三丸如粟米大二三歲
如大麻子大四五歲亦如麻子大竝旋㔃成九煎鮮
湯吞下一日二服間調胃氣藥與之
三十六種内治下五色惡物心神煩熱不止方地榆
白茯苓黃檗(炙各一兩)
右為末每服一錢水一盞煎至五分去滓分三服
三霜丸治小兒赤白或五色積痢巴豆(去皮揀選白色肥好)
(者三錢研細先用白絹包三二十重次用白紙外面包定大石壓令油盡取二錢輕者為用)真
輕粉粉霜(各二錢)
右三味同研勻極細别取好黃蠟三錢酒煮三二十
沸取出去酒令淨再鎔入藥和之如有取酒蠟亦堪
用和成劑油單内盛如服食旋丸如小菉豆大三歲
以下如粟米大每服三五丸温熟水下量兒大小加
減
吉氏家傳治五色痢兼渴不止方茯苓宣黃連
黃檗(各等分)
右件取黃檗末以漿水如麫糊良久和前二味為丸
如菉豆大三歲米飲下七丸殺疳熟水下五丸
至聖丸治五色痢厚朴(去皮薑製)黃檗(略去皮以雞子白炙黃熟如乾)
(再)當歸(酒浸)
右三味等分細末煉蜜為丸如梧桐子大小兒細丸
厚朴湯下每服四十丸加減
定粉散治疳痢五色痢定粉龍骨黃丹(煆過各二)
(錢)訶子(三箇煨熟取肉)
右為末每服半錢粥飲下三歲以上半錢
噤口痢石蓮散治小兒噤口痢噦逆不食止而復作
蓮肉(去心炒)
右為末每一錢米飲調服一方用山藥為末米飲
調下亦可
香脯散治小兒刮腸下痢噤口不食閉眼合口至重
者精豬肉(一兩薄批一片)膩粉
右將肉於炭火上慢炙旋鋪膩粉炙令成脯每以少
許與喫如未知喫且放鼻間自然要喫此方治胃口
有毒至竒至妙
丹小兒噤口痢釀乳法厚朴枳殼(各五分)白术芍
藥(各半兩)滑石(一兩)木通陳皮甘草(各五分)
右分四貼細研桃仁七枚水二盞半煎取一盞與母
服服時去宿乳令盡為妙
休息痢肘後治下痢經時不止者此成休息方
取龍骨炙令黃焦搗服方寸七日三服即愈又方
用龍骨四兩搗如小豆大水五升煮取二升半冷
之分為五服效
保生信效松焙飲子治一切塊癖積滯氣血瘕聚等
一二十年者細墨(焙)芫花(醋浸炒焦赤)青礞石大戟
乾漆(炒)五靈脂京三稜蓬莪茂蜜佗僧
陳橘皮(去白)牡蠣(燒各半兩)巴豆(一兩去皮用濕紙三處裹燒紙焦止)大乾
枣(十四箇去核燒存性)白丁香&KR1288;砂蝱蟲(去翅足)斑猫(各一)
(分)
右同為細末醋煮麫糊丸如皂子大捏作餅子記以
所傷物煎湯或麫湯送下一丸須以齒齧嚥之其積
漸漸移近下再服再覺移下更一丸則積自下若尋
常要宣轉只以麫湯下血積塊癖經血閉塞大人小
兒久痢膿血休息惡痢皆治之
玉命丹治小兒久患赤白痢及休息痢不止腹肚虚
鳴日漸羸瘦撏眉多喫泥土可食者硫黃(研)蜜陀
僧黃丹(各半兩)寒水石白礬(各研二兩用新瓦餅子入五味用鹽)
(泥固濟煆令通赤研勻細)麝香(一字)
右件六味研勻以蒸餅為丸如小菉豆大每服十粒
用烏梅甘草煎湯下大小加減忌生冷毒物鮓麫等
蠱痢巢氏病源小兒蠱毒痢後歲時寒暑不調而有毒
厲之氣小兒解脫為其所傷邪與血氣相摶入於腸胃
毒氣藴積值大腸虛者則變痢血其痢狀血色藴瘀如
雞鴨肝片隨痢下此是毒氣盛熱食於人藏狀如中蠱
故謂之蠱毒痢也石壁經脾毒痢歌曰脾間有毒號
純陽本為醫人熱藥傷致使大腸多結澀多饒滴血在
枯腸如風腹閑難開眼身熱頭温脚轉涼舌赤胸高為
此候多啼喘急更如吐先須解熱并開胃便是明醫用
藥良此脾受熱積失治則伏毒治當涼脾次去其積
若胸前骨忽然高者更加喘急則不治也鳳髓經歌
同有注云宜與金華散(實熱)香連丸(即吉氏香連丸見前條)形證論
風毒痢歌入痢之中風轉難形如青草汁多般毒風豆
汁添邪熱胃敗雞肝片片全加赤不須先下積閉眸食
絶不堪看若歸白痢還須下藏府頻温得本源
千金治下血狀如雞肝腹中攪痛難忍號蠱毒痢方
茜根升麻犀角(各三兩)桔梗黃檗黃芩(各二)
(兩)地榆白蘘荷(各四兩)
右八味㕮咀以水九升煮取二升半分三服此蠱痢
血用之小兒分減服
圖經治蠱痢方側栢葉(焙乾為末)川黃連(等分)
右二味同煎為汁服之以療男子婦人小兒大腹下
黑血茶脚色或膿血如淀所謂蠱痢者治之有殊效
又能殺五臟蠱
子母祕錄小兒蠱毒痢方
右用生地黃汁一升二合分三四服立效
聖惠蘘荷散治小兒蠱毒痢不止身體壯熱煩悶
白蘘荷根川升麻(各一兩)敗鼓皮(一分炙黃焦)甘草(炙微)
(赤剉)乾藍葉(各半兩)赤芍藥犀角屑(各三分)
右件藥搗麄羅為散每服一錢以水一小盞入豉二
七粒煎至五分去滓不計時候量兒大小分減温服
聖惠黃連散治小兒蠱毒痢血體瘦黃連(一兩去鬚微炒)
敗鼔皮(炙令黃焦)白頭翁甘草(炙微赤剉)藍青(各半兩)犀角
(屑)白蘘荷根黃芩茜根(剉各三分)
右件藥搗麄羅為散每服一錢以水一小盞煎至五
分去滓放温不計時候量兒大小分減服之
聖惠犀角散治小兒蠱毒血痢發盛心神煩悶腹脹
不欲飲食犀角(屑)白蘘荷根地榆(微炙剉)桔梗(去芦)
(頭)蘇枋木(剉各三分)
右件藥搗麄羅為散每服一錢以水一小盞煎至五
分去滓不計時候量兒大小分減温服
嬰孺蘘荷根湯治小兒蠱毒痢白蘘荷根(八分)犀角
(屑)穀皮(四寸炙)升麻(十分)甘草(四分炙)藍青(一升)豉(三合)芍藥
(七分)
右以水四升煮一升二合二歲兒為三服
嬰孺犀角煎治小兒穀(挾痢)毒地脉草黃連葳
蕤(各十二分)黃檗竹茹茜草(各八分)蜜(一升)人參(六分)牡
蠣(十分)梁州櫸皮(十四分)乾藍(四分)犀角(屑)甘草(各五分)
右切以水一斗煮及二升半絞去滓下蜜上火煎餘
二升三歲一合三四歲一合半日二夜一量與之
張渙白頭翁散治蠱毒痢及肛門脫出白頭翁
黃連(去鬚微炒)茜根(剉焙乾)蘇枋木鼔皮(炙令黃焦各一)
(兩)犀角(屑)地榆(炙剉各半兩)甘草(一分炙)
右件搗羅為細末每服一錢水一小盞煎六分去滓
服量兒大小加減乳食前
地榆丹消毒止痢地榆(炙剉)黃連乾藍葉川升
麻(各一兩)川楝子苦楝根(各半兩)
右件搗羅為細末軟飯和丸黍米大每服十粒米飲
下量兒大小加減乳食前
宣連丸治毒痢宣連(一錢作散用雞子清和作餅於瓦上燒乾再為末)肉
豆蔲(一箇去心臍内入乳香不拘多少紙裹火煨黃色)朱砂木香(各半錢)
杏仁(七粒和皮燒)巴豆(四粒燒七粒亦得)
右為末醋糊丸如蘿蔔子大陳米飲下七粒赤痢槐
花湯下
寶童方治臟毒痢為喫諸藥不愈者槐花(半兩炒)白
礬(一兩)
右為末每服一錢用陳米飲下
孔氏家傳治蠱小品方取薺苨根搗末以飲服方寸
匕立差一方可入地榆臭椿根同服
雙金飲治下痢赤白晝夜頻數及泄瀉經久
收澀大罌粟殼(去蒂剉碎蜜水炒透侯乾一兩)大川芎(剉碎醇醋炒透候乾半兩)
右二味再曬或焙為末每服一錢至二錢用米清
湯空心調服或温蜜湯下
萬金散治水瀉下痢久不瘥者罌粟殼(去蒂二兩一兩剉碎)
(醋蜜炒一兩生用)甘草(不去節二兩一兩炙一兩生用)陳皮(去白二兩)烏梅(和核)
(一兩)
右碎每服二錢熱湯一盞略煎二沸和查傾出盌内
上以盞蓋定候澄清去滓空心温服
神效散治赤白痢晝夜頻數食減腹痛小便不利
罌粟殼(去蒂剉碎梗蜜炙炒)白芷烏梅(和核各一兩)乳香撫
芎(各半兩)
右碎每服二錢水一盞煎七分空心温服
補養補中益氣湯(虚熱)四君子湯(吐瀉)六君子湯
(吐瀉)
異功散(吐瀉)參苓白术散(不乳食)
升陽益胃湯黃耆(二錢)半夏人參甘草(炙)白术
黃連(炒各一錢)獨活防風白芍藥羌活(各五分)陳
皮茯苓柴胡澤瀉(各三分)
右水二鍾薑三片棗二枚煎四分食遠服
證治凖繩卷九十
