證治凖繩卷二十五
明王肯堂撰
類方
諸痛門
頭痛
麻黃附子細辛湯(見傷寒太陽)吳茱萸湯(見傷寒吐)
清空膏(東垣)
羌活防風(各壹兩)柴胡(七錢)川芎(五錢)甘草(炙一兩半)黃連
(炒一兩)黃芩(三兩一半酒製一半炒)
右為細末每服貳錢熱盞内入茶少許湯調如膏抹
在口内少用白湯臨卧送下
白虎湯(見傷寒發熱)
安神散(東垣)
黃茋羌活酒黃檗(各一兩)防風(二錢半)酒知母
酒生地黃柴胡升麻(各五錢)炙甘草生甘草(各三錢)
每服半兩水貳盞煎至壹盞半加蔓荆子(半錢)川芎(三分)
再煎至一盞臨卧去滓熱服東垣丹溪治虚熱頭
痛大率皆以酒芩酒連酒檗加風劑也
川芎散(寳鑒)治頭風偏正頭痛昏眩妙方
川芎細辛羌活槐花甘草(炙)香附子
石膏(各半兩)荆芥薄荷菊花防風(去乂)茵蔯(各一兩)
右為末每服貳錢食後茶清調下日三服忌動風物
清上瀉火湯(東垣)昔有人年少時氣弱於氣海三里節
次約灸五七百壯至年老添熱厥頭痛雖冬天大寒
猶喜風寒其頭痛便愈微來煖處或見烟火其痛復
作五七年不愈皆灸之過也
羌活(三錢)酒知母酒黃芩(各一錢半)黃茋酒黃檗(各一錢)
防風升麻(各七分)柴胡藁本酒黃連生地
黃甘草(各五分)川芎荆芥蔓荆子(各二分)蒼术
當歸(各三分)細辛紅花(各少許)
分作二服每服水二盞煎至一盞去滓稍熱服食遠
補氣湯(東垣)服前藥之後服此藥
黃茋(八分)甘草(炙)當歸身(各二錢)柴胡升麻(各二錢)細
辛(少許)麻黃(炒)苦丁香(各半錢)
右水煎服
石膏散(寳鑒)
麻黃(去節)石膏(各一兩)何首烏(半兩)葛根(七錢半)
右為細末每服三錢生薑三片水煎稍熱服
石膏散(寳鑒)
川芎石膏(亂紋好者)白芷(各等分)
右為細末每服四錢熱茶清調下
荆芥散(本事)治頭風
荆芥石膏(煅存性等分)
右為細末每服二錢薑三片葱白三寸和鬚使水一
盞煎至七分食後服
治丈夫婦人風虚頭疼氣虚頭疼婦人胎前産後傷風
頭疼一切頭疼並皆治之
茵蔯(揀浮五兩)麻黃石膏(煅存性各二錢)
右為末每服一錢臘茶調下食後服服畢仰卧霎時
羌活附子湯(東垣)
黃茋麻黃(各一錢)羌活蒼术(各半錢)防風升麻
甘草(各二分)黑附子(一分)白芷白殭蠶黃檗(各三分)
水煎去滓温服食後若有寒嗽加佛耳草(三分)
麻黃吳茱萸湯(東垣)
蒼术(一錢)麻黃羌活(各五分)吳茱萸(三分)藁本柴胡
升麻黃茋當歸黃蘖黃連黃芩(各二分)
半夏川烏蔓荆子(各一分)細辛紅花(各少許)
水二盞煎至一盞去滓稍熱服食遠
透頂散(本事)治偏正頭風夾腦風并一切頭風不問年
深日近
細辛(表白者三莖)瓜蒂(七箇)丁香(三粒)糯米(七粒)腦子麝香
(各一黑豆大)
右將腦麝乳鉢内研極細却將前四味研勻另自治
為末然後入乳鉢内盪起腦麝令勻用瓦罐子盛之
謹閉罐口患人隨左右搐之一大荳許良久出涎一
升許則安
大川芎丸(河間)治頭風旋暈弦急外合陽氣風寒相搏
胃膈痰飲偏正頭疼身體拘倦
川芎(一斤)天麻(四兩用鄆州者)
右為末煉蜜丸每兩作十丸每服一丸細嚼茶酒下
食後服
神聖散(河間)治腦風邪氣留飲不散項背怯塞頭痛不
可忍者
麻黃(去節)細辛(去苗)乾葛(生一半炒一半)藿香葉(各等分)
右為末每服二錢煮荆芥薄荷酒調下茶調亦得并
治血風證
乳香盞落散(寳鑒)治男子婦人偏正頭疼不可忍者
御米殼(去蒂四兩)陳皮甘草(炙)桔梗(去蘆)柴胡(去苗各一兩)
右為細末每服二錢水一鍾入燈心十莖長四指同
煎七分去滓食後温服
順氣和中湯治氣虚頭痛
黃茋(一錢)人參(一錢)白术陳皮當歸芍藥(各五分)
甘草(炙)升麻柴胡(各三分)蔓荆子川芎細辛
(各二分)
水貳盞煎至一盞去滓温服食後服之减半再服而
愈
調中益氣湯(見勞倦)半夏白术天麻湯(見眩暈)
玉壺丸(和劑)治風痰吐逆頭痛目眩胸膈煩滿飲食不
下及咳嗽痰盛嘔吐涎沫
天南星(生)半夏(生各一兩)天麻(半兩)頭白麫(三兩)
右為細末滴水為丸如梧桐子大每服三十丸用水
一大盞先煎令沸下藥煮五七沸候藥浮即熟漉出
放温别用生薑湯下不可計時候服
水煮金花丸(見痰飲)
玉真丸(本事)治腎氣不足氣逆上行頭痛不可忍謂之
腎厥其脉舉之則弦按之則堅
煅硫黃(二兩)石膏(煅通赤研)半夏(湯洗)硝石(研各壹兩)
右為細末研勻生薑汁糊丸如桐子大隂乾每服二
十丸薑湯或米飲下更灸關元百壯良方中黃丸子
亦佳虚寒甚者去石膏用鍾乳粉(壹兩)
正元散(見勞倦)大三五七散(見中風)
來復丹(見中暑)黑錫丹(見痞)
茸硃丹(魏氏)
好辰砂草烏瞿麥黃藥子(各一兩)
右為粗末甆碗一箇以薑汁塗炙數次入砂在内上
鋪諸藥復以盞蓋了掘一小坑安碗在内用熟炭五
斤煅令火盡吹去草藥灰取辰砂研細或只獨用辰
砂末每服一錢半淡薑湯下或加用鹿茸爁去毛切
片酒浸為末三兩和黃棗肉丸如桐子大每服三四
十丸人參湯下空心服(熟砂有毒更宜斟酌)
鈎藤散(見眩暈)治中湯紅丸子(二方並見傷食)
葛花解醒湯(見傷飲)沈香降氣散(見氣)蘇子降氣湯(見氣)
養正丹(見氣)既濟解毒湯(見上熱下寒)
白芷散(東垣)治風頭痛搐鼻
石膏芒硝(各二錢)薄荷(三錢)鬱金白芷(各二錢)
右為細末口含水搐鼻若症在太陽加羌活(二錢)防風
(一錢)紅豆(二粒)為末搐之
川芎散(東垣)搐鼻
青黛(二錢半)蔓荆子川芎(各一錢二分)鬱金芒硝(各一錢)
石膏(一錢三分)細辛根(一錢)薄荷葉(二錢)紅豆(一粒)
右為末
瘦人搐鼻藥(丹溪)
軟石膏樸硝(半錢)腦子檀香皮荆芥薄荷
葉(各一錢)白芷細辛(各三錢)
如聖散(寳鑒)治頭目偏痛頭風
麻黃(燒灰半兩)盆硝(二錢半)麝香腦子(各少許)
右為細末搐之
又方
楊梅青硝石伏龍肝各等分為末搐鼻
瓜蒂神妙散(河間)治偏正頭目昏眩及偏正頭痛
熖硝雄黃川芎薄荷葉道人頭(即蒼耳子)黎
蘆(各一分)天竺黃(一錢半)
右為細末含水鼻中搐一字神驗
火筒散(初虞)治頭風
蚯蚓糞(四錢)乳香(二錢)麝香(少許)
右為末用紙筒自下燒上吸烟搐鼻内
一滴金丸(竒效)治首風及偏正頭風
人中白地龍(各一分)
右為細末用羊膽汁和丸如芥子大每用丸新汲水
一滴化開滴入兩鼻中
治八般頭風(本事)
草烏尖細辛(等分)黃丹(少許)
右為細末用葦管搐入鼻中
斗門方治卒頭上痛皂莢末吹鼻嚏即止
頭風摩散方(金匱)
大附子(壹枚炮)食鹽(等分)
右二味為末以方寸七摩疹上令藥力行
聖惠治風頭痛每天欲隂風雨先發者用桂心一兩為
末以酒調如膏用傅頂上并額
治頭風餅子(聖惠)
五倍子全蝎土狗(各七箇)
右為末醋糊作如錢大餅子發時再用醋潤透貼太
陽穴上炙熱貼之仍用帕子縳之啜濃茶睡覺即愈
冲和膏(玄珠)治偏正頭風腫痛并眼痛者
紫荆皮(炒五兩)獨活(去節炒三兩)赤芍藥(炒二兩)白芷菖
蒲(各一兩)
右為末葱頭煎濃湯調塗
秘方貼頭風熱痛
用大黃朴硝各等分為末井底泥和捍作餅貼兩太
陽穴
秘方茶調散(玄珠)治風熱上攻頭目昏痛及頭風熱痛
不可忍
片茶(二兩酒拌炒三次不可令焦)小川芎(一兩)細芽茶(三錢)白芷(五錢)
薄荷(三錢)荆芥穗(四錢)頭巔及腦痛加細辛藁本蔓
荆子(各三錢)
右為細末每服二三錢用茶清調下
芎术湯(竒效下並同)治濕頭痛眩暈痛極
川芎附子(生去皮臍)白术(已上各三錢)桂心(去皮)甘草(各一錢)
右作一服水二鍾生薑七片棗二枚煎至一鍾食遠
服
川芎散治風盛膈壅鼻塞清涕熱氣上攻眼目多淚
生眵及偏正頭痛
川芎柴胡(各二錢)細辛半夏麯人参前胡
防風甘菊花甘草(炙各一錢)薄荷(少許)
右作一服水二鍾薑三片煎至一鍾食遠服
菊花散治風熱上攻頭痛不止
甘菊花(去梗)旋覆花(去梗)防風(去蘆)枳殼(去瓤麩炒)川羌活(去蘆)
蔓荆子石膏甘草(炙各一錢半)
右作一服水二鍾薑五片煎一鍾不拘時服
芎辛導痰湯治痰厥頭痛
川芎細辛南星陳皮(去白)茯苓(已上各一錢半)半夏
(二錢)枳實(麩炒)甘草(各一錢)
右作一服水二鍾薑七片煎至一鍾食後服
大追風散治久新偏正頭疼肝臟久虚血氣衰弱風
毒上攻頭目眩暈心煩百節痠疼鼻塞聲重項背拘
急皮膚瘙癢面上遊風狀若蟲行一切頭風兼治婦
人血風攻注此藥消風化痰清利頭目
川烏(炮去皮臍)防風川芎荆芥殭蠶(炒去絲)石膏
(煅)甘草(炙已上各一兩)白附子(炮)全蝎(去毒炒)羌活地龍
(去土炒)南星天麻白芷(已上各五錢)乳香(研)沒藥(研)
草烏(炮)雄黃(已上各一錢半)
右為細末每服半錢臨睡細茶湯調下
止痛太陽丹
天南星川芎(各等分)
右為細末用連鬚葱白同搗爛作餅貼於太陽痛處
治氣攻頭疼不可忍者
萆蔴子乳香
右同搗爛作餅貼太陽穴上如痛定急去頂上解開
頭髮出氣即去藥一方無乳香
治頭痛不可忍方
右用蒜一顆去皮研取自然汁令病人仰卧垂頭以
銅筯點少許滴入鼻中急令搐入腦眼中淚出瘥
治頭痛
右用水調决明子末貼太陽穴一方作枕去頭風明
目
急風散治男女偏正頭風夾腦風太陽穴痛坐卧不
安
川烏(生去皮臍)辰砂(研各一兩)南星(生二兩)
右為細末用酒調塗痛處小兒貼𩕄門
點頭散治偏正頭疼
川芎(二兩)香附子(四兩炒去毛)
右為細末每服二錢食後用茶清調服
芎犀丸治偏正頭疼一邊鼻不聞香臭常流清涕或
作臭氣一陣服芎蝎等藥不效者服此不十服愈及
治噴嚏稠濃
川芎硃砂(研内一兩為衣)石膏(研)片腦(已上各四兩)人参
茯苓甘草(炙)細辛(已上各二兩)犀角(生用)梔子(各一兩)阿
膠(炒一兩半)麥門冬(去心三兩)
右為細末煉蜜為丸如彈子大每服一丸或二丸食
後細嚼茶酒任下
葫蘆巴丸治氣攻頭痛如破
葫蘆巴(炒)三稜(剉醋浸炒乾)乾薑(炮各一兩)
右為細末每服二錢不拘時温生薑湯或温酒調服
及治瘴瘧瘥後頭痛
偏頭風川芎散(寳鑒)
甘菊花石膏川芎白殭蠶(生各六錢)
右為極細末每服三錢茶清調下
潔古方治頭痛連睛痛
石膏鼠粘子(炒)
右為細末茶清食前調下
細辛散(東垣)
細辛(二分)川芎(七分)柴胡(二分)黃芩(酒炒一錢)生黃芩(五分)瓦粉
(二分)甘草(炙一錢半)黃連(酒炒七分)芍藥(半錢)
每服三錢水煎食後温服
治偏頭疼方
鬱金(一顆)苦葫蘆子(一合)
右為細末用白絹子裹藥末一錢於新汲水内浸過
滴向患處鼻中得黃水出即瘥
仙靈脾浸酒方治偏頭風手足不遂皮膚不順用仙
靈脾一斤細剉以無灰酒二斗浸之春五夏三秋七
冬十日取出藥每日隨性暖酒飲之常令醺醺不得
大醉酒盡再合合時忌雞犬見之
白附散(本事)治風寒客於頭中疼痛牽引兩目遂至失
明
白附子(一兩)麻黃(不去節)川烏南星(各半兩)全蝎(五箇)乾
薑硃砂麝香(各二錢半)
右為細末酒調一字服略睡少時效
治偏頭風
猪牙皂角(去皮筋)香白芷白附子(各等分)
右為末每服一錢臘茶調下右疼右邊卧左疼左邊
卧皆疼仰卧食後服
一粒金(東垣)治偏頭風
蓽撥(以猪膽汁拌勻入膽内懸待隂乾用)玄胡索青黛白芷
川芎(各一兩)
右為細末無根水為丸每服一丸以無根水化開搐
鼻内外以銅錢咬口内出涎
雷頭風清震湯(保命)治頭面疙瘩增寒拘急發熱狀如
傷寒
升麻蒼术(米泔浸一宿各四錢)荷葉(一箇全者)
用水二鍾煎八分食後服
茶調散即二仙散
大黃黃芩(各二錢)牽牛滑石(各四兩)
右為細末滴水為丸如小豆大温水下十五丸每服
加十丸以利為度日三服
神芎丸(子和)治心經積熱風痰壅滯頭目赤腫或有瘡
癤咽膈不利大小便閉澀一切風熱之證並宜服之
大黃(生)黃芩(各二兩)牽牛(生)滑石(各四兩)黃連薄荷
葉川芎(各半兩)
為末滴水丸梧桐子大每服五十丸食後温水送下
烏荆丸(見中風)
愈風餅子(子和)
川烏(炮半兩)川芎甘菊白芷防風細辛
天麻羌活荆芥薄荷甘草(炙各一兩)
右為細末水浸蒸餅為劑捏作餅子每服三五餅細
嚼茶酒送下不計時候
凉膈散(見發熱)
黑錫丹(和劑)治真頭痛
沈香附子(製)葫蘆巴肉桂(各半兩)茴香破故
紙肉豆蔲金鈴子木香(各一兩)黑錫硫黃
(與黑錫結砂子各二兩)
右為末同研勻酒煮麫糊和丸如梧桐子大隂乾以
布袋擦令光瑩每服四十丸空心薑鹽湯送下一方
有陽起石(半兩)巴戟(一兩)
普濟消毒飲子(東垣)
黃芩黃連(各半兩)人参(三錢)橘紅玄参甘草(生各二錢)
鼠粘子連翹板藍根馬屁勃(各一錢)白殭蠶
(炒)升麻(各七分)柴胡桔梗(各二錢)
右共為細末用湯調時時服或拌蜜為丸噙化或加
防風薄荷川芎當歸身㕮咀如麻豆大每服五錢水
煎去查熱服之食後時時服之如大便硬加酒煨大
黃一錢或二錢以利之腫熱甚者宜砭刺之
黑白散(潔古)治大頭病如神
烏黑蛇(酒浸)白花蛇(去頭尾酒浸)雄黃(二錢)大黃(煨半兩)
右為極細末每服一二錢白湯調無時
甘桔湯(見咽喉)
眉稜骨痛選竒湯(東垣)
防風羌活(各三錢)酒黃芩(壹錢冬不用如能食熱痛者加之)甘草
(三錢夏生冬炙用)
每服三錢水煎稍熱服食後時時
袪風清上散(統旨)治風熱上攻眉稜骨痛
酒黃芩(二錢)白芷(一錢半)羌活防風柴胡梢(各一錢)
川芎(一錢二分)荆芥(八分)甘草(五分)
水二鍾煎八分食後服
二陳湯(見痰飲)
羌烏散(丹溪)治因風眉骨痛不止者
川烏草烏(各一錢此二味俱用童便浸二宿)細辛羌活片
芩(酒拌炒)甘草(炙各半錢)
右為細末分二服茶清調下
生熟地黃丸(見目)導痰湯(見痰飲)
小芎辛湯(良方)治風寒在腦或感濕邪頭痛腦暈及眉
稜眼眶痛者
川芎(三錢)細辛(洗去土)白术(各二錢)甘草(一錢)
水二鍾薑三片煎八分食遠服
上清散(竒效)治頭痛眉骨痛眼痛不可忍者
川芎鬱金芍藥荆芥穗芒硝(已上各半錢)薄
荷葉乳香沒藥(已上各一錢)片腦(半錢)
右為細末每用一字鼻内搐之
治眉心并眉梁骨疼者用二陳湯煎飲下青州白丸子
立驗
頭風屑瀉青丸
當歸(去蘆焙稱)草龍膽(焙稱)川芎梔子川大黃(煨)羌
活防風(去蘆)
右各等分為末煉蜜為丸雞頭大每服一丸煎竹葉
湯同砂糖温水化下
人参消風散(寳鑒)治諸風上攻頭目昏痛項背拘急肢
體煩疼肌肉蠕動目眩旋運耳嘯蟬鳴眼澀好睡鼻
塞多嚏皮膚頑麻燥痒[病-丙+(穩-禾)]疹又治婦人血風頭皮腫
痒眉骨疼旋欲倒痰逆惡心
芎藭羌活防風人参茯苓(去皮)白殭蠶(炒)
藿香葉荆芥穗甘草(炙)蟬殼(去土各二兩)厚樸(去皮)
(薑製)陳皮(去白各半兩)
右為細末每服二錢茶清調下如久病偏頭風每日
三服便覺輕減如脫著沐浴暴感風寒頭痛聲重寒
熱倦疼用荆芥茶清調下半盞小兒虚風目澀昏倦
及急慢驚風用乳香荆芥湯調下亦得
紫苑丸(見積聚)
頭重紅頭散
麻黃(炒半錢)苦丁香(半錢)紅豆(十粒)羌活(燒)連翹(各三錢)
右五味為細末鼻内搐之
治頭内如蟲蛀響名天白蟻用茶子細末吹鼻中
頸項強痛
驅邪湯(會編)
麻黃桂枝杏仁甘草防風羌活獨
活川芎藁本柴胡家葛白芷升麻
右生薑薄荷水煎服(又方多加紫金藤)
消風豁痰湯
黃芩(酒炒)羌活紅花半夏(薑製)陳皮白茯苓
甘草獨活防風白芷家葛柴胡升
麻
右生薑煎服(又方多加紫金藤)
疎風滋血湯
當歸川芎白芍藥熟地黃羌活獨活
紅花牛膝防風白芷家葛升麻甘
草柴胡桃仁
右生薑煎服(又方多加紫金藤)
升麻防荆湯
柴胡黃芩半夏(薑製)甘草防風荆芥羌
活獨活家葛升麻赤芍藥川芎白
芷
右生薑薄荷煎服無汗加麻黃有汗加桂枝
加味勝濕湯
羌活獨活藁本防風蔓荆子川芎
蒼术(泔浸炒)黃檗(酒炒)荆芥甘草(炙)
右生薑前服(又方多加紫金藤)發熱惡寒有外邪者加麻黃
桂枝腰痛沈者加熟附防己虚極者去黃檗加人参
養神湯(東垣)
黃茋(一錢)人参(三分)甘草(七分)蒼术(五分)白术(三分)柴胡(四錢)升
麻(四錢)歸身(五分)麥芽(五分)木香(一分)川芎(三分)半夏(七分)橘皮
(一分)黃連(五分)黃芩(酒浸二分)黃檗(一分)
㕮咀每服五錢水二盞煎去滓稍熱服無時
椒附散(本事)治項筋痛連背髀不可轉移
大附子(一枚六錢已上者炮去皮臍末之)
右末每二大錢好川椒二十粒用白麫填滿水一盞
半生薑七片同煎至分去椒入鹽空心服予一親患
此服諸藥無效嘗憶千金髓有腎氣攻背強一證處
此方與之一服瘥
木瓜煎(本事)
木瓜(兩箇取盖去瓤)沒藥(研二兩)乳香(研二錢半)
二味内木瓜中蓋合竹簽簽定飯上蒸三四次研成
膏每服三五匙地黃酒化下生地黃汁半盞和無灰
酒二盞用八分一盞煖化服
和氣飲(見水腫)六味地黃丸(見虚損)
心痛胃腕痛
金鈴子散(保命)治熱厥心痛或作或止久不愈者
金鈴子玄胡索(各一兩)
右為末每服三錢酒調下痛止與枳术丸
枳术丸(見傷食)
煮黃丸(潔古)治飲食過多心腹脹滿脇肋走氣痃癖刺
痛如神
雄黃(研一兩)巴豆(五錢去皮心研如泥)
右入白麫二兩同研勻滴水丸如桐子大滚漿水煮
十二丸濾入冷漿水内令沈冷每用時用浸藥冷漿
下一丸一日十二時盡十二丸以微利為度不必盡
劑
藁本湯(潔古)治大實心痛大便已利宜以此撤其痛也
藁本(半兩)蒼术(一兩)
每服一兩水二盞煎至半盞温服
术附湯(活人)治寒厥暴心痛脈微氣弱
附子(炮去皮臍一兩)白术(四兩)甘草(炙一兩)
右粗末每三錢水一盞半薑五片棗一枚煎至一盞
去滓温服食前
麻黃桂枝湯(三因)治外因心痛惡寒發熱内攻五臟拘
急不得轉側
麻黃(去節湯浸焙)桂心芍藥細辛(去苗)乾薑甘草
(炙各七錢半)半夏香附(各五錢)
每服五錢水盞半生薑五片煎七分去滓食前服大
便秘入大黃量虚實加減
九痛丸(金匱)治九種心痛
附子(炮二兩)生狼牙(炙香)巴豆(去皮心炒研如脂各半兩)人参乾
薑吳茱萸(各一兩)
右為末煉蜜丸如桐子大酒下強人初服三丸日三
服弱者二丸兼治卒中惡腹脹口不能言又治連年
積冷流注心胸痛併冷腫上氣落馬墜車血疾等證
皆主之忌口如常法
烏頭赤石脂丸(金匱)
蜀椒(一兩)烏頭(炮二錢五分)附子(炮半兩)乾薑(炮一兩)赤石脂
(二兩)
末之蜜丸如桐子大先食服一丸日三服疾未已稍
加服
括蔞薤白半夏湯(金匱)
括蔞實(一枚)薤白(三兩)白酒(一斗)半夏(半升)
右同煮至四升服一升日三服
大建中湯(金匱)
蜀椒(二合去汗)乾薑(四兩)人参(二兩)
以水四升煮取二升去滓内膠飴一升微火煎取一
升半分温再服如一炊頃可飲粥二升後更服當一
日食糜温覆之
桂枝生薑枳實湯(金匱)
桂枝生薑(各一兩)枳實(五箇)
水六升煮取三升分温三服
藿香正氣散(見中風)五積散(見中寒)
扶陽助胃湯羅謙甫治漕運使崔君長男雲卿年二
十五體本豐肥奉養膏粱時時有熱證友人勸食寒
凉物因服寒藥至元庚辰秋瘧發醫以砒霜等藥治
之新汲水下禁食熱物瘧病未除反添吐瀉脾胃復
傷中氣愈虚腹痛腸鳴時復胃脘當心而痛不任其
苦屢醫未效至冬不瘥延至四月間勞役煩惱過度
前證大作請予治之診視脈得弦細而微手足稍冷
面色青黃不澤情思不樂惡人煩冗飲食减少微飽
則心下痞悶嘔吐酸水每發作冷汗時出氣促悶亂
不安須人額相抵而坐少時易之予思内經云中氣不
足溲便為之變腸為之苦鳴下氣不足則為痿厥心
冤又曰寒氣客於腸胃之間則卒然而痛得熱則已
非甘辛大熱之劑則不能愈遂製此方
附子(炮去皮臍二錢)乾薑(炮一錢半)草豆蔲益智仁揀參
甘草(炙)官桂白芍藥(各一錢)吳茱萸陳皮白
术(各五分)
内經曰寒淫於内治以辛熱佐以苦温附子乾薑大
辛熱温中散寒故以為君草豆蔲益智仁辛甘大熱
治客寒犯胃為佐脾不足者以甘補之炙甘草甘温
白术陳皮苦温補脾養氣水挾木氣亦来侮土故作
急痛桂辛熱以退寒水芍藥味酸以瀉木來尅土吳
茱萸苦熱泄厥氣上逆於胸中為使右剉如麻豆大
都作一服水二盞薑三片棗二枚同煎至一盞去查
温服食前三服大勢去痛減半至秋先灸中脘三七
壯以助胃氣次灸氣海百餘壯生發元氣滋榮百脉
以還少丹服之喜飲食添肌肉皮膚潤澤明年春灸
三里二七壯乃胃之合穴亦助胃氣引氣下行又以
芳香助脾服育氣湯加白檀香平治之戒以懲忿窒
慾慎言語節飲食一年而平復
草豆䓻丸(東垣)治客寒犯胃熱亦宜用止可一二服
草豆䓻(一錢四分麵裹煨熱去皮)吳茱萸(湯泡去苦)益智仁殭蠶
(炒各八分)當歸身青皮(各六分)神麴薑黃(各四分)生甘
草(三分)桃仁(去皮七個)半夏(湯泡七次一錢)澤瀉(一錢小便利減誤半一作一分疑)
麥蘖(炒黃一錢半)炙甘草(六分)柴胡(四分詳脇下痛多少與之)人参
黃茋陳皮(各八分)
右除桃仁另研如泥外為極細末同研勻湯浸炊餅
為丸桐子大每服三十丸熟白湯送下食遠旋斟酌
多少用之
大柴胡湯(見傷寒往來寒熱)大承氣湯(見傷寒潮熱)
小胃丹(見痰飲)厚樸丸(見積聚)紫苑丸(見積聚)
星半安中湯(統旨)治痰積作痛
南星半夏(各一錢半俱薑湯泡)滑石香附枳殼(麩炒)青
皮(醋炒)木香蒼术(米泔浸一宿炒)砂仁山梔(炒黑)茯苓
橘紅(各一錢)甘草(炙五分)
氣攻痛者去□星滑石加厚朴玄胡索各一錢痰甚
加白螺螄殼燒灰一錢臨服入水二鍾薑三片煎入
分食前服
海蛤丸(丹溪)治痰飲心痛
海蛤(燒為灰研極細過數日火毒散用之)瓜蔞仁(帶同)
右以海蛤入瓜蔞内乾濕得所為丸每服五十丸
清中湯(統旨)治火痛
黃連山梔(炒各二錢)陳皮茯苓(各一錢半)半夏(一錢薑湯泡七次)
草豆蔲仁(槌碎)甘草(炙各七分)
水二鍾薑三片煎八分食前服
妙香散(良方)治心氣不足精神恍惚虚煩少睡夜多盜
汗常服補益氣血安鎮心神
山藥(薑汁炙)茯苓(去皮)茯神(去皮木)遠志(去心炒)黃茋(各一兩)
人参桔梗(去蘆)甘草(炙各半兩)木香(煨二錢半)硃砂(三錢另研)
麝香(一錢另研)
右為細末每服二錢不拘時温酒調下
加味七氣湯(統旨)治七情鬱結心腹痛或因氣而攻痛
蓬术青皮香附(俱米醋炒各一錢半)玄胡索(一錢)薑黃(一錢)
草豆蔲仁(八分)三稜(炮七分)桂心(五分)益智仁(七分)陳皮(八分)
藿香(七分)炙甘草(四分)
水二鍾煎八分食前服死血胃脘痛加桃仁紅花
各一錢
沈香降氣散正氣天香散(並見氣)
桃仁承氣湯(見傷寒畜血)
失笑散(經驗)治婦人心痛氣刺不可忍
五靈脂(净者)好蒲黃(等分)
右為末每二錢用黃醋一杓熬成膏再入水一盞煎
至七分熱服
手拈散(竒效)治心脾氣痛
延胡索五靈脂草果沒藥(各等分)
右為細末每服三錢不拘時熱酒調下
集效丸萬應丸煎紅丸(三方並見蟲)
烏梅丸(見傷寒蚘厥)
甘草粉蜜湯(金匱)
甘草(二兩)粉(一兩)蜜(四兩)
以水三升先煑甘草取二升去滓内粉蜜攪令和煎
如薄粥温服一升瘥即止
五苓散(見傷寒渴)參蘇飲(見發熱)
二陳湯(見痰飲)越鞠丸(見鬱)
温胃湯(東垣)治服寒藥多致脾胃虚弱胃脘痛
白豆䓻(三分)益智砂仁厚朴甘草乾薑
薑黃(各二分)黃茋陳皮(各七分)人參澤瀉(各三分)
右為細末每服三錢水一盞煎至半盞食前温服
术桂湯(東垣)治寒濕所客身體沉重胃脘痛面色痿黃
麻黃(一錢)桂枝(五分)杏仁(十粒)草豆䓻仁半夏澤瀉
炒麯(各五分)蒼术(三錢)陳皮白茯苓(各一錢)猪苓
黃茋(各五分)炙甘草(二分)
水二大盞煎至一盞去查稍熱服食前
桂黃散大承氣湯小建中湯
大柴胡湯(三方並見傷寒)胃苓湯(見泄瀉)理中湯(見傷寒)
補中益氣湯(見勞倦)温中丸(見黃疸)大安丸(即保和丸加白术二兩見傷食)
木香㯽榔丸(見傷食)紫雪丸(見發熱)小胃丹(見痰飲)
佐金丸(見發熱)十全大補湯(見虚勞)五膈寬中散(見反胃)
四七湯(見中氣)撾脾湯(見嘔吐)蘇子降氣湯(見痰飲)
小半夏茯苓湯(同上)半硫丸(見大便秘)
附方
拈痛丸(竒效下同)治九種心痛
五靈脂蓬莪术(煨)木香當歸(各等分)
右為細末煉蜜和丸如梧桐子大每服二十丸食前
用橘皮煎湯送下
大沈香丸治冷氣攻衝心腹刺痛亦治卒暴心痛
沈香乾薑(泡)薑黃辣桂檀香(已上各四錢)甘松
(洗焙)天台烏藥白芷甘草(已上各八兩)香附(一斤)白豆
䓻仁(二兩)
右為細末煉蜜和丸如彈子大每服一丸食前細嚼
用生薑湯下
沈香降氣湯加乳香治隂陽不和心腹刺痛(方見氣門)
靈脂酒治熱氣乘心作痛
五靈脂(去砂石炒)玄胡索沒藥(炒各等分)
右為細末每服二錢温酒調下
蕪荑散治大人小兒蚘咬心痛經云蟲貫心則殺人
欲驗之大痛不可忍或吐青黃綠水涎沫或吐蟲出
發有休止此是蚘心痛宜速療之
蕪荑雷丸(各半兩)乾漆(搥碎炒令烟盡一兩)
右為細末每服三錢温水七分盞調和服不拘時甚
者不過三服小兒每服半錢
蠶沙散治男子婦人心氣痛不可忍者
右用晚蠶沙為末滚湯泡過濾清汁服之不拘時候
治男婦急心氣疼禁了牙關欲死者可急救
右將隔年老葱白三五根去皮鬚葉搗為膏將病人
口斡開用銀匙送葱膏入咽喉中用香油四兩灌送
葱膏油不可少用但得葱膏下喉中其人即甦少時
將腹内所停蟲病等物化為黃水微利為佳除根永
不再發
海上方治一切心痛不問新久並宜服之
右用生地黃隨人所食多少搗絞取汁溲麫作&KR0008;飥
或冷淘食良久當利出蟲長一尺許頭似守宫後不
復患矣(食冷淘不用鹽)
白螺殼丸(丹溪)治痰積胃脘作痛
白螺殼(火煨)滑石(炒)蒼术山梔子紅麯(炒)香附
(童便浸)南星(煨製一兩)枳殼(麩炒黃)青皮木香半夏
砂仁(各半兩)桃仁(炒去皮尖三十枚)
右為末春加川芎夏加黃連秋冬加吳茱萸用生薑
汁浸蒸餅為丸录豆大每服十五丸
麻黃豆蔲丸(東垣)治客寒犯胃心頭大痛不可忍(見腹痛)
加味枳术丸(正傳)治清痰食積茶積肉積在胃脘當心
而痛及痞滿惡心嘈雜噯氣吞酸吐嘔脾疼等證
白术(三兩)枳實(麩炒黃色)蒼术(米泔浸三宿焙)猪苓(去黑皮)麥蘖麫
(炒黃)神麯(炒微黃)半夏(湯泡透各一兩)澤瀉(去毛)赤茯苓(去皮)川芎
黃連(陳壁土炒去土)白螺殼(煅各七錢)縮砂仁草豆蔲黃
芩(陳壁土同炒)青皮(去白)萊菔子(炒)乾生薑(各五錢)陳皮(去白)
香附米(童便浸)瓜蔞仁厚朴(薑製炒)㯽榔(各三錢)木香
甘草(各二錢)
吞酸加吳茱萸湯泡寒月五錢熱月二錢半久病挾
虛加人参白扁豆石蓮肉各五錢時常口吐清水加
炒滑石一兩牡礪五錢右為細末用青荷葉泡湯
浸晚粳米研粉作糊為丸如桐子大每服七十丸多
至百丸清米飲送下
胸痛
補肝湯(見脇痛)旋覆花湯(方未攷金匱婦人門有旋覆花湯未知是否)
五苓散(見傷寒湯)澤漆湯(見咳嗽)倒倉法(見積聚)
腹痛
理中湯(見傷寒吐利)小建中湯(見傷寒腹痛)草豆蔲丸(見心痛)
四逆湯(見傷寒下利)正陽散回陽丹(俱見傷寒囊縮)
當歸四物湯(見傷寒厥)
四物苦揀湯即四物湯四兩加玄胡索苦揀實各一兩
酒煮當歸丸丁香楝實丸(二方即一方見疝門)
芍藥甘草湯(金匱)
芍藥(二兩)甘草(一兩)
右㕮咀每服五錢水煎服海藏云白收而赤散也酸
以收之甘以緩之
桂枝加芍藥湯(見傷寒熱入血室)桂枝加大黃湯(見傷寒腹滿)
黃芩芍藥湯(見滯)化蟲丸(見蟲)桂枝芍藥湯(見傷寒)
真武湯(見傷寒下利)香砂理中湯即理中湯加藿香砂仁
治中湯即理中湯加陳皮青皮等分五積散(見中寒)
藿香正氣散(見中風)來復丹(見中暑)
蘇感丸即蘇合香丸感應併用(見中風并傷食)神保丸(見傷食)
四順清涼飲黃連解毒湯(俱見發熱)神芎丸(見頭痛)
大金花丸(子和)
黃連黃檗黃芩大黃(各等分)
右為末水丸新水下三十丸加梔子减大黃名梔子
金花丸
調胃承氣湯(見傷寒)十味香薷飲(見傷暑)六和湯(見傷暑)
胃苓湯(見泄瀉)星半安中湯(見心痛)温中丸
枳术丸木香㯽榔丸(俱見傷食)
木香順氣散治氣滯腹
木香香附㯽榔青皮(醋炒)陳皮厚朴(薑汁炒)
蒼术(米泔浸一宿炒)枳殼(麩炒)砂仁(各一錢)甘草(炙五分)
水二鍾薑三片煎八分食前服
桃仁承氣湯(見傷寒畜血)七氣湯(見氣)
七氣湯治喜怒憂思悲恐驚七氣為病則心腹刺痛
不可忍者或外感風寒濕氣作痛亦宜服之
半夏(湯泡洗三錢)桂心(不見火)玄胡索(炒去皮各二錢半)人参(去蘆)
乳香甘草(各一錢)
右作一服用水二鍾生薑五片紅棗二大枚煎一鍾
食遠服
萬應丸(見蟲)烏梅丸(見傷寒蚘厥)
神聖復氣湯(東垣)
柴胡羌活(各一錢)甘草(炙八分)半夏(湯泡)升麻(各七分)白
葵花(五朵去心)歸身(酒洗浸六分)人参防風桃仁(湯浸去皮研)
郁李仁(湯浸去皮各五分)乾薑(炮)黑附子(炮去皮臍各三分)藁本
(八分)
右作一服水五盞煎至二盞入
黃茋草豆蔲(麫煨去皮秤各一錢)陳皮(五分)
右件入在内再煎至一盞再入下項藥
黃檗(五分酒浸)黃連(三分酒浸)枳殼(三分)生地黃(二分酒浸)
已上四味預一日另用新水浸又次入
細辛(二分)川芎(二分)蔓荆子(三分)
預一日用水半大盞分作二處浸此三味并黃檗等
藥前正藥作一大盞不去滓入此浸藥再上火煎至
一大盞去滓稍熱服空心又能治咬頰咬唇咬舌舌
根強梗等證如神忌肉湯及食肉使不助經絡中火邪
也大抵腎併膀胱經中有寒肺氣元氣不足者皆宜
服之神驗於生月滿時隔三五日一服如病急不拘
時候
益智中和丸(東垣)
草豆蔲仁(四錢)益智仁(一錢三分)砂仁(七分)甘草(炙二錢半)黃茋
當歸身人參乾薑麥門冬麯末陳皮
(各五分)桂枝桂花(各一錢半)大麥蘖(炒三錢半)黃連生地
黃(各一錢)薑黃(三分)木香(二分)
右為細末湯浸蒸餅為丸如梧桐子大每服三二十
丸温水送下細嚼亦可
麻黃草豆蔲丸(東垣)
麻黃(去節二錢)草豆䓻炒麯(各一錢)益智(八分)升麻大
麥蘖砂仁黃茋半夏(湯泡)白木陳皮(去白分各五)
柴胡甘草(炙)吳茱萸當歸身青皮木香
厚朴(各一錢)蓽澄茄紅花蘇木(各五分)
右為末湯浸蒸餅為丸如桐子大每服三五十丸細
嚼温水送下
厚朴湯(東垣)
厚朴(薑製)陳皮(去白各二兩)甘草(炙)乾薑(各五錢)茯苓(去皮一兩)
右㕮咀每服一兩水煎服
厚朴三物湯(金匱)
厚朴(一兩)大黃(四兩)枳實(五個)
右以水二斗先煮朴枳二味至五升下大黃煮取二
升温服一升以利為度
當歸丸(海藏)
四物湯(各半兩)防風獨活全蝎(各五錢)蘹香(炒)續
斷(各一兩)苦楝玄胡索(各七錢)木香丁香(各二錢半)
右為細末酒糊丸梧桐子大空心温酒送下三五十
丸
失笑散(見心痛)養胃湯(見傷暑)
小腹痛抵當丸桃仁承氣湯(二方俱見畜血)
苦棟丸治奔豚小腹痛神效
川苦棟子茴香(各二兩)附子(一兩炮去皮臍)
右三味酒二升煮盡為度焙乾細末之每秤藥末一
兩入玄胡索半兩全蝎一十八箇炒丁香一十八粒
别為末和勻酒糊為丸桐子大温酒下五十丸空心
服痛甚加當歸煎酒下
雲母膏
太乙膏(俱見瘍科)
脇痛
加味小柴胡湯(良方)治傷寒脇痛
柴胡黃芩(各二錢)人参(去蘆)半夏(各一錢半)牡蠣粉枳
殼(麩炒)甘草(各一錢)
右作一服水二鍾薑三片紅棗二枚煎一鍾食遠服
枳殼煮散(本事)治悲哀煩惱傷肝氣至兩脇骨疼筋脉
緊腰脚重滯兩股筋急兩脇牽痛四肢不能舉漸至
脊膐攣急此藥大治脇痛
枳殼(麩炒四兩先煎)細辛川芎桔梗防風(各二兩)葛
根(一兩半)甘草(一兩)
右為粗末每服四錢水一盞半薑棗同煎至七分去
滓空心食前温服
導痰湯(見痰飲)半硫丸(見大便不通)
芎葛湯(本事)治脇下痛不可忍者
川芎乾葛桂枝枳殼(䴸炒)細辛芍藥麻
黃人参(去蘆)防風(各半兩)甘草(炙二錢)
右為粗末每服五錢水二鍾生薑三片煎至七分去
滓温服日三有汗避風
香橘湯(良方)治七情所傷中脘不快腹脇脹滿
香附子(炒)橘紅半夏(薑製各三錢)甘草(炙一錢)
右作一服水二鍾生薑五片紅棗二枚煎至一鍾食
遠服
分氣紫蘇飲(良方)
紫蘇葉桑白皮五味子(去梗)桔梗(去蘆)草果仁
大腹皮陳皮白茯苓甘草(炙各一錢半)
右作一服水二鍾生薑三片入鹽少許煎至一鍾空
心服
推氣散(濟生)治右脇疼痛脹滿不食
片薑黃枳殼(䴸炒)桂心(不見火各五錢)甘草(炙二錢)
右為細末每服二錢薑棗湯調下食遠服
枳芎散(濟生)治左脇刺痛不可忍者
枳實川芎(各半兩)粉草(炙一錢)
右引同上酒調亦可
柴胡疎肝散(統旨)
柴胡陳皮(醋炒各二錢)川芎芍藥枳殼(䴸炒各一錢半)
甘草(炙五分)香附(一錢半)
右作一服水二鍾煎八分食前服
桃仁承氣湯(見傷寒畜血)
復元活血湯(發明)治從高墜下惡血流於脇下及疼痛
不可忍者
柴胡(半兩)瓜蔞根當歸(各三錢)紅花甘草穿山
甲(炮各二錢)大黃(酒浸一兩)桃仁(酒浸去皮尖研如泥五十枚)
黃帝鍼經云有所墮墜惡血留内若有所大怒氣上
而不行下干脇則傷肝肝膽之經俱行於脇下經屬
厥隂少陽宜以柴胡為引用為君以當歸和血脉又
者痛也甘草緩其急亦能生新血(甘生血)陽生隂長故
也為臣穿山甲瓜蒌根桃仁紅花破血潤血為之佐
大黃酒製以盪滌敗血為之使氣味和合氣血各有
所歸痛自去矣右件除桃仁外剉如麻豆大每服
一兩水一盞半酒半盞同煮至七分去滓大温服之
食前以利為度得利痛或不盡服乳香神應散
破血散疼湯(東垣)治乘馬跌傷損其脊骨惡血流扵脇
下其痛苦楚不能轉側妨於飲食
羌活防風中桂(各一錢)蘇木(一錢五分)連翹當歸
尾柴胡(各錢)二水蛭(三錢炒烟盡别研)麝香(少許别研)
分作二服每服水一大盞酒二大盞除水蛭麝香别
研如泥煎餘藥作一大盞去滓上火令稍熱二味調
入空心服
導痰湯(見痰飲)保和丸(見傷食)
當歸龍薈丸(錢氏)
當歸(焙)草龍膽山梔黃連黃栢黃芩(各一兩)
大黃蘆薈青黛(各半兩)木香(二錢半)麝香(半錢别研)
右為細末煉蜜丸如小豆大小兒如麻子大生薑湯
下二三十丸忌發熱諸物兼服防風通聖散
桂枝散(本事)治因驚傷肝脇骨裏疼痛不已
枳殼(一兩小者)桂枝(半兩)
右為細末每服二錢薑棗湯調下
大黃附子湯(金匱)
大黃(三兩)附子(三枚炮)細辛(二兩)
右三味用水五升煮取二升分温三服若強人煮取
二升半分温三服服後如人行四五里更進一服
煮黃丸(見心痛)控涎丹(見行痺)
枳實散(本事)治男子兩脇疼痛
枳實(一兩)白芍藥(炒)雀腦芎人参(各半兩)
右細末薑棗湯調二錢酒亦得食前日三服
黑錫丹(見頭痛)
補肝散(滑氏)
山茱萸栢心薯蕷天雄茯苓人参(各五分)
川芎白术獨活五加皮大黃(各七分)橘皮
(三分)防風乾薑丹参厚朴細辛桔梗(各一兩半)
甘草菊花(各一兩)貫衆(半兩)陳麥麯大麥蘗(各一兩)
右為末酒服方寸匕日二若食不消食後服若
止痛食前服
補肝湯(滑氏)
山茱萸甘草桂心(各三兩)桃仁細辛栢子
仁茯苓防風(各三兩)大棗(二十四枚)
右㕮咀以水九升煮五升去滓分三服
補肝散(滑氏)治肝腎二經氣血虧損脇脹作痛或脇脹
頭眩寒熱發熱或身痛經不調
山茱萸肉當歸五味子(炒杵)山藥黃茋(炒)川
芎木瓜(各半兩)熟地黃(自製)白木(炒各一錢)獨活酸棗
仁(炒各四錢)
右為末每服五錢棗水煎服
㯽榔湯(滑氏)
㯽榔(二十四箇)附子(七枚)母薑(七兩)茯苓橘皮桂心(各三)
(兩)桔梗白术(各四兩)
右㕮咀以水九升煮二升去滓温服每服一升若氣
喘者加芎藭(三兩)半夏(四兩)甘草(二兩)
神保丸(見傷食)神芎九(見頭痛)
治脇下風氣作塊寒疝發則連小腹痛揍心其積屬
肝在右脇下故病發則右脇手足頭面昏痛不思
飲食
乾葛(一兩)麻黃(五錢)附子(一箇)川芎防風當歸枳
實芍藥桂枝羌活甘草(各四錢)
右為麤末每服四錢水一盞半生薑三片同煎至七
分去滓服日三有汗避風
薏苡仁丸治脇痛如前兼去手足枯悴
薏苡仁(一兩)石斛(用細者二錢)附子(半兩)牛膝生地黃(各三)
錢細辛人參枳殼栢子仁川芎當歸
(各半兩)甘草桃仁(各一兩)
右為細末煉蜜丸如桐子大每服三四十丸酒吞下
食前日三服丸子食前煮散食後相兼服為佳
沈香導氣散治一切氣不升降脇肋痞塞
沈香(二錢半)人參(五錢)㯽榔(二錢半)白术烏藥麥蘖
(炒)神麯(炒)紫蘇葉大腹皮(炒)厚朴(製各一兩)訶子皮
(炮半兩)香附(炮一兩)薑黃橘紅甘草(各四兩)京三稜
(二兩)廣茂(炮四兩)益智(二兩)紅花(四兩)
右為細末每服二錢食前沸湯點服
氣鍼丸(竒效下同)治久積風壅心胃築痛兩脇心胸似有
鍼刺六脈沈伏按之手不可近此藥屢試神驗常服
疏滯氣止刺痛
木香㯽榔青皮陳皮大黃(已上各四兩)牽牛
(取頭末半斤半生半炒)
右為細末煉蜜和丸如梧桐子大每服三十丸薑湯
送下食前服量虚實加减
治脇痛如打
芫花菊花躑躅花(各等分)
右用布袋蒸熱以熨痛上冷復易之
木通散治男子婦人脇肋苦痛
木通(去節)青皮(去白)蘿蔔子(炒)茴香(炒)川練子(取肉用巴豆半)
(兩同炒黃去巴豆各一兩)滑石(另研)莪术木香(已上各半兩)
右為細末每服三錢不拘時用葱白湯調服甚者不
過三服
芍藥散治婦人脇痛
白芍藥玄胡索(炒)肉桂(已上各一兩)香附子(二兩醋一升塩)
(半兩同煮乾)
右為細末每服二錢不拘時白湯調下
白术丸治息積病脇下滿逆妨悶喘息不便呼吸引
痛不可鍼炙宜導引服藥
白术枳殼官桂(已上各一兩半)人参(二兩)陳皮桔梗
(醋炒)甘草(炙已上各一兩)
右為細末煉蜜和丸如桐子大每服五十丸不拘時
温酒送下日三服
芎歸芍藥湯治肝積氣滯左脇下遇發作手足頭面
昏痛
川芎當歸芍藥桂枝防風枳實羌
活甘草(各一錢六分)乾葛(四分)麻黃側子(二分)
右㕮咀分作二貼每貼用水二鍾生薑五片煎至七
分去滓不拘時服有汗避風
乳香神應散(附)治從高墜下疼痛不可忍及腹中疼
痛
乳香沒藥雄黑豆桑白皮獨科栗子(各一)
(兩)破故紙(二兩炒香)
右為細末每服半兩醋一盞於砂石器内煎至六分
入麝香少許去滓温服
腰痛
五積散(見中寒)小續命湯(見中風)
獨活寄生湯(寳鑒)治腎氣虚弱冷卧濕地腰腿拘急筋
骨攣痛當風取涼過度風邪流入脚膝為偏枯冷痺
緩弱疼痛或腰痛牽引脚重步行艱難
獨活桑寄生(如無以川續斷代)杜仲(去皮切炒去絲)牛膝細
辛秦芄茯苓桂心防風芎藭人参
(各一錢半)甘草當歸芍藥乾地黃(各一錢)
水二大盞生薑五片同煎至七分食前服
三仙丹(和劑)
川烏頭(一兩生去皮剉作骰子塊用鹽半兩同炒黃色去鹽)茴香(淨秤三兩炒令香透)
蒼术(二兩米泔浸一宿去皮切碎以葱白一握同炒黃色去葱)
右為末酒煮麫糊丸如梧桐子大每服二十丸空心
温酒鹽湯任下
牛膝酒(三因)
牛膝川芎羌活地骨皮五加皮薏苡
仁甘草(各一兩)海桐皮(二兩)生地黃(十兩)
右剉以絹袋裹入好酒二斗浸二七日夏三五宿每
服一杯日三四杯令酒氣不絶為佳一方入杜仲一
兩炒斷絲
滲濕湯腎著湯(俱見傷濕)
生附湯治受濕腰痛
附子(生用)白术茯苓牛膝厚樸乾生薑
甘草(炙已上各一錢)蒼术(炒)杜仲(去皮薑製炒各二錢)
右作一服水二鍾生薑三片紅棗二枚煎至一鍾食
前服
川芎肉桂湯(東垣)丁未年冬曹通甫自河東來有役人
小翟宿於寒濕之地腰痛不能轉側兩脇搐急作痛
月餘不愈腰痛論中所說皆為足太陽足少隂血絡
中有凝血作痛間有一二症屬少陽膽經外絡脈病
皆宜去血絡之凝乃愈其内經有云冬三月禁不得
針只宜服藥通其經絡破其血絡中敗血此方主之
羌活(一錢半)柴胡(一錢)獨活(五分)肉桂蒼术(各一錢)防風
漢防己(各三分)桃仁(五枚去皮另研如泥)甘草(炙)川芎(各一錢)炒
麯(五分)
右㕮咀水酒煎去滓食遠熱服
麻黃蒼术湯(良方)治寒濕所客身體沈重腰痛面色萎
黃不澤
麻黃澤瀉炒麯白茯苓橘皮(各一錢)半夏
草豆䓻桂枝猪苓(各半錢)黃茋(三錢)杏仁(十個)蒼术
甘草(炙各二兩)
右作一服水二鍾煎一鍾食前服
摩腰膏(丹溪)治老人腰痛婦人白帶
附子尖烏頭尖南星(各二錢半)朱砂雄黃樟
腦丁香(各一錢半)乾薑(一錢)麝香(大者五粒小則加之)
右為末蜜丸如龍眼大每一丸用生薑汁化開如厚
粥火上烘熱放掌上摩腰中候藥盡貼腰上即烘緜
衣縳定腰熱如火間二日用一丸
蒼术湯(東垣)治濕熱腰腿疼痛
蒼术(五錢去濕止痛)柴胡(三錢行經)防風(一錢半去風勝濕)黃檗(一錢半始)
(得之時寒也久不愈寒化為熱除熱止痛)
獨活湯(東垣)治因勞役得腰痛如折沈重如山
羌活(二錢)防風獨活肉桂(各三錢)甘草(炙二錢)當歸
尾(五錢)桃仁(五十粒)連翹(五錢)漢防己黃檗(酒浸各一兩)澤
瀉大黃(煨各三錢)
右㕮咀每服五錢如頭大酒半盞水一盞去滓熱
服
羌活湯(東垣)治腰膝無力沈重
羌活(三錢)防風(一錢半)甘草(生熟各半錢)草豆䓻黃
葛根(各五分)砂仁(二錢)陳皮(六分)知母(二錢半)黃茋(二錢)蒼术
升麻獨活柴胡(各一錢)
右為粗末作二服水二盞煎至一盞去滓空心服
羌活勝濕湯(東垣)治脊痛項強腰似折項似拔衝頭痛
乃足太陽經不行也
羌活獨活藁本防風(各一錢)蔓荆子(三分)川芎
(二分)甘草(炙五分)
右㕮咀作一服水二盞煎一盞去滓食後温服
薑附湯(見中寒)
甘豆湯(直指)治内蓄風熱入腎腰痛大小便不通
黑豆(二合)甘草(二錢)加續斷天麻間服敗毒散
右加生薑七片引水煎服
敗毒散(直指)傷寒熱症通用
人參赤茯苓川芎北梗羌活獨活
前胡柴胡枳殼(製)甘草(炒各等分)
右剉散每服三錢生薑五片煎服人参羌活散用藥
亦可
乳香趁痛散(直指)治打墜腰痛
虎脛骨(酒炙黃)敗龜(酒炙各二兩)騏驎竭赤芍藥當
歸沒藥防風自然銅(煅醋碎細研)白附子(炮)辣
桂(去粗皮)白芷蒼耳子(微炒)骨碎補(炒去毛各三兩)牛膝
天麻㯽榔五加皮羌活(各一兩)
右末每服一錢温酒調下加全蝎妙脚氣通用
黑神散(見鼻衂)復元通氣散(見諸氣)
和氣飲(見水腫)蘇合香丸(見中風)
普賢正氣散(和劑)
陳皮半夏蒼术厚樸藿香甘草生
薑(各等分)
每服五錢水二盞葱二段黑豆百粒煎八分不拘時
熱服
十補湯即大補十全散(見虚損)
青娥圓(直指)治腎虚腰痛益精助陽烏鬚壯脚用安
胎飲吞神效
破故紙(四兩炒香)杜仲(去粗皮剉四兩用生薑二兩半擦淹炒乾)
右為細用胡桃肉三十箇研膏入少熟蜜圓桐子大
每服五十圓調氣散食前下(調氣飲方見脹)
地龍湯(東垣)
中桂(四分)桃仁(六箇)羌活(二錢)獨活甘草黃檗(各一錢)
麻黃(五分)地龍(四分)蘇木(六分)當歸梢(一錢)
右為粗末每服五錢水二盞煎一盞食遠熱服
橘核酒(三因)治打撲腰痛惡血瘀蓄痛不可忍用橘核
炒去皮研細每服二錢七酒調服或用猪腰子一箇
去筋膜破開入藥同葱白茴香鹽濕紙裹煨熟細嚼
温酒下
熟大黃湯(三因)治墜墮閃剉腰痛不能屈伸
大黃(切如指大)生薑(切各半兩)
右同炒令焦黃色以水一盞浸一宿五更去滓服天
明取下如雞肝者即惡物也
調榮活絡飲治失力腰閃或跌撲瘀血及大便不通
而腰痛
川大黃當歸條川牛膝(去蘆酒洗)杏仁(去皮研如泥各二錢)
赤芍藥紅花羌活懷生地黃(酒洗各一錢)川芎
(一錢半)桂枝(三分)
水一鍾半煎至分食前温服
人参順氣散(良方)治氣滯腰痛
人参川芎桔梗白术白芷陳皮枳
殼麻黃(去節)烏藥白薑(炮)甘草(各一錢)
水二鍾煎至一鍾或為細末食前用甘草湯調服一
方加五加皮一錢
烏藥順氣散(見中風)
無比山藥丸(子和)治諸虚百損五勞七傷肌體消瘦目
暗耳鳴
赤石脂(煅)茯神(去皮木)山茱萸(去核)熟乾地黃(酒浸)巴戟
(去心)牛膝(去苖酒浸)澤瀉(已上各一兩)杜仲(去皮切薑汁炒)兔絲子(酒浸)
山藥(已上各三兩)五味子(㨂六兩)肉蓯蓉(酒浸四兩)
右為細末煉蜜為丸如梧桐子大每服三十丸空心
温酒或鹽湯送下
虎骨散(良方下同)治腰胯連脚膝曉夜疼痛
虎脛骨(酥炙)敗龜板(酥炙)當歸芎藭萆薢牛膝
桂心羌活(已上各一兩)
右細末每服二錢空心温酒調下
補骨脂丸治腰脚疼痛不止
補骨脂(微炒)牛膝(去苗各三兩)骨碎補(一兩)桂心(一兩半)㯽榔
(二兩)安息香(二兩入胡桃仁搗熟)
右為細末煉蜜入安息香和搗百餘杵丸如梧子大
每服十丸至二十丸空心温酒下
百倍丸治男婦腰膝疼痛筋脈拘急
敗龜板虎骨(二味各醋浸一宿蘸醋炙令黃為度)蓯蓉(酒浸一宿)乳香
(另研)沒藥(另研)木鼈子(去殼)骨碎補(去毛)自然銅(醋淬七次)破故
紙(炒已上各等分)
右為細末以浸蓯蓉牛膝酒煮麵糊和丸梧桐子大
每服三十丸食前温酒下
養腎散治腰脚筋骨疼痛不能步履
蒼术(去皮一兩)全蝎(半兩)天麻(三錢)黑附子(炮去皮臍)草烏(去尖各二錢)
右為細末每服一錢淋黑豆酒調下藥氣所至麻痺
少時瘳
八味丸(見虚勞)
大建中湯(和劑)
當歸白芍藥白术麥門冬(去心)黃茋甘草
肉蓯蓉(酒浸)人參川芎肉桂附子(炮去皮)半夏
熟地黃茯苓(各等分)
每服五錢水二盞薑三片棗二枚煎八分空心温服
鹿茸丸(見溲血)
麋茸丸(本事)治腎虚腰痛不能轉側
麋茸(一兩鹿茸亦可)&KR0693;絲子(取末一兩)舶上茴香(半兩)
右為末以羊腎二對用酒浸煮爛去膜研如泥和丸
如桐子大隂乾如羊腎少入酒糊佐之每服三十丸
温酒或鹽湯下
六味丸(見虚勞)滋腎丸(見小便不通)封髓丹(見遺精)
補隂丸(丹溪)
敗龜板(酒炙)黃檗(酒炒)知母側栢葉枸杞子五
味子杜仲(薑汁炒去絲)砂仁(各等分)甘草(减半)
右為末猪脊髓加地黃膏為丸
調肝散治鬱怒傷肝發為腰痛
半夏(製三分)辣桂宣木瓜當歸川芎牛膝
細辛(各二分)石菖蒲酸棗仁(盪去皮微炒)甘草(炙各一分)
每三錢薑五片棗二枚煎服
沈香降氣湯調氣散(並見諸氣)
煨腎丸(見痺痿)七氣湯(見腹痛)
橘香丸(良方)
橘核(炒)茴香(炒)葫蘆巴(炒)菴䕡子(炒)破故紙(炒)附
子(炮各等分)
右為細末酒煮麫糊和丸如桐子大每服二四十丸
食前用鹽湯送下
治腰痛
杜仲肉蓯蓉破故紙人參當歸秋石
川巴戟鹿角霜(各等分)
為末用猪腰子一箇洗淨血水淡鹽浥過劈開兩半
勿斷中間細花開用前藥掺入另用稀絹一塊包裹
線縳定外用小糖確入酒少許礶上用紙封固毋令
走泄藥氣煮腰子候熟取食之飲醇酒三杯立愈
立安丸(竒效下同)治五種腰痛常服補煖腎經壯健腰脚
破故紙乾木瓜杜仲(去皮薑炒去絲)牛膝(酒浸)續斷(已上)
(各一兩)萆薢(二兩)
右細末煉蜜丸如桐子大每服五十丸空心用温酒
或鹽湯送下
二至丸治老人虚弱腎氣虚損腰痛不可屈伸
附子(炮去皮臍)桂心(不見火)杜仲(去皮剉炒去絲)補骨脂(炒各一兩)鹿
角(鎊)麋角(鎊各二兩)鹿茸(酒炙)青鹽(另研各半兩)
右細末酒煮糊和丸如梧桐子大每服七十丸空心
用胡桃肉細嚼用塩湯或塩酒送下如惡熱藥者去
附子加肉蓯蓉(一兩)
速效散治男婦腰痛不可忍者
川楝子(取肉巴豆五粒去殼同炒赤去巴豆)茴香(鹽炒香去鹽)破故紙(炒已)
(上各一兩)
右為細末每服三錢空心熱酒調服
散滯丸治腰痛不可忍者
右用黑牽牛不以多少碾取頭末去滓不用取大蒜
每一瓣入巴豆肉一粒在内以濕紙裹定煨令香熟
去巴豆將蒜研細和牽牛末為丸如梧子大每服五
丸空心食前醋茶湯下量虚實服一方無巴豆以硃
砂為衣每服二十丸酒下只一服便安
治腰痛方
胡桃肉補骨脂杜仲(各四兩)
右㕮咀作二貼每貼用水二盞煎空心服
張走馬家飛步丸此第一方筋骨藥能去筋脈骨節
手足腰背諸般疼痛攣縮不伸之患
乳香(一兩另研)白芍藥川烏(生去皮臍)白膠香木鼈子
(取肉另研去油已上各二兩)
右為細末用赤小豆末煮糊為丸如梧子大每服十
五丸木瓜湯下病在上食後服病在下空心服忌熱
物片時
虎骨散治腰胯連脚膝曉夜疼痛
虎脛骨(酥炙)敗龜(酥炙)當歸芎藭萆薢牛膝
桂心羌活(各一兩)
右為細末每服二錢食前温酒調服
神應丸治腎經不足風冷乘之腰痛如折牽引背膐
俛仰或勞役傷於腎或寢濕地或墜墮傷損風寒客
摶皆令腰痛
威靈仙桂心當歸(各二兩)
右細末酒煮麫糊丸梧子大每服二三十丸食前用
温酒或茴香湯下婦人桂心湯下
如神湯(一名舒筋湯)治男婦腰痛閃肭血滯腹中㽲痛産
後服之更妙
玄胡索(微炒)當歸桂心(各等分)
右細末每服二錢不拘時温酒調服一方加杜仲或
加桃仁牛膝續斷亦可
牽牛丸治冷氣流注腰疼不可俛仰
黑牽牛玄胡索(微炒)補骨脂(三味另炒另搗取末各二兩)
右煨蒜研膏丸如梧子大每服五十丸食前葱酒鹽
湯任下一方不用玄胡骨脂用麩炒為末酒糊丸
立安散專治腰痛
杜仲(炒)橘核(炒取仁)
等分細末每服二錢不拘時用鹽酒調服
補骨脂丸治腰痛不可忍
補骨脂(二兩酒浸一宿用麩炒為末入)杏仁(湯泡去皮尖研)桃仁(炮去皮尖研各)
(一兩)
右和勻以浸藥酒煮麫糊和丸如梧桐子大每服五
十丸空心鹽湯或鹽酒下
菴䕡丸治墜墮閃肭血氣凝滯腰痛
菴䕡子當歸(酒浸焙)威靈僊破故紙(炒)杜仲(炒)
桂心(各五錢)乳香(另研)沒藥(另研各二錢半)
右為細末酒煮麫糊丸如梧子大每服七十丸空心
用鹽湯或鹽酒任下
治腰痛如神方
杜仲(炒去絲)木香(各四兩)官桂(一兩)
右為細末每服二錢空心温酒調下此藥活血化氣
藥棋子(本事)治腰痛氣滯者
黑牽牛不拘多少以新瓦火燒赤便以牽牛倒在瓦
上自然一半生一半熟不得攪動取頭末一兩入硫
黃一分同研勻分三服每用白麫一匙水和捏如棋
子樣五更初用水一盞煮熟送下痛住即止未住明
日五更再服
腎著除濕丹(統旨)
㯽榔甘遂芍藥(煨)威靈仙澤瀉葶藶(各二)
(兩)乳香沒藥(各一兩)大戟(炒三兩)陳皮(四兩)黑牽牛(頭木)
(一兩)
右為末麫糊丸如桐子大每服三十丸空心用燈草
湯送下
滲濕湯(見傷濕)導痰湯(見痰飲)
禹攻散(子和)
黑牽牛(四兩)茴香(炒一兩)
右為末薑汁調一二錢服
清濕散(統旨)
黃檗(鹽水拌炒一錢五分)澤瀉(一錢)蒼术(一錢半米泔浸炒)杜仲白
芍藥(煨)牛膝(酒浸)木瓜葳靈仙陳皮(各一錢)甘草
(三分)
痛甚者加乳香沒藥末五分臨服調入水二鍾薑三
片煎八分食前服
脊痛脊強羌活勝濕湯(見前腰痛)
地龍湯(同上)
肩背痛
通氣防風湯(東垣)
柴胡升麻黃茋(各一錢)防風羌活陳皮
人參甘草(各五分)藁本青皮(各三分)黃栢(一分)白豆
蔲仁(二分)
水煎温服食後氣盛者宜服面白脫色氣短者勿服
當歸括痛湯(見身痛)神保丸(見傷食)
星香散(見中風)導痰湯(見痰飲)
丁香五套丸(和劑)
南星(每箇切作十數塊同半夏先用水浸三日每日易水次用白礬二兩研碎調入水内再浸)
(三日洗淨焙乾)半夏(切破各二兩)乾薑(炮)白术良薑茯苓
(各一兩)丁香(不見火)木香青皮陳皮(去白各半兩)
右為末用神麯一兩大麥蘖二兩同研取末打糊丸
如梧桐子大每服五十丸加至七十丸不拘時温熟
水送下
和氣飲(見水腫)補中益氣湯(見勞倦)
八物湯(見虚勞)龍薈丸(見脇痛)
加减當歸飲子(玄珠)治肩背忽痛
當歸防風柴胡生地黃大黃(各一兩半)芍藥
黃芩人参(各一兩)黃連(五錢)滑石(陸兩)甘草(壹兩三錢)
右每服六七錢水煎
治背痛方
薑黃(四兩)甘草(炙)羌活白术(各一兩)
右每服一兩水煎
臂痛
五積散(見中寒)烏藥順氣散(見中風)
蠲痺湯(見痺)五痺湯(見痺)
琥珀散(濟生)
赤芍藥蓬莪术京三稜牡丹皮(去木)劉寄奴
(去梗)玄胡索(炒去皮)烏藥當歸(去蘆酒浸)熟地黃(酒浸)官桂
(不見火各一兩)
右前五味用烏豆一升生薑半斤切片米醋四升同
煮豆爛為度焙乾入後五味同為細末每服二錢空
心温酒調服
劫勞散(和劑)
人参甘草黃耆當歸芍藥熟地黃
阿膠紫苑(各等分)
每服五錢水二盞薑三片棗二枚煎八分食前温服
又方有五味子
和氣飲(見水腫)導痰飲(見痰飲)
指迷茯苓丸治中脘留伏痰飲臂痛難舉手足不得
轉移此治痰之第一方也
半夏(二錢)茯苓(一兩)枳殼(去瓤䴸炒半兩)風化朴硝(二錢五分)
右為末薑汁麫糊丸如梧桐子大每服三十丸薑湯
下
控涎丹(見行痺)四物湯(見鼻衂)
舒經湯治臂痛不能舉有人常苦左臂痛或以為風
為濕諸藥悉投繼以鍼灸俱不得效用此方而愈蓋
是氣血凝滯經絡不行所致非風非濕腰以下食前
服腰以上食後服
片薑黃(二錢如無則以嫩莪术代之)赤芍藥當歸海桐皮
(去粗皮)白术(已上各一錢半)羌活甘草(炙各一錢)
右作一服水二鍾生薑三片煎至一鍾去滓磨沈香
汁少許食前服
身體痛
甘草附子湯(見傷寒身痛)
當歸拈痛湯(東垣)治濕熱為病肢節煩疼肩臂沈重胸
膈不利遍身疼痛流注手足足脛腫痛不可忍
羌活甘草(炙)黃芩(酒炒)茵蔯(酒炒各半兩)人参苦参
(酒洗)升麻葛根蒼术當歸身(各二錢)白术(一半)錢
澤瀉猪苓防風知母(酒洗各三錢)
水煎不拘時服
補中益氣湯(見勞倦)
麻黃復煎湯(東垣)治隂室中汗出懶語四肢困倦乏力
走注疼痛乃下焦伏火不得伸浮而躁熱汗出一身
疼痛蓋風濕相搏也以麻黃發汗漸漸發之在經者
亦宜發汗况值季春之月脈緩而遲尤宜發之令風
濕去而陽氣升困倦乃退血氣俱得生旺也
麻黃(去節用水五盞先煎令沸去沫滓再煎至三盞方入下藥)黃茋(各二錢)白术
人参防風柴胡根生地黃(各五分)甘草(三分)羌
活黃檗(各一錢)杏仁(三箇去皮尖)
右入麻黃湯内煎至一盞臨卧服勿飽服
四物蒼术各半湯即四物湯與蒼术各半兩煎服下活
血丹
活血丹(元戎)
熟地黃(三兩)當歸白术白芍藥續斷人参
(各一兩)
末之酒糊丸如桐子大每服百丸
證治準繩卷二十五
