證治凖繩卷十九
明王肯堂撰
類方
諸中門
卒中㬥厥
蘇合香丸療傳屍骨蒸殗殜肺痿疰忤鬼氣卒心痛
霍亂吐利時氣鬼魅瘴瘧赤白㬥痢瘀血月閉痃癖
丁腫驚癎鬼忤中人小兒吐乳大人狐狸等病
白术青木香烏犀角(屑)香附子(炒去毛)朱砂(研水)
(飛)訶梨勒(煨取皮)白檀香安息香(另末無灰酒一升熬膏)沉
香麝香(研)丁香蓽撥(各二兩)龍腦(研)蘇合香油
(入安息香膏内各一兩)薰陸香(别研一兩)
右為細末入研藥勻用安息香膏并煉白蜜和劑每
服旋丸如梧桐子大早朝取井華水温泠任意化服
四丸老人小兒化服一丸温酒化服亦得並空心服
之用蠟紙裹一丸如彈子大緋絹袋當心帶之一切
邪神不敢近
易簡三生飲治卒中昏不知人事口眼喎斜半身不
遂咽喉作聲痰氣上壅無問外感風寒内傷喜怒或
六脈沉伏或指下浮盛並宜服之兼治痰厥飲厥及
氣虚眩暈悉有神效但口開手散眼合遺尿聲如鼾
鼻者難治
南星(一兩)川烏(去皮)生附子(各半兩)木香(二錢半)
右㕮咀每服半兩水二盞薑十片煎至六分去查温
服或口噤不省人事者用細辛皂角各少許為細末
以蘆管吹入鼻中候噴嚏其人少蘇然後進藥痰涎
壅盛者每服加全蝎四枚仍用養正丹鎮墜之一方
氣盛人止用南星(半兩)木香(一錢)加生薑七片名星香散
一方氣虚人用生附子并木香如前數煎名附香飲
亦有天雄代附子者並治卒中始作無不尅效因
氣中以淨湯化蘇合香丸乘熱灌服仍用前藥汁濃
磨沉香一呷許再煎一沸服之候服前藥已定審的
是風方用醒風湯小續命湯之類中寒則用附子
理中湯薑附之類中濕則白术酒术附湯之類皆
可用中暑不錄于此痰飲厥逆氣虚眩暈止守本
方
勝金丸(本事)治中風忽然昏倒若醉形體昏悶四肢不收
風涎潮于上膈氣閉不通
生薄荷(半兩)猪牙皂角(二兩搥碎水一升二味一處浸取汁研成膏)苽蔕
(末一兩)梨蘆(二兩)硃砂(半兩研)
右將朱砂末二分與二味末研勻用膏子搜和丸如
龍眼大以朱砂為衣温酒化下一丸甚者二丸以吐
為度得吐即醒不醒者不可治必用方論中風無吐
法引金虎碧霞為戒且如辛㬥涎生聲如引鋸牙關
緊急氣閉不行湯藥不能入命在須臾者執以無吐
法可乎但不當用銀粉藥恐損脾壞人四肢爾(羅謙甫方)
(有粉霜鉛粉無梨蘆治注同)
治急中風口閉涎上欲垂死者一服即瘥
江子(二粒去皮膜)白礬(如拇指大一塊為末)
右將二味在于新瓦上煆令江子焦赤為度煉蜜丸
如芡實大每服一丸用綿裹放患人口中近喉處良
久吐痰立愈(更參中風門口禁條)
附還魂湯(千金)治卒感忤鬼擊飛尸諸奄忽氣絶無復覺
或已死絞口口噤不開去齒下湯湯入口不下者分
病人髮左右捉踏肩引之藥下復增取盡一升須臾
立蘇
麻黃(三兩)桂心(二兩)甘草(一兩)杏仁(七十粒)
右㕮咀水八升煑取三升分三服(肘後方云張仲景方無桂心只三味)
中風
小續命湯(千金)通治八風五痺痿厥等疾以一歲為總六
經為别春夏加石膏知母黃芩秋冬加官桂附子芍
藥又於六經别藥内隨證細分加減自古名醫不能
越此
麻黃(去節)人參(去蘆)黃芩(去腐)芍藥甘草(炙)川芎杏
仁(去皮尖炒)防己官桂(各一兩)防風(一兩半)附子(炮去皮臍半兩)
右除附子杏仁外為粗末後入二味和勻每服五錢
水一盞半生薑五片煎至一盞去滓稍熱服食前
附雲岐子加減法如精神恍忽加茯苓遠志心
煩多驚者加犀角屑(半兩)骨節間煩痛有熱者去附
子倍芍藥骨間冷痛倍用桂枝附子燥悶小便
澀者去附子倍芍藥入竹&KR0377;一合煎臟寒下痢者
去防己黃芩倍附子白术(一兩熱痢不可用附子)脚弱加牛
膝石斛(各一兩)身疼痛加秦芄(一兩)腰痛加桃仁杜
仲(各半兩)失音加杏仁(一兩)如或歌笑語無所不及
者用麻黃(三兩)人參桂枝白术(各二兩)無附子防風生薑
有當歸(一兩)自汗者去麻黃杏仁加白术春加麻
黃(一兩)夏加黃芩(七錢)秋加當歸(四兩)冬加附子(半兩)
疎風湯(潔古)治表中風邪半身不遂麻木語言微澀季春
初夏宜服
麻黃(三兩去節)杏仁(炒去皮)益智仁(各一兩)炙甘草升麻
(各半兩)
右㕮咀每服五錢水一小碗煎至六分去查温服脚
蹬熱水葫蘆候大汗出去葫蘆冬月忌服
三化湯(潔古)
厚朴(薑製)大黃枳實羌活(各等分)
每服三兩水三升煎至一升半終日服以微利則止
麻仁丸(見大便不通)
大秦艽湯(潔古)
秦艽石膏(各二兩)甘草川芎當歸芍藥
羌活獨活防風黃芩白术白芷茯
苓生地黃熟地黃(各一兩)細辛(半兩)
右十六味㕮咀每服一兩水二盞煎至一盞去滓温
服無時如遇天陰加生薑七片煎如心下痞每服一
兩加枳實一錢煎此是秋冬藥如春夏加知母一兩
羌活愈風湯(潔古)療肝腎虚筋骨弱語言難精神昏憒是
中風濕熱内弱者是為風熱體重也或瘦一臂肢偏
枯或肥而半身不遂或恐而健忘喜以多思思忘之
道皆精不足也故心亂則百病生心靜則萬病息此
藥能安心養神調陰陽無偏勝
羌活甘草(炙)防風防己黃茋蔓荆子
川芎獨活細辛枳殼麻黃(去根)地骨皮
人參知母甘菊花白芷薄荷葉枸杞
子當歸杜仲(炒)秦艽柴胡半夏前胡
厚朴(薑製)熟地黃(各二兩)白茯苓黃芩(各三兩)生地黃
蒼术石膏芍藥(各四兩)官桂(一兩)
右三十三味重七十五兩㕮咀每服一兩水三鍾煎
至一鍾温服天陰加生薑三片煎空心一服臨卧
再煎查服俱要食遠空心嚥下二丹丸為之重劑臨
卧嚥下四白丸為之輕劑立其法是動以安神靜以
清肺
假令一氣之微汗用愈風湯三兩加麻黃一兩勻作
四服每服加生薑五七片空心服以粥投之得微汗
則佳如一旬之通利用愈風湯三兩加大黃一兩
亦勻作四服每服加生薑五七片臨卧煎服得利為
度
此藥常服之不可失於四時之輔如望春大寒之
後本方中加半夏人參柴胡各二兩木通四兩謂迎
而奪少陽之氣也如望夏穀雨之後本方中加石
膏黃芩知母各二兩謂迎而奪陽明之氣也如季
夏之月本方中加防己白术茯苓各二兩謂勝脾土
之濕也如初秋大暑之後本方中加厚朴二兩藿
香桂各一兩謂迎而奪大陰之氣也如望冬霜降
之後本方中加附子官桂各一兩當歸二兩謂勝少
陰之氣也如得春氣候減冬所加藥四時加減類
此雖立此四時加減更宜臨病之際審證之虚實土
地之所宜邪氣之多少此藥具七情六欲四氣無使
五藏偏勝及不動於榮衞如風袐服之則永不燥結
久瀉服之能自調適初覺風氣能便服此藥及新方
中天麻丸各一料相為表裏乃治未病之聖藥也
若已病者更宜常服無問男女小兒風癎急慢驚風
皆可服之如解利四時傷寒隨四時加減服
四白丹(潔古)清肺氣養魄謂中風者多昏冒氣不清利也
兼能下強骨髓
白术砂仁白茯苓香附防風川芎
甘草人參(各半兩)白芷(一兩)羌活獨活薄荷(各二)
(錢半)藿香白檀香(各一錢半)知母細辛(各二錢)甜竹葉
(二兩)麝香(一錢另研)龍腦(另研)牛黃(另研各半錢)
右為末蜜丸每兩作十丸臨卧服一丸分五七次細
嚼之煎愈風湯送下
二丹丸(見健忌真前方清肺此方安神清中清者歸肺以助天清中濁者堅強骨髓濁中之清者榮)
(養於神濁中之濁者榮華腠理)
天麻丸(潔古)風能動而多變因熱勝則動宜以靜勝躁是
養血也宜和是行榮衞壯筋骨也非大藥不能治
附子(一兩炮)天麻(酒浸三宿晒乾)牛膝(酒浸一宿焙乾)萆薢(另研)玄參
(各六兩)杜仲(七兩炒去絲)當歸(十兩全用)羌活(十兩或十五兩)生地黃
(十六兩)獨活(五兩)
右為末煉蜜丸桐子大每服五七十丸病大者加至
百丸空心食前温酒或白湯下平明服藥日高飢則
食不飢且止大忌壅塞失於通利故服藥半月稍覺
壅塞微以七宣丸疎之使藥再為用也牛膝萆薢強
壯筋骨杜仲使筋骨相著羌活防風治風要藥當歸
地黃養血和榮衞玄參主用附子佐之行經也如
風癎病不能愈者吐論厚朴丸出潔古家珍其本方
後另有此病加添藥如中風自汗昏冒發熱不惡風
寒不能安卧此是風熱煩燥瀉青丸主之如小便少
不可以藥利之既自汗津液外泄小便内少若利之
使榮衞枯竭無以制火煩熱愈甚俟熱退汗止小便
自行也兼此證屬陽明經大忌利小便須識之
瀉青丸治中風自汗昏冒發熱不惡寒不能安卧此
熱煩燥之故也(見頭痛)
至寶丹(和利)治卒中急風不語中惡氣絶中諸物毒暗風
中熱疫毒陰陽二毒山嵐瘴氣毒蟲毒水毒産後血
暈口鼻血出惡血攻心煩燥氣喘吐逆難産悶亂死
胎不下已上諸疾並用童子小便一合生薑自然汁
三五滴入小便内温過化下三丸至五丸神效又療
心肺積熱伏熱嘔吐邪氣攻心大腸風秘神魂恍惚
頭目昏眩眠睡不安唇口乾燥傷寒狂語
人參天竺黃生烏犀屑(研)朱砂(研飛)雄黃(研飛)生
玳瑁屑(研)琥珀(研各一兩)麝香(研)龍腦(研各錢半)金箔(半入)
(藥半為衣)銀箔(研各五十片)牛黃(研)天南星(水煮軟切片各半兩)安息
香(一兩半為末以無灰酒攪澄飛過濾去沙土大約得淨數一兩火熬成膏)
右將生犀玳瑁為細末入餘藥研勻將安息香膏重
湯煮烊入諸藥中和搜成劑盛不津器中並旋丸如
桐子大用人參湯化下三丸至五丸又療小兒諸癎
急驚心熱卒中客忤不得眠睡煩燥風涎搐搦每三
歲兒服二丸人參湯化下
活命金丹(寶鑑)治中風不語半身不遂肢節頑麻痰涎上
潮咽嗌不利飲食不下牙關緊急口噤及解一切酒
毒藥發熱腹脹大小便不利胷膈痞滿上實下虚氣
閉面赤汗後餘熱不退勞病諸藥不治無問男女老
幼皆可服
貫衆甘草板藍根乾葛甜硝(各一兩)川大
黃(一兩半)牛黃(研)珠子粉生犀角薄荷(各五錢)辰
砂(四錢研末為衣)麝香(研)桂青黛(各三錢)龍腦(研二錢)
右為末與研藥和勻蜜水浸蒸餅為劑每兩作十丸
朱砂為衣就濕用真金箔四十片為衣臘月修合瓷
器收貯多年不壞如療風毒茶清化下解毒藥新汲
水化下汗後餘熱勞病及小兒驚熱並用薄荷湯化
下已上並量大小加減服之
射干湯治肝經受病多汗惡風善悲嗌乾善怒時憎
女子目下青黃色可治急炙肝腧百壯更宜行經順
氣若目下大段青黑一黃一白者不可治
射干白芍藥(各一兩)薏苡仁(二兩)桂心牡蠣石
膏(各半兩)
右為㕮咀每服五錢水二盞煎至一盞去滓不拘時
温服
犀角散治肝中風流注四肢上攻頭面疼痛言語謇
澀上焦風熱口眼喎斜脚膝痛無力
犀角屑石膏(各一兩)羌活(去蘆)麢羊角屑(各七錢半)人參
(去蘆)甘菊花獨活(去蘆)黃耆(去蘆)芎藭白术黃芩
天麻枳殼(去炒麩)當歸(去蘆)酸棗仁防風(去蘆)白芷
(各半兩)甘草(炙二錢半)
右㕮咀每服五錢水一盞生薑五片煎至六分去滓
温服無時
治肝中風心神煩熱言語蹇澀不得眠卧
竹澀荆&KR0377;葛根汁(各三合)生薑汁白蜜(各一合)
右五味相調和令勻每温服一合宜頻頻飲之
遠志湯治心經受病多汗惡風善怒赤色口不能言
但得偃卧不可轉側悶亂冒絶汗出風中於心也唇
色正赤猶可治急灸心腧百壯或青黃不定面色䁎
䁎戰慄動者不可治
遠志(去心二錢半)人參(去蘆)石菖蒲羌活(去蘆)細辛(洗去苗)
麻黃(根各半兩)赤芍藥白术(各一兩)
右為細末每服二錢煎小麥湯下不拘時日進二服
牛黃散治心藏中風恍惚恐懼悶亂不得睡卧語言
錯亂
牛黃(另研)麝香(另研)犀角屑羚羊角屑龍齒(另研)防
風川升麻獨活人參(去蘆)沙參茯神(去)天
麻甘草(灸)白鮮皮遠志(去心)天竺黃(另研各二錢半)龍
腦(另研一錢)朱砂(水飛)鐵粉(另研)麥門冬(去心各半兩)
右為細末研令勻每服二錢煎麥門冬湯調下不拘
時
麻黃散治心藏中風虚寒顫心驚掣悸語聲混濁口
喎冒昧好笑
麻黃(去節)白术防風芎藭甘草(灸)漢防己(各半)
(兩)當歸(去蘆)人參(去蘆)遠志(去心)川升麻桂心茯神
(去本)羌活(去蘆各七錢半)
右㕮咀每服五錢水一中盞薑五片煎至五分去滓
入荆&KR0377;半合更煎一二沸温服無時
茯神散治心臟中風精神不安語澀昏悶四肢沉重
茯神(去木)羌活麻黃(去節)龍齒(另研各一兩)赤芍藥甘
草(灸各半兩)蔓荆子薏苡仁麥門冬(去心)人參(去蘆)防
風遠志(去心)犀角屑(各七錢半)
右㕮咀每服四錢水一盞半生薑四片煎至一盞去
滓温服不拘時
犀角丸治心臟中風言語顛倒神思錯亂頭面心胸
煩熱或時舌強語澀驚悸不安
犀角屑羚羊角屑天麻防風(去蘆)遠志(去心)羌
活(去蘆)沙參(去蘆)茯神(去木)川升麻天門冬(去心)葳蕤(去皮)
玄參(各七錢半)牛黃(另研)麝香(另研各二錢半)龍齒(另研)鐵粉(另研)硃
砂(各一兩水飛)金箔(研)銀箔(研各五十片)
右為細末入研令勻煉蜜和搗五七百下丸如梧子
大每服五十丸薄荷湯下不拘時
石斛酒治心臟中風下注腰脚除頭面遊風兼補虚
損
石斛(四兩)黃耆(去蘆)人參(去蘆)防風(各一兩半)丹砂(水飛)杜仲(去麄)
(皮剉)牛膝(酒浸)
五味子白茯苓(去皮)山藥山茱萸萆薢(各二兩)
細辛(去苗一兩)天門冬(去心)生薑(各三兩)薏苡仁枸杞子
(各半升)
右㕮咀酒五斗同浸一宿每服二三合加至一升酒
力須要相續不可斷絶
白术湯治脾經受病多汗惡風身體怠墮四肢不動
不能飲食口色黃者可治其狀但踞而腹滿通身黃
色口吐鹹水風中於脾也急灸脾腧百壯目下及手
足青色者不可治
白术(去蘆)厚朴(薑製)防風(各一兩)附子(炮去皮臍)橘皮(去白)白鮮
皮五加皮(各半兩)
右㕮咀每服五錢水二盞生薑五片煎一盞半去滓
温服無時
防風散治脾藏中風手足緩弱舌強語澀胷膈煩悶
志意恍惚身體沉重
防風(去蘆)麻黃(去節)人參(去蘆)芎藭附子(炮去皮臍)桂心
黃蓍(去蘆)赤茯苓(去皮)酸棗仁白术獨活(去蘆)桑白
皮(剉)麢羊角屑(各七錢半)甘草(炙半兩)
右為㕮咀每服四錢水一中盞薑五片煎至六分去
滓温服不拘時
七聖散治脾藏中風心腹煩燥頭面微腫泠汗頻出
枳殼(去瓤麩炒)天麻(各一兩)川大黃地骨皮白蒺藜
芎藭(各半兩)薏苡仁(七錢半)
右為細末每服二錢温水調下不拘時忌食生冷油
膩猪雞
五味子湯治肺經受病多汗惡風時咳短氣晝瘥夜
甚其狀偃卧胸滿息促冒悶風中於肺也其鼻兩邊
下至於口上至於眉色白急炙肺腧百壯若色黃其
肺已傷化而為血不可治也若妄掇空指地拈衣摸
床如此數日必死矣
五味子杏仁(炒去皮尖)桂心(各半兩)防風炙甘草
赤芍藥川芎(各一兩)川椒(二錢半)
右㕮咀每服五錢水二盞煎至一盞半去滓温服不
拘時
萆薢散治腎經受病則多汗惡風而&KR2334;浮腫脊骨痛
不能行立肌膚變色但坐而腰痛此風中腎經也視
脇下左右上下有赤黃色如如餅餅者可治急痰腎
腧百餘壯齒黃髮鬚直面如土色者不可治
萆薢(酒浸)狗脊杜仲(去皮剉炒)白茯苓(去皮各一兩)何首烏
天雄(炮去皮臍)澤瀉(各半兩)
右為細末每服二錢米飲調下無時
獨活散治腎藏中風腰脊疼痛不得俛仰兩脚冷痺
緩弱不隨頭昏耳聾語音渾濁四肢沉重
獨活(去蘆)附子(炮去皮臍)當歸(去蘆)防風天麻桂心(各一)
(兩)枳殼(去瓤麩炒)川芎甘菊花山茱萸(去核)黃蓍
丹參(去蘆)牛膝(酒浸)萆薢(酒浸)甘草(炙)細辛(去苗)菖蒲白
术(各半兩)
右㕮咀每服四錢水一盞半生薑五片煎至一盞去
滓温服無時
風中腑兼中臟治騐張安撫年六十一歲己未冬月
患半身不遂語言謇澀心神昏憒煩燥自汗表虚惡
風如洒冰雪口不知味鼻不聞香臭耳聞音則驚
怖小便頻多大便結燥欲用大黃之類下之則平日
飲食減少不敢用不然則又滿悶晝夜不得瞑目而
寐最苦於此約有三月餘凡三易醫病全不減至庚
申三月七日又因風邪加之痰𠻳咽乾燥疼痛不利
唾多中脘氣痞似噎予因思經云風寒傷形憂恐忿
怒傷氣氣傷臟乃病臟病形乃應又云人之氣以天
地之疾風名之此風氣下䧟入陰中不能生發上行
則為疾矣又云形樂志苦病生於脈神先病也邪風
加之邪入於經動無常處前證互相出現治病必求
其本邪氣乃復論時月則宜升陽補脾胃瀉風木論
病則宜實表裏養衞氣瀉肝木潤燥益元氣慎怒是
治其本也宜以加減沖和湯主之
柴胡黃蓍(各五分)升麻當歸甘草(炙各三分)半夏
黃蘗(酒洗)黃芩陳皮人參芍藥(各二分)
右㕮咀作一服水二盞煎至一盞去查温服自汗加
黃蓍五分五味子二十粒晝夜不得睡乃因心事煩
擾心火内動上乘陽分衞氣不得交人陰分故使然
也以硃砂安神丸服之由是晝亦得睡十日後安撫
曰不得睡三月有餘今困睡不已莫非它病生乎予
曰不然衞氣者晝則行陽二十五度夜則行陰二十
五度此衞氣交入陰分徇其天度故安撫得睡也何
病之有焉止有眼白睛紅隱澀難開宜以當歸連翹
湯洗之
黃連黃檗(各五分)連翹(四分)當歸甘草(各三分)
右作一服水二盞煎一盞時時熱洗十三日後至日
晡微有悶亂不安于前沖和湯又加柴胡三分以升
少陽之氣飲三服至十五日全得安卧減自汗惡寒
燥熱胸膈痞元小便多服藥後小便減少大便一二
日一行鼻聞香臭口知味飲食如常脈微弦而柔和
按之微有力止有中妨悶會厭後腫舌赤早晨
語言快利午後微澀宜以玄參升麻湯治之
升麻黃連(各五分)黃芩(炒四分)連翹桔梗(各三分)鼠
粘子玄參甘草殭蠶(各二分)防風(一分)
右㕮咀總作一服水二盞煎至七分去滓稍熱噙潄
時時咽之前證良愈止有牙齒無力不能嚼物宜以
牢牙散治之
羊脛骨灰升麻(各二錢)生地黃黃連石膏(各一)
(錢)白茯苓人參(各五分)梧桐淚(三分)
右為細末入麝香研勻臨卧擦牙後以温水漱之
安撫初病時右肩臂膊痛無主持不能舉動多汗出
肌肉瘦不能正卧卧則痛甚經云汗出怛阻使人偏
柘余思針經云虚與實隣決而通之又云留瘦不移
節而刺之使經絡通和血氣乃復又云䧟下者炙之
為陽氣下䧟入陰中肩膊時痛不能運動以火導之
火引而上補之温之已上證皆宜炙刺為此先刺十
二經之井穴於四月十二日右肩臂上肩井穴内先
針後炙二七壯及至炙瘡發於枯瘦處漸添肌肉汗
出少肩臂微有力至五月初八日再炙左肩井次于
尺澤穴各炙二十八壯引氣下行與正氣相接次日
臂膊又添氣力自能搖動矣時值仲夏暑熱漸盛以
清肺飲子補肺氣養脾胃定心氣
白芍藥(五分)人參升麻柴胡(各四分)天門冬
麥門冬(各三分)陳皮(二分半)甘草(生二分炙二分)黃芩黃檗
(各二分)
右㕮咀作一服水二盞煎至一盞去滓温服食後汗
多加黃蓍五分後以潤腸丸治其胸膈痞滿大便澀
滯
麻子仁(另研泥)大黃(酒煨各一兩半)當歸尾枳實(麩炒)白芍藥
藥桃仁泥升麻(各半兩)人參生甘草陳皮
(各三錢)木香檳榔(各二錢)
右除桃仁麻仁外為末却入二仁泥蜜和丸如桐子
大每服七八十丸温水食前服初六日得處暑節暑
猶未退宜微收實皮毛益胃氣秋以胃氣為本以益
氣調榮湯主之藥中加時藥使邪氣不能傷也
人參(三分為臣益氣和中)陳皮(二分為佐順氣和中)熟地(二分為佐養血潤燥瀉陰)
(火)白芍(四分胃佐補脾微收治肝水之邪)白术(三分為佐養胃和中厚腸胃)升
麻(二分為使使陽明氣上升兹榮百脈)當歸(二分為佐和血潤燥)黃蓍(五分為君實皮)
(毛止自汗益元氣)半夏(三分佐療風痰強胃進食)甘草(二分炙為佐引用調和胃氣温)
(中益氣)柴胡(二分為使引少陽之氣使出于胃中乃行于天上)麥門冬(三分為佐)
(猶有暑氣未退故加之安肺氣秋分節不用)
右㕮咀作一服水二盞煎至一盞去滓温服忌食幸
熱之物反助暑邪秋氣不能收正氣得復而安矣
四物湯(見鼻衂)
小便不利三因白散子治腎肝中風涎潮壅塞不語
嘔吐痰沫頭目眩暈兼治陰證傷寒六脈沉伏及霍
亂吐瀉小便淋&KR0377;不通
大附子(去皮臍生)滑石(桂府者各半兩)製半夏(七錢半)
右為末每服二錢水二盞薑七片蜜半匙煎七分空
心泠服霍亂加藿香小便不利加木通燈心茒根煎
痰涎壅盛二陳湯(見痰飲)
星香湯(易簡)治中風痰盛服熱藥不得者
南星(八錢)木香(一錢)
每服四錢水一盞薑十片煎七分不拘時温服
藿香正氣散治傷寒頭疼憎寒壯熱或感濕氣霍亂
吐瀉常服除山嵐瘴氣伏暑吐瀉脚轉筋加香薷
扁豆黃連名藿薷湯
大腹皮白芷茯苓蘇莖葉藿香(各三兩)厚
朴陳皮(去白)白术苦梗半夏(各二兩)炙甘草(一兩)
右㕮咀每服三錢薑三片棗一枚煎熱服
四君子湯(見虚勞)
養正丹(見氣)
青州白丸子(和劑)治男婦手足癱瘓風痰壅盛嘔吐涎沫
及小兒驚風婦人血風
半夏(生七兩水浸洗)南星(生三兩)白附子(生二兩)川烏(生半兩去皮臍)
右為末以生絹袋盛於井花水内擺出如未出者更
以手揉出如有滓更研再入絹袋擺盡為度置磁益
中日晒夜露至曉撇去舊水别用井水攪又晒至來
日早再换新水攪如此法春五日夏三日秋十日冬
十日去水晒乾後如玉片研細以糯米粉煎粥清丸
菉豆大薑湯下二十丸無時如癱瘓風温酒下小
兒驚風薄荷湯下三五丸
碧霞丹治卒中急風眩暈僵什痰涎壅塞心神迷悶
牙關緊急目晴上視及五種癎病涎潮搐搦
石綠(研九度飛十兩)附子尖烏頭尖蝎稍(各七十個)
右三味為末入石綠令勻麪糊為丸如雞頭實大每
服急用薄荷汁化下一丸更入酒半合温煖服之須
臾吐出痰涎然後隨證治之如牙關緊急斡開灌之
立騐
口噤稀涎散治中風不語牙關緊急單蛾雙蛾
江子仁(六粒每粒分作兩半)牙皂(三錢切片)明礬(一兩)
右先將礬化開却入二味攪勻待礬枯為末每用三
分吹入諸病皆愈痰涎壅盛者以五分燈心湯下喉
中之痰逆上者即吐隔間者即下
凡中風口噤不能開用白鹽梅揩齒即能開
風眼喎斜清陽湯(東垣)治口喎斜頰顋緊急胃中火盛汗
不出而小便數
黃蓍當歸身升麻(各二錢)葛根(一錢半)炙甘草
紅花黃檗(酒)桂枝(各錢)蘇木生甘草(各五分)
㕮咀作一服酒三盞煎至一盞三分去滓稍熱食前
服訖以火熨摩緊急處即愈夫口喎筋急者是筋脈
血絡中大寒此藥少代燔針劫刺破惡血以去凝結
内泄衝脈之火熾
秦艽升麻湯(寶鑑)治中風手足陽明經口眼喎斜四肢拘
急惡風寒
升麻葛根甘草(炙)芍藥人參(各半兩)秦艽
白芷防風桂枝(各三錢)
每服一兩水二盞連鬚葱根白三莖煎至一盞去滓
稍熱服食後服藥畢避風寒卧得微汗出則止
半身不遂順風勻氣散(良方)治中風中氣半身不遂口眼
喎斜先宜服此
白术(四錢)人參天麻(各一錢)沉香白芷紫蘇
木瓜青皮甘草(炙各半錢)烏藥(三錢)
分作二貼每貼水二盞生薑三片煎八分温服二滓
併煎風氣腰痛亦宜服之
虎骨散(簡易)治半身不遂肌肉乾瘦為偏枯忌用麻黃發
汗枯津液惟此方潤筋去風
當歸(二兩)赤芍藥續斷白术藁本虎骨(各一)
(兩)烏蛇肉(半兩)
為細末每服二錢食後温酒調下骨中煩疼加生地
黃(一兩)藏寒自利加天雄(半兩)
虎脛骨酒(濟生)治中風偏枯不隨一切諸風攣拳
石斛(去根)石楠葉防風虎脛骨(酥炙)當歸茵芋
葉杜仲(炒)川牛膝芎藭狗脊(燎去毛)川續斷
巴戟(去心各一兩)
右剉如豆囊藥以酒一斗漬十日每熱服一盞無時
黃蓍酒治風濕痺身體&KR0857;麻皮膚瘙痒筋脈拘攣言
語蹇澀手足不遂時覺不仁(見著脾)
治半身不遂口眼喎斜頭目眩暈痰火熾盛筋骨時疼
此乃原於血虚血熱挾痰挾火經絡肌表之間先已
有其病根後因感冒風寒或過嗜醇酒膏梁而助痰
火或惱怒而逆肝氣遂有此半身不遂之證其在於
經絡肌表筋骨之間尚未入藏府並以此方治之蓋
此方有補血活血之功不致於滯有健脾燥濕消痰
之能不致於燥又清熱運動疎風開經絡通腠理内
固根本外散病邪王道劑也多服見效
白术川芎(各一錢半)南星半夏芍藥茯苓
天麻(各一錢)牛膝川當歸生地黃熟地黃
酸棗仁黃芩橘紅(各八分)羌活防風桂(各六)
(分)紅花甘草(炙各四分)黃檗(三分)
水煎入竹瀝薑汁侵晨服
失喑不語地黃飲子(宣明)治舌瘖不能言足廢不能用腎
虚弱其氣厥不至舌下
熟地黃巴戟(去心)山茱萸(去核)肉蓯蓉(酒浸焙)石斛
附子(炮)五味子白茯苓菖蒲遠志(去心)官桂
麥門冬(去心各等分)
右為末每服三錢生薑五片棗一枚薄荷七葉水一
盞半煎八分服無時
滌痰湯治中風痰迷心竅舌強不能言
南星(薑製)半夏(湯洗七次各二錢半)枳實(麩炒)茯苓(去皮各二錢)橘紅
(一錢半)石菖蒲人參(各一錢)竹茹(七分)甘草(半錢)
右作一服水二鍾生薑五片煎一鍾食後服
涼隔散(見發熱)
加味轉舌膏
連翹遠志薄荷柿霜(各一兩)石菖蒲(六錢)梔子
(炒)防風桔梗黃芩(酒炒)玄明粉甘草酒大
黃(各五錢)犀角川芎(各三錢)
右為末蜜煉丸彈子大硃砂五錢為衣食後臨卧薄
荷湯嚼下一丸
解語湯(一方有石菖蒲遠去)
羌活防風天麻肉桂川芎南星陳
皮酸棗仁白芷當歸人參甘草羚
羊角(各等分)
水煎入竹瀝半盞再一二沸服
訶子湯(見瘖)
正舌散(寶鑑)治中風舌強語澀
雄黃(研)荆芥穗(各等分)
右為末每服二錢豆淋酒調下
茯神散(寶鑑)治證同前
茯神心(炒一兩)薄荷(焙二兩)蝎稍(去毒五錢)
右為末每服一二錢温酒調下
治中風不語取龜尿少許點於舌神效
取龜尿法(置龜於新荷葉上以猪髮鼻内戮之立效)
清心散
青黛硼砂薄荷(各二錢)牛黃冰片(各三分)
右為末先以蜜水洗舌後以薑汁擦舌將藥末蜜水
調稀搽舌本上
身痛鐵彈丸(和劑)治卒㬥中風神志昏憒牙關緊急目睛
直視手足瘈瘲口面喎斜涎潮語澀筋攣骨痛癱瘓
偏枯或麻木不仁或瘙痒無常應是風疾及打撲傷
損肢節疼痛皆治之通經絡活血脈
乳香(另研)没藥(另研各一兩)川烏頭(炮去皮臍為末一兩半)五靈脂
(酒浸淘去砂石晒乾四兩為末)麝香(細研一錢)
右先將乳香没藥於陰涼處細研次入麝次入藥末
再研勻滴水和丸如彈子大每服一丸食後臨卧薄
荷酒磨化服
十味剉散(易簡)治中風血弱臂痛連及筋骨舉動艱難
附子(二兩炮)當歸(洗)黃蓍(炙)白芍藥(各二兩)川芎防
風白术(各一兩半)肉桂(一兩)茯苓熟地黃(各七錢半)
每服四錢水一盞薑八片棗三枚煎食後臨卧服
蠲痺湯治風濕相搏身體煩疼手足冷痺四肢沉重
(見痺)
至聖保命金丹(寶鑑)治中風口眼喎斜手足嚲曳語
言謇澀四肢不舉精神昏憒痰多
貫衆(一兩)生地黃(七錢)大黃(半兩)青黛板藍根(各三錢)朱
砂(研)牛黃(研)蒲黃薄荷(各二錢半)硃子(研)龍腦(研各一錢)
(半)麝香(研一錢)
右十二味為末研藥蜜丸芡實大金箔為衣每
用一丸細嚼茶清送下新汲水亦如病人嚼不得
用薄荷湯化下無時此藥鎮墜痰涎大有神效
牛黃清心丸(和劑)治諸風緩縱不隨語言謇澀心怔健忘
恍惚去來頭目眩冒胸中煩鬱痰涎壅塞精神昏憒
又治心氣不足神志不定驚恐怕怖悲憂慘慼虛煩
少睡喜怒無時或發狂癲神情昏亂
白芍藥麥門冬(去心)黃芩當歸(去苗)防風(去苗)白术
(各一兩半)白茯苓(去皮)柴胡桔梗芎藭杏仁(去皮尖雙)
(仁麩炒黃别研各一兩二錢半)神麯(研)蒲黃(炒)人參(去蘆各二兩半)羚羊
角(屑)麝香(研)龍腦(研各一兩)肉桂(去麤皮)大豆黃卷(碎炒)阿
膠(碎炒各一兩七錢半)白歛乾薑(炮各七錢半)牛黃(研一兩二錢)犀
角屑(二兩)雄黃(研飛八錢)乾山藥(七兩)甘草(剉炒五兩)金箔(一千二百)
(片内四百片為衣)大棗(一百枚蒸熱去皮核研成膏)
右除棗杏仁金箔二角屑及牛黃雄黃腦麝四味外
為細末入餘藥和勻用煉蜜與棗膏為丸每兩作十
丸金箔為衣每服一丸温水化下食後服小兒驚癎
即酌度多少以竹葉湯温下
防風通聖散(見眩暈)
三一承氣湯(宣明)治傷寒大承氣湯證腹滿實痛調胃承
氣湯證譫語下利小承氣湯證内熱不便三一承氣
湯合而為一也及治中風僵什風癎發作並皆服之
此下劑也
大黃(錦紋者)芒硝厚朴(去皮)枳實(各半兩)甘草(一兩)
水一鍾半生薑三片煎至七分内硝煎二沸去滓温
服不拘時以利為度
防風丸(和劑)治一切風及痰熱上攻頭痛惡心項背拘急
目眩旋暈心怔煩悶手足無力骨節疼痺言語蹇澀
口眼瞤動神思恍惚痰涎壅滯昏憒健忘虚煩少睡
防風(洗)川芎天麻(去苗酒浸一宿)甘草(炙各二兩)朱砂(研為衣半)
(兩)
右為末煉蜜為丸每兩作十丸以朱砂為衣每服一
丸荆芥湯化服茶酒嚼下亦得無時
犀角丸(和劑)除三焦邪熱疎一切風氣治風盛痰實頭目
昏重肢節拘急痰涎壅滯腸胃燥澀大小便難
黃連(去鬚)犀角(鎊各十兩)人參(去蘆二十兩)大黃(八十兩)黑牽牛
(一百二十兩炒别搗取粉六十兩)
右與牽牛粉合和為細末煉蜜丸梧子大每服十五
丸至二十丸臨卧温湯下更量虚實加減
排風湯(和劑)治男婦風虚冷濕邪氣入藏狂言妄語精神
錯亂肝風發則面青心悶吐逆嘔沫脇滿頭眩重耳
不聞人聲偏枯筋急曲拳而卧心風發則面赤翕然
而熱悲傷瞋怒目張呼唤脾風發則面黃身體不仁
不能行步飲食失味夢寐倒錯與亡人相隨肺風發
則面白欬逆唾膿血上氣奄然而極腎風發則面黑
手足不隨腰痛難以俯仰痺冷骨疼若有此候令人
心驚志意不定恍忽多忘服此湯安心定志聰耳明
目通藏府諸風疾
白鮮皮當歸(酒浸一宿)肉桂(去麄皮)芍藥(白者)杏仁(去皮尖䴸)
(炒)甘草(炒)防風芎藭白术(各二兩)獨活麻黃
(去根節)茯苓(去皮各三兩)
右為麤末每服三錢水一盞半薑四片煎八分去滓
温服不拘時
八風散(和劑)治風氣上攻頭目昏眩肢體拘急煩疼或皮
膚風瘡痒痛乃治寒壅不調鼻塞聲重
藿香(去土半斤)白芷前胡(去蘆各一斤)黃蓍(去蘆)甘草(炙)人
參(去蘆各二斤)羌活(去蘆)防風(去蘆各三斤)
右為細末每服二錢水一盞入薄荷少許煎至七分
去滓食後温服臘茶清調一大錢亦得小兒虚風乳
香臘茶清調下半錢更量兒大小加減服
骨碎補丸(和劑)治肝腎風虚上攻下疰筋脈拘攣骨節疼
痛頭面浮腫手臂少力腰背強痛脚膝緩弱屈伸不
利行履艱難
荆芥穗白附子(炮)牛膝(酒浸焙乾)肉蓯蓉(酒浸一宿切片焙)
骨碎補(去毛炒)威靈仙(去苗)縮砂仁(各半兩)地龍(去土微炒)没
藥(各二錢半)自然銅(醋淬九遍)草烏頭(炮去皮臍)半夏(湯洗七次各半兩)
右為細末酒煮麪糊為丸如梧子大每服五丸至七
丸温酒下婦人醋湯或當歸酒下姙娠不宜服
烏荆丸(見下血)
大三五七散(和劑)治八風五痺癱瘓嚲曳口眼喎斜眉角
牽引項背拘強牙關緊急心中憒悶神色如醉遍身
發熱骨節煩疼肌肉麻木腰膝不仁皮膚瞤動或如
蟲行又治陽虚頭痛風寒入腦目旋運轉如舟船之
上耳内蟬鳴或如風雨之聲應風寒濕痺脚氣緩弱
等疾
山茱萸乾薑(炮)茯苓(去皮各三片)細辛(一斤八兩)防風(四斤)
附子(炮去皮劑三十五枚)
右為細末温酒調下二錢食前服
四生散(和劑)治男婦肝腎風毒上攻眼赤痒痛不時羞明
多淚下疰脚膝生瘡及遍身風癬服藥不騐居常多
覺兩耳中痒
黃蓍川羌活蒺藜(沙苑者)白附子(各等分生用)
右為細末每服二錢薄荷酒調下如腎藏風下疰生
瘡以豬腰批開入藥二錢合定紙裹煨熱空心細嚼
以鹽酒送下
省風湯(和劑)治卒急中風口噤全不能言口眼喎斜筋脈
攣急抽撁疼痛風盛痰實旋暈僵仆頭目眩重胸膈
煩滿左癱右瘓手足麻痺骨節煩疼步履艱辛恍忽
不定神志昏憒一切風證可預服之
防風南星(生用各四兩)半夏(白好者水浸洗生用)黃芩(去麄皮)甘
草(生用各二兩)
右㕮咀每服四大錢水二大盞薑十片煎一中盞去
滓温服無時
四生丸(和劑)治左癱右瘓口眼喎斜中風涎急半身不遂
不能舉者悉皆療之
五靈脂(去石)骨碎補川烏頭(去皮尖)當歸(各等分)
右為細末用無灰酒打麪糊為丸如桐子大每服七
丸漸加至十五丸温酒下服此藥莫服靈寶丹恐藥
無效
輕脚丸治左癱右瘓脚弱不能行履
木龞子(别研)白膠香(别研)白芍藥(各二兩)草烏(去皮尖四兩)赤
小豆(一兩别研為末打糊)
右末之赤豆糊為丸如梧子大每七丸加至十丸温
酒或木瓜湯下病在上食後臨卧服病在下空心服
忌熱物少時
伏虎丹(和劑)專治左癱右瘓
生乾地黃蔓荆子白殭蠶(炒去絲各二錢半)五靈脂
(去皮半兩)躑躅花(炒)南星白膠香草烏(炮各一兩)
末之酒煑半夏末為糊丸如龍眼大每一丸分四服
酒吞下日進二服(此建康烏衣巷有老人姓鍾素好道因酒患風百治無效一日忽有)
(道人至授此方藥服之道人忽不見已而病除乃知仙方)
换腿丸(和劑)治腎經虚弱下注腰膝或當風取涼冷氣所
乘沉重少力移步遲緩筋脈攣痛不能屈伸脚心隱
痛有妨履地大治乾濕脚氣赤腫痛楚發作無時呻
吟難忍氣滿喘促舉動艱難面色黧黑傳送秘澀並
皆療之
薏苡仁石楠葉南星(洗薑製炒)川牛膝(酒浸焙)肉桂
(去麄皮)當歸(去蘆)天麻(去苗)附子(炮去皮臍)羌活防風(去叉)石
斛(去根)萆薢(微炙)黃蓍(蜜炙)續斷(各兩)蒼术(米泔浸一兩半)檳榔
(半兩)乾木瓜(四兩)
右為細末麪糊丸梧子大每服三十丸至五十丸空
心温酒或木瓜湯下日二三服常服舒筋輕足永無
脚氣之患(昔有人患此疾服之一月脚力頓健委有换腿之功)
左經圓(和劑)治左癱右瘓手足顫掉言語謇澀渾身疼痛
筋脈拘攣不得屈伸項背強直下疰脚膝行履艱難
及跌撲閃肭外傷内損常服通經絡活血脈疎風順
氣壯骨輕身
生黑豆(一斤以脹蝥二十一枚去頭足同煮候豆為度去之取豆焙乾)川烏(炮去)
(皮臍二兩)乳香(研一兩)没藥(一兩半)草烏(炮四兩)
右為末醋糊為丸如梧子大每服三十丸温酒下不
拘時
木瓜丸(和劑)治腎經虚弱下攻腰膝沉重少力腿脚腫痒
疰破生瘡脚心癮痛筋脈拘攣或腰膝緩弱步履艱
難舉動喘促面色黧黑大小便秘澀飲食減少無問
久新並宜服之
熟地黃(洗焙)陳皮(去白)烏藥(各四兩)黑牽牛(三兩炒)石楠藤
杏仁(去皮尖)當歸蓯蓉(酒浸焙)乾木瓜續斷
牛膝(酒浸各二兩)赤芍藥(一兩)
右為細末酒糊為丸如桐子大空心木瓜湯吞三十
五丸温酒亦得
犀角防風湯(統旨)治一切諸風口眼喎斜手足嚲拽語言
謇澀四肢麻木
犀角(磨水臨服時入)防風甘草(炙)天麻羌活(各五分)滑
石(一錢五分)石膏(七分)麻黃獨活山梔(各五分)荆芥
連翹當歸黃芩全蝎(炒)薄荷桔梗白
术細辛(各四分)
水二鍾薑五片煎一鍾稍熱服取汗大便秘結加大
黃(一錢)
追風如聖散(統旨)治男婦諸般風證左癱右瘓半身不遂
口眼歪斜腰膝疼痛手足頑麻語言謇澀行步艱難
遍身瘡癬上攻頭目耳内蟬鳴痰涎不利皮膚搔痒
偏正頭風無問新舊及破傷風角弓反張蛇犬咬傷
金刃所傷血出不止敷之立止
川烏草烏蒼术(各四兩)金針石斛(一兩)川芎白
芷何首烏細辛當歸防風麻黃荆
芥全蝎天麻藁本(各五錢)甘草(三兩)人參(三錢)兩
頭尖(二錢)
右為細末每服半錢七臨卧茶清下温酒亦可不許
多飲酒服後忌一切熱物飲食一時恐動藥力
蠲風飲子(止傳)治中風癱瘓口眼喎斜及一切手足赤注
疼痛肢節攣急麻痺不仁
防風(去蘆)杜仲(去麄皮薑汁炒)羌活白芷川當歸(酒洗去蘆)
川芎白芍藥生地黃(酒浸)川牛膝(去蘆酒浸)秦芄(去蘆)
何首烏萆薢蒼术(米泔浸一宿)白术木通大
楓子(肉)威靈仙血藤(即)防己丁公藤(各一兩)
荆芥穗海桐皮(去麄皮)五加皮南星(煨製)半夏(湯炮)
(七次)赤茯苓(去皮)橘紅桑寄生天麻殭蠶(炒去絲觜)
鈎藤(各半兩)薄桂(去麄皮)草烏(去皮尖)甘草節川烏(去皮)
(臍炮)猪牙皂角(各二錢半)兩頭尖陰地蕨(一名地茶)大薊
小薊理省藤桑絡藤(各一兩半)生薑(一兩另搗細)
右各切細用無灰好酒二斗五升以磁礶盛酒浸藥
皮紙十數重封口冬半月夏七日秋春十日每清晨
午前午後臨卧各服一大白盞忌雞猪魚羊驢馬飛
禽鰕蟹等肉味及煎煿油膩水菓生冷花麥熱麪一
切動氣發風之物
稀薟丸(濟生)治中風口眼喎斜時吐涎沫語言蹇澀手足
緩弱
稀薟草(一名火杴草生於沃欀間帶猪苓氣者是)
右五月五日六月六日採葉洗淨不拘多少九蒸九
曝每蒸用酒蜜洒之蒸一飯頃日乾為末煉蜜丸桐
子大每服百丸空心温酒米飲任下
一方每稀薟一斤加四物料各(半兩)川烏(一錢半)羌活防風
(各二錢)
拯濟换骨丹(元戎)治半身不遂口眼喎斜手足不仁言語
謇澀或骨痛連髓或痺襲皮膚或中急風涎潮不言
精神昏澀行步艱難筋脈拘急左癱右瘓一切風疾
槐萊人參桑白皮蒼术白芷何首烏
蔓荆子威靈仙防風(各二兩)五味子苦參
香附川芎(各一兩)麝香(二錢)龍腦(二錢另研一本無)
右一十四味為細末入麝香令勻又用麻黃十斤去
根節天河水三石三斗熬至六斗濾去滓再煎至二
升半入銀石器内熬成膏入前藥和勻杵三五千下
每一兩作十丸朱砂為衣每服一丸先搗碎酒一盞
自晨浸至晚食後臨卧攪勻服之神清無睡是藥之
騐再服須更隔五日服之如中風無汗宜服若體虚
自汗服之是重亡津液也若風盛之人當於密室温
卧取汗
搜風順氣丸(聖惠)治三十六種風七十二般氣去上熱下
冷腰脚疼痛四肢無力多睡少食漸漸羸瘦顔色不
完黃赤惡瘡下疰口苦無味憎寒毛聳節年癥癖氣
塊丈夫陽事斷絶女子久無子嗣久患寒瘧吐逆瀉
利變成勞疾百節痠疼小兒老人皆可服補精駐顔
疎風順氣
車前子(二兩半)白檳榔火麻子(微炒去殼另研)郁李仁(湯泡)
(去皮研)兔絲子(酒浸焙炮晒乾)牛膝(酒浸二宿)乾山藥(各三兩)枳殼
(去炒麩)防風(去叉)獨活(各一兩)錦紋大黃(五錢半生半熟)
右為末煉蜜丸桐子大每服二十丸酒茶米飲任下
百無所忌早晨臨卧各一服服經一月消食二月去
腸内宿滯三月無倦少睡四月精神強勝五月耳目
聰明六月腰脚輕健一年百病皆除老者返少如服
藥覺藏府微動以羊肚肺羹補之久患腸風便血服
之除根如顫語謇澀及癱瘓服之隨即平復酒後一
服宿醒消盡百病不生孕婦勿服
愈風丹治足三陰虧損風邪所傷致肢體麻木手足
不隨等證
天麻牛膝(酒浸焙)萆薢玄參(各六兩)杜仲(七兩)羌活
(十四兩)熟地黃當歸生地黃(各一斤)獨活(五兩)肉桂
(三兩)
右為末煉蜜丸桐子大用白湯下五七十丸
史國公浸酒方(專治左癱右瘓四肢頑麻骨節酸疼諸般寒濕風氣)
當歸虎脛骨(酒浸一日焙乾酥炙)羌活鼈甲(炙)萆薢
防風(去蘆义)秦芄川牛膝松節晚蠶砂(各二兩)
枸杞子(五兩)乾茄根(八兩飯上蒸熟)
用無灰酒一斗絹袋盛藥入酒内封十日取飲時不
可面向罈口恐藥氣衝人頭面飲酒不可間斷飲盡
藥滓晒乾為末米糊丸梧子大空心酒下五十丸忌
食發風動氣之物
中寒
蘇合香丸(見卒中)
五積散(和劑)治感冒寒邪頭疼身痛項背拘急惡寒嘔吐
或有腹痛又治傷寒發熱頭疼惡風無問内傷生冷
外感風寒及寒濕客于經絡腰脚痠疼及婦人經血
不調或難産並治
白芷茯苓半夏(湯洗七次)當歸川芎甘草(炙)
肉桂芍藥(各三兩)枳殼(去瓤麩炒)麻黃(去節根)陳皮(去白各六)
(兩)桔梗(去蘆十二兩)厚朴(去麄皮薑製)乾薑(各四兩爁)蒼术(泔浸去皮)
(二十四兩)
右㕮咀每服四錢水一盞薑三片葱白三根煎七分
熱服冒寒用煨薑挾氣則加茱萸婦人調經催産則
加艾醋
薑附湯(發明)治中寒口噤四肢強直失音不語忽然暈倒
口吐涎沫狀如暗風手足厥冷或復煩燥兼治陰證
傷寒大便自利而發熱者
乾薑熟附子(各四分)
右㕮咀每服四錢水一盞半煎至七分去滓温服或
慮此藥性大燥即以附子理中湯相繼服餌薑附本
治傷寒經下後又復發汗内外俱虚身無大熱晝則
煩燥夜則安靜不嘔不渴六脈沉伏並宜服此不知
脈者更宜審之兼治中脘虚寒久積痰水心腹冷痛
霍亂轉筋四肢厥逆一方附子湯以生用者名曰
白通湯内加白术倍之甘草減半名生附子白术湯
治中風濕昏悶恍惚腹脹滿身重手足瘈瘲漐漐自
汗失者不語便利不禁一方用薑附湯加麻黃白
术人參甘草等分名附子麻黃湯治中寒濕昏暈緩
弱腰脊強急口眼喎噼語聲渾濁胸腹䐜脹氣上喘
急不能轉動更宜審而用之
附子理中湯
乾薑(炮)白术人參甘草(炙各二錢半)附子(炮二錢)
水二鍾煎八分食前温服
不换金正氣散(和劑)治四時傷寒温疫時氣頭疼壯熱腰
背拘急山嵐瘴氣寒熱往來霍亂吐瀉藏府虚寒下
痢赤白
蒼术(製)橘皮(去白)半夏麴(炒)厚朴(薑製)藿香(各二錢)甘草
(炙一錢)
右作一服水二鍾生薑五片紅棗二枚煎至一鍾去
滓食前稍熱服忌生冷油膩毒物若出遠方不服水
土尤宜服之
來復丹(和劑)治上盛下虚裏寒外熱伏暑泄瀉如水
硝石(一兩同硫黃為末入甆碟内以微火炒用柳篦攪不可火大過恐傷藥力再研極細名二)
(氣末)太陰玄精石(研飛)舶上硫黃(透明者各一兩)五靈脂(水澄去沙)
(晒乾)青皮(去白)陳皮(去白各二兩)
右用五靈脂二橘皮為末次入玄精石末及前二氣
末拌勻好醋打糊為丸豌豆大每服三十丸空心米
飲下
蘇合香丸(見卒中)
郤暑散(得效)
赤茯苓(去皮)甘草(生各四兩)寒食麪生薑(各一斤)
右為細末每服二錢不拘時新汲水或白湯調服
香薷飲(和劑)治伏暑引飲口燥咽乾或吐或瀉並皆治之
一方又加黃連四兩用薑汁同炒令黃色名黃連香
薷散如有搐搦加羌活煎服
香薷(去土一斤)白扁豆(微炒半斤)厚朴(去皮薑汁炙熟半斤)
右㕮咀每服三錢水一盞入酒少許煎七分沉泠不
拘時服
香薷湯(和劑)
白扁豆(炒)茯神厚朴(去麄皮剉薑汁炒各一兩)香薷(二兩)甘草
(炙半兩)
右為細末每服二錢不拘時沸湯點服鹽點亦得
大順散(和劑)治冒暑伏熱引飲過多脾胃受濕水穀不分
霍亂嘔吐藏府不調
甘草(剉寸長三十斤)乾薑杏仁(去皮尖炒)肉桂(去麄皮各四斤)
右先將甘草用白砂炒及八分黃熟次入乾薑同炒
令薑裂次入杏仁同炒令杏仁不作聲為度用篩篩
淨後入桂一處搗羅每服二錢水一鍾煎七分温服
如煩燥井花水調服不拘時以沸湯點服亦得
枇杷葉散(和劑)治中暑伏熱煩渴引飲嘔噦惡心頭目昏
眩
枇杷葉(去平炙)陳皮(湯浸去瓤焙)丁香厚朴(去皮塗薑汁炙各半)
(兩)麥門冬(去心)白茅根乾木瓜甘草(炙各一兩)香薷
(七錢半)
右搗羅為末每服二錢水一盞生薑三片煎七分温
服温湯調服亦得如煩燥用井花水調下小兒三歲
以下可服半錢更量大小加減
二氣丹(濟生)治伏暑傷冷二氣交錯中脘痞結或瀉或嘔
硝石硫黃(各等分)
右為末於銀石器内火炒令黃色再研用糯米糊丸
如桐子大每服四十丸不拘時新井水送下
星香散(見中風)
縮脾飲(和劑)消暑氣除頭渴
縮砂仁烏梅肉(淨)草菓(煨去皮)甘草(各四兩炙)乾葛(剉)
白扁豆(去皮炒各二兩)
右服四錢水一碗煎八分水沉冷服以解煩或欲熱
欲温任意服代熟水飲之極妙
蒼术白虎湯(見傷暑)
補中益氣湯(見勞倦)
生脈散(醫錄)治熱傷元氣肢體倦怠氣短懶言口乾作渴
汗出不止或濕熱大行金為火制絶寒水生化之源
致肢體痿軟脚欹眼黑最宜服之
人參(五錢)五味子麥門冬(各三錢)
右水煎服
大黃龍丸(百一)治中暑身熱頭疼狀如脾寒或煩渴嘔吐
昏悶不食
舶上硫黃硝石(各一兩)白礬雄黃滑石(各半兩)
白麪(四兩)
右五味研末入麪和勻滴水丸如梧子大每服三十
丸新井水下管見云有中暍昏死灌之立甦
地榆散(良方)治中暑昏迷不省人事欲死并治血痢
地榆赤芍藥黃連(去鬚)青皮(去白各等分)
右為末每服三錢漿水調服如無只以新汲水亦得
若血痢水煎服
中濕
除濕湯(百一)治寒濕所傷身體重著腰脚酸疼大便溏泄
小便或澀或利
半夏麯(炒)厚朴(薑製)蒼术(米泔製各二兩)藿香葉陳皮(去白)
白茯苓(去皮各一兩)甘草(炙七錢)白术(生用一兩)
右㕮咀每服四錢水一盞薑七片棗一枚煎七分食
前温服
白术酒(三因)治中濕骨節疼痛
右用白术一兩酒三盞煎一盞不拘時頻服不能飲
酒以水代之
中氣
蘇合香丸(見卒中)
八味順氣散(濟生)凡中風人先服此藥順氣次進治風藥
白术白茯苓青皮(去白)香白芷陳皮(去白)天台
烏藥人參(各一兩)炙甘草(半兩)
右為細末每服三錢水一盞煎七分温服
木香調氣散(和劑)治氣滯胸膈虚痞惡心宿冷不消心腹
刺痛
白荳蔲仁丁香檀香木香(各二兩)藿香葉
炙甘草(各八兩)縮砂仁(四兩)
右為細末每服二錢入鹽少許沸湯不拘時點服
四七湯(見氣)星香散(見中風)
三和丹即養正丹黑錫丹來復丹
中食
藿香正氣散(見中風)八味順氣散(見中氣)
加減平胃散(東)治脾胃不和不思飲食心腹脇肋脹滿
刺痛口舌無味胸滿短氣嘔噦惡心噫氣吞酸面色
痿黃肌體瘦弱怠惰嗜卧體重節痛常多自利或發
霍亂及五噎八噫隔氣皮胃等證
厚朴(去麄皮薑製炒三斤二兩)蒼术(去麄皮米泔浸五斤)陳皮(三斤二兩去白)甘
草(剉炒三十兩)
右為細末每服二錢水一盞薑三片棗二枚同煎至
七分去滓温服或去薑棗帶熱服空心食前入鹽一
捻沸湯點服亦得常服調氣暖胃化宿食消痰飲辟
風寒冷濕四時非常之氣如小便赤澀加白茯苓
澤瀉米穀不化飲食傷多加枳實胃中氣不快
心下痞氣加枳殼木香脾胃困弱不思飲食加人
參黃蓍心下痞悶腹脹者加厚朴甘草減半遇
夏加炒黃芩遇雨水濕潤時加茯苓澤瀉如有
痰涎加半夏陳皮凡加時除蒼术厚朴依例加之
如一服五錢有痰用半夏一兩咳𠻳飲食減少脈
弦細加歸身黃蓍脈洪大緩加黃芩黃連大便
硬加大黃三錢芒硝二錢先嚼麩炒桃仁爛以藥送
下
海藏加減平胃散例若泄瀉脾濕加茯苓丁香白术
為調胃散一法加藿香半夏加乾薑為厚朴湯
若温疫時氣二毒傷寒頭痛壯熱加連鬚葱白五寸
豆豉三十粒煎二三沸取微汗出愈若五勞七傷
脚手心熱煩燥不安百節痠疼加柴胡若痰𠻳瘧
痢加薑製半夏若小腸氣痛加&KR1708;香若水氣腫
滿加桑白皮若婦人赤白帶下加黃蓍若酒傷
加丁香若飲冷傷加高良薑若滑脫泄瀉加肉
豆蔲若風痰四肢沉困加荆芥若腿膝冷痛加
牛膝若渾身虚腫拘急加地骨皮若腿膝濕痺
加兔絲子若白痢加吳茱萸赤痢加黃連若
頭風加藁本若轉筋霍亂加樟木皮若七邪六
極耳鳴夢泄盜汗四肢沉重腿膝痿弱婦人宫藏久
冷月事不調者加桂枝若胃塞嘔吐多加生薑一
法加茯苓丁香各三兩若氣不舒快中脘痞塞加
砂仁香附三兩生薑煎服若與五苓散相半為對
金飲子若與六一散相合為黃白散若與錢氏
異功散相合為調胃散若飲食進退加神麯麥芽
冬月加吳茱萸川椒乾薑桂為吳茱萸湯若加藁
本桔梗為和解散治傷寒吐利若加藿香半夏為
不换金正氣散若瘧疾寒熱者加柴胡若小腸
氣痛者加苦楝蘹香
中惡
蘇合香丸(見卒中)
調氣平胃散
木香烏藥白豆蔲仁檀香砂仁(各一錢)藿
香(一錢二分)蒼术(一錢半)厚朴(薑汁炒)陳皮(各一錢)甘草(五分)
水二鍾生薑三片煎八分食前服傷暑
白虎加蒼术湯
前方内去人參加蒼术(二兩)增水作四服
香薷飲香薷湯(俱見中暑)
六和湯(澹寮)治心脾不調氣不升降霍亂吐瀉寒熱交作
傷寒陰陽不分冒暑伏熱煩悶或成痢疾中酒煩渴
畏食
香薷(二錢)縮砂仁半夏(湯洗七次)杏仁(去皮尖)人參(去蘆)甘
草(炙各五分)赤茯苓(去皮)藿香(去土)白扁豆(薑汁略炒)厚朴(薑製)木
瓜(各一錢)
水二鍾薑五片紅棗一枚煎一鍾不拘時服
五苓散(見消渴)
消暑丸(和劑)治伏暑引飲脾胃不利
半夏(一斤用醋五升煑乾)甘草(生用)茯苓(去皮各半斤)
右為末薑汁煑糊丸無見生水如桐子大每服五十
丸不拘時熱湯送下(中暑為患藥下即甦夏傷暑發熱頭痛服之尤妙月常服)
(止渴利小便雖飲水多亦不為害應是暑藥皆不及此若痰飲停節並用生薑湯下入夏之後不可缺)
(此)
枇杷葉散來復丹
郤暑散(俱見中暑)小半夏茯苓湯(見痰飲)
平胃散(見中食)理中湯(見霍亂)
春澤湯(即五苓散加人參一錢)縮脾飲(見中暑)
藿香正氣散(見中風)蘇合香丸(見卒中)
胃苓飲(即平胃散五苓散併用)辰砂五苓散(即五苓散加辰砂等分桂減三之一)
酒煮黃連丸(和劑)治伏暑發熱嘔吐惡心並治隔熱解酒
毒厚腸胃
黃連(去鬚十二兩)好酒(五斤)
右將黃連以酒煮乾研為末滴水丸如梧桐子大每
服三五十丸空心熟水送下
益元散即天水散治傷寒表裏俱熱煩渴口乾小便
不通及霍亂吐瀉下利腸澼偏主石淋及婦人産難
催生下乳神效
桂府滑石(膩白者六兩)粉草(一兩研爛)
右為極細末每服三錢白湯調下新水亦得加薄荷
末少許名雞蘇散加青黛末少許名若玉散治療並
同但以迴避世俗之輕侮耳
十味香薷飲(百一)消暑氣和脾胃
香薷(一兩)人參(去蘆)陳皮(湯炮去白)白术白茯苓白扁
豆(炒去殼)黃蓍(去蘆)乾木瓜厚朴(薑汁製炒黑色)炙甘草(各半)
(兩)
右為細末每服二錢不拘時熱湯或冷水調下
三黃丸(見發熱)養胃湯(見瘧)
四君子湯(見虚勞)星香散(見中風)
消風散(見眩暈)二陳湯(見痰飲)
白虎湯調胃承氣湯(並見發熱)
三黃石膏湯
黃連(二錢)黃檗山梔玄參(各一錢)黃芩知母(各一)
(錢五分)石膏(三錢)甘草(七分)
右水煎服
清暑益氣湯
黃蓍(一錢半汗少減五分)蒼术(一錢半)升麻(一錢)人參(去蘆)白术
陳皮神麯澤瀉(各五分)甘草(炙)黃蘗(酒浸)葛根
青皮(去瓤)當歸身麥門冬(去心各三分)五味子(九粒)
水二大盞煎至一盞去滓食遠稍熱服劑之多少臨
時斟酌
黃蓍人參湯
黃蓍(一錢如自汗過多者加一錢)人參(去蘆)白术(各五分)蒼术(半錢無汗)
(一錢)橘皮(不去白)甘草(炙)當歸身(酒洗)麥門冬(去心各二分)黃
蘗(酒洗)神麯(炒各三分)升麻(六分)五味子(九粒)
水二盞煎至一盞去滓稍熱食遠或空心服之忌酒
濕麪大料物之類及過食冷物如心下痞悶加黃
連(二三分)胃脘當心痛減大寒藥加草豆蔲仁(五分)
脇下痛或縮急加柴胡(二三分)頭痛目中溜火加黃
連(二三分)川芎(三分)頭目不清利下壅上熱加蔓荆子
(三分)藁本(二分)細辛(一分)川芎(三分)生地黃(二分)如氣短精神
少夢寐間困乏無力加五味子(九粒)大便澀滯隔一
二日不見者致食少食不下血中伏火而不得潤也
加當歸身生地黃(各五分)桃仁(三粒去皮尖另研)麻子仁(研泥五分)
如大便通行所加之藥勿再服如大便又不快利
勿用别藥少加大黃(煨半錢)如又不利非血結血秘而
不通也是熱則生風其病人必顯風證單血藥不可
復加止常服黃蓍人參湯只用羌活(半兩)防風(半兩)二味
以水四盞煎至一盞去滓空心服之大便必大走也
一服便止胸中氣滯加青皮并去白陳皮倍之去
其邪氣此病本元氣不足惟當補元氣不當瀉之
氣滯太甚或補藥太過或人心下有憂滯鬱結之事
更加木香(二分或三分)砂仁(二分或三分)白豆蔲仁(二分)與正藥
同煎服腹痛不惡寒者加芍藥(半錢)黃芩(二分)却減五
味子
人參益氣湯(見著痺)
清燥湯(東垣)
黃蓍(一錢半)黃連(去鬚)蒼术白术(各一錢)陳皮(五分)五味
子(九粒)白茯苓人參升麻(各三分)當歸(一錢二分)澤瀉
(五分)柴胡麥門冬生地黃神麯(炒)猪苓黃
檗(酒製)甘草(炙各二分)
每服半兩水二盞煎一盞去滓稍熱空心服
潑火散治傷暑煩燥口苦舌乾頭痛惡心不思飲食
昏迷欲死者即中暑門地榆散
水葫蘆丸治冒暑毒解煩渴
川百藥煎(三兩)人參(二錢)麥門冬烏梅肉白梅肉
乾薑甘草(各半兩)
右為細末麪糊為丸如雞頭實大含化每服一丸夏
月出行可度一日
香薷丸(和劑)治大人小兒傷暑伏熱燥渴瞀悶頭目昏眩
胸膈煩滿嘔噦惡心口苦舌乾肢體困倦不思飲食
或發霍亂吐利轉筋
香薷(去根一兩)紫蘇(去麄梗)乾木瓜藿香(洗去沙土)茯神(去木)
(各五錢)甘草(炙赤色)檀香(剉)丁香(各二錢半)
右為細末煉蜜和丸每兩作三十丸每服一丸至二
丸細嚼温湯下
傷濕
除濕湯(見中濕)
腎著湯(三因)治腎虚傷濕身重腰冷如坐水中不渴小便
自利
乾薑(炮)茯苓(各四兩)甘草(炙)白术(各二兩)
每服四錢水一盞煎七分空心温服
滲濕湯(和劑)治寒濕所傷身體重著如坐水中小便赤澀
大便溏泄
蒼术白术甘草(炙各一兩)茯苓(去皮)乾薑(炮各二兩)橘紅
丁香(各二錢半)
每服四錢水一盞棗一枚薑三片煎七分食前去滓
温服
五苓散(見消癉)戊巳丸(見泄瀉)
敗毒散(活人)
羌活獨活前胡柴胡芎藭枳殼白
茯苓桔梗人參(已上各一兩)甘草(半兩)
右為細末每服二錢水一盞入生薑二片煎至七分
温服或沸湯點亦得治傷寒温疫風濕風眩拘踡風
痰頭疼目眩四肢痛增寒壯熱項強睛疼及老人小
兒皆可服或瘴煙之地或瘟疫時行或人多風痰或
處卑濕脚弱此藥不可闕也日二三服以知為度煩
熱口乾加黃芩
桂枝湯(仲景)
桂枝芍藥生薑(各三兩)甘草(二兩炙)大棗(十二枚擘)
右㕮咀以水七升微火煮取三升去滓適寒温服一
升服已須臾歠熱稀粥一升餘以助藥力温覆令一
時許遍身漐漐微似有汗者益佳不可令如水流漓
病必不除若一服汗出病差停後服不必盡劑
五積散(見中寒)防己黃蓍湯(見身重)
五痺湯(見痺)青木香丸(見氣)
清熱滲濕湯
黃檗(鹽水炒二錢)黃連茯苓澤瀉(各錢)蒼木白
术(各一錢半)甘草(五分)
水二鍾煎八分服如單用滲濕去黃連黃檗加橘
皮乾薑
拈痛湯(見身體痛)
术附湯治風濕相搏身體疼痛不能轉側不嘔不渴
大便堅硬小便自利及風虚頭目眩重甚者不知食
味此藥暖肌補中助陽氣止自汗(見心痛)
傷燥
滋燥養榮湯治皮膚皴揭筋燥爪乾
當歸(酒洗二錢)生地黃熟地黃白芍藥秦艽
黃芩(各一錢五分)防風(一錢)甘草(五分)
右水煎服
大補地黃丸治精血枯涸燥熱
黃檗(鹽酒炒)熟地黃(酒蒸各四兩)當歸(酒洗)山藥枸杞子
(甘州佳各三兩)知母(鹽酒炒)□茱萸肉白芍藥(各兩)生地
黃(二兩五錢)肉蓯蓉(酒浸)玄參(各一兩五錢)
右為細末煉蜜丸如桐子大每服七八十丸空心淡
鹽湯送下
清涼飲子治上焦積熱口舌咽鼻乾燥
黃芩黃連(各二錢)薄荷玄參當歸芍藥(各一)
(錢五分)甘草(一錢)
用水二鍾煎至八分不拘時服大便秘結加大黃
(二錢)
導滯通幽湯治大便燥澀
潤腸丸(俱見大便不通)八正散(見淋)
證治準繩卷十九
