絳雪園得宜本草卷十七
蘇州王子接撰
上品藥(遵經一百一十八種隨時用刪補)
石菖蒲(味辛入手少隂足太隂經功專開發心陽得犀角生地連翹治熱邪入絡神昏因是仙家服食)
(故本經首推)
甘草(入足陽明能通行十二經生瀉熱緩甘和温補得桔梗清咽喉得大豆爲甘豆湯解百毒奇騐)
黃耆(味甘入手足太隂經生凉炙温得當歸能活血得白木能補氣得防風相畏相使而其功愈大)
人參(味甘苦入手太隂能通行十二經得羊肉則補形古方寒熱攻補劑中皆用之以立正氣誠爲)
(上品)
桔梗(味苦入足少隂經得甘草能載引上行入肺爲舟舟楫之劑)
萎蕤(味甘入手太隂經得石膏乾葛治風温自汗身重語言難出)
肉蓯蓉(味淡入足少隂經周慎齋云蓯蓉補腎之隂得兔絲補腎之陽二者同用能生精補陽)
天麻(味辛入足厥隂足陽明經得川芎則補肝得白术則去濕)
蒼术(味苦辛入足陽明經得防風則發汗得黃蘗則勝濕得香附快中下二焦之氣得山栀解术性)
(之燥)
白术(味辛甘入足太隂經得枳實能滌飲消痞陶隠居始分蒼白二术李杲曰蒼术性發白术性止)
(可謂得二术之神)
巴戟天(味辛入足少隂經功專温補元陽得純隂藥有既濟之功)
遠志(味苦辛入足少隂經主治健忘得茯苓入腎通陽得棗仁通心安神)
丹參(味苦入手少隂厥隂經調婦人經脉能扺四物之功得山查炭益母草清產後瘀血發熱)
黃連(入手少隂經性冷而燥寒能勝熱得枳實瀉痞滿得烏梅川椒則安蚘得木香治滯下)
柴胡(味苦辛入足少陽經入經達氣入絡和血升不上乎顛頂散不達乎皮毛故入膽而合其無出)
(無入之性得益氣藥則能升陽得清氣藥則能散邪)
防風(味甘辛入手太陽足太陽足厥隂經其性柔滛無所不入隨主藥而走經絡得蔥白能通行周)
(身得澤瀉藁本療風濕得當歸芍藥陽起石禹餘糧療婦人子藏風冷)
升麻(味辛入手陽明手太隂足太隂經火在上非升不散氣陷下非升莫舉惟東垣善用之得蔥白)
(散手陽明風邪得石膏止陽明齒痛得柴胡引主氣上升得葛根發陽明之汗)
獨活(一種二名上產有異獨活幽香入足少隂經得細辛治少隂伏風頭痛)
羌活(羌活氣雄入足太陽經得當歸能利勞傷骨節痠痛)
當歸(味苦辛入手少隂足厥隂經主治女子諸虛不足得人參黃耆則補氣生血同牽牛大黃則行)
(氣破血得桂附茱萸則熱得大黃芒硝則寒)
川芎(味辛温入手足厥隂經治婦人血閉無子得細辛療金瘡止痛得牡蠣療頭風得生犀角去痰)
(清目得臘茶療產後頭痛得烏藥療氣厥頭痛)
白芷(味辛温通行手足陽明經療風止痛排膿得土貝瓜蔞治乳癰得辛夷細辛治鼻病得單葉紅)
(蜀葵根排膿得椿根皮黃蘗治婦人濕熱帶下)
木香(味辛苦入手太陽經功專調氣散滯得黃連治滯下得㯽榔治下焦氣滯得橘皮肉果生薑治)
(腹間滯塞冷氣功效捷速煨熟者實大腸)
草果仁(味辛酸入足太隂經主治寒濕鬱滯得知母治瘴瘧得烏梅截瘧得木瓜麴蘖療中虛惡穀)
佩蘭葉(味辛入陽明太隂經治消渴膽癉津液凝滯有餘之邪)
甘菊(味甘微苦入手太隂經功專清頭目風火得枸把便能下行悅腎)
茵陳(味苦入足太陽陽明太隂經主治風濕寒熱得山栀療熱黃得附子治隂黃得車前治眼目濕)
(熱赤腫)
益母草(味苦辛入足厥隂經活絡調經功效甚捷得炒黑山查治產後惡露不行)
續斷(味苦主治跌撲傷續筋骨得當歸治勞傷腰痛得平胃散治血痢葉名接骨草)
生地黃(味苦入足厥隂經主治勞傷血證得麥冬復脉内之隂得木通導小腸之熱)
熟地黃(味甘入足少隂經功專生精填髓得砂仁行氣煮酒和血復得久曝太陽真火能使虛陽歸宿)
(丹田)
牛膝(味酸苦入足厥隂經生用逐瘀熟用強筋得肉蓯蓉則益腎得杜仲則補肝)
麥門冬(味甘入手少隂太隂經功專清心保肺得地黃阿膠麻仁同爲潤經復脉之劑得五味子能都)
(攝肺腎之津液)
冬葵子(味甘氣寒入足太陽經性主滑利能通精下胎得縮砂仁治乳汁蓄癰得牛膝下胞衣)
車前子(味醎入足少隂經得牛膝疏肝之性導引利水得兔絲子升清降濁能補虛明目)
白蒺藜(味苦辛疾於通利破血去風得雞子油治偏枯神效得貝母下死胎得當歸通月事)
沙蒺藜(味甘入足少隂少陽經功專補腎得魚鰾能聚精氣)
菟絲子(味辛甘入足三隂經續絶傷煖精寒得茯苓廣蓮治白濁遺精得麥冬治赤濁得牛膝治腰脚)
(痛得車前子治產難横生)
五味子(味酸兼鹹苦甘辛入手太隂足少隂經歛肺經浮游之火歸腎藏散失之元得半夏治痰得阿)
(膠定喘得吳茱萸治五更腎泄)
覆盆子(味甘功專益腎精縮小便得肉蓯蓉補骨脂治陽事不起)
天門冬(味甘苦入手太隂經主治肺熱得熟地則入腎張三丰獨用此二味一君一使爲長生不老方)
(好古曰得人參五味枸札同爲生脉之劑)
茜草(味苦入手足厥隂經通經脉療黴毒得生地烏髭髮得阿膠側柏療婦人敗血)
絡石(味苦強筋骨利關節得射干山栀療咽腫毒氣攻喉)
澤瀉(味醎入足太陽少隂經功專利水通淋得白术治攴飲得麋銜治酒風)
蒲黃(味甘入足厥隂經生破血熟止血得五靈脂治心腹諸痛得青黛治重舌脹滿)
石斛(味甘醎入足陽明太隂少隂經主治胃熱兼益腎精得生薑治囊濕精清小便餘瀝同川芎爲)
(末搐鼻治睫倒入)
胡麻(即黑脂麻大者名巨勝湯浸蒸曝布裹捼去皮味甘辛入腎潤燥得桑葉逐風濕堅筋骨)
大麻仁(一名火麻味甘入手陽明足太隂經緩脾潤燥得當歸厚朴等辛藥乃能利大腸)
薏苡仁(味甘淡入足陽明經主治寒濕筋攣得麻黃杏仁治風濕周痹得郁李仁治水腫喘急)
山藥(味甘入足太隂經得羊肉補脾隂得熟地固腎精)
冬瓜子(味甘平主治腸癰得麥冬治消渴)
大棗(味甘主治和營得生薑則兼和衞得小麥治臟燥悲傷)
廣橘皮(味苦辛入足陽明太隂經功專利氣止嘔得白术則補脾得甘草則補肺得杏仁治大腸氣閟)
(亦治脚氣衝心得桃仁治大腸血閟得生薑治嘔噦厥冷得神麯主薑治經年氣𠻳得麝香治)
(婦人乳癰)
蓮藕(蓮子味甘濇入足太隂少隂經功專清心固腎得乳香益智治遺精白濁得炙甘草治赤濁得)
(陳倉米治噤口痢)
藕衣節(功專消瘀血得髮灰治血淋得酒解蟹毒)
蓮蕊䰅(功專清心澁精蕊得黑牽牛當歸治久近痔漏䰅得黃蘗治慾火夢遺)
敗蓮房(功專消瘀血得厥隂經藥治大便下血)
荷葉(功專升少陽生氣得升麻蒼术治雷頭風)
紫背荷葉(得殭蠶治痘倒靨四肢微厥神效)
芡實(味甘濇功專煖元陽得生地能止血得金櫻子能澁精得兔絲子能實大便)
栢子仁(味甘入足厥隂經功專養心平肝潤腎得遠志能交通心腎得松子麻仁治老人虛秘)
肉桂(味甘辛入足厥隂經主治沉寒痼冷益火消隂得人參麥冬甘草能益中氣得紫石英療吐逆)
桂枝(味辛温入足太陽經功專温經通脉去風止汗得芍藥甘草能和營衞得雄雞肝治小兒遺尿)
辛夷(味辛入手太隂足陽明經主治頭風鼻病得川芎薄荷細辛石膏治鼻塞流涕不聞香臭得南)
(星半夏黃柏牡蠣治鼻淵下如白膿)
黃蘗(味苦入腎經主治濕熱得肉桂治咽痛得蒼术治濕痿得細辛瀉膀胱火得蛤粉治赤濁白滛)
杜仲(味苦辛入足厥隂經主治肝虛得羊腎治腎虛腰痛得牡蠣治虛汗得糯米山藥棗肉治頻慣)
(墮胎得補骨脂青鹽枸杞能壯腎陽)
乾漆(味辛温功專消瘀破積得白蕪荑治小兒蟲病得牛膝生地治婦女經閉得大麥蘗治產後血)
(氣青腫水疾得柏子山萸棗仁治七傷證)
槐角子(味苦寒入足厥隂經功專殺蟲得牛膽明目通神得地榆當歸防風黃芩枳殼治五種腸風瀉)
(血得苦參治内外痔)
槐花(味苦主治腸熱得鬱金治小便血得荆芥穗治大便血得山栀治酒毒下血得條芩治血崩得)
(牡蠣治白帶)
雲母(味甘功專除邪安臟得蜀漆龍骨治牝瘧)
紫石英(味甘温入手少隂足厥隂經主治子宫寒不孕上能鎮心重以去怯下能益肝濕以去枮)
丹砂(味甘寒入手少隂經功專鎮心安魄得遠志龍骨則養心氣得當歸丹參則養心血得生地枸)
(杞則養腎隂)
滑石(味甘寒入足太陽經功專發汗利小便得粉甘草解中暑止泄瀉)
赤石脂(味酸入手足陽明經功專厚腸止利得乾薑粳米治下利膿血得蜀椒附子治心痛徹背)
禹餘糧(味甘寒入手足陽明經功專鎮固下焦得赤石脂治傷寒下利得乾薑治赤白帶下得牡蠣烏)
(鱡魚骨桂心治崩中漏下)
膽礬(味酸入足少陽經功專吐痰解毒得醋治喉痹垂死得乳香没藥大棗敷楊梅毒神效)
朴硝(味苦醎其性主降逐腑積聚得大黃直入大腸滌垢)
硝石(即火硝味苦辛其性主升功專破積散堅得殭蠶冰硼吹喉中治喉痹)
礬石(味酸寒功專吐痰解毒得黃蠟解一切腫毒)
蜂蜜(性温功專潤臟腑得薤白捣塗湯火傷痛立止得生薑治大頭癩瘡得升麻敷天口虜瘡神效)
蜜蠟(白蠟味淡功專調氣得茯苓治陽虛遺濁帶下黃蠟得黃連阿膠治痢下腹痛面青肢冷神效)
(得當歸阿膠黃連黃蘗陳倉米治產後下痢)
桑螵蛸(入足少隂厥隂經功專固澁得龍骨療洩精)
龍骨(味濇功專固脫得遠志治健忘得韭子治滑精得桑螵蛸治遺尿得白石脂治泄瀉不止)
龍齒(鎮心凉驚功用同前)
龜甲(味醎入足少隂經主通任脉得黃柏知母治隂虛勞熱得側柏香附治鬱結得婦人髮川芎當)
(歸能下死胎)
牡蠣(味醎入足少隂經功專降逆止汗得柴胡去脇下硬得松蘿茶能消項上結核得大黃能消股)
(間腫得地黃能澁精得元參甘草臘茶治瘰癧奇效)
海蛤(味苦醎主治欬逆上氣得滑石甘草芒硝治傷寒血結)
阿膠(味醎入手太隂足厥隂少隂經功專益隂止血得黃連治血痢得生地止吐血得蒲黃生地治)
(大&KR0008;不止)
牛黃(味苦入足厥隂經功專清心化熱利痰凉驚得犀角殊砂治小兒諸驚)
麝香(味辛温入足太隂經得肉桂消瓜果諸積得鹽豉燒酒爲末淬酒服產婦敗血裹子難產立效)
上品藥(集補時用三十三種)
黃精(味甘功專補諸虛安五藏得枸杞補精益氣得蔓菁養肝明目)
仙茅(味辛温主治風冷虛勞得生地枸把茴香柏仁治腰脚攣痹)
月季花(味甘温主治痘瘡見魘變色得活鯽魚糞水中遊死者治瘰癧未破神效)
草豆蔲(味辛入足太隂陽明經功專散滯氣消鬲上痰得熟附子治寒瘧得烏梅治久瘧不止)
蛇床子(味苦入少陽三焦經功專強陽養隂得五味菟絲療陽痿得烏梅治產後隂脫)
縮砂蜜(味辛功專消食散滯得白术條芩能安胎)
蓬莪术(味苦辛主治血氣結積得木香療冷氣攻心得阿魏治小兒盤腸)
荆三稜(味苦功專療癥瘕破血結得蓬术治渾身燎泡得大黃治痃癖)
藁本(味辛温入足太陽經主治頭風得木香治霧露之邪中於上焦得白芷療風濕可作面脂)
紫參(味苦入足厥隂經功專破結逐瘀得甘草治下利肺痛得人參阿膠治吐血不止)
白鮮皮(味苦入手太隂陽明經主治風濕痛痺鼠瘘已破者服之最效)
燈心草(味甘寒功專降心火瀉肺熱得辰砂治小兒夜啼得紅花治喉風痺塞)
藿香(味辛入手足太隂經主治霍亂腹痛得滑石治暑月泄瀉)
王不留行(味苦陽明衝任之藥也功專通血脉療瘡瘍得黃柏治誤吞鐵石得穿山甲治婦人乳少)
鉤藤(味甘苦入手足厥隂經功專息風降火得甘草治癎疾得紫草發斑疹)
藤黃(味酸濇烏羊血製療折傷)
骨碎補(味苦入足少隂經主治閃折筋骨傷損得猪腎治久瀉不止得獨活寄生虎骨治痿痺)
金銀花(味甘功專散熱解毒得當歸治熱毒血利)
陳倉米(味鹹酸入手陽明經功專補中益氣得人參治脾虛泄瀉得沉香治胃反噎塞)
杵頭糠(味辛甘主治鬲氣噎塞得人參石蓮治咽喉不利)
苦酒(味酸苦功專殺毒益血得耆芍桂枝治黃汗得麻黃清酒治黃疸得木香治心痛得黃柏治口)
(瘡)
麥蘗(味鹹入足三隂經主治消食下氣産後退乳得川椒乾薑治穀勞嗜臥得蜜能下胎)
飴餹(味甘入足太隂經功專和藥性得桂枝能建中)
蘋(一名田字草製硫黃毒功專下水氣得花粉人乳止消渴)
胡桃(味甘入足少隂經功專補命門煖丹田得杏仁治喘𠻳得骨脂補下焦陽虛)
沉香(味辛主治氣淋精寒得木香治胞轉不通得肉蓯蓉治大腸虚閉)
丁香(味辛入足陽明經功專去胃寒得甘蔗生薑治朝暮吐得柿蒂治呃逆得五味子治奔豚)
楓香脂(味苦主治癮疹瘋癢得蛤粉薑汁治吐血衂血)
金櫻子(味酸濇主治脾泄精滑得芡實能固精得縮砂能益精)
蘇合香(味甘温功專通神辟惡得安息青白木香沉檀丁麝龍腦薰陸諸香蓽撥訶子硃砂犀角治傳)
(尸鬼疰)
河車(味甘醎主治一切虛損得熟地天冬牛膝杜仲能補腎益精)
人中白(味鹹主治癆擦得麻仁阿膠治血虚便閉得雞矢治蜘蛛咬毒)
坎炁(稟心腎之氣得當歸麝香治臍不乾得乳汁硃砂解胎毒痘患)
中品藥(遵經一百一十八種)
知母(味苦入手太隂足陽明經主治消渴煩熱得麥冬則清肺止渴得地黃則滋腎潤燥得人參治)
(姙娠子煩)
玄參(味醎入足少隂經功專清火滋隂得甘草桔梗止咽痛得牡蠣貝母治瘰&KR0659;)
北沙參(味甘入手足太隂經功專止𠻳除疝得麥冬清肺熱得糯米補脾隂)
苦參(味苦氣沉入足少隂經功專去風濕殺疳䖝得枳殼治風癩毒熱)
枸把子(味甘入足厥隂少隂經功專補精血得杜仲萆薢治腎虛腰痛得青塩川椒治肝虚目暗)
地骨皮(味苦入手太隂經功專退熱除煩得麥冬小麥治勞渴)
淫羊藿(味辛入手足陽明經功專益精氣強心力得無灰酒浸治偏風皮膚不仁)
狗脊(味苦甘功專強肝腎健筋骨得鹿茸白歛治帶下得川烏萆薢治諸風)
黃芩(味苦氣寒中枯者瀉肺火細實而堅者瀉大腸火得白术能安胎得連藥治上焦積熱)
紫草(味苦入手足厥隂經功專凉血活血利大小腸得白术木香治痘瘡血熱毒盛便閟)
秦芁(味苦辛入手足陽明兼入肝膽主治風濕攣痺得獨活桂心治產後中風)
貝母(味甘苦入手太隂經功專潤肺化痰得桔梗能下氣得白芷消便癰)
矛根(味甘氣寒功專除熱止血得豬肉治黃汗得枇杷葉治冷啘)
龍膽(味苦濇入足厥隂少陽經功專清熱去濕得柴胡治目疾得蒼耳治耳中諸實症)
白薇(味苦入陽明經得桂枝石膏竹茹治胎前虚煩嘔逆得人參當歸甘草治産後血厥昏冐)
芍藥(味酸得人參益氣得當歸養血得白术補脾得川芎瀉肝赤者利水行血)
牡丹皮(味辛入手足少隂厥隂功專治相火勝于黃栢得四物治無汗之骨蒸)
澤蘭(味苦辛入足太隂厥隂經功專破血消瘕得當歸能通經得防己治産後水腫)
細辛(味苦辛入足厥隂少隂經得黃連治口瘡齒䘌得决明鯉魚膽青羊肝療目痛)
五加皮(味辛入足厥隂少隂經功專壯筋骨除風濕得地骨皮治虚勞得丹皮當歸治婦人血風)
蒼耳子(味甘苦主治風熱得葶藶治水腫小便閉)
麻黃(味苦辛入手太隂足太陽經功專散邪通陽得射干治肺瘻上氣得桂心治風脾冷痛)
紫菀(味苦辛入手太隂經得欵冬百部烏梅治久𠻳得白前半夏大戟治水氣喘逆)
欵冬花(味辛入手太隂經功專開痰止𠻳得白薇貝母百部治肺實鼻塞得黃連傅口中疳瘡)
敗醬(味苦入手足陽明厥隂經功專破血排膿得四物治惡露不止得芎歸桂心治産後腰痛)
瞿麥(味苦功專利水破血得括樓茯苓山芋雞子治便閉得山巵甘草䓤白燈心治溺血)
紫葳(即凌霄花味酸入手足厥隂經功專行血清火得地龍殭蠶全蠍治大風癘疾)
葛根(味甘辛入足太隂陽明經得香䜴治傷寒頭痛得粟米治小兒熱渴)
防己(味苦漢防己得黃蘗知母去下焦濕腫木防己得防風葵子通小便淋濇)
通草(味甘淡通可去滯入手足太陽經得琥珀茯苓瀉火利水)
薇銜(即鹿銜草味苦主治風濕痺痛得白附子療小兒風病得狼毒麝香白丁香釣苓根傅年深惡)
(瘡)
括樓實(味苦功專潤燥降火得文蛤治痰𠻳得杏仁烏梅治肺痿咳血)
括樓根(味甘苦功專潤肺生津得人參麥冬治消渴飲水)
黑大豆(味甘入足少隂經得牯牛膽治肝虛目暗得天花粉治腎虛消渴得濁活舊血治産後中風)
大豆黃卷(味甘功專除胃熱療濕痺得大黃橘皮青葱治水腫喘急便澀)
赤小豆(味甘酸入手少隂太陽經功專散血利水得桑皮去濕腫得通草能下氣得雞子傅癰瘍)
乾薑(味辛入手足太隂經生能散表炮能温中得良姜治脾寒瘧疾得餳餹治肺冷咳𠻳)
百合(味甘苦入手少隂太隂經得欵冬花治痰𠻳帶血)
烏梅(味酸濇功專歛肺固腸觧渴止吐得建茶乾薑治休息利)
蜀椒(味辛主治心腹冷痛傅尸勞疰得地黃汁調養真元得白茯苓補益心腎)
吳茱萸(味辛苦入足太隂陽明厥隂經功專温中下氣得乾薑治吞酸得黃連白芍治赤白下利)
厚朴(味苦入足太隂陽明經得蒼术治濕滿得黃連治滯下得杏仁能下氣定喘)
秦皮(味苦濇入足厥隂少陽經得黃連阿膠白頭翁治産後下利)
桑葉(味日入手足陽明經得麥冬治勞熱得生地阿膠石膏枇杷葉治肺燥咳血)
桑枝(味甘苦主治風濕拘攣得桂枝治肩臂痺痛)
桑根白皮(味甘入手太隂經得地骨皮瀉肺得白茯苓利水得糯米治咳𠻳吐血)
枳實(味苦入手太隂陽明經功專破積下痰得白术去痰飲得瓜蔞消痞結得皂角通大便)
枳殼(即枳實之大者其力稍緩得桔梗治虚痞得甘草治婦人體肥難産)
山梔子(味苦入手太隂經功專除煩瀉火得滑石治血淋溺閉得川烏治冷熱腹痛)
茯苓(味甘淡入手足太隂太陽經得人參能下氣得半夏能滌飲赤者利水尤捷)
茯神(味甘淡入手少隂經得棗仁能安神得乳香木瓜酒治筋骨攣痛)
豬苓(味苦甘入足少隂太陽經功專利水滲濕得雞矢白治小兒溺閉)
竹葉(味甘苦入手少隂足陽明經得橘皮治上氣發熱得小麥石膏治時行發黃)
竹茹(二層竹皮也味甘功專清熱利氣得括樓治傷寒勞復得參苓芩草治産後煩熱)
竹瀝(味甘功專豁痰下氣得薑汁治中風口噤得葛根汁治小兒傷寒)
棗仁(味酸入手少隂足厥隂經功專安神定志得人參茯苓冶盗汗得辰砂乳香治膽虚不寐)
枳椇(俗謂雞距子味甘平功專止渴除煩得射香能觧酒毒)
白前(味甘微辛入手太隂經功專降氣下痰得桔梗桑皮治咳𠻳吐血)
高良薑(味辛氣温入足太隂陽明經得茯苓治胃寒噫逆得粳米治霍亂腹痛)
片子薑黃(味苦辛功專下氣破血得肉桂治寒厥胃痛産後癥瘕)
山茱萸(味酸入足厥隂少隂經功專助陽固隂得熟地補腎虛得五味攝精氣)
蔓荆子(味辛甘入足太陽厥隂經得皂莢蒺藜治皮痺不仁得羌活防風治風熱頭痛)
前胡(味苦入手足太隂陽明經功專散風下氣得桔梗治痰熱咳逆)
綠豆(味甘功專觧金石草木毒得黑大豆黑小豆治天行痘瘡得白蔴骨治不寐)
茶葉(味苦甘入手少隂太隂經功專清心肺滌腸胃得甘菊治頭痛得生薑治滯下)
雄黃(味辛功專觧毒勝邪得黑鉛治結隂得朱砂豬心血治癲癎雌黃主治略同)
石膏(味甘辛入足陽明手太隂少陽經得桂枝治温瘧得蒼术治中暍)
硫黃(味酸入手足少隂經得半夏治久年哮喘得艾葉治隂毒傷寒得烏鰂五味傳婦人隂脱)
慈石(味辛入足少隂經功專温腎鎮怯得熟地山萸肉治耳鳴得朱砂神麯能交通心腎)
石决明(味醎入足厥隂經功專清熱補肝得枸杞甘菊治頭痛目昏)
麢羊角(味醎入足厥隂經功專散風清熱得勾藤能息肝風)
犀角(味苦醎入手少隂足厥隂經功專凉血觧毒得地榆治血痢得生地連翹治熱邪入絡)
鹿茸(味甘醎功專通督脉補精益氣得菟絲羊腎茴香治腰痛得人參黃茋當歸提痘漿)
蛤蚧(味醎入手太隂足少隂經功專補氣益血得人參治喘𠻳勞損痿弱)
烏鰂骨(味醎入足厥隂經得生地治血淋得乾薑治血瘕得鹿茸阿膠治崩中帶下)
線魚鰾(味甘醎功專補益精氣燒灰治産難血運得甘蔗節治吐血不止)
鼈甲(味醎入足厥隂少隂經主治痎瘧痃瘕得青蒿治骨蒸勞熱得桃仁治賁豚氣痛)
烏骨雞(味甘醎入手太隂足厥隂少隂經得凉血補精藥治勞擦)
白殭蠶(味辛醎入手足厥隂陽明經功專療風痰得白馬通治癥瘕得冰片硼砂牙硝治諸喉風)
乳香(味苦辛入手少隂經功專活血伸筋得枳殼令胎滑易産得真茶鹿血治心氣疼痛)
香附(味苦辛入足厥隂經通行十二經功專下氣解鬱得木香則流滯和中得山栀能降鬱火得茯)
(神能交心腎得茴香補骨脂能引氣歸元得厚朴則決壅消脹得艾葉能煖子官得高良薑治)
(心脾冷痛得紫蘇安胎順氣得黃連名黃鶴丹得烏藥為青囊丸二者皆治百病)
香薷(味辛温功專散暑和水得厚朴治傷暑寒証得白术治暑濕水腫)
荆芥(味辛入足厥隂經主治産後血暈得石膏治風熱頭痛得甘草洗爛癧神效)
紫蘇(味辛温功專發表散寒得癀皮砂仁則行氣安胎得木瓜厚朴治寒濕脚氣)
艾葉(味苦入奇經功專煖子宫殺蟲䘌得香附治少腹痛得阿膠治產後下血得雄黃治狐惑蟲䘌)
大小薊(味甘温大薊功專破血小薊功專消腫)
大小青(味苦大寒主治瘟疫熱毒得犀角治陽毒發斑小青得沙糖治中暑發昏)
牛蒡子(味辛功專消肺風利咽鬲得荆芥治咽喉不利得生甘草治懸雍喉痛得甘桔治咽喉痘疹得)
(薄荷治風熱癮痧)
百部(味甘温主治咳𠻳殺蟲得生薑治經年寒𠻳)
萆薢(味苦入足陽明厥隂經功專去風濕得杜仲治腰脚痺軟得石菖蒲益智仁治白濁頻數)
昆布(味醎寒功專軟堅破結得海藻治癭氣結核)
小麥(味甘入手太隂經功專養心鎮肝得通草治老人五淋得海藻消項下癭氣)
大麥(味微醎功專下氣得鍼砂没石子能染䰅黑)
粳米(味甘苦功專和胃守中得石膏附子皆取其留中也)
秫米(即糯黃米味甘主治肺虛寒熱得半夏能使人寐)
白藊豆(味甘入手太隂經功專下氣消暑得香薷治霍亂吐利得天花粉消渴飲水)
淡豆䜴(功專下氣調中得蔥則發汁得山栀則吐得酒則治風得薤白則治痢)
穀蘖(味甘功專快脾開胃得砂仁白术能使人進食)
薤白(味辛苦温功專滑利散結得枯樓半夏治胸痺刺痛)
生薑(味辛温功專散邪和中得大棗能和營衛得附子能温經散寒得杏仁下胸鬲冷氣得露水治)
(暑瘧)
木瓜(味酸入足太隂經主治濕痺脚氣霍亂轉筋)
柹蒂(味濇主治咳逆噦氣得丁香治呃逆不止)
枇杷葉(味苦功專下氣止嘔得香茅根治瘟病發嘔得山栀子治赤鼻面瘡得丁香人參治反胃嘔噦)
㯽榔(味苦辛功專宣利藏腑壅滯得枳實治傷寒痞滿得木瓜治脚氣衝心得橘皮治金瘡惡心)
甘蔗(味甘入足太隂經功專潤肺主津得薑汁治胃反得麥冬生地治春温液涸)
虎杖(味苦功專破血得土瓜根牛膝治經閉腹痛得麝香乳香治五淋)
蕪荑(味辛功專殺蟲得訶子治兒冷痢得㯽榔能殺諸蟲)
琥珀(味甘淡功專消瘀通淋得黑櫓豆治產後神昏得麝香小便淋瀝)
楮實(味甘力能軟骨得茯苓治水氣臌脹)
鮑魚(味辛入足厥隂經主治跌撲腿蹷脘折得蔥豉通乳汁)
虎骨(味辛平功專追風定痛得没藥治歴節痛風得兔腦能止滑利得乳香能催生下胎)
𤨏陽(味甘温功專潤燥養筋得虎骨治痿弱)
三七(味甘苦入足陽明厥隂經主治上下血證得生地阿膠治吐血捷效)
胡黃連(味苦主治骨蒸勞熱得山栀猪膽治傷寒勞復得川連硃砂猪膽治肥熱疳疾)
延胡索(味辛入足太隂厥隂經功專破血行傷得川楝子治熱厥心痛得茴香治小兒盤腸痛)
白豆蔲(味辛入手太隂經功專散滯破積得砂仁甘草治小兒吐乳得砂仁丁香陳皮治胃反)
益智仁(味辛入足太隂經功專止遺濁縮小便得烏藥治小便頻數)
肉果(味辛温入手足陽明經功專煖脾胃固大腸得木香附子治久瀉不止)
補骨脂(味辛入足少隂厥隂經主治腎冷精流得菟絲子治下元虛憊得杜仲胡桃治腎虛腰痛得茯)
(苓没藥能定心補腎得茴香治小便無度得韭子治腎漏莖舉得肉果治脾腎虛泄得粟殼治)
(洞瀉久利)
鬱金(味辛入手少隂厥隂經功專去惡血破結聚得明礬治失心癲狅得甘草片腦治痘毒入心)
薄荷(味辛入手足厥隂經主治頭目咽喉口齒諸病得花粉能清上化痰)
紅花(味辛入手少隂經功專活血消腫得去風藥治六十二種風)
胡盧巴(味苦大温入命門之藥主治元藏虛冷得桃仁治膀胱氣得茴香川楝治奔豚偏墜得蕎麥茴)
(香治冷氣疝瘕得補骨脂木瓜治寒濕脚氣)
木賊(味苦功專去目翳療腸風得牛角鰓麝香治休息利得禹餘糧當歸川芎治崩中赤白得槐子)
(枳實治痔中出血)
淡竹葉(味甘寒功專清心得麥冬去煩熱利小便)
穀精草(味辛入陽明經主治目疾得羯羊肝治小兒雀目)
紫花地丁(味苦辛主治乳癤痘疔)
使君子(味甘功專殺蟲療五疳得蘆薈治小兒疳熱)
御米殼(味酸濇入足少隂經功專止瀉劫𠻳得烏梅治久𠻳不止得陳皮烏梅治熱痢便血)
阿芙蓉(味酸濇功專澁精固腸得木香黃連治久痢不止)
黑穭豆(味甘功專利水除痺)
蒸餅(味甘功專消穀利水得大蒜淡豆䜴治久淋)
蘹香(味辛入奇經主治膀胱冷氣乾濕脚氣得生薑鹽治睪丸腫大得川楝子治腎消飲水得杏仁)
(蔥白治膀胱疝痛)
菠菜(味甘冷滑入手太陽陽明經功專通陽利藏得雞内金治消渴引飲)
蒲公英(味甘入足少隂經功專化熱毒消腫核得忍冬藤治乳癰)
茄蒂(味澁功專散血歛氣得何首烏治對口瘡)
山樝(味酸功專消食起痘得茴香治偏墜疝氣得紫草治痘疹乾黑)
蓽澄茄(味辛主治膀胱冷氣得白荳䓻治噎食不納得高良薑治寒呃得薄荷荆芥治鼻塞不通)
降香(味辛温功專療折傷金瘡止血定痛得牛膝生地治吐瘀血)
下品藥(遵經一百一十八種)
白頭翁(味苦主治熱毒自利得秦皮黃連黃柏治厥隂熱利)
白芨(味苦主治金瘡癰毒得黃絹丹皮能補脬損)
青蒿(味苦主治骨蒸勞熱得鱉甲治温瘧)
夏枯草(味苦辛入足厥隂經主治頭瘡瘰癧得香附甘草治目珠疼痛得香附貝母治馬刀)
旋覆花(味醎温主治結氣嘔逆得代赭石半夏治噫氣得蔥新絳治半産漏下)
草決明(味苦功專明目得甘菊治熱毒赤眼)
葶藶(味辛寒主治上氣水蓄得漢防己治陽水暴腫得大棗治肺壅喘急)
連翹(味苦功專瀉心與小腸之熱得瞿麥大黃甘草治項邊馬刀得脂麻治瘰癧結核)
萹蓄(味苦功專利小便得醋治蚘攻心痛)
大黃(味苦功專下瘀得紫石英桃仁療女子血閉得黃連治傷寒痞滿得杏仁療傷損瘀血)
甘遂(味甘苦主治十二種水得大黃阿膠治婦人血結得大麥麵治膜外水氣)
大戟(味苦寒主治十二種水得甘遂白芥子療水氣脹滿得乾薑治水腫喘急)
澤漆(味苦功專利水得大黃葶藶療心下伏瘕)
常山(味苦功專劫痰截瘧得知母貝母草果治諸瘧得丹砂能劫瘧得㯽榔草果治瘴瘧得甘草治)
(肺瘧得豆䜴烏梅竹葉治腎瘧得小麥淡竹葉治温瘧得黃連治三十年瘧)
蜀漆(常山苗也世人以䰅代之味辛生用性升炒黑則緩得雲母龍骨治牝瘧獨寒得麻黃甘草牡)
(蠣治牡瘧獨熱)
附子(味辛温熟附得麻黃發中有補生附得麻黃補中有發得人參能留陽氣得熟地能固元陽)
川烏頭(味辛温功專去風痰得栀子治疝氣得乾薑治隂毒傷寒得木香治冷氣洞泄)
天雄(味辛温主治一切風一切氣得烏頭附子治元陽虛憊得白术桂枝龍骨療男子失精得烏頭)
(黑豆治大風惡癩)
草烏頭(味辛主治諸風得五靈脂治風濕痺水得蛤粉茴香治結隂下血得川椒雞子白治腹中癥結)
天南星(味苦温入手足太隂功專豁痰怯風得生薑天麻治吐瀉慢驚得防風治跌撲金刃傷風得琥)
(珀硃砂治痰迷心竅)
半夏(味辛入手太隂少隂經功專消痰止嘔救五絶急病得醋製再得茯苓甘草治伏暑引飲得黃)
(連栝蔞實治結胸得硫黃治老人虚秘得牡蠣猪苓治無管攝之遺濁)
蚤休(一名紫河車味苦主治驚癎胎風得甘遂括蔞根治慢驚發搐得川大黃木鱉子仁馬牙硝半)
(夏治咽喉榖賊)
鬼臼(味辛温主治鬼疰百毒下死胎如神)
射干(味辛平主治咳逆上氣喉痺咽痛得麻黃杏仁五味甘草治喉中水雞聲)
芫花(味辛温主治心腹脹溝水氣寒痰得大戟甘遂為贅瘤焦法得大黃甘草大棗芒硝治水腫支)
(飲)
白歛(味苦主治隂腫帶下得白芷治諸物哽咽得附子治風痺筋急)
桃仁(味苦甘功專破瘀血潤腸止心腹痛得吳茱萸治冷勞減食得延胡索川楝子治肝厥胃脘痛)
梓白皮(味苦寒主治時行熱毒得連翹赤小豆治温熱發黃)
川楝子(味苦主治諸疝得延胡索治熱厥心痛得吳茱萸治氣痛囊腫得補骨脂小茴香食鹽治偏墜)
(痛不可忍)
巴豆(味辛功專蕩滌藏府得杏仁治飛尸鬼疰得亂髮灰治舌上出血得白礬療天絲入咽)
郁李仁(味酸入足太隂經功專下氣利水專治大腸燥澁得醇酒能使人睡)
蟬蛻(味醎甘主治風熱得硃砂治小兒夜啼得薄荷葉治皮膚風癢)
蜣螂(味醎寒入足厥隂經主治寒熱驚癎用其白心治疔瘡垂斃)
螻蛄(味醎主治水腫癰毒得蜣螂治大小便閉得穿山甲塞耳中治聾)
螢火(味辛主治温疫務成子有螢火丸)
鼠婦(味酸温入足厥隂經主治寒熱葛洪用以截瘧神效)
䗪蟲(味酸寒功專下血行傷得桃仁大黃治產婦乾血腹痛得乳香没藥龍骨自然銅能去傷接骨)
蝦蟇(味平主治小兒五疳)
蜈蚣(味辛温主治尸疰惡氣)
蚯蚓(味醎功專利水得乳香治驚風悶亂和麵作餛飩治癡癲)
地膽(味辛主治瘡瘍癥瘕得硃砂滑石治小腸氣痛得細辛白芷治鼻中瘜肉)
斑毛(味辛寒功專入下竅利水去毒得糯米治風狗咬傷得滑石治便毒)
水蛭(味醎苦入足厥隂經功專破血行傷得蜚&KR0008;治畜血得麝香治跌打傷)
蛇蛻(味醎甘主治小兒百十二種驚癎得當歸治纏喉風得蟬蛻銕落頭髮治産難不下)
麋茸(味甘温功專滋隂益腎得附子雀卵壯陽不老得附子山藥補元駐顔)
豬膚(味甘寒禮運疏云膚外厚皮也得白蜜米粉治少隂下痢咽痛)
猪尾血(味醎性寒善動得龍腦治痘疹倒靨)
白石英(味甘主治痿痺肺癰實大腸得硃砂治驚悸得磁石治耳聾)
胡粉(味辛功專療惡瘡得硼砂當歸接骨續筋得黍米治腹中鼈癥得猪脂療誤吞金銀)
鉛丹(味辛寒功專墜痰止驚得龍骨牡蠣治心臟神驚)
代赭石(味苦寒入足厥隂經功專入血鎮逆得冬瓜仁治慢驚風)
青礞石(味甘醎入足厥隂經功專利痰止驚得硝石赤石脂治一切痰積痼疾得燄硝治驚風危證)
青鹽(味醎寒功專助水藏益精氣得杜仲補骨脂能補肝陽得川椒能明目)
下品藥(集補時用五十品)
苧麻(味甘主治漏胎得建蓮糯米能固胎元)
蘆根(味甘寒主治消渴嘔逆得麥冬治霍亂煩悶得麥冬骨皮茯苓橘紅生薑治骨蒸肺痿)
旱蓮草(味甘酸烏髭髮益腎隂得青鹽能固齒得車前治溺血)
蒴藋(味酸温一名接骨草能蝕惡肉)
海金沙(味甘寒功專利水通淋得臘茶治小便不通得滑石治膏淋如油得白术黑牽牛治脾濕腫滿)
馬兜鈴(味苦寒主治熱咳得甘草治肺氣喘急)
黑牽牛(味苦寒功專下氣逐水得茴香治水飲痛得大黃治馬脾風病)
何首烏(味苦濇入足厥隂經功專消癰腫益精髓得當歸枸杞兔絲骨脂脂麻能固精延年得胡麻治)
(大風癘疾)
土茯苓(味甘淡功專去風濕利關節得金銀花苦參治楊梅瘡毒)
山豆根(味苦寒專解咽喉腫毒)
威靈仙(味苦温功專去風濕療折傷得砂仁沙糖治骨鯁得木瓜治腰脚諸病)
馬勃(味辛平功專散血解毒得牛蒡子連翹玄參治温毒發頣)
神麵(味甘辛功專化水榖運積滯得麥芽杏仁治胃虛不剋得蒼术能壯脾進飲食得茱萸治暴泄)
(不止)
蒜(味辛温主治邪痺蠱毒得黃丹能止瘧)
莱菔子(味辛甘功專治痰下氣消食除脹)
絲瓜子(味苦功專通經絡解熱毒得槐花治腸風下血得蘆根桃仁治癰)
杏仁(味甘苦入手太隂經功專散結潤燥得天門冬能潤心肺得柿餅治肺病咯血得童便能補肺)
(劫勞)
梨(味甘微酸主治熱𠻳止渴潤肺凉心得黑穭豆治痰喘氣急得丁香治反胃轉食)
烏藥(味辛温功專消風順氣得沉香治胸腹冷氣得益智仁治小便頻數得蘹香青皮良薑治五積)
(切痛)
没藥(味苦功專破血止痛得乳香治打撲踠跌經絡受傷腫痛得虎脛骨治歷節風痛)
安息香(味辛苦主治心腹惡氣夜夢鬼交得諸品香藥能通神明)
龍腦香(一名冰片味辛苦主治骨節間風得猪血令心經痘毒宣發於表)
阿魏(味辛功專殺蟲破癥辟瘟消瘴得丹砂為丸能截瘧得靈脂黃狗疸治噎鬲痞積)
蘆薈(味苦寒入足厥隂經主治鬲熱得使君子治小兒脾疳得硃砂治老人風秘)
椿樗(味苦温功專殺蟲止利得訶黎勒母丁香醋糊治休息利得蒼术枳殼治脾毒腸風得乾薑白)
(芍黃柏治濕熱白帶)
阿黎勒(味苦温功專下氣澁腸得烏梅五味則收歛得橘皮厚朴則泄氣得肉果治水瀉下利)
黃絲絹(得白芨能接斷腸得丹皮白芨治産婦脬損得棕櫚貫衆京墨荷葉四灰治婦人血崩)
炊單布(受湯上之氣用以引出上焦之傷能治墜馬傷)
褌襠灰(燒灰治隂陽易)
五倍子(味酸得茯苓龍骨治虛勞遺濁得白礬治腸風下血)
蜘蛛(性寒主治小兒大腹丁奚得肉桂治狐疝)
五靈脂(即寒號蟲失入足厥隂經功專散血止痛得蒲黃治心腹疼痛産後惡露刺痛)
蚌水(功專止渴除煩)
蚌粉(治久𠻳不止)
珠菜(味甘温主治虛勞傷憊吐血下利)
鼠矢(雄者兩頭尖味醎寒入足厥隂經得韭根治男子陽易亦治膀胱水結)
獺肝(味甘温主治鬼疰傳尸得竹節中水治心腹積聚)
亂髮(味苦功專止血通淋得猪膏治婦人隂吹)
童便(味醎寒功專降火止血得甘草治久𠻳肺痿得杏仁猪肝治休息痢)
秋石(味醎功專滋腎水養丹田得乳粉能固元陽延年不老得茯苓兔絲治遺濁得茯苓蓮肉芡實)
(棗肉治色慾過度遺精小便數食物中用腫脹代鹽)
人乳(味甘功專補五臟得梨汁能消痰補虛得美酒治辛不得語)
夭癸(味醎主治熱病勞復得人乳童便滴入鼻内治瞳神反背)
伏龍肝(味苦辛主治血症帶下得阿膠蠶砂治婦人血漏弘景註即灶心黃土得附子黃芩阿膠治)
(便後血)
罌瓶口(功專行傷消堅)
地漿(味甘寒主治煩熱霍亂)
鍼砂(味辛功專破積平肝得黃連苦參治熱脹腹瀉)
石蟹(味醎寒入足厥隂經主治青盲丁瞖得羚羊角決明治胬肉攀睛)
絳雪園古方選註卷十七
