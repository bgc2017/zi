跋
此小字錄活字本蕘圃跋稱曾見邵朗僊藏本標題有古賢二
字陳思纂次一行後多崑山後學吳大有較刊一行而以第一
葉上半葉末第二行姓劉二字移置宋高祖武帝後删去末行
氏字及宋本紀三字注以符原來行數蕘圃因斷此爲初印本
有古賢二字者爲後印本惟思所謂後印本者旣稱較刊顯與
活字本不符竊嘗疑之終以不獲覩邵本爲憾昨偶與友人宗
禮白兄談及因出其曩年所收莫子偲遣書古賢小字錄相示
閱之與蕘圃跋所記各點無不吻合其書自第一葉下半葉起
行款全同殆所謂後印本歟但細察其字體不類活字且卷首
有弘治甲子吳大有序略謂版刻寡傳獲覩者少爰伐梓託壽
以表良工之苦心因紀繡梓歲月云云味其語氣確係鋟木面
非活字蕘圑或未見此序因而致誤疑慮頓釋亟書於後以與
世之同好共質焉乙亥仲冬常熟瞿熙邦
