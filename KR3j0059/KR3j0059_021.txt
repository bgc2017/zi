欽定四庫全書
丹鉛續錄卷四明楊慎撰
辨字
張有論六書
張謙中復古編謂象形者文之純肇於此指事者文之
加滋於此會意者字之純廣於此諧聲者字之加備於
此假借者因其聲借其義轉注者轉其聲注其義文字
之變化無窮矣
蜀姓
宋章定名賢氏族錄以韻分姓蜀姓在八齊韻音暌案
說文葵中蠶名蜀又詩吉蠲為饎蠲音圭漢書引詩云
吉圭為饎文翁石室圖七十二子名石作蜀其字蜀書
為蜀姓苑又作&KR2434;形異而音同今蜀以&KR2434;分為二姓
歲非古字
說文云步戍為歲蓋秦以十月為歲首故附會此說歲
字亦秦所制也歲古作亗見薛氏欵識法帖及崔希裕
略古篇
古歲作亗
干寳周禮注中氣帀謂之歲朔氣帀謂之年故古歲字
作亗從一帀而倒之周一遭也
尊宗同音
古帝尊盧氏一作宗盧宗尊古通用故賈逵以宗盟為
尊盟穀梁以伯宗為伯尊
宗升同音
儀禮注布八十縷為一宗宗古之升字也案古音升作
宗易彖傳曰天險不可升也與以剛中也叶是其證
由農字通
說文無由字韓詩内傳云東西耕曰從南北耕曰由呂
氏春秋管子皆云堯使稷為由載考錢譜神農幣文農
作由乃知由與農通下與吕氏春秋管子韓詩義皆合
矣
神荼
山海經云神荼鬱壘二神人主執惡鬼風俗通作鬱律
陸法言集韻壘音律神荼者伸舒也鬱律者苑結也周
代以荼為舒夏后荼公子荼是也沈休文曰鬱壘者屈
律也又為&KR0008;&KR0008;王充云鬱壘㟪&KR1394;之類
靉霼字音
說文引詩僾而不見李登聲類云僾音倚僾俙彷彿也
字一作靉霼又作&KR3488;古詞香&KR3488;雕盤僾俙之作靉霼字
從雲猶奄忽之作&KR0146;䬍字從風僾俙不明莫如雲奄忽
迅速莫如風也
匽鼂
說文解鼂字云匽鼂也徐鉉云蟲名蓋亦不知何物也
余近觀臨海水土志云鼂似&KR1314;一名匽鼂又名鼂鼊一
枚有三斛膏
乙字音義
史記東方朔傳止輒乙其處乙音&KR1677;有所絶止&KR1677;而記
之曰乙如今士人讀書以朱志其止處也又文字有遺
落勾其旁而添之亦曰乙唐試士式塗幾字乙幾字是
也今試式亦然而字作註也註乃&KR1677;之訛耳又官府文
書以朱書&KR1677;其要處亦曰乙周禮注治中治簿書之要
也當其中而&KR1677;之曰中
㢥㢦
漢中有牂柯郡字一作&KR0008;㢦又作㢥㢦其字從弋弋杙
也繫船木也說文與漢書注舊解如此牂柯今貴州地
也其江水迅疾難於濟渡立兩杙於兩岸中以繩絙之
舟人循繩而渡予過其地見盤江與崇安江皆然因悟
古人制字之義郭忠恕佩觹集云&KR0008;㢦從弋謬之甚矣
然則讀萬卷書而不行萬里路者亦不能識字也信矣
䄜祙
魑魅字漢碑作䄜祙其字從示蓋䄜祙亦山之神也
蕺蕊同字
蕺廣蒼云蒩也文選注蒩草名亦名土茄覆地而生根
可食人飢則以代糧張平子南都賦蓼蕺蘘荷注蕺香
菜根周處風土記蕊似茆根蜀人謂之香蒩蕊與蕺同
吳越春秋越有蕺山越王嘗採蕺於此庾肩吾書品云
蕺山之扇竟未增錢即王羲之為市嫗題扇處也蕊側
及切諸韻書亦不載獨見文選注耳
大鳳
通史繳大鳳於青丘戮脩蛇於洞庭大鳳作大風内典
引古䜟記鳳鳳逆序蒼蒼叔度注鳳音𣑽鳳字當作&KR0146;
從馬非鳳皇之鳳也予舊著古音駢字古音附錄亦訛
從之今特正之於此
二小為地
何燕泉引宋人易義一而大謂之天二而小謂之地一
大二小天字示字也天曰神地曰示此易義乃姚孝寧
所作朱子亦嘗稱之慎案天曰神古韻天亦有作汀因
切者與神相近也例推之示亦有地音地亦有示音精
於字學者始知之
字義
斦鐵砧也從兩斤别作鑕贅矣㯥同帀也自東而復於
東故從兩東官曹之曹從㯥其音義可知今别作遭贅
矣源委之委從兩水火熖之熖從兩火可以類推
崔希裕略古
二水為委三水為涉四水為散見崔希裕略古淼今音
渺古音涉
㝵字
佛經無邊無㝵無極無央㝵與礙同字書不載僅見此
爾無尖者無中與邊亦極言廣大也
穭&KR3521;
野稻不種而生曰穭刈稻明年復生曰&KR3521;
勞極洒洒
洗古音蘚官名有洗馬是也字一作洒神農本草勞極
洒洒如瘧狀素問洒洒惡寒注並音蘚
&KR1205;極同義
爾雅&KR1205;音劇郭璞曰疲極也相如子虚賦徼&KR1205;受詘說
文欲勞也燕人謂勞曰極字一作□又作俗又作□皆
筆勢小變耳别作&KR2117;方言引春秋外傳余病&KR2117;矣又作
㑰音義並同晉人但用極世說新語顧和詣王導導小
極對之疲睡商芸小說載晉明帝問沐啟云沐伏久勞
極不審尊體何如元帝荅之曰去垢甚佳身不極也後
讀神農本草云勞極洒洒注極&KR1205;倦也則極字反古于
䜪&KR2117;諸字晉人所用當是從本草未可以為俗書
酋夷
鄭玄考工記酋矛注云酋夷皆發語聲夷為長故開口
引聲而言酋為短故合口促聲而言酋夷即夷酋也楚
辭君不行兮夷猶亦此意也開口合口即後世切韻之
法由此觀之切韻中國先有之不始于胡僧明矣
納音
乾為天坤為地乾坤合而為泰德為父紅為母德紅合
而為東干為君支為臣支干合而納音生此六十甲子
納音之說其詳見路史餘論夢溪筆談南邨輟耕論
泣與澀同
素問脉泣則血虛又云寒氣入經而稽遲泣而不行又
云多食鹹則脉凝泣而變色泣音義與澀同案說文沴
水不利也沴與淚同泣亦水不利也泣與澀同亦可互
證
甄音稽
春秋命歷敘曰神農甄四海白阜脉山川白阜人名甄
注音稽錦帶書云神農更生軒轅承紀甄野畫彊爰封
衆子佛經甄明之甄亦音稽此字集韻不收吳才老韻
補亦遺之
斗音主
古文易日中見斗斗作主鄭玄注詩酌以大斗斗亦音
主儀禮司宫設罍于洗東有枓釋文枓音主注枓㪺水
器也律歷志聚于斗溝洫志涇水一石其泥數斗且溉
且糞長我禾黍
欸唶
欸也唶也呢也皆歎辭如噫吁之類後漢書光武紀舂
陵有望氣者曰唶佳哉鬱鬱葱葱商君書多用呢字欸
與唉同史記范增曰唉孺子不足與圖大事揚子法言或
問王翦曰始皇方獵六國而翦牙欸史記用之于句首
揚子用之于句末皆竒甚
丹鉛續錄卷四
