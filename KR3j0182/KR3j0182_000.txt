仕學規範總目雜家類五(雜纂之屬)
卷一
為學
卷二
為學
卷三
為學
卷四
行巳
卷五
行巳
卷六
行巳
卷七
行巳
卷八
行己
卷九
行己
卷十
行己
卷十一
行己
卷十二
行己
卷十三
行己
卷十四
涖官
卷十五
涖官
卷十六
涖官
卷十七
涖官
卷十八
涖官
卷十九
涖官
卷二十
涖官
卷二十一
涖官
卷二十二
涖官
卷二十三
涖官
卷二十四
涖官
卷二十五
涖官
卷二十六
涖官
卷二十七
涖官
卷二十八
涖官
卷二十九
隂德
卷三十
隂德
卷三十一
隂德
卷三十二
作文
卷三十三
作文
卷三十四
作文
卷三十五
作文
卷三十六
作詩
卷三十七
作詩
卷三十八
作詩
卷三十九
作詩
卷四十
作詩
(臣)等謹按仕學規範四十卷宋張鎡撰鎡字
功甫本成紀人流寓臨安循王俊之諸孫也
官至奉議郎直秘閣是書分為學行己涖官
隂德作文作詩六類統載宋儒臣事狀並著
出典所採九朝名臣傳諸書俱為修史者所
依據故多與史合且可補其遺缺如所錄范
仲淹鎮青社時設法免青民輦置之苦青民
至為立祠又趙抃治越州歲荒令貯米者反
增價糶之而其後更賤民胥全活均云出四
科事實又張方平知崑山縣收餘賦以給貧
民而止民數十年侵越之訟云出哲宗名臣
傳今其書皆不傳而三人本傳亦未載此類
頗多均可以資攷證蓋與朱子名臣言行錄
體例雖殊而于當代文獻均為有關者也乾
隆四十一年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
仕學規範編書目
太祖朝名臣傳
太宗朝名臣傳
真宗朝名臣傳
仁宗朝名臣傳
英宗朝名臣傳
神宗朝名臣傳
哲宗朝名臣傳
徽宗朝名臣傳
欽宗朝名臣傳
皇朝名臣四科事實(魏彦惇德允編)
皇朝類苑(江少虞編)
皇朝名臣言行錄(朱熹元晦編)
楊文公談苑(億大年)
小畜文集(王禹偁元之)
張乖崖語錄(詠復之)
丁晉公談錄(謂謂之)
王文正公言行錄(曾孝先)
宋景文公雜志(祁子京)
宋子京筆記
廬陵文集(歐陽脩永叔)
濂溪通書(周敦實茂叔)
胡安定言行錄(瑗翼之)
胡安定孝行錄(翼之編)
程氏遺書(顥伯淳頥正叔)
程氏外書
横渠理窟(張載子厚)
横渠語錄
臨川文集(王安石介甫)
范忠宣公言行錄(純仁堯夫)
元豐類藁(曾鞏子固)
王氏談淵(陶樂道)
杜氏談錄(滋務之)
麈史(王得臣彦輔)
孫氏談圃(舛君孚)
倦遊雜錄(張師正)
涑水迂書(司馬光君實)
元城語錄(劉安世器之)
元城譚錄
南都道護錄(胡珵編)
名賢遺範錄
東軒筆錄(魏泰)
節孝先生語(徐積仲車)
澠水燕談(王闢之聖涂)
韓魏王别錄(王巖叟編)
曾魯公軼事(公亮眀仲)
&KR1007;氏客語
和氏談選(平時)
韓莊敏公遺事(縝王汝)
文昌雜錄(龐元英)
三蘇文集(洵眀允子軾子瞻轍由)
南昌文集(黃庭堅魯直)
夢溪筆談(沈括存中)
後山文集(陳師道履常)
後山詩話
李氏文集(廌方叔)
師友談紀(方叔編)
上蔡語錄(謝良佐顯道)
龜山語錄(楊時中立)
詩文發源(王直方歸叟)
唐子西語錄(庚)
曲洧舊聞(朱昪)
李氏詩話(錞希聲)
玉壺清話(僧文瑩)
湘山野錄(僧文瑩)
冷齋夜話(僧惠洪)
泊宅編(方勺仁聲)
陳氏詩話(輔之)
吳氏詩話(聿子書)
吕氏家塾記(希哲原眀)
永嘉文集(周行巳恭叔)
聞見前錄(邵伯温)
聞見後錄(邵博)
步里客談(陳長方齊之)
嬾真子錄(馬大年永卿)
涪陵記善錄(尹焞彦眀)
龍溪文集(汪藻彦章)
省心雜言(趙邦獻)
許氏詩話(顗彦周)
分門詩話(李頎編)
藝苑雌黃(嚴有翼)
潜溪詩眼(范温元實)
珊瑚鈎詩話(張表臣)
石林避暑錄(葉夢得少藴)
石林燕語
石林詩話
古今類事(委心子編)
古今總類詩話(任舟編)
吕氏童蒙訓(本中居仁)
折獄龜鑑(鄭克編)
張横浦語錄(九成子韶)
張横浦日新
四六談麈(謝伋景思)
五峯遺文(胡宏仁仲)
竹坡詩話(周紫芝少隱)
蒲氏漫齋錄(大受)
樂善錄(李昌齡伯崇)
韻語陽秋(葛立方常之)
夷堅甲志(洪邁景盧)
夷堅乙志
麗澤文說(吕祖謙伯恭)
仕學規範原序
士大夫多媺天資至錯諸行事往往鮮合中道才非不
逮微法度也前言往行可傚可師佩服弗替如循三尺
則幼學壯行焉往而不中節藐前修為易與肆吾意之
所嚮跌宕乖盭漫亡据依幸而齪齪亡聞人猶以不能
恕至如得聲名處貴顯有識將起賢者過之之歎斥規
矩以覬全材屏範模而良器是圖世固無若事也仰惟
熙朝累聖纉承一以姬孔道學造天下士名公碩儒聞
風作興步武相屬其大者功烈在天銘立鼎彛誠未易
闚測至如問學之囦深操行之端方政事之精醇與夫
隂功隱德竒辭奥論流播簡冊者皆足以擅稱一時詒
憲百世鎡天資庸檏粗知讀書日思放滌膏粱之習以
從賢士大夫後是以寤寐前哲採摭舊聞凡言動舉措
粹然中道可按為法程者悉泒分鱗次萃為鉅編以便
省閱夫致知必繇學故先之以為學學行之上也故次
之以行巳行巳有餘斯可推以及人故次之以涖官為
政莫如德故次之以隂德有德者必有言故以詩文終
焉謂其皆可為終身法遂目之曰仕學規範且析為四
十卷庶幾口詠心惟趣向弗譌昭然中庸大學之可敬
儼乎正人端士之在左右語不云乎過者俯而就不至
者跂而及余方用是自警亦願與同志勉焉淳熙歲丙
申四月秦川張鎡時可序
