傷寒舌鑑醫家類
提要
(臣)等謹案傷寒舌鑑一卷
國朝張登撰登字誕先長洲人璐之子是書備
列傷寒觀舌之法分白胎黑胎灰色紅色紫
色徽醬色藍色八種末附妊娠傷寒舌為圖
一百二十各有總論案舌白胎滑之說始見
張機傷寒論而其法不詳後金鏡錄推至三
十六圖未為賅備觀舌心法衍至一百三十有
七圖又頗病繁蕪登以己所閱歷參證于二
書之間削繁正舛以成是編較之脉候隠微
尤易考騐固論傷寒者所宜參取也乾隆四
十六年四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
