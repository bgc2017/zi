職官分紀卷四十九
宋孫逢吉撰
文散官
隋以開府儀同三司特進光禄大夫左右光禄大夫朝
議朝散正議通議朝請大夫朝議郎以下並為文散官
唐因之
國朝開府儀同三司特進光禄大夫金紫光禄大夫銀
青光禄大夫正奉大夫通奉大夫太中大夫中大夫中
散大夫朝議大夫朝散大夫朝奉大夫承直郎通直郎
朝請郎宣德郎朝散郎宣義郎給事郎承事郎承奉郎
承務郎儒林郎登仕郎將仕郎為文散官
元祐令開府儀同三司為使相特進至承務為寄禄官
武散官
隋百官志高祖有翊軍等四十三號將軍品凡十六等
為散號將軍以加汎授居曹有職務者為執事官無職
務者為散官煬帝八尉四十三號將軍官皆罷之置建
節奮武宣惠綏德懷仁守義奉誠立信等八尉以
為散職
唐職官志輔國鎮軍二大將軍冠軍雲麾忠武壮武宣
威明威信遠游騎擊十將軍為散號將軍以加武士之
無職者武德十一年更置驃騎大將軍為從一品武散
官輔國鎮軍二大將軍為從二品武散官冠軍將軍加
大字及雲麾以下游擊以上改為五品以上武散官又
置昭武振威致果翊麾宣節御武仁勇陪戎八校尉各
有副尉為六品以下武散官
國朝驃騎輔國正國冠軍懷化五將軍忠武壮武宣威
明威定遠寧遠游騎游擊將軍昭武鎮威致果翊麾宣
節御侮仁勇陪戎八尉校各有副尉為散官元祐令皆
省
勲官
隋百官志文帝因周制更增損之有上柱國上大將軍
大將軍上開府儀同三司開府儀同三司上儀同三司
儀同三司大都督帥都督帥起正二品至正七品總十
一等用賞勲勞煬帝改為光禄大夫左右光禄大夫左
右金紫光禄大夫銀青光禄大夫正議大夫朝議大夫
建節尉奮武尉宣惠尉十一等以代都督以上又增置
綏德懷仁守義奉誠立信等五尉以至從九品
唐職官志武德七年頒領定用上柱國柱國上護軍護
軍上輕車都尉輕車都尉驍騎尉飛騎尉雲騎尉武騎
尉凡十二等起正二品至七品為勲官
五代初敘勲即授柱國
國朝勲官自上柱國至武騎尉凡十二品等率因舊制
凡賜勲者皆以制勅授之司勲給告身淳化元年詔自
今京官幕職州縣官始武騎尉朝官始騎都尉歴級而
進(内殿崇班初授則騎都尉三班及軍員吏職並初授武騎尉)治平三年文官常
參官與為父後見任官者勲賜一轉(以立今上為皇太子也)
元祐令上柱國至武騎尉為勲官
上柱國柱國
史記楚懷王使柱國昭陽將兵攻齊陳軫問楚國之法
破軍殺將者何以貴之昭陽曰其官為柱國封上執圭
軫曰其有貴於此乎曰令尹
前漢書項羽入秦以楚懷王柱國共敖為臨江王(應劭曰柱)
(國上卿官也)
後魏孝莊以爾朱榮有翊戴之功拜為柱國大將軍位
在丞相上又拜大丞相天柱大將軍增左吏及榮敗此
官遂廢(天柱之名尊榮莫二昔王莽末劉伯升起兵自號天柱大將軍都督諸軍事)至大統
中始以宇文泰為柱國大將軍其後功參佐命聲實俱
重者亦居此職自大統十六年以前任者凡有八人時
宇文泰任總百揆督中外軍事元欣以魏氏懿戚從容
禁闥而已其餘六人各督二人將軍凡十二人元欣為
大將軍當時榮盛莫與為比其稱門閥者咸推八柱國
家其後功臣位至柱國者衆矣咸是散秩無統御也
隋職官志後周建德四年增置上柱國大將軍隋置上
柱國以酬勲勞並為散官不理事煬帝大業三年改上
柱國以下官為大夫
唐職官志上柱國柱國並為勲官
五代史後唐天成五年詔論官爵階勲四等之極自武
騎尉經十二轉至上柱國
國朝元祐令上柱國正二品柱國從二品
勲德隆重(後周書詔曰諸柱國等勲德隆重而未有優崇各准别制邑戶聽寄食他邑)邑戶
寄食他邑(上)公主為李敏求柱國(隋書李敏美姿容善騎射開皇初周宣後)
(樂平公生有女娥英廣擇婚對敕貴公子弟集弘聖宫者以百數公主先取李敏禮儀如常及後將侍燕公主)
(謂敏曰我以天下為尊惟一女夫當為求柱國若授餘官慎無謝及進見上親御琵琶遣敏舞大悦公主曰敏)
(何官對曰一白丁耳上謂敏可授儀同敏不荅上曰不滿爾意耶令授開府又不謝上曰公主有大功於我敏)
(乃拜而蹈舞以主前詔授柱國)購陳叔寳(文帝伐陳詔購陳叔寳位上柱國萬戶公)會與父
齊列(楊玄感以父素軍功位至柱國與其父俱為第二品朝會則齊列後文帝乃命玄感降一等玄感拜)
(謝曰不意陛下寵臣之甚許以公庭獲展私敬)相不過柱國(文帝常遇善相者未知是帝對曰不)
(過柱國既而私謂帝曰公當為天下君必大誅而後定)門立戟(唐勲至上柱國賜門立戟)授者
三人(劉仁軌伐新羅進爵為公子及兄弟子上柱國三人州黨榮之號所居為樂城鄉三柱里)三柱
里(上)
上護軍護軍
前漢百官表護軍都尉秦官高帝時以陳平為護軍中
尉元狩四年以護軍都尉屬大司馬哀帝元壽元年更
名司寇
後漢書班固為大將軍中護軍隸將軍幕府非漢朝列
職
魏志武帝為丞相以韓浩為護軍史奐為領軍建安十
二年改護軍為中護軍領軍為中領軍魏初因置護軍
主武官選隸(通典歴代史籍皆云護軍將軍主武官選則領軍無主選之文唯陶藻職官要錄云)
(領軍將軍主武官選舉而護軍不言主選又引曹昭叔述孝敘曰余年三十選中領軍總六軍之要秉選舉之)
(機以此為證又按漢高帝初以陳平為護軍中尉今已主武官矣故有受金讒又魏略曰護軍之官總有諸將)
(主武官選前後當此官者不能止貨賂故蔣濟為護軍時有語曰欲求牙門當得千匹五百人督得五百匹司)
(馬宣王與濟善聞此聲以問濟濟無以解之及夏玄代濟故不能上絶人事及晉景帝代玄為中護軍整頓發)
(分人莫敢犯者又王隠晉書曰景帝為中護軍作選用之法舉不越次吏無私焉又晉起居注云武帝詔曰中)
(護軍職典戎選宜得幹才遂以羊琇為之宋志又云主武官選按此則護軍主選明矣而陶藻所言領軍主選)
(及昭叔之叙者當因省併之際為一時之權宜非歴代之常制)
晉江右領護各領營兵江左以來領軍不復别置營總
管二衛驍騎材官諸營護軍猶别有營也(周顗庾亮王善之謝安王)
(彪之等並為護軍)皇甫謐集護軍武者之官也
宋護軍將軍一等掌外軍領護資重者為領軍將軍護
軍將軍資輕者為中領軍中護軍(其官屬有長史司馬功曹主簿五官受命)
(出征則置參軍)
隋百官志齊梁陳並有護軍北齊護軍府統四中郎將
皆置佐史隋帝十二衛置護軍四人以副將軍將軍無
則一人攝尋改護軍為虎賁郎將
唐採前代舊名置上護軍護軍為勲官
國朝元祐令上護軍正三品護軍從三品
觀上風采(東觀漢記朱祐為護軍謂光武曰長安王公頭有日角之相欲觀上風采)吾安可
以無護軍(魏志韓浩以忠勇顯為中護軍掌禁兵置長史司馬從太祖討張魯降議者以浩智略足)
(以綏邊欲畱使都督諸軍太祖曰吾安可以無護軍乃令與俱其見信如此)臨護軍教(晉書王羲)
(之臨護軍教今所任委在於公役均平其差人吏謹在公者覆行諸營家至人告暢吾之心其病老篤疾不堪)
(從役或有饑寒之危不能自存者區分處别自當參詳其宜也)不得志(王僧逹自負才地謂當時不及)
(上初薦位即居端右一二年間便望宰相及為護軍不得志矣)同滅王敦(王隠晉書王敦將叛逆明)
(帝問曰何如應詹厲然慷慨荅曰陛下宜奮赫斯之怒臣等當負戈從戎以順討逆誠社稷之計也即日以詹)
(為護軍將軍因以滅敦)職不宜曠(何兖解領護軍事表曰臣忝臺司運臺内外事異不宜領攝詔)
(曰朕知卿意然護軍職不宜曠矣)微護軍不聞斯言(蔣濟為護軍將軍景初中外勤征役)
(内務宫室怨曠者多而年穀饑儉上䟽諫詔曰微護軍吾不聞斯言也)待之若一(鄧攸遷吏部尚)
(書疏食敝衣周急振乏性謙和善與人交賓客無貴賤待之若一永昌中為護軍將軍)豈可以趙
冰為之(王遵將以趙冰為護軍孔愉謂遵曰中興以來處此官者用周伯仁應思遠今誠乏材豈可以)
(趙冰為之其秉政不撓皆此類)拔用武官無非俊傑(世語夏侯玄世名知人為護軍拔用)
(武官無非俊傑多牧州典邵)
功臣
唐德宗興元元年大赦天下應赴奉天并進收京城壯
士並賜名奉天定難功臣
國朝修唐制宰相樞密使初拜必賜為參知政事樞密
副使初或未賜遇加恩乃有之刺史以上階勲高者亦
或得賜(太平興國三年賜翰林院饒州防禦使杜彦鈞推忠宣力大中祥符賜豊州防禦使王承美翊)
(戴天禧二年賜富州刺史向漢通保順)
中書樞密則有推忠恊謀同德佐理餘官則推誠保德
奉義翊戴掌兵則忠果雄勇外臣則純誠順化之名
每二字恊意或因取為美稱宰相初加即六字餘並四
字其進加則二字或四字多者有至十餘字(天聖八年賜趙得明)
(功臣凢二十字國家綏寵外臣非常數也)又有崇仁佐運守正忠亮保順宣
德忠正保節宣忠亮節之號文武迭用焉中書樞密院
所賜名若罷免或出鎮則改之亦有不改者(乾德二年范質王溥)
(魏仁浦罷相淳化二年吕蒙正罷相太平興國八年石熙載罷樞密使大中祥符八年寇凖罷樞密使皆不改)
(賜功臣)又有官不當賜而特賜者(開保四年秘書少監韶州刺史王明太平興國)
(八年度支使陳信從戶部使郝正並賜推誠翼戴)其諸班直禁軍將校則賜拱
衛翊衛衛聖號遇恩累加但使改其名不過兩字其因
舊名而始被賜及緣功寵而别為美名者咸略記其人
又國初功臣有扶天保慶致理竭忠輸誠效義忠力效
忠毅勇保塞之號皆漢周時所賜今亦不錄
推忠佐理(建隆二年以此四字賜趙普)推誠奉義(建隆二年賜王景惟誠奉義同德翊)
(戴太平興國初或改奉義為奉國)同德翊戴(上)守正保德(建德二年賜皇弟推忠守)
(正保德)恊謀(乾德元年賜趙普推忠恊謀佐理)保順(乾德元年賜皇弟恊謀同德保順)宣
力(乾德元年賜李崇矩推忠宣力)保義(賜宋廷握推忠宣力保義賜張永德等推忠保義太平興國元)
(年改為保順)效節(乾德元年賜王全德推忠效節)恊力(乾德元年賜高懷德推忠恊力保順)順
化(乾德元年賜陳進推誠順化)承家保國宣德守道忠正(正字犯仁宗名)恭
順(乾德元年以此十二字賜吳越王錢俶)崇仁(乾德元年賜符彦卿崇仁昭德宣忠保正翊亮)昭
德宣忠保正翊亮順德正亮(開保元年賜王彦超推誠奉義順德翊戴正亮正字)
(犯仁宗廟諱)佐運(開寳四年賜曹彬李進卿党位等推誠佐運同德宣力)奉節(開寳四年賜皇)
(子德昭推誠奉節同德保順)順節(開寳四年賜陳洪進推誠順節保正翊戴)保節(開寳四年賜李)
(重勲推忠保節宣力)效忠(開寳四年賜白進超效忠宣力)開吳鎮越崇文耀武宣
德守道(開寳五年以此十二字賜錢俶)守節(開寳六年賜高麗王昭推誠宣化守節保義)輸
誠(開寳六年賜孟元詰輸誠保義翊戴)奉國(開寳六年賜伊審徵焦繼勲虔裕推誠奉國翊戴)翊
誠奉化(太平興國五年以此四字賜瓜涉州曹延禄)承天懷忠(太平興國七年賜皇子衛)
(王德崇承天佐運懷忠守正)寧淮鎮海(太平興國三年賜寧准鎮海崇文耀武宣德守道)寧
江鎮國(雍熙元年賜漢南國王錢俶寧江鎮國崇丈耀武宣德守道)保運忠正(雍熙元年)
(賜皇子陳王崇仁保運忠正)安時(端拱元年賜漢南國王錢俶安時鎮國崇文耀武宣德守道)佐
運(淳化三年賜趙興邦佐運同德翊戴忠正)效順(至道三年賜趙保吉推忠效順)亮節(景德三年)
(賜趙德明推忠保順亮節翊戴)忠亮(天禧三年賜王欽若推誠保德崇仁忠亮翊戴)恊恭昭順
(天聖二年賜楚王元佐推誠恊恭昭順同德崇仁宣忠亮節守正保運翊戴)純誠(乾興元年賜趙德明)
(推忠宣德崇仁保順純誠亮節恊恭贊治佐運守正翊戴)經邦(天聖二年賜王欽若推忠恊謀同德守正)
(佐理經邦)贊治(天聖八年賜趙德明推忠宣德崇仁保順純誠亮節恊恭贊治佐運守正翊戴)體仁
(熙寧七年賜皇子永國公俊體仁保運同德)宣仁(熙寧八年賜皇子景國公僴宣仁翊戴)雄勇
(此下賜武臣掌兵者)忠果衛護拱衛(此下賜諸班直禁軍衛士將校者)翊衛衛聖
雄勇(大中祥符元年詔諸班衛已賜雄勇英勇者各加衛聖以戊辰赦書從事也)拱極英勇
護聖奉慶(天禧元年賜諸班衛)果毅肅衛
官品集見任中書樞密院臣寮如賜功臣宰臣六字樞
密使參知政事樞密副使等四字以次加兩字(如舊有功除入)
(中書樞密院即依例改賜)
推忠佐理
推忠恊謀佐理
推忠恊謀翊戴佐理
推忠恊謀佐理翊戴
推忠恊謀同德守正佐理
推忠恊謀同德佐理翊戴
推忠恊謀同德守正經邦佐理
推忠恊謀同德守正佐理翊戴
文武臣寮如賜功臣並四字以次加兩字
推誠保節
推誠保德
推誠保順翊戴
推誠佐運同德翊戴
推誠保節同德翊戴
推誠保順守正翊戴
推誠順德亮節守正翊戴
推誠宣德保順守正翊戴
推誠保節同德守正翊戴
推誠佐運宣德保順守正翊戴
推誠忠亮崇仁守正保順翊戴
推誠保順同德恊功贊治崇仁守正
推誠宣德崇仁保順純誠亮節恊恭
贊治守正(佐運翊戴)
忠果英勇
推誠保節翊戴
忠勇雄誠翊戴
推忠保節宣仁翊戴
熙寧中敕吳充等省所奏劄子伏見中書見修立文武
臣寮等功臣字數竊見功臣非古近始唐德宗多難之
餘乃賜奉天定難之號不應盛世猶襲陳跡乞於結銜
位中先行減罷所有去年二月九日指揮功臣一節亦
乞更不施行具悉朕惟治古君臣咸有一德比善戮力
同寅恊恭務先篤誠靡事夸大唐之中世時屬多虞制
功臣寵馭將吏因循弗革稱謂實繁溢美過情空名眩
實踵習流弊務上浮虛義定當然古誠無有施之近世
或適權宜而襲於將吏固非通制卿等同予心德任
國疑丞悃愊無華惇大成裕覽觀露奏援據舊章帥先
臣憐願罷功號深自退託不居寵名嘉乃謨明可即聽
許式稽古訓董正治官吏頼交修共熙庶績宜如所請
檢校兼官
國朝銀青光禄大夫檢校國子祭酒兼監察御史武騎
尉
銀青光禄大夫檢校國子祭酒兼殿中侍御史雲騎尉
銀青光禄大夫檢校國子祭酒兼御史飛騎尉
銀青光禄大夫檢校太子賓客兼御史中丞驍騎尉
銀青光禄大夫檢校太子賓客兼御史中丞騎都尉(直入)
(内殿崇班除此一副)
銀青光禄大夫檢校左右散騎常侍兼御史大夫上騎
都尉(直入諸司副使除此一副如舊階勲即從舊階勲若有特旨如階勲加至直入)
銀青光禄大夫檢校左右僕射兼御史大夫上柱國
銀青光禄大夫檢校司空兼御史大夫上柱國
元祐令諸官員不得容人過稱官號有檢校兼官者聽
從高稱(曾任職事者許稱職事官)
春明退朝錄文臣為樞密使皆帶檢校太尉太傅兼本官乾
興元年錢文僖以兵部尚書為樞密使不帶檢校官者
有司之失也
文武換官
春明退朝錄唐文武參用袁滋自尚書右丞相出華州
刺史詔為左金吾衛大將軍如是者數人本朝頗俢其
制工部侍郎王公明兼黃州刺史給事中喬公維岳換
海州刺史三司使尚書左丞李公士衡換同州觀察使
學士承旨刑部尚書李公維換相州觀察使翰林學士
工部侍郎陳公尭咨換宿州觀察使如錢鄧州及慶歷
初韓范龐王四公皆換觀察使以用兵擢之也龍圖閤
直學士馬公季良換泰州防禦使非美遷也
武臣換文資者太宗時白州刺史錢昱換秘書監遷工
部侍郎換觀察使
常參官
春明退朝錄唐在京文武官職事九品以上朔望日朝
其文官五品以上及監察御史員外郎太常博士每日
參武官五品以上仍每月五日十一日二十一日二十
五日參三品以上九日十九日二十九日又參其長上
折衝果毅若文武散官五品以上直諸司及長上者各
准職事參其洪文館及國子監博士學生每季參若雨
雪霑服失容及泥潦並停(以上唐儀制令)凡京百司有常參官
謂五品以上職事官八品以上供奉官(以上唐六典)貞元二
年勅文官充翰林學士皇太子諸王侍讀武官充禁軍
職事並不得常朝參其在三館等諸職掌者並朝參訖
各歸所務是年御史中丞竇參奏常文武官准令每日
參自艱難以來遂許分日待戎事稍平即依常式其武
官准令五品以上每月六參三品以上更加三參頃並
停廢今請准令却復舊儀十三年御史臺奏諸司常參
文官隔假三日以上並以横行參假其武班每月先配
九參六參(九參謂一月九次六參謂一月六次)今後每經三節假不滿縱
不是奉配入日並依文官例横行參假(以上唐會要)後唐同
光二年四方館奏今後除隨駕將校及外方進奉專使
文武兩班三品以上官可於内殿對見其餘並詣正衙
從之天成元年御劄賜文武百寮每日正衙常朝外五
日一赴内殿起居每月朔望日賜廊下食唐室承平時
常參官每日朝退賜食謂之廊餐自乾符離亂罷之唯
月旦入閣日賜明宗即位諫官請文武百寮五日一起
居見帝於便殿李琪以為非故事以五日為繁請每月
朔望日入閣賜廊下食罷五日起居之儀至是宣旨朔
望入閣外五日一起居遂以為常天成元年勑今後若
遇不坐正殿日未御内殿前便令閤門使宣不坐放班
朝退是年御史臺奏凡新除官及差使者合於正衙謝
辭每遇殿起居日百官不於正衙叙班其差使及新除
官辭謝不得令參謝每殿内起居日百寮先叙班於文
明殿庭候謝辭官退則班入内殿從之晉天福二年中
書門下奏在内庭諸司使等每除正官請令赴正衙謝
後不赴常朝其京官未陞朝官秪赴朔望朝參從之(以上)
(五代會要)
國朝諸在京文武升朝官每日朝其有制免有常朝者
五日一參起居(國朝令文)按唐制文武職事官並赴常參武
班五日一參又有三日一參(五日一次參并朔望為六參三日參乃九參)所
謂常參官未有無職事者由後唐同光中乃分常明内
殿凡隨駕將校及外方進奉使文武三品以上官即於
内殿對見其餘並詣正衙至天成初詔文武百官每日
常朝外五日一赴内殿起居其趨朝官遇宣不坐放朝
各退歸司本朝視朝之制文德殿内外朝凡不釐務朝
臣日赴是謂常朝垂拱殿内曰殿宰臣樞密使以下要
近職事者并武班日赴是謂常起居每五日文武朝臣
釐務不釐務並赴内朝謂之百官大起居是則奉朝之
制自為三等盖天子坐朝莫先於正衙殿於禮羣臣無
一日不朝者故正衙雖不坐常參官猶立班俟放朝乃
退(唐有職事者謂之常參今隸外朝不釐務者謂之常參)
分司
分務(孟棨本事詩杜牧為御史分務汾陽)
解官
貧無賓客(漢書張竦免官以例侯居長安貧無賓客時好事者從之質疑問事論道說書而已)人
稀至其門(楊雄以病免家貧事酒人稀至其門好事者載酒饌從學)座有清談之客
門多好事之車(李階廷有賦云座有淸談之客門多好事之車)徒見二千石不
如一縫掖(後漢皇甫規解官歸安定雁門太守聞其器識還家書刺謁規規卧不迎入而曰卿食鴈)
(美乎有頃門人又曰王符至在門規素聞符名乃驚遽而起衣不及帶屣履出迎握符手而還時人為之語曰)
(徒見二千石不如一縫掖)思母棄官(周磬字堅伯除任城長遷陽夏重合令頻歴三城後思母棄官)
(還家)母老託疾(謝&KR1308;字文儀以母老託疾去官)母老去職(謝况字行思少孤事母至孝會)
(稽内史充引為參軍以母老去疾)值兄喪去官(楊仁字文義值兄喪去官後辟司徒桓虞府掾)
遭姊憂去官(陳重遷會稽太守遭姊憂去官)以父老歸養(謝承後漢書黃香字文強)
(除郎中以父老歸養)罷官不完席(衛良拜尚書郎以病罷官還家無完席賓客存問者坐桑下談)
(飲水而去)去位歸家著書為事(董仲舒去位歸家以著書為事朝廷如有大議使者及張)
(湯就其家而問之)丈夫終當雄飛安能雌伏(東觀漢記趙温為京兆郡丞歎曰大)
(夫終當雄飛安能雌伏遂去官)亟去無久留(魏志荀彧以董卓之亂求去補吏除元父令遂棄官)
(歸謂父老曰潁川四戰之地也天下有變常為兵衝宜亟去無久留)求退數表乃聽(晉山濤遷)
(尚書以母老辭職詔曰君雖乃心在於色養然職有上日下旦夕不廢醫藥且當割情以崇在公濤心求退表疏)
(數十上久乃見聽以吏部尚書致仕)母老輙去官(虞譚母老輙去官還餘姚詔轉領軍將軍吳國)
(内史)親疾去官(潘岳閒居賦序曰岳除長安令遷博士未召拜親疾去官)百姓追思(後漢)
(寒朗遷濟陽令以母喪去官百姓追思之)百姓涕淚而隨(干寳晉紀孔率為全椒令治有惠政)
(以母疾棄官百姓涕淚而隨之留於道路及卒市人皆哭)弟亡去官(李仲為平陽太守弟嶷亡而去)
(官)姊疾去官(鍾岏賢吏傳姚英遷宛澤令以姊疾去官百姓號泣解脱車輪英還不停)父疾
陳辭(蕭廣濟孝子傳何炯遷治書御史以父疾陳辭)母疾解印綬决去(廣州先賢傳鄧)
(伯直為秭歸令以其母疾解印綬决去太尉焉公嘉其素履復薦辟之為府主簿)兄疾去官(宋書)
(江夷守茂遠為郡守以兄疾去官遷右僕射)池中龍種來(㐮陽耆舊傳龐德翁字子魚晉太康)
(中棄官去守鄉里名南北沙里人皆敬之相語曰池中龍種來我家里中有其德讓焉也)禮遺無所
受(崔鴻十六國春秋范勝字元忠舉孝廉除郎中去官還家太守造之閉門不見禮遺一無所受)輕
舟浮海(晉李智祖改河内太守欲強用之輕舟浮海莫知所終)族無所庇(左傳公孫蕩意)
歸去來(陶潜為彭澤令日不能為五斗米折腰於鄉里小兒乃棄官作歸去來辭)命駕適意
(張翰為齊王東曹掾在洛陽見秋風起因思江南菰菜尊羹鱸魚膾曰人生所貴適意何能羈宦數千里以邀)
(名爵乃命駕東歸)太守有嫌(陶侃補武昌令以太守吕岳有嫌棄官而歸)免官(前漢貢禹)
(少貧為河南令以賦事為府官所責免冠謝曰冠一免豈可復耶遂去官)不過六百石(邴漢兄子)
(曼容為官不過六百石輙自免去)戒子孫無為王國吏(缺)
劾而去(閔仲叔應司徒侯霸之辟既至不問以吏治仲叔乃辭去日始)
(蒙嘉命且喜且懼令見明公喜懼皆去以仲叔為去不足問不當辟也辟而不問是失人也遂投劾而)投版
(范滂為光禄勲主事時陳蕃為光禄勲滂執公議詣蕃蕃不為之上滂懷恨遂投版棄官而去郭林宗聞而讓)
(蕃曰若范孟博者豈宜以公禮格之)郡守非其人(懷敷為蒙城令以郡守非其人乃去官)不
樂為吏(枚乘為弘農都尉不樂為吏去官客游梁)投傳(陳蕃初舉孝廉刺史周景辟為别駕從事)
(以諫争不合投傳而去)
致仕
書伊尹將告歸(注告老歸邑也)
禮記大夫七十而致仕若不得謝賜之几杖行役以婦
人適四方乘安車自稱曰老夫於其國朝稱君越國而
問焉必告之以其制
唐舊制年七十以上應致仕若齒力未衰亦聽釐務貞
觀二年九月詔文武官年老致仕抗表去職者參朝之
班宜在本品任之上開元五年十二月勅致仕三品以
上並聽朝朔望建中三年九月勅致仕官所請半禄料
及賜物等並宜從初
春明退朝錄吕許公以太尉致仕鄧公魯公並以太
傅致仕陳恭公以司徒致仕李相昉張相齊賢章郇公
宋鄭公富韓公並以司空致仕
凡朝士父在經大禮推恩得致仕官不給俸父任升朝
官以上致仕自得俸舊制若因其子更加秩則不給俸
唐制宰相不兼尚書左右丞轄留省中領事元和中韋
貫之為丞相平章事不久而遷中書侍郎右僕射給諫
不為致仕官然於陵為左僕射致仕
請老(左傳祁奚請老注云致仕)歲時為朝臣(前漢書石奮以上大夫禄歸老於家歲時為朝)
(臣上賜食於家必稽首俯伏而食如在上前本注云歲時為朝臣謂預朝)懸安車(薛廣德為御史大夫)
(乞骸骨乃賜安車駟馬黃金六十斤罷東歸沛太守迎之界上沛以為榮懸其安車傳之子孫)年至(龔勝)
(邴漢俱乞骸骨詔曰古者有司年至則致仕今大夫年至矣朕愍以官職之事煩大夫其上子若孫若同産)
(子一人大夫其修身守道以終年高所上子男皆除為郎)就問大議(董仲舒為膠東相老病致仕朝)
(廷每有大議使使者尉張湯就其家而問之)問籌策(趙充國乞骸骨賜安車駟馬黃金六十斤罷就)
(第朝廷每有四夷大籌策帝遣使問焉常與參兵謀)歸老故鄉(䟽廣為太保兄子受為少傅廣)
(謂受曰吾聞知足不辱知止不殆功成身退天之道也豈若父子相隨出關老故鄊不亦善乎受曰從大夫議)
(即日廣稱病篤上許罷皆賜黃金故人邑子設祖道供帳東都門外廣既歸鄊里日令家供設酒食請族人故)
(舊相與娛樂子孫諸老人言於廣立産業基址廣曰吾豈老誖不念子孫哉又此金惠飬老臣也顧自有舊廬)
(令子孫不欲益其過而生其怨故樂與鄊黨共饗其賜以盡吾餘日不亦可乎)丞相致仕(韋賢七十)
(餘為相五歲地節三年以老病乞骸骨賜黃金百斤罷歸賜第一區丞相致仕自賢始)懸車之義
以洎小臣(韋孟楚元王傅其孫戊荒滛孟作詩諷諫遂我髮去位詩曰我之退位請于天子天子我䘏矜)
(齒赫赫天子明哲且仁懸車之義以洎小臣)以二千石禄歸老于家(周仁景帝為太)
(子時為舍人景帝立以此得幸後宫秘戲仁常在旁終無所言武帝立為先帝臣重之仁力病免以二千石禄)
(歸老于家子孫皆至大官焉)白衣尚書(後漢鄭均東平任城人遷尚書數納忠言肅宗重之後以病)
(乞骸骨拜議郎告歸東巡過城任乃幸均舍賜尚書禄以終其身故時人號為白衣尚書)八月牛酒
(元和中詔告東平議郎鄭均前在機密以病致仕守義貞固黃髮不怠賜均米穀各千斛常以八月遣吏存問)
(賜羊酒顕兹異行註云東觀記云賜羊一頭酒二斗終其身問遺賢良必以八月者老成故順其時氣助飬化)
(育也故月令仲秋之月養衰老受几杖行糜粥飲食焉)經傳有疑就問(喬玄字仲卿召拜鴻)
(臚年老乞骸骨賜牛酒粟米綵帛若經傳有疑使小黃門就問之)鐘鳴漏盡(魏志田豫屢乞遜位)
(司馬宣王謂豫克壯書諭未聽豫答書曰年過七十而居位譬猶鐘鳴漏盡夜行不休是罪人也)階庭
蘭菊叢生(晉羅含歴散騎常侍年老致仕加中散大夫門施行馬初含在官舍有一白雀栖集)
(堂宇致仕還家階庭忽蘭菊叢生以為德行之所感以致然也)善言莫離口良藥莫離
手(唐孟詵長安中為同州刺史加銀青光禄大夫神龍初致仕歸伊陽山第以藥餌為事詵雖至老力壯常)
(謂所親曰若能保身飬性者常須善言莫離口良藥莫離手此保身養性之術)安車駟馬(晉鄭冲致)
(仕詔賜安車駟馬枕帳簟褥)就咨大政(劉寔以老病遜位惠帝即位復授太尉詔曰君年耆老確)
(然難違今聽君以侯就第位居三司之上秩禄加舊賜几杖不朝及宅一區有大政就咨于君稱朕意焉)以
二千石終身(續漢書鄧彪字智伯為太尉乞骸骨以二千石終身焉)以二千石
禄終其身(第五倫章帝立拜司空奉公不撓言議果决後自陳老病乞骸骨帝以二千石俸禄終其)
(身)老不釋卷(宋傅隆以光禄大夫致仕而歸在家老不釋卷)與子處不競之
地(齊書王裕性貞正及致仕隱吳興與子瓉之書曰吾談欲與汝處不競之地瓉之歴官至兵部尚書未嘗一)
(朝貴)香山居士(唐書白居易以刑部尚書致仕與香山僧如滿結香山社每肩輿往還白衣鳩杖自)
(稱香山居士)身老才壯齒宿意新(李百藥字重規貞觀中為宗正卿撰五禮及律令後)
(數歲以老致仕太宗嘗制帝京篇命百藥並作上嘆其工手詔曰卿何身之老而才之壯齒之宿而意之新乎)
悠然賦詩(杜鴻漸晚年樂于退静悠然賦詩曰常願追襌理安能挹化源及休政後病令僧剃須髮)
(及卒命其子依胡法塔葬迹類緇流物議異之也)詩酒賞詠(盧簡求以太子太師致仕還於東都)
(有國林别墅歲時行樂子弟侍側公卿在席詩酒賞詠竟日忘歸)角巾東洛(薛平除左散騎常侍)
(致仕時有年過懸車而知止者唯平年至而無疾請諸老角巾東洛時甚高之)逍遥山野嘯詠
窮年(蕭俛既致仕乃歸濟源别墅逍遥山野嘯詠窮年八十以壯恪太子在東宫上欲以耆德輔導復以)
(以少師召之俛令弟傑奉表京師復納制書詔曰吾以元子幼冲急於師訓欲頼汝發明古今冀忠孝之規日)
(聞于耳特遣左右至於園林而卿高道翛然絶意仕進復遣令弟還吾詔書天爵自優賓鴻方遠不轉之志其)
(堅若山終以吕尚之秩遂其焉疏受之心可太子太傅致仕)非朽邁之致以餘忿見廢
(鮑防為禮部侍郎常遇侍御史竇參於逵衢導騎不時引避僕人為參所鞭及參秉政遽令致仕防謂親友曰)
(吾與蕭聽之子齒而與昕同日懸車非朽邁之致以餘忿見廢防文學舊人歴職中外不因罪戾而為俗吏所)
(擯竟以憤終)多引後進與談讌(李日知轉刑部尚書罷知政事頻乞骸骨許之初日知將)
(有陳請而不與妻謀歸家而使左右飭装將出居别業妻驚曰家産屢空子弟名宦未立何為遽辭職也日知)
(曰書生至此已過本分人情無厭若恣其心無止足日及歸田園不事産業但緝構池亭多引後進與之談讌)
(也)無意請老(高郢嘗為右僕射致仕裴度為制云以年致仕抑有前聞近代寡廉罕由斯道時司)
(徒杜佑年七十無意請老故度為舍人以譏之)在家修史(張說致仕詔在家修史)特給禄
俸惠養老臣(丘為貞元四年以左散騎常侍致仕復舊官初為致仕還鄉給俸禄之半既丁憂蘇)
(州疑所給請於觀察使韓滉滉以為授官致仕本不釐務特給禄俸養老臣也不可以在喪有異命仍舊給之)
(惟春秋二時羊酒之直則所不給)給半禄自蕭昕始(貞元五年以太子少傅兼禮部尚書)
(蕭昕為太子少師右武衛上將軍鮑防為工部尚書前太子詹事韋建為秘書監並致仕仍給半俸禄致仕官)
(給半禄自蕭昕始也)寵儒者給公乘(孔述睿為太子賓客年未七十以疾請免例不給乘上寵)
(儒者命給公乘以遣之)筋力未衰堅請退(戣以禮部尚書致事委所在長吏歲時親自存)
(問兼致羊酒如例其芻秣什器之類委河南尹量事供送從優禮筋力未衰堅請休退故事優禮焉)全給
俸料(陵以左僕射致仕時令全給俸料上䟽云伏以朝廷制禄本為職勞衰病乞閒自宜家食而半)
(給之俸近古所行今若又踰常制重啓殊恩錫端寮之厚奉為朽質之私費循躬撫事情所不安招損害盈臣)
(之所懼勅批云早更委任每著聲猷累聞古老之辭勉遂懸車之請故優廩禄以示寵勞明日更讓從之)家
貧路遠假公乘(滕向以左庶子致仕欲歸鄉家在浙東道途遥遠忝四品乞特給婺州以來券)
(庶使衰羸獲安光榮鄊里勅向致仕還鄊家貧路遠宜假公乘自今更有此便為定制)理圃成畦
布真珠(南唐近事陳繼善自江寧尹拜少𫝊致仕繼善素秉性鄙屑别墅林池未常暫適既嗜酒杜絶)
(賓客一旦荷一鋤理水圃成畦布以真珠百餘顆若種蔬狀布土問記顆俯拾周復始以此為樂)預修
求致政表(國朝雍熙二年王彦超進封邠國公謂人曰吾聞朝廷之制七十致仕吾今六十九矣當)
(自知止足之分於是年冬末預修求致政表凡僕隸彦之食者皆罷遣之明年果遂其請以太子太保致仕)
(超歴仕累朝領節制者九所至雖無異政而能以富貴知止人以此多之)召至御榻之側(李昉)
(以司空致仕上頗優待之每游讌必首召昉至御榻之側勞問安否及詔大朝會令綴丞相班歲時賜與一與)
(丞相等焉)朝會綴丞相班(上)作多幸老民自叙(宋琪拜右僕射月給真俸)
(以衰老特詔五日一朝後以數被病作多幸老民自叙以見志又曰上遣奏百字卒)激勸風俗(韓見)
(素為審刑院詳議官監察御史表求致仕上問輔臣吕端曰見素好修養之事端曰近世朝行中躁競好進者)
(多知止求退者少如允所請亦是激勸風俗遂授刑部員外郎致事)恩渥之盛近代無比
(咸平四年對工部侍郎致仕朱昂于崇政殿命坐久之賜銀器二百兩帛三百疋上謂輔臣曰昂侍朕左右未嘗)
(以私事干朕今其歸老可給以驛券令本府歲時省問如有章奏許附驛以聞命其子太祝正辭江陵府公安)
(縣使得就養舊制致仕官引謝而昂特召見蒙優禮首途之日又遣中使賜宴于玉津園兩制館閣儒臣皆預仍)
(詔賦詩以餞待恩渥之盛近代無比縉紳榮之)二子掖升殿(張齊賢以司空致仕歸西京入辭上)
(憐其衰羸命不拜聽二子掖而升殿)朝朔旦望(慶歷三年許國公吕夷簡守太尉致仕每朝朔旦望)
(大會綴中書門下班)見客服彩帽(杜祁公休退居南都客至無不見止服彩帽常曰七十致仕可)
(用喬士服注喬以私諱借用出退朝錄)召陪祀不至(皇祐二年仁宗始祀明堂范文正公時守)
(杭州而杜正獻致仕居南都蔣侍郎希魯致仕居蘇州皆年老范康公建言朝廷闊禮宜召元老舊德陪祀供)
(帳都亭日以待焉二公卒不至加賜衣帶器幣賜一子出身前後兩府致政者大禮前率有詔召之亦有不至)
(者禮畢皆賜衣帶器幣焉)大禮畢賜衣帶器幣(上)大硯著春秋(退朝錄楊)
(庶幾孜言胡秘監旦退居襄陽鑱大硯以著漢春秋書成瘞其硯每聞大臣之卒必作傳以記其善惡然世不)
(傳庶幾亦有所述)朝會綴中書門下班(王晏乾興元年進封韓國公上疏乞老太子太)
(師致仕每朝會令綴中書門下班)
員外
唐書會要員外郎官神龍以後有之開元除去唯皇親
戰功之外不復除授今則貶責者然後以員外官處之
永徽五年蔣孝彰除尚藥奉御員外特置仍同正員(員外)
(官自此始也又顯慶五年員外置同正員又云員外官自此始未知孰是)神龍元年勑内外
員官正令本司長官量閒劇取資蔭請正員人分判曹
事自外並不在判事之限
開元元年五月勑諸邑員外除皇親五品以上其戰陳
要籍内侍省以外一切㧾停十九年正月京兆尹裴伷
先奏曰神州務劇官寮已多更置員外官於事頗為繁
冗天恩近已令即停猶恐選官更有注擬望請當府及
京畿等縣自今一切不得過四人中州三人下州及縣
各二人中縣下縣各一人乾元二年九月詔州縣員外
並任其所適計考滿後各與成資仍於本色内减一兩
選與留知員外郎中有材識幹濟曾經任所州縣成資
者亦量留每上州不得過五人中州四人上縣三人中縣
以下一人
省員救時弊(唐蘇瓌上封事臣聞蕭何載其清静歌以畫一漢文垂拱無為幾致刑措光武吏員)
(并合務在省官此即省事清心大禆政要關輔菽粟非賤戎役頻擾望清省員以救時弊)更置員外
朝廷之失(袁楚客奏記於魏元忠曰官以安人非以害人先王欲人治必選材欲人安必省事此誠)
(同天下憂也人有樂君共之君有樂人慶之可謂同樂矣如此則上下無問而均一體也今天下困窮海内衰)
(耗伏以州縣牧宰選受不得人自餘僚位鮮有稱職不務公謹專於害剥比之馬也必除其害此自有所闕而)
(更員外置官所謂助桀為虐適足以速禍也夫人情自已以員外吏恐人之不畏也必峻法以懼之恐財之不奉)
(也必枉道以奪之以有限之物供無厭之用欲其不困可得哉古人有言十羊九牧羊既不得食人亦不得息)
(書曰官不必備惟其人孔子譏管仲曰官事不攝焉得儉據此正員之官猶不欲其備况正員之外更置員外)
(此則朝廷之失非君侯他人誰正之哉)數倍正闕(韋嗣立上䟽曰古者取人必須採鄊曲譽然後)
(辟於州郡州郡有聲然後辟於五府辟於五府然後升之天朝此則用一人所擇者甚悉擢一士所歴者甚深)
(用得其方則理非其才則亂所繫焉可不深擇之哉今之取人有異此道遂至員外置官數倍正闕曹署典吏)
(困於祗承府庫倉儲竭於資奉)不司案牘空尸禄俸(蘆懷慎為御史中丞上䟽曰臣竊見)
(京諸司官員委積多者數餘十倍官不必備此則有餘人代天工多不釐務云云官員中或簮裾雅望或臺閣)
(舊人或明習憲章或諳閑政要皆一時之良幹多不司案牘空尸禄俸滯其才而不勝其用尊其位而不盡其)
(力周稱多士漢曰得人豈其然歟臣望請諸司員外官有才能器職衆所聞知堪為州牧縣宰上佐者並請遷)
(擢若有老病及不堪理務者咸從廢省使賢不肖較然殊貫此濟時之務也)
贈官
國朝宰相使相正一品並贈曾祖祖父東宫三師僕射
留守節度使並贈祖父餘止贈父其後樞密使副參知
政事宣徽節度並贈三世三司使贈二世(初拜宰相即贈三世其後)
(及簽書樞密院事以上皆即時贈之他官湏經恩學士及刺史以上内侍都知押班皆中書奉行餘則有司奏)
(請其後觀文殿大學士資政殿大學士並同三司使例)見任大兩省并待制及大
卿監諸衛上將軍正防禦遥郡觀察使景福殿使客省
使以上者父不以曾與不曾任官並許封贈至品即不
得過三公如子官雖低其父若曾任上項文武官亦許
封贈至三公止不如不曾任官及雖曾任官不至上件
官者即許封贈至諸行尚書諸衛上將軍節度使止文
官父不仕者初贈大理評事次轉一資武官父不仕者
初贈太子左清道率府副率次贈左司禦率府次贈左
監門衛將軍次贈將軍兩次合封三代者父贈少師祖
贈少傅曾祖贈少保已是三少者入東宫三太已是三
太者入三師如官高即從高贈合封二代者並優贈入
官並贈兩資至侍郎止一資内學士以上並贈三資贈
至侍郎止兩資帶緊職者其父優入清名都知押班軍
員並贈三資
春明退朝錄唐制監官三品得贈官如胡文公曾為京
兆尹兼御史大夫後終吏部侍郎而贈禮部尚書是也
又觀察使多贈兩省侍郎以就三品得諡國初以來唯
正官三品方得諡兼官贈三品不得之真宗命陳彭年
詳定遂詔文武官至尚書節度使卒許輟朝贈至正三
品許請諡而史失其傳
唐相止贈一代權德輿罷相為檢校吏部尚書興元節
度使自潤州改葬其父於東都亡祖之域其祖倕終右
羽林軍錄事參軍因表納檢校吏部尚書兼御史大夫
請回贈祖一官詔不許納官特贈倕尚書禮部郎中(德輿)
(在遷祔暫假内公事皆差官勾當有勑使及别奉詔即令權服慘服承進止)
元祐令諸贈官父者不得過金紫光禄大夫節度使諸
衛上將軍若身任或父曾任待制中散大夫上將軍景
福殿使客省使以上及正任防禦使遥郡觀察使者不
得過三公其父曾任一品及執政官節度或身應封贈
父為武職者須身由武職換授及父祖曾任武職或軍
職其武臣欲封贈父為文資者須身由文資換授及父
祖曾任文資或父曾得郊方許陳乞
諡號
春明退朝錄太子諡昭成(許王元僖初諡共後改)悼獻(周王元佶)諸王
諡悼(秦王廷美)康惠(岐王德芳)恭憲(楚王元佐)恭靖(陳王元份)文惠(安王元傑)恭
懿(鄧王元偓)恭惠(曹偁元)恭肅(燕王元儼)懷靖(襄王昉)悼穆(豫王昕)悼懿
(鄂王曦)
公主諡恭懿(宣祖女燕國大長公主降高懷德)賢肅(太祖女秦國大長公主降王承衍)
賢靖(太祖女晉國大長公主降石保吉)恭惠(太祖女許國公主降魏咸信初諡正惠)英惠
(太宗女燕國大長公主降吳元扆)和靖(太宗女鄭國大長公主降王貽永)慈明(太宗女申國大)
(長公主報慈正覺大師清裕)獻穆(太宗女齊國大長公主降李遵勉)昭懷(真宗女出俗為)
(道士號清虚靈昭大師)莊孝(仁宗女楚國大長公主降李瑋)
宗室諡恭裕(申王德文)康孝(南陽郡王惟吉)安懿(濮王)孝定(相王允弼)榮易
(定王允良)恭肅(廣平德王德)思恪(永嘉郡王允廸)懿恭(平陽郡王允升)康簡(康陵郡王)
(德雝脩國公承慶)和懿(安定郡王丞簡)恭僖(舒國公承藴)僖靖(同安郡王惟正)僖穆
(丹陽郡王守節)安僖(榮王從式楚國公從信)安簡(信都郡王德彛)安恭(博平郡王允初)僖
安(楚國公守㢲)慈惠(申國公德恭)和惠(河東郡王承衍)惠恪(楚國公從古)僖温
(遂寧郡王承範)良静(魏國公宗懿)恭簡(韓國公宗禮)良(祁國公宗述吉國公尭昭)昭裕
(遂國公宗顔)恭孝(南康郡王世永)恭静(樂平郡王丞亮)康僖(光國公克廣)恭(晉國公世)
(滋)榮僖(陳國公承錫)
宰相諡文獻(王祁公傳改文康)宣懿(魏僕射仁浦)忠獻(趙中令普)文惠(薛相)
(居正陳相尭佐)恭惠(沈相倫)惠安(宋相瑛)文正(正字犯仁宗嫌名李司空昉王太尉旦)
正惠(正字犯仁宗嫌名吕相端)文穆(吕許公蒙正王冀公欽若)文靖(李相沆吕許國夷簡)文
簡(畢相士安向相敏中)忠愍(寇萊公凖)文懿(馮魏公拯張鄧公士遜)文正(王沂公曾)文
節(張相知白)章惠(王相隨改文惠)文憲(章郇公得象改文簡)元獻(晏相殊)正獻
(杜祁公衍)恭(陳相執中)文元(賈魏公昌朝)莊敏(龐籍公)元憲(宋鄭公庠)
樞密使諡元靖(李公崇矩)景襄(楚公昭輔)元懿(右僕射熙載)恭懿(王公繼英)
文莊(高公若訥)宣簡(田公况)惠穆(吕公公弼)
參知政事諡文懿(郭尚書贄孫少傅抃)文恭(李公穆)景肅(趙公昌言)康節
(卒少傅仲甫)恭肅(温尚書仲舒)惠獻(王尚書化基)文定(趙右丞安仁石少師中立)文
僖(陳公彭年)康懿(任尚書中正)肅簡(薛公奎)宣獻(先公)文忠(蔡公襄)文肅
(成少傅度吴公奎)忠憲(朝少傅億)忠穆(王公)康靖(李少傅若谷)文莊(晁公)
(宗慤)安簡(王尚書舉正)文正(范公仲淹)正肅(缺)文烈(明公鐫)文簡(丁右丞度)
康穆(程公戡)文安(王公堯臣)質肅(唐公介)
樞密副使知院同知院諡宣靖(錢公若水)恭質(宋公瑋)景莊(王公)
(嗣宗)正惠(正字犯仁宗嫌名馬公名節)安惠(周侍郎起任少傅中師)武穆(曹公瑋)忠
獻(范尚書雍)僖質(趙少師積)憲成(李侍郎咨)文孝(張左丞觀)文肅(鄭公戬)恭惠
(任少師布)威敏(孫公沔)孝肅(包公拯)文忠(胡少師宿)忠簡(王侍郎)
師相諡恭惠(安陳王審琦)元靖(李中令景)正懿(正字犯仁宗嫌名高中令保融)武
烈(石中令守信)莊烈(何中令福進)恭孝(王仲令相)武穆(高公懷德)忠順(陳相洪進)
忠懿(錢中令俶)莊武(李侍郎繼勲石公保吉)安僖(錢侍郎師偓)莊惠(宋太師偓)恭
惠(張侍中美)武肅(李公繼隆)武惠(潘公美)忠肅(王公顯)榮密(柴公宗慶)恭密
(楊公崇勲)恭僖(李侍中用和)文簡(程相琳)良僖(李公昭亮)
文臣諡文安(朱尚書白)文莊(江陵陽公)忠定(張尚書詠)文恭(薛尚書映)忠肅
(馬少保亮)文(楊侍郎億)恭惠(李中丞吉)文元(晁少傅迥)宣(孫公奭)康肅(陳公尭咨)章
靖(馮侍郎充)宣懿(楊侍郎察)恪(李右丞昭述)景文(宋尚書祁)襄(余尚書靖)恭安(張尚)
(書存)莊(李尚書兌)修懿(錢右丞明逸)懿敏(王尚書素)懿靖(李少保柬之)
武臣諡温肅(杜公審肇)恭僖(杜公審瓊)恭惠(杜公審進)武毅(曺公翰崔公翰)忠
武(郭公守文)勤威(馮公守信)和惠(王公昭遠)恭肅(王公承衍)忠惠(吳公元扆)元惠
(周宣徽瑩)武康(王公起)武懿(曺公傑)忠毅(彭公叡周公美)恭莊(張公潜)宣惠
(錢公惟濟)和文(李公遵勉)壯恪(夏公隨王公覬)安毅(鄭公守中)忠僖(夏公中贇)忠隠
(葛公懷敏)壯愍(劉公平任公福)恭壮(高公化)壮定(楊公景宗)忠恪(曺公宗)密(郭公)
(承佑)良惠(劉公從廣)榮毅(許公懷德)良定(李公端懿)勤惠(張公孜)
外戚諡武懿(劉公通)康懷(劉從德)安僖(曹公玘)景思(張尭封)恭懷
(曹公傳)
内臣諡忠肅(劉承規)僖靖(藍繼宗)安恪(盧勤)僖良(皇甫繼明)良恪(張和)
榮恪(藍元用)忠安(缺)僖勤(石全育)僖恪(劉從愿鄧保吉)威勤(麥允言)僖
安(王守忠)安簡(王承勛)
碑額
春明退朝錄唐太宗自撰魏元成碑德宗亦撰段秀實
碑本朝太宗撰中令趙公碑皇祐中王侍郎融守河
中還乃以唐明皇所題裴耀卿額上之仁宗遂御篆賜
沂公碑曰旌賢其後踵者懷忠(吕許公)顯忠(李忠武)旌忠(寇莱)
(公)全德元老(王太尉)教忠積慶(文潞公父洎)親賢(李侍中用和)褒親
(齊國獻穆公主)旌功(曹㐮悼)舊學(晏元憲)崇儒(丁文簡)舊德(張鄧公)顯先
積慶(趙中令子承昭)旌忠懷德(張侍中耆)儒賢(高文莊)褒賢(范文正)思賢
(劉相沅)清忠(王武恭)旌忠元勲(狄武㐮)褒忠(陳恭公)純孝(張文孝)英
仁御篆忠規德範(宋元憲)上御篆淳德守正(吕文穆)大儒元
老(賈魏公)
職官分紀卷四十九
