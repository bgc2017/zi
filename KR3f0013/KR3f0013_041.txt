新法算書卷四十一明徐光啟等撰
五緯歷指卷六(水星經度)
水星乃五緯之一其行與金星相似而異於木火土其
形亦小於四星故光不甚大不越晨昏二時且不嘗
見而嘗伏是以測其行與定其率及其應古今皆以
為難昔西士多錄某(厄日多國人)其本國地氣清朗得測
水星之經緯最徹惜其時所用儀器小所分度數未
為精細至近世谷白尼及第谷兩家留心歷學但其所
居在北極高五十度有竒為欹球之地夏月不辨晨昏
冬月雨雪多而蒙氣盛又甚寒冷難於測步谷白尼因
借他人之測以詳其理多未經目說雖明而猶難確據
後来第谷及其門人深研此道隨在推測不憚勤勞既
竭心思又殫目力而歷學始全今新歷譯其書以為法詳
列於後
水星本天象(第一章)
水星以太陽平行處為本行之心即以太陽之平行為自
行之平行如金星無二然其兩行之差非太陽兩行之
差則必有自行本圈而載其次輪又此圈或圈上之行
非平有高有低與他星等何以知其然耶曰見其距太
陽之大距度時有大小因知其次輪必有遠近也今以
圖略解其所測於左後詳釋之(次輪亦名伏見輪)
古圖設甲為地心任取甲乙某線分為五平行又以乙
為心取甲乙線五分之一為半徑作辛丙壬小圈名曰
均圈又於小圈周上取丙點為心作己丁庚戊大圈又
作甲乙丁線為兩心線取丁點作己癸庚圈是名水星
次輪(木火土三星名曰歲輪金水不然盖以其率非滿一年而所差復遠故名次輪又名伏見輪)
行法甲丁線順天平
行每年一周如太陽
平行無二其自載乙
點均輪心及丁次輪
或伏見輪之心如丁
心行丁庚戊本天圈
一年一周其心在辛
壬丙均輪上而行此
本天之心有行之理獨水星如是而他星不然蓋他星
有定兩心差之數不加不減故其歲輪心(如丁)所行之跡
亦為渾圓圈(見本歷首卷)惟水星小輪心丁所行之跡有如
卵形上寬下窄故曰己丁庚本圈之心於甲點時近時
遠又時在乙甲線内或時在外如置丁心在兩心線上
其行之心在辛極遠處丁心行本天一周必行辛壬丙
小圈三次丁心在戊最低其行心在丙
系凡丁心在本輪上平行一周即於小均輪上之行有三
周本輪上行一度均輪上行三度(以一周與三次論之則知一度三度)
伏見輪心運行圖說(第二章)
丁乙甲戊各號如前甲為心任作午未申等圖(用半圖簡法也)分為
六平分於未於申等又作甲未甲申等線人在甲所見伏
見輪心丁距本天最高之度又均圈往在辛點為心作丁
弧(本天一弧)又因丁甲未角為三十度(先分午丑半周為六分)均輪上從
極遠處辛順天向壬取其三倍即九十度止壬壬為心用
辛丁元半徑亦作寅一弧截甲未線於寅又以丙均圈極
近處為心(丙辛半周乃午申六十度之三倍)作卯弧以巳為心作辰弧以
辛為心作巳弧以壬為心作子弧末以丙為心作戌弧共
為七點即以曲線聯之得形如圖(又於午丑半周細細分畫作三十分各有六度)
(又辛壬丙圈分二十分各分有十八度作甲寅等線又小圈各點為心作多弧必可定丁心運行之跡)
右依前圖可解水星之諸行并可齊其所行之異新法亦
有水星天本象略引之
新圖用二小均圈如
他星但辛壬丙載伏
見圈心小輪之行為
三倍於丁點大圈上
之行皆自行數如古
圖無二其乙心留行
之迹亦與古圖之卵
形相似算法亦同丁心往癸乙心往戊辛心往壬比乙
及丁疾行為三倍水星體在子往午未各滿其周
擇測水星以定其最高(第三章)
金星歷曰凡朝夕測得金星距太陽平行兩大距度為等
者則於兩測之兩平行中度抄半得為金星兩心線之
處然其最高低之分尚未定也今水星或有兩大距度
等者乃若折半不得為兩心線之處覺測此星為難古
今歷家測得本天一周内伏見輪有多度不見前後多
測大距度之差如距地無遠近等故法曰取用朝夕兩
大距等及前後多日各測之行相反并平視兩行有差
可知兩測兩平行中折半為兩心之線所在曰相反者
何一測之行為盈一測為縮必知在兩心線左右曰兩
行有差言一測星在此無近遠處或測十日前後之行
為等因可知其引數為等
如圖(字號如前)戊為最低依各圈之行若伏見輪心到子到
巳甲子甲巳距地心兩視線略等不見近遠故亦不見
星距太陽大距度之有大小也試作甲壬線先求甲戊
線若干分置丙戊本天半徑為十萬甲乙置為五六八
五(後以測得算)乙丙為乙甲五分之一數之得一一三七以
減丙乙得四五四八丙甲也又以丙戊全數内減之得
九五四五二乃甲戊線也為星最低距地心之數
又置伏見輪心丁在子其心在壬(丁甲子角一百五度從心往壬數其三倍)
(得一周外有九十度即在壬)先用甲乙壬直角形夫形有乙甲乙壬
(與乙丙等)兩邊之數依法求甲壬邊得五七九八(用句股法)又求
乙甲壬角得十一度十九分次用甲壬子形夫形有壬
子全數有壬甲邊及壬甲子角(先得乙甲壬又先設丁甲子為一百五十度内)
(減乙甲壬角十度有竒餘壬甲己為)一百三十八度四十一分依法求甲
子得九五六六比甲戊多為一四四約為千分之一
半若置星在己其心在辛用辛甲己形夫形有辛甲(于甲)
(乙并加五之一得六八二二)辛己兩邊及辛甲己角(先設戊甲亦六十度用其餘以)
(滿半周)一百二十度求甲巳得九六四九比甲戊多一
五七約為百分之一比在子差更大
系凡水星次輪心在戊最低左右(理同)三十度或四十度内
其距地不見大差伏見輪視徑亦無小大其大距度亦
如之故星在此或左或右不足以定最低之經度分湏
候星在辰或在卯及其對點始可定也
古測算水星最高(第四章)
多禄某總積四千八百五十一年為漢永和三年戊寅(西歷)
六月初四夕測得水星經度為鶉首宫七度(用軒轅大星北)當
時太陽平行為實沈宫十度半即水星距太陽為二十六
度半次測為總積四千八百五十四年為永和六年辛
巳(西歷)二月初二日辰測水星在星紀宫十三度半(用心宿大)
(星比)當時太陽平行為玄枵宫十度大距度為二十六度
半如上測以前後兩測兩平行折半得壽星宫十度十
五分或降婁宫十度十五分乃兩心線之處也
右多禄某所測姑舉其二以證所定之處其所多記親測
每以古測相比因謂水星天最高行一百年一度與恒
星等及後来再加細測積年既久覺當時所謂猶非也
谷白尼記總積六千二百四年為大明弘治三年庚戌
(西歷)九月初九日瓦而得(歷學名士)晨測水星經度在鶉尾宫
十三度半緯北一度五十分當時太陽平行在鶉尾宫
二十六度四十七分(用谷白尼表算)得星距太陽平行十三度
十七分此非大距之測故又記曰此時水星將伏前此
數日測見順行於日更近可知水星當時在次輪之上
弧
次測總積六千二百一十七年弘治十七年甲子(西歷)正
月初九(本方)卯正二刻大火宫十度在天頂測得水星經在
星紀宫三度二十分時太陽平行在星紀宫二十七度
七分算得星距太陽二十三度四十七分又記本年三
月十八日夕測得星經度在降婁宫二十六度六分太
陽平行在本宫五度三十九分星距太陽二十七度一
十七分
依上二測谷白尼算得水星最高線本世(總積六千二百十七年前後幾)
(年不碍算)在大火宫二十八度半最低在其衝即大梁宫同
度
記今測十端以定歷元(第五章)
此地谷及其門人所記比古測精細因用為新歷之本
第一測總積六千二百九十八年為萬歷十三年乙酉中
歷十月初四日未初(西歷)為十一月十四日卯正四刻測
得水星視經在大火宫十三度四分緯北二度十八分
時太陽平行為析木宫四度分十五秒(新法算)星距日
為二十度五十六分一十五秒依多測再算得本年最
高行在析木宫初度三十分以平行減之得引數為三
度半次輪行為八宫十六度二十二分二十秒推算星
視經度得大火宫十二度五十七分比所測少七分
二測比前測後九日辰初二十分測得星經度在大火宫二
十五度三分緯北一度二十五分時太陽平行在析木
宫十二度五十三分二十秒引數為宫十二度二十
三分小輪行為九宫十四度二十二分半算得大火宫
二十四度五十八分比測少五分
三測總積六千二百九十九年為萬歷十四年丙戌十月
二十四日辰初十分(中為九月二十日未正十分)測得星經度在壽星
宫二十二度三十二分緯未記太陽平行為大火宫十
三度四分半引數為十一宫十二度三十四分次輪行
八宫五度六分半以算視行比測少七分
四測比三測後四日見星在壽星宫二十六度三十二分
緯北二度十七分平行為大火宫十六度四十九分半
引數為十一宫十六度二十九分次輪行八宫十七度
二十七分用算比測少五分
五測總積六千三百年為萬歷十五年丁亥正月初九日
申正五十分(中歷為十四年十二月十一日)測得星在玄枵宫十七度
四十八分緯北度一分太陽平行為星紀宫二十八
度二十二分五十秒引數一宫十六度五十二分次輪
行四宫二度二十八分二十秒用算比測少一分
六測總積六千三百三年為萬歷十八年庚寅三月初六
日酉正五十分(中歷二月十二日丑時)測星在降婁宫十三度四
十四分緯北一度四十二分太陽平行為娵訾宫二十
三度引數為三宫二十三度二十分次輪行三宫十一
度四十一分十秒用算少測數八分
七測總積六千三百五年為萬歷二十年壬辰二月初三
日酉初四十分(中歷正月初一日子正四十分)測星得娵訾宫十二度
二十分緯北度四十七分太陽平行為玄枵宫二十
二度五十分四十五秒引數二宫二十二度十五分次
輪行三宫二十三度八分三十秒用算比測盈九分
八測總積六千三百六年為萬歷二十一年癸巳五月十
一日亥初二刻(中歷四月二十二日寅正二刻)測星在實沈宫二十三
度十六分緯北二度分太陽平行在娵訾宫二十九
度二十三分引數五宫二十八度五十一分次輪行三
宫二十二度四分依算少測十二分
九測總積六千三百二十年為萬歷三十五年丁未四月
十五日亥初(中歷四月初一日寅正)測星在大梁宫二十一度五
分緯北一度四十分平行為大梁宫三度二十分五十
秒引數五宫二度十八分次輪行二宫十五度五十分
六秒推算盈所測七分
十測總積六千三百二十三年為萬歷三十八年庚戌十
二月初五日戌初(中歷十一月初一日未正)測星在析木宫二度四
十二分緯未紀太陽平行在析木宫二十四度四十分
引數初宫二十三度三十四分次輪行八宫十度十一
分推算少測七分
右十測如法推算盈縮大較不過十二分其差甚微非若
右表未經親測者真可用為水星歷元之測又本方向
北凡星緯在南難見難測故上不測皆緯北焉
定最高處及其行(第六章)
總積六千二百九十八年為萬歷十三年乙酉第谷測算
精密定本年最高在析木宫初度三十分以古測總積
四千四百四十九年(多祿某所記)為周赧王五十年丙申(西歷)
十一月十五日晨見水星在大火宫二度三十五分太陽
平行大火宫十九度五十六分半(用古表)緯南為二度二
十分依此測及後屢測(多祿某所記本世距周赧王四百年後有多測多算今不詳譯)
(省文也)得水星當時最高在壽星宫六度五分
兩測中積為一千八百四十九年計兩測中積最高之行
為五十四度二十五分(析木宫初度半内減去壽星宫六度五分得數)以中積
最高度分化秒為實以積年數為法除之得一年最高
行為一分四十五秒有竒有一年則百年千年俱有成
表如以萬歷十三年之行加之得崇禎元年最高行之
應以平行内減去最高得引數說見後
水星伏見輪半徑大小(第七章)
古多禄某用二測其一為總積四千八百四十七年十月
初三日晨測得水星伏見輪心在本天最高算求距太
陽大距度為十九度三分太陽平行在壽星宫九度
十五分多禄某時最高在大火宫二度此測未到最高
少二十三度因水星天之象最高及其衝前後一宫於
地不見遠近大差見上文
其二夕測(為次年四月初五)水星次輪心在最高衝大距度為
二十三度十五分平行為降婁宫十一度五分此測亦
未到高衝少二十一度與上測相對
系凡大距度為小者其次輪心必在載圈之高若距度為
大者其心必低先定兩心線如上測星在降婁距大在
壽星距小
如圖甲地心壬本天心戊為最高丙為其衝次輪心在
戊最高星
在巳為戊
甲巳距平
行極大角
(人在甲見星在巳視)
(星距戊平行之度數)上測得十九度三分又次輪心在丙最高
衝視距太陽平行大距度為庚甲丙角依上測得二十
三度十五分作戊己丙庚各線於甲己甲庚成直角
依三角形法甲戊己為直角形有己直角有甲角大距
度自亦有戊角己甲戊之餘即為七十度五十七分有
三角求戊己戊甲之比例設戊甲十萬戊己即為十萬
分之三二六二九(正弦數也)
又甲丙庚形有三角(因直角形之理有甲乙角自有丙角)求甲丙丙庚兩
腰之比例設甲丙十萬丙庚為十萬分之三九四七四
(甲角之正弦)
先定丙庚戊己兩圈半徑為等者(以上下兩次輪無二)今以三率
法通之設甲戊十萬戊己或丙庚為二三六二九丙甲
為八二六二五戊甲甲丙并之折半得九一三四二即
戊壬線也
今有戊壬戊甲戊己同類之三線又設戊壬本天半徑
為十萬全數求他線之數以法得戊甲為一九四七
九減戊壬全數餘九四七九乃壬甲兩心差之數也又
壬甲數以六除之得一五八乃載本天心小輪之半
徑說見水星本天象論戊己為三五七二乃伏見輪半
徑也
多禄某依親測得水星各圈比例如此然所記載測數中
有可疑(恒星及太陽之行各不精細)第谷及其門人因加密測密算
依上記十測設戊壬全數戊己為三八五(丁庚同數)壬
甲為六八二二取壬甲六之一即一一三七為壬心所
行圈之半周
系水星近於地為本天十萬分之五四六七二極遠為一
四五三二一
算水星經度用三角形試法(第八章)
用上所記第五測時刻以三角形及上定各圈之數求水
星經度(用新圖)當時查表得太陽平行在星紀宫二十八
度二十二分半水星最高在析木宫初度二十九分半
兩數相減得引數為五十七度五十三分圖上為庚乙
己丙兩弧之度(繪圖及其行之數見上二章)此引數三倍之得一百
七十三度三十九分為戊丁弧丁乃伏見輪心作壬次
輪圈從壬極遠順算得一百二十二度二十八分至辛
丁丙乙形有丁丙乙角(戊丁弧以滿半周去之餘)六度二十一分有
丙乙(上定兩心差六分之五即五六八五)及丙丁(兩心差六分之一即一一三七)兩邊求
丙乙丁角得一度三十五分又求丁乙邊得四五五一
二甲乙丁形有甲乙丁角(己丙弧或己乙丙角内減去丙丁乙角餘丁乙己其餘為)
一百二十三度四十二分(凡引)
(數為六十度以下用減六十度至一百二十度用加一百)
(二十度至一百八十度用減一百八十度至二百四十度)
(用加又自二百四十至三百度用減三百至三百六十度)
(用加)又有甲乙全數(半徑)及丁乙
(上得數)兩邊求乙甲丁角為二
度七分又求甲丁邊得一
二六
三丁辛甲形有丁辛次輪半徑(前所定三八五)有甲丁丙邊及
辛丁甲角(次輪為癸辛弧加壬癸弧或壬丁癸角或丁甲乙角皆為同得壬辛弧其餘辛午)五
十五度二十五分求乙甲辛角得二十一度二十九分
乃次均數次輪之視差也因次輪行在前半周法宜用
加得玄枵宫十七度四十五分比所測縮三分
若以測法求丁辛次輪半徑亦可得之則於丁辛甲形中
設丁甲邊丁甲辛角(以表得乙甲庚引數角内減丁甲乙本天均數得丁甲庚角以測得)
(辛甲庚角相減得丁甲辛視差之角)及壬辛弧或辛丁甲角依法求之
若以引數及各圈半徑從小輪上水星本行處用下圖各
三角形之法亦得算癸丁辛角有假如(見十章)
水星平行率(用古今二測)(第九章)
以測求伏見輪上之行宜擇星近太陽非留行或大距度
之處蓋留時伏見輪上之行人自覺其大距度多日不
變然星更行故測以得近太陽者為確
古多禄某所記總積四千四百四十九年為周赧王五十
年丙申(西歷)十一月十五日卯初在本方測得水星經度
為大火宫二度三十五分緯南為二度二十分
當時太陽平行在大火宫十九度五十六分半時水星
最高在壽星宫六度五分兩數相減得四十三度五十
一分半乃水星之引數也又平行視行相減得十七度
二十一分半
設引數及各圈之半徑與星視行距太陽之平行求水
星體在伏見圈之度分(星體距伏見輪極遠之處若干)用新圖諸號
如上
一庚乙己丙兩弧各為引數之度戊丁弧為引數之三倍
一百三十一度四十九分三十秒
二丙丁乙形有丙丁丙乙兩邊各圈半徑及丁丙乙角(戊丁)
(弧以滿半周之餘)四十八度十分求丁乙邊得十萬分之(全數)五
二又求丙乙丁角得九度四十五分
三己丙弧或己乙丙角内減去
丁乙丙角餘丁乙己為三十四
度五十六分半其餘以滿半周
為丁乙甲角是為一百四十五
度四十八分半
四丁乙甲形有甲乙(全數)乙丁(前所)
(算)兩腰及丁乙甲角求丁甲邊為一三九二又求
丁甲乙角得一度三十三分乃均數之度分也其號為
減(引數未過半周)減之得丁甲庚角為四十二度二十四分又
以最高之宫度加之得丁點(次輪心)在大火宫十八度二
十四分先測水星在本宫二度三十五分相減得較為
十五度四十九分乃次輪之視差也均數也圖上為丁
甲辛角測為晨刻則水星在太陽後次輪右邊
五丁辛甲形有丁甲(先所算)丁辛(先所設)兩邊及辛甲丁角(次輪)
(視角)求辛丁甲角得三十一度三十三分乃辛丁午角或
辛午弧水星體距小輪極近處午點之度分又加半周
(一百八十度)得二百一十一度有竒即壬午辛弧然所定次
輪極遠非遠於地心乃比平行為遠(故圖中命作癸午線與巳甲平行而)
(壬丁癸角恒於乙甲丁均角為等)則因先均數類亦均之若加加之若
減減之今減得癸午辛弧為二百一十度分乃當時
水星次輪上之行
本章多禄某所記及前第五章所記第谷十測中第五測
兩測相比中積為一千八百五十一年又五十五日十
一小時依法化年為日(總積平年為三百六十五日第四年閏一日為三百六十六日)
得六十七萬六千一百三十二日為法
兩測次輪之行相減得較為八十三度二十五分因今
測小則以遡到古測或滿全周少八十三度有竒或滿
全周外多二百七十六度三十五分中積時水星行滿
次輪全周為五千八百三十六轉外二百七十六度有
竒化作秒得七五六四四九七為實以前法入
實而一得一日之行為一一一八四秒為竒約之得水
星次輪上一日之行為三度六分二十四秒有竒(欲窮其數)
(各再化作忽算之)有一日可得一年百年之行又以分法可算
一時一分之行
水星一小時行七分四十六秒
一日行三度六分二十四秒
一平年行三全周外有五十三度五十三分三十二秒
一閏年三全周外行五十七度三分五十六秒
一百一十五日二十一小時三分二十二秒行小輪一
周
新法算書卷四十一
