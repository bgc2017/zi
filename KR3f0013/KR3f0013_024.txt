新法算書卷二十四明徐光啟等撰
日躔歷指
歷象以齊七政今首日躔者何也曰七政運行各有一
道二極各有三百六十經緯度其度分又各有寔經緯
視經緯其會合有寔會視會寔望視望樊然不齊首日
躔者乃所以齊之也日躔之能齊七政奈何曰凡測量
之法必自其根始如度樹之短長地其根也度舟行之
遠近水次其根也度天行之根有二其一在天行之内
歲首是也古法以今歲之十一月冬至為來年之天正
歲首冬至者則日軌高度分之極少日躔赤道緯之極
南也其一在天行之外歴元是也自昔推歷元者必求
上古之積年後來歲寔稍密即無數可論故至授時而
廢不用矣授時以至元辛巳為歷年以其氣應為根而
求通積以歲寔而一得冬至然此所得者皆平年之冬
至非定冬至也今法以崇禎元年戊辰冬至日子正初
刻為歷元依恒年表求其根數為平冬至因以法加減
之為定冬至定冬至者歲歲加減初無通積可求蓋日
軌度之真極少日躔緯之真極南也是則天行之兩根
舍日躔皆無從取之矣曰此兩根者六曜皆有行度皆
可用以為歲首為歷元何獨日躔乃可乎曰此其故有
二其一七曜之中獨日躔之行甚順也其一以他曜測
不若以日躔測甚便也何謂甚順太陽之行與本天之
本行相合為一繇黃道帶之最中無出入歲月日時各
平行有恒度分無永短如是者皆終古不易他曜之行
於本天本行之外各有小輪各有緯距度各有遲疾留
逆時時不等雖有定法而似無法何能為他行之法譬
如畸零不齊之布帛宜以十寸之尺度之若以畸零度
畸零無乃欲齊而棼之乎故六曜者畸零之布帛日躔
者十寸之尺也若恒星之東行與日相似亦可謂順矣
乃行度最遲必六十餘年而一度二萬五千二百餘年
而一周推步者欲求其變動之數卒世而不一得也且
考恒星之經度必用太陽之經度自非二分二至為其
凖則何從定之星之古測今測更多不合或曰順行或
曰否人自為說又何從定之豈若日躔之歲月日時俱
可測驗俱可推算哉何謂甚便日光甚大用闚筩諸器
即分秒可得諸星體微光眇測候頗難月體大矣而去
地甚近其視差甚大已亦不能為主古今法考月離經
度者必因其食甚時刻考太陽之經度加半天周得太
陰之經度故自昔名歷家先測太陽定其行度經度次
及月五星恒星之行度經緯度以為定法是知日行者
諸行之本也然歷法首步氣朔兹有氣而未及朔何也
曰朔望者日與月比論乃得之也未論月離未可論朔
望也其不及歲差何也曰歲差者日與恒星比論乃得
之也未論恒星未可論歲差也今以本法諸義著於篇
綴之立成表二卷以資推算焉
定南北線第一
一法天正春秋分日或前一日或後一日亦可午正前後
植表臬視表末景所至輙作點為識次作直線聯諸點
即夘酉線其垂線即子午南北線何故為兩分日行赤
道下表景自朝至暮止作一直線前後各一日尚未覺
有曲線也
二法不拘日月於午前用象限儀測得日軌高即於表末
景作識午後用本儀測得日軌與午前所取同高亦於
表末景作識以直線聯兩點即夘酉線何故為東西等
高則同經兩經間平分其所容之經即子午經圈
右二法不論何物但其體勢可當表臬者即用之
三法不拘日月以植表根一點為心多作平行圈視午前
景末切某圈作點午後待景再切原圈作
點聯兩點作直線為夘酉如上圖甲為表
根點以為心多作丙乙等圈甲乙為午前
景甲丙為午後景乙丙平分於丁作甲丁垂線至乙丙
線為子午
右第一法必待春秋分第二第三法恒日可用但論其
理俱未能定夘酉之真線何故為太陽本行去離赤道
以前以後終歲終古皆不作周圈而作螺旋圈也欲得
真線别有本法
本法用地平經緯儀取最近北
極一星測其東西行所至兩經
度中分之即正北方也
用句陳大星西名小熊尾第一
夏至子時在極東冬至子時在
極西用句陳第五星西名小熊尾第三冬至酉時在極
西夘時在極東(用此即定線一夕得可)
若無本噐用兩表之法兩表者一定表其體與地平為
垂線一游表其直邊亦與地平為垂線先以二表與星
相望參直成一線若星
漸移而東則遷游表隨
東至不復東而止移西
亦如之末從定表望兩
游表各以直線聯之成
三角形平分其角作南北正線
或以權繫垂線可當表但須權末極銳與垂線相應以
切地平定點
已上諸法必以夜及午正時若或早或晚隨時求之則有
别法先定一表景之直線以此線當地平上之太陽經
圈即於此時用測器取日軌高以得南北正線
如後圖作甲乙丙丁圈其心戊甲丙為地平丙上數本
地赤道出地之度如順天府五十度卽至己從己作徑
線徑線之或北或南取本日日躔離赤道距等度為己
壬作壬癸線為赤道距等圈次從丙甲上數日軌高度
分如高三十度得子作子丑線即本時地平上之太陽
緯圈也此線交壬癸距圈於夘從夘向甲丙地平引作
酉夘辰垂線取子丑緯圈上子午半弦為度從戊心抵
酉夘辰線上作斜線得未戊引至圈界成未戊辰線也
乙戊丁為東西線未戊申為景線即或左或右如本時
刻與夘酉遠近之數成未戊乙角則得申戊丁對角從
景線上依法作角得角傍東西正線其本日太陽宫度
及北極出地之數或暮夜用星說見本論(有一百法)
定北極出地度分第二
凡步日躔月離五星行度等一切測驗推算皆以北極出
地之正度分若儀器未精測候末確如春秋分所測午
正日軌高差至一分則以算太陽之經度必差二分半
推太陽之最高必差一度有奇即日躔行度不能得其
真率也以此定冬夏至時刻等無不忒矣故此法最宜
詳密不容率爾以致謬誤
凡得日躔經度或某星經度以午正日軌高或出入地平
之經度等率可定北極出地度分見本論約有五十法
今先具一本法
用象限儀取北極附近一星極高極低之數平分之為北
極出地度分如用句陳大星(西歴為小熊尾第一)冬至日酉時測
得極低三十七度強夘時測之得四十三度強其差六
度半之三度與三十七并得四十度強是順天府北極
出地之數
古法用表景或儀器測冬夏至兩日軌高之差折半以減
夏至高得赤道高以減象限即北極高也然人目不在
地心在地面故得數未確
如上圖甲為地心丁為地面人目在丁用儀器如丁辛
戊庚測得冬至日軌高辛戊然寔高乙戊
視高辛戊其差為丁戊甲角夏至日軌高
為壬其差則丁壬甲角小於丁戊甲角兩
視之差不等其所得之數必非真率且用表即景末難
定又有日輪半徑之差(寔表非中景故)清蒙之差致差之道多
端豈容略率推步遽定高下之數哉
問日躔列宿漸次西移古來名為歲差西歷以為列宿東
行度分非日果差西也是既然矣又日躔有最高不惟
旋轉東行即兩心又無定距則近星去極亦有時遠近
隨時變易安能遽定為一定之法終古不易曰恒星及
最高皆一二萬年而一周數十年而一度近星去極雖
則游移為動甚微為時甚緩數年之間目力器數固難
驗其變易矣既具測候之法待其積時積數灼見違離
然後依法更定未為失也
論清蒙氣之差第三
西歷第谷欲究極日躔行度之理造測器十具體式各異
宫度分秒絲毫不錯以定本地北極出地度分訖次用
古法(郎二至之高折中取之)測之不合者四分莫知所繇乃造大
渾儀一具於黃道上加極細闚筩夏至午正測之又時
時測諸經緯度分則二法往往不合每渾儀所測之緯
度高於所算太陽之緯度乃知真高在視高之下因悟
差高之緣蓋清蒙之氣所為也清蒙之氣者地中游氣
時時上騰入夜為多水上更多其質輕微略似澄清之
水其於物體不能隔礙人目使之隱蔽却能映少為大
升卑為高故日月出入人從地平上望之比於中天則
大星座出入人從地平上望之比於中天則廣此映小
為大也定望日時地在日月之間人在地平無兩見之
理而恒得兩見或日未西沒而已見月食於東日已東
出而尚見月食於西或高山之上見日月出入以較歴
家算定時刻每先昇後墜此升卑為高也(試以錢一文寘空盞底人)
(立稍遠令盞之邊掩錢體人目不見錢則止更以水注之水半則錢體半見水溝則全見升卑為高其理明矣)
清蒙之氣有厚薄有高下氣盛則厚而高氣減則薄而下
厚且高則映像愈大升像愈高薄且下則映像不甚大
升像亦不甚高其所繇厚且高者若海若江湖水氣多
也或水少而土浮虛此氣能令輕塵上升亦厚且高也
地勢不等氣勢亦不等故受蒙者其勢亦不等欲定日
躔月離五星列宿等之緯度宜先定本地之清蒙差
萬歴二十五年丁酉西洋之迤北人汎海至諾瓦生八
納之地北極出地七十六度強日躔大寒四度論宗動
之法應日出在冬至後五十二日却前出十三日所差
二十九度於時太陽寔在平地下五度因本地在大海
中蒙氣甚盛太陽久躔地平之下不能消除其濕勢故
發見折象尤多令前出十三日也又早晚蒙氣亦不等
蓋晝則太陽能消濕氣至暮而盡夜則復生漸生漸盛
及晨而多故蒙氣又有晝夜早晚之差
清蒙之本性能昇物象令高於寔在之所不能偏左偏右
故其差恒在緯度不在經度今先論測緯法借宗動天
本論内一則曰凡測高以恒求緯圈量之蓋恒天之内
經緯之度皆相連有一自有二若得本地北極出地之
數及或東或西恒球上日躔經度可得本時恒天内真
緯
如上圖甲乙丙為南北圈甲戊丙為地平圈
之一弧乙為天頂乙辛己戊為恒球一經圈
過太陽之視高辛亦過太陽之寔高已從北
極丁作丁己弧成丁乙己曲線三角形此形有丁乙邊
為北極高之餘度有丁己邊為日軌距北極之度有丁
乙戊角為丙乙戊之餘角(丙乙戊角為乙戊經圈距正午丙之度其弧為丙戊)求
乙己即日軌之寔高離天頂度其法己角(即恒球經圈乙己偕北極)
(出圈丁己兩線所作角)在本圈恒為銳角若丁乙己為同類銳角
即如上圖從丁向乙己作丁庚
垂弧分元形為兩直角形若丁
乙己為異類即於乙己邊引長之從丁作丁庚垂弧必
在形外其前圖丁乙庚直角形有丁乙邊乙角求乙庚
則全數與乙角之餘弦若丁乙弧之切線與庚乙弧之
切線又法全數與丁乙之正弧若乙角之正弦與丁庚
之正弦次丁庚己形有丁己邊又有丁庚邊求己庚則
全與丁庚之餘弦若丁己弧之割線與己庚弧之割線
末乙庚庚己并得己乙為日軌之寔高離天頂度其後
圖丁庚乙形有丁乙邊乙角求乙庚法如前但庚乙内
減庚己餘乙己即所求
假如太陽躔鶉首初度地平經度任置為(從午正或東或西算)九十
四度求太陽地平上之正高(太陽距極為六分十六度二十九)丁己為六
十六度二十九分(見前全圖)丁乙戊角為八十六度丁乙為五
十度(北京赤道高)法全數與丁乙戊角之餘弦(六九七六)若丁乙
邊之切線(一一九一七五)與庚乙邊之切線(二三率相乘以全除之)得(八三)
(一二)查表得四度四十五分又全與丁乙邊之正弦(七六六)
(四)若乙角之正弦(九九七五六)與丁庚之正弦算得(七六四一)
查表得四十九度五十分又全與丁庚之餘弦(六四五一)
若丁己割線(二五六一七)與己庚之割線算得(一六一六五)查表
得(五十一度四十七分)己庚庚乙并之得(五十六度三十二分)減九十得(三十)
(三度二十八分)乃太陽地平之緯度也(正高也)此四數極出地太
陽距極太陽地平經太陽地平緯皆相連相乘
右係測緯度之正法若先用器測得經度以此法推得緯
度而别測得緯度與所推不合則别測者必高於所推
(其差必絲清蒙之氣也減若論測器不在地心而在地面則以地半徑之差數所測緯度下方詳之)
(崇禎三四五年每年測冬至即用元儀元筩規然所得數非一前後有差一二分或是蒙氣塵灰等故耳)
求黃道與赤道之距度世世不等第四(亦名太陽之緯)
法曰夏至前後一日用測器數具各依法求午正日軌
高若俱合即真率否則擇其相合者用之第二第三
日再測如前於所得真率内減去地半徑之差又減
去赤道高餘為兩道距度即夏至日躔赤道以上緯
度何以不用冬至以夏至太陽近天頂蒙氣甚微
不入算冬至近地平蒙氣多則差多何以用前後一
二日曰至前後一日日躔去離赤道止一十三秒次
日止五十五秒測器之上無從分别與初日不異
也
若用冬夏兩至之較差不為真率見前論
古今各測
周顯王二十五年丁丑迄崇禎元年戊辰為一千九百七
十二年西古史亞理大各
秦二世三年甲午迄崇禎元年戊辰為一千八百四十七
年西史阨臘多
漢景帝中元元年壬辰迄崇禎元年戊辰為一千七百七
十七年西史意罷閣
漢光武建武十七年辛丑迄崇禎元年為一千四百八十
八年西史多勒某其書為歷家之宗已上四家測定
黃赤相距為二十三度五十一分二十秒於中分為
二十三度八十五分
唐僖宗廣明元年庚子迄崇禎元年爲七百四十八年西
史亞耳罷德測定二十三度三十五分於中分為二十
三度五十八分三十三秒
宋神宗熙寧三年庚戌迄崇禎元年為五百五十八年西
史西雜刻測定二十三度三十四分於中分為二十三
度五十六分六十七秒
宋高宗紹興十年庚申迄崇禎元年為四百八十八年西
史亞爾滿測定二十三度三十三分於中分為二十三
度五十五分
元成宗大德四年庚子迄崇禎元年為三百二十八年西
史波禄法測定二十三度三十二分於中分為二十三
度五十三分三十三秒
天順四年庚辰迄崇禎元年為一百六十八年西史褒爾
罷測定二十三度二十八分於大統歷為二十三度四
十六分六十七秒
正德十年乙亥迄崇禎元年為一百一十三年西史歌白
尼測定二十三度二十八分二十四秒於大統歷為二
十三度四十八分一十二秒
萬歷二十四年丙申迄崇禎元年為三十二年西史苐谷
造銅鐵測器十具甚大甚准又算地之半徑差及清蒙
差歲歲測候定為二十三度三十一分三十秒西土
今宗用之於大統歷為二十三度五十二分三十秒
苐谷覃精四十年察古史測法知從來未覺有清蒙之氣
及地之半徑兩差又舊用儀器體製小分度粗窺筩孔
大所得餘分不過四分度或六分度之幾而已且古來
測北極出地之法未真未確故相傳舊測俱不足依賴
以定太陽躔度
今欲定黃道各經度分之緯度分若干借宗動一題曰凡
得兩道極相距度分及黃道其經度分可推
本度分之緯度分
如上圖甲乙為赤道一象限甲丙為黃道一
象限兩道遇於甲為春秋分乙丙為過兩至
兩極之經圈有兩道距度(即二十三度三十一分三十秒之弧)為甲角之
度而測他距度其法如日躔立夏即為丁即從丁向
赤道作丁戊垂弧而成甲丁戊曲線直角形此形有甲
角二十三度半強又有甲丁弧立夏之經度四十五求
丁戊弧緯度則全數十萬與甲丁弧之正弦七七一一
若甲角之正弦三九九一五與丁戊弦之正弦二八二
二二查得一十六度二十三分三十九秒為立夏之黃
赤距度與立春立秋立冬之距度皆等蓋從兩分之交
數經度皆四十五也他各節去離二分或左或右經度
等則距度亦等以此法推黃道各經度分之緯度分作
表如後
反之有太陽之緯求其經如上圖甲丁戊形有甲角丁戊
弧緯而求甲丁弧其法全數與甲角之正弦三九九一
五若戊丁弧之餘割線三五四三八一與甲丁弧之餘
割線一四一四二一查得四十五度其法見宗動天本
書
凡過極圈截黃赤二道有黃道所截之經度分求截赤道
之經度分此即約說所名赤道上之黃道升度也過極
圈者在正球為地平攲球為子午圈時圈等
如上圖乙甲丙如前若正球(赤道過天頂)則
己戊丁弧為地平己丁庚其子午圈己
為北極庚為南極甲戊丁形之丁戊為
其地平東西或左或右之一分若攲球則丁戊為過極
圈(子午時圈等)夫甲戊丁角形有日躔經度之甲丁(四十五度)有
甲角而求赤道之弧戊甲其法全數與甲角(二十三度半強)之
割線一九六四若甲丁弧之餘切線一
與戊甲弧之餘切線一九六七查得四十二度
三十一分強
春秋兩分時太陽之本度第五
歷法家古來有公論二端其一日凡動而有法者三一自
上而下如土石等重物以地心為界(為界者欲至地心而正)二自
下而上如氣火等輕物以月天為界此二動自行必成
直線名為直動三循還行一周至元界如天行一周成
全圈名為周動也三者而外皆名無法之動(詳見本論)
其二曰凡天體及七政恒星等必平行不平行則推步
之術無從可立無從可用矣然而入目所見各有遲疾
順逆時時遷革百千萬年無一平行者又何也歷家因
此推求悟有不同心之圈及諸小輪等雖有彼此前後
多互異之說總之若得其不平行之故而又不失其乎
行之恒理不得不然耳(詳見七政性理之論)
太陽之公動其理不一其屬宗動天而定晝夜之時之類
後篇詳之今略論其本行曰太陽既為周動又必平行
則人目所見經歷歲月日時悉宜平等則從天正春分
至秋分又從秋分至春分平分一歲其日亦宜平等乃
從春分晝夜平至秋分歷一百八十六日有竒而平從
秋分晝夜平至春分歷一百七十八日有奇而平所差
八日有竒安得謂之平行又人目所見太陽之體冬至
則大夏至則小見大去人必近見小去人必遠又冬至
月食小於夏至之食蓋大光之體愈遠其景愈長愈大
月過地景之時愈多故知時多者景大景大則光體必
遠既兩有冬夏遠近又安得謂之周動且漸遲漸速漸
大漸小非驟然遷變即又日日刻刻皆非平行也今欲
明遲速之故而又不失為平行欲明大小之故而又不
失為周動將何說以處於此
如圖甲為地心乙丙丁為宗動天庚己辛戊為日輪本
天庚辛為春秋兩分戊己為冬夏兩至若
兩圈為同心者即庚戊辛半周辛己庚半
周所得圈分必等今不等必緣不同心(其差)
(數詳見下方)故人目不在太陽本天之心壬而在宗動天之
心甲則日行本輪天恒平行而人目所見者庚戊辛所
經之日多於辛己庚所以冬縮而夏嬴也日在戊去甲
遠在己去甲近故冬大而夏小也但在本天既平行則
推算者必先得平行數為根而後可論其遲疾多寡故
須先作平行表其術以歲周為法天周為寔平分之見
下文
其求天正春秋分日躔本度之法有二其一或春分或秋
分前後三四月内於午正初刻測得日軌高與本地赤
道離地平度數兩數相減得數為本日日躔緯度以緯
度求經度(法見本篇四若赤道度多於日軌高即太陽在南六宫若小於日軌高即在北六宫)既
得經度可步日躔經度得若干時刻而入於交點(交點即春)
(秋分也交者赤黃道之交點者無分)其法以歲周三百六十五日二十三
刻四分為法以天周三百六十度為寔而一得每日
太陽平行五十九分八秒一十九微為第一率以日
法九十六刻為二率以所得日躔經度為三率依法求
得若干時刻為四率次用此時刻於本日午正初刻或
加或減得太陽入交點時刻(春分赤道多於日軌高為未及交以所得時刻加於)
(本日午正時刻若少於日軌高為過交以所得時刻減於本日午正時刻)秋分則加減相反
(赤道多於日軌為過交減之少於日軌高為未及交加之)
次法測得日軌高與赤道之差以相減每差一分為四刻
(春秋加減如前法)何者太陽日平行約一度而春秋分前後第
一經度其緯為二十三分五十六秒約為二十四日九
十六刻則太陽每四刻行緯一分故赤道日軌之差一
分當得四刻也(此法可用於分前後一二日若過此緯度漸縮矣故第一則為公法)
如上圖兩道兩弧遇
於甲人在乙測赤道
乙丁乙戊日日不異
太陽則漸向交漸近
赤道如春分太陽在己少於乙戊則未過甲交己戊為
太陽之緯己甲為太陽之經若以未及甲一度則後一
日而入於交點若太陽在丙多於乙丁是己過甲交丙
丁為緯丙甲為經若丙過甲一度則前一日己入交點
秋分反是是為加減之元本
假如崇禎三年二月初八日在局午正時測得日軌高
五十度一十三分加入地平半徑差一分五十二秒若
有清蒙差即應減率今在午日軌之高度多故蒙差極
微即不減寔得地心以上日軌之真高五十度一十四
分正十二秒
若本地極出地三十九度五十分(順天府北極出地之度有三說未知)
(孰是尚須測候歸一今試一一推之)即赤道高五十度一十分以與日
真高相減餘四分五十二秒為本地本日赤道以上太
陽之緯度次簡黃赤距度表求其經度得去離降婁初
一十二分二十二秒次以太陽日平行五十九分八
秒為一率日法九十六刻為二率今行一十二分二十
二秒為三率而求四率得二十刻弱而日真高多於
赤道高則入交點在本日午正前二十刻為辰初初
刻
若北極出地三十九度五十三分即赤道高五十度
七分與日真高相減餘七分五十二秒為太陽緯依法
得經度二十分用三率法求得三十二刻七分則
入交點在本日寅初初刻八分(每刻十五分)
若北極出地四十度即赤道高五十度減差為一十四
分五十二秒求經得三十七分一十五秒用三率法求
得五十九刻七分則入交點在初七日戌初三刻
八分
若北極出地四十度一分則入交點在初八日午正
前六十四刻七分為是初七日酉正三刻八分
前此諸說未能遽得真率今用西術成數立一較法緣此
展轉推求庶幾近之欲得真確須銅鑄儀象亦大亦精
累年測候以立萬年不昜之法
按遠西之國有歷學名家於萬歷十二年甲申在大尼亞
國其地居順天府西以法推其地經度得東西相去一
百四度因推其東西時差得二十七刻一十一分彼
國北極出地五十五度五十四分四十五秒連測五年
而得太陽入春秋兩分之真率今以時差加率為順天
府各年之真率如左
萬歷十二年甲申二月初九日西春分在午正後八十
六刻正加時差二十七刻一十一分得次日子正後六
十五刻一十一分為中春分(午正後八十六刻者中歷日法以子正起算西歴以)
(午正起算八十六并二十七得一一三減日周九十六刻存一十七刻又以正起加四十八刻得六十五刻為次日數後傲此)
本年距元測一百八十七日西秋分在午正後六十四
刻正加時差得次日子正後四十三刻一十一分為中
秋分
十三年乙酉距元測三百六十六日西春分在午正後
一十三刻四分加時差得本日子正後八十九刻正
為中春分
本年距元測一百五十二日西秋分在午正後八十七
刻四分加時差得次日子正後六十六刻一十四分為
中秋分
十四年丙戌距元測七百三十日西春分在午正後
三十六刻八分加時差得次日子正後一十六刻
四分為中春分
本年距元測九百一十七日西秋分在午正後一十四
刻八分加時差得本日子正後九十刻四分為
中秋分
十五年丁亥距元測一千九十五日西春分在午正
後五十九刻一十一分加時差得次日子正後三十九
刻七分為中春分
本年距元測一千二百八十二日西秋分在午正後三
十七刻一十一分加時差得次日子正後一十七刻
七分為中秋分
十六年戊子距元測一千四百六十一日西春分在午
正後八十三刻正加時差得次日子正後六十二刻一
十一分為中春分
本年距元測一千六百四十七日西秋分在午正後六
十一刻加時差得次日子正後四十刻十一分爲中秋分
右法用之可得歲周率及冬至夏至等時刻
上論詳測春秋兩分太陽躔度然須以日躔表所算太
陽經度考之若測相合則凖不合則不凖也
隨日午正測太陽所躔經度宮分
置赤道高若干又置午正太陽正高(所測日地平高數内減蒙氣差又加地半)
(經差得正高)兩數相減其較為太陽距緯度(距赤道數)以此數查
黃赤距度表中横行内求度分上或下得宫度分乃太
陽本日午正所躔之度分(若表中無元數即用中比例法)凡赤道數大
測數小宜用冬至傍半周宫度分若赤道數小測數大
用夏至傍半周宮度分宫在上用上度在下用下度
如測日高得六十度四十三分(因高過蒙氣不用差)加地半徑差一
分十三秒得六十度四十四分強減赤道高(五十度五分)餘
十度三十九分查黃赤距度表得降婁宫二十七度三
十五分(因測大赤小用上行宫度)乃日躔度分或鶉尾二度二十五分
又測午正高得三十七度十三分減蒙氣半分加地半徑
差二分二十五秒得三十七度十五分赤高内減之得
較為十二度五十一分乃太陽距度也查表得大梁三
度五十二分或鶉火二十六度八分
太陽平行及寔行第六
歲寔者太陽行天一周之月日時刻也太陽之歲有二其
一從某節某點(二分二至之類皆名節亦皆名點)行天一周而復於元
節元點是名太陽之節氣歲若太陽會於某星行天一
周而復與元星會是名太陽之恒星歲恒星有本行自
西而東假如今年春分太陽會某恒星至來年春分此
星已行過春分若干分矣太陽至春分則已滿節氣歲
之寔而上未及元星若干分即又須若干時刻逐及於
元星而與之會乃滿恒星歲之寔故恒星歲寔必多於
節氣歲寔
此外又有太陰之歲以日月十二會定為十二月此歲
為三百五十四日有奇少於太陽之歲寔十一日有奇
也但太陰之視行絶不平(視行者月周天本平行而其小輪有自行度即入轉也自)
(行有順逆因其行速故人目視之不見順逆而但見遲疾既有遲疾故晦朔弦望絶不能為平等)故用
此紀元者又以太陽之歲寔為本
如前篇萬歴甲申春分在午正後一十七刻一十一分越
三百六十五日為乙酉在午正後四十一刻相減得小
餘二十三刻四分(每刻十五分)則歲寔為三百六十五日
二十三刻四分又用前世寔測前後相較如弘治
元年戊申西國至家白耳那瓦測得春分為西歷三月
二十四日子正後六十四刻六分越一百年為萬歷
十六年戊子名歷第谷測得春分為西歷三月十九日
子正後四十(三刻六分)西法歲三百六十五日四分日之一
每四歲之小餘成一日因而置閏則百年中為整年七
十五閏年二十五共為三萬六千五百二十五日用兩
測中積數(戊申三月二十四日子後六十四刻六分戊子三月十九日午後四十三刻六分)
相減其較七十五刻五分百而一得每一年少刻
一十一分一十五秒以減整年實三百六十五日二十
四刻得三百六十五日二十三刻三分四十五秒為
今定用歲寔
此法與甲申乙酉寔測所得不合其差為二十七秒若用
前古數百數千年所傳寔測之數其差更多何者太陽
之歲行不等其原有三其一太陽不同心圈之心(不同心之)
(天太陽所麗名日輪本天其心非地心也故又名不同心天亦名最高天此歲差所因也亦可名歲差天)順
節氣自西而東每歲有自行度故取一點今歲與節點
合百年後便覺去離若干其二太陽不同圈之心去離
地心其遠近又復不等其三恒星亦不平行此三差為
數甚微故百年之内難於計算數百千年以上乃可得
之(因大統歴故百年歲寔減一分)
算每日太陽平行分法
置先算定歲寔為三百六十五日二十三刻三分四十
五秒乃太陽行天一周三百六十度也今欲定一日之
行而成表法以周天為寔以歲寔為法除之(欲得細數故以前兩)
(數因本類化之如左)
置周天三百六十度以六十因七次得一七七六九
六為實
置歲實三百六十五日二十三刻(大刻)三分四十五秒先
將三百六十五日以二十四時乘之俱化為時得八七
六時再以三十三刻化為時得五時(每時四刻二十刻故得五時)
加于先得數共為八七六五時尚餘三刻再化為分得
四十五分(每刻十五分)加小餘三分共為四十八分仍置
八七六五時以六十乘之化為分末加四十八分共得
五二五九四八分再以六十乘之化為秒末加小餘四
十五秒共得三一五五六九二五秒為法與前周天寔
數而一得三一九三四九七四塵因先所置寔數俱化
為塵(周天度七次化之得第七位數為塵)法數為時之一秒(先化時為分化分為秒)
則時之一秒得周天三一九三四九七四塵若取時之
一分因進一位周天數亦進一位為末若取一時則周
天數亦宜上二位為芒則一時太陽行周天三一九三
九七四芒以二十四時乘之得一日行為七六六四三
九三七六芒依約法以六十除之得一二七七三九入
九俱為纖尚餘三十六芒再以六十除之為微得二一
二八九九餘四十九纖又再以六十除之為秒得三五
四八秒餘十九微再以六十除之為分得五十九分餘
八秒將先各類所餘數并之得太陽一日平行為五十
九分八秒一十九微四十九纖三十六芒
前法既得一日之行今再求一時以及各時之行法以前
推得一日或二十四小時行五十九分八秒二十微
(前數四十九纖己過大半宜進作二十微)各半之得十二時之行為二十九
分三十四秒一十微再半之得六時之行為一十四
分四十七秒五微又半之得三時之行為七分二十
三秒三十二微以三除之得一時之行二分二十七秒
五十一微仍以一時之行遞加至二十四時則為一日
所行也再逓加至六十分為表
次用加法二日至十日又至百日二百日三百日乃至一
歲作表
求太陽最高之處及兩心相距之差第七
最高與夏至異古多羅某(在今一千四百年前)測得最高去離降婁
初為經度六十五度三十五分兩心(地心與日輪本天心)之差為
十萬分(半徑全數)之四千一百五十一今在經九十五度四
十分兩心之差為十萬分之三千五百六十七(差五百八十四)
系曰太陽公動(一隨宗動西行一隨列宿東行)及本行之外别有二種
行度一從最高恒自西而東歲行若干一地心與太陽
本論(即不同心之圈)之心相距分歲歲減少意數千年後當相
合為一點(想當然耳或别有行動不可知也亦有為之說者未能定其然否)
問最高何物何繇能知有此曰若不同心最高之點恒在
夏至如甲則太陽從春分辛至戊行四十
五經度之弧與從己至秋分壬亦行四十
五經度之弧其時日必等蓋兩心在甲乙
線内與丁丙為直角而丁甲丙與辛甲壬兩弧俱兩平
分於甲(幾何三卷三十題)則所分各兩弧(丙甲與甲丁辛甲與甲壬)之行度
等其所須時日必等乃春分後行四十五度至立夏立
秋前四十五度至秋分其行度等而時日恒不等則丙
庚丑丁兩弧度必不等而不同圈之心必不在甲乙線
上
其推步最高法於春分後四十餘日即每日測午正日軌
高求其四十五度以定天正立夏(春分至立夏當行四十五經度其緯當得)
(十六度二十三分三十九秒加赤道高約五十度得六十六度二十三分三十九秒若日軌高適滿其數即正)
(得四十五度為立夏若過或不及用前篇求春分法得本時刻)遡春分迄立夏總計中
間積日時刻以日率五十九分八秒一十九微五十
纖而一得太陽平行之總度分乃非四十五度而得
餘分如後論
如圖甲為地心作丙戊丁圈任取甲乙小線(欲求此數故任作之)
乙為心作未己庚辛為太陽平行
之本圈次作己甲辛為春秋分線
過甲地心次於戊上取戊壬為四
十五度從壬過甲作直線至未而
截己夘弧於庚得己甲庚為四十
五度之角次從小圈心乙向庚作直線次作未己線次
從未向己辛作子未垂線末從乙向庚未作乙午垂線
即庚未線必兩平分於午(庚未為本圈之弦從心出垂線至其上必平分之)則
丙甲庚角為從戊壬四十五度以上至最高點之角
春分後日行戊壬弧為天元經度四十五其視行四十六
日一十刻一十分以日率准之得平行四十五度
二十七分三十四秒則庚己弧也己未庚乘圈角半之
得二十二度四十三分四十七秒庚甲己角既四十五
度即己甲未角得一百三十五度以加庚未己角共一
百五十七度四十三分四十七秒未甲己三角形内得
甲未己角即得己角為二十二度一十六分一十五秒
倍之為辛未弧四十四度三十二分三十秒又日行
己夘辛弧為春分至秋分時刻得一百八十六日七十
四刻其平行為一百八十四度
五分二十四秒即辛未己弧當得
一百七十五度五十四分三十六
秒辛未己弧内減己角之倍數(即辛)
(未弧)四十四度三十二分三十秒
餘未己弧得一百三十一度二十二分一十秒求得
未己弦一八二二五八六八又於未己弧加己庚共得
一百七十六度四十九分四十四秒求得未甲庚弦一
九九九二三四二
既戊壬為經度四十五今欲求壬至丙太陽最高之點(或夘)
(甲庚角)及乙甲兩心之差各幾何依下文論之
己子未三邊直角形既得己角及己未邊求未子線其法
全數(萬萬内)與己角(二十二度有奇内)之正弦(一三八九)若未己
弦(一八二二五八六八外)與未子邊得六九七一六八(外)
甲子未直角形既有子甲未角(四十五度為庚甲己之交角故)及未子邊
求未甲其法全數(内)與未子(外)若子未甲角(四十五度為未甲兩)
(角平分子直角故)之割線(一四一四二一内)與未甲邊(外)得九七六
八二一
庚未弦(一九九九二三四二)平分之得九九
九六一七一午未也内減未甲餘
二二七九六一午甲也
又庚己未弧與半圈其較三度一
十分一十六秒平分之得一度
三十五分八秒乙庚午角也(若庚乙引之至癸癸未弧為較半之為癸庚未)
(角)求正弦得二七六五四乙午線也
乙午甲直角形既得甲午午乙兩邊求甲乙用句股法得
三五八四一六即兩心之差其全數乙夘為太陽本圈
之半徑約之得百分之三分半有奇
又求乙甲午角其法午甲邊(外)與全數(内)若午乙邊(外)與
甲角之切線得一二一三四一三八(内)其弧五十度
三十分為壬丙即日躔從立夏(天元經度四十五)至最高丙得
五十度三十分以加四十五得最高之處為經度九
十五度三十分在夏至後五度三十分其最高衝
在冬至後五度三十分
若用秋分前遡立秋四十五度即用前法但依前圖更右
為左論之
立秋後至秋分日行戊壬弧為天
元經度四十五其視行得四十六
日三十八刻一十分其平行四
十五度四十四分一十三秒己庚
弧也己未庚乘圈角半其弧得角
為二十二度五十二分六秒其己夘辛弧一百八十
四度五分二十四秒即辛未己弧一百七十五度五
十四分三十六秒二率俱如前
次求未己弦甲未己三角形既得未角以減庚甲己角四
十五度得己角二十二度七分五十四秒(庚甲己角為甲己未)
(形之外角必與未己兩角并等故減未角得己角幾何一卷三十二題)倍之為辛未弧得
四十四度一十五分四十八秒以減辛未己弧餘一百
三十一度為未己弧求得未己弦一八二四五七三六
又於未己弧加己庚共得一百七十七度二十三分
一秒求得未甲庚弦一九九九四七八四
又己子未形求未子線其法全數(内)與己未弦(外)若己角
(内)之正弦與未子邊(外)得六八七三八三三
又甲子未形求未甲邊其法全數(内)與子未邊(外)若未角
之割線(内)與未甲邊(外)得九七二
一六八
庚未弦(一九九九四七八四)平分之得九九
九七三九二午未也内減未甲餘
二七六三二四午甲也
庚己未弧與半圈之較二度三十六分五十九秒癸未也
平分之得一度一十六分二十九秒乙庚午角也求正
弦得二二八二四四乙午線也
乙午甲形求甲乙用句股法得三五八三八八即兩心之
相距
又求乙甲午角其法午甲邊(外)與全數(内)若午乙邊(外)與
午乙之切線(内)得八二六三七四其弧三十九度三
十三分為壬丙以加壬戊四十五得八十四度三十三
分以減天正象限九十度餘五度二十七分為最高過
夏至之數
此秋分前數與春分後數較差三分然可不論蓋測午正
太陽之高或多或寡所差一分即此算内當差一度今
算内差三分則兩測中有差三秒者三秒居一度中為
三千六百分之三安從覺之若兩心之差因此三分之
差亦復不合然其較為一千萬分中之二十八至微矣
右二法皆用天元四十五經度若用天元六十經度則一
經度之緯度十二分五十六秒每緯度一分當八刻若
用七十經度則緯度一分當十四刻若春分前四十五
度秋分後四十五度亦可用但蒙氣多難定其確數耳
古今測候最高所得前後各異今錄取三家以備參考
意罷閣於漢景帝七年壬辰迄崇禎元年戊辰為一千七
百七十七年多禄某於晉永和七年庚辰迄崇禎元年
為一千五百八十八年所測太陽最高其法先求夏至
之日
從天正春分迄夏至其視行得九十四日四十八刻(日九十六)
(刻)夏至迄秋分得九十二日四十八刻共一百八十七
日以日率求平行則九十四日四十八刻行九十三度
九分九十二日四十八刻行九十一度一十一分
如上圖甲為太陽本圈心乙為地心丙為
春分丁為秋分戊為夏至己為冬至兩至
線與兩分線遇於乙為直角次作乙甲辛
過兩心線辛為最高之點其戊丙戊丁兩
弧并之多於半周天則最高在丙戊丁弧
内又丙戊弧大於戊丁則最高心在丙乙
乙戊兩線以内亦在春分後夏至前如甲次從甲作庚
甲壬癸甲午兩直線相遇於甲為直角與丙乙乙戊各
平行夫丙戊弧九十三度九分戊丁弧九十一度一
十一分并得一百八十四度二十分平分之各得九
十二度十分為丙庚丁庚丁庚内減丁戊平行一象
限餘度五十九分為戊庚弧其正弦一七一六為乙
子句丁庚内減癸庚天正一象限餘二度十分為癸
丙弧其正弦三七八為甲子股用句股法得四一五
一為甲乙弦即兩心之相距
又求甲乙子角其法子乙邊(外)與子甲邊(外)若全數(内)與
甲乙子角之切線(内)得二二二七其弧六十五度三
十五分日躔春分後至最高之點為實沈五度三十五
分
兩心相距為十萬之四千一百五十一約之為百分之四
以較前第一法所得之數不無互異其較為十萬之五
百八十一兩得數不等其元測必不等然此古法以日
躔天正夏至之時刻為根夏至之定時最為難得何者
夏至後天元一經度得緯僅一十三秒若北極出地四
十度之處用一丈之表測午正日軌高得二十六度半
強其景為千萬之四百九十八萬五千八百一十六若
加十三秒之景應加千萬之六十五分約之為十萬之
六分強通之為六微雖復巧手明目何從覺之又本地
本時蒙氣之映高亦得二分四十秒又天正夏至未
確若先後一日即最高之處及兩心相距必前後若干
度分以此論之纖芥參差諒無足怪乃愈見斯人之不
為牽合斯術之最為密親矣
亞耳罷德後多禄某七百四十年於唐僖宗廣明元年庚
子迄崇禎元年七百四十八年測算得最高在實沈二
十二度一十七分(即夏至前七度四十三分)不同心之差得十萬之
三千四百六十五
白耳那瓦於弘治元年戊申迄崇禎元年一百四十年測
得日躔從春分迄秋分行一百八十六日九十刻
十分從春分至立夏行四十六日一十四刻五分從
立秋至秋分行四十六日三十五刻五分因而推算
庚己弧此為四十五度二十九分
一十三秒(前法為四十五度二十七分三十四秒)行
四十六日一十四刻五分(前法為四)
(十六日一十刻一十分)
己夘辛弧此為一百八十四度
三分二十一秒(前法為一百八十四度五分二十四秒)
行一百八十六日九十刻一十分(前法為一百八十六日七十二)
(刻三十分)
己未辛弧此為一百七十五度五十六分三十九秒(前法)
(為一百七十五度五十四分三十六秒)
己甲庚為四十五度角其餘己甲未角一百三十五度
同前未甲庚線為一九九九二七六八
己甲未形有己未邊有角求甲未邊得九七六四八
三
未午為未甲庚之半得九九九六三八四内減甲未得
甲午二三一五八一
癸未弧三度四分五十四秒乙庚午角一度三十二
分二十七秒其正弦午乙二六九七
乙午甲直角形有兩邊求甲角甲乙邊得午甲乙角四
度一十五分一十秒為立夏最高之度分
甲乙邊三五四八七為兩心之差其全數則太陽本
圈之半徑乙夘
最高在夏至後四度一十五分一十秒(前法為五度三十分差)
(度一十四分五十秒)
兩心差三四四八七(前法為三五八四一六其較三四一一則一千萬分中之三千)
(四百一十一分一萬分中之三分有竒也)
推太陽之視差及日地去離遠近之算加減之算第八
按天問略等書皆言地體居天中止一點是也然各重天
高下大小不等各天與地球比例之大小亦不等惟恒
星一重天比於向下諸天甚遠甚大以地球較之極微
無數可論故測候之家以恒星為求視差之本
如上圖甲為地心甲乙為地半徑丁
辛為日躔最高圈丙為高衝圈日行
在最高丁人在乙見日躔於外天(恒星)
(宗動常靜皆是)己壬己弧為其地平上之視
高然從地心測之則壬戊為其地平
上之實高兩高之差為戊丁己角或
乙丁甲角若日行高衝丙從地心測
其實高仍在戊與在最高丁等則從
地面乙視之見日躔於外天庚從乙丙庚線定視高為
壬庚較前視高壬己為小故大陽之實高等隨時所見
視高不等其視差之數亦不等
凡有日軌高若干度欲定其視差若干先求本時太陽去
地遠近之數其法借三大論(論日月地相去遠近及大小之比例)中一則
曰以日月食推地徑與日輪本天徑之比例歌白泥定
地半徑與日天半徑之比例若一與一千一百四十二
如上前圖甲戊丁為太陽本圈甲為最高
乙為其心丙為地心乙丙為兩心之差日
在戊甲戊為日距最高度之弧乙戊為本
圈之半徑今欲求日地相離之線曰戊乙丙直線三角
形有乙戊半徑全數又有兩心之差乙丙(三五八四一六)又有
甲乙戊角之餘角為戊乙丙而求丙戊邊其法如增圖
全數(乙丙内)與乙丙邊(外)若戊乙丙角餘角之正弦(丁丙内)
與某數(增圖之丁丙邊外)又全數(乙丙内)與乙丙邊(外)
若戊乙丙角餘角之餘弦(若戊乙丙為鈍角其餘角為丁乙丙)
(此角之正弦為丁丙餘弦為乙丁)與某數(增圖之乙丁邊外)以所得
第二數加乙戊半徑(增圖之戊丁全邊)為股第一數
為句各自之并而開方得丙戊既得丙戊次
以半徑乙戊全數為第一率以所倍於地半徑之一千
一百四十二為第二率以丙戊若干為第三率而求四
率為丙戊所倍於地半徑之數(見本表)
若戊乙丙為銳角其法全數(内即乙丙)與乙丙邊(外)若乙角
之正弦(外即丙丁)與丙丁(外)亦若乙角之餘正弦
(内)與丁乙邊(外)次於乙戊内減乙丁餘丁戊
用句股法丙丁丁戊各自之并而開方得丙
戊
加減差者太陽本圈中平行與視行之差也如上論從天
正春分至立夏日行經度四十五其在本圈行四十五
度二十七分三十四秒此兩行之較為加減差太陽從
最高下行至最高衝此半周内應減算從最高衝上行
至最高此半周内應加算
如上圖外圈為宗動天之黃道
與地同心為丙内圈為太陽之
本天其心丁有最高最高衝之
線過丁心若太陽在玄枵娵訾
降婁大梁實沈春分前後半周
平行在實沈初度而視行己至甲即平行算外應加實
至甲之弧或丁乙丙角得太陽實躔若在鶉尾夀星大
火析木秋分前後半周平行在鶉尾初度而視行纔至
戊即平行算内減尾至戊之弧或丁乙丙角得實躔凡
最高左右距弧等其加減之算亦等求一即得二
丙乙丁角形有丁丙兩心差有丙乙日地相
離數有乙丁丙角(上圖為鈍角)而求丁乙丙角為
減差其法全數(内)與丁丙邊(外)若丙丁乙角
餘角(即丙丁午)之正弦(即丙午内)與某數(外)又丙乙邊
(外)與全數(内)若某數(即丙午外)與乙角之正弦(即丙)
(午内)若丁為銳角(最高前後九十度必鈍最高衝前後九十度必銳)其
法全數(内丁丙)與丁丙邊(外)若丁角之正弦(内丙)
(子)與某數(外丙子)又丙乙邊(外)與全數(内)若某數(外丙子)與
乙角之正弦(内丙子)
用前法推各度分之差列表如後
求地半徑差法同如上丁丙邊為地半徑
丙乙為太陽距地心之數乙甲為日躔距
天頂之數丁乙丙為視差角而求乙角為
視差之數其法全數(内)與丁丙邊(外)若甲丁乙角之正
弦(内)與某數又丙乙邊(外)與全數(内)若某數(外)與乙角
之正弦(内)簡表得其度分以加所測之數加者視高小
於日高也
論日差第九
稱日者日行一晝夜循宗動一周而復於元界也其界為
子午圈或地平圈用子午者以子正或午正時起算用
地平者以夘正或酉正時起算也日分十二時九十六
刻然其實行度分日日不等如太陽甲日午正在天正
春分一點乙日午正春分點行天一周滿經度三百六
十而太陽尚不及者一度既至則春分點已去離一度
太陽更東行一度而後成為一日此一度者有贏有縮
日日不等絶非平行故步日躔月離經緯諸星凡稱日
者皆不用贏縮之日而用平日平日者行赤道一周并
太陽一日之平行為三百六十度五十九分八秒一
十九微也(見本表)
新法算書卷而十四
