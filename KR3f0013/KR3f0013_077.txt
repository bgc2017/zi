新法算書卷七十七明徐光啟等撰
交食表卷六
算高弧所以然
算高弧有法法有原必出于天上所設圈非可意為揣度
也如圖以甲為心作乙丙丁為子午圈乙丁為地平甲
壬為赤道從地平取北極高(設為四十度)得丁戊則餘戊丙
(為五十度)與壬乙赤道高等今太陽在赤道行必從甲出地
平上為卯正漸高距甲三十度為辰距六十度為已距
九十度至壬為午又漸低距壬三
十度六十度為未為申至九十度
復在甲為酉正此春秋兩分晝夜
所以等也此時求太陽每時刻得
何高度法以甲壬為全數較于壬
庚即壬乙弧之正弦若較甲巳即
壬巳赤道弧之餘弦(設壬巳戊圈竪立與壬已甲赤道同)與巳辛即乙癸
弧之正弦得太陽在已時高若干為乙癸弧所量也
如太陽不在春秋二分距赤道或内或外多寡恒不等則
其高度較赤道高亦不等故距内離赤道漸遠亦漸高
若距外愈遠愈不及其高以此時求高幾何更有一法
如次圖赤道左右有平行線太陽距度在内者為乙丙
在外者為戊巳内則交地平於丁得晝線丁乙大夜線
丁丙小外則交地平於壬得壬戊為晝線小壬巳為夜
線反大而丁乙與巳壬丙丁與戊壬即夏晝與冬夜冬
晝與夏夜蓋太陽南北距同度則皆等法于癸庚赤道
高加庚乙太陽距内度得癸乙弧其正弦乙壬線又與
癸庚赤道高減等太陽距外度為庚戊餘癸戊弧其正
弦戊子線與丙丑線等(因冬晝夏夜同距度)
(故算恒設内外距度等圈中替戊子恒用相等之丙丑)又法
云兩正弦并而半之即丙丑加于
乙壬作乙寅半之於卯得乙卯或
卯寅各半正弦又云本半正弦于
總或餘數之正弦相減餘卯酉時
之正弦即乙壬減乙卯餘卯壬或卯寅減壬寅亦餘卯
壬而卯壬與甲辰等甲辰即太陽在卯正或酉正出地
平高故卯壬為本時高弧之正弦以查其度分
若太陽在午正則以其距南北度或加或減于夲赤道高得
太陽午時正高若午前或後則如第三圖以甲為心作乙
辛丙半圈當竪立分十二時(小時)乙為午辛為卯為酉與在
乙甲丙線等以此算高弧無論太陽在午前後及南北距
俱不異法祗取時刻為準法以半數之弦乘太陽距午之
餘弦以全數除得餘數為南北通用數也設太陽距午三
十度(已及未時)則圖中在赤道内得乙戊正弧餘弧戊辛而餘
弦甲巳在赤道外得丙癸為正癸辛為餘而甲庚即餘弦
與甲巳等又全數甲乙與甲丙亦等乙丁半數之弦與丙
丑線等所算得己壬與卯庚亦等
故在北一得巳壬在南不必算求
卯庚蓋巳壬線者彼此通用何也
法以加卯酉之正弦得太陽距北
在本時高弧正弦反減之即得太
陽距南亦本時高弧正弦如圖壬
子及卯寅各與甲辰等則巳壬加壬子得巳子即太陽在
己(巳即戊距午三十度)距赤道北出地平高度也卯庚減卯寅餘寅
庚即太陽在庚(庚即癸距午亦三十度)距赤道南出地平高度也
求食在晝否簡本表日食必先以太陽經度查其距赤道
表得在南或北若干次以本距度及食之時依本地查
表遇空行則以無高度知太陽在地平下雖食本地不
得見矣論月食亦以太隂經度查赤道距度表與前同
苐其不正在兩交則自未免有距度以之或加或減于
赤道距終得正距蓋太隂距内入兩道間則以距赤道
度減其距黃度若太隂距外出黃道更距赤道遠則以
加其距黃度得正距赤道度而查本表亦依極出地以
距度以食時查與日食同
新法算書卷七十七
