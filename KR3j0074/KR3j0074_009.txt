白田雜著跋
余聞寳應王予中名未識也後於同年申謙居處見其
雜著數冊云得之方溪愛其淹洽因錄存之予中猶前
一輩人其詞往往有根柢可以傳也乾隆丁卯五月河
間紀容舒記
謙居言予中尚有白田草堂集推之甚至後於李根侯
案上見數冊略取讀之則詩文都非所長此老正應以
實學見耳其菁華盡此數卷矣乾隆戊辰三月又記
