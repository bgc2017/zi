名義考雜家類二(雜考之屬)
提要
(臣)等謹案名義考十二卷明周祈撰祈蘄州
人始末未詳前有萬歷甲申劉如寵序稱為
周大夫又有萬歷癸未袁昌祚重刻序稱其
嘗為民部郎又稱其從幼時授經至綰組擁
軺不知確為何官也其書凡天部二卷地部
二卷人部四卷物部四卷各因其名義而訓
釋之其有異同則雜引諸書參互辯証雖條
目浩博不無譌誤如論月星則不知推步之
術論河源則全據傳聞之訛論廣輪則不知
周禮先有此文論化日則不知?夫論實無
此語論鮮卑以柳城為柳州論肉刑以漢文
為魏文論箜篌為即琵琶論杜甫詩竹根為
酒杯如斯之類牴牾恒有然訂謬析疑可取
之處為多惟援引舊文往往不著出典不出
明人著書通病云爾乾隆四十二年三月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
名義考目錄雜家類二(雜考之屬)
卷一
天部
卷二
天部
卷三
地部
卷四
地部
卷五
人部
卷六
人部
卷七
人部
卷八
人部
卷九
物部
卷十
物部
卷十一
物部
卷十二
物部
