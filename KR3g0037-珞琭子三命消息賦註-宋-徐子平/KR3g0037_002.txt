珞琭子三命消息賦註卷下
宋徐子平撰
生月帶禄入仕居赫奕之尊重犯竒儀藴藉抱出羣之
器(世術用六甲人正月生者此名建禄而不富此非生月帶官禄也生月帶官禄者如甲乙人秋生丙丁人)
(冬生戊己人春生庚辛人夏生壬癸人生於四季月是也且如甲乙木用金為官禄也庚金旺是生月𢃄官禄)
(也遇之者官禄超遷功名特達也或問曰此生月𢃄祿而為福者尋常有之而賦意言之何重也荅曰如賦云)
(略之為定一端究之翻成萬緒是也如甲戌人八月生建酉酉中建辛辛為甲之旺官祿若當生歲時居寅午)
(戌火局更别位有丙丁火亦不能損甲之官祿以八月火死故也或當生歲時居亥卯未木局更或别位有甲)
(乙木亦不能奪甲之財帛以八月木絶故也有火不能損官禄有木不能劫財帛是財官兩喜為赫奕之尊固)
(其宜也凡命中𢃄祿者祿出祖上又不如生月𢃄禄者則父子之氣近為祿相須也更有生日支内天元自旺)
(生時不居休敗者復更行運在祿鄉如此之命乂何啻居赫奕之尊是三台八座之格應貴人之命子乂何疑)
(焉賦云根在苗先正此意也竒者三竒官印也遇之者有威儀之貴也藴藉者三元内外歲月生時藏蓄五行)
(括囊造化貴氣往還無諸刑戰如此之命出乎其類為大器之貴命也且如向公安撫命戊寅年甲子月乙丑)
(日庚辰時何以為貴戊以乙為官印乙丑自居官鄉乙見戊為偏官戊居寅為禄位又見庚辰時乙丑見庚為)
(官印庚自居辰辰中有乙為財帛乙丑六合甲子月是乙見鼠貴則知宗族貴家是名乙戊向庚為三竒之貴)
(也不惟只此而又金土之氣堅潤十一月生五行藏蓄唯忌逢火其時火死水旺三任方面可應出羣之器餘)
(可例求焉此賦論貴命根基此以後說運中會遇也故下文云)隂男陽女時觀出入之
年隂女陽男更看元辰之歲(假令隂命男三月下旬生得節氣深八歲運乙酉年)
(庚辰月乙丑日辛巳時乙木下取丑中金庫為官印又三月氣深時迎初夏又得辛巳時當生年乙酉三合巳)
(酉丑丑位不背官印三月氣深木向衰病金向長生賦云向背定其貧富是也又曰將來者進三十八歲運行)
(丁丑則財官兩美賦云每見貴人食禄無非禄馬之鄉是也三十九歲交丙子運是謂出入之年也且乙用庚)
(為官印見丙乃庚之七煞當生年三月氣深向丙不遠又大運丙子子與巳合合起巳中丙丙尅妻則乙損官)
(乙以庚為妻則灾妻損財更或值丙丁己午年則凶此是出入之年為凶可知也時觀者是當生年中四時之)
(時也賦云一旬之内於年中而問干一歲之中於月中而問日是也此年運交出入當時迎氣深又辛巳時中)
(有丙初交丙子運則灾損自應也賦云隂男陽女便是隂女陽男也前云出入之年此論元辰之歲其理無二)
(也前論乙丑日陽命男運出丁丑欲入丙子此亦是行來出入抵犯凶方之義前說三月深向丙丁之氣不遠)
(運入丙子則失官財損妻灾况在四月三五日生作三歲運是當生元有害官印之辰賦云宣父畏以元辰是)
(也其或更值寅午戌年巳未太歲是名元辰之歲則救療無功也便當生歲時中有壬癸小運在申子辰亦不)
(濟事四月水絶故也大率所犯冇傷不可救也)與生地之相逢宜退身而避位
凶會吉會伏吟反吟隂錯陽差天衝地擊(生者生旺也凡五行皆不)
(宜生旺隂陽書云金剛火強自刑其方木落歸本水流趍末則為自刑之刑也且以庚辛言之則金也旺於西)
(方故庚禄在申辛禄在酉如庚辛生人運到申酉則宜退身避位也夫何故庚辛用丙丁火為官印火至申酉)
(則病死則庚辛無官也庚辛尅甲乙為財帛木到申酉則死絶則庚辛無財也官財俱衰雖建禄而不富故云)
(與生地之相逢宜退身而避位鬼谷曰金降自乾東而震西南遇坤鄉而敗禄衰官正此意也賦意幽妙宜深)
(識之此說運中造為引問發明之辭如上文云出入之年皆吉凶兩存而不辨在學人曉而合之上下貫穿而)
(得其辭悟矣伏吟者大運與元命相對者是也以衆術言則不佳以賦意言之其間亦有凶會吉會存焉錯者)
(錯雜也差者交差也人命有隂陽錯雜人運亦有隂陽交差多為灾損如元命與運在東南而遇太歲西北者)
(謂之天衝元命與運在西北而太歲在東南者謂之地擊大槩與隂陽差錯不殊然不能無别焉西北衝東南)
(者主動改出入是内衝外也東南衝西北者雖衝而不動是外衝内也遇此者皆主不寧其間吉凶兩存詳而)
(言之)或逢四煞五鬼六害七傷地網天羅三元九宫福臻
成慶禍併危疑扶兮速速抑乃遲遲(如元命犯辰戌丑未在四柱中或大)
(運又行到或辰戍丑未之上者謂之四煞五鬼如大運干為鬼制財尅官印此五行之鬼也與太歲同六害者)
(且如丑未生人四柱中復有丑未更大運在辰戌丑未之上却遇太歲在子午卯酉者謂之六害遇之者主骨)
(肉分離七傷者運中逢七煞是也如甲乙日生人用庚辛為官印運在南方或逢寅午戌巳與未太歲是也四)
(煞輕五鬼重六害輕七傷重運逢之輕歲遇之重地網天羅者戌人不得見亥亥人不得見戍謂之正天羅辰)
(人不得見巳巳人不得見辰謂之真地網遇之者灾病連綿不獨歲運忌逢之四柱中亦不宜也三元者日干)
(為天元支為地元納音為人元即三元九宫也假令戊寅年壬戌月甲申日己巳時陽男命氣淺八歲運甲以)
(金為官印九月生是生月𢃄禄也二十六歲小運至辛丑大運乙丑二運幷在官禄財庫之上未可言凶此名)
(吉會故曰福臻則乃成慶也又如乙酉年癸未月庚戌日甲申時隂男命氣深九歲運逆行以生日庚戌下取)
(火庫為官印又六月生亦是生月帶祿也三十九歲大運到庚辰乙庚合小運甲辰併天地六合之上未可言)
(吉也以當生六月氣深運到庚辰辰衝戌辰乃水庫水尅火三合甲申水長生兩辰衝戌破官印則為凶會又)
(曰禍倂是乃危疑也扶兮速速者如前戊寅年以甲申為主運到乙丑者或遇行年太歲三合合上扶同相助)
(則為吉慶而速速也扶助也若太歲無刑或相衝相害則是與氣運相抑抑不順也是乃發福遲遲也大凡推)
(運須看生年太歲與運生尅生尅已定則吉凶無不應驗矣)歷貴地而待時遇比肩
而爭競至若人疲馬劣猶託財旺之鄉(生日臨官印之貴是歷貴權之)
(地且如壬辰癸巳日用土為官印用火為財帛若生月不居九夏不在四季則是虚聲之命雖歷貴地而猶待)
(於四時基本元有元無也遇比肩而爭競者如壬辰癸巳生人更生九夏四季得其官禄之時大運乂在火土)
(分野為吉會或遇太歲是壬癸或為衝刑或為破害是比肩而爭競也如此者防稱意中失意主灾禍也如不)
(是壬癸歲是亥子丑亦同如當生歲時中有戊巳重者為有救人疲者人元疲乏也馬劣者所合之辰馬弱也)
(假令甲午生人運行西方申酉戌者是也午為人元屬火到西方死絶之地是人元疲乏也甲以巳為財午内)
(有巳上巳土到西方亦自衰敗是劣弱也猶託財旺之鄉者午雖疲乏猶頼西方金旺為財巳雖劣弱秋金懷)
(壬癸亦可與己破鬼生財也)或乃財旺祿衰建馬何避衝掩歲臨尚
不為灾年登故宜獲福(與前意同而理異也如丙午人運至西方財雖旺而禄衰下元)
(建馬為助言辛酉中有辛合丙也則不畏衝掩也掩者伏滯也如伏吟之類衝者衝擊也如反吟之類既是支)
(元人元有財財且旺而禄衰者猶可以扶持縱歲運在掩伏衝擊者亦無害事此與中下興隆不殊前說財運)
(掩衝此論歲臨運位亦未可便言凶咎太歲為造化之主百煞之尊來臨壓運多凶少吉若於三元内外五行)
(官印有用者亦可以利見大人而成吉會若三元内外財帛有用者亦可以因貴人而發財帛也且如生日是)
(壬午太歲是庚午運是戊午此年歲運之臨亦為吉會也次年交辛未其氣不殊官印財帛有用則固宜獲福)
(也)大吉生逢小吉反壽長年天剛運至天魁寄生續壽
(丑為大吉未為小吉如癸未日生人行丑運或丁丑日生人行未運不得謂之反吟皆謂之生氣且癸水受氣)
(於巳而成形於未丁火受氣於亥而成形在丑故曰生逢如壬課發用丁課在未而癸在丑亦此意也丑未為)
(隂陽之中會天一貴人所臨主本與運逢之則有長年之壽也辰為天罡如庚戌生人行辰運或甲辰生人行)
(戌運不得謂之反吟也且庚金受氣於寅而成形於辰甲木受氣於申而成形於戌皆是生氣鬼谷子曰罡中)
(有乙魁裏伏辛是也前云生逄後曰寄生義不殊也)從魁抵蒼龍之宿財自天來
太衝臨昴胃之鄉人元有害(從魁酉也蒼龍辰也如酉日生人運至辰者是也酉)
(中有辛金辰有乙木金尅木為財故曰財自天來是用支内天元為財也太衝者卯也昴胃者酉也胃土雉昴)
(日雞有二宿在酉也如卯日生人運至酉者是也卯木也酉金也金尅木而反相刑支作人元是也故曰有害)
(害者是七煞也不獨衝刑尅制言之亦是偏隂偏陽也)金禄窮於正首庚重辛輕
木人困於金鄉寅深卯淺(金絶在寅庚受氣在寅假如庚日生寅時者多貴金以火)
(為官寅為火長生是官長生也又不尅上火在寅中金生寅上賦云金祿窮於正首成鑑云受氣推尋胎月須)
(深辛到卯位二月節是辛金之胎也甲在申以金為官印申乃金臨官乙在酉乃帝王也賦云木人困於金鄉)
(是也)妙在識其通變拙說猶神巫瞽昧於調絃難希律吕
(凡人命中貴賤得失妙處於四柱日時之中要後人識其通變者言之然其辭雖拙而妙應如神設若不遇明)
(師道聽塗說巧言偽辭焉能中理如無日者之調絃又豈能明於律吕也)庚辛臨於甲乙君
子可以求官北人運行南方貨易獲其厚利(假令辛見甲辛尅甲)
(甲中生出丙火丙與辛合辛見官印然不見火而見甲甲乃丙之母火之根也須生日是辛日歲月時内有木)
(以辛尅甲則甲中有火也若年月時中支干内有水則辛無官也壬寅或别位𢃄將亥子辰水來即木濕也故)
(木濕則無官源濁伏吟是也如見庚合庚尅木乙木生丁火丁乃庚之官印若癸卯歲月時上有水則乙木濕)
(而尅之無煙也只是金見木為財有財而無官金木皆不能成器賦云金木未能成器聽哀樂以難名也是火)
(主禮有禮則有君子有君子則有官印也無禮則小人也無官則不貴也賦云源濁伏吟惆悵於歇官之地寅)
(卯乃火生之地是木而無火故惆悵也又與聞喜不喜同矣其餘五行倣此亦用生日支干為主此論庚辛日)
(生人也)聞朝歡而旋泣為盛火之炎陽尅禍福之賒遥則
多因於水土(自從魁抵蒼龍之宿巳下不獨運中灾福而又明相濟而為得失在學人可深求之)
(也聞朝歡而旋泣者言火星高明而好炎上也明萬物者莫盛乎火故云為盛火之炎陽鬼谷子曰木火性本)
(上尅禍福之賒遥賒者遠也又遥者遠之甚也此言水土之性沉伏而趍下也故云多因水土鬼谷子曰水土)
(性本下正比意也)金木未能成器聽哀樂以難名似木盛而花
繁狀密雲而不雨(言金者則尚木金得用而木乃成是以剛濟柔也言木者能尚金木成器)
(而金得著仁者必有勇也若有金而無木勇而無禮則亂有木而無金則庚辛虧而義寡金者西方之器也主)
(哀木者東方之物也主樂樂而不淫者木遇金也哀而不傷者金得木也凡此者皆大人之命也若明水火之)
(歸中用乎金木之間隔由是哀樂不能動其心乃方外難名之人也人命有偏隂偏陽之命似木盛而花繁者)
(偏陽之謂也是五行逐末趨時知進而不知退也狀密雲而不雨者偏隂之謂也如此者豈能有濟物之功哉)
(大率人命須要五行制尅隂陽兩停財為應格之命故下文云)乘軒衣冕金火何多位
劣班卑隂陽不定(前論水火以相濟而成慶次論金為木官鄉是知水貴升火貴降火要濟)
(柔為剛金要損剛益柔則互用而為慶其間獨有金剛火強不可不知也故賦云乘軒衣冕者皆君子之器也)
(亦須要金火兩停者能之金至堅之物也非盛火則不能變其質火至暴之物也非銳金則無以顯諸用金火)
(兩存則有鑄印之象皆大人之事也或火多而金少或金多而火寡皆為凶暴之命也金旺於西方火旺於南)
(方各恃其勢則為自刑之刑如此之命雖日時有用終歸於位劣班卑而已非純和之氣也是隂陽不能得定)
(分故也火陽也金隂也既隂陽兩偏則貴賤高卑無所定著也况有金而無火有火而無金者皆為凶徒之命)
所以龍吟虎嘯風雨助其休祥火勢將興故先煙而後
熖(易曰雲從龍風從虎此自然之理也亦是隂陽洽合五行唱和之義火勢將興故先煙而後熖者此亦明)
(隂陽氣順而有次序也此與其為氣也不殊)每見凶中有吉吉乃先凶吉中
有凶凶為吉兆(此復明氣順之理也屈伸寒暑莫不有道焉且如前論從魁抵蒼龍之宿言財)
(自天來者吉也是酉中辛尅辰中乙木為財也辰乃水鄉復能奪辛金之官論財却不闕而失官也故凶太衝)
(臨昴胃之鄉人元有害者凶也却木用金為官印則不背官禄凶中反吉也賦意始於說運次議五行五行之)
(後再詳言之每見凶中有吉吉乃先凶吉中有凶凶為吉兆又如火人行水運則是七煞凶也或用水為官吉)
(也水人行己午運南方獲利為財吉也却下有戊巳七煞凶也如此極多要後人深造之以根本取最重者言)
(之為妙)禍旬向末言福可以迎推纔入衰鄉論灾宜其逆
課男迎女送否泰交居隂陽二氣逆順折除(如見在凶運十年終)
(滿前交吉運者若當生年月氣深或行年太歲扶助向祿臨財者更不須直待交吉運只在此運便可發福之)
(慶是可迎祥而推之也纔入衰鄉人命久歴福地方交肯禄財絶之運固難言其吉然未可便言凶也是論灾)
(宜逆課也是知福深而禍淺也更或行年太歲五行三命别位冇用而來朝運與生日扶同者宜其逆課也更)
(有當生節氣淺深之論不可不知也故下文有云男迎女送者陽男隂女運順行也然一運十年更分前後五)
(年之中凡入吉運得節氣深男迎者前五年發福是謂男迎也女送者後五年方吉也故謂之女送此與隂男)
(陽女不殊大運者氣之所主也謂如甲子日生人九月下旬生陽命男四歲運二十五歲交丑運是甲禄庫之)
(運九月氣深發福在五年也否泰交居也此論小運之氣也寅為三陽化起泰卦故小運起丙寅申為三隂生)
(處否卦女小運起壬申此隂陽否泰交居各分逆順折除者大運三日為一年小運一年移一宫積十三年二)
(運倂度一周天此合閏餘之數也)占其金木之内顯於方所分野標其
南北之間恐不利於往來一旬之内於年中而問干一
歲之中求月中而問日向三避五指方面以窮通審吉
量凶述歲中之否泰(又有占其金木之内顯其方所分野占音占去聲入著當生歲月日)
(時所占後運逢金木方所分野則顯其發福也且如木用金為官印陽命男運出未入申隂命男運出亥入戌)
(是向禄臨財於金木分野之際也又如金用木為財陽命男運出丑入寅隂命男運出巳入辰是向禄臨財在)
(木火方所之中也更加之以太歲月令氣候扶同而言之則尤妙標對本又有標凖之義則是命基本也南者)
(顯明而往也北者歸向而來也此言運氣出入動静或吉或凶不可輕言也或遇交運之年不可輕舉也凡言)
(命運動靜出處當入神詳謹而言之一失其源則無所利也自此以後論歲中禍福故下文云云一句之内於)
(年中而問干者是月中求日也一歲之中求月中而問日者是年中求月也向三背五者是歲中求吉利方所)
(也凡坐作進退向吉背凶莫大於此矣一旬十日也年中者生日也凡在一月之中一旬之内將生日天元配)
(合而言之則知其日中休祥也是立生日以為主也一歲之中者取月令以生元配合而言之則知其月中休)
(咎也且如人生得地而須太歲為尊是一歲之中求生月𢃄禄或官印元有元無是月中而問日也此看命總)
(法也又以行年歲運言之且如壬寅日生人遇辛未歲是謂宅墓壬用己為官印歲位未中有巳此年宜利見)
(大人壬用丁為財帛未中有丁此年因貴人獲財利或問曰財官在歲中甚月日得之荅曰自巳至戌吉無不)
(利此亦是歲中問日他准此或動静出處者即向行年天醫福德生氣三方為言其餘五鬼不可往也)壬
癸乃秋生而冬旺亥子同途甲乙乃夏死而春榮寅卯
一類(乍舉求勝無非禄馬同鄉始論壬癸亥子次論甲乙寅卯卑辱尊榮故貴居強坐實此言水數一水)
(生木木生火故受之於丙寅丁卯以言其有序也)丙寅丁卯秋天宜以保扶己
巳戊辰度乾宫而脱厄(火者南方之氣也萬物亨會之方物盛且極不可不戒故云秋)
(天宜以保持也金者西方之氣也乃藏萬物之辰太上曰萬物芸芸各歸其根是也保持者土也能持載萬物)
(藉之以為生者也四象不可無土故下文云己巳戊辰度乾宫而脫厄也)值病憂病逢生得
生旺相峥嶸休囚滅絶論其眷屬憂其死絶(如壬寅人要丙丁為)
(妻財戊巳為官印庚為壬之母乙為壬之子又如大運到火旺處父旺庚旺處母旺若運在衰病處逐類而言)
(之若運到墓絶之上更逢七殺倂者是乃危疑而凶也)墓在鬼中危疑者甚足下
臨喪面前可見(庫絶位逢鬼或流年歲命前後一辰也若人生時辰生日犯之則主早尅父母)
(也及冇生離遠地或生日生時之干來尅太歲下者尤凶面前可見者言其為凶運)憑隂察其陽
禍歲星莫犯於孤辰恃陽鑒以隂灾天年忌逢於寡宿
(隂以陽為對陽以隂為耦如說陽卦多隂隂卦多陽其理一也既知其隂則陽亦可知也隂既得時而有立則)
(陽禍可知矣故曰憑隂察其陽禍也歲星者太歲也不可在孤神之上假令寅卯辰人遇太歲在巳是也寅人)
(勽絞卯人喪弔辰人謂之控神殺又謂之邀神殺主阻礙抑塞天年者亦太歲也不可在寡宿之上又如寅卯)
(辰人遇太歲在丑是也辰人勾絞卯人喪弔寅人謂之窺神殺又謂迫神殺主人窺竊逼廹䧟害其或三元刑)
(戰歲運不和或是五行財禄為害之年則尤為凶甚)先論二氣次課延生父病推
其子禄妻灾課以夫年(二氣者隂陽也延生者命運也分别隂陽既分命運自然響應)
(父病推其子禄妻灾課以夫年亦是明隂陽進退之象也假令庚辰人十月生庚金病在亥是父母病也庚生)
(壬為子壬禄在亥是子有禄也妻灾課以夫年者庚以乙為妻大運到巳乙木敗於巳是妻灾也而庚金復得)
(延年是妻灾課以夫年此大槩之論也假令丙戍日生人下取辛為妻年辛生癸為子却行亥子運丙到亥子)
(則衰病而癸禄厚也如壬癸日生人行亥子運則父母灾病或丁憂也又丙以辛為妻運行寅卯辛金絶於寅)
(卯則妻灾也却丙火逢生是夫却得延年也如丙丁日生運行寅卯者則灾或喪偶也其餘准此)三宫
元吉禍遲可以延推始末皆凶灾忽來而迅速(前論隂陽之始)
(終此說人命有吉凶如命内天元人元支元内外歲月時中值貴禄不居休敗或值行年太歲運同乖危之地)
(雖是凶運然亦可推禍以遲延也夫何故以根基主本三元元吉故也若三元内外雖有禄馬貴氣却八字中)
(衝刑破害不唯有貴而不貴又終為凶人之命也如遇吉運則防因福生禍則灾忽來而迅速故也)宅墓
受殺落梁塵以呻吟喪弔臨人變宫商為薤露(歲命前後五辰)
(為宅墓人生日時與歲運不宜逢之受殺也如見丙丁是騰蛇見戊己即是勾陳見庚辛即是白虎見壬癸即)
(是玄武見甲乙即是青龍看類而言之故云受殺凡遇此者皆主家宅隂小財畜不和歲命前後二辰為喪弔)
(如人歲運日時犯之主孝服哭泣輕者外服遠親不利家宅骨肉離異)干推兩重防灾於
元首之間支折三輕慎禍於股肱之内下元一氣周居
去住之期(假令壬寅人逢戊為太歲戊為月建者兩戊尅壬則為干推兩重遇之者為元首頭目之)
(灾輕者為股肱之患也此論未詳此賦意論三元動静之理物我輕重之别四時變通之義如壬寅人壬為天)
(元為首為尊長見戊謂之七煞如遇戊為太歲為尊長太歲則大人尊長之事是以太歲為尊月建為卑也此)
(謂支干推也推則有剛柔相推之義兩重者視壬與戊兩千勢孰重戊重則尅壬防有尊長不喜不利見大人)
(壬重見戊不我尅唯人事而已或頭目作疾此太歲之事也與月建相尅者輕戊重則僚友不和壬重則小人)
(為害或腰膝作疾更月支下三合如或有救則為灾輕也折有變義故云支折三輕慎禍於股肱之内此月建)
(之事也上文論干祿支命天元十干常動地元十二支常静復言下元一氣者支也以壬為天元如四柱别有)
(丁或有己則壬應而合之或為官印或為財帛是干未常不動也支者雖遇巳時周流往還變易而支未常不)
(静也周者循環也居者安居也期者如期限之期去住者氣也此言四時周流循環無冇終始無有窮極而下)
(元之辰未嘗不善守其期限也只可以三合取之或干尅太歲者看兩干勢力輕重而言之或為尊長頭目之)
(灾或在僚友左右之嫉此與輕重較量不殊)仁而不仁慮傷伐於戊巳至於
寢食侍衛物有鬼物人有鬼人逢之為灾去之為福(仁者)
(是甲乙木也在五常為仁今反言不仁者以其尅伐乎土也如甲見己則為仁乙見戊則為仁以其隂陽造化)
(五物代之以為生也若甲見戊乙見己偏隂偏陽萬物危脆則五行為不仁也賦中引甲乙戊己為例其餘五)
(行則可以例求焉侍衛者是人養生之至近也又云寢食者則又近侍衛者至親也寢食奉養也此二者慎不)
(可輕忽也夫物中冇鬼物人中有鬼人者言吉凶之變遷及遠近速之甚也以看命言之且如六戊日生人用)
(乙為官印六巳日生人用甲為官印木與土比和隂與陽唱和則為仁也如戊見甲己見乙則仁而不仁也又)
(如戊見甲為不仁或歲月時中見庚辛則為仁矣或見己亦為仁矣且戊見甲亦為仁者謂甲巳合巳侍衛甲)
(也見庚則為仁者謂戊食庚者逢之為灾則是戊不逢庚己被甲來尅制與七殺同論去之為福者如戊見甲)
(則歲月時中有庚戊己求救助則為福也餘倣此)就中祼形夾殺魄往酆都所
犯有傷䰟歸岱嶺(裸形者五行沐浴也如人本音沐浴大運逢之者灾水土人運在酉木人)
(運在子火人運在卯金人運在午鬼谷子謂之波浪限也夾殺者元辰七殺也如人運在沐浴之上與太歲併)
(者灾重或當生歲時元有傷犯之辰則䰟歸岱嶺魄往酆都此至凶名也)或乃行來出入抵
犯凶方嫁娶修營路登黃黑(出入者言運出運入之異也如壬癸日生人運行在)
(戌為土火之聚則為吉運運交亥亥為火之絶此為凶運乃是行來出入抵犯凶方我尅者為之妻財妻財在)
(旺鄉則為之娶尅我者為官鬼又為天官喜在長生財旺之地賦意總說要扶同五行體用隂陽或運來尅命)
(而為官貴之鄉日尅運宫乃是發財之地皆以生月起建陽男隂女則順隂男陽女則逆如運到黃道凡百皆)
(利運至黑道凡百抑塞凡人行為動作進退向背莫不本乎隂陽體合運氣吉凶俱不能逃也故云嫁娶修營)
(路登黃黑)灾福在歲年之位内發覺由日時之擊揚五神相
尅三生定命每見貴人食禄無非祿馬之鄉源濁伏吟
惆悵歇宫之地(凡說歲中休祥專責日時與太歲相尅刑害衝破言之生日為妻時為子日時)
(與太歲和合及財官有用無諸壊者依事類而言之如太歲與日時相刑或六合三合中有元辰七殺者凶亦)
(看類而言之故下文云不過是五神相尅三生定命也每見貴人食祿無非禄馬之鄉源濁伏吟惆悵歇宫之)
(地上卷有例)狂横起於勾絞禍敗發於元亡宅墓同處恐少
樂而多憂萬里回還乃是三歸之地(歲命前三辰為勾後三辰為絞不可)
(在元命日時二運之上遇之者主非灾横禍更或與元辰七殺倂者尤凶歲命前後五辰為宅墓如戊子生遇)
(辛未太歲者是也亦須未子日上及時上本有或大運同宫者則重凡遇此者不利隂小家宅也此言大運在)
(十二辰之間順逆回環在三元本禄本財終須之地遇此者則為優安之福厚更晚年遇財禄歸聚之處則尤)
(有所長也根本元無者無所長也)四殺之父多生五鬼之男六害之徒
命有七傷之事(辰戊丑未為四方之末季為五行之庫墓言辰戊丑未中藏納五行死墓之氣)
(如人運限逢之生幽憂之疾淹延之厄如父子之相承卒難不能救解破命者謂之害如人運限逢之皆主眷)
(屬離合人情反覆或更六害中逢七殺尅我者凶)眷屬情同水火相逢於沐浴
之鄉骨肉中道分離孤宿尤嫌隔角(水隂火陽相合而為既濟相資而為)
(仇讐言其反覆多變或情通自乖而反合或情變自合而反乖故曰情同水火也義欲和而同久而遠者必須)
(在五行沐浴之時五行休敗如人情處患難之時未有不情同者也以看命言之如丙寅丁夘貴在猪雞壬戌)
(癸亥貴於蛇兔此無它大率五行貴在於衰敗之中人情要處乎淡泊之際也凡命運隔角者主中道骨肉有)
(離異之事隔者如夘日丑時丑日卯時鬼谷子曰枉多隔角餘可例求焉丑者北方之氣也卯者東方之氣也)
(其趣不同遇之者中道分離也嫌疑孤神者殺也遇多孤立而未嫌甚言隔角之重也)須要明其
神殺輕重較量身尅殺而尚輕殺尅身而尤重(神殺者官印禄)
(馬貴賤之别名也如前說上尅下則不貴下尅上即貴意義不殊殺尅身者是官來尅我者是下尅上者也如)
(身尅殺是我尅官即不貴也故賦曰須要明其神殺神譬官印殺比財帛但官財是尅我則為之殺尅身我尅)
(官財則為之身尅殺此明貴賤之本也更詳其輕重較量而言之)至於循環八卦因河
洛以遺文略之定為一端究之飜成萬緒(易曰河出圖洛出書聖人)
(則之以教後世循環於四時之中布八卦於四維之内而成一歲之功亘古窮今無有終窮者道也道分為隂)
(陽而人處乎其中則吉凶悔吝存焉是以動静屈伸體天法地莫不由乎命也故下文云一端者道降而為一)
(也二三數六又三而成九又九九而成八十一數自此以後繞繞萬緒莫能紀極以看命言之不過五神相尅)
(三生定命一也其氣有淺深者運有向背福有厚薄壽有長短要後人深求之則得古人之妙也)若值
攀鞍踐禄逢之則佩印乘軒馬劣財微遇之則流而不
返(攀鞍踐禄者乃貴人之美稱也馬劣財微者乃衆人所悪也凡人鎡基歲月帶禄者日時得地運順禄而)
(向官鄉則佩印乘軒固不難矣此言根本元有官禄運更向而不背者也馬劣財微者其財必微言人命歲月)
(本無祖財及無父母財雖日時得地後運遇財絶之鄉即財帛散如水東流往而不返此明根本元無者也)
占除望拜甲午以四八為期口舌文書己亥慎三十有
二(前文說有禄者吉無財者凶此說元無祿者遇有財祿運則崇遷而榮無官者遇鬼則退職也如甲午人)
(下有丁巳甲以巳為財而無官印占除望拜四八為期者四月為金長生甲以金為官印四月是官長生八月)
(是金帝旺如甲乙日生人或問食禄在幾時須言在四月八月為食禄之期也口舌文書己亥慎三十有二者)
(言己亥日生人亥中有木長生元有官禄也或運行巳或到酉者則為口舌文書口舌見訟事文書則口章巳)
(用甲為官印巳上木病酉上木絶三十二者亦是四八之數也此言戊巳日生人如遇己或到酉運則宜退身)
(而避位也)善惡相伴摇動遷移夾殺持邱親姻哭送兼須詳
其操執觀厥秉持厚薄論其骨狀成器藉於心源木氣
盛而仁昌庚辛虧而義寡(善惡者吉凶也相伴者不偏也如人運行至此吉凶争勝)
(之年皆主身心不寧動摇遷改在隂陽則有所忌易曰吉凶悔吝生乎動也動則多凶宜守慎詳約以處之乃)
(吉夾殺持邱者如人運命遇太歲月建大運與元辰七殺併臨於五行墓絶之位者此年慎不可弔喪問病也)
(如賦云物有鬼物人有鬼人逢之為凶去之為福是也如遇此年尤宜慎處向吉背凶則無不利矣前說歲運)
(休祥復明根本作用也且如木人秋生木被金尅則為性有操執也甲申乙酉乙巳乙丑甲戌生人不背官禄)
(也或生於三春九夏季木氣盛時秉受旺氣有所執持也故云觀厥秉持又須生時在西北方金土之中或大)
(運到金土分野則有官印長遠若或甲申乙酉乙巳乙丑甲戌日生人生於秋三月或三春夏季不背官禄有)
(所執持才能操執却歲月時居火木盛時火木旺地或行運在東南冇丙丁火旺早年雖發福晚年蕭條也賦)
(意之要言令後人觀五行造化向背而詳言之如前論甲申乙酉乙巳乙丑甲戌者雖居官印之位然物有厚)
(薄之不齊則吉凶修短之有異何以言之木旺則天元厚天元厚則有操持有操持則權重也金旺則禄厚祿)
(厚則官重官重則有秉持也若金木之氣俱薄則官禄何可長也故曰厚薄論其骨狀是也成器藉於心源者)
(謂如金若不遇木須用火為官印也且如庚辛日生人要在三春九夏則財官兩美也所云乘軒衣冕金火何)
(多是也心源者離宫也屬火金得火乃成器也前說木遇金為操持次論金遇火而成器皆因五行相尅而成)
(造化更看金火之器不偏運向禄而不背則為福長久也又下文云木仁也金義也木盛而逢金則剛柔得中)
(如由豫之盍簪有以利天下則仁而昌庚辛履而逢火似井泥之而不食不能廣濟則寡於義此又何疑焉賦)
(云兼須詳其操執觀厥秉持者以言其金木之體厚薄論其骨狀成器藉於心源者以言其金火之才各得其)
(宜則為好命至於金木氣偏木氣盛而仁昌庚辛虧而義寡者是財用不相宜金木各不仁則凶悔吝從之)
惡曜加而有喜疑其大器福星臨而禍發必表凶人(詳註)
(見上卷初至衰鄉猶披尠福内更不重載)處定求動尅未進而難遷居安問
危可凶中而卜吉(此卷末總言其妙旨也處定者凡言人命用法處者欲定其貴賤也貴賤)
(既明故曰處定也求動者人命雖見官印財帛而不貴富者宜於處定之中復求其變動也既見其貴中未貴)
(財中未財則當尅未進而難遷也未進者未當升進難遷者難為遷移也此與上文云息一氣以凝神消五行)
(而通道之義不殊居安者如是貴命見行官禄所向集福之運以為安也問危者未可便言終吉况前云吉中)
(有凶當於歲月時中扶合行年太歲三合三會問危疑神殺參詳而言之如見有危疑之神則必有危疑之事)
(則當懲戒積善以禳之則凶中復吉矣如易說憂悔吝者存乎介者是也)貴而忘賤灾自奢
生迷而不返禍從惑起(貴而忘賤是後人不明賤意引大道之妙而執方守隅見貴命)
(貴而言貴不知貴中有賤或始貴而終賤者則灾自奢生與賒同一其源則妙理賒自遠也此說見貴忘賤之)
(誤也其或有不遇至人不明道理者執迷而見寡陋偏學滋蔓偏求理無所出者則是禍從惑起者是也)殊
常易舊變處為萌福善禍淫吉凶異兆(殊常者知變也易舊者善通也)
(變處為萌者知其幽微也曾遇明師必通道理者誠有如易所謂苟非其人道不虚行是也古人為道者皓首)
(窮經專心致志惟恐失於妙道雖行坐服食未嘗心不在五行之中則能知幽妙有殊常易舊變處為萌是知)
(大道福善而禍淫故君子修身以俟命)至於公明季主尚無變識之文景
純仲舒不載比形之妙(易曰知變化之道者其知神之所為乎知進退存亡之道者其)
(唯聖人乎以此究之隂陽之道難終又難窮也故賦云管公明董仲舒郭景純司馬季主者皆王佐之才博通)
(經史洞達隂陽遺文教於後世可謂賢矣)詳其往聖鑒以前賢或指事以陳
謀或約文而切理多或少剩二義難精今者參詳得失
補綴遺蹤窺為心鑑永掛清臺引列終編千希得一(然則)
(致君澤民於當時則不能全身遠害也或指事以陳謀約文而切理者有之矣珞琭萃衆妙之說將少者補其)
(詳博剩者遺其繁蕪故云補綴遺蹤窺者所見者小也心鑑言自謙心有所見甚少也引列終編者是探索前)
(賢往聖盡善盡美之至道也得之於心則永掛清臺善用者干希得一也)
