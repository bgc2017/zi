重修政和經史證類備用本草卷第二十一(己酉新增衍義)
成都唐慎微續證類
敕校勘
蟲魚中品總五十六種
一十六種神農本經(白字)
三種名醫别錄(墨字)
二種唐本先附(注云唐附)
七種今附(皆醫家嘗用有效注云今附)
二種新𥙷
一種新定
二種唐慎微續添(墨蓋子下是)
二種海藥餘
二十一種陳藏器餘
凡墨蓋子巳下並唐慎微續證類
蝟皮露蜂房(土蜂房續注)鼈甲(肉附)
蟹(截蝤蛑蟛螖瓜等附)蚱(音笮又音側)蟬(蟬蜕續注)蟬花(續添)
蠐螬烏賊魚骨(肉附)原𧖟蛾(屎附𧖟布紙續注)
𧖟退(新定)緣桑螺(續添)白殭𧖟(𧖟蛹子續注)
鰻(音謾)鱺(音棃)魚(鰌魚海鰻續注)鮀(音駝)魚甲(肉附黿續注)樗(丑如切)雞
蛞蝓(上闊下俞)蝸牛石龍子
木䖟蜚䖟蜚蠊(音廉)
䗪(音柘)蟲鮫魚皮(唐附)白魚(今附)
鱖(居衛切)魚(今附)青魚(眼頭膽附今附)河㹠(今附)
石首魚(今附)嘉魚(今附)鯔魚(今附)
紫貝(唐附)鱸魚(新補)鱟(新補)
二種海藥餘
郎君子海𧖟
二十一種陳藏器餘
黿海馬齊蛤
柘蟲屎蚱蜢寄居蟲
䖦蟱負蠜蠼螋
蠱蟲土蟲鱅魚
予脂砂按子蚘蟲
䘀螽灰藥吉丁蟲
腆顆蟲鼠諸蟲有毒
(耳中皮及肉主反胃炙黃食之骨食之令人瘦諸節漸縮小肉食之主瘻臣禹錫等謹按蜀本注云勿用山枳鼠皮正相)
(似但山枳毛端有兩𡵨爲別又有虎鼠皮亦相類但以味酸爲别又有山槌皮類兔皮頗相似其色褐其味甚苦亦不堪)
(用圖經云狀如猯㹠脚短刺尾長寸餘蒼白色取去肉火乾良也藥性論云蝟皮臣味丼有小毒主腸風瀉血痔病有頭)
(多年不差者炙末白飲下方寸匕燒末吹主鼻衂甚觧一切藥力孟詵云蝟食之肥下焦理胃氣其脂可煑五金八石皮)
(燒灰酒服治胃逆又煑汁服止反胃又可五味淹炙食之不得食骨令人瘦小日華子云開胃氣止血汗肚脹痛疝氣脂)
(治腸風瀉血作猪蹄者妙鼠脚者次)
圖經曰(蝟皮主楚山川谷田野今在處山林中皆有之狀類猯㹠脚短多刺尾長寸餘人近便藏頭足外皆刺)
(不可嚮爾惟見鵲則反腹受啄或云悪鵲聲故欲掩取之猶蚌&KR1748;音聿也此類亦多惟蒼白色脚似猪蹄者佳鼠脚者次)
(其毛端有兩岐者名山枳鼠肉味酸者名虎鼠味苦而皮褐色類兔皮者名山槌凡此皆不堪用尤宜細識耳採無時勿)
(使中濕肉與脂皆中用惟骨不可食誤食之則令人瘦劣)
︻食療(云蝟肉可食以五味汁淹炙食之良不得食其骨也其骨能瘦人使人縮小也謹按主下焦弱理胃氣令)
(人能食其皮可燒灰和酒服及炙令黃煑汁飲之主胃逆細剉炒令黑入丸中治腸風鼠妳痔效主腸風痔瘻可煑五金)
(八石與桔梗麥門冬反悪又有一種村人謂之豪猪取其肚燒乾和肚屎用之擣末細羅每朝空心温酒調二錢匕有患)
(水病鼓脹者服此豪猪肚一箇便消差此猪多食苦參不理冷脹只理熱風水脹形狀樣似蝟鼠)
聖惠方(治鼻&KR1518;塞鼻散用蝟皮一大枚燒末研用半錢綿裹塞鼻)
外臺秘要(治五痔蝟皮方三指大切熏黃如棗大熟艾右三味穿地作坈調和取便熏之取口中熏黃煙氣出)
(為佳火氣稍盡即停三日將息更熏之三度永差勿犯風冷羹臛將𥙷慎忌雞猪魚生冷二十日後𥙷之)
千金翼(治蠱毒下血蝟皮燒末水服方寸匕當吐蠱毒)
肘後方(治腸痔大便血燒蝟皮傅之)
簡要濟衆(治腸痔下部如蟲齧蝟皮燒末生油和傅之佳)
子母秘錄(小兒卒驚啼狀如物刺燒蝟皮三寸為末乳頭飲兒飲服亦得)
丹房鏡源(云蝟皮脂伏雄黃)
衍義曰(蝟皮取乾皮兼刺用刺作刷治紕帛絶佳此物兼治胃逆開胃氣有功從蟲從胃有理焉膽治鷹食病世)
(有養者去而復来久亦不去當縮身藏足之時人溺之即開合穿山甲等分燒存性治痔入肉豆䓻一半未之空肚熱米)
(飲調二錢服隱居所說跳入虎耳及仰腹受啄之事唐本注見臏亦當然)
露蜂房味苦鹹平有毒主驚癎瘈瘲寒熱邪氣癲疾鬼精蠱
毒腸痔火熬之良又療蜂毒毒腫一名蜂腸一名百穿一名
蜂(音窠)生䍧牱山谷七月七日採隂乾(悪乾薑丹參黃芩芍藥牡蠣陶隱居云此)
(蜂房多在樹腹中及地中今此曰露蜂當用人家屋間及樹枝間苞裹者乃遠舉䍧牱未解所以唐本注云此蜂房用樹)
(上懸得風露者其蜂黃黑色長寸許蠆馬牛人乃至欲死者用此皆有效非人家屋下小小蜂房也别錄云亂髮蛇皮三)
(味合燒灰酒服方寸匕日二主諸悪疽附骨癰根在藏腑歴節腫出丁腫悪脉諸毒皆差又水煑露蜂房一服五合汁下)
(乳石熱毒壅悶服之小便中即下石末大效灰之酒服主隂痿水煑洗狐尿刺瘡服之療上氣亦白痢遺尿失禁也臣禹)
(錫等謹按蜀本圖經云樹上大黃蜂窠也大者如甕小者如桶今所在有十一月十二月採藥性論云土蜂房亦可單用)
(不入服食能治臃腫不消用醋水調塗乾即便易日華子云露蜂房微毒治牙齒疼痢疾乳癰蜂叮悪瘡即煎洗入藥並)
(炙用)
圖經曰(露蜂房生䍧牱山谷今處處山林中皆有之此木上大黃蜂窠也大者如甕小者如桶其蜂黑色長寸許)
(螫牛馬及人乃至欲死者用此尤效人家屋間亦往往有之但小而力慢不堪用不若山林中得風露氣者佳古今方書)
(治牙齒湯多用之七月七日採又云十一月十二月採者佳亦觧蠱毒又主乳石發動頭痛煩熱口乾便旋赤少者取十)
(二分炙以水二升煑取八合分温再服當利小便諸悪毒隨便出又療熱病後毒氣衝目用半大兩水二升同煎一升重)
(濾洗目三四過又瘰&KR0659;成瘻作孔者取二枚炙末臘月猪脂和塗孔上差)
︻雷公云(凡使其窠有四件一名革蜂窠二名石蜂窠三名獨蜂窠四名草蜂窼是也大者一丈二丈圍在大)
(樹膊者内窠小膈六百二十箇圍大者有一千二百四十箇蜂其裹粘木蒂是七姑木汁盖是牛糞沫隔是葉蘃石蜂窠)
(只在人家屋上大小如拳色蒼黑内有青色蜂二十一箇不然只有十四箇其盖是石垢粘處是七姑木汁隔是竹蚛次)
(有獨蜂窠大小只如鵝卵大皮厚蒼黃色是小蜂罔并蜂翅盛向裹只有一箇蜂大如小石鷰子許人馬苦遭螫着立亡)
(凡使革蜂窠先湏以鵶豆枕等同拌蒸從巳至未出去鵶豆枕了㬠乾用之)
千金方(蜂螫人用蜂房末猪膏和傅之楊氏産乳蜂房煎湯洗亦得)
又方(崩中漏下青黃赤白使人無子蜂房末三指撮酒服之大神效)
又方(卒癎蜂房大者一枚水三升煑令濃赤以浴小兒日三四佳)
外臺秘要(治眼翳煑蜂房細辛各等分含之即差)
肘後方(治苦鼻中外查瘤膿水血出蜂房火炙燋末酒服方寸匕日三)
又方(治風瘻蜂房一枚炙令黃赤色為末每用一錢臘月猪脂勻調傅瘡上)
經驗方(觧藥毒上攻如聖散蜂房丼草等分用麩炒令黃色去麩為末水二椀煎至八分一椀令温臨卧頓服明)
(目取下惡物)
梅師方(治風[病-丙+(穩-禾)]疹方以水煑蜂房取二升入芒消傅上日五度即差)
食醫心鏡(小兒喉痺腫痛蜂房燒灰以乳汁和一錢匕服)
簡要濟衆(治婦人乳癰汁不出内結成膿腫名妬乳方蜂房燒灰研每服二錢水一中盞煎至六分去滓温取)
又方(小兒重舌蜂房燒灰細研酒和爲膏傅兒舌下日三四次用之)
勝金方(治小兒欬嗽蜂房二兩净洗去蜂糞及泥土以快火燒爲灰每服一字飯飲下)
廣利方(治頭痛煩熱口乾小便赤少蜂房十二分炙水二升煎取八合分爲二服當利小便諸惡石毒随小便出)
又方(治熱病後毒氣衝目痛蜂房半兩水二升煑取一升重濾洗目日三四度治赤白瞖)
集驗方(治風氣客扵皮膚瘙痒不已蜂房炙過蟬蛻等分爲末酒調一錢匕日三二服)
子母秘錄(小兒赤白痢蜂房燒末飲服)
又方(小兒大小便不通蜂房燒末酒服三錢日再服)
又方(小兒臍風濕腫久不差燒末傳之)
衍義曰(露蜂房有兩種一種小而其色淡黃窠長六七寸至一尺者闊二三寸如蜜脾下垂一邊是房多在叢木)
肉味丼主傷中益氣𥙷不足生丹陽池澤取無時(悪礬石陶&KR0739;居云生)
(取甲剔去肉為好不用煑脫者今看有連厭及乾巖便好若上有甲兩邊骨出巳被煑也用之當炙夏月剉鼈以赤莧包)
(置濕地則變化生鼈人有褁鼈甲屑經五月皆能變成鼈子此其肉亦不足食多作癥瘕其目䧟者及合雞子食之殺人)
(不可合莧菜食之其厭下有如王字形者亦不可食唐本注云鼈頭燒為灰主小兒諸疾又主産後隂脫下墜尸疰心腹)
(痛今按陳藏器本草云鼈主熱氣濕痺腹中激熱細擘五味煑食之當徵洩膏脫人毛髮拔去塗孔中即不生若欲重生)
(者以白犬乳汁塗校處當出黑毛也頷下有軟骨如龜形食之令人患水病臣禹錫等謹按蜀本云以綠色仍重七兩已)
(上者置醋五升於中緩火逼之令盡然後去裙擣入藥性論云鼈甲使悪理石能主宿食癥塊痃癖氣冷瘕勞瘦下氣除)
(骨熱骨節間勞熱結實擁塞治婦人漏下五色羸瘦者但燒甲令黃色末清酒服之方寸匕日二服又方訶梨勒皮乾薑)
(末等分為丸空心下三十丸再服治癥癖病又治痃癖氣可醋炙黃末牛乳一合散一匙調可朝朝服之又和琥珀大黃)
(作散酒服二錢匕少時悪血即下若婦人小腸中血下盡即休服又白頭血塗脫肛孟詵云鼈主婦人漏下羸瘦中春食)
(之美夏月有少腥氣其甲岳州昌江者為上赤足不可食殺人日華子云鼈益氣調中婦人帶下治血瘕腰痛鼈甲去血)
(氣破癥結悪血墮胎消瘡腫并撲損瘀血瘧疾腸癰頭燒灰療脫肛)
圖經曰(鼈生丹陽池澤今處處有之以岳州沅江其甲有九助者爲勝取無時仍生取甲剔去肉爲好不用煑脫)
(者但看有連厭及乾巖便真若上两邊骨出是巳被煑也古今治瘕癖虛勞方中用之最多婦人漏下五色羸瘦者燒甲)
(令黃色篩末酒服方寸匕日二又合訶梨勒皮乾薑三物等分爲丸空腹三十丸治癖最良又醋炙令黃擣末以牛乳一)
(合調一匙朝日服之主痃氣其肉食之亦益人補虛去血熱但不可久食則損人以其性冷耳當匈前有軟骨謂之醜食)
(當去之不可與莧菜同食令生鼈瘕久則難治又其頭足不能縮及獨目者並大毒不可食食之殺人其頭燒灰主脫肛)
(南人養魚池中多畜鼈云令魚不隨霧起鼈之類三足者爲能奴來切大寒而有毒主折傷止痛化血生擣其肉及血傳)
(之道家云可辟諸厭穢死氣畫像亦能止之無裙而頭足不縮者名納食之令人昏塞誤中其毒以黃耆吴藍煎湯服之)
(立解其殼亦主傳尸勞及女子經閉其最大者爲黿江中或有闊一二丈者南人亦補而食之云其肉有五色而白多卵)
(大如雞鴨子一産一二百枚人亦掘取以塩淹可食其甲亦主五藏邪氣婦人血熱又下有鮀音駝甲條云生南海池澤)
(今江湖極多即鼉也形似守宫陵鯉輩而長一二丈背尾俱有鱗甲善攻碕岸夜則鳴乳舟人甚畏之南人食其肉云色)
(白如雞但發冷氣痼疾其皮亦中冐鼓皮及骨燒灰研末采飲服主腸風痔疾甚者入紅雞冠花末白礬灰末和之空腹)
(服便差今醫方鮮有用黿鮀甲者)
︻雷公曰(凡使要錄色九助多裙重七兩者爲上治氣破塊消癥定心藥中用之每箇鼈甲以六一泥固濟缻)
(子底了乾扵大火以物搘扵中與頭醋下火煎之盡三升醋爲度仍去裙并助骨了方炙乾然入藥中用又治勞去熱藥)
(中用依前泥用童子小便煑晝夜盡小便一半二升爲度後去裙留骨扵石上搥石曰中擣成粉了以雞肶皮褁之取東)
(流水三兩斗盆盛閣扵盆上一宿至明任用力有萬倍也)
聖惠方(治久患勞瘧瘴等方用鼈甲三兩塗酥炙令黃去裙爲末臨發時温酒調下二錢匕)
又方(治小兒尸疰勞瘦或時寒熱方用鼈頭一枚燒灰杵末新汲水下半錢匕)
千金方(姙娠勿食鼈肉令子項短)
又方(治脫肛歴年不愈死鼈頭一枚燒令塗絶杵末以傳肛上手按挼之)
千金翼(治丈夫隂頭癰師所不能醫鼈甲枚燒令末之以雞子白和傳之良)
肘後方(治篤病新起早勞食飲多致復欲死燒鼈甲服方寸匕)
又方(治老瘧炙鼈甲杵末服方寸匕至時令三服盡用火炙無不断)
又方(卒腰痛不得俛仰鼈甲一枚搗末服方寸匕)
又方(治人心孔昏塞多忘喜誤丙午日取鼈甲着衣帶上)
又方(石淋者取鼈甲杵末以酒服方寸匕日二三下石子差)
梅師方(鼈目凹陷者煞人不可食)
又方(難産取鼈甲燒灰服方寸匕立出)
孫真人(鼈腹下成五字食之作瘕鼈肉合芥子作悪疾)
傷寒類要(治瀋脣緊方鼈甲及頭燒灰作末以傳之)
子母秘錄(治小兒癎鼈甲炙令黃擣為末取一錢乳服亦可蜜丸如小豆大服)
楊氏産乳(療上氣急滿坐卧不得方鼈甲一大兩炙令黃細搗為散取燈心一握水二升煎取五合食前服一)
(錢匕食後蜜水服一錢匕)
姚和衆(小兒因痢脫肛鼈頭甲燒灰末取粉撲之)
左傳云(三足謂之能不可食也)
衍義曰(鼈甲九肋者佳煑熟者不如生得者仍以釅醋炙黃色用經中不言治勞惟蜀本藥性論云治勞瘦除骨)
(之諸鼠畢至未被霜甚有毒云食水莨音建所為人中之不即療多死目相句者亦殺人服冬瓜汁紫蘇汁及大黃丸皆)
(得差海邊又有彭蜞擁劒似彭螖而大似蟹而小不可食蔡謨初渡江不識而噉之幾死嘆曰讀爾雅不熟為勸學者所)
(誤今按陳藏器本草云蟹脚中髓及腦并殼中黃並能續斷絶䈥骨取碎之微熬内瘡中筋即連也八月腹内有芒食之)
(無毒其芒是稻芒長寸許向東輸海神開腹中猶有海水本經云伊洛水中者石蟹形段不同其黃傅久疽瘡無不差者)
(臣禹錫等謹按陳藏器云蝤䗋主小兒閃痞煑食之大者長尺餘兩螯至強八月能與虎闘虎不如也隨大潮退殼一退)
(一長擁劒一名桀步一螯極小以大者闘小者食别無功彭蜞有小毒膏主濕癬疽瘡不差者塗之食其肉能令人吐下)
(至困蔡謨渡江誤食者彭螖如小蟹無毛海人食之别無玏孟詵云蟹主散諸熱治胃氣理經脉消食八月輸芒後食好)
(未輸時為長未成就醋食之利胑節去五藏中煩悶氣其物雖形狀悪食甚宜人日華子云螃蠏凉微毒治産後肚痛血)
(不下並酒服筋骨折傷生擣炒罯良脚爪破宿血止産後血閉肚痛酒及醋湯煎服良又云蝤蛑冷無毒觧熱氣治小兒)
(痞氣)
圖經曰(蟹生伊洛池澤諸水中今准海京東河北陂澤中多有之伊洛乃反難得也爪足二螯大者箱角兩出足)
(節屈曲行則旁横今人以為食品之佳味獨螯獨目及兩目相向者皆有大毒不可食其黃能化漆為水故塗漆瘡用之)
(黃并肉熬末以内金瘡中筋断亦可續黃并螯燒煙可以集鼠扵庭爪入藥最多胡治療孕婦僵仆胎轉上搶心困篤有)
(蟹爪湯之類是也經云取無時俗傳蟹八月一日取稻芒兩枚長一二寸許東行輸送其長故今南方捕得蟹差早則有)
(銜稻芒者此後方可食之以前時長未成就其毒尤猛也蟹之類甚多六足者名蛫音跪四足者名北皆有大毒不可食)
(誤食之急以豉汁可觧闊殼而多黃者名蠘生南海中其螯最銳断物如芟刈焉食之行風氣扁而最大後足闊者為蝤)
(蛑嶺南人謂之撥棹子以後脚形如棹也一名蟳随潮退殼一退一長其大者如升小者如盞楪兩螯無毛所以異扵蟹)
(其力至彊能與虎闘往往虎不能勝主小兒閃癖煑與食之良一螯大一螯小者名擁劒又名桀步常以大螯闘小螯食)
(物一名執火以其螯赤故也其最小者名彭螖音滑吴人語訛為彭越爾雅云螖蠌音澤小者蟧力刀切郭璞云即彭螖)
(也似蟹而小其膏可以塗癬食之令人吐下至困彭蜞亦其類也蔡謨渡江誤食者是此也)
︻食療(云蟹足斑目赤不可食殺人又堪治胃氣消食又八月前每箇蟹腹内有稻糓一顆用輸海神待輸芒後)
(過八月方食即好經霜更美未經霜時有毒又塩淹之作有氣味和酢食之利肢節去五藏中煩悶氣其物雖悪形容)
(食之甚益人爪能安胎)
百一方(疥瘡杵蟹傳之亦效)
(其療亦專主小兒也唐本注云别錄云殼名枯蟬一名伏蜟音育主小兒癎女人生子不出灰服之主久痢又云蚱者鳴)
(蟬也主小兒癎絶不能言今云啞蟬啞蟬則雌蟬也極乖體用按諸蟲獸以雄者為良也臣禹錫等謹按蜀本圖經云此)
(鳴蟬也六月七月收蒸乾之陶云是瘂蟬不能鳴者雌蟬也二說既相矛楯今據玉篇云蚱者蟬聲也如此則非瘂蟬明)
(矣且蟬類甚多有蟪蛄寒螿之名又爾雅云蝒馬蜩蜺寒蜩皆蟬也按禮記云仲夏之月蟬始鳴本經云五月採即是此)
(也其餘不入藥用藥性論云蚱蟬使味酸主治小兒驚哭不止殺疳蟲去壮熱治腸中幽幽作聲又云蟬蜕使主治小兒)
(渾身壯熱驚癎兼能止渴)
圖經曰(蚱音笮又音側蟬本經不載所出州土但云生楊柳上今在處有之陶隱居以為啞蟬蘇恭以為鳴蟬二)
(說不同按字書觧蚱字云蟬聲也月令仲夏之月蟬始鳴言五月始有此蟬鳴也而本經亦云五月採正與月令所記始)
(鳴者同時如此蘇說得之矣蟬類甚多爾雅云蝒馬蜩郭璞注云蜩中最大者為馬蟬今夏中所鳴者比衆蟬最大陶又)
(引詩鳴蜩嘒嘒云是形大而黑昔人所噉者又禮冠之飾附蟬者亦黑而大皆此類也然則爾雅所謂馬蜩詩人所謂鳴)
(蜩月令禮家所謂蟬本草所謂蚱蟬其實一種蟬類雖衆而為時用者獨此一種耳又醫方多用蟬殼亦此蟬所蛻殼也)
(又名枯蟬本生扵土中云是蜣蜋所轉丸久而化成此蟲至夏便登木而蛻採得當蒸熱令勿&KR1500;今蜀中有一種蟬其蛻)
(殼頭上有一角如花冠狀謂之蟬花西人有齎至都下者醫工云入藥最竒)
︻陳藏器(蟪蛄寒螿蛁蟟寧毋蜩范並蟬注陶云蟪蛄四月五月鳴小小紫色者而離騷云&KR2159;蛄鳴兮啾啾此)
(乃寒螿耳二月鳴者名寧毋似寒螿而小七月鳴者名蛁蟟色青詩曰鳴蜩嘒嘒形大而黑古人食之古禮云雀鶗蜩范)
(范有冠蟬有緌按蜩巳上五蟲並蟬属也本經云螻蛄一名蟪蛄本功外其腦煑汁服主産後胞不出自有正傳然蟪蛄)
(非螻蛄二物名字參錯耳字林云蟬蟪蛄也蝘蟬属也草木疏云蟬一名蛁蟟青徐間謂之螰螇楚人名之蟪蛄秦燕謂)
(之蚗蛥郭璞注云俗呼之為蟬宋衛謂之蜩螗楚謂之蟪蛄關東謂之蛥蟧陶又注桑螵蛸云俗呼螳蜋為蛁蟟螳蜋即)
(非蟬類陶誤也蜩蟟退皮研一錢匕井花水服主呀病寒螿蜩范月令謂蜺也寧毋亦小蟬禮注云蜩蟬也范蜂也已有)
(本經自蜩巳上並無别功也)
聖惠方(治風頭旋用蟬殼一兩微炒為末非時温酒下一錢匙)
集驗方(治風氣客皮膚瘙痒不巳蟬蛻薄荷葉等分為末酒調一錢匙日三服)
御藥院(治頭風目眩蟬蛻末熟湯下)
衍義曰(蚱蟬夏月身與聲皆大者是始終一般聲仍皆乘昏夜方出上中昇高處背殼拆蟬出所以皆夜出者一)
衍義(蟬花文具蚱蟬條下)
蠐螬味鹹微温微寒有毒主惡血血瘀痺氣破折血在脅下
堅滿痛月閉目中滛膚青瞖白膜療吐血在匈腹不去及破
骨踒折血結金瘡内塞産後中寒下乳汁一名蟦(扶文切)蠐一
名(音肥)齊一名㪍齊生河内平澤及人家積糞草中取無時
反行者良(蜚蠊爲之使悪附子陶隱居云大者如足大指以背行乃駃扵脚雜猪蹄作羹與乳毋不能别之詩)
(云領如蝤蠐今此别之名以蠐字在下恐此云蠐螬倒爾唐本注云此蟲有在糞聚或在腐木中其在腐柳樹中者内外)
(潔白土糞中者皮黃内黑黯形色既異土木又殊當以木中者為勝採雖無時亦宜取冬月為佳按爾雅一名蝎音曷一)
(名蛣&KR1298;一名蝤蠐今按陳藏器本草云蠐螬主赤白遊疹以物發疹破碎蠐螬取汁塗之臣禹錫等謹按蜀本注云今據)
(爾雅蟦蠐螬注云在糞土中本經亦云一名蟦蠐又云生積糞草中則此外恐非也今諸朽樹中&KR1500;蟲俗通謂之蝎莫知)
(其主療惟桑樹中者近方用之治眼得效又爾雅蝎蛣&KR1298;又蝎桑&KR1500;注云即蛣&KR1298;也又據有名未用存用未識部蟲類中)
(有桑&KR1500;一條云味甘無毒主心暴痛金瘡内生不足即此是也蘇云當以木中者為勝今獨謂其不然者謂生出旣殊主)
(療亦别雖有毒無毒易見而相使相惡難知又竭不共號蠐螬蟦不兼名蛣&KR1298;凡以處療當自審之也藥性論云蠐螬臣)
(汁主滴目中去瞖障主血止痛日華子云蠐螬蟲治匈下堅滿障瞖瘀膜治風疹桑柳樹内收者佳餘處即不中糞土中)
(者可傳悪瘡)
圖經曰(蠐螬主河内平澤及人家積糞草中今處處有之大者有如足大指以背行反駃扵脚採無時反行者良)
(此爾雅所謂蟦蠐螬郭璞云在糞土中者是也而諸朽木中&KR1500;蟲形亦相似但潔白扵糞土中者即爾雅所云蝤蠐蝎又)
(云蝎蛣&KR1298;又云蝎桑蟲郭云在木中雖通名蝎所在異者是此也蘇恭以謂入藥當用木中者乃與本經云生積糞草中)
(相戾矣有名未用中自有桑蟲條桑蟲即蛣&KR1298;也與此主療殊别今瞖家與蓐婦下乳藥用之乃是掘糞土中者其效殊)
(速乃知蘇說未可據也張仲景治雜病方大蟲丸中用蠐螬以其主脅下堅滿也續傳信方治喉痺取蟲汁點在喉中)
(下即喉開也)
︻陳藏器(本經云生糞土中陶云能背行者蘇云在腐木中柳木中者皮白糞中者皮黃以木中者為勝按蠐)
(螬居糞土中身短足長背有毛筋但從水入秋蜕為蟬飛空飲露能鳴高潔蝎在朽木中食木心穿如雖刀一名&KR1500;身長)
(足短口黑無毛節慢至春羽化為天牛兩角狀如水牛色黑背有白點上下緣木飛騰不遥二蟲出處既殊形質又别蘇)
(乃混其狀惣名蠐螬異乎蔡謨彭蜞幾為所誤蘇敬此注乃千慮一失矣爾雅云蟦蠐蝤蠐蝎郭注云蠐螬在糞土中蝎)
(在木中桑&KR1500;是也飾通名蝎所在異也又云嚙桑注云似蝎牛長角有白點喜嚙桑樹作孔也)
雷公云(凡使桑樹栢樹中者妙凡收得後隂乾乾後與糯米同炒待米焦黑為度然後去米取之去口畔并身上)
(肉毛并黑塵了作三四截碾成粉用之)
外臺秘要(刪繁丹走皮中浸滛名大丹方取蠐螬末傳之)
千金方(治稻麥芒入眼取蠐螬以新布覆目上持蠐螬從布上摩之其芒出着布上良也)
子又止瘡多膿汁不燥
肉味酸平主益氣強志生東海池澤取無時(惡白斂白及附子陶&KR0739;居云此)
(是音剥烏所化作今其口脚其存猶相似爾用其骨亦炙之其魚腹中有墨今作好墨用之唐本注云此魚骨療牛馬)
(目中障瞖亦療人目中瞖用之良也今按陳藏噐本草云烏賊魚骨主小兒痢下細研為末飲下之亦主婦人血瘕殺小)
(蟲并水中蟲投骨扵井中蟲死腹中墨主血刺心痛醋摩服之海人云昔秦王東遊棄筭袋扵海化為此魚其形一如筭)
(袋兩帶極長墨猶在腹也臣禹錫等謹按蜀本圖經云&KR1410;烏所化也今目口尚在背上骨厚三四分今出越州蘇恭引音)
(義云無字言是鵯字乃以爾雅中鵯鶋一名雅鳥小而多群腹下白者為之圖經又云背上骨厚三四分則非小鳥也)
(今據爾雅中自有鵅烏&KR1410;是水鳥似鶂短頸腹翅𬗋白背上綠色名字既與圖經相符則&KR1410;烏所化明矣藥性論云烏賊)
(魚骨使有小毒止婦人漏血主耳聾孟詵云烏賊骨主目中一切浮瞖細研和蜜點之又骨末治眼中熱淚日華子云烏)
(賊魚通月經骨療血崩殺蟲心痛甚者炒其墨醋調服也又名纜魚鬚脚悉在眼前風波稍急即以鬚粘石為䌫)
圖經曰(烏賊魚出東海池澤今近海州郡皆有之云是&KR1410;音剥烏所化今其口脚猶存頗相似故名烏鰂能吸波)
(噀墨以溷水所以自衞使水匿不能為人所害又云性嗜烏每暴水上有飛烏過謂其已死便啄其腹則卷取而食之以)
(此得名言為烏之賊害也形若革囊口在腹下八足聚生口傍只一骨厚三四分似小舟輕虚而白又有兩鬚如帶可以)
(自纜故别名䌫魚南越志云烏賊有矴遇風便虬前一鬚下矴而住矴亦䌫之義也腹中血及膽正如墨中以書也世謂)
(烏賊懷墨而知禮故俗謂是海若白事小吏其肉食之益人取無時其無骨者名柔魚又更有章舉石距二物與此相類)
(而差大味更珍好食品所貴重然不入藥用故略焉)
︻食療云(骨主小兒大人下痢炙令黃去皮細研成粉粥中調服之良其骨能銷目中一切浮瞖細研和蜜點)
(之妙又點馬眼熱淚甚良久食之主絶嗣無子益精其魚腹中有墨一片堪用書字)
雷公云(凡使勿用沙魚骨緣真相似只是上文横不入藥中用凡使要上文順渾用血鹵作水浸并煑一伏時了)
(漉出扵屋下掘一地坑可盛得前件烏賊魚骨多少先燒坈子去炭灰了盛藥一宿至明取出用之其效倍多)
聖惠方(治傷寒熱毒氣攻眼生赤白瞖月烏賊魚骨一兩不用大皮杵末入龍腦少許令細日三四度取少許點)
(之)
外臺秘要(治&KR0659;瘍風及三年酢磨烏賊魚骨先布磨肉赤即傳之)
千金方(治婦人水戶嫁痛烏賊骨燒末酒下方寸匕日三服)
原𧖟蛾雄者有小毒主益精氣強隂道交接不倦亦止精(臣禹)
(錫等謹按隂痿通用藥云原𧖟蛾熱蜀本云原𧖟蛾味鹹温)
屎温無毒主腸鳴熱中消渴風痺[病-丙+(穩-禾)]疹(陶&KR0739;居云原𧖟是重養者俗呼為魏𧖟道)
(家用其蛾止精其翁繭入術用屎名𧖟沙多入諸方用不但熨風而巳也今按陳藏器本草云原𧖟屎一名𧖟沙淨收取)
(曬乾炒令黃袋盛浸酒去風緩諸節不随皮膚頑痺腹内宿冷冷血瘀血腰脚疼冷炒令熱袋盛熱熨之主徧風筋骨癱)
(緩手足不随其腰脚軟皮膚頑痺臣禹錫等謹按日華子云晚𧖟蛾壯陽事止泄精尿血暖水藏又𧖟蛾平治暴風金瘡)
(凍瘡湯火瘡并滅瘡瘢入藥炒用又云𧖟布紙平治吐血鼻洪腸風瀉血崩中帶下赤白痢傅丁腫瘡入藥燒用又云𧖟)
(沙治風痺頑疾不仁腸鳴)
圖經曰(原𧖟蛾本經不載所出州土今東南州郡多養此𧖟處皆有之此是重養者俗呼為晚𧖟北人不甚復養)
(悪其損桑而周禮禁原𧖟者鄭康成注云為其傷馬傷馬亦是其一事耳淮南子曰原𧖟一歲再登非不利也然王法禁)
(之者為其殘桑是也人既稀養市中貨者亦多早蛾不可用也至扵用𧖟沙𧖟退亦湏用晚出者惟白殭𧖟不著早晚但)
(用白而條直者凡用𧖟並湏食桑𧖟不用食柘者𧖟蛾益陽方中多用之今方治小兒撮口及發噤者取二枚炙黃研末)
(蜜和塗口脣内便差𧖟沙𧖟退並入治風及婦人藥中用𧖟退醫家多用初出𧖟殼在紙上者一說𧖟眠時所退皮用之)
(更有效)
︻聖惠方(治風瘙[病-丙+(穩-禾)]疹遍身痒成瘡用𧖟沙一升水二斗煑取一斗二升去滓温熱得所以洗之宜避風)
千金方(治婦人始覺姙娠轉女為男法取原𧖟屎一枚井花水服之日三服)
斗門方(治渴疾用晩𧖟沙焙乾為末冷水下二錢不過數服)
勝金方(治刀斧傷止血生肌天蛾散晚𧖟蛾為末糝勻絹褁之随手瘡合血止一切金瘡亦治)
簡要濟衆(小兒撮口及發噤方晚𧖟蛾二枚炙令黃為末蜜和傳兒口唇内)
子母秘錄(云倒産難生原𧖟子燒末飲服三錢)
小兒宫氣方(治小兒口瘡及風疳瘡等晚𧖟蛾細研貼瘡上妙)
衍義曰(原𧖟蛾有原復敏速之義此則第二番蛾也白殭𧖟條中巳具屎飼牛代榖又以三升醇酒拌𧖟屎五㪷)
(用甑蒸熱於暖室中鋪扵油單上令患風冷氣閉及近感癱風人就所患一邊卧看温熱厚蓋覆汗出為度若虛人湏常)
(在左右防大熱昏冐仍令頭面在外不得壅覆未全愈間再作)
𧖟退主血風病益婦人一名馬鳴退近世醫家多用𧖟退紙
而東方諸醫用𧖟欲老眠起所蛻皮雖二者之用各殊然東
人所用者為正用之當微炒和諸藥可作丸散服(新定)
︻集驗方(治纏喉風其喉庳牙宣牙癰口瘡并小兒走馬疳𧖟退紙不計多少燒成灰存性右煉蜜和丸如雞)
(頭大含化嚥侓牙宣牙癰揩齦上口瘡乾傳患處小兒走馬疳入麝香少許貼患處佳)
百一方(凡狂發欲走或自高貴稱神皆應備諸火炙乃得水差耳苦或悲泣呻吟者此為邪崇以蠶紙作灰酒水)
(任下差療風癲也)
衍義曰(𧖟退治婦人血風此則眠起時所蛻皮是也其𧖟退紙謂之𧖟連亦燒灰用之治婦人血露)
︻緣桑螺主人患脫肛燒末和豬膏傳之脫肛立縮此螺全
似蝸牛黃小雨後好緣桑葉
范汪(脫肛緣桑樹螺燒之以猪脂和傳之立縮亦可末傳之)
(切風疾小兒客忤男子隂痒痛女子帶下入藥除綿絲并子盡勻炒用又去𧖟蛹子食治風及勞瘦又研傳𧖟瘑悪瘡等)
圖經曰(白殭𧖟生穎川平澤今所在養𧖟處皆有之用自殭死白色而條直者為佳四月取勿令中濕濕則有毒)
(不可用用時仍去綿絲及子炒過今醫家用治中風急喉痺欲死者擣篩細末生薑自然汁調灌之下喉立愈又合衣魚)
(鷹屎白等分為末面膏和塗瘡瘢疪便滅)
︻雷公云(凡使先湏以糯米泔浸一日待蚕桑涎出如蝸牛涎浮扵水面上然後漉出微火焙乾以布淨拭𧖟)
(上黃肉毛并黑口甲了單搗篩如粉用也)
外臺秘要(治瘰&KR0659;白殭𧖟為散水服五分匕日三十日差)
千金方(治大風半身不遂𧖟沙兩碩熟蒸作直袋三隻各受七斗熱盛一袋着患處如冷即取餘袋一依前法數)
(數撿一日不禁差又湏羊肚釀粳米䓗白薑䜴椒等爛煑熱喫日食一枚十日即止)
肘後方(治背瘡弥驗以針挑四畔白礓𧖟為散水和傳之即拔出根)
經驗後方(下妳藥白殭𧖟末兩錢酒調下少頃以脂麻茶一錢熱投之梳頭數十遍妳汁如泉)
斗門方(治卒頭痛白殭𧖟碾為末去絲以熟水下二錢匕立差)
博濟方(治喉閉如聖散子白殭𧖟天南星刮皮等分並生為末每服一字以生薑汁下如咽喉大段開不得即以)
(小竹筒子擘口灌之涎出後用大薑一塊略炙過含之小可只傳脣上立差)
勝金方(治風痰白殭𧖟七箇直者細研以薑汁一茶脚温水調灌之)
又方(治風痔忽生痔頭腫痛又忽自消發歇不定者是也白殭𧖟二兩洗剉令微黃為末烏梅肉為丸如梧桐子大)
(每服薑蜜湯小五丸空心服之)
楊氏産乳(療野火丹從背上兩脇起用殭𧖟二七枚和慎火草搗塗之)
聖惠方(治風遍身[病-丙+(穩-禾)]疹疼痛成瘡用白殭𧖟焙令黃色細研為末用酒服之立差)
又方(主偏正頭疼并夾腦風連兩太陽穴疼痛以白殭𧖟細研為末用䓗茶調服方寸匕)
小兒宫氣方(主小見口瘡通白者及風疳瘡蝕透者以白殭𧖟炒令黃色拭去𧖟上黃肉毛為末用蜜和傳)
(之立效)
又方(治小兒撮口及發噤者以白殭𧖟二枚為末用蜜和傳扵小兒脣口内即差)
斗門方(主黑䵟令人面色好用白殭𧖟并黑牽牛細辛等分為末如澡豆用之又俗小兒胎穢良)
鰻(音謾)鱺(音黎)魚味丼有毒主五痔瘡瘻殺諸蟲(陶隱居云能緣樹食藤花形似)
(鱓取作臛食之炙以熏諸本竹辟蛀蟲膏療諸瘻瘡又有鰌音秋亦相似而短也后本注云此膏又療耳中有蟲痛者鯢)
(魚有四脚能緣樹陶云鰻鱺便是謬證也臣禹錫等謹按孟詵云殺諸蟲毒乾末空腹食之三五度差又熏下部痔蟲盡)
(死患諸瘡瘻及&KR0659;瘍風長食之甚驗腰腎間濕風痺常如水洗者可取五味米煑空腹食之甚𥙷益濕脚氣人服之良又)
(諸草石藥毒食之諸毒下能為害五色者其功最勝兼文人帶下百病一切風五色者出歙州頭似蝮蛇背有五色文者)
(是也陳士良云鰻鱺魚寒陳藏器云鰌魚短小常在泥中主狗及牛瘦取一二枚以竹筩從口及鼻生灌之立肥也日華)
(子云海鰻平有毒治皮膚悪瘡疥疳&KR0630;痔瘻又名慈鰻猧狗魚又云鰻魚平微毒治勞補不足殺傳尸疰氣殺蟲毒悪瘡)
(暖腰膝起陽療婦人産戶瘡蟲痒)
圖經曰(鰻音謾鱺音黎魚本經不載所出州土今在處有之似鱓而腹大青黃色云是蛟蜃之類善攻碕岸使輙)
(頽阤近江河居人酷畏之此魚雖有毒而能𥙷五藏虚損久病罷瘵人可和五味以米煑食之患諸瘡痔漏其有風者長)
(食歙州出一種背有五色文其功最勝出海中者名海鰻相類而大功用亦同海人又名慈鳗又名猧狗魚)
︻食療(云煞蟲毒乾燒炙之令香食之三五度即差長服尤良又壓諸草石藥毒不能損傷人又五色者其功最)
(勝也又療婦人帶下百病一切風瘙如蟲行其江海中難得五色者出歙州溪澤潭中頭似蝮蛇背有五色文者是也又)
(燒之熏氊中断蛀蟲置其骨扵箱衣中断白魚諸諸蟲咬衣服又燒之熏舍屋免竹木生蛀蚛)
聖惠方(治諸蟲心痛多吐四肢不和泠氣上攻心腹蒲悶用鰻鱺魚淡炙令熟今患人三五度食之)
又方(治蚊蟲以鰻鱺魚乾者扵室燒之即蚊子化為水矣)
又方(治骨蒸勞瘦及腸風下蟲以魚二斤治如食法切作段子入鐺内以酒二盞煑入塩醋中食之)
外臺秘要(必效治㾓心痛取鰻鱺魚淡炙令熟與患人食之一二枚水差飽食彌佳)
經驗方(治悪瘡用蛇魚骨杵末入諸色膏藥中相和合傳上紙花子貼之)
食醫心鏡(主五痔瘻瘡殺蟲方鰻鱺魚一頭治如食法切作片炙着椒塩醬調和食之)
集驗方(治頸項及面上白駮浸滛漸長有似癬但無瘡可治鰻鱺魚脂傅之先拭剥上刮使燥痛後以魚脂傳之)
(一度便愈甚者不過三度)
稽神錄(有人多得勞疾相因染死者數人取病者扵棺中釘之弃扵水永絶傅染之病流之扵江金山有人異之)
(引岸開視之見一女子猶活因取置漁舍多得鰻鱺魚食之病愈遂為漁人之妻)
衍義曰(鰻鱺魚生剖煞乾取少許火上微炙俟油出塗白刺風以指擦之即時色轉凡如此五七次用即愈仍先)
(扵白處微微擦動)
鮀(音駝)魚甲味辛微温有毒主心腹癥瘕伏堅積聚寒熱女子
崩中下血五色小腹隂中相引痛瘡疥死肌五邪涕泣時驚
腰中重痛小兒氣癃眥潰
肉主小氣吸吸足不立地生南海池澤取無時(蜀漆爲之使畏狗膽芫花)
(丼遂陶隱居云鮀即今鼉甲也用之常炙皮可以貫鼓肉至補益扵物難死沸湯沃口入腹良久乃剥爾黿肉亦𥙷食之)
(如鼉法此等老者多能變化爲邪魅自非急勿食之今按陳藏器本草云主悪瘡腹内癥瘕甲更佳炙浸酒服之口内涎)
(有毒也臣禹錫等謹按蜀本圖經云生湖畔土窟中形似守宫而大長丈餘背尾俱有鱗甲今江南諸州皆有之藥性論)
(云鼉甲臣味丼平有小毒主百邪鬼魅治婦人帶下除腹内血積聚伏堅相引結痛孟詵云鼉療驚恐及小腹氣疼日華)
(子云鼉治齒疳屬宣露甲用同功入藥炙又云黿甲臣平無毒主五藏邪氣殺百蟲毒消百藥毒續人筋骨又脂塗䥫燒)
(之便明淮南王方術内用之陳藏噐云黿甲功用同鼈甲炙燒浸酒主瘰&KR0659;殺蟲風瘻瘡風頑疥瘙肉主濕氣邪氣諸蠱)
樗(丑如切)雞味苦平有小毒主心腹邪氣隂痿益精強志生子
好色𥙷中輕身又療腰痛下氣強隂多精不可近目生河内
川谷樗樹上七月採暴乾(陶&KR0739;居云形似寒螿而小今出梁州方用至稀惟合大麝香丸用之)
(樗樹似漆而臭今以此樹上為好亦加芫菁亭長必以芫葛上為良矣唐本注云此物有二種以五色具者為雄良青黑)
(質白斑者是雌不入藥用今出歧州河内無此物也)
圖經曰(樗雞生河内川谷樗木上令近都皆有之形似寒螿而小七月採暴乾謹按爾雅云螒音翰天雞郭璞注)
(云小蟲黑身赤頭一名莎雞又曰樗雞李巡日一名酸雞廣雅謂之樗鳩蘇恭云五色具者為雄良青黑質白斑者是雌)
(不入藥然今所謂莎雞者亦生樗木上六月後出飛而振羽索索作聲人或畜之樊中但頭方腹大翅羽外青内紅而身)
(不黑頭不赤此殊不類蓋别一種而同名也今在樗木上者人呼為紅娘子頭翅皆赤乃如舊說然不名樗雞疑即是此)
(蓋古今之稱不同耳古今大麝香丸用之近人少用故亦鮮别)
衍義曰(摴雞東西京界尤多形類𧖟蛾但頭足微黑翅兩重外一重灰色下一重深紅五色皆具腹大比即檽雞)
(也今人又用之行瘀血血閇)
(一條雖數字不同而主療與此無别是後人誤剩出之亦如别錄草部巳有雞腸而新附又有蘩蔞在菜部按爾雅云附)
(蠃螔蝓注云蝸牛也而玉篇蝓字下注亦云螔蝓蝸牛也此則一物明矣形似小螺白色生池澤草樹間頭有四角行則)
(出驚之則縮首尾俱能藏入殼中而蘇注云無殼蝸牛非也今據本經一名陵蠡又有土蝸之名且蝸蠡者皆蠃殼之屬)
(也陶云若無殼則不合有蝸名是也又據今下濕處有一種蟲大扵蝸牛無殼而有角云是蝸牛之老者)
圖經曰(蛞音闊蝓音俞生泰山池澤及隂地沙石垣下蝸牛本經不載所出州土今並處處有之陶隱居注云蝸)
(牛形如蛞蝓但背負殼耳則莊子所謂戰扵蝸角是也又云俗名蝸牛者作瓜字形故蝸字亦音瓜本經蛞蝓一名附蝸)
(蛞蝸無殼不應有蝸名或以其頭形類猶似蝸牛故以名之或云都是一物有二名如雞腸蘩蔞之比謹按郭璞注爾雅)
(蚹蠃螔蝓蝸牛也字書解蝓字亦云螔蝓蝸牛也如此是一物明矣然今下濕處有種大扵蝸牛亦有角而無殼相傳云)
(是蝸牛之老者若然本一物而久蛻殼者爲異耳並八月採方書蝸牛涎主消渴崔元亮海上方著其法云取蝸牛十四)
(枚以水三合浸之甆甌中以噐覆之一宿其蟲自㳂器上取水飲不過三劑乙凡用蝸牛以形圓而大者爲勝久雨晴竹)
(林池沼間多有出者其城牆隂處有一種扁而小者無力不堪用蝸牛入嬰孺藥爲最勝其殼亦堪用韋丹主一切疳取)
(舊死殼七枚皮薄色黃白者直净洗不得小有塵滓漉乾内酥扵殼中以甆盞盛之紙糊盞面置炊飯上蒸之下饋時即)
(坐甑中裝飯又蒸飯熟即巳取出細研如水淀漸漸與喫令一日盡為佳)
衍義曰(蛞蝓蝸牛二物矣蛞蝓其身肉止一段蝸牛背上别有肉以負殼行顯然異矣若為一物經中焉得分為)
(二條也其治療亦大同小異故知别類又謂蛞蝓是蝸牛之老者甚無謂蛞蝓有二角蝸牛四角兼背有附殼肉豈得為)
(一物也)
蝸牛味鹹寒主賊風喎僻踠跌大腸下脫肛筋急及驚癎(陶隱)
(居云蝸牛字是力戈反而俗呼為瓜牛生山中及人家頭形如蛞蝓但背負殼爾前以注說之海邊又一種正相似火炙)
(殼便走出食之益顔色名為寄居方家既不復用人無取者未詳何者的是也今注蝸牛條唐本編在田中螺之後今詳)
(陶隱居云形似蛞蝓而&KR1475;負殼唐本注云蛞蝓弓無殼蝸蠡即二種當近似一物主療頗同今後附蛞蝓之下臣禹錫等)
(謹按藥性論云蝸牛亦可單用一名蠡牛有小毒能治大腸脫肛生研取服止消渴日華子云冷有毒治驚癎等入藥炒)
(用此即負殼蜒蚰也)
圖經(文具蛞蝓條下)
︻聖惠方(治齒&KR0630;并有蟲用蝸牛殼二十枚燒灰細研每用揩齒良)
石龍子味鹹寒有小毒主五&KR1825;邪結氣破石淋下血利小便
水道一名蜥(音錫)蜴(音亦)一名山龍子一名守宫一名石蜴生平
陽川谷及荆山石間五月取著石上令乾(惡硫黃斑猫蕪荑陶&KR0739;居云其類有)
(四種一大形純黃色為蛇醫毋亦名蛇舅毋不入藥次似蛇醫小形長尾見人不動名龍子次有小形而五色尾青碧可)
(愛名斷蜴並不螫人一種喜緣籬壁名蝘音偃蜓音電形小而黑乃言螫人必死而未常聞中人按東方朔云是非守宫)
(則蜥蜴如此蝘蜓名守宫矣以朱飼之滿三斤殺乾末以塗女子身有交接事便脫不爾如赤誌故謂守宫今此一名守)
(宫猶如野葛鬼臼之義也殊難分别唐本注云此言四種者蛇師生山谷頭大尾短小青黃或白斑者是蝘蜓似蛇師不)
(生山谷在人家屋壁間荆楚其江淮人名蝘蜓河濟之間名守宫亦名榮源音元又名&KR1652;虎以其常在屋壁故名守宫亦)
(名壁宫未必如術飼朱點婦人也此皆假釋爾其名龍子及五色者並名蜥蜴以五色者為雄而良色不備者為雌劣爾)
(形皆細長尾與身相類似蛇著四足去足便直蛇形也蛇醫則不然按爾雅亦互言之並非真說又云朱飼滿三斤殊為)
(謬矣臣禹錫等謹按蜀本圖經云長者一尺今出山南襄州安州申州以三月四月八月九月採去腹中物火乾之)
圖經曰(石龍子生平陽川谷及荊山山石間今處處有之一名蜥音錫蜴音亦謹按爾雅云蠑螈蜥蜴蜥蜴蝘蜓)
(蝘蜓守宫也䟽釋曰詩小雅正月云胡為虺蜴蜴為此也四者一物形狀相類而四名也字林云蠑螈蛇醫也說文云在)
(草曰蜥蜴在壁曰蝘蜓方言云秦晉西夏謂之守宫或謂之蠦音盧&KR2598;音&KR1185;或謂之刺易南陽人呼蝘蜓其在澤中者謂)
(之易蜥楚謂之蛇醫或謂之螈蠑又東方朔云非守宫即蜥蜴按此諸文即是在草澤中者名蠑螈蜥蜴在壁者名蝘蜓)
(守宮也然則人藥當用草澤者以五色具者為雄而良色不具者為雌力劣耳五月取著石上令乾)
衍義曰(石龍子蜥蜴也今人但呼為蜴蜥大者長七八寸身有金碧色仁廟朝有一蜥蜴在右掖門西濬溝廟中)
(此真是蜥蜴也鄭狀元有詩有樵者扵澗下行見一蜥蜴自石鏬中出飲水訖而入良久凡百十次尚不巳樵者疑不免)
(飜石視之有冰雹一二升樵人訝而去行方三五里大雨至良久風雹暴作今之州縣依法用此祈雨經云治五癃破石)
(淋利水道亦此義乎)
(者何有䖟而不噉血陶誤耳按木䖟從木葉中出卷葉如子形圓著葉上破中初出如白蛆漸大羽化坼破便飛即能嚙)
(物塞北亦有嶺南極多如古度花成蟻耳本經既出木䖟又出蜚䖟明知木䖟是葉内之䖟飛䖟是巳飛之蟲飛是羽化)
(亦猶在蛹如𧖟之與蛾爾既是一物不合二出應功用不同後人異注爾)
圖經曰(木蝱生漢中川澤蜚蝱生江夏川谷今並處處有之而襄漢近地尤多蝱有數種皆能啗牛馬血木蝱最)
(大而綠色幾若蜩蟬蜚蝱狀如蜜蜂黃色醫方所用蝱蟲即此也又有一種小蝱名鹿蝱大如蠅咂牛馬亦猛三種大抵)
(同體俱能治血而方家相承只用蜚䖟它不復用並五月採腹有血者良人伺其噉囓牛馬時腹紅者掩取乾之用入藥)
(湏去翅足也淮南子曰蝱散積血斵木愈齲丘主切此以類推之者也然今本草不著斵木之治病亦漏脫耳)
︻肘後方(葛氏云蛇螫人九竅皆血出方取蝱蟲初食牛馬血腹滿者二上枚燒服之)
楊氏産乳(療毋困篤恐不濟去胎方蝱蟲十枚右擣爲末酒服之即下)
衍義曰(木蝱大小有三種蜚蝱今人多用之大如蜜蜂腹凹𥚹微黃綠色雄覇州順安軍㳂塘濼界河甚多以其)
(惟食牛馬等血故治瘀血血閉)
蜚䖟味苦微寒有毒主逐淤血破下血積堅痞癥瘕寒熱通
利血脉及九竅女子月水不通積聚除賊血在匈腹五藏者
及喉痺結塞生江夏川谷五月取腹有血者良(陶隱居云此即今噉牛馬)
(血者伺其腹滿掩取乾之方家皆呼為蝱蟲矣唐本注云三䖟俱食牛馬非獨此也但得卽堪用何假血充然始掩取如)
(以義求應如養鷹飢則為用若伺其飽何能除疾爾臣禹錫等謹按藥性論云䖟蟲使一名蜚䖟惡麻黃日華子云破癥)
(結消積膿墮胎入丸散除去翅足炒用)
圖經(文具木䖟條下)
衍義(文具木蝱條下)
蜚蠊(音廉)味鹹寒有毒主血瘀癥堅寒熱破積聚喉咽閉内寒
無子通利血脉生晉陽川澤及人家屋間立秋採(陶&KR0739;居云形亦似䗪)
(蟲而輕小能飛本在草中八月九月知寒多入人家屋裏逃爾有兩三種以作廉薑氣者為真南人亦噉之唐本注云此)
(蟲味辛辣而臭漢中人食之言下氣名曰石薑一名盧蜰音肥一名負盤别錄云形似𧖟蛾腹下赤二月八月採此即南)
(人謂之滑蟲者也臣禹錫等謹按蜀本圖經云金州房州等山人噉之謂之石薑多在林樹間百十為聚爾雅云蜚蠦蜰)
鮫魚皮主蠱氣蠱疰方用之即裝刀靶(音霸)䱜(音鵲)魚皮也(唐本注云)
(出南海形似鼈無脚而有尾今按陳藏器本草云一名沙魚一名鰒魚皮主食魚中毒燒末服之唐本先附臣禹錫等謹)
(按蜀本圖經云圓廣尺餘尾長尺許惟無足背皮麤錯日華子云鮫魚平無毒)
圖經曰(鮫魚皮舊不著所出州土蘇恭云出南海形似鼈無脚而有尾山海經云鮫沙魚其皮可以飾劔是也今)
(南人但謂之沙魚然有二種其最大而長喙如鋸者謂之胡沙性善而肉美小而皮麤者曰白沙肉疆而有小毒二種彼)
(人皆鹽為脩脯其皮刮治去沙翦為鱠皆食品之美者食之益人然皆不類鼈蓋其種類之别耳胡洽治五戸鬼疰百毒)
(惡氣等鮫魚皮散主之鮫魚皮炙朱砂雄黃金牙椒天雄細辛鬼白麝香乾薑雞舌香桂心莽草各一兩具毋半兩蜈蚣)
(炙蜴蜥炙各二枚凡十六物治下篩温清酒服半錢匕日三漸增至五分匕亦可帶之中用蜈蚣蜴蜥皆此品類中故并)
(載方)
︻陳藏器(云皮主食魚中毒燒末服之鰒魚皮是裝刀靶者正是沙魚也石决明又名鰒魚甲一邊著石光明)
(可爱此蟲族非魚類乃是同名耳沙魚一名鮫魚子随毋行驚即從口入毋腹也其魚狀㒵非一皮上有沙堪楷木如木)
(賊也)
食療云(平𥙷五藏作鱠食之亞扵鯽魚作鮓鱐食之並同又如有大患喉閇取膽汁和白礬灰丸之如豆顆綿裹)
(内喉中良久吐惡涎沬即喉嚨開臘月取之)
海藥(謹按名醫别錄云生南海味丼鹹無毒主心氣鬼疰蠱毒吐血皮上有真味斑)
衍義曰(鮫魚沙魚皮一等形稍異今人取皮飾鞍劔餘如經)
白魚味丼平無毒主胃氣開胃下食去水氣令人肥徤大者
六七尺色白頭昂生江湖中(今附臣禹錫等謹按孟詵云白魚主肝家不足氣不堪多食泥)
(人心雖不發病終養&KR0630;所食新者好久食令人心腹諸病可煑炙扵葱醋中一兩沸食猶少調五藏氣理經脉日華子云)
(助血脉補肝明目患瘡癤人不可食甚發膿炙瘡不發作鱠食之良)
︻食療(云和䜴作羹一兩頓而巳新鮮者好食若經宿者不堪食令人腹冷生諸疾或淹或糟藏猶可食又可炙)
(了扵䓗醋中重煑食之調五藏助肝氣能消食理十二經絡舒展不相及氣時人好作餅炙食之猶少動氣久亦不損人)
(也)
鱖(居衛切)魚味丼平無毒主腹内惡血益氣力令人肥徤去腹
内小蟲背有黑點味尤重昔仙人劉憑常食石桂魚今此魚
猶有桂名恐是此也生江溪間(今附臣禹錫等謹按日華子云微毒益氣治腸風瀉血又)
(名鱖豚水豚)
︻食療(云平補勞益脾胃稍有毒)
勝金方(治小兒大人一切骨鯁或竹木簽刺喉中不下方扵臘月中取鱖魚膽懸北簷下令乾每有魚鯁即取一)
(皂子許以酒煎化温温呷若得逆便吐骨即隨頑涎出若未吐更喫温酒但以吐為妙酒即随性量力也若更未出煎一)
(塊子無不出者此藥應是鯁在藏腑中日久痛黃瘦甚者服之皆出若卒求鱖魚不得蠡魚鯇魚鯽魚俱可臘月收之甚)
(佳)
(云療卒氣研服止腹痛可白煑喫治脚氣脚弱日華子云作鯖字平微毒治脚軟煩懣益氣力枕用醋摩治水氣血氣心)
(痛不可同葵蒜食之服木人亦勿噉也)
圖經曰(青魚生江湖間今亦出南方北地或時有之似鯉鯇而背正青色南人多以作鮓古作鯖字所謂五侯鯖)
(鮓是也頭中枕蒸令氣通暴乾狀如琥珀云可以代琥珀非也荆楚間取此魚枕煑拍作器皿甚佳膽與目晴並入藥用)
(取無時古今方書多用其膽滳汁目中主目昏暗又可塗悪瘡餘亦稀用)
︻食療(云主脚氣煩悶又和韭白煑食之治脚氣脚弱煩悶益心力也又頭中有枕取之蒸令氣通曝乾狀如琥)
(珀此物療卒心痛平水氣以水研服之良又膽眼睛益人眼取汁注目中主目闇亦塗熱瘡良)
海藥(云青魚南方人以為酒噐梳篦也)
孫真人(云治喉閇及骨哽方以臘月取青魚膽隂乾如患此及着骨哽即以膽少許口中含嚥津即便愈)
河㹠(音屯)味丼温無毒主𥙷虛去濕氣理腰脚去痔疾殺蟲江
河淮皆有(今附臣禹錫等謹按日華子云河㹠有毒又云胡夷魚凉有毒煑和秃菜食良毒以蘆根及橄㰖等)
(觧之肝有大毒又名&KR2424;魚規魚吹肚魚也)
︻陳藏器(云如鯰魚口灾一名鮠魚也)
衍義曰(河㹠經言無毒此魚實有大毒味雖珍然脩治不如法食之殺人不可不慎也厚生者不食亦好蘇子美)
(云河㹠于此時貴不數魚蝦此即詩家鄙諷之言未足全信也然此物多怒觸之則怒氣滿腹飜浮水上漁人就以物撩)
(之遂為人獲橄欖并蘆根汁解其毒)
石首魚味丼無毒頭中有石如碁子主下石淋磨石服之亦
燒為灰末服和蓴菜作羹開胃益氣候乾食之名為鮝(音想)炙
食之主消瓜成水亦主卒腹脹食不消暴下痢初出水能鳴
夜視有光又野鴨頭中有石云是此魚所化生東海(今附臣禹禹等)
(謹按陳士良云石首魚平日華子云取腦中枕燒為末飲下治淋也)
︻食療(作乾鮝消宿食主中惡不堪鮮食)
嘉魚味丼温無毒食之令人肥健悅澤此乳穴中小魚常食
乳水所以益人能久食之力強扵乳有似英雞功用同乳(今辝)
圖經曰(紫貝本經不載所出州上蘇恭注云出東海及南海上今南海多有之即砑螺也形似貝而圓大二三寸)
(膽振夷黎採以為貨市比人惟畫家用砑物謹按郭璞注爾雅云餘貾直其切黃白文謂以黃為質白為文點餘泉白黃)
(文謂以白為質黃為文點今紫貝則以紫為質黑為文點也貝之類極多古人以為實貨而此紫貝尤為世所貴重漢文)
(帝時南越王獻𬗋貝五百是也後世以多見賤而藥中亦稀使之又車螯之𬗋者海人亦謂之𬗋貝車螫近世治癰疽方)
(中多用其殼燒鍛為灰傅瘡南海北海皆有之採無時人亦食其肉云味鹹平無毒似蛤蜊而肉堅硬不及亦可解酒毒)
(北中者殼麄不堪用也)
衍義曰(𬗋貝大二三寸背上深𬗋有點但黑本經以此燒存性入點眼藥)
鱸魚平𥙷五藏益筋骨和腸胃治水氣多食宜人作鮓猶良
又暴乾甚香美雖有小毒不至發病一云多食發痃癖及瘡
腫不可與乳酪同食
︻食療云(平主安胎補中作鱠尤佳)
衍義曰(鱸魚益肝腎補五藏和腸胃食之宜人不甚發病宜然張幹思之也)
鱟平微毒治痔殺蟲多食發嗽并瘡癬殼入香發衆香氣尾
燒焦治腸風瀉血并崩中帶下及産後痢脂燒集鼠(巳上二種新𥙷)
(見孟詵日華子)
︻陳藏器(味辛無毒主五野雞病殺蟲發嗽殼發衆香尾灰断産後痢膏燒集鼠矣生南海大小皆牝牡相隨)
(牝無目得牡始行牡去牝死以骨及尾尾長二尺燒為黑灰米飲下大主産後痢先服生地黃蜜等煎訖然後服尾無不)
(斷也)
二種海藥餘
郎君子謹按異志云生南海有雄雌青碧色状似杏仁欲驗
真假先扵口内含令熱然後放醋中雄雌相趁逡巡便合即
下其卵如粟粒状真也主婦人難産手把便生極有驗也乃
是人間難得之物
海𧖟沙謹按南州記云生南海山石間其𧖟形大如拇指沙
甚白如玉粉狀每有節味鹹大温無毒主虚勞冷氣諸風不
遂久服令人光澤𥙷虚羸輕身延年不老難得真者多只被
人以水搜葛粉石灰以梳齒隱成此即非也縦服無益反損
人慎服之
二十一種陳藏器餘
黿鱓魚注陶云黿肉𥙷此老者能變化爲魅按黿甲功用同
鼈甲炙浸酒主瘰癧煞蟲逐風悪瘡瘻風頑疥瘙肉主濕氣
諸邪氣蠱消百藥毒張鼎云膏塗鐡摩之便明膏摩風及惡
瘡子如雞卵正圓煑之白不凝今時人謂藏卵爲黿子似此
非爲木石机也至難死剔其肉盡頭猶咬物可以張鳶鳥
︻食療云(微温主五藏邪氣煞百蟲蠱毒消百藥毒續筋又膏塗鐵摩之便明淮南術方中有用處)
海馬謹按異志云生西海大小如守宫蟲形若馬形其色黃
褐性温平無毒主婦人難産帶之扵身神驗
圖經曰(生南海頭如馬形蝦類也婦人將産帶之或燒末飲服亦可手持之異魚圖云牧之暴乾以雌雄為對主)
(難産及血氣)
齊蛤遠志注陶云遠志畏齊蛤蘇云藥錄下卷有蛤而不言
功狀注又云蠟畏齊蛤按齊蛤如蛤兩頭尖小生海水中無
别功用海人食之
柘蟲屎詹糖注陶云詹糖偽者以柘蟲屎為之按即今之柘
木蟲在木間食木注為屎其屎破血不香詹糖燒之香也既
不相似不堪為類
蚱蜢石蟹注陶云石蟹如蚱蜢形長小兩股如石蟹在草頭
能飛䘀螽之類無别功與蚯蚓交在土中得之堪為媚藥入
拾遺記
寄居蟲蝸牛注陶云海邊大有似蝸牛火炙殼便走出食之
益顔色按寄居在殼間而非螺也候螺蛤開當自出食螺蛤
欲合已還殼中亦名寄生無别功用海族多被其寄又南海
一種似蜘蛛入螺殼中負殼而走一名辟亦呼寄居無別功
用也
䖦(音拙)蟱鼅鼄注陶云懸網状如魚&KR0699;者亦名䖦蟱按䖦蟱在
孔穴中及草木稠密處作網如𧖟絲爲幕終者就中開一門
出入形段小似鼅鼄而斑小主丁腫出根作膏塗之陶云&KR0699;
網此正鼅鼄也非爲䖦蟱此物族類非一也
負蠜葵注蘇云戎人重薰渠猶巴人重負蠜按飛廉一名負
盤蜀人食之辛辣也已出本經左傅云蜚不爲灾杜注云蜚
負蠜也如蝗蟲又夜行一名負盤即&KR4049;盤蟲也名字及蟲相
似終非一物也(蠜音煩䘀螽也)
蠼螋雞腸注陶云雞腸草主蠼螋溺按蠼螋能溺人影令發
瘡如熱沸而大繞腰匝不可療蟲如小蜈蚣色青黑長足山
蠼螋溺毒更猛諸方中大有主法其蟲無能惟扁豆葉傳即
差
蠱蟲敗鼓皮注陶云服敗鼓皮即喚蠱主姓名按古人愚質
造蠱圖冨皆取百蟲甕中盛經年間開之必有一蟲盡食諸
蟲即此名為蠱能隱形似鬼神與人作禍然終是蟲鬼咬人
至死者或從人諸竅中出信候取之曝乾有患蠱人燒為黑
灰服少許立愈亦是其類自相伏耳新注云凡蠱蟲療蠱是
知蠱名即可治之如蛇蠱用蜈蚣蠱蟲蜈蚣蠱用蝦蟇蠱蟲
蝦蟇蠱病復用蛇蠱蟲是牙相能伏者可取治之
土蟲蚰蜒並馬陸注陶云今有一細黃蟲狀如蜈蚣俗呼為
土蟲按土蟲無足如一條衣帶長四五寸身扁似韭葉背上
有黃黑襇頭如鏟子行處有白涎生濕地有毒雞喫即死陶
云如蜈蚣者正是蚰蜓非土蟲也蘇云馬陸如蚰蜒按蚰蜒
色正黃不斑大者如釵股其足無數正是陶呼為土蟲者此
蟲好脂油香能入耳及諸竅中以驢乳灌之化為水蘇云似
馬陸誤也
鱅魚鮑魚注陶云魚是臭者按鱅魚嶺南人作鮑魚劉元紹
云其臭如屍正與陶云相背海人食之所謂海上有逐臭之
夫也其魚以格額目旁有骨名乙禮云魚去乙鄭云東海鰫
魚也秖食之别無功用也
予脂有毒主風腫癰毒[病-丙+(穩-禾)]疹赤瘙瘑疥痔瘻皮膚頑痺踠跌
折傷肉損瘀血以脂塗上炙手及熱摩之即透生嶺南蛇頭
鱉身廣州記云予蛇頭鱉身亦水宿亦樹棲俗謂之予膏主
蛭刺以銅及瓦噐盛之浸出唯雞卵盛之不漏摩理毒腫大
驗其透物甚扵醍醐也
砂挼子有毒殺飛禽走獸合射罔用之人亦生取置枕令夫
妻相好生砂石中作旋孔有蟲子如大豆背有刺能倒行一
名倒行狗子性好睡亦呼為睡蟲是處有之
蚘蟲汁大寒主日膚赤熱痛取大者净洗斷之令汁滴目中
三十年膚赤亦差
䘀螽蚯蚓二物異類同穴為雄雌令人相愛五月五日收取
夫妻帶之䘀螽如蝗蟲東人呼為舴艋有毒有黑斑者候交
時取之
灰藥令人喜好相愛出嶺南陶家如青灰彼人以竹筒盛之
云是蟯(蟯音蛔蟲也)所作以灰拭物皆可喜損小兒雞犬等不置
家中未知此事虛實
吉丁蟲功用同前人取帶之甲蟲背正綠有翅在甲下出嶺
南賓澄州也
腆顆蟲(一作顒)功用同前人取帶之似氣盤褐色身扁出嶺南
人重之也
鼷鼠有毒食人及牛馬等皮膚成瘡至死不覺此蟲極細不
可卒見爾雅云有蟲毒食人至盡不知左傳曰食郊牛角者
也博物志云食人死膚令人患悪瘡多是此蟲食主之法當
以狸膏摩之及食狸肉凡正月食鼠殘多爲鼠瘻小孔下血
者是此病也
諸蟲有毒不可食者鱉目白殺人腹下有十字及五字不可
食頷下有骨如鱉不利人蝦煑白食之腹中生蟲蟹腹下有
毛兩目相向腹中有骨不利人鱉肉共雞肉食成瘕病也
重修政和經史證類備用本草卷第二十一
