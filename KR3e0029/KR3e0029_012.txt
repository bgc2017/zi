一種唐慎微續𥙷(墨盖子下是)
八種海藥餘
二十六種陳藏噐餘
凡墨盖子巳下並唐慎微續證類
桂牡桂菌桂
松脂(實葉根節等附松黃松脂唐注五粒松續注)槐實(枝皮根等附)
槐膠(新定)槐花(新𥙷)枸𣏌(葉上蟲窠續注)
栢實(葉皮側柏等附)茯苓(茯神附)琥珀
瑿(元附琥珀下今新分條)榆皮(花附)酸棗
蘗木(根附)楮實(葉皮莖白汁等附榖紙續注)乾漆(生漆附)
五加皮牡荆實蔓荆實
辛夷桑上寄生杜仲
楓香脂(皮附唐附)女貞實(枸骨冬青續注)木蘭
蕤核丁香(今附毋丁香續注)香
薰陸香雞舌香藿香
詹糖香檀香乳香(巳上六種元附沉香下今各分條)
蘇合香(獅子屎續注)金櫻子(今附自草部今移)降真香
八種海藥餘
藤黃返䰟香海紅豆
落鴈木䔋木栅木皮
無名木皮奴會木
二十六種陳藏噐餘
乾陀木皮含水藤中水臯蘆葉
蜜香阿勒勃鼠藤
(是小桂亦有而不如廣州者交州桂州者形段小多脂肉亦好經云桂葉如柏葉澤黑皮黃心赤齊武帝時湘州送樹以)
(植芳林苑中今東山有桂皮氣粗相類而葉乖異亦能凌冬恐或是牡桂時人多呼丹桂正謂皮赤爾北方今重此每食)
(輙湏之盡禮所云薑桂以為芬芳唐本注菌桂葉似柿葉中有縱文三道表裏無毛而光澤牡桂葉長尺許陶云小桂或)
(言其葉小者陶引經云似柏葉驗之殊不相類不知此言從何所出今按桂有二種惟皮稍不同若菌桂老皮堅板無肉)
(全不堪用其小枝薄卷及二三重者或名菌桂或名筒桂其牡桂嫰枝皮名為肉桂亦云桂枝其老者名木桂亦名大桂)
(得人參等良本是菌桂剰出單桂條陶為深誤也今按陳藏器本草云菌桂牡桂桂心巳上三色並同是一物按桂林桂)
(嶺因桂為名今之所生不離此郡從嶺以南際海盡有桂樹惟柳象州最多味既辛烈皮又厚堅土人所採厚者必嫰薄)
(者必老以老薄者為一色以厚嫩者為一色嫩既辛香兼又筒卷老必味淡自然扳薄板薄者即牡桂也以老大而名焉)
(筒卷者即菌桂也以嫩而易卷古方有筒桂字似菌字後人誤而書之習而成俗至扵書傳亦復因循桂心即是削除皮)
(上甲錯取其近裏辛而有味臣禹錫等謹按蜀本注云按此有三種菌桂葉似柿葉牡桂葉似枇把葉此乃云葉如柏葉)
(蘇以桂葉無似栢葉者乃云陶為深誤剰出此條今據陶注云菌桂正圓如竹三重者良牡桂皮薄色黃多脂肉氣如木)
(蘭味亦辛此桂則是半卷多脂者此云仙經有三桂以葱涕合和雲毋蒸化為水服之此則有三種明矣陶又云齊武帝)
(時湘州得樹以植芳林苑中陶隱居雖是梁武帝時人實生自宋孝武建元三年歴齊爲諸王侍讀故得見此樹而言也)
(蘇恭但只有知二種亦不能細尋事跡而云陶爲深誤何臆断之甚也抱朴子云桂可以竹瀝合餌之亦可以龜腦和服)
(之藥性論云桂心君亦名𬗋桂殺草木毒忌生葱味苦辛無毒主治九種心痛殺三蟲主破血通利月閉治軟脚&KR0763;不仁)
(治胞衣不下除欬逆結氣擁痺止腹内冷氣痛不可忍主下痢治鼻息肉日華子云桂心治一切風氣補五勞七傷通九)
(竅利關節益精明目暖腰膝破痃癖癥瘕消瘀血治風痺骨節攣縮續筋骨生肌肉)
圖經曰(菌桂生交阯山谷牡桂生南海山谷桂生桂陽舊經載此三種之異性味功用亦别而爾雅但言梫木桂)
(一種郭璞云南人呼桂厚皮者爲木桂蘇恭以謂牡桂即木桂及單名桂者是也今嶺表所出則有筒桂肉桂桂心官桂)
(板桂之名而醫家用之罕有分别者舊說菌桂正圓如竹有二三重者則今所謂筒桂也筒菌字近或傳寫之誤耳或云)
(即肉桂也牡桂皮薄色黃少脂肉氣如木蘭味亦相類削去皮名桂心今所謂官桂疑是此也桂是半卷多脂者今所謂)
(板桂疑是此也今觀賓宜韶欽諸州所圖上者種類亦各不同然皆題曰桂無腹别名參考舊注謂菌桂葉似柿葉中有)
(三道文肌理緊薄如竹大枝小枝皮俱是筒與今賓州所出者相類牡桂葉狹扵箘桂而長數倍其嫰枝皮半卷多紫與)
(今宜州韶州者相類彼土人謂其皮爲木蘭皮肉爲挂心此又有黃紫兩色益可驗也桂葉如栢葉而澤黑皮黃心赤今)
(欽州所出者葉密而細亦恐是其類但不作栢葉形為疑耳皮厚者名木桂即板桂是也蘇恭以牡桂與單名桂為一物)
(亦未可據其木俱高三四丈多生深山蠻洞中人家園圃亦有種者移植扵嶺北則氣味殊少辛辣固不堪入藥也三月)
(四月生花全類茱萸九月結實今人多以裝綴花果作筵具其葉甚香可用作飲香充隹一月八月採皮九月採花並隂)
(乾不可近火中品又有天竺桂云生西胡國功用似桂不過烈今亦稀有故但附於此張仲景治傷寒用桂枝湯甲乙經)
(治隂受病發痺内熨方用醇酒二十斗蜀椒一斗乾薑一斗桂一斗凡四物㕮咀著清酒中綿絮一斤細白布四丈皆并)
(内酒中置馬矢煴中善封塗勿使泄氣五日五夜出而綿絮暴乾復漬之以盡其汁每漬必脺其日乃出布綿乾之并用)
(滓與絮復布為中其布長六七尺為六七中即用之生桑炭炙巾以熨寒痺所刺之處令熱入至扵病所寒復炙巾以熨)
(之三十徧而止汗出炙巾以拭身亦三十徧而止起布内無見風每刺必熨如此病已矣此所謂内熨也又治躄筋急亦)
(以白酒和桂塗之續傳信方造桂漿法夏月飲之解煩渴益氣消痰桂末一大兩白蜜一升以水二斗先煎取一斗待冷)
(入新瓷瓶中後下二物攪二三百轉令勻先以油單一重覆上加紙七重以䋲封之每日去紙一重七日開之藥成氣香)
(味美格韻絶高今人亦多作故并著其法)
︻雷公云(凡使勿簿者要𬗋色厚者去上麄皮取心中味辛者使每斤大厚𬗋桂只取得五兩取有味厚處生)
(用如末用即用重密熟絹并紙褁勿令犯風其州工只有桂草元無桂心用桂草煑丹陽木皮遂成桂心凡使即單擣用)
(之)
聖惠方(治風頭痛每欲天隂雨風先發者用桂心一兩為末以酒調如膏用傅頂上并額角)
又方(治九種心痛妨悶用桂心一分為末以酒一大盞煎至半盞去滓稍熱服立效)
又方(治寒疝心痛四肢逆冷全不欲食用桂心二兩去皮擣羅為散不計時侯熱酒調下一錢匕)
又方(治産後悪血衝心痛氣悶欲絶用桂心三兩擣羅為散狗膽汁和丸如櫻桃大不計時候用熱酒磨下二丸)
外臺秘要(療小皃睡中遺尿不自覺桂末雄雞肝等分擣丸服如小豆大温水下日三)
千金方(治中風面目相引偏僻牙車急舌不可轉桂心以酒煑取汁故布蘸㩉病上正即止左喎㩉右右喎㩉左)
(常用大效)
又方(大治失音末桂著舌下漸嚥汁)
又方(治卒中悪心痛桂心八分㕮咀以水四升煑取一升分二服)
肘後方(治卒心痛桂心八兩㕮咀水四升煑取一升分三服)
又方(治心腹俱脹痛短氣欲死或巳絶桂二兩切以水一升二合煑取八合去滓頓服無桂用乾薑亦得)
又方(治中風四肢逆冷吐清水宛轉啼呼者取二兩㕮咀以水三升煑取二升去滓適寒温盡服)
又方(治反腰有血痛擣桂篩三升許以苦酒和塗痛上乾復塗)
葛氏方(治卒吐血桂屑方寸匕晝夜含二十許服亦療下血大神驗千金方同)
又方(治産後腹中瘕痛末桂温酒服方寸匕日三子母秘錄同)
孫真人食忌(治中風失音方桂一尺以水三升煎取一升服取汗)
又方(治唾血取桂心擣作末以水下方寸匕)
梅師方(蜀椒閉口者有毒誤食之便氣欲絶或下白沫身體冷急煎桂汁服之多飲冷水一二升忽食飲吐漿煎)
(濃豉汁服之)
又方(治卒外腎偏腫疼痛方桂心末和水調方寸匕塗之)
又方(治産後血泄不禁止餘血弥痛兼塊桂心乾薑等分為末空心酒調服方寸匕)
斗門方(治中風失音用桂心兩去具麄皮近人身體懷之至兩時辰許為末分為三服每服用水二盞煎取一)
(盞服之差大妙聖惠方同)
姚和衆方(治小兒臍腫取桂心炙令熱熨之日可四五度)
抱朴子云(桂可以合葱涕蒸作水亦可以竹瀝合餌之亦可以龜腦和而服之七年胀步行水上長生不死又)
(云趙他子服桂二十年足下毛生日行五百里力舉千斤)
衍義曰(桂大熱素問云辛甘發散爲陽故漢張仲景桂枝湯治傷寒表虚皆湏此藥是專用辛甘之意也本草第)
(一又云療寒以熱藥故知三種之桂不取菌桂牡桂者蓋此二種性亡温而巳不可以治風寒之病獨有一字桂本經言)
(甘辛大熱此正合素問辛甘發散爲陽之說尤知菌牡二桂不及也然本經止言桂仲景又言桂枝者盖亦取其枝上皮)
(其木身麄厚處亦不中用諸家之說但各執巳見終無證據今又謂之官桂不知緣何而立名慮後世爲别物故書之又)
(有桂心此則諸桂之心不若二字桂也)
牡桂味辛温無毒主上氣欬逆結氣喉痺吐吸心痛脅風脅
痛温筋通脉止煩出汗利關節𥙷中益氣久服通神輕身不
老生南海山谷(陶隱居云南海郡即是廣州今俗用牡桂狀似桂而扁廣殊薄皮色黃脂肉甚少氣如木)
(蘭味亦類桂不知當是别樹爲復猶是桂生有老宿者爾亦所未究唐木注云爾雅云梫音寢木桂古方亦用木桂或云)
(牡桂即今木桂及單名桂者是也此桂花子與菌桂同惟葉倍長大小枝皮俱名牡桂然大枝皮肉理麄虚如木肉少味)
(薄不及小枝皮肉多半卷中必皺起味辛美一名肉桂一名桂枝一名桂心出融州桂州交州甚良臣禹錫等謹按蜀本)
(圖經云葉狹長於菌桂葉一二倍其嫩枝皮半卷多紫肉中皺起肌理虛軟謂之桂枝又名肉桂削去上皮名曰桂心藥)
(中以此爲善其厚皮者名曰木桂二月八月採皮日乾之爾雅疏云梫一名木桂郭云今南人呼桂厚皮者爲木桂桂樹)
(葉似枇杷而大白華華而不著子叢生巖嶺枝葉冬夏常青間無雜木本草謂之牡桂是也藥性論云牡桂君味甘辛能)
(去泠風疼痛)
圖經(文具桂條下)
︻經驗後方(治大人小兒喫雜果子多腹脹氣急方取肉桂碾末飯丸如菉豆大小兒熟水下五丸大人十)
(丸未痊再服)
菌桂味辛温無毒主百病養精神和顔色爲諸藥先聘通使
久服輕身不老面生光華媚好常如童子生交阯桂林山谷
巖崖間無骨正圓如竹立秋採(陶隱居云交阯属交州桂林属廣州而蜀都賦云菌桂臨)
(崖俗中不見正圓如竹者惟嫩枝破卷成圓猶依桂用非真菌桂也仙經乃有用菌桂云三重者良則明非今桂矣必當)
(别是一物應更研訪唐本注云菌者竹名古方用筒桂者是故云三重者良其茼桂亦有二三重卷者葉似柿葉中三道)
(文肌理緊薄如竹大枝小枝皮俱是菌然大枝皮不能重卷味極淡薄不入藥用今惟出韶州臣禹錫等謹按蜀本圖經)
(云葉似杮葉而尖狹光净花白蘂黃四月開五月結實樹皮青黃薄卷若筒亦名筒桂厚硬味薄者名板桂又不入藥用)
(三月七月採皮日乾)
圖經(文具桂條下)
︻列仙傳(范蠡好食桂飲水討藥人世世見之又曰桂父象林人常服桂皮葉以龜䐉和服之)
韓終采藥詩(䦖河之桂實大如栗得而食之後天而老)
别說云(謹按諸家研說桂之異同幾不可用考今交廣商人所販及醫家見用唯陳藏器一說最近然筒厚實氣)
(味重者宜入治藏及下焦藥輕薄者宜入治頭目發散藥故本經以菌桂養精神以牡桂利關節仲景傷寒論發汗用桂)
(枝桂枝者枝條非身幹也取其輕薄而能發散今又有一種柳桂乃桂之嫰小枝條也尤宜入治上焦藥用也)
松葉味苦温主風濕瘡生毛髮安五藏守中不飢延年(臣禹錫等)
(謹按日華子云松葉無毒)
松節温主百節久風風虚脚痺疼痛
松根白皮主辟榖不飢(陶隱居云採鍊松脂法並在服食方中以桑灰汁或酒煑軟挼内寒水中)
(數十過白滑則可用其有自流出者乃勝扵鑿樹及煑用膏也其實不可多得惟集止是斷榖所官細切如粟以水及麵)
(飲服之亦有隂乾擣為屑丸服者人患悪病服此無不差比来苦脚弱人釀松節酒亦皆愈松栢皆有脂潤又凌冬不凋)
(埋為佳物但人多輕怱近易之爾唐本注云松花名松黃拂取似蒲黃正爾酒服身輕療病云勝皮葉及脂其子味甚甘)
(經直云味苦非也松取枝燒其上下承取汁名&KR2215;音詣主馬牛瘡疥佳樹皮綠衣名艾蒳合和諸香燒之其煙團聚青白)
(可愛也臣禹錫等謹按藥性論松脂使味甘平殺蟲用之主耳聾牙有蚛孔少許咬之不落蟲自死能貼諸瘡膿血煎膏)
(生肌止痛抽風蕭炳云又有五葉者一叢五業如釵名五粒松道家服食絶粒子如巴豆新羅往往進之日華子云松脂)
(潤心肺下氣除邪煎膏治瘻爛排膿又云松葉暖無毒炙罯凍瘡風濕瘡佳又云松節無毒治脚軟骨節風又云松根白)
(皮味苦温無毒補五勞益氣)
圖經曰(松脂生泰山山谷今處處有之其用以通明如薰陸香顆者爲勝道人服餌或含茯苓松栢實菊花作丸)
(皆先鍊治其法用大釡加水置甑用白茅藉甑底又加黃砂扵茅上厚寸許可矣然後布松栢扵上炊以桑薪湯減即添)
(熱水常令滿候松脂盡入釡中乃出之投扵冷水既凝又蒸如此三過其白如玉然後入藥亦可單服其實及根白皮古)
(亦有服食法但今松實多作果品餘不聞堪入藥其花上黃粉名松黃山人及時拂取作湯點之甚佳但不堪停久故鮮)
(用寄遠燒其枝上下承取汁液名松滿音詣主牛馬瘡皮上綠衣名艾蒳香用合諸香燒之其煙不散方書言松爲五粒)
(字當讀爲鬛音之誤也言每五鬛爲一葉或有兩鬛匕鬛者松歲久則實繁中原雖有然不及塞上者佳好也中品有墨)
(條不載所出州郡然亦出扵松故附見扵此)
聖惠方(絶榖昇仙不食法取松實擣爲膏酒調下三錢日三則不飢渴飲水勿食他物百日身輕日行五百里)
又方(服松葉令人不老身生綠毛輕身益氣久服不巳絶榖不肌渴松葉不以多少細切更研每日食前以酒調下)
(二錢亦可粥汁服之初服稍難久自便矣)
又方(治牙齗歴蟲齒根暗黑用松節燒灰揩之神效)
又方(冶一切瘻煉成松脂末填瘡孔令滿日三四度用之)
又方(神仙餌松實用七月取松實過時即落難收去木皮擣如膏每服如雞子大日三服服及百日身輕三百日日)
(行五百里絶榖久服昇仙渴即飲水亦可以鍊了松脂同服之)
外臺秘要(集驗療齲齒取松脂銳如錐絍齲孔内湏臾齲蟲緣松脂出梅師方同)
又方(治悪風疾松脂煉投冷水中二十徧蜜丸服二兩飢即服之日三鼻柱斷離者二百日差斷塩及房室)
又方(療歷節諸風百節酸痛不可忍松脂三十斤煉五十徧不能五十徧亦可二十徧用以煉酥三升温和松脂三)
(升熟攪令極稠旦空腹以酒服方寸&KR0901;日三數食麫粥為佳慎血腥生冷酢物果子一百日差)
又方(松節酒主歷節風四肢疼痛如解落松脂二十斤酒五斗漬三七日服一合日五六服)
千金方(治脚氣十二風痺不能行服更生散數劑及衆療不得力服此一劑更能行遠不過兩劑松葉酒松葉六)
(十斤細剉㕮咀以水四石煑取四斗九升以釀五斗米如常法别煑松葉汁以漬米并饙飯泥釀封頭七日發澄飲之取)
(醉得此酒力者甚衆)
又方(治歴節風松葉擣取一升以酒三升浸七日服一合日三服)
又方(治口喎青松葉一斤擣令汁出清酒一升浸二宿近火一宿初服半升漸至一升頭面汗即止)
又方(治三年中風不較者松葉一斤細切之以酒一斗煑取三升頓服汗出立差)
千金翼(治蟲食齒根齒黑者以松木灰揩之末雄黃塗齗上百日神效)
梅師方(治耳久聾松脂三兩煉巴豆一兩相和熟擣可丸通過以薄綿褁内耳孔中塞之日一度易)
孫尚藥(治脚轉筋疼痛攣急者松節一兩細剉如米粒乳香一錢右件藥用銀石器内慢火炒令焦只留一二分)
(性出火毒研細每服一錢至二錢熱木瓜酒調下應是筋病皆治之)
兵部手集(療刺入肉疼問百理不差方松脂流出如細乳頭香者傅瘡上以帛褁三五日當有根出不痛不痒)
(不覺自落)
鬼遺方(治疥癬松膠香研細約酌入少輕粉衮令勻凡疥癬上先用油塗了錯末一日便乾頑者三兩度)
傷寒類要(治天行辟瘟方切松葉如米酒服方寸匕日三辟五年瘟)
抱朴子(趙瞿病癩歴年醫不差家乃賫粮弃送扵山穴中瞿自怨不幸悲歎涕泣經月有仙人經穴見之哀之具)
(問其詳瞿知其異人也叩頭自陳乞命扵是仙人取囊中藥賜之教其服百餘日瘡愈顔色悅肌膚潤仙人再過視之瞿)
(謝活命之恩乞遺其方仙人日此是松脂彼中極多汝可鍊服之長服身轉輕力百倍登危涉險終日不困年百歲齒不)
槐實味苦酸鹹寒無毒主五内邪氣熱止延唾補絶傷九痔
火瘡婦人乳瘕子藏急痛以七月七日取之擣取汁銅器盛
之日煎令可作丸大如鼠屎内竅中三易乃愈又墮胎久服
明目益氣頭不白延年
枝主洗瘡及隂囊下濕痒
皮主爛瘡
根主喉痺寒熱生河南平澤可作神燭(景天為之使陶隱居云槐子以相連多者)
(為好十月巳日採之新盆盛合泥百日皮爛為水核如大豆服之令腦滿髮不白而長生今處處有此云七月取其子未)
(堅故擣絞取汁唐本注云别錄云八月断槐大枝使生嫰孽煑汁釀酒療大風瘻痺甚效槐耳味苦辛平無毒主五痔心)
(痛婦人隂中瘡痛槐樹菌也當取堅如桑耳者枝炮熨止蝎毒臣禹錫等謹按爾雅云櫰槐大葉而黑守宫槐葉晝聶宵)
(炕釋曰櫰槐一也大葉而黑名櫰不爾即名槐又曰槐葉晝合夜開者别名守宮槐聶合也炕張也藥性論云槐子臣主)
(治大熱難産皮煑汁淋隂囊墜腫氣痛又云槐白皮味苦無毒能主治口齒風疳&KR0630;血以煎漿水煑含之又煎淋浴男子)
(隂疝卵腫陳藏噐云槐實本功外殺蟲去風合房折取隂乾煑服味一如茶明目除熱淚頭腦心胷間熱風煩悶風眩欲)
(倒心頭吐涎如醉瀁瀁如船車上者花堪染黃子丄房七月收之染皂木為灰長毛髮日華子云槐子治丈夫女人隂瘡)
(濕痒催生吞七粒又云槐皮平治中風皮膚不仁喉痺浸洗五痔并一切悪瘡婦人産門痒痛及湯火瘡煎膏止痛長肉)
(消癰腫)
圖經曰(楣實生河南平澤今處處有之其木有極高大者謹按爾雅槐有數種葉大而黑者名櫰槐晝合夜聞者)
(名守宮槐葉細而青綠者但謂之槐其功用不言有别四月五月開花六月七月結實七月七日採嫰實擣取汁作煎十)
(月採老實入藥皮根採無時今醫家用槐者最多春採嫰枝煆為黑灰以揩齒去蚛燒青枝取瀝以塗癬取花之陳久者)
(簁末飲服以治下血折取嫰房角作湯以當茗主頭風明目𥙷腦煑白皮汁以治口齒及下血水吞黑子以變白髮木上)
(耳取末服方寸&KR0901;治大便血及五痔脫肛等皆常用有殊效者葛洪著扁鵲明目使髮不落方十月上巳日取槐子去皮)
(內新甖中封口三七日初服一枚再二枚至十日十枚還從一枚始大良劉禹錫傳信方著硤州王及即中槐湯炙痔法)
(以槐枝濃煎湯先洗痔便以艾灸其上七壯以知為度及早充西川安撫使判官乘騾入駱谷及宿有痔疾因此大作其)
(狀如胡瓜貫扵腸頭熱如煻灰火至驛僵仆主郵吏云此病某曾患来瀀灸即差及命所使作槐湯洗熱瓜上令用艾灸)
(至三五壯忽覺一道熱氣入腸中因大轉瀉先血後穢一時至痛楚瀉後遂失胡瓜所在登騾而馳)
︻雷公云(凡採得後去單子并五子者只取兩子三子者凡使用銅鎚搥之令破用烏牛乳浸一宿蒸過用)
食療(主邪氣産難絶傷春初嫰葉亦可食主[病-丙+(穩-禾)]瘡牙齒諸風疼)
外臺秘要(療蛔蟲心痛取槐樹上木耳燒灰末如棗許正發和水服若不止飲熱水一升蛔蟲出)
千金方(療胎赤眼取槐木枝如馬鞭大長二尺作二段斉頭麻油一匙置銅鉢中且使童子一人以其木研之至)
(瞑止令仰卧以塗向眼皆日三度差)
又方(療痔七月七日採槐于熟擣綫取汁内銅器中盛宅中高門上曝之二十日巳上煎成取鼠糞大内穀道中日)
(三亦主瘻百種瘡)
又方(古方明目黑髮槐子扵牛膽中漬隂乾百日食後吞一枚十日身輕三十日白髮黑百日内通神)
又方(治九種心痛當太歲上取新生槐枝一握去兩頭水三大升煎取一升頓服)
又方(治鼻氣窒塞以水五升煑槐葉取三升下䓤豉調和再煎飲)
千金翼(治蠼螋瘡槐白皮醋浸半日洗之及諸悪瘡)
肘後方(治内瘻用槐白皮擣丸綿裹内下部中得劾)
又方(療腸痔每大便常下血槐樹上木耳取末飲服方寸匕日三服)
百一方(治中風身直不得屈伸反覆者取槐皮黃白者切之以酒或水六升煑取二升去滓適寒温稍稍服之)
經驗方(治野雞痔用槐柳枝煎湯洗痔上便以艾炙之七壯)
又方(治下血槐花荆芥穗等分為末酒調下一錢匕)
梅師方(治崩中或赤白不問年月遠近取槐枝燒灰食前酒下方寸匕)
又方(治痔有蟲咬糓道痒或下膿血多取槐白皮濃煑汁安盆坐湯之虚其糓道令更煖良久欲大便當蟲出不過)
(三度即愈如用末綿裹内下部)
食醫心鏡(治野雞痔下血腸風明目方嫰槐葉一斤蒸如造炙法取葉碾作末如茶法煎呷之)
廣利方(治姙娠難産令易方水吞槐子七枚即出)
廣濟方(療牙齒疼痛取槐樹白皮一握切以酪一升煑去滓用塩少許適寒温含之日三易之)
必效方(療隂瘡及濕痒槐樹北面不見日處一大握水二升煑取一升洗之三五徧冷復暖若涉遠恐衝風即以)
(米粉粉之即效)
張文仲(療腸痔方槐樹上耳擣末未飲服方寸匕日三又槐白皮一擔剉以水煑令濃脫衣入水中坐冷更易不)
(過三用蟲出止)
傷寒類要(大熱心悶者槐子燒末酒服方寸匕)
子母秘錄(日月未足而欲産者槐樹東枝令孕婦手把即易産)
産寳(療崩中不止不問年月遠近方槐耳燒作灰毛末以酒服方寸匕)
太清草木方(槐者虚星之精以十月上巳日採子服之去百病長生通神)
衍義曰(槐實止言實今當分為二實本出夾中若擣夾作煎者當言夾也夾中子大如豆堅而紫色者實也今本)
(條不析出夾與夾中子蓋其用各别皆疎導風熱)
槐膠主一切風化涎治肝藏風筋脉抽掣及急風口噤或四
肢不收頑痺或毒風周身如蟲行或破傷風口眼偏斜腰脊
強硬任作湯散丸煎雜諸藥用之亦可水煑和諸藥為丸及
作湯下藥(新定)
槐花味苦平無毒治五痔心痛眼赤殺腹藏蟲及熱治皮膚
風并腸風瀉血赤白痢並炒服葉平無毒煎湯治小兒驚癎
壮熱疥癬及丁腫皮莖同用(新補見日華子)
圖經(文具槐實條下)
︻簡要濟衆(治婦人漏下血不絶槐花鵝不以多少燒作灰細研食前温酒服二錢七)
衍義曰(槐花今染家亦用收時折其未開花煑一涕出之釜中有所澄下稠黃滓滲漉爲餅染色更鮮明冶腸風)
(熱瀉血甚佳不可過劑)
秋採莖實隂乾(陶隱居云今出堂邑而石頭烽火樓下最多其葉可作羹味小苦俗諺云去家千里勿食)
(蘿摩枸𣏌此言其補益精氣強盛隂道也蘿摩一名苦丸葉厚大作藤生摘之有白乳汁人家多種之可生噉亦蒸煑食)
(也枸𣏌根實為服食家用其說甚美仙人之杖遠有旨乎臣禹錫等謹按爾雅疏云杞一名枸檵郭云今枸𣏌也詩四牡)
(云集于苞𣏌陸機云一名苦𣏌一名地骨春生作羹茹微苦其莖似苺子秋熟正赤莖葉及子服之輕身益氣爾抱朴子)
(云家柴一名托盧或名天精或名却老或名地骨藥性論云枸𣏌日子葉同說味甘平能補益精諸不足易顔色變白明)
(月安神令人長夀葉和羊肉作羹益人甚除風明目若渴可煑作飲代茶飲之白色無刺者良與乳酪相悪發熱諸毒煩)
(悶可單煑汁解之能消熱麫毒又根皮細剉麫拌熟煑吞之主治腎家風良又益精氣法取葉上蟲窠子暴乾為末入乾)
(地黃中為丸益陽事主患眼風障赤膜昏痛取葉擣汁注眼中妙日華子云地仙苗除煩益志𥙷五劳七傷壯心氣去皮)
(膚骨節間風消熱毒散瘡腫即枸𣏌也)
圖經曰(枸𣏌生常山平澤及丘陵阪岸今處處有之春生苗葉如石榴葉而軟薄堪食俗呼爲甜菜其莖幹高三)
(五尺作叢六月七月生小紅𬗋花隨便結紅實形微長如棗核其根名地骨春夏採葉秋採莖實冬採根謹按爾雅云𣏌)
(枸檵郭璞云今枸𣏌也詩小雅四牡云集于苞𣏌陸機䟽云一名苦𣏌一名地骨春生作羹茹微苦其莖似苺子秋熟正)
(赤莖葉及子服之輕身益氣淮南枕中記著西河女子服枸𣏌法正月上寅採根二月上卯治服之三月上辰採莖四月)
(上巳治服之五月上午採葉六月上未治服之七月上中採花八月上酉治服之九月上戌採子十月上亥治服之十一)
(月上子採根十二月上丑治服之又有并花實根莖葉作煎及單笮子汁煎膏服之其功並等今人相傳謂枸𣏌與枸棘)
(二種相類其實形長而枝無刺者真枸𣏌也圓而有刺者枸棘也枸棘不堪入藥而下品溲音搜䟽條注李當之云子似)
(枸𣏌冬月熟色赤味甘苦蘇恭云形似空䟽木高丈許白皮其子七月八月熟似枸杞子味甘而兩兩相並今注云雖相)
(似然溲疏有刺枸𣏌無刺以此為别是三物相似而二物又有刺溲䟽亦有巨骨之名如枸𣏌謂之地骨當亦相類用之)
(宜細辨耳或云溲䟽以高大為别是不然也今枸𣏌極有高大者其入藥乃神良世傳蓬莱縣南丘村多枸𣏌高者一二)
(丈其根蟠結甚固故其鄕人多壽考亦飲食其水土之品使然耳潤州州寺大井旁生枸𣏌亦歲久故上人目為枸杞井)
(云飲其水甚益人溲䟽生熊耳川谷及田野丘墟地四月採古今方書觧見用者當亦難别耳又按枸𣏌一名仙人杖而)
(陳藏噐拾遺别有兩種仙人杖一種是枯死竹竿之色黑者一種是菜類并此為三物而同一名也陳子昂觀玉萹云余)
(從補闕喬公北征夏四月次于張掖河洲草木無他異惟有仙人杖往往叢生予昔嘗餌之此役也息意滋味成人有薦)
(嘉𬞞者此物存焉因為喬公唱言其功時東菜王仲烈亦同旅聞之喜而甘心食之旬有五日行人有自謂知藥者謂喬)
(公曰此白棘也仲烈遂疑曰吾亦怪其味甘喬公信是言乃譏予予因作觀玉篇按此仙人杖作菜茹者葉似苦苣白棘)
(木類何因相似而致疑如此或曰喬公所謂白棘當是枸棘枸棘是枸𣏌之有針者而木經無白棘之别名又其味苦仙)
(人杖味甘設疑為枸棘枸棘亦非甘物乃知草木之類多而難識使人或疑似之言以真為偽失青黃甘苦之别而至於)
(是宜乎子昂論著之詳也)
︻雷公云(凡使根掘得後使東流水浸以物刷上土了然後待乾破去心用熟甘草湯浸一宿然後焙乾用其)
(根若似物命形狀者上春食葉夏食子秋冬食根并子也)
食療(寒無毒葉及子並堅筋能老除風𥙷益筋骨能益人去虚勞根主去骨熱消渴葉和羊肉作羹尤善益人代茶)
(法煑汁飲之益陽事能去眼中風痒赤膜擣葉汁點之良又取洗去泥和麫拌作飲煑熟吞之去腎氣尤良又益精氣)
聖惠方(枸𣏌子酒主𥙷虚長肌肉益顔色肥徤人能去勞熱用生枸𣏌子五升好酒二斗研搦勿碎浸七日漉去)
(滓飲之初以三合為始後即任性飲之外臺秘要同)
千金方(治齒疼煑枸把汁含之)
又方(治肝虚或當風眼淚等新病方枸𣏌子取肥者二升擣破内絹袋置礶中以酒一斗浸訖密封勿泄氣三七日)
(每旦飲之任性勿醉)
又方(治虚勞客熱用枸𣏌根末調服有固疾人不得喫)
肘後方(治大赫瘡此患急宜防毒氣入心腹飲枸𣏌汁至差)
又方(療目熱生膚赤白眼擣枸𣏌子汁洗目五七度)
又方(犬食馬肉生狂方忽鼻頭燥眼赤不食避人藏身皆欲發狂便宜枸𣏌子汁煑粥飼之即不狂若不肯食糜以)
(塩塗其鼻既舐之則欲食矣)
經驗方(金髄煎枸𣏌子不計多少逐日旋採摘紅熟者去嫰蔕子揀令潔净便以無灰酒扵净噐浸之湏是瓮用)
(酒浸以兩月為限用蠟紙封閉緊密無令透氣候日數足漉出於新竹器内盛貯旋扵沙盆中研令爛細然後以細布濾)
(過候研濾皆畢去滓不用即并前漬藥酒及濾過藥汁攪勻量銀鍋内多少升斗作番次慢火熬成膏切湏不住手用物)
(攪恐粘底不勻候稀稠得所待冷用净瓶噐盛之勿令泄氣每早辰温酒下二大匙頭夜卧服之百日中身輕氣壮積年)
(不廢可以羽化)
經驗後方(治五勞七傷庶事衰弱枸𣏌葉半斤切粳米二合以豉汁中相和煑作粥以五味末葱白等調和食)
(之)
又方(變白輕身拘𣏌子二升十月壬癸日採採時面東擣生地黃汁三升以好酒二升扵甆缾内浸二十一日了開)
(封添地黃汁同浸攪之却以紙三重封其頭了更浸候至立春前三十日開瓶空心煖飲一杯至立春後髭鬢却黑勿食)
(蕪荑葱服之耐老輕身無比)
孫真人備急方(治滿齒口有血枸𣏌和根苗煎湯食後喫又治骨䐬風經驗後方同)
兵部手集(療眼暴赤痛神效枸杞汁點眼立騐)
沈存中方(陜西枸杞長一二丈其圍數寸無刺根皮如厚朴甘美異於諸處生子如櫻桃全少核暴乾如餅極)
(爛有味)
外臺秘要(療眼暴天行腫痒痛地骨皮三斤水三斗煑取三升絞去滓更内塩一两煎取二升傅目或加乾薑)
(二两)
治疽(凡患瘞疸悪瘡出膿血不止者取地骨皮不枸多少淨洗先刮上面麄皮留之再刮取細白穰取麄皮同地骨)
(一處煎湯淋洗病令膿血净以細穰貼之立效有一朝士腹脅間病疽經歲不差人燒灰傅貼之初林洗出血一二升其)
(家人輩懼欲止病者曰疽似少寬更淋之再用五升許血漸淡遂止以細穰貼之次日結痂遂愈)
别說云(枸棘亦非甘物今按諸文所說名極多故使人疑然此物用甚衆花心而紅𬗋色採時七月上申巳圖經)
(所說實形長而枝無刺者真枸𣏌也此别是一種類必多根而致疑又有根去上浮麄皮一重近白者一重色微紫極薄)
(隂乾治金瘡有神驗)
衍義曰(枸𣏌當用梗皮地骨當用根皮枸𣏌子當用其紅實是一物有三用其皮寒根大寒子微寒亦三等此正)
(是孟子所謂性由𣏌柳之𣏌後人徒勞分别又為之枸棘兹強生名耳凡𣏌末有無棘者雖大至有成架然亦有棘但此)
(物小則多刺大則少刺還如酸棗及棘其實皆一也今人多用其子直為補腎藥是曾未考究經意當更量其虚實冷熱)
(用之)
爛瘡長毛髮(牡蠣及桂瓜子爲之使畏菊花羊蹄諸石及麫麴陶隱居云栢葉實亦爲服餌所重服餌别有)
(法栢處處有當以太山爲佳並忌取塚墓上者雖四時俱有秋夏爲好其脂亦入用此云悪麴人有以釀酒無妨恐酒米)
(相和異單用也唐本注云栢枝節煑以釀酒主風痺歴節風燒取&KR2215;療瘑疥及癩瘡良今子仁惟出陕州宜州爲勝太山)
(無復採者臣禹錫等謹按蜀本圖經云此用偏葉者今所在皆有八月收子葉餘採無時藥性論云栢子仁君悪菊花畏)
(羊蹄草味甘辛能治腰腎中冷膀胱冷膿宿水興陽道益壽去頭風治百邪鬼魅主小兒驚癎又云側栢葉君與酒相宜)
(止尿血味苦辛性澁能治冷風歴節疼痛日華子云栢子仁治風潤皮膚此是側栢子入藥微炒用又云栢葉炙罯凍瘡)
(燒取汁塗頭黑潤鬢髮又云栢白皮無毒)
圖經曰(栢實生泰山山谷今處處有之而乾州者最佳三月開花九月結子候成熟收採蒸暴乾舂礧取熟仁子)
(用其葉名側栢密州出者尤佳雖與他栢相類而其葉皆側向而生功效殊别採無時張仲景方療吐血不止者栢葉湯)
(主之青栢葉一把乾薑二片阿膠一挺炙三味以水二升煑一升去滓别絞馬通汁一升相和合煎取一升綿濾一服盡)
(之山東醫工亦多用側栢然云性寒止痛其方採葉八白中濕擣令極爛如泥冷水調作膏以治大人及小兒湯湯火燒)
(塗傅扵傷處用帛子繫定三两日瘡當歛仍滅瘢又取葉焙乾爲末與川黃連二味同煎爲汁服之以療男子婦人小兒)
(大腹下黑血茶脚色或膿血如淀色所謂蟲痢者治之有殊效又能殺五藏蟲道家多作栢葉湯常點益人古栢葉尤竒)
(今益州諸葛孔明廟中有大栢木相傳是蜀世所植故人多採收以作藥其味甘香於常栢也)
︻雷公云(凡使先以酒浸一宿至明漉出㬠乾却用黃精自然汁扵日中煎手不住攪若天久隂即扵鐺中著)
(水用瓶器盛栢子仁著火緩緩煑成煎為度每煎三两栢子仁用酒五兩浸乾為度)
又云(凡使勿用花栢葉并叢栢葉有子圓葉其有子圓葉成片如大片雲毋葉葉皆側葉上有微赤毛若苑栢葉其)
(樹濃葉成孕無子叢栢葉其樹綠色不入藥中用若修事一斤先揀去兩畔并心枝了用濡泔浸七日後漉出用酒拌蒸)
(一伏時却用黃精自然汁浸了焙乾又浸又焙待黃精汁乾盡然後用之如修事一斤用黃精自然汁十二兩)
聖惠方(治時氣瘴疫用社中西南栢樹東南枝取暴乾擣羅為末以水調下一錢&KR0901;日三四服肘後方同)
又方(治大風疾令眉鬢再生用側栢葉九蒸九曝擣羅為末煉蜜和丸如梧桐大日三服夜一服熟水下五丸十丸)
(百日即生)
又方(治憂恚嘔血煩滿少氣匈中疼痛用栢葉擣羅為散不計時候以粥飲調下二錢&KR0901;)
又方(小兒躽啼驚癎腹滿不孔食大便青白色用栢子仁末温水調下二錢)
經驗後方(治霍亂轉筋先以煖物褁脚然後以栢樹木細剉煑湯淋之)
又方(小兒洞下痢煑栢葉服之)
梅師方(治中熱油及火燒瘡以栢白皮猪脂煎塗瘡上鬼遺方同)
孫真人食忌(生髮方取側栢葉隂乾作末和油塗之)
孫真人枕中記(採松栢法嘗以三月四月採新生松葉可長二四寸許并花蘂取隂乾細擣為末其栢葉)
(取深山巖谷中採當年新生可長三二寸者隂乾細擣為末用白蜜丸如小豆大常以月一十五日日未出時燒香東向)
(手持藥八十一丸以酒下服一年延十年命服二年延二十年命欲得長肌肉加大麻巨勝欲心力壯徤者加茯苓人參)
(此藥除百病益元氣添五藏六腑清明耳目強壯不衰老延年益夀神驗用七月七日露水丸之更佳服時乃呪曰神仙)
(真藥體合自然服藥入腹天地同年呪訖服藥断諸雜肉五辛最切忌慎之)
姚氏方(治鼠瘻腫核痛未成膿以栢葉傅著腫上熬塩著腫上熨令熱氣下即消)
抱朴子(漢成帝時獵者扵終南山見一人無衣服身皆生黑毛跳坑越澗如飛乃密伺其所在合圍取得乃是一)
(婦人問之言我是秦之宮人關東賊至秦王出降驚走入山飢無所食治欲餓死有一老公教我喫松栢葉實初時苦澁)
(後稍便喫遂不復飢冬不寒夏不熱此女是秦人至成帝時三百餘載也)
列仙傳(赤松子好食栢實齒落更生)
別說云(謹按陶隱居說栢忌取塚墓上者今云出乾州者最佳則乾州栢葉茂大者皆是乾陵所出他處皆無大)
(者但取其州土所宜子實氣味豐美可也乾陵之栢異扵他處其木未有無文理者而其文多爲菩薩雲氣人物鳥獸狀)
(極分明可觀有盜得一林徑尺者可直萬錢關陕人家多以爲貴宜其子實最佳也又以其枝節燒油膏傅悪瘡久不差)
(有蟲者牛馬畜産有瘡疥名爲重病以傅之三五次無不愈也)
衍義曰(栢取&KR2215;以療馬瘑疥今未見用松&KR2215;者老人虚祕栢子仁大蔴子仁松子仁等分同研溶白蠟丸桐子大)
(以少黃丹湯服二三十丸食前嘗官陕西每登高望之雖千萬株皆二西指盖此木爲至堅之木不畏霜雪得木之正氣)
(他木不逮也所以受金之正氣所制故二向之)
(欲食先煑葵菜汁飲之任食無礙又茯苓蘇法云取白茯苓三十斤山之陽者甘美山之隂者味苦去皮薄切暴乾蒸之)
(以湯淋去苦味淋之下止其汁當甜乃暴乾篩末用酒三石蜜三升相和内未其中并置大瓮攪之百匝封之勿淺氣冬)
(五十日夏二十五日穌自浮出酒上掠取之其味極甘美以作餅大如手掌空室中隂乾色赤如棗飢時食一枚酒送之)
(終日不湏食自飽此名神仙度世之法又服食法以合白菊花或合桂心或合末丸散自任皆可常服𥙷益殊勝或云茯)
(苓中有赤筋最能損目若久服者當先杵末水中飛澄熟授去盡赤滓方可服若合他藥則不湏爾凡藥有茯苓皆忌米)
(醋舊說琥珀是千年茯苓所花一名江珠張茂先云今益州永昌出琥珀而無茯苓又云燒蜂窠所作三說張皆下能辨)
(按南蠻地志云林邑多琥珀云是松脂所化又云楓脂爲之彼人亦不復知地中有琥珀則傍無草木入土淺者五尺深)
(者或八九尺大者如斛削去皮初如桃膠久乃堅凝其方人以爲枕然古今相傳是松類故附扵茯苓耳)
︻雷公云(凡採得後去皮心神了擣令細扵水盆中攪令濁浮者去之是茯苓筋若誤服之令人眼中童子并)
(黑睛點小兼盲目甚記之)
聖惠方(治面皯皰及産婦黑皰如雀卵色用白茯苓末蜜和傅之)
肘後方(姚氏療䵟茯苓末白蜜和塗上滿七日即愈)
經驗後方(養老延年服茯苓方華山挺子茯苓研削如棗許大令四方有角安扵新甆瓶内以好酒浸以二重)
(紙封其頭後一百日開其色當如餳糖可日食一塊百日後肌體潤澤服一年後可夜視物久久食之腸化為筋可延年)
(耐老面若童顔)
孫真人枕中記(茯苓久服百日百病除二百日夜畫不眠二年後役使鬼神四年後玉女来待)
抱朴子(任子季服茯苓十八年玉女從之能隱能彰不食敷炙瘢滅面生光玉澤)
宋玉微(茯苓讃皓苓下居&KR0686;紛上蒼中狀雞鳬具客龜蔡柛侔少司保延糿艾終志不移柔紅可佩)
神仙服茯苓法(白茯苓去皮酒浸十五日漉出為散每服三錢水調下日三)
衍義曰(茯苓乃樵斫訖多年松根之氣所生此盖根之氣味噎欝未絶故為是物然亦由土地所宜與不宜其津)
(氣盛者方發泄扵外結爲茯苓故不抱恨而成物旣離其本體則有茯之義茯神者其根但有津氣而不甚盛故止能伏)
(結扵本根既不離其本故曰茯神此物行水之功多益心脾不可闕也或曰松既樵矣而根尚能生物乎荅曰如馬㪍菌)
(五芝木耳石耳之類皆生扵枯木石糞土之上精英末淪安得不為物也其上有莬絲下有茯苓之說甚為輕信)
琥珀味甘平無毒主安五藏定魂魄殺精魅邪鬼消瘀血通
五淋生永昌(陶隱居云舊說云是松脂淪入地千年所化今燒之亦作松氣俗有琥珀中有一蜂形色如生)
(博物志又云燒蜂窠所作恐非實此或當蜂為松脂所䊀因墜地淪沒爾亦有煑&KR1409;雞子及青魚枕作者並非真惟以拾)
(芥為驗俗中多帶之辟悪刮屑服療瘀血至驗仙經無正用惟曲晨丹所湏以赤者為勝今並從外國来而出茯苓處永)
(無不知出琥珀處復有茯苓以否今按陳藏器本草云琥珀止血生肌合金瘡和大黃鼈甲作散子酒下方寸&KR0901;下悪血)
(婦人腹内血盡即止宋高祖時寧州貢琥珀枕碎以賜軍士傅金瘡漢書云出罽賓國初如桃膠凝乃成焉臣禹錫等謹)
(按蜀本注云又據一說楓脂入地千年變為琥珀乃知非因燒蜂窠成也蜂窠既燒安有蜂形在其間不獨自松脂變也)
(松脂獨變安有楓脂所成者覈其事而言則琥珀之為物乃是木脂入地千年者所化也但餘木不及楓松有脂而多經)
(年歲故不自其下掘得也藥性論云琥珀君治百邪産後血疹痛日華子云療蠱毒壯心明目摩瞖止心痛癲邪破結癥)
圖經曰(文具茯苓條下)
︻海藥(是海松木中津液初若桃膠後乃凝結温主止血生肌鎮心明目破癥瘕氣塊産後血暈悶絶兒枕痛等)
(並宜餌此方琥珀一兩鱉甲一兩京三稜一兩延胡索半兩沒藥半兩大黃六銖熬擣為散空心酒服三錢匕日再服校)
(量神驗莫及産後即减大黃凡驗真假扵手心熟磨吸得芥為真復有南珀不及舶上来者)
雷公云(凡用紅松脂石珀水珀花珀物象珀瑿珀琥珀紅松脂如琥珀只是濁太脆文横水珀多無紅色如淺黃)
(多麄皮皺石珀如石重色黃不堪用花珀文似新馬尾松心文一路赤一路黃物象珀其内自有物命動此使有神妙瑿)
(珀其珀是衆珀之長故號日瑿珀琥珀如血色熟扵布上拭吸得芥子者真也夫入藥中用水調側栢子末安扵甆鍋子)
(中安琥珀扵末中了下火煑從巳至申别有異光别擣如粉重篩用)
外臺秘要(治魚骾骨横喉中六七日不出琥珀珠一物貫串着繩推令前入至骾所又復推以率引出矣若水)
(晶珠亦得更無堅物磨令滑用之)
又方(療從高墜下若為重物所頓笮得瘀血刮琥珀屑酒服方寸七取蒲黃二三匕服日四五服差)
鬼遺方(治金瘡弓弩蒲中悶絶無所識琥珀研如粉以童子小便調一錢三服差)
通典(南蠻海南林邑國秦象郡林邑縣多出琥珀松脂淪入地下及傍不生草木深八九尺大如斛削去皮成焉初)
(如桃膠凝成乃堅夐光彩甚麗)
別說云(謹按諸家所說茯苓琥珀雖小有異同皆云松脂入地所化但今産茯苓處未嘗有琥珀採茯苓時當尋)
(大松推折或因斫代而根瘢不朽斫之津潤如生者則附近掘取之盖松木折不再抽牙其根不死津液下流故生茯苓)
榆皮味甘平無毒主大小便不通利水道除邪氣腸胃邪熱
氣消腫性滑利久服輕身不飢甚實尤良療小兒頭瘡痂疕
花主小兒癎小便不利傷熱一名零榆生穎川山谷二月採
皮取白暴乾八月採實並勿令中濕濕則傷人(陶隱居云此即今榆樹剥)
(取皮刮除上赤皮亦可臨時用之性至滑利初生莢仁以作糜羹令人多睡嵆公所謂榆令人瞑也断榖乃屑其皮并檀)
(皮服之即令人不肌唐本注云榆三月實熟尋即落矣今稱八月採實恐本經誤也今按陳藏器本草云榆莢主婦人帶)
(下和牛肉作羹食之四月收實作醬似蕪荑殺蟲以陳者良嫩葉作羹食之壓丹石消水腫江東有刺榆無大榆皮入用)
(不滑刺榆秋實故陶錯誤也臣禹錫等謹按爾雅䟽云榆之類有十種葉皆相似皮及木理異爾而刺榆有針刺如柘其)
(葉如榆[卄瀹]爲蔬美滑扵白榆詩云山有樞是也藥性論云榆白皮滑能主利五淋治不眠療齁取白皮隂乾後焙杵爲末)
(每日朝夜用水五合末二錢煎如膠服差孟詵云生皮主暴患赤腫以皮三兩擣和三年醋滓封之日六七易亦治女人)
(妬乳腫服丹石人採葉生服一兩頓隹子醬食能助肺殺諸蟲下氣令人能食消心腹間悪氣卒心痛食之良日華子云)
(榆白皮通經脉延傅癬)
圖經曰(榆皮生穎川山谷今處處有之三月生莢仁古人採以為糜羹今無復食者惟用陳老實作醬耳然榆之)
(類有十數種葉皆相似但皮及木理有異耳白榆先生葉却著莢皮白色剥之刮去上麄皵中極滑白即爾雅所謂榆白)
(粉也此皮入藥今孕婦滑胎方多用之小兒白秃髮不生擣末苦酒調塗之刺榆有針刺如柘則古人所萂者云美於白)
(榆爾雅所謂樞荎詩唐風云山有樞是也二月採皮取白暴乾四月採實並勿令中濕榆皮荒歲農人食之以當粮不損)
(人)
︻食療(生榆皮利小便主石淋又取葉煑食之時復食一頓尤良高昌人多擣白皮為末和菜𦵔食之甚美令人)
(能食仙家長服服丹石人亦食之取利關節故也又榆仁可作醬食之亦甚香美有少辛味能助肺氣殺諸蟲下氣冷人)
(能食又心腹間悪氣内消之塵者尤良又塗諸瘡癬妙又卒患冷氣心痛食之差并主小兒癎小便不利)
外臺秘要(治渴小便利非淋方榆皮二片去黑皮以水一㪷煑取五升一服三合日三服)
千金方(五色丹俗名油腫若犯多致死不可輕之以榆白皮末和雞子白傅之)
千金髄(火灼爛瘡榆白皮熟嚼封之差)
備急方(療身體暴腫滿榆皮擣屑隨多少雜米作粥食小便利)
子母秘錄(療姙娠胎死腹中或母病欲下胎榆白皮煑汁服二升)
又方(小兒白秃瘡擣榆白皮米酷和塗之蟲當出)
楊氏産乳(療身體反頭悉生瘡取榆白皮炒令黃搗為散以好若酒和塗上又以綿褁覆上蟲出即差)
嵇叔夜(養生論云榆令人瞑)
別說云(謹按榆白皮焙乾為末婦人姙娠臨月日三服方寸匕令産極易産下兒身尚皆塗之信其驗也又濕搗)
(治如糊用粘瓦石極有力京東西北人以石為確觜每用此以膠之)
衍義曰(榆皮今初春先生夾者是去上皺澁乾枯者者中間嫰處剉乾磑為粉當歉歲農將以代食葉青嫰時收)
(貯亦用以為羹茹嘉祐年過豊沛人缺食鄉民多食此)
(其實今醫以棘實為酸棗大誤今注陶云醒睡而經云療不得眠盖其子肉味酸食之使不思睡核中仁服之療不得眠)
(正如麻黃發汗根節止汗也此乃隷實更非他物若謂是大棗味酸者全非也酸棗小而圓其核中仁微扁大棗仁大而)
(長不類也臣禹錫等謹按蜀本圖經云今河東及滑州以其木為車軸及匙筋等木甚細理而硬所在有之八月採實日)
(乾藥性論云酸棗仁主筋骨風炒末作湯服之陳藏噐云按酸棗既是棗中之酸更無佗異此即真棗何復名酸既云其)
(酸又云其小今棗中酸者未必即小小者未必即酸雖欲為棗生文展轉未離扵棗若道棗中酸者棗條無令睡之功道)
(棗子不酸今人有衆呼之目棗棘一也酸甜两焉縱令以棗當之終其非也嵩陽子曰余家于滑臺今酸棗縣即滑之屬)
(邑也其地名酸棗焉其樹高數丈徑圍一二尺木理極細堅而且重其樹皮亦細文似蛇鱗其棗圓小而味酸其核微圓)
(其仁稍長色赤如丹此醫之所重居人不易得今市之賣者皆棘子為之又云山棗樹如棘子如生棗褁有核如骨其肉)
(酸滑好食山人以當果五代史後唐刊石藥驗云酸棗仁睡多生使不得睡炒熱日華子云酸棗仁治臍下滿痛)
圖經曰(酸棗生河東川澤今近京及西北州郡皆有之野生多在坡坂及城壘間似棗木而皮細其木心赤色莖)
(葉俱青花似棗花八月結實紫紅色似棗而圓小味酸當月採實取核中仁隂乾四十日成爾雅辨棗之種類曰實小而)
(酸曰樲棗孟子曰養其樲棗趙𡵨注所謂酸棗是也一說惟酸棗縣出者為真其木高數丈徑圍一二尺木理極細堅而)
(且重邑人用為車軸及匕筯其皮亦細文似蛇鱗其核仁稍長而色赤如丹亦不易得今市之貨者皆棘實耳用之尤宜)
(詳辨也本經主煩心不得眠今醫家两用之睡多生使不得睡炒熟生熟便爾頓異而胡洽治振悸不得眠有酸棗仁湯)
(酸棗仁二升茯苓白术人麥甘草各二两生薑六两大物切以水八升煑职三升分四服深師主虚不得眠煩不可寧有)
(酸棗仁湯酸棗仁二升蝭毋乾薑茯苓芎窮各二两甘草一两炙並切以水一斗先煑棗减三升後内五物煑取三升分)
(服一方更加桂一两二湯酸棗並生用療不得眠豈便以煑湯為熟乎)
︻雷公云(酸棗仁凡使採得後㬠乾取葉重拌酸棗仁蒸半日了去尖皮了任研用)
食療(酸棗平主寒熱結氣安五藏療不得眠)
聖惠方(治膽虚睡卧不安心多驚悸用酸棗仁一两炒令香熟擣細為散每服二錢竹葉湯調下不計時候服)
又方(治夜不眠睡用酸棗仁半两炒黃研末以酒三合浸汁先以粳米三合煑作粥臨熟下棗仁汁更煑三五沸空)
(心食之)
又方(治骨蒸勞心煩不得眠卧用酸棗仁一兩水二大盞半研絞取汁下米二合煑粥候熟下地黃汁一合更漸煑)
(過不計時候食之)
外臺秘要(療齒蟲腐爛棘鍼二百枚即是棗樹棘朽落地者以水二升煎取一升含之日四五度即差)
又方(療刺在人肉中不出酸棗仁核燒末水服之立便得出)
簡要濟衆(治膽風毒氣虚實不調昏沉睡多酸棗仁一两生用金挺臘茶二两以主薑汁塗炙令微燋擣羅為)
(散每服二錢水七分煎六分無時温服)
衍義曰(酸棗微熱經不言用仁仍療不得眠天下皆有之但以土産宜與不宜嵩陽子曰酸棗縣即滑之属邑其)
(木高數丈味酸醫之所重今市人賣者皆棘子此說未盡殊不知小則為棘大則為酸棗平地則易長居崖塹則難生故)
(棘多生崖塹上久不樵則成幹人方呼為酸棗更不言棘徒以世人之意如此在物則曷若是也其實一本以其不甚為)
(世所須及礙塞行路故成大木者少多為人樵去然此物纔及三尺便開花結子但窠小者氣味薄木大者氣味厚又有)
(此别今陕西臨潼山野所出者亦好亦土地所宜也並可取仁後有白棘條乃是酸棗未長大時枝上刺也及至長成其)
(刺亦少實亦大故棗取大木刺取小窠也亦不必強分别爾)
(黃而苦俗呼為子蘗亦主口瘡又一種小樹多刺皮亦黃亦主口瘡唐本注云子蘗一名山石榴子似女貞皮白不黃亦)
(名小蘗所在有今云皮黃恐謬矣按今俗用子蘗皆多刺小樹名刺蘗非小蘗也今按陳藏噐本草云蘗皮主熱瘡皰起)
(蟲瘡痢下血殺蛀蟲煎服主消渴臣禹錫等謹按蜀本圖經云黃蘗樹高數丈葉似吳茱萸亦如𬗋椿皮黃其根如松下)
(茯苓今所在有本出房商合等州山谷皮緊厚二三分鮮黃者上二月五月採皮日乾藥性論云黃蘗使平王男子隂痿)
(治下血如雞鴨肝片及男子莖上瘡屑末傅之日華子云安心除勞治骨蒸洗肝明目多淚口乾心熟殺疳蟲治蚘心痛)
(疥癬蜜炙治鼻洪腸風瀉血後分急熱腫痛身皮力微次扵根)
圖經曰(蘗木黃蘗也生漢中山谷及永昌今處處有之以蜀中者為佳木高數丈葉類茱萸及椿根葉經冬不凋)
(皮外白裏深黃色根如松下茯苓作結塊五月六月採皮去皺麄暴乾用其根名檀桓淮南萬畢術日蘗令面悅取蘗三)
(寸土瓜三枚大棗七枚和膏湯洗面乃塗藥四五日光澤矣唐韋宙獨行方治卒消渴小便多黃蘗一斤水一升煑三五)
(沸渴即飲之恣意飲數日便止别有一種多刺而小細葉者名刺蘗不入藥用又下品有小蘗條木如石榴皮黃子赤如)
(枸𣏌两頭尖人剉以染黃今醫家亦稀用)
︻雷公曰(凡使用刀削上麄皮了用生蜜水浸半日漉出㬠乾用蜜塗文武火炙令蜜盡為度凡修事五两用)
(蜜三两)
外臺秘要(口中及舌生瘡爛剉黃蘗含之)
千金方(治小兒重舌以黃蘗苦竹瀝浸瀝點舌上)
肘後方(咽喉卒腫食飲不通黃蘗擣傅腫上冷復易之用苦酒和末佳)
又方(傷寒時氣温病毒攻手足腫疼痛欲断亦治毒攻隂腫細剉黃蘖五斤以水三升煑漬之傷寒類要同)
葛氏方(男子隂瘡損爛水煑黃蘗洗白蜜塗之)
又方(卒喉痺取黃蘗片切含之又黃藥一斤㕮咀酒一斗煑二沸去滓恣飲便愈)
又方(食自死六畜肉中毒黃蘗末服方寸匕未解再服之)
經驗方(治嘔血黃蘗好者以蜜塗之乾杵為末用麦門冬熟水調下二錢匕立差)
梅師方(治癰疽發背或發乳房初起微赤不急治之即煞人擣黃蘗末和雞子白塗之)
簡要濟衆(治吐血熱極方黃蘗二两塗蜜扵慢火上炙燋擣末每服二錢温糯米飲調下)
十全慱救(治小兒熱瀉用黃蘗削皮後焙杵為末用薄米飲為丸如粟大每服十丸米飲下)
楮實味甘寒無毒主隂痿水腫益氣充肌膚明目久服不飢
不老輕身生少室山一名榖實所在有之八月九月採實日
乾四十日成
葉味甘無毒主小兒身熱食不生肌可作浴湯又主惡瘡生
肉
樹皮主逐水利小便
莖主癮疹痒單煑洗浴
皮間白汁療癬(陶隱居云此即今榖音捕樹也仙方採擣取汁和丹用亦乾服使人通神見鬼南人呼糓)
(紙亦為楮紙武陵人作榖皮衣又甚堅好爾臣禹錫等謹按蜀本圖經云樹有二種取有子葉似葡萄者佳八月採實所)
(在皆識也藥性論榖木皮亦可單用味甘平無毒能治水腫氣滿葉乾炒末搜麫作䬪飥食之主水痢段成式酉陽雜爼)
(云構榖田久癈必生構葉有瓣曰楮無曰構日華子云楮實壯筋骨助陽氣𥙷虛勞助腰膝益顔色皮斑者是楮皮白者)
(是榖又云楮葉涼無毒治刺風身痒此是斑榖樹又云榖樹汁傅蛇蟲蜂犬咬能合朱砂為團名曰五金膠漆)
圖經曰(楮實生少室山今所在有之此有二種一種皮有斑花文謂之斑榖今人用為冠者一種皮無花枝葉大)
(相類但取其禁似葡萄葉作瓣而有子者為佳其實初夏生如彈丸青綠色至六七月漸深紅色乃成熟八月九月採水)
(浸去皮穰取中子日乾仙方單服其實正赤時收取中子隂乾簁木水服二錢匕益久乃佳俗謂之榖一說糓田久廢必)
(生構葉有瓣曰楮無曰精詩小雅云爰有樹檀其下惟榖陸機䟽云幽州謂之榖桑或曰楮桑荆揚交廣謂之榖江南人)
(績其皮以為布又擣以為紙長數丈光澤甚好又食其嫰芽以當菜茹主四胑風痺赤白下痢其葉主鼻洪小品云鼻衂)
(數升不断者取楮葉擣取汁飲三升不止再三飲神良久衂亦差紙亦入藥見劉禹錫傳信方治女子月經不絶来無時)
(者取案紙三十張燒灰以淸酒半升和調服之頓定如冬月即煖酒服蓐中血暈服之立驗巳斃者去板齒灌之經二日)
(亦活今楮紙用之最慱或用其灰止金創出血甚效楮布不見有之醫方但貴楮實餘亦稀用俚俗或取其木枝中白汁)
(塗癬甚效楊炎南行方治瘴痢無問老少日夜百餘度者取乾楮葉三兩熬擣為末煎烏梅湯服方寸&KR0901;日再服取羊肉)
(裹未内榖道痢出即止)
︻雷公云(凡使採得後用水浸三日將物攪旋投水浮者去之然後曬乾却用酒浸一伏時了便蒸從巳至亥)
(出焙令乾用)
聖惠方(治癬濕痒用楮葉半斤細切擣爛傅癬上)
外臺秘要(近效天行後两脅脹滿臍下如水腫以榖枝汁隨意服愈)
又方(有人虚肥積年氣上如水病而腫脚不腫榖楮葉八两以水一斗煑取六升去泮内米煑粥喫)
又方(點眼瞖取楮白皮暴乾合作一绳子如釵股大燒作灰待冷細研如麫每點扵瞖上日三五度漸消)
又方(頭風白屑如麩糠方竪截楮木作枕六十日一易新者)
肘後方(治卒風不得語剉糓枝葉酒煑熟皮中泳出隨多少飲之)
又方(治少小鼻&KR1518;小勞輙出楮樹葉取汁飲三升不止四五飲良此方久&KR1518;亦差)
經驗後方(煉榖子煎法取榖子五升六月六日採以水一石煑取五升去滓微火煎如錫即堪用)
廣利方(治蝎螫人痛不止方榖樹白汁塗之立差)
子母秘錄(小兒赤白痢渴及得水喫又嘔逆方炙構葉令香黃以飲漿半升浸構葉使水綠色然後去葉以木)
(瓜一箇切内葉汁中煑三二沸去木瓜使煖細細服渴停)
抱朴子(楮實赤者服之老者成少令人夜應徹視見鬼神道士梁頓年七十乃服之更必壯到百四十歲能夜出)
乾漆味辛温無毒有毒主絶傷𥙷中續筋骨填髓腦安五藏
五緩六急風寒濕痺療欬嗽消瘀血痞結腰痛女子疝瘕利
小腸去蚘蟲
生漆去長蟲久服輕身耐老生漢中川谷夏至後採乾之(半夏)
(為之使畏雞子今又忌油脂陶隱居云今梁州漆最勝益州亦有廣州漆性急易燥其諸處漆桶上盖裏自然有乾者狀)
(如蜂房孔孔隔者為佳生漆毒烈人以雞子和服之去蟲猶有齧腸胃者畏漆人乃致死外氣亦能使身肉瘡腫自别有)
(療法仙方用蟹消之為水鍊服長生臣禹錫等謹按蜀本注云按漆性並急凡取時湏荏油解破淳者難得可重重别制)
(試之上等清漆色黑如瑿若鐡石者好黃嫰若蜂窠者不佳圖經云樹高二丈餘皮白葉似椿樗皮似槐花子若牛李木)
(心黃六月七月刻取滋汁出金州者最善也藥性論云乾漆臣味辛醎能殺三蟲主女人經脉不通日華子云治傳屍勞)
(除風入藥湏擣碎炒熟不爾損人腸胃若是濕漆煎乾更好或毒發飲鐵漿并黃櫨汁及甘豆湯喫蟹並可制)
圖經曰(乾漆生漆出漢中川谷今蜀漢金峽襄歙州皆有之木高三二丈皮白葉似椿花似槐子若牛李木心黃)
(六月七月以竹筒釘人木中取之崔豹古今注曰以剛斧斫其皮開以竹管承之汁滴則成漆是也乾漆舊云用漆桶中)
(自然乾者狀如蜂房孔乳隔者今多用筒子内乾者以黑如瑿堅若鐡石為佳漆葉中藥見華佗傳彭城樊阿少帥事佗)
(求服食法佗授以漆葉青黏散方云服之去三蟲利五藏輕身益氣使人頭不白阿從其言年五百餘歲漆葉所在有之)
(青黏生豊沛彭城反朝歌一名地節一名黃芝主理五藏益精氣本出扵迷人入山者見仙人服之以告佗佗以為佳語)
(阿阿秘之近者人見阿之壽而氣力強盛怪之以問所服食阿因醉亂誤說人服多驗其後無復有人識青粘或云即黃)
(精之正葉者神仙方乃有單服淳漆法傳扵世云)
︻外臺秘要(療蛔蟲心痛惡心吐水乾漆熬擣蜜和丸服十五丸日再服)
經驗方(治婦人不曾生長血氣藏腑疼痛不可忍及治丈夫元氣小腸氣撮痛者並宜服二聖丸乾漆一兩為末)
(濕漆一兩先將濕漆入銚子内熬如一食飯間巳来住火與乾漆末一處拌和丸如半皂子大每服一丸温酒吞下無時)
(如元氣小腸膀胱氣痛牙關緊急但幹開牙關温酒化一丸灌下必安怕漆人不可服)
簡要濟衆(治九種心痛及腹脅積聚滯氣筒子乾漆二兩擣碎炒煙出細研醋煑䴴糊和丸如梧桐子大每服)
(五丸至七丸熱酒下醋湯亦得無時服)
杜壬(治小兒胃寒蟲上諸證危惡興癎相似乾漆擣炒煙盡白蕪美等分為細末米飲調下一字至一錢)
席延賓(治女人經血不行及諸癥瘕等病室女萬瘕丸乾漆一两為麄末炒令煙盡牛膝末一两以生地黃汁一)
(升入銀噐中熬俟可丸丸如梧子大每服一丸加至三五丸酒飲下以通利為度)
抱朴子(内篇淳膝不枯者服之通神長生法或以大蟹投其中或以雲母水或以玉水合之服九蟲悉下惡血從)
(鼻出一年六甲行厨至也)
淮南子(漆見蟹而不乾)
衍義曰(乾漆苦濕漆藥中未見用凡用者皆乾漆耳其濕者在燥熱及霜冷時則難乾得隂濕雖寒月亦易乾亦)
(物之性也若霑漬人以油治之凡驗漆惟稀者以物蘸起細而不断断而急收吏又塗扵乾竹上蔭之速乾者並佳餘如)
(經)
(處有東間弥多四葉者亦好煑根莖釀酒主益人道家用此作灰亦以煑石與地榆並有秘法臣禹錫等謹按蜀本圖經)
(云樹生小叢赤蔓莖間有刺五葉生枝端根若荆根皮黃黑肉白骨硬今所在有之藥性論云五加皮有小毒能破逐惡)
(風血四肢不遂賊風傷人軟脚公對切腰主多年瘀血在皮肌治痺濕内不足主虚羸小兒三歲不能行用此便行走)
(日華子云明目下氣治中風骨節攣急𥙷五勞七傷葉治皮膚風可作𬞞菜食)
圖經曰(五加皮生漢中及冤句今江淮湖南州郡皆有之春生苗莖葉俱青作叢赤莖又似藤蔓高三五尺上有)
(黑刺葉生五釵作簇者良四葉三葉者最多為次每一葉下生一刺三四月開白花結細青子至六月漸黑色根若荆根)
(皮黃黑肉白骨堅硬五月七月採莖十月採根隂乾用蘄州人呼為木骨一說今所用乃有數種京師北地者大片類秦)
(皮黃蘗輩平直如板而色白絶無氣味療風痛頗效餘不入用吴中乃剥野椿根為五加皮柔&KR4373;而無味殊為乖失今江)
(淮間所生乃為真者類地骨輕脆芬香是也其苗莖有刺類薔薇長者至丈餘葉五出如桃花香氣如橄㰖春時結實如)
(豆粒而扁春青得霜乃𬗋黑吳中亦多俗名為追風使亦曰刺通剥取酒漬以療風乃不知其為五加皮也江淮吳中往)
(住以為藩籬正似薔薇金櫻軰一如上所說但比間多不知用此種耳亦可以釀酒飲之治風痺四肢攣急)
︻陳藏器序(五加皮花者治眼&KR0796;人擣末酒調服自正)
雷公曰(今五加皮其樹本是白楸樹其上有葉如蒲葉者其葉三花是雄五葉花是雌剥皮隂乾陽人使隂隂人)
(使陽)
外臺秘要(治服諸藥石後或熱噤多向冷地卧又不得食諸熱麫酒等方五加皮二两以水四升煑取二升半)
(候石發之時便服未定更服)
楊氐産乳(療竈丹從两脚赤如火燒五加葉根燒作灰五两取煆鐵家槽中水和塗之)
東華真人煑石經(舜常登蒼梧山曰厥金玉之香草朕用偃息正道此乃五加也又異名曰金塩昔西)
(域真人王屋山人王常言何以得長久何不食石蓄金塩毋何以得長夀何不食石用玉豉玉豉者即地榆也五加地榆)
(皆是煑石而餌得長生之藥也昔尹公度聞孟綽子董士固共相與言曰寧得一把五加不用金玉滿車寧得一斤地榆)
(安用明月寳珠)
魯定公(毋單服五加酒以致不死臨隱去佯託死時人自莫之悟耳張子聲楊建始王叔才于世彦等皆服皆服)
(此酒而房室不絶得壽三百年有子二十人世世有得服五加酒散而獲延年不死者不可勝計或只爲散以代湯茶而)
(餌之驗亦然也大王君謂五加云盖天有五車之星精也金應五湖人應五德位應五方物應五車故青精入莖則有東)
(西論蔓荆即應是今作杖棰之荆而復非見其子味細正如小麻子色青黃荆子實小大如此也牡荆子及出北方如烏)
(豆大正圓黑仙術多用牡荆今人都無識之者李當之藥錄乃注溲䟽下云溲䟽一名陽櫨一名牡荆一名空䟽皮白中)
(空時有節子似枸杞子赤色味甘苦冬月熟俗仍無識者當此實是真非人籬域陽櫨也按如此說溲䟽主療與牡荆都)
(不同其形類乖異恐乖實理而仙方用牡荆云能通神見鬼非惟其實乃枝葉並好又云有荆樹必枝枝相對此是牡荆)
(有不對者即非牡荆既為牡則不應有子如此並莫詳虚實湏臾博訪乃詳之爾唐本注云此即作棰杖荆是也實細黃)
(色莖勁作樹不為蔓生故稱之為牡非無實之謂也按漢書郊祀志以牡荆莖為幡竿此則胡蔓不堪為竿今所在皆有)
(此荆既非本經所載按今生處乃是蔓荆將以附此條後陶益誤矣别錄云荆葉味苦平無毒主久痢霍亂轉筋血淋下)
(部瘡濕&KR0630;薄脚主脚氣腫滿其根味甘苦平無毒水煑服主心風頭風肢體諸風解肌發汗有青赤二種以青者為佳出)
(類聚方今人相承多以牡荆為蔓荆此極誤也今按陳藏器本草云荆木取莖截於火上燒以物承取瀝飲之去心悶煩)
(熱頭風旋目眩心頭瀁瀁欲吐卒失音小兒心熱驚癇止消渴除痰唾令人不睡)
圖經曰(牡荆生河間南陽冤句山谷或平夀都鄕高岸上及田野中今眉州蜀州及近京亦有之此即作箠杖者)
(俗名黃荆是也枝莖堅勁作科不為蔓生故稱牡葉如篦麻更疎瘦花紅作穗實細而黃如麻子大或云即小荆也八月)
(九月採實隂乾此有青赤二種以青者為佳謹按陶隠居登真隱訣云荆木之華葉通神見鬼精注云尋荆有三種直云)
(荆木即是今可作箠枚者葉香亦有花子子不入藥方術則用牡荆牡荆子入藥北方人略無識其木者六甲隂符說一)
(名羊櫨一名空䟽理白而中虚断植即生今羊櫨斫植亦生而花實微細藥家所用者天監二年上將合神仙飯奉敕論)
(牡荆白荆花白多子子麄大歴歴疎生不過三两莖多不能圓或褊或異或多似竹節葉與餘荆不殊蜂多採牡荆牡荆)
(汁冷而甜餘荆被燒則煙火氣苦牡荆體慢汁實煙火不入其中主治心風第一于時即遠近尋覓遂不值猶用荆葉今)
(之所有者云崔元亮集驗方治腰脚蒸法取荆葉不限多少蒸令熟熱置扵瓮中其下著火温之以病人置扵葉中剰著)
(葉盖湏臾當汗出藥中旋旋喫飰稍倦即止便以綿衣蓋避風仍進葱豉酒及豆酒並得以差為度又取此荆莖條截扵)
(火上燒之两頭以器承取瀝汁飲之主心悶煩熱頭風旋目眩心中瀁瀁欲吐卒失音小兒心熱驚癎止消渴除痰令人)
(不睡)
聖惠方(治濕瘑瘡方用荆枝燒瀝塗之效)
外臺秘要(頭風頭痛取荆瀝不限多少服集驗方同)
千金方(療九竅出血方荆葉擣取汁酒和服二合)
又方(治心虚驚悸不定羸瘦方荆瀝二升以火煎至一升六合分服四合日三夜一集驗方同)
千金翼(治喉腫瘡方取荆瀝稍稍嚥之)
肘後方(治日卒痛燒荊木出黃汁傅之)
又方(姚氏下赤白痢五六年者燒太荆如臂取瀝服五六合即得差)
又方(蛇毒荆葉袋盛薄瘡腫上)
深師方(療瘡方荆木燒取汁傅之差)
姚和衆(小兒通耳方取蟲食荆子中白粉和油滴耳中日再之)
(杏葉而細莖長丈餘花紅白色今人誤以小荆為蔓荆遂將蔓荆子為牡荆子也臣禹錫等謹按蜀本注云今據陶匪惟)
(不别蔓荆亦不知牡荆爾以理推之即蔓生者為蔓荆作樹生者為牡荆蔓生者大如梧子樹生者細如麻子則牡荆為)
(小荆明矣圖經云蔓荆蔓生水濱苗莖蔓延春因舊枝而生小葉五月葉成如杏葉六月有花淺紅色蘂黃九月有實黑)
(班大如梧子而虚輕冬則葉凋藥性論云蔓荆子臣治賊風能長髭髮日華子云利關節治赤眼癎疾注云海塩亦有大)
(如豌豆蔕有小輕軟盖子六七八月採)
圖經曰(蔓荆實舊不載所出州土今近京及秦隴明越州多有之苗莖高四尺對節生枝初春因舊枝而生葉類)
(小棟至夏盛茂有花作穗淺紅色蘂黃白色花下有青萼至秋結實斑黑如梧子許大而輕虚八月九月採一說作蔓生)
(故名蔓荆而今所有並非蔓也)
︻唐本注(長鬚髮)
雷公云(凡使去蔕子下白膜一重用酒浸一伏時後蒸從匕至未出㬠乾用)
衍義曰(蔓荆實諸家所觧蔓荆牡荆紛糺不一經既言蔓荆明知是蔓生即非高木也既言牡荆則自是木上生)
(者况漢書郊祀志所言以牡荆莖為幡竿故知蔓荆即子大者是又何疑焉後條有欒荆此即便是牡荆也子青色如茱)
(蒲黃黃連石膏黃環陶隱居云今出丹陽近道形如桃子小時氣辛香即離騷所呼辛夷者唐本注云此是樹花未開啃)
(收之正月二月好採今見用者是其九月採實者恐誤其樹大連合抱高數仞葉大於杮葉所在皆有實臭不任藥也方)
(云去毛用其心然難得而滋人面此用花開者易得而且香也今按陳藏器本草云辛夷今時所用者是未發花時如小)
(桃子有毛未拆時取之所云用花開者及在二月此殊誤爾此花江南地暖正月開北地寒二月開初發如筆北人呼為)
(木筆其花最早南人呼為迎春臣禹錫等謹按蜀本圖經云樹高數仞葉似杮葉而狹長正月二月花似著毛小桃色白)
(而帶𬗋花落而無子夏杪復著花如小筆又有一種三月花開四月花落子赤似相思子花葉與無子者同取花欲開者)
(勝所在山谷皆有此二種今苑中有樹高三四丈花葉一如圖經所說但樹身徑二尺許去根三尺巳来便有枝柯繁茂)
(可愛正月二月花開𬗋白色花落復生葉至夏初還生花如小筆經秋歷冬葉花漸大如有毛小桃至来年正月二月始)
(開初是興元府進来其樹纔可三四尺有花無子謂之木筆花樹種經二十餘載方結實以此推之即是年歲淺者無子)
(非有二種也其花開早晚應各随其土風爾藥性論云辛夷臣能治面生䵟胞面脂用主光澤日華子云通關脉明目治)
(頭痛憎寒體噤瘙痒入藥微炙巳開者劣謝者不佳)
圖經曰(辛夷生漢中川谷今處處有之人家園庭亦多種植木高數丈葉似柿而長正月二月生花似著毛小桃)
(子色白帶紫花落無子至夏復開花初出如筆故北人呼為木筆花又有一種枝葉並相類但歲一開花四月花落時有)
(子如相思子或云都是一種經一二十年老者方結實耳其花開早晚亦隨南北節氣寒温九月採實暴乾用或云用花)
(蘂縮者良巳開者劣謝者不佳)
︻雷公云(凡用之去麄皮拭上赤肉毛了即以芭蕉水浸一宿流出用漿水煑從巳至未出焙乾用若治眼目)
(中患即一時去皮用向裏實者)
屈平九歌(乘赤豹号從文貍辛夷車兮結桂旗注辛夷香草也言山鬼出入乘赤豹從神貍結桂與辛夷以為)
(車旗言有香潔也)
衍義曰(辛夷先花後葉即木筆花也最先春以具花未開時其花苞有毛光長如筆故取象曰木筆有紅紫二本)
(一本如桃花色者一本𬗋者今入藥當用紫色者仍湏未開時收取入藥當去毛苞)
(類猶是一般但根滓所因處為異法生樹枝間寄根在皮節之内葉圓青赤厚澤易折傍自生枝節冬夏生四月花白五)
(月實赤大如小豆今處處皆有以出彭城為勝俗呼為續断用之按本經續断别在上品藥主療不同豈只是一物市人)
(混雜無識者服食方是桑檽與此又不同唐本注云此多生槲櫸柳水楊楓等樹上子黃大如小棗子惟虢州有桑上者)
(子汁甚黏核大似小豆葉無隂陽如細柳葉而厚晚莖麄短江南人相承用為續断殊不相關且寄生實九月始熟而黃)
(今稱五月實赤大如小豆盖陶未見也臣禹錫等謹按蜀本注云按諸樹多有寄生莖葉並相似云是烏鳥食一物子糞)
(落樹上感氣而生葉如橘而厚軟莖如槐而肥脆今處處有方家惟湏桑上者然非自採即難以别可断莖而視之以色)
(深黃者為驗圖經葉似龍膽而厚闊莖短似雞脚作樹形三月四月花黃赤色六月七月結子黃綠色如小豆以汁稠粘)
(者良也藥性論云桑寄生臣能令胎牢固主懷姙漏血不止日華子云助筋骨益血脉探人多在櫸樹上收呼為桑寄生)
(在桑上者極少縱有形與櫸樹上者亦不同次即楓樹上力同櫸樹上者黃色七月八月採)
圖經曰(寄桑生出弘農山谷桑上今處處有之云是鳥鳥食物子落枝節間感氣而生葉似橘而厚軟莖似槐枝)
(而肥脆三四月生花黃白色六月七月結實黃色如小豆大三月三日採莖葉隂乾凡槲櫸柳水楊楓等上皆有寄生惟)
(桑上者堪用然殊難辨别醫家非自採不敢用或云断其莖而視之其色深黃并實中有汁稠粘者為真謹按爾雅寓木)
(宛童郭璞云寄生一名蔦詩頗并云蔦與女蘿陸機䟽云葉似當盧子如覆盆赤黑甜美而中品有松蘿條即女蘿也詩)
(所謂蔦與女蘿施于松上是也舊云生熊耳川谷松上五月採隂乾古方入吐膈藥今醫家鮮用亦不復採之但附於此)
︻雷公曰(凡使在樹上自然生獨枝樹是也採得後用銅刀和根枝莖細剉隂乾了任用勿令見火)
衍義曰(桑寄生新舊書云今處處有之從官南北實處處難得豈歲歲窠斫摘踐之苦而不能生邪抑方宜不同)
(也若以為鳥食物子落枝節間感氣而生則麥當生麥穀當生榖不當但生此一物也又有於柔滑細枝上生者如何得)
(子落枝節間由是言之自是感造化之氣别是一物古人當日惟取桑上者寔假其氣耳又云今醫家鮮用此極誤矣今)
(醫家非不用也第以難得真桑上者嘗得真桑寄生下嚥必驗如神向承乏吴山有求藥於諸邑者乃遍令人搜摘卒不)
(可得遂以實告甚不樂盖不敢以偽藥罔人鄰邑有人僞以佗木寄生送之服之逾月而死哀哉)
(谷樹高數丈葉似辛夷析其皮多白綿者好今所在大山皆有藥性論云杜仲味苦能治腎冷䐴公對切腰痛也腰病人)
(虛而身強直風也腰不利加而用之日華子云暖治腎勞腰脊攣入藥炙用)
圖經曰(杜仲生上虞山谷及上黨漢中今出商州成州峽州近處大山中亦有之木高數丈葉如辛夷亦類柘其)
(皮類厚朴折之内有白絲相連二月五月六月九月採皮用江南人謂之檰初生葉嫰時採食主夙毒脚氣及久積風冷)
(腸痔下血亦宜乾末作湯謂之檰芽花實苦澁亦堪入藥木作履亦主益脚篋中方主腰痛補腎湯杜仲一大斤五味子)
(半大升二物切分十四劑每夜取一劑以水一大升浸至五更煎三分减一濾取汁以羊腎三四枚切下之再煑三五沸)
(如作羹法空腹頓服用塩酢和之亦得此亦見崔元亮海上方但崔方不用五味子耳)
︻雷公云(凡使先湏削去麄皮用酥蜜和作一两炙之盡為度炙乾了細剉用凡修事一斤酥二两蜜三两二)
(味相和令一處用也)
聖惠方(治卒患腰脚疼痛補腎杜仲一两去麄皮炙微黃剉以水二大盞煎至一盞去滓用羊腎二對細切去脂)
(膜入藥中煑次入薤白七莖塩花椒薑醋等如作羹喫空腹食之)
肘後方(腰背痛杜仲一斤切酒二升漬十日服三合)
(木之林爾雅楓欇攝似白楊而有歧其脂入地千年爲琥珀圖經云樹高大木肌理硬葉三角而香爾雅疏云說文云楓)
(木厚葉弱枝善搖一名攝攝郭云葉圓而岐有香今之楓香是也南方草木狀曰楓香樹子大如鴨卵二月花發乃連著)
(實八九月熟暴乾可燒惟九真郡有之陳藏器云楓皮本功外性澁止水痢蘇云下水腫水腫非澁藥所療蘇爲誤爾又)
(云有毒轉明其謬水煎止下痢爲最日華子云楓皮止霍乱刺夙冷風煎湯浴之)
圖經曰(楓香脂舊不載所出州郡云所在大山皆有今南方及關陕多有之似白楊甚高大葉圓而作歧有三角)
(而香二月有花白色乃連著實大如鴨卵八月九月熟暴乾可燒南方草木狀曰楓實惟九真有之用之有神乃難得之)
(物其脂爲白膠香五月斫爲坎十一月採之其皮性澁止水痢水煎飲之爾雅謂楓爲攝攝言天風則鳴攝攝也說文解)
(字云楓水厚葉弱枝善搖漢宫殿中多植之至霜後葉丹可愛故騷人多稱之任昉述異記曰南中有楓子鬼楓木之老)
(者爲人形亦呼爲靈楓盖瘤癭也至今越巫有得之者以雕刻鬼神可致靈異下沉香條有楓香云療風癮疹痒毒與此)
(相類即一物也)
︻簡要濟衆(治吐血不止白膠香不以多少細研爲散每服二錢新汲水調下)
陶隱居云(楓樹上菌食之令人笑不止以地漿解之)
(爲表裏其樹以冬生而可愛謂處時有仙經亦服食之俗方不復用市人亦無識者唐本注云女貞葉似枸骨及冬青樹)
(等其實九月熟黑似牛李子陶云與秦皮爲表裏誤矣然秦皮葉細冬枯女貞葉大冬茂殊非類也臣禹錫等謹按蜀本)
(圖經云樹高數丈花細青白色採實日乾今山南江南皆有之陳藏器云女貞似枸骨按枸骨樹如杜仲皮堪浸酒補腰)
(脚令徤枝葉燒灰淋取汁塗白癜風亦可作稠煎傅之木肌白似骨故云枸骨詩義䟽云木𣏌其樹似栗一名枸骨理白)
(滑其子爲木䖟子可合藥木䖟在葉中卷葉如子羽化爲䖟非木子又云冬青其葉堪染緋子浸酒去風血𥙷益木肌白)
(有文作象齒笏冬月青翠故名冬青江東人呼爲凍生李邕又云出五臺山葉似椿子赤如郁李微酸性熟與此亦小有)
(異同當是兩種冬青日華子云冬青皮涼無毒去血補益肌膚)
圖經曰(女貞實生武陵川谷今處処有之山海經云泰山多真木是此木也其葉似枸骨及冬青木極茂盛陵冬)
(不凋花細青白色九月而實成似牛李子立冬採實暴乾其皮可以浸酒或云即今冬青木也而冬青木䏎理白文如象)
(齒道家取以爲簡其實亦浸酒去風𥙷血其葉燒灰面膏塗之治癉瘃珠效兼滅瘢疪又李邕云五臺山冬青葉似椿子)
(如都李微酸性熱與此小有同異當是别有一種耳又嶺南有一種女真花極繁茂而深紅色與此殊異不聞中藥品也)
(狗骨木多生江浙間木體白似骨故以名南人取以旋作合器甚佳詩小雅云南山有狗陸機云山木其狀如櫨一名枸)
木蘭味苦寒無毒主身大熱在皮膚中去面熱赤皰酒皶惡
風癲疾隂下痒濕明耳目療中風傷寒及癰疽水腫去臭氣
一名林蘭一名杜蘭皮似桂而香生零陵山谷及太山十二
月採皮隂乾(陶隱居云零陵諸處皆有狀如楠樹皮甚薄而味辛香今益州有皮厚狀如厚朴而氣味為勝)
(今東人皆以止桂皮當之亦相類道家用合香亦好唐本注云木蘭似菌桂葉其葉氣味辛香不及桂也臣禹錫等謹按)
(蜀本圖經云樹高數仞葉似菌桂葉有三道縱文皮如板桂有縱横文今所在有三月四月採皮隂乾)
圖經曰(木蘭生零陵山谷及泰山今湖嶺蜀川諸州皆有之木高數丈葉似菌桂葉亦有三道縱文皮如板桂有)
(縱横文香味劣於桂此與桂枝全别而韶州所生乃云與桂同是一種取外皮為木蘭中肉為桂心盖是桂中之一種耳)
(十一月十二月採隂乾用任昉述異記云木蘭川在潯陽江中多木蘭又七里洲中有魯班刻木蘭舟至今在洲中今詩)
(家云木蘭舟出於此)
︻外臺秘要(療面上皶䩅皯&KR0845;方木蘭皮一斤細切以三年酢漿漬之百日出扵日中晒擣末漿水服方寸)
(匕日三)
(能治鼻衂)
圖經曰(蕤核生函谷川谷及巴西今河東亦有之其木高五七尺莖間有利葉細似枸𣏌而尖長花句子紅紫色)
(附枝莖而生類五味子六月成熟五月六月採實去核殼隂乾古今方惟用治眼劉禹錫傳信方所著法最竒云眼風痒)
(或生瞖或赤眥一切皆主之宣州黃連擣篩末𬎼核仁去皮碾為膏緣此性稍濕末不得故耳與黃連等分和合取無蚛)
(病乾棗三枚割頭少許留之去却核以二物滿填扵中却取所割下棗頭依前合定以少綿褁之惟薄綿為佳以大茶椀)
(量水半椀於銀噐中文武火煎取一雞子以来以綿濾待冷點眼萬萬不失前後試驗數十人皆應今醫家亦多用得效)
(故附也)
︻雷公云(凡使先湯浸去皮尖擘作兩片用芒消木通草二味和蕤仁同水煑一伏時後瀝出去諸般藥取蕤)
(仁研成膏任如减入藥中使每修事四兩用芒消兩木通草七兩)
陳藏器(蕤子生熟足睡不眠)
(氣賁㹠氣隂痛壯陽暖腰膝治冷氣殺酒毒消痃癖除冷勞)
圖經曰(丁香出交廣南蕃今惟廣州有之木類桂高丈餘葉似櫟陵冬不凋花圓細黃色其子出枝蘂上如釘子)
(長三四分𬗋色其中有麄大如山茱萸者謂之毋丁香二八月採子及根又云盛冬生花子至次年春採之)
︻海藥(按山海經云生東海及崑崙國二月三月花開紫白色至七月方始成實大者如巴豆為之毋丁香小者)
(實為之丁香主風疳蜃骨槽勞臭治氣烏髭髮殺蟲療五痔辟惡去邪治妳頭花止五色毒痢正氣止心腹痛樹皮亦能)
(治齒痛)
雷公云(凡使有雄雌雄顆小雌顆大似檈棗核方中多使雌力大膏煎中用雌若欲使雄須去丁盖乳子發人背)
(癰也)
聖惠方(治桑蠍蜇人用丁香末蜜調塗之)
千金方(治乾霍亂不吐不下方丁香十四枚末以沸湯一升和之頓服不差更作服)
梅師方(治乳頭裂破擣丁香末傅之)
又方(治妬乳乳癕取丁香擣末水調方寸匕服)
沉香微温療風水毒腫去惡氣(陶隱居云此香合香家要用不正入藥惟療惡核毒腫道)
(方頗有用處唐本注云沉香青桂雞骨馬蹄煎香等同是一樹葉似橘葉花白子似㯽榔大如桑椹𬗋色而味辛樹皮青)
(色木似櫸柳臣禹錫等謹按陳藏器云沉香枝葉並似椿蘇云如橘恐未是也其枝節不朽最緊實者為沉香浮者為煎)
(香以次形如雞骨者為雞骨香如馬蹄者為馬蹄香細枝未爛緊實者為青桂香其馬蹄雞骨只是煎香蘇乃重云深覺)
(煩長並堪薰衣去臭餘無别功又杜衡葉一名馬蹄香即非此者與前香别也南越志云交州有蜜香樹欲取先断其根)
(經年後外皮朽爛木心與節堅黑沉水者為沉香浮水面平者為雞骨最麄者為棧香日華子云沉香味辛熱無毒調中)
(補五藏益精壯陽暖腰膝去邪氣止轉筋吐瀉泠氣破癥癖冷風麻痺骨節不任濕風皮膚痒心腹痛氣痢)
圖經曰(沉香青桂香雞骨香馬蹄香棧香同是一本舊不著所出州上今惟海南諸國及交廣崖州有之其木類)
(椿櫸多節葉似橘花白子似㯽柳大如桑椹𬗋色而味辛交州人謂之蜜香欲取之先断其積年老木根經年其外皮幹)
(俱朽爛其木心與枝節不壤者即香也細枝緊實未爛者為青桂堅黑而況水為沉香半浮半沉與水面平者為雞骨最)
(麄者為棧香又云棧香中形如雞骨者為雞骨香形如馬蹄者為馬蹄香然今人有得沉香竒好者往往亦作雞骨形不)
(必獨是棧香也其又麄不堪藥用者為生結黃熟香其實一種有積麄之異耳並採無時嶺表錄異云廣管羅州多棧香)
(如柜柳其花白而繁皮堪作紙名為香皮紙灰白色有文如魚子牋其理慢而弱沾水即爛不及楮紙亦無香氣又云與)
(沉香雞骨黃熟雖同是一木而根幹枝節各有分别者是也然此香之竒異最多品故相丁謂在海南作天香傳言之盡)
(矣云四香凡四十二狀皆出扵一本木體如白楊葉如冬青而小又叙所出之地云竇化高雷中國出香之地也比海南)
(者優劣不侔甚矣既所禀不同復售者多而取者速是以黃熟不待其稍成棧沉不待似是盖趨利我賊之深也非同瓊)
(管黎人非時不妄翦伐故木無夭札之患得必異香皆其事也又董陸香形似白膠出天竺單于二國南方草木狀如董)
(陸出六秦國其木生扵海邊沙上盛夏木膠出沙上夷人取得賣與賈客乳香亦其類也廣誌云南波斯國松木脂有𬗋)
(赤如櫻桃者名乳香蓋薰陸之類也今人無復别薰陸者通謂乳香為薰陸耳治腎氣𥙷腰膝霍亂吐下衝惡中邪氣五)
(疰治血止痛等藥及膏煎多用之然至枯難研用時以繒袋掛扵牎隙間良久取研之乃不粘又雞舌香出崑崙及交愛)
(以南枝葉及皮並似栗花如梅花子似棗核此雄者也雄者著花不實採花釀之以成香按諸書傳或云是沉香木花或)
(云草花蔓生實熟貫之其說無定今醫家又一說云按三者故事尚書即口含雞舌香以其奏事荅對欲使氣芬芳也而)
(方家用雞舌香療口臭者亦緣此義耳今人皆扵乳香中時時得木實似棗核者以為雞舌舌堅頑枯燥絶無氣味燒亦)
(無香不知緣何得香名無復有芬芳也又葛稚川百一方有治暴氣刺心切痛者研雞舌香酒服當差今治氣藥借雞舌)
(香名方者至多亦以雞舌香善療氣也或取以療氣及口臭則甚乖疎又何謂也其言有採花釀成香者今不復見果有)
(此香海商亦當見之不應都絶京下老醫或有謂雞舌香與丁香同種花實叢生其中心最大者為雞舌香擊破有解理)
(如雞舌此乃是毋丁香療口臭最良治氣亦效盖出陳氏拾遺亦未知的否千金療瘡癰連翹五香湯方用丁香一方用)
(雞舌香以此似近之抱朴子云以雞舌黃連乳汁煎注之諸有百疹之在目愈而更加精明倍常又有詹糖香出交廣以)
(南木似橘煎枝葉以為香往往以其皮及蠧屑和之難得淳好者唐方多用今亦稀見又下蘇合香條云生中臺川谷蘇)
(恭云此香從西域及崑崙来𬗋色與真𬗋檀相似而堅實極芬香其香如石燒之灰白者好今不復見此等廣南雖有此)
(而類蘇木無香氣藥中但用如膏油者極芬烈耳陶隱居以為是師子矢亦是指此膏油者言之耳然師子矢今内帑亦)
(有之其臭極甚燒之可以辟邪惡固知非此也梁書云天竺出蘇合香是諸香汁煎之非自然一物也又云大秦國採得)
(蘇合香先煎其汁以為香膏乃賣其滓與諸人是以展轉来逹中國者不大香也然則廣南貨者其經煎鍊之餘手今用)
(膏油乃其合治成者耳或云師子矢亦是西國草木皮汁所為胡人欲貴重之故餙其名耳又有檀香木如檀生南海消)
(風熱腫毒主心腹痛霍亂中惡鬼氣殺蟲有數種黃白𬗋之異今人盛用之真紫檀舊在下品亦主風毒蘇恭云出崑崙)
(盤盤國雖不生中華人間徧有之檀木生江淮及河朔山中其木作斧柯者亦檀香類但不香耳至夏有不生者怱然葉)
(開當有大水農人候之以測水旱號為水檀又有一種葉亦相類高五六尺生高原地四月開花正紫亦名擅根如葛極)
(主瘡疥殺蟲有小毒也)
︻海樂(沉香按正經生南海山谷味苦温無毒主心腸痛霍亂中悪邪鬼疰清人柛並宜酉煑服之諸瘡腫宜入)
(膏用當以水試乃知子細沒者為沉香浮者為檀似雞骨為雞骨香似馬蹄者為馬蹄香似牛頭者為牛頭香枝條細實)
(者為青桂麄重者為牋香巳上七件並同一树梵云波律亦此香也)
雷公云(沉香凡使湏要不枯者如觜角硬重沉扵水下為上也半沉者次也夫入丸散中用湏候衆藥出即入梓)
(和用之)
通典(海南林邑國秦象郡林邑縣出沉香沉木土人断之積以歲年朽爛而心節獨在置水中則沉故名曰沉香次)
(不沉者曰棧香海南北嵩國出好棧香藿香及硫黃其霍香樹生千歲根本甚大伐之四五年木皆朽散唯中節堅真芬)
(香獨存取以為香)
楊文公談苑(嶺南雷州及海外瓊崖山中多香樹山中夷民斫採賣與人其一樹出香三等曰沉香棧香黃)
(熟香沉棧皆二品曰熟結生結熟結者樹自枯爛而得之生結者伐仆之久爛脫而剔取黃熟其破者為黃散香夷民以)
薰陸香微温療風水毒腫去悪氣伏尸(陶隱居云此合香家要用不正入藥唐本)
(注云形似白膠出天竺單于國臣禹錫等謹按南方草木状云出大秦在海邊自有大樹生扵沙中盛夏樹膠流出沙上)
(夷人採取之賣與賈人注南方異物志同其異者惟云状如桃膠)
圖經(文具沉香條下)
︻唐本(薰陸香微温去悪氣悪瘡出天竺國及邯鄲似松脂黃白色天竺者多白邯鄲者夾綠色香不甚)
梅師方(治齒蟲痛不可忍嚼薰陸香咽其汁立差)
雞舌香微温療風水毒腫去悪氣療霍亂心痛(陶隱居云此皆合香家要)
(用不正入藥唐本注云雞舌樹葉及皮並似栗花如梅花子似棗核此雌樹也不入香用其雄樹雖花不實採花釀之以)
(成香出崑崙及交愛以南臣禹錫等謹按藥性論云雞舌香使味辛無毒入吹鼻散子中用殺腦疳入諸香中令人身香)
(齊氏要術云俗人以其似丁子故爲丁子香)
圖經(文具沉香條下)
︻外臺秘要(療齲齒方煑雞舌香汁含之差)
藿香微温療風水毒腫去惡氣療霍亂心痛(云)
(藿香出海邊國形如都梁可著衣服中南方草木狀云味辛榛生吏民自種之五六月採暴之乃芬尔出交阯九真諸國)
(日華子云味辛)
圖經曰(藿香舊附五香條不著所出州土今嶺南郡多有之人家亦多種植二月生苗莖梗甚密作叢葉似桑而)
(小薄六月七月採之暴乾乃芬香湏黃色然後可收又金樓子及俞益期錢皆云扶南國人言衆香共是一木根便是梅)
(檀節是況水花是雞舌葉是藿香膠是薰陸詳本經所以與沉香等共條蓋義出扵此然今南中所有乃是草類南方草)
(木狀云藿香榛生吏民自種之正相符今也范曄和香方云零藿虚燥古人乃以合熏香本經主霍亂心痛故近世醫方)
(治脾胃吐逆為最要之藥)
︻別說云(謹按藿香圖經云二月生苗舊雖附五香條中今詳枝粳殊非木類恐當移入草部爾又雞舌香𥙷)
(注引藥性論及齊民要術圖經引三省故事及千金皆謂是毋丁香又引抱朴子用入眼方則其說自相矛盾若藥性論)
(謂入香中令人身香及為丁子香則可以為毋丁香若抱朴子為可入眼則丁香恐非宜入眼若含香者則丁香含之口)
(中熱臭不可近蓋嘗試之若以乳香中所揀者含之雖無香味却得口中無臭以其無味故有諸淡利九竅之理諸方多)
(用治小皃驚癎亦欲逹九竅也又下條丁香注所說用丁香自當用毋者然未知其果否也又薰陸乳香圖經有云今人)
(無復别者今按西出天竺單于南出波斯等國西来者色黃白南来者色赤𬗋圖經稱木生海邊沙上盛夏木膠出則是)
(日久相重疊者不成乳頭雜以土石其成乳者是新出未雜沙石也薰陸緫名也乳者是薰陸之乳頭也今松脂楓脂中)
(亦皆如是者多矣)
詹糖香微温療風水毒腫去惡氣伏尸(陶隱居云此香皆合香家要用不正入藥)
(惟療惡核毒腫詹糖出晉安岑州上真淳者難得多以其皮及蠧䖝屎雜之惟軟者為佳餘香無臭偽而有精麄爾唐本)
(注云詹糖樹似橘煎枝為香似沙糖而黑出交廣以南云詹糖香治悪瘡去悪氣生晉安)
圖經(文具沉香條下)
檀香(陶隱居云白檀消熱腫臣禹錫等謹按陳藏器云主心腹霍亂中悪鬼氣殺蟲白檀樹如檀出海南日華子云)
(檀香熱無毒治痛霍亂腎氣腹痛濃煎服水磨傅外腎并腰腎痛處)
圖經(文具沉香條下)
乳香微温療風水毒腫去惡氣療風癮疹痒毒(日華子云味辛熱微毒下)
(氣益精補腰膝治腎氣止霍亂銜悪中邪氣心腹痛疰氣煎膏止痛長肉入丸散微炒殺毒得不粘陳藏器云盖薰陸之)
(類也其性温療耳聾中風口噤婦人血氣能發酒理風冷止大腸洩澼療諸瘡令内消)
圖經(文具沉香條下)
︻海藥云(乳頭香謹按廣志云生南海是波斯松樹脂也紫赤如櫻桃者為上仙方多用辟穀兼療耳聾中風)
(口噤不語善治婦人血氣能發粉酒紅透明者為上)
簡要濟衆(催生方乳香一分黃明者細研為末取毋猪血和令勻丸梧桐子大每服五丸酒下)
博濟方(治子死腹中黃明乳香以端午日午時或歲除夜收猪心血相和研為丸如雞頭大以紅絹袋盛掛扵門)
(上如患者令酒磨下一丸)
又方(治急慢驚風乳香半兩甘遂半兩同研細每服半錢用乳香湯調下或小便調妙)
靈苑方(治甲疽胬肉褁甲膿血疼痛不差凡此疾湏剔去肉中甲不治亦愈或巳成瘡不差用此法乳香末膽礬)
(燒研等分傅之肉消倉)
沈存中(乳香即薰陸香也如乳頭者為乳香榻地者為榻香)
丹房鏡源(乳香唖銅)
︻降真香出黔南伴和諸雜香燒煙直上天召鶴得盤旋扵
上(海藥云徐表南州記云生南海山又云生大秦國味温平無毒主天行時氣宅舍怪異並燒悉驗又按仙擣去燒之)
(或引鶴降醮星辰燒此香甚為第一度籙燒之功力極驗小兒帶之能辟邪悪之氣也)
蘇合香味甘温無毒主辟惡殺鬼精物温瘧蠱毒癎痓去三
蟲除邪令人無夢魘久服通神明輕身長年生中臺川谷(■■)
(居俗傳云是師子屎外國說不爾今皆從西域来真者雖别亦不復入藥惟供合好香爾唐本注云此香從西域及崑崙)
(来𬗋赤色與𬗋真檀相似堅實極芬香惟重如石燒之及白者好云是師子屎此是胡人誑言陶不悟之猶以為疑也臣)
(禹錫等謹按梁書云中天竺國出蘇合蘇合是諸香汁煎之非自然一物也又云大秦人採蘇合先煎其汁以為香膏乃)
(賣其滓與諸人是以展轉来逹中國不大香也陳藏器云按師子屎赤黑色燒之去鬼氣服之破宿血殺蟲蘇合香色黃)
(白二物相似而不同人云師子屎是西國草木皮汁所為胡人將來欲人貴之飾其名爾)
圖經(文具沉香條下)
小色黃有刺花白在處有之(臣禹錫等謹按蜀本云術多用言是今之刺榆子形如榅桲而)
(小今醫家用之甚驗雷公炮炙論云林檎向裹子名金櫻子與此同名而巳醫方中亦用林檎子者日華于云金櫻花平)
(止冷熱痢殺寸白蚘蟲等和錢粉研拔白髮傅之再出黑者亦可染髮又云金櫻東行根平無毒治寸白蟲剉二兩入糯)
(米三十粒水二升煎五合空心服湏臾瀉下神驗又云皮平無毒炒止瀉血及崩中帶下)
圖經曰(金櫻子舊不載所出州土云在處有之今南中州郡多有而以江西劒南嶺外者為勝叢生郊野中大類)
(薔薇有刺四月開白花夏秋結實亦有刺黃赤色形似小石榴十一月十二月採江南蜀中人熬作煎酒服云𥙷治有殊)
(效宜州所供云本草謂之營實其注稱白花者善即此也今校諸郡所遂與營實殊别也洪州昌州皆能煑其子作煎寄)
(至都下服食家用和雞頭實作水陸丹益氣𥙷真甚佳)
︻孫真人食忌(金櫻子煎經霜後以竹夾子摘取扵大木臼中轉杵却刺勿損之擘為兩片去其子以水)
(淘洗過爛擣入大鍋以水煎不得絶火煎約水耗半取出澄濾過仍熏煎似稀錫每服取一匙用暖酒一盞調服其功不)
(可具載)
沈存中(金櫻子止遺泄取其温且澁世之用者待紅熟取汁熬膏大誤也紅熟則却失本性今取半黃時採用妙)
衍義曰(金櫻子經九月十月熟時採不爾復令人利)
八種海藥餘
藤黃謹按廣志云出鄂岳等州諸山崖其樹名海藤花有蘂
散落石上彼人收之謂沙黃就樹採者輕妙謂之臘草酸澁
有毒主蚛牙蛀齒點之便落據今所呼銅黃謬矣盖以銅藤
語訛也按此與石淚採無異也畫家及丹竈家並時用之
返魂香謹按漢書云漢武帝時西國進返魂香武王内傳云
聚窟洞中上有返魂樹採其根於釜中以水煑候成汁方去
滓重火煉之如漆候凝則香成也西國使云其香名有六帝
曰六名何一名返魂一名驚精一名廽生一名震壇一名人
馬精一名節死香燒之一豆許凡有疫死者聞香再活故曰
返魂香也
同煑汁蘸洗並立效又主婦人隂瘡浮疱以椿木同煑之妙
也
圖經曰(落鴈木生雅州味甘性平無毒治産後血氣痛并折傷内損等疾其苗作蔓纏遶大木苗葉形色大都似)
(茶無花實彼土人四月採苗入藥用)
䔋木謹按蜀記云生南中八郡樹高數十餘丈闊四五圍葉
似飛鳥翼皮中亦有麵彼人作餅食之廣志云作飯餌之輕
滑美好白勝桄榔麵味平温無毒主𥙷虚冷消食彼人呼為
䔋麵也
栅木皮謹按廣志云生廣南山野郊漢爾雅注云栅木如桑
樹味苦温無毒主霍亂吐瀉小兒吐孔暖胃正氣並宜煎服
無名木皮謹按徐表南州記云生廣南山谷大温無毒主隂
腎痿弱囊下濕瀁並宜煎取其汁小浴極妙也其實號無名
子波斯家呼爲阿月渾狀若榛子味辛無毒主腰冷隂腎虚
弱房中術使用者衆得木香山茱萸良也
奴會子謹按拾遺云生西國諸戎大小如苦藥子味辛平無
毒主治小兒無辜疳冷虚渴脫肛骨立瘦損脾胃不磨劉五
娘方用爲煎治孩子瘦損也
二十六種陳藏噐餘
乾陀木皮味平無毒主破宿血婦人血閉腹内血塊酒煎服
之生安南皮厚堪染者葉如櫻桃
︻海藥云(按西域記云生西國彼人用染僧褐故名乾陀褐色也樹大皮厚味平温主癥瘕氣塊温腹暖胃止)
(嘔逆並良也)
含水藤中水味甘平無毒主止渴潤五藏山行無水處断之
得水可飲清美去濕痺煩熱生嶺南葉似狗蹄煑汁服之主
天行時氣擣葉傅中水爛瘡皮皸劉欣期交州記亦載之也
海藥云(謹按交州記云生嶺南及諸海山谷狀若葛葉似枸杞多在路行人乏水處便喫此藤故以為名主煩渴)
(心躁天行疫氣瘴癘丹石發動亦宜服之)
臯蘆葉味苦平作飲止渴除痰不睡利水明目出南海諸山
葉似茗而大南人取作當茗極重之廣州記曰新平縣出臯
蘆臯蘆茗之别名也葉大而澁又南越志曰龍川縣出臯蘆
葉似茗味苦澁土人為飲南海謂之過羅或曰物羅皆夷語
也
︻海藥云(謹按廣州記云出新平縣状若茶樹闊大無毒主煩渴熱悶下痰通小腸淋止頭痛彼人用代茶故)
(人重之如蜀地茶也)
蜜香味辛温無毒主臭除鬼氣生交州大樹節如沉香異物
志云蜜香蟲名又云樹生千歲斫仆之四五歲乃往看巳腐
敗惟中節堅貞是也樹如椿按法華經注云木蜜香蜜也樹
形似槐而香伐之五六年乃取其香
圖經(文具沉香條下)
︻海藥云(謹按内典云状若槐樹異物志云其葉如椿交州記云樹似沉香無異主辟悪去邪鬼尸注心氣生)
(南海諸山中種之五六年便有香也)
阿勒勃味苦大寒無毒主心膈間熱風心黃骨蒸寒熱殺三
蟲生佛逝國似皂莢圓長味甜好喫一名婆羅門皂莢也
︻海藥云(按異域記云主熱病及下痰殺蟲通經絡子療小皃疳氣凡用先炙令黃用)
鼠藤味甘温無毒主丈夫五勞七傷腰脚痛冷隂痿小便數
白益陽道除風氣𥙷衰老好顔色取根及莖細剉濃煑服之
訖取微汗亦浸酒如藥酒法性極温服訖稍令人悶無苦生
南海海畔山谷作藤遶樹莖葉滑净似枸𣏌花白有節心虛
苗頭有毛南人皆識其藤有鼠咬痕者良但湏嚼嚥其汁驗
也
︻海藥云(謹按廣州記云主南海山谷藤蔓而生鼠愛食此故曰鼠藤咬處即人用入藥彼人食之如喫甘蔗)
(味甘美主腰脚風冷大𥙷水藏好顔色長筋骨並剉濃煎服之亦取汁浸酒更炒)
浮爛囉勒味酸平無毒主一切風氣開胃𥙷心除冷痺和調
藏腑生康國似厚朴也
靈夀木根皮味苦平止水作校令人延年益夀生劔南山谷
圓長皮𬗋漢書孔光年老賜靈杖顔注曰木似竹有節長不
過八九尺圍可三四寸自然有合杖之制不湏削理也
綟木味甘温無毒主風血羸瘦𥙷腰脚益陽道宜浸酒生林
漢山谷木文側故曰綟木
班珠藤味甘温無毒主風血羸瘦婦人諸疾浸酒服之生山
谷中不凋子如珠而斑冬取之
阿月渾子味辛温澁無毒主諸痢去冷氣令人肥徤生西國
諸蕃云與胡榛子同樹一歲榛子二歲渾子也
不彫木味苦温無毒主調中𥙷衰治腰脚去風氣却老變白
生太白山巖谷樹高二三尺葉似槐莖赤有毛如棠梨
曼遊藤味甘温無毒久服長生延年去久嗽出犍為牙門山
谷如寄生著大樹春華色𬗋葉如柳張司空云蜀人謂之沉
蘤藤亦治癬
龍手藤味甘温無毒主偏風口喎手足癱緩𥙷虛益陽去冷
氣風痺斟酌多少以醇酒浸近火令温空心服之取汗出安
荔浦山石上向陽者葉如龍手因以為名採之無時也
放杖木味甘温無毒主一切風血理腰脚輕身變白不老浸
酒服之生温括睦㜈山中樹如木夭蓼老人服之一月放杖
故以為名也
石松味苦辛温無毒主人久患風痺脚膝疼冷皮膚不仁氣
力衰弱久服好顔色變白不老浸酒良生天台山石上如松
高一二尺也
牛妳藤味甘温無毒主荒年食之令人不飢取藤中粉食之
如薥根令人髮落牛好食之生深山大如樹
震燒木主火驚失心煑服之又取掛門戶間大厭火災此霹
靂木也
木麻味甘無毒主老血婦人月閉風氣羸瘦癥瘕久服令人
有子生江南山谷林澤葉似胡麻相對山人取以用釀酒也
帝休主不愁帶之愁自銷矣生少室嵩高山
山海經曰少室山有木名帝休其枝五衢黃花黑實服之不
愁今嵩山應有此木人未識固可求之亦如萱草之忘憂也
河邊木令飲酒不醉五月五日取七寸投酒中二徧飲之必
能飲也
檀桓味苦寒無毒主長生神仙去萬病末為散飲服方寸匕
盡一枝有驗此百歲蘖之根如天門冬長三四尺別在一旁
以小根綴之一名檀桓芝靈寳方亦云
木蜜味甘平無毒止渴除煩潤五藏利大小便去膈上熱功
用如蜜樹生南方枝葉俱可噉亦煎食如飴今人呼白石木
蜜子名枳椇味甜本經云木蜜非此中汁如蜜也崔豹古今
注云木蜜生南方合體甜軟可噉味如蜜老枝煎取倍甜止
渴也
朗榆皮味甘寒無毒主下熱淋利水道令人睡生山中如榆
皮有滑汁秋生莢如北榆陶公只見榆作注為南土無榆也
那耆悉味苦寒無毒主結熱熱黃大小便澁赤毒諸熱明
目取汁洗目主赤爛熱障生西南諸國一名龍花也
黃屑味苦寒無毒主心腹痛霍亂破血酒煎服之主酒疸目
黃及野雞病熱痢下血水煑服之從西南来者並作屑染黃
用之樹如檀
重修政和經史證類備用本草卷第十二
