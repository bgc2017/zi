新添本草衍義序
通直郎添差充收買藥材所辯驗藥材寇宗奭編撰
序例上
衍義總序
天地以生成為德有生所甚重者身也身以安樂為本安樂
所可致者以保養為本世之人必本其本則本必固本既固
疾病何由而生夭横何由而至此攝生之道無逮扵此夫草
木無知猶假灌溉矧人為萬物之靈豈不資以保養然保養
之義其理萬計約而言之其術有三一養神二惜氣三隄疾
忘情去智恬澹虚無離事全真内外無寄如是則神不内耗
境不外惑真一不雜則神自寧矣此養神也抱一元之本根
固歸精之真氣三焦定位六賊忘形識界既空大同斯契則
氣自定矣此惜氣也飲食適時温凉合度出處無犯於八邪
寤寐不可以勉強則身自安矣此隄疾也三者甚易行然人
自以謂難行而不肯行如此雖有長生之法人罕專尚遂至
永謝是以疾病交攻天和頓失聖人憫之故假以保救之術
輔以蠲痾之藥俾有識無識咸臻夀域所以國家編撰聖
惠校正素問重定本草别為圖經至于張仲景傷寒論及千
金金匱外臺之類&KR1662;然列扵書府今復考拾天下醫生𥙷以
名職分隷曹屬普救世人之疾苦兹蓋全聖至德之君合天
地之至仁接物厚生大賚天下故野無遺逸之藥世無不識
之病然本草二部其間撰著之人或執用已私失於商較致
使學者檢㩀之間不得無惑今則併考諸家之說參之實事
有未盡厥理者衍之以臻其理(如東壁土倒流水冬灰之類)隠避不斷者
伸之以見其
明其義(如玉泉石蜜之類)諱避而易名者原之以存其名(如山藥避宋朝諱及)
(唐避代宗諱)使是非歸一治療有源檢用之際曉然無感是以搜
求訪緝者十有餘年採拾衆善療疾苦和合收蓄之功率
皆周盡矧疾為聖人所謹無常不可以為醫豈容易言哉宗
奭常謂疾病所可憑者醫也醫可據者方也方可恃者藥也
苟知病之虚實方之可否若不能逹藥性之良毒辯方宜之
早晩真偽相亂新陳相錯則曷由去道人陳宿之蠱(唐甄立言仕為)
(太常丞善醫術有道人心腹懣煩彌二歲診曰腹有蠱誤食髮而然令餌雄黃一劑少選吐一蛇如拇指無目燒之有髮)
(氣乃愈)生張果駢潔之齒(唐張果召見元宗謂高力士曰吾聞飲堇無苦者竒士也時天寒取以飲)
(果三進頽然曰非佳酒乃寝頃視齒燋縮顧左右取鐡如意擊墮之藏帶中更出藥傳其齗良久齒巳生粲然駢潔帝益)
(神之)此書之意扵是乎作今則編次成書謹依二經類例分門
條析仍衍序例爲三卷内有名未用及意義巳盡者更不編
入其神農本經名醫别錄唐本先附今附新𥙷新定之目緣
本經巳著目錄内更不聲說依舊作二十卷及目錄一卷目
之曰本草衍義若博愛衛生之士志意或同則更爲詮脩以
稱
聖朝好生之德時政和六年丙申歲記
本草之名自黃帝𡵨伯始其𥙷註總叙言舊說本草經者神
農之所作而不經乎帝紀元始五年舉天下通知方術本草
者所在軺傳遣詣京師此但見本草之名終不能斷自何代
而作又樓護傳稱護少誦醫經本草方術數十萬言本草之
名蓋見扵此是尤不然也世本曰神農嘗百草以和藥濟人
然亦不著本草之名皆未臻厥理嘗讀帝王世紀曰黃帝使
歧伯嘗味草木定本草經造醫方以療衆疾則知本草之名
自黃帝歧伯始其淮南子之言神農嘗百草之滋味一日七
十毒亦無本草之說是知此書乃上古聖賢具生知之智故
能辯天下品物之性味合世人疾病之所宜後之賢智之士
從而和之者又增廣其品至一千八十二名(補注本草稱一千八十二種然)
(一種有分兩用者有三用者其稱字為名字於義方允)可謂大備然其間注說不盡或
捨理别趣者往往多矣是以衍摭餘義期扵必當非足以發
明聖賢之意冀有𥙷扵闕疑
夫天地旣判生萬物者惟五氣爾五氣定位則五味生五味
生則千變萬化至於不可窮巳故曰生物者氣也成之者味
也以竒生則成而耦以耦生則成而竒寒氣堅故其味可用
以火熱氣䎡故其味可用以堅風氣散故其味可用以收燥
氣收故其味可用以散土者冲氣之所生冲氣則無所不和
故其味可用以緩氣堅則壯故苦可以養氣脉䎡則和故鹹
可以䑆脉骨收則強故酸可以䑆骨筋散則不攣故辛可以
養筋肉緩則不壅故甘可以養肉堅之而後可以䎡收之而
後可以散欲緩則用甘不欲則弗用用之不可太過太過亦
病矣古之養生治疾者必先通乎此不通乎此而能巳人之
疾者蓋寡矣
夫安樂之道在能保養者得之况招來和氣之藥少攻决之
藥多不可不察也是知人之生須假保養無犯和氣以資生
命纔失將護便致病生苟或處治乖方旋見顛越防患須在
閑日故曰安不忘危存不忘亡此聖人之預戒也
攝養之道莫若守中守中則無過與不及之害經曰春秋冬
夏四時隂陽生病起於過用蓋不適其性而強云爲逐強處
即病生五臓受氣蓋有常分用之過耗是以病生善養生者
既無過耗之弊又能保守真元何患乎外邪所中也故善服
藥不若善保養不善保養不若善服藥世有不善保養又不
善服藥倉卒病生而歸咎於神天噫是亦未嘗思也可不慎
歟
夫未聞道者放逸其心逆扵生樂以精神徇智巧以憂畏徇
得失以勞苦徇禮節以身世徇財利四徇不置心爲之疾矣
極力勞形躁暴氣逆當風縦酒食嗜辛鹹肝爲之病矣飲食
生冷温凉失度久坐久卧大飽大饑脾爲之病矣呼呌過常
辯争陪荅冐犯寒暄恣食鹹苦肺爲之病矣久坐濕地強力
入水縱慾勞形三田漏溢腎爲之病矣五病既作故未老而
羸未羸而病病至則重重則必斃嗚呼是皆弗思而自取之
也衛生之士須謹此五者可致終身無苦經曰不治已病治
未病正為此矣
夫善養生者養内不善養生者養外養外者實外以充快悅
澤貪欲恣情為務殊不知外實則内虚也善養内者實内使
臓腑安和三焦各守其位飲食常適其宜故莊周曰人之可
畏者祍席飲食之間而不知為之戒者過也若能常如是畏
謹疾病何緣而起夀考焉得不長賢者造形而悟愚者臨病
不知誠可畏也
夫柔情難綰而不斷不可不以智慧决也故幃箔不可不遠
斯言至近易其事至難行蓋人之智慧淺陋不能勝其貪欲
也故佛書曰諸苦所因貪欲為本若滅貪欲何所依止是知
貪欲不滅苦亦不滅貪欲滅苦亦滅聖人言近而指遠不可
不思不可不懼善攝生者不勞神不苦形神形既安禍福何
由而致也
夫人之生以氣血為本人之病未有不先傷其氣血者世有
童男室女積想在心思慮過當多致勞損男則神色先散女
則月水先閉何以致然蓋愁憂思慮則傷心心傷則血逆竭
血逆竭故神色先散而月水先閉也火既受病不能榮養其
子故不嗜食脾既虚則金氣虧故發嗽嗽既作水氣絶故四
肢乾木氣不充故多怒鬢髮焦筋痿俟五臓傳遍故卒不能
死然終死矣此一種於諸勞者最為難治蓋病起扵五臓之
中無有已期藥力不可及也若或自能改易心志用藥扶接
如此則可得九死一生舉此為例其餘諸勞可按脉與證而
治之
夫治病有八要八要不審病不能去非病不去無可去之術
也故須審辯八要庶不違誤其一曰虚五虚是也(脉細皮寒氣少泄利)
(前後飲食不入此爲五虚)二曰實五實是也(脉盛皮熱腹脹前後不通悶瞀此五實也)三曰冷
臓腑受其積冷是也四曰熱臓腑受其積熱是也五曰邪非
臓腑正病也六曰正非外邪所中也七曰内病不在外也八
曰外病不在内也既先審此八要參之六脉審度所起之源
繼以望聞問切加諸病者豈有不可治之疾也夫不可治者
有六失失扵不審失扵不信失扵過時失扵不擇醫失扵不
識病失扵不知藥六失之中有一扵此即爲難治非止醫家
之罪亦病家之罪也矧又醫不慈仁病者猜鄙二理交馳扵
病何益由是言之醫者不可不慈仁不慈仁則招禍病者不
可猜鄙猜鄙則招禍惟賢者洞逹物情各就安樂亦治病之
說耳
合藥分劑料理法則中言凡方云用桂一尺者削去皮畢重
半兩爲正既言廣而不言狹如何便以半兩爲正且桂即皮
也若言削去皮畢即是全無桂也今定長一尺闊一寸削去
皮上麁虚無味者約爲半兩然終不見當日用桂一尺之本
意亦前人之失也
序例藥有酸醎甘苦辛五味寒熱温凉四氣今詳之凡稱氣
者即是香臭之氣其寒熱温凉則是藥之性且如鵝條中云
白鵝脂性冷不可言其氣冷也况自有藥性論其四氣則是
香臭臊腥故不可以寒熱温凉配之如蒜阿魏鮑魚汗韈則
其氣臭雞魚鴨蛇則其氣腥腎狐狸白馬莖裩近隠處人中
白則其氣臊沈檀龍麝則其氣香如此則方可以氣言之其
序例中氣字恐後世誤書當改為性字則於義方允
今人用巴豆皆去油訖生用兹必為本經言生温熟寒故欲
避寒而即温也不知寒不足避當避其大毒矧本經全無去
油之說故陶隠居云熬令黃黑然亦大過矣日華子云炒不
如去心膜煮五度換水各煮一沸為佳其杏仁桃仁葶&KR0995;胡
麻亦不須熬至黑但慢火炒令赤黃色斯可矣
凡服藥多少雖有所說一物一毒服一丸如細麻之例今更
合别論緣人氣有虚實年有老少病有新久藥有多毒少毒
更在逐事斟量不可舉此為例但古人凡設例者皆是假令
豈可執以為定法
本草第一序例言犀角羚羊角鹿角一槩末如粉臨服内湯
中然今昔藥法中有生磨者煎取汁者且如丸藥巾用蠟取
其能固護藥之氣味勢力全俻以過關鬲而作效也今若投
之蜜相和雖易為丸劑然下咽亦易散化如何得到臓中若
其間更有毒藥則便與人作病豈徒無益而又害之全非用
蠟之本意至如桂心於得更有上虚軟甲錯可削之也凡此
之類亦更加詳䆒
今人用麻黃皆合擣諸藥中張仲景方中皆言去上沫序例
中言先别煮三兩沸掠去其沫更益水如本數乃内餘藥不
爾令人發煩甚得用麻黃之意醫家可持此說然云折去節
令通理寸剉之寸剉之不若碎剉如豆大為佳藥味易出而
無遺力也
陶隠居云藥有宣通𥙷洩輕重澀滑燥濕此十種今詳之惟
寒熱二種何獨見遺如寒可去熱大黃朴消之屬是也如熱
可去寒附子桂之屬是也今特𥙷此二種以盡厥旨
序例中
人之生實隂陽之氣所聚耳若不能調和隂陽之氣則害其
生故寳命全形篇論曰人以天地之氣生又曰天地合氣命
之曰人是以陽化氣隂成形也夫遊魂為變者陽化氣也精
氣為物者隂成形也隂陽氣合神在其中矣故隂陽應象大
論曰天地之動静神明為之綱紀即知神明不可以隂陽攝
也易所以言隂陽不測之謂神蓋為此矣故曰神不可大用
大用即竭形不可大勞大勞則斃是知精氣神人之大本不
可不謹養智者養其神惜其氣以固其本世有不謹衛生之
經者動皆觸犯既以犯養生之禁須假以外術保救不可坐
以待斃本草之經扵是興焉旣知保救之理不可不窮保救
之事衍義扵是存焉二者其名雖異其理僅同欲使有知無
知盡臻夀域率至安樂之鄕適是意者求其意而可矣養心
之道未可怱也六欲七情千變萬化出没不定其言至簡其
義無窮而以一心對無窮之事不亦勞乎心苟不明不為物
所病者未之有也故明逹之士遂至忘心心既忘矣則六欲
七情無能為也六欲七情無能為故内事不生内事不生故
外患不能入外患不能入則本草之用寔世之芻狗耳若未
能逹是意而至是地則未有不緣六欲七情而起憂患者憂
患既作則此書一日不可闕也愚何人哉必欲斯文絶人之
憂患乎
右隠居以謂凡篩丸散藥畢皆更合扵&KR0875;中以杵擣數百過
如此恐乾末湔湯不可擣不若令力士合研為佳又曰凡湯
酒膏中用諸石皆細擣之如粟亦可以葛布篩令調勻並以
綿裹内中其雄黃朱砂軰細末如粉今詳之凡諸石雖是湯
酒中亦須稍細藥力方盡出效亦速但臨服須澄濾後再上
火不爾恐遺藥力不見效湯酒中尚庶幾若在服食膏中豈
得更如粟也不合如此立例當在臨時應用詳酌爾又說㕮
咀兩字唐本注謂為商量斟酌非也嘉祐復符陶隠居說為
細切亦非也儒家以謂有含味之意如人以口齒咀嚙雖破
而不塵但使含味耳張仲景方多言㕮咀其義如此
病人有既不洞曉醫藥復自行臆度如此則九死一生或醫
人未識其病或以財勢所迫占奪強治如此之輩醫家病家
不可不察也要在聰明賢逹之士掌之則病無不濟醫無不
功世間如此之事甚多故須一一該舉以隄或然
夫人有貴賤少長病當别論病有新久虚實理當别藥蓋人
心如面各各不同惟其心不同臓腑亦異臓腑既異乃以一
藥治衆人之病其可得乎故張仲景曰又有土地高下不同
物性剛柔飡居亦異是故黃帝興四方之問歧伯舉四治之
能臨病之功宜須兩審如此則依方合藥一槩而用亦以疎
矣且如貴豪之家形樂志苦者也衣食足則形樂心慮多則
志苦歧伯曰病生於脉形樂則外實志苦則内虚故病生於
脉所養既與貧下異憂樂思慮不同當各逐其人而治之後
世醫者直委此一節閉絶不行所失甚矣嘗有一醫官暑月
與貴人飲貴人曰我昨日飲食所傷今日食减醫曰可餌消
化藥佗人當服十丸公當减其半下嚥未久疎逐不巳幾致
斃以此較之虚實相遼不可不察故曰病當别論又一男子
暑月患血痢醫妄以凉藥逆制專用黃蓮阿膠木香藥治之
此藥始感便治則可今病久腸虚理不可服踰旬不已幾致
委頓故曰理當别藥如是論之誠在醫之通變又須經歴則
萬無一失引此為例餘可效此
凡用藥必須擇州土所宜者則藥力具用之有據如上黨人
參川屬當歸齊州半夏華州細辛又如東壁土冬月灰半天
河水熱湯漿水之類其物至微其用至廣蓋亦有理若不推
究厥理治病徒費其功終亦不能活人聖賢之意不易盡知
然捨理何求哉
凡人少長老其氣血有盛壯衰三等故歧伯曰少火之氣壮
壮火之氣衰蓋少火生氣壮火散氣况復衰火不可不知也
故治法亦當分三等其少日服餌之藥扵壮老之時皆須别
處之决不可忽也世有不留心於此者往往不信遂致困危
哀哉
今人使理中湯丸倉卒之間多不效者何也是不知仲景之
意為必效藥蓋用藥之人有差殊耳如治&KR0909;痺心中痞堅氣
結&KR0909;滿脅下逆氣搶心治中湯主之人參术乾薑甘草四物
等共一十二兩水八升煑取三升每服一升日三服以知為
度或作丸須雞子黃大皆竒效今人以一丸如楊梅許服之
病既不去乃曰藥不神非藥之罪用藥者之罪也今引以為
例他可傚此然年高及素虚寒人當逐宜减甘草
夫高醫以蓄藥為能蒼卒之間防不可售者所須也若桑
寄生桑螵蛸鹿角膠天靈蓋虎膽蟾酥野駝螢蓬虆空青婆
娑石石蠏冬灰蠟雪水松黃之類如此者甚多不能一一遍
舉唐元澹字行冲嘗謂狄仁傑曰下之事上譬富家儲積以
自資也脯腊膎胰以拱滋膳參术芝桂以防疾病門下充旨
味者多矣願以小人備一藥可乎仁傑笑曰公正吾藥籠中
物不可一日無也然梁公因事而言獨譬之以藥則有以見
天下萬物之中尤不可闕者也知斯道者知斯意而巳
凡爲醫者須略通古今粗守仁義絶馳騖能所之心專博施
救拔之意如此則心識自明神物来相又何必戚戚沽名齪
齪求利也如或不然則曷以致姜撫沽譽之慙逋華陀之矜
能受戮乎
嘗讀唐方技傳有云醫要在視脉唯用一物攻之氣純而愈
速一藥偶得佗藥相制弗能專力此難愈之驗也今詳之病
有大小新久虚實豈可止以一藥攻之若初受病小則庶幾
若病大多日或虚或實豈得不以他藥佐使如人用硫黃皆
知此物大熱然石性緩倉卒之間下咽不易便作效故智者
又以附子乾薑桂之類相佐使以發之將併力攻疾庶幾速
效若單用硫黃其可得乎故知許嗣宗之言未可全信賢者
當審度之
夫用藥如用刑刑不可誤誤即干人命用藥亦然一誤即便
隔生死然刑有鞫司鞫成然後議定議定然後書罪蓋人命
一死不可復生故須如此詳謹今醫人纔到病家便以所見
用藥若高醫識病知脉藥又相當如此即應手作效或庸下
之流孟浪亂投湯劑逡廵便致困危如此殺人何太容易世
間此事甚多良由病家不擇醫平日未嘗留心扵醫術也可
不懼哉
序例下
治婦人雖有别科然亦有不能盡聖人之法者今豪足之家
居奥室之中處帷幔之内復以帛幪手臂既不能行望色之
神又不能殫切脉之巧四者有二闕焉黃帝有言曰凡治病
察其形氣色澤形氣相得謂之可治色澤以浮謂之易巳形
氣相失謂之難治色夭不澤謂之難巳又曰診病之道觀人
勇怯骨肉皮膚能知其情以為診法若患人脉病不相應既
不得見其形醫人止據脉供藥其可得乎如此言之烏能盡
其術也此醫家之公患世不能革醫者不免盡理質問病家
見所問繁還為醫業不精往往得藥不肯服似此甚多扁鵲
見齊侯之色尚不肯信况其不得見者乎嗚呼可謂難也巳
又婦人病温巳十二日診之其脉六七至而澁寸稍大尺稍
小發寒熱頰赤口乾不了了耳聾問之病後數日經水乃行
此屬少陽熱入血室也若治不對病則必死乃按其證與小
柴胡湯服之二日又與小柴胡湯加桂枝乾薑湯一日寒熱
遂巳又云我臍下急痛又與抵當丸微利臍下痛痊身漸凉
和脉漸勻尚不了了乃復與小柴胡湯次日云我但胸中熱
燥口鼻乾又少與調胃承氣湯不得利次日又云心下痛又
與大䧟&KR0909;丸半服利三行而次日虚煩不寧時妄有所見時
復狂言雖知其尚有燥屎以其極虚不敢攻之遂與竹葉湯
去其煩熱其夜大便自通至曉兩次中有燥屎數枚而狂言
虚煩盡觧但咳嗽唾沬此肺虚也若不治恐乘虚而成肺痿
遂與小柴胡去人參大棗生薑加乾薑五味子湯一日欬减
二日而病悉愈巳上皆用張仲景方
有婦人病吐逆大小便不通煩亂四肢冷漸無脉凡一日半
與大承氣湯兩劑至夜半漸得大便通脉漸生翼日乃安此
關格之病極難治醫者當審謹也經曰關則吐逆格則不得
小便如此亦有不得大便者有小兒病虚滑食略化大便日
十餘次四肢柴瘦腹大食訖又饑此疾正是大腸移熱扵胃
善食而瘦又謂之食俓者時五六月間脉洪大按之則絶今
六脉既單洪則夏之氣獨然按之絶則無胃氣也經曰夏脉
洪洪多胃氣少曰病但洪無胃氣曰死夏以胃氣爲本治療
失扵過時後不逾旬果卒
有人病久嗽肺虚生寒熱以疑冬花焚三兩芽俟煙出以筆
管吸其煙滿口則嚥之至倦則巳凡數日之間五七作差
有人病瘧月餘日乂以藥吐下之氣遂弱疾未愈觀其病與
脉乃夏傷暑秋又傷風乃與柴胡湯一劑安後又飲食不節
寒熱復作此蓋前以傷暑今以飲食不慎遂致吐逆不食脇
下牽急而痛寒熱無時病名痰瘧以十棗湯一服下痰水數
升明日又與理中散二錢遂愈
有人苦風痰頭痛顫掉吐逆飲食减醫以為傷冷物遂以藥
温之不愈又以丸藥下之遂厥復與金液丹後譫言吐逆顫
掉不省人狂若見鬼循衣摸床手足冷脉伏此胃中有結熱
故昏瞀不省人以陽氣不能布扵外隂氣不持扵内即顫掉
而厥遂與大承氣湯至一劑乃愈方見仲景後服金鉑丸方
見刪繁
有男子年六十一腳腫生瘡忽食猪肉不安醫以藥利之稍
愈時出外中風汗出後頭面暴腫起紫黑色多睡耳輪上有
浮泡小瘡黃汁出乃與小續命湯中加羌活一倍服之遂愈
有人年五十四素羸多中寒近服兔絲有效小年常服生硫
黃數斤脉左上二部右下二部弦緊有力五七年來病右手
足筋急拘攣言語稍遲遂與仲景小續命湯加薏苡人一兩
以治筋急减黃芩人參芍藥各半以避中寒杏仁只用一百
五枚後云尚覺大冷因令盡去人參芍藥黃芩三物郤加當
歸一兩半遂安令人用小續命湯者比比皆是既不能逐證
加减遂至危殆人亦不知今小續命湯世所須也故舉以為
例可不謹哉
夫八節之正氣生活人者也八節之虚邪殺人者也非正氣
則為邪非真實則為虚所謂正氣者春温夏熱秋凉冬寒此
天之氣也若春在經絡夏在肌肉秋在皮膚冬在骨髓此人
之氣也在處為實不在處為虚故曰若以身之虚逢時之虚
邪不正之氣兩虚相感始以皮膚經絡次傳至臓腑逮扵骨
髓則藥力難及矣如此則醫家治病正宜用藥抵截散𥙷防
其深固而不可救也又嘗須保護胃氣舉斯為例餘可效此
新添本草衍義序例終
證類本草校勘官叙
政和六年七月二十九日奉
敕校勘
同校勘官太醫學内舍生編類聖濟經所點對方書官(臣)龔璧
同校勘官登仕郎編類聖濟經所點對方書官(臣)丁阜
同校勘官登仕郎編類聖濟經所點對方書官(臣)許璂
同校勘官登仕郎編類聖濟經所點對方書官(臣)杜潤天
同校勘官翰林醫候入内内宿編類聖濟經所點對方書官(臣)朱永弼
同校勘官翰林醫官編類聖濟經所點對方書官(臣)謝惇
同校勘官奉議郎太醫學博士編類聖濟經所檢閱官(臣)劉植
校勘官中衞大夫康州防禦使句當龍德宫總轄修建明堂所
醫藥提舉入内醫官編類聖濟經提舉太醫學(臣)曹孝忠
翰林學士宇文公書證類本草後
害慎微字審元成都華陽人皃寢陋舉措語言樸訥而中極
明敏其治病百不失一一語證候不過數言再問之輙怒不
應其於人不以貴賤有所召必往寒暑雨雪不避也其為士
人療病不取一錢但以名方秘錄為請以此士人尤喜之每
扵經史諸書中得一藥名一方論必錄以告遂集為此書尚
書左丞蒲公傳正欲以執政恩例奏與一官拒而不受其二
子五十一五十四(偶忘其名)及壻張宗說字巖老皆傳其藝為成
都名醫元祐間虚中為兒童時先人感風毒之病審元療之
如神又手緘一書約曰某年月日即啓封至期舊恙復作取
所封開視之則所錄三方第一療風毒再作第二療風毒上
攻氣促欲作喘嗽如其言以次第餌之半月良愈其神妙若
此皇統三年九月望成都宇文虚中書
重修政和經史證類備用本草目錄
第一卷
序例上衍義序例
第二卷
序例下
第三卷
玉石部上品總七十三種
一十八種神農本經(白字)
三種名醫别錄(墨字)
一種唐本先附(注云唐附)
三種今附(皆醫家嘗用有效注云今附)
五種新𥙷
五種新分條
三種海藥餘
三十五種陳蔵噐餘
凡墨蓋子巳下並唐慎微續證類
丹&KR3602;雲母玉屑
玉泉石鍾乳礬石
消石芒消朴消(甜消附)
玄明粉(新𥙷)馬牙消(新𥙷)生消(今附)
滑石石膽空青
曾青禹餘粮太一餘粮
白石英紫石英五色石脂
青石脂赤石脂黃石脂
白石脂黑石脂(巳上五種元附五色石脂今新分條)
白青綠青石中黃子(唐附)
無名異(今附)菩薩石(新補)婆娑石(今附)
綠礬(新補)柳絮礬(新補)扁青(音褊)
三種海藥餘
車渠金線礬波斯礬
三十五種陳藏噐餘
金漿古鏡勞鐡
神丹鐡鏽布鍼
銅盆釘棺下斧聲枷上鐡釘
黃銀石黃石脾
諸金水中石子石漆
燒石石藥研朱石槌
暈石流黃香白師子
玄黃石石攔干玻瓈
石髓霹靂鍼大石鎮宅
金石玉膏温石
印紙煙藥特蓬殺
阿婆趙榮二藥六月河中諸熱砂
第四卷
玉石部中品總八十七種(金銀鐡塩土等附)
一十六種神農本經(白字)
七種名醫别錄(墨字)
七種唐本先附(注云唐附)
八種今附(皆醫家嘗用有效注云今附)
三種新𥙷
一種新分條
三種圖經餘
一種唐慎微續添(墨蓋子下是)
一種唐本餘
四十種陳藏噐餘
凡墨蓋子已下並唐慎微續證類
雄黃石硫黃雌黃
食塩(自米部今移)水銀石膏(玉火石附)
金屑銀屑生銀(今附朱砂銀續注)
︻靈砂水銀粉(新𥙷)磁石(磁石毛續注)
玄石綠塩(唐附)凝水石
陽起石孔公孽殷孽
蜜陀僧(唐附)鐡精(鐡爇淬鐡水針砂鍜鑕下鐡屑刀刃犂鑱尖續注)
鐡漿(元附鐡精下新分條)秤錘(今附鐡杵故鋸鑰匙續注)鐡華粉(今附)
生鐡鐡粉(今附)鐡落
鋼鐡鐡石腦
理石珊瑚(唐附)石蠏(今附浮石續注)
長石馬銜(今附)礪石(新補)
石花(唐附)桃花石(唐附)光明塩(唐附)
石牀(唐附)膚青馬腦(新𥙷)
太隂玄精(今附塩精附)車轄(今附)石蛇(圖經餘)
黑羊石(圖經餘)白羊石(圖經餘)銀膏(唐本餘)
四十種陳藏噐餘
天子耤田三推犂下土社壇四角土
土地市門土自然灰
鑄鍾黃土戸垠下土鑄鏵鉏孔中黃土
甆塸中裏白灰彈丸土執日取天星上土
大甑中蒸土蚡鼠壤堆上土塜上土及磚石
桑根下土春牛角上土土蜂窠上細土
載塩車牛角上土驢溺泥土
故鞋底下土鼠壤土屋内墉下蟲塵土
鬼屎寡婦床頭塵土牀四脚下土
瓦甑甘土二月上壬日取土
柱下土胡鷰窠内土道中熱塵土
正月十五日燈盞仰天皮蟻穴中出土
古塼富家中庭土百舌鳥窠中土
猪槽上垢及土故茅屋上塵諸土有毒
第五卷
玉石部下品總九十三種(銅錫瓦塩水土灰等附)
一十二種神農本經(白字)
一十一種名醫别錄(墨字)
一十種唐本先附(注云唐附)
八種今附(皆醫家嘗用有效注云今附)
一十一種新𥙷
五種新定
一種唐慎微續𥙷(墨盖子下是)
三十五種陳藏噐餘
凡墨蓋子巳下並唐慎微續證類
伏龍肝石灰(百草霜附)礜石
砒霜(今附砒黃續注)鐺墨(今附)&KR1216;砂(唐附)
鉛丹鉛(新𥙷)粉錫
東壁土(好土土內土檳榔續注)赤銅屑(附銅蓋續注)錫銅鏡鼻(古鑑續注)
銅青(新補)︻井底砂代赭(赤土附)
石鷰(唐附)戎塩(塩藥續注)大塩
鹵鹹漿水(新𥙷水漿附)井華水(新𥙷)
菊花水(新𥙷)地漿(自草部移)臘雪(新補)
泉水(新補)半天河(自草部移)熱湯(新補繰絲湯燖猪湯附)
白堊(烏恪切白土也)冬灰青瑯玕(琉璃玻瓈續注)
自然銅(今附銗不附)金牙銅鑛石(唐附)
銅弩牙金星石(新定銀星石附)特生礜石
握雪礜石(唐附)梁上塵(唐附)土隂孽
車脂(今附)釭(音工)中膏(今附)鍜竈灰(竈突墨竈中熱交續注)
淋石(今附)方解石礞石(新定)
薑石(唐附麄黃石麥飰石等附)井泉石(新定)蒼石
花乳石(新定)石𧖟(今附)石腦油(新定)
白瓷瓦屑(唐附)烏古瓦(唐附)不灰木(今附)
蓬砂(新補)鉛霜(新補)古文錢(新補)
蛇黃(元在蟲部今移唐附)
三十五種陳藏器餘
玉井水碧海水千里水
秋露水甘露水繁露水
六天氣梅雨水醴泉
甘露蜜冬霜雹
温湯夏冰方諸水
乳穴中水水花赤龍浴水
糧甖中水甑氣水好井水
正月雨水生熟湯屋漏水
三家洗椀水蟹膏投&KR0238;中化爲水
猪槽中水市門衆人溺坑中水
塩膽水水氣塜井中水
隂地流泉銅器蓋食器上汗
炊湯諸水有毒
第六卷
草部上品之上種八十七種
三十八種神農本經(白字)
二種名醫别錄(墨字)
一種唐本餘
四十六種陳藏器餘
凡墨蓋子巳下並唐慎微續證類
黃精菖蒲菊花(苦薏白菊續注)
人參天門冬甘草
乾地黃术莬絲子
牛膝茺蔚子(莖附)女萎萎蕤
防葵茈(音柴)胡麥門冬
百草花紅蓮花白蓮花旱藕
羊不喫草萍蓬草根石蘂
仙人草會州白藥救窮草
草䜴陳思岌千里及
孝文韭倚待草雞侯菜
桃朱術鐡葛伏雞子根
陳家白藥龍珠搥胡根
甜藤孟娘菜吉祥草
地衣草郎耶草地楊梅
茅膏菜鏨菜益妳草
蜀胡爛雞脚草難火蘭
蓼蕎石薺寕藍藤根
七仙草甘家白藥天竺乾薑
池德勒
第七卷
草部上品之下緫五十三種
三十四種神農本經(白字)
二種名醫别錄(墨字)
二種唐本先附(注云唐附)
五種唐本餘
一十種陳藏器餘
凡墨蓋子巳下並唐慎微續證類
藍實(澱青布續注)芎藭蘼蕪
黃連絡石(薜荔石血地錦扶芳土鼓木蓮常春藤竽續注)
蒺䔧子黃蓍(白水蓍赤水蓍木蓍續注)肉蓯蓉(草蓯蓉附)
防風(葉附花續注)蒲黃香蒲
續斷漏蘆營實(白薔薇根續注)
天名精决明子(茫續注)丹參
茜根飛廉五味子
旋花(續筋附)藺草忍冬
蛇床子地膚子(鴨舌草附)千歲虆(藤是也)
景天(花附)茵蔯蒿杜若
沙參白兔藿徐長卿
石龍芻(敗席續注)薇銜雲實(花附)
王不留行鬼督郵(唐附)白花藤(唐附)
五種唐本餘
留軍待地不容獨用將軍
山胡椒燈籠草
一十種陳藏器餘
人肝藤越王餘筭石蓴
海根寡婦薦自經死䋲
刺蜜骨路支長松
合子草
第八卷
草部中品之上緫六十二種
三十二種神農本經(白字)
四種名醫别錄(墨字)
一種唐本先附(注云唐附)
紫菀紫草前胡
敗醬白鮮皮酸漿(根續注)
紫參藁本(實附)石韋(石皮瓦韋續注)
萆薢杜蘅白薇
菝(蒲八切)葜(棄八切葉續注)大青女萎(唐附)
石香葇(今附)
二十二種陳藏噐餘
兜納香風延母耕香
大瓠藤水筋子根土芋
優殿土落草㹿菜
必似勒胡面莽海藴
百丈青斫合子獨自草
金釵股博落廽毛建草
數低仰盆離鬲草
廅藥
第九卷
草部中品之下緫七十八種
一十四種神農本經(白字)
一十三種名醫别錄(墨字)
一十二種唐本先附(注云唐附)
二十二種今附(皆醫家嘗用有效注云今附)
四種新𥙷
二種新定
一種新分條
一十種陳藏器餘
凡墨蓋子巳下並唐慎微續證類
艾葉(實續注)惡實(牛蒡葉續注)水萍
王瓜地榆大小薊
海藻(石髮瓦松石帆水松續注)澤蘭昆布(紫菜續注)
防已(木防巴續注)天麻(今附)阿魏(唐附)
高良薑百部根懷香子(一名回香唐附)
欵冬花紅藍花(紅花也今附)牡丹
京三稜(今附雞爪三稜石三棱附)薑黃(唐附藥附)蓽撥(根續注今附)
蒟(音矩)醬(唐附)蘿摩子(唐附)青黛(今附)
鬱金(唐附)盧會(今附)馬先蒿
延胡索(今附)肉豆蔲(今附)𥙷骨脂(今附)
零陵香(今附)縮沙蜜(今附)蓬莪荗(旬律切今附)
積雪草(連錢草附)白前薺苨
白藥(唐附)葒草莎草(根即香附子也水香稜附)
蓽澄茄(今附)胡黃連(今附)船底苔(新𥙷)
紅豆蔲(今附)蒔蘿(今附)艾蒳香(今附)
甘松香(今附)垣衣(地衣續注)陟釐(音离)
鳬葵(莕菜也唐附)女菀王孫
土馬[騣-凶+(鬯-匕)](新定)蜀羊泉莵葵(唐附)
蔛草(唐附)鱧腸(蓮子草也唐附)爵牀(今名香蘇)
井中苔萍(藍附)茅香花(白茅香花續注今附)馬蘭(新補山蘭附)
使君子(今附)乾苔(新𥙷)百脉根(唐附)
白豆蔲(今附)地笋(新𥙷)海帶(新定)
陀得花(今附)翦草(元附白藥條下今分條)
一十種陳藏噐餘
迷迭故魚網故繳脚布
江中採出蘆虱建草含生草
莵肝草石芒𧖟網草
問荆
第十卷
草部下品之上緫六十二種
三十種神農本經(白字)
四種名醫别錄(墨字)
三種海藥餘
二十五種陳藏噐餘
凡墨蓋子巳下並唐慎微續證類
附子烏頭(射罔烏喙附)天雄
側子半夏虎掌
由䟦鳶尾大黃
葶&KR0995;桔梗莨(音浪)菪(音蕩)子
草蒿(音義作藳青蒿子續注)旋覆花䔧蘆
鈎吻射(音夜)干蛇全(合是含字)
常山蜀漆甘遂
白歛(赤歛附)青葙子雚(音桓)菌(音郡)
白及大戟澤漆
茵芋赭(音者)魁貫衆(花附)
蕘(音饒)花牙子及巳
羊躑躅瓶香釵子股
宜南草(巳上三種並海藥餘)
二十五種陳藏器餘
車香朝生暮落花衡洞根
井口邊草㹠耳草燈花末
千金䥶草斷罐草狼杷草
百草灰産死婦人塜上草
孝子衫襟灰靈床下鞋履䖟母草
故蓑衣結故炊箒天羅勒
毛蓼蛇芮草萬一藤
螺黶草繼母草甲煎
金瘡小草鬼釵草
第十一卷
草部下品之下緫一百五種
一十八種神農本經(白字)
一十八種名醫别錄(墨字)
二十四種唐本先附(注云唐附)
一十七種今附(皆醫家嘗用有效注云今附)
一十一種新𥙷
六種新定
一十一種陳藏器餘
凡墨蓋子巳下並唐慎微續證類
何首烏(今附)商陸(章柳根也)威靈仙(今附)
牽牛子萞(音卑)麻子(葉附唐附)蒴藋
白附子紫葛(唐附)獨行根(唐附)
猪膏苺(唐附)鹿藿蚤(音早)休(紫何車也)
石長生烏蘝(音歛)苺(唐附)陸英
預知子(今附)葫蘆芭(新定)弓努弦
木賊(新定)藎(音燼)草蒲公草(唐附)
糓精草(今附)牛扁(音𥚹)苦芺(音襖)
酢漿草(唐附)昨葉何草(唐附)蒻頭(今附)
夏枯草鷰蓐草(新補)鴨跖草(新補)
山慈菰(新補)莔(音頃)實(唐附)赤車使者(唐附)
狼跋子屋遊地錦(新定)
敗船茹(音如)燈心草(今附)五毒草(新補)
鼠麴草(新補)列當(今附)馬勃
屐(音劇)屧(音燮)鼻繩(唐附)質汗(今附)水蓼(唐附)
蕕草(新𥙷)敗芒箔(新𥙷)狗舌草(唐附)
海金沙(新定)萱草(新𥙷)格注草(唐附)
雞窠中草(新𥙷)雞冠子(新𥙷)地椒(新定)
草三稜(今附)合明草(新補)鹿藥(今附)
敗天公
一十一種陳藏器餘
毛莨蔭命毒菌
草禹餘粮鼠蓑草廉薑
草石𧖟&KR0238;姑草麂目
梨豆諸草有毒
第十二卷
木部上品緫七十二種
一十九種神農本經(白字)
六種名醫别錄(墨字)
一種唐本先附(注云唐附)
二種今附(皆醫家嘗用有效注云今附)
一種新𥙷
一種新定
七種新分條
一種唐慎微續𥙷(墨蓋子下是)
八種海藥餘
二十六種陳藏器餘
凡墨蓋子巳下並唐慎微續證類
桂牡桂菌桂
松脂(實葉根節等附松黃松&KR2215;唐注五粒松續注)槐實(枝皮根等附)
槐膠(新定)槐花(新補)枸𣏌(葉上蟲窠續注)
栢實(葉皮側栢等附)茯苓(茯神附)琥珀
瑿(兀附琥珀下今新分條)榆皮(花附)酸棗
蘖木(根附)楮實(葉皮莖白汁紙等附糓汁續注)乾漆(生漆附)
五加皮牡荆實蔓荆實
辛夷桑上寄生杜仲
楓香脂(皮附唐附)女貞實(枸骨冬青續注)木蘭
𬎼核丁香(今附母丁香續注)沉香
薰陸香雞舌香藿香
詹糖香檀香乳香(巳上六種元附沉香下今各分條)
︻降真香蘇合香(師子屎續注)金櫻子(今附自草部今移)
八種海藥餘
藤黃返䰟香海紅豆
落鴈木䔋木柵木皮
無名木皮奴會子
二十六種陳藏噐餘
乾陀木皮含水藤中水臯蘆葉
蜜香阿勒勃鼠藤
浮爛囉勒靈夀木皮綟木
斑珠藤阿月渾子不彫木
曼遊藤龍手藤放杖木
石松牛妳藤震燒木
木麻帝休河邊木
檀桓木蜜朗榆皮
那耆悉黃屑
第十三卷
木部中品緫九十二種
一十七種神農本經(白字)
三種名醫别錄(墨字)
一十一種唐本先附(注云唐附)
一十四種今附(皆醫家嘗用有注云今附)
二種新𥙷
四十五種陳藏器餘
凡墨蓋子巳下並唐慎微續證類
桑根白皮(葉耳五木耳附桑椹桑交唐注蕈菌續注)竹葉(根汁實瀝皮茹笋附竹黃續注)
吳茱萸(根附葉并梂子根續注)㯽榔梔子(山梔子續注)
紫&KR1133;(音礦)騏驎竭(唐附自王石部今移)龍腦香(唐附相思子續注)
食茱萸(唐附皮續注)蕪荑枳殼(今附)
枳實厚朴茗苦&KR1431;(唐附)
秦皮奏椒山茱萸(胡子續注)
紫葳(莖葉等附根續注)胡桐淚(唐附自草部今移)墨(今附)
棘刺花(實棠針附)猪苓(刺猪苓附)白棘
烏藥(今附)沒藥(今附)龍眼
安息香(唐附)仙人杖(新補草仙人杖附)松蘿
毗梨勒(唐附)菴摩勒(唐附)鬱金香(今附)
衛矛(鬼箭也)海桐皮(今附)大腹(今附)
紫藤(今附)合歡虎杖(自草部今移)
五倍子(今附自草部今移)伏牛花(今附自草部今移)天竺黃(今附)
蜜蒙花(今附自草部今移)天竺桂(今附)折傷木(唐附)
桑花(新補)椋子木(唐附)每始王木(唐附)
四十五種陳藏器餘
必栗香櫚木研藥
黃龍眼箭簳元慈勒
都咸子鑿孔中木櫟木皮
省滕松楊木楊廬耳
故甑蔽梫木象豆
地主腐木石刺木
柟木息王藤角落木
鴆鳥漿紫珠牛領藤
枕材鬼膊藤木戟
奴柘温藤鬼齒
鐡槌柄古襯板慈母
飯籮白馬骨紫衣
梳笓倒掛藤故木砧
古厠木桃掘梭頭
救月杖地龍藤火槽頭
第十四卷
木部下品緫九十九種
一十八種神農本經(白字)
七種名醫别錄(墨字)
二十一種唐本先附(注云唐附)
一十七種今附(皆醫家嘗用有效注云今附)
九種新𥙷
一種新定
二十六種陳藏器餘
凡墨蓋子巳下並唐慎微續證類
巴豆蜀椒(崖椒附目葉續注)皂莢(鬼皂莢續注)
訶棃勒(唐附隨風子附)柳華(葉實子汁附)㨂實(即金鈴子也根附皮續注)
椿木葉(樗木附唐附樗白皮續注)郁李仁(根附)莽草
無食子(唐附)黃藥根(今附)雷丸
槲(音斛)若(唐附皮附)白楊皮(唐附)桄榔子(今附)
蘇方木(唐附)櫸樹皮(葉山櫸續注)桐葉(花梧桐附皮油續注)
胡椒(唐附)釣樟根皮(樟材續注)千金藤(今附)
南燭枝葉(今附)無患子(今附)梓白皮(葉附)
橡實(唐附櫟樹皮續注)石南(實附)木天蓼(唐附子續注)
黃環益智子(今附)溲(音搜)䟽(音䟽)
鼠李椰子皮(今附漿附)枳(音止)椇(音矩唐附)
小天蓼(今附)小蘗(唐附)莢蒾(唐附)
紫荆木(今附)紫真檀烏臼木(唐附子續注)
南藤(今附)塩麩子(樹白皮根白皮今附葉上毬子續注)
杉材(杉菌附)接骨木(唐附)楓柳皮(唐附)
赤瓜木(側絞切唐附)樺木皮(今附)榼藤子(今附)
榧實欒荆(唐附子續注)扶栘木(新𥙷)
木鼈子(今附)薬實根釣藤
欒華蔓椒感藤(新補)
赤檉木(三春柳也今附)突厥白(今附)賣子木(唐附)
婆羅得(今附)甘露藤(新補)大空(唐附)
椿莢(新定)水楊葉(唐附)楊櫨木(唐附)
欓子(新補)楠材柘木(新補)
柞木皮(新補)黃櫨(新𥙷)椶櫚子(皮附新補)
木槿(新補)芫花(本在草部今移)
二十六種陳藏器餘
栟櫚木楸木皮没離梨
柯樹皮敗扇棇根
橉木灰桐皮竹肉
桃竹笋甖子桐子馬瘍木
木細辛百家筋樳木皮
刀鞘芺樹丹桎木皮
結殺杓車家雞棲木
檀石荆木黎蘆
瓜蘆諸木有毒
第十五卷
人部緫二十五種
一種神農本經(白字)
四種名醫别錄(墨字)
一種今附(醫家嘗用有效注云今附)
八種新分條
一種唐慎微續𥙷(墨蓋子下是)
一十種陳藏器餘
凡墨蓋子巳下並唐慎微續證類
髮髲乳髮人乳汁
頭垢人牙齒(齒垽續注元附天靈蓋條下今分條)
耳塞(元附天靈蓋條下今分條)人屎(東向厠圊溺坑中青泥附)人溺
溺白垽婦人月水浣禈汁
人精懷姙婦人瓜甲(己上六種並元附人屎條下今分條)
天靈蓋(今附)︻人髭
一十種陳藏器餘
人血人肉人胞
婦人禈襠人膽男子隂毛
死人枕夫衣帶衣中故絮
新生小兒臍中屎
第十六卷
獸部上品緫二十種
六種神農本經(白字)
四種名醫别錄(墨字)
三種唐本先附(注云唐附)
一種今附(醫家嘗用有效注云今附)
一種新𥙷
五種陳藏器餘
凡墨蓋子巳下並唐慎微續證類
龍骨(白龍骨齒角吉子紫稍花等附)麝香牛黃
熊脂(膽附)象牙(齒睛等附今附象膽續注)白膠
阿膠羊乳牛乳
酥酪(唐附)醍醐(唐附)
馬乳乳腐(新𥙷)底野迦(唐附)
五種陳藏器餘
蔡苴机諸朽骨烏氊
海獺土撥鼠
第十七卷
獸部中品緫一十七種
七種神農本經(白字)
五種名醫别錄(墨字)
一種唐本先附(注云唐附)
四種陳藏噐餘
凡墨蓋子巳下並唐慎微續證類
白馬莖(眼蹄苗心肺肉骨屎溺等附)鹿茸(骨角髓腎肉等附)牛角䚡(髓膽心肝腎齒肉屎溺附)
羖羊角(髓膽肺心腎齒肉骨屎附)狗隂莖(膽心腦齒骨蹄血肉等附)羚羊角
犀角虎骨(膏瓜肉等附)兔頭骨(腦肝肉等附)
狸骨(肉隂莖等附)麞骨(肉髓等附)豹肉(貊附)
筆頭灰(唐附自草部今移)
四種陳藏器餘
犢子臍屎靈猫震肉
&KR1757;&KR1757;
第十八卷
獸部下品總二十一種
四種神農本經(白字)
四種名醫别錄(墨字)
四種唐本先附(注云唐附)
三種今附(皆醫家嘗用有效注云今附)
一種唐慎微續添(墨蓋子下是)
五種陳藏器餘
凡墨蓋子巳下並唐慎微續證類
豚卵(蹄足心腎膽齒膏肉等附)麋脂(角附肉骨茸續注)驢屎(尿乳軸垢等附唐附肉脂皮續注)
狐隂莖(五藏腸屎等附)獺肝(肉附)猯膏(貛貉肉胞等附唐附)
鼹(音偃)鼠鼺(音羸)鼠野猪黃(唐附)
豺皮(狼附唐附)腽肭臍(今附腽肭獸續注)麂(頭骨附今附)
野駝脂(今附)︻猕猴(續添)敗鼓皮(自草部今移)
六畜毛蹄甲
五種陳藏器餘
諸血果然肉狨獸
狼筋諸肉有毒
第十九卷
禽部三品總五十六種
五種神農本經(白字)
一十種名醫别錄(墨字)
二種唐本先附(注云唐附)
一十三種新𥙷
二十六種陳藏器餘
凡墨蓋子巳下並唐慎微續證類
(禽上)丹雄鷄(白雄鷄烏雄鷄黑雌鷄雌鷄等附)白鵝膏(毛肉等附蒼鵝續注)
䳱肪(白鴨屎附)鷓鴣(唐附)鴈肪
(禽中)雀卵(腦頭血屎等附)鷰屎(石鷰續注)伏翼(自並魚部今移)
天鼠屎鷹屎白雉肉
(禽下)孔雀鴟(尺脂切)頭鸂䳵(新𥙷)
斑䳡(新𥙷)白鶴(新補)烏鴉(新𥙷)
練鵲(新補)鴝鵒(唐附)雄鵲
鸕鷀屎(頭附)鸛骨白鴿(新補)
百勞(新補)鶉(新𥙷)啄木鳥(新𥙷)
慈鴉(新𥙷)鶻嘲(新𥙷)鵜鶘(新補)
鴛鴦(新補)
二十六種陳藏器餘
鷸蝟鷃蝉陽烏
鳳凰臺鸀鳿巧婦鳥
英雞魚狗駝鳥矢
鵁鶄蒿雀鶡雞
山菌子百舌鳥黃褐侯
鷩雉鳥目無毒鸊鷉膏
布榖脚腦骨蚊母鳥杜鵑
鴞目鉤鵅姑獲
鬼車諸鳥有毒
第二十卷
蟲魚部上品總五十種
一十種神農本經(白字)
六種名醫别錄(墨字)
一種唐本先附(注云唐附)
二種今附(皆醫家嘗附有效注云今附)
八種食療餘
二十三種陳藏器餘
凡墨蓋子巳下並唐慎微續證類
石蜜蜂子(大黃蜂土蜂附)蜜蠟(白蠟附)
牡蠣龜甲秦龜(蟕蠵續注)
眞珠(今附)瑇瑁(&KR1314;鼊附今附)桑螵蛸
石决明海蛤文蛤
魁蛤蠡(音禮)魚鮧(音夷)魚
鯽魚(唐附)鱓(音善)魚鮑魚
鯉魚膽(肉骨齒附)
八種食療餘
時魚黃頼魚比目魚
鱭魚鯸鮧魚鯮魚
黃魚魴魚
二十三種陳藏器餘
鱘魚鱁鮧魚文鷂魚
牛魚海㹠魚杜父魚
海鷂魚鮠魚鞘魚
鱣魚石鮅魚魚鮓
魚脂鱠昌侯魚
鯇魚䲅魚魚虎
䱋魚鯢魚諸魚有毒
水龜瘧龜
第二十一卷
蟲魚部中品總五十六種
一十六種神農本經(白字)
三種名醫别錄(墨字)
二種唐本先附(注云唐附)
七種今附(皆醫家嘗用有效注云今附)
二種新𥙷
一種新定
二種唐慎微續添(墨蓋子下是)
二種海藥餘
二十一種陳藏器餘
凡墨蓋子巳下並唐慎微續證類
蝟皮露蜂房(土蜂房續注)鼈甲(肉附)
蟹(截蝤蛑蟛螖瓜等附)蚱(音笮側)蟬(蟬蛻續注)︻蟬花
蠐螬烏賊魚骨(肉附)原𧖟蛾(屎附𧖟布紙續注)
𧖟退(新定)︻緣桑螺白殭蠶(𧖟蛹子續注)
鰻(音謾)鱺(音黎)魚(鰌魚海鰻續注)鮀(音駝)魚甲(肉附黿續注)樗(丑如切)雞
蛞(音闊)蝓(音俞)蝸牛石龍子
木䖟蜚䖟蜚蠊(音廉)
䗪(音柘)蟲鮫魚皮(唐附)白魚(今附)
鱖(居衛切)魚(今附)青魚(眼頭膽附今附)河㹠(今附)
石首魚(今附)嘉魚(今附)鯔魚(今附)
紫貝(唐附)鱸魚(新𥙷)鱟(新補)
二種海藥餘
郎君子海蠶
二十一種陳藏器餘
黿海馬齊蛤
柘蟲屎蚱蜢寄居蟲
䖦蟱負蠜蠼螋
蠱蟲土蟲鱅魚
予脂砂挼子蚘蟲
䘀螽灰藥吉下蟲
腆顆蟲鼷鼠諸蟲有毒
第二十二卷
蟲部下品總八十一種
一十八種神農本經(白字)
一十二種名醫别錄(墨字)
二種唐本先附(注云唐附)
五種今附(皆醫家嘗用有效注云今附)
八種新分條
三十六種陳藏器餘
凡墨蓋子巳下並唐慎微續證類
蝦(音遐)蟇(音麻)牡鼠(肉糞附)馬刀
蛤蜊(音梨)蜆(音顯)&KR1173;(乎咸切)䗯(音進)
&KR1109;蛤車螯蚶
蟶淡菜(巳上八種元附馬刀條今新分條)蝦
蚺蛇膽(膏附)蛇蛻蜘蛛
腹蛇膽(肉附)白頸蚯蚓蠮(音噎)螉(烏紅切)
葛上亭長蜈蚣蛤蚧(今附)
水蛭(音質)斑猫甲中螺
貝子石蠶雀甕
白花蛇(今附)烏蛇金蛇(銀蛇金星鱔等附今附)
蜣蜋五靈脂(今附)蝎(今附)
螻(音婁)蛄(音姑)馬陸鼃(音蛙)
鯪鯉甲(今人謂之穿山甲)芫菁地膽
珂(唐附)蜻蛉鼠婦(濕生蟲也)
螢火甲香(唐附)衣魚
三十六種陳藏器餘
海螺海月青蚨
豉蟲烏爛死𧖟繭鹵汁
壁錢針線袋故錦灰
故緋帛赦日線苟印
溪鬼蟲赤翅蜂獨脚蜂
蜡(音蛇)盤蝥蟲螲蟷
山蛩蟲溪狗水黽
飛生蟲蘆中蟲蓼螺
蛇婆朱鼈擔羅
青腰蟲蝨苟𣏌上蟲
大紅蝦鮓木蠹留師蜜
藍蛇頭兩頭蛇活師
第二十三卷
果部三品總五十三種
九種神農本經(白字)
一十五種名醫别錄(墨字)
二種唐本先附(注云唐附)
一十四種今附(皆醫家嘗用有效注云今附)
一十三種陳藏器餘
凡墨蓋子巳下並唐慎微續證類
(上品)豆䓻(豆&KR1740;花山薑花枸櫞續注)藕實莖(石蓮子附荷鼻花葉續注)橘柚(自木部今移核筋膜續注)
大棗(生棗及葉附)仲思棗(今附苦棗續注)葡萄
栗蓬蘽(力軌切)覆盆子(苺子續注)
芰(音伎)實(菱角也)橙子(今附)櫻挑
鷄頭實(中品)梅實(葉根核仁續注)木瓜(榠橿續注)
柿(蔕續注)芋(葉續注)烏芋(茨菰鳬茨續注)
枇杷葉(子續注)荔枝子(今附)乳柑子(今附)
石蜜(乳糖也唐附)甘蔗(音柘)沙糖(唐附)
椑(音卑)柿(今附下品)桃核仁(花梟毛蠧皮葉膠實附)杏核仁(花實附)
安石榴(根殼附)梨(鹿梨附)林擒(今附)
李核仁(根實附)楊梅(今附)胡桃(今附)
獮猴桃(今附)海松子(今附)柰
菴羅果(今附)橄㰖(音覧核中仁附今附)榅桲(今附)
榛子(今附)
一十三種陳藏器餘
靈床上果子無漏子都角子
文林郎子木威子摩厨子
懸鈎鈎栗石都念子
君遷子韶子探子
諸果有毒
第二十四卷
米穀部上品總七種
三種神農本經(白字)
二種名醫别錄(墨字)
一種新𥙷
一種新分條
凡墨蓋子巳下並唐慎微續證類
胡麻(葉附)青蘘(音箱)麻蕡(音墤子附)
胡麻油(元附胡麻條下今分)白麻油(新𥙷)餄糖
灰藋(自草部今移)
第二十五卷
米穀部中品總二十三種
二種神農本經(白字)
一十六種名醫别錄(墨字)
一種今附(皆醫家嘗用有效注云今附)
三種新𥙷
一種新分條
凡墨蓋子巳下並唐慎微續證類
生大豆(元附大豆黃卷條下今分條櫓豆附)赤小豆
大豆黃卷酒(甜糟社壇餘胙酒續注)粟米(粉泔糗續注)
秫米粳米青梁米
黍米丹黍米(秬黍續注)白梁米
黃梁米蘖米舂杵頭穅(白草部今移)
小麥(麵麩麥苗續注)大麥(麩續注)麴(新𥙷)
穬麥蕎麥(新補)藊(音扁)豆(葉附)
䜴菉豆(今附)白豆(新補)
第二十六卷
米穀下品總一十八種
一種神農本經(白字)
五種名醫别錄(墨字)
一種今附(皆醫家嘗用右效注云今附)
一十一種陳藏噐餘
凡墨蓋子巳下並唐慎微續證類
醋稻米(稻穩稻稈續注)稷米(彫胡烏米續注)
腐婢醬陳廩米
甖子粟(今附)
一十一種陳藏器餘
師草實寒食飰菵米
狼尾草胡豆子東廧
麥苗糟筍中酒社酒
蓬草子寒食麥
第二十七卷
菜部上品總三十種
五種神農本經(白字)
七種名醫别錄(墨字)
二種唐本先附(注云唐附)
二種今附(皆醫家嘗用有效注云今附)
一十種新𥙷
一種新定
三種陳藏器餘
凡墨蓋子巳下並唐慎微續證類
冬葵子(根葉附)莧實胡荽(子附新𥙷)
邪蒿(新補)同蒿(新補)羅勒(新補)
石胡荽(新補)蕪菁(即蔓菁也)瓜蔕(葉附莖續注)
白冬瓜白瓜子甜瓜(花附新補)
胡瓜葉(亦呼黃瓜實附新補)越瓜(今附)白芥(子附今附)
芥萊菔(即蘿蔔也唐附)菘(紫花菘續注)
苦菜(苦&KR3188;續注)荏子(葉附)黃蜀葵花(新定)
蜀葵(花附新𥙷)龍葵(唐附)苦耽(新𥙷)
苦苣(新補)苜蓿薺
三種陳藏器餘
蕨翹搖甘藍
第二十八卷
菜部中品總一十三種
五種神農本經(白字)
五種名醫别錄(墨字)
二種唐本先附(注云唐附)
一種唐慎微續𥙷(墨蓋子下是)
凡墨蓋子巳下並唐慎微續證類
蓼實(馬蓼附水蓼赤蓼續注)葱實(白根汁附)韭(子根附)
薤菾(音甜)菜假蘇(荆芥也)
白蘘荷蘇(紫蘇也)水蘇
香薷薄荷(唐附胡菝簡續注)秦荻梨(唐附三辛菜續注)
醍醐菜
第二十九卷
菜部下品總二十二種
二種神農本經(白字)
七種名醫别錄(墨字)
三種唐本先附(注云唐附)
四種今附(皆醫家嘗用有效注云今附)
五種新𥙷
一種新分條
凡墨蓋子巳下並唐慎微續證類
苦瓠(瓠子續注)葫(大蒜也)蒜(小蒜也)
胡葱(今附)蓴(石蓴絲蓴續注)水斳(音芹)
馬齒莧(今附)茄子(今附根附)蘩蔞
雞腸草(自草部今移)白苣(萵苣附元附苦苣條下今分條)落葵
堇(唐附)蕺馬芹子(唐附)
芸薹(唐附)雍菜(新補)菠薐(新𥙷)
苦蕒(新𥙷)鹿角菜(新補)莙薘(新補)
東風菜(今附)
第三十卷
本草圖經本經外草類總七十五種
水英麗春草坐拏草紫堇
杏葉草水甘草地柏紫背龍牙
攀倒甑佛甲草百乳草撮石合草
石莧百兩金小青曲節草
獨脚仙露筋草紅茂草見腫消
半天回剪刀草龍牙草苦芥子
野蘭根都管草小兒群菩薩草
仙人掌紫背金盤石逍遥胡堇草
無心草千里光九牛草刺虎
生瓜菜建水草紫袍老鴉眼睛草
天花粉瓊田草石垂紫金牛
雞項草拳參根子杏參
赤孫施田母草鐡線草天夀根
百藥祖黃寮郎催風使隂地厥
千里急地芙蓉黃花了布里草
香麻半邊山火炭母草亞麻子
田麻鴆鳥威苑質汗地蜈蚣
地茄子水麻金燈石蒜
蕁麻山薑馬腸根
本草圖經本經外木蔓類二十五種
大木皮崖椶鵝抱雞翁藤
紫金藤獨用藤瓜藤金稜藤
野猪尾烈節杜莖山血藤
土紅山百稜藤祁婆藤含春藤
清風藤七星草石南藤石合草
馬節脚芥心草棠毬子醋林子
天仙藤
有名未用總一百九十四種
二十六種玉石類
青玉白玉髓玉英璧玉
合玉石紫石華白石華黑石華
黃石華厲石華石肺石肝
石脾石腎封石陵石
碧石青遂石白肌石龍石膏
五羽石石流青石流赤石耆
紫加石終石
一百三十二種草木類
玉伯文石曼諸石山慈石
石濡石芸石劇路石
曠石敗石越砥(音旨)金莖
夏臺柴紫鬼目鬼蓋
馬顛馬唐馬逢牛舌
羊乳羊實犀洛鹿良
莵棗雀梅雀翹雞涅
相烏鼠耳蛇舌龍常草
離樓草神護草黃護草吳唐草
天雄草雀醫草木甘草益决草
九熟草兊草酸草異草
灌草䒻(音起)草莘草勒草
英草華吳葵華封華(他典切)華
棑華節華徐李新雉木
合新木俳蒲木遂陽木學木核
木核(華子根附)栒(音苟)核荻皮桑莖實
滿隂實可聚實讓實蕙實
青雌白背白女腸(赤女腸附)白扇根
白給白并白辛白昌
赤舉赤涅黃&KR1045;徐黃
黃白支紫藍紫給天蓼
地朕地芩地筋地耳
土齒燕齒酸惡酸赭
巴棘巴朱蜀格纍根
苗根參果根黃辨良逹
對廬糞塩委(音威)蛇(音貽)麻伯
王明類鼻師系逐折
并苦父陛根索干荆莖
鬼(音麗)竹付祕惡唐夷
知杖坔(音地)松河煎區余
三葉五母麻疥拍腹常吏之生
救赦人者丁公寄城裏赤柱城東腐木
芥載慶腂(戸瓦切)
一十五種蟲類
雄黃蟲天社蟲桑蠧蟲石蠧蟲
行夜蝸籬麋魚丹戩
扁前蚖類蜚厲梗雞
益符地防黃蟲
唐本退二十種(六種神農本經一十四種名醫别錄)
薰草姑活别羇牡蒿
石下長卿麕(俱倫切)舌練石草弋共
蕈(音譚)草五色符蘘(音襄)根
鼠姑船虹屈草赤赫
淮木占斯嬰(音櫻)桃鴆(直隂切)鳥毛
今新退一種(神農本經)
彼子
重修政和經史證類備用本草目錄終
𥙷注本草奏敕
嘉祐二年八月三日
詔朝廷累頒方書委諸郡收掌以備軍民醫疾訪聞貧下之
家難扵撿用亦不能脩合未副矜存之意今除在京巳係逐
年散藥外其三京并諸路自今每年京府節鎮及益并慶渭
四州各賜錢二百貫餘州軍監賜錢一百貫委長吏選差官
屬監勒醫人體度時令按方合藥候有軍民請令畫時給付
所有神農本草靈樞太素甲乙經素問之類及廣濟千金外
臺秘要等方仍差太常少卿直集賢院掌禹錫職方員外即
秘閣校理林億殿中丞秘閣校理張洞殿中丞館閣校勘蘇
頌同共校正聞奏臣禹錫等尋奏置局刊校并乞差醫官三
兩人同共詳定其年十月差醫學奏宗右朱有章赴局祇應
三年十月臣禹錫臣億臣頌臣洞又奏本草舊本經注中載
𫐠藥性功狀甚多疎略不備處巳將諸家本草及書史中應
係該說藥品功狀者採抬𥙷注漸有次第及見唐顯慶中詔
脩本草當時修定注釋本經外又取諸般藥品繪畫成圖及
别撰圖經等辨别諸藥最為詳備後来失傳罕有完本𣣔下
諸路州縣應係産藥去處並令識别人子細辨認根莖苗葉
花實形色大小并蟲魚鳥獸玉石等堪入藥用者逐件畫圖
並一一開說著花結實收採時月所用功效其番夷所産藥
即令詢問摧場市舶商客亦依此供析并取逐味各一二兩
或一二枚封角因入京人差齎送當所投納以憑照證畫成
本草圖并别撰圖經所冀與今本草經並行使後人用藥知
所依壉
奏可至四年九月又准
勑差太子中舍陳檢同校正五年八月𥙷注本草成書先上
之十一月十五日准
勑差光禄寺丞高保衡同共覆校至六年十二月繕寫成版
樣依舊并目錄二十一卷仍
賜名曰嘉祐𥙷注神農本草
嘉祐五年八月十二日進
圖經本草奏敕
嘉祐三年十月校正醫書所奏竊見唐顯慶中詔修本草當
時修定注釋本經外又取諸藥品繪畫成圖别撰圖經辨别
諸藥最為詳備後来失傳罕有完本𣣔望下應係産藥去處
今識别人子細詳認根莖苗葉花實形色大小并蟲魚鳥獸
玉石等堪入藥用者逐件圖繣并一一開說著花結實收採
時月及所用功效其番夷所産即令詢問摧場市舶商客亦
依此供析并取逐味一二两或一二枚封角因入京人差齎
送當所投納以憑照證畫成本草圖并别撰圖經與今本草
經並行使後人用藥有所依據奉
詔旨宜令諸路轉運司指揮轄下州府軍監差逐處通判職
官專切管勾依應供申校正醫書所至六年五月又奏本草
圖經係太常博士集賢校理蘇頌分定編撰將𣣔了當奉
勑差知穎州所有圖經文字𣣔令本官一面編撰了當詔可
其年十月編撰成書送本局修寫至七年十二月一日進呈
奉
勑鏤板施行
