重修政和經史證類備用本草卷第六(巳酉新增衍義)
成都唐(慎微)續證類
敕校勘
草部上品之上總八十七種
三十八種神農本經(白字)
二種名醫别錄(墨字)
一種唐本餘
四十六種陳藏噐餘
凡墨蓋子巳下並唐慎微續證類
黃精菖蒲菊花(苦薏白菊續注)
人參天門冬甘草
乾地黃术莵絲子
牛膝芜蔚子(莖附)女萎(萎蕤附)
防葵茈(柴字)胡麥門冬
獨活(羌活附)升麻車前子(葉根等附)
木香薯蕷(今呼山藥)薏苡(音以)仁
澤瀉(葉實等附)遠志(小草附)龍膽
細辛石斛巴戟天
白英白蒿赤箭
菴(音淹)䕡(音閭)子菥(音錫)&KR1396;(音覓)子蓍實
赤芝黑芝青芝
白芝黃芝紫芝
卷柏
甜藤孟娘菜吉祥草
地衣草郎耶草地楊梅
茅膏菜鏨菜益妳草
蜀胡爛雞脚草難火蘭
蓼蕎石薺寧藍藤根
七仙草甘家白藥天竺乾薑
池德勒
黃精味甘平無毒主𥙷中益氣除風濕安五藏久服輕身延
年不饑一名重樓一名莵竹一名雞格一名救窮一名鹿竹
生山谷二月採根隂乾(陶隱居云今處處有二月始生一枝多葉葉狀似竹而短根似萎蕤萎蕤)
(根如荻根及菖蒲穊音既節而平直黃精根如鬼白黃連大節而不平雖燥並柔軟有脂潤俗方無用此而爲仙經所貴)
(根葉華實皆可餌服酒散隨宜具在斷榖方中黃精葉乃與鈎吻相似惟莖不紫花不黃爲異而人多惑之其類乃殊遂)
(致死生之反亦爲竒事唐本注云黃精肥地生者即大如拳薄地生者猶如拇指萎蕤肥根頗類其小者肌理形色都大)
(相似今以鬼白黃連爲比殊無髣髴又黃精葉似柳及龍膽徐長鄕輩而堅其鈎吻蔓生殊非比類今按别本注今人服)
(用以丸蒸九暴爲勝而云隂乾者恐爲爛壞臣禹錫等謹按抱朴子云一名垂珠服其花勝其實其實勝其根但花難得)
(得其生花十斛乾之纔可得五六斗耳而服之日可三合非大有役力者不能辨也服黃精僅十年乃可得其益耳且以)
(斷榖不及术术餌令人肥健可以負重涉險但不及黃精甘美易食凶年之時可以與老小代粮人食之謂爲米脯也廣)
(雅云黃精龍銜也永嘉記云黃精出崧陽永寧縣藥性論云黃精君陳藏噐云黃精陶云將鈎吻相似但一善一惡耳按)
(鈎吻即野葛之别名若將野葛比黃精則二物殊不相似不知陶公憑何此說其華偏生不對者爲偏精功用不如正精)
(蕭炳云黃精寒日華子云𥙷五勞七傷助筋骨止飢耐寒暑益脾胃潤心肺單服九蒸九暴食之駐顔入藥生用)
圖經云(黃精舊不載所出州郡但云生山谷今南北皆有之嵩山茅山者爲佳三月生苗高一二尺以來葉如竹)
(葉而短兩兩相對莖梗柔脆頗似桃枝本黃末赤四月開細青白花如小豆花狀子曰如黍亦有無子者根如嫩生薑黃)
(色二月採根蒸過暴乾用今遇八月採山中人九蒸九暴作果賣甚目美而黃黑色江南人說黃精苗葉稍類鈎吻但鈎)
(吻葉頭極尖而根細蘇恭注云鈎吻蔓生殊非比類恐南北所産之異耳初生苗時人多採爲菜茹謂之畢菜味極美採)
(取尤宜辯之隋羊公服黃精法云黃精是芝草之精也一名萎蕤一名仙人餘粮一名苟格一名莵竹一名垂珠一名馬)
(箭一名白及二月三月採根入地八九寸爲上細切一石以水二石五斗煮去苦味漉出囊中壓取汁澄清再煎如膏乃)
(止以炒黑豆黃末相和令得所捏作餅子如錢許大初服二枚日益之百日知亦焙乾篩末水服功與上等抱朴子云服)
(黃精花勝其實花生十斛乾之可得五六斗服之十年乃可得益又博物志云天老謂黃帝曰太陽之草名黃精餌之可)
(以長生世傳華他&KR0238;葉青黏散云青黏是黃精之正葉者書傳不載未審的否)
雷公云(凡使勿用鈎吻真似黃精只是葉有毛鈎子二箇是别認處若誤服害人黃精葉似竹葉凡採的以漢水)
(洗淨後蒸從已至子刀薄切曝乾用)
食療(餌黃精能老不飢其法可取甕子去底釡上安置令得所盛黃精令滿密蓋蒸之令氣溜即暴之第一遍蒸之)
(亦如此九蒸九暴凡生用時有一碩熟有三四斗蒸之若生則刺人咽喉暴使乾不爾朽壊其生者若初服只可一寸半)
(漸漸增之十日不食能長服之止三尺五寸服三百日後盡見鬼神餌必昇天根葉花實皆可食之但相對者是不對者)
(名偏精)
聖惠方(神仙服黃精成地仙根莖不限多少細剉隂乾搗末每日淨水調服任意多少一年之周變老爲少)
稽神錄(臨川有士人虐所使婢婢乃迯入山中久之見野草枝葉可愛即拔取根食之甚美自是常食久而遂不)
(飢輕徤夜息大樹下聞草中動以爲虎懼而上樹避之及曉下平地其身歘然凌空而去或自一峯之頂若飛鳥焉數歲)
(其家人採薪見之告其主使捕之不得一日遇絶壁下以網三面圍之俄而騰上山頂其主異之或曰此婢安有仙骨不)
(過靈藥服食遂以酒饌五味香美置往來之路觀其食否果來食食訖遂不能遠去擒之具述其故指所食之草即黃精)
道藏神仙芝草經(黃精寬中益氣五藏調良肌肉充盛骨體堅強其力倍多年不老顔色鮮明髮白更)
(黑齒落更生先下三尸蟲上尸好寳貨百日下中尸好五味六十日下下尸好五色三十日下爛出花實根三等花爲飛英)
(根爲精氣)
菖蒲味辛温(臣禹錫等謹按久風濕痺通用藥云菖蒲平)無毒主風寒濕痺欬逆
上氣開心孔𥙷五藏通九竅明耳目出音聲主耳聾癰瘡温
腸胃止小便利四肢濕痺不得屈伸小兒温瘧身積熱不觧
可作浴湯久服輕身聰耳目不忘不迷惑延年益心智高志
不老一名昌陽生上洛池澤及蜀郡嚴道一寸九節者良露
根不可用五月十二月採根隂乾(秦皮秦芃爲之使惡地膽麻黃陶隱居云上洛郡屬)
(梁州嚴道縣在蜀郡今乃處處有生石磧上穊音既節爲好在下濕地大根者名昌陽止主風濕不堪服食此藥甚去蟲)
(并蚤蝨而今都不言之真菖蒲葉有脊一如劍刃四月五月亦作小釐華也東澗溪側又有名溪蓀者根形氣色極似石)
(上菖蒲而葉正如蒲無脊俗人多呼此爲石上菖蒲者謬矣此止主欬逆亦斷蚤蝨爾不入服御用詩詠多云蘭蓀正謂)
(此也臣禹錫等謹按吴氏云菖蒲一名堯韭羅浮山記云山中菖蒲一寸二十節藥性論云菖蒲君味苦辛無毒治風濕)
(&KR0857;痺耳鳴頭風淚下鬼氣殺諸蟲治惡瘡疥瘙石澗所生堅小一寸九節者上此菖蒲亦名昌陽日華子云除風下氣丈)
(夫水藏女人血海冷敗多忘長智除煩悶止心腹痛霍亂轉筋治客風瘡疥澁小便殺腹藏蟲及蚤蝨耳痛作末炒承熱)
(裏署甚驗忌飴糖羊肉石菖蒲出宣州二月八月採取)
圖經曰(菖蒲生上洛池澤及蜀郡嚴道今處處有之而池州戎州者佳春生青葉長一二尺許其葉中心有睿狀)
(如劒無花實五月十二月採根隂乾今以五月五日收之其根盤屈有節狀如馬鞭大一根傍引三四根傍根節尤密一)
(寸九節者佳亦有一寸十二節者採之初虚軟暴乾方堅實坼之中心色微赤嚼之辛香少滓人多植于乾燥砂石土中)
(臘月移之尤易活古方亦有單服者採得緊小似魚鱗者治擇一斤許以水及米泔浸各一宿又刮去皮切暴乾搗篩以)
(糯米粥和勻更入熱蜜搜丸如梧子大絺葛袋盛置當風處令乾每旦酒飲任下三十丸臨卧更服二十丸久久得效如)
(本經所說又蜀人用治心腹冷氣搊痛者取一二寸搥碎同吴茱萸煎湯飲之良黔蜀蠻人亦常將隨行卒患心痛嚼一)
(二寸熱湯或酒送亦效其生蠻谷中者尤佳人家移種者亦堪用但乾後辛香堅實不及蠻人持來者此即醫方所用石)
(菖蒲也又有水菖蒲生溪澗水澤中甚多葉亦相似但中心無脊採之乾後輕虚多滓殊不及石菖蒲不堪入藥用但可)
(搗末油調塗疥瘙今藥肆所貨多以兩種相雜尤難辨也)
雷公云(凡使勿用泥菖夏菖其二件相似如竹根鞭形黑氣穢味腥不堪用凡使採石上生者根條嫩黃緊硬節)
(稠長一寸有九節者是真也採得後用銅刀刮上黃黑硬節皮一重子用嫩桑枝條相拌蒸出暴乾去桑絲剉用)
千金方(日月未足而欲産者搗菖蒲根汁一二升灌喉中)
又方(久服聰明益智甲子日取菖蒲一寸九節者隂乾百日爲末服方寸匕日三服耳目聰明不忘)
又方(治産後崩中下血不止菖蒲一兩半剉酒二盞煎取一盞去滓分三服食前温服)
又方(治好忘久服聰明益智七月七日取菖蒲酒服三方寸匕飲酒不醉好事者服而驗之不可犯鐡令人吐逆)
肘後方(扁鵲云中惡與卒死鬼擊亦相類巳死者爲治皆參用此方搗菖蒲生根絞汁灌之立差尸厥之病卒死)
(脉猶動聽其耳中如微語聲股間暖是也亦此方治之又人卧忽不窹勿以火照照之害人但痛齧其踵及足拇指甲際)
(而唾其面即活又菖蒲末吹鼻中桂末内舌下)
又方(耳聾菖蒲根一寸巴豆一粒去心二物合搗分作七丸綿裹塞耳日著一丸效)
又方(卒胎動不安或腰痛胎轉搶心下血不止菖蒲根汁三升服之)
又方(若下血不止菖蒲三兩酒五升煮取一升分三服)
經驗方(治癰腫發背生菖蒲搗貼若瘡乾搗末以水謂塗之孫用和方同)
子母秘錄(治胎動勞熱不安去血手足煩菖蒲搗取汁服二升分三服)
産書(治産後下血不止菖蒲三兩以酒二升煮分作兩服止)
夏禹神仙經(菖蒲薄切令日乾者三斤以絹囊盛之玄水一斛清者玄水者酒也懸此菖蒲密封閉一百日)
(出視之如綠菜色以一斗熟黍米内中封十四日間出飲酒則一切三十六種風有不治者悉效)
漢武帝内傳(武帝上嵩山忽見仙人長可二丈問之曰吾九嶷山人也聞中嶽有石上菖蒲一寸九節食之)
(長生故來採之忽然不見)
抱朴子(南山多鹿每一雄遊牝百數至春羸瘦蓋進牝多也及夏則唯食菖蒲一味却肥當角解之時其葺甚痛)
(獵人逢之其鹿不敢逸走伏而不動獵者先以繩繫其茸截取之以其血未散然後斃鹿又韓藂服菖蒲十三年身上生)
(毛日視書萬言皆誦之冬袒不寒又菖蒲須得石上一寸九節紫花尤善)
别說云(謹按今陽羡山中生水石間者其葉逆水而生根鬚略無少泥土根葉極緊細一寸不啻九節入藥極佳)
(今二浙人家以瓦石噐種之旦暮易水則茂水濁及有泥滓則萎近方多稱用石菖蒲必此類也其池澤所生肥大節疎)
(麄慢恐不可入藥唯可作果盤蓋氣味不烈而和淡爾)
衍義曰(菖蒲世又謂之蘭蓀生水次失水則枯根節密著氣味足有人患遍身生熱毒瘡痛而不痒手足尤甚然)
(爾南陽酈縣最多今近道處處有取種之便得又有白菊莖葉都相似唯花白五月取亦主風眩能令頭不白仙經以菊)
(爲妙用但難多得宜常服之爾臣禹錫等謹按爾雅云鞠治蘠注今之秋華菊藥性論云甘菊花使能治熱頭風旋倒地)
(腦骨疼痛身上諸風令消散陳藏噐云苦薏味苦破血婦人腹内宿血食之又調中止洩花如菊莖似馬蘭生澤畔似菊)
(菊甘而薏苦語曰苦如薏是也又云白菊味苦染髭髮令黑和巨勝茯苓蜜丸主風眩變白不老益顔色又靈寳方茯苓)
(合爲丸以成鍊松脂和每服如雞子一丸令人好顔色不老主頭眩生平澤花紫白五月花抱朴子劉生丹法用白菊花)
(汁和之楊損之云甘者入藥苦者不任日華子云菊花治四肢遊風利血脉心煩匈膈壅悶并癰毒頭痛作枕明目葉亦)
(明目生熟並可食菊有兩種花大氣香莖紫者爲甘菊花小氣烈莖青小者名野菊味苦然雖如此園𬞞内種肥沃後同)
(一體花上水益色壯陽治一切風並無所忌)
圖經曰(菊花生雍州川澤及田野今處處有之以南陽菊潭者爲佳初春布地生細黃夏茂秋花冬實然菊之種)
(類頗多有紫莖而氣香葉厚至柔嫩可食者其花微小味甚甘此爲真有青莖而大葉細作蒿艾氣味苦者花亦大名苦)
(薏非真也南陽菊亦有兩種白菊葉大似艾葉莖青根細花白蘂黃其黃菊葉似茼蒿花蘂都黃然今服餌家多用白者)
(南京又有一種開小花花瓣下如小珠子謂之珠子菊云入藥亦佳正月採根三月採葉五月採莖九月採花十一月採)
(實皆隂乾用唐天寳單方圖載白菊云味辛平無毒元生南陽山谷及田野中穎川人呼爲回蜂菊汝南名蔡苦蒿上黨)
(及建安郡順政郡並名羊歡草河内名地薇蒿諸郡皆有其功主丈夫婦人久患頭風眩悶頭髮乾落匈中痰結每風發)
(即頭旋眼昏暗不覺欲倒者是其候也先炙兩風池各二七壯并服此白菊酒及丸永差其法春末夏初收軟苗隂乾搗)
(末空腹取一方寸匕和無灰酒服之日再漸加三方寸匕若不欲飲酒者但和羔粥汁服之亦得秋八月合花收暴乾切)
(取三大斤以生絹囊盛貯三大㪷酒中經七日服之日三常令酒氣相續爲佳今諸州亦有作菊花酒者其法得於此乎)
食療云(甘菊平其葉正月採可作羹莖五月五日採花九月九日採並主頭風目眩淚出去煩熱利五藏野生苦)
(菊不堪用)
聖惠方(治頭風頭旋用九月九日菊花暴乾取家糯米一斗蒸熟用五兩菊花末搜拌如常醖法多用細麫麴爲)
(候酒熟即壓之去滓每煖一小盞服)
外臺秘要(治酒醉不醒九月九日真菊花末飲服方寸匕)
肘後方(治丁腫垂死菊葉一握搗絞汁一升入口即活此神驗冬用其根)
食醫心鏡(甘菊主頭風目眩匈中洶洶目淚出風痺骨肉痛切作羹煮粥并生食並得)
(味薄扵上黨次用高麗高麗即是遼東形大而虚軟不及百濟百濟今臣屬高麗高麗所獻兼有兩種止應擇取之爾實)
(用並不及上黨者其爲藥切要亦與甘草同功而易蛀音注蚛音仲唯内噐中密封頭可經年不壞人參生一莖直上四五相)
(對生花紫色高麗人作人參讃曰三椏五葉背陽向隂欲來求我椵音賈樹相尋椵樹葉似桐甚大隂廣則多生隂地採作)
(甚有法今近山亦有但作之不好唐本注云陶說人參苗乃是薺苨桔梗不悞高麗讃也今潞州平州澤州易州檀州箕)
(州幽州嬀州並出蓋以其山連亘相接故皆有之也今注人參見用多高麗百濟者潞州太行山所出謂之紫團參亦用)
(焉陶云俗用不入非也臣禹錫等謹按藥性論云人參惡鹵鹹生上黨郡人形者上次出海東新羅國又出渤海主五藏)
(氣不足五勞七傷虚損痰弱吐逆不下食止霍亂煩悶嘔噦捕五藏六腑保中守神又云馬藺爲之使消匈中痰主肺萎)
(吐膿及癎疾冷氣逆上傷寒不下食患人虚而多夢紛紜加而用之蕭炳云人參和細辛密封經年不壞日華子云殺金)
(石藥毒調中治氣消食開胃食之無忌)
圖經曰(人參生上黨山谷及遼東今河東諸州及泰山皆有之又有河北搉場及閩中來者名新羅人參然俱不)
(及上黨者佳其根形狀如防風而潤實春生苗多於深山中背隂近椵音賈&KR0238;下濕潤處初生小者二四寸許一椏五葉四)
(五年後生兩椏五葉未有花莖至十年後生三椏年深者生四椏各五葉中心生一莖俗名百尺杵三月四月有花細小)
(如粟蘂如絲紫白色秋後結子或七八枚如大豆生青熟紅自落根如人形者神二月四月八月上旬採根竹刮去土暴)
(乾無令見風泰山出者葉&KR1520;青根白殊别江淮出一種土人參葉如匙而小與桔梗相似苗長一二尺葉相對生生五七)
(節根亦如桔梗而柔味極甘美秋生紫花又帶青色春秋採根不入藥本處人或用之相傳欲試上黨人參者當使二人)
(同走一與人參含之一不與度走三五里許其不含人參者必大喘含者氣息自如者其人參乃真也李絳兵部手集方)
(療反胃嘔吐無常粥飲入口即吐困弱無力垂死者以上黨人參二大兩拍破水一大升煮取四合熱頓服日再兼以人)
(參汁煮粥與噉李直方司勲徐郎中於漢南患反胃兩月餘諸方不差遂與此方當時便定差後十餘日發入京絳每與)
(名醫特論此藥難可爲儔也又雜他藥而其效最著者張仲景治匈痺心中痞堅留氣結匈匈滿脅下逆氣搶心治中湯)
(主之人參术乾薑甘草各三兩四味以水八升煮取三升每服一升日三如臍上築者爲腎氣動去术加桂四兩吐多者)
(去术加生薑三兩下多者復其术悸者加茯苓二兩渴者加术至四兩半腹痛者加人參至四兩半寒者加乾薑至四兩)
(半滿者去术加附子一枚服藥後如食頃飲熱粥一升許微自温勿發揭衣被此方晉宋以後至唐名醫治心腹病者無)
(不用之或作湯或蜜丸或加減皆竒效胡冶治霍亂謂之温中湯陶隱居百一方云霍亂餘藥乃可難求而治中丸四順)
(厚朴諸湯不可暫闕常須預合每至秋月常齎自隋唐石泉公土方慶云治中丸以下四方不惟霍亂可醫至於諸病皆)
(療並須預排比也其三方者治中湯四順湯厚朴湯也四順湯用人參附子炮乾薑甘草各二兩切以水六升煎取二升)
(半分四服若下不止加龍骨二兩若痛加當歸二兩厚朴湯見厚朴條)
海藥云(出新羅國所貢又有手脚狀如人形長尺餘以杉木夾定紅線纏飾之味甘微温主腹腰消食𥙷養藏腑)
(益氣安神止嘔逆平脉下痰止煩燥變酸水又有沙州參短小不堪採根用時去其蘆頭不去者吐人慎之)
雷公云(凡使要肥大塊如雞腿并似人形者採得隂乾去四邊蘆頭并黑者剉入藥中夏中少使發心痃之患也)
外臺秘要(治蜂蝎螫人方人參爵以封之)
千金方(開心肥徤人人參一分猪肪十分酒拌和服一百日百日滿體髓溢日誦千言肌膚潤澤去熱風痰)
肘後方(治卒上氣喘急鳴息便欲絶人參末服方寸匕日五六服)
經驗後方(治大人小兒不進乳食和氣去痰人參四兩半夏一兩生薑汁熬一宿曝乾爲末麫糊爲丸如菉豆)
(大每服十丸食後生薑湯吞下)
又方(治狗咬破傷風以人參不計多少桑柴火上燒令煙絶用盞子合研爲末摻在瘡上立效)
勝金方(治吐血以人參一味爲末雞子清投新及水調下一錢服之)
月七月八月採根暴乾(垣衣地黃爲之使畏曾青陶隱居云奉高泰山下縣名也今處處有以高)
(地大根味甘者爲好張華博物志云天門冬逆將有逆刺若葉滑者名絺體一名顛棘可以浣縑素白如䋐音越紵類金)
(城人名爲浣草擘其根温湯中授之以浣衣勝灰此非門冬相似爾按如此說今人所採皆是有刺者本名顛勒亦粗相)
(似以浣垢衣則淨桐君藥錄又云葉有刺蔓生五月花白十月實黑根連數十枚如此殊相亂而不復更有門冬恐門冬)
(自一種不即是浣草耶又有百部根亦相類但苗異耳門冬蒸剥去皮食之甚甘美止飢雖暴乾猶脂潤難搗必須薄切)
(暴於日中或火烘之也俗人呼苗爲棘刺煮作飲乃宜人而終非真棘刺爾服天門冬禁食鯉魚唐本注云此有二種苗)
(有刺而澁者無刺而滑者俱是門冬俗云顛刺浣草者形皃詺音瞑之雖作數名終是一物二根浣垢俱淨門冬浣草互)
(名之也今按陳藏器本草云天門冬陶云百部根亦相類苗異耳按天門冬根有十餘莖百部多者五六十莖長尖内虚)
(味苦天門冬根圓短實潤味甘不同苗蔓亦别如陶所說乃是同類今人或以門冬當百部者說不明也臣禹錫等謹按)
(爾雅云蘠蘼虋冬注云門冬一名滿冬虋音門抱朴子云或地名門冬或名筵門冬或名巔棘或名滛羊食或名管松其)
(生高地根短味甜氣香者上其生水側下地者葉細似藴而微黃根長而味多苦氣臭者下亦可服食然善令人下氣爲)
(益又遲也服之百日皆丁壯兼倍駃於术及黃精也杜紫微服之御八十妾有男一百四十歲入山便可蒸若煮啖之取)
(足以斷榖若有力可餌之亦作散并搗絞其汁作液以服散尤益藥性論云天門君主肺氣欬逆喘息促急除熱通腎氣)
(療肺痿生癰吐膿治濕疥止消渴去熱中風宜久服煮食之令人肌體滑澤除身上一切惡氣不潔之疾令人白淨蜀人)
(使浣衣如玉和地黃爲使服之柰老頭不白能泠𥙷患人體虚而熱加而用之楊損之云服天門冬誤食鯉魚中毒浮萍)
(觧之日華子云貝母爲使鎮心潤五藏益皮膚悅顔色𥙷五勞七傷治肺氣并嗽消痰風痺熱毒遊風煩悶吐血去心用)
圖經曰(天門冬生奉高山谷今處處有之春生藤蔓大如釵股高至丈餘葉如茴香極尖細而疎滑有逆刺亦有)
(澁而無刺者其葉如絲杉而細散皆名天門冬夏生白花亦有黃色者秋結黑子在其根枝傍入伏後無花暗結子其根)
(白或黃紫色大如手指長二三寸大者爲勝頗與百部根相類然圖實而長一二十枚同撮二月三月七月八月採根四)
(破之去心先蒸半炊間暴乾停留久仍濕潤入藥時重炕焙令燥洛中出者葉大榦麄殊不相類嶺南者無花餘無他異)
(謹按天門冬别名爾雅謂之蘼亡彼切一名虋與門同冬山海經云條谷之山其草多芍藥虋冬是也抱朴子及神仙服)
(食方云天門冬一名顛棘在東嶽名淫羊藿在中嶽名天門冬在西嶽名管松在北嶽名無不愈在南嶽名百部在京陸)
(山阜名顛棘雖處處皆有其名不同其實一也在北嶽地隂者尤佳欲服之細切隂乾搗下篩酒調三錢匕日五六進之)
(二百日如可以強筋髓駐顔色與鍊成松脂同蜜丸益善服者不可食鯉魚此方以顛棘爲别名而張茂先以爲異類博)
(物志云天門冬莖間有刺而葉滑者曰絺休一名顛棘根以浣縑素令白越人名爲浣草似天門冬而非也凡服此先試)
(浣衣如法者便非天門冬若如所說則有刺而葉滑便不中服然今所有往往是此類用者須詳之)
雷公云(採得了去上皮一重便劈破去心用柳木甑燒柳木柴蒸一伏時洒酒令遍更添火蒸出曝去地二尺巳)
(來作小架上鋪天門葉將蒸了天門冬攤令乾用)
食療(𥙷虚勞治肺勞止渴去熱風可去皮心入蜜煮之食後服之若爆乾入蜜丸尤佳亦用洗面甚佳)
外臺秘要(治風癲引脇牽痛發作則吐耳如蟬鳴天門冬去心皮暴乾搗篩酒服方寸匕苦人久服亦能長生)
經驗後方(服天門冬法不計多少去心皮爲末每服方寸匕日三四服不絶其益人以酒飲之又治癥瘕積聚)
(去三尸輕身益氣延年耐老百病不侵)
孫真人枕中記(天門冬末服方寸七日三無問山中人間恒勿廢久服益若釀酒服之去癥瘕積聚風痰)
(癲狂三蟲伏尸除瘟痺輕身益氣令人不飢百日還年耐老)
脩真秘旨(神仙服天門冬三十斤細切隂乾搗末每服三錢酒調下日五六服二百日後怡泰拘急者緩羸劣)
(者強三百日身輕三年走及奔馬)
道書八帝聖化經(欲不畏寒取天門冬茯苓等分爲末服方寸匕日再服大寒時單衣汗出)
抱朴子(云杜紫微服天門冬御八一妾有男一百四十歲日行三百里)
列仙傳(赤頂子食天門冬齒落更生細髮復出)
神仙傳(甘始者太原人服天門冬在人間三百餘年)
衍義曰(天門冬麥門冬之類雖曰去心但以水漬漉使周潤滲入肌俟軟緩緩擘取不可浸出脂液其不知者乃)
(以湯浸一二時柔即柔矣然氣味都盡用之不效乃曰藥不神其可得手治肺氣之功爲多其味苦但專泄而不專收寒)
(多禁人服餘如二經)
甘草(國老)味甘平無毒主五藏六腑寒熱邪氣堅筋骨長肌肉
倍力金瘡尰(時勇切)解毒温中下氣煩滿短氣傷藏欬嗽止渴
通經脉利血氣解百藥毒為九土之精安和七十二種石一
千二百種草久服輕身延年一名蜜甘一名美草一名蜜草
一名蕗草生河西川谷積沙山及上郡二月八月除日採根
暴乾十日成(术乾漆苦參爲之使惡遠志反大戟芫花甘遂海藻四物陶隠居云河西上郡不復通市今出)
(蜀漢中悉從汶山諸夷中来赤皮斷理看之堅實者是抱罕草最佳抱罕羌地名亦有火炙乾者理多虚疎又有如鯉魚)
(腸者被刀破不復好青州間亦有不如又有紫甘草細而實之時可用此草最爲衆藥之主經方少不用者猶如香中有)
(沉香也國老即帝師之稱雖非君爲君所宗是以能安和草石而解諸毒也臣禹錫等謹按爾雅云蘦大苦注今甘草也)
(蔓延生葉似荷青黃莖赤有節節有枝相當䟽引詩唐風云采苓采苓首陽之巔是也藥性論云甘草君忌猪肉諸藥衆)
(中爲君治七十二種乳石毒解一千二百般草木毒調和使諸藥有功故號國老人名矣主腹中冷痛治驚癎除腹脹滿)
(𥙷益五藏制諸藥毒養腎氣内傷令人隂痿主婦人血&KR0659;腰痛虚而多熱加而用之日華子云安䰟定魄𥙷五勞七傷一)
(切虚損驚悸煩悶徤忘通九竅利百脉益精飬氣壯筋骨解冷熱入藥炙用)
圖經曰(甘草河西川谷積沙山及上郡今陜西河東州郡皆有之春生青苗高一二尺葉如槐葉七月開紫花似)
(柰冬結實作角子如畢豆根長者三四尺麄細不定皮赤上有横梁梁下皆細根也二月八月除日採根暴乾十日成去)
(蘆頭及赤皮今云隂乾用今甘草有數種以堅實斷理者爲佳其輕虚縱理及細韌者不堪惟貨湯家用之謹按爾雅云)
(蘦大苦䆁曰蘦一名大苦郭璞云甘草也蔓延生葉似荷青黃莖赤有節節有枝相當或云蘦似地黃詩唐風云采苓采)
(苓首陽之巔是也蘦與苓通用首陽之山在河東蒲坂縣乃今甘草所生處相近而先儒所說苗葉與今全别豈種類有)
(不同者乎張仲景傷寒論有一物甘草湯甘草附子甘草乾薑甘草瀉心等湯諸方用之最多又能解百毒爲衆藥之要)
(孫思邈論云有人中烏頭巴豆毒甘草入腹即定方稱大豆解百藥毒嘗試之不效乃加甘草爲甘豆湯其驗更速又備)
(急方云席辯刺史嘗言嶺南俚人解毒藥並是嘗用物畏人得其法乃言三百頭牛藥或言三百兩銀藥辯久住彼與之)
(親狎乃得其實凡欲食先取甘草一寸炙熟嚼咽汁若中毒隨即吐出乃用都惏藤黃藤二物酒煎令温常服毒隨大小)
(溲出都惏藤者出嶺南高三尺餘甚細長所謂三百兩銀藥也又常帶甘草十數寸隨身以備緩急若經含甘草而食物)
(不吐者非毒也崔元亮海上方治發背秘法李北海云此方神授極竒秘以甘草三大兩生搗别篩末大麥麫九兩於一)
(大盤申相和攪令勻取上好酥少許别捻入藥令勻百沸水溲如餅劑方圓大於瘡一分熱傅腫上以油片及故紙隔令)
(通風冷則換之巳成膿水自出未成腫便内消當患腫著藥時常須喫黃耆粥甚妙又一法甘草一大兩微炙搗碎水一)
(大升浸之噐上横一小刀子置露中經宿平明以物攪令沫出吹沫服之但是瘡腫發背皆可服甚效)
雷公云(凡使須去頭尾尖處其頭尾吐人每斤皆長三寸剉劈破作六七片使甆噐中盛用酒浸蒸從巳至午出)
(暴乾細剉使一斤用酥七兩塗上炙酥盡爲度又先炮令内外赤黃用良)
外臺秘要(救急瘦疾甘草三兩炙每旦以小便煮三四沸頓服之良)
百一方(小兒初生未可與朱蜜取甘草一指節長炙碎以水二合煮取一合以纏綿點兒口中可得一蜆殼止而)
(當快吐匈中惡汁此後待兒飢渴更與之若兩服並不吐盡一合止得吐惡汁兒智惠無病)
又方(中蠱者煮甘草服之當痰出若平生預服防蠱者宜熟炙甘草煮服之凡中蠱毒即令内消令吐痰神驗)
又方(食牛羊肉中毒者煮甘草汁服之一二升當愈)
經驗方(崔宣州衍傳赤白痢方甘草一尺炙擘破以淡漿水蘸二三度又以慢火炙之後用生薑去皮半兩二寸)
(以漿水一升半煎取八合服之立效)
梅師方(治初得痢冷熱赤白及霍亂甘草一兩炙豆蔲七箇剉以水三升煎取一升分服)
孫真人食忌(主一切傷寒甘草如中指長炙細剉取童子小便一升和煎取七合空心服日再服之)
廣利方(治肺痿久咳嗽涕唾多骨節煩悶寒熱甘草十二分炙搗爲末每日取小便三合甘草末一錢匕攪令散服)
御藥院(治二三日咽痛可與甘草湯去滓日三服)
今古錄驗(治隂下濕痒甘草一尺並切以水五升煮取三升漬洗之日三五度差)
金匱玉凾(菜中有水莨菪葉圓而光有毒誤食之令人狂亂狀若中風或吐甘草煮汁服之即觧)
又方(治誤飲饌中毒者未審中何毒卒急無藥可觧只煎甘草薺苨湯服之入口便活)
又方(治小兒撮口及發噤方用生甘草一分細剉以水一盞煎至六分去滓温與兒服令吐痰涎後以乳汁點皃口中差)
又方(治小兒中蠱欲死甘草半兩剉以水一盞煎五分去滓作二服當吐蠱出)
又方(治小兒羸瘦惙惙方甘草二兩炙焦杵爲末蜜丸如菉豆大每温水下五丸日二服)
傷寒類要(治傷寒三二日咽痛者與甘草二兩炙水三升煮取一升半服五合日三)
又方(傷寒脉結代者心悸動方甘草二两水三升煮取一半服七合日二)
肌肉作湯除寒熱積聚除痺主男子五勞七傷女子傷中胞
漏下血破惡血溺血利大小腸去胃中宿食飽力斷絶𥙷五
藏内傷不足通血脉益氣力利耳目生者尤良生地黃大
寒主婦人崩中血不止及産後血上薄心悶絶傷身胎動下
血胎不落墮墜踠折瘀血留血衂鼻吐血皆擣飲之久服輕
身不老一名地髓一名芐一名芭生咸陽川澤黃土地者佳
二月八月採根隂乾(得麥門冬清酒良惡貝母畏蕪荑陶隱居云咸陽即長安也生渭城者乃有子)
(實實如小麥淮南七精散用之中間以彭城乾地黃最好次歷陽今用江寧板橋者爲勝作乾者有法搗汁和蒸殊用工)
(意而此直云隂乾色味乃不相似更恐以蒸作爲失乎大貴時乃取牛膝萎蕤作之人不能别仙經亦服食要用其華又)
(善生根亦主耳暴聾重聽乾者黏濕作丸散用須烈日暴之既燥則斤兩大减一斤纔得十两散爾用之宜加量也今按)
(陳藏噐本草云乾地本經不言生乾及蒸乾方家所用二物别蒸乾即温補生乾即平宣當依此以用之臣禹錫等謹按)
(爾雅云芐地黃注云一名地髓江東呼芐音怗藥性論云乾地黃君能𥙷虚損温中下氣通血脉久服變白延年治産後)
(腹痛主吐血不止又云生地黃忌三白味甘平無毒觧諸熱破血通利月水閉絶不利水道擣薄心腹能消瘀血病人虚)
(而多熱加而用之蕭炳云乾生二種背黑鬚髮良醫日華子云乾地黃助心膽氣安䰟定魄治驚悸勞劣心肺損吐血鼻)
(衂婦人崩中血運助筋骨長志日乾者平火乾者温功用同前又云生者水浸驗浮者名天黃半浮半沉者名人黃沉者)
(名地黃沉者力佳半沉者次浮者劣煎忌鐡噐)
圖經曰(地黃生咸陽川澤黃土地者佳今處處有之以同州爲上二月生葉布地便出似車前葉上有皺文而不)
(光高者及尺餘低者三四寸其華似油麻花而紅紫色亦有黃花者其實作房如連翹子甚細而沙褐色根如人手指通)
(黃色麄細長短不常二月八月採根蒸三二日令爛暴乾謂之熟地黃隂乾者是生地黃種之甚易根入土即生一說古)
(稱種地黃宜黃土今不然大宜肥壞虚地則根大而多汁其法以葦席圓編如車輪徑丈餘以壞土實葦席中爲壇壇上)
(又以葦席實土爲一級比下壇徑减一尺如此數級如浮屠也乃以地黃根節多者寸斷之蒔壇上層層令滿逐日以水)
(灌之令茂盛至春秋分時自上層取之根皆長大而不斷折不被斸傷故也得根暴乾之熟乾地黃最上出同州光潤而)
(甘美南方不復識但以生地黃草煙薰使乾黑洗之煤盡仍白也今乾之法取肥地黃三二十斤淨洗更以揀去細根及)
(根節瘦短者亦得二三十斤搗絞取汁投銀銅噐中下肥地黃浸漉令浹飯上蒸三四過時時浸漉轉蒸訖又暴使汁盡)
(其地黃當光黑如&KR0238;味甘如飴糖須甆噐内收之以其脂柔喜暴潤也又醫家欲辨精粗初採得以水浸有浮者名天黃)
(不堪用半沉者名人黃爲次其沉者名地黃最佳也神仙方服食地黃採取根淨洗搗絞汁煎令小稠内白蜜更煎令可)
(丸晨朝酒送三十丸如梧子目三亦入青州棗肉同丸又煎膏入乾根未丸服又四月採其實隂乾篩末水服錢匕其效)
(皆等其花名地髓花延年方有單服二法又治傷折金瘡爲最要之藥肘後方療踠折四肢骨破碎及筋傷蹉跌爛搗生)
(地黃熬之褁所傷處以竹簡編夾之遍急縛勿令轉動一日一夕可以十易則差崔元亮海上方治一切心痛無問新久)
(以生地黃一味隨人所食多少擣絞取汁搜麵作䬪飥或冷淘食良久當利出蟲長一尺許頭似壁宫後不復患矣昔有)
(人患此病二年不差深以爲恨臨終戒其家人吾死後當剖去病本果得蟲置於竹節中每所食皆飼之因食地黃䬪飥)
(亦與之隨即壞爛由此得方劉禹錫傳信方亦紀其事云正元十年通事舍人崔抗女患心痛垂氣絶遂作地黃冷淘食)
(之便吐一物可方一寸巳來如蝦蟇狀無目足等微似有口蓋爲此物所食自此遂愈食冷淘不用著塩)
雷公云(採生地黃去白皮甕鍋上柳木甑蒸之攤令氣歇捽酒再蒸又出令乾勿令銅鐡噐令人腎消并白髮)
(男損榮女損衛也)
食療(地黃微寒以少蜜煎或浸食之或煎湯或入酒飲並妙生則寒主齒痛唾血折傷葉可以羹)
外臺秘要(張文仲治骨蒸方生地黃一升搗取汁三度搗絞汁盡分再服若利即减之以身體凉爲度)
千金方(治牙齒根欲動脫生地黃細剉綿褁着齒上咂之漬齒根日三四并嚥之十日大佳)
肘後方(治耳中常鳴生地黃截塞耳數易之以差爲度一云以紙褁微灰火中煨之用良)
百一方(姙娠漏胎生地黃汁一升漬酒四合煮三五沸服之不止又服)
又方(治&KR3181;犬咬人搗地黃汁飲之并塗瘡口百度止)
梅師方(治墮損筋骨蹉跌骨碎破搗生地黃熨熱裹三日夜數易若血聚以針决之)
又方(治吐血神效方生地黃汁一升二合白膠香二兩以甆噐盛入甑蒸令膠消服)
又方(治乳癰搗生地黃汁傳之熱即易之無不見效也)
食醫心鏡(主勞瘦骨蒸日晚寒熱咳嗽唾血生地黃汁三合煮白粥臨熟入地黃汁攪令勻空心食之)
博濟方(治一切癰腫未破疼痛令内消以生地黃杵如泥隨腫大小攤於布上撡木香末於中又再攤地黃一重)
(貼於腫上不過三五度)
孫兆方(治鼻衂及膈上盛熱乾地黃龍腦薄荷等分為末冷水調下)
子母秘錄(小兒患蠱毒痢生地黃汁一升二合分三四服立效)
産寳(姙娠下血如月信通恐胎漏方乾地黃乾薑等分爲末用酒調方寸匕)
抱朴子(楚文子服地黃八年夜視有光于上車弩)
淮南子(云地黃主屬骨)
衍義曰(地黃葉如甘露子花如脂麻花但有細斑點北人謂之牛妳子花莖有微細短白毛經只言乾生二種不)
(言熟者如血虚勞熱産後虚熱老人中虚燥熱汁地黃者生與生乾常慮太寒如此之類故後世改用熟者蒸曝之法以)
(細碎者洗出研取汁將麄地黃蒸出曝乾投汁中浸三二時又曝再蒸如此再過爲勝亦不必多此等與乾生二種功治)
(殊别陶但云擣汁和蒸殊用工意不顯其法不注治療故須悉言耳)
术味苦甘温無毒主風寒濕庳死肌痙(巨井切)痘止汗除熱消
食主大風在身面風眩頭痛目淚出消痰水逐皮間風水結
腫除心下急滿及霍亂吐下不止利腰臍間血益津液暖胃
消榖嗜食作煎餌久服輕身延年不飢一名山薊一名山薑
一名山連生鄭山山谷漢中南鄭二月三月八月九月採根
暴乾(防風地榆爲之使陶隱居云鄭山即南鄭也今處處有以蔣山白山茅山者爲勝十一月十二月正月二月採)
(好多脂膏而甘仙經云亦能除惡氣弭灾疹丸散煎餌並有法其苗又可作飲甚香美去水木乃有兩種白术葉大有毛)
(而作椏根甜而少膏可作丸散用赤术葉細無椏根小苦而多膏可作煎用昔劉治子挼取其精而丸之名守中金丸可)
(以長生東境术大而無氣烈不任用今市人賣者皆以米粉塗令白非自然用時宜刮去之臣禹錫等謹按吴氏本草云)
(术一名山芥一名天蘇爾雅云术山薊注今水似薊而生山中䟽云生平地者即名薊生山中者名术抱朴子云术一名)
(山精故神農藥經曰必欲長生常服山精藥性論云白术君忌桃李雀肉菘菜青魚味甘辛無毒能主大風&KR0857;痺多年氣)
(痢心腹脹痛破消宿食開胃去痰涎除寒熱止下泄主面光悅駐顔去䵟治水腫脹滿止嘔逆腹内冷痛吐瀉不佳及胃)
(氣虚冷痢日華子云木治一切風疾五勞七傷冷氣腹脹補腰膝消痰治水氣利小便止反胃嘔逆及筋骨弱軟痃癖氣)
(塊婦人冷癥瘕温疾山嵐瘴氣除煩長肌用米泔浸一宿入藥如常用又名吃力伽蒼者去皮)
圖經曰(术生鄭山山谷漢中南鄭今處處有之以嵩山茅山者爲佳春生苗青色無椏一名山薊以其葉似薊也)
(莖作蒿&KR1520;狀青赤色長三二尺以来夏開花紫碧色亦似刺薊花或有黃白花者入伏後結子至秋而苗枯根似薑而傍)
(有細根皮黑心黃白色中有膏液紫色二月三月八月九月採暴乾乾濕並通用今八月採之服食家多單之餌或合白)
(茯苓或合石菖蒲並搗末旦日水調服晚再進久久彌家又斸取生术去土水浸再三煎如飴糖酒調飲之更善今茅山)
(所製术煎是此法也陶隱居云昔者劉㳙子投取其精而丸之名守中金丸今傳其法乃是膏煎恐非真耳謹按术有二)
(種爾雅云术山薊楊枹音孚薊釋曰此辯薊生山中及平地者名也生平地者名薊生山中名术陶注本草云白木葉大)
(而有毛甜而少膏赤术細苦而多膏是也其生平地而肥大於衆者名楊枹薊今呼之馬薊然則楊枹即白术也今白术)
(生杭越舒宣州高山崗上葉葉相對上有毛方莖莖端生花淡紫碧紅數色根作椏生二月三月八月九月採根暴乾以)
(大塊紫花者爲勝又名乞力伽凡古方云术者乃白术也非謂今之术矣)
︻唐本云(利小便及用苦酒漬之用拭面䵟&KR0845;極效)
聖惠方(治雀目不計時月用蒼水二兩搗羅爲散每服一錢不計時候以好羊子肝一箇用竹刀子批破摻藥在)
(内麻繩纏定以粟米泔一大盞煮熟爲度患人先薰眼藥氣絶即喫之簡要濟衆亦治小皃雀目)
外臺秘要(療忽頭眩暈經久不差四體漸羸食無味好食黃土术三斤麴三斤搗篩酒和併丸如梧桐子大曝)
(乾飲服二十丸忌桃李雀蛤日三服)
千金方(治中風口噤不知人术四两酒三升煮取一升頓服)
又方(療煩悶白术末水調服方寸匕)
經驗方(烏䯸鬢駐顔色壯筋骨明耳目除風氣潤肌膚久服令人輕健蒼术不計多少用米泔水浸三两日逐日)
(換水候滿日取出刮去黑皮切作片子暴乾用慢火炒令黃色細搗末每一斤末用蒸過茯苓半斤煉蜜爲丸如梧桐子)
(大空心卧時温熱水下十五丸别用术末六兩甘草末一兩拌和勻作湯點之下术丸妙忌桃李雀蛤及三白)
又方(治内外障眼蒼术四两米泔浸七日逐日換水後刮去累皮細切入青塩一两同炒黃色爲度去塩不用木賊)
(二两以童子小便浸一宿水淘焙乾同搗爲末每日不計時候但飲食𬞞菜内調下一錢匕服甚驗)
梅師方(治心下有水白术三兩澤瀉五兩剉以水三升煎取一升半分服)
集驗方(治毒氣攻疰足脛久瘡不差白术爲細末塩漿水洗瘡乾貼二日一換可以負重涉險凶年與老小代粮)
(人不能别之謂之米脯)
産寳(産後中風寒遍身冷直口噤不識人方白术四兩以酒三升煎取一升頓服)
荀子注(列仙傳劉涓子齊人隱於岩山餌术能致風雨)
抱朴子(内篇曰南陽文氐值亂逃壼山中飢困欲死有一人教之食术遂不飢數十年乃還鄕里顔色更少氣力)
(轉勝故术一名山精神農藥經曰必欲長生常服山精)
異術(术草者山之精也維隂陽之精氣服之令人長生絶榖致神仙)
梁庾肩吾(荅陶隠居賚术啓曰味重金漿芳踰玉液足使坐致延生伏深銘感)
衍義曰(蒼术其長如大小指肥實皮色褐氣味辛烈須米泔浸洗再換泔浸二日去上麄皮白术麄促色微褐氣)
(味亦微辛苦而不烈古方及本經止言术未見分其蒼白二種也只緣陶隠居言术有兩種自此人多貴白者今人但貴)
(其難得惟用白者往往將蒼术置而不用如古方平胃散之類蒼术爲最要藥功尤速殊不詳本草元無白术之名近世)
(多用亦宜兩審稽康曰聞道人遺言餌术黃精令人久夀亦無白字)
暴乾(得酒良薯蕷松脂爲之使惡雚菌陶隱居云宜丸不宜煮田野墟落中甚多皆浮生藍紵麻蒿上舊言下有茯)
(苓上生莵絲今不必爾其莖挼以浴小兒療熱疿音沸用其實先須酒漬之一宿仙經俗方並以爲𥙷藥臣禹錫等謹按)
(呂氏春秋云或謂莵絲無根也其根不属地茯苓是也抱朴子云莵絲之草下有伏兔之根無此兔則絲不得生於上然)
(實不属也又内篇云莵絲初生之根其形似兔握取割其血以和丹服之立變化藥性論云莵絲子君能治男子女人虚)
(冷添精益髓去腰疼膝冷久服延年駐悅顔色又生消渴熱中日華子云𥙷五勞七傷治鬼交泄精尿血潤心肺苗莖似)
(黃麻線無根株多附田中草被纏死或生一叢如席闊開花結子不分明如碎黍米粒八月九月巳前採)
圖經曰(莵絲子生朝鮮川澤田野今近京亦有之以冤句者爲勝夏生苗如絲綜夢延草木之上或云無根假氣)
(而生六七月細實極細如蠶子土黃色九月收採暴乾得酒良其實有二種色黃而細者名赤綱色淺而大者名莵纍其)
(功用並同謹按爾雅云唐蒙女蘿莵絲釋曰唐也蒙也女蘿也莵絲也一物四名而本經并以唐蒙爲一名又詩云蔦與)
(女蘿毛傳云女蘿莵絲也陸機云今合藥莵絲也而本經莵絲無女蘿之名别有松蘿條一名女蘿自是木類寄生松上)
(者亦如莵絲寄生草上豈二物同名本經脫漏乎又書傳多云莵絲無根其根不属地今觀其苗初生纔若絲遍地不能)
(自起得地草梗則纏繞隨而上生其根漸絶於地而寄空中信書傳之說不謬矣然云上有莵絲下有茯苓茯苓抽則莵)
(絲死又云莵絲初生之根其形似莵掘取剖其血以和丹服之今人未見其如此者豈自一類乎仙方多單服者取實酒)
(浸暴乾再浸又暴令酒盡篩末酒服久而弥佳兼明目其苗生研汁塗面斑神效)
︻雷公曰(勿用天碧草子其樣真相似只是天碧草子味酸澁并粘不入藥用其莵絲子禀中和凝正陽氣受)
(結偏𥙷人衛氣助人筋脉一莖從樹感枝成又從中春上陽結實其氣大小受七鎰二兩全採得去麄薄殼了用苦酒浸)
(二日漉出用黃精自然汁浸一宿至明微用火煎至乾入臼中熱燒鐡杵一去三千餘杵成粉用苦酒并黃精自然汁與)
(莵絲子相對用之)
肘後方(治卒腫滿身面皆洪大莵絲子一升酒五升漬二三宿每服一升日三服)
又方(治痔發痛如蟲齧莵絲子熬令黃黑末和雞子黃塗之亦治糓道中赤痛)
又方(治面上粉刺搗莵絲子絞取汁塗之差)
經驗後方(治丈夫腰膝積冷痛或頑麻無力莵絲子洗秤一兩牛膝一兩同浸於銀噐内用酒過一寸五日暴)
(乾爲末將元浸酒再入少醇酒作糊搜和丸如梧桐子大空心酒下二十丸)
又方(固陽丹莵絲子二兩酒浸十日水淘焙乾爲末更入杜仲一兩蜜炙搗用薯蕷末酒煮爲糊九如梧桐子大空)
伸逐血氣傷熱火爛墮胎療傷中少氣男子隂消老人失溺
𥙷中續絶填骨髓除腦中痛及腰脊痛婦人月水不通血結
益精利隂氣止髮白久服輕身耐老一名百倍生河内川谷
及臨胊二月八月十月採根隂乾(惡螢火陸英龜甲畏白煎陶隱居云今出近道蔡州)
(者最長大柔潤其莖有節似牛膝故以爲名也乃云有雌雄雄者莖紫色而節大爲勝爾唐本注云諸藥八月巳前採者)
(皆日乾火乾乃佳不爾䭂爛黑黯其十月巳後至正月乃可隂乾臣禹錫等謹按藥性論云牛膝臣忌牛肉能治隂痿補)
(腎填精逐惡血流結助十二經脉病人虚羸加而用之日華子云牛膝治腰膝軟怯冷弱破癥結排膿止痛産後心腹痛)
(并血暈落死胎壯陽懷州者長白近道蘇州者色紫)
圖經曰(牛膝生河内川谷及臨胊今江淮閩粤關中亦有之然不及懷州者爲真春生苗莖高二三尺青紫色有)
(節如鶴膝又如牛膝狀以此名之葉尖圓如匙兩兩相對於節上生花作穗秋結實甚細此有二種莖紫節大者爲雄青)
(細者爲雌二月八月十月採根隂乾根極長大而柔潤者佳莖葉亦可單用葛洪治老瘧久不斷者取莖葉一把切以酒)
(三升漬服令微有酒氣不即斷更作不過三劑止唐崔元亮海上方治瘧用水煮牛膝根未發前服今福州人單用土牛)
(膝根淨洗切焙乾搗下簁酒煎温服云治婦人血塊極效)
︻雷公云(凡使去頭并塵土了用黃精自然汁浸一宿漉出細剉焙乾用)
聖惠方(治眼卒生珠管牛膝并葉擣絞取汁日三四度點之)
又方(治氣濕痺腰膝痛用牛膝葉一斤切以米三合於䜴汁中相和煮作粥和塩醬空腹食之)
外臺秘要(治勞瘧積久不斷者長生牛膝一握切以水六升煮取三升分三服未發前服臨發又一服)
千金方(治婦人小戶疼痛牛膝五兩酒三升煮取一升半去滓分作三服)
又方(治風瘙癮疹牛膝末酒服方寸匕日三并主骨疽癩病及㾦㿔)
肘後方(口中及舌上生瘡爛取牛膝酒浸含漱之無酒者空含亦佳)
又方(治卒暴癥腹中有如石刺晝夜啼呼牛膝二斤以酒一斗漬密封熱灰火中温令味出服五合至一升量力服之)
又方(治齒痛牛膝末着齒間含之)
又方(凡痢下應先白後赤若先赤後白爲腸蠱牛膝三两搗碎以酒一升漬經一宿每服飲一两杯日三服)
又方(治小便不利莖中痛欲死兼治婦人血結腹堅痛牛膝一大把并葉不以多少酒煮飲之立愈)
茺蔚子味辛甘微温微寒無毒主明目益精除水氣療血逆
大熱頭痛心煩久服輕身
莖主癮疹(上音癮下音侯)癢可作浴湯一名益母一名益明一名大
札一名貞蔚生海濱池澤五月採(陶隱居云今處處有葉如荏方莖子形細長三&KR0994;方)
(用亦稀唐本注云擣茺蔚莖傅丁腫服汁使丁腫毒内消又下子死腹中主産後血脹悶諸雜毒腫丹由等腫取汁如豆)
(滴耳中主聤耳中虺蛇毒傅之良今按陳藏噐本草云此草田野間人呼爲欎臭草本功外苗子入面藥令人光澤亦擣)
(苗傅乳癰惡腫痛者又擣苗絞汁服主浮腫下水兼惡毒腫又按别本注云其子狀如菥蓂子而稍麄大微有陳氣作煎)
(及擣絞取汁服之下死胎也臣禹錫等謹按爾雅釋草注云蕉蓷今茺蔚也葉似荏方莖白華華生節間又名益母䟽引)
(劉歆曰荏臭穢臭穢即茺蔚也日華子云治産後血脹苗葉同功乃益母草子也節節生花如雞冠子黑色九月採)
圖經曰(茺蔚子生海濱池澤今處處有之謹按毛詩云中國有蓷他回切爾雅云萑音佳蓷郭璞云今茺蔚也葉)
(似荏方莖白華華生節間陸機云韓詩及三蒼皆云蓷益母也故曾子見之感恩劉歆亦謂蓷臭穢臭穢即茺蔚也今園)
(圃及田野見者極多形色皆如郭說而苗葉上節節生花實似雞冠子黑色莖作四方&KR0994;五月採又云九月採實醫方中)
(稀見用實者唐天后鍊益母草澤面法五月五日採根苗具者勿令著上暴乾搗羅以水和之令極熱團之如雞子大再)
(暴仍作一鑪四傍開竅上下置火安藥中央大火燒一炊久即去大火留小火養之勿令絶經一復時出之甆噐中研治)
(篩再研三日收之使如澡豆法廣濟方療小皃疳痢困垂死者取益母草煮食之取足差止甚佳韋丹治女子因熱病胎)
(死腹中擣此草并苗令熟以少許煖水和絞取汁頓服良又主難産搗取汁七大合煎半頓服立下無新者以乾者一大)
(握水七合煎服又名欝臭草又名苦低草亦主馬嚙細切此草和醋炒傅之良)
︻聖惠方(治婦人勒乳痛成癰益母爲末水調塗乳上一宿自差生搗爛用之亦得)
又方(治産後血不下益母搗絞汁每服一小盞入酒一合温攪勻服)
外臺秘要(治折傷内損有瘀血每天隂則痛兼治産婦諸疾神方三月採益母草一名負擔一名夏枯草洗擇)
(令淨於箔上攤暴令水乾别用拔斷可長五寸已来勿用刀即置鍋中以水二碩以来令草上水深二三寸煎煮候益母)
(爛水三分减二漉出草取五六㪷汁瀉入盆中澄之半日以来以綿濾取清汁盆中滓澱盡弃之其淸汁於小釡中慢火)
(煎取一㪷以来如稀錫每取梨許大煖酒和服之日再服以和羹粥並可如遠行不能稀煎去即更煉可丸得每服之七)
(日内則疼痛漸瘳七日平復或有産婦惡露不盡及血暈一二服差其藥治風益心力無忌)
肘後方(治一切産後血病并一切傷損益母草不限多少竹刀切洗淨銀噐内鍊成膏甆噐内封之並以酒服内)
(損亦服)
孫真人(治馬咬方益母草細切和錯炒封之)
食醫心鏡(治小兒疳痢痔疾以益母草葉煑粥食之取汁飲之亦妙)
簡要濟衆(新生小兒浴法益母草五两剉水一斗煎十沸温浴而不生瘡疥)
斗門方(治癤子已破用益母搗傅喻妙)
丹房鏡源(燒益母灰用麫湯溲燒之徧治面上風刺亦制硫黃)
集驗方(治婦人帶下赤白色益母草花開時採搗爲末每服二錢食前温湯調下)
子母秘錄(治産後血暈心氣絶益母草研絞汁服一盞妙)
又方(治小兒疳益母草絞汁稍稍服)
衍義曰(茺蔚子葉至初春亦可煑作菜食凌冬不凋悴唐武后九燒此灰入緊面藥九燒之義巳具冬灰條下)
(止洩之說疑必非也萎蕤又主理諸石人服石不調和者煮汁飲之唐本注云女萎功用及苗蔓與萎蕤全别列在中品)
(今本經朱書是女萎能效墨字乃萎蕤之效今以朱書爲白字臣禹錫等謹按爾雅云熒萎萎釋曰藥草也一名熒一名)
(萎萎葉似竹大者如箭竽有節葉狹長而表白裏青根大如指長一二尺可啖藥性論云萎蕤君主時疾寒熱内𥙷不足)
(去虚勞客熱頭痛不安加而用之良陳藏噐云女萎萎蕤二物同傳陶云同是一物但名異耳下痢方多用女萎而此都)
(無止洩之說疑必非也按女萎蘇又於中品之中出之云主藿亂洩痢腸鳴正與陶注上品女萎相會如此即二萎功用)
(同矣更非二物蘇乃剩出一條蘇又云女萎與萎蕤不同其萎蕤一名玉竹爲其似竹一名地節爲其有節魏志樊阿傳)
(青黏一名黃芝一名地節此即萎蕤極似偏精本功外主聰明調血氣令人強壮和漆葉爲散主五藏益精去三蟲輕身)
(不者變白潤肌膚煖腰脚惟有熱不可服晉嵇紹有匈中寒疹每酒後苦垂服之得愈草似竹取根花葉隂乾昔華佗入)
(山見仙人所服以告樊阿服之夀百歲也蕭炳云萎蕤𥙷中益氣出均州日華子云除煩悶止渴潤心肺𥙷五勞七傷虚)
(損腰脚疼痛天行熱狂服食無忌)
圖經曰(萎蕤生太山山谷丘陵今滁州舒州及漢中皆有之葉狹而長表白裏青亦類黃精莖&KR1520;強直似竹箭簳)
(有節根黃多鬚大如指長一二尺或云可噉三月開青花結圓實立春後採根隂乾用之本經與女萎同條云是一物二)
(名又云自是二物苗蔓與功用全别爾雅謂熒萎萎上於爲切下人垂切郭璞注云藥草也亦無女萎之别名疑别是一)
(物且本經中品又别有女萎條蘇恭云即此女萎今本經朱書是女萎能效黑字是萎蕤之功觀古方書所用則似差别)
(胡洽治時氣洞下&KR0630;下有女萎丸治傷寒冷下結腸丸中用女萎治虚勞小黃耆酒云下痢者加女萎詳此數方所用乃)
(似中品女萎緣其性温主霍亂洩痢故也又主賊風手足枯痺四服拘攣菌芋酒中用女萎及古今錄驗治身體癧瘍斑)
(剥女萎膏乃似朱字女萎緣其主中風不能動搖及去皯好色故也又治傷寒七八日不觧續命鼇甲湯治脚弱鼈甲湯)
(並用萎蕤及延年方主風熱項急痛四肢骨肉煩熱萎蕤飲又主虚風熱發即頭熱萎蕤丸乃似此黑字萎蕤緣其主虚)
(熱濕毒腰痛故也三者主治既白則非一物明矣然陳藏噐以爲更非二物是不然此乃萎性平味甘中品文萎味辛性)
(温性味既殊安得爲一物又云萎蕤一名地節極似偏精疑即青黏華佗所服&KR0238;葉青黏散是此也然世無復能辯者非)
(敢以爲信然耳)
︻雷公云(凡使勿用鈎吻并黃精其二物相似萎蕤只是不同有誤疾人萎蕤節上有毛莖斑葉尖處有小黃)
(點採得先用竹刀刮上節皮了洗淨却以蜜水浸一宿蒸了焙乾用)
外臺秘要(主發熱口乾小便澁萎蕤五兩煮汁飲之)
(居云北信斷今用建平間者云本與狼毒同根猶如三建今其形亦相似但置水中不沉爾而狼毒陳久亦不能沉矣唐)
(本注云此藥上品無毒久服主邪氣驚狂之患其根葉似葵花子根香味似防風故名防葵採依時者亦能沉水今乃用)
(枯朽狼毒當之極爲謬矣此物亦稀有襄陽望椘山東及興州西方有之其興州採得乃勝南者爲鄰蜀土也臣禹錫等)
(謹按藥性論云防葵君有小毒能治疝氣痃癖氣塊膀胱宿水血氣瘤大如椀悉能消散治鬼瘧主百邪鬼魅精怪通氣)
圖經曰(防葵生臨淄川公及嵩高少室泰山蘇恭云襄陽望楚山東及興州西方有之其興州採得乃勝南者爲)
(隣蜀土也今惟出襄陽諸郡不聞有之其葉似葵每莖三葉一本十數莖中發一簳其端開花如葱花景天輩而色白根)
(似防風香味亦如之依時採者乃沉水陶隱居云與狼毒同根但置水不沉耳今乃用枯朽狼毒當之極爲謬矣三月三)
(日採六月開花即結實採根爲藥)
︻陳藏噐云(按此二物一是上品而陶云防葵與狼毒根同但置水中不沉𡭗然此二物善惡不同形質又)
(别陶既爲此說後人因而用之防葵將以破堅積爲下品之物與狼毒同功今古因循遂無甄别此殊誤也)
雷公云(凡使勿誤用狼毒緣真似防葵而驗之有異效又不同功須審之㤲誤疾人其防葵在蔡州沙土中生採)
(得二十日便蚛用之唯輕爲妙欲使先須㨂去蚛末用甘草湯浸一宿漉出暴乾用黃精自然汁一二升拌了土噐中炒)
(莢畏女菀藜蘆陶隱居云今出近道狀加前胡而強博物志云芸蒿葉似邪蒿春秋有白蒻音弱長四五寸香美可食長)
(安及河内並有之此茈胡療傷寒第一用唐本注云茈是古柴字上林賦云茈薑及爾雅云藐音邈茈草並作茈字且此)
(草根紫色今太常用茈胡是也又以木伐系相承呼爲茈胡且檢諸本草無名此者傷寒大小茈胡湯最爲痰氣之要若)
(以芸蒿根爲之更作&KR1492;音大謬矣臣禹錫等論按藥性論云茈胡能治熱勞骨節煩疼熱氣肩背疼痛宣暢血氣勞乏羸)
(瘦主下氣消食主時疾内外熱不觧單煮服良蕭炳云主痰滿匈脅中痞日華子云味甘𥙷五勞七傷除煩止驚益氣力)
(消痰止嗽潤心肺添精𥙷髓天行瘟疾熱狂乏絶匈脅氣滿徤忘)
圖經曰(柴胡生洪農山谷及冤句今關陜江湖間近道皆有之以銀州者爲勝二月生苗甚香莖青紫葉似竹葉)
(稍緊亦有似科蒿亦有似麥門冬而短者七月開黃花生丹州結青子與他處者不類根赤色似前胡而強蘆頭有赤毛)
(如鼠尾獨窠長者好二月八月採根暴乾張仲景治傷寒有大小柴胡及柴胡加龍骨柴胡加芒消等湯故後人治寒熱)
(此爲最要之藥)
︻陳藏噐(陶云芸蒿是茈胡主傷寒蘇云紫薑作紫此草紫色上林賦云茈薑今常有茈胡是也)
雷公曰(凡使莖長軟皮赤黃䯸鬚出在平州平縣即今銀州銀縣也西畔生處多有白鶴綠鶴扵此翔處是柴胡)
(香直上雷間若有過往聞者皆氣爽凡採得後去髭并頭用銀刀削上赤薄皮少許却以麄布拭了細到用之勿令犯火)
(立便無效也)
孫尚藥(治黃疸柴胡一兩去苗甘草一分右都細剉作一劑以水一椀白茅根一握同煎至七分絞去滓任意時)
(時服日盡)
别說云(謹按柴胡唯衆夏者最良根如鼠尾長一二尺香味甚佳今雖不見於圖經俗亦不識其真故市人多以)
(同華者代之然亦勝扵他處者蓋銀夏地多沙同華亦沙苑所出也)
衍義曰(茈胡本經並無一字治勞今人治勞方中鮮有不用者嗚呼凡此誤世甚多嘗原病勞有一種真藏虚損)
(復受邪熱邪因虚而致勞故曰勞者牢也當須斟酌用之如經驗方中治勞熱青蒿煎之用茈胡正合宜耳服之無不效)
(熱去即須急巳若或無熱得此愈甚雖至死人亦不怨目擊甚多日華子又謂𥙷五勞七傷藥性論亦謂治勞乏羸瘦若)
(此等病苟無實熱醫者熱而用之不死何待注釋本草一字亦不可忽蓋萬世之後所誤無窮耳苟有明哲之士自何處)
(治中下之學不肯考究枉致淪没可不謹哉可不戒哉如張仲景治寒熱往来如瘧狀用柴胡湯正合其宜)
麥門冬
生凾谷川谷及堤坂肥土石間久廢處二月三月八月十月採隂
乾(地黃車前爲之使惡欵冬苦瓠畏苦參青蘘陶隱居云凾谷即秦關而麥門冬異於羊韭之名矣處處有以四月採)
(冬月作實如青珠根似穬麥故謂麥門冬以肥大者爲好用之湯澤抽去心不爾令人煩斷穀家爲要二門冬潤時並重)
(既燥即輕一斤减四五兩爾今按陳藏噐本草云麥門冬本經不言生者按生者本功外去心熱飲止煩熱消渴身重目)
(黃寒熱體勞止嘔開胃下痰飲乾者入丸散及湯用之功如本經方家自有分别出江寧小潤出新安大白其大者苗如)
(鹿䓗小者如韭葉大小有三四種功用相似其子圓碧久服輕身明目和車前子乾地黃爲丸食後服之去温瘴變白明)
(目夜中見光臣禹錫等謹按吳氏云一名馬韭一名虋音門火冬一名忍冬一名忍陵一名一死藥一名僕壘一名隨脂)
(神農𡵨伯甘平黃帝桐君雷公甘無毒季氏甘小温扁鵲無毒生山谷肥地葉如韭肥澤叢生採無時實青黃藥性論云)
(麥門冬使惡苦芺畏木耳能治熱毒止煩渴主火水面目肢節浮腫下水治肺痿吐濃主泄精療心腹結氣身黑目黃心)
(下苦支滿虚勞客熱日華子云治五勞七傷安魂定魄止渴肥人時疾熱狂頭痛止嗽)
圖經曰(麥門冬生涵谷川谷及堤坂肥土石間久廢處今所在有之葉青似沙草長及尺餘四季不凋根黃白色)
(有鬚根在連珠形似穬麥顆故名麥門冬四月開淡紅花如紅蓼花實碧而圓如珠江南出者葉大者苗如鹿葱小者如)
(韭大小有三四種功用相似或云吳地者尤勝二月三月八月十月採隂乾亦堪單作煎餌之取新根去心擣熟絞取汁)
(和白蜜銀噐中重湯煮攪不停手候如飴乃成酒化温服之治中益心悅顔色安神益氣令人肥徤其力甚駃又主金石)
(藥發麥門冬去心六兩人參四兩甘草二兩炙三物下篩密丸如梧子日再飲下又崔元亮海上方治消渴丸云偶於野)
(人處得神驗不可言用上元板橋麥門冬鮮肥者二大兩宣州黃連九節者二大兩去兩頭尖三五節小刀子調理去皮)
(毛了淨吹去塵更以生布摩拭秤之擣末以肥大苦瓠汁浸麥門冬經宿然後去心即扵白中擣爛即内黃連末臼中和)
(擣候丸得即並手丸大如梧子食後飲下五十丸日再但服兩日其渴必定苦重者即初服藥每一服一百五十丸第二)
(日服一百二十丸第三日一百丸第四日八十丸第五日依本服丸若欲合藥先看天氣晴明其夜方浸藥切須淨處禁)
(婦人雞犬見知如似可每日只服二十五丸服訖覺虚即取白羊頭一枚淨去毛洗了以水三大斗煮令爛去頭取汁可)
(一斗巳米細細服之亦不著塩不過三劑平服)
衍義曰(麥門冬根上子也治心肺虚熱并虚勞客熱亦可取苗作熟水飲)
一名羌活一名羌青一名護羌使者一名胡王使者一名獨
搖草此草得風不搖無風自動生雍州川谷或隴西南安二
月八月採根暴乾(豚實爲之使陶隱居云藥名無豚實恐是蟸實此州郡縣並是羌活羌活形細而多)
(節軟潤氣息極猛烈出益州北部西川爲獨活色微白形虚大爲用亦相似而小不如其一莖直上不爲風搖故名獨活)
(至易蛀宜密噐藏之唐本注云療風宜用獨活兼水宜用羌活臣禹錫等謹按藥性論云獨活君味苦辛能治諸中風濕)
(冷奔喘逆氣皮肌苦痒手足攣痛勞損主風毒齒痛又云羌活君味苦辛無毒能治賊風失音不語多痒血癩手足不遂)
(口面喎斜遍身&KR0857;痺日華子云羌活治一切風并氣筋骨拳攣四肢羸劣頭旋明目赤疼及伏梁水氣五勞七傷虚損冷)
(氣骨節痠疼通利五藏獨活即是羌活母類也)
圖經曰(獨活羌活出雍州川谷或隴西南安今蜀漢出者佳春生苗葉如青麻六月開花作叢或黃或紫結實時)
(葉黃者是夾石上生葉青者是土脉中生此草得風不搖無風自動故一名獨搖草二月八月採根暴乾用本經云二物)
(同一類今人以紫色而節密者爲羌活黃色而作塊者爲獨活一說按陶隱居云獨活生西川益州北部色微白形虚大)
(用與羌活相似今蜀中乃有大獨活類桔梗而大氣味亦不與羌活相類用之微寒而少效今又有獨活亦自蜀中来形)
(類羌活微黃而極大收時寸解乾之氣味亦芳烈小類羌活又有槐葉氣者今京下多用之極效驗意此爲真者而市人)
(或擇羌活之大者爲獨活殊未爲當大扺此物有两種西蜀者黃色香如蜜隴西者紫色秦隴人呼爲山前獨活古方但)
(用獨活今方既用獨活而又用羌活兹爲謬矣篋中方療中風纔覺不問輕重便須吐涎然後次第治之吐法用羌活五)
(大两以水一火斗煎取五升去滓更入好酒半升和之以牛蒡子半升炒下篩令極細以前湯酒斟酌調服取吐如巳昏)
(眩即灌之更不可用下藥及謬針灸但用𥙷治湯餌自差)
雷公云(採得後細剉拌淫羊藿裛二日後暴乾去淫羊藿用免煩人心)
千金方(治中風通身冷口噤不知人獨活四两好酒一升煎取半升分温再服)
肘後方(治風齒疼頰腫獨活酒煮熱含之)
經驗後方(治中風不語獨活一两剉酒二升煎一升大豆五合炒有聲將藥酒熱投蓋良久温服三合未差再服)
必效方(治産後腹中絞刺痛羌活二两酒二升煎取一升去滓爲二服)
子母秘錄(治中風腹痛或子腸脫出酒煎羌活取汁服)
小品方(治産後風虚獨活湯主之又白鮮皮湯主之亦可與獨活合白鮮皮各三两水三升煮取一升半分三服)
(出益州好者細削皮青綠色謂之雞骨升麻北部間亦有形又虚大黃色建平間亦有形大味薄不堪用人言是落新婦)
(根不必爾其形自相似氣色非也落新婦亦觧毒取葉挼作小兒浴湯主驚忤今按别本注云今嵩高出者色青功用不)
(如蜀者臣禹錫等謹按藥性論云蜀升麻主治小兒風驚癎時氣熱壅閉不通口瘡煩悶療癰腫豌豆瘡水煎綿沾拭瘡)
(上主百邪鬼魅陳藏噐云陶云人言升麻是落新婦根非也相似耳觧毒取葉作小兒浴湯主驚按今人多呼小升麻爲)
(落新婦功用同於升麻亦大小有殊日華子云安魂定魄并鬼附啼泣遊風腫毒口氣疳&KR0630;又名落新婦)
圖經曰(升麻生益州川谷今蜀漢陜西淮南州郡皆有之以蜀川者爲勝春生苗高三尺以來葉似麻葉並青色)
(四月五月著花似粟穗白色六月以後結實黑色根紫如蒿根多鬚二月八月採日暴乾今醫家以治咽喉腫痛口舌生)
(瘡觧傷寒頭痛凡腫毒之屬殊效細剉一兩水一升煎鍊取濃汁服之入口即吐出毒氣蜀人多用之楊炎南行方療煙)
(疽湯用升麻又有升麻膏升麻㧺湯并療諸丹毒等石泉公王方慶嶺南方服乳石𥙷壅法云南方養生治病無過丹砂)
(其方用升麻末三兩研鍊了光明砂一兩二物相合蜜丸如梧子每日食後服三丸又有七物升麻丸升麻犀角黃芩朴)
(消栀子大黃各二兩豉二升微熬同搗散蜜丸覺四肢大熱大便難即服三十丸取微利爲知若四肢小熱於食上服二)
(十丸非但辟瘴兼甚明目)
︻雷公曰(採得了刀刮上麄皮一重了用黃精自然汁浸一宿出暴乾細剉蒸了暴乾用之)
聖惠方(治小兒斑瘡及豆瘡心躁眠卧不安用川升麻一味不計多少細剉水一盞煎去滓取汁以綿霑汁洗拭)
(瘡盤上)
外臺秘要(比歲有病天行發斑瘡頭面及身須臾周匝狀如火燒瘡皆戴白漿隨决隨生不治數日必死治差)
(後盤點彌歲方减此惡毒之氣所爲以水煮升麻綿霑洗之苦酒煮弥佳但躁痛難忍也)
千金翼(治産後惡血不盡或經月半歲升麻三兩清酒五升煮取二升半分温再服當吐下惡物極良)
肘後方(喉痺升麻剉含之喉塞亦然)
梅師方(治時行病發瘡升麻五兩以水蜜二味同煎三沸半服半傅瘡)
姚和衆(小兒尿血蜀升麻五分水五合煎取一合去滓一歲兒一日服盡)
煩下氣除小蟲一名當道一名芣(音浮)苢(音以)一名蝦蟇衣一名
牛遺一名勝舄(音昔)生真定平澤丘陵阪道中五月五日採隂
乾(陶隱居云人家及路邊甚多其葉搗取汁服療洩精甚驗子性冷利仙經亦服餌之令人身輕能跳越岸谷不老而)
(而長生也韓詩乃言芣苢是木似李食其實宜子孫此爲謬矣唐本注云今出開州者爲最臣禹錫等謹按爾雅云芣苢)
(馬舄馬舄車前注今車前草大葉長穗好生道邊江東呼爲蝦蟇衣䟽引陸機䟽云馬舄一名車前一名當道喜在牛跡)
(生故曰車前當道也幽州人謂之牛舌可鬻作茹大滑其子治婦人難産藥性論云車前子君味甘平能去風毒肝中風)
(熱毒風衝眼目赤痛瘴翳腦痛淚出壓丹石毒去心&KR0909;煩熱葉主泄精病治尿血能𥙷五藏明目利小便通五淋蕭炳云)
(車前養肝日華子云常山爲使通小便淋澁壯陽治脫精心煩卞氣)
圖經曰(車前子生真定平澤丘陵道路中今江湖淮甸近京北地處處有之春初生苗葉布地如匙面累年者長)
(及尺餘如鼠尾花甚細青色微赤結實如葶&KR0995;赤黑色五月五日採隂乾今人五月採苗七月八月採實人家園圃中或)
(種之蜀中尤尚北人取根日乾作紫苑賣之甚誤所用謹按周南詩云采采芣苢爾雅云芣苢馬舄馬舄車前郭璞云今)
(車前草大葉當道長穗好生道邊江東人呼爲蝦蟇衣陸機云馬舄一名車前一名當道喜在牛跡中生故曰車前當道)
(也幽州人謂之牛舌草可鬻與煮同作茹大滑其子治婦人難産是也然今人不復有噉者其子入藥最多駐景丸用車)
(前莵絲二物蜜丸食下服古今爲竒方其葉今醫家生研水解飲之冶衂血甚善)
︻雷公曰(凡使須一窠有九葉内有蘂莖可長一尺二寸者和蘂葉根去土了稱有一鎰者力全堪用使葉勿)
(使藥莖使葉剉於新瓦上攤乾用之)
聖惠方(治熱痢不止者搗車前葉絞取汁一盞入蜜一合煎温分二服)
又方(治久患内障眼車前子乾地黃麥門冬等分爲末蜜丸如梧桐子大服屢試有效)
外臺秘要(治隂痒痛車前子以水三升煑三沸去滓洗痒痛處)
又方(治尿血車前草搗絞取汁五合空心服之)
百一方(小便不通車前子草一斥水三升煎取一升半分三服)
又方(治石淋車前子二升以絹囊盛水八升煮取三升不食盡服之須臾石下)
梅師方(治姙娠患淋小便澁水道熱不通車前子五兩葵根切一升二件以水五升煎取一升半分三服)
子母秘錄(治横生不可出車前子末酒服二錢匕)
(守車駕西廵將入吐谷渾子蓋以彼多瘴氣獻青木香以禦霧露南州異物志云青木香出天竺是草根狀如甘草蕭炳)
(云青木香功用與此同又云崑崙舶上來形如枯骨者良日華子云治心腹一切氣止瀉霍亂痢疾安胎建脾消食療羸)
(劣膀胱冷痛嘔逆反胃)
圖經曰(木香生永昌山谷今惟廣州舶上有來者他無所出陶隠居云即青木香也根窠大類茄子葉似羊蹄而)
(長大花如菊實黃黑亦有葉如山羊而開紫花者不拘時月採根芽爲藥以其形如枯骨者良江淮間亦有此種名土青)
(木香不堪入藥用僞蜀王昶苑中亦嘗種之云苗高三四尺葉長八九寸皺軟而有毛開黃花恐亦是土木香種也續傳)
(信方著張仲景青木香丸主陽衰諸不足用崑崙青木香六路訶子皮各二十兩篩末沙糖和之駙馬都尉鄭某忘其名)
(去沙糖加羚羊角十二兩白蜜丸如梧子空腹酒下三十丸日再其效甚速然用藥不類古方而云仲景者不知何從而)
(得之邪雜脩養書云正月一日取五木煮湯以浴令人至老鬚髮黑徐鍇注云道家謂青香亦云五木道家多以此浴當)
(是其義也又古方主癰疽五香湯中亦使青木香青木香名爲五香信然矣)
︻海藥(謹按山海經云生東海崑崙山)
雷公曰(凡使其香是蘆蔓根條左盤旋採得二十九日方硬如朽骨硬碎其有蘆頭丁蓋子色青者是木香神也)
傷寒類要(天行熱病若發赤黑班如㽿青木香二兩水二升煮取一升頓服之效)
孫尚藥(治丈夫婦人小兒痢木香一塊方圓一寸黃連半兩右件二味用水半升同煎乾去黃連只薄切木香焙)
(乾爲末三服第一橘皮湯第二陳米飲第三甘草湯調下此方李景純傳有一婦人久患痢將死夢中觀音授此方服之)
(遂愈)
别說云(謹按木香今皆從外國來即青木香也陶說爲得本在草部而圖經所載廣州一種乃是木類又載滁州)
(海州者乃馬兜苓根此山鄕俗名爾治療冷熱殊不相似此三種自當入一外類别名爾)
衍義曰(木香專泄决匈腹間滯塞冷氣他則次之得橘皮肉豆蔲生薑相佐使絶佳效尤速又一種嘗自岷州出)
(塞得生青木香持歸西落葉如牛蒡但狹長莖高三四尺花黃一如金錢其根則青木香也生嚼之極辛香尤行氣)
薯蕷味甘温平無毒主傷中𥙷虚羸除寒熱邪氣𥙷中益氣
力長肌肉主頭面遊風頭風眼眩下氣止腰痛補虚勞羸瘦
充五藏除煩熱強隂久服耳目聰明輕身不饑延年一名山
芋秦楚名玉延鄭越名土藷(音除)生嵩高山谷二月八月採根
暴乾(紫芝爲之使惡甘遂陶隱居云今近道處處有之東山南江皆多掘取食之以充粮南康間最大而美服食亦)
(用之唐本注云薯蕷日乾搗細篩爲粉食之大美且愈疾而補此有兩種一者白而且佳一者青黑味亦不美蜀道者尤)
(良臣禹錫等謹按吳氏云薯蕷一名藸署齊越名山羊一名脩脆一名兒草神農甘小温桐君雷公甘無毒或生臨朐鍾)
(山始生赤莖細蔓五月華白七月實青黃八月熟落根中白皮黃類芋藥性論云薯蕷臣能補五勞七傷去冷風止腰疼)
(鎮心神安䰟魄開逹心孔多記事𥙷心氣不足患人體虚羸加而用之異苑云薯蕷野人謂之土藷若欲掘取哩然則獲)
(唱名便不可得人有植之者隨所種之物而像之也日華子云助五藏強筋骨長志安神主泄精徤忘乾者功用同前)
圖經曰(薯蕷生嵩高山谷今處處有之以北都四明者爲佳春生苗蔓延籬援莖紫葉青有三尖角似牽牛更厚)
(而光澤夏開細白花大類棗花秋生實於葉間状如鈴二月八月採根今人冬春採刮之白色者爲上青黑者不堪暴乾)
(用之法取麄根刮去黃皮以水浸末白礬少許摻水中經宿取淨洗去涎焙乾近都人種之極有息春取宿根頭以黃沙)
(和牛糞作畦種苗生以竹稍作援援高不得過一二尺夏月頻溉之當年可食極肥美南中有一種生山中根細如指極)
(緊實刮磨入湯煮之作塊不散味更珍美云食之尤益人過於家園種者又江湖閩中出一種根如薑芋之類而皮紫極)
(有大者一枚可重斤餘刮去皮煎煮食之俱美但性冷於北地者耳彼土人單呼爲藷音若殊亦曰山藷而山海經云景)
(山北望少澤其草多藷藇音與薯蕷同郭璞注云根似芋可食今江南人單呼藷音儲語或有輕重耳據此注則薯蕷與)
(藷乃一種南北之産或有不同故其形類差别然字音殊儲不同蓋相傳之訛也一名山芋)
︻食療(治頭疼利丈夫助隂力和麫作餺飥則推動氣爲不能制麫毒也熟煮和蜜或爲湯煎或爲粉並佳乾之)
(入藥更妙也)
雷公曰(凡使勿用平田生二三紀内者要經千紀者山中生皮赤四面有髭生者妙若採得用銅刀削去上赤皮)
(洗去延蒸用)
聖惠方(補虚損益顔色用薯蕷於沙盆中細研然後下於銚中先以酒一大匙熬令香次旋添酒一盞煎攪令勻)
(空心飲之)
薏(音意)苡(音以)仁味甘微寒無毒主筋急拘攣不可屈伸風濕痺
下氣除筋骨邪氣不仁利腸胃消水腫令人能食久服輕身
益氣其根下三蟲一名解蟸一名屋菼(音毬)一名起實一名
(音感)生真定平澤及田野八月採實採根無時(陶隠居云真定縣屬常山郡近)
(道處處有多生人家交阯者子最大彼土呼爲簳音幹珠馬援大取將還人䜛以爲珍珠也實重累者爲良用之取中仁)
(今小兒病蚘蟲取根煮汁糜食之甚香而去蚘蟲大效今按陳藏噐本草云薏苡收子蒸令噐餾暴乾磨取仁炊作飯及)
(作麫主不飢温氣輕身煮汁飲之主消渴又按别本注云今多用梁漢者氣力劣於真定取青水色者良臣禹錫等謹按)
(藥性論云能治熱風筋脉攣急能令人食主肺痿肺氣吐膿血欬嗽涕唾上氣若煎服之破五溪毒腫種於彼取仁甑中)
(蒸使氣饀暴於日中使乾挼之得仁矣孟詵云性平去乾濕脚氣大驗)
圖經曰(薏苡仁生真定平澤及田野今所在有之春生苗莖高三四尺葉如黍開紅白花作穗子五月六月結實)
(青白色形如珠子而稍長故呼意珠子小兒多以線穿如貫珠為戲八月採實採根無時今人通以九月十月採其實中)
(仁古方大抵心肺藥多用之韋丹治肺癰心匈甲錯者淳苦酒煮薏苡仁令濃微温頓服之肺有血當吐愈廣濟方治冷)
(氣薏苡仁飯粥法細春其仁炊爲飯氣味欲勻如麥飯乃佳或煮粥亦好自任無忌根之入藥者葛洪治卒心腹煩滿又)
(匈脅痛者剉根濃煮汁服三升乃定今人多取葉爲飲香益中空膈甚勝雜其多藥用者張仲景治風濕身煩疼日晡劇)
(者與麻黃杏仁薏苡仁湯麻黃三兩杏仁二十枚甘草薏苡仁各一兩四物以水四升煮取二升分再服又治匈痺偏緩)
(急者薏苡仁附子散方薏苡仁十五两大附子十枚炮二物杵末每服方寸匕日三)
︻陳藏噐餘(主消渴煞蚘虫根煮服墮胎)
雷公曰(凡使勿用米顆大無味其米時人呼爲粳是也若薏苡仁顆小色青味甘咬着䊀人齒夫用一兩)
(以糯米二兩同熬令糯米熟去糯米取使若更以塩湯煮過别是一般修制亦得)
外臺秘要(治牙齒風痛薏苡根四兩水四升煮取二升含冷易之斷便生)
又方(咽喉卒癰腫吞薏苡仁二枚)
梅師方(肺疾膿血取薏苡仁十兩杵破以水三升煎取一升入酒少許服之)
又方(蛔蟲攻心腹痛薏苡根二斤切水七升煮取三升先食盡服之蟲死盡出)
食醫心鏡(治筋脉拘攣久風濕痺下氣除骨中邪氣利腸胃消水腫久服輕身益氣力薏苡仁一升搗爲散每)
毒主大風乳汁不出産難強隂氣久服輕身五月採
實味甘無毒主風痺消渴益腎氣強隂𥙷不足除邪濕久服
面生光令人無子九月採(陶隱居云汝南郡屬豫州今近道亦有不堪用惟用漢中南鄭青代)
(形大而長尾間必有兩𡵨爲好此物易朽蠧常須密藏之葉狭長叢生諸淺水中仙經服食斷糓皆用之亦云身輕能步)
(行水上唐本注云今汝南不復採用惟以涇州華州者爲善也臣禹錫等謹按爾雅云蕍蕮䟽云蕍一名蕮即藥草澤瀉)
(也藥性論云澤瀉君味苦能主腎虚精自出治五淋利膀胱熱宣通水道日華子云治五勞七傷主頭旋耳虚鳴筋骨攣)
(縮通小腸止遺瀝尿血催生難産𥙷女人血海令人有子葉壯水藏下乳通血脉)
圖經曰(澤瀉生汝南池澤今山東河陜江淮亦有之以漢中者爲佳春生苗多在淺水中葉似牛舌獨莖而長秋)
(時開白花作叢似榖精草五月六月八月採根隂乾今人秋末採暴乾用此物極易朽蠧常須密藏之漢中出者形大而)
(長尾間有兩𡵨最佳爾雅謂之蕍羊朱切一名蕮與舄同私多切素問身熱觧墮汗出如浴惡風少氣名曰酒風治之以)
(澤瀉术各十分麋銜五分合以二指撮爲後飯後飯者飯後藥先謂之後飯張仲景治雜病心下有支飲苦胃澤瀉湯主)
(之澤瀉五兩术二兩水二升分温再服治傷寒有大小澤瀉湯五苓散輩皆用澤瀉行利停水爲最要深思治支飲亦同)
遠志(爲君)味苦温無毒主欬逆傷中𥙷不足除邪氣利九竅益
智慧耳目聰明不忘強志倍力利丈夫定心氣止驚悸益精
去心下膈氣皮膚中熱面目黃久服輕身不老好顔色延年
葉名小草主益精𥙷隂氣止虚損夢洩一名棘菀一名葽繞
一名細草生太山及冤句川谷四月採根葉隂乾(得茯苓冬葵子龍骨)
(良殺天雄附子毒畏珍珠藜蘆蜚蠊齊蛤陶隠居云按藥名無齊蛤恐是百合冤句縣屬兖州濟隂郡今猶從彭城北蘭)
(陵來用之可去心取皮今用一斤正得三兩皮爾市者加量之小草狀似麻黃而青遠志亦入仙方藥用唐本注云藥錄)
(下卷有齊蛤即齊蛤元有不得言無今陶云恐是百合非也今注遠志莖葉似大青而小比之麻黃陶不識爾臣禹錫等)
(謹按爾雅云葽繞棘菀注今遠志也似麻黃赤華葉銳而黃其上謂之小草藥性論云遠志畏蠐螬治心神徤忘安䰟魄)
(合人不迷堅壯陽道主夢邪日華子云主膈氣驚魘長肌肉助筋骨婦人血噤失音小兒客忤服無忌)
圖經曰(遠志生泰山及冤句川谷今河陜京西州郡亦有之根黃&KR0694;形如蒿根苗名小草似麻黃而青又如華豆)
(葉亦有似大青而小者三月開花白色根長及一尺四月採根葉隂乾今云曬乾用泗州出者花紅根葉俱大扵它處商)
圖經曰(龍膽生齊朐山谷及冤句今近道亦有之宿根黃白色下抽根十餘本類牛膝直上生苗高尺餘四月生)
(葉而細莖如小竹枝七月開花如牽牛花作鈴鐸形青碧色冬後結子苗便枯二月八月十一月十二月採根隂乾俗呼)
(爲草龍膽淅中又有山龍膽草味苦澁取根細剉用生薑自然汁浸一宿去其性焙乾搗水煎一錢匕温服之治四肢疼)
(痛採無時候葉經霜雪不凋此同類而别種也古方治疸多用之集驗方榖疸丸苦參三兩龍膽一兩二物下篩牛膽和)
(丸先食以麥飲服之如梧子五丸日三不知稍增刪繁方治勞疸同用此龍膽加至二兩更增栀子仁三七枚三物同篩)
(搗丸以猪膽服如前法以飲下之其說云勞疸者因勞爲名榖疸者因食而勞也)
雷公云(採得後隂乾欲使時用銅刀切去髭土頭了剉於甘草湯中浸一宿至明漉出暴乾用勿空腹餌之令人)
(溺不禁)
聖惠方(治蛔蟲攻心如刺吐清水龍膽一兩去頭剉水二盞煮取一盞去滓隔宿不食平旦時一頓服之即差)
外臺秘要(治卒下血不止龍膽一虎口以水五升煮取二升半分爲五服差)
肘後方(治卒心痛龍膽四兩酒三升煮取一升半頓服)
細辛味辛温無毒主欬逆頭痛腦動百節拘攣風濕痺痛死
肌温中下氣破痰利水道開匈中除喉痺&KR1604;(音甕)鼻風癎癲
疾下乳結汗不出血不行安五藏益肝膽通精氣久服
明目利九竅輕身長年一名小辛生華隂山谷二月八月採
根隂乾(曾青棗根爲之使得當歸芍藥白芷芎藭牡丹藁本甘草共療婦人得决明鯉魚膽青羊肝共療目痛惡)
(狼毒山茱萸黃耆畏消石滑石反藜蘆陶隱居云今用東陽臨海者形段乃好而辛烈不及華隂高麗者用之去其頭節)
(人患口臭者含之多效最能除痰明目臣禹錫等謹按范子云細辛出華隂色白者善吳氏云細辛一名細辛神農黃帝)
(雷公桐君辛小温𡵨伯無毒季氏小寒如葵葉赤黑一根一葉相連藥性論云細辛臣忌生菜味苦辛治欬逆上氣惡風)
(風頭手足拘急安五藏六腑添膽氣去皮風濕痒能止眼風淚下明目開匈中滯除齒痛主血閉婦人血瀝腰痛日華子)
(云治嗽消死肌瘡因匈中結聚忌狸肉)
圖經曰(細辛生華山山谷今處處有之然它處所出者不及華州者真其根細而其味極辛故名之曰細辛二月)
(八月採根隂乾用今人多以杜蘅當之杜蘅吐人用時須細辯耳杜蘅春初於宿根上生苗葉似馬蹄形狀高三二寸莖)
(如麥藁麄細每窠上有五七葉或八九葉别無枝蔓又於葉莖間鏬内蘆頭上貼地生紫花其花似見不見闇結實如豆)
(大窠内有碎子似天仙子苗葉俱青經霜即枯其根成窠有以飰菷密閙細長四五寸微黃白色味辛江淮俗呼爲馬蹄)
(香今人多誤用故此詳述之)
雷公云(凡使一一㨂去雙葉服之害人須去頭土了用瓜水浸一宿至明漉出曝乾用之)
聖惠方(治口臭及&KR0630;齒腫痛細辛煮取濃汁熱含冷吐差)
外臺秘要(治卒客忤停口不能言細辛桂心等分内口中)
别說云(謹按細辛非華隂者不得爲細辛用若杜蘅之類自應依本性扵用爾又細辛若單用末不可過半錢匕)
(多即氣悶塞不通者死雖死無傷近年開中或用此毒人者聞平凉獄中嘗治此故不可不記非本有毒但以不識多寡)
(之用因以有此)
衍義曰(細辛用根今惟華州者佳柔靭極細直深紫色味極辛爵之習習如椒治頭面風痛不可闕也葉如葵葉)
(赤黑非此則杜蘅也杜蘅葉形如馬蹄下故俗云馬蹄香蓋根似白前又似細辛襄漢間一種細辛極細而直色黃白乃)
(是鬼督郵不可用)
石斛味甘平無毒主傷中除痺下氣𥙷五藏虚勞羸瘦強隂
益精𥙷内絶不足平胃氣長肌肉逐皮膚邪熱疿(音沸)氣脚膝
疼冷痺弱久服厚腸胃輕身延年定志除驚一名林蘭一名
禁生一名杜蘭一名石蓫生六安山谷水傍石上七月八月採
莖隂乾(陸英爲之使惡凝水石巴豆畏殭𧖟雷丸陶隱居云今用石斛出始興生石上細實桑灰湯沃之色如金)
(形似蚱音窄蜢音猛髀者爲佳近道亦有次宣城間生櫟樹上者名木斛其莖形長大而色淺六安屬廬江今始安亦出)
(木斛至虚長不入丸散惟可爲酒漬煮用爾俗方最以𥙷虚療脚膝唐本注云作乾石斛先以酒洗將蒸九成不用灰湯)
(今荆襄及漢中江左又有二種一者似大麥累累相連頭生一葉而性冷一種大如雀髀名雀髀斛生酒漬服乃言勝乾)
(者亦如麥斛葉在莖端其餘斛如竹節間生葉也臣禹錫等謹按藥性論云石斛君益氣除熱主治男子腰脚軟弱徤陽)
(逐皮肌風痺骨中久冷虚損補腎積精腰痛養腎氣益力日華子云治虚損劣弱壯筋骨暖水藏輕身益智平胃氣逐虚邪)
圖經曰(石斛生六安山谷水傍石上今荆川廣州郡及温台州亦有之以廣南者爲佳多在山谷中五月生苗莖)
(似竹節節節間出碎葉七月開花十月結實其根細長黃色七月八月採莖以桑灰湯沃之色如金隂乾用或云以酒洗)
巴戟天味辛甘微温無毒主大風邪氣隂痿不起強筋骨安
五藏𥙷中增志益氣療頭面遊風小腹及隂中相引痛下氣
𥙷五勞益精利男子生巴郡及下邳山谷二月八月採根隂
乾(覆盆子爲之使惡朝生雷丸丹參陶隠居云今亦用建平宜都者壯如牡丹而細外赤内黑用之打去心唐本注云)
(巳戟天苗俗方名二蔓草葉似茗經冬不枯根如連珠多者良宿根青色嫩根白紫用之亦同連珠肉厚者爲勝臣禹錫)
(䓁謹按藥性論云巴戟天使能治男子夜夢鬼交泄精強隂除頭面中風主下氣大風血癩病人虚損加而用之日華子)
(云味苦安五藏定心氣除一切風治邪氣療水腫又名不凋草色紫如小念珠有小孔子堅硬難搗)
圖經曰(巴戟天生巴郡及下邳山谷今江淮河東州郡亦有之皆不及蜀川者佳葉似茗經冬不枯俗名二蔓草)
(又名不凋草多生竹林内内地生者葉似麥門冬而厚大至秋結實二月八月採根隂乾今多焙之有宿根者青色嫩根)
(者白色用之皆同以連珠肉厚者勝今方家多以紫色爲良蜀人云都無紫色者彼方人採得或用黑豆同煎欲其色紫)
(此殊失氣味尤宜辯之一說蜀中又有一種山律根正似巴戟但色白土人採得以醋水煮之乃紫以雜巴戟莫能辯也)
(真巴戟嫩者亦白乾時亦煮治使紫力劣弱不可用今兩種市中皆是但擊破視之其中紫而鮮㓗者僞也真者擊破其)
(中雖紫又有微白慘如粉色理小暗也)
︻雷公曰(凡使須用枸𣏌子湯浸一宿待稍軟漉出却用酒浸一伏時又漉出用菊花同熬令燋黃去菊花用)
(布拭令乾用)
衍義曰(巴戟天本有心乾縮時偶自落或可以抽摘故中心或空非自有小孔子也今人欲要中間紫色則多偽)
(以大豆汁沃之不可不察外堅難染故先從中間紫色有人嗜酒日須五七杯後患脚氣甚危或教以巴戟半兩糯米同)
(炒米微轉色不用米大黃一兩剉炒同爲末熟蜜爲丸温水服五七十丸仍禁酒遂愈)
白英味甘寒無毒主寒熱八疸消渴𥙷中益氣久服輕身延
年一名榖菜一名白草生益州山谷春採葉夏採莖秋採花
冬採根(陶隠居云諸方藥不用此乃有蔛音斛菜生水中人蒸食之此乃生山谷當非是又有白草葉作羹飲甚)
(療勞而不用根華益州乃有苦菜土人專食之皆充徤無病疑或是此唐本注云此鬼目草也蔓生葉似王瓜小長而五)
(椏實圓若龍葵子生青熟紫黑煮汁飲解勞東人謂之白草陶云白草似識之而不的辯今按陳藏噐本草云白英主煩)
(熱風疹丹毒瘧瘴寒熱小兒結熱煮汁飲之一名鬼目爾雅云苻鬼目注似葛葉有毛子赤如耳當珠若云子熟黑誤矣)
白蒿味甘平無毒主五藏邪氣風寒濕痺𥙷中益氣長毛髮
令黑療心懸少食常飢久服輕身耳目聰明不老(生中山川澤二月採)
(陶隠居云蒿類甚多而俗中不聞呼白蒿者方藥家既不用皆無復識之所主療既殊佳應更加研訪服食七禽散云白)
(兔食之仙與前菴䕡子同法爾唐本注云爾繁音煩皤音婆蒿即白蒿也此蒿葉麄扵青蒿從初生至枯白扵衆蒿欲似)
(細艾者所在有之也今按别本注云葉似艾葉止有白毛麄澁俗呼爲蓬蒿臣禹錫等謹按爾雅䟽云蓬蒿可以爲𦵔故)
(詩菚云以豆薦繁𦵔陸機云凡艾白色爲皤蒿今白蒿春始生及秋香美可食生又可蒸一名游胡北海人謂之旁勃故)
(大戴禮夏小正傳曰繁游胡游胡旁勃也孟詵云白蒿寒春初此蒿前諸草生擣汁去熱黃及心痛其葉生挼醋淹之爲)
(𦵔甚益人又葉乾爲末夏日暴水痢以米飲和一匙空腹服之子主兔氣末和酒服之良又燒淋灰煎治淋瀝疾)
圖經曰(白蒿蓬蒿也生中山川澤今所在有之春初最先諸草而生似青蒿而葉麄上有白毛錯澁從初生至枯)
(白扵衆蒿頗似細艾二月採此爾雅所謂蘩音煩皤音婆蒿是也䟽云蓬蒿可以爲𦵔故詩箋云以豆薦蘩𦵔陸機云凡)
(艾白色爲皤蒿今白蒿春始生及秋香美可生食又可蒸一名游胡北海人謂之旁勃故大戴禮夏小正云蘩游胡游胡)
(旁勃也此草古人以爲𦵔唐孟詵亦云生挼醋食今人但食蔞蒿不復食此或疑此蒿即蔞蒿而孟詵又别著蔞蒿條所)
赤箭味辛温主殺鬼精物蠱毒惡氣消癰腫下支滿疝(音山)下
血义服益氣力長隂肥徤輕身增年一名離母一名鬼督郵
生陳倉川谷雍州及太山少室三月四月八月採根暴乾(陶隠)
(居云陳倉屬雍州扶風郡按此草亦是芝類云莖赤如箭簳葉生其端根如人足又云如芋有十二子爲衞有風不動無)
(風自搖如此亦非俗所見而徐長卿亦名鬼督郵又復有鬼箭莖有羽其療並相似而益人乖異恐並非此赤箭唐本注)
(云此芝類莖似箭簳赤色端有花葉遠看如箭有羽根皮肉汁與天門冬同惟無心脉去根五六寸有十餘子衞似芋其)
(實似苦楝子核作五六&KR0994;中肉如麫日暴則枯萎也得根即生噉音澹之無乾服法臣禹錫等謹按藥性論云赤箭無毒)
圖經曰(赤箭生陳倉川谷雍州及泰山少室今江湖間亦有之然不中藥用其苗獨莖如箭簳葉生其端四月開)
(花簳葉俱赤實似枯苦楝子核作五六&KR0994;中有肉如麫日暴則枯萎其根大類天門冬惟無心脉耳去根五六寸有十餘)
(子爲衛似竿三月四月八月採根暴乾今三月四月採苗七月八月九月採根謹按此草有風不動無風則自搖抱朴子)
(云按仙方中有合離草一名獨搖一名離母所以謂之合離離母者此草爲物下根如芋魁有游子十二枚周環之去大)
(魁數尺雖相須而實不連但以氣相屬耳如莵絲之草下有茯莵之根無此則絲不得上亦不相屬也然則赤箭之異陶)
(隠居巳云此亦非俗所見莵絲之下有伏莵亦不復聞有見者殆其種類中時有神異者乃如北耳又陶蘇皆云赤箭是)
(芝類而上有大芝條五芝皆以五色生於五嶽諸方所獻者紫芝生高夏山谷蘇云芝多黃白稀有黑青者紫芝最多非)
(五芝類但芝自難得縦獲一二豈得終久服邪今山中雖時復有之而人莫能識其真醫家絶無用者故州郡亦無圖上)
(蓋祥異之物非世常有但附其說扵此耳凡採藥時月皆先據本經而後著今土俗所宜且赤箭本經但云三月四月八)
(月採根不言用苗而今方家乃并用根苗各有收採時月與本經參差不同難以兼著故但從今法其他藥有相類者亦)
(同此比又按序例云凡採藥其根物多以二月八月採者謂春初津潤始萌未衝枝葉勢力淳濃故也至秋枝葉津潤歸)
(流扵下今即事驗之春寕宜早秋寕宜晚據此文意採根者須晚秋以後初春以前欲其苗梗枯落至未萌芽時氣味正)
(完乃可採耳然其他藥類生長及枯死有早晚採之自隨其時不必拘以春秋也下文云華實莖葉乃各隨其所熟歲月)
(亦有早晏不必都依本文是其義也他亦同此比)
别說云(謹按今醫家見用天麻即是此赤箭根今𥙷注與圖經所載乃别是一物中品之下又出天麻一目注云)
(出鄆州考今之所出赤箭根苗乃自齊鄆而来者爲上今翰林沈公括最爲博識嘗觧此一說云古方用天麻者不用赤)
(箭用赤箭者即無天麻方中諸藥皆同而唯此名或别即是天麻赤箭本爲一物並合用根也今中品之下所别出天麻)
脹留熱風寒濕痺身體諸痛療心下堅膈中寒熱周痺婦人
月水不通消食明目久服輕身延年不老駏(音巨)驉(音墟)食之神
仙生雍州川谷亦生上黨及道邊十月採實隂乾(荆實薏苡爲之使陶)
(隱居云狀如蒿艾之類近道處處有仙經亦時用之人家種此辟蛇也臣禹錫等謹按藥性論云菴䕡使味辛苦益氣主)
(男子隂痿不起治心腹脹滿能消瘀血日華子云治腰脚重痛膀胱疼明目及骨節煩痛不下食)
圖經曰(菴䕡子生雍州川谷及上黨道邊今江淮亦有之春生苗葉如艾蒿高三二尺七月開花八月結實十月)
(採實隂乾今人通以九月採江南人家多種此辟蛇謹按本經久服輕身延年不老而古方書少有服食者惟入諸雜治)
(藥中如胡治療驚邪狸骨丸之類皆大方中用之孫思邈千金翼韋宙獨行方主踠折瘀血並單用菴䕡一物煮汁服之)
(亦未服今人治打撲損亦多用此法飲散皆通其效最速服食方不見用者)
︻廣利方(治諸瘀血不散變成癰搗生菴䕡蒿取汁一升服之)
(以其莖爲筮陶誤用楮實爲之本經云味苦楮實味甘其楮實移在木部也)
圖經曰(蓍實生少室山谷今蔡州上蔡縣白龜祠傍其生如蒿作叢高五六尺一本一二十莖至多者三五十莖)
(生便條直所以異於衆蒿也秋後有花出於枝端紅紫色形如菊八月九月採其實日乾入藥今醫家亦稀用其莖爲筮)
(以問鬼神知吉凶故聖人贊之謂之神物史記龜策傳曰龜千歲乃遊扵蓮葉之上蓍百莖共一根又其所生獸無虎狼)
(蟲無毒螫徐廣注曰劉向云龜千歲而靈蓍百年而一本生百莖又禇先生云蓍生滿百莖者其下必有神龜守之其上)
(常有青雲覆之傳曰天下和平王道得而蓍莖長丈其叢生滿百莖方今世取蓍者不能中古法度不能得滿百莖丈長)
(者取八十莖巳上蓍長八尺即難得也人民好用卦者取滿六十莖巳上長滿六尺者即可用矣今蔡州所上者皆不言)
(好此然則此類其神物乎故不常有也)
赤芝味苦平主匈中結益心氣𥙷中增慧智不忘久食輕身
不老延年神仙一名丹芝生霍山(陶隱居云南嶽本是衡山漢武帝始以小霍山代之)
(非山也此則應生衡山也)
︻英公(云安心神)
黑芝味鹹平主&KR1825;(音隆)利水道益腎氣通九竅聰察久食輕身
不老延年神仙一名玄芝生常山(唐本注五芝經云皆以五色生扵五嶽諸方所獻白)
(芝未必華山黑芝又非常嶽且多黃白稀有黑青者然紫芝最多非五芝類但芝自難得縦獲一二豈得終久服耶)
青芝味酸平主明目𥙷肝氣安精魂仁恕久食輕身不老延
年神仙一名龍芝生泰山
︻英公云(不忘強志)
白芝味辛平主欬逆上氣益肺氣通利口鼻強志意勇悍安
魄久食輕身不老延年神仙一名玉芝生華山
黃芝味甘平主心腹五邪益脾氣安神忠信和樂久食輕身
不老延年神仙一名金芝生嵩山
紫芝味甘温主耳聾利關節保神益精氣堅筋骨好顔色久
服輕身不老延年一名本芝生高下山谷六芝皆無毒六月
八月採(薯蕷爲之使得髮良得麻子仁白瓜子牡挂共益人惡常山畏扁青茵蔯蒿陶隠居云按郡縣無高夏名)
(恐是山名爾此六芝皆仙草之類俗所稀見族種甚多形色瓌異並載芝草圖中今俗所用紫芝此是朽樹木株上所生)
(狀如木擩音軟名爲紫芝蓋止療痔而不宜以合諸𥙷丸藥也丸得芝草便正爾食之無餘節度故皆不云服法也臣禹)
(錫等謹按爾雅云茵芝釋曰瑞草名也一歲三華一名茵一名芝論衡云芝生扵土土氣和故芝草王瑞命禮曰王者仁)
(慈則芝草生是也抱朴子云赤者如珊瑚白者如截肪黑者如澤&KR0238;青者如翠羽黃者如紫金而皆光明洞徹如堅冰也)
(又云木芝者松栢脂淪地千歲化爲茯苓萬歲其上生小木狀似蓮花名曰木威喜芝夜視有光持之甚滑燒之不焦帶)
(之辟兵藥性論云紫芝使畏髮味甘平無毒主能保神益夀)
足一名求股一名交時生常山山谷石間五月七月採隂乾
(陶隠居云今出近道叢生石土上細葉似栢卷屈狀如雞足青黃色用之去下近石有沙土處臣禹錫等謹按范子云卷)
(栢出三輔吴氏云卷栢神農辛平桐君雷公甘建康記云建康出卷栢藥性論云卷栢君能治月經不通尸疰鬼疰腹痛)
(去栢邪鬼魅日華子云鎮心治邪啼泣除面皯頭風暖水藏生用破血炙用止而)
圖經曰(卷栢生常山山谷間今關陜沂兖諸州亦有之宿根紫色多鬚春生苗似栢葉而細碎拳攣如雞足青黃)
(色高三五寸無花子多生石上五月七月採隂乾去下近石有沙土處用之)
一種唐本餘
辟虺雷味苦大寒無毒主觧百毒消痰祛大熱療頭痛辟瘟
疫一名辟蛇雷其狀如麄塊蒼术節中有眼
四十六種陳藏噐餘
藥王味甘平無毒觧一切毒止鼻衂吐血祛煩躁苗莖青色
葉摘之有汁搗汁飲驗
兜木香燒去惡氣除病疫漢武帝故事西王母降上燒兜木
香末兜木香兜渠國所獻如大豆塗宮門香聞百里關中大
疾疫死者相枕燒此香疫則止内傳云死者皆起此則靈香
非中國所致摽其功用為衆草之首焉
草犀根味辛平無毒主觧諸藥毒嶺南及睦㜈間如中毒草
此藥及千金藤並觧之亦主蠱毒溪毒惡刺虎狼蟲虺等毒
天行瘧瘴寒熱咳嗽痰壅飛戶喉閉瘡腫小兒寒熱丹毒中
惡注忤痢血等並煮汁服之其功用如犀故名草犀觧毒為
最生衢婺洪饒間苗高二三尺獨莖根細辛研服更良生水
中者名木犀也
︻海藥云(謹按廣州記云生嶺南及海中獨莖對葉而生如燈臺草若細辛平無毒主觧切毒氣虎狼所傷)
(溪毒野蠱等毒並宜燒碎服臨死者服之得活)
薇味甘寒無毒久食不飢調中利大小腸生水傍葉似萍爾
雅曰薇垂也三秦記曰夷齊食之三年顔色不異武王誡之
不食而死廣志曰薇葉似萍可食利人也
︻海藥云(謹按廣州記云生海池澤中爾雅注云薇水菜主利水道下浮腫潤大腸)
無風獨搖草帶之令夫婦相愛生嶺南頭如彈子尾若烏尾
兩片開合見人自動故曰獨搖草
︻海藥云(謹按廣志云生嶺南又云生大秦國性温平無毒主頭面遊風遍身癢煑汁淋蘸陶朱術云五月五)
(日採諸山野往往亦有之)
零餘子味甘温無毒主𥙷虚強腰脚益腎食之不飢曬乾功
用強扵薯蕷有數此則是其一也一本云大如雞子小者如
彈丸在葉下生
百草花主百病長生神仙亦煮花汁釀酒服之異類云鳳剛
者漁陽人也常採百花水漬封泥埋之百日煎為丸卒死者
内口中即活胡剛服藥百餘歲入地肺山列仙傳云尭時赤
松子服之得仙
紅蓮花白蓮花味甘平無毒久服令人好顔色變白却老生
西國胡人將來至中國也
旱藕味甘平無毒主長生不飢黑毛髮生太行如藕
羊不喫草味苦辛温無毒主一切風血𥙷益攻諸病煮之亦
浸酒生蜀川山谷葉細長在諸草中羊不喫者是
萍蓬草根味甘無毒主𥙷虚益氣力久食不飢厚腸胃生南
方池澤大如荇花黃未開前如算袋根如藕飢年當榖也
石蘂主長年不飢生太山石上如花蘂為丸散服之今時無
復有王隱晉書曰庚褒入林慮山食木實餌石蘂得長年也
仙人草主小兒酢瘡煮湯浴亦搗傅之酢瘡頭小大硬小者
此瘡或有不因藥而自差者當丹毒入腹必危可預飲冷藥
以防之兼用此草洗瘡亦明目去膚瞖挼汁滴目中生階庭
間高二三寸葉細有鴈齒似離鬲草北地不生也
會州白藥主金瘡生膚止血碎末傅瘡上藥如白歛出會州也
救窮草食之可絶榖長生生地肺山大松樹下如竹出新道
書地肺山高六千丈其下有之應可求也
草豉味辛平無毒主惡氣調中益五藏開胃令人能食生巴
西諸國草似韭豉出花中人食之
陳思岌味辛平無毒主觧諸藥毒熱毒丹毒癰腫天行壮熱
喉痺蠱毒除風血𥙷益巳上並煮服之亦磨傅瘡上亦浸酒
出嶺南一名千金藤一名石黃香今江東又有千金藤一名
鳥虎藤與陳思岌所主頗有異同終非一物也陳思岌蔓生
如小豆根及葉辛香也
千里及味苦平小毒主天下疫氣結黃瘧瘴蠱毒煮服之吐
下亦搗傅瘡蠱蛇犬等咬處藤生道傍籬落間有之葉細厚
宣湖間有之
孝文韭味辛温無毒主腹内冷脹滿泄痢腸澼温中𥙷虚生
塞北山谷如韭人多食之能行云昔後魏孝文帝所種以是
為名又有山韭亦如韭生山間主毛髮又有石蒜生石間又
有澤蒜根如小蒜葉如韭生平澤並温𥙷下氣又滑水源又
有諸葛亮韭而長彼人食之是蜀魏時諸葛亮所種也
倚待草味甘温無毒主血氣虚勞腰膝疼弱風緩羸瘦無顔
色絶傷無子婦人老血浸酒服之逐病極疾故名倚待生桂
州如安山谷葉圓高二三尺八月採取
雞侯菜味辛温無毒久食温中益氣生嶺南顧廣州記曰雞
侯菜似艾二月生宜雞羹故名之
桃朱術取子帶之令婦人爲夫所愛生園中細如芹花紫子
作角以鏡向旁敲之則子自發五月五日收之也
鐡葛味甘温無毒主一切風血氣羸弱令人性徤久服風緩
及偏風並正生山南峡中葉似枸杞如葛黑色也
伏雞子根味苦寒無毒主觧百藥毒諸熱煩悶急黃天行黃
疸疽瘡瘧瘴中惡寒熱頭痛馬急黃及牛疫並水磨服生者
尤佳亦傳癰腫與陳家白藥同功但霍亂諸冷不可服耳生
四明天台葉圓薄似錢蔓延根作鳥形者良一名承露仙
陳家白藥味苦寒無毒主觧諸藥毒水研服之入腹與毒相
攻必吐疑毒未止更服亦去心匈煩熱天行瘟瘴出蒼梧陳
家觧藥用之故有陳家之號蔓及根並似土瓜緊小者良冬
春採取一名吉利菜人亦食之與婆羅門白藥及赤藥功用
並相似葉如錢根如防已出明山
龍珠味苦寒無毒子主丁腫葉變白髮令人不睡李邕方云
主諸熱毒石氣發動調中觧煩生道傍子圓赤珠似龍葵但
子熟時赤耳
搥胡根味甘寒無毒主潤五藏止消渴除煩去熱明目功用
如麥門冬生江南川谷蔭地苗如萱草根似天門冬用去心
甜藤味甘寒無毒去熱煩觧毒調中氣令人肥徤又主剥馬
血毒入肉狂犬牛馬熱黃搗絞取汁和米粉作糗餌食之甜
美止洩搗葉汁傅蛇咬瘡生江南山林下蔓如葛又有小葉
尖長氣辛臭搗傅小兒腹除痞滿閃癖
孟娘菜味苦小温無毒主婦人腹中血結羸瘦男子隂囊濕
痒強陽道令人徤行不睡𥙷虚去痔瘻瘰&KR0659;癭瘤作菜生
四明諸山冬夏常有葉似升麻方莖山人取之為菜一名孟
母菜一名厄菜
吉祥草味甘温無毒主明目強記𥙷心力生西國胡人將来也
地衣草味苦平無毒主明目崔知悌方云服之令人目明地
上衣如草生濕處是
郎耶草味苦平無毒主赤白久痢小兒大腹痞滿丹毒寒熱
取根莖服煮之生山澤間三四尺葉作鴈齒如鬼針苗
地楊梅味辛平無毒主赤白痢取莖子煎服生江東温濕地
四五月有子似楊梅苗如蓑草也
茅膏菜味甘平無毒主赤白久痢煮服之草高一尺生茅中
葉有毛如油膩黏人手子作角中有小子也
鏨菜味辛平無毒主破血産後腹痛煮汁服之亦搗碎傅丁
瘡生江南國蔭地似益母方莖對節白花花中甜擣傅蛇咬
瘡生高原如小蒜而長産後作羹食之良
石薺寧味辛温無毒主風冷氣并瘡疥瘙野雞漏下血煮汁
服生山石上紫花細葉高一二尺山人並用之
藍藤根味辛温無毒上氣冷嗽煮服之生新羅國根如細辛
七仙草主杖瘡搗枝葉傅之王山足葉尖細長
甘家白藥味苦大寒小有毒主觧諸藥毒與陳家白藥功用
相似人吐毒物疑不穏水研服之即當吐之未盡又服此二
藥性冷與霍亂下痢相反出龔州巳南甘家亦因人為號葉
似車前生隂處根形如半夏嶺南多毒物亦多觧物豈天資
乎汁飲之如蜜
益妳草味苦平無毒主五野雞病脫肛止血炙令香浸酒服
之生永嘉山谷葉如澤蘭莖赤高二三尺也
蜀胡爛味辛平無毒主冷氣心腹脹滿𥙷腎除婦人血氣
下痢殺牙齒蟲生安南似蘹香子
雞脚草味苦平無毒主赤白久痢成疳生澤畔赤莖對葉如
百合苗
難火蘭味酸温無毒主冷氣風痺開胃下食去腹脹久服明
目生巴西胡國似莵絲子長少許
蓼蕎味辛温無毒主霍亂腹冷脹滿冷氣攻擊腹内不調産
後血攻匈脇刺痛煮服之亦食其苗如䓗韭也
天竺乾薑味辛温無毒主冷氣寒中宿食不消腹脹下痢腰
背疼痃癖氣塊惡血積聚生婆羅門國以薑小黃一名胡乾薑
池德勒味辛温無毒主破冷氣消食生西國草根也胡國人
用之
重修政和經史證類備用本草卷第六
