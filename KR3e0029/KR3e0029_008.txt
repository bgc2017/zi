乾薑生薑(元附乾薑下今分條)葈(私以切)耳實(倉耳也葉附)
葛根(汁葉花附)葛粉(今附)栝樓(實莖葉附)
苦參當歸麻黃
通草(鷰覆子通脫术續注)芍藥蠡(音禮)實(馬藺子是也花葉等附)
瞿(音劬)麥(葉續注)玄參秦芁(音膠)
百合(紅百合續注)知母貝母
曰芷淫羊藿(仙靈脾是也)黃芩
狗脊石龍芮茅根(茅花茅針屋茅續注)
紫菀紫草前胡
敗醬白鮮皮酸漿(根續注)
紫參藁本(實附)石韋(石皮瓦韋續注)
萆薢杜蘅白薇
菝(蒲八切)葜(棄八切葉續注)大青女萎(唐附)
石香葇(今附)
二十二種陳藏器餘
兜納香風延母耕香
大瓠藤水筋子根土芋
優殿土落草㹿菜
必似勒胡面莾海藴
百丈青斫合子獨自草
金釵股博落廻毛建草
數低仰盆離鬲草
廅藥
肘後方(治隂易病身體重小腹急熱必衝匈膈頭重不能舉眼中生翳膝脛拘急乾薑四兩末湯和温服覆取汗得解)
又方(治寒痢切乾薑如大豆米飲服六七十枚日三夜一服痢青色者爲寒痢累服得效)
又方(治虎犬咬人乾薑末以内瘡中立差)
又方(治蝎螫人嚼乾薑塗之)
王氏博濟方(治瘧乾薑炒令黑色搗爲末臨發時以温酒調三錢服已發再服)
廣利方(治諸蛇毒螫人欲死兼辟蛇乾薑雄黃等分同研用小絹袋盛繋臂上男左女右蛇聞藥氣逆避人螫毒)
(傅之)
又方(治鼻衂出血乾薑削今頭尖微煨塞鼻中)
孫真人(治水瀉無度乾薑末粥飲調一錢服立效)
集驗方(治血痢神妙乾薑急於火内燒黑不令成灰甆椀合放冷爲末每服一錢米飲調下)
又方(治咳嗽冷氣結脹乾薑爲末熱酒調半錢服兼治頭旋眼眩立效)
傷寒類要(治傷寒婦人得病雖差未滿百日不可與男交合爲隂陽之病必拘急手足拳欲死丈夫病名爲隂)
(少智少志傷心氣不可多食者謬爲此說檢無所據今注陶注生薑别出菜部韭條下今并唐本注移在本條臣禹錫等)
(謹按藥性論云乾薑臣味苦辛治腰腎中疼冷冷氣破血去風通四肢關節開五藏六腑去風毒冷痺夜多小便乾者治)
(嗽主温中用秦芁爲使主霍亂不止腹痛消脹滿令痢治血閉病人虚而冷宜加用之又云生薑使主痰水氣滿下氣生)
(與乾並治嗽療時疾止嘔逆不下食生和半夏主心下急痛若中熱不能食擣汁和蜜服之又汁和杏仁作煎下一切結)
(氣實心匈擁隔冷熱氣神效蕭炳云生薑一名母薑孟詵云生薑温去痰下氣多食少心智八九月食傷神又冷痢取椒)
(烙之爲末共乾薑末等分以醋和麵作小餫飩子服二七枚先以水煑更稀飲中重煑出停冷吞之以粥飲下空腹日一)
(度作之良謹按止逆散煩悶開胃氣又薑屑末和酒服之除偏風汁作煎下一切結實衝匈膈惡氣神驗陳藏噐云生薑)
(本功外汁解毒藥自餘破血調中去冷除痰開胃湏熱即去皮要冷即留皮日華子云乾薑消痰下氣治轉筋吐瀉腹藏)
(冷反胃乾嘔瘀血撲損止鼻洪解冷熱毒開胃消宿食)
圖經曰(生薑生犍爲山谷及荆州楊州今處處有之以漢温池州者爲良苗高二三尺葉似箭竹葉而長兩兩相)
(對苗青根黃無花實秋採根於長流水洗過日曬爲乾薑漢州乾薑法以水淹薑三日去皮又置流水中六日更刮去皮)
(然後曝之令乾釀於瓮中三日乃成也近世方有主脾胃虚冷不下食積久羸弱成療者以温州白乾薑一物漿水煑令)
(透心潤濕取出焙乾擣篩陳廩米煑粥飲丸如梧子一服三五十枚湯使任用其效如神又千金方主痰澼以薑附湯治)
(之取生薑八兩附子生用四兩四破之二物以水五升煑取二升分再服亦主卒風禁猪肉冷水崔元亮集驗方載敕賜)
(薑茶治痢方以生薑切如麻粒大和好茶一兩椀呷任意便差若是熱痢即留薑皮冷即去皮大妙劉禹錫傳信方李亞)
(治一切嗽及上氣者用乾薑湏是合州至好者皂莢炮去皮子取肥大無孔者桂心紫色辛辢者削去皮三物並别搗下)
(篩了各秤等分多少任意和合後更搗篩一遍鍊白蜜和搜又搗一二千杵每飲服三丸丸稍加大如梧子不限食之先)
(後嗽發即服日三五服禁食葱油鹹腥熱麵其效如神劉在淮南與李同幕府李每與人藥而不出方或譏其吝李乃情)
(話曰凡人患嗽多進冷藥若見此方用藥熱燥即不肯服故但出藥多效試之信然李卿換白髮方云刮老生薑皮一大)
(升於鐺中以文武火煎之不得令過沸其鐺惟得多油膩者尤佳更不湏洗刷便以薑皮置鐺中密固濟勿令通氣令一)
(精細人守之地色未分便湏煎之緩緩不得令火急如其人稍疲即換人看火一復時即成置於甆鉢中極研之李云雖)
(曰一復時若火候勻即至日西藥成矣使時先以小物點取如麻子大先於白鬚下點藥訖然後拔之再拔以手指熟撚)
(之令入肉第四日當有黑者生神效)
︻食療(生薑温去痰下氣除壯熱治轉筋心滿去匈中臰氣通神明又胃氣虚風熱不能食薑汁半鷄子殼生地)
(黃汁少許蜜一匙頭和水三合頓服立差又皮寒性温作屑末和酒服治偏風又薑汁和杏仁汁煎成膏酒調服或水調)
(下善下一切結實衝匈膈)
外臺秘要(治霍亂注痢不止轉筋入腹欲死生薑三兩搗破以酒一升煑三四沸頓服)
又方(久患咳噫連咳四五十聲者取生薑汁半合蜜一匙頭煎令熟温服如此三服立效)
又方(治咳噫生薑四兩爛搗入蘭香葉二兩椒末一錢匕塩和麵四兩裹作燒餅熟煨空心喫不過两三度)
又方(去燥糞生薑削如小指長二寸塩塗之内下部中立通)
千金方(治乾噦若手足厥冷宜食生薑此是嘔家聖藥又治心下痞堅不能食匈中嘔噦生薑八兩細切以水三)
(升煑取一升半夏五合洗去滑以水五升煑取一升二味合煑取一升半稍稍服之)
又方(治喉閉并毒氣生薑二斤搗汁好蜜五合慢火煎令相得每服一合日五服)
又方(治産後穢汚下不盡腹滿生薑二斤以水煑取汁服即出)
肘後方(治霍亂心腹脹痛煩滿短氣未得吐下生薑一斤切以水七升煑取二升分作三服)
維驗方(善治狐臭用生薑汁塗腋下絶根本)
梅師方(治霍亂吐下不止欲死生薑五兩牛兒屎一升切薑以水四升煎取二升分温服)
又方(治腹滿不能服藥煨生薑綿裹内下部中冷即易之)
孫真人(治小兒咳嗽用生薑四兩煎湯沐浴)
孫真人食忌(正月之節食五辛以辟癘氣一日薑)
又方(八月九月食薑至春多眼患損夀减筋力)
食醫心鏡(治嘔吐百藥不差生薑一兩切如菉豆大以醋漿七合於銀器中煎取四合空腹和滓旋呷之又生)
(薑歸五藏理傷寒頭痛去痰下氣通汗除鼻塞欬逆上氣止嘔吐去骨熱匈膈中臰氣除風邪傷寒調和飲食湯壷居士)
(云薑殺腹内長蟲久食令人少智惠傷心性)
兵部手集(治反胃羸弱不欲動母薑二斤爛搗絞取汁作撥粥服作時如葛粉粥法)
楊氏産乳(胎後血上衝心生薑五兩切以水八升煑三升分三服)
唐崔魏公(鉉夜暴亡有梁新聞之乃詐之曰食毒僕曰常好食竹雞多食半夏苗必是半夏毒命生薑捩汁折)
(齒而灌之活)
(爲散夏水服冬酒服主大風癲癎頭風濕痺毒在骨髓日三服丸服二十二十丸散服一二七服滿百日病當出如瘑疥)
(或癢汁出或班駮甲錯皮起後乃皮落肌如凝脂令人省睡除諸毒螫殺疳濕&KR0630;久服益氣耳目聰明輕身強志主腰膝)
(中風毒尤良忌食猪肉米泔亦主猘狗毒今按陳藏器本草云葈耳葉挼安舌下令涎出去目黃好睡子炒令香搗去刺)
(使腹破浸酒去風補益又燒作灰和臘月猪脂封丁腫出根又氊中子七枚燒作厌投酒中飲之勿令知主嗜酒葉煑服)
(之主狂狗咬臣禹錫等謹按爾雅云卷耳蒼耳注廣雅云葈耳也亦云胡葈江東呼爲常葈或曰蒼耳形似鼠耳叢生如)
(盤釋曰詩周南云采采暮耳陸機䟽云葉青白色似胡荽白華細莖蔓生可煑爲茹滑而少味四月中生子如婦人耳璫)
(幽州人謂之爵耳藥性論云葈耳亦可單用味甘無毒主肝家熱明目孟詵云蒼耳温主中風傷寒頭痛又丁腫困重生)
(搗蒼耳根葉和小兒尿絞取汁冷服一升日三度甚驗日華子云治一切風氣填髓暖腰脚治瘰&KR0659;疥癬及瘙痒入藥炒)
(用)
圖經曰(葈耳生安陸川谷及六安田野今處處有之謹按詩人謂之菤耳爾雅謂之蒼耳廣雅謂之葈耳皆以實)
(得名也陸機䟽云葉青白似胡荽白華細莖蔓生可煑爲茹滑而少味四月中生子正如婦人耳璫今或謂之耳璫草鄭)
(康成謂是白胡荽幽州人呼爲爵耳郭璞云形似鼠耳叢生如盤今之所有皆類此但不作蔓生耳或曰此物本生蜀中)
(其實多刺因羊過之毛中粘綴遂至中國故名羊負来俗呼爲道人頭實熟時採之古今方書多單用冶丁腫困甚者生)
(搗根葉和小兒溺絞取汁令服一升日三又燒作灰和臘月猪脂封上湏臾拔出根愈)
︻雷公云(凡採得去心取黃精用竹刀細切拌之同蒸從巳至亥去黃精取出隂乾用)
食療(拔丁腫根脚又治一切風取嫰葉一石切搗和五升麥蘗團作塊於蒿艾中盛二十日狀成麴取米一斗炊作)
(飲看冷暖入蒼耳麥蘗麴作三大升釀之封一十四日成熟取此酒空心暖服之神驗封此酒可兩重布不得全密密則)
(溢出又不可和馬肉食)
聖惠方(治婦人風瘙[病-丙+(穩-禾)]疹身痒不止用蒼耳花葉子等分搗羅爲末豆淋酒調服二錢匕)
又方(治産後諸痢神效蒼耳葉搗絞汁温服半中盞日三四服)
外臺秘要(療熱毒病攻手足腫疼痛欲脫方取蒼耳汁以漬之)
又方(救急療齒風動痛蒼耳一握以漿水煑入塩含)
千金方(當以五月五日午時附地刈取葈耳葉洗曝燥擣下篩酒若漿水服方寸匕日三夜三作散若吐逆可蜜)
(和爲丸準計一方寸匕數也風輕易治者日再服若身體有風處皆作粟飢出或如麻豆粒此爲風毒出也可以針刺潰)
(去之皆黃汁出乃止五月五日多取隂乾著大瓮中稍取用之皆能辟惡若欲省病著病者使服之令人無所畏若時氣)
(不和舉家服之若病胃脹滿心悶發熱即服之并殺三蟲腸痔能進食一周年服之佳七月七九月九可採用之)
千金翼(治身體手足卒瘨腫擣蒼耳傅之立效春用心冬用子)
又方(治牙痛以蒼耳子五升水一斗煑取五升熱含之疼即吐吐後復含不過三劑差莖葉亦得)
又方(治一切丁腫取蒼耳根莖和葉燒作灰以醋泔澱和如泥塗上乾即易不過十餘度即拔出其根)
又方(治五痔方蒼耳莖葉以五月五日採乾爲末以水服方寸匕立效)
百一方(治卒得惡瘡以蒼耳桃皮作屑内瘡中佳)
孫真人食忌(蒼耳合猪肉食害人)
食醫心鏡(除一切風濕痺四肢拘攣蒼耳子三兩搗末以水一升半煎取七合去滓呷)
斗門方(治婦人血風攻腦頭旋悶絶忽死忽倒地不知人事者用喝起草取其嫰心不限多少隂乾爲末以常酒)
(服一大錢不拘時候其功大效服之多連腦蓋善通頂門今蒼耳是也)
勝金方(治毒蛇并射工沙風等傷眼黑口噤手脚強直毒攻腹内成塊逡巡不救宜用此方蒼耳嫰葉一握研取)
生根汁大寒療消渴傷寒壯熱
葛榖主下痢十歲巳上
葉主金瘡止血
花主消酒一名雞齊根一名鹿藿一名黃斤生汶山川谷五
月採根曝乾(殺野葛巴豆百藥毒陶隱居云即今之葛根人皆蒸食之當取入土深大者破而日乾之生者)
(搗取汁飲之解温病發熱其花并小豆花乾末服方寸匕飲酒不知醉南康廬陵間最勝多肉而少筋甘美但爲藥用之)
(不及此間爾五月五日日中時取葛根爲屑療金瘡斷血爲要藥亦療瘧及瘡至良唐本注云葛糓即是實爾陶不言之)
(葛雖除毒其根入土五六寸巳上者名葛脰音豆脰頸也服之令人吐以有微毒也根本之主猘狗囓并飲其汁良蔓燒)
(爲灰水服方寸匕主喉痺今按陳藏噐本草云葛根生者破血合瘡堕胎解酒毒身熱赤酒黃小便赤澀可斷榖不飢根)
(堪作粉臣禹錫等謹按藥性論云乾葛臣能治天行上氣嘔逆開胃下食主解酒毒止煩渴熬屑治金瘡治時疾解熱日)
(華子云葛冷治匈膈熱心煩悶熱狂止血痢通小腸排膿破血傅蛇蟲囓解罯毒箭乾者力同)
圖經曰(葛根生汶山川谷今處處有之江浙尤多春生苗引藤蔓長一二丈紫色葉頗似楸葉而青七月著花似)
(豌豆花不結實根形如手臂紫黑色五月五日午時採根曝乾以入上深者爲佳今人多以作粉食之甚益人下品有葛)
(粉條即謂此也古方多用根張仲景治傷寒有葛根及加半夏葛根黃芩黃連湯以其主大爇解肌開&KR3370;理故也葛洪治)
(䐴古對切腰痛取生根嚼之嚥其汁多益佳葉主金刃瘡山行傷刺血出卒不可得藥但挼葉傳之甚效正元廣利方金)
(創中風痙欲死者取生根四大兩切以水三升煑取一升去滓分温四服口噤者灌下即差)
︻食療(葛根蒸食之消酒毒其粉亦甚妙)
聖惠方(治時氣頭痛壮熱用生葛根净洗搗取汁一大盞豉一合煎至六分去豉不計時候分作二服汗出即差)
(未汗再服若心熱加梔子仁十枚同煎去滓服)
又方(治小兒熱渴久不止用葛根半兩細剉水一中盞煎取六分去滓頻温服)
外臺秘要(治傷筋絶搗葛根汁飲之葛白屑熬令黃傳瘡止血)
千金方(酒醉不醒搗葛根汁飲一二升便醒)
肘後方(治卒乾嘔不息搗葛根絞取汁服一升差)
又方(治金瘡中風痙欲死搗生葛根一斤㕮咀以水一斗煑取五升去滓取一升服若乾者搗末温酒調三指撮若)
(口噤不開但多服竹瀝又多服生葛根自愈食亦妙)
又方(服藥失度心中苦煩飲生葛根汁大良無生者擣乾葛末水服五合亦可煑服之)
又方(食諸菜中毒發狂煩悶吐下欲死煑葛根汁飲之)
梅師方(治金中經脉傷及諸大脉皆血出多不可止血冷則殺人用生葛根一斤剉以水九升煎取三升分作三)
(服)
又方(治虎傷人瘡取生葛根煑濃汁洗瘡兼搗葛末水服方寸匕日夜五六服)
又方(治傷寒初患二三日頭痛發熱葛根五兩香豉一升細剉以童子小便六升煎取二升分作三服取汗觸風食)
(葱豉粥)
又方(治熱毒下血或因喫熱物發動用生葛根二斤擣取汁一升并藕汁一升相和服)
廣利方(治心熱吐血不止生葛根汁半大升頓服立差)
傷寒類要(治傷寒有數種庸人不能分别今取一藥兼治天行病若初覺頭痛内熱脉洪起至二日取葛根四)
(兩水三升内豉一升煑取半升服搗生根汁尤佳)
又方(治姙娠熱病心悶取葛根汁二升分作三服)
衍義曰(葛根澧鼎之間冬月取生葛以水中揉出粉澄成垜先煎湯使沸後擘成塊下湯中良久色如膠其體甚)
(靭以蜜湯中拌食之摖少生薑尤佳大治中熱酒渴疾多食行小便亦能使人利病酒及渴者得之甚良彼之人又切入)
(煑茶中以待賓但甘而無益又將生葛根煑熟者作果賣虔吉州南安軍亦如此賣)
葛粉味甘大寒無毒主壓丹石去煩熱利大小便止渴小兒
熱痞以葛根浸搗汁飲之良(今附臣禹錫等謹按中品上卷葛根條功用與此相通)
圖經(文具葛根條下)
︻陳藏器(拾遺云用裛小兒熱瘡妙)
聖惠方(治中鳩毒氣欲絶者用葛粉三合水三中盞調飲之如口噤者以物揭開灌之)
又方(治匈中煩熱或渴心燥葛粉四兩先以水浸粟米半升經宿漉出與葛粉相拌令勻煑熟食之)
食醫心鏡(治小兒壯熱嘔吐不住食驚癎方葛粉二大錢以水二合調令勻瀉向鏭鑼中傾側令遍重湯中煑)
(令熟以糜飲相和食之)
地者有毒二月八月採根曝乾三十日成(枸𣏌爲之使惡乾薑畏牛膝乾漆反)
(烏頭陶隱居云出近道藤生狀如土瓜而葉有义毛詩云果臝之實亦施于宇其實今以雜作手膏用根入土六七尺大)
(二三圍者服食亦用之唐本注云今用根作粉大宜服及虚熱人食之作粉如作葛粉法潔白美好今出陜州者白實最)
(佳臣禹錫等謹按爾雅云果臝之實栝樓釋曰果臝之草其實名栝樓郭云今齊人謂之天瓜日華子云栝樓子味苦冷)
(無毒𥙷虚勞曰乾潤心肺療手面皺吐血腸風瀉血赤白痢並炒用又栝樓根通小腸排膿消腫毒生肌長肉消撲損瘀)
(血治熱狂時疾乳癰發背痔瘻瘡癤)
圖經曰(栝樓生洪農山谷及山隂地今所在有之實名黃瓜詩所謂果蓏之實是也根亦名白藥皮黃肉白三四)
(月内生苗引藤蔓葉如甜瓜葉作叉有細花七月開花似葫蘆花淺黃色實在花下大如拳生青至九月熟赤黃色二月)
(八月採根刮去皮曝乾三十日成其實有正圓者有銳而長者功用皆同其根惟歲久入土深有佳鹵也生者有毒謹按)
(栝樓主消渴古方亦單用之孫思邈作粉法深掘大根厚削皮至白處寸切之水浸一日一易水經五日取出爛搗研以)
(絹袋盛之澄濾令極細如粉去水服方寸匕日三四服亦可作粉粥乳酪中食之並宜卒患匈痺痛取大實一枚切薤白)
(半升以白酒七升煑取二升分再服一方加半夏四兩湯洗去滑同煑服更善又唐崔元亮療箭鏃不出搗根傅瘡日三)
(易自出又療時疾發黃心狂煩熱悶不認人者取大實一枚黃者以新汲水九合浸淘取汁下蜜半大合朴消入分合攪)
(令消盡分再服便差)
︻雷公云(栝樓凡使皮子莖根效各别其栝并樓樣全别若栝自圓黃皮厚蒂小若樓唯形長赤皮蒂麄是隂)
(人服若修事去上殼皮革膜并油了使根待構二三圍去皮細㩀作煎攪取汁冷飲任用也)
食療(子下乳汁又治癰腫栝樓根苦酒中熬燥搗篩之苦酒和塗紙上攤貼服金石人宜用)
聖惠方(治熱病頭疼發熱進退方用栝樓一枚大者取其瓤細剉置甆椀中用熱湯一盞沃之蓋却良久去滓不)
(計時候頓服)
又方(治中風口眼喎斜用栝樓絞取汁和大麥麵搜作餅炙令熱熨正便止勿令太過)
外臺秘要(治消渴利方生栝樓根三十斤以水一碩煑取一斗半去滓以牛脂五合煎取水盡以煖酒先食服)
(如鷄子大日三服即妙)
又方(主傷寒渴飲栝樓根三兩以水五升煑取一升分一服清淡竹瀝一升水二升煑好銀二兩半去銀先與病人)
(飲之然後服栝樓湯其銀汁湏冷服)
肘後方(治耳卒得風覺耳中㤨㤨栝樓根削令可入耳以臘月猪脂煎三沸出塞耳每用三七日即愈)
又方(消渴小便多栝樓根薄切炙取五兩水五升煑取四升隨意飲之良)
又方(折傷取栝樓根以塗之重布裹之熱除痛即止)
又方(治二三年聾耳方栝樓根三十根細切之以水煑用釀酒如常法久久服之甚良)
又方(若腸隨肛出轉久不可收入搗生栝樓汁温服之以猪肉汁洗手隨挼之令暖自得入)
梅師方(治諸癰背發乳房初起微赤搗栝樓作末以井華水調方寸匕)
勝金方(治太陽傷寒栝樓根二兩水五升煑取一升半分二服小便利即差)
廣利方(治小兒忽發黃面目皮肉並黃生栝樓根搗取汁二合蜜一大匙二味煖相和分再服)
集驗方(下乳汁栝樓子淘洗控乾炒令香熟瓦上㩉令白色爲末酒調下一匕合面卧少時)
杜壬(治匈膈痛徹背心腹痞滿氣不得通及治痰嗽大栝樓去穰取子熟沙别研和子皮麵糊爲丸如梧桐子大米)
(飲下十五丸)
傷寒類要(治脾癉溺赤出少惕惕若恐栝樓主之)
母子秘錄(治乳腫痛栝樓黃色老大者一枚熟搗以白酒一斗煑取四升去滓温一升日三服若無大者小者)
(二枚黃熟爲上)
楊氏産乳(治熱遊丹赤腫栝樓末二大兩釅醋調塗之)
又方(治乳無汁栝樓根燒灰米飲服方寸匕)
産寳(治産後乳無汁栝樓未井花水服方寸匕日二服夜流出)
楊文蔚(治痰嗽利匈膈方栝樓肥實大者割開子净洗搥破栝皮細切焙乾半夏四十九箇湯洗十遍搥破焙乾)
(搗羅爲末用洗栝樓熟水并瓤同熬成膏研細爲丸如梧子大生薑湯下二十丸)
又方(治癰未潰栝樓根赤小豆等分爲末醋調塗)
衍義曰(栝樓實九月十月間取穰以乾葛粉拌焙乾銀石噐中熳火炒熟爲末食後夜卧以沸湯點一二錢服治)
(肺燥熱渴大腸秘其根與貝母知母秦芁黃芩之類皆治馬熱)
苦參味苦寒無毒主心腹結氣癥瘕積聚黃疸溺有餘瀝逐
水除癰腫𥙷中明目止淚養肝膽氣安五藏定志益精利九
竅除伏熱腸澼止渴醒酒小便黃赤療惡瘡下部&KR0630;平胃氣
令人嗜食輕身一名水槐一名苦&KR3188;(音識)一名地槐一名菟槐
一名驕槐一名白莖一名虎麻一名岑莖一名禄白一名陵
郎生汝南山谷及田野三月八月十月採根暴乾(玄參爲之使惡貝母)
(漏蘆莵絲反藜蘆陶隱居云今出近道處處有葉極似槐樹故有槐名花黃子作莢根味至苦惡病人酒漬飲之多差患)
(疥者一兩服亦除蓋能殺蟲唐本注云以十月收其實餌如槐子法久服輕身不老明目有驗臣禹錫等謹按藥性論云)
(苦參能治熱毒風皮飢煩燥生瘡赤癩眉脫主除大熱嗜唾治腹中冷痛中惡腹痛除體悶治心腹積聚不入湯用日華)
(子云殺疳蟲炒帶煙出爲末飯飲下治腸風瀉血并熱痢)
圖經曰(苦參生汝南山谷及田野今近道處處皆有之其根黃色長五七寸許兩指麄細三五莖並生苗高三二)
(尺巳來葉碎青色極似槐葉故有水槐名春生冬凋其花黃白七月結實如小豆子河北生者無花子五月六月八月十)
(月採根暴乾用古今方用治瘡疹最多亦可治癩疾其法用苦參五斤切以好酒三斗漬三十日每飲一合日三常服不)
(絶若覺痺即差取根皮末服之亦良)
︻唐本云(治脛酸療惡蟲)
雷公云(凡使不計多少先湏用糯米濃泔汁浸一宿上有腥穢氣並在水面上浮並湏重重淘過即蒸從巳至申)
(出㬠乾細剉用之)
聖惠方(治傷寒四日巳嘔吐更宜吐以苦參末酒下二錢得吐差)
外臺秘要(治天行病四五日結匈滿痛壮熱身體熱苦參一兩剉以醋二升煑取一升二合盡飲之當吐即愈)
(天行毒病非苦參醋藥不解及温覆取汗愈)
又方(治小兒身熱苦參湯浴兒良)
千金方(治狂邪發惡或披頭大呌欲殺人不避水火苦參以蜜丸如相子大每服十丸薄苛湯下)
又方(治飲食中毒以苦參三兩酒二升半煑取一升服取吐愈)
肘後方(治榖疸食勞頭旋心怫欝不安而發黃由失飢大食胃氣衝燻所致苦參三兩龍膽一合爲末牛膽丸如)
(梧子大生大麥汁服五丸日三服)
又方(治時氣垂死者苦參一兩㕮咀以酒二升半煑取一升半去滓適寒温盡服之當聞苦參吐毒如溶膠便愈)
又方(治卒心痛苦參三兩苦酒一升半煑取八合分二服)
梅師方(治飲食中毒魚肉菜等苦參三兩以苦酒一升煎三五沸去滓服吐出即愈或取煑犀角汁一升亦佳)
又方(治傷寒四五日頭痛壯熱匈中煩痛苦參五兩烏梅二十枚細剉以水二升煎取一升分服)
孫真人食忌(治中惡心痛苦參一兩酒一升半煑取八合乘熱頓服)
勝金方(治時疾熱病狂言心燥苦參不限多少炒黃色爲末每服二錢水一盞煎至八分温服連煎三服有汗無)
(汗皆差)
集驗方(治毒熱足腫疼欲脫酒煑苦參以漬之)
傷寒類要(治瘟氣病欲死苦參二兩以水二升煑取一升頓服之吐則愈或汗愈)
子母秘錄(治小腹疼青黑或赤不能喘苦參一兩醋一升半煎八合分二服)
太倉公(淳于意醫齊中大夫病齲齒灸左手陽明脉苦參湯日漱三升出入慎風五六日愈)
當歸味甘辛温大温無毒主欬逆上氣温&KR1211;寒熱洗(音癬)在
皮膚中婦人漏下絶子諸惡瘡瘍(音羊)金瘡煑飲之温中止痛
除客血内塞中風痓汗不出濕痺中惡客氣虚冷𥙷五藏生
肌肉一名乾歸生隴西川谷二月八月採根隂乾(惡䕡茹畏菖蒲海藻)
(牡蒙陶隱居云今隴西四陽黑水當歸多肉少枝氣香名馬尾當歸稍難得西川北部當歸多根枝而細歴陽所出色白)
(而氣味薄不相似呼爲草當歸闕少時乃用之方家有云真當歸正謂此有好惡故也俗用甚多道方時湏爾唐本注云)
(當歸苗有二種於内一種似大葉芎藭一種似細葉芎藭惟莖葉卑下於芎藭也今出當州宕州翼州松州宕州最勝細)
(葉者名𧖟頭當歸大葉者名馬尾當歸今用多是馬尾當歸𧖟頭者不如此不復用陶稱歴陽者是𧖟頭當歸也臣禹錫)
(等謹按爾雅云薜山蘄注廣雅曰山蘄當歸也當歸今似蘄而麄大吳氏云當歸神農黃帝桐君扁鵲甘無毒𡵨伯雷公)
(辛無毒季氏小温或生羌胡地范子云當歸無枯者善藥性論云當歸臣惡熱麵止嘔逆虚勞寒熱破宿血主女子崩中)
(下腸胃冷𥙷諸不足止痢腹痛單煑飲汁治温瘧主女人瀝血腰痛療齒疼痛不可忍患人虚冷加而用之日華子云治)
(一切風一切血𥙷一切勞破惡血養新血及主癥癖)
圖經曰(當歸生隴西川谷今川蜀陕西諸郡及江寧府滁州皆有之以蜀中者爲勝春生苗綠葉有三瓣七八月)
(開花似蒔蘿淺紫色根黑黃色二月八月採根隂乾然苗有二種都類芎藭而葉有大小爲異莖梗比芎藭甚卑下根亦)
(二種大葉名馬尾當歸細葉名𧖟頭當歸大抵以肉厚而不枯者爲勝謹按爾雅云薜布革切山蘄古芹字巨斤切郭璞)
(注引廣雅云山蘄當歸也似蘄而麄大釋曰說文云蘄草也生山中者名薜一名山蘄然則當歸芹類也在平地者名芹)
(生山中而麄大者名當歸也)
︻雷公云(凡使先去塵并頭尖硬處一分巳來酒浸一宿若要破血即使頭一節硬實處若要止痛止血即用)
(尾若一時用不如不使服食無效單使妙也)
外臺秘要(治頭疼欲裂當歸二兩酒一升煑取六合飲至再服)
又方(治心痛當歸爲末酒服方寸匕)
肘後方(治小兒多患胎寒好啼晝夜不止因此成癎當歸末一小豆大以乳汁灌之日夜三四度服差)
葛氏方(治小便出血當歸四兩細剉酒三升煑取一升頓服之)
梅師方(治胎動下血心腹疼死生不知服此湯活即安死即下用當歸四兩芎藭九兩細剉以酒三升水四升煎)
(取三升分服)
子母秘錄(治倒産子死腹中搗當歸末酒服方寸匕)
又方(治小兒臍風瘡久不差用當歸末傅之)
賈相公(進過牛經牛有尿血病當歸紅花各半兩爲末以酒半升煎候冷灌之差)
支太醫方(治婦人百病諸虚不足當歸四兩地黃二兩爲末蜜和丸如梧子大食前米飲下十五丸)
别說云(謹按當歸自古醫家方論用治婦人産後惡血上衝倉卒取效無急於此世俗多以謂唯能治血又外臺)
(秘要金匱千金等方皆爲入𥙷不足决取立效之藥氣血昏亂者服之即定此蓋服之能使氣血各有所歸則可以於産)
(後備急於𥙷虚速效恐聖人立當歸之名必因此出矣)
衍義曰(當歸廣雅云山蘄古芹切當歸也似芹而麄大說文云蘄草也生山中者名薜音百新書圖經以謂當歸)
(芹類也在平地者名芹生山中麄大者名當歸若然則今川蜀皆以平地作畦種尤肥好多脂肉不以平地山中爲等差)
(但肥潤不枯燥者佳今醫家用此一種爲勝市人又以薄酒洒使肥潤不可不察也藥性論云𥙷女子諸不足此說盡當)
(歸之用也)
(亦止汗夏月雜粉用之俗用療傷寒解肌第一唐本注云鄭州鹿臺及關中沙苑河傍沙州上太多其青徐者今不復用)
(同州沙苑最多也今注今用中牟者爲勝開封府歲貢焉臣禹錫等謹按藥性論云麻黃君味甘平能治身上毒風疹痺)
(皮肉不仁主壯熱解肌發汗温癨治温疫根節能止汗方曰并故竹扇杵末撲之又牡蠣粉粟粉并根等分末生絹袋盛)
(盜汗出即撲手摩之段成式酉陽雜爼云麻黃莖端開花花小而黃蔟生子如覆盆子可食日華子云通九竅調血脉開)
(毛孔皮膚逐風破癥癖積聚逐五藏邪氣退熱禦山嵐瘴氣)
圖經曰(麻黃生晉地及河東今近京多有之以滎陽中牟者爲勝苗春生至夏五月則長及一尺巳来稍上有黃)
(花結實如百合瓣而小又似皂莢子味甜微有麻黃氣外紅皮裏仁子黑根紫赤色俗說有雌雄二種雌者於三月四月)
(内開花六月内結子雄者無花不結子至立秋後收採其莖隂乾令青張仲景治傷寒有麻黃湯及大小青龍湯皆用麻)
(黃治肺瘻上氣有射干麻黃湯厚朴麻黃湯皆大方也古方湯用麻黃皆先煑去沫然後内諸藥今用丸散者皆不然也)
(必效方治天行一二日者麻黃一大兩去節以水四升煑去沫取二升去滓著未一匙及豉爲稀粥取強一升先作熟湯)
(浴淋頭百餘椀然後服粥厚覆取汗於夜最佳千金方療傷寒雪煎以麻黃十斤去節杏仁四升去兩仁尖皮熬大黃一)
(斤十三兩金色者先以雪水五碩四斗漬麻黃於東向竈釡中三宿後内大黃攪令調以桑薪煑之得一碩汁去滓復内)
(釡中又搗杏仁内汁中復煑之可餘六七斗絞去滓置銅器中更以雪水三斗合煎令得二斗四升藥成丸如彈子有病)
(者以沸白湯五合研一丸入湯中適寒温服之立汗出若不愈者復服一丸封藥勿令泄也)
︻雷公云(凡使去節并沫若不盡服之令人悶用夾刀剪去節并頭槐砧上用銅刀細剉煎三四十沸竹片掠)
(去上沫盡漉出熬乾用之)
傷寒類要(張仲景傷寒論云黃疸病以麻黃醇酒湯主之麻黃一把去節綿裹以美酒五升煑取半升去滓頓)
(服又治傷寒表熱發疸宜汗之則愈冬月用酒春宜用水煑之良)
子母秘錄(治産後腹痛及血下不盡麻黃去節杵末酒服方寸匕一日一三服血下盡即止澤蘭湯服亦妙)
衍義曰(麻黃出鄭州者佳翦去節半兩以蜜一匙匕同炒良久以水半升煎候沸去上沫再煎去三分之一不用)
(滓病瘡疱倒饜黑者乘熱盡服之避風同其瘡復出一法用無灰酒煎但小兒不能飲酒者難服然其效更速以此知此)
(藥入表也)
通草味辛甘平無毒主去惡蟲除脾胃寒熱通利九竅血脉
關節令人不忘療脾疸常欲眠心煩噦出音聲療耳聾散癰
腫諸結不消及金瘡惡瘡鼠瘻踒折齆(音甕)鼻息肉堕胎去三
蟲一名附支一名丁翁生石城山谷及山陽正月採枝隂乾
(陶隱居云今出近道繞樹藤生汁白莖有細孔兩頭皆通含一頭吹之則氣出彼頭者良或云即葍音福藤莖唐本注云)
(此物大者徑三寸每節有二二枝枝頭有五葉其子長三四寸核黑穰白食之甘美南人謂爲鷰&KR2467;芳服切或名烏&KR2467;今)
(言葍藤葍&KR2467;聲相近爾臣禹錫等謹按藥性論云木通臣微寒一名王翁萬年主治五淋利小便開關格治人多睡主水)
(腫浮大除煩熱用根治項下瘤癭孟詵云鷰&KR2467;子平厚腸胃令人能食下三焦除惡氣和子食之更好江北人多不識江)
(南人多食又續五藏斷絶氣使語聲足氣通十二經脉其莖名通草食之通利諸經脉擁不通之氣北人但識通草不委)
(子之功其皮不堪食陳七良云鷰&KR2467;子寒無毒主胃口熱閉反胃不下食除三焦客熱此是木通實名桴掞子莖名木通)
(主理風熱淋疾小便數急疼小腹虚滿宜煎湯并葱食之有效野生日華子云木通安心除煩止渴退熱治徤忘明耳目)
(治鼻塞通小腸下水破積聚血塊排膿治瘡癤止痛催生下胞女人血閉月候不勻天行時疾頭痛目眩羸劣乳結及下)
(乳子名&KR2467;子七八月採陳藏器云通脫木無毒花上粉主諸蟲瘡野雞病取粉内瘡中生山側葉似萆麻心中有瓤輕白)
(可愛女工取以飾物爾雅云離南活脫也一本云藥草生江南主蟲病今俗亦名通草)
圖經曰(通草生石城山谷及山陽今澤潞漢中江淮湖南州郡亦有之生作藤蔓大如指其莖幹大者徑三寸每)
(節有二三枝枝頭出五葉頗類石韋又似芍藥三葉相對夏秋開紫花亦有白花者結實如小木瓜核黑瓤白食之甘美)
(南人謂之鷰&KR2467;亦云烏&KR2467;正月二月採枝隂乾用或以爲葡萄苗非也今人謂之木通而俗間所謂通草乃通脫木也此)
(木生山側葉如萆麻心空中有瓤輕白可愛女工取以飾物爾雅云離南活莌音脫釋云離南草也一名活兖山海經又)
(名寇脫生江南高丈許大葉似荷而肥莖中有瓤正白者是也又名倚商主蠱毒其花上粉主諸蟲瘻惡瘡痔疾取粉内)
(瘡中正元廣利方療瘰&KR0659;及李絳兵部療&KR0909;伏氣攻胃因不散方中並用之今京師園圃間亦有種蒔者又按張氏燕吳)
(行役記楊州大儀甘泉東院兩廊前有通草其形如椿少葉子垂稍際如苦棟與今所說殊别不知是木通邪通脫邪或)
(别是一種也古方所用通草皆今之木通通脫稀有使者近世醫家多用利小便南人或以蜜煎作果食之甚美兼解諸)
(藥毒)
︻陳藏噐云(本功外子味甘利大小便宣通去煩熱食之令人心寬止渴下氣江東人呼爲畜葍子江西人)
白木一名餘容一名犁食一名解倉一名鋋生中岳川谷及
丘陵二月八月採根暴乾(湏丸爲之使臣禹錫等謹按别本作雷丸惡石斛芒消畏消石鼈甲)
(小薊反藜蘆陶隱居云今出白山蔣山茅山最好白而長大餘處亦有而多赤赤者小利俗方以止痛乃不减當歸道家)
(亦服食之又煑石用之今按别本注云此有兩種赤者利小便下氣白者止痛散血其花亦有紅白二色臣禹錫等謹按)
(吳氏云芍藥神農苦桐君甘無毒𡵨伯鹹季氏小寒雷公酸藥性論云芍藥臣能治肺邪氣腹中㽲痛血氣積聚通宣藏)
(腑擁氣治邪痛敗血主時疾骨熱強五藏𥙷腎氣治心腹堅脹婦人血閉不通消瘀血能蝕膿日華子云治風補勞主女)
(人一切病并産前後諸疾通月水退熱除煩益氣天行熱疾瘟瘴驚狂婦人血暈及腸風瀉血痔瘻發背瘡疥頭痛明目)
(目赤努肉赤色者多𥙷氣白者治血此便是芍藥花根海塩杭越俱好)
圖經曰(芍藥生中岳川谷及丘陵今處處有之淮南者勝春生紅芽作叢莖上三枝五葉似牡丹而狹長高一二)
(尺夏開花有紅白紫數種子似牡丹子而小秋時採根根亦有赤白二色崔豹古今注云芍藥有二種有草芍藥木芍藥)
(木者花大而色深俗呼爲牡丹非也又云牛亨問曰將離相别贈以芍藥何也答曰芍藥一名何離故相贈猶相招召贈)
(以文無文無一名當歸欲忘人之憂則贈以丹棘丹棘一名忘憂使忘憂也欲蠲人之忿則贈以青裳青裳一名合歡贈)
(之使忘忿也張仲景治傷寒湯多用芍藥以其主寒熱利小便故也古人亦有單服食者安期生服鍊法云芍藥二種者)
(金芍藥二者木芍藥救病用金芍藥色白多脂肉木芍藥色紫瘦多脉若取審看勿令差錯若欲服餌採得净刮去皮以)
(東流水煑百沸出隂乾停三日又於木甑内蒸之上覆以净黃土一日夜熟出隂乾搗末以麥飲或酒服三錢匕日三滿)
(三百日可以登嶺絶穀不飢正元廣利方治婦女赤白下年月深久不差者取白芍藥三大兩并乾薑半大兩細剉熬令)
(黃搗下篩空肚和飲汁服二錢匕日再佳又金創血不止而痛者亦單搗白芍藥末傅上即止良驗)
︻唐本註(益好血)
雷公云(凡採得後於日中㬠乾以竹刀刮上麄皮并頭土了剉之將蜜水拌蒸從巳至未㬠乾用之)
經驗後方(治風毒骨髓疼痛芍藥二分虎骨一兩炙爲末夾絹袋盛酒三升漬五日每服三合日三服)
博濟方(治五淋赤芍藥一兩㯽榔一箇麵裹煨爲末每服一錢匕水一盞煎七分空心服)
廣利方(治金瘡血不止痛白芍藥一兩熬令黃杵令細爲散酒或米飲下二錢並得初三服漸加)
初虞世(治咯血衂血白芍藥一兩犀角末一分爲末新水服一錢匕血土爲限)
别說云(謹按本經芍藥生丘陵川谷今世所用者多是人家種植欲其花葉肥大必加糞壤每歲八九月取其根)
名三堅一名豕首生河東川谷五月採實隂乾(陶隱居云方藥不復用俗)
(無識者天名精亦名豕首也唐本注云此即馬藺子也月令云荔挺出鄭注云荔馬薤也說文云荔似蒲根可爲刷通俗)
(文一名馬藺本經一名荔實子療金瘡血内流癰腫等病有效臣禹錫等謹按蜀本云蠡實寒日華子云馬藺治婦人血)
(氣煩悶産後血暈并經脉不止崩中帶下消一切瘡癤腫毒止鼻洪吐血通小腸消酒毒治黃病傳蛇蟲咬殺蕈毒亦可)
(𬞞菜食莖葉同用)
圖經曰(蠡實馬藺子也北人音訛呼爲馬棟子生河東川谷今陜西諸郡及鼎澧州亦有之近京尤多葉似薤而)
(長厚三月開紫碧花五月結實作角子如麻大而赤色有稜根細長通黃色人取以爲刷三月採花五月採實並隂乾用)
(謹按顔氏家訓云月令曰荔挺出鄭康成云荔挺馬薤也易統驗玄圖云荔挺不出則國多火灾說文云荔似蒲而小根)
(可爲刷廣雅云馬薤荔也蔡邕高誘皆云荔以挺出然則鄭以荔挺爲名誤矣此物河北平澤率生之江東頗多種於階)
(庭但呼爲旱蒲故不識馬薤講禮者乃以爲馬莧且馬莧亦名豚耳俗曰馬齒者是也其花實皆入藥列仙傳寇先生者)
(宋人也好種荔食其葩實焉今山人亦單服其實云大温益下甚有竒效崔元亮治喉痺腫痛取荔花皮根共十二分以)
(水一升煑取六合去滓含之細細嚥汁差止)
︻外臺秘要(治睡死者杵蠡實根一握水絞取汁稍稍嚥之口噤灌之)
又方(治喉痺咽喉喘息不通湏臾欲絶神驗以根葉二兩水一升半煑取一盞去滓細細喫立通)
千金方(治中蠱下血如鷄肝出其餘四藏悉壞唯心未毁或鼻破待死取馬藺根末水服方寸匕随吐則出極神)
(此苗似葛蔓綠紫生子似橘子)
肘後方(治面及鼻病酒馥以馬藺子花杵傅之佳)
張文仲(治水痢百病以馬藺子用六月六日麵熬令黃各等分爲未空心米飲服方寸匕如無六月六日麵用常)
(麵或牛骨灰等分亦得)
又方(治水痢百病以馬藺子乾薑黃連各等分爲散熟煑湯取一合許和二方寸匕入腹即斷冷熱皆治常用神效)
(不得輕之忌猪肉冷水)
衍義曰(蠡實陶隱居云方藥不復用俗無識者本經諸家所注不相應若果是馬藺則日華子不當更言亦可爲)
(𬞞菜食蓋馬藺其葉馬牛皆不食爲纔出土葉巳硬况又無味豈可更堪人食也今不敢以蠡實爲馬藺子更俟博識者)
(塊排膿葉治小兒蛔蟲痔疾煎湯服丹石藥發并眼目腫痛及腫毒搗傳治浸淫瘡并婦人隂瘡)
圖經曰(瞿麥生泰山川谷今處處有之苗高一尺以来葉尖小青色根紫黑色形如細蔓菁花紅紫赤色亦似映)
(山紅二月至五月開七月結實作穗子頗似麥故以名之主秋後合子葉收採隂乾用河陽河中府出者苗可用淮甸出)
(者根細村民取作刷菷爾雅謂之大菊廣雅謂之茈萎是也古今方通心經利小腸爲最要張仲景治小便不利有水氣)
(栝樓瞿麥丸主之栝樓根二兩大附子一箇茯苓山芋各三兩瞿麥一分五物杵末蜜丸如梧子大一服三丸日三未知)
(益至七八丸以小便利腹中温爲知也)
︻雷公云(凡使只用蘂殼不用莖葉若一時使即空心令人氣咽小便不禁凡欲用先湏以堇竹瀝浸一伏時)
(漉出㬠乾用)
外臺秘要(治骾以瞿麥爲末水服方寸匕)
又方(治石淋取子擣爲末酒服方寸匕日三三日當下石)
千金方(治産經數日不出或子死腹中母欲死以瞿麥煑濃汁服之)
梅師方(治竹木刺入肉中不出瞿麥爲末水服方寸匕或煑瞿麥汁飲之日三千金同)
(莖似人參而長大根甚黑亦微香道家時用亦以合香唐本注云玄參根苗並臭莖亦不似人參陶云道家亦以合香未)
(見其理也今注詳此藥莖方大高四五尺紫赤色而有細毛葉如掌大而尖長根生青白乾即紫黑新者潤膩合香用之)
(俗呼爲馥草酒漬飲之療諸毒鼠瘻陶云似人參莖唐本注言根苗並臭蓋未深識爾臣禹錫等謹按藥性論云玄參使)
(一名逐馬味苦能治暴結熱主熱風頭痛傷寒復勞散瘤癭瘰&KR0659;日華子云治頭風熱毒遊風𥙷虚勞損心驚煩燥劣乏)
(骨蒸傳尸邪氣止徤忘消腫毒)
圖經曰(玄參生河間及冤句今處處有之二月生苗葉似脂麻又如槐柳細莖青紫色七月開花青碧色八月結)
(子黑色亦有白花莖方大紫赤色而有細毛有節若竹者高五六尺葉如掌大而尖長如鋸齒其根尖長生青白乾即紫)
(黑新者潤膩一根可生五七枚三月八月九月採暴乾或云蒸過日乾陶隱居云道家時用合香今人有傳其法以玄參)
(甘松香各杵末均秤分兩盛以大酒瓶中投白蜜漬令瓶七八分緊封繋頭安釡中煑不住火一伏時止火候冷破瓶取)
(出再擣熟如乾更用熟蜜和甆噐盛廕埋地中旋取使入龍腦搜亦可以熏衣)
︻雷公云(凡採得後湏用蒲草重重相隔入甑蒸兩伏時後出乾㬠使用時勿令犯銅餌之後噎人喉喪人目)
(㨂去蒲草盡了用之)
(解酒毒去頭風蕭炳云本經名秦瓜世人以療酒黃黃疸大效日華子云味苦冷主傳尸骨蒸治疳及時氣又名秦瓜羅)
(紋者佳)
圖經曰(秦芁生飛烏山谷今河陜州軍多有之根土黃色而相交紏長一尺巳来麄細不等枝幹高五六寸葉娑)
(娑連莖梗俱青色如蒿苣葉六月中開花紫色似葛花當月結子每於春秋採根隂乾正元廣利方療黃心煩熱口乾皮)
(肉皆黃以秦芁十二分牛乳一大升同煑取七合去滓分温再服差此方出於許仁則又崔元亮集驗方凡發背疑似者)
(湏便服秦芁牛乳煎當得快利三五行即差法並同此又治黃方用秦艽一大兩細剉作兩貼子以上好酒一升每貼半)
(升酒絞取汁去滓空腹分兩服或利便止就中好酒人易治凡黃有數種傷酒日酒黃夜食誤食鼠糞亦作黃因勞發黃)
(多痰涕目有赤脉日益憔悴或面赤惡心者是元亮用之及治人皆得力極效秦芁湏用新好羅文者)
︻雷公曰(凡使秦并芁湏於脚文處認取左文列爲秦即治疾芁即發脚氣凡用秦先以布拭上黃肉毛盡然)
(後用還元湯浸一宿至明出日乾用)
聖惠方(治傷寒心神熱燥口乾煩渴用秦芁一兩去苗細剉以牛乳一大盞煎至六分去滓不計時候分温二服)
又方(治小便難腹滿悶不急療之殺人用秦芁一兩去苗以水一大盞煎取七分去滓每於食後分爲二服)
(藥用臣禹錫等謹按藥性論云百合使有小毒主百邪鬼魅涕泣不止除心下急滿痛治脚氣熱欬逆吴氏云百合一名)
(重邁一名中庭生冤朐及荆山日華子云白百合安心定膽益志養五藏治癲邪啼泣狂呌驚悸殺蠱毒氣脇乳癰發背)
(及諸瘡腫并治産後血狂暈又云紅百合凉無毒治瘡腫及療驚邪此是紅花者名連珠)
圖經曰(百合生荆州川谷今近道處處有之春生苗高數尺&KR1520;麄如箭四面有葉如雞距又似柳葉青色葉近莖)
(微紫莖端碧白四五月開紅白花如石榴觜而大根如葫蒜重疊生二三十瓣二月八月採根暴乾人亦蒸食之甚益氣)
(又有一種花黃有黑班細葉葉間有黑子不堪入藥徐鍇歲時廣記二月種百合法宜雞糞或云百合是蚯蚓所化而反)
(好雞糞理不可知也又百合作麵最益人取根暴乾搗細篩食之如法張仲景治百合病有百合知母湯百合滑石代赭)
(湯百合雞子湯百合地黃湯凡四方病名百合而用百合治之不識其義)
︻食療(云平主心急黃蒸過蜜和食之作粉尤佳紅花者名山丹不甚良)
聖惠方(治肺藏壅熱煩悶新百合四兩蜜半盞和蒸令軟時時含一棗大嚥津)
又方(治傷寒腹中滿痛用百合一兩炒令黃色搗爲散不計時候粥飲調下二錢服)
孫真人食忌(治隂毒傷寒煑百合濃汁服一升良)
谷二月八月採根暴乾(陶隱居云今出彭城形似菖蒲而柔潤葉至難死掘出隨生湏枯燥乃止)
(甚療熱結亦主瘧熱煩也臣禹錫等謹按爾雅云&KR1627;莐藩釋曰知母也一名&KR1627;一名莐藩郭云生山上葉如韭范子云提)
(母出三輔黃白者善吳氏云知母神農桐君無毒𥙷不足益氣藥性論云知母君性平主治心煩燥悶骨熱勞往来生産)
(後蓐勞腎氣勞憎寒虚損患人虚而口乾加而用之日華子云味苦甘治熱勞傳屍疰病通小腸消痰止嗽潤心肺補虚)
(乏安心止驚悸)
圖經曰(知母生河内川谷今瀕河諸郡及解州滁州亦有之根黃色似菖蒲而柔潤葉至難死掘出隨生湏燥乃)
(止四月開青花如韭花八月結實二月八月採根暴乾用爾雅謂之&KR1627;徒南切又謂之莐直林切藩是也肘後方用此一)
(物治溪毒大勝其法連根葉搗作散服之亦可投水搗絞汁飲一二升夏月出行多取此屑自随欲入水先取少許投水)
(上流便無畏兼辟射工亦可和水作湯浴之甚佳)
︻雷公云(凡使先於槐砧上細剉焙乾木曰杵搗勿令犯鐡器)
聖惠方(治姙娠月未足似欲産腹中痛用知母二兩末蜜丸如梧桐子大不計時候粥飲下二十九楊氏産乳同)
貝母味辛苦平微寒無毒主傷寒煩熱淋瀝邪氣疝瘕喉痺
乳難金瘡風痙療腹中結實心下滿洗洗惡風寒目眩項直
欬嗽上氣止煩熱渴出汗安五藏利骨髓一名空草一名藥
實一名苦花一名苦菜一名商草一名勤母生晉地十月採
根暴乾(厚朴白薇爲之使惡桃花畏秦艽礜石莽草反烏頭陶隱居云今出近道形似聚貝子故名貝母斷糓服)
(之不飢唐本注云此葉似大蒜四月蒜熟時採良若十月苗枯根亦不佳也出潤州荆州襄州者最佳江南諸州亦有味)
(甘苦不辛按爾雅一名莔忙庚切也臣禹錫䓁謹按爾雅云莔貝母注根如小貝員而白華葉似韭䟽引陸機云其葉如)
(栝樓而細小其子在根不如芋子正白四方連累相著有分解也藥性論云貝母臣微寒治虚熱主難産作末服之兼治)
(胞衣不出取七枚末酒下末點眼去膚醫主&KR0909;脅逆氣療時疾黃疸與連翹同主項下瘤癭疾日華子云消痰潤心肺末)
(和沙糖爲丸含止嗽燒灰油傳人畜惡瘡)
圖經曰(貝母生晉地今河中江陵府郢夀隨鄭蔡潤滁州皆有之根有瓣子黃白色如聚貝子故名貝母二月生)
(苗莖細青色葉亦青似蕎麥葉隨苗出七月開花碧綠色形如鼓子花八月採根曬乾又云四月蒜熟時採之良此有數)
(種鄘詩言采其莔音蝱陸機䟽云貝母也其葉如栝樓而細小其子在根下如芋子正白四方連累相著有分解今近道)
(出者正類此郭璞注爾雅云白花葉似韭此種罕復見之此藥亦治惡瘡唐人記其事云江左嘗有商人左膊上有瘡如)
(人面亦無它苦商人戲滴酒口中其面亦赤色以物食之亦能食食多則覺膊内肉脹起或不食之則一臂痺有善醫者)
(教其歴試諸藥金石草木之類悉試之無若至貝母其瘡乃聚眉閉口商人喜曰此藥可治也因以小葦筒毁其口灌之)
(數日成痂遂愈然不知何疾也謹按本經主金瘡此豈金瘡之類歟)
︻雷公云(凡使先於柳木灰中炮令黃擘破去内口鼻上有米許大者心一小顆後拌糯米於𨫼上同炒待米)
(黃熟然後去米取出其中有獨顆團不作兩片無皺者號曰丹龍精不入藥用若誤服令人筋脉永不收用黃精小藍汁)
(合服立愈)
别說云(謹按貝母能散心匈欝結之氣殊有功則詩所謂言采其蝱者是也盖作詩者本以不得忘而言之今用)
(以治心中氣不快多愁欝者殊有功信矣)
(出近道處處有近下濕地東間甚多葉亦可作浴湯道家以此香浴去尸蟲又用合香也臣禹錫等謹按范子計然云白)
(芷出齊郡以春取黃渾者善也藥性論云白芷君能治心腹血刺痛除風邪主女人血崩及嘔逆明目止淚出療婦人瀝)
(血腰痛能蝕膿日華子云治目赤努肉及𥙷胎漏滑落破宿血補新血乳癰發背瘰&KR0659;腸風痔痰排膿瘡痍疥癬止痛生)
(肌去面皯疵瘢)
圖經曰(白芷生河東川谷下澤今所在有之吳地尤多根長尺餘白色麄細不等枝&KR1520;去地五寸已上春生葉相)
(對婆娑紫色闊三指許花白微黃入伏後結子立秋後苗枯二月八月採根暴乾以黃澤者爲佳楚人謂之葯丸歌云辛)
(荑楣兮葯房王逸注云葯白芷是也)
︻雷公云(凡採得後勿用四條作一處生者此名喪公藤兼勿用馬藺並不入藥中採得後刮削上皮細剉用)
(黃精亦細剉以竹刀切二味等分兩度蒸一伏時後出於日中㬠乾去黃精用之)
外臺秘要(治丹癮疹白芷及根葉煑汁洗之效)
子母秘錄(治小兒身熱白芷煑湯浴兒避風)
衍義曰(白芷菹是也出吳地者良經曰能蝕膿今人用治帶下腸有敗膿淋露不巳腥穢殊甚遂至臍腹更增冷)
(也臣禹錫等謹按蜀本云淫羊藿温注云生處不聞水聲者良藥性論云滛羊藿亦可單用味甘平主堅筋益骨日華子)
(云仙靈脾紫芝爲使得酒良治一切冷風勞氣𥙷腰膝強心力丈夫絶陽不起女人絶隂無子筋骨攣急四肢不仁老人)
(昏耄中年徤忘又名黃連祖千兩金乾雞筋放杖草棄杖草)
圖經曰(淫羊藿俗名仙靈脾生上郡陽山山谷今江東陜西泰山漢中湖湘間皆有之葉青似杏葉上有刺莖如)
(粟稈根紫色有鬚四月開花白色亦有紫色碎小獨頭子五月採葉曬乾湖湘出者葉如小豆枝莖緊細經冬不凋根似)
(黃連關中俗呼三枝九葉草苗高一二尺許根葉俱堪使)
︻雷公云(凡使時呼仙靈脾湏用夾刀夾去葉四畔花秋盡後細剉用羊脂相對拌炒過待羊脂盡爲度每修)
(事一斤用羊脂四兩爲度也)
聖惠方(治偏風手足不遂皮膚不仁宜服仙靈脾浸酒方仙靈脾一斤好者細剉以生絹袋盛於不津噐中用無)
(灰酒二斗浸之以厚紙重重密封不通氣春夏三日秋冬五日後旋開每日隨性煖飲之常令臐臐不得大醉若酒盡再)
(合服之無不效驗合時切忌雞犬見之)
經驗方(治瘡子入眼以仙靈脾葳靈仙等分爲末食後米湯下二錢匕小兒半錢匕)
及冤句三月三日採根隂乾(得厚朴黃連止腹痛得五味子牡蒙牡蠣令人有子得黃耆白)
(歛赤小豆療鼠瘻山茱萸龍骨爲之使惡葱實畏丹砂牡丹藜蘆陶隱居云秭歸屬建平郡今第一出彭城欝州亦有之)
(圓者名子芩爲勝破者名宿芩其腹中皆爛故名腐腸惟取深色堅實者爲好俗方多用道家不湏唐本注云葉細長兩)
(葉相對作叢生亦有獨莖者今出宜州鄜州涇州者佳兖州者大實亦好名㹠尾芩也臣禹錫等謹按藥性論云黃芩臣)
(味苦甘能治熱毒骨蒸寒熱往來腸胃不利破擁氣治五淋令人宣暢去關節煩悶解熱渴治熱腹中㽲痛心腹堅脹日)
(華子云下氣主天行熱疾丁瘡排膿治乳癰發背)
圖經曰(黃芩生秭歸山谷及冤句今川蜀河東陕西近郡皆有之苗長尺餘莖&KR1520;麄如筋葉從地四面作叢生類)
(紫草高一尺許亦有獨莖者葉細長青色兩兩相對六月開紫花根黃如知母麄細長四五寸二月八月採根暴乾用之)
(吳普本草云黃芩又名印頭一名内虚一月生赤黃葉兩兩四四相值其莖空中或方圓高三四尺花紫紅赤五月實黑)
(根黃二月九月採與今所有小異張仲景治傷寒心下痞滿瀉心湯四方皆用黃芩以其主諸熱利小腸故也又太陽病)
(下之利不止有葛根黃芩黃連湯及主姙娠安胎散亦多用黃芩今醫家嘗用有效者因著之又千金方巴郡太守奏加)
(減三黃丸療男子五勞七傷消渴不生肌肉婦人帶下手足寒熱者春三月黃芩四兩大黃三兩黃連四兩夏三月黃岑)
石龍芮味苦平無毒主風寒濕痺心腹邪氣利關節止煩滿
平腎胃氣𥙷隂氣不足失精莖冷久服輕身明目不老令人
皮膚光澤有子一名魯果能一名地椹一名石能一名彭根
一名天豆生太山川澤石邊五月五日採子二月八月採皮
隂乾(大戟爲之使畏蛇蛻皮吳茱萸陶隱居云今出近道子形粗似蛇牀子而扁非真好者人言是蓄菜子爾東山)
(石上所生其葉芮内短少其子狀如葶&KR0995;黃色而味小辛此乃實是也唐本注云今用者俗名水堇音謹苗似附子實如)
(桑椹故名地椹生下濕地五月熟葉子皆味辛山南者粒大如葵子關中河北者細如葶&KR0995;氣力劣於山南者陶以細者)
(爲真未爲通論又别錄水堇云主毒腫癰癤瘡蚘蟲齒齲臣禹錫等謹按藥性論云石龍芮能逐諸風主除心熱燥)
圖經曰(石龍芮生泰山川澤石邊陶隱居云近道處處有之今惟出兖州一叢數莖莖青紫色每莖三葉其葉芮)
(芮短小多刻缺子如葶&KR0995;而色黃五月採子二月八月採皮隂乾用能逐諸風除心熱燥蘇恭云俗名水堇苗如附子實)
(如桑椹生下濕地此乃水堇非石龍芮也今兖州所生者正與本經陶說相合爲得其真矣)
︻陳藏噐(云芮子味辛按蘇别藥錄云水堇主毒腫蛇蟲齒齲且水堇如蘇所注定是石龍芮更非别草爾雅)
名兼杜生楚地山谷田野六月採根(陶隱居云此即今白茅菅音姦詩云露彼管茅)
(其根如渣芹甜美服食此斷穀甚良俗方稀用惟療淋及崩中爾唐本注云菅花味甘温無毒主衂血吐血炙瘡臣禹錫)
(等謹按藥性論云白茅臣能破血主消渴根治五淋煎汁服之陳藏噐云茅針味甘平無毒主惡瘡腫未潰者煑服之服)
(一針一孔二針二孔生挼傳金瘡止血煑服之主鼻衂及暴下血成曰花者功用亦同針即茅笋也又云屋茅主卒吐血)
(細剉三升酒浸煑服一升屋上爛茅和醬汁研傳班瘡蚕嚙瘡一名百足蟲茅屋滴溜水殺雲母毒日華子云茅針凉通)
(小腸癰毒軟癤不作頭濃煎和酒服花罯刀箭瘡止血并痛根主婦人月經不勻又云茅根通血脉淋瀝是白花茅根也)
(又云屋四角茅平無毒主鼻洪)
圖經曰(茅根生楚地山谷田野今處處有之春生苗布地如針俗間謂之茅針亦可噉甚益小兒夏生白花茸茸)
(然至秋而枯其根至潔白亦甚甘美六月採根用今人取茅針挼以傅金瘡塞鼻洪止暴下血及溺血者殊效劉禹錫傳)
(信方療癰腫有頭使必穴方取茅錐一莖正爾全煎十數沸服之立潰若兩莖即生兩孔或折斷一枝爲二亦生兩穴白)
(茅花亦主金瘡止血又有菅亦茅類也陸機草木䟽云官似茅而滑無毛根下五寸中有白粉者柔韌宜爲索漚之尤善)
(其未漚者名野菅詩所謂白茅菅兮是此也入藥與茅等其屋苫茅經久者主卒吐血細剉三升酒浸煑服一升良巳)
紫菀味苦辛温無毒主欬逆上氣&KR0909;中寒熱結氣去蠱毒痿
蹷安五藏療欬唾膿血止喘悸五勞體虚𥙷不足小兒驚癎
一名紫蒨一名青苑生房陵山谷及真定邯鄲二月三月採
根隂乾(欵冬爲之使惡天雄瞿麥雷丸遠志畏茵蔯蒿陶隱居云近道處處有生布地花亦紫本有白毛根甚柔)
(細有白者名白菀不復用唐本注云白菀即女苑也療體與紫菀同無紫菀時亦用白菀陶云不復用或是未悉臣禹錫)
(等謹按藥性論云紫菀臣味苦平能治尸疰𥙷虚下氣及&KR0909;脅逆氣治百邪鬼魅勞氣虚熱日華子云調中及肺痿吐血)
(消痰止渴潤肌膚添骨髓形似重臺根作節紫色潤軟者佳)
圖經曰(紫菀生房陵山谷及真定邯鄆今耀成泗夀合孟州興國軍皆有之三月内布地生苗葉其葉二四相連)
(五月六月内開黃紫白花結黑子本有白毛根甚柔細二月三月内取根隂乾用又有一種白者名白菀蘇恭云白菀即)
(女苑也療體並同無紫菀時亦可通用女菀下自有條今人亦稀用古今傳信方用之最要近醫療久嗽不差此方甚佳)
(紫菀去蘆頭款冬花各一兩百部半兩三物搗羅爲散每服三錢匕生薑三片烏梅一箇同煎湯調下食後欲卧各一服)
︻唐本餘(治氣喘隂痿)
圖經曰(紫草生碭山山谷及楚地今處處有之人家園圃中或種時其根所以染紫也爾雅謂之藐廣雅謂之茈)
(䓞苗似蘭香莖赤節青二月有花紫白色秋實白三月採根隂乾古方稀見使今醫家多用治傷寒時疾發瘡疹不出者)
(以此作藥使其發出韋宙獨行方治豌豆瘡煑紫草湯飲後人相承用之其效尤速)
︻雷公云(凡使湏用蠟水蒸之待水乾取去頭并兩畔髭細剉用每修事紫草一斤用蠟三兩於鐺中鎔鎔盡)
(便投蠟水作湯用)
聖惠方(治惡蟲咬人用紫草油塗之)
又方(治卒小便淋瀝痛用紫草一兩搗羅爲散每於食前以井花水調下二錢匕産寳治淋澁産後同)
經驗後方(治嬰兒童子患疹豆疾用紫草二兩細剉以百沸湯一大盞泡便以物合定勿令氣漏放如人體温)
(量兒大小服半合至一合服此瘡雖出亦當輕减)
圖經曰(前胡舊不著所出州土今陕西梁漢江淮荆襄州郡及相州孟州皆有之春生苗青白色似斜蒿初出時)
(有白芽長三四寸味甚香美又似芸蒿七月内開白花與葱花相類八月結實根細青紫色二月八月採暴乾今鄜延將)
(来者大與柴胡相似但柴胡赤色而脆前胡黃而柔軟不同耳一說今諸方所用前胡皆不同京師北地者色黃白枯脆)
(絶無氣味江東乃有三四種一種類當歸皮班黑肌黃而脂潤氣味濃烈一種色理黃白似人參而細短香味都微又有)
(如草烏頭膚黑而堅有兩三歧爲一本者食之亦戟人咽喉中破以薑汁漬搗服之甚下膈解痰實然皆非前胡也今最)
(上者出吳中又夀春生者皆類柴胡而大氣芳烈味亦濃苦療痰下氣最要都勝諸道者)
︻雷公云(凡使勿用野蒿根緣真似前胡只是味粗酸若誤用令人胃反不受食若是前胡味甘微苦凡修事)
(先用刀刮去蒼黑皮并髭土了細剉用甜竹瀝浸令潤於日中㬠乾用之)
外臺秘要(治小兒夜啼前胡搗篩蜜丸如小豆日服一丸熟水下至五六丸以差爲度)
白鮮味苦鹹寒無毒主頭風黃疸欬逆淋瀝女子隂中腫痛
濕痺死肌不可屈伸起止行步療四肢不安時行腹中大熱
飲水欲走大呼小兒驚癎婦人産後餘痛生上谷川谷及冤
句四月五月採根隂乾(惡螵蛸桔梗茯苓萆薢陶隱居云近道處處有以蜀中者為良俗呼爲白)
(羊鮮音仙氣息正似羊羶或名白羶唐本注云此藥葉似茱萸苗高尺餘根皮白而心實花紫白色根宜二月採若四月)
(五月採便虚惡也臣禹錫等謹按藥性論云白鮮皮臣治切熱毒風惡風風瘡疥癬赤爛眉髮脫脆皮飢急壯熱惡寒)
(主解熱黃酒黃急黃榖黃勞黃等良日華子云通關節利九竅及血脉并一切風痺筋骨弱乏通小腸水氣天行時疾頭)
(痛眼疼根皮良花功用同上亦可作菜食又名金雀兒椒)
圖經曰(白鮮生上谷川谷及冤句今河中江寧府滁州潤州亦有之苗高尺餘莖青葉稍白如槐亦似茱萸四月)
(開花淡紫色似小蜀葵根似蔓菁皮黃白而心實四月五月採根隂乾用又云宜二月採差晚則虚惡也其氣息都似羊)
(羶故俗呼爲白羊鮮又名地羊羶又名金雀兒椒其苗山人以爲菜茹葛洪治鼠瘻巳有口膿血出者白鮮皮煑汁服一)
(升當吐鼠子乃愈李兵部手集方療肺嗽有白鮮皮湯方甚妙)
䩾(之夜切)一名石皮用之去黃毛毛射人肺令人欬不可療生
華隂山谷石上不聞水及人聲者良二月採葉隂乾(滑石臣禹錫等)
(謹按蜀本作絡石杏仁爲之使得菖蒲良陶隱居云蔓延石上生葉如皮故名石韋今處處有以不聞水聲及人聲者爲)
(良出建平者葉長大而厚唐本注云此物叢生石傍隂處不蔓延生生古瓦屋上名瓦韋用療淋亦好也臣禹錫等謹按)
(藥性論云石韋使微寒治勞及五淋胞囊結熱不通膀胱熱滿日華子云治淋瀝遺溺入藥湏微炙用)
圖經曰(石韋生華隂山谷石上今晉絳滁海福州江寧府皆有之叢生石上葉如柳背有毛而班點如皮故以名)
(之以不聞水聲者良二月七月採葉隂乾用南中醫人炒末冷酒調服療發背甚效石韋一名石皮而福州自有一種石)
(皮三月有花其月採葉煎浴湯主風又有生古瓦屋上者名瓦韋用治淋亦佳)
萆薢味苦甘平無毒主腰背痛強骨節風寒濕周痺惡瘡不
瘳熱氣傷中恚怒隂痿失溺關節老血老人五緩一名赤節
生真定山谷二月八月採根暴乾(薏苡爲之使畏葵根大黃茈胡牡蠣陶隱居云今處)
(處有亦似菝葜而小異根大不甚有角節色小淺唐本注云此藥有二種莖有刺者根白實無刺者根虚軟内軟者爲勝)
(葉似薯蕷蔓生臣禹錫等謹按藥性論云萆薢能治冷風&KR0857;痺腰脚不遂手足驚掣主男子暨腰痛久冷是腎間有膀胱)
(宿水博物志云菝葜與萆薢相亂日華子云治癱緩㪕風頭旋癎疾𥙷水藏堅筋骨益精明目中風失音時人呼爲白菝葜)
圖經曰(萆薢生真定山谷今河陜京東荆蜀諸郡有之根黃白色多節三指許大苗葉俱青作蔓生葉作三叉似)
(山芋又似菉豆葉花有黃紅白數種亦有無花結白子者春秋採根暴乾舊說此藥有二種莖有刺者根白實無刺者根)
(虚軟以軟者爲勝今成德軍所産者根亦如山芋體硬其苗引蔓葉似蕎麥子三稜不拘時月採其根用利刀切作片子)
(暴乾用之正元廣利方療丈夫腰脚痺緩急行履不穏者以萆薢二十四分合杜仲八分擣篩每早温酒和服三錢匕增)
(至五匕禁食牛肉又有萆薢丸大方功用亦同)
︻孫尚藥(治腸風痔漏如聖散萆薢細剉貫衆逐葉擘下了去土等分搗羅爲末每服二錢温酒調下空心食)
白薇味苦鹹平大寒無毒主暴中風身熱肢滿忽忽不知人
狂惑邪氣寒熱酸疼温&KR1211;洗洗發作有時療傷中淋露下水
氣利隂氣益精一名白幕一名薇草一名春草一名骨美久
服利人生平原川谷三月三日採根隂乾(惡黃耆大黃大戟乾薑乾漆山茱萸)
(大棗陶隱居云近道處處有根狀似牛膝而短小爾方家用多療驚邪風狂疰病臣禹錫等謹按藥性論云白薇臣能治)
(忽忽睡不知人百邪鬼魅)
圖經曰(白薇生平原川谷今陕西諸郡及滁舒潤遼州亦有之莖葉俱青頗類柳葉六七月開紅花八月結實根)
(黃白色類牛膝而短小三月三日採根隂乾用今云八月採)
︻雷公云(凡採得後用糯米泔汁浸一宿至明取出去髭了於槐砧上細剉蒸從巳至申出用)
山巖石縫中生二月八月採苗莖花實俱用(今附)
衍義曰(石香葇處處有之不必山巖石縫中但山中臨水附崖處或有之九月十月尚有花)
二十二種陳藏器餘
兜納香味甘温無毒去惡氣温中除暴冷廣志云生剽國魏
略曰大秦國出兜納香
︻海藥(謹按廣志云生西海諸山味辛平無毒主惡瘡腫瘻止痛生肌並入膏用燒之能辟遠近惡氣帶之夜行)
(壯膽安神與茆香柳枝合爲湯浴小兒則易長)
風延母味苦寒無毒小兒發熱發強驚癎寒熱熱淋解煩利
小便明目主蛇犬毒惡瘡癰腫黃疸並煑服之細葉蔓生纓
繞草木南都賦云風衍蔓延於衡皐是也
︻海藥(謹按徐表南州記生南海山野中主三消五淋下痰小兒赤白毒痢蛇毒癉溪等毒一切瘡腫並宜煎服)
(祗出南中諸無所出也)
耕香味辛温無毒主臭鬼氣調中生烏滸國南方草木狀曰
耕香莖生細葉
大瓠藤水味甘寒無毒主煩熱止渴潤五藏利小便藤如瓠
斷之水出生安南太康地記曰朱崖儋耳無水處種用此藤
取汁用之
︻海藥(云謹按太原記云生安南朱崖上彼無水惟大瓠中有天生水味甘冷香美主解大熱止煩渴潤五藏利)
(水道彼人造飲饌皆瓠也)
筋子根味苦温無毒主心腹痛不問冷熱遠近惡鬼氣注刺
痛霍亂蠱毒暴下血腹冷不調酒飲磨服生四明山苗高尺
餘葉圓厚光潤冬不凋根大如指亦名根子
土芋味甘寒小毒解諸藥毒生研水服當吐出惡物盡便止
煑食之甘美不飢厚人腸胃去熱嗽蔓如豆根圓如卵鶗鴂
食後彌吐人不可食
優殿味辛温去惡氣温中消食生安南人種爲茹南方草木
狀曰合浦有優殿人種之以豆醬汁食芳香好味
土落草味甘温無毒主腹冷疼氣痃癖作煎酒亦擣絞汁温
服葉細長生嶺南山谷土人服之
㹿菜(猪孝切)味辛温無毒主冷氣腹内久寒食飲不消令人能
食字林曰㹿辛菜南人食之去冷氣
必似勒味辛温無毒主冷氣胃閉不消食心腹脹滿生崑崙
似馬藺子
胡面莽味甘温去痃癖及冷氣止腹痛煑之生嶺南葉如地
黃
海藴味鹹寒無毒主癭瘤結氣在喉間下水生大海中細葉
如馬尾似海藻而短也
百丈青味苦寒平無毒主解諸毒物天行瘴&KR1211;疫毒並煑服
亦生搗絞汁生江南林澤藤蔓緊硬葉如薯蕷對生根服令
人下痢
斫合子無毒主金瘡生膚止血搗碎傅瘡上葉主目熱赤挼
滴目中云昔漢高帝戰時用此傳軍士金瘡故云斫合子籬
落間藤蔓生至秋霜子如柳絮一名薰桑一名鷄腸
獨自草有大毒煎傅箭鏃人中之立死生西南夷中獨莖生
續漢書曰出西夜國人中之輒死今西南夷獠中猶用此藥
傅箭鏃解之法在拾遺石部塩藥條中
金釵股味辛平小毒解諸藥毒人中毒者煑汁服之亦生研
更烈必大吐下如無毒亦吐去熱痰瘧瘴天行蠱毒喉閉生
嶺南山谷根如細辛三四十莖一名三十根釵子股嶺南人
用之
博落廽有大毒主惡瘡癭根瘤贅瘜肉白癜風蠱毒精魅溪
毒巳上瘡瘻者和百丈青雞桑灰等爲末傳瘻瘡蠱毒精魅
當有别法生江南山谷莖葉如萆麻莖中空吹作聲如博落
廽折之有黃汁藥人立死不可入口也
毛建草及子味辛温有毒主惡瘡癰腫疼痛未潰煎擣葉傅
之不得入瘡令人肉爛主瘧令病者取一握微碎縛臂上男
左女右勿令近肉便即成瘡子和薑搗破破冷氣田野間呼
爲猴蒜生江東澤畔葉如芥而大上有毛花黃子如蒺䔧又
有建有毒生水旁葉似胡芹未聞餘功大相似
數低味甘温無毒主冷風冷氣下宿食不消脹滿生西蕃北
土亦無有似茴香胡人作羹食之
仰盆味辛温有小毒主蠱飛尸喉閉水磨服少許亦磨傅皮
膚惡腫生東陽山谷苗似承露仙根圓如仰盆子大如鷄卵
離鬲草味辛寒有小毒主瘰癧丹毒小兒無辜寒熱大腹痞
滿痰飲膈上熱生研絞汁服一合當吐出匈膈間宿物生人
家階庭濕處高三二寸苗葉似羃䍥去瘧爲上江東有之北
土無
廅藥味鹹温無毒主折傷内損瘀血生膚止痛主産後血病
治五藏除邪氣𥙷虚損乳及水煑服之亦擣碎傅傷折處生
胡國似乾茅黃赤色
重修政和經史證類備用本草卷第八
