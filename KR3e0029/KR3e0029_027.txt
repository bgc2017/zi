凡墨蓋子巳下並唐慎微續證類
冬葵子(根葉附)莧實胡荽(子附新補)
邪蒿(新補)同蒿(新𥙷)羅勒(新𥙷)
石胡荽(新𥙷)蕪菁(即蔓菁也)瓜蔕(花附莖續注)
白冬瓜白瓜子甜瓜(葉附新𥙷)
胡瓜葉(亦呼黃瓜實附新補)越瓜(今附)白芥(子附今附)
芥萊菔(即蘿蔔也唐附)菘(紫花菘續注)
苦菜(苦&KR3188;續注)荏子(葉附)黃蜀葵花(新定)
蜀葵(花附新𥙷)龍葵(唐附)苦耽(新𥙷)
苦苣(新補)苜蓿薺
三種陳藏器餘
蕨翹摇甘藍
(又有胡荽芸臺白苣邪蒿並不可多食大都服藥通忌生菜爾佛家齋忌食薰渠不的知是何菜多言今芸薹僧其臭矣)
(唐本注云羅勒北人謂之蘭香避石勤諱故也又薰渠者婆羅門云阿魏是言此草苗根似白芷取根汁暴之如膠或截)
(根日乾並極臭西國持呪人禁食之常食中用之云去臭氣戎人重此猶俗中貴胡椒巴人重負蠜音樊等非芸臺也臣)
(禹錫等謹按藥性論云冬葵子臣滑平能治五淋主妳腫能下乳汁根治悪瘡小兒吞錢不出煑飲之即出神妙若患天)
(行病後食之頓喪明又葉燒灰及搗乾葉末治金瘡煑汁能滑小腸單煑汁主治時行黃病孟詵云葵冷主疳瘡生身面)
(上汁黃者可取根作灰和猪脂塗之其性冷若熱食之令人熱悶甚動風氣久服丹石人時喫一頓佳也冬月葵𦵔汁服)
(丹石人發動舌乾欬嗽每食後飲一盞便卧少時其子患瘡者呑一粒便作頭女人産時可煑頓服之佳若性時困悶以)
(子一合水二升煑取半升去滓頓服之少時便産日華子云冬葵久服堅筋骨秋葵即是種早者俗呼為葵菜)
圖經曰(冬葵子生少室山今處處有之其子是秋種葵覆養經冬至春作子者謂之冬葵子古方入藥用最多苗)
(葉作菜茹更甘美大抵性滑利能宣導積壅服丹石人尤相宜煑汁單飲亦佳仍利小腸孕婦臨産煑葉食之則胎滑易)
(産暴乾葉及燒灰同作未主金瘡根主悪瘡小兒吞錢煑汁飲之立出凡葵有數種有蜀葵爾雅所謂菺古田切戎葵者)
(是也郭璞云似葵華如㨷華戎蜀盖其所自出因以名之花有五色白者主痎瘧及邪熱隂乾未服之午日取花挼手亦)
(去瘧黃者主瘡癰乾末水調塗之立愈小花者名錦葵功用更強黃葵子主淋澀只令婦人易産又有終葵大莖小葉紫)
(黃色吴人呼為繁露即下品落葵爾雅所謂終葵繁露者是也一名豕露俗呼曰胡燕脂子可婦人塗面及作口脂又有)
(莵葵似葵而葉小狀若藜有毛汋而啖之甚滑爾雅所謂莃莵葵是也亦名天葵葉主淋瀝熱結皆有力效故并載之)
︻唐本注(此即常食者葵根也左傳能衛其足者是也據此有數種多不入藥用)
食療(主患腫未得頭破者三日後取葵子一百粒吞之當日瘡頭開又凡有難産若生未得者取一合擣破以水二)
(升煑取一升巳下只可半升去滓頓服之則小便與兒便出切湏在意勿上厠昔有人如此立撲兒入厠中又細剉以水)
(煎服一盞食之能滑小腸女人産時煑一頓食令兒易生天行病後食一頓便失目吞錢不出煑汁冷飲之即出無蒜勿)
(食四季月食生葵令飲食不消化發宿疾又霜葵生食動五種留飲黃葵尤忌)
聖惠方(小兒發斑散惡毒氣用生葵菜葉絞取汁少少與服之)
外臺秘要(天行斑瘡湏臾遍身皆戴白漿此惡毒氣永徽四年此瘡自西域東流于海内但煑葵菜葉以蒜虀)
(啖之則止)
又方(治消渴利葵根五大斤切以水五升煑取三升宿不食平旦一服三升)
又方(治口吻瘡掘經年葵根燒灰傳之)
千金方(小兒死腹中葵子末酒服方寸匕若口噤不開格口灌之藥下即活肘後方同)
又方(治姙娠卒下血葵子一升水五升煑取二升分三服差)
又方(姙娠患淋葵子一升水三升煑取二升分為二服無葵子用葵根一把)
肘後方(大便不通十日至一月葵子三升水四升煑取一升去滓服不差更作)
又方(治卒關格大小便不通支滿欲死葵子二升水四升煑取一升頓服内猪脂如雞子一丸則弥佳)
經驗後方(治一切癰腫無頭以葵菜子一粒新汲水吞下湏臾即破如要兩處破服兩粒要破處逐粒加之騐)
孫真人食忌(葵能充脾氣又霜葵多食吐水葵合鯉魚食害人矣)
必效方(治諸瘻先以泔清温洗以綿拭水取葵菜微火煖貼之瘡引膿不過二三百葉膿盡即肉生忌諸雜魚蒜)
(房室等)
子母秘錄(小兒蓐瘡燒葵根末傳之)
産寳(治妬乳及癰葵莖及子為末酒服方寸匕愈)
莧實味甘寒大寒無毒主青盲白瞖明目除邪利大小便去
寒熱殺蚘蟲久服益氣力不飢輕身一名馬莧一名莫實細
莧亦同生淮陽川澤及田中葉如藍十一月採(陶隱居云李云即莧菜也)
(今馬莧别一種布地生實至微細俗呼為馬齒莧亦可食小酸恐非今莧實其莧實當是白莧所以云細莧亦同葉如藍)
(也細莧即是糠莧食之乃勝而並冷利被霜乃熟故云十一月採又有赤莧莖純紫能療赤下而不堪食藥方用莧菜甚)
(稀断榖方中時用之唐本注云赤莧一名䕚音匱今莧實一名莫實疑莫字誤矣赤莧味辛寒無毒主赤痢又主射工沙)
(蝨此是赤葉莧也馬莧一名馬齒草味辛温無毒主諸腫瘻疣目搗揩之飲汁主反胃諸淋金瘡血流破血癥癖小兒尤)
(良用汁洗緊辱面皰馬汁射工毒塗之差今按陳藏器本草云忌與鼈同食今以鼈細剉和莧於近水濕處置之則變為)
(生鼈紫莧殺蟲毒臣禹錫等謹按蜀本注云圖經說有赤莧白莧人莧馬莧紫莧五色莧凡六種惟人白二莧實入藥用)
(按人莧小白莧大馬莧如馬齒赤莧味辛俱别有功紫及五色二莧不入藥孟詵云莧𥙷氣除熱其子明目九月霜後採)
(之葉亦動氣令人煩悶冷中損腹日華子云莧菜通九竅子益精)
圖經曰(莧實生淮陽川澤及田中今處處有之即人莧也經云細莧亦同葉如藍是也謹按莧有六種有人莧赤)
(莧白莧紫莧馬莧五色莧馬莧即馬齒莧也自見後條入藥者人白二莧俱大寒亦謂之糠莧亦謂之胡莧亦謂之細莧)
(其實一也但人莧小而白莧大耳其子霜後方熟實細而黑主瞖目黑花肝風客熱等𬗋莧莖葉通𬗋吳人用染菜瓜者)
(諸莧中此無毒不寒兼主氣痢赤莧亦謂之花莧莖葉深赤爾雅所謂蕢赤莧是也根莖亦可糟藏食之甚美然性微寒)
(故主血痢五色莧今亦稀有細莧俗謂之野莧猪好食之又名猪莧集驗方治衆蛇螫人取𬗋則搗絞汁飲一升滓以水)
(和塗瘡上又射工毒中人令寒熱發瘡偏在一處有異於常者取赤莧合莖葉擣絞汁飲一升日再差)
︻陳藏器云(陶以馬齒與莧同類蘇亦於莧條出馬齒功用按此二物厥類旣殊合從别品)
食療(葉食動氣令人煩悶冷中損腹不可與鼈肉同食生鼈癥又取鼈甲如豆片大者以莧菜封裹之置於土坈内)
(上以土盖之一宿盡變成鼈兒也又五月五日採莧菜和馬齒莧爲末等分調與姙娠服之易産)
衍義曰(莧實入藥亦稀苗又謂之人莧人多食之莖高而葉紅黃二色者謂之紅人莧可淹菜用)
胡荽味辛温(一云微寒)微毒消榖治五藏𥙷不足利大小腸通小
腹氣拔四胑熱止頭痛療沙疹豌豆瘡不出作酒歕之立出
通心竅久食令人多忘發腋臭脚氣根發痼疾
子主小兒秃瘡油煎傅之亦主蠱五痔及食肉中毒下血煑
冷取汁服并州人呼爲香荽入藥炒用
︻陳藏器(胡妥防風注蘇云防風子似胡妥味辛温消榖久食令人多忘發腋臭根發痼疾子主小兒秃瘡油)
(煎傅之亦王蟲毒五野雞病及食肉中毒下血煑令子折服汁石勒諱胡并汾人呼爲香荽也)
食療(平利五藏𥙷筋脉主消榖能食若食多則令人多忘又食着諸毒肉吐下血不土頓痞黃者取净胡荽子一升)
(煑食腹破取汁停冷服半升一日一夜二服即止又狐臭&KR0630;齒病人不可食疾更加久冷人食之脚弱患氣彌不得食又)
(不得與斜蒿同食食之令人汗臰難産不得久食此是薰菜損人精神秋冬擣子醋煑熨腸頭出甚效可和生菜食治腸)
(風熱餅裹食甚良)
外臺秘要(主齒疼胡菜子五升應是胡荽子也以水五升煑取一升含之)
經驗後方(治小兒胗豆欲令速出宜用胡荽三二兩切以酒二大盞煎令沸沃胡荽便以物合定不今洩氣候)
(冷去滓微微從項巳下噴一身令遍除面下噴)
孫真人(食之令人多忘發痼疾胡臭&KR0630;齒口氣臭金瘡)
兵部手集(治孩子赤丹不止以汁傅之差譚氏方同)
必效方(治蠱毒神驗以根絞汁半升和酒服之立下又治熱氣結滯經年數發以半斤五月五日採隂乾水七升)
(煑取一升半去滓分服未差更服春夏葉秋冬莖根並用亦可預備之)
子毋秘錄(治肛帶出切一升燒以煙薰肛即入)
邪蒿味辛温平無毒似青蒿細軟主匈膈中臭爛悪邪氣利
腸胃通血脉續不足氣生食微動風氣作羹食良不與故荽
同食令人汗臭氣
︻食醫心鏡(治五藏邪氣猒榖者治脾胃腸澼大渴熱中暴疾悪瘡以煑令熟和醬醋食之)
同蒿平主安心氣養脾胃消水飲又動風氣熏人心令人氣
滿不可多食
羅勒味辛温微毒調中消食去悪氣消水氣宜生食又療齒
根爛瘡為灰用甚良不可過多食壅關節澀榮衛令血脉不
行又動風發脚氣患啘取汁服半合定冬月用乾者煑之子
主目醫及物入目三五顆致目中少頃當濕脹與物俱出又
療風赤眵淚根主小兒黃爛瘡燒灰傅之佳北人呼為蘭香
為石勒諱也(此有三種一種堪作生菜一種葉大二十步内聞香一種似紫蘇葉)
︻陶隠居(術家取羊角馬蹄燒作灰撒於濕地遍踏之即生羅勒俗呼為西王母菜食之益人)
外臺秘要(治面上滅瘢方木蘭香一斤以三歲米醋浸令没百日出暴乾為末以傅之用醋漿漬百日出日乾)
(末服方寸匕)
石胡荽寒無毒通鼻氣利九竅吐風痰不任食亦去瞖熟挼
内鼻中瞖自落俗名鵝不食草(巳上五種新𥙷見孟詵陳藏器蕭炳陳士良日華子)
(急黃黃疸及内黃腹結不通搗為末水絞汁服當得啑鼻中出黃水及下痢仙經云長服可断穀長生和油傅蜘蛛咬恐)
(毒入肉赤搗為末酒服蔓菁園中無蜘蛛是其相畏也為油入面膏令人去黑䵟今并汾河朔間燒食其根呼為蕪根猶)
(是蕪菁之號蕪菁南北之通稱也塞北種者名九英蔓菁根大并將為軍粮菘菜南土所種多是也臣禹錫等謹按爾雅)
(云湏薞蕪釋曰詩谷風云采葑采菲毛云葑湏也先儒即以湏葑蓯當之孫炎云湏一名風蓯郭注云薞蕪似羊蹄葉細)
(味酢可食禮坊記注云葑蔓菁也陳宋之間謂之葑陸機云葑蕪菁幽州人謂之芥方言云蘴蕘蕪菁也陳楚謂之蘴齊)
(魯謂之蕘開西謂之蕪菁趙魏之部謂之大芥蘴葑音同然則葑也湏也蕪菁也蔓菁也薞蕪也荒也芥也七者一物也)
(孟詵云蔓菁消食下氣其子九蒸九暴擣為粉服之長生壓油塗頭能變蒜髮又研子入面脂極去皺又擣子水和服治)
(熱黃結實不通少頃當瀉一切惡物沙石草髮並出又利小便又女子妬乳腫取其根生擣後和塩醋漿水煑取汁洗之)
(五六度差又擣和雞子白封之亦妙蕭炳云蔓菁子别入丸藥用令人肥徤尤宜婦人劉禹錫嘉話錄云諸葛亮所止令)
(兵士獨種蔓菁者取其纔出甲可生啖一出葉舒可煑食二也久居則隨以滋長三也棄不令惜四也廻則易尋而採五)
(也冬有根可&KR1263;而食六也比諸𬞞属其利不亦慱矣三蜀之人今呼蔓菁為諸葛菜江陵亦然日華子云蔓菁梗短葉大)
(連地上生闊葉紅色者是蔓菁)
圖經曰(蕪菁及蘆菔舊不著所出州土今南北皆通有之蕪菁即蔓菁也蘆菔即下菜菔音蔔今俗呼蘿葍是也)
(此二菜北土種之尤多蕪菁四時仍有春食苗夏食心亦謂之薹子秋食莖冬食根河朔尤多種亦可以備飢歲菜中之)
(最有益者惟此耳常食之通中益氣令人肥健嘉話錄云諸葛亮所止令兵士獨種蔓菁者取其纔出甲可坐啖一也葉)
(舒可煑食二也久居則随以滋長三也棄不令惜四也回即易尋而採之五也冬有根可&KR1263;食六也比諸蔬属其利不亦)
(慱乎劉禹錫曰信矣三蜀江陵之人今呼蔓菁爲諸葛菜是也其實夏秋熟時採之仙方亦單服用水煑三過令苦味盡)
(暴乾搗蓗水服二錢匕日三久增服可以辟榖又治發黃下小腸藥用之又主青盲崔元亮海上方云但瞳子不壞者療)
(十得九愈蔓菁子六升一物蒸之看氣遍合甑下以釡中熱湯淋之乃暴令乾還淋如是三遍即取杵篩爲末食上清酒)
(服二寸匕日再塗面膏亦有用者又療乳癰痛寒熱者取蔓菁根并葉净擇去土不用水洗以塩搗傳乳上熱即換不過)
(三五易之即差冬月無葉但空用根亦可切湏避風耳南人取比種種之初年相類至二三歲則變爲菘矣菜菔功用亦)
(同然力猛更出其右断下方亦用其根燒熟入藥尤能製麪毒昔有婆羅門僧東来見食麥麪者云此大熱何以食之又)
(見食中有蘆菔云頼有此以解其性自此相傅食麪必啖蘆菔凡人飲食過度飽宜生嚼之佳子研水服吐風涎甚效此)
(有大小一種大者肉堅宜蒸食小者白而脆宜生啖爾雅所謂葖蘆肥郭璞云紫花菘也俗呼温菘似蕪菁大根一名葖)
(俗呼雹穾然則紫花菘温菘皆南人所呼也吳人呼楚菘廣南人呼秦菘河朔蘆菔極有大者其說舊矣而江南有國時)
(有得安州洪州信陽者甚大重至五六斤或近一秤亦一時種蒔之力也又今醫以治痟渴其方出了子蘿蔔三枚净洗)
(薄切暴乾一味搗羅為散每服二錢煎猪肉湯登清調下食後臨卧日三服漸增至三錢差)
︻食療(温下氣治黃疸利小便根主消渴治熱毒風腫食令人氣脹滿)
聖惠方(治風疹入腹身體強舌乾躁硬用蔓菁子三兩為末每服温酒下一錢匕)
外臺秘要(治心腹脹蔓菁子一大合㨂淨擣熟研水一升更和研濾取汁可得一盞頓服之少頃自得轉利或)
(亦自吐腸中自寬或得汗愈)
又方(隂黃汁染衣涕唾黃取蔓菁子擣末平旦以井花水服一匙日再加至兩匙以知為度每夜小便重浸少許帛)
(子各書記日色漸退白則差不過服五升巳来)
又方(輕身益氣明目蕪菁子一升水九升煑令汁盡日乾如此三度搗末水服方寸匕日三)
又方(治瘭疸着手足肩背累累如米起色白刮之汁出復發熱蕪菁子熟搗帛裹傳之爛止)
千金方(治頭秃蕪菁子味酢和傳之日三)
又方(治血䵟面皱取子爛研入常用面脂中良)
又方(常眼明目洞視肥腸蕪菁子三升以苦酒三升煑令熟日乾末下篩以并花水服方寸匕加至三匕日三無所)
(忌)
肘後方(治豌豆瘡蔓菁根搗汁挑瘡破傳在上三食頃根出)
又方(犬咬人重發治之服蔓菁汁佳)
葛氏方(辛腫毒起急痛蕪菁根大者削去上皮熟擣苦酒和如泥煑三沸急攪之出傅腫帛裹上日再三易)
經驗後方(治虚勞眼暗採三月蔓菁花隂乾為末以井花水每空心調下二錢匕久服長生可夜讀書)
孫真人食忌(治黃疸皮膚眼睛如金色卜便赤生蔓菁子未熟水調下方寸匕日三)
又方(主一切熱踵毒取生蔓菁根一握塩花入少訖和擣傅腫上日三昜)
集療(男子隂腫如斗大核痛人所不能治者無菁根擣傅之)
兵部手集(治妳癰疼痛寒熱傅救十餘人方蔓菁根葉净擇去土不用洗以塩擣傅乳上熱即換不過三玉度)
(冬無葉即用根切須避風)
傷寒類要(神仙教子法立春後有庚子日温蕪菁汁合家大小並服不限多少可理時疾)
又方(急黃服蔓菁子油一盞頓服之臨時無油則蔓菁子杵汁水和之服亦得候顔色黃或精神急用之有效)
子毋秘錄(治姙娠小便不利蕪菁子末水服方寸匕日二楊氏産乳同)
抱朴子(大醋煑蕪菁子令熟日乾為末井花水服方寸匕日三盡一斗能夜視有所見)
荆楚歲時記(採經霜者乾之詩云我有旨蓄可以禦冬)
衍義曰(蕪菁蘆菔二菜也蘆菔即蘿蔔也蕪菁今世俗謂之蔓菁夏則枯當此之時𬞞圃中復種之謂之雞毛菜)
(食心正在春時諸菜之中有益無損扵世有功採擷之餘收子為油根過食動氣河東太原所出極大他處不及也又出)
(吐谷渾後於萊菔條中爾雅釋但名蘆菔今謂之蘿蔔是也則蕪菁條中不合更言及蘆菔三字顯見重復從爾雅為正)
(潰膿血最為腸胃脾内壅要藥正是此甜瓜子之功前條便以白瓜子為甘瓜子非也臣禹錫等謹按藥性論云瓜蔕使)
(莖主鼻中息肉齆鼻和小豆丁香吹鼻治黃日華子云無毒治腦塞熱齆眼昏吐痰)
圖經曰(瓜蔕即甜瓜蔕也生嵩高平澤今處處有之亦園圃所蒔舊說瓜有青白二種入藥當用青瓜蔕七月採)
(隂乾方書所用多入吹鼻及吐膈散中莖亦主鼻中息肉齆鼻等葉主無髮搗汁塗之即生花主心痛欬逆肉主煩渴除)
(熱多食則動痼疾又有越瓜色正白生越中胡瓜黃色亦謂之黃瓜别無功用食之亦不益人故可略之)
︻雷公(凡使勿用白瓜蔕要採取青綠色瓜待瓜氣足其瓜蔕自然落在蔓莖上採得未用時使榔榔葉裹於東)
(墻有風處掛令吹乾用瓜子凡使勿用瓜子實恐誤採得後便於日中曝令内外乾便杵用馬尾篩篩過成粉末了用其)
(藥不出油其效力短若要出油生杵作膏用三重紙裹用重物覆壓之取無油用)
食療(瓜蔕主身而四肢浮腫殺蠱去鼻中瘜肉癊黃黃疸及暴急黃取瓜蔕丁香各七枚小豆七粒為末吹黑豆許)
(於鼻中少時黃水出差其子熟𥙷中宜人瓜有毒止渴益氣除煩熱利小便通三焦壅塞氣多食令人隂下濕痒生瘡動)
(宿冷病癥癖人不可食之若食之飽脹入水自消多食令人惙惙虚弱脚手無力葉生擣汁生髮又𥙷中打損折碾末酒)
(服去瘀血治小兒疳龍魚河圖云瓜有兩鼻者殺人沉水者殺人食多腹脹可食塩花成水)
聖惠方(治時氣三日外怱覺心滿堅硬脚手心熱變黃不治殺人以瓜蔕七枚杵末如大豆許吹两鼻中令黃水)
(出殘末水調服之得吐黃水一二升差)
又方(治鼻中瘜肉陳瓜蔕一分為末羊脂和少許傅瘜肉上日三)
經驗方(治遍身如金色瓜蔕四十九箇湏是六月六日收者丁香四十九箇用甘鍋子燒煙盡為度細研為末小)
(兒用丰字吹鼻内及揩牙大人只用一字吹鼻內立差)
經驗後方(治大人小兒久患風癎纏喉風&KR2098;嗽遍身風疹急中涎潮等此藥不大吐逆只出涎水小兒服一字)
(瓜蔕不限多少細碾為末壯年一字十五巳下老怯半字早晨井花水下一食頃含沙糖一塊良久涎如水出年深涎盡)
(有一塊如涎布水上如鑑矣涎盡食粥一兩日如吐多困甚即嚥麝香湯一盞即止矣麝細研温水調下昔天平尚書覺)
(昏眩即服之取涏有效)
傷寒類要(治急黃心上堅硬渴欲得水喫氣息喘麄眼黃但有一候相當則以瓜蔕二小合熬赤小豆二合為)
(末煖漿水五合服方寸匕一炊久當吐不吐再服五分七亦减之若吹鼻中兩三黑豆許黃水出歇)
又方(治黃疸目黃不除瓜丁散瓜丁細末如大豆許內鼻中令病人架吸取鼻中黃水出)
衍義曰(瓜蔕此即甜瓜蔕也去瓜皮用蔕約半寸許暴極乾不限多少為細末量疾每用一二錢匕膩粉一錢匕)
(以水半合同調勻嚾之治風涎暴作氣塞倒卧服之良久涎自出或覺有涎用諸藥行化不下但如此服涎即出或服藥)
(良久涎未出啥沙糖一塊下咽即涎出此物甚不損人全勝石碌䃃砂輩)
白冬瓜味甘微寒主除小腹水脹利小便止渴(陶隱居云被霜後合取置)
(經年破取核水洗燥乃擂取人用之冬瓜性冷利解毒消渴止煩悶直搗絞汁服之今注此物經霜後皮上白如粉塗故)
(云白冬瓜也前條即冬瓜子之功此乃說皮肉之效爾陶注為子人非也臣禹錫等謹按藥性論云冬瓜練亦可單用味)
(甘平汁止煩躁熱練壓丹石毒止熱渴利小腸能除消渴差五淋孟先云冬瓜益氣耐老除匈心滿去頭面熱熱者食之)
(佳冷者食之瘦人日華子云冬瓜冷無毒除煩治匈膈熱消熱毒癰腫切摩疿子甚良葉殺蜂可修事蜂兒并㶸腫毒及)
(蜂丁藤燒灰可出繡點黯洗黑䵟并洗瘡疥濕穰亦可漱練白鰜)
︻食療(益氣能老除心匈滿取瓜子七升下同白瓜條壓丹石又取瓜一顆和相葉與猪肉食之一冬更不要與)
(諸物食自然不飢長三四倍矣又煑食之練五藏為下氣故也欲得瘦輕健者則可長食之若要肥則勿食孟詵說肺熱)
(消渴取濮瓜去皮每食後嚼喫三二兩五七度良)
(潰膿血最為腸胃脾内壅要藥本草以為冬瓜但用蔕不云子也今腸癰湯中用之俗人或用冬瓜子也又按諸本草云)
(瓜子或云甘瓜子今此本誤作白字當改從甘也今按此即冬瓜子也唐注稱是甘瓜子謂甘字似白字後人誤矣為白)
(此之所言何孟浪之甚耶且本經云生令人悅澤别錄云可作面脂令人悦澤而又面脂方中多用冬瓜仁不見用甘瓜)
(子按此即是冬瓜子明矣故陶於後條主中云取核水洗燥乃檑取仁用之且此物與甘瓜全别其甘瓜有青白二種子)
(色皆黃主療與白瓜子有益而冬瓜皮雖青經霜亦有白衣其中子白白瓜子之號因斯而得况陶隱居以别錄白冬瓜)
(附於白瓜子之下白瓜子更不加注足明一物而不能顯辨爾别錄瓜字側絞切今以讀作瓜字唐注謬誤都不可憑臣)
(禹錫等謹按蜀本注蘇云是甘瓜子也圖經云别有胡瓜黃赤無味今據此兩說俱不可憑矣本經云即冬瓜仁也蘇注)
(蓋以冬瓜色青乃云是甘瓜者且甘瓜自有青白二種只合云白甘瓜也今據本經云白瓜子即冬瓜仁無疑也按冬瓜)
(雖色青而其中子甚白謂如白瓜子者猶如蟲部有白龍骨焉人但看骨之白而不知龍之色也若以甘瓜子為之則甘)
(瓜青白二種其子並黃色而千金面藥方只用冬瓜仁信蘇注為妄圖經難憑矣孟詵云取冬瓜仁七升以絹袋盛之投)
(三沸湯中湏臾出暴乾如此三度止又與淸苦酒漬經一宿暴乾為末日服之方寸匕令人肥悅明目延年不老又取子)
(三五升退去皮擣為丸空腹服三十丸令人白净如王日華子云冬瓜仁去皮膚風利黑䵟潤肌膚)
圖經曰(白瓜子即冬瓜仁也生嵩高平澤今處處有之皆園圃所蒔其實生苗蔓下大者如斗而更長皮厚而有)
(毛初生正青綠經霜則白如塗粉其中肉及子亦白故謂之白瓜人家多藏蓄彌年作菜果入藥湏霜後合取置之經年)
(破出核洗燥乃檑取仁用之亦堪單作服餌又有未作湯飲又作面藥並令人顔色光澤宗懔荆楚歲時記云七月採瓜)
(犀以為面脂犀辨也瓤亦堪作澡豆其肉主三消渴疾觧積熱利大小腸壓丹石毒廣雅一名地芝是也皮可作丸服亦)
(入面脂中功用與上等)
︻外臺秘要(𥙷肝散治男子五勞七傷明目白瓜子七升絹袋盛絞沸湯中三遍說以酢五升漬一宿暴乾)
(搗下節酒服方寸匕日三久服差)
孫真人(治多年損傷不差熬瓜子末温酒服之)
衍義曰(白瓜子寔冬瓜仁也服食中亦稀用)
甜瓜寒有毒止渴除煩熱多食令人隂下濕痒生瘡動宿冷
病發虚熱破腹又令人惙惙弱脚手無力少食即止渴利小
便通三瞧間擁塞氣兼主口鼻瘡(臣禹錫等謹按日華子云無毒)
氣發百病及瘡疥損隂血脉氣發脚氣天行後不可食小兒
切忌滑中生疳蟲不與醋同食北人亦呼爲黃瓜爲石勒諱
因而不改(巳上二種新𥙷見千金方及孟詵陳藏器日華子)
圖經(文具瓜蔕條下)
︻千金髄(水病肚脹至四肢腫胡瓜一箇破作兩片不出子以醋煑一半水煑一半俱爛空心頓服湏臾下水)
孫真人(主蛇咬取胡瓜傳之數易良)
越瓜味甘寒利腸胃止煩渴不可多食動氣發諸瘡令人虚
弱不能行不益小兒天行病後不可食又不得與牛乳酪及
鮓同飡及空心食令人心痛(今附臣禹錫等謹按陳藏器云越瓜大者色正白越人當果食)
(之利小便去煩熱觧酒毒宣洩熱氣小者糟藏之爲灰傳口吻瘡及隂莖熱瘡)
圖經(文貝瓜蔕條下)
︻食療(小兒夏月不可與食又發諸瘡令人虚弱冷中常令人臍下爲癥痛不止又天行病後不可食)
食醫心鏡(越瓜鮮久食益腸胃和飯作鮓并虀𦵔之並得)
白芥味辛温無毒主冷氣色白甚辛美從西戎来子主射工
及疰氣上氣發汗匈膈痰冷面黃生河東(今附臣禹錫等謹按陳藏器云白芥)
(生太原如芥而葉白為茹食之甚美日華子云白芥能安五藏功用與芥頗同子燒及服可辟邪魅)
圖經(文具芥條下)
︻陳藏器云(主冷氣子主上氣發汗匈膈痰冷面日黃赤亦入鎮宅用之)
外臺秘要(治氣小芥子一升搗碎以絹袋盛好酒二升浸七日空心温服三合日二服)
千金方(白反胃吐食上氣小芥子日能為末酒服方寸匕)
又方(三種射工即水弩子以芥子杵令熟苦酒和厚傅上半日痛即便止)
又方(治遊腫諸癰以芥子末猪膽和如泥傅上日三易之)
肘後方(治中風卒不得語以苦酒煑芥子傅頸一周以帛苞之一日一夕乃差)
(醋服之)
圖經曰(芥舊不著所出州土今處處有之似菘而有毛味甚辛辣此所謂青芥也芥之種亦多有紫芥莖葉純葉)
(多作虀者食之最美有白芥子麄大色白如粱米此入藥者最佳舊云從西戎來又云生河束今近處亦有其餘南芥旋)
(芥花芥石芥之類皆菜茹之美者非藥品所須不復悉錄大抵南上多芥亦如菘類相傳嶺南無蕪菁有人攜種至彼種)
(之皆變作芥言地氣暖使然耳續傳信方主腹冷夜起以白芥予一升炒熟勿令焦細研以湯浸蒸餅丸如赤小豆薑湯)
(吞七丸甚效)
︻食療(主欬逆下氣明目去頭面風大葉者良煑食之動氣猶勝諸菜生食發丹石其子微熬研之作醬香美有)
(辛氣能通利五藏其葉不可多食又細葉有毛者殺人)
聖惠方(治走注風毒疼痛用小芥子末和雞子白調傅之)
又方(婦人中風口噤舌本縮用芥子一升細研以醋三升煎取一升用傳頷頰下立效)
外臺秘要(治聾芥子擣碎以人乳調和綿裹塞耳差)
孫真人(芥菜合兔肉食之成惡瘡)
萊菔(音蔔)根味辛甘温無毒散服及炮煑服食大下氣消榖去
痰癖肥健人生擣汁服主消渴試大有驗(唐本注云陶謂温菘是也其嫰葉為)
(生菜食之大葉熟噉消食和中根效在蕪菁之右今注俗呼為蘿蔔唐本先附臣禹錫等謹按蜀本圖經云名蘆蔔生江)
(北秦晉最多爾雅云葖蘆萉釋曰紫花菘也俗呼温菘似蕪菁大根一名葖俗呼雹葖一名蘆菔今謂之蘿蔔是也蕭炳)
(云蘿蔔根消食利關節理顔色練五藏悪氣制麵毒凡人欲食過度生爵嚥之便消研如泥制麪作餺飥佳飽食亦不發)
(熱亦主肺嗽吐血酥煎食下氣孟詵云蘿蔔性冷利五藏輕身根服之令人白净肌細日華子云蘿蔔平能消痰止欬治)
(肺痿吐血温中𥙷不足治勞瘦欬嗽和羊肉鯽魚煑食之子水研服吐風痰醋研消腫毒不可以地黃同食)
圖經(文具蕪菁條下)
︻孫真人(久服澁榮衛令人髮早白)
食醫心鏡(治消渴口乾蘿蔔絞汁一升飲之則定)
又方(主積年上氣咳嗽多痰喘促唾膿血以子一合研煎湯食上服之)
又方(下氣消穀去痰癖肥健作羹食之生絞汁服理消渴)
簡要濟衆(治消渴獨勝散出子了蘿蔔三枚净洗薄切日乾為末每服二錢煎猪肉汁澄清調下食後并夜卧)
(日三服)
勝金方(治風痰以蘿蔔子為末温水調一匙頭良久吐出涎沫如是攤緩風以此吐後用緊疎藥服疎後服和氣)
(散差)
又方(治肺疾咳嗽以子半升淘擇洗焙乾於銚子内炒令黃熟為末以沙糖丸如彈綿裹含之)
洞微志(蘿蔔觧麪毒)
楊文公談苑(江東居民歲課種藝初年種芋三十畝計省米三十斛次年種蘿蔔三十畝計益米三十斛可)
(和蘿蔔消食也爾雅突蘆萉郭璞注萉為菔蕪菁属𬗋花大根俗呼雹突更始敗掖庭中宫女數百人幽閉殿門内掘庭)
(中蘆菔根食之今蘿蔔是也)
偏頭疼(用生蘿蔔汁一蜆殼仰卧注之鼻左痛注左右痛注右左右俱注亦得神效)
衍義曰(莱菔根即前條所謂蘆菔今人止謂之蘿蔔河北甚多登萊亦好服地黃何首烏人食之則令人髭髮白)
(世皆言草木中惟此下氣速者為其辛也不然如生薑芥子又辛也何止能散而巳莱菔辛而又甘故能散發而又下氣)
(菁也臣禹錫等謹按陳藏器云去魚腥動氣發病薑能制其毒葉大多毛者是蕭炳云北人居南方不勝土地之宜遂病)
(足尤宜忌菘菜又云消食下氣治瘴氣止熱氣欶冬汁尤佳日華子云涼微毒多食發皮膚風瘙痒挭長葉瘦高者為菘)
(葉闊厚短肥而痺及梗細者為蕪菁菜也陳士良云𬗋花菘平無毒行風氣去邪熱氣花可以糟下酒藏甚美爾雅云苞)
(葖菜吳人呼楚菘廣南人呼秦菘此菘薹不毒宜食之)
圖經曰(菘舊不載所出州土今南北皆有之與蕪菁相類梗長葉不光者為蕪菁梗短葉闊厚而肥痺者為菘舊)
(說菘不生北土人有將子北土種之初一年半為蕪菁二年菘種都絶猶南人之種蕪菁而今京都種菘都類南種但肥)
(厚差不及耳揚州以種菘葉圓而大或若箑噉之無滓絶勝他土者此所謂白菘也又有牛肚菘葉最大厚味甘疑今揚)
(州菘近之紫菘葉薄細味小苦北土無有菘比蕪菁有小毒不宜多食然能殺魚腥最相宜也多食過廣惟生薑可觧其)
(性)
︻食療(温治消渴又發諸風冷有熱人食之亦不發病即明其性冷本草云温未鮮又消食亦少下氣九英菘出)
(河西葉及大根亦麄長和羊肉甚美常食之都不見發病其冬月作𦵔煑作羹食之能消宿食下氣治嗽諸家商略性冷)
(非温恐誤也又北無菘菜南無蕪菁其蔓菁子細菜子麄也)
聖惠方(治酒醉不醒用菘菜子二合細研井花水一盞調爲二服)
食醫心鏡(主通利腸胃除匈中煩熱解酒渴菘菜二斤煑作羹啜之止渴作虀𦵔食亦得)
傷寒類要(辟温病菘菜如粟米酒服方寸匕日三辟五年温)
又方(治發背杵地菘汁一升日再服以差止)
子毋秘錄(主小兒赤遊行於上下至心即死杵菘菜傅上)
衍義曰(菘菜張仲景傷寒論凡用甘草皆禁菘菜者是此菘菜也葉如蕪菁綠色差淡其味微苦葉嫰稍闊不益)
(中虚人食之覺冷)
苦菜味苦寒無毒主五藏邪氣厭(於恊切伏也)穀胃痺腸澼渴熱
中疾惡瘡久服安心益氣聦察少卧輕身耐老耐飢寒高氣
不老一名荼草一名選一名游冬生益州川谷山陵道傍凌
冬不死三月三日採隂乾(陶隱居云疑此即是今茗茗一名茶又令人不眠亦凌冬不凋而嫌)
(其止生益州益州乃有苦菜正是苦&KR3188;音式爾上卷上品白英下巳注之桐君錄云苦菜三月生扶疎六月華後葉出莖)
(直黃八月實黑實落根復生冬不枯今茗極似此西陽武昌及廬江晉熙皆好東人正作青茗茗皆有浡飲之宜人凡所)
(飲物有茗及木葉天門冬苗并菝葜皆益人餘物並冷利又巴東間别有真茶火煏作卷結為飲亦令人不眠恐或是此)
(俗中多煑檀葉及大皂李作茶飲並冷又南方有瓜蘆木亦似茗苦澀取其葉作屑煑飲汁即通夜不睡煑塩人惟資此)
(飲而交廣最所重客来先設乃加以香芼音耄輩唐本注云苦菜詩云誰謂荼苦又云董茶如飴皆苦菜異名也陶謂之)
(茗茗乃木類殊非菜流茗春採為苦荼音遲遐反非途音也按爾雅釋草云荼苦菜釋木云檟苦荼二物全别不得為例)
(又顔氏家訓按易通卦驗玄圖曰苦菜生於寒秋經冬歴春得夏乃成一名游冬葉似苦苣而細断之有白汁花黃似菊)
(此則與桐君略同今所在有之苦&KR3188;乃龍葵尔俗亦名苦菜非荼也臣禹錫等謹按蜀本圖經云春花夏實至秋復生花)
(而不實經冬不凋陳藏器云苦&KR3188;味苦寒有小毒擣葉傳小兒閃癖煑汁服去暴熱目黃秘塞枼極似龍葵但龍葵子無)
(殼苦&KR3188;子有殼蘇云是龍葵誤也人亦呼為小苦耽崔豹古今注云苦&KR3188;一名&KR3188;子有實形如皮弁子圓如珠)
︻月令(王瓜生苦菜秀)
衍義曰(苦菜四方皆有在比道則冬方彫斃生南方則冬夏常青此月令小滿節後所謂苦菜秀者是此葉如苦)
(苣更狹其綠色差淡折之白乳汁出常常點瘊子自落味苦花與野菊似春夏秋皆旋開化去中熱安心神)
荏子味辛温無毒主欬逆下氣温中𥙷體
葉主調中去臭氣九月採隂乾(陶隱居云荏狀如蘇高大白色不甚香其子研之雜米作)
(糜甚肥美下氣𥙷益東人呼為䔡音魚以其似蘇字但除禾邊故也笮其子作油月煎之即今油帛及和漆所用者服食)
(断榖亦用之名為重油唐本注云别錄荏葉人常生食其子故不及蘇也今按陳藏器本草云荏葉擣傳蟲咬及男子隂)
(腫江東以荏子為油北上以大麻為油此二油俱堪油物若其和漆荏者為強爾臣禹錫等謹按孟詵云荏子其葉性温)
(用時擣之治男子隂腫生擣和醋封之女人緜裹内三四易蕭炳云又有大荏形似野荏高大葉大小荏一倍不堪食人)
(收其子以充油綃帛與大麻子同其小荏子欲熟人採其角食之甚香美大荏葉不堪食日華子云荏調氣潤心肺長肌)
(膚益顔色消宿食止上氣欬嗽去狐臭傅蛇咬子下氣止嗽𥙷中嗔精髄)
︻食療(主欬逆下氣其葉杵之治男子隂腫謹按子壓作油用亦少破氣多食發心悶温𥙷中益氣通血脉填精)
(髄可蒸令熟烈日乾之當口開春取米食之亦可休粮生食止渴潤肺)
梅師方(治虺中人以荏葉爛杵猪脂和薄傅上)
療水腫治一切瘡疥并瘢疪土靨花有五色白者療痎瘧去
邪氣隂乾末食之小花者名錦葵一名茙葵功用更強(爾雅云菺)
(戎葵釋曰菺一名戎葵郭曰蜀葵也似葵華如槿華戎蜀蓋其所自也因以名之新補見陳藏器日華子)
圖經(文具冬葵條下)
︻聖惠方(治婦人白帶下臍腹冷痛面色痿黃日漸虚困以白葵花一兩隂乾為末空心温酒下二錢匕如赤)
(帶下用赤花)
千金方(治横生倒産末葵花酒服方寸匕)
經驗後方(治癰毒無頭杵蜀葵末傅之)
孫真人(食之狗咬瘡不差又能鈍人情性)
衍義曰(蜀葵四時取紅單葉者根蔭乾治帶下排膿血悪物極驗)
(癰疸成瘡者其方龍葵根一兩剉麝香一分研先擣龍葵根羅為末入麝香研令勻塗扵瘡上甚善)
︻食療(主丁腫患火丹瘡和土杵傳之尤良)
經驗方(治癰無頭擣龍葵傳之)
食醫心鏡(主觧勞少睡去熱腫龍葵菜煑作羹粥食之並得)
苦耽苗子味苦寒小毒主傳戶伏連鬼氣疰忤邪氣腹內熱
結目黃不下食大小便澀骨熱&KR2098;嗽多睡勞乏嘔逆痰壅痃
癖痞滿小兒無辜&KR0659;子寒熱大腹殺蟲落胎去蠱毒並煑汁
服亦生擣絞汁服亦研傅小兒閃癖生故墟垣壍間高二三
尺子作角如撮口袋中有子如珠熟則赤色人有骨蒸多服
之關中人謂之洛神珠一名王母珠一名皮弁草又有一種
小者名苦&KR3188;(新補)
苦苣味苦平(一云寒)除面目及舌下黃強力不睡折取莖中白
汁傅丁腫出根又取汁滴癰上立潰碎莖葉傅蛇咬根主赤
白痢及骨蒸並煑服之今人種為菜生食之久食輕身少睡
調十二經脉利五藏霍亂後胃氣逆煩生擣汁飲之雖冷甚
益人不可同血食(一本作蜜)食作痔疾苦苣即野苣也野生者又
名𥚹苣今人家常食為白苣江外嶺南吳人無白苣嘗植野
苣以供厨饌(新補)
衍義曰(苦苣擣汁傅丁瘡殊驗青苗隂乾以備冬月為末水調傅)
苜蓿味苦平無毒主安中利人可久食(陶隱居云長安中乃有苜蓿園北人甚重)
(此江南人不甚食之以無味故也外國復别有苜蓿草以療目非此類也唐本注云苜蓿莖葉平根寒主熱病頃滿目黃)
(赤小便黃酒疸擣取汁服一升令人吐利即愈臣禹錫等謹按孟詵云患疸黃人取根生擣絞汁服之良又利五藏輕身)
(洗去脾胃間邪氣諸惡熱毒少食好多食當冷氣入筋中即瘦人亦能輕身健人更無諸益日華子云凉去腹藏邪氣脾)
(胃間熱氣通小腸)
︻食療(彼處人採根作士黃耆也又安中利五藏煑和醬食之作羹亦得)
衍義曰(首蓿唐李白詩云天馬常㗸苜蓿花是此陜西甚多飼牛馬嫰時人兼食之微甘淡不可多食利大小腸)
(有宿根刈訖又生)
薺味甘温無毒主利肝氣和中其實主明目目痛(陶隱居云薺類又多)
(此是今人可食者葉作𦵔羹亦佳詩云誰謂荼苦其甘如薺是也臣禹錫等謹按藥性論云薺子味甘平患氣人食之動)
(冷疾主青肓病不見物𥙷五藏不足其根葉燒灰能治赤白痢極效孟詵云薺子入治眼方中用不與麪同食令人背悶)
(服丹石人不可食陳士良云實亦呼菥蓂子主壅土風毒邪氣明目去障翳觧熱毒久食視物鮮明四月八日收實良其)
(花將去席下辟蟲日華子云薺菜利五藏根療目疼)
︻聖惠方(治暴赤眼疼痛磣澁薺菜根汁點目中)
三種陳藏噐餘
蕨葉似老蕨根如紫草按蕨味甘寒滑去暴熱利水道令人
睡弱陽小兒食之脚弱不行生山間人作茹食之四皓食之
而夀夷齊食蕨而夭固非良物搜神記曰郗鑒鎮丹徒二月
出獵有甲士折一枝食之覺心中淡淡成疾後吐一小蛇懸
屋前漸乾成蕨遂明此物不可生食之也
︻食療(寒𥙷五藏不足氣壅經絡筋骨間毒氣令人脚弱不能行消陽事令眼暗鼻中塞髮落不可食又冷氣人)
(食之多腹脹)
毛詩(陟彼南山言采其蕨又曰言采其薇是蕨微俱可食)
伯夷叔齊(採薇而食恐蕨非微也今永康道江居民多以醋淹而食之)
翹搖味辛平無毒主破血止血生肌亦充生菜食之又主五
種黃病絞汁服之生平澤𬗋花蔓生如勞豆詩義䟽云苕饒
幽州人謂之翹饒爾雅云柱天摇車也
︻食療(療五種黃病生擣汁服一升日二差甚益人利五藏明耳目去熱風令人輕使長食不厭煑熟喫佳若生)
(喫令人吐水)
甘藍平𥙷骨髄利五藏六腑利關節通經絡中結氣明耳目
健人少睡益心力壮筋骨此者是西土藍闊葉可食治黃毒
者作𦵔經宿漬色黃和塩食之去心下結伏氣
︻食醫心鏡(甘藍菜作虀𦵔煑食並得)
壷居士(隴西多種食之漢地少有多食令人少睡)
重修政和經史證類備用本草卷第二十七
