重修政和經史證類備用本草卷第十(已酉新增衍義)
成都唐慎微續證類
敕校勘
草部下品之上總六十二種
三十種神農本經(白字)
四種名醫别錄(墨字)
三種海藥餘
二十五種陳藏器餘
凡墨蓋子巳下並唐慎微續證類
附子烏頭(射罔烏喙附)天雄
側子半夏虎掌
由䟦鳶尾大黃
葶藶桔梗莨(音浪)菪(音蕩)子
草蒿(音義作&KR2208;青蒿子續注)旋覆花莉蘆
鈎吻射(音夜)干蛇全(合是含字)
常山蜀&KR0238;甘遂
白歛(亦歛附)青葙子雚(音桓)菌(音郡)
白及大戟澤&KR0238;
茵芋赭(音者)魁貫衆(花附)
蕘花(音饒)牙子及已
羊躑躅
三種海藥餘
瓶花釵子股宜南草
二十五種陳藏器餘
䔾車香朝生暮落花衝洞根
井口邊草㹠耳草燈花末
千金䥶草斷罐草狼杷草
百草灰産死婦人冡上草
孝子衫襟灰靈床下鞋履䖟母草
故蓑衣結故炊箒天羅勒
毛蓼蛇芮草萬一藤
螺壓草繼母草甲煎
金瘡小草鬼釵草
(熱灰微炮令拆勿過焦惟薑附湯生用之俗方每用附子皆須甘草人參生薑相配者正制其毒故也今按陳藏器本草)
(云附子醋浸削如小指内耳中去聾去皮炮令拆以蜜塗上灸之令蜜入内含之勿咽其汁主喉痺)
圖經(文具側子條下)
陳藏器云(附子無八角陶強名之古方名用八角附子市人所貨亦八角爲名)
雷公云(凡使先須細認勿誤用有烏頭烏喙天雄側子木鼈子烏頭少有莖苗長身烏黑少有傍尖烏喙皮上蒼)
(有大豆許者孕八九箇周圍底䧟黑如烏鐵宜於文武火中炮令皴拆即劈破用天雄身全矮無尖周匝四面有附孕十)
(一箇皮蒼色即是天雄宜炮皴拆後去皮尖底用不然隂制用並得側子只是附子傍有小顆附子如棗核者是宜生用)
(治風疹神妙木鼈子只是諸喙附雄烏側中毗者号曰木鼈子不入藥中用若服令人喪目若附子底平有九角如鐡)
(色一箇箇重一兩即是氣全堪用夫修事十兩於文武火中炮令皴拆者去之用刀刮上孕子并去㡳尖微細劈破扵屋)
(下午地上掘一坑可深一尺安扵中一宿至明取出焙乾用夫欲炮者灰火勿用雜木火只用柳木最妙若隂制使即生)
(去尖皮㡳薄切用東流水并黑豆浸五日夜然後漉出扵日中&KR3378;令乾用凡使須隂制去皮尖了每十兩用生烏頭五兩)
(東流水六升)
聖惠方(治丁瘡腫甚者用附子末醋和塗之乾即再塗千金翼方同)
外臺秘要(療偏風半身不遂令癖疰附子一兩生用無灰酒一升右㕮咀内扵酒中經一七日隔日飲之服一)
(小合差)
千金翼(治大風冷痰癖脹滿諸痺等病用大附子一枚重半兩者二枚亦得炮之酒漬春冬五日夏秋三日服一)
(合以差爲度日再服無所不治)
又方(治口噤卒不開搗附子末内管中開口吹喉中差)
百一方(治卒忤停尸不能言口噤不開生附子末置管中吹内舌下即差)
經驗方(嘔逆飜胃用大附子一箇生薑一斤細剉煮研如麫糊米飲下之)
經驗後方(治大人久患口瘡生附子爲末醋麫調男左女右貼脚心日再換)
又方(治熱病吐下水及下利身冷脉微發燥不止附子一枚去皮臍分作八片入塩一錢水一升煎半升温服立效)
斗門方(治翻胃用附子一箇最大者坐扵塼上四面着火漸逼碎入生薑自然汁中又依前火逼乾復淬之約生)
(薑汁可盡半椀許搗羅爲末用粟米飲下一錢不過三服差)
又方(治元藏傷冷及開胃附子炮過去皮尖搗羅爲末以水兩盞入藥二錢塩葱棗薑同煎取一盞空心服大去積)
(冷暖下元肥腸益氣酒食無碍)
簡要濟衆(治脚氣連腿腫滿久不差方黑附子一箇去皮臍生用搗爲散生薑汁調如膏塗傅腫上藥乾再調)
(塗之腫消爲度)
孫用和(治大瀉霍亂不止附子一枚重七錢炮去皮臍爲末每服四錢水兩盞塩半錢煎取一盞温服主止)
張仲文(療眼暴赤腫磣痛不得開又淚出不止削附子赤皮未如蠶屎着&KR1475;中以定爲度)
崔氏方(療耳聾風牙關急不得開方取八角附子一救酢瀆之三宿令潤微削一頭内耳中灸上十四壯令氣通)
(耳中即差)
孫兆口訣云(若隂盛陽傷寒其人必燥熱而不欲飲水者是也宜服霹靂散附子一枚燒爲灰存性爲末蜜)
(水調下爲一服而愈此逼散寒氣然後熱氣上行而汗出乃愈)
又方(治頭痛附子炮石膏煆等分為末入腦麝少許茶酒下半錢)
脩真秘旨(治頭風至驗以附子一箇生去皮臍用菉豆一合同入銚子内煮豆熟爲度去附子服豆即立差每)
烏喙(音諱)味辛微温有大毒主風濕丈夫腎濕隂嚢痒寒熱歴
節掣引腰痛不能行步癰腫膿結又墮胎生朗陵山谷正月
二月採隂乾長三寸巳上爲天雄(莽草爲之使反半夏栝樓貝母白歛白及惡藜蘆陶)
(隱居云今採用四月烏頭與附子同根春時莖初生有腦形似烏鳥之頭故謂之烏頭有兩𡵨共蔕狀如牛角名烏喙喙)
(即烏之口也亦以八月採搗苲莖取汁日煎爲射罔獵人以傅箭射禽獸中人亦死宜速觧之唐本注云烏喙即烏頭異)
(名也此物同苗或有三𡵨者然兩𡵨者少縦天雄附子有兩𡵨者仍依本名如烏頭兩𡵨即名烏喙天雄附子者有兩𡵨)
(者復云何名之臣禹錫等謹按吳氏云烏頭一名莨一名千秋一名毒公一名果負一名耿子神農雷公桐君黃帝甘有)
(毒正月始生葉厚莖方中空葉四四相當與蒿相似又云烏喙神農雷公桐君黃帝有毒十月採形如烏頭有兩𡵨相合)
(如烏之喙名曰烏喙也所謂惡使盡與烏頭同爾雅云芨堇草注即烏頭也江東呼爲堇音靳崔寔四民月令云三月可)
(採烏頭藥性論云烏頭使遠志爲之使忌豉汁味苦辛大熱有大毒能治惡風憎寒濕痺逆氣冷痰包心腸腹疞痛痃癖)
(氣塊益陽事中風洗洗惡寒除寒熱主胷中痰滿冷氣不下食治欬逆上氣治齒痛破積聚寒主強志又云烏喙使忌䜴)
(汁味苦辛大熱能治男子腎氣衰弱隂汗主療風温濕邪痛治寒熱癰腫歲月不消者陳藏噐云射罔本功外主瘻瘡瘡)
(根結核瘰&KR1349;毒腫及蛇咬先取藥塗肉四畔漸漸近瘡習習逐病至骨瘡有熱膿及黃水出塗之若無膿水有生血及新)
(傷肉破即不可塗立殺人亦如殺走獸傅箭鏃射之十步倒也日華子云土附子味㢛辛熱有毒生去皮搗瀘汁澄清旋)
(添曬乾取膏名爲射罔獵人將作毒箭使用或中者以甘草藍青小豆葉浮萍冷水薺苨皆可禦也)
圖經(文具側子條下)
聖惠方(治風腰脚冷痺疼痛用川烏頭三分去皮臍生搗羅釅醋調塗扵故帛上傅之須臾痛止)
又方(治久疥癬方用川烏頭七枚生用搗碎以水三大盞煎至一大盞去滓温洗之)
外臺秘要(治頭風頭痛臘月烏頭一升炒令黃末之絹袋盛酒三升浸温服)
千金方(治耳鳴如流水聲耳痒及風聲不治久成聾生烏頭一味掘得承濕削如棗核大塞耳旦易夜易不三日愈)
又方(治沙風毒以射罔傅之佳)
經驗方(治一切冷氣去風痰定遍身疼痛益元氣強精力固精益髓令人少病川烏頭一斤用五升許大瓷鉢子)
(盛以童子小便浸逐日添注任令溢出浸二七日其烏頭通軟㨂去爛壊者不用餘以竹刀切破每箇作四片却用新汲)
(井水淘七遍後浸之每日換七日通前浸二十一日取出焙乾其藥潔白搗羅爲末酒煑麫糊丸菉豆大每服十丸空心)
(塩湯酒下少粥飰壓之如冷氣稍盛加數服之)
經驗後方(治痢獨聖丸川烏頭一箇好者柴灰火燒烟欲盡取出地上盞子合良久細研用酒蠟丸如大麻子)
(每服三丸赤痢用莄連甘草黑豆煎湯放冷吞下如白用甘草黑豆煎湯放冷吞下如瀉及肚疼水吞下每扵空心服之)
(忌熱物)
梅師方(治蛇虺螫人以射罔塗螫處頻易)
又方(治婦人血風虚冷月後不勻或即脚手心煩熱或頭面浮腫頑麻川烏頭一斤清油四两塩四兩一處鐺内熬)
(令裂如柔椹色爲度去皮臍五靈脂四兩合一處爲末入臼中搗令勻後蒸餅丸如梧桐子大空心温酒塩湯下二十丸)
(亦治丈夫風疾)
又方(𥙷益元蔵進飲食壯筋骨二虎丸烏頭附子合四兩釅醋浸三宿取出切作片子穿一小坑以炭火炕令通赤)
(用好醋三升同藥傾入熱坑子内盆合之經一宿取出去炒土用好青塩四兩研與前藥同炒令亦黃色杵爲末醋麫糊)
(丸如梧桐子大空心冷酒下十五丸塩湯亦得婦人亦宜)
又方(療癰緩風手足嚲曳口眼喎斜語言蹇澁履步不正神驗烏龍丹川烏頭去皮臍了五靈脂各五兩右爲末入)
(龍腦麝香研令細勻滴水丸如彈子大每服一丸先以生薑汁研化次煖酒調服之一日兩服空心晚食前服治一人只)
(三十丸服得五七丸便覺擡得手移得步十丸可以自梳頭)
勝金方(治蠍蜇烏頭末少許頭醋調傅之)
靈苑方(治馬汗入瘡腫痛漸甚宜急療之遲則毒深難理以生烏頭末傅瘡口良久有黃水出立愈丨)
初虞世(治䧟甲割甲成瘡連年不差川烏頭尖黃蘗等分爲末洗了貼藥)
脩真秘訣(治瀉痢三神丸草烏頭三兩一兩生一兩熱炒一兩燒存性研爲末以醋麫糊丸如菉豆大每服五)
(丸空心服瀉用井花水赤痢甘草湯下白痢乾薑湯下赤白痢生薑甘草湯下)
孫兆口訣(治隂毒傷寒手足逆冷脉息沉細頭疼腰重兼治隂毒欬逆等疾川烏頭乾薑等分右爲麄散炒令)
(轉色放冷再搗爲細散每一錢水一盞塩一撮煎取半盞温服)
古今錄驗(治癰攻腫若有瘜肉突出者烏頭五枚以苫酒三升漬三日洗之夜三四度)
楊氏産乳(療耳鳴無晝夜烏頭燒作灰昌蒲等分爲末綿褁塞耳中日再用效)
唐李寳臣(爲妓人置堇丁液寶臣飲之即音二日死)
勇力作不倦又墮胎一名白幕生少室山谷二月採根隂乾
(遠志爲之使惡腐婢陶隱居云今採用八月中旬天雄似附細而長使是長也乃至三四寸許此與烏頭附子三種本並)
(出建平故謂之三建今宜都佷山最好謂爲西建錢塘間者謂爲東建氣力小力弱不相似故曰西水猶勝東白也其用)
(灰殺之時有水強巨兩切者不佳唐本云天雄附子烏頭等並以蜀道綿州龍州出者佳餘處縱有造得者力弱都不相)
(似江南来者全不堪用陶以三物俱出建平故名之非也按國語寘堇于肉注云烏頭也爾雅云芨堇草郭注云烏頭)
(苗也此物本出蜀漢其本名堇今訛爲建遂以建平燡之又石龍芮葉似堇故名水堇今復爲水莨亦作建音此豈復生)
(建平耶檢字書又無莨字甄立言本草音義亦論之天雄附子側子並同用八月採造其烏頭四月上旬今云二月採恐)
(非時也臣禹錫等謹按淮南子云天雄雄雞志氣益注云取天雄三枚内雄雞腸中搗生食之令人勇藥性論云天雄君)
(忌豉汁大熱有大毒乾薑制用之能治風痰冷痺軟脚毒風能止氣喘促急煞禽蟲毒日華子云治一切風一切氣助陽)
(道暖水藏𥙷腰膝益精明目通九竅利皮膚調血脉四肢不遂破痃癖癥結排膿止痛續骨消瘀血𥙷冷氣虚損霍亂轉)
(筋背脊僂傴消風痰下胷膈水發汗止隂汗炮含治喉痺凡丸散炮去皮臍用飲藥即和皮生使甚佳何以便驗又云天)
(雄大長少角刺而虚烏喙以天雄而附子大短有角平穏而實烏頭次扵附子側子小於島頭連聚生者名爲虎掌並是)
又墮胎(陶隱居云此即附子邊角之大者脫取之昔時不用此来醫家以療脚氣多驗凡此三建衍中乃是同根)
(而本經分生三處當各有所宜故也方云少室天雄朗陵烏頭皆稱本土今則無别矣少室山連嵩高朗陵縣屬豫州汝)
(南郡今在北國唐本注云側子只是烏頭下共附子天雄同生小者側子與附子皆非正生謂從烏頭傍出也以小者爲)
(側子大者爲附子今稱附子角爲側子理必不然若當陽以下江左及山南嵩高齊魯間附子時復有角如大豆許䕫州)
(巳上劍南所出者附子之角曾微黍粟持此為用誠亦難充比来京下皆用細附子有效未嘗取角若然方須八角附子)
(應言八角側子言取角用不近人情也臣禹錫等謹按蜀本注云昔多不用今以療脚氣甚效按陶云側子即附子邊角)
(之大者削取之蘇云只是烏頭下共附子同生小者爲側子大者爲附子殊無證據但云附子角小如黍粟難充扵用故)
(有此說今據附子邊果有角如大棗核及㯽榔巳来者形狀亦自是一顆仍不小是則烏頭傍出附子附子傍出側子明)
(矣似爲烏頭爲烏頭兩岐者爲烏喙細長乃至三四寸者爲天雄根傍如芋散生者名附子傍連生者名側子五物同出)
(而異名苗高二尺許葉似石龍苪及艾其花紫赤其實紫黑今以龍州綿州者爲佳作之法以生熟湯浸半日勿令滅氣)
(出以白灰裛之數易使乾又法以米粥及糟麫等並不及前法吳氏云側子一名莨神農岐伯有大毒八月採隂乾是附)
(子角之大者畏惡與附子同藥性論云側子使能治冷風濕痺大風筋骨攣急)
圖經曰(烏頭烏喙生朗陵山谷天雄生少室山谷附子側子生犍爲山谷及廣漢今並出蜀土然四品都是一種)
(所産其種出扵龍州種之法冬至前先將肥瘦陸田耕五七遍以猪糞糞之然後布種逐月耘耔至次年八月後方成其)
(苗高三四尺以來莖作四&KR0994;葉如艾花紫碧色作穗實小子黑色如桑椹本只種附子一物至成熟後有此四物收時仍)
(一處造釀方成釀之法先於六月内踏造大小麫麴至收採前半月預先用大麥煮成粥後將上件麴造醋候熟淋去糟)
(其醋不用大酸酸則水觧之便將所枚附子等去根須扵新潔瓮内淹浸七日每日攪一遍日足撈出以弥疎篩攤之令)
(生白衣後向慢風日中曬之百十日以透乾爲度若猛日曬則皺而皮不附肉其長三二寸者爲天雄割削附子傍尖芽)
(角爲側子附子之絶小者亦名爲側子元種者母爲烏頭其餘大小者皆爲附子以八角者爲上如方藥要用須炮令裂)
(去皮臍使之綿州彰明縣多種之惟赤水一鄕者最佳然收採時月與本經所說不同蓋今時所種如此其内地所出者)
(與此殊别今稀用謹按本經冬採爲附子春採爲烏頭而廣雅云奚毒附子也一歲爲萴與側同子二歲爲烏喙三歲爲)
(附子四歲爲烏頭五歲爲天雄今一年種之便有此五物豈今人種蒔之法用力倍至故爾繁盛也然雖藥力當緩於歲)
(久者耳崔氏治寒疝心腹脅引痛諸藥不可近者蜜煎烏頭主之以烏頭五枚大者去芒角及皮四破以白蜜一斤煎令)
(透潤取出焙乾搗篩又以熟蜜丸冷塩湯吞二十丸如梧子永除又法用煎烏頭蜜汁以桂枝之湯五合觧之飲三合不)
咽腫痛頭眩匈脹欬逆腸鳴止汗消心腹匈膈痰熱滿結欬
嗽上氣心下急痛堅痞時氣嘔逆消癰腫墮胎療痿黃悅澤
面目生令人吐熟令人下用之湯洗令滑盡一名守田一名
地文一名水玉一名示姑生槐里川谷五月八月採根暴乾
(射干爲之使惡皂莢畏雄黃生薑乾薑秦皮龜甲反烏頭陶隱居云槐里属扶風今第一出青州吳中亦有以肉白者爲)
(佳不厭陳久用之皆先湯洗十許過令滑盡不尔戟人咽喉方中有半夏必湏生薑者亦以制其毒故也唐本注云半夏)
(所在皆有生平澤中者名羊眼半夏圓白爲勝然江南者大乃徑寸南人特重之頃来互用功狀殊異問南人說苗乃是)
(由䟦陶注云虎掌極似半夏注由䟦乃說鳶尾於此注中似說由䟦二事混淆陶中不識臣禹錫等謹按蜀本云熟可以)
(下痰又圖經云苗一莖端三葉有二根相重上小下大五月採則虛小八月採則實大採得當以灰裛二日湯洗暴乾之)
(藥性論云半夏使忌羊血海藻飴糖柴胡爲之使有大毒湯淋十遍去涎方盡其毒以生薑等分制而用之能消痰涎開)
(胃建脾止嘔吐去匈中痰滿下肺氣主欬結新生者摩塗癰腫不消能除瘤癭氣虚而有痰氣加而用之日華子云味㢛)
(辛治吐食反胃霍亂轉筋腸腹冷痰瘧)
圖經曰(半夏生槐里川谷今在處有之以齊州者為佳二月生苗一莖莖端三葉淺綠色頗似竹葉而光江南者)
(似芍藥葉根下相重生上大下小皮黃肉白五月八月内採根以灰裛二日湯洗暴乾一云五月採者虛小八月採者實)
(大然以圓白陳久者為佳其平澤生者甚小名羊眼半夏又由䟦絶類半夏而苗高近一二尺許根如鷄卵大多生林下)
(或云即虎掌之小者足以相亂半夏主胃冷嘔&KR0938;方藥之最要張仲景治反胃嘔吐大半夏湯半夏三升人參三两白蜜)
(一升以水一斗二升和揚之一百二十遍煑取三升半温服一升日再亦治隔間支飲又主嘔&KR0938;穀不得下眩悸半夏加)
(茯苓湯半夏一升生薑半斤茯苓三两切以水七升煎取一升半分温服之又主心下悸半夏麻黃丸二物等分篩末蜜)
(丸大如小豆每服三丸日三其餘主寒厥赤風四逆嘔吐附子粳米湯及傷寒湯方用半夏一升洗去滑焙乾搗未小麥)
(麫一升合和以水搜令熟丸如彈丸以水煑令麫熟則藥成初吞四五枚日二稍稍增至十五枚旋煑旋服覺病喊欲更)
(重合亦佳禁食錫與羊肉)
雷公云(凡使勿誤用白傍子真似半夏只是咬着微酸不入藥用若修事半夏四两用搗了白芥子末二两頭)
(醋六两一味攪令濁將半夏投中洗三遍用之半夏上有隟涎若洗不净令人氣逆肝氣怒滿)
聖惠方(治時氣嘔逆不下食用半夏半两湯浸洗七遍去滑生薑一两同剉碎以水一大盞煎至六分去滓分二)
(服不計時候温服之)
又方(治蠍瘻五孔皆相通半夏一分為末以水調傅之)
經驗後方(治胃半夏二两天南星二两右以為末用水五升入壜子内與藥攪勻浸一宿去清水焙乾重碾令)
(細每服水二盞藥末二錢薑三片同煎至八分温服至五服效)
斗門方(治匈膈壅滯去痰開胃用半夏净洗焙乾搗羅為末以生薑自然汁和為餅子用濕紙裹扵慢火中煨令)
(香熟水两盞用餅子一塊如彈丸大入塩半錢煎取一盞温服能去匈隔壅逆大壓痰毒及治酒食所傷其功極驗)
簡要濟衆(治久積冷不下食嘔吐不止冷在胃中半夏五两法過為末每服三錢白麫一两以水和搜切作碁)
(子水煑麫熟為度用生薑醋調和服之)
古今錄驗(治喉痺半夏末方寸匕鷄子一枚頭開竅子去内黃白盛淳苦酒令小滿内半夏末着中攪和鷄子)
(内以鐶子坐之扵炭上煎藥成置柸中稍暖嚥之)
錢相公篋中方(治蠍螫人取半夏以水研塗之立止)
深師方(治傷寒病碗不止半夏熟洗乾末之生薑湯服一錢匕)
子母秘錄(治小兒腹脹半夏少許洗搗末酒和丸如粟米大每服二丸生薑湯吞下不差加之日再服又若以)
(火炮之為末貼臍亦佳)
又方(治五絶一曰自縊二曰墻壁壓三曰弱水四曰魘魅五曰産乳凡五絶皆以半夏一两搗篩為末丸如大豆内)
(鼻中愈心温者一日可治)
産書(治産後暈絶半夏一两搗為末冷水和丸如大豆内鼻孔中即愈此是扁鵲法也)
御藥院(治膈壅風痰半夏不計多少酸漿浸一宿温湯洗五七遍去悪氣日中㬠乾搗為末漿水搜餅子日中乾)
(之再為末每五两入生腦子一錢研勻以漿水濃脚丸鷄頭大紗袋盛通風處隂乾每一丸好茶或薄苛湯下)
紫靈元君(南嶽大夫内傳治卒死半夏末如大豆許吹鼻中)
衍義曰(半夏今人惟知去痰不言益脾盖能分水故也脾惡濕濕則濡而困困則不能治水經曰水勝則瀉一男)
(子夜數如厠或教以生薑一两碎之半夏湯洗與大棗各三十枚水一升甆瓶中慢火燒為熟水時時呷數日便巳)
(味甘不入湯服能治風眩目轉主疝瘕腸痛主傷寒時疾強隂)
圖經曰(虎掌生漢中山谷及冤句今河北州郡亦有之初生根如豆大漸長大似半夏而扁累年者其根圓及寸)
(大者如鷄卯周匝生圓牙二三枚成五六枚三四月生苗高尺餘獨莖上有葉如瓜五六山分布尖而圓一窠生七八莖)
(時出一莖作穗直上如鼠尾中生一葉如匙裹莖作房傍開一口上下失中有花微青褐色結實如麻子大熟即白色自)
(落布地一子生一窠九月苗殘取根以湯入噐中漬五七日湯冷乃易曰換三四遍洗去延暴乾用之或再火炮今冀州)
(人菜園中種之亦呼為天南星江州有一種草葉大如掌面青背𬗋四畔有芽如虎掌生三四葉為一本冬青治心痛寒)
(熱積氣不結花實與此名同故附見之)
由䟦主毒腫結熱(陶隱居云本出始興今都下亦種之状如烏翣而布地花𬗋色根似附子苦酒摩塗)
(腫亦效不入餘藥唐本注云由䟦根尋陶所注乃是鳶尾根即鳶頭也由䟦今南人以為半夏類𡭗乖越非惟不識半夏)
(亦不知由䟦與鳶尾也今按陳藏噐本草云半夏高一二尺生澤中熟地根如小指正圓所謂羊眼半夏也由䟦苗高一二)
(尺似苣蒻根如鷄卵生林下所謂由䟦也臣禹錫等謹按蜀本圖經云春抽一莖莖端直八九葉根圓扁而肉白)
圖經(文具半夏條下)
右由䟦一種古本所有政和監本脫
漏不載今照依嘉祐監本𥙷之扵此
鳶尾味苦平有毒主蠱毒邪氣鬼疰諸毒破癥瘕積聚去水
下三蟲療頭眩殺鬼魅一名烏園生九疑山谷五月採(陶隱居云)
(方家云是射干苗無鳶尾之名主療亦異當别一種物方亦有用鳶頭者即應是其根療體相似而本草不顯之唐本注)
(云此草葉似射干而闊短不抽長莖花紫碧色根似高良薑皮黃肉白有小毒嚼之戟人咽喉與射干全别人家亦種所)
(在有之射干花紅抽莖長根黃有臼今陶云由䟦正說鳶尾根莖臣禹錫等謹按蜀本云此草名名鳶尾根名鳶頭亦謂)
(之鳶根又圖經云葉似射干布地生黑根似高良薑而節大數介相連今所在皆有九月十月採根日乾)
圖經(文具射干條下)
陳藏噐云(鳶尾主飛尸游蠱著喉中氣欲絶者以根削去皮肉喉中摩病處令血出為佳)
右鳶尾一種古本所有政和監本脫
漏不載今照依嘉祐監本補之扵此
(北部日乾亦有火乾者皮小焦不如而耐蛀堪久此藥至勁利麄者便不中服最為俗方所種道家時用以去痰疾非養)
(性所湏也將軍之號當取其駿快矣唐本注云大黃性濕潤而易壞蛀火乾乃佳二月八月日不烈恐不時燥即不堪矣)
(葉子莖並似羊蹄但麄長而厚其根細者亦似宿羊蹄大者乃如椀長二尺作時燒石使熱横寸截著石上慱之一日微)
(燥乃繩穿眼之至乾為佳幽并巳北漸細氣力不如蜀中者今出宕州涼州西羌蜀地皆有其莖味酸堪生啖亦以解熱)
(多食不利人陶稱蜀地者不及隴西誤矣今按陳藏噐本草云大黃用之當分别其力若取和厚深沉能攻病者可用蜀)
(中似牛舌片緊硬者若取瀉洩駿快推陳去熱當取河西錦紋者凡有蒸有生有熟不得一㮣用之臣禹錫等謹按蜀本)
(云葉似蓖麻根如大芋傍生細根如牛蒡小者亦似羊蹄又云圖經云高六七尺莖脆藥性論云蜀大黃使去寒熱忌冷)
(味苦甘消食鍊五藏通女子經候利水腫能破痰實冷熱結聚宿食利大小腸貼熱毒腫主小兒寒熱時疾煩熱蝕膿破)
(留血日華子云通宣一切氣調血脉利關節泄壅滯水氣四肢冷熱不調温瘴熱疾利大小便并傳一切瘡&KR2043;癰毒廓州)
(馬蹄峡中者次)
圖經曰(大黃生河西山谷及隴西今蜀川河東陕西州郡皆有之以蜀川錦紋者佳其次秦隴来者謂之土蕃大)
(黃正月内生青葉似蓖麻大者如扇根如芋大者如椀長一二尺傍生細根如牛蒡小者亦如芋四月開黃花亦有青紅)
(似蕎麦花者莖青𬗋色形如竹二月八月採根去黑皮火乾江淮出者曰土大黃二月開花結細實又鼎州出一種羊蹄)
(大黃療疥瘙甚效初生苗葉如羊蹄累年長大即葉似商陸而狹尖四月内於押條上出穗五七莖相合花葉同色結實)
(如蕎麦而輕小五月熟即黃色亦呼為金蕎麦三月採苗五月收實並隂乾九月採根破之亦有錦紋日乾之亦呼為土)
(大黃凡收大黃之法蘇公云作時燒石使熱横寸截著石上&KR1572;之一日微燥乃繩穿眼之至乾今土蕃大黃往往作横片)
(曾經火&KR1572;蜀大黃乃作緊片如牛舌形謂之牛舌大黃二者用之皆等本經稱大黃推陳致新其效最神故古方下積滯)
(多用之張仲景治傷寒用處尤多又有三物備急丸司空裴秀為散用療心腹諸疾卒暴百病其方用大黃乾薑巴豆各)
(一两湏精新好者搗篩蜜和更搗一千杵丸如小豆服三丸老小斟量之為散不及丸也若中悪客忤心服脹滿卒痛如)
(錐刀刺痛氣急口噤停戶卒死者以煖水若酒服之若不下捧頭起灌令下喉湏臾差未知更與三丸腹當鳴轉即吐下)
(便愈若口巳噤亦湏折齒灌之藥如喉即差崔知弟療小兒無辜閃癖瘰&KR0659;或頭乾黃聳或乍痢乍差諸狀多者皆大黃)
(煎主之大黃九两錦紋新實者若微朽即不中用削去蒼皮乃秤搗篩為散以上好米醋三升和之置銅椀中於大鐺中)
(浮湯上炭火煑之火不用猛又以竹木篦攪藥候任丸乃停扵小瓷噐中貯兒年三歲一服七丸如梧子日再服常以下)
(青赤膿為度若不下膿或下膿少者稍稍加丸下膿若多丸又湏减病重者或至七八痢方盡根本大人小兒以意量之)
(此藥惟下膿宿結不令兒利湏禁食毒物食乳者乳母亦同忌法崔元亮海上方治腰脚冷風氣以大黃二大两切如寨)
(子和少酥炒令酥盡入藥中切不得令黃焦則無力搗篩為末每日空服以水三大合入生薑两片如錢煎十餘沸去薑)
(取大黃末两錢别置桃子中以薑湯調之空腹頓服如有餘薑湯徐徐押之令盡當下冷膿及悪物等病即差止古人用)
(毒藥攻病必隨人之虚實而處置非一切而用也姚僧垣初仕梁武帝因發熱欲服大黃僧垣曰大黃乃是快藥至尊年)
(高不可輕用帝弗從幾至委頓元帝常有心腹疾諸醫咸謂宜用平藥可漸宣通僧垣曰脉洪而實此有宿妨非用大黃)
(無差理帝從而遂愈以此言之今醫用一毒藥而攻衆病其偶中病便謂此方之神竒其差誤乃不言用藥之失如此者)
(衆矣可不戒哉)
唐本云(葉似篦麻根如大竽傍生細根如牛蒡圖經云高六七尺莖脆味酸釀酒)
雷公云(凡使細切内紋如水旋班緊重剉蒸從巳至未㬠乾又灑臘水蒸從未至亥如此蒸七度㬠乾却灑薄蜜)
(水再蒸一伏時其大黃臂如烏膏樣扵日中㬠乾用之為妙)
聖惠方(治時氣發豌豆瘡用川大黃半两微炒以水一大盞煎至七分去滓分為二服)
又方(熱病狂語及諸黃用川大黃五两剉炒微赤搗為散用臘月雪水五升煎如膏每服不計時候冷水調下半匙)
葶&KR0995;味辛苦寒大寒無毒主癥瘕積聚結氣飲食寒熱破堅
逐邪通利水道下膀胱水伏留熱氣皮閒邪水上出面目浮
腫身暴中風熱疿(音沸)痒利小腹久服令人虚一名丁歴一名
蕇(音典)蒿一名大室一名大適生藁城平澤及田野立夏後採
實隂乾得酒良(榆皮爲之使悪殭𧖟石龍芮陶隱居云出彭城者最勝今近道亦有母則公薺子細黃至)
(苦用之當熬今按此藥亦療肺壅上氣欬嗽定喘促除匈中痰飲臣禹錫等謹按蜀本云苗似薺苨春末生高三二尺花)
(黃角生子黃細五月熟採子暴乾藥性論云葶&KR0995;臣味酸有小毒能利小便抽肺氣上喘息急止嗽爾雅云蕇葶&KR0995;注實)
(葉皆似芥一名狗齊日華子云利小腸通水氣虚腫)
圖經曰(葶&KR0995;生藁城平澤及田野今京東陕西河北州郡皆有之曹州者尤勝初春生苗葉高六七寸有似齊根)
(白枝莖俱青三月開花微黃結角子扁小如黍粒微長黃色立夏後採實暴乾月令孟夏之月靡草死許慎鄭康成注皆)
(云靡草薺葶&KR0995;之厲是也至夏則枯死故此時採之張仲景治肺癰喘不得卧葶&KR0995;大棗瀉肺湯主之葶&KR0995;炒黃色搗末)
(爲丸大如彈丸每服用大棗二十枚水三升煎之取二升然後内一彈丸更煎取一升頓服之支飲不得息亦主之崔知)
(悌方療上氣欬嗽長引氣不得卧或遍體氣腫或單面腫或足腫並主之葶&KR0995;子三升微火熬搗篩為散以青酒五升漬)
(之冬七日夏三日初服如撓許大日三夜一冬日二夜二量其氣力取微利一二為度如患急困者不得待日滿亦可以)
(綿細絞即服其葶&KR0995;單莖向上葉端出角角麄且短又有一種苟芥草葉近根下作竒生角細長取時必湏分别前件二)
(種也又篋中方治嗽含膏丸曹州葶&KR0995;子一两紙襯熬令黑知母一两貝母一两三物同搗篩以棗肉半两别銷沙糖一)
(两半同入藥中和為丸大如彈丸每服以新綿裹一丸含之徐徐嚥津甚者不過三丸今醫家亦多用之)
雷公云(凡使勿用赤鬢子真相似葶&KR0995;子只是味微甘苦葶歷子入預苦凡使以糯米相合扵燠上微微培待米)
(熟去米單搗用)
聖惠方(治上氣喘急遍身浮腫用甜葶&KR0995;一升隔紙炒令紫色搗令極細用生絹袋盛以清酒五升浸三日後每)
(服抄一匙用粥飲調下日三四服)
又方(治支飲久不差大腹水腫喘促不止用甜葶&KR0995;三两隔紙炒令𬗋色搗如膏每服丸如彈子大以水一中盞入)
(棗四放煎至五分去滓非時服)
外臺秘要(治食飲不得息葶&KR0995;子三两熬令黃搗為末以水三升煑大棗三十枚得汁一升内藥中每服如棗)
(大煎取七合頓服)
千金方(治腹脹積聚癥瘕葶&KR0995;子一升熬以酒五升浸七日日服三合)
千金翼(治頭風搗葶&KR0995;子以湯淋取汁洗頭止)
經驗方(河東裴氏傳經效治水腫及暴腫葶&KR0995;三两杵六千下令如埿即下漢防已末四两取綠頭鴨就藥臼中)
(截頭瀝血扵臼中血盡和鴨頭更搗五千下丸如梧桐子患甚者空腹白湯下十丸稍可者五丸頻服五日止此藥利小)
(便有效如神)
梅師方(治遍身腫浮小便澁葶&KR0995;子二两大棗二十枚以水一大升煎取一小升去棗肉葶&KR0995;扵棗汁煎丸如梧)
(子飲下十丸)
又方(治肺壅氣喘急不得卧葶&KR0995;子三兩炒大棗三十枚水三升煑棗取二升又煎取一升去滓併二服)
簡要濟衆(治小兒水氣腹腫兼下痢膿血小便澁葶&KR0995;子半两微炒搗如埿以棗肉和搗為丸如菉豆大每服)
(五丸棗湯下空心晚後量兒大小加减服之)
續十全方(治一切毒入腹不可療及馬汗用葶&KR0995;子一两炒研以水一升浸湯服取下悪血)
崔氏(治水氣葶&KR0995;三两以物盛甑上蒸令熟即搗萬杵下若丸得如梧桐子不湏蜜和一服五丸漸加至七丸以得)
(微利即佳不可多服令人不堪美食若氣發又服之得利氣下定即停此方治水氣無比蕭駙馬患水腫惟服此得差)
傷寒類要(治腎癉脣乾以葶&KR0995;主之)
子母秘錄(治小兒白秃葶&KR0995;搗末以湯洗訖塗上)
姚和衆(治孩兒蛔蟲葶&KR0995;子一分生為末用以水三合煎取一合一日服盡)
衍義曰(葶&KR0995;用子子之味有甜苦兩等其形則一也經既言味辛苦即甜者不復更入藥也大㮣治体皆以行水)
(走泄為用故曰久服令人虚蓋取苦泄之義其理甚明藥性論所說盡矣不當言味酸)
咽痛下蠱毒一名利如一名房圖一名白藥一名梗草一名
薺苨生嵩高山谷及冤句二八月採根暴乾(節皮為之使得牡蠣遠志療恚)
(怒得消石石膏療傷寒畏白及龍眼龍膽陶隱居云近道處處有葉名隱忍二三月生可煑食之桔梗療蠱毒甚驗俗方)
(用此乃名薺苨今别有薺苨能解藥毒所謂亂人參者便是非此桔梗而葉甚相似但薺苨葉下光明滑澤無毛為異葉)
(生又不如人參相對者爾唐本注云人參苗似五加闊短莖圓有三四椏椏頭有五葉陶引薺苨亂人參謬矣且薺苨桔)
(梗又有葉差互者亦有葉三四對者皆一莖直上葉既相亂惟以根有心為别𡭗臣禹錫等謹按藥性論云桔梗臣味苦)
(平無毒能治下痢破血積氣消聚痰涎主肺氣氣促嗽逆除腹中冷痛主中悪及小兒驚癎日華子云下一切氣止霍亂)
(轉筋心腹脹痛𥙷五勞養氣除邪辟温𥙷虛痰破癥瘕養血排膿𥙷内漏及喉痺㿌毒以白粥觧)
圖經曰(桔梗生嵩高山谷及冤句今在處有之根如小指大黃白色春生苗莖高尺餘葉似杏葉而長橢四葉相)
(對而生嫩時亦可煑食之夏開花𬗋碧色頗似牽牛子花秋後結子八月採根細剉暴乾用葉名隱忍其根有心無心者)
(乃薺苨也而薺苨亦能解毒二物頗相亂但薺苨葉下光澤無毛為異開中桔梗根黃頗似蜀葵根莖細青色葉小青色)
(似菊花葉右方亦單用之古今錄驗療卒中蠱下血如雞肝者晝夜出血石餘四藏皆損惟心未毁或鼻破得死者取桔)
(梗搗屑以酒服方寸匕日三不能下藥以物拗口開灌之心中當煩湏臾自定服七日止當食猪肝脽以𥙷之神良集驗)
(方療匈中滿而振寒脉數咽燥不渴時時出清唾腥臭日久吐膿如粳米粥是肺癰治之以桔梗甘草二两灸以水三升)
(煑取一升分再服朝暮吐膿血則差)
︻雷公云(凡使勿用木梗真似桔梗咬之只是腥澁不堪凡使去頭上尖硬二三分巳来并两畔附枝子扵槐)
(砧上細剉用百合水浸一伏時漉出緩火熬令乾用每修事四两用生百合五分搗作膏投扵水中浸)
聖惠方(治馬喉痺并毒氣壅塞用桔梗二两去蘆頭剉以水三大盞煎至一盞去滓不計時分温三服)
又方(姙娠中悪心腹疼痛用桔梗一两細剉水一中盞入生姜三片煎至六分去滓非時温服)
外臺秘要(治卒落忤停尸不能言者燒桔梗二两未米飲服仍吞麝香如大豆許佳)
千金方(治喉閉并毒氣桔梗二兩水三升煎取一升頓服)
又方(鼻衂方桔梗為末水服方寸匕日四五亦止吐下血)
百一方(若被打擊瘀血在腸内久不消時發動者取桔梗末熟米下刀圭)
經驗後方(治骨䐬風牙痛腫桔梗為末棗穰和丸如皂子大綿裹咬之腫則荆芥湯潄之)
筤(音浪)菪(音蕩)子味苦甘寒有毒主齒痛出蟲肉痺拘急使人健
行見鬼療癲狂風癎顛倒拘攣多食令人狂走久服輕身走
及奔馬強志益力通神一名横唐一名行唐生海濱川谷及
雍州五月採子(陶隠居云今處處有子形頗似五味核而極小惟入療癲狂方用尋此乃不可多食過劑)
(𡭗久服自無嫌通神健行足為大益而仙經不見用今方家多作狼蓎今按陳藏噐本草云莨菪子痃癖安心定志聦明)
(耳目除邪逐風變白性温不寒取子洗暴乾隔日空腹水下一指捻勿令子破破即令人發狂亦用小便冷之令泣小便)
(盡暴乾依前服之臣禹錫等謹按蜀本圖經云葉似王不留行菘藍等莖葉有細毛花白子榖作罌子形實扁細若粟米)
(許青黃色所在皆有六七月採子日乾藥性論云莨菪亦可單用味苦辛微熱有大毒生能瀉人見鬼拾針狂乱熱炒止)
(冷痢主齒痛蚛牙孔子咬之蟲出石灰清煑一伏時掬出去茅暴乾以附子乾姜陳橘皮桂心厚朴為丸去一切冷氣積)
(年氣痢甚温煖熱發用菉汁解之焦炒碾細末治下部脫肛日華子云温有毒甘草升麻犀角並能解之燒熏蚛牙及洗)
(隂汗)
圖經曰(莨菪子生海濱川谷及雍州今處處有之苗莖高二三尺葉似地黃王不留行紅藍等而三指闊四月開)
(花𬗋色苗莢莖有白毛五月結實有殼作&KR0902;子狀如小石榴房中至細青白色如米粒一名天仙子五月採子隂乾謹按)
(本經云莨菪性寒後人多云大熱而史記淳于意傳云淄川王美人懷子而不乳意飲以浪藥一撮以酒飲旋乳且不乳)
(豊熱藥所治又古方主卒癲狂亦多單用莨菪不知果性寒邪小品載治癲狂方取莨菪三升作末酒一升漬數日出搗)
(之以内汁和絞去滓湯上煎令可丸如小豆三丸日三當覧口面急頭中有蟲行額及手足有赤色處如此並是差候未)
(如再服取盡神良又篋中方主腸風莨菪煎取莨菪實一升治之暴乾搗篩生姜半升取汁二物相合銀鍋中更以無灰)
(酒二升投之上火煎令如稠餳即旋投酒度用酒可及五升以米即止煎令可丸大如梧子每旦酒飲通下三丸增至五)
(七丸止若丸時䊀手則莵絲粉襯隔煎熬切戒火緊則藥焦而失力矣初服微熱勿怪疾甚者服過三日當下利疾去利)
(亦止絶有效)
︻雷公云(凡使勿令使蒼冥子其形相似只是服無效時人多用雜之其蒼冥子色微赤若修事十两以頭醋)
(一鎰煑盡醋爲度却用黃牛乳汁浸一宿至明看牛乳汁黑即是莨菪子大毒㬠乾别搗重篩用勿誤服衝人心大煩悶)
(眼生暹火)
别說云(謹按莨菪之功未見如所說而其毒有甚煑一二日而芽方生用者宜審之)
草蒿味苦寒無毒主疥瘙痂痒悪瘡殺蝨留熱在骨節間明
目一名青蒿一名方潰生華隂川澤(陶隱居云處處有之即今青蒿人亦取雜香菜)
(食之唐本注云此蒿生挼傳金瘡大止血生肉止疼痛良今按陳藏器本草蒿主鬼氣尸疰伏連婦人血氣腹内滿及冷)
(熱久痢秋冬用子春夏用苗並搗絞汁服亦暴乾為末小便中服覺冷用酒煑又燒為灰紙八九重淋取汁和石灰去息)
(肉黶子臣禹錫等謹按蜀本圖經云葉似茵蔯蒿而背不白高四尺許四月五月採苗日乾江東人呼為蒿為其息似)
(汛北人呼為青蒿爾雅云蒿葭釋曰蒿一名菣詩小雅云食野之蒿陸機云青蒿也荆豫之間汝隂皆云菣孫炎云荆楚)
(之間謂蒿為菣郭云今人呼青蒿香中炙啖者為菣是也日華子云青蒿𥙷中益氣輕身𥙷勞駐顔色長毛髮髮黑不老)
(兼去蒜髮心痛熱黃生搗汁服并傅之瀉痢飯飲調末五錢匕燒灰和石灰煎治悪毒瘡并莖亦用又云子味甘令無毒)
(明目開胃炒用治勞壮徤人小便浸用治悪瘡癬疥風疹殺蝨煎洗又云臭蒿子涼無毒治勞下氣開胃止盗汗及邪氣)
(鬼毒又名草蒿)
圖經曰(草蒿即青蒿也生華隂川澤今處處有之春生苗葉極細嫰時人亦取雜諸杳菜食之至夏高四五尺秋)
(後開細淡黃花花下便結子如粟米大八九月間採子隂乾根莖子葉並入藥用乾者灸作飲香尤佳青蒿亦名方漬凡)
(使子勿使葉使根勿使莖四者若同反者成疾得童子小便浸之良治骨蒸熱勞為取古方多單用者葛氏治金刃初傷)
(取生青蒿搗傅上以帛裹則血止即愈崔元亮海上方療骨蒸鬼氣取童子小便五大斗澄青蒿五斗八九月揀帶子者)
(最好細剉二物相和内好大釡中以猛火煎取三大斗去滓净洗釡令乾再瀉汁安釡中以微火煎可二大斗登過青蒿)
(即取猪膽十枚相和煎一大斗半除火待冷以新甆噐盛每欲服時取甘草二三两熟灸搗末以煎和搗一千杵為丸空)
(腹粥飲下二十丸漸增至三十丸止)
︻雷公云(凡使唯中為妙到膝即仰到腰即俛使子勿使葉使根勿使莖四件若同使飜然成痼疾採得葉不)
(計多少用七歲兒童七箇溺漫七日七夜後漉出㬠乾)
食療(云青蒿寒益氣長髮能輊身𥙷中不老明目煞風毒搗傅瘡上止血生肉最早春便生色用之白者是目然香)
(醋淹爲𦵔益人治骨蒸以小便漬两日一宿乾末爲丸甚去熱勞又鬼氣取子爲末酒服之方寸差燒灰淋汁和石灰煎)
(治悪瘡瘢靨)
百一方(治蜂螫人嚼青蒿傅瘡上即差)
斗門方(治丈夫婦人勞瘦青蒿細剉水三升童子小便五升同煎取一升半去滓入噐中煎成膏丸如梧桐子大)
(空心既卧以温酒吞下二十丸)
衍義曰(草蒿今青蒿也在處有之得春最早人剔以爲𬞞根赤葉香今人謂之青蒿亦有所别也但一類之中又)
(取其青色者陕西綏銀之間有青蒿叢中之間時有一两窠迥然青色土人謂之爲香蒿莖葉與常蒿一同但常蒿色淡)
(青此蒿色深青故氣芬芳恐古人所用以深青者爲勝不然諸蒿何嘗不青)
(似薑根似高良薑而細此是山薑證不是旋復根今復道從北國来似芎藭芎藭與高良姜全無髣髴𡭗臣禹錫等謹按)
(蜀本圖經云旋復花葉似水蘇黃花如菊今所在皆有六月至九月採花藥性論云旋復花使味甘無毒王肋脅氣下寒)
(熱水腫主治膀胱宿水去逐大腹開胃止嘔逆不下食爾雅云獲盜庚注旋復似菊䟽獲一名盗庚也蕭炳云旋復用)
(花葍音福旋徐願取用根日華子云無毒明目治頭風通血脉葉止金瘡血)
圖經曰(旋復花生平澤川谷今所在有之二月巳後生苗多近水傍大似紅藍而無刺長一二尺巳来葉如柳莖)
(細六月開花如菊花小銅錢大深黃色上黨田野人呼為金錢花七八月採花暴乾一十日成今近者人家園圃所蒔金)
(錢花花葉並如上說極易繁盛恐即此旋復也張仲景治傷寒汗下後心下痞堅噫氣不除有七物旋復代諸湯雜治婦)
(人有三物旋復湯胡治有除痰飲在两脅脹滿等旋腹花丸用之尤多)
︻雷公云(凡採得後去裹花蘂殼皮并蔕子花蘂蒸從已至午㬠乾用)
外臺秘要(救急續斷筋法取旋復花草根淨洗土搗量瘡大小傅之日一二易以差為度)
又方(破斫筋斷者以旋復根搗汁瀝瘡中仍用滓封瘡上十五日即斷筋便續此方出蘇景中家療奴用效)
經驗後方(治中風及壅滯以旋復花洗塵令净搗末煉蜜為丸如梧桐子大夜卧以茶湯下五丸至七丸十丸)
月採根隂乾(黃連爲之使反細辛芍藥五參悪大黃陶隱居云近道處處有根下極似葱而多毛用之止剔)
(取根微灸之臣禹錫等謹按蜀本圖經云葉似欝金秦芁蘘荷等根若龍膽莖下多毛夏生冬凌即今所在山谷皆有八)
(月採根隂乾吴氏云藜蘆一名葱蔡一名豊蘆一名蕙蔡神農雷公辛有毒𡵨伯鹹有毒季氏大寒扁鵲苦有毒大葉根)
(小相連范子日藜蘆出河東黃白者善藥性論云藜蘆使有大毒能主上氣去積年膿血泄痢治悪風瘡疥癬頭秃殺蟲)
圖經曰(藜蘆生泰山山谷今陕西山南東西州郡皆有之三月生苗葉青似初出㯶心又似車前莖似葱白青𬗋)
(色高五六寸上有黑皮裹莖似㯶皮有花肉紅色根似馬腸根長四五寸許黃白色二月三月採根隂乾此有二種一種)
(水藜蘆莖葉大同只是生在近水溪澗石上根鬚百餘莖不中入藥今用者名葱白藜蘆根鬚甚少只是三二十莖生高)
(山者爲佳均州土俗亦呼爲鹿葱此藥大吐上膈風涏闇風癎病小兒齁用錢匕一字則悪吐人又用通頂令人嚏而)
(古經本草云療嘔逆其效未詳今萱草亦謂之鹿葱其類全别主療亦不同耳)
︻雷公云(凡採得去頭用糯米泔汁煑從巳至未出㬠乾用之)
聖惠方(治黑痣生於身面上用藜蘆灰五两水一大椀淋灰汁扵銅噐中盛以重湯煑令如黑膏以針微撥破痣)
(處點之良不過三遍神驗)
千金翼(治牙疼内藜蘆未扵牙孔中勿咽汁神效)
經驗後方(治中風不語喉中如棧鋸声口中涎沫取藜蘆一分天南星一箇去浮皮於臍子上䧟一箇坑子内)
(入陳醋二橡斗平四面用火逼令黃色同一處搗再研極細用生麫為丸如赤豆大每服三丸温酒下)
百一方(治黃疸取藜蘆煑灰中炮之小變色搗為未水服半錢匕小吐不過數服)
斗門方(治疥癬用藜蘆細搗為末以生油塗傅之)
簡要濟衆(治中風不省人事牙關緊急者藜蘆一兩去蘆頭濃煎防風湯浴過焙乾碎切妙微揭色搗為未每)
(服半錢温水調下以吐出風涎為效如人行三里未吐再服)
衍義曰(藜蘆為末細調治馬疥癬)
鈎吻味辛温大有毒主金瘡乳痓中悪風欬逆上氣水腫殺
鬼疰蠱毒破癥積除脚膝痺痛四肢拘攣悪瘡疥蟲殺鳥獸
一名野葛折之青烟出者名固活甚熱不入湯生傅(音附)高山
谷及會稽東野(半夏為之使悪黃芩陶隱居云五符中亦云鈎吻是野葛言其入口則鈎人喉吻或言吻)
(作挽字牽挽人腸而絶之覈胡草切事而言乃事两物野葛是根狀如牡丹所生處亦有毒飛鳥不得集之今人用合膏)
(服之無嫌鈎吻别是一草葉似黃精而莖𬗋當心抽花黃色初生既極類黃精故以為殺生之對也或云鈎吻是毛莨此)
(本及後說參錯不同未詳云何又有物名隂命赤色著木懸其子生山海中最有大毒入口能殺人唐本注云野葛生桂)
(州以南村墟閭巷間皆有彼人通名鈎吻亦謂苗名鈎吻根名野葛蔓生人或誤食其葉者皆致死而羊食其苗大肥物)
(有相伏如此若巴豆鼠食則肥也陶云飛鳥不得集之妄矣其野葛以時新採者皮白骨黃宿根似地骨嫰根如漢防巳)
(皮節断者良正與白花藤根相類不深别者懶亦盛之其新取者折之無塵氣經年巳後則有塵起根骨似枸𣏌有細孔)
(者人折之則塵氣從孔中出令折拘𣏌根亦然經言折之青煙起者名涸活為良此亦不逹之言也且黃精直生如龍膽)
(澤&KR0238;两葉或四五葉相對鈎吻蔓生葉如柿葉博物志云鈎吻葉似亮葵並非黃精之類毛莨是有毛石龍芮何干鈎吻)
(臣禹錫等謹按蜀本秦鈎吻主喉痺咽中塞声變欬逆氣温中一名除辛生寒石山二八月採謹按鈎吻一名野葛者亦)
(如徐長卿赤箭鬼箭等並一名鬼督郵鬼郵自是一物今鈎吻一名野葛自有一種明矣且藥有名同而体異者極多非)
(鐲此也據陶注云鈎吻葉似黃精而葉𬗋當心抽花黃色者是蘇云野葛出桂州葉似柿葉人食之即死者當别是一物)
(尔又云苗名鈎吻根名野葛亦非通論按今市人皆以葉似黃精者為鈎吻按雷公抱灸方云黃精勿令誤用鈎吻吻葉)
(似黃精而頭尖處有两毛苦鈎是也吳氏云秦鈎吻一名毒根神農辛雷公有毒殺人生南越山或益州葉如葛赤莖大)
(如箭根黃正月採葛洪方云鈎吻與食芹相似而生處無他草其莖有毛誤食之殺人嶺表錄異云野葛毒草也俗呼為)
(胡蔓草誤食之則用羊血觧之)
陳藏噐(云食葉飲冷水即死冷水發其毒也彼人以野葛飼人勿與冷水至肥大以冷水飲之至死懸尸扵樹汁)
(滴地生菌子收之名菌藥烈扵野葛胡蔓葉細長光潤)
︻雷公云(凡使勿用地精苗莖與鈎吻同其鈎吻治人身上悪毒瘡效其地精煞人採得後細剉搗了研絞取)
(自然汁入膏中用勿誤餌之)
黃帝問天老(曰天地所生豈有食之死者乎天老日太隂之精名曰鈎吻不可食之入口則死)
博物志(云鈎吻毒桂心葱葉沸觧之)
(非能長也所立者然也楊倞注云當是草而云木誤也今觀射之形其莖梗疎長正如長竿狀得名由此耳而陶以夜音)
(爲疑且古字音呼固多相通若漢官僕射主射而亦音夜非有别義也又射干多生山崖之間其莖雖細小亦類木梗故)
(荀子名木而蘇謂陶說爲鳶尾鳶尾花亦不白其白者自是射干之類非鳶尾也鳶尾布地而生葉扁闊扵射干蘇云花)
(𬗋碧色根如高良薑者是也本經云生九嶷山谷今在處有大類蠻薑也五月採一云九月十月採日乾)
︻雷公云(凡使先以米泔水浸一宿漉出然後用䈽竹葉煑從午至亥漉出日乾用之)
外臺秘要(治喉痺射干一片含嚥汁差)
肘後方(治小兒疝發時腫痛如刺用生射干汁取下亦可丸服之)
衍義曰(射干此乃荀子所說西方之木名曰射干者也注復引本草曰不合以射干爲木殊不知五行止以水火)
(木金土而言之故儒者以草木皆木也金鉛者金也糞土皆土也灰火皆火也水池皆水也由是言之即非佛經火宅喻)
(之獸及阮公所云臨層城者之木况本經亦曰一名草薑故知草無疑今治肺氣喉爲佳日華子曰大小似高良薑赤黃)
(色此得之)
(所傷及眼赤止血恊風疹癰腫莖葉俱用又名威蛇)
圖經曰(蛇含生益州山谷今近處亦有之生土石上或下濕地蜀中人家亦種之一莖五葉或七葉此有两種當)
(用細葉黃色花者為佳八月採根隂乾古經錄驗方治赤疹用蛇銜草搗令極爛傳之差赤疹者由冷濕博扵肌中甚即)
(為熱乃成赤疹得天熱則劇冷則减是也古今諸丹毒瘡腫瘡方通用之又下有女青條云蛇銜根也生朱崖陶隱居蘇)
(恭皆以為若是蛇銜根不應獨生朱崖或云是雀瓢即蘿摩之别名或云二物同名以相類故也醫家鮮用亦稀識别故)
(但附著扵此)
︻雷公云(凡使勿用有蘖尖葉者號竟命草其味别空只酸澁不入藥若誤服之吐血不止速服知時子解之)
(採得後去根莖只取葉細切煞乾勿令犯火)
肘後方(治金瘡亦搗傳之佳)
又方(治蜈蚣螫人蛇含草拔傳之)
斗門方(治産後瀉痢用小龍牙根一握濃煎服之甚效蛇含是也)
抱朴子(云蛇銜膏連巳斷之指)
晉異苑(云有田父見一蛇被傷又見蛇銜一草菁其瘡上經日傷蛇乃去田父因取其草以治瘡皆驗遂名曰蛇)
(銜草)
常山味苦辛寒微寒有毒主傷寒寒熱熱發温瘧鬼毒匈中
痰結吐逆療鬼蠱往来水脹洒洒悪寒鼠瘻一名互草生益
州川谷及漢中八月採根隂乾(畏玉扎陶隱居云出宜都建平細實黃者呼爲鷄骨常山)
(用最勝唐本注云常山葉似茗狭長莖圓两葉相當三月生白花青萼五月結實青圓三子爲房生山谷間高者不過三)
(四尺臣禹錫等等謹按蜀本圖經云樹高三四尺根似荆根黃色而破今出金金州房州梁州五月六月採葉名蜀&KR0238;也藥性)
(論云常山忌葱味苦有小毒治諸瘧吐痰涎去寒熱用小麥竹葉三未合煑小兒甚良主瘧洒洒寒熱不可進多令人大)
(吐治項下瘤癭蕭炳云得甘草吐瘧日華子云忌菘菜)
圖經(文具蜀&KR0238;條下)
︻雷公云(凡使春使莖葉夏秋冬用時使酒浸一宿至明漉出日乾熬搗少用勿令老人久病服之切忌也)
外臺秘要(治瘧常山二两以漿水三升浸經一宿煎取一升欲發前頓服然後微吐)
(青白堪用若隂乾便黑爛欝壞矣陶云作乃梌餅非蜀&KR0238;也臣禹錫等謹按蜀本圖經云五月採日乾之藥性論云蜀漆)
(使畏橐吾味苦有小毒常山苗也能主治療鬼瘧多時不差去寒熱瘧治温瘧寒熱不可多進令人吐逆主堅癥下肥氣)
(積聚蕭炳云桔梗為使日華子云蜀&KR0238;治癥瘕又名鷄尿草鴨尿草李含光云常山莖也八月九月採之)
圖經曰(蜀&KR0238;生江林山川谷及蜀漢常山苗也常山生益州山谷及漢中蜀&KR0238;根也江林山即益州江陽山名是)
(同處耳今京西淮浙湖南州郡亦有之葉似茗而狹長两两相葍莖圓有節三月生紅花青萼五月結實圓三子為房苗)
(高者不過三四尺根似荆黃色而海州出者葉似楸葉八月有花紅白色子碧色似山棟子而小五月採葉八月採根隂)
(乾此二味為治瘧之最要張仲景蜀&KR0238;散用蜀&KR0238;雲母龍骨等分杵末患者至發前以漿水和半錢服之温瘧加蜀&KR0238;半)
(分臨發時服一錢匕今天台山出一種草名土常山苗葉極甘人用為飲香甘味如蜜又名蜜香草性亦凉飲之益人非)
(此常山也)
︻雷公云(凡採得後和根苗臨用時即去根收莖葉同拌甘草四两細剉用拌水令濕同蒸臨時去甘草取蜀)
(漆五两細剉又拌甘草水勻又蒸了任用勿食木笋)
衍義曰(蜀添常山苗也治瘧多吐人其他亦未見所長此草也慮歲久人或别有異論故預云餘如經)
(論云京甘遂味苦能瀉十二腫水疾能治心腹堅滿下水去痰水主皮肌浮腫日華子云京西者上汴滄吳者次形似和)
(皮甘草節節切之)
圖經曰(甘遂生中山川谷今陜西江東亦有之或云京西出者最佳汴滄吳者爲次苗似澤&KR0238;莖短小而葉有汁)
(根皮赤肉白作連珠又似和皮甘草二月採根節切之隂乾以實重者爲勝又有一腫草甘遂苗一莖端六七葉如蓖麻)
(鬼白葉用之殊悪生食一升亦不能下唐注云草甘遂即蚤体也蚤体自有條古方亦單用下水小品療姙娠小腹滿大)
(小便不利氣急巳服猪苓散不差者以甘遂散下方泰山赤皮甘遂二两擣篩以白蜜二两和丸如大豆粒多覺心下煩)
(得微下者日一服之下後還將猪苓散不得下日再服漸加可至半錢匕以微下爲度中間散也猪苓散見猪苓條中)
︻雷公云(凡採得後去莖於槐砧上細剉用生甘草湯小薺芃自然汁二味攪浸三日其水如墨汁更漉出用)
(東流水淘六七次令水清爲度漉出扵土噐中熬令脆用之)
肘後方(治卒腫滿身面皆洪大甘遂一分粉之猪腎一枚分爲七臠入甘遂於中以火炙之令熟日一食至四五)
(當覺腹脇鳴小便利)
楊氏産乳(治腹滿大小便不利氣急甘遂二分爲散分五服熟水下如覺心下煩得微利日一服)
悪瘡疥蝨痔蝕下部&KR0630;瘡子名草決明療脣口青一名草蒿
一名萋蒿生平谷道傍三月採莖葉隂乾五月六月採子(陶隱)
(居云處處有似麦柵花其子甚細後又有草蒿别本亦作草藁今即主療殊相類形名又相似極多是為疑而實两種也)
(唐本注云此草苗高尺許葉細軟花𬗋白色實作角子黑而扁光似莧實而大生下濕地四月五月荆㐮人名為崑崙草)
(㨶汁單服大療温癘甘&KR0630;臣禹錫等謹按蜀本圖經云葉細軟長亦為蔓今所在下濕地有藥性論云青葙子一名草藁)
(味苦平無毒能治肝藏熱毒衝眼赤障青盲瞖腫主悪瘡疥瘙治下部蟲&KR0630;瘡蕭炳云今主理眼有青葙子丸又有一種)
(花黃名陶珠衍苗相似日華子云治五藏邪氣益腦隨明耳目鎮肝堅筋骨去風寒濕痺苗止金瘡血)
圖經曰(青葙子生平谷道傍今江淮州郡近道亦有之二月内生青苗長三四尺葉闊似柳軟莖似蒿青紅色六)
(月七月内生花上紅下白子黑光而扁有似莨菪根似蒿根而白直下獨莖生根六月八月採子乂有一種花黃名陶珠)
(術苗亦相似恐不堪用之)
雷公云(凡用勿使思&KR1396;子并鼠細子其二件真似青葙子只是味不同其思&KR1396;子味跙煎之有涎凡用先燒鉄臼杵單搗用之)
廣利方(治鼻&KR1518;出血不止以青葙子汁三合灌鼻中)
三國志(云魏略初平中有青牛先生常服青葙子年如五六十者人或識之謂其巳百歲有餘𡭗)
衍義曰(青葙子經中並不言治眼藥性論始言之能治肝藏熱毒衝眼赤障青盲蕭炳亦云理眼日華子云益腦)
(髄明耳目鎮肝今人多用治眼殊不與經意相當)
雚(音完)菌(音郡)味鹹甘平微温有小毒主心痛温中去長蟲白㿅
(音蘚)蟯(音饒)蟲蛇螫毒癥瘕諸蟲疽蝸去蚘蟲寸白悪瘡一名雚
蘆生東海池澤及渤海章武八月採隂乾(得酒良畏雞子陶隱居云出北来此)
(亦無有形狀似菌云&KR1295;屎所化生一名&KR1295;菌單末之猪肉臛和食可以遣蚘蟲唐本注云雚菌今出渤海蘆葦澤中鹹鹵)
(地自然有此菌尔亦非是&KR1295;屎所化生也其菌色白輕虚表裏相似與衆菌不同療蚘蟲有效臣禹錫等謹按蜀本圖經)
(云今出滄州秋雨以時即有天早及霖即稀日乾者良藥性論云雚菌味苦能除腹内冷痛治白秃)
食療(云菌子發五藏風壅經絡動痔病昏多睡背膞四肢無力又菌子有數般槐樹上生者良野田中者恐有毒殺人又多發冷氣)
外臺秘要(治蚘蟲攻心如刺以清汁雚蘆一两杵未以羊肉臛和之日一頓服佳)
金匱玉凾(云菌仰卷及赤色不可食大耳青色及仰生者不可食之)
澤&KR0238;味苦辛微寒無毒主皮膚熱大腹水氣四肢面目浮腫
丈夫隂氣不足利大小腸明目輕身一名&KR0238;莖大戟苗也生
太山川澤三月三日七月七日採莖葉隂乾(小豆為之使悪薯蕷陶隱居云)
(此是大戟苗生時摘葉有白汁故名澤漆亦能嚙人肉臣禹錫等謹按蜀本圖經云五月採日乾用藥性論云澤&KR0238;使治)
(皮肌熱利小便日華子云冷微毒止瘧疾消痰退熱此即大戟花川澤中有莖梗小有葉花黃葉似嫰菜四五月採之)
圖經曰(澤&KR0238;大戟苗也生泰山川澤今冀州鼎州明州及近道有之生時摘葉有白汁出亦能嚙人故以為名然)
(張仲景治肺欬上氣䏞沉者澤&KR0238;湯主之澤&KR0238;三斤以東流水五㪷煑取一㪷五升然後用半夏半升𬗋參生薑白前各)
(五两甘草黃岑人參桂心各三两八物㕮咀之内澤&KR0238;汁中煎取五升每服五合日三至夜服尽)
唐本餘(有小毒逐水主蠱毒)
聖惠方(治什種水氣用澤&KR0238;十斤於夏間取莖嫰葉入水一㪷研汁約二㪷於銀鍋内慢火熬如稀錫即止甆噐)
(内收每日空心温酒調下一茶匙以愈為度)
(似石南樹生葉厚五六七月採)
圖經曰(茵芋出太山川谷今雍州絳州華州杭州亦有之春生苗高三四尺莖赤葉似石榴而短厚又似石南葉)
(四月開細花白五月結實三月四月七月採葉連細莖隂乾用或云日乾胡洽治賊風手足枯痺四肢拘攣茵芋酒主之)
(其方茵芋附子天雄烏頭秦芁女痿防風防巳躑躅石南細辛桂心各一两凡十二味切以絹袋盛清酒一㪷漬之冬七)
(日夏三日春秋五日藥成初服一合日三漸增之以微痺為度)
赭(音者)魁味甘平無毒主心腹積聚除三蟲生山谷二月採(陶隱)
(居云狀如小芋子肉白皮黃近道亦有唐本注云赭魁大者如斗小者如升葉似杜蘅蔓生草木上有小毒陶所說者乃)
(土卯𡭗不堪藥用梁漢人名為黃獨蒸食之非赭魁也臣禹錫等謹按蜀本圖經云苗蔓延生葉似蘿摩根苦茂葜皮紫)
(黑肉黃赤大者輸囷者如升小者若拳今所在有之據本經云無毒而蘇云有小毒又云陶說者梁漢人蒸食之則無毒)
(明矣乃陶說為是也陳藏器云按土卵蔓生如芋人以灰汁煑食之不聞有功也)
(節蜀本云一名樂音洛藻又圖經云苗似狗眷狀如雉尾根直多枝皮黑肉赤曲者名草鴟頭療頭風用之今所在山谷)
(隂處有之藥性論云貫衆使主腹熱赤小豆爲使殺寸白蟲)
圖經曰(貫衆生玄山山谷及冤句少室山今陜西河東州郡及荆襄間多有之而少有花者春生苗赤葉大如蕨)
(莖幹三稜葉綠色似小鷄翎又名鳳尾草根𬗋黑色形如大瓜下有黑鬚毛又似老鴟爾雅云樂舒若切貫衆郭璞注云)
(葉員銳莖毛黑布地冬不死廣雅謂之貫節是也三月採根晒乾荆南人取根爲末水調服一錢匕止鼻血有效)
蕘(音饒)花味苦辛寒微寒有毒主傷寒温瘧下十二水破積聚
大堅癥瘕蕩滌腸胃中留癖飲食寒熱邪氣利水道療痰飲
欬嗽生咸陽川谷及河南中牟六月採花隂乾(陶隱居云中年者平時惟)
(從河上表形似芫花而極細白色比来隔絶殆不可得唐本注云此藥苗似胡荽莖無刺花細黃色四月五月收與芫花)
(全不相似也臣禹錫等謹按蜀本圖經云苗高二尺許生崗原上今所在有之見用雍州者好藥性論云蕘花使治欬逆)
(上氣喉中腫滿疰氣蠱毒痃癖氣塊下水腫等)
衍義曰(蕘花今京洛間甚多張仲景傷寒論以蕘花治利者以其行水也水去則利止其意如此然今人用時當)
(痢煎服)
圖經曰(牙子即狼牙子生淮南川谷及冤句今江東京東州郡多有之苗似蛇苺而厚大深綠色根黑若獸之齒)
(牙故以名之三月八月採根日乾古方多用治蛇毒法取獨莖狼牙搗臘月猪脂和以傅上立差又楊炎南行方云六月)
(以煎用藥以後用根生㕮咀以木葉裹之煻火炮令熱用熨瘡上令即止張仲景治婦人隂瘡亦單用之)
聖惠方(治隂瘡洗方用狼牙五两細剉水五升煑至三升温洗)
外臺秘要(范汪治寸白蟲方狼牙五两搗末蜜丸如麻子大宿不食明旦以漿水下一合服尽差)
又方(治金瘡狼牙草莖葉熟擣傳貼之兼止血)
又方(治婦人隂蝕若中爛傷狼牙三两㕮咀以水四升煑去滓内苦酒如雞子一杯以綿濡湯瀝患處日四五即愈)
千金方(治小兒隂瘡濃煑狼牙草洗之又治射工即水弩子也以狼牙葉冬取根搗令熟傅之)
及巳味苦平有毒主諸悪瘡疥痂痿蝕及牛馬諸瘡(陶隱居云今人)
(多用以合瘡疥膏甚驗唐本注云此草一莖莖頭四葉葉隙著白花好生山谷隂虚軟地根似細辛而黑有毒入口使人)
(吐血今以當杜蘅非也疥瘙必湏用之臣禹錫等謹按蜀本圖經云二月採根日乾之藥性論云及巳亦可單用能治瘑)
(有之藥性論云羊躑躅悪諸石及麵不入湯服也)
圖經曰(羊躑躅生太行山川谷及淮南山今所在有之春生苗似鹿葱葉似紅花莖高三四尺夏開花似陵霄山)
(石榴旋葍軰而正黃色羊誤食其葉則躑躅而死故以為名三月四月採花隂乾今嶺南蜀道山谷徧生皆深紅色如錦)
(綉然或云此種不入藥古大方多用躑躅如胡合治時行赤散及治五嗽四滿丸之類及治風諸酒方皆雜用之又治百)
(病風濕等魯正酒中亦用躑躅花今醫方將脚湯中多用之南方治蠱毒下血有躑躅花散甚勝)
三種海藥餘
瓶香謹按陳藏器云生南海山谷草之狀也味寒無毒主天
行時氣鬼魅邪精等並宜燒之又扵木煑善洗水腫浮氣與
土薑芥子等煎浴湯風瘧甚驗也
釵子股謹按陳氏云生嶺南及南海諸山每莖三十根狀似
細辛味苦平無毒主解毒癰疽神驗忠萬州者佳草莖功力
相似以水煎服緣嶺南多毒家家貯之
宜南草謹按廣州記云生廣南山谷有莢長二尺許内有薄
片似紙大小如蟬翼主邪小男女以緋絹袋盛一牛佩之臂
上辟悪止驚此草生南方故作南北字今人多以男女字非
也宜男草者即萱草是
二十五種陳藏器餘
藒(音挈)車香味辛温主鬼氣去臭及蟲魚蛀蚛生彭城高數尺
白花𡭗雅曰藒車䒗(音乞)輿郭注云香草也廣志云黃葉白花
也海藥(按廣志云生海南山谷陳氏云生徐州微寒無毒主霍亂辟悪氣薰衣甚好齊民要術云凡諸樹木炷者)
(煎此香冷淋之善辟蛀蚛也)
朝生暮落花主悪瘡疽&KR0630;疥癰蟻瘻等並日乾末和油塗之
生糞穢處頭如筆𬗋色朝生暮死小兒呼為狗溺臺又名鬼
筆菌從地出者皆主瘡疥牛糞上黑菌尤佳更有燒作灰地
經秋雨生菌重臺名仙人帽大主血
衝洞根味苦平無毒主熱毒蛇犬蟲癰瘡等毒功用同陳家
白藥苗蔓不相似嶺南恩州取根隂乾海藥(謹按廣州記云生嶺南及海隅)
(苗蔓如土爪根相似味辛温無毒主一切毒氣及蛇傷並取其根磨服之應是着諸般毒悉皆吐出)
井口邊草主小兒夜啼着母卧席下勿令母知
㹠耳草主溪毒射工絞取汁服滓傳瘡上血百一方(㹠耳多種)
(未知何是菘菜白葉者亦名㹠耳顔氏家訓馬莧一名㹠耳馬齒莧也又車前葉圓者亦名㹠耳)
燈花末傅金瘡止血生肉令瘡黑今燭花落有喜事不𡭗得
錢之兆也
千金䥶草主蛇蠍蟲咬等毒取草搗傅瘡上生飢止痛生江
南高二三尺也
斷鑵草主丁療合白牙堇(耻六反羊啼菜也)菜青苔半夏地骨皮蜂
(太宗皇帝御書記其主療甚為精至謹用書于本草圖經外類萹首云)
百草灰主腋臭及金瘡五月五日採露取之一百種隂乾燒
灰作以井花水為團重燒令白以釃醋和為餅腋下挟之乾
即易當抽一身痛悶瘡出即止以水小便洗之不過三两度
又主金瘡止血生肌取灰和石灰為團燒令白刮傅瘡上
産死婦人塚上草主小兒醋瘡取之勿回顧作浴湯洗之不
過三度佳
孝子衫襟灰傳面䵟
䖟母草葉卷如實中有血蟲羽化為䖟便能咬人生塞北草
葉如葵以葉合和桂杵為末傅人馬山行無復䖟来
故蘘衣結燒為灰和油傅蠼螋溺瘡佳
故炊箒主人面生白駮以月蝕夜和諸藥燒成灰和苦酒合
為泥傅之
天羅勒主溪毒挼碎傅之瘡上天羅勒生江南平地毛蓼主
癰腫疸瘻瘰&KR1349;杵碎内瘡中引膿血生肌亦作湯洗瘡兼濯
足治脚氣生山足似烏蓼葉上有毛冬根不死也
蛇苪草主蛇虺及毒蟲等螫取根葉搗傅咬處當下黃水生
平地葉似苦杖而小節赤高一二尺種之辟蛇又一種草莖
圓似芋亦傅蛇毒百一方(東關有草状如芋莖方節赤按傳蛇毒如摘却亦名蛇苪草二)
(草捴能主蛇未知何者的是又有鼠苪草如昌蒲出山上取根藥鼠立死尔)
萬一籐主蛇咬杵篩以水和如泥傅壅上籐蔓如小豆生嶺
南亦名萬吉
螺黶草主癰腫風疹脚氣腫搗傅之亦煑湯洗腫處藤生石
上似螺黶微有赤色背有少毛
継母草主悪瘡杵傅之生塞北川原有𬗋碧花花有角角上
有刺蒿之類也亦名継母藉
甲煎味辛平無毒主甲疽瘡及雜瘡難差者蟲蜂蛇蠍所螫
疼小兒頭瘡吻瘡甘後月蝕瘡並傳之合諸藥及美果花燒
成灰和蠟成口脂所主與甲煎略同三年者治蟲雜瘡及口
旁嚵瘡甲疽等瘡
金瘡小草味甘平無毒主金瘡止血長肌断鼻中&KR1518;血取葉
按碎傅之又預知石灰杵爲丸日乾臨時刮傅亦煑服断血
瘀及卒下血生江南落野田間下濕地高一二寸許如薺葉
短春夏間有淺𬗋花長一粳米也
鬼釵草味苦平無毒主蛇及蜘蛛咬杵碎傅之亦杵絞汁根
生池畔葉有椏方莖子作釵脚着人衣如針北人呼爲鬼針
重修政和經史證類備用本草卷第十
