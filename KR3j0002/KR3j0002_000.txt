墨子目錄雜家類一(雜學之屬)
卷一
親士第一
脩身第二
所染第三
法儀第四
七患第五
辭過第六
三辯第七
卷二
尚賢上第八
尚賢中第九
尚賢下第十
卷三
尚同上第十一
尚同中第十二
尚同下第十三
卷四
兼愛上第十四
兼愛中第十五
兼愛下第十六
卷五
非攻上第十七
非攻中第十八
非攻下第十九
卷六
節用上第二十
節用中第二十一
節用下第二十二(闕)
節葬上第二十三(闕)
節葬中第二十四(闕)
節葬下第二十五
卷七
天志上第二十六
天志中第二十七
天志下第二十八
卷八
明鬼上第二十九(闕)
明鬼中第三十(闕)
明鬼下第三十一
非樂上第三十二
非樂中第三十三(闕)
卷九
非樂下第三十四(闕)
非命上第三十五
非命中第三十六
非命下第三十七
非儒上第三十八(闕)
非儒下第三十九
卷十
經上第四十
經下第四十一
經說上第四十二
經說下第四十三
卷十一
大取第四十四
小取第四十五
耕柱第四十六
卷十二
貴義第四十七
公孟第四十八
卷十三
魯問第四十九
公輸第五十
卷十四
備城門第五十二
備高臨第五十三
備梯第五十六
備水第五十八
備突第六十一
備穴第六十二
備蛾傳第六十三
卷十五
迎敵祠第六十八
旗幟第六十九
號令第七十
雜守第七十一
(臣)等謹案墨子十五卷舊本題宋墨翟撰考
漢書藝文志墨子七十一篇注曰名翟宋大
夫在孔子後隋書經籍志亦曰宋大夫墨翟
撰然其書中多稱子墨子則門人之言非所
自著也宋館閣書目稱十五卷六十一篇此
本所列篇數終於第七十一與漢志合而按
其目次缺者十篇正得六十一篇與館閣書
目亦合惟六十一篇之中其八篇有錄無書
則陳振孫書錄解題所稱又有一本止存五
十三篇者殆即此本歟墨家者流史罕著錄
盖以孟子所闢無人肯居其名然佛氏之教
其清淨取諸老其慈悲則取諸墨韓愈送浮
屠文暢序稱儒名墨行墨名儒行以佛為墨
盖得其真而讀墨子一篇乃稱墨必用孔孔
必用墨開後人三教歸一之說則未為篤論
特在彼法之中能自嗇其身而時時利濟於
物亦有足以自立者故其教得列於九流而
其書亦至今不冺耳第五十二篇以下皆兵
家言其文古奥或不可句讀與全書為不類
疑因五十一篇言公輸般九攻墨子九拒之
事其徒因採摭其術附記于末觀其稱弟子
禽滑釐等三百人已持守固之器在宋城上
是能傳其術之証矣乾隆四十三年九月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
讀墨子
儒譏墨以上同兼愛上賢明鬼而孔子畏大人居是邦
不非其大夫春秋譏專臣不上同哉孔子汎愛親仁以
博施濟衆為聖不兼愛哉孔子賢賢以四科進襃弟子
疾没世而名不稱不上賢哉孔子祭如在譏祭如不祭
者曰我祭則受福不明鬼哉儒墨同是堯舜同非桀紂
同脩身正心以治天下國家奚不相悦如是哉余以為
辯生於末學各務售其師之說非二師之道本然也孔
子必用墨子墨子必用孔子不相用不足為孔墨唐昌
黎韓愈
