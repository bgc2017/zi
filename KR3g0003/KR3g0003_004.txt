元包經傳卷四
後周衞元嵩述
唐蘇源明傳
唐李江注
孟隂第七
䷸(巽下巽上)巽俶么&KR1448;(俶音叔么伊堯切&KR1448;音幽)卒飄飍(飍香幽切)拔屵扒
氐(屵音業扒音拜氐側氐反)臸垠䆕坐(俶始么小&KR1448;微也卒終飄盪飍盛也氐根垠遠臸至䆕窮)
(坐深也臸音曰䆕音抉坐與幽同)傳曰俶么&KR1448;始於細微也卒飄飍終
能強盛也拔屵扒氐轉石伐木也臸垠䆕坐極遠窮深
也(巽之象風之理)昔王由是施乃命聽乃言上以風化下下以
諷刺上(卜商有言風諷也教也風以動之教以化之下以諷刺上俾言之者無罪聞之者足以戒此蓋)
(所謂純巽之義也)上從之下順之(下能刺上故上從之上能禮下故下順之)
䷈(乾下巽上)小畜飊旋旋(飊俾遥切)夰宀宀(夰音昊宀音綿)髀之反(髀補)
(尔切)頁之&KR2054;(飊風旋動也夰天宀覆也髀股頁頭&KR2054;墜也頁音頡&KR2054;音顚)傳曰飊旋旋
風之動也夰宀宀天之覆也(巽為風乾為天)髀之反股在上也
頁之&KR2054;首在下也(巽為股乾為首)嗚呼為邦者(歎之)闢天門(開閶闔也)
發王命(行號令也)進尒忠良(法乾)布尒風教持厥剛折厥惢(惢音)
(貲畜之為言塞也當畜塞之際又狐疑不斷其患非細抑聞之執狐疑之計者開羣枉之門養不斷之慮者來)
(讒邪之口讒邪羣枉復興則臣畜其君外塞其内必資果斷以决嫌疑故曰持厥剛折厥惢惢心疑子也)内
乃正外乃順(小畜者小人而畜君也以順教者股反而側首&KR2054;而墜則君畜於内令出於外天覆)
(於下風行於上其象一也苟能開閶闔行號令進忠直布風教何憂乎内之不正外之不順哉)
䷤(離下巽上)家人娣姒侖(音倫)姑媦甡(媦云貴切甡音莘)尸尒炎爨
尒薪(娣姒妯娌侖次也媦妹甡衆尸主也)傳曰娣姒侖兩婦次也姑媦甡
二女聚也(離巽之象)尸尒炎主内竈也(謂離)爨尒薪脩中饋也
(謂兌)昔王由是脩明德(象離)發嚴令(則巽)命將帥以整尒干戈
進文儒以熙風化(文教之理重於未亂兵家之勝重於未戰二者王道之本進文儒熙風化)
(所謂正理於未亂命將帥整戈矛所謂制勝於未戰也而能發之以嚴令修之以明德其蔑有不濟哉故孫氏)
(有言挍之以計而察其情曰主執有道將孰有能法令孰明賞罰孰勸吾以此知勝矣)外&KR2539;不從
内&KR2539;不鎣(夫人之率服在於明德未有德明而人不從德昏昧而人相順必待明德人乃率從故外)
(&KR2539;不從内&KR2539;不鎣&KR2539;音罔鎣音營)
䷩(震下巽上)益婦進以禮天合其體風從于雷趾&KR1528;于髀
(趾足髀股也&KR1528;氶也&KR1528;平表切)傳曰婦進以禮女順而升也(巽象)夫合其
體男動而降也(震象)風從于雷獲其所也趾&KR1528;于髀得其
宜也(巽為風為髀震為雷為趾)昔王由是奮乃威(法震)敷乃命(象巽)布以
教俾人知訓(夫為人之道未有不教而訓之故教為人臣者必訓之以寬教為人子者必訓之以)
(敬此謂教而訓之)施以嚴俾人知懼(嚴者飭之謂古者尊其瞻視動有鳴環之音出有和)
(鸞之韻望之儼然斯遠㬥慢矣夫如此安得不懼)上令之下行之(孔子曰上為正不令而行)
(况上下相承中外相接布之以教施之以嚴懼而又加正令安得不行之)
䷘(震下乾上)旡妄頁顚顚趾延延子欽于父雷奮于天(頁首)
(顚高也趾足延行也)傳曰頁顚顛首之高也趾延延足之行也(乾為)
(首震為足)子欽于父得其順也雷奮于天合其道也(乾為天為父震)
(為雷為子)昔王由是舉忠直(法乾)隆威嚴(則震)剛以正之(君在上也)畏
以齊之(臣在下也)君君臣臣父父子子(乾為君為父震為子為臣夫有國者有君)
(臣夫有家者有父子有君臣父子人倫之大節也苟能舉忠直降威嚴正之以剛齊之以畏斯象家國成矣亦)
(猶首在於上足行於下雷震於天也斯豈妄剛者昔齊景公問政于孔子對曰君君臣臣父父子子景公曰善)
(哉信如君不君臣不臣父不父子不子雖有粟吾得而食諸與夫大壮不甚遠也)
䷔(震下離上)噬嗑列缺摶䃸磹灼(䃸先念切磹徒念切)睛睒睒(式冉切)
□辵辵(列缺震雷䃸磹電光睒明辵行步音闥蹈也辵丑略切)傳曰列缺摶雷之
動也䃸磹灼電之耀也(震為雷離為電)睛睒睒目之明也□辵
辵足之行也(離為目震為足)昔王由是出符命動干戈張乃威
耀乃武(離震)以懲不敬以討不明(噬嗑者噬而合也上天作怒降雷電以罰惡逆)
(之象也先王則之所以出符命動干戈張乃威耀乃武以行懲討不明者得罪於離不敬者得罪於震上帝所)
(以致誅)
䷚(震下艮上)頤爪丮臼(上擊下局)趾彳亍(上赤下畜)上&KR0570;&KR0570;(胡間切)下
逯逯(丮臼執也彳亍行也爪手趾足也&KR0570;安逯運也玉谷切)傳曰爪丮臼手之執
也趾彳亍足之步也(艮為手震為足)上&KR0570;&KR0570;安而止也下逯逯
運而動也(艮為止震為動)昔王由是畏心省躬(則震)搜它雲林寘
諸天闕(體艮)無俾頑豎以擅乃威權無俾復夫以行乃躁
虣(頑豎復夫謂乎艮也威權躁㬥謂乎震也今小人在外威權在内斯得其宜矣而小人竊近於上威㬥於)
(不附須畏厥心省厥躬搜雲林寘天闕方可以免書曰惟辟作威士有作威則凶于而家害于而國安得不慎)
(之哉復與愎同虣音㬥)内既勤政外乃奠居(頥之為言養也猶手之所執足之所行君)
(人之道豈宜有怠故詩人綴匪懈之句周公著無逸之篇苟能使庶政凝萬機不怠何憂乎人之不定者哉)
䷑(巽下艮上)蠱飄甹丰(甹普丁切丰當作夆音逢爾雅甹夆掣曳也)屵䃔䃧(屵音)
(業䃔戶冬切䃧力冬切)蠢怪于皿妭媚于宫(甹丰風驟貎也䃔䃧山崩聲也蠢蟲皿器)
(也妭女也宫室也)傳曰飄甹丰風之盛也屵䃔䃧山之崩也(巽為)
(風艮為山)蠢怪于皿蠱動於器也妭媚於宫女惑於室也(巽為)
(皿為動艮為器為室)嗚呼有國家者(嗚呼歎之)察内政(妭妾在内)絶姦私(偽人)
(在上)無俾賤妾以肆乃荒淫(巽為長女為進退為不果又為宫室婦女在宫室之中而)
(為退不果得非荒淫妭媚歟昔夏之亡也以妺喜殷之亡也以妲己周之亡也以褒姒三代之滅皆由於此有)
(國家者可不戒哉)無俾小人以權乃詔命(艮為小人巽為號令然小人者所任不離)
(庖厨之間所務不過廄庫之内今乃假制詔之命行號令之權其為蠧政害民非細也)内有惢下
有事(惢疑也為進退不决夫事之生變在於不斷傳曰需者事之下則知事之懷疑蠱之為害史墨有言)
(風落山為蠱女惑於男為蠱於文皿蟲為蠱今賤妾肆荒淫小人權詔命在於玄理亦蠱之為毒也故賢者揣)
(象賦言以為深戒)
孟陽第八
䷲(震下震上)震龖之赫(龖達荅切)霆之砉(砉呼麥切莊子奏刀砉然)悚忪忪
(忪職容切)駭悚悚(龖龍赫怒霆雷也砉聲悚悚音索)傳曰龖之赫二龍之怒
也霆之砉洊雷之聲也悚忪忪再有所懼也駭悚悚重
有所驚也(皆震之象)昔王由是省厥心(務敬愼也)省厥躬(其齋菲也)肅
乃威嚴(遠㬥慢也)勤乃決斷(分疑誤也)俾尒中外知尒戒懼(前四者皆)
(震之德也古有言逸樂者必驕慢則禍至恐懼者必戒慎則福生故詩美文王之德乃云翼翼小心易稱君子)
(之行則曰乾乾夕惕由此言之恐懼其為人之福歟夫上行之則下效之故俾尒中外知尒戒懼也)
䷏(坤下震上)豫駟驫驫(音彪)輦轟轟咏歌奏和雷奮龍行
(驫羣馬也轟衆車也)傳曰駟驫驫馬之羣也輦轟轟車之衆也(坤為車震)
(為馬)咏歌奏和樂之聲作也雷奮龍行客之志得也(皆坤震之)
(象也)昔王由是旌車服(法乾也)崇樂懸(則震也)和乃聲諧乃律
(和之與諧坤之象也聲之與律震之象也)安尒上以理厥人變尒風以移厥
俗(車馬衣服禮之節也咏歌聲律樂之和也夫大禮與天地同節大樂與天地同和合於天地莫過禮樂先)
(王以是崇之故孔子有言移風易俗莫善於樂夫移風易俗其所由來漸矣得不謂之豫乎乃使人之理上之)
(安何異馬奔於地車轉於陸雷之奮龍之行者耶安豫之甚也)
䷧(坎下震上)解雷趯于□(趯他歴切)龍躍于陂悸愕愕愀㕧㕧
(趯駭□險也躍驚陂水也悸懼愕驚也愀憂㕧歎也許棃切)傳曰雷趯于□駭於險
也龍躍于陂驚於水也(震為雷為龍坎為險為水)悸愕愕驚且懼也
愀㕧㕧憂而嗟也(歎辭)昔王由是緩乃法(政有侮法)恤乃獄(信有)
(懷憂)無俾苛酷以斁尒彝倫(壊政理者不過於酷法苛令昔孔子遇婦人哭甚哀孔子)
(曰何悲乎一似重有憂者使弟子問焉婦人曰吾舅死於虎吾夫又死焉今吾子又死焉孔子曰盍遷乎婦人)
(曰無苛政孔子喟然嘆曰弟子識之苛政猛於虎由此觀之欲求彝倫之不斁其可得乎)無俾嚘咿
以傷尒和氣(夫政理則人順人順則氣和政亂則人怨人怨則氣逆昔鄒陽被枉五月降霜老婦)
(受誣三年作旱夫如是欲求和氣之不傷不可得也君子痛之故以為深戒嚘音憂咿音伊)上畏以
威下法以則(上畏以威擬夫震也下法以則體夫坎也凡吏為苛酷者上無威人興嚘咿者下無)
(賢嚘咿者傷和氣苛酷者斁彝倫故曰上畏以威下法以則也)
䷟(巽下震上)恒夫嚴不鬩(鬩馨激切詩兄弟鬩于墻)婦順不逆隂陽胥
媲(匹詣切)雷風胥激(嚴恪鬩鬭也媲配也)傳曰夫嚴不鬩恪於上也
(震之象也)婦順不逆從於下也(巽之象也)隂陽胥媲可以久也雷
風胥激可以久也(巽為隂為風震為陽為雷)昔王由是嚴乃威俾勿
嫚(則坤)降乃令俾勿違(法巽)欽于上順于下(恒常也且夫婦配合隂陽交通)
(雷震於上風行於下豈非常道哉先王知常道之可久故擬而效之端其威嚴降其號令望之儼然而不敢嫚)
(從之恰然而不敢違故曰欽於上順於下也)
䷟(巽下坤上)昇輿之麤辵之徂(辵丑略切)股運于腹婦歸于姑
(麤行也徂往也股髀也)傳曰輿之麤車之行也辵之徂髀之往也
(坤為車巽為髀)股運于腹獲其所也婦歸于姑得其宜也(坤為腹又)
(為姑巽為股又為婦)昔王由是發詔命(法乎巽)敷率土(則乎坤)順乃人
行乃化(人之與順坤之象化之與行巽之象)布尒德教加于醜類(布尒德教擬夫)
(巽加于醜類效夫坤也且升之為言進也亦猶股運其腹婦歸于姑車之行足之往斯非昇者歟先王法之所)
(以出制敷外順人行化此之謂布尒德教加于醜類經曰德教加于百姓刑于四海蓋天子之孝也蓋昇之道)
(也)
䷯(巽下坎上)井機聯聯組牽牽罙厥皿(罙彌)躋厥囦(機關組索罙入)
(也皿器躋升囦深也)傳曰機聯聯關之轉也(坎為嬌揉)組牽牽索之引
也(巽為繩直)罙厥皿器入於深(巽象)躋厥囦水出於險也(坎象)昔
王由是建乃刑法(則乎坎)施乃教令(法乎巽)行於中(巽為行也)流
於外(坎為流也)&KR2539;不順(巽象)&KR2539;不通(坎象)上則之下從之(古有言身正不)
(令而行上不正雖令不從由斯言率從上也何異機關組索相率耶亦猶沉器於井汲水於泉此先王取象於)
(此是以建刑法施教令行於中流於外無不通故曰上則之下從之)
䷛(巽下兌上)大過娣越姒媢陵姊風罙于陂舟㲻于水(娣姒)
(妯娌也媦妹罙入也陂水㲻沒也音溺)傳曰娣越姒少替於長也媦陵姊
季僭於孟也(娣媦少女謂兑也姊姒大女謂巽也)風罙于陂過其度也舟
㲻于水失其節也(巽為風又為舟兌為陂又為水)嗚呼有社稷者(嗚呼歎辭)
降爾詔命(出號令也)徵爾忠諫(召忠直也)無進利口不正厥言(兌為)
(口又為悦媚故言不正也)無任惢心(惢音貲心疑也)不果乃事(巽為順又為進退為事不)
(果也)&KR2539;或胥唱&KR2539;或胥和(書曰疑謀勿成語曰利口之覆邦家此所謂言之不正事之不)
(果也痛哉過之為患也少陵其長季僭其孟風驚波濤船沉流浪亦何異進其利口任其惢心者哉賢者歎之)
(故欲出號令召忠直使君臣之際予違汝弼惡其唱和過之深也)
䷐(震下兌上)隨男有嫡女有&KR0008;(音適)言侃侃笑赥赥(嫡婦&KR0008;嫁也侃)
(樂赥笑也赥許迪切)傳曰男有嫡入而歸婦也(震之謂也)女有&KR0008;出而
從夫也(謂兌)言侃侃其口動也笑赥赥其聲悦也(兑為口為悦震)
(為動為聲)昔王由是敷恩惠(内卦之體)錫蕃庶(外卦之象)言&KR2539;不應(上象)
(為口下象為聲)動&KR2539;不悦(下象為動上象為悦)悦以勤人人甘其役(天布澤及)
(衆也未有不從者故言無不應動無不悦因此勞人人無怨苦以其甘於動為也其非相隨之甚耶何異女嫁)
(於夫男娶於婦兼言笑相從也)
元包經傳卷四
