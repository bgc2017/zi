元包經傳卷二
後周衞元嵩述
唐蘇源明傳
唐李江注
少隂第三
䷹(兌下兌上)兑諏之謀誥之詶(與酬同)諤之許謠之謳(謀詢詶荅)
(也諤直謠歌也)傳曰諏之謀先言以詢也誥之詶後言以答也
諤之訐語之決也謠之謳歌之悦也(皆兑之象)昔王由是降
綸言(詔出於内)徵諫士(諷入自外)敷恩惠弘講習(愷悌之化謂之惠和樂之風謂)
(之悦恩而敷之不亦惠乎講而習之不亦悦乎)聽乃謠誦(省其辭也)納乃諷諭(悦其諫諷)
(也)俾中外交歡臮(音暨)上下胥悦(夫王道所重莫過於考言詢事故舜命昌言萬)
(方之衆皆頼也于今稱之况乎當和樂之時行愷悌之化而能得納諷諫之君子弘講習之恩惠何上下之不)
(悦中外之不歡者也)
䷮(坎下兌上)困&KR0008;䀲泓竭(&KR0008;與朏同泓烏宏切)聰蒙咽噎(咽於肩切噎於結切)
疒罹于憂(疒音疾病也)諑加于譎(諑音琢&KR0008;月聰耳泓澤也咽喉疒病諑責也)傳
曰&KR0008;晦泓竭月之没澤之枯也聰蒙咽噎耳之患喉之
病也(坎為月為耳兑為澤為喉)疒罹于憂嬰愁苦也(坎之象)諑加于譎
遭讒毁也(嗟之)昔王由是省法于内(則坎)布澤于外(法兑)進決
諫(決言在上)逐諛佞(謟言在外)廣乃聽&KR1423;乃讟(惜哉困之為象也月已暝澤已竭耳)
(已掩喉已塞故譎詐為讒憂以成疾蓋由刑罰有濫恩惠不行詭佞蔽聰忠讜絶耳將革其弊豈遠乎哉省法)
(布澤納諫逐䛕故聽察斯廣謗讟斯弭古有言禦寒莫若重裘弭謗莫若自脩斯之謂也&KR1423;音杜閉也讟音讀)
䷬(坤下兑上)萃蒸㗊嚻吅(㗊音戢象口也嚻音敖吅音宣)甡萃侖攢(甡音萃侖)
(音倫)醜臸臸(臸音臻到也)言讕讕(讕落于切四喧也)傳曰蒸㗊嚻吅口
之喧也甡萃侖攢衆之聚也(兌為口坤為衆)醜臸臸□友而至
也(坤之象也)言讕讕騰口而說也(兌之象也)昔王由是順乃民(法坤)
敷乃惠(則兑)聽輿誦(採衆言也)聆族談(察浮議也)悦以勼人(勼音鳩集聚也)
人&KR2539;不集(夫治世之音安以樂其政和亂世之音怨以怒其政乖政和由人安樂政乖由人怨怒故)
(悦以勼人人&KR2539;不集)
䷞(艮下兑上)咸隂之涵陽之覃澤潤于屵(音業)女悦于男(涵泳)
(覃汲屵山也)傳曰隂之涵潛而上行也(謂兑)陽之覃廣而下及
也(謂艮)澤潤于屵山澤通氣也女悦于男夫婦搆精也(艮為)
(山為男兑為澤為女)昔王由是納諫諍(進以言也)寘庭闕(成於内也)命童僕
以守尒宫闈(法乎艮也)發綸言以施尒渥澤(則乎兑也)内獲所安
外懷所惠(美哉卦之相感未有如咸者也且隂潛而上陽廣而下山澤地氣男女搆精故能納諷諫)
(施渥澤何安之不獲惠之不懷哉)
䷦(艮下坎上)蹇漦囦囦(漦音釐)屵顚顚(屵音業)君靡返(君音隠)兟
靡遷(兟音莘)憩于險間愀然佷然(漦水囦深屵山也顛高也君退兟進也佷戶懇)
(切與很同)傳曰漦囦囦水之深也屵顛顛山之高也(坎為水艮為山)
君靡返礙乎山也兟靡遷限乎險也(艮為山坎為險)憩于險間
愀然佷然憂且危也非所憩而憩危而險非所佷而佷
愀而憂既憂且危禍其將至難之其可免乎(難之至也)嗚呼
有社稷者(歎之)放尒頑童貶尒酷吏(謂七三也三為上卿而竊其政事專權侮)
(法苛刻内深故獄有淫刑曹有濫罰其為酷虐實多猛㬥雖欲勿貶其可得乎)以肅乃王庭以
清乃邦禁(惜哉卦之患難無以加於蹇者也進而遇山山則險退而遇水水且深既不能退又不可)
(進臨深履險不離憂危人君知其難之有所苦故貶酷吏放頑童寬法省刑明罰恤獄苟能如此何憂乎王庭)
(不肅邦禁不清哉)
䷎(艮下坤上)謙甡庡于岵(甡音莘庡音扆)稚牧于姥(音姆莫補切)塵幂
于巖(幂音覓)石&KR2921;于土(甡衆庡藏岵山也稚子牧養姥母也&KR2921;音拳手屈病)傳曰甡
庡于岵衆隠於山也稚牧于姥子育於母也(坤為地為母艮為山)
(為子)塵幂于巖土之冒也石&KR2921;于土山之潛也(坤為土為&KR2921;而在上)
(艮為山為石而在下)昔王由是飾軒車散束帛(聘遺逸也)招巖穴之士
寘朝列之内(擢賢雋也)務乃卑恭(法乎坤也)守尒宫闕(則乎艮也)内無
不安外無不順(謙之為言退也故隠於山育於母先王知士之潛遯所以聘遺逸搜英賢故能)
(務恭和守宫闕不然者焉得外從順内獲安寧也)
䷽(艮下震上)小過下怫怫(音沸)上悸悸趾之&KR2054;(音顛)爪之墜(怫佷)
(悸懼趾足也&KR2054;倒爪手墜失也)傳曰下怫怫愎其上也(艮為佷戾)上悸悸懼
其下也(震為恐動)趾之&KR2054;足之跌也(倒而在上)爪之墜手之失也
(反而在下)嗚呼有國家者(歎之)畏厥心以省尒内政奮厥威以
懲尒小人(畏心奮威法乎震也省内懲小則乎艮也)上脩其嚴下知所止(小過)
(者小人之過君子也何以明之且艮為佷戾而愎其上震為恐懼而畏其下何異足趾而顛手失而墜先王知)
(小人之過君子也乃謹戒心神以省内政張奮威怒以懲小人此可謂上脩其嚴下知所止)
䷵(兑下震上)歸妹龍蟠于渦(烏禾切)雷蟄于洼(音蛙)男反其室
女歸于家言唯唯笑哇哇(蟠安蟄歸也哇喜於佳切)傳曰龍蟠于渦
獲所安也雷蟄于洼得所得也(龍之與雷震之象渦之與洼兌之象)男反
其室震有妻也女歸于家兌有夫也言唯唯動相然也
(謂震)笑哇哇悦相應也(謂兑)昔王由是制婚姻之禮正夫婦
之道(夫婦之道人倫之始也有夫婦而後有父子有父子而後有君臣有君臣而後有上下故詩重夫婦)
(禮重婚姻則歸妹之義也)行惠于内(婦之理也)作威于外(夫之政也)悅而後動
人&KR2539;不屇(咸歸之也)
少陽第四
䷳(艮下艮上)艮屾八八(屾音詵)北癶癶(癶音撥)門之非徑之韋
(屾山圵背也非反韋乖也)傳曰屾八八二山相拆也圵癶癶兩人相
背也門之非戶之啓也經之韋路之分也(皆艮之象)先王以
是反尒愎止尒叛(惜哉卦之很戾未過於純艮也故兩山相折兩人相背兩戶相反兩路相)
(乖此很戾之極也夫很戾者背之萌關梁者叛之階由辨之不早辨也試言之曰吳之與蜀屢為背叛者豈一)
(二姓耶皆以據關津之險故生僭偽之號)閑乃關葺乃梁使夫愎者反叛者
止樹其庭闕立其門屏(重門擊柝蓋為於此)以禁出入(止之)以别中
外(分之)
䷕(離下艮上)賁彡彡銘文(彡音衫)&KR1653;&KR1653;闈嬪(&KR1653;音模又莫伯切)闡儒
于黌練戎于軍(彡文&KR1653;静闈宫)傳曰彡彡銘文字生於石也&KR1653;
&KR1653;闈嬪婦處於宫也(離為文為女艮為石為宫)闡儒于黌脩文學校
也練戎于軍教武轅門也(離為文故曰儒又為兵故為戎艮為宫室故在武為轅門)
(在文為學挍也)昔王由是臨軒墀(據庭闕也)覧表奏(視牋牒也)納文士(離在)
(内也)逐戾夫(艮在外也)戒乃僕主尒門(法乎艮也)列乃兵環尒内(則乎)
(離也)俾中外交脩臮文武不墜(臮音暨賁之為言飾也且勒銘於石教武轅門講文)
(學挍蓋脩德飾躬之道也先王是以臨軒墀覧表奏納文士逐戾夫戒僕隷以守宫門列干戈以衛其内殿豈)
(不謂文武不墜内外交脩也)
䷙(乾下艮上)大畜丮艸頁&KR2054;(丮音擊艸音攀頁音頡&KR2054;音顛)辟幂氓宀(幂音)
(覓宀音綿)父不嚴子不虔仡而不奮斡而不旋(丮手頁頭&KR2054;墜也辟君氓)
(衆宀覆也)傳曰丮艸頁&KR2054;頭墜于下手攘於上也辟幂氓宀
君潛於内臣蒙於外也(君之與頭謂夫乾也臣之與手謂夫艮也)父不嚴反
居下也子不虔僭在上也(乾為父艮為子)仡而不奮健而不能
動也斡而不旋轉而不能行也(艮在上而止之也)嗚呼為國者
(嗚呼歎之)括乃雲林(聘逸人也)寘乃天庭(寘周行也)無俾頑童以僭尒
耆德(頑童艮也耆德乾也書曰遠耆德比頑童此之謂亂風也)無俾庸豎以&KR1423;尒王
門(庸豎謂小人也夫司門之任所寄非輕得其人則啓發耳目非其人則掩蔽聰明今乃居高畜塞之時肆)
(愎戾之性其為患也豈其細哉&KR1423;音杜)内既正外乃定(大畜者畜之大者也故頭墜於下手)
(攘於上君潛於内臣蒙於外子凌於父止制其健畜塞之甚其有如此乎將欲革之者豈過乎聘逸人寘周行)
(退頑童進耆德戒庸豎啓天門哉古有言上既正不令而行上不正雖令不從故曰内既正外乃定)
䷨(兑下艮上)損&KR0008;且𠢐(&KR0008;音莘𠢐音釐)耗而𠢐上之掠下之㕧(&KR0008;剝)
(耗毁也㕧歎也㕧許棃切)傳曰&KR0008;且𠢐剥之也(艮象)耗而𠢐毁之也(兑象)
上之掠賦斂重也下之㕧怨歎深也(手見毁故云賦斂口見毁故云怨歎)
嗚呼為國家者出宫女采庭議散乃積發乃儲(古文有言曰上)
(有積財則下有貧人宫有怨女則野有鰥夫又曰好問則裕是以出宫女采庭議散乃積發乃儲此行損之道)
(也)無使盜臣以恣尒聚斂無俾利口以縱尒詭䛕(孔子曰其)
(有聚斂之臣寧逢盜臣蓋謂艮又曰惡利口之覆邦家者謂兌也)俾上獲其安下弭其
讟(嗟乎損之為象也剥之毁之務其聚斂興其怨歎蓋以其進用小人也苟能出宫女采庭議散其所積發)
(其所儲逐盜臣放利口何憂乎安之不獲怨之不弭哉)
䷥(兌下離上)睽昦之炎(昦音杲)弘之潛婦眎瞪瞪(宅耕切直視貎眎古)
(視字)妾言&KR2071;&KR2071;(昦日泓澤眎視&KR2071;語也&KR2071;音髯多言也)傳曰昦之炎日熾於
上也泓之潛澤潤於下也(離為日兌為澤)婦眎瞪瞪睚眦作也
(睚立懈切眦土懈切)妾言&KR2071;&KR2071;噂&KR0689;興也(離為文又為目兌為妾又為口又為毁故在目)
(為睚眦在言為噂&KR0689;)嗚呼有社稷者(歎之)出乃符(文在内也)降乃詔(言在下也)
鍊尒甲胄(法乎離也)誓尒兵旅(則乎兑也)以征不一以討擕貳(睽之)
(為言乖也故火炎於上澤潤於下婦為睚眦之目妾生噂&KR0689;之言此不順之甚也為國者所宜出符文降詔命)
(鍊甲胄誓兵旅征不一討攜貳斯所以備背乖之道也攜携同)
䷉(兑下乾上)履上顚顚下囦囦言出于頁(音頡)澤隆于天(顚高)
(囦深也頁首也)傳曰上顚顚天之高也下囦囦澤之深也(天在上澤)
(在下)言出于頁獲其所也澤隆乎天得其宜也(乾為天為頁兑為澤)
(為言)昔王由是正厥儀蹈厥禮(得所履也)尊據于尊(太陽在上)卑安
于卑(少隂在下)下不僭上不偪(履者禮也禮者人之所履也如天之高如澤之深如言出)
(于頁如澤降于天此所履也太陽在乎上少隂在乎下故曰上不僭下不偪也)
䷼(兌下巽上)中孚内出其詔外從其號陽卜于中隂庡于
奧(詔制號令也庡藏奧深也庡音扆)傳曰内出其詔澤之深也(兑為言又為澤)
外從其號信之廣也(巽為令又為從)陽卜于中善所據也(七二七五)
隂庡于奧巧所藏也(八三八四)昔王由是興教令(則巽)召規諫
(法兌)上允其言(順之謂也)下諒其命(兑之謂也)内悦之外順之(甚哉信之)
(為用也上失信則無以馭下下失信則無以事上未有君疑其臣而納其言臣疑其君而從其命故曰上允其)
(言下諒其命蓋以内悦外順故也)
䷴(艮下巽上)漸耑禾于屵(耑音端說文物初生之貌屵音業)髀兟于碣(髀補)
(尒切兟音莘)丮之艸(丮音擊艸音攀)辵之癶(耑木禾茂屵山也髀股兟進碣石丮手艸持也)
(辵足也癶行也辵丑略切乍行乍止癶音撥)傳曰耑禾于屵木茂於山也(巽為)
(木艮為山)髀兟于碣趾登於顚也(巽為趾艮為嶺)丮之艸手有所持
也(艮象)辵之癶足有所行也(巽象)昔王由是闢天門(宫闕開也)發
王命(號令行也)變尒風(法乎巽也)易尒俗(則乎艮也)俾承乃上命以奠
乃下人(漸之為言進故木茂於山足登於嶺趾有所適手有所持先王法之所以開門闕行號令變巽)
(之風易艮之俗苟如此何憂乎人之不定命之不承哉)
元包經傳卷二
