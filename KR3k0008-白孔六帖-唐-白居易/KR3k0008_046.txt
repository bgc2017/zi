白孔六帖卷四十六唐白居易原本
宋孔傳續撰
議讞(一)謹刑(二)
灋官獄吏(三)舉按(四)
誅罰(五)滛刑(六)
峻刑(七)酷吏(八)
失入(九)失出(十)
用灋不平(十一)刑措(十二)
改制灋令(十三)死罪(十匹)
流罪(十五)貶黜(十六)
徒役(十七)
議讞(一)
白讞平天下獄(朱博遷廷尉職當讞平天下獄恐爲官屬所誣謂掾吏曰本起武吏不通法律)
(然三尺律人事出其中諸君試取吏議難知者來爲諸君覆之乃爲平處十中八九吏大驚異)議驚乘
輿(張釋之爲廷尉上行中渭橋有人行從橋下走誤驚乘輿釋之奏犯蹕罰金上怒其輕釋之曰法者天下)
(所公共其時上誅則已既付廷尉廷尉天下之平用法一傾人安所措)議盜環(又有盜高廟坐前玉)
(環奏棄市上怒令族之釋之曰如盜長陵一抔土何以加於法乎)傳命誤(後漢兄弟共殺人帝以兄)
(不訓弟報闕有常侍孫章宣詔誤言兩報重尚書奏矯詔當斬郭躬曰法故誤傳命誤當罰金帝曰疑其故)
(也躬白曰君子不逆詐帝曰善)争死上讞(張儉元節亡投孔融兄褒褒不在融匿之事發并收褒融)
(争死問母曰家事當在長妾合當辜一門爭死郡不能決乃上讞詔坐褒)讞不當不罪(景詔曰獄)
(重事也人有愚智有令罪而後不當讞者不爲失信欲令務先寬也)心不厭(景前詔曰疑獄雖文致於)
(法而於人心不厭者輙讞之)再却(廷尉張湯有疑奏已再却矣倪寬爲言其意因使寬爲奏成讀之皆)
(伏寬所奏即得可上曰前奏非俗吏之所爲也)移讞(讞疑也)讞于公(禮獄成有司讞于公)奏
讞掾(張湯舉倪寬爲云云)孔衣冠蒙更生(李峴初東京平陳希烈等數百人待罪議者將)
(悉抵死崔器等附致深文峴獨曰法有首有從有重有輕若一切論死非陛下與天下惟新意且羯胡亂常誰)
(不凌汙衣冠奔亡各顧其生可盡責即陛下之親戚勲舊子若孫一日皆血鐵砧尚爲仁恕哉衣冠蒙更生)
例不覆讞(嚴郢字叔敖曰京師天下聚論徒者至廣例不覆讞今若悉待報有司斷決有程月不啻)
(五千獄正恐牒案填委章程紊撓)獄當與衆共(魏謩中尉仇士良捕妖民賀蘭進興及黨與治)
(軍中反狀具帝自臨問詔命斬囚以徇御史中丞高元裕建言獄當與衆共之刑部大理法官也決獄不與知)
(律令謂何請歸有司未報謩上言事繫軍即推軍中如齊民宜付縣今獄不在有司法有輕重何從而知帝停)
(決)狀讞(李日知歷同刑丞時法令嚴吏爭爲酷日知獨平寬無文致嘗免一囚死少卿胡元禮執不可)
(曰吾不去曹囚無生理日知曰僕不去曹囚無死法皆以狀讞而后用日知議)詳讞(韋弘景吏部員外郎)
(楊虞卿以累下吏詔弘景與御史詳讞)科條叢繁(王播進刑部侍郎是時天下多故大理議讞科)
(條叢繁播悉置格律坐隅)慷慨論正(孔戣字君嚴改給事中江西觀察使李少和坐贓獄寢不下博)
(陵崔易簡殺從父兄鞫獄其京兆尹左右之翻其情戣慷慨論正貶少和殺易簡奪尹三月俸)議斧陵
栢(狄仁傑左威衛大將軍權善才右監門中郎將范懷義坐誤斧昭陵栢罪當免高宗詔誅之仁傑奏不應)
(死帝怒曰是使我爲不孝子必殺之仁傑曰漢有盜高廟玉環文帝欲當之族張釋之廷諍曰假令取長陵一)
(抔土何以加其法於是罪止棄市陛下之法在象魏固有差等犯不致死而致之死何哉今誤伐一栢殺二臣)
(後世謂陛下爲何如主帝意解即免死)論顔餘慶(徐有功時博州刺史王冲責息餞于貴卿遣家)
(奴督斂與尉顔餘慶相聞知奴自市弓矢還會冲坐逆誅魏州人告餘慶豫冲謀魏元忠謂餘慶爲冲督償通)
(書合謀明甚非曰支黨請誅死藉其家詔可有功曰永昌赦令與虺貞同惡魁首已伏誅支黨未發者原之餘)
(慶赦後被言是謂支黨今以支爲首是以生入死赦而復罪不如勿赦生而復殺不如勿生切謂朝廷不當爾)
(后怒曰何謂魁首有功答曰魁者大帥首者元謀后曰餘慶安得不爲魁首答曰若魁首者虺貞是已既已伏)
(誅餘慶今方論罪非支黨何后意解乃曰公更思之遂免死當此時左右衛仗在廷陛數百人皆縮頸不敢息)
(而有功言定氣詳截然不撓)受賕當死(蕭齡之任廣州都督受賕當死詔羣臣議請戮於朝唐臨)
(建言羣臣不知陛下議之之意在律王族戮於隱議親也刑不上大夫議貴也今齡之貪贓狼扈死有餘咎陛)
(下以異于它囚故議之有司又令入死不可爲後世法帝然之齡之齊高帝五世孫由是免死唐臨字本德)
置笏在陛(崔玄亮右散騎常侍字晦叔鄭注誣宋申錫捕逮倉卒内外震駭玄亮率諫官叩延英苦)
(諍反覆數百言文宗未諭置笏在陛曰孟子有言衆人皆曰殺之未可也卿大夫皆曰殺之未可也天下皆曰)
(殺之然後察之乃寘於法令今殺一凡庶尚稽典律况欲誅宰相乎臣爲陛下惜天下法不爲申錫言也帝感)
(悟)覆奏(張藴古除大理丞初河内人李好德素有風疾而語涉妄妖藴古究其獄稱好德瘨疾有懲法)
(不當坐御史權萬紀劾藴古情在阿縱奏事不實太宗大怒曰小子乃敢亂吾法耶令斬於東市尋悔因發制)
(凡決死者命所司五覆奏自藴古始也舊唐史)
謹刑(二)
白一人刑善百姓休和(傳)視民如傷(國之興也)哀矜(孟氏使陽膚爲)
(士師問於曾子曾子曰上失其道民散久矣如得其情則哀矜而勿喜)三刺(禮司寇正刑明辟必主刺)
(一曰訊羣臣二曰訊羣吏三曰訊萬民其有罪方殺之以示不枉濫者)一成盡心(刑者成也一成)
(而不可變故君子盡心焉)伏念五六日至于旬時哀敬(折獄)泣持丹
筆(盛吉)明慎(易君子以明慎用刑而不留獄)明而不留愼而不擾(史)死者
不可復生(漢書獄者人之大命云云)欽恤(欽哉欽哉惟刑之恤哉)文而不害(蕭何)
嚴而不殘(雋不疑)簡孚(核其罪有信文)審克(詳審)閱實(罪罰相當)制短長
之命(死者不生)念輕重之刑(欽哉惟恤)中典用情(周禮)八辟(周禮以八辟麗)
(邦法一議親二議故三議賢四議能五議功六議貴七議勤八議賓)麗事(麗附也謂當其本罪之事)辭
貴明徵(法宜慎測)審慎國章斯抵(誠合申刑)輕無赦(禮凡制五刑法輕無)
(赦)慎惟不變(必在惟精)恤在一成(慎其三復)奏讞(漢宣令季秋後讞時士常幸宗)
(室齋居而決事獄刑號平)去酒肉(杜緩爲守治諸陵縣每冬月封具獄日常去酒肉省食官屬感其恩)
(惠)涕泣(漢張歐叔明爲御史大夫嘗言案人上具獄事有可却却之不得已者涕泣面付之)人命
所懸孔謹重刑法(沈傳師字子言爲宣州於吏治明吏不敢罔謹重刑法每斷獄召幕府平)
(處輕重盡合乃論決)請如令覆奏(徐堅字元固遷萬年主簿天授三年上書言囚有五聽令有三)
(覆慮失情也比犯大逆詔使者勘當得實輙決人命至重萬有一不實欲訴無由以就赤族豈不痛哉此不足)
(檢下之姦亂適長使人威福耳臣請如令覆奏則死者無恨)敕法謹罰(陳子昂字伯玉上言近日)
(詔獄稍滋鈎捕支黨株蔓推窮蓋獄吏不識天意以抵慘刻誠宜廣愷悌之道敕法謹罰省白誣冤此太平安)
(人之務也)決刑無進酒肉(太宗貞觀五年十二月丁亥詔決死刑京師五覆奏諸州三覆奏其)
(日尚食決刑無進酒肉)既盡哀敬能致治平(士師臯陶之恤刑司寇蘇公之用獄既盡)
(哀敬能致治平杜牧畢諴除刑待制)一輕一重理亂攸生(陸贄奏議今京邑初平所用刑)
(章元宜審謹一輕一重理亂攸生)唐中宗慮囚制(欲申作解之恩慮開人徼倖之路非所以納)
(軌物垂裕後昆既屬陽和之辰宜敦耕稼之業三農啓候方陳敬愛之規百姓爲心爰軫泣辜之念將申慮降)
(再釋狴牢庶無滯禁之冤仍示小懲之誡其都城之内見禁囚徒朕特親慮初學記)於刑灋尤謹
(刑法志太宗以英武定天下然其天資仁恕初即位有勸以威刑肅天下者魏徵以爲不可因上言王政本於)
(仁恩所以愛民厚俗之意太宗欣然納之遂以寬仁治天下而於刑法尤謹)臣願依覆奏灋
(則死者甘伏知泣辜大恩生人歡悦見祥刑之意徐堅疏出六典)
灋官獄吏(三)
白過聽殺人(史李離晉文公理官也過聽殺人自拘當死文公曰官有貴賤罰有輕重下吏有罪)
(非子之過也離曰臣居官爲長不與吏讓受祿爲多不與吏分過聽殺人傳罪下吏非所聞伏劎而死)練
灋令(孔光爲廷尉灋令號詳平)治獄之吏(漢路温舒曰秦有十失其一尚存治獄之吏是也今)
(治獄者上下相繼以刻爲明深者獲功名平者多後患故治獄者皆欲人死非憎之也自安之道在人之死也)
增秩(宣詔曰今廷平任輕祿薄爲立廷平秩六百石員四人務公平之選)求明察寬恕(于定)
(國求明察寬恕黃霸以爲廷平)𫝊古義(武帝方向文學張湯決大獄欲𫝊古義乃請博士弟子治春秋)
(補廷尉吏也)嚮學(倪寬射策補廷尉文學卒吏爲人温厚口不能言語發明張湯盡用法律吏謂寬不)
(習事不署從事)世非灋家(楊賜爲尚書令數日出爲廷尉自以世非灋家遂辭以特進就第)三
世廷尉(吳雄子訢孫恭三世廷尉爲法名家)理曹掾(魏置理曹掾蓋法曹)身無王爵
非廷尉所料(晉王彪之字叔武爲廷尉有永嘉太守謝毅後殺同郡人周矯矯從兄球詣州訴冤)
(楊州刺史殷浩收毅付廷尉彪之以球爲獄主身無王爵非廷尉所料不肯受與相反覆詔令受之彪之疏引)
(據時人比之張釋之)請置律博士(晉衛覬奏刑法國家所重而私議所輕獄者人命所懸而選用)
(者所卑請置律博士相教授遂施行)斷獄飲酒(于定國飲酒數石不亂冬月請治讞飲酒益精明爲)
(廷尉)去酒肉(見慎刑門)不讀律而得廷尉之稱(陳矯)方知獄吏之
尊(周勃)死灰不然(見獄囚門)如老獄吏(見推斷門)不用三冬(見推斷門)孔
羅織之吏如獵者(魏元忠爲中丞歲餘䧟侯思止獄仍放嶺南酷吏誅人多訟元忠者乃召)
(復舊官因侍宴后曰卿累負謗鑠何邪對曰臣猶鹿也羅織之吏如獵者狗須臣肉爲之羹矣彼將殺臣以求)
(進臣願何辜)奉灋持正(鄭善果檢校大理卿奉灋持正風績顯公卿間)持平守正(徐有)
(功轉司刑少卿嘗謂所親曰大理人命所繫不可阿旨詭辭以求苟免故有功爲獄持平守正)專治詔
獄(杜景佺冀州武邑人入爲司刑丞與徐有功來俊臣侯思止專治詔獄時稱遇徐杜者生來侯者死)獻
獄官箴(裴諝字士明惡法吏舞文或挾宿怨爲重輕因獻獄官箴以諷)作大枷各爲號
(來俊臣作大枷各爲號一定百脈二喘不得三突地吼四著即臣五失魂膽六實同反七反是實八死猪愁九)
(求即死十司求破家)刑無鬼哭之庭大理有烏巢之獄(李庾西都賦唐文粹)
舉按(四)
白按事發姦(漢尹翁歸補河東卒吏按事發姦太守田延年重之)司察(蓋寬饒次公爲司隸)
(無所迴避王生與書曰明主知君公正命君司察之位然既明且哲以保其身不納竟自刎)逢諸葛
(諸葛豐字少君司隸刺舉無所迴避王生與書曰逢諸葛舉節按侍中許章遂詔司隸去節司隸去節自豐始)
(也)埋輪(後漢舉八使天下舉按不法張綱爲侍御史充使最年少官卑受命訖乃埋輪於洛陽道中曰)
(豺狼當路安問狐狸遂舉奏太尉梁冀奢淫不法朝廷振竦)鷹隼始擊(漢孫寳字子嚴爲京兆尹)
(立秋日辟侯文爲東郡督郵引見曰今日鷹隼始擊當順天氣成嚴霜之誅掾頗有人乎文曰無其人不敢空)
(受職寳曰誰也文曰杜穉季寳氣索良久曰其次誰文曰豺狼當路安問狐狸穉季聞之懼杜門不通水火)
搏擊(翟方進爲京兆摶擊亮彊爲丞相奏陳咸冒濁苟容云云咸遂廢錮也)二天(後漢蘇章爲冀)
(州刺史按故人清河太守設酒饌太守喜曰人皆有一天我獨有二天章曰蘇孺文與故人飲私歡也明日冀)
(州刺史按清河太守公法也遂正其罪)所劾多(范滂爲太尉黃瓊所辟召三府掾屬舉謠言滂奏二)
(史二千石權豪二十餘人尚書責所劾猥多疑有所私也)斂手避二鮑(鮑永爲司隸以鮑恢爲從)
(事俱抗直不避彊禦世祖曰貴戚且斂手避二鮑)怪鳥(孫盛爲長沙太守頗營貲貨從事至郡服高名)
(不劾盛與桓温牋辭旨放蕩曰從事進無威鳳來儀之美退無鷹鸇搏擊之用徘徊湘川有似怪鳥温怒遣按)
(贓私檻車收到州不坐)不避權貴(後漢祭遵爲車市令世祖舍中兒犯法遵殺之)縣令收
督郵(魏志滿寵爲高平令市人張包爲郡督郵貪穢因來在傳舍率吏卒收之即日考竟遂棄官)白
簡坐而待旦(晉傅玄字休奕爲司隸校尉天性峻急每當奏劾或値日暮捧白簡整簪帶竦懼不)
(寢坐而待旦)不避豪貴(趙廣漢將吏至霍禹第突入其門搜索私屠酤椎破爐罌斬關而去)不
劾賢者(晉羅含君章桓温使檢劾謝尚含至不問郡事與尚酣飲而還温問所劾含曰公以尚何如人)
(温曰勝我含曰豈有勝公而行非耶温義之)孔搒殺(馮宿字拱之拜河南尹洛宛使姚文壽縱部曲)
(奪民田匿于軍吏不敢捕府大集部曲輙與文壽偕來宿掩取搒殺之)膽落(温造字簡輿授侍御史夏)
(州節度使李祐拜大金吾進馬造正衙枰刻祐曰吾夜入蔡州擒吳元濟未嘗心動今日膽落於温御史)威
望隱然(造彈擊無所回畏威望隱然發南曹僞官九十人主吏皆論死)輙繩惡吏(李向隱三)
(入御史府輙繩惡吏不以殘騺失名所發當也素議歸重)劾奏常先風教(齊澣字洗心爲監察)
(御史凡劾奏常先風教號善職)百官肅然(顔眞卿字清臣遷御史大夫廣平王總兵二十萬平長安)
(辭曰當闕不敢乘趨出梐枑乃乘王府都虞侯管崇嗣先王而騎眞卿劾之帝還奏慰答曰朕子每出諄諄教)
(戒故不敢失崇嗣老而躄卿姑容之百官肅然)劾矯使(李晟字良器宦者尹元貞持節到同華擅入河)
(中諭慰李懷光晟劾元貞矯使欲洗宥元惡請治罪)發姦擿伏(賈敦頥遷洛州刺史發姦擿伏下無)
(能欺)使者十輩臨按(郎餘慶下遷交州都督驩州司馬裴敬敷與餘慶雅故以事笞餘慶婢父)
(婢方嬖譖敬敷死獄中又裒貨無藝民詣闕訴之使者十輩臨按餘慶謾讕不能得其情最後廣州都督陳善)
(弘按之餘慶自恃在朝廷久明法令輕善弘不置對善弘怒曰舞文弄法吾不及君今日以天子命治君吾力)
(有餘矣欲榜械之餘慶懼伏罪)知朝廷尊(李勉字玄卿擢監察御史時武臣崛興無法度大將管崇)
(嗣背闕坐笑語譁縱勉劾不恭帝歎曰吾有勉乃知朝廷之尊)條姦(李乂字尚眞擢監察御史劾奏無避)
(景龍初葉静能怙勢乂條其姦中宗不納)帝䟽(韋陟字殷卿會杜甫論房琯詞意迂慢帝令殷卿與崔光)
(遠顔眞卿按之陟奏甫言雖狂不失諫臣體帝繇是䟽之)不畏彊禦(裴諝字士明除右金吾將軍德)
(宗新即位以刑名治天下百吏震時大行將藏陵事禁屠殺尚父郭子儀家奴宰羊諝列奏帝謂不畏彊禦善)
(之)反爲所擠(崔隱甫遷殿中侍御史内供奉浮屠慧範倚太平公主脅人子女隱甫劾狀反爲所)
(擠貶邙州司馬)摘其姦贓萬計(尹思貞調隆州參軍事屬邑豪蒲氏驁肆不法州檄思貞按之)
(摘其姦贓萬計卒論死部人稱慶刻石)挾邪亂政(劉禹錫字夢得御史竇羣劾禹錫挾邪亂政羣)
(即日罷)權倖側目(韋貫之劾金忠義不宜汙朝籍忠義竟罷於是權倖側目)劾按不撓
(李華字遐叔遷監察御史宰相楊國忠支婭所在橫猾華出使劾按不憢州縣肅然)劾中人(竇懷貞監)
(察御史魏傳弓嫉史輔信義欲劾其姦懷貞曰是安樂所信任者奈何繩之傳弓曰王綱壞矣正坐此屬今日)
(殺之明日殊無所悔)彈李義府(唐文粹王義方䟽義方對仗叱義府不退義方三叱上既無言義府)
(趨出義方乃讀彈文曰義府善柔成性佞媚爲心昔事馬周分桃見寵後交劉洎割䄂承恩生其羽翼長其光)
(價因緣際會遂皆通逹不能盡忠端節對敡王休策蹇勵駑祗奉皇眷而反憑附社蔽虧日月請託公行交遊)
(羣小貪冶容之好原有罪之淳于恐洩漏其謀殞無辜之正義雖挾山超海之力望此猶輕迴天轉日之光方)
(斯更劣此如可恕孰不可容)
誅罰(五)
白失財者誅之(周禮太宰治都縣鄙之治乘其財用之出入凡失財用物辟名者誅之注辟名)
(謂爲文書與實不相應)考羣吏之理(太宰以八柄歲終令百官府名正其治受其會注會大計)
(也其三歲大考羣吏之理而誅賞之)善罰者刑省而姦禁(文子)謫滿百(漢陳遵爲)
(掾不視事曹吏白陳掾今日以某事謫遵曰滿百乃相聞舊事謫滿百當免)自省(晉宣帝問諸葛公起)
(居何如而使者曰罰三十以上皆自省覽帝曰其能久乎)議罰(漢韓延壽爲東都守臨出上車騎吏後至)
(勑功曹議罰門下卒白曰明府早駕久駐未出騎吏父來不敢入吏出趨謁父以敬父見罰得無傷大化乎延)
(壽曰微子之言太守不知過)族誅豪猾(齊南三百豪猾二千石不能制郅都爲太守族誅之)孔
濫罰(李綱字文紀元吉爲并州總管縱左右攘奪民愁苦宇文歆諫不聽并州䧟帝怒謂綱曰王年少不)
(習事故以歆及竇誕佐之太原興王地兵十萬粟支十年奈何一旦棄去歆建此計我當斬于軍綱曰王過惡)
(誕養成之歆事王淺有闕必諍今頼歆計陛下不失愛子且有功又何加罪乎翌日帝悟引綱升御榻勞曰卿)
(不言我幾濫罰)誅張易之(桓彦範字士則張柬之將誅張易之等引與定策中宗至玄武門彦範等)
(斬闕入士皆鼓噪時武后處迎仙宫之集仙殿斬易之等廡下后聞變而起見中宗曰乃汝耶豎子誅可還宫)
誅韋氏(太平公主玄宗誅韋氏主與狄計遣子崇簡從事定將立相王未有以發其端者主顧温王乃)
(兒子可劫以爲功乃入見王曰天下事歸相王此非兒所坐乃掖王下取乘輿服進睿宗)臨刑極罵
(郝處俊孫象賢后素銜處俊故因事誅之臨刑極罵乃死后怒令離磔其尸斵夷祖父棺冡自是訖后世將刑)
(人必先以木丸窒口云)汙戮善良(王及善留拜内史來俊臣繫獄當死后欲釋不誅及善曰俊臣)
(凶狡不道引亡命汙戮善良天下疾之不勦絶元惡且搖亂禍胎憂未既也后納之)臨誅洗沐神
色自若(劉禕之賜死于家臨誅洗沐神色自若命其子執筆占爲表子號塞不能書禕之乃自捉筆得)
(數紙詞懇哀到今皆傷之)罰不及有罪(魏徵曰罰不及有罪則危亡之期或未可保)劉洎
贊曰(洎欲身任安危以言掩其衆爲媚忌所乘卒䧟罪誅)誅棄骨鯁大臣(李義府武后已)
(立義府與敬宗德儉及御史大夫崔義元中丞袁公瑜大理正侯善業相推轂濟其姦誅棄骨鯁大臣故后得)
(肆志)誅舞文者(柳公綽字寬行部至鄧縣吏有納賄舞文二人同繫獄縣令以公綽素持法謂必殺)
(貪者公綽判曰贓吏犯法法在姦吏壞法法亡誅舞文者)罰一勸百(權德輿字載之董溪于臯謩以)
(運糧使盜軍興流嶺南帝悔其輕詔中使半道殺之德輿諫溪等方山東用兵乾沒庫財死不償責陛下以流)
(斥太輕當責臣等謬誤審正其罪明下詔書與衆同棄則人人懼法臣知己事不諍然異時或有此比要須有)
(司論報罰一勸百孰不甘心帝深然之)立釘(趙思綰叛高祖遣郭崇義王峻討之至則擒之思綰問曰)
(何以用刑告者曰立釘也思綰厲聲曰爲吾告郭公吾死未足塞責然釘磔之醜壯夫所恥幸少假之崇義許)
(之父子俱斬於市五代史五十三)狡敵既縻輸于國都示之市人即社
行誅(柳宗元皇武篇狡敵既縻輸于國都示之市人即社行誅)分體燃臍(于公異朱泚露布尚)
(稽分體未即燃臍)揮刀紛紜爭切膾脯(韓愈元和聖德詩解脱攣索夾以砧斧婉婉弱)
(子赤立傴僂牽頭曳足先斷腰膂以及其徒體骸撑拄末乃取闢駭汗如雨揮刀紛紜爭切膾脯)元舅
大臣怫旨不閱歲屠覆道路目語(及上官儀見誅政歸房帷天子拱手矣則)
(天傳)蠻區夷落罪無逃罰(唐史王義方上言)
淫刑(六)(事與暴政酷政相類)
白哀刑政之苛淫刑以逞誰則無罪(傳)僣濫頗邪
懼及善人(刑濫)楚多淫刑(其大夫逃死於四方)繁政(齊景公繁於刑有鬻踊者故晏)
(子曰踊貴屨賤)淪胥以鋪(若此無罪)無所措手足(謂刑罰不中)淫縱枉撓
(曲人入罪)殺不辜(書與其殺不辜寧失不經)明刑不暴(管子)秦設重刑赤衣
半道(漢名臣奏云)雖鄭傳猛政則曰寬難(而楚用滛刑誰能救療)弄灋
(濫施)殺餉獄者(義縱爲定襄至則掩獄中輕重罪四百餘人兼昆弟親戚私入相親或餉者亦二百)
(餘人鞫爲解脱死罰之罪盡殺之)焚林斷木不時命曰傷地(斷獄立刑不當命曰)
(傷人)緩深固之罪(急縱出之誅)孔刑濫人懼(韓滉右丞元琇判度支也以關輔旱)
(請運江南租米西給京師委滉督之其剛愎難共事請自江至楊子滉主之楊子以北自主之滉由是銜琇誣)
(劾琇饋米與淄青李汭河中李懷光帝怒貶琇雷州司戸參軍左丞董晉白宰相劉滋齊映曰昨關輔用兵方)
(蝗旱琇不增一賦而軍興皆濟可謂勞臣今被謫無名刑濫人懼假令權臣逞忠公何不請三司鞫之滋映不)
(能用)過刑(劉洎死顯慶中其子弘業詣闕訴遂良譖死狀李義府右之高宗問近臣給事中樂彦瑋曰辨)
(之是暴先帝過刑事寢)慘文峭詆(楊國忠李林甫興韋堅等獄欲危太子獄事畏卻以國忠怙寵)
(摶擊可用倚之使按劾國忠乃慘文峭詆逮係連年誣衊被誅者百餘族)淫刑以逞(高駢字千里駢)
(之自將出屯也突將亂乘門以入監軍取役夫數百名叛卒藉斬其首乃定駢徐出以金帛厚賞士開府庫悉)
(還其衣廪然密藉所給姓名夜遣牙將擊殺之夷其族雖孕者不貰投尸於江有一婦方踞而乳子將就刑媪)
(傷之疑其畏死謂曰以子丐我一詣曹司也婦蹶起曰我知之且飽吾子不可使以饑就戮也見刑者拜曰渠)
(有節度使奪戰士食一日忿怒淫刑以逞國家法令何有也我死當訢於天使此賊闔門如今日冤也逮死神)
(色晏然蜀人聞者爲垂泣)有犯令者誅及鄰伍(韓滉婺州屬縣有犯令者誅及鄰伍坐死)
(數十百人又遣官察境内罪涉疑似必誅一判輒數十人下皆愁怖)煎熬生人若墜大火
(昔祖龍滅古道嚴威刑煎熬生人若墜大火李白尋桃源序)每笞一人以責其負(每笞)
(一人以責其負則諸案吏各持其簿列于庭凡一簿所負唱其多少量爲笞數已則以次唱而笞之少者猶積)
(數十多者至笞百餘人不勝其苦吳越世家錢俶)好行殺戮(漢蔡王信高祖之後弟也所至好行)
(殺戮軍士有犯法者信召其妻子對之刲剔支解使自食其肉血流盈前信命樂飲酒自如也)爲鐵籠
鐵刷人有過者坐之籠中外燎以火刷剔其皮膚以死
(五代劉守光)捶人畏不免(嚴安之捶人畏不免視腫青復笞之至血流乃喜)鐵籠&KR0034;
囚首(索元禮爲推使&KR0034;囚首加以楔至腦裂死又橫木關手足轉之號曬翅或紡囚梁上縋石於頭)造
檻車(閩王鏻初薛文傑爲鏻造檻車以謂古制疎闊乃更其制令上下通中以鐵芒内嚮動輙觸之既成)
(首被其毒五代史六十八)百口保無反者(則天謂近臣曰自周興來俊臣死後更不聞有反逆)
(者然則已前受戮者不有冤濫乎夏官侍郎姚元崇對曰自垂拱已後被告者皆枉酷自誣而死天下號爲羅)
(織甚於漢之黨錮頼上天降靈聖情發寤誅鋤凶惡朝廷乂安今日已後臣以微軀及一門百口保見在内外)
(官吏無反者則天大悦曰已前宰丞皆順成其事䧟朕爲淫刑之主聞卿所說甚合朕心乃賜元崇銀千兩)
峻刑(七)
白吏乞貸毫氂輒死(李實爲京兆尹吏乞貸毫氂輙死按之無言者猥曰死亦非枉復殺)
(之專以殘忍爲政順帝在諒闇不踰月實殺數十人于府貶通州長史市人爭懷瓦石邀劫之實懼夜遁去)
刑殺太甚則致隂沴(李石字中玉唐宗室文宗時大臣新族死歲苦寒外情不安帝曰人)
(心未舒何也石曰刑殺太甚則致隂沴)刑網寖密(劉德威爲大理卿太宗問曰比刑網寖密咎安)
(在德威曰在君不在臣下之寬猛視王之好律失入者減三失出者減五今坐入者無辜坐出者有罪所以吏)
(務深文爲自營計非有教使然也)㧻斮屠剔膏流節離(柳宗元㧻斮屠剔膏流節離之)
(禍不作而人乃克貌平舒愉)執憲者以深刻爲奉灋(高逢列五事以爲今天下大定)
(而刑未措何哉蓋謀猷之臣臺問之吏不崇簡易而昧經遠故執憲者以深刻爲奉灋當官者以侵下爲益國)
楚掠凝慘(徐有功武后僣位畏唐大臣謀己於是周興來俊臣邱神勣王弘義等揣識后指置總監)
(牧院諸獄捕將相俾相鈎逮掩搦護送楚掠凝慘)爲炮燻刳斮法(南蠻傳蔡京經制嶺南峻)
(條令爲炮燻刳斮法愁毒爲軍中所逐)眞蛟蜃(南漢劉龔性聰悟而苛酷爲刀鋸克解刳剔之刑每)
(視殺人則不勝其喜不覺朵頥垂涎呀呷人以爲眞蛟蜃也)爲斷舌決口斮筋折足
之刑(史洪肇字化元凡民抵罪吏以白洪肇洪肇但以三指示之吏即腰斬之又爲斷舌決口斮筋折足)
(之刑五代史三十)崔元綜(雖外示謹厚而情深刻薄每受制鞫獄必披毛求疵隱於重辟人多鄙之)
(唐史)武宗用李德裕誅劉稹等(大刑舉矣而性嚴刻故時竊盗無死所以原民情廹)
(於饑寒也至是贓滿千錢者死至宣宗乃罷之而宣宗亦自喜刑名常曰犯我法雖子弟不宥也然少仁恩唐)
(德自是衰矣唐刑法志)峻刑暴禁(王世充顧下多背已乃峻刑暴禁以威之戶一人逃家無少長)
(皆坐父子兄弟夫婦許相告免令五五相保一家叛舉伍誅)
酷吏(八)
白唯戮是聞子玉鞭貫(子玉治兵終日而畢鞭七人貫三人耳)安忍無親
以民爲土芥(國其亡也)刀鋸鑽鑿(國語大刑用兵甲鈇鉞次刑用鑽鑿薄刑用鞭扑也)
既乖勿喜之言(豈念如傷之見)夫樂殺人者(不得志於天下也)以苛爲
察以刻爲明(漢書)斷之以剛(傳)依勢作威(勢位也)倚灋以削
(倚刑灋以行刻削之刑)報虐以威(言以威刑報上爲虐)于公高門以待封嚴
母掃墓而迎喪(文選)蒼鷹之目(郅都擊摶豪彊時號云云)乳虎之稱(甯成)
(苛酷人語曰寧値乳虎無値甯成之怒)屏棄仁惠(專行毒痛)鞭貫立威(筆削入罪)商
鞅嚴刑自敝(爲法自敝)延年酷灋見誅(漢書嚴延年爲河南守峻刑酷灋時人號)
(爲屠伯後坐枉法殺人被誅其母不哭之)周紆父子伏誅(後漢周紆字文通爲渤海太守酷虐)
(每赦至先決刑後宣赦後坐事父子皆伏誅)苟晞兄弟見害(字道將)北風刺虐
也(衛國並爲威虐)視人如讎殘人以逞將戕於餘(戕殘人也)忍
人是可忍也不得其死吹毛(刻骨)束濕(寗成操下如束濕言急也)
巧詆雖稱疾惡無乃忍人吏惟巧詆(刑則濫施)法家
少恩(文吏巧詆)慘礉(史韓非喜刑名極慘礉少恩也)渭水盡赤(商君臨渭水論囚七百餘)
(人渭水盡赤)酷烈(楊雄解嘲曰吕刑靡敝秦法酷烈)虎穴(尹賞爲長安令穿地深數丈内人於)
(中百人爲一輩覆以大石數日一發相枕藉死人號虎穴)杜周内深次骨操切服下
臧宣微文深詆張湯舞智御人急縱出之刑(刑法志緩)
(操故之法急縱出之刑言縱罪失出者誅急)地臼木杵(陳咸爲南郡太守以殺伐立威豪猾大姓)
(犯法輙計具符下以律程作司空司空主役官也爲地臼木杵不中程或私脱鉗鉞及衣服不如法輙加罪督)
(作劇不勝痛自剄死者歲數千百人久者至腐爛家不得收注鉗在項鉞在足者)展月(見暴政門)鬻
棺之喻(今獄吏以苛爲察以刻爲明深者獲功名平者多後患諺曰鬻棺之喻欲歲人疫非憎人欲殺)
(之利於人死獄吏之深刻亦猶此也史)埽墓之譏(嚴延母事見上注)泥塗罪人不
與食(晉王宏字正宗爲河南尹無能名爲苛碎桎梏罪人以墨塗面置深坑中餓不與食後有罪帝以宏)
(累有政聲以贖論也)王灋大刑不可以委曲生情毁身焦膚(分骸)
(斷首)孔公卿被誅死者踵相及(劉子元名知幾武后時吏橫酷淫及善人公卿被誅)
(死者踵相及子元悼士無良而甘於禍作思謹賦以刺時)酷烈(賈敦頥洛陽令楊德幹矜酷烈杖殺人以)
(立威敦頥喻正曰政在養人傷生過多雖能不足貴也德幹爲衰減)李嗣眞諫(來俊臣獄方熾嗣眞)
(上書諫昔陳平事漢祖謀疎楚君臣行反間項羽遂亡今殆有如平者謀陛下君臣恐爲社稷禍不納)澡
垢索疵(崔元綜每受制鞫獄必澡垢索疵不入死不肯止人畏鄙之)笞掠嚴楚(穆贊元和)
(時鹽鐵轉運諸院擅繫囚笞掠嚴楚人多死贊奏請與州縣吏參決自是不冤)父嫌其酷(郎餘慶始)
(治萬年父知運嫌其酷將杖之餘慶避免父嘆曰國家用之矣吾尚奈何及爲御史中丞復嘆曰郎氏危矣以)
(憂死餘慶卒以貪殘廢)汙點善良破壞其宗(武三思凡搆大獄汙點善良破壞其宗天)
(下皆蕩然)深排巧引内刑壍中(武懿宗天授間受詔訊大獄誅大臣王公皆深排巧引内)
(刑壍中無有脱者其險酷雖周來等不能絶也)酷吏破家(桓彦範字士則内史李嶠等屢奏往爲酷)
(吏破家者請皆宥雪依違未從彦範復上言)噬紳纓若狗豚然(索元禮來俊臣之徒揣后)
(密旨紛紛並興澤吻磨牙噬紳纓若狗豚然至叛胔臭逹道路冤血流離刀鋸忠鯁貴彊之臣朝不保昏而后)
(因以自肆不出帷闥而天命已遷出唐酷吏傳)獄持宿囚(至載初右臺御史周矩諫后曰凶人告訐)
(遂以爲當推劾之吏以險責痛詆爲功鑿空投隙相矜以殘泥耳籠首枷楔兼暴拉脅籖爪懸髮熏目號曰獄)
(持晝禁食夜禁寐敲撲搖搖使不得暝號曰宿囚人苟賖死何求不得)時誘之爲酷(唐史臣云)
(嗚呼非吏敢酷時誘之爲酷觀俊臣輩怵利放命内懷滔天又張湯郅都之土苴云)狼毒野葛(王弘)
(義每移檄州縣輒詫曰我文檄如狼毒野葛)驢駒拔橛犢子縣等以怖下(王旭)
(裂獄械率有名曰驢駒拔橛犢子縣等以怖下又縋髮以巨石脅之)三豹(同上時監察御史李嵩李全交)
(皆嚴酷取名與旭埒京師號三豹嵩爲赤全交爲白旭爲黑閭里至相謂曰若違教値三豹)&KR2871;尾榆
(敬羽凶態不能忍乃作巨枷號&KR2871;尾榆囚人多死)羅鉗吉網(李林甫隂搆大獄誅不附已者引吉)
(温門下與錢塘羅希奭爲奔走推鍛相勖以虐號羅鉗吉網)震以烈威(吉温推事未窮而先計贓)
(成奏乃引囚問震以烈威隨問輒承無敢&KR1541;鞭楚未收于壁而獄具矣)鞫囚不問輕重(來俊)
(臣鞫囚不問輕重注醯于鼻掘地爲牢或寢以匽溺或絶其糧囚至齧衣絮以食大抵非死終不得出)門
壯轢腹(敬羽以門壯轢腹掘地實棘席蒙上瀕坎鞫囚不服則擠之坎多死)用慘刻奮(肅代)
(間渠檢宿狡頗用慘刻奮然不得如武后時敢搏擊殺戮矣)訊囚名狀(朝野僉載李嵩武后時爲)
(御史鞫備諸慘酷其訊皆有名號如仙人獻果玉女登梯犢子懸銅驢兒拔橛鳳凰曬翅猴鎻大上麦索下攔)
(單之類)危坐小牀(敬羽累遷御史中丞宗正卿鄭國公李遵坐賄下獄羽參按遵肥而羽瘠則引)
(遵危坐小牀痺且仆遵欲伸足羽曰公乃囚我延公坐何可慢遵仆三四俆受所言得贓至數百萬)論殺
最多(酷吏索元禮訊一囚窮根柢相牽聯至數百未能訊衣冠氣禠后數引見賞賜以張其威故論殺最)
(多)來俊臣周興踵而奮天下謂之來索(同上)每擿一事千
里同時輒發(來俊臣拜左臺御史中丞中外累息至以目語俊臣乃引侯思止王弘義郭弘霸李)
(仁敬康暐衛遂忠等隂嘯不逞百輩使飛語誣衊公卿上急變每擿一事千里同時輙發契騐不差時號爲羅)
(織牒左署曰請付來俊臣或侯思止)
失入(九)(事具錯悞門)
白刑僣則懼及善人枉撓不當反受其殃(枉撓曲入人罪也)
察阿黨(謂獄官以私恩曲斷)情匪哀矜理乖明啓(明啓刑書)入人之罪
罰既爽於躬行(罪宜甘於反坐)制短長之命(豈可復生)斷出入之刑
(不聞惟恤)重典(平人)國章斯抵(誠合申嚴)人命所懸(豈宜失入)過當(傷深)濫
施未聞情得(旋見獄成)罪雖自掇(既有常刑)死不復生(曷宜過當)不
平謂何孔失入無辜(刑法志自張藴古之死也法官以大出爲戒有失入者又不加罪自)
(是吏法稍密帝以問大理卿劉德威對曰律失入減三等失出減五等今失入無辜而失出有罪故吏皆深文)
(帝矍然遂命失出入者皆如律)求食搖尾見吏垂頭(文粹獄箴寂寂圜土纍纍繫囚求食)
(搖尾見吏垂頭自古立名此爲非所逼隘狹室欹傾漏宇冬有祈寒夏多隆暑焉可失入焉可妄處張說作)
匹婦含冤三年亢陽(文粹張說獄箴匹婦含冤三年亢陽匹夫結憤六月飛霜敢告司憲)
(無輕國章)失入者減三(見上刑法志)詐忠者迫我以社稷計(文宗開成)
(元年李石因延英召對從容言曰陛下之政皆承天心惟申錫之枉久未原雪帝慙曰我當時亦悟其失詐忠)
(者迫我以社稷計故耳宋申錫傳)不可爲後世灋(唐臨字本道御史大夫蕭齡之任廣州都)
(督受賕當死詔羣臣議臨曰齡之貪贓狼扈死有餘咎陛下以異於他囚故議之有司又令入死非堯舜所以)
(用刑也不可爲後世灋帝然之)
失出(十)(事具錯悞門)
白利淫與其殺不辜寧失不經寧僣無濫(賞不僣刑不濫)
(不幸而過寧僣無濫)察阿黨(見失入門)罪無掩蔽(禮)既乖明啓之文(宜寘)
(利淫之罪)急縱出之誅(刑法志)輕典容姦(禮)情非故縱(罪則減論)寬
惡(刑法志殺人不死傷人不刑是惠暴而寬惡也)孔小過(徐有功后召詰曰公比斷獄多失出何耶)
(對曰失出臣小過好生陛下大德后默然)誤縱(盧商字爲臣同平章事大中元年春旱詔商與御史中丞)
(封敖理囚繫於尚書省誤縱死罪罷爲武昌軍節度使)失出者減五(劉德威太宗問比刑網寖)
(密咎安在德威曰在君不在臣下之寬猛視主之好失出者減五今失出者有罪所以吏務深文爲自營計)
灋官以失出爲戒(自張藴古之死也灋官以失出爲戒有失入者又不加罪自是刑法稍密)
(刑法志)怖以妖祟(竇孝諶妻龐謂為其奴怖以妖祟教爲夜解因告以厭詛薛季昶鞫之龐當死)
(有功明其枉季昶劾有功黨惡逆當棄市有功方視事令吏泣告有功曰豈吾獨死諸人長不死耶安步去后)
(詰有功失出餘見上小過注)
用灋不平(十一)
白菀柳(詩刺刑罰不平)同罪異罰非刑也(傳)上下其手(王子圍與穿封)
(戍爭囚伯州犂問上下其手曰王子圍寡君之貴介弟戍方城外之縣尹也注上下其手所以導囚意也)隨
上意(漢張湯爲廷尉上意所欲釋予監吏輕平者所治即豪必舞文巧詆是以湯雖文深意忌得此聲譽)
(而深刻吏多爲爪牙用者也)以主意爲獄(杜周爲廷尉客謂之曰君爲天下決平不循三尺法)
(專以人主意旨爲獄固當如是乎周曰三尺安出哉前王所是者疏爲律後王所是者定爲令)以善疾
惡(後漢朱暉爲臨淮太守好節槩所拔用皆勵行士諸報怨以義犯法者皆爲求理多得出濟不義之囚即)
(時僵仆也)兩劾(嚴延年爲涿郡遣吏趙繡案大姓東高氏繡爲兩劾先白輕者欲觀延年意怒即出其重)
(劾延年察知遂殺繡漢史)抑彊扶弱(嚴延年爲河南守其法務抑疆扶弱弱者雖䧟法曲文出之豪)
(彊者以入内之當生者詭殺之人莫之測也)撓灋(周陽由夷豪傑愛者撓法活之憎者曲法殺之)不
當罪則侮(當罪則威刑也)古者刑不過罪爵不踰德(荀卿子云)刑不
應罪(賞不酬功)張敞(爲京兆尹賞罰明時越法縱捨也)枉撓反坐頗類偏
黨其罪惟均所罰不一罪無等差(刑有輕重)高下其
心孔撓灋貸減(王世充字行滿拜江都通守有繫獄者皆撓法貸減以樹私恩)温舒不
足(文粹李庾西都賦斤差衡之失論罪温舒之不足)以輕入重以生入死(文粹李華)
(中書堂記事不可以輕入重罪不可以生入死)不能一灋齊衆(陸宣公奉天赦文)上下
其手希合盛旨(酷吏傳序周矩諫武后曰陛下不諒試取告牒判無驗者使推其情有司必上)
(下其手希合盛旨)灋司推斷舞灋深詆(徐有功上疏誠令天官銓注有所不平灋司推)
(斷舞法深詆三司理匭受所上章壅塞不白者皆許臣按驗劾發奪祿貶勞)希旨用刑(李峴因侍)
(御毛若虚覆按謝夷甫罪用法不平峴白於帝曰若虛希旨用刑亂國法陛下信爲重輕示無御史臺出爲蜀)
(州刺史出新唐史)
刑措(十二)
白五刑不用善人爲邦百年(勝殘去殺)虞夏之道寡怨於
人(少文法也)刑不施而人咸服畫冠(堯畫冠爲刑而人不犯)罔或干
政(帝曰臯陶惟兹臣庶罔或干予政言下順命也)期于無刑(書曰刑期于無刑民協于中注云以)
(殺止殺而刑措)不犯有司(書兹用不犯于有司言人不犯罪)昔唐虞畫刑而人
不犯周之成康刑措而不用(漢武詔)周之成康(見上)漢之文
景(文帝用張釋之爲廷尉罪疑者予輕是以刑罰大省至於斷獄四百有刑措之風景帝定箠令而笞者得)
(全)辟以止辟(刑期無刑)孔歲斷死二十九(魏徵傳帝即位四年歲斷死二十九)
(幾致刑措)一歲斷刑不滿三十(太宗之朝勤儉化人人用富庶加以德教致于升平故一)
(歲斷刑不滿三十雖則聖明謹刑賢良恤獄之所致也白居易策止獄刑措)從善遠惡(必使爲善)
(者不越月踰時而得其賞則人勇而有勸焉爲不善者不越月踰時而得其罰則人懼而有懲焉爲善者日有)
(勸爲不善者日有懲是敺天下之人而從善遠惡是刑所以措而化之所以成也柳宗元斷刑論)不越
月踰時可致刑措(徐有功誠令天官銓注有所不平法司推斷舞法深詆三司理匭受所上)
(章壅塞不白許令臣按驗劾發貶勞奪祿不越月踰時可致刑措后納之本傳)開元二十五年
(刑部斷天下死罪唯有五十八人大理卿徐嶠上言大理獄由來相傳殺氣太盛鳥雀不栖至是有鵲巢其樹)
(於是百寮上表賀以謂幾致刑措通典)
改制灋令(十三)
白灋若易方(人難知禁)政有弛張(法存沿革)誠宜適變(安可執迷)所宜
去彼取此(不可以古制今)灋不前定(官將疇依)夏造殷因(豈煩於制)漢除
秦敝(亦便於時)言之不中(雖新意而奚爲)事必有初(率舊章而則可)若議事
之刑(滋章多制)則舞文之吏(因緣爲姦)無作聰明亂舊章(章典也書)罔
以側言改厥度(度法也)晉鑄刑鼎(鑄范宣子所為刑書仲尼曰晉其亡乎失其度)
(矣夫晉國將守唐虞之法度以經緯其人范宣子之刑是晉國之亂刑也)惟聖作則(則法也)畫
一(漢蕭何爲法講若畫一曹參代之守而不失)不刊之典苟可彊國利人
何憚改革法律(史商鞅欲變法曰可與樂成不可與慮始苟可以彊國利人何憚改革法律甘)
(龍曰聖人不易人而教智者不變法而理因人而教不勞而成功因法而治吏習而人安鞅曰龍世俗之言也)
(常人安於故俗學者溺於所聞若然者居官守法可也非所以論彊國利人之術也三代不同禮而王五伯不)
(同法而霸智者作法愚者制焉賢者更禮不肖者拘焉是以治不一道也故湯武不循古而王夏殷不易禮而)
(亡反古者不可非而循禮者未足多也)周因殷禮政亦不愆漢除秦刑人
是以息(苟用捨而合道蓋㳂革而同歸)簡要滋章(法令滋章盜賊多有)協中(書合)
(大中之法)建中(立大中之法)中行之作晉鼎見誚仲尼(見上)子産之
鑄鄭書終慙叔向(鄭人鑄刑書叔向詒子産書曰先王議事以制不爲刑辟懼人之有爭心)
(也民知有辟則不忌於上並有爭心以徵於書而徼倖以成之夏有亂政而作禹刑商有亂政而作湯刑周有)
(亂政而作九刑三辟之興皆叔世也今吾子相鄭國制三辟鑄刑書將以靖民不亦難乎民知爭端將棄禮而)
(徵於書終子之世鄭其敗乎肹聞之國將亡必多制其此之謂乎子産曰僑不才不能爲子孫吾以救世也既)
(不承命敢忘大惠)利百變(變法也)官或變灋(人豈懷刑)非利百之謀(豈宜)
(變法)遵畫一之義(自合守文)仍舊貫(貫事也論語)新意何必改作
相㳂(不改也禮)前定(禮事前定則不困)析言破律殺無赦易
其紀律易則生亂舞文弄灋若從私議(是舞公文)
灋無改度(義有隨時)適道在權(救時貴變)革故取新捨舊謀新
相時革敝作古有初壞灋亂紀蕭何定律(參夷連坐)
無自立辟(辟法也)三尺安出(客謂杜周曰君不循三尺法周曰三尺安出哉先王所是)
(者疏爲律後王所是者定爲令也)删定奏上(後漢應劭刪定律令撰律本章句尚書舊事廷尉版)
(令決事比例司徒都目五曹詔書及春秋治獄凡二百五十篇蠲去重復奏之)請删削(陳寵昭公奏律)
(令條法溢於甫刑九千百八十九宜令三公廷尉平定應經合義刪條其餘)越律(馬援條奏越律與律)
(駁者十餘事申明舊制約束之也)自敝(商鞅)孔輕重㳂愛憎(趙冬曦神龍初上書曰古)
(律條目千餘隋時姦臣侮法著律曰條無正條者出罪舉重以明輕入罪舉輕以明重一辭而發條目數百自)
(是輕重㳂愛憎被罰者不知其然使賈誼見之痛哭必矣)不務省事而務捉搦夫捉
搦者灋也(法設而滋章滋章則盜賊多矣法而益國殺之可也比法令數改或行未見益止未知損)
(譬奕者一碁爲善而復之者愈善故曰設法不如息事韓琬)凡有未發(及已發未斷而逢格改者)
(若格重則依舊條輕從輕法唐六典)貞觀初有蜀王法曹(裴洪獻奏駮律令命長孫無忌)
(房玄齡釐正凡五百餘條減開皇太尉入流者九十三條比古死刑殆除其半永徽中復撰律疏三十卷至今)
(並存出唐六典云)
死罪(十四)
白死者不可復生(漢文詔)制短長之命(書)死者不恨(宣詔曰獄)
(者萬人之命能使生者不怨死者不恨則可謂文吏矣)斬殺必當(月令)鈇鉞肆諸
市朝(景伯云於公伯寮吾力猶能肆諸市朝)仲春無肆掠(肆暴屍也月令)以殺止
殺(書)吕刑曰大辟疑赦其罰千鍰(大辟死刑也死罪有疑即赦之罰千)
(鍰以贖死罪也)致辟(誅殺也)罪在大辟(禮)念施行之後(不可復生)當結
罪之前(所宜惟恤)死刑(周禮)是全要領(禮)無所加誅一死
國章斯抵(誠合申嚴)人命所懸(亦宜審慎)議獄緩死(易)莫大之刑
刑故無小孔誤伐一栢而殺二臣(狄仁傑官懷英遷大理丞左威衛大)
(將軍權善才石監門中郎將范懷義坐誤斧昭陵栢罪當死高宗詔誅之仁傑奏不應死帝怒曰是使我爲不)
(孝子必殺之仁傑曰漢有盗高廟玉環文帝欲當之族張釋之廷諍曰假令取長陵一杯土何以加其法於是)
(罪止棄市陛下之法在象魏固有等差犯不至死而致之死何哉誤伐一栢而殺二臣後世謂陛下爲何如主)
(帝意遂解免死)凡京城決死囚之日尚食蔬食内教坊及太常
徹樂(每歲立春後至秋分不得決死刑唐六典)決死刑皆於中書門下詳覆
(同上)凡決大辟在京者決三司五覆奏在外者刑部三覆
奏(唐六典)老奴死罪(李輔國乞解官有詔進封博陸郡王仍爲司空尚父許朝朔望輔國欲入)
(中書作謝表閽者不納曰尚父罷宰相不可入輔國氣塞久乃曰老奴死罪事郎官不了請地下事先帝矣帝)
(優辭諭遣)三坐大辟將死泰然不憂(徐有功凡三坐大辟將死泰然不憂赦之亦不)
(喜)復死刑三覆奏(上元元年肅宗本紀)貞觀四年天下斷死罪者
二十九人(太宗本紀)裴寂有死罪四(裴寂字玄眞浮屠法雅坐妖言辭連寂坐免官)
(削封邑半歸故郡未幾汾隂狂男子謂寂奴曰公有天分寂遣奴殺所言者奴盜寂封邑錢百萬寂捕急遽上)
(變帝怒曰寂有死罪四乃放靜州)
流罪(十五)
白舜典曰流宥五刑(宥寬也以流放之法寬其五刑)屏之遠方以禦魑
魅(舜流四凶投諸四裔以禦魑魅)投畀有北俟罪長沙五流有宅五宅
三居(居罪人遠近有三等)四裔是投(罪輕重而不等)五流斯宅(居遠近而有差)黜
惡(禮)流凶(四凶)去邪(勿疑)去父母之邦緩死(申恩)徙於瘴癘
移人(禦魅)放流玄冠縞武不齒之服(所放不率教者禮)宥汝以
遠(傳子産謂子南曰君不忍殺宥汝以遠勉速行乎)晉放大夫胥甲父于衛(古者)
(大夫已去三年待放君放之非也大夫待放正也見公羊傳)莊舄曰越之流人去人
滋久思人滋深流在裔土以實裔土(國語)信無罪而棄逐
(騷)雖處罪放講學不倦(吳志虞飜性疎直孫權怒徙交州雖處罪放講學不倦上書曰)
(長没海隅生無可與語死以青蠅爲弔客云云)罪窮兩造(既明豪奪吾人)流宥五刑(自宜)
(離逖爾土)聖代好生(既宥爾以遠也)小人懷土(尚於我有尤乎)四罪而天下
咸服(舜流共工等)播棄(譴謫)徙之於蜀(漢放韓信)投荒孔徙邊(嚴郢字叔)
(敖御史臺請天下斷獄一切待報唯徒者得悉徙邊郢言罪徙邊即流也流有三而一用之誠難且殺人外猶)
(有十惡僞造符印彊光大諸盜今一徙之法太輕)苟刑禍及流竄(文粹皮日休鹿門隱書今)
(之士爲名與勢苟刑禍及流竄至是監刀鋸者必名人司流竄者必勢士繼其踵者惟恐其位之不速也名與)
(勢然也)别勑長流(長孫無忌奏别勑長流以爲永例後趙公犯罪勑長流嶺南至死不復回此亦)
(爲法自敝也)決杖百流嶺南(李朝隱爲大理卿武彊令裴景仙丐贓五十疋帝怒杖殺之曰)
(景仙其先寂有國功又丐乞贓無死比籍當死坐猶將宥之固請決杖百流嶺南)四曰流(書云流宥)
(五刑謂不忍刑殺宥之于遠也唐刑法志)得罪當流(李安遠與王珪最善珪坐王頗得罪當流安遠)
(爲營護免矣)長流登州(五代王殷廣順三年秋九月永壽節殷求入爲壽太祖許之而懼其疑也)
(復遣使止之明年太祖有事於南郊是冬殷來朝殷握兵柄職當警衛出入多以兵從又求甲兵以備非常是)
(時太祖臥疾疑殷有異志乃力疾御兹德殿殷入起居即命執之削奪在身官爵長流登州已殺之)詔流
罪無遠近皆徙邊要州(太宗十四年詔流罪無遠近皆徙邊要州後犯者寖少出刑法)
(志)諸王子孫雖嬰褓亦投嶺南(則天皇后武氏諸王牽連死戮殆盡子孫雖嬰)
(褓亦投嶺南)悉投放醜裔(薛懷義隂募少年千人爲浮屠有逆謀侍御史周矩劾狀請治驗太)
(后曰是道人素狂不足治力少年聽窮劾矩悉投放醜裔懷義搆矩免官)
貶黜(十六)
白三黜(柳下惠爲士師三黜曰直道而事人焉往而不三黜)三已(令尹子文三已之無愠色)降
階白衣領職(晉周顗伯仁爲吏部尚書醉酒爲有司所糾詔令白衣領職)左遷(左降)
(左轉左授)思過之地放黜師保(書)絀爵(禮)簡不肖以黜惡(禮)
事君三違不出境(則利祿也雖曰不要君吾不信)奪之官邑咸黜不
端再免(潘安仁再免官)黜乃亂也(楚太子)放臣(逐臣遷客)禦魅(見上注)
行吟澤畔(屈原既放乃行吟澤畔爲懷沙賦沉汨羅而死)召歸宣室(賈誼謫居長沙長沙)
(卑濕自傷悼爲鵬鳥賦後歲餘文帝思誼徵還上在宣室詔誼入語)俟罪長沙(賈誼謫爲長沙王傅)
(既已謫去渡湘爲賦弔屈原曰恭承嘉惠兮俟罪長沙側聞屈原兮自沉汨羅云云)罪人黜伏
謫去(謫居)直道獨醒謫居三年(屏去)失息禁闥(俟罪荒陬)瘴癘
賈誼長沙之中(實傷鵩鳥)屈原汨羅之上(見著離騷)將不甘心
(故無鉗口)投諸四裔孔聘邵王妓(宗楚客坐聘邵王妓貶原州都督)絀放(權德)
(輿言比經絀放者自謂抆拭無期坐爲匪人以動和氣而冬薦官踰三年未受命衣食既空溘然就斃此亦窮)
(人之一端也)廢黜者因姦冒進(柳澤疏)遷貶無闋日(李訓字垂訓本挾竒)
(進及大權在已銳意去惡故與帝言天下事無不如所欲挾注相朋比務報恩復讎素忌李德裕宗閔之寵及)
(因楊虞卿獄指爲黨人嘗所惡者悉䧟黨中遷貶無闋日班列幾空中外震畏)削跡朝端(李邕字泰)
(和貶遵化尉妻温復爲邕請戍邊自贖曰頻謫遠郡削跡朝端不啻十載歲時歎戀聞者傷懷)願寬逐
臣過惡(王起字舉之帝數訪逮時政因積雨願寬逐臣過惡)雖坐貶黜俄而遷復
(盧懷慎諫竊見内外官有賕餉狼藉劓剝烝人雖坐貶黜俄而遷復還爲牧宰任以江淮嶺磧粗示懲貶内懷)
(自棄徇貨掊貲訖無悛心明主之於萬物平分而無偏施以罪吏牧遐方是謂惠奸而遺遠)坐小灋
貶(唐儉字茂系坐小法貶光祿大夫)三貶朱崖(大中中李太尉三貶至朱崖兩判皆爲擬進用)
(者而令狐綯之詞未知孰是有俗傳云蛇用兩頭狐搖九尾鼻不正而身豈正服既斜而心亦斜仇家謗也南)
(部新書)屈平顦顇滯江潭亭伯流離放遼海(折翮翻飛隨轉蓬李白送)
(族弟)中使臨門遣頃刻不得留(病妹卧牀褥分知隔明幽悲啼乞就列百請不頷頭)
(韓愈赴江陵)久作朝士貶得非命所施(韓愈崔立之詩)趙璧爲誰點
隋珠枉被彈(李白送竇司馬)望望思得效用(柳宗元與京兆書凡人之黜棄皆望)
(望思得效用)放臣不宜與善地(劉禹錫字夢得叙張九齡爲宰相建言放臣不宜與善地)
(悉徙五谿不毛處然九齡自内職出始安有瘴癘之歎罷政州守荆州有拘囚之思身出遐陬一失意不能堪)
(矧華人士族必致醜地然後快意哉議者以爲開元良臣而卒無嗣豈忮心失恕隂責最大雖他美莫贖邪)
㾗廢(程异字師舉爲鹽鐵楊子院留後叔文敗貶郴州司馬李巽領鹽鐵薦异心計可任請拔擢用之乃)
(復爲楊子留後异起㾗廢能厲已竭節悉矯革征利舊弊)曠然無黜免意(柳渾字夷曠免後數)
(日置酒召故人出遊酣肆乃還曠然無黜免意)醜地(李朝隱字光國擢大理丞武三思搆五王而侍御史)
(鄭愔請誅之朝隱獨以不經目實不宜輕用法忤旨斥醜地)
徒役(十七)
白于役計年斷徒配役驅以就役計徒(傳曰)
(計徒庸也)役諸司空(周禮凡萬人有罪者桎梏而坐諸嘉石役諸司空重罪旬有三日坐朞月役則)
(宥而赦之注云役者使給百工之役也)伐薪之年(鬼薪徒也)就役計日徒坐
舂藁(徒役女子之所)凡害人者寘之圜土而施諸職事以明
刑恥之(明刑書罪惡於大方版著背也)不齒三年(不得列於平人)不能改出乎
圜土者殺之司圜(掌收教罷人)凡害人者不使飾冠(著墨幪與)
(古象刑同)任之以事(若今罰征)上罪三年而捨中罪二年下罪一
年凡圜土之刑人也不虧其財漢惠詔上造以上内
外公孫有罪當刑及當爲城旦舂皆耐爲鬼薪白粲(城旦)
(謂旦旦起治城舂者婦人不預外徭役俱舂作米四歲刑取薪給宗廟白粲令擇米皆三歲刑)張蒼定
律諸當髠(髠當爲完)者完爲城旦舂滿三歲爲鬼薪白粲鬼
薪白粲一歲入于隸臣妾隸臣妾一歲免爲庶人(男子爲隸)
(臣女子爲隸妾)逃亡及耐罪以上不用此令有爵者七十者未
齓者皆不爲奴(有爵謂命士已上男子八歲女子七歲而毁齒此司厲之職也)復作(邴吉)
(使女徒復作復作弛刑徒)弛刑徒(不私鎻但責保)顧山錢(平紀天下人徒已論歸家出顧山錢)
(月三百)王陵爲刑徒於道(魏王陵過事髠五歲當掃道)孔徒者得悉徙
邊(嚴郢字叔敖御史臺請天下斷獄一切待報徒者得悉徙邊郢言罪人徙邊即流也本傳)三曰徒
(徒者奴也蓋奴辱之周禮曰其徒男子入于罪隸任之以事寘之圜土而教之量其罪之輕重有年數而捨見)
(刑法志)長役之(宗室李復字初陽改容州刺史先是西原亂吏獲反者沒爲奴婢長役之復至使訪)
(親戚一皆原縱)罷役徒(梁本紀乾化二年五月丁亥德音降死罪已下囚罷役徒五代史)徒非
重刑(天子惻然詔曰徒非重刑而役者寒暑不釋唐刑法志)私罪徒以上會赦免
(徐有功時有詔公罪流私罪徒以上會赦免踰百日不首復論有功奏曰陛下寬殊死罪已發者原之於是通)
(改過之心自新之路故肆告赦前事以其罪罪之若無告言所犯終不自發如告言赦前事則與律乖今赦前)
(之罪不自言者還以法論則恩雖布天下而一罪不能貸臣竊爲陛下不取)隋徒刑五(自一年至)
(于三年唐因之)
白孔六帖卷四十六
