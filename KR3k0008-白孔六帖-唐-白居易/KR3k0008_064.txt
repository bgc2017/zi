白孔六帖卷六十四唐白居易原本
宋孔傳續撰
喪賢臣(一)復(二)
夷盤(三)重(四)
銘旌(五)殯殮(六)
哭(七)踴(八)
哀傷(九)祭奠(十)
喪助祭(十一)主喪(十二)
雜喪(十三)杖(十四)
奔喪(十五)起服(十六)
喪賢臣(一)
白股肱(傳曰君之卿佐是為股肱股肱或虧何疾如之疾痛也)社稷之臣(衛柳莊疾公曰)
(若疾亟雖當祭必告也公請於尸曰有臣柳莊者非寡人之臣社稷之臣也聞之死請往不釋服而往遂以禭)
(之)捐舘舍天不憖遺一老(孔子卒哀公誄之云云傳)彼蒼者天殱
我良人如可贖兮人百其身(詩)梁木其壊天子廢朝
(國人罷市)古之遺愛(傳子産卒鄭人皆哭仲尼聞之出涕曰云云)舂不相杵(史記秦喪)
(五羖大夫男女流涕童不歌謠舂不相杵)人之云亡邦國殄瘁(詩)無禄早世
不獲久享君德(傳)孔奄忽不還邦人痛嗟(蘇頲卒帝猶視朝起居舍)
(人韋述上䟽曰貞觀永徽時大臣薨輒置朝舉哀成終始恩上有旌賢錄舊之德下有生榮死哀之美昔晉知)
(悼子卒平公宴樂杜簣一言而悟春秋載之故禮部尚書頲累葉輔弼奉事軒陛二十餘年今奄忽不還邦人)
(痛嗟惟惟蓋之舊股肱之戚宜節廢朝明君臣之誼帝曰固朕意也即日悵次哭洛城南門不朝)聞夜
嚴命罷(岑文本卒是夕帝聞夜嚴曰文本死所不忍聞命罷之)聖上軫不憖之悲
具寮興云亡之歎(韓昌黎祭薛中丞文)襃大節䘏賢臣(陳京德宗在奉天聞)
(段秀實為賊所害七日不朝宰相以為方多難時不宜壅萬幾天下其謂何京曰丞相之言非也夫襃大節䘏)
(賢臣天下所以安况卓卓特異者乎帝曰善)悼痛(褚無量卒帝聞悼痛詔宰相曰無量朕師今其永逝)
(宜用優典於是贈禮部尚書)鼎臣云亡(梁木斯壊劉夢得慰王太尉表)
復(二)
白記得盡愛之道有禱祠之心焉北面求諸幽之義也
升屋而號曰臯某復諸俟大夫死於道升車左轂以
其綏復有林麓則虞人設階無林麓則狄人設階(階所以乘)
(之以升屋狄人樂吏之賤者)男子稱名女子稱字婦人復不以袡(袡婦)
(時上服)邾婁復之以矢蓋自戰於井陘始也(死傷者多無衣以招魂)
公館復私館不復(私館不復謂主人惡之也公所為曰公館卿大夫之家曰私館)復衣
不以衣尸不以歛(復本求生用生施死於義相反)冕服(周禮大喪以冕服復於太祖以)
(乘車建綏復於四郊注云此天子之禮也禮復諸侯以衮衣)復者朝服大夫以元頳
世婦以䄠衣士爵弁士妻以稅衣皆升自東榮中屋履
危北面三號卷衣投於前宋玉招魂序曰(帝謂巫咸有人在下)
(我欲輔之魂氣離散汝筮與之)孔納褘衣復寢宫(彭景直帝崩葬定陵有司議以和思皇后)
(祔葬后為武后所殺不得其喪所將以招魂合諸梓宫景直曰招魂古無傳請如橋山藏衣冠故事納后褘衣)
(復寢宫告以太牢納之方中奉帝梓宫制曰可)斬衰三日不食齊衰二日不食
大功一日不食小功緦麻再不食(復於正寢復者二人以死者之上服左者)
(升之自前東霤當屋履危北面西上左執領右執腰招以左每招長聲呼某復三呼上唐禮志)以衣投
於前承之以篋(六品以下以箱)升自阼階入以覆尸(注若得魂魄返然復)
(者撤舍西北扉降自後西霤復衣不以襲歛乃設床通典三品以上喪)復謂招魂復魄(通典)
(注)
夷盤(三)(事多在冰門中)
白周禮凌人大喪供夷盤造冰焉(所以寒尸置於牀下)記大夫設
夷盤造冰焉士併瓦盤無冰傳曰命夫命婦喪浴用
冰
重(四)(凶門附)
白儀禮士喪禮重木刊鑿之甸人置中庭參分庭之南
(木懸物長三尺)羃用䟽布視取銘為重記曰重主道也殷
主綴重焉(作主以綴其重懸諸廟去顯考乃埋之)周主重徹焉(周人作主徹重埋之)
重既虞而埋之(就所倚處埋之)凶門(晉韋弘問曰父在母喪於父大門之内别立凶門便)
(為父子一家有二門蔡謨荅曰禮以瓦器盛始死之祭繫木裹之以葦席置庭中近南名為重門是其象禮既)
(虞作主未有主以重當主本為喪設非以表門恐不為尊卑壓降也禮命士已上父子皆異宫今卑私之喪皆)
(别開門亦不知今人如此者皆有凶門否)孔鑿木為重(禮志鑿木為重二品至於三品長八尺横)
(者半之三分庭一在南四品至於五品長七尺六品至於九品長六尺)凢設重有差(唐六典一)
(品懸鬲六品已上四六品已下二)重木刊鑿之為懸孔也(長八尺横者半之置於庭)
(三分庭一在南以沐之米為粥實於䰛既實以䟽布盖其口繫以竹䈼懸於重木覆用葦席北向屈兩端交於)
(後西端在上綴以竹䈼祝取銘置於重殯堂前楹下夾以葦席簾門以布又設葦障於庭通典)
銘旌(五)
白儀禮士喪禮為銘各以其物(亡則用緇長半幅頳末長終幅廣三寸書銘於)
(末曰某氏之柩)記曰銘明旌也(神明之旌)以死者為不可别也故以
旌識之周禮小宰置銘丹旐孔丹旐翩然(韓愈祭鄭夫人)
(水浮陸走丹旐翩然)銘旌低昂(又祭李郴州文見銘旌低昂尚遲疑於别袖)飛旐翩翩
(柳宗元文)以絳廣充幅(主人復位乃為明旌以絳廣充幅一品至於三品長九尺韜杠銘曰某官)
(封之柩置於西階上四品至於五品長八尺六品至於九品長六尺唐禮志)丹旌即位(柳宗元祭)
(崔太常文)殯紖以出斧屋爰封(同上祭文)置於宇西階上(通典設銘)大
殮訖(所司設太常畫日月十有二斿杠九仞斿委地大殮之後分置殿庭之兩階又設銘旌以絳廣充幅)
(長二丈九尺題之立於殿下其三品以上長九尺五品以上八尺六品以下七尺皆書某官封姓通典)銘
眀旌也(以死者為不可别故以其旗識之同上注)
殯殮(六)
白小殮於牖下大殮於戶内殯於客位(所以即遠也)殯於五
父之衢(禮孔子少孤不知其墓殯於五父之衢人之見之者皆以為葬也其引也蓋殯也注葬引與殯)
(引異)子曰喪具君子恥具一日二日而可為者君子不為
也虞殯大夫三日而殯諸侯五日而殯歛以時服附
於身必誠必信勿之有悔焉耳矣(附於身謂衣衾棺槨)魯卿大夫
卒公不與小歛則不書日(不書卒日所以紀恩厚薄)季文子卒大夫
入歛公在位(位阼階西饗禮曰公適其臣升自阼階不敢有其室)宰庀家器為葬
備無衣帛之妾無食粟之馬(無藏金玉無重器備)尸未設飾故帷
堂小歛而徹帷帷殯非古也自敬姜之哭穆伯始也
既殯望望如有從而不及禮熬君四種八筐大夫三
種六筐士二種四筐加魚腊(熬者煎榖也將塗設於棺旁所以惑蚍蜉不至棺也)
(士喪禮熬黍稷各二筐大夫加梁君加稻也)君殯用輴櫕於上畢塗屋(攅聚也屋)
(殯上覆如屋者)大夫殯以幬櫕置於西序塗不暨於棺(暨及也)士
殯見衽塗上帷之孔為備棺衾(來瑱死門下客散去掩尸於坎殷亮獨後至哭)
(尸側為備棺衾以葬)殮以常服(盧承慶臨終誡其子曰死生至理猶朝有暮吾死殮以常服)單
衣(蕭瑀卒遺命殮以單衣)三遣使賜内衣服(張行成卒以殮三遣使賜内衣服)錦
衾殮(李懷遠卒帝賜錦衾殮)殯所(顔真卿會其黨周曾康秀林等謀襲李希烈奉真卿為帥事洩)
(曾死乃拘送真卿蔡州真卿度必死乃作遺表墓誌祭文指寢西壁下曰此吾殯所也)歛祭(顔真卿賊)
(破東都遣段子光傳李憕虞奕蔣靖首徇河北真卿乃斬子光藏三首它日結芻續體殮而祭為位哭之)經
給殯殮(盧鈞擢嶺南節度使貞元後流放衣冠有疾若喪則經給醫藥殯殮)瘞路左(羅道琮蒲)
(州虞鄉人貞觀末上書忤旨徙嶺南有同斥者死荆襄間臨終泣曰人生有死獨委骨異壤邪道琮曰吾若還)
(終不使君獨留此瘞路左)既殮而行(公之薨也命其子三日殮既殮而行於行之四日汴州亂故君)
(子以公為知人韓文董太傅行狀)百官以理去職而薨卒者聽殮以本
官服(無官者介幘單衣婦人有官品亦以其服殮通典)
哭(七)(泣)(冒法哭誅者附)
白哀有哭泣顔淵死子哭之慟從者曰子慟矣曰有
慟乎非夫人之為慟而誰為申包胥立於秦庭而哭
(不絶聲七日秦伯乃出師救楚傳)三舉(舉聲也管子曰鮑叔既獲管仲而哭之三舉哀其將死而得之)
夷狄異聲而皆哀哭者哀之效也(文子曰九夷八狄七戎六蠻哭)窮途
(魏氏春秋阮籍率意獨往不由徑路車迹所窮輒慟哭而反)繼之以血(蔡威公闔門哭三日三夜)
(泣盡而繼之以血哀國之將亡也)孔子過太山側聞婦人哭而哀(使子貢問)
(曰子之哭壹似重有憂者而曰然吾舅死於虎吾夫又死今吾子又死於虎也)旅人先笑後號
咷(號咷哭也易)一哀出涕(子哭舊館人之喪遇於一哀而出涕惡夫涕之無從使子貢脱驂賻)
(之也)哭有二道(有愛而哭之有畏而哭之)哀從中出失聲(禮文伯卒朋友諸臣)
(未有出涕者而内人皆行哭失聲)哭踊有節序哭(以次序而哭之周禮)行哭(周禮)
(銜枚氏禁行歌哭於國中之道者)周禮司巫邦有大災歌哭以請(有歌者哭)
(冀悲以動鬼神)子於是日哭則不歌哭泣之哀舊館脱驂
窮途反轍(並見上注)非其所而哭曰野哭哀亦至焉(禮)
何其戚也(傳秦伯辭晉大夫曰二三子何其戚也)畏而哭之常聲(曾申問於)
(曾子曰哭父母有常聲乎曰中路嬰兒失其母焉何常聲之有)不偯(偯委曲也盖謂無常聲也)如斬
之痛悲哀在中(故哭泣無時也)哭泣者有其次(次位也)思從中來
(哀戚罔極)禮自外作(哭踊有儀)交手哭(禮親始死交手哭)盡哀而止斬
衰之哭若往而不反齊衰之哭若往而反大功之哭三
曲而偯小功緦麻哀容可也此哀之發於聲音者(三曲一聲)
(三曲也偯聲從容也)死喪有别(哭泣從儀)恩既異於親䟽(聲亦殊於往反)子思
哭嫂為位(善之也)小功不為位而哭者是委巷之禮申祥
之哭言思也亦然(亦為位也)哭父之黨於廟母妻之黨於寢
師於廟門外朋友於寢門外所知哭於野(張帷禮)安得哭
之焉得勿哭哭於斯(趙文子成寢張老曰歌於斯哭於斯)敬姜哭穆伯
帷殯(傳曰帷堂)哭音不衰不盡(家語魏司徒敬子死夫子弔之主人不哀夫子哭不)
(盡而退)有隙(晉王珣與謝安有隙聞安薨謂族弟曰吾欲哭謝公獻之驚曰所望於法護遂哭之甚哀)
(慟法護珣小字)穆伯之喪敬姜晝哭文伯之喪敬姜晝夜哭孔
子曰知禮子皮死哭者呼滅(滅子皮名)子臯曰若是野哉
子罕哭陽門介夫子家子不見叔孫易幾而哭(幾哭)
(會也子家子不欲見叔孫故朝夕哭不同會也)冐法哭誅者欒布哭彭越(漢彭)
(越贖欒布為梁大夫使齊未反越夷三族布迴奏事畢於越頭下哭之吏捕以聞上怒布曰云云恐人人自危)
(乃釋布為都尉)又(後漢京兆人脂習與孔融親善每戒融剛直及融被害許下莫敢收者習獨往撫尸曰文)
(舉捨我死吾何用生為曹操大怒收習將殺之後放出魏文帝以習有欒布義加太中大夫)又(晉書鍾會)
(辟向雄會死葬之帝貴曰王經死爾哭於束市我不問今復云云對曰法立於上教行於下何讎枯骨於中野)
又(傳衛殺甯喜尸諸朝石惡將會宋之盟受命而出衣其尸枕股而哭之)泣泣涕如雨
泣涕漣漣佇立以泣啜其泣矣涕泗滂沱
涕既隕之横流涕之潺湲(楚辭)目盡腫(宋公閉門而哭目盡腫)泫
然(孔子葬雨甚至門人後曰防墓崩孔子泫然流涕曰吾聞之古不修墓)垂涕洟泣玉
(卞和既刖抱玉而泣)泣岐(楊朱泣岐以其可東可西可南可北)泣竹(湘妃泣涕以淚揮竹竹盡斑)
玉筋(甄后面白淚雙垂如玉筋)向隅(說苑滿堂飲酒有一人獨向隅而泣則滿堂之人皆不樂)嗚
咽(袁安忠直每念王室嗚咽流涕)繼以血(見哭門)沾袍(仲尼感麟反袂拭面泣下沾袍)情
因外作(悲自中來)悲來填膺(淚下承睫)泣血(鼠思泣血)孺子泣者(弁人有其)
(母死而孺子泣者孔子曰哀則哀矣而難為繼)子羔泣血三年未嘗見齒君子
以為難也(不見齒笑不大也)無洵涕(國語文伯之母戒諸婦云云)吳起泣西
河(吕氏春秋吳起泣於西河之外王錯譛之魏武侯武侯使人召之起至岸止車西河泣而下數行)荆
軻泣燕市(史記曰荆軻與高漸離飲於燕市酒酣歌已相對而泣旁若無人)泣别(蜀宗預聘)
(吳孫權泣别贈珠曰孤老矣恐不復相見見珠門)孔哭尸側(來填死門下客散去殷亮獨後至哭)
(尸側)帝出次哭(張公謹卒官下帝將出次哭之有司奏曰在辰不可帝曰君臣猶父子也情感於内)
(安有所避遂哭之)哭送(李勣葬日帝與皇太子幸未央古城哭送)望哭以過(高士廉喪出横)
(橋帝登城西北橋望哭以過哀)詔宫人節哭(竇抗母隋文帝姊安成公主也母卒數號絶詔宫人)
(節哭)臨哭為之慟(魏徵薨帝臨哭為之慟)被髮號哭(李綱卒初齊王憲女嫠居綱厚)
(䘏之及卒女被髮號哭如喪其親)感塞(長孫無忌二十三年帝病甚召入卧内帝引手捫無忌頥無忌)
(哭帝感塞不得有所言)涕泗冰鬚(韋思謙涕泗冰鬚俯伏號絶)哭洛城南門(蘇頲)
(卒帝即日帳次哭洛城南門)哭過其喪(郭子儀薨帝御安福門哭過其喪百官陪位流涕)哭
之盡哀(盧邁進中書侍郎從父弟迎喪還洛陽過都邁奏請往哭之盡哀)若知禮之過
而不知情之至(元德秀卒喬潭時為陸渾尉佐其葬族弟結哭之慟或曰子哭過哀禮歟結曰)
(若知禮之過而不知情之至)約家人無以哭聞母所(李畬妻忽故時母病約家人無)
(以哭聞母所)哭泣無節(矦知道程俱羅者靈州靈武人親喪廬墳哭泣無節知道七年俱羅三年)
(不止)非公為慟而誰慟(李乂卒葬日蘇頲畢創馬懷素往祖之哭曰非公為慟而誰慟歟)
入朝見帝泣(鍾紹京貶再遷温州别駕十五年入朝見帝泣曰陛下忘疇日事耶忍使棄死草莽)
(且同時立功者今骨已朽而獨臣在陛下不垂愍乎帝惻然即日授太子右諭德)泣見上(武儒衡議)
(論勁正有風節且將大用宰相令狐楚忌之會以狄兼謨為拾遺楚自草制引武后革命事盛推仁傑功以指)
(切儒衡且沮止之儒衡泣見上曰臣祖平一當天后時避仕終老不涉於累帝慰勉之自是薄楚為人)掩
涕(李晟帝至自梁晟以戎服三橋帝駐馬勞之為掩涕)望泗哭慟(辛讜至洪澤見戍將郭厚本告)
(急望泗哭慟帳下皆流涕云)坐使淚盈臉(韓文誰全悲生腸坐使淚盈臉)違舊主而
泣(姚崇后遷上陽宫中宗率百官起居王公更相慶崇獨流涕柬之等曰今豈泣涕時邪崇曰事天后久違)
(舊主而泣人臣終節也)涕浪浪而常流(柳宗元閔生賦云云)俯伏流涕(温造)殷
山(哭聲殷山劉季述)泫然㳅淚(杜如晦)椎心掩泣(房元齡)涕下交頥
(馬璘)發聲哀切(周鄭客唐衢有文學老而無成善哭發聲哀切聞者泣下常遊太原遇享軍酒酣乃)
(哭滿座不樂主人為罷出唐語林)殞涕熏心(韓文)無所怨議(身死而親故無所怨議哭)
(之皆哀韓文鄭君誌)哭北平王於客舍(後十五六年少傅卒哭之又十餘年至今哭少監焉)
(嗚呼吾未耄老自始至今未四十年而哭其祖子孫三世於人世何如也人欲久不死而顧居此世者何也馬)
(少監誌)走泣哭且召張籍會哭(貞曜先生卒其配鄭氏以告愈走泣哭且召張籍會)
(哭明日以錢如東都供葬事諸嘗往來者咸來哭)羣鳥鳴翔(程袁師方終每哭羣鳥鳴翔)白
狼黃蛇(程袁師母終負土築墳號癯人不復識常有白狼黃蛇馴墓左)霑臆(人生有情淚霑臆杜)
(甫)哭聲直上干雲霄(杜甫兵車行牽衣頓足攔道哭哭聲直上干雲霄)新鬼煩
冤舊鬼哭天陰雨濕聲湫湫(同上)慟哭松聲迴(悲泉共幽咽北征)
涕汪浪以隕軾(柳宗元夢歸賦)淚如九河翻(韓愈雜詩慷慨為悲咤淚如九河翻)
踴(八)
白哭踴有節禮無容(觸地而已)擗踴哭泣哀以送之擗
踴哀之至也有筭為之節文(筭數也)為父母稽顙(禮)絶地
之踴由文(禮伯叔母䟽衰踴不絶地姑姊妹之大功踴絶於地知此者由文哉)跛者不踴
孔傅墳踴而哭(侯知道居喪卒夜半傅墳踴而哭鳥獸為悲號)擗踴荼毒(吕才葬篇)
(世之人為葬巫所欺忘擗踴荼毒以期徼幸)晝夜哭訴(柳宗元夀州安豐縣孝門銘李興扶服頓)
(踴晝夜哭訴)悲慕未盡(王元感傳張柬之曰練而慨然悲慕未盡而踴擗之情差末)如成
人(權德輿七歲居父喪哭踴如成人)氣絶寢於地(男子白布衣被髮徒跣婦人女子青縑衣)
(去首飾齊衰以下丈夫素冠主人坐於牀東啼踴無數衆主人在其後兄弟之子以下又在其後皆西面南上)
(哭妻坐於牀西妾及女子在其後哭踴無數唐禮志)
哀傷(九)
白川閱水世閱人心焉摧剥恐先朝露音徽未冺
人生到此天道寧論物是人非瞻烏之歎(陳蕃死郭林宗)
(哭之於野慟既而曰瞻烏爰止不知誰之屋)含酸(茹歎)顔淵死子曰天喪予
盡哀(王隱晉書曰阮籍鄰女未適而死籍往哭之盡哀)墟墓之間(未施哀於民而民哀)孔
不勝哀(顔師古弟相時字睿師古死不勝哀而卒)叔父喪(殷踐猷以叔父喪哀慟嘔血而卒)
達神明(文粹獨孤及李華中集序執親之喪哀達神明)貫天地(李華崔孝公沔文集序居憂也)
(哀貫乎天地)背爛心朽皮枯節攣(文粹李華靈武二孝贊序侯知道程俱羅生養以孝)
(殁奉以哀廬以冢次號泣無節侯氏七年矣程氏三年矣擁墳椎膺聲氣咽塞下入九泉上徹九天背爛心朽)
(皮枯節攣)手足腁胝(同上創鉅病殷手足腁胝成此高墳苴斬三年爾獨終身)寒暑在廬
(柳宗元夀州孝門銘陷膺腐眦寒暑在廬)
祭奠(十)
白記曰小歛奠於東方朝奠日出夕奠逮日始死脯醢
之奠將小遣而行之大夫之喪既薦馬薦馬者出乃
苞而讀書既夕禮苞牲用下體遣車視牢具遣奠牲體
數奠而藏之或問曾子曰既奠苞其餘猶既食則裹其
餘君子既食則裹其餘乎(言傷廉也)曾子曰子不見大饗乎
既饗卷三牲之俎歸於賓館父母之餘而賓客之所以
為哀也子曰予疇昔夜夢坐奠於兩楹之間(殷人奠於兩楹之間)
(而丘也殷人也坐奠所以為凶象也)有薦新如朔奠小祥之祭也(主人之酢)
(也嚌之衆賓兄弟皆啐之大祥主人啐之嚌至齒啐入口)小殮之奠(子游曰於東方曾子曰於西方)
(小殮之奠在西方也魯禮未失也)自及葬不奠(務於常葬)小祥者主人練祭
而不旅奠酬於賓賓弗舉禮也(魯昭公練舉酬行與旅非禮也孝公大祥奠酬)
(不舉亦非禮也)未有見其享之者為使人勿倍(謂脯醢之奠將行之乃葬而食)
(之也)練筮日筮尸視濯皆腰絰杖繩屨(有司告而後去杖筮尸有司告事畢)
(而后杖拜送賓大祥吉服而筮尸彌吉也)大夫士若君不戒而往不具殷奠
君退必奠禮異奠虞(祭殊喪吉)絜爾牛羊不聞於剥奠去
其黍稷寧異乎載粻(載粻非禮也遣奠無黍稷)雖殷事以盡敬(月朔月半)
(薦新之奠)終素哭而展哀(奠以素器以生者有哀素之心)雖孝子事亡(禮當如此)
而主人自盡(素以示哀)哀以情降(敬由禮立)既以吉易喪(必殺哀崇敬)
始死之奠其餘閣也與孔以食四轝往祭(高士廉卒方寒食敕尚宫)
(以食四轝往祭)食瓜美輟其半奠(杜如晦薨帝他日食瓜美輟其半奠焉)御饌往
祭(後敕所御饌往祭)刲股肉以祭(崔從大和六年卒下有刲股肉以祭者)帝自為
文(李懷遠卒帝自為文祭之)致祭凡四十四幄(舊史李光進葬母京城將相致祭凡四十)
(四幄觀者如堵)中使弔祠(辛雲京卒及葬命中使弔祠時將相祭者至七十餘幄喪車移晷乃得去)
士二千人刲股以祭(烏重胤既殁士二千人刲股以祭)奠以敘哀(韓愈祭馬)
(摠文)白粥元酒生芻祭路隅(吕才母卒以哀毁卒通人郎餘令以白粥元酒生芻祭路)
(隅世人共哀之)遣使祭(明皇幸蜀妃子既死一日登高山望秦川謂高力士曰吾聽張九齡言不至此)
(遣使祭之)嘗引李巡張參在幕府(後二人卒至宴餘乃設虚位沃饋之李勉)酒肉
在前(君胡不餐韓愈祭文)
喪助祭(十一)
白曾子問曰大功之喪可以與於饋奠之事乎(饋奠在殯時)
子曰豈大功耳自斬衰已下皆可禮也(非謂為人謂於其所服)天
子諸侯之喪斬衰者奠(為君服斬衰唯主人不奠)大夫齊衰者奠(服斬)
(哀者不奠避正君齊衰兄弟也)士則朋友不足則取於大功已下者(齊衰)
(不奠避大夫謂殷奠時)小功可以與於祭乎子曰自斬衰已下與
祭禮也曾子曰不亦輕喪而重祭乎(怪使重喪執事)孔子曰天
子諸侯之喪不斬衰者不與祭大夫齊衰者與祭士祭
不足則取於兄弟大功已下者也相識有喪服可以
與於祭乎(有喪服可以助喪識者祭否)子曰緦不祭又何助於人乎
曰廢喪服可以與於饋奠之事乎(謂新除喪服也)子曰脱衰與
奠非禮也(為其忘哀疾也)以擯相可也孔宗室王大臣等皆祭
(德宗昭德皇后王氏崩將葬后母郕國鄭夫人請設奠有詔祭物無用寓欲祭聽之於是宗室王大臣李晟渾)
(瑊等皆祭)郭承嘏(方大任用會卒家無餘貲親友為辦喪祭本傳)七十餘幄(辛雲京卒將相)
(祭者七十餘幄本傳)
主喪(十二)
白記曰姑姊妹其夫黨無兄弟使族人主喪妻之黨雖
親不主夫若無族則前後家東西家無則里尹主人(閭胥)
(里宰之屬)男主必使同姓婦主必使異姓(謂無主後者異姓同宗之婦婦人外)
(成之義)女子子在室為父母其主喪者不杖則子一人杖
(謂長女子也許嫁及二十為成人成人正杖也)婦之喪虞卒哭其夫若子主之
祔則舅主之(虞卒哭祭祭婦非舅事也祔於祖廟尊者宜之)主兄弟之喪雖䟽
亦虞之(喪事祔虞乃畢)無女主則男主拜女賓於寢門内無男
主則女主拜男賓於阼階下子幼則以衰抱之代之拜
喪有無後無女主凡喪父在父為主(與賓客為禮宜使尊者也)父没
兄弟同居各主其喪(各為其妻子主喪)親同長者主之(若昆弟之喪宗)
(子主之不同親者主之)不同親者主之以義為主(伯臯死赴於孔子孔子曰夫猶)
(賜也而見我焉吾哭諸賜氏遂命子貢為之主曰為爾哭也來者拜之知伯臯而來者勿拜也)孔身為
治喪(李白上安州裴長史書昔與蜀中友人吳指南同遊於楚指南死於洞庭之上白禫服慟哭若喪天)
(倫遂摧殯於金陵數年來丐貸營葬於鄂城之東故鄉路魂魄無主以遷窆之式昭明情此則白存交重義也)
雜喪(十三)
白凡人有喪匍匐救之(詩)子食於有喪者之側未嘗飽
(惻隱之心)鄰有喪舂不相里有殯不巷歌(禮)子見齊衰者雖
少必作過之必趨(敬有喪也)見齊衰者(雖狎必變)人多疾疫又隨
以喪大功廢業或曰大功誦可也(許其口習)臨喪不笑望
柩不歌臨喪則必有哀色孔孤女稚兒為立夫家(盧鈞)
(擢嶺南節度使流放衣冠若喪則殯殮孤女稚兒為立夫家以奉廪助資)殫禇治喪(崔洪禮所善李)
(觀病且死洪禮殫禇為治喪)瘞路左(羅道琮上書忤旨徙嶺表有同斥者死荆襄間臨終泣曰人生)
(有死乃委骨異鄉耶道琮曰吾若還終不使君獨留此瘞路左去歲餘遇赦歸方霖潦積水失其殯處道琮祀)
(諸野波中忽若湓注者道琮曰若尸在可再沸祝已水復湧乃得尸負之還鄉)李頻(為建州刺史卒官下)
(喪歸父老相與扶柩葬永樂州天下亂盗發其塜夀昌人隨加封掩云)
杖(十四)
白儀禮云苴杖竹也削杖桐也杖者各齊心皆下本杖
者何爵無爵而杖者何擔主也(擔市豐也)非主而杖者何輔
病也童子何以不杖不能病也婦人何以不杖亦不能
病也記曰庶子不以杖即位父不主庶子之喪則孫
以杖即位可也父在庶子為妻以杖即位(舅不主妻之喪子得)
(伸也)有三年之練冠則以大功之麻易之唯杖屨不易為
長子杖則其子不以杖即位也為妻父母在不杖不稽
顙記曰古者尊卑皆杖叔孫武叔朝見倫人以杖關
轂而輠輪者於是使有爵者杖王命則去杖國君之命
則輯杖聽卜有事於尸則去杖大夫於君所輯杖於大
夫所則杖(輯斂也舉不拄地也)大夫喪三日既殯主人主婦室老
皆杖士喪二日而殯三日之朝主人杖婦人皆杖大夫
哭嬪則杖哭柩則輯杖童子當室則免而杖身病體
羸以杖扶病父在不杖(尊者在故)堂上不杖(避尊者處)女子子在
室為父母其主喪者不杖則子一人杖(謂父母也)杖而後起
為母削杖桐也杖不終入於廟門棄杖者斷而棄之
於隱者虞杖不入於室祔杖不升於堂孔筵杖之制(盧履)
(冰曰聖人之於禮必建中制使賢不肖共成文理而後釋彼伯叔姑姊烏有筵杖之制三年必喪乎)妻喪
杖朞(又云妻喪杖朞情理俱殺者遠嫌疑尊乾道也)縗絰杖哭(五代張彦澤耶律德光至京師)
(聞彦澤劫掠怒鏁之命高勲監殺之彦澤前所殺士大夫子孫皆縗絰杖哭隨而詬罵以杖扑之)杖而
後起(崔祐甫獨孤及墓誌丁父憂勺飲不入口者累日先夫人諭以不可滅性之義由是微進饘粥杖而)
(後起)過杖頭(今之士大夫喪妻往往杖竹甚長謂之過杖頭據禮父在適子妻喪不杖衆子則杖據禮)
(彼以父服我以母服報之杖固削杖也雜爼)
奔喪(十五)(不奔喪附)
白禮奔喪日行百里不以夜行見星而行見星而舍(奔父)
(母之喪也)若未得行則成服而後行過國至境哭盡哀而止
哭避市朝至家襲絰於序東絰帶反位拜賓成踊又
哭乃絰者發喪已踰日節於是可也其未小歛而至與
在家同不散帶者不見尸柩也凡拜賓就其位既拜反
位哭踊奔喪者非主人則主人為之拜賓送賓奔
喪者齊衰已下入門左中庭北面哭免麻於東即位袒
與主人哭成踊(而升哭者非父母之喪統於主人也)丈夫婦人侍之皆如
朝夕哭位無變(嫌若賓客)婦人奔喪升自東階殯東西面坐
哭盡哀東髽即位與主人拾踊(婦人髽於東序也不髽於房變於室也去縱大)
(紒曰髽拾東也)奔喪不及殯先之墓即位於墓左成踊盡哀括
髮絰絞帶哭踊遂冠歸就次於又三哭猶括髮成踊三
日成服於五哭相者告事畢(又哭三哭不袒者哀已久殺成服之朝為四哭謂既)
(期乃至其未期猶朝夕哭不止於五哭也)為母所以異於父者一括髮其餘
免以終事他如奔父之禮聞喪不得奔喪乃為位括髮
袒成踊襲絰絞帶即位於又哭三哭括髮袒成踊若除
喪而後歸則先之墓哭成踊東括髮袒絰遂除於家不
哭(東即主人位除謂除喪而歸)齊衰望鄉而哭大功望門而哭緦麻
即位而哭聞遠兄弟之喪既除喪而後聞免袒成踊
拜賓則尚左手(尚左手吉拜也凡為位者不奠)吳起奔喪(見下不奔喪門)奉使
復命乃奔喪(吳志虞翻别傳曰王朗使飜見豫章太守華歆圖起義兵未至聞孫策向會稽飜還)
(遭父憂以奉使有節不過家追朗至侯官遠然後奔喪)不奔喪史記吳起(家累千金)
(遊仕不遂遂破其家鄉黨笑之殺其笑者三十餘人出衛郭門與其母别齧臂而盟曰起不為卿相不復入衛)
(遂仕於魏為將母死終不歸曾子以為薄於孝而絶之)漢陳湯不奔父喪奔喪
罪(孫權詔三年之喪人情之極痛世治無事君子不奔人喪有事則殺禮從宜以義斷恩也顧譚議以為奔)
(喪立科輕則不足禁孝子之心重則本非應死之罪愚以為長吏在遠苟不告語勢不得知此選代之間若有)
(傳者必加大辟則長吏無廢職之負孝子無犯罪之刑胡綜議宜從科以大辟有犯無赦之其後吳縣令孟宗)
(奔母喪而自拘於武昌以聽刑陸遜陳其素行減死一等)孔間道奔喪(李孝女名妙法瀛州博野)
(人安禄山亂被劫徙它州聞父亡欲間道奔喪一子不忍去割一乳留以行)毁無圖生(徐浩張曲)
(江碑丁母憂奔喪南訃毁無圖生嗌不粒食)父卒(自徐州被髮徒跣趨喪所負土築塋晨夕號武引度)
奔喪之禮(如聞親喪以哭答使者盡哀問故又哭盡哀服布深衣素冠遂行日行百里不以夜行惟)
(父母之喪見星而行見星而舍若未得奔則成服而後行過州至境則哭盡哀而止哭避市朝望其州境哭此)
(父母喪至於家内外哭待於堂上奔喪者入門而左升自西階殯東西面憑殯哭盡哀少退再拜退於序柬被)
(髮復殯東西面坐哭又盡哀尊卑撫哭如常訖内外各還次奔喪者乃還厥明坐於殯東如初未成服者三日)
(成服通典)
起復(十六)
白記曰子夏問三年之喪卒哭金革之事無避也禮與
初有司與子曰君子不奪人喪亦不可奪喪也昔者魯
伯禽則有為為之也(有徐戎作難卒哭而征之急王事也)今以三年之喪
從其利者吾不知也(時多攻取之兵言非禮也)既卒哭而服王事晉
伐秦遂發命子墨衰絰(晉文未葬襄公以凶服從戎故墨衰絰稱子)晉於是
乎始墨(遂常為俗)門内之治恩掩義門外之治義斷恩所
宜移孝入忠(不可以恩掩義)公勤奉上宜從金革之虞(哀戚在中何必)
(苴麻之飾)身許心喪奪情順變奪禮執喪公必滅私
庶人喪不貳事(終喪不從政也)致事(孔子曰夏后氏既葬而致事殷人既葬而致事周人)
(卒哭而致事謂還職事於君禮也)君子不奪人之喪亦不可奪喪也(言重)
(人之喪)禮曰君既葬王政入於國既卒哭而復王事大夫
士既葬公政入於家既卒哭弁絰帶金革之事無避
(此權禮也弁絰帶輕服權以即事也)節以忠全(情由禮抑)魯莊公之喪既葬而
絰不入庫門(時慶父作亂閔公不敢居喪葬以吉服而反正君臣欲以防遏之也)父母之
喪三年不從政齊衰之喪三月不從事攝事(晉張華為度支)
(尚書母憂哀過禮中詔偪令攝事贊成伐吳之計也)官舍設靈(晉傅咸繼母喪以無兄弟自陳詔乃)
(使官舍設靈)鄭默(太康七年大鴻臚鄭默母喪當依舊攝職自陳始制大臣終三年然元康中陳凖傅)
(咸之徒猶以權奪不得終禮自兹往往為比也)腰絰而服事(禮閔子騫以孝聞者也腰絰而服事)
(君注禮既練男子除乎首婦人除乎帶既而曰若是乎古之道不即人心退而致事孔子善之注既事畢言古)
(者不敢斥君即近也退退身也致仕還禄位於君也孔子善其服事君之義内不失親親之恩也)怒辭
官(魏解宏遭父喪有軍事當行辭疾病帝怒曰汝非曾閔收廷尉高柔為請之帝乃原之)孔卿彊
起(于志寧為太子詹事以母喪免有詔起復本官固請終喪帝遣中書侍郎岑文本敦譬曰忠孝不兩立今)
(太子須人教約卿彊起為我卒輔道之志寧乃就職)興塊次(來瑱擢潁川太守母喪免以孝聞安禄山)
(反張垍薦之興塊次拜汝南太守)固請終制(宗室涵方母喪奪哀持節宣慰所至州縣非公事未)
(嘗言蔬飯水飲席地以瞑使還固請終制代宗見其癯毁許之)崔善為(初天下既定羣臣居喪者皆奪)
(服善為建言其敝武德一年始許終喪然猶時以權迫不能免如房元齡褚遂良者衆矣)即苫次起
持節(鄭元璹母喪免會突厥提精騎數千萬身自將攻太原詔即苫次起元璹持節)禮俗衰薄
士以奪服為榮(張說累遷工部兵部二侍郎以母喪免既期詔起為黃門侍郎固請終制祈陳)
(哀到時禮俗衰薄士以奪服為榮而說獨以禮終天下高之)奪服拜黃門侍郎(杜暹遷給)
(事中以母喪解會安西都護張孝嵩遷太原尹或言暹往使安西虜伏其清今猶慕思乃奪服拜黃門侍郎兼)
(安西副大護)固辭見聽(李朝隱授岐州刺史母喪解召為揚州大都督府長史固辭見聽)乞
終喪(解埦魏州元城人除監察御史以喪免武后顧琬習邊事迫令西撫羌夷琬因乞終喪后嘉許之詔)
(服除赴屯)父喪獻計誅王承宗隂向帝旨(盧從史元和中丁父喪未官從史即)
(獻計誅王承宗陰向帝旨繇是奪服)出峩冠廟堂入泣血柩側(韓渥言宰相崔眙範)
(處喪未數月遽使視事傷孝子心今中書事一相可辦陛下誠惜貽範才俟變縗而召可也何必使出峩冠廟)
(堂入泣血柩側毁瘠則廢務勤恪則忘哀此非人情可處也)被髮號泣而入居堊室
屏節旄(田布宏正遇害魏人素德宏正以布之賢而世其官可以成功穆宗遽召布解縗拜魏博節度)
(乘傳以行布號泣固辭不聽乃出伎樂與妻子賓客决曰吾不還矣未至魏三十里跣行被髮號泣而入居堊)
(室屏節旄)居父喪詔奪服(薛大鼎陳思忠居父喪詔奪服客往弔思忠辭以辰曰不見大鼎子)
(克創曰事親者避賢可也既孤矣則無不哭世服其言)入朝徒跣及門夜直藉藁
以寢(歐陽詢母喪詔奪哀每入朝徒跣及門夜直藉藁以寢非公事不語還家輒號慟)敦諭不
就(陸堅河南洛陽人再遷通事舍人有詔起復遣中官敦諭不就)起復之制(五代劉岳初鄭餘慶)
(嘗採唐士庶吉凶書䟽之式雜以當時家人之禮為書儀兩卷明宗見其有起復之制嘆曰儒者所以隆孝弟)
(而敦風俗且無金革之事起復可乎)變禮中權(張說姚崇碑其後剖符江表敦諭起復衰麻外墨欒)
(棘外毁變禮中權通識所貴)懇請終喪(張曲江起復表聞命號咷使者逼迫及至闕下懇請終喪)
(手詔曰墨縗之義不行蒼生之望安在)臣節大於孝思(王事急於情理捨輕從重徇公滅私)
(變而通之正在於此白居易節度使起復制)委節去位(同去官門)墨縗在體元纛
在前(提劔就金無忘哀敬節度使田布起復元稹制)辭不拜(蘇頲遭父喪起為工部侍郎辭不拜)
(終制乃就職)吕諲(擢平章事三月復召知門下三品當賜門戟或勸諲以凶服受吉賜不宜諲釋縗拜)
(賜人譏其失禮唐史)
白孔六帖卷六十四
