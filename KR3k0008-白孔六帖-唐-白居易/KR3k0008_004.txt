白孔六帖卷四唐白居易原夲
宋孔傳續撰
歲陽(一)歲名(二)
月陽(三)寒(四)
熱(五)隂陽(六)
元日(七)人日(八)
正月十五(九)晦日(十)
社日(十一)中和節(十二)
寒食(十三)三月三(十四)
五月五(十五)伏日(十六)
七月七(十七)七月十五(十八)
九月九(十九)歲除(二十)
閏月(二十一)臘(二十二)
歲陽(一)
白太歲(爾雅云在甲曰閼逢在乙曰旃蒙在丙曰柔兆在丁曰彊□在戊曰著雍在己曰屠維在庚曰)
(上章在辛曰重光在壬曰玄默在癸曰昭陽)
歲名(二)
白太歲(爾雅云在寅曰攝提格在夘曰單閼在辰曰執徐在巳曰大荒落在午曰敦牂在未曰協洽在)
(申曰涒灘在酉曰作噩在戌曰□茂在亥曰大淵獻在子曰困敦在丑曰赤奮若)
月陽(三)
白月在(甲曰畢在乙曰橘在丙曰修在丁曰圉在戊曰厲在己曰則在庚曰窒在辛曰塞在壬曰終在)
(癸曰極)
寒(四)
白謀時寒若(洪範休徵)急恒寒若(咎徵)冬祁寒(小民怨嗟)沍寒嚴
氣升北戸墐扉寒往則暑來祭司寒(孟冬)地始坼
嚴凝之氣(天地嚴凝之氣始於西南而盛於西北此天地之義氣)寒氣惣至人
力不堪其皆入室水澤腹堅室處(嗟我婦子曰為改歲入此室處)
(言寒也)火見而清風戒寒(國語)冬日之陽(萬物歸之言煖也)在隂時
則慘(上牽於天)薄寒之中人(楚辭)師人多寒(撫勉之三軍之士如挾纊)大寒
之日(鴈北鄉雞始乳)歲寒然後(知松栢之後凋)冰厚六尺(晁錯曰狐貉之地積隂之)
(處木皮三寸冰厚六尺)墯指(漠北苦寒之野墯指者十有六七)皸瘃(士卒皸瘃)凌競(甘泉)
(賦曰馳閶闔入凌競凌競寒凉處也)慘凛(下隂潜而慘凛)堯崩年(異苑曰晉太康二年南州人見)
(二鶴語曰今兹寒不减堯崩年)綈袍(須賈謂范叔寒如此與之綈袍)無衣無褐何以卒
歲淒其以風(寒也)禋于六宗(孔安國曰四時也寒暑也日也月也星辰也水旱也)
一寒(易曰日月運行一寒一暑)雨雪(其雱詩)觱發(風寒也)栗烈(寒氣也)凍者
(莊子夫凍者假衣於春)耐(家食水者善游而耐寒)不暖(戎馬栗不暖)冰漿(軍士冰為漿)
火無光(朱火青無光蘭膏坐自凝燈也)重衾(無暖氣挾纊如懷冰)巢(巢居知風寒)激泠
(文晨風淒以激泠夕雪暠以掩路)凝涸(文子轍含冰以滅軌冰漸軸以凝涸)行積冰(之皚皚文)
鳥失條(鳥登木而失條文)兼衣(文子御狐貉之兼衣)襲狐貉(之暖者不憂至寒之悽愴)
(文子)苦寒行(魏武苦寒行曰人馬同時飢擔嚢行取薪斧冰持作糜糜粥也)墯指(漢高祖從晉陽)
(連戰乘勝逐北婁煩會大寒士卒墯指十有二三)凍死(漢王莽鑄威斗日大寒人馬凍死)毒害
(漢竇武上表曰今日大寒過節毒害鳥獸城旁竹栢皆為傷死)桐不華(周書清明日桐不華則歲有寒)
黃竹詩(穆天子傳雨雪有凍死人天子作黃竹詩以愍之)涉水(戰國田單解裘衣涉水老人也)
鑿池(吕氏春秋衛靈公寒鑿池王孫賈奏曰君衣狐裘而坐熊席四陬有火民衣穿不補履缺不苴君不)
(寒民寒矣公善之)吹律(劉向别錄燕地寒谷不生五榖鄒子吹律召温風至人名黍谷)凍入地
(廣雅北方地苦寒冰厚一尺凍入地一丈)稜稜霜氣(䔩䔩風威)孔肌革慘懔毛髮
蕭條(柳宗元貶永州司馬雅善蕭俛貽書曰忽遇圵風晨起薄寒中體肌革慘懔毛髮蕭條)連紙
禠書為裳褕(史思明傳東都再更亂時方烈寒人皆連紙禠書為裳䄖)烏質勒死(郭元)
(振為安西大都護西突厥酋烏質勒部落盛彊欵塞願和元振即牙帳與計事會大雨雪元振立不動至久凍)
(冽烏質勒已老數拜伏不勝寒會罷即死)裂膚(凉州都督楊敬述使官屬盧公等勒兵討突厥會大寒裂)
(膚士卒不能張弓矢乃敗)引避(錢徽拜左丞會宣墨麻羣臣在庭方大寒稍稍引避徽素恭謹不去立久)
(而仆)歲苦寒(李石傳文宗時大臣新族死歲苦寒外情不安)却寒簾(杜陽編同昌公主堂中設)
(却寒簾類玳瑁班有紫色云却寒鳥骨所為也)肌膚生鱗甲(衣被如刀鎌韓愈苦寒歌)虎豹
僵中穴(蛟螭死幽潜同上)六龍冰脱髯(熒惑喪纏次)侵爐不覺暖熾
炭屢以添(探湯無所益何况纊與縑同上)蠻夷長老怨苦寒崑崙天關
凍應折(同上苦寒)拂霧盡成霰着水復成冰(韋應物詠寒)楚江巫
峽冰入懷(杜甫前苦寒楚江巫峽冰入懷虎豹哀號又堪記)漢時長安雪一丈
(牛馬毛寒縮如蝟上)哀哀歌苦寒(李白冬夜哀哀歌苦寒鬱鬱獨惆悵)硯寒金井水
簷動玉壺冰(杜甫詩)游揚日已西肅穆寒初至(李後主)填忩
塞戸謹勿出(韓愈苦寒歌填忩塞戶謹勿出暄風暖景明年日)黑帝歸寒而激
昂(杜甫享大廟賦)辟寒香(唐杜陽編同昌公主七寳步輦綴五色玉香囊貯辟寒香)氣寒鼻
莫齅血凍指不拈(韓愈苦寒)
熱(五)
白夏暑雨夏日之隂(萬物歸之言凉也)暑往(則寒來)夏日之日(可畏)
當暑(袗絺綌)癉暑(詩曰我心癉暑)藴隆蟲蟲(旱熱之氣)炎風(畏景)火雲(赫日)
流金爍石徂暑(六月)炎炎滌滌(並旱熱氣)云我無所(言無所庇身)
如惔如焚(惔燎也言熱如火燒)憂心如熏(熏灼爛)雲漢(之章言旱熱)煎沙
爛石(成湯旱七年如此)大暑溽暑(六月土潤溽暑)暍者(莊子曰暍者反凍於冷風)
不熱(抱朴子曰或問不熱之道答曰立夏或服玄冰九飛雪散六壬六甲之符)交扇(世說郗嘉賓三)
(伏日詣謝公當風交扇猶霑汗謝着故衫而食熱粥郗曰非公幾不堪此)風雲鬱其如火(天地)
(赫以為爐)時燠恒燠禋于六宗(見寒門注)袁紹河朔飲(每至夏大)
(飲云以避一時之暑故號河朔飲)夀麻(之國爰有大暑不可以往山海經云)耘(管子曰善為國者使)
(寒耕而熱耘)祝融(淮南子曰南方之極自北方之界主炎風之野赤帝祝融之所司)神異經
(北方層冰之下土中有鼷鼠食冰草木肉重萬斤可作脯食熱見鼠門)暑有暍(京房易飛候曰有雲)
(如大車盖十餘此陽水之氣必暑有暍者)身熱阪(漢書西域傳曰罽賓道歴大小頭痛之山赤土身熱)
(阪令人身熱無色頭痛嘔逆吐)忍暑孔三月苦熱(獨孤及䟽曰三月苦熱錯繆顛倒沴孰大)
(焉)熱風觸人(西域大流沙多熱風觸人及六畜皆迷仆)土熱多雨(牂柯無城郭土熱多)
(霖雨稻粟再熟)暑濕暴露兵氣熏蒸(白居易王承宗叛詔吐突承璀出討兵老不决居易)
(上言今暑濕暴露兵氣熏蒸雖不顧死孰堪其苦)不勝其熱(五代郭崇韜莊宗患宫中暑濕不可)
(居思得高樓避暑乃使人問崇韜曰昔吾與梁對壘河上雖祁寒盛暑被甲跨馬不以為勞今居深宫蔭廣厦)
(不勝其熱何也崇韜對曰陛下昔以天下為心今以一身為意艱難逸豫為慮不同勢自然也願陛下無忘創)
(業之難常如河上則可使煩暑坐變清凉莊宗默然)人皆苦炎熱(柳公權與文宗聯句帝曰人皆)
(苦炎熱我愛夏日長)歘翕炎蒸景(杜甫熱詩)探湯汲隂井煬竈開重扉
(柳宗元苦熱詩)大水淼茫炎海接竒峰硉兀火雲昇(杜甫多病熱詩)如
坐深甑遭蒸炊(自從五月困濕著如坐深甑遭蒸炊韓愈鄭羣贈簟)龍沉牛喘(納凉)
(聯句龍沉劇煮鱗牛喘甚焚角)單絺厭已禠(長䈉倦還捉)辟暑犀(杜陽編文宗延學士)
(講易賜辟暑犀)暑氣多殘(酉陽雜爼)逭暑(天后逭暑三陽宫訖秋未還)銅井炎罏
敲九天(赫如鑄鼎荆山前李白答杜秀才)陶公攫爍呵赤電回禄睢盱
揚紫煙(同上)赤脚踏層冰(南望青松架短壑安得赤脚踏層冰杜甫早秋苦熱詩)汗
踰水漿翻(南方六七月出入異中原老少多暍死汗踰水漿翻貽華陽柳少府)乘陵炎雲
呼吸温風(景熾氣燠往即南方乘陵炎雲呼吸温風柳宗元送苑論序)炖堪輿為甗
𨫼兮(爇雲漢而成霞觧宗賦)水國鬱蒸(六月南方吹白沙吴牛喘月氣成霞水國鬱蒸不可)
(處時炎道遠行無車送蕭十一)暑火烘(房千里竹室記方大暑火烘爆雷赤壤若堅于罏若燎于原舌)
(呀而不能持支墜而不自運)如列千萬炬于室内(同上赫赫熖熖如列千萬炬于室内)
冷蛇(段成式酉陽雜爼明皇以申王畏暑賜之冷蛇色白而不傷人如冷雪玩之不復有煩熱也)澄
水帛(唐寳藏庫中有澄水帛亦自外國貢以水蘸之則寒氣蕭瑟暑月辟熱則一堂寒思挾纊細而似布)
(明薄可鑒云上得龍涎故消暑毒也杜陽編)乘小駟木隂下(注見前卷)六月隆熱
(韓文)蔗漿歸廚金椀凍(杜詩)執熱乃沸鼎(同上大雨執熱乃沸鼎纖絺成緼袍)
乞為寒水玉(杜甫熱詩乞為寒水玉願作冷秋菰)想見隂宫雪風門颯沓
開(同上)炎赫衣流汗(炎赫衣流汗低垂氣不蘇同上)嬾搖白羽(李白夏日詩嬾搖白)
(羽扇裸袒青林中脱巾掛石壁露頂灑松風)迎凉草(注見前卷)
隂陽(六)(望氣附)
白立天之道曰隂與陽一隂一陽之謂道五月隂
陽交死生分(月令)冬夏不争隂陽之和三合(穀梁傳云獨隂不生)
(獨陽不生獨天不生三合然後得生之)萬物負隂而抱陽冲氣以為和(老子)
隂陽家流(出於羲和之官敬授人時拘者為之則牽於禁忌泥於小數)德刑(董仲舒曰陽為)
(德出居大夏生育長飬隂為刑居大冬積於空虚不用之地以此見天之任德不任刑)隂不堪陽
愆陽(冬暖)伏隂(夏寒)為炭(文選隂陽為炭萬物為銅)相得(禮云隂陽相得)望氣
保章氏(以十二歲之相觀天下妖祥以五雲物辨吉凶水旱豐荒之祲祥以十二風察天地之和命乖)
(别之妖祥十二辰皆有風吹其律以知和否)眡祲掌十煇之法以觀妖祥一
祲(祲隂陽氣相侵)二象(象如赤鳥)三鐫(鐫日旁氣)四監(臨日)五闇(日月食)六瞢
(日月瞢瞢無光)七彌(白虹彌天)八叙(雲有次敘如山川在日上)九隮(隮升氣虹也)十想
(輝光)新垣平以望氣見(漢文時)孔天地莫大於隂陽(陳子昂上言天)
(地莫大於隂陽萬物莫靈於人主政莫先於安人故人安則隂陽和隂陽和則天地平)乖行(又夏商之)
(衰桀紂昏暴隂陽乖行)治隂陽(又昔黃帝合宫有虞總章堯衢室夏世室皆所以調元氣治隂陽也)
通隂陽(韋顗通隂陽)愆候(張廷珪開元初上疏頃隂陽愆候五榖失稔關輔尤劇)陽而
阜生隂而肅殺(劉禹錫天論)瀆即為災(杜景佺隂陽不相奪倫瀆即為災)草
木黃落而復華瀆隂陽也(同上)隂陽相主客(杜甫七月三日隂陽相主)
(客時序遞回斡)隂陽割昏曉(望嶽詩)混混沌沌隂陽之夲(楊炯渾天賦)
漢儒以月令措諸禮(其言有十二月七十有二候迎步氣以追寒暑之序類其物宜而逆)
(為之備柳宗元時令論)司天司地(楊炯渾天賦昔顓頊之命重黎司天而司地陶唐之分仲叔宅)
(西而宅東其後宋有子韋鄭有禆竈魏有石氏齊有甘公唐都之推星王朔之候氣周文之視日吴範之占風)
(有以見天地之情状識隂陽之變通)
元日(七)
白正月朔旦月正元日(書)春王三朝(夏正三朝)履端於始
歲惟更始(四序資始)正朝元日朔三元(歲之元日之元時之元)元正
首祚開元納祐獻歲發春開甲子於新歷(發風光於上春)
七十二候之初(三百六旬之始)進酒(崔寔月令曰正月一日是謂正日絜祀祖襧進酒降)
(神)椒酒(董勛答曰開歲首祝椒酒以飲之)索葦(荆楚歲時記曰正月一日懸葦索於戸鬼惡之)
爆竹(荆楚歲時記曰山臊惡鬼犯人則病惡爆竹之聲)桃梗磔雞玄羊(宋書舊時歲朔)
(縣官殺羊設葦絞桃梗磔雞於門以禳惡氣)放鳩(孔叢子曰邯鄲人以正朝獻鳩於簡子簡子大愧厚)
(賞之曰正旦放生恩也得賞競捕之不如勿賞也)五辛盤(風土記正月元日食五辛練形注云辛菜)
(所以助發五藏也莊子曰春月飲酒茹葱以通五藏)仙木(造桃板著戸謂之仙木象鬱壘山桃百鬼所畏)
稱觴(崔寔月令云元日進酒降神異室家尊卑次列於先祖之前各上椒酒於家長稱觴舉夀欣欣如也)
重席(東觀漢記戴憑為侍中正旦朝帝命羣臣說經不通輙奪其席憑乃獨坐三十席)獻椒花
之頌(劉臻妻元日獻椒花頌)稱栢葉之觴(歲日進栢酒)歲除(吕氏春秋注曰前歲)
(一日擊鼓駈疫癘之鬼謂之逐除亦曰儺)宿歲(荆楚記歲暮家家具肴蔌為歲之儲)放鳩(地理志滎)
(陽有兔井沛公避項羽雙鳩集井上故漢世正旦放鳩)雕胡米(揚州雕胡米一斗供正旦進御)端
月(玉燭寶典云元日端月)爆竹(以辟山臊見上又神異經云山臊者在西方深山中長丈餘犯人則)
(病畏爆竹聲)進椒栢酒(崔寔月令曰正日進椒酒栢酒是玉衡之精服之令人却老栢亦是仙藥)
(又云進酒次第從少年者至老)首祚(王羲之月儀書曰日往月來元正首祚太簇吉辰微陽始布罄無不)
(宜和神飬素)帖畫雞(於戸上插符於其傍而百鬼畏荆楚歲時記)孔大饗含元(盧鈞)
(帝元日大饗含元殿鈞年八十升降如儀)輸貢請元日陳於廷(吴少陽傳元濟誅是歲蔡)
(州始輸貢物戸部以其久不至請元旦陳於廷)李晟(正歲崔氏女歸寧讓曰爾有家而姑在堂婦當治酒)
(食以待賓客即郤之不得進)春城廻北斗(杜甫元日詩春城廻北斗郢樹發南枝)燕粉
荔枝(金門歲節曰洛陽人家正旦造絲雞蠟燕粉荔枝)初見宗祖(正月元日初見宗祖韓愈)
(元和聖德詩)元日陳貢篚集於考堂(柳晃傳聖唐稽古天下朝集三考一見皆以十)
(月上計京師禮見會尚書省應考績事元日陳貢篚集於考堂唱其考第進賢以興善簡不肖以黜惡)故
歲去超忽(韋蘇州寄諸弟新正加我年故歲去超忽)歲朔(李周翰文選注元日歲朔也)火
城(國史補宰相禮絶班行元日百官已集而宰相方至珂&KR0987;列燭多至數百炬謂之火城)絲光催
柳色(日彩泛槐烟虞世南讌宫臣詩)賦詩猶落筆(杜甫元日示宗武賦詩猶落筆獻夀又稱)
(觴)條風開獻節(唐太宗正月臨朝詩條風開獻節灰律動初陽)御樓御殿(唐輦下歲)
(時記元日御樓御殿發號施令慶賜遂行)飲酒相邀(法苑珠林唐長安人風俗每至歲元日已後遞)
(飲酒相邀迎謂之傳坐)川谷風景温城池草木發(韋應物)分二朋卜
歲善惡(西域寧遠每元日王及首領判二朋朋出一人被甲闘衆以瓦石相之有死者止以卜歲善惡)
禮部郎中(元正一日陳設於太極殿皇帝衮冕臨軒展宫縣之樂陳歴代寳玉與輅偹黃麾仗二王)
(後百官朝集使皇親諸王並朝服陪位皇太子獻夀次上公次中書令奏諸州表黃門侍郎奏祥瑞戶部尚書)
(奏諸州貢獻禮部尚書奏諸蕃貢獻太史令奏雲物侍中奉禮畢然後中書令又與供奉官獻夀殿上皆呼萬)
(歲出唐六典)
人日(八)
白七日為人(董勛問禮俗曰正月一日為雞二日為狗三日為猪四日為羊五日為牛六日為馬)
(七日為人則正旦畫雞於門七日鏤人於上良為此也)菜羹金勝(歲時記人日以七種菜為羹剪)
(綵為花勝以相遺或鏤金薄為人勝以象瑞圖之形)梅花粧(武帝夀陽公主人日梅花落額上成五色)
(後人效為梅花粧)銘(魏東平王倉是日登夀張縣安民山銘曰正月七日厥日惟人此出郭緣生述征記)
稽董勛之問俗時則罔愆(見上注)考陳氏之見儀事乃不
忒(劉臻妻陳氏進見儀曰正月七日上人日)人日(荆楚歲時記云正月七日為人日)鏤人(帖屏)
(風上亦戴之頭鬢董勛問禮俗云人入新年容改從新)孔初正候纔兆涉七氣已
弄(靄靄野陽浮暉暉水披凍聖朝身不廢佳節古所用韓愈人日城南登高詩)鄭公歸(唐劉餗傳)
(記鄭公嘗出行以正月七日謁見太宗勞之曰今日卿至可謂人日)隂(杜甫云元日到人日未有不隂時冰)
(雪鸎難至春寒花較遲)清輝閣(景龍文舘記三年七日上御清輝閣令學士賦詩)杯中栢
葉休隨酒勝裏金光巧耐寒(杜甫)劍佩衝星聊暫拔(匣琴流水)
(自湏彈)鏤金作勝傳荆俗(剪綵為人起晉風李商隠人日即事)中宗景龍四
年正月七日宴大明殿賜王公以下綵勝(景龍文舘記)盤蔬
冬春雜罇酒清濁共(韓愈人日詩)淚灑行間(杜甫撿書帙中得故高常侍人)
(日在蜀州寄詩淚灑行間)自蒙蜀中人日作(不意清詩久零落上)青韶既肇人
為日(景龍文舘記人日詩)升高綴綵人(行慶傳芳蟻升高綴綵人同上)膳部有節
日食料謂正月七日煎餅(唐六典注)
正月十五(九)
白作膏祠門(玉燭寳典曰正月十五日作膏祠門戸)祭門(見上)紫姑卜(荆楚歲時)
(記今州里風俗望日祭門先以柳枝插門隨枝所指乃以酒脯飲食及豆粥祭之齊諧記曰月半昔吴縣王成)
(家夜一人立宅東南角謂成曰此地是君蠶室我即地神明日月半宜作白粥泛膏於上以祭我必當令君蠶)
(桑百倍神言訖失所在如其言年年大得蠶或云神降陳氏之家云蠶神也劉敬叔異苑曰其夕迎紫姑神以)
(卜云夲人家妾為大婦所妬以其日感激而死故代人至日作其形迎於厠云子胥不在曹夫已行小姑可出)
(子胥壻曹夫姑也)祀太一(史記樂書曰漢家祀太一昏時祀到明)月望上元(正月)
(十五日為上元)陁國之會(西域記摩瑞陁國正月十五日僧徒俗衆集觀佛舍利放光雨花)三
五之夕三五良辰秉燭之遊行樂月惟中氣
(日則上元)試鼓(禰衡被魏武謫為鼓吏正月半試鼓衡揚桴作漁陽操淵淵有金石聲也)孔燃百
千燈(嚴挺之睿宗好音律先天二年正月望夜胡人婆陀請燃百千燈因弛門禁挺之上䟽諫)帝御
咸泰殿大燃燈作樂(穆宗皇后蕭氏文宗立上尊號皇太后開成中正月望夜帝御咸泰)
(殿大燃燈作樂迎三宫太后奉觴進夀禮如家人)華清宫(陳元禮後在華清宫正月望夜帝將出遊)
(復諫曰宫外曠野無備豫陛下必出遊願歸城闕帝不能奪)幸其第賚賜不貲(韋安石為)
(侍中中宗與韋后以正月望夜幸其第賚賜不貲)探官(唐開元遺事都城上元造麫璽以官位高下帖)
(之璽中探之)天樞廵使(影燈記梁鄴上元後忽髮變如血卜曰元夜食牛肺犯天樞廵使夜行禱)
(謝可免)百枝燈樹(韓國夫人置百枝燈樹上元夜燃之開寶遺事)千炬燭圍(楊國忠子)
(弟上元夜各有千炬燭圍)出宫女歌舞(唐輦下歲時記先天初上御安福門觀燈太常作歌樂出)
(宫女歌舞朝士能文者為踏歌聲調入雲)縱宫女出遊(正月望夜中宗與后微服過市彷徉觀覽)
(縱宫女出遊)鞭梃讙兢(玄宗貴妃楊氏奴天寶十載正月望夜妃家與廣寧王僮騎相争鞭梃讙兢)
(王墮馬僅得去王見帝泣乃詔殺楊氏奴)大陳影燈(唐鄭處誨明皇雜錄曰上在東都遇正月望夜)
(移仗上陽宫大陳影燈設庭燎自禁中至于殿庭皆設蠟炬連屬不絶時有匠毛順巧思結創繒綵為燈樓三)
(十間高一百五十尺懸珠玉金銀微風一至鏘然成韵乃以燈為龍鳳虎豹騰躍之状似非人力)火蛾
兒(金門事節曰正月十五造火蛾兒食玉)臨光宴(影燈記曰正月十五夜元宗於長春殿臨光宴)
芊郎君(洛陽人家上元以影燈多者為上其相勝之詞曰千影萬影又各家造芊郎君食之)遊凉
州(明皇雜錄正月望夜上與葉法善遊西凉州燭燈十數里俄頃還而樓下之歌舞未終)遊廣陵
(開元十八年正月望夕帝謂葉仙師曰四方之盛陳乎此夕何處極麗對曰天下無踰於廣陵帝曰何術一觀)
(之師曰侍御皆可俄而虹橋起於殿前板閣架虚欄楯若畫師奏橋成但無廻顧於是帝步而上太真高力士)
(及樂官數十人從行步步漸高直造雲中俄頃已到廣陵寺觀陳設之盛燈火之光照灼基殿士女華麗皆仰)
(望曰仙人現於五色雲中帝大悦師曰請勑伶官奏霓裳羽衣一曲後可驗矣後數旬廣陵奏曰正月十五二)
(更仙人乘綵雲自西來臨孝感寺高數十丈又奏霓裳羽衣一曲終西去初元朝禮之晨而慶雲現小臣踐修)
(之地而仙樂陳上覽表大悦方信仙師之不妄也幽怪錄)
晦日(十)
白孟春晦日月晦酺聚飲食(荆楚歲時記云元日至月晦並酺聚飲食也)湔
掌酹酒(玉燭寶典曰元日至晦日人並酺食士女悉湔掌酹酒於水湄又臨河以度厄)階蓂彫
(堯階蓂莢)月桂盡(謂月晦也)陣不違晦以犯天忌(戰陣避月晦)提月(公羊)
(傳提月六鶂退飛提月者何近建月是晦日也何休注提月邊也魯人語此是月之幾盡也)當蓂盡
之辰為節(荆楚歲時記曰每月皆有弦望以正月為初年時俗重之以為節)孔晦日
之朝猶朔日之夕(歷志若合於子正則晦日之朝猶朔日之夕也是以月皆不見若合於午)
(正則晦日之晨猶朔之昏也是以月或皆見之矣)春氣漸和柔(杜甫晦日詩起行視天宇春氣)
(漸和柔)泛舟(杜甫陪王使君晦日泛舟晦日更禁愁)假日無公事(白公春寝是時正月)
(晦假日無公事)擇勝地追賞(貞元元年九月二日勑今方隅無事烝庶小康其正月晦日三月三)
(日九月九日宜任文武百僚擇勝地追賞為樂出南部新書)仍各賜錢以充宴會(同上)
晦賞念前歲(京國結良儔韋應物月晦詩)晦日膏糜(唐六典膳部有節日食料注晦)
(日膏糜)罩雲朝蓋上(唐太宗月晦詩罩雲朝蓋上穿露曉珠呈)
社(十一)
白漢高祖天下定詔御史令治榆社春羊彘祠之荆
楚記(四人並結綜會社)句龍(共工氏有子曰句龍能平水土故祀以為社)擇元日(月令)
(擇元日命人社為社稷春事興故祭之以祈農元日謂近春分前後戊日元吉也)白社孔春秋
二社(張文琮出為建州刺史州尚淫祠不立社稷文琮乃下教曰春秋二社夲於農今此州廢不立尚何)
(觀於是始建祠場)賜酺(則天長夀元年九月大赦改元改用九月社賜酺)社日賜酒餅
(白居易状)社甕爾來嘗(杜牧獨酌)田翁逼社日邀我嘗春酒(杜甫遭田)
(父泥飲)遥思里中會(韋蘇州社日寄崔都水及諸弟山郡多暇日社時放吏歸春風動高柳芳)
(園掩夕扉遥思里中會心緒悵微微)九農成德業百祀發光輝(社日詩)社雨
報年登(韋應物)報效神如在馨香舊不違(杜甫社日詩)社恩思
蒸羔(韓渥社日記)陳平亦分肉太史竟論功(杜甫杜日)
中和節(十二)
白時惟太平(日乃初吉)作為令節(以殷仲春)發揮陽和(幽贊生植)敬授
人時仲序(中和)助發生之德(覃作解之恩)助隂陽之交泰(表天)
(地之和同)當太平之昭代(屬初吉之良辰)國家授時建節(備物陳儀)詩二
月初吉(朔日)孔李泌請以二月朔為中和節(李泌帝以前世上巳九日)
(皆大宴集而寒食多與上巳同時欲以二月名節自我為古若何而可泌請廢正月晦以二月朔為中和節因)
(賜大臣戚里尺謂之裁度民間以青囊盛百穀瓜果種相問遺號為獻生子里閭釀宜春酒以祭句芒神祈豐)
(年百官進農書以示務夲帝悦乃著令與上巳九日為三令節中外皆賜緡錢燕會)賦詩遣使者
寵賜(戴叔倫遷營管經略使德宗嘗賦中和節詩遣使者寵賜)中者揆三陽之中和
者酌二氣之和(於是以八九節六七氣排重陽而杧上巳煦元氣於厚壤則幽蟄蘇而勾萌達)
(噫和風於窮荒則桀鷔化而獷俗淳白居易頌)又頌(和為大和中為大中以暢中氣以播和風萌芽昆蟲)
(昭蘇有融如斡玄化如運神功)賜紅牙銀寸尺各一(白居易)當晝夜平分
之時頒度量合同之令(同上)德宗置中和節(唐輦下歲時記二月一日)
(為中和德宗方置此節)進鏤牙尺及木畫紫檀尺(唐六典中尚署令)立中
和而視農(文粹西都賦)
寒食(十三)(清明附)
白荆楚歲時記(去冬至節一百五日即有疾風甚雨謂之寒食)魏武之令(魏武帝時)
(明罰令曰聞太原至鴈門冬至後一百有五日皆絶火食云介子推且北方沍寒之地老小羸弱將有不堪之)
(患今不得寒食若犯者家長半歲刑主吏百日刑令長奪一月俸)周舉之書(後漢周舉遷并州刺)
(史太原舊俗以介子推焚骸一月斷火舉移書於子推廟云寒食一月老小不堪今則三日而已)一月
寒食(見上注)三日斷火(鄴中記并州俗為介子推斷火餐食乾粥三日)餳粥(玉燭寶典)
(曰今人研杏人為酪以煑麥粥以餳沃之)鬭雞(玉燭寶典曰今此節城市尤多鬭雞卵之戲或彫鏤相遺)
(餉)蹴踘(劉向别錄云蹴踘黃帝所造夲兵勢)遺麥粥(齊魏收遺景元麥粥)祭文(孫楚祭子)
(推文曰醴酪二盂醴酪大粳米或大麥為也)禁火之辰内火(傳以出内火注内藏也)
介子推之遺風(魏武帝之舊令)火禁(周禮司烜)司烜(司烜氏仲春以木鐸修火禁於)
(國中注謂季春將出其火也)清明三月之節日在婁(清明為三月節)桐始華
(清明之日)鑽燧改火(春取榆柳之火以順陽時火氣)改火之辰孔禮重拜掃
(柳宗元貽許孟容書曰近世禮重拜掃今已闕者四年矣每遇寒食則北向長號以首頓地)野祭而
焚紙錢(五代周夲紀後序寒食野祭而焚紙錢則禮樂刑政幾何其不壊矣)寒食假(五代王峻)
(請用顔衍陳同代李榖范質為相論請不已語漸不遜日亭午太祖未食峻争不已是日寒食假太祖曰俟假)
(開當為卿行)獻毬(百官志中尚署寒食獻毬)雞毬雷車(禮志天寶二年諸陵常以寒食薦餳)
(粥雞毬雷車)半仙之戲(唐天寳遺事天寳宫中至寒食節競築鞦韆令宫嬪軰笑為宴樂帝嘗呼)
(為半仙之戲都中士民倣而呼之)萬花輿(金門歲節曰寒食装萬花輿煑楊花粥)繡草宣
臺(唐酉陽雜爼寒食日賜侍臣帖&KR1611;毬繡草宣臺)寒食上墓禮經無文(近代相承寖以)
(成俗明皇詔)杏粥榆羹(杏粥猶堪食榆羹已可煎)佳辰(韋蘇州寄諸弟焚火曖佳辰)寒
食江村路(杜甫寒食江村路風花高下飛汀煙輕冉冉竹日净暉暉)御廚分冷食(張籍)
(内宴廊下御廚分冷食殿前香騎逐飛毬)雨中禁火空齋冷(韋應物寒食寄弟雨中禁火空)
(齋冷江上流鸎寂寂聽)杜陵寒食草青青(把酒看花憶諸弟杜陵寒食草青青)春柳
南陌態冷花寒露姿(李賀)虛霑焦舉為寒食(杜甫詩)今朝寒
食行野外(綠楊匝岸蒲生迸韓文)店舍無煙宫樹綠(元稹連昌宫詞初過寒食)
(一百六店舍無煙宫樹綠)佳辰強飲食猶寒(杜甫寒食佳辰強飲食猶寒隠几蕭條帶鶡冠)
十年蹴踘萬里鞦韆(十年蹴踘將雛遠萬里鞦韆習俗同杜甫清明詩)花游曲
(李賀寒食日諸王娱游賀入座賦花游曲與妓彈唱)帝自擊毬(楊漢外傳會寒食宴近臣帝自擊毬)
(為樂)節日食料(唐六典膳部有節日食料注謂寒食麥粥)漢宫傳燭(德宗擇知制誥批曰)
(與韓翊時有同姓名者遂具奏後批曰春城無處不飛花寒食東風御柳斜日暮漢宫傳蠟燭青煙散入五侯)
(家與此韓翊夲事集)進新綵雞子(唐史)談皎畫寒食圖一卷(唐史藝文志)
幾年逢熟食(萬里逼清明杜甫熟食日示宗武)綵繩拂花去輕毬度閣
來(韋應物清明寒食好春園百卉開綵繩拂花去輕毬度閣來)鬭雞戲(上在藩邸樂民間清明節)
(鬭雞戲及即位治雞坊東城父老傳)拔河之戲(景龍文舘記清明節命侍臣為拔河之戲以大麻絙)
(兩頭繫十餘小索每索數人執之以挽力弱為輸時七宰相二駙馬為東朋三相五將為西朋)節及桐
華恩頒銀燭(韋綬除宣察鄭處誨為判作謝新火状節及桐華恩頒銀燭綬削之曰非不巧但非)
(大臣所宜言)進火(唐輦下歲時記長安每歲至清明尚食内園官小兒於殿前鑽火先得者進上賜絹)
(三疋椀一口)延興門(都人並在延興門看人出城洒掃車馬喧閙)月燈閣(新進士於月燈)
(閣置打毬之宴同上)酴醿酒(或賜宰臣以下酴醿酒)藏煙(節過藏煙時當改火白居易状)
三月三(十四)
白上巳(漢書禮儀志曰三月上巳日宫人並禊飲於東流水上宋書曰自魏已後但用三日不用上巳)
元己辰(文選暮春之禊元巳之辰)脩禊事(王羲之序曰永和九年歲在癸丑暮春之初會于會)
(稽山隂之蘭亭脩禊事也群賢畢至少長咸集云云)祓禊(風俗通曰周禮女巫掌歲時以祓除疾病禊絜)
(也水上釁絜也)溱洧(韓詩曰三月桃花水鄭國之俗上巳於溱洧之上執蘭招魂祓除不祥)解禊
於洛張裴之言(竹林七賢論王濟常解祓洛水或問昨宵遊有何語議答曰張華善說史漢裴)
(逸人敘前言往行歴歴可聽)禊南澗(孫綽義序以暮春之始解禊於南澗之濱)會東堂(晉起)
(居注泰和六年三月三日臨流杯池依東堂小會)南浮橋(夏仲御傳曰仲御詣洛三月三日王公莫)
(不方駕連軫並於南浮橋修禊仲御在船中暴所市之藥危坐不搖晉書云)曲水流杯(荆楚四民)
(三日為流杯曲水之飲取黍麴菜汁和蜜為米以厭時氣)犢車(搜神記盧充三月禊水旁見水上有犢車)
(還充兒并贈金捥)薤露歌(後漢梁商上巳日會賓客於洛水酒酣繼以薤露周舉歎之商後果薨)
八公山(宋武帝三月三日登八公山劉安故臺曰城郭如匹帛之繞叢花也)周公卜邑於
洛羽觴隨波秦王置酒於河金人捧劍(續齊諧記云晉武帝問摯虞三)
(日曲水其義何指答云漢章帝時平原徐肇以月初生三女至三日俱死一村以為怪乃相携水邊盥水因流)
(水以濫觴曲水起此帝曰若如所說便非嘉事尚書郎束晳曰摯虞小生不足以知臣請說其始昔成王卜洛)
(邑因流水以泛酒故逸詩曰羽觴隨波又秦昭王三日置酒河曲有金人自泉而出捧水心劍曰令君制有西)
(夏因立為曲水二漢相沿皆為盛集)執蘭(見上注)曲水(見上注)祓除(暮春之禊)永和
之春癸丑之歲蘭亭曲洛(周禊於曲洛也)華林(晉朝上巳集宴)
(於華林園也)三日(沈約宋書曰自魏已後但用三日不復用上巳日)東流水(宋書漢有郭虞)
(者三月三日上辰産二女上巳日産一女二日産三女並不育俗以為大忌故此月此日諱在家皆祓禊於東)
(流水上)孔寒食多與上巳同時(李泌帝以前世上巳九日皆大宴集而寒食多與上)
(巳同時欲以二月名節自我為古若何而可泌請廢正月晦著令以上巳為三令節)宴曲江(張建封元)
(巳宴曲江特命與宰相同榻食)集龍門宴集(杜甫上巳日徐司錄林園宴集薄衣臨積水吹)
(面受和風)錢龍宴(粧樓記長安有妓樂者三月三日結錢為龍為簾作錢龍宴)細柳圈(唐酉)
(陽雜爼三月三日賜侍臣細柳圈言帶之免薑毒)擇勝地追賞(見晦日注)酒食出於
野(文粹魯令三月宴序以酒食出于野曰禊飲古俗也歐陽詹)曲水行(韋蘇州暮節看已謝茲晨)
(逾可惜風淡意傷春池寒花歛夕誰當曲水行相思尋舊跡)燕太學彈琴(韓文上巳燕太學聽)
(彈琴序天子肇置三冬節詔公卿羣有司率厥官屬飲酒以樂司業武公於是總太學儒官三十有六人列燕)
(于祭酒之堂有一儒生抱琴而來)宴龍門命賦詩(天后上巳日宴從臣於龍門命賦詩翰林)
(志)人和氣稔禊於洛濱(白居易開成二年三月三日河南尹李待價以人和氣稔將禊)
(於洛濱召留守裴令公等一十五人各宴于舟中由斗亭歴槐堤抵津橋登臨沂㳂自晨及暮簮紱交映歌笑)
(間發前佳賓後樂妓左筆硯右壺觴望之若仙觀者如堵盡風光之趣極流泛之娱美景良辰賞心樂事盡得)
(於斯矣)禊飲踏青三月三日天氣新(杜甫麗人行三月三日天氣新長安)
(水邊多麗人)禊逸禮也(鄭風有之蓋取諸勾萌發達陽景敷煦握芳蘭臨清川乘和蠲潔用徼介)
(祉厥義存矣蕭穎士逢池禊飲序)
五月五日(十五)
白端午(周處風土記仲夏端午進角黍端始也)角黍(今之糭子)浴蘭(大戴禮云五月五日)
(以蘭湯沐浴)懸艾(荆楚歲時記曰五月五日荆楚人皆蹋百草採艾為人懸於門戸以禳毒氣)朱
索(續漢書曰五月五日朱索五色為門戸飾以禳除惡氣)赤符(抱朴子或問避五兵之道以五月五)
(日著赤靈符於心前)祭屈(續齊諧記曰屈原以五月五日投於汨羅而死楚人哀之至此日以竹筒貯米)
(祭之建武元年長沙人見之自稱三閭大夫曰常苦蛟龍所竊願以五色絲纏之則蛟龍所畏)祠陳(後漢)
(陳臨為蒼梧太守推誠而理臨徵去後夲郡以五月五日祠東門城外令小童絜服而舞)競渡(荆楚歲時)
(記屈原此日投汨羅死後人以舟楫救之遂因而為俗)胡廣(世說云胡廣夲姓黃以五月五日生惡之)
(甕盛弃江中胡公見收飬為己子)曹娥(異苑曹娥父盱以五月五日溺水死娥循江號哭七日遂投江)
(三日後與父屍俱出)五日良時長命縷辟兵繒(見抱朴子)菰葉(裹粘米以)
(象隂陽相苞裹未分散也風土記云)繞臂綵(詩曰繞臂雙條達)採艾(荆楚歲時記曰宗則文常)
(以五月五日未雞鳴時採艾見似人處擾而取之炙有驗)蓄藥(又曰是日競採雜藥夏小正云此月蓄藥)
(以蠲除毒氣也)鬭百草(荆楚記此日四人蹋百草今人又有鬭百草之戲)競渡(越地傳云起於)
(越王勾踐)忌蓋屋曝席薦(風俗通云此月蓋屋令人頭秃又曰不得曝席薦異苑曰新野庾家)
(嘗於五月五日曝席忽見一小兒於席下俄而失所在因相傳以為忌)艾草先生(多疾病則艾草)
(先生)孔羣臣賜襲衣(李元紘傳五月五日宴武成殿羣臣賜襲衣特以紫服金魚賜元紘及蕭)
(嵩)異雀鳴集庭樹(崔信明青州益都人信明之生五月五日日方中有異雀鳴集庭樹太史)
(良為占曰五月為火火主離離為文日中文之盛也雀五色而鳴此兒將以文顯然雀類微位殆不高耶)召
見山人李唐(肅宗廢后張氏端午日帝召見山人李唐帝方擁幼女顧唐曰我念之無怪也唐曰)
(太上皇今日亦當念陛下帝泫然涕下而内制於后卒不敢謁西宫)貢獻(食貨志端午四方貢獻至數千)
(萬者加以恩澤而諸道尚侈麗以自媚)諸陵薦衣扇(禮志天寳二年諸陵常以五月五日薦衣)
(扇)射團(唐開元遺事宫中端午造粉團角黍貯盤中以小角弓射之中者得食都中盛行此戲)維
摩詰像鬚(劉公嘉話云晉謝靈運美鬚臨刑施為南海祗洹寺維摩詰像鬚寺人寳惜初不虧損中)
(宗朝安樂公主五日鬭百草欲廣其物色令馳驛取之又恐為他人所得因剪弃其餘)术羹艾酒
(金門歲節曰洛陽人家端午术羹艾酒以花綵樓閣插鬚)贈辟瘟扇梳(同上)重五竹節
(金門歲節曰重五日午時有雨則急斫一竿竹竹節中必有神水瀝取獺肝為丸治心腹積聚病)進五
時圖(酉陽雜俎北朝婦人五月進五時圖五時花施帳之上是日又進長命縷宛轉皆結為人象帶之)
賀端午(裁縫雲霧成御衣拜跪題封賀端午杜甫惜别行)朱明啟節(御府賜衣柳宗元謝)
(端午衣物)金花器綵絲(端午賜臣墨詔并衣一副金花器三事綵絲一軸大將衣四副綵絲五軸)
(寵光洊至慶賜曲霑劉禹錫謝端午表)夀索(端午賜百索為夀索李肇翰林志)符天數(明皇)
(詩五日符天數)玄武門遊戲(唐舊史萬年縣法曹孫伏伽上表近太常於民間借婦女裙襦以充)
(妓衣擬五月五日玄武門遊戲非所以為子孫法也)江心鑄鏡(揚州進水心鏡參軍李守泰曰五月)
(五日午時於揚子江中鑄之)宫衣亦有名端午被恩榮(杜甫)節日食料
(唐六典五月五日粽䊦)進百索綬帶(中尚署)
伏日(十六)
白三伏(隂陽書曰夏至後第三庚初伏第四庚為中伏立秋後初庚為後伏)秋夏交會之
辰金火伏藏之日(歷忌釋曰立秋以金代火也金畏火故至庚日必伏庚者金也故曰伏日)
一時之暑(典略曰劉松袁紹於河朔三伏之際晝夜飲酒至於無知以避一時之暑故河朔間有避)
(暑之飲)秦修祠(史記秦穆公始為伏祠)漢擇日(風俗通曰漢中巴蜀高祖用張良之策還)
(定三秦蓋君子所因者本論功加金帛重復寵異令擇伏日不同凡俗)祠黃石(史記留侯既得黃石)
(留侯死并黃石而葬每上冢伏臘祠黃石)賜肉(漢書曰伏日賜肉東方朔割肉曰伏當早歸即懷肉而去)
金藏之日秋夏之交初伏(史記秦德公三年初伏注云六月上伏日秦始)
(置)亢陽徂暑伏臘之費(牧羊沽酪)孔伏日寒(唐五行志大歷四年)
(六月伏日寒)遺冰獸(唐開元遺事楊國忠每至伏日取堅冰命工雕為鳥獸之形飾以金鐶縷帶置)
(雕盤中送遺王公惟張九齡不受)金數已三伏(劉禹錫詩)賜醝汁(唐輦下歲時記伏日)
(賜宰相學士醝汁京尹公主駙馬蜜炒及漿水)伏者謂隂氣將起廹於殘陽而
未得升故為藏伏(因名伏日顔師古)驕陽化為霖(杜甫詩三伏適已過驕陽)
(化為霖)
七月七日(十七)
白牛女(續齊諧記云桂陽城武丁有仙道忽謂其弟曰七月七日織女當渡河暫詣牽牛吾向已被召)
(代人至今云織女嫁牽牛)穿針乞巧(荆楚歲時記七夕婦人以綵縷穿七孔針陳几筵酒脯瓜果於)
(庭中以乞巧或云見天漢中奕奕白氣有光五色以為徵應見者便拜得福)緱山鶴(列仙傳王子喬)
(見桓良曰告我家七月七日待我緱山頭至時果乘白鶴於山頭望之不到舉手謝時人數日而去)曝腹
(郝隆七月七日曝腹於庭中人問之曰我曝腹中書)犢鼻(竹林七賢傳七月七日諸阮庭中鋪陳莫非錦)
(繡阮咸時總角乃以長竿標大布犢鼻裩於庭中曰未能免俗)七夕(秋期)西王母(漢武故事七月)
(七日上於承華殿齋正中有一青鳥從西方來集殿前上問東方朔朔曰西王母欲來有頃王母至有二青鳥)
(侍王母傍)靈匹靈幄河鼓(爾雅曰河鼓謂之牽牛)瑞光(代𫝊竇后少頭秃不)
(為家人所齒遇七夕人皆看織女獨不許后出乃有神光照室為后之瑞)作麴合藥(崔寔四人月令)
(云其日作麴合藥丸蜀漆丸曝經書及衣裳)七日(良辰)孔置酒(前蜀王建子元膺是月七夕元)
(膺召諸王大臣置酒而集王宗翰樞密使潘峭翰林學士毛文錫不至元膺怒曰集王不來峭與文錫教之耳)
蛛絲卜巧(唐開元遺事帝與妃子每至七夕夜在華清宫宴時宫女軰陳瓜果酒饌列于庭中祈恩)
(於牛女也又各以蜘蛛内之小金合子中至曉開視蛛絲稀密以為得巧之多少民間亦效焉)祈請走
兒童(杜甫牽牛詩亭亭新粧立龍駕具層空世人亦為爾祈請走兒童)乞巧(柳宗元乞巧文曰柳)
(子夜歸自外庭有設祠者&KR0673;餌馨香蔬果交羅插竹垂緌剖瓜犬牙且拜且祈怪而問焉女隸進曰今兹秋孟)
(七夕天女之孫將嬪於河鼓邀而祠者幸而與之巧驅去蹇拙手目開利組絍縫製將無滯於心焉為是禱也)
(柳子曰吾亦有大拙儻可因是以求去之乃再拜稱臣而進曰臣有大拙智所不化毉所不攻威不能遷寬不)
(能容)造明星酒(唐金門歲乞巧使蜘蛛結萬字造明星酒装同心鱠)祭杼(織染署七月七日祭)
(杼出唐百官志)軿車繡幄(郭子儀初從軍沙塞間至銀州數十里將宿既夜忽見左右皆有赤光仰)
(視空中軿車繡幄中有一美女坐床垂足自天而下俯視子儀拜祝云今七月七日必是織女降臨願賜長夀)
(富貴女笑曰大富貴亦夀考言訖冉冉昇天猶正視子儀良久而隠子儀後立功貴盛威望烜赫大歷初鎮河)
(中疾甚三軍憂懼公謂幕賓等曰吾此疾自知未便衰殞因話所遇之事衆稱賀忻悦其後拜尚父年九十餘)
(薨出感遇傳)蛛絲小人態(曲綴瓜果中)曝衣遍天下(曳月揚微風)牽牛
出河西織女處其東(萬古一相望七夕誰見同並杜詩)九孔針(七夕宫人向月)
(以九孔針穿五色綵線天寶遺事)王時應七夕(李賀詩)白露含明月青雲
斷絳河(杜審言)袨服鏘環珮香筵拂綺羅(同上)天廻兔將落
(河曠鵲停飛上)機罷猶安石(橋成不礙查劉禹錫七夕)曝衣樓(景龍記太液池西有漢武)
(帝曝衣樓常至七月七日宫女出后衣登樓曝之因賦曝衣篇雞跖集)鵲辭穿線月(花入曝衣)
(樓李賀七夕)豈意靈仙偶相忘亦彌年(夕衣清露濕晨駕秋風前韋應物七夕)
斫餅(唐六典膳部有節日食料注謂七月七日斫餅)七孔金鈿針(中尚署七月七日進七孔)
(金鈿針)牽郎何在(郭翰少有清標乘月卧庭中視空中有人冉冉而下乃一少女明艷絶代曰吾)
(天之織女也上帝賜命遊人間願乞神契乃昇堂共寢柔肌膩體妍豔無比欲曉辭去面粉如故試為拭之乃)
(本質也後夜復來翰戲之曰牽郎何在那敢獨行對曰隂陽變化關渠何事且河漢隔絶無可復知縦復知之)
(不足為慮將至七夕忽不復來數夜方至翰問曰相見樂乎笑曰天上那比人間正以感遇當爾非有它故問)
(曰卿來何遲曰人中五日彼一夕爾忽一夜悽惻流涕曰帝命有程便當永訣以七寳枕留贈騰空而去墨庄)
(冗錄)
七月十五日(十八)
白日在張(七月中氣日在張)建申(斗建申位之中)孟秋之望(十五日)三五
良辰中氣(見上)中元(道經云七月十五日中元地官勾搜選衆人分别善惡以其日作玄)
(都大獻於王公以世間竒異好妙幡幢寶蓋供飬之具精膳飲食獻諸衆聖道士於其日講誦老經十方大聖)
(高詠靈篇)㿻蘭盆(㿻蘭盆經云目連以母生餓鬼中佛令作㿻蘭盆至七月十五日以百味五果以盖)
(盆中供飬十方大德而後母得食目連白佛凡弟子孝順者以應奉盂蘭盆供飬佛言大善後世因之廣為華)
(飾)孔宫中造盂蘭(王縉傳七月望日宫中造㿻蘭盆綴飾璆琲設高祖以下七聖位幡節衣)
(冠皆具各以帝號識其幡自禁内分詣道佛祠鐃吹鼓舞犇走相屬是日立仗百官班光順門奉迎導從歲以)
(為常)觀禮空王(韓愈直諫表近聞陛下七月十五日幸安國寺觀禮空王以為崇福施信示天下仁)
(心)三元日宜令崇元學士講道德南華等經(明皇實錄三元日宜)
(令崇元學士講道德南華等經羣公咸就觀禮)步輦召學士(明皇在便殿甚思姚元崇論時務七)
(月十五苦雨不止泥濘盈尺上令待制者擡步輦召學士來時元崇為翰長中外榮之自古急賢待士帝王未)
(有如此也)三元日非供祠不採魚(唐史百官志河渠令)進㿻蘭盆(唐六典中)
(尚署七月十五日進㿻蘭盆)
九月九日(十九)
白重陽(魏文帝書曰歲往月來怱復九月九日為陽數兩月日並應故曰重陽)登高(續齊諧記)
(汝南桓景隨費長房遊學長房謂曰九月九日汝家當有災異急令家人縫絳囊盛茱萸繫臂上登高飲菊花)
(酒此禍乃消景從其言還家登山夕還見雞犬一時暴死今人九月九日登高是其事)白衣菊酒
(晉陽秋曰陶潛九月九日無酒宅邊摘菊盈把望見白衣人至乃王宏送酒便飲醉而歸)龍山落帽
(孟嘉傳曰嘉為桓温參軍九月九日温遊龍山參寮畢集風吹嘉落帽如厠不覺温令孫盛嘲之嘉亦答之)
戲馬臺(南齊書宋武帝為宋公時在彭城九月九日遊項羽戲馬臺今相承以為舊事)佩茱萸
(西京雜記武帝宫人賈蘭佩茱萸食餌飲菊花酒)賜菊(魏武帝與鍾繇書曰九月九日草木偏枯而黃)
(菊紛然獨秀今奉一束)授衣之月落帽之辰馬射(晉書九月九日馬射或說)
(云秋金之節武習射象立秋之禮)孔黃菊歌(韋綬罷九月九日帝為黃菊歌顧左右曰安可不示)
(韋綬即遣使持往)宴羣臣曲江(韋綬為集賢院學士九月九日宴羣臣曲江綬請集賢院學士)
(得别會帝一順聽)大宴滕王閣(王勃九月九日都督大宴滕王閣宿命其壻作序以夸客因出)
(紙筆徧請客莫敢當至勃汎然不辭)賜茱萸(杜甫九日詩茱萸賜朝士難得一枝來)菊蘂浮
觴之日(唐中宗詔)迎凉脯(金門歲節曰洛陽人家重陽作迎凉脯羊肝餅佩癭水符)霜風
破佳菊嘉節廹吹帽(韓愈薦士)九日天氣清登高無秋雲(李白)
(九日登巴陵)黃花不掇手(戰鼓遥相聞)䠎踀東籬下淵明不足羣
(同上)萸房(薦馥菊蘂含芬中宗九日登高序)餻酒(白公九日登西原移座就菊叢餻酒前羅列)
楚客凛秋時(張曲江九月九日登龍山郡庭常窘東凉野求昭曠楚客凛秋時桓公舊臺上)插
萸把菊(插萸登鷲嶺把菊坐蜂臺)任百寮追賞(貞元勑其九月九日宜任百寮追賞)菊
花節(王維詩四海方無事三秋大有年芍藥和金鼎茱萸插玳筵無窮菊花節長奉栢梁篇)泛菊
(杜甫秋光近青岑季月當泛菊)小驛香醪嫰(杜甫九日寄嚴大夫)綴席茱萸好浮
舟菡蓞衰(同上)登南山文峰(唐尹氏女姿容頗麗性識敏慧不因保母而妙善唱歌因)
(重陽與羣女戲登南山文峰而同軰命之歌乃顰眉緩頰怡然一曲聲達數十里故俗耆舊云尹氏之歌聞于)
(長安江南野史)九日出餻(袁師德給事中高之子九日出餻謂坐客曰某不忍喫請諸公食俛首久)
(之嘉話錄)坐看桑落酒來把菊花枝(杜甫詩)登高(素滻源同上九日詩)伊
昔黃花酒(同上登城伊昔黃花酒如今白髮翁)重陽獨酌杯中酒(抱病豈登江上)
(臺竹葉於人既無分菊花從此不湏開上)相要舊俗非(九日明朝是相要舊俗非集諸人)追
歡筋力異望遠歲時同(同上)每恨陶彭澤(無錢對菊花如今九日至自覺)
(酒湏賖復愁上)因招白衣人笑酌黃花菊(李白九日登山)我來不得意
虛過重陽時(題輿何俊發遂結城南期築土按響山俯臨宛水湄胡人呌玉笛越女彈霜絲同上)
今日雲景好水綠秋山明(同上九日詩)攜壺酌流霞搴菊汎
寒榮(同上)遠岫對壺觴(澄瀾映簮紱炰羔備豐膳蒙鳳調鳴律崔元翰和詩)龍沙宴
會(龍沙重九會千騎駐旌旗權德輿龍沙宴會詩)膳部有節日食料(注謂九月九日麻葛)
(餻唐六典)閏重九(作宴賦詩李嶠云閏節開重九景龍文舘記)即今蓬鬢改(舊日重陽)
(日傳杯不放杯即今蓬鬢改但愧菊花開)
歲除(二十)
白日窮于次月窮于紀(星回于天數將幾終歲且更始)大儺旁磔以送
寒氣驅疫(吕氏春秋注云前歲一日擊鼓驅疫癘之鬼謂之逐除亦曰儺)宿歲(荆楚記歲)
(暮家家具肴蔌為宿歲之儲)日月其除卒歲送寒迎春三百
六旬之盡(七十二候之窮)孔獻鍾馗擊鬼圖(吴越錢俶傳佐卒弟倧以次立歲除)
(畫工獻鍾馗擊鬼圖上胡進思見之大悟知倧將殺己是夕擁兵廢倧迎俶立之)夜宴(竇懷貞會歲除)
(中宗夜宴近臣謂曰聞卿喪妻今欲繼室可乎)盍簮喧櫪馬(列炬散林鴉杜甫守歲)點水
盆燈(金門歲節曰洛陽人家除夜則銅刀刻門埋小兒硯點水盆燈)商陸火(裴度除夜嘆老殆曉)
(不寐爐中商陸火凡數添也)鍜磨齋(僧園逸記都下寺院每用歲除鍜磨是日作鍜磨齋)祭詩
(賈島常以歲除取一年所得詩祭以酒曰勞吾精神以是補之出金門歲節)燃䗶炬燎沉檀
(歲除日太常卿領官屬樂吏並護童侲子千人晚入内至夜於寝殿前儺燃䗶炬燎沉檀熒煌如晝上與親王)
(妃主已下觀之其夕賞賜甚多出南部新書)儺翁儺母(李綽秦中歲時記歲除日儺皆作鬼神状)
(二老人名為儺翁儺母)爆竹(張說守歲詩爆竹好驚眠)階馥舒梅素(盤花卷燭紅唐太宗)
冰池始泮綠梅枝還飄素(韋應物詩)望家思獻夀(算甲又增年歐陽詹)
(詩)
閏月(二十一)
白以閏月定四時成歲(堯典)周禮閏月詔王居門終月(門露)
(寝門也)天子居明堂無室位則闔門左扉立於其中閏
以正時歸餘於終(閏月也)數扐(歸竒於扐以象閏)閏月不告朔
非禮也(不告閏朔棄時政也何以為民)閏月者附月之餘日積分而成
於月也餘分(說文曰餘分之月五歲再閏)閠三月(文元年閏三月非禮歸餘於終)
(事則不悖合在僖公末年)積閠(匪乖期於積閏)氣逐(閏移)孔告朔(張齊賢陜人武后詔羣臣)
(議告朔於明堂齊賢曰穀梁氏稱閏月天子不告朔它月故告朔矣左氏言魯不告閏朔為棄時政則諸侯雖)
(閏告朔矣)正時(傳云閏者附月之餘日天子不以告朔非禮也閏以正時時以作事不告閏朔棄時政也)
(王方慶明堂告朔議)不可謂正(孫樵西齋錄紫色閏位不可謂正予懼後世牽以稱臨也)盛衰
千祀正閠更王(文粹賈至虎牢關銘周室微弱虎狼并吞盛衰千祀正閏更王)十九年
七閏(玄始歷以為十九年七閏皆有餘分是以中氣漸差據渾天二分為東西之中而晷景不等二至為)
(南北之極而進退不齊此古人所未逹也歷志)失閏已久(哀公十二年冬十有二月螽開元歷推置)
(閏當在十一年春至十二月冬失閏已久)斗柄未廻猶帶閏(元稹送友封詩)
臘(二十二)
白虞不臘矣(左傳)夏曰嘉平殷曰清祀周曰大蜡(風俗)
(通)漢改為臘伊耆氏始為蜡蜡也者索也歲十二月
合聚萬物而索饗之王者各以其行盛日為祖衰日
為臘漢以火德火衰於戌故戌日為臘魏以土德土衰
於辰故辰日為臘晉以金德金衰於丑故丑日為臘臘
與蜡同(諸具祭部蜡門注)祠黃石(史張良於下邳圯上見老人得書云穀城下黃石我也果)
(見取而寶祠之留侯死并黃石葬每上冢伏臘祠黃石)報有功(漢舊儀曰臘者報鬼神古聖賢有功)
(於民)送(蔡邕獨斷曰臘者歲之終大祭從吏民宴飲非迎氣故但送不迎也)王氏臘(謝承後漢書曰)
(沛國陳咸為廷尉監至王莽篡位還家杜門莽改易漢法令及臘日咸嘗言我之先祖何知王氏之臘也)盗
樹(陳留志曰范喬邑人臘夕盗斫其樹有告喬佯不聞邑人愧而歸之喬曰卿臘日取柴欲與父母相歡娱)
(耳)竊食(袁崧後漢書曰韓卓字子助陳留人臘月奴竊食祭其先人卓義其心即出免之)持椒
(飬生要十二月臘夜令人持椒卧井旁無與人言内椒井中除瘟病)兔髕(風俗通曰兔髕俗說正祖食得)
(兔髕者名之曰幸賞以寒酒幸者善祥令人吉利)議(晉博士張亮議曰臘接也祭宜在新故交接也俗謂)
(臘之明日為初歲秦漢已來有賀此皆古之遺語)秦惠文君十二年初臘(史記夲紀)
(五)孔罷獻狐兔(憲宗紀元和九年十一月戊子罷京兆府獻狐兔)用周臘(則天載初)
(二年臘月己未始用周臘)口脂(百官志中尚署臘日獻口脂)造脂花餤(金門歲節曰洛陽人)
(家臘日造脂花餤)山川恣遊矚(韋蘇州社臘會高年山川恣遊矚)賜臘(景龍文舘記三)
(年臘日帝於苑中召近臣賜臘晚自北門入於内殿賜食加口脂臘脂盛以碧鏤牙䇶)紅雪(白居易有)
(臘日謝白蠟紅雪澡豆等状)伏臘(蕭炅李林甫所引不知書嘗與嚴挺之言稱烝嘗伏臘乃為伏獵挺)
(之白九齡省中有伏獵侍郎乎)侵凌雪色還萱草(杜甫臘日侵凌雪色還萱草漏泄春光有)
(柳條又口脂面藥承恩澤翠管銀罌下九霄)進衣香囊(唐六典中尚署臘日進衣香囊)冬臘
日前寅蜡百神於南郊(唐六典)賜銀合駐顔膏(臘日賜銀合子駐顔)
(膏牙香等繡香嚢一枚韓偓)未將梅蘂驚愁眼(杜甫十二月一日未將梅蘂驚愁眼要取)
(楸花媚遠天)上苑花開(天授二年臘卿相等詐稱上苑花開請幸則天許之乃遣使宣詔曰明朝)
(遊上苑火急報春知花湏連夜發莫待曉風吹於是凌晨名花瑞草皆發羣臣咸服其異焉卓異記)時當
臘節(候屬祈寒白居易状)
白孔六帖卷四
