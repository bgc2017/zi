白孔六帖卷三十一唐白居易原本
宋孔傳續撰
脣(一)足(二)
眉(三)鼻(四)
鬚(五)律吕(六)
刻漏(七)方術(八)
卜筮(九)相(十)
脣(一)
白脣亡齒寒(左傳宫之竒云云)仲尼升脣(孝經鉤命决曰)老子脣麄厚
(瀨鄉記)脣者齒之垣(春秋元命包云云)舌之藩(周生列云云)黑脣(燉煌實錄)
(曰王禁字孟曾卒有盗發塜見禁與人摴蒱賜盗者飲出其夜告城門云孟曾使人也發曾塜禁賜酒以黑其)
(脣明日入城黑脣者是也湏臾賊至為門吏所縛)朱脣外朗(曹植賦)沸脣(賈誼曰沸脣擾)
(塞垣之下匈奴號也)孔博脣(婁師德)膏脣(武平一上書膏脣之伍苟輸讒計)脣厚(杜紫)
(微脣厚不稱才名出𤨏言)劖脣(南蠻赤口濮劖其脣使赤)持疑於脣吻間(韓愈送毛仙翁)
(發言如駃駟囁嚅持疑於脣吻間)焦脣(道長食盡苦口焦脣李白來日大難)烏膏注脣(五行)
(志元和末婦人不施朱粉惟以烏膏注脣狀似悲啼者)縳舌膠脣(唐孫樵逐痁文有司馬安者攘)
(義盗仁縳舌膠脣)絳脣(杜甫觀公孫大娘舞劎絳脣朱䄂兩寂寞)
足(二)
白龜文(抱朴子内篇曰老君足下龜文)又(漢書曰宣帝足下龜文)足下有毛(宣帝)樂
正子春(下堂而傷左足禮)足不良(郤克)不失足於人(禮)啟予手啟
予足(曾子病)堂上接武堂下布武(武足跡也)孔足痺(王徽帝召徽為御史)
(大夫固辭足痺)踵相逮(禇亮寢疾帝遣中使候問踵相逮)足病發(白居易武宗欲召用之是)
(時居易足病發)鄭權(穆宗立以左散騎常侍持節為回鶻告哀使以足疾辭不許肩輿就道)自置
其足折之(藩鎮李師道浮圖圓静者年八十餘嘗為史思明將驍悍絶倫既執力士權其脛不能折)
(罵曰竪子折人脚且不能乃曰徤兒因自置其足折之且歎曰敗吾事不得見洛城流血)曳踵(姚崇它日)
(朝曳踵為有疾狀帝召問之對曰臣損足曰無甚痛乎曰心有憂痛不在足)足攣(盧照隣疾甚足攣)
足下黑子(唐明皇雜錄安禄山初為張韓公帳下走使之吏韓公嘗令禄山洗足韓公脚下有黑點)
(子禄山因竊窺之韓公顧笑曰黑子吾貴相汝亦能有之乎禄山曰某賤人也不幸兩足皆有比將軍者黑而)
(加大韓公竒而翫之益親厚)捧上皇足(上皇至咸陽在望賢宫帝拜舞於樓下上皇降樓撫帝而)
(泣帝捧上皇足嗚咽不自勝唐史)引足令高力士脫靴(李白引足令高力士脫靴由是)
(斥去乃浪跡江湖終日沉飲)墮車足傷(元德秀為魯山令前此墮車禮足傷不能趨拜太守待以客)
嘉其足力(五代王進符彦超鎮安遠軍軍中有變遣進馳奏京師明宗怪其來連嘉其足力以隸寧)
(衛指揮)足力乏不能拜(五代吕琦廢帝發怒曰朕一女尚幼欲棄之夷狄金帛所以養士而)
(扞國也又輸以資虜可乎崧等惶恐拜謝無數琦足力乏不能拜而先止)酒濯足(馬周初入京至㶚上)
(逆旅數公子飲酒不顧周周即市斗酒濯足傍衆異之)平地謂無足慮遽跌而傷
(五代馮道嘗戒明宗曰臣為河東掌書記時奉使中山過井陘之險懼馬蹷失不敢怠於御轡及至平地謂無)
(足慮遽跌而傷凢蹈危者慮深而獲全居安者患生於所忽此人情之常)
眉(三)
白螓首蛾眉蔡澤巨眉(史)文王虎眉(帝王紀云)堯眉八彩
(春秋元命苞云)三寸(烈士傳云干將子赤鼻眉廣三寸)一尺(伍子胥眉間一尺)白眉
京兆眉(張敞為婦畫眉人謂之京兆眉也)連眉(列仙傳陽都女生而連眉以為異後果得仙道)
(也)黛眉(東觀漢記馬皇后眉施黛左眉小缺補之如粟)赤眉(琅邪樊宗天鳳中起為盗王莽使平)
(均公廉丹征之宗等欲戰恐其衆與丹兵亂皆朱其眉以相識是謂赤眉賊)愁眉(桓帝時京師作愁眉)
(細而曲折效梁冀家為之是日收冀婦憂而蹙眉)灸眉(鄧粲晉紀曰宋歡常以酒狂王澄因叱左右拉)
(歡郭舒厲色曰使君醉左右莫動澄大怒曰别駕枉耶枉我醉因遣灸舒眉頭後事王敦諫敦敦呵曰人以卿)
(癡灸眉舊疾復發也舒曰汲黯朱雲豈癡乎澄時為荆州遂縱酒嬉戲)嚬眉(西施)張氏工(梁冀)
(制)珠星示象運斗建於雙視(春秋元命苞曰天有攝提人有兩眉為人表候陽立)
(於二故眉長二寸注曰攝提兩星頗曲人眉似之也)孔覽鏡作眉(安樂公主臨淄王誅韋庶人主)
(方覽鏡作眉聞亂走至右廷明門兵及斬其首)眉宇(元德秀房琯每見德秀嘆息曰見紫芝眉宇使人名)
(利之心都盡)隆眉(五代王建)通眉(李賀通眉)秀眉(楊元琰秀眉)眉長覆目(毛若)
(虚眉長覆目性殘鷙)眉過目(袁天綱帝在九成宫令視岑文本曰學堂瑩夷眉過目故文章振天下)
長眉青(韓愈華山女詩白咽紅頰長眉青)眉頭不伸(五代郭崇韜莊宗思得高樓避暑乃)
(遣王允平營之宦官曰郭崇韜眉頭不伸陛下雖欲有作其可得乎)眉睫增妍(柳宗元乞巧文齒牙)
(饒利眉睫增妍)九聚眉(金臺錄朱泚眉分九聚相者告以大貴信之)忽軒衣張眉(韓文)
禁去眉開額(文宗即位而禁高髻險粧去眉開額唐車服志)䟽眉目(楊收)又(盧奕䟽眉)
(目豐下)眉目瓌異(李邕既入朝人間傳其眉目瓌異)曲眉而豐頰(韓愈盤谷序曲)
(眉而豐頰清聲而便體)刻眉(崔氏性忌有婢刻其眉)得色懸䨇眉(劉禹錫詩)眉間
黃色(韓愈郾城晚飲城上赤雲呈勝氣眉間黃色見歸期)秀整(汝陽王璡眉宇秀整)
鼻(四)
白鼻者心之門(養生經)東方之人隆鼻(淮南子云)隆凖(漢高祖凖鼻也)
鼻為氣戶(長沙耆舊傳太尉夀少遇相師相師曰凡鼻為氣戶君鼻大貴之象也)鼻仰而
頞富貴之相也(史記蔡澤就唐舉相舉云云)截鼻(列女傳後漢周郁妻納一歲夫亡父)
(母欲嫁之遂援刀而截鼻)莊子曰(郢人圬其鼻端若蠅翼使匠斵之匠運斤成風堊盡而不傷)鼻
雙柱(老子)飛龍(常璩蜀志曰李雄美容貌相工相之曰此人鼻飛龍)孔鼻息所衝上
拂雲漢(李昭德怙權邱愔上䟽曰臣聞其鼻息所衝上拂雲漢)鼻長六寸(吳元濟山首燕)
(頷)側鼻(史思明)鼻息若龍虎(王廷湊醉寢於路有過其所者驚視之曰吾見君鼻之息)
(左若龍右若虎)鼻下氣皆黑(袁客師嘗度江叩舟而還左右請故曰舟中人鼻下氣皆黑不可以)
(濟)金環貫鼻(南蠻有穿鼻種以金環徑尺貫其鼻下垂過頥君長以絲係鐶人牽乃行其次以二)
(花頭金釘貫鼻下出)鼻出黃膠(從容錄賀知章忽鼻中出黃膠醫者謂飲酒之過)漸能等
薰蕕(韓愈江陵詩因疾鼻又寒漸能等薰蕕)齧鼻(五代史王處直養子曰都者執處直因之西宅)
(處直揕其胷曰逆賊吾何負爾然左右無兵遂欲齧其鼻都掣䄂而走處直遂見殺)隆凖(五代閩世家王)
(審知狀貌雄偉隆凖方口)無厚相(李嶠身短小鼻口都無厚相時議不以重禄待之廣記)
鬚(五)
白捋虎鬚(吳錄朱垣遠成奉觴於孫權曰願一捋陛下鬚王推几前垣進捋鬚曰今日真可謂捋虎)
(鬚王大笑)于顋于顋(左傳宋華元多鬚伐鄭為鄭敗宋人歌曰于顋于顋棄甲復來)黃鬚兒
(魏志任城王章為北平中郎將討烏丸有功歸太祖大喜捋章鬚曰黃鬚兒定天下大竒)長鬚方士
(廣陵列士傳劉瑜舉方正對策高第人呼為長鬚方士)多髯參軍(郤超多鬚人謂之多髯參軍)
銜鬚(後漢温序為隗囂將軍所獲序臨斬銜鬚曰大丈夫豈宜鬚汚於土)晉張華多鬚(好以)
(帛纏之陸雲見狀笑不能止)蝟毛獸鬛(朱垣捋孫權鬚者)後漢司馬直(潔白美鬚)
(髯人敬之如神)奮髯抵几孔數尺(紀處訥髭長數尺)髮與身等(太穆皇后竇氏)
(生髮垂過頸三歲與身等)容髮為變(惠宣太子業有疾帝憂之一昔容髮為變)翦鬚(李勣嘗暴)
(疾毉曰用鬚灰可治帝乃自翦鬚以和藥)鬢髮班秃(肅宗皇后吳氏傳肅宗在東宫宰相李林甫隂)
(搆不測太子内憂鬚髮班秃)髭貌雄偉(司馬晉卿)頎而髯(令狐綯傳宣帝謂宰相白敏中)
(曰憲宗葬道遇風雨六宫百官皆避獨見頎而髯者奉梓宫不去果誰耶敏中言山陵使令狐楚帝曰有子乎)
(即召綯為知制誥)兩昔皆白(路巖貶新州刺史美鬚髯至江陵兩昔皆白)引刀斷髮
(玄宗貴妃楊氏天寳九載妃復得譴還外第帝感動輟食詔中人張韜光賜之妃因韜光謝帝曰妾有罪當萬)
(誅然膚髮外皆上所賜今且死無以報引刀斷一繚髮奏之曰以此留訣帝見駭惋遽召入禮遇如初)赤
髮(回鶻黠戛斯人皆赤髮以黑髮為不祥)鬚髮輙白(李日知神龍初為給事中母病取急調侍)
(數日鬚髮輙白)髠髯鬢(崔嶤為陜虢觀察使俄為軍吏所執髠其髯鬢嶤再拜祈免乃得去)髮動
(顔杲卿初杲卿被殺徇首于衢莫敢收有張湊者得其髮持謁上皇是昔見夢帝寤為祭後湊歸髮于其妻妻)
(疑之髮若動云)祝髯髮(喬琳辭病力帝賜所執策曰勉為良圖與卿别矣不數日祝髯髮舍游佛盧)
黃鬚(後唐莊宗皇后劉氏父劉叟黃鬚善毉卜)每怒盡張(張廵鬚髯每怒盡張)已衰改
(李白古風春容捨我去秋髮已衰改)婦人有鬚(李光進母李有鬚數十長五寸)長鬚國(有土)
(人泛海至一處問之曰長鬚國也其王以公主妻之主亦有鬚土人賦詩曰花無葉不妍女無鬚亦醜乃羣鰕)
(所聚也酉陽雜俎)鬚生若黳(海州司馬韋敖曾往嘉興道遇釋子希遁深於繕生之術又能用日)
(辰可代藥石見敷鑷白曰貧道為公擇日拔之經五六日僧請鑷其半及生色若黳矣凡三鑷之鬢不復變座)
(客有祈鑷者僧言取時稍差拔後髭色果帶綠其妙如此)髮長五尺(李山甫美姿容而多髮黳然長)
(五尺餘每沐出命侍婢捧大金盤承而櫛之有相者疑其婦人呼之方寤樵牧閑談)虞童髮未䰉
(柳宗元詩音班)風鬤霧鬢(柳毅見龍女風鬟霧鬢異聞集)氣攻髮直(大中遺事先生又能)
(散髮箕踞用氣攻其髮一條條如植)白髮三千丈(李太白秋浦歌白髮三千丈緣愁似箇長)長
吁望青雲鑷白坐相看(秋日贈元六長吁望青雲鑷白坐相看秋顔入曉鏡壯髮凋危)
(冠上)挂矢(太宗虬鬚嘗戲張弓挂矢酉陽雜俎)惟稱好鬚(帝以李緯為民部尚書會有自京師)
(來者帝曰玄齡聞緯為尚書謂何曰惟稱緯好鬚無它語帝遽改太子詹事)鬚變負人鏡(杜詩)
莫話清溪髮蕭蕭白映梳(贈李秘書)婦人以蘇澤髮(南詔望苴蠻婦)
(人不粉黛以蘇澤髮)鬢髮還應雪滿頭(杜寄杜位)怒髮猶鬇鬡(韓文征蜀聯句)
綠鬢成霜蓬(李白怨歌沉憂能傷人綠鬢成霜蓬)虬鬚似太宗(杜甫贈汝陽郡王璡)
律呂(六)
白律本(律歷志黃帝使伶倫自大夏之西取嶰谷之竹其竅厚薄均者斷兩節而吹之為黃鍾之宫而)
(制十二管以聽鳳皇之鳴其雄鳴為六雌鳴亦六以此黃鍾之宫而皆可生之是為律本注云大夏西戎國也)
(嶰谷谷名也竅孔也取竹孔與肉薄厚均者截以為管也)燕谷和氣(北燕有谷地美而寒不生五穀)
(鄒衍乃吹律暖之和氣至谷乃生禾黍)楚軍死聲(師曠曰吾歌北風又歌南風南風不競多死聲)
(而楚必無功注歌吹律也以詠八風)易姓(京房本姓李後吹律自改為京氏)玉律(銅管)飛灰
之候吹律聽聲(史記王者制事立法物度軌則一禀於六律律為萬事根本望敵知吉凶)
(聞聲效勝負盖吹律而聽聲也)合其規(較之以黍)候其氣(應之以灰)啟廸歲功(敬授)
(人事)候四氣(應八風)風雨之變可以音律知之(文子)審大小必
均薄厚(考長短無失毫釐)履端於始(以啟三日六旬)舉正於中(用定二十四氣)
頥隂陽而必變(雖風雨而不迷)東風入律(青雲干吕)黍累定而百物
信(毫釐失而千里差)藝精吹管(業擅專門)六律六同(六律合陽聲也六同合隂聲也)
(此十二者以銅為管轉而相生黃鍾為首長九寸)立均出度(國語律所以立均出度言鍾度皆以)
(律而均也)以合隂陽之聲(太師掌六律六同以合隂陽之聲)典同(掌六律六同之和以)
(辨天地四方隂陽之聲)還相為宫(禮五聲六律十二管還相為宫也注十二律逓相生也還謂循)
(環也)八風從律而不姦(禮姦忒也)六氣斯辨(八風不姦)吹其斷竹(既叶)
(鳳鳴之音)驗以飛灰(已契蟻行之次)制苟乖於長短(應必失於忽微)參天兩
地(藝文志大演之數五十推歷生律制器規圓矩方莫不參天兩地兩耦數也)金門竹葭莩
灰(晉律歷志楊泉記取宜陽金門山竹河内葭莩為灰炎帝使羲和占日常儀占月申區占星伶倫造律日)
(大橈造甲子隸首造筭數容成造歷)秒忽(漢書數起於一産氣黃鍾造計秒忽注秒禾芒也忽起於蜘蛛)
(絲言其微也)十二律(漢律歷志律有十二陽六為律隂六為吕律以統氣類一曰黃鍾二太簇三姑)
(洗四蕤賓五夷則六無射吕以振陽宣氣一曰林鍾二南吕三應鍾四大吕五夾鍾六仲吕)三統(漢志)
(云三統者天地人事之紀也十一月乾之初九陽伏地故黃鍾為天統六月坤之初六隂氣受任太陽繼養化)
(柔萬物生長楙之於未故林鍾為地統云云仁以養之義以行之今物事各得其理寅木為仁其聲商也為義)
(故太簇為仁云云律長八寸象八卦宓羲之所順天地通神明類萬物之情)夫婦子母(上生九而)
(倍之下生六而損之皆以九為法九六隂陽夫婦子母之道也異類為子母謂黃鍾生林鍾也同類為夫婦謂)
(黃鍾以大吕為妻也)律娶妻(黃鍾生林鍾也)吕生子(林鍾生太簇也)天地之情也
上損下益(黃鍾之管長九寸三分損一下生林鍾益一上生太簇三分損一下生南吕三分益一上)
(生姑洗姑洗三分損一下生應鍾應鍾益一上生蕤賓蕤賓損一下生大吕大吕益一上生夷則夷則損一下)
(生夾鍾夾鍾益一上生無射無射損一下生仲吕隂陽相生自黃鍾左旋八八為位其法皆銅鐵太樂太常主)
(之相生三分損益)揚子雲曰聲生於日(甲己為角丁壬為羽乙庚為商丙辛為徵戊癸)
(為宫)律生於辰(謂子為黃鍾丑為大吕之屬也)妙察五均(工言三統)孔樂舞雙
鳳(西舍利樂舞雙鳳明律吕之和也)斷竹為十二律(樂志初隋用黃鍾一宫惟擊七鍾其)
(五鍾設而不擊謂之啞鍾唐協律郎張文收乃依古斷竹為十二律高祖命與孝孫吹調五鍾叩之而應由是)
(十二鍾皆用)鑄銅律三百六十銅斛二(張文收既定樂鑄銅律三百六十銅斛二)
(銅秤二銅甌十四秤尺一斛左右耳與臋皆方積卜而登以至於斛與古玉尺玉斗同皆藏於大樂署武后時)
(太常卿武延秀以為竒玩乃獻之及將考中宗廟樂有司奏請出之而秤尺已亡其跡猶存以常用度量挍之)
(尺當六之五量衡皆三之一至肅宗時山東人魏延陵得律一因中官李輔國獻之云太常諸樂調皆下不合)
(黃鍾請悉更制諸鍾磬帝以為然乃悉取太常諸樂器入於禁中更加磨剡凡二十五日而成御三殿觀之以)
(還太常然以漢律考之黃鍾乃太簇也當時議者以為非是)
刻漏(七)
白銅渾(設象)玉漏(授時)挈壺氏(掌刻漏之職)金徒之職(銅史之司)分以
隂陽(明晦之時不忒)頥其晝夜(短長之數無逃)金臺銀箭隂陽雖微
(天地之情可見)風雨如晦(日夜之度不迷)苟昏曉過度(致盈縮之差)則寢興
失時(有顛倒之刺)敬授人時周禮凡軍事懸壺以序聚柝
(懸壺以為漏也以次序更聚擊柝備守以警夜)及冬則以火爨鼎水沸而沃之
(冬水凍冷不下故以炊令沸以沃之)說文曰漏以銅盛水刻節晝夜百刻
待漏(後漢范楚每常事嘗晨駐車以待漏也)孔改刻漏(傅奕善數不傳武德時所改刻)
(漏皆詔奕)隂亂漏刻(王翃河中尹領節度後務悍將凌正數干法不逞約其徒夜斬關逐翃翃覺之)
(隂亂漏刻以差其期衆驚不敢發)景刻(陸贄曰勤王之師在畿内者急宜亟告景刻不可差)金丸
(拂菻中門中有金巨稱一作金人立其端置十二丸率時改一丸落)蓮花漏(唐李肇國史補越僧靈澈)
(得蓮花漏乃取銅葉製器狀如蓮花置盆水之上底孔漏之水半之則沉每晝夜十二沉為行道之節雖冬夏)
(短長雲隂月黑無差)咽蟾蜍(李賀云催水咽蟾蜍雞跖集)孔壺為漏浮箭為刻
(漏刻博士六人掌知漏刻凡孔壺為漏浮箭為刻以考中星昏明更以擊鼓為節點以擊鍾為節出唐百官志)
置鼓以候刻(渾天銅儀以木櫃為地平令儀半在地下晦明朔望遲速有凖立木人二於地平上)
(其一前置鼓以候刻至一刻則自擊之其一前置鍾以候辰至一辰亦自撞之皆於櫃中各施輪軸鈎鍵關鏁)
(交錯相持置於武成殿前以示百官無幾而銅鐵漸澀不能自轉遂藏於集賢院出唐書天文志)漏刻
之灋(馬重績言漏刻之灋以中星考晝夜為一百刻六十分刻之二十為一時以四刻十分為正此自古)
(所用也今失其傳以午正為時始下侵未四刻十分而為午由是晝夜昏曉皆失其正請依古改正從之五代)
(史卷五十七)百刻短長取於口不取於數(天下多是也杜牧池州刻漏記)靈
虬傳夕箭(杜詩)銀箭金壺漏水多(李白烏棲曲)節晷漏於鍾律
(李華含元殿賦)
方術(八)
白執技以事上推步日者殺黑龍(史記黑子北之齊遇日者曰帝)
(以今殺黑龍先生色黑不可行也)視日(周文為項燕視日視日吉凶舉動之占文即周章)緯候
鈐决(後漢傳曰隂陽推步之學往見於墳典然神經怪牒玉策金繩關扃於玉堂之府靡得而闚至乃河)
(洛之文龜龍之圖箕子之術師曠之書緯候之部鈐决之符皆所以探抽冥頥參驗人區時有可聞其流風用)
(遁甲七政元氣六日七分逢占者專候挺湏臾孤虛之術及望雲省氣推處祥妖時亦有驗斯道隱遠玄奥難)
(原故聖人不語神力罕言性命或開末而抑其端或曲辭以形其義所謂可使由之不可使知之也)漢武
帝(頗好方術道藝之士莫不負策抵掌順風而届也)任文公(善天文曉遁甲役使鬼神)請命
太山(京房自去篤病三年請命太山行過道士張君授以方術所著易林至今行世)米道(張魯學道)
(鶴鳴山有人受其道者輒出米五斗世謂之米道)左慈盤中釣魚(曹公欲殺之變為羝羊入)
(羊羣中曹公知不可殺乃謝曰試與公戲耳老羝屈膝曰詎如許復欲執之羣羝屈膝云云)召鬼(劉根)
(能令人見鬼太守史祈不信因之乃召祈七祖皆面縛責祈祈乃謝而遣之)費長房(假壺公之符)
薊子訓(取嬰兒之驗)趙炳(能令枯木生荑茅屋㸑鼎)樊英(推步灾異潄水救蜀火)楊
由見社中水鳩鬭(知有兵賊象不赴酒食)風起竈(李南少明風角女見疾風起吹)
(竈突及井泣辭姑曰此主爨者當之必死)五里霧(張楷能作五里霧裴優亦能作三里霧求學於張楷)
(不見後優作賊辭連楷無驗以見原)風起知火(郎顗父宗字仲緩治京氏易善風角星管六日七分)
(能望氣占候為吳縣吏見暴風卒起宗知京師有火灾記時日果如其言)郭憲從駕含酒三
噀(執法奏不敬曰齊國失火故厭之果上言失火也)欒巴南潄(巴蜀人正旦朝會獨後至頗醉)
(又飲而潄曰臣鄉里以臣能治護病為臣立廟今旦耆老皆入臣廟故醉成都市失火救之果上言失火有雨)
(來皆酒氣)風起庭中父哭子(管輅字公明在王弘直坐有飄風高二尺在庚中從申上來童)
(童廻轉輅曰東方有馬吏恐父哭子明日吏至弘直子果死也)療病人令思過出米(漢書)
(張衡為五斗米道東方張角為太平道太平者持九節杖為符咒教病人思過處静室又為姦令祭酒以五千)
(文使都習姦令為主鬼吏主為病者禱請法書病人姓名服罪之意作三通一上天一埋地一沉水為三官書)
(使病者出米五斗號曰五斗米師為益於病昏愚者競師之衡因人作信義舍置米其中有小過令治道百步)
(則罪除往來者任食量腹取足過則輙病以鬼道教人衡即角子也)隱形(石苞謂管輅曰君鄉人翟文耀)
(能隱形輅曰此隂陽蔽匿之道苟得其數四岳可藏况七尺之形遊於變化之内僕正身明其道見數不為異)
(術不為竒僕隱行怪末服斯務矣)孫策殺道士于吉(後照鏡看面創見吉在鏡中遂卒)
百果立生殿庭釣魚(吳介象元則有方術吳主使象變化種苽菜百果皆立成又論鯔魚)
(膾最上乃於殿庭穿塪置水垂綸於食頃乃釣得鯔魚也)活死人(吳士爕字盛為交趾太守病死三日)
(仙人董奉以丸藥以水含之乃蘇四日能語董奉字君蔓)丁義以白羽畫水渡江(晉丁)
(義授神方於吳猛以白羽畫水渡江)夏統水戲(統字仲御賈充問統能水戲乎統乃作鯔魚躍鮪䱐)
(引於是風波振駭廻摶大風至含水噀天雲飛雨集矣)青囊(郭璞授業於河東郭公公以青囊九書與)
(之由是遂洞五行天文卜筮之術攘災轉禍通致無方璞門人趙載竊青囊書未及讀為人所焚)後漢
叚翳(字元章治易明風角有就學未至預知姓名有一生辭歸翳合藥并簡書封於筒下告曰有急發視)
(之到葭萌與津吏争舟撾從者頭破發取膏藥傅瘡乃愈生歎服乃還卒業)秀支替戾剛(劉曜)
(攻治城石勒訪佛圖澄澄曰相輪鈴聲云秀支替戾剛僕谷劬秃當此羯語也秀支軍也替戾剛出也僕谷劉)
(曜胡位也劬秃當言此軍出捉得曜歸也)禁溪水不流(徐登)孔求見儀形(馬周)
(亡帝思之甚將叚方士術求見其儀形)治丹劑(裴潾帝喜方士而柳泌為帝治丹劑求長年帝御劑)
(中躁病渴裴潾諫之曰夫秦漢之君亦信方士矣如虞生徐福欒大季少君後皆詐譎無成功事暴前策皆可)
(驗視)穆宗惑方士(穆宗雖誅泌而後稍稍復惑方士有布衣張臯者上䟽曰先帝晚節喜方士累)
(致危疾陛下所自知不可蹈前覆迎後悔也)游江湖間(鄭注以方伎游江湖間依李愬為愬煑黃)
(金餌之寖親遇)諫罷方士(劉瑑諫罷武宗方士言多懇複)許巖士(朱朴所善方士許巖士得)
(幸出入禁中言朴有經濟才)自鬻其伎(裴潾曰今乃方士韋山甫柳泌等以丹術自神更相稱引)
(詭為陛下延年臣謂士有道者皆匿名滅景無求於世豈肯干謝貴近自鬻其伎哉)喜術士(成&KR1801;晚喜)
(術士餌藥濱死而蘇)王若訥(劉仁恭從方士王若訥學長年築舘大安山掠子女充之)能言禍
福(劉從諫傳初術者李琢能言禍福從諫以重幣邀之辟署大將見星門)善長短術(李丕善長)
(短術與從諫厚善署大將)化黃金(劉巨容始揚州人申屠生能化黃金見金門)隂陽占繇
符架之術(葉法善括州括蒼人世為道士傳隂陽占繇符架之術能厭劾怪鬼帝聞之召詣京師欲)
(寵以官不拜留内齋場)都人自犇火中(葉法善嘗在東都凌空祠為壇以祭都人悉往觀有)
(數十人自犇火中衆大驚救而免法善笑曰此為魅所馮吾以法攝之耳問而信病亦皆已其譎幻類若此)
止樂(明崇儼少隨父恪令安喜吏有能召鬼神者盡傳其術乾封初應岳牧舉調黃安丞以竒技自名高)
(宗召見甚悅擢冀王府文學試為窟室使宫人奏樂其中召崇儼書桃木為二符剚室上樂即止曰向見怪龍)
(怖而止)易占(杜生善易占有亡奴者問所從追戒曰自此行逢使者懇丐其鞭若不可則以情告其人)
(果值使者於道如生語使者異之曰去鞭吾無以進馬可折道傍葼代之乃往折葼見亡奴伏其下獲之它日)
(又有亡奴者生戒持錢五百伺於道見進鷂使者可市其一必得奴俄而使至其人以情告使者以一與之忽)
(飛集灌莽上往取之而得奴衆以為神)請題衿膺(桑道茂善太一遁甲術李晟為右金吾大將軍)
(道茂賚一縑見晟再拜曰公貴盛無比然我命在公手能見赦否晟大驚不領其言道茂出懷中一書自具姓)
(名署其左曰為賊逼脅固請晟判晟笑曰欲我何語道茂曰第言凖狀赦之晟勉從己又以縑願易晟衫請題)
(衿膺曰它日為信再拜去道茂果汙朱泚偽官晟收長安與逆徒縛旗下將就刑出晟衫及書以示晟為奏原)
(其死)釣魚術(五代鄭遨與道士李道殷友善道殷有釣魚術釣而不餌)木獺(楚廖光圖與伊岳道)
(士伊用昌為林泉之交母病思鱠屬江水夏漲魚不可得用昌探懷出一木獺長三寸許再三祝之投於江中)
(湏臾波浪沸遂擒一巨鱗出獺着魚背堅不可脫用昌舉之木獺耳因作鱠母愈出九國志)為方士
房中之術(多採良家子以充後宫蜀孟昶傳六十四)方士格(李白草創大還造化合元符交)
(構騰精魄自然成妙用誰知其指的白日可撫弄清都在咫尺北酆落死名南斗上生籍伊予是何者名在方)
(士格)譎詐丕誕不信(余聞武宗之言是以知耳嘗於便殿言及方士皆譎詐丕誕不可信上曰)
(吾知之矣宫中無事以此遣悶耳余嘗覽曹植論左慈對君逹之類家主及植兄弟以優笑畜之耳斯言信矣)
(唐贊皇公方士論)亡牛在鵲巢(賈躭精於術數有一叟失牛詣乘國師卜師曰爾牛在賈相公)
(帽筒中叟迎公馬首訴之公笑取筒中式盤據鞍作卦曰爾牛在安國觀三門後大槐鵲巢中往探樹下見有)
(旁舍繫牛乃其所失者遂獲盗人也芝田錄)壁畫飲酒(張士政畫一婦人於壁酌酒滿杯飲之酒)
(無遺滴逡廵畫婦人面赤半日許所畫濕處壞落其術終不肯傳人酉陽)噀水調角(江南野史彭玕)
(時寨中得玉笥山道士劉守真能驅鬼神每吳兵掠寨劉則噀水調角風雨雷電倏忽而起吳不能攻迨數年)
(一夕劉死遂戰不利)叱咤風雨(唐史高駢傳吕用之自謂與仙真通對駢叱咤風雨或望空顧揖再)
(拜語言俚近)
卜筮(九)(卜筮婚姻卜怪)(筮仕卜失)(賣卜附卜筮官不卜)
白洪範曰明用稽疑(明用卜筮考疑事也)官占惟先蔽志(官占卜筮官也)
(先斷意後用卜)不煩(聖人不煩卜筮傳)龜筮協從龜從筮從龜從筮逆
龜筮共違於人貞卜筮短龜長(不如從長也)龜象也
(筮數也)爾卜爾筮(體無咎言)臧會曰(僂句不余欺)我龜既厭(不我告猶)卜
以决疑不疑何卜(鬪廉云)違卜不祥占險(夫易不可以占險)卜
僣(臧會竊僂句以卜為信與僣僣吉)爰契我龜不占(子曰人而無恒不占而已矣)
卜不襲吉(襲再也)卜筮不過三卜筮不相襲(謂賣龜筮也)决
嫌疑(禮)卜之用龜進斷其志初筮告(再三瀆瀆則不告)圓
神方智(易定天下之吉凶莫善於著龜蓍之德圓而神卦之德方以智神以知來智以藏往)端策
拂龜(詹尹對屈原)神蔡(龜也)靈蓍(僂句也)觀卦(察爻)鑚龜(啓繇)考先知
之兆(誠可决疑)揆昆命之文(必先蔽志)疑衆必殺(禮假於鬼神時日卜筮以疑衆)
(殺無赦謂使違禮)疑而筮之(則不非也)前知(禮至誠之道可以前知見乎蓍龜動乎四體禍)
(福將至必先知之故至誠如神四體龜四足也言至誠則不欺)禮曰(昔者聖人建隂陽天地之情立以為)
(易雖有明智之心進斷其志焉)深於易者(禮)青囊(卜也)拂龜(布卦)握粟(揲蓍)遺
策(不中也)大横庚庚予為天王(漢陳平等迎代王王卜之得兆云云)孫賓投
蓍用知方朔(漢武帝令孫賓筮東方朔)詹尹釋策不對屈原(楚屈原既放心)
(煩志亂往見大卜詹尹曰余有所疑先生决之詹尹乃端策拂龜原曰予寧隨鴻鵠遠舉乎寧與雞鶩争食乎)
(云云詹尹乃釋策謝曰用君之心龜策不能知之)周文王卜獵渭濱(其兆曰非熊非羆天)
(錫帝師乃得吕望而歸)辨吉凶者(存乎辭)舍爾靈龜受命如響
知來(藏往)窮神(知化)幽贊於神明而生蓍天生神物(謂蓍龜也)
極數知來之謂占探賾索隱鈎深致遠觀變
枚卜(書枚卜功臣謂歴卜也)周禮三兆王兆瓦兆原兆(田原之兆謂灼龜發)
(火而形可占其象似玉瓦原之亹杜子春曰王兆顓頊瓦兆帝堯原兆周之兆也)繇兆之體(百有)
(二十頌千二百)記曰天子無筮(謂征伐廵守不用筮小事則用筮)諸侯有守筮
(守國之筮有事則用)封父之龜(天子之龜封父國名)諸侯非其國不筮卜
宅寢室假爾泰龜有常(命龜策辭)奠龜(儀禮卜人奠龜楚□注楚荆也□以)
(鑚灼龜也)置于燋(燋炬以然火也)乃旅占卒不釋龜告於涖卜(涖卜旅長)
(與主人占日者)龜焦(焦兆不成也趙鞅卜也)沉陽(趙孟卜救鄭遇水適火太史曰是謂沉陽注云)
(火陽也得水而沉陽)青純(公羊曰龜青純純緣也謂甲髯千歲龜青髯以明吉凶)龜能七十
鑚而無遺(不能避刳腸之患莊子)露蓍(漢書上體不安張禹必齋戒以卜言則獻上不言則)
(有憂色露蓍於星下)卜負金(隗炤善易臨終謂妻子曰後雖大荒勿賣宅後五年詔使姓龔負吾金以)
(吾所書版索之後如其言妻齎版詣使者使者惘然沉吟乃悟取蓍筮卦成曰妙哉隗生吾不負金賢夫藏金)
(以待太平知吾善易書版寄意金有五百斤盛以青甕埋在堂屋下去壁一丈入地九尺妻掘之果得金)卜
云其吉終焉允臧(允信也臧善也)祠部式(諸私家不得立雜神及覡巫卜相並宜禁)
(斷其龜易五兆六壬不禁)龜蒙(狐疑)占而從二(卜不過三)穆卜(書成王有疾穆卜公曰我)
(其為王穆卜)奪糈(周禮罰也)卜不中罰不中(晉獻公飲大夫酒令司正實爵與史蘇曰)
(驪之役爾云勝而不吉夫克國得妃吉孰大焉故罰汝對曰云云)青蓮神蔡(彰往考來)翠野
靈蓍(通幽索隱)覩兆於未萌(誠為智者)退咎於既往(何其壯哉)光啓兩
儀(能成四象)存險易之徵(示臧否之兆)索隱致遠(通幽洞微)逹以隂陽
(究其天地)合於無際(應以未形)智能藏往(神以知來)行於冠婚(明男女之問)
用於祭祀(定犧牲之名)射覆知白鼠之傷(布兆見豎牛之禍)彼敬仲
之徵祥(必盛齊國)且君平之取給(將賣成都)鬼神其依(吉凶可見)屈原
遐逝(詹尹端策而無言)方朔不歸(孫賓投蓍而有說)故龜文既踐(知李固之)
(將封)鳳皇于飛(識陳完之必貴)開於寘數(得自天玄)卜筮㛰姻晉獻
公筮嫁伯姬(遇歸妹之暌史蘇占之曰不吉繇曰士刲羊無&KR0954;女承筐亦無貺也)欲納驪
姬為夫人卜之不吉筮之吉(卜人曰筮短龜長不如從長一薰一蕕十年尚猶有)
(臭)崔杼筮娶棠姜(曰入其宫不見其妻凶)懿氏卜妻敬仲(其妻占之曰鳳)
(皇于飛和鳴鏘鏘有媯之後將育于姜)筮仕畢萬筮仕於晉(辛廖占之曰吉其必)
(蕃昌公矦之子孫必復其始)綬笥有蛇(後漢馮緄拜隴西太守綬笥有兩赤蛇分走許曼筮曰二)
(歲當為邊將官有果名五年為大將南征)管輅自卦(冀州刺史裴徵辟輅為文學自卦吉凶云當見)
(三貍果見之)淮水絶王氏滅(王導初渡淮郭璞筮之云云)筮家狀(孔僖字仲光拜)
(臨晉令崔駰亭伯以其筮家狀之謂曰不吉勸辭辟官僖曰吉凶已見在縣二年而卒)賣卜君
平杖頭(嚴君平賣卜於都市曰得杖頭百錢即閉肆垂簾)司馬季主(楚人賣卜於長安市)
(宋忠賈誼謂之曰何居之卑行之汚季主捧腹而大笑)君平(與人子言依於孝)張禹(為兒時至)
(市觀卜久之自曉别蓍布卦意)王宗以賣卜自奉(安帝以博士徵耻占驗見知懸綬於縣庭)
(而逃)君平以卜筮賤業(而可以便衆人有非正用之則依蓍龜為言利害)卜筮
官官占(帝王立卜占之官故曰官占)釁龜(月令正月命有司釁龜策占兆審卦吉凶周禮上春)
(釁龜)擇建立卜筮人(書)龜開四兆(卜師收掌)策分三易(筮人是司)技
以事卜(藝成而下業在其宗)三兆之灋(見卜筮門)三易之灋(連山歸藏周易)視
高(謂以龜背高者可灼處示宗伯之卜事也)作龜(謂灼龜人作兆而占之也)命龜(謂告龜以所卜)
(事)涖卜(涖臨也謂卜官相示)卜師掌開龜之四兆(開其占書書其四部故曰四兆)
(見下)揚火以作龜致其墨(以火灼龜也致墨者熟灼之以明其兆也)龜室(藏龜之室)
中否(周禮歲終則計其占之中否也)卜人定龜(禮)史定墨(視兆坼也)君定體
(體吉凶也)四兆(方兆功兆義兆弓兆有其名義未聞)六龜(六人占龜龜之屬各有名物天龜曰靈屬)
(地龜曰澤屬東果屬西雷屬南龜獵屬北龜若屬)燋契(周禮箠氏供燋契以待卜事燋爇灼龜之木謂)
(燋契龜之鑿也)凢卜(以明火爇燋遂吹其後契以受卜師)占人(掌占龜以八筮占八頌以八卦占筮)
(之八故以眡吉凶也)凢卜筮君占體大夫占色史視墨卜人視坼
(體有吉凶色有善惡墨有小大坼有明徵)凢卜筮既事(則以繫幣以比其命歲終則計其占之中)
(否注云既卜筮史書其命龜之事及兆於策繫其禮神之幣而合藏焉書曰以啓金縢之書是也)九筮
(筮人掌易辨九筮之名國之大事先筮後卜九筮謂筮更筮咸筮式筮目筮易筮比筮祠筮參筮環云云)卜
正(滕侯曰我周之卜正正官之長也)卜怪生男墮地而走(安平太守王基令管)
(輅作卦輅曰當有婦人生一男墮地而走入竈宋無忌姝也)蛇銜筆烏鷰鬪(人見老蛇銜筆)
(輅曰書佐也又烏來入室與鷰闘是官舍久遠有此三怪無所憂也)戶前流光(王經堂前有一流光)
(鷰雀入懷殷殷有聲輅曰吉遷之徵頃之拜為江夏太守)失火(管輅在田舍主人患失火輅卜曰明日南)
(陌上有一角巾生駕黑牛故車必邀留如此言生不得已宿然意不安以為圖己乃把刀出門倚積薪假寐欻)
(有一物如獸手中持火舉刀斫腰視之乃狐也火遂絶)堂西死男子(信都令家驚恐輅筮曰君)
(堂西有兩死男子一持矛一持弓箭矛者主刺項痛弓者射胷腹故心痛果得之疾遂皆愈)卜朱
卜牛(管輅為僕婦卜失牛云當在西面窮邱中懸頭向上果於邱塜得牛婦人告官以輅藏牛按驗乃知)
失妻(有人失妻輅卜之令明旦於東陽城門侯擔豚人牽與共鬭其豚走逸即共追之豚入舍突破主人)
(罋其婦從罋中出)盗鹿(有人捕鹿晨行有盗其鹿者輅曰汝巷中第三家也伺無人時以瓦子密發其)
(東第七椽以瓦子著下當送還如其言其夜盗者父病詣輅卜令擔鹿皮肉著故處自愈盗如言乃令鹿主舉)
(掾棄瓦盗父亦病愈也)買鞭懸桑樹(鮑瑗貧苦不信卜筮會淳于智至為作一卦曰君安宅失)
(宜故貧入市有人持馬鞭賣買之以懸舍東大桑樹三年當暴得財如言後浚井得錢十萬銅二十斤)燒
殺人(步熊字叔羆少好卜筮術數門徒甚盛熊舍側有人燒死吏持熊謂失火熊卜曰得其人矣使從道)
(南行有一人來縛之果言云草惡難耕故燒之風起延燒不知草中有人)不卜聖人不煩
卜筮昆命於元龜(惟先蔽志蔽斷也昆後也)朕志先定卜以决
疑不疑何卜(鬭廉云)命付天(管輅謂鍾昱曰我卜可以知生死昱曰命付天不付君)
勞蓍龜(郭璞欲為顔含筮含曰年在天位在人脩己而天不與命也守道而不回性也自有性命無勞)
(蓍龜)不占而已矣孔投龜於地(張公謹秦王將討隱巢亂使卜人占之公謹自外至)
(投龜於地曰凢卜以定猶豫决嫌疑今事無疑何卜之為卜而不吉其可已乎王曰善)秦誗(趙矜歴襄)
(城丞客死柳州官為歛葬後十七年子夾章始壯自襄陽往求其喪不得野哭再閱旬卜人秦誗為筮曰金食)
(其墨而火以貴其墓直丑在道之右南有貴神冢土是守宜遇西人深目而髯乃得其實明日有老人過其所)
(問之得矜墓直社北遂歸葬)鎻莖自屈(義陽王琮子行休琮死桂林行休請身迎柩靈堂鎻一夕)
(莖自屈管上有指跡一竒二並使卜人筮之曰屋於文為尸出指者示也一竒二並三殯也先生告之矣乃趣)
(其所發之如言而一節獨闕)城陽公主婚(城陽公主初主之婚帝卜之繇曰二火相食始同榮)
(末同戚請晝昏則吉馬周諫曰朝謁以朝思相戒也講習以晝思相成也燕飲以□思相歡也婚合以夜思相)
(親也故上下有成内外有親動息有時吉凶有儀今先亂其始不可為也夫卜所以决疑若黷禮慢先聖人所)
(不用乃止)改葬占地(温大雅改葬其祖卜人占其地曰地則吉不利於君若何大雅曰如子言我含)
(笑入地矣歲餘卒)遇坤之泰(太宗文德皇后長孫氏歸寧舅高士廉妾見大馬二丈五立舍外懼)
(占之遇坤之泰卜者曰坤順承天載物宜無疆馬地類也之泰是天地交而萬物通也又以輔相天地之宜繇)
(協歸妹婦人事也女處尊位履中而居順后妃象也)折足為敗(李綱在隋宦不進筮之得鼎筮人曰)
(君當為卿輔然待易姓乃如志仕不知退折足為敗綱雖顕於唐數稱疾辭位去)張公謹贊曰
(投機之會間不容檖公謹所以抵龜而决也)自筮死日(李嗣真流藤州久得還自筮死曰豫具棺)
(斂如言卒)一卦帛十疋(天寳末處士錢知微嘗至洛遂榜天津表柱賣卜一卦帛十疋居一日有)
(貴公子讀榜命取帛如數卜焉錢命蓍布卦曰予筮可期一生君何戲為其人曰卜事甚切先生誤乎錢云請)
(為韻語曰兩頭點土中心虛懸足人踏趿不肯下錢其人本意買天津橋也紿之其精如此酉陽雜爼)筮
命或馮蓍卜情將問蔡(韓愈聯句)三錢舞(耳酒記王廷湊嘗謁五明道士卜擲)
(三錢皆舞)桑嫗各半(資暇集枽道茂之門有嫗賣卜枽言休則嫗言咎枽言咎則嫗言休)陳子
昂自筮(見貪濁門)蓍龜九宫術(盧藏用善蓍龜九宫術)隂陽雜數(賈眈隂陽)
(雜數罔不通其器)多招術家(房孺復陳少游奏置幕府多招術家言已三十當得宰相以重權近)
(希進)以易自筮(陸羽不知所生或言有僧得諸水濱畜之既長以易自筮得蹇之漸曰鴻漸於陸其)
(羽可用為儀乃以陸為氏名而字之)得乾之坤(王廷湊始廷湊賤微時鄴有道士為卜得乾之坤曰)
(君將有土及得鎮迎事甚謹)卜不吉(突厥處羅復謀取并州置楊正道卜之不吉左右諫止處羅曰)
(我先人失國頼隋以存今忘之不祥卜不吉神詎無知乎)賣卜長安市(武攸緒少變姓名賣卜長)
(安市)天火之象(馬重績晉高祖以太原拒命廢帝遣兵圍之勢甚危急命重績筮之遇同人曰天火)
(之象乾健而離明健者君之德也明者南面而嚮之所以治天下也同人者人所同也必有同我者焉易曰戰)
(乎乾乾西北也又曰相見乎離離南方也其同我者自北南乎乾西北也戰而勝其九月十月之交乎是歲九)
(月契丹遂助晉擊敗唐軍晉遂有天下五代史卷五十七)南瞻析木木不自續(遷司天監)
(明年張從賓反命重績筮之遇隨曰南瞻析木木不自續虛而動之動隨其覆歲將秋矣無能為也七月而從)
(賓敗)龜精(錢元懿終年六十六初元懿之為新定有十方生時人號為龜精嘗䟽卜辭以貽元懿曰太一)
(接天河金華寳貝多君侯六十六别處不經過至是皆如其言吳越備史)取質東龜(余既幻惑力命)
(之說兮身久放而愈疑心回宂其莫曉兮將取質夫東龜楚人俗巫而好術兮叟有鬻卜而來思乃招而訊之)
(曰嘻人莫不有時而通伊我兮久而滋蔓吾聞人禀五行動止有則四時轉續變於所極何卜賦)見天
地之情狀識隂陽之變通(文粹揚炯渾天賦顓帝之命重黎司天而司地陶唐之分)
(仲叔宅西而宅東其後宋有子韋鄭有禆竈魏有石氏齊有甘公唐都之推星王朔之侯氣周文之視日吳範)
(之占風有以見天地之情狀識隂陽之變通)李鄴侯泌(竇廷芝與卜者胡蘆生相善一日謂竇曰)
(君家禍將至非遇黃中君鬼谷子將不可救芝物色求之得李鄴侯泌傾家結之未幾朱泚亂廷芝䧟賊事平)
(德宗命誅之泌以前事上聞得免劇談錄)瓦卜休咎(西京壽安縣有墨石山神祠頗靈神龍中前有)
(兩瓦子過客投之以卜休咎仰為吉覆為凶南部新書)一蓍獨立(明皇兼潞州别駕來朝京師將)
(行使術士韓禮筮之蓍一莖孑然獨立禮驚曰蓍立竒瑞非常也不可言舊史)蹈常而俟夫何
卜(何卜賦時乎去不可邀來不可逃淹兮孰捨操屠龍之伎非曰不偉時無所用莫若履俙作踊之工非曰)
(可珍時有所用貴等斵輪絡首縻足兮驥不能踰跬前無所阻兮跛鼈千里同涉於川其時在風㳂者之吉泝)
(者之凶同蟄於野其時在澤伊穜之利乃穋之厄故曰是邪非邪主者時也諒淑惡之同出顧所下之若何夫)
(如是得非我美失非我耻姑蹈常而俟之夫何卜為)杜生易占(見方術門)卜者世之餘
伎(柳宗元非國語卜者世之餘伎也道之所無用也聖人用之吾未之敢非然而聖人之用也盖以歐陋民)
(也非常用而徵信矣)雞骨占年拜水神(柳宗元柳州峒氓)猒就成都卜(杜甫)
(遊子)五月為火火主離(崔信明見五月五門)最深於五行(韓文李虚中誌最深)
(於五行書以人之始生年月日所直日辰支干相生勝衰死生相斟酌推人壽夭貴賤利不利輙先處其年時)
(百不失一二)星官歷翁莫能與其校得失(虛中誌其說汪洋奥義關節開解萬)
(端千緒參錯重出學者就傳其法初若可取卒然失之星官歷翁莫能與其校得失)本行正郎(劉禹)
(錫之為屯田員外郎時勢事稍異一僧有術數極精寓直日邀之至省方欲問報云韋生在門外公不得已且)
(令僧坐簾下韋獻卷已略省之意色殊倦覺之乃去僧語不對吁嗟良久乃曰某欲言員外心不愜如何公曰)
(但言之僧曰員外後遷乃本行正郎也然湏待適来韋生知印處置公大怒揖出不旬日貶官韋乃處厚相也)
(後三十年在中書劉轉屯田郎中)
相十吉(相)(凶相附)
白相人(叔孫來聘公孫敖聞其能相)有知人之鑒(許助)善相相術
龍犀日角帝王之表(朱建平相書曰額有龍犀入髮左角日右角月者王天下)河
目龜文公侯之相(孔業子曰仲尼聖人之表河目龍顙是帝皇之貌也)又(後漢李固狀貌)
(有竒表鼎角匿犀足履龜文後為太尉已上見文選)决疑(歸田賦曰感蔡子之慷慨從唐生以决疑)漢
吕公(謂高祖曰少好相人相人多矣無如季相)不敢忘德(父老相高祖曰君相貴不可言乃謝)
(曰誠如父老言不敢忘德)信而有徵(億則屢中)貴賤之表(近取諸身)休咎之徵
(如指諸掌)應如影響(蓍龜)吉相豐下有後(叔服来聘公孫敖聞其能相人見其)
(二子焉叔服曰榖也食子難也收子榖也豐下必有後於魯)鷰頷封侯(班超詣相者曰當封侯萬)
(里之外問其狀相者曰鷰頷虎頭飛而肉食萬里侯相後封定遠侯)山庭(子貢有山庭之相)月角
(有月角之相)薄姬王者之妃(許負相)曹操安人之主(喬玄相)雖賤
必貴(史記姑布子卿善相見無恤曰真將軍也趙簡子曰是子其母賤翟婢也奚道貴哉子卿曰天之所)
(受雖賤必貴)貴不可言(漢書蒯通說韓信曰相君之面不過封侯相君之背貴不可言)竒骨
(桓温未朞温嶠見曰此兒有竒骨真英物)躍馬肉食(蔡澤問唐舉曰聞君相李兊百日内合持國令)
(有諸舉曰然若臣者何如舉熟覧笑曰君顒鼻巨肩魋顔蹙頞吾聞聖人不相殆先生乎澤知其戲曰富貴吾)
(自有不知者夀舉曰四十三年澤笑謂其御曰吾躍馬肉食四十三年足矣)奴有侯相(衛青至甘)
(泉居至有鉗徒相青官至封侯青曰人之奴得無笞罵足矣安敢望封侯)以經術進(翟方進年十三)
(為小吏號遲鈍數為椽吏罵辱方進自傷詣蔡父相大竒其形貌曰小吏有封侯之骨當以經術進因病而歸)
灋真指胡廣(廣為郡散吏太守法雄子真名知人雄勑真令助求人悉召諸吏人真窺之指胡廣)
(遂舉孝廉為漢名臣)公字(相者謂陶侃曰君左手中指有竪理當為公若徹上貴不可言侃以針刺决之)
(見血洒壁為公字後果應之)功名壽年(周訪遇善相者陳訓謂訪與陶侃曰二君皆位至方岳功)
(名略同但侃上壽訪下壽優劣有殊)好相(羊祜字叔子游汶水濱父孝謂曰孺子有好相年六十建大功)
(既言便去莫知所在)論(魏王朗論曰仲尼之門童冠之群不言形相之事難據故也固有懷不副貌行不稱)
(聲故夫子以言信行失之宰我以貌度性失之子羽聖人於聽察精矣)祠部式(卜相築斷見上注)
相婦人(黃霸與善相者同出見一相婦人者言當富貴乃巫家女霸娶為妻與之終身)角犀豐
盈(賢明之相)惟德受天(以形合相)貴賤且殊(榮枯斯等)鑄錢鄧通(魏文帝之)
(深意)賣珠董偃(遇舘陶之厚恩)衛青起自於牧羊(蔡澤終聞於躍馬)辨吳
粲之貴(始自幼童)知陶侃之榮(當期老耄)虛陳禍福(謬託災祥)事且無
妄(言而有徵)論性命之期(定吉凶之兆)凶相蜂目忍人(楚子以商臣為)
(太子子上曰是人也蜂目豺聲忍人也不可立之)豺聲滅族(楚子良生子越椒子文曰是子曰熊)
(虎之狀豺狼之聲不殺之必滅若敖氏矣鬼由求食若敖氏之鬼不其餒而後果滅族傳)縱理入口
(周亞夫縱理入口終餓死於獄中)當刑而王(黥布姓英氏少時客相之曰當刑而王及壯坐法黥)
(布欣然笑曰人相我當刑而王幾是乎人有聞者共為戲笑)餓死(鄧通有相者云必餓死帝曰能富通)
(者我也乃與銅山鑄錢景帝時以犯法竟餓死獄中)父不祥(莊子曰楚司馬子綦有八子召九方歅相)
(之謂曰子則祥矣父則不祥也)不過郡吏(後漢趙壹以郡争政禮命十辟公府不就善相者相壹不)
(過郡吏後果如其言)覽鏡知刑(蜀張裕曉相術每舉鏡視面自知刑死未嘗不撲之於地後為劉備)
(所殺)越王蜂目(史記范蠡云)眄刀(甘卓為歴陽陳訓私曰甘侯頭低視仰相名眄刀目中赤)
(脉自外入必兵死後果為王敦所殺)豺狼之聲(伯友始生叔向母及堂聞聲曰豺狼也必喪羊舌氏)
孔使相工視(高智周始與郝處俊來濟孫處約共依江都石仲覽仲覽因各語所期處俊曰丈夫)
(惟無仕仕至宰相乃可智周濟如之處約曰得為舍人在殿中周旋吐納可也仲覽使相工視之工語仲覽曰)
(高之貴君不及見來早顕而末躓高晚顕而壽)高蔣(高智周所善義興蔣子謹有客嘗視兩人曰高公位)
(極人臣而嗣少弱蔣侯官不逹後且興蔣子孫其後果顕而高一世之後無聞)鳶肩火色騰上
(馬周岑文本謂所親曰周鳶肩火色騰上必速恐不能久果年四十八而卒)貴冠人臣(蕭嵩有夏)
(榮者善相謂嵩僚壻陸象先曰君後十年貴冠人臣然不若蕭郎位高年艾舉門蕃熾)竒相(李光顔為)
(禆將節度使馬燧謂曰若有竒相終必光大解所佩劒贈之)日角龍廷(唐儉說秦王建大計曰公)
(日角龍廷姓協圖䜟係天下望久矣)位至太師(劉義節從子思禮少學相於張憬藏憬藏謂思禮歴)
(刺史位至太師)女有竒相(高祖順聖皇后竇氏父毅在周為上柱國尚武帝姊襄陽公主常謂主曰)
(此女有竒相且識不凢)竒厖福艾(李勣臨事選將必先相其竒厖福艾者遣之或問其故荅曰薄)
(命之人不足與成功名)熊虎相(王晙氣貌偉特時謂為熊虎相)識清貌古(韓思復初鄭仁)
(傑李無為者隱居太白山思復少從二人游嘗曰子識清貌古恨仕不及宰相也)語遲者神定
(楊元琰生數歲未言相者視曰語遲者神定必為重器)骨體禄命(見骨體知禄命見命禄知骨體)
(此則言命禄尚矣吕才)有異相(徐圓朗劉復禮說圓朗曰彭城有劉世徹才略不常有異相士大夫)
(許其必王將軍欲自用恐敗不如迎世徹立之圓朗後為彭人所殺也)日角珠廷非庸人
相(李珏李絳為華州刺史見之曰日角珠廷非庸人相明經碌碌非子所宜)引出(韋貫之為右丞時内)
(僧造門曰君貴相貫之命左右引出曰此妄人也)相夭且賤(柳惲方十餘歲有巫告曰兒相夭且)
(賤為浮屠道可緩死諸父從其言惲曰去聖教為異術不若速死學愈篤)有封侯相(顧彦朗彦暉竝)
(為天德軍小校其使蔡京以兄弟有封侯相每厚禮之)子孫當王百年(王廷湊嘗使至河陽)
(醉寢於路有過其所者視之曰非常人也從者以告廷湊馳及之問其故曰吾見君鼻之息左若龍右若虎子)
(孫當王百年家有大樹覆及堂公興矣及害弘正而樹適庇寢自廷湊訖鎔凢百年)耳大貴兆(李忠)
(臣帝嘗謂卿耳大貴兆對曰驢耳大龍耳小帝喜其野而誠)不可以科第進(鄭朗始朗舉進)
(士有相者言君當貴然不可以科第進俄而有司擢朗第一既又覆實被放相者賀曰安之已而果相)龍
鳳之姿天日之表(太宗生四歲有書生謁高祖曰公在相法貴人也然必有貴子及見太宗)
(曰龍鳳之姿天日之表其年幾冠必能濟世安民)伏犀貫玉(袁天綱見竇軌曰君伏犀貫玉就輔)
(角完起十年且顕立功其在梁益間耶)右輔澤而動(軌後為益州行臺僕射天綱復曰赤脉千)
(瞳方語而浮赤入大宅公為將必多殺願自戒軌果坐事見召天綱曰公毋憂右輔澤而動不久必還果還為)
(都督)面部三無(金華子李寬為常侍有門下士姓盧善相或問李公如何曰據其面部所無者三無)
(子無宅無塜公有數子皆先公卒有宅未嘗還鄉居死於池州乘舟歸舟破沉其骨)龍瞳鳳頸(武后)
(之幼天綱見其母曰夫人法生貴子乃見元慶元爽曰官三品保家主也見韓國夫人曰此女貴而不利武后)
(最幼姆抱以見紿以男天綱視其步與目驚曰龍瞳鳳頸極貴驗也若為女當作天子)肉不稱骨
(帝在九成宫令視岑文本曰學堂瑩夷故文章振天下首生骨未成自前而視法三品肉不稱骨非壽兆也同)
(上)豕視淫(長社人張憬藏伎與天綱埒郎中裴珪妻趙見之憬藏曰夫人目脩緩法曰豕視淫又曰)
(目有四白五夫守宅夫人且得罪俄坐姦沒入掖庭)天下之母(周世宗宣懿皇后符氏初適李守貞)
(子崇訓守貞事漢為河中節度使已挾異志有術者善聽聲以知吉凶守貞出其家人使聽之術者聞后聲驚)
(曰此天下之母也守貞益自負曰吾婦猶為天下母吾取天下復何疑哉五代史)蘭臺學堂(袁天)
(綱謂杜淹曰公蘭臺學堂全且博將以文章顕謂王珪法令成天地相臨不十年官五品謂韋挺面如虎當以)
(武處官然三君皆得譴武德中以事俱流嶲州見天綱曰公等終且貴杜位三品難與言壽王韋亦三品後於)
(杜而壽過之)耳無根(天綱見馬周曰君伏犀貫腦背若有負貴驗也近古君臣相遇未有及公者然)
(面澤赤而耳無根後骨不隆壽不長也)厄在三尺土下(張憬藏伎與天綱埒蔣儼有所問答)
(曰公厄在三尺土下盡六年而貴六十位蒲州刺史無有禄矣後儼使高麗為莫離支所囚居士室六年還果)
(為蒲州刺史妻孥告當死俄聽致仕)相在怒時(魏元忠尚少往見憬藏問之久不答元忠怒曰窮通)
(有命何預君耶拂衣去憬藏遽起曰君之相在怒時位必卿相)大書台字(裴光庭當國憬藏以紙大)
(書台字投之光庭曰吾既台司矣尚何事後三日貶台州刺史)大怖得輔政(金梁鳳玄宗時人謂)
(吕諲曰君且輔政須大怖乃得諲責驛吏榜之吏突入射諲兩矢幾中走而免明年知政事)跛男子
(袁客師天綱子嘗渡江叩舟而還曰舟中人鼻氣皆黑不可以濟俄有一男子跛而負直就舟客師曰貴人在)
(吾可以濟江中風忽起幾覆而免跛男子乃婁師德也)相之相在乎清明(唐贊皇公折羣)
(疑相論相之相在乎清明清明者珠玉是也為天下所寳)窮相(李白召見及出上指謂力士曰此人固窮)
(相酉陽雜爼)以慧性知人爵禄厚薄壽命長短(韓愈送仙翁序以慧性知)
(人爵禄厚薄壽命長短發言如駃駟囁嚅持疑於唇吻間即信乎異人也若古之許負軰不足以言哉)直
將相(五代李周盧嶽謂之曰吾少學星歴且工相人子方頥隆凖眉目疎澈身長七尺真將相也吾占天)
(象晉必有天下子宜留事晉以圖富貴)以相灋隱市中(五代錢鏐縣錄事鍾起有子數人多)
(竊從之遊豫章有善術者望斗牛間有王氣牛斗錢塘分也因游錢塘占之在臨安遂以相灋隱市中隂求其)
(人私謂起曰占君縣貴人求之市中不可得視君之相貴矣然不足當之術者過起家鏐適從外來見起反走)
(術者望見之曰此真貴人也召至熟視之顧起曰君之貴因此人乃慰鏐曰子骨法非常願自愛)拳必
入口(九國志吳殷文圭舉進士塗中遇一友目文圭久之謂人曰向者一人眉綠拳必入口神仙狀也如)
(學道當冲虛不爾有大名於天下而文圭拳實入口乾寧中擢第)風雷之厄(南漢楊洞潜洊水令)
(梁愚堂謝洞潜見之謂同列曰愚血脉貫眸子行步矍鑠類驚麕者當有風雷之厄及愚至縣未幾颶風壞廨)
(壓死)言人事多中(趙鳳傳術士崔玄豹以相法言人事多中莊公尤信重之以為北京廵官明宗)
(為内衙指揮使重誨欲試玄豹乃使他人與明宗易服而坐明宗於下坐召玄豹相之玄豹曰内衙貴將也此)
(不足當之乃指明宗於下坐曰此是也因為明宗言其後貴不可言明宗即位思玄豹以為神召至京師鳳諫)
(曰好惡上所謹也今陛下神其術而召之則傾國之人皆將奔走吉凶之說明宗遂不復召五代史二十八唐)
(臣傳)骨灋非常(文穆王元瓘淮將李濤冠衣錦軍命王討之自是日者視王曰此人手刃百人當大)
(貴有僧自新常衣紙衣住廣德山院聞元瓘至舉家皆遁而自新巋然晏坐軍中有問其故曰前後左右皆兵)
(耳將安適時王在衆中新乃斂衣奉迎與語久之及師還遂載而歸後王問新當時何以見識答曰微僧無它)
(術但覩王骨灋非常故幸得識矣出吳越史)額文似臨淮(柏良器父友王奐為光弼從事見之)
(曰爾額文似臨淮王面黑子似顔平原殆能立功乃薦之光弼唐史)亞夫下獄相(南唐宋齊丘微)
(時日者相之曰君貴不可言然亞夫下獄相君實有之位極之日當早引退庶幾保全齊丘登相位數載致仕)
(復以大司徒就徵未幾坐陳覺謀干紀事乃賜死)論心擇術(孫卿子曰古有姑布今有唐舉相形)
(不如論心論心不如擇術)
白孔六帖卷三十一
