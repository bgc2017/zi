白孔六帖卷九十五唐白居易原本
宋孔傳續撰
鵲(一)鸜鵒(二)
鸎(三)鷰(四)
雀(五)鵠(六)
鸛(七)鶬(八)
鴇(九)鳶(十)
鴨(十一)白鷴十二
鵁鶄(十三)鷺(十四)
鶂(十五)鷖(十六)
鷸(十七)鶖(十八)
鴛鴦(十九)翡翠(二十)
鷗(二十一)鵜鶘(三十二)
鳲鳩(二十三)戴勝(二十四)
鳩(二十五)鳬(二十六)
鵝(二十七)蟬(二十八)
螢(二十九)蠅(三十)
蝶(三十一)雜蟲鳥(三十二)
獸(三十三)龍(三十四)
麟(三十五)
鵲(一)
白惟鵲有巢惟鳩居之(詩)鵲之彊彊(詩)始巢(季冬)石印(張顥)
(爲梁相有山鵲飛翔化圓石顥椎破之得一金印文曰忠孝侯印)南飛(見烏門)知歲(博物志鵲)
(巢門戸背太歲得非才智也)填河(淮南子烏鵲填河成橋渡織女)採粟(拾遺記員嶠山多大鵲高一丈)
(羣飛採不周之粟於其上)抵玉(鹽鐵論曰崑崙之下以玉璞抵鵲)鏡(有烏鵲鏡)異鵲(莊子遊彫陵之)
(樊見異鵲翼廣七尺目大運寸感周之顙而集于栗林莊周褰裳躍步執彈而畱之)白鵲(曹子建魏德論有白)
(鵲之瑞)燭夜(古今注一名燭夜)削竹木爲鵲(墨子公輸削竹木爲鵲鵲成飛三日不下自以)
(爲巧)方朔占(東方朔傳新雨止聞鵲聲問朔朔曰必殿後枯樹上東向也果如言問何以知之朔曰以人事)
(言風從東來鵲尾長旁風則順立枯不滑)丹(拾遺記周成王時塗循國獻丹鵲一雄一雌孟夏取翅爲扇一名條)
(翮一名素影)銜火(洞冥記曰鳴鵲銜火)孔喜鵲(竇參申其族子也爲給事中參親愛每除吏多訪申)
(申因得招賂漏禁密語故申所至人目爲喜鵲也)鵲巢碑上(苖晉卿嘗自爲父碑文有鵲巢碑上)馴
擾(狄仁傑始居母喪有鵲馴擾)巢車轍中(天寶十三載葉縣有鵲巢于車轍中不巢木而巢地失其)
(所也)巢麥田(五代王處直野鵲數百巢麥田中人皆知其不祥)以泥爲巢(酉陽雜俎貞元三年)
(中書省梧桐樹上有鵲以泥爲巢焚其巢可禳狐魅)開成元年鵲集玄灋寺(五行志)放
於野外(貞觀中忽有白鵲營巢於寢殿前槐上其巢合歡如腰鼓左右拜舞稱賀上曰我常笑隋煬帝好祥)
(瑞祥瑞在得賢此何足賀乃命毁巢鵲放於野外出酉陽雜俎)鵲上梁(鵲巢中必有梁崔圓相公妻在家時)
(與姊妹戲於後園見二鵲營巢共㗸一木如筆管長尺餘安巢中衆悉不見俗言見鵲上梁必貴同上)補葺
天尊殿隙壞(大歷八年乾陵上仙觀天尊殿有雙鵲㗸柴及泥補葺隙壞一十五處宰臣上表賀同上)
(酉陽雜俎)楂楂(鵲鳴聲韓愈雜詩)玄衣素衿(張鷟僉載云貞觀中黎景逸居空青山有鵲巢其庭)
(每以餘食飼之甚馴熟後景逸出仕被誣下獄一日有鵲於獄屋氣樓中下向景逸喜噪久之亦聞赦將下有)
(一元衣素衿人先報赦來乃悟鵲噪是也)鵲巢知歲次(貞元四年三月中書省梧桐樹有鵲以泥)
(爲巢知歲次於羽蟲爲有知今以泥露巢遇風雨壞矣五行志)丹鵲東飛來喃喃送君
札(杜牧送孟先軰)報喜(時人之家聞鵲聲皆爲喜兆曰靈鵲報喜天寶遺事)白鵲者霜毛
皎潔玉羽鮮明(柳文)月下鵲(李白贈邵圓還聞月下鵲三繞未安枝)巢發石
之車(舊唐書高祖圍堯君素於蒲州粮盡人相食有鳥鵲巢其發石車軍心遂離官軍斬其首送之京師)
鸜鵒(二)
白左傳曰有鸜鵒來巢書所無也(童謠曰鸜之鵒之公出辱之鴝鵒之巢遠)
(哉遥遥鴝鵒株株公在乾侯鴝鴝鵒鵒往歌来哭)鸜鵒不踰濟(周禮)舞(語林謝尚字祖仁酒)
(後爲鸜鵒舞一座傾笑)學語(幽眀錄荆州有參軍五月五日剪鸜鵒舌教學人語無所不名參軍彈琵)
(琶鸜鵒每聽移時)孔白鸜鵒(韓愈感二鳥賦貞元十一年五月戊辰愈東歸癸酉自潼關出息于)
(河之隂時始去京師有不遇時之歎見行有籠白烏白鸜鵒而西者號於道曰某土之守某官使使者進於天)
(子東西行者皆避路莫敢正目焉因竊自悲)乳鵲(五行志大歷十三年五月左羽林軍有鴝鵒乳鵲二)
食蝗(五代隠帝乾祐元年七月戊申鸜鵒食蝗)禁捕(丙辰禁捕鸜鵒)不能高飛(杜甫冬狩)
(行有鳥名鸜鵒力不能高飛)蓬蒿下(韋應物白鸜鵒歌鸜鵒鸜鵒衆皆蓬蒿下爾自三山来)来
掌上時拂拭(人心鳥意自無猜上)可使取火(酉陽雜俎鸜鵒舊言可使取火效人言勝)
(鸚鵡取其目睛和人乳研滴眼中能見煙霄外物)日夕依仁全羽翼(空欲銜環非報德並)
(同上)呼傳鸜鵒令(韓愈城南聫句)㗸魚袋(秘書少監崔行功未得大夫前忽有鸜鵒㗸一)
(物入其室乃魚袋鈎缺不數日加大夫也出國史異集)
鸎(三)
白出自幽谷遷于喬木(詩)睍睆黃鳥(好貌)緜蠻黃鳥載
好其音有鸎其羽百囀(關關)擇木(候時)好鳥鳴高枝
同聲相應黃鸝(楚雀)孔驚眠(韓愈聞鶯詩春風紅樹驚眠處似妬歌童作豔聲)
賈至秋興亭記(當發生之晨則攅秀木於高砌見鶯其鳴矣)出幽而初囀(文粹)
(潘炎蕭路尚書林亭宴集序云鶯出幽而初囀)金衣公子(眀皇每於禁苑中見黃鶯呼之爲金衣公)
(子開元遺事)恰恰啼(杜甫詩自在嬌鶯恰恰啼)詩腸鼔吹(高隠外書曰戴顒春日携雙柑)
(斗酒人問何之曰往聽黃鸝聲此俗耳砭針詩腸鼔吹汝知之乎)花飛出谷鸎(李白荆門望蜀)
(江)韋蘇州聽鸎曲(東方欲曙花冥冥鶯啼相唤亦可聽乍去乍来時近遠纔聞南陌又東城)
(忽似上林翻下苑緜緜蠻蠻如有情欲囀不囀意自嬌羌兒弄笛未應調前聲後聲不相及秦女學筝柱猶澁)
(須臾風暖朝日暾流音變作百鳥喧誰家嬾婦驚殘夢何處愁人憶故園百勞飛過聲跼促戴勝下時桑田綠)
(不及流鶯日日啼花間能使萬家春意閑有時斷續聽不了飛去花枝猶裊裊還栖碧樹鏁千門春漏方殘一)
(聲曉)上有黃鸝深樹鳴(新澗)新鸎飛繞上林苑願入簫韶雜
鳳笙(李白)隔葉黃鸝空好音(杜甫蜀相)嬌辭弄雛鸎(韓愈聫句)花妥
鸎捎蝶(杜詩)一聲夢斷楚江曲滿眼故關春草綠(柳宗元聞黃鸝)
曉鸎空迸淚(杜甫)麥黃韻鸝鶊(韓愈城南聫句)
燕(四)
白玄鳥(春分至秋乃歸)遺卵(高辛氏之世玄鳥遺卵有娀氏女簡狄吞之生契後王以爲禖官嘉)
(祥而立其祠焉故玄鳥至之日以太牢祠於高禖)留瓜(吳宫燕吳宫人留瓜以記更来)銜泥(古詩)
(願爲雙飛燕銜泥巢君室)立祠(見上)命官(傳曰少皥氏以鳥名官玄鳥氏司分也注燕春分来秋分)
(去故命爲司分之官)燕燕于飛(差池其羽下上其音)頡頑(頡之頑之)巢幕(季札謂孫林父)
(曰夫子在此如燕巢幕以喻危也)啁啾(禮至於燕雀猶有啁啾之頃焉)火焚(始皇時吳宫守吏以)
(火照燕窟誤燒吳宫)石化(湘中記雲陵有石燕風雨則飛翔如真燕)大厦成而鷰雀相
賀(淮南子)冬藏夏見(古詩)鷰兮亂羣(楚辭)風簾入雙鷰涎涎
(漢成帝時謠曰鷰鷰尾涎涎飛鷰来啄皇孫皇孫死燕啄矢涎涎光淨兒喻趙飛鷰害皇子也)食蒺䔧
(續搜神記沛國有人生三兒不語有一人就門乞食曰君有罪可還内思之愆其人曰昔爲小皃時燕有三子)
(試以指内巢中燕子開口乃以蒺䔧食之吞之即死其母尋廻不見其子徘徊悲啼而去今甚悔之客曰此即)
(是也)頷(人相班超燕頷飛而食肉萬里侯相也後封爲定遠侯)焉知鴻鵠志(陳勝曰燕雀云)
(云)赤鷰嬌鷰孔更巢共乳(崔元暐居父喪廬有燕更巢共乳)集蕭望
之冢(開成元年燕集蕭望之冢)社去社來(杜牧歸燕詩畫堂歌舞喧喧地社去社来人不看長)
(是江樓使君伴黃昏猶待倚欄干)玉燕(開元遺事張說母夢玉燕自東飛投入懷中已而有孕生說果)
(爲相)燕頷(吳元濟)養子風塵際来時道路長(杜甫)陶暄逐風鳦
(韓愈城南聫句)絢練新羽翮(時哉高飛燕絢練新羽翮杜甫詩)呈瑞(王維賦海燕呈瑞有)
(玉箧之可依)紅縷繫足(宋李公佐燕女墳記宋末有女姚玉京室有雙燕一爲鷙鳥所獲其一孤)
(不離庭戶秋風起獨啾啾翔集玉京之臂如似告别玉京以紅縷繫足明年紅縷如舊凡六七歲玉京遇疾終)
(明年燕來窺室間訝其無人周回累夕姚氏族泣語墳在南郭可往燕遂悲鳴至墳所亦死)燕語(露簾)
(鈎李賀貴壻曲)爲歸燕詩以貽林甫(張九齡爲歸燕詩以貽林甫其詩曰海燕何微𦕈乘)
(春亦暫来豈知泥滓濺只見玉堂開棲戶時雙入華軒日幾回無心與物競鷹隼莫相猜林甫賢之)燕蟄
於井底(酉陽雜俎㦯言燕蟄於井㡳舊說燕不入室是井虚也取桐爲男女各一投井中燕必来)聲
嘍嘍(韋應物銜泥聲嘍嘍尾涎涎秋去何所歸春来復相見)地上銜泥(同上豈不解决絶高)
(飛碧雲裏何爲地上銜泥滓不見百鳥畏人林野宿翻遭羅網俎其肉未若銜泥入華屋燕銜泥百鳥之智莫)
(與齊)傳書(長安富商任宗妻郭紹蘭能詩宗賈販胡湘久之未歸紹蘭視堂中雙燕祝之曰我聞爾海東)
(来必曾經湘中爲我附書任郎可乎燕即飛下止于膝紹蘭寫詩一絶繫于燕足燕徑去宗在荆州忽有燕遶)
(身而飛止于肩足有小封視之乃妻所書也遺事)金窗繡戸(玉樓瓊閤不獨栖金窗繡戸長相見)
(李白)海燕還秦宫雙飛入簾櫳(同上)雙雙語前簷(同上胡燕别主人雙)
(雙語前簷三飛四回顧欲去復相瞻豈不戀華屋終然謝珠簾)帟幕凝風燕(杜詩)風蒲燕
雛老(杜牧入汴口)檣燕語留人(同上)元烏之爲物也時遊於戶
時親於人而不畏人而人撓之(宋子嵩化書)
雀(五)
白黃雀(崔豹古今注雀一名嘉賓)呈祥(周武王時有赤雀銜書爲瑞)感孝(王祥至孝事後)
(母疾思黃雀肉炙乃有黃雀自入幕巾)知鷹鸇之逐鳥雀鷰雀焉知鴻
鵠志啁啾(見上)誰謂雀無角何以穿我屋(詩)銜環(後漢楊寳)
(年六歲見雀瘡被螻蟻摶之寳憐之因置箱中採黃花而食之瘡愈飛去一日化爲黃衣少年持玉環来報寳)
(恩)條支國獻大雀季秋雀入大水爲蛤公冶長(解雀)
(語得免罪)率場(啄粟)食以數粒(栖於一枝)螗蜋捕蟬不知黃雀在後
(黃雀不知彈丸在其後也)年(漢宣帝屢有神雀之瑞乃改年號爲神雀元年)千仞(有以随侯珠彈千仞)
(雀以其所舍重而所要輕)乳雀(黃口)吕氏春秋(藩籬焚雀禍至)集獄祥来(耆舊傳魏)
(帝常爲太守獄上有羣雀鳴史占之曰羣雀也我必改官果然)孔奪燕巢(白居易詩注燕惡艾雀欲)
(奪其巢先銜一艾至其窠輒避去因而有之)放生雀(唐新語成敬苛與姚崇有親姻崇寢疾敬苛造)
(省懷中置生雀數頭請崇執而後放祝云願令公速愈)食(張廵士多餓死至羅雀以食)凍死(五代)
(寇彦卿昭宗既出明年太祖以兵至河中遣彦卿奉表廹請遷都昭宗顧瞻陵廟彷徨不忍去謂其左右爲俚)
(語曰紇干山頭凍死雀何不飛去住處樂相與泣下沾襟)黥其頸上爲飛雀(東漢劉旻傳周)
(太祖少賤黥其頸上爲飛雀世謂之郭雀兒)白雀(羅珦擢廬州刺史有白雀)巢庭(張知謇曰雀巢)
(其庭)巢冡樹(張九齡母喪白雀巢冢樹)知更雀(開元遺事裴耀卿勤於政事夜閱案牘書决獄)
(訟常養一雀每夕自更初有聲至漏盡則急鳴裴呼爲知更雀)赤雀(則天皇后武氏臨朝御史傅游藝請)
(革命改帝氏爲武又脅羣臣固請妄言赤雀見朝堂)却火雀(杜陽編順宗即位拘弭國貢却火雀純黑)
(大小似燕其聲清置於火中火自散去遂盛於水精籠懸於寢殿夜則宫人持蠟炬燒之終不能損其毛羽酉)
(陽雜俎釋氏書言雀却火因浴沙塵受卵)夜宿於柱(劉良注文選)嗷嗷空城雀(嗷嗷)
(空城雀身計何戚促本與鷦鷯羣不随鳳皇族耻涉太行險羞營覆車粟李白)常恐烏鳶逐(提携)
(四黃口飲乳未嘗足食君糠粃餘常恐烏鳶逐)黃雀任翩翾(杜甫秋日䕫府)黃雀飽野
粟(羣飛動荆榛贈賀蘭銛)入懷(高祖斬王威於太原有白雀飛入高祖之懷唐書)雀啄江
頭黃柳花(曲江)啅雀爭枝墜(秋日)啾啾䆫間雀(韓文啾啾窗間雀不知己)
(微纖舉頭仰天鳴所願晷刻淹不如彈射死却得親炰燖)赤雀上瑞白雀中瑞(唐六典禮)
(部注)執膠革捕黃雀黃雀從而噪之(宋子嵩化書)事蟲粒(懸彫籠事)
(蟲粒養黃雀黃雀終不樂同上)日遊於庭(黃雀之爲物也日遊於庭日親於人常畏人而嘗撓之)
異雀數頭(舊唐崔信明五月五日日中生有異雀數頭身形甚小五色備集于庭樹鳴聲清亮太史)
(令占之曰五月爲火火爲離離爲文彩日中文之盛也有雀文彩而此兒必文彩聲名播天下雀形既小禄位)
(殆不高矣及長博聞強記下筆成章而官果不逹)
鵠(六)
白鵠不浴而白(自然也莊子)雞不伏卵(莊子越雞不伏鵠卵魯雞固能矣)不
集汙池(列子鴻鵠高飛)黃鵠一遠别千里顧徘徊(選)下雙鵠(西都)
(賦)逸雲際(文)慕鴻鵠之高飛(棄燕雀之小志)鳴(文蕙帳空兮夜鵠鳴仙人去兮)
獻籠(史齊王使淳于髠獻鵠於楚道飛却而揭空籠見楚王曰齊王日使臣獻鵠過水不忍鵠渴臣飲之)
(而飛臣欲自刺恐人議王以令士死臣欲買代之是不信欺王也臣欲亡痛兩主使不通故来伏過楚王善之厚)
(賜以倍鵠價)羽翮已就(史戚夫人欲以己子爲太子四皓輔太子不得動夫人泣上曰爲我楚舞)
(吾爲君楚歌歌曰鴻鵠高飛兮一舉千里羽翮已成就兮横絶四海横絶四海兮無奈何雖有矰繳兮安所施)
(歌闋夫人欷歔流涕竟不易太子)下太液池(漢昭帝太始元年黃鵠下建章宫太液池中公卿上夀賜)
(侯王宗室金錢有差)經祠壇(漢孝章元和二年廵守于岱宗柴望祀畢黃鵠從南来經祠壇上来此)
刻(後漢馬援書戒子姪曰龍伯高敦厚願爾曹效之效之不得猶爲謹勑士所謂刻鵠不成尚類鶩)客
化(晉陶侃字士衡丁母憂有一客来弔不哭而去化爲雙鵠冲天)思援弓(孟奕者一人以爲鴻鵠將)
(至思援弓繳而射之具博奕)集蕭池(古今注漢惠王五年有黃鵠集蕭池)治矰繳(戰國策莊)
(辛謂楚王曰黃鵠遊於江海不知射者己治矰繳加於己也)丹鵠(拾遺錄塗修國獻丹鵠一雌一雄)
棲塚(列仙傳仙人死葬陵陽山下有黃鵠棲其塚邊樹上鳴常呼子安)吞短人(神異經鶴國男)
(女長七寸畏海鵠鵠遇即吞之)大(春秋繁露恩及羽蟲則飛鳥大爲鵠出見如鳳皇翔)獻(說苑魏文侯使)
(蔡澤獻鵠於齊在道失之獻空籠齊侯曰勝得鵠)孔黃鵠(韓愈南山有高樹行南山有高樹花葉一)
(何衰黃鵠據其高衆鳥棲其卑)遡清風凌顥氣(李華盧氏齋居記曰鴻鵠遡清風凌顥氣翺翔)
(自得於冥冥之間)金衣菊裳(李白大鵬賦豈比夫蓬萊之黃鵠誇金衣與菊裳)寓鵠(高駢)
(爲寓鵠庭中設機關觸人則飛動駢衣羽服乘之作仙去狀)摩蒼天(黃鵠摩蒼天杜甫草堂)雌
鵠啄泥歸(雄鵠銜枝来雌鵠啄泥歸巢成不生子大義當乖離韓文别鶴操商陵穆子娶妻不生子)
仰中雙鵠(五代莊宗紀李克用善騎射能仰中雙鵠)黃鵠忍長飢兩翅久不
擘(韓愈詩)黃鵠翅垂雨(杜甫秦州詩)鵠殼攅瓌橙(韓文)
鸛(七)
白鸛鳴于垤(垤蟻塚詩)應雨(鸛將雨而鳴)水鸛巢層甍(文)喟然感
鸛鳥(注云仙人)浮沉往来(雲集霧散)濯翮䟽風(鼓翅)揮弄(洒珠)名(鸛水鳥也)
(一名負金一名背竈又名旱羣)相拂暴沬孔婦歎(韓愈詩婦歎鳴鸛)趁蛇鸛(朝野)
(僉載魏光乘任左拾遺題品朝士丞相姚元之長大行急目爲趁蛇鸛坐此貶新州新興尉)羣飛激
雲(陳藏噐本草云人探巢取鸛子六十里旱能羣飛激雲雲散雨歇其巢中以泥爲池含水滿池中養魚及)
(蛇以哺其子)碧鸛鵲(裴寬韋詵許妻以女幃其族使觀之寬時衣碧瘠而長既入族人皆笑呼爲碧)
(鸛鵲)影抱(酉陽雜俎言鸛影抱)鸛井(江淮謂羣鸛旋飛爲鸛井必有風雨人探巢取其子餘見上本)
(草雜俎)田鸛(同土遊石角詩時聞田鸛鳴)號鳴飛翔(柳宗元晉問鵾鸛鶖鶬號鳴飛翔)
戱鳬鸛乎中庭兮(同上閔生賦戲鳬鸛乎中庭兮蒹葭生於堂筵)
鶬(八)
白連雙(列蒲子之弋連雙鶬於青雲之際)朝發河海(暮宿江漢)九頭(江竒鶬九頭)
孔聯拳拾穗(杜甫鵰賦爾其鶬鴰隝鶂之倫莫益於物空生此身聯拳拾穗長大如人肉多奚有)
(味乃不珍)天寒鶬鴰呼(杜詩)雙鶬(弓彎滿月不虚發雙鶬併落連飛&KR1076;李白行行游且獵篇)
引臂落鶖鶬(射飛魯縦空引臂落鶖鶬杜甫壯遊)九頭鳥(寳歷中四門助教史㢠常見裴)
(瑜所注爾雅言鶬䴢鴰是九頭鳥也酉陽雜俎)長頸赤目(吳都賦張銑注鶖如鷺而大長頸赤目其)
(毛辟水毒丹陽鄱陽皆有之)東飛駕鵝後鶖鶬(安得送我置汝傍杜甫寓居)鬼車
鳥(相傳此鳥昔有十頭能收人䰟氣一首爲犬所噬秦中天隂有時有聲如力車鳴㦯言是水雞過也白澤)
(圖謂之蒼鸆帝鴻書謂之逆鶬夫子子夏所見者其異不可聞之也酉陽雜俎)
鴇(九)
白鴇羽(詩刺時也晉昭公之後大亂五世君子下從征役不得養父母)肅肅鴇羽(集于苞栩)
肅肅鴇翼(集于苞棘)羣飛侣浴戲廣浮深(文)連軒(翔鴇云云)拽拽
(搖搖)似鷹(無後指文注云)孔聯拳拾穗(見鶬門)急流鴇鷁散(杜甫詩)獨
豹(鴇也遇鷙鳥能激糞銜之糞着毛悉脫酉陽雜俎)
鳶(十)
白鳶飛戾天(詩)前有塵埃則載鳴鳶(禮)得腐鼠(莊䲭鳶得腐鼠)
(仰嚇鴛雛恐奪之腐鼠)鳶起知風舞(文)嚇(寒䲭嚇雛文)茅棟嘯愁鳶(文)
蹲䲭之沃(蜀都賦)白(晉中興孝宗永和元年白鳶見)二箭下雙鳶(後魏托䟦翰從)
(太宗遊自登東北有雙鳶飛鳴於上太宗命左右射之莫能中鳶旋飛稍高翰因而自射之二箭下雙鳶太宗)
(嘉之賜御弓矢以旌之曰射鳶都尉)紙鳶(北齊景哲從弟黃頭使于諸國自金鳳臺各乘紙鳶以黃頭獨)
(能控紫陌乃以殺之)孔鳶肩(馬周岑文本謂所親曰周鳶肩火色騰上恐不能久果年四十八而卒)
夜鳴(光啓二年正月閿鄉湖城野雉及鳶夜鳴)騰音礪吻(劉禹錫飛鳶操騰音礪吻相喧呼仰)
(天大嚇疑鵷雛)集魚上(劉蛻古漁父篇自置魚於葦間仰見鳴鳶集其上乃冠木於噐傍以懼之明日)
(澤西漁者乃刻木澤畔前日置魚者目視而去三年不敢漁)食君糠粃餘常恐烏鳶
逐(李白)䲭梟(五代李振昭宗遷洛振一至京師朝廷必有貶降時人目振爲䲭梟)旗尾飄揚
勢漸高箭頭石劃聲相似(劉禹錫飛鳶操)墮鳴(屋東惡水溝有䲭墮鳴悲韓愈)
(病䲭)嘯羣(䲭嘯羣而礪吻柳宗元復志賦)鴟鳥鳴黃桑(杜甫北征)不飲井泉水
(䲭不飲井及泉水惟雨中潤翮則得水飲)南征盡阽鳶(杜甫諫懷)將亡盧攜爲之
䲭梟(唐史本贊)殷潜(爲遂安令到官有梟集於屏潜不爲懼)
鴨(十一)
白感孝(瑞應顔琦事異母沒哀思有野鴨棲其側)侣浴(文羣飛侣浴戲廣浮深)集若霞
布(散如雲霧)孔鬭鴨(宗室庶人祐養鬭鴨未幾狸齚鴨四十餘絶其頭去及敗牽連誅死者凢四十)
(餘人)射鴨(五代莊宗同光二年二月乙酉射鴨于郭泊)供鴨(百官志鉤盾署掌供鴨)浮光
多美鴨(太原少尹樊千里買百隻置後池出雲林志)自呼其名(陸龜蒙居雲澤之南有鬭)
(鴨一欄有驛使過挟弹斃其尤者於是龜蒙請而駭之曰此鴨能人語見待附進使者斃之奈何使人恐盡與)
(橐中金龜蒙始焚其章問人語之由曰能自呼其名)唼唼(張籍春水曲)花鴨無泥滓(階前)
(每緩行杜)戀地羣鴨廻(韓愈人日)肥大蕃息(韓文羅池碑)不教鵝鴨惱
比隣(杜甫)羽毛知獨立(黑白太分明同上)以亂軍聲(見鵝門)
白鷴(二)
白白鷴失素(文選雪賦)獻(西京雜記閩越獻高帝白鷴黑鷴各一隻帝大悅厚賜之)孔羽
族之幽竒(蕭穎士白鷴賦序白鷴羽族之幽奇也素質黑章爪觜純丹體備冠距頗類夫雞翟神皃)
(清閒不雜於衆禽)栖止遐深(栖止遐深與人境罕接固莫得而馴狎也)夜棲寒月靜
(李白白鷴詩清影玉潭裏刷毛琪樹間夜棲寒月静朝步落花閒)彩之玄素文不綺班
(蕭穎士賦)雕籠(處以雕籠致以驛騎同上)白鷴處處聚沙堤(李白通塘曲)白鷴
弄葱濛(李華寄趙七侍御)家雞所伏(聞黃山胡公有雙白鷴盖是家雞所伏自小馴狎了)
(無驚猜以其名呼之皆就掌取食然此鳥耿介尤難畜之余平生酷好竟莫能致而胡公輟贈於我唯求一詩)
(聞之欣然適會宿意因援筆三什文不加點以贈之李白)結罝映深竹(妻子張白鷴結罝映深竹)
(秋浦歌同上)游必海裔栖必雲間(蕭穎士賦)杉松可得永日而噪
聚(蓴荇足以竆年而啄食同上)
鵁鶄(十三)
白虞機發留鵁鶄(吳都賦)隨風澹淡與波搖蕩(上林賦)翠鬛
紫纓(鬛首毛也)孔遣中人捕(倪若水玄宗遣中人捕鵁鶄溪鵝南方若水上言農方田婦方)
(蚕以此時捕奇禽怪羽爲園籞之玩自江嶺而南逹京師水舟陸齎所伺魚蟲稲粱道路之言不以賤人貴鳥)
(望陛下勅手詔褒荅)辟火災(酉陽雜俎鵁鶄舊言辟火災巢於高樹生子穴中㗸其母翅飛下養之)
又厭火(同上)似鳬(劉良注文選鵁鶄鳥也似鳬頭上揔毛)野塘鵁鶄飛樹頭
(綠蒲紫菱蓋碧流張籍春堤曲)至今絓組野人讎(自古稻粱高鳥畏笠澤叢書)黑襟
青脛丹瓜躅(同上)鵁鶄老濕沙(同上賀江潭苑)鵁鶄鸂䳵滿晴沙
(杜甫)御水鵁鶄滿白蘋(李賀酬荅)浮跡(浮跡侶鷗鶄韓愈詩)
鷺(十四)
白振鷺于飛(于彼西雍雍澤也詩)值其鷺羽(詩陳宛邱章坎其擊鼔宛邱之下無冬無)
(夏值其鷺羽詩所以刺陳幽王游蕩無度)名(爾雅一名舂鉏也)鵾鷺(水鷺白鳥)浮沉往来
(雲集霧散)篁棲出鼔(古今樂錄吳王夫差時有雙白鷺飛出鼔中而入雲也)鼓精(見上)
孔射(石雄始討劉稹水次見白鷺謂衆曰使吾射中其目當成功一發如言)鐃鐸集以翔
鷺(西舍利樂鐃鐸集以翔鷺)孤飛如墜霜(李白詩)簉羽鵷鷺(上官儀曰御史供奉)
(赤墀下簉羽鵷鷺)野鷺(杜甫詩野鷺宿娟娟)浮湍戲渚(蕭穎士江有楓篇有鳥有鳥粤鷗與)
(鷺浮湍戲渚皓然潔素文粹)邈風標之公子(杜牧晚晴賦白鷺潜来兮邈風標之公子)白
鷺轉花(影燈記正月十五夜玄宗於常春殿張臨光宴白鷺轉花燈)宿鷺(鈎簾宿鷺起杜甫水)
(閤朝霽)飛去入遥碧(劉禹錫白鷺兒前山正無雲飛去入遥碧)外㓗其色(李白夷則)
(格白鷺亦白非純真外㓗其色心匪仁)錦石照碧山兩邊白鷺絲(李白送族弟錞)
雪點青山雲(同上白鷺閑時散飛去又如雪點青山雲)宿鷺起圓沙(杜甫)莫須
驚白鷺(同上)
鶂(十五)
白六鶂退飛過宋都風也(傳)相視(莊子曰鶂相視眸子不運而化)視而
生(列河澤之鳥視而生曰鶂)浮沉往来(雲集霧散)孔聯拳拾穗(見前鴇門)倚風
遺鶂路(杜甫)雖鶂退于宋妖不勝於德也(李德裕張禹論)
鷖(十六)
白鳬鷖在沙(在涇在渚)孔鳬鷖(韓愈南内朝歸詩云明庭集孔鸞曷取於鳬鷖)鳬屬
(郭知元韻云鷖鳬屬)晨鷖(李商隠賦晨鷖露雞)以喻君子(唐張銑注文選思玄賦感鸞鷖之特)
(栖兮注鸞鷖皆鳥名以喻君子時獨淑善也)水宿半鳬鷖(杜甫水宿)散亂(鳬鷖散亂棹謳)
(發漾陂行)
鷸(十七)
白鄭子臧好聚鷸冠(左傳)蚌鷸相持(蘇秦曰蚌與鷸相持蚌謂鷸曰今日不出)
(明日不出必是死鷸)孔孔鷸(李蔚咸通十四年春詔迎佛骨鳳翔乃以金銀爲刹珠玉爲帳孔鷸周飾)
(之)寧同蚌頑惡但與鷸相持(酉陽雜俎段成式聫句)
鶖(十八)
白有鶖在梁(詩)孔集禁苑(五行志開成五年六月有禿鶖羣飛集禁苑鶖水鳥也)
水鳥(見上)巢寢殿隅(昭宗時有禿鶖巢寢殿隅帝親射殺之同上)洪濤滔天風
拔木(杜甫行洪濤淊天風拔木前飛禿鶖後鴻鵠)鶖入鳳池(朝野僉載魯孔&KR0960;爲拾遺有武)
(力人目爲鶖入鳳池)
鴛鴦(十九)
白鴛鴦于飛(畢之羅之詩)戢其左翼(休息)止則相耦(飛則相雙)綺文
(文客從遠方来遺我一端綺文綵雙鴛鴦裁爲合歡被)無匹儔(哀鳴無匹儔我願執此鳥惜哉無輕)
(舟文)清湍激長流中有雙鴛鴦名(文注一名匹鳥)雍雍(楚辭鴛鴦兮雍)
(雍)煥乎其有文章䲭嚇(莊子䲭得腐鼠而嚇鴛雛)孔風鴛(杜甫詩風鴛藏)
(近渚)舉翼相蔽虧(陳子昂飛飛鴛鴦鳥舉翼相蔽虧)文章負竒色(同上)雄巢
漢宫樹雌弄秦草芳(錦水東北流波蕩雙鴛鴦雄巢漢宫樹雌弄秦草芳寧同萬死碎綺)
(翼不忍雲間雙分張李白白頭吟)綠浦上(長干行鴛鴦綠浦上)願爲天池雙鴛鴦
一朝飛去青雲上(白紵辭)交頸紫山岑(陳子昂鴛鴦篇刷羽清江浦交頸紫)
(山岑)合婚尚知時(鴛鴦不獨宿杜甫佳人)綠潭(同上具来綠潭裏共向白雲涯)綵鴛
(紫菱如錦綵鴛翔劉禹錫採菱行)古人圖之於繡衣上(於服以其貞且義也唐楊日華)
(膳夫錄)爲羽族即不棲樹林類水鳥而不在江滸(同上)度陌
臨流(不自持李義山)能使狐衛其子(尤異者養雛於土窟破冢之間能使狐衛其子)江
檻俯鴛鴦(杜甫)文鴛亦西飛(韋蘇州)
翡翠(二十)
白輝翠(瑞應援神契神靈滋液百珍用則云云)翡翠脅而来萃(長門賦)㦯拾
翠羽(洛神賦)列巢(文翡翠列巢以重行)儉(吳後宫却翡翠之飾)生遐裔(孔翠生乎遐裔)
(見文選)白(山海經孟山多白翡翠)孔江上小堂巢翡翠(杜甫詩)翠鳥(李德)
(裕奏言玄宗時使者抵江南捕鵁鶄翠鳥汴州刺史倪若水言之即見褒納)始安翠羽(韋堅每舟)
(以所産暴陳其上若始安蕉葛蚺膽翠羽)殞于毛羽(吳筠猿賦小則翡翠殞于毛羽)竹傾翡
翠低(杜甫詩)委羽玉堂隂(陳子昂感寓詩翡翠巢南海雄雌珠樹林投身炎洲裏委羽玉)
(堂隂旖旎光首飾葳蕤爛錦衾)翡翠黃金縷繡成歌舞衣(李白贈裴司馬)近供
生犀翡翠稀(復恐征戎干戈密杜甫自平)蒲萄翡翠以納貢(李白)珊瑚
翡翠此一物何疑(言異物不足貴杜甫南郊賦)翡翠蘭苕上(同上絶句或看)
(翡翠蘭苕上)竹高鳴翡翠(同上)翡翠鳴衣桁(同上)越裳翡翠無消
息(同上)
鷗(二十一)
白狎(列海上之人有好鷗者久而狎之其父欲令取之明日鷗知而不下)戲春岸(海鷗)隨潮
(南越志漲海中有鷗隨潮上下)孔賦(崔湜玄宗在東宫數至其地申欵密湜隂附主時人危之爲寒毛門)
(下客獻海鷗賦以諷)海翁無機鷗故不飛(李商隠太倉箴云海翁無機鷗故不飛海翁易)
(慮鷗乃飛去)浮湍戲渚(蕭穎士賦見鷺門)引吭伸翮(水禽嬉戲引吭伸翮劉禹錫楚)
(望賦)馴鷗相逐(拖綸往復馴鷗相逐同上)永與白鷗羣(贈王判官明朝拂衣去永與白)
(鷗羣李白古風)寄影宿沙月(李白古風搖裔雙白鷗鳥飛滄江流寄影宿沙月㳂芳戲春洲)白
鷗歴亂長飛雪(堯祠同上)鷗閑不去(白鷗閑不去常拂酒筵飛同上)野静白
鷗来(杜甫)白鷗波浩蕩(萬里誰能馴同上)鷗泛已春聲(同上)願狎東
海鷗(同上)
鵜鶘(二十二)
白魚畏(莊子魚不畏網而畏鵜鶘)不濡其翼(詩)濯翮(䟽風)掬河(草木䟽一名汙)
(澤一名掬河)孔淘河(唐孔志約本草云鵜鶘一名淘河身是水未胷有兩塊肉如拳云昔爲人竊肉)
(入河化爲此鳥今猶有肉因名淘河)江中淘河嚇飛鷰(杜甫)沐澤(顔師古云鵜鶘即沐)
(澤也一名淘河腹下胡大數升嚢好羣入澤中抒冰食魚因名禿鶖亦水鳥也)津梁暗引無用
鵜(元稹有鳥章)
鳲鳩(二十三)
白居鵲巢(詩維鵲有巢維鳩居之謂君積行累功以致爵位夫人起家而居有之其德如鳲鳩乃可)
(配焉箋如鳲鳩居鵲已成之巢故比興也)鳲鳩(詩刺不一也在位無君子用心之不一也云去在桑云云)
(其子七兮在梅在棘在榛箋鳲鳩食其子旦從上而下暮從下而上平均如一)鷹化爲鳩(然後設罻)
(羅禮)紀官(左氏少皥氏以鳥紀官鳲鳩氏爲司空平水土)均食(選子均食者鳲鳩之仁也)鸇爲
布榖(列鷂之爲鸇鸇爲布榖又爲之鴰)名(一名鴣鴝一名布榖一名桑鳩)化(草木䟽驚蟄後五日)
(鷹化爲鳩)孔木刻以象均(牛僧孺象化篇曰學者人之心故象性莫若心而已使性非心可象)
(則鳲鳩之性均而木刻鳲鳩足以象均耶)萬年宫(五行志永徽五年七月辛巳萬年宫有小鳥如雀生)
(子大如鳭鳩)催春種(杜甫詩布榖催春種)撥榖(李白詩曰出撥榖明)撥榖飛鳴奈
妾何(格絲憶君頭緒多李白荆州歌)春化(李善注秋興賦鷙擊之鳥通呼曰隼一曰鷂春化爲布榖)
老僧食(鄧州有老僧日食一鳲鳩僧俗共非之老僧終不避當饌之際貧士求飱分其二足而食食訖)
(老僧盥漱雙鳩從口而出一則能行一則匍匐在地貧士驚愕亦吐其飯其二脚亦出號曰南陽鳲鳩和尚出)
(雲谿友議)鳲鳩平均歌於國風(韓文)鳲鳩乳燕青春深(杜甫詩)鷹
鸇化爲鳩(元稹)癭頸閙鳩鴿(韓文)
戴勝(二十四)
白降桑(禮榖雨後五日戴勝降桑)西王母(漢武内傳西王母戴勝勝花也)孔&KR0008;&KR1991;(唐郭)
(知元韻&KR0008;&KR1991;戴勝别名&KR0008;音笈&KR1991;彼及切)桑田綠(韋蘇州聽鶯曲戴勝下時桑田綠)嚲翼而
舞(刑部侍郎李仁表寓居許州將入貢於春官時薛能爲鎮先繕所業詩五十篇以爲贄閱之未三五首有)
(戴勝自簷飛入立於案上馴狎良久伸頸嚲翼而舞向人若將語久之如是者三翌日投詩薛大加禮見南部)
(新書)
鳩(二十五)
白宛彼鳴鳩居鵲巢(見上門)食桑椹(于嗟鳩兮無食桑椹)集白水
(景毅爲白水令有異政鳩集其廳)刻杖(老人刻杖爲鳩形取其不咽)拂羽(季春鳴鳩拂羽)鳲
鳩在桑(在梅)獻(孔叢子曰元日有人獻於簡子簡子厚賞之而放其鳩人問故曰正旦放鳩也人知)
(公放必競捕獻之捕益多不如勿賞)放(地理志滎陽有厄井沛公避項羽有雙鳩集井上故漢世正旦放鳩)
軒軒(班班邕邕)入無忌之案(見上)孔白鳩巢冡樹(張九齡母喪有白鳩巢冡)
(樹)鳩集鳳池(朝野僉載曰唐王及善才行庸猥風神鈍濁爲内史時人號爲鳩集鳳池)小人
捕(皮日休鹿門書鵷鸞不常見君子慕焉鷽鳩常見小人捕焉)送鳩(好事集毛傳好食鳩人與已相)
(得必以鳩贈之一日李翔送十二籃)象均(牛僧孺事見鳲鳩門)鳩集簷下(鎮州王庭湊始生嘗)
(有鳩數十隻朝集庭樹暮集簷下出唐語林)暮求羣(鳩鳴暮求羣韓愈新詩)首農政鳴
陽春(李白白鳩舞羽辭白鳩之白誰與隣霜衣雪襟誠可珍含哺七子能平均食不咽性安馴首農政鳴)
(陽春)刻玉杖(同上天子刻玉杖鏤形賜老人)四時有人(酉陽雜俎)微雨歇芳園
(春鳩鳴何處韋應物)爽鳩習而揚武(文粹賈曾餞張尚書赴朔方序)癭頸(韓愈城南聯句)
(癭頸鬧鳩鴿)
鳬(二十六)
白鳬脛雖短續之則悲(莊子)化舄(王喬爲鄴令每朝帝怪往来速有司望来無車)
(馬唯有雙鳬飛来羅網獲之乃是雙舄詔賜郎官)雙鳬俱北飛(李陵詩)汎汎若水
中鳬兮與波上下(楚辭)鳬鷖在涇(在沙在渚)弋(將翺將翔弋鳬與鴈詩)孔
養鳬鴈(玉續)育鳬(文粹韋瓘大農陂記育鳬鴈之羣)鳬鶴朋游(李直方白蘋亭記鳬)
(鶴朋遊)錦繡爲鳬(開元遺事奉御湯中有瑶文密石中央有玉蓮湯泉湧以成池入有縫錦繡爲)
(鳬鴈於水中帝與貴妃旋鈒鏤小舟戲翫於其間)仰中雙鳬(李克用見鵠門)化爲白鳬
似老翁(杜甫白鳬行君不見黃鵠高於五尺童化爲白鳬似老翁故種遺穗已蕩盡天寒歲暮波濤中)
王鳬(王鳬聊暫出杜甫詩)蒙稻粱之惠(房玄齡諫征伐表鳬鶴蒙稻粱之惠舊史)人遠
鳬鴨亂(杜甫)金鳬(影燈記正月十五夜玄宗於長春殿張臨光宴金鳬燈)決若驚鳬
翔(韓愈此日足可惜平明脫身去決若驚鳬翔)江心啒啒鳬雛鳴(春江無雲水平滿江)
(心啒啒鳬雛鳴張藉春江曲)水暗人語驚栖鳬(寒塘沉況柳葉疎水暗人語驚栖鳬寒塘)
(曲)雪羽(飢鳬曬雪羽杜牧弄水亭)鳬浴(張汪汪同上遊石盎詩)類暴雨而至(予視)
(穫于甫里夜不能寐往往聲類暴雨而至至明訊其甿曰鳬鷖也其曺蔽天而下盖田所當之而穗必竭笠澤)
(書)
鵝(二十七)
白書換鵝(右軍王羲之嘗見山隂道士有羣鵝求之乃邀右軍書黃庭經以換遂書之)鶃鶃
(孟子陳仲子居於陵歸省母有饋其兄生鵝已頻蹙曰惡用是鶃鶃者爲哉他日母殺鵝食之其兄曰鶃鶃之)
(肉而吐之也)食(晉符朗食鵝知黑白之處)觀(王羲之性好鵝會稽有一孤居姥養一鵝善鳴求市未得)
(遂攜親友命駕就觀之母聞王右軍至乃烹鵝以待之羲之歎息彌日)綠眼(黃啄)駕鵝飛
去(傅承爲江夏守有鵝一隻飛去三年後更三十餘頭而来)霜毛(玉羽)孔鬭鵝(田令孜僖宗即)
(位擢令孜在神策軍中尉帝冲騃喜鬭鵝走馬數幸六王宅興慶池與諸王鬭鵝一鵝至五十萬錢)飛止
必雙徒侣畢會(南蠻西舍利凢曲名十有二十曰野鵝謂飛止必雙徒侣畢會)冶黃金
爲鵝(吐蕃傳帝伐遼還使禄東贊上書曰高麗恃遠弗率於禮天子自將度遼隳城䧟陣指日凱旋雖鴈)
(飛于天無是之速夫鵝猶鴈也臣請冶黃金爲鵝以獻其高九尺中實酒三斛)擊鵝鶩(李愬入蔡州夜)
(半至懸瓠城雪甚城傍皆鵝鶩池愬令擊以亂軍聲)毛羽清潔(中和四年臨淮漣水民家鷹化爲鵝)
(而弗能游鷹以鷙而擊武臣象也鵝雖毛羽清潔而飛不能遠魚搏擊之用充庖厨而已)警鬼(酉陽雜俎)
(衛公言鵝警鬼)衆中有鈴聲(濟南有鵝浦有漁人居水側常聽鵝聲衆中有鈴聲甚清亮候之見)
(一鵝咽頸極長羅得之項上有銅鈴云以銀鏁隠起元鼎元年字酉陽雜俎)養白鵝(李羣玉善草書)
(性喜養白鵝及授校書郎東歸盧肇送詩云工書定得鵝南部新書)黃庭換白鵝(李白送賓客山)
(隂道士如相見應寫黃庭換白鵝)山隂遇羽客要此好鵝賓(王右軍同上)木
鵝(荔非元禮李光弼守河陽周摯攻北城以車千乘載木鵝撞車麾兵填塹)引頸嗔船過(杜甫)
(舟前小鵝兒引頸嗔船過無行亂眼多云)眠沙泛浦白於雲(得房公鵝房相西亭鵝一羣眠)
(沙泛浦白於雲)書生入籠中(酉陽雜俎許彦相綏安山行遇一書生卧路側云足痛求寄鵝籠中)
(彦戱言許之書生便入籠中籠亦不廣書生與雙鵝並坐負之不覺重至其一樹下書生乃出籠去)好鵝
尋道士(李白詩)
蟬(二十八)
白綏入趙冠(翼爲魏鬢)寒蟬鳴(孟秋)鳴蜩(仲夏蜩始鳴詩宛彼柳斯鳴蜩嘒嘒五月)
(鳴蜩豳風)如蜩如螳(詩)飲露(車服注凡侍臣加蟬冠取其清高飲露不食也)有綏(郕人)
(有兄弟死而不爲衰聞子臯將爲郕宰遂爲衰郕人曰蠶則績蟹有筐范則冠蟬有綏)螗蜋(吳王伐荆)
(少孺子諫曰園中有榆榆上有蟬居高而飲露不知螳蜋在後)殺聲(蔡邕鄰人召邕食聞主人彈琴時有)
(殺聲而反主人曰彈琴時有螗蜋捕蟬吾意唯恐失蟬故情見乎聲)齊女(董仲舒答問者曰齊王之后怨)
(王而死尸化爲蟬登樹而鳴故蟬名齊女)吸風(翳葉)蟬噪林逾静蟬蛻夜
蟬當夏急(詩)蕭瑟含風蟬蛻殼連拳抱綠葉而猶在
(新聲響喨噪清風而不歸)孔含風飲露(宋華蟬鳴篇)嘒嘒其長永託于風
(同上)遠近凉颸赴高柳(同上)夕吟(歲之秋深蟬其夕吟)夕響依山郭餘
悲散秋嶺(韋應物蟬詩)風蟬(碎錦纈韓愈詩)蟬嘯珍木(李白序)朽木所
化(酉陽雜俎曰蟬木蛻時名復育相傳蛣蜣所化韋翾莊在杜曲常冬中掘樹根見復育附於朽處怪之村)
(人言蟬固朽木所化也翾因剖一視之腹中猶實朽木)庇影容跡(宋華蟬鳴篇于彼疎桐庇影容)
(跡又于林之表含風飲露)清如清唳蟬(李白寄太宣城)龍腦蟬(交趾貢龍腦有蟬蚕之狀)
(帝以賜妃出楊妃外傳)第一聲(蟬聞第一聲杜牧詩)亂響(亂響生風前唐太宗蟬詩)碧樹
秋(寒蟬碧樹秋杜甫晚秋長沙)笳簫(笳簫急暮蟬同上送韋大夫)蟬煩鳴轉渴(韓愈)
(詩)玄蟬無停號(杜甫立秋後題)寒蟬聒梧桐日夕長悲鳴(李白感秋)
(情詩)秋蟬號階軒(同上古風秋蟬號階軒感物憂不歇)抱葉寒蟬静(杜甫詩)
螢(二十九)
白腐草化爲螢(季夏大暑之日)螢光增曜於日月(鍾會論曰)熠燿宵
行(螢火也)晝伏夜動照書(車允字武子家貧無燈火以絹囊盛螢火以照書夜讀)
螢署光照而螢飛(同上照書)螢戴火而寒宵燭丹鳥夜
照(的的熠熠)即炤(爾雅螢火即炤)孔馳輝(韓愈會合聯句云馳輝燭浮螢)草腐而螢
飛(柳宗元天說草腐而螢飛是豈不以壊而後出耶)螢鑒緣帷徹(杜甫詩)孤螢出
荒池(司空圖與李生論詩書得於寂寥則有孤螢出荒池)陳根腐葉(漢陵秦苑遥蒼蒼陳根腐)
(葉秋螢光劉禹錫秋螢引)紛綸輝映(紛綸輝映平明滅金爐星噴燈花發同上)高麗罘罳
(高麗罘罳過珠網)斜歴琁題(斜歴琁題舞羅幌)拂席(韋應物螢光拂席流)未足臨
書卷(時能點客衣杜甫)隨風隔幔小(帶雨傍林微同上)度閣(流螢度高閣韋應物)
金屋無人螢火流(李白長門怨)入簾(劉禹錫銅雀人歸自入簾長門悵望来照淚)
綴深壁(元稹螢火綴深壁)䆫螢(韓愈詩安居守䆫螢)螢星錦城使(李賀)度月
影纔斂繞竹光復流(韋應物)一别五秋螢(杜甫)日暮拾流螢
(酬薛文)空餘泣聚螢(贈張翰林)案頭乾死讀書螢(題鄭著作)
蠅(三十)
白青蠅刺䜛也(詩云營營青蠅止于樊愷悌君子無信䜛言)傳赦(符堅將赦屏人作赦)
(文有大蠅赤頭聲甚厲入室驅之復来俄而人皆知有赦書於是詰其所得皆云有青衣童子呼於街中堅曰)
(是前青蠅也)吊客(吴志虞詡仲翔忤孫權徙交州曰死以青蠅爲吊客)止筆(王思性急方書有蠅)
(飛在筆端去復来思怒乃投筆拔劒逐之)畫(曹不興畫屏風誤筆點汚似蠅孫權謂是真蠅彈之)止樊
止棘(青蠅)附驥(後漢青蠅之飛不過十步若附驥尾日馳千里)孔驥尾受蠅(回鶻帝平)
(諸姓有来朝者帝勞曰我在天下四夷有不安安之不樂樂之如驥尾受蒼蠅可使日千里也)食苽蠅
集其上(武儒衡時元稹倚宦官知制誥儒衡厭鄙之會食瓜蠅集其上儒衡揮以扇曰適從何處来遽)
(集於此一坐皆失色)鷹頭之蠅(魏元忠表楚客以書規之曰閻竪者給宫掖掃除事乃委之以事投)
(之以權故竪刁亂齊伊戾敗宋君側之人衆所思懼所謂鷹頭之蠅廟垣之鼠者也)藥化(鄭注敗禇中藥)
(化爲蠅數萬飛去)蠅翔(司空圖注愍征賦後日月沒於晷刻晷刻之間蠅翔而螢腐耳)被凍蠅
(朝野僉載王方慶體質鄙陋言辭魯鈍張元一曰王十月被凍蠅)點白(韓瑗禇遂良貶瑗曰遂良社稷)
(臣蒼蠅點白傳致有罪)蠅營(南蠻傳懿宗馳遣太僕卿支詳爲和蠻使蠻本無謀不能乘機會鼔行但)
(蚍結蠅營)青蠅賀(青陽記術士相郭代公若青蠅拜賀方能及第公疑之及登科訖歸坐家庭有蠅作)
(人行立約數萬折躬者三良久乃去)蠅飛蔽天(酉陽雜俎大和七年忽有蠅蔽天如蝗止三日河陽)
(界經旬方散)獵蠅記室(金溪記盧記室多作脯對夏則委人於十步内扇上塗餳以撲蠅脯以青)
(紗障隔塵土時人呼爲獵蠅記室)觸睫隠字(長安秋多蠅成式日讀百家五卷頗爲所擾觸睫隠)
(字)其類有蒼者聲雄壯(負金者聲清聒其聲在翼身青者能敗物巨者首如火出酉陽)
(雜俎)翼甚似蜩冠甚似蜂(叚成式讀書有蠅隠字偶拂殺一取視之翼甚似蜩冠甚似蜂)
(惟察於腐嗜於酒肉)
蝶(三十一)
白木蠧生蟲(羽化爲蝶)入莊周之夢(莊周夢爲蝴蝶栩栩然飛不知周夢爲蝶蝶夢)
(爲周也)蛺蝶(粉蝶舞蝶)孔弄芳(韓愈詩揚揚弄芳蝶)橘之蠧蛻爲蝴蝶(陸龜)
(蒙蠧化橘之蠧大如小指一日視之弗食弗動明日復往則蛻爲蝴蝶矣)倚薄風露攀緣草
樹(同上)聳空翅輕(聳空翅輕瞥然而去)翩旋軒虛颺曳紛拂(或隠蕙隙或留)
(篁端)蝶幸(王仁裕天寳遺事明皇春時使妃嬪插花親放蝶随其止幸之)紙剪蛺蝶(桂苑叢談)
(進士張辭有道術或人召飲意合即索紙剪蛺蝶三二十枚以氣吹之成列而飛累刻以指收之俄皆在手中)
(人求之即不許)南園綠草飛蝴蝶(李白思邊)撲蝶圖(藝文志周昉撲蝶圖一卷)縈
叢(韋應物詩縈叢蝶尚亂)黃白蛺蝶(杜陽編穆宗殿前千葉牡丹始開自是宫禁中常夜有黃)
(白蛺蝶萬數飛集于花間輝光照耀逹旦方去官人竟以羅巾撲之無有獲者上令張密網於空中遂得數百)
(於殿内遟明視之則皆金玉也其狀工巧無以爲比而内人多用絳縷絆其脚以爲首飾夜則光起粧奩中其)
(後開寳厨中覩金屑錢)異蝶(雜俎衛公盡得峡中異蝶翅闊四寸餘深褐色每翅上有二金眼)江
夏班(劉魯封云見滕王蝶圖有名江夏班大海眼小海眼村裏来菜花子同上)百合花(白蛱蝶尺)
(蠖蠒所化也工部員外郎張周封言百合花令之泥其隟經宿化爲大蛱蝶同上)若棲芳草裏
(南唐野史王著及第後欲訪張嘏因出通衢忽相遇遂邀叙話云公蝴蝶詩最嘉今夜若棲芳草裏爲傳消息)
(到王孫嘏無言忽不見驚問鄉人云已卒矣)
雜蟲鳥(三十二)
白鳶飛戾天(匪鶉匪鳶)紙鳶有鶖在梁(禿鶖也)墓門有鴞(有鴞萃止)
(䳡似鴞也)怪鳥(晉書翺翔湘川有似怪鳥)肅肅鴇羽集于苞栩鴛鴦在
梁(戢其左翼)七月鳴鵙鸛鳴于垤戴勝降于桑鷦鷯(巧婦)
(鳥也)六鶂退飛過宋都燒鴧鳥(石崇爲荆州刺史得鴧鳥雛與將軍王愷時制)
(鴧鳥不得過江爲司隸𫝊祗所劾詔原罪燒鴧鳥於都街)孔鷲鳥(西域波斯有鷲鳥能噉羊)有毒
輙鳴(拂菻王坐金蘤榻側有鳥如鵝綠毛上食有毒輒鳴)類槖駞翅而行(吐火羅永徽元)
(年獻大鳥高七尺色黑足類槖駞翅而行日三百里能噉鐡俗謂駞鳥)佳鷂(劉齊賢出爲晉州司馬帝)
(以其方直尊憚之時將軍史興宗從獵苑中言晉州出佳鷂可捕取帝曰齊賢豈捕鷂人邪卿安得以此待之)
夕蔓起寒螿之愁(劉禹錫秋聲賦夕蔓起寒螿之愁)鶺鴒殿庭樹(唐讓皇帝)
(憲傳時有鶺鴒千數集麟德殿庭樹翔棲浹日左清道率府長史魏光乘作頌以爲天子友悌之祥帝喜亦爲)
(作頌)傳信鳥(杜陽編處士元藏機有二鳥大小類黃鸝每翔翥空中藏機呼之即至㦯令銜珠㦯令授)
(人語謂之傳信鳥本出滄州)鑄黃金爲蝸(酉陽雜俎上爲冀王時寢齋壁上蝸跡成天字上懼)
(遽掃之經數日如初及即位雕玉鑄黃金爲蝸形分置於道釋像前)野鳥入室(東漢劉贇鎮彭城之)
(二年有鳥集蘇碧堂庭樹上黃質朱喙金目青翼紺趾玄尾頗類於鳳賓佐或嘆曰野鳥入室主人將去矣乃)
(馮道至出九國志)飛奴(張九齡年少時養羣鴿每與親知書繫鴿足上依所教飛往投之目之爲飛奴)
(出遺事)蛙大如鼎(神龍中渭水有蝦蟆大如鼎里人聚觀數日而失五行志)落日梟呼
(杜甫朝太清賦愁隂鬼嘯落日梟呼)
獸(三十三)
白珍禽竒獸不鬻於市(禮)蹠實(獸蹠實而走)百獸率舞不
狘不獝(或寢或訛)鋸牙(鉤瓜)野心(狼子)毛物(周禮)咸若(鳥獸魚鼈莫不咸若)獸
有茂草(人有寢廟各有攸處德用不擾在帝夷羿冐于原獸忘其國恤而思其麀牡)原獸(見上)
毛羣軒軒(陶融妻陳氏筝賦獸軒軒而率舞)駓騃(西京賦羣獸駓騃行走貌也)猛
毅䯱髵(奮鬛皃)隅目高睚(高睚有角)枕藉(死多)毛聚猛氣
陸梁哮噉值鋒羣居宂託張牙觸突
羣分碣磍(狂皃)走曠宂宅奮髦孔深居簡出(韓愈送文)
(暢序獸深居而簡出懼物之爲己害也)野獸觸寢門(南唐劉鋹四年野獸觸寢門樊胡子皆以)
(爲符瑞諷羣臣入賀之)竒獸(則天武后武氏臨朝拜洛受圖大陳珍禽竒獸貢物)石鑱怪獸
(延載二年作天樞石鑱怪獸環之)豺虎雖伏弗曰仁獸(吕向上言)可擾於人
(蜀悼王愔傳帝頻教不悛怒曰獸可擾於人)獸有二千四百種(酉陽雜俎)獸竄山
伏(吐蕃傳閻立本曰臣恐師到獸竄山伏捕討無所得)獸遊(劉晏移書宰相居無尺椽㸑無盛煙獸遊)
(鬼哭)逸獸(張說䟽逸獸驚犯左右)原獸(長孫敞隋煬帝爲晉王敞以庫直從攻驪山王凌危逐鹿)
(諫曰大王冐垂堂淫原獸可乎)獸在豐草(白居易續虞人箴鳥生深林獸在豐草)
龍(三十四)
白鱗蟲之長水物(𫝊龍水物)莫智(無求)有悔(亢龍)四靈(麟鳳龜龍)雲
從(龍)泥蟠(泉躍)鱗物(周禮)龍師(𫝊郯子曰昔太皥氏以龍紀故爲龍師而龍名注太皥伏)
(羲氏有龍瑞故以龍紀事爲官)負圖(龍馬負圖出河)薦圖(虞舜幸洛有黃龍出薦圖鱗甲成字)鬭
禜無求(傳曰鄭大水龍鬭於時門之外洧泉國人請爲禜焉子産曰龍不我覿焉攘之彼其室也)
(吾無求於龍龍無求於我也)龍戰于野其血玄黃(易)豢龍潛醢
龍見絳郊(魏獻子問蔡墨曰吾閱蟲莫智於龍以其不生得謂之智信乎對曰人實不智非龍實智)
(古有豢龍氏昔有董父實甚好龍求嗜慾以飲食之龍多歸之舜賜之姓曰董氏而豢龍故舜有畜龍及夏孔)
(甲擾於有帝帝賜之乘龍河漢各二有雄雌陶唐氏後曰劉累學擾龍於秦以事孔甲夏后氏曰御龍龍一雌)
(死潜醢以食夏后夏后饗之龍水物也今水官棄矣故龍不生得)潜龍勿用見龍在
田㦯躍在淵飛龍在天亢龍有悔見羣龍無
首吉爲畜(龍以爲畜故魚鮪不淰)魚化(大鯉魚登龍門化爲龍不登者點額暴腮矣)
蛇化(史蛇化爲龍不改其文)竹化(費長房投竹於葛陂乃化爲龍)蜿蜿(矯矯)白龍(吕氏)
(春秋白龍化爲魚豫且射中左目)劒化(雷氏子佩豊城劒過延平津劒躍入津化爲龍)畫(莊子葉公)
(子高好龍室屋皆畫龍於是天龍聞而下来窺頭於牗拖尾於屋葉公見之棄而遠去失其魂魄葉公非好龍)
(者好似龍也)騤騤(荀鳴鶴謂陸士龍曰本爲雲龍騤騤乃是山鹿野麋)屠(莊子朱漫汗學屠龍於支)
(離益殚千金之産藝成而無用)睡(河上翁子得千金之珠其父曰此珠是驪龍頷下汝得之必遭睡也若龍)
(覺汝當爲韲粉)深山大澤實生龍蛇(傳)年號(漢有龍瑞故改年爲黃龍)蛟龍
得水而神可立(管子云云)瑞(神龍負圖出河伏羲受之以其文畫八卦)臥(諸葛亮隠居人)
(謂蜀先主曰諸葛孔明臥龍也)伐蛟(月令季秋)見(漢惠時二龍見蘭陵人家井中)矯首(龍狀)宫
沼(龜龍在宫沼則是無故順之實也)梭化(陶侃少時漁於雷澤得一織梭挂於壁後雷電化爲龍而)
(飛去)蟄(龍蛇之蟄以存身也)非池中物(吴志龍非池中物雨必飛去)能幽能明(說文)
(甲龍鱗蟲之長能幽能明能大能小能長能短春分而登天秋分而入池)有鱗(廣雅曰有鱗曰蛟龍有翼)
(曰應龍有角曰虬龍無角曰螭龍未升天曰蟠龍)舉而雲興(元命苞曰龍之言萌也隂中之陽舉)
(而雲興)龍池(括地志曰龍池之山四方高中有池方七百里羣龍居之多五花樹羣龍食之去會稽四)
(萬五千里)雄鳴上風(淮南子曰夫蛟龍伏潜於川而卵剖於陵雄鳴上風雌鳴下風而化者形精之)
(至而能也人不見龍之飛舉而能高者雨奉足也)蛇蠋化(抱朴子曰有自然之龍有蛇蠋化成之龍)
(蠋音蜀又曰山中辰日稱師者龍也)銜燭捧鑪(王逸注曰大荒北隅有山不合因名不周故神龍銜)
(燭照之吳越春秋曰歐冶子作劒赤墐山破而出錫若邪之溪涸而出錮雷公擊橐蛟龍捧鑪天帝太一下觀)
(之)五彩九色(河圖曰舜以太尉即位三臨河觀黃龍五彩負圖出置舜前漢武内傳曰王母乘紫)
(雲之輦又駕九色班龍)三友兩壻(魏志華歆邴原管寕爲友號爲一龍歆爲龍頭原爲腹寧)
(爲尾權宜覽曰黃憲爲司徒與李元禮俱娶太尉桓温女人謂桓叔元兩女俱乘龍言壻如龍也)量江
海(宋玉對楚王問曰夫鳥有鳳而魚有龍龍朝發崑崙之墟暴鰭於碣石暮宿孟渚夫尺澤之鰌豈能與之)
(量江海之大哉注云衆鱗之中龍爲德)鮓(晉張華食鮓知龍肉)登龍門(李膺之門)騰雲乘
水之蟲乾之象(見上)見龍(出潜離隠)御天(時乘六龍以御天也)吉之先
兆化(褒國之神化爲二龍夏后藏漦具變化門)乘而仙(列仙騎龍鳴者演亭人池中得龍子)
(如守宫十餘頭養之長大稍有去者一旦水壊廬而騎龍仙去)又(馬師黃帝馬醫又治龍病後龍負而去)
又(陶安公冶師也有朱雀止冶上云云七月七日果有赤龍迎之又呼子先騎馬後化爲龍)又(陽陵子明)
(釣得白龍放去後迎之具仙門)畏練葉(齊諧記蛟龍畏練葉具端午門)爲旱(河圖應龍處南極殺)
(蚩尤夸父不得復上應龍狀乃大得雨)雕龍(言雕鏤如龍文)棹龍舟而容與(思玄賦)
鳴(龍鳴水中不見乃截竹吹之聲相似也)樓(龍樓)二龍戱武功縣(唐太宗生之瑞)孔
祠龍(王與請即義扶谷故湫祠龍置房宇梁鎮上疏切諫以爲湫者龍所託耳今湫竭已久龍安所存不)
(宜崇去龍之宂破生人之産)魚服(韓朝宗曰白龍魚服深可畏也見太子門)龍紀火官黃
帝廢之(𫝊奕上言)臨平龍出(禇無量家瀕臨平湖有龍出人皆走觀無量尚幼讀書若不聞)
可擾以馴(杜正倫太宗嘗召謂曰我聞神龍可擾以馴然頷有逆鱗嬰者死人君亦有之鄉屬遂犯)
(吾鱗補闕失朕其慮危亡哉)錢龍(酉陽雜俎馬侍中既立勲業自矜伐常有陶侃之志故呼田悅爲錢)
(龍至今爲義士非之)獨眼(李克用有武勇才一目微𦕈軍中號爲獨眼龍其威名盖於代北)不睡
龍(九國志吳越錢鏐少在軍中未嘗寢末年少倦乃刻木爲枕以自警或命諸孫諷詩以逹旦晉天福中契)
(丹使至朝廷以近侍李泳爲監伴使羌有判官者幽薊人謂泳曰吳越常不睡乎泳詰其故對曰嘗聞五臺山)
(王子大師言浙中不睡龍今已歸矣訪所聞乃長興壬辰之後也)火龍(𤨏言李茂貞入關焚燒京城昭)
(宗宴茂貞於火龍宫)白龍見(白龍見三清殿改元曰白龍又更名龑以應龍見之祥南漢)謫龍
說(扶風馬孺子言在澤州與羣兒戲郊亭有竒女墜地有光曄然被緅裘白丈之衣首步搖之冠貴游少年)
(駭且悅之稍狎焉竒女頩爾怒曰不可吾故居鈞天帝宫帝以吾心侈大怒而謫来七日當復今吾雖辱塵土)
(中非若儷也吾復且害若衆怒而退遂入居佛寺講室焉及期而進取杯水飲之嘘成雲氣五色翛翛也因取)
(表反之化爲白龍徘徊登天柳宗元文)起龍祈雨(臨安大旱宰君命道士東方氏起龍祈雨對曰)
(茒山前池中有之然不可起起必大異遂止明年宰君復召至將臨池遽指王所居曰此龍生彼家矣時王已)
(誕數日出吳越備史)二龍負舟下(王之廵句章廵行次餘姚文亭鎮舟湊巨石不能進既而大雨)
(震電有二龍負舟之下鎮遏使翁元軻曳舟而進龍自舟首升焉同上)夢化赤龍(吳程始勤學文)
(穆王時西府院官滕雋嘗夢程化爲赤龍望南方而去雋因語其夢於人曰吳氏子非我所測也及爲福州始)
(驗其兆同上)夢黃龍繞殿柱(江南李景昇之長子也昇在愛其第三子逹故未定儲貳嘗晝)
(寢夢黃龍繞寢殿之柱既寤使人視之乃見景抱其殿楹而立意遂定同上)華山紅葉(有史生遊)
(華山時署環憩一小溪忽有一葉大如掌紅殷可愛隨流而下史獨接得寘懷中食坐頃覺懷中冷重潜起觀)
(之其葉上鱗起粟粟而動始驚懼弃林中遽白衆人曰此必龍也可速去須臾林中白烟生彌布一谷史下山)
(未半風雷大至酉陽雜俎)儋耳龍(明皇幸蜀德宗時年十五從行有父老言於衆曰太孫乃儋耳龍何)
(懼賊哉出鄴侯家傳云)龍戶(長安有龍戸見水色則知有龍或引出但如鰍魚而已南部新書)炎
沙之罰(開元中葉天師講經于明州奉化縣忽一老父来禮自云守藏龍守比千歲方免今爲蕃僧㕨)
(水欲殺天師以符救之幽怪錄)龍宫藥方(孫思邈嘗救一青蛇龍子也後爲龍王召至水府得龍宫)
(藥方三千道作千金方三千卷内秘隠方一續神仙傳)資州龍(韋太尉末年資州一龍長丈餘韋以)
(木匣貯之蟠屈于内時屬中元置于大慈殿上百姓縱觀三日爲煙所燻而死出戎幕閒談)冠角被
龍(吾之形冠角被龍吾之德泉潜而天飛吾之靈嘘雲而乘風賦吾之職抑驕而澤枯今爾苟容於蹄涔之)
(間惟沙泥之是居惟蛭螾之與徒笠澤叢書招野龍)畏蠟愛竹(龍之性麄猛而畏蠟愛竹及空青而)
(嗜燒燕肉食燕肉人不可渡海南部新書)凌波曲(帝在東都一女子高髻廣裳拜而言曰妾凌波池中)
(久護宫苑陛下知音乞賜一曲帝覺爲作凌波曲奏元池上神出於波間)龍巢翻(夷陵江或浮大木蔽)
(塞水面上人謂之龍巢翻)燒睡龍(江南㳂江多蘆荻冬月縦火焚之多燒起睡龍𤨏言)盛均真
龍對(彼其真龍者道能神化其流多𣲖或蟠于天或巢于田或翼于人或爲馬或爲劒有侔於此靡徒不)
(居其在天也樞紐隂陽不蹉厥常其在田也贍腴疆土庶彙蕃廡其在人也珠媚心瀾呀成智門其爲馬也市)
(體柔油徧崇九州其爲劒也鬼淚滛秋江萬尋至如挟雲則十雨時濡銜照則三光逓舒是羣龍也緜今古而)
(不僵渥生人以無倦聖賢在上將利益於物天下無道必亢悔於時豈獨矯矯欄端露威於葉公而誇瓜喙哉)
龍湫(蜀城南有龍湫常損人當韋令時前後運石填之頃之石復失焉後命道士投簡於内填之方滿出)
(戎幕閑談)青龍鬭(酉陽雜俎桐城縣百姓胡舉家有青龍鬭死於樹中鱗鬛皆似魚唯有髯長二尺雙)
(角各長二尺餘)龍髯拂(元載有紫髯龍拂色如爛椹可長三尺削水晶以爲柄刻紅玉以爲環紐或風)
(雨寘臨流沾濕則光彩動搖奮然如怒夜則蚊蚋不敢進拂之爲聲而雞犬牛馬無不驚逸若垂之於池澤則)
(鱗甲之屬皆伏而至收於室中即成瀑布未嘗輒斷上知其異進焉)蛟龍之騰於天淵也
彌六合澤萬物而蝦與蛭不離尺水(柳宗元荅問)白龍改常
服偶被豫且制(李白枯魚過河泣白龍改常服偶被豫且制誰使爾爲魚徒勞訴天帝)龍
怪潜溟波(李白寄裴隠)毒龍蛻骨轟雷鼓(元稹送崔侍郎)其潜也淵
其飛也天(五行志建中四年九月戊寅有龍見于汝州城壕龍大人象其潜也淵其飛也天城壕失)
(其所也)資州得龍文餘(貞元末資州得龍文餘見前)龍與牛鬭(大和三年成都)
(門外有龍與牛鬭同上)開元間景州水中見一龍三頭(時虜中大水後六月)
(有風自龍見處西南來飛屋拔木者半晝暝龍城錄)皎然集(房綰嘗修學終南山谷中忽聞聲若物戞)
(銅噐之韻盖未之前聞也問父老云此龍吟也不久雨至矣綰望之冉冉雲氣游漫果驟雨作自爾再聞徵驗)
(不差後將赤金鉢戞之謂僞龍吟靈怪錄)
麟(三十五)
白仁獸(麟也)毛蟲之長(大戴禮毛蟲二百六十麟爲之長)肉角(麟端有肉角示有武)
(不用)四靈之首(百獸之先)靈獸于嗟麟兮含仁戴義(麕身狼尾)
(馬足含仁戴義雄鳴曰遊聖雌鳴曰歸昌王者不刳胎則在郊)一角(春秋感精符曰麟一角明海内共一)
(主也)五蹄作歌(漢武紀五畤獲白麟一角五蹄因作白麟歌薦郊廟也)麟以爲畜(禮)
西狩(春秋曰西狩大野叔孫氏之車子鉏商獲麟以爲不祥賜虞人仲尼觀之曰麟也然後取之注云麟)
(者仁獸王者之嘉瑞也時無明主出而遇獲仲尼傷周道之不興感嘉瑞之無應故修春秋爲中興之教也絶)
(筆於獲麟之一句所感而起所以爲終也故曰感麟而作春秋也)折左足(家語曰鉏商於大野獲麟)
(折其左足孔子觀之曰孰爲来哉反袂拭面泣涕沾襟子貢問曰何泣子曰麟爲明主出非其時見害以傷足)
麟仁獸木之精也(孔演圖云云)歲星(春秋圖日歲星散爲麟)在囿(黃帝時麒)
(麟在囿)鬭(淮南子麒麟鬭日月蝕)不至(史仲尼曰刳胎殺夭則麟不至也)吐哺(費禕曰鳳)
(皇来翔麒麟吐哺)禮修(蔡邕曰視明禮修則麒麟至)不羣(麟者音中鍾吕步中規矩止不羣行)
(無侣不踐生蟲不噬生草不食生肉夀三千歲)麟趾(詩美太平之公子皆仁厚如麟趾之時詩曰麟之趾)
(振振公子麟之定振振公姓)學如牛毛成如麟角引取(榖梁曰西狩獲麟其言引)
(取之也注云麟自爲孔子来也不爲魯魯引而取之不與魯之辭也)在郊藪(禮曰鳳皇麒麟在郊藪)
牡曰麒牝曰麟(黃色麟春鳴曰飬綏夏鳴曰扶幼)吐書(孝經右契曰孔子夜夢豊)
(沛邦有赤氤氣起顔回子夏侶往觀之驅車到楚西北苑氏之廟芻兒麟覆其前折左足束薪而覆之孔子曰)
(兒来汝爲誰兒曰吾姓赤松字時僑名受紀孔子曰汝豈有所見乎曰吾有所見一禽如麕羊頭上有角其末)
(有肉方以是西走孔子發薪下麟視孔子趨而往麟蒙其耳吐三卷書孔子精而讀之亦出搜神記)解罘
放麟(東京賦)嘉瑞中國(公羊麟非中國之獸)嘉祥(瑞應麟王者嘉祥也羊頭狼蹄圓頂)
(身有五彩腹下黃高一丈二尺含仁抱義不羣居不旅行彬彬乎其有文章食嘉禾之實飲珠玉之英)躍
躍之麟遊彼靈畤(文選)麟可係而羇兮豈異夫犬羊(同上)九
眞獻(漢宣時九真國獻麟云)五十一見(漢自和已来迄于章和麟凡五十一見於郡國)元
朔年獲(漢武元朔九年幸雍祠五畤獲白麟一角五足作歌歌之終軍對曰野獸并角同夲也殆將有)
(解編髮左衽冠帶而化者由是改年曰元狩後越地及匈奴名王率衆来降)好生(孫卿曰王者好生惡)
(殺則在郊野)玄枵之精(鶡冠麟者盖玄枵之精也)懷義(廣雅曰含仁懷義行步中規折旋中)
(矩遊心擇土詳而後動不犯䧟穽不罹罘網)乘金(禮斗威儀曰人君乘金而王其政太平即在郊)德
至鳥獸則臻(援神契云云)五行之精(月令章句凡麟生於火游於土故修其毋臻致)
(其子五行之精)歲星散爲麟(春秋保乾圖云云)鑿井得(齊中興二年二月監南兖州蕭)
(日南一言廣陵宣城内鑿井得鏤麒麟一枚)吉之先兆孔不常有于天下(韓愈)
(獲麟解麟之爲靈昭昭也不畜於家不常有于天下其爲形也不類非若馬牛犬豕豺狼麋鹿然)以德
不以形(又麟之出必有聖人在乎位麟爲聖人出也聖人者必知麟麟之果不爲不祥也又曰麟之所)
(以爲麟者以德不以形若麟之出不待聖人則其謂之不祥也亦宜)麟有利角衆獸不伏
(宋子嵩化書)麟出豈妖孔子云亡(孫樵)衆中見毛骨猶是麒麟
兒(杜甫詩)靈瑞(韋表微麟臺碑銘曰聖人之生也得其時則化行江漢不得其時則道屈於季孟季)
(孟之出也得其時則名薦於郊廟不得其時則身自罹於殘夫)麟見壁州(前蜀王建武成元年十月)
(麟見壁州)麟見文州(永平二年六月麟見文州)三年(麟見永泰)四年(麟見昌州並上)一
角而麟趾(天祐二年冬十月有獸入吳興一角而麟趾吳越備史)麟獸之遠人者
也(昔魯哀公出獵得之而不識盖索而獲之非其自出也故孔子書於春秋曰西狩獲麟者譏之也西狩非)
(其遠也獲麟惡其盡取也狩必書地而哀公馳騁所涉地多不可徧以名舉故書西以包衆地謂其舉國之西)
(皆至也麟人罕識之獸也以見公之竆山竭澤而盡取至於不識之獸皆搜索而獲之故曰譏之也)詠於
詩(書於春秋雜出於傳記百家之書雖婦人女子皆知爲祥韓文)麟傷泣象尼(杜甫詩)麒
麟踆踆而在郊(杜甫封西岳賦)
白孔六帖卷九十五
