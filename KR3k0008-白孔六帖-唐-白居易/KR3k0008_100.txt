白孔六帖卷一百唐白居易原本
宋孔傳續撰
蒲桃(一)荔枝(二)
甘蔗(三)木瓜(四)
柿(五)瓜(六)
竹(七)松栢(八)
桂(九)桐(十)
柳(十一)蘭(十二)
芝(十三)蓮(十四)
菊(十五)茅(十六)
萍蘋(十七)桑(十八)
蒲桃(一)
白釀酒(史大宛以蒲桃釀酒富人藏酒至萬石數十年不敗)罽賓(漢書無雷國罽賓國皆有蒲桃)
遺人(續漢書燉煌張氏傳曰扶風孟陀以蒲桃酒一斗遺張譲拜陀為凉州刺史)設酒(漢武内傳)
(西王母常下帝為設蒲桃酒)善醉易醒(魏文帝詔羣臣曰旦設蒲桃解酒宿醒掩露汁多除煩解)
(熱善醉易醒)玄圃(鍾士秀蒲桃賦曰託靈根於玄圃植岷山之高根)蔓衍(潘岳閒居賦曰若榴)
(蒲桃之珍磊落蔓衍於其側蔓蒲桃也)孔奉母(陳叔逹嘗賜食得蒲桃不舉帝問之對曰臣母病渴)
(求不能致願歸奉之帝流涕曰卿有母遺乎因賜之)笯赤建國(西域有笯赤建國多蒲桃)雞卵
(磨鄰老勃薩歲獻貴人蒲桃大者如雞卵)為酒(五代于闐蒲桃為酒)黃白黑三種(蒲桃出于)
(大宛張騫所致有黃白黑三種成熟之時子實逼側雜俎)蒲桃若榴(西域勃律地寒蒲桃若榴)太
原食尹(河東備錄曰楊炎食蒲桃曰汝若不澁當以太原食尹相授)草龍珠帳(貝邱之南)
(有蒲桃谷谷中蒲桃可就其所食之或有取歸者即失道世言王母蒲桃也天寳中沙門曇霄因遊諸岳至此)
(谷得蒲桃食之又見枯蔓堪為杖大如指五尺餘持還本寺植之遂活長高數仞蔭地幅員十丈仰觀若帷蓋)
(焉其房實磊落紫瑩如墜時人號為草龍珠帳出雜俎)李直方第果品蒲萄為五
(國史補)劉禹錫蒲桃歌(分岐浩繁縟脩蔓幡詰曲)繁葩組綬結垂實珠
璣蹙(馬乳帶輕霜龍鱗躍初旭同上)蒲桃開景風(昔我初來時蒲桃開景風李白將遊衡山)
出漢宫(蒲桃出漢宫同上行樂詞)蒲桃宫(匈如繫頸數應盡明年應入蒲桃宫送族弟從軍)
普賢堂(天后蒲桃垂實則幸此堂雜俎)馬乳(韓文蒲桃詩若欲滿盤堆馬乳莫辭添竹引龍鬚)
土宜(西域焉耆國土宜蒲桃)蒲桃實大如棗至熟時常取之或賜
宫人(伽藍記)味兼醍醐(太宗破高昌收馬乳蒲桃種於苑中并得酒法仍自損益逆造酒成)
(綠色芳香酷烈長安始識其味出南部新書)
荔枝(二)
白龍眼(後漢單于來朝賜龍眼荔枝)交州貢(唐堯為臨武長縣接交州交州舊貢荔枝堯上)
(書諫乃止)甘液(王逸荔枝賦曰暖若朝雲之興森如横天之彗口含甘液心受芳氣卓絶類而自異超衆)
(果而獨貴)南方(魏文帝詔曰南方有龍眼荔枝寧比西國之蒲桃石密)恐腐(仲長統昌言今人主)
(不思廿露零醴泉湧而患枇杷荔枝之腐亦鄙矣)滋(梁劉霽荔枝詩曰叔帥貴其珍武仲稱其美良由自)
(遠至含滋不留齒)孔置騎傳送(玄宗貴妃楊氏嗜荔枝必欲生致之乃置騎傳送走數千里味)
(色未變已至京師)荔子丹(韓愈羅池廟碑文荔子丹兮蕉葉黃)殼如紅繒膜如紫
綃(白居易荔枝圖序殼如紅繒膜如紫綃瓤肉瑩白如冰雪漿液甘酸如醴酪若離本支一日而色變二日)
(而香變三日而味變四五日外色香味盡去)紫文紺理黛葉緗枝(張九齡荔枝賦)肇
氣合滋芬敷謐溢(綠穗靡靡青英苾苾蔕葯房而粹萃皮龍鱗以駢比膚五英而含津色紅)
(萍以吐日朱苞剖明當出信琱盤之仙液實玳筵之綺繢同上)荔枝圖(劉崇龜姻舊或干以財率不荅)
(但寫荔枝圖與之)鮮明芳潔(杜陽編羅浮先生軒轅集上因語京師無荳䓻花及荔枝俄頃一花)
(皆連枝葉凡數百鮮明芳潔如新折)閩江紅錦(正月十五夜玄宗於常春殿撤閩江紅錦荔枝令宫)
(人拾出影燈記)紫羅裁襯殼白玉褁填瓤(白居易詩)炎方每續朱櫻
獻玉座應悲白露團(杜甫解閱先帝貴妃今寂寞荔枝還復入長安炎方每續朱櫻獻玉)
(座應悲白露團)
甘蔗(三)
白為杖(典略文帝與奮威將軍鄧展飲酒酣方食甘蔗展以為杖左右大笑之)都蔗(曹植詩曰)
(都蔗雖甘杖之必折巧言雖美用之必滅)療渴(晉張協都蔗賦曰九秋凉期玄甘初出華黃浮觴酣飲累)
(日挫斯蔗而療渴若潄醴而含蜜)孫亮取(吴志孫亮方食生梅使黃門以銀椀并盖就中藏吏取甘)
(蔗餳黃門著鼠屎於餳中一云取蜜漬梅云云)漸入佳景(顧愷之喫甘蔗從尾食至頭曰漸入佳景)
孔色味愈西域(西域傳摩揭陀太宗遣使取熬糖法即詔揚州上諸蔗杵瀋如其劑色味愈西)
(域遠甚)若脛(南蠻婆賄伽盧國蔗大若脛)曲名(西舍利曲名凡十有二八曰甘蔗王驃云遏思)
(略謂佛教民如蔗之甘皆悅其味也)噉蔗(初味猶噉蔗韓愈荅張澈)春雨餘甘蔗(杜甫遣興)
薑蔗傍胡田(韋應物送唐明府)食蔗即愈(江南野史盧絳中痁疾逾月既乏資給疲)
(瘵且極忽夢一白衣婦人頗有姿色謂之曰子之疾當食蔗即愈既詰朝見鬻絳揣囊中且乏一鏹唯有唐韻)
(一册遂詣易之其人曰吾軰乃負販者將此安用哀君欲之志切遂貽數挺絳喜而食之至旦疾損)甘蔗
銷殘醉(元稹詩)
木瓜(四)
白衛風(木瓜詩美齊桓公也)投我以木瓜報之以瓊瑶匪報也永
以為好也(詩)木瓜次之(周禮)中州嘉木(宋何承天賦云)孔李樹生
木瓜(五行志大和三年成都李樹生木瓜空中不實)鹽山木瓜(地理志鹽州貢鹽山木瓜)嘉
木詩(孫逖宰相蕭嵩會百官賦嘉木詩使逖序所以然)花作房(蜀本草云其樹枝狀如柰花作)
(房生子形似栝樓火乾甚香)獻木瓜(明皇雜錄元獻皇后思食酸味明皇以告張說因進經袖出木)
(瓜以獻)一百二十一節(酉陽雜俎木瓜一尺一百二十一節)木瓜山(維會昌六年敬)
(告于木瓜山之神維神聰明格天能降雲雨杜牧祭木瓜神文)芳脆易損(崔涓守杭州湖上飲餞客)
(有獻木瓜所未嘗有也有中使即袖歸曰禁中未嘗有宜進于上頃之解舟而去守懼得罪欲輟飲官妓作酒)
(糾者白守某度木瓜經宿必委中流也會送者還云果潰爛弃之矣守異其言召問之曰此物芳脆易損必不)
(能入獻守取香錦面賚之出唐語林)布護滋蔓(枯木無生物之理而布護滋蔓)碩大殊尤
(時果有常形之分而碩大殊尤王維木瓜頌)客心自酸楚況對木瓜山(李白望木)
(瓜山)土貢(杭州潭州湖州土貢木瓜地理志)
柿(五)
白烏枇之柿(潘岳閑居賦曰梁侯烏枇之柿)記曰榛柿瓜桃李梅朱實
(說文云柿朱實果也)華林(晉宫闕名曰華林園柿六十七株)殊本合條(吴令顧修期言縣西)
(鄉有柿樹合條)金衣(梁簡文帝謝柿啓曰懸霜昭采凌冬挺潤甘清玉露味重金衣)孔取葉肄
書(鄭虔好書常苦無紙於是慈恩寺貯柿葉數屋遂往日取葉肄書歲久殆遍)枯死復生(五行)
(志景雲二年高祖故第有柿樹自天授中枯死至是復生)許州土貢(地理志許州土貢柿)梁矦
(張九齡賦柿何稱乎梁矦)七絶(酉陽雜俎俗謂柿樹有七絶一壽二多隂三無鳥巢四無䖝五霜葉可翫)
(六嘉實七落葉肥火)柿盤(木中根固柿為最俗謂之柿盤出酉陽雜俎)綠隂合(白公朝歸詩柿)
(樹綠隂合)霜天熟柿栗(收拾不可遲韓文送張道士序詩)頳虬卵(然雲燒樹大實駢金)
(烏下啄頳虬卵韓愈遊青龍寺)
瓜(六)
白禮曰為天子削瓜者副之巾以絺(副析也四析之也以巾覆焉副披偪)
(反)為國君者華之巾以綌(華中裂也音話)為大夫累之(累傫也為不巾)
(覆累力果切)士疐之(不中裂横截去疐而已疐音丁隸切)庶人齕之(齕者齧也)七月
食瓜五月治瓜(大戴禮五月乃治瓜之亂)五色(阮籍瓜詩曰五色曜朝陽)東陵
青門(漢書邵平者故秦東陵侯也秦破為布衣種瓜長安城東瓜美故世號東陵瓜從邵平始也青門亦)
(東門也)是剥是葅(詩曰疆埸有瓜是剥是葅)繫而不食(子曰吾豈匏瓜也哉焉能繫而)
(不食)緜緜之瓜(詩瓜之初生)緜緜瓜瓞(詩)及瓜而代(傳曰齊使連稱管至)
(父戍葵邱瓜時而往曰及瓜而代)三年一熟(積石山有瓜云云)祥異(漢哀帝二年瓜異本同蔕)
(共生一瓜時以為嘉瓜又李融為政得吏人有祥瓜生六子而共一蔕)瓜田不納履(文選詩)
龍蹄貍首(並瓜名)浮甘瓜於清泉(魏文帝書)甘瓜(見上)滋蔓(甘實)
春播(夏成)孫鍾之業(孫鍾貧以種瓜為業)瓜剖(而豆分)邵平之園(見上注)
瓜瓠不成(月令)瓜祭(禮瓜祭尚環食中弃所操上環瓜頭也祭祭先)芸(家語曾子芸瓜誤斷)
(其根父晳擊之仆地有頃方蘇)灌瓜(賈誼書梁大夫就為邊縣令與楚邊亭皆種瓜梁亭劬數灌其瓜美)
(楚人窳而希灌其瓜惡楚人以梁瓜美因夜竊搔梁瓜梁欲報搔楚瓜就曰是搆怨之道乃夜往竊為楚灌瓜)
(楚王乃謝以重幣梁楚交歡因宋就也)步騭(吴志步騭種瓜自給)嘉瓜(晉王濬園生嘉瓜二莖一)
(實)鉤蔕(阮籍詩連畛距阡陌子母相鉤蔕)孔獻(陸贄帝幸梁有獻瓜果者帝嘉其意欲授以試)
(官贄曰爵位天下公器不可輕也今獻瓜一器果一盛則受之彼忘軀命者有以相謂矣曰吾之軀命乃同瓜)
(果瓜果草木也若草木然人何勸哉)瑞瓜三蔓(舊唐書曰貞元四年夏右神策軍獻瑞瓜三蔓合為)
(一蔕而生三瓜)食瓜(武儒衡會食瓜蠅集其上事見蠅)奠(杜如晦帝他日食瓜美輟其半奠焉)緱
氏瓜(明崇儼四月帝憶瓜崇儼索百錢須臾以瓜獻曰得之緱氏老人圃中帝召老人問故曰埋一瓜失)
(之土中得百錢云)黃臺(承天皇帝倓傳李泌曰陛下嘗聞黃臺瓜乎見歌門)西瓜(五代史載陷敵)
(記而真珠寨始食西瓜云契丹破回紇得此種以牛糞覆棚而種大如中國冬瓜而味甘)求傍舍瓜
(王弘義始賤時求傍舍瓜不與乃騰文言園有白兔縣為集衆捕逐畦蓏無遺)剖瓜傷指(代宗皇后)
(沈氏河南為史思明所没失后所在德宗即位令咨訪高力士女嘗從后遊年狀差似后嘗削脯哺帝傷左指)
(高亦剖瓜傷指)斬瓜試劒(南漢劉晟嘗夜飲大醉以瓜置伶人尚玉樓項拔劔斬之以試劒因斬其)
(首)獻生子(李泌請以二月朔為中和節民間以青囊盛瓜果種相問遺謂之獻生子)分蔕瓜
(杜陽編滄州産分蔕瓜長二尺其色如栮一顆二蔕)沈浮亂水玉(愛惜如芝草落刃嚼冰霜開懷)
(慰枯槁杜甫園人送瓜詩)許以秋蔕除仍看小童抱(同上)空洞靈瓜(謝玄)
(卿遇神仙設空洞靈瓜續仙傳)種瓜(馬湘有道術嘗於江南刺史馬植對冬月以酒杯盛土種瓜須臾引)
(蔓生實食之甚美)尋支瓜(大食國有尋支瓜大者十人食乃盡)豈傍青門學種瓜
(丈人文力猶強健豈傍青門學種瓜杜甫曲江陪飲)瓜剖銛刃巾之以疎絺(蘇源明小)
(洞庭讌籍)霜蔓縋寒瓜(柳宗元詩)淡澉甘瓜濯(韓愈納凉聯句)瓜畦爛文
貝(秋雨聯句)傾筐蒲領青(蒲眼顔色好杜甫瓜詩)七月而食五色稱珍
(柳宗元賀嘉瓜表七月而食豳土歌王業之難五色稱珍東陵詠嘉賓之會)每見秋瓜憶故
邱(杜甫詩)瓜嚼水精寒(杜甫詩)陽陂可種瓜
竹(七)
白東南之美(爾雅曰東南之美者有會稽之竹箭焉)千畆(史記渭川千畆竹其人與千戶)
(侯等)有筠(禮之於人猶竹箭之有筠松栢之有心二者居天下之大端也故貫四時而不改柯易葉注云)
(竹箭篠也端本也二物天地氣之本故不變也)梁園(梁孝王有脩竹園)染淚(湘妃泣舜揮淚染竹)
(成斑)龍化(費長房隨壺公入山公以竹杖與騎至家以竹杖投葛陂中化為龍)鳳食(非竹實不食)
此君(何可一日無此君)掃壇(永嘉記小江緣岸有仙石壇有竹嬋娟青翠風來枝動掃石壇壇上)
(無塵也)嬋娟青翠(見上注)篠簜箘簵楛(禹貢揚州厥貢篠簜荆州厥貢箘簵)
(注皆中矢之善者也)竹林七賢(世說嵇康阮籍等七人常集於竹林之下世謂之竹林七賢)脩
竹冬青(選)綠葉翠莖冒霜停雪(選)玉潤(碧鮮)嬋娟之竹生
於江潭(楚詞)如竹苞矣(詩苞本也)歲寒之心脩竹檀欒既
四時之不改(豈一日之可無)擢本千尋孔采怪竹(蘇良嗣遷荆州長史帝遣)
(宦者采怪竹江南將蒔上苑宦者所過縱暴至荆良嗣囚之上書言狀帝下詔慰奬取竹弃之)射竹(党項)
(宣宗大中四年内掠邠寧詔鳳翔李業河東李拭合節度兵討之宰相白敏中為都統帝出近苑或以竹一筒)
(植舍外近纔尺許遠且百步帝屬二矢曰党項窮寇仍歲暴吾鄙今我約射竹中則彼當自亡不中我且索天)
(下兵剪之終不以此賊遺子孫左右注目帝一發竹分矢徹諸外左右呼萬歲不閱月羌果破)庭竹(五代)
(扈載遊相國寺見庭竹可愛作碧鮮賦題其壁世宗聞之遣小黃門就壁錄之覧而稱善)鳳翔千畮
(五代李從儼有竹千畮在鳳翔懼侵民利未嘗省理)縹節黃苞(韓愈詩縹節已儲霜黃苞猶掩翠)
電斑竹(地理志雷州土貢電斑竹)擲竹枝為橋(明皇雜錄羅公遠引明皇遊月宫擲一竹)
(枝於空中為大橋色如白金行十數里至一大城闕羅曰此乃月宫也)竹里館(王維别墅在輞川地)
(竒勝有竹里館)竹溪六逸(李白與孔巢父韓準裴政張叔明陶沔居徂萊山日沈飲號竹溪六逸)
竹類有三十九(酉陽雜俎竹譜云)恨竹淚空幽(韓文遠遊聯句)何時聞
秋聲翛翛北忩竹(李白感秋)龍影(貞幹鄣曲砌翠葉負寒霜拂牖分龍影臨池待鳳翔)
(唐太宗詩)新筍踴犀株(元稹詩)剥苔吊斑林(韓愈會合聯句)羅浮巨竹
(貞元中有人遊羅浮第三嶺見巨竹有三十九節長二丈)祖竹藂新筍(元稹詩)翠乾宜
棧竹(杜甫詩)
松栢(八)
白子曰歲寒然後知松栢之後凋不易葉於四時(方偃)
(盖於千秋)有心(具竹門注)如松茂矣(詩)秦封(秦始皇封太山遇雨避於松下遂封松為)
(五大夫)培塿無松栢草不植(松栢之下草不植)偃蓋(松千歲如偃蓋)山
有喬松(詩)鬱鬱澗底松(離離山上苖愛彼徑寸莖蔭此百尺條)青青陵上
栢落落(亭亭)鶴棲(千歲之鶴棲於松栢)徂來之松新甫之栢(徂來新甫)
(並山名)問社(哀公問社於宰我宰我對曰夏后氏以松殷人以栢)女蘿附於松栢
松桷有埏(勑延切詩)陟彼景山松栢桓桓是斷是遷(登景山取松栢)
(易直者斷遷也)孔七松居士(鄭薰既老號所居為隠巖蒔松于庭號七松居士)仰射不
能及顛(回鶻黠戛斯木松高者仰射不能及顛)化石(回紇拔野古有川曰康干河斷松投之三)
(年輙化為石色蒼緻然節理猶在世謂康干石者)隠背(李泌嘗取松樛枝以隠背名曰養和後得如龍)
(形者因以獻帝四方爭效之)餌葉(王希夷餌松栢葉雜華)百餘章(秦系客泉州南安有九日)
(山大松百餘章俗傳東晉時所植系結廬其上)為林(郎餘令授霍王元軌参軍從父知年亦為王友元軌)
(每曰郎家二賢皆入府不意培塿而松栢為林也)十松(李適卒勒其子曰覇陵原西可營墓樹十松焉)
二栢(桑道茂居有二栢甚茂曰人居而木蕃者去之木盛則土衰土衰則人病乃以鐡數十鈞埋其下復)
(曰後有發其地而死者大和中温造居之發藏鐡而就死)若龍攣虎跛狀(陸龜蒙怪松贊曰有)
(道人自天台來示余怪松圖披之甚駭人自盤根于嵓穴之内輪菌逼側而上身大數圍而高不四五尺礧碋)
(然蹙縮然榦不假枝枝不假葉有若龍孿虎跛壯士囚縛之狀)孤生挺特無所因倚(李德)
(裕進戒帝辨邪正請借物為喻松栢之為木孤生挺特無所因倚蘿蔦則不然弱不能立必附它木)五粒
松脂(五代鄭遨聞華山有五粒松脂淪入地千歲化為藥能去三尸因徙居華隂欲求之)枯松復
生(天寳遺事明皇遭禄山之亂鑾輿西幸禁中枯松復生枝葉葱蒨宛如新植者後肅宗平内難再興唐祚)
(祥不誣矣)偃蓋山(金陵記芳山有野人見一使者異服牽一白犬野人問居何地曰偃蓋山隨至古松)
(下而没松形果如蓋意使者乃松樹精犬乃茯苓耳)高直聳秀條暢碩茂(貞松産於嵓嶺)
(高直聳秀條暢碩茂粹然立於千仞之表和氣之發也禀和氣之至者必合以正性於是有貞心勁質用固其)
(本禦攘冰霜以貫歲寒故君子儀之柳子厚送崔羣)勁色不改舊(芳心與誰榮柳子厚松詩)雖
當霰雪嚴未覺栝栢枯(杜甫别張十三建封詩)采栢動盈掬(佳人)蛇
子蛇孫鱗宛宛(新香幾粒紅催飯綠坡浸葉滿濃光細束龍髯絞刀剪李賀小松)碧澗
蒼松五粒稀(侵雲采去霞沾衣韋應物東林賜松英丸詩)五松受職(李白送人遊桃)
(源序登封太山風雨暴作雖五松受職草木有知而萬象乖度禮刑將弛)壽倒三松(下元夫人降封)
(陟謂陜曰我能令君壽倒三松太平廣記)不空三藏塔前多老松(歲旱則官伐其枝為)
(龍骨以祈雨盖三藏役龍意其樹必有靈也酉陽雜俎)孔明廟前有老栢(古栢行)苦
心香葉(苦心豈免容螻蟻香葉終經宿鸞鳳同上)兩株慘裂苔蘚皮(屈鐡交錯廻高)
(枝白摧朽骨龍虎死黑入太隂雷雨垂雙松歌)偃蹙龍虎姿(主當風雨會病栢詩)意鍾老
栢青(送率府程錄事)切切交風(松數十株切切交風如冠劒大臣國有急難庭立而議杜牧晚)
(晴賦)栢曰蒼宫(樊宗師園林記)摩頂松(玄裝往西域見其松以手摩其枝曰吾西去求佛教)
(汝可西長吾歸即東回使吾弟子軰知之既去松枝年年西指一年忽東回弟子曰教主歸矣果還至今謂之)
(摩頂松廣異記)兩粒五粒(酉陽雜俎松今言兩粒五粒粒當言鬛成式修行里私第大堂前有五鬛)
(松兩株大財如椀甲子年結實味與新羅南詔者不别五鬛松皮不鱗中使仇士良水磑亭子在城東有兩鬛)
(皮不鱗者又有七鬛者不知自何而得俗謂孔雀松三鬛松也松命根遇石則偃蓋不必千年也)松圍
三尺(摭言鍾輻作松齋手植一松夢朱衣吏曰松圍三尺吾子當登第後三十年成名其松圍果三尺)
桂(九)
白香宜泛酒(味可蠲痾)小山(楚辭曰桂樹叢生兮小山之幽偃蹇連拳兮枝相樛)攀桂
兮聊淹留(劉安隠詩云云)月中有仙桂樹一枝(晉郤詵對武帝曰臣對策為天)
(下第一猶桂林一枝)八桂森挺以陵霜(天台山賦)冬榮(楚辭曰嘉南方之炎德美桂樹)
(之冬榮)薑桂因地而生不因地而辛草木之滋(記喪有疾飲酒)
(食肉必有草木之滋焉以為薑桂之謂也)楚國之薪(蘇秦曰楚國之薪貴於桂也)丹桂
朱桂黝儵於南北(見靈光殿賦)孔小山篇(太宗賢妃徐惠小山篇曰撫桂枝以)
(凝想)以防疾疢(元行冲謂狄仁傑曰參术芝桂以防疾疢)山桂(酉陽雜俎山桂葉如麻細花紫)
(色黃華簇生如護火草花出丹陽山中)團團(韓愈羅池廟碑文桂樹團團)桂花三月開
(雜俎衛公言桂花三月開黃而不白)幽桂(窮冬百草死幽桂乃芬芳韓愈重雲詩)誰憐松桂
性(競愛桃李隂孟先生)桂樹青雲端(相思在何處桂樹青雲端李白贈參寥子)桂蠧花
不實(古風)芳桂(不采芳桂枝反棲惡木根)桂林坐蕭瑟(宿龍門寺)桂子落秋
月(送崔十二)鼯啼桂方秋(日夕山中)桂花香帶雪(杜牧送孟遲子把一枝物桂花)
(香帶雪)芳香而正堅(文選直學省詩山中有桂樹李翰注桂樹芳香而正堅故君子依之)天
竺桂(白公詩曰宿因月桂落醉為海榴開題天竺寺所作也舊說杭州天竺寺每歲秋月有桂子墜)山
中有桂花莫將花如霰(王維)離披得幽桂芳本欣盈握(柳宗)
(元衡陽柳桂)聯翩桂花墜秋月(李賀)山頭老桂吹古香(同上)青桂
隠遥月(李白)方從桂樹隠(不羡桃花源同上)桂露對仙娥(李賀感諷桂露)
(對仙娥星星下雲逕)雪下桂花稀(同上)兔寒蟾冷桂香白(唐李商隠詩)雨
桂子于台州(五行志垂拱四年三月雨桂子于台州旬餘乃止占曰天雨草木人多死)霧密
前山桂(柳宗元述舊言懷詩)
桐(十)
白棲鳳之枝(剪圭之葉)嶧陽(禹貢徐州貢嶧陽孤桐注特生也材中琴瑟)詩曰梧
桐生矣于彼朝陽(又曰菶菶萋萋)鳳棲(鳳皇非梧桐不棲)入爨(吴人有燒桐以)
(爨者蔡伯喈聞其爆聲曰良桐因請削為琴尾尚焦故號焦尾琴)翦桐為圭(成王剪梧葉為圭與)
(唐叔曰封汝於唐周公請擇日成王曰吾與戲之耳周公曰天子無戲言遂封之)龍門之桐(七發)
(曰龍門之桐高百尺而無枝又曰半生半死)清明之日桐始華(月令)半死(見上注)
雙桐生空井(魏明帝詩云云)其桐其椅其實離離(詩)孔更植(契苾)
(何力司稼少卿梁脩仁新作大明宫植白楊于庭示力曰此木易成不數年可庇何力不荅但誦白楊多悲風)
(蕭蕭愁殺人之句脩仁驚悟更植以桐)破一桐葉附使以進(李泌德宗在奉天召赴行)
(在時李懷光叛歲又蝗旱議者欲赦懷光帝博問羣臣泌破一桐葉附使者以進曰陛下與懷光君臣之分不)
(可復合如此葉矣由是不赦)桐之良(柳宗元霹靂琴贊序琴莫良於桐桐之良莫良於生石上)青
桐樹(北夢𤨏言王義方初拜御史置宅酬直訖數日忽對賓朋指庭中青桐樹一雙曰此忘酬直召宅主)
(付之錢四千)鳳條(歴城房家園齊博陵君豹之山池其中雜樹森竦或有人折其桐枝者君曰何謂傷)
(吾鳳條自後人不復敢折雜俎)空䃈一片下琤若摧琅玕(霜風侵梧桐衆葉著樹乾)
(空䃈一片下琤若摧琅玕韓文秋懷詩)青桐君(龍門古寺庭多古桐桐花盛開有異蜂甚大其聲如)
(人微吟花間僧異之網取一枚置籠中中夜聞歎息之聲翊日大蜂羣集)
柳(十一)
白詩曰有苑者柳(不尚息焉苑茂皃言人息其隂)苑彼柳斯鳴蜩嘒嘒
(詩)金堤柳(選)折柳樊圃(詩)鑚燧改火(春取榆柳之火)彭澤(柳)五
柳先生(晉書陶潜字淵明為彭澤令宅邊栽五株柳自號為五柳先生)竊植武昌(晉陶侃士)
(衡明識過人武昌道上種柳人有竊之種於家侃見識之人因服罪)昔我往矣楊柳依依
(詩)鬱鬱園中柳(古詩)未若柳絮因風起(謝道韞雪詩)孔蒔柳于
庭(韋虚心維子初維為郎蒔柳于庭及虚心兄弟居郎省對之輙歛容)檉柳(吐蕃赤嶺藏河夾河多檉)
(柳)瑞柳(吕渭遷禮部侍郎始中書省有古柳建中末枯死德宗自梁還復榮茂人以為瑞柳渭令貢士)
(賦之帝聞不以為善)數歲成林(范希朝遷振武節度使初單于城池不樹希朝命蒔柳數歲成林)
柳浪(王維有别墅在輞川有柳浪)疎楊掛綠絲(李白詩)植白楊于庭(梁脩)
(仁作大明宫事見桐門)細柳圈(李適天子春幸梨園并渭水祓除則賜細柳圈辟癘)柳花為
酒(南蠻訶陵以柳花為酒)九烈君(三峯集曰李固言未第前行古柳下聞有彈指聲固言問之曰)
(吾柳神九烈君也用柳汁染子衣矣科第無疑果得藍袍當以棗餻祀我固言許之未久及第)花開玉
關雪葉暖金忩煙(李白折楊柳垂楊拂綠水搖豔東風年花開玉關雪葉暖金忩煙)柳
將軍(有人於古宅遇柳將軍者驗之乃一株枯柳爾宣室志)折柳結帶(麗情集柳枝詩洛中)
(里娘也聞誦義山燕臺詩乃折柳結帶贈義山乞詩)點翠柳含萌(白居易詩)及歸柳嘶
&KR1578;(韓文征蜀聯句)女媧陵雙柳(虢州刺史王竒光奏女媧墳云天寳十三載大雨晦冥忽沈一)
(夜河上有人覺風雷聲曉見其墳踴出上生雙柳樹高丈餘下有巨石兼盡圖進酉陽雜俎)
幽蘭(十二)
白幽蘭芳蘭春蘭秋蘭秋蘭兮青青綠葉兮
紫莖(楚辭)光風轉蕙泛崇蘭(同上)芝蘭生於深林不以無人
而不芳(家語)生庭(語林曰譬若芝蘭玉樹欲使其生庭)芳蘭當門不得不鉏
(古人有言)國香(傳鄭文公賤妾曰燕姞夢天使與已蘭曰以是為爾子以蘭有國香人服媚之如是既而)
(文公與之蘭而御之辭曰妾幸而有子將不信敢徵蘭乎穆公名曰蘭)刈蘭而卒(傳鄭穆公有疾)
(曰蘭死吾其死乎吾所因蘭而生刈蘭而卒)與善人居如入芝蘭之室久而
知其芳(家語)蘭以秋芳(古詩)紉秋蘭以為佩(楚辭)南陔美孝子
也(循彼南陔言采其蘭以為佩也)修禊(韓詩三月上巳桃花水時時俗於溱洧水執蘭修禊祓除不祥)
又(晉永和九年王羲之集羣賢會山隂之蘭亭)在握(郎官握蘭含香)叢蘭欲茂而風
敗之(文子)十步(說苑十步之内必有芳蘭)九畹(楚辭予既滋蘭之九畹)蘭以香而
自焚同心之言其臭如蘭(易)賜(禮婦或賜之茝蘭則受而獻諸舅姑)民
之好我芳若椒蘭(孫子卿)謝庭(晉謝太傅諸子若芝蘭玉樹生於階庭)清露
被蘭臯(古詩)秋蘭隂墀窮谷既芳蘭孔蘭澤(李適帝冬幸新)
(豐賜浴湯池給香粉蘭澤)揚揚其香(韓愈猗蘭操蘭之猗揚揚其香不採而佩於蘭何傷)風蘭
(文粹孟遲詩風蘭舞幽香)蘭菊異芬(裴子餘同舍李尚隠程行湛或問優劣於長史陳崇業曰蘭菊)
(異芬胡有廢者)英英有蘭(孫逖為集賢院修撰宰相蕭嵩會百官賦蘭等詩繼雅頌體使逖序)養
以綺石(汗漫錄王維貯蕙蘭必黃磁斗養以綺石累年彌盛)插帽(曲江春宴錄霍定與友生遊曲)
(江以千金求人竊貴矦亭榭中蘭花插帽兼自持往羅綺叢中賣之士女争買抛擲金錢)生谷底(蘭生)
(谷底人不鋤李白贈從弟詩)至秋色紅(李周翰注文選别賦)綠豔(飛霜早淅瀝綠豔恐休歇)
(李白古風)逕蘭銷晚馤(韓愈秋雨聯句)紫蘭含幽色(韋應物詩)蘭葳蕤兮
紅芳(李白賦)芳蘭哀自焚(同上)香風遠(蘭秋香風遠同上)孤蘭生幽
園衆草共蕪没(同上)煙開蘭葉香風暖(李白鸚鵡洲詩)水光蘭澤
葉(李賀)一心衰謝如枯蘭(李賀開愁歌我嘗二十不得意一心衰謝如枯蘭)衰蘭
送客咸陽道(金人辭漢歌衰蘭送客咸陽道天若有情天亦老)光風催蘭吹小
殿(春晝)
芝(十三)
白彼茁者芝(茁出地皃)靈芝紫芝九莖一年三秀
漢歌(漢甘泉宫生芝草九莖連葉乃作芝房之歌以薦郊廟也)芝蘭囷蠢生其隈(選)
五芝含秀而晨敷(天台山賦)車盖之狀煌煌靈芝(一年三秀)孔
孝感(李迥秀所居堂産芝草中宗以為孝感)芝出北墉(賈循母亡將葬芝出北墉以為瑞)
青芝(韓愈進學解赤箭青芝俱收並蓄)美瑞(又書鳳皇芝草賢愚皆以為美瑞)芝生于
梁(安禄山擊契丹還奏夢李勣李靖求食於臣乃祠北郡芝生于梁)紫芝(楊炎父喪廬墓側有紫芝)
(之祥)靈芝(藩鎮李寳臣既貯異志引妖人為丹書靈芝朱草)神芝(文粹中宗諡册嘉禾神芝日獻)
(于府)屋柱木無故生芝(黑為賊黃為喜酉陽雜俎)五德芝(如車馬同上)菌芝
(如樓同上)黃芝(韓思復遷滁州刺史有黃芝五生州署民為刻頌其祥)玉芝(舊史肅宗延英殿御)
(座梁上生玉芝一莖二花上製靈芝詩)蒸出芝菌(柳宗元貽蕭俛書使受天澤餘潤雖朽枿敗腐)
(不能生植猶足蒸出芝菌以為瑞物)雙麟芝(杜陽編處士伊祁玄解於衣帶間出三年藥實為上種於)
(殿前一曰雙麟芝色褐一莖兩穗隠隠形似麟頭尾悉具其中有子如瑟瑟)色如紅玉(武宗起望)
(仙臺室中生靈芝二株皆如紅玉)螢火芝(酉陽雜俎良常山有螢火芝其葉似草實大如豆紫花夜)
(視有光食一枚心中一孔明食至七心七竅洞徹可比夜書)形類天尊(同上天寳初臨川郡人李)
(嘉允所居柱上生芝草形類天尊太守張景儉截柱獻之)石芝得池仙(同上羅門山食石芝得池)
(仙)瑞芝(産廟柱杜詩)紫芝曲(隠士休歌紫芝曲同上)
蓮(十四)
白蓮(荷芙蕖也其莖茄其葉葭其花菡蓞其實蓮其根藕)為衣緝裳(楚辭荷為衣兮蕙為帶又)
(緝芙蓉以為裳)魚戲蓮葉下(古詩)龜游(龜千歲游於蓮葉上)涉江采芙蓉(古詩)
千葉蓮花(華山記華山峯上有池池中生千葉蓮花)孔蓮華似六郎(楊再思張昌宗)
(以姿貌倖再思每曰人言六郎似蓮花非也正謂蓮花似六郎耳)蓮華賦(參方本作蓮華賦)秋
房(韓愈議池蓮拆秋房)芳敷竟發(文粹宋之問秋蓮賦見白露之先降悲紅蕖之已秋昔之菡蓞)
(齊秀芳敷竟發)綠蔕青枝(緣溝覆池)青房圓實(張籍採蓮曲青房圓實齊戢戢)金蓮
華(杜陽編滄州金蓮華州人研之如泥竹間彩繪光影煥爛與真金無異但不能入火而已更有莖出其花)
(如蝶每微風則搖蕩如飛婦人競採之以為首飾即語曰不戴金蓮華不得到仙家)墮蘂黦顔(杜牧)
(晚晴賦復引舟於深灣忽八九之紅芰姹然如婦歛然如女墮蘂黦顔似見放棄)分香蓮(三堂往事)
(其宅有鈞仙池一種蓮子一歲再結實每實子十雙其花時香兼桃菊梅英郡人傳分香蓮不論錢)睡蓮
(酉陽雜俎南海有睡蓮夜則花低入水屯田韋郎中從事南海親見)玉井蓮(太華峯頭玉井蓮開花十)
(丈藕如船冷比霜雪甘比蜜一片入口沈痾痊韓愈古意)雙花擢秀連蔕垂芳(柳宗元雙)
(蓮表)解語花(太液池千葉白蓮開帝與妃子共賞指妃謂左右曰何如此解語花出天寳遺事)
菊(十五)
白菊有黃華(季秋)盈把(晉陶潜九月九日無酒宅邊有叢菊潜摘之盈把望見白衣人至乃)
(王弘送酒便醉而歸)賜鍾繇(魏文帝賜鍾繇菊一束)菊花酒(費長房謂桓景九月九日可登)
(高飲菊花酒以消災)東籬下秋菊金菊時菊黃菊服
花得仙(神仙傳康風子服菊花栢實噉乃得仙)夕餐秋菊之落英(楚辭)花似
薏(以甘苦别之菊甘薏苦)孔獻菊花酒稱壽(李適秋登慈恩浮圖獻菊花酒稱壽)懿
此貞色(蕭穎士菊榮篇曰豈微春華懿此貞色)蘭菊異芬(見蘭門)歌(韋綬九月九日)
(帝為黃菊歌示綬)青蘂(簷前甘菊移時晚青蘂重陽不堪摘杜甫)時過菊潭上縱酒
無休歇泛此黃金花頽然清歌發(李白)蕪没湘岸千株菊
(杜甫在道州手札)鮮鮮(鮮鮮霜中菊既晚何用好韓文秋懷詩)細葉彫輕翠圓花
飛碎黃(唐太宗詩)采采黃金花(何由滿衣袖杜甫九日詩)紫英黃萼(文粹菊榮)
(篇紫英黃萼照灼丹墀又舊根新莖布葉垂英又隂槐翳柳邇楹近宇既低其枝又弱其榦愷悌君子佩服攸)
(宜蕭穎士)
茅(十六)
白苞匭菁茅(禹貢荆州貢苞匭菁茅注云匭匝也菁以為菹茅以縮酒)野有死麕白
茅苞之(詩)苴土(王者建諸侯受之以土苴以白茅)三脊(王者封禪必須三脊之茅以為)
(藉杜預云江淮之間一茅三脊此靈物也)連茹(拔茅連茹以其彙征吉)孔冬蔽(武攸緒盤桓龍)
(門少室間冬蔽茅椒)類生於澤(季全忠有蘆生其室一尺三節問張建建曰蘆茅類生於澤公茅生)
(兆也傳節者其三世乎)賦蓑茅(牛僧孺為武昌節度使鄂城土惡亟圯歲增築賦蓑茅於民吏倚為)
(擾)荒茅(夾江荒茅叢竹之間韓愈送區冊序)斬茅而嘉樹列(宴喜亭記)結茅鍊
金液(所期俱卜築結茅鍊金液李白涇溪卜築詩)茅蒐七千兩(歲貢茅蒐七千兩劉禹錫)
(和州刺史壁記)茨藉(養茅菅以為茨藉文粹君陽遁叟山居記)荆之茅皆可以縮(柳宗)
(元與崔連州書)酌以茅明(杜甫太廟賦)蓬茅(韓愈送文暢師北遊詩)
萍蘋(十七)
白浮萍(綠萍紫萍)白蘋(青蘋綠蘋)崐崘(吕氏春秋曰菜之美者崐崘之蘋焉)得實(楚王)
(渡江得蘋實大如斗赤如日剖而食之甜如蜜)薦鬼神(傳蘋蘩之菜可以薦鬼神可以羞王公)汀
洲採白蘋于以採蘋南澗之濱大者蘋(小者萍)浮水
無根(濟江得實)榖雨之日萍始生(禮季春)孔萍蓋汙池靜(韓愈閒遊)
(詩)風約(風約半池萍同上)芣萊(陳藏器云水萍有三種大者曰蘋一名芣萊)風有季
女之奠(文粹李直方白蘋亭記蘋之為用風有季女之奠騷有放臣之望)為鴨作茵褥
(雲林異景誌浮光多美鴨太原少尹樊千里買百隻置後池載數車浮萍入池使為鴨作茵褥)琉璃板
中貯江水及萍藻(魚朝恩宅有洞房四壁大安琉璃板中貯江水及萍藻諸色魚鰕號魚藻)
(洞出南康記)組繡一川(李華言醫蘋荇荷花組繡一川)風水悲流萍(劉禹錫送李策)
沈沈水中萍(張籍别孟郊)水底蘋(太原晉祠東有水底蘋不死食之甚美酉陽雜俎)
夫以澗谿之賤微而可充王公之殷薦(白蘋亭記)
桑(十八)
白亳有祥(桑榖共生於朝七日大拱)夢生井(何祗夢桑生井問趙直直曰桑字四十八君壽)
(不過此矣果然)餓人(傳宣子見靈輒餓於桑下三日矣與簞食食之餘具報德門)終朝採桑
(不盈一筐)贈金(魯秋胡贈桑下美人金乃妻也)探得金環(羊祜叔子五歲時令乳母於東家桑)
(樹中探得金環)戴勝降桑(三月)期我乎桑中(詩)變海(淮南子東海三變于桑田)
以桑為均(月令為桑多則繭多以桑少則繭少)無伐桑柘桑之落矣其
黃而殞桑之未落其葉沃若桑田(說于桑田說勸也)南山
有桑充養母(蔡順採桑椹充養母)雉馴(魯恭為中牟令雉馴桑下)以桑為弧
(子初生)桑間濮上衣食之源蠶月條桑行採(秋胡詩)
五畆之宅隰有起寒煙末光懷我好音衣
食之源空桑扶桑桑樞蔽野孔一夕再生(賈循)
(母亡將葬宅有枯桑一夕再生人以為瑞)紫披襖出汝身(五代會同二年契丹南掠邢洺磁至)
(于安陽河焚剽殆盡契丹見大桑木罵曰吾知紫披襖出自汝身吾豈容汝活耶束薪於木而焚之)桑條
歌(中宗庶人韋氏太史迦葉志忠表上桑條歌十二篇言后當受命)田畆樹桑(憲宗元和七年)
(四月癸巳詔民田畆樹桑)生石上(南詔永昌之西野桑生石上其材上屈南向而下植取以為弓)桑
蔭不徙(尉遲恭贊太宗以赤心付之桑蔭不徙而大功立)桑木想(雲仙散錄常新錄裴休得)
(桑木根曰若作沈香想更無異相雖對沈水香反作桑木想終不聞香諸相從心起)宅邊青桑葉
宛宛(野蠶食葉還成繭張籍廢居行)扶桑丹椹(謝玄卿遇神仙設扶桑丹椹續仙傳)桑柘
葉如雨飛藿共徘徊(杜甫昔遊詩)舍西柔桑葉可拈(漫興詩)秦
桑低綠枝(李白春思)蠶眠桑葉稀(王維渭川田家)桑柘羅平蕪(李白)得
之桑榆(吴兢其能直言正諫不避死亡之誅者特加寵榮待以不次則失之東隅冀得之桑榆矣唐史)
白孔六帖卷一百
