白孔六帖卷五唐白居易原本
宋孔傳續撰
山(一)嵩山(二)
華山(三)泰山(四)
恒山(五)衡山(六)
終南山(七)石(八)
崐崘山(九)廬山(十)
太行山(十一)荆山(十二)
鍾山(十三)北邙山(十四)
天台山(十五)首陽山(十六)
燕然山(十七)羅浮山(十八)
九疑山(十九)交廣諸山(二十)
川澤(二十一)虞衡(二十二)
山(一)
白天作高山結而為山岳(流而為江海)拳石(禮今夫山一拳石之多及)
(其廣大草木生焉禽獸居焉寳藏興焉)纖塵(山不讓塵故能成其大)國主(山川)地鎮(周禮)
(九州有名山為地鎮注鎮安安地德也)峻極于天(崧高維岳)名山(見上)土聚(國語山土)
(之聚)節彼南山(維石巖巖)漸漸之石維其高矣岵屺(爾雅有草木岵)
(無草木屺)祭山曰&KR0869;懸(爾雅)厲禁(山虞掌山林之政令為之厲而為之守禁若祭山林則為)
(之主而脩除且蹕)山師(掌山林之名辨其物與其利害而頒之邦國使置其珍異之物)有木(山有)
(木工則度之)為山(九仞)仁者(樂山)不可久留(離騷山中不可久留)峩峩崇崇
秀出削成風雷蒸騰雲雨結成元氣之始(秀出太虛之中)
節彼南山(鎮兹下土)小隱山林(大隱朝市)崩(晉梁山崩伯宗問絳人絳人曰山有朽壤)
(而崩可若何然國主山川故山崩川竭君為之不舉降服乘縵徹樂出次祝幣史辭以禮焉其如此而已詩山)
(冡崒崩)不崩(如南山之夀不騫不崩)出雲(天降時雨山川出雲)千巗(顧凱字長康遊會稽)
(人問山川之美答曰千巖競秀萬壑爭流)九坂(蜀有九坂山漢記梁冀聚上築山十里九坂)登山
(臨水送將歸)上山(採蘼蕪下山逢故夫)鼇負(蓬萊)蛇繞(崐崘)祭祀(並見祀山川注中)
崩(周禮凡四鎮五岳崩令去樂不舉)亨(易王用亨於西山)設險(易)始萬物(終萬物始)
(萬物莫盛乎艮艮山也)桐生朝陽(不宜生高岡太平而生為瑞也)居(禮記居山不以魚鼈為禮)
出器車(禮云天不愛其道地不愛其寳人不愛其情故山出器車)國寳(左傳山澤林盬國之寳)
藏疾(左傳山藪藏疾)仁者樂(如山之安萬物生焉)藏金(莊子)獸離(莊子函車之獸分而)
(離山不免網罟之患)蚉負(莊子云使蚉負山不勝任)狐棲(莊子云豐狐文豹棲於山也)有夔
(莊子云鬼也如鼓一足)積卑(莊子丘山積卑而為高)見列星(莊子元天山高四見列星)共
工觸(列女媧氏斷鼇足以立四極其後共工與顓頊爭天下怒觸不周山)大壑中(列大壑中有五)
(山焉一曰岱輿二曰員嶠三曰方壺四曰瀛洲五曰蓬萊)愚公移(列子太行王屋二山方七里高萬仞)
(愚公且九十面山居懲山北將移之操蛇之神聞之山神懼其不已也告帝帝感其誠命夸娥氏二子負山一)
(措朔東一措雍南自此冀南漢隂無隴)違(家違山十里蟪蛄之聲猶在於耳注謂政事須聽而後到)重
載涉(家語萬仞之山重載涉焉)為室(楚鑿山楹以為室)無獸(楚辭山蕭條兮)崩(史岐山崩)
(周幽王卒)名山(史天下名山八山在夷五在中國華山首陽山太室山少室山東太山此五山黃帝之常)
(遊)刺而泉出(漢貳師李廣利軍行無水拔刀刺山水泉湧出)銀溢(史殷金銀自山溢出)不
測(漢今陛下騁飛六龍不測之山)聚米(後漢馬援征隗囂於帝前聚米為山指畫形勢開示衆軍帝曰)
(虜在吾目中耳)起景陽山(魏明帝鑿太行山之石英採穀城之文石起景陽山於芳林園百役繁興)
(公卿已下莫不展力帝乃躬自掘土以率之云云魏志)靈運登(宋謝靈運好登山陟嶺必造幽峻巖)
(障數十重莫不盡登躡常着木屐上山則去前齒下山則去後齒)固國(孟固國不以山谿之險)孔
隴右山崩(虞世南隴右山崩帝憂之以問世南對曰春秋時梁山崩晉侯召伯宗問伯宗曰國主山)
(川故山崩川竭君為之不舉降服乘縵徹樂出次祝幣以禮焉梁山晉所出也晉侯從之故得無害漢文帝元)
(年楚地二十九山同日崩今恐有冤獄枉繫室省錄纍囚庶幾或當天意帝然之)高士峯(秦系客泉)
(州南安有九日山系結廬其上卒南安人思之為立小亭號其山為高士峯云)窮歷(宋之問改越州長史)
(窮歷剡溪山)悦謝家青山(李白晚度牛渚磯至姑孰悦謝家青山欲終焉及卒葬山麓)愛
陸渾佳山水(元德秀愛陸渾佳山水乃定居)慶山(五行志垂拱二年九月己巳雍州新豐縣)
(露臺鄉大風雨震電有山湧出高二十丈有池周三百畝池中有龍鳳之形禾麥之異武后以為休應名曰慶)
(山)僕夫穿竹語稚子入雲呼(杜甫蜀山行)作得山定否(世宗謂馮)
(道曰劉旻烏合之衆若遇我師如山壓卵道曰陛下作得山定否世宗怒起去卒自將擊旻果敗旻於高平)
底柱山(陜州陜石有底柱山山有山門河所經太宗勒銘誌)名山(三百六十酉陽雜爼)移(永昌)
(中華州赤水南岸大山晝日忽風昏有聲隱隱如雷頃之漸移東數百步擁赤水壓張村三十餘家山高二百)
(餘丈水深三十丈坡上草木宛然)布散雲雨(楊烔冕服議曰山者布散雲雨象聖王澤霑下人也)
孤峯絶岸壁立萬仞(張說)山嵎嵎以嵓立(柳宗元賦)磝磝(山磝磝其)
(相軋出韓愈别志賦)造化尤物(九華山自是天地一尤物劉禹錫詩)輔唐山(王旻請於高密)
(牢山合煉玄宗許之因號山為輔唐山旻居之出獨異志)﨑嶬而不極(文粹張說賦江上之峻山)
(兮鬱﨑嶬而不極)山隱隱以掃空(皮日休)晴山翠遠而四合(李白文)
養雲雨以潤物(陸希聲山居記酌而飲頥山曰吾所以命夫山之為頥者勉子以義也子其養)
(雲雨以潤物養霧露以生物養風霆以長物養雪霜以肅物養巨林以充棟宇養小林以為蒸薪養茅菅以茨)
(藉養竹箭以為器用養百果以充口腹養百藥以蠲札瘥養昆虫使咸樂其生養鳥獸使各遂其性)山上
有葱下有銀(酉陽雜爼山上有葱下有銀山上有薤下有金山上有薑下有銅錫山有寳玉木旁)
(枝皆下垂)聚拳石為山(白居易廬山記)指遥青而點黛(者問之則曰某山某巖某)
(林某野馮宿東峯新亭記)列嶺羣峰(文粹陳寬穎亭記列嶺羣峯而來崪岏不得進)煙嶠(韋應)
(物詩曰山煙嶠物)買山錢(雲溪友議于頔鎮㐮陽廬山符載山人賫書乞買山錢百萬公遂與之)
造山﨑危詰曲有若天成(紀異錄昭宗末年長安役人取石於苑中造山﨑危詰曲)
(有若天成又命取終南草木植之山禽野獸縱其往復及造屋室如庶民家帝與嬪妃遊處由是王公貴遊爭)
(效之未及半年竒花異草自然生滿宫殿識者以為丘墟之象後巢寇入京焚燒殆盡瓦悉為礫)游西
山登王母祠(五代王鎔游西山登王母祠使婦人維錦繡牽持而上)
嵩山(二)
白中岳(曰嵩山)五嶽之中(嵩高維嶽峻極于天維嶽降神生甫及申)太室少室
(嵩高捴名也其山東為太室西為少室故曰二室謂之室者以其下各有石室)萬歲聲(漢書武帝禮登)
(中岳聞冇言萬歲聲三於是以三百戶封奉祀命曰崇高為嵩高)降神(見上)鎮地配天
三公(天子祭名山五嶽視三公)仙(列仙傳王子喬即子晉也周靈王太子好吹笙作鳳鳴遇道士)
(浮邱公接上嵩高山三十餘年而得仙已見七月七日門注又漢武帝夢與李少君俱上嵩山逢繡衣使者從)
(雲中下言太一請少君覺曰少君當捨朕去矣嵩山記云鬼谷先生於嵩山東南學仙)節彼靈山
奠兹中土(節高峻也)瞻彼高嶽(鎮兹坤儀)巨鎮名雄五嶽秩
視三公(禮)朝陽夕陽(爾雅曰山東曰朝陽山西曰夕陽)崔嵬(爾雅云石戴土謂之)
(崔嵬)砠(又曰土戴石為砠)嵩高(白虎通曰中央之嶽獨加高字者何中央四方之中可高故曰嵩高)
(山)墜仙館(劉毅慶世說嵩山北有大穴晉時誤墜穴中見二人圍棋有一杯白飲與墜者飲焉氣力)
(十倍棋者曰汝可住此墜者不願棋者曰從此西行有天井其中多蛟龍但投身入井中自當得出若飢取井)
(中物食之墜者如其言可半年出蜀中因至洛問張華華曰此墜仙館也其所飲者玉漿也所食者龍穴内石)
(髓)孔神岳(則天紀垂拱四年七月改嵩山為神岳封其神為天中王)封於神岳(萬歲通天)
(元年甲戌如神岳甲申封於神岳)遁舍嵩山(杜楚客建成難作楚客遁舍嵩山貞觀四年召為給)
(事中太宗曰君居山似之矣謂非宰相不起渠然耶)鶉火大火夀星豕韋為中州
(唐天文志云云其神主乎嵩邱鎮星位焉)日月仙宫(唐文粹崔融嵩山啟母廟碑九州地險五嶽天)
(中蛇龍洞穴日月仙宫)玉女𢷬帛石(五代秦再思紀異曰嵩山之上有玉女𢷬帛石瑩徹光潔)
(人莫能測岳下之人云立秋前一日中夜常聞杵聲響焉)望都峰(岳之西北一峯號望都峰云天氣晴)
(暖即望見洛陽隱如車盖之狀)鷄鳴峯(又岳之東北一峯號雞鳴峯云五更之初便見日出)中天
池(岳頂有中天池開元中隱士盧鴻凢有絶境之處皆勒銘其最妙者此四銘也)廬嵩山(盧鴻廬嵩)
(山賜隱居服官營草堂到山中廣學廬聚徒五百人)羣山莫與崇(韋應物嵩少多秀色羣山莫與)
(崇)謠(高宗自調露中欲封嵩山属突厥叛而止後又欲封以吐蕃入寇遂停時童謠曰嵩山凡幾層不畏)
(登不得但恐不得登三度徵兵馬傍道打騰騰出五行志)四方環鎮嵩當中(韓文衡山廟)
華山(三)
白豫州之鎮(周官豫州之鎮曰華山)西廵(舜典曰歲八月西廵狩至於西嶽)削成
五千仞(山海經華山削成而四方高五千仞其廣千里)三峯(見華山記)太華(少華故曰二華)
鎮地(見周官)配天(山嶽則配天)介二大都(高五千仞)三公(見嵩山注)天府
之襟帶節彼大華(鎮於西方)瞻彼名山(奠兹西土奠鎮也)巨鎮
名雄五嶽(秩視三公)巨靈(郭緣生述征記曰華山與首陽本一山河神巨靈擘開以通河流故)
(掌迹存焉西京賦巨靈贔屓高掌遠蹠以流河曲厥跡猶存)蓮花峯(華山記曰山頂有千葉蓮花服)
(之羽化因名曰華山焉)地載(禮曰地之廣厚載華岳而不重)靈開(見巨靈注中)秦城(史記)
(秦始皇踐華山以為城)周馬(歸馬華山之陽)蒲池(在山頂上)石鼓(有時聞其鳴)毛女
(列仙傳毛女者在華隂中獵人往往見之體生毛自云秦皇宫人而不老)隱(前秦錄王猛隱華山桓温入關)
(猛被褐而謁之面說當代之事捫蝨而言傍若無人列仙傳脩羊公止華山石室中有懸石榻卧其上石盡穿)
(䧟)仙(列仙傳馬明生入華陰山合金液神丹升天也又列仙傳呼子先者卜師也騎龍上華山而去又衛)
(叔卿乘雲駕鹿博於華山石上追之不可得)九山(吕氏春秋曰何謂九山會稽太山王屋首陽太華岐)
(山太行羊腸孟門)為城(恨賦華山為城)孔祈神自卜(裴寂過華山祠祈神自卜)生金
(李適之常與李林甫爭權不協林甫隂賊好䛕謂適之曰華山生金采之可以富國顧上未之知適之性疎信)
(其言他日從容為帝道之帝喜以問林甫對曰臣知之舊矣顧華山陛下本命王氣之舍不可以穿冶故不敢)
(以聞帝以林甫為愛己而薄適之不親)肖(安樂公主累石肖華山)踞中土西偏(當七宫正)
(位張說華山碑)又(下有方士真人金鼎石室上有明星玉女仙草瑶池弟龍一去毛女千祀)巉巉(太華)
(柱天直上青崖白谷仰見靈掌雄峯峻削菡蓞森爽是曰靈岳衆山之長上)登華嶽之巔(唐李)
(肇國史補韓文公登華嶽之巔其顧視險絶恐慄度不可下乃發狂慟哭而欲絶)甕肚峯(唐開元記)
(華岳雲臺觀中方之上有山崛起半甕之狀名甕肚峰上賞望嘉其高迥欲於峰腹大鑿開元二年字填以白)
(石令百餘里見諫官上言乃止)朱鬒紫衣(車駕次華隂上見嶽神數里迎謁遂召諸巫問神安在獨)
(老巫阿馬婆奏云在路左朱鬒紫衣迎候陛下上顧咲之上至廟見神櫜鞬俯伏庭東南大栢樹下又召阿馬)
(婆問之對如上見上加敬禮尋詔先諸岳封為金天王仍上自書製碑文以寵異之其碑五十餘尺闊丈餘厚)
(四尺天下碑莫比也)呼吸之氣想通帝座(搔首集李白登華山落鴈峰曰此山最高呼吸)
(之氣想通帝座矣恨不携謝朓驚人詩來搔首問青天爾)靈蹤露指爪(靈蹤露指爪殺氣見稜角)
(劉禹錫華山詩)上元二年華山曰太山(寳應元年復故名地里志)倚京師而
西峙(靈鎮三峰倚京師而西峙文粹席豫楊仲宣碑)拜山(東夷有識山者徧拜五嶽一拜而退惟入)
(關望華山自關西門拜禮至山下仰望七日嘆咤而去謂京師衣冠文物之盛由此而致出唐語林)登蓮
華峰(王玄仲欲登蓮華峰約寺僧到峯頂當起煙為信翌日持火而登僧候之數日果有煙起留二旬乃)
(復下僧問之云峯頂有池菡蓞盛開可愛其中又有破鐡舟存焉三水小牘)玉井蓮(太華峰頭玉井)
(蓮華開十丈藕如船韓文古意)見若咫尺田千畆矣(楊敬之華山賦起居於上宫室於上)
(如此之久矣其所見何如也曰見若咫尺田千畝矣見若環堵城千雉矣見若杯水池百里矣見若蟻蛭臺九)
(層矣䤈雞往來周東西矣蠛蠓紛紛秦速亡矣蜂窠聫聮美阿房矣俄而復然立建章矣小星奕奕焚咸陽矣)
(纍纍繭栗祖龍藏矣其下千載更改興壊悲愁辛苦循其上矣)愛華山之為山而有三
得(始其卑者朝高者覆得其揭然無附着而又得其近而能遠窮搜極討灑豁襟抱始以往來番番不遂其)
(願李商隱與陶進士詩)玉池神挹石室僊開(海絶瀛州天遥玄圃華山碑)其行
配金其氣直酉(軒帝遊焉以會衆神虞舜柴焉以覲羣后上)作鎮中土據於
西陲(李德裕一品集祭西岳文作鎮中土據於西陲積高禀靈宅神明之奥少隂恢德成天地之分)左
抱桃林之塞右産藍田之玉(張說碑)諒少昊之下都即蓐
收之别館也(同上)太華三芙蓉明星玉女峰(李白詩)立表以
筭其高五千仞明焉(張說)太華五千仞劈地抽森秀(李賀)鶉
首實沈以負西海(天文志)華岳金天晶(杜詩)雲斷岳連臨大
路(同上)倚巖睨海浪引袖拂天星(韓愈答張徹詩)華隂有嶽祠(唐地)
(里志)御製碑有聲(唐廣明元年華岳廟玄宗御製碑隱隱然有聲聞數里間浹旬乃止)
泰山(四)
白東嶽(博物志曰東嶽一名天孫言為天帝之孫)岱宗(五經通義曰太山一名岱宗王者受命易)
(姓報功告代於岱宗岱者代也東方物之始交代之處又羣嶽之長)封禪(白虎通曰王者受命必封太山)
(之高以報天禪梁甫之趾以報地史記自古封太山禪梁甫者有七十二君)東廵(尚書曰東廵狩至於)
(岱宗柴)日觀(太山記東南巖名曰日觀言雞一鳴時見日出秦觀者望見長安吳觀者望見會稽周觀)
(望鎬也黃河去嶽三百餘里望見之如帶)三宫洞天(茅君内傳曰仙家凡有三十六洞天岱宗之洞)
(周廽三千里名之三宫空洞之天)天孫(見上)巗巗(詩太山巗巗魯邦所瞻瞻至也言山在魯境)
雲起(史漢武封太山白雲起於封中)兖州之鎮(周書兖州之鎮曰太山)東岱(亦泰山)
石閭(在泰山上)如礪(漢高祖曰太山如礪)五祠(漢書五嶽皆三祠獨太山唯五祠)隱(神仙)
(傳曰太山老父者失其姓名漢武東廵見老父鉏於道間頭上有白光)冠五嶽之首(五嶽岱為)
(之長)視三公之秩(見上)季氏旅(於泰山)鄭伯請釋(太山而祀周公)三廟
(太山有上中下三廟也)節彼高山(鎮兹東土)巨鎮瞻彼靈嶽(鎮兹東方)鎮
地(配天)名山(見上)其穨(禮太山其穨則吾將安仰)安仰(見上)仙(列仙傳曰稷邱君太山下)
(道士漢武東廵乃擁琴而拜又仙傳崔文子太山人潜居山下好黃老術嘗賣藥)雲(公羊傳曰觸石而出)
(膚寸而合不崇朝而徧天下者唯太山之雲也)雲氣(袁崧漢書曰光武封太山雲氣成宫闕)金篋
玉策(古者封泰山禪梁甫風俗通云岱宗上有金篋玉策能知人之夀脩短漢武探得十八因倒讀曰八)
(十其後果然)主人命(博物志一名天孫主召人魂東方萬物之始故知人生命之短長)孔禪
於社首(元宗開元十三年十一月庚寅封於太山辛夘禪於社首)升山(張九齡帝東封太山說多)
(引兩省錄事及所親攝官升山)懸崖(韓愈書臨泰山之懸崖莫不戰悼惶慄眩惑而自失)造化鍾
神秀(杜甫望嶽)一手搖(庶人祐野人高君狀曰今王以數千人為亂猶以一手搖太山又如君父)
(何)揔神靈之府(唐文粹張說封禪頌泰山者聖帝受天官之言天孫揔人靈之府)白騾
(唐開元記上到泰山益州進白騾至豐潔肥澤俊偉竒異上遂親乘之柔順安便不知登降之倦告成禮畢復)
(乘而下纔下山休息未久而又言白騾無疾而殪上嘆惜之諡曰白騾將軍命有司具槥櫝疉石為墓墓在封)
(禪壇北一里餘於今存焉)泰嶽(泰嶽既寕登封有日劉禹錫賀平淄青表)參天入雲(李善注文)
(選太山之高參天入雲)赤霄可接白雲在下(張說封禪頌出天門臨日觀次沆瀣宿巉)
(巖赤霄可接白雲在下)石平御道開(李白四月上泰山石平御道開六龍過萬壑澗谷隨縈廽)
泰山起雲無遠不被(張九齡龍池聖德頌若泰山起雲無遠不被)高高至天
門(李白送范山人歸太山高高至天門海日近可攀)石銘玉策(泰山東南之日觀也則秦皇刻)
(其石銘漢皇探其玉策楊炯)其方處萬物之始故稱岱焉(其位居五嶽之伯故)
(稱宗焉明皇太山銘)登高望蓬瀛想像金籙臺(李白遊太山詩)山際逢羽
人方瞳好容顔(同上)遺我鳥跡書飄然落巗間(其字乃上古讀之乃)
(不閑同上)舉手開雲關(平明登日觀舉手開雲關精神四飛揚如出天地間上)求觀衆
邱小必上泰山岑(韓愈詩)東岱五嶽之長(杜子美南郊賦云東岱五嶽之)
(長足以勒崇垂鴻與山無極)高視萬古(明皇紀泰山銘高視萬古自比九星)降婁元枵
以負東海其神於岱宗歲星位焉(唐天文志)太山冥冥崪以
高(杜甫離述)攀崖上日觀伏檻窺東溟(李白)日觀東北傾兩崖
夾䨇石(同上)
恒山(五)
白北嶽常山(爾雅恒山謂之常山風俗通云恒常也萬物狀北方有常也白虎通曰北方有常山)
(者何隂陽終其常久故曰常山)并州之鎮(周官曰并州之鎮恒山也)朔廵(虞書曰十一月朔廵)
(狩至於北嶽)瞻彼靈山(鎮兹朔土)臨岱(北)俯趙(南)早生(早生而晚殺)五
榖蕃熟(四種而五穫)神護草(本草云常山有草名神護致之門上每夜吒之)珪璧(慕容)
(雋得璧七十二珪七十)侍祀神(後魏道武立廟於上置祝九十九人歲時祈旱至文成帝親祀其神)
趙符(史趙簡子謂子曰吾藏寳符於常山得者立為後諸子皆競往無所得無恤曰常山臨代代可取也)
(乃立之)燕璧(前燕錄曰慕容雋夀光二年常山得璧七十一光色有異雋以為神嶽之命以太牢祀之)
趙代之境(恒山居趙岱之境簡子曰常山北臨代南俯趙東接河海之間)畢昴之精(春秋)
(元命苞云常山畢昴之精)蛇(孫子曰常山之蛇名率然一身兩頭攻其中兩頭應)隱(列仙傳曰昌容者常)
(山道士稱殷玉女食蓬蔂根得道二百餘歲顔色不變)兩頭蛇五穫榖弈弈
巍巍秀峙隂嶽孔北嶽醫閭神鬼受職(韓愈請上)
(尊號表析木天街星宿清潤北嶽醫閭神鬼受職)西方來助祭者十餘國(裴矩帝有)
(事常山西方來助祭者十餘國)常山曰恒山(五代安重榮朔州人杜重威使人擒之斬首以獻高)
(祖御樓受馘改成德軍為順德鎮州曰恒州常山曰恒山)上抶乾門黑帝之宫觀下
捺坤軸玄神之都府(唐文粹張嘉貞恒山碑其頂也上抶乾門黑帝之宫觀其足也下捺)
(坤軸元神之都府)瘞玄玉(可以瘞元玉於常山子遺人於河隴杜牧論邊事啟)泥紫金(兵為)
(農器革作軒車泥紫金於常山沉殘戎於青海賀平党項表)中郡有五寳符在代(外夷)
(有四昴宿主胡延袤以限之中郡有五寳符在代則高襄以臨之張嘉貞碑序)雖黝輅纁旂未
由冬覲(而圓璧方珪每自天來同上)大梁析木以負北海(其神主於恒山辰星)
(位焉唐天文志)鎮岳(地理志定州曲陽本恒陽元和十五年更名是年又更恒岳曰鎮岳有岳祠)惟
靈山之秀峙(亘朔野而標竒唐太宗祭恒山文)幽澗冬暄(飛泉夏冷寳符臨代邦之)
(美靈蛇表陣勢之竒同上)
衡山(六)
白南嶽荆山之鎮(周禮荆山之鎮衡山)岣嶁(山海經衡山一名岣嶁上音矩下音)
(縷)灊霍為副(衡山記衡山南嶽也至黃帝乃以灊霍一山為副爾雅云霍山為南嶽因其副也至)
(漢武帝南廵又以衡山遐遠阻江乃徙南嶽之祭於廬山灊山北亦乘軒轅副義也)朱陵(衡山南嶽者朱)
(陵之靈臺太虛之寳洞赤帝館其嶺祝融宅其陽高四千一十丈)三峯(衡山有三峯一曰紫盖每見輙)
(有䨇白鶴廽翔其上二曰石菌下有石室三曰芙蓉上有泉水飛流如練帶)九向(湘中記衡山近望如)
(陣雲㳂湘千里望之九向九背)禹祭(吴越春秋禹傷父功不成乃廵衡山血馬以祭之仰天而嘯忽夢男)
(子自稱玄夷蒼水使者謂禹曰欲得我山神書者齋焉禹乃退齋三日遂獲金簡玉字之書得治水之要)隱
(宋書曰宋炳尋名山南登衡嶽乃結宇於山懷尚平之志)仙(異苑曰湘東姚祖遊衡山望見巖下數少年並)
(善筆祖近百步少年相與飛颺遺紙書其字皆鳥跡也)紫盖之峰(同上)迴鴈之嶺(鴈不)
(過衡陽)陣雲之岫(見九向注)維南(有山)巨鎮節彼名山(奠兹南服)瞻
彼靈嶽(鎮於炎方)鎮地(配天)銓德(上承冥宿銓德鈎物下踞離宫攝位大卿)赤館
舜廟(羅含湘中記曰衡山九疑皆有舜廟太守至室常遣戸曹致脩祀則如有絃歌之聲)寳洞(見朱)
(陵注)石囷(劉麟之好山澤採藥至衡山深入數日其路乃迷忘反見有澗水水南有三石囷一開一閉水)
(廣深不得過)石書(南嶽文曰衡山高四千一十丈)赤帝館其嶺(祝融宅其陽盛神堂堂蔭)
(映峩峩是以為神靈之所宅同上)梧桐生(馬融琴賦曰惟梧桐之所生在衡山之峻阪)結宇
(見上)執書(荆州記曰初有採藥衡山見一老翁四五年少對坐執書)桓玄序(姑洗之旬始暨於衡)
(嶽軒塗三百山徑通微垂柯跨谷峽巘交蔭或曲溪如塞已絶復開或垂步長嶺或憩興素石映濯水湄仰瞻)
(翠標緬視天際身陵太清獨文露景也)名備五嶽位列三公峻阪崇
巒秀壁孔願隱衡山(李泌畏禍願隱衡山有詔給三品禄賜隱士服為置室廬)火
維(韓愈衡廟詩火維地荒足妖怪)為宗(又送廖道士序南方之山巍然高而大者以數百獨衡山為宗)
星紀鶉尾以負南海(其神主乎衡山熒惑位焉唐天文志)游岳祠(杜甫大歷中出)
(瞿唐下江陵泝沅湘以登衡山因客耒陽游岳祠)雲壁覃覃(韓文委舟湘流往觀南岳雲壁覃覃)
(穹林悠擢)衡岳啼猿裏(杜甫詩)紫盖連延接天柱(石廩騰擲推祝融韓文)
五岳衡山最遠(五岳於中州衡山最遠韓文)其神必靈(同上)學於衡山
(廖氏郴氏學於衡山)蒼蒼入紫冥(衡山蒼蒼入紫冥下看南極老人星廻飈吹散五峯雪往往飛)
(花落洞庭李白送陳郎將)氣清岳秀(有如此同上)翠皛(衡嶺浮翠皛劉禹錫詩)噴雲
泄霧(噴雲泄霧藏半腹雖有絶頂誰能窮韓愈詩)欻吸領地靈鴻洞半炎方
(杜甫望岳)南岳配朱鳥秩禮自百王(祝融五峰尊峰峰次低昂紫盖獨不朝争長業)
(相望同上)又(恭聞魏夫人羣仙來翺翔有時五峯氣散風如飛霜)江南之仙山黃鶴之
爽氣(李白送林公遊衡岳江南之仙山黃鶴之爽氣又登祝融之峰巒望長沙之烟火)
終南山(七)
白中南(關中記一名中南言在天中居都之南故曰中南)太一(五經通義曰中南一名太一)
地胏(三秦記云終南山一名地胏可避洪水俗人云上有神人乘舡行追之不可及)福地(記稱中南)
(太一山左右三十里内名福地也)隱(高士傳四皓綺里季等共入商洛漢高徵之不來乃深匿終南)又
(前秦錄王嘉不食五榖清虛服氣潜終南山菴廬而已)仙(三秦記云西有石室靈芝常有一道士不食五)
(穀言太一之精齋潔乃得見)節彼南山(奠兹中土)瞻彼南山(鎮兹甸服)有條有
梅(詩云終南何有有條有梅有紀有堂)鎮地之雄(極天之峻)天府之襟帶(東接驪山)
(太華西連太白至於隴山北去長安城八十里南楚塞)玉堂(南五十里有玉堂陽官)石室(中有)
(石室)靈芝張樂(後代聖人主得瑞者張樂奏終南山上)表都(表以太華終南之山文)
漆船(山有漆船)碧玉(班固終南山賦曰翔鳳哀鳴集其上珍怪碧玉挺其阿彭祖宅以蟬脱安期響)
(以延年)崔崒巃嵸嶙囷旁吐飛瀨元泉落落松連霧
幽徑壁千丈萬仞巍峩嵯崢嶸上挺脩林密隂沉孔
仕途捷徑(盧藏用司馬承禎嘗召之闕下將還山藏用指終南山曰此中大有佳處承禎徐曰以僕)
(視之仕途之捷徑爾藏用慙)游(崔咸游終南山乘月吟嘯至感慨泣下)終南山下有舊
廬(頗有水樹當以耒耜筆硯聞杜牧上知己文章啟)廬(韓朝宗始開元末海内無事訛言兵當興衣冠)
(潜為避世計朝宗廬終南山為長安尉霍仙竒所發元宗怒使侍御史王珙訊之貶吳興别駕)旱藕(方技)
(姜撫言終南山有旱藕餌之延年狀類葛粉帝作湯餅賜大臣)作固鎬京(柳宗元終南山祠堂碑巍)
(巍靈山興利産材作固鎬京擁其嘉休)接終南之壽山(唐文粹李廋西都賦其地勢也負秦)
(章臺倚漢甘泉帶涇渭之富流接終南之夀山)巉巉(長安雨洗新秋出極目寒鏡開塵函終南曉望蹋龍)
(尾倚天更覺青巉巉韓文望秋作)伐薪汲泉皆是名士(邢和璞曾居終南好道者多卜)
(築依之崔曙年少亦隨焉伐薪汲泉皆是名士)出門見南山(李白望終南出門見南山引領意無)
(限秀色難為名蒼翠日在眼)惟終南㩀天之中(柳文惟終南㩀天之中在都之西南至於)
(褒邪又西至於隴首以臨於戎東至於商顔又東至於太華以距於闕是能作固以屏王室其物産之厚器用)
(之出則璆琳瑯玕夏書載焉紀堂條梅秦風詠焉)錯磨終南翠(杜甫渼陂西南臺詩)隱終
南山(孫思邈常隱居終南與宣律師相接每来往互參宗旨雜組)青冥天倪色(李白君子)
(有所思行紫閣連終南青冥天倪色平崖望咸陽宫闕羅北極)日色低平灣(李賀終南日色低平)
(灣)
石(八)
白玉石俱焚(書云火炎崑岡玉石俱焚)投人(傳齊高固入晉師磔石以投人曰欲勇者賈余)
(餘勇)嘉石(周禮大司寇以嘉石平罷民有罪者坐為嘉石)胏石(周禮以胏石達窮民凢遠近孤獨老)
(幼之欲有復於上而其長弗達者立於胏石胏石赤石也梁大監中於公車府設謗木胏石置函欲有横議投)
(謗木於函五年詔曰朕晦旦齋居惟刑是恤三辟五聽寢興載懷故陳胏石於都街)怪石(禹貢曰鉛松怪)
(石注怪異好貌)衆珉(子貢曰君子賤珉以珉之衆也)漸漸(詩漸漸之石維其高矣)巗巗(節彼)
(南山維石巖巖積石貌)落落(如石)磊磊(澗中石)佗山(之石可以攻玉)燕石(荀卿子曰)
(宋之愚人得燕石於梧桐臺之東歸而藏之以為寳周客聞而觀焉主人齋七日端冕玄服以發寳革匱千重)
(緹巾十襲客見之掩口而笑曰此燕石也其與瓦甓不殊)一拳(禮今夫山一拳石之多)水投(以水)
(投石莫之受也以石投水莫之逆也)雲觸(石而起)盤石(之固)泐(泐解散也有時而泐)轉(我心)
(匪石不可轉也)言(傳曰石言於晉魏榆師曠曰石不能言或憑焉不然民聽濫也臣又聞作事不時怨讟動)
(於民則有非言之物而言也)五色補天(女媧煉五色石以補天)隕(傳僖公十六年隕石於宋)
(五隕星也)鵲(搜神記常山張顥為梁相時天新雨後有鳥如山鵲飛翔市人擲之墜地爭取即化為一圓石)
(顥椎破之得一金印文曰忠孝侯印)鷰(唐仲雍湘州記零陵有石鷰得風雨則飛翔如真鷰風雨止還為石)
(也)望夫(武昌山北有望夫石云昔貞婦夫從役遠赴國難婦携弱子餞送此山立望夫而死化為立石)
(因名焉)飲羽(射有飲羽於石韓詩外傳曰楚熊渠子夜行寢石以為伏獸彎弓射之飲羽下視乃石也)
(因復射之無跡漢書載李廣亦如之)支機(織女以石支機)羊(黃初平叱石成羊)魚(昆明池刻石鯨)
(魚雷雨則鳴吼)異(隕於宋都是何祥也言於晉國或有憑焉)珪化(傳王子朝見珪璋門)韞玉(文子)
(曰石韞玉而山輝)犀(蜀都水災乃刻石犀沉江浦見救水災門注)童子(陳倉童子化為石)黃
公(史記張良見一老人出一編書曰讀是為王者師後十三年見我濟北榖城山下黃石即我也)精衛
(銜石以填東海見海門注)惡焦(中元記曰天下之彊者東海之惡焦焉水灌而不已惡焦者山石也海東)
(南方三萬里海水灌之即消)神鞭(見神門注)孔累石肖華山(安樂公主累石肖華山隥)
(彴横邪回淵九折以石瀵水)隕石十八於馮翊(于志寧永徽四年隕石十八於馮翊高祖)
(問曰此何祥也朕欲悔往脩來以自戒若何志寕對曰春杖隕石於宋五内史過曰是隂陽之事非吉凶所生)
(物固有自然非繫一人事雖然陛下無災而戒不害為福)瑞石(馮元常樊文進瑞石后暴石朝堂示百官)
(元常奏石妄偽不可以示羣臣后怒出為隴州刺史)洛水石(李昭德冇人獲洛水白石而赤文者獻闕)
(下曰此石赤心故以獻昭德叱之曰洛水餘石豈能盡反耶)據以草制(薛元超轉中書舍人省中)
(有盤石道衡為侍郎時嘗據以草制元超每見輙泫然流涕)鬱林石(陸龜蒙陸氏在姑蘇其門有巨)
(石遠祖績當仕吳為鬱林太守罷歸無裝舟輕不可越海取石為重人稱其廉號鬱林石世保其居云)聚
石(馬燧表隴州刺史西山直吐蕃其上有通道虜常所出入者燧聚石種樹障之設二門為譙櫓八日而畢)
(虜不能暴)書法(徐浩書益工世狀其法曰怒猊抉石)没唐石(王重榮傳帝出奔欲入谷中自固以)
(谷有沒唐石惡之遂徙石門)醒酒石(五代張全義監軍嘗得李德裕平泉醒酒石德裕孫延古因託)
(全義復求之監軍忿然曰自黃巢亂後洛陽園池無復能守豈獨平泉一石哉全義常在巢賊中以為譏己因)
(大怒奏笞殺監軍者)石走(五行志資州有石方丈走行數畝)青錦(李白片石寒青錦)創石
樓香山(白居易)松風石(唐杜陽雜編曰武宗會昌元年大食國貢松風石方一丈瑩澈如玉)
(其中有樹形若枯松偃盖颯颯焉而涼飈生於其間至盛夏上令置諸殿内稍稍秋氣颼飀即令徹去)仙
人鏡(日林國西南有怪石方數百里光明澄澈可鑒人五臟六腑謂之仙人鏡其國人有疾皆輙照之其)
(形遂知)終南紫石(樂天女金鑾十歲忽書北山移文示家人樂天方買終南紫石欲刊文士傳遂)
(輟以勒焉出豐年傳)其石之突怒偃蹇負土而出爭為竒怪狀者
殆不可數(其&KR0706;然相累而下者若牛馬之飲於溪其衝然角列而上者若熊羆之登於山柳宗元鈷)
(鉧潭記)大石林立(渙若犇雲錯若置棋怒者虎鬭企者鳥厲抉其穴則鼻口相呀搜其根則蹄股)
(交峙萬石亭記)怪石森然周於四隅(或列或跪或立或仆竅穴逶䆳堆阜突怒新堂記)
佛座(武肅王錢鏐自幼嘗與鄉里兒童聚戲於樹隂石上指其樹石曰我貴賞爵而覆之建功臣精舍遂)
(以其石為佛座焉出吳越偹史)落星石(祕省内落星石薛稷畫鶴賀知章草書郎餘令畫鳳相傳號為)
(四絶南部新書)石連理(永昌年中台州司馬孟詵奏臨海水下馮義得石連理樹三株皆白石洽聞記)
沙羅石(河南長夀殿南有婆羅亭貯竒石處世傳李德裕醒酒石以水沃之有草木自然之狀今謂沙)
(羅盖以樹石河南志)太湖為甲(竒章公嗜石游息之時與石為伍石有族聚太湖為甲羅浮天竺之)
(徒次焉白居易太湖石記)嶺石拆天罅(韓愈縣齋詩)横波之石(利侔劍戟韓文)石
眼(影燈記曰上元夜蕭餘於宣陽里酒盤下得一物如人眼睛其體類美石光影射人每置掌中遊闇處輙)
(光明三尺許後因雨飛去)青石三(白樂天洛陽履道里洪農楊正一遺石三方丈平滑可以坐卧)韶
石(酉陽雜爼荆州利水間有二石若闕名曰韶石晉永和中有飛仙衣冠如雪各憩一石旬日而去人咸見)
(之)青衣若龜形五(廣德神異記唐齊王元吉於晉陽宫獲青石若龜形五有丹書四字曰李)
(淵萬吉元吉遣使獻之文字映澈宛若龜形見者咸異焉高祖曰不足信也乃令水漬磨以騐之數日浸而紅)
(色磨之其字愈明於是内外畢賀高祖曰上天明命貺以萬吉孤陋寡薄何堪預此宜以少牢祠石龜而爵送)
(之)祝石不落(獨異記唐中宗為天后所廢於房陵仰天而嘆心祝之因抛一石於空中曰我復帝)
(此石不落其石遂為樹枝勾掛至今尚存)燃石(建成縣出燃石色黃理疎以水灌之則熱安鼎其上可以)
(炊也酉陽雜爼)有流石成形(柳州山水記仙弈之山其上有穴有屏有室有宇其下有流石成形)
(如肺肝如茹房或積於下如人如禽如器物甚衆)錦石小如錢(杜甫秋日詠懷)有石焉
翳乎奥草(柳宗元新堂記)秦神驅石以梁大海(同上晉問)青質白文
成字(五行志貞觀十七年八月涼州昌松縣鴻池谷有石青質白文成字太宗遣使祭之曰天有成命表)
(瑞貞石文字昭然歷數惟永)富哉石乎厥狀非一(有盤坳秀出如靈丘鮮雲者有端儼)
(挺出如真官神人者有縝潤削成如珪瓉者有廉稜銳劌如劍戟者又有如虬如鳳若跧若動將翔將湧如鬼)
(如獸若行若驟將攫將鬭風烈雨晦之夕洞穴開&KR2430;若欱雲歕雷嶷嶷然有可望而畏之者烟霽景麗之旦巖)
(㠋霮䨴若拂嵐撲黛靄靄然有可狎而翫之者)石有大小其數四等(以甲乙丙丁品之每)
(有上中下各刻於石隂曰牛氏石甲之上丙之中乙之下)百仞一拳千里一瞬(此所以為)
(公適意之用也竝白氏記)碎石如粉(江南野史道士譚紫霄鄰僧於溪滸剏亭為頑石所礙致一百)
(倍不能平之紫霄見曰斯易爾以指捻印水噀之命斧擊石應手如粉)黑潤可愛(崔玄亮常侍在)
(洛中嘗閒步沙岸得一石子大如雞卵黑潤可愛翫之行一里餘忽然而破有鳥大如巧婦飛去)
崐崘山(九)
白天中柱(河圖曰崐崘山天中柱也)五城十二樓(又曰崐崘之㠊五城十二樓河水出)
(四維魚龍)赤水之後黑水之前(大荒經曰赤水之後黑水之前有大山名崐崘之丘有神)
(人面虎身有毛)西方之美(爾雅曰西北之美者有崑崙墟之璆琳琅玕焉)黃帝宫(穆天子傳)
(曰遂宿於崑崙之阿赤水之陽吉日辛酉天子升於崑崙之觀黃帝之宫)仙人居(葛仙翁傳崑崙山一)
(曰玄圃臺一曰積瑶房一曰閬風臺一曰華蓋一曰天柱皆仙人所居)周穆西征(紀年曰穆王十)
(七年西征至崑崙邱見西王母乃宴)張騫奉使(漢史張騫大夏之役窮河源惡暏本紀所謂崑崙乎)
日月所隱(史記禹本紀言河出崑崙山山高三千五百餘里日月所相隱避為光明也其上有醴泉)
(華池自張騫大夏窮河)流黃水(博物志曰崑崙從廣萬一千里神物所生聖人仙人所集也出五色)
(雲氣五色流水東南流黃水入中國為河)環炎火(搜神記崑崙山地首也寔惟帝之下都故外絶以弱)
(水之深又環炎火之山山上鳥獸草木皆生育滋茂於炎火之中故有火浣布非此山之皮革則鳥獸之毛羽)
(也)去中國五萬里(水經曰崑崙之墟在西北方去嵩高五萬里地之中其高萬一千里河水)
(出其東北陬也)孔登崑(文粹張說昭容上官氏文集序曰窈窕柔曼誘掖善心故登崑廵海之意寢剪)
(胡刈越之威息)仙岑(文粹李德裕武宗真贊崑閬仙岑峻極秋旻)天地之齊(段成式雜爼玉)
(格崑崙為天地之齊)惜哉瑶池飲日宴崑崙丘(黃鵠去不息哀鳴何所投杜甫詩)
西北之天門(崑閬西北之天門也則五帝處其陽陸三皇居其正地文粹楊炯少姨廟碑)崑
崙月窟東嶃巖(杜甫)草堂亂玄圃不隔崑崙岑(杜甫阻雨詩)驅
八駿於崐崘(杜甫西岳賦)崑崙高萬里歲盡道苦邅(韓愈詩)
廬山(十)
白天子鄣(山海經曰廬山一曰天子都一曰天子鄣)匡俗廬(周景彧廬山記曰匡俗周威王)
(時生而靈神廬此山世稱廬君故山取號焉)江陽之名嶽(伏滔遊廬山序曰廬山者江陽之名)
(嶽其形大背湎流向彭蠡蟠根所據亘屬數百里重嶺桀崿仰插雲日俯激川湖之流)南國之德
鎮(梁元帝廬山碑序曰夫日月麗天星穹所以貞觀川嶺𢃄地后土所以唯寧廬山者亦南國之德鎮雖林)
(石異勢而雲霞共色)香爐(遠法師廬山記曰東南有香爐山孤峯秀起游氣籠其上則氛氤若烟)山
帶(張野廬山人將雨則有白雲或冠峯巖或亘巖中謂之山帶不出三日必雨也)觀禹(周景彧廬山記)
(曰登廬山望九江以觀禹之迹其兹峯乎東南隱諸嶺不得駢矚自廬山人迹所暨廽望處無復出此者甚高)
(峻每雨其下成潦其上猶映日峯頭有盤石坐數百人)種杏(神仙傳董奉)石門(遠法師廬山記)
(曰西南有石門山其狀似䨇闕壁立千仞而瀑布流焉)孔長山横蹙(李白於敬亭送姪遊廬山)
(寺云方告我遠涉西登香爐長山横蹙)爐峰(權德輿送靈徹序云自爐峰言旋)匡廬竒秀
甲天下山(白居易草堂記曰匡廬竒秀甲天下山)廬山以靈勝待我(同上記)
北峯曰香爐峯北寺曰遺愛寺(同上)據層崖積石(嵌空垤堄)堂
東有瀑布水懸三尺(同上)蕭存故居(蕭存卒韓愈少為存所知自袁州還過存)
(廬山故居惟一女存焉經贍其家)九江秀色可攬結(廬山東南五老峯青天削出金芙蓉)
(九江秀色可攬結吾將此地巢雲松李白望五老峰詩)西登香爐峰南見瀑布外
(望廬山瀑布上)秀出南斗傍(廬山謠)屏風九疊(雲錦張同上)興因廬山
發(好為廬山謠興為廬山發閒窺石鏡清我心謝公行處青苔没同上)香爐峯色隱晴湖
(種杏仙家近白榆杜甫贈蘭若)立草堂(白居易居廬山二林間香爐峯下立草堂前有喬木脩竹居易)
(與湊蒲朗晦四禪師追惠遠次宗之舊竝為方外之交)七詠(唐江西帥韋丹與東林僧靈澈友善唱和)
(詩什頗多韋為序曰澈公近以匡廬七詠見寄皆麗絶於文圃也七詠則蓮華峯石鏡虎跑泉聦明水白鹿洞)
(鐡船康山廟為七詠也雞距集)爐峰生轉眄(杜甫詠懷)
太行山(十一)
白歸山(山海經曰太行之山其首曰歸山其上有金玉下有碧)駕駿(穆天子傳曰天子命駕八)
(駿之乘赤驥之駟南征朔行徑絶雀道升太行南濟於河)驅驥(墨子謂耕桂子曰將上太行駕驥與牛子)
(將誰驅曰驅驥以貴驥)牛之難(尸子曰龍門魚之難太行牛之難以德報怨人之難)壍太行
之道(戰國策曰范雎說秦曰舉兵攻滎陽則成臯之路不通壍太行之道則上黨之兵不下舉兵而攻滎)
(陽則其國斷而為三)仙(神仙傳曰王烈入太行山忽聞山東雷聲往視之見山石上破數百丈石中有一孔)
(尺餘中有青泥流出烈取摶之隨手堅凝氣味如粳米飯按仙經云此石髓服之夀與天齊)太行恒
山(至於碣石入於海尚書禹貢)孔登山(狄仁傑親在河陽仁傑登太行山反顧見白雲孤飛謂左)
(右曰吾親舍其下)隱太行(崔信明建德潜隱太行山)太行却立(通谷前廓李明堂賦)太
行枕甸發址崇垓(文粹李庚東都賦)羣烏夜集(元和四年十二月羣烏夜集於)
(太行山上出五行志)崖有聲(武德二年三月太行山聖人崖有聲占者有寇至)見君乘騶
馬知上太行道(此地果摧輪全身以為寳李白)將登太行雪暗天(上行路難)
不知太行之異乎九衢(柳宗元愚溪吾盪而趍不知太行之異乎九衢)太行廽
車竟可託(李白擬古)摧輪(李白憶舊遊五月相呼度太行摧輪不道羊腸苦)磴道盤
且峻巉巗凌穹蒼(李白北上行北上何所苦北上緣太行磴道盤且峻巉巗凌穹蒼馬足蹶)
(側石車輪摧高岡沙塵接幽州烽火連朔方)蒼然太行路(翦翦還榛莾杜牧感懷詩)誰把
長劍倚太行(韓愈是時新晴天井溢誰把長劍倚太行)
荆山(十二)
白地雌(河圖括地象曰荆山為地雌上為軒轅)多金鐡(山海經曰荆山其隂多鐡其陽多赤)
(金)泣玉(韓子曰卞和得玉於荆山之中將獻於楚王王使工人相之曰石也王怒刖其左足和抱玉坐)
(荆山之下三日泣盡繼之以血見玉部注)水經曰荆山(在南郡阻縣東)孔放舞象(德宗)
(帝紀大歷十四年五月丁亥放舞象三十有二於荆山之陽)産玉(歐陽詹送族叔下第歸廣陵序荆山)
(産玉自民役巧瑢瑑蓋多)此外無秀(劉禹錫九華歌愛荆山以謂此外無秀)秦欺趙氏
璧(却入邯鄲宫本是楚家玉還來荆山中李白將遊衡岳)荆山長號泣血人忠臣
死為刖足鬼(李白鞠歌行)朅來荆山客(同上感興朅來荆山客誰為珉玉分良寳)
(絶見棄虛持三獻君)湖城有熊耳山覆釜山一名荆山(地里志虢州)
鍾山(十三)
白蔣山(徐援釋問略曰建康東北十里有鍾山舊名金山漢末金陵尉蔣子文討賊戰亡靈發於山因)
(立蔣侯祠焉故號曰蔣山)庾闡揚都賦(注曰建康宫北十里有蔣山輿地圖謂之鍾山元皇未渡)
(江之年望氣者云蔣山上有紫雲時時晨見)揚都之鎮(山謙丹陽記曰京師南北並有連嶺而蔣)
(山獨隆穹峻異其形象龍眞揚都之鎮也吳主孫權葬山南因山為名號曰蔣陵)孔抱金陵(李白)
(望金陵詩連山抱金陵霸氣昔騰張)龍盤走勢(金陵歌石頭巉巗如虎踞凌波欲過滄洲去鍾山龍)
(盤走勢來秀色横分歷陽樹)壙中銘(鄭欽說通歷術博物初梁太常任昉大同四年七月於鍾山壙)
(中得銘曰龜言土蓍言水甸服黃鍾啟靈址瘞在三上庚墮遇七中已六千三百浹辰交二九重三四百圯)
羣峰如逐鹿犇走相馳突(李白望金陵)
北邙山(十四)
白辛毗諫(魏志曰明帝即位欲平北邙山令登臺觀見孟津廷尉辛毗諫曰天地之性高下今而反)
(之既非其理又加損廢人功民不堪役且若九河泛溢洪水為害而邱陵皆夷何以禦之帝乃止)光武
墳邊杏(朱超石與兄書曰登北邙遠眺衆美都盡光武墳邊杏美今當奉送核)孔陣(馬璘從李)
(光弼攻洛陽史朝義衆十萬陣北邙山)偃師(李密王世充悉衆决戰密自引精兵出偃師北阻邙山待之)
嵩邙(陳子昴上書景山崇秀北對嵩邙)講武(唐高宗麟德二年四月丙寅講武於邙山之陽)脩
邙(洛水之陽脩邙之趾劉禹錫史公碑銘)塚墓嵯峨(白居易浩歌行云賢愚貴賤同歸盡北邙)
(塚墓高嵯峨)城背(韋應物登高望洛城作城背北邙原)故都之後(文粹張說麗妃神道碑窆)
(於故都之後邙山之陽)黑雲上(魏蹬武舞作用凱安邙山黑雲上)殮葬北邙(羅士信死)
(隱悼贖其尸以葬及東都平出家財殮葬北邙以報德士信為仁基所禮初且曰我死當墓其側至是如所志)
巨蛇(舊志天寳中洛陽有巨蛇高丈餘長百尺出邙山下胡僧無畏見之曰此欲決水瀦洛城即以天竺)
(法呪之數日蛇死)但哭邙山骨(李白誰陳廣陵散但哭邙山骨)
天台山(十五)
白葛仙公山(名山略記曰天台山在剡即是衆聖所降葛仙公山也)劉晨阮肇(幽冥)
(錄曰漢明帝永平五年剡縣劉晨阮肇共入天台山度山出一大溪邊有二女子姿容絶妙遂留半年懷土思)
(鄉求歸既出親舊零落邑屋更變無復相識訊問得七世孫)玉室璿臺(孔靈符會稽記曰赤城山)
(内則有天台靈嶽玉室璿臺)忽生忘形(異苑曰會稽天台山雖非遐遠自非忽生忘形則不能躋)
(焉)孔南游天台(吳筠南游天台觀滄海與有名士相娱樂)廬天台(司馬承禎徧遊名山)
(廬天台不出)漫若天合呀如地開(崔尚天台桐栢觀碑藐彼天台嵳峩崔嵬下臨滄海)
(遥望蓬莱漫若天合呀如地開)靈仙所舍(皇甫鏄方士柳泌言天台山靈仙所舍多異草)翠屏
(自云歷天台摶壁躡翠屏李白贈僧崖公)五峰轉月色(天台連四明日入向國清五峯轉山色百)
(里行松聲送王屋山人)天台四萬八千丈(對此欲倒東西傾夢遊天姥)遂登天
台望(衆壑皆嶙峋夜宿最高頂舉頭看星辰光芒相照燭南北爭羅陳兹地絶翔走自然巖且神韓子送)
(惠師)夜半起下視(溟波銜日輪上)華頂(高百越李白詩)夢入瓊樓寒有月
(皮日休文集送内大德遊天台夢入瓊樓寒有月注云天台山有金庭不死之薌及瓊樓玉室)䨇峰如
闕中天豁開(長澗南瀉諸泉合漱一道瀑布百丈懸流望之雪飛聽之風起石梁翠屏可倚也琪)
(樹珠條可攀也仙花露草春秋榮發幽鳥清猿晨暮合響足賞也見天台桐栢觀頌序)願官天台
(柳泌)
首陽山(十六)
采苓采苓首陽之巔(毛詩)伯夷叔齊(論語曰伯夷叔齊餓於首陽山下)又
(史記曰伯夷叔齊孤竹君之二子讓國逃去隠於首陽山採薇而食遂餓死於首陽見讓門)採薇士
嘉樹林(魏阮藉詩曰步出上東門遥望首陽岑下有採薇士上有嘉樹林)孔洪河之東
首陽穹崇(唐文粹柳識弔夷齊文洪河之東兮首陽穹崇側聞孤竹二子昔也餒在其中)青苔
古木蒼雲秋水(同上)首陽之二子(唐文粹李商隱别令狐拾遺書曰首陽之二子)
(豈蘄孟津之八百吾又何悔焉)遁入(薛收聞高祖興遁入首陽山將應義舉)食雪首陽巔
(李白)有口莫食首陽蕨(李白行道難)合窆杜子美於首陽之山
(元稹杜甫詩序)
燕然山(十七)
白漢書匈奴傳曰貳師引兵還至燕然山單于知漢軍
勞倦自將五萬騎遮擊貳師軍大亂敗貳師降單于匈
奴哭(漢名臣奏曰漢得隂山匈奴長老過之未嘗不哭)孔刊燕然之石(唐文粹蘇)
(頲集序嘗亦刊燕然之石)神丘(唐五臣文選封燕然山銘注神丘燕然山也)呼吸走百川
燕然可摧傾(李白憶舊遊)雖居燕支山(不道朔雪寒幽州胡馬歌)燕支落
漢家(婦女無花色同上塞上曲)請纓不繫越且向燕然山(同上觀發兵詩)倚
劍登燕然邊峰列嵯峨(同上發白馬)
羅浮山(十八)
白朱明曜真天(茅君内傳曰大天之内有地之中洞天三十六所羅浮山之洞周廽五里名曰)
(朱明曜真之天)石樓(袁彦伯羅浮山䟽曰遥望石樓直上十里許石樓之於嶺十分之一耳去縣三十里)
(便見山基至所處當百里許山下皆平敞極目)羅山浮山(羅浮山記曰羅浮者蓋揔稱焉羅羅山也)
(浮浮山也二山合體謂之羅浮在曾城博羅二縣之境舊說羅浮高三千丈七十石室七十長溪神明神禽玉)
(樹草木也)孔陶仙(五代秦再思紀異曰顔真卿為盧杞所䧟令單車問罪於李希烈上遣促装東邁内)
(外知公不還矣親族相見於長樂坡公謂諸姻族曰吾早典郡於江南曾遇道士陶八公授與一刀圭碧霞丹)
(令服之自後體健至仐不衰又云七十有阨如有即吉佗日待我於羅浮山得非今日之厄乎公至汜水忽逢)
(陶笑謂公曰吉吉遂指嵩少而去魯公至汴州希烈僣號使人害於近郊及希烈敗詔得歸葬偃師北山後有)
(商人至羅浮山忽見兩道人樹下圍棋一道士謂商人曰子何人對曰洛陽人道士笑曰奉寄一書逹吾家也)
(立札一封題寄偃師北山顔家商人至偃師詢所居即塋庄也守塜老蒼頭得書大驚曰先太師親翰也因以)
(藏於室子孫選吉日發塚開棺即已空矣子孫徑往羅浮求之竟無跡)海黑天宇曠星辰
來逼人(劉禹錫羅浮詩)四百三十二峯(皮日休松陵集題羅浮軒轅所居亂峯四百三)
(十二注四百三十二山峰數)君言羅浮上容易見九垠(漸高元氣壯洶湧來翼身)
(劉禹錫詩)峨山在博羅縣西北五十里(高三千六百丈周廻三百二十七里浮山)
(者本蓬萊之一峯昔時洪水泛海斯來傅於羅山崖巘皆合故曰羅浮山至今卉木不同浮山皆海中類也陳)
(郡袁彦伯東苑徐履道皆云蓬莱有三島此其一焉峯嶺秀拔四百餘里峯巒晻映三十二所峯崛起上披重)
(霄下有深洞幽䆳旁逹約數十里號曰朱明洞洞三十六第七也)龍公竹(第三峯有竹大徑七尺圍)
(節長丈二謂之龍公竹常有鸞鳳棲宿有道士及採樵之侶性朴者或得其篾山東有溪曰羅陽永泰中暑雨)
(漲有一竹葉若芭蕉葉大隨水出湏臾一竹闊二尺餘長丈二乃龍公竹也)竒石(高六百丈廣七十丈)
(綵綺錯爛如霞錦迢迢獨出勢若削成謂之瑶石臺)大小石樓(相去五里皆孤高峻秀邈出雲表重)
(簷四柱宛如樓閣霞灼雲掩人迹罕到羅浮記)鐡橋(有石如鞍橋在石樓之間望之可高五十餘步故老)
(謂鐡橋)朱明洞(天寳初詔道士申大芝祭山欲尋朱明洞時邑簿任知宣領耆舊尋見一洞以藤儋)
(籠石斛垂一人下洞約五丈餘却出云下視無底日月星辰無不備焉初有白雲湏臾散漫五色)何氏
女持石(增城何氏有神仙之術持一石措小石樓之上遠觀如畫)碧雞山(山有碧雞羣飛於絶)
(巘或獨鳴於空林可見不可取也)聚霞峰(其山在羅浮絶頂上高三百丈周廻二十里常有紫霞在)
(於峯上)花首臺(其洞常有五百花首真人遊會開元二十六年奉勑建於花首臺羅浮靈異記)紅
翠數聲瑶室響(皮日休詩註紅翠山鳥名山有璇房瑶室七十有二)
九疑山(十九)
白蒼梧之野(山海經曰蒼梧之川其中有九疑山焉舜之所葬在零陵縣界)九疑紛兮
並帀(楚辭九歌也)水事多(淮南子曰九疑之南陸事寡而水事多)望祀(淮南子九疑之)
(山漢書云武帝南廵狩至於盛唐望祀虞舜於九疑山見巡狩門)九山相似(湘中記曰九疑山在)
(營道縣北九山相似行者疑惑故名之曰九疑山)仙(名山略記曰九疑山漢末有張禮正魏時有治明期)
(南遊九疑禮正服黃精明期服澤瀉栢實後俱遇西城君受虹景方兼以守一遂内洞徹東華遣迎乘雲上升)
(天)孔九疑嵯峨湘雲古色(唐文粹張謂虞帝廟碑)望九疑之垠垠
(柳宗元閔生賦肆余目於湘流兮望九疑之垠垠)祠舜(禇無量昔武帝祠舜九疑願陛下所過名山大)
(川古帝賢臣在祀典者並詔致祭)巉天(九疑巉天荒是非出韓愈送歐陽詩)永州實惟九
疑之麓(柳宗元永州新堂)雲依俙(文粹皮日休見逐雲依俙兮九疑)班竹啼舜
婦清湘沉楚臣(韓文送惠師吾聞九疑好夙志今欲伸班竹啼舜婦清湘沉楚臣)天樂
一部(王維集明皇時道士申太芝遇異人告以九疑山舊有天樂一部歲久化五野猪郡人捕之化為五)
(古器太芝往求果得之扣之音律相和遂進之)桃核扇量米(酉陽雜俎杜陟常見江淮市人以桃)
(核扇量米正容一升言於九疑山中得)九疑濬傾犇臨源委縈迴(柳宗元詩)重
疊九疑高(同上)登九疑兮望清川(李白悲清秋賦登九疑兮望清川見三湘之潺)
(湲水流寒而歸海雲横秋而蔽天)
交廣諸山(二十)
白泉山(顧微廣州記曰南海曾城縣有泉山有瀑布懸注百許)牛鼻山(又曰南海始昌縣有)
(一石望之似牛向江名牛鼻山又曰縣之西有文盧山山高入雲霄世傳山上有池每至甲戌日聞山有鼔角)
(笙簫之響)金岡山(又曰南海四會縣有金岡山行人依依見形其岡側)參里山(又曰東實安縣)
(有參里山曾參純孝常居此山於後世人因以為名)石牛(又曰鬱林郡北有太山其高隱天上有池有石)
(牛在池下民常祀旱歲百姓殺牛初雩以牛血塗石牛背大雨洪注洗牛背淨方清霽)浮石山(劉欣)
(期交州記云浮石山在海中而特高數千丈浮在水上也)射聲(又有一石神功刻鏤似若射去石室口百)
(許步夜常聞有射聲)石膏山(裴氏廣州記曰蒼梧彰平縣有石膏山望之皎若霜雪)愚公移
山(列子)含澤布氣(春秋記題辭曰山之為言宣也含澤布氣調五行也)觸石布雲(春秋)
(元命苞曰山者氣之苞所以含晴雲故觸石雲出也)符釡山(史記曰黃帝東至於海登九山西至於崆)
(峒登雞頭山南至熊相北逐煇鬻名符釜山)五丁徙山(蜀王本紀曰天為蜀王生五丁力士能徙)
(山秦王獻美女與蜀王王遣五丁迎女見一大蛇入山穴中五丁共引蛇山崩厭殺五丁化為石也)孔靈
洲山(地理志廣州有靈洲山在鬱水中)駕鶴山(柳宗元記柳州山水云甑山之南皆大山多竒)
(又南且西曰駕鶴山壯聳環立)山五嶠(張九齡山五嶠號白雲謂嶺南)南踰横嶺入炎
洲(青鯨高磨波山浮韓文)
川澤(二十一)(藪附)
白成形(易在地成形)地險(山川丘陵王公設險以守其國)利涉(大川易)隨山濬
川(九州隨山濬川書)畎澮(禹曰予決九川距四海濬畎澮距川尚書)濟(高宗命傅說若濟巨川用)
(汝作舟楫)沸騰(百川沸騰喻衆小人毛詩)時入(禮以時入川而不禁)居(禮故聖人所以順山者不)
(使居川)出雲(禮天降時雨山川出雲)取材用(禮)國主(傳國主山川故山崩水竭見山)
(門注)辛有適(伊川見被髮而祭於野者)子在(川上曰逝者如斯夫不舍晝夜)灌注(百川灌注)
(莊子)三百(莊子禹治名川三百支川三千)積刑(家川為積刑)帶華薄(文清川𢃄華薄)流
人血(川谷流人血王莽時)臨川有悲(悟臨川而有悲文)泝(泝秦川而舉旗魏武)珠媚
(水懷珠而川媚文)周衞(蜀都山川不足以周衞也)融為(川瀆)水積竭(三川周幽崩)爭
流(晉顧凱之至荆州人問會稽山川狀曰千巖競秀萬壑爭流)三川(河洛伊國)六川(河水赤水)
(遼水黑水江水淮水)八川(涇渭灞滻浩潏澧浫)閱水(川閱水而成川陸機歎逝賦)朗詠長
川百川𣲖别畫地成川涸而魚逝弘海者川
不辭盈學海兊為澤九澤既陂彼汾沮洳(言采)
(其英)滸滸(川澤滸滸)稲人(周禮稲人掌稼下地凢稼澤夏以水殄草而芟夷之注元以澤為稼)川
衡(川衡掌廵川澤之禁令而平其守)澤虞(掌國澤之政令為之厲禁使其地之人守其財物以時入)
(之於王府領其餘於萬民凡祭祀賓客供澤物之奠注謂芹茆菱芡)土會(大司徒以土會之法辨五土之)
(物二曰川澤動物宜鱗物植物宜膏物)澤之萑蒲(舟鮫守之)董澤之蒲居民
(王制居民山澤沮洳)為下(必因川澤)商鞅(秦任商鞅專川澤之利)占(後漢冲拂為潁川守劉翊)
(為功曹陽翟黃綱恃程夫人權力求以川澤拂問翊翊對曰名山大川不以封為民也明府聽之被佞倖之名)
(也)沮澤川壅(為澤)䟽川導滯(封植九穀國)九川滌源七澤(楚地)
藪四曰藪牧養蓄鳥獸(周禮太宰九職云)九兩(九兩繫人九曰藪以富得)
(人注為厲禁使人富藪中物)孟諸之麋(子玉夢河神謂己畀予瓊弁予畀汝孟諸之麋謂藪也)
藏疾(山藪藏疾)可與人共(穀梁築鹿囿山川藪澤之利可與人共也)不崇藪澤(崇高)
(也見國語)叔在(藪火烈具舉詩)十藪(爾雅魯有大野今高平距野東北大澤也晉有大陸今鉅鹿北)
(廣河澤也秦有陽陓今扶風汧縣西也宋有孟諸今梁國睢陽縣東北也楚有雲夢今南郡華陽縣東南巴丘)
(湖也吳越之間有具區今吳縣南太湖即震澤也齊有海隅海濱廣斥燕有昭余祈今太原鄢陵縣北澤是鄭)
(有圃田今滎陽中牟西圃田澤是也周有焦護今扶風池陽縣瓠中是也)無水(周禮澤無水曰藪)耦
耕(幽藪)物歸(國澤水之鍾也藪物歸也所生物也)孔沸崩(陳子昂上言幽厲亂常苛慝暴虐詬)
(黷天地川冢沸崩)博知(韋顗博知山川風俗)獵渭川(元宗開元元年十月甲辰獵於渭川)弛
陂澤禁(開元十六年十一月甲辰弛陂澤禁)順流無窮(田頵傳内怨行密與鏐因移書曰矦)
(王守方以奉天子譬百川不朝於海雖狂奔澶漫終為涸土不若順流無窮也)祭(高仙芝討吐蕃自安西經)
(䟽勒據婆勒川會川漲不得度仙芝殺牲祭川)鑿杜固川流如血(杜正倫與城南諸杜昭穆)
(素遠求同譜不許銜之諸杜所居號杜固世傳其地有壯氣故世衣冠正倫既執政建言鑿杜固通水以利人)
(既鑿川流如血閱十日止)林表(韋蘇州登西南崗林表見川流)如掌(谷轉川如掌上)二川溶
溶(流入宫牆杜牧阿房宫賦)川者高澤者卑高者流卑者止(韓愈何蕃之居)
(下其可以施於人者不流也譬之水其為澤不為川乎川者高澤者卑高者流卑者止是故蕃之仁義充諸心)
(行諸太學積者多施者不遐也天將雨水氣上無擇於川澤澗谿之高下然則澤之道其亦有施乎)川光
晝昏凝(李白詩)川長(信風來同上白璧山翫月)登岳眺百川杳然萬恨
長(留别)下有衝波逆折之回川(蜀道)其川饒衍(郝玭為臨涇鎮將常從數)
(百騎出野還說節度使馬璘曰臨涇扼洛口其川饒衍利畜牧其西走戎道曠數百里)其江河自
西極逹於東溟中國之大川者也(唐六典水部其江河自西極逹於東溟中)
(國之大川者也其餘百三十有五水是為中川者也其千二百五十有二水斯為小川者也)百川繞
郡落天鏡於孤城(韋德碑)若壅大川(則必決而放諸陸柳宗元讀毛潁傳)冬
春之交(水蟲孕育捕魚之器不施川澤六典虞部)
虞衡(二十二)
白山虞(掌山林之政令為之厲禁)虞衡作山澤之材川衡(掌廵山澤禁令而平)
(其守)澤物之奠(賓客祭祀共芹茆菱芡)任虞(以澤掌禁其物課菜果瓜之屬)山師原
師(各辨其物名而獻珍異)奠地守(虞衡大司徒之職)山虞(凡服耜斬季材以時入之)招
虞以旌不進(左傳曰皮冠以招虞人)虞之(公羊山林藪澤與人共虞之非正也)時入
(林麓州澤以時入而不禁)三衡(山立三衡)期(魏文侯與虞人期遇雨乃命駕而去)三虞(國語澤立)
(三虞)澤虞(掌國澤政令為之厲禁)孔虞衡掌木(班倕葺宇崔融嵩山啟母廟碑銘)始
詔林衡(俄成壯觀紫梲星錯丹梁霞煥楊炯少室山少姨廟碑)虞羅(獸猶畏虞羅杜甫詩)室
有魚飱市多山木(王維京兆張公德政碑舟漁衡麓之守廢蒲荷新蒸之産入自郊徂邑室)
(有魚飱斬隂伐陽市多山木民得以贍)鴻鵠翺翔(李華盧郎中齋居記鴻鵠翺翔自得於冥冥之)
(間故虞衡繒網不能為患也)虞衡斤斧羅千山工命採砍杙與椽(柳宗)
(元行路難)深林工翦十取一百牛連鞅摧䨇轅(上)
白孔六帖卷五
