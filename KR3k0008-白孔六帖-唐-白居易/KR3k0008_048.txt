白孔六帖卷四十八唐白居易原本
宋孔𫝊續撰
鬭(一)傷(二)
藥人三誣人(四)
罪相容隠(五)告人罪(六)
從坐(七)相代罪
赦宥過(十)
改過(十一)待罪(十二)
有罪復用(十三)恕(十四)
猜認(十五)錯誤(十六)
文字誤(十七)犯夜(十八)
鬭(一)
白方剛(子曰君子有三戒及其壯也血氣方剛戒之在鬭)失意(見上注)怒有戰鬭
(傳)小人之性(釁於勇嗇於禍)一朝之忿(忘其身以及其親非惑與)忿思難(君子)
(有九思)彼竭我盈鬭心(鬭志)争鬭之獄(繁矣)不忍小忿拗
怒而少息肆其忿狷(恚也)暴弱(彊者暴弱)彊暴之男攘臂
(而仍之)張拳(張空拳冒白刃)愠見(怒形於色)力争蚌鷸相持(兔犬俱斃)血
作脈憤争為事末(鬭乃禍心)鬭怒者成之(周禮)睚眦方
剛奮末(謂怒而動四支也禮)忿懥(懥怒兒也懥音致禮)用壯逢彼之怒
交捽(趙簡子曰孟獻子有鬭臣五人叔向曰子不欲也若使肸侍交捽之可也)控拳救
鬭批亢(史記解雜亂紛糾者不救鬭批亢者不摶橶控拳搗虛形格勢禁而自解)搤亢拊背
(婁敬曰夫人鬭不搤其亢拊其背未能全勝)折脅拉齒(范睢)兩虎安得私鬭(寇恂)
(賈復)勸解(高鳳教授於西唐山中隣士有争財持兵而鬭鳳往脫巾叩頭曰仁義遜讓奈何弃之争者慙)
(投刃而謝之)雞肋不足以安尊拳(劉伶醉與人相忤其人攘袂奮拳伶曰難肋不足以)
(安尊拳其人笑而止)老拳毒手(石勒與李陽隣居争漚麻池相毆擊及貴召陽與飲酣謔引陽)
(臂笑曰孤往日厭卿老拳卿亦飽孤毒手)教令(刑法志毆人教令者與同罪即令人毆其父母不可與行)
(者同)决死争雄憑怒力争心競能鬭不過(夷吾)
裂冠毀冕鬭嚻(司&KR1373;禁鬭嚻者嚻謔也&KR1373;音暴)晉侯夢與楚子摶楚
子伏地而盬其腦(傳)佐鬭摶(榖梁公子季友與莒挐屏左右而相摶公子友處下)
(左右曰孟勞孟勞魯之寶刀也公子取而殺莒挐)剛腸妻呼還(春秋專諸與人鬭怒有萬)
(人氣妻一呼即還子胥問之對曰屈於一人之下)鬭智不鬭力救鬭者傷(淮南)
(子曰救鬭者傷)批而殺之(宋萬遇仇牧云云)五侯之鬭血成江(春秋考異曰龍)
(門下血如江時人謠曰云云)兩虎相鬭勢不俱生(謂藺相如廉頗也)孔柳宗
元貞符(惟人之初揔揔而生林林而羣合偶而居交焉而争際焉而鬭力大者博齒利者齧爪剛者决)
(羣衆者軋兵良者殺披披藉藉草野塗血)齽齘薄賊(南蠻傳坦綽遣使者賫驃信書遺節度使牛叢)
(叢因責之曰州縣繕甲厲兵犄角相從皆蠻之深讎雖女子能齽齘薄賊况彊夫烈士哉)毆辱(李傑為御)
(史大夫尚衣奉御長孫昕素惡傑遇于道内恃玄宗婭婿與所親楊仙玉共毆辱之傑訴曰敗髮膚痛在身辱)
(衣冠恥在國帝怒斬昕等朝堂)爾何功坐我上(尉遟敬德嘗侍宴慶善宫有班其上者敬德曰)
(爾何功坐我上任城王道宗解喻之敬德勃然擊道宗目幾眇太宗不懌)酒酣捉笏(顧少連裴延齡)
(方横嘗與少連會田鎬第酒酣少連捉笏曰段秀實笏擊賊臣今吾笏擊姦臣奮且前)五坊卒夜
鬭傷縣人(李渤字濬之五坊卒夜鬭傷縣人鄠令崔發怒敕吏捕捽其一中人也釋之帝大怒收發)
(送御史獄會大赦改元發以囚坐雞干下俄而中人數十持挺亂擊發敗面折齒幾死吏哀請乃去既而囚皆)
(釋而發不得原渤上䟽曰縣令曳辱中人中人歐御囚其罪一也然令在赦前而中人在赦後不寘于法恐四)
(夷聞之慢倍之心生矣)
傷(二)
白戰鬭(見上注)身體髮膚受之父母不敢毁傷(孝經)傷人及
盜抵罪(漢書)雖未及死(且莫能傷)君子不重傷面傷合則
兩傷死傷横道(邴吉少卿為丞相嘗出逢清道羣鬭死傷横道吉不問吏問之吉曰人相)
(殺長安京兆尹所職宰相不親小事人服其知大體也)厥足用傷周禮凡過而
殺傷者以民成之(周禮)肆其一怒(合則兩傷)鬭毆胥怨(相傷)拔
戟(潁考叔挾輈而走子都拔戟而逐之)折臂三公(羊祜字叔子)既奮李陽之拳
(乃折公羊之臂)折其右肱(易)折齒(齊景公為孺子牛而折其齒公羊曰宋萬擊仇牧齒者門)
(齒)被傷求去職(晉祖約士少典選舉妻無男而妬不敢違忤夜寢於外為人所傷約求去職詔)
(不聽司直劉隗劾之宜貶黜詔又不許)疻人(漢博士申咸毁薛宣宣子况賂客楊明疻破咸於宫門外)
(斷鼻傷脣使不得為近侍中丞奏况及明皆大不敬弃市廷尉直議咸遇人以不義而疻者與疻人罪同况竟)
(减死疻音侈以杖毆擊腫起清黑而無瘡&KR0146;曰疻)敗面(謝萬字萬石嘗與蔡系争言系推萬落牀冠帽)
(傾脫萬徐起謂系曰卿幾敗我面神意自若)死傷積野(李陵書)頭壁俱碎孔兵
傷其首(韋見素從帝入蜀陳玄禮之殺國忠也兵傷其首衆傳聲曰無害韋公父子獲免帝令夀王賜)
(藥傅創)傷痍之痛(文粹朱敬則諫除濫刑䟽金鼔之聲未歇傷痍之痛尚聞)下有小過
皆鞭箠流血(竇軌下有小過皆鞭箠流血人見者皆重足股慄)請剖心以明皇
嗣不反(安金藏請剖心以明皇嗣不反引佩刀自剚腹中腸出被地眩而仆后聞大驚輿致禁中見忠)
(門)毆折一指(隱太子傳秦府屬杜如晦騎過尹妃父門恚其傲率家僮捽毆折一指父懼即使妃)
(前訴秦王左右暴其父帝不察大怒詰王曰兒左右乃凌我妃家况百姓乎)狙盜發射李石
傷(見寇賊門)瘡猶未平(李密將如黎陽或曰向殺翟讓世勣傷幾死瘡猶未平今可保乎)
藥人(三)
白寘堇(國語驪姬寘堇於肉注堇鳥頭也)飲鴆(而死)地墳(藥驗)犬斃祭地
(申生獻胙公祭地地墳與犬犬斃)秦人毒涇上流師人多死(晉侯帥諸侯伐秦)
害物之心(毒人之罪)害人(聚毒)苞藏禍心(合聚毒藥)噬腊遇毒羊
叔子豈鴆人者乎(羊祜遺陸抗藥抗曰云云)孔舌壞而死(五代李金全為安遠)
(軍節度使金全左都押衙胡漢榮用事所為不法高祖患之為選廉史賈仁沼代之且召漢榮漢榮教金全留)
(已而不遣金全客龐令圖諫曰宜納仁沼而遣漢榮漢榮聞之夜使人殺令圖而酖仁沼舌壞而死)吮血
得解(田令孜置酒會諸將黃頭將郭琪不肯飲曰軍容能易偏惠均衆士誠大願也令孜目曰君有功邪)
(荅曰戰党項薄契丹數十戰此琪之功令孜嘻怒曰知之密以酖注酒中琪飲已馳歸殺一婢吮血得解)地
黃酒(馮球為相國餗門人有奴頗横馮愛賈召奴責之奴泣謝未幾馮晨謁賈未出有二青衣賫錫瓶出)
(曰公恐君寒奉地黃酒三杯馮悦盡舉之俄病渴且咽因暴卒唐史柳玭傳)酖殺之(梁臣劉鄩尹皓)
(段凝等素惡鄩乃譛之以為鄩與友謙親家故其留以養賊已而鄩兵數敗乃罷鄩歸洛陽酖殺之)逗夜
宴毒酒而進之(隱太子建成等召秦王夜宴毒酒而進之王暴疾衉血數升淮安王扶掖還宮)
(帝問疾因敕建成秦王不能酒毋夜聚)
誣人(四)
白厚誣君子(鄭賈人曰吾小人不可厚誣君子)興无妄之辭(明巧訴之咎)無
載爾偽作偽心勞飾虛(憑虚)行詐(情偽)詐謀(姦計)偽言
詐偽之心(禮)爾詐(予欺)矯誣反坐反受其殃(月令枉撓不當云云)
誣善之人其辭游巧言如簧鑠金之口辭為憑
虛(罪宜閱實)君子之道焉可誣也宣詔年八十已上非誣
告殺傷人皆勿坐(漢)以其罪罪之行僻而堅言偽而
辯孔讎家誣衊(桓彦範字士則王同皎謀誅三思事泄三思誣彦範等同逆隂令許州司功參)
(軍鄭愔上變三思又䟽韋后隱穢榜於道請廢之帝震怒三思猥曰此殆彦範輩為之命御史大夫李承嘉鞫)
(狀物色其人承嘉即奏彦範敬暉張柬之袁恕已崔元暐暴訕搖變内託廢后而實危君人臣無禮當伏誅詔)
(有司議罪大理丞李朝隱執奏彦範等未訊即誅恐為讎家誣衊)酷吏誣籍(崔元暐遷鳳閣侍郎)
(先是酷吏誣籍數百家元暐開陳其枉后感寤為原死)脅假憂死(韋陟安禄山䧟洛陽弟斌没賊)
(國忠欲搆陟與賊通密諭守吏令脅陟使憂死州豪傑共說曰昔張說被竄匿張氏以免今若詔書下誰敢庇)
(公願公乘扁舟遁去事寧乃出不亦美乎陟慨然曰命當爾其敢逃刑因謝遣堅卧不出)誣反(宋申錫字)
(慶臣帝惡宦官王守澄典禁兵偃蹇察申錫忠厚因召對俾與朝臣謀去守澄京兆尹王璠漏言守澄遣軍侯)
(豆盧著誣告申錫反初議抵死於是左散騎常侍崔元亮等伏殿陛請以獄付外帝震怒叱曰吾與公卿議矣)
(卿屬第出元亮等執據愈切涕泣懇到由是貸申錫於嶺表)舉疑似衊染(崔元略授戶部侍郎)
(京兆劉栖楚劾元略前造東渭橋縱吏增估物不償直取工徒贓二萬緡詔奪一月俸於是栖楚規相位疑元)
(略妨已路故舉疑似衊染之)誣没官錢(裴延齡京兆尹李充指延齡專以憸偽罔上延齡捕充所)
(善吏張忠榜掠之誣充没官錢五十萬緡以餌結權幸令妻以犢車載金餉陸贄忠具獄其母投訴光順門匭)
(有詔御史番劾一夕得狀乃釋忠)楊炎(以劉晏劾載已坐貶乃出晏忠州用庾凖為荆南節度使誣晏)
(殺之朝野側目李正已表請晏罪炎懼乃遣腹心分走諸道聲言宣慰而實自辨解言晏往嘗傅會姦邪謀立)
(獨孤妃為后帝自惡之非它過也)劾發民浚渠(嚴郢字叔敖曰京師天下聚論徒者至廣例不)
(覆讞令若悉待報有司斷决有程月不啻五千獄正恐牒案填委章程紊撓且旁及近邊犯死徒流者若何為)
(差請下有司更議楊炎惡異已諷御史劾郢匿發民浚渠使怨歸丄繫金吾長安中日數千人遮建福門訟郢)
(冤)告與羌通(竇參字時中神策將軍孟華戰有功或誣以反龍武將軍李建玉䧟吐蕃自拔歸部)
(曲告與羌通皆論死參悉治出之人始屬望)隂交(皇甫無逸字仁儉皇甫希仁憸人也誣告無逸為毋)
(故隂交世充帝判其詐斬希仁遣給事中李公昌馳諭)以誣罔論(李靖為西海道行軍大緫管高)
(甑生軍繇藍澤道後期靖簿責之既歸而憾與廣州長史唐奉義告靖謀反有司按驗無狀甑生等以誣罔論)
誣殺忠良(吉頊擢右肅政臺中丞來俊臣下獄司刑當以死狀三日不下頊從武后遊苑中因間言)
(臣為陛下耳目知俊臣狀入不出人以為疑后曰朕以俊臣有功徐思之頊曰于安遠告虺貞反今為成州司)
(馬俊臣誣殺忠良罪惡如山國蟊賊也尚何惜於是后斬俊臣)為吏誣訴(狄仁傑調汴州參軍為吏)
(誣訴黜陟使閻立本召訊異其才曰仲尼稱觀過知仁君可謂滄海遺珠)類自誣服(韋嗣立上書曰)
(楊豫以來大獄屢興窮治連捕數年不絶大猾伺間隂相影響構似是之言正不赦之辜恣行楚慘類自誣服)
營罔䧟人不測(韋思謙武渙將軍田仁會誣奏御史張仁褘帝廷詰仁褘懦不能對思謙為辨)
(其枉因言仁會營罔䧟人不測者詞旨詳暢帝善之仁褘得不坐)岑羲(初節愍太子之難冉祖雍誣睿)
(宗及太平公主連謀賴羲與蕭至忠保護得免)誣表以罪(姚南仲拜義成節度使監軍薛盈珍恃權)
(撓政不能逞因毁南仲於朝德宗惑之俄遣小使程務盈誣表以罪會南仲禆將曹文治入奏知其語則晨夜)
(追至長樂驛及之與同舍夜殺務盈投其誣于厠)坐誣罔誅(孔戣遷尚書左丞信州刺史李位好)
(黃老道數祠禱部將韋岳告位集方士圖不軌監軍高重謙上急變捕位劾禁中戣奏刺史有罪不容繫仗内)
(請付有司詔還御史臺戣與三思雜治無反狀岳坐誣罔誅貶位建州司馬)誣逐(李實惡萬年令李衆)
(誣逐虔州司馬)誣劾以罪(杜兼字處弘為濠州刺史僚宫韋賞陸楚皆聞家子有美譽論事忤兼誣)
(劾以罪)枉殺(李紳字公垂始澧人吴汝納者韶州刺史武陵兄子也武陵坐贓貶播州司戶參軍死汝)
(納家被逐久不得調時李吉甫任宰相汝納怨之後遂附宗閔黨中會昌時為永寧尉弟湘為江都尉部人訟)
(湘受贓狼籍身取民顔悦女紳使觀察判官魏鉶鞫湘罪明白論報殺之議者謂吳氏世與宰相有嫌疑紳内)
(顧望織成其罪諫官屢論列詔遣御史崔元藻覆按元藻言湘盜用程糧錢有狀娶部人女不實德裕惡元藻)
(持兩端貶崖州司戶參軍宣宗立德裕去位紳已卒崔鉉等久不得志𨗳汝納使為湘訟言湘素直為人訟衊)
(大披重牢五木被體吏至以娶妻資媵結贓且言顔悅故士族湘罪皆不當死紳枉殺唐史李紳傳)考訊
自誣(元行冲為東都副留守嗣彭王子志謙坐仇人告變考訊自誣株蔓數十人行冲察其枉列奏見原)
反為所搆(劉憲字元度天授中奉詔按來俊臣罪憲疾其酷欲痛䋲之反為所搆)復坐誣
枉(李邕字泰和開元二十三年起為括州刺吏復坐誣枉且得罪天子識其名詔勿劾)因傅以罪
(天寳中左驍衛兵曹參軍柳勣有罪下獄邕嘗遺勣馬故告温使引邕嘗以休咎相語隂賂遺宰相李林甫素)
(忌邕因傅以罪詔刑部員外郎祁順之監察御史羅希奭就郡杖殺之)權幸所誣(李勉進梁州刺)
(史勉假王晬為南鄭令晬為權幸所誣詔誅之勉曰方藉牧宰為人父母豈以讒殺良吏乎即拘晬為請得免)
軍呼枉其聲殷地(高仙芝傳初邊令誠數私於仙芝仙芝不應因言其逞撓狀以激帝且云)
(常清以賊搖衆而仙芝弃陜地數百里朘盜廩賜帝大怒使令誠即軍中斬之令誠已斬常清陳尸於籧篨仙)
(芝自外至令誠以陌刀百人自從曰大夫亦有命仙芝遽下曰我退罪也死不敢亂然以我為盜劫資糧誣也)
(謂令誠曰上天下地三軍皆在君豈不知又顧麾下曰我募若輩本欲破賊取重賞而賊勢方銳故遷延至此)
(亦以固關也我有罪若軰可言不爾當呼枉軍中皆呼枉其聲殷地仙芝視常清尸曰公我所引拔又代吾為)
(節度今與公同死豈命歟遂就死)李紳(帝初即位貶紳端州司馬栖楚等怒得善地皆切齒詔下百官)
(賀逢吉唯右拾遺吳思不往逢吉斥思令告大行喪於吐蕃時人無敢言者惟韋處厚屢言紳枉折逢吉之姦)
諷論大逆不道(宋璟韋丹將告武三思亂宫掖三思諷有司論大逆不道帝詔誅死璟請付獄)
(按罪帝怒岸巾出側門謂璟曰朕謂已誅矣尚何請璟曰人言后私三思陛下不問即斬之臣恐有竊議者請)
(按而後刑帝愈怒璟曰請先誅臣不然終不奉詔帝乃流丹將嶺南)誣告祝詛(裴懷古恒州浮屠為)
(其徒誣告祝詛不道武后怒命按誅之懷古得其枉為后申訴不聽因曰陛下法與天下畫一豈使臣殺無辜)
(以希盛旨哉即其人有不臣狀臣何情寬之后意解得不誅)邊彦温誣安重誨(趙鳳其後)
(重誨為邊彦温等告變明宗詔彦温等廷詰具伏其詐即斬之後數日鳳奏事中興殿啓曰臣聞姦人有誣重)
(誨者明宗曰此閑事朕已處置之卿可無問也鳳曰臣所聞者繫國利害陛下不可以為閑因指殿屋曰此殿)
(所以尊嚴宏壯者棟梁柱石之所扶持也若折其一棟去其一柱則傾危矣大臣國之棟梁柱石也且重誨起)
(微賤歷艱危致陛下為中興主安可使姦人動搖明宗改容謝之曰卿言是也遂族彦温等三家五代史二十)
(八)蒼繩點白𫝊致有罪(韓瑗字伯玉褚遂良貶潭州都督明年瑗上言遂良受先帝顧)
(託一德無二向日論事至誠懇切詎昔令陛下後堯舜而塵史册哉遭厚謗醜言損陛下之明折志士之銳况)
(彼遷以來再離寒暑其責塞矣願寬無辜以順衆心帝曰遂良之情朕知之矣其悖戾好犯上朕責之詎有過)
(邪瑗曰遂良社稷臣蒼繩點白𫝊致有罪昔微子既去殷以亡張華不死晉不及亂陛下富有四海安於清泰)
(忽驅逐舊臣遂不省察乎帝愈不聽)豈有知其枉濫而不為申明(李嶠遷給事中)
(時酷吏來俊臣䧟狄仁傑李嗣真裴宣禮等三家奏請誅之則天使嶠與大理少卿張德裕等覆其獄德裕等)
(雖知其枉懼罪並從俊臣所奏嶠曰豈有知其枉濫而不為申明哉乃與德裕等列其枉狀由是忤旨出為潤)
(州司馬)抱吏呼冤(五代唐景思為㳂淮廵檢漢法酷而史洪肇用事喜以告訐殺人景思有奴嘗)
(有所求不如意即馳見洪肇言景思與李景交通而私畜兵甲洪肇遣吏將三十騎往收景思奴謂吏曰景思)
(勇者也得則殺之不然將失之也吏至景思迎前以兩手抱吏呼冤請詣獄自理吏引奴與景思驗景思曰我)
(家在此請索之有錢十千為受外賂有甲一屬為私畜兵吏索之惟一衣笥軍籍糧簿而已吏閔而寬之景思)
(請械送京師以自明景思有僕王知權在京師聞景思被告乃見洪肇願先下獄明景思不反洪肇憐之送知)
(權獄中日勞以酒食景思既械就道潁亳之人隨至京師共明之洪肇乃鞫其奴具伏即奏斬奴而釋景思)
唐舊臣(李安静為右武衛將軍武氏革命羣臣皆勸進安静獨無所請及收繫獄來俊臣問狀安静曰)
(正以我唐舊臣殺之可也若詰其狀吾誰欺俊臣誣殺之)
罪相容隠(五)
白父為子隱子為父隱直在其中矣(語)子孫匿祖父(宣詔)
(父子之親夫婦之道天性也雖有患禍猶蒙死而存之成愛惜之心仁厚之志豈能違之自今子匿父妻匿夫)
(孫匿祖安其父母皆勿坐其父母匿子夫匿妻大父母匿孫誅仍請廷尉以聞)上下相蒙難以
濟矣(介之推)掩義隱賊(傳)掩蔽掩惡伏藏蒐慝孔
子獵犯田掩不奏(許圉師俄坐其子獵犯人田有辭怒而射之圉師掩不奏為人告擿帝曰)
(宰相而暴百姓非作威福乎敬崇劾抵遂免官)且情比樂羊可謂不慈傷教况
罪非石厚徒云大義滅親(白居易判)
告人罪(六)(匿名附)
白惡訐以為直(子曰惡訐人之私以為己之直)匿名告罪缿筩(趙廣漢為)
(潁川惡相朋黨乃許相訐或匿名相告罪者置缿筩令投書於其中缿筩乃瓦器也)請告者名(魏典)
(農劉龜竊於禁内射兔其曹張京投書言之帝匿京名送龜付獄高柔字文惠為廷尉請告者名帝怒曰吾豈)
(妄收龜耶柔曰廷尉天下之平不敢毁法帝乃下京名各當其罪)投書誹謗(魏時有投書誹謗太)
(祖欲得其主國淵字子尼請其本其書多引二京賦淵乃募讀二京賦者果得其罪人)敢告(王嘉上䟽)
(故事尚書希下章為煩百姓證驗章文必有敢告字乃下)告訐發人之私孔詔許
上變(則天皇后武氏畏天下有謀反逆者詔許上變在所給輕傳供五品食送京師即日召見厚餌爵賞)
(歆動之凡言變吏不得呵詰雖蕘夫耘子必親延見稟之客館敢稽留不送者以所告罪之故上變者徧天下)
(人人屏息無敢議)告其反按無狀(張嘉貞武后朝為天兵使明年入朝或告其反按無狀帝)
(令坐告者嘉貞辭曰國之重兵利器皆在邊今告者一不當即罪之臣恐塞言路且為未來之患昔天子聽政)
(於上瞍賦矇誦百工諫庶人謗今將坐之則後無繇聞天下事遂得減死)
從坐(七)(不相及附)
白應侯席藁(史記應侯范睢任鄭安平為將降趙應侯席藁請罪秦法任人所任不善以其罪罪)
(之秦昭王恐傷應侯意乃下令有敢言鄭安平事以其罪罪之)文帝除收孥律晁錯曰
罪人不孥連坐千餘家(王温舒為河内)相坐之法(刑法志韓任申子秦)
(用商鞅著相坐之法三夷之刑)定法令(張湯趙禹條定法令作放縱所監臨部連坐之法注云部内有)
(罪並連坐也)罪不相及(父子兄弟)淪胥以鋪兄弟(蜀志糜竺為安漢將軍弟)
(芳為南郡與關侯擕貳叛歸孫權侯因覆兵敗竺請罪先主慰諭以兄弟不相及崇待如故也)女(荀氏女芝)
(為潁川太守劉子元妻坐死何曾議云云一人之身内外受辜臣請在室之女從父母之誅既醮之婦隨夫家)
(之罰從之)妹(魏郭淮伯濟妻王陵妹也陵誅妹當從罪見收羌夷胡渠帥數千人叩頭請淮表留妻淮不從)
(妻上道五子泣血請淮淮不忍乃令追以書白司馬宣王云云宣王宥之)予則孥戮汝(夏書)妻
(盧毓為冀州主簿時有士亡妻白所適夫家數日未與夫相見大理奏白并弃市毓駮曰女子以接見恩生云)
(云太祖從之)兄(太祖時劉廙弟與魏詡謀反當連坐陳羣長文為言之太祖曰廙名臣也吾亦欲赦之乃)
(使復位)子(孔融被誅二子年八歲端坐不起人問之二子曰安有巢毁而不破卵者果并見殺)出妻
(淳于長封定陵侯坐大逆小妻及姑等六人事未發時已出或改嫁翟方進何武以犯時為論廷尉孔光曰夫)
(婦義合云云詔從光議)子妻(魏毌邱儉誅子妻荀氏應坐同程咸議云云)孔坐誅(則天皇后)
(武氏臨朝韓王元嘉與魯王靈䕫等皆自殺餘悉坐誅諸王牽連死滅殆盡子孫雖嬰褓亦投嶺南)從不
應死(吳湊元載當國久愎狀日肆帝隂欲誅未發也顧左右無可與計即召湊圖之俄而收載賜死於是)
(王縉揚炎王昂韓會包佶等皆當坐湊建言法有首從從不應死一用極刑虧德傷仁縉等由是得減死)父
子連坐(齊澣字洗心為蒲州司法參軍有父子連坐論死者澣曰條落則本枯奈何俱死議貸其父太)
(守不聽固爭卒原之)衣冠多坐(畢搆字隆擇為左御史大夫會平諸韋治其黨衣冠多坐搆詳比輕)
(重皆得其情)此本湜謀(崔湜帝誅蕭至忠等湜徒嶺外時雍州長史李晉亦坐誅歎曰此本湜謀)
(今我死而湜生何也)坐子往還繫獄(荆王元景房遺愛謀反誅坐子則與往還繫獄時吳王亦)
(抵罪高宗謂大臣曰朕欲從公丐叔及兄死兵部侍郎崔敦禮曰陛下雖申恩不可詘天下法遂賜死)李
峴(初東京平陳希烈等數百人待罪議者將悉抵死帝意亦欲懲天下故崔器等附致深文峴時為三司獨)
(曰法有首有從情有重有輕若一切論死非陛下與天下惟新意且羯氐亂常誰不凌汙衣冠犇亡各顧其生)
(可盡責耶陛下之親戚勲舊子若孫皆血鈇砧尚為仁恕哉書稱殱厥渠魁脅從罔治况河北殘孽劫服官吏)
(其人尚多今不開自新之路而盡誅之是堅叛者心使為賊致死困獸猶鬭况數萬人乎固爭數日乃見聽衣)
(冠蒙更生新唐史)
相代罪(八)
白許相代(後漢陳志字伯如為尚書奏母子兄弟相代死聽赦所代者皆施行范曄以為不善人多)
(幸人常代其禍進退無據)母兄(安帝時尹次玉殺人兄初軍請代命因縊而死故尚書陳志以罪疑輕議)
(活次玉應昭駮主議曰天討有罪五刑五用哉邵忽死子糾孔子曰如經於溝瀆晁父非錯班固云不如趙母)
(指括全宗今殺無罪之初軍活當死之次玉此謂求生非謂代死也)孔孔璋願代邕死(李邕)
(字太和素輕張說與相惡會仇人告邕贓貸枉法下獄當死許昌男子孔璋上書天子曰伏見陳州刺史邕剛)
(毅忠烈難不苟免往者折二張之角挫韋氏之鋒雖身受謫屈而姦謀沮解即邕有功於國且邕所能者拯孤)
(恤窮救乏酬惠家無私聚令聞坐贓下吏死在旦夕臣聞生無益於國者不若殺身以明賢臣願以六尺之軀)
(膏鈇鉞以代邕死臣知有邕邕不知有臣䟽奏減死)獄内亡囚(竇參字時中為萬年尉時同寮有直)
(官曹者將夕聞親疾請參代之會獄内亡囚走京兆尹按直簿將奏參遽請曰彼以不及狀謁參實代之宜當)
(罪坐貶江夏尉人多義之舊唐史)
赦(九)(不用赦附)
白效天生殖(傳曰為温慈惠和以效天之生殖長育)勝殘去殺(善人為邦百年)肆
大眚(春正月肆大眚赦其罪也)眚災肆赦(眚過也災害也肆緩也言誤而肆過害當緩之)好
生之德洽于民心(並舜典)發揮生成(與歲更始)蕩滌邪穢(納入惟新)
天地發生(雷雨作解)赦過宥罪(易曰雷雨作解君子以赦過宥罪)在宥(莊子聞在)
(宥天下)籥動(王充論衡曰赦令將至繫室而動言有感也)太恩(東觀漢記)漢章東狩
(永和二年)晉惠南郊(元康六年並大赦)歡心欣戴悅隨開釋
昭蘇滌惡蕩穢(蹈德詠仁)弛秋霜之嚴威(流春澤之渥恩文選)
殷湯解網(四面)霈然之澤(漢景措刑)萬物霑雷雨之仁(四海及蓼蕭之)
(澤)天慈有裕(王澤無偏)然則政惟圖大法在廷中習以生常
則起為姦之敝廢而不用何成作解之恩宜思委轡之
懷兼追解網之德數則不可無之亦難(赦者犇馬之委轡也)青繩
之澤除舊布新仁必好生(政焉用殺)渙汗之恩緩死
(好生)蓼蕭(澤及四海也詩)過市(周禮國君過市刑人赦)苟有以藉手鮮不赦
宥(大國討小國也)赦前事(平詔曰赦令改行絜已有司多舉赦前事非重刑灑心自新之意也)勵
精更始(宣詔曰)隱赦行刑(後漢周紆宇文通刻削少恩為渤海太守每赦到輙隱蔽行刑)
(罪畢乃出赦書坐免官)知將有赦(張成善風角推知當有赦教子殺人李膺為河南尹收捕既而)
(逢宥膺愈懷忿竟按殺之)不肯出獄(張盤字子石為交趾太守時度尚偽言蒼梧賊入荆州盤下廷)
(尉會赦見原不肯出獄曰乞對曲直尚不徵盤埋骨牢檻終不虛出於是徵尚尚到辭窮決罪)偏枯之
物(蜀志孟光責費禕曰赦偏枯之物非明世宜有今上仁賢百僚稱職有何旦夕危負以惠姦宄褘顧謝而)
(已)蒼蠅集筆端(苻堅為赦令密議王猛進紙墨有大蒼蠅聲甚厲集筆端驅而復來俄而長安)
(中相告有赦推窮言云有一小兒青衣於市呼之須臾不見得非向者此之告乎)皇澤三赦
(一幼弱二老耄三愚惷)封三錢之府(陶朱公故人莊生謂楚王曰某星害楚德可除之王使封)
(三錢之府注黃白赤金也將赦慮人知有竊盜云云)楚莊王赦鄭伯(見其肉袒也)懲惡
訓俗(寔在於嚴科)宥罪恤辜(義深於緩獄)緬鏡前古(莫不攸遵)雷雨作
解聖人開赦過之門(肆眚騰文先王明錄刑之典)慶洽普天(恩洽率土)浹
歡躍於九域(飛渙汗於萬方)烏啼叩閤(宋元康中徙彭城王義慶時為江州相見而哭)
(文帝聞而怪之徵遠宅義慶大懼妓妾夜聞烏啼聲叩閤云明日有赦後改為南州因作烏夜啼曲)不
用赦赦權時之宜非常典也(荀悅漢紀云)小惠不行無忘武
侯之議(華陽國志諸葛亮時有言惜赦者亮曰為政以大德不以小惠故匡衡不願為赦先帝亦言治)
(亂之道悉矣曾不及赦)大利是務盍遵管氏之言(管子曰凡赦者小利而大害也)
(故久而不勝其禍無赦者小害而大利也故久而不勝其福故赦者犇馬之委轡也無赦者若痤疽於礦石委)
(轡必顛覆也礦石療疾也)屬禍亂之際則貴自新(晉成帝詔曰令赦天下使得自新)
當休明之朝豈勞更始(漢紀漢承兵革之後比屋可刑故申以大赦之命滌蕩穢流與)
(人更始時制然也永業者則不然)且事宜稽古政貴相時滌惡蕩穢
雖權道之攸宜(利滛惠姦豈倖門之可啓)請思礦石(無誘倖門)則朱公之
子無所用金(陶朱公子犯法令中子用金求赦)張成之男焉能倳刃(見上)
(注)人之多辟(大為防而猶踰)邦有常刑(小不忍而為亂)唯願無赦(後漢吳漢)
(字子顔病甚上親問之曰唯願無赦)有常(無赦)惠者人之仇讎法者人之父
母(管子)凱風無私養之暖(朝雲無偏注之潤)凡作刑罰輕無赦孔
小人之幸(劉子知幾上書譏每歲一赦或十歲再赦小人之幸君子之不幸)紓多難收
羣心(陸贄興元赦令方具帝以藁付贄使商討其詳贄知帝執德不固困則思治泰則易驕欲激之使強)
(其意曰欲紓多難收羣心惟在赦令而已動人以言所感已淺言又不切人誰肯懷易曰聖人感人心而天下)
(和平夫感者發於心而形於事事或未喻故宣之於言言必顧心心必副事三者相合乃可求感惟陛下先斷)
(厥志以施其辭度可行者而宣之不可者措之無苟於言以重取悔)廓然大赦(劉晏字士安宦人劉)
(清潭與嬖幸請立妃為后且言王數有符異以搖東宫時妄言晏與謀楊炎見帝流涕曰臣位宰相不能正其)
(罪法當死崔祐甫曰陛下已廓然大赦不當究飛語致人於罪遂罷宴)蒼生皆自新(譙王重福)
(神龍初韋庶人譛與張易之兄弟䧟重潤貶濮州員外刺史徙合均二州景龍三年中宗親郊赦天下十惡者)
(咸宥流人得還重福不得歸自陳蒼生皆自新而一子擯弃皇天平分固若此乎不報)赦令國大
事(太宗順聖皇后長孫氏疾稍亟太子欲請大赦汎度道人祓塞災會后曰死生有命非人力所支若修福)
(可延吾不為惡使善無效我尚何求且赦令國大事佛老異方教耳皆上所不為豈宜以吾亂天下法太子不)
(敢奏以告元齡元齡以聞帝嗟美而羣臣請遂赦帝既許后固爭止)澡蕩羣罪天下蒙恩
咸得自新(陳子昂奏入科比大赦澡蕩羣罪天下蒙恩咸得自新)甕藏北斗(僧一行長)
(於數所善王生其子以殺人繫獄求救於一行一行曰吾以數推之當有赦矣遣其徒授以布囊戒令某處廢)
(園伺之有物來其數七共捕之以囊携來勿脫也至晡時有七豕入園盡獲之一行寘之大甕中密覆封以太)
(一泥朱書梵字誌之太史奏北斗不見召一行問之曰莫若大赦從之其夕太史奏見大星如故酉陽)與
天下更新(孫伏伽諫曰陛下制詔曰常赦不免皆原之此非直赦有罪是亦與天下更新辭也)以
更赦免(徐有功有韓紀孝者受徐敬業偽官已物故推事使顧仲琰籍其家詔已報可有功追議曰律)
(謀反者斬身亡即無斬法無斬法即不得其緣所緣之人亡則所因之罪減詔從之皆以更赦免如此獲宥者)
(數十百姓)恩布天下(時有詔公罪流私罪徒以丄會赦免踰百日不首者復論有功奏曰陛下寬除)
(死罪已發者原之是通改過之心自新之路故律告赦前事以其罪坐之若無告言所犯終不自發如告言赦)
(前事則與律乖令赦前之罪不自言者還以法論即恩布天下而一罪不能貸臣切為陛下不取)廓天
地之德施雷雨之仁(韋嗣立拜鳳閣舍人時刑濫及善人乃上書曰願陛下廓天地之德)
(施雷雨之仁取垂拱以來罪無輕重所不赦者普皆原洗死者還官生者霑恩則天下瞭然知向所䧟罪非陛)
(下意)恩被天下流昆蟲(張仲方鄠令崔發以辱黃門繫獄逢赦不見宥仲方曰恩被天下流)
(昆蟲而以行御前乎發由是不死)聞者感泣思奮(陸贄李抱真入朝為帝言陛下在奉天山)
(南時赦令至山東士卒聞者皆感泣思奮臣是時知賊不足平議者謂興元戡難功雖爪牙宣力盖贄有助焉)
犯盜(馬璘邠寧節度使元日有卒犯盜或曰宜赦璘曰赦之則人將伺其日為盜遂戮之)五色雲
間鵲飛鳴天上來(傳聞赦書至却放夜郎迴李白憶舊遊)遷者追迴流者
還(韓文赦書一日行萬里罪從大辟皆除死遷者追迴流者還滌瑕蕩垢清朝班)德音釋輕繫
囚(明宗紀)赦嗣復(李德裕字文饒帝嘗疑楊嗣復李珏顧望不忠遣使殺之德裕知帝性剛而果)
(於斷即率三宰相見延英嗚咽流涕曰昔太宗德宗誅大臣未嘗不悔臣欲陛下全活之無異時恨使二人罪)
(惡暴著天下共疾之帝不許德裕伏不起帝曰為公等赦之德裕降拜升坐帝曰如令諫官論爭雖千疏我不)
(赦德裕重拜因追還使者嗣復等乃免)邵說(相州安陽人大歷末上言天道三十年一小變六十年一)
(大變禄山思明之難出入二紀多難漸平向之亂今將變而之治宜建徽號承天意而方謁郊廟大赦各一誠)
(恐雷雨之施未普欝結之氣未除願因此時脩享獻欵郊廟褒有德錄賢人與天下更始振災益夀之術不納)
薛存誠(拜御史中丞浮屠鍳虚者自貞元中關通賂遺倚宦豎為姦會坐于頔杜黃裳家事逮捕下獄)
(存誠窮劾之得贓數十萬當以大辟權近更保救於帝帝有詔釋之存誠不聽明日詔使詣臺諭曰朕須此囚)
(面詰非赦也存誠曰獄已具陛下必欲召赦之請先殺臣乃可不然臣不敢奉詔鍳虛卒抵死)草赦令
(韋承慶字延休張易之誅承慶以素附離免冠待罪時議草赦令咸推承慶召使為之無撓色誤辭援筆而就)
慶賞之餘(柳宗元字子厚貶永州司馬雅善蕭俛詒書曰儻因賊平慶賞之餘得以見白使受天澤)
(餘潤雖朽枿敗腐不能生植猶足蒸出芝菌以為瑞物不虚為太平人)望外之澤(又詒許孟容曰)
(今其黨與幸獲寬貸得善地無公事坐食奉禄德至渥也尚何敢更俟除弃廢痼希望外之澤)駮赦論
(五代張允晉高祖即位屢赦天下允為駮赦論以獻曰管子曰凡赦者小利而大害久而不勝其禍無赦者小)
(害而大利久而不勝其福又漢之吳漢疾篤帝問漢所欲言漢曰惟願陛下無赦爾盖行赦不以為恩不行赦)
(不以為無恩罰有罪故也自古皆以水旱則降德音而宥過開狴牢而出囚冀感天心以赦其灾者非也假有)
(二人之訟者一有罪而一無罪若有罪者見捨則無罪者銜冤此乃致災之道非救災之術也至使小人遇天)
(災則皆喜而相勸以為惡曰國將赦矣必捨我以救災如此則是教民為惡也夫天之為道福善而禍淫若捨)
(惡人而變災為福則是天亦喜人為惡也凡天之降災所以警戒人主節嗜慾務勤儉恤鰥寡正刑罰而已是)
(時晉高祖方好臣下有言覧之大喜)聖德廣運浹于華夷天光下臨照彼
幽蟄(劉禹錫賀赦表)網開三面(危疑者許以自新)照達四聦(瑕纇者期於錄用)
歡謠上徹于九天福祚永延于億載(同上)發號之始疾於
春風殊私所及沛若時雨(同上)澤及八荒(網開三面賀表同上)農有
薄征市無彊價勲勤是錄爵秩以班(柳宗元賀赦表)又(爰褒有客尊賢)
(之典惟新載奉素工宗教之道斯在)滌濯剗磢磨滅瑕垢(韓愈元和聖德詩幸丹鳳門大)
(赦天下滌濯剗磢磨滅瑕垢續功臣嗣拔賢任耉孩養無告仁滂施厚文集卷第一)發號出令雲
行雨施(懼刑政之或差憐鰥寡之重困賀表韓文)生恩既及於四海和氣遂
充於八紘(同上)恩浹幽明(慶溢寰海同上賀表)德音朝發于九天(和氣)
(夕周于九海劉禹錫改元赦狀)布惟新之令(陸宣公敷肆眚之恩布惟新之令)宣敡之
際聞者莫不流涕(陸贄奏議德音煥然以之更始所在宣敡之際聞者莫不流涕雖或凶獷)
(匪人亦為之歔欷誠之動物乃至于斯懷梟鴟以好音消䘲沴為和氣罷兵狀)帝命出皇恩普
(文粹蘇頲東嶽朝觀頌序乃建雞竿伐鼉鼓帝命出皇恩普揚巽風作解雨)玄衣素衿人報
赦(貞觀中黎景逸嘗居空青山有鵲巢其庭每以餘食飼之甚馴熟後景逸出仕被誣下獄一日有鵲於獄)
(屋氣樓中下視景逸喜噪久之已而聞赦將下有一玄衣素衿人報赦先說赦來乃悟其鵲噪也朝野僉載)
九廟成禮(百神降祥鑾輅旋衡風雲改色殊私廣被再弘莫大之恩寳歷惟新更啟無彊之祚劉禹)
(錫改元赦)劫脅之役盡除聚斂之名皆去(柳宗元東平赦表劫脅之役盡除聚)
(斂之名皆去傷痍受煦老疾加恩豐財已復其征徭賜種更盈於穜稑嚴山川之祀神必有依申義烈之家物)
(無不感)就第放赦(安樂公主産男滿月中宗韋后幸其第就第放赦)天子御端門
詔天下渙汗發澤與民更始建金雞於仗内聳脩竿而
揭起(李庾西都賦)以旱蝗責躬大赦(太宗本紀貞觀二年正月庚午以旱蝗責躬大)
(赦)令在赦前中人在赦後(李渤見鬭門)一歲再赦好人喑啞
(太宗嘗謂羣臣曰吾聞語曰一歲再赦好人喑啞吾有天下未嘗數赦者不欲誘民於幸免也唐刑法志)致
理興化必在推誠忘已濟人不恡改過(唐文粹陸贄德宗赦文)國
有赦宥之事(先集囚徒于闕下令衛尉樹金雞待宣制訖乃釋之唐六典)后祀南郊
壇(南有大檞樹赦曰置雞其杪賜號金雞樹武后傳)楊恭仁(為凉州揔管瓜州刺史賀拔行威叛)
(朝廷未即討恭仁募趫勇倍道進賊不虞其來遂克二城縱所俘還之衆感悅遂相與縳行威降)覬其
匍匐相率降款盡至廣務寬大用明惡殺之德(杜甫寬集)餘
衆悉原(盧鈞字子和兼節度昭義軍會劉稹死敕乘驛往進檢校兵部尚書專領昭義鈞及潞石雄兵)
(已入而稹將白惟信率餘卒三千保路城未下雄召之使往十餘軰皆死鈞次高平惟信獻欵且曰不即降者)
(畏石尚書爾鈞與約而還石雄欲盡夷潞兵鈞不聽坐治堂下左右皆雄親卒擊鼔傳漏鈞自居甚安雄引去)
(乃召惟信至送闕下餘衆悉原)素服乘驢(五代王師範梁别將留重霸下其棣州師範乃請降太祖)
(許之師範素服乘驢詣太祖請罪太祖待以客禮)江南李景(世宗以江南不聽命者嚴續之謀陳)
(覺勸景誅續以謝罪景乃遣鍾謨入朝言不割地者非續謀願赦之)
宥過(十)
白申恩(屈法)宥過無大刑故無小罪疑惟輕(虞書)赦小過(孔子)
(曰)獄貴哀矜(法宜開釋)議事(原情)在宥(莊子曰聞在宥天下矣未聞理天下)獲宥
情非抵冒(政尚寬仁)眚災肆赦(注見赦門)君子以赦過宥罪(易)
自新(史緹縈上書曰妾傷夫死者不可復生雖欲改過自新其道無由文帝哀之下詔除肉刑)察貴
用情(恕宜及物)三宥三赦(周禮司刺掌三赦三宥之法一宥曰不識再宥曰過失三宥曰遺忘)
(注不識者謂愚者無所知識也三赦見上赦門注)克寬克仁(不知不愠)居上不寬
人之過也各於其黨觀過斯知仁矣(語)免於刑戮恕
而已矣(仁遠乎哉)孟夏出輕繫(輕罪者放出之)禮曰有旨無簡不聽
(簡誠也有其意無其誠不以為罪也)附從輕(附施刑也求出之故從輕)赦從重(雖是重罪猶赦)
(之)不赦過(禮凡執禁以齊衆不赦過)小不忍而恐亂(安可容姦)計過求瑕
肆眚申恩(傳肆大眚)三細不宥(言三犯罪罪雖小不宥也)守正名之義
(當准法論)念觀過之人(則宜情恕)况當弘貸之朝(宜用哀矜之典)貸法
臣無敢作福誠為撓法(豈曰愛人)且政先執禁(教在知防)宥汝
(愛人)違法者若可原情(畜奸者盡求倖免)若踰矩之人(如可捨也)則防
姦之法(將焉用之)若寬前定之法(恐誘後來之姦)孽既可逃(法將焉用)抵
冒猶或哀矜(過失誠宜開釋)奴誤射殺子不誅(宋則事具恕門)羹爛汝
手(見上寬恕門)孔馳騎宥罪(李勉字玄卿關東獻俘百將即死有嘆者勉過問曰被脅而官)
(非敢反勉入見帝曰冠冕之汗半天下其欲澡心自歸無由如盡殺之是驅以助賊也帝馳騎宥罪後歸者日)
(至)父病為蠱求厭(為江西觀察使有父病為蠱求厭者以木偶署勉名埋之掘治驗服勉曰)
(是為其父則孝也縱不誅)桓彦範(内史李嶠等屢奏往為酷吏破家者請皆宥雪依違未從彦範復上)
(言自文明後得罪惟楊豫博三州不免它可悉赦疏十上卒見聽)平宥(蕭穎士字茂挺父旻以莒丞抵)
(罪穎士往訴于府佐張惟一惟一曰旻有佳兒吾以旻獲譴不憾乃平宥之)全宥甚衆(裴度自中)
(立申光平定度入朝會帝以二劒付監軍梁守謙使悉誅賊將度遇諸郾城復與入蔡商罪議誅守謙請如詔)
(度固不然謄奏申解全宥者甚衆)屈突通(仕隋為虎賁郎將文帝命覆隴西牧簿得隱馬二萬匹餘)
(見濟活囚徒門)岐州亡卒(狄仁傑岐州亡卒數百剽行人道不通官捕繫盜黨窮訊而餘曹紛紛不)
(能制仁傑曰是其計窮日為患乃明開首原格出繫者稟而縱之使相曉皆自縳歸帝嘆其達權宜)一切
洗貸(張廷珪張易之誅議窮治黨與廷珪建言自古革命務歸人心則以刑勝治今唐歷不移天地復主)
(宜以仁化蕩宥且易之盛時趍附犇走半天下盡誅則已暴罰一二則法不平宜一切洗貸中宗納之)脅
從(杜讓能京師平進中書侍郎官吏多汙偽署有司皆欲論死讓能以脅從不足深治固争之多所全貸)
霍王元軌(歷定州刺史突厥寇定州州人李嘉運潜結賊詔窮誅支黨元軌以寇近且強人心危但)
(殺嘉運餘無所詰)洗宥絀放(權德輿上言近陛下洗宥絀放者或起為二千石其徒更相勉知牽)
(復可望惟因而弘之使人人自效帝頗采用之)全活(高崇文崇文拜東川節度使賊將邢泚已降而貳斬)
(于軍衣冠脅汙者詣牙請命崇文為條上全活之)多所甄復(許敬宗字延族初太子承乾廢官屬)
(張玄素令狐德棻趙弘智裴宣機蕭鈞皆除名為民不復用敬宗為言玄素等以直言被嫌忌今一概被罪疑)
(洗宥有所未至帝悟多所甄復)桓文弘霸功(陸相奏議置射鈎之賊而任其才釋斬袪之怨以免)
(於難此桓文所以弘霸功也必欲精求素行追抉宿疵則是改過不足以補愆自新不足以贖罪)宥工
徙遠裔(蕭鈞永徽中太常工為宫人通訊遺詔殺之且附律鈞言禁當有漸雖附律不應死帝曰如姬)
(切符朕以為戒今不濫工死喜得忠言即宥工徙遠裔)凝碧詩(王維字摩詰禄山䧟兩都玄宗出幸)
(維扈從不及為賊所得禄山宴其徒於凝碧宫其樂工皆梨園弟子教坊工人維聞之悲惻潜為詩云萬戶傷)
(心生野煙百官何日再朝天秋槐花落空宫裏凝碧池頭奏管絃賊平䧟賊官三等定罪維以詩聞肅宗嘉之)
(特宥之)宥過輕刑流汪濊於四海(柳宗元赦表)得罪當宥(郭元振玄)
(宗講武驪山既三令帝親鼓之元振遽奏禮止帝怒軍容不整引坐纛下將斬之劉幽求張說叩馬諫曰元振)
(有大功雖得罪當宥乃赦)
改過(十一)(知過附)
白今是(昨非)朝過(夕改)時有不仁(未虧君子)過而能改(則曰大賢)改而
勿憚(悔亦可追)憚改(知非)誰無能改(善莫大焉)苟有必知(赦之可也)先迷
後得(臨事雖不三思)苟有必知(陳首明無二過)宜嘉後覺(盍恕前非)既反迷
途(請寬昭憲)自新(未悟)改行率德有恥且格聞義不能徙
不善不能改是吾憂也(語)子曰吾未見能見其過而内
自訟者(訟責也語)改之為貴無循枉(枉不正也不正之事不循行之)徙善
遠罪(禮)知非(改過)洗愆(洗心)不遠復既非迷復(請以輕論)補過
(無咎者善補過也)顔氏之子其殆庶幾乎(有不善未嘗不知知之未嘗復行也)有
過則改(見善則遷有過則改益卦大象辭也)負罪引慝君子以恐懼修
省(震卦)惟受責俾如流(書曰責人斯無難惟受責俾如流是惟艱哉)無恥過作
非(書)過失可微辨不可面數(禮)君子能知其過必有令
圖(秦公子鍼)能補過者君子也(仲尼曰)人誰無過過而能改
過則稱已必文(能改)陳元改過(漢仇覧為亭長有陳元者其母告元不孝覽曰)
(昨過廬舍籬落修整此不是惡人當化未至耳親至元家為陳孝道元後改過卒為孝子)周處尋師
(周處為鄉里所患後知之乃改行詣洛尋師見二陸也)宋杲(後漢宋杲性悍喜與人報讎郭林宗諭以)
(義杲叩頭後至并州刺史)林宗受賈淑之弔(後漢淑性險害邑里患之林宗遭母喪淑來修)
(弔既而孫威直後至見林宗賢而受惡人弔不進而去林宗遽追之謝曰賈子厚誠實凶德然洗心向善仲尼)
(不逆互鄉故吾許其進也)毁鴨欄(陸遜伯言時建昌侯慮於堂前作鬭鴨欄頗施小巧遜正色曰君侯)
(宜勤覽經典以自新何用此為慮即時毁之)遷善(易)應詩人補衮之歌(順周易牽)
(復之義文選)改轍孔狄仁傑(武后謂曰有譛卿者謝曰陛下以為過臣當改之狄本傳)過
弗諱改(元結上時議曰前日天子恨愧陵廟為羯逆傷汙憤悵上皇南幸巴蜀隱悼宗戚見誅過弗諱)
(改)許請改圖(王處存子郜以其族犇太原使處直主留後全忠亦至處直辭曰敝邑奉上未嘗不)
(忠事鄰未嘗不禮弗虞君之見攻也全忠責何故事克用荅曰太原藉兄弟之舊修好往來常道也君苟為罪)
(請改圖全忠許之)陸贄上書曰(人誰無過過而能改善莫大焉仲虺歌成湯之德曰改過不吝)
(吉甫美宣王之功曰衮職有闕仲山甫補之夫成湯聖君也仲虺聖輔也以聖輔贊聖君不稱其無過稱其改)
(過周宣中興賢王也吉甫文武賢臣也歌誦其美不美其無闕而美其補闕則聖賢之意貴於改過較然明甚)
(盖過差者上智下愚所不免惟賢者能改而之善愚者恥而之非也)九弊(又九弊恥聞過上之弊也)悔
過不得不深(又悔過不得不深引咎不得不盡)知過(趙璟字退翁自言薦果州刺史韋証)
(以貪敗請降考校考使劉滋謂璟知過)規切(陸羽字鴻漸見有過者規切至忤人)率德改行
(李邕下獄當死孔璋上書天子曰伏惟陛下寬邕之死使率德改行)
待罪(十二)(陳首附)
白席藁(應侯范睢失舉席藁請罪)免冠伏斧鑕(梁孝王既刺殺袁盎請朝茅蘭說王乘布)
(車伏闕下待罪蘭大夫也)季孫練冠麻衣跣行(傳晉責季孫意如逐昭公意如待罪)籍
藁(玉音坐藁以就刑也)有罪不逃刑導囚走陳首(孔禮字德達嘗受馬台恩)
(台坐法當死禮私導令踰獄而自首太祖減罪一等)逃亡自首(晉王坦之文度卒士韓帳逃亡歸首)
(云失牛故叛有司劾帳盜牛考服罪坦之以帳束身自歸遂原罪)敢逃刑命(傳)范滂(後漢)
(誅黨人范滂自詣獄縣令欲與解逃滂曰何故累君令老母流離乎)又巴肅(事同范滂)徒罪長
沙負荆孔不敢入謁(唐惠宣太子業母早終從母賢妃鞫之妃弟與皇甫恂妄言休)
(咎妃恐降服待罪業不敢入謁帝聞遽召之業伏殿下帝諭妃復位)入朝羸服(渾瑊為會盟使為尚)
(結贊所劫副使崔漢衡以下皆䧟惟瑊得免自奉天入朝羸服待罪詔釋之)素服待罪(王承宗曰)
(田洪正求入侍請歸德棣二州入租賦待天子署吏洪正遣知感知信詣闕下請命前此帝賜詔許自新承宗)
(素服待罪乃詔復官爵王承宗傳)泥首待罪(五代張全義字國維梁亡莊宗入汴全義自洛來朝)
(泥首待罪莊宗勞之曰卿家弟姪幸復相見全義俯伏感涕)慙懼待罪(嚴綬為右僕射始就廊下)
(食在百官上帝使中人賜含桃綬見拜之為御史劾奏綬始慙懼待罪詔釋綬而貶中人)伏斧鑕(唐史)
(泉男生字元德其初至伏斧鑕待罪帝宥之世以此稱焉)
有罪復用(十三)
白魏尚(有罪繫獄馮唐舉之拜雲中太守匈奴畏之)韓安國(下獄免官後起於獄中拜梁内)
(史)張敞起亡命(張敞有罪詣闕上印綬即從闕下亡命後冀州有賊盜詔敞加拜冀州刺史)
棄瑕錄用責功補過自效重以才難(許其功贖)抆拭
(朱博子元為左馮翊詰長陵大姓尚方禁面上是何等瘡&KR0146;禁具首服盜人妾見斫博曰馮翊欲灑卿抆拭用)
(卿禁曰願效死也)死灰重然秦赦孟明之罪(漢收竇憲之功)孔柳宗
元(字子厚貶永州司馬雅善蕭俛詒書陳情曰鄭詹束縳於晉終以無死鍾儀南音卒獲返國叔向囚俘自)
(期必免范座騎危以生易死蒯通據鼎耳為齊上客張蒼韓信伏斧鑕終取將相鄒陽獄中以書自治賈生斥)
(逐復召宣室倪寬擯厄後至御史大夫劉向下獄當誅為漢儒宗此皆瓌偉博辯竒壯之士能自解脫今以恇)
(怯淟涊下材末技又嬰痼病雖欲慷慨攘臂自同昔人愈疏闊矣)使功不如使過(李靖字藥)
(師開州蠻冉肇則寇䕫州趙郡王孝恭戰未利靖率兵八百破其屯要險設伏斬肇則俘禽五千帝謂左右曰)
(使功不如使過靖果然)澡濯用之(劉禹錫字夢得始坐叔文貶者八人憲宗欲終斥不復乃詔雖)
(後更赦令不得原然宰相哀其才且困將澡濯用之會程异復起領留務乃詔禹錫等補遠州刺史)流移
之人皆不得棄放妻妾及私遁還鄉至六載然後聽仕
(即本犯不應流而特配焉者三載以後聽仕唐六典)
恕(十四)(事見宥過門又寬恕門雜用之)
白夫子之道忠恕而已矣己所不欲勿施於人(子貢問曰)
(有一言而可以終身行之者乎子曰其恕乎云云)作不順而施不恕(仲尼謂臧武仲)順
事恕施尊賢而容衆嘉善而矜不能君子先人後
已(禮)内恕老子曰以身觀身克寬克仁(不知不愠)仁遠
乎哉包荒(言包含荒穢也易)國君含垢(天之道也傳)爾無忿疾于
頑必有忍其乃有濟有容德乃大(書)躬自厚而薄責
於人掩匿細過(漢曹參見人有細過掩覆匿盖之)嘔丞相車茵(見寬恕門)
羹爛汝手(見寬恕門)奴誤射死子不誅(宋則子年十歲與蒼頭共弩射弦斷矢激)
(誤中則子死則恕不誅荀爽美之)孔治獄主仁恕(崔仁師為殿中侍御史時青州有男子逆)
(謀有司捕支黨纍纍填獄詔仁師按覆始至悉去囚械為其食飲湯瀋以情訊之坐止魁惡十餘人它悉原縱)
(大理少卿孫伏伽謂曰原雪者衆誰肯讓死就決而事變奈何仁師曰治獄主仁恕故諺稱殺人刖足亦皆有)
(禮豈有知枉不伸為身謀哉使吾以一介易十囚命固吾願也及敕使覆按諸囚咸叩頭曰崔公仁恕必無枉)
(者舉無異辭由是知名)過漢于張(徐有功或稱有功仁恕過漢于張起居舍人盧若虚曰徐公當)
(雷霆之震而能全仁恕雖千載未見其比)時稱平恕(狄仁傑稍遷大理丞歲中斷久獄萬七千人時)
(稱平恕)活無罪數百人(李憲性明恕詳正大獄活無罪者數百人)以恕自將内
挫虐熖(徐有功贊處猜后酷吏之間以恕自將内挫虐熖不使天下殘於燎可謂仁人也哉)愛恕
之譽一旦出吕諲崔器上(李栖筠擢殿中侍御史李峴為大夫以三司按羣臣䧟賊)
(者表栖筠為詳理判官推原其人所以脅汙者輕重以情悉心助峴故峴愛恕之譽一旦出吕諲崔器上)
猜認(十五)
白盜金(漢直不疑同舍郎亡金疑不疑不疑乃買金償之後乃明也)認馬(卓茂字子康為丞相)
(史出行有人認其馬心知其誤默解與之牽車而去謂之曰汝若自得馬當以此馬詣丞相府將來主得馬乃)
(詣府叩頭謝還之)盜絳(陳重在郎署有郎誤持鄰舍郎絳去主疑重重不自申說市絳還之後郎還絳)
(事乃白)認牛(劉寬字文饒為司徒有人失牛就寬車中認之寬下車步歸有得牛者謝曰慙負長者寬)
(曰物有相類事容錯誤幸勞見歸何謝之有)認豕(魏曹節字元偉鄰人有亡豕者與節豕相類詣門認)
(之節不爭後主得亡豕乃慙送謝節節乃笑而受之)失脯(晉乘虞字子深嘗宿逆旅同舍失脯疑虞盜之)
(虞解衣償之主人曰多恐狐狸偷去乃將脯主至塜間得脯客還虞衣虞投而不顧)冰下得犢(朱冲)
(字巨容少有至行鄰人失犢認冲犢以歸後得犢於冰下大慙以犢還冲冲竟不受)似是而非
認稻(鍾離牧字子幹墾田二十畆臨熟縣人認之遂以稻與之縣長執民繫獄牧為之請長曰君慕承宫)
(僕自行法牧遂出裝還山隂長釋民自止之民慙舂稻得六十斛米還牧牧不受民置於道旁無取者)開
荒被認(郭翻長翔家貧無業欲墾荒田先表題經年無主然後作及將熟有認之者悉推與之宰令聞)
(以稻還翻翻不受)認禾(承宫字子少避地於象隂山耕種禾黍得熟人有認之者宫不爭推與之也)
盜璧(張儀)蛇酒孔李藩(杜亞居守東都表置府中亞嘗疑牙將令狐運為盜掠服之藩爭不)
(從輒去後果獲真盜)物色驗之(唐史張允濟仕隋為武陽令過道傍有姥廬守所蒔葱因教曰弟還)
(舍脫有盜當告令姥謝歸俄失亡葱允濟召十里内男女盡至果得盜者)
錯誤(十六)(取宥過門事用)
白罪分故誤(罰有等差)法有誤論(過宜情恕)情匪誣欺(法當開釋)必先
問罪(方可原情)事雖乖於審慎(情直異於矯誣)失傳(得罪)失辭(失口)闕疑
面欺誠非巧詐之辜(謂寬過誤之戾)事雖昧於三思(過宜寬於)
(無簡)慎非石氏(雖慙數馬之能)誤比鍾離(宜恕賜縑之謬)恕而已矣(仁遠乎哉)
誤宣(後漢有兄弟殺人詔報兄重而减弟死孫章誤言兩報重尚書奏章矯詔當斬郭躬曰章應罰金傳)
(命之誤其文輕帝美之)奏對(夏侯勝質朴見時謂上為君誤相字於上上以是親信之也)以十
為百(後漢詔賜降寇縑以十為百帝怒將笞郎僕射鍾離意字子阿曰過誤之失常人所容若懈怠為愆)
(則臣位大罪重當先坐乃解衣就格帝意解乃復)孔過誤(楊纂貞觀初為長安令有告女子袁妖逆)
(者纂按之情不得袁敗太宗惡其不忠將殺之中書令温彦博以過誤當宥乃免)誤拂御衣(郝處)
(俊曰臣之弟處傑被擇供奉時有三衛誤拂御衣者懼甚先帝曰左右無御史我不汝罪帝曰此史臣應載)
臨敵捨敵無殺(文粹皮日休漢斬丁公論丁公臨敵捨敵無殺誠惻隱長者高祖斬之果不為)
(當)臣子於尊極不稱誤(戴胄長孫無忌被召不解佩刀入東上閤門封德彛論監門校)
(尉不覺罪當死無忌贖胄曰校尉與無忌罪均臣子於尊極不稱誤法著御湯劑飲食舟船雖誤皆死陛下錄)
(無忌功原之可也若罰無忌殺校尉不可謂刑)
文字誤(十七)
白書馬闕文責寧加於石建(石建為郎奏事事下驚恐曰書馬與尾五四獲譴死)
(矣其懼慎如此)今賜縑過數罪亦捨於鍾離(見上注)五而闕一(十以)
(為百)一馬之闕(二豕之疑)亥豕之疑(魯魚之誤)移文有誤不以文害
意掌以簿書(誤於文字)寧免毫釐之差(不容筆削之改)踳駮紕繆
闕疑(改正)闕文(吾猶及史之闕文也)失傳(有司失其傳也)文不加點辨
魯非魚孔封敕脫誤(蕭倣李燧為嶺南節度使使者已賜節而倣封還詔書帝方作樂不)
(暇命使遣優工趣出追之未及燧所而還後以封敕脫誤法當罰侍講孔温裕曰給事中駮奏為朝廷論得失)
(與有司奏事不類不應罰詔可)令坊州貢杜若(國史纂要貞觀中度支令坊州貢杜若本州曺)
(官云本州不出杜若應由謝眺詩誤爾華省名郎若如此判事豈不畏二十八宿笑人耶)改根為銀
(尚書故實韓昶愈之子雖教有義方而性頗闇劣嘗為集賢校理史傳有金根車而昶以為誤悉改根為銀後)
(除拾遺坐此言罷)制敕既行有誤則奏改之(唐百官志中書舍人其禁有四四曰)
(忘誤制敕既行有誤則奏改之)弄麞之慶(唐舊史玄宗朝宰相李林甫無學術太常少卿姜度妻誕)
(子林甫手書慶之曰聞有弄麞之慶客視之掩口)錄詩一字誤(皇甫湜其子錄詩一字誤嚙臂)
(血流)
犯夜(十八)
白警廵(西京賦云警夜廵晝)夜事(周禮謂夜警守之事)三廵(周禮掌固晝三廵注廵行以警)
(慎也)夜三鼜以號戒(鼔也謂夜三擊鼔以廵戒之也鼜音戚)灞亭夜獵(李廣將軍)
(夜獵還灞陵亭長呵叱之)周禮禁行作不時者(謂晨行者)國禁官禁
天街知禁犯禁司寤氏掌夜時(謂早晚時也周禮)以星
分夜以詔夜士夜禁(禁行也夜士廵夜之士)御星行者禁宵行
者游者(御亦禁也)厭浥行露豈不夙夜謂行多露(詩)禁御
抵冐街禁國章扞掫行諸宵夜夜禁是干(必先問罪)
宵行有故(似可徵辭)將軍尚不得夜行(霸陵亭吏呵叱廣廣騎曰故李將軍曰今)
(將軍尚不得夜行何故為也云云廣宿亭下)受書犯夜(晉三丞字安期為東海太守政尚清静有)
(犯夜者曰從師受學不覺日暮丞曰鞭撻寗越以立威名恐非教化之本使吏送歸家)誰何殺之
(魏瞞傳曰火祖為洛陽北部尉造五色棒縣門左右各十餘枚犯禁者不避豪彊杖殺之愛幸黃門蹇石叔父)
(夜行太祖殺之)孔軍士干禁(王重榮太原祁人與兄重盈皆以毅武冠軍擢河中牙將主伺察時)
(兩軍士干禁捕而鞭之士還訴於中尉楊玄寔玄寔怒執重榮讓曰天子爪士而藩校辱之荅曰夜半執者姦)
(盜孰知天子爪士具言其狀玄寔嘆曰非爾明辨孰由知之更諉於府擢右署)醉觸夜禁(劉貞亮憲)
(宗之立貞亮為有功然終身無所寵假郭旻醉觸夜禁杖殺之由是莫不慴畏)晨夜有行必問
(晨夜有行必問不應則彈弓而嚮之復不應則旁射又不應則射之折衝唐史百官志)夜醉為邏
卒擊折其齒(温庭筠丏錢楊子院夜醉為邏卒擊折其齒)
白孔六帖卷四十八
