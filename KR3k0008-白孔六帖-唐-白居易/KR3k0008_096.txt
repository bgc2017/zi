白孔六帖卷九十六唐白居易原本
宋孔傳續撰
馬(一)牛(二)
羊(三)
馬(一)
白良馬駿足(逸足)絕羣駔駿(權奇躞蹀)代勞(馬以代勞)房精(房星之精)
至駿(七發至駿)絕足(選)奇毛坤象(易坤元亨利牝馬之貞)千駟(齊景公有馬千)
(駟)朱鬛(白顛)連錢之色(噴玉之聲)戀主致遠蕭蕭長鳴(駸駸載驟)
班馬政(十二閑之政)不知牝牡(董仲舒乘馬三年不知牝牡)踐葵(事具賢女門)八
尺七尺(周禮馬八尺已上爲龍七尺爲騋)浴馬(圉人浴馬有流矢在白肉)效馬效羊者
右牽之(禮)執靮(馬則執靮)駑駘款段(並羸馬)行地無疆牽制
轅下駒(漢武謂鄭當時曰何乃局促如轅下駒)白馬翰如(易)蕃庶(晉康侯用錫馬蕃庶)
服牛乘馬引重致遠(易)騋牝三千(六尺曰騋)有驪有皇乘皇
禁原蠶(夏官爲害馬也)牸牝(漢景時街巷阡陌馬成羣乘牸牝者不得會聚)復卒(漢食貨志)
(人有馬一匹復卒三人)官假(漢時官假馬每歲三而歸及息十以率一注令人畜官牝馬三歲歸之十母還)
(官一駒)果下(漢時獻果下馬)出關(衛琯奏馬高五尺九寸齒未平不得出關注馬十歲齒平)馬式
(馬援得駱越銅鼔鑄爲名馬式)既差我馬(差擇也)蹄噭(馬蹄噭千里噭口也)認(卓茂有人認其)
(馬輒便與)馬口錢(漢昭詔無斂今年馬口錢注時有百口出歛所謂租及六畜)磨(許靖字文林不得齒)
(叙以馬磨自給)智(管仲曰老馬之智可用也)飲馬投錢(三輔決錄安陵項仲山)駿馬逐日
(追風)大宛汗血作歌(李廣利爲貳師將軍伐大宛國得汗血馬名蒲梢作天馬之歌)肅
爽(唐成公有兩肅爽馬楚子常欲之不與三年止之唐人竊馬而獻子常曰君以弄馬之故隱君身也)千里
駒稱德(驥不稱力而稱其德)屈產(荀息請以屈產之乘假道於虞)曳練(白馬出吳閶門望之)
(如一匹曳練)渥洼(漢得神馬於渥洼水中乃爲歌曰太一貢兮天馬下霑赤汗兮沬流赭今安匹兮龍爲友)
赤汗(見上)似鹿(韓子曰馬似鹿千里也)如龍(漢書曰車如流水馬如龍)八駿(周穆王有)
(八駿)九逸(漢武帝有九逸)獻(漢文帝時有獻千里馬者)奔踶(漢馬或奔踶而致千里者)騏驥
(&KR0008;驑)逸態(七命曰天驪之駿逸態超越)冀北(冀之北土馬之所生)騕䮍龍媒飛
兔紫鷰浮雲絕景追電綠耳(並古駿馬名)騅不逝
(項羽歌曰時不利兮騅不逝)蚤翦(禮大夫違乘髦馬不蚤翦謂不鑿也)黑脊(禮馬黑脊而般臂漏音婁)
(臭不可食)契需(周禮行數千里不契需傷倦也言其善御也)乘肥馬逐逐(良馬逐逐)
六馬(六種之馬)朱其尾鬛(宋公子佗有白馬四公取而朱其尾鬛以與向魋)求良馬
(淮南子秦穆公謂伯樂曰子有使求馬者乎荅曰馬不在形容筋骨相也天下之馬若滅若没臣之子皆下材)
(可告天下之馬臣有擔纏束薪者九方歅其於馬非臣之下也求馬三月而反曰得馬矣在沙邱牡而黃及馬)
(至則牝而驪公謂伯樂曰子所求馬者毛色牝牡不知敗矣伯樂太息曰一至此乎歅之所觀者天機也得其)
(精而忘其麄見其内忘其外也果千里馬)蹋石有跡(大宛有天馬云云)泛駕(言有逸氣不循)
(軌)囓膝飛黃中黃驥子(並馬名)的盧(劉備乘馬名的盧墜檀溪)
(中溺水備急曰的盧今日何不努力馬遂一踊五丈而得過矣)駕我騏馵(詩)陸離(陸梁)良
馬四之(五之六之詩)稱旌繁(傳有不腆先人之産馬其可稱旌繁乎稱舉也)若恤若
失(徐無鬼相馬馬有成材若恤若失)寳馬(東蕃求冐頓寳馬羣臣曰匈奴寳馬勿與冐頓曰奈何與)
(鄰國而惜一馬)赤兔(吕布馬名赤兔能馳城飛壍人語曰人中有吕布馬中有赤兔)有性(孫堅戰傷)
(墜馬卧草中軍衆分散後失堅所在堅所乘之騘還營掊地而鳴將士随馬於草中得堅)至於犬馬
皆能有養(語)調習(乘騎附)訓騶執轡載馳載驅(不馳)
(不驅)駟驖孔阜(詩)既佶且閑有馬者借人乘之走馬
長楸間小駟教訓服習(晉惠公與秦戰乘鄭之小駟慶鄭曰古者大事)
(必乘其産生其水土知其出入安其教訓而服習其道唯所納之無不如志今乘異産從諸戎事及懼而變將)
(與人易亂氣狡憤隂血周作張脉憤興外強中乾進退不可周旋不能)金埒(王武子好馬買地試馬人)
(謂之金埒)人馬相得(文選)銜轡之制(荀子法言曰夫騏驥古之良馬也然必有銜轡之制)
(兼以鞭策之威加之造父之御然後日致千里)規行(矩步)善御執轡(楚辭曰當世豈無騏驥誠)
(莫之能善御見執者非其人故跔跳而遠去)馬驚敗績始駕馬者反之車
在馬前(謂使見而習調之)步馬(左師見夫人步馬注云謂調習也)羇馬(莊子馬齕草飲)
(水翹足而陸真性也伯樂曰我善治馬連之以羈&KR0919;鞭之以皂棧而馬死者半)傷吻敝策(庸人之御)
(駑馬)惜連乾(王濟乘馬不肯渡水濟曰馬必是惜連乾障泥去之乃渡杜預曰王濟有馬癖)非土
性不畜(犬馬云云)還濘(晉戎馬還濘而止)慶氏之馬善驚走馬(漢張)
(敞爲京兆尹罷朝走馬章臺街自以便面拊馬注便面若今沙門持竹扇爲不欲見人也言敞無威儀也)馬
墜(羊祜叔子人相其先墓當受命者祜斷其山岡相者曰雖斷其岡猶有折臂三公俄而墜馬折臂後位至)
(三公)載驟駸駸馳騁田獵令人心發狂(老子)必騁(又御師爲短策)
(過華胄之門必騁)騎至廟(韋元成以列矦侍祀當晨入廟天雨淖不駕四馬而騎馬至廟下有司劾)
(之數人皆削爵)習馬(貳師至燉煌拜習馬二人爲驅馬校尉以破宛擇取善馬)惡香(朱建平善相馬)
(魏文將出取馬入建平曰此馬今日死矣及入將乘馬惡香嚙帝膝帝怒遣使殺之)怒馬(楚怒馬及衢而)
(騁)班如(乘馬班如易)教駣(駣駒也教謂調習)玉勒金羈躡影
陵空光照地黃金絡青絲鞚騰駒連鑣竝
驅浮軒華軛體與機會動躡驚風延首高驤
(擢足軒時)氣蓋青雲(勢凌萬里)沃若買賣一顧十倍(有賣駿馬者比三日)
(於市人莫市乃見伯樂還而視之去而顧之一旦而價十倍)市駿骨(燕昭王以百金市駿骨人知好)
(駿馬不遠千里而至)交易有無(質其有無)試可市駮齒色(歲齒也毛色也)馬
訟(謂賣馬六言相負也周禮)質馬(夏官質馬掌貨馬量三物一曰戎馬二曰田馬三曰駑馬皆有物價)
(注云物色也價直言)販馬(後漢吳漢子顔亡命以販馬自業)勸賣(庾亮有的盧殷浩以不利於主)
(勸賣之亮曰已所不欲不施於人)不貨踶嚙(庾嶷遁世性仁牛馬有踶嚙者恐傷人不鬻於市)
求馬於唐肆(肆非停馬之處言旋過去)平牝馬(武帝用天下馬於平牝馬匹二十萬貴平)
(牝馬價欲使競畜馬)秣馬食粟(季文子相魯馬不食粟)齕草(飲水)皎皎白駒
食我場苖縶之維之以永今朝(詩)&KR0008;之秣之(乘馬在廐)在廐
(伏草)皂棧(飲齕)芻秣之式(周禮太宰以九式均節財用曰芻秣之式式用也謂財之度數也芻)
(秣養馬之禾榖也)嘗秣(馬不嘗秣)牛驥同皂(漢書)老驥伏櫪志在千里
減(漢詔水旱令太僕減榖食馬)㗖以棗脯(見下馬死注中)齊其飲食(周禮趣馬)
(所在)養(任安田仁俱爲衛將軍舍人家貧家監使養惡齧馬兩人竊言曰不知人哉任安曰將軍尚不知何)
(乃家監也)厮役訪於廐下(晉王尼爲護軍府士王澄胡毋輔之等持羊酒訪之尼時給府養馬)
(輔之等入坐於馬廐中炙羊飲酒醉飽不見護軍)自斬芻(第五倫爲會稽太守自斬芻)飲馬
長城窟馬病玄黃虺隤(陟彼高岡我馬玄黃我馬虺隤並病也)垂耳(弔屈)
(原文曰驥垂兩耳伏塩車兮)傷骨(飲馬長城窟水寒傷馬骨)帛贖(田子方見賣老馬以束帛贖之)
(曰少而盡力老而棄其身仁者不爲)毛縮(馬毛縮如蝟)長鳴困坂(騏驥駕塩車上虞坂見伯)
(樂而長鳴知其識已)相馬失之瘦(文子)勞其筋力盡疥疲羸
馬醫(漢張氏以馬醫擊鐘)老馬反爲駒馬死敝帷不棄爲埋馬
也(禮)爲櫝(魯昭公乘馬啟服塹而死公將爲之櫝子家曰從者病矣請以食之乃以帷裹)不問
(廐焚子退朝曰傷人乎不問馬)自斃以大夫葬(史楚莊王有愛馬衣以文繡置之華屋席以露)
(牀啗以棗脯馬病肥而死將以棺椁大夫禮葬之劇孟曰請以六畜葬人之腹也)却活(將軍趙固良馬)
(死惜之不接賓客郭璞求謁吏不敢通璞曰吾能活馬固聞趍出見之乃令三十人持竿東行三十里見邱林)
(社廟竹竿打樹果得一物似玃持歸此物見死馬嘘吸其鼻中頃之馬果起奮訊如故不復見前物)牧
放牧圉(傳曰誰扦牧圉)阜蕃畜事教擾(周禮)散之華山(散馬於華)
(山之陽而不復乘)歸馬于華山之陽(示不復用也書)飲齕(莊子馬蹄可以踐霜雪毛)
(可以禦風寒齕草飲水翹足而陸此馬真性也)寢訛(或寢或訛)場苖(見上)踐雪(見上)季春
乃合累牛騰馬遊牝于牧犧牲駒犢舉書其數(騰馬躍馬也遊)
(牝牡於放牧之所也云云)仲夏遊牝别羣(月令)孟春焚牧(焚陳草也)仲春通
滛(合牝牡也)綱惡馬(綱係也周禮)芻牧之事牧師(周禮牧師掌牧地也)喪
馬勿逐(七日得)風馬牛(因而風逸)害馬(黃帝初見牧童曰牧去害馬)坰野(駉駉)
(牡馬在坰之野)務滋囓人蹋人(廐律畜生囓人者絆之蹋人者截兩耳)萊夷作
牧(地名水害可去作放牧)校人夏祭先牧塞外草美(明帝欲征匈奴)
(竇固曰塞外草美馬不湏榖)祭校人職(秋祭馬社臧僕冬祭馬步散馬)相蹄(怒則分背)
(相蹄)河決斯沉(漢書河決瓠子武帝沉白馬於河而祭之)火災是用(宋火災馬於四墉城)
(也城隂氣故以禳用)高帝刑白馬而盟功臣馬牲(以馬祭周禮)亡失
爰喪其馬(于以求之于林之下)塞上翁(失馬人弔曰未必不爲福俄爾馬引塞外馬歸)其
風越逐(書馬牛其風勿敢越逐)岐下亡馬(秦穆公亡善馬岐下野人共得食之吏欲法之)
(公曰君子不以畜害人吾聞食善馬肉不飲酒傷人比賜酒赦之後戰二百人争死以報恩)喪馬勿
逐七日得(周易)廐六繫爲廐廐一僕夫(周禮)乘馬在廐(&KR0008;之)
(秣之)延廐(左傳新作延廐)壊客館(漢公孫弘爲丞相開東閤延賓客至劉屈氂爲相壊爲馬廐)
廐焚(見馬死門)同皂(伏櫪)養馬(金日磾輸養馬牽馬過不敢仰視馬又獨肥)孔弱不
可戰(李靖爲西海道大總管諸將議春草未芽馬弱不能戰靖決策深入)賜(李勣嘗墜馬傷足帝以所)
(乘馬賜之)乘小馬出入東西臺(又詔得乘小馬出入東西臺)市馬(姜晦轉太常少)
(卿時國馬乏晦請以詔書市馬六胡州率得馬三十署游擊將軍詔可閑廐乃稍備)禠紳爲靮(杜譲)
(能李克用兵至帝夜出鳳翔倉皇無知者譲能方直徒步從十餘里得遺馬禠紳爲靮乘之)市索駿
馬(魏徵上䟽曰今萬里遣使市索駿馬并訪怪珍)薄義重利(帝遣使齎金帛諸國市馬徵曰今立)
(可汗未定即詣諸國市馬彼必以爲意在馬不在立可汗可汗得立必不懷恩諸蕃聞之以中國薄義重利未)
(必得馬而先失義矣)欵段(李懷遠嘗乘欵段馬僕射豆盧欽望謂曰公貴顯顧當然耶答曰吾幸其馴不)
(願他駿)廐馬萬匹(張文瓘時高宗養廐馬萬匹帑廥寖虛文瓘諫帝爲減廐馬數千)出飛
龍馬給畿驛(李渤言道路茀不治驛馬多死憲宗得奏咨駭即詔出飛龍馬數百給畿驛)每
色一隊(王毛仲高麗人從帝東封取牧馬數萬匹每色一隊相間如錦繡天子才之)請弛天
下馬禁(魏元忠封事請弛天下馬禁吏民得乘大馬不爲數限籍其凡勿使得隠不三年人間畜馬可)
(五十萬)乘五馬無不終櫪下(韓滉自始仕至將相乘五馬無不終櫪下)以私馬
鞭官兵(黑齒常之御下有恩所乘馬爲士箠或請罪之荅曰何遽以私馬鞭官兵乎)私齎市
馬(趙憬咸安公主降回紇關播爲使憬副之異時使者多私齎以市馬規利入獨憬不然)駭突(齊映)
(授御史中丞徙幸梁道險澁常爲帝御會馬駭突帝恐傷映詔捨轡固不去曰馬奔踶不過傷臣捨之或犯清)
(蹕臣雖死不足償責帝嘉歎)策其馬謝(秦瓊後歸王世充曰世充多詐數與下呪誓乃巫嫗非撥)
(亂主也因約俱西走策其馬謝世充曰自頋不能奉事請從此辭於是降高祖)棄馬投塹(劉宏基從)
(太宗下西河宋老生敗棄馬投塹宏基斬其首)禽馬數百(又隋將衛文昇来拒宏基逆擊禽甲士千)
(餘馬數百高祖悅賜馬二十匹)血非野馬(張說安九姓曰吾血非野馬不畏其刺)馬不善
馳(張垍帝西狩守咸陽房琯至召見流涕帝問均垍安在曰臣之西亦嘗過其家將與偕来均曰馬不善馳)
(後當繼行然臣觀之恐不能從陛下矣)置羸軍千匹(李固言爲西川節度使置羸軍千匹)大
馬二丈(太宗文德皇后長孫氏歸寧舅高士廉妾見大馬二丈立后舍外懼占之)青海驄(西域)
(吐谷渾地有青海者周八九里中有山須冰合游牝馬其上明年生駒號龍種嘗得波斯馬牧于海生驄駒日)
(步千里故世號青海驄)獻名馬(罽賓隋漕國貞觀中獻名馬)生駒汗血(吐火羅比有頗)
(黎山其陽宂中者有神馬國人游牝于側生駒輙汗血)監馬至四十三萬(王毛仲爲朔方)
(討擊大帥兩營萬騎及閑廐官吏惮之無敢犯雖官田草萊樵斂不敢欺於牧事尤力蕃息不貲初監馬二十)
(四萬後乃至四十三萬)高償馬直(王忠嗣初在朔方至玄市輒高償馬直諸蕃争来市故蕃馬寖)
(少唐軍精及鎮河隴又請徙朔方河東九千騎以實軍迄天寳末益孳息)助軍(李嗣業有宛馬千匹上于)
(官以助軍)增太原馬千匹(李吉甫增太原馬千匹)軍中馬乏(康承訓爲天德軍防)
(禦使軍中馬乏敵來戰數不勝承訓罷冗費市馬益軍軍乃奮張)失馬(李愿領夏綏銀宥節度使部有)
(失馬者愿署牒于道以金求之三日失馬并良馬一係署下且曰逸而至不告罪當死今以良馬贖愿歸失馬)
(而縦其良境内肅然)有駿馬不敢獻(李聽始爲羽林時有駿馬帝在東宫使左右諷取之聽以)
(身宿衛不敢獻於是帝曰李聽往在軍中不與朕馬是必可任乃授河東節度使)籍馬(陸贄上書曰搜)
(私牧責將帥以出兵籍馬夫私牧者元勲貴戚之門也將家者統帥岳牧之後也其復除征徑舊矣今奪其畜)
(牧事其子孫丐假以給資装破産以營卒乘元臣貴位解體)笞折馬足(歸登家僮爲馬所踶笞折)
(馬足登知不加責)健馬(杜牧言曰山東産健馬下者日馳二百里所以兵常當天下)老馬不
棄(朱忠亮授四鎮節度使吏白耄卒不任戰者可罷荅曰吾於老馬不棄況戰士乎聞者莫不感奮)停
給(王鍔擢爲鴻臚少卿先是天寳末西域朝貢酋長及安西北廷校吏歲集京師者數千人隴右既䧟不得)
(歸皆仰廪鴻臚禮賓月四萬緡比四十年名田養子孫如編民至是鍔悉籍名王以下無慮四千人畜馬二千)
(奏皆停給)解鞍自如(楊行密傳朱全忠率葛從周萬騎攻光州柴再用遣小校王稔以輕騎覘賊汴)
(兵圍之候者請救再用曰稔必殺賊第無往稔解鞍自如暮依越步戰殺傷多汴兵乃解時亡馬法峻稔追汴)
(軍得馬乃還)乘白馬履行陣(王審知乘白馬履行陣望者披靡號白馬將軍)多畜善
馬(高祖皇后竇氏帝在焬帝時多畜善馬后見曰上性樂此盍以獻徒留之速罪無益也不聽頃果坐譴)
乘止一馬(朱敬則爲廬州刺史代還無淮南一物所乘止一馬)害圉人(柳公綽廐馬害圉人)
(公綽殺之或言良馬可愛曰安有良馬而害人乎)九尺(劉從諫畜馬高八尺獻之帝帝不納疑仇士良)
(所沮怒殺馬益不平也)如鴨而健(初大將與萬江者本退渾部李部玉送回紇道太原舉帳從至)
(路州牧津梁寺地美水草馬如鴨而健世所謂津梁種者歲入馬價數百萬)十驥(回紇骨利幹因使者)
(獻馬帝取其異者號十驥皆爲美名曰驣霜曰皎雪騘曰凝露騘曰縣光騘曰決波騟曰飛霞驃曰發電赤曰)
(流金&KR1719;曰翔麟紫曰奔虹赤厚禮其賜)廐牧地(裴延齡妄言長安咸陽閒得陂艿數百頃願爲内廐)
(牧地水草甘薦與苑廐等帝信之)出騎弱馬(李賀每旦日出騎弱馬從小奚奴背古錦囊)給
乘輿馬(喬琳次盩厔詭言馬殆不進帝給乘輿馬)乘小馬至内省(許敬宗同東西臺三)
(品年老不任趍步特詔與司空李勣朝朔日聽乘小馬至内省)鬱屈蜀馬(朝野僉載曰唐郎中張元)
(一以唐波若矮短自爲鬱屈蜀馬)舞馬(樂志玄宗嘗以馬百匹盛飾分左右施三重榻舞傾杯數十曲)
(壯士舉榻馬不動樂工少姿秀者十數人衣黃衫文玉帶立左右每千秋節舞於勤政樓下)國之武
備(五行志永隆二年監牧馬大死凡十八萬匹馬者國之武備天去其備國將危亡矣)肉&KR1058;鱗臆
(開元二十九年三月滑州刺史李邕獻馬肉&KR1058;鱗臆嘶不類馬日行三百里)吐珠(大和九年易定馬飲)
(水因吐珠一以獻)尾皆咤蓬(光啟二年夏四月僖宗在鳳翔馬尾皆咤蓬如篲咤怒象)以馬
爲事(五代李金全爲彰武節度使罷歸獻馬數十匹居數日又以獻明宗謂曰卿患馬多邪何進獻之數)
(也且卿在涇州治狀如何無乃以馬爲事乎金全慙不能對)一丈烏(寇彦卿太祖賜以所乘愛馬一)
(丈烏)綠野馬(五代回鶻地出綠野馬)負五石馳(安禄山每乘驛入朝半道必易馬號大夫)
(換馬臺不爾馬輒仆故馬必能負五石馳者乃勝載)自在將軍(東漢劉旻契丹兀欲聞旻自立遣其)
(貴臣述軋高勲以自愛黃騮報騪旻爲黃驑治廐飾以金銀食以三品料號自在將軍)馬犇乏(宋申)
(錫二月晦羣司皆休中人馳召宰相馬犇乏死於道易所乘以復命)良馬人所愛(吐谷渾獻名馬)
(帝問馬種性使者曰國之最良者帝曰良馬人所愛詔還其馬)朱鬃白馬(五代南唐劉龑雲南驃信)
(鄭旻遣使致朱鬃白馬以求㛰)櫪馬直數百金者常十數(裴冕)龍種(磨鄰有千)
(里馬傳爲龍種)九花虬(唐杜陽編代宗命御馬九花虬以賜子儀九花虬即范陽節度使李德山所貢)
(額高九寸毛拳如鱗頭頸鬃鬛真虬龍也每一嘶則羣馬聳耳以身披九花紋故號九花虬)神智騘
(德宗西幸有二馬一號神智騘一號如意騘皆耳中有毛引之可長一尺而進退緩急皆如意花木方春上幸)
(宫苑侍者進瑞鞭上指二駿因謂近臣曰昔朕西幸有二駿今獲此鞭可謂三絶)看花馬(開元遺事)
(長安侠少每至春時結朋各置馬飾錦韀金絡並轡於花樹下往来使僕從執酒柶而隨之遇好花則駐馬而)
(飲也)望雲騅(德宗幸梁御馬號望雲騅駕還飼以一品料暇日牽而視之至必長鳴四頋若感恩狀人)
(多圖之出李肇國史補)忽雷駮(秦叔寳所乘馬號忽雷駮常飲以酒每於月明中試能竪越三領黑)
(氊酉陽雜俎)明宗有馬三萬五千(眀宗問延光馬數幾何對曰騎兵三萬五千明宗撫)
(髀歎曰吾居兵間四十年自太祖在太原時馬數不過七千莊宗取河北與梁家戰河上馬纔萬匹今有馬三)
(萬五千匹而不能一天下吾老矣馬多奈何延光因曰臣嘗計一馬之費可養步卒五人三萬五千匹馬十五)
(萬兵之食也明宗曰肥戰馬而瘠吾人此吾所醜也范延光傳)騏驥生絶域自今無匹
儔(韓退之駑驥詩)饑食玉山禾渴飲醴泉流(同上)秣之稊粃飲之
沔池廐櫪也(劉禹錫說驥)上可以獻帝閑次可以鬻十金(同上)
夫昔之翹陸也謂將蹄將齧抵以撾策不知其籋雲耳
昔之吹嘘也謂爲疵爲癘投以藥石不知其噴玉耳(同上)
我策垂空我鑣方揚(振鬛軒昂僑如飛翔翹翹其雄也我鞍如山我轡如組弭毛容與宛)
(若孤處靡靡其柔也夷則沮洳高則&KR2975;巇虎咆空林䰥鬭荒馗風雨孤征簡書之威俾予弗顛我馬焉依屑屑)
(其勞也非德而何劉禹錫文)天育驃騎歌(是何意態雄且傑駿尾蕭梢朔風起毛爲綠縹兩耳)
(黃眼有紫㷔雙瞳方杜甫)騘馬行(雄姿逸熊何崷崒顧影驕嘶自矜寵隅目青熒夾鏡懸肉&KR1058;磈礧連)
(錢動)赤汗微生白雪毛銀鞍却覆香羅帕(同上)千里馬(馬之千里)
(者一食或盡粟一石今食馬者不知其能千里而食也是馬雖有千里之能食不飽力不足才美不外見且欲)
(與常馬等不可得安求其能千里也韓文)越睒駿(越睒之西多薦草産善馬世稱越睒駿始生若羔歲)
(中紐莎縻之飲以朱潘七年可御日馳數百里南蠻傳)舞馬(帝教舞馬四百蹄分爲左右部各有名稱)
(曰某家驕云云禄山入京取數十疋歸范陽禄山敗入田承嗣軍中不知其技也一曰大饗樂作馬聞樂而舞)
(廐人以為妖擊之至斃明皇錄)立仗馬(李林甫召諫官謂曰今明主在上羣臣將順之不暇何用多言)
(子不見立仗馬乎終日無聲而食二品料及其一鳴即黜之雖欲勿鳴其可得乎譚賓錄)項王之錐
符主之騧桓氏之騘晉侯之駿魏公絶影唐國驌驦劉
之的顱吕之赤兔(其狀則八尺之戎七尺之騋六尺之驕三尺之果邵昂碑)八坊(唐新)
(造於赤岸澤僅得牝牡三千匹命太僕張萬歲傍隴右馴字之四十年孳婉成七十萬六千匹後於岐邠等四)
(境分爲八坊五在岐州餘在三郡有保樂甘露等坊文粹)縑易馬(張燕公監牧王禹仲頌德碑序自正)
(觀訖于麟德四十年間至七十萬匹置八使以董之設四十八監以掌之于斯之時天下以一縑易一馬秦漢)
(之盛未始聞也)頭上銳耳批秋竹脚下高蹄削寒玉(杜甫李鄠縣丈人胡)
(馬行)鳳臆龍鬐(未易識側身注目長風生同上)左右仗廐(百官志左右仗廐左曰奔星右)
(曰内駒兩仗内又有六廐左飛右飛左萬右萬東南内西北内)官馬坊(園苑有官馬坊每歲河隴羣牧)
(進其良者以供御同上)仗内六閑(武后通天元年置仗内六閑一曰飛龍二曰祥麟三曰鳳苑四)
(四鵷鸞五曰吉良六曰六羣同上)閑廐馬萬疋疋(開元初閑廐馬至萬疋疋駱駝巨象皆養)
(焉同上)印以三花飛鳳之字(凡外牧歲進良馬印以三花飛鳳之字尚乘局)以八
馬列宫門之外(飛龍廐曰以八馬列宫門之外號南衙立仗馬同上)凡驛馬給地
四頃蒔以苜蓿(官酉志駕部)風騣霜鬛(柳宗元晉國多馬四散惝怳開合萬狀喜)
(者鵲厲怒者人搏决然坌躍千里相角風騣霧鬛斸山扶壑耳搖層雲腹捎衆木寂寥遠遊不夕而復)逐
犇星先飄風(柳宗元荅問且夫白蟻綠耳之得康莊也逐犇星先飄風)瑶光殿(天寳中大)
(宛國進汗血馬六疋甚大一曰紅叱撥二曰紫叱撥三曰青叱撥四曰黃叱撥五曰丁香叱撥六曰桃花叱撥)
(上乃製名一曰紅玉輦二曰紫玉輦三曰平坐輦四曰陵雲輦五曰飛香輦六曰百花輦復命圖於瑶光殿仍)
(改爲觀驥殿秦再思紀異錄)慶雲遙覆(天寳中隴右節度皇甫惟明奏龍支縣人厙狄孝義有馬)
(生龍駒經九旬有九日身不生毛臣就撿視時有慶雲五色遥覆馬上久而不散請付史官舊唐書)腕促
蹄高如踣鐵交河幾蹴層冰裂(杜甫高都護騘馬行腕促蹄高如踣鐵交河幾)
(蹴層冰裂五花散作雲滿身萬里方看汗流血)願騰六尺馬背若孤征鴻(杜甫苦雨)
(奉寄王徵士)盍簮喧櫪馬(守歲)因風想玉珂(宿左省)龍種馬(西域箇失)
(密出龍種馬世傳地本龍池龍徙水竭故往居之)冀北馬多於天下(韓愈序伯樂一過冀)
(北之野而馬羣遂空夫伯樂雖善知馬安能遂空其羣邪解之者曰吾所謂空非無馬也無良馬也伯樂知馬)
(遇其良輒取之羣無留良馬)紫驑行且嘶雙翻碧玉蹄(李白)臨流不肯
渡似惜錦障泥(同上)金羈絡駿馬(同上)馬逸墜林下(尉遲恭隠太子)
(死領騎七千趍玄武門王馬逸墜林下)馬者兵之用也監牧所以蕃馬也
(其制起於近世唐之初起得突厥馬二千匹又得隋馬三千於赤岸澤徙之隴右監牧之制始於此其官領以)
(太僕其屬有牧監)初用太僕少卿張萬歲領羣牧自貞觀至麟
德四十年間馬七十萬六千(置入坊岐豳涇寧間唐兵志並同上)瓜州飼
馬以薲草(酉陽雜俎瓜州飼馬以薲草沙州以茨萁凉州以㪍突渾蜀以稗草以蘿蔔根飼馬馬肥)
(安北飼以沙蓬狼針)馬體名(馬體名有輸鼠外鳬烏頭龍翅虎口同上)廻毛在頸(白馬黑毛)
(鞍下腋下廻毛右脇白毛左右後白曰馬四足黑目下横毛黃馬白喙旋毛在吻後汗溝上通尾本目赤睫亂)
(及反睫白馬黑目目白却視並不可騎夜眼名附蟬戸肝名懸䗦亦曰雞舌綠祑方言以地黃甘草噉五十歲)
(生三駒)百獸韀(五行志中宗朝安樂公主令尚方以百獸毛爲韀回視之各見本獸形也)天馬
歌(天馬來出月支窟背爲虎文龍翼骨嘶青雲振綠髮蘭筋權竒走滅沒李白)六馬滚塵圖
(龍城寧王善畫馬開元後花萼樓下壁上有六馬滚塵圖内明皇最眷愛玉面花騘謂無纖悉不備風鬃霧鬛)
(信偉如也後壁間恰有五馬其一失去信神物與變化俱也)凡馬有左右監以别其
麄良(以數紀爲名而著其簿籍細馬之監稱左麄馬之監稱右諸牧監)凡馬各以年名
籍之(每歲季夏造至孟秋羣牧使以諸監之籍合為一同上)常以仲秋上於寺(同上)
典廐令掌繫飼馬凡細馬一中馬二駑馬三各給一丁
(同上六典)凡蜀馬給藁八分其圍粟一斗鹽六勺乳者倍之
(同上)凡監牧孳生過分則賞(其有死耗者每歲亦以率除之若歲疫以私畜凖同者以)
(疫除)每歲進馬麄良有差(史司每歲簡細馬五送敦馬一百疋進之若諸監之細馬生駒)
(以其數申所由司次入寺其四歲以下麄馬每年簡充諸衛官焉)乘黃古神馬名(亦曰飛黃)
(背有角日行萬里六典)凡外牧進良馬(印以三花飛鳳之字而為誌焉尚乘奉御掌内外閑)
(之馬辨其麄良而率其習教六閑一曰飛黃二曰吉良三曰龍媒四曰騶駼五曰駃騠六曰天苑左右凡十有)
(二閑分為二廐一曰祥麟二曰鳳苑以繫飼馬)山崆峒兮水嗚咽泉噴玉兮草
汗血聚如花兮散如雪(文粹張說頌)
牛(二)(殺牛駕車)(牧牛戰敵)(為犧附踐踏疾疫)
白爾牛来思其耳濕濕誰謂爾無牛九十其犉(詩)叩角
(寗戚叩角而為商歌齊桓公知而舉之)蹄角(牛羊謂之蹄角)谷量牛馬(言其多也)留犢
(時苖為壽春令牛生犢罷官留之曰此淮南所生)佩犢(漢龔遂字少卿為渤海守人多帶刀劒令賣劒)
(買牛賣刀買犢何爲帶刀而佩犢)見月喘(吳牛)風逸(見馬門)誤認(後漢劉寬文饒有人)
(失牛就寬車中認之寬下車步歸後人得牛送牛叩頭謝寬寬曰物有相類事有脫誤何謝之有)宜稌
(周禮食醫牛宜稌)公牛(又牛人掌養國之公牛也)秋宜犢麛(膳膏腥云云)牛夜鳴
則㾞(㾞臭也羊幽反)執靷(禮凡獻牛者執靷)伐冰之家不畜牛羊黃
牛之革(易曰鞏用黃牛之革鞏固也言其堅韌不變也)稼穡之資(易注云牛者稼穡之資)
畜牝牛吉(易)蹄角千(百六十七頭漢貨殖傳)謝拯溺(子路拯溺其人拜之以牛)
(子路不受孔子曰魯人必不拯溺矣)買(晉食貨志云魏時濟北顔斐爲京兆尹人無車牛教閑月取材作車)
(并養猪殺貴賣以買牛一二年間皆有牛也)又(朱鄆為郡吏有青牛太守阮况常欲市暉牛暉不與及况)
(卒贈送其子曰阮君生時不敢以汚君卒而與之明非有愛也)八百里(晉書王愷牛名八百里駮常瑩)
(其蹄角王武子與射賭得趍左右探心作炙一啖而去)瑩蹄角(見上)賣鹽買(魏衛凱伯儒請)
(致使監賣得益市犂牛若有歸之民以給之)賣豬買(見上)賣老牛(張茂建康元年辟爲掾官)
(老牛數十頭將賣之茂曰殺牛有禁買者不得屠齒力疾老又不任耕駕是無用物牧人利不可帝然乃止)
牛肥(百里奚爵禄不入於心故飯牛而牛肥也)瑞(列子黑牛生白犢孔子曰瑞也云云)金牛(瑞應)
(圖曰瑞氣也土開闢則至也)潭(竺法羅山記曾城縣有金牛潭人見牛出其中)金鎻引(袁喬江賦)
(昔有人釣於牛渚得金鎻引有金牛推而捨之)木牛(蜀志諸葛亮復出祁山以木牛運木牛者方腹曲頭)
(一脚四足頭入腹中舌著於腹載多而少行宜可大用不可少使持行者數十羣行者二十里曲者為牛頭雙)
(者為牛蹄横者為牛項摶者爲牛足也)千斤(劉景升有千斤大牛噉芻豆十倍於常牛負重致遠不如)
(羸牸)書帛飯牛(史齊人少翁以鬼神事武帝帝以為文成將軍後寵衰乃為書帛以飯牛佯不知也)
(言此牛腹中有竒殺而視之得書甚怪其子疑識其手書問之果然爲書乃誅之)坤爲牛(易)四
耳八足(四耳見駕車門注搜神記晉大興元年武陽太守王諒生牛一頭八足兩尾共一腹)厭傷
寒疾(郭璞洞林曰義興方叔保得傷寒垂死令璞占之不吉令求白牛厭之求不得即曰有大白牛從西)
(來遥往臨叔保驚惶疾即愈)東夷占骨西河畜牸(楊方五經鉤深曰東夷之人以)
(牛骨占事呈吉示凶無往不中孔叢曰猗頓魯之窮士聞朱公富往問其術告之曰欲速富畜五牸乃適西河)
(大畜于猗氏之南十年子息萬計)樹精(畜中記萬歲樹精為青牛)足出背上(漢梁孝王北獵)
(獻牛者足出背上)有皮(牛則有皮傳)殺牛古人有言曰殺老牛莫
之敢尸(尸主也)諸侯無故不殺牛(禮)觳觫(孟子曰齊宣王見牽牛過者問)
(之對曰將釁鐘王曰吾不忍其觳觫若無罪而就死地以羊易之見牛未見羊也)見無全牛(庖丁)
(解牛砉然莫不中者丁曰臣始解牛時所見無牛三年之後未嘗見全牛也今臣之刀十九年所解千牛而刃)
(若初發硎其於遊刃有餘地)角美者身必死(丈子)牛人(周禮地官凡賓客共積膳之牛)
(饗食供膳羞之牛軍事供犒牛喪事供奠牛而供其盆簝盆簝以盛其血肉也)東鄰殺牛不如
西鄰之禴祭(易)割雞焉用牛刀盗殺(郭舒雅行鄉人盗殺舒牛後事)
(覺来謝舒曰君飢所以食牛餘肉可共啖之世人皆伏)埋肉(周訪士逹鄉人盗訪牛殺於塚間訪尋得)
(密埋其肉不使人知)殺耕牛(董卓仲穎少遊羌中盡與豪帥相結後耕於野諸豪帥有從之者卓殺耕)
(牛與宴樂豪感其意斂得雜畜千餘頭送遺之)九牛亡一毛(司馬遷曰僕伏法受誅若九牛而亡)
(一毛)放牧桃林之野(放牛于桃林之野示不復用也)或寢或訛(不狘不獝)不
疾瘯蠡(蠡疥癬也言犧牲)畜擾(来思)遊牝于牧(月令)藪牧(牧于藪澤)牧人
(掌牧六畜而阜其物)牧圉(阜蕃馴擾)牧田畜事教擾通滛(合牝牡也)
喪牛于易(喪失於平易之處不在於難處易)爾牧來思荷蓑荷笠(詩)下
來(日之夕矣牛羊下来詩)飲牛(巢父飲牛於穎水)同皂(牛馬同皂)牛有牧(馬有圉云)
(云)考牧(美宣王詩誰謂爾無牛九十其犉)萊夷作牧原藪(顔回曰放牛於原藪)
牽凉處(魏志或有牛暴管寧禾寧爲牽凉處自為飲食遇牛主得牛大慙)爲犧三犧
皆用(介葛盧聞牛鳴曰是生三犧皆用之矣)犂牛之子騂且角(子謂仲弓)葭芻
(楚王聘莊周周謂使者曰子不見犧牛乎衣以繒綵飼以葭芻牽入太廟時欲作孤犢安可得哉遂不受)握
角合禮(騂毛中牲)餼牽竭矣(左傳)牛牲(周禮)享牛(祭廟之牛)求牛(祈鬼神求)
(福之牛也周禮)天子以犧牛(全色牛)諸侯以肥牛大夫以率牛(求得)
(即用無所擇也)一元大武(祭廟之名武跡也)帝牛(在滌)稷牛(唯具)繫牛(凡犧牲必)
(繫于牢芻之三月)角傷(傳人鼠食郊牛角改卜牛非禮也)免牛之禮(榖梁四卜郊不從乃)
(免牲免牲者為之緇衣而熏裳有司玄端奉送于南郊免牛亦然)展觔角而知傷展道
盡矣(見上注)楅衡(周禮封人掌飾其牛牲設之楅衡置靷供其水藁注楅衡所以持牛令不觸人)
(也)踐蹋蹊人之田(申叔時曰牽牛以蹊人之田信有罪矣奪之牛罰亦重矣傳)瞻
彼行葦牛羊勿踐履(詩注成周室厚仁)繫馬踐葵(牽牛蹊田)犯人之
禾(季子臯葬妻犯人之禾申祥請庚之庚償也子臯曰以吾為邑宰買道而葬後難繼也)犯麥(曺公)
(軍行令曰犯麥者斬所騎馬忽騰驚犯麥曰吾為軍帥不可斬乃下馬自割髮以徇之)犯禾(管寧幼安)
(鄰有牛犯寧禾者寧牽著凉處飲食遇主其主乃大慙如犯於嚴刑也)又(朱冲巨容有牛犯冲禾數畝持)
(芻送而無恨色主媿之乃不復為暴)駕車肇牽車牛晥彼牽牛不以
服箱(詩)青牛駕(老子乘青牛駕以薄版車而度關)孔阜(牛壯也)服習任
重(致遠)服牛乘馬引重致遠(易)韅靷鞅靽(鞭策)服紺轅牽
旁(轅外輓之牛見周禮)始駕(謂服箱也)散牛於桃林之野(不復用也禮)將相
乘(漢初將相或乘牛車)四耳(元封二年大秦獻花蹄牛高六尺四耳尾繞角生也)戰敵伐
蜀(蜀王本紀秦惠王欲伐蜀乃刻五石牛置金於後曰此牛能糞金蜀王即發五丁力士拖入蜀因成道秦)
(乃使張儀隨石牛路伐蜀)破燕(田單守城拒燕夜取千牛以絳畫五色綵東刃於角灌脂束葦於尾燒而)
(夜縦牛令壯士随而奔燕軍燕軍見之皆為龍文所觸皆死遂破燕復七十城也)犒秦(傳曰秦伐鄭次)
(滑商人弦高以牛十二犒秦師使諜告鄭)疾疫問喘(漢邴吉少卿為丞相見人逐牛牛喘吐氣)
(問牛行幾里人或怪之吉曰春少陽用事未可熱恐牛行近因暑故喘此是氣失節宰相當憂)牛雖瘠
僨於豚上(其畏不死乎傳)郊牛口傷醫(黃憲叔度父為牛醫)文角吳
牛土牛火牛騂牛䑛犢金牛鐵牛孔和
市(張廷珪會詔市河南河北牛廷珪上書曰今河南河北牛疫十不一在詔雖和市其於抑奪)耕所
資(又日食所資在耕耕所資在牛牛廢則耕廢耕廢則食去)多疫(宋務光上書自春及夏牛多病死疫)
(氣浸滛傳曰思之不睿時則有牛禍意者萬幾之事陛下未躬親乎)椎牛犯灋(劉宏基征遼度後期)
(且誅遂與其屬椎牛犯灋)壽(天竺其畜有稍割牛黑色角細長四尺許十日一割不然困且死人飲其血或)
(曰夀五百歲牛夀如之)謠(竇建德竄牛口谷初其軍有謠曰豆入牛口勢不得久果敗)倒石(李絳)
(時盛興安國佛祠吐突承璀請紀聖德絳請罷之奏愈切帝命百牛倒石)盜牛(張允濟仕隋為武陽令元)
(武民以牸牛依婦家者久之孳十餘犢將歸而婦家不與牛民訴縣縣不能决乃詣允濟允濟曰若自有令吾)
(何與為民泣訴其抑允濟因令左右縳民蒙其首過婦家云捕盜牛者命盡出民家牛質所来婦家不知遽曰)
(此壻家牛我無豫即遣左右撤蒙曰可以此還壻婦家叩頭服罪元武吏大慙)善觸(宋令文有力都下有)
(牛善觸人莫敢嬰令文直往拔取角折其頸殺之)楊再思(於時水沴閉坊門以禳再思入朝有牛䧟)
(于濘叱牛不前恚曰癡宰相不能和隂陽遣我艱于行再思遣吏謂曰汝牛自弱不得獨責宰相)賜四
十角(回紇葉護使首領逹于等先到扶風見郭子儀既行日賜牛四十角云)乘牛經酒賜
(王績乘牛經酒賜留或數日)飽乳犢子(朝野僉載唐豫章令賀若瑾眼皮急項轅麄張鷟號為飽)
(乳犢子)以蒲韉乘牛(李密聞包愷在緱山往從之以蒲韉乘牛挂漢書一帙角上行且讀)竹
畫牛背爲字(陸羽幼時師使牧牛三十羽潜以竹畫牛背為字)青牛逐朱虎(五行)
(志德宗時或為詩曰此水連涇水雙眸血滿川青牛逐朱虎方號太平年)桃林班特(寗茵叚大僚莊)
(南山下月夜有叩關稱桃林班特處士相訪繼而南山班寅將軍來謁茵為置酒及明視門外惟牛蹄虎跡而)
(已廣記)鎻而爲伏牛(張說蒲津橋贊黃河上有三橋蒲津是其一隔秦稱塞臨晉名關其舊制)
(横絙百丈亦云固矣開元十二載皇帝乃授彼有司俾鐵代竹結而為連鎻鎔而為伏牛偶立於兩岸襟束於)
(中渾鎖以持航牛以縶纜亦將厭水物奠浮梁)光禄屠者(太和光禄署欲宰牝牛牛非久當犢生或)
(曰可易之屠者操刀直前略不介意牛乃屈膝拜之亦不肯退遂俱殞於刃下而屠忽狂惑失常每日作牛鳴)
(食草身入泥水以頭觸物久之乃定原化記)黑牛出圈(五代劉知俊奔于蜀王建雖待知俊甚厚)
(然亦隂忌其材蜀人亦共嫉之知俊爲人色黑而其生歲在丑建之諸子皆以宗承為名乃於里巷造為謠言)
(曰黑牛出圈㯶繩斷建益惡之)垂耳抱角毛革疎厚(柳文)鬭(辛讜少耕于野有牛鬭衆)
(畏奔踐讜直前兩持其角牛不能動久而引觸竟折其角)帶瓢(史德義居虎邱山騎牛帶瓢出入㕓野)
轅下(李石奏咸陽令韓遼治興成渠起咸陽抵潼關三百里無車輓勞則轅下牛盡可耕永利秦中矣)
遇牛方廻(杜陽雜編代宗至陕因望鐵牛蹶然謂左右曰朕年十五六宫中有尼號功德山言事往)
(往神驗屢撫吾曰天下有災遇牛方廻今見牛也朕將回爾)相牛灋(酉陽雜俎相牛灋岐胡有夀膺)
(匡欲廣毫筋欲横蹄後筋常有聲有黃也角冷有病旋毛在珠泉無夀睫亂觸人銜烏角偏妨主毛少骨多有)
(力溺射前良牛也疎肋難養三歲二齒四歲四齒五歲六齒六歲已後每一年接脊骨一節)寢訛(爾牛)
(時寢訛韓文晚秋郾城聫句)牛色變白(嘉話蔡州將破有水牛黑色入池浴既出身白皎然)金
犢子(龐帝師養一牸牛一赤犢子前後生五犢得絹一百疋及翻轉至萬匹時號金犢子朝野僉載)涉
淖躋高(嘗驅是牛引千鈞比登太行南並商嶺掣以回之叱以聳之雖涉淖躋高轂如蓬而輈不僨乃)
(今廢矣劉禹錫嘆牛)牟然而鳴黃鍾滿脰(扺觸隆曦日耕百畝柳宗元牛賦)䧟泥
蹷塊常在草野(同上)鄭牛識字(白居易詩云䧟泥蹷塊吾嘗歎注云鄭元家牛觸墻)
(成八字)陂中饑烏啄牛背(張籍牧童詞)被野(馬牛被野人行數千里不齎粮食貨)
(志)一牛皆天下之美俊者(葉城婦耿氏其家有牛澤而角者忽有二鬼入圈視牛曰)
(引重致遠毛角筋骨可愛者吾州無此牛一牛皆天下之美俊者其婦視牛則惴惴然汗流若沃水矣其翁染)
(取藍花塗之纔畢有軍吏紫衣乘馬𨗳從數十騎笑而入視牛則異前所報軍吏大怒呼牛主問之數人登階)
(捽其翁以出長幼遶而呼之婦獨否笑汲水洗牛藍色盡而翁復蘇視其牛已死矣幽怪錄)金牛御
史(武后時嚴昇期攝御史廵察江南嗜牛肉而多受金號金牛御史)生三角(長安中宗晉卿家牛)
(生三角志)生二首(大歷八年武功櫟陽民家牛生犢二首上)生五足(咸通七年荆州民家牛生)
(犢五足上)探名得者先市牛(韋宙為永州刺史民貧無牛以力耕宙為置庄二十家月會錢)
(若干探名得者先市牛以是為凖)牛喘甚焚角(韓愈聫句)禁屠牛(韓滉以賊非牛酒不)
(嘯結禁屠牛以絶其謀)
羊(三)(放羊附犧牲爲贄)
白爾羊来思其角戢戢蹄角之産跪乳(羔羊有跪乳之禮人)
(取法焉)羝羊觸藩羸其角(易)叱石(黃初平叱石成羊)乘車(衛玠少乘羊車)
(入市時謂之玉人)晨飲(孔子為司寇沈猶氏不敢晨飲其羊)士刲羊無血卿羔
(贄)孟春食麥與羊仲春獻羔開冰宜黍(周禮食醫羊宜黍)
大夫無故不殺羊春宜羔豚(膳膏薌)泠毛(羊泠毛而毳羶不可食)
不畜(伐冰之家不畜牛羊)易牛(孟子釁事見牛門)其父攘羊而子證之(語)
殺(華元殺羊食士其御羊斟不與及戰奔入於鄭左傳云)千足(食貨志羊千足其人與千戶矦等)
羔羊(詩篇名大夫在位節儉德如羔羊)屠(屠羊說不受賞曰大王反國說反屠羊)鄭伯有
死於羊肆(傳)鄰人亡羊(言多岐路列子)童羖(俾出童羖注羖羊不童也無角曰童)
(羖之性皆角童羖必無之物)五色(瑞應南越志任尉他之時有五色羊以為瑞因圖之於府廳矣)四
角(周成王時人獻四角羊)玉羊(瑞噐也鍾律調和五聲當節則見)木羊(列仙葛田好刻木羊)
(賣之一旦騎羊入蜀蜀人競追之)一角(白澤圖曰羊有一角當頂上龍也殺之震死)長髯主
簿(羊一名)土怪嶽精(國語桓子穿井獲物如缶其中得狗問孔子孔子曰以丘所聞羵羊)
(土之精也周易謀類曰太山失金雞西嶽玉羊鄭玄注曰金雞玉羊二嶽之精)噉珠(劉慶忌幽明錄曰洛)
(有洞穴婦殺夫不經多時至一穴宫館金飾明踰三光人長三丈如此九處後至告飢長人指樹下一羊令㗖)
(捋羊鬚得一珠長人次亦得亦取後令噉療飢請問九處名求請不得荅云君去也)丹毛(續異記吳興庾)
(亮永明八年護軍府史常映處有羊聲疑為神怪見其林下羊也高二尺許毛若丹光輝滿室)白血(穆天)
(子傳曰犬戎朝天子于雷首之河乃獻良馬四駟天子使孔牙受之曰雷水之中爰有黑牛面角黑羊白血也)
鄭伯牽(傳楚子圍鄭鄭伯肉袒牽羊)五羖皮(史秦以五羖羊皮贖百里奚於楚楚人許之)
豺狼逐(漢書譬如使豺狼逐羣羊無異駈羊攻虎)一狼走千羊羊毛裹雪
(蘇武飢竆以羊毛裹雪而吞之)羊車(晉宫人以塩塗竹葉引羊車)懸頭止盜(五行書云)割
尾更生(西域志云)敗羣(史羊敗羣於卜式)偏怨華元(傳)啖毳(蘇武)坐皮
(楊茂)將狼(史四皓謂使太子將兵無異使狼將羊也)放牧誰謂爾無羊三百
其羣(詩)或寢(或訛)麾肱(麾之以肱畢来既升言馴擾從人意)畜擾化石(具上)
(注)敗羣(漢卜式牧羊上林歲餘羊肥息上善之式曰非獨羊治人亦猶是惡者輒去無令敗羣從上拜)
(以緱氏令)荷箠(列子楊朱曰夫牧羊者百羊為羣使五尺童子荷箠而随之欲東而東欲西而西治天下)
(亦運諸掌)亡羊(莊子臧與榖牧羊而俱亡其羊問臧何為挾策讀書問榖何事慱塞以遊亦亡其羊二人)
(者業雖不同其於亡羊一也)十羊九牧荷蓑(牧羊)于牧(牧田)畜事教擾
通滛(並周禮)阜藩(馴擾)喪羊于易(易平也言不待險難而失之)牧羊(路温)
(舒父使牧羊於澤中截蒲寫書)爾羊來思矜矜兢兢(竝堅強皃詩)養畜鳥獸
(藪牧云云)羝羊乳(匈奴罰蘇武於北海牧羝羊乃得歸注羝羊不當乳産亦不許歸也)日之夕
矣羊牛下来犧牲子貢欲去告朔之餼羊士刲羊
(亦無&KR0954;&KR0954;血也)柔毛(羊曰云云)三十惟物以備三牲餼牽竭矣(傳)
羊牲餻羔(修羔以為牲禮餻羔鴈者以繢)灋羊(饔羞之羊)釁廟用羊或
剥或烹既有肥羜以速諸父(詩注云羜未成羊)絜爾牛羊(以往)
(蒸嘗)羵首(牂羊羵首詩)爲贄卿贄羔死義好仁(凡所贄羔示有角而)
(不用好仁者殺之不謗死義者也羔欲其母乳必跪類知禮取以爲贄)尚羔(魯定公會晉師亍瓦范獻)
(子執羔中行文子趙簡子皆執鴈魯於是始尚羔魯以前同贄始知執羔之貴)孔上嶲州鬭羊
(張說王君㚟破吐蕃於青海西說策其且敗因上嶲州鬭羊於帝以申諷諭曰使羊能言必將曰鬭而不解立)
(有死者所賴至仁無茂量力取歡焉帝識其意納之賜綵千匹)肉非黃羊(張說慰安羅拔野固等直)
(詣其部宿帳下副使李憲以虜難信不宜涉不測說報曰吾肉非黃羊不畏其食)生土中(有羊生土)
(中臍屬地割必死)蒙皮(李茂勲傳王處存以輕兵三千蒙羊皮夜布之野李全忠軍望為羣羊争趍之)
賜八百蹄(回紇逹于既行日賜羊八百蹄)雨工(五行志乾符二年洛陽建春門外因暴雨有物)
(墮地如羖羊不食頃之入地中其跡月餘不滅或以為雨工也占曰當旱)鬭海岸(西舍利凡曲名十有)
(二五曰鬭羊勝驃云来乃昔有人見二羊鬭海岸強者則見弱者入山時人謂之来乃来乃者勝勢也)吐
珠(五代南唐劉鋹四年苑中羊吐珠樊胡子以為符瑞諷羣臣入賀)粧點芳草(雲仙散錄竆幽)
(記曰午橋庄小兒坡茂草盈里裴晉公每使數白羊散于坡上曰芳草無情賴此粧點)尾如翠色
(酉陽雜俎罽賓國出野青羊尾如翠色土人食之)玉羊(吳越錢元瓘志是有蕃僧以玉羊一獻於鏐曰)
(得此當生貴子元瓘果以丁未歲生九國志)青羊(從容錄魏郡大旱徧禱山岳不應或言西沉陸先生)
(請之必驗太守已下携杏酒青羊告于山中)束修羊(唐餘錄倪若水借書者先投束修羊)驅羊
(王世充傳術士桓法嗣上閉房記畫一男子持一竿驅羊狀)豢羊望翼(盛均大旱解郡守不清其)
(政而待龍貸雨是猶乘□適海豢羊望翼何可冀乎)輟御前羊肉(上輟御前羊肉以一盤子賜全)
(誨以下皆再三辭譲上曰難得之際且欲同味韓渥金鑾密記)羊有二種不可食(楊膳夫錄)
(羊有二種不可食毛長而黑壯者曰骨䍽白而有角者曰古羊皆羶臭發病羊之大者不過五十斤奚中所産)
(者百餘斤)御者不及(華元名大夫也殺羊而御者不及柳子饗軍堂)杜邠公食羊(中朝)
(故事邠公杜悰福壽少倫日食五飱一食之費皆至萬錢京西李客見人牧羊遍滿山谷不知幾千萬口詰之)
(自何而来自鄜夏供相公食耳指顧之際轉首恍然並無所覩乃神靈所授也)長生供奉(凡羊至厨)
(而乳者釋之長生大齊日尚食進蔬食釋所殺羊為長生供奉百官志)羊跪乳智也(宋子嵩化)
(書)紫煙客(金華牧羊兒乃是紫煙客李白)蘇武看羊䧟賊庭(杜甫)濮固羊
(向北有濮固羊大而美雜俎)羊羣(選人冗冗甚於羊羣出朝野僉載)
白孔六帖卷九十六
