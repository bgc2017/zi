白孔六帖卷八唐白居易原本
宋孔傳續撰
金(一)銅(二)
錢(三)貨財(四)
錦(五)絲(六)
織績(七)絹(八)
緜(九)素(十)
帛(十一)練(十二)
綃(十三)綺(十四)
羅(十五)布(十六)
綾(十七)絺綌(十八)
麻(十九)縠(二十)
金(一)
白兼金(金價倍也)雙南金(淮南有金)備六府而惟修(六府金木水火土糓惟修)
(也)配五行而攸叙(洪範五行四曰金金曰從革從革作辛)鼓鑄鎔範(成器)
從革滿籝(黃金滿籝不如一經)滿堂(金玉滿堂莫之能守)三品九牧百
鎰麗水之珍(捐山之寳)百鍊之精(言百鍊之不耗)三品之貢難
得之貨是吾寳也(不汝容焉)貢(禹貢揚州厥貢惟金三品)又(傳夏方有德黃金九)
(牧鑄鼎象物注九州之牧)瑞(史記秦獻公十八年雨金於櫟陽公自以為金瑞漢武帝詔曰往者太山見金)
(又有白麟神馬之瑞宜以黃金鑄麟趾褭蹄以叶瑞焉瑞圖曰王者不藏金玉乘金而王其政平則黃金見深)
(山)不受遺(漢書王密懷金遺楊震曰夜無知者震曰天知地知子知我知是四知遂不受密慙而退)
固辭(韓詩楚襄王遣使持千金聘莊子莊子不受)妻讓(列女傳樂羊子得遺金一餅妻曰妾聞君)
(子不以利汚行羊子慙而棄之)母責(韓詩外傳曰田子持金百鎰奉其母母曰不義之物不入於館子慙)
(而出)誣盗(漢書直不疑為郎同舍郎有失金者而意猜不疑不疑乃買金償之後乃知)疑(史記陳平)
(嘗負載渡河舟人疑平腰下有金隂欲害之平乃脫衣而渡遂能免於難也)置燕臺(燕昭王置千金)
(扵臺上以延天下之士故謂之黃金臺)懸秦市(史記吕不韋使其客著吕氏春秋乃懸千金扵咸陽)
(市門有能增减得一字者與之)披沙(揀金往往見寳)擲地(晉書孫綽字興公作天台山賦擲地作金)
(聲)捐(文選曰捐金於山)藏(新語曰舜藏金於嶄巖之山以塞淫邪之路)鑠(衆口鑠金)鳴(拾遺)
(記少昊時金鳴於山)感孝(孝子傳曰郭巨至孝妻生男巨曰養子則妨於供養將殺而埋之掘得䥫券曰)
(黃金一釡賜孝子郭巨)贈賜(蘇季子抵掌而談李兊賜黃金百鎰虞卿躡蹻而說趙王賜金百鎰)鎰
(秦幣黃金一寸重一斤以鎰為名)買笑(千金買笑)揭而璽之(周禮職金掌凡金玉錫石丹青)
(之戒令受其入征者辨其物之美惡與其數量揭而璽之入其金錫于為兵器之府)一諾(諺曰黃金百斤)
(不如季布一諾)食貨志(黃金為上白金為中赤金為下)六齊(金有六齊)攫(列子曰齊人有欲金)
(者清旦衣冠之市道適見鬻金者因攫其金而去吏捕得問之問曰人在前子攫何故答曰取金時不見人徒)
(見金)印(張顥得飛石破之得金印見石門注)昆田(珍物化黃金武帝祠首山)土同價(南史金土)
(同價)如粟(後漢張奐為安定屬國人遺金以酒酹曰使金如粟不以入懷)鑄范蠡(范蠡去越越王)
(勾踐思之乃以良金鑄其形)訪主(後漢黃向字文德豫章人嘗行於路得遺金嚢乃訪主還之)端
木辭(家語端木賜字子貢國之法贖人臣妾于諸侯皆取金於府子貢贖之辭不取金孔子聞之曰賜失)
(之矣夫聖人舉事可以移風易俗非獨適身之行也受金即為不廉則何以相贖自今已後魯國不復贖人於)
(諸侯)送縣(後漢陳重字仲翁嘗濟人死罪人密投金於承塵以報重恩重不知後毁屋得金訪金主已死)
(乃將金送縣)不寳(禮儒有不寳金玉忠信以為寳)南金(詩大路南金)金穴(郭况之家號為)
(金穴)孔載金一舸自隨(馮子猷以豪俠聞貞觀中入覲載金一舸自隨)造常滿樽
(李元素為武德令刺史李文棟横調民黃金造常滿樽以獻官屬無敢諫元素固争文棟為少損)複垣
洞穴(王鍔常請籍坊以廣第舍作複垣洞穴實金錢其中)藥金(孟銑遷鳳閣舍人它日至劉槿之家)
(見賜金曰此藥金也燒之火有五色起試之驗)毁懷不受(韋夏卿為吏部侍郎時從弟執誼在翰林)
(嘗受人金有所干請密以金内夏卿懷中夏卿毁懷不受曰吾與汝頼先人遺德致位及此顧當是哉執誼大)
(慙)置餘金棺下(李勉少貧挟客梁宋與諸生共逆旅諸生疾且死出白金曰左右無知者幸君)
(扵此為我葬餘則君自取之勉許之托葬密置餘金棺下後其家謁勉共啓墓出金付之)厚啖(元載盗殺)
(李國輔載隂與其謀及復結中人董秀厚啖以金使刺取密旨帝有所屬必先知之)持金去(劉乂因持)
(愈金數斤去云此䛕墓中人耳不若與劉君為壽愈不能止)拂菻(重石為都城廣八十里東門高二十)
(丈䤾以黃金中門中有金巨稱一作金人在其端属十二丸率時改一丸落)刻玉(扶南出剛金状類紫)
(石英生水底石上人沒水取之可以刻玉)能化黃金(劉巨容始揚州人申屠生能化黃金高駢客之)
(為吕用之所譛犇襄漢見巨容自言其術)能作黃金(孝友章金益自言能作黃金)石國(高仙)
(芝時石國獲黃金五六槖駞)紫金(西域鉢露種多紫金)鑄金象(郝玭封寳定郡王贊普常等玭)
(身鑄金象令于國門得生玭者以金玭償之朝廷畏失名將徙為慶州刺史)埋金(杜暹突厥以金遺暹)
(隂埋幕下)良金(張說曰宋之問之文如良金)熠熠珠姿(柳宗元披沙揀金賦見熠熠之珠姿)
華山生金(李林甫謂李適之曰華山生金)琢石取金(西域俱晉河出金精琢石取金)繁
光熠爚(求金諸溪淘汰瀺灂流注潰沱繁光熠爚貪賈来貿發扵懷握無翼而飛潤于豐屋劉禹錫楚)
(望賦)雨金(垂拱三年七月廣州雨金位正秋為刑為兵占曰人君多殺無辜五行志)一篋(唐尉遲敬)
(德單雄信騎直趨秦王敬德躍馬大呼刺雄信墜馬乃翼王出賜金一箧)積金至斗(同上隱太子以)
(書招之贈金皿一車辭曰其敢當賜王曰公之心如山岳雖積金至斗豈能移之)埋金九里(豐年)
(錄雲陽段氏值豐年則盡取金錢埋之九里皆滿曰有得意日遂無用金)蕨化金釵(清異志王鯨遇)
(賣蕨嫗黃衣破結有飢色憫之乃以千文買蕨謝而去及歸蒸扵烏豆甑盡成黃金)獻生金(德宗時南)
(詔異牟謝天子)長川諸山往往有金(或披沙得之麗水多金麩南蠻傳)藥塗紙
皆成金(陳允升好道無金諷有姻禮而黃金郡中少不足用呵責其下允升曰無怒吾得為之取厚藥)
(以塗其紙投火中皆成金因以足用)獻金示順革(南詔異牟尋贈常臯黃金丹砂臯護送使者奏)
(異牟尋請歸天子為唐籓輔獻金示順革丹赤心也德宗嘉之賜以詔書)二道比黃衣白衣
(陳尚書言其昔在鄉里好為詩俚人謂之陳舍人比樂天也性疎簡嘉賓客常有二道比一黃衣一白衣詣其)
(家求宿舍之廳事夜聞二客床上鍧然有聲久之若無人秉燭視之見白衣下乃銀人也黃衣不復見家遂富)
(稽神錄)
銅(二)
白凡律度量用銅(漢書凡律度量衡用銅者所以同天下齊風俗也銅為物至精不為燥濕)
(寒暑變其節不為風雨暴露改其形似士君子之行是以用銅也)即山鑄錢(吴王濞)賜銅
山(漢文賜鄧通蜀道銅山鑄錢布天下世號鄧通錢)銅臭(後漢崔列入錢五百萬得為司徒問其子)
(曰我為三公人以為何如其子曰人嫌大人銅臭)萬物為銅(文選)鑿井得銅(龐儉)銅
鉤(三輔漢錄記張氏先為京都功曺晨時早起忽有鳩從内飛下張氏謂曰為禍止為福入懷鳩乃投入張)
(氏懷中探之得一銅鉤官至數郡太守後失鉤官亦絶矣)孔鏟鑿尤苦(韓思復還滁州刺史州有)
(銅官人鏟鑿尤苦思復為賈他郡費省尤多)鑿山取銅(韓泗上言今商州紅崔冶産銅而洛源監)
(久廢議鑿山取銅即詔治舊監置十鑪鑄之歲得錢七萬二千緡)柱(馬緫遷安南都護建二銅柱於漢故)
(處鑱著唐德以明伏波之裔)市銅高麗(高麗地産銀銅周世宗時遣尚書水部員外郎韓彦卿以)
(帛數千疋市銅于高麗以鑄錢)銅神(唐酉陽雜俎衡陽唐安縣東有略塘塘有銅神往往銅聲激水水為)
(變綠作銅腥魚盡死)為兵不如鐡為器不如漆(唐史銅之為兵不如鐡為器不如漆)
(禁銅則人無所用盗鑄者少食貨志劉祕)鑑磬釘鐶鈕得用銅(太和三年詔佛像以鉛錫)
(土木為之飾帶以金銀䃋石烏油藍鐡唯鑑磬釘鐶鈕得用銅餘皆禁之唐史百官志銅渠令)歲采銅
二十六萬六千斤(元和天下歲采銅二十六萬六千斤及宣宗歲率銅六十五萬六千斤唐)
(史食貨志)詔悉毁天下銅佛像以鑄錢(五代史周世宗是時中國乏錢乃詔悉毁)
(天下銅佛像以鑄錢嘗曰吾聞佛說以身世為妄而以濟人為急使其真身尚在苟利於世猶欲割截况此銅)
(像豈其所惜哉由是羣臣皆不敢言)貢銅五萬(五代高麗)
錢(三)(鑄附)
白泉布(言寶貨之行如泉之布故名之)母子輕重(漢以秦錢重更令人鑄榆莢錢有子母權)
(而行子母者錢之輕重也民患輕為重是母權子患重作輕亦不廢重是子權母也)九府(漢書太公為周)
(立九府園錢法)三官(漢書楚郡國無得專鑄唯上林三官鑄令下非三官錢不得行)五銖(漢高二年)
(行八銖錢六年行五銖錢注云榆莢錢也)鼓鑄流行鎔範(鎔鑄而合法度)銷漏
(文選曰消漏參倍言錢之消磨缺漏)青鳬(鳬或作蚨)赤仄(漢武帝以錢多輕命京鑄赤仄注以赤銅)
(為郭)潤屋之資(藩身之貨)採山(鑄錢)榆莢(見上注)鵝眼(宋略太始中通私鑄錢大)
(壞矣一貫長三寸謂之鵝眼十萬不盈一掬後禁之)藏鏹(巨萬累百)囊中杖頭(百錢)範
金(禮)銅山(見銅門注)金埒(王武子布錢買地為埒時人曰金埒)臭(見銅門注)癖(和嶠貪財)
(人謂之有錢癖)法錢(漢書曰錢法不立)貫朽(而不可校)放鑄(孝文除盗鑄錢令使人放鑄之)
雜(賈誼曰銅錫為錢敢雜以鉛鐡為他巧者其罪黥)即山(吴王即山鑄錢)磨質(取鎔屑也)肉
好子紺錢(王莽造契刀錯刀赤仄所謂子紺錢以赤銅為郭)請罷鑄(貢禹請罷鑄錢官以)
(便農除其租銖之律注云依田畆欲其除市井銖兩之租削其律也使百姓歸農復古之道)無名錢
(張安世辭不受禄詔都内别藏張氏無名錢)白金白撰(漢武帝有司言今半兩錢法重四銖其文)
(半兩實重五銖而姦或盗磨錢質而取鎔錢益輕薄而物貴乃以白鹿皮方尺緣以績繡為皮幣直四十萬又)
(造銀錫白金以天用莫如龍地用莫如馬人用莫如龜故白金三品其一重八兩圜之其文龍名曰白撰直三)
(千二百差小方其文馬直五百復小撱之其文龜直三百更用五銖錢周郭其質令不可得磨而取鎔)封
錢勿出(後漢張林議以為宜令天下悉以布為租市買皆用之封錢勿出尚書朱暉議布泉為租則吏)
(多姦官自賣鹽則與下争利)受一大錢(劉寵為會稽太守徵還吏民送錢十萬寵為人受一大錢)
督鑄(長安鑄錢多姦巧乃署第五倫督鑄錢掾領長安市市無阿枉)買官(崔列)贖罪(漢隆慮公)
(主以金千斤錢十萬為子昭平君贖罪武帝許之)不言(王衍字夷甫疾妻郭氏貪口不言錢云舉阿堵)
(物)著論(魯襃字元道著錢神論曰其積如山其流如水故能長久為世神寳親之如兄字曰孔方失之)
(則貧弱得之則富昌無翼而飛無足而走解嚴毅之顔開難發之口多者處前少者處後前者為君長後者為)
(臣僕錢之所祐吉無不利何必讀書然後富貴無德而尊無勢而熱危可使活貴可使賤生可使殺忿争非錢)
(不勝幽滯非錢不拔怨讎非錢不解令聞非錢不發)鑿井(見銅門注)飲馬(郝廉飲馬投錢)一囊
(趙一詩曰文籍徒滿腹不如一囊錢)贏二(高祖益封蕭何二千戶曰以送我錢獨贏一奉二)食萬
(何曾日食萬錢嫌無下箸處)笇緡(漢武初笇緡錢)夢磨(魏文帝問周宣曰夢磨錢文令滅乃更明)
(何也宣曰陛下家事應之時陳思王云云)夷甫(不言)魯襃(作論見上)子母之錢(隂陽之炭)
散金蔵鏹無名(漢祖無名)有癖(晉臣有癖)龜貝(漢時人上書言古今以龜)
(貝為貨今以錢易之以此貧宜改敝上問於師丹丹曰可改章下有司皆云卒難易丹老耄遂策免之)契
刀錯刀(王莽居攝以周錢有子母相權于是始造大錢重十二銖文曰大錢五十又造錯刀契刀鐶如)
(大錢身形如刀長二寸以黃金錯其文與五銖四品並行使用後以劉家有金刀罷契刀錯刀更作金銀龜貝)
(之文)半兩(漢書秦并天下幣為二等黃金為上幣銅錢質如周錢文曰半兩重如其文而珠玉龜貝銀錫)
(之屬為器飾寳藏不為幣也)顧金錢(曺兵生數招權顧金錢注招求也以金錢事權貴而求得其形)
(勢也)鑄冶鑄(史記趙國以冶鑄為業王數訟錢事張湯常排趙王)吳鄧(漢文時榆莢錢輕乃)
(更鑄四銖令民縱自鑄故吴以即山富埒天子鄧通財過王者吴鄧錢乃布天下)馬排人排水
排(韓暨公至為監冶謁者舊時冶作馬排一熟石用百匹更作人排又費功曁乃因長流為水排計其利三)
(倍於前)沈郎錢(吴興沈充又鑄小錢謂之沈郎錢錢既不多由是稍貴)廢錢議(晉桓元輔)
(政議欲廢錢用穀帛孔琳之議巧偽之人濕榖以要利薄絹以充資故用錢非唯豐國亦以省刑耳)鑄錢
歛貨(蜀劉備收成都士衆皆掠盡府庫財寳軍用不足備憂之劉巴子初曰鑄直百錢平物價令吏為官)
(市備從之數月充實)血塗(漢時有青鳬錢以血塗之去又来)圓而函方(立泉貨之法)母
以權子(制輕重之宜)輕重相權(大小兼利)榆莢五銖(既將私鑄)竹刑三
尺(難逭國章)孔改錢弊法(崔神度拜并州長史始至有詔改錢弊法州縣布下俄而物價踴昂)
(百賈驚憂神度質其非于朝)萬選萬中(張鷟員半千稱鷟文辭猶青銅錢萬選萬中時號鷟為青)
(錢學士)壞銅象為錢(柳仲郢拜京兆尹會廢浮屠法盡壊銅象為錢仲郢為鑄錢使吏請以字)
(識錢者不答既淮南鑄會昌字久之僧反取為鐘鼓)鉛鐵錢(劉劒絳拜湖南留後教馬殷鑄鉛鐵錢十)
(當銅錢一)本倍於子(韓洄上言江淮七監歲鑄錢四萬五千緡輸京師工用運轉每緡度工于是本)
(倍於子)歲進億萬(王鈇歲進錢鉅億萬)羡進京師(韓融拜中丞湖南觀察使盧周仁以)
(南方屢火取羡錢億萬進京師融劾奏天下一家中外之財皆陛下府庫周仁陳中利假異端公違詔書循私)
(希恩恐海内效之因緣漁刻則生人受弊罪始周仁請重責還所進代貧民租入詔不從置銀河隂院以虞水)
(旱)治牆(李景讓母鄭治家嚴身訓勤諸子始貧乏時治墻得積錢僮婢犇告母曰士不勤而禄猶菑其)
(身况無妄而得我何取亟使閉坎)光院(陸扆徙戸部侍郎同中書門下平章事自三省得宰相有光署)
(錢留為錢資學士院来始有至扆送光院錢五千萬以榮近司)鄭使君錢(鄭綮補廬州刺史歲滿去)
(贏錢千緡藏州庫後宅盗至終不犯鄭使君錢)淮南府錢八十萬緡(李德裕遷淮南節度)
(使代牛僧孺僧孺聞之以其軍事付其副張鷺即馳去淮南府錢八十萬緡德裕奏言止四十萬為張鷺用其)
(半)榆莢(南蠻投和在真臘南銀作錢類榆莢)歲鑄十餘萬(劉晏至湖嶠荒險處所出貨皆)
(賤弱不償所轉晏悉儲淮楚間貨銅易祈歲鑄緡錢十餘萬)錢尋廢(開元中以錢濫惡江淮間尤甚)
(在勑業斷令御史往江淮間收歛納官鎔之其費稍廣州縣恐錢數不充隨以好錢繼之自是百姓財弊耗損)
(御史坐此左遷舊法每一千重六斤四兩近鑄者各重七斤歐陽詢所書六典注)錢爐(皇朝少府置十)
(爐諸州皆属焉及少府罷鑄錢諸州遂別合絳州三十爐楊宣鄂蔚各十爐益鄧柳各五爐岸三爐定一爐同)
(上)錢流地上(晏能權萬貨重輕使天下無甚貴賤而物常平自言如見錢流地上劉宴)縱錢
(李若初代王維為浙西觀察時天下錢少貨輕州縣禁錢不出境商賈不通若初始奏縱錢以起方貨詔曰可)
請鑄(第五琦少以史幹進初琦請鑄乾元重寶錢以一代十既當國又鑄重以一代五十會物價騰踊飢)
(饉相望議者以為非是詔貶忠州長史)本分錢(裴延齡帝謂延齡曰朕所居浴堂殿一棟將壓念易)
(之未能也延齡曰宗廟至重殿棟微矣且陛下本分錢用之無窮何所難成帝驚曰本分錢奈何對曰此在經)
(誼愚儒不能知臣能言之按禮天下賦三之一以充乾豆一以事賓客一以充君之庖厨陛下奉宗廟能竭天)
(下賦三之一乎鴻臚禮賓勞于四夷用什一為有嬴陛下奉宗廟所御饔餼簡儉以所餘為百官廪料飡錢未)
(盡也則所不盡者為本分錢以治殿數十尚不乏况一棟哉帝顧曰人未嘗為朕言之陸贄極論其譎妄)賜
歲錢百萬為脂粉費(貴妃楊氏傳賜諸姨歲錢百萬為脂粉費)積錢盈室(五代)
(袁正辭積錢盈室室中常有聲如牛人以為妖勸其散積以禳之正辭曰吾聞物之有聲求其同類爾宜益以)
(錢聲必止)永通錢貨(南唐李景鍾謨請鑄大錢以一當十文曰永通泉貨謨得罪而大錢廢韓熙載)
(又鑄鐵錢以一當二)半月(驃國以金銀為錢形如半月)順天得一(史思明建元順天鑄順天)
(得一錢)錢徧天下(王鍔每燕饗輒錄其餘賣之以收稱故鍔錢徧天下)飛錢(食貨志憲宗以)
(錢少復禁用銅器時商賈至京師委錢諸道進奏院及諸軍諸使富家以輕装趨四方合劵乃取之號飛錢)
買春錢(承平舊纂曰進士不第者諸知供酒肉之費號買春錢)授金錢(八月望夜師與上遊)
(月宫還潞州城上俯視城郭悄然而月光如晝師因請上吹以玉笛在寝殿中師令人取頃之而至既奏曲授)
(金錢於城中而還旬日潞州奏八月望夜有天樂臨城兼獲金錢出唐逸史)錢文(初王氏之鎮閩城罍)
(甓皆有錢文有曰此城終歸錢氏諸王氏惡之因命剗去而錢文愈明又謠言曰風吹楊葉鼓城下不得錢来)
(戈不罷吴越備史)黃金鑄為臣錢(廢王倧即位以黃金一鎰命近侍袁文昌鑄為臣錢文昌)
(意有所求䜟且懼不就乃宿謀於匠者别鑄一以為備以所授鑄之廢王臨視果不就因潜以宿鑄者獻之同)
(上)緡貨通行(詳求適變可以便人所貴緡貨通行里閭寬息韓愈錢重物輕)鉛錫和青
銅(往日用錢捉私鑄今許鉛錫和青銅刻泥為之最易得好惡不合長相蒙杜甫詩)雜以鉛鐵
則惡(文粹劉秩禁私鑄錢議鑄錢不雜以鉛鐵則無利雜以鉛鐵則惡惡則不重)歛輕為重
散重為輕(陸宣公奏議峻用銅為器之禁苟制持得所則錢不乏矣有強監以入其直有𣙜酒以納)
(其資苟消息合宜則錢可收固可以歛輕為重錢不足固可以散重為輕弛張在官何所不可)富埒天
子(文粹劉秩禁私錢議漢文時吴王濞諸侯也富埒天子鄧通大夫也財侔王者此皆鑄錢之所致也)古
之為錢以通貨幣(張曲江集議私鑄錢布帛不可以尺寸為交易菽粟不可抄勺貿有無故)
(古之為錢以通貨幣)王老(王元寳人以錢文有元寳字因呼錢為王老出南部新書)一爐(裴寂改鑄)
(錢賜一得自鑄)王元寳以錢為花逕(開元天寳遺事王元寳以錦綉石為柱以錢為)
(甃花逕)錢文甲跡(昔因文德皇后于武德中行開元通寳錢命名及書皆歐陽詢所為初進鑄樣)
(后搯一甲㾗因鑄之出譚賓錄)錢鬼(復有和長興者鉅萬藏家貫朽仄磨鱗差螭縮陣陣腥澁死而有知)
(是謂錢鬼出孫權文)通神(幽閑鼓吹張延賞問度支有一冤獄久不决及公判度支期以旬日平反視事)
(日案上一帖云奉錢三萬貫乞不問其獄公怒悉收吏訊之次日於盥洗處又一帖云奉錢十萬貫公嘆曰錢)
(至十萬通神矣)堂厨食利錢(兩省以江淮冨人給文牒周行天下利堂厨食利錢方鎮令預宴諸)
(道大將之上富屋虛有影占之名德裕判曰萬錢已厚常愧素餐百姓尚貧豈宜争利既異拔葵之意尤傷脫)
(粟之名將欲率人且宜正本遂罷之獻替錄)將以平率輕重權本末(齊威得其術而)
(國以覇周景失其道而人用幣考諸載籍國之興衰實繫於是劉秩請禁私鑄錢)挼葉成錢(大中)
(遺事軒轅先生居羅浮山宣宗召入禁中能以桐竹挼滿手之葉悉成錢)禁人無得以銅為
器(在塞其隙無使之洩禁人無得以銅為器皿禁鑄銅為浮屠佛像鐘磬蓄銅過千斤者鑄錢以為他物者)
(皆罪死不赦韓愈錢重物輕状)言錢弊之輕重者熟矣(元稹錢貨議状古今言錢弊之)
(輕重者熟矣或受大錢或放私鑄或龜或貝或皮或刀或禁埋藏或禁銷毁或禁器用或禁滯積皆可以救一)
(時之弊也)上清童子(貞觀中岑文本退朝於小亭避暑寐覺忽有叩門者報云上清童子文本慕道)
(即命入乃年二十以下道士儀質爽邁冠淺青圓帔履衣服輕細乃曰僕上清童子自漢朝得果成本生於吴)
(得夫不凝滯之道文本語以漢魏宋齊梁間君臣社稷之事了如目覩文本曰吾人冠帔何制度之異對曰夫)
(道在於方圓之中僕外服圓而心方正相時儀也又問曰衣服皆輕細何王所出對曰此是上清五銖服又問)
(曰比聞六銖者天人衣何五銖之異對曰尤細者則五銖也後令人潜送詣其所止出門於院墻下瞥然不見)
(命工掘之至一古墓墓中無餘物惟得古錢一枚文本悟上清童子是銅名元寳錢之文也外圓心方錢之状)
(也青衣銅衣也五銖亦錢之文也漢時於吴是漢時鑄五銖錢於吴王也)自晉以東厥錢用
青金自河而北厥錢用黑金(吴殊異之禁不行矣牛僧孺策)取尉遲公
帖(隋末一書生居太原苦於貧所居抵官庫因此而見有錢數萬貫遂欲携挈見一金甲人持戈曰汝要錢)
(可取尉遲公帖来此尉遲公錢也書生訪求至鐵冶處有尉遲敬德者方袒露蓬首鍜煉之次乃前拜之公問)
(曰何故曰乞錢五百貫以濟貧困尉遲怒曰打鐵人安得錢乃侮我耳生曰足下他日富貴若能哀憫但乞一)
(帖公不得已令生執筆曰錢付某乙五百貫具日月著名書生持去公與隨從大笑以為妄也書生却至庫復)
(見金甲人令繫于梁上高處書生取錢止五百貫後敬德佐神堯立殊功勑賜錢一庫開庫欠五百貫將罪主)
(者忽於梁上得帖手視之乃打鐵時書帖累日驚嘆求書生具陳所見厚遣之出逸史)幣輕則物
價騰踴(古今之言錢弊者多矣而又可一貫以其時之升降輕重也幣輕則物價騰踴幣重則農無所)
(集皆害也就而言之孰為利曰幣重則利曰奈害農何曰賦不以錢而制其罪布帛之數則農不害以錢則多)
(出市帛而價則害矣柳文)請天下以州名鑄錢(唐志武宗廢浮屠法永正監官李郁彦請)
(以銅像鐘磬罏鐸皆歸廵院州院銅益多矣鹽鉄使以工有常力不足以加鑄許諸道觀察使皆得鑄錢坊淮)
(南節度使李紳請天下以州名鑄錢京師為京錢交易禁用舊錢)時患錢輕(以至於量資帛權子)
(母代復改鑄攸行榆莢契刀厚薄輕重何人所制杜甫進士策)置錢萬緡(崔戎為華州刺史吏以故)
(事置錢萬緡為刺史私用戎不敢及去召吏曰籍所置錢享軍)以紙寓錢(王璵漢以来葬喪皆有瘞)
(錢後世里族稱以紙寓錢為鬼事至是稱乃用之)鑄大鐡錢(又閩王延義改元永隆鑄大鐡錢以)
(一當十五代史)武德四年鑄開元通寳(徑八分重四銖四參積十錢重一兩得輕重大)
(小之中其文以八分篆隸三體)洛并幽益桂等州皆置監(賜秦王齊王三爐右僕射)
(裴寂一爐以鑄盗鑄者論死沒其家屬已上唐食貨志)今之錢古之下幣也(開元二十)
(二年宰相張九齡建議古者以布帛穀粟不可尺寸抄勺均乃為錢以通貿易官鑄所入無幾而工費多宜縱)
(民鑄議下守官宰相裴耀卿黃門侍郎李林甫河南少尹蕭炅秘書監崔沔皆以為嚴斷惡錢則人知禁稅銅)
(折役則官冶可成計估度庸則私錢以利薄而自息若許私鑄則下皆棄農而競利矣左監門衞錄事參軍劉)
(秩曰今之錢古之下幣也若舍之任人則上無以御下下無以事上不可一也物賤傷農錢輕傷賈物重則錢)
(輕錢輕自卑物多則作法收之使少物少則作法布之使輕柰何假人不可二也鑄錢不雜鉛鉄則無利雜則)
(錢惡今塞私鑄之名人猶冒死况設陷穽誘之不可三也鑄錢無利則人不鑄有利則去南畆者衆不可四也)
(人富則不可以賞勸貧則不可以威禁法不行人不理繇貧富不齊若得鑄錢貧者服役於富室富者乘利而)
(益恣不可五也夫錢重繇人日滋於前而鑢不加舊公錢與銅價頗等故破重錢為輕錢銅之不增在採用者)
(衆也出唐食貨志)王清本(元和初次陽村百姓王清傭力得錢五鐶因買田畔一枯栗樹將為薪以)
(求利經宿為鄰人盗斫創及腹忽有黑蛇舉首如臂語人曰我王清本也汝勿斫其人驚懼失斤而走及明王)
(清率子孫薪之復掘其根根下得大瓮散錢實之王清因是獲利而十餘年巨富遂甃錢形龍號王清本酉陽)
(雜俎)
貨財(四)
白聚人(易曰何以聚人曰財)利用厚生(注利用以阜財厚生以養民)二曰貨(洪範)
(八政)不殖(貨利)貨悖(而入亦悖而出)以財發身(仁者)貨惡其弃於地(不必)
(藏諸已)兵者財用之蠧生孽(藴利生孽)露積(晉平原王幹雖有爵禄若不在)
(已秩奉布帛皆露積腐爛)能散(積而能散)藩身(左傳曰貨以藩身子何愛焉)孔壞寳若
山(太平公主賜死壞寳若山)饒財(蕭嵩家饒財)財力傾殫(李嶠上書曰易稱何以聚人曰)
(財今倉儲蕩耗財力傾殫不足以聚人)營財産無厭(江安王元祥性庸吝所致營財産無厭)
厚殖(胡鉦拜嶺南節度使廣有舶具竒寳鉦厚殖財)家無羡財(韋貫之沈厚生平未嘗通饋遺)
(故家無羡財)財貯鉅萬(王涯李訓罷乃及禍是時十一族貲貨悉為兵掠而涯居永寧里乃楊憑)
(故第財貯鉅萬取之彌日不盡)居財不訾(外戚獨孤懷恩居財不訾)嗜財(徐浩晚節頗嗜財)
以財自雄(裴曲先流北廷無復名撿專居賄二年至數十萬娶降胡女為妻妻有黃金駿馬牛羊以)
(財自雄)裒貨財遺謝貴幸(齊澣為兩道採訪使裒貨財遺謝貴幸)聚所得財
(武攸寧築大庫百餘舍聚所得財一夕火不遺一錢)抽擢私昵廣納貨財(牛羊日歷李宗)
(閔與牛僧儒更相唱和抽擢私昵廣納貨財門大啓而公道奄矣)外國之貨日至(韓愈序外)
(國之貨日至殊香象犀玳瑁竒物溢於中國不可勝用)
錦(五)(繡附)
白重錦(傳曰歸夫人重錦三十兩注言錦細熟者以二丈雙行故曰兩盖二十疋)貝錦(萋兮斐兮)
(成是貝錦萋斐錦文也)廻文(竇滔妻蘇氏織錦為廻文詩以寄滔宛轉循環文甚悽惋)織文(禹貢)
(厥篚織貝文錦之屬)美錦(子産謂子皮曰子有美錦不使人學製焉大官大邑所以庇身也其為美錦不)
(亦多乎)精麤中數廣狹中量蜀錦(成都有錦城)爛兮(錦衾爛兮)
(詩)厥篚(見上注)如金(釋名曰錦金也作之功重其價如金)靡麗纖縟如貝
之文(若金之價)盈尺有幅袤丈成疋文織(錦繡之屬也見周禮)衣
夫錦(孔子謂宰予曰衣夫錦於汝安乎)車(漢書馮夫人出塞以錦車)帆䌫(吴書甘寧以錦維舟)
(去則弃之隋煬帝以錦為帆)衣(詩衣錦褧衣裳錦褧裳)步障(世說石崇錦步障四十里)翻鴻
走龍廻鸞舞鳳(盖古錦之文)衣錦(漢書項羽曰冨貴不歸故鄉如衣錦)
(夜行)還鄉(武帝拜朱買臣為會稽太守曰如衣錦還鄉又後漢光武封景丹為櫟陽侯並如此)段(美人)
(贈我錦繡段)冰蠶(拾遺記東海有冰蠶其繭五色織為文錦入水不濕)濯(蜀有濯錦江)帳(郎官)
(有錦帳)束錦(儀禮婚舅享婦之送者酬以束錦注送者謂隸子弟妻妾)一篋(衛人饋叔向羹與一)
(篋錦)錦不相佀(魏文帝詔羣臣前後每得蜀錦皆不相佀)束髮(禮童子以錦束髮)不鬻
石(山有錦石庾肩詩曰鬻石鎮浮橋)黼黻(文章)斐成(文選貝錦斐成濯色江波)繡文
繡繡段(見錦門)御史之服(御史以繡為衣)夫人之衣(衛侯與夫人繡衣曰)
(聽於二三子二三子大臣也繡取其文章順序)五采(周禮五采備謂之繡也)成六幣(周禮六合)
(幣以繡)充邦國之幣(具見周官)禁商賈之衣亦聞漢詔(漢詔曰錦繡纂)
(組害女工也商賈不得衣之)難崇衣馬之奢(史楚莊王有愛馬衣以文繡)宜禁被
牆之僭(漢書曰黼繡古天子之服也今富人大賈嘉會召客以被牆)布地(天子以文繡布地)
針縷(論衡曰繡之未刺絲帛何以哉及加五采之功施針縷之飾則文章炫燿而學者亦如之)靡麗
纖縟與黼同文為天子之服(書曰黼黻絺繡)映騘俱麗為
御史之衣彰施五采(綦組九文)文繡有恒(月令)文織(見錦門)典
絲(周禮典絲宜文繡)刺文(史刺繡文不如倚市門)罷(漢哀詔齊三服官諸織綺繡難成女工之)
(物皆止無有所輸也)孔曳繡為颿(杜亞拜淮南節度使泛九曲池曳繡為颿詫曰要當稱是林沼)
(李衡曰未有錦䌫云何亞大慙)錦裘繡帽(李晟每與賊戰必錦裘繡帽自表指顧陣前)視錦
繡(元德秀視錦繡未嘗求足)賜瑞錦服(東女真王歛臂使大臣求請官號武后冊拜左右玉鈴衛)
(將軍賜瑞錦服)織錦(新羅真德襲王遣春秋子法敏入朝真德織錦為頌以献)曝衣紈繡不
可計(陳孺每曝衣紈繡不可計)賜以宫錦(封敖武宗使作詔書賜以宫錦)錦繡堆(舊唐)
(史謝延皓大順中以詞賦擅名與徐寅不相上下時號錦繡堆)貢重錦(裴胄拜荆南節度使是時方鎮)
(争剥下希恩制貢重異綾名貢奉有中使者即悉公帑市歡胄待之有節)朝霞錦(五代阿保機遣使者)
(觧俚隨頃以朝霞錦聘梁)文錦(郭崇韜莊宗聞破蜀遣宦官向正嗣勞軍正嗣還上蜀簿得文錦五十萬)
(匹)波斯錦(吐藩其所貢波斯錦)毛錦(五代室韋其人工巧善織毛錦)山林皆覆以
錦(吴越錢鏐游衣錦城宴故老山林皆覆以錦)獻錦十五床(杜鴻漸兼成都尹入朝獻錦十)
(五床)錦裘(范君瑾執元普送突厥頡利得之遺以錦裘)衣錦晝游(張士貴虢州人授虢州刺)
(史帝曰顧令卿衣錦晝游耳)廣陵錦(韋堅通漕成舟署某郡以所産暴陳其上若廣陵錦)竒錦
(崔寧嚴武白寧為利州刺史及武為劒南節度獻誠見𣢾以竒錦珍貝遺獻誠且求寧)明霞錦(唐酉)
(陽編宣宗大中初女蠻國獻明霞錦練水香麻以為貢光耀芬馥著人五色相間而美麗於中國之錦)魚
油錦(女王國貢魚油錦紋綵尤異入水不濡濕云有魚油故也)冰蠶絲錦(唐樂府錄康老子嘗)
(賣一錦褥有波斯見之者乃曰此冰蠶絲錦所織暑月陳於座滿室凊凉)大食有重錦其載
二十槖駞乃勝(既不可兼負乃裁為二十匹每三歲一餉黠戞斯)樣與前不同
(有錦衣隸宫錦坊禄山亂後人尋其舊坊不收曰如今花樣與前不同遣之盧氏記)池底鋪錦(李石)
(開城錄文宗論德宗奢靡云聞得禁中老宫人每引泉先於池底鋪錦王建宫詞魚藻宫中鎻翠蛾先皇行處)
(不曾過只今池底休鋪錦菱角鷄頭積漸多是也)瑞錦送麒麟(杜甫詩)每掖庭經
錦則給酒(唐史百官志)小襦繡芳蓀(杜甫詩)誰家挑錦字滅燭
翠眉顰(江月詩)鬭鷄初賜錦(上)獸錦奪袍新(送李白)改張思
婦錦(元禎送侍御)貝錦無停織(杜甫)賜瑞錦以著善政(王方慶累遷廣)
(州都督境内清畏議者謂治廣未有如方慶者號第一下詔賜瑞錦雜采以著善政)風生錦繡香
(泛江)必取著于粉純文繡之飾(杜甫南郊)機中織錦秦川女(李白)
(烏夜啼機中織錦秦川女碧紗如煙隔窗語)翡翠黃金縷(繡成歌舞衣上)詔制皆錦
翠池飾(唐史代宗皇后沈氏傳)
絲(六)
白厥篚檿絲(禹貢青州貢檿絲注云檿桑絲中琴瑟絲篚筐也)當旣蠶之時且
徵繭稅(書曰桑土既蠶)及載績之日爰成婦功(詩八月載績)治而棼
之(衆仲曰以亂治亂猶治絲而棼之)受采之悲(墨翟悲素絲之受采)積微之誡(郄長)
(倩贈公孫宏素絲禭以為積微成大之誡)王言如絲(其出如綸)貿絲(詩氓之蚩蚩抱布貿絲)
朱繩(直如朱絲繩)青轡(有青絲轡)有條(而不紊)素絲五紽(五緎五總詩)厥
篚之貢典絲(周禮典絲掌絲入而辨其物以其賈揭之注絲入謂九職之嬪婦所貢絲)湅
絲(周禮帨氏湅絲以涗水漚其絲七日去地尺暴之晝暴諸日夜宿諸井七日七夜是謂水湅注涗水以灰)
(湅水者漚之宿諸井懸井中)詩(綠兮絲兮女所治兮)素絲(紕之組之詩)與絮同價(孟子)
(曰有許行欲令絲絮輕重同布帛長短同則價相若)色絲(曺娥碑云色絲絶字也)寒女衣(詩皎)
(皎白素絲織成寒女衣)園客(琴賦絃以園客之絲)孔身所蠶素絲(李元&KR0008;邢州人洛州)
(刺史元行冲邀致之問經義畢贈衣服辭曰吾軀不可服新麗懼不稱以速咎也行冲垢衊復與之不獲已而)
(受俄報身所蠶素絲曰義不受妄財也)絲枲(突厥傳魏晉羌狄居塞垣絲枲所生散於數萬里之外)
絲不容織(食貨志絲不容織有不恕物之病)五兩為鈎(百官志織染著絲五兩為鈎)
獻十萬兩(房知温卒後其子彦儒獻其父絲十萬兩五代)碧金絲(唐杜陽編代宗嘗幸興慶)
(宫於複壁間得寳匣匣中軟玉鞭遂命碧金絲為鞘絲即永泰元年彌羅國所貢云其國有桑枝榦盤屈履地)
(而生大者連延十數頃小者隂百畆其上有蠶可長四寸其色金其絲碧亦謂之金蠶絲縱之一尺引之一丈)
(撚而為鞘表裏通瑩如貫琴瑟)靈泉絲(大軫國以五色石甃池塘採大柘葉飼蠶于池中始生如蚊睫)
(及老可五六寸池中有挺荷雖驚風疾吹不能傾動大者可闊三四尺而蠶經十五日即入荷中成蠒形如斗)
(自然五色國人繰之以織神錦故謂靈泉絲)一絲兩絲(雲仙散錄浣花旅地志曰杜甫寓蜀每蠶)
(熟即與妻兒躬行而乞曰如或相憫惠我一絲兩絲)晶比凝霜瑩如委霧(杜牧謝新絲表)
華絲(文粹張說鄎國公主碑華絲繡像)為綫補君衮為絃繫君桐左右
脩闕職宫商還古風端然潔白心可與神明通(龜蒙素絲)園
客麗獨繭詩人吟五緵(同上)荆州麥熟繭成蛾繰荒憶君
頭緒多(李白荆州歌)繭絲之租兩耗其二銖(杜牧祭城神)
織績(七)
白不績者不縗(周禮)蠶則績(而蟹有筐)織室(漢書百官表少府屬有東織室西織)
(室注成帝各名織室)夜績(食貨志曰冬民既入婦人同巷相從夜績女工一月得四十五日注一月中又)
(得夜半為十五日)織蒲(臧文仲妾織蒲為不仁與民争利也又周勃以織蒲曲為生注葦薄一名曲)
織屨(翟方進母織屨)蠶織(詩云婦無功事休其蠶織)教織(後漢崔寔為五原太守土宜麻枲而)
(俗不知織寔斥賣儲跱乃作紡績織絍練緼之具以教民得免寒苦)斷織(樂羊遠遊尋師學業一年来歸)
(妻跪問其故羊曰久行在外懷思無他妻乃引刀趨機曰此織生自蠶繭成於機杼一絲而累以至寸累寸不)
(已遂成於尺累尺遂成丈匹今若斷之則損前功稽廢時日當日知所亡以就懿德羊感之七年不返)織
紝承筐杼軸公父文伯母(公父文伯母退朝其母紡績文伯止之母怒曰)
(使童子備官云云)織組異善(吴起使妻織組曰如所示妻織異善起曰非詔也歸之)弄杼
(軋軋弄機杼)支機石女脩(織絍男務耕耘文選)方織(孟軻母方織見軻學歸母問學)
(所至孟子曰未能博習母以刀斷機曰子之廢學若予之斷機也孟子後遂勗勵成天下之名)龍梭棼
機(斷機)嫠婦不恤其緯(而憂宗周之隕)紡焉(莒之嫠女)工織(新人工織縑故人工)
(織素)潛織(吴都賦云泉客潜織而卷綃)牽挺(列子云牽挺機躡也)不為下機(史記蘇秦)
(歸妻不為下機)乞餘光(貧人女謂富人女曰願以餘光振之)辟纑(仲子避兄離母居於陵身織履)
(妻辟纑以易食孟子責之績麻曰辟練麻曰纑)風驚蟋蟀(聞織婦之鳴機)月滿蟾蜍(見天)
(河之弄杼)教以婦功(供其女事)終日七襄(詩曰跂彼織女終日七襄注云襄駕也)孔
晝田夜紡(楊三安妻李舅姑亡三安又死子幼孤窶晝田夜紡凡三年葬舅姑及夫兄弟凡七喪遠)
(近嗟涕)常月織絶一端(劉元佐貴母尚在賢婦人也常月織絶一端示不忘本)象牀
玉手亂殷紅萬草千花動凝碧(已悲素質隨時染裂下鳴機色相射杜甫白絲)
(行)機杼鳴簾櫳(魯人重織作機杼鳴簾櫳李白五月詩)流黃機(愁苦不窺隣泣流上)
(黃機天寒素手冷長夜燭復微一日不滿匹鬢蓬亂若絲贈裴司馬)機中織錦秦川女(烏夜)
(啼)搔絲鳴杼機(百里聲相聞贈清漳明府姪革)挑紋嫁不得(元稹織女詩)績
而後成(韓文若布與帛必蠶績而後成者也)魯女驚莎鷄鳴機應秋節(李白)
絹(八)
白纖縞(厥貢纖縞)新人織縑(古詩新人工織縑故人工織素織縑日一疋織素五丈餘持縑)
(將比素新人不如故)冰紈黃絹(色絲)賜絹萬疋(張華以平吴之功賜絹萬疋)織
而軋軋(束以戔戔)盈尺(有幅)袤丈胡威之問(胡質為荆州刺史賜其子威絹)
(一匹威曰大人清高何得此絹父曰俸禄之餘)陳寔遺盗(陳寔見梁上之盗乃遺絹兩疋)辨其
苦良(周禮凡布絹辨其苦良比其大小而賈之物書而楬之注云别其麤細廣狹書其賈於物也若今時)
(題署絹帛)一其淳制(淳廣狹也制長短也周禮)縑緗(漢賜降胡縑緗孫章誤以十為千)貸
(魏文帝在東宫嘗從曺洪貸絹百匹洪不與及洪犯法甘分必死既得原上書謝)遺(王丹持一縑往吊人)
(曰如丹此縑出自機杼)魯縞胡質俸禄之餘(見上注)王丹機杼之
出孔縑直(權德輿又言大歷中一縑直錢四千今止八百稅入加舊則出於民者五倍其初)置
虞鄉(司空圖王重榮父子雅重之嘗為作碑贈絹數千圖置虞鄕市人得取之一日盡)縑去馬
来(五千匹縑易一匹馬縑去馬来無了日縑絲不足女工苦疎織短裁充匹數藕絲蛛網三丈餘廻鶻訴稱)
(無用處白居易隂山道)輕縑素練(張九齡之文如輕縑素練實濟時用而窘邊幅張說論文)東
絹(我有一匹好東絹重之不减錦繡段已令拂拭光零亂出杜詩)受饋縑(太宗疾貪吏欲痛懲刈之)
(乃間遣人遺諸曺一吏受饋縑帝怒詔殺之矩曰吏受賕死固宜然陛下以計給之因即行法所謂罔人以罪)
(非道之以德之誼帝悅)遇我薄(皇甫湜為福先寺碑援筆立就度贈以車馬繒綵甚厚湜大怒曰自)
(吾為顧况集序未嘗許久今碑字三千一字三縑何遇我薄耶度笑曰不羈之才也)
綿(九)
白鄉貢八蠶之綿(一歲八蠶出日南)挾纊(傳師人多寒王廵三軍撫而勉之三軍之)
(士皆如挾纊)麗密(聖主得賢臣頌云荷氊被毳者難與道純綿之麗密)重繭衣裘(楚子使薳)
(子憑為令尹遂以疾辭重繭衣裘鮮食而寝注繭綿衣)纖纊(禹貢厥篚纖纊細綿也)懷冰(古詩)
(挾纊如懷冰)
素(十)
白如霜雪(新裂齊紈素皎潔如霜雪)故人織(見絹門)素書(古詩呼兒烹鯉魚中有尺)
(素書)尺素(文賦非尺素之所擬)濯手(古詩纖纖濯素手)束腰(洛神賦曰纖腰如束素)列
素縑素孔將縑比素(韓愈自河南令除職方員外郎歸朝問前後之政如何對曰將)
(縑比素出南部新書)寒衣一匹素(夜借鄰人機杜牧秋娘詩)經刀尺(殘工委筐篋餘素經)
(刀尺韋應物)東園素(染毫東園素柳宗元書事)
帛(十一)
白束帛戔戔精麤廣狹(布帛精麤不中數廣狹不中量不鬻於市)有幅
無遷(晏子曰富如布帛之有幅焉為之制度使無遷)妾不衣帛(季孫相魯無衣帛之妾)非
帛不暖(七十)賜(宣詔曰鳳皇集於新蔡其賜汝南太守帛百匹又東方朔射覆為卜中則賜臣帛)
裂帛(恨賦裂帛繫書)五十(可以衣帛)販(灌嬰販繒繒亦帛)裂繒(史記周幽王后襃姒好裂)
(繒聲)涷帛(周禮慌氏湅帛以欄為灰渥淳其帛寔諸澤器滛之以蜃注以欄木灰漸澤其帛澤器謂滑澤)
(之器滛薄粉令帛白也蜃蛤也蛤灰今海旁有之渥音漚清其灰而盝之而揮之注清澄也於灰澄而出盝希)
(之希而揮去其蜃而沃之而盝之而塗之而宿之注更沃淳明日沃而盝之注朝更沃至夕盝之更沃至旦盝)
(之亦七日而漚枲暴諸日夜宿諸井七日七夜是謂水湅)贈先生(家語孔子之剡遇程子於途傾盖語)
(終日相悅謂子路曰取束帛贈先生傾盖駐車也)實筐篚(詩鹿鳴序云既飲食之又實幣帛筐篚以)
(將其意)承筐是將(注所以行幣帛也)與布同價(孟子許行事具布門注)孔樵
貴帛賤(劉義節并州人從平京師為鴻臚卿時傾府庫為軍賞帑財大乏義節曰今京師屯兵多樵貴)
(帛賤)書帛(狄仁傑送制獄丏筆書帛置禇衣好謂吏曰方暑請付家徹絮)太府之帛為殫
(魏知古拜黃門侍郎會造金仙玉真觀諫曰諸司試補員外檢校官嬴二太府之帛為殫)不受(馮伉膳部)
(員外郎李抱真卒伉持節臨吊歸之帛不受又致京師伉上表固拒)澄水帛(唐杜陽雜編同昌公主一)
(日大會韋氏族暑氣特甚主命取澄水帛以水蘸之掛于南軒良久滿座皆思挾纊澄水帛長八九尺似布而)
(細明薄鑒中有涎能消暑毒也)人之仰而生者在穀帛(穀布既豐無飢寒之患韓愈策)
(問)公藝賜帛(張公藝九世同居高宗有事太山臨幸其居問本末書忍字以對賜縑帛而去)囊
中帛(杜甫北征詩那無囊中帛救汝寒凜慄)彤庭所分帛本自寒女出(鞭撻)
(其夫家聚歛貢城闕同上)内帛擎偏重(送許拾遺)以䟽易良(突厥序為將者刻薄自入)
(給帛則以䟽易良)補雜費(劉義節請軸舒藏内見繒取羡尺補雜費得十餘萬叚)
練(十二)
白澄江(静如練)吳門之馬(孔子曰望吴門之曳練視之乃白馬)季孫練冠(待罪)
王導衣(晉王導為太保時軍藏竭唯有練千端鬻不售導乃製練布單衣皆效之乃貴也)孔輕
縑素練(文藝傳開元中張說與齊堅論近世文章張九齡如輕縑素練實濟時用而窘邊幅)&KR1845;襠
(唐車服志文舞即白練&KR1845;襠)楚練(杜甫詩越羅與楚練照耀輿臺軀)縞練吹組帳(韓愈)
(岳陽樓詩)練帨(長姬香御四羅列縞裙練帨無等差韓愈李花)天清小城擣練急(杜甫)
(秋風)月出砧杵動(白公秋霽月出砧杵動家家擣秋練)白練為衣(唐則天長壽二年詔)
(應天下尼當用白練為衣)組練照楚國(李白)素練風霜起(杜甫畫鷹詩)
綃(十三)
白蟬翼(魏文帝詩絹綃白如雪輕華比蟬冀)卷綃(鮫人潜織以卷綃鮫人泉客織輕綃於泉室出)
(以賣之)輕綃(見上)孔襲紈綃(吐蕃弄贊妻文成公主弄贊見中國服飾之美自裭氊罽襲紈)
(綃為華風)綘綃(唐張瀆宣室志滎陽鄭氏子見婦人自稱汜人後汜人於筐中出絳綃一端令鬻之有胡)
(人千金償其價)霞綃帔(唐陳鴻長恨侍上皇得成都方士入蓬莱宫見一人霞綃帔)鮫綃(北夢)
(𤨏言張建章為幽州司馬曾以府命往渤海遇水仙遺鮫綃自齎以進將事者為之傳亳州太清宫道士有收)
(得其本者曰明宗皇帝有事郊邱建章鄉人掌東序之寳且言國璽外惟有二物其一即建章所進鮫綃篋而)
(貯之軸之如箸以紅線纏之亦云夏天溽暑展之滿室凜然)胡綃半尺(唐豐年錄開成中物價至)
(賤村路賣魚肉者俗人買以胡綃半尺士大夫買以樂天詩)三破紅綃(辨音集李龜年至岐王宅)
(岐王贈三破紅綃)輕霧霏(杜甫送魏六丈詩綃綺輕霧霏)紫綃帔(幽怪錄巴卭人橘有老叟)
(象戲一叟曰我輸紫綃帔一副)紫綃帳(元載造芸暉堂堂内設紫綃帳見帳門)龍綃衣(元載)
(納薛瑶英為姬以龍綃衣一襲無一兩載以薛瑶英體輕不勝重衣於異國求此服也杜陽編)染朝霞
(誰為虞卿裁道帔輕綃一匹染朝霞李賀)
綺(十四)
白一端(古詩客從遠方来遺我一端綺)雙鴛之文(又曰文彩雙鴛鴦裁為合歡被)餘霞
(散成綺)厥篚織文(織文錦綺之屬)下裳(古詩緗綺為下裳紫錦為上襦)琴名(司馬相如)
(之琴名綠綺)雉翼(射雉賦鶯綺翼以赬撾)士不衣織(織綺也)孔未嘗衣紈
綺(竇建德妻曹未嘗衣紈綺)宣州綺(地理志宣州土貢綺)細綺(杜甫詩輕紈細綺相追飛)無
文綺之飾(盧懷慎服無文綺之飾)雙鴛(韋蘇州擬古詩别時雙鴛綺留此千恨情)深宫
皆羅綺(李白金陵)解我紫綺裘(且換金陵酒上)聞有鴛鴦綺特為美
人贈(陳子昂詩)五兩為束(唐史天子廵狩刺史令贄其土之寳錦綺繒布皆五兩為束)
羅(十五)
白雲羅鳳文蟬翼(並羅名)纖密羅襪羅衣(何飄搖)
裳(洛神賦綴羅裳以深軀)帷(羅帷)扇(羅扇)三代服(馮房父子兄弟三代為侍中並帶青紫羅)
(綺)紅羅(魏都賦云紅羅颯洒綺組繽紛)絶袖(史記荆軻把秦王羅袖絶)霑裙(别賦送愛子兮)
(霑羅裙)似雪如雲(言羅白似雪薄如雲)生塵(洛神賦羅襪生塵)紫羅囊孔
賜五色羅(新羅遣子弟入太學學經術帝賜五色羅)孔雀羅瓜子羅(地理志鎮江貢)
(孔雀羅瓜子羅春羅)寳花羅(越州貢寳花花紋等羅)冠(高麗王以白羅裂冠大臣青羅冠)會
稽羅(韋堅鑿潭通漕成帝為升樓堅取小斛舟每舟署某郡以所産暴陳其上若會稽則羅)獻羅
(杜鴻漸兼成都尹入朝獻羅十五牀)輕春風(羅衣輕春風李白寄遠)曳紫烟(羅衣曳紫烟李)
(白詩)垂羅(垂羅舞縠揚哀音白苧詞)越羅(繅絲須長不須白越羅蜀錦金粟尺杜甫白絲行)心
精煙霧色指歴千萬緒(韋蘇州雜體春羅雙鴛鴦出自寒夜女心精煙霧色指歴千萬)
(緒長安貴豪家妖豔不可數裁此百日功惟將一朝舞舞罷復裁新豈思勞者苦)霜羅曳曳(文粹)
(崔融啓母廟碑)秋雲羅帕(賈知微遇曾城夫人杜蘭香以秋雲羅帕裹丹五十粒與生曰此羅是織)
(女繰玉繭織成遇雷雨而密藏之後大雷雨失帕所在麗情集)花羅封蛺蝶(杜甫詩)少答
胡王萬匹羅(杜甫入朝口號)
布(十六)
白精麤廣狹(布帛精麤不中數廣狹不中度不鬻於市)有幅無遷(布帛有幅為之)
(制度使無遷也)抱布(貿絲)南炎火浣(火鼠之毛為布浣之於火振之如雪)西蜀橦華
(蜀都賦云布有橦華)衛侯衣(大布之衣)漢相被(公孫宏為漢丞相卧布被)孟光裙(孟光)
(荆釵布裙而嫁梁鴻)王孫囊(楊王孫以布囊盛其屍而瘞之)高祖奮(布衣而取天下)燔機
(史記公儀休見布好疾出家婦燔其機恐奪人之利)遺盗(王烈遺盗布令其改過勸善)麻衣如
雪(曹風)一尺(漢文帝徙淮南王道死時人歌曰一尺布尚可縫一斗粟尚可舂兄弟二人不相容)百
匹(燕書宋該字宣宏太祖以該性貪賜布百匹令負而歸重不能勝乃至僵頓以愧之)懸(主人懸布堇父)
(登之及堞而絶之蘇而復上者三主人辭焉乃退帶其斷布以徇於軍三日春秋襄十年)齋必有(明衣)
(布也)廣狹疎密(辨其苦良)反女功之始(禮曰大祭以䟽布為尚反女功之始)蜀布
(張騫在大夏見蜀布笻竹杖)越布(後漢陸績祖父閎建武中為尚書令美姿貌著越布單衣世祖見而)
(好之自是常勑會稽獻越布)露積(王幹字子良雖有爵禄若不在己秩俸布帛皆露積腐爛)黃潤
比筒(蜀都賦黃潤比筒籝金所過黃潤細布也)贈(王戎罰吴南郡太守劉陂十贈戎細布五十端為司)
(隸所紏以知而未納不坐帝曰戎豈懷私苟得不欲為異耳然而為清慎者所鄙由是損名)紵衣(子産)
(獻延陵季子)火浣布(魏志云漢時梁冀以火浣布為單衣嘗會賓客冀佯争酒失杯而汙之偽怒觧)
(之曰燒之布得火燃如灰凡布垢盡火滅粲然絜白若用灰水洗中間久絶魏文帝以火性酷烈而無含育之)
(氣必不然之事遂著典論言必無乃刊石於廟門外與石經並至明帝立西域重譯而来獻之於是大臣乃試)
(以示百寮遂滅此論天下笑之矣)羲皇作孔子冠(羲皇造布孔子作緇布冠)與帛同
價(孟子許行曰布帛長短同則價相若)泉(天台山有瀑布泉)孔衣(盧照隣客東龍門山布衣藜羹)
海西布(波西織水羊毛為布曰海西布)蔽身(西域尼婆羅一幅布蔽身)高昌草(高昌有草)
(名曰白疊纈花可織為布)朝霞布(南蠻環王真觀時王頭藜獻朝霞布)胡女(地理志慶州土貢胡)
(女布)錦貲(泗州土貢錦貲布)絲布花布(嶲州土貢)賜布九萬(郭子儀屯絳州時帝)
(已不豫引至卧内帝賜絹布九萬)大幅布(日本開元初栗由復朝請從諸儒授經詔四門助教趙元)
(默即鴻臚寺為師獻大幅布)㠿布(劉悟傳王釗守洛州給土㠿布一端禎檄代歲廪)疊布積
水(大中末京師小兒疊布積水紐之向日謂之曰枝暈五行志)紫絲布(明皇十七年真卿問范氏)
(尼曰吾得五品否尼指坐上紫絲布云顔卿彩色如此)粗曰貝精曰㲲(南蠻環王草吉貝也)
(緝其花為布粗曰貝精曰㲲)
綾(十七)
白鶴文(謝惠連詩客從遠方來贈我鶴文綾)五十絲(傅元烏先生傳曰舊綾機五十絲為五十)
(躡先生易以十二竒文異變因而作成)金縷(昔秦國以金縷為綾)青衾(漢内臣卧青綾被)竹
根柹蔕馬眼蛇皮(已上四種今時綾名)紈扇(江淹詩紈扇如團月)孔
官端綾吴綾方丈綾(韋堅鑿潭以通漕二年而成帝為登樓召羣臣臨觀堅豫取洛汴宋)
(山東小斛舟三百首貯之潭每舟署某郡以所産暴陳其上若廣陵則官端綾會稽則吴綾吴郡方丈綾船皆)
(尾相銜進數十里不絶)禁(代宗帝紀大歷六年四月戊寅禁文紗吴綾為龍鳳麒麟天馬辟邪者)出
綾一端募麥一斗(吐蕃贊普始沙州刺史周鼎為唐固守贊普使尚綺心兒攻之都知兵馬)
(使閻朝執鼎殺之自領州事城守者八年出綾一端募麥一斗應者甚衆)異綾(裴胄荆南節度使是時方)
(鎮争剥下希恩制重錦異綾名貢奉有中使者即悉公帑市歡胄待之有節)鳥眼(湖州貢鳥眼綾)魚
口(潤州貢水紋方紋魚口繡葉花文紋)龜甲溪鶩等綾(地理志蔡州上貢四窠雲花龜甲溪)
(鶩等綾)立鵝天馬盤絛掬豹(李德裕敬宗立詔索盤絛繚絞千疋復奏言立天鵝天馬)
(盤絛掬豹文彩怪麗怪乘輿當御今廣用千疋臣所未喻)犒軍(韓滉劉元佐不朝帝密詔滉以綾二十萬)
(犒軍)龍油綾(唐杜陽編貢龍油綾紋彩尤異入水不濡濕云有龍油故也)玄綾(樵人指說樂天)
(飛雲履玄綾為質)完封不發(韓思復永淳中家益窶歲饉京兆杜瑾以百綾餉思復思復方併日)
(食而綾完封不發)請借左藏庫綾萬匹(五代王峻請借左藏庫綾萬匹太祖勉從之)
十樣花紋綾(地理志越州土貢)
絺綌(十八)
白為絺為綌(詩曰葛之覃兮施于中谷是刈是穫為絺為綌服之無斁)葛之覃兮(見上)
絺兮綌兮(凄其以風)當暑紾絺綌(必表而出之論語)蕉葛升越(弱於羅紈)
夏日葛衣(堯儉)衣葛(嘗苦寒)葛屨(紏紏葛屨可以履霜)履霜之屨(見上)削
瓜之巾(為天子削瓜者副之巾以絺為諸侯削瓜者華之巾以綌)掌葛(周禮掌葛以時徵絺綌之)
(財)蒙彼縐絺(葛之美者)荃葛(漢書江都王建遣通越閩侯遺建荃葛注荃葛細布字作銓)
紾絺綌(不入公門禮)暑服(月令孟夏天子初衣暑服注云絺綌)孔采絺不御(烈女)
(盧惟清妻徐惟清貶播州尉徐采絺不御)不服紉絺(和政公主諸子不服紉絺)冰雪之交
衆裘我絺(文粹柳宗元愚谿對)絺而清(柳宗元八駿說圓首横目食穀而飽肉絺而清裘而)
(燠一也)九月猶絺綌(焉知南鄰客九月猶絺綌杜甫遣興詩)慣習炎蒸穢絺
綌(同上苦寒)黃葛生洛溪黃花自緜羃(青煙蔓長條繚繞幾百尺閨人費素手採)
(綴作絺綌又暑服莫輕擲李白葛篇)冬暖更纖絺(杜甫書懷)治絺葛供女事(柳宗)
(元饒娥廟碑)纖葛絺紵克供以脩(同上)
麻(十九)
白藝麻(如之何横縱其畒)漚麻(東門之池可以漚麻)漚紵(東門之池可以漚紵)漚菅
(左傳拘鄫人漚菅者曰何故使吾水滋)邱中(有麻)蓬生麻中(不扶自直)如雪之衣
(麻衣如雪)黂實(爾雅黂枲實枲麻也黂音墳)藝之於畝(漚之於池)是刈是穫(載紡)
(載績)八月(載績)有條(而不紊)化理絲枲(枲麻也)典枲(周禮典枲掌布絲縷紵之)
(麻草之物以待時頒功而受齎及獻功受苦功以其賈揭而藏之以待時頒)五原(後漢五原宜麻枲崔)
(寔為太守斥賣儲跱作紡績織絍練緼之具)爭漚(石勒與李揚争漚麻池相毆擊)孔給麻二
車(滕王元嬰帝嘗賜諸王綵五百以元嬰及蔣王貪黷但下書曰滕叔蒋弟不須賜帛給麻二車助為錢緡)
(二王大慙)紛麻(獨孤及上䟽曰百揆隳刺如沸粥紛麻)三斤為(唐百官志織染署麻三斤為綟)
緫髮(李少良傳大歷八年有晉州男子郇謨以麻緫髮行哭長安東市人問之曰我有字三十欲以獻上)
樊鄉換麻(雲仙散錄字錦曰有人收得虞世南與圓機畫紙剪開字二賣之至樊鄉一字得麻一斗)
麻冥冥(失路麻冥冥韓愈詩)高如墉(劉餗嘉話蔡州紫極宫階前種麻生高如墉道士葺為藩)
(屏其醮日霹靂屏下忽有狸迹尋之上屋蹤大如馬)蜀麻久不来(杜甫客居詩)蓬心頼
倚麻(柳宗元詩蓬心賴倚麻)疎麻方寂歴(柳宗元田家詩庭際秋蟲鳴疎麻方寂歴)舟
楫通鹽麻(杜甫柴門行)楚人四時皆麻衣(詩)學士閤麻生(梁相)
(國鄭珏與李相國愚同為楚人一日鄭閤子下有一麻生李曰承旨入相矣乃指麻視鄭曰天命也時亢陽其)
(麻茂盛若高丈餘如雨露之徧滋暨霜降成實乃白麻也李賀鄭曰必然矣是夜制出鄭果登庸紀異)
縠(二十)
白細如霧(子虚賦鄭女曼姬垂霧縠)徐步(洛神賦云動霧縠以徐步)輕如煙(沈休文詩)
(長煙引輕素言如縠之状)孔輕明(唐文粹崔融啓母廟銘曰羅縠輕明)繒縠(地理志河南府土貢)
(繒縠)白縠(唐絳州土貢白縠)輕容生縠(唐地理志越州貢輕容生縠)中官不衣
(唐車服志中官不衣紗縠綾羅)曼姬始縠(唐文粹王維逍遥谷讌集序曼姬始縠)
白孔六帖卷八
