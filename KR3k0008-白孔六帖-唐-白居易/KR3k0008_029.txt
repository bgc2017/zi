白孔六帖卷二十九唐白居易原本
宋孔傳續撰
謙讓(一)恥尚(二)
貞(三)恭敬(四)
謹(五)慎(六)
傲慢(七)勇(八)
壯(九)
謙讓(一)(謙損)(以貴下士附)
白謙尊而光(易)君子有終益謙(天道虧盈而益謙)流謙(地道變盈)
(而流謙)福謙(鬼神害盈而福謙)謙謙君子(卑以自牧牧養也)鳴謙(撝謙)謙德
(之柄)用九天德(不可為首)誰敢不讓(書)推賢讓能(書)陽禮教讓
則民不争(周禮)讓德於天(天子有善讓德于天諸侯有善歸諸天子士庶人有善本諸父)
(祖)讓善(善則稱人過則稱己則民讓善)大讓如慢(小讓如偽)不争(道塗不争險易之利)
(冬夏不争隂陽之和)讓而受惡(觴酒豆肉讓而受惡人猶犯齒)讓而坐下(衽席之上讓而)
(坐下人猶犯貴)讓而就賤(朝廷之臣讓而就賤人猶犯君)能以國讓仁孰大焉
(宋公疾太子兹父固請曰目夷長且仁目夷曰云云)范宣子讓(其下皆讓)策其馬(孟之反後)
(入為殿抽矢策其馬曰非敢後也馬不進也)三以天下讓(太伯)能以禮讓(為國乎何)
(有)謙受益棄德不讓韋玄成(謙遜下士遇知識步行必下從者轝載送)
(之)王伯(有平吳功無矜滿之色)不以名位格物(陸玩通雅不以名位格物誘納後進)
(謙若布衣由是搢紳莫不蔭其德宇也)一家讓而一國興讓不以能驕
人(尹翁歸)讓德之主上能(下競)能以禮讓(不為禍先)雖質而已矣
(然陋如之何)問高難對(調下易悲)向鵬衢而自愧(瞻鶂路以驚魂)太伯三
讓(晉侯三辭)夷齊讓國(虞芮讓畔)不讓(當仁不讓于師)崇讓論(劉寔子真以世多進)
(趍著崇讓論)謙損損益盈虛與時偕行酌捐損上益
下(人說無疆)滿招損(謙受益)自卑而尊人難進(易退)曲則全窪則
盈敝則新(老子)尹翁歸(謙退不以能驕人)慮以下人不自滿假(書)
裒多益寡以貴下士結韤(王生處士也於庭中三公九卿盡會立王生顧謂張)
(釋之曰吾韈解庭尉為我結韈釋之跪而結之或謂王生傲也)執轡(魏公子無忌自執轡虛左迎侯嬴嬴)
(曰臣有友人在屠請共過之即朱亥也賓從怪公子久立朱亥之家公子貌愈謹爾)以貴下賤大
得民也(易)降尊就卑貴而能降降心相從孔周公
下白屋(吐哺不及飡選)時稱長者(竇德元兄德明高祖兵叩長安而宗室孝基神符道)
(宗及竇誕趙慈景等竝繫獄隋將衛文昇隂世師欲殺之德明諫曰罪不在此殺之無傷於彼祇取怨焉不如)
(縱之乃止長安平謁高祖終不自言時稱長者)謙謹自守(楊弘武無他才特謙謹自守)昔時
一尉(陽嶠常語人曰吾備位方伯而心亦昔時一尉耳)降禮賞接(封倫楊素負才藝多所凌)
(藉惟于倫降禮賞接)輔政謙不肯事(齊映與崔造劉滋竝輔政滋端重寡言映謙不肯事否可)
(一顓於造會造疾映乃當國)若不在勢位者(路巖居循循謙飭若不在勢位者)遇人
長幼如一(陽城謙恭簡素遇人長幼如一)聖人教人謙(孔穎達帝問孔子稱以能問于)
(不能以多問于寡有若無實若虛何謂也對曰此聖人教人謙而已雖能仍就不能之人以咨所未能已雖多)
(仍就寡少之人更資其多内有道外若無中雖實容若虛非特匹夫君德亦然本傳)謙謹下人(鄭餘)
(慶遷御史中丞務謙謹下人引御史坐與論議)撤集賢幔舍(徐堅玄宗為集賢院以堅副張說知)
(院事帝大酺集賢幔舍在百司上說令揭大牓以侈其寵堅見遽命撤之曰君子烏取多尚人)無為出
人上(劉延祐李勣戒之曰子春秋少而有美名宜少自抑無為出人上延祐欽納)自敘著行
紀(渾瑊嘗自敘著行紀一篇其辭一不矜大天性忠謹功高而志益下每有賜予下拜跪受常若在帝前)
帝美其誠(薛放穆宗為太子拜侍讀及即位參贊機命帝謂曰小子新立懼不克荷先生宜相以輔)
(不逮放叩頭曰臣庸淺不足塵大任自有賢能處之帝美其誠寵待尤至)不以貴倨人(曹華雖出)
(戎伍愛重士大夫不以貴倨人)謙柔敦厚為三朝所推(苗晉卿德宗時官至郎中陸贄)
(欲進粲官帝不許曰晉卿往攝政有不臣之言贄奏陛下以晉卿姦邪粲等當坐則當公議其罪若知見誣亦)
(宜擢粲等以示天下且晉卿起文儒致位台輔謙柔敦厚為三朝所推安肯為滅族計雖甚狂險猶不為之况)
(老臣乎帝然之)不敢以貴權自處(趙隠性仁悌不敢以貴權自處)謙卑自將(吳奏)
(才敏銳而謙卑自將)終身讓路不枉百步(朱仁軌常誨子弟曰終身讓路不枉百步終身)
(讓畔不失一段本傳)每遷官讓形於色(雀玄亮)讓成美德毋多(房玄)
(齡進司空固辭帝遣使謂曰讓誠美德也然國家相眷賴久毋多讓)推避以文墨事(柳宗元答)
(韋珩書封示退之書云欲推避以文墨事且以勵足下若退之之才過僕數人尚不宜推避于僕非其實可知)
(故相假借為之詞耳)幕中謙謙(李藩張建封在徐州辟為從事居幕中謙謙未嘗論細微)克己
自下(雖不肖人至未嘗敢以貌慢之况時所尚者邪韓文)謙謹好禮(五代周臣鄭仁誨謙謹好)
(禮不自矜伐為士大夫所稱)謙謹未嘗與物忤(霍王元軌)兄弟讓國(尉遲勝本)
(王于闐貞元初曜上言國中以嫡承嗣今勝讓國請立其子銳帝欲遣銳襲王勝固辭以曜久行國事人安之)
(銳生京華不習其俗不可遣當是時兄弟讓國人莫不賢之)謙靖免禍(楊涉哀帝時為中書門下)
(平章事受命與家人泣與其子凝式曰世道方極吾嬰綱羅不能去將重不幸禍且累汝然以謙靖終免于禍)
恥尚(二)
白其心愧恥若撻于市(伊尹恥其君不及堯舜)有恥且格(格止也)恭
近於禮遠恥辱也衣敝緼袍(與衣狐貉者立而不恥者其由也與)不恥
(惡衣惡食)不恥縲紲(管子曰不恥縲紲恥天下之不治)非人(孟子曰無羞惡之心非人也)
知恥(彭薛知恥)恥之(左丘明恥之丘亦恥之)恥躬之不逮坐於塗炭
(孟子曰伯夷與鄉人處如朝衣朝冠坐于塗炭之上行之望望焉若將凂焉凂汙也)知恥(近乎勇)地
有餘而民不足君子恥之孔識元紫芝(元德秀字紫芝蘇源明常語人)
(曰吾不幸生衰俗所不恥者識元紫芝也)徒步而恥濡足(徒步而恥濡足寧能自信其言哉皇)
(甫湜答李生書)三王用明而恥察(三皇用真而恥聖五帝用聖而恥明三王用明而恥察李)
(商隠元結文集序)有恥者得賜甚於戮(長孫順德以受賕為有司劾發帝因賜帛數十)
(愧切之大理少卿胡演曰順德以賂破法不可赦奈何又賜之帝曰使有恥者得賜甚于戮如不能乃禽獸也)
(殺之何益)無怍於心無愧於色(柳宗元啟)不從枉羞為非(同上四維論管)
(子以禮義廉恥為四維彼所謂恥者曰不從枉也人之命恥者曰羞為非也)吏唱名乃入(李戡)
(年三十明六經舉進士就禮部試吏唱名乃入戡恥之明日徑返江東)
貞(三)
白貞勝(吉凶者貞勝者也)貞者事之幹也利貞(者性情也)天地之道
(貞觀者也)日月之道(貞明者也)公叔文子卒(公曰衛國有難夫子以其死衛寡人不亦)
(貞乎)送往事居偶俱無猜貞也(傳)貞而不諒貞夫(天下之動)
(貞夫一者也)一人元良萬邦以貞共貞(我二人共貞)德貞(恒其德貞)
師貞文人吉(易)貞正也卜貞(周禮)卜來歲之貞孔峭正(虞世)
(南煬帝雖愛其才然疾峭正弗甚用也)勁正不顧患(李渤時政移近倖紀律蕩然渤勁正不顧)
(患)鯁正(蕭放以鯁正為權近所忌)韓琬(景雲初上言自兹以來趋勢者進守道者退諧附者無黜)
(剥之憂正直者有後時之歎)持正無違附(武元衡李吉甫李絳數争事帝前不叶元衡獨持正)
(無所違附帝稱其長者)莊詞正色(武儒衡上謁宰相鄭餘慶未嘗有所易以莊詞正色見重于餘)
(慶)侃侃不干虛譽(薛廷老在公卿間侃侃不干虛譽推為正人)秉正自將(吕元)
(膺時方鎮多姑息獨元膺秉正自將監軍及中人往來者無不嚴憚入拜吏部侍郎正色立朝)當官則
正言不可得而詘(崔沔)正必去邪邪必害正(李德裕嘗建言朝廷惟邪)
(正二途正必去邪邪必害正然其辭皆若可聽願審所取舍)鯁正讒擠(劉瞻貶驩州天下謂瞻鯁)
(正特為讒擠舉以為冤)辨邪正(李德裕既入謝即進戒帝辨邪正夫正人既呼小人為邪小人亦謂)
(正人為邪何以辨之請借物為喻松柏之為木孤生劲特無所因倚蘿蔦則不然弱不能立必附他木故正人)
(一心事君無待于助邪人必更為黨以相蔽欺)操行堅正(韓愈操行堅正鯁言無所忌)處正
特立(崔咸為御史處正特立風采動一時)李翺(陛下既以武功定海内若遂革敝事復高祖太宗舊)
(制用忠正而不疑屏邪佞而不邇此政之根本)任骨鯁正直(同上陛下資上聖如不惑近習容悅)
(之辭任骨鯁正直與之脩復故事以興大化可不勞而成也)正人用則佞人憂(李邕貶遵)
(化尉妻溫復為邕請戍邊曰妾聞正人用則佞人憂邕之禍端故自此始)不為權近所持(裴璘)
(以道自任悉心事上疾黨附不為權近所持)不詭隨(蕭至忠為中書令時楚客懷姦植黨而韋巨源)
(楊再思李嶠務自安無所弼正至忠介其間獨不詭隨時望翕然歸重)不事新貴(韓臯王叔文用)
(事臯嫉之謂人曰吾不能事新貴從弟曄以告叔文叔文怒出為鄂州蘄沔觀察使)孤立一意(陸贄)
(初劉從一姜公輔等才下不逮贄遠甚徒以單言暫謀偶有合由下位建台宰而贄孤立一意為左右權倖沮)
(短又言事無所回諱隂失帝意久之不得宰相)毅然寡合(穆寧性不能事權右毅然寡合)始終
不失其正(楊於陵節操堅明始終不失其正)謝絶(薛萃父順為奉天尉與楊國忠有舊及用)
(事將引之輒謝絶)中立自將(王質雖與李德裕厚善而中立自將不為黨)不屈附權
貴(裴寬徙河南尹不屈附權貴)不恤近倖(李石起為相以身徇國不恤近倖)十年無
書賄入權家(沈傳師更二鎮十年無書賄入權家)堅正有守(武元衡帝素知元衡堅正)
(有守故睠禮信任異它相)以不附離見疾(孟簡王叔文在戶部簡以不附離見疾)竇羣
(王叔文黨盛雅不喜羣羣亦悻悻不肯附)貪冒苟進邪薄之夫沮其志(陽城出為)
(道州刺史柳宗元聞之遺何蕃等書曰陽公在朝四方聞風貪冒苟進邪薄之夫沮其志)何蕃(初朱泚反)
(諸生將從亂蕃正色叱不聽故六舘士無受汙者陽城傳)是子堅正(韋溫李德裕擢部員外郎或言)
(雅為牛僧孺厚德裕曰是子堅正可以私廢乎)獻書謁皇帝(杜甫别蔡十四獻書謁皇帝志己清)
(風塵流涕灑丹極萬乘為酸辛天地則創痍朝廷多正臣)姚宋為相邪不如正(太平用事)
(正不如邪柳澤停斜封官疏)居與正為鄰(游與邪分歧居與正為鄰白居易座右銘)天子
素重其正(李勉召為大理少卿然天子素重其正擢太常少卿欲遂柄用)論議持正(虞世)
(南貌懦謹外若不勝衣而中抗烈論議持正)左右前後皆正人也(欲其身之不正烏可)
(得邪韓文)正聲諧韶濩(韓愈詩)不喜由官倖進(李鄘稍厚善吐突承璀承璀歸)
(數稱薦之召拜門下侍郎同中書門下平章事鄘不喜由官倖進及出相樂作泣下謂諸將曰吾老安外鎮宰)
(相豈吾任乎至京師不肯視事引疾固辭改戶部尚書)不邇讒邪(韓愈釋言公正則不邇讒邪)
貞之為言正也(柳宗元非國語)凡所陳諭感動物情(裴度同中書門下平)
(章事度劲正而言辨尤長于政體凡所陳諭感動物情)鳴玉拖金盡正臣(杜甫入朝)
恭敬(四)
白天道敬親(人道好謙)敬遠恥(恭寡過)能自中出(肅乎容貌)禮由外
作(慎爾威儀)相下以卑起敬思恭德由慎立(名以恭聞)毋不
敬(禮)事思敬(貌思恭)居處恭(執事敬)如祭之敬(若思之莊)出門如
見大賓(使民如承大祭)恭近於禮(遠恥辱也)卑讓(禮之宗也)敬可棄乎
恭敬(德之聚也)能敬(必有德)恭則不侮慮以下人(謙也)允恭(克讓)為
人上者(奈何不敬)恭人(詩云戰戰兢兢溫溫恭人)兢兢業業業業戒慎
(慄慄危懼)敬之敬之(命不易哉)君子正其衣冠(尊其瞻視儼然人望而畏之)乾
乾夕惕若厲(易)接下思恭貌曰恭(洪範)自卑(君子自卑而尊人)
致敬(禮君子致敬所以免過)致恭(易君子致恭以存其位)各敬爾儀敬爾
威儀敬禮之輿也(傳)勤禮(莫如致敬)夙夜惟寅(寅敬也)謙受
益傴僂(恭貌)怵惕(敬貌)克己復禮檢身(恭己)其行己也恭
(子産)讓為禮宗(敬乃德聚)恭而無禮(子曰恭而無禮則勞慎而無禮則葸葸畏懼也)鞠
躬(入公門鞠躬如也)踧踖(恭貌)禮至於敬(行先乎恭)理躬(禮曰致禮以理躬則莊敬)
(莊敬則威嚴)子曰敬而不中禮謂之野(恭而不中禮謂之野)文以君子
之容(敬慎者仁之地也)色莊者乎三命傴僂(傳正考父三命益恭故鼎銘云)
(一命而僂再命而傴三命而俯循墻而走亦莫敢予侮)假寐(晉趙盾將朝尚早坐而假寐鉏麑曰不忘)
(恭敬民之主也)循墻而走(見上注)執轡(迎侯嬴見上注)軾廬(魏文侯軾廬於段干木止)
(戈于秦)握髮(周公下白屋之士一飯三吐哺一沐三握髮)昔三代明王之政(必敬)
(其妻子也)遇妻子若嚴君(張湛)萬石君恭敬(過宫闈門必下車趍見路馬必式上)
(賜食于家必稽首俯伏而食如于上前)終日危坐(陶侃為荆州恭而近禮終日斂膝危坐)役
仁(恭儉以求役仁)卑以自牧敬以直内敬慎不敗天道
虧盈而益謙(鬼神害盈而福謙)孔足恭未嘗忤物(楊再思畏謹足恭未嘗忤)
(物)恭勤樸忠(婁師德揔邊要為將相者二十年恭勤樸忠心無適莫)唯唯恭愿(牛仙)
(客為相謹身無它與時沉浮唯唯恭愿)端重有禮灋(楊涉為人端重有禮法)性恭謹
未嘗敢語人(李元愷)心為君君尚恭故欲小(孫思邈)心之恭
者禮必敬焉(柳宗元)恭謹不與人交(高郢)恭默為本(柳玭家訓立己)
(以恭默為本)酒至必立飲(苗晉卿充河北採訪使嘗入計謁歸壺關望縣門輒步吏諫止晉卿)
(以公門當下况父母邦乎郡太守迎犒吏所屬令行酒酒至必立飲白釂侍老有獻降西階拜而飲時美其恭)
謹(五)
白庸行之謹(庸常也易)謹於事先王克謹天戒(書)謹厚(丞相)
(車千秋謹厚)全身(張安世以謹厚全身)老謹(石慶為丞相上以老謹無能不責)鄧通(以謹)
(媚上)履霜堅冰(盖言謹也易)謹而信(汎愛衆而親仁)子曰謹而信(有愧先臣)
(無累後人)孔性周謹(楊師道性周謹未嘗語禁省事嘗曰吾讀孔光傳想其餘風或庶幾云)必
正衣冠(唐臨見妻子必正衣冠)謹厚(崔元宗外若謹厚而中刻薄)與子弟屬吏
書不草字(席豫性謹畏與子弟屬吏書不草字或曰此細事耳何留慮答曰細不謹况大事耶)韋
斌(每朝會不敢離立笑言嘗大雪在廷者皆振裾更立斌不徙足雪甚幾至靴亦不失恭)循謹無
所駮異(董晉同平章事方竇參得君裁可大事不關咨晉晉循謹無所駮異)天性忠謹(渾瑊)
(天性忠謹功高而志益下歲時貢奉必躬關視每有賜予下拜跽受若在帝前世方之金日磾本傳)崔沔
純謹無二言起居皆有禮灋(柳公綽性質嚴重起居皆有禮灋)宣麻
大寒不去位(錢徽拜尚書左丞會宣墨麻羣臣在廷方大寒稍稍引避徽素恭謹不去位久而仆)
老而彌謹(裴遵慶老而彌謹每薦賢有來謝者以為恥諫而見從即内益畏)不甚斥是
非得失(苗晉卿再秉政出入七年小心謹畏不甚斥是非得失故能安保寵名)内謹重(李華)
(外坦蕩内謹重)坐必斂衽(杜審權在方鎮視事有常處要非日入未始就内寝坐必斂衽常若對大)
(賓或畫日少息則顧直將解簾即旁無人自起徹鈎手擁簾徐下乃退)束帶終日不休偃
(崔元綜坐政事堂束帶終日不休偃)
慎(六)(慎密附慎終鑒誠)
白敬慎不敗(易)不自滿假(書)涉于春冰兢兢(業業)夕惕
若厲怵惕惟厲怨豈在明(不見是圖)不矜細行(終累大德)克
自抑畏慎而無禮則葸(葸畏懼意)君子無易由言(耳属于垣)執
虛如執盈(入虛如有人)戒慎乎(其所不覩恐懼乎其所不聞)慎獨(莫見乎隠莫顯)
(乎微故君子慎其獨)清不必慎(晉李緒至秦州刺史司馬景王曰為官長清慎勤上曰不得已何去)
(曰慎為大清者不必慎慎者不必清)石慶數馬(石慶為太僕卿出上問車中幾馬慶以策數馬畢舉)
(手曰六馬慎如此也慶于兄弟中最為簡)君子思患而預防之可不慎乎(言行)
(君子之樞機也)繫于苞桑(其亡其亡易)犇車之上無仲尼(覆車之下無伯夷淮)
(南子)慎微(董仲舒云盡小者大慎微者著)宿衛忠慎(魏許緒字仲康為武衛中郎曺仁自荆州)
(來朝謁太祖未出于殿外召入便坐語緒辭天子將出還入殿人問之緒曰彼雖貴外藩也入室語何私乎相)
(聞善之)謝絶知友(史趙禹為人廉倨為吏已來舍無食客公卿相造請禹禹終不報務在謝絶知)
(友賓客之請孤立行一意而已)惟精惟微(不可不察)死生在天(善敗由己)行不三
思(還同捨魯之役)智乖百慮(頗涉謂秦之譏)位其可不慎乎(一失其位不得列于)
(諸侯况其下乎)慎言語(節飲食)執輕如不克(克勝也禮)慎於行慎密
君子慎密而不出也君不密則失臣(臣不密則失身幾事不密則害)
(成)慎以避禍不言溫樹(孔光守法度修故事上有所問據經對時有所上言輒削)
(藁典樞密歸家燕語不及朝省事或問溫室樹何木光對以他事)不畏慎(後漢陳寵為尚書性周密)
(常稱人臣苦不畏慎在樞密拒絶親友)壊本(任放為黃門侍郎每納忠言輒手壊其本)有智防
(魏荀攸謀密自從太祖征伐有智防謀帷幄時人子弟莫知所言)焚草(羊祜叔子典樞要嘉謀讜議皆)
(焚其草)決政已輒病(張安世職樞密以謹慎周密自著每定大政決己輒病莫敢出聞有詔令)
(乃驚使吏之丞相府問焉朝廷大臣莫知其預議)毁草(樊宏靡節所上便宜及言得失輒手自書寫毁)
(削草本公朝訪逮不敢對衆)小吏為密(楊阜義山為將作大匠欲上疏省宫人不見幸者召御府)
(吏問後宫人數吏守舊令曰禁密不得宣露阜怒杖吏一百數之曰國家不與九卿密乃與小吏為密乎帝聞)
(敬憚之)慎終知終(易曰知終終之可與存義也)乃終有慶伊訓曰
其後嗣王罔克有終相亦罔終無初有終慎始(敬終)
靡不有初(鮮克有終)終之實難半塗而廢(君子遵道而行半塗而廢吾不)
(能已矣)君子之道(思其始也思其終也)慎終如始慎終追遠(民德歸厚)
(矣)鑒戒終日乾乾夕惕若厲(易)視履考祥君子安
不忘危(存不忘亡治不忘亂)人無水鑒(當于民鑒)鑒于后羿(殷鑒不遠在夏后之)
(世鑒于后羿而用德度)宜鑒於殷(鑒明則塵垢不止)亡國之社(每國立亡國之社以)
(為鑒戒)雖休勿休(日慎一日)諸臣不佞(晉入楚軍三日舘榖范文子立於戎馬前曰君)
(幼弱諸臣不佞何以及此君其戒之)申之炯戒小懲(大戒)孔謝賓客不通
(溫彦博性周慎既掌機務謝賓客不通)過自畏慎(皇甫無逸過自畏慎每上表疏議數十猶懼未)
(審使者上道追省再三乃得遣)人莫見其際(蕭嵩慎密人莫見其際)勤揔衆職(吕諲)
(哥舒翰表度支判官性静慎勤揔衆職諸僚或出游諲獨頽然據案鈎視簿最翰益親之本傳)羸服(宗室)
(暠為汝州刺史昆弟繇東都候之輒羸服往州人無知者其清慎舉如此)篤慎(徐岱性篤慎至宫殿中吾)
(未嘗近)小心慎默(裴垍中外機筦垍多所參與以小心慎默稱帝意)毁藁(郭縱性周畏不)
(立赫赫名有諫于上退必毁藁家人子弟無知者)莫知所言(裴遵慶諫而見從即内益畏雖親近)
(但記其削藁疏數而莫知所言)以道自將(陸餘慶初武后時酷吏用事中宗朝倖臣貴主斜封大行)
(蹈利嗇禍之人雖亟貴驟用而戮不反踵餘慶以道自將雖仕不赫赫訖無悔尤)劉蕡策(春秋晉狐)
(射姑殺陽處父書㐮公殺之者以其上漏言也㐮公不能固隂重之戒處父所以及戕賊之禍故春秋非之夫)
(上漏其情則下不敢盡意上泄其事則下不敢盡言故傳有造膝詭辭之文易有失身害成之戒今公卿大臣)
(非不能為陛下言之慮陛下不能用也忽而不用必泄其言)内頗周密(何瓉為人明敏通于吏事)
(外若疎簡而内頗周密五代史)笏端親書慎密(崔澄侍左右與諸王不讓席坐性滑稽帝恐漏)
(禁中語以慎密字親書笏端)積慎如觸蠆(韓文雨中聮句)以畏為本(孫思邈曰養性)
(必先知自慎也慎以畏為本)重慎未嘗語禁中事(元萬頃為性嘗重慎未嘗語禁中事)
(人及其醉問之亦熟視不答)小心畏慎(苗晉卿寬厚廉謹為政舉大綱不問小過所到有惠化及)
(秉鈞衡小心畏慎未嘗忤人意)立己以畏怯為務(柳玭家訓)竟無一言漏泄
(房玄齡以譴歸第時長孫皇后疾將大漸與上辭决曰玄齡事陛下最久小心謹慎皆所預聞竟無一言漏泄)
(非有大故願勿棄之禇遂良又抗疏理之乃召房玄齡復位)悼士無良而苦於禍(劉子)
(玄悼士無良而苦于禍作思慎賦以刺時蘇味道李嶠見而歎曰隆機豪士之流乎周身之道盡矣新史)未
嘗有過(張儉弟延師廉謹周慎典羽材屯兵三十餘年未嘗有過朝廷以此稱之舊史)推為長
者(馬懷素為昭文舘學士篤學手未嘗廢卷謙恭慎畏推為長者)勑書一匣(陸元方為宰相有書)
(一匣嘗自緘封家人莫有見者及卒視之乃前後勑書其慎密如此)著樞機論(徐彦伯累除給事時)
(王公卿士多以言語不慎密為酷吏周興來俊臣等所陷彦伯乃著樞機論以誡于代舊史)精敏小
心未嘗有過(文粹陸贄翰苑集)宇文士及(太宗延入閤語或至夜分出遇休休往往)
(馳召士及益自謹其妻嘗問向遽召何所事士及卒不對)
慠慢(七)(驕)(狂附)
白天命祐敬(人道惡盈)禮不長慠(神亦害盈)傲狠威儀(而驕近亂)傲不
可長(禮記)無怠無荒自暇自逸或敢侮予何以卑
我(傳)彼皆偃蹇(驕傲之貌)使驕且吝(其餘不足觀也)驕君子泰而
不驕不仁者(不可與長處樂)自廣(自滿)直而不倨(倨傲也)敬親(者不)
(敢慢于人)立無跛(跛不敬也跛音祕)坐無箕(箕踞不敬也)所自(邪也)安肆日
偷(偷苟且也肆恣也)忘僂傴之恭(肆偃蹇之傲)滿招損(謙受益)志自滿
無傲從康荒怠弗敬乃逸乃岸(畔岸也)位不期驕
不敬(則何以承守其官位)燕喪威儀(何禮之拘)倨見長者夷俟(夷倨)
(也俟待也)敬乃行先(傲為禍始)斯須不敬(致禮以理躬則莊敬莊敬則威嚴故外貌斯須)
(不莊不敬則慢易之心入矣)失恭與義(信義苟而行之)使驕且吝執幣(越椒)
(來聘執幣傲叔仲惠伯曰必滅傲其先君神不福也)獻俘(原叔獻俘于王不敬劉康公曰不及十年原叔)
(必有大咎天奪之魄矣)取禍(苦成叔傲甯子曰取禍之道)怠位(滕成公來會葬甚哀多涕子服)
(惠伯曰怠于其位而哀已甚兆于死所矣)受玉惰(天王賜晉惠公命受玉惰召公曰晉侯其無後乎先)
(自棄也)棄命(郤錡來乞師將事不敬孟獻子曰棄君命也不亡何為)受脤(成肅公將伐秦受脤)
(於社不敬劉子曰民有禮義威儀之則能者養之以福不能者敗以取禍今成子惰其不反乎)富而不
驕者鮮矣(驕而不亡者未之有也)戍也驕其亡乎(公叔戍)汲黯性倨
少禮(長揖衛青)申脚局下(晉王武子與晉帝棋申脚局下問孫皓曰何以剥人面皮皓曰見無)
(禮于君者則剥也)唐突諸侯(魏宣子景然常步入宫見植使問何官宣曰丞相軍謀掾也植曰應)
(得唐突列侯否宣曰王人雖微列在諸侯之上植復曰為人父吏見其子應禮否宣曰臣子之例一也)箕
踞(郭解出入人皆避有一人獨箕踞視之解問其名客欲殺之解曰居邑之不見敬是吾德不修)陵長
吏(甯成為小吏必陵長吏郅都為濟南守成為都尉直陵都出其上也)倨見長者(酈食其謂沛公)
(曰方欲圖天下不宜倨見長者)狂楚狂接輿歌而過孔子清狂不
惠(晉宣時山陽太守昌邑王賀清狂不惠)狂簡斐然成章(孔子在陳曰歸與歸與吾黨之)
(小子狂簡斐然成章不知所以裁之)狂生(酈食其家貧落薄無衣食業為縣監門吏皆謂狂生)佯狂
為巫(蒯通屢說韓信貳於沛公三分天下信不用其言乃徉狂為巫)古之狂也肆(肆直意敢)
(言也)今之狂也蕩(無所據也)一國之人皆若狂狂狷(狂者進取)後
漢仲長統(倜儻不務小節語默無常人謂之狂生)太公云大智似狂不顛
不狂其名不章(陳平)飲人狂藥馳騁田獵令人心發狂
(老子)文子(姓辛氏状貌似不足而博學多聞)狂夫孔誕傲(崔從為東都留守故事留司官)
(入宫城門列晨衙見留守吏誕傲久廢至是復行)生於富者驕生於貴者傲(柳澤)
(書)負氣鞅鞅(韓思彦中書令李敬玄劾奏思彦見天子不蹈舞負氣鞅鞅)位卑者倨
見(王毛仲不甚恭位卑者或倨見迕意即侮誶以氣凌之直出其上)遇官屬尤嫚(虢莊王鳳)
接下脫略(楊憑性簡傲接下脫略人多怨之)恃才狎侮(王縉時元載專朝天子拱手縉)
(布意附離無敢忤又恃才多所狎侮雖載亦疾其凌靳也)倨下傲上(羅立言倨下傲上出具弓矢呵)
(道宴賓客引倡優如大府)傲縱多所凌藉(鄭仁表擢起居郎嘗以門閥文章自高曰天瑞有五)
(色雲人瑞有鄭仁表傲縱多所陵藉人畏薄之)倨不冠帶(崔彦昭與王凝外昆弟也常見凝凝倨不)
(冠帶嫚言曰不若從明經舉彦昭為感)厲色慢辭(劉栖楚詣宰相厲色慢辭韋處厚惡之)作
慢語斥訕大臣(高霞位既高言多不遜又詒侮僚属作慢語斥訕大臣)視軰行傲
然(顔師古性簡峭視軰行傲然罕所推接既負其才早見驅策意望甚高)視選者不以禮
(郎餘慶遷御史中丞吏部侍郎楊思玄倨貴視選者不以禮餘慶劾免其官)恌輕忤物(崔信明蹇)
(亢以門望自負嘗矜其文謂過李百藥議者不許楊州錄事參軍鄭世翼者亦傲倨數恌輕忤物遇信明江中)
(謂曰文公有楓落吳江冷願見其餘信明欣然多出衆篇世翼鑒未終曰所見不逮所聞投諸水引舟去)造
化小兒相苦(杜審言恃才高以傲世見疾初審言痛甚宋之問武平一等省侯何如答曰甚為造)
(化小兒相苦尚何言然吾在久壓公等今且死固大慰但恨不見替人云)褊躁傲誕(杜甫嚴武以世)
(舊待甫甚善親詣其家甫見之或時不中而性褊躁傲誕嘗醉登武床瞪視曰嚴挺之乃有此兒武亦暴猛外)
(若不為忤中銜之)褊傲(薛逢王鐸為宰相逢又以詩訾鐸鐸怒中外亦鄙逢褊傲故不見齒)軒傲
(李林甫初三宰相就位二人磬折趍而林甫在中軒驁無少讓喜津津出眉宇間觀者竊言一鵰挾兩兔)視
僚黨謷然(韋陟自以門品可坐階三公居常簡貴視僚黨謷然)辱京兆尹于禁中
(郗純遷中書舍人時魚朝恩以牙將李琮署兩街功德使琮恃勢桀横衆辱京兆尹崔昭于禁中純曰此國恥)
(也即詣載請速處其罪載不納)恃奥主氣豪倨(潘孟陽)奏仁傑不遜(狄仁傑初)
(宰相張光輔討越王軍中恃功多暴索仁傑拒之光輔怒曰州將輕元帥邪仁傑曰亂河南者一越王公董士)
(三十萬以平亂縱使暴横使無辜之人咸墜塗炭是一越王死百越王牛也且王師之至民歸順以萬計自縋)
(而下四面成蹊奈何縱邀賞之人殺降以為功冤痛徹天如得上方斬馬劍加王頸雖死不恨光輔還奏仁傑)
(不遜左授復加刺史)倚才陵籍(王勃聞虢州多藥草求補參軍倚才陵藉為僚吏共嫉本傳)傲
雖凶德(必有恃而敢行愈之族親鮮少無板聫之勢又不善交人無相先相死之友于朝無宿資蓄貨)
(以釣聲勢弱于才而腐于力不能奔走乘機抵巘以要權利夫何恃而傲韓文釋言)狂惑喪心之
人(蹈河而入火妄言而詈罵者則有之矣)傲相國又傲翰林(今二公合處而會言若及)
(愈必曰韓愈亦人爾彼傲相國又傲翰林其將何求必不然同上)人之所趨僕之所傲
(與已合者則從之游不合者雖造吾廬未嘗與之坐此豈徒足致謗而已不戮于人則幸也韓愈書)莫肯
低華簪(朅來于公卿莫肯低華簪同上詩)慢倨不為禮(嚴武房琯以故宰相為廵内刺)
(史慢倨不為禮)矜己傲物(張昌齡正觀末翠微宫城成獻頌闕下召見試息兵詔少選成文帝大悅)
(曰昔禰衡潘岳矜己傲物不得死卿才不減二子宜鑒于前副朕所求)意岸軒傲(酷吏姚紹之意)
(岸軒傲朝野注目)倨野(柳宗元與裴塤書性又倨野不能摧折以故名益惡勢益險有啄有耳者相郵)
(傳作醜語爾)目視飛鴻(房魯上節度使書目視飛鴻氣如横蜺)文章倚豪横(韓愈)
(東都遇春)不撤扇(賈餗太和九年上已詔百官會曲江故事尹自門步入揖御史餗自矜大不撤扇盖)
(騎而入御史楊儉蘇特固争餗曰黃面兒敢爾儉曰公為御史能嘿嘿耶大夫溫造以聞坐奪俸)倨見
權貴(韋方質遷地官尚書嘗属疾武承嗣兄弟往候方質據床自若或曰倨見權貴且速禍答曰吉凶命)
(也丈夫豈能折節近戚以苟免耶)襄陽兒(杜易簡殿中侍御史嘗道遇吏部侍郎李敬元不避敬元)
(恨召為考功員外郎屈之而侍郎裴行儉與敬元不平故易簡上書言敬元罪敬元曰襄陽兒輕薄乃爾)以
大自負(李琪少以文章知名亦以大自負既貴乃刻牙版為金字曰前鄉貢進士李琪常置之坐為人)
(少持重故為時所沮)奏請鞫之(晉承永嘉之後囂風未除廷臣中猶以謝鯤輕佻王澄曠誕競相祖)
(習以為高達卞壺厲色于朝曰帝祚流移社稷傾蕩職兹浮偽奏請鞫之楊䕫原晉亂說)間氣布衣
(皮日休傲誕自號間氣布衣北夢瑣言)卿自難記(許敬宗性輕見人多忘之或謂其不聰乃曰卿)
(自難記若遇曺劉沈謝暗中摸著亦可識也國史纂要)聖賢不過五人(殷安嘗謂人曰自古)
(聖賢不過五人伏羲以八卦窮天地之旨一也乃屈一指神農殖百榖濟萬民二也乃屈二指周公制禮作樂)
(百代常行三也乃屈三指孔子前知無窮却知無極拔乎其萃出乎其類四也乃屈四指自是之後無屈得安)
(指者良久曰并安五也不遜如此出朝野僉載)悔讀南華第二篇(進士溫岐即庭筠也大中)
(好文以金步搖未能對岐以玉跳脫應之宣皇賞焉令以甲科處之為令狐綯所沮除方城尉綯曾問其事於)
(岐曰出南華真經非僻書也冀相公燮理之暇時宜覽古綯怒甚後岐有詩云悔讀南華第二篇出南部新書)
南方君子(京兆尹黎幹嘗白事于王縉縉曰尹南方君子也安知朝禮其慢而侮人率如此南部新)
(書)中人處之不能無傲(若子者生有黼繢粱肉之美不知耕農之勤勞物役之艱難趨)
(其庭有魏絳之金石焉侯其門有亞夫之棨焉中人處之不能無傲柳文送嚴生)傲岸(一生傲岸苦不)
(諧李白)宦寺氣盛暴陵(李石氣雄遠當軸秉權亡所撓方是時宦寺氣盛暴陵朝廷每對延)
(英而仇士良往往斥訓以折大臣石徐謂曰亂京師者訓注也然其進孰為之先士良等恧縮不得對氣益奪)
(縉紳賴以為彊)屈宋作衙官(杜審言為隰城縣尉蘇味道為天官侍郎審言集判出謂人曰蘇味)
(道必死人驚問故答曰彼見吾判即當羞死又常語人曰吾文章當得屈宋作衙官吾筆當得王羲之北面其)
(矜誕類此)出山揖穆伯長嘯輕衣簪(李白詩)輕薄團頭(梁祖嘗言于昭)
(皇趙崇是輕薄團頭于鄂州座上佯不識駱駞呼山驢王遂阻三事新書)謗齊丘之文(江南野史)
(宋齊丘凡建碑碣皆齊丘之文命韓熙載八分書之常曰其文穢而且臭時見謗誹)風教偷薄進
士尤甚(皇甫湜答二生書近風教偷薄進士尤甚廼至有一謙三十年之說争為虛張以相高自謾詩)
(未有劉長卿一句已呼阮籍為老兵矣筆語未有駱賓王一字已罵宋玉為罪人書字未識偏傍高談稷契讀)
(書未知句度下視服鄭此時之大病所當嫉者)土俗輕揚(李濟翁嘗謂揚州者以其土俗輕揚故名)
(其州)狂疎人(柳宗元與楊誨之書積八九年日思摧其形鋤其氣雖甚折挫然己得號為疎狂人)陸
羽(更隠苕溪自稱桑苧翁闔門著書或獨行野中誦詩擊木裴回不得意或慟哭而歸故時謂今接輿也)
病狂(陳京帝器京謂有宰相才欲用之會病狂忽自刺弗殊又言中書舍人崔邠御史中丞李泌訕己帝)
(使詰辨無状)狂態(蘇世長從獵涇陽大獲帝詫曰今日畋樂乎世長曰陛下察萬機事游畋不滿十旬)
(未為樂也帝色變既而笑曰狂態發邪曰為臣計則狂為陛下計忠矣)艾氣(韓熙載性好謔浪有投䞇)
(太荒惡者使妓炷艾燻之俟來即歸之出乃嗅之曰子之卷軸何多艾氣也聞者大笑)負寵而驕
(蕭穎士安祿山寵恣穎士隂語柳并曰胡人負寵而驕亂不久矣東京其先限乎)盛氣驕愎(楊國)
(忠性疏悅捷給硜硜處决樞務自任不疑盛氣驕愎百僚莫敢相可否)夸言驕色(裴耀卿特進盖)
(嘉運破突騎施還詔為河西隴右節度使因令經略吐蕃嘉運以新立功日酣遨未赴屯耀卿言于帝曰嘉運)
(精進勇烈誠有餘然臣見其夸言驕色切憂之恐不足與立事)氣驕蹇(張九齡安祿山初以范陽偏校)
(入奏氣驕蹇九齡謂裴光廷曰亂幽州者必此胡雛也)驕侈不循法度(隴西恭王博乂高宗)
(時擢累禮部尚書恃進驕侈不循法度帝賜市書絹二百匹以愧切之然不自克也)
勇(八)(無勇附)
白節因危見(名以勇聞)達德(智仁勇三天下之達德)勇者不懼用人
之勇(去其怒)仁者必有勇(勇者不必有仁)率義之謂勇見義不
為無勇也威而不猛雖猛何為勇而無禮則亂
致身事上(見危致命)好勇而不好學(其蔽也亂)禮所貴於勇敢
者(貴其能行禮義也故勇敢彊有力者天下無事用之于禮義天下有事用之于戰勝用于戰勝則無敵用)
(之于禮義則順理外無敵内順理此之謂盛德故盛王之貴勇敢彊有力如此也若不用于禮義戰勝而用于)
(争闘則謂亂人刑罰行于國所誅者則亂人也)勇而不中禮(謂之逆)君子尚勇乎
(君子有勇而無義為亂小人有勇而無義為盗)君子惡勇而無禮者子貢惡
不遜以為勇者(遜順也)勇爵(傳齊莊公朝指州綽郭最曰是寡人之雄也州綽曰君以)
(為雄誰敢不雄然臣不敏平隂之役先二子鳴莊公為勇爵注設爵位以命勇士也)期死(期必也不顧義)
(理期于必死也)狼瞫曰供用謂之勇(死國用也)勇不作亂勇則害
上不登於明堂死而不義非勇也勇夫(仡仡勇夫射御不違我尚)
(不欲)銳氣凌雲(精誠貫日)銳敏(精勇)是無勇也忘家(忘身)百夫之
防(萬人之敵)勇者(若怯)訓勇力之士時使(晉侯使荀賓為右)如虎如貔
桓桓赳赳客氣(非真勇也)素厲(空猛無勇)陵弱(違彊凌弱非勇也)毛
遂之氣(終出三千)宜僚之才(可當五百)内亂不與(外患不避)我武惟揚
仡仡勇氣(洸洸武威)勇於敢(則殺一何壮也)臨辜而屢斷(勇也)白刃
可蹈佽飛之官以斬蛟(楚佽飛以寶劍渡河有兩蛟夾船乃斬之楚王聞其勇乃)
(置佽飛之官)刺兩虎(子曰卞莊子之勇可謂成人矣謂刺兩虎)賈餘勇(齊高固入晉師桀石)
(以投人以徇衆曰欲勇者賈餘勇)帶布(主人懸布堇父登之及堞而絶之蘇而復上者三主人辭焉𢃄)
(其斷布以徇于軍三日)&KR1931;禍(子産曰小人之性釁于勇&KR1931;于禍以足其性而求其名焉非國家之利也)
子曰由也好勇過我賈餘(見上注)奪志(匹夫不可奪志)動心(孟子)
(曰我四十不動心弟子曰若是則夫子過孟賁遠矣)眥張血迸(朱亥)髮上衝冠(藺相如)
攫戾執猛(納堅摧剛)斬龍(澹臺滅明字子羽齊璧渡江乃拔劍斬龍)啗彘飲巵(樊噲)
(之誚項羽)持璧睨柱(相如之懼秦王)子路曰搴旗執馘由也能之(夫子)
(曰勇哉)由之勇賢於丘無拳無勇(詩)州綽乃欒氏之勇
(郭最為齊侯之雄)相如進缶以搦秦(澠池之會)毛遂捧盤而盟楚(遂按)
(劍歴階捧銅盤跪令楚王插血而盟)好勇(太叔多材而好勇)袒裼暴虎(詩)行行(子路)
(行行如也子曰由也不得其死焉行行勇也)義勇冠三軍(李陵李廣)斬蛟(晉鄧遐澠水有)
(蛟為人害遐拔劍入水蛟繞其足截蛟數斷而出也)拔虎箭(桓石虎趫捷絶倫獵圍中見猛獸被數箭)
(諸將知其勇戲令拔箭石虎急往拔箭獸跳虎亦跳高于獸獸伏又拔得一箭而歸)刺虎(上召李廣男禹)
(使刺虎懸下圈中未絶詔令出之禹從落中以劍斫地累欲刺虎上壮之遂止焉)好勇疾貧亂
也拳勇(見壮門注)是子之勇也有勇(且知方也)以賢(勇智)無
勇是無勇也(何以堪之)素厲容氣(見上)非夫(非丈夫也)不武臨事
而懼戰陣無勇(非孝也)無拳無勇(拳力也)末之卜也(末微也言其無)
(勇而卜國)不占失軾(崔杼作亂陳不占將往食則失哺車則失軾比至聞戰聲于門外驚怖而死)
蒯聵投車(衛太子蒯聵與鄭人戰于䥫望見鄭師懼而自投車下子良援而乘之曰婦人也)趙
羅之痁作(傳䥫之役趙羅無勇縻之吏詰之御曰痁作而伏縻束之也)淺為丈夫(傳)
畏威若怯(勇者若怯也)違彊陵弱(非勇也)威惕(氣衰)奪氣(褫魄)有命
出征(不思後勁)無剛嘗寇(終愧先奔)懦夫(懦弱也)宫之竒(為人也懦)勇於
不敢則活(老子)勇可習(魏九州春秋曰劉表攻西州州長杜子緒守拒時栢季長在城中聞)
(兵勢恐入室牽被覆頭攻半日稍出面明日側立而聽三日出問消息四五日負楯親闘謂子緒曰勇可習者)
(也)孔票果(殺志玄大業末從父客太原以票果諸惡少年畏之)發憤大呼鼻耳流
血(王君廓帝謂侍臣曰昔藺相如叱秦王目眥皆裂君廓往擊建德李勣遏之至發憤大呼鼻耳流血其勇)
(何特古人哉)李玄道(李密據洛口署記室密敗為王世充所執衆懼不能寐獨玄道曰死生有命憂)
(能了乎寝甚安及見世充辭色不撓釋縛為著作佐郎)勇不為怯者死(陳子昂八科)勇
者徇死(怯者所不從同上)性沉勇寡言(薛訥性沉勇寡言其用兵臨大敵壯本傳)任
氣(崔光遠)其勇無前(劉仁軌贊曰仁軌等以兵開定四夷其勇無前至奉上則瞿瞿若不及)
為人蹻勇(史洪肇為人蹻勇走若奔馬五代史)力兼數人(李罕之為人蹻勇力兼數人同)
(上)大節不撓者勇(盧藏用紀信碑府君乃咨謀僚吏稽古訓典以謂大節不撓者勇也)握
鈎伸鐵撫梁易柱(皮日休鹿門隠書桀紂之君握鈎伸鐵撫梁易柱手格熊羆走及虎兕力)
(甚也聖人隠而不言懼尚力而虐物貪勇以喪生)雖白面書生(有雄胆大略崔顥薦樊衡)臨
難不决非勇(尉遲敬德)投石賈勇思憤(柳宗元送獨孤書記投石而賈勇思所以)
(奮力)遇不可必達其志(段秀實贊曰大尉為人姁姁常低首拱手行步言氣卑弱未嘗以色)
(待物人視之懦者也遇不可必達其志非偶然者非孔子所謂仁者必有勇乎)
壯(九)(壯士)(不尚力附)
白孔武有力有力如虎筋骨秀出(見下注)蔽才(管子曰鄉)
(有拳勇股肱之力筋骨秀出于衆者則以告有司有而不告謂之蔽才有罪也)勇力時使(傳晉悼公)
(使荀賓為右司士属焉使士訓勇力之士時使之也)壯有所用(禮)仡仡勇夫(仡仡壮貌)
方剛(及其壮也血氣方剛戒之在闘)百夫(之特之防)獷猤(壯貌)勝人有力(自勝者彊)
用於戰勝(見上)萬夫之敵(一何壮也)不務仁人(惟力是恃)犖投盖於
稷門(奡行舟於陸地)壯士角力(壮士角力校量其力也)論力(校論其力)臝股
肱(言出其臂脛以示壮也)小人用壯投盖(見上注)桀石(齊高固入晉軍桀石)
(以投人)建大車(狄虒彌建大車輪而蒙之以甲以為櫓左執之右拔戟以成一隊孟獻子曰有力如)
(虎)抉懸門(叔梁紇抉懸門使開以出門)手搏熊彘(廣陵属王胥)挾輈(公孫閼與)
(潁考叔争車考叔挾輈以走)六鈞(顔高之弓六鈞鈞三十斤)七札(養由基蹲甲射之徹七札)負
舟(莊子曰藏舟於壑自以為固夜半有力者負之以趨昧者不知也)拔山(項羽歌曰力拔山兮氣盖)
(世)扛鼎(烏獲扛鼎舉千鈞)拔距(甘延夀投石拔距絶于等倫)拔木(楚詞曰一夫九首拔)
(木九千言多力曰拔盡九千)盪舟(奡能陸地行舟)項羽(力能扛鼎才氣過人)曳牛(魏許禇仲)
(康禦寇粮乏以牛與賊易食賊來取牛牛輒奔還禇乃以手逆曳牛尾行百餘步賊不敢取牛而走)力巨
舒鈎索鐵(並紂能也)不尚力子不語怪力亂神(四者無益于教化)
驥不稱其力(而稱其德)恃力者亡無所用之雖壯奚為
羿善射奡盪舟(俱不得其死)自勝者彊柔弱勝剛彊梁
者(不得其死老子)拔山而終見自亡(盪舟而不得其死)孔持牛折角(辛讜)
(方讜之少耕于野有牛闘衆畏奔踐讜直前兩持其角牛不能動久而引觸竟折其角里人駭異)有力
絶人(宋之問父令文有力絶人都下有牛善觸人莫敢嬰令文直往拔取角折其頸殺之)封常清
(天寶末入朝而安祿山反帝引見問何策以討賊常清見帝憂因大言曰天下太平久人不知戰然事有逆順)
(勢有奇變臣請馳至東都悉府庫募驍勇排馬箠渡河計日取逆賊首以獻闕下天子壮之)王思禮
(高麗人哥舒翰以功授右衛將軍從討九曲後期當斬臨刑翰釋之思禮徐曰死固分也何復貸為諸將北之)
舒鈎(梁崇義力能舒鈎)抉關(李國臣力能抉關)手舉百斤(五代楊行密為人長大有)
(力能手舉百斤)開兩弧而脉不僨徙巨石而齊如流(有盪舟如㳂者有抉)
(鼎如飛者有綯鍵如昩者開兩弧而脉不僨徙巨石而齊如流異哉果以力駭世而聞于上也劉禹錫原力)
誇敵人而戲角抵(捽期門而振礿服同上)膂力絶人(王雄誕少彊果膂力絶人)
舉七尺碑(張芬曾隨韋南康軍曲藝過人力舉七尺碑定雙輪水磑酉陽雜爼)羅穎(膂力過人)
(常嗜擲弄石毬可三鈞餘野史)壯士血相見(杜甫贈嚴僕射)燕趙饒壮士(盖風俗之)
(然李白送趙四)曳裾戎幕之下專弄文墨(為壮夫捧腹甚未可也柳宗元送獨孤書)
(記)力搏虎(長孫詮)力排南山三壮士(李白梁甫吟力排南山三壯士齊相殺之)
(費二桃)背船(綿竹王俳優有巨力腰背一船船中載十二人背船舞河傳一曲無困乏百家鱠)力
者不在於角觝而在於侵陵(皮日休鹿門隠書)
白孔六帖卷二十九
