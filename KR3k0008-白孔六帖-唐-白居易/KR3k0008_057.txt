白孔六帖卷五十七唐白居易原本
宋孔傳續撰
軍資糧(一)屯田(二)
請用兵(三)籍簿(四)
邊戍(五)戍卒(六)
戎狄(七)威信及外夷(八)
犯邊(九)向化(十)
和戎(十一)
軍資糧(一)(轉輸附軍乏)
白挈畚以令糧(周禮)峙乃糗糧無敢不供(尚書費誓)虢不畜也
亟戰將饑(傳)室如懸磬野無青草盛糇糧(晉令諸侯)供其
資糧屝屨(屝草屨也)楚莊伐庸自廬以往振廪同食(振發也同食上)
(下無異)歸粟于蔡以周亟矜無資晉荀首如齊逆女宣
伯餫諸穀(野饋曰餫)卜式請半家財以助邊飛芻輓粟(主父)
(偃曰秦使天下飛芻輓粟負海轉輸率三十鐘而致一石注引車船飛輓言疾)率鐘致石(見上注)
給饟餽不絶糧道吾不如蕭何海陵之倉(枚乘曰轉敖庾之粟)
(不如海陵之倉)贏糧景從(贏擔也言如影隨形)贏三日之糧日中而趨百
里(魏氏武卒衣三屬之甲負戈弩于其上贏三日之糧日中而趨百里中選者復其戸注日中謂一日之中)
(刑法志云)僦五致一水運通利(後漢虞詡字升卿為五都奮擊差先是運糧艱澀驢馬負)
(載僦五致一詡燒石翦木開漕以人僦直於是水運通利)鄧禹西征糧乏王丹率宗
族上麥二千斛見糧(魏志張旣曰軍無見糧以敵為資)小斛(魏太祖嘗賦廪)
(粟不足私請主者主者曰以小斛足之後軍中言太祖欺衆乃謂主者曰借君死以厭衆乃斬之以徇曰用小)
(斛主者罪之)運者相率(杜畿為河東太守魏祖征漢中遣五千人運運者相率曰勉之人生有一)
(死不可負我使府君無一人逃亡得人心也如此)濟河論(鄧艾字士載為尚書郎大積軍糧又通漕)
(運乃著濟河論以諭正始中開廣濟渠下達江淮資糧者儲之無水害)運糧為最(鄭渾為京兆尹)
(大軍入漢中運糧為最遣人由漢中無逃叛者)木牛流馬(蜀志諸葛亮由斜谷道作木牛流馬以運)
(據武功五丈原)斬太守(吳志孫堅字文臺討董卓至南陽太守張資不運軍糧主簿入白堅軍資不具)
(稽停義兵堅偽疾資省之遂拔劒斬於軍門)師不宿飽千里餉運裹糧
泛舟之役(秦輸晉粟)不積九年之儲(奚備千金之費)衣賜式(兵部式給)
(賜者用所在官庫絹布相兼其軍每年得賜者不在别給時服限其賜每年隨庸調預支諸應有知發軍處所)
(司與兵部計會量支當年庸調及脚價留本州便充兵賜义度支式供軍道次州郡庫無物者每年支庸調及)
(租并脚並納本州如當州不足以餘州應入京庸調便配重裘挾纊)軍糧格(倉部格諸處不得擅用兵)
(賜及軍糧縱令要用亦須遞表奏聞)乏軍興律(擅興律諸法軍興者斬故失同注謂軍征討有所調)
(發而稽廢者又不憂軍事者杖一百注謂臨軍征討闕乏細少之物也又應調發雜物供軍事者皆先上言待)
(報注謂給用當從私出者皆是也違者徒一年給與者減一等若事有警急得便調發給與並即上言若不調)
(發給與者並即上言如不調發及不給與者亦徒一年不即上言者各減一等)市租饗士不從
中覆(馮唐曰李牧居邊軍市之租皆用饗士賞賜决於外不從中覆故得盡其智能今魏尚云云)庚
癸(傳吳申叔儀乞糧於魯公孫有山山曰登首山呼庚癸兮則諾注庚西方穀癸北方水軍中不敢正言故)
(謬諾傳言吳王不恤士故亡也)闔廬在軍熟食者分而後敢食行賚居
送乏食也(傳)調兵食(晁錯傳曰上方與錯調兵食)仰食棗椹(魏志袁紹軍河)
(比軍人仰食棗椹)取給蒱贏(袁述淮南云云)漢書曰千里餽糧士有饑
色樵蘇後爨師不宿飽又曰今歲人饑困卒食半菽
軍無見糧(言士卒食菜半以菽雜之又無見在糧)煮鎧(耿恭守䟽勒食盡煮鎧弩食其筋)
分少(李陵為將與士卒絶甘分少)軍食(軍儲)病莫能興(困而猶鬪)軍無見糧
(師不宿飽兵不足食)贍軍乾椹(魏楊沛孔渠為新鄭長課民備乾椹收勞豆得數千斛後太祖西迎)
(天子將士無糧乃進乾椹太祖大喜之)孔取奇贏千萬贍軍(和政公主自兵興財用耗)
(主以貿易取奇贏千萬贍軍)作漕艫轉糧(韋挺遣燕州司馬王安德行渠作漕艫轉糧自桑乾)
(水抵盧思臺行八百里渠塞不可通挺以方苦寒未可進遂下米臺側廥之待凍泮乃運以為解即上言度王)
(師至食且足帝不悅曰兵寧拙速無工遲我明年師出挺乃度他歲運何哉即詔繁畤令韋懷質馳按)陳
子昂䟽曰(今甘州積粟萬計兵少不足以制賦宜益屯兵)處以儉約(韓佽遷桂管觀察使)
(時詔置五管監兵盡境賦不足以充其費佽處以儉約遂為制)民貧不忍遽斂(宗室國貞加晉)
(絳等州觀察處置使旣至糧乏而所儲陳腐民貧不忍遽歛上書以聞)陸贄五要曰廢兵
之冗食(補渭南尉德宗立遣黜陟使庾何等十一人行天下陸䞇使者請以五要簡官事曰廢兵之冗)
(食)又上言(今朔方太原衆已屯山東而神策六軍悉戍關外將不能盡敵則請濟師陛下為之輟邊)
(軍缺環衛竭内廐之馬武庫之兵占將家子以益師賦私畜以增騎又告乏財則為筭室廬貸商人設請𣙜之)
(科日日以甚)又上書(陛下命將興師以討四方一人征行十室資奉居者疲饋轉行者苦鋒鏑去留)
(騷然而閭里不寧矣聚兵日衆供費日博常賦不給乃議蹙限而加斂馬加歛旣殫乃别配之别配不足於是)
(𣙜筭之科設率貸之法興禁防滋章史不堪命農桑廢于追呼膏血竭于笞箠兆庶嗷然而邑郡不寧矣)又
言(又如遇敵而守不固陳謀而功不成責將帥將帥曰資糧不足責有司有司曰須給無乏更相為解而朝)
(廷含糊未嘗究詰故抱真者吞聲罔上者不慙馭衆若此可謂責課虧度也)又言(屯集雖衆無施戰陣)
(虜常横行以為境無人焉吏習其常惟曰兵少不敵朝廷莫之省則又調發益師無禆於備禦而有弊於供億)
(閭井日耗歛求日繁傾家析産𣙜鹽稅酒無慮所入半以事邊制用若此可謂財匱於兵衆矣)度支郎
中(凡天下邊軍皆有度攴之使以計軍資糧仗之用每歲所費皆申度攴而會計之以長行皆為凖唐六典)
率貸(天寶末年所在屯師用度不足於是遣御史康雲間出江淮陶銳往蜀漢豪商富戸皆籍其家貲或)
(五分納一謂之率貸通典)轉輸非不勤稽逋有軍令(韓文)獨孤及言(今天)
(下東洎海南至番禺西盡巴蜀無鼠竊之盗而兵不為解傾天下之貨竭天下之穀以給不用之軍為無端之)
(費臣不知其故假令居安思危以備不虞可於要害之地俾置屯禦悉休其餘以糧儲屝屨之資充疲人貢賦)
(歲可以减國租半陛下豈持疑於改作逡廵於舊貫使大議有所壅而率土之患日甚一日是益其弊而厚其)
(疾也)檄取資糧(穆寕佐鹽鐵轉運李光弼屯徐州餉不至檄取資糧寧不與光弼怒召寧欲殺之或)
(勸寧去寧曰避之失守亂自我始何所逃辠乎即往見光弼光弼曰吾師衆數萬為天子討賊食乏則人散君)
(閉廪不救欲潰吾兵耶寧曰命寧主糧者敕也公可以檄取乎今公求糧而寧專饋寧有求兵而公亦專與光)
(弼執其手謝曰吾固知不可抑與公議耳時重其能守官本傳)百姓不知僦運勞(鄭珣瑜為)
(河南尹方是時韓全義將兵伐蔡河南主饋運珣瑜密儲之陽翟以給官軍百姓不知僦運勞凡全義與監軍)
(别檄有所取非詔約者珣瑜輙掛壁不酬至軍罷凡數百封有諫者曰軍須期會為急公何不報珣瑜曰武士)
(統戎多恃以取求苟以為罪尹宜坐之終不為萬人産沴也)裒財用以給軍興(王播帝討)
(淮西切於饋餉播引程异自副异尤通萬貨盈虛使馳傳江淮裒財用以給軍興兵得無乏帝嘉其功)兵
所藉者食(戴叔倫齊映劉滋執政叔倫勸以屯難未靖安之者莫先於兵兵所藉者食故金穀之司)
(不輕易人)儲貲力給軍興(關播陳少游鎮浙東淮南表為判官李靈耀叛少游屯淮上所在盗)
(賊蝟奮播儲貲力給軍興人無愁苦)督運繫道(段秀實李嗣業署秀實兼懷州長史知州事兼留後)
(時師老財乏秀實督運繫道募士市馬以助軍)聚糧二十萬斛(周寶進涇原節度使務耕力聚)
(糧二十萬斛)挾珍走軍(張雄楊行密圍揚州畢師鐸厚齎寶幣啗雄連和雄率軍浮海屯東塘是)
(時揚州圍久皮囊革帶食無餘軍中殺人代糧纔千錢聞雄至間道挾珍走軍以銀二斤易斗米逮糠籺以差)
(為甚)出粟千石濟軍(王行敏傳劉武周入并州寇上黨賊圍急儲偫空乏州民陳正謙者以信)
(義稱鄉里出粟千石濟軍寔人自奮賊乃去)齕木皮鬻紙而食(張巡賊還七月復圍城初)
(睢陽穀六萬斛可支一歲而巨發其半餫濮陽濟陰遠固争不聽濟陰得糧即叛至是食盡士日賦米一勺齕)
(木皮鬻紙而食纔千餘人皆癯劣不能彀)吏食槐葉藁節(張允濟遷高陽郡丞賊帥王須枝攻)
(郡於是糧屈吏食槐葉藁節無叛者)軍食以饒(盧弘宣徙義武節度使初詔賜其軍粟三十萬斛貯)
(飛狐弘宣計輓費不能滿直敕吏守之明年春大旱教民隨力往取時幽魏饑甚獨易定自如至秋悉收所貸)
(軍食以饒)轉米峙塞下(鄭克鈞為都官郎中吐蕃圍靈州軍餉匱竭德宗以克鈞為靈夏二州運)
(糧使轉米峙塞下守者遂安)兵食所資在東南(蕭穎士客金陵時盛王為淮南節度大使)
(留蜀不遣副大使季承式玩兵不振穎士與宰相崔圓書以為今兵食所資在東南但楚越重山複江自古中)
(原擾則盗先起宜時遣王以捍鎮江淮俄而劉展果反)館饟窮覂(南蠻傳詔徙天下軍高駢領四)
(川節度使乃奏蠻小醜勢易制而蜀道險館饟窮覂今左神策所發長武河東兵多用度繁廣且彼皆扼制羌)
(戎不可以弛備詔乃罷長武等兵)糧貲善者先以給士(李芃德宗立受河陽三城鎮遏)
(使糧貲善者先以給士士悅之本傳)自齎糧(令狐彰吐蕃盗邊召防秋兵彰遣士三千自齎糧所過無)
(秋毫犯)軍食豐衍可以震耀夷夏(劉晏移書於宰相元載以為諸將有不庭戎虜)
(有侵盗聞我貢輸錯入軍食豐衍可以震耀夷夏為三利)積穀(陸贄奏議軍志曰雖有石城十仞湯池百)
(步無粟不能守也故晁錯論安邊之策要在積穀充國建破羌之議先務屯田)若無儲蓄是棄
封疆(同上兵之所屯食最為急若無儲蓄是棄封疆自昔敗亂之因多因餽餉不足)不得輒有
費用(同上奏減河運脚錢用充軍鎮和糴共計收糴未粟一百八十餘萬石非緣城守乏絶及不承别勑)
(處分並不得輒有費用則是邊城常貯一十五萬人一歲之糧以為急難之備諸鎮軍食例皆闕供告急上聞)
(宣旨下廹則又請貸貯粟所謂匱竭其能幾何夫栽植至難毁拔至易古人以樹楊為喻能不為之嘆惜哉)
佛汗(劉元佐守汴或言相國寺佛有汗元佐遽往持金帛以施繼遣其家屬往禮之翌日復起齋場由此)
(士庶競集輸施甚衆乃令將吏籍其物十日乃閉寺曰佛汗止矣所得數十萬盡贍軍國史補)寇鈔饋
糧(裴行儉先是寇鈔數為饋糧軍餒死行儉曰以謀制敵可也因詐為糧草三百乘車伏壯士五輩齎陌刀)
(勁弩以羸兵挽進又伏精兵踵其後寇果掠車羸兵走險賊驅就水草解鞍牧馬方取糧車中而壯士突出伏)
(兵至殺獲幾盡自是糧車無敢近者)資用空殫(初潤州承王國清亂竇易直傾府庫賚軍資用空殫)
(而下益驕德裕自儉約以留州財贍兵雖儉而均故士無怨再朞則賦物儲足李德裕)廣德問(彊寇)
(未夷民耗歛重及吐蕃逼京師近甸屯兵數萬又率戸以給軍糧)先務積穀人無加賦
(官不費財坐致邊儲數逾百萬分貯軍城用防艱急縱有寇戎之患必無乏絶之憂更經二年可積十萬人三)
(歲之糧矣陸宣公奏議)常操天下贏貲以佐軍興(雖挐兵數十年歛不及民而用)
(度足唐中僨而振晏有勞焉劉晏贊)運糧束馬之路(高適上䟽運糧束馬之路坐甲無人之鄉)
輓漕所至輒留以饋軍(劉晏淮南去蒲坂亘三千里屯壁相望中軍皆鼎司元侯每言)
(衣無纊食半菽輓漕所至輒留以饋軍非單車使者折簡書所能制)
屯田(二)
白趙充國計(漢擊先零充國度其必壊欲罷騎兵屯田以待其敝奏曰羌易以計破屯田得十二)
(便用兵失十二利云云内無勞費之損外有守禦之備上報曰聽將軍計也)虞詡奏三郡(僕射)
(虞詡上䟽曰雍州厥田惟上沃野千里穀稼殷積書奏帝乃復三郡激河浚渠為屯田省内郡計歲一億計)
屯田塞羌人之路(曹鳳上言曰西戎為害前世所患其土小榆上地服美又有西海魚鹽之)
(利設屯田隔絶羌塞交關之路以遏絶狂狡窺欲之源殖穀畜邊省委輸之役乃拜鳳為金城西部都尉後金)
(城長史上官鴻上聞置歸義建威屯三十六部又侯羈海上置東西屯田五部列屯夾河其功垂成羌叛乃罷)
曹公許下屯田(得穀百萬斛於是州郡列置田官所在屯積穀)韓浩獨見(魏祖與諸)
(將會議諸將以方今之急務在盡敵浩獨曰方今宜急田租魏祖善之乃大興田以足其軍用)濟河論
(鄧艾字士載為尚書郎時欲廣田畜穀為减賦之資至壽春艾以田良水火不盡地利宜關河渠積糧通運漕)
(為濟河論以諭指請以淮北淮南各三萬人分休常有四萬人且田且守也)諸葛亮屯田(亮每)
(以糧少不得展志於是屯武功五丈原分兵屯田耕者雜於渭濱人各安堵也)秦務耕戰築
室反耕(楚圍宋)募屯田(漢武募豪民田受南入粟縣官而受田於都内)孔置屯田
(張公謹貞觀初為代州都督置屯田以省餽運)豐州率士屯田(婁師德天授初檢校豐州都督)
(率士屯田積穀數百萬兵以饒給無轉饟和糴之費)表請屯田太原(竇静高祖入京師時突厥)
(數為邊患糧道不屬静乃表請屯田太原以省餽運)息轉漕(王晙授桂州都督州有兵舊常仰餉衡永)
(晙始築羅郛罷戍卒埭江開屯田數千頃以息轉漕百姓賴之)賦不及民(宗室復鄭滑節度使李融)
(卒代融節度復下令墾營田以廩其軍而賦不及民)陸贄曰(臣愚謂宜罷四方之防秋者以其數析而)
(三之其一以所輸資糧給應募者以安其業詔度支市牛召工就諸屯繕完器具至者家給牛一耕耨水火之)
(器畢具一歲給二口糧賜種子勸之播蒔須一年則使自給有餘粟者縣官倍價以售旣息調發之煩又無幸)
(免之弊出則人自為戰處則家自為耕與夫暫屯遽罷豈同日論哉)以省餽輓(王起以戶部尚書判)
(度支靈武邠寧多曠土奏為營田以省餽輓)諸屯以地良薄與歲之豐凶為
三等(具民田歲獲多少取中熟為率有警則以餉兵唐志)天下屯田收穀百九十
餘萬斛(同上)耕以官兵(憲宗末天下營田皆雇民或借庸以耕又以瘠地易上地民間苦之)
(穆宗即位詔還所易地而耕以官兵耕官地者給三之一以終身上)有虞則起為戰卒無
事則散為農夫(白居易復府兵置屯田故有虞則起為戰卒無事則散為農夫不待徵發而封)
(城有備矣不勞饋餉而軍食自充矣此亦古者尉侯之制兵賦之義也)可給塞下五城(韓愈)
(送韓約序約奏曰得益閑田四千頃則盡可以給塞下五城矣田五十頃法當用人七千臣令吏於無事時督)
(習弓矢為戰守備因可以制虜庶幾所謂兵農兼事一務而兩得者也)凡軍州邊防鎮守
(轉運不給則設屯田以益軍儲唐六典)開屯田(高承簡裴度征蔡奏署牙將蔡平詔析上蔡郾城遂)
(平西平四縣為溵州拜承簡刺史治郾城始開屯田列防庸瀕溵緜地二百里無復水敗皆為腴田)墾發
屯田五十頃(楊元卿擢涇原渭節度使元卿墾發屯田五十頃屯築高垣牢鍵閉寇至耕者保垣)
(以守居六年涇人德之)墾苑中為營田(杜亞留守東都奏墾苑中為營田可減度攴歲廩詔)
(許之)以閑手耕棄地(李元紘是時廢京師職田議者欲置屯田元紘曰軍國不同中外異制若)
(人閑無役地棄不墾以閑手耕棄地省餽運實軍糧於是有屯田其為益尚矣今百官所廢職田不一貶弗可)
(聚也百姓私田皆力自耕不可取也若置屯田即當公私相易調發丁夫調役則業廢於家免庸則賦闕於國)
(内地為屯古未有也恐得不補失徒為煩費遂止)勸士墾藝(李元諒更節度隴右椔翳榛莽闢美)
(田數十里勸士墾藝歲入粟菽數十萬斛)募士置屯田(畢諴為邠寧節度河西供軍安撫使時戍)
(兵常苦調饟乏諴募士置屯田歲收穀三十萬斛以省度支經費詔書嘉美)資賊糧(楊收為杜悰節)
(度府判官蜀有可縣直雋州西南地寬平多水泉可灌秔稻或謂悰計興屯田省轉餽以飽邊士悰將從之收)
(曰田可致兵不可得也地當蠻衝本非中國人輟西南屯士往耕射姚雋兵少賊得乘間若調兵捍賊則民疲)
(士怨假令大穰蠻得長驅是資賊糧豈國計耶乃止)擾而無利(嚴郢拜京兆尹宰相楊炎請屯田豐)
(州發關輔民鑿陵陽渠郢習朔邊利病即奏舊屯肥饒地今十不墾一水田甚廣力不及而廢若發二京關輔)
(民浚豐渠營田擾而無利)盡水陸之利(郭元振為凉州都督遣甘州刺史李漢通闢屯田盡水陸)
(之利稻收豐衍)師有餘糧(公命屯田師有餘糧柳宗元興州江運記)屯官叙功(開元間詔)
(屯官叙功以歲豐凶為上下唐志)犬戎適至則有連阡接畛之兵(大建屯田)
(塞下諸軍儲使令守防之外一切出之於野限人名田復其租入然後因其阡陌制之閭井因其卒伍立之師)
(長固其塍壍以備不虞犬戎適至則有連阡接畛之兵戎騎纔歸則復耰鋤穫耨之事若此則曩時聚食者盡)
(歸於復勤之農矣元稹)官府旣建史胥備設(李翰屯田紀績頌序求天下良才善政以)
(食為首者掌其務屯有都知羣士為之都知有治即邑為之官府旣建史胥備設田有官官有徒野有夫夫有)
(任上下相維如郡縣吉凶相恤如鄉黨有誅賞之政馭其衆有教令之法頒于時此其所以為屯也)疆場
日履而人不知(同上金溝封犬牙而不相侵疆場日履而人不知方舟而上以饋師旅此功及)
(於國也登量而入以寬征稅此德加於人也)開屯田勸士耕種(五代張希崇遷靈武節度)
(使靈州地接戎狄戍兵餉道常苦抄掠希崇乃開屯田勸士耕種軍以足食而省轉饋明宗下詔褒美)有
白雀集于高豐屯廪蓋大穰之徵也(屯田紀績頌)天下屯田
總九百九十二(食貨志唐開軍府以扞要衝因隙地置營田天下屯田總九百九十二司農寺)
(每屯三頃州鎮諸軍每屯五十頃水陸瘦瘠播殖地宜與其功庸煩省收率之多少皆决於尚書省)褒進
(詔屯田收多者褒進之上)
請用兵(三)
白請纓(終軍請長纓繫單于頸)請命(陳計)借箸(張良借前箸以為籌之)請師(史)
謀動干戈於邦内(語季氏將伐顓臾)以少擊衆(李陵請以少擊衆獨當一隊)
請瑞(傳曰司馬請瑞以命其徒攻桓氏注瑞發兵之符)孔兵出(杜讓能傳李茂貞守鳳翔自大)
(順後兵寖彊恃有功不奉法朝廷弱弗能制會楊復恭走山南茂貞欲兼有梁漢請以師問罪未報而兵出帝)
(忿其專然不得已從之)范延光(明宗為宣徽南院使明宗幸汴州至滎陽朱守殷反延光曰守殷反)
(迹始見若緩之使得為計則城堅而難近故乘人之未備者莫若急攻臣請騎兵五百馳至夜半行二百里戰)
(于城下遲明明宗亦馳至五代史)潞王從珂(為河中節度使重誨以非李氏後必為家患乃欲陰)
(圖之從珂閱馬黃龍莊其牙内指揮使楊彦温閌城以叛彦温曰非叛也得樞密院宣請公趍歸朝廷耳從珂)
(走虞卿馳驅上變明宗疑其事拜彦温絳州刺史以金帶襲衣金鞍賜彦温以誘致之重誨固請用兵明宗不)
(得已乃遣樂彦稠率兵討之安重誨傳)
簿籍(四)
白簡稽(周禮小宰以官府之八成經邦政其二曰聽師田以簡稽注士卒兵器簿書也稽計也簡閱也)
(合也合計其士卒閱其兵器為之要籍也)足以動衆(動衆謂師役之事禮)尺籍伍符(馮唐)
(曰士卒盡家人子起田中安知尺籍伍符注尺籍以書軍令伍符者軍行士伍伍相保符信事具將帥門)赤
白囊(邴吉馭吏習知邊事警急因驛騎持赤白囊書馭吏因刺取探候之知虜入雲中代郡因白吉也)
軍書交馭而輻湊羽檄重跡而狎至(息夫躬言)邊遽乃至(吳語)
(遽聞)虎符徵兵(後漢初禁防尚簡但以璽書發兵未有虎符之信杜詩公君上䟽請立虎符絶詐偽)
(從之)孔為四籍(兵志十三年始以彍騎分隸十二衛總十二萬為六蕃每衛萬人京兆彍騎六萬六)
(千華州六千同州九千蒲州萬二千三百絳州三千六百晉州千五百岐州六千河南府三千陜虢汝鄭懷汴)
(六州各六百内弩手六千其制皆制下戸白丁宗下品子彊壯五尺七寸以上不足則兼以戶八等五尺以上)
(皆免征鎮賦為四籍兵部及州縣衛分掌之十人為火五火為團皆有首長又擇材勇者為番頭頗習弩射)
不能歲比其籍(德宗幸梁還以神策兵有勞皆號興元凡從奉天定難功臣恕死罪中書御史)
(府兵奇乃不能歲比其籍)名隸籍而身居市肆(德宗時白志貞請節度團練觀察使皆出)
(於神策兵旣發志貞陰以市人補名隸籍而身居市肆)兵部郎中(判簿及軍戎調遣之名數百官)
(志)作書言城且危(李希烈據汴汴滑副都統劉洽率曲瓌李克信軍十餘萬夜入宋州時洽)
(將高彦昭劉昌共嬰壘以守彦昭請援於洽其屬作書言城且危彦昭視曰君輕我耶取紙自為書洽得書喜)
(曰健將在西吾何憂)倚帳作書(封常清賊移書平原令太原顔真卿以兵五千防河真卿馳使司兵)
(參軍事李平入奏常清取平表發視即倚帳作書遺真卿勸堅守)書帛内蜜丸(叛臣周智光反)
(詔郭子儀密圖之同華路閉詔書不能通乃召子儀壻趙縱受口詔書帛内蜜丸間道詔子儀)邊書告
急(陸贄邊書告急方使關白用兵是謂從容拯溺揖讓救焚矣)
邊戍(五)
白聊固吾圉(罔敵我師)匈奴犯邊(飛將出塞)戎馬南牧(漢軍比征)徵兵
(出塞)召募(從軍)漢壘(藩營)殺左賢(虜右校)傳烽朔野(犇兵樓蘭)榆關(柳塞)
晨征鞞鼔(夜嚴刁斗)洗兵於交河之源(飲馬於長城之窟)十年老將
(萬里疲兵)長征鴈塞(苦戰漁陽)博望之窮河曲(定遠之望玉關)征隴上(戍雲)
(中)將軍重圍守䟽勒而井竭(都尉深入戰居延而矢窮)周伐獫狁(至于)
(太原)漢擊單于(窮于大漢)天子用兵(將軍占募)將軍不能深入(丈夫無乃)
(淺為)疆場(塞垣)邊鄙(不聳)係寇之功(安邊之策)外鎮(中權)如或不能安
邊(則將焉用彼相)保鄣貔虎宣威(豺狼滅跡)慎固封守(疆場之事慎守其一)
(而備其不虞)險其走集(走集邊境壘壁)守在四夷(天子尊云云)思啓封疆
(以利社稷)或思啓封疆者(或縱其暴掠者)蕩搖我邊疆封疆之削
(何國蔑有)疆場日駭守徼乘塞(隋何曰分卒云云)晁錯言邊備(勸農)
(力本)戍者死於邊輸者僨於道(賈誼言秦時戍卒)謫戍(秦以謫發之故曰謫)
(戍)漢書欲立威者始於折膠(秋氣至膠可折弓弩可用匈奴以為候而出)王
莽始開邊隙建徼塞起亭燧反為邊害東南一尉西
北一候(劉歆言漢武帝)詔李陵出遮邊障(障塞要險處)卧鼓邊亭滅
烽幽障(祭彤)匈奴入盗急收入保有捕追者斬(李牧居鴈門)邊
最(後漢北羌連入雲中朔方一歲九奔五原太守崔寔整厲士馬嚴烽候羌不敢犯常為邊最寔字子真一)
(名台字元始)甌脫(土室胡兒所作以候漢也又云往來界上屯守處)疆以周索(索法也謂)
(魯衛)戎索(謂晉近北邊故疆界以戎法)恩感蠻夷(蜀張嶷為越嶲太守十五年徵詣成都夷)
(人戀慕扶舉流涕或追尋至蜀郡)乘障(博士狄山與張湯争和親事山曰和親是兵凶器不可用上作)
(色曰使生居一郡能使虜無入盜乎曰不能曰一縣曰不能曰一障山窮即曰能使山乘障旬日匈奴斬山頭)
(而去)請置郡(主父偃言朔方地肥饒外阻河内轉輸滅胡之本也公孫弘以為不可上聽主父言遂立)
(朔方郡)孔賢長城(李勣帝嘗曰煬帝不擇人守邊勞中國築長城以備虜今我用勣守并突厥不)
(敢南賢長城遠矣)以保封疆(陸贄邊陲之戍以保封疆)邊障妥寧(劉昌在邊凡十五年)
(兵械銳新邊障妥寧)立戍限(裴識為涇原節度使初將士戍邊或積歲不得還識為立戍限滿者代親)
(七十近戍由是人感悅)請徙京西軍戍原州(元載嘗在西州具知河西隴右要領乃言)
(於帝曰國家西境極于潘原吐蕃防戍乃在摧沙堡而原州界其間草薦水甘舊壘存焉比吐蕃毁夷垣墉棄)
(不居其右則監牧故地巨壍長壕重複深固原州雖早霜不可蓺而平凉在其東獨耕一縣可以足食請徙京)
(西軍戍原州)築撗塞軍(郭子儀天寶八載木刺山始築撗塞軍及安北都護府詔即軍為使俄苦)
(地偏不可耕徙築永清號天德軍又以使兼太原太守)冰合防秋冰消解戍(今冰合防)
(秋冰消解戍行之已久虜為長然杜牧論邊事)憲宗平淮濆文宗定滄海士不
解甲或四五年(昔高宗伐鬼方三年乃克周公東征三年不歸想卿等久在戎行必經此役一)
(品集賜石雄書)太原屯集(請發陳許步兵三千人鄭滑步兵三千人且令太原屯集如此邊有警則)
(大同軍政當賊路足應事應如河曲有虞便令取嵐石路渡河亦便况兩道人心忠義徵發不難一年防秋無)
(所損廢臣等詢于物議皆願如此隄防一品制集)吐蕃不敢近青海(哥舒翰會王忠嗣被)
(罪帝召入朝踰年築神威軍青海上吐蕃攻破之更築於龍駒島有白龍見因號應龍城翰相其川原宜畜牧)
(譴罪人二千戍之由是吐蕃不敢近青海詔翰以朔方河東羣牧兵攻吐蕃遂以赤嶺為西塞)邊庭流
血成海水武皇開邊意未已(杜甫兵車行)長防萬里秋(同上辛苦)
(三年戍長防萬里秋)西北邊歲調河南江淮兵謂之防秋(陸贄又以西北)
(邊歲調河南江淮兵謂之防秋士不素練戰數敗將統制不一亡以應敵乃上陳其弊)今之邊戍
勢弱氣消(同上兵以氣與勢為用者也氣聚則盛散則消勢合則威析則弱今之邊戍勢弱氣消建)
(軍若此可謂力分於將多矣)蓬斷草枯凛若霜晨(李華弔古戰場文浩浩乎平沙無垠)
(夐不見人河水縈帶羣山糾紛黯兮慘悴風悲日曛蓬斷草枯凛若霜晨鳥飛不下獸挺亡羣亭長告余曰此)
(古戰場也)
戍卒(六)
白戍申(楊之水不流束薪彼其之子不與我戍申戍許)采薇遣戍役也及瓜
之期(齊侯使連稱管至父戍葵丘瓜時而往曰及瓜而代期戍公問不至遂作亂)勤戍五年
(天子曰勤戍五年予一人無日忘之)卒更踐更過更(更有三品有卒更有踐更有過)
(更古者正卒無常人皆迭為之一月一更是為卒更貧者欲顧更錢者出次直雇者用二千為踐更天下人皆)
(直戍邊三日律謂繇戍雖丞相子亦在調不可自行各出錢三百入官以給戍為過更漢初因秦後改有謫乃)
(戍邊)謫戍(見上注)秦發閭左戍卒(居閭之後盡發之)婁敬戍隴西脫
輓輅(一人横鹿車前二人輓之一人推)武帝時女子乘亭障(王褒引)成詔
卒治河者著外徭六月(著謂著於簿籍律戍邊一歲書罷若有急當留六月以卒治河)
(之勞雖役月近得同外徭六月)繇戍孔失於太繁(陸䞇為翰林學士李希烈寇襄城詔問策)
(安出䞇言代朔邠靈自昔之精騎上黨盟津今之選師舉而委之山東將多而勢分兵廣而財屈則屯戍失於)
(太繁也)陸贄又言(今朔方太原衆已屯山東而神策六軍悉戍關外將不能盡敵則請濟師陛下)
(為之輟邊軍缺環衛竭内廐之馬武庫之兵占將家子以益師賦私畜以增騎餘見軍資糧門)聞絶塞
荒陬則辛酸動容聆彊蕃勁虜則懾駭褫魄(今遠調屯士以戍邊)
(陲關中百物阜殷士休温飽比諸邊隅不啻天地聞絶塞荒陬則辛酸動容聆彊蕃勁虜則懾駭褫魄又使去)
(親族捨園廬甘所辛酸抗所懾駭將冀為用不亦䟽乎又有休代之期無統制之善資奉姑息譬如驕子進不)
(邀以成功退不處以嚴憲屈指計歸張頥待飼師一挫傷則乘其危撓布路東潰平居殫資儲以奉浮冗臨難)
(棄城鎮以搖疆場其弊豈特無益哉)列屯北邊(郭子儀九年入朝對延英帝與語吐蕃方彊慷慨至)
(流涕退上書曰臣所統士不當賊四之一馬不當賊四之二外畏内懼將何以安臣惟陛下制勝力非不足但)
(簡練不至進退未一時淹師老地廣勢分願於諸道料精卒滿五萬者列屯北邊則制勝可必)春秋存
問家室(李勉遣戍兵常視其資糧春秋存問家室故能得人死力)應龍城(哥舒翰事見邊戍門)
請以所部為天子戍隴(劉澭為瀛洲刺史請以所部為天子戍隴發其兵千五百馳歸)
(京師無一卒敢違令者德宗甚寵之)困獸當猛虎窮魚餌犇鯨(李白古風)不習
山川之險(突厥序歲發戍卒不習山川之險緩步一舍巳呵然流汗)去時里正與裹
頭歸來頭白還戍邊(杜甫兵車行)被邊長鎮之兵(陸贄被邊長鎮之兵)
(皆百戰傷夷角所能則習度所處則危考服役則勞察能敵則勇然衣廪止於當身又為家室所分常居凍餒)
(而關東戍士歲月更代怯於應敵懈於服勞然衣廪優厚繼以茶藥資以蔬醬豐寡相懸勢則遠甚义有以邊)
(車詭為奏請遥隸神策者廪賜之饒有三倍之益此士類所以忿恨經費所以褊匱夫事業未異給養頓殊人)
(情所不甘也)謂宜罷四方之防秋者以其數析而三之(臣謂宜罷)
(四方之防秋者以其數析而三之其一責本道節度募壯士願屯邊者徙焉其一則第以本道衣廪責關内河)
(東募用蕃夏子弟願傳軍者給焉其一以所輸資糧給近應募者以安其業詔度支市牛召工就諸屯繕完器)
(其至者家給牛一耕耨水火之器畢具歲給二口糧賜種子勸之播蒔須一年則使自給有餘粟者縣官倍價)
(以售旣息調發之煩又無幸免之弊出則人自為戰處則家自為耕與夫暫屯遽罷豈同日論哉)戍卒
驕顧家屬不欲去(盧鈞拜節度詔義興士五千戍代北鈞坐城門勞遣携家人以觀戍卒驕)
(顧家屬不欲去酒酣反攻城迫大將李文矩為帥鈞倉卒奔路城文矩投地僵卧稍諭叛者衆乃悔服即相與)
(謝鈞迎還府斬首惡乃定詔趣戍者行密使盡戮之鈞請徐乘其變而使者不發須報時戍人已去路一舍鈞)
(選牙卒五百壯騎百以騎載兵夜趍遲明至太平驛盡斬之)
戎狄(七)
白憬彼匪人桀驁荒獷夷禮傳曰疆以戎索(索法)
(也戎狄之法)飲食衣服不與華同贄幣不通言語不達夷
狄之有君不如諸夏之亡也被髮左衽子欲居九
夷或曰陋如之何子曰君子居之何陋之有君子所
居則化吳為封豕長蛇裔不謀夏夷不亂華
異俗器械異制(衣服異宜)蠻夷戎狄皆有安居和味宜服
利用備器其事雖異各自足也五方之民(言語不通嗜慾不同)
(食無火化飲其血茹其毛無絲麻衣其羽皮)狄之廣莫(狄地之廣絶也)殊方(異類)種别
(羣分)蠻陬夷落譯道而通鳥獸之氓(威儀所不懾憲章所不綴)無知
之俗(李陵書曰身出禮義之鄉而入無知之俗)天之驕子(匈奴自稱)要荒之服
南蠻西戎東夷北狄(自相猱雜)東方曰夷(被髮文身有不粒食)
(者矣)南方曰蠻(雕題交趾有不火食者矣)西方曰戎(被髮衣皮有不粒食者矣)北方
曰狄(衣羽毛宂居有不粒食集)洎聲教(朔南)來王豺狼(戎狄豺狼不可厭也)狄
固貪惏不式王命魏絳和戎(錫歌鐘之半惠公謂我諸戎四岳之裔胄)
(無是翦棄)拜戎不暇春秋内諸侯而外夷狄楚有王者則
後服無王者則先叛(公羊美齊桓救中國攘夷狄卒帖楚注帖服也)象胥(通譯語者)
(也)重譯(史)舌人(象胥)款塞來朝(漢宣時呼韓耶單于款五原塞請朝明年正月有司)
(議先京師後夷狄宜在諸侯王下蕭望之云宜以客禮待之故其位在諸侯王之上)賈人與市(渾邪)
(王來朝賈人與市坐死者汲黯曰文吏繩以闌出財物邊關以徵文殺無知者尚不許注律胡不得持兵器及)
(錢出關也)大月氏本行國也(逐水草居)賈誼五餌(賜車服以懷目珍味以懷口音)
(樂婦人以懷耳高堂䆳宇懷其腹降者親酌而手食之以懷其心也)羈縻(司馬相如牧夷狄其義羈縻勿)
(絶而已)龍城蹛林(單于歲正月諸長少會單于庭祠五月大會龍城祭其先天地鬼神秋馬肥大)
(會蹛林課校人畜數蹛音帶蹛繞三林也)日上戊巳(單于俗日上戊巳)常乘月盛舉
兵月虧退兵解編髮削左衽而蒙化(終軍言南越)鼻飲(以鼻)
(飲言與禽獸無異)單于置諸部王為郡縣偵邏耳目卉服
後漢陳禪云帝王之庭不宜陳夷狄樂(引夾谷會仲尼誅侏儒云云陳)
(忠云古者四夷陳於門非鄭衛之樂禪訕朝政左遷)因亂撫綏(匈奴大亂議者皆曰為害日久可因)
(其壞亂舉兵滅之蕭望之曰是幸灾也宜遣使即問救其灾患如復其位必猶臣服此德之盛也上乃從之)
優復夷人(後漢版循蠻夷者秦昭王有白虎害人於秦蜀巴漢境募能殺者賞邑萬家閬中夷人作)
(白竹弩射殺人以其夷人不欲加封乃刻石盟要復夷人頃田不租十妻勿筭殺人得以贖死)迎名王
(渾邪王率衆來降漢發軍二萬乘迎之縣官無錢從人貰馬人或匿馬馬不具上欲斬長安令汲黯曰云云何)
(騷動天下者乎)徙戎論(晉江統應元作徙戎論以四海之衆豈須戎虜在内然後取足哉皆宜申論發)
(遣帝不能用未十年而夷狄亂華時人服其深識)孔竇静上書曰(夷狄窮則搏噬飽則羣聚)
(不可以刑法繩仁義教也衣食仰給不恃耕桑今損有為之民資無知之虜得之無益於治失之不害於化)
房玄齡䟽曰(邊夷荒遠不足待以仁義責以常禮古者以勢羈縻之必絶其類恐獸窮則搏苟救)
(其死)以馬羊凖盛衰(元璹貞觀三年復使突厥還言夷狄以馬羊凖盛衰今厥六畜不蕃人色)
(若菜米肉飯粟化為血不三年必亡無幾突厥果敗)陳子昂上言(臣恐將相有貪夷狄利以廣地)
(疆武說陛下者欲動其機機動則禍結)又䟽曰(今九姓叛亡北蕃喪亂君長無主回紇殘破磧北諸)
(姓已非國有欲掎角亡叛惟金山諸蕃共為形勢有司乃以揚名擅破回紇歸十姓之罪拒而遣還不使入朝)
(恐非羈戎之長策也)代有雄桀(上戎狄代有雄桀與中國抗有如勃起招合遣散衆將係興此國家)
(大機不可失也)枝葉(李大亮上言欲綏遠者必自近中國天下本根四夷猶枝葉也殘本根厚枝葉而求)
(安未之有也)謂中國為仙宸帝所(裴矩帝在東都矩以蠻夷朝貢踵至調帝悉召天下)
(奇倡怪伎大陳端門前曳錦縠珥合琲者十餘萬詔百官都人列繒樓幔閣夾道被服光麗廛邸皆供帳池酒)
(林胾譯長縱蠻夷與民貿易在所令邀飲食相娛樂蠻夷咨嗟謂中國為仙宸帝所)水草為居討
獵為生便於馳突不恥敗亡(陸贄以西北邊歲調河南江淮兵謂之防秋士不素)
(練將數敗統制不一亡以應敵乃上陳其弊曰以水草為居討獵為生便於馳突不恥敗亡此戎狄所長而中)
(國之短也而欲益兵蒐乘争驅角力交鋒原野之上决命尋常之間以此禦寇可謂勉所短而校其長矣)綏
服(韋臯為劒南西川節度使初東蠻地二千里勝兵常數萬南倚閣羅鳳西結吐蕃狙勢彊弱為患臯能綏)
(服之故戰有功)重夷輕漢(契苾何力與李大亮薛萬徹萬鈞討吐谷渾於赤水川兵還帝責謂其故)
(何力且言萬鈞敗狀帝怒將解其官授何力何力曰以臣而解萬鈞官恐四夷聞者謂陛下重夷輕漢則誣告)
(益多又夷狄無知謂漢皆然非示遠之義帝重其言乃止)人面獸心易以兵制難以
信結(柳渾渾瑊與吐蕃會平凉帝語大臣以和戎息師之便馬燧賀曰今日已盟可百年無慮患渾議曰)
(五帝無誥誓三王無盟詛蓋盟詛之興皆在季末今盛明之朝反以季末事行於夷狄夫夷狄人面獸心易以)
(兵制難以信結臣竊憂之李晟繼言曰蕃戎多不情誠如渾言)屢乞和(李晟結贊屢乞和會晟朝京師)
(奏言戎狄無信不可許)世世為國一犬(思摩帥衆渡河牙於故定襄城遣使謝曰蒙恩立為)
(落長實望世世為國一犬守吠天子北門有如延陀侵逼願入保長城詔許之居三年入朝)班固謂
其來慕義則接以禮讓何者禮讓以交君子(非所以接禽獸夷狄)
(也纖麗外散則戎羯之心生戎羯之心生則侵盗之本也聖人飲食聲樂不與之共來朝坐於門外)天生
四夷皆在先王封域之外(東距滄海西隔流沙北横大漠南阻五嶺天所以限中外)
(也今乃用武荒外邀功絶域此秦皇漢武之所為也狄仁傑)晉大臣議告契丹致表
稱臣(景延廣獨不肯但致書稱孫大臣不能奪契丹怒數以責晉延廣謂契丹使者喬瑩曰先帝北朝所)
(立今天子中國自冊可以為孫而不可為臣且晉有横磨大劒十萬口翁要戰則來它日不禁孫子取笑天下)
(瑩知其言必起兩國之争懼後無以取信也因請載于紙以備遺忘延廣敕吏具載以授瑩瑩藏其書衣領中)
(以歸敵騎奄至乃與從事閻丕馳騎見德光德光責曰南北失懽皆因爾也召喬瑩質其前言延廣初不服瑩)
(從衣領中搜出所藏書延廣乃服五代史)漢氏習玩驕虜(供之則增求絶之則招怨是飽豺狼)
(以良肉而縦其獵噬也)控弦且百萬(突厥阿史那隋大業之亂始畢可汗咄吉嗣立華人多往)
(依之契丹室韋吐谷渾高昌皆役屬竇建德薛舉劉武周梁師都李軌王世充等倔起虎視悉臣尊之控弦且)
(百萬戎狄熾彊古未有也)驅戎狄攻豺狼(賀魯寇延州發府兵三萬合回紇騎五萬擊之駱引)
(義獻計曰願發射脾處月處密契苾等兵齎一月食急趍之大軍住憑洛水上為之景助此驅戎狄攻豺狼)
殊裔絶域(禇遂良帝欲自討遼東遂良固勸無行一不勝師必再興再興為忿兵兵忿者勝負不可)
(必帝然可會李勣抵其計帝意遂决東遂良懼上言臣請譬諸身兩京腹心也四境手足也殊裔絶域殆非支)
(體所屬高麗王陛下所立莫離支殺之討其逆夷其地固不可失但遣一二謹將付銳兵千萬翔旝雲輣唾手)
(可取)上策(郭正一劉審禮與吐蕃戰青海大敗高宗召羣臣問所以制戎正一曰吐蕃曠年梗寇師數出)
(坐費糧貲近討則喪威深入則不得其巢宂今上策莫如少募兵且明烽候勿事侵擾須數年之遲力有餘人)
(思戰一舉可破矣帝納之)羌情狼顧(蘇頲吐蕃盗邊諸將數敗帝怒欲自將兵討之頲復上言今吐)
(蕃遣渠領干犯國令軍吏一不勝而陛下屈至尊為之敵雖朝鼎夕砧未足以誇四夷臣恐羌情狼顧牽連北)
(敵聞六師之行入幽并犯靈夏南動京師太上皇一致憂勞是陛下以天下之安不能寧其親也臣固曰居中)
(制勝策之上者也)吐蕃遣使請尋盟(李吉甫吐蕃遣使請尋盟吉甫議德宗初未得南詔)
(故與吐蕃盟自異牟尋歸國吐蕃不敢犯塞誠許盟則南詔怨望邊隙日生帝辭其使)禮讓行于
殊俗則怫戾者化(韋臯為劒南西川節度使稍稍通西南夷明年蠻大旨領苴那時以王爵)
(讓其兄子烏星始烏星幼那時攝領其部故請歸爵臯上言禮讓行于殊俗則怫戾者化願皆封以示褒進詔)
(可)氊裘冒頓之裔(徐齊𥅆咸亨初詔突厥酋長子弟得事東宫齊𥅆上書諫以為氊裘冒頓)
(之裔解髮削袵使在左右非所謂恭謹威儀以近有德任官惟賢才左右惟其人之義)夷狄居處
飲食隨水草(五代四夷附錄夷狄居處飲食隨水草寒暑遷徙有君長部號而無世族文字記別)
(至於彊弓毒矢彊弱相并國地小大興滅不常是皆烏足以考述哉)自古夷狄之於中國
有道未必服(無道未必不來蓋自因其盛衰雖常置之治外而羈縻制馭恩威之際不可失也其)
(得之未必為利失之有足為患可不謹哉)夷狄種號多矣(其大者自以名通中國其次小遠者)
(附見又其次微不足錄者不可勝數其地環列九州之外而西北常強為中國患三代玁狁見於詩書秦漢以)
(來匈奴著矣隋唐之間突厥為大其後有吐蕃回鶻之強五代之際以名見中國者一十八而契丹最盛)嚴
尤三策臣以為一可采也(侵逼則驅而遠之遁逃則守而備之此帝王御戎狄之要)
(經靖邊之大略也裴垍賢良策)回紇九姓(回紇北盡磧口三百里悉有九姓地九姓者曰藥羅葛曰)
(胡咄葛曰啒羅勿曰貊歌息紇曰阿勿嘀曰葛薩曰斛嗢素曰藥勿葛曰奚邪勿藥羅葛回紇姓也)貊謠
衆猥欵巴語相咿㗀(韓愈聯句)貴貨易士(于休烈吐蕃金城公主請文籍休烈)
(曰狄固貪婪貴貨易士止可錫以錦綵厚以金玉無足所求以資其智)荒服之外聲教所
不逮(突厥序)諸耶為姓(其先塞上人多以騎獵為業羌人三十輩於大山中見飛鳥甚衆頡)
(頏於一谷中衆羌就觀之見一小兒纔二歲以來衆鳥銜果實而飼之衆羌異之遂收而遽養之長求姓衆之)
(人共育得大遂以諸耶為姓朱耶者訛也南部新書)滅扶餘(高句麗出自扶餘氏有朱象孫莫來滅杖)
(餘都城壤温彦博曰遼東同為箕子之國漢之玄都郡耳魏晉以前近提封之地唐會要)時發兵戍
䟽勒四鎮(狄仁傑諫詩人矜薄伐於太原化行於江漢前代之遐裔而我之域中過夏商遠矣今乃)
(竭府庫之實以争磽确不毛之地得其人不足以增賦獲其土不足以耕織苟求冠帶遠夷不務固本安人伏)
(見國家右戍四鎮左屯安東杼軸空匱轉輸不絶昔漢元帝納賈捐之之謀而罷珠崖宣帝用魏相之策而棄)
(車師至貞觀中克平九姓拜李司摩為可汗使統諸部夷狄叛則伐降則撫得推亡固存之義不見納)虜
陣横北荒胡星耀精芒(羽書速驚電烽火晝連光單于四平蕩種落自奔亡李白薊門)
(行)青箬裹鹽歸峒客綠荷苞飯趁虛人(柳宗元柳州峒氓)海俗
衣猶卉山夷髻不鬟(同上)南蠻坦綽(遣使者王保成等四十人齎縹信書遺節)
(度使牛叢欲假道入朝請憩蜀王故殿叢因責之曰詔王之祖六詔最小蠻也天子錄其勤合六詔為一俾附)
(庸成都名之以國許子弟入太學使習華風今乃自絶王命且蛇雀犬馬猶能報德王乃不如蟲鳥乎)自
古夷狄服叛(雖不繫中國之盛衰而中國之制夷狄則必因其強弱世宗取贏漢定三關兵不血)
(刃不幸世宗遇疾功志不就然贏漢三關遂得為中國之人而十四州之俗至今䧟於夷狄彼其志豈不可惜)
(而其功不亦壯哉五代史)鮮卑(其居曰尼嚕古穆稜穆稜者河也是謂黃水之南黃龍之北得鮮卑之故)
(地故又以為鮮卑之遺種)八部(其部族之大者曰逹呼哩氏後分為八部其一曰逹爾扎部二曰伊斯琿部)
(三曰舍琿部四曰諾爾威部五曰頗摩部六曰訥古濟部七曰濟勒錦部八曰實衮部部之長統大人而常帷一人)
(建旗鼔以統八部)馭夷狄以權(賀魯傳駱弘義獻計曰安中國以信馭夷狄以權理有變通也)
(賀魯保一城方寒積雪謂唐兵必不來宜乘此一舉滅之)安巴堅(某部大人約尼次立約尼不任事選)
(於其衆以安巴堅代之安巴堅亦不知其何部人也謂諸部曰吾立九年所得漢人多矣吾欲自為一部以治)
(漢城可乎諸部許之漢城在炭山東南欒河上有鹽鐵之利乃後魏滑鹽縣也其地可植五穀安巴堅率漢人)
(耕種為治城郭邑屋鄽市如幽州制度漢人安之不復思歸)自號天皇王(至安巴堅稍并服旁)
(諸小國而多用漢人教之以隸書之半增損之作文字數千以代克木之約又制婚嫁置官號乃僣稱皇帝自)
(號天皇王以其所居横帳地名為姓曰錫里錫里譯者謂之耶律名年曰天贊以其所居為上京起樓其間號)
(西樓往來射獵)人無定居(陳女真善射多牛鹿狗其人無定居行以牛負物遇雨則張革為蓋常作)
(鹿鳴呼鹿而射之食其生肉能釀縻為酒醉則縛之而睡醒而後解不然則殺人)衣卉麪木(宋璟)
(遺愛碑文身鑿齒被髮儋耳衣卉麪木巢山館水種落異俗而化齊張說)駃騠之生擒超千
里(一品集賜嗢沒斯王制駃騠之秋生擒超千里鷹隼之擊氣厲九)願削衽以圖全(同上生戴斗)
(之鄉精誠貫日負射鵰之藝氣自凌雲願削衽以圖全且櫜弓而俟命)能入朝仍䟽魏爵
(同上授歷支特以下官制昔徐盧欵塞即授漢封能入朝仍䟽魏爵今則解其被毳榮以彯纓)居寒露
之野(同上與紇扢可汙書生戴斗之鄉居寒露之野)降精斗極雄漠朔以為君
禀耀旄頭分天街而建國(同上與黠戛斯書)龍沙以北部落牛
毛(禇遂良)戎虜之性(驟往倏來敗不恥奔服不讓成若大軍一臨邊怖震鳥散蘇頲諫)穹
廬賢於城郭(氊罽美於章紱薛登)吐蕃之望中國猶孤星之對太
陽(有自然之大小不疑之明暗魏元忠)涉河而北(履海而西宇宙絶徼羌戎全區亦不可得而制)
(可斥而遠之李觀)
威信及外夷(八)(柔遠附)
白段會宗(漢書會宗為西域都護西域敬其威信三年更書還後復為都護諸國子弟郊迎及卒諸)
(國發哀立祠)班超(後漢護西域五十餘國得遠夷之和)陳龜(世習邊俗鮮卑不敢近塞上䟽請誅)
(梁冀知不免不食而死西域為舉哀弔祭其墓)鄧訓(後漢為護羌校尉迷吾欲脅月支訓擁護之羌胡恥)
(病死輒以刀自刺訓聞其病重禁不與刀使治之愈者非一父母死恥哭及訓卒號哭以刀割面殺其馬曰鄧)
(使君死我曹亦俱死耳)羌人望風(李膺為度遼將軍羌人望風懼服先略男女悉還塞下)過
塚號泣(祭遵卒匈奴朝賀過塚拜謁號泣)刑以威四夷懷遠以德
柔遠能邇蠻夷率服誕敷文德七旬有苗格(舜)周
禮懷方氏掌來遠方之民(四夷也)致方貢(致遠物也)達之以節
還生口(武威太守孟雲上言北羌旣和親而南郡猶掠單于謂漢欺之欲犯塞宜還生口以安定)
(之羣臣議曰不可許袁安字邵公獨曰還之是以邊人得安上從安議)獻長吏(後漢張奐為屬國都)
(尉羌豪感恩上馬二十疋先遷酋長乂遺金鐻八枚奐受之召主簿於羌前以酒酹地曰使馬如羊不以入廐)
(使金如粟不以入懷悉還之羌性貪而貴清威化大行)又(田豫國讓先卑素吏吏等遺牛馬輒送入官胡)
(乃密懷金三十斤避左右曰見公貧故遺牛馬公輒送官今密奉此金可以為家資豫張袖受之答其厚意胡)
(去後悉付外上狀詔褒曰昔魏絳開懷以納戎今卿舉袖以受狄云云)歲使相攻(後漢祭彤次卿)
(為遼東太守偏何邑落歸義願自效彤曰當斬匈奴首來乃為信偏何遂繫之後歲歲相攻)孔殘衆
孽君縮氣不敢息(房玄齡䟽曰高麗歷代逋命莫克窮計陛下責其弑逆身自將六軍征荒)
(裔不旬日拔遼東虜獲數十萬殘衆孽君縮氣不敢息可謂功倍前世矣)羌不盗塞(王忠嗣節度朔)
(方羌不敢盗塞)感恩(柳公綽為河東節度北有沙陀部勇武喜鬭為九姓六州所畏公綽召其酋朱耶執)
(宜其妻母來太原者令夫人飲食問遺之沙陀感恩故悉力保鄣)存以大信示以優恩
(前代伐叛皆須先論文誥儻未柔服則當臨以兵威古人云明其有罪敵乃可服緣党項自鄜坊種落實蕃其)
(間皆有良善豈敢盡為暴况北有殘虜西有犬戎使其貳心終成邊隙切要存以大信示以優恩撫納不悛然)
(加顯戮便須擒盡惡黨永絶禍根如此則朝廷誅之有名彼亦無怨贊皇一品集)皇風所覃含
識革面(薛登)相與犇走朝闕之不暇(元稹代論淮西書蠻夷懾竄戎臣震揚相)
(與犇走朝闕之不暇)
犯邊(九)
白豺狼無厭(蜂蠆有毒)邊塵夕起(文選)代馬南牧蠻夷猾夏
(周禍也注猾亂)狄固貪惏(王又啓之)蠻夷戎狄不式王命(侵攻王略)棄背
我盟誓(蕩搖我邊疆)以荐食上國夷德無厭疆場之患
文王之時西有昆夷之患北有獫狁之難遣將帥以
守衛中國四夷交侵凡諸侯有四夷之功則獻捷
于王王以警于夷(以警懼夷狄也)刑以威四夷商紂為黎之
蒐東夷叛之周幽為太室之盟戎狄叛之(傳)漢有郅都
魏尚匈奴(不敢南嚮沙漠)方叔南征荆蠻詩人歌之列於雅(充國)
(西伐先零詞臣美之著於頌)周伐獫狁(至于太原)漢擊匈奴(遠窮大漠)侵軼
羽書朝飛(烽火夕警)不與漢馬(田豫國讓持節護烏丸鮮卑等十部共要誓不得以馬與)
(中國豫以戎狄為一非利乃先搆離之使為讎敵相攻伐也)孔歲苦邊(裴矩時突厥數盗邊高約)
(遣使約西突厥連和突厥因請㛰帝曰彼勢與我絶緩急不可為用奈何矩曰然北地方熾歲苦邊若權順許)
(以示外援須我完實更議之帝然其計)窺犯亭障(魏知古會造金仙玉真觀諫曰突厥於中國為)
(患自久其人非可以禮義誠信約也雖遣使請㛰恐豺狼之心弱則順伏彊則驕逆月滿騎肥乘中國饑虛講)
(親際會窺犯亭障復何以防之)數犯(史憲忠會昌中築三原城吐蕃因之數犯拜憲忠涇原節度使以怖)
(其侵)吐蕃寇邊(劉禕之儀鳳中吐蕃寇邊帝訪侍臣所以置之討之之宜人人異謀禕之獨勸帝夷)
(狄猶禽獸雖被馮陵不足校願戢威紓百姓之急帝納其言)劫饋穀以焚舟殺軺車
而閉道(兔伏鳥飛為戎虜之耳目狼心梟響作郊畿之殘賊比以回鶻未殄吐蕃正彊且須羈縻未可)
(重撅於是邊疆日駭種類歲繁每至勁弓折膠重馬免乳以魁健之質張忿鷙之兇劫饋穀以焚舟殺軺車而)
(閉道杜牧賀平党項表)鳥散山谷蟻聚塞垣(贊皇一品集請鹽州屯集党項狀党項日)
(知惡稔朝廷將欲翦除必恐轉自不安更懷姦計出師則鳥散山谷兵則蟻聚塞垣日來漸成邊患望賜王昭)
(劉士幹詔及其屯集未散速令攻討)秣騎内侵(蘇頲傳吐蕃盗邊諸將數敗寇盗張秣騎内侵)北
有強寇覷邊(南有夷獠騷徼張說疏)犯我王略(一旦蠻生犯我王略竇静上書)風
高馬肥而肆侵軼(回鶻傳李終奏北狄貪沒惟利是視北進馬規直再歲不至豈厭繒帛利)
(哉殆欲風高馬肥而肆侵軼故外攘内備必煩朝廷)狙候中國(鄭覃吐蕃在邊狙候中國)北風
振漠邊兵伺便(李華弔古戰場文北風振漠胡兵伺便主將驕敵期門受戰野豎旌旗川迴組)
(練法重心駭威尊命賤利鏃穿骨驚沙入面主客相搏山川震眩)
向化(十)
白周室息北伐之師(南人絶南牧之馬)以服事諸夏撫有蠻
夷柔服(率服)古者天子守在四夷脩其教不易其俗
陸讋水慄(奔走而來賓)呼韓朝漢(思禀正朔樂率貢職)俗變國風(法遵)
(王度)夷邸藁街(長安中戎夷邸)歛祍魏闕周書曰武王旣克商
遂通道於九夷八蠻(慕化而通也)太保用訓于王曰惟王慎
德四夷咸賓無有遠邇畢獻方物(旅&KR0729;)制單于以係頸(賈誼)
羈勁越以長纓(終軍並見文選)雖負驕子之名(敢廢外臣之禮)羈縻(天子)
(之牧夷狄也其義羈縻而已)邊鄙不聳(要荒底寧)非我求於四夷(惟爾歸於一德)
彼欽皇風服事諸夏(我慎明伐守在四夷)勿絶咸賓請入朝
(漢時單于上書願朝五年時哀帝被疾或言匈奴從上游來厭人自黃龍以來單于來朝中國必有大故帝由)
(是難之問公卿公卿亦以為虛府庫且勿許單于使辭去未發揚雄上書曰國家雖費不可以自卑天子召還)
(使報書許來賜雄帛五十疋金十斤)單于朝從人數(故事單于朝名王已下及從者二百餘人)
(單于又上書言蒙天子神靈民人盛壯願發五百人入朝以明盛德上許之)罷塞(漢元以王嬙賜單于)
(單于歡甚願保塞請罷邊塞休民議者云可許唯侯應為不可上詔勿議罷塞也)孔蠻夷君長
襲衣冠帶刀宿衛(魏徵帝納之不疑于是天下大治蠻夷君長襲衣冠帶刀宿衛)高昌
等二十七國謁道左(裴矩帝有事常山西方來助者十餘國矩遣人說高昌伊吾等㗖以)
(厚利使入朝帝西巡燕支山高昌等二十七國謁道數左皆使佩金玉服錦罽奏樂歌舞令士女盛飾縱亘)
(里示中國彊富)四夷稽服(柳宗元貞符曰四夷稽服)願得稽首聖顔以部落
附安西永為外臣(處木昆匐延闕律啜等諸部皆上書願得稽首聖顔以部落附安西永為)
(外臣許之)殊類稽顙羣疑革心(柳宗元柳州賀破東平)咸稱天子神(文皇)
(南面坐夷狄千羣趨咸稱天子神往古不得俱柳宗元高昌詩)不期而趨闕下(楊炎鳳翔紀聖)
(德頌巢山駕海之羣狼纛鳥章之名不期而趨闕下者四十有三萬)委命下吏(同上平胡頌丹宂之)
(賮孤竹之君金罽括羽委命下吏)執玉而朝靈囿解編而拜甘泉(鄭亞會昌)
(一品集序宗英可汗獻琛輸賮越自絶域通于本朝文畢士伯之裔呼韓鹿蠡之師或執玉而朝靈囿或解編)
(而拜甘泉)誓心向闕(一品集謝示嗢沒斯冠帶圖故得誓心向闕稽首歸忠自獻刑馬之書仍酌留)
(犂之酒)七旬之格(同上不勞六月之師坐俟七旬之格)冠帶入朝(一品集尊號名王結)
(髮冠帶入朝賢昆稽首疑驛來獻)詩列旣平(同上異域歸忠傳序書載率服美大舜之功詩列旣)
(平顯周宣之德漢宣帝亦單于慕義稽首來朝)絶域慕義之心(所冀聖明柔遠之德高于百王)
(絶域慕義之心傳于千古贊皇一品制集進朝貢圖序)漸以詩書陶以聲教(于休烈寇)
(今求哀啓顙許其降也漸以詩書陶以聲教斯可致也)服改氈罽語習楚夏(薛登曰伏)
(見突厥吐蕃契丹往因入侍並被奬遇官戎秩步黌門服改氈罽語習楚夏)黃金為鵝以獻
(吐蕃謂疆雄曰贊丈夫曰普帝伐遼還使錄東贊上書曰陛下定四方日月所照並臣治之高麗恃遠弗率於)
(禮天子自將度遼隳城䧟陣指日凱旋雖鴈飛于天無是之速夫鵝猶鴈也臣謹治黃金為鵝以獻其高七尺)
(中實酒三斛二十二年來獻俘)鼠無夜動鴞變好音(柳宗元狀)泥孰立(帝詔劉善)
(持節冊號泥孰遣使謝晏於兩儀殿謂無忌曰今蠻夷率服古亦云乎)解辮削衽(田歸道突厥默)
(啜請和武后詔將軍閻知微冊可汗號持節往默啜又遣使謝知微遇諸道即與緋袍銀帶因表使者即到請)
(備禮廷賜歸道諫曰虜背惠且積年今悔過入朝解辮削衽宜待天旨而知微擅賜使朝廷何以加之宜敕初)
(服須天子命后從焉)款闕(韓琬上言往夷狄款闕今軍屯積年)請和贄魚膠(唐史頡利)唐
之德大矣際天所覆悉臣而屬之薄海内外(無不州縣遂尊天子)
(曰天可汗三王以來未有以過之至荒區君長待唐璽纛乃能國一為不賓隨輒夷縛故蠻琛夷寶踵相逮于)
(庭唐契丹贊)
和戎(十一)
白蠻夷欣戴戎狄率服事之以皮幣(結之以㛰姻)魏絳請
和諸戎曰和戎有五利焉(戎狄荐居貢貨易土土可賈焉一也邊鄙不聳二也戎狄)
(事晉四鄰震動諸侯威懷三也以德綏戎師徒不勤四也遠至邇安五也以兵伐則獲戎失華無乃不可乎)
賜女樂(晉侯賜魏絳女樂曰子教寡人和諸戎狄故八年之中九合諸侯辭曰夫和戎狄國之福也臣)
(何力之有)和親侯(後漢封王歙為和親侯)樊噲請以十萬兵横行匈奴
中(季布曰噲可斬也)武帝詔求可使絶域者傳曰始修戎好
也(隱二年會戎于潜)和親之謀始於婁敬(漢婁敬曰匈奴未可以武服宜以長公主)
(妻之生子則為漢外孫外孫為單于豈與大父亢禮哉乃使劉敬往結和親約)王恢習邊事以
為和親不過數歲使入蕃賜物令(雜令諸官人緣使諸色行人請賜訖)
(停行並却徵已發五百里外停徵已造衣裳聽兼納東至高麗南至真獦西至波斯吐蕃及堅昆都督比至突)
(厥契丹靺&KR0008;並為入蕃餘為絶域)漢通西南夷(史唐蒙已略夜郎因發巴蜀廣漢卒通南夷道)
(時笻笮之君聞南夷與漢通得賞多願内屬請隸為臣妾上使司馬相如持節以幣賂西南夷便略定西夷笻)
(笮除邊關通笻笮還報天子大悅之)蜀布笻竹(張騫曰臣在大夏時見蜀布杖笻竹此其去蜀不遠)
(矣令使大夏從羌中險少北又為匈奴所得從蜀直逕又無寇難天子發使四道並出)賜官爵(竇融)
(言莎車王賢事漢誠欵宜加位號乃因来使賜賢西域都護卬綬燉煌守裴遵上言夷狄不可假以大權詔書收還)
(都護印綬賜大將軍印綬使不肯易奪之賢由是始恨)孔勝而後和威德兩全(封倫突厥)
(寇太原且遣使和親帝問計羣臣咸請許之可紓戰倫曰不然彼有輕中國心謂我不能戰若乘其怠擊之勢)
(必勝而後和威德兩全今雖不戰後必復來臣以為擊之便)自言和親無狀(定安公主下嫁)
(回鶻崇德可汗至京師詔神策軍四百具鹵簿羣臣班迓主乘輅謁憲穆二室欷歔流涕退詣光順門易服禠)
(冠䥖待罪自言和親無狀帝使中人勞慰復冠䥖乃入)請以宗女嫁叱吉設(裴矩以始)
(畢可汗衆漸盛建請以宗女嫁叱吉設建為南面可汗分其勢叱吉不敢受始畢聞之稍怨望)禦戎守
信為上(牛僧孺進門下侍郎洪文館大學士是時吐蕃請和約弛兵而大酋悉怛謀舉維州入之劒南)
(於是李德裕上言韋臯經略西山至死恨不能致今以生羌三千人燒十三橋擣虜之虛可以得志帝使羣臣)
(大議請如李德裕策僧孺持不可曰吐蕃緜地萬里失一維州無害其彊今修好使者尚未至遽反其言且中)
(國禦戎守信為上應敵次之彼來責曰何故失信贊普牧馬蔚茹川若東襲隴陂以騎綴回中不三日抵咸陽)
(橋則京師戒嚴是雖得百維州何益帝乃然之)頡利請和許之(翌日刑白馬與頡利盟便橋上)
(本傳)紓歲月之禍(突厥序和親非久安計而為之者以天下初定紓歲月之禍耳)皇室淑
女嬪於穹廬掖庭良人降於沙漠(同上)夫貢子女方物(臣僕)
(之職也詩曰莫敢不來享莫敢不來王荒服稱其來不言往也公及吳盟諱而不書奈何以天子之尊與匃奴)
(約為兄弟帝女之號與胡媪並御烝母報子從其汙俗中國異於蠻夷者有父子男女之别也婉冶之姿毁節)
(異類垢辱甚矣同上)晉人苦兵乃遣開封府將軍張暉(假供奉官告和于契)
(丹奉表稱臣以修和好德光語不遜然契丹亦自厭兵德光母舒嚕嘗謂晉人曰南朝漢兒争得一向卧邪自)
(古聞漢來和蕃不聞蕃去和漢兒若漢兒實有回心則我亦何惜通好晉亦不復遣使五代四夷附錄)突
厥遣使請㛰(恐豺狼之心弱則順伏彊則驕逆月滿騎肥乘中國饑虛講親際會窺犯亭障復何)
(以防之魏知古傳)密請講和(張說始為相時帝欲事吐蕃說密請講和以休息鄣塞)與連
和(突厥阿史那始畢可汗咄吉高祖起太原遣府司馬劉文静往聘與連和)不許和親(毗伽可汗)
(默棘連遣大臣阿史德頡利發入獻遂從封禪扈封畢厚宴賜遣之然卒不許和親)毗伽不敢迎
(契苾何力帝詔兵部侍郎崔敦禮持節許薛延陀尚主因求何力乃得還公主行有日何力陳不可帝曰天子)
(無戲言旣許之叵柰何何力曰禮有親迎宜詔毗伽身到京師或詣靈武彼畏我必不來則姻不成而憂憤不)
(知所出下必擕貳不及一年交相疑沮毗伽素狠戾必死死則二子争國内叛外攜不戰而擒矣帝然毗伽不)
(敢迎悒不得志恚而死)遺錦綵結歡(郭子儀屯涇陽軍纔萬人比到虜騎圍已合子儀以數十)
(騎出免胄見其大酋曰諸君同艱難久矣何忽忘忠誼而至是邪回紇捨兵下馬拜曰果吾父也子儀即召與)
(飲遺錦綵結歡誓好如初)歲給金帛妻之以女(五代吕琦契丹數求和琦因言方今之勢)
(不如與契丹通和如漢故事歲給金帛妻之以女廢帝大喜他日以琦等語問樞密直學士薛文遇大以為非)
(因誦社稷依明主安危託婦人之詩以誚琦)舅甥和好(似聞贊普更求親舅甥和好應難棄杜甫)
(近聞詩)詭辭結歡(回鶻遣將詭辭結歡潜伺邊隙公密賂其下盡得陰謀李德裕幽州紀功碑)
思往來之績垂不臣之姻(李觀上宰相安邊書切覩北狄和親帝女下嫁實國家思)
(往來之績垂不臣之姻然聞蒸然且數貪惏無厭)何待結約(張曲江集勑贊普書先代公主旣是)
(舅生今日公主即為子壻如是重姻何待結約遇事足以相信隨情足以相親)似恃姻好之情
(一品集賜可汗等書雖云隨逐水草動皆逼近城柵遥揣深意似恃姻好之情每覩縱由實懷馳突之計)代
結姻好(同上賜背叛回鶻書我國家與卿等本國代結姻好久為親鄰協德同心嘗為諸侯所羡故得)
(邊候不聳封疆晏然)良由孟樂(同上授回鶻内帝相詔昔戎狄請和良由孟樂呼韓帥服始自秩宗)
白孔六帖卷五十七
