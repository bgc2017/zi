白孔六帖卷八十八唐白居易原本
宋孔傳續撰
學校(一)勸學(二)
同學(三)師(四)
尊師(五)善誘(六)
失師道(七)扑刑(八)
死喪(九)從學(十)
詩(十一)書(十二)
易(十三)春秋(十四)
書籍(十五)借書(十六)
學校(一)
白古之教者家有塾黨有庠遂有序國有學槐市
杏壇(學名)子衿刺廢(亂世則學不修)毁鄉校(傳曰鄭人游鄉校以議執政毁鄉校何如)
(子産曰人議善者吾則行之否者吾則改之是吾師也若何毁之)開設學校開士林
之學小雅盡廢遊講肆入學以齒學不可廢
(教所由興)將崇洙泗之風(必立膠庠之學)文翁立學(漢文翁為蜀郡守及諸郡縣小)
(吏起學宫設官使弟子授業遂變鄒魯之風天下並令立學)成均(五立學名)天子命之教
然後為學小學在公宮南之左大學在郊夏后庠序
殷瞽宗周頖宮天子立四學(周立四郊之養)養國老於
東郊養庶老於虞庠大學之道在明明德稷下(關西)
告往知來(子貢曰告諸往而知來者)大設庠序(范寗字武子為豫章太守大設庠序取交)
(州石為磬以革舊制學者千人以私俸給又起學臺)不改作而修學(晉盧浦字允源為鄱陽内)
(史修庠序祭酒求更起屋行禮浦曰孔子射於矍相之圃而行禮大樹下況今學史序高望顯敞乎)避疾
(後漢魯平字叔陵為相趙王欲移居學舍平諫不聽遂上言詔下詰平平奏曰禮諸矦甍於路寢未有逃避之)
(典學校教化之處不可詔從平言)修孔子廟階前除草得璧(後漢鍾離意為魯相)
(出私錢付戶曹孔訢修孔子廟身入廟拭枕席劔履男子張伯除堂下草得璧七枚伯藏一枚以六白意意啟)
(前甕中丹書云云具璧門注)孔學校復興(高士廉進益丱長史引諸生講授經義學校復興)
學堂(陳子昂學堂至今猶存)韋嗣立上書(極陳永淳後庠序隳散胄子衰缺儒學之官輕)
(章句之選弛貴閥後生以徼倖升寒族平流以替業去陛下誠下明詔追三舘生徒敕王公以下子弟一入太)
(學尊師尚儒發揚勸奬海内知鄉然後審畀銓揔各程所能以之臨人則官無曠民樂業矣)請廣學
校(賈至以謂今鄉舉取人未盡請廣學校增國子博士員十道大州得置大學舘)增學廬(李栖筠增)
(學廬表宿儒河南禇冲吳何員等拜學官為之師身執經問義遠邇趍慕至徒數百人)興州縣學
廬(倪若水為汴州刺史增修孔子廟興州縣學廬勸生徒為教誨風化興行)修講舍(陽嶠修講舍人)
(以為善)千二百區(劉禹錫嘗嘆天下學校廢乃奏記宰相曰言者謂天下少士而不知養才之道)
(大堙不揚貞觀時學舍至千二百區生徒三千餘外夷遣子令入附者五國今室廬圯廢生徒衰少非學官不)
(振病無貲以約也)月俸完葺(鄭餘慶建言兵興以來學校廢諸生離散今天下承平臣願率文吏)
(月俸百取一以資完葺詔可)大起學校(李栖筠為常州刺史乃大起學校堂上畫孝友傳示諸生)
(為鄉飲酒禮登歌降飲人人知勸)督生徒興愷悌(韓退之潮州請置鄉校牒以督生徒興愷)
(悌之風刺史出已俸百千以為學本收其贏餘以給學生廚饌)陸䞇八計曰(視學校興廢以稽教)
(導)四門義學(王潮昭宗假潮福建等州團練使乃作四門義學)設鄉校(常衮始閩人未)
(知學衮至為設鄉校使作為文章親加講導與為客主鈞禮觀游燕饗與焉由是俗一變歲貢士與内州等其)
(後閩人春秋配饗衮于學官)葺儒宮(高承簡拜刺史葺儒宮備俎豆歲時行禮)大屋加塗
蔇(題衡山文宣王廟講堂非褁建大屋加塗蔇杜甫詩)鞠為荒圃(文粹舒元輿國庠記雖舘千雲)
(合鞠為荒圃)邦民之良弁服是纓(公躬講講論虔默以聽柳宗元道州先聖廟碑)俾
是荒服移為闕里(在周則魯侯申能修泮宫詩有其歌在漢蜀守文翁能首儒學史有其贊)
(今公法古之大同于魯化人之艱侔于蜀同上)廟舍峻整階序廓大(同上薛公祭于先聖)
(然其堂庭庳陋椽梀毁墜曾不及浮圖外說克壯厥居水潦仍至歲加蕩汰公蹙然不寧若罔獲承既祭而出)
(登墉以望爰得美地豐衍端夷水環以流有泮宮之制是日樹表列位由禮考宜然後節用以制貨財乘時以)
(僦功役逾年而克有成廟舍峻整階序廓大講肄之位師儒之室立廩以周食圃畦以毓蔬權其子母贏且不)
(竭由是邑里之秀民感道懷和更來門下咸願服儒衣冠)徵工僦功完舊益新(州之廟屋)
(壞幾毁神位刺史柳宗元始至大懼不任以墜教基丁未奠薦法齊時事禮不克施乃合初亞終獻三官衣布)
(洎于贏財取土木金石徵工僦功完舊益新柳州碑)
勸學(二)
白敬教勸學(衛文公)文翁化蜀劉渠起舍(劉渠字曼生除新成長告)
(縣曰昔文翁化蜀乃更大造學舍聚生徒也)三餘(董遇有從學者苦無日遇言以三餘冬歲之餘夜日)
(之餘隂雨月之餘)無員數(漢元設博士弟子無致員數以廣學也)公卿子為諸生
(左雄伯豪奏徵海内名儒為博士公卿子弟為諸生有志操者加其俸禄也)别立學舍(明帝為功)
(臣子孫别立學選高能以受業自期門羽林之士悉通孝經章句自始亦遣子入學濟濟洋洋莫盛於永平也)
孔歲饑講學不廢(崔從會歲饑拾橡實以飯講學不廢)賜市書絹(隴西恭王驕侈)
(其弟奉慈亦荒縱皆為帝所鄙嘗曰吾仇人有善且用之況親戚乎墳典不聞學何以為善哉各賜市書絹二)
(百匹以愧切之然不自克也)身為教誨(倪若水為汴州刺史勸生徒身為教誨風化興行)誘
勸後生(陽嶠好學善誘勸後生)六經法言(韋處厚穆宗立為翰林學士處厚以帝冲怠不)
(向學即與路隋合易詩書春秋禮孝經論語掇其粹要題為六經法言二十篇上之冀助省覽帝稱善)廣
學廬(盧鴻至山中廣學廬聚徒至五百人)業患不能精無患有司之不明
行患不能成無患有司之不公(韓愈進學解)
同學(三)
白有朋自遠方來不亦樂乎儒有合志同方營道同
術竝立則樂相下不厭孫臏與龐㳙俱學兵法事魏
惠王為將軍龐㳙以能不及臏以法斷兩足臏之齊後
伐魏殺㳙(史記)蘇秦張儀俱事鬼谷先生同硯席書(漢宣)
(帝與張彭祖云云)收斂(後漢戴封同學石敬之卒封收斂送喪到其家其家見平生書物皆在棺中大)
(異之)吊同門生(王丹有同門生遭喪子請吊丹撻之令遺縑而已)割席(魏管寧與革歆同學)
(聞門外車馬聲歆出觀之寧割席曰子非我友)獨學無友則孤陋而寡聞遜
友視志敬業樂羣索居(離羣)莊子妸荷甘與神農俱學
於老龍吉(神農隱几闔戸晝瞑妸荷甘日中奓戶而入曰老龍死矣神農隱几擁杖而起嚗然放杖)
(而笑曰知子僻陋漫誕故棄子也)孔同學相愛(許紹父法光為刺史元皇帝為安州撫管紹時)
(為兒與高祖同學相愛也)講德討儒(君昔與余講德討儒時中之奥希聖為徒吕衡州誄柳文)遭
時致力必濟謨庸(文粹司空圖三賢贊隋大業間房公李公魏公同師文中子嘗謂其徒曰)
(玄齡也志而密靖也惠而斷徵也直而遂俾其遭時致力必濟謨庸贊曰三賢志同夙尚儒風以植公忠出遇)
(太宗)
師(四)
白我師(三人同行必得我師)吾師(子産曰是吾師)主善(子曰德無常師主善為師)吾道
(鄭玄字康成初事馬融學解歸北海融曰鄭生今去吾道東矣)教學相長親師(安其業而)
(親其師)人師(然後可以為人師)擇師(不可不慎)肄業(習也)無犯顔而諫
無隱(隱過失也)就養無方洙泗之間西河之上(曾子謂子夏曰吾與)
(汝事夫子於洙泗之間退而老於西河之上使民疑也)青衿胄子絳紗(宋宣文君立講)
(堂生徒隔絳紗幔受業)不見面(董仲舒下帷讀書弟子以相次受或不見其面也)五經笥
(邊孝先荅弟子嘲曰腹便便五經笥)請益(無倦)胄筵(講肆絶帳)發矇童蒙求我
周禮太宰以九兩繫國民三曰師以賢得民能自得
師者王自行束修以上吾未嘗無誨焉從吾所好
既多知十之賢(博我以文必重在三之義)杏壇講論(槐市請師)門人(門生弟子)
當仁不讓於師教然後知因師貴自彊道宜馴致
苟誨而不倦(則教所由興)示以一隅(教其四失)始發蒙以求我(終論)
(道而起予)拳拳服膺聖人無常師師無當於五服弗得
不親(禮)接待(張禹字子文弟子彭宣恭儉有法度戴崇愷悌多智禹受業愛崇而敬宣崇候禹將)
(入後堂燕飲昏夜極樂宣之來便坐講論經義日晏賜食不過一肉巵酒兩人皆自得也)救師(魏揚政從)
(范叔受易权為出妻告繫獄政以箭貫耳抱叔子㐲道側訟叔帝感曰乞賜揚生師也)質疑(其勤學門)
少學徒(董遇善左傳更為作宋墨别墨有從學遇不肯教謂之曰必當先讀百徧而義自見於是生徒)
(少從遇學無為朱墨也)不求資(邴原年十一喪父家貧隣有書舍原過之必泣其師問之曰何泣原)
(曰孤者易傷貧者易感夫學者必有父兄羡其不孤而得學師感之曰欲學何書原曰無錢資師曰苟有志徒)
(相教不求資遂從學也)不往教(孫寶字子嚴御史大夫張忠欲令授子經乃為除舍寶遂去忠遂署)
(為主簿以屈之寶曰君男欲學而移寶自近禮有來學無往教道不可屈屈身何傷且不遇者無所不為況主)
(簿乎忠聞之大慙遂薦寳)又(包咸字子良太守黃讜署戶曹欲召咸入授其子咸曰學無往教讜遂遣子就)
(師)公超市(張楷字公超隱居學道者從之所在成市今華隂山南有公超市)擬十哲(晉文)
(立字廣休事譙周周門人以立為顔回陳受字季虔為子夏羅憲為子貢)連坐(樂恢字伯奇事焦永為河)
(東守隨之官閉廬讀誦不交人物後永被考諸弟子以關通被繫恢獨皎然不千法也)追訟罪(鄭弘)
(字巨君師焦貺楚王英反引貺貺被收疾病於道亡殁妻子禁制獄諸生懼連乃皆變姓名逃罪弘獨髠頭負)
(鑕訟貺罪顯宗赦其家弘躬送貺喪及妻子還鄉里)舉羣盜(漢叔孫通無所言皆進故羣盗弟子或竊)
(言曰數歲事先生今不能進專言大滑何也通曰漢王方蒙矢石諸生寧能闘乎乃薦之)自表連罪
(李膺以黨錮死獄中門生故吏並被禁侍御史景毅子峴為膺門徒而未有牒錄故不及譴毅曰謂膺賢遣子)
(師之遂自表以免歸)請罪人(晉嵇康將刑東市學生三千人上書請為師帝不許)不薦弟子
(孔光為三公弟子多就見師居位幾得其助光終無所薦舉至有怨者其公如此)又(後漢魯恭仲康在公)
(位選羣高弟至郡守者數十人而其耆舊大生或不蒙薦舉有怨者恭聞之曰學之不講是吾憂也諸生不有)
(鄉薦者終無言也)免門生役(王襃字偉元門人為縣役襃不囑縣令乃步擔乾飯立路旁磬折云)
(云門生為役故來送令即放之)孔以師自居(王珪兼魏王泰師王見之為先拜珪亦以師自居)
起學廬講授(袁滋彊學博記少依道州刺史元結讀書自解其義結重之後客荆郢間起學廬講)
(授)文章老(李嶠為文章老宿一時學者取法焉)柳宗元(徙柳州刺史南方為進士者千數千)
(里從宗元遊經指授者為文辭皆有法)來學者跡接于道(陽城遠近慕其行來學者跡接)
(于道)不拒曲士(出為道州刺史太學諸生二百人請留城柳宗元聞之遺何蕃等書曰俞扁之門不)
(拒病夫繩墨之側不拒散財師儒之席不拒曲士)翼贊一人(張後胤高祖鎮太原引為客以經授)
(秦王太宗即位賜燕月池帝從容曰今日弟子何如胤曰昔孔子門人三千逹者無子男之位臣翼贊一人乃)
(王天下計臣之功過於先聖帝為之笑)講授諸生(李善坐與賀蘭敏之善流姚州遇赦還居汴鄭)
(間講授諸生四遠至傳其業號文選學)矮國願得為師(蕭穎士矮國遣使入朝自陳國人願)
(得蕭夫子為師者中書舍人張漸等諫不可而止)表宿儒河南禇冲吳何員等
(起拜學官為之師身執經問義遠邇趍慕至徒數百人李栖筠傳)受業解惑(古之學者必有師師)
(者所以傳道受業解惑也人非生而知之者孰能無惑惑而不從師其為惑也終不解矣韓昌黎文師說)聖
人無常師(孔子師萇洪師㐮老聃郯子之徒其賢不及孔子故弟子不必不如師)通其業
成就其道德(古之學者必有師所以通其業成就其道德由漢自來師道日微)取揆宏
襟詢謀逹識(韓休蘇頲集序拘戈考篆魯鼎看銘書有亡篋文稱墜簡疑絳老之年走朝有門卜)
(晉侯之&KR1282;訪史莫知莫不取揆宏襟詢謀逹識)使自直之箭則百代無一矢俟
自圓之木則千載無一輪(執矯揉之噐有視之灌藂無非良材耳夢得文)今之
世為人師者衆笑之(舉世不師故道益離吾欲從師可從者誰舉世笑之柳宗元師友箴)
病不喜閙(豈可使呶呶者早暮咈吾耳騷吾心則固僵什煩憒愈不可過矣柳宗元荅韋中立書)
取其實而去其名(無招越蜀吠怪同上)由魏晉以下人益不事師
(今之世不聞有師有輒譁笑以為狂人獨韓愈奮不顧流俗犯笑侮收召後學作師說因抗顔而為師世果羣)
(怪&KR0034;罵指目牽引而憎與為言詞愈以是得狂名居長安炊不暇熟又挈挈而東屈子賦曰邑犬羣吠吠所怪)
(也僕往聞庸蜀之南常雨少日日出則犬吠予以為過言僕來南冬幸大雪踰嶺被南越中數州之犬皆蒼黃)
(吠噬狂走者累日今韓愈既自以為蜀之日吾子又欲使吾為越之雪不亦病乎誰敢衒怪於羣目以召閙取)
(怒乎同上荅韋中立書)獨欠為人師(平居望外遭齒舌不少獨欠為人師耳同上)巫醫
樂師百工之人不恥相師(韓文師說巫醫樂師百工之人不恥相師士大夫之族曰)
(師曰弟子云者則羣聚而笑之問之則曰彼與彼年相若也道相似也位卑則足羞官大則近䛕嗚呼師道之)
(不復可知矣)言道講古窮文辭以為師(柳宗元荅嚴厚輿書馬融鄭玄者二子獨)
(章句師耳今世固不少章句師僕幸非其人吾子欲之其有樂而望吾子者矣言道講古窮文辭以為師則固)
(吾屬事僕才能勇敢不如韓退之故又不為人師人之所見有同異吾子無以韓責我若曰僕拒千百人又非)
(也僕之所拒拒為師弟子名而不敢當其禮者也若言道講古窮文辭有來問我者吾豈常嗔目閉口邪)三
年國子師腸肚集藜莧(韓愈詩)學生謁師䞇用腶脩(一束酒一)
(壺衫布一裁色如師所服師出中門延入與坐割修&KR1893;酒三爵止乃發篋出經摳衣前請師為說經大略然後)
(就室朝晡請益師二時堂上訓授道義示以文行忠信孝悌睦友旬省月試時考歲貢唐埽崇敬傳)
尊師(五)
白敬業敬道嚴師敬學無北面(太學之禮雖詔於天子無)
(北面所以尊師也)請業則起請益則起漢尊桓榮而設几(後漢)
(明帝尊桓榮以師禮上幸太常府令榮坐東面設几)燕敬鄒子而築宫(史鄒衍如燕昭王擁)
(彗請列弟子而受業築碣石宫而親事之)禮聞來學不聞往教王者化人
(義存敬學)生徒肄業(禮必尊師)苟匪師嚴(則為儒戱)經國化人(學實為本)嚴
師敬業(教所由興)摳衣(函丈)于定國(為廷尉迎師受春秋身執經北面備弟子禮)孔
著九經師授譜(韋表微以學者薄師道不如聲樂牋工能尊其師著九經師授譜詆其違)超
僕以宗師之位(柳宗元荅蕭纂求書祝以高文開其知思又超僕以宗師之位貸僕以邱山之)
(號)尊尚師儒(韋嗣立上書)榎楚廢弛尊嚴而威(柳宗元陽城碣)雖自
君恩亦因儒訓(前試宣州溧水縣尉胡震博通六經華皓一志家在海郡筋力未衰臣童幼之)
(時胡震受業豈謂年逾四紀位列三公雖自君恩亦因儒訓㐲以元和二年前揚州士曹參軍薛玄造緣與臣)
(亡父先授經具表論薦憲宗授越州諸暨縣令臣幸因家門舊事輙敢薦聞伏希聖慈特授浙東管内官異臣)
(報其舊恩獲繼先志既顯華門之士實為儒者之榮奉宣卿官至將相不忘本師朕深所嘉嘆宜依所奏贊皇)
(一品制集)順宗重師傅見輒先拜(唐本紀)兼魏王師王見之為
先拜珪亦以師自居(王珪唐史)豈不能正平公之坐敬養亥
唐屈文矦之膝恭師子夏(文粹杜之松荅王績書)道既知尊榮何
足恃(同上)官守有限就學無因(延頸下風我勞何極誠恐燉煌孝廉檢對書而不出)
(酒泉太守列鐘鼔而不迷同上)
善誘(六)
白存心(時觀而不語存其心也使之悱悱憤憤然後啟發)救失(學者有四失教者必知之人之)
(學也或失則多或失則易或失則止此者心之莫同也知其心然後能救其失也)善教者使人
繼其志善學者師逸而功倍善待問者如撞鐘叩
之以大者大鳴叩之小者小鳴温故而知新可以為
師矣循循善誘(夫子循循然善誘人)憤啟(悱發)一隅(子曰舉一隅不以三隅反)
(則不復也)教誨不倦(日長)𫝊習(教授)討論日就月將𫝊先儒
之訓(為後學之宗)善道欲罷不能(夫子循循善誘人博我以文約我以禮欲罷不)
(能既竭吾才如有所立卓爾)人能弘道(師貴受方)教所由興(學而不厭)師能善
道(人欲發曚)喻所由誠(由用也)長善(善)誘人孔易道難為性
(教貴受方)師過而商不及(俱未得中)求退而由兼人(各宜救失)能博喻
然後能為師自彊不息(克勤無怠)激勸犯法者(後漢郭林宗左原為)
(郡學生犯法見斥林宗遇於路乃設酒肴以慰之人譏林宗不絶惡人林宗曰人而不仁疾之已甚亂也原後)
(結客報諸生值林宗在學愧負前言遂罷去人乃服其知識)孔魏王師(王珪兼魏王師王曰願聞)
(所習珪曰漢東平王蒼稱為善最樂願王志之帝聞喜曰兒可以無過矣)講教生徒(張鎰為濠州刺)
(史政條清簡延經術士講教生徒比去州升明經者四十人)獲趨門館荷深仁于哲
匠(文粹劉太真上楊相公啟又念頃日曾霑引問擊蒙而嘗失所對獲趨門館荷深仁于哲匠被君子之善)
(誘雖其頑魯或有庶幾之道焉)劉贊父玭為縣令贊始就學衣以青布
襂襦(每食則玭自食肉而别以蔬食食贊於牀下謂之曰肉食君之祿也爾欲之則勤學問以干禄吾肉)
(非爾之食也由是贊益力學舉進士五代史)叔達亡國之餘(幸頼前烈有隋之末濫尸貴郡)
(因霑善誘頗識大方文粹陳叔達書)建中貞元時文思崛興遂大振耀(會故)
(相常衮來為福建觀察使有文章高名又性頗嗜誘進微生推拔寒素中唯恐不及至之日比君為芝英每有)
(一作屢加賞進遊娱燕饗必召同席君之聲漸騰於江淮且逹京師矣毆陽詹集序)
失師道(七)
白教然後知困佔畢(佔視也畢簡也謂多其問難)隱學(疾師)教之不
誠使人不由其誠教人不盡其材(由用也材道也)以我為隱
乎(吾無隱乎爾)施悖求佛(言教者亦言非則學者失問)教之所由廢
師勤而功半(不善問者云)逆師(廢學)不閑於教訓(傳)化而成俗
(孝則為先)師或非人(教所由廢)記問之學不足以為人師嘲詠
(邊韶事見廢墯門)相非(夏侯勝從兄子建師事勝勝非之曰建所為章句小儒破碎大道建亦非勝為)
(學䟽略難以應敵)孔無所從學(唐韓愈潮州請置鄉校牒刺史縣令不躬為之師里閭後生無)
(所從學爾)倚席(唐文粹博士有倚席之譏請崇國學䟽李絳)居其位者不愧其道
(足下出文閫為諸生之蓍龜作後來之綿蕝得不思其居其位者不愧其道處于職者不墮其業乎否則市大)
(易負乘之譏招詩人伐檀之刺矣移成均博士書皮日休)日戒其屬月勵其徒(嗚呼西域)
(氏之教其徒日以講習決釋其法為事吾之視太學又足為西域氏之羞矣奚不日戒其屬月勵其徒年持六)
(籍日决百氏俾諸生於聖典也洞知大曉同上)
扑刑(八)
白扑作教刑檟楚二物收威也(二者荆類扑建也收者歛也禮記)孔
榎楚之政(柳宗元四門記四門學之制助教之職佐博士以掌榎楚之政分其人而教育之)不
率教者檟楚之(歸崇敬抵生徒及第多少為博士考課上下有不率教者檟楚之)督以
鞭楚(陽嶠為國子祭酒生徒游墮者至督以鞭楚人怨之乘夜毆嶠)劉知幾年十二父
藏器(為授古文尚書業不進父怒楚督之唐史)廢業怠教者寘之以刑(自然儒雅)
(日興典墳日重先生之道日盛太學之訓日崇李絳請崇國學䟽)
死喪(九)
白事師左右就養無方(方常也)服勤至死心喪三年哭寢
(師吾哭諸寢)無服(孔子喪門人疑所服子貢曰昔者夫子之喪顔回若喪子而無服喪子路亦然請喪)
(夫子若喪父而無服)視猶父也(回也視予猶父也予不得視猶子也)孔子之喪二三
子皆絰而出天喪予(顔淵死子曰天喪予)哭於廟門(哭師云云)負土成
墳(後漢桓榮字春卿事九江朱普普卒榮乃奔喪負土成墳)素服(夏侯勝授太后尚書及卒太后素服)
(以報師傅之恩)子路死夫子哭之於中庭(既哭進使者而問故使者曰醢之矣)服
斬(郭禹師郭荷荷卒曰五服之師者重服聖人嫌也遂服斬居廬)羣居則絰出則否
廬冢六年(史孔子喪弟子三年喪畢唯子貢廬墓六年而去)思慕(孔子卒弟子思慕以有若)
(似孔子相與立為師以事如孔子)議服(晉禮志曰古無師制新禮齊衰三年摰虞議宜依舊無服詔從)
(之)其萎(梁木其壊哲人其萎吾將安放)夢奠(子曰予疇昔之夜夢坐奠於兩楹之間)子哭
之慟吊服加麻棄官行服(魏王朗師楊賜賜卒云云)孔子廟藏
孔子衣冠琴書(至漢二百餘年不絶)孔門人行喪(王義方既死門人員半千何彦)
(先行喪蒔松栢墓側三年乃去)弟子共葬之(啖助傳施士匄吳人兼善左氏春秋以二經教授由)
(四門助教為博士秩滿當去諸生封䟽乞留凡十九年卒于官弟子共葬之)葬之日自遠至
者幾千人(江夢孫集門生弟子說釋經義卒時年八十五葬之日自遠方至者幾千人而服縗絰時)
(跣者百許江南野史)
從學(十)
白來學鼔篋負笈摳衣虛往實來(莊子行不言之教)
善問者如攻堅木先其易者後其節目不善者反此
蟻術(蟻子時術之言蟻蟲時術其功乃大)學步(莊子壽陵餘子學步邯鄲失其故步匍匐而歸)青
出於藍而青於藍冰生於水而寒於水百徧(有從董遇學者)
(曰必先讀百徧其義自見)犯夜(晉王承為東海吏錄一犯夜人來云從師不覺日暮承曰鞭撻寗越以立)
(威名恐非正化之本遣吏送歸家)告往知來(賜也始可與言詩已矣)絶問(後漢趙偉字君)
(長耻於厮役遂弃車馬詣資中杜撫授書二十年絶問家為發喪制服撫後乃歸)遁去(范丹字史雲為)
(小吏恥之乃遁去受學於樊英又就馬融學也)東家丘(鄭邴原字根矩欲遊學詣孫崧崧曰君鄉里鄭)
(君學覽古今博聞多識而君捨之履千里所謂鄭為東家丘也原曰人各有志或登山採玉或入海求珠豈可)
(謂登山者不知海之深也先生謂僕以鄭為東家丘亦以僕為西家愚人崧辭謝之)稱官求學(應劭)
(造鄭玄曰故太守應仲遠北面稱弟子如何玄嘆曰仲尼之門考以四科回賜之徒不稱官閥劭大慙)孔
從外家學(蔣乂幼從外家學得其書博覽強記逮冠該綜羣籍)翺籍相上下(近李翺從)
(僕學文頗有所得然其人家貧多事未能卒其業有張籍者年長於翺而亦學於僕其文與翺相上下一二年)
(業之庶幾至乎至也韓愈與馮宿書)無限其門(文粹林簡言上韓吏部書人有儒其業與孟軻同代)
(而生不遂師於軻不得聞乎道閤下豈不謂之惜乎去人夫子千有餘載孟軻揚雄死今得聖人之旨能傳說聖)
(之道閤下耳今人睎閤下之門孟軻揚雄之門也閤下無限其道為異代惜焉)問文章為事(韓愈)
(荅竇存亮書今乃乘不測之舟入無人之地以相從問文章為事身勤而事左辭重而請約非許之得也)
詩(十一)
白詩序曰正得失動天地感鬼神者莫近於詩先王以
是經夫婦成孝敬厚人倫美教化移風俗六義(一曰風二)
(曰賦三曰比四曰興五曰雅六曰頌)四始刪詩為三百篇温柔敦厚
詩教也温柔敦厚而不愚則深於詩也不學詩無以
言(鯉退而學詩)牆面而立(子謂伯魚曰人而不為周南召南其猶正牆面而立)小子何
莫學夫詩詩可以觀可以興可以羣可以怨多識於鳥
獸草木之名雅言(詩書執禮皆雅言也)義府(詩書義之府)思無邪(詩三)
(百一言以蔽之曰思無邪)起予者商也始可與言詩已矣王澤竭
而詩不作(文選成康没而頌聲寢云云)夫子自衛反魯然後樂正雅
頌各得其所興於詩(修身當先學詩也)小雅盡廢則四夷交
侵中國微矣刪以煩文(孔子)詳其大義(毛萇)若過庭之子
(不學風雅之言)則入國之人(焉知敦厚之教)子曰誦詩三百授之以政
不達使於四方不能專對雖多亦奚以為民風(命太史陳詩以)
(觀民風陳詩謂採詩以觀之)唐虞之代(教在修文)殷周之時(學難廢業)採周之
舊(反魯而制)冬夏教以詩書(書屬禮禮隂也故以屬冬詩屬樂樂陽也故以屬夏)春誦
(月將)夏弦(以絲播樂章)義則有六(詩有六義)學而肄三(肄習也三謂小雅三章鹿)
(鳴四牡皇皇者華)不學博依不能安詩(博依廣博興喻也)分為四(藝文志仲)
(尼没而微言絶七十弟子喪而大義乖故詩分為四注云謂毛齊韓魯也)習奉曰詩有五際
(君臣父子兄弟夫婦朋友又詩内傳曰卯酉午戌亥)解頥(匡說詩解人頥)牆面(見上)孔馬周
(嗜學善詩)誦鹿鳴蟋蟀(山惲中宗昵宴近臣詔徧為技山惲奏無所習惟知誦詩乃誦鹿鳴蟋蟀)
(二篇未畢中書令李嶠以其近規諷止之帝嘉其直下詔賜服一稱)獻詩纂義(許叔牙於詩禮尤邃)
(獻詩纂義十篇)詩正而葩(韓愈進學解曰詩正而葩)詩有魯逹(徐曠傳時許善心薦曠及)
(魯逹爲學官時稱詩有魯連皆一時冠)詩以紀興衰誦嘆(六典)
書(十二)
白義府(趙衰曰郤縠敦詩書詩書義之府也)雅言(見上)孔子曰入其國其教
可知也其為人也䟽通知遠而不誣則深於書者也(禮)
上古之書謂之尚書虞夏商周之書典謨訓誥誓
命之文雅誥奥義百篇之義歴代寳之以為大訓
上世帝王遺書足以垂世立教藏於屋壁(魯恭王時嘗欲)
(以孔子宅為宫得古文虞夏商周之書)伏生傳授(漢濟南伏生年過九十失其本經口以傳授)
孔子訓傳(孔安國作傳其序曰研精覃思博考經籍)反魯之刪(仲尼自衛反魯書)暴
秦之剗(秦剗古文)藏之書府(治以學官)文之將喪(焚棄於秦坑)道之既
行(啓發於魯壁)羲軒之化(必在修文)虞夏之書(所宜立學)臯陶之謨周
公之誥(蜀志或怪諸葛亮文彩不豔而過丁寧周至時議以臯陶大賢周公聖人考之尚書臯陶之謨)
(略而雅周公之誥煩而悉則臯陶與舜禹談周公與羣臣誓故也亮所與言盡衆人凡士故其文旨不得遂志)
(也)古文(後漢杜林字伯山於西州得陳書古文尚書一卷常愛之衛宏徐巡皆受林學士古文示人曰)
(林離流兵亂常恐此經將絶何意衛子餘生復能傳之是斯道竟不墜地古文雖不合時務然禮失求之於野)
(古文不猶愈於野乎願生無悔所學古文遂傳於世)孔王審邽(通書)讀湯誓(高定七歲讀尚)
(書至湯誓跪問郢曰奈何以臣伐君郢曰應天順人何云伐耶對曰用命賞于祖不用命戮于社是順人乎郢)
(異之世重其早慧)本之書以求其質(柳宗元荅韋中立書本之書以求其質此吾所以取)
(道之原也)改頗為陂(唐玄宗詔典謨既作雖曰不刊文字或訛豈必相襲朕聽政之暇乙夜觀書匪)
(徒說於微言實欲暢於精理每讀古書洪範至無偏無頗遵王之路三復斯文並皆協韻唯頗一字實則不倫)
(又周易泰卦中無平不陂釋文陂字亦有頗音陂之與頗訓詁無别為陂則文亦會意為頗則聲不成文應由)
(煨燼之餘簡編墜缺傳授之餘差舛相仍原始要終須有刊革朕雖先覺兼訪諸儒僉以為然終非獨斷宜改)
(頗字為陂仍宣示國學)糾謬(王元感撰書糾謬詆先儒同異)
易(十三)
白畫八卦(古者伏羲氏始畫八卦)九聖之微言(自伏羲至孔子)八索(八卦之說)
(謂之八索求其義也又仲尼讚易道以黜八索)絜静精微易教也易之失賊
知周公之德(傳曰韓宣子觀書太史氏見易象與魯春秋曰周禮盡在魯矣吾乃今知周公)
(之德與周之所以王也易象與周公所作彖辭也故云乃知周公之德)六爻之變三絶之
勤(孔子讀易韋編三絶)斷志(子曰昔者聖人之作易也建隂陽天地之情位以為易雖有明智之心進)
(必斷其志焉)孔子曰加我數年五十而學易(知命之年乃讀至命之書)窮
理盡性以至於命鉤深索隱(通幽洞玄)玄奥之言(精微之義)易
與天地準下學上逹上天知命頥天地之奥(知鬼)
(神之情)讚以微言(仲尼)詳其大義(輔嗣)以斷天下之疑知性命
之理彰往考來設卦明象(觀爻立辭)撮造化之樞(逹剛柔之)
(變)羲文之易(文選)孔七十六家(藝文志易類七十六家六百六十五卷)縣解
(尹知章覃思經術於易尤縣解)佗書罕讀(王績字無功以周易老莊置牀頭佗書罕讀也)著大
易(張志知著大易十五篇其卦三百六十有五)為一時冠(易有陸德明為一時冠)膚末
於學(柳宗元與劉禹錫書見興董生論周易九六義取老而變以為畢中和承一行僧得此說異孔穎逹)
(䟽而以為新奇彼畢子董子何膚末於學而遽云云)
春秋(十四)
白魯史(春秋者魯史記之名)晉乘(晉謂之乘)撥亂反正莫近於春秋
獲麟之史(春秋感麟而作故絶筆於獲麟之一句)記事繫年(記事者以事繫日以日繫)
(月以月繫時以時係年所以紀遠近别同異也)屬辭比事春秋教也不刊之
書以一字為襃貶春秋之稱微而顯志而晦宛而
成章盡而不汙懲惡而勸善非聖人孰能修之筆
削(史記仲尼筆削春秋游夏之徒不能措一辭)知丘(子曰後世知丘者以春秋罪丘者亦以春秋)
立一王之法周禮盡在(見易門注)善志(志記也春秋善記事也)經國
之典(帝王之准式)經者夫子之文章(傳者邱明之善志)子夏不能措
辭(見上)元凱猶其成癖(杜預有春秋之癖)藏之書府(講以學官)仲尼明
周公之志(傳序曰蓋周公之志仲尼從而明之)丘明授夫子之經(序曰左邱明授)
(經於仲尼)周禮小史掌邦國之志(即序所謂諸矦各有國史)分為五(漢藝文志)
(云仲尼沒而微言絶七十子喪而大義乖故春秋分為五注謂左氏公羊榖梁鄒氏郟氏)三傳異同
(後漢何休著公羊墨守左氏膏肓榖梁廢疾鄭玄乃發墨守鍼膏肓起廢疾休見嘆曰康成入吾室操吾戈矛)
(以伐我)春秋調人(晉劉延以春秋一經而三家殊塗諸儒是非反為讐敵乃思一家之異合而通)
(之以周禮有和怨調人之官遂作春秋調人七萬餘言論其首尾使大義無相乖有不可合者攀長短以通名)
(也)立博士(劉歆字子駿上䟽請立左氏博士下議范叔超曰左氏不祖孔子而出邱明師徒相傳又)
(無其文非先帝所道無因得立)上䟽論(陳元上䟽陛下知丘明至寳親受孔子而公羊榖梁傳聞於後)
(故立左氏博士詢可否此聖人得人之謙示不專已盡之羣下也論者沉溺所習玩守舊聞左氏孤學少與遂)
(為墨家所排之)公羊爭長(嚴翰公仲善公羊鍾繇好左氏為太官廚謂公羊為賣餅人家數與翰會)
(辨析長短繇機捷翰訥口時屈無以應繇曰公羊高竟服邱明矣翰曰直故吏為邱明公服耳公羊未肯也)
孔實辭(孔子作春秋以一王法記言事以為襃貶盡聞見以為實辭舉凡例以為異同)振滯(王元)
(感撰春秋振滯等數十篇魏知古見其書歎曰五經指南也)敗績(武平一初崔日用自言明左氏春秋)
(諸矦官族它日學士大集日用折平一曰君文章固耐久若言經則敗績矣)著通例及天文
事序議(韓滉善治春秋著通例及天文事序議各一篇)袁滋(能為春秋嘗以劉惲悲甘陵賦褒善)
(斥惡戾春秋指然其文不可廢乃著後序)著三傳揔例(韋表微尤好春秋病諸儒執一槩是非紛)
(然著三傳揔例完會經趣)外傳(劉貺以竹書紀年序諸矦列會皆舉諡後人追修非當時正史如齊人殱)
(于遂鄭弃其師皆孔子新意師春一篇錄卜筮事與左氏合知按春秋經傳而為也因著外傳)于休烈
(吐蕃金城公主請文籍玄宗詔秘書寫賜休烈上䟽曰若陛下慮其失情示不得已請去春秋當周德既衰諸)
(矦盛強征伐競興情偽於是乎生變詐於是乎起有以臣召君取威定覇之事誠與國之患也)樊澤(著春)
(秋傳)彭玗(通左氏春秋)王審邽(通春秋)朱子奢(貞觀初高麗百濟同伐新羅連年病)
(兵不解帝假子奢侍郎持節諭旨至其國為發春秋題納其美女帝責違旨而猶愛其才)集傳(啖助善為)
(春秋考三家短長縫綻漏闕號集傳凣十年乃成復攝其綱條為例統)可讀(施士匄撰春秋傳未甚傳)
(後文宗喜經術李石因言士匄春秋可讀)凡史氏褒貶大法(春秋已備之矣孔子聖人作春)
(秋辱於魯衛陳宋齊楚卒不遇而死韓文論史書)非聖人之作春秋(周室卑而諸矦僣矣)
(文粹常仲孺文宣王廟記)著後梁春秋(蔡允恭)記諸侯戰争之事(五代敬翔)
(太祖問曰聞子讀春秋春秋所記何等事翔曰記諸侯戰争之事耳太祖曰其用兵之法可以為吾用乎翔曰)
(兵者應變出竒以取勝春秋古法不可用於今太祖大喜)三代聖王死其道盡留於
春秋(文粹劉軻與焉植書自洙泗渡于淮逹于江浮滄濱抵羅浮始得師于夀春楊生楊生以傳書為道)
(者也始則三代聖王死其道盡留於春秋)紀事(文粹陸龜蒙春秋者紀事之史)憑私臆決(啖助)
(摭訥三家不本所承自用名學尊之曰孔子意徒令後生穿鑿詭辨詬前人捨成說自為紛紜)左氏有
文遠(徐曠字文遠)幽厲雖衰雅未為風逮平王之東人習餘
化(啖助幽厲雖衰雅未為風逮平王之東人習餘化苟有善惡當以周法正之故斷自平王之季以隠公為)
(始所以拯薄勉善救周之弊革禮之失)
書籍(十五)
白五車(莊子曰惠施其書五車)羣書(班游受詔進讀羣書)閱市(王充貧無書游洛陽市閱)
(所賣書一見必誦遂通百家)文史溢几篋(張華字茂先雅愛書籍身死日無餘財唯文史溢几)
(篋嘗徙居載書三十車秘書監虞志撰定書皆資華本取定)孔以墜鬻為不孝戒子
孫(杜兼家聚書至萬卷署其末以墜鬻為不孝戒子孫)數車(李襲譽以餘資寫書罷揚州書遂數車載)
好書(矦君集本以行伍奮不知學後貴益自喜好書)校集秘書(魏證奏引諸儒校集秘書國家)
(圖籍粲然完整)聚書至二萬卷(蘇弁聚書至二萬卷手自言定當時稱與秘府埒本傳)不
減秘府(王方慶家聚書多不減秘府)令狐德棻贊曰(典章圖史有國者尤急所以考)
(存亡成敗陳諸前而為之戒方天下初定德棻首發其義而後唐之文物粲然誠知治之本歟)求天下
遺書(令狐德棻大亂後經籍亡散秘書湮缺德棻始請帝重購求天下遺書置吏補錄不數年圖典略備)
手寫書百卷(李大亮在越州手寫書數百卷及去留都督署)吐蕃請文籍四種
(于休烈吐蕃金城公主請文集四種玄宗詔秘書寫賜休烈上䟽吐蕃之性慓悍果決善學不回若逹於書則)
(知戰深於詩則知武夫有師干之試深於禮則知月令有廢興之兵深於春秋則知用師詭詐之計深於文則)
(知往來書檄之制此何異假寇兵資盗粮也)一書進官一資(於時經大盜後史籍燔缺休烈)
(奏請下御史覈史館所由購府縣有得者許上送官一書進官一資一篇絹十疋几數月止獲一二篇)讎
定羣書(王珪父顗隋開皇十三年召入秘書内省讎定羣書)自寫筆不釋手(張文&KR0008;自)
(寫筆不釋手子弟諫止曰吾好此不為倦)侔秘府(張弘靖家聚書侔秘府)以古文字參
定同異(韓王元嘉藏書至萬卷皆以古文字參定同異)文句詳正(宗室沖譔時籍没者衆惟)
(沖譔家書為多皆文句詳正秘府所不及)開陳經書(王義方為吉安丞吉安介蠻夷梗悍不馴義方)
(召首領稍選生徒為開陳經書)左右圖史(楊綰獨處一室左右圖史)賜書(柳宗元貽京兆尹許)
(孟容書曰家有賜書三千卷尚在善和里舊宅宅今三易王書存亡不可知)熟誦乃錄(陸龜蒙得)
(書熟誦乃錄讐比勤勤朱黃不去手所藏雖少其精皆可傳)四庫完治(禇無量初内府舊書自高)
(宗時藏宫中甲乙叢倒無量建請繕錄補第以廣秘籍天子詔於東都乾元殿東廟部彙整比無量為之使因)
(表盧僎陸去泰王檡從徐楚壁分部讐定衛尉設次光祿給食又詔秘書省司經局昭文崇文二舘更相檢讐)
(采天下遺書以益闕文不數年四庫完治帝詔羣臣觀書賜無量等帛)追紬故書(鄭虔為博士初)
(虔追紬故書可誌者得四十餘篇)括遺書(蕭穎士奉使括遺書趙衛間淹久不報為有司劾免)藏
家書於箕潁間(安禄山反潁士因藏家書於箕潁間身走山南)唐元宗(置集賢院部分)
(典籍乾文殿博覽羣書至六萬卷經籍大備又稱開元焉)炱朽蟫斷籖秩紛舛(焉懷素有)
(詔句校秘書是時文籍盈漫皆炱朽蟫斷籖秩紛舛懷素建白願下紫微黃門召宿學巨儒就校繆缺又言自)
(齊以前舊籍王儉七志已詳請采近書篇目及前志遺者續儉志以藏秘府詔可)聚書為樂(翟光)
(鄴日與賓客飲酒聚書為樂)竒篇秘籍(段成式多竒篇秘籍)取民藏書獻(董昌僖宗)
(始還京師昌取越民裴氏藏書獻之補秘書之亡)家藏書至萬五千卷(蔣乂)起文
思殿(前蜀王建起文思殿以清資五品正員官購羣書以實之)縹帙(李白詩)林軸麗麗
(來鵠讀鬼谷子其天下之書則墻褰整林軸麗麗斯可謂教導之備者也)年代浸遠謬誤滋
多(文粹李陽冰論古篆書孔壁遺文汲冡舊簡年代浸遠謬誤滋多)黃墨精謹(韋述蓄書二萬)
(卷皆手校定黃墨精謹内秘書不逮也)鄴矦家多書插架三萬軸(一一懸牙籖新)
(若手未觸韓愈送諸葛詩)數車(韋述元行冲為時儒宗常載書數車自隨)家有書至萬卷
世號李書樓(李蹊)藏書之盛莫盛於開元(其著錄者五萬三千九百一十)
(五卷而唐之學者自為之書者又二萬八千四百六十九卷嗚呼可謂盛矣)軸𢃄籖帙(两都聚書)
(四部以甲乙丙丁為次列經史子集四庫其本有正有副軸帶籖帙皆異色以别之)四部書(景龍文舘)
(記薛稷知集庫馬懷素知經庫沈佺期知史庫武平一知子庫謂之四部書)乙夜觀書(唐文皇帝)
(每視朝後即閱羣書嘗謂左右曰若不甲夜觀事乙夜觀書何以為人君也)洋洋滿車(好古書百)
(家言洋洋滿車行則與俱止則相對積為義府溢為高文柳子)愛古書樂而成之(吾嘗病其)
(畔散不属欲采此義幸吾弟宗直愛古書樂而成之搜討磔裂攟摭融結離而同之與類推移不易時月而咸)
(得從其條貫森然炳然若開羣玉之府指撝聮累圭璋琮璜之状各有列位不失其序柳宗元)文字魯
恭留(杜詩)家有書萬卷所藏必三本(柳仲郢家有書萬卷所藏必三本上者貯)
(庫其副常所閱下者幼學焉)隋平之後經籍漸備(大唐平王世充收其圖書泝河西上)
(多有漂没存者猶八萬自是圖籍在秘書弘文舘集仙所寫皆御本也書有四部一曰甲為經二曰乙為史三)
(曰丙為子四曰丁為集故分為四庫每庫二人知寫書出納名目次序以備檢討焉四庫之書两京各一本共)
(一十二萬五千九百六十卷皆以益州麻紙寫其經庫書綠鈿白牙軸黃帶紅牙籖史庫書鈿青牙軸縹帶綠)
(牙籖子庫書雕紫檀軸紫帶碧牙籖集庫書綠牙軸朱帶白牙籖以分别六典)藏書聞禹穴(杜甫)
(秦州雜詩)黃卷真如律(同上呈嚴鄭公)
借書(十六)
白桓生欲借班嗣書(班游受詔進讀羣書上器其能賜以秘書之副游生穉穉生彪彪與)
(從兄嗣共游學家有賜書桓生借其書嗣報曰吾子已貫仁義之羈糾何不用大道昔有學步邯鄲失其故步)
(匍匐而歸恐似此故不進之嗣貴老莊故云云桓生譚也)好寫留本(漢河間獻王從民約借善書必)
(為好寫之留其真本加金帛賜以招之由是四方不遠千里或有先祖舊書必奉以獻之)從帝借書
(晉皇甫謐從晉武借書帝載一車而賜之)不借(蜀志許慈與胡替為博士更相克伐分争書籍有無皆不)
(相通借也)孔篇帙壊舛必為輯禠(陸龜蒙借人書篇帙壊亂必為輯禠刊正)假異
書(五代四夷錄元欲知書自契丹歸中國載書數千卷樞密使趙延壽每假其異書醫經皆中國所無者)
束修投羊(唐餘錄倪若水藏書甚多列架不足疉窗安置不見天日子弟直曰看書借書者先束修)
(投羊)借人編簡壊者緝之(文字繆誤者刊之笠澤叢書)借御書讀(唐舊史李)
(敬玄高宗在東宫馬周啓薦之召入崇賢舘兼預侍讀仍借御書讀之)
白孔六帖卷八十八
