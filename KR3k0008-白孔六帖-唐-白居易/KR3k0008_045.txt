白孔六帖卷四十五唐白居易原本
宋孔傳續撰
刑灋(一)灋令(二)
寬刑(三)推斷獄(四)
拷訊(五)欵辯(六)
察獄(七)獄囚(八)
放囚(九)恤囚(十)
濟活囚徒(十一)錄囚(十二)
無囚(十三)
刑灋(一)
白防姦(閑邪)國章斯抵(人命所懸)禁暴竹刑三尺有常無
赦速即爾刑干國之紀刑以秋冬刑威踰
閑(閑法也)能刑(君子謂晉文公其能刑矣三罪而人大服)以類震耀(爲刑罰威獄使人畏)
(忌以類其震耀殺戮取象雷電威也刑法志)申嚴百刑凡制五刑必即天
論(制斷也必即天論言與天意合)一成而不可變(變改也)防淫(記君子刑以防淫大)
(爲之防人猶踰之)而煩刑書(傳)明啟刑書丹筆(正刑之筆)明慎(易曰)
(君子以明愼用刑而不留獄)明罰勑法玉律刑一人(史堯刑一人而天下)
(大服)四罪(舜四罪而天下咸服)協大中之灋列用中罰(列明也中罰法之輕)
(重得中也書)嚴斷刑罰以威其淫勿宥勿辟(書殷人在辟予曰辟汝惟)
(勿辟予曰宥爾惟勿宥惟厥中)祥刑(祥善也書)閱實(罪罰相當)下刑適重上服(服罪)
(也一人有二罪則從重也)官刑(制官刑儆于有位)其附于刑(附麗也周禮)麗刑(麗罹)
(也)中典(周禮)國章刑麗灋(周禮)官禁(國禁)踰矩(矩法也)惟刑之恤
刑期無刑義刑屏棄典刑教中(周禮司徒刑以教中則人不虣)
在九刑不忘(傳季孫行父逐苢僕)三罪而人服(晉文公能刑)將刑爲之
不舉(不舉則徹樂)刑之頗纇(獄之放紛)人在鼎矣(趙鞅鑄刑鼎著范宣子所爲刑)
(書焉仲尼曰人在鼎矣何以尊法謂棄禮徵書也)御宄以刑(御姦以德)僕區之灋(楚文)
(王作)無自立辟(詩人之多僻無自立辟法也)觸灋抵禁(書)律令一定
作灋於凉其敝猶貪(凉薄也)刑灋所以助治(劉向上疏教化所恃以爲)
(治也刑灋所以助治也)正經三百孔父創其威儀(大法三千蕭何設其條貫)非
日非月照四海而齊明(如電如霜肅八方而交泰)輕犯憲章(不遵禮教)孔
嚴威(柳宗元簡于厥刑不殘而威是謂嚴威)刑輕以清(我完靡傷貽我子孫百代是康同上)
刑賞國大事(太平公主私長安浮屠慧範御史魏傳弓劾其姦贓四十萬請論死中宗欲赦進曰)
(刑賞國大事陛下賞已妄加矣又欲廢刑天下其謂何)禁亂(陳子昂八科一措刑謂以禁亂亂靜而刑)
(息不爲承平設也)魏徵曰(刑賞之本在乎勸善而懲惡帝王所與天下畫一不以親疎貴賤而輕重)
(者也今之刑賞或由喜怒或出好惡喜則矜刑於法中怒則求罪於律外好則鑽皮出羽惡則洗垢索瘢蓋刑)
(濫則小人道長賞謬則君子道消小人之惡不懲君子之善不勸而望治安刑措非所聞也且暇豫而言皆敦)
(尚黃老至於威怒則專法申韓故道德之旨未弘而鍥薄之風先搖昔州&KR1356;上下其手而楚法以敝張湯輕重)
(其心而漢刑以謬沉人主而自高下乎)䙝刑(陸贄字敬輿奏輕爵䙝刑衰亂之漸也)刑罰清
則人安(劉蕡字去華策曰争競息則刑罰清刑罰清則人安)朱敬則諫(初武后稱制天下頗)
(流言遂開告密羅織之路興大獄誅將相大臣至是已革命事益密敬則諫自文明以來天地草昧内則流言)
(外則搆難故不設鈎距無以順人不切刑罰無以息暴於是置神器開告端故能不出房闥而天下晏然易主)
(矣)罰者刑之本(魏元忠上封事罰者刑之本刑正故君子勖其心罰重則小人懲其過賞罰者)
(軍國之紀綱政教之藥石)刑罰不濫則人壽(盧藏用字子潛云古爲政者刑罰不濫則人壽)
以鋤彊梗(韓愈原道篇爲之刑以鋤其彊梗)刑名之家(文粹朱敬則諫除濫刑疏李斯)
(之相秦也行申商之法重刑名之家)摧姦息暴(文粹朱敬則諫濫刑疏不切刑名不可摧姦息暴)
爲不善者不越月踰時而得其罰(柳宗元斷刑論必使爲不善者不越月踰)
(時而得其罰則人懼而有懲焉)懲之以黜遠鞭扑梏拲斬殺之慘(同上守道)
(論)繁其刑則是多其網羅(欲人之不入也省其刑是卑其牆垣欲人之不踰也故曰)
(繁與省不足道焉裴垍制策)州犂上下其手(楚國之法遂差張湯輕重其心漢朝之刑以敝)
(人臣之頗僻猶不能申其欺罔况人君之高下將何以措其手足乎魏徵)罰務速而後有懲
(柳宗元斷刑論)高祖太宗除隋虐亂治以寬平(民樂其安重於犯法致治之美)
(幾乎三代之盛時考其推心測物其可謂仁矣自高宗武后以來毒流邦家祚絶而復續玄宗初勵精爲政二)
(十年間刑獄減省歲斷死罪纔五十八人以此見致治雖難勉之則易未有爲而不至者唐刑法志)周有
亂政而作九刑(傅奕上言夏有亂政而作禹刑商有亂政而作湯刑周有亂政而作九刑衛鞅)
(爲秦制法增鑿顛抽脅鑊烹等六篇始皇爲挾書律此失於煩不可不監也)
灋令(二)
白制事典爲之律度(趙宣子爲國政)徙木(史商鞅令既具未布乃立三尺木於市南)
(門募人有徙置北門者與十金人怪莫敢徙復令曰能徙與五十金有一人徙之輙與五十金以明不欺其法)
憲令(史楚懷王使屈平造憲令藁草未定上官大夫欲見奪之不與乃讒曰平爲令衆莫不知王怒疎平)
攟摭(漢蕭何攟摭法令宜於令者作律乃著令)不循三尺(客謂杜周曰君爲天下决平不循三)
(尺法注三尺以竹簡寫法律也專以人主意指爲獄獄固如是乎周曰三尺安出哉前王所定著爲律後王所)
(定疏爲令)令甲(宣紀曰令甲死者不可復生刑者不可復息注息生長也甲令第一乙令第二)吳芮
著乎甲令而稱忠(甲者令之篇次)深文(張湯與趙禹共定律令務深文拘定職之吏注)
(拘刻也)定令(趙禹張湯)威福(後漢崔實曰威福人主之神器)定典灋(順帝使僕射宋登定)
(典法)步過六尺棄灰於道被刑(新序商君法也)不宜兩端(魏盧毓上論古)
(今科律法宜一正不宜兩端使姦吏得容情)科律(劉邵定科律作新令十八篇)蜀科(蜀志伊籍)
(與諸葛劉巴李嚴共定蜀科)先甲三日先庚三日愼乃出令令
出惟行不惟反挈令(挈音契獄訟之要漢書)執禁以齊衆禁
網(疎闊)禁止姦邪(漢書)經邦之道(撫事攸先)庇俗訓人(防姦詰暴)九章
宜緩(俗有歸心)三典或虧(一無措手)灋正則人慤(罪當則人從)發號施
令罔有不臧布德和令后以施令誥四方(易)溢甫
刑者除之(陳寵昭分拘校律令律法溢於甫刑者奏除之未及施行也)孔撰定律令
(劉祥道字同壽與蕭瑀等撰定律令著律議萬餘言)用灋深(杜羔拜司農卿入謝帝曰卿用法深信乎)
(答曰轂下百司養名不肯事如司農尤叢劇陛下無遽信流言假臣數月事可濟)撓骩朝灋(鄭注)
(爲翰林學士時李訓已在禁中日日議論帝前撓骩朝灋)尹思正(擢大理卿韋丹將告武三思大逆中)
(宗命斬之思正以方發生丹固奏不可乃決流嶺南三思諷所司加法殺之復固爭御史大夫李承嘉助三思)
(而以他事劾思正不得謁思正謂承嘉曰公爲天子執法乃擅威福慢憲度諛附姦臣圖不軌今將除忠良以)
(自恣邪承嘉慚怒劾思正爲青州刺史)灋令者人之隄防(王志愔爲大理正嘗奏言灋令)
(者人之隄防不立則無所制今大理多不奉法以縱罪爲仁持文爲苛臣執典恐且得謗遂上所著應正論以)
(見志又言刑賞二柄惟人主操之故曰以力役法者百姓也以死守法者有司也以道變法者君上也)律
明則人信灋一則主尊(趙冬曦神龍初上書曰古律目千條隋時姦臣侮法者著律曰)
(律無正條者出罪舉重以明輕入罪舉輕以明重一辭而發條目數百夫法易知則不敢犯而遠機穽文義深)
(則吏乘便而朋附盛律令格式謂宜刊定科條直書其事其以准加减比附量情及舉輕以明重不應爲之類)
(皆勿用使愚夫愚婦相率而遠犯罪者雖貴必坐律明則人信灋一則主尊當時稱是)灋爲天下
縣衡(劉藏器高宗時爲御史衛尉卿尉遲寳琳脅人爲妾藏器劾還之寳琳私請帝止其還凡再劾再止)
(藏器曰灋爲天下縣衡萬民所共陛下用捨繇情法何所施今寳琳私請陛下從之臣公劾陛下亦從之今日)
(從明日改下何所遵彼匹夫匹婦猶憚失信况天子乎帝乃詔可)天下所共(李素立擢監察御史)
(民犯法不及死高祖欲殺之素立諫曰三尺法天下所共有一動搖則人無以措手足大業經始奈何輦轂下)
(先棄刑書乎帝嘉納)不自爲輕重(韓洪爲人莊重寡言罪殺人問法何如不自爲輕重)議法
處令寬平(房玄齡議法處令務寬平)灋爲天下公(戴胄長孫無忌被召不解佩刀入東)
(上閣右僕射封德彛論監門校尉不覺罪當令無忌贖胄曰校尉與無忌罪均臣子於尊極不稱誤法著御湯)
(劑飲食舟船雖誤皆死陛下錄無忌功原之可也若罰無忌殺校尉不可謂刑帝曰灋爲天下公朕安得阿親)
(戚詔復議繇是與校尉偕免)灋者布大信於人(時有詭資蔭冐牒取調者詔許自首不首)
(罪當死俄有詐得者獄具胄以法當流帝曰朕詔不首者死而今當流是示天下不以信卿賣獄耶卿自守法)
(而使我失信奈何胄曰灋者布大信於人言乃一時喜怒所發陛下以一朝忿將殺之既知不可而寘于法此)
(忍小忿存大信也若阿忿違信臣爲陛下惜之帝大感悟)設灋與人共(孫伏伽東都平欲責賊支)
(黨悉流徙惡地伏伽諫曰今四方已定設法須與人共之法者陛下自作須自守之使天下百姓信而畏之自)
(爲無信欲人之信若爲得哉)與定律令(韓瑗父仲良武德初與定律令建言周律其屬三千秦漢)
(後約爲五百依古則繁請崇寬以示惟新於是採開皇律宜於時者定之)重貨輕灋(蕭鈞左武侯屬)
(盧文操蹂堞盗庫財高宗以其職主幹當自盗罪死鈞曰囚罪誠死然恐天下聞謂陛下重貨輕灋任喜怒殺)
(人帝曰眞諫議也詔原死)通訊遺詔(太常工爲宫人通訊遺詔殺之且附律鈞言禁當有漸雖附律)
(工不應死帝曰如姬竊符朕以爲戒今不濫工死然喜得忠言即宥工徙遠裔)私役門卒(李乾祐貞)
(觀中爲殿中御史鄃令裴仁軌私役門卒太宗欲斬之乾祐曰法令與天下共之非陛下獨有也仁軌以輕罪)
(致極刑非畫一之制刑罰不中則民無所措手足帝意解繇是免死)惜有罪虧成法(狄仁傑遷)
(大理丞左司郎中王本立怙寵自肆仁傑劾奏其惡有詔原之仁傑曰朝廷惜乏賢如本立者不少陛下惜有)
(罪虧成法奈何臣願先斥爲羣臣戒本立抵死繇是朝廷肅然)王者設法不可急亦不
可慢(郝處俊同東西臺三品咸亨初幸東都皇太子監國諸宰相獨留而處俊獨從帝嘗曰我嘗疑秦法)
(爲寬荆軻匹夫耳匕首竊發羣臣皆荷戟侍莫敢拒豈非習慢使然處俊對曰此乃法意耳秦法輒升殿者夷)
(三族人皆懼族安有敢拒耶魏曹操著令曰京城有變九卿各守其府後嚴才亂與徒數十人攻左掖門操登)
(銅雀臺望之無敢救者時王脩爲奉常聞變召車騎未至領官屬步至宫門操曰彼來者必王脩乎此由脩察)
(識幾故冐法赴難向若拘常則遂成禍矣故王者設法不可急亦不可慢)設法不如息事(韓琬)
(上言比法令數改或行未見益止未知損譬弈者一棋爲善而復之者愈善故曰設法不如息事息事則巧不)
(生聖人防亂未然天下何繇不治哉)用灋(宗室國貞善用灋)撓人(陸贄說使者以五要簡官事曰)
(蠲法之撓人)深文(穆贊擢御史中丞裴延齡判度支屬吏受賕具獄欲曲貸吏贊執不可延齡白贊深)
(文貶饒州别駕)覆訊(殷侑濮州掾崔元武受吏賕又率屬邑奉錢增私馬估售官疊三罪計絹百二十匹)
(大理以入私馬一重削三官刑部覆詳當流未決侑奏三犯不同坐所重律頻贓者累論元武犯皆枉法當死)
(詔用覆訊流元武賀州)囚父自首請罪(王彦威興平民上官興殺人亡命吏囚其父興聞自)
(首請罪京兆尹杜悰御史中丞宇文鼎以自歸死免父之囚可勸風俗議減彦威上言殺人者死百王共守原)
(而不殺是教殺人者有詔貸死彦威詣宰相據法爭論下遷河南少尹)不輸官賦(韋澳字子斐改)
(京兆尹帝舅鄭光主墅吏豪肆積年不輸官賦澳逮繫之他日延英帝問其故澳具道姦狀且言必寘以法帝)
(曰可貸否答曰陛下自内署擢臣尹京兆安可使畫一法獨行於臣下乎帝入白太后曰是不可犯后爲輸租)
(乃免)問法(張嘉貞字嘉貞祕書監姜皎得罪嘉貞希權幸意請加詔杖已而皎死會廣州都督裴伸先抵)
(罪帝問法如何嘉貞復援皎比張說曰不然刑不上大夫以近君子士可殺不可辱向皎得罪官三品且有功)
(若罪宜死即殺獨不宜庭辱以卒伍待也况勲貴在八議乎事往不可咎伸先豈容復濫哉帝然之)灋有
首(王縉字夏卿及敗劉晏等鞠其罪同載論死晏曰重刑再覆有國常典况大臣乎灋有首從不容俱死於)
(是以聞上憫其耄不加刑乃貶括州刺史)灋者天地大典(賈至字幼鄰至德中將軍王去榮殺)
(富平令杜徽肅宗新得陜且惜去榮材詔貸死以流人使自效至諫曰律令者太宗之律令陛下不可以一士)
(小材廢祖宗大法帝詔羣臣議見素崔器等皆以為法者天地大典王者不敢專也帝王不擅殺而小人得擅)
(殺是權過人主開元以前無敢專殺尊朝廷也今有之是弱國家也太宗定天下陛下復鴻業則去榮非至德)
(罪人乃貞觀罪人也其罪祖宗所不赦陛下可易之邪詔可)灋令有常則邦寧(盧藏用字)
(子潛云灋令有常則邦寧)所守公灋(徐有功與皇甫文備同按獄誣有功縱逆黨久之文備坐事下)
(獄有功出之或曰彼嘗䧟君於死今生之何也對曰爾所言者私忿我所守者公灋不可以私害公)天子
操灋有不變之義(王志愔言隋之帝子秦王俊爲并州總管以奢縱免官楊素曰王陛下愛)
(子請赦之帝曰法不可違若如公意我乃吾兒之父非兆人之父矣何不別制天子律乎故天子操灋有不變)
(之義凡數十言意甚嘉)誤傷乘輿器服(柳渾字夷曠判門下省玉工爲帝作帶誤毁一銙工)
(不敢聞私市他玉足之及獻帝識不類擿之工人伏罪帝怒其欺召京兆府論死渾曰陛下遽殺之則已若委)
(有司須詳讞乃可於法誤傷乘輿器服罪當杖請論如律由是工不死)持灋(竇參字時中進大理司直)
(婺州刺史鄧班盜贓八千緡宰相右班欲免輸其財詔百官集尚書省議多希意爲助參獨持灋卒輸入之)
李德裕奏(德裕言管仲明於治國其語曰國之重器莫重於令令重君尊君尊國安治之本莫要於)
(令故曰虧令者死益令者死不行令者死留令者死不從令者死五者無赦又曰令在上而論可否在下是主)
(威下繫於人也)禁齊人(文粹蕭穎士爲陳正卿進續尚書法令不足以禁齊人)存而不論
(文粹李華中丞壁記三辟存而不論)廷尉上請帝垂泣(王志愔言漢成帝甥昭平君殺人以)
(公主子廷尉上請帝垂泣曰法令者先帝之所造也因親故誣先帝法吾何面目入高廟乎卒可其奏)刑
罰二柄惟主操之(王志愔刑罰二柄惟主操之故曰以力役法者百姓也以死守法者有司)
(也以道變法者君王也上)律令塵蠧於棧閣(白居易論刑法律令塵蠧於棧閣制勑堆盈於)
(案几官不徧覩法無定科)律令格式(唐刑法志令者尊卑貴賤之等數國家之制度也格者百官有)
(司之所常行之事也式者其所常守之法也)中外之灋殊以其官禁不一也
(中外之灋殊以其官禁不一也臣謹按春秋齊桓公盟諸侯不以日而葵邱之盟特以日者美其能宣明天子)
(之禁率王官之法故春秋備而書之夫官者五帝三王之所建也法者高祖太宗之所制也法宜畫一官宜正)
(名劉蕡)帝王立灋束縛姦雄正爲才多者(舊唐史牛僧孺爲御史中丞宿)
(州刺史李直臣坐贓當死直臣賂中貴人爲之申理僧孺堅執不回穆宗面諭之曰直臣事雖愆失然此人有)
(經度才可委之邊任朕欲貸其法僧孺曰凡人不才止持祿取容爾云云祿山朱泚以才過人濁亂天下况直)
(臣小才又何屈法哉上嘉其守法)參訂重輕(劉瑑字子全裒彙勑令可用者由武德大中凡二千)
(八百六十五事類而析之參訂重輕號大中刑律統類以聞法家推其詳)三尺律令四海紀
綱(所宜公共杜牧)
寬刑(三)(取宥過事用恤刑附)
白訓夏(周書穆王訓夏贖刑)附從輕(附施刑也求出之使從輕)赦從重(雖罪重猶赦之)
周訓夏刑人克用乂(訓暢夏禹之刑更從輕也)漢除秦灋政是以和
(去秦之重刑)夏人不敝本乎後罰(記夏道先賞後罰其人不敝殷人先罰後賞其人敝)
秦氏自敗由其峻刑約三章之法漢室以興(作五虐之刑苖)
(人自絶)得失斯在(取捨可知)虞夏之道寡怨於人(少文法故)雖政寬
而人慢(未盡善也)比刑肅而俗敝(不猶愈乎)爲國制刑(雖宜簡易)示人
知禁(信亦難寬)寬能御衆(猛則殘人)宜建大中之法(以爲小康之惠)作爲
金贖垂裕虞書(誤入刑以金贖罪)除去肉刑稱仁漢牘(文選)寬而
有制(書)施之以寬雖優優之政布以從寬(而恢恢之網疎而不)
(漏)代虐以寬兆民允懷(商湯)以爲御勞止之人寬以濟猛
(念恤哉之典愛克厥威)其政不嚴而治(其教不肅而成)無子令妻入獄(吳祐)
(爲膠東相有毌邱長者殺人臨刑祐問有子否長曰有妻無子乃緩其桎梏令妻入獄妻有孕然後行刑長泣)
(曰何以報吳君後生子以吳爲名也)吞藥就死(鍾離意字子阿爲瑕邱令有吏行盜意不忍行刑罷)
(其職放歸其父曰有道之君以義刑人子宜進藥死)畫衣冠(漢文詔曰蓋聞有虞之時畫衣冠異章服)
(以爲戮而人不犯何則治之至也其除肉刑)輕典(周禮)緩刑居上不寬吾何
以觀之哉父子君臣(禮凡聽五刑之訟必原父子之親立君臣之義以權之注權量)
(也謂立父子君臣之間可以情恕也)容姦(禮)利淫人之蒐匿(大爲防而猶踰)灋
以懲姦(小不忍而恐亂)况當弘貸之朝(宜用適輕之典)宥汝(仇予)惠暴寬
惡(刑法志言上古用象刑是殺人者不死傷人者不刑是惠暴而寬惡也)無濫(賞不僣刑不濫不幸)
(而過寧僣無濫)輔之以寬(霍光持刑法嚴任杜延年輔之以寬)老(宣詔年八十非誣告傷人者皆)
(不坐)小(成帝令未滿七歲賊鬭殺及犯誅死者上請皆減死)面封之(張歐字叔明爲御史大夫未嘗)
(按人官屬亦不大欺上具獄有可却者却之謂平反也不可者涕泣面封之注皆封不忍見之)去酒省
肉(杜緩理諸陵縣獄每冬月具獄曰去酒省肉官屬稱其仁)于公高門升卿因字(後漢)
(虞詡字升卿祖父經爲郡獄吏每上具涕泣隨之嘗曰昔東海于公高其門閭其子卒至丞相吾不及于公子)
(孫何必不爲九卿因字詡曰升卿)妻執燭(盛吉爲廷尉妻執燭持丹筆相向泣曰若可使一人濫禍)
(及子孫)泣辜(禹)門容駟馬(于公)孫及九卿(虞詡祖經)不妄舉按(見愼)
(刑門)孔公累獲原(賈敦頥爲洛陽司馬以公累下獄太宗貰之有司執不貰帝曰人孰無過吾去)
(太甚者若悉繩以法雖子不得于父况臣得事其君乎遂獲原)徐堅上言(天授三年上言古者罰不)
(逮嗣故郤芮亂國而缺升諸朝嵇康蒙戮而紹死於難則於他親不復致疑今選部廣責逆人親屬至無服者)
(尚數十條且詔書與逆同堂親不任京畿緦麻親不得侍衛臣請如詔書外一切不禁以申曠蕩)陛下
儻弘天地之大德施雷雨之深仁(歸罪於削刻之徒降恩於枉濫之伍自垂)
(拱已來常赦所不原者罪無輕重一皆原洗韋嗣立疏)審定灋令意在寬平(舊唐房玄)
(齡)蓬勃消(李德㭲上尊號冊省刑罰而蓬勃消)太宗見明堂圖禁鞭背(權德)
(輿字載之帝嘗問政之寬猛孰先對曰唐承隋虐以仁厚爲先太宗見明堂圖禁鞭背列聖所循皆尚德教故)
(天寳大盜竊發俄而夷滅蓋本朝之化感人之深也帝曰誠如言)下寬大之令流曠蕩
之澤(朱敬則字少連願下寬大之令流曠蕩之澤去萋斐之角力頓奸險之芒刃塞羅織之妄原掃朋黨)
(之險跡曠然使天下更始豈不樂哉帝喜其言)於用刑喜寬仁(憲宗英明果斷自即位數誅方)
(鎮欲治僣叛一以法度然於用刑喜寬仁是時李吉甫李絳爲相吉甫言治天下必任賞罰陛下頻降赦令蠲)
(逋負賑饑民恩德至矣然典刑未舉中外有懈怠心絳曰今天下雖未大治亦未甚亂乃古平國用中典之時)
(自古欲治之君必先德化至暴亂之世始專任刑法吉甫之言過矣憲宗以爲然唐刑法志)太宗(降隋)
(氏大辟刑百六十三條入流入徒免死以下遽減唯輕開闢以來未有斯比如罪惡既著制命已行愛人惜命)
(務在哀矜臨於勦絶仁令數覆獲罪自然引分萬姓由是歸仁感兹煦嫗藏於骨髓雖武太后革命二紀安祿)
(山傾䧟兩京西戎侵軼賊泚竊發乘輿巡狩㝢内憂虞億兆同心妖氛旋廓刑輕故也國家仁深德厚固可侔)
(於堯舜夏殷以降無足徵者通典)
推斷獄(四)(學獄附)
白情得獄成刑放辭窮察必以情(小大之獄雖不能察必以情)
片言折獄者其由也與(片謂偏也)察言觀色叩其兩端
放紛(紛亂也)孟秋決小罪(月令天子命有司繕囹圄具桎梏斷薄刑決小罪)仲秋
申嚴百刑(月令仲秋命有司申嚴百刑斬殺必當無留有罪)嘗學斷斯獄矣(禮)
致其忠愛(禮記悉其聰明致其忠愛以盡之謂聽獄訟也)哀矜(曾子曰如得其情則哀矜而勿)
(喜)獄訟益繁要囚伏念五六日至于旬時(要囚謂審其要辟)
哀敬折獄(明啓刑書)丹筆(以定罪也)定國之司廷尉(爰求明察)不疑之
尹京師(多所正刑)高門待封(于公隂德)欽哉欽哉惟刑之恤哉(敬之)
(敬之惟刑之可憂也)施鞭貫之威(子玉治兵終日鞭七人貫三人耳)明察之官
滋豐亂獄典獄(主獄者)兩造具備師聽五辭(兩謂囚證造全也兩)
(至具備則衆官聽其入五刑之辝)五辭簡孚正于五刑(五辭簡核信有罪驗則正之於)
(五刑)審克(詳審)閱實(罪與罰相當也)何以速我獄平刑舉直措
枉(則民服)丕蔽(大斷也)察辭稽貌(考其貌愼獄之至也)留辭(謂一人之辭最)
(難聽也)束矢(周禮以兩造禁人訟入束矢於朝然後聽注必以束矢者自表其直也不入則不聽也)
鈞金(又以兩劑禁人獄入鈞金三日致于朝然後聽之注獄相告罪也劑劵書也使各賫劵書又入鈞金)
(三日而聽之亦重刑不入金則自服不直不堅也鈞三十斤)五聽求人情(周禮以五聲聽獄訟)
(求人情一日辭聽二曰色聽三曰氣聽四曰耳聽五曰目聽)斷獄蔽訟(蔽亦斷也)辭貴明
徵(傳明徵其辭)罪宜愼測(禮慎測淺深之量)坐獄於王廷國章斯抵
(人命所懸)刑將不變(獄貴惟精)舉要(傳王叔氏不能舉其要要契之辭)徵辭既慙
金矢之直(何逭鐵冠之劾)折獄致刑斷制五刑(書)察辭于差
(察辭參差)明清于單辭協日(周禮司寇旬職聽于朝要之羣士司刑皆在各麗其法以議獄)
(獄成士師受中協日刑殺肆之三日)凡以獄財者正之傳别約劑(傳别手中别書)
(約劑今之契劵)旬乃弊之(小司寇以五刑聽萬民之獄訟附於用情訊之至於旬乃弊之注用情理)
(之十日乃斷冀有可出也)參聽(記獄成告于王王命三公參聽之)君子盡心(刑者成也一成)
(而不可變故君子盡心焉)直鈞幼賤有罪(傳)上下其手(伯州犂導囚情)不探
其情而誅焉于定國知審愼之心朝廷稱之(漢于定國)不
冤(張釋之爲廷尉天下無冤人于定國爲廷尉人自以為不冤)不用三冬(後漢陳寵咸之曾孫)
(明家業天下獄訟其所由決平無不厭伏時肅宗詔絶鈷鑕慘酷之科人俗和平屢有嘉瑞漢舊事斷獄報重)
(常盡三冬之月是時帝始改用十月冬初而已元和年旱賈崇上言斷獄不盡三冬故隂氣微陽氣發洩招致)
(災旱寵奏冬至陽氣始萌令曰諸生蕩仲冬日身欲寧事欲靜若降盛怒不可謂寧行大刑不可謂靜帝納之)
(爲廷尉每附輕典務從寬也)麥秋案驗(和帝令麥秋案驗薄刑司徒魯恭上疏諫盛夏召農人拘)
(對上失天時下傷農業一夫吁嗟王道爲虧後卒施行)學獄(漢張湯父爲長安丞出湯爲兒守舍還鼠)
(盜肉父笞湯湯乃掘薰得鼠及餘肉劾鼠掠笞傳受書者訊鞠論報并取鼠肉具磔堂下父親文辭如老獄吏)
(遂使書獄注學決獄之書乃爲律令也)必原父子之親(禮)意論輕重之序
(慎測淺深之量)悉其聰明(致其忠愛)必察小大之比以成之(禮)黃沙
執憲(丹筆垂仁)雖折獄以言(望古人而多愧)惟刑是恤(然勿喜而留情)梧邱
有雪冤之魂(棘林無夜哭之鬼)泣辜流念(無虧大禹之恩)丹筆哀矜(有裕)
(放勛之惠)刑期無刑(經䢴之茂範)以殺止殺(有國之弘規)故漢制九章
(設犂元之銜勒)湯存一面(作黔首之隄防)干紀亂常(必加誅於三族)反道敗德
(終不捨於五刑)孔單言輒判(李程字表臣調藍田尉縣有滯獄十年程單言輒判)州部審
覆(徐浩字季海尚書右丞浩建言故事有司斷獄必州部審覆自李林甫楊國忠當國專作威福許有司就)
(宰相府斷事尚書以下未省即書垂謹䘏意請如故詔可)納金(第五琦有告琦納金者遣御史馳按琦辝)
(曰位宰相何自持金耶若付受有狀請歸罪有司御史不曉以爲具服獄上之遂長流夷州)斷疑獄
四百(張文瓘字稚圭兼大理卿不旬日斷疑獄四百抵罪者無怨言)平處輕重(沈傳師字子言)
(爲宣州吏治明吏不敢罔謹重刑法每斷獄召幕府平處輕重盡合乃論決)待報(嚴郢字叔敖御史臺)
(請天下斷獄一切待報唯殺人許償死論徒者得悉徙邊郢言罪人徙邊即流也流有三而一用之誠難且殺)
(人外猶有十惡僞造符印強劫大諸盜今一徙之法太輕不足禁惡)侍御史掌推獄訟(凡有)
(制勑付臺推者則按其實然以奏云若尋常之獄推訖斷於大理同上)覈實論殺(唐史李景略爲)
(朔方節度監官五原將張光殺其妻以貲市獄前後不能決景略覈實論殺之既而有若女厲者進謝庭中如)
(光妻云)守死明道(徐有功人論之曰昔稱張釋之爲廷尉天下無冤今徐有功斷獄亦天下無冤)
(人然釋之當漢文帝時中外無事守法而已有功居革命之際周興來俊臣等掩義隱賊常飾惡言以誣盛德)
(有功守死明道身濱殆者數矣此其賢於釋之明甚)寬平(鄭惠王元懿數斷大獄務寬平高宗嘉之)無
恨(韋仁壽京兆萬年人隋大業末爲蜀郡司法書佐斷獄平得罪者皆自以韋君所論死無恨)雜治
(劉晏字士安元載得罪詔晏鞫之晏畏載黨盛不敢獨訊更勑李涵等五人與晏雜治王縉得免死晏之請也)
詞服(陸宣公奏議惟情見跡具詞服理窮者然後加刑法焉)臨所入者獨無言(唐臨)
(爲大理卿高宗嘗親錄死囚前卿所斷者悉號呌稱冤臨所入者獨無言帝怪問狀囚曰唐卿所斷既非冤濫)
(所以絶意舊史)李景略凡鞫大獄以尚書侍郎與御史中丞大
理卿爲三司使(唐百官志)怒馬造廷(薛懷義隂募力少年千人爲浮屠有逆謀侍御)
(史周矩劾狀請治驗太后曰第出朕將使詣獄矩坐臺少選懷義怒馬造廷直往坐大榻上矩召吏受辝懷義)
(即乘馬去矩以聞太后曰是道人素狂不足治力少年聽窮劾)推覆詔獄(裴守眞天授中爲司府丞)
(推覆詔獄多裁恕全免數十姓)不枉不漏(張說字道濟睿宗即位遷中書侍郎兼雍州長史景雲秋)
(譙王重福於東都横逆而死留守捕係枝黨經時不決睿宗令說往按其獄一宿捕獲重福謀主盡得其情狀)
(自餘枉被係禁一切釋之故睿宗勞曰知卿按此獄不枉良善不漏罪人非卿忠正豈能如此)凡斷獄
之官(皆舉律令格式正制條以結之若正條不見其可出者則舉重以明輕其可入者則舉輕以明重出)
(唐六典)
拷訊(五)
白二月無肆掠(肆暴曰掠捶拷禮記)掠笞(史楚相亡璧門下意疑張儀貧無行必盜相君)
(璧共執儀掠笞數百不服乃釋之)榜笞刺爇(貫高對獄吏榜笞數千刺爇身無完者)捶楚
之下何求不得(雖臯陶聽之猶謂死者有餘辜)繫笞(笞訊)掠辜瘐死(宣詔係者)
(或以掠辜瘐死獄中今郡國歲上係囚)拷一連十拷十連百(韓朗云)請先拷
(范陽繫獄以同繫囚多嬰病乃請先就拷掠)五毒慘至(戴就會稽人仕郡倉曹掾楊州刺史奏太)
(守成公俘贓從事薛安收就笞掠五毒慘至燒煆斧使夾肘腋肉焦墮地乃卧就覆船下以馬糞薰之一宿二)
(日謂已死發船就口罵曰何不益火又燒地以大針刺指甲中令爬土爪悉落安曰太守贓罪狼藉君何骨肉)
(抵扞就曰太守剖符大臣奈何誣枉忠良安竒其節操解械與譚解釋郡事)識母羹(陸績字智初詣)
(洛陽獄泣曰母來不得見問何以知曰母所調和羹截肉方斷葱以寸爲度使者嘉之免績)吏訊(鄒陽)
(書曰左右不明卒從吏訊也)要囚夜拷(常林夜撾吏崔林聞曰君爲廷尉耶常曰無崔曰何故夜)
(拷囚常慙之)罪得其實(選)誘問囚情(吳陳表文奥爲士皆愛附之時有施明盜官物)
(明壯悍收拷極毒雖死無辭孫權以表得健兒心以明付表表破械與沐浴飲食勸誘之乃首服兼引支黨權)
(竒之遂捨明罪)孔按訊(蘇珦爲監察御史武后殺韓魯諸王付珦密牒按訊珦推之無狀或言珦助韓)
(魯者后詰之挺議無所撓后不悦曰卿大雅士此獄不足諉卿即詔監軍河西)乞下有司雜訊
(朱子奢池陽令崔文康坐事櫟陽尉魏禮臣劾治獄成御史言甚枉禮臣訴御史阿黨乞下有司雜訊不如所)
(言請死鞫報禮臣不實詔如請子奢曰在律上書不實有定罪今抵以死死者不復生雖欲自新弗可得且天)
(下惟知上書獲罪欲自言者懼而不敢申矣詔可)同被訊(張錫請還廬陵王不爲張易之所右與鄭)
(杲俱知選坐洩禁中語又賕謝鉅萬時蘇味道亦任事同被訊繫鳳閣俄徙司刑三品院錫按轡專道神氣不)
(懾日膳豐鮮無損貶味道徒步赴逮席地菜食武后聞之釋味道將斬錫既而流循州)氣息奄奄
惟吏是聽(李邕素輕張說會仇人告邕贓貸枉法下獄當死邕妻請戍邊自贖曰邕初蒙訊責便繫)
(牢戶水不入口者踰五日氣息奄奄惟吏是聽)覆訊(宗室臯字子蘭授衡州刺史爲觀察使詔劾貶潮州)
(初御史覆訊臯懼憂其母出則囚服入乃貌言如平常)恣行楚慘(唐史吉頊劉思禮反頊上變事)
(后命武懿宗雜訊因諷囚引近臣高閥生平所惡者凡二十六姓捕繫詔獄榜楚百慘以成其獄同日論死天)
(下冤之)諸察獄之官(先備五聽又驗諸證信事狀疑似猶不首實者然後拷掠每訊相去二十)
(曰再訊出通典)執政畏禍麤滅無所問(姚紹之武三思烝僣不軌王司皎等謀殺事覺)
(送新開獄詔紹之與左臺大夫李承嘉按治初欲原盡其情會勑宰相李嶠等同訊執政畏禍麤滅無所問囚)
(虖曰宰相有附三思者嶠等數附承嘉耳呫嚅紹之飜然不復顧)楚械搒掠皆呻吟不
勝(吉温李林甫與李適張垍有隙適之領兵部以垍兄均爲侍郎林甫密遣吏摘其餘銓史僞選六十餘人)
(帝命與京兆雜治累日情不得京兆尹蕭炅使温佐訊温分囚左右中取二重囚重訊後舍楚械搒掠皆呻吟)
(不勝曰公幸留死請如牒乃挺出諸史迎懾其酷及引前不訊皆服日中獄具林甫以爲能)笞掠嚴
楚(穆贊字相明元和時鹽鐵轉運諸院擅係囚笞掠嚴楚贊奏請與州縣吏參決自是不冤唐史)隨問
輒承(吉温推事未窮而先計贓成奏乃引囚問震以裂威隨問輙承無敢迕鞭楚未收於壁而獄具矣)
環以榜具(敬羽擢監察御史岐王珍謀反詔羽窮劾乃悉支黨環以榜具囚惶怖一昔獄成珍賜死)
楚掠凝慘(徐有功傳周興來俊臣邱神勣王弘義等揣識后指置總監收院諸獄捕將相俾相鈎逮)
(掩搦護送楚掠凝慘)鞫訊結斷刑慘獄嚴(徐有功上疏唐季人多逆節鞫訊結斷刑慘獄)
(嚴)
款辯(六)(證驗附)
白明聽單辭兩辭師聽五辭(書)王叔氏不能舉其
契(要契之辭)書辭無頗抵讕置辭(漢大鴻臚持節移梁王傳相曰王陽病抵讕置)
(辭注抵拒也讕諱也讕力亶切)不知置辭牘背(周勃下廷尉不知置辭注置立也不知對獄之)
(辭吏稍侵辱之勃以千金與獄吏乃書牘背以公主爲證注牘木簡也)置對自伏其過(莊子)
會獄(追對)南山之竹不足受我辭(朱安世)引爲證(後漢吳詠爲馬賢所)
(辟又爲太尉龐參掾參賢相誣罪應死各引爲證理無兩直自刎死二人慙悔和解凉州刺史張禨祭其墓旌)
(其子孫)孔多作辯狀(刑法志武后大定元年乃詔法司及推事使敢多作辯狀而加者以故入)
(論)占辯皆合(韋嗣立論刑法多濫道路藉藉雖知非辜而鍜鍊已成占辯皆合)不可䧟
正人以求苟免(宋璟張易之誣魏元忠有不臣語引張說爲驗將廷辨說惶遽璟謂說曰名義)
(至重不可䧟正人以求苟免緣此受摘芬芳多矣若不測者吾且叩閽救將與子偕死說感其言以實對元忠)
(免死)大理烝徒以上(各呼囚與其家屬告以罪名問其狀疑不伏則聽其自理唐通典)
察獄(七)
白小大之獄雖不能察必以情偏聽生姦探情窮
審公聽(不私)察色動(魏護軍營士竇禮出不還營以爲亡没事其妻盈及男女詣廷尉高)
(柔曰爾夫不與人交錢財乎妻曰嘗出錢與同營焦子文柔察子文色動應對召至於是叩頭首殺禮)胡
質(爲常山太守士盧顯爲人所殺質曰此士無讎而有少妻見其比居年少書吏李若色動遂窮詰罪人斯)
(得矣)蜜中鼠屎(吳孫亮方食生梅使黃門以銀碗并蓋就中藏吏取蜜黃門先恨藏吏以鼠屎投蜜)
(中啟言不謹亮令破鼠屎鼠屎中乾亮笑曰若先在蜜中當中外俱濕黃門伏罪)兩日在水中
(符融字博林善斷獄董豐遊學三年而反宿妻家妻爲賊殺妻兄疑豐融引問汝初行不有怪及卜占否豐曰)
(初發夢乘馬渡水而自北而南俯見兩日在水中馬左濕筮者云憂獄訟遠三沐避三枕既至妻具沐夜授豐)
(枕豐憶筮言皆不從妻乃自沐枕枕而寢融曰易坎爲水離爲馬南渡旋北而南從坎至離六爻同變離爲中)
(女坎爲中男左向濕水也水左有馬馮字兩日昌字其馮昌殺之昌乃具服與妻通期新沐沐者枕枕爲驗誤)
(中婦人)盜誣行人(冀州有老母遇劫唱盜人爲逐之擒盜反誣行人日暮母及路人莫知符融曰)
(二人並走先出鳳陽門者非盜既還融正色謂後出者曰汝真盜其發姦摘伏皆如此)與死人語
(後漢周紆字文通爲邵陵相廷掾憚紆嚴明欲損其威乃取死人斷手足立寺門紆便往至死人邊若與死人)
(共笑語狀隂察口眼中有稻芒乃密問守者曰誰載藁入城對曰惟有廷掾爾又鈴下云外惟廷掾疑君與死)
(人語乃收廷掾而拷問具服不殺人但取道邊死人自後莫敢犯之)分縑(風俗通曰有一人持一疋絹到)
(市賣遇雨而披覆後一人求庇蔭授一頭雨霽當别因爭之是我縑太守薛宣呼騎吏斷各與半使追聽之後)
(人曰君負縑主稱冤不已宣知其狀拷問乃服也)推已以議物(捨狀以探情)誅一以
振萬(損少成多)妻殺夫(陸雲爲浚儀令人有被殺主名不立雲錄其妻無所問遣出密令吏隨之)
(曰有一男與語便縛來果得之云與妻同謀殺也)木囚(王充論衡李子長爲政欲知囚情以梧桐爲人)
(像囚之形鑿地爲坎置木囚於其中罪若正木囚不動若有怨木囚即動豈囚之誠著木人也)孔身聽
(安潛字進之於吏事尤長雖位將相閱具獄未嘗不身聽之)詭稱婚集(宋璟京兆人權梁山謀逆)
(勑河南尹王怡馳傳往按牢械充滿久未決乃命璟爲京兆留守覆其獄初梁山詭稱婚集多假貸欲倂坐貸)
(人璟曰婚禮借索大同而狂謀率然非所防億使知而不假是與爲反貸者不知何罪之云乎縱數百人)餞
流人(馬懷素字惟白魏元忠謫嶺表太僕崔貞謹東宫率獨孤禕之祖道張易之怒使上急變告貞謹與)
(元忠謀反武后詔懷素按之使者促廹懷素執不從曰貞謹餞流人當得罪以爲謀反則非昔彭越以逆誅欒)
(布奏事尸下漢不坐罪今元忠罪非越比不宜坐餞闊之人且陛下操殺生之柄欲加之罪自當處決聖心既)
(付臣按惟知守陛下法爾后意解)盜劫貢船(錢徽字蔚章貶江州刺史初州有盜劫貢船捕吏取)
(濱江惡少年二百人繫訊徽按其枉悉縱去數日舒州得眞盜)哀之者哀其化之不行
(文粹古之決獄得其民情也哀今之決獄得其民情也喜哀之者哀其化之不行喜之者喜其賞之必至鹿門)
(隱書皮日休)察獄之官先備五聽又稽諸證信有可徵焉而
不首實者然後拷掠二十日一訊之(辭聽色聽氣聽耳聽目聽五聽也)
醉胡懷刀而汙(唐史韓思彦字英遠使并州方賊殺人主名不立醉胡懷刀而汙訊掠已服思)
(彦疑之晨集童兒數百暮出之如是者三因問兒出亦有問者皆曰有之乃物色推訊遂擒眞盜)
獄囚(八)
白囹圄以囚桎梏以縶寘于叢棘(易)圜土(周禮司赦三罰)
(而士加明刑歸圜土注圜土獄名)三月省囹圄九月繕囹圄拘繫(易)
係用徽纆(索也)用脱桎梏屨校滅趾(械足也)荷校滅耳(罪重)
(械及首也)上罪(中罪)同族有爵待弊(周禮掌囚守盜賊凡囚上罪梏拲而桎中罪梏王之)
(同族拲有爵者桎以待弊鄭司農曰兩手共一木曰拲桎梏兩手各一木玄曰在手曰梏在足曰桎中罪不拲)
(亦各一木又云桎王族及命士以上唯上罪或拲或梏也)挺重囚出輕繫(月令夏月注云挺寬)
(也至秋乃決也)具桎梏(九月)以幕蒙之(左傳晉人囚季孫意如)圄伯嬴於轑
陽(越椒囚蔿賈)南冠而縶者誰也(晉侯觀於軍府見鍾儀問之云云)縲絏之
中(公冶長)縲囚幽縶囚之七年(紂囚文王七年)楚囚(鍾儀)武王下
車釋箕子囚方知獄吏之尊(周勃云)上書(梁王囚鄒陽陽乃從獄中)
(上書自說立出之)死灰不然(史韓安國字長孺坐枉罪獄吏田甲辱之安國曰死灰獨不然乎甲)
(曰然則溺之)搶地(司馬遷書見獄吏則頭搶地)畫地爲獄議不入(刻木爲吏議不)
(對司馬遷書)仰天而歎(李斯既拘執縛仰天云云史)關三木(史魏其侯衣赭衣關三木)
(注云頸及手足)栫棘(傳吳子執邾子於樓臺栫之以棘栫擁也音賤)羑里(紂囚文王於羑里)夏
臺(成王湯囚於夏臺)狴牢(獄名)黃沙(獄名晉武帝所置)象斗之制(元命苞爲獄圓)
(者象斗也)圜扉(獄門)黃霸受經(黃霸與夏侯勝俱下獄從勝請受洪範勝辭以死在旦夕霸曰)
(朝聞道夕死可矣勝善其言遂授之)入穽搖尾籠鳥檻猿幽而
楚奏(鍾儀)出圜土者殺(謂逃出獄也周禮)攘獄(攘謂拒當獄者周禮)赭衣
魯謁居繫導官(諸獄皆滿權寄此者)絳侯囚諸獄(千金與吏)灌夫受辱
居室(保官)暴室(掖廷織作染練署)獄市爲寄(曹參相齊以獄市爲寄屬後相曰慎勿擾)
(獄市所以并容擾之姦人安所寄)虎穴(漢尹賞爲長安令獄穿地方深各數丈以瓴甓爲郭大石覆之)
(名虎穴)圜牆之中(司馬遷書)鞠繫訟繫(漢景著令年八十已上十歲已下及孕未乳産)
(者師侏儒當鞠繫者訟繫之注師樂師樂師盲瞽也訟寬容不桎梏也但處吏舍不入狴牢也)斜谷之
木不足爲我械(斜口谷名朱安世云)逮繫(淳于公下獄逮繫長安注在道將送防禦不絶)
(若今傳送囚也)淳于公(當行會逮罵其女云云)胥靡(史楚王胥靡申公注云連繫而相隨服役)
(之也)琅當(王莽捕關東犯鑄錢以鐵琅當其項傳詣鍾官萬數注琅當長鎻也)瘐死(宣詔繫者或以)
(掠苦饑寒瘐死獄中朕甚痛之其會郡國歲上繫囚以掠苦瘐死者所坐名縣爵里丞相御史課殿最以聞注)
(瘐病囚徒病殣爲瘐死或作瘉)獄中爲誄(後漢杜篤字季雅下獄會大司馬吳漢薨世祖詔諸儒誄)
(之篤於獄中爲誄辭最高帝美之賜帛免刑)械自解(許楊字偉君少好術數爲汝南太守鄧晨修隙)
(鴻陂豪右因陂役辜較所在楊一無所聽遂共譖楊受賂下獄而械輒自解獄吏遽白晨驚曰果濫矣太守嘗)
(聞忠信可以感靈即夜出楊遣歸時天雨隂晦道中若有火光照之時人異之)救火(晉棠邑丞劉榮坐事)
(當死縣有野大所及榮脱械救大畢還自著械)劫囚(魏囚臧霸父式爲獄掾據法不聽太守私殺太守收)
(霸父付府霸將數人要奪與父亡命)導囚走(魏孫禮荒亂時與母相失馬台爲求之既得後台坐法當)
(死禮私導令踰獄乃自首主簿温嘉之白太祖罪減一等)失囚律(捕亡律主守不覺失囚減囚罪二等)
(若拒捍走者又減二等皆限百日内追捕限外他人捕得若囚已死及自首除其罪又云徒流囚徒限内亡者)
(一日笞四十三日加一等主守不覺減囚罪三等故縱者即與囚同罪也)職納櫜饘(傳晉人囚衛侯)
(甯子職納櫜饘櫜饘衣食也甯俞忠於衛侯以衛侯衣食爲己職)纍臣(繫纍之臣傳)身爲木
石與灋吏爲伍(司馬遷書)跡墜昭憲身䧟幽圉(文選)深室(傳寘諸深)
(室别爲囚室也)孔纍繫填獄(崔仁師爲殿中侍御史時青州有男子謀逆有司捕支黨纍繫填獄)
(詔仁師按覆始至悉去囚械爲具食飲湯瀋以情訊之止坐魁惡十餘人他悉原縱大理少卿孫伏伽謂曰原)
(雪者衆誰肯讓死就決而事變奈何仁師曰治獄主仁恕故諺稱殺人刖足亦皆有禮豈有知枉不申爲身謀)
(哉仗吾以一介易十囚命固吾願也及勑使覆訊諸囚咸叩頭曰崔公仁恕必無枉者無異辭)鵲巢其
樹(大理卿徐嶠奏今歲天下斷死刑五十八大理獄院由來相傳殺事太盛鳥雀不棲今有鵲巢其樹百官)
(以幾刑措賀帝歸功宰相賜李林甫爵晉國公牛仙客幽國公唐史)獄戶春而不草(獨幽怒而)
(沉逮李白萬墳詞)囚隂山苦寒地(温彦博字大臨突厥入寇彦博以并州道行軍長史戰大)
(谷王師敗績被執突厥知近臣數問唐兵多少及國虛實彦博不肯對囚隂山苦寒地太宗立得還)囚窟
室(蔣儼爲莫離支所囚内窟室見節門)厨院(崔隱甫拜御史大夫初臺無獄凡有囚則繫大理貞觀時)
(李乾祐爲大夫始置獄由是中丞侍御史皆得繫人隱甫執故事廢掘諸獄其後患囚往來或漏泄復繫之厨)
(院云)以稽決滯(陸贄字敬輿八計曰視囚繫盈虛以稽決滯)毁械而亡(柳晟河中解人)
(朱泚反從帝至奉天自請入京師說賊黨以攜沮之帝壯其志得遣泚將郭常張光晟皆晟雅故晟出密詔陳)
(禍福逆順常奉詔受命約自拔歸要籍朱既昌告其謀泚捕繫晟及常外獄晟夜半坎垣毁械而亡斷髮爲浮)
(屠)加兵苛督(高駢字千里畢師鐸出駢囚南第駢出金遺守者師鐸知之加兵苛督復入囚中子)
(弟十餘人同幽之)囚拘(駢久囚拘供億窘狹羣奴徹延和閤欄楯爲薪煮革帶以食)鐵籠&KR0034;
囚頭(索元禮爲推使鐵籠&KR0034;囚頭加以楔至腦裂死又横木關手足轉之號曬翅或紡囚梁上縋石於頭)
作大枷各爲號(來俊臣作大枷各爲號一曰定百脉二喘不得三突地吼四著即臣五失魂膽)
(六實同反七反是實八死猪愁九求即死十求破家)暮爲白日囚(朝爲青春士暮爲白日囚韓愈)
(赴江陵途中)悲作楚地囚(悲作楚地囚何由秦庭哭李白示息秀才)獄者兼受好
惡(崔融陳關市疏)司刑無鬼哭之庭(李庾西都賦司刑無鬼哭之庭大理有烏巢之獄)
貫五木加連鎻(貫五木加連鎻而致之獄更大暑者數月痒不得搔痺不得搖痛不得復摩饑)
(不得時而食渴不得時而飲目不得瞑支不得舒怨號之聲聞千里人柳宗元斷刑論)顧地窺天
不過尋丈(柳宗元與李建書壁如囚拘圜土一遇和景出負牆搔摩伸展支體當此之時亦以爲適)
(然顧地窺天不過尋丈終不得出復能久爲舒暢哉)槁焉若枿隤然若璞(答周君巢書宗)
(元以罪大擯廢居小州與囚徒爲朋行則若帶徽纆處則若關桎梏夕于而無所趍拳拘而不得肆槁焉若枿)
(隤然若璞其形固若是則其中者可得矣)網羅未解縱羽翼而何施囊檻方
堅雖虎豹其焉往(上李襄陽啓)衝羅蹈穽不知顚踣(柳宗元答問)
驄馬刑章峻蒼鷹獄吏猜覆盆徒照日蟄戶未驚雷(駱賓)
(王獄中詩)地幽蠶室閉門靜雀羅開(有氣還冲斗無時會鑿坯同上)靜獄(五代)
(漢臣蘇逢吉高祖生日遣吉疏理獄囚以祈福謂之靜獄逢吉入獄中閱囚無輕重曲直悉殺之以報曰獄靜)
(矣)撓灋貸免(王世充隂結豪傑有繫獄者皆撓法貸免以樹私恩)
放囚(九)(事多在寬刑中)
白兩釋縲囚(傳)故縱緩死乃逸楚囚(傳晉人令曰蒐乘補卒明)
(日復戰乃逸楚囚注云緩之令逸欲使楚人知其謀也)縱囚亡命(馬援爲郡督郵送囚有重罪援)
(哀而縱之令亡命北地遇赦)放歸殯母(鍾離意爲堂邑令民防廣爲父報讎繫獄母病死廣哭不)
(食意怜傷之聽廣歸殯殮丞掾皆争意曰罪自歸我義不累下遂遣殮母訖果還入獄意密以狀聞廣得減罪)
(死論)論重者一人(魏賈逵字道宗太祖征劉備先遣逵至斜谷水衝載囚于車逵以軍事竟重者)
(一人放其餘太祖善拜諫議大夫)伏臘放歸(後漢虞延字子大爲淄陽令歲時伏臘放囚歸皆尅)
(期反有一囚於家病自載詣縣既至而死)又(晉范廣字仲將爲堂邑令丞劉榮坐事當死郡以付縣家有老)
(母至節廣輒遣還榮如期反)又(曹攄字顧遠爲臨淄令獄有死囚歲夕攄行獄愍之曰新歲人情所重豈)
(不欲暫還家乎開獄出之剋曰令還掾吏固争攄曰此雖小人義不見負至期並來一縣歎伏號曰聖君也)
在道解徒作徒衣(後漢鍾離意字子阿辟司徒府送徒詣河内時寒徒病路過弘農意移屬)
(縣使作徒衣縣不與而上書言狀意亦具以聞世祖謂侯霸曰君所使掾何仁於用心誠良吏也意遂於道解)
(徒桎梏恣所欲過與剋期俱至無或違者)進藥就死(見寬刑門吞藥就死注)務以哀矜
(示其仁信)無苟免之心(待而懷惠)守自拘之限(來不忍欺)弛刑(若今責保漢書)
誦經得脱(晉符丕左丞相徐義爲慕容永所獲杻械其手將殺之義誦觀世音經至夜有力士開械)
(脱出若有導之者遂奔楊銓期銓期以爲洛陽令)出輕繫利滛惠姦寬
惡遭逃孔馳騎免死(魏元忠爲御史中丞爲來俊臣所搆將就刑神色不動前死者)
(宗室子三十餘尸相枕藉於前元忠顧曰大丈夫行居此矣俄勑鳳閣舍人王隱客馳騎免死傳聲及於市諸)
(囚歡叫元忠獨堅坐左右命起元忠曰未知實否既而隱客至宣詔已乃徐謝亦不改容)如期至(吕元)
(膺字景夫出爲蘄州刺史嘗錄囚或白父母在明日歲旦不得省爲恨因泣元膺惻然悉釋械歸之而戒還期)
(吏白不可答曰吾以信待人人豈違我如期而至)萬一除刑部囚籍(萬一除刑部囚籍復)
(爲士列不堪當世用矣柳宗元許京兆書)非卿孰能辨之(唐史李元素字大朴東都留守杜亞)
(惡大將令狐運會盜劫輸絹於洛北運適與其下畋近郊亞疑而訊掠服之楊寧覆驗事皆不讎亞怒劾寧德)
(宗信不疑詔元素馳按亞迎以獄告元素察其冤悉縱所囚以還亞大驚復劾元素失有罪元素還帝已怒奏)
(獄未畢帝曰出元素曰臣言有所未盡帝曰第去元素曰臣以御史按獄知冤不得盡辭是無容復見陛下帝)
(意解既道運冤狀帝感悟曰非卿孰能辨之)縱囚使相告(隱太子建成討劉黑闥獲俘皆撫遣)
(之百姓欣悦賊懼夜奔兵追戰黑闥衆猶盛乃縱囚使相告禠衣甲還鄉里告妻子獲者既已釋矣衆乃散或)
(縛渠長降遂擒黑闥)
恤囚徒(十)
白繫者饑寒瘐死朕甚憐之(漢宣詔見上注)作徒衣(見上注)給酒
肉(趙廣漢爲京兆富人蘇回爲郎二人劫執之求財廣漢就曉之曰京兆職謝兩卿無殺天子臣釋質束手)
(得善相遇二人即叩頭送獄廣令給酒肉至冬當出趙豫爲調棺歛葬具皆曰死無所恨)妻入獄(見寬)
(刑門無子令妻入獄注)又(晉喬智明字元逹爲隆慮令部人張兊報父讎母單身有妻無子智明愍之令)
(妻入獄隂縱之有勸逃者兊曰有君如此不忍累之於獄産一男會赦免)有官秩在獄(惠詔爵有)
(五大夫吏六百石以上及官皇帝而知名者有罪當械皆須繫寬容不入狴牢者)問囚欲言(吳顧)
(雍爲丞相爲吕壹所誣毁雍和顔色問其辭狀臨出又謂曰君得無有所欲道耶壹叩頭無言)孔問其
服否(唐志大理寺丞六人正刑之輕重徒以上囚則呼與家屬問其服否)盡欽恤之道竭
哀矜之誠(使生者不怨死者不恨此王者恤刑之法也白居易策止獄)畫衣不犯載
酒無冤(文粹楊炯少姨廟碑糾萬人者施之以八刑詰四方者戒之以三典畫衣不犯載酒無冤其恤)
(刑有如此者)輕囚久繫(唐臨事見獄囚門)三農啓候(方陳愛敬之規百姓爲心爰軫)
(泣辜之念中宗慮囚制)
濟活囚徒(十一)
白邴吉拒閉使者(漢書皇曾孫在邸獄望氣者言長安獄中有天子氣上使分條中都官詔)
(獄無輕重皆殺之邴吉爲郡吏拒閉使者使者不得入也)袁安條奏楚獄(後漢袁安爲楚郡太)
(守楚王英反連及數十人顯宗怒甚治之迫急自誣安不入府往案獄者無證明者條上出之掾吏叩頭争安)
(曰如不合上意太守自坐不相及帝悟奏出四百餘家)治出(崔篆爲建新大尹獄姦填滿出二千餘人)
(掾吏叩頭曰將有悔篆曰邾文公不以一人易其身君子謂之知命如殺大尹贖二千人蓋所遇也)拷一
連十(後漢韓朗以侍御史與三府掾治楚獄顔忠辭及劉連連未嘗與忠相見朗傷其冤試以連等物色)
(問忠對錯悞乃上言疑無辜拷一連十拷十連百車駕自幸洛陽獄錄囚徒治出千人論曰仁人之言其利溥)
(哉)免於斧鑕(史張蒼坐法當斬解衣伏鑕肥白如瓠王陵偉之言於沛公赦不斬又暴勝之欲斬)
(王訢訢曰殺訢不足增威不如時有所捨以明恩貸勝之壯其言而赦之)孔釋械(狄仁傑出豫州刺史)
(時越王兵敗支黨餘二千人論死仁傑釋其械密疏曰臣欲有所陳似爲逆人申理不言且累陛下欽恤意表)
(成復毁自不能定然此皆非元惡詿誤至此有詔悉謫戍邊囚出寧州父老迎勞曰狄使君活汝耶因相與哭)
(碑下囚齋三日乃去至流所亦爲立碑)七族得貸(仁傑免死武承嗣屢請誅之后曰今已行不可)
(返時同被誣者鳳閣侍郎任知古等七族得貸)全活數十姓(裴度字中立加中書令李訓之禍宦)
(官肆威以逞凡訓注宗婭賓客悉收逮訊報苛慘度上疏申理全活數十姓)治獄主仁恕(崔仁)
(師事見獄囚門)屈突通覆簿(覆隴西牧簿得隱馬二萬匹帝怒收太僕卿慕容悉逹監牧官吏千)
(五百人將悉誅死通曰人命至重死不復生陛下以至仁育四海豈容以畜産一日戮千五百人帝叱之通進)
(頓首曰臣願身就戮以挺衆死帝寤曰朕不明乃至是今當免悉逹等旌爾善言遂皆減論)情有重
輕(陳希烈等數百人待罪議者悉抵死李峴獨曰法有首從情有重輕若一切論死非與天下惟新之意固)
(争數日乃見聽衣冠蒙更生)
錄囚(十二)
白有所平反(漢雋不疑爲京兆尹每行縣錄囚徒有所平反母即喜如無母爲之不食故不疑爲)
(吏嚴而不殘)察顔色(後漢左雄爲青州刺史每行部錄囚徒察顔色多得情僞)口說(應奉爲郡)
(決曹吏行部四十二縣錄囚徒數千人太守問之奉口說罪殺兼繫姓名坐狀輕重一無遺脱)罵囚(吳吕)
(壹以姦罪繫廷尉尚書懷敘面罵辱壹丞相顧雍元歎責懷敘云云)孔以執灋平恕方戴
胄(張文瓘字稚圭嘗有小疾囚相與齋禱願亟視事以執灋平恕方戴胄後拜侍中囚因遷皆垂泣其得人)
(心如此)指曉枉直(何易于凡鬭民在廷易于丁寧指曉枉直杖楚遣之不以付獄吏三年無囚)
占對(唐臨高宗嘗錄囚臨占對無不盡帝喜曰爲國之要在用法刻則人殘寬則失有罪惟是折中以稱)
(朕意)盡情(成汭青州人頗知吏治嘗錄囚盡其情墊江賊隂殺令其主簿疑小史導之訊不承臨刑曰我)
(且訟地下踰月吏暴死汭聞益詳於獄)唐太宗親錄囚徒(六年唐太宗親錄囚徒閔死罪)
(者三百九十人縱之還家期以明年秋即刑及期囚皆詣朝堂無後者太宗嘉其誠信悉原之唐刑法志)
無囚(十三)
白黃霸(爲潁川百姓嚮化八年獄無重囚)董恢(爲不其令獄連年無囚後漢)劉平(爲全)
(耕令有恩惠百姓懷感刺史行縣獄無繫囚)囹圄空虚(寂寥)孔獄無重囚(刑法志代)
(宗性仁恕即位五年府縣寺獄無重囚)狴牢傾(杜甫有事於南郊賦叢棘坼而狴牢傾)無一
人獄(文粹杜牧上高大夫書梁公元崇首佐元宗起中興業凡三十年天下幾無一人之獄)吏閣
丹筆(文粹李庾西都賦臺收白簡吏閣丹筆司刑無鬼哭之庭大理有烏巢之獄)鑽鑿不用
獄訟以衰(柳宗元表)
白孔六帖卷四十五
