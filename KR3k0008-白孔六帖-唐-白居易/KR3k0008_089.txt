白孔六帖卷八十九唐白居易原本
宋孔傳續撰
九流(一)講論(二)
道教(三)養生(四)
道士(五)圖籙(六)
灋術(七)齊物(八)
自然(九)仙(十)
求仙(十一)吏隱(十二)
丹藥(十三)宮觀(十四)
釋教(十五)戒律(十六)
禪定(十七)佛(十八)
經(十九)僧(二十)
寺(二十一)
九流(一)
白漢書九流名家者流蓋出於禮官古者名位不同禮
亦異數子曰必也正名乎(此言其所長也)及徼者為之(徼訐也工)
(吊反)則鉤鈲析辭而已(鈲破也音匹)為君者愼器與名不可假
人也縱横家者流蓋出於行人之官孔子曰使於四
方不能專對又曰使乎使乎言當權事制宜受命不受
辭此其所長也邪人為之則尚詐而棄信也雜家者
流蓋出於議官兼儒墨合名灋此其所長也盪者為之
則漫羡無所歸心也農家者流蓋出於農稷之官播
五榖以足衣食故八政一曰食及鄙者為之欲使君臣
竝耕之小說家者流蓋出於稗官(細米為稗王者欲知風俗故立稗官)
(使采街談巷說諸侯議說也)孔子曰雖小道必有可觀者焉致遠
恐泥此亦芻蕘狂夫之議兵權家者流儒家者
流蓋出於司徒官助人君明教化祖述堯舜憲章文武
宗師仲尼以重其言於道最高或者既失精微而僻者
又隨時抑揚違離道本苟以譁衆取寵後進修之僻儒
之患也墨家者流出於清廟之宇茅屋采椽兼受選
士及蔽者為之權兼愛之道不知别親疎若能修六藝
之術觀九家之言捨短取長則可通萬物之略也隂
陽家者流使人拘而多忌(史記)道家者流(見道教門)孔操毫
注簡(文粹韋處厚薦皇甫湜書操毫注簡判九流之紛蕩擿其舛駮趨于夷途)騁思(文粹李翰鳳閣)
(王侍郎傳論贊騁思於九流之域)如貫珠然(文粹權德輿秘書郎壁記九流百氏如貫珠然學與)
(仕皆優而還相為用者其在茲乎)清於心鏡(文粹李嶠上高長史書洞庭秋水清九流於心鏡)
異趣(文粹吕温人文化成論九流異趣)鼓舞犇走(文粹權德輿崔祐甫集序九流六藝鼓舞)
(犇走)偏說(白居易黜子書格言具舉則九流之偏說不禁而自隱矣)為九流之華蓋(李商)
(隱一品集後序)九流得失班固序之詳矣(白居易)九流百家皆所
詳悉(韓文毛穎傳)紛蕩(見上韋處厚書注)
講論(二)
白易曰麗澤兊君子以朋友講習禮曰講學以耨之
若非飲食之客則布席席間函丈侍坐大司成遠近
間三席可以問終則負牆列事未盡不問傳曰趙武
子講求典禮幼者聽而不問嶽嶽(五鹿充宗恃貴講論是非鋒生)
(朱雲攝衣登堂志氣慷慨連拄五鹿君人語曰五鹿嶽嶽朱雲折其角)匡鼎來(匡衡善說詩諸儒語)
(曰無說詩匡鼎來匡說詩解人頥鼎力也)發明(倪寬訥口不能發明諸人辯論而智不及寬也)講尚
書(後漢張酺肅宗先備弟子禮令酺講尚書一篇然後終君臣之禮)重席(後漢世祖令羣臣說經史)
(乃相詰難義有不通輙奪其席以益通者戴憑遂坐五十餘席語曰解經不窮戴侍中)下坐(庾乘能講)
(論自以卑第每處下坐貴人多以下問之由是學中必以下坐為貴)論難(桓榮論難常以禮譲相厭不能)
(長勝之)石渠(宣帝令諸儒雜論五經同異於石渠劉更生講亦於石渠也)麈尾(講者所執)講
貫忘食(晉孫盛字安國常詣殷浩談論對食奮執麈尾悉洛飯食冷而復煖者四至暮忘餐而理竟不)
(定也)婦人談論(王凝之妻謝道藴居家不嚴而治會稽太守劉抑聞其名請與談論道藴素知抑名)
(亦不自阻乃坐帳中抑束修整帶造榻道藴風韻高邁叙致清雅先叙家事慷慨留連徐問義旨詢理無滯抑)
(退嘆曰使人心形俱服謝亦云始遇此士聽其所問殊開人心也)不相譲(魯平叔陵和帝因朝魯諸)
(儒平與賈達黃香相難數事帝善平說賜冠幘履鞭平因上䟽曰說經者傳先儒之言非從己出不得相譲之)
(則其道不明)孔反復研辯(徐曠耆儒沈重講太學授業常千人曠從之質問不數日辭去或問)
(其故荅曰先生所說紙上語耳若奥境彼有所未見者尚何觀重知其語吾與反復研辯嗟嘆其能)聽者
忘勞(文遠說經徧舉先儒異論分明是非乃出新意以折衷聽者忘勞)入講承光殿(陸德)
(明初陳後主為太子集名儒入講承光殿德明始冠與下坐國子祭酒徐孝克敷經倚貴縱辯衆多下之獨德)
(明申荅屢奪其說舉坐咨賞)論難鋒生(徐曠為國子博士高祖幸國學觀釋奠曠發春秋題論難)
(鋒生隨方占對莫能屈帝異之)隨方立義徧析其要(陸德明補太學博士高祖釋奠召博)
(士徐文遠浮屠慧乘道士劉進喜各講經德明隨方立義徧析其要帝大喜曰三人誠辯然德明一舉輙蔽可)
(謂賢矣賜帛五十匹遷國子博士)舌無(留)語(趙弘智入為陳王師講孝經百福殿於是宰相弘文)
(館學士太學生皆在弘智舉五學諸儒更詰辨隨問酬答舌無留語高宗曰試為我陳經之要以輔不逮對曰)
(天子有争臣七人雖無道不失天下願以獻帝悅賜絹二百名馬一疋)酬復淵詣(王方慶學者有)
(所咨質酬復淵詣)據經條答(鄭肅曜太常少卿博士有疑議往咨必據經條荅)誼據該
明出其悟表(顔師古帝嘗歎五經去聖遠傳習寖訛詔師古於秘書省考定多所釐正既成悉詔)
(諸儒議於是各執所習共非詰師古師古輙引晉宋舊文隨方曉荅誼據該明出其悟表人人歎服)孔穎
達(隋大業初文明經高第授河内郡博士煬帝召天下又儒官集東都為詔國子秘書學士與論議穎達為冠)
(年最少老師宿儒耻出其下)幸太學觀釋菜命講(拜祭酒侍講東宫帝幸太學觀釋菜)
(命講穎達講經畢上釋奠頌有詔褒美之)依經辯舉皆諸儒意所未叩(蓋文達博)
(涉前載尤明春秋三家刺史竇抗集諸生講論於是劉焯劉軌思孔穎達並以耆儒開門受業是日悉至而文)
(達依經辯舉皆諸儒意所未叩一坐猒歎)譬曉密微遠近宗仰(蓋文懿唐高祖於秘書省)
(置學以教王公文㦤為國子助教既升席公卿更相質問文懿譬曉密微遠近宗仰)休沐講授(尹知章轉)
(國子博士休沐講授始輟)升堂講勸(太子齒冑扵學詔禇無量升堂講勸百官勸禮厚賚賜)講
辨三教(尹愔為國子大成每釋奠講辨三教聽者皆得所未聞)進講禁中(陳希烈工文章)
(開元中帝儲思經義自褚無量元冲卒而希烈康于元馮朝隱進講禁中其應荅詔問敷盡微隱皆希烈為之)
(章句)博敏而辯(褚無量拜國子司業太子釋奠國學令講經建端樹義博敏而辯)七寳山
座(明皇於勤政樓以七寳裝成山座高七尺召諸學士講論古今勝者得升座張九齡論辨風生首登此座)
(焉天寳遺事)講貫經籍俾達奥義(柳文)音吐清辯據引淹該(陳少)
(游幼習老子莊周書為崇玄生諸生推為都講有娼者欲對廣衆切問以屈少游乃升座音吐清辯據引淹該)
(問窮而對有餘)
道教(三)
白玄元之教自然之教大道(至道)修道之謂教城
中之大無為之道(衆妙之門)玄風教父(吾將以為教父)真宗
道德之文(五千言)尊道(貴德)萬物之宗(道也)希夷之道觀衆
妙之門(坐思奥旨)弘道混成之教(正始之原)玄珠玄訓無名
之璞(道也)上士勤行(上士聞道勤而行之中士聞道若存若亡下士聞道大笑之不笑不足以)
(為道)妙有虚無聖人尊道(行有餘力坐進比道)清淨深行淺行
(文子曰古之為道者深行之謂之道淺行之謂之仁義薄行之謂之禮智)開至道之軌躅(發玄)
(關之扄鐍)國家教本玄元(政先清淨)一隂一陽之謂道(一無也道無不存存)
(隂而無於隂存陽而無於陽然隂陽之中皆是道故曰一隂一陽也)百姓日用而不知(以其)
(無為之功也大)形而上者謂之道道心惟微大道不器
大道無名彊名曰道葆光(注而不滿酌而不竭不知其由謂之葆光言自光不)
(滿)藝文志曰道家者流使人精神專一動合無形澹足
其術因隂陽之大順采儒墨之善最與時遷徙應物變
化本清虚以自衛守卑弱以自持此乃君南面之術放
者為之則絶去禮樂兼棄仁義蕩者曰獨任清虚可
以為理丘之道也其由醯雞(莊子曰謂罋中蠛蠓)在螻蟻在稊
稗授業觀形(晉張忠臣知至道虚無為宗依山巖幽谷鑿地為窟室弟子亦居窟室相去六)
(十餘步五日一朝其教以形不言弟子授業觀形而退立道壇於窟上每日一拜之食用瓦噐鑿石為釡)孔
清虚寡欲(李叔明惡道佛之弊上言道清虚寡欲者也今迷其内而飾其外使農夫女工墯業以避)
(役故農桑不勸兵賦日屈國用軍儲為斁耗)彭偃議(見僧門)集晉魏以來與佛
駮者(傅奕注老子并集晉魏以來與佛駮者為高識篇)請無廣道(姚崇請無廣道)好黃
老清淨術(崔玄亮少好黃老清淨術)晚好黃老(李白晚好黃老術)柳并(初并受業)
(於蕭穎士而并好黃老穎士嘗曰并不受命而尚黃老予亦何誅)邢和璞(喜黃老)好黃老
道數祠禱(孔戣遷信州刺史李位好黃老道數祠禱部將韋岳告位集方士圖不軌高重謙上變捕)
(位劾禁中)妙物為言(張薦明高祖召見問道家可以治國乎對曰道也者妙萬物而為言得其極者)
(戶居祍席之間可以治天地也高祖大其言五代史)放曠而處逍遥而遊(崔尚桐柏觀頌)
以虚寂自然無為為宗(唐六典道士修行有三事號其一曰法師其二曰威儀師其三)
(曰律師其德高思精者謂之練師而齋有七名其一曰金籙大齋其二曰黃籙齋其三曰明真齋其四曰三元)
(齋其五曰八節齋其六曰塗炭齋其七曰自然齋而穰謝復三事其一曰章其二曰醮其三曰理沙大抵以虚)
(寂自然無為為宗)出家修道者不干預於人事(專清其身心以虚泊為高以無)
(為為妙無欲無管不損不害辛替否諫造金仙觀)
養生(四)
白禮曰仲夏君子齋戒處必掩身無躁止聲色無或進
薄滋味無致和節嗜慾定心氣(月令)君子有四時(子産曰君子有)
(四時朝以聽政晝以訪問夕以修令夜以安身於是節宣其氣勿使有所擁閉湫底以露其體)易頥卦
曰君子以節飲食養神(文子太上養神其次養形)谷神不死上藥
養命中藥養性攝生(善攝生者陸行不遇兕虎)清虚(素朴)致心於止
水(納性於玄珠)恬淡(清静)練冰雪之容(延金石之壽)納沆瀣之精(率逍)
(遥之性)勞神役智啄腐吞腥味乃腐腸之藥(色為伐性之斧)
道養和平(血氣和平)形勞神竭(漢書云神太勞則竭形太勞則敝形神早疲而能長久者)
(非所聞也)禁精氣之戶牖(復性命之本原)緘縢六志(扄鐍百骸)一溉之功
(以稼穡喻養生言一溉之功亦有益也)養内養外(田開之曰聞之夫子善養生如牧羊然視其後)
(者而鞭之威公四何謂也田開之曰魯有單豹者岩居而飲水不與人共利行年七十而有嬰兒之色不幸遇)
(餓虎食之有張毅者高門懸薄無不走也行年四十而内熱疾死豹養於内而虎傷於外毅養於外而疾攻於)
(内此二者不鞭其後者也)利形實下(王吉書休則俛仰屈伸以利形進退趍步以實下)吸新
吐故以練藏(專意積精以適神)被褥大温(魏王朗曰少小若被太温太渴則不便柔)
(膚是以難可防護易用感傷被不至甚温厚安保金石之性壽比南山也)孔善攝生(崔元綜善攝生)
(年九十餘卒)逹於養生(穆宗復惑方士張臯上䟽曰高宗時處士孫思邈逹於養生其言曰人無)
(故不應餌藥藥有所偏助則藏氣為不平推此論之可謂逹見至理)金石非可御(韋澳帝問輔養)
(術澳具言金石非可御方士怪妄宜斥還之)未嘗以氣海煖冷物(柳公度善攝生八十)
(餘有彊力常云吾初無術但未嘗以氣海煖冷物熟生物不以元氣佐喜怒耳)善藥不可離手
(孟詵嘗語人善言不可離口善藥不可離手)嗇神以佑藥兼味以禦祲(地泄常燠)
(冬無嚴寒嗇神以佑藥兼味以禦祲夢得答竇中丞)柳宗元答周君巢餌藥久壽
書(今丈人乃盛譽山澤之臞者以為壽且神其道若與堯舜孔子似不相類焉何哉又曰餌藥可以久壽將)
(分以見與固小子之所不欲得也推而大之不為方士所惑)卧欲縮足(酉陽雜俎雍公云卧欲縮)
(足不欲左脇寢自言每夕濯足已四十餘年至今六十九而未嘗有病)養生終自惜伐數
必全懲(杜寄伯華)嘗採姹女於江華收河車於清溪與天水
權昭夷服勤爐火之業久矣(李白送權十一序)
道士(五)
白上士勤行(上士聞道勤而行之)仙材真籙從事於道性
與道俱惟道是從志以道寧品登仙籙名在
丹臺(紫陽道人周季道入蒙山遇羡門子再拜乞長生訣羡門子曰名在丹臺玉室中何憂不仙)志
道(據德)同塵(和光)遺形(反性)長生(久視)心啓玄關(品登仙籙)奉教玄元
(宅心清淨)名隸紫府(心求玄珠)探玄(養素)得崆峒之道(與汗漫之游)刳心
求道與道沉浮五千玄言人能弘道授田令(令曰)
(道士受老子經以上道士給田三十畒僧尼受經其戒准此)羽服玄宫孔丐為道
(太平公主則天皇后所生后丐主為道士以幸冥福)瓊華真人(華陽公主大歷七年以病丐為道士)
(號瓊華真人)詭為道士(魏徵隋亂詭為道士)賞賚歲巨萬計(常衮天子誕日諸道)
(為老子浮屠解禱事衮請皆還之曰今軍旅未寧王畿戶口十不一在而諸寺寫經造像焚幣埋玉所以賞賚)
(若比邱道士巫祝之流歲巨萬計陛下若以易芻粟減貧民之賦天下之福豈有量哉代宗喜納)請為
道士(姜公輔陸䞇為相公輔數求官䞇密謂曰竇丞相嘗言為公擬官屢矣上輒不悅公輔懼請為道士)
(未報)韋渠牟(為道士不終更為浮屠已而復冠)對麟德殿(韋渠牟與佛老二師對麟德殿)
(質問大趣渠牟有口辨雖於三家未究解然答問鋒生帝聽之意動)不食酒肉(南蠻盤盤有佛道士)
(祠僧食肉不飲酒道士謂為貪不食酒肉)李嶠上書(今道人私度者幾數十萬其中高戶多丁富商)
(大賈詭下臺符羼名偽度且國計軍防並仰丁口今丁皆出家兵悉入道征行租賦何以備之)絶粒學
老子道(丁公著三歲喪母甫七歲見隣媪抱子哀感不肯食請於父緒願絶粒學老子道父聽之)以
左道幸(李澄出為河南少尹道士孫甑生以左道幸託祠事往來嵩少間干請亂吏治澄不為應)冥
居於㟪[山累]寄迹於軒轅(陳子昂頌)志摩青雲(蓬視紫闥同上)投身霄
嶺(感景雲林同上)夢游帝居(賀知章病夢游帝居數日寤乃請為道士還鄉里)噏日安
坐凌霄欲飛(崔尚桐柏觀頌)道士有名無實俗鮮歸重於亂政
輕(李叔明素惡道佛之弊上言乃下尚書省雜議於是彭偃曰道士有名無實俗鮮歸重於亂政輕)拜
諫議(尹愔初為道士玄宗尚玄言有薦愔者召對喜甚厚禮之拜諫議大夫)曳輕羅羽帔
(後唐清泰中進士寵式於嵩陽觀聚課有薛學士者因上山採樵次見山上有道士五人曳輕羅羽帔身長大)
(欲擕此子同去薛辭之乃禠其襂背上朱篆一行八字道流則乘虚而去薛歸觀具話其事無有識其篆者出)
(北夢𤨏言)建寳皇宫以居(閩王鏻好鬼神道家之說道士陳守元以左道見信建寳皇宫以居)
(之守元謂鏻曰寳皇命王小避其位後當為六十年天子鏻欣然遜位命其子五代史)專太清之
業(陳子昂尊師頌)玄標仙骨(同上)駕景凌煙(同上)煑石(韋應物寄全椒道士澗底)
(東荆薪歸來煑白石)仙階之秀(陳子昂頌尊師有弟子十人並仙階之秀)見天子必拜
凡止民家不過三夜(百官志崇玄署令道士見天子必拜凡止民家不過三夜出踰宿者)
(立案連署不過七日路遠者州縣給程)天下道士七百七十六(同上)禀訓瑶
庭密受瓊室(陳子昂潘尊師頌)鸞姿鳳骨𦕈愛雲松(同上)黃冠之
倫(柳宗元表)
圖籙(六)
白仙籙真籙靈符(真文)金簡(玉篇)仙訣真訣玉冊
(金䋲)玉簡六甲秘文萬年神術(淮南王有鴻寳萬年術)王烈得
石室之書玉版金壇之籙仙籍真官孔躬受道家
之籙(帝紀贊武宗奮然除去浮圖之法甚銳而躬受道家之籙服藥以求長年以此見其非明智之不惑)
(者特好惡有不同爾)金籙(司馬承禎玄宗詔於王屋山置壇室以居又命玉真公主及光祿卿韋縚至所)
(居按金籙)秘書訣籙(道行峻異得衆真秘書訣籙聚經籍圖史侔於麟閣柳宗元張先生墓誌銘)
科籙教戒(崔尚桐柏觀頌科籙教戒博綜無所遺)著籙之侣升堂者比迹
(文粹懸明鏡於講肆陳鴻鐘於靈壇著籙之侣升堂者比迹孟法師碑岑文本)靈符寳章(文粹昇玄)
(劉光碑金開玉堂靈符寳章馮宿)道微(陳子昂别中嶽真人序豈知瓊都命淺金籙道微)秘籙
寳書(文粹顧况金璫玉珮歌五嶽真君之秘籙九天丈人之寳書)雲鶴盤旋(北夢𤨏言馬朗)
(州希振釋氏僧尼填咽一旦欲授籙僧徒沮之馬處誠不退及散齋之晨空中雲鶴盤旋衆共睹之判官何致)
(雍為箋齋詞云一聲空洞之音重城月曉數隻仙禽之影碧落霜寒)九隴殘經(唐道士姜玄辨至德)
(中於九隴伏龍觀拾得殘經四五紙是太上役使六丁法)神篇啓黃簡(秘籙捧朱籖元稹開元觀)
灋術(七)
白御風(列子御風而行旬有五日而反)隨雨(赤松子為水工能隨風雨上下)隨煙(寗封子黃)
(帝時陶正能出五色煙積火自燒而隨煙氣上下)石化羊(黃初平叱石化為羊)竹變龍(費長)
(房得山翁所與杖乘至家投葛陂化為龍)舄化鳬(王喬為鄴令舄化鳬飛朝會)步行水上
(吳葛仙翁飲酒常入陂中吳主遇大風百官皆沒使人鈎求翁船見仙翁步行水上來衣履不濕有酒色云子)
(胥為設酒)孔以術得幸(嚴郢方士申泰芝以術得幸肅宗遨遊湖衡間以妖幻詭衆奸贓鉅萬潭)
(州刺史龐承鼎按治帝不信殺承鼎郢方入朝辨之流建州泰芝後坐妖妄不道誅)召語養生術
(李德裕方士趙歸真以術進德裕諫曰是當敬宗時以詭妄出入禁中人皆不願至陛下前帝曰歸真我自識)
(顧無大過召與語養生術爾對曰小人於利若蛾赴燭回見歸真之門車轍滿矣不聽于是挾術詭時者進帝)
(志衰焉)壽數百歲(李德裕狂人杜景先上言其友周息元壽數百歲帝遣宦者至浙西迎之德裕)
(曰臣慮今所得者皆迂怪之士使物淖水以小術欺聰明如文成五利者也又前世天子雖好方士未有御其)
(藥者故漢人稱黃金可成以為飲食噐則壽高宗時劉道合明皇時孫甑生皆作黃金二祖不之服豈非以宗)
(廟為重乎)髮白復鬒(王遠知隋煬帝為晉王鎮揚州使人介以邀見少選髮白俄復鬒帝懼遣之)
石自鬭草為人騎馳走(天寳中有孫甑生者以技聞能使石自鬭草為人騎馳走楊貴)
(妃喜觀之數召入宫中)自隱(又有羅思遠能自隠帝學不肯盡其術試自隠常餘衣帶及思遠共試則)
(驗厚賜金帛然卒不得帝怒裹以幞壓殺之數日有中使者自蜀還逢思遠駕而西笑曰上為戲何虐也)得
役鬼術(吕用之亡命九華山事方士牛弘徵得役鬼術賣藥廣陵市始詣駢親將俞公楚驗其術因得)
(見駢署幕府)張果白驢(唐明皇雜錄曰張果常乘一白驢日行千里休即疊之其厚如紙致之於)
(巾箱中)變宫人貌(唐杜陽編羅浮先生軒轅集上令宫人侍茶湯有笑其貌古布素者而縝髮絳)
(脣年纔二八湏臾忽變成老嫗雞皮鮐背髮鬐皤然宫人悲駭於上前流涕不已上知宫人之過促令謝告先)
(生容質復改)遊西涼州(明皇雜錄曰上在東都遇正月望夜葉法善謂上曰燈影之盛天下無此)
(然而凉州亞匹上曰頃嘗遊乎法善曰適自彼回於是令上閉目巨躍若昇在霄漢俄而足及地法善曰可以)
(觀覧既視燈燭連亘數十里車馬駢闐士女紛委俄頃復旋故處其樓下歌舞猶未終法善與上到凉州以鏤)
(鐡如意質酒肆翌日命中官以他事使凉州取之)髮中出酒(杜陽編軒轅集或與人飲則出一壺)
(纔容一二升縱客滿坐而傾之彌日不竭或他人命飲即百斗不醉夜則垂髮於盆中歴歴而出麴孽香無減)
有墨子術(魏州妖人楊千郎用事自信有墨子術能役使鬼神化丹砂水銀莊宗頗神之拜千郎檢)
(校尚書郎賜紫五代唐紀)百歲人(長慶初山人楊隠之在郴州有唐居士土人謂百歲人楊謁之因留)
(止)
齊物(八)
白喻指喻馬(莊子曰以指喻指之非指不若以非指喻指之非指以馬喻馬之非馬不若以非馬)
(喻馬之非馬天地一指萬物一馬注云是非彼彼我常性情故以我指喻彼指將明無是無非無主各信偏見)
(故至人知天地一指萬物一馬各當分也)得失(肩吾謂孫叔敖日子三為令尹不榮華三去無憂色今視)
(鼻間栩栩然子之用心獨奈何敖曰吾以來不可却去不可止得失非我在彼乎在我乎注云曠然無係玄同)
(彼我何暇至乎人貴人賤也)令尹子文三仕為令尹無喜色三已之
無愠色嗒然喪耦(南郭子綦隠几而坐嗒然似喪其耦身也神與偶同均彼我若失亡)
(也顔成子游曰形可使如槁木心可使如死灰今日之隠几非昔日之隠几子綦曰吾喪我我自亡矣)孔
循大小於天倪既齊椿菌(唐文粹岑文本撰至德觀法主孟法師碑云循大小於天)
(倪既齊椿囷忘夀夭於物化寕下彭殤)比大舜於豕虱(張隠居莊子指要序齊彭殤一堯桀)
(等周公於猿狙比大舜於豕虱權德輿)一貫堯桀(文粹皮日休正俗既不辨其顔跖兮遂一貫於)
(堯桀)窮通與修短造化夙所禀一樽齊死生萬事固難審
(李白)萬齡龜菌等一死天地平(元稹遣病)譎殤子以為耋(誣彭祖以)
(為孺兮譎殤子以為耋皮日休九諷正俗)
自然(九)
白莊子曰和之以天倪文子曰聖人立灋導民之心
各使自然故生者無德死者無怨孔繫喬松兮(唐文粹馮宿撰)
(昇玄劉先生碑吾師昇玄法於自然繫喬松兮)瑶圖金鼎(文粹陳子昂中岳潘尊師碑得瑶圖與金)
(鼎信元符之自然)天地生成(文粹崔融啓母廟碑天地生成其法自然之謂道)吸精(張曲)
(江謁司馬道士吸精反自然)
仙(十)
白神仙(靈仙列仙九仙羣仙)真人(羽客羽人仙子)上清靈族(仙也)從汗漫
而遊(汗漫仙人名)白日升天紫氣(老子度函谷關關令尹喜望見紫氣)生羽翼
羽化蟬蛻丹邱(仍羽人於丹邱)獻桃(王母獻武帝)駕鶴(驂龍)羽
蓋霓旌旌節霓裳霓衣霞衣羽駕雲
軺風馭青鳥(西王母使)桑田變海桃源(秦人)松喬(彭朔)餐
霞(却粒)吸沆瀣之精(見下)紫府輕舉(碧落上升)雞犬仙(淮南王仙去餘藥噐)
(在庭雞犬䑛之皆得飛升也)汗漫(崆峒)逍遥龜鶴之壽(冰雲之膚金石之壽)雲
軿(芝盖)絳節(朱幡)緜日月而不老(配天地而長存)青牛(老子)白鹿(羡門)芝
田雲裝(文選)三神山(史記蓬萊方丈瀛洲三神山在渤海中莫有至者諸仙人不死藥在焉禽)
(獸盡白黃金白銀為宫闕欲到則風引船而去終莫能至也)大人賦呼吸沆瀣餐朝
霞(霞日初出青黃氣列仙傳曰陵陽子春食朝霞夏食沆瀣沆瀣是北方夜半氣天地玄黃之氣也)貫
列缺之倒景(人在天上視曰列缺去地三千里)辭家(後漢上成公密縣人初行久不還後)
(歸語家人曰我已得仙辭去人見其高舉出空良久乃没也)藐姑射之神人(莊子曰藐姑射)
(山有神人居焉肌膚若冰雪綽約若處子不食五榖吸風飲露乘御飛龍遊于四海之外)解佩(江妃二女)
(出游江湄逄鄭交甫桃之不知其神人也女遂解佩與交甫悅受佩去數步空懷無佩女亦不見)薊子
訓(有百歲翁云為兒時見子訓賣藥於會稽後有人見與老翁共摩銅人云已五百餘年也)簫史(秦穆)
(公時善吹簫能致白鶴穆公女弄玉好之妻焉教弄玉作鳳鳴致鳳凰來作鳳凰臺一旦夫妻俱隨鳳去秦人)
(作鳳女之詞)携手仙(古詩刺作秦女携手仙)孔極陳荒妄謾誕(李藩帝問神仙)
(長年事藩知帝且有所感極陳荒妄謾誕不可信)好神仙(杜伏威好神仙長年術)請祀青
帝(王璵者方慶六世孫玄宗在位久推崇老子道好神仙事璵上言請祀青帝)慕神仙不死
術(李泌嘗游嵩華終南間慕神仙不死術)數與靈仙接(李泌贊繁為家傳又著泌數與靈仙)
(接言舉不經)骸坼若蟬蛻(劉道合卒帝後營宫遷道合墓開其棺見骸坼若蟬蛻者帝聞恨曰)
(為我作丹而自服去然所餘丹無它異)可致長生(李邕中宗立鄭普思以方伎幸邕諫曰陛下誠)
(以普思術可致長生則爽鳩氏且因之永有天下非陛下乃今可得能致神人邪秦漢且因之永有天下非陛)
(下乃今可得)璽書邀禮(張果帝更遣中書舍人徐嶠齎璽書邀禮乃至東都舍集賢院肩輿入宫)
(帝親問治道神仙事語秘不傳)尸解(果懇辭還山至恒山蒲吾縣未幾卒或言尸解帝為立棲霞觀其所)
少室伯(王遠知多怪言詫其弟子潘師正曰吾少也有累不能上天今署少室伯吾將行即沐浴加冠)
(衣若寝者遂卒)躍身騰空冉冉而去(後唐同光中有任生乘鳳號為野人後於皇子潭躍)
(身騰空冉冉而去)雲鶴翔集飛昇而去(張志和號元真子嘗歌漁父詞云青箬笠綠蓑)
(衣斜風細雨不須歸後於湖州刺史顔真卿坐上雲鶴翔集飛昇而去)耆老自童稚見之
(淄齊間有道士楊仙公莫知其年壽耆老自童稚見之或就鐡舖借鐡椎自擊其頂或令人極力擊之一無所)
(損入山與虎豹為戲以手擊之猛獸為之偃仆後唐長興中入蜀自云居峨嵋山去也)屋内設茵
褥(原化記嵩山少林寺元和中嘗因風雨有一老人姓潘求宿寺人指空屋止宿二更後僧人忽起見火明)
(乃老人屋内設茵褥翠幕陳列肴饌飲噉自若衆伺之至五更老人睡起取一胡盧子大如拳取牀席帳幕凡)
(是用度悉納其中收訖内懷中空屋如舊)神真煉形年未足(見求仙門)紫微觀題
壁(乾貞中建業市有卜者不知所從來衣服言語頗與衆異後忽於巢縣紫微觀題壁為詩)止能飛
步(唐儀鳳中青城縣王仙柯拔宅上昇蜀僧中寤偶於龍岱相逄寤公曰飛仙之後胡為來此仙柯曰吾昔)
(得靈藥止能飛步今全家隠於後山更修道法上賓之命吾何望焉出北夢𤨏言)石上雄黃表
(玄宗幸蜀夢思邈乞武都雄黃乃命中使齎雄黃十斤送於峨嵋頂上未半見一人幅巾被褐鬢髮皓白二童)
(青衣鬟髻夾侍立屛風側舉手指大盤石曰可致藥於此上有表錄上皇帝中使視石上朱書百餘字遂錄之)
(隨寫隨滅寫畢石上無復字矣湏臾白氣漫起因忽不見雜俎)
求仙(十一)
白玄珠仙存象外不可苟求(道在域中所宜馴致)崆峒訪道雖
軒后之或遊(蓬島求仙豈秦皇之可致)徐生知懼訪蓬嶽以無歸(秦皇)
(令徐福求藥蓬萊山)欒大伏誅求羡門而不得或以神仙可以
學得不死可以力致特受異氣禀之自然非積學所能
及也(養生論)不務垂衣空思脫屣(武帝嘆曰使我得如淮南王棄天下如脫屣)
神仙仙材神仙難致(政化易傷)棄妻子(梅福字子真為南昌尉養性為)
(事一朝棄妻子去九江人傳為仙人後有人見福變姓名為吳門市卒)繫風捕影終不可
得(谷永諫成帝)郭璞卜許邁(遇泰上爻曰君元吉自天宜舉升遐之道邁聞鮑靚隠迹潜遁)
(乃候之未忍違親謂餘杭縣雷山近延陵茅山是洞庭西門潜通五嶽於是往來茅嶺同至時節還家)入
山見藥(嵇康與王烈共入山烈得石髓如飴自服半半與康皆凝為石又石室中見素書遽呼康往取)
(輙不復見歎曰叔夜志趣非常輒不遇命也)五利將軍(漢武拜欒大為五利將軍)李少君
(漢武時言道者見下注)孔夜夢駕鶴(李抱眞好方士謂不死藥可致有受季長者為治丹且曰)
(服此當仙去抱眞表署幕府語左右曰秦漢君不遇此我乃得之後升天不見耳等夫夜夢駕鶴而刻寓鶴衣)
(羽服習乘之後益惑猒勝餌丹二萬丸不能食且死醫以彘肪榖漆下之疾少間季長曰得仙何自棄也益服)
(三千丸卒)妄求長年事(藩鎮王鎔以房山有西王母祠數遊覽妄求長年事踰月不還)篤意
求神仙(高駢會平賊駢聞縮氣悵恨部下多叛去欎欎無聊乃篤意求神仙)丹臺(蜀女真謝自然)
(泛海將詣蓬萊求師舟為風飄至一處山見道人指言天台山司馬子微名在丹臺身居赤城真良師也蓬萊)
(隔弱水三十萬里非舟楫可行非飛仙無以到自然乃回求子微受度後白日上升續神仙傳)昔有道
士求神仙靈真下試心確然(千鈞巨石一髮懸卧之石下十三年志道存身一試)
(過名奏玉皇乃昇天雲氣冉冉漸不見留語弟子但精堅韋應物學仙詩)或云欲學吹鳳笙
所慕靈妃嫓蕭史(韓愈誰氏子)以為服冕乘軒者寵患吾身
也擊鍾陳鼎者味爽人口也(遂乃損公卿之業學神仙之事文粹崔尚桐柏觀頌)
竹宫時望拜桂館或求仙(杜甫)神真煉形年未足(有隠者過必寄)
(男又留一函隠者去而男殂以函盛瘞庭中累月不還發函看有黑石字如錐畫曰神真煉形年未足此為我)
(子功相續鄴矦家傳)讀仙經(古來三人俱弟兄結茅深山讀仙經上有青冥倚天之絶壁下有飄飄萬)
(壑之松聲韋學仙詩)
吏隱(十二)
白柱史(老聃為周柱下史)漆園吏(莊子為之)鄴令(王喬為之)南昌尉(梅福子真)
(為南昌尉時人謂之神仙之吏)雖寵辱若驚(則宜晦迹)而是非齊致(未爽同塵)大
隱(隠於朝市)孔彈琴蒔藥(趙元調宜禄尉到職彈琴時藥如隠者之操)成簡静之
化(韋渠牟南山四皓畫圖讃故人清河房茂長刺商山成簡静之化曰隠居之類也)大德不官
(文粹梁肅鄴矦文集序大德不官既追五嶽之隠)隱吏逄梅福(杜甫)趣近懸解迹
同大隱(文粹吕温虢州三堂記不離軒冕而踐夷曠之域不出戶庭而獲江海之心趣近懸解迹同大)
(隠)有志吏隱捨此何求(白公江州司馬廳記郡南樓山北樓水盆亭百花亭風篁石巖)
(瀑布廬宫源潭洞東西二林寺泉石松霄司馬盡有之矣苟有志於吏隠者捨此官何求焉)禄仕優
穩(同上為國謀則尸素之尤蠧者為身謀則祿仕之優穏者)不異草澤之人(盧肇進海潮賦)
(序云素無強近之援不異草澤之人)採藥西山飲泉滫水(雲溪友議陸暢初為江西王仲)
(舒從事終日長吟不親公牘仲舒讓之拂衣辭去既而採藥西山飲泉滫水客聞之以為仕隠也)縣閒
吏傲與塵隔移竹䟽泉常岸幘(釣臺水綠荷已生少姨廟寒花始發縣閑吏傲)
(與塵隔移竹䟽泉常岸幘莫言空作折腰官豈似長安折腰客韋應物雜言送黎六郎)
丹藥(十三)
白一丸五色(古詩云與我一丸藥光輝有五色服之四五日身體生羽翼)化丹砂(李少)
(君曰祠竈丹砂可化為黃金)九轉神丹金丹(玉液)長生靈藥(不死神方)燒
金(煉石)採术(茹芝)却粒將延金石之壽(以煉冰雪之膚)方傳仙訣
(藥採名山)身輕得道(羽化升天)鍊金膏(調玉液)肘後方(囊中藥)吸而蟬
蛻(吞則翼生)文武之火(隂陽之鑪君臣之藥)駐童顔(延暮齒)去疾(蠲痾)延齡
(難老)姮娥竊而犇月(竊羿不死之藥)雞犬䑛以升雲(淮南王仙去雞犬䑛其藥)
(噐亦升天)上藥養命(中藥養性)啄腐吞腥求丹(葛洪聞交趾出丹求為勾漏令)
(至廣州刺史鄧攸留洪乃止羅浮山煉丹)孔可以續年(郝處俊拜東臺侍郎時浮屠盧伽逸多治)
(丹曰可以續年高宗欲遂餌之處俊諫曰脩短固有命異方之劑安得輕服哉昔先帝詔浮屠那羅邇娑寐案)
(其方書為秘劑取靈蘤怪石歴歲乃能就先帝餌之俄而大漸上醫不知所為羣臣請顯戮其人議者以為取)
(笑夷狄故法不得行前鑑不遠惟陛下深察)包炎産毒未易可制(裴潾帝喜方士而柳)
(泌為帝治丹劑求長年帝御劑中躁病渴潾諫曰方士韋山甫柳泌等以丹術自神更相稱引詭為陛下延年)
(若乃藥劑者所以禦病豈常進之餌哉况又金石性託酷烈而燒治積年包炎産毒未易可制)異草(皇甫)
(鎛薦方士柳泌自云能致藥為不死者因言天台山靈仙所舍多異草願官天台求采之帝餌藥寖躁怒不常)
(宦侍懼以弑崩)為長年藥(又薦浮屠大通柳泌為長年藥帝惑之同上)疽生於背(太醫)
(李元伯治丹劑以進帝餌之疽生於背懿宗立收元伯誅死見畢諴傳)膚澤消槁(武宗賢妃王氏)
(進才人帝稍惑方士說欲餌藥長生後寖不豫才人每謂親近曰陛下日煉丹言我取不死膚澤消槁吾獨憂)
(之)潄之以瓊液餌之以金砂既而童顔益春真氣愈茂
(李白)餌之而驗(張易之等姦贓狼藉御史臺劾奏之内史令楊再思曰昌宗主煉丹劑陛下餌之而)
(驗功最大者也即詔釋之)善丹砂(王琚太子曰先生何以自隠而曰與寡人遊琚曰臣善丹砂且工諧)
(隠願比優人太子喜恨相知晚)九鼎丹灋(莫不究其條貫岑文本孟法師碑銘)玄明膏(盧照)
(隣病去官居太白山得方士玄明膏餌之會父喪號嘔丹輙出由是疾益甚)問神仙治鍊(吳筠)
(帝復問神仙治鍊法對曰此野人事積歲月求之非人主宜留意)化黃金治丹(葉法善時帝悉)
(召方士化黃金治丹法善上言丹不可遽就徒費財與日請覈真偽帝許之凡百餘人皆罷)丹設投
周隱(唐世雷滿據朗州有廂獄吏推勘囚人是一道士云事解後燒丹報恩他日果寄丹因誤投周隠而)
(不言乃自服食壽九十出北夢𤨏言)丹成自服仙去(高宗令劉道合合還丹丹成上之而卒及)
(帝營奉天宫遷道合之殯室衆謂尸觧高宗聞之曰劉師為我合丹自服仙去其所進者亦無異焉舊史)拔
宅上昇(唐儀鳳中青城縣横原翠圍山下有村民王仙柯服道士所遺靈丹拔宅上昇出北夢𤨏言)
遺丹二粒可過兩甲子(僧逍遥唐會昌中釋門沙汰于時軒轅先生隠於羅浮山有數)
(僧入山投謁以避歸俗之役逍遥預焉以雄黃數兩齊心奉獻輙希丹藥先生愍而允之遺丹二粒云可過兩)
(甲子逍遥餌之自王蜀變故後兩周丁亥殆一百二十四歲矣出北夢𤨏言)泥壇鑄鼎(泥壇方合)
(矩鑄鼎圓中規鑪槖一以動瑞氣紅輝輝白樂天贈郭鍊師)燒丹于廬山草堂(樵人直說)
(曰白樂天燒丹于廬山草堂)地仙(顔真卿嘗得神丹服之後為李希烈所殺希烈既平人發真卿棺改)
(葬瞋目如生掩之隠士曹庸山云此後三十年能擘裂飛騰而上被羽衣行山澤之間所謂地仙明皇十七年)
九轉但能生羽翼(美人為政本忘機服藥求仙事不違葉縣已泥丹竈畢瀛州當伴赤松歸)
(先師有訣神將助大聖無心火自飛九轉但能生羽翼雙鳬勿去定何依李白題崔明府丹竈)
宮觀(十四)
白清觀(上清觀)紫宫(紫極宫)列真之守(太微之宫)列仙攸館(互相所居)
鶴觀(杏檀)九龍之觀靈宫(秘宮)將尊道德之風(宜廣神仙之宅)宫
觀之規所宜壯麗(玄元之教必在尊崇)宅真官(唐靈旅)仙人好樓居
銀宫(金闕)紫府(丹房)碧洞(丹臺)上清之宫(大壯之宇)孔金仙玉真
營觀(竇懷貞睿宗金仙玉眞二公主營觀費鉅萬諫者交䟽不止唯懷貞勸成之)天華上宫
(王璵廣德初建言唐家仙系宜崇表福區招致神靈請度昭應南山作天華上宫靈臺等祠)焚香禮
真像盥手披靈篇(陸龜蒙引泉詩)閑開蘃珠殿暗閱金字經(元稹)
(清都夜境)景龍(韓思復拜給事中帝作景龍觀思復諫之)為虚室以鑿戶(起層臺而壘土)
(唐文粹崔尚桐栢觀頌)崇飾(韋嗣立景龍中同三品時崇飾觀寺用度百出嗣立建言伏見營立寺觀)
(累年不絶鴻侈繁麗務相矜勝大抵費常千萬以上轉徙木石廢功害農地藏開發蟄蟲傷露上聖至慈理必)
(不然凖之道法則乖質之生人則損陛下豈不是思)諫作金仙等觀(韋湊景龍初作金仙等觀)
(湊諫以為方農月興功雖貲出公主然高直售庸則農人捨耕取僱趍末棄本恐天下有受其飢者)冶金
作帝像(郭英乂明皇在蜀時舊宫為道士祠冶金作帝像盡繪乘輿侍衛每尹至先拜祠後視事英乂)
(愛其地勝選輙壊繪像自居之衆始不平)紫府(薛頥帝為築觀九嵏山號曰紫府)黃宅(唐文粹李)
(庾西都賦黃宅緇廬金篆玉局)上有鬱藍天垂光抱瓊室(杜甫金華觀詩)焚香
玉女跪(霧裏仙人來同上)羽節凌風(文粹崇元聖祖院碑金榜瑶壇仙術真官羽節凌風)
(珠珮珊珊賈餗)養真靈境(文粹崔尚桐栢觀頌不死之福鄉養真之靈境)真氣靈蹤(文粹)
(獨孤及古函谷關銘聆風仙籙則真氣靈蹤起乎其中)傳寳圖于本支(同上柱史一去流沙)
(萬里留玉函于舊宅傳寳圖于本支)寳像珍龕(辛替否諫金仙玉真觀天尊無欲無營何必璇臺玉)
(樹寳像珍龕使人困窮)秘宇靈宅(禁山開秘宇復戶㓗靈宅禹錫桃源)千秋觀(賀知章弃)
(官詔於會稽置千秋觀命賀主之)雲觀(文粹姚崇五老峰詩雲觀此山北)天下觀一千
六百八十七(唐百官志)瑞雲靈趾(顯德中世宗營一道宫於皇城之西工人發得石一)
(片上有字題瑞雲靈跡鎮梁東他日多應與古同歲月遷移人事改再來閑處又興功復題道士任守真記帝)
(讀之歎異令還觀紀異錄)捨宅為觀(天寳九載李林甫等皆請捨宅為觀以祝聖帝悅)
釋教(十五)
白象法之教金人教起西方化流中夏(漢明帝夢見金人飛空而)
(下傳毅曰西域之神其名曰佛今陛下所夢將是乎乃使郎中蔡愔等往天竺尋訪佛名由是化流中夏)以
戒律為教文(以禪定為真守)方便之門拔有漏之身(超無量之劫)
道濟真俗(理苞聖愚)立三世之緣(觀感流俗)設百法之要(誘掖浮生)開
悟愚蒙(拯濟沉溺)大雲之教(甘露之法)苦空貪著既無傷於
國經(且有補於王化)執迷(回向)開善誘之門(施方便之力)拯苦海之沉
溺(救火宅之焚燒)大雨之潤衆生攝心(脱屣)塵勞煩惱解
脫慧劍(維摩經以智慧劍破煩惱賊)戒珠(法華經精進修静戒猶如護明珠)五翳
(喻日月為煙雲塵霧垢五翳)五静(清淨有五)啓覺路之緘縢(發空門之扄鐍)誘羣
迷以方便(救衆苦以觧脱)報應之緣三車之教不言以化
(無刑而威)楚王英信佛道請以縑贖罪(詔報曰王好黃老之微言尚浮屠之法教)
(何嫌當有悔吝其還贖以助伊蒲塞桑門之盛饌也)三郤謟於道二何佞於佛(何充)
(執政崇信佛供給沙門縻費巨萬不悋貧乏時郤愔及弟曇奉天師道而充與弟崇釋氏謝萬曰三郤謟於道)
(二何佞於佛)度門(覺路)慈雲(甘露)孔王縉(本傳七月望日宫中造孟蘭盆綴飾鏐琲設高)
(祖以下七聖位幡節衣冠皆具各以帝號識其幡自禁内分諸道佛祠鐃吹鼔舞奔走相属是日立仗百官班)
(光順門奉迎導從歲以為常羣臣承風皆言生死報應故人事置而不修大歷政刑日以堙陵由縉與元載杜)
(鴻漸倡之也)以三塗六道嚇愚欺庸追既往之罪窺將來之
福(傅奕集駮佛議武德七年上䟽極詆浮圖法曰西域之法無君臣父子以三塗六道嚇愚欺庸追既往之)
(罪窺將來之福)伐摩尼之風壊浮屠之俗(李德裕一品集鄭亞)割愛取滅
(蕭倣懿宗怠政事喜佛道引桑門入禁中為禱祠事數幸佛廬廣施予倣諫以為天竺法割愛取滅非帝王所)
(尚慕今筆梵言口佛音不若懲繆賞濫罰孤殃祈福况佛者可以悟取不可以相求)常衮(事見道士門)
習歌唄以為樂(裴休宣宗嘗曰休真儒者然嗜浮屠法居常不御酒肉講求其說演繹附著數)
(萬言習歌唄以為樂與終于泉素善至為桑門號以相字當世嘲薄之而所好不衰)妖邪之法(傅奕)
(遺言戒子六經名教言若可習也妖邪之法謹勿為)深詆釋氏(吳筠始筠見惡於力士而斥故文章)
(深詆釋氏)能致佛法(李邕中宗立鄭普思以方伎幸邕諫曰陛下誠以普思術能致能法邪梁武帝)
(且因之永有天下非陛下乃今可得)事浮屠法(李華晚事浮屠法)詆毁(葉法善雅不喜浮屠)
(法常切詆毁議者譏其好憎然以術高卒莫之測)託浮屠生死說(白居易追貶江州司馬既)
(失志能順適所遇託浮屠生死說若忘形骸者久之)經月不食葷(暮節惑浮屠尤甚至經月不食)
(葷稱香山居士)溺浮屠道(杜鴻漸晚節溺浮屠道)好談浮屠法(房琯好談老談浮屠)
(法)有為佛老法興浮屠祠屋者皆驅出境(王仲舒知俗病利為江西)
(觀察使有為佛老法興浮屠祠屋者皆驅出境)寫佛書饋賂僧尼(莊宗冊劉氏為皇后自以)
(出於賤微踰次得立以為佛力又好聚魰分遣人為商賈至於市肆之間薪芻果茹皆稱中宫所賣四方貢献)
(必分為二一以上天子一以入中宫宫中貨賄山積惟寫佛書饋賂僧尼而莊宗由此亦佞佛胡僧來迎拜之)
予策名二十年百慮而無一得(然後知世所謂道無非畏塗惟出世間法可盡)
(心爾由是在硯席者多旁行得句之書備將迎者皆赤髭白足之侣深入智地静通還源客塵觀盡妙氣來宅)
(劉禹錫送僧元暠)盡妙理者莫如法門變凢夫者莫如佛土(佛示)
(滅後大弟子演聖言而成經傳心印曰法承法而能傳曰宗由宗而分教曰支坐而攝化者勝義皆空之宗也)
(行而宣教者推破邪山之支也釋子惠則生於像季思濟劫濁乃學于一支開役羣迷以為盡妙理者莫如法)
(門變凣夫者莫如佛土悟無深者莫如散花故業于淨名深逹實相自京師涉漢沔歴鄢郢登熊湘劉禹錫送)
(惠則歸上都)
戒律(十六)
白以法求道(用刑修心)八戒堅持護持威儀戒珠(見上)修
行(精進勤苦)四分(律也)律儀(法要戒行)三藏(經律論)九部(經律論各三部)小乘
(戒律也)全護珠之志(雖在修行)得捨筏之心(豈宜執著)未及超於解
脱(且當攝於威儀)僧律(國章)孔未曾有傾欹懈倦之色(唐嚴郢不空三)
(藏自成童至于晚暮常飭供且坐道場浴蘭焚香入佛知見五十餘年晨夜寒暑未曾有湏臾傾欹懈倦之色)
異律於定慧不可與言佛(柳宗元衡山大明寺律和尚碑儒以禮立仁義無之則壊)
(佛以律持定慧去之則喪是以離禮於仁義者不可與言儒異律於定慧不可與言佛)從峻洎侃
以究戒律(凡浮屠之道哀其徒必小律而去經大明恐焉於是從峻洎侃以究戒律而大法以立同)
(上)杖屨衣巾屏居一室(許堯佐廬山東林熙怡大師碑杖屨衣巾屏居一室行住坐卧)
(無非道場)衲衣跏趺未嘗出戶(李華潤州鶴林徑山大師衲衣跏趺未嘗出戶)周密
護持(律儀細行周密護持净覺禪師銘王維)金䋲開覺路寳筏度迷川(李寄)
(浩然)踐青折萌汎席灌盂(柳宗元送方及師至於踐青折萌汎席灌盂雖小教戒未嘗肆)
(其心)
禪定(十七)
白次第之禪(真如之理)歸空(離相)悟法(斷言)捨筏(忘筌)萬法(歸一乘)無
我之真相(有緣之勝果)如悟三空(終超十地)超彼岸(初地)乘不退之
輪(證無生之觀)初地(决定經不捨初地入於二地乃至十地)有漏之身(無生之理)觧
法藏之緘縢(啓禪門之扄鐍)正覺不二法門入定(安禪)八戒
(四禪)定慧齊修(身心無著)一乘(禪也)人能弘道觧脱(世塵)無言(無說)
定慧(齊心)孔離俗寂静(南蠻西舍利凡曲名十有二七曰禪定驃云掣覽詩謂離俗寂静也)
心不離定中(唐文粹李華左谿大師碑銘序心不離定中口不嘗藥味)緣隨定設(法與)
(心起緣隨定設出唐文粹李華碑)無空可住(無有可捨是逹有源無空可住是知空本出王維能)
(禪師碑)同歸性海(舉足下足長在道場是心是情同歸性海出同上)寂然不動湛
而常存(李白崇明寺幢文)傳千燈於智種了萬法於真空(同上)禪
龕只宴如(吾師雨花外不下十年餘長者自布金禪龕只晏如大珠脱玷翳白月當空虚杜甫謁文)
(公上方)鳥聚疑聞法龍參若護禪(李寄浩然)飛蚊破面(舊相禪學錄丁)
(繁自尚書郎參靈度師去官求道日食脱粟二升諸僧鉢水一盂夏月夜禪雖飛蚊咂食終不搖動夏既滿面)
(為破爛也)斗盆燒香(曹務光見趙州以斗盆燒香十斤曰財可得法難求)金面棋盤(蘇尚)
(書八十猶參禪大潙訪之以手拍碎金面棋盤)如黑而迷仰見斗極(一言頓悟不踐初地)
(六祖碑)以為真印(初逹摩與佛衣俱來得道傳付以為真印至大鑒置而不傳豈以是為筌蹄耶)
(芻狗耶人不已若而不若置之耶)
佛(十八)
白金人紫金之像(白毫之光)自相不常(隨求而變)神周無朕(應念)
(而生)相好(光明相也)歸依(迴向瞻仰)妙相(莊嚴具足)神通變化七寳之
飾有大威德(大神力也)象教(道場)發菩提之心(展供養之具)西方
之神蓮花承步青蓮妙相孔禁中祀佛號内道場
(王縉奉佛不茹葷食肉晚節尤謹初代宗未重浮屠法每從容問所以縉與元載盛陳福業報應帝意向之由)
(是禁中祀佛諷唄齋薰號内道場)逃父出家(傅奕上䟽詆浮屠帝下奕議有司中書令蕭瑀曰佛)
(聖人也非聖人者無法請誅之奕曰禮始事親終事君而佛逃父出家以匹夫抗天子以繼體悖所親瑀非出)
(空桑乃尊其言盖所謂非孝者無親)佛西胡黠人爾欺訹夷狄以自神(帝又)
(嘗問卿拒佛法奈何奕曰佛西胡黠人爾欺訹夷狄以自神至入中國而&KR1021;兒幼夫模象莊老以文飾之有害)
(國家而無補百姓也帝異之)彌勒佛身(張仁愿華州下邽人遷殿中侍御史御史郭弘覇者稱后)
(乃彌勒佛身仁愿正色拒之)悟之於心(姚元崇曰佛不在外悟之於心)玉像祈年(張仲)
(方始高祖仕隋時太宗方幼而病為刻玉像於榮陽佛祠以祈年久而刓晦仲方在鄭勑吏治護鏤石以聞傳)
(于時)佞佛過甚(孟簡晚節佞佛過甚為時所誚常與劉伯芻歸登蕭俛譯次梵言者)詔佛老
者大論麟德殿(徐岱帝以誕日歲歲詔佛老者大論麟德殿升召岱講說始三家若矛盾然卒)
(而同歸于善帝大悦)為佛老灋皆驅出境(王仲舒為江西觀察使有為佛老興浮屠祠屋)
(者灋皆驅出境)空寂無為(見道教門)溺志於佛(嚴挺之溺志於佛與浮屠惠義善義卒衰)
(服送其喪)惑佛(裴寬惑於佛喜與沙門游習誦其書老彌篤云)李蔚贊(若佛者特西域一槁人耳)
(祼顛露足以乞食自資癯辱其身屛營山樊行一概之苦本無求于人徒屬稍稍從之)未聞佛能
致太平(張鎬肅宗時引内浮屠數百居禁中號内道場諷唄外聞鎬諫曰天子之福要在養人以一函)
(㝢美風化未聞區區佛能而致太平願陛下以無為為心不以小乘擾聖慮帝然之)攘斥(韓愈進學觧曰)
(觝排異端禳斥佛老)迎佛骨上表(遷刑部侍郎憲宗遣使者往鳳翔迎佛骨入禁中三日乃送佛)
(祠王公大人奔走諷唄至為夷法灼體膚委珍貝騰杳繫路愈聞惡之乃上表臣雖至愚必知陛下不惑於佛)
(作此崇奉以祈福祥也直以豐年之樂徇人之心為京都士庶設詭異之觀戲玩之具耳安有聖明若此而肯)
(信此等事哉然百姓愚冥易惑難曉苟見陛下如此將謂真心信佛皆云天子大聖猶一心信向百姓微賤於)
(佛豈合更惜身命以灼頂燔指十百為羣觧衣散錢自朝至暮轉相倣效唯恐後時老幼奔波棄其生業若不)
(即加禁遏更歴諸寺必有斷臂臠身以為供養者傷風敗俗傳笑四方非細事也佛本夷狄之人與中國言語)
(不通衣服殊製口不道先王之法言身不服先王之法服不知君臣之義父子之情假如其身尚在奉其國命)
(來朝京師陛下容而接之不過宣政一見禮賓一設賜衣一襲衛而出之於境不令惑於衆也况其身死已久)
(枯朽之骨凶穢之餘豈宜以入宫禁)佛跡(西域天竺國尚浮屠法不殺生飲酒處處捐曰佛故跡也)營
大像(李嶠武后將營大像於白司馬坂嶠諫造像雖俾浮屠輸錢然非用縣求辦不能濟是名雖不稅而)
(實稅之)延賓宫主(雜俎佛為三十三天仙延賓宫主所為道在竺乾有古先生善入無為)刻
繒泥像(今僧尼十萬刻繒泥像以惑天下傅奕䟽)支竺歿而佛聲寢靈山廢
而灋不作(白居易寺記)華人之譎誕者(又攘莊周列禦寇之說佐其高層累架騰)
(直出其表以無上不可加為勝妄相誇脅而倡其風李蔚贊)嗜浮屠灋(居常不御酒肉講求其說)
(著數萬言雖當世嘲薄之而所好不衰裴休傳)赦湯鑊於幽途息劍輪於苦海
(李白鍾銘)營大像切諫(蘇珦后營大像白司馬坂糜用億計珦上䟽切諫見納)清静仁
恕(張士衡太子復問事佛營福其應奈何曰事佛在清静仁恕爾如貪惏驕虐雖傾財事之無損於禍)篤
志奉佛(王維兄弟皆篤志奉佛食不葷衣不文綵)佛軀汗流(劉玄佐汴有相國寺或傳佛軀)
(汗流玄佐自往大施金帛)教人仁弱(突厥毗伽可汗默暾連欲城所都起佛老廟暾欲谷曰佛老教)
(人仁弱非武彊術默棘連當其術即遣使者請和帝以不情答而不許策)佛牙(五代趙鳳有僧遊西域得)
(佛牙以獻明宗以示大臣鳳言世傳佛牙水火不能傷請驗其真偽因以斧斫之應手而碎方是時宫中施物)
(已及數千因鳳碎之乃止)以利人為急(五代周世宗即位之明年中國乏錢乃悉詔毁天下銅佛)
(像以鑄錢嘗曰吾聞佛說身世為妄以利人為急使其真身尚在猶欲割截况此銅像豈其所惜哉由是羣臣)
(皆不敢言)佞佛(五代馬嗣孫既學韓愈為文故多斥浮屠氏之說及罷歸乃反學佛撰法喜集佛國記行)
(于世時人誚之曰佞清泰不徹乃來佞佛清泰廢帝年號也)光明彌陁像(安國寺彌陁像法空)
(自光明寺移來未建都時此像在蘭若中往往放光因號光明)韓愈與孟簡書(如釋氏能與人)
(為禍祟非守道君子之所懼也况萬萬無此理且彼佛者果何人哉其行事類君子邪如小人邪若君子也必)
(不妄加祸於守道之人如小人也真身已死其鬼不靈天地神祗昭布森列非可誣也又豈令其鬼行胷臆作)
(祸福於其間哉韓文)青蓮承趺金獸捧持藻井花鬘葱籠四垂(邑人)
(膜拜如佛出世劉禹錫䕫州移鐡像記)于闐玉像(高一尺七寸闊尺餘一佛四菩薩一飛仙一叚)
(玉成截肪無玷膩彩若滴酉陽雜俎)大雄(功包隂陽力掩造化首出衆聖卓稱大雄李白崇明寺尊勝陁)
(羅幡文)使苦海静滔天之波疑山滅炎崑之火(同上)慈氏起
西方之教習登正覺(劉禹錫碑)無有十纏之惱(柳宗元巽上人修院記佛)
(道有世界曰極樂佛號無量壽如來其國無有三惡八難衆寳以為飾其人無有十纏之惱羣聖以為友云)
轉惑見為真智即羣迷為正覺(柳文西軒記夫佛之道可以轉惑見為真智即)
(羣迷為正覺捨大闇為光明夫性豈異物邪孰能為余鑿大昏之墉闢靈照之戶廣應物之軒者吾將與為徒)
本自依迦葉何曾藉偓佺(杜甫詠懷)浮屠有不可斥者(往往與易)
(論語合柳宗元)冶金銀像大或十圍(環王喜浮屠道冶金銀像大或十圍)
經(十九)
白四句之偈十二部尊經貝葉之文翻譯(受持讀誦)
白馬䭾三藏(九部)誦經(徐義為慕容所獲械理其手足將殺之誦觀世音經至夜門開)
(械脱出於重禁中若有導者)文字性空佛書(經文)孔箴血寫佛書(肅宗)
(庶人張氏帝不豫后自箴血寫佛書以示誠)羅什所譯(姚崇卒治令曰今之佛經羅什所譯姚興)
(與之對翻而興命不延國亦隨滅五帝之時父不喪子兄不哭弟致仁壽無凶短也下逮三王國祚延久其臣)
(則彭祖老聃皆得長齡此時無佛豈抄經鑄像力邪緣死喪造經像以為追福夫死者生之常古所不免彼經)
(與像何所施為爾曹謹不得為)鑱臂血寫浮屠書(韋綬父喪鑱臂血寫浮屠書)梵經
(文粹張說鄎國公主碑手寫金字梵經)金澱書經(同上)佛之迹去乎世久矣
其留而存者佛之言也(言之著者為經柳宗元送琛上人)六百五十七
部(沙門玄奬俗姓陳郾師人少聰敏有操行貞觀三年因疾而挺志往天竺凡十七年至貞觀十九年二月)
(十五到長安足所親踐者一百一十一國採求佛法咸究根源凡得經論六百五十七部佛舍利像等甚多太)
(宗在東都留所得經像於洪福寺有瑞氣徘徊像上遂詣朝謁太宗以洪福寺為翻經之所御製聖教序高宗)
(為太子作述聖記出南部新書)
僧(二十)
白桑門(沙門開土)苾芻(衆僧)長老(高僧)惠炬(涅槃經曰執惠炬)密行(淨名)利
根(辯才見性)上人(彼上人者)僧佛(佛書)善根(福地)出家修道灋器(塵心)
(道心)梵行身則有為所以歸於三寳(心實無相俾乎宗本一乘)演灋
有緣(遊方無住)繼七祖之業振錫(浮杯)脱略塵境(歸依法門)虛幻
非實身喻芭蕉之形(明徹無瑕心學琉璃之地)修行(宴坐)五藴皆空諸
漏已盡(謂六根也)觀色身頓悟無生之理(處世界當持不染之心)覺性
(幻身)行道(坐忘)聽灋(觀心)身心之惠支許(支遁字道林講維摩經遁為法師許)
(詢為都講遁衆議謂無以歴難詢設一難亦謂遁不復能通也)養馬(有遺支遁馬者或譏道林道林曰愛)
(其神俊聊復畜耳)放鶴(有遺支道林鶴者道林謂鶴曰爾冲天之物寧為耳目之玩者乎遂放之)受
女(高僧傳鳩摩羅什姚主以妓女偪令受之乃自講說譬如臭泥中生蓮花但取蓮花勿取臭泥)馴虎
(高僧傳惠永感虎來馴)生融之學觀肇之名(皆僧名高僧傳六時人稱通姓則生融上)
(道精難則觀肇第一)乘杯食肉(高僧傳杯渡者不知其名姓常乘木杯渡河因名焉不修細行不甚)
(精持飲酒食肉與俗人不殊也)天女(高僧嵬戒行嚴潔嘗有一女子寄宿自稱天女以上人有德天遣我)
(來勸勉其意嵬執意貞確一心無擾曰吾心若死灰無以革嚢見試女乃凌雲而逝顧曰海水可生湏彌可傾)
(彼工人者秉心堅貞)賦詩(惠休善屬文作碧雲之什)人能弘道出塵呪水生
蓮(佛圖澄妙通玄術腹旁有孔當齋時至流水側引五藏洗之還内腹中取鉢盛水燒香呪之生青蓮花)
食針(羅什不拘細行諸僧故多效之什乃聚針盈掬食之諸僧盡皆愧服也)彌天(桑門道安俊辯)
(至荆州見習鑿齒曰彌天釋道安鑿齒對曰四海習鑿齒時人皆以為名對)度人格(祠部格王公已)
(下薨别勑許度人者親王二十三品已上三人並湏亡者子孫及妻媵并通取周親妻媵不湏試業若數不足)
(唯見在度如有假冐不在原首之限也)又(祠部格云私家部曲客奴婢等不得入道如别勑許出家後犯)
(還俗者追歸舊主各依本色也)孔表元武尉(嚴礪少為浮屠法太守見之偉其材表為元武尉)
不得箠辱(王縉盛陳祸福報應代宗意向之詔天下官司不得箠辱僧尼)請行業不如
令者還為民(李訓嘗建言天下浮屠避徭賦耗國衣食請行業不如令者還為民既執政自白罷)
(因以市恩)敕浮屠方士無兩競(金仙公主為道士築觀京師以方士史崇玄為師觀始興)
(詔崇玄護作日萬人羣浮屠疾之以錢數十萬賂狂人叚謙冐入承天門升太極殿自稱天子有司執之辭曰)
(崇玄使我來詔流嶺南且敕浮屠方士無兩競)私侍(合浦公主浮屠智勖逆占祸福惠弘能視鬼皆私侍)
(主)冒為沙門服(上官儀父弘為隋江都宫副監大業末為陳稜所殺時儀幼左右匿免冒為沙)
(門服)請捨家為桑門(蕭瑀好浮屠法間請捨家為桑門帝許之矣復奏自度不能為乃詔奪爵)
上大雲經(岑長倩和州浮屠上大雲經著革命事后喜始詔天下立大雲寺長倩争不可)為安
國寺奴(竇懷貞表請為安國寺奴)怙勢奪民邸肆(薛登為御史大夫僧慧範怙太平公)
(主勢奪民邸肆官不能直登將奏之或勸以自安荅曰憲府直枉朝奏暮黜可矣遂劾奏)拔親樹知
畜妻養孥(辛替否䟽曰今出財依勢避役亡命類度為沙門其未度者窮民善人耳拔親樹知豈離)
(朋黨畜妻養孥非善無私愛是致人毁道非廣道求人也)不能擐甲胄(又曰假如兵革相乘則沙)
(門不能擐甲胄寺塔不足禳飢饉)隱嵩山修浮屠(武平一武后時畏禍不敢與事隠嵩山修)
(浮屠)汰僧偽濫(姚元崇中宗時近戚奏度僧尼温戶強丁因避賦役至是崇建言佛不在外悟之于)
(心行事利益使蒼生安穏是為佛理烏用奸人以汩真教帝善之詔天下汰僧偽濫髮而農者餘萬二千人)
食千僧(杜鴻漸自蜀還食千僧以為有報搢紳效之病甚令僧剔頂髮遺命依浮屠葬不為封樹)飯
千桑門追福(田神功喪帝飯千桑門追福)妖妄(李尚隠為蒲州刺史浮屠懷照者自言毋)
(夢日入懷生已鏤石著驗尚隠劾奏妖妄詔流懷照播州)飯萬僧(李蔚懿宗惑浮屠常飯萬僧自為贊)
(唄蔚上䟽切諫云)普加髮落(李德裕劾奏王智興為壇泗州募願度為僧者人輸錢二千則不復)
(勘詰普加髮落自淮而右戶三丁男必一男剔髮規免徭賦所度無筭臣閱渡江者日數百蘇常齊民十固八)
(九若不加禁遏則前至天子誕月江淮失丁男六十萬不為細變有詔徐州禁止)夜飲火其廬
(柳惲魏少游表為判官僧有夜飲火其廬者歸罪瘖奴軍候受財不詰獄具惲與其僚崔祐甫白奴冤魏少游)
(趣訊僧僧首伏因厚謝二人)始度僧尼(肅宗改元始度僧尼)祝髮事浮屠(楊元琰敬)
(暉等為武三思所搆元琰知禍未巳乃詭計請祝髮事浮屠中宗不許)緇衣半道(魏元忠陳郡男)
(子袁楚客者以書規之曰今度人既多緇衣半道不本行業專以重寳附權門皆有定直昔之賣官錢入公府)
(今之賣度錢入私家以兹入道徒為游食)收貲濟軍(裴冕建言度僧道上收貲濟軍興事見賣官門)
講灋(劉仁恭招浮屠與講灋)以辠為民(鄭餘慶知吏部選浮屠法湊以辠為民訴闕下詔御)
(史中丞宇文邈刑部侍郎張彧大理卿鄭雲逵為三司與功德判官諸葛述參按述故吏也餘慶劾述猥賤不)
(宜與三司雜治時韙其言)亡為浮屠(成汭青州人少無行使酒殺人亡為浮屠)嫉見遇(吴筠)
(天子重之羣沙門嫉其見遇而高力士素事浮屠共短筠於帝)還治儒學(馬嘉運少為沙門還治儒)
(學)政事參决(吐蕃贊普政事必以桑門參决)帥夜光(少為浮屠至長安因凡仙公主得召)
(見温泉帝竒其辯賜冠𢃄)亡命(李德裕除浮屠法僧亡命者多趍幽州德裕召邸吏戒曰為我謝張仲武)
(劉從諫招納亡命今視之何益仲武懼以刀授居庸關吏曰僧敢入者斬)請僧道士一切限
年(李叔明惡道佛之弊上言彭偃曰今僧道不耕而食不織而衣一僧衣食歲每慮三萬五夫所不能致舉)
(一僧以計天下其費不貲臣謂僧道年未滿五十可令歲輸絹四尼及女冠輸絹二雜役與民同之裴洎言曰)
(傳曰女子十四有為人母之道四十九絶生育之理男子十六有為人父之道六十四絶陽化之理臣請僧道)
(士一切限年六十四以上尼女冠四十九以上許終身在道餘悉還為編人)皆童髮毁服以
游於世(柳宗元送玄舉師歸寺序皆童髮毁服以游於世)黃金獅子承高座(李白)
(送蜀僧晏黃金獅子承高座白玉麈尾談重玄)紹釋風於西域(李白祭璿和尚紹釋風於西域)
(迴佛日於東維)日夜誦經九函(東川解魔寺僧吉祥魁梧多力受飯五鉢日夜誦經九函池中)
(魚知其數以名召之皆出水面使去即沒出蜀普錄)居長安慈恩寺(張策少好浮屠之說乃落)
(髮為僧居長安慈恩寺黃巣犯長安乃返初服奉父母以避亂)赤髭白足之侣(深入智地静通)
(還源劉禹錫送僧元暠南遊)
寺(二十一)
白佛寺仁祠招提精舍灋門梵宫寳地
祗園紺園化城淨土象灋之教(既務恢張)棟宇
之規(所宜壮麗)大壯(小乘)日宫(月殿天宫)花界(蓮花界)蓮宫(花宫奈苑)二梵
之福(阿含經世尊說若能補故寺是謂二梵之福)鹿苑(龍宫雞園)灋宫鷲峯
諸佛攸館(衆聖所居)國家恢弘象教(開設仁祠)廣闢淨土(精選真僧)日
月天宫(琉璃地道)金界(金䋲界道)鐡圍山(雞足山鴈塔象塔)金刹(香刹)布金
之地(多寳之室)孔興廣祠廬(矦希逸為淄青節度使佞佛興廣祠廬人苦之)請併寺
(蘇瓌徙同州刺史鑄浮屠立廟塔役無虛歲瓌以為縻費浩廣雖不出國用要自民産日殫百姓不足君孰與)
(足天下僧尼濫偽相半請并寺著僧常員數缺則補)憲寫宫省(安樂公主營第及安樂佛廬皆憲寫)
(宫省而工緻過之)荆州河東寺(蘇良嗣在荆州時州有河東寺本蕭詧為兄河東王所建良嗣)
(曰江漢間何與河東乎奏易之而當世恨其少學云)造浮屠大像(狄仁傑武后將造浮屠大像度)
(費數百萬官不能足更詔天下僧月施一錢助之仁傑諫今邊陲未寧宜寬征鎮之徭省不急之務)稅天
下浮屠錢營佛祠(張廷珪武后詔税天下浮屠錢營佛祠於白馬坂作大像廷珪諫以為傾)
(四海之財殫萬民之力窮山之木為塔極冶之金為像然猶有為之法不足高也今天下虚竭蒼生彫弊謂宜)
(先邊境實府庫飬人力后善之)祠部凡天下寺緫五千三百五十八所
(注三千二百所僧二千一百所尼每寺上座一人寺主一人都維那一人共綱綂衆事而僧持行者有三品其)
(一曰禪二曰法三曰律大抵皆以清淨慈悲為宗唐六典)雖復項籍放命封樹紀於
邱墳鮑信捐生丹素著於圖象猶恐九泉之下(尚論鼎鑊八難)
(之間永纏冰炭可於建義以來交兵之處各建寺刹招延勝侣望法鼔所振變炎火於青蓮清梵所聞易苦海)
(於甘露所司量定立寺稱朕哀矜之意仍命虞世南李百藥禇遂良等為碑銘以紀功業唐貞觀為戰陣處立)
(寺詔)白司馬坂復營佛祠(神龍初詔白司馬坂復營佛祠廷珪方奉詔抵河北道出其所)
(見營築勞亟懷不能已上書切争)營寺塔(宋務光神龍元年上書曰自頃營寺塔度僧尼施與不絶)
(非所謂急務也)廣殿長廊(辛替否景龍中為左拾遺時盛興佛寺公私疲匱替否上䟽曰今疆場危)
(駭倉禀空虚卒輸不充士賞不及而大建寺宇伐木空山不給棟梁運土塞路不充墻壁所謂佛者清淨慈悲)
(體道以濟物不欲利以損人不榮身以害教今三時之月掘山穿地損命也殫府虚幣損人也廣殿長廊榮身)
(也損命則不慈損人則不愛物榮身則不清淨寕佛者之心乎)蠧財數百億(又同上䟽曰中宗造)
(寺蠧財數百億)為佛寺東都(白居易後履道第卒為佛寺東都)詔毁佛寺(韋博昭詔)
(毁佛祠悉以浮屠隸主客博言令太暴宜近中)鑄銅為瓦金塗(王縉初五臺山祠鑄銅為瓦金)
(塗之費億萬計縉給中書符遣浮屠數十軰行州縣歛丐貲財)毁屬下浮屠私廬(李德裕毁)
(屬下浮屠私廬數千以地與農蜀先主祠旁有猱材其民剔髮若浮屠者畜妻子自如德裕下令禁止)賜
寳座二(李蔚懿宗成安國祠賜寳座二度高二丈構以沉檀塗&KR0034;鏤龍鳳葩蘤金釦之上施複座陳經)
(凡其前四隅立瑞鳥神人高數尺磴道以升前被繡嚢錦䄡珍麗精絶)助營開業佛祠(崔羣)
(魏博田季安以五千縑助營開業佛祠羣以為無名之献不當受有詔却之)榜曰懷恩(高霞寓位)
(既高言多不遜帝欲罷其兵益自憂乃上私第為佛祠請榜曰懷恩以塞帝疑)百寺(南蠻婆賄伽廬國喜)
(佛法有百寺琉璃為甓錯以金銀丹彩紫鑛塗地覆以錦罽王居亦如之)毁上元道佛祠四
十區(韓滉遷浙江觀察使聞京都未平毁上元道佛祠四十區修塢壁)珍樓寳屋國貲
不逮(高力士於來廷坊建佛祠珍樓寳屋國貲所不逮)神龍佛祠(裴延齡又造神龍佛祠湏)
(材五十尺者延齡妄奏同州得大谷木數千章度皆八十尺)出軍攻戰必禱佛祠(鍾傳)
(凡出軍攻戰必禱佛祠積餅餌為犀象高數尋)惠林佛祠(李源惠林佛祠憕舊墅也源依祠居闔戶)
(日一食)表輞川第為祠(王維毋亡表輞川第為寺終葬其西)安國佛祠(李絳是時)
(盛興安國佛祠倖臣吐突承璀立石紀聖德焉營造華廣欲使絳為之頌將遺錢千萬絳上言陛下蕩積習之)
(弊四海延頸望德音忽自立碑示人以不廣)毁寺四千六百招提蘭若四萬
(食貨志武宗廢浮屠法天下毁寺四千六百招提蘭若四萬籍僧尼為民二十六萬五千人)緇廬(唐文)
(粹李庾西都賦)天雨花(大同坊雲花寺大歷初僧儼講經天雨花至地咫尺而滅夜有光燭室敕改為)
(雲華出酉陽雜俎)佛室(崇佛室為學者居會其徒而委之食使擊磬鼓鐘以嚴其道柳大雲寺記)起
樓架閣切星漢(誇雄闘麗止者誰韓愈送澄觀師詩)杜甫大雲寺詩(夜深殿突)
(兀風動金琅璫天黑捫春院地清棲暗芳玉䋲回斷絶鐡鳳森翺翔)花宫(玉斗生網戶銀河耿花宫李白)
(秋夜宿龍門香山寺)香雲花雨(香雲徧山起花雨從天來李白尋山僧)地靈生寳(地靈)
(步步雪山草僧寳人人滄海珠塔劫宫墻壯麗敵香厨松道清凉俱蓮花交響共命鳥金榜䨇迴三足烏杜甫)
(岳麓寺詩)梵放時出寺(鍾殘仍隠床大雲寺詩)清聞樹杪磬(遠謁雲端僧杜甫惠)
(義寺)野寺(根石壁諸龕遍崔嵬前佛不復辯百身一莓苔唯有古殿存世尊亦塵埃如聞龍象泣足令信)
(者哀)以笏量基(唐高僧傳吠舍黧國有維摩故宅唐顯慶中王玄策因向印度過淨名宅以笏量基)
(止有十笏故號方丈室)躋閣謁金像(韋應物曰禪詩躋閣謁金像攀雲叩禪扄)殿宇餘
丹紺(䙞閣峭欹懸韋蘇州憩東西林精舍詩)岧嶤青蓮界(蕭條孤興發同上同德寺詩)
紺殿横江上(青山落鏡中李白宴興德寺南閣)
白孔六帖卷八十九
