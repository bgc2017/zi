白孔六帖卷二十七唐白居易原本
宋孔傳續撰
寬恕(一)直(二)
德(三)規誨(四)
賢德(五)行(六)
性情(七)命(八)
寬恕(一)
白包荒(易)爾無忿疾于頑(書)無求備於一人(語)必有忍
(乃有濟)有容德乃大不恕(臧武仲作不順而施不恕)勿施於人(己所不欲)
其恕乎(子曰有一言而可以終身行之其恕乎)躬自厚而薄責於人(則遠怨矣)
人之過也各於其黨觀過斯知仁矣(小人不能為君子之行非小人之過)
(也當恕而勿責)寬則得衆國君含垢(傳天之道也)曹參(見人有細過掩匿覆)
(盖之)丙吉不罪馭吏(馭吏頻醉西曹請罪之吉曰以醉飽之過斥人欲令安歸乎不過吐嘔丞)
(相車茵西曹第忍之)蒲鞭示恥羹爛汝手(漢劉寬字文饒吏人有過但蒲鞭示恥而)
(已又夫人欲試之趨朝裝畢使婢奉肉羹翻汚朝衣上遽收寬神色不異徐謂婢曰羹爛汝手耶)宋則
蒼頭誤殺子(宋則子年十歲與蒼頭共弩射絃斷矢繳誤殺則子死則恕不誅荀爽美之)不
加聲於僮僕(晉鄭默)忠恕(違道不遠)兼容(藉孺勸魏其侯)不以已能責
人不能(王褒)忠恕(而已)認物與(具刑法部猜認門注)避盗(具凶惡門雜盗注)不
見吏過(曹參為國相舍後園近吏舍日夜飲呼從吏患之引參遊園幸國相召按之乃反取酒張坐飲)
(亦歌呼相應見人細過專掩匿盖覆)敗面(蔡系與謝萬争言推萬落牀冠帽傾脫萬徐起曰卿幾敗面神)
(氣自安)理遣(衛玠叔寳嘗云人有不及可以情恕非理相干可以理遣故終身無喜愠之色)孔馬
蹶鞍壊(裴行儉嘗賜馬及珍鞍軍吏私馳馬馬蹶鞍壊懼而逃行儉招還之不之罪初平都支遮匐獲)
(瓌寳不貲蕃酋將士願觀焉行儉因宴徧出示坐者有碼碯盤二尺文彩燦然軍吏趨跌盤碎惶懼叩頭流血)
(行儉笑曰爾非故也何至是色不少吝)性寬簡(郭翰者性寬簡)人有忤己遜以自
免(婁師德有度量人有忤己輙遜以自免不見容色)臨事不苛細(楊恭仁遷甘州刺史臨事)
(不苛細徼人安之)衆服其量(竇德玄帝封禪次濮陽問古謂帝丘德玄不能對許敬宗具道其然)
(帝稱善敬宗自矜于人德玄知不為忤衆服其量)長厚(常衮與楊綰同執政綰長厚通可而衮苛細)
於人無所不容(薛存誠性和易於人無所不容)政尚寬簡(顧少連政尚寬簡不為灼)
(灼名)夷粹無競(沈傳師性夷粹無競)寬厚人皆安之(高固拜邠寧節度使固夲宿將)
(且寬厚人皆安之然久在散位數為儕類輕笑及受命衆多懼固一釋不問)敦大則有以容
而思(韓愈釋言)劉鼎風稜(五代劉鼎性若寬易而與選曹案吏有風稜)性寬(玄宗既命)
(蕭嵩為相嵩性寬博多可及嵩引韓休同列)有博厚恢弘之德(能并容善偽柳宗元)羽
化(柳公權凡公卿以書貺遺盖鉅萬而主藏奴或盗用嘗貯杯盂一笥縢識如故而器皆亡奴妄言叵測者)
(笑曰銀杯羽化矣不復詰)為父禳災(李勉為江西觀察使部人有父病以蠱道為木偶人署勉名位)
(瘞於其壠或以告勉勉曰為父禳災亦可矜也舊史)寬博多可(韓休與蕭嵩同相嵩寬博多可休峭)
(鯁)寬恕退抑(河間王孝恭寬恕退抑無矜伐色)苗晉卿(知選事選人訴索好官厲言倨)
(色紛於前晉卿與相對終日無愠顔進侍郎積寬縱而吏下因緣作姦本傳)居官有績根仁
恕(盧鈞所居官必有績大扺仁恕至誠而施於事)奴以米易酒(陽城嘗絶粮遣奴糴米奴以米)
(易酒醉卧於路城怪其故與弟迎之奴未醒乃負以歸及覺奴痛咎謝城曰寒而飲何責焉)僚史非
大過不榜責(吳湊僚史非大過不榜責召至廷詰服原去其下傳相訓勖舉無稽事)家僮
折馬足不責(歸登性温恕家僮為馬所踶笞折馬足登知不加責有遺金石不死藥者紿曰已嘗)
(及登服幾死訊之乃未之嘗人皆為怒而登不為愠)寬和(高瑀寬和居官無赫然譽所至稱治士人懷之)
斷速則寡恕於人(陸贄斷速則寡恕於人而疑似不容辨也寡恕而下懼禍故反側之釁生)
不責奴僮相詬(朱朴每對客不責奴僮曳仆諸前相之詬曰若持怒心即自撓矣)人伏
其長者(戴至德遷尚書右僕射時劉仁軌為左人有所訴率優容之至德乃詰究本末理直密為奏終)
(不顯私恩由是當時多稱仁軌者號仁軌為解事僕射常更日聽訟有嫗詣省至德已收牒嫗乃復取曰初以)
(為解事僕射今乃非是至德笑還之人伏其長者本傳)不知錢陌銖兩之數(五代姚顗)
(為人仁恕不知錢陌銖兩之數)墨汙爾(婁師德在夏官注選選者就按閱簿師德曰容我擇之可乎選)
(者不去乃洒筆曰墨汙爾)盗飲具(九國志王潜夜宴盗入其家盡取飲具逮明方知笑曰亦好飲耶竟)
(不問)性寬易(袁滋性寬易與之接者皆自謂可見肺腑)
直(二)
白正曲為直直哉惟清司直(彼己之子邦之司直)直如朱絲
繩如矢之直如弦之心(直如弦死道邊)舉直錯諸枉(能使枉者)
(直)民之生也直罔之生也幸而免(言人生所以自終以正直)直而無
禮則絞好直不好學(其蔽也絞)子貢曰惡訐以為直者(訐發人之)
(隂私)曰思無邪(詩三百一言以蔽之)古之愚也直(今之愚也詐)庸為直乎
(言非直也)惡直醜正(言害正直也)可謂直矣大直若曲(老子)身由
正立(名以直聞)友直(子曰益者三友友直友諒友多聞)獬廌(宅買反)觸邪本無
好惡(屈軼指佞豈憚悔尤)稱以為權(爾雖有說)謂之曰直(吾則不知)盡忠事
上(正色率下)立身勵物軌俗端表雖表(必正其景)精鋼可折
(不屈其鋒)中正無邪(廉直勁正)砥礪(名節)仲尼曰叔向古之遺直(言叔)
(向之直有古之遺風)治國制刑不隐於親三數叔魚之惡不為末
減(末薄也)曰義也夫可謂直矣(叔向刑以殺弟故仲尼以為于義未安直則有也)
伯宗直言及難(伯宗直言其妻戒之曰子好直言必及於難)微生乞鄰(子曰孰謂)
(微生高直或乞醯焉乞諸其鄰而與之)父子相隐直在其中(葉公曰吾黨有直躬者其)
(父攘羊而子證之孔子曰吾黨之直者異於是父為子隐子為父隐直在其中矣)直哉史魚(邦有)
(道如矢邦無道如矢)柳下惠以直道而三黜(柳下惠為士師三黜人曰子未可以去乎)
(曰直道而事人焉往而不三黜枉道而事人何必去父母之邦)有覺德行(覺然正直貌)身有
危而志不可奪見利不虧其義見死不更其守朱
雲直臣(雲直諫帝令斬之雲攀折檻成帝命令勿易折檻以旌直臣)汲黯正直(黯字長孺)
朱雲請劎(斷佞臣張禹頭)張綱埋輪(請誅梁冀)董宣強項不拜(殺公主奴)
(上令謝主宣手據地不肯因謂之強項令)任座之言文侯尚喜(翟璜曰君仁則臣直任座)
(之言宜文侯大喜也)朱雲之節成帝猶旌(見上注)執德(不廻)楊惲曰勁
直者未必全(直貌)王陵任氣(好直言)虞詡(字升卿刺舉無所廻容有譴栲三曹)
(刑罪剛直之性終不可踰)免仇(盖勲為濮陽長史武威太守貪猾從事蘇正和案致其罪梁州刺史梁鵠)
(畏貴戚欲誅正和訪於勲勲素與正和有仇及問對曰絏食鷹鳶欲有鷙鷙而殺之何哉鵠乃止和聞言詣勲)
(勲不見曰吾為梁使君不為蘇正和也)彈射(蜀孟光曰吾好直言每彈射利病為世所嫌)方直
之士(晁錯曰奉法令不容私盡心力不敢矜遭患難不避死見賢不居其上受祿不過其量不以無功居)
(尊顯之位可謂方直之士矣)不事權貴(漢嚴彭祖為太傅廉直不事權貴或說天時不如人事君)
(不修小禮曲意無左右之助願勉強之彭祖曰通經術修先王道何可委曲也)又(魏劉放孫資用事辛毗獨)
(不交好子弟勸之毗曰吾立身有本末孫劉不平不過不作三公何害者也)怒鴨欄(劉遜伯言時建)
(昌侯慮於堂前作闘鴨欄頗施小巧遜正色曰君侯宜勤覽經典用此何為慮即時毁徹也)面折長
官(郅惲事見政部屬吏門注)孔方挺(李栖筠方挺無所屈)直道而行(長孫無忌帝曰朕當)
(評公等可否謂馬周評裁人物直道而行)面刺人短(嗣吳王子巘性介直面刺人短)無所回
畏(魏謩為宰相議事天子前讜切無所回畏)謂彊直為擅權(魏徵曰便佞之徒謂彊直為擅)
(權)令狐峘諫(詔答曰朕頃議山陵荒哀迷繆以違先旨卿引據典禮非惟中朕之失亦使朕不遺)
(君親於患敢不聞義而從奉以終始雖古遺直何以加焉)鯁切(李義琰帝每顧問必鯁切不回)主聖
則臣直(柳範曰主聖則臣直陛下仁明臣敢不盡愚)見王公未嘗屈禮(韋思謙進)
(御史大夫性謇諤顔色莊重不可犯見王公未嘗屈禮)峭直有行(劉子翼峭直有行)孤直
(憲宗皇后郭氏崩太常官王皡請后合葬景陵以主附憲宗室帝不悅令宰相白敏中讓之皡曰后乃憲宗東)
(宫元妃事順宗為婦歴五朝母天下不容有異論敏中亦怒周墀又責謂皡終不撓墀曰皡性孤直俄貶皡句)
(容令)世路孔艱直者先禍(楊再思居相十餘年阿匿取容無所薦達人主所不喜毁之所)
(喜譽之畏謹足恭未嘗忤物或曰公位尊何自屈折答曰世路孔艱直者先禍不爾豈全吾軀)非公言
直道不萌於心(顔真卿立朝正色剛而有禮非公言直道不萌於心)以直道進退
(李絳以直道進退望冠一時賢不肖太分屢為讒說所中)激浮競(宋申錫素孤直少與及進用議者謂)
(可以激浮競)元稹上疏(人君始即位萌象未見必有狂直敢言者上或激而進之則天下君子望)
(風曰彼狂而容於上其欲來天下士乎吾之道可以行矣其小人則竦利曰彼之直得幸於上吾將直言以徼)
(利乎)彊直守正(徐晦彊直守正不浮沉於時)世推敢直(段平仲朝廷有得失未嘗不論)
(奏世推其敢直云)氣讜言直(吕元膺為同州刺史既謝帝延問政事所對詳詣明日謂宰相曰元)
(膺氣讜言直宜留左右奈何出之李藩裴垍謝因言陛下及此乃宗社無疆之休臣等昧死請留元膺給事左)
(右)矜嚴悻直(竇參為人矜嚴悻直果於斷)以直言相(周墀議河湟不合旨罷都尉鄭)
(顥言於帝曰世謂墀矜嚴悻直以直言相亦以直言免)性狷直(張籍性狷直嘗責韓愈喜博簺及為)
(駮雜之說論議好勝人其排釋老不能著書)峭鯁(李翺性峭鯁論議無所屈)直道是陳(柳宗)
(元作陽城碣曰惟兹陽公乃作諫臣抗志厲義直道是陳)鯁亮知名(崔邠遷補闕上疏論裴延齡姦)
(以鯁亮知名)帝思質直(賈隐林屬朱泚難率衆扈行在封武威郡王賊圍解從臣稱慶隐林流涕)
(前曰泚已奔羣臣大慶宗社無疆之休然陛下資性急不能容掩若不悛雖今賊亡憂未艾也帝不以為忤拜)
(神策統軍卒帝思其質直贈尚書左僕射)谷那律(從太宗出獵遇雨霑漬因問曰油衣若為而無漏耶)
(那律曰以瓦為之當不漏帝悅其直)清直亡欲(席豫清直亡欲當官不為權直所憾)資質樸
直(蔣乂資質樸直遇權臣秉政輙數歲不遷)遇事不回(崔祐甫性剛直遇事不回)未始降
屈(魚朝恩凡詔會羣臣計事朝恩怙貴誕辭折愧坐人出其上雖元載辨彊亦拱默惟禮部郎中相里造殿)
(中侍御史李衎酬詰往返未始降屈)搢紳賴以為彊(李石當軸秉權亡所撓方是時宦侍氣盛)
(陵暴朝廷每對延英而仇士良等往往斥訓以折大臣石徐謂曰亂京師者訓注也然其進孰為之先士良等)
(恧縮不得對氣益奪搢紳賴以為彊)願任直臣(郭子儀願任直臣則中興之功日月可冀)容直
臣(田布入為左金吾衛將軍諫官嘗論事帝前同列將麾却之布止曰使天子容直臣毋輕進)犯顔
冒禍人之甚害存焉(陸贄)直而無隐(裴皡性剛急直而無隐五代史)盆池
魚(明皇以李林甫為相一日曲宴近臣於禁苑中帝指示張九齡李林甫曰檻中盆池新魚數頭鮮活可愛)
(林甫曰賴陛下恩波所飬九齡曰盆中之魚猶陛下用人但能裝景致助兒女之戲耳帝不悅人皆美九齡之)
(直天寳遺事)賜筯表直(宋璟為相朝野歸美時春御宴帝以所用金筯令内臣賜之曰賜筯以表)
(卿之直也天寶遺事)諧附者無黜剥之憂正直者有後時之歎(韓琬)
公異時有姦邪譛斥又可爾乎(楊憑與御史中丞李夷簡素有隙因隙劾憑江)
(西姦贓及憑罪姻友懼素無往候者徐晦至藍田慰餞宰相權德輿謂晦曰獨君送臨賀誠厚無乃為累晦曰)
(方布衣時臨賀知識今忍遽棄耶有如公異時有姦邪譛斥又可爾乎德輿歎其直稱之朝夷簡遽表為監察)
(御史晦過謝問所以舉之之由夷簡曰君不負楊臨賀肯負國乎)明目張膽以報天子
(韋思謙禇遂良市地不如直思謙劾之出為清水令或弔之答曰吾狷直觸機輙發何暇恤身乎丈夫當敢言)
(地要須明目張膽以報天子焉能錄錄保妻子邪)先朝納諫諍直氣横乾坤(杜甫)
(别李義詩)德宗謂姜公輔為賣直而不能容(德宗贊)王魏善諫
而房杜讓其直(唐贊)三代遺直(魏徵贊柳芳稱徵死知不知莫不恨惜以為三代遺)
(直)疏直(劉蕡與諸儒偕進獨譏切宦官然亦太疏直矣)顯身以直遂兮衆之所
宜蔽也(柳宗元懲咎賦)苟縱直而不羈兮乃變罹而禍俱(同上佩韋)
(賦)覩直道(守節者則壯盖有激也同上)羣邪沮謀直道不勝(陸贄翰苑集序)
(權德輿)忠直孝友羽儀王室(張薦顔真卿)視端形直心無岐徑
(柳宗元書曰狀貌嶷然類丈夫視端形直心無岐徑其質氣誠可尚也)韓休峭鯁(韓休峭鯁時政)
(得失言之未嘗不切直上每從禽苑圃張樂禁中稍為過差必顧左右曰韓休知否言畢而諫書輙至上嘗引)
(鏡自照默然不樂左右曰自韓休入相陛下無一日盡歡何不逐去使天顔戚戚上曰吾貌雖瘦天下必肥)
恃直而不戒(韓愈釋言今我恃直而不戒禍其至哉)直不近禍(柳玭家訓)
德(三)(德量)(隂德)(德服人)(世德)
白君子以振民育德德言盛美(言德以盛為美)進德脩業(欲及)
(時也)君子以懿文德天地之大德曰生臯陶邁種德
失道而後德(老子)皇天無親(惟德是輔)德無常師太上貴
德潤身(禮德潤身)德以柔中國(禮)上德不德是以有德(老子)
(曰)樹德務滋威懷(非威非懷何以示德)雅頌者美盛德之形容
大德不踰閑(語)吉德凶德晉文公能以德政
凉德(薄德也)德星聚(陳太丘詣荀淑元方將車季方驂乘羣幼坐于車中荀淑使慈明應門行)
(酒文若小坐於膝餘六龍丁食太史奏德星聚五百里内有賢人聚)德量(魏文帝察黃權有德量欲試驚)
(之使左右催權交錯於道官屬莫不魂懾而權顔色舉止自若)仇覽(家人莫見喜怒聲色而雅)裴遐
(在東平將軍周馥坐與人圍棋馥司馬行酒遐未即飲司馬曳遐堕地遐徐起還坐色無變棋如故性和有如)
(此者)避火(王徽之獻之俱有雅量一日火發其舍徽之走不遑取履獻之怡然命左右扶出以此分優劣)
(也)霹靂(夏侯玄倚柱作書霹靂破柱玄書如故諸葛誕亦然)臨賊(蜀費禕文言時魏軍至假禕往)
(禦之來敏詣禕禕别來圍棋時羽檄交至人馬擐甲嚴駕訖禕與敏竟日對戲色無倦敏曰試君耳必能辦賊)
(也果有功)又(苻堅入寇朝野震恐謝玄入見安安夷然不懼曰已别有旨又令張玄重請安遂與玄出遊山)
(墅與玄棋賭墅安常劣於玄是日玄懼便敵手不勝日暮歸部署其所鎮物如此也)咸有一德
惟有慙德德以施惠德輶如毛既飽以德以
德綏我反德為亂崇德報功惟德動天明德
務崇明德惟馨棄德不祥為政以德以德和
人德成而上度德以處德惟善政欲報之德
在乎德行汪汪萬頃波(黃叔度)大略(趙充)坦腹(王羲之)敗
面(見寬恕門)超將中軍(原軫將中軍先以下軍超將中軍故曰上德也)德之不修是
吾憂也(語)有鄰(子曰德不孤必有鄰)德延(延久也書惟寧王德延君奭)秉德不
康(康安也非我有周秉德不康寧多方)作德心逸日休(周書)恃德者昌(史)黎
民敏德(虞書言民敏疾敬德)德儉有度德廣所及望而畏之
貌足畏也色足憚也德禮不易英華外發尊
其瞻視威而不猛恭而安容止可觀動則思禮
行則思義監其德也德之恭也德之聚也德
施普也德之輿也上德不德秩秩德音恭儉
惟德率德改行果行育德其德不回德音是
茂禮以防德懿文德既阻我德皆有嘉德
隂德韓厥存趙孤(太史公曰韓厥感晉靈公紹存孤以成程嬰杵臼之義韓氏隂德於趙其)
(大者與魏終為諸侯十世宜乎)邴吉病(漢邴吉病上使加紼而封夏侯勝曰未死臣聞有隂德必享其)
(樂以及子孫今吉未獲報非死病果愈)于公閭(于公閭壊父老治之公曰必高大其門令容駟馬高)
(盖我治獄多隂德子孫當有興者至定國果為丞相)升卿(虞詡祖曰吾治獄多活人後世雖不及于公何)
(知不至九卿乎故字詡曰升卿)葬書生(後漢王忳字少林詣京師於空舍中見一書生病困慜而視之)
(生曰吾腰下有金十斤相贈乞藏骸骨未及問姓而絶忳鬻一斤營葬餘悉置棺下無知者後忳為大度亭長)
(至亭有馬入亭中風飄繡被墮忳前忳後乘馬馬牽忳入他舍主人認馬忳具云云主人曰所埋者我兒也姓)
(金名産此隂德報君也)埋牛肉(晉周於鄕人有盗牛者於塚間訪得密埋其肉不使知之)叔敖
斬蛇(史孫叔敖見兩頭蛇恐人更見乃斬埋之叔敖母曰夫有隂德必有陽報汝必當貴後為楚令尹)
活千人有封(和喜鄧太后訓汝叔陔言嘗聞活千人子孫必封兄訓為謁者治石臼河歲活數千)
(人天道可信家必蒙福初太傅禹歎曰吾將百萬衆未嘗妄殺一人後亦有興者)全濟(順烈皇后父商)
(曰我先人全濟河西活者不可勝數積德必報當往此女也)静隂合德不告而退遂
亡(見孝禄飬門)齊衰三年(史程嬰立孤兒訖還自殺趙武服齊衰三年春秋祀之世世不絶)
行成於内天惟報施(神亦福謙)積善之家必有餘慶為
而不恃(聖人施德不望報老子)德服人德則不競(傳曰德則不競尋盟何為)
引車(史藺相如位在廉頗上欲辱之相如知每引車避之後頗肉袒負荆謝罪)德攻(晉文公能以德)
(攻人)飲德(吴程普以年長侮周瑜瑜折節下之不為校普自敬伏乃告人曰與周瑜交若飲醇醪不覺自)
(醉也)飽德(既飽以德詩)君子之德風人皆改操飾行(許邵子將為功)
(曺太尉徐璆敬之府中莫不改操飾行同郡袁紹去濮陽令歸車徒甚盛入界謝賓客曰吾輿服豈可使子將)
(見之遂以單車歸也)孫生至孝(黃巾不犯孫先生舍以孫至孝)陳寔所短(陳實仲弓鄉里)
(化其德人有過曰寧為刑罰所加不為陳寔所短)王烈誘人(先賢行狀曰王烈識道達義其誘人)
(皆因性氣誨之後有盗牛者發曰罪責甘心乞不使王烈知也烈聞之遺布一端以激其心後老父遺劍於路)
(有一人守之乃是盗牛者)心服(戴良才高見黃叔度未嘗不正容及歸惘然有失母曰汝復從牛毉兒來)
(耶對曰良不見叔度不自謂不及既觀其人固難得而測矣陳蕃周舉相謂曰時月不見叔度則褊吝心生蕃)
(為三公歎曰叔度在吾不敢先佩印綬)避盗(賞盗與盗開路並見盗門)牛犯禾(皇甫謐高士傳)
(曰管寧幼安鄰有牛犯寧禾牽牛著凉處飲食過於牛主牛主大慙若犯嚴刑是以左右無鬪訟)河海
之潤(河海之潤千里盛稱及四海左傳)行成于身唯有德者(能以寬服人)德
化(逢萌修道人皆化之以德後漢)無毒草(譬如靈蓍在林林無毒草威鳳在野野集仁禽是以子將)
(為吏人皆改操後漢許子將)世德前訓(國語叔詹曰昔用前訓文侯之功武公之業可謂前)
(訓)世濟其美(不隕其名高陽才子)家聲克紹前烈(書)父作之(子述之)
無違命(傳曰自幕至瞽䏂無違命舜之先也)世名清廉(漢王吉至孫崇世名清廉)陳氏
公卿(陳寔為太丘長子紀為司農孫羣為司馬世有重名語曰公慙卿卿慙長也)伏不競(後漢)
(伏湛九世祖伏生經學清淨無競故東周號伏不競)楊氏名德(楊震伯起八世祖僖封赤泉侯高祖)
(敞丞相父寶隐居自農至七世名德震及玄孫彪四世為大尉世有名德)羊祜九世(並清德聞祖續)
(父述)汜毓(字雉春奕世敦睦逮毓九世人號其家兒無常父衣無常主)孔為國基於德
禮(魏徵云)德禮國之大綱(又曰德禮形則遠者來格國之大綱不可斯須廢也)以德
並凶勢不相入(陳子昂)婁公盛德(婁師德狄仁傑未輔政婁師德薦之后曰朕用)
(卿師德薦也誠知人矣出其奏仁傑慙已而歎曰婁公盛德我為所容乃知吾不逮遠矣本傳)質厚少
緣飾(元德秀)虞世南五絶(虞世南帝每稱其五絶一曰德行)風度凝遠(宋璟)
(風度凝遠人莫涯其量)天下推為舊德(張鎬起布衣二朞至宰相在位雖淺而天下之人椎)
(為舊德)徐岱不談人短外嚴重中寬厚(令狐楚外嚴重不可犯而中寬)
(厚)博厚恢大之德(陽城出為道州刺史太學諸生何蕃等二百人頓首闕下請留城柳宗元)
(聞之遺蕃等書曰公有博厚恢大之德并容善偽來者不拒有狂惑小生依託門下飛文陳愚論者以為陽公)
(過於納汙)風度沉整(房琯風度沉整)世推長者(盧知猷器量渾厚世推為長者)足乎
已無待於外之謂德(韓文原道)德有吉有凶(同上)人不能窺其
際(陽城居位八年人不能窺其際)拜御史卧家無喜色(孫伏伽始伏伽拜御史時先被)
(内旨而制未出歸卧家無喜色頃之御史造門子弟驚白伏伽徐起見之時人稱其有量以比顧雍)李石
(中人自邊還走馬入金光門道路妄言兵且至京師讙走塵起百官或襪而騎臺省吏稍稍遁去鄭覃將出石)
(曰事未可知宜坐須其定宰相走則亂矣若變出不虞逃將安適人之所瞻不可忽也益治薄書沛然如平時)
置怨結懽(李吉甫李泌竇參器其才厚遇之陸贄疑有黨出為明州長史贄之貶忠州宰相欲害之)
(起吉甫為忠州刺史使甘心焉既至置怨與結懽人益重其量)器量方峻(楊於陵器量方峻進止有)
(常度)器局峻整(裴垍器局峻整持法度)又(竇威有器局)莫可得窺(蕭穎士送弟旭)
(東歸序冲融坦蕩莫可得而窺也)深沉有度量(婁師德深沉有度量人有忤己輙遜以自免不)
(見容色嘗與李昭德偕行師德素豐碩不能遽步昭德遲之恚曰為田舍子所留師德笑曰吾不田舍復在何)
(人)蓄雄剛之峻德(韓愈上于頔書)性和易於人無所不容(薛存誠)
隂德在人(陸元方臨終取奏藁焚之曰吾隂德在人後當有興者本傳)白中令(應舉屢不)
(第詣胡蘆先生問命生不許之意無科級之分試日排安上門人馬駕肩閙擁公顧見一婦人携女奴挈二合)
(在鬧中女奴力勌置門闑門將闢失婦人與女奴所在合留在闑公以參裾衛合恐為他人所搆日晏杳然歘)
(南望向之婦人啜泣而來出聲啼號公詰之婦人反袂拭面而言夫犯刑憲罪案已圓在今辰明辰某家道豐)
(厚然所蓄一寶𢃄有能救護者惟欲寶帶且曰今辰五鼔親遣女使齎合當閙中失所在今夫不免極刑矣公)
(備認物主不繆於元安置處給還婦人再拜泣謝而去趁試不及遂罷一舉翌日訪胡蘆先生見公驚異且曰)
(公去歲相過耶曰然公來年及第位極人臣必近種隂德公匿之而不言芝田錄)張杜有後豈
用灋雖深而治者或能去天下之惡除生人之害所以
然也(贊皇公隂德論)全救數十族(裴遵慶調大理丞邊將蕭克濟督役苛暴役者有醜言有)
(司以大逆論遵慶曰財不足聚人力不足加衆焉能反由是全救數十族本傳)裴度(質狀眇小既屢出名)
(場會有相者在洛大為搢紳所神公特造之相者云公形神稍異不入相若不至貴即當餓死他日出遊香山寺)
(忽一素衣婦人致緹䌌於欄楯上祈祝良久而去度見緹䌌在舊處知其遺忘也遂收取以待婦人再至日暮)
(竟不至度挈歸逆旅詰旦復携往寺門始闢昨日素衣疾趍而至摭聲晼嘆若有非横訊之曰阿父無罪被繫)
(告人假得玉帶二犀帶一直千餘緡以賂津要不幸去失於此今老父不測之禍無所逃度憮然詰其物色因)
(授之婦人拜泣請留一度笑而遣之尋詣相者云審聲色頓異驚曰必有隂德前途萬里後必位極人臣出摭)
(言)
規誨(四)
白贈人以言(史孔子去周老子送之曰仁者贈人以言夫聰明深察近於死者議人也博辨宏達)
(危身也)規我(子寧以他規我)卒事不規(傳曰王使椒舉立向戍子産之後以規過卒事不規)
(曰禮吾所未見者有六焉又何以規之)良規(戢卿良規)大夫規誨(傳)補察(其過)匡
其不及苦言良箴諍友孔陳吕后禄産禍敗事(劉仁)
(軌上疏辭疾因陳吕后禄産禍敗事以規后后遣武承嗣齎璽書慰勉)詔太子諸王謝規
諷意(裴光庭撰瑶山往則維城前軌二篇獻之手制褒美詔皇太子諸王於光順門見光廷謝所以規諷)
(意也)蔣欽緒(出為華州刺史蕭至忠自晉州被召過欽緒欽緒本姻家戒曰以君才不患不見用患非)
(分而求耳至忠竟及禍)劉延祐(李勣戒之曰子春秋少而有美名宜少自抑無為出人上延祐欽納)
賢(五)(慕賢)(知賢附)
白直方大義以方外通天下之志以賢(制爵周禮)出
其言善(則千里應之)髦士攸宜昭眀有融高朗令終南
山有臺(樂得賢也)南有嘉魚(樂與賢者共之)棫樸(文王能官人也)慎其獨(君子)
絜矩之道有方之士不尚賢使人不爭(老子)恥名之
浮於行難進易退(三揖而進一辭而退)賤貨貴德(賢者不隕獲於貧賤不充)
(詘於富貴去讒遠色賤貨貴德所以勸賢)清明在躬氣志如神從善如
流賢哉回也求善不厭賢者(子孫宜有後也)行賢而能
去賢(安往而不愛)賢人集(荀陳之會見德門注)吉人為善(惟日不足)擇善而
從為善不改(其度)孳孳(雞鳴而起孳孳為善者舜之徒也)朝有進善之
旌為善最樂(後漢明帝問東平王處家何等最樂對曰為善最樂)詐善(張湛居室修整)
(雖遇妻子如嚴君人謂湛詐善湛曰人皆詐惡我獨詐善何傷乎)動不累高(晉謝鯤通簡有識人)
(服其遠揚而悟於榮辱自處若穢而動不累高)守節(傳曰前志有之賢守節)選賢與能
任賢勿貳取賢斂才舉賢援能進賢受上賞
親賢(下無能也)賢賢易色國之紀人之望(賢者)信賢而任之
君之明也(議賢而下之臣之忠也吕氏春秋)一沐三握髮一飯三吐哺
(周公下接白屋之士後世稱聖賢)傷賢者殃及三代蔽賢者身當其害
達賢者福流子孫嫉賢者名跡不全(黃石公三略)人之清者
為賢賢不肖之杖(鬻子)惟后非賢不乂(書)得地千里(不如)
(得一賢士吕氏春秋)黃金累千(不如一賢)建官惟賢(書)素履賤貨(責得所以)
(觀賢)魏文得譽於諸侯(魏文侯師卜子夏敬段干木田子方得譽於諸侯)叔堅圖
形於屈廟(後漢馬叔堅鄕里圖其形於屈原廟)陳蕃觧榻(陳蕃敬徐孺特致一榻來則觧)
(之去則懸之)慕賢執鞭所欣慕(太史公曰晏子在余雖執鞭所欣慕)傾慕(漢臨)
(卭令不敢嘗食身請司馬相如相如往一座盡傾慕之)慕藺(司馬相如本名犬子慕藺相如為人遂名)
(相如)李杜齊名(見義感門注)喜御(荀粲常就李膺門因為其御既還喜曰今乃得御李君矣)
(其見仰慕也如此)折角巾(郭林宗行遇雨巾一角墊士人故折其巾角以效之)蒲葵扇(謝安)
(風流時多愛慕故人罷中宿縣還有蒲葵扇五萬安取中者題之京師慕效競市價數倍)掩鼻詠(謝安)
(能詠為洛下書生有鼻疾故音濁名流學詠者掩鼻效之)衣練(王𨗳為太保時帑藏諸庫中唯練千端鬻)
(之不得國用不給𨗳乃製練布單衣士人翕然效之練遂涌貴)何敢望回(賜也語)希顔
慕藺孟母三徙(以擇善)見善如不及見善若驚(聞義能徙)
里仁為美(擇不處仁焉得知)衣潤而行霧(室香而襲衣)景慕景行
龍門(李膺元禮以聲名自高士有得接遇者名為登龍門)見賢思齊執轡(魏公)
(子執轡迎侯嬴)軾廬(魏文侯軾段干木之廬止戈於秦)以己方人知賢(與選部知)
(人藻鑒門雜)吾之師表(黃憲字叔度世貧賤荀叔遇憲於逆旅時年十四竦然異之謂子吾之師)
(表也既前見袁閬所未及勞問叔曰子國有顔子識之乎閬曰見吾黃叔度耶)倒屣(王粲字仲宣詣蔡邕)
(邕倒屣迎粲粲年少容貌小短座盡驚邕曰王孫有異才吾不如也吾家書籍文章當盡與之)張孝廉
(劉琰為丹陽尹張憑字長宗詣琰延之上坐言彌日當留宿至旦遣之憑遂還船須史琰傳教覓張孝廉船便)
(召同載)託子(薛宣為不其丞琅邪太守趙貢見宣悅其能還至府舍令妻相見戒曰貢君至丞相我子)
(亦中丞相)先噉牛心(王羲之字逸少年十三謁周顗顗異之時重牛心炙坐客未噉顗先割噉羲之)
(由是知名)又託子(魏三輔決錄曰張既德容世寒素皃童時功曹游殷察之邀既過家設賓饌其妻笑)
(之殷曰方伯器也與論王覇之略遂以子楚託之後既薦楚為漢興太守)求縣(石苞字仲容既知名詣吏)
(部郎許允求為小縣允曰卿我輩人當相引在朝何小縣乎苞曰不意允知己也如此)武庫五兵
(周弼見裴頠嘆曰若武庫五兵縱横一時之傑)晏子贖越石父在縲紲中(見知人門)
謝尚就袁宏(見風流門)孔斗南一人(狄仁傑司馬李孝廉每曰狄公之賢北斗以南)
(一人而已)内無聲妓娛玩(崔從位方鎮内無聲妓娛玩士大夫賢之)以一賢敵七
國衆(李邕下獄許昌男子孔璋上書天子曰昔吳楚反漢得劇孟則不憂夫以一賢而敵七國之衆)博
選賢傑(張玄素時太子事游畋玄素上書曰宜博選賢傑朝夕侍左右)官人惟賢政所
以治也(陳子昂奏官人惟賢政所以治也然君子小人各尚其類若陛下好賢而不任任而不能信信)
(而不能終終而不能賞雖有賢人終不肯至又不肯勸反是則天下之賢集矣議者乃云賢不可知人不易識)
(臣以為固易知固易識)得賢須任(又曰陛下知得賢湏任今未能者盖以嘗信任者不效如裴炎)
(劉褘之周思茂騫味道固蒙用矣皆孤恩前死以是陛下疑于信賢臣固不然昔人有以噎得病乃欲絶食不)
(知食絶而身殞賢人于國猶食在人人不可以一噎而止飡國不可以謬一賢而遠正士)僥倖開則
賢者隐(韋嗣立建言僥倖開則賢者隐賢者隐則人不安人不安國將危矣)木枕布衾質
錢(陽城拜右諫議大夫常以木枕布衾質錢人重其賢争信之)夷澹多容可(康敬休夷澹多)
(容可不飲酒食肉不邇聲色)俊賢(黃金臺貯俊賢多杜甫)治君之用能置賢智
於近(而置愚不肖於遠使君子小人各適其分而身享安榮五代史)楊綰以德服人而
人自化可謂賢矣(其議論渾大雖古王佐無以加本贊)喪亡之國在賢哲
之所扶匡(柳宗元賦)賢者常不遇(韓休書賢者常不遇不賢者比肩賢者常無以自存)
(不賢者志滿氣得賢者雖得卑位則旋而無不賢者或志主有專不知造物者意如何無乃所好惡與人異心)
(哉不知無乃都不省記忘其死生夀夭耶未可知也)慕司馬遷(渾瑊)慕李德裕(蕭遘)
行(六)
白行發乎邇見乎遠(易)言行君子之樞機(易)行過乎恭
師氏教國三行(一孝行以親父母二友行尊賢良三順行事師長孝友而睦姻親)行
前定則不疚危言危行行成於内行篤敬行
成而先言過其行(君子恥之)内行(翟方進内修行)善行(修身踐言謂之善行)
積行累功行有枝葉素行(景行汚行)達行(孟子曰柳下惠不羞汙君)
(不辭小官進不隐賢必以其道遺逸而不怨阨窮而不憫與鄉人處由由然不忍去也曰爾為爾雖袒裼裸程)
(於我側安能浼我哉)徐景山通介有恒(語具節操門)魏虞欽(著書稱徐邈曰志高)
(行潔)言顧行(行顧言)士有百行士二其行儒行修大
行者不拘小節孔無檢幅(温彦博裔孫庭筠薄於行無檢幅)夷惠不能
全行(高馮上五事以為今外官卑品皆未得禄故飢寒之切夷惠不能全行)不飾細行(于琮)
(宣宗詔選士人尚公主者顥語琮曰子有美才不飾細行為衆毁所抑能為之乎)行方介(崔琯行方)
(介有器藴)已長形彼短巳清彰彼濁(朱偓性通簡不驕飾嘗曰士苟有行不必以已)
(長形彼短巳清彰彼濁)脩潔獨行(畢隆擇睿宗嘉隆擇脩潔獨行有古人風)輿疾上道
(潘炎劉晏任權炎乃其壻晏得罪坐貶澧州司馬時輿疾上道不自言于邵高其介)于邵(孝悌有行晚塗)
(益脩潔)進人以行(則枝葉安有難别乎劉蕡)卓然高行(隐逸衛大經卓然高行口無二)
(言)潔身亂世以全吾志(權臯顔真卿表為行軍司馬拜起居舍人固辭嘗曰潔身亂世)
(以全吾志欲持是受名邪李季卿為江淮黜陟使列其高行以著作郎召不就)自力讀書不謁
州郡(甄濟耕宜城野自力讀書不謁州郡歲飢節用以給親里大穣則振其餘于鄉黨貧缺者朋友有緩)
(急輙出家貲周贍以義聞)天下高其行(不名謂之元魯山)遠近慕其行(陽城謙恭)
(簡素遇人長幼如一遠近慕其行來學者接跡于道)行悖義言異行(未嘗見其行有悖乎義言)
(有異乎行者則徐之棄也柳宗元序)
性情(七)
白利貞者性情也(易)懲忿窒慾致命遂志吉凶以
情遷愛惡相攻(而吉凶生)情偽相感(而利害生)習以成性(惟民生厚)
因物有遷(不忌不克)天命之謂性(率性之謂道)人心不同其如面
焉(傳)卞急好潔(邾莊公)成性人各有性(張竦答陳遵曰人各有性長短)
(自裁子欲為我亦不能吾將效子亦敗矣)厚貌深情(禮)人各有心翼奉(字少)
(君)曰知臣之術在六情十二律五性不相害(五行所屬之性)
六情更廢興(東方性仁西方性義南方性禮北方性智)觀情以律視性以歴
(明王所宜獨自難與人共露之别不神獨行則自然)韋弦(西門豹情急佩韋自戒後漢范丹以性狷急亦)
(佩韋自戒董安于性緩佩弦而自戒)窮理盡性(以致于命)達於情(聖人達於情遂於命)性
不可逸(老子曰性不可逸命不可變時不可止)性與天道(不可得而聞也)受性於
父母(後漢高獲與世祖有舊祖曰欲善當改剛性獲曰臣受性於父母不可改遂辭之)吟詠情
性以風其上(詩序)反情以和其志(禮)情深而文明(禮)性猶
湍水(孟子)性相近習相遠(語)孔鄙遠浮華(蕭瑀性鯁急鄙遠浮華)恬
澹(韓思復)謇特(王義方性謇特高自標樹)簡潔(蕭俛性簡潔以聲利為汙疾邪太甚)方重
不苟言笑(韋安石)天性質厚(韋斌)幹局明彊(戴胄性堅正幹局明彊)性
疎而果(曰卿性疎而果恐以此)孝友(蕭復)不苛察(王珪性不苛察臨官務舉綱維去其)
(不可者至僕妾亦不見喜愠)明銳(元稹性明銳遇事輙舉)傾邪(張又新)忌前險譎
多端(李逢吉)和厚(尹知章性和厚人不見有喜愠未嘗有産業)謹厚(宗室道玄)簡重
(張鎬)奢豪(河間王孝恭性奢豪然寬恕退遜無矜伐色)嚴重少言(鄭珣瑜)恭畏(徐康)
(王元禮)謹潔(汝陽王璡)謹柔(李煴性謹柔材無過人者)敏獪(馬三寳性)通率(竇威)雅
澹未始忤物(杜黃裳)澹於接物(武元衡雅性莊重雖澹於接物而開府極一時選)
浮險(杜兼)知天(盡其心者知其性知其性則知天矣)存存(成性存存)形色(天性)叔魚
之生也(其母視之知其必以賄死楊食我之生也叔向之母聞其號也知必滅其宗越椒之生也子文)
(以為大戚知若敖氏之鬼不食也人之性果善乎韓文原性)后稷之生也(其母無災其始匍匐)
(也則岐岐然嶷嶷然文王之在母也母不憂既生也傅不勤既學也師不煩人之性果惡乎)雜佛老
而言(今之言性者雜佛老而言也雜佛老而言奚言而不異)性也者與生俱生者
也情也者接於物而生也(同上)性之品有三而所以為性
者五情之品有三而所以為情者七(同上)性之品有上中
下三(上焉者善而已矣中焉者可𨗳而上下也下焉者惡而已矣其所以為性者五曰仁曰義曰禮曰智)
(曰信上焉者之於五也主於一而行於四中焉者之於五也一不少有焉則少反焉其於四也混下焉者之於)
(五也反於一而悖于四)情之品有上中下三(其所以為情者七曰喜曰怒曰哀曰懼曰)
(愛曰惡曰欲上焉者之於七也動而處其中中焉者之於七也有所甚有所亡然而求合其中者也下焉者之)
(於七也亡與甚直情而行者也)上者可學而下者可制(性之上下者其終不可移乎曰)
(上之性就學而愈明下之性畏威而寡罪故上者可學而下者可制也)下之情(莫不願達於上上之)
(情莫不求知於下陸贄)
命(八)
白樂天知命(故不憂易)窮理盡性(以至於命)以聽天命(得之自是不得自是)
(以聽天命)不知命(莊子曰聖人達於性遂於命)命不可變(見上)不知所以然
而然得之在命(文子曰所受天之命所遭於時有其才不遇于世命也求之有道得之有)
(命故君子能以為善不能必受其福不忍為惡未能必免其禍故逢時進得之以義何幸之有不逢時必讓何)
(不幸之有)道之將行命也(道之將廢命也)公伯寮其如命何列子
(有力命論)各正性命命可長也短長之命不知命也天
命(之謂性)孔竇威(仲尼棲遲不偶餘見勸學)高竇贊曰(古來賢豪不遭興運埋光鏟采)
(與草木俱腐者可勝咤哉)人禀天地而生而謂之命(蕭瑀嘗以劉孝標辯命論詭悖)
(不經乃著論非之以謂人禀天地而生而謂之命至吉凶禍福則繫諸人今一於命非先王所以教人者)脩
短天也(馮宿疾革將斷重刑家人請宥之宿曰命脩短天也撓法以求祐吾不敢)命屯(子今委脩)
(短豈得恨命屯杜甫詩)非人力所支(長孫皇后疾太子欲請大赦曰死生有命非人力所支若)
(脩福可延吾不為惡使善無效我尚何求帝聞嗟美)命薄不能勝(扈載王朴問李榖載不為舍人)
(何也榖曰非不知其才然載命薄恐不能勝朴曰公為宰相以進賢退不肖何言命耶已而召拜知制誥及為)
(學士歲中卒)位三公年踰八十非命乎(李勣疾諸子固以藥進輙曰我山東田夫)
(耳位三公年踰八十非命乎生死繫天寧就醫求活耶)死生有命(李玄道李密署記室密敗為王)
(世充所執衆懼不能寐獨玄道曰死生有命憂能了乎釋縛為著作)贊皇公荀悅哀王商
論(以仲尼之德足以塞叔孫之毁以仲尼之仕足以免陳蔡之困以仲尼之智足以避匡人之辱以仲尼之)
(道足以容魯哀之世而逼廹多懼殆於危亡由是思之無非命也)命之否也龍虎不能
免於患(及命之泰也蛭螾皆得保其生)名士以才為命(婦人以色為命同上折羣疑相)
(論)百年賦命定豈料沉與浮(杜甫送韋評事)命與時俱背(才將聖不)
(偶命與時俱背李白贈從弟)弗耕而望收(李白命解或曰貴與富在我而已以智求則得之不)
(求則不得也何命之為或曰不然求之有不得而不求有得之者皆命也人事何為二子出或問曰二者之言)
(其孰是也對曰是皆䧟人於不善之言也以智而求之者盗耕人之田者也皆以為命者弗耕而望收者也吾)
(無取焉爾)命之窮通自我為(足下曰命之窮通自我為之吾恐未合于道足下徵前世而言)
(之則知矣若曰以道德為己任窮通之來不接意則可也韓文與衛中行書)不遇興詞鬱厖
眉之都尉(數竒見惜坐猿臂之將軍柳睢陽碑)命之窮勢之極(柳文書命之窮勢之)
(極其卒呼憤自斃不復望於上矣)命乃天也(今天子興教化定邪正海内皆欣欣怡愉而僕與四)
(五子者獨淪䧟如此豈非命與命乃天也非云云者所制餘又何恨同上書)主相造命(李泌帝曰)
(且建中亂卿亦知桑道茂語乎乃命當然對曰夫命者已然之言主相造命不當言命言命則不復賞罰矣)
自古聖賢多薄命(英雄惡少皆封侯杜)
白孔六帖卷二十七
