白孔六帖卷二十三唐白居易原本
宋孔𫝊續撰
姓氏(一)名字(二)
諱(三)報德(四)
謝恩(五)夢(六)
姓氏(一)(改姓附)
白書序曰别生分類(生姓也别其姓氏分其族類)夏書曰錫土姓(以新)
(生之土賜之為姓)保姓受氏(傳曰若夫保姓受氏以守宗祊世不絶祀無國無之)請族(傳無)
(駭卒羽父請謚與族)因生以賜姓(因其所生以賜姓若舜由媯汭生故以陳為姓)胙之土
而命之氏(報之以土而命氏國陳之類也)諸侯以字(諸侯位卑不得賜姓故臣因其王父)
(字也)為諡因以為族(或以先人之諡稱以為族)官有世功則有官族邑
亦如之(謂取其舊官舊邑之稱以為族)公命以字為展氏(無駭公子展孫故為展氏)
因功命氏居官以為姓氏(漢食貨志言武帝初如此倉氏庾氏之類也)第五
(後漢第五倫其先齊諸田徙園陵多以次第為氏也)争先後(晉王導與諸葛恢戲争族氏王曰人言王)
(葛不言葛王何也恢曰譬如驢馬驢能勝馬乎)庶姓(薛庶姓也我不可以後之)族類賜姓(金日)
(磾七世内侍本以休屠作金人祭天故賜金氏)以官(漢武時為吏者長子孫居官者以為姓氏今倉氏庾)
(氏也)品官(晉摯虞字仲治撰族姓昭穆十卷上疏進之以為足備物廣多聞人以為定品違法司徒劾之)
(詔原之)改姓推律(漢書京房字君明本姓李氏推律自定京氏而姓)指樹(伯陽生於李樹)
(下遂指李樹為姓)劉婁之賜(婁敬賜姓劉氏曰婁者劉也)疎束(晉束晳其先疎姓避亂改)
(姓因去疎之足為束)馬矢(大司徒馬宫本姓馬矢遂稱馬氏)張禄(范雎變姓名曰張禄先生)冒
姓(衞青父鄭季給事平陽侯主家與少兒通生青故冐姓衞氏)又(漢張孟為灌則舍人得幸進之二千)
(石蒙姓灌氏孟灌夫父也)民無上(吳志氏儀本姓氏孔融嘲之曰氏字民無上可改為是遂改徐衆評)
(曰古之建姓或以所生或以官號或以祖名今離析文字横生諱忌本誣祖也)避仇改姓(棗據本姓)
(棘避仇改姓為棗)又(嵇康其先姓奚以避怨嵇山以為氏)又(范蠡浮海出齊易名為鴟夷子後至陶為)
(陶朱公)妨父(晉陳元達字長宏後部人也本姓喬以生月妨父故改姓陳也)載鹽(第五倫官未達)
(客河東變姓名稱王伯齊載鹽往来太原上黨所過糞除)孔賜姓(李勣本姓徐氏武朝德二年隨李密歸)
(廷詔授黎州總管封英國公賜姓附宗正属籍)世族志(高士廉太宗詔士廉與韋廷岑文本令狐德棻)
(徵天下譜牒參考史傳撿正真偽進忠賢退悖惡先宗室後外戚退新門進舊望右膏梁左寒畯合二百九十)
(三姓千六百五十一家為九等號曰世族志)姓氏錄(高宗時許敬宗以不叙武后世又李義府恥其)
(家無名更以孔志約楊仁卿史玄道吕才等十二人刊定之合二百三十五姓二千二百八十七家帝自叙所)
(以然改為姓氏錄)定四海望族(先是後魏太和中定四海望族以崔寳等為冠其後矜尚門地)
(故氏族志一切降之)推叙昭穆(贊曰古者受姓受氏以旌有功是時人皆土著故名宗望姓舉郡國)
(自表而譜系興焉所以推叙昭穆使百代不得相亂也)肉譜(李守素王世充平召署天策府倉曺通氏)
(姓學世號肉譜虞世南與論人物始言江左山東尚相酬對至圵地則笑而不答歎曰肉譜定可畏許敬宗曰)
(倉曺此名豈雅目邪宜有以更之世南曰昔任彦昇通經時稱五經笥今以倉曺為人物志可乎時渭州刺史)
(李淹亦明譜學守素所論惟淹能抗之)古未有姓若夷狄然(張說后嘗問諸儒言氏族)
(皆本炎黃之裔則上古無乃百姓乎說曰古未有姓若夷狄然自炎帝之姜黃帝之姬始因所生地而為之姓)
(其後天子建德因生以賜姓黃帝二十五子而得姓者十四德同者姓同德異者姓殊其後或以官或以國或)
(以王父之字始為賜族久乃為姓唐虞抵戰國姓族漸廣周衰列國既滅其民各以舊國為之氏下及兩漢人)
(皆有姓故姓之以國者韓陳許鄭魯衞趙魏為多后曰善)蟒梟(高宗廢后王氏及良娣俄為武后所殺改)
(后姓為蟒良娣為梟)宰相不以姓著(張說開元後宰相不以姓著曰燕公)與通譜系
(張九齡張說為宰相親重之與通譜系)乞宗姓列屬籍(李叔明本嚴氏少孤飬外家冒鮮于)
(姓請還宗詔可叔明初不知意醜之乞宗姓列屬籍代宗從之)民生子以姓字(韓愈論宫市貶)
(陽山令有愛在民民生子多以其姓字之)耻與逆臣共宗(李抱玉上言世占凉州耻與逆臣共)
(宗有詔賜之姓因徙籍京兆舉族以李為氏)詭姓(權臯永王舉兵脅士大夫臯詭姓名以免)尤明
姓系(路敬淳兼修國史尤明姓系自魏晉以降推本其来皆有條序著姓略衣冠系錄等百餘篇)姓
系(柳冲修國史初太宗命諸儒撰氏族志甄差羣姓其後門胄興替不常冲請改修其書帝詔魏元忠張錫)
(蕭至忠岑羲崔湜徐堅劉憲吳兢及冲共取功德時望國籍之家等而次之夷蕃酋長襲冠帶者析著别品會)
(魏元忠等繼物故至先天時復詔冲及堅兢與魏知古陸象先劉子玄等討綴書乃成號姓系錄)柳芳
著論(柳芳著論甚詳芳之言曰氏族者古史官所記也昔周小史定世系辨昭穆故古有世本錄黃帝以)
(来至春秋時諸侯卿大夫名號繼統左丘明傳春秋亦言天子建德因生以賜姓胙之土命之氏諸侯以字為)
(氏以諡為族昔堯賜伯禹姓曰姒氏曰有夏伯夷姓曰姜氏曰有吕下及三代官有世功則有官族邑亦如之)
(後世或氏於國則齊魯秦吳氏於諡則文武成宣氏於官則司馬司徒氏於爵則王孫公孫氏於字則孟孫叔)
(孫氏於居則東門圵郭氏於地則三烏五鹿氏於事則巫乙匠陶於是受姓命氏粲然衆矣)明世族
學(孔至明世族學與韋述蕭穎士柳冲齊名撰百家類例以張說等為近世新族剟去之說子垍方有寵怒)
(曰天下族姓何豫若事而妄紛紛邪)求同譜(杜正倫與城南諸杜昭穆素遠求同譜不許銜之)詔
附屬籍(韋嗣立與韋后屬疏帝特詔附屬籍)變姓名(李密去之淮陽變姓名為劉智遠教授諸)
(生自給)吕才卜宅篇曰(近世乃有五姓謂宫也商也角也徵也羽也以為天下萬物悉配屬)
(之以處吉凶然言皆不類如張王為商武庾為羽是以音相諧附至柳為宫趙為角則又不然其間一姓而兩)
(屬復姓數字不得所歸是直野人巫師說爾)好譜學(韋述好譜學見柳冲所撰姓族系錄每私寫懷)
(之還舍則又繕錄故於百氏源派為詳乃更撰開元譜二十篇)譜系䟽晦(李憕或言其先出興聖皇)
(帝譜系䟽晦不復傳)楊復恭(常肩輿抵太極殿宰相對延英論叛臣事孔緯曰陛下左右有將反者帝)
(矍然緯指復恭復恭曰臣豈負陛下者緯曰復恭陛下家奴而肩輿至前殿廣樹不逞皆姓楊非反邪復恭曰)
(欲收士心輔天子帝曰誠欲收士心胡不假李姓乎復恭無以對)賜姓(李全略本王氏名曰簡田弘正)
(遇害穆宗以全略故鎮州將召問所欲言全略多陳利害冀合帝意且請盡死力以報遂授德州刺史是時杜)
(叔良兵敗博野故以全略為横海節度滄德棣觀察使賜今姓名)矜氏族(林藴辯給嘗有姓崔者矜)
(氏族藴折之曰崔杼弑其君林放問禮之本優劣如何其人俯首不能對)桑喪同音(桑維翰初舉進)
(士主司惡其姓以為桑喪同音人有勸其不必舉進士可以從它求仕者維翰慨然乃著日出扶桑賦以見志)
(五代史)裴氏自晉魏以来世為名族(居燕者號東眷居凉者號西眷居河中者)
(號中眷五代裴皥傳)徵籍考名(陳章甫與吏部孫員外書傅說無姓商后致鹽梅之地屠羊隱名楚)
(王延三旌之位未聞徵籍也范雎折脅於魏名為張祿先生秦用之為相張良避讐變名姓而亡漢祖因之實)
(取天下何必考名也)海内望族(李訓)四弊(尚㛰婭者先外族後本宗尚人物者進庶孽退嫡長)
(尚冠冕者略伉儷慕榮華尚貴戚者徇勢利亡禮教四者俱弊則失其所尚矣柳冲)名門右族(柳玼)
良家茂族(李華)天下諸胡悉帶令(令狐相綯以姓氏少族人有投者不吝其族由)
(是遠近趨之至有姓胡冒令者温庭筠戲為詞曰自從元老登庸後天下諸胡悉帶令南部書)方相姪
(唐有土人姓方好矜門地但姓方貴人必認為親或戲之曰豐邑公相何親遽曰再從伯父戲者笑曰既是方)
(相姪只堪嚇鬼豐邑坊造凶器出賣之所也朝野僉載)以易自筮(陸羽字鴻漸不知所生或云僧)
(得之水濱畜之既長以易自筮得蹇之漸曰鴻漸于陸其羽可用為儀乃以陸為氏名而字之)與諸李
叙昭穆(李義甫已貴乃言系出趙郡與諸李叙昭穆嗜進者尊為父兄給事李崇德引與同譜既謫普)
(州亟削去)言李出隴西言劉悉出彭城(至中葉風教又薄譜錄都廢公靡常産之)
(向士云舊德之傳言李悉出隴西言劉悉出彭城悠悠世祚訖無考按冠冕皂隸混為一區)鈒鏤王
家(國史補四姓滎陽鄭崗頭盧澤底李士門崔皆為鼎甲太原王亦四姓之匹而呼為鈒鏤王家喻銀質而)
(金飾)族望(高士廉傳高宗朝以太原王范陽盧滎陽鄭清河博陵三崔趙郡隴西二李其族望耻與諸姓)
(為㛰也)别洞(尚書故實唐黃生登進士第人問與頗同房否對曰别洞黃氏)王黃姓(柳宗元黃)
(溪記大冥之川山舒水緩有土田始黃神為人時居其地傳者曰黃神王姓莽之世也莽既死神更號黃氏逃)
(来擇其深峭者潜焉始莽嘗曰余黃虞之後也故號其女曰黃皇室主黃與王聲相邇而又有本其所以傳言)
(者益驗)世有負其姓而立於天下者(柳宗元鐡爐步志世有負其姓而立於天)
(下者曰吾門大他不我敵也問其位與德曰久矣其先也然而彼猶曰我大也世亦曰某氏大其冒於號有以)
(異於兹步者乎)問家世及年(温造天子愛其才問造家世及年對曰臣五世祖大雅外五世祖李)
(勣臣犬馬之齒三十有二帝竒之)唐貞觀氏族志凡第一等則為右姓
(柳芳唐貞觀氏族志凡第一等則為右姓路氏著姓略以盛門為右姓柳冲姓族系錄凡四海望族則為右姓)
(不通歴代之說不可與言譜也今流俗獨以崔盧李鄭為四姓加太原王氏號五姓蓋不經也)金陵李
氏(始以唐號國錢文穆王問之曰金陵冒氏族於巨唐不亦駭人乎沈韜文曰此可取譬也且如鄕校間有)
(姓孔氏者人則謂之孔夫子復何怪哉王大笑賞巵酒)撰劉氏家史(劉子玄别撰劉氏家史及)
(譜考上推漢為陸終苖裔非堯後彭城叢亭里諸劉出楚孝王嚚魯孫居巢侯殷不承元王按據明審議者高)
(其博)
名字(二)(同名字改名附)
白幼名冠字正名(名不正則言不順)男子二十冠而字父
前子名(君前臣名)名以制義(晉穆侯以條之役生太子命之曰仇其弟以千畝之戰生命之)
(曰成師師服曰異哉君之名子也夫名以制義義以成禮易則生亂君命太子曰仇弟曰成師始兆亂矣兄其)
(替乎)子同生(魯侯問名於申繻對曰凡名者有信有義有象有假有類)以名生為信(若唐)
(叔虞魯公子友)以德命為義(若文王名昌武王名發)以類命為象(若孔子首象尼)
(丘山遂名)取於物為假(若伯魚生有人饋之魚因名之曰鯉)取於父為類(若子生與)
(父同日名曰同)不以國(不以官不以山川不以隱疾不以畜生不以器幣)以國(則廢職)以
山川(則廢主)以畜生(則廢祀)以器幣(則廢禮)晉以僖侯(廢司徒)宋
以武公(廢司空改司空為司城也)魯以獻武廢二山(二山具敖也魯獻公武公故廢)
(二山)大物不可以名(是以大物不可以名)嘉名(楚詞朕皇考曰伯庸肇錫予以嘉名)三
月而名(禮云子生三月父親名之既冠而字之名者所以正體定心意字者所以崇仁義叙長幼)不
以日月山川(禮曰名子者不以日月不以山川)有文在手(成季生而冇文在手遂以)
(命名為友)又(唐叔虞生有文在手曰虞遂名虞)咳而名之(禮子生三月父執子之右手咳而名)
(之咳謂撫子頭)不敢同名(禮大夫士之子不敢與世子同名)寤生(鄭莊公寤生驚姜氏故名)
(曰寤生)名終將諱(傳曰周人以諱事神名終將諱之)待事而名之(苫越生子將待)
(事而名之陽州之役獲焉名曰陽州叔孫獲長狄僑如因名子曰僑如苫越欲比之)求名而亡(此謂)
(名聲之名)二名非禮(公羊曰仲忌此何忌也譏二名非禮也注云難為諱一字為名難言而易諱所)
(以長臣子之敬不通下)君臣同名(公羊叔向曰臣有名惡今曰衞禮惡為君臣同名君子不奪人)
(之名不奪人之親所名君不聽臣易名所以重父之命也)小同(後漢郭玄字思益有遺腹子玄以其有手)
(文似己名之曰小同)三明(後漢段穎字紀明與皇甫威明然明並知名京師稱梁州三明)二穉(後漢)
(周澤字穉朝孫堪字子穉京師號二穉)難犯易避(吳主孫權曰禮名子難犯易避令太子名[雨單][雨單])
(彎弓之彎也)因賞(桓彛生子温嶠賞之曰有竒骨真英物遂名之温)祖有隂德(虞詡祖父)
(為獄吏有隂德曰吾子孫何必不為九卿者遂名詡字升卿)晚有子(賈充父逵晚始生充言後有充)
(閭之慶因名充字公閭)名失則愆(傳)依謙(晉王杞文舒為其子弟作名皆依謙以見其意)
(故後兒子默字居靜沉字處道子渾字仲玄深字道冲遂作書戒之曰以玄默冲虛為名欲使汝曺稱名思義)
(不逾越也)應童謠(晉桓壑字郎子聞苻堅國中有謠云誰謂堅石打碎有子二十人皆以石為名以應)
(之)同名字小冠子夏(漢杜欽字子夏時杜欽亦字子夏俱有令名欽捐目時人號為肓子)
(夏欽惡其號稱疾見詆更著小冠自别時人因號小冠子夏)南北玄(吳郡太守張玄之與謝玄同年)
(名亞於玄時稱南北玄)三明二稺(並見上)驚座(漢陳遵字孟公豪俠所在人懷之唯)
(恐在後時列侯有與遵同姓名者每至門人曰陳孟公座中莫不振動既至而非遵因號其人為陳驚座)投
杼之疑(魯有與曾子同姓名而殺人者人以告曾子母母織如舊不信之及三人来告投杼而驚起)
改名君子已孤(不更名)慕藺(史司馬長卿名犬子慕藺相如之為人遂改名相如)改
命(楚王曰子文無後何以勸善使復其所改命曰生注云易其名也子文孫克黃也)變名(梅福變名)
(姓隱於吳市門卒)避難改名(後漢趙岐字邠卿初名嘉生御史臺字臺卿後避難改名字以京兆)
(長陵人示不㤀本土也)因夢改名(魏程昱本名立少時夢上天兩手捧日太祖曰卿當為吾腹心)
(乃於立上加日而為昱)改字(諸葛喬字伯松瑾第二子本字仲慎亮未有子求喬為後瑾啓吳王而遣)
(之故改其字)孔慕張綱改(李綱始名暖慕張綱為人改焉)手敇未嘗名(帝以綱隋)
(名臣手敇未嘗名)五百歲一賢者生(員半干始名餘慶與何彦先同事王義方以邁秀見)
(賞義方常曰五百歲一賢者生子宜當之因改今名)覆金甌(崔琳初玄宗每命相皆先書其名一日書)
(琳等名覆以金甌會太子入帝謂曰此宰相名若自意之誰乎即中且賜酒太子曰非崔琳盧從愿乎帝曰然)
(賜太子酒)象賢(陸象先始象先名景初睿宗曰子能紹先創是謂象賢者乃賜名焉)龜龍(崔液尤工)
(五言詩湜歎因字呼曰液子我家龜龍也)斥太子名(王方慶奏人臣於天子未有斥太子名者晉山)
(濤啓事稱皇太子不名孝敬為太子更弘為崇沛王為太子更賢為文今東宫門殿名多嫌觸請一改之以協)
(舊典制可)忘名(張嘉貞帝欲果用嘉貞而忘其名夜詔中書侍郎韋抗曰朕嘗記其風操而今為北方大)
(將張姓而復名卿為我思之抗曰非張齊丘乎今為朔方節度使帝即使作詔為相夜且半因閱大臣表疏舉)
(一則嘉貞所獻遂得其名即以為中書侍郎同中書門下平章事)詭名伏匿城中(張薦朱泚)
(反詭姓名伏匿城中著史遁先生傳)謬稱(段平仲嘗曰上聪明神武但臣下畏怯自為循默爾使我一日)
(得召見宜大有開納會京師旱詔擇御史郎中平仲與有考功員外郎陳歸被選同得對粗陳賑恤事帝察其意)
(所畜以歸在側未言事訖平仲方獨進帝乃并留歸正色問之雜以他語平仲錯愕不得言乃謬稱名帝怒叱)
(去之然名由此顯)曲江公(張九齡開元後天下稱曰曲江公而不名)不敢有斥(李栖筠天)
(下士歸重不敢有所斥稱贊皇公)官而不名(李吉甫帝尊任之官而不名)請改名义
(蒋乂初名武憲宗時因進見請曰陛下今日偃武修文羣臣當順承上意請改名乂帝悅時討王承宗兵方罷)
(乂恐天子銳於武亦因以諷)始名重璋(李抱玉始名重璋明皇以其戰西河有大功為改今名)
嗣漢魯恭(路嗣恭始名劒客連徙神烏姑臧二縣令考績為天下最明皇以為可嗣漢魯恭因賜名)
呼為大臣(郭子儀代宗不名呼為大臣)名與位皆踰其父(楊嗣復韓滉撫其頂)
(曰名與位皆踰其父楊氏之慶也因字曰慶門)元魯山(元德秀天下高其行不名謂之元魯山)待
事名子(李素立孫志遠始名鵬而素立方奉使謂家人曰古有待事名子吾此役可命子孫矣遂以名)
(之)陸堅(初名友悌玄宗嘉其剛正更賜名)不虛(魏元忠始名真宰以諸生見高宗高宗慰遣不)
(知謝即出儀舉自安帝目送謂薛元起曰是子未習朝廷儀然名不虛謂真宰相也)於文從戈(柳渾)
(朱泚亂平奏言臣名向為賊汙且載於文從戈非偃武所宜乃更今名)德素(王紹少為顔真卿所器字)
(之曰德素)以輩行呼(陸贄入翰林年尚少以材幸天子以輩行呼而不名也)臧孫(韋正貫少)
(孤臯謂能大其門名曰臧孫)父名(吕渭李涵繇御史大夫擢太子少傅渭建言涵父名少康當避宰相)
(崔祐甫善其言擢司門員外郎)天子尊禮(杜祐每進見天子尊禮之官而不名)人不敢指
(劉禹錫凢所進退視愛怒重輕人不敢指其名號二王劉柳)呼官而不名(裴垍帝在殿中常呼)
(垍官而不名)更姓名(成汭少無行使酒殺人亡為浮屠後入蔡賊中為賊帥假子更姓名為郭禹)
避祖名(源乾曜遷太子少師避祖名更授少傅)名相甲乙(席豫為中書舍人與韓休許景)
(先徐安貞孫逖名相甲乙)名子與帝王同(苖晉卿子粲德宗時官至郎中陸䞇欲進粲官帝不)
(許曰晉卿往攝政有不臣之言又名其子皆與帝王同粲等宜與外官)以方榖為字(李載義會)
(吏下請立碑紀功詔李程為之辭未有字詔曰用書凡厥正人既冨方榖卿宜當之以方榖為字其寵待如此)
賢者名不可斥(孟浩然初王維過郢州畫浩然像於刺史亭因曰浩然亭咸通中刺史鄭諴謂)
(賢者名不可斥更著曰孟亭)文章李益(李益時又有太子庶子李益同在朝故世言文章李益以)
(辨云)賜名(劉玄佐李希烈攻陳州玄佐救之希烈走遂進取汴州詔加汴宋節度使陳州行營都統玄佐)
(本名洽至是賜名以尊寵之)避太子諱(李藩憲宗為皇太子王紹避太子諱始改名時議者以為)
(諂藩曰自古故事由不識體之人敗之不可復正雖紹何誅)邈佶烈(五代王彦章莊宗遣明宗往諭)
(之彦章病創卧不能起仰顧明宗呼其小字曰汝非邈佶烈乎我豈苟活者遂見殺)為龑字音儼
以名(南漢劉龑初名巖九年白龍見南宫三清殿改元白龍又更名龑以應龍見之祥有胡僧言䜟書滅)
(劉氏者龑也龑乃採周易飛龍在天之義為龑字音儼以名焉世家)趨厮走飬朝夕名於
刺史前(皮日休郢州孟亭記春秋書紀季公子仲孫湫字者貴之也故書字曰貴先是亭之名取先生)
(之諱公曰焉有賢者之名為趨厮走飬朝夕名於刺史前耶命易之以先生姓)陳留八駿(格輔元與)
(同郡王孝逸繁師元靖君亮鄭祖咸鄭師善李行簡盧協皆有名號陳留八俊)益曰日華(程日華始)
(名華德宗以其有功益曰日華)父子似兄弟名(杜鵬舉宰相鴻漸之父名鵬舉父子而似兄弟)
(之名父嘗夢有所之見大碑云是宰相看之記得姓下偏旁曳脚而忘字乃名鵬舉而謂之曰汝不為相即世)
(世名字鳥旁而曳脚也事蓋亦前定出嘉話錄)書字記姓名(李湯題名於昭應縣樓韋詩渭水秦)
(川拂眼明希仁何事寡詩情只應學得虞姬壻書字纔能記姓名)楊氏名子(楊遺直為蘭陵簿四)
(子發假收嚴皆登進士第收即大拜發已下皆至丞相發以春為義假以夏為義收以秋為義嚴以冬為義皆)
(有文學登第居修行里楊氏北靖恭諸楊之華盛焉靖恭即楊汝士父子並為公卿門族昌盛所居靖恭里號)
(靖恭楊家)百藥為名(李百藥隋内史德林之子幼時多疾祖母趙氏故以百藥為名)齊先聖
以立名(宋齊丘汪台符貽書訐之足下齊先聖以立名超亞聖而稱字齊丘慙而改為子嵩後使人誘)
(與飲酒縛其尸沉石城下出江南野史)以父嫌名不拜(賈魯擢中書舍人以父嫌名不拜)
生子因其官字(甄濟為著作佐郎兼侍御史濟生子因其官字曰禮闈憲臺)有時讌
語不以公卿指名但呼陸九(權德輿陸贄集序)姚崇始名元崇
(以與突厥叱刺同名武后時以字行至開元世避帝號更以今名)
諱(三)(不諱附)
白卒哭(乃諱)聞名心瞿終將諱之(傳周人以諱事神名終將諱之)辭曺
(羊祜為荆州刺史及卒有遺愛故荆州人為諱改戶曺為辭曺)諱新(禮卒哭以木鐸徇于路捨故而諱新)
(注云故謂高祖之諱新謂新死者之諱)詔王之忌諱(周禮小史王有事詔王之忌諱註忌先王)
(死日諱先王名)逮事(禮逮事父母則諱王父母不逮事父母則不諱王父母注逮及也士以二廟事祖雖)
(不逮亦諱之)大夫之所有公諱(避先王諱)婦諱不出門(母之諱宫中諱妻之)
(諱不舉諸其側)與君之諱同則稱字入門問諱名其二諱(國語)
(范獻子聘魯問具敖二山對曰先君獻武之諱也獻子歸告人曰人不可不學吾適魯名其二諱)請長
史諱(晉書王述字懷祖為揚州長史主簿請諱報曰亡祖先君名播海内内諱不出門餘無所諱)改
選(晉江統叔父春為宜春令統因上䟽曰故事祖父官與名同者皆後改未有身與官職同改選列臣以為)
(臣子開地春秋不奪人親之義朝廷從之)同官犯諱(禮志云大元十三年召孔安國為寺中表以王)
(瑜名犯諱不得連署求解有司議云公所無私諱豈公奪私王制屈家禮也王祜許換曺是出制外夫皇朝禮)
(大百僚備職徧官列署動相關涉若人遂其心則易官易職遷流莫已)改郡字(晉成和元年當徵蘇)
(峻司徒王導欲出王舒為外援乃拜撫軍將軍會稽内史上疏以父名會不作會稽廷尉以字同音異於禮無)
(嫌舒陳狀音雖異而字同乞換他郡於是改會為鄶)二名非禮廢名廢主
廢禮廢職廢祀(並見名字門)奉諱惡(太史典禮執簡記奉諱惡)王父
母兄弟世父叔父姑姊妹子父同諱(父為其親諱則子不敢不從諱)不
諱臨文(不諱)詩書(不諱)廟中(不諱)二名不偏諱(夫子之母名徵在言在不言徵)
(言徵不言在)父前子名君前臣名(對至尊無大小皆稱名也)禮不諱嫌名
(謂聲相近)不逮事父母則不諱王父母(謂孤幼不及識父母思不及於祖此庶人)
(也適士二廟事祖雖不逮猶諱祖也)君所無私諱(臣於君前不避家諱尊無二也)大功小
功(不諱)士於大夫之所有公諱無私諱(不敢自諱)凡祭(不諱)教學
(不諱)孔尊諱(韋暢臯沒蜀人德之凡刻石著臯名者皆鑱其文尊諱之)對千人可不犯
一人諱(柳冲傳晉太元中散騎常侍河東賈弼譔姓氏簿狀十八州百十六郡合七百一十二篇甄别)
(士庶無所遺宋王弘劉湛好其書每日對千人可不犯一人諱)更其姓曰右(五代石昂節度使符)
(習高其行召以為臨淄令習入朝京師監軍楊彦朗知留後昂以公事至府上謁贊者以彦朗諱石更其姓曰)
(右昂趨于庭仰責彦朗曰常侍奈何以私害公昂姓石非右也彦朗大怒拂衣起去昂即趨出解官)諱辯
(李賀以父名晉肅不肯舉進士韓愈為作諱辯然卒亦不就舉)改弘文舘為崇文(五代郭崇)
(韜宰相豆盧革等皆謟事之崇韜父諱弘革等即因他事奏改弘文舘為崇文)轉㗋觸諱(韓愈送窮)
(文)今上章及詔不聞諱滸勢秉機也惟宦官女子不敢
言諭及機以為觸犯(諭近代宗諱機近玄宗諱諱辯)不諱嫌名(韓文同上律曰)
(不諱嫌名釋之者曰謂若禹與雨丘與蓲之類)若父名仁(子獨不得為人乎)周公作詩
不諱(若曰克昌厥後又曰駿發爾私孔子不偏諱二名若曰宋不足徵又曰某在斯春秋之時不諱嫌名)
(若衛桓公名完)康王釗之孫實為昭王(曾參之父名晳曾子不諱昔)周之時
有騏期漢之時有杜度(此其子宜如何)
報德(四)(不報德附)
白無德不報何以報德厚報求仁得仁以德報
德(則人有所勸)大惠(敢忘大惠)欲報之德惠不可棄寬身(以德)
(報怨則寬身之人也以怨報德則刑戮之人也)修舊好也重施而報(子桑曰重施而)
(報君將何求重施而不報其人必攜攜離也)背施(無親)三施而無報(謂秦閉晉糴)何
以報我(何以報君)報者倦矣(施者未厭)背惠(忘舊)仁不遺舊不敢
忘德感國士之恩人惟求舊施報(禮曰太上貴德其次務施)
(報)禮尚往来(禮曰往而不来非禮也来而不往亦非禮也)不望其報(儒有推賢而進)
(逹之不望其報禮)小人懷惠(語)報余(莊子)忘我道不虛行(仁無遺舊)
故人念舊(感恩)忘我實多(則吾豈敢)瓊瑶(木瓜美齊桓公也衞有狄人之敗齊桓公)
(救而封之衛人思之欲厚報之云投我以木瓜報之以瓊瑶投我以木李報之以瓊玖匪報也永以為好也)
鬼結草(晉魏顆見老人結草以亢杜回杜回秦將也夜夢之曰予是所嫁婦人之父也爾用先君之治)
(命余是以報之)三舍(子犯曰微楚之惠不及此退三舍避之所以報也)一餐(戰國策楚王伐中山)
(中山君亡有二人執戈隨其後二人曰臣之父嘗餓君以一餐餔之父死且曰中山有事汝必死救之)一
飯(范雎云一飯之恩必償)餓人(宣子舍於翳桑見靈輒餓不食三日矣與簞食既而為公介倒戟以)
(禦公徒而免宣子問其故曰翳桑之餓人也問其名居不告而退遂自亡言其不望報也)僖妻之饋
公子(晉公子重耳至曺僖負羈之妻而饋盤餐寘璧焉後晉侯伐曺令無入僖負羈之家而免其族報德)
(也)綈袍(范雎寒湏賈取綈袍遺之後云吾不殺汝以汝有綈袍之恩也)報國士(豫讓曰范中行)
(以衆人遇我我以衆人報之智伯以國士遇我我以國士報之)絶纓之臣(竟答恩於楚主)啖炙
之士(終酬德於顧榮)蛇銜珠(隋侯見傷蛇以藥治之後銜夜光珠以報恩)龜顧印(見印)
(綬門注)客泣珠(淵客宿將去泣珠於盤以酬主人)雀持環(後漢楊寳見病雀憐之因將歸)
(置巾箱中採黃花蘂食之瘡愈飛去旦為黃衣少年持玉環来報之)綈袍雖薄(尚繫湏賈之仁)簞
食且微(終酬宣子之惠)食馬(秦繆公亡善馬岐下人得而食之秦赦之後擊晉見繆公窘皆推鋒)
(爭死以報食馬之德)骨肉(薳子憑曰吾見申叔夫子所謂死生而骨肉也)褚中(荀罃在楚鄭賈人將)
(寘褚中以出既謀而未行而楚自歸之後賈人如晉荀罃善待之如實出已者)投金於承塵(後漢)
(雷義常濟人於死罪後以金二斤謝之義不受金主默然乃投金於承塵而去)蔑我大惠(傳)報
生以死報死以力制服祭祀(韋泓遇喪亂親屬並盡客游洛陽素聞應詹名)
(遂托焉詹與分甘苦樂情若兄弟遂隨積年為營伉儷置居宅升薦於元帝帝辟公府後泓至少府詹卒感生)
(成之恩遂為詹制朋友之服哭止宿草也)父事(張蒼當斬王陵言赦之及貴常父事陵陵卒後蒼為丞相)
(洗浴朝陵夫人上食然後歸)祠以賓位(李固既誅門生王成匿其少每子燮得免成卒燮以禮葬之)
(節為設上賓之位而祠之)孔厚報(王珪少孤且貧人或饋遺初無讓及貴厚報之雖已亡必酬贍其家)
上書直冤(李德裕丁柔立者德裕當國時或薦其直清可任諫諍官大中初為左拾遺既德裕被放)
(柔立内愍傷之為上書直其冤坐阿附貶南陽尉)損怨(鄭畋傳鄭榖者薰子也方畋秉政擢為給事中)
(至侍郎其損怨類如此)故主無寸祿請解官授(王毛仲傳李守德位武衞將軍嘗遇)
(故主於道主走避守德命左右迎之至第親上食奉酒主流汗不敢當數日入奏曰臣蒙國恩過分而故主無)
(寸禄請解官授之帝嘉其志擢為郎將)路應(路嗣恭子應德宗時李泌為相號得君帝曰誰於卿有恩)
(者朕能報之泌乃言曩為元載所疾謫江西路嗣恭與載厚臣嘗畏之會與其子應並驅馬囓其脛臣惶恐不)
(自安應閟不言勉起見父臣常媿其長者思有以報帝曰善即日加應檢校屯田郎中賜金紫)李泌奏
王緯於已有私恩(王緯大歷中與李泌俱為路嗣恭江西觀察判官泌見惡於元載嗣恭希)
(意欲殺之緯護解僅免泌執政奏王緯於已有私恩德宗許為泌報故進緯給事中浙西觀察使缺泌擬緯帝)
(曰是朕為君報德者乎黃門要地獨不留議事耶)誓同死生(楊晟降王建愛將安師建者勇而有)
(禮既就執建顧曰爾報楊司徒足矣能從我乎謝曰司徒誓同死生不忍復戴日月王謂不回乃戮之)願
悉官爵授之(李大亮嘗以張弼脫其死及貴念有以報之時弼為將作丞匿不見大亮求之不能)
(得一日識諸塗持弼泣悉推家財與之弼拒不受乃言於帝曰臣及事陛下張弼力也願悉臣官爵授之帝為)
(遷弼中郎將)直其枉(李晟篤分義隆于故舊嵐州刺史譚元澄嘗有德於晟後貶死晟既貴直其枉)
(晟撫其二子為成就之)感國士而能漆(張九齡上姚令公書禽息之首為知己而必碎豫譲)
(之身感國士而能漆)報飯嫗(南卓貧遊上蔡蔡收待之為客吏所沮每宴集令召即云卓自以衣冠弊)
(故不敢赴卓由是愈窘困惟城南鬻飯嫗待之不厭也後十七年守蔡乃曰古人一飯必報睚眦必讎吾雖位)
(微適當斯日也遂刑吏而報嫗焉雲溪友議)昔傷蛇傅藥而能報(以怨報德者不及傷)
(蛇遠矣窮愁志)垂恩儻丘山報德有微身(李白贈崔司戶詩)有德必報
之千金恥為輕(李白)竊感荀罃(柳宗元啓竊感荀罃如實出己之德)報速(尉遲)
(恭從擊王世充是日獵榆窠會世充自將兵數萬戰單䧺信者賊驍將也騎直趨王恭躍馬大呼横刺雄信墜)
(乃翼王出率兵還戰大敗之王顧曰此衆人意公必叛我獨保無它何相報速耶)崔湜(在襄州與譙王)
(數相問遺王敗湜當死頼劉幽求張說獲免及為宰相䧟幽求嶺表密諷廣州都督周利正殺之不克又與太)
(平公主逐張說其猜詭險殆天性雖蠆虺不若也)飬蝦蟇得水病(牛羊日歷太和中裴度再)
(任中書薦引李宗閔既得志譛度度謂人曰飬蝦蟇得水病附下罔上如此)
謝恩(五)(不謝)(志恩)(不受謝附)
白展謝叔向不謝(祁奚之免已傳)晏子贖越石父(史越石父賢在縲絏)
(晏子解左驂贖之載歸不謝而入石父遂請絶晏子攝衣謝之延為上賓)恨謝(漢張安世薦士士謝之大)
(恨不為通)為國(魏陳羣言劉翼於太祖太祖赦之翼深德羣羣曰議刑為國非為私)拜官公門
謝恩私室(非義也張安世云)不謝(范滂孟博繫獄霍諝理之免後詣諝不謝或譏之滂曰叔)
(向祁奚云云)孔以身徇恩(尉遲恭隠太子贈金皿辭曰恭起幽賤天下喪亂久䧟逆地秦王實)
(生之方以身徇恩今於殿下無功其敢當賜)過謝(徐晦中丞李夷簡表為監察御史晦過謝問所以舉)
(之之由夷簡曰君不負楊臨賀肯負國乎)歐陽詹(卒初徐晦舉進士不中詹數稱之明年高第仕為福)
(建觀察使語及詹必流涕)明目張膽(韋思謙曰丈夫當敢言之地要湏明目張膽以報天子焉能碌)
(碌保妻子)劾交通術士(李吉甫本善竇羣羊士諤吕温薦羣為御史中丞羣即舉士諤侍御史温)
(知雜事吉甫恨不先白持之久不决羣等銜之俄而吉甫病醫者夜宿其第羣捕醫者劾吉甫交通術士帝大)
(駭訊之無狀羣等皆貶之)卒上書告不灋(韋丹江南西道觀察使有卒違令當死釋不誅去上)
(書告丹不法詔丹解官待辨會卒騐卒所告皆不實丹治狀愈明)凡號門生而不知恩
之所自者非人也(纓冠束袵而趨以進者咸曰我知恩知恩則惡乎辨然而辨之亦非難也)
(大抵當隆赫柄用而蜂附蟻合煦煦趄趄便僻匍匐以非乎人而售乎已一旦勢異則電滅飈逝不為門下用)
(矣柳宗元顧十一郎書)
夢(六)(吉夢)(凶夢)(占夢附)
白吉夢維何(維熊維羆)夢美(傳宋得臣曰予夢美必立)我夢(乃占我夢)吾夢(傳吾)
(夢如是)爾何夢矣(文王謂武王曰)無夢(文中子曰至人其寢無夢)休徵(咎徵)髣髴
若夢(文選)胡蝶(莊子夢為胡蝶栩栩然飛)夢友死(范式字巨卿與張元伯為友巨卿病卒夢)
(元伯曰吾死某日葬子能相送乎及葬柩不進母曰必待張元伯元伯至柩乃進)論夢(衛玠問樂廣夢)
(云是想玠曰形神不接而夢豈是想玠思之經日不得成疾廣故命駕往剖析之則愈廣歎曰此賢胷中必無)
(膏肓之疾也)又(或問殷浩曰得位而夢棺得錢夢糞何也浩曰官本臭腐故得官而見屍錢本糞土故得)
(財而夢穢時以為名言)草蛇書(王隱晉書唐琮夢蛇繞身遂效其形而作草蛇之書)夢協(二人)
(夢同)同夢(詩甘與子同夢)魂交(莊子云其夢也魂交其覺也形開)占六夢之吉凶
(周書六夢想邪思悟喜懼)候五旬之虛實(列子曰西極有人不食不衣而多眠五旬二覺以夢)
(中所為者為實)堯舜上聖符域内之休徵(夢書曰堯夢乘青龍上太山舜夢擊鼓)
桀紂下臨作寰中之不軌(桀帝夢黑風破其宫紂帝夢大雷擊其首)刺出眼
中遽獲金鐶之報(述征記陳留周氏婢入山採樵夢見一女子曰吾眼中生刺乞拔之當厚)
(報此婢乃於朽棺中見髑髏草生眼乃拔之即於其處得金鐶一雙)角生頭上旋聞刀用
之災(蜀魏延年)丞相長男掘得錢而被買(幽明錄丞相茂弘夢人欲以百錢買)
(大兒長豫後掘得一窟錢共數百萬長豫無病而死)秣陵陶令枉殺人而致殂(述征)
(記陶繼為秣陵令枉殺樂伎後夢伎来曰訴天得理令来相取遂跳入口中繼斯湏而死)賈弼易頭
之時文章可玩(幽明錄賈弼夢見人曰愛君美貎欲易君頭遂許之後能半面笑半面啼兩手)
(把筆文詞各異)謝奉說夢之日凶具被臻(搜神記謝奉與鄭猷善忽夢猷與人争錢)
(因落水死奉為凶具忽覺即往猷處具說猷曰吾昨夜夢與人争錢惆悵不語落厠而死奉為凶具一如前夢)
吉夢得說(書高宗夢得說乃營求諸野曰夢帝賚予良弼說築傅巖之野惟肖)九齡(武王曰夢)
(帝與我九齡)男女之祥(吉夢維何維熊維羆男子之祥維虺維蛇女子之祥)徵蘭(燕佶夢天)
(使與已蘭曰妾不才幸而有子將不信敢徵蘭乎文公曰諾生穆公名之曰蘭)周公(孔子曰吾不復夢見)
(周公)龜思解網(託彼元君)魚求去鈎(感諸武帝)豐年(詩牧人乃夢大人占之衆維魚)
(矣實維豐年旐維旟矣室家蓁蓁豐之兆也)天樂(秦穆公夢遊天上觀鈞天廣樂帝錫公命秦遂大昌)
懷蛟(董仲舒)吐鳳(楊雄作甘泉賦成夢吐白鳳)授筆(江淹夢授五色筆文詞日麗)吞
鳥(羅含夢吞五色鳥詞學乃日新)日入懷(吳志堅夫人夢日入懷中而生策)松生腹(吳丁)
(固夢松生腹上占夢曰松十八公也後十八年當為公)三刀(王濬夢三刀後為益州刺史)為烏
(宋昭公夢為烏咮加於南門尾加於北門曰予夢必立)樹梓(周書太姒夢見商之庭産棘小子發取周)
(庭之樹梓化為松栢棫柞驚寤告文王文王召太子占之於明堂王乃與太子發並拜吉夢受商之大命於皇)
(天)腸繞吳門(孫堅母夢腸繞吳昌門鄰母曰安知其非吉徵也)吞三爻(吳虞翻立易注)
(奏上曰臣郡吏陳桃夢臣與道士相遇放髮被鹿裘布易六爻繞其身其三以飲臣臣乞盡吞之道士曰易道)
(在天三爻足矣豈臣當受經也)禾三穗(蔡茂子禮夢坐大殿殿前有禾三穗茂取中穗輒復失問主簿)
(郭賀賀曰殿前有禾人臣上禄也中穗中台也禾失為秩君其為公果如言)凶夢豎牛(叔孫夢豎)
(牛卒以餒死)曺人社宫(傳曺人或夢衆君子立於社宫而謀亡曺曺叔振鐸請待公孫彊許之)
聲伯涉洹(傳聲伯夢涉洹歌曰濟洹之水贈我以瓊瑰懼不敢占之三年而後言言之至暮而卒)
兩楹之奠(子曰余疇昔之夜夢坐奠於兩楹之問予殆將死矣遂寢疾七日而沒)白虎(史秦)
(二世夢白虎囓左驂上曰涇水為祟)黃熊(傳晉侯有疾夢黃熊入于寢門子産曰黃熊鯀化入于羽淵晉)
(侯祀于夏郊疾乃有間)首墮地(而荀偃死)肉挂車(而揚雄誅)二豎之災(晉侯病夢)
(二豎子曰居膏之下肓之上其奈我何)咎徵惡夢(周禮)妖惡是踐(秦伯執晉侯云亦晉)
(之妖夢是踐)歲在辰(鄭玄夢孔子告之曰起今年歲在辰来歲在已既寤知命將終有頃寢疾其年)
(六月中卒)夢賦(王延夀字文考曾有異夢意惡之乃作夢賦自厲後溺水死年二十)山上有水
(魏鄧艾伐蜀夢坐山上有水流問袁卲卲曰山上有水蹇蹇利西南往有功也不利東圵其道窮也往必克蜀)
(其不還者乎)井中生桑(蜀何祗夢井中生桑趙直曰桑非井中物井中非桑生之所桑字四十八)
(恐君夀不得過此祗曰足矣)占夢乃占我夢大人占之召彼故老(訊之)
(占夢)張茂問象竟為大郡之徵(後漢張茂字子禮夢象意為不善問萬推推曰君當)
(為大郡而不善終象大獸獸者守也然象以齒焚身後為吳内史為沈充所害)蔣琬占牛卒踐
上公之位(蜀蔣琬字公琰夜夢有一牛頭懸在門下流血滂沱趙直曰見血者事分明也牛角及鼻)
(公字之象位當至三公果為中書令)吉凶(之兆)休咎(之徵)六夢(周禮占夢以日月星辰占六夢)
(之吉凶謂以日月會合辰參之以占夢也一曰正夢謂無所感動平安自夢二曰噩夢噩愕也謂驚愕而夢也)
(三曰思夢四曰寤夢謂覺所道而為夢也五曰喜夢謂喜悅而夢六曰懼夢恐懼而夢季冬主夢聘問獻吉夢)
(於王拜受之獻羣臣之吉夢也乃舍萌于四方以贈惡夢注云舍萌釋菜也贈送也)得天(傳晉侯夢與楚)
(子摶楚子伏已而盬其腦子犯曰吉我得天楚伏其罪吾且柔之矣)射月(傳晉吕錡夢射月中占之曰姬)
(姓日也異姓月也必楚王也)聲伯夢涉洹(見凶夢門)夢中占夢(莊子長吾子謂瞿鵲)
(曰夢飲酒者旦而哭泣夢哭泣者旦而田獵方其夢也不知其夢中之占又夢焉無異寤也固乃非常人之所)
(知)水邊女子(鄧殷為淮南太守夢行水邊見女子猛獸自後斷其鞶囊占者曰水邊女汝字也斷)
(鞶嚢者新獸頭代故獸頭也不作汝隂作汝南太守也後漢時)二棺(後漢李充夫人夢天落二棺於充前)
(問索紞曰棺者職也當有人舉君二官再遷果然)虜脫上衣(李充又見一虜脫上衣索紞曰虜去)
(上男字也夷狄隂類君婦當生男也果如其言)内中有人打(宋桶夢内中有人打著赤衣桶手把)
(兩赤杖極打之問索紞曰内中有人肉也兩赤杖者箸也極打之君必遇飽肉食也)二角(索綏夢東有二)
(角書詣綏大角朽敗小角有題所詣一在前為凶也一在後為背也當有凶背之問時綏父在東居三日凶問)
(果至)咬脚(張邈奉使夜夢狼咬一脚紞曰脚肉被咬為却字當不行不應命而卒)立冰上(崔鴻)
(三十國春秋曰令狐策夢立冰上與冰下人語紞曰冰上為陽冰下為隂冰上人與冰下人語為陽請隂媒介)
(事也士如歸妻迨冰未泮君其為人作媒乎策曰老夫耄矣不為媒矣既而太守田約因策為子求張氏女恰)
(至仲春而成婚)芻狗(魏志周宣字孔和太史問宣夢見芻狗得飲食又云夢見芻狗曰當墮車折脚又云)
(夢見日有火災皆驗太史曰三問皆不夢即試君耳何以皆應曰神靈祐君與夢無異)帶夫印綬
(張奐為武威太守妻懷孕夢帶夫印綬登樓占者云當生子復此郡終此樓果然)馬舞(黃平夢居中馬)
(舞數十人向馬拍手索紞曰馬火也馬舞火起也向馬拍手救火也平未歸而火發)孔精爽可畏
(李德裕既沒見夢令狐綯曰公幸哀我使得歸葬綯語其子滈滈曰執政皆其憾可乎既夕又夢綯懼曰衛公)
(精爽可畏不言禍將及白于帝得以喪還)夢紫文大鳥(張鷟為兒時夢紫文大鳥五色成文止其)
(庭大父曰吾聞五色赤文鳳也紫文鸑鷟也若壯殆以文章瑞朝廷乎遂命以名)夢雙陸不勝
(狄仁傑武后謂曰朕夢雙陸不勝何也於是仁傑與王方慶俱在二人同辭對曰雙陸不勝無予也天其意者)
(以儆陛下乎且太子天下本本一搖天下危矣)乘舟判為二(義陽王琮子行休始琮與二弟同死)
(桂林開元四年行休請身迎柩既至無封樹議者謂不可復得行休歸地布席以祈是夜夢王乘舟舟判為二)
(既而適野見東州中斷乃悟)在洛南洲(行休既至趣其所發之如言而一節獨闕行休號而寢夢)
(琮告曰在洛南州明日直殯南得之於是以三喪歸)帝夢(惠宣太子業有疾帝憂之一夕容髮為變因假)
(寢夢獲方寤而業少間)年踰四十當貴(裴寂過華山祠祈神自卜夜夢老人謂曰君年踰四)
(十當貴)杜如晦(薨帝後忽夢如晦若平生)魏徵(疾甚帝與太子至徵第是夕帝夢徵若平生及)
(旦薨)薛收(卒秦王即位嘗夢收如平生)夢進讜言(虞世南卒帝後數歲夢進讜言若平生)
夢人遺雙筆(李嶠為兒時夢人遺雙筆自是有文辭)王涯(既族女為竇訓妻以痼病免家)
(人紿告涯當貶忽夢涯自提首告曰族滅矣惟若存歲時無㤀我女驚號堕地乃以實告)賈餗(少與沈傳)
(師善傳師前死嘗夢云君可休矣餗寤而祭諸寢復夢曰事已爾叵奈何遂及誅)伊謹葬父(喪母)
(將合葬而不知父墓晝夜哭夢若有導者既發之舊志可按也乃得葬)劉昌(初城平凉當劫盟後將士)
(骸骨不藏昌始命瘞之夕夢若詣昌厚謝者昌具以聞德宗下詔哀痛出衣數百稱官為賽具斂以棺槥)書
皎皎白駒字(杜牧初牧夢人告曰爾應名畢復夢書皎皎白駒字或曰過隙也牧曰不祥也)顔
杲卿(初杲卿被殺徇首于衢莫敢收有張湊者得其髮持謁上皇是夕見夢帝寤為祭)夢日墜
以首承之(賈隱林奏曰臣嘗夢日墜以首承之帝曰非朕邪因令糾察行在)夢游帝居
(賀知章天寳初病夢遊帝居數日寤乃請為道士還鄊里詔許之)楓生腹上(張志和母夢楓生腹)
(上而産志和)持巨鑿破其心(尹知章少雖學未甚通解忽夢人持巨鑿破其心内若劑焉驚)
(悟志思開徹遂徧明六經)王勃夢告易(王勃嘗讀易夜夢若有告者曰易有太極子勉思之寤而)
(作易發揮數篇)與人論大衍數(李適嘗夢與人論大衍數寤而曰吾夀盡此乎)長庚(李白)
(之生母夢長庚星因以命之)鳳集其身(王遠知母晝寢鳳集其身因有娠)男子求為
妻(堅貞節婦李者十七嫁為鄭廉妻未踰年廉死夜夢一男子求為妻初不許後數數夢之李自疑容貎未)
(衰醜所召也即截髮)夢帝騎而上天(武士彠自言嘗夢帝騎而上天帝笑曰爾故王威黨也)
御大車載日月行中衢(鄭光孝明皇太后弟會昌末夢御大車載日月行中衢光輝洪)
(洞照六合寤而占之工曰君且暴貴)登湛露殿(傳游藝嘗夢登湛露殿既寤以語所親有告其謀反)
(者下獄自殺)夢人晳而髯逼已(李林甫夢人晳而髯逼已寤而物色得裴寬類所夢曰寬)
(欲代我因李遇之黨逐之其後楊國忠代林甫貎類寬云)夢李靖李勣(安禄山起軍擊契丹還奏)
(夢李靖李勣求食於臣乃祠北郡芝生于梁其詭誕敢言不疑如此)夢神决脅以入(肅宗章敬)
(皇后吳氏肅宗在東宫后因蒙幸忽寢厭不寤太子問之辭曰夢神降我介而劒决我脅以入殆不能堪燭至)
(其文尚隱然生代宗為嫡皇孫)解佩帶履而行(樂彦禎嘗夢解佩帶履而行既寤曰此神告我)
(下將有背乎已而軍亂果因彦禎廹為乘門尋殺之)大幡出指端(劉仁恭嘗自言夢大幡出指端)
(年四十九當建旄節李國威惡之補景城令)上相儀衞甚盛(方式卒謚曰頃吏部郎中韋乾)
(度曰始式刺蜀州劉闢結難即謂闢曰向夢公為上相儀衞甚盛幸無相忘闢喜以為祥後闢發兵署牒首曰)
(闢副曰式參謀曰符載大節己虧不宜得諡)夢持金(劉漢宏董昌使斬于市叱刑者曰吾節度使非)
(庸人可殺我嘗夢持金殺我者必錢鏐也昌命鏐斬之)夢巨人畀大稱(上官昭容者名婉兒)
(初鄭方妊夢巨人畀大稱曰持此稱量天下婉兒生踰月母戲曰稱量豈爾邪輒啞然應後内秉機政符其夢)
夢以西江水滌腸(五代王仁裕喜為詩其少也嘗夢剖其腸胃以西江水滌之顧見江中沙)
(石皆為篆籀之文由是文思益進乃集其平生所作詩萬餘首為百卷號西江集)諸門悉署權
字(蕃鎮程權始名執恭嘗夢滄諸門悉署權字乃改名以應之及入朝詔刺史鄭權代之)羣鹿度
水(史思明愛優諢寢食常在側優者以其忍恨之是夜思明驚據牀叱咤優問故荅曰我夢羣鹿度水鹿死)
(而水乾云何俄如匽優相謂曰胡命盡乎少選駱悅以兵入)妖夢(燕王忠徙房州刺史數有妖夢)封
陽城侯(許超夢盜羊入獄元稹曰當得陽城令後封陽城侯酉陽雜俎)
白孔六帖卷二十三
