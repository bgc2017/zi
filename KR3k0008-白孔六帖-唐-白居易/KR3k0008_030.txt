白孔六帖卷三十唐白居易原本
宋孔傳續撰
言語(一)博物(二)
隠語(三)訥(四)
口齒(五)心(六)
視(七)聽(八)
面(九)胷(十)
手(十一)臂(十二)
言語(一)(慎言辯)(利口游說)(失言附誹謗)
白言語有章發言為詩言之無文(行之不遠)言以足志
(不言誰知其志也)好言自口言必有中非禮勿言哿矣
能言(巧言如流俾躬處休)不厭(公叔文子時然後言人不厭其言)言中倫(柳下惠)思
忠(君子有九思言思忠)無瑕(善言無瑕謫)千里應之(君子居其室出其言善則千里之外)
(應之)宰我子貢(言語科)作乂(洪範二曰言言曰從從作乂)立言(太上立德其次立言)
(立言謂身沒立言於世)身文(介子推曰言身之文)有徵(叔向曰君子之言信而有徵故遠怨於其)
(身)子産有辭(叔向曰辭之不可已也如是夫子産有辭諸侯頼之若之何釋辭)晏子一
言(君子仁人之言其利溥哉晏子一言而齊侯省刑也)輯矣(輯睦也詩曰辭之輯矣)一言而
善(傳曰叔向適鄭鬷蔑惡立於堂下一言而善叔向聞之曰必鬷明也下執其手以上曰子若不言幾失子)
(矣)大辯若訥(巧言如流)文子之賢(則聞呐呐)而仲尼之聖(且貴便便)文
以君子之辭(禮)加民(言出乎身加乎民)口實(以台為口實)惟口(起羞)出
好興戎有章(出言有章)大言小言(事君大言入則望大利小言入則望小利)
穆穆皇皇(言語之美)君子約言(小人先言)不以言舉人(不以人廢言君子也)
灋語之言(能無從乎)請事斯語辭達(而已矣)在耳之言吐
嘉言如木屑(王澄與人書曰胡母輔之字彥國吐嘉言如木屑霏霏不絶誠為後進領袖也)清
言理服言譚林藪(樂廣常與裴頠清言欲以理服之而頠為言譚之林藪)鄙小子
之狂簡(竊先生之餘論)我求懿德(爾有嘉謀)當喻以正義(豈移於浮辭)雖
嘉言可聽(而國章難廢)懷璧興詠(鑠金垂範)庶遵季布之諾(宜附周任)
(之言)其容不改(斯言有章)一言興邦(片言折獄)戒在三緘(應其千里)踐言
納言訥於言(敏於行)同心之言(其臭如蘭)貌言(華也)至言(實也)
苦言(藥也)甘言(疾也)言忠信孟子之知言(詖辭知其所蔽淫辭知其所䧟)
(邪辭知其所離遁辭知其所窮)慎言古者言之不出(恥躬之不逮)君子欲
訥於言三復(南容三復白圭)得無訒乎(子曰仁者其言也訒曰為之難言之得無)
(訒乎)駟不及舌(子貢曰)耳屬于垣(君子無易由言)過行(君子恥其言而過其行)
天何言哉(子曰予欲無言)一言(君子一言以為知一言以為不知言不可不慎也)呐呐
(如悅反小貌也趙文子其言呐呐然不出諸口)安定辭(審言語也)桃李無言(下自成蹊)鸚
鵡能言不離飛鳥(猩猩能言不離禽獸)口容止(不妄動)易出難悔(言易)
(以溺人不可不慎也)鉗口(結舌)大辯若訥言行君子之樞機(樞機之發)
(榮辱之主)含鋒(吉人之辭寡若含劒刃不敢動也)慎辭(叔向曰晉為伯鄭入陳非文辭不為功慎)
(辭也)懲如簧之言(緘若訥之辯)苟不戒於三緘(則必違於千里)在朝廷
之内(雖貴便便)於鄉黨之中(則宜呐呐)出口(文子如不出口)似不能言
言顧行(行顧言)既三思而後行(亦一言而為智)亂階(亂之所由生也則言語以)
(為階)慎乃出話賜不幸言而中(孔子云是使賜多言也)周廟三緘
(金人)管子曰吾畏事不敢事畏言不為言故如老吃(行年六十)
(如老吃耳)利口以言取人(失之宰我)口給(子曰禦人以口給屢憎於人焉用佞語)
巧言如簧(顔之厚矣)避辯士之舌端惡夫佞者(子曰是故惡夫佞者)
有言者(不必有德)惡利口(之覆邦家者)不辭費(有言無實也禮)恥之(有其言無)
(其行君子恥之)溺口(子曰君子溺於口注云言如溺水不能自治)口費而煩(言數煩也)舌
在(張儀舌在足矣)多言數窮(不如守中)喋喋(利口)婦有長舌(惟厲之階詩)美
言不信(信言不美老子)躁人之辭多脣舌(樓君卿之脣舌)亂政(書曰君罔)
(以辯言亂舊政)亂官(書無以利口亂厥官)利口惟賢(書)截截(書曰截截善諞言俾君子)
(易辭諞音辯)屢中(子貢曰億則屢中)不思若訥(徒務如流)巧言亂德言
訒辭煩給奪慈仁(子曰給奪慈仁奪亂也言給辯亂慈仁之德)辭有枝葉
(天下無道則辭有枝葉注虛華之言)口惠(禮口惠而實不至怨灾及其身)奪仁尚口(易曰尚口)
(乃窮)騰口(說也)禆竈多言(豈不或中)搖脣鼓舌(莊子)緩頰(漢王謂酈食其曰緩)
(頰說魏王豹謂徐言引喻)嗇夫利口捷給(張釋之言虎圈嗇夫)口諧(東方朔)響應
無窮(虎圈嗇夫代尉對文帝)失言智者不失言起羞(惟口起羞書)
口不道忠信之言為嚚(富辰曰傳)口過(言滿天下無口過)莠言自口
哀哉不能言(匪舌是出唯躬是瘁)效夷言(衛侯效夷言子之曰君其死於夷乎說其)
(言從之固矣)失口(君子不失口於人)千里違之(易曰君子居其室出其言不善則千里之)
(外違之)榮辱之主(易曰樞機之發云云)無徵(叔向言曰小人之言僣而無徵故怨咎及之)
言徐(單子會韓子于戚視下而言徐叔向曰單子其死乎)唯口起羞(俾躬自瘁)屢中之
能(雖聞子貢)數窮之戒(終見老聃)多言數窮(失辭獲戾)失言(不可與言而與之言)
(失言)其言糞土也(謂衛侯之虐)上漏其言(下失其臣)智伯失灌水之
言(魏武有齚舌之戒)辯舌端(君子避辯士之舌端)口給(給也)却秦軍(魯仲)
(連譚笑而解圍)下齊國(酈食其掉三寸之舌下齊國七十餘城)說楚(聲子)絶秦(吕相)雖
子貢之言(億則屢中)而老聃之戒(多言數窮)折天口舌在(張儀)宰
貢之言(蘇張之說)碧雞之詞(莊子)白馬之論(公孫龍)辯(文選)離堅合
異(辯也)劇譚膠言(辯而不依禮義曰膠言)折角(五鹿岳岳朱雲折其角)杜口
(齊有辯士田巴於狙邱稷下置館毁三皇而訾五帝一日伏千人有魯連子謂巴日先生之言似梟者惡人也)
(巴乃終身杜口不復敢言)服人之口(莊子曰服人之口不能服人之心乎)害義(家語曰小辯害)
(義小言破道)蘇秦陳六雄之利害以拒秦(六國合從也)子貢變五
國之興衰以存魯(存魯亂齊破吳強晉覇越十年之中五國之變子貢之辯)彈射否
臧(商𣙜得失)辯哉(家語子貢曰賜願齊楚合戰賜著縞衣白冠陳說其間利害使二國釋患唯賜能之)
(子曰辯哉)矯尾厲角(鬼谷先生曰蘇秦張儀一體也然其矯尾厲角含吐縱横張儀不如蘇秦是能)
(分人主之地也)送金(蘇秦抵掌而譚李兊送黃金百鎰)賜璧(虞卿躡蹻而說趙王賜白璧一雙)
解連環之璧(文子)喋喋利口(截截諞言)言惟可矣利亦博哉(未可)
(釋辭所宜從志)辭有枝葉(禮)美言(可以市)堅白(趙人公孫龍為堅白之譚玄黃所以)
(為白堅所以為利)一拜一起未足為勞(蜀伊籍使吳入拜孫權權曰勞事無道籍應聲)
(曰一拜一起未足為勞)宏辯陸賈(有辯口)抵掌河注(泉涌)懸河之辯
宰予子貢蘇秦張儀范睢蔡澤莊周公孫龍惠施桓
袁十人皆辯士也騁黃馬之劇譚(縱碧雞之雄辯)遊說縱
横之術合縱連衡(蘇張破横散縱使馳說之士無所開其口)虞卿說趙(史虞)
(卿游說士也躡屨擔簦說趙孝成王一見賜金百鎰白璧一雙再見命為上卿簦長柄笠)緩頰(見上注)
掉舌(蒯通曰酈食其伏軾掉三寸舌下齊七十餘城)立譚以口舌得官(婁敬)開
說語塞(語不行)辯說得其黨行不苟合(義在取容)黥布受戮
(無收朱建之謀)韓信伏誅(不取蒯通之說)否臧於人(利害於己)樞機之理(榮辱)
(在兹)巡其邦國(建以功名)長短術(主父偃學長短縱横之術)說煒煜而譎誑
(文選)甘言誘我甘辭(子以甘辭說子路盗跖責仲尼)誹謗謗議庶
人謗弭謗(國語曰厲王暴虐國人謗王王使衛巫監謗以告而殺之國人莫敢言於道路以目)
(王曰吾能弭謗)口語致罪(漢書)謗讟(傳曰君無謗讟)宫室崇侈謗讟竝作
(傳)腹心非謗理君父謗(鍾繇為廷尉聽君父已沒臣子得為理謗)下獄(毛玠)
(孝先人有云見黥面妻沒入宫者玠曰天不雨為此也太祖聞怒收玠下獄廷尉鍾繇詰曰自古有孥戮黥墨)
(下獄遂黜免)受誅(孔融以對孫權使有誹謗之言坐此棄市)彼有人焉(謀於長者)人胥
效矣(我無是乎)去自安之術(效滅族之計)聲聞于外(言不由中)利口覆
邦巧言亂德九歌導屈原之情(五噫寫梁鴻之恨)彼譖人者
(能無悔乎)惟君子乃能(非聖人之教)殺其管叔(見賦於䲭鴞)閔於周公
(用明於狼跋)玉石失真(卞和泣矣)駑驥齊駕(伯樂哀之)居下訕上(君子惡之)
誹謗之木孔未嘗語禁省事(楊師道正觀十年拜侍中性周謹未嘗語禁省事嘗)
(曰吾讀孔光傳想其遺風)口伐可汗(鄭元璹尚文藝突厥攻太原元璹持節往勞彼以不信咎中國)
(元璹隨語折責無所屈因謂頡利曰今掠財資劫人口皆入所部豈若仆旗接好則金玉重幣一歸可汗口伐)
(可汗如約朕何惜金石賜公哉)好醜必言(李蕃同平章忠謹好醜必言帝以為無隠)漏禁中
語(劉晏為京兆尹司農卿嚴莊誣劾晏漏禁中語)敏于辯論(李訓質狀魁梧敏于辯論多大言又)
(持詭辯激昂可聽)數言時政得失(張公謹數言時政得失太宗多所采納)李勣一
言(高宗欲立武昭儀為后畏大臣異議密訪勣勣曰此陛下家事無湏問外人帝意遂定贊曰武氏奮而唐)
(之宗属幾殱嗚呼不幾一言而喪邦乎)語泄(温造帝將用為諫官以語泄乃止)警悟而辯
(温彥博)敏於占對(高士廉)每論政事得失必陳古為諭(竇威)千
里外猶對面語(房元齡高祖曰每為吾兒陳事千里外猶對面語)言天下事若
素宦于朝(馬周贊曰周之遇太宗顧不異哉由一芥草茅言天下事若素宦于朝)會朝離
立偶語(王無競改殿中御史會朝宰相宗楚客楊再思離立偶語)附耳語(蕭復中官馬欽緒楫)
(宰相列從一附耳語既而從一密諗復曰有詔與公議向所奏不欲李勉盧翰聞知復曰堯舜有僉曰之言朝)
(廷大事尚當謀及公卿如勉等非其人當罷去)一言賢於十萬衆(馮盎或告盎叛太宗詔蘭)
(謨發江淮甲卒將討之魏徵諫曰王者兵不宜為蠻夷動勝之不武不勝為辱盎反未狀當懷之以德盎懼必)
(自來帝乃遣散騎常侍韋叔諧喻盎盎遣智戴入侍帝曰徵一言賢於十萬衆)徐彥伯樞機論
(以謂言者德之柄行之主志之端身之文也君子之樞機動則物應得失之見也可以濟身亦以覆身否泰榮)
(辱一繫之能審思而應精慮而動擇其交以後談則悔吝何由而至怨惡何由而生如此乃可以言也以為世)
(戒云)俗吏語(狄仁傑為兒時門人有被害者吏就詰誦書不置吏讓之答曰黃卷中方與聖賢對何暇)
(偶俗吏語邪)劾奏語指斥(周允元同平章武后宴宰相詔陳書傳善言允元曰恥其君不如堯)
(舜武三思劾奏語指斥后曰聞其言足以誡安得為過)議論必傅經義(郝處俊臨事敢言自)
(秉政在帝前議論諄諄必傅經義)議論高簡為時推向(陸象先)議論持正
有守(立)口辯(令狐峘)善敷奏機辯明銳(馬周)言如持水内石
(李綱乞骸骨帝罵曰卿為潘仁長史而羞朕尚書綱頓首曰潘仁賊也志殘殺然每諫輙止焉為其長史故無)
(愧陛下功成厚自伐臣言如持水内石敢久為尚書乎)語謬(劉洎曰頃上書有不稱旨或面窮詰無不)
(羞汗恐非所以進言者路帝曰卿言善朕能改之及征遼東詔輔皇太子監國帝曰以卿輔太子社稷安危在)
(焉宜識朕意洎曰願無憂即大臣有罪臣請按法誅之帝怪其語謬戒之曰君不密則失臣臣不密則失身卿)
(性疎而果恐以此敗)劉洎贊曰(洎之忠不能自申於上況其下哉古人以言為戒可不謹歟)夢
進讜言若平生(虞世南死帝夢)論議持正(世南)欲有所言目禁輙
止(關播盧杞雅知播韋柔可制因從容言播材任宰相其儒厚可鎮浮動乃拜同平章事政一決於杞嘗論)
(事帝前播意不可避坐欲有所言杞目禁輙止退讓播曰以君寡言故至此奈何開口争事邪播即喑畏毋敢)
(與争)循謹無所駮異(董晉同平章方竇參得君裁可大事不關咨晉晉循謹無所駮異參欲以)
(其弟申為吏部侍郎諷晉以聞帝怒曰無乃參迫卿為之邪晉謝具道所以然帝問參過失晉無敢隠由是參)
(罷宰相晉皇恐上疏固辭位)陸贄曰(人之難知堯舜所病胡可以一酬一詰而謂盡其能哉)談
辯華給(崔蕘)自負其辯(黎幹自負其辯沾沾喜議論)單議悟主(楊炎同平章言)
(租賦庸調法自是人不土斷而地著賦不加斂而增入版籍不造而得其虛實吏不誡而姦無所取輕重之權)
(始歸朝廷矣炎興嶺表而以單議悟主)詳辯(李固言吃接賓客頗謇緩然每議論人主前乃更詳辯)
陽瘖(王徽為戶部黃巢入關為賊所執廹還將汙以官徽陽瘖不答以刃環脅卒不動)應對如
響(宇文融神明警敏應對如響)不為偽辭悅人(韋貫之名純沉厚寡言與人交終歲無款)
(曲不為偽辭以悅人)辯給粉澤其非(盧從史擢昭義節度既得志寖恣不道至奪部將妻而能)
(辯給粉澤其非孔戡等屢以直語争刺初唯唯後益不從)以口語軒輊事機(楊虞卿性佞柔)
(就黨中為最能唱和者以口語軒輊事機故時號黨魁)誕譎敢言(張宿憲宗為廣陵王時因張茂)
(宗薦尉得出入邸中誕譎敢言)坐漏禁中語(張宿數召對不能謹密坐漏禁中語貶柳丞)游
公卿間(熊望悅險躁以辯說游公卿間)談辯可喜(楊虞卿父寧談辯可喜)古興亡
事(劉蕡明春秋能言古興亡事)以口舌緣飾(王世充涉書傳善占對習法敢舞文上下人或)
(辯駮世充以口舌緣飾衆知其非亦不能屈也)口陳移用費數千名(崔仁師遷度支郎中)
(嘗口陳移用費數千名太宗怪之詔黃門侍郎杜正倫持簿使仁師對唱無一謬帝竒之)時事無不
言(白居易工文章被遇憲宗時事無不言湔剔抉摩多見聽可)居若不能言(桓彥範志忠孝)
(居若不能言及議論帝前雖被詰讓而安辭定争辯争愈切)危言切議(宋璟張嘉貞後為相閱堂)
(按見其危言切議未嘗不失聲嘆息)議論有體(張鎬惟簡重)清談終晷不及榮
利(楊綰性儉約清談終晷而不及榮利欲干以私聞其言必内愧止)動人以言所感己
淺言又不切人誰肯懷(陸贄言欲紓多難收羣心惟在赦令而已動人以言所感己淺)
(言又不切人誰肯懷)善談確(劉伯芻有風度善談確而動與時適論者少之)移人(王叔文能以口)
(辯移人)口無二言(衛大經)與語見其冲遠(盧弘宣元和中鄭權帥襄陽辟署幕)
(府李愬代權二人交憾弘宣始謁愬敕左右謹衛既與語見冲遠不覺洗然)能劇談(宋子奢為人樂)
(易能劇談以經誼緣飾)重謹(苗神客性重謹未嘗語禁中事人及其醉問之亦熟視不答)論事
者以單言進(劉祥道疏曰永徽以來論事者或以單言進)族立黨語(元結今有仁恤)
(之令憂勤之誥人皆族立黨語指而議之)善談名理(鄧王元裕好學善談名理)談詭(和逢堯談)
(詭當大事敢邀福)言直不敢專權(李峴韓擇木曰峴言直不敢專權)片言悟主
取宰相(房琯贊曰琯以忠誼自片言悟主而取宰相)占奏敏給(元載為度支郎)道路
目語不敢復議(李少良上書詆其醜狀載怒殺少良道路目語不敢復議)稱道皆詩
書(史孝章性修謹)漏言(宋申錫文宗時同平章事除王璠京兆尹密論帝旨璠漏言而守澄黨鄭注得)
(其謀)不詳之言(李晟詔罷兵通王府長史丁瓊者嘗為張延賞擠抑内怨望乃見晟曰以公功乃奪)
(兵柄夫惟位高者難全盍蚤圖之晟曰君安得不詳之言執以聞)九弊(陸贄九弊騁辯給衒聰明上之)
(弊也)人人助為談說(吳士矩文學蚤就喜與豪英游故人人助為談說)誕譎敢言
(鄭雲逵)進見不敢出一言及天下事(崔損性齪齪延英進見不敢出一言及天)
(下事)樂瘖默(柳宗元貶永州雅善蕭俛詒書言情曰讀易困卦至有言不信尚口乃窮往復益喜曰嗟)
(乎余雖家置一喙以自稱道詬益甚耳用是更樂瘖默與木石為徒不復致意)辯士臨說(杜洪淮南)
(將劉存濬次傳城洪軍氣沮存使辯士臨說)嚴默終日(孔述睿雖與親朋燕集至嚴默終日人皆)
(畏之)善辭令(温彥博性周謹善辭令每問四方風俗臚布誥命若成誦然)發言陋鄙(李林)
(甫無學術發言陋鄙聞者竊笑)政事多所關訪(王紹謹密主計凡八年政事多所關訪紹亦未)
(嘗一言漏于人)於大議論往往有所合(杜悰有大臣體)以捭闔干時(張濬)
(不得志乃羸服屏居金鳳山學從横術以捭闔干時)說王敬武(王敬武在平盧軍最彊累召不肯應)
(濬往說之而敬武已臣賊不迎使者濬責之曰公為天子守藩今使者齎詔至不北面俯伏而敢侮慢公乃未)
(識君臣大分何以長吏民哉敬武愕貽愧謝)李抱真說王武俊(李抱真沉慮而斷王武俊)
(反以數騎馳入見武俊曰泚希烈争竊帝號滔攻貝州此其志皆欲自肆于天下足下既不能與競長雄捨九)
(葉天子而臣反虜乎且詔書罪己禹湯之心也方上暴露播越公能自安乎因持武俊涕下交頥武俊亦感泣)
解語(馬嗣孫為人懦暗少學劉眗罷相常侍孔昭序建言常侍班當僕射前嗣孫責御史臺檢例臺言故)
(事無所見據今南北班位常侍在前嗣孫即判臺狀施行劉眗大怒崔居儉楊言于朝曰孔昭序解語是朝廷)
(無解語人也)述慮(劉洎非言無以述慮)諄複(王世充言語諄複百緒)遽言亟辯(權德)
(輿善辯論李吉甫秉政用李絳參贊是時帝切于治事無鉅細悉責宰相吉甫絳議論不能無持異至帝前遽)
(言亟辯德輿從容不敢有所輕重)
博物(二)
白博物君子(晉侯謂子産云)彊識(記曰博聞彊識而讓者謂之君子)多識(晉侍中王)
(粲博物多識)指掌(張華彊記四海之内若指諸掌)顯節陵中策(嵩山之下有人得簡一枚)
(上有兩行科斗書張華問束晳晢曰此漢明帝顯節陵中策驗之果然也)識亡書(漢書上幸河東亡書)
(三篋詔問知者唯張安世字子孺識之具得其事後得亡書校無所遺上竒之擢拜尚書郎)龍肉鮓
(陸機饋張華鮓發噐曰此龍肉也賓客未信華曰以苦酒漬之必有異漬酒五色光起機反問鮓主主曰茅積)
(下得白魚質狀殊常作鮓美故相獻也)蛇化為雉(武庫封閉甚密忽有雉雊張華曰此蛇化為之)
(開視雉側果有蛇蛻也)桐材擊石鼓(吳郡臨平岸崩出一石鼓槌之無聲帝問張華華曰取蜀)
(中桐材刻為魚形叩之則鳴矣如其言果聲聞數里)孔子識土怪(羵羊)辨防風骨孔
鼨鼠(盧若虛多才博物辛怡諫為職方有獲異鼠者豹首虎臆大如拳怡諫謂之鼮鼠若虛曰非也此許)
(謹所謂鼨鼠豹文而形小一坐驚服)鍾山壙中銘(鄭欽說通歷術博物初梁太常任昉大同四年)
(七月於鍾山壙中得銘曰龜言土蓍言水甸服黃鐘啟靈北瘞在三上庚墮遇七中已六千三百浹辰交二九)
(重三四百圯當時莫能辯者因藏之戒諸子曰世世以銘訪通人有知之者吾死無恨昉五世孫升之隱居商)
(洛寫以授欽說欽說出使得之於長樂驛至敷水三十里忽悟曰卜宅者廋葬之歲月而先識墓圯日辰甸服)
(五百也黃鍾十一也繇大同四年郤求漢建武四年凢五百一十一年葬以三月十日庚寅三上庚也圯以七)
(月十二日己巳七中己也浹辰十二也建武四年三月至大同四年七月六千三百一十二月月一交故曰六)
(千三百浹辰交二九十八也重三六也建武四年三月十日距大同四年七月十二日十八萬六千四百日故)
(曰二九重三四百圯升之大驚服其智)霓裳拍(王維客有以按樂圖示者無題識維徐曰霓裳第三)
(疊最初拍也引工按曲信然)阮咸器(元行沖有人破古冡得銅器似琵琶人莫能辯行沖曰此阮咸)
(所作器也)姑洗角(楊收涔陽耕得古鍾高尺餘收叩之曰此姑洗角也既劀拭有刻在兩欒果然)古
鼎銘(五代張策少聦悟父同居洛陽敦化里浚井得古鼎銘曰魏黃初元年春二月匠告于同以爲竒策)
(時年十三居同側啟曰漢建安二十五年曹公薨改元建康是歲十月文帝受禪又改黃初是黃初元年無二)
(月也銘何繆邪同大驚異之)狼星直日(江南李嗣主詰旦殿庭忽見殘麞一脚視之乃獸食之餘)
(詢宿衛莫知所以遂使人詢陳陶陶曰昨暮乃狼星直日故耳嗣主嘆曰真鴻儒矣)
隱語(三)
白廋辭(國語范文子曰有秦客廋辭於朝卿大夫不知也吾得其二焉武子怒曰童子三掩人於朝以)
(杖擊之折笄廋辭謂作隱語也)庚癸(吳申叔儀乞粮於魯公孫有山有山曰若登首山以呼曰庚癸乎則)
(諾注云西方主穀癸主水軍中不敢出粮故爲隱語)麥麴芎藭(楚申叔展問還無社曰有麥麴乎有)
(山芎藭乎注二物可以禦濕欲使無社逃難於泥中)郭舍人請東方朔隱語(漢書)黃
絹幼婦外孫韲臼孔有美醬乎有梁米乎并乞墨一枝
(許欽眀為凉州都督嘗輕騎按部會突厥默啜兵掩至被執賊與皆至靈州使說之降欽明至城下呼曰我乏)
(食有美醬乎有梁米乎并乞墨一枝時賊營四面阻水惟一路得入欽眀欲選將束兵乘夜襲賊也而城中無)
(寤其廋者遂見害)迷隱其辭(李乾祐擢御史大夫爲禇遂良所惡出邢魏二州刺史嘗爲書與所)
(善刺史取朝廷事迷隱其辭爲吏所賣遂良白發於朝坐流驩州)廋文(王廷湊始廷湊賤微時鄴有道)
(士爲卜及得鎮迎事甚謹復問夀幾何子孫幾何荅曰公三十年後當有二王已而廷湊立十三年死蓋廋文)
(也)私䦧隱語(高駢擢發吏百餘號察子厚廪食令居衢閧間凢民私䦧隱語無不知)折其
文爲十二言(叚居正妻謝字小娥居正與謝父同賈江湖上並爲盗所殺小娥轉側丐食至上元)
(夢父及夫告所殺主名離折其文爲十二言持問内外姻莫能曉李公佐隱占得意曰殺若父者必申蘭殺若)
(夫者必申春小娥泣謝歲餘得蘭于江州春于獨樹浦)曾崇範妻(凢許聘數人其夫趣死一夕夢)
(人謂曰田頭有鹿迹田尾着日炙乃汝之夫也後嫁崇範方悟江南野史)舅得詹事(朝野僉載張說)
(女嫁廬氏常爲舅求官說不語它日復問說但指支床龜女欣然歸告其夫曰舅得詹事矣後果然也)大
眀寺水(太保令狐綯鎮淮南慕容班嘗與從事俱遊大明寺之西廊見壁前題云一人堂堂二曜重光)
(泉深尺一點去冰傍二人相連不欠一邊三梁四柱烈火燃添却雙勾兩日全諸賓顧之皆莫辯獨班曰一人)
(大字也二曜者日月明字也泉深尺一者寸土寺字點去冰傍水字二人相連天字不欠一邊下字三梁四柱)
(烈火燃無字添却雙勾兩日全比字得非大明寺水天下無比也衆恍然桂苑叢談)其文初不可
曉(五行志貞觀十七年八月涼州昌松縣鴻池谷有石五青質白文成字曰高皇海出多子李元王八十年)
(太平天子李世民十年太子李治書燕山人士樂太國主尚注譂奬文仁遇千古火王五王六王七王十風毛)
(才子七佛八菩薩及上果佛田天子文武貞觀昌大聖延四方上不治示孝仙戈入爲善其文初不可曉而後)
(人因推己事以驗之蓋武氏革命自以爲金德王其佛菩薩者慈氏金輪之號也樂太國主則鎮國安樂公主)
(太平公主皆以女亂國其五王六王七王者唐世十八之數)碑隂八字(漢太尉許馘碑久磨滅諸)
(孫再刻之題八字碑隂曰談馬礪畢王田數七人莫能曉徐鉉父延休一見解曰談馬許字礪畢碑字王田重)
(字數七立字)王仲舒與同舍郎日置酒邀賓客相樂李藩名
彊致之(仲舒專爲俳說廋語相狎昵李藩一見謝不往曰吾終日不曉所語何哉)赤元生粟
(開元中含元殿火基下出丹至有隱語不可解言天漢三年赤元生粟木下有子傷心過酷此亦不能辯也出)
(百家鱠)淮西石䜟(宣室志元和元年九月裴晉公往征吳元濟至境上因發地得石刻有雞未肥)
(酒未熟之語解之者曰鷄未肥無肉也肥去肉爲己酒未熟無水也酒去水爲酉破賊之期在己酉乎後賊平)
(果以是日)
訥(四)(吃附)
白吉人寡辭(易)呐呐(見慎言門注)剛毅木訥近仁君子欲
訥於言周勃張相(二人言事未嘗出口)訥口(李廣訥口少言)口吃(揚雄口吃)
(不能劇譚)質厚(吳漢字子顔質厚少文造次不能以辭自逹)口訥心辯有珪璋之
質(郭林宗謂劉鴻儒)鄧艾口吃常稱艾艾(晉文帝戲曰艾艾爲是幾艾荅曰鳳兮鳳)
(兮是一鳳)期期不奉詔(周昌剛直而口吃高祖欲廢太子立趙王昌曰臣期期不奉詔)魯恭
王餘(季年好音樂口吃難言吳志)司馬相如(口吃而善於著書)孔囁嚅翁(竇鞏)
(平居與人言若不出口世號囁嚅翁)口吃而辯(陸羽)遇人不能道寒暄(五代孫晟)
(爲人口吃遇人不能道寒暄已而坐定談辯鋒生聽者忘倦)蹇緩(李固言口吃接賓客頗蹇緩)合
喙而隱志兮(幽嘿以待盡柳宗元閔生賦)言呐性魯(無特逹之節柳宗元上權補闕)
絳侯木訥爲漢元輔(陸相奏議趙武呐呐而爲晉賢臣絳侯木訥而爲漢元輔公孫洪上)
(書論事帝使難洪以十策洪不得其一及爲宰相卒有能名周昌進諫其君病吃不能對詔乃曰臣口雖不能)
(言心知其不可然則口給者事或非信辭屈者理或未窮人之難知堯舜所病胡可以一訓一誥而謂其盡能)
(哉)
口齒(五)
白脣亡齒寒(諺曰輔車相依云云)舌在(張儀開口示妻曰舌在足矣)口爽(老子曰五)
(味令人口爽)折齒(齊景公爲孺子牛而折其齒)編貝(東方朔曰臣齒如編貝)口容止
(不妄言也)見齒(高柴子羔執親之喪泣血三年未嘗見齒)齒决(禮濡肉不齒决乾肉齒决)摺齒
(魏齊笞范睢折脅摺齒摺音路合反)皓齒(文選)没齒(管仲奪伯氏駢邑三百飯蔬食没齒無怨言)
杜口婁敬(以口舌得官)張儀掉三寸舌匪舌是出徒
以口舌(藺相如)忠言不避截舌載翕其舌(翕合也)駟不及
舌莫捫朕舌婦有長舌口呿而不合舌舉而不
下(說文云公孫龍也)乳臭(漢書漢擊魏豹問曰魏大將誰也曰栢直曰是口尚乳臭)含香(應劭)
(漢官侍中言老口臭帝賜鷄舌香含之)口方(瀨鄉記老子口方)杜恕體論曰(束脩之業)
(其上在於不言其次莫如寡辭諺曰使口如鼻至老不失)周生烈曰(口者言之門脣者舌之藩齒者)
(脣之合也故子貢曰駟不及舌)三緘其口(家語孔子入太廟階左有金人焉三緘其口)防人
之口若防大川(大决所犯傷人必多子産云)孝經鉤命决曰(仲居海口言善)
(食海澤也)淮南子曰(趙襄子殺智伯豫讓欲報怨恐人識之乃落其齒以易其貎)齒化爲
石(神仙傳服神丹三百歲)異物志曰(西屠夾在海中以草染齒以黑勝白)張蒼無齒
(唯飲乳百餘歲卒漢書)夜生(晉書成帝杜皇后少有深色長猶無齒有求婚者輙中止及帝納采一夜)
(齒盡生)温嶠(先有齒疾拔之中風而卒)孔方口(婁師德)顔真卿(盧杞數遣人問方鎮)
(所便將出之真卿往見杞辭曰先中丞傳首平原面流血吾不敢以衣拭親舌䑛之公忍不見容乎杞銜恨切)
(骨)鉗口結舌(顔真卿令宰相宣進止御史臺作條目不得直進從此人不奏事矣陛下聞見止於)
(數人耳目天下之士方鉗口結舌)頭可斷舌不可禁(柳渾張延嘗怙權嫉渾守正遣親厚)
(謂曰明公舊德第謹言于朝則位可久渾曰爲吾謝張公渾頭可斷古不可禁卒爲所擠)爲文之士
亦多漁獵前作(戕賊文史快其意抽其華置齒牙間柳宗元答友人)掉長舌於公
卿間(劉嚴夫與叚校理書文粹)爵賞在其口吻(黎軒傳䆠者劉忠翼與左衛將軍董秀皆)
(有寵於代宗當盛時爵賞在其口吻)折齒(温廷筠不得志去歸江東令狐綯方鎮淮南廷筠怨居中時不)
(爲助力過府不肯謁丐錢楊子院夜醉爲邏卒擊折其齒訴於綯綯爲劾吏吏具道其惡行絢兩置之)飲
堇齒燋(張果帝謂高力士曰吾聞飲堇無苦者竒士也時天寒因取以飲果三進頽然曰非佳酒也乃)
(寢頃視齒燋縮顧左右取鐵如意擊墮之藏帶中更出藥傅其斷良久齒己生粲然駢㓗帝益神之)鴂舌
啅譟(柳宗元貶永州司馬雅善蕭俛移書言情曰楚越類間音聲特異鴂舌啅譟今聽之恬然不怪己與為)
(矣家生小童皆自然嘵嘵晝夜滿耳聞北人言則啼呼走匿雖病夫亦怛然駭之)虎口(郭知運)二
齒生(則天春秋高左右不悟其衰俄而二齒生詔改元長夀)五色齒(止戈集孔戣好術藝延接)
(方士多所傳授能口中現五色齒綵色光絢一瞬即改)舌端之㜸慘乎楚鐡(劉禹錫口)
(兵戒)浮危(所餘十九齒飄颻盡浮危韓愈贈崔二十六詩)齒落舌存(齒落未是無心人舌存恥)
(作窮途哭杜甫暮秋寄蘇侍御詩)皆碎(張廵每戰大呼嚼齒皆碎及尹子竒視之其齒存者不過三四)
老君剪舌(唐䕫州道士王法朗舌長呼字不正乃日誦道德經後夢老君剪舌)金剛石碎
佛牙(正觀中有僧言得佛牙所擊無堅物傳奕聞之曰我聞金剛石至堅唯零羊角可破試往擊之應手)
(而碎劉餗傳記)騰口任㘖㘖(柳宗元詩)羡君齒牙牢且㓗(韓文贈劉師服羡君)
(齒牙牢且㓗大肉硬餅如刀截)其有口舌者率以利啖之(劉晏其有口舌者率以利)
(啖之使不得有所訾短故議者頗言晏任數固恩)無掉爾舌以速爾咎(姚元崇口箴)
利口作戒長舌爲詩(同上)
心(六)
白我心匪石(不可轉也)我心匪席(不可卷也)如旌(楚王曰寡人心搖搖如懸旌)
無瑕(士蔿曰心苟無瑕何恤乎無家)不競(孔叔曰心則不競何憚於病)心不則德義
爲頑(傳)如面(富辰曰心之不同如其面焉)包藏禍心心能制義曰
度人藏其心(不可測度)心莊則體舒(心肅則容敬)心正而後身
脩(禮)方寸(徐庶曰方寸亂矣)心如結兮(詩)如水(鄭崇曰臣門如市臣心如水)
心若死灰(莊子)虚其心(老子)玄覽心照(老子曰滌除玄覽)丹府靈
府靈臺(並心也)中心不和不樂(而鄙詐之心入矣)外貎不莊不
敬(則慢易之心入矣)鄙吝心生(郭林宗曰逾月不見黃叔度則鄙吝心生)聖人無常
心(以百姓心爲心)以禮制心(書)志以道寧作德心逸日休(作僞)
(心勞日拙)至和爲性(最靈由心)非僻之心(無自入也禮)主張六志(緘縢七情)
楚王蕩而禄盡(徐庶亂而計窮)剖賢人之心(書)刳心而學道(言學)
(道先去其心也莊子)心計(桑弘羊以心計十三爲侍中)有臣三千惟一心(紂有臣億)
(萬惟億萬心予有臣三千惟心)同心(武王曰予有亂臣十人同心同德)啟沃(高宗謂傳說曰)
(啓乃心沃朕心)金石(後漢世祖指王常曰此家率江夏諸將輔翼漢室心如金石真忠臣也是日遷爲漢)
(中將軍)同心之言(其臭如蘭)劒承其心(晏子春秋曰崔杼弑齊莊公以戟鉤其頸劒承)
(其心)春秋元命苞曰(心者火之精成於五故人心長五寸)二人同心(其利斷金)其
心三月不違仁一心可以事百君(百心不可以事一君仲尼聞之曰小)
(子記之哉晏子春秋)凡人心險於山川難知於天(禮)夢人以刀開
心(異苑曰鄭玄師馬融三載無聞融鄙而遣之玄過於樹隂下假寐夢見一老父以刀開心謂曰子可以學)
(矣於是却返)孔心如山岳(尉遲恭隱太子常贈金皿一車辭以聞秦王王曰公之心如山岳然)
(雖積金至斗豈能移之)高世(温造張建封節度徐州造謝歸下邳慨然有高世心)心如鐡石
(契苾何力帝曰若人心如鐡石)感心疾(韋綬晚乃感心疾罷還第不極於用)蹙其心(祖君彦正)
(拔柱蹙其心即死)厚貎小心(高行周隸明宗悵下初爲禆將趙德鈞識之謂明宗曰此子厚貎而)
(小心它日必大貴宜善待之五代史)面醜心妍(韓愈送窮文)言必顧心心必副
事(陸贄言易曰聖人感人心而天下和平夫感者誠發於心而形於事事或未諭故宣之於言言必顧心心)
(必副事三者相合乃可求感)欲小(孫思邈曰心爲之君君尚恭故欲小詩曰如臨深淵如履薄冰小之)
(謂也)約之於心(陸贄上書曰惟勤思而熟計之捨己以從衆違欲以遵道遠憸佞親忠直推至誠去)
(逆詐斯道甚易行不耗神不劬力第約之於心耳)心爲萬事主(張玄素遷右庶子時太子承乾)
(事游畋不悅學玄素上書曰心爲萬事主動而無節則亂敗德之原實在於此)嘔出心(李賀母使婢探)
(囊中見所書多即怒曰是兒要嘔出心乃己耳)誓天(李抱真見王武俊武俊感其不疑乃指心誓天曰此)
(身已許公死久矣)多記損心(劉洎諫曰多記損心)披而示心(馬燧賊將徐廷光再拜燧)
(曰爾以吾爲欺邪今不遠數步可射我披而示心廷光感泣)夢持巨鑿破其心(尹知章少)
(雖學未甚通解忽夢人持巨鑿破其心内若劑焉)心沈抑以不舒兮(柳宗元閔生賦)擾
濁浮躁本之於心(韋承慶嘗謂人所以擾濁浮躁本之於心)治心莫若和平
(杜牧送人赴舉序)旣操心之大謬(欲當時之奏技望故園賦)鐫心鏤志(旁睨後逸)
(鐫心鏤志)錦心繡口(柳宗元乞巧文駢四驪六錦心繡口)將息之道當先理其
心(心閑無事然後外患不入韓崔羣書)忠(臣)寒膺(盧杞傳忠臣寒膺良士痛骨)雖長不
滿七尺而心雄萬夫(李白上韓荆州書)
視(七)(目附)
白非禮勿視視思明(君子九思)將思明也(杜蕢謂嬖叔曰爾爲君目將思)
(明也)無淫視(正視也)視遠惟明視曰明(洪範曰視曰明明作哲)目誠
(楚辭專專之目誠)凡視上於面則傲(下於帶則憂傾則姦傾謂旁視不正也)目不
别五色之章爲昧(傳)五色令人目盲見小曰明視
之不見(名曰微)以管闚天蔽明(冕而前旒所以蔽明)視之明也鑒
於賢(不在見於蚊睫)視之遠也觀於德(不在覩於秋毫)三年視蝨(百步觀毫)
(離婁)視下(單子會韓子于戚視下而言徐叔向曰單子其死乎衣有禬禬領也帶有結會朝之儀視不過)
(結禬之中所以導容貎以明之失則有闕今單子爲王宫伯而命事於會視不登帶言不過步貎不導容而言)
(不昭不導不恭不昭不從無守氣矣)四目(舜明四目而天下治)遠視(賈琮爲刺史升車褰惟遠視廣)
(聽紏察善惡百城震悚)尊其瞻視(君子正其衣冠尊其瞻視儼然人望而畏之)見秋毫
之末(離婁百步之外見秋毫之末)目逆(宋華父督見孔父之妻於路目逆而送之曰美而豔)竊
視(金日磾見武帝美人滿側日磾不竊視)忤視(馬融前授生徒後列歌妓盧欽受業不忤視)儀
禮曰(與大人言始視面中視抱注言書見面觀其顔色所傳言也)若父則游目無上
於面無下於帶(子於父主孝不主敬所視廣因覩安否)若不言(立則視祫坐則視膝)
天子視(不上於祫不下於帶)國君妥視(謂上於祫)大夫衡視(謂平視)士視
五步從長者上丘陵(則必向長者所視)視必下(將入戶)入戶奉
扃(視瞻無回)視速(右師視速而言疾有異志焉)視流(鄭伯視流而行速)覆視戴
目而視(傾耳而聽)察泉魚(觀天文)視目不眩(王戎)視日之蚤暮(禮)
目目若懸珠(東方朔自言)美目(盼兮)目擊貿貿(餓者貿貿然來貿貿)
(目不明貎)目動(臾駢觀秦使者目動而言肆懼我也必敗之)青白眼(阮籍能爲青白眼禮俗士)
(輙以白眼嵇喜候之籍見以青眼喜乃退)五色令人目盲(老子)喪明(子夏喪其子而喪其)
(明曾子弔之曰吾聞朋友喪明則哭之曾子哭子夏亦哭曰天乎予之無罪也曾子怒曰商汝何無罪也喪爾)
(親使人未有聞焉喪爾子喪爾明爾何無罪與子夏投其杖而拜之曰吾過矣吾過矣)左丘明喪
明厥有國語(司馬遷與任安書云)目者離之象(易離爲目)目如點漆(杜宏)
(理)治國而無禮(譬猶瞽之無相與倀倀乎其何之)瞭然眊然(孟子曰人之善不善)
(在乎目其心正則童子瞭然其心不正則童子眊然瞭音了眊音耄)重瞳(舜目)又(項羽目亦重瞳)不
瞬(列子引錐至曉其目不瞬)兩葉蔽目不見太山(鶡冠子)目所不見(故若)
(存若亡心所不繋故不生不滅)十目所視蜂目(豺聲)深目(而猳喙)睆目
眼如紫石稜閉門而泣(目盡腫)爛爛如巖下電(裴楷謂王戎之)
(睛)孔方瞳子黑白明澈(李密方瞳子黑白明澈煬帝見之謂宇文述曰左仗下黑色小)
(兒爲誰曰蒲山公李寬子密帝曰此兒顧眄不常無入衞)不能正視(永王璘貎陋甚不能正視)目
禁(關播與盧杞論事帝前播意不可避坐欲有所言杞目禁輙止)屏蔽(元稹曰聾瞽之君非無耳目左)
(右前後者屏蔽之不使視聽欲不亂可得哉)失明(令狐彰與魚朝恩有隙及用事彰不敢入朝會母喪)
(失明卒)白眼相公(張允伸性暴厲眸子多白燕人號白眼相公)崔光遠(瞳子白黑分明)
目恚(李林甫少選詔書出耀鄉九齡以左右丞相罷林甫嘻笑曰尚左右丞相邪目恚而送乃止)紿
病目行觸柱(朱延壽田頵之附朱全忠二人謀絶行密行密憂甚紿病目行觸柱)目睛黃
而夜有光(五代張彦澤目睛黃而夜有光顧視如猛獸)一目重瞳子(南唐李煜一目)
(重瞳子)晝能見星(武攸緒晚年瞳有紫光晝能見星)廞目(史思明)鷹視(五代秦王)
(從榮爲人輕儁而鷹視)目多白睛(五代漢高祖目多白睛凛如也)眼語(韓建昭宗東遷建從)
(至洛昭宗舉酒屬太祖與建曰遷都之後國步小康社稷安危繋卿兩人次何皇后舉觴建躡太祖足乃陽醉)
(去建出謂太祖曰天子與宫人眼語幕下有兵仗聲恐公不免也太祖以故尤德之)環視(羅洪信文㺹死)
(衆曰孰願主吾軍者洪信輙曰神命我矣衆環視以爲宜遂立之)低目窺覘(蘇安恒䟽)深目
而髯(趙來章卜人秦誗曰宜遇西人深目而髯乃得其實也)目如秋水(李泌賀知章曰此椎)
(子目如秋水必一拜卿相出鄴侯家傳)木睛(周寳唐立武選以高上擊毬較其能否而黜陟之至有致)
(鐡鈎于毬仗以相擊寳嘗與此選爲鐡鈎所摘一目暗失寳取睛吞之復擊毬獲頭籌遂授涇原勑賜木睛以)
(代之一日晨起潄木睛墜水棄之侍姬竊笑寳怒曰瞎漢何足笑遂殺之注木睛莫知何木置中無所礙視之)
(如真睛矣出吳越備史)視物隔褷䙰(玄花著兩眼視物隔褷䙰韓愈寄崔二十六)忽盲
(文粹皮日休九諷遇謗篇目正視兮忽盲)腦脂(腦脂遮眼卧壯士韓文雪後寄崔公)目眇號獨
眼龍(威名蓋代北李克用)目瞬如電(江南野史吳主璟目瞬如電)見善不敬與
昏瞽同(柳宗元送從兄序)其凝其盲(韓拘幽操目揜揜兮其凝其盲)目視昏花
(尋常間便不分人顔色韓文)伐眼(酉陽雜俎三尸上尸青姑伐人眼)闊視(藩鎮序闊視大言自)
(成一家)低目相視(劉總譚忠說總曰郡國弄兵低目相視可謂危矣)
聽(八)(耳附)
白非禮勿聽聽思聦(君子九思)無側聽(禮)舜逹四聦(而治天下)
耳不聽五音之和爲聾(傳)五音令人耳聾(老子)司聦(杜蕢飲工)
(曰汝爲君耳將司聦不聞樂是不聦也)文子曰聽者所以逹知也(所以成行也所)
(以致功名也不精不明不深不逹故上學以神聽中學以心聽下學以耳聽耳聽者學在皮膚心聽者學在肌)
(肉神聽者學在骨髓故聽之不深則知行之不誠凡聽之理虚心清淨耳無苟聽)耳屬于垣
天聽卑(秦宓曰天之至高而聽至卑蜀志)言猶在耳聽之不聞(名曰希)
聽曰聦聦作謀(洪範曰四曰聽)掩聦(大戴禮曰冕而前旒所以蔽明黈纊塞耳所以掩聦)
通人於己(文子曰言者所以通己於人聞者所以通人於己旣暗且聾人道不通)和聲入
於耳(而藏於心)坎爲耳(易)惟明在於聽政(不在聞螻蟻之鬪)惟聦在
於聽德(不在聞焦螟之聲)傾耳而聽之(可得而聞也)廣聽(賈琮事見上注)洗
耳(堯聘許由爲九州長由惡聞之洗耳於潁水)枕流(王武子曰流非可枕孫子荆曰所以枕流欲洗)
(其耳)逆耳(張良曰忠言逆耳利於行漢高紀)雉雊(高宗祭有飛雉升鼎耳而雊不聽之異也)忘
味(子在齊聞韶三月不知肉味)知音(伯牙彈琴鍾期聽而知其音)聽和而聦(國語單穆)
(公曰耳目心之樞機故視和則明視聽不和則有震眩)視秋毫之末(則不聞雷霆之音)兩
豆塞耳(不聞雷霆鶡冠子)傾聽求聲者(則耳苦而目樂定心管物者則神勞而形安同)
(在一身之上而休戚異者是天理殊宜造化白隔)言提其耳重聽何傷(黃覇爲郡)
(許丞老聾史請代之覇曰許丞廉史重聽何傷)諸葛亮(請杜徵至以徵聾於座上與書云伏聞德行飢)
(渴歴時云云徵以老病乞歸)孔纚纚令人忘倦(馬周岑文本謂所親曰馬君論事會文切)
(理無一言可損益聽之纚纚令人忘倦)進對失次(喬琳同中書門下平章事天下矍然駭之琳年)
(高且聵每進對失次所言不厭帝旨)顧目見耳(前蜀王衍顧目見耳)耳大(李忠臣帝嘗謂卿耳)
(大真貴兆)耳無根(袁天剛見馬周曰君耳無根夀不長)生缺左耳(商成已生而缺左耳)忽
睽(文粹皮日休耳方聦兮忽睽)耳冷(孟洪徽對宣宗曰陛下何以不知有臣何不以文字召用帝怒)
(曰朕耳冷不知有卿出朝野僉載)耳中天地(薛君曹見二青衣駕赤犢出耳二童子曰兜玄國在)
(吾耳中一童子傾耳示君曹乃别有天地花卉因捫耳投之至一都會城池樓堞窮極瓌麗因作思歸賦自童)
(子耳中落幽怪錄)三耳秀才(董謹爲太山府君呼爲錄事令決疑獄謹舉秀才張審通決之甚當)
(府君喜其聦敏爲於額上更添一耳旣還額極痒踊出一耳尤聦時人曰天有九頭烏地有三耳秀才亦呼爲)
(雞冠秀才同上)聞善不慕與聾聵同(柳文送從兄序)耳肅肅兮聽不聞
聲(韓愈拘幽操)丁寧附耳莫漏洩(韓退之月蝕詩)病聾(五代鄭玨在相位旣碌碌)
(無所爲自又病聾)提其耳(五代王峻曰兖州慕容彦超反迹已露若陛下出汜水則彦超入京師陛)
(下何以得之翟守素馳還具道峻言是時太祖已下詔西幸聞峻語遽自提其耳曰幾敗吾事乃止不行)
面(九)
白夫爲人子者出必告反必面(禮)女子出門必擁蔽其
面事親三日具沐其間面垢不學牆面(涖事惟煩)朋而
不心面朋也(友而不心面友也楊子)面長二尺(荀卿子曰有臣公孫吕身長十尺面)
(長二尺廣三寸名動天下)半面(後漢應奉字世叔行汝穎過袁賀門出半面不見賀二十年路見識之)
傅粉(何晏)面如凝脂(王右軍見杜弘理而歎曰面如凝脂目如點漆此神仙中人也)子西
袂掩而終(國語楚白公勝作亂劫惠王殺子西慙見葉公子高以袂掩面而終)夫差巾覆
而死(吳越春秋曰吳王夫差死羞見子胥以巾覆面今人謂之面衣也)面如驢面(吳書諸葛)
(子瑜)人心不同其如面焉(子産云)宋如周面長孔相觸(陳夷行楊)
(嗣復及夷行對延英帝以其面相觸頗不悅)沬面(狄仁傑送制獄歎曰皇天后土使仁傑為此乎即以)
(首觸柱血流沬面)不識(陸䞇旣放荒遠常闔戶人不識其面)兩面人(劉季述帝囚少陽院崔胤)
(告難於朱全忠請以兵除君側全忠封胤書與季述曰彼反覆宜圖之季述以責胤胤曰姦人偽書從古有之)
(必以為罪請誅不及族季述易之乃與盟允謝全忠曰左軍與允盟不相害然僕歸心於公并送一侍兒全忠)
(得書恚曰季述使我為兩面人自是始離季述)方面(五代寇彦卿方面)一尺之面(五代桑維)
(翰身短而面長常臨鏡以自竒曰人七尺之身不如一尺之面)面澤赤(袁天綱見馬周曰君面澤赤壽)
(不長)面如虎(袁天綱與韋挺游謂挺面如虎當以武處官挺善隠太子薦為左衛率)面如高
麗(楊再思張易之兄司禮少卿同休請公卿宴其寺戲曰公面似高麗)唾面(婁師德其弟守代州辭之)
(官教之耐事弟曰人有唾面絜之乃已)黑子似顔平原(柏良器父友王奐曰面黑子似顔平)
(原)黃面兒(賈餗會曲江故事尹自門步入揖御史餗騎而入御史楊儉蘇特固争餗曰黃面兒敢爾)
以帽障(李訓帝下詔暴訓注等罪李孝本猶金帶以帽障面奔鄭注)白面兒(五代劉鄩末帝)
(遣使者監督其軍鄩召諸將謀曰主上深居禁中與白面兒謀必敗人事)會面嗟黧黑(杜甫贈王)
(侍御)五行秀氣得之居多者為儁人(其色㶑灔於顔間其聲發而為文章劉禹)
(錫吕温集記)面紫色(五代漢高祖)面色青黑(五代羅弘信狀貌竒怪面色青黑軍中異)
(之)人罕識其面(五代崔梲遭世亂寓居于滑臺不遊里巷者十餘年人罕識其面)面有
銀光(方鎮編年錢鏐鎮吳越胡岳渡江畫工以貌奏歎曰面有銀光竒士也即召見)
胷(十)
白釋名曰胷臆也結胷(山海經曰有結胷國人為人結胷如人結喉也)貫胷
(又曰貫胷國為人胷有竅)孔子之胷文曰制作定世符運(春秋孔演圖云)披
胷(列子得卯披胷)淯水蕩其胷當味(值胷)洞胷逹腋開胷
毁骨碎胷傷胷(左傳魏犨爇僖負羈氏犨傷胷晉文矦愛其才使視之犨束胷而見使者)
漢高祖(與項羽對軍數羽十罪羽伏弩而射漢王中胷高祖詐捫指)長歎息(古詩)胷坼
而生禹(帝王紀禹母吞神珠云云)孔封常胷無疑事(封常清才而果胷無疑事)
匕首揕胷(于志寧贊曰志寧諫太子承乾幾遭賊殺然未嘗懼知太宗之明雖匕首揕胷不愧也)
胷有七黑子(高力士幼與母麥相失後嶺南節度使得之瀧州迎還不復記識母曰胷有七黑子)
(在否力士袒示之如言)穴胷(李密敗王伯當曰豈公一失利輕去就哉雖殞首穴胷所甘已)以手
指胷(五代王松以手指胷引郭子儀自誚)迷惑胷(下開迷惑胷窙豁斸株橜韓退之送文暢北遊)
二十八宿羅心胷(李賀高軒過)獨任胷臆(唐史吳兢上言芟刈股肱獨任胷臆)
(可為寒心)不置白黑於胷中(韓愈崔羣書所以言者懼足下以為吾所與深者多不置白黑)
(於胷中耳)胷有偃骨(酉陽雜俎太極真仙中名青琳青書者胷有偃骨)
手(十一)
白天將假手(傳)執子之手(詩)兩驂如手如臂之使手
六轡在手共飯不澤手(禮)論語隱義曰(齊桓公北伐中山還)
(倚柱歎曰天下珍物悉易得未得人肉食易牙歸斷其兒兩手以啖君)鉤弋夫人(漢書鉤夫人兩)
(手皆拳武帝披之手即展號曰鉤弋夫人)母囓手(搜神記曰周暢至孝每出母欲呼之自囓手暢心痛)
(即馳歸)羹爛(後漢劉寬欲朝婢翻羹汚朝服婢以手收之寬曰徐徐羹爛汝手)論語摘輔
象曰(仲弓鉤文在手是謂知宰我握戸是謂守道子游握文雅是謂繁士公冶長手握輔是謂道子夏握)
(五是謂受公伯周手握直期是謂病惡)鼠傷(晉高平劉柔夜鼠傷其手指惡之問淳于智智即以朱書)
(腕後横文為田字夜露手而卧明有一大鼠手前死)長者與之提攜則兩手奉長
者之手燕丹子曰(太子與荆軻置酒美人鼓琴軻曰好手太子即斷其手以玉盤盛而)
(奉之)繩貫(魏略曰鮑出字文才屬代飢出採蓬子母在家為賊繩貫手掌驅去出走斬賊奪母而還)纖
纖擢素手不分麈尾(王夷甫見美丈夫門)脩肱(契)長肘(李廣)握鉤(仲尼)
執雅(子貢)刻文(公孫述)摻摻女手手如柔荑為魯夫人
(宋仲子生而有文在其手曰為魯夫人)孔如亡左右手(房玄齡辭位帝遣使謂曰國家相眷)
(頼久一日去良弼如亡左右手)束手(太宗討高麗玄齡上䟽曰為中國患無如突厥而大小可汗相次束)
(手)握手(玄齡疾甚帝親握手與决)摸稜(蘇味道為相特具位未嘗有所發明脂韋自營而已常謂)
(人曰决事不欲明白誤則有悔摸稜持兩端可也故世號模稜手)搖手(李德裕帝欲授李訓諫官德裕)
(謂訓小人湏咎惡暴天下不宜引致左右帝語王涯别與官德裕搖手止涯帝適見不懌)手弱(王徽襄王)
(煴作亂煴逼召徽及僣號廹羣臣作誓牒徽託手弱卒不肯署)程知節白秦王(知節隱太子譛)
(之出為康州刺史白秦王曰大王去左右手矣身欲久全得乎知節有死不敢去)汙吏歛手(盧奐)
(為南海太守汙吏歛手)一手廢(盧照隣客東龍門山疾甚足攣一手又廢)斂手(李至遠知選事)
(疾吏受賄謝多所絀易吏肅然斂手)垂手過膝(前蜀王衍垂手過膝)毒手尊拳(五代李襲)
(吉晉王與梁有隙交兵累年後晉王數困欲與梁通和使襲吉為書諭梁辭甚辨麗梁太祖使人讀之至於毒)
(手尊拳交相於莫夜金戈鐵馬蹂踐於明時歎曰李公僻處一隅有士如此)繡其手迹於衣
(南平高季興莊宗嘗問季興曰吾已滅梁欲征吳蜀何者為先季興曰宜先蜀臣請以本道兵先進莊宗大悅)
(以手拊其背季興因命工繡其手迹於衣歸以為榮耀)霹靂手(裴琰之為同州司戶名動一州號霹)
(靂手)握手諄勞(沙陀傳李克用還過汴朱全忠邀之克用入舍上源舘全忠握手諄勞)手大
尺餘(翟天師名乾祐長六尺手大尺餘每揖人手過胷酉陽雜俎)炙手可熱(勢絶倫杜甫麗)
(人行)争指(柳玭纖瑕微累十手争指矣所以修已不得不至為學不得不堅)舉手伸縮便
有輕重(宦者序威柄下遷政在宦人舉手伸縮便有輕重)唾手可取(禇遂良翔旝雲朝唾)
(手可取)手打賊(李巨召入禁中對合旨帝大悅勑宰相與語久不得罷國忠怠對奉庭謂巨曰比來)
(人多口打賊君不爾乎巨曰誰為相公手打賊乎)
臂(十二)
白割臂而盟(魯莊公許孟任為夫人孟乃割臂而盟之遂生公子班)申蒯斷而鬭
(崔杼弑莊公申蒯後至將入御止申蒯聞君死請入門者告崔子崔子曰勿納蒯曰汝疑我與汝臂斷左臂與)
(門者門者將示崔子遂入蒯遂拔劎呼天躍而鬭殺七人未及崔子一呌而死也)李廣猿臂(漢書)
羿左臂長而善射(淮南子)齧母臂(史記曰吳起出衛郭門齧母臂辭别曰不為卿)
(相不入衛郭門)折臂三公(幽明錄曰羊叔子父墓人相云有帝王氣叔子掘斷之後相者再至曰當)
(出折臂三公後叔子馬墜折臂)一臂國(交州記曰儋耳國東有一臂國人皆一臂也)春秋元
命苞曰(湯臂四肘是謂神剛象月推移以綏四方也)過膝(蜀志先主長七尺五寸目顧見耳臂)
(垂過膝)李牧臂短(謝靈運詩曰李牧媿長袖)若身之使臂齧臂為盟
(續漢書曰單超河南人梁冀振動天下帝呼單超等五人入謀誅梁冀帝齧臂為盟也)蜀志曰(關侯)
(為流矢中左臂隂雨常痛伸臂與醫刮骨去毒流血盤中神氣自若)孔猿臂(郭知運)斷臂(王珂)
(牙將劉訓叩寢門珂疑有變叱之訓自袒其衣曰苟有它請斷臂)臂短(五代朱友謙附于晉醉寢晉王)
(帳中晉王視之顧左右曰冀王雖甚貴然恨其臂短耳)臂龍鱗奮(張亮程公穎稱亮卧若龍當大)
(貴亮曰國家殆必亂吾臂龍鱗奮矣)嚙臂(皇甫湜命其子錄詩一字悞嚙其臂血流)生子兩首
四臂(劉鋹天寳九年南海民妻生子兩首四臂南漢世家)斷臂仍&KR2367;&KR2524;(韓文征蜀聯句)連
臂歡咋(叛臣陳敬瑄黃巢亂僖宗幸奉天敬瑄夜召監軍梁處厚奉表迎帝繕治行宫令孜亦倡西幸)
(敬瑄以兵三千護乘輿宂從内苑小兒先至敬瑄知素暴横遣邏士伺之諸兒連臂歡咋行宫中士捕繫之呼)
(曰我事天子者敬瑄殺五十人尸諸衢由是道路不譁唐史)把臂(杜甫苦戰行臨江把臂難再得)矢
著臂(唐史王方翼為安西都護三姓咽麫兵十萬踵至方翼連戰矢著臂引佩刀斷去左右莫知)印
臂上曰風月常新(史諱錄曰明皇開元初被進者曰印選以綢繆記印臂上曰風月常新印)
(以桂紅膏則水洗不退)王畿如臂(陸贄曰王畿如臂而四方如指此天子大權也)堂下斷
臂(周仁軌酷嗜殺戳異日見堂下有斷臂惡之送于野數日往視故在)
白孔六帖卷三十
