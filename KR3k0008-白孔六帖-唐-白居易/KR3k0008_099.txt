白孔六帖卷九十九唐白居易原本
宋孔傳續撰
草木(一)草(二)
雜草(三)木(四)
雜果(五)桃(六)
李(七)橘(八)
櫻桃(九)梅(十)
梨(十一)棗(十二)
栗(十三)石榴(十四)
柰(十五)胡桃(十六)
草木(一)
白漸苞(禹貢曰草木漸苞注漸進長苞叢生)甲坼(易曰百果草木皆甲坼)麗土(百穀草木)
(麗乎土)草木之滋(禮曰喪有疾食肉飲酒必有草木之滋焉以為薑桂之謂也)人形(苻堅)
(伐晉晉謝玄禦之會稽王道子禱於鍾山求助至時堅見八公山上草木皆是人形遂敗若神之助也)有
時以生(周禮草木有時以生有時以死此謂天時也)潰茂(詩如彼草木莫不潰茂)黃落
(禮草木黃落斧斤入山林)土敝則草木不長(禮)樹藝(繇草木也司徒職云)孔室
韋(北狄室韋契丹每溽夏西保貣勃次對二山山多草木)崖樾(王徽同平章事是日黃巢入關僖宗)
(西狩冒夜出詰朝乃知追帝不及墮崖樾間為賊所執)候草木記歲(西域党項地寒五月草生)
(八月霜降無文字候草木記歲)知威名(張萬福帝召謂曰朕謂江淮草木亦知爾威名)草木荒
延(崔知温党項羌入寇權善才大破其衆欲遂窮追知温曰谿谷複深草木荒延萬分一有變不可悔)茂
遂(陳子昂上言先王以人通於天也於是養成羣生然後草木茂遂)見其滋蕪為喜(突厥)
(思摩帝置酒引思摩前曰蒔一草一木見其滋蕪以為喜況我養爾部人息爾馬羊不減昔乎)妖草媚
木(元結集負土為靈囿多妖草媚木)綠縟草木香(韋應物遊琅琊山寺)
草(二)
白小人之德草(草上之風必偃)去草(周任有言曰見惡如農夫之務去草芟夷藴崇之絶)
(其本根勿使能植左傳)萋萋(楚辭王孫遊兮不歸芳草生兮萋萋)書帶(三齊記鄭玄教學處有草)
(如薤而細俗謂之鄭康成書帶)酬恩(魏顆嫁先人之妾及戰見老人結草以亢杜回夜夢曰予所嫁婦人)
(之父也爾用先人之治命予是以報)滋蔓(傳無使滋蔓難圖也)青青河畔草(離離山上苖)
薙氏(掌芟草周禮)農夫務去(薙氏所除)不絶根而能植(必滋蔓而難圖)十
步(說苑曰十步之内有芳草)殺(薙氏榖草春始生而萌之夏日至而夷之秋繩而芟之冬日至而耜之若)
(欲其化也則以水火變之注萌夷芟耜皆謂刈也)有時以生(見上注)燒薙行水利
以殺草(季夏)庶草蕃蕪(書)彼茁者葭(葭草也茁出地皃)隕霜不殺
草(僖公三十三年)蓬蒿藜藿(傳)化(月令腐草化為螢)豐草(茂草幽草)鞠為茂
草何草不黃(詩)華而不實不植(松栢之下其草不植)具腓(百卉)
(具腓)池塘生春草權輿(大戴禮孟春冰泮百草權輿)朋友之墓(有宿草而)
(不哭宿草陳根也)秀英(爾雅草榮而實者謂之秀英而不實者謂之英)採擷野無青
草春草碧色秀草(不實)孔可藉以寢(五代史載陷羌記曰至湯城淀)
(草軟如茸可藉以寢)異草(皇甫鏄嘗與李道古共薦方士柳泌召入禁中因言天台山靈仙所舍多異草)
(願官天台求采之起徒步拜天台刺史)碧絲(李白詩燕草如碧絲)疾風知勁草(蕭瑀帝賜)
(詩曰疾風知勁草)靈草指佞(舊唐贊曰靈草指佞諫臣匡失袁與薛人中屈軼)草為人
(孫甑生能使草為人騎馳走)五月草生(党項地寒五月草生)仰風獵日(其間草甚多叢)
(者束兮靡者杳兮仰風獵日如立如笑兮杜牧晚晴賦)茂苑草菲菲(杜秋娘詩)露蔓蟲
絲多(初入汴口)塞草青(乾符六年童謠曰八月無霜塞草青將軍騎馬出空城漢家天子西巡狩)
(猶向東吴更索兵五行志)五色(金草生而五色崔融啓母廟碑)野田人稀秋草綠(張籍)
(詩)緣階(長短春草綠緣階如有情李白)翠羽(隂草濕翠羽柳文)霸者之瑞(山戎有紅)
(草葉如車輪色如朝虹齊桓植之以表霸者之瑞酉陽雜俎)
雜草(三)
白焉得萱草(言樹之背一名忘憂)葛之覃兮(施于中谷)葛生蒙楚(蘝蔓于野)
蓼蓼者莪(匪莪伊蒿)楚楚者茨(棘皃)朝菌斬其蓬蒿藜藿(而共)
(處之鄭桓公商人也)食野之苹(之蒿之芩呦呦鹿鳴云云)孔刺竹(王式徙安南都護浚壕繚)
(柵外植刺竹寇不可冒)醒醉草(開元遺事興慶池南岸有草數叢葉細心勁有醉者過其旁摘草嗅)
(之立醒謂之醒醉草)舞草(叚成式雜俎云舞草出雅州獨莖三葉葉如決明一葉在莖端兩葉居莖之半)
(相對人或近之歌及抵掌謳曲必動葉如舞)兔葵燕麥動搖春風(劉禹錫游玄都觀詩)
(言惟兔葵燕麥動搖春風耳)變晝草(杜陽編順宗即位拘彌國貢變晝草有類芭蕉可長三尺而一)
(莖千葉樹之則百步内昏黑如夜始藏於百寳匣中上見而怒曰背明向暗之物何貴并匣焚之)麒麟
草(元和時館閣湯飲待學士者煎麒麟草退耕傳)旗子草(五行志光啓元年七月河中解永樂生草)
(葉自相樛結如旗旌之狀時人以為旗子草)息雞草(五代史載陷羌記又東行至褭潭有息雞草尤)
(美而本大馬食不過一本而飽)草則蘭芷(又有異卉類合歡而蔓生轇轕水石柳宗元記)芸暉
草(杜陽編元載造芸暉堂芸暉香草也出于闐國香潔如玉入土不朽為屑以塗壁故名之)迎涼草
(杜陽編李輔國家夏則設迎涼草其色類碧榦若苦竹葉細如杉)
木(四)
白植物(木名)君子樹之(荏苒柔木君子樹之)嘉樹封植(傳韓宣子宴于季氏)
(有嘉樹焉宣子譽之武子曰敢不封植此樹也)勿伐(蔽芾甘棠勿翦勿伐召伯所苃)將軍大樹
(馮異有攻伐嘗坐大樹下人謂之大樹將軍)木魅(玄中記秦始皇伐大梓樹有青牛走入河遂立牛祠)
(也)又(老桑與龜言呼龜為元緒遂以桑煮龜云云)合抱之樹(生於毫末)十圍(文子曰十)
(圍之木起於一抱)七年(淮南子豫章生七年然後知)風摧(文選木秀於林風必摧之)不材
(山木以不材得終其天年)直木必伐(文子)丁丁(伐木丁丁)自刻(木以文自刻)邱木
(為宫室不斬邱木)木奴(李衡江陵千樹橘為木奴)工度(山有木工則度之)陽木隂木
(山虞仲冬斬陽木仲夏斬隂木陽木山北隂木山南)惟喬惟條(禹貢厥木惟喬厥草惟條)樛木
(詩)改柯(易葉)本實先撥(枝葉未有害本實先撥撥絶也)伐社樹(晉阮修宣子伐社樹)
(或止之修曰若社而為樹則社移樹而為社伐社樹則亡矣)孔徙植其家(姜皎帝在殿庭翫一)
(佳樹皎盛贊之帝遽令徙植其家)堂柱生槐(朱偓始家第堂柱生槐枝朞而茂既而偓秉政)波
羅樹(摩揭陀貞觀二十一年獻波羅樹樹類白楊)種樹(白居易東都所居履道里種樹)街樾
(吴湊為京兆尹兼兵部尚書先是街樾稀殘有司蒔榆其空湊曰榆非人所蔭既悉易以槐及槐成而湊已亡)
(行人指樹懷之)斫樹(劉漢宏鵶噪諸庭命斫樹或曰巨木不可伐怒曰吾將斬白蛇何畏一木)衣錦
將軍(吴越錢鏐臨安里中有大木鏐幼時與羣兒戲木下光化元年檢校太師號其幼所嘗戲大木曰衣)
(錦將軍)擊木(陸羽或獨行野中誦詩擊木徘徊)金玉為樹木(李蔚咸通十四年詔迎佛)
(骨鳳翔京師高貲相與集大衢金玉為樹木)木生花如人首(大食西南二千里山谷間有木)
(生花如人首與語輙笑則落)題葉(李巨川楊守亮為韓建所禽巨川械以從題木葉遺建祈哀)常
春木(杜陽編李輔國鳳首木高一尺雕刻鸞鳳之狀形枯槁毛羽脱落不甚盡雖凝寒之時置諸高堂大)
(厦之中而和煦之氣如二三月故别名為常春木縱烈火焚之終不焦黑焉)端正樹(上登馬嵬行至)
(扶風道旁花畔見石楠樹愛翫之因目為端正樹盖有所思也出太真外傳)行者如迎偃者
如醉(木勢黨伍兮行者如迎偃者如醉高者如逹低者如跂杜牧晚晴賦行戶郎切)聲音樹(都堂)
(南門道東有古槐垂蔭至廣或夜聞絲竹之聲則省中有入相者俗謂之聲音樹南部新書)平楚木
叢也(文選郡内登望詩注)林木窮僻(王龜傳永逹里林木窮僻)翠羽之木(柳宗元石)
(澗記翠羽之木龍鱗之石)林垠岑翳(賈循擢游擊將軍榆關守捉使地南負海北属長城林垠岑翳)
(寇所蔽伏)移牒取槐葉(酉陽雜俎西夏無槐惟夏州有一株或要槐葉移牒取)木妖(開元)
(遺事沈香亭木芍藥朝紅暮黃午碧夜白帝曰此木之妖也)壅之以黑墳暖之以春
日(舊史岑文本封事古人譬之種樹年紀緜遠則枝葉扶疎若種之日淺根本未固雖壅之以黑墳暖之以)
(春日一人搖之必致枯槁今之百姓頗類于此)
雜果(五)
白時果(珍果)家果(郭子曰楊氏子九歲孔君平指楊梅示之曰此君家果應聲對曰未聞孔雀是)
(夫子家禽)朱實(丹實甘實)夏熟(盧橘)夏成(素柰)春熟(朱櫻云云)孔甘之味
讓於孔融擲於潘岳(潘岳美姿容出市羣嫗擲果盈車而還)獻果(王母獻仙)
(桃於漢武帝)投我以木桃(木瓜木李)偷(東方朔偷王母仙桃也)不鬻(果實未熟不鬻)
(於市)賜(賜果於君前其有核者懷其核)致核(食棗桃李不致于核注為恭敬也)後君子(凡食)
(果實者後君子君子之後食也)甲坼(雷雨作而百果草木皆甲坼)其實離離(詩)素華
春發(雖無人而自芳)丹實秋成(豈不食而知味)貢惟任土孔樹果數百
株(柳宗元書曰城西有數頃田樹果數百株多先人手自封殖今已荒穢恐便斬伐無復愛惜)賜(裴諗)
(帝取御奩果以賜諗舉衣跽受帝即顧宫人取巾褁包之)獻果一盛(陸贄帝徙幸梁道有獻瓜果者)
(帝嘉其意欲授試官贄曰今獻果一盛則受之彼忘軀命者有以相謂矣)林珍(韓愈詩篚實摘林珍)有
實曰果(酉陽雜俎有實曰果又曰在木曰果)第果品(李肇國史補李直方第果品如貢士者以)
(綠李為首楞梨為副櫻桃為三甘子為四蒲桃為五或薦荔枝曰寄舉之首也)羞果鮮珍(憲宗皇后)
(郭氏為太皇太后文宗性謹孝事后有禮凡羞果鮮珍及四方竒奉必先獻宗廟三宫)
桃(六)
白始華(月令仲春驚蟄之日桃始華)灼灼有蕡(詩曰桃之夭夭灼灼其華其葉蓁蓁有蕡)
(其實)投我以木桃園有桃(其實可食)獻帝千年(漢武帝故事西王母齎其)
(桃七枚獻帝欲留核種之王母笑曰此桃一千年生華一千年結實人壽幾何乃止)三偷(漢武故事曰西)
(王母指東方朔曰仙桃三熟此兒已三偷也)武陵(有桃花源秦人避亂之所漁人至焉)成蹊(漢書)
(桃李不言下自成蹊)夏蔭秋實(韓詩外傳春樹桃李夏得其蔭秋得其實)露井(古詩桃生露井)
(上)殺士(齊景公有勇士三人恃功恣行天下公患之晏子曰可賜二桃令訃功而食三士初爭後讓皆)
(自殺反桃故曰二桃殺三士)啖君(韓子昔彌子瑕有寵於衛君食桃以其半啖君君曰忠乎以其美而)
(啖寡人及寵衰數以為罪)饋食之籩(其實棗栗桃周禮)後啖(孔子侍坐於哀公公賜之桃與)
(黍仲尼先飯黍而後啖桃公曰黍以雪桃也對之曰云云)鬼畏(莊子插桃枝於戸連枝其下童子人不畏)
(而鬼畏之是鬼智不如童子也)桃梗(戰國策蘇秦謂孟嘗君曰臣來過溜上有土偶人與桃梗語桃梗謂)
(土偶人曰子西岸之土也埏子以為人至歲八月降雨下溜水至則子殘矣土偶人曰吾復西岸矣子東園之)
(桃削為人降雨至則漂漂然將如何矣)碧桃(尹喜内傳老子西游與王母共食碧桃)穠華(詩何)
(彼穠矣華如桃李)孔(杏附)莊蹻之裔(南蠻自夜郎滇池以西皆莊蹻之裔有桃李)金桃
銀桃(西域康居入貢金桃銀桃詔令植苑中)植桃若霞(劉禹錫入為主客郎中復作游玄都)
(詩且言始謫十年京師道士植桃其盛若霞又十四年過之無復一存唯兔葵燕麥動搖春風耳以詆權近聞)
(者益薄其行)銷恨花(開元遺事明皇於楚苑中初有千葉桃花開盛帝與貴妃日夕宴花樹下帝曰)
(不獨萱草忘憂此花亦能銷恨)刻桃木為符(明崇儼刻桃木為符事見方術門)西王母
桃(酉陽雜俎洛城華林園内有冬桃十月始熟形如括蔞食之解勞亦名西王母桃)桃香異常
(史論在齊州時出獵至一縣界憩蘭若中覺桃香異常訪其僧僧不及隠言近有人施二桃因從經按下取出)
(獻論大如飯盌論時飢盡之核大如雞卵論因詰其所自僧導論北去上山越澗至一處布泉怪石非人境也)
(有桃數百株幹掃地高二三尺其香破鼻論與僧各食一蔕腹果然矣論亦疑僧非常取兩箇而返同上玉格)
枝葉拆青煙(樓東一株桃枝葉拆青煙此樹昔所種别來向三年桃今與樓齊我行尚未旋李白)
(寄東魯二稚子)紅糝(韓愈桃枝綴紅糝)崔護(清明日遊城外叩一莊門求飲有一女子以杯水遺)
(護意屬甚厚明年思其人復往叩門久無人應因書一絶後日復往聞哭聲一老父曰子非崔護邪吾女比見)
(桃花句絶食而卒崔亦感慟大呼曰某在此女遂復生本事集)助嬌花(御苑有千葉桃帝親折一枝插)
(于妃子寳冠上曰此花光能助嬌態出天寳遺事)桃花行(李嶠等作桃花詩帝令擇三十篇入樂府)
(謂之桃花行景龍記)陶氏(博異記紅衣人送酒歌曰絳衣披拂露盈盈淡染胭脂一朵輕自恨紅顔留不)
(住莫怨春風道薄情月中隨而送之踰墻入苑中乃桃花精也)川原遠近蒸紅霞(韓文桃源)
(行)桃花亂落如紅雨(況是青春日將暮桃花亂落如紅雨)岸夾桃花錦浪
生(李白鸚鵡洲)偏桃(出波斯國波斯呼為婆淡樹長五六丈圍四五尺葉似桃闊大三月開花白色)
(花落結實狀如桃子而形偏故謂之偏桃其肉苦澁不堪噉核中仁子甘甜西域諸國並珍之)第中大
杏(司徒馬燧子鬯以第中大杏饋竇文場文場以進德宗未嘗見頗怪鬯令中使就封其樹鬯懼進宅為奉)
(誠園出桂花叢談)争春館(揚州軍迹曰太守園中有杏花數十株每至爛開張大宴一株令一娼倚)
(其傍立館曰爭春開元中宴罷夜闌人或聞花有嘆聲雲仙散錄)杏花煙(李賀馬小憐鬢濕杏花煙)
野杏依寒坼(韋應物自蒲塘驛迴駕詩)漢帝杏(齊南郡之東南有分流山山土多杏大如)
(梨黃如橘土人謂之漢帝杏亦曰金杏)居鄰北郭古寺空(杏花兩株能白紅韓愈杏花詩)
二花(河東備錄曰阮文姬插鬢用杏花淘浦公呼為二花)
李(七)
白朱李(魏文帝書曰沉朱李于寒冰)穠華(見上)成蹊(見上)夏隂秋實(見上)投
我以木李鑚核(世說王安豐有好李常賣之恐人得其種乃鑚核而賣)折枝(世說)
(王戎年七歲見道旁李樹其子折枝諸小兒競取唯戎不動人問之荅曰道旁而子多必苦李果然)如瓶
(漢武内傳李少君云鍾山之李大如瓶)房陵(朱仲之李閑居賦云)不整冠(古詩君子防未然李)
(下不整冠)為姓(伯陽生李樹下遂指樹為姓)玉李(抱朴子蔡誕入山而還欺家人云到崑崙山有)
(玉李光明洞徹而堅須得玉井水洗使軟可食)翠質(傅玄李子賦曰潜實内結豐膚外盈翠質未變形隨)
(運成)詩(沈約詩曰青玉冠四海碧膚充外區化為中國實其下成蹊衢色潤房陵縹味奪寒山朱)孔九
都之李(北狄渤海果有九都之李)李冬有花(安金藏母喪廬墓側李冬有花)冰之以
寒水(蘇源明小洞庭讌籍李下雕籠冰之以寒水)美李(張九齡賦沉美李)李下無蹊
徑(李乂典選請謁不行時人語曰李下無蹊徑)李有九標(承平舊纂蕭瑀陳叔逹於龍昌寺看)
(李花相與論李有九標謂香雅細淡潔密宜月夜宜綠鬢泛酒無異色皆實事)龍耳墮血(琴莊美事)
(崔奉國家一種李肉厚而無核識者曰天罰乖龍必割其耳血墮地生此李也)李再花秋大霜
(酉陽雜俎)鼠精李(好事集王侍中家堂前有鼠從地出其穴則生李樹花實俱好此鼠精李也)詠
李花(元微之白樂天兩不相下一日同詠李花微之先成曰葦綃開萬朵樂天乃服葦綃白而織輕綃一)
(時所尚出高隠外書)李直方第果品以綠李為首(出國史補)風柔雨練
(風柔雨練雪羞比韓退之李花詩)碧實(冰盤夏薦碧實脆同上)見李思戒(𤨏言明宗不豫)
(馮道入問曰寢膳之間尤宜調謹因指御前果實曰如食桃不康他日見李思戒)李花釀酒(叙聞)
(錄憲宗以鳳李花釀换骨醪賜裴度)玉枝攅霜葩(韓愈李花詩奈何趁酒不省錄不見玉枝攅霜)
(葩)花作數團如飛仙狀(樞要錄沆陵伍貫卿家李花一月夜奴婢遥見花作數團如飛)
(仙狀上天去花上露水倏作雨數千點花則亡矣)白衣(天寳中處士崔元微東洛有宅入嵩山採术茯)
(苓回宅中蒿萊滿院時春季夜風月清爽忽有白衣引綠裳者曰姓楊一曰陶氏乃命坐月下色皆殊絶滿坐)
(芳香襲人)
橘(八)(柑柚附)
白厥苞錫貢(禹貢揚州厥苞橘柚錫貢注苞橘柚進之錫命乃貢言不常貢)千樹(史江陵千)
(樹橘其人千戶侯等)木奴(李衡種丼橘千樹號千頭木奴言利博也)為枳(周官橘踰淮北為枳地氣)
(使然)又(晏子使楚楚王使縳盜而至曰齊人也善為盜乎晏子曰橘生江北為枳水土異也今在齊不盜入)
(楚則盜豈非水土之使然乎)遺毋(見孝門注)秋食橘柚(周禮)瑞(建武故事曰西平將軍庾)
(亮進橘十二實同一核為瑞異也)丹橘(朱橘朱實)貢惟任土(果貴及時)再熟(潘岳有冬)
(夏再熟賦)湘水(張華詩橘在湘水側菲陋人莫傳逢君金華宴得在玉階前)雲夢之柚(吴氏)
(春秋)斬伐(楚辭斬伐橘柚别樹梅桃)遺太守子(後漢張磐子石為廬陵太守時有卒遺其子兩)
(枚柑鞭卒曰何以賂吾)黃甘不常御(崔寔正論曰橘柚之實堯舜不常御今臣妾有餘黃甘)
賦(晉胡濟黃柑賦植朱鳥之避鄉)贊(郭璞贊曰厥苞橘柚精者惟甘實染繁霜葉鮮翠藍)凌霜(宋謝)
(惠連賦曰質葳蕤而懷風性耿介而凌霜)胡甘(風土記曰有橘柚之甜美其頳者謂之胡甘)孔納
直于官(柳玭為嶺南節度副使廨中橘熟既食乃納直于官)貢(薛戎遷浙東觀察使所部州橘未貢)
(先鬻者死戎弛其禁)蔚湘岸之夕隂(李德裕瑞橘賦貞枝凝碧蔚湘岸之夕隂)動江潭
之秋色(華實變黃動江潭之秋色同上)分貢(劉晏自江淮茗橘珍甘常與本道分貢競欲先至雖)
(封山斷道以禁前發晏厚貲致之常冠諸府)黃柑(蕭嵩荆州進黃柑帝以紫帉包賜之)瀟湘姿
(杜甫詩嘗聞蓬萊殿羅列瀟湘姿)賜大柑(安禄山帝使中官輔璆琳賜大柑因察非常)布褁
柑子(益州每年進柑子皆以紙裹之他時長吏慮紙之不敬代以細布出唐拾遺)蓬萊橘(太真)
(外傳初開元末江陵進乳柑橘上以十枚種於蓬萊宫至天寳十載九月秋結實宣示宰臣曰朕近於宫内種)
(柑子數株今秋已來結實一百五十顆乃與江南及蜀道所進不異宰臣賀曰雨露所均混天區而齊被草木)
(有性憑地氣以潜通故得資江外之珍果為禁中之華實)甘踰萍實(劉禹錫為中丞謝柑子表甘踰)
(萍實剖食既同于楚謠)寒比蔗漿(析酲何慙於漢史同上)始發素榮俄成丹
實(贊皇一品集進瑞橘狀)橘中之樂不減商山(幽怪錄巴卭人家有橘園霜後橘盡)
(收斂大橘如三斗盎巴人異之剖開每橘有二叟鬢眉皤然肌體紅明皆相對象戲談笑自若一叟曰橘中之)
(樂不減商山但不得深根固蔕為愚人摘下耳)黃苞耀穎(劉禹錫謝柑子表)泊豐城港
(江淮異人錄陳允升好道撫州危全諷迎置郡中嘗夜坐危謂之曰豐城橘美頗思之允升曰方有一船泊豐)
(城港今為取之港去城十五里少選便還携一布嚢數百)青雲着葉密(白雪避花繁結子隨邊使)
(開筒近至尊杜甫柑園)橘社(異聞集柳毅見龍君叩海岸橘樹其樹名橘社也)幾歲開花
聞噴雪何人摘實見垂珠(柳宗元詩)密林耀朱綠晚歲有餘
芳(同上)南樓寺柑(舊唐史羅浮柑子開元中始有種於南樓寺其後常資進獻幸蜀幸奉天之歲)
(皆不結實)書後欲題三百顆(韋應物荅鄭騎曹贈青橘憐君卧病思新橘試摘猶酸亦未黃)
(書後欲題三百顆洞庭須待滿林霜)破柑霜落爪(杜甫詩)賜宰臣等朱橘(李德)
(裕橘賦序清霜始降上命中使賜宰臣朱橘各三枚盖靈囿之所植也)天漢之華星焜耀
(閬風之珠樹粲然)香若團於野露色凝沍於江煙(同上)比丹萍之
初實(樹隠方塘比丹萍之初實)與赤瑛而共妍(盤映皎月與赤瑛而共妍)并食不
割竊愧晏嬰之知捧之以拜重感桓榮之賜(同上)宣宗朝
有術者(董元素自江南來上召見留於翰林中宿泊夜召與語曰聞公頗有神術今南中柑橘正熟卿)
(能置之否元素對曰請安一合於御榻前數刻間有微風入簾元素乃啓其合柑子滿其中奏曰此江陵枝江)
(縣柑也遠處恐遲上嘗之驚歎開元記)
櫻桃(九)
白朱櫻(春熟)含桃薦廟(仲夏天子羞以含桃先薦寢廟又漢惠帝出離宫叔孫通曰禮有春)
(嘗果方今櫻桃可獻願陛下出因取櫻桃獻宗廟諸獻果自此始也)鳥含(吕氏春秋注以鶯鳥所含故曰)
(含桃)夏成(文選)賦(潘岳朱實賦曰煥若隋珠皎如列星)華林(晉宫闕銘曰含章殿及華林園有櫻)
(桃)彈丸(博物志櫻桃者或若彈丸)孔賜(李適天子夏宴蒲萄園賜朱櫻)擢無庸之𤨏
質蒙本枝以自庇(蕭穎士作伐櫻桃樹賦擢無庸之𤨏質蒙本枝以自庇雖先寢而或薦非)
(和羹之正味以譏林甫)韓愈櫻桃詩(漢家舊種明光殿炎帝曾書本草經)蠟帛丸雜
果中(李希烈始入汴聞戶曹參軍竇良女美彊取之嘗稱陳仙竒忠勇可用而妻亦竇姓願如姒媢者以)
(固其夫希烈許諾及希烈死子不發喪欲悉誅諸將乃自立未決有獻含桃者竇請分遺仙竒妻聽之因蠟帛)
(丸雜果中出所謀仙竒大驚與薛育率兵譟而入子出徧拜語已斬之)櫻桃有三種(櫻桃其種)
(有三大而殷者曰吴櫻桃黃而白者曰蠟珠小而赤者曰水櫻桃食之皆不如蠟珠楊膳夫錄)朱顔含
曉日翠色影長津(唐太宗詩)玉忩五見櫻桃花(李白久别離别來幾春未)
(還家玉忩五見櫻桃花)赤墀櫻桃枝隠映銀絲籠(杜甫往在詩)和以香
酪(召侍臣學士食櫻桃飲酴醿酒並以琉璃盤和以香酪唐景龍文館記)駢朱實以星繁
(蕭穎士伐櫻桃樹賦綴繁英兮霰集駢朱實以星繁)柳宗元謝賜櫻桃表(使發九霄集繁)
(星而積耀味調六氣承湛露而不稀盈眥而外被恩光適口而中含渥澤)青衣携籃(異聞集天寳初)
(有范陽盧子在東都下第嘗春暮乘驢遊行見一僧舍中有僧開講盧子方詣講筵至精舍門見一青衣携一)
(籃籠櫻桃在下坐因與同飱櫻桃青衣云娘子姓盧即盧子再從姑也盧便隨之姑年可六十以下盧為御史)
(大夫至是經三十年却到昔逢携櫻桃青衣精舍門遂下馬以故相之尊升殿禮佛忽然昏醉耳聞講僧云何)
(久不起忽自起立乃見身着白衫服飾如故訪其僕曰日已午矣)十二枚及一尺(衛公言滑)
(州櫻桃十二枚及一尺酉陽雜俎)夢遺(裴元裕羣從中有悅鄰女者夢遺二櫻桃食之及覺核墜枕側)
(同上)棖子臣櫻桃(黎舉欲以棖子臣櫻桃但恨時不同耳出金城記)李直方第果
品櫻桃為三(出國史補)西蜀櫻桃(也自紅野人相贈滿筠籠數回細寫愁仍破萬顆勻)
(圓訝許同憶昨賜霑門下省退朝擎出大明宫金盤玉筯無消息此日嘗新任轉蓬注唐制賜近臣櫻桃有宴)
(轉蓬自言流落如蓬之隨風任其轉徙也杜甫)養櫻桃(酉陽雜俎陳景思說勑使齊日昇養櫻桃至五)
(月中皮皺如紅柿不落其味數倍人不測其法)含桃之羞時令攸貴(況今採因御苑分自)
(天厨柳宗元謝表)
梅(十)
白摽實傾筐(詩摽有梅其實七兮又曰其實三兮又曰傾筐暨之票落也言漸落多)止
渴(魏武帝與軍士失道大渴而無水遂令曰前有梅林結子甘酸可以止渴士卒聞之皆口中水出遂得及)
(前源也)苦酸(鮑昭詩食梅常苦酸)摽梅之詠見彼詩人落梅之歌聞
諸樂府(古樂府有落梅之曲)南枝(大庾嶺上梅南枝落北枝開)調鼎之味和
羹(書曰若作和羹爾惟鹽梅)乾䕩(周禮饋食之邊其實乾䕩乾䕩梅也)賦(梁陳暄食梅賦曰魏無林)
(而止渴范留信而先嘗)嘉卉(詩曰山有嘉卉惟栗惟梅)生梅(吴志孫亮方食生梅使黃門以銀椀)
(并盖就藏吏取甘蔗餳黃門著鼠尿於餳中云云一云取蜜而漬梅)詩(墓門有梅)孔槁梅(蕭倣拜嶺)
(南節度使家人病取槁梅於厨以和劑倣知趣市還之)青梅(五代趙匡凝楊偓方宴食青梅匡凝顧偓)
(曰勿多食發小兒熱諸將以為慢偓遷匡凝海陵)梅煎(地理志洪州土貢梅煎)鹽梅相成
(王義方上言天子置公卿大夫士欲水火相濟鹽梅相成不得獨是獨非也)九英梅(常朝錄曰元稹)
(為翰林承旨朝退行至廊下時初日映九英梅隙光射稹有氣勃然百寮望之曰豈賜胃之章映日可見乎)
梅聘海棠(黎舉常云以梅聘海棠但恨時不同耳金城記)朔風飄夜香繁霜滋
曉白(柳宗元梅詩)安得健步移遠梅(亂插繁花向晴昊杜甫蘇端薛復醉歌)綠
英梅(李白遊慈恩寺僧獻綠英梅出海墨徽言)為梅拆屋(張洞林桂林記袁豐之居宅後有六)
(株梅開時曾為鄰屋煙氣所爍乃團泥塞竈張幕蔽風久而又拆其屋曰冰姿玉骨世外佳人但恨無傾城笑)
(耳)梅花賦(皮日休桃花賦余常慕宋廣平之為相貞姿勁質剛態毅狀疑其鐡腸與石心不解吐婉)
(媚辭然覩其文有梅花賦清便富豔得南朝徐庾體殊不類其為人也)
棃(十一)
白張公大谷(廣志洛陽北郊張公夏棃海内惟一樹潘岳閑居賦曰張公大谷之棃)真定
(魏武詔曰真定棃大如拳甘如蜜魏都賦云真定之棃)千樹(漢河濟之間千樹之棃其人與千戶矦等)
紫棃(尹喜傳老子西游與王母共食紫棃)津潤(蜀都賦曰紫棃津潤)玄光(漢武内傳有玄光棃)
蔽芾甘棠(勿翦勿伐注棠杜也一名杜棃而小也)孔季秋出華(杜景佺后嘗季秋出)
(棃華示宰相以為祥衆賀曰陛下德被草木故秋再華周家仁及行葦之比景佺曰隂陽不相奪倫瀆即為災)
(故曰冬無愆陽夏無伏隂春無淒風秋無苦雨今草木黃落而木復華瀆隂陽也)飣座棃(崔遠飣座)
(棃事見神彩門)樂遊之棃(北狄渤海果有樂遊之棃)鳳棲棃(地理志河中府土貢鳳棲棃)
轉枝棃(童子通神集曰房次律弟子金圖十二歲時次律問葛洪仙籙中事以水玉數珠手節之凡兩)
(編三百事次律賞以轉枝棃)洗粧酒(唐餘錄曰洛陽棃花時人多携酒其下曰為棃花洗粧)折
花簮之壓損帽簷(梁緒棃花時折花簮之壓損帽簷至頭不舉出祥雲志)李直方
第果品楞棃為副(國史補)九仙銀井(九仙殿銀井有棃二株枝葉交結宫中呼)
(為雌雄出金鑾密記)二棃(肅宗夜坐地爐燒二棃以賜泌穎王恃恩固求上不許曰汝飽食肉先生絶粒)
(何乃爭邪王請聯句穎王曰先生年幾許顔色似童兒信王曰夜枕九仙骨朝披一品衣一王曰不食千鍾粟)
(惟飱兩顆棃上曰天生此間氣助我化無為李泌家傳)洛陽報德寺棃(重六斤酉陽雜俎)
結一實大如升(李昇本徐氏湖州安吉人為安吉令先是其家有棃樹云結一實大如升其父)
(異之將獻郡守有謂其父曰此果非常年所有即上獻來年見徵安知復有此物不如勿獻其父然之因會鄰)
(里將共食即席割之有赤蛇在實中割者大驚投刃於地俄而赤蛇走其母榻之下尋之了無所見未幾其母)
(遂孕知誥吴越備史)淮口出夏棃(酉陽雜俎曹州及揚州淮口出夏棃)鳳止棠(陜州硤石)
(縣山中有棠一株甚偉古老傳云鳳止棠貞觀初有鳳止此木其後結實尤大如合掌狀團團婉轉有赤黃之)
(色其馨香脆美乃諸果之王職貢之珍也刺史韋堅為銘刻於石紀異記)張棃(杜甫詩張棃不外求)離
離玉潤(紫花開處擅美春林綠蔕懸時回光秋浦離離玉潤落落珠圓李遵作進棃表出耳目記)棃
花春(杭州其俗釀酒趁棃花春時熟號棃花春故白公杭州春望云紅袖織綾誇柿蔕青旗沽酒趁棃花)
(長慶集)秋棃滿地紅(李賀)曲水飄香去不歸棃花落盡成秋
苑(同上)山棃結小紅(杜甫雨晴詩)色好棃勝頰(詠懷)瑶光樓南多
紫棃(津陽門詩)
棗(十二)
白安邑(魏文帝詔曰凡棗味之美莫如安邑之御棗也)信都(魏都賦曰信都之棗)千樹(漢安)
(邑千樹棗人與千戶侯等)弱枝(閑居賦曰周文弱枝之棗)羊棗(孟子曾晳嗜羊棗而曾子不忍食)
雞心(廣志有雞心棗)遵羊洗犬(並棗名出爾雅)女贄(傳女贄不過榛栗棗脩以告虔)
(也)籩實(周禮饋食之籩其實棗)八月(八月剥棗詩)如瓜(漢書李少君曰臣並海上見安)
(期先生食棗如瓜)去婦(漢王吉字子陽東家棗樹垂吉庭中其妻取棗啖吉吉知乃去婦鄰人聞之欲)
(伐樹請吉吉乃還婦里人語曰東家棗完去婦復還)鮑焦歐(風俗通曰鮑焦耕田而食穿井而飲於山)
(中食棗或曰此棗子所植耶遂歐而死也云云)活人(韓子秦飢應侯曰秦王五苑之棗栗足以活人請王)
(發與之惠王依之)羊角(梁簡文詠棗曰風搖羊角樹日映雞心枝已聞安邑美永茂王門垂)孔不
敢伐(宗室臯遷荆南節度使凡戰師所過不敢伐棗)棗實(禮志凡用皆四者籩以棗實)波斯
棗(西域磨鄰人食鶻莽鶻莽波斯棗也)龍骨(地理志河中府貢龍骨棗)檽棗(石晉朝趙令公瑩家)
(庭有檽棗樹婆娑異常四遠俱見望氣者訪其鄰里問人云此家合有登宰輔者不在其人在其子孫後令公)
(由太原太守北夢𤨏言)碧棗(杜陽編處士元藏大業元年為海使判官遇風浪壊船獨為破木所載忽)
(逹于洲島洲人曰此乃滄洲有碧棗大如棃)單雄信(幼時學堂前植一棗樹至年十八伐為鎗長一)
(丈七尺拱圍不合刃重七十斤號寒骨白酉陽雜俎)全赤(白公秋遊原上新棗未全赤)安平御
棗(劉良文選注信都屬安平出御棗)棗無核者食可度世(河中永樂縣出棗世傳得)
(棗無核者食可度世里有蘇氏女自小獲而食之不食五榖年五十嫁顔如處子自亂離後莫知其所北夢𤨏)
(言)棗圃落青璣(韓愈秋雨聯句)出籬大棗垂紅殘(李賀雜序)蒲中多
大棗(天下傳歲中不過一二無核者感遇傳)堂前撲棗任西鄰(杜甫詩)
栗(十三)
白女贄(見上門)籩實(周禮饋食之籩其實棗栗)固安(魏都賦曰固安之栗)罅發(蜀都)
(賦曰榛栗罅發)千樹(漢書燕秦千樹栗其人與千戶矦等)周社(哀公問杜於宰我宰我對曰周人以)
(栗曰使民戰栗)秦苑(見上注)練主(禮虞主用桑練主用栗)樹之榛栗(詩)隰有
栗(詩)東門(韓詩東門之栗有静家室注云東門樹外有善人可為家室也)傷賦(蔡邕字伯喈傷)
(故栗賦曰何根莖之豐美嗟大折以摧傷)韓國(魏志東夷韓國出大栗如棃)巨實(梁庾肩吾謝栗)
(啓曰北燕巨實)嘉卉(詩山有嘉卉惟栗惟梅)孔食之如李(五行志長慶三年十一月成都)
(栗樹結實食之如李)栗黃(禮志用皆二者籩以栗黃)作粉勝菱芡(唐本草注栗作粉勝於菱)
(芡)丹栗(杜陽編滄洲有丹栗大如棃)栗木關(從容錄曰凡門以栗木為關者夜可以遠盜)
形如棗核(酉陽雜俎虔州南有漸栗形如棗核)最有實事(李直方嘗第果實若貢土者或)
(問栗曰最有實事不出入九語林)穰多栗過拳(杜甫詠懷)栗綴鼻(道人殷七七嘗為一)
(官僚召飲有佐酒倡優笑之七七取栗散之皆聞異香出自栗中惟笑七七者栗綴鼻中復聞穢氣殆不堪忍)
(共為謝過栗乃墜續神仙傳)鳳冠栗(謝玄卿遇神仙設鳳冠栗同上)採栗玄猿窟(韋應)
(物詩)霜栗(酤酒提盤飯霜栗李白詩)收拾不可遲(韓愈送張道士序詩霜天熟柿栗收拾不)
(可遲)
石榴(十四)
白塗林(陸機與弟書曰張騫為漢使外國十八年得塗林塗林安石榴也)釀酒(扶南傳頓孫國)
(有安石榴取汁停盆中數日成美酒)競裂(蜀都賦曰若榴競裂)若梅(潘岳閒居賦曰若梅蒲萄之珍)
(磊落蔓衍于其側磊落若梅也)孔贍博(南蠻贍博果有波即婆宅護遮菴摩石榴)天漿(雜俎石榴)
(甜者謂之天漿能已乳石毒)丹若(石榴名同上)胡碼碯(揚州事迹李漢碎胡碼碯盛送王莒)
(曰安石榴奉送莒見之不疑既食乃覺)味絶洛中(雜俎南詔石榴子大皮薄如藤紙味絶於洛中)
新羅多海石榴(同上)花如槿紅(同上衡山祝融峯下法華寺有石榴花如槿紅春秋)
(皆發)石阿措(廣異記崔玄微嘗遇數美人有緋衣小女曰石阿措石阿措即石榴也)何年安
石國萬里貢榴花(元稹詩何年安石國萬里貢榴花迢逓河源道因依漢使槎)白馬
甜(宫人或轉遺親戚以為竒異得者不敢輒食乃歴數家又有大者京師語曰白馬甜榴一石直牛伽藍記)
山榴躑躅少意思照曜黃紫徒為叢(韓愈杏花詩)海榴紅綻
錦窠勻(元稹早春登静勝寺詩)綠葉裁煙翠紅英動日華(元稹)石榴
花發滿溪津(漢女洗花染白雲李賀綠章封事)赤玉何人小琴軫(紅纈誰家)
(合羅袴白居易喜山石榴開詩)應制詠詩(孔紹安仕隋高祖受禪間往來奔見之甚悅拜内史舍人)
(時夏侯端亦嘗為御史先歸朝紹安受秘書監因侍宴應制詠石榴詩祗為時來晚開花不及春時人稱之)
漢武致石榴於異域(靈根遐布此西域柔服之應也文粹李德裕橘賦)温湯朝
元閣七聖殿自神堯至昭成肅明皇后皆立衣衮衣(遶殿)
(石榴皆太真所植洪武雜說)榴開舞酒紅(張說)絳英(韓文榴花詩)
柰(十五)
白素柰夏成(文選)嘉柰(晉起居注曰嘉柰一蔕十五實或七寳出酒泉)丹白(潘岳閒居)
(賦曰二柰耀丹白之色)紫柰(漢武内傳仙藥之次有圓丘紫柰)赤柰(廣志酒泉有赤柰張掖有)
(白柰)冬至(曹植子建謝賜冬至柰表曰柰以夏熟今則冬至)抱樹(孝子傳王祥字休徵後母庭中)
(有柰樹使祥守驅鳥雀時雨忽至祥抱樹至曙)孔冬柰(地理志甘州土貢冬柰)輕籠(杜甫輕籠)
(熟柰香)大如兔頭(白柰出凉州野猪澤大如兔頭)脂衣柰(漢時紫柰大如升核紫花青研)
(之有汁可漆或着衣不可浣也)玄洲白柰(謝玄卿遇神仙設玄洲白柰續仙傳)實重七斤
(白馬寺柰實重七斤至熟時常取之或賜宫人出伽藍記)宫人轉遺親戚(以為竒異得者不敢)
(輒食乃歴數家同上)山風猶滿把野露及新嘗(杜甫詩)
胡桃(十六)
白外剛内柔(晉劉滔毋荅國書曰胡桃本生西羌外剛樸内柔甘質似古賢欲以奉貢)西域
(博物志張騫使西域還乃得胡桃)遺人(後漢孔融字文舉與諸卿書曰多惠胡桃深知篤意)孔除
風(唐孟詵云胡桃不可多食動痰飲除風令人能食)黑鬚髮(同上)胡桃䏑(雲仙散錄豐年)
(錄開元中長安物價大減胡桃䏑十金一拌)蔓胡桃(出南詔大如扁螺兩隔味如胡桃或言蠻中藤)
(子也酉陽雜俎)
白孔六帖卷九十九
