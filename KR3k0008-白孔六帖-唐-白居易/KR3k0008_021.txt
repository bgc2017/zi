白孔六帖卷二十一唐白居易原本
宋孔傳續撰
美丈夫(一)神彩儀容(二)
醜丈夫(三)美婦人(四)
醜婦人(五)長大人(六)
短小人(七)形貎(八)
冨(九)
美丈夫(一)
白彼美(人兮)難能(子游曰吾友張也爲難能也然而未仁言子張容貎人難能也)堂堂(曾子)
(曰堂堂乎張也難與並爲仁矣)冠玉(漢書陳平美丈夫如冠玉耳其中未必有也)傅粉(何晏字平)
(叔美姿儀而絶白魏文帝疑其傅粉)遺帽(晉書王濛字仲祖美姿容常覽鏡自照稱其父字曰文開生如)
(此兒耶嘗帽破入市買之羣嫗悦之争遺之帽)擲果(晉潘岳字安仁至美每行於道羣嫗常擲果滿車中)
明珠玉人羊車(衛玠字叔寳在齠齔之中乘羊車於洛陽市市人咸曰誰家玉人王)
(武子玠之舅也語人曰吾與外甥並坐烱然若明珠之在我側後卒人謂之看殺)塵尾(晉書王夷甫美)
(貎嘗執玉柄塵尾與手無别)龍章鳳姿(嵇康字叔夜長七尺八寸好容貎雖土木形骸不自飾然)
(而龍章鳳姿天質自然)凝脂點漆(晉王右軍目杜弘理曰面如凝脂目如點漆此神仙中人也)
如瓠(漢書張蒼肥白如瓠)白晳(傳陳武子字子彊白晳而鬒鬒髮甚黑也)閑麗(宋玉體貎閑麗)
甚美(直不疑狀貎甚美)美豔(傳宋公子鮑美而豔)端正(吳志孫垣儀客端正)彼姝者
子(詩云邦之彦兮)鄒忌之慕徐公(問其妻妾與客曰我與城北徐公孰美)子游之
稱張也(見上注)貎先五事(洪範五事一曰貎)且高柴甚惡(推至孝於孔門)
子張難能(稱未仁於言偃)苟德行之無取(雖容貎而何爲)望其容貎使
無慢易之心漢相(漢王商長八尺餘體甚鴻大容貎絶人單于來朝仰視遷延却退天)
(子聞而嘆曰真漢相)目若懸珠齒如編貝(並東方朔)若畫(後漢馬援眉目如畫)
美秀而文(子太叔鄭大夫)父母遺德(莊子盗跖謂孔子曰長大美好人見而悦者此吾父)
(母遺德丘雖不吾譽吾不自知耶)連璧(潘安仁夏矦湛並美姿容每同行人謂之連璧)堂堂田
郎(田鳳爲郎端正入奏事靈帝目送題柱曰堂堂乎京兆田郎字秀宗)孔美鬚眉峻風㝢
(楊炎退居求志肅宗即家拜散騎常侍號元静先生美鬚眉峻風㝢)人物當世第一(李揆美風)
(儀善奏對帝嘆曰卿門地人物文學皆當世第一信朝廷羽儀乎故時稱三絶)美儀矩(盧承慶美儀矩)
美姿容(姜柔遠美姿容)竒其風度(李嗣真嘗引工展器于庭后竒其風度應對召相王府參)
(軍閻元静圖之)美容儀(竇抗體弱美容儀)美姿質(陸景融美姿質)秀眉美鬚髯
(楊元琰秀眉美鬚髯)容貎瓌偉(宗室若水容貎瓌偉)傅朱粉衣紈錦盛飾自
喜(張易之頎晳美姿致出入禁中傅朱粉衣紈錦盛飾自喜)體貎偉麗(路巖體貎偉麗)舉止
秀峙時謂玉而冠者(崔澹舉止秀峙時謂玉而冠者)儀幹秀偉(楊謹矜兄弟儀)
(幹皆秀偉謹名嘗視鑑嘆曰兄弟皆六尺餘此貎此才欲見容當世難矣胡不使我少體弱邪世哀其言)姿
幹瓌壯(張守珪姿幹瓌壯)人望而慕之(崔郾姿儀秀偉人望而慕之然不可狎也)容
止端秀(裴皥出於名家容止端秀五代)偉儀質(李絳偉儀質)狀貎若畫(高儉狀貎)
(若畫)
神彩容儀(二)
白神清(晉謝尚論中朝人物劉琰云杜乂膚清衛叔寳神清爲有識所重如此)視日不眩
(王戎字濬冲幼穎悟神彩秀澈視日不眩裴楷目之曰爛爛如巖下電)風塵外物(王戎曰王衍神)
(彩高澈如瑶林瓊樹自是風塵外物)太雋(王衍神清明秀王澄曰兄形似遁而神鋒太儁)容儀
美鬚髯(霍光白晳疎眉目美鬚髯)竒士(漢江充魁岸容貎甚壯帝望見之曰燕趙固多竒士)甚
都(司馬相如車騎雍容閑雅甚都都閑雅之稱)玉人(裴楷字叔則爲吏部侍郎風神高邁容儀俊爽)
(博涉羣書特精義理時人稱之為玉人)如鐘(陸機身長七尺其聲如鐘)狀異常人(蔡邕字伯)
(喈謂從弟谷曰董卓性剛難濟吾且遁逃山東以待如何谷曰君狀異常人每行觀者盈集以此自匿不亦難)
(乎乃止)以容爲官(漢徐生善爲頌孝文時以頌爲禮官大夫傳子至孫延襄襄之姿性善爲頌不)
(能通經延頗能未善也襄亦以容爲大夫至廣陵内史頌音容)取貎失人(新野功曹鄧衍以外戚小)
(子侯預朝容姿趨步有出於衆顯宗目之特賜輿服虞遷司延言其雖有容儀而無實行未嘗加禮帝後拜衍郎中)
(馬衍在職不服父喪帝聞乃嘆曰知人則哲以延爲明)孔進止詳華人拭目觀(溫彦)
(博進止詳華人皆拭目觀)姿表瓌傑(温造姿表瓌傑)凡有獻納搢紳皆屬以
目(高士廉進止詳華凡有獻納搢紳皆屬以目)姿表魁秀(魏謩姿表魁秀)善爲容(陳叔)
(逹善爲容)姿㝢秀偉(蕭得聖姿㝢秀偉氣孤峻)風采峭整(既當國風采峭整)神情
爽拔(李義琛太宗目義琛曰是人神情爽拔見奉使門)容止嚴峭(韋斌容止嚴峭)觀者皆
竦(崔敦禮善辭令進止觀者皆竦)姿質軒秀(嚴挺之姿質軒秀)宣勞揖贊(宗室若水)
(在朝三十年多識舊儀每宣勞揖贊進止閑華有可觀者)無威儀(陸長源好諧易無威儀)無儀
矩(趙宗儒以文學歴將相位任崇劇然無儀矩)姿儀瓌秀(吕元膺姿儀瓌秀)舉止都
雅(張垍舉止都雅帝悦之)儀矩峻整(王璠儀矩峻整著稱于時)姿采如峙玉(鄭畋)
(姿采如峙玉)簡侻(李程簡侻無儀檢)端凝若植(馮定偉儀觀與宿齊名人方漢二馮文宗)
(詔開元霓裳羽衣舞參以雲韶列于庭部諸工立縣間端凝若植帝異之)飣座梨(崔遠有文而風致整)
(峭世慕其爲人目曰飣座梨言所珍也)進止雍閑(裴休爲人醖藉進止雍閑宣宗嘗曰休真儒者)
儀舉自安(魏元忠始以諸生見高宗高宗慰遣不知謝即出儀舉自安帝目送謂薛元超曰是子未)
(習朝廷儀)宜相天子(蕭至忠出爲晉州刺史治有名默啜遣大臣來朝見至忠風采逡廵畏俯謂人)
(曰宜相天子何乃居外乎)舉止不煩(裴諝性通綽舉止不煩)風度高嚴(劉伯芻風度高)
(嚴)姿制閒美(李藩姿制閒美)進止雍如(崔沔性舒遲進止雍如也)儀狀瓌偉
(張鎬儀狀瓌偉)神采軒異(趙昶神采軒異)精神爽秀(蘇逢吉漢高祖鎮河東父悦爲高祖)
(從事逢吉嘗代悦作奏記悦乃言之高祖召見逢吉精神爽秀憐之乃以爲判官)狀貎雄偉(閩王)
(審知爲人狀貎雄偉隆凖方口五代)巉巗(李白上雲樂巉巗容儀戍削風骨)神觀爽邁(裴度)
(退然才中人而神觀爽邁)爲人嚴偉立朝稜稜有風望(崔從)風骨秀爽
(趙彦昭風骨秀爽)風度凝遠(宋璟風度凝遠人莫涯其量)昭昭乎若玉山上
行朗然映人也(李白上裴長史書)蕭嵩虛有其表(明皇雜錄帝拜蘇頲爲相)
(命蕭嵩草制不工帝欲令換之不欲斥言因制中有云國之瓌寳乃指瓌字曰不可言其父名卿宜易之嵩不)
(悟但改瓌爲珍帝見擲於地曰虛有其表以嵩魁偉多髯)骨重神寒天廟器(一䨇瞳人剪秋)
(水李賀唐兒歌)華嶽峯尖見秋隼(杜甫魏將軍歌魏矦骨聳精爽緊華嶽峯尖見秋隼)神
氣清爽(上令左右求堪爲王府長史太常卿姜皎奏源乾曜公清有吏幹因召見與語乾曜神氣清爽)
(對答皆有倫序上甚悦拜少府少監邠王長史)神清韻遠(孔季詡永昌初擢制科授祕書郎陳子昂)
(嘗稱其神清韻遠可比衛玠終左補闕)神昏形滓(齊澣劾奏裴談神昏形滓挾邪以罔上)氣
挺特不俗(吳保安氣挺特不俗)
醜丈夫(三)
白六極(洪範六極五曰惡惡醜也)孔醜(亦孔之醜)不臧宵貎(叢陋)陋質(詭容)
擲瓦(張孟陽醜每出人惡之輙擲瓦礫盈車)眇小丈夫(孟嘗君田文也)一言而善
(傳晉叔向適鄭鬷蔑惡而立於堂下一言而善叔向聞之曰必然明也下執其手以上)三年不笑
(傳昔賈大夫惡娶妻而美三年不言不笑御以如臯射雉獲之其妻始笑而言)狂且(古之醜人也詩曰不)
(見子都乃見狂且)名動(孫卿子曰衛靈公有臣曰公孫呂身長七尺面長三尺廣三尺名動天下)睅
(目華元睅其目皤其腹睅睛大皤腹大)欽頤(周燮字彦祖)椎顙(呂氏春秋陳有惡人曰敦洽犨)
(䴢椎顙色如漆黑也)折頞哆噅(辨命論哆噅慼頞形之異也哆噅口張不正音侈撝)子羽
甚惡以貎失人(史記澹臺滅明字子羽狀貎甚惡孔子以爲才薄旣而受業名振諸侯孔子曰)
(吾以言取人失之宰我以貎取人失之子羽)鬷蔑不颺因言見用(傳叔向謂鬷蔑曰今)
(夫子少不颺子若無言吾其失子矣遂如故交注不颺顔貎不揚顯也)睅目佐宋(華元)慼頞
相秦(史記蔡澤魋顔慼頞頞鼻莖也澤爲秦相)子張難能(稱未仁於言偃)高柴甚惡
推至孝於孔門(家語高柴子羔貎甚惡爲人篤孝知名於孔子門)苟盡美之可
嘉(雖孔醜之何害)雖伯倫之形不妨賢士(劉伶字伯倫形貎醜然肆意放蕩名與七)
(賢)而承宫之狀難示遠人(後漢承宫名播單于單于使求見宫宫曰夷狄眩名非識)
(真也臣貎醜不可以示遠人乃以大鴻臚魏應代之)無以貎取何陋之有行
步俛僂(漢蔡羲年八十餘爲丞相短小無鬚眉貎似老嫗行步俛僂)母欲棄(周燮字彦祖生)
(而欽頥折額醜狀駭人其母欲棄之父不聽曰吾聞賢聖多有異貎興我宗者此兒也)黑而上僂
(豎牛黑而上僂深目而猳喙陳豹長而上僂)恐似己(莊子厲人夜半生子其父取火視之恐其似己)
(屬人醜人也)孔貎么醜(盧杞秉政無學術貎么醜楊炎薄之)陋甚(永王璘貎陋甚)柔野
(陳子昂貎柔野少威儀)容貎最陋(張鎰盧杞忌鎰剛直欲去之時朱泚以盧龍卒戍鳳翔帝擇人)
(以代杞曰陛下必以臣容貎最陋不爲三軍所信恐後生變臣不敢自謀惟陛下擇之乃以鎰爲鳳翔節度)
姿陋(盧攜姿陋而語不正)陋其貎不納(封常清素瘠又脚跛高仙芝陋其貎不納常清怒曰)
(以貎取士失之子羽公其念之)□陋(王伾貎□陋楚語無它大志)類不勝衣(史恭奉□陋類)
(不勝衣)侻陋(陸羽貎侻陋)寢侻(歐陽詢貎寢侻敏悦絶人)鬼貎藍色(盧杞陋甚鬼貎)
(藍色)儜陋(李輔國貎儜陋)醜怪(五代桑維翰爲人醜怪)黑色胡髯(慕容彦超嘗冐姓閻)
(氏黑色胡髯號閻崑崙五代史)外陋内險(盧杞初尚父郭子儀病甚百官造省不屏姬及杞至則屏)
(之隱几而待家人怪問其故子儀曰彼外陋内險左右見必笑使後得權吾族無類矣)貎醜異(許敬)
(宗改中書舍人文德皇后喪羣臣衰服率更令歐陽詢貎醜異敬宗侮笑自如)
美婦人(四)(美色)(害德)(濟難附)
白彼美人兮彼姝(者子)美人麗人佳人其姝
(静女其姝)婉兮(孌兮)窈窕(淑女)邦之媛兮鍾美(傳天鍾美於是鍾聚也)桃
李(詩華如桃李)蕣華(顔如蕣華)國色(見公羊傳)巧笑(倩兮美目盻兮)如玉(燕趙多佳)
(人美者顔如玉)千金之笑(千金買笑)洵美(且都)蛾眉(詩手如柔荑膚如凝脂螓首蛾眉)
光可以鑑(傳昔任氏生女鬢髮甚美光可以鑑名玄妻䕫娶之是不嗣焉)西施南威
(戰國策晉文公得南威三日不聽朝遂推南威遠之曰後世必以色亡國)巫峽(之女)浦川(之神)傾
城絶代(李延年歌曰北方有佳人絶代而獨立一顧傾人城再顧傾人國)北方南
國(曹植詩云南國有佳人容華若桃李)東鄰(宋玉曰東鄰之女增之一分則太長減之一分則太短施朱)
(則太赤施粉則太白)盈盈(樓上女古詩)靡顔膩理(楚辭云)不待脂粉(淮南子不)
(待脂粉西施陽文)傾國(專房)宜笑(楚辭曰旣含皓兮又宜笑注皓齒也)袨服(靚裝)妍姿
(麗質)一笑(再顧)金鈿(飾首)羅縠(被身)丹脣(皓齒)詩稱女德(必在於賢)禮載
婦容(不專於色)揆五事(莫先於貎)稽四德(無大於容)姱容(楚詞曰姱容修態)晤
言(彼美淑姬可與晤言)灼灼(其華)姬姜令色孟娵(古之好女也娵音鄒楚詞)玄
鬢(翠蛾)美豔美色害德甚美甚惡(叔向欲娶申公巫臣氏其母曰吾聞)
(甚美必有甚惡而天鍾美於是必以是有敗也夫有尤物足以移人苟非德義則必有禍)尤物(見上)傾
國(移人)易色(子夏曰賢賢易色)冶容誨淫(易)伐性之斧三代之
亡(恭子之廢皆此物也言皆因女寵恭子申生)魚入鳥飛(莊子西施毛嬙人之美也魚見之深)
(入鳥見之高飛)孔妻美豔(宋華父督見孔父嘉之妻于路目逆而送之曰美而豔遂殺孔父而娶其)
(妻殤公怒督遂弑殤公)孫壽媚惑(後漢梁冀妻孫壽色美善爲妖態作墜馬髻折腰步以爲媚惑)
(冀縱恣日甚後與妻皆自殺也)竒袤(媚也周禮)有南威之容乃可以論於淑
媛(有龍泉之利乃可以議於斷割)豔妻煽方處難濟釋羑里之縶(史紂)
(囚西伯於羑里閎夭之徒以有莘氏之美女獻於紂紂大悦乃釋西伯而歸)解平城之圍(桓譚)
(論曰高祖被圍平城說閼氏言漢有美女天下無䨇急則進單于單于必得大重之則閼氏之寵衰矣是謂出)
(竒計也)孔王珪進見(它日進見有美人侍帝側本廬江王瑗姬也帝指之曰廬江無道賊其夫)
(而納其室何有不亡乎珪避席曰陛下以廬江爲是邪非邪帝曰殺人而取其妻乃問朕是非何也對曰臣聞)
(齊桓公之郭問父老曰郭何故亡曰以其善善而惡惡也公曰若子之言乃賢君也何至於亡父老曰不然郭)
(君善善不能用惡惡不能去所以亡今陛下知廬江之亡其姬尚在竊謂陛下以爲是審知其非所謂知惡而)
(不去也帝嗟美其言)便詖豔嬖(張元素太子久不見賓友元素曰宫中所見止婦人不知如樊姬等)
(可以益聖德者幾何若無之則便詖豔嬖何足顧哉)秀曼都雅一軍驚視(李光顔初都統)
(韓弘惡光顔忠力思有以抗衊之乃飾名姝教歌舞六博襦䙱珠琲舉止光麗費百鉅萬遣使以遺光顔曰公)
(以君暴露于外恭進侍者慰君征行之勤光顔約旦日納焉乃大合將校置酒引使者以待姝至秀曼都雅一)
(軍驚視光顔徐曰我去室家久以爲公憂誠無以報德然戰士皆棄妻子蹈白刅奈何獨以女色爲樂爲我謝)
(公天子於光顔恩厚誓不與賊同生指心曰雖死不貳因嗚咽泣下將卒數萬皆感激流涕乃厚賂使者還之)
獻麗姝(畢誠始諴被知於宣宗嘗許以相令狐綯忌之自邠寧凡三徙不得還試思有以結綯至太原)
(求麗姝盛飾使獻綯曰太原於我無分今以是餌將破吾族矣不受)娟秀光麗(高駢傳呂用之左右)
(姬侍百餘皆娟秀光麗善歌舞巾㡚束帶以侍)姿質天挺(明皇貴妃楊氏始爲壽王妃開元二十四)
(年武惠妃薨後廷無當帝意者或言姿質天挺宜充掖庭遂召内禁中異之即爲自出妃意者丐籍女官號太)
(真)軍中有女子(王智興進破姚海兵五萬於豐北獲美妾三人智興曰軍中有女子安得不敗)
(即斬以徇)曲眉而豐頰清聲而便體秀外而惠中(韓愈盤谷序曲眉而)
(豐頰清聲而便體秀外而惠中飄輕裾翳長袖粉白黛綠者列屋而閑居妬寵而負恃争妍而取怜)秦以
金牛美女啖蜀(陳子昂昔蜀與中國不通秦以金牛美女啖蜀)花見羞(明宗淑妃王氏)
(有美色號花見羞)婉冶之姿(突厥序婉冶之姿毁節異類)淑姿脩態(權德輿郊居記)
(淑姿修態廻風遇雲之勢流光含睇中飲笑抃)傾都之艷(獨孤郁書有傾都之艷而深帷之)長
安水邊多麗人態濃意遠淑且真肌理細&KR1401;骨肉勻繡
羅衣裳照暮春(杜甫麗人行)秀色如瓊花(西門秦氏女秀色如瓊花李白秦女)
(休行)吳娃越豔(吳娃與越豔窈窕誇鉛紅同上憶舊遊)秀色掩今古(荷花嬌玉顔西)
(施詩)愛君芙蓉嬋娟之豔(色可飱兮難再得寄遠上)灼灼芙蓉姿(美人出南)
(國灼灼芙蓉姿同上古風)眉目豔皎月(同上眉目豔皎月一笑傾城歡)翠茁鳳生尾
丹葉蓮合跗(杜牧張好好詩)青鏡理雲髮褰簾出深重(韋蘇州擬古詩)
(美人奪南國一笑開芙蓉青鏡理雲髮褰簾出深重)素面朝天(楊妃外傳號國夫人不施粧自有美)
(豔常素面朝天)花月之妖(武三思妓素蛾有殊色狄梁公請出之忽失所在於堂奥中聞蘭麝芬馥)
(附耳而聽即素蛾語曰某花月之妖帝遣奉公言笑梁時之正人不敢見甘澤謠)薛瑶英(元載末年)
(納薛瑶英爲姬處以金絲帳却塵褥衣以龍衣一襲無一兩載以瑶英體輕不勝重衣於異國求此服惟賈至)
(楊公南與載友善往往得見其歌舞杜陽編)楚蓮香(都下名妓楚蓮香者國色無雙每出則蜂蝶相)
(隨聞其香天寳遺事)飲乳而美(隋唐嘉話侯君集死其家有三美人容色絶代言常飲人乳而不飯)
第一(開元遺事念奴有色善歌宫妓中第一帝嘗曰此女眼色媚人)冡角井(樂史綠珠傳綠珠冡)
(在角井山下汲者誕女必美識者以美女無益於時以巨石鎮之後有産女者七竅四支多不完具)紅拂
(李靖謁楊素一妓執紅拂侍側目靖久之靖歸逆旅夜有紫衣戴帽人杖挂一嚢叩門遽延入脫衣去帽乃十)
(八九一美人也靖驚詰之告曰妾楊家紅拂妓也侍司空閱人多矣未有如公者絲蘿願託喬木也旦來觀其)
(姿真天人也乃與俱適太原)西子毛嬙之蹈後宫也皎朝日煥浮雲
而無鹽逐於鄉里(柳宗元答問)薛瑶英能詩書善歌舞(仙姿玉質)
(肌香體輕雖旋波移光飛燕綠珠不能過也)楊炎贈楊英歌(雪白淡眉天上女鳳簫鸞翅欲)
(飛去玉釵翹翠步無塵楚腰如柳不勝春)善自塗澤(則天皇后武氏雖春秋高善自塗澤雖左右不)
(悟其衰)一枝紅豔(露凝香李白)雲想衣裳(花想容春風拂檻露華濃若非羣玉山頭)
(見會向瑤臺月下逢同上)
醜婦人(五)
白甚惡宵形(宵形叢陋)嫫母(醜女)鍾離之后(列女傳齊邑之女曰鍾離齊宣)
(王之正后也爲人極醜凹頭深目大節卭鼻結喉肥項少髮折腰出胷皮膚若漆行年四十無所容入衒嫁不)
(售乃拂拭短褐自詣宣王願備後宫宣王納之以爲后)登徒之妻(宋玉曰登徒子之妻蓬頭攣耳)
(齞脣歴齒旁行踽僂又疥且痔登徒子悦之生五子)許允之婦(郭子許允之婦竒醜交禮竟不復入)
(房許曰婦有四德卿有幾答曰新婦所乏者容耳士有百行君有幾許曰皆備婦曰君好色不好德何謂皆備)
(許有慙色遂相敬重)晉惠妃(賈充女醜而短黑色)陋質(詭容鄙貎)效顰(西施病捧心而顰隣)
(之醜女亦學而顰)况賢惟易色(醜不誨滛)徵美豔之妻(且聞亂宋)稽宿瘤
之女(終見興齊)苟德行之可稱(雖鄙陋而何害)苟宵貎之不藏(雖效顰而)
(孔醜)首若飛蓬(膏沐無用)膚如點漆(脂粉何施)雖天地之秀形(合齊美惡)
而男女之大欲(亦本妍媸)無徵怨於下山(宜鹽形於止水)稽六極且
聞於惡(考四德不見其容)詩稱女美(必在於賢)禮載婦容(不專於色)苟以
德稱(曷宜貎取)&KR2334;廉(楚詞哀時命云古之醜婦人&KR2334;音龍)孔陋而淫(閩王延翰審知長子)
(其妻崔氏陋而淫)嫫母衣錦(李白鳴臯歌)錦縠(西子不華嫫母錦縠是不能易其美惡房)
(千里文)敦洽騁姿(皮日休子都蒙袂兮敦洽騁姿)悦醜(兵部郎中朱凝妻有美色天后時洛)
(中殖業坊酒家有婢蓬頭垢面傴肩皤腹寢惡之狀舉世所無朱悦之殆忘寢食朝野僉載)醜女來
效顰(李白古風醜女來效顰還家驚四鄰夀陵失本步笑殺邯鄲人)逐於鄉里(柳宗元無塩逐)
(於鄉里)老且醜(張萬福初在泗州遇李希烈反陳少游悉以部刺史妻子質楊州萬福獨不遣謂使)
(者爲我白公妻老且醜不足慁公意卒不行)視姬姜而自退其陋質(劉太真上楊相)
(啟文粹)
長大人(六)
白埋首於子駒之門(傳魯叔孫得臣敗長狄于鹹獲長狄僑如冨父終生㫪其喉以戈殺)
(之埋其首于子駒之北門鄋瞞伐齊齊獲其弟榮如埋其首於周之北門鄋瞞由是遂亡注鄋瞞長狄國名蓋)
(長三丈骨節非常恐後代怪之故記其處所)長狄眉見軾(穀梁傳獲僑如兄弟三人造攻中國)
(凡射不能害得臣善射射其目身横九畆斷首而載之眉見於軾)防風骨專車(家語吳伐越墮)
(會稽獲骨專車吳子使來問仲尼仲尼曰禹會諸侯於塗山防風氏後至禹戮之其骨節專車)身横九
畆(長狄身横九畆)腰闊十圍(晉書尹緯字景亮長八尺腰帶十圍魁梧有大志)十丈(國語)
(曰人之長者不過十丈數之極也)龍伯國之大人(列子帝令巨鼇負五山龍伯國之大人釣)
(兩鼇合負而歸帝怒之)蓬萊山之竒士(漢書王莽時有竒士長丈六腰十圍出自蓬萊山自)
(言巨無霸車不能載三馬不勝卧則枕鼓)視跡於襄武(魏志咸熙二年襄武縣有大人見長三丈)
(餘跡長二尺二寸白髮著黃單衣)見體於臨洮(史記秦始皇時有大人見臨洮長五丈脚跡長)
(六尺)鴻大(漢長樂尉馬騰身長八尺身體鴻大面鼻雄異)魁梧(後漢趙壹字元叔體貎魁梧身長九)
(尺望之甚偉恃才倨傲)乘土(禮斗威儀曰君乘土而王者其人長大)禹(長九尺九寸)湯(長九)
(尺)孔子(長九尺)伍子胥(長一丈)韓信(長八尺九寸)東方朔(長九尺三寸)
金日磾(長八尺)車千秋(長八尺)頎而長兮千仞(楚詞曰東方長人千)
(仞唯䰟是索)乾坤賦象(宗類分形)非無長短之差(自有洪纖之别)孔偉容
貎(裴寂極長偉容貎)婁師德(長八尺)侯希逸(長七尺)姿貎魁秀(劉德威姿)
(貎魁秀)宗楚客(長六尺八寸)魁岸(紀處納爲人魁岸)陸景融(長七尺)吉頊
(洛州河南人長七尺)姿質偉岸(宗室從晦姿質偉岸)黑齒常之(百濟西部人長七尺餘)
白晳長大(齊映爲人白晳長大)李晟(長六尺)姿狀秀偉(武儒衡姿壯秀偉)張
忠孝(魁偉長六尺)楊收(長六尺二寸廣顙深頤䟽眉目)楊謹矜(兄弟皆六尺餘見美丈夫)
(門)郭知運(長七尺猿臂虎口)張廵(長七尺)魁岸有力(程千里長七尺魁岸有力)
張興(長七尺)郭子儀(長七尺二寸)李嗣業(長七尺)姿度魁傑(馬燧姿度)
(魁傑長六尺二寸)楊守亮(身長七尺餘色如鐵)段志玄(姿質偉岸)獻長人(五行志開)
(元二十二年四月冀州獻長人李家龐八尺有五寸矣)暴長(太和十三年民皇甫及年十四暴長七尺)
(餘長啜大嚼三倍如初)類長三丈(東夷長人者類長三丈鋸牙鉛爪黑毛覆身不火食噬禽獸或)
(撙人以食)美晳如玉(王延翰爲人長大美晳如玉五代)身長九尺鬢眉蒼(杜甫)
(洗兵馬張公一生滄海客身長九尺鬢眉蒼)白而長身(孔子世家三十八吾見其孫白而長身韓文)
短小人(七)
白侏儒(傳臧紇戰敗國人歌曰侏儒侏儒使我敗于邾注臧紇短小故也)瑰質僬僥
(國語僬僥氏長三尺短之極也注西蠻也)優旃(史優旃秦倡侏儒也)巨靈(漢武故事東郡送一短人)
(長七寸名巨靈)眇小丈夫(孟嘗君)飽欲死(東方朔曰臣長九尺三寸俸一囊米錢二百四)
(十侏儒身長三尺亦一囊米錢二百四十侏儒飽欲死臣朔餓欲死)二尺(廣延之國人長二尺)一寸
(神異經西北荒有小人長一寸朱衣朱冠)晏子短小相齊(晏子長不滿三尺而相齊)蔡義
小而佐漢(漢蔡羲爲丞相年八十短小無鬢髮行步俛仰常兩吏夾持乃能行也)短主簿
(王恂爲桓温主簿爲人短小故號曰短主簿)若不勝衣(孫卿子葉公子高短小行若不勝衣)侏
儒(漢書東方朔謂侏儒曰帝以若曹耕田力不及人從軍不任軍事無益於時今欲盡殺若曹侏儒大懼)
長七寸(神異經西海有一鶴國人長七寸日行千里如飛百物不敢犯畏海鵠鵠吞之夀二百歲在鵠)
(腹中不死或云李子敖也)短黑(賈充女晉惠妃醜而短小)是以區區蕞質(還爲楚國之賓)
𤨏𤨏微容(遂入蔡邕之賦)僬僥不可使舉(侏儒不可使援)孔短李(李紳爲人)
(短小精悍時號短李)儀質陋侻(韋述方少儀質陋侻)癯短才及中人(辛讜)陋短
俯傴(武懿宗)貢侏儒(陽城爲道州刺史州産侏儒歲貢諸朝城奏州民盡短自是罷)眇小
無髯(關播盛稱李元平帝拜汝州别駕李希烈隂使亡命應募縛元平希烈以其眇小無髯戱李克城曰)
(使爾取元平乃以其子來邪)人腊(酉陽雜爼李章武有人腊長三尺餘頭項髀肋成就言是僬僥國人)
短而傴(崔善爲用清察稱諸曹史惡之以其短而傴嘲曰曲如鈎封列侯)三箇半人(桑維)
(翰身短面廣每對鑑自嘆曰七尺之身何如一尺之面後登第同榜四人秦王幕客陳保極戱謂人曰今歲有)
(三箇半人及第以維翰短陋故謂之半人孔平仲續世說)
形貎(八)(相似附)
白圓首方足(首圓象天足方象地)乾爲首(坤爲腹離爲目艮爲手震爲足坎爲耳巽爲股)
(兌爲口易說卦)筋骸之束(禮云人隂陽之交五行之秀肌膚之會筋骸之束)駢脅(晉公子重)
(耳駢脅)蜂目豺聲(楚公子商臣忍人也)熊虎之狀(豺狼之聲越椒)深目豭喙
(豎牛)睅目皤腹(華元睅其目皤其腹睅目出也皤腹大也)肖形天地(漢書肖類也謂圓首)
(方足)頭小而銳(史記平原君武安君頭小而銳)婦人女子(人聞張良勇智以爲其狀貎魁)
(梧竒偉乃若婦人女子)猿臂(李廣)真漢相(漢王商長八尺餘體鴻大容貎絶人單于來朝仰視)
(遷延却退天子聞而嘆曰真漢相也)顧見耳(蜀先主劉備)鷰頷(班超鷰頷行食飛鳥肉萬里侯)
(相後封爲定遠侯)鳶肩(梁冀)魁岸(江充)龍章鳳姿(嵇康雖土木形體人以爲龍章鳳姿)
(天質自然)修容目容端口容止(不妄動)頭容直足容重
黑而上僂(豎牛)眼如紫石稜鬚如蝟毛磔(桓温)竒表(後漢李固)
(字子堅貎有竒表頂角區犀足履龜文)影日中無影(仙人與虛合體故日中無影雪中無)
(跡)服丹(韓終久服丹無影)問魍魎(莊子云衆魍魎問影)處隂休影疾行
遁影(人有惡影而走者不知處隂而影滅)老人子(無影)捕影隨形(若捕影隨形也)顧
影(何晏自喜行步顧影)欲影之直(必端其表)相似有若(史記孔子旣沒弟子思慕)
(以有若似孔子相與立爲師師事如孔子)優孟(優孟爲孫叔敖衣冠抵掌談論象孫叔敖楚王及左右不)
(能别)陽虎(子畏於匡蓋孔子貎似陽虎匡人趨而圍之陽虎陽貨也)逢丑父(公羊逢丑父似齊頃)
(公故代頃公爲晉獲也)且有典形(後漢孔融與蔡邕素善邕卒有虎賁士貎類於邕融每酒酣引)
(與同座曰雖無老成人且有典形)張衡後身(語林曰張衡死蔡邕母始孕二子才貎相似時人云)
(邕是張衡後身)兄弟(陳國張伯喈弟仲喈相似妻子不能别)惟肖(肖似也尚書)吾面(人心)
(不同如其面焉吾豈敢謂子面如吾面乎)厲人(見上醜丈夫門注)紀信詐降(紀信貎似漢王)
(乘黃屋車左纛詐稱漢王出降項羽)孔狀魁梧(李訓狀魁梧)不踰中人(魏徵狀貎不踰)
(中人有志膽)偉秀(蕭嵩貎偉秀)姿體魁秀(李義琰姿體魁秀)髭貎雄偉(宗晉)
(卿髭貎雄偉)姿貎魁異(柳澤姿貎魁異)土木形體(郝處俊土木形體)容而才
(張知謇自德州刺史入計后竒其貎詔工圖之稱其兄弟容而才謂之兩絶)儒謹(虞世南貎儒謹)貎
類(王孝傑戰大非川爲敵執贊普見之曰貎類吾父故不死歸之)風骨秀爽(趙彦昭風骨秀爽)
儀止秀偉(張喜貞儀止秀偉奏對偘偘武后異之)氣象清古(王丘氣象清古)竒其
狀貎(五代楊行密唐乾符中江淮羣盗起行密以爲盗見獲刺史鄭棨竒其狀貎釋縛縱之)十圍
(江安王元祥魁大帶十圍)鑒形美惡(魏元成傳鑒形之美惡必就止水)神觀爽邁(裴度)
(退然纔中人而神觀爽邁使外國者其君長必問度狀貎孰似)貎類(王世充隂索貎類李密者使縛之旣)
(兩軍接使索類密者過陣譟曰獲密矣士皆呼萬歲密軍遂亂)偉其貎(賈循從子隱林爲永平兵馬使)
(屬朱泚難率衆扈行在德宗見隱林偉其貎)偉儀貎(宋之問偉儀貎)阡陌聚觀(李邕旣入)
(朝人間傳其眉目瓌異至阡陌聚觀後生望風内謁門巷填隘)貎豐偉(崔恭貎豐偉)資貎瑰
傑(郭曜資貎瑰傑)偉岸(薛存慶貎偉岸)異其貎(楊行密年二十亡入盗中刺史鄭綮捕得異其)
(貎曰而且冨貴何爲作賊縱之)狀貎非常(劉知謙爲清海牙將節使韋宙以兄女妻之衆謂不可宙)
(曰若人狀貎非常吾以子孫託之)䟽眉目豐下(盧奕䟽眉目豐下)望其狀貎(李藩)
(張建封卒濠州刺史杜兼疾駈至隂有覬望因誣奏建封死藩撼其軍有非望帝亟追藩旣入帝望其狀貎曰)
(是豈作亂人邪釋之)赤心(安禄山帝視其腹曰卿腹中何有而大答曰唯赤心耳)腰腹十圍
(朱泚資壯偉腰腹十圍)纖瘦(李賀爲人纖瘦通眉長指爪能疾書)體貎軒特(李栖筠體貎軒)
(特)質狀頎省(王涯質狀頎省長上短下)形神秀發(五代和凝形神秀發)狀貎堂
堂(同上華温琪少從黃巢爲盗巢敗温琪走滑州顧其狀貎魁偉懼不自容乃投白馬河流數十里不死河)
(上人援而出之又自經於桑林輙枝折乃之胙縣有田父見之曰子狀貎堂堂非常人也乃匿于家)燕頷
(吳元濟燕頷)貎似而心不同(昔之聖人其首有若牛者其形有若蛇者其喙有若鳥者其狀)
(有若蒙倛者彼皆貎似而心不同焉韓愈雜說)牛首鳥身(皮日休鹿門隱書神農牛首蜚仲鳥身信)
(乎哉曰非形也象也)天光睟清日華明潤(古之至聖必有竒相是以黃熊之瑞應於龍體)
(赤精之符協於國表頎然而長文王所以王天下也體貎多竒漢高所以威海内也然則績事之微極於惟肖)
(至於天光睟清日華明潤非可圖也李德裕唐武宗皇帝真容讃序)踔越之姿(裴劉贊觀二子非有)
(踔越之姿)娶與我異類則自堯舜以下(皆宜縱目卭鼻四手八足鱗毛羽鬣飛走)
(變化然後乃可苟不爲是則亦人耳柳宗元與楊誨之書)姿狀如甚懦者(韋處厚姿狀如甚懦)
(者居家亦循易)人生非寒松年貎豈長在(李白古風)願繪而觀(藩鎮李寳)
(臣謬謂滔使曰吾聞朱公貎若神願繪而觀可乎滔即圖以示之寳臣置圖射堂大會諸將熟視曰信神人也)
(密選精卒二千夜馳三百里欲劫滔戒曰取彼貎如射堂者時二軍不相虞忽聞變滔大駭戰瓦橋敗衣他服)
(得脫禽類滔者以歸承嗣)額銳角方(李密額銳角方瞳子黑白明徹)貎必儒人(五代張廷)
(藴武人所識不過數字而平生重文士嘗從明宗破梁鄆州獲判官趙鳳廷藴謂曰吾視汝貎必儒人可無隱)
(也鳳以實對廷藴亟薦於明宗)狀貎堂堂而不通文字(五代安叔千狀貎堂堂所爲鄙)
(陋時人謂之没字碑)黑色胡髯(同上慕容彦超黑色胡髯號□崑崙)人影數至九(酉陽)
(雜爼道士郭采真言人影數至九常試之至六七而已外亂莫能辨郭言漸益炬則可别)取人本命
日五更張燈相人影(同上實歷中有王山人取人本命日五更張燈相人影知休咎言人)
(影深深則貴而壽)影不欲照水照井(及浴盆中古人避影亦爲此同上)
冨(九)(戒懼貪富)(驕逸附禍敗吝嗇)
白五福(二曰冨)冨而可求(語)哿矣冨人(詩)聚斂(季氏冨於周公而求)
(也爲之聚斂而附益之子曰非吾徒也小子鳴鼔而攻之可也語)貨殖(子曰賜不受命而貨殖焉)家
富(禮家富不過百乘)多積(儒有不祈多積積財貨也)潤屋(曾子曰富潤屋)藩身(傳貨以藩)
(身)發身(禮仁者以財發身言仁者務施故發身於令名)發財(不仁者以身發財言不仁者不務施)
(故發財於令名也)素封(史記冨者無禄秩之俸爵邑之入而與之比者命曰素封)金穴(郭况富號)
(金穴)積財(晉書石祟善營生積財如山岳也)藏鏹(巨萬)卓鄭猗陶(蜀卓氏程鄭猗朱陶)
(頓四人並古人之富者)日食萬錢(何曾)千駟(齊景公有馬千駟)貨利(惟王不殖貨利)
豐財徇財(貪夫徇財)憂貧好利生厚德正(傳人生厚而德)
(正言財足則思無邪)雖生厚而德正(思則無邪)苟怙冨而恃盈(驕而生亂)安
富(周禮以保息養萬民六曰安也七曰冨謂平其税而不專取)旣富(子適衛曰庶矣哉冉有曰旣庶矣又)
(何加焉曰富之曰旣冨矣又何加焉曰教之)家累千金(子貢)田農(漢秦陽以田農而冨一州)
販脂(翁伯販脂而傾縣邑)賣漿(張氏以賣漿而踰侈)灑削(質氏以灑削而食洒削治刀劒)濁
氏以胃脯而連騎張里以馬醫而擊鍾善人冨謂之
賞淫人冨謂之殃(子服惠伯謂叔孫曰天殆冨淫慶封又冨矣穆子對曰云云)貨財
山積(牛馬谷量)放利而行(以財自衛)指千(僮僕指千)巨萬(貨財巨萬)財雄(班固)
(自叙云遠祖以財雄北邊)冨埓(王者)瞻烏(爰止于誰之屋言烏集冨人屋)朝請(史貨殖傳烏氏)
(倮畜牧及衆斥賣求竒繒物間遺戎王戎王什倍其償與畜畜至用谷量牛馬秦始皇令倮比封君以時與列)
(臣朝請)貲次如苴(成都羅褒資至巨萬初褒賈京師爲平陵石氏持錢石氏貲次如苴親信之厚)
(資遺令往巴蜀數年間至十餘萬褒舉半遺曲陽侯依其權勢時當物備力餘貸郡國人莫敢負)如苴
(如氏苴氏皆冨人也)高貲晉楚之冨(孟子曾子曰晉楚之冨不可及也彼以其冨我以吾)
(仁彼以其爵我以吾義吾何慊哉)爲仁不冨(爲冨不仁)用財自衛(巴寡婦清史)
戒懼幅利(傳晏子不受邑子尾問之曰吾不受邑非惡冨也恐失冨也冨如布帛有幅焉爲之制度)
(使無遷夫人生厚而利於是乎正德以福爲幅幅利過則敗吾不敢貪多所謂如幅焉)冨而無驕
冨而好禮人之所欲(子曰冨與貴是人之所欲不以其道得之不處也)不義
如浮雲(不義而冨且貴於我如浮雲)不淫(禮冨貴而知好禮則不驕不淫)能散(積而能散)
辭冨(君子辭冨不辭貧)不仁(爲冨不仁爲仁不冨)去泰(聖人去甚去奢去泰)損之而
益(益之而損)知足(知止)念失冨之由(必因厚利)思速貧之誡(孰敢多藏)居
利思義聖人不積(君子戒盈)戒之在得辭宋人之寳(曾是)
(不貪)譲齊國之封(殊非惡冨)夫物惡盛(惟神害盈)知止者冨(老子)念其潤
屋(無欲實難)慮以焚身(非道不處)資冨能訓(書言資冨而能順教訓也)善冨(貨殖)
(志任氏折節爲力田畜人争取賤價任氏獨取貴善冨者數世)散施(後折象父國爲鬱林太守有資二億)
(家童八百人及國卒象感多藏厚亡之義乃以金帛資産周施親疎)須知止足之由(遽絶錐刀)
(之末)驕逸處樂(子曰不仁者不可以長處欒)怙冨(子太叔曰無怙冨又子晢怙冨而卑)
(其上)不亡(傳曰冨而不驕驕而不亡未之有也)斯亂(子曰小人冨斯驕驕斯亂故聖人之制使人冨)
(不足以驕也)充詘(不充詘於冨貴注充詘失節服)服文彩(而驕易生老子曰服文彩厭飲食是)
(爲盗夸)食膏梁(而性難正國語曰膏梁之性難正言易驕難正)持盈(老子)遺咎(冨貴而驕)
(自遺其咎)位不期驕禄不期侈(貴位不期而驕自至冨祿不期而侈自來驕侈以行已所)
(以速亡)禍敗怙冨(子晳怙冨而卑其上不能久也)藴利(生孽傳)鄭殺駟秦
(傳鄭駟秦冨而侈嬖大夫也而常陳卿車服於其庭鄭人惡而殺之)偏重必離(子高曰言聞所求無)
(厭偏重必離言如物偏重必離敗)焚身(傳象有齒以焚身貨累也)賈害(傳)厚亡(多藏必厚)
(亡老子)旣生生之太厚(亦安安而能遷)冨謂之殃(傳慶封奔吳吳與之朱方冨於)
(其舊惠伯曰天殆冨淫人慶封又冨矣穆子曰善人冨謂之賞淫人冨謂之殃天其殘之也其將聚而殱旃)
覆餗(之凶)必毀(盈必毀天之道)禍生腐鼠(列子曰虞氏梁之冨人財無量登高臨大道陳)
(酒擊博俠客相隨行樓下博者射中兩眼而笑飛鳶適墜其腐鼠而中俠客俠客相謂曰虞氏冨樂久矣我不)
(侵犯乃辱我以腐鼠必當滅之乃聚衆攻之滅其家注驕侈之致禍非一塗也)象有齒而焚身
(人懷璧而賈害)貪冨專利(而不厭申侯)予取予求(不汝瑕疵)敗類(貪人敗類)
盈厭(饕餮貪于飲食胃干貨賄侵欲崇侈不可盈厭)饕餮(貪財食也)逞無疆(之欲)以不
貪爲寳(子罕)無欲實難放利而行(多怨)敗度(欲敗度)貪惏(貪冐)
屬厭(願以小人之腹得爲君子之心屬厭而已)懲肆去貪載寳(孔子曰南宫敬叔反)
(必載寳而朝孔子曰喪不如速貧之愈也)欲不可縱(志不可滿)苟得(臨財無苟得禮)貧無
求多(貪多也)是無厭也(不可厭也其能久乎)争利禮不縱欲(神亦害盈)
貪夫(徇財)傷廉(害義)可欲(罪莫大於可欲)不以義制(將由惡終)無醉飽之
心無德而貪(不義而冨)以徼大利(必有近憂)小人喻於利(語)無
德而貪(子罕謂之喪寳)不義而冨(仲尼喻於浮雲)貨力而已(禮)貪泉(南海)
(有貪泉人飲之皆貪吳隱之酌飲曰若使夷齊飲終當不易心)廉恥缺(詩云白華廢則廉恥缺矣)黷
貨(無厭)戒得(戒之在得)行妨(難得之貨令人行妨老子)楊公不惑(楊公云不惑酒色財)
憂貧谿壑可盈(是不可厭國語叔向云)人道惡盈吝嗇坤爲
地(爲吝嗇)不足觀(子曰如有周公之才之美使驕且吝其餘不足觀也)短於財(仲尼不假)
(蓋於子夏曰商之爲人也短於財吾聞與人交護其短取其長所以能久)曹洪(魏志曹洪家冨性吝嗇文)
(帝在東宫時從洪貸絹不如意恨之)牙籌(晉王戎園田水磑周遍天下自執牙籌晝夜筭計儉嗇不自奉)
(養天下人謂之膏育之疾女適裴顔貸錢數萬久而未還女後歸寧戎色不悦女遽還直然後乃歡從子將婚)
(戎遺其軍衣婚訖而更責取家有好李賣恐人得種恒鑚其核以此獲譏)錢癖(和嶠冨擬王者而至吝人)
(謂之有錢癖)食不足(鄭太有田四百頃食常不足)甚愛必大費(老子)旣&KR1021;(周人)
(旣&KR1021;&KR1021;者儉嗇也而師吏尤甚轉轂百數賈郡國無過不至雒陽街居在齊秦楚趙之中冨貴相矜以久賈)
(邑不入門設用此等故師吏能致十千萬也)&KR1021;嗇(說苑孔氏南陽大鼓鑄連騎遊諸侯有游閑公子之)
(名然其嬴得過瘉於&KR1021;嗇也)儉嗇(魯人儉嗇而丙氏尤甚家自父兄子弟約俯有拾仰有取富至巨萬)
公侯冨儉(張安世字少孺尊爲公侯食邑萬戶然而身衣弋綈夫人自紡績家僮七百人皆有手役)
孔冨不學奢(馬周)生於冨者驕(柳澤上書生於冨者驕)田彭(郝處俊江淮間)
(爲語曰冨如田彭見貴門)冨有金玉(韓思復家冨有金玉)以貲甲天下(馬燧子暢燧沒)
(後以貲甲天下暢亦善殖財家益豐晚爲豪幸牟侵)財役里閭(嚴震本農家子以財役里閭數出貲)
(助邊)多藏者以叔明爲鑒(李叔明豪侈在蜀殖財廣地舍田産殁數年子孫驕縱貲産皆)
(盡世言多藏者以叔明爲鑒)不立田園(張嘉貞雖貴不立田園有勸之者答曰吾嘗相國矣未死)
(豈有飢寒憂若以譴去雖冨田産猶不能有也)京師高貲(胡証拜嶺南節度使卒廣有舶具竒寳証)
(厚殖財自奉養奴數百人營第修行里彌亘閭陌車服噐用珍侈遂號京師高貲)積賄(陳儒前此數殺)
(大將冨商故積賄每曝衣紈繡不可計)世冨于財(李育德世冨于財家僮百人天下亂乃私完械)
(甲嬰武陟城自保人多從之遂爲長)專居賄五年至數千萬(裴伷先流北庭無復名檢)
(專居賄五年至數千萬娶降胡女爲妻妻有萬金駿馬牛羊以財白雄養客數百人自北庭屬京師多其客詗)
(候朝廷事聞知十常七八)家冨多僮僕積粟常數千鍾(李勣本姓徐家冨多僮僕)
(積粟常數千鍾)冨埓王者(丘和)冨擬王侯(五代王處直父宗善殖財貨冨擬王侯)爲
天下高貲(王處存家勝業里爲天下高貲)寳精(王處回積鉅萬計蜀中冨家罕與比在太原家)
(甚貧善相者周玄豹每指謂知祥曰此子寳精也它日當大冨果如言出九國志)藏鏹積粟(韓琬)
飲醲嚙肥被鮮曳華(房魯)饒財(家故饒財韓愈薦契宗師)帑櫝之積(陸相)
(奏議務鳩斂而厚其帑櫝之積者匹夫之冨也務散發而收其兆庶之心者天子之冨也)至冨可敵
貴(玄宗御含元殿望南山有白雲横亘山間左右皆不見令急召元寳曰見一白物横在山頂不辨其狀左)
(右貴臣啓曰臣等不見玄宗曰我聞至富可敵貴朕天下之主寳天下之福南部新書)金銀屋壁
(王元寳巨豪常以金銀疊爲屋壁上以紅泥泥之又置禮賢堂以沉香爲軒檻以碔砆甃地面以錦紋石爲柱)
(礎又以銅線穿錢甃於後園花徑中貴泥雨不滑人呼王氏富窟)陳子昂(以富家子尚氣俠弋博自)
(如)貲貨盈衍(崔玄暐母盧常戒玄暐曰我聞姨兄辛玄馭云子姓仕宦有言其貧窶不自存此善)
(也若貲貨盈衍惡也)
白孔六帖卷二十一
