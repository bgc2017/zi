白孔六帖卷六唐白居易原本
宋孔傳續撰
原隰(一)丘(二)
陵(三)阪(四)
穴(五)溪(六)
澗(七)壑(八)
谷(九)洞(十)
水(十一)隄渠(十二)
溝洫(十三)漕(十四)
堰埭(十五)津渡(十六)
海(十七)河(十八)
原隰(一)
白火燎(若火燎于原不可嚮邇)皇皇者華(于彼原隰)鶺鴒在原(兄弟急難)菽
(中原有菽庶民采之)苓(詩隰有苓苓大苦也山有荷華隰有游龍龍紅草也有杻有榆有栗有六駮有樹檖)
(有萇楚)居不使(禮聖人不使澤者居中原)廵行(三月廵行田原勸農勉人)龍鱗(原隰龍鱗)
(文)蕭條(原野蕭條文)人肉(王莽時原野厭人肉)曜威(三農之隙曜威中原講武)膴膴
(周原膴膴美也毛詩)阽(進原險處)邐迤(平原)莓莓(傳原田莓莓草盛貌)廣平(爾雅廣平曰原)
(下濕曰隰)可食(爾雅可食者曰原)放牛(於原藪)石蕉(尸子莒國有石蕉原者廣尋長五十)
(步臨百仞之谿有以勇見莒子者却行齊限莒國莫之敢近以服莒)試望(平原)孔遁形(韋瓘南陵)
(縣大農陂記邱隰遁形空規殘狀)清虛原(韋嗣立營别第驪山帝臨幸名所居曰清虛原)旣夷
且大(柳宗元道州文宣王廟碑畇畇其原既夷且大)伏龍(高祖紀武德六年十一月丁酉獵於伏龍)
(原)作觀池樂游原(太平公主始作觀池樂游原以為盛集既敗賜寧申岐薛四王都人歲禊)
(其地)卜築(李白避地司空原詩卜築司空原北將天柱隣)相原隰之宜(犇走經營相原隰之)
(宜指授方法韓愈送水陸運使)及兹險阻盡始見原野闊(杜甫鹿頭山)原鮮
而膴(卉物柔澤禹錫連州廳記)落日(有時看禾黍落日上秋原韋蘇州)登原忻時稼
(同上秋郊作)郊原草樹滋(同上)東野闢原畇(元稹代曲江老人)獵於白
鹿原(高祖本紀武德六年十月庚申獵於白鹿原)西出蒼龍門南登白鹿原
(李白)春夏之交(陸禽孕育餧獸之藥不入原野六典)遥原縈属(蕭潁士袚飲序)
丘(二)
白地險(易地險山川丘陵也)賁(易賁于丘園束帛戔戔)送子(涉淇至于頓丘)旄丘(詩責)
(衞伯也旄丘之葛兮何誕之節兮)思賢(邱中有麻有麥有黍思賢也毛)宛丘(刺陳幽公荒淫昏亂)
(也子之蕩兮宛丘之上兮)擊鼔(坎其擊鼔宛丘之下)從長者(而上丘陵則必嚮長者所視)狐
死(正丘首仁也)非人力(爾雅大阜曰丘非人力為之自然也)五(爾雅名丘五淮南州黎丘陳宛)
(丘齊营丘晉潜丘一成為敦丘)有莘(莘鬼也如狗有角五色莊)夷(莊子丘夷泉實)步仞(步仞之丘)
(陵巨獸無所隱其軀則孽狐為之祥)鼷隱(莊子鼷鼠深穴神丘之下以避熏鑿之患)積卑(丘山積卑)
(而為高也)牡(家丘陵為牡)千年(拾遺丹丘千年一燒至聖之君以為大瑞)學山丘取材
用(禮)孔侯德(韓愈宴喜亭記太原王宏中於其居之後丘荒之間上高而望得異處焉却立而視)
(之出者突然成丘愈請名之名曰侯德之丘)奥之宜(柳宗元東丘記東丘者奥之宜者也)可以
處休(丘之幽幽可以處休丘之窅窅可以觀妙)衆丘(求觀衆丘小必上太山岑韓愈詩)某水
某丘吾童子時所遊釣也(送楊巨源)高不踰尋丈(丘垤之山高不踰尋)
(丈則人狎而玩之上于頔)戢戢見相湊(常升崇丘望戢戢見相湊南山詩)穿空細丘
垤(雨中聮句)險如礙山丘(相去不容步險如礙山丘洞庭阻風)雲捲一丘(房魯上節)
(度使書大道之行則澤布四海否則雲捲一丘)丘氣多尫(雜俎廣知)
陵(三)
白鴻漸(易鴻漸于陵)菁菁者峩(在彼中陵)深谷(為陵老子)集(鴥彼飛隼集于中陵)
五月升(禮)殽二(傳殽有二陵焉南陵夏后臯之墓北陵文王之所避風雨也)莫大(陵莫)
(大於加陵爾雅)為高必因咸陽(有陵)齊陵巋然獨存(唐文粹喬潭女)
(媧靈記登黃龍古墓望洪河中流巋然獨存大㓎不溺者媧皇陵也)有高卑之常(水無盈縮之度)
(陵有高卑之常)平坦(惟君與我同懷抱鋤去陵谷置平坦韓愈遊青龍寺)牧羊之子來攀
登(李白登高丘君不見驪山茂陵盡灰滅牧羊之子來攀登)周覽無不極(清晨登巴陵周覽無)
(不極明湖映天光徹底見秋色李白)陵氣多貪(酉陽雜俎)
阪(四)
白茹藘(在阪)有漆(有桑詩)伐木(于阪)晨上(城臯阪注旋門門在城也)轘轅(文邪)
(徑捷乎轘轅轘轅阪名)九折(王陽馳九折九折阪名也)所思(張衡四愁詩我所思兮在漢陽欲往)
(從之隴阪長側身西望涕霑裳)造雲日(文脩阪造雲日)班彪登(北征賦登赤須之長阪)文
帝(漢文帝從霸陵上欲西馳下峻阪袁盎攬轡上曰將軍怯耶盎曰臣聞聖主不乘危今陛下騁六轡飛馳)
(不測山有如馬驚車敗陛下縱自輕奈高廟太后何上乃止)王陽歎(漢王陽為益州守行部至𤏡九)
(折阪歎曰奉先人遺體柰何乘此艱險乃以病辭去及王遵遷益州刺史至此阪問曰此非王陽所畏之道耶)
(吏曰是遵叱馭驅之曰王陽為孝子王遵為忠臣)走丸(阪上走丸言易)吳阪馬(見馬門)孔
白司馬坂(侯思止本人奴言語俚下嘗按魏元忠讓曰亟承白司馬不爾授孟青洛陽有白司坂將)
(軍有孟青棒即殺琅玡王沖者元忠不承)長樂坂(張濬帝置酒安福樓臨餞濬飲酣泣下楊復恭聞不)
(懌率中尉等餞長樂坂以酒属濬濬不舉)崿坂之峻(張說上䟽曰宫距洛城百六十里有伊水之隔)
(崿坂之峻)採薪隴阪長(李白北上征汲水澗谷阻採薪隴阪長)藏昴(藏昴低横坂韓愈)
南坂(即北南阪下久聞有水石)營大像白司馬坂(蘇珦后營大像白司馬坂糜用億計)
(珦上䟽諫見納)
穴(五)
白上古居(易上古穴居而野處後世聖人易之以宫室)虛受惴惴(詩臨其穴惴惴)
(其慄)大木(莊子大木百圍之竅穴)狐伏(莊豐狐文豹伏於巖穴)逃(越人三世殺其君王子搜)
(患之乃逃於丹穴越人熏之以艾乘以玉輦)大明鑣轡(於金樞之穴注靈道文也)銅乳(訪銅)
(乳於洞穴注靈道文)禹穴(上會稽探禹穴太史公)冬(上古冬穴夏巢文子)穴處(識隂陽)龍
穴(吳郡龍穴内蒸雲雨所儲)探封狐(趫捷之徒赴洞穴探封狐)屑沒(或屑沒於黿鼉之穴)&KR1947;
呀(越&KR1947;呀之洞穴)來風(空穴)丹穴(漢邑寡婦清其先得丹穴而探其利穴出丹砂見鰥寡注)五
姓出(後漢武洛鍾離山有二穴一赤一黑有五姓出焉)海鰌(風俗記浴鯇一名海鰌長數千里穴)
(居海底出入有恒入穴則潮上出穴則水退也)尾閭(莊子尾閭之穴山下出也)孔穴山藏錢
(藩鎮劉仁恭以堇土為錢斂真錢穴山藏之)誅破姦盗窟穴(李林甫)洞穴(王鍔作洞)
(穴實金錢其中)冰雪所儲(柳宗元復乳穴記)神隧(高麗國左有大穴曰神隧每十月王皆自)
(祭)冥棲在巗穴(中有綠髮翁披雲卧松雪不笑亦不語冥棲在巗穴李白古風)四海失
巢穴(贈河陽李大夫詩韓愈文集)不有萬穴歸(何以尊四瀆杜甫三川觀水)雨洗
煙空颷然莫窮(文粹禹穴碑鄭魴)一符一穴不足為最(上)何必
探禹穴誓將歸蓬邱(李白感遇)萬穴為之倒流(杜甫西岳賦)南室
中入小穴(柳宗元記柳州山水南室中入小穴)常聞禹穴竒東去窺甌閩
(越俗不好占流傳失其真幽蹤邈難得聖路嗟長湮出韓文)漏澤穴(兖州泗水縣東有漏澤穴)
溪(六)
白溪(爾雅水注曰溪)為牝(家溪谷為牝)百仞(家東流之水不息流行赴百仞之溪也)起
章華(楚靈王起章華之臺於乾溪國人潰叛)雄雌(老子知其雄守其雌為天下溪)玉隱(文赤)
(玉隱瑶溪)不測(臨不測之溪以為固)一濯(過靈溪而一濯文)滌煩想(於心胷)蕩塵
(蕩遺塵於旋流)千餘仞(清溪千餘仞中有一道士文)吕望(尚書太傳吕望釣磻溪於魚腹中得)
(玉璜)潺湲(文)孔竹溪六逸(李白與孔巢父韓凖裴政張叔明陶沔居徂徠山日沈飲號竹)
(溪六逸)青溪(田游巖愛夷陵青溪止廬其側)愚溪(柳宗元愚溪詩序灌水之陽有溪焉東流入於)
(瀟水或曰冉氏常居也故姓是溪為冉溪余以愚觸罪責瀟水上愛是溪故更之為愚溪)善鑒萬類
(溪雖莫利於世而善鍳萬類清瑩秀徹上)蒙溪(陸希聲遁叟山居詩地當溪之上名其溪曰蒙溪將以蒙)
(昧也)決於夷壤而發其源(又酌而飲蒙溪曰吾所以命夫溪之為蒙者勉子以決也子其)
(決於夷壤以發其源決於塞垣以通其淤決於腴畞以施其潤決於涸澤以溥其惠決於廣陂使介鱗蕃育決)
(於巨浸使虬龍變化)靈溪(李白送王屋山人詩靈溪恣㳂越)水石相噴薄(咆哮七十灘水)
(石相噴薄同上)百尺照心明(吾憐宛溪好百尺照心明溪舘)虎眼(欲往涇溪不辭遠龍門蹙)
(波虎轉眼)溪宴駐潺湲(韓愈送靈師)清溪澄素光(李白贈李左司)晨溪響
虛駚(杜甫昔遊)有深而綠淺而白(文粹舒元輿錄桃源畫記按仙記分靈洞三十六之)
(一支其水輙流勢與江河同有深而綠淺而白白者激石綠者落鏡)黃溪(柳宗元黃溪記)若剖大
甕側立千尺(同上)水木有佳色(李白宣城青溪勝桐廬水木有佳色)清湍鳴
廽流(遊水西同上)其流甚下不可以灌溉(柳宗元愚溪詩序)馬頭溪
深不可厲借車載過水入箱(韓愈送盤谷子詩)溪行水犇注(杜甫)
(詩)溪邊春事幽(落日)點溪荷葉疊青錢(謾興)雲溪花淡淡(鹽亭)
(詩)溪即鏡中廻(李白)前溪綠泱泱(獨酌)一溪初入千花明(李白)
(詩)綠溪見綠篠(同上)溪垘流潰(僕固懷恩傳范志誠統衆寇涇陽時屯堅壁大雨溪)
(垘流潰賊不得過)水怪潜去(地理志處州東十里有惡溪多水怪宣宗時刺史段成式有善政水)
(怪潜去民謂之好溪)秋有虎溪月(白居易廬山草堂記)釃流為溪(鑿石引泉釃其流以)
(為溪溪不袤數丈趣侔江海獨孤及琅玡溪述序)
澗(七)
白山夾水(爾雅山夾水曰澗)斯干(澗也斯干宣王考室也秩秩斯干)采蘩(于以采蘩)
(于澗之中)采蘋(于以采蘋南澗之濱)考槃(在澗碩人之寬詩)磊磊(文磊磊澗中石)萬丈
餘(深澗萬丈餘文)山溜(何泠泠飛泉漱鳴玉)潺湲(文)斤竹(謝靈運行斤竹澗詩過澗既厲)
(急以衣涉水曰厲)馬跳(後燕錄晉劉牢之與慕容垂戰敗牢之走馳馬跳五丈澗苻堅救至免之)孔
澗谷之水深不過咫尺(韓愈上于頔書)亘石為底(柳宗元石澗記亘石為底)
(逹於兩崖水平布其上流若織文響若操琴)交絡之流觸激之音(揭跣以往折竹掃陳)
(葉排腐木可羅胡牀十八九居之交絡之流觸激之音皆在床下翠羽之木龍鱗之石均蔭其上)縈廻
(六龍過萬壑澗谷随縈迴李白遊太山詩)激激(當流赤足踏澗石水聲激激風吹衣韓愈詩)出入
行澗崗(此日足可惜)野水日泠泠(杜甫酬薛丈詩老夫自汲澗野水日泠泠)隔澗
語(王君廊宋老生與戰君廊不利保方山君廊糧盡詐請降與老生隔澗語祈請哀到)尋徑(韋蘇州義)
(演師西齋稍指綠原騎還尋急澗徑)鳴騶響(同上遊琅玡山鳴騶響幽澗)弄驚波(同上夏景)
(園廬綠澗弄驚波)金谷(唐樂史綠珠傳石崇别墅在河南金谷澗澗中有金谷)羈禽響幽
谷寒藻舞淪漪(柳宗元南澗中題)澗樹落殘花(韋應物西郊)寢扉臨
碧澗(同上西澗)弄泉朝涉澗(同上遊西山)躡石欹危過碧澗(同上尋澗)
(嵓)
壑(八)
白必盈(易遠壑必盈)虛受(易)通谷(爾雅水通谷曰壑)藏舟(莊子)志士不
忘(孟志士不忘在溝壑)可盈(國溪壑可盈)無完柩(文)怨遥(臨浚壑而怨遥文)孔
足崖壑(隱逸序唐興賢人在位衆多其遁戢不出者纔班班可述然皆下槩者也雖然各保其素非托)
(默於語足崖壑而志城闕也)度彼絶壑(獨孤及招北客文人懸半空度彼絶壑)西直巨
壑連嶂如屏穹壑(李嗣業初討勃律也方通道䓗嶺有大石塞隘以足蹶之抵穹壑識)
(者以謂至誠所感)兩岑抱東壑(李白寄劉侍郎)躋花界(韋應物遊寺填壑躋花界)千
崖無人萬壑静(杜甫憶昔)步壑風吹面(同上)斗水不能平巨壑
之量(張說開元歷乾符頌)隂壑雲松埋(韋應物省風俗)暮看雲壑平(上陟憩巖)
(殿暮看雲壑平同上)萬壑度盡松風榖(李白)
谷(九)
白入於幽谷(易困卦辭)岱畎(書岱畎谷名出絲枲)高岸(詩高岸為谷)為陵(詩深)
(谷為陵)鳥出(鳥鳴嚶嚶出自幽谷遷于喬木)葛覃(葛之覃兮施于中谷)白駒(皎皎白駒在彼)
(空谷)得一(谷得一以盈老子)上德若谷曠兮(其若谷)榮辱(知其榮守其辱為天)
(下谷)寥廓(大谷何寥廓)人血(川谷流人之血)太谷(九谷函谷)無底(文深谷無底)蒼
蒼(大谷晦蒼蒼)抵璧(於谷儉也)淒風(起東谷文)覆簣(將覆簣於浚谷)千仞(谷)吹
律煖(劉向别錄鄒衍在燕燕有谷地寒不生五穀衍乃吹律而温氣至堪植黍今謂之黍谷)風浸
淫(宋玉風浸淫谿谷盛怒於土囊之口)風出(飀飀出谷風)寒煙(隂谷曳寒煙)響(幽谷無私)
(有致斯響)為牝(家溪谷為牝)注溪(爾雅注溪曰谷)量牛馬(史烏氏倮倮人名谷量牛馬不)
(知數也)會(會於夾谷夾谷地名)孔幽棲谷(韋嗣立營别第驪山鸚鵡谷帝臨幸寵賜優渥名所)
(居曰清虛原幽棲谷)郎君谷(王龜侍父至河中廬中條山朔望一歸省州人號郎君谷)駱谷(德宗)
(幸奉天郭曙方領家兵獵苑北聞蹕至伏謁道左遂從乘輿入駱谷)寇盗不入(司空圖居中條山王)
(官谷時寇盗所過殘暴獨不入王官谷)洪流巨谷呀然成谷(陷者呀然成谷韓文)
其石谷曰謙受之谷其土谷曰黃金之谷(同上)杳杳深谷
(杳杳深谷攅青楓杏花詩)空谷(奈何君獨抱竒才手把犂鋤卧空谷贈唐衢)瓊草隱幽谷
(李白古風)今居子午谷(故人今居子午谷獨在隂崖結茅屋杜甫玄都壇歌)川如掌(韋蘇)
(州藍嶺精舍谷轉川如掌)泉甘而土肥(盤谷之間泉甘而土肥韓文)宅幽而勢阻
(同上)滿谷山雲起(杜甫示姪佐)谷虛雲氣薄(暮春)谷氣多庳(酉陽雜爼)
川谷成錦繡(貴妃楊氏傳)
洞(十)
白三十六(茅君内傳大天之内有元中之洞三十六所第一王屋山之洞周廻萬里名曰小有清虛)
(之天第二委羽之洞周廻萬里名曰大有空明之天第三西域土山之谷周廻三千里名曰太元捴真之天第)
(四西方元三山之谷周廻千里名曰三元極真之天第五青城之洞周廻二千里名曰寳仙九室之天第六赤)
(城丹山之洞周廻三百里名曰上酒平之天第七羅浮山之洞周五百里名曰朱明曜真之天第八句曲山之)
(洞周一百五十里名曰金壇華陽之天第九林屋山之洞周四百里名曰左神幽墟之天第十括蒼之洞周廻)
(三百里名曰成德隱元之天凡此十洞皆仙人靈真之隂天内宫也其八海之中崑崙蓬莱方丈瀛洲滄波白)
(山八停之神山山皆有洞宫或有方千里五百里非名小天之例不在三十六天之洞數也五岳及名山洞室)
(或三十里二十里十里難並合神仙之言又非小天之數岳洞萬里其岱宗山之洞周三千里名曰三宫空洞)
(之天羅鄷山之洞周一萬五千里名曰北帝死生之天皆死神所治五帝之官考謫之府也鬼神所治又有二)
(十八小洞天之隂宫或地官所在者不能一一記其洞山之名略標其大者耳其餘有六洞天隂宫山皆夷狄)
(異類鬼所不治犬戎鳥獸蠻祼夷之種也匃奴之天下北戎之善山南越之拘屢是也句曲山洞宫之中本有)
(仙人郭四朝者治其宫亦司三官領羅鄷師晨候四朝燕人也兄弟四人得道四朝是長兄也)孔大隱
洞(韋夏卿署其居曰大隱洞)寳仙洞(玄宗幸清華宫太白山人王玄翼言玄元皇帝降於寳仙洞)
猗玕洞(元結作自釋曰天下兵興逃亂入猗玕洞始稱猗玕子)寒居洞(韓退之宴喜亭記云)
(洞曰寒居之洞志其入時也)神刓(有洞若神刓韓愈詩)黛容崢嶸(元傑東嶺洞谷銘劃開洞)
(門黛容崢嶸詭狀輪囷疑伏龍怪鎮含烟雲)嵌巗巗兮洞無極金沙洞(在驪)
(山上)魚藻洞(見萍門)水横洞以下渌(李白鳴臯歌水横洞以下渌波小聲而上聞)
玉泉交流(余聞荆州玉泉寺山洞往往乳窟窟中多玉泉交流有白蝙蝠如鵶李白答族姪贈玉泉)
(仙人)洞天石扇訇然中(李白詩)洞口經春長薜蘿(杜甫覽物)洞口
含涼氣(韋應物宿青都觀)金星洞(洋州有金星洞地理志)南山乳洞(酉陽雜爼)
(有人遊南山乳洞洞深數里乳滴瀝状若飛仙)小兒奔忙入洞(龍城錄茅山隱士吳綽素擅潔)
(譽神鳳初因採藥於華陽洞口見一小兒手把大珠三顆其色瑩然戱於松下綽因前詢小兒奔忙入洞)張
公山洞(婺源縣有張公山洞洞穴如井深不可測)
水(十一)(水災)(救水災附)
白水流濕(易)潤下融而為川瀆(流而為江海)上善利物幾
道(老子曰上善若水水善利萬物而不爭處衆人之所惡故近道)智者(樂水)積隂(淮南子曰積隂)
(之氣為水)習坎(易曰水洊至習坎)盈科帶地(文選悲哉帶地川)浮天(元中記天下多)
(者水焉浮天載地高下無不至)朝宗(沔彼流水朝宗于海)冠五行之始(洪範五行一曰水)
居六府之先(六府水火金木土榖)至柔之性(善利之功)泉(毖彼泉水亦流于淇有漼)
(者泉)投石(運命論曰以水投石莫之受也以石投水莫之逆也)一勺(今夫水一勺之多)涸(禮曰)
(仲冬之月水始涸)觀(孫卿子曰孔子觀於東流之水子貢曰君子見大水必觀)隴水(歌曰隴頭流水)
(鳴聲幽咽遥望秦川肝腸斷絶)淡(君子之交淡若水小人之交甘如醴君子淡以成小人甘以壞)積(孫卿)
(子曰積水成泉吞舟之魚生焉)湧(潜㕎洞出)急(慎子曰西河下龍門其流駛竹箭莊子曰吕梁之險三十)
(仞流沬三十里魚鼈不能進急之甚也)懸水(三十仞)環流(九十里)尺波(豈徒旋)瑞
(王者德及地醴泉湧傳曰共工氏以水紀故為水師名官注共工受命於水)感(姜詩至孝有泉化出味如)
(江水以養其母)飲(飯疏食飲水)信(易曰行險而不失其信)器(夫水不凝滯於物在器必隨其方圓)
竭(谷無以盈將恐竭)萬頃(黃叔度汪汪若萬頃之波)洗耳(許由)濯(滄浪之水清兮可以濯我)
(纓滄浪之水濁兮可以濯我足)監(書曰人無於水監當於人監又莊子人莫監於流水當於止水)積(莊子)
(曰水之積也不厚則其負大舟也無力)流惡(左傳有汾澮以流其惡)水滋(傳曰拘鄫人之漚菅)
(者曰何故使吾水滋濁)明水(司烜氏取明水於月)川游(周禁川游備溺也)沉澤(雍氏禁沉)
(澤謂毒水蟲也)狎玩(傳水懦弱人狎而玩之)多死(狎而玩之則多死焉)無沉氣(國語水無)
(沉氣)春水淥波(文)雨露(文子曰水之道上天為雨露下地為江河)天吳(水神也山海經)
(曰天吳八首十尾亦曰河伯)八水(關内八水一涇二渭三滻四灞五浶六浩七灃八潏)利萬物
成百事觀溺(君子觀小人溺君子見大水必觀焉)溺(禮曰小人溺於水君子溺於口)
積(水積而成江河行積而成君子)坎(易曰坎為水潤萬物者莫潤乎水)隂陽(榖梁曰水北為隂水)
(南為陽)清滌(禮曰水曰清滌)飲溽水(穆天子傳天子飲於溽水之上)准通(尚書大傳曰非)
(水無准萬里之本非水無以通遠道之重任也)愛水(韓詩曰冬不數浴非愛水)性欲清(文子曰水)
(之性欲清砂石穢之人之性欲平嗜慾害之)美哉(晏子曰景公問廉政何如對曰其行水也美哉水乎)
(其濁無不塗其清無不洒)鏡(墨子古詩曰君子不鏡於水而鏡於人鏡於水見面之容鏡於人則知其吉凶)
樂水(韓詩外傳曰夫水者緣理而行不遺似有禮者重而之下似有智者蹈深不疑似有勇者障防而清)
(似知命者歷險致遠似有德者天地以生萬物以成國家以寧萬事所平智者所以樂於水也)方圓(尸子)
(曰水其方折者有玉其圓折者有珠清水者有黃金淮南子亦云見珠玉門注)明(莊子曰水淨則明水猶如)
(是何况精神聖人之心淨乎)河伯喜(又曰秋水時至百川灌河兩涘之間不辨牛馬於是河伯欣然)
(而自喜以天下之美為盡在己也)清濁湍遲(淮南子云各類生人見玉門)合窳(山海經刺)
(山有獸名合窳見天下大水其上有水焉湛而清帝臺之漿水也)柘林(水出建安吳興縣)梧桐
(水有兩源其山松楊)桃枝(水出東陽長山縣桃林之下見永嘉郡記)湘水(湘中記曰湘水至清雖深)
(五六丈見底了了然其石子如樗露蒲大五色鮮明白砂如霜雪如朝)禁(抱朴子曰左慈能禁水水為之逆流)
(一二丈禁水著庭中大寒不冰)飲(華陽國志曰朱倉少受學於蜀郡食豆屑飲水諷諫周業憐其貧給米肉)
(倉終不受)水災水潦方降國乃大水(雨水不時水潦為敗苦雨數來邱隰水潦則天)
(多沉隂淫雨早降竝月令)以水潦之不時(天厲不戒天降之災)天作淫雨(害於粢盛)
後乃大水(敗其城郭)平原出水(凢平原出水為大水)上天降災(下民昏墊墊溺)
(也)上帝不弔(下民咨嗟)流行(天災流行)城復于隍(岸變為谷)臼竈生鼃
曾甍巢鸛(苦雨詩水鸛巢臼竈)方割(湯湯洪水方割割害也)懷山襄陵(懷包也襄)
(上也)浩浩滔天(言漫天也)災既流行(水方洊至)墊溺(漂淪五稼)商羊(家語齊童)
(謠曰天將大雨商羊鼓舞乃一足鳥舞孔子曰齊將大水災也)懸釡(韓魏圍晉陽决晉水以灌之城中巢)
(居懸釡而炊)為魚(趙孟曰微禹吾其為魚乎)宋國害於粢盛(公使弔宋災曰天作淫雨)
(害於粢盛)歷陽變於魚鼈(辨命論曰空桑之里化為洪川歷陽之都變於魚鼈)洪河之
決瓠子(漢書洪河之決瓠子帝親自塞乃為瓠子之歌)滄海之吞桑田九年
(禹有九年水)資舟(旱則資舟備水災)相驚(漢京師相驚以大水至百姓犇走相蹂躪王鳳以太)
(后及上後宫可御船王商曰自古無道水猶不冒城郭今理致平和何由有水此必訛言)先知(後漢公沙)
(穆為弘農令元夀元年三輔已東漂沒穆曉占乃告百姓令徙高地免漂沒也)傷稼(漢書和帝元年十年)
(十三年十四年十五年水多漂雨傷稼)鼠巢樹(漢書古今注光武六年九月大雨連月苖稼更生鼠)
(巢樹上)不辨牛馬(莊子曰秋水大至渚涯之間不辨牛馬)救水災俾乂(堯曰洪水)
(方割有能俾乂乂理也有能理水將使之)績用弗成(鯀九載績用弗成)決九川距四
海(距至也決川使通於海禹曰予)濬畎澮距川(濬深也深其畎澮以通於川)堯水(堯時)
(洪水)禹功(劉子謂趙孟曰美哉禹功明德遠矣微禹吾其為魚乎)為魚之患(見上)乃粒
之功(禹治水畢蒸人乃粒)除九年之災(興萬人之利)大防(大為之防)遠績(禹功)屬
方割之災(軫其咨之念)既有備於流行(且無虞於昏墊)竊壤以堙(山海)
(經洪水㴞天鯀竊帝之息壤以堙水)積灰而止(淮南子曰古者四極廢九州裂大水為害於是女媧)
(乃積蘆灰而止之)軫恤人之心(開救物之志)夏禹濬川人受賜矣(禹隨)
(山濬川到於今受其賜)臺駘障澤帝用嘉之(金天氏有裔子昧為元冥師生允格臺駘)
(宣汾洮障大澤帝用嘉之封諸汾州)宜務資舟之備(庶無懸釡之虞)沉石犀(蜀郡水災)
(太守李冰乃刻石為犀於江浦以厭洪水水乃止)負薪(漢河内決瓠子令將軍已下皆負薪塞之)捧
土(朱浮與彭寵書曰亦猶河濱之人捧土以塞孟津)徙人避水(漢武帝時河決灌四郡人令謁)
(者二人發河南漕船五百艘徙人避水居邱陵九萬七千口)災同瓠子(莫展計於負薪)水等
孟津(方效愚於捧土)多穿渠(賈讓言若乃多穿漕渠使人得以灌田分散水患雖非聖人法亦救)
(敗之術)繕完舊隄(賈讓言若繕完舊隄增卑培薄勞費無已數逢其害此下策也)堰流法
(漢書王景仲通能治水詔遣與吳王共治浚儀渠吳王用景之治堰流水乃不復為害)鯀堙(書曰鯀堙)
(洪水堙塞也)盛溢(漢王尊字子貢為東郡太守河水盈溢泛浸瓠子金隄老弱皆犇走恐水為害尊躬)
(率人以應投白馬以祭水劾水神河伯尊執珪璧使巫祝以身填金隄因止宿廬居隄吏人數千萬人叩頭諫)
(尊不肯去及水盛壊隄吏人皆走唯一主簿在尊傍不去而水稍却而還吏人喜尊之勇節三老奏之詔賜秩)
(中二千石加賜金二十斤)孔大水(杜中立為義武節度使大水泛徐兖青鄆而滄地積卑中立自按行)
(引御水入之毛河東注海州無水災)水入帝寢(薛仁貴高宗幸萬年宫山水暴至夜突元武門宿衞)
(皆散走仁貴曰當天子緩急安可懼死遂登門大呼以警宫内帝遽出乘高俄而水入帝寢帝曰賴卿以免始)
(知有忠臣也)壅則為淵䟽則為川(狄仁傑䟽民猶水也壅則為淵䟽則為川通塞隨流)
(豈有常性)投水死(竇懷貞與太平公主謀逆既敗投水死)束洶涌之崩湍(柳文懲咎)
(賦攅巒奔以紆委兮束洶涌之崩湍)湍漣(畔尺進而尋退兮盪洄汨乎湍漣)壞民廬舍(馮宿)
(擢東川節度涪水數壊民廬舍宿修利防庸一方便賴)坐水旁(孟郊調溧陽尉縣有投金瀨平陵城)
(林薄蒙翳下冇積水郊間往坐水旁裴回賦詩)張又新水說(陸龜蒙張又新為水說七種其二慧)
(山泉三虎邱井六松江人助其好者雖百里為置之)座右置止水(孔若思歷庫部郎中常曰仕宦)
(至郎中足矣右置止水一石明自足意)水影(五行志大歷末深州束鹿縣中有水影長七八尺遥望見)
(人馬往来如在水中及至前則不見水)澄綠水(唐杜陽編滄州久視山下出澄綠水其泉一百步亦)
(謂之流綠渠投之金石終不沉沒)水發於深(而為用且遠能不違於道可浮可載可飲可灌以濟)
(於生物反其道而不防反為患矣韓愈擇言解)漂沙漱壑(漂沙坼岸去潄壑松栢秃杜甫水漲詩)
水搖寒山碧(李白詩)萬里蒼蒼煙水暮(韓文)輕浪參差魚動
鏡(同上)漩石(秋水灌盈漩石漂沙流枿軒昂舞於盤渦逮及收潦澹如綠醹劉禹錫楚望賦)水澹
澹兮生煙(李白夢遊天姥詩)砉如隙光端如匣劍(文粹陳寬潁亭記劈地而)
(來砉如隙光端如匣劍視若中面使人毛磔)水之無聲風蕩之鳴(韓愈送孟東野序)
寒水汪灣(長煙荏苒杜牧賦)水樂(元子於山中尤所耽愛者有水樂水樂是南磳之懸水淙)
(淙然聞之多久於耳尤便元次山水樂記)辨水(李德裕作相有奉使京口者李曰金山下楊子江中陵水)
(各置一壺其人忘之至石城方憶乃汲一瓶歸獻之李飲之曰此頗似建業石城下水其人謝過不敢隱出中)
(朝故事)聖水(李德裕亳州浮屠詭言曰有水可愈疾號曰聖水)清寫(韓文柳山竒變其水清寫)
水蕩漾兮碧色(李白惜餘春賦)袐水(茶錄唐秘書省中水最佳故水名袐水)水遞
(芝田錄李德裕取惠山泉自京至常州置遞號水遞)微波龍鱗莎草綠(李白憶舊遊浮舟弄)
(水簫鼔鳴微波龍鱗莎草綠)京都水脉通惠山(李德裕任中書常飲常州惠山井泉自毗)
(至京置遞鋪有僧詣謁德裕曰所謁相公者為相公通常州水脉京都一眼井與惠山寺泉脉相通德裕大笑)
(真荒唐也僧曰相公但取此井水在昊天觀常住庫後是也德裕乃以惠山一甖昊天一甖雜以入瓶都十瓶)
(暗記出處遣僧辨折僧因啜嘗取惠山寺與昊天餘入乃同味德裕大竒之當時停其人遞人不告勞浮議弭)
(芝田錄)龍文遠水通平岸(元稹早春)風驅鱗甲浪參差(同上)凢天
下之水泉三億三萬三千五百一十有九(唐六典水部凢天下之水)
(泉三億三萬三千五百一十有九其在遐荒絶域殆不可得而知矣)
隄渠(十二)
白大防(大為之防)小決(子産曰防人猶川不如小決使導)修利導逹(季春天子命有)
(司曰時雨將降修利隄防導逹溝瀆)濬畎澮(禹曰予修濬畎澮距川濬深也距至也深之以通至於川)
(也)防川障澤(臺駘宣汾洮障大澤)非竊壤可堙(豈積灰能止事見救水門)漲桃
花之水(三月桃花水至)決瓠子之河(漢武決瓠子河發卒數萬塞之自臨河令將軍已下)
(皆負薪上悼功不成作瓠子歌)羡溢(漢書河決平原將塞之議者曰若隄不及冬成春來桃花水盛必羡)
(溢有填淤反壤之害也)盡力溝洫(禹)鄭白之渠(決渠降雨也)金隄(漢書河決)
(酸棗壞金隄)苟月令不行(闕修利之備)則時雨將降(致昏墊之憂)增卑
陪薄(溝洫志曰繕完故隄增卑陪薄)匠人(周禮匠人為溝洫)大防外殺(謂下厚上薄也)
止水(禮曰夫禮之禁亂猶防之止水所自來也故以舊防為無用而壞之者必有水敗以舊禮為無所用)
(而去之者必有亂患)沉白馬(見救水災門注)都水(晉書都水使者漢之水衡之職東都省都水置)
(河隄使者)移水道(齊人延年上書可令水工開大河上嶺出之湖中東注之海關東長無水災上壯之)
(然大禹所導恐難更改)水勢(王鳳曰水勢各異不博議利害來春桃花水盛必羡溢也)善防水
者使水淫之(淫讀為廞謂水淤泥土留著助為之厚也)地勢(溝因水勢河因地勢)竹落
(河隄使者王延年以竹落長四丈九尺圍盛以小石兩船夾載下之三十六日河隄成也)開十二渠
(史記西門豹為鄴令鑿十二渠引河水灌田當時人苦役豹曰百歲後父老子孫思我至今得水利民富足漢)
(長吏以十二渠橋絶馳道相近欲合二渠為一橋父老不肯曰賢君之法式不可改也)龍首(嚴熊臨晉)
(民願穿洛以溉重泉以東萬餘頃故惡地於是穿渠洛水至商嶺下岸岸崩往往為井井渠之生自此始穿渠)
(得龍首骨故名龍首渠)所在穿渠(馬援所過郡縣為穿渠溉灌以利民)賈侯渠(魏賈逵字)
(道梁為豫州通運渠二百里所謂賈侯渠)水不流(後漢王梁字君嚴為河南尹穿伊榖水注洛陽城下)
(東瀉鞏川及渠成開決而水不流有司劾之)鄭國渠(史記云韓患秦好興兵事欲罷之無令東伐乃)
(使水工鄭國間說秦令鑿涇水自中山西抵瓠口為渠并北山東注洛三百里欲溉田中作而覺欲殺鄭國國)
(曰始臣為間然渠成亦秦之利也為韓延數年之命為秦建萬代之功卒使就而田注四萬餘頃收皆畝一鍾)
(於是關中為沃野無凶年秦以是富彊因命曰鄭國渠)千金渠(漢書張掖郡有千金渠)浪蕩
渠(漢書地理志至滎陽浪蕩渠)白渠(漢書趙中大夫白公引涇水為渠見涇門注)平虜(魏祖)
(以袁尚歸單于將征鑿渠自呼沱入汾水名平虜渠)股引(股支别引水也)脈連六輔(倪寬奏開)
(六輔之渠水以廣溉灌田也)孔徹壅通堙(杜亞拜淮南節度使至則治漕渠引湖陂築防庸入)
(之渠中以通大舟夾隄高卭田因得溉灌䟽啟道衢徹壅通堙人皆悦頼)脩塞(宗室臯遷荆南節度使初)
(注陵東北傍溪有古障不治歲輙溢臯脩塞之)廣溉道(高士廉進益州長史秦時李冰導汶江水灌田)
(瀕水者頃千金民相侵冒士廉附故渠厮引旁出以廣溉道人以富饒)平虜渠(姜師度為易州刺史)
(並海鑿平虜渠以通餉路罷海運省功多)強公渠(強循累雍州司士參軍華原無泉人畜多渴死循教)
(人渠水以浸田一方利之號強公渠)樹隄自固(蕭倣拜義成君節度使滑州瀕河累歲水壊西北防)
(倣徙其流遠去樹隄自固人得以安)築隄七百步(李渤為虔州刺史治湖水築隄七百步使人不)
(病涉)築隄捍錢塘湖(白居易遷為杭州刺史始築隄捍錢塘湖鍾洩其水溉田千頃)鑿渠
(齊澣以淮至徐城險急鑿渠十八里入青水人便其漕)興成(李石奏咸陽令韓遼治興成當咸陽右十)
(八里左直永豐倉秦漢故漕渠城起咸陽抵潼關三百里無車輓勞則轅下牛盡可耕永利秦中矣)鑿贛
石梗嶮以通舟道(路應為虔州刺史鑿贛石梗嶮以通舟道)鄭白二渠(李栖筠關)
(中舊仰鄭白二渠溉田而豪戚壅上游取磑利且百所奪農田十七栖筠請皆徹毁)浚渠厮江流
灌田(為常州刺史歲仍旱編人死徙踵路栖筠為浚渠厮江流灌田遂大稔上)築隄防(楊凝亳州)
(刺史缺董晉以凝行州事增墾田決汙堰築隄防水患訖息)治河内秦渠(崔引禮遷河陽節度)
(使治河内秦渠溉田千頃)開盲山故渠(改天平節度使李同捷叛與李聽合師討之時徐泗節度)
(使王智興檄兖海鄆曹淄青當徐道者出車五千乘轉粟饋軍引禮度道遠乃自兖開盲山故渠自黃隊抵青)
(邱師人大濟)鑿咸應永清二渠(李景略拜豐州刺史天德軍曲受降城都防禦使鑿咸應)
(永清二渠)時其鍾洩(高瑀領忠武節度使州北水旱無年瑀相地宜築堤庸百八十里時其鍾洩民)
(頼不飢)引渠溉塞下地(李聽以功兼御史大夫夏綏銀宥節度使又徙靈鹽部有光禄渠久)
(廞廢聽始復屯田以省轉餉即引渠溉塞下地千餘頃後頼其地)決翟王渠(趙珝封天水郡公按)
(鄧艾故蹟決翟王渠溉稲以利農)浚渠(張志和縣令使浚渠執畚無忤色)民歌(薛大鼎累遷徙)
(滄洲刺史無棣渠久廞塞大鼎浚治属之海商賈流行里民歌曰新溝通舟楫利属滄海魚鹽至昔徒行今騁)
(駟美哉薛公德旁被又䟽長蘆漳衡三渠泄汙潦水不為害)度開漕渠(黎幹遷京兆尹京師苦樵)
(薪乏幹度開漕渠興南山谷口尾入於苑以便運載帝為御安福門觀之幹密具&KR1299;船作倡優水嬉冀以媚帝)
(久之渠不就)疲生人之力洩天地之藏(陳子昂上言近隋煬帝恃四海之富鑿渠)
(決河自伊洛属之揚州疲生人之力洩天地之藏中國之難起故身死人手宗廟為墟逆元氣之理也)募
民治隄(五代安彦威徙鎮歸德是時河決滑州命彦威塞之彦威出私錢募民治隄)巨渠決
太古衆水為長蛇(杜甫柴門)袁家渴自西南行不能百步得
石渠(民橋其上有泉幽幽然而其鳴乍大乍細渠之廣或咫尺或倍尺其長可十步許其流抵大石伏出)
(其下踰石而往有石泓菖蒲被之青蘚環周柳宗元石渠記)隄喧簇敗夫(白居易詩)增石
為防(柳宗元興州江運記增石為防膏我稲粱)青渠一邑傳(杜甫春川)龍口飄花
(金鑾密記曰翰林有龍口渠通内苑天雨之後必飄諸花蘂經由而出有百種香色名不可盡春月尤妙)十
石壚渠(河中府龍門東南二十三里有十石壚渠二十三年縣令長孫恕鑿溉田良沃畝收十石見唐)
(地里志)
溝洫(十三)
白禹盡力乎溝洫(溝洫亦渠也廣四尺深四尺曰溝洫倍溝)匠人(為溝洫)地阞
(考工記曰凢溝洫逆地阞謂之不行注阞猶胍理也不行謂決溢也)一日先深之(凢溝防必一日)
(先深之以傳衆力)大封(周禮大封之禮令衆也注謂正封疆溝塗也)雍氏(掌溝瀆澮池之禁凢)
(害於國稼者春令為阱穫溝瀆之利於民者秋令塞阱杜穫注害於國稼者謂水潦禽獸也)蕩水(以瀦)
(蓄水以溝蕩水以防止水以列舍水以澮寫水)水勢(周禮凢溝必因水勢防必因地勢善溝者水潄之善)
(防者水淫之注淫謂淤泥土助為厚)周禮遂人凢治野夫間有遂(遂廣深二尺)
遂上有徑(徑容牛馬)十夫有溝(溝陪遂)溝上有畛(軫容大車)百夫有
洫(洫陪溝)洫上有涂(涂容乘車一軌)導逹(月令三月中氣後五日天子命有司修利隄防)
(導逹溝洫)稍溝三十里而廣倍(注謂不墾地之溝也鄭司農云稍讀為桑螵蛸之蛸謂水)
(湍齧溝也故三十里而廣倍蛸音消)水庸(禮曰祭防與水庸事也注云水庸溝也)股引(漢書)
(見渠門注)孔厮溝薊門(姜師度為易州刺史始厮溝於薊門以限奚契丹)通舟楫(薛大)
(鼎民歌曰新溝通舟楫利)月明溝水曉(韓愈詩)溝濁萍青青(君居泥溝上溝濁萍)
(青青題張十八居詩)溝塍(耕斸歸溝塍送侯參謀詩)木刀溝(唐地理志定州新樂有木刀溝有民)
(木刀居溝旁因名之)為别詎幾時伊予隧溝洫(元稹)護溝瀆(舊史于頔為湖)
(州刺史因行縣至長安萬山其下有水西湖南湖䟽鑿溉田三十頃久堙廢頔命設隄塘以復之改蘇州刺史)
(護溝瀆整路衢至今頼之)一心穿地(姜師度有巧思頗知溝洫之利歷易州刺史河北巡察兼度支)
(營田使又為陜州刺史河中尹師度既好溝洫所在必發衆穿鑿雖時有不利而成功亦多先是太史令傅孝)
(忠善占星緯時人謂之語曰傅孝忠兩眼看天姜師度一心穿地舊唐史)
漕(十四)
白漢武穿漕入渭(水運曰漕)呼沱石臼(後漢永平中治呼沱石臼河從都慮至羊)
(腸沒溺不可筭都鄧訓監其事上言罷之更用驢輦歲省億萬計也)翦木開漕(虞詡為武都守先時)
(運道粮艱澁僦五致一詡乃按行之自沮至下辯數千里燒石翦木開漕以人僦直於是水通)零桂漕
(杜元凱開陽口起夏水逹巴陵千餘里瀉長江之險通零桂之漕)計戶轉漕(漢)漕輓
將漕最(卜式為武臯令領城考課最)底柱之漕(番孫欲省底柱之漕)樹柵立埭
(劉牢之守甄城兖州溉水道險澁用聞人爽謀堰石渠水樹柵立七埭為派擁二岸之流以利運漕)租運
(袁宏家貧以租運自業)褒斜道通漕(漢時人上書言通褒斜道及漕事下張湯湯問其事言可)
(行船漕漢中之榖可致便於底柱之漕從之道果近而水湍石不可漕)引渭為漕(鄭當時言關東)
(之漕從渭上渡六月罷而渭水道九百里時有難處謂引漕穿渠起長安竝南山下至河二百里輕易漕度可)
(令三月罷而渠下民田萬餘頃得溉此損漕省卒而益肥關中之地天子從之為大利便)鐫底柱之
隘(陽焉上言河上下患底柱隘可鐫廣之上從之使焉鐫之裁沒水中不能復去而水益湍怒為害甚於故)
孔便宜發近海租賦(崔仁師征遼東别知河南漕事仁師以漕路回遠恐所輸不時至以)
(便宜發近海租賦餉軍之食)舟水東漕(崔湜建言山南可引舟水東漕至商州自商鑱山出石門)
(抵北藍田可通輓道中宗以湜充使)喜渠漕(姜師度喜渠漕所至徭役紛紜不能便然所就必為後世)
(利矣)鑿潭通漕(韋堅為水陸運使初滻水銜苑左有望春樓堅於下鑿為潭以通漕二年而成帝為)
(升樓詔羣臣臨觀而咸陽㶚滻太原永豐渭南諸倉節級轉運水通則舟行水淺寓於倉以待則舟無停留而)
(物不耗失)為歇艎支江船二千艘(劉晏為歇艎支江船二千艘每船受十斛十船為綱)
(每綱三百人篙工五十人自揚州遣將部送至河隂上三門號上門填闕船米斗減錢九十調巴蜀襄漢麻枲)
(竹篠為綯挽舟以朽索腐材代薪物無棄者未十年人人習河隂險同上)江船不入汴汴船
不入河河船不入渭(江南之運積揚州汴河之運積渭口渭船之運入太倉歲輸粟百一)
(十萬石無斗升溺者同上)後代控引淮海(杜甫試進士策問後代控引淮海漕通涇渭固舟楫)
(之利逹倉庾之儲人頼此殷亦行之自久)六門堰(李頻遷武功令縣有六門堰者廞廢五百五十年方)
(歲飢頻發官廥庸民浚渠按故道厮水溉田穀以大稔憲宗嘉之賜緋魚)減運錢數十萬(齊澣)
(遷潤州刺史州北距瓜步沙尾紆滙六十里舟多敗溺澣徙漕路繇京口埭治伊婁渠以逹楊子歲無覆舟減)
(運錢數十萬新唐)
堰埭(十五)
白樹柵立埭(見上)召伯埭(謝安至新城築埭後人思之名曰召伯埭)流菜堰(晉傅)
(祗為滎陽守造流菜堰至今兖豫無水患)税錢(晉書嚴彭祖領尚書時王奕求東海鹽錢塘以水牛牽埭)
(税取錢直帝從之嚴諫乃止)孔伊婁埭(齊澣遷潤州州距瓜步沙尾紆滙六十里舟多敗溺澣徙)
(漕路繇京口埭治伊婁渠以逹揚子歲無覆舟減運錢數十萬又立伊婁埭官征其入招還流人五百戸)溝
渠隄堰決九河使(宇文融檢校汴州刺史河南北溝渠隄堰決九河使)壅渭為堰
(韋安為水陸運使漢有運渠起闕門西抵長安引山東租賦汔隋常治之堅為使乃占咸陽壅渭為堰絶灞滻)
(而東注永豐倉下復與渭合)置常豐堰(李承遷淮西黜陟使奏置常豐堰於楚州以禦海潮溉屯)
(田瘠鹵收常十倍它歲)築隄閼以防不足洩有餘(李吉甫為淮南節度使奏漕渠)
(庳下不能居水乃築隄閼以防不足洩有餘名曰平津堰)脩復(王起為山南東道節度使濱漢塘堰聮属)
(吏弗完治起至部先脩復與民約為水令遂無凶年)魯陽五堰(楊行密孫孺圍行密宣州凢五月不)
(解臺濛作魯陽五堰拕輕舸饋糧故行密兵不困)立堰庸水不能暴(賈敦頥徙瀛州刺史)
(州瀕滹沱寇二水歲湓溢瓌室廬寖洳數百里敦頥為立堰庸水不能暴百姓利之)地沙塉不可
蓺(張守珪詔以瓜州為都督府守珪為都督州地沙塉不可蓺常瀦雪水溉田是時渠堤為虜毀材木無所)
(出守珪密禱於神一夕水暴至大木數千障塞流下因取之脩復堰防耕者如舊州人神之)強弩射
濤頭(築捍海堰江濤夜衝擊沙岸板築不能就因命強弩數百以射濤頭又親祝胥山祠仍為詩一章亟)
(淪置海門既而濤頭遂趨西陵乃運巨石盛以竹籠植巨材捍之城基始定其重濠累塹通衢廣陌亦由是而)
(成焉吳武肅備史)都水使者(凢京畿之内渠堰陂池之壞沒則下之於所由而後修之唐六典)
津渡(十六溺附)
白涉水子路問津是知津矣因河為津朝涉
之脛揭厲(深則厲淺則揭)䟦涉(山川)利涉(大川)若涉大水(其無津涯)漸
裳濡軌褰裳涉溱脫輓濟人(子産)方思憑河(徒涉)公
無渡河(崔豹古今注津吏霍子高見白首征夫被髮提壺亂流而渡其妻止之不及遂溺死妻乃援箜)
(篌作公無渡河之曲歌終亦投河而死)佩劍過延平(晉雷煥佩劍過延平津劒飛入水化為龍)
渡盟津(書惟十有一年戊午師渡孟津)誰謂河廣一葦航之陳平渡
河(舟人疑有金玉平乃脫衣與刺船自免)楊柳津(白馬津)軍渡(韓信擊魏陳船欲渡臨晉)
(而伏兵從夏陽以木罌缶渡軍虜魏王)冰合(王郎追世祖世祖南馳至呼沱候吏還曰河流澌無船可)
(渡官屬大恐令王霸元伯視之霸欲安衆還詐云河冰堅可渡衆喜遂前比至河冰亦合上令霸護渡未畢數)
(車而冰解)溺不弔(禮死而不弔者三畏壓溺溺憑河也)無悔(暴虎憑河死而無悔)公無渡
河(見上)溺海銜石(山海經精衞本赤帝之女游於東海溺而不反化為冤禽名曰精衞常銜西山)
(之木石以填東海此鳥出發鳩山)沉湘懷沙(屈原既於臨淵有懷沙之志遂投湘江汨羅而死)
弔屈(賈誼過汨羅乃為文弔屈原曰側聞先生兮自沉汨羅)問諸水濱(齊桓責楚曰昭王南)
(征而不復寡人是問屈完曰昭王不復君其問諸水濱)葬於魚腹(楚辭屈原曰寧赴湘江葬於魚)
(腹中)嫂(孟子曰嫂溺而援之以手權也嫂溺不援是豺狼也)父女(會稽錄曰曹娥父沒江其尸不獲乃)
(㳂江號哭七日不絶聲乃自投江三日抱父屍俱出皆死家人收葬之為立孝女碑即黃絹之碑也)車(鄭伯)
(之車僨於濟遇大風飄之入濟也)舟(水所以載舟亦所以覆舟)必笑(傳曰溺人必笑)善游(文子)
(曰善游者溺也)抱石(韓詩曰申屠狄恨其時抱石投河而沉死)浮屍沉骸(辨命論曰伍員浮屍)
(於江流三閭沉骸於湘渚)禁川游者(備沉溺也周禮)水禁(水中害人之處則禁之)舟而
不游(禮)忘子産之誡既聞狎而玩之(子産曰水懦弱人狎而玩之)棄
仲尼之言果見蹈而死者(孔子曰水火吾見蹈而死者未見蹈仁而死也)惡夢
(王延夀文考曾有惡夢惡之乃作叙夢賦以自厲後溺水而死)試船没(魏杜敬伯矦為僕射受詔作御)
(樓船於陶河試船遇漂沒帝為流涕)落水(陸士龍常著縗絰上船於水中顧其影因大笑落水人救免溺)
孔沉淵隕命(柳宗元作賦自儆曰將沉淵而隕命兮詎蔽罪而塞禍)競渡(杜亞拜淮南節)
(度使方春南民為競渡戲亞欲輕駚乃髤船底使篙人衣油綵衣沒水不濡)夜濟合流(王沛兼御)
(史中丞李光顔討吳元濟竒沛風槩署行營兵馬使時詔書趣戰諸將觀望不敢渡溵以壁沛引兵五千夜濟)
(合流扼賊衝遂城以居)蒲津(李固言領河中節度使蒲津歲河水壊梁吏撤笮用舟邀丐行人固言至)
(悉除之)自投(蔡廷玉至靈寳自投於河)津筏(開張篋中寳自可得津筏韓北遊詩)盟津(旋走)
(不及停假道經盟津此日足可惜)通津(浮游靡定處偶往即通津送惠師)回首過津口
而多楓樹林(杜甫詩)㶑綠(古津遠杜牧遊石盎詩)舟航所聚(崔融稅關市䟽)
(天下諸津舟航所聚旁通巴漢前指閩越七澤十藪三江五湖控引河洛兼包淮海宏舸巨艦千舳萬艘交貿)
(往還憧憧永日)水部大津無梁皆給船人(量其大小難易以定其差唐六典水部)
渡水竝須近江白丁便水者充(分為五番别一替唐六典同上)
海(十七)
白天池(莊子南溟者天池也)地紀(地以四海為紀文選)百谷王善下(老子曰江)
(海所以能為百谷王者其善下也)大盈(大盈若冲文子曰大滿而小溢)重潤(海重潤太平之慶象)
千里潤(公羊傳曰海千里潤注云海出雲雨及千里也)朝宗(詩沔彼流水朝宗於海書曰江漢朝)
(宗于海)委輸(海賦曰於廓靈海長為委輸)積流(孫卿子不積細流無以成海)受露(海受)
(露霧故能成其深)海若(海神名)天吳(水伯名)滄溟渤澥(滄波)浮天之
浪(浴日之波)變桑田(神仙傳曰東海凢三變為桑田)山(海有三神山蓬莱瀛洲方丈)橋(秦始)
(皇驅石為橋望東海日出處見石門神鞭注)樓(蜃氣結樓臺)蠡酌(以蠡酌海)桴浮(子曰道不)
(行乘桴浮於海)吞江納漢百川會同瀚海(博物志漢使驃騎將軍北)
(伐單于至瀚海而還)鰌入穴(水經曰鰌魚長數千里穴居海底鰌入穴則潮上出穴則潮退出入有節)
(故潮水有期)白露之濤朝夕之池(潮有朝夕之期故吳都有朝夕之池)帷蓋
(潮有似陣車蓋之狀)觀(孟子曰觀於海者難為水遊於聖人之門者難為言)幼海(山海經無皋之南望)
(幼海郭璞注曰幼即少也)填東海(見溺門注)天臺(又曰大荒中有山名天臺海水入焉)地動
(莊子曰海水三歲一周流波相薄故地動)不譲(淮南子曰海不讓水積以成其大)大波(韓詩外傳)
(曰成王時越裳氏重三譯而朝曰吾受命國之黃髮曰久矣天之不迅風雨海之不波溢也三年於兹矣意者)
(中國有聖人盍去朝之)儵忽渾沌(莊子曰南海之帝為鯈北海之帝為忽中央之帝為渾沌鯈與)
(怱相與過於渾沌待之甚厚鯈與怱謀報渾沌之德曰人皆有七竅以視聽食息此獨無有嘗試鑿一竅七日)
(而渾沌死)呵水神(謝承後漢書汝南陳茂嘗為交趾别駕刺史周敞涉海遇風船欲覆没茂拔劍呵罵)
(水神風即息)自悔首(周景式孝子傳曰管寧避地遼東過海遇風船人危懼皆叩頭悔過寧自思咎)
(念失首嘗如厠不冠即便悔言風亦尋静)東海之鼈(謂塪井之鼃曰夫千里之遠不足以舉其大千)
(仞之高不足以極其深莊子)不益不損(莊子曰禹之時九年水潦而水不加益湯之時八年七旱)
(而涯不加損夫不為頃久推移不以多少進退者此亦東海之大樂也)碧海(十洲記曰扶桑在碧海之)
(中地一面萬里太常之宫太真東王君所治處)結水(見冰門慕容蹈海注)晦(釋名海者晦也主引穢濁)
(其水黑而晦)四海(七戎六蠻九夷八狄形類不同忽而言謂之四海言皆近於海)東海(滄海溟海)
(員海瀛海幼海漲海)西海(類海潮海蒲昌海西域傳蒲昌海一名壃澤)島嶼(海中山曰島海中洲)
(曰嶼)後海(禮曰三王之祭川也皆先河而後海)靈胥(濤神也伍子胥沉屍於江其精魄為濤之神)
沸騰百川廻復萬里(吳都賦潮波洲起沸騰百川)八月之觀(八月觀濤文選)
滄波白波洪波犇波淥波波如連山(選)左海(禮曰)
(洗之在阼其水在洗東祖天地之左海也)不積小流(孫卿子曰不積跬步無以至千里不積小流無)
(以成河海也)上應天河(見天河仙查注)涉海(則有方丈蓬萊)鯷(音啼)壑鵬溟孔
涉青海(李大亮討吐谷渾為河東道行軍捴管與李靖俱出北道涉青海觀河源)涉海(陸元方武)
(后時使嶺外方涉海風濤驚壯舟人懼元方曰吾受命不私神豈害我趣使濟而風訖息)海道風濤
(歸崇敬大歷初充弔祭册立新羅使海道風濤舟幾壊)漲海連天(韓愈既至潮以表哀謝曰臣所)
(領州在廣府極東過海口下惡水濤瀧壯猛難計期程颶風鱷魚患禍不測臣州南近界漲海連天)甘棠
港(王審知招蠻夷商賈海上黃﨑波濤為阻一夕風雨雷電震擊開以為港閩人以為審知德政所致號為)
(甘棠港)度海(王勃父福畤繇雍州同功參軍坐勃故左遷交趾令勃往省度海溺水痵而卒)濱海
有魚鹽利(程日華朱㴞王武俊招日華不納日華棄城自固參軍李宇謀曰今州十縣濱海有魚鹽)
(利此軍本號横海將軍能絶易定歸天子自為一州可亢盜喉襟)驚瀾(韓愈寄于頔書窺巨海之驚瀾)
(莫不戰悼悸慄眩惑而自失)為物最鉅(南海神廟碑海於天地間為物最鉅)塵霾之雜
不處(柳宗元東海若今夫大海其東無東其北無北其南無南旦則浴日而西之夜則㴞列星涵大隂揚)
(隂火珠寳之光以明其塵霾之雜不處也必洎之西澨故其大也深也潔也光明也無我若者)紫海(唐杜)
(陽編南昌國有紫海水色如爛椹可以染衣其龍魚龜鼈砂石草木無不紫)多風波之患(叚希)
(堯使於吳越是時江淮不通凢使吳越者皆泛海而多風波之患希堯過海遭大風左右皆恐懼希堯曰吾平)
(生不欺汝等恃吾可無恐也已而風亦止五代史)海影飜(諮議朱景玄見鮑容說陳司徒在揚州時)
(東市塔影忽倒老人言海影飜則如此出酉陽雜爼)海眼(唐金華子北海縣因發地得五銖錢取之不盡)
(中得一石記云此是海眼以錢鎮之衆懼復掩)波伏不興(韓愈南海廟詩)求觀衆流細
必泛滄溟深(孟先生詩)四海之水皆立(杜甫大禮賦九天之雲下垂四海之水皆)
(立)為王(天寳十載始封四海神為王南部新書)熱海地寒不凍(西域碎葉東)積
流横地紀䟽派引天潢(唐太宗海詩)高駢開海路(交趾以北距南海有)
(水路多覆巨舟高駢往視之乃有横石隱然在水中因奏以開鑿道海之利云人操利楫石限横津纔登一去)
(之舟便作九泉之計時有詔聽之乃召工者啖以厚利竟去其石民至今頼之北夢𤨏言)極雲海之
微茫(試登高而望遠極雲海之微茫李白惜餘春賦)泥滓不能濁澄波非益清
(韋應物贈盧嵩詩)雲物不隱象三山共分明柰何疾風怒忽若
基柱傾海水雖無心洪濤亦相驚(同上)大海盪汨兮顛倒
日月(柳宗元招海賈大海盪汨兮顛倒日月龍魚傾側兮神怪隳突蒼茫無形兮往來遽卒隂陽開闔兮)
(氣霧滃渤)投之必沉負羽無力(弱水縮畜其下不極投之必沉負羽無力鯨鯢疑畏淫淫)
(嶷嶷同上)頽風浩其四起(柳宗元佩韋賦横萬里而極海兮頽風浩其四起)長風扇
海踊滄溟之波濤(李白鳴臯詩)浪打天門(横江詞海神來過惡風廻浪打天門)
(石壁開同上)遥望齊州九點煙(一泓海水杯中瀉李賀夢天)浪作禽填海
(杜甫詩)江長注海犇(奉漢中王)潮海蹴吳天(秋日旅懷)還浮入海船
(李白詩)海水不可解連江夜為潮(同上)碧海闊逾澄(杜甫寄劉峽州)
海之歸水洪涓必容(陸贄論諫)穹龜長魚踊躍後先(闔廟旋艫祥颷)
(送飄旗纛旌麾飛揚晻靄鐃鼓朝轟高管噭譟武夫奮棹二師唱和穹龜長魚踊躍後先乾端坤倪軒豁呈露)
白波連山倒蓬壺(李白詩古來海寒多天風白波連山倒蓬壺長鯨噴湧不可涉無心茫茫)
(淚如珠)海雲生(横江詞横江舘前津吏迎向余東指海雲生同上)海鯨東蹙百川
廻(月暈天風霧不開海鯨東蹙百川廻同上)謂言掛席渡滄海却來應是無
長風(同上)㳂河而下(韓文㳂河而下苟不止雖有遲疾必至於海)斷港絶潢(道於)
(楊墨老莊佛之學而欲之聖人之道猶航斷港絶潢以望至於海也)海波不驚(文粹開元太平海波)
(不驚)
河(十八)(祥瑞)(沉祭)(決塞附)
白大河(洪河長河中河)靈源(長源)出崐崘(山海經河源出崐崘之山)導河積石
(禹導河積石至于龍門)九曲(河出崐崘千里一曲九曲入海)一清(黃河千年一清而聖人生)三
門(水經曰禹鑿砥柱以通河水為三門)九折(進南子曰河水九折)桃花水(溝洫志河決而桃花)
(水漾溢注云三月水漲名)水箭流(慎子曰河下龍門流駛竹箭駟馬追之不及)洋洋活活
(河水洋洋北流活活詩)渾渾(濁河)九里之潤(河潤九里)四瀆之宗(穆天子傳河者)
(四瀆之所宗)積水(成淵)安流(見楚辭)大禹鑿石柱(見三門注)巨靈擘華
山(見華山門注)俟清(傳曰俟河之清人夀幾河清遲)憂涸(文子曰以數集之壽憂天下之亂憂)
(河水之涸泣而益之注集年也)止濁(阿膠五寸不能止黃河之濁)投(韓詩申屠狄非其時抱石投河)
(而死)入(語鼓方叔入於河)如帶(漢祖誓曰黃河如帶)葦航(誰謂河廣一葦航之)上應絳
河(援神契黃河者水之伯上應天河)中貫清濟(清濟貫黃河者截流而不混)決(漢文帝時)
(決酸棗潰金隄史記元光中孝武決瓠子於是天子臨河沉白馬玉璧令羣臣從官自將軍以下皆負薪填河)
(而取淇園之竹以為&KR1667;天子既臨河決悼功之不成乃作瓠子歌)移河(齊人延年上書請令水工開大)
(河上嶺出之湖中東注之海關東無水災北邊無匈奴憂上壯之然大禹所導恐難更改之)溢(谷永以為)
(河中國之經瀆聖人興出圖書王道廢則竭絶今潰溢横流異之大者宜修政以應之又李尋觧光自江河滿)
(溢所謂水不潤下明天道有因而作今由其自決且勿塞以觀水勢河欲居之當稍自成川跳出沙土然後順)
(天心圖之必有成功用財力寡)經瀆(經常也見上注)下流(說文云河者下也隨地下流而通也按水)
(經云)陽紆山陵門山(山海經曰竝在河之中)作臺(詩曰新臺刺衛宣公也納伋之妻作)
(新臺於河上國人惡之而作是詩新臺有泚河水瀰瀰)栢舟(詩泛彼柏舟在彼中河)弗祭(左傳)
(楚昭王有疾卜河為祟大夫請祭之王弗祭)不流(榖梁傳曰梁山崩壅遏河三日不流晉君召伯宗而)
(問焉伯宗來遇輦者問焉輦者曰君親素縞帥羣臣而哭之既而祠焉斯流矣伯宗至君問之伯宗如其言而)
(河流矣左傳亦云)水伯(孝經援神契曰河者水之伯上應天河)禹功(吕氏春秋曰古者龍門未)
(開吕梁未發出門大溢逆流名曰洪水禹乃決江䟽河為彭蠡之障所活者萬八千國乃禹之功)德水
(吕氏春秋曰秦滅六國自以為獲水德之瑞遂改河名之德水)委地(淮南子曰河以委地故能遠也)通
天(見上)色黃(物理論曰河色黃赤象川之流蓋濁也)百里不曲(又曰河百里不曲千里一)
(曲)色白(爾雅河出崑崙虛色白)灉(又曰水自河出為灉)西南流(山海經曰積石山其下有)
(石門河水為以西南流)九河(楚辭曰與汝遊兮九河衝風起兮水揚波)塞(朱浮與彭寵書曰亦猶河)
(濱之人捧土以塞盟津)四瀆視諸侯(禮)四瀆(爾雅江河淮濟為四凟四瀆者發源注海)
(者也)祥瑞馬圖(禮曰河出馬圖言龍馬負圖)開奥(河洛開奥符命用出)圖書之
泉(見文選)魚(河圖曰黃帝云余夢見兩龍授圖乃齋往河洛而求之有大魚泝流而上魚泛白圖帝跪)
(而受之)龍(運斗樞曰舜與諸侯觀洛河有黃龍負圖出置帝前䠠入水去也䠠音制)金䋲玉檢
(河圖曰黃龍既負圖置帝前以黃玉為檢黃金為繩昊天符璽也)見一清於千年(運命論曰)
(黃河清聖人出拾遺記曰河千年一清聖王之大瑞)變五色於三日(易乾鑿度曰帝王將起河)
(水先清清變白白變赤赤變黑黑變黃各二日也)榮光休氣(中候曰榮光出河休氣四塞榮光即)
(五色)出圖(子曰河不出圖吾已矣夫)沉祭白馬(漢書河決瓠子帝親臨決河沉白馬玉璧)
玄貉(穆天子傳天子西狩獵獲白狐玄貉以祭於河)寳珪(傳曰王子朝以成周之寳珪沉於河津人)
(得之河上自浮水出將賣之則為石)白璧(河圖趙王政以白璧沉於河)先河後海(禮曰三王)
(之祭川也皆先河而後海此之謂務本言海之本源自河)決塞大溢(文子曰河江之大溢不過)
(三日)瓠子之決(見河門注)桃花之水(漢成時河決平原使王延世治之杜欽曰延世慮害)
(不深若使不及今冬成來春桃花水盛必漾溢有填淤反壌之害注云春日桃花之水)竹箭之流
(見上)金隄之壞(見隄渠門注)大防河決(大為之防)遠績禹功(大庇人平)備
其漾溢(見上)脩以隄防宜興修利之功(月令季春修利隄防)以為昏
墊之備防其洊至(誠合僝功)苟非子來(則難興力)負薪(見上)賞(漢武)
(帝河決舘陶上使王延世塞之三十六日河隄成遂為河平元年上曰延世長於計策功費約省朕甚嘉之乃)
(賜爵關内侯及黃金百斤)決溢(見漢書)上策中策下策(漢書賈讓奏言治河者有上中)
(下三策若徙其當水衝之人以避之放河使北入海泛濫期月自定不勞人力此功一立河定人安千載無患)
(謂之上策若穿漕渠使人得以溉田雖非聖人法然亦救時術也今據堅地作石隄東西水門但用木與土耳)
(旱則開東方水門以溉田水則開西方高門以分河北誠富國安人興利除害謂之中策苟繕完故隄增卑培)
(薄勞費無已數逢其害謂最下策)孔䟽道(薛平授鄭滑節度使始河溢瓠子東泛滑距城纔二里所)
(平按求故道出黎陽西南乃籍民田所當者易以它地䟽道二十里以釃水悍歸壖田七百頃於河南自是滑)
(人無患)河溢(馬遂運河陽秋大雨河溢軍吏請具舟以避遂曰使城中盡魚而吾獨完其家吾不忍既)
(而水不為害)度河還家(王績聚徒河汾間欲見兄弟輙度河還家)黃流(韓愈賦過潼關而坐)
(息窺黃流之犇猛)它水并注則濁(吐蕃列傳虜曰悶摩黎山東距長安五千里河源其間流)
(澄緩下稍合衆流色赤行益遠它水并注則濁故世舉謂西戎地曰河湟)入於天淵(柳宗元晉問其)
(河則濬崑崙入於天淵)滔滔河流(劉鄩諸將皆欲戰鄩乃悉召諸將坐之軍門人以河水一杯飲)
(之諸將莫測或飲或辭鄩曰一杯飲之猶難若此㴞㴞河流可盡乎諸將皆失色)代宗歎(唐蘇鶚杜)
(陽雜編曰代宗廣德元年吐蕃犯便橋上幸陜及迴潼關上歎曰河水洋洋送朕東去)盤渦轂轉
(黃河萬里觸山動盤渦轂轉秦地雷榮光休氣紛五彩千年一清聖人在李白雲臺歌)隰州黃河
清(五代朱梁紀)清如井水(乾元二年七月嵐州合河闕河三十里清如井水四日而變出唐史)
清澄徹見底(寳應九年九月甲午同州至陜州二百餘里河清澄徹見底同上)永徽五
年六月濟州河清(同上)漢使黃河遠(送蔡希魯杜甫)
白孔六帖卷六
