白孔六帖卷九十八唐白居易原本
宋孔傳續撰
豬(一)狗(二)
蛇(三)鼠(四)
騶虞(五)獬廌(六)
猰㺄(七)蒲牢(八)
貘(九)貀(十)
髴髴(十一)䕫(十二)
六駁(十三)兕(十四)
魚(十五)龜(十六)
黿(十七)龞(十八)
鳥獸(十九)
豬(一)
白剛鬛(祭廟名)坎象(易坎為豕)食彘(孟夏食菽與彘)饋豚(陽貨饋孔子豚)長垣
(牧豕之澤)牧(公孫弘牧豕於海上)士無故不殺犬豕信及豚魚(易中孚卦)
妖(傳齊侯田于貝邱見大豕人立從者曰彭生也公怒射之豕人立而啼公乃懼之)白蹢(詩有豕白)
(蹢烝涉波矣蹢蹄烝衆也涉水而起)遼東之獻(朱浮字叔元與彭寵書曰遼東有豕生而白異以獻)
(之行至河東見羣豕皆白懷慙而還)夢(符子曰朔人有獻燕相大豕者令宰夫膳之豕乃見夢於燕相曰造)
(化營我以豕形食以人穢而仗君之靈而化始得為魯津之伯)婁豬(傳曰既定爾婁豬盍歸吾艾豭婁豬)
(求子豬也喻衛夫人南子也老豕喻子朝也)見豕負塗(易)擊刺(史竇太后怒袁固使下圈)
(擊豬景帝假固利兵下圈刺豕正中應手而倒也)殺買(孟子少時東家殺豬云云事具賢母門)牧
(吴祐年二十喪父家貧牧豕於長垣澤遇父故人謂之曰卿二千石子而杖鞭牧豕縦子不恥奈先人何祐謝)
(之守志如初)誤認(董正列傳曰司馬徵字德操有誤認徵豬便與之後亡豬在乃以豬還徵叩頭自責)
封豕(吴為封豕長蛇以薦食上國封大也)期年(文子曰先王之法也大豕不期年不食)食人
之食(孟子年豐狗彘食人之食而不知檢)宜稷(周禮)捭豚(上音擘古禮也禮記)去腦(禮豚)
(去腦)豕望視而交睫(腥不可食)豶豕之牙(豕牙獷滑剛暴難制之易)千足彘
與千戶矦等(貨殖志)肝(後漢閔仲叔居安邑家貧不能得肉日買猪肝一片屠者不與安邑)
(令聞勑吏給焉仲叔曰豈以口腹累安邑哉遂去)五尺(爾雅曰五尺為豝大猪為&KR1610;)居澤者
不以鹿豕為禮(禮)豰(說文曰豰小豚)參軍(猪一名参軍古今注)千斤(山海經猫)
(猪大者肉重千斤)白蹄青爪(養生要曰白蹄青爪不可食)一發五豵(詩)獻豜
于公(同上)四月生(家語六九五十四四主時時主豕故豕四月生)字誤(古人有讀史者云三)
(豕日渡河子夏曰己亥日渡河校之果然以己為三以亥為豕)逼賈姬(史上林有野彘東萊賈姬如厠)
(彘入厠帝欲自持戟殺彘郅都諫乃止彘亦去)豭豚(子路佩之)賜肩(項羽賜樊噲巵酒彘肩)蒸
㹠(晉王濟性豪侈帝嘗幸之供饌甚豐蒸㹠尤美上問其故對曰以人乳&KR0008;之上色不平食未畢而去)齊
豕性卑而率不掩豆(禮晏平仲儉祭先人豚肩不掩豆)食圈(紫姑每食於圈)
(裏)孫期(後漢書孫期少為諸生通京氏易家貧牧豕於大澤中)糟糠(薦食)孫弘(放於海上)
上林牧(梁鴻牧豕於上林苑中)大蘭橋(襄王橋曰大蘭橋者今之猪蘭橋也劉弘季以此橋)
(近荻有蕺菜於橋東大養猪襄陽太守府君曰依此猪尿當易名作蘭橋耳復大蘭橋也初如戲之而百姓遂)
(易其名也)夢(魏志關侯夢猪嚙其脚)孔射殪四豕(唐儉從獵洛陽苑羣豕突出於林帝射四)
(發輙殪四豕一豕躍及鐙儉投馬搏之帝拔劒斷豕顧笑曰天策長史不見上將擊賊邪何懼之甚儉對曰陛)
(下神武定四方豈復快心於一獸哉本傳)鄚頡之豕(北狄渤海俗所貴者曰鄚頡之豕)豪猪
(南詔尋傳蠻射豪猪生食其肉)為民患(盧杞為虢州刺史奏言虢有官豕三千為民患德宗曰徙之沙)
(苑杞曰同州亦陛下百姓臣謂食之便帝曰守虢而憂它州宰相才也詔以豕賜貧民遂有意柄任矣)出
圂舞(咸通七年徐州蕭縣民家豕出圈舞又牡豕多將隣里羣豕而行復自相噬齧)鬭猪(扶南人喜)
(鬭猪)江猪(南蠻婆賄伽盧國興諸蠻市以江猪相易)巨豕(北狄室韋有巨豕食之韋其皮為服若席)
(本傳)給貧民(德宗大歷十四年十月以沙苑豢豕三千給貧民)壬癸席(河東備錄申王謂猪)
(既供飱不宜處于穢弊乃以氊龕粟粥待之取其毛刷淨令巧工織壬癸席光而且滑)化黑猪(姚汝)
(能安祿山事迹祿山常夜宴醉卧化為一黑猪而龍首左右遽言之玄宗曰猪龍也無能為也)黑面郎
(桂林人風俗日食以蛙有來中朝為御史者朝士戲之曰汝之居乃蛙臺也御史荅此非蛙名圭虫而已然較)
(圭虫之奉養豈不勝於黑面郎哉黑面郎謂猪也承平舊纂)御桉缶(乾符六年越州山隂民家有豕)
(入室内壊器用御桉缶置于水次出唐五行志)烏金(拱州有人畜猪以致富因號猪為烏金見張鷟朝野)
(僉載)三耳八足(元和八年長安西市有豕生子三耳八足五行志)
狗(二)
白周狗(公羊曰靈公有周狗謂之獒)畜狗敝蓋(仲尼畜狗死使子貢埋之曰吾聞敝)
(蓋不棄為埋狗也)守禦(犬有守禦之勞)吠堯(史蒯通曰跖之犬吠堯非其主也)猰狗(傳曰)
(國狗之猰無不噬也又曰國人逐猰狗入華臣氏猰狂狗也左氏)嗾獒(晉靈公嗾夫獒其右提彌明摶)
(而殺之趙盾曰棄人用犬雖猛何為)屠(漢樊噲以屠狗為事)烹(史狡兔死良犬烹)迎吠(猛犬狺狺)
(而迎吠以喻姦臣)叱(後漢鮑永君長妻於母前叱狗遂去之)又(尊客之前不得叱狗)喪家(孔子)
(去魯至鄭東郭有人見曰累累若喪家之狗)烏龍(古犬名)傳書(陸機有犬名黃耳傳書歸吴)
金畜斗精(犬者金精狗者斗精所生)傷張收(宋張收為猘犬所傷醫云宜食蠶鱠食之)
(愈)吠深巷(文)色(黑犬白耳大王犬也畜之富貴黑犬前兩足白宜子孫白犬黃頭家大吉)宋
鵲(韓盧)四尺為獒(高四尺也)百里(穆天子犬走百里執虎豹)歇驕(載獫歇驕)重鐶
(詩盧重鐶又曰盧重令重鋂令狗鐶聲也)東郭(管子曰管仲將死謂桓公曰有犬嘊嘊旦暮欲噬我猳而)
(不使也君必去之言易牙豎貂必為亂也)牽出上蔡(李斯)指蹤(漢祖曰諸公知獵狗乎為人逐)
(獸狗也指蹤示獸者人也蕭何功人也)戀主(噬人)吠(楊朱之弟布素衣出黑衣返其犬迎吠之布欲)
(殺犬朱曰若使狗白而出黑而入爾能無怪乎)至於犬馬皆能有養不敬何以
别乎宜粱(周禮犬宜梁)效犬者左牽去腎(狗)赤股躁臊
(不可食)犬則執緤問名(獻犬者既受乃問犬名)識家(漢祖移新豐事具雞門)
毒(晉太子申生歸胙與犬犬斃)吠狗(傳叔孫居於箕吏請其吠狗不與將歸乃殺之而與食)官
(漢楊得意為狗監)五色(搜神記盤瓠者本高辛氏宫中老婦有疾斃桃沼中有物大如璽以瓠盛之以)
(盤覆之有頃化為犬其文五色因名之)殺賊(高辛氏犬戎為寇帝患之曰若能得犬戎將軍首者賜金)
(妻以公主犬盤瓠獲寇首致闕下帝以五采致其負女入南山云云)銜衣(吴志諸葛恪元遜孫峻謀害恪)
(將出犬銜其衣恪曰不欲我行出乘入坐少頃入銜衣恪令從者逐之升車果被害)虎文(五行書曰犬虎)
(文南斗君畜之可致萬石)與骨(禮長者之前無投與犬骨)三月生(家語七九六十三三主斗斗主)
(狗狗三月而生)&KR0008;犬(瑞應周成王時渠被國獻&KR0008;犬能飛食虎)豹犬(又匈奴獻豹犬錐口赤身四尺)
吠形(一犬吠形百犬吠聲)逐麋之犬不顧兔耶(求大也)犬種(盤瓠負女入南)
(山石室中經二年生子十二人六男六女後自相為夫妻滋名蠻夷有君長今長沙武陵蠻是其種)賣嫁
女(晉吴隠之字處默將嫁女貧牽狗賣之此外蕭然無辦)屍以訴冤(齊諧志云)竦耳注
精(張然滯役多年婦遂與奴私通後歸奴與婦謀然狗注精䑛脣視奴然曰烏龍與狗應聲盪奴奴失刀仆)
(然取刀殺奴也)銜卵(述征記古徐國宫人娠而生卵棄之水濱有犬名倉銜卵而歸咈而成人遂為徐君)
(之嗣)白犬(魏志晉俗語曰太康七年郊天壇下有一白犬高三尺光色鮮明恒卧見人則去)賦(晉傅)
(玄走狗賦曰足懸鉤爪口含素牙)盜(孟嘗君客能為狗盜)無使厖也吠(詩)犬不夜
吠(無事)升仙(具雞門)犬馬非其土性不畜(傳)獻獒(西旅)搏噬(曹植)
(表盧狗悲號國知其材乃試之用於搏噬)送陸機書(取魏明箭)飛龍犬武子犬
白雀犬(青鸇犬)戀主(懷仁)躡遺蹤(尋漏迹)猛相(雄姿)孔為國一
犬(突厥傳思摩遣使謝曰蒙恩立為落長實望世世為國一犬守吠天子北門)乳猫(李迥秀所居犬)
(乳鄰猫中宗以為孝感)曳馬銜燭(高昌子文泰立後五年獻狗高六尺長數尺能曳馬銜燭云出)
(拂菻中國始有拂菻狗)唯知識主(史憲誠聞斬李㝏更恭謹謂韋文恪曰我本奚奴狗也唯知識)
(主雖日加箠不忍離其譎獪類此)里無吠狗(李栖筠為常州刺史里無吠狗)五狗(武三思嘗)
(與宗楚客兄弟紀處訥崔湜甘元東相驅煽王同皎周憬張仲之等不勝憤謀殺之為冉祖雍宋之愻李悛所)
(白皆坐死因逮染五王而崔湜遣周利貞就殺之時人號祖雍姚紹之等五人為三思五狗)野狗(五代)
(東女真多野狗)犬百餘共一牢食(南唐世家江州陳氏宗族七百口畜犬百餘共一牢食一)
(犬不至諸犬為之不食)馳犬為樂(讓皇帝憲天子或就幸第馳犬為樂)犬夜羣號(突厥)
(處羅復會天雨血三日國中犬夜羣號求之不見遂有疾)犬鹿相擾(安金藏毋喪廬之側犬鹿相擾)
殿中多惡犬(五代史伶官敬新磨嘗奏事殿中多惡犬新磨去一犬起逐之新磨倚柱而呼曰陛)
(下毋縱兒女嚙人莊宗家世夷狄夷狄之人諱狗故新磨以此譏之)豺之舅(酉陽雜俎狗豺之舅豺遇)
(狗輙跪如拜狀)胡麻麨(好事集以胡麻麨啖犬則光黑而駿獵必大獲狐兔又可十歲)晝夜吠
鳴(武后初酷吏丘神勣家狗生子皆無首當項有孔如口晝夜吠鳴俄失所在五行志)生男為狗
(北狗國人身狗首長毛不衣手搏猛獸語為犬嘷其妻皆人能漢語生男為狗女為人自相婚嫁穴居食生而)
(妻女人食熟嘗有中國人至其國其妻憐之使逃歸與其筯十餘隻教其每走十餘里遺一筯狗夫追之見其)
(家物必啣而歸則不能追矣其說如此五代史四夷附錄)職吠以守禦(咸通中會稽有狗生而不)
(能吠擊之無聲狗職吠以守禦其不能者象鎮守者不能禦寇之意)烏龍(韋善俊携犬號烏龍後化為龍)
(乘之飛昇而去續仙傳)盧狗之遇嗾呀呀而走(不顧險阻惟嗾者之從柳宗元與楊)
(誨之)孝順狗(廣異魏元忠嘗呼蒼頭未應犬輙代呼之元忠曰此孝順狗也乃能代我勞後亦無恙)
庸蜀之南常雨少日出日出則犬吠(柳宗元書僕往聞庸蜀之南常雨少)
(日出日出則犬吠予以為過言前六七年僕來幸大雪踰嶺被南越中數州數州之犬皆蒼黃吠噬狂走者累)
(日至無雪乃已然後始信前所聞者)舊犬喜我歸低徊入衣裾(杜甫草堂)犬迎
曾宿客(重過何氏)躍犬疾翥鳥(韓愈詩)獻兩首犬(神功元年安國獻兩首犬)
(首多者上不一也唐五行志)
蛇(三)
白腹行荐食(傳曰吴為封豕長蛇荐食上國)斬(漢祖夜行至大澤中前大白蛇當路高祖)
(拔劒斬之後人見嫗哭曰吾子白帝子今為赤帝子殺之)妖鬭(傳内蛇與外蛇鬭於鄭南門之中内蛇死)
(六年而鄭厲公入殺鄭子申繻曰妖由人興人無釁焉妖不自作人棄常則妖興也云云)螫手(漢書齊王)
(曰蝮螫手則斬手螫足則斷足)陣(孫子善用兵者言陣如常山蛇擊其首則尾至擊其中則首尾俱至)擊
(逢丑父擊蛇以肱而傷為晉獲)銜珠(隋侯見傷蛇以藥治之後銜明月珠以報之)吞象(山海經巴)
(蛇吞象三歲而出其骨)遶崑崙(玄中記云崑崙山周三萬里巨蛇遶之三周長九萬里)笥(風俗)
(通馮緄發綬笥有二赤蛇分南北走卜云此吉祥君當為邊將以東為名後果為大將軍遼東太守)入棺
(陳留風俗傳沛公野戰喪皇妣天下既定為新棺招魂於是有丹蛇在水自洗濯入新棺故諡曰昭靈夫人)
人産(搜神記竇武母産武并蛇送之山林後母卒而蛇來以頭叩棺涕泣頃方去人以為竇氏之祥)化
龍(史見龍門)鳴風(夫螣蛇雄鳴上風而化成形精之至)畫足(戰國策陳軫曰蛇本無足為蛇畫足)
(云云)夢(吉夢維何維虺維蛇女子之祥)殺(孫叔敖為兒時見兩頭蛇見者則死吾畏後人見則殺之母曰)
(子有隂德天必報之也)存身(龍蛇之蟄以存身者也)靈蛇之珠深山大澤
實生龍蛇(傳)出泉宫(傳有蛇自泉宫出入于國如先君之數秋聲姜薨遂毁泉臺)九
首(文雖有雄蛇九首請抗而蹋之)黑蜧(躍重泉)自糾(騰蛇蜿而自糾文)壇羅虺蜮
(蕪城賦)屠巴蛇(田蛇)水人弄素靈哭(夜歎云云)鬭(漢孝武帝太康三年七月)
(趙有蛇從郭外入與邑蛇羣鬭孝文帝廟)夢蛇生四足(魏劉楨)為夫(四公子傳西海邊無)
(慮北有汝國以蛇為夫不嚙人為女臣僕宫室習俗無契而從呪咀可信平者無他曲者立死神道設教人莫)
(能化)髯蛇(齊虞愿為晉安太守郡舊出髯蛇膽可為藥有餉愿者愿不忍殺放三十里外經宿復來故處)
(愿使送他處又復歸論者以為仁心所致也)射(宋武帝微時伐荻新洲射大蛇長數丈傷明日復往聞杵)
(臼聲覘見數青衣童子擣藥問故荅曰我王為劉寄奴所射今合藥傅之帝曰王何神不致荅帝叱之皆散收)
(得藥時人因此草名劉寄奴也)孔大蛇屢見(虞世南貞觀八年進封縣公會大蛇屢見帝憂之以)
(問世南對曰漢靈帝時青蛇見御座晉惠帝時大蛇長三百步見齊地經市入廟蛇宜在草野而入市此所以)
(為怪爾今蛇見山澤適其所居恐有冤獄枉繫宜省錄纍囚)褥蛇(西域波斯貞觀十二年使者没以半)
(朝貢又獻活褥蛇狀類鼠色正青能捕穴鼠)青蛇(楊朝晟師次方渠水乏有青蛇降險下走視其跡水)
(從而流)夜有蛇環其所(成汭更姓名為郭禹結千人奔入峽夜有蛇環其所祝曰有所負者)
(死生唯命既而蛇亡禹乃襲歸州)劉漢宏(見木門)金色(董昌先是州寢有虺長百尺餘金色)
(見思道亭昌署亭曰黃龍殿以自神)長百尺(天寳中洛陽有巨蛇高丈餘長百尺出芒山下胡僧無畏)
(見之曰此欲決水瀦洛城即以天竺法呪之數日蛇死)夢(五代范延光為天雄軍節度使延光嘗夢大蛇)
(自臍入其腹半入而掣去之以問門下術士張生張生贊曰蛇龍類也龍入腹中王者之兆也由是頗畜異志)
見碑樓(五代王處直初有黃蛇見于碑樓處直以為龍藏而祠之處直以為己德所致而定人皆知其)
(不祥曰蛇穴山澤而處人室小人竊位而在上者失其所居之象也已而處直果被廢死)石蛇(郭誼兄岌)
(事劉悟為牙將常樂滏山秀峻曰我死必葬此誼以岌假刺史穿三十丈得石蛇并卵工破之皆流血)黃
色蛇(杜陽編開成初宫中有黃色蛇夜自寳庫中出遊於階庭間光彩照灼宫人以珊瑚玦擲之遂并玦)
(亡去遍搜庫中乃得黃金蛇珊瑚玦無其首上熟視之曰隋煬帝為晉王時以黃金蛇贈陳夫人乃此蛇)
鼠(四)
白晝伏夜動(臧武仲謂齊公曰抑君似鼠晝伏夜動不穴於寢廟畏人故也)盜肉(張湯事具)
(獄吏門)相鼠有齒(有皮有體詩)誰謂鼠無牙何以穿我墉(同上)畏
人(詩碩鼠刺貪也刺其君蠶食於民貪而畏人若大鼠也)忌器(投鼠忌器恐傷器也)鼹鼠(飲水)
(於河不過滿腹)食角(鼷鼠食郊牛角)穴社(社鼠者不可灌君之左右出則異入則比周此之謂也)
燻灌(見上)廁中(史李斯為卿吏見廁中鼠食不絜遇人大數驚之見倉中鼠居大廡下無人之驚乃)
(歎曰人處身亦如鼠耳)充糧(臧洪為太祖所囚糧乏乃掘野鼠而食)又(蘇武在北海牧羊掘野鼠)
(草實而食)易腸(唐房升仙雞犬并去唯鼠惡其不净不將去鼠自悔一月三易腸故號之)穴蟲(鼠也)
艮為鼠(易)猫食(大蜡迎猫為食田鼠也)犬捕(使犬捕鼠)狸狌(驊騮騏驥使之捕鼠)
(不如狸狌)白鼠(晉惠帝元康元年五月有白鼠見于東宫)又(齊武帝白鼠見芳林園中)又(抱朴鼠壽)
(三百歲滿則色白善憑人卜名曰仲能能知一年之事吉凶也)養(會稽山中有人姓蔡隠山中養鼠千頭呼)
(之即來遣之即去時人謂之稻仙也)蟹捕(淮南子使蟹捕鼠必不得)千鈞之弩(不及鼷鼠發機)
嚙鞌(魏志太祖馬鞍為鼠嚙庫吏懼死澄王沖曰汝待三日當報沖以刀穿衣如鼠嚙遂失意皃有憂色)
(太祖曰妄言耳俄而庫中以報嚙鞍太祖曰衣在側猶被嚙况鞍懸於柱乎乃免)鼷(郭璞曰狀如小狐食)
(煙火)飲泉(南越志齕鼠似常鼠而穴居飲泉嚙竹)尾白毛蒼(洞林曰宣城郡有隠鼠大)
(如牛似鼠身赤胷尾白異物志鼠母頭脚似鼠毛蒼中銳大如牛而畏狗水田有水災即母鼠起也)有皮
無肉(搜神記晉太康中會稽縣蟛蜞及羊皆化為鼠大食稻及災始成者有毛亦無肉)食鳥
郊牛(爾雅鼷鼠郭璞注江東呼鼠而大食鳥在樹分木上也魏文與王朗書鼷鼠至微猶食郊牛也鼠地)
(中行也伯勞之所化也)飛鼠(山海經丹重之山有獸其狀如鼠兔首鹿耳其音如獋犬以其尾飛名曰)
(飛鼠郭璞飛鼠贊曰或以尾翔或以髯凌飛鳴鼓翰倏然背騰用無所為唯神所憑)辟毒(魏略曰大秦國)
(出辟毒鼠)如狗(異苑曰西域有鼠之國大者如狗中者如兔小者如常鼠頭悉白商賈有經過其國不祈)
(祀則嚙人衣裳)化(郭氏玄中記百歲鼠化為蝙蝠)鳥同穴(太康地記鳥鼠山西隴西首陽鼠尾短如)
(常穴入三四尺鼠在内鳥在外)賦(後魏盧元明劇鼠賦耳若槐葉初生尾如酒杯餘滴卭卭終朝轟轟竟夕)
(領其羣黨悠悠奕奕)銜炷(釋法顯仙遊本記曰祗垣精舍燒香然燈續明日夜不絶鼠銜炷燒幡盖精舍)
(都盡)益肉捧朱(異苑曰景平中東陽大水永康蔡喜夫避水住南龔夜有鼠浮水來狀望喜夫)
(奴牀角愍而不犯每以食與之退喜夫返居鼠前脚捧紙裹三片許朱著奴前啾啾如欲語也)孔白鼠
入營(王孝傑為清邊道總管初進軍平州白鼠晝入營頓伏皆謂鼠精胡象也白質歸命天亡之兆及戰)
(乃孝傑覆焉)渡河(崔義元河内賦黃君漢為密守拍崔義元見羣鼠渡河曰此王敦亡兆也因說君漢)
(以城歸)袁客師(見射覆門)獻(北狄黑水靺鞨開元天寳間入來獻鯨晴貂鼠白兔)褥特鼠
(罽賓隋漕國也武德十六年獻褥特鼠喙尖尾赤能食蛇螫者嗅且尿瘡即愈)沙磧鼠(于闐西有沙磧)
(鼠大如蝟色類金出入羣鼠為從)食(張巡士多餓死至掘鼠以食)銜尾渡洛(李密將敗屯營)
(羣鼠相銜尾渡洛經月不絶)失窟鼠(朝野僉載云唐蘇徵任汜水縣令舉止輕薄郎中張元一目為)
(失窟鼠)竊囓鬭暴(柳宗元永某氏之鼠晝纍纍與人兼行夜則竊囓鬭暴其聲萬狀不可以寢)
隂類惡物(同上)鼠入牛角勢當漸小(南唐劉玢初名洪度龑子龑病卧寢中召)
(右僕射三翻與語呼洪度小字曰壽雋雖長然皆不足任吾事惟洪冒類我吾欲立之奈何吾子孫不肖後世)
(如鼠入牛角勢當漸小爾因泣下欷歔)走穴(黃巢進取陜虢檄關戍曰吾道淮南逐高駢如鼠走穴爾無拒)
(我)猫鼠同乳(崔祐甫傳朱泚軍中猫鼠同乳祐甫曰可弔不可賀)廟垣之鼠(魏元忠袁)
(楚客以書規之曰閹竪君側之人衆所畏懼所謂廟垣之鼠也)食稼(吐蕃逹磨國中鼠食稼)使武
后為鼠(高宗后王氏及良娣俄為武后所殺良娣罵曰我後為猫使武后為鼠吾當㧖其喉以報后聞)
(詔六宫毋畜猫)鼷鼠(北方冰下鼠也其尾毛所在處能聚集天下鼠雜俎)擁杖而號(路敬潜為)
(遂安令到官鼠數十走于前左右驅之擁杖而號)隠伏象盜竊(龍朔元年十一月洛州猫鼠同)
(處鼠隠伏象盜竊猫職捕囓而反與鼠同象同盜者廢職容姦五行志)鼠循(魚潜鼠循無入仕路杜牧)
(書)鼠燒尾(𤨏言竇璠久不第晚娶宇文翊女遂登科時杜尚澤遺火云因鼠尾戔火而作韋說因謂)
(璠曰魚將化龍雷為燒尾近日鼠亦有燒尾者璠大慙)野鼠拱亂穴(杜甫北征)焚符斷
鼠(僖宗末廣陵丏者杜可均嘗大雪訪街西酒家姓樂者求飲見主事者白人以衣換酒收藏不謹鼠囓其)
(衣杜即令治淨室曰頃年記一符能却鼠試書之既有驗可盡此室永無鼠矣生得符焚之鼠遂絶唐桂苑叢)
(談)化為蒼犬(李林甫將病一日取書囊訝其重開而視之乃一大鼠躍出化為蒼犬怒目張牙仰)
(視林甫乃以物擊之應手而斃林甫惡之月餘而卒)鼨鼠(盧若虚為職方有獲異鼠者豹首虎臆大如拳)
(或謂之&KR0146;鼠而賦之若虚曰非也此許謹所謂鼨鼠)西閣舍人(李知微宿文昌宫月微明見古槐下)
(有小鼠數人或稱殿前錄事或曰馳道都尉或曰司城主簿西閣舍人須臾入一大穴中明日鍤視之乃鼠也)
(出唐小說)蒼鼠竄古瓦(杜詩)禮鼠(禮鼠拱而立韓愈聮句)永某氏鼠(柳宗元文)
(永某氏鼠言永有某氏拘忌以已生歲直子鼠子神也因愛鼠不畜猫犬禁僮勿擊由是鼠相告皆來某氏飽)
(食而無禍某氏室無完器椸無完衣飲食大率鼠餘也數歲某氏徙居他州後人來居鼠為態如故假五六猫)
(闔門撤瓦灌穴捕之殺鼠如丘嗚呼彼以飽食無禍為可常也哉)横庭鼠逕(空土澁李賀雜叙)
縮縮循墻鼠(杜牧李甘詩)鼠不穴寢廟循墻而走(柳文說鶻)孤雛
腐鼠(吴武陵元濟叛武陵遺以書曰孤雛腐鼠求責不暇)天鼠(吐蕃天鼠之皮可為裘)鼠無
故皆夜去邑有兵(五行志)有大鼠見于庭(顯慶三年長孫無忌第有大鼠)
(見於庭月餘出入無常後忽然死)大鼠長二尺餘(弘道初梁州倉有大鼠長二尺餘為猫所)
(囓數百鼠反囓猫少選聚萬餘鼠州遣人捕擊殺之餘皆去同上)蛇鼠鬭(景雲中有蛇鼠鬭于右威)
(衛營東街槐樹蛇為鼠所傷鬭者兵象同上)去穴登木(咸通十二年正月汾州孝義縣民家鼠多)
(銜蒿芻巢樹上鼠穴居去穴登木賤人將貴之象同上)穴屋壊衣(乾符三年秋河東諸州多鼠穴)
(屋壊衣三月止鼠盜也天戒若曰將有盜矣同上)中有人乘馬(鎧甲鮮明大盈尺手執長槊徑)
(寸刺魚頭馳入穴中如是數次即掘地求土見數大鼠魚頭在旁唯有筯一隻不見甲馬之狀未幾其人卒稽)
(神錄)
騶虞(五)
白鵲巢之所應(詩騶虞之化行則人倫既正朝廷既治天下純被文王之化則庶類蕃殖蒐田)
(以時仁如騶虞則王道成矣)吁嗟乎騶虞右射(禮武王克殷後散軍左射貍首右射)
(騶虞貫革之射息也)義獸(瑞應義獸也白虎黑文不食生物有至信之德應之一名騶虞)仁獸
白虎(漢宣帝時東立宗廟告祠仁獸銜肉致于殿前神雀元年詔曰南郡獲白虎朕之不明震于珍物)
又(元命包女華之妃曰扶始升邱見白虎其上赤雲感以生咎繇)又(王業字子春為荆州刺史卒於枝江)
(住喪亭有白虎來震側出入人間及喪發又踰境吏民為立廟號白虎吏)又(吴王闔閭葬於吴縣三月有白)
(虎居上號虎邱)又(太公六韜文王拘羑里散宜生林氏得白虎以獻紂免西伯難)又(選今南郡獲白虎偃)
(武脩文之應獲之者張武白虎張而猛服也是以北狄賓今邊不恤寇甲士寢而旌旗仆)虎從(宋元嘉二)
(十六年琅邪有虎從騶虞云云)素質(女騶虞丞獻素質仁形彰瑞之休顯也)樂囿(遠牧之來廷卞)
(騶虞之獸我之囿漢武帝時也)白質黑章(其儀可嘉皎皎穆穆君子之態盖聞其聲今視其來厥塗)
(靡從天瑞之徵兹舜氏興也)嘯(蜀志谷煙發而騶虞嘯)如虎(山海經騶虞如虎五色其間尾長如)
(身出孟山亦出鳥鼠同穴山亦林氏之國日行千里)林氏(文圍林氏之騶虞林氏山名)應召伯
(行化陜西有騶虞應也)孔仁瑞之獸(白居易騶虞盡贊序騶虞者仁瑞之獸)外猛而
威内仁而信(同上)仁心毛質(贊曰孟山有獸仁心毛質不踐生芻不食生物)白質
黑章猊首虎軀(同上)騶虞見(前蜀王建武成元年七月騶虞見)騶虞不虛
來(李白)二鹿隨(永平三年五月騶虞見壁山有二鹿隨之)出於近世之說(五代史騶)
(虞吾不知其何物也詩曰吁嗟乎騶虞賈誼以謂騶者文王之囿虞者虞官也然則以之為獸者其出於近世)
(之說乎)騶虞不折生草莖(李白梁甫吟)有道則見(非時不出白居易騶虞贊)
道逢騶虞牛哀不平(李賀猛虎行)騶虞馴擾(李華徑山大師碑於是騶虞馴)
(擾表仁之至也)
獬廌(六)
白神竒(說文獬廌神竒之獸一名任法狀如牛古者決訟令之以觸不直黃帝時有遺者帝問何食飲)
(曰食薦春夏處水澤秋冬處松栢)性忠(神異經獬廌性忠而邪則觸之困則未止故立獄皆東北依所)
(在也東北荒之獸也)毛為帳(田求子堯時有獬廌緝其毛為帝帳)一角(論衡獬廌一角羊也青色)
(四足或曰似熊能知曲直性識有罪獄者令羊觸之臯陶敬羊跪坐事也)神羊(輿服志獬廌神羊也)孔
不學(侯思止高元禮密教曰上不次用人如問君不識字宜對獬廌不學而能觸邪陛下用人安事識字)
(無何后問思止以對后大悦)黑豸(百官志殿中侍御史元日冬至朝會則乘馬具服戴黑豸升殿)性
觸(牛僧孺象化解獬豸之性觸而瑰飾獬豸冠足以象觸邪)富平神羊(玄宗時富平縣産一神羊)
(肉角當項白毛上捧議者以為獬豸出酉陽雜俎)
猰㺄(七)
白虎爪(猰㺄類&KR1236;虎爪食人迅走)鷙獸人之所畏(我獨怕兮勇者不懼)孔亡
精而墜巔(猰㺄亡精而墜巔李白賦)若猰㺄之能冠兮(皮日休九諷慨天道之不)
(明兮何獨生此大佞若猰㺄之能冠兮當一國而持柄)磨牙競肉(李白梁甫吟猰㺄磨牙競肉)
類人(皮日休鹿門書夫梟羊猰㺄尚猶類人況聖賢也哉)擇肉馳道(陸贄收河南請罷兵議猰)
(㺄擇肉於馳道)猰狗(于公異破朱泚露布猰狗吠豢牢之主)爭人(張說起義堂頌序猰狗爭人)
猰㺄當前路(元稹代曲江老人)公時呵猰㺄(杜甫狄明府詩)狻猊猰㺄
吐饞涎(李賀公無出門)
蒲牢(八)
白畏鯨(李善注文選海畔有獸名蒲牢畏鯨每食于海畔鯨躍之蒲牢則鳴聲如鐘今人多作蒲牢之)
(形於鐘上斲橦為鯨形擊鐘天子出則擊之)孔鳴聲如鐘(李善注文選蒲牢畏鯨每食于海畔)
(鯨躍之蒲牢則鳴聲如鐘今人多作蒲牢之形於鐘)鑄蒲牢於鐘上(李善注文選海内有鯨魚)
(海畔有蒲牢戰鯨魚每擊此獸輙大叫故為鐘者鑄蒲牢於鐘上)叩擊(偽蜀時梓州佛寺鐘樓直傾欹)
(欲摧忽有一人入寺謂僧曰只銷錢一千即整一僧以為戲言其人堅令捨錢僧纔移步入院鍾樓已立人即)
(不見蒲牢至今叩擊樵牧闊談)發聲(脞說王仁裕晉都洛下丙申年春翰林學士王仁裕夜直閣禁中蒲)
(牢每發聲如扣頂腦之間其鐘忽撞作索索之聲有破裂如是者旬餘與同職默議罔知其何朕焉其年仲春)
(晉帝果幸於梁汴石渠金馬移在雪宫迄今十三年矣索索之兆信而徵焉)
貘(九)
白十頭(白獏似熊十頭髀黑脚白能食蛇銅鐡及竹骨節節彊直中實少髓皮辟温也)孔賜貘
皮(薛萬均卒後嘗賜羣臣貘皮及萬徹而誤呼萬均愴然曰萬均朕勲舊怱口其名豈死者有知冀此賜乎)
(因命取焚之)寢其皮辟温圖其形辟邪(白居易貘屏贊序曰貘者象鼻犀目牛尾)
(虎足生南方山谷中寢其皮辟温圖其形辟邪)贊(邈哉竒獸生于南國其名曰貘非鐡不食)白豹(郭知)
(玄韻食鐡獸似熊黃黑色一曰白豹)
貀(十)
白無前足(爾雅貀無前足晉太康十年邵陵秋夷檻得一獸似貀豹文無兩脚即此類也)孔似
貍(郭知玄唐韻云豽獸名似貍蒼黑色無前足善捕鼠說文作貀)獵豽傷面(李林甫數危太子帝)
(曰慶王往年獵豽傷面甚荅曰破面不愈於破國乎帝頗惑)獻豽(于闐開元時獻豽)跳鋒狀
驚豽(韓文征蜀聮句孟郊)服貴貂豽(唐回鶻傳黠戛斯國服貴貂豽)
髴髴(十一)
白如人笑(文□□笑而被格吴都賦)又(山海經其狀如人面長黑身有尾踵見人則笑笑則)
(上脣掩目交及南康郡山中有大者丈餘俗呼山都也)孔凌人(吴筠猿賦詎若狒狒凌人以就戮)
髮可為髲(雜俎狒狒飲其血可以見鬼力負千斤笑輙上吻掩額狀如獼猴作人言如鳥聲能知生)
(死血可染緋髮可為髲舊說反踵獵者言無膝睡常倚物)穿筒格(元稹詩髴髴穿筒格注南人俗法嘗)
(用竹筒穿臂以受之狒狒執臂輒笑笑則脣蔽兩目人因自筒中出手以劒釘之於樹)
夔(十二)
白一足(跉踔而行)山有夔(如鼔一足)翹跬(文夔翹跬於夕陽)孔踸踔(劉禹錫何)
(卜賦夔何罰而踸踔)靈夔吼(唐紹韋庶人請妃以上葬給鼓吹詔可紹曰鼓吹本軍容黃帝戰涿鹿以)
(為警衛故曲有靈夔吼)山夔(柳文塊守窮荒山夔與居有眉不伸有志不舒)
六駁(十三)
白如馬(詩隰有如馬形如馬鋸牙食虎豹)孔食虎豹(郭知玄韻云云駮獸名似馬鋸牙食)
(虎豹)木乘(杜甫朝饗太廟賦吟翠駮而木乘)食猛武(送張秀才從軍六駁食猛武耻從駕馬羣)
(一朝長鳴去矯若龍行雲李白)中曲之山有獸焉其狀如馬(音如鼓音其名曰駮)
(食虎豹可以禦兵)飛駁(李白賦别有白&KR0008;飛駮窮竒貙&KR0008;牙若錯劒鬛如叢竿口吞殳鋋目極槍櫓)
兕(十四)
白殪此大兕(詩率彼曠野既張我弓周宣時)虎兕出於柙(檻也)投角(老善攝生)
(者兕無所投角)陸行不遇兕虎(老子)不避(莊陸行不避兕虎獵夫之勇)觸魯縞
(文若奔兕之觸魯縞未足以喻其易)觸蹷(狂兕觸蹷西都)孔呀偃蹇而矍鑠(盧肇海潮)
(賦驅貙虎與兕象呀偃蹇而矍鑠忽劃礫而齹&KR0008;齹此何反&KR0008;意宜反齒露不齊狀)犇兕(李白大獵賦曰)
(施犇兕以却走)水兕(五代占城水兕)青兕(杜甫詩幕前生致九青兕)雲霧埋山蒼兕
吼(同上)山寒(青兕叫同上)松風澗水聲合時(青兕黃熊啼向我注兕如野牛青皮)
(堅厚可以為鎧嶓冢之山其數多杜詩憶昔行)白兕上瑞(唐六典禮部)東南有狂兕
(獵者西北矢利塵白冥冥獨此清夜止陸龜蒙雜諷)披林逐虎兕遇其患是人不
為天幸也非天也(皮日休鹿門隠書)窮山人盡行也(不幸者有遇虎兕之)
(暴同上)
魚(十五)(網食釣烹附)(饋獻)
白水物(水族鱗蟲)在藻(依蒲)戲蓮(古詩)水煩則魚鼈不大(禮)南有
(詩南有嘉魚蒸然罩罩)潜淵(魚潜在淵或在于渚)登龍(三秦記江海集龍門下登者化龍不登者)
(點額暴腮)在沼(魚在于沼亦匪克樂)濠梁之樂(莊子與惠子觀魚濠梁)上冰(立春之日)
(魚上冰)車轍之窮(莊子見車轍中鮒鮒曰豈無升斗之水而活我乎莊子曰待我當決西江之水)
(而逝汝鮒曰如君言不如早索我於枯魚之肆)涵泳(游行)噞喁(文子水濁則魚噞喁)聽琴(瓠巴)
(鼓琴鱏魚出聽)紫鱗(頳皂赤鱗錦鱗)感孝(王祥至孝後母冬月思生魚祥遂泣于冰上冰忽開有雙)
(鯉躍出)魚不可脫於泉竭澤(求魚非不得魚恐後無魚也)吞舟之魚
掉尾(水濁則無掉尾之魚)螻蟻制之(莊子曰吞舟之魚失水則螻蟻而能制之)江湖
(莊子曰水涸魚相與處於陸相煦以濕相濡以沫不如相忘於江湖)報恩(昆明之池去鉤魚後銜明月珠)
(報漢武帝)書帛(陳勝以丹帛書勝王字置魚腹中令賣之買者烹之得書)奮鬛(鼓鬛)失水(吞舟)
(之魚蕩而失水)鱣鮪發發(鱨鯋魴鱣)魚鼈咸若避盜(後漢陳嚻少時捕魚有盜)
(者嚻於草中以魚遺之盜慙不受)魚征(周禮䱷人凡魚征入于府注魚之租稅入王府)不淰(龍以)
(為畜魚鮪不淰)鮮食(庶艱食鮮食)匪鱣匪鮪莘尾頒首(有莘其尾有頒)
(其首)依于蒲腹疾(傳曰河魚腹疾奈何)就食(史記河魚大上輕車重馬來就食)盜
(具盜賊門)海魚不出(蕭望之曰昔武帝作魚征海魚不出)江魚(寧葬江魚之腹)賣取常
價(任嘏家貧賣魚會官發魚魚倍嘏取其直如常也)字誤(古語曰事歴終古以魚為魯)網
麗罶(詩曰魚麗于罶鱨鯋)臨河之羨(淮南子曰臨河羨魚不如退而結網)網漏鱨鯢
無餌(文子釣魚不可以無餌)守坻(釣魚不得由守坻不堅)忘筌(莊子曰筌者所以在)
(魚得魚而忘筌)絲緡(其釣維何維絲伊緡)施罛濊濊九罭(美周公九罭之魚鱒魴魚)
(網)作為網罟以畋以漁蓋取諸離(易)鴻離(魚網之設鴻則離之)魚
不畏網而畏鵜(網無情故也莊子)網罟不入水(獺未祭魚云云)釣籊
籊竹竿(以釣于淇詩)子釣而不綱(謂不絶水)渭濱(吕望釣於渭濱獲玉璜銘)桂
餌(閭子曰魯人有好鉤者以桂為餌黃金為鉤垂翡翠之綸)任公之術(莊子曰任公為大鉤十五)
(犗為餌蹲於會稽投餌於東海朞年不得魚一旦有大魚牽巨鉤任公子得其魚而腊之自制河以東莫不厭)
(若魚者)詹何之能(列子詹何楚人也以獨繭絲為綸芒針為鉤剖粒為餌於百仞之泉引盈車之)
(魚)芳餌(隂符曰芳餌之下必有懸魚)濮水(莊子口釣魚於濮水)吞鈎(歸田賦曰貪餌而吞)
(鈎)五年(詹何學釣五年然盡其道)為綸(史記曰游者可為綸)之子于釣(詩)繼子
陵之跡(嚴光子陵漢光武時釣於富春富春有嚴陵釣臺)釣鼇於海釣道(楊晝)
(以釣道宓子曰迎釣而吞者陽橋也其為魚薄而無味宓子至單父冠蓋迎者交於道宓子曰此楊晝所謂陽)
(橋者遂聘賢人而訪政事單父大治)觀漁(傳曰公矢魚于棠又曰公將如棠觀漁者遂往陳魚而觀之非)
(禮也)網罟(盈尺)&KR1547;人(周禮&KR1547;人掌以時魚為梁注梁水以取漁)禁澤之沈者(具禁令門)
始漁(季冬命有司始漁天子往嘗漁)獺祭之期(獺祭魚然後虞人入澤梁)中殺(禮曰魚鼈)
(不中殺不鬻於市)鯤鮞之禁(禁取鯤鮞鯤鮞小魚名)敝笱在梁(其魚魴鰥)時籍
(鼈人掌取玄物以時籍魚鼈籍謂以杖刺泥中博取之)君子田則不漁登來百
金(公羊曰公如棠觀漁譏百金之魚公張之注云張網羅也登來美大得也注耻公去南面遠與人争利便)
(遠觀之)魚孕(國語魯宣公夏濫于泗泉注濫漬取魚器里革斷其罟而弃之曰夫魚禁鯤鮞獸長麑麌)
(今魚方孕而行罟網貪無藝也公曰吾過而里革匡我不亦善乎)漁父(魚舟)魚亂於水(莊子)
(曰笱多則魚亂於水)舜漁於雷澤晝戰夜捕(陶侃將吴寄救荆州曰晝戰當擊賊)
(夜分捕魚也)灌瀆(莊子曰夫揭竿累趣灌瀆守鯢鮒於得大魚難乎注累釣繩灌瀆謂小瀆也)取
既有時(殺宜中禮)俾遂生成(勿令暴殄)饋獻獻之不受(韓子公儀休相)
(魯而嗜魚邦人獻之曰吾以為相自可致魚以受魚退人誰遺我魚)饋之則懸(羊續事)名子
(孔子生子三日有饋魚者因名子曰鯉字伯魚也)遺我雙鯉魚(客從遠方來遺我雙鯉魚古詩)
獻孔子(孔子之楚有漁父獻魚不受父曰市遠無所貨欲弃之溝不如獻君子孔子乃受之以命弟子)
(掃地而祭也)賜絃章(齊景公賜絃章魚十五乘)春獻王鮪水潦降不獻
魚鼈居山者不以魚鼈為禮烹食薦鮪(二月天子始乘舟薦)
(鮪于寢廟)食稻與魚(孟秋天子云云)河魴(詩豈其食魚必河之魴必河之鯉)溉釡(誰能)
(烹魚溉之釡鬵)治大國若烹小鮮呼兒烹鯉魚(古詩)彈鋏(馮驩彈鋏)
(歸去來食無魚孟嘗君與魚)在鼎(文在鼎之魚期於焦爛)遊釡(後漢張嬰詣張綱降曰某等若)
(魚遊釡中)秋獻(龜名)鱻薧(上鮮魚下乾魚)宜苽(魚宜苽)川奠(魚蜃之物以充饋食)商
祭脡祭(祭廟薧魚曰商祭鮮魚曰脡祭)去乙(骨如乙字不可食)進尾(羞濡魚者進尾)寘
劒(吴公子光饗王僚專諸寘劒於魚中以進之遂抽劒刺王僚世家)包有魚不利賓(象曰)
(義不及賓也擅人之物以為己惠故不及賓也)嗜(文王既任公望傅太子發發嗜鮑魚太公不令進曰鮑魚)
(不登俎豈有非禮之物可以養太子哉)魚飱(公羊趙盾食魚飱)尺澤之鯢(豈量江海)獻
(人有獻子産生魚者令校人育之於池校人烹之以告曰既釋之矣始則圉圉焉終乃洋洋焉而逝子産曰得)
(其所哉校人笑曰孰謂子産智也)孔為魚(薛仁貴貶象州會赦還帝思其功召見曰疇歲萬年宫微)
(卿我且為魚)魚鄭(鄭注本姓魚冒為鄭故當時號魚鄭及用事人更謂曰水族)闌魚(周利貞武)
(后時調錢塘尉時禁捕魚刺食飯蔬利貞忽饋佳魚刺史不受利貞曰此闌魚公何疑問其故荅曰適見漁者)
(禽不獲而有魚焉闌得之)涸魚得水其脫必遽(契苾何力或讒之帝曰何力入延陀如涸)
(魚得水其脱必遽)墜市(元和十四年二月晝有魚長尺餘墜於鄆州市良久乃死魚失水而墜于市敗)
(滅象也)自海入淮(開成二年三月壬申有大魚長六丈自海入淮至濠州招義民殺之近魚孽也)
雨魚(光啟二年揚州雨魚)魚得水而游(元徽之論教本書)惡溪鱷魚(韓愈初至)
(潮問民疾苦皆曰惡溪有鱷魚食民畜産且盡民以是窮數日愈自往視之令其屬秦濟以一羊一豚投溪水)
(而祝之祝之夕暴風震電起谿中數日水盡涸西徙六十里自是潮無鱷魚患)鯄魚(地里志利州土貢鯄)
(魚)吞舟之魚(賈至議貢舉疏曰夫以蝸蚓之餌雜垂滄海而望吞舟之魚至不亦難乎所以食垂)
(餌者皆小魚)獺銜魚(張士岩父病藥須鯉魚冬月冰合有獺銜魚)魚當乳(酉陽雜俎太宗)
(嘗觀魚于西宫見魚躍焉問其故漁者曰此當乳也於是中網而止)赤鯶公(國朝律取得鯉魚即宜放)
(仍不得號赤鯶公賣者杖酉陽雜俎)丙穴魚食乳水食之甚温(同上)魚駭(契苾)
(何力討吐谷渾欲襲之薛萬均懲前敗以為不可何力曰不乘其不虞正恐鳥驚魚駭後無以窺其巢穴)鱖
魚肥(張志和號玄真子嘗歌漁父詞云西塞山邊白鳥飛桃花流水鱖魚肥續仙傳)
龜(十六)(祥瑞)(感應附)
白靈龜寳龜(見爾雅)介蟲之長(水族之靈)居蔡(臧文仲居蔡何如其知也注蔡)
(國君之守龜龜出蔡地因名之)遊蓮(史太史公曰余聞江老曰龜千年乃遊於蓮葉之上)伏蓍(淮南)
(子曰上蔡叢蓍龜伏其下)曳尾(楚王聘莊子莊子曰吾聞楚有神龜死三歲矣王巾笥而藏之於廟堂之)
(中此龜寧其死留骨而貴乎寧其生而曳尾於泥塗中乎使者曰生而曳尾莊子曰吾將曳尾矣)支牀
(史南老人以龜支牀猶活以其能行氣導引)九江納錫大龜祀骨(文選龜祀骨於)
(宗祧寧反身於渌水)巢蓮(見上)秋獻(見上)登龜(九月登龜取黿)玄物(見上)介物(周禮)
十朋之龜(十多也)昭兆(靈龜名成之昭兆也)僂句不予欺也(僂句寳龜名)
決疑之物舍爾靈龜(喻已之明德也)天生神物(謂蓍龜也)昆命于
元龜寧王遺我大寳龜爰契我龜先知(龜為前列先知)
天龜曰靈屬(地龜曰澤屬)上春釁龜封父(封父之龜天子之器國名也)
青純(公羊龜青純純緣也謂甲髯千歲龜青髯明吉凶也)畜(史記江旁有人家常畜龜為能導引致氣)
(有益於衰氣也)從長(筮短龜長不如從長)既厭(我龜既厭不我告猷)僭(漢貨殖𫝊曰元龜為蔡非)
(四民所得)有知(石祁子曰不沐浴佩玉而得吉兆以龜為有知也)不藏(家不寳龜不藏圭)
祥瑞四靈(麟鳳龜龍謂之四靈王者之嘉瑞)為畜(龜以為畜故人情不失)負圖(王者)
(德至川泉則玄龜負圖也)九疇(書曰天乃錫禹洪範九疇注天與禹出書神龜負文而出列於背有數至)
(九)五色(抱朴子曰千歲之龜五色見)靈感入夢刳腸(莊子曰宋元君夢人)
(被髮曰予為清江使者河伯被漁者預且得予元君使人占之曰此神龜也乃召預且預且釣得白龜五尺使)
(獻之乃刳之以七十二鑚而無遺策仲尼曰龜能夢於元君不能避預且之網智能七十鑚無遺策不能避刳)
(腸之患如是則知有所困能有所不及也)元緒焚桑(元緒龜名千年桑乃可烹之事見異苑)三
顧(會稽傳孔愉見人籠龜乃買而放之中流龜乃反顧愉及封侯鑄印龜乃迴首而三有似所放之龜愉乃)
(悟而佩之)報德(搜神記毛寳見漁人釣得白龜贖放之江中寳後將戰敗投江如躡著物漸浮至岸視之)
(乃所放龜)銜珠(赤龜銜夜光之珠以報燕相之惠)財歸(史記曰天下得名龜者財歸之富至千萬)
(一曰北斗二曰南辰三曰七星四曰八風五曰二十八宿六曰日七曰月八曰九州九曰王龜有文腹下必滿)
(尺二寸人若得七八寸者可寳之)每歲納入山不惑(史記神龜出江水中廬江都歲特生)
(龜尺二寸二十枚輸太官太官以吉日刳取甲千歲乃二寸取前足臑骨穿佩之取龜置堂西子隔懸之入深)
(山大澤不惑也)無虎狼毒(萬畢傳曰在江南嘉林中無虎狼鴟梟草木無毒螫火不及龜常在齋戒)
(以待如人來因醮以酒得名龜置之家富因夢送我水中殺之身死家亦不利)藏則不靈(太史公曰)
(夏殷欲卜乃取蓍龜已則棄之以為龜藏則不神蓍久則不靈至周周官常寳藏蓍龜也)孔五緫龜
(殷踐猷賀知章嘗號為五緫龜謂龜千年五聚問無不知也)六眼龜(五行志大足初虔州獲龜六眼)
(一夕而失)元魭生(靈龜靈龜生庶龜酉陽雜俎)文龜(地理志溱州出文龜)以無逸為
元龜(崔植曰玄宗在天后時踐憂患既得位得姚崇宋璟此二人早夜孜孜納君於道璟嘗手寫尚書無)
(逸為圖以獻今願陛下以無逸為元龜則天下幸甚)介蟲之智(王嶽靈責龜文介蟲之智者龜也龜)
(惟神文粹)潜伏奫灣違禍罾罟(同上)投龜于地(張公瑾投龜于地曰凡卜以定)
(猶豫決嫌疑今事無疑何卜之為)玄夫(韓愈詩乃呼大靈龜騎雲欵天門云云東野夜得夢有夫玄衣)
(巾闖然入其戸三稱天之言再拜謝玄夫收悲以歡忻)洞玄先生(張瀆宣室志張鋋見巴西侯飲)
(酒命樂久之有告者曰洞玄先生在門言訖有一人被黑衣頸長而身甚廣揖之與坐曰席上人將有圖君巴)
(西怒曰歡宴方洽何遽有怪命殺之天將曉鋋悸悟見身卧石龕中一龜形甚巨於龕前乃向所殺洞玄先生)
(也)毛生(異聞集王度古鏡記王績先遊嵩少日暮遇一散嵓有一石堂月夜二更後有一人面闊鬚長)
(黑而矮稱毛生與績談論)築城依龜行(張儀築城都依龜行路築之李德裕鎮西川龜殼猶在後)
(為高崇文截作腰帶胯)聖龜不可殺(雜俎福州貞元末有人賣一籠龜其數十三徐仲以五鐶)
(獲之村人云此聖龜不可殺徐置庭中一龜藉四龜而行八龜為導悉大六寸一夕而失)白龜化石
(武德末文皇欲平内難苑池内得白龜化為石故登極後降制曰皇天眷祐錫以寳龜出南部新書)南溪
白龜鳴窟中(天欲雨有東南風南溪白龜鳴窟中張籍詩)搘床龜(燕文貞公女嫁盧氏)
(嘗為舅盧公求官候公下朝問焉公但招搘床龜視之女拜而歸室告其夫曰舅得詹事矣朝野僉載)龜
寳(劉崇遠金華子徐太尉彦若赴廣南渡小海於棧中得一琉璃瓶中有一龜及寸旋轉不停而瓶口極細)
(不知何自而入置之舟中夜半覺舟偏重視之則羣龜層疊遶其瓶子懼而棄之後問舶主曰此乃龜寳也)
靈龜山(淳于芬夢大獵于國西靈龜山山峯峻秀川澤廣遠師徒大獵竟夕而還及悟尋穴究源一穴)
(中有一腐龜殼積雨浸潤小草叢生即所獵靈龜山也出李公佐南柯太守傳)金色龜(明皇嘗有方士)
(獻一小龜徑寸而金色可愛云神明而不食置之枕笥中辟巨蛇之毒錄異記)龜開萍葉過(杜詩)
龜玄物也汙泥川澤不勝數(其死而貴於卜官者用適有宜爾而戴氏禮以其在)
(宮沼為王者難致之瑞戴禮雜出於諸家其失亦以多矣五代史)監前成敗(褚遂良帝曰朕行有)
(三一監前代成敗以為元龜)穹龜(韓愈南海廟碑穹龜長魚踴躍後先)寧晉三龜(建中二年)
(夏趙州寧晉縣沙河北有棠樹甚茂民祠之為神有蛇數百千自東西來趨北岸者聚棠樹下為二積留南岸)
(者為一積俄有徑寸龜三繞行積蛇盡死而後各登其積野人以告蛇腹各有瘡若矢所中刺史康日知圖其)
(事奉三龜來獻五行志)蟲狀如龜(大和三年魏博管内有蟲狀如龜其鳴晝夜不絶近龜孽也)
巨龜吹水(歸登尚書每浴皆屛左右自於浴盤中坐移時或有窺者見一巨龜吹水也出北夢𤨏言)
黿(十七)
白月令九月命有司登龜取黿(甲蟲秋乃堅成九月方可取之)為梁(紀年)
(曰周穆王四十七年東至於九江北黿鼉以為梁而復之矣)染指之味(楚人獻黿於鄭靈公子公)
(之食指動謂子家曰必嘗異味及宰夫將解黿食大夫不與子公子公染指於鼎嘗之而出)玄物(甲蟲)
(之屬)籍時(周禮鼈人掌取玄物以時籍魚鼈蜃凡貍物注籍初捉反謂以杖刺取貍物貍謂鼈藏於泥中)
(也)籍事黃氏化為黿孔蹙縮盤渦下漩黿鼉(文粹招北客文)
(蜀之東則有大江蹙縮盤渦下漩黿鼉)天黿(歷志其始王也次于鶉火以逹天黿)絶岸黿鼉
驕(杜甫詩)詭怪(柳宗元晉問其可則濬河崑崙入于天淵龜鼉詭怪于于汩汩)腸屬於頭
(酉陽雜俎黿腸屬於頭)元濬之(韋丹未第時於洛陽橋見漁者得一黿甚大丹心異之贖投於河後)
(有元長史名濬之來謁丹即其黿也吉凶響應錄)瀟湘水國旁黿鼉(杜甫酬高蜀州)江
清日抱黿鼉游(同上)江光隠見黿鼉窟(玉臺觀上)近有漁人泊
舟(馬當山下月明風恬見一大黿出水直上山頂四望頃之江中踴出一彩舟有十餘人會飲酒妓樂陳設)
(甚盛獻酬久之上流有巨艦來下櫓聲振于坐中彩舟乃没前之黿亦下未及水忽死于岸側意者水神使此)
(黿為望候不知艦之來故殛之)
鼈(十八)
白書曰鳥獸魚鼈咸若水煩則魚鼈不大(禮)水潦降
不獻魚鼈(禮謂多也)春獻(周禮春獻鼈蜃也)無耳(文子云)三足(爾雅鼈三足為)
(能傳曰堯殛鯀于羽山其神化為黃能以入于羽泉云云)玄物(見上)中殺(見上)居山者不
以魚鼈為禮濡鼈醢醬實蓼(烹也)不食雛鼈(為伏乳)鼈去
醜(醜竅也禮)籍事(周禮鼈人掌凡邦之籍事)怒鼈小(國語公父文伯飲南宫敬叔路堵父怒鼈)
(小曰長而食之遂出文伯母曰聞祭養尸享賓鼈於何有而使夫人怒)擉(莊子閱休冬則擉鼈于江刺取)
(之)孔人死餌鼈(天竺國人死或委野中及河餌烏獸魚鼈)衣食所資(李義帝遣使江)
(南發在所庫貲以贈生義上疏以為江南魚鼈之利衣食所資江湖之生無既而府庫之財有限與其拯物不)
(如憂民)蔽江而下(五行志貞元三年潤州魚鼈蔽江而下皆無首)夏鼈(盧仝月蝕詩寒龜夏)
(鼈一種味)石鼈銜題(雲仙散錄湘潭記曰高郢夜課于豐亭忽見一鼈在案上視之乃石也郢異其)
(事取千題散置箱中祝令石鼈銜之以卜來事既而石鼈舉頭乃是沙洲獨烏賦題中果然其年首選)鼈
無耳為守神(雜俎)吏人之化鼈(水陷歴陽有吏人之化鼈文粹嵩山啟母廟碑崔融)
黃氏母(文粹化鼈於黃氏之母檄水伯文樊傳)慕臭(皮日休紀祀彼羣小之茸茸兮如慕臭之)
(鼈)鼎鼈(今黃家峒賊熾邕容兵連敗縮首不出猶鼎鼈耳杜牧)沅江鼈甲九肋者
稀(摭言曰盧肇袁州人初起舉先逹問袁州出舉人邪荅曰亦有也沅江鼈甲九肋者稀)長髮(鼈為)
(曜數食可長髮酉陽雜俎)已看能類鼈(柳宗元詩)伊余何所擬(趿鼈詎能踊韓文聯)
(句)莧□割鼈(世人皆言莧□可以割鼈化書)鼈目白(鼈目白腹下王字者不可食酉陽雜)
(俎)
鳥獸言(十九)
白鳥言(周禮秋官夷隸掌役牧人掌牛與鳥言注夷狄之人或曉鳥獸之言)獸言(秋官豹隸掌役)
(服不或養獸而掌與獸言也)牛鳴(左傳介葛盧來朝聞牛鳴曰是生三犧皆用之矣其音云問之而信)
鵲言殺(魏安德令劉長仁有鵲來屋上鳴管輅曰鵲云東北一婦昨殺夫牽引西家大離婁有頃果有)
(婦人殺夫詐訟西家殺也)公冶長(解鳥語免罪)孔馬鳴哀(裴知古人有乘馬者知古聞其)
(嘶乃曰馬嘶哀主必墜死訪之然)人言萬歲(樂志鳥歌武后作也有鳥能人言萬歲因以制樂)
牛人言(五行志光啟元年河中有牛人言其家殺而食之)黑石白文(西域隋大業中有波)
(斯國人牧于俱紛摩地耶上有獸言曰山西三穴有利兵黑石而白文得之者王走視如言)獸語可
徵(白氏聞牛鳴判四馬分飛聽音既稱有信三犧皆用聞鳴豈可為妖揆以周官業將同於夷隸詳夫魯史)
(責不及於葛盧獸語可徵人言奚恤)五色能言鳥(西域南天竺獻五色能言鳥)
白孔六帖卷九十八
