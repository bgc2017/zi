白孔六帖卷十二唐白居易原本
宋孔傳續撰
衣服(一)裘(二)
冠弁冕(三)芾韠(四)
帶紳(五)衾(六)
袴(七)韈(八)
履舄(九)笏(十)
珮(十一)玦(十二)
衣服(一)(奢美無衣)(儉敝法度)(異服洗濯)(製造附贈遺補綴)
白服以旌禮(傳)衣身之章也(傳)在笥(惟衣裳在笥)楚楚(詩衣裳楚)
(楚)春服(既成)粲粲(詩西人之子衣服粲粲)顛倒(衣裳)安且吉兮(燠兮)如雪
(麻衣如雪)九月(授衣)旗章(禮曰郊廟祭祀之服以為旗章以别貴賤等級之度也)有量(禮衣)
(服有量)逢掖(孔子曰丘少居魯衣逢掖之衣逢大也大掖之衣君子有道者所服也)蓋形(文子)
(曰聖人衣足以蓋形以禦風寒)挾纊襜如(衣前後襜如也)暑服(月令孟夏天子初衣暑服)
(注絺綌也)衣服異宜(禮)命服(賜服也禮)不鬻(衣服不鬻於市禮)在躬(禮衣服在)
(躬而不得其名為罔罔然無知之貌)裼襲(禮裼襲禮之文也注衣服或裼或襲之文以為禮也)衣服
有别(禮)惟鵜之刺(惟鵜在梁不濡其翼彼己之子不稱其服)問人之寒則衣
之(禮)女手(摻摻女手可以縫裳詩)曳婁(子有衣裳不曳不婁)鄉服(魯哀公問孔子曰夫)
(子之服其儒服與怪與世之異也孔子曰丘少居魯衣逢掖之衣長居宋冠章甫之冠丘聞君子之學也博其)
(服也鄉丘也不知其儒服)短衣楚制(叔孫通儒服見漢王王憎之乃衣短衣)善衣(完且不費)
(善衣之次善衣朝祭服次深衣)夫袪(猶在)嘉服(吉服)游服(游嬉之服)好人之服(要之)
(襋之好人服之好人提提)襃衣博帶(雋不疑謁暴勝之)裘之裼也見美也(禮)
褧之(惡其文章之著也)朝服(晉輿服志漢制一歲五郊天天子與執事者所服各如方色百官服)
(常縫衣以從魏已來名為五時朝服正給四服闕秋服三年一易)入廟服(晉輿服志公特進列侯卿)
(大夫世婦中二千石中二千石夫人紺繒幗簮珥入廟自二千石夫人以上至皇后皆蠶月衣為朝服)去
地三寸(朱博子元為琅琊守勑功曹官屬多襃衣大袑袑袴也不中節自今掾吏衣皆去地三寸)憎
儒服(叔孫通儒服嘗見漢王漢王憎之乃變其服服短衣楚制又酈食其踵軍門上謁衣儒衣冠沛公使)
(人謝曰方以天下為事未暇見儒人食其按劍叱使者曰吾高陽酒徒非儒者也沛公遽延入)斷衣令
短(蓋寬饒次公左遷衞司馬出殿門斷其禪衣令短離地冠大冠帶長劒按行衞士)豫讓(擊衣)青
袍如草身被輕煖(曹植詩)奢美不稱(彼己之子不稱其服)服美(叔孫)
(通曰服美不稱必以惡終)取費(完且不費見上注)衣錦(子曰衣夫錦於汝安乎宰予曰安曰汝安)
(則為之)君子之容(禮曰君子服其服則文以君子之容是故君子耻服其服而無其容)纖靡
致美(乎黻冕)服文彩不衷之衣好絜其衣服(詩序)狐裘
之陋(雖致誚於齊相)麻衣之侈(亦見刺於曹人)禮有以文為貴者(謂黼黻玄)
(纁之服)蜉蝣之刺(蜉蝣之羽衣裳楚楚蜉蝣之翼采采衣服蜉蝣掘閱麻衣如雪)儉不曳
婁(雖聞諷於蟋蟀)奢而好絜(亦見刺於蜉蝣)惟鵜諷其不稱(相鼠刺以無儀)身
災(春秋傳曰服之不衷身之災也)鶴氅鷸冠越布單衣(後漢陸閎美姿貌喜)
(着越布單衣世宗見而好之自後常勑會稽郡獻越布)香囊(謝元常佩紫羅香囊安患之而不欲傷其)
(意因戲賭取焚之元遂止)寶玉衣(紂)儉敝不曳(子有衣裳不曳不婁刺晉昭公儉也)緼
袍(子曰衣敝緼袍與衣狐貉者立而不耻者其由也與)取費(闔廬衣服擇不取費儉也)昭其儉
也(儉而有度)短褐黜華尚素素衣(化為緇風塵也)絜而崇侈(麻衣)
(雖刺於曹人)陋則失中(狐裘見非於齊相)惡衣(服)禮有以素為貴者
(不尚文彩)澣衣(禮晏平仲澣衣濯冠以朝君子以為隘)偪下偞卑(偞迫也墮葉反禮云為已)
(偞卑)布衣之儉(見彼汲黯)韋袴之敝(聞諸祭遵)晏子(狐裘)孫宏(布被)犢鼻
(司馬相如阮咸之衣)見膚寒不待輕煖(漢書寒之於衣不待輕煖)不易衣見
(婁敬脫衣輓輅去其羊裘見虞將軍曰臣願見上言便宜虞將軍欲與鮮衣敬曰臣衣帛帛見衣褐褐見終不)
(肯易衣)皂帽布襦(魏管寧幼安恒着皂帽布襦袴襦裙也)衣葛常苦寒被
褐而出衣錦而入(吕氏春秋藏文於内固不可也)異服禮曰作異服奇
器以疑衆殺無赦不以聽(注云謂其害大辭不可明)紺緅(君子不以紺緅飾紅)
(紫不以為䙝服)厖服(晉太子申生率師公衣之偏衣狐突曰衣之厖服遠其躬也罕夷曰厖奇無常君有)
(心矣先丹木曰是服也狂夫阻之阻疑怪)士不衣織(織染絲織音志)衣服不貳(禮曰長人)
(者衣服不貳以齊其人貳不齊一也)既同聚鷸之尤(宜及維鵜之刺)晳幘而貍製
(齊侯賞黎珍黎珍辭曰有先登者晳幘而貍製乃東郭書)紗縠單衣曲裾後垂(江充衣)
製芰荷以為衣集芙蓉以為裳(楚詞)卉服(島夷之服)左袵不
衷身災(服之不衷身之災也)胡服(史記趙武靈王曰吾欲胡服騎射以教百姓樓緩曰善王曰世)
(必議寡人奈何肥義曰疑事無功云云遂胡服招騎射)襜褕入宫(武安侯田恬坐襜褕入宫不敬)
(國除)幅巾縑巾(傅子曰漢末王公多委王服以幅巾為雅袁紹崔鈞之徒雖為將軍皆着縑巾太祖)
(以天下未定擬古皮弁裁縑帛以為之[巾夾]合簡易隨時之義以色别貴賤可謂軍容非國容也)鷸冠(鄭子)
(臧好聚鷸冠鄭伯殺之君子曰服之不衷身之災也)瓊弁(楚子玉為瓊弁玉纓夢河神曰畀予予與汝孟)
(諸之麋)既非常服(難逭明刑)竒服(周禮)禁(禮曰關執禁以譏禁異服識異言)同衣
服(周禮具下法度門)襏襫之衣(草衣以禦雨)製造既成(春服既成)改造(緇衣)
(之宜兮敝予又改為兮緇衣之好兮敝予又改造兮)縫裳(摻摻女手可以縫裳)補衮(衮職有闕惟仲)
(山甫補之)要襋(要製襋領也)為公子裳結襘(結帶襘領)具飭衣裳(禮)
刀尺針線裁縫操製學製(子有美錦不使人學製焉)縫裾
為識(虞詡為朝歌長賊屯聚潜遣貧民能縫者傭作賊衣以綵線縫其裾為識到市者擒之)贈遺
縞帶紵衣(季札與子産縞帶子産獻紵衣焉)綈袍(須賈以范叔寒贈一綈袍曰戀戀有憐故)
(人之意)黑貂裘(史記蘇秦說趙相李兌兌送以黑貂之裘)寒者衣之解衣衣
我(韓信言漢王)無衣之子無衣(之子無裳)無衣無褐(何以卒歲)不曳不
婁(見儉敝門注)豈曰無衣七兮(不如子之衣安且吉兮)豈曰無衣六兮
(不如子之衣安且燠兮)佩玉橤兮予無所繫之(言人皆佩玉我獨無所繫吳申叔儀)
(曰吳王不恤國士也)范叔寒(見上綈袍注)衣葛常苦寒易衣(而出)昔無
襦(今五袴)賦無衣(申包胥如秦乞師秦哀公為賦無衣九頓首而坐秦師乃出注云無衣三章章)
(三頓首)灋度染綵(月令季夏命有司染綵黼黻文章必以法度無或差忒黑黃蒼赤莫不質)
(良以給郊廟祭祀之服以為旗章以别貴賤等級之度質正也良善也)有量(仲秋命有司具飾衣裳文)
(繡有恒衣服有量冠帶有常必循其故)見膚被土(禮曰古之衣服蓋有制度以應規矩短無見膚)
(長無被土)昭其度也(昭其明也)制形(文子曰古之為道者量腹而食制形而衣)羞服之
式(周禮太宰以九式均節財用四曰羞服之式式用財之節度羞飲食也)同衣服(周禮司徒以本)
(俗六安萬人六曰同衣服謂人雖富衣服不得獨異)辨衣裳(月令)回肘(禮深衣袂可以回肘言寬)
(也)正色(禮曰衣正色裳間色)列采(禮非列采不入公門列采正服之色)衣服有别(禮)
去地三寸(見上注)燕衣不踰祭服司服(掌王之吉凶衣服辨其名物與)
(其用事)賈人(高帝賈人無得衣錦繡綺縠絺綌紵罽操兵乘車騎)洗濯心之憂矣
(如匪澣衣)薄汚我私(薄澣我衣)澣衣濯冠(晏平仲澣衣濯冠以朝君子以為隘)和灰
請漱(禮子事父母冠帶垢和灰請漱洗也音思侯反衣裳垢和灰請澣和灰灰汁也)漱裳(諸毋不漱)
(裳)漱澣(禮)服澣濯之衣濯纓(滄浪之水清可以濯吾纓)浣紗濯
錦補綴紉鍼(禮子事父母衣裳綻製紉鍼請補綴)補衮(仲山甫)綻衣為
裘(禮良冶之子必學為裘)縫人(周禮掌王宫縫澣之事掌内外之縫事)挫鍼(莊子支離䟽挫)
(治繲繲澣澣衣音佳賚反挫鍼縫衣也)孔親紉綻裳衣(和政公主代宗以主貧詔諸節度餉)
(億主一不取親紉綻裳衣諸子不敢服紈絺)賜緋(温造為宣州尉賜緋衣)品官服(馬周先是)
(品官舊服止黃紫於是三品服紫四品五品朱六品七品綠八品九品青)鳴玉曳組(李綱帝以舞工)
(安叱奴為散騎常侍綱諫曰魏武使襧衡擊鼓衡先解朝衣曰不敢以先王法服為伶人衣今先令舞胡鳴玉)
(曳組位五品趨丹地殆非創業垂統貽子孫之道)被羽裳吹簫(張易之時無檢輕薄者又諂言)
(昌宗乃王子晉後身后使被羽裳吹簫乘寓鶴裴回庭中如仙去狀)制衮冕六服(閻立德遷尚衣)
(奉御制衮冕六服腰輿傘扇咸有典法)視衣製廣狹(漢陽公主文宗尤惡世流侈因主入問曰)
(姑所服何年法也今之弊何代而然對曰妾自貞元時辭宫所服者皆當時賜未嘗敢變元和後數用兵悉出)
(禁藏纖麗賞戰士由是散於人間内外矜似以成風若陛下示所好于下誰敢不變帝悅詔宫人視主衣製廣)
(狹徧諭諸主)稱德(柳公綽太醫箴曰衣服稱德侈則生慢)澣濯(公權嘗與六學士對便殿帝稱)
(漢文帝恭儉因舉袂曰此三澣矣學士皆賀獨公權無言帝問之對曰人主當進賢退不肖納諫諍明賞罰服)
(澣濯之衣此小節爾)銀緋(韋貫之張宿使淄青裴度欲為請銀緋貫之曰宿姦佞吾等縱不能斥奈何欲)
(假以寵乎)衣紫(韋澳一日召入屏左右問曰朕於敕使何如澳陳帝威制前世無比帝搖首曰未也策安)
(出澳倉卒答曰若謀之外廷則太和事可用追鑒不若就擇可任者與計事帝曰朕固行之矣自黃至綠自綠)
(至緋猶可衣紫即合為一矣)蜀襭袍覆(韋綬德宗時為翰林學士帝嘗幸其院韋妃從會綬方寢)
(學士鄭絪欲馳告之帝不許時大寒以妃蜀襭袍覆而去其待遇若此)遺衣臥内皆經補
浣(楊行密嘗過楚州臺濛盛供帳之行密一夕去遺衣臥内皆經補浣濛還之行密曰吾興細微不敢忘本)
(君笑我耶濛大慙)解衣以贈(夏侯端夀春人王世充遣人以淮南郡公尚書少吏部印綬召端解)
(衣服以贈端曰吾天子使寧汚賊官耶非持首去不可見即焚書及衣)褐衣到闕下(陽城德宗)
(召拜諫議大夫遣長安尉楊寧齎束帛詣其家城褐衣到闕下辭讓帝遣中人持緋衣衣之)不肯服
(朱桃椎益州成都人澹泊絶俗被裘曳索人莫能測其為長史竇軌見之遺以衣服鹿幘麂鞾逼署鄉正委之)
(地不肯服)衣帶絶(孫孝哲契丹部人禄山對側門俟召衣帶絶不知所為孝哲鍼縷素具徐為紉綻禄)
(山大悅)隱居服(盧鴻還山賜隱居服)每内燕以衣敝惡辭不赴(張仲武范)
(陽人子直方時鄭畋輔政頗言仲武會昌中功第一今直方百口不自存每内燕以衣敝惡辭不赴陛下錄功)
(念舊宜少優假)金鳥錦袍(李石傳帝曰吾聞禁中有金鳥錦袍二昔玄宗幸温泉與楊貴妃衣之今)
(富人時時有之)謁先師衣青衿介幘(劉允章咸通中為禮部侍郎請諸生及進士第並謁)
(先師衣青衿介幘以還古制)正服(李德裕臣在先朝嘗獻大明賦以諷二曰正服諷服御非法也)不
為鮮明(盧鈞玩服不為鮮明)衣婦人服(李密簡驍勇數十人衣婦人服戴羃内離藏刀裙下)
(詐為家婢妾者入桃林傳舍須臾變服出據其城)賜錦衣一襲(劉幽求復舊官賜錦衣一襲)
無文綺之飾(盧懷謹服無文綺之飾)着白者山人(李泌肅宗即位欲授以官固辭)
(願以客從入議國事出陪輿輦衆指曰着黃者聖人着白者山人帝聞因賜金紫)解衣衣之(陸贄)
(帝親倚至解衣衣之同類莫敢望)生三日賜緋衣銀魚(王繇尚永穆公主生子潜生三)
(日賜緋衣銀魚)朝服擅着(賈直言始劉悟子從諫貴甚見直言輒衣紫擁笏以兵自衞直言諫悟曰)
(郎少年無使襲山東態朝服可擅着耶)一歲賜袍自青及紫(傳游藝起一歲賜袍自青)
(及紫人號四時仕宦)衣紙自蔽(周智光先是淮西李忠臣入朝次潼關聞智光反率兵討之會敗忠)
(臣因入華大掠自赤水至潼關畜産財物皆盡官吏至衣紙自蔽累日不食者)垢衣敗服(武儒衡宰)
(相鄭餘慶不事華潔門下客多垢衣敗服獨儒衡上謁未嘗有所易)常衣垢敝(蕭復傳常衣垢敝)
紫袍主事(楊國忠侍郎韋見素張倚與本曹郎趨走堂下抱桉牘國忠顧女弟曰紫袍二主事何如)
(皆大噱)衣服皆畫雲霞(前蜀王衍嘗與太后太妃遊青城山宫人衣服皆畫雲霞飄然望之)
(若仙)衣服喜鮮明(李貞素衣股喜鮮明)衣錦半臂(來子珣遷遊擊將軍常衣錦半臂自)
(異)易服青以碧(則天光宅元年九月甲寅易内外官服青者以碧)覆以己袍(安禄)
(山林甫稍厚之引至中書覆以己袍)羸衣(朱泚賊已嚴何諸門士人羸衣冒出)竒服(玄宗貴妃楊氏)
(奇服變化若神)為大官服不改初(辛祕)破衣(劉乂嘗穿覆破衣)危帽散衣
(李紳河南惡少危帽散衣)霞紋帔(司馬承正)以花為之服(西舍利)進潔衣(高麗)
(帝揔飛騎入臨渝關皇太子迎道左初帝與太子别御褐袍曰俟見爾乃更袍歷二時弗易至穿穴羣臣請更)
(服帝曰士皆敝衣吾可新服耶及是太子進潔衣乃御)龍綃衣(唐杜陽編元載寵姬薛瑶英衣龍綃)
(衣一襲無一兩搏之不盈一握)軿羅衣(敬宗寶歷二年閩東國貢舞女二人衣軿羅之衣無縫而成其)
(文巧織人未之識焉)蘸碧衣(鳳池編李紳為相時俗尚輕綃紫蘸碧為婦人衣紳自為小君裁剪)百
鳥毛裙(安樂公主使尚方合百鳥毛織二裙正視為一色旁視為一色日中為一色影中為一色而百)
(鳥之狀皆見以其一獻韋后五行志)被華章之貴服(顧逢掖之腐儒被華章之貴服劉禹錫集)
(十七)執領襘而抃舞失次被纖柔而顧眄增輝(謝春衣表)鶴文
是賜(遠慙晉代之賢鵜翼不濡實懼曹風之刺謝冬衣表)服袍者加襕(太尉長孫無忌議服)
(袍者下加襕緋紫綠皆視其品庶人以白出唐車服志)笥衣裳必文章遒澤為甲
(劉禹錫論書)籠桶衫拂油巾(皆蜀人奉養之者出浣花旅地志)紅圈帔綠暈
衫(賞以紅圈帔綠暈衫影燈記)使君寒贈袍(杜甫詩)汀草亂青袍(同上)江
令錦袍鮮(秋日詩同上)奪錦袍以賞詩(宋之問見詩門)綠袍木簡(楊炎)
(道州還也家人以綠袍木簡棄之炎止曰吾嶺上一逐吏超登上台可常哉且有非常之福必有非常之禍安)
(可棄是及貶還所服)結今生緣(開元中賜邊衣製自宫中有軍校袍中得一詩云畱意多潻線含情)
(更着綿今生已過了重結後生緣持詩白帥帥以聞明皇問之有一宫人自言萬死即以嫁得詩者與汝結今)
(生緣本事詩)金字銘袍(唐永夀中勑賜岳牧金銀字銘袍雞跖集)三浣衣五色
線(杜牧之郡齋獨酌詩云平生五色線願補舜衣裳)龍朔元年(孫道茂奏舊令六品綠八品九)
(品青深青亂紫非卑品所服望請改八品九品着碧舊志)上元元年(勑三品以上服紫四品深緋五)
(品淺緋六品深綠七品淺綠八品深青九品淺青庶人服黃一品以上文官並帶手巾等袋刀子礪石武官欲)
(帶聽之九月百寮具新服宴之舊紀)婦人從夫色(正觀四年制舊志)禮無服衫之
文(士人以棠苧襕衫為上服貴女功之始也一命以黃再命以黑三命以纁四命以綠五命以紫士服短褐)
(庶人以白中書令馬周上議禮無服衫之文三代之制以深衣請加襕袖褾襈為士人上服開骻者名曰缺骻)
(衫庶人服之新志)給袍者皆易其繡文(諸衞大將軍中郎以下給袍者皆易其繡文千)
(牛衞以瑞牛左右衞以瑞馬驍衞以虎武衞以鷹威衞以豹領軍衞以白澤金吾衞以辟邪同上)紫為
三品之服(其後紫為三品之服金玉帶銙十三緋為四品之服金帶銙十一淺緋為五品之服金帶)
(銙十深綠為六品之服淺綠為七品之服皆銀帶銙九深青為八品之服淺青為九品之服皆鍮石帶銙八黃)
(為流外官及庶人之服銅鐵帶銙七同上)既而天子袍衫稍用赤黃遂禁臣
民服(同上)裙曳地(淮南觀察使李德裕令管内婦人衣襃四尺者皆闊一尺五寸裙曳地四五寸)
(者減三寸同上)寶雞袍(唐酉陽雜俎賜安禄山品目有金鸞紫羅緋羅立馬寶雞袍)方士服
(房玄齡隱太子將有變秦王召二人以方士服入夜計事)縫戰士衣(肅宗廢后張氏駐靈武産子三)
(日起縫戰士衣太子敕止對曰今豈自養時耶)衣者蠶桑也(李叔明素惡道佛之弊上言乃下尚)
(書省雜議裴伯言曰衣者蠶桑也食者耕農也)羣臣之服二十有一(衮冕者一品之服也)
(鷩冕者二品之服也毳冕者三品之服也絺冕者四品之服也玄冕者五品之服也平冕者郊廟武舞郎之服)
(也爵弁者六品以下九品以上從祀之服也武弁者武官朝參殿庭武舞郎堂下鼓人鼓吹按工之服也弁服)
(者文官九品公事之服也進賢冠者文武朝參三老五更之服也遠遊冠者親王之服也法冠者御史大夫中)
(丞御史之服也高山冠者内侍省内謁者之服也委貌冠者郊廟文舞郎之服也却非冠者亭長門僕之服也)
(平巾幘者武官衞公事之服也黑介幘者國官視品府佐謁府國子太學生四門生俊士參見之服也介幘者)
(流外官行署及三品以下登歌工人之服也綠幘者尚食局主膳典膳局典食大官署食官署供膳奉觶之服)
(也具服者五品以上陪祭朝饗拜表大事之服也從省服者五品以上公事朔望朝謁見東宫之服也)被
仙衣(而龜鶴齊夀柳文謝端午賜衣服表)黃衫(昭宗既誅宦官第五可範等凖國故事量留三十人)
(各賜黃絹衫一領以備宫中指使仍不得輒有養男其左右神策軍諸道監軍並令停廢)
裘(二)(奢麗)(儉敝)(裼襲附)
白始裘(月令孟冬天子始裘)輕裘(乘肥馬衣輕裘)為裘(見上注)公子之裘(取彼)
(狐狸為公子裘)短右(褻裘長短右袂)重裘(諺曰救寒莫若重裘)鷫鸘(司馬相如與文君還成都)
(以所服鷫鸘就市)狐貉之厚以居(謂裘)安且燠兮輕暖(文選身被輕暖)
如膏(羔裘如膏日出有曜膏音幹道反)禦寒(文子曰衣足以禦寒蓋形)童子不衣裘
裳(注為太温也)祀天服司裘大裘(周禮曰司裘掌為大裘以供王祀天之服注云大裘)
(羔裘祀天以示質)良裘(仲秋獻良裘注云良善也王所服也)功裘(季秋獻功裘注狐裘之類卿大)
(夫所服)裼裘襲裘(禮曰裼襲禮之文也衣裘有裼襲以順禮)狐裘羔袖(善者多惡者少)
見美(禮曰裘之裼見美也)虎裘狼裘(君之右虎裘左狼裘注謂尊者宜虎猛)熊羆(詩舟)
(人之子熊羆是裘言富也)狐裘反衣(漢楊興謂史高曰將軍所舉不過門下賓客富貴而列士不舉)
(是有狐白之裘而反衣也)奢麗千金狐腋(王褒講德論曰千金之裘非一狐之腋)雉
頭(晉起居注曰太醫司馬程據上此裘非常服也上以損費功用於殿前燒之)鶴氅(世說王恭常乘)
(高輿被鶴氅裘)狐白(秦囚孟嘗君說幸姬求解姬曰願得君鶴氅裘狐白裘已獻昭王矣有客能狗盜入)
(秦宫藏内盜得狐白裘獻之遂得歸齊矣)既乖常服(且抵彝章)士不衣狐白(禮)遺
(子思在衞緼袍無表田子方遺其狐白之裘子思曰吾聞遺人食物不肯者受之如弃物於溝壑中吾雖無德)
(不敢以身為溝壑遂不受出孔叢子)青鳳毛(拾遺記周昭王以青鳳毛為二裘一燠質二暄肌以禦寒)
(也)美裘(蔡昭侯朝楚持美裘二其一獻之昭王而自衣其一楚相子常欲之不與常讒之蔡侯留楚三)
(年蔡侯知之乃獻其裘子常子常受之乃言歸蔡侯蔡侯歸請晉伐楚)粹白之裘(天下無粹白之)
(狐有粹白之裘注云集而後成粹純也)儉敝三十年(晏子一狐裘三十年晏子焉知禮言太儉)
(也)黑貂敝(史記蘇秦說相李兌兌遺之以黑貂裘蘇秦游秦秦不能用於是貂裘敝)奢而不
度(翠被可鑒於楚王)儉則失儀(狐裘見非於齊相)裼襲執玉其有藉者
則裼(藉繅文)其無藉者則襲(襲文質相交變)裘之為裼見美也(君子)
(於是以見飾為敬)羔羊之不裼(庶人)狐貉之厚以居(士大夫)不相因
(禮裼襲之不相因欲民乏無相瀆也注不相因者以其或以裼為敬或以襲為敬禮盛者以襲為敬執玉龜之)
(屬也禮不盛者以裼為敬受享是也)錦衣以裼之(記曰君衣狐白裘錦衣以裼之注云君衣白裘)
(以素錦為衣袒而見衣曰裼)犬羊之裘不裼(質略無文亦庶人也)孔被裘曳索
(朱桃椎被裘曳索人莫能測其為)大布(張志和嘗欲以大布製裘嫂為躬績及成衣之雖暑不解)服
終身(李巖為參軍時製一裘服終身)麤裘(鄭注裳衣麤裘)鹿裘(武攸緒王公所遺鹿裘塵皆流)
(積)玄狐裘(西域高昌太宗即位獻玄狐裘)十月始裘(李程曰玄宗著令十月始裘)浮
光裘(唐杜陽編敬宗寶歷元年南昌國進浮光裘即紫海水染其色也以五彩蹙成龍鳳以五色真珠上)
(衣之以獵北苑為朝日所照光彩動搖一日從禽忽值暴雨而裘略無沾潤上異之)青毛飾(裘披青毛)
(飾李)身披翠雲裘(袖拂紫烟去鳴臯歌)紫綺裘(倒披紫綺裘翫月金陵)粉圖珍
裘五雲色(曄如晴天散彩虹酬殷佐明媚五雲裘)日本裘(身着日本裘昂藏出風塵送魏)
(萬)青兕裘(羌兒青兕裘杜甫送韋十六)弊裘何啻聯百結(投簡成華諸子)冰
雪之交衆裘我絺(柳宗元)集翠裘(則天賜狄仁傑)
冠弁冕(三)(巾奇侈)(儉敝附)
白有常(禮冠帶有常必循其故)昭度(衡紞紘綖昭其度也並冠飾)首飾(冠首飾也)身
章(傳曰衣身之章)旌禮(傳曰服以旌禮)有頍之容(頍音企)在首(詩曰有頍者弁實維)
(在首)如星(會弁如星)俅俅(詩曰載弁俅俅恭貌載戴也)致美(乎黻冕)元服(冠也)首
服(周禮弁師掌后首服)五冕(周禮弁師掌王五冕皆玄冕朱裏延紐)䆳延(天子玉藻十有二旒)
(前後䆳延出冕前後天子五綵藻為旒旒十有二延冕上覆也)臺笠緇撮(撮緇布冠都人士儉節也)
柱後惠文冠(秦時法官冠張敞弟武為梁相云當以惠文冠治之)一免(貢禹曰冠一免安可)
(復冠)竹皮(高祖以竹皮為冠及貴常冠所謂劉氏冠詔曰爵非公乘不得冠此公乘第八爵)高山
冠(酈食其謁沛公衣儒衣冠注云一名高山冠)挂(後漢逢萌王莽時曰三綱絶矣不去禍及乃解冠挂)
(於東都門而去)角巾(郭林宗遇雨其巾墊而折其後學者著冠莫不折其角)葛巾(蜀諸葛武侯與)
(宣皇在渭濱將戰宣皇戎服涖事使人視武侯乘素車葛巾毛扇指揮三軍皆隨其進止宣皇聞而嘆曰可謂)
(名士也)漉酒(陶潜在家酒熟取頭上葛巾漉酒漉畢還復著之)縞冠玄武子姓之
冠(有父服不純吉)素紕(縞冠素紕既祥之冠)不齒之服(玄冠縞武不齒之服)不免(子路)
(曰君子死冠不免免至地也)服周(之冕)素冠(庶見素冠)招虞(齊侯田招虞人以弓不進使執)
(之辭曰臣不見皮冠故不敢進乃捨之)必彈(楚詞曰新沐者必彈冠)彈冠(王陽入仕貢禹彈冠)
(言相援引)不整(李下不整冠)幅巾縑巾(見異服門注)進賢(晉輿服志進賢冠古緇布)
(遺象也蓋文儒之服有五梁三梁兩梁一梁人主五梁三公三梁卿大夫尚書兩梁漢太官令冠兩梁親省御)
(膳為重也博士兩梁崇儒也)金璫附蟬(漢幸臣侍臣閹儒服大冠侍中常侍加金璫附蟬為飾以)
(金為貂飾首)方山冠(舞人以五綵隨其行方色服行列也)樊噲冠(漢書鴻門會項羽圖危漢)
(王樊噲聞事急乃裂裳苞盾戴以為冠而入人壯其意乃製象焉)惠文(武冠一曰惠文或曰趙惠文王)
(所造或曰齊人見于歲涸澤之神名曰慶忌冠乘小車疾馳因象其冠而服焉)墯游之冠(禮垂緌五寸)
怒髮蟬翅(注後惠文御史冠冠細如蟬翅)奇侈異服(記作異服以疑衆不以聽)
(言殺無赦)不稱(傳曰服美不稱必以惡終)瓊弁鷸冠不衷身災(並見上注)
既乖常服(是抵彝章)小冠(杜欽子夏目盲杜鄴與欽同姓亦字子夏京師衣冠謂欽為盲子夏)
(欽乃為小冠高廣才二寸謂小冠子夏)儉敝昭其儉也(儉而有度)從儉(麻冕從儉)
禮也(今也純儉吾從衆拜下禮也語)必加於首(穀梁曰弁冕雖舊必加於首)苴履(漢書)
(冠雖敝不以苴履)奢崇瓊弁(誠取敗於河神)儉用竹皮(豈見非於劉氏)濯冠(見上)
(注)偪下偞上(偞廹也音墮莢反為己偞卑也)章甫(遺越人以章甫終不為惠)孔冠髻
在首(令狐德棻帝嘗問丈夫冠婦人髻比高大何邪德棻對曰冠髻在首君之象也晉之將亡君弱臣彊)
(故江左士女衣小而裳大宋武帝受命君德尊嚴衣裳隨亦變改此近事驗也)僕射巾(裴冕自製巾子)
(工甚人争效之號僕射巾)冠冕之制(董晉金吾將軍沈房有朞喪公除常服入閤帝疑以問晉又問)
(晉對曰古者服冠冕以佩玉節步堂上接武堂下布武君前趨進而已今或奔走以致顛仆在式朝臣皆綾袍)
(五品而上金玉帶所以盡飾而奉上故漢尚書郎含香老萊綵服君父一也若然服絁縵亦非禮也帝然其言)
(詔入閤官無趨走期以下喪不得以慘服會令羣臣衣本品綾袍金玉帶自晉而復)不加其身(甄濟)
(有詔贈濟祕書少監而逢與元稹善稹移書於史館修撰韓愈曰若甄生弁冕不加其身禄食不進其口直布)
(衣一男子耳及亂則延頸受刃分死不回)山帔葛巾(武攸暨安樂公主出降遣通事舍人李邈以璽)
(書邀之詔見曰山帔葛巾不名不拜)聞變不及巾(李愿節度鳳翔用婚家竇綏典帳中兵驕鷔怠)
(沓衙將李臣則等因衆不忿夜斬綏首愿聞變不及巾與左右數人縋而逸)脫巾帶諫(執失思力)
(脫巾帶諫)尖巾(前蜀王衍好裹尖巾其狀如錐)金蓮花冠(後宫皆戴金蓮花冠)折皂巾
(地理志湖州土貢折皂巾)輕金冠(唐杜陽編寶歷二年浙東貢舞女戴輕金冠以金絲結之為鸞鶴狀)
(仍飾以五彩細珠玲瓏相續可高一尺秤之無二三分)玉葉冠(唐明皇雜記持盈公主玉葉冠希世)
(之寶)英王踣巾(武后擅政多賜羣臣巾子繡袍勒以回文之銘皆無法度不足紀至中宗又賜百官)
(英王踣樣巾帝在藩時冠也)其後文官以紫黑絁為巾(楊供奉官及諸司長官則)
(有羅巾圓頭巾子後遂不改已上並唐車服志)太宗嘗以幞頭起於後周便武
事者也方天下偃兵採古制為翼善冠自服之又製進
德冠以賜貴臣(同上)杜甫見嚴武不冠(嚴武鎮成都奏杜甫為參謀甫於浣)
(花里種竹植樹結廬枕江縱酒嘯咏與田畯野老相狎蕩無拘檢武過之有時不冠其傲誕如此舊史)帽
(唐實錄唐初以縠為之以隔風塵)貂蟬冠舊行(柳宗元詩)為客裁烏帽(杜甫九日)
(詩)正冠(崔氏莊詩羞倩旁人為正冠)何須不著鵕䴊冠(寄題)管寧紗帽
淨(秋日詠懷)朝冠飄綵紘(韓愈)碧帽(張廵前此遠將李滔救東平遂叛入賊大將田秀榮)
(潜與通或以告遠曰晨出戰以碧帽為識視之如言盡覆其衆還輙曰我誘之也請以精騎往易碧帽)岸
巾(宋璟傳帝怒岸巾出側門)珠飾巾(秦再思紀異昭宗播遷於鳳翔朱梁率諸道甲馬奉迎車駕時)
(侯王將帥在岐下者皆以珠一顆盤幞頭脚貫以銀線而簮之又軍人咸以珠飾巾競相誇尚洎朱梁簒立乃)
(知珠已居人上者久矣)
芾韠(四)
白詩赤芾(太古蔽膝之法象冕服謂之芾他謂之韠皆以韋為之)朱芾斯皇(大夫已上)
韠(君朱大夫素士爵韋禮也)在股(詩曰赤芾在股邪幅在下)莊疑祀曰(天下有道我韍子佩)
(天下無道我負子戴注言隱藏也)孔胡服蔽膝(唐郭知元韻韠胡服蔽膝說文曰紱也所以蔽)
(前也下廣二尺上廣一尺其頸五寸一命緼韠再命赤韠俗作韠)朝服謂之韠(冕服謂之黻唐)
(車服志)爵韠(爵弁者六品以下九品以上從祀之服也以紬為之無旒黑纓角簮導青衣纁裳白紗中)
(單青領褾襈裾革帶鈎䚢大帶及裨内外皆緇爵韠白襪赤履五品以上私祭皆服之)
帶紳(五)
白緇帶(士冠禮朝服緇帶緇黑繒)素帶練帶緇辟再繚(禮素帶終)
(辟大夫素帶辟垂士練帶大夫帶四寸雜帶君朱綠大夫玄華士緇辟二寸再繚四寸凡侍君帶垂足雜飾也)
垂足(見上注)麻者不紳(紳大帶喪代之)子張書諸紳搢紳者不
道(漢郊祀志云紳大帶搢謂插笏於大帶革帶之間)如厲(詩垂帶如厲厲垂貌)黃河如帶
孔獻玉帶十有三(王播自淮南還獻玉帶十有三遂再得相)于闐玉帶(李靖五代)
(孫彦芳其舊物有靖破蕭銑時所賜于闐玉帶十三胯七方六刓胯各附環以金固之所以佩物者天子悉畱)
(禁中)黃銀帶(杜如晦薨帝嘗賜玄齡黃銀帶曰如晦與公同輔朕今獨見公泫然流淚曰世傳黃銀鬼)
(神畏之更取金帶遣玄齡送其家)束帶不休(崔元綜同平章事坐政事堂束帶終日不休偃)遺
(李愬以玉帶遺牛元翼)賜(李光顔帝御通化門臨送賜玉帶)賜白玉帶(楊元卿穆宗賜白玉)
(帶)通天犀帶(馬植進中書侍郎初左軍中尉馬元贄最為帝寵信賜通天犀帶而植素與元贄善)
(至通昭穆元贄以賜帶遺之它日對便殿帝識其帶以詰植植震恐具言狀於是罷為天平軍節度使)萬
釘寶鈿金帶(突厥傳統葉護可汗獻萬釘寶鈿金帶)貝帶(金鑣貝帶未嘗識叢書)鈿
帶魚袋(可汗拜蘇禄左羽林大將軍賜銀袍鈿帶魚袋七事)刻玉為魚(五代安重榮既)
(僣侈以為金魚袋不足貴刻玉為魚佩之)富人玉帶(萇從簡陳州人許州富人有玉帶欲之而不可)
(得遣二卒夜入其家殺而取之卒夜踰垣隱木間見其夫婦相待如賓二卒嘆曰吾公欲奪其寶而害斯人吾)
(必不免因躍出而告之使其速以帶獻遂踰垣而去)寶帶(盧從史初神策中尉吐突承璀與對壘從史時)
(過其營飲博承璀多出寶帶奇玩夸之)縷金帶(南詔衣縫紫錦罽縷金帶)水玉腰帶(唐杜)
(陽編文宗朝李訓講周易頗叶上意時方盛夏遂命取水玉腰帶以賜訓)紅玉帶(唐明皇雜錄上自解)
(紅玉帶賜寧王)紫金帶(上以紫金帶賜岐王蓋昔高宗破高麗所得開元中高麗遣使來朝宴内殿因)
(從容言於内臣曰紫金帶本國亡是歲荒民散干戈屢起幸在内帑一見足矣上聞之命封付其使)犀帶
有光(楚馬希聲海商有鬻犀帶者直數百萬晝夜有光洞照一室希聲殺商而取之逾月光遂滅出九國)
(志)蘇逢吉求玉帶(鳳翔李永吉初朝京師逢吉以永吉故秦王從曮子家世王侯當有奇貨)
(使人告永吉許以一州而求其先世玉帶永吉以無為解逢吉乃使人市一玉帶直數千緡責永吉償之既而)
(不得州五代史三十漢臣傳)垂拱中都督刺史始賜魚(天授二年改佩魚為龜其)
(後三品以上龜袋飾以金四品以銀五品以銅中宗初罷龜袋復給以魚郡王嗣王亦佩金魚袋景龍中令特)
(進佩魚散官佩魚自此始也出唐書車服志)賜寶帶(契苾明征吐蕃以戰多進左威衞大將軍賜錦)
(袍寶帶)口占進玉帶狀(因話錄晉公平淮西賜以玉帶公臨薨却進口占奏狀曰内府之珍)
(先朝所賜既不合將歸地下又不合畱在人間聞者歎其不亂)百人緩帶(唐諺云一人在朝百人緩)
(帶一人貴而親友皆榮之也雞跖集)雕銜綴帶(唐會要貞元之間德宗詔頃來賜衣文綵不常非制)
(也朕今思之宜有定制節度使宜以緩帶取其武毅以靖封内觀察使宜以鴈銜威儀取其行列有序冀牧人)
(有威儀也威儀瑞草也)賜犀帶(鄭畋進司空)佩龜(載初元年改内外官所佩魚並作龜舊史)
隨身魚(唐實錄唐永徽二年文武職事四品五品並給隨身魚天后復改魚為龜)密裝腰鞓
割方玉(李賀酬答)魚袋刀子礪石金玉帶(唐高宗咸亨三年勑五品以上賜新)
(魚袋並飾以銀三品以上賜金裝刀子礪石一具上元中又勑文武官三品以上金玉帶四品五品並金帶六)
(品七品並銀帶八品九品並䃋石帶庶人銅鐵帶文武並帶手巾算袋刀子礪石武官欲帶亦聽之九月百官)
(具新服上宴之于麟德殿唐舊史)不知官高卑玉帶懸金魚(韓愈示兒詩)散
職佩魚(始唐景龍)景龍中詔衣紫者魚袋以金飾之(衣緋者以銀飾)
(之車服志)開元中駙馬都尉從五品者假紫金魚袋(都督刺史品卑)
(者假緋魚袋五品以上檢校試判官皆佩魚同上)腰帶搢垂頭於下名曰䤩尾
(取順下之義一品二品銙以金六品以上以犀九品以上銀庶人以鐵同上)帶垂蒼玉珮(韓愈)
(聯句)
衾(六)
白錦衾爛兮(詩)抱衾與裯(裯單被)寢衣(語曰必有寢衣長一身有半)布
被(公孫宏為三公卧布被飾詐以釣名)又(張湛為漁陽守去職布被囊而已)賜錦被(朱寵為太)
(尉家貧卧布被朝廷乃賜錦被)又(王良為司徒掾在任恭儉瓦器布被妻子不入官舍)合歡鴛鴦
(古詩客從遠方來遺我一端綺文綵雙鴛鴦裁為合歡被)輕暖(文選身被輕暖)安燠(安且燠兮)見
裏(禮褻衣衾不見裏謂其穢)賜霍光錦被百領姜肱兄弟共被寢
輕衾繡被(後漢李忠仲為大將軍世祖賜之)牛衣(王章為諸生與妻居病無被卧牛衣)
(編亂麻為衾俗呼之為龍且)十二幅(江夏孟宗少游學其母作十二幅被以招賢士共卧庶聞君子)
(之言)覆被(馮豹為郎奏事未報俯伏省闥從昏至明肅宗使期門郎錦被覆豹令勿驚)令被(晉光)
(逸為小吏縣令更送客冒寒雨遇令不在解衣入令被曰何惜一被殺一人)翡翠珠被(爛齊光楚)
(詞)孔布被(魏徵帝賜布被)質錢(陽城嘗以木枕布衾質錢人重其賢争售之)被中畫
腹(王紹素工草隸嘗與人書曰聞虞被中畫腹與余正同虞即世南也)大衾(玄宗為太子嘗製大衾將)
(與諸王共之)錦衾(五代史康福常自言沙陀種有疾卧閤中寮佐入問疾見錦衾相顧竊戲曰錦衾爛)
(兮福聞之怒曰安得謂我為奚)引被(王勃屬文則酣飲引被覆面卧)錦被(桓彦範流瀼州擢李承嘉)
(金紫光禄大夫后又賜錦被一)神錦被(唐杜陽編元和八年大軫國貢神錦被冰蠶絲所織也方二丈)
(厚一寸其上龍文鳳彩殆非人工)神絲繡被(同昌公主堂中設神絲繡被繡三千鴛鴦間以奇花)
(異葉其精巧華麗絶比其上絡以靈粟之珠如粟粒五色輝映)翠被粲爛(韋蘇州長安道歌下有錦)
(鋪翠被之粲爛博山吐香五雲散)罨靸被(鄭愚津陽門詩象牀塵埃罨靸被注上在華清日罨颯公)
(主嘗與上晨聽按新水調愛主起晚遽自真珠被而出及寇至倉惶隨駕出宫後不之省及上歸南宫一旦入)
(此中而當時罨畫之被宛然塵積矣)
袴(七)
白襃衣大袑(見衣服法度門)五袴(廉范字叔度為蜀郡太守放火禁嚴備水人歌曰廉叔度)
(來何暮不禁火人安堵昔日無襦今五袴)通健(賈逵貧無袴晨著妻兄柳季袴而去時人謂之通健也)
皮袴(馬援牛羊散與故舊身衣皮袴)孔朝服袴褶(歸崇敬時百官朝朔望皆服袴褶崇敬非)
(之建言三代遠漢無其制隋以來始有服者事不稽古宜停詔可)皮袴(婁師德檢校豐州都督衣皮袴)
(率士屯田)易綠袴(李訓下詔暴訓涯等罪李孝本易綠袴猶金帶以帽障面奔鄭注)乞襦袴
(食貨志初德宗居奉天儲蓄空窘嘗遣卒視賊以苦寒乞襦袴帝不能致剔親王帶金而鬻之)通身袴
(樸子蠻以青娑羅為通身袴)蘭縑袴(雲仙散綠海墨徽言曰李白遊慈恩寺僧用水松牌乞詩白為)
(題訖僧獻蘭縑袴)
襪(八)
白襪而登席(禇師聲子襪而登席云臣有疾異於人若見君將&KR2203;之注古者臣見君解襪有疾謂)
(足疾也&KR2203;謂嘔吐者也)結(張釋之為王生結襪)生塵(文選羅襪生塵)躞蹀(羅襪躞蹀而容與)
孔多製履襪(崔彦昭母聞彦昭相敕婢多製履襪)或襪而騎(李石中人自邊還走馬入)
(金光門道路妄言兵至百官或襪而騎)錦□襪(唐太真外傳妃子死之日馬嵬媪得錦□襪一隻相)
(遇過客一翫百錢前後獲錢無數)盈盈漢水若可越可惜凌波步羅襪
(李白寄遠詩)香塵動羅襪(綠水不沾衣感興詩)垢膩脚不襪(杜甫北征)青鞋
布襪(從兹始奉先劉少府)白足傲履襪(吳風謝安屐白足傲履襪)縷絶香不歇
(不見巖畔人空見凌波襪郵童愛蹤跡私手解縏結傳看千萬眼縷絶香不歇劉禹錫馬嵬行)襪有帶
尚矣(文粹武王罷朝而襪絲絶衞禇師呼聲子結襪而登席漢廷尉為王生結襪襪有帶尚矣今獨亡古)
(之制亡者十八九矣奚襪帶之足云陸龜蒙雜說)龍縞襪(幽怪錄巴卭人家橘園有兩大橘如三斗)
(盎剖開每橘有二老叟皆相對象戲一叟曰我輸阿母女態盈娘子躋虛龍縞襪八緉)鴉頭(李白詩屐)
(上足於霜不著鴉頭襪)事業如拆襪線(偽蜀吏部尚書韓昭多能而皆不精朝士李白云韓)
(八座事業如拆襪線無一條長北夢𤨏言)穢襪(劉禹錫嘉話元載賜死主者以穢襪塞其口而終)羅
襪紅蕖艷(杜甫千秋節有感詩)詭制恒巾襪(韓文)不襪而鞋(五代唐臣李仁)
(矩董璋置酒召仁矩仁矩辭醉不往於傳舍與倡妓飲璋怒率衙兵露刃之傳舍仁矩惶恐不襪而鞋走廷中)
(璋責之)
履舄(九)
白跪遷俯納(記嚮長者而屨跪而遷屨俯而納屨)坐取(禮君子之飲酒也三爵而退則)
(坐取屨隱辟而後屨)履霜(糾糾葛屨可以履霜)踐雪(史記東郭先生衣敝履不完行雪中履有上無)
(下足踐地路人笑之)珠履(楚春申君賓客三千人皆躡珠履)鳬舄(王喬為鄴縣令每朝乘二舄乃)
(鳬也)豹舄(傳曰雨雪楚王皮冠豹皮為履)跪(黃石公墜履令張良取之良跪授之)屨賤(踊貴)織
履(高士傳曰陳仲子織履以為食樂在其中)喪屨(齊侯墜于車傷足喪屨反誅屨于徒人費不得鞭之)
誅屨(見上注)五兩(葛屨五兩)几几(赤舄几几)瓜田(古詩曰君子防未然不處嫌疑間瓜)
(田不納履李下不整冠文選)不加於枕(漢書履雖鮮不加於枕冠雖敝不以苴履)尚書之
聲(鄭崇字子游為尚書數上書諫上上笑曰我識鄭尚書履聲)曳革履(鄭崇事見上)以承
玉趾(規行矩步)上殿(漢相蕭何劒履上殿)珠履之奢(雖懲於楚客)葛屨之儉
(亦刺於魏人)解屨(禮侍坐於長者屨不上於堂解屨不敢當階就屨跪而舉之屏於側)子房跪
履於黃石(釋之結襪於王生皆禮敬也)屨人(屨人為赤舄黑舄赤繶青絇素屨葛屨注赤繶)
(赤絲為緣也命屨命夫婦履也功屨去飾士及妻屨散履及素履大祥時履)青絇納屨踵決
(莊子)補履(干將補履不如兩錢之錐)屝屨(鄭申侯見齊侯曰若師出於陳鄭之間供其資糧屝屨其)
(可也注云草屨屝屨也)絲屨(禮國家靡敝君子不履絲屨)禹治水山行乘檋(邱遥)
(反履下半寸如錐)孔以履抵面(滕王元嬰嘗為典韱崔簡妻鄭嫚罵以履抵元嬰面血流乃免)
製履(崔彦昭與王凝外昆弟也凝大中初先顯而彦昭未仕嘗見凝凝倨不冠帶嫚言曰不若從明經舉)
(彦昭為憾至是凝為兵部侍郎母聞彦昭相敕婢多製履襪曰王氏妺必與子皆逐吾將共行彦昭聞之泣且)
(拜不敢為怨)麂鞾(朱桃椎益州成都人長史竇軌遺以衣服麂幘麂鞾委之地不肯服)居士屩
(嘗織十芒屩置道上見者曰居士屩也為鬻米茗易之置其處輒取去終不與人接其為屩草柔細環結促密)
(人爭躡之)家惟枕履(元德秀家惟枕履)椶屩(張志和㯶屩)抱持取靴(崔戎出為)
(華州刺史徙兖海沂密觀察使民擁畱于道不得行乃休傳舍民至抱持取其靴)高頭草履(五行)
(志文宗時吳越間織高頭草履如綾縠前代所無履下物也織草為之又非正服而被以文飾蓋隂斜闒茸泰)
(侈之象)墮舄(玄宗貴妃楊氏每十月帝幸華清宫五宅車騎皆從國忠導以劒南旗節遺鈿墮舄狼藉)
(于道)穿屐(劉义)賜以屩(高麗傳侯騎獲覘人帝解其縛賜以屩遣)飛雲履(樵人直說曰白)
(樂天燒丹于廬山草堂作飛雲履玄綾為質四面以素綃作雲朵染以四選香振履則如烟霧樂天著示山中)
(道友曰吾足下生雲計不久上昇朱府矣)蒲靸(江南李昇常履蒲靸出九國志)百合履(唐二儀錄)
(云大歷中進五朵草履建中間進百合履)露舄(韓愈詩暄晨躡露舄)桃花絲織鞋(青州雜記)
(青齊間桃花有一種盛開時垂絲二三尺者採之練以松脂逓相纏織成鞋履寄往都下人皆不辨何物)麻
鞋見天子(杜甫述懷麻鞋見天子衣袖露兩肘)遠遊履(足下遠遊履凌波生素塵李白送人)
(遊南嶽)五朵履(唐實錄大歷中進五朵履)青絲履(杜甫大雲寺細軟青絲履)頻遊任
履穿(春日江村同上)勑王喬以視履(杜甫朝太清賦)曳方履(儒學傳序紆侈袂曳)
(方履)
笏(十)
白球玉魚須(禮天子以球玉諸侯以象大夫以魚須文竹士以竹本象可也球玉美玉文飾也)
指畫(禮凡指畫於君前用笏)受命(禮造受命於君前書於笏)書思(記將適君所史進象笏書)
(思對命注書之於笏謂恐失忘)方正(天子搢珽方正於天下也注云天子笏方其頭言無所屈)前詘
(諸侯荼前詘後直讓於天子也圓其頭是屈於天子也荼音舒)後詘(大夫前詘後詘示無所不讓)書
教令(輿服志古者貴賤皆執笏主書君上之教令有使搢之於帶中後代以來唯八座尚書執笏者以筆)
(綴手版頭其餘王公卿士但執手版正主於敬不執筆示非記事官也)手版(見上注)珽(傳衮冕黻)
(珽珽笏也)運笏(長者意欲去禮)脫笏(記小功不脫笏當事則脫注云悲哀之時不在記事)相手
版灋(出蕭何或曰四皓東方朔見喜曰非庸人所解相手版灋)擊錢鳳(温嶠飲錢鳳酒未飲以手)
(版擊之)倒執手版(汗流洽背)孔未嘗書笏(王播善占奏雖數十事未嘗書于笏)揚
笏(王無競三遷監察御史改殿中會朝宰相宗楚客楊再思離立偶語無競揚笏曰朝禮上敬)以謹
密字親署笏端(崔澄性滑稽善辯帝恐漏禁中語以謹密字親署笏端)還笏丐歸
田里(禇遂良帝將立昭儀遂良翌日復言對曰陛下必欲改立后者請更擇貴姓昭儀昔事先帝身接帷)
(第今立之奈天下耳目何帝羞默遂良因致笏殿階叩頭流血曰還陛下此笏丏歸田里)書笏(魏徵薨帝)
(後臨朝嘆曰朕比使人至家得書一紙始半稾其可識者曰天下之事有善有惡任善人則國安任惡人則國)
(弊公卿之内情有愛憎憎者惟見其惡愛者止見其善愛憎之間所宜詳謹若愛而知其惡憎而知其善去邪)
(勿疑任賢勿猜可以興矣其大略如此朕顧思之恐不免斯過公卿侍臣書之於笏知而必諫也)故笏
(徵五世孫謩帝問家書詔頗有存者乎謩對惟故笏在詔令上送鄭覃曰在人不在笏帝曰覃不識朕意此笏)
(乃今之甘棠)一榻置笏重積其上(崔琳每歲時宴于家以一榻置笏重積其上)舉
笏却揖(宋璟告滿入朝公卿以次謁易之等後至促步而附璟舉笏却揖唯唯)良笏(李絳進中)
(書舍人翌日親擇良笏與之且曰異時膺顧託南面當如此絳頓首)以笏叩頟(宋申錫豆盧著誣告)
(與漳王謀反時二月晦羣司皆休中人馳召宰相至中書舍人唱曰所召無宋申錫申錫始知得罪望延英門)
(以笏叩頟還第)奪象笏擊朱泚(段秀實朱泚召秀實計事源休姚令言李忠臣李子平皆在坐)
(秀實戎服與休並語至僣位勃然起執休腕奪其象笏奮而前唾泚面大罵曰狂賊可磔萬段吾豈從汝反耶)
(遂擊之泚舉臂捍笏中顙流血衊面)擊姦臣(顧少連裴延齡方横無敢忤者嘗與少連會田鎬第酒酣)
(少連捉笏曰段秀實笏擊賊臣今吾笏將擊姦臣奮且前元友直在坐勸解之)題詩太子笏以
賜(王起兼太常卿禮儀使帝題詩太子笏以賜)舉笏示所記(韋貫之或薦之京兆尹李實實)
(舉笏示所記曰此其姓名也)置笏在陛(崔元亮改諫議大夫鄭注誣宋申錫捕逮倉卒内外震駭)
(元亮率諫官叩延英苦諫反復數百言文宗未諭元亮置笏在陛)舉笏擊面(常達歸賊薛舉奴張)
(貴曰識我否達瞑目曰若乃奴耳貴忿舉笏擊其面達不為懾)畫地陳攻守計(賈隱林德宗見)
(隱林偉其貌問家世答曰故范陽節度副使循臣從父也帝異之引至卧内以手板畫地陳攻守計)衣紫
擁笏(賈直言始劉悟子從諫貴甚見直言輒衣紫擁笏以兵自衞直言諫悟曰郎少年毋使襲山東態朝)
(服可擅着耶)陽墮(司空圖會遷洛陽柳璨希賊臣意誅天下才望助喪王室詔圖入朝圖陽墮笏趣意)
(野耄璨知無意於世乃聽還)執笏簾外(宋愻為連州參軍刺史聞其善歌使教婢日執笏簾外唱)
(吟自如)青石手版(高駢吕用之憚其術窮且見詰乃刻青石手版為龍蛇隱起文曰帝賜駢使人)
(潜植几上駢得之大喜)以象笏賜百官之無笏者(五代唐明宗天成元年八月丁)
(酉以象笏三十二賜百官之無笏者)笏架(會昌以來宰相朝則有笏架入禁中逐門傳送至殿前朝罷則)
(置于架上百寮則各有笏囊吏持之出常朝錄)居安思危(元稹閤下以文皇勑起居郎書居安思危)
(四字於笏上為至戒矣上裴相書)合以憤烈(文粹孫樵文貞公笏銘靈豸廌角比于獻骨合以憤)
(烈在公為笏)三世一笏(韓臯家自黃門以來三世傳執一笏經祖父所執未嘗輕授於僕人之手)
(歸則别致在卧内一榻以示敬謹出唐語林)叩顙(五代何澤邪佞嘗班退獨畱以笏叩顙北望而呼曰)
(明主明主)以笏畫地陳勝負(五代王彦章至京師入見以笏畫地陳勝負趙巖等劾不恭勒)
(還第)休咎必驗(李參軍善相笏知休咎必驗呼為李相笏又龍復本者無目凡有象簡竹笏以手捻)
(之必知官禄年夀)怒虎可唾笏不可挫峭華可拔笏不可折(孫樵)
(笏銘)帛裹(雜爼陳希烈不便執笏騎馬以帛裹令左右執之李右座見云便為將來故事)笏囊(張九)
(齡體弱有醖藉故事公卿皆搢笏于帶而後乘馬九齡獨常使人持之因設為笏囊自九齡始)衞公故
物(文粹韋端符衞公故物記三年冬端符於三原令座中揖其羣官有客曰某丞李謂端符曰是衞公之胄)
(也其家傳賜書與它物服器十餘物訖讌端符即丞居為客謁丞延入就次因請以觀丞慘然曰諾即奉賜書)
(一函它物一器出發眎有玉帶一公擒蕭銑時所賜于闐所獻素錦袍靴袴皆非華人所為象笏不類今笏火)
(鏡椰杯等凡十三物文皇賜書二十通多言征討事丞因請韋作衞公故物記)上馬插手版(韓愈)
(贈張籍昨因有緣事上馬插手版)行抽手版付丞相(韓愈送盤谷子詩)移南山
(帝前動笏移南山李賀)
珮(十一)
白珮衷之旗也(衷中也旗表也左傳)昭其聲也(于以用之聲以發之)橤兮(佩玉)
(橤兮予無所繫之)比德去身(君子以玉比德無故玉不去身禮)非僻之心(君子)
(行則鳴佩玉是以非僻之心無自入也)珮以制容(文選)變玉(行不變玉)規行(矩步)周
旋中規(折旋中矩)有聲(容觀玉聲)先王有制(所以比德)君子無故(玉不去身)
佩服無斁(揖讓有聲)禮容(玉德)右徵角左宫羽(禮曰佩玉右徵角左宫羽謂玉)
(聲所中)進揖退揚(進則揖之退則揚之俛仰之節)居設朝結(禮居則設佩朝則結)
(佩齋則綪佩綪屈結綪音爭)山水之文(天子佩白玉而玄組綬公侯佩山玄玉而朱組綬大夫佩)
(水蒼玉而緇組綬士佩瑌玫而緼組綬世子佩瑜玉而綦組綬注云山玄水蒼玉之文也綬者所以貫佩玉相)
(承受之瑌玫音次旻)非僻之心(無自入也)温潤之德(尚可比焉)鏘鳴(禮)鏘鏘
(詩云佩玉鏘鏘)繫之組綬金玦(晉太子申生帥師晉侯佩之金玦狐突歎曰金寒玦離胡可恃)
贈(詩之子之來之雜佩以贈之問之)又(鄭交甫於漢臯遇二女解佩贈交甫交甫懷之而亡)秋蘭
(紉秋蘭以為佩)象環(孔子佩象環五寸注謙不比德)蕙(楚詞連蕙若以為佩)獻(傳蔡昭侯為兩佩兩)
(裘以如楚獻一佩一裘於昭王相子常欲之不與三年止之獻乃歸之)垂委(主佩倚則臣佩垂主佩垂)
(則臣佩委)磬折垂佩容臭(男子未冠則雞初鳴盥漱佩容臭臭香也)童子佩觿(注謂)
(解結)佩韋(范丹字史雲自以狷急不能從容常佩韋以自戒西門豹亦以性剛急常佩韋自戒)佩弦
(董安于性寬緩則佩弦以自警)璆然(孔子入見衞靈公夫人南子北面稽首夫人自絺帷中再拜環佩玉)
(聲璆然)孔霹靂木(玄宗皇后王氏帝欲廢后后兄守一懼為求厭勝浮屠明悟教祭北斗取霹靂)
(木刻天地文及帝諱合佩之)倒冠落珮(杜牧之晚晴賦倒冠落珮兮與世闊疎)環珮之
聲滿宫(憲宗懿安皇后郭氏穆宗嗣位上尊號皇太后凡朔望三朝帝率百官詣宫門為夀或歲時慶)
(問燕饗後宫戚里内外婦車騎駢壅環珮之聲滿宫)佩金玉(裴矩遣人說高昌伊吾等㗖以厚利使入)
(朝帝西廵燕支山高昌等二十七國謁道左皆佩金玉)玉佩(于闐德宗即位遣朱如玉之安西求玉於)
(于闐得珮珂五)霞珮(乞君飛霞珮與我高頡頏韓愈調張籍)沉璜瘞珮(柳宗元弔屈原沉璜)
(瘞珮兮孰幽而不光)響切晨趨珮(柳宗元獻洪農公詩)楚宫久已滅幽珮為
誰哀(杜甫雨詩)時聞雜珮聲珊珊(鄭駙馬宅詩)耿耿水蒼(韓愈詩)鵝
肪截珮璜(同上)
玦(十二)
白佩以金玦(見上注)與(大夫得罪待放於郊公與之環即還與之玦即去)贊國擇
利(衞侯與石祁子玦使守國曰以此贊國擇利而為之)玉玦(魏略太祖征漢中太子在盟津聞鍾繇有)
(玉玦使臨淄侯因而說之繇即送之)召人以環絶人以玦(隨巢子)緩佩玦者
事至而斷(莊)三舉所佩玦孔清玉刻珮連玦環(雪後寄崔二十)
(六丞相)寶玦(杜甫哀王孫腰下寶玦青珊瑚)昔似連環今似玦(韋蘇州行路難歌荆)
(山之白玉兮良工雕琢雙環連月蝕中央鏡心穿故人贈妾初相結恩在鐶中尋不絶人情厚薄苦須臾昔似)
(連環今似玦)赴湘(一品集讓太尉表既望日以懷沙甘赴湘而捐玦)徘徊(視環玦以徘徊空嗟)
(白首劉禹錫謝表)珊瑚玦(唐文宗宫中有黃金蛇出階光灼宫人以珊瑚玦擲并玦而帶去上尋庫)
(得真金蛇貫块上曰此隋煬帝為晉王賜陳夫人熟視下有阿𡡉字)俟環玦兮思帝鄉(劉禹)
(錫賦)寶玦麒麟起(李賀送齊光禄)
白孔六帖卷十二
