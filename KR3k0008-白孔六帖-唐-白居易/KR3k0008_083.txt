白孔六帖卷八十三唐白居易原本
宋孔傳續撰
商賈(一)市(二)
𣙜酒(三)筭緡(四)
百工(五)材木(六)
膠皮(七)
商賈(一)(守業市通商抑商籍)
白乘時射利通天下之財(以有易無趨日中之市)交易(日中爲市交易而退)
(各得其所)趨利喻利(小人喻於利)放於利而行(多怨)擇利而行欲
贏惡嚻(賈欲贏而惡嚻乎)錐刀之末(將盡爭之)朝夕識貴賤(晏子曰小)
(人近市朝夕得所小人之利也公曰近市識貴賤乎)易資求豐(傳曰晉文公示信於是人易資不求)
(豐焉明徵其辭也)倚市門(史記夫用資求富工不如商刺繡文不如倚市門)商賈百族
裨販(禆夫販婦)贏優貿遷三倍(詩曰如賈三倍利三倍也)大賈販賣
(史記吕不韋陽翟大賈以販賣爲事家累千金)市井相語以利(管子曰處商就市井合羣萃而)
(别其郡之貨以知其市之價負任擔何以周四方料多少貴賤以有易無是以竒怪珍異以時而來旦夕從事)
(於此以教子弟相語以利相示以時相陳以知價其父兄之教不肅而成子弟之學不勞而能故商之子)
(恒爲商)商有十倍之價(文選)識其貴賤(遷以有無)爭利於市通財
市事(又曰任商以市事貢財貨)百貨操其竒贏(利也)日游都市貿遷
有無周禮司市以商賈阜財貨而行布(布泉布也)通四方
之貨(見通商門)阜通(太宰九賦六曰商賈阜通貨賄注賄布帛貨金玉也)鄭商(周賈)彊賈
(鄭桓公與商人俱出自周斬蓬蒿而共處盟曰爾無我叛我無彊貨爾有利市寳貨我勿與知)禇中(晉荀)
(罃囚於楚鄭賈人將寘諸禇中以出未行而楚人歸之後賈人如晉荀罃待之如實出己者)夏則資
皮冬則資絺(國語言賈人也)桑弘羊賈人子以心計言利事析
秋毫(心計不用籌筭)貪賈廉賈(漢書廉賈三之貪賈五之三倍五倍利)以商賈自
穢(王列辭公孫度之命云云)服賈(書曰肇牽車牛遠服賈)百賈(尹翁歸爲市吏清廉百賈畏之)
賈區(胡建爲軍正丞監軍御史穿軍壘垣爲賈區建斬之賈區立廬道旁賣物)守業敢不
貳事(謂兼他業)商修族代之所鬻(文選)不敗其業篤在守業(易業)
代守其業(工賈不變)抑其淫業石人(管子曰四人者國之石人言守業不移如柱石)
四人各業雜處(四人不可雜處)異物(管子曰少而習焉其心安焉不見異物而遷焉)
(故商之子恒爲商)業惟善守(利不竝行)得朝夕之求(利宜相示)脩族代之
鬻(業貴不遷)苟能爭利(安可惡嚻)通商月令孟冬易關市來商
旅納貨財以便人事四方來集遠鄉皆至則財不匱上
無乏用百事乃遂(易關市謂輕税以來通商旅)通天下之財(趨日中之市)
關市無索(索不禁察月令季春)通商(衛文公通商惠工)通五都之貨識
其貴賤(易以有無)賄以通商浚農工以生(利宜招損)急關市之
税(貨則不通)阜通貨財(太宰以九賦任萬人六曰商賈阜通貨財注云行曰商處曰賈阜盛也周)
(禮)通四方(周禮通四方之珍異以資人謂之商旅)輕其關市(利以貨遷)抑商
市籍周禮司關掌貨賄之節以䏈門故有關市之征(謂税)
(商也)專市之商(兼人之利)鬻良雜苦(良善也苦惡也)素封之富(史諸富者無秩)
(禄爵邑之入與封君比者命曰素封)卓鄭猗陶(竝富者)不鬻斜(斜不中尺度物)專利
奪人急商緩農去末反本通四方之財(誠宜如惠)專三
倍之利(何用損多)關市之征(必專其利)商旅不至(則匱於財)政貴得中
(法惟經久)如欲贏之罔極(下必兼平)儻知懼而莫來(上將乏用)縱則不
可(無之亦難)漢制(漢高制賈人無得衣錦繡綺縠乘車騎馬也)履絲曳縞(鬻良雜苦)乘
堅策肥眩其邊鄙弛律(孝惠高后時以天下初定復弛商賈之律)子孫不
得爲吏(漢孝惠高后時市井子孫亦不得官爲吏)名田(賈人有爭籍及家皆不得名田)滯財
假貨(乘時射利)漢發七科謫戍邊(身有市籍父母及大父母有市籍者皆調)令相
糾告(桓譚君山上䟽言可令商賈自相糾告非身力所得皆以贓卑告者如此則力弱而歸田)舉選
令(諸官人身乃國籍大功已上親自執工商家專其業不得任其舊經職任自解黜必有事用者三年之後)
(聽用)市籍(有市籍不得官父母大父母有市籍者亦不得官)稽市物(秦時民蓄積餘業以稽市)
(物漢高重租稅以困辱)孔商旅之人多(宋務光上書曰稼穡之人少商旅之人多願坦然更)
(化以身先之)均利(陸贄四賦曰占商賈以均利)負販(鍾傳洪州高安人以負販自業)商賈
流通(崔陵爲湖南觀察使商賈流通貲物益饒)饒盈(徐申進嶺南節度使外蕃歲以珠瑇瑁香文犀)
(浮海至申於常貢外未嘗䞉索商賈饒盈)征(穆寧遷鄂岳沔都團練淮西節度使李忠臣不奉法設戍邏以)
(征商賈又縱兵剽行人道路幾絶與寧夾淮爲治憚寧威掠劫爲衰)不取(盧鈞擢嶺南節度使海道商舶)
(始至異時帥府爭先往賤售其珍鈞一不取)販鹽虜(張濬黃巢亂王鐸奏暑都統判官時王敬武己)
(臣賊濬召將伏至鞠場倡言黃巢販鹽虜耳捨天子而臣之何利耶)黠商大賈(李嶠曰今道人私度)
(者幾數十萬黠商大賈詭作臺符羼名僞度)愚賈(劉元子曰有學無才猶愚賈操金不能殖貨)通
其有無(韓愈原道篇爲之賈以通其有無)分遣人爲商賈(莊宗皇后劉氏好聚歛分)
(遣人爲商賈)坐賈顒顒行賈遑遑(利心中驚貪目不瞬劉禹錫觀市)賈所以
務財(化書)京都諸市令(以三賈鈞市注精爲上賈次爲中賈麄爲下賈六典)萬舡繼
至百貨錯出(南京象齒航海貿遷悍將反覆遠夷怨櫌吏困沓貪商久阻絶公乃導其善利推以)
(信誠萬舡繼至百貨錯出文粹權德輿撰岐公遺愛碑)金珠貝甲脩牙文犀(劉蜕獻南)
(海崔尚書書南海實筦𣙜之地有金珠貝甲脩牙文犀之貨)列鋪率稅(崔融上䟽今江津河滸列)
(鋪率税撿覆稽留加主司僦略邀丐則商人廢業有如師興費廣雖倍筭商旅加歛齊人可也后納之)萬
商往來四海緜歴(李白任城壁記)出入萬里(唐史韓琬上言往商賈出入萬里今)
(市井至失業)屠沽興販者爲商(唐六典戸部)
市(二)(市會買賣)(貨殖並屠雜牙市附)
白易曰日中爲市(致天下之民聚天下之貨交易而退各得其所)三時(周禮大市日中)
(而市百族爲主朝市朝時爲市商賈爲主夕市夕時爲市販夫販婦爲主)朝滿夕虛(禫裕子曰市朝)
(滿而夕虛非朝愛而夕憎也求存故往來亡故去)爭利(張儀曰爭名於朝爭利於市)闤闠(市巷)
(曰闤市門曰闠)九市(京師九市以致九州之貨)三市(洛陽三市)百壥旗亭五重
俯察百禭(旗亭市門樓)廓開九市通闤帶闠開場九市
貨别隧分聚五都之貨列百族(商賈)裨販(交質)倚門(史記刺繡)
(文不如倚市門)居肆(百工)立市(周禮建國立市)開壥(列肆)易其有無(孟子曰古之為)
(市以其所有易其所無)貿遷有無(書)畢陳(運命論曰游五都之市則天下之貨皆畢陳)
聚四方之人(致九州之貨)設次置叙(周禮建立市設其次叙其貨賄出有度量)陳
肆(辨物)阜貨成賈(定物價也)斂賖(謂人貨不售則斂而買之人無貨則貰而與之司市)
(之職)平肆(正其行列展成)奠賈(奠定也定其物)恒價(常價)鬻慝(慝惡物也)不物(不合)
(度之物)關市之征㕓而不稅(税其舍而不税其物)宅近市識貴賤(景公)
(謂晏子曰子之宅近市對曰小人近市朝夕得所求小人之利也公曰近市識貴賤乎)司市以政
令禁物靡而均平(物靡者易售而無用禁之則市平)以量度成價而徵
賈(徵召也物有定價買者則來也)以質劑結信而止(質劑謂兩書一札而别之也若今下)
(書手言保物要還也司農云質劑月平也)國凶荒禮喪則市無征而作泉(大鑄)
(錢以饒民)僞飾之禁(凡爲僞飾之禁在民者十有二在商賈上者各十有二也)市刑過
市(國君過市刑人赦之夫人罰一幕世子罰一帟命夫罰一盖命婦罰一帷)大市小市(質人掌凡)
(賣買者質劑焉大市以質小市以劑注質劑契劵也大市人民奴婢小市兵器珍異也)司虣掌禁
屬游飲食於市者司稽掌廵市察其犯禁與不物者肆
長掌其肆之政令陳其貨賄各相近者相遠也鄭伯有
死於羊肆美言可以市(老子)吳市(子胥吹簫乞食於吳市)燕市(史記)
(荆軻與高漸離飲於燕市)柳市(漢萬章子夏豪俠居長安城西柳市號曰城西萬子夏)獄市爲
寄(曹參爲齊相將去属後相曰以獄市爲寄夫獄市者所并容也若擾之奸人無所容也奸人無所容將爲)
(亂故寄之)君門如市(哀帝謂鄭崇曰君門如市對曰臣門如市臣心如水)閉門成市(樊重)
(治産閉門成市)游市(魏時衣冠無不游市華歆爲吏休沐出府闔門自守)卜肆(嚴君平賣卜)成
都市(司馬相如沽酒於成都市)阿枉(第五倫伯魚督鑄錢市無阿枉)閱書(王充游洛陽市閱所)
(賣書一見皆記)公超(張楷字公超能作五里霧學者成市因號曰公超市)卒(梅福變姓名爲吳市門卒)
市也婆娑五均(王莾時劉歆書言樂語有五均專記各有幹焉今開賒貸張五均諸設幹者所)
(以齊衆庶而抑兼并也遂於長安及五都立五均官吏)長安五都市爲五均(洛陽邯郸)
(臨淄苑成都也)絳市(傳曰晉獲秦諜殺之絳市六日而更生)市儈漢書云節駔
儈(節謂節物貴賤際儈其餘利比於千乘之家儈謂合會二家交易者駔儈首率也子朗反)淮南子
干木晉大駔(大駔市儈也)儈牛(後漢王君公儈牛自隱號曰牆東王君公)爲吏所
辱(長安市儈劉仲爲市吏所辱踏折其足學問經行周流海内後以有道徵不就衆歸其德也)邪嬴
(在儈牛下)周禮賈師定物價各掌次物有貨財奠其價質人
(質平也)司市以度量成價郡吏平肆展成奠價上旌于思
次(上旌爲衆望見旌知當市思次市亭也)觀君子衣服服劔乘馬不價(不敢)
(平奠者物)貨殖閉門成市(樊重治産)貪賈三之廉賈五之(貪賈未當)
(買而買故得利少十得三之利廉賈什得五之利)翁伯以販脂而傾縣邑張氏
以賣漿而踰侈質氏以洗削而鼎食(治刀劒也)濁氏以胃脯
而連騎(沸湯燖羊胃以末椒薑桂之暴使燥是也)張里以馬醫而擊鍾雞
鳴而起惶惶求財貨殖傳水居千石(一歲出千石也)山居千
章楸(章千丈材曰章也)安邑千樹棗燕秦千樹栗蜀漢江陵千
樹橘淮北滎南河濟之間千樹棃陳夏千樹漆齊魯千
樹桑麻渭川千畆竹名國萬家之城帶郭千畆畆鍾之
田(一鍾爲六斛)若千畆巵茜(可用染也)千畦薑虀皆與千戶侯等
大都酤一歲千釀醯醬千甕漿千儋(儋瓦甖也)屠牛羊彘千
皮穀糴千鍾(常糴而居之)薪藁千車船長千丈(總積船丈數也)木千
章竹竿萬介(介讀爲个數)軺車百乘(輕小車也)牛車千兩木器漆
者千枚銅器千鈞(三千斤爲鈞)素木鐵器若巵茜千石(百二十斤)
(爲石)馬蹄噭千(噭口也蹄與口共千馬二百匹)牛千足羊彘千䨇童手指
千(奴婢有巧技者)筋骨丹砂千斤帛絮絲布文采千匹荅布皮
革千石(注布帛疊也)漆千大斗蘖麴鹽䜴千合(蘖麴以千石稱之輕重齊)
(則爲合鹽䜴以斛斗量之多少等亦爲合)鮐鮆千斤(上音貽下音齊)鯫(音陬)鮑千鈞棗
栗千石者狐裘千皮羔裘千石旃席千具他果采千鍾
(采取果實)子貸金錢千貫節駔儈(節物貴賤駔其餘利儈首領也)亦比千
乘之家也生聚(傳)善居室始有曰苟合矣少有曰苟
完矣富有曰苟美矣賜不受命而貨殖焉人棄我取
(白圭)積居與時逐(陶朱公)施惠(後漢樊重好殖貨資至巨萬息加鄉曲賑贍宗族)
屠刀匕是供刲羊牛刀禽獸不中殺不鬻於市
隠於屠(史侯嬴謂魏公子曰臣所知屠者朱亥賢而世莫知隠於屠耳意不顯名也)鼓刀(聶政)
(殺人避仇與母如齊以屠爲事曰政乃市井鼓刀者耳)屠狗(荆軻好屠狗)又(樊噲以屠狗爲事)
解牛(賈誼曰屠牛坦一朝解十二牛而芒刃不絶所排剥刺皆中理至於髖髀之間非斤即斧也)千
皮(貨殖志屠牛羊彘千皮比千乘之家)屠羊說(莊子楚昭王出有屠羊說從反國賞之辭曰大王失)
(國說失屠羊大王反國說反屠羊何賞之有)投刃皆虚(庖丁解牛者砉然騞然矣不中者投刃皆)
(虚丁曰臣始解牛之時所見非牛三顧之後未嘗見全牛也今臣之刀十九年所解千牛而刃無肯綮若初發)
(硎以其游刃必有餘地)良庖殺老牛莫之敢尸觳觫(孟子齊王見牽)
(牛將以釁鐘王曰吾不忍其觳觫而就死地故以羊易之)未能操刀而使割其傷實
多(傳)雜買賣禮曰金璧珪璋不鬻於市(戎器用器兵車不中度布)
(帛精麄不中數幅廣狹不中量姦色亂正色錦文珠玉成器衣服飲食五穀不時果實未熟木不中伐禽獸魚)
(鱉不中殺並不鬻於市)山木如市不加於山(如在山之價)魚鹽蜃蛤不
加於海(如海畔之價)踴貴屨賤(踊刖足之用也)命市納賈以觀人之
所好惡志淫好僻(後漢韓康字伯休賣藥不二價)賣魚(魏任嘏遇亂家貧賣魚魚貴倍)
(蝦直如常)鬻畚(晉王猛少貧賤以賣鬻爲業有一人貴買其畚引入深山見一老父皓然左右十許人王)
(猛拜曰三公何以拜也乃千倍其直既出顧乃嵩山)周禮陶人爲甗旊人爲簋瓦
陶之事髺(音刮)墾薛(音百)暴(音剥)不入市(爲其不任居也暴起也薛裂也墾損傷也)
裨販販婦鬻繒(灌嬰以鬻繒爲業)訾呵減價(魏衛臻文慈字子許與周)
(文生俱稱盛德郭林宗與二人共至市子許買物隨價雇直文生訾呵減價乃取林宗曰許少欲而文生多情)
(非徒兄弟父子也言相去遠如此也)如賈三倍君子是識(言非君子宜識)販鬻爲
業(見㩁酤門)互市交易以有易無慮懷寳以越鄉(雖獻環而)
(勿闕)坐賈人(漢渾邪王至賈人與市者坐當死五百餘人汲黯曰渾邪王來獻靈府賞賜物然良人待)
(愚夫市賈長安中文吏繩以爲闌出財物如邊關乎切不取也)疆場互市(晉周浚隨王渾伐吳在弋)
(陽南北爲互市而諸將相襲奪以為功吳察敏兄珏爲將在秣林與敦書曰疆場之事上往往有襲互市此甚)
(不可無以小利而忘大義)羌互市格(金部格云勅松當悉維翼等州熟羌每年十月已後即來彭州)
(互市易法時差上佐一人於蠶崖關外依市法致市場交易勿令百姓與往還)關市令(令云諸外蕃與)
(緣邊互市皆令立官司檢校其市四面穿壍及立籬垣遣人守門市易之日卯後各將貨物畜産俱赴市所官)
(司先與蕃人對定物價然後交易)私羌互市(晉祖逖在鎮石勒求互市不報而聽私市收利十倍)
(公私豐贍)又(張騫通國酒賈間出物私豐贍)斬胡率(梁習子虞爲西部都督鮮卑大人育延五千騎)
(請互市習許於空城中交易胡侵民習乃責延因斬之餘不敢動)不與市(晉滕修數討南賊不能制)
(陶璜曰兩岸仰吾鹽鐵斷而不市當壞田器如此二年可一戰而滅從之果破賊也)禁市(高氏時有司請)
(禁南越關市鐵器尉他遂稱南武帝)立夷市(晉陶侃鎮武昌立夷市於郡東大收其利)楚材晉
用孔置數十百人閱物㕓左(張建封是時宦者主宫市置數十百人閱物㕓左謂)
(之白望無詔文驗覈但稱宫市則莫敢誰何大率與直十不償一又邀閽闥所奉及脚傭至有重荷趍肆而徒)
(返者有農賣一驢薪宦人以數尺帛易之又取他費且驅驢入宫而農納薪辭帛欲亟去不許恚曰惟有死耳)
(遂擊宦者有司執之以聞帝黜宦人賜農帛十疋然宫市不廢也諫臣交章列上皆不納故建封請間爲帝言)
(之帝頗順聽)極論宫市(韓愈遷監察御史上䟽極論宫市德宗怒貶陽山令)大搜市㕓
(裴延齡嘗奏句獲乾隠二千萬緡請舍别庫爲羡餘供天子私費故上之興作廣宣索多矣延齡欲實其言乃)
(大搜市㕓奪所入獻逮捕匠徒迫脅就工號曰敕索弗讎其直名曰和雇弗與之庸)禁屠牛(韓滉爲鎮)
(海軍節度使以賊非牛酒不笑樂遂禁屠牛以絶其謀)罷市(趙讎子珝卒陳人爲罷市)賣卜(武攸)
(緒少變姓名賣卜長安市得錢輒委去)閱書(吕向每賣藥即市閱書)多淫巧(崔融䟽周官七)
(曰關市以市多淫巧)市者兼受好惡(若甚則細人無所容久必爲亂同上)要津(市必要津)
(同上)貨隧分㕓(唐文粹李庾西都賦貨隧分㕓物次軿連中署肆師夕咽朝昏)市鄽軿比
(東都賦)業于饔者列饔饎陳䴵餌而苾然業于酒者舉酒
旗滌盂杯而澤然鼓刀之人設高爼解豕羊而赫然(劉禹)
(錫觀市)市物襁属於㕓(魏徵曰比者市物襁属於㕓遞子背望於道脱有一穀不收百姓之)
(心恐不能如前日之帖泰)百貨雜集(劉晏移書宰相舟車既通百貨雜集)建標立侯陳
肆辨物(唐六典諸市令)以三價均市(同上精爲上賈次爲中賈麄爲下賈)凡買賣
不和而㩁固(注㩁謂專略其利固爲障固其市)若三市而規自入者竝
之(謂在旁高下其賈以相惑亂也)以二物平市(同上謂秤以格斗以概六典注)夫賈居
闤㕓(藏其貨物候有求者雖巨人必恭然而請賈人言其直則高之曰必若干乃得求者率不能小減而)
(市矣及其人持物貨歴戸而自唱曰某好物某好貨其將市雖小兒童則色然視之問其直幾何誠金玉其物)
(貨秪以盜有而竊置爲宜然何以至是彼不求此望售也房魯上節度使書)萬貨叢集百工
填委(羅隠䜛書市賦齊侯幸晏子所止引目長視曰彼也何哉如蜂如蟻萬貨叢集百工填委紛紛汩汩)
(胡可勝紀)貨盈則盈貨散則散(晏嬰曰貨盈則盈貨散則散賢愚並貨善惡混貨物或戾)
(時雖是亦非工如善事雖賤必貴參雜胡越奔走孩稚同上)誰有帳籍詎假文字(蜀桑)
(萬畮吳蠺萬機及此而耗繄何所之東海魚鹽南海寶貝及此而耗其誰主宰同上)市外區琛琲
(王方慶累廣州都督南海歲有崑崙舶市外區琛琲)今和市專刻剥(唐史韓琬上言太宗朝司)
(農以市木橦倍價抵罪大理卿孫伏伽言官木橦貴故百姓者賤臣見司農識大體未聞其過太宗曰善令和)
(市專刻剥名爲和而實奪之)置東西南三市(按東都西市則隋南市也南市則隋東市也都)
(南市舊兩坊之地武德中減爲坊半焉中省京南地開元十年又省都西市唐六典)華實之毛畋
漁之生(交蜚走錯水陸羣狀移而入隧而分韞藏而待價者負挈而求沽者乘射其利者竒贏以游者)
(同上)冒良苦之巧言斁量衡於險手(杪忽之差鼔舌傖儜詆欺相尚詭態横出)
(同上)鼓囂譁坌烟埃(奮腥羶疊巾屨同上)凡市日中擊鼓三百以會
衆(唐史百官志)魚鹽滿市井布帛如雲煙(李白贈宇文宣城)金部郎
中(掌兩京市互市和市官市交易之事百官志)
㩁酒(三)(沽酒已具酒門)
白漢武帝天漢三年初㩁酒賢良對策請罷㩁酒昭
帝時罷㩁官王莽爲五均六斡雖利在其中(而敝歸其)
(下)奪利於民(歛怨於下)斡酒沽(王莽義和魯匡言名山大澤鹽鐵布帛五均賖貨斡在縣)
(官唯酒沽未斡謂王貨酒者天下之美禄帝王所以頥養百禮之會非酒不行今官作酒以二千五百爲均率)
(開一壚以賣之計其利而什分之以七入官其三乃糟胾灰炭工器薪蘇之價所用)陳魯匡之謀
(收榮公之利)爲賈人㩁(史記趙王彭祖使使即縣爲賈人㩁之入多於租税以是趙多金錢注伻)
(儈兩家買賣之價㩁者禁他家獨王家得爲之者)孔爲州縣弊(孔戣爲諫議大夫條上四事四)
(山澤㩁沽爲州縣弊)肅宗以廪食方屈乃禁京城沽酒(期以麥熟如初二年)
(飢復禁沽非光禄祭祀燕蕃客不御酒廣德二年定天下沽戶以日收稅建中元年罷之三年復禁民沽以佐)
(軍費置肆釀酒斛收直三千州縣總其醨薄私釀者論其罪尋以京師四方所湊罷㩁貞元二年復禁京城畿)
(縣酒天下置肆以沽者斗酒錢百五十免其徭役獨淮南忠武宣武河東㩁麴而已元和六年罷京師沽肆以)
(㩁酒錢隨兩税青苗斂之太和八年遂罷京師𣙜沽凡天下㩁酒爲錢百五十六萬餘緡而釀費居三之一貧)
(戶逃沽不在焉昭宗世以用度不足易京畿近鎮麴法復𣙜酒以贍軍鳳翔節度使李茂貞方專其利按兵入)
(奏利害天子遽罷之唐史食貨志)
筭緡(四)
白漢書武帝初筭緡(緡錢貫也一云貫筭)食貨志商以取利者雖
無市籍各以其物自占率緡二千而筭一(率計以二千錢者則出一)
(筭一筭者百二十)諸作有租及鑄(謂以手功所作而賣)率緡錢四千筭一
天子既作下緡令而尊卜式(式出財佐軍故尊之而勸人也)百姓終莫
分財佐縣官於是告緡者縱矣(故令相告)楊可告緡徧天下
往往即治郡國緡錢(就其所在而治之得財物以億計縣官用益饒矣)孔筭禆
販之緡(陸贄上書方且筭禆販之緡)口筭(初開元詔書以口筭第郡縣爲三品輸緡錢十六萬)
(歲貢纖紵三篚劉禹錫和州刺史廳記)失平長僞(陸宣公奏議資産之中事情不一有藏於襟懷)
(囊篋物雖貴而人莫能窺有積於場圃囷倉直雖高而衆以爲富有流通蕃息之貨數雖寡而計日收贏有廬)
(舍器用之資價雖高而歲終無利如此之比其流實繁一㮣計估筭緡宜其失平長僞)末法(今之兩稅)
(獨異舊章惟筭緡之末法同上)
百工(五)(守業竒巧)(考課)
白執斵(匠人也傳)藝成而下(業在其中)執技(以事上也)工欲善其事必
先利其器百工居肆以成其事霜降(月令季秋霜始降百工休)
(膠漆作也)工依於法(法規矩也)惠工(衞文公通商惠工)運斤(見下注)命般輸
之巧匠盡變能乎其中(公輸般並巧者)剞劂(彫鎪)材以工能(周禮曰百)
(工以化材)代斵(老子曰代大匠斵無不傷其手)執藝(書曰工執藝事以諫諫失常也)巧具(文子)
(曰規矩䋲墨者巧之具)伐技(傳曰小人伐其技以憑君子言矜技以凌上也)飭化以材(周禮)
(太宰以九職任萬民五曰百工飭化飭材材謂象玉石金革羽飭化謂治之也)飭材貢器物
(又曰任土以飭材事貢器物)審曲辨器(周禮審曲面勢以飭五材以辨人器注云審察五材)
(方面形勢曲直之宜以治之百工非一工也)巧者(又曰智者創物巧者述之守之世謂之百工百工之)
(事皆聖人作)材美工巧(周禮天有時地有氣材有美工有巧然後可以爲良材美工巧然而不良)
(不得天時地氣也)謂之國工(周之名工同上)善事六工(禮天子六工曰土工金工石工)
(木工獸工草工典制六材殷制)食力(農工)事勤功倍樸斵(書若作梓材既勤樸)
(斵惟其塗丹雘)鑠金凝土(考工記鑠金以爲刃凝土以爲器)來百工則材用足
(禮)範金(合土)山有木工則度之攻木(周禮)作工成器曰工
(漢書)合四(天有時地有氣材有美工有巧合四者然後可以爲良)朽木不可雕離
婁督繩(公輸削墨)守業管子曰四人者國之石人也(士農工商)
(各守其業不可遷也如今之柱下石也)不可雜處雜處則其事亂故聖人
必就官府羣萃而州處相良辨其工苦(工堅也苦濫也)權節其
用比其器相語以事相示以功相高以知(以能知器用事相高)旦
暮能事於此不見異物而遷故工之子恒爲工工用
高曾之規矩(文)不敗其業篤在守業代守其業(左)
遷業易業工賈不變業有四人(職無二事)抑其淫末(考以)
(成工)不勞而能(申子弟之學)相語以利(用高曾之規)功有務於化材
(業無遷於異物)遵代守之文(不失其業)及日省之際(乃多其功)世謂之工
(考工記知者創物巧者述之世謂之工)傳曰工賈不變厥考作室既底法
(厥子乃不肯堂矧肯構)堂構考課技以事上(業在其中)知工之巧(故觀)
(其器而知其工之巧)禮曰日省月試餼廪稱事所以勸百工也(日省)
(月試考校成功也餼廪稍食)不作無用之器背窳就功(窳惡也)無作淫
巧以蕩上心(月令)物勒工名以考其成功有不當必行其
罪就於官府(注見上門)掌以工正(傳曰五短爲工正主工之官)辨其工
苦順霜降之侯(雖休百工)及月試之時(且聞獲戾)工依於法(爰考)
(否臧)物勒其名(必遵賞罰)稽其工事(周禮)公器(官器物)稽器(稽考也同上)
月令命有司效功陳祭器案度程(效功陳其小大之利)器皿之度
無或不良(禮)獻藝(百工)僝工(僝巧也)執技(論力)竒巧運斤成
風(莊子鄒人堊鏝其鼻若蠅翼使匠石斵去之匠石運斤成風盡堊而鼻不傷)棘猴(燕王好徵巧人)
(曰臣能棘刺之端造沐猴王請其刺而觀之術人即逃也)楮葉(宋人有爲其君爲楮葉三年而成雜之楮)
(葉中不辨列子曰使造化三年而成一葉物之有葉者鮮矣)木䳒(魯般以木爲之而飛)窮妙
極巧騁巧嘗巧(禮)雲梯(公輸般造雲梯而攻宋)木牛(諸葛亮造木牛)
(而運)木人(師偃周穆王時人縛草作人使之舞又作木人以手招王美人王怒殺師偃也)心匠
手澤目巧無作淫巧以蕩上心諫未聞於執藝
(巧自見於蕩心)物貴考成器惟致用(苟於功之不審則雖巧而何爲)記曰目巧
之室則有奥阼巧者勞而智者憂大巧苦拙(老子)創
造欹器(周廟欹器東漢猶在至漢之亂不復存形制遂絶杜預創意造成奏上帝嘉歎之)鴨欄
(陸遜伯言時建昌侯慮於堂前作闘鴨欄頗施小巧遜乃正色曰君侯宜覧經典用此何爲慮即便毁撤之)
孔造作無程(杜元穎爲劒南西川節度使敬宗驕僻不君元穎每欲中帝意以固幸百工造作無)
(程)機巧有思(閻立德父毗隋殿中少監本以工藝進故立德與弟立本皆機巧有思)朝之
營繕所司必諮而後行(姜確有巧思凡朝之營繕所司必諮而後行)馬周䟽
曰(伏見王長通白明達本樂工輿皂雜類韋槃提斛斯正無他材獨解調馬雖術踰等夷可厚賜金帛以富)
(其家今超受高爵與外廷朝會騶竪倡子鳴玉曳履臣竊恥之)制度不立(劉蕡策曰百工淫巧繇制)
(度不立)宫内造作(姚珽遷詹事節愍太子少失道珽四上書諫其一曰伏見内置作坊諸工技得)
(入宫闈之内禁衞之所或言語内出或事狀外通小人無知因爲詐僞有點盛德臣望悉出宫内造作付所司)
贍其器用(韓愈原道篇爲之工以贍其器用)大木爲杗細木爲桷欂櫨
侏儒棖闑扂楔各得其宜以成室屋(者匠氏之功也進學解韓文十二)
刳闢朽壞翦焚榛薉(柳宗元文)不善爲斵血指汗顔巧匠觀
旁縮手袖間(韓文)以州縣爲團(凡工匠以州縣爲團五人爲火置長一人四月至七)
(月爲長功二月三月八月九月爲中功十月至正月爲短功唐史百官志)鈿鏤之工教以四
年(車輅樂器之工三年平漫刀矟之工二年矢鏃竹漆屈柳之工半焉冠冕弁幘之工九月唐史百官少府)
問工焉取則輿師是供(柳宗元嶺南饗軍記)錦繡官(玄宗貴妃楊氏諸姨凡充)
(錦繡官及治瑑金玉者大抵千人)圖畫雕鏤之人(張玄素上書太子所施與者不游手雜色)
(則圖畫雕鏤之人)
材木(六)
白山有木工則度之伐木丁丁(聲也)伐木椅矣繩墨
誠陳(不可欺以曲直)遵繩墨而不頗(楚辭)伐柯如之何匪斧不克
掄材(執斵)良工(棄物)朽木不可雕既破我斧(既缺我斧又破我斨)
樸斵(書曰若作梓材既勤樸斵惟其塗丹艧)審輪轅於曲直(定鑿枘於方圓)相材
(見上)目擊(手傷)無枉物性(不違天真)巨川舟楫(大厦棟樑)山木以不材
見棄擁腫之材(雕鎪之力)藝有所長(物無不可)抱器(呈材)如因斧
克(終以功成)陽木隂木(周禮仲冬斬陽木仲夏斬隂木山南曰陽山北曰隂)時斬(又令萬民)
(時斬材其曰言順時斬也)不禁(凡邦工入山林而播材不禁不狗其日也)柞氏(柞氏掌攻草木夏日)
(至令刊陽木而火之冬月至令割隂木而水之)有美(周禮材有美而工有巧)攻木之工(同上)
行木(月令季夏樹木方盛乃命有司行山行木無有斬伐爲木未堅固)中伐(禮記材不中伐不鬻)
(於市)樹木以時伐焉(禮)几服耜斬季材(季穉也服耜尚柔牣)草木黃
落然後斧斤入山林登木以伐遠揚随山刊木
勿翦勿伐坎坎丁丁(並伐木聲)枝葉未有害本實先
撥(撥絶)是斵是遷(斵而遷之)長木之斃無不標也木屑竹頭
不棄(陶侃士衡在荆州時造舡木屑竹頭悉令掌之咸不解所以後正會積雪始晴乃以屑布地及桓溫)
(伐蜀又以侃所貯竹頭作釘裝舡其綜理微密皆此之類也)伐社樹(晉阮脩字宣子伐社樹或止之)
(脩曰若社而爲樹伐樹則社移樹而爲社伐樹社亡也)種材(後漢樊重貨殖作器物先種梓木人皆笑)
(之積歲月皆得而用向之笑者咸求假焉資質巨萬恩及鄉閭)不斬邱木(禮爲宫室不斬於邱木注)
(廣敬鬼神)孔伐木豫章(張玄素上書臣嘗見隋家造殿伐木於豫章二千人挽一材以鐡為轂行)
(不數里轂輙壞别數百人齎轂自隨終日行不三十里一材之費已數十萬工揆其餘可知已)山谷連
聲春夏不輟(張說䟽遷木石運斧斤山谷連聲春夏不輟)同州大木(裴延齡造神龍)
(佛祠須材五十尺者延齡妄奏同州得大谷木數千章度皆八十尺帝曰吾聞開元時近山無巨木求之嵐勝)
(間今何地近材之良耶延齡曰異材瑰産處處有之待聖主乃出今生近輔豈開元所當得也帝悦)即山
求材盤高孕虚(劉禹錫洗心亭記)萬工舉斧以入(柳宗元萬工舉斧以入必)
(求諸巖崖之欹傾邱壑之紆縈凌㠝岏之杪顛嗽泉源之塗瀯根絞怪石不土而植千尋百圍與栢同色)當
與持斧翁前溪伐雲木(李白)林立峯崪(穿雲蔽日渙然自撓復就行列渾渾)
(而去以至其所唯良工之指顧叢臺阿房長樂未央建章昭陽之隆麗詭特皆是之自出柳宗元晉問)取
魏良材(五代羅紹威梁太祖即位將都洛陽紹威取魏良材爲五鳳樓朝元前殿浮河而工立之京師)
(太祖嘆曰吾聞蕭何守關中爲漢起未央宫豈若紹威越千里而爲此若神化然功過蕭何遠矣賜以寳帶名)
(馬)羅列而伐(羅列而伐者頭抗河漢刃披虹霓聲振連巒梯填層谿丁丁登登硠硠稜稜若兵車)
(之乘凌其響之所應則潰潰漰漰洶洶薨薨若騫若崩若螭龍之鬪風霆相騰其殊而下者札&KR2164;捎殺㩁崪坱)
(比霞披電裂又似共工觸不周而天柱折柳宗元晉問)巨木率一章千人乃能引
(則天皇后武氏薛懷義護作工數萬云)徵般碩之匠下荆陽之材(文粹李華賦徵)
(般碩之匠下荆陽之材操斧執斤者萬人涉磧礫而登崔嵬擇一榦於干木規大壯於喬枚聲坎坎於青雲若)
(神踣而顛摧)勢動連崖拉風捽雷(倒勁梢於窮谷斬巨抵於昭回時也山祗效靈波神)
(作氣爲桴爲筏羽疊鱗萃朝泛江海夕出河渭雲奔山横交積于作宫之地同上)
膠皮(七)
白書曰島夷皮服禮曰脂膠丹漆無或不良西方
曰戎被髮衣皮虎豹之鞹猶犬羊之鞹(質猶文也)皮之不
存膠柱寢處(州綽指石綽最曰二子者譬如禽獸臣食其肉而寢處其皮)天官
掌皮秋斂皮冬歛革春獻之(皮革踰歲就久乃可用也獻謂獻其良者於王以入)
(司裘給用也)遂以式法頒皮革於百工(式法作物所用多少故事)供其毳
毛爲氈以待邦事鳳麟膠(東方朔十洲記以鳳觜麟角合煎成膠名曰續絃膠)衣
皮袴(馬援)千皮(食貨志屠牛羊彘千皮比千乘之家)止濁(阿膠不能止黃河之濁)漆林
(地官載師漆林之征二十而五也)漆身(豫譲漆身吞炭)孔贄魚膠(突厥頡利始四年執我使)
(者帝亦囚其使明年還順德等且請和贄魚膠給云固二國之好也)生兒置膠於掌(西域羌者)
(生兒置膠於掌)朋黨盜權(蕭瑀言玄齡軰朋黨盜權若膠固然)螯膠(唐酉陽雜爼善菀國出百)
(足蟹長九尺四螯煎爲膠謂之螯膠勝鳳喙膠也)輸皮於太府(歲會牲之有亡輸皮於太府唐)
(史百官志祠部)弓人之弓函人之甲膠角百選(犀兕七屬乃使踉超掖夾之倫)
(服而持之技擊節制聞於天下是爲善師柳文晉問)勁弓折膠(杜牧兩漢伐虜常以秋冬當匈奴勁)
(弓折膠童馬免乳與之相校)諸州市牛皮角以供用(唐百官志少府監)
白孔六帖卷八十三
