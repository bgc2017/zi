白孔六帖卷八十五唐白居易原本
宋孔傳續撰
畋獵(一)功課(二)
䧟穽(三)網罟罝羅(四)
射(五)侯(六)
中(七)獲(八)
筭(九)
畋獵(一)(禽荒畋規諫仁天子畋諸侯示非禮)
白三畋(禮天子諸侯無事則歲三畋一爲乾豆二爲賓客三爲充君之庖)不畋(禮無事而不畋)
(曰不敬田不以禮曰暴天物)禮曰畋獵有禮(故戎事閑也)蒐田以時(詩)薄
狩(于敖)春蒐夏苗秋獮冬狩皆於農隙以講事也
(傳)不狩不獵(胡瞻爾庭有縣貆兮鶉兮特兮)從禽于外上無逸飛(下無遺走)
好樂無荒德用不擾夜獵春畋校獵豺祭
獸(文子曰先王之法也豺未祭獸罝網不通於野鷹隼未擊羅網不張於谷)順祭獸之時(展從)
(禽之禮)宗祧之事(傳曰楚子曰属有宗祧之事於武陵言畋獵爲宗祧)及時之畋(中禮)
(之殺)講戎事(纘武功)講一時之武(國語三時務農一時講武)遵三畋之文
時畋(周禮)爭禽之訟(周禮斷其爭禽之訟)頒禽脩祭禽之理(獵得)
(禽獸以供祭祀)火畋(禮曰豺祭獸然後田獵鷹化爲鳩然後設罻羅昆蟲未蟄不用火畋)悌達於
蒐狩矣(禮曰頒禽隆於長者而悌達於蒐狩矣隆多也老者多賜)獲獸(爭禽)易曰畋無
禽(恒非其位雖勞無獲)即鹿無虞以從禽也(易)畋獲三狐(狐者隠藏之物)
畋獲三品(乾豆賓客君庖)前禽(王用三驅失前禽也)給鮮毚兔(詩趯趯毚兔遇)
(犬獲之)發彼小豝(殪此大兕)射麋麗龜弋鳬與鴈兩狼(並驅)
(從兩狼兮)御衆(周禮太宰入則田役以御其衆)竭作(小司徒役無過家一人其餘爲羡唯田與追正)
(月竭作)鄉師掌四時之田(先期簡衆脩卒伍也)山虞澤虞(皆掌畋獵之事)
饁獸(小宗伯若大甸則帥有司饁獸于郊注饁饋也以饋四郊之神有司大司馬也遂頒禽獸)仲春
教振旅(遂以蒐田)有司表貊(立表而貊祭)仲夏教茇舍(遂以苗田茇草舍止)
(也軍有草止之法)仲秋教治兵(遂以獮田)仲冬教大閱(遂以蒐田並大司馬之職)
有畋獲禽獸者有司教導之(月令十一月)季春出火爲焚(然後)
(簡其車賦而歴其卒伍而親誓社以習軍旅左之右之坐之起之以觀其習變也而流示之禽塩之利以觀其)
(不犯命也求服其志不貪其德)介麋(迹人告曰逢澤有介麋)譬如畋獵射御慣則
能獲禽若未嘗登車射御則敗績壓覆是懼何暇思獲
(左)爭禽(榖梁蔡人殺陳佗也陳侯淫獵于蔡與蔡人爭禽而殺之與楊祥事皆云云)榖梁秋
蒐于紅以習戎事(禮之大者艾蘭爲防謂大防也置旃爲轅門云云車軌塵馬後蹄掩禽旅)
(掩取衆禽也御者不失其馳然後射能中過防不逐不從奔也面傷不獻嫌誅降也禽雖多天子取三十餘與)
(衆士也)漢高曰追殺獸者狗也指示蹤者人也鷹隼未
發短弋不施於蹊隧既順時取物然猶山不槎蘖妄發
期中進退履獲(文選)因農隙(纘武功)宋公載燧爰分左右之
㿻夏官建旗必殊險易之主(險野人爲主易野車爲主大司馬職云)建
旗于表(置旌于門)田得禽而射不中(穀梁田而習射射中而曰不得禽則得禽射不)
(中而曰得禽則不得貴仁義賤勇力)講事必在於有儀(塩利取觀於不犯)竝驅兩
牡(一發五豝)司原(虞箴曰獸臣司原)忘蹄(結網)不狩不獵(以畋以漁)奉時辰
牡(辰時也言及時)馳逆之車掎角(捕鹿)翨氏(昌氏反)掌攻猛鳥各
以其物爲媒而掎之禁俗(掌部格西京五百里内宜禁捕獵犯者王公以下錄)
(奏痛决一頓)禽荒書曰外作禽荒暴天物(田不以禮曰暴天物)習
於畋獵謂之賢(閑於馳逐謂之好焉詩)欲無犯時淫于原獸
思其麀鹿(並后羿)虞箴(虞人之箴戒畋獵也)擭胎拾卵(蚳蝝盡取文選)取樂
今日(遑恤我後)發狂(老子曰騁馳畋獵令人心發狂)灞陵夜獵(舊時將軍)盤遊無
度十旬不返(書曰大康尸位以逸豫乃盤遊無度畋于有洛十旬不返有窮后羿距于河五子咸)
(怨𫐠大禹之戒以作五子之歌)恒于游畋(時謂淫風)心苟發狂(物斯暴殄)外作之
荒(既暴於物)内憂之禍(必及其身)荒矣(武王之志荒矣)獵較(較爭也孟子曰魯人獵較)
(孔子亦獵校不違俗也)燔人家(漢長沙王建德獵縱火燔人九十家坐棄市宣詔捨之削八縣也)
武功載績(雖聞七月之詩)遊田爲恒(須憚三風之戒)曹伯陽好弋割
鮮染輪(文選)櫛風沐雨(魏鮑勛叔業曰獵暴華蓋於原野傷生育之理櫛風沐雨而不以時)
(隙)焚林(文子先王之法也不焚林而狩昆蟲未蟄不以火田也)欲既犯時(殺而盡物)
規諫刺荒(旋刺荒也齊襄公好畋獵從禽獸而無厭國人刺之)諫獵(揚子雲作長楊賦以諫漢)
(帝獵也)好畋(晉侯好畋故魏絳陳獸臣之箴取監於后羿)觀漁(魯侯矢魚于棠遂觀之矢陳也)
(陳捕漁之器臧僖伯諫之)虞人之箴(見上)羅氏之戒(禮羅氏致鹿與女曰好田好女者亡)
(其國也)老氏之戒(見上發狂注云云)樊氏之戒(楚莊王好田故魏樊夫人爲之不食)
(禽獸之肉三年王爲之自戒也)罔遊于逸(罔淫于樂禹戒)無逸之戒(書周公作無逸曰文)
(王不敢盤于游田嗚呼無淫于觀于逸于田于游也)羅氏致鹿(戒諸侯也羅氏掌鳥獸者戒見上注)
相如諫獵書(力稱烏獲捷言慶忌人誠有之獸亦宜然卒遇逸羣之獸駭不存之地輿不及還轅)
(人不暇施巧是胡越起於轂下而羌夷接軫也)銜橛之變(諫獵書云)漢武除地爲
上林(帝令吾邱夀王舉籍河南隄封頃畝欲除爲上林東方朔諫乃止舉籍謂舉數其籍也)獲罪
(魏長水校尉戴陵諫七獵減死一等)獵勝八音(魏文侯獵中道問侍臣曰獵之樂何如八音劉曄曰)
(獵勝鮑勛曰樂上通神明下知人理况獵暴華盖於原野傷生育之至性因奏曄佞而問順云云)廣城
頌(馬融季長爲校書時人以文德可興武德宜廢遂寢狩蒐之禮自戰陣之去故使猾賊從横融以文武不)
(墜故上廣城頌諫之)露坐諫(見諫諍門)裨諶草創(吳孫策好獵虞翻仲詡諫策策曰君言是)
(也然時有所思端坐悒悒有禆諶草創之計是以行也)天子畋示禮(傳曰成有岐陽之蒐)
(所以示諸侯禮也諸侯所由用命也)示汰(商紂爲黎之蒐所以示諸侯汰也諸侯所由棄命也)
三畋(禮曰天子無事則歲三畋)驅獸無害五穀無大畋獵(孟夏)不合圍
(天子禮)王用三驅失前禽楚畋雲夢之澤漢獵長楊
之宫羽獵六師既陳(駟馬乃駕)當在鎬之年(天子無事)順于
敖之狩(虞人有儀)周文有渭濱之畋卜曰所獲非熊非羆(得太)
(公也)薄狩于敖(宣王詩)大綏(禮天子殺則下大綏綏大旗名殺獸也)吉日(宣王畋獵)
(之詩)徒御不驚大庖不盈德至禽獸(湯見張羅去三面祝之云云諸侯聞之曰)
(湯德至禽獸)諸侯畋三畋(禮曰天子諸侯無事則歲三畋)不掩羣(諸侯禮)不
圍澤(國君春畋云云)小綏(小綏諸侯旗名殺則下小綏禮)楚田於夢(禮既失之)魯狩
于郎(嘗其時也)楚子田孟諸宋公爲右㿻鄭伯爲左㿻(㿻陣名)
令夙駕載燧宋公違命無畏抶其僕以徇盧令刺荒
(齊襄公好畋獵盧犬名詩)射鴻于囿(衛獻公戒孫文子寗惠子食從公不釋皮冠與之言云云)子
産唯君用鮮(取鮮禽以祭)示仁無麛無卵畋既以時(殺亦)
(中禮)不殺胎(不夭殀不覆巢禮)不射宿(子釣而不網弋不射宿)欲無犯時(殺不)
(盡禮)射不剪(謂向己者)不殫物以昭仁解網(見上注)慕天乙之
仁(且聞羅網)卜渭濱之獵(不在熊羆)取之以道(田不夭殀)蒐狩順時(合騶)
(虞之仁也)胎卵盡取(是竭澤之淫風)鑒五子之戒(無及於荒)考三驅之文
(不專於殺)好生(惡殺)周禮禁麛卵與其毒矢射者(謂其矢物且害心多)餒
獸之藥無出國門(月令三月)畋雖中禮(不取於蚳蝝)殺亦有仁(無及)
(於麛卵)苟不道其生成(則何殊於暴殄)沉澤(周禮禁沉澤謂以毒藥沉水中令魚蟲盡)
(死)無得春夏探卵彈射飛鳥(宣詔曰)三驅之禮(一面之羅)求服
其志不食其得放麑(孟孫獵得麑使秦巴西以歸其母隨而哀鳴西不忍放之孟孫)
(怒巴公云乃赦之後託子巴西曰不忍殺麑可託也董仲舒曰禮不麛不卵取麑違命皆非禮也)非
禮未復命(傳曰魏獻子合諸侯城周田於大陸而卒范獻子出其栢椁以其未復命而田也)矢
魚(傳曰魯侯矢魚于棠非禮也臧僖伯諫曰鳥獸之肉不登于俎皮革齒牙骨角毛羽不登于器則公不射)
(古之制也公不聽之)不軌不物謂之亂政身剪(禮曰凡有血氣之類不身剪剪)
(殺也)時殺(禮曰禽獸不以其時殺非孝也)有禮(禮曰田獵有禮故戎事閑)畋既有時(殺其)
(中禮)悌達於蒐狩(頒禽隆於長者而悌云云)苟或違於禮經(則何殊於暴物)傳
曰晉厲公田使婦人先殺而飲酒而後大夫殺(厲公先婦人後)
(卿佐)孔從獵洛陽苑(唐儉爲民部尚書從獵洛陽苑羣豕突出于林帝射四發輒殪四豕一豕)
(躍及鐙儉投馬搏之帝拔劔斷豕顧笑曰天策長史不見上將擊賊耶何懼之甚對曰漢高祖以馬上得之不)
(以馬上治之陛下神武定四方豈復快心於一獸帝爲罷獵)畋獵自放(段成式侍父于蜀以畋獵)
(自放文昌遣吏白其意諫止)侯希逸(好畋獵)鳥鵲皆識謂之鳥賊(李客師喜)
(馳獵雖老猶未衰自京南屬山西際灃水鳥鵲皆識之每出從之翔噪人謂之鳥賊)遊畋自娛(李令)
(問)魏徵䟽曰(在貞觀初高居深拱無畋獵異弋之好數年之後志不克固鷹犬之貢遠及四夷晨)
(出夕返馳驥爲樂變起不測其及救乎)截輕禽逐狡兔(韓元超留輔太子監國時太子射獵)
(詔得入禁禦元超諫曰内苑之地繚叢薄冒翳薈絶磴險塗殿下截輕禽逐狡兔銜翳之變詎無可虞)冒
垂堂淫原獸(長孫無忌從父敞隋煬帝爲晉王敞以庫直從畋驪山王凌危逐鹿諫曰大王冒垂)
(堂淫原獸可乎王遂止)彈治(柳範貞觀中爲侍御史時吳王恪好畋獵範彈治之)從獵涇陽
(蘇世長從獵涇陽大獲帝入旌門詫左右曰從獵畋樂乎世長曰陛下廢萬幾事遊獵不滿十旬未爲樂也)
數出畋遊(虞世南帝數出畋遊世南以爲言皆蒙嘉納)以獵爲娛(張玄素太子承乾事)
(遊畋玄素上書曰古者田三驅非以教殺除民害也今反以獵為娛行之無常豈不損盛德哉)僞約畋
(裴行儉至西州徐召四鎮酋長僞約畋謂曰吾念此樂未始忘孰能忘吾獵者於是子弟願從者萬人)孫
伏伽言(凡蒐狩當順四時不可妄動且陛下即位之明日有獻鷂者不郤而受此前世弊事奈何行之)
柳澤上書曰(今貴戚打毬擊鼔飛鷹走犬狎比小人盤遊藪澤陛下誕降謀訓觀以學業示之以)
(好惡陳之以成敗則長享福禄矣)以呼鷹逐獸爲樂(姚崇陜州硤石人徙同州刺史先天)
(二年玄宗講武新豐故事天子行幸牧守在三百里者得詣行在時帝亦密召崇崇至帝方獵渭濱即召見帝)
(曰公知獵乎對曰少所習也臣年二十居廣成澤以呼鷹逐獸爲樂張景藏謂臣當位王佐無自棄故折節讀)
(書遂待罪將相然少爲獵師老而猶能帝悦與俱馳遂緩速如旨帝歡甚)趙武孟(彦昭父少遊獵)晝
夜馳獵不堪其勞(隠太子建成為皇太子凉州人安興貴殺李軌以衆降詔趣原州應接建)
(成素驕不恤士雖甚暑晝夜馳獵衆不堪其勞亡者過半)不可一日不獵(巢刺王元吉曰我寧)
(三日不食不可一日不獵)上賦以諷(杜鴻漸明皇東行河因游畋上賦以諷)荒于游畋
(崔郾穆宗荒于游畋内酣蕩昕曉不能朝郾進曰十一聖之功德四海之大萬國之衆其治其亂繫於陛下自)
(山以東百城地千里昨日得之今日失之願陛下親政事以幸天下帝動容慰謝)游畋恣樂流
情傷志(憲宗數出游獵柳公綽奏太醫箴以諷曰游畋恣樂流情傷志馳騁勞形叱咤傷氣)武德
獵(高祖帝紀武德四年閏月壬戌獵于好畤乙丑獵于九嵏丁卯獵于仲山戊辰獵于清水谷)獻續
虞人箴(白居易穆宗好畋游獻續虞人箴以諷曰高祖方獵蘇世長進言不滿十旬未足爲歡上心既)
(悟爲之輟畋降及宋璟亦諫玄宗温容聽納獻贊從容璟趨以出鷂死懷中噫逐獸于野走馬于路豈不快哉)
(銜橛可懼審其安危惟聖之慮)游獵韋杜(王琚懷州河内人玄宗爲太子間游獵韋杜間怠休樹下)
(琚以儒服見且請過家太子許之至所廬乃蕭然窶陋坐久殺牛進酒殊豐厚太子駭異自是每到韋社輙止)
(其廬)校獵(盧懷慎卒帝後還京因校獵鄠杜間望懷慎家環堵痺陋家人若有所營者馳使問焉還白懷)
(慎大祥帝即以縑帛賜之為罷獵)韓休(峭鯁時政所得失言之未嘗不盡帝獵苑中或大張樂稍過差)
(必視左右曰韓休知否已而䟽輒至)遮道諫(潘好禮兼邠王府司馬農日王出獵家奴羅列好禮遮道)
(諫王初不許乃卧馬下謼曰今農在田王何得非時暴禾稼以損下人要先踐殺司馬然後聽所為王慙爲還)
勸止畋獵(李絳出爲華州刺史州有捕鷂戶歲責貢限絳以爲言并勸止畋獵有詔澤潞太原天威)
(府并罷之遷御史大夫穆宗數游畋絳率其屬叩延英切諫不納以病辭)飛鳥見必羣噪(張直)
(方好馳獵往往設罝罘於道當宿衛不時入下遷驍衛將軍後居東都弋獵尤甚洛陽飛鳥皆識之見必羣噪)
諸將憚其材武(樊澤遷山南東道司度就拜節度使每射獵諸將憚其材武)從獵夷
門(崔弘禮過宣武從劉元佐獵夷門餘見賓客門)荒畋獵(藩鎮程懷直荒畋獵出輒數日而返)馳
獵近郊(王播爲京兆尹勲戚家馳獵近郊播請呵止)諫畋游(王起數上䟽諫穆宗畋游事)
畋蓬萊池(帝嘗畋苑中至蓬萊池曰絳嘗以諫我今可退也)校獵渭川獻詩規
諷(吕向天子數校獵渭川向又獻詩規諷)校獵同州(劉仁軌貞觀十四年校獵同州時秋斂未)
(訖仁軌諫)懇愊致諫(禇亮高祖獵親格虎亮懇愊致諫)暮夜乃還(李德裕帝數出畋游)
(暮夜乃還德裕上言)宵田爲獠(注管子曰獠獵異弋江東亦呼獵爲獠)火田爲狩(注放)
(火燒草並爾雅)履獲(進則履退則獲)潛身伏草間諫(五代何澤爲洛陽令唐莊宗好畋獵)
(數踐民田澤乃潜身伏草間諫莊宗當馬而諫曰陛下未能一天下而休兵而暴斂疲民以給軍食今田將熟)
(奈何恣畋游以害多稼使民何以出租賦吏何以督民耕陛下不聽臣言願賜臣死於馬前莊宗大笑爲之止)
(獵)天上黃金(吳秦裴好馳獵以鷹隼為事常曰天上黃金餘不足貴出九國志)辭弓金
爪鏑(白馬蹴微雪杜甫遣興)長陵銳頭兒(出獵待明發同上)未嘗戴星(杜牧)
(燕將錄今天子鋪樂張獵未嘗戴星)獵騎圍邊月(韓愈詩)人業射獵(吕元膺鄧虢川)
(谷深曠人業射獵而不務農)千騎飈掃萬乘雷犇(李白大獵賦千騎飈掃萬乘雷犇稍)
(摶桑而拂委大刮月窋而搜塞門)掉倚天之劒(彎落月之弓同上)
功課(二)(獻禽附)
白收禽論功(文選會衆收禽論功賜也)數諫衆寡(又曰收禽舉觜數諫衆寡)傳曰
獸人無乃不給於鮮數獸計鮮(七命曰虞人數獸林衡計鮮論最犒功)
禽獸(課獻禽獸周禮)虞中(周禮小宰禽佐於虞中注云今得禽者置之虞人之旗中而後獻給焉)
大獸公之小獸私之(獲者取左耳以計功大司馬職云)獻獸于公致
禽(周禮)獵(孟子曰魯桓公獵獸而祭孔子亦獵不違衆也較爭多也)以歲之非時獻禽
之未至言私其豵獻豜于公(詩)獻獸(小宰獸人掌網罟田獵辨)
(其名物冬獻麇夏獻鹿春秋獻獸物時皆畋則守罟注備獸觸)分禽平(任安少卿為亭長邑人俱出獵)
(任安常為分禽麋鹿邵署老少皆喜曰任少卿分列平也)孔得禽獻旗下(禮志皇帝狩田凡射)
(獸目左射之凡出表者不逐之諸得禽其大者供宗廟次者供賓客下者供庖厨乃命有司饁獸于四郊以獸)
(告至於廟下)獻禽之課(文粹杜甫鵰賦解騰攫而竦神開網羅而有喜獻禽之課數備而已)田
將止虞部建旗於田内乃雷擊駕鼓(乃諸將之鼓士徒譟呼諸得獻者致)
(其左耳大獸公之小獸私之通典)
䧟穽(三)
白周禮曰冥氏爲穽擭以攻猛獸以靈鼔敺之(靈鼓大面鼓也)
(敺使趨穽擭也)又曰凡害於國稼者春秋爲穽擭秋塞穽杜擭
(害稼爲禽獸也擭爲&KR2761;㮙也設於穽中秋塞之謂其傷人也)書曰杜乃擭敜乃阱(塞之)
禮曰人皆曰予知驅而納諸罟擭䧟阱之中而莫之知
避虎兕出於柙(柙檻也)猛獸在於䧟阱(則搖尾而求食)擭獸利
人除害犯暴標幟(律云於深山作䧟穽者須明立標幟恐䧟人也)鷙獸禁
暴孔治機穽(李紳遷滁壽二州刺史霍山多虎擷茶者病之治機穽發民跡射不能止紳至盡去)
(之虎不爲暴)拘若檻穽(吳武陵信州人少陽子元濟叛武陵遺以書曰數百里之内拘若檻穽常)
(疑死於左右手抵回姑息不可謂明)自投機穽(李翰五等論大臣側目相視自投機穽)誘人
(文粹劉秩私錢譏今塞其路是設䧟穽而誘之入不可三也)諸有猛獸之處聽作檻
穽射窩等(開元令)命塞䧟穽(顧少連補登封主簿邑有虎民患之少連命塞䧟穽移文)
(嶽神虎不爲害)猛虎落檻穽坐貪如孤㹠(韓文送進士劉師服東歸)
網罟罝羅(四)
白肅肅兔罝(詩)伏羲氏作網罟以畋以漁蓋取諸離(易)
小宰獸人掌罟畋獸辨其名物(周禮)驅而納諸罟擭䧟阱
之中而莫之知避(託言人不知禮)羅氏掌羅鳥蜡則供羅襦冥
氏掌設弧張(弧張則罿罦屬以局置禽獸也)畋獵罝罘羅網畢翳餧獸
之藥無出國門(月今三月)鷹化爲鳩然後設罻羅楚人以
弱弓微繳加歸鴈之上雖有矰繳安所施(戚夫人歌)豺獺
未祭罝網不布於梁澤(鷹隼未發矰弋不施於蹊隧)罝罘(玉篇云罝兔罝罘覆)
(車也)忘筌忘蹄魚網之設鴻則離之施罛濊濊(音豁)九
罭(魚網)一面(見下)畢之羅之周禮守罟(備獸觸也)罟罶禁罝
羅罣䍡(罣音毒)良罟(里革斷罟公曰良罟也)鳥亂於上(莊子畢弋機變多則鳥亂)
(於上釣餌罟矰笱多則魚亂於下)削革羅落罝罘多則獸亂於澤(莊子)魚
不畏網而畏鵜鶘(以網無情故也)虎豹在囊檻漢以網爲周
祛(祛遮禽獸圍陣)湯羅祝網(史記湯出見野張網四面曰天下去四方皆入吾網湯曰嘻盡之矣乃)
(三面祝之曰欲左者左欲右者右不用命者入吾網諸侯聞之曰湯德及禽獸矣)孔載三十車
(巢王元吉喜鷹狗出常載罟網三十車)設罝罘於道(張直方好馳獵往往設罝罘於道)易
人取禽獸之勞(文粹元結補樂調網罟之為義盖稱伏羲能易人取禽獸之勞吾人苦兮水深)
(深網罟設兮水不深吾人苦兮山幽幽網罟設兮山不幽)免禽獸(文粹楊炯少姨廟碑免禽獸于網羅)
雲羅張天網布(文粹李白大獵雲羅張天網布羅網罝罘緜原峭格掩路)綿綿(文粹陳子)
(昂陳居士墓銘綿綿羅網冥冥高鴻)鳥雀(李商隠劉乂傳羅網鳥雀)蟭螟飛而不度(文粹)
(李白大獵賦蟻蠓過而猶疑蟭螟飛而不度)張羅網於門(韓文實錄貞元末五坊小兒張捕鳥)
(雀於閭里皆為暴横以取錢物至有張羅網於門不許人出入者或有張井上者使不得汲水近之輒曰汝驚)
(供奉鳥雀痛毆之出錢物求謝乃去)施衆網以加一禽尚不能得(况張一目以羅)
(萬品而望其飛者走者大者小者盡出乎其間其可得乎元稹制策)虞羅自合虚施巧(杜二)
(鷹詩)借狗求罝(滕王元嬰爲金州刺史從民借狗求罝所過爲害)網罟歲廣(李乂帝遣)
(使江南發在所庫貲以贖生乂上䟽鬻生之徒惟利是視錢刀日至網罟歲廣)
射(五)(禮射矜恃)(善射)(不中)
白男子之事(禮)既張我弓(又挾我矢)以威天下(聖人弦木爲弧剡木爲矢)
(弧矢之利以威天下盖取諸暌)有志(尚書若射之有志有志則中)善射五射(周禮六藝)
(一曰五射注云白矢參連剡注襄尺井儀)射法(法亦禮也)習射上功(習鄉上齒言功多者居上)
藝成而下貫革徹札(養由基蹲甲而射徹七札)并夾(取矢周禮)危弓
安矢(具弓矢門)引彊(周渤云云)決拾(儀禮司射適堂西垣決遂取弓于階告賓弓矢既具)
(有司請注云決猶開也以象骨爲之著左臂鈎絃開體遂射以韋爲之所以絃非射時則爲之拾謂斂也)楅
(儀禮射曰司馬出于左物之南立于所設楅之南命弟子設楅猶樞所以承齊矢也乃設楅於中廷南當洗東)
(肆東肆繼於賓也)楅長如笥破的(奠豐)棲鵠(啼猿)君使士射不能則
辭以疾(曰某有負薪之憂)和容正志射戲(李廣與人居則畫地爲軍陣闊)
(狹以飲射戲求疎密持酒飲不勝者專以射爲戲也)禮射昭誠心射以禮成
(賓申賢序)射侯(終日射侯不出正兮)君子無所爭必也射乎(揖譲而升下而飲其)
(爭也君子)主皮(子曰射不主皮爲力不同科古之道也)射有五善(一曰和志二曰和容三曰)
(主皮四曰和頌五曰興舞)决拾既佽君臣合射大侯既抗(射矢斯同)
行以燕禮(以明君臣之義)射於澤宫(以觀禮樂之節)將觀盛德(必慎令儀)燕
以序賓(射而選士射而觀德)三侯(文子)五正爲節(天子以騶虞爲節諸侯以貍首爲節)
(大夫以采蘋爲節士以采蘩爲節故明其節之志以不失其事則功成而德行立也禮記)飾以禮樂
其容體比於禮(其節比於樂)盡志於射繹己之志(射之為言)
(繹也繹者各繹己之志也)心平體正持弓矢固審(然後可以言中)各射己之
鵠動而中禮(發必循聲)發彼有的(以祈爾爵)失正鵠者(反永諸身)合
射以禮(序賓以賢)射者進退周旋必中禮内志正外體直
孔子射於矍相之圃觀者如堵牆百中(五善)四鍭如樹
(言中)考繹志之文(不專貫革)稽和容之善(寧在主皮)君子必爭(賢者不失)
發必循聲(既合采蘋之節)中則破的(何慙穿葉之能)三年之妙(雖貫蝨心)五
善之容(何乖貍首)賓射之禮(周禮)射夫(既同)周禮凡射王以六耦
射三侯三獲三容樂以騶虞九節五正(諸侯以四耦射二侯二獲二容)
(樂以貍首七節三正大夫三耦射一候一獲一容樂以采蘋五節二正士以三耦射豻侯一獲一容樂以采蘩)
(五節二正容乏也節樂之節也豻獸名獲弊也)以燕以射(詩)三耦四矢(四矢既挾)周
禮司裘供射侯設鵠(鵠小鳥而難中是以中之為雋)大射(大射者謂祭祀時王將有)
(郊廟之事以射擇諸侯及羣臣與鄉國所貢之士可以與祭者射謂三公及王子弟封畿内者與衆臣射者也)
考功梓人張五采侯此五正之侯也(五正者中朱次白次蒼次黃次玄居)
(三去玄黃二正自蒼而畫朱綠其外之廣皆居侯中三分之二與士射以豻皮飾侯也)肆懸(懸磬)乘
矢(四矢)順羽而興(儀禮執矢之禮)記曰大夫與公士爲賓(不敢使鄉人加)
(尊於人大夫故取公士)不宿戒(不戒而習之)其牲烹狗于堂東方(祖陽氣之)
(在方)立德行者莫若射故聖王務焉(禮)諸侯貢士於天子
天子試之射宫(中多與祭而君有慶少者不與祭而君有譲慶則益地譲則削地)是以
諸侯君臣盡志於射以習禮樂父鵠子鵠(爲人父者以爲父鵠)
(爲人子者以爲子鵠言志各思念己之鵠而射之中則得父子之道)横弓却手(儀禮)決拾
并夾楅(見上注)太守行禮(韓延壽為東郡守春秋鄉射陳樂揖譲)習射獲
罪(後漢劉琨桓公教授五百餘人每春秋鄉射常備典儀以素木瓠葉而為爼豆桑弧蓬矢以射兔首縣宰)
(率親属觀之王莽以琨聚徒私行大禮僣上乃繫琨及家屬莽敗乃免)善射彀中射
麋麗龜射則臧兮舍拔則獲弓矢既調將軍
射虎以宣威(大夫射雉而取笑)六鈞(顔高之弓六鈞三十斤為一鈞)七札(養由基導)
(甲而射徹七札)飲羽(李廣見石以為虎射而飲其羽)弦不再控(矢不虚發)百步穿楊
葉(養由基)矯矢猿啼(由基)引弓鴈落(庚嬴)中九鳥(羿)弓不虚發
(李廣)控弦而獸伏(属羽而鳥下)貫蝨心於三年(穿楊葉於百步)藝出常
倫(絶倫)引猿臂(控鳥號)敏手支左屈右(見下)如拒如附(射者)
(手也)發彼有的應弦(李廣為將射見敵非十步之内度不中不發發則應弦而倒用此竒)
(將兵國數辱也)善息(史養由基射楊葉百發百中人皆曰善有一人曰可教矣由基怒曰子必能教我曰)
(非能教子引左屈右也夫百步中楊葉而不善息少焉氣衰力倦弓撥矢鈞一發不中百發盡息)人不
知(晉魏舒為後將軍盧毓每與參佐射常為畫籌後遇朋人不足以舒為數毓初不知其善射容範閑雅發)
(無不中舉坐莫有之敵者)賭牛(王凱有牛名八百里駮常瑩其蹄角王齊與對射賭之凱矜恃其能令濟)
(先射一發破的因據胡床叱左右令探心來一割便去)不中禮曰射有似乎君
子失諸正鵠反求諸身(反求身不怨)不得爲諸侯(天子之射謂之射侯)
(中而得為諸侯射不中則不得為諸侯)不與於祭(天子射於射宫射中則與於祭不中則不與於)
(祭不得與於祭者有譲削於地得與於祭者有慶益於地進爵黜地是也)故發不中則反求
諸己而已矣若夫不肖之人則彼將安能以中一發不
中則棄前功出征(云云)循聲既爽於采蘩(發矢遂垂於楊葉)君使士
射不能則辭以疾曰某有負薪之憂可教(見上門善息注)有
負薪之憂(無穿楊之妙)射不主皮矜恃恃射(傳若羿恃其善射不修民)
(事而淫于原獸)辱國死藝(傳曰潘黨與養由基蹲甲而射之徹七札焉以示楚王曰君有二臣)
(如此何憂於戰王怒曰大辱國詰朝爾射死藝注云賤其不尚智謀矜射力必當於死藝也)羿善射
不得其死焉一矢復命(楚王召養由基與之兩矢使射吕錡中項伏弢一矢復命)
(傳)孔賊不敢前(邱行恭善騎射王世充戰印山流矢著太宗馬行恭回射之發無虚鏃賊不敢)
(前)射無空發(張士貴虢州盧氏人彎弓百五十斤左右射無空發)善騎射(李客師善騎射)
又(長孫詮有甥趙持滿者善騎射)逐野馬(持滿為凉州長史嘗逐野馬射之矢洞於前邊人畏伏)
所射皆應弦仆(薛仁貴與梁建方契苾何力遇高麗大將温沙多門戰横山仁貴獨馳入所射)
(皆應弦仆又戰石城有善射者殺官軍十餘人仁貴怒單騎突擊賊弓矢俱廢)五甲射(仁貴為鐵勒道)
(緫管宴内殿帝曰古善射有穿七札者卿試以五甲射焉仁貴一發洞貫帝大驚)走馬射帖(孫伏)
(伽帝數出馳射伏伽諫曰臣聞天子之居禁衞九重出也警入也蹕非直尊其居處為社稷生人計也比聞陛)
(下走馬射帖娛悦羣臣殆非所以導養聖躬垂憲後代)七矢斃七人(馮盎羅竇諸洞獠叛詔盎)
(率衆二萬為諸軍先鋒賊據險不可攻盎持弩語左右曰矢盡勝負可知矣發七矢斃七人賊乃退)供奉
仗内(張孝忠天寳末以供奉仗内)古先哲王莫不遞襲(源乾曜遷諫議大夫景雲)
(後公卿百官上已九日廢射禮乾曜以謂聖王教天下必制禮以正人情古之擇士先觀射禮非取一時樂也)
(夫射者别邪正觀德行共祭祀辟寇戎古先哲王莫不遞襲比年以來射禮不講所同恡費而舊典為虧大射)
(謂春秋不可廢)分曹習射(田弘正軍中嘗分曹習射弘正注矢聮中)每射破的(王栖曜賊)
(將邢超然守曹州乘城指顧栖曜曰彼可取也一矢殞之栖曜善騎射始將兵時涉寇境遇游騎環合乃規百)
(步立表而射每射破的虜相顧懼引去)許獵近郊(賈耽為東都留守故事居守不出城以耽善射)
(優詔許獵近郊)手射賊(來瑱賊攻穎川手射賊皆應弦仆)萬人敵(李晟往事河西王忠嗣從)
(擊吐蕃悍酋乘城殺傷士甚衆忠嗣怒募射者晟挾一矢殪之三軍讙奮忠嗣撫其背曰萬人敵也)一日
射雞兔九十五(藩鎮王武俊善射嘗與賓客獵一日射雞兔九十五觀者駭伏)張萬福
(業儒不顯乃學騎射)見白鷺射中其目(石雄徐州人初雄討劉稹水次見白鷺謂衆曰使吾)
(射中其目當成功一發如言帝聞下詔褒美)射冠軍中(田頵傳安仁義以善射冠軍中開門鬪先)
(告所當中然後射之)埋其半土中馳射之至死(劉感仁杲約降感紿諾仁杲怒執感)
(埋其半土中馳射之至死詈益甚)中左目(張廵欲射子琦莫能辨因剡蒿為矢中者喜謂廵矢盡走)
(白子琦乃得其狀使霽雲射一發中左目賊還)射皆披靡(南霽雲廵復遣如臨淮告急引精騎三十)
(冒圍出賊萬衆遮之霽雲左右射皆披靡)射佛寺浮圖(霽雲抽矢回射佛寺浮圖矢著甎曰吾破)
(賊還必滅賀蘭此矢所以志也)射賊百步内(霽雲善騎射見賊百步内乃發無不應弦斃)裴
旻(事見虎門)馳射爲樂(吳兢帝東封泰山道中數馳射為樂)神武超絶(突厥黜棘連遣)
(大臣阿史德頡利發入獻遂從封禪有詔四夷諸酋皆入仗佩弓矢會兔超馬前帝一發斃之頡利發奉兔頓)
(首賀曰陛下神武超絶若天上則臣不知人間無有也)賜弓矢射禽(吕向以起居舍人從帝東)
(廵帝引頡利發及蕃夷酋長入仗内賜弓矢射禽向上言陛下引内從官陪封禪盛禮使飛鏃於前同獲獸之)
(樂是狎昵太過或荆卿詭動何羅竊發逼嚴蹕冒清塵縱醢單于汙穹廬何以塞責帝順納)一發貫
二鵰(高駢事朱叔明為司馬有二鵰並飛駢曰我且貴當中之一發貫二鵰焉衆大驚號落鵰侍御)射
不入鐵不如不發(五代景延廣父建善射嘗教延廣曰射不入鐵不如不發由是延廣以挽)
(強見稱)溢的(徐敬業射必溢的酉陽雜爼)志射(朝野僉載督君謨善射閉目而射應口而中云)
(志所在則中有王靈智者學其法久之曲盡其妙欲射君謨殺之君謨時無弓矢執一短刀矢来輙折末後一)
(矢以口承之遂齧其鏑謂靈智曰學射三年但未教汝齧鏃法耳)一發竹分(唐史帝出近苑或以)
(竹一筒值舍外見纔尺許遠且百步帝属二矢曰党羌窮寇乃歲暴吾鄙今我約射竹中則彼當自亡不中我)
(且索天下兵剪之終不以賊遺子孫左右注目帝一發竹分矢徹諸外左右呼萬歲)張歸覇(張晊矢中)
(歸覇歸覇拔之反以射賊一發而斃)飛騎(貞觀中揀旅力驍捷善騎射者謂之飛騎衣五色袍乘六閑馬)
(上出遊幸即從駕行矣劉餗傳記)捐弓投矢(江南野史劉仁贍猿臂善射發無不中一旦世宗親)
(臨城下坐幄中觀戰士攻城仁贍自上城射之矢去御坐數步輙墜左右驚愕咸諫請少避之世宗乃曰一箭)
(射死一天子天下寧復有天子乎遂命左右進坐於墜箭之上矢復至又遠數步而止仁贍知之因捐弓投矢)
(謂左右曰斯乃天也非吾所能中之)筈不虚彀(霍王元軌詔從獵遇羣豕帝使射之筈不虚彀羣豕)
(為盡帝撫其背曰爾藝過人顧今無所施方天下未定得若豈不用乎)三發連中(薛公達佐鳳翔)
(會軍帥不文嘗集射設的高數十尺令曰中者酬錦與金一衆軍莫能中公達執弓矢揖曰請為公讙射三發)
(連中衆大呼笑帥不喜因自免去)為母卜(安重榮晉高祖起太原使張潁隂招重榮其母與兄皆以)
(為不可而重榮業已許潁母兄謀共殺潁以止之重榮曰未可吾當為母卜之乃立一箭百步而射之曰石公)
(為天子則中一發輙中又立一箭而射之曰吾為節度使則中一發又中其母兄乃許重榮以廵邊千騎叛入)
(太原高祖即位拜重榮成德軍節度使五代史)射金瓶(崔仁冀父詢天成中有蕃使假道來聘仍以弧)
(矢大誇於吳人武肅王宴之於龍山擊瑒酒酣因以金瓶置射堋之上命蕃使射之蕃使一發中瓶之竇武肅)
(王命詢曰汝能賽之乎詢曰詢雖不能願假王之威德請兼觜竇以勝之遂授以親箭二一發中之竇再發中)
(之觜蕃使慙服者久之王大悦因賜金瓶并帛器以奬之自是命諸王子皆師其射法吳越史)或掛針
于木或立馬鞭百步射之(在達靼時從其羣豪射獵或掛針于木或立馬鞭百步射)
(之輙中羣豪皆伏以為神五代莊宗紀)射生子弟(李寳臣善騎射嘗覘虜射六人盡殪及還為禄)
(山射生從入朝留為射生子弟)三矢殺三人(薛仁貴時九姓衆十餘萬今驍騎來挑戰仁貴發三)
(矢殺三人於是虜慴皆降慮為後患悉坑之轉討磧北擒僞葉護兄弟三人軍中歌曰將軍三箭定天山壯士)
(長歌入漢關九姓遂衰本傳)善騎射(李光弼嚴毅沈果有大略幼不嬉弄善騎射)又(郭晞善騎)
(射從子儀征伐有功)又(李懷仙守營州善騎射)又(王武俊甫十五善騎射)
侯(六)(祭侯附)
白周禮梓人爲侯廣與崇(崇高也)方參分其廣而鵠居焉
(器以皮為之各以其侯居中三分之一也)兩介與其身三下兩介半之(兩介謂布)
(可以維持侯者上幹下幹皆謂舌或謂舌取其出而左右也侯制上廣下狹盖取象於人張臂八尺長六尺也)
上網與下網出舌尋絹寸焉(網所以繫侯於植者上下皆出舌一尋尋一人張臂)
(之節網謂繩絹籠網舌維持侯)張皮而棲鵠則蠢以功儀禮大射曰
天子熊侯白質諸侯麋侯赤質大夫布侯盡以虎豹士
布侯盡以鹿豕(此謂獸侯燕射則張之鄉射及賓射當張采侯三正而立天子侯燕射之禮各)
(以鄉射之禮而張此侯也)又曰乃張侯下網不及地武(武人迹也中人之迹一尺)
(二寸)祭侯(周禮射人祭侯為位注服不氏以祭其為位服不氏受獻之)祭侯之禮以酒
脯醢(謂司馬實爵而獻獲者於侯薦脯折爼獲者執以祭)其辭曰惟若寧侯彊飲
彊食語爾子孫諸侯百福(謂爾子孫後世為諸侯)儀禮司馬洗爵
升賓之以降獻獲者于侯薦脯醢折爼與薦皆三祭(三祭)
(處處獲負侯中也)北面拜受爵司馬拜送爵獲者執爵使人
執其薦與爼從之左介設爼豆(籩在西豆在東)是以獻爼當其
北獲者以爲功也南面坐執爵祭脯醢執爵興取胏坐
祭遂祭主中者(若神在中)侯以明之(書)二侯孔去殿九十步
(禮志射前一日張熊侯去殿九十步設乏於侯西十步北十步)可以張射侯(文粹歧公遺愛碑轅)
(門言言夏屋耽耽可以張射侯權德輿)賓登時畢諸將備戎裝(韋蘇州始建射侯詩)
(男子本懸弧有志在四方虎符沗明命熊侯始張皇衆賓登時畢諸將備戎裝星飛的屢破鼔噪武更揚)天
子五正(李善選張大侯注鄭司農曰王張五采之侯也謂天子五正諸侯三正大夫士三正以布盡取)
(五方正也於大侯上也)中曰獲下曰留上曰揚(禮志千牛將軍以矢行奏中曰獲下)
(曰留上曰揚左曰左方右曰右方注留謂矢短不及侯揚謂矢過侯左右謂矢偏不正)獲者持正
(自乏南行當侯東行至侯負侯北面立同上)皇帝射於射宫則張熊皮(去殿九十)
(步通典)觀於射宫則張麋侯如親射儀(同上通典)
中(七)
白周禮射鳥氏凡射事飾中舍筭執其禮事(中以盛筭舍謂設筭)
(於中以持射而取之中則釋之)射禮君於國射皮於樹中於郊閭中於
境虎中士鹿中(天子之中未聞)儀禮鄉射記國中射則皮樹(樹獸)
(名國中城内也)中則翿旌獲(尚父)白羽與朱羽楺於郊(謂主皮也)又王
制曰在郊閭中(閭中獸角似牛一角)各以其物獲士鹿中翿旌以
獲
獲(八)
白儀禮獲者坐而獲射者則言大獲(獲得也講武田之類是以獲中為獲)
(也)舉旌以宫偃旌以商(宫為君商為臣聲和律律相生)獲而未釋其筭
獲者執旌許諾聲不絶以旌負侯而俟(俟弟子取矢以旌指教之)卒
射釋獲者遂以所執餘獲于中西興共而俟司射復位
釋獲者進遂取賢獲(勝黨之笇)司射視筭司馬又命獲者倚
旌于侯中爲當負侯也又命獲者執旌以負侯(欲命射者見侯)
(與旌深有志於中)孔布獲者位乏東(禮志射前一日布獲者位乏東東面)負侯面
北立(禮志其日質明皇帝服武弁獲者持旌自乏南行當侯東行至侯負侯面北立)侍中一人
奏稱有司請具請射(司馬奉弓自西階升當西楹前南面揮弓命獲者以旌去侯西行十)
(步北行至乏止同上)千牛將軍以矢行奏中曰獲(下曰留同上)皇帝觀
射於射宫(獲者位於乏東東面取矢者在獲者南俱東面)將射(獲者持旌南行十步當侯東行)
(至侯負侯北面立)皇帝射於射宫獲者持旌自乏南行當侯東
行負侯北面立(已上通典)司馬奉弓自西階升(當西楹前南面揮弓命獲)
(者去候西行十步北行至乏止同上)獲者謂看矢疎密者(通典)
筭(九)
白儀禮曰司馬去侯者許諾司馬降釋弓反位司射猶
挾一箇去扑與司馬交於階前司射北面曰不貫不釋
(釋筭也不貫不中也)上射揖司射反位釋獲者坐而釋獲每一箇
釋一筭上射於右下射於左有餘筭則反委之(禮尚曲也)司
馬降釋弓反位命弟子委如初大夫之矢則兼束之釋
獲者東面于中而坐先數右獲二筭爲純(純全耦也)一純以
取實于左手十純則縮(縮縱也)十爲蹙而委之有餘純則
横於下一筭爲竒竒則又縮之純下(又縱之)禮曰前籌八
十(八十者各以十為耦為正全數其有衆禽從實也)孔筭籌(唐孔穎達曰多筭者筭籌也鄉射記)
(曰箭籌八十有尺有握握素是也多筭謂勝者少筭謂不勝者勝飲不勝而相揖譲故曰君子之所爭也出論)
(語正義)司射引王公以下皆如御前之儀(射訖王公以下皆北面相對立)
(通事舍人宣勅云射中者依筭賜物不中者罰通典)
白孔六帖卷八十五
