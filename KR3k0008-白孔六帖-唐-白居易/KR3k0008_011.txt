白孔六帖卷十一唐白居易原本
宋孔傳續撰
倉廪(一)庫藏(二)
管籥(三)園圃(四)
藩籬(五)牆壁(六)
竇(七)竈(八)
車(九)舟(十)
倉廪(一)(擅開倉)(常平附)
白倉虛(老子田甚蕪倉甚虛)廩實(管子倉廪實知禮節)千倉(乃求千斯倉乃求萬斯箱)太
倉紅腐(太倉之粟紅腐而不可食)海陵流衍(觀海陵之倉則紅粟流衍)鄧攸免官
又(第五訪仲謀為張掖守歲饑開倉賑給曰若須報是弃人也樂以身救百姓詔嘉之)修囷(月令)
(孟冬命有司穿竇窖修囷倉謹蓋藏務積聚)出納之吝(謂之有司)藏於天下(韓詩外傳)
(曰王者藏於天下諸侯藏於百姓農夫藏於囷庾商賈藏於篋笥)賑廩(傳曰楚莊王賑廩同食注賑廩)
(開倉同食上下無異饌也)我倉(詩曰我倉既盈我庾維億)儲蓄收藏委積收歛
庾(庾露積也詩曰曾孫之庾如坻如京)鉅橋(武王克殷發鉅橋之粟大賚于萬姓鉅橋紂倉)不盈
(管子曰不務地利則倉不盈)發倉廪(月令季春發倉廪賑貧窮)粟入(周禮倉人掌粟入之藏辨)
(九穀之物以待邦用)量入(禮曰五穀皆入必量於歲之杪)九年之蓄陳陳相因
匪頒(周禮廪人掌九穀之數以待國之匪頒賙賜稍食以歲之上下數邦用以知足否注稍食祿廪)
(也)露積(太倉粟陳陳相因充溢露積)敖倉(下有積粟)滯積(公無滯積)神倉(藏帝籍於)
(神倉祗敬必飭)囷鹿(國語)廥積貴庾(藏穀以防貴庾謂積穀待價)蘇章(後漢為武)
(原令歲饑開倉廪活三千餘人)喬玄(公祖為梁州刺史歲饑開倉給之主者以為舊典宜先表聞玄曰方)
(待奏民且死矣開倉訖乃上聞天子嘉之)吳中有均輸之號(吳倉春申君所造名均輸)洛
陽有常滿之名(見洛陽記)御廪災(桓十四年八月壬申御廩災乙亥嘗以為未易災之)
(餘而嘗也)白帝倉(漢記公孫述有白帝倉)細柳倉(三輔故事曰漢文大將軍周亞夫軍於細)
(柳今呼古徼是也徼西有細柳倉城東有嘉倉)擅開倉汲黯(因使矯制發倉救河内上釋罪)韓
韶(後漢韓韶字仲黃為嬴長賊不入界餘縣多被寇廢耕入縣界求索衣糧甚衆韶愍其饑困開倉賑之萬)
(餘戸主者爭為不可韶曰此活溝壑之民而伏罪含笑入地太守素知名德竟不坐)鄭默(晉鄭默為東郡)
(守歲凶開倉賑給待罪詔書襃嘆比之汲黯班告天下)王藴(字仁叔為吳興守郡人饑開倉賑恤主簿)
(諫請先上聞待報藴曰行仁義敗無所恨朝廷以違科免之士庶詣闕左降晉陵太守)常平夀昌
之計(食貨志漢宣帝時年豐人少利時大司農中丞耿夀昌上計令郡國皆築倉以穀賤時增其價而糴)
(以利農穀貴時減價而糶以利人名曰常平倉百姓利之)平糴(管氏之輕重李悝之平糴宏羊之均輸夀)
(昌之常平人皆賴其利)不涸之倉(管子曰積於不涸之倉者務五穀也)不盡(文子曰積於不)
(盡之倉)存救(存救之要術)儲蓄(以虞災)以待凶而頒之(周禮)豐凶不
常(歛散有典)既有無之相均(亦豐儉而交利)智合於權(利和其義)均節
豐儉適宜(公私交利)苟栖畝之餘糧豐年不斂則在野之餓
莩凶歲疇依羨耗出納(有倉)出如珠玉(取如糞土史)監臨
當其豐歲雖多京坻之謠守在職司宜謹豆區之量
秋斂春頒孔依高為廥(姜師度為陜州刺史太原倉水陸運所湊轉屬諸河師度使依)
(高為廥而注米于舟以故人不勞)儲廥嬴衍(鄧景山王思禮在太原儲廥嬴衍請輸半以實京師)
(會卒管崇嗣代之政弛不治數月為下盜費略盡帝聞即以景山為太原尹)帑廥&KR0906;虛(張文瓘高)
(宗征討四夷京師養廐馬萬匹帑廥&KR0906;虛文瓘諫)發義倉粟(薛訥遷藍田令富人倪氏訟息錢於)
(肅政臺中丞來俊臣受財發義倉粟數千斛償之訥曰義倉本備水旱安可絶衆人之仰私一家報上不與)
倉廪未實(吕元泰上書曰今倉廪未實不謂國富)倉廥充(宋慶禮兼營州都督不數年倉)
(廥充)倉庫積鉅萬(牛仙客始在河西&KR1931;事省用倉庫積鉅萬)愈匱(盧懷謹陳時政曰比州牧)
(或一二歲或三五月即遷倉庫愈匱職為此耳)條士馬倉廥(宗室涵郭子儀表為關内鹽池判官)
(肅宗至平凉未知所從朔方留後杜鴻漸等條士馬倉廥使涵奉牋馳謁)廥儲盈腐(殷侑拜義昌軍)
(節度廥儲盈腐)太倉武庫竝在都邑(張說䟽太倉武庫並在都邑紅粟利器藴若丘山)
新倉(李憲遷衞州刺史河中兵仰食于綘憲治新倉以儲粟綘人頼利)主倉(韋丹徙為江南西道)
(觀察使有吏主倉十年丹覆其糧亡三千斛丹曰吏豈自費徙籍其家盡得文記乃權吏所奪召諸吏曰若恃)
(權取於倉罪也與若期一月還之皆頓首謝及期無敢違)收穀羨餘(丹子宙為永州刺史州負嶺傳)
(餉艱險每饑人輒莩死宙始築常平倉收穀羨餘以待乏罷)並建常平倉(宇文融拜御史中丞)
(請馳傳行天下詔以客賦所在並建常平倉益貯九穀權發斂)儲三百萬斛(劉晏又以常平法豐)
(則貴取饑則賤與率諸州常儲三百萬斛豈所謂有功者耶)有白雀集于高豐屯廪
(蓋大穰之證也李翰蘇州屯田紀頌)罕畜(劉蕡策曰國廪罕畜本乎冗食尚繁)太原廥鉅萬
之倉(陳子昂上書)稻米流脂粟米白(公私倉廪與豐實杜詩憶昔)積粟埋
梁(文粹皇甫湜吉州刺史廳記向覆官倉倉無斗糧公來幾時積粟埋梁)翬飛雲矗(巨廪崇創)
(翬飛雲矗縮以板幹積如京坻得蓋藏之宜協出入之制岐公遺愛碑)廣關輔之糴(廣關輔之)
(糴京師糧廪益羨)粟十七萬斛皆糴於關中號為和糴(憲宗即位)
(有司以歲豐熟請畿内和糴當時府縣配戸督限有稽違則廹蹙鞭撻甚於稅賦號為和糴其實害民)計
墾田秋熟所在為義倉(戴胄建議自王公以下計墾田秋熟所在為義倉歲凶以給民)
(太宗善之唐史食貨志)粟藏九年米藏五年(唐食貨志其後洛相幽徐齊并秦蒲州又)
(置常平倉粟藏九年米藏五年下濕之地粟藏五年米藏三年皆著于令)倉儲盈衍(唐史韓琬上言)
(往年倉儲盈衍今所在空虚)倉空戰卒饑(韓愈詩)
庫藏(二)(主守附)
白庫(月令季春命有司開府庫出幣帛聘名士)帑藏(說文庫兵噐所藏帑金布所藏)五庫(禮曰)
(季春審五庫之量天子之庫冇五)藏於天下(王者藏於天下諸侯藏於百姓農夫藏於囷庾商賈)
(藏於篋笥)武庫(漢立武庫以藏禁兵)王府(御府大内)竊藏(晉文之䜿頭須守藏者及其出竊藏)
(以逃)焚臺(韓詩外傳曰晉文公藏寶之臺燒三日公子晏賀曰臣聞王者藏於天下諸侯藏於百姓今賦)
(斂無已皇天降災於藏是君之福故賀之)東山(窺東山之府則怪寶溢目)充府庫(周禮凡萬人之)
(貢以充府庫)貨賄之藏長府(藏名)白藏(魏之藏名)充牣(積滯)鹿臺(紂所)
(積之府庫曰鹿臺)不竭之府(管子曰藏於不竭之府謂之養桑麻育六畜)受藏(周禮頒其)
(貨於受藏之府)内府(周禮内府掌受九貢九賦九功之貨賄良兵噐以待邦家之大用注謂朝覲頒賜)
外府(掌邦之出入以供百物而待邦之小用注布帛也藏曰泉行曰布小用謂賜也)管庫(禮記晉趙)
(文子舉管庫之士七十有餘家)府實(子産曰其輸之則君府實)餘財(武帝初府庫餘財京師錢累百)
(巨萬餘貫朽而不可校)六府(周禮天子六府曰司土司木司水司草司器司貨典司六職注府謂主藏)
(物之稅)禁庫無聚水衡錢(天子私藏)乘輿供養所出(母將隆君房言)
(大司農錢自供乘輿不以給供養供養勞賜一出少府蓋不以本藏給末用)本藏給末用(見上)
(注)五庫(車庫兵庫祭噐庫樂庫宴噐庫)大庭之庫(魯)自壞(後漢靈帝光和武庫屋自)
(壊)魚(魏嘉平中魚二集武庫屋上)主守出納之吝(謂之有司)出柙(虎兕出於柙龜)
(玉毁於櫝中是誰之過與)守藏委質監臨所守(攸守)晉侯之䜿
頭須守藏者也(竊藏以逃)孔庫委豐餘(令狐彰拜滑亳節度使庫委豐餘)瓊
林大盈(陸贄始帝播遷府藏委弃衞兵無禇衣至是天下貢進稍至乃於行在夾廡署瓊林大盈二庫)
(别藏貢物贄諫以為瓊林大盈於古無傳舊老皆言開元時貴臣飾巧以求媚建言郡邑賦稅當委有司以制)
(經用其貢獻悉歸天子私有之蕩心侈欲亦終以餌寇)廥藏殫耗(牛徽改給事中留陳倉張濬伐)
(太原引為判官敕在所敦遣徽太息曰王室方復廥藏殫耗當協和諸侯以為藩屏而又濟之以兵諸侯離心)
(必有後憂不肯進後濬果敗)薄入謹出府庫遂實(張延賞累拜荆南劍南西川節度使)
(自楊國忠討南蠻三蜀疲罄及乘輿臨狩靡用百出後更郭英乂崔寧楊子琳亂益矜僣公私蕭然延賞事為)
(之制薄入謹出府庫遂實)令史直曹(關播再遷給事中故事諸司甲庫以令史直曹刓脫為奸播悉)
(易以士人時韙其法)倉無久儲(段秀實遷涇州于時倉無久儲郛無居人朝廷患之)詔百官
觀庫物(楊國忠因言古者二十七年耕餘九年食今天下太平請在所出積滯變輕齎内富京師又悉)
(天下義倉及丁租地課易布帛以充天子禁藏明年帝詔百官觀庫物積如丘山賜羣臣各有差錫國忠紫衣)
(金魚)楊炎(言大盈見稅門)負賸季月(裴延齡建言左藏天下歲入不貲耗不可校請列别舍以)
(檢盈虛於是以天下宿負八百萬緡析為負庫抽貫三百萬緡為賸庫樣物三十萬緡為季庫帛以素出以色)
(入者為月庫帝皆從之)廢内藏庫(明宗廢内藏庫四方所上物悉歸之有司五代史本紀)庫
無尺繒(文粹皇甫湜吉州刺史廳記向閱官庫庫無尺繒公來幾時山積層層)諸道貢珍
遽私别庫(陸宣公奏議忽觀古廊之下榜列三庫之名竊揣軍情或生觖望)合入官則
納于其内合給用則出乎其中(奏議云)錢餘於庫(韓文王仲舒誌)
宫庫饒豐(劉文靜曰晉陽士健馬彊宫庫饒豐)
管籥(三)
白管庫之士(見前)北門之管(杞子云鄭人使我掌其北門之管)琅當(鐵鎻琅當)
(長鎻)橐籥(老子曰天地之間其猶橐籥乎)謹守管籥(漢書)啓籥(書啟籥見書乃并是吉金)
(縢)司門(周禮司門掌授鍵以啟閉國門)戒門閭(脩鍵閉)善閉(老子曰善閉者無關鍵而)
(不可開)扃鐍(莊子則必攝緘縢固扃鐍)孔不為扃鑰(元德秀愛陸渾佳山水乃定居不為)
(扃鑰)自持管籥(徐岱吝嗇自持家管籥世所譏云)掌六軍管鑰(楊復恭見帝賜姓李)
(名順節使掌六軍管鑰)納四金鑰(朱滔反僣相王與王武俊田悅納四金鑰於回紇曰四國願聽)
(命於可汗謹上金鑰啓閉出納唯所命至是乞師焉)銀鑿鏤鐵鏁(唐酉陽雜爼安祿山恩寵莫比)
(其所賜品目有銀鑿鏤鐵鏁)掊鏁擴門(及州不解衣下令掊鏁擴門悉弃倉廪與民韓文曹成王)
(廟碑)金鏁(罽賓國武德二年遣使貢金鏁)抱關掌管(就車于司馬門外聞之於抱關掌管者柳)
(文太學諸生書)出管鑰數篋(吳越世家諸將泣下皆曰元瓘從王征伐最有功請立之鏐乃出管)
(鑰數篋詔元瓘與之曰諸將許爾矣)下鑰開金坊門(玄宗貴妃楊氏以譴還第高力士知帝旨)
(是夕請召妃還下鑰開金坊門馳入)城門郎(掌京城皇城宫殿諸門開闔之節奉管鑰而出納之武德)
(五年置門僕八百人番上送管籥)
園圃(四)(灌園附)
白老圃(樊遲請學為圃子曰吾不如老圃)折柳(詩曰折柳樊圃注云樊蕃也)不窺(董仲)
(舒勤學三年不窺園圃)踐葵(魯漆室之女曰昔有客繫馬園中馬逸踐葵使予終歲不飽葵)百畦
(莊子云子貢過漢隂見一丈人鑿隧抱甕而灌園子貢曰有機於此日浸百畦挈水若抽名曰桔橰丈人曰吾)
(知之耻而不為)外圃(左傳孔氏之外圃)九畹(楚辭曰予既滋蘭之九畹又樹蕙之百畝)西園
(曹子建詩清夜游西園飛蓋相追隨)北園(游于北園)樹果樹菜(說文園樹果圃樹菜)樹藝
(周禮)二十而一(周禮園㕓二十而一注云以利少故二十而稅一也㕓城市中空地)不樹者
(無槨罰之)樹事(周禮任圃以樹事貢草木謂果瓜葵韮)灌(於陵子辭卿相而桔橰灌園又戴宏為河)
(間相自免歸而灌蔬以經教授)山陽餘利(向秀傳曰秀與吕安灌園山陽收其餘利以供酒食之費)
自賃(范丹學通三經常自賃灌園)鬻蔬(潘岳賦序灌園鬻蔬)使吏鉏治(魏顔斐文材為)
(京兆守於府下起菜園使吏投間鉏治之)請美(史王翦為秦伐楚請美田宅園圃)悉與貧人
(後孝和)鉏園(得黃金印後漢戴異)園公(陳留志園庾居園中世謂之園公)孔子嘗為
魯乘田吏(苑囿之吏)九月築場圃(注春夏為圃秋冬為場)園(有桃有棘)孔市
取(宗室臯遷山南節度使張柬之有園圃在襄陽臯宴集將市取之馬彛曰漢陽有中興功今遺業當百世)
(共保奈何使其子孫鬻乎臯謝曰主吏失詞以為君羞微君安得聞此言)脩蒔(蕭嵩請老退脩蒔園區)
延平門林園(李晟賜延平門之林園)我圃日蒼翠(杜甫雨詩)築室茨草
為圃乎湘之西(柳宗元送從弟謀序)名園依綠水(何將軍山林杜)奉誠園
(馬燧子暢終少府監諸子無室廬自託奉誠園亭觀即其安邑里舊第)治園沼林藪(李簡求還)
(東都治園沼林藪)左浮飛閣右列閒館(柳文訾家洲亭記)抗月檻於廻
谿出風榭於篁中(同上)青林重複綠城瀰漫(景龍文館記芙蓉在京羅)
(城東南隅有青林重複綠城瀰漫蓋帝城勝景駕時幸之)故園秦地(杜牧望故園賦)霜中登
故畦(杜詩)百畦(凡闢地南北東西若干圃百畦柳文)决溪泉為圃(但當把鉏荷鍤决溪)
(泉為圃以給茹其隟則浚溝池藝樹木柳文)
藩籬(五)
白羝羊觸藩(易)折柳樊圃(詩)游藩(莊子曰願游其藩)藩籬之鷃
授條(晉書庾衮與弟子樹籬跪而授條曰幽顯易操非君子意)鷦鷯長(於藩籬之下鷦鷯賦)
(云)芳枳樹籬(閑居賦)為軍(傳晉楚弭兵以藩為軍注示不相疑)孔里人多造
門觀賦詩至壓敗其藩(楊收吳人號神童里人多造門觀賦詩至壓敗其藩收嘲之曰)
(爾非羸角者奚用觸吾藩)斥鷃笑(李太白大鵬賦而斥鷃之輩空見笑於藩籬)周棘扈藩
(姜晦除吏部侍郎主選曹吏嘗請託為奸前領選者周棘扈藩檢窒内外猶不禁至晦悉除之示無防限)枳
棘(茅屋枳棘籬韓詩)是缺是補(我有藩籬是缺是補杜甫課伐木序)失固(文粹于公異破)
(朱泚露布曾乏鑄刃之鋒已失藩籬之固)藩籬帶松菊(杜甫赤谷)藩籬生野徑斤
斧任樵童(杜詩)洞無藩籬(元稹册燕寇勃起洞無藩籬)踸踔藩籬之際
(文粹李嶠上高長史)重此藩籬護(柳宗元商山臨路孤松詩幸逢仁惠意重此藩籬護)
牆壁(六)(奢侈)(築牆)(葺壊)(穿窬附)
白厚其牆垣(傳)數仞及肩(論語)耳屬(于垣)藏書(魯恭王壊孔子舊宅於壁)
(中得古文尚書皆科斗文字)環堵(之室)循墻而走(正考父)有茨(牆有茨不可掃茨蒺)
(蔾也)蔽惡(叔孫曰人之有墻蔽惡也墻既壊誰之咎注咎在墻)以禦風雨(以避燥濕)大為
之防(猶有踰者)高墉(射隼高墉)既勤垣墉惟其塗蔇茨牆面
(不學牆面)勿仞(漢書牆藩勿仞)三尺(周禮牆厚三尺崇之注云高卑為率足以相稱)短垣(國語)
(曰君有短垣而自踰)負牆(子貢負牆而起)郤壊(牆之郤壊)百堵皆作制(淮南子舜)
(作室築墻茨屋令人皆知去巖穴各有家室此其始也)相如成都唯四壁負牆
而立奢侈雕墻(尚書峻宇雕墻傳曰晉靈公不君厚斂以雕墻)不露形土被朱
紫(並文選)椒塗(取其温香)粉壁紫素(漢官儀郎省中皆胡粉塗壁紫素界也)黼繡
(漢書黼繡古天子服也今商人大賈嘉會召客者皆用以被牆)金銀(後漢琅琊王好治宫室殿壁皆飾以)
(金銀)牆藩(甘泉賦電倏忽於牆藩)以琉璃為牆(南州異物志大秦國)築牆登登
(築之登登用力也)百堵(之子于垣百堵皆作)版築高卑(薄厚)廣袤數仞
之制(一簣之功)啓塞從時(城郭垣塹謂之塞皆隨其壊則治不限土功之時)平版幹
(稱畚築程土物略基址)土物既程(高卑是揣)計徒庸順時(屬役)其繩則直
縮版以載(以索縮其版上下相承)垝垣(毁墻)葺壊葺墻(傳曰繕完葺墻)一日
必葺(叔孫所居舘雖一日必葺其墻屋)百堵皆興(見上注)騫崩(陁陊)糞(糞土之墻)
(不可杇也)圬人(傳圬人以時塓舘宫室圬人塗者塓亦塗也)塗塈(塈泥也見上)毁垣
穨墉坏牆垣(月令孟秋)穿窬穿窬之盜鑿壁(匡衡讀書無燭鑿鄰)
(家壁因燭以照之)穿墉(誰謂鼠無牙何以穿我墉)踰垣而走鄰女(宋玉東鄰女登)
(墻而窺者三年矣)連牆(列子師壺丘子林友伯昏瞀人交居東郭與南郭子連牆二十年不相謁請相)
(遇於道)及肩屬耳被誅(齊莊公私崔杼之室牆下被誅)無踰我牆(詩)
短垣(君有短垣而自踰之)踰(書曰踰垣墻竊牛馬則有常刑)乘彼垝垣孔盛夏治
垣(王遂盛夏治署舍墻垣程督慘峭)環堵庳陋(盧懷謹卒帝後還京因校獵樗杜間望懷謹家)
(環堵庳陋家人若有所營者馳使問焉還白懷謹大祥帝即以縑帛賜之)梯牆出首(賀知章遷太子)
(右庶子充侍讀申王薨詔選挽郎而知章取捨不平蔭子喧訴不能止知章梯墻出首以决事人皆靳之)鐵
簮畫壁(漢陽公主常用鐵簮畫壁記田租所入)不為墻垣(元德秀不為墻垣)負墻
立(于頔家童上變詔捕頔吏沈壁及他奴送御史獄頔與諸子素服待罪建福門吏不納屏營負墻立)牆
置耳(九國志吳崔太初多疑好察每通街交會之所墻必置耳謂人曰還聞墻有耳否非墻耳乃吾耳行)
(路之人鮮敢偶語)粉堵(月色輝粉堵杜牧開元寺詩)大壁曠凝淨(韓愈納涼聯句)椒
壁(懸錦幕杜甫杜秋娘詩)短垣三面遶逶迤(韓愈泗汴交流)疥壁(酉陽雜爼大歷)
(末禪師元覽住荆州陟屺寺道高有風韻人不可得而親張璪嘗畫古松於齋壁符載讃之衞象詩之亦一時)
(三絶覽悉加堊焉人問其故曰無事疥吾壁也)重關複壁(李林甫所居重關複壁)左壁頽
剥(蔣乂帝嘗登凌煙閣視左壁頽剥題文漫缺行纔數字命錄以問宰相無能知者遽召乂至答曰此聖歷)
(中侍臣圖贊帝前口以誦補不失一字)運土塞路不充牆壁(辛替否諫造佛寺疏)
竇(七)
白宫中之竇其崇三尺(周禮考工記)圭竇(傳蓽門圭竇之人皆陵其上)逃
出自竇(有過氏滅夏后相后緍方娠逃出自竇)大竇(先王之大竇)孔食自竇進
(劉季述囚帝少陽院食自竇進)爭水竇(于嶠詆訾趙鳳鳳心銜之而未有以發而嶠與鄰家爭水竇鳳)
(由是左遷嶠)蛇竇(梟驚墮梁蛇走竇韓愈)乾竇(逍遥越坤位詆訐陷乾竇南山詩)私開
四竇(澤不及下涇田獨肥高陵令劉君請杜私竇使無弃流請遵田令使無越制劉禹錫)洩水脉
(白公春遊隂竇洩水脉)一竇之泉(一竇之泉其音清也兹吾方在懸得乎人得乎天吾不知所以)
(然笠澤叢書)不得謁面(陸宣公貶忠州土塞其門家人由於狗竇中州將不得謁面芝田錄)引
泉竇以滌塵垢(文粹許堯佐東林寺碑旁引泉竇以滌塵垢)齊映自竇出(張鎰)
(撫盧龍楚琳亂軍司馬齊映自竇出免)生魚(上元二年秋霖雨連月渠竇生魚志)竹竿接嵌
竇(引注來鳥道杜甫園人送瓜詩)引泉開故竇(柳宗元詩)嵌竇潜洩瀨(杜甫詩遠)
(川通曲流嵌竇潜洩瀨)從水竇入(梁臣劉鄩梁已破朱瑾等悉有兖鄆以葛從周為兖州節度使)
(從周將兵在外鄩乃使人負油鬻城中悉視城中虚實出入之所由者得羅城下水竇可入鄩乃以步兵從水)
(竇入襲破之)
竈(八)(祭附)
白夷竈(傳塞井夷竈)踞竈觚(仲尼讀春秋老𥅆踞竈觚聽之竈觚額也)媚竈(王孫賈曰)
(與其媚於奥寧媚於竈)騷除(史記李斯曰竈上騷除萬世一時也騷音埽)減(孫臏減竈)增(虞詡)
(增竈)曲突(漢書曲突徙薪無恩澤)向栩(後漢向栩性不恒又似狂坐於竈北版屋上)避竈
(莊子云煬者避竈)風吹(李南少明風角女見疾風卒起吹竈突及井泣辭白姑此主爨者當之果卒也)
生䵷(戰國策曰智伯攻晉陽而水之城不没者三版臼竈生䵷人馬相食)無黔突(墨子)竈銘
(李尤曰燧人造火竈)五突(魯連子竈五突分煙者衆矣)祭竈禮有五祀(竈居一焉)孟
夏其祀竈祭先肺(陽氣盛熱外祀之於竈從熱類也)老婦之祭(禮曰竈者老婦)
(之祭盛於盆尊於瓶注老婦先炊器也祭竈以祭先炊也)燔柴於爨非禮也(時多失禮燔於)
(竈祀火神失祀竈之義)孫寶(後漢張忠署孫寶為主簿遂祭竈請比鄰)臘日(後漢隂子方臘日晨)
(炊而竈神見黃羊因祀之三世至識繁昌遂當以臘日祭也)風吹(風吹竈神主婦當死)庶人(祭竈)
天子親祠(李少君言祀竈皆可致神而丹砂可化為黃金黃金成以為器飲食則益夀夀益則海中)
(蓬萊仙者皆可見之封禪則不死黃帝是也於是天子親祠竈焉)又(抱朴子曰孟夏可以祠竈竈神每月)
(晦日上天言人罪狀大者奪紀小者奪算紀三百日算一百日)孔茶竈(陸龜蒙升舟齎束書茶竈筆牀)
(釣具往來)作竈堂中(東夷新羅冬則作竈堂中)厨竈無青煙(李白玉真公主别館詩)
不燭(貧薪不燭竈韓愈秋雨聯句詩)井竈任塵埃(杜甫咏懷)炊稻烹鯉(白公舟行)
(詩床頭有行竈炊稻烹紅鯉)列三四竈(王彦伯醫既著列三四竈煮藥於庭老幼塞門來請彦伯)
(指曰熱者飲此寒者飲此風者氣者飲此皆飲而去出唐語林)壤子(竈神名出酉陽雜爼)竈有馬
(狀如促織穴於竈側俗有謂竈有馬足食之兆酉陽雜爼)擇日以祀(竈之煬者請新之又請擇日以)
(祀之曰竈在祀典聞之舊矣祭法曰王為羣姓立七祀其七曰竈達於庶人立一祀或立戸或立竈飲食之事)
(先自火化生民以來頼之孫樵文)竈鬼以時錄人功過(此出漢武時方士之言室暗不)
(欺屋漏不愧雖歲不一祀其誣我乎同上)竈神名隗狀如美女(酉陽雜俎竈神名隗狀如)
(美女又姓張單字子郭夫人字卿忌有六女皆名察)竹齋燒藥竈(杜甫寄高岑詩)丹竈熾
東序(元稹)
車(九)(造車戎車)(美車使車)(覆破騁車)(同載無車)
(借車)(走馬車附)
白肇牽(車牛)同軌(車同軌)以爾車來(詩)大車(轞轞)載馳(載驅)不馳
不驅有車(轔轔)脂轄巾車(巾車王車官也)流水(漢書車如流水馬如龍)
立而至秦(慎子曰行陸者立而至秦有車)任重致遠百兩(之子于歸百兩御之)
十乘(元戎十乘以先啓行)棘軸(史記狶膏棘軸所以為滑也不能運方穿)任載(持重)致千
里(莊子曰軸不運而致千里)載物服箱公車(周禮巾車掌公車之政令公官也)
退與人謀(周禮輈之和也進則與馬謀退則與人謀注云言車進退之易與人馬之意相應此為輈)
(之善所致也)勸和馬力(言輈和勸馬用力)壹取(周禮馬力既竭輈猶能壹取焉)象天
地日月(軫之方象地蓋之圓象天輪輻三十象日月)牽傍(車轅之外輓牛曰牽傍)乘殷
(之輅)命車(九命三命而賜車馬也禮)獻車(獻車馬者執策綏禮)暢轂(詩文茵暢轂謂長轂也)
有棧之車(行彼周道)役車其休(庶人車也言農功畢)匪車(朅兮疾車)五楘梁
輈(梁輈上鈎衡)長者轍(陳平門多長者轍)魚軒蓽路(柴車)車甚澤(澤美)
(也)鍥軸(陽虎盡借邑人之車鍥其軸鍥刻也)借車(見上)爭車(公孫閼與穎考叔爭車考叔挾)
(輈以走子都逐之不及)輦車駕輦五輅(金輅玉輅象輅革輅木輅)夏縵(卿乘)
(也)墨車(大夫乘)棧車(士車)役車(庶人車)行陸(作車以行陸)察車自輪
始一器而工聚者車為多推轂(漢書)還轅(輿不及還轅)轂擊
(車馳轂還擊)六飛(袁盎曰陛下馳六飛)熊軾(後漢列侯伏熊軾皂蓋)虛左(魏公子乘車虛)
(左自迎侯生)戲車(衞綰以戲車為郎)驢車(張楷公超家貧無業常乘驢車至市賣藥足給而還)
(又薊子訓常乘驢車)上殿(魏鍾繇有膝疾拜起不便時華歆亦以高年有疾帝皆使乘輿上殿)壹馬
(鮑宣子都為豫州牧郭欽奏宣行部乘傳去法駕駕壹馬舍宿鄉亭坐免罪)賜車蓋(黃覇字次公任)
(揚州刺史宣帝下詔賜車蓋特高一丈别駕主簿車緹油屏泥於軾前以章有德)褰帷(見刺史門)葦
車(袁閎夏甫為沛相乘葦車)柴車(謝夷吾堯卿遷鉅鹿守行春乘柴車刺史上其儀序失中損國典左)
(遷為下邳令)羊車(晉輿服志護軍羊琇輒乘羊車司隸劉毅劾其罪)官給(太康四年詔依漢故)
(事給九卿朝車駕駟馬及安車各一乘詔諸尚書軍校加侍中常侍者皆給傳車給劍得入殿省與侍臣相隨)
雨隨車(漢百里嵩事見雨門注)牛車(漢初將相或乘牛車)乘入宫殿(車千秋年老上)
(憂之朝見得乘小車入宫殿因號車丞相)德車結旌(德車乘車也結謂收斂不飾)車中不
内顧舍車而徒(易)造車轉蓬(淮南子聖人觀轉蓬而為車)椎輪(文選)
(夫椎輪為大輅之始大輅寧有椎輪之質)伐輪(坎坎伐輪伐輻)有車之用(三十輻共一轂當其)
(無有車之用)象日(文子曰轉輪而無窮象日月之運行)輪轅之材(文選)遵途(合轍)季
材(穉材也以柔靭故為車也)作車(以行陸)聚工(一器而聚工者車為多)樸屬(凡察車之)
(道欲其樸屬不樸屬無以為完久)微至(不微至無以為蹙速也注謂輪圓甚則著地微少也蹙速疾行)
(貌)三材(輪人為輪斬三材必以其時三材既具巧者和之注三材轂輻牙)利轉(轂者以為利轉)
(也輻者以為直指也牙者以為固抱也牙音訝謂車網)幎爾(莫歷反輪貌)揱爾(音消輻貌皆謂)
(其美)容轂必直(轂之為容取之於直)揉輻必齊(揉以火矯之取之於直)杼以行
澤侔以行山(凡為輪行澤者欲杼之行山者欲侔之杼以行澤則是刀以割塗故塗不附侔以行)
(山則是摶以行石也輪雖弊不甐於鑿摶徒端反注杼謂削薄也侔厚也摶亦厚也弊盡也甐動之也)平
沉必均(謂以輪沉於水考其輕重四平)輈有三度(國馬之輈深四尺有七寸田馬之輈深四)
(尺駑馬之輈深三尺有三寸)軸有三理(一者為美無節目也二者以為久堅刃也三者以為利滑)
(密也)揉輈(凡揉輈欲其遜而無弧深)輈欲頎典(頎苦狠反典讀為殄)輈欲弧而無
折經而無絶(太深則折經亦謂順理也進則與馬謀退則與人謀)勸登馬力(注登上也)
(謂輈和勸馬用力也馬力既竭輈猶能取焉注正馬取道喻易進)人謀馬謀契需
袵弊軫方(軫之方以象地蓋之圓以象天周禮)奚仲(薛祖奚仲居薛以為夏車正掌車之)
(官)庳車使高(史記孫叔敖為楚相俗好庳車楚王以為不便馬欲下令使高其車相曰令數下人)
(不知所從王必欲高車臣請教閭里使高其梱乘車皆君子君子不能數下車從之半歲民悉自高其車此不)
(教而人從化也)司南車記里車(晉輿服志司南記里諸車過江亡失制度而謝安率意造)
(焉及獲京師舊輦形制無差)千里振策(終不契需)五馭和鸞(罕能反覆)既勸登
於馬力(亦退與於人謀)美車服美不稱(傳曰慶季之車不亦美乎叔孫曰服美不稱必)
(以惡終美車何為)美澤可鑑(慶封獻車於季武子美澤可鑑展莊叔見之曰車甚澤人必瘁宜其)
(亡也)不飾(闔廬舟車不飾儉也)七香五雲(並美車名)如輊如軒(詩戎車既安如輊如)
(軒)疾驅於通道大都(詩序)載驟駸駸(詩)過國如歷塊(晉阮裕有)
(好車有人葬母意欲借不敢言裕聞歎曰有車使人不敢借何以車為遂命焚之)紺轅(翠轂)車不
雕幾(謂國家靡弊也周禮)鮮車(後漢向栩甫興狀若狂生好被髮裸足或騎驢入市乞匄後徵拜趙)
(相及之官時人謂其必脫素從儉而栩更乘鮮車御良馬世疑其始偽也)宜稱朱轓(漢詔吏者人之)
(師也車服宜稱六百石以上皆長吏也而與民無異令二千石朱兩轓千石至六百石朱左轓)流水(馬皇)
(后見親戚車如流水馬如龍甚不悅)茱萸輞(石崇作及白槐之輻)黜車(子駟黜豐止車曰爾非禮)
(也注過制)覆破僨濟(鄭伯之車奔于濟僨風飄入濟水也)載輸爾載(詩曰載輸爾載輸墮)
(也)棄爾輔(詩曰其車既載乃棄爾輔)無輗(論語)脫輻(傳車脫其輻不利行師)說輹
(易曰輿說輹)摧輪(魏武帝時北登太行山羊腸坂詰曲車輪為之摧)前覆後戒(漢書前車)
(覆後車戒)或載或隳(老子)折軸(史記羣輕折軸)毁折(周禮謂車損也)敝車(故敝之車)
勞薪(荀勖食知破車脚為柴)恥弊車(見同載門)將泛駕(泛覆也)中道而廢
輔車既不相依(脫輻如何前進)同載同載而歸(文王得吕望為師乃同載)
(而歸)虛左以迓(信陵君聞侯嬴乃虛左以迓執轡親御)共載均茵憑(汲黯與周陽由)
(同列共車未嘗敢均茵憑)惠而好我(攜手同車)耻敝車(董允少與費褘齊名許靖喪子允父)
(和與褘同會其葬父和遣開後鹿車給之允有難色褘便前上和謂允曰始吾嘗疑汝於禕而今而後吾意了)
(矣)兄弟也(張骼謂宛射犬曰公孫同乘兄弟也注云同乘之恩若兄弟也)監令(晉和嶠為中書)
(令荀勖為監舊監令同車嶠嫉勖諂乃先登專坐不容勖勖乃自備車自此始異車)王徽之(嘗從桓冲)
(行遇雨因下馬排入冲車謂曰公豈獨擅一車)獻帝與趙温同車(後漢獻帝西都與侍中趙)
(温同輿輦至長安封江南侯為司空温字子柔)天子不與同姓同車(與異姓同車不同服)
(禮以朝服異也)夏侯惇(魏太祖與夏侯惇同車載諸將無得比也)戎車十乘(元戎十乘)
(以先啓行)左輪(朱殷)小戎(戎車)輕車即戎(輕車疾者以即戎同禮也)不鬻(禮兵車不)
(中度不鬻於市)不式(兵車不式尚威武也)武車綏旌(綏謂張也武車兵車)戰車(晉馬隆孝)
(興討羌依八陣圖作偏箱車地廣為鹿角車營路狹則為木屋施於車上且戰且前弓矢所及應弦而倒)
使車埋輪(張綱為御史在八使之中埋輪於洛陽都亭云豺狼當道安問狐狸遂劾梁冀也)使
者車軺車(並使車)攬轡(慨然有澄清天下之志)軺傳(晉輿服志軺車古之將軍)
(車也一馬曰軺車二馬曰軺傳車漢貴輜軿而賤軺車晉重軺車而賤輜軿)騁車翹翹(車乘)
(招我以弓豈不欲往畏我友朋)軟輪(蒲輪安車)公車為駕(漢龔勝曰竊見國家徵毉巫皆備駕)
(徵賢者亦宜為駕上曰大夫乘私車來耶勝曰唯唯)無車彈鋏(馮煖彈鋏歌曰長鋏歸來乎出)
(無車)徒行(語顔回死顔路請子之車以為之槨子曰以吾從大夫之後不可以徒行)蔡誼(以明經給)
(事大將軍幕府無車嘗步行衆門下好事者相合為買犢車)借車借車(東方朔為尚書從公)
(孫宏借車)借邑人車(陽虎囚於西鄙盡借邑人之車鍥其軸麻約而歸之注鍥刻也)走馬
車入國不馳(馳恐藺人)䘏勿驅(禮記國中以策篲䘏勿驅塵不出軌注謂不馳也)子
有車馬(弗馳弗驅)塵不出軌(見上注)長楸(詩走馬長楸閭)馳騁知禁
蹍市人之足(莊子蹍市人之足則辭以放傲兄則傴大親則已矣)章臺街(張敞為京兆尹)
(走馬章臺街)馳六飛(袁盎曰陛下馳六飛)賭逐射(田忌數與齊諸公子馳逐重射孫子曰臣)
(能令君勝與君及公子賭千金孫子曰以君之下駟與彼上駟君以上駟彼以中駟君以中駟彼以下駟卒得)
(王千金)過華臣之門必騁怒馬(注林楚及衢而騁)孔乘小輿(濮恭王恭)
(帝以泰大腰腹聽乘小輿至朝)金根(趙國莊懿公主下嫁魏博節度使田緒厭翟敝不可乘以金根代之)
易銅(萬夀公主下嫁鄭顥舊制車輿以鐐金為飾帝曰我以儉率天下宜自近始易以銅)命升金
輅(裴寂太宗命寂與長孫無忌升金輅寂辭帝曰公有佐命勲無忌宣力王室非二人誰可參乘者遂同載)
(歸)步輿(李綱以足疾賜步輿聽乘至閣)登輿夾侍(李多祚帝祠太廟特詔多祚與相王登輿)
(夾侍)肩輿入殿(房元齡病稍間詔許肩輿入殿)肩輿以朝(韋思謙轉納言辭疾不許肩輿)
(以朝聽子孫侍)三衞挾輿(襄邑恭王神符以足不良太宗令乘小輿入紫微殿三衞挾輿以升)肩
輿至中書(崔祐甫被疾詔肩輿至中書卧而承旨)許乘入殿中(禇無量復故官以耆)
(老隨仗聽徐行又為設腰轝許乘入殿中)一乘(賈敦頤入朝常盡室行車一乘敝甚不知其刺史也)以
牛駕車(劉子元皇太子將釋奠國學有司具儀從臣著衣冠乘馬魏晉後以牛駕車江左尚書郎輒輕)
(乘馬則御史劾治顔延年罷官乘馬出入閭里世稱放誕此則乘馬宜從䙝服之明驗)宦士肩舁
以見(李叔明後朝京師以病足賜錦輦令宦士肩舁以見)七寶輿(崔寧嚴武奏為漢州刺史吐蕃)
(引雜羌寇西山於是武遣寧將而西既薄賊城城皆累石不得攻惟東西不合者丈許諜知之乃為地道再宿)
(而拔拓地數百里虜衆驚相謂曰寧神兵也及還武大悅装七寶輿迎入成都以誇于軍)朱輪華轂
(武平一上言臣一宗階三等家數侯朱輪華轂過許史梁鄧遠甚)送車二乘(陸長源為汝州刺史)
(送車二乘曰吾祖罷魏州車一乘而圖書半之吾媿不及先人云)紅網朱網畫香車(楊復)
(恭帝問游幸費對曰聞懿宗以來每行幸無慮用錢十萬金帛五車十部樂工五百犢車紅網朱網畫香車百)
(乘諸衞士三千凡曲江温湯若田獵曰大行從宫中苑中曰小行從帝乃詔類減半)輜軿車(五代史王)
(出入閭里乘輜軿車)錦車繡輿(李蔚傳咸通十四年迎佛骨鳳翔京師錦車繡輿載歌舞從之)乘
黃金輿(黃巢乘黃金輿衞者皆繡袍華幘陷京師自入春明門)牛不能引(明皇雜錄上將)
(幸華清宫貴妃姊妺競飾車服各為一犢車展以金翠間以珠玉一車之費不啻數十萬既成甚重而牛不能)
(引)醉輿(申王每至冬月醉即使宫妓將錦綵兜子舁歸寢室本宫呼醉輿出開元遺事)䨇轂長
轅礙荆棘(緣崗入澗投田家張籍羈旅行)輕轂(韋蘇州)車鬭風(元稹連昌宫)鈿
車珠映(摭言)三輪車(蜀林知元所居有茂林修竹為山石之娛嘗駕三輪車命童牽之隨意所)
(止九國志)大車揚飛塵亭午暗阡陌(李白古風)凡天子之車(唐車服志)
(凡天子之車曰玉輅者祭祀納后所乘也青質玉飾末金輅者饗射祀還飲至所乘也赤質金飾末象輅者行)
(道所乘也黃質象飾末革輅者臨兵廵守所乘也白質鞔以革木輅者蒐田所乘也黑質漆之五輅皆重輿左)
(青龍右白虎金鳳翅畫龍文鳥獸黃屋左纛金鳳一鈴二在軾前鸞十二在衡龍輈前設鄣塵青蓋三層繡飾)
(上設博山方鏡下圓鏡樹羽輪金根朱班重牙左建旂十有二旒畫升龍其長曳地青繡綢杠右載闟戟長四)
(尺廣三尺黻丈旂首金龍銜錦結綬及緌帶垂鈴金鑁方釳押翟尾五焦鏤鍚鞶纓十二就旌旗蓋鞶纓皆從)
(輅質唯蓋裏皆用黃)五輅皆有副(耕根車者耕籍所乘也青質三重蓋餘如玉輅安車者臨奉所)
(乘也金飾重輿曲壁紫油纁朱裏通幰朱絲絡網朱鞶纓朱覆髮具絡駕赤駵副輅耕根車安車皆八鸞四望)
(車者拜陵臨弔所乘也制如安車)屬車十乘(一曰指南車二曰記里鼓車三曰白鷺車四曰鸞旗)
(車五曰辟惡車六曰皮軒車七曰羊車與耕根車四望車安車為十乘行幸陳于鹵簿則分前後大朝會則分)
(左右)皇后之車六(重翟車厭翟車翟車安車四望車金根車)皇太子之車三(金輅)
(軺車四望車)親王及武職一品有象輅(青油纁朱裏通幰朱絲絡網)二品
三品有革輅(朱裏青通幰)四品有木輅五品有軺車(皆碧裏青偏幰)
(象飾朱班輪八鸞左建旂畫升龍右載闟戟革輅木輅左建旜軺車曲壁碧裏青通幰諸路朱質朱蓋朱旗朱)
(班輪一品之旜九旒二品八旒三品七旒四品六旒鞶纓就亦如之三品以上珂九子四品七子六品以下去)
(通幰及珂王公車輅藏于太僕受册行冊命廵陵昏葬則給之餘皆以綺代車以上並車服志)衆車之
用具(任而安之者箱達而行之者輪常中者軸挶而固者蚤長而撓進不罪乎馬退不罪乎人者轅却暑)
(與雨蓋敬而可伏者軾服而制者馬若牛然後衆車之用具柳文說車)高以遠乎汚若蓋
下以成乎禮若軾(其為工也攻果若恢其量若箱周而通之若輪守大中以動乎外而不變)
(乎内若軸攝之以剛健若蚤引焉而宜御乎物若轅高以遠乎汚若蓋下以成乎禮若軾險而安易而利動而)
(法則庶乎車之全也)車畜雷(杜甫朝獻太清宫賦)名馬工車(叛臣贊蒼頭女奴名馬工車惴)
(惴常畏捕取)乘庳車舍他所(宋璟張易之初冀璟出則劾奏誅之計不行乃伺璟家㛰禮將)
(遣客刺殺之有告璟者璟乘庳車舍他所刺不得發)
舟(十)(造舟路戰舡開水附)(覆舟)(御舡)
白濟巨川(若濟巨川用汝作舟楫書)藏夜壑(莊子夫藏舟於壑謂之固矣然而夜半有力者)
(負之而走昧者不知)汎彼(柏舟在彼中河)一葦(誰謂河廣一葦杭之)汎汎(楊舟載沉載浮)神
仙(後漢郭林宗自京師歸諸儒送至河上林宗唯與李膺同舟而濟衆賓望之以為神仙)坐而至
越(慎子曰行海者坐而至越有舟故也)鷁舟(淮南子龍舟鷁首)青雀(舟名)鳥舟(七命曰乘)
(鳥舟兮為水嬉)艅艎(吳王敗楚獲吳之乘舟名艅艎)不繫(汎兮若不繫之舟)任重致遠
篙工(楫師榜人)水行(老子)利涉(大川)涉川(行海)川惟設險(舟以濟人)持
載一葉(桂葉舟)千艘(萬舸)臭厥載(書曰若乘舟汝不濟臭厥載)行舟(書罔水行)
(舟言丹朱無道習於無水行舟)荃橈(桂櫂蘭栧並見楚辭)布帆(錦纜)檜楫(松舟)作舟以
行水(周禮)虛舟(莊子)同舟而濟(胡越何患乎異心)容舠(誰謂河廣曾不容舠小舡)
舳艫(千里)繒帛維舟(吳甘寧輕俠以繒帛維舟去則割棄之以示奢也)紼纚維之
(泛泛楊舟紼纚維之)隱遁乘桴(子曰道不行乘桴浮於海)扁舟(句踐既滅吳范蠡乘扁舟)
(泛五湖)仙槎(海客犯牛斗)野人之船(晉郭翻字長翔乘小船歸武昌安西將軍庾造之以)
(其船狹小就引大船翻曰使君不以鄙賤而辱臨之此固野人之船)櫂船(漢鄧通以櫂船為黃頭郎)土
舡(晉書曰昔武落鍾山崩有石穴二其一赤如丹其一黑如漆有一人出赤穴者名務相出黑穴者凡四姓)
(又五姓爭為神以土為舡雕畫之浮者以為廪君務相舡獨浮遂稱廪君)船相避(虞翻仲翔行逢糜芳)
(人謂翻避將軍船翻曰失忠與敬何以事君傾人二城稱將軍可乎芳闔戸不應)刻舟(求劍)孝廉
船(劉惔真長為丹陽尹張憑長宗詣惔惔留宿明旦還船須臾惔出傳教見張孝廉船召同載之)為梁
(詩造舟為梁)操舟(莊子顔回問仲尼曰吾嘗濟乎觴深之泉津人操舟若神吾問曰操可學乎曰可善)
(游者數習而後能)金人乘船(瑞圖王者德茂則金人乘船遊王後池)泛棹扣枻
(輕枻縱枻)秤象(蒼舒以舟秤象)得失(韓子曰千鈞得舟則浮錙銖失舟則沉非千鈞輕而錙銖重有)
(勢之與無勢)舟非水不行(水入舟則舟没君非民不治民犯上則君危)造舟刳
木(易曰聖人刳木為舟剡木為楫以濟不通以利天下)五覆(月令季春命有司覆舟五覆五反乃告舟)
(備天子乃乘舟)不飾(闔廬舟車不飾)乃告舟備(見上注)舳艫千里(舟之前後)落
葉(古者觀落葉因以為舟)作舟(以行水)修艦(晉王濬拜益州修艦作大船連舫方一百二十)
(步受二千人為城起樓櫓四門其上皆馳馬往來又畫鷁首怪獸於船首以懼江神舟楫之盛自古未有造船)
(於蜀柹蔽江而下將伐吳)造舟(為梁)吳子觀舟(左氏曰吳伐越獲俘以為閽使守船吳子餘祭)
(觀舟閽人以刀殺之)戰船焚舟(秦伯伐晉濟河焚舟)戈船(漢武作昆明池以習水戰中有)
(戈船樓船百般上建樓櫓戈矛四角垂幡髦旌葆麾蓋)樓船(漢楊僕征南越為樓船將軍)青龍
飛鷰(戰艦名)蒼鷹赤雀鐵軸牙檣(並戰船名)船械(晉朱)
(伺擊賊開諸船底以水淹之名為船械伺傷退入船從底沉行五十步乃逸)以運船為戰艦
(陶侃以運船為戰艦或言不可侃曰以官物討官賊)試船没(見溺門)覆船覆舟(家語)
(夫水所以載舟亦所以覆舟)懼(齊侯與蔡姬乘舟于囿蕩公公懼變色禁之不可)載沉(載浮)魚
吞(鯨魚吞舟)風波(漢書渡江河無楫中流而遇風波船必覆之)積羽沉舟(史)漂蕩
(沉溺)顛覆膠舟御船五覆始乘(月令季春天子命有司覆舟五覆五反乃)
(告舟備具于天子焉天子始乘舟有司船官也覆反者慎之至也)魚跳(武王伐殷有白魚跳入王舟)
龍負(夏禹南渡江黃龍負舟)濟汾(泛樓船汾河漢武帝)諫御船(漢成帝酎祭出便門欲御)
(樓船薛廣德諫宜從橋免冠曰陛下不聽臣言臣自刎以血汚車輪上乃止)試御舟(遇風波見溺門)
開水路鑿離堆(溝洫志蜀守李冰鑿離堆穿二江城都中皆可船行百姓享其利往往引)
(水溉田)引渭水(鄭莊當時引渭水渠傍南山下漕粟為便上為然乃穿三歲方通)通褒斜
(溝洫志有人上書欲通褒斜道行漕言褒水通沔斜水通渭可以船行漕漢中上發數萬人作褒斜而水多湍)
(石不可漕也)開漕引擘華山(擘山以通河流)鑿砥柱(大禹鑿砥柱為三門)濬川
之功泛舟之利揣高卑(議遠近)舟師造戰船(見上注)孔舟艦
相屬(李勣翟讓為盜往從之說曰宋鄭商旅之會御河在中舟艦相屬往邀取之可以自資)五百
艘(閻立德即洪州造浮海大航五百艘遂從征遼)幾壞(歸崇敬册立新羅使海道風濤舟幾壞衆驚謀)
(以單舸載而免答曰合共舟數十百人我何忍獨濟哉少頃風息)競渡舟(張仲方帝時詔王播造競)
(渡舟三十艘仲方見延英論諍堅苦帝為減三之二)樓艦(韓滉遷浙東西觀察使造樓艦三千柁以舟師)
(由海門大閱至申浦乃還)以二小舸趨官(楊收貶端州司馬吏具大舟以須收曰方謫去可乎)
(以二小舸趨官)以舟千二百柁入蛉子湖(楊行密封吳王天祐二年王彦章李德誠)
(拔潤州殺安仁義以王茂章為潤州團練使聶彦章等率舟師伐殷攻岳州許德勲詹佶以舟千二百柁入蛉)
(子湖&KR0008;山之南為木龍鏁舟夜徙三百舸斷楊林岸彦章入荆江將趍江陵佶躡之德勲以梅花海鶻迅舸進)
(斷木龍舟蔽江車弩亂發執彦章溺死萬人殷釋彦章還德勲謂曰為我謝吳王僕等數人在湖湘不可冀也)
巨艦堂皇悉備(成汭青州人天復三年帝詔淮南節度使楊行密圍鄂州朱全忠使韓勍救之)
(諷汭與馬殷當彦威犄角汭身自將而行為巨艦堂皇悉備行至公安卜不吉欲還楊師厚曰公舉全軍中道)
(還何以見百姓汭乃行)野艇(纔留野艇語)浮家泛宅(張志和顔真卿為湖州刺史志和來)
(謁真卿以舟敝漏請更之志和曰顧為浮家泛宅往來苕霅間辯捷類如此)拏野人船(張伯儀李)
(希烈反賊追及奮力以禦之兩刃相嚮不得下會救至免至漢水拏野人船以達沔州)索民挽繂
(何易于為益昌令縣距州四十里刺史崔朴常乘春與賓属泛舟出益昌旁索民挽繂易于身引舟朴驚問狀)
(易于曰方春百姓耕且蠶惟令不事可任其勞朴愧與賓客疾驅去)著宫錦袍坐舟中(李白)
(嘗乘月與崔宗之自采石至金陵著宫錦袍坐舟中旁若無人)泛舟飲餞(歐陽詹泉州晉江人常衮)
(罷宰相為觀察使詹與羅山甫同隱潘湖往見衮衮奇之辭歸泛舟飲餞)獲鬭艦千艘(蕭銑遣將)
(文士引拒孝恭戰清江口孝恭大破之獲鬭艦千艘)泛舟海池(尉遲恭隠太子死時帝泛舟海池秦)
(王命恭不解甲趨行在帝驚曰今日之亂為誰爾來何耶對曰秦王以太子齊王作亂舉兵誅之恐陛下不安)
(遣臣宿衞帝悅)與侍臣泛舟苑池(閻立本初太宗與侍臣泛舟苑池見異鳥容與波上悅召)
(立本侔狀)請御船(韋安石中宗幸安樂公主池主請御船安石曰御輕舟乘不測非帝王事乃止)鶩
没鑿舟(高仁厚陳敬暄與仁厚謀曰秀昇未禽公能破賊當以東川待公詔拜行軍司馬仁厚聞賊儲)
(械子女皆在屯乃以銳兵瀕江伐木頽水礙舟道負岸而陣使游軍逼賊久不戰則夜以千卒持短刀彊弩直)
(薄營火而譟之秀昇率舟兵救火仁厚使人鶩没鑿舟皆沉)拏飛艫入其軍(張雄傳馮宏鐸)
(大敗收殘士欲入海行密懼復拒遣人迎犒東塘好謂曰兵有勝負今衆尚彊乃自棄于海奈何吾府雖隘尚)
(可以居若欲揚州我且讓公宏鐸舉軍盡哭行密拏飛艫不持兵入其軍執宏鐸手慰勉遂以歸)龍舟
畫舸(前蜀王衍乾德二年北廵狩至于西縣其還也自閬州浮江而上龍舟畫舸照耀江水)輕艫
循流下(安祿山之還至淇門輕艫循流下萬夫挽繂而助日三百里)舟檝皆飾金寶
(南蠻驃)帛舫水嬉(許景先為刺史治虢州有治行詔宰相盛具奏太常樂帛舫水嬉)綵艦
(順宗為皇太子侍宴魚藻宫張水嬉綵艦宫人為櫂歌衆樂間發德宗驩甚顧太子曰今日何如太子誦詩好)
(樂無荒以為對)輕艫緩棹(權德輿岐國公郊居記輕艫緩棹㳂洄上下)凌風舸(唐杜陽編)
(處士元藏幾達滄洲既久忽思中國洲人遂製凌風舸以送之激水如箭不數日達東萊)大艎偶舫
(帝决取虜故詔越州都督治大艎偶舫以待出唐高麗傳)齊山絶海(荆南成汭造巨艦一艘三年而)
(成號曰和州載又有齊山絶海之名華狀可知出摭言)儆舟(劉子浮于汴涉淮而東亦既釋紼纚榜人)
(告予曰方今湍[泳-永+旱]而舟艦宜謹其備以虞焉繇是袽以塞之灰以墐之㪺以乾之儆舟)偃檣弭櫂
(偃檣弭櫂次于淮隂同上)小舟若鳬鴈大舟若鯨鯢(李白送族弟詩)舟艫津
湊(張延賞傳)連檣挾櫓(韋堅)游舸(羅洪信)棹歌搖艇月中尋(李白江上)
煙艇(杜甫)軒輊泛浮(亦有輕舟軒輊泛浮劉禹錫望楚賦)竹葉舟(陳季卿家于江南舉)
(進士不成常訪僧于青龍寺遇僧它適有終南山翁亦候僧歸東壁有寰&KR0801;圖季卿乃尋江南路而長嘆曰得)
(自渭泛河達于家亦不悔山翁笑曰此不難致命僧僮折階前一竹葉作舟置圖上季卿熟視久之稍覺渭水)
(波浪一葉漸巨席帆既張恍然若登舟旬餘至家一更復登舟泛江遵舊途而去復遊青龍寺見山翁尚擁褐)
(而坐季卿曰非夢乎山翁曰六十日當自知爾後季卿妻子自江南奔來謂季卿厭世矣妻曰某日歸是夕題)
(詩於西齋及留别二章始知非夢出異聞實錄)人疑天上坐樓船水淨霞明兩
重綺(李白江上贈竇長史聞道青雲貴公子錦帆遊戲西江水人疑天上坐樓船水淨霞明兩重綺)利
檝(馳深鼓利檝韓愈遠遊)
白孔六帖卷十一
