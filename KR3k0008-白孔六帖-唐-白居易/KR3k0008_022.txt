白孔六帖卷二十二唐白居易原本
宋孔𫝊續撰
貴(一)貧(二)
賤(三)志節(四)
隠逸(五)徵聘(六)
貴(一)(爵位附戒懼貪貴)(驕佚)
白人之所欲(子曰冨與貴是人之所欲不以其道得之不處也)尊貴(傳曰人是以能尊其)
(貴貴是以能守其業)常尊(貴有常尊)在天(冨貴在天)金張(漢功臣家唯金張二人親近貴寵比)
(於外戚)許史(許氏史氏皆漢之外戚並重矦累將窮富極貴)冠盖(如雲)貂蟬飛翠
緌(拖鳴玉)念榮身以庇族(無欲實難)思絜已而立身(非道不處)衣錦
(漢書冨貴不歸故鄉如衣錦夜行)紆青(拖紫)綰玉(鏘金)榮曜(繁華)議貴(周禮)暴貴
(禮)崇高莫大於冨貴西園待士(筵列八珍)東閣迎賓(樽浮九醖)
爵位青紫之秩七葉(左思詩云金張籍舊業七葉珥漢貂)五侯(漢成帝同)
(日封舅五人為列侯)垂三組(漢楊僕為樓船將軍梁使歸家懷銀黃垂三組以誇鄉里)佩六印
(蘇秦歸洛陽佩六國相印)朱輪十人(漢楊惲書曰惲家全盛時乘朱輪十人)一門三后
(後漢梁冀一門三后)六葉九公(荀卿子家傳六葉九公)漢廷七貴(周禮九命)百乘
之家(卿大夫也)萬石君(石建父子)珥貂七代(金張)九遷四至(九卿)三
入(承眀廬)席寵(尚書)代綰青螺(門傳朱紱)四代五公(後漢袁氏)戒懼
寵辱若驚(老子曰得之寵辱失之若驚)知懼思降(傳貴而知懼懼而思降既登而求降)
(階智人也不在程鄭)浮雲(不義而冨且貴於我如浮雲)不處(不以其道得之不處也)邦無
道(冨且貴焉耻也)必毁(盈必毁天之道)持盈好禮(冨貴而好禮則不驕不淫)不慊
(禮曰聖人之制冨貴也使之冨不足驕貴不慊於上慊恨不滿貎口斂反)辭貴(君子辭貴不辭賤)三
命益恭(傳三命益恭故鼎銘曰一命而僂再命而傴三命而俯正考父也)身退(功成名遂身退)
(天之道)去甚(聖人去甚去奢去泰)下人(家語以冨貴而下人何人不與)物惟惡盛(神亦)
(害盈)知止(知足)寡悔(寡尤)有寵辱之驚(老子)無喜愠之色(令尹子文)貴
而能貧(懼以知降)鄭子張黜官(傳鄭子張有疾使黜官歸邑曰貴而能貧可以後亡二三)
(子生在敬戒不在冨也君子曰善戒之)齊晏嬰辭邑(見誡冨門)寵辱必驚(已而無愠)
止足(史蔡澤曰吳君白起越大夫種功成不去禍至范蠡知止足超然避世長為陶朱公孰見與禍至忍)
(不能離疑不能决云云應侯曰吾聞欲而不知止則失其所欲也)成功之下(不可久處)不過
六百石(後漢邴渙兄曼容亦飬志自修為官不過六百石輒自免去)張良曰(家世相韓及韓)
(滅不愛萬金之用為韓報仇彊秦天下震動今以三寸舌為帝者師封萬戶侯於良足矣願棄人間事欲從赤)
(松子游乃學道引欲求輕舉也)疏廣(謂受曰知足不辱遂乞骸骨歸)驕佚處樂(子曰不仁)
(者不可以長處樂)不驕(君子泰而不驕)恃寵(子太叔曰無怙冨無恃寵)繇禮(尚書世禄之家)
(鮮克繇禮)其亡(傳戍也驕其亡乎公叔戍也)斯亂(驕斯亂)充詘(禮不充詘於富貴充詘喜)
(失節貎)服文采(而驕易生)食膏粱(而性難正並見上注)持盈(老子)遺咎(冨貴而驕)
(自遺其咎)期驕(位不期驕見上注)聖人去泰(君子戒盈)代禄(之家)伯有侈(不能)
(久矣)公孫驕(其將亡乎)宣驕(崇多)貪貴進取(狂者進取)志不可滿
知足(不辱知止不殆)躁求(苟得)曼滿之欲為卿且聞及禍(傳鄭公子曼滿)
(與王子伯廖語欲為卿伯廖曰無德而貪後鄭人果殺之)駟秦不守其位終見伏誅
(傳駟秦冨而侈嬖大夫也而常陳卿之車服於其庭鄭人惡而殺之子思曰不守其位而能終者鮮矣)不
義而貴(無德而禄無德而貪)逞無疆之欲争名(於朝)敗度(欲敗度)以
徼大利(必有近憂)貪冐之人(將寘力焉)禮不縱欲(人亦惡盈)罪莫大於
可欲不以義制(將由惡終)無以寵利居成功(謂貪而不退也)貪以
敗官(為墨)受爵不讓(詩)朝廷之位讓而就賤(禮)暴貴伐
檀(詩刺在位貪鄙無功受禄也)知進而不知退孔貴震當世(裴寂拜右僕射)
(入閣則延卧内言無不從呼為裴監不名也貴震當世)世榮其貴(高士廉遷尚書右僕射士廉三)
(世居此官世榮其貴)竇抗(帝貴退入卧内從容談笑及平生歡)得君日貴盛(虞世基得君日)
(貴盛妻妾被服擬王者而世南躬貧約一不改)天將冨貴此翁(劉仁軌始仁軌任帶方州謂人)
(曰天將冨貴此翁邪)習於貴者傲(柳澤上書云)郝許(郝處俊與舅許圍師同里俱宦達鄉)
(人田氏彭氏以高貲顯故江淮間為語曰貴如郝許冨如彭田)進爵為公(劉仁軌進爵為公子及兄)
(子授上柱國者三人州黨榮之)引升御榻(帝或引升御榻呼為蕭郎)萬石張家(張文瓘四)
(子潜魏州刺史沛同州刺史洽衞尉卿涉殿中監父子皆至三品時謂萬石張家)冠蓋騶哄相
望(崔琳長子儼諫議大夫其羣從數十人自興寧里謁大明宫冠蓋騶哄相望)驕奢起於親
貴(柳澤上書驕奢起於親貴紀綱亂於寵倖禁之於親貴則天下從制之於寵倖則天下畏)驕盈貴
奢可戒不可恃(漢陽公主嘗誨諸女曰先姑有言與若皆帝子驕淫貴奢可戒不可恃)在
清要(岑羲兄獻為國子司業仲翔陕州刺史仲休商州刺史兄弟子侄在清要者數十人)儀物貴
甚(蕭嵩子衡尚新昌公主嵩妻入謁帝呼為親家儀物貴甚)眷禮卓異(狄仁傑眷禮卓異時無軰)
(者)職宦光顯(裴席帝常從容曰公華胄職宦光顯)厠跡名臣垂榮無窮(高竇)
(贊曰高竇雖緣外戚姻家然自以才猷結天子厠跡名臣垂榮無窮)貴不期驕(魏徵曰貴不與驕期)
(而驕自至冨不與奢期而奢自至非徒語也)恩寵過幸數入禁閫(唐休璟檢校安東都)
(護時中宗為皇太子休璟將行進啓曰易之兄弟恩寵過幸數入禁閫非人臣所宜願加防察)四第同
時列戟(韋斌拜銀青光禄大夫時陟守河東而從兄宙為右金吾衞將軍縚為太子少師四第同時列)
(戟衣冠罕比者)貴赫為冠族(楊漢公楊氏自汝士後貴赫為冠族所居静恭里兄弟並列門戟咸)
(通後在臺省方鎮率十餘人)暴貴(柳璨以諫議大夫同中書門下平章事起布衣至是不四歲其暴貴)
(近世所未有也)儻来物(幼王謹女東光縣主時妃主多恃貴以奢侈相矜主獨儉素姊弟誚曰人生冨)
(貴在得志獨勤苦欲何求答曰我幼好禮今行之不違非得志謂何且自古賢妃淑女以恭遜著名驕縱敗德)
(况榮寵貴盛儻来物也可恃以凌人乎)自懼貴且亢(長孫無忌進右僕射無忌自懼貴且亢后)
(又數言之遂解僕射)持寵曠貴之譏(白敏中召拜司徒數月足疾固求避位不許右補闕王譜)
(奏願聽其請無使有持寵曠貴之譏)無貴驕氣不類勲家(郭承嘏帝嘗稱其儒素無貴驕)
(氣不類勲家)以勲力相高(李峴兄峘嶧峘從上皇峴翊戴肅宗以勲力相高同時為御史大夫)
(俱判臺事又合制封公而嶧為戶部侍郎銀青光禄大夫同居長興里第門列三戟)朱紫滿門(田弘)
(正朱紫滿門榮冠當時)寵絶一時(徐皓又參太上皇誥冊寵絶一時)無貴胄氣(王龜)
(無貴胄氣)鳳閣王氏(王徽曾祖擇從兄弟四人曰易從朋来言從皆擢進士第至鳳閣舍人者三人)
(故號鳳閣王氏自是訖大中時登進士者八十人位臺省牧守者四十人)置止水明自足意
(孔若思歴庫部郎中常曰仕宦至郎中足矣座右置止水一石明自足意)為一代法(李靖懇乞骸骨)
(帝遣中書侍郎岑文本諭旨曰自古冨貴而知止者蓋少雖疾頓憊猶力干進公今引大體朕甚嘉之欲成公)
(美為一代法不可不聽乃授檢校特進)口未嘗言家事(岑文本或勸其營産業者文本嘆曰)
(吾漢南一布衣徒步入關所望不過秘書郎縣令耳今無汗馬勞以文墨位宰相奉稍已重尚何殖産業邪故)
(口未嘗言家事)一歲至宰相(李訓起流人一歲至宰相)世素貴(李密)權勢可炙
(張廵傳楊國忠)權焄天下(吉温)不竝處(貴者不竝處崔彦曾)每宴私自比東
晉王謝(崔湜與弟液澄從兄涖並以文翰居要官每宴私自比東晉王謝嘗曰吾一門入仕歴官未嘗)
(不為第一本傳)位勢隆極(蘇安常)聲焰熏灼(王鉷)門閥有素質望自
高(魏元同)權焰震朝廷(毛若虛)不能事新貴(韓臯王叔文用事嫉之謂人曰)
(吾不能事新貴)一門盡貴(唐宣州夏榮相陸象先蕭嵩曰陸郎位極人臣然不及蕭嵩一門盡貴位)
(高而有夀)百人緩帶(唐諺云一人在朝百人緩帶言一人貴而親友皆榮之也雞跖集)貴不
足尚(柳宗元六逆論晉厲死而悼公入乃理宋襄嗣而子魚退乃亂貴不足尚也)自武德後
楊恭仁兄弟位益盛(楊執柔始雄在隋以同姓貴自武德後楊恭仁兄弟位益盛又以武)
(后外家尊寵凢尚主者三人女為王妃五人贈后一人三品以上二十餘人)榮盛冠時(張垍尚寧)
(親公主時說居中秉政均為舍人諸父光為銀青光禄大夫榮盛冠時)
貧(十一)(安貧衣食)(孤貧附窮濫傭賣)(居處)
白懸空(室如懸磬言空也傳)屢空(子曰回也其庶乎屢空)我艱(詩終窶且貧莫知我艱)
惡衣惡食(子曰士志於道而耻惡衣惡食者未足與議也)不以貨財為禮(貧者)君
子不辭(子曰君子辭冨不辭貧)貴而能貧(見上注)食貧(三歲食貧)邦有道
(貧且賤焉耻也)身安白社(業保青氊)賑窮恤貧(周禮以保息六飬萬人三曰賑窮四曰恤)
(貧)大惡(禮曰死亡貧苦人之大惡存焉)始因十盜之由(六韜曰貧者十盗謂收種不時)
(娶婦無能飬女太多之類)終摽六極之數(洪範六極四曰貧也)處約凍餒(國語叔向)
(見韓宣子憂貧叔向賀之曰吾有卿名而無卿實無以從二三子吾是以憂子賀我何故對曰昔欒武子無一)
(畝之田諸侯親之戎狄懷之以正晉國今吾子有欒武之貧吾以為能修其德所以賀若患貨之不足予何暇)
(賀之)將轉溝壑蓬門下客(蓽戶輕生)乏於財貨(闕於禮義)安貧
無諂(貧而無諂未若貧而樂)樂道居常(榮啓期曰貧者士之常居常而待終)不去(貧與)
(賤是人之所惡不以其道得之不去也)不改其樂(一簞食一瓢飲在陋巷人不堪其憂回也不改)
(其樂賢哉回也)飲水曲肱而枕之(樂亦在其中矣孔子)簞食無憂(顔回)琴歌
自樂(榮啓期云)雖冨哉(是人所欲)而貧者(亦士之常)非病(原憲居蓬戶之中併日而)
(食子貢連騎詣之憲杖藜而出子貢曰先生何病憲曰今貧也非病子貢慙之)有守心(無淫行魏武子)
不憂(君子憂道不憂貧論語)不懾(貧賤而知好禮則志不懾)君子居(易以俟命)樂道
安德(文子樂道而忘賤安德而亡貧也)晏如(楊雄家産不過十金無儋石之儲晏如也)雪不
干人(大雪丈餘洛陽令按行見人家皆除雪而袁安門無行路謂安死矣令看之見安偃卧問之答曰大)
(雪人餓不宜干人令以為賢遂舉為孝廉)荷鍤東阪且棲遲於衡泌(帶經南畝常偃)
(息於蒿莱)黔婁(貧人)孤貧天窮(禮曰老而無夫曰寡老而無妻曰鰥老而無子曰獨少而)
(無父曰孤此四者天下之窮而無告者皆有常餼)保息賑窮(周禮見上注)地著不
分孤寡(傳不分救也)煢獨(煢嫠介獨)以飬老孤(周禮)恤人之艱阨(窮困)
以肺石逹窮民(周禮以肺石達窮民凡遠近煢獨老幼之欲有達其上而不為達者立於肺石)
(三日士聽其辭以告於上而罪其長)人是以息小人懷惠(語)布德施惠
(月令)仲春飬幼少存諸孤(月令)孟冬恤孤寡(以逮不足)大道之行
使老有所終幼有所長鰥寡孤獨廢疾皆有所飬老
幼孤獨不得其所(禮)老窮不匱化將行於邦家(惠宜達於)
(孤獨)惠必及下(禮)上恤孤則人不倍介特單獨子惠
困窮撫俗(字人)邦不施惠(老將疇依)道存愛物(政在飬民)窮濫
窮斯濫矣(子曰君子固窮小人窮斯濫矣)不仁處約(子曰不仁者不可以久處約)不
能居常(姑欲行險)疾貧(子曰好勇疾貧亂也)無怨(子曰貧而無怨難)利回(君子不為)
(利回回邪也)憂貧(喻利)斯約斯盜(子曰小人窮斯約約斯盗故聖人之制富貴也使貧不至)
(於約)隕穫(禮不隕穫於貧賤隕穫困逆失節之貎)居處環堵蓽門罋
牖(儒有一畝之宫環堵之室蓽門圭竇蓬戶罋牖)四壁(司馬相如居徒四壁)蓬蒿(張仲蔚所居蓬)
(蒿沒人)白社(董威輦常宿洛陽白社中時乞於市)蝸舍席門(陳平)立錐(史孫叔敖)
(為楚相及死其子無立錐之地)懸罄(之室)繩樞(之子)陋巷(顔子)蓬戶不完(原憲)蒿
萊之下(且甘原憲之貧)單陋(范丹字史雲結草而居所止單陋)隘陋衣惡衣
(耻惡衣惡食者未足與議也)易衣而出(禮)藍縷(敝衣)風塵化緇(古詩京洛多風)
(廛素衣化為緇)百結(董先生百結衣)緼袍(衣敝緼袍與衣狐貉者立而不耻者其由也與)被褐
(帶絲)牛衣(王章貧卧牛衣)懸鶉(子夏之衣)蓋衣圉寒(文子)無表肘見踵决
(莊子云曾子在衛緼袍無表十年不制衣正冠而纓絶捉襟而肘見納履而踵决)衣無卒夜之
虞(食空兼晨之畜)人生到此(天命何知)食惡食(見上注)一簞食(一瓢飲)
飲水曲肱而枕之(樂亦在其中矣)倂日而食(禮言二日用一日食)塵甑(范丹)
(甑中生塵釡中生魚)擔石之儲(魏志華歆清貧家無擔石之儲)絶糧(子在陳絶糧從者病莫能)
(興)霖雨(莊子子輿與子桑為友霖雨十日子輿曰子桑殆病矣裹飯往食之)十旬(九食子思)甘
藜藿(文選)充虛接氣(文子曰聖人食足以充虛接氣也)菜色不舉火(莊子)
(曾子在衞三日不舉火)糠豆不贍(貢禹妻子)藜羹不糝半菽(蔬菽相半)
傭賣賣樵(朱買臣賣樵薪其妻耻之請去)鬻畚(晉書王猛少貧賤鬻畚)販繒(灌嬰)晝
賃(王高晝則傭賃夜則燒塼)賃舂(梁鴻字伯鸞賃舂)多能鄙事(子曰吾少也賤故多能鄙)
(事)傭書(後漢班超家貧常傭書)又(吳闞澤德潤居貧常為人傭書以供紙筆所寫既畢誦之亦訖)
窶狹(馬周家窶狹)無正寢(文彦博家貧無正寢)貧不學儉(馬周上疏里語曰貧不學)
(儉冨不學奢言自然也)躬貧約(虞世南)與妻息惡食不贍(裴守真關中旱與妻)
(息惡食不贍也)以厚蓄為戒(馬燧子暢神策中尉楊志廉諷使納田産中官往往逼取暢畏不敢)
(恡以至困窮當時視暢以厚蓄為戒)諸子無室廬自託(同上)三揖窮鬼而告
之(韓愈送窮文元和六年正月乙丑晦主人與奴星結柳作車縛草為舡載糗輿粮牛繫軛下引帆上檣三)
(揖窮鬼而告之曰聞子行有日矣鄙人敢不問所途躬具舡與車備載糗粮日吉時良利行四方子飯一盂子)
(啜一觴攜朋挈儔去故就新駕塵彍風與電争先子無底滯之尤我有資送之恩子等有意於行乎屏息潜聽)
(如聞音聲)被病醫藥不具(韋表微始被病醫藥不能具所居堂寢隘陋既沒弔客咨嗟)噉
豆糜(韋貫之居貧噉豆糜自給)窶困(盧商蚤孤家窶困)丐補廬州刺史(鄭綮累擢)
(右司郎中困窶甚)無愠嘆(顔泉明遷彭州司馬家貧居官廉而孤藐相從百口飦鬻不給無愠嘆)
閉口不食(路文逸遇隋末大亂闔門死於盜文逸遁免流離辛苦自傷家多難閉口不食行者哀其)
(窮彊飲食之)貧狭(王紹宗少貧狭)無資(馬懷素貧無資晝樵夜輒燃以讀書)常苦皸濕
(劉蛻獻崔尚書伏臘不足於糗糧冬夏常苦於皸濕)所取者廣其得必多所取者
深其身必窮(孫樵與賈生書六經作孔子迹述不滿矣孟子述子思坎軻齊魯司馬遷以史記禍)
(班固以西漢禍揚雄以法言太玄窮元結以浯谿碣窮陳拾遺以感遇詩窮王勃以宣尼廟碑窮玉川子以月)
(蝕詩窮杜甫李白王江寧皆相望於窮者也)在官貧約甚(鄭虔在官貧約甚澹如也杜甫嘗贈)
(以詩曰才名三十年坐客寒無氊)空短(鄭光孝明皇太后弟太后言其家空短帝厚賜金繒)安於
窮槁(李華)居顯官衣常乏(五代崔居儉拙於為生居顯官衣常乏)衣不盡體
(常寄食於人杜甫傳)家貲不滿千錢(員半千上書自陳臣家貲不滿千錢)五窮(子之儔朋)
(非三非四在十去五滿七除二各有主張私立名字捩手覆羹轉喉觸諱凡所以使吾面目可憎語言無味者)
(皆子之志也其名曰智窮矯矯亢亢惡圓喜方羞為姦欺不忍害傷其次名曰學窮傲數與名摘抉杳微高挹)
(羣言執神之機又其次曰文窮不專一能怪怪竒竒不可時施祇以自嬉又其次曰命窮影與形殊面醜心妍)
(利居衆後責在人先又其次曰交窮凡此五鬼為吾五患飢我寒我興訛造訕蝇營狗苟驅去復還韓文)禇
無長貲(蘇頲)貲無千日計(陸龜蒙)被褐短窄(杜陵野客人更嗤被褐短窄鬢)
(如絲日糴太倉五升米時赴鄭老同襟期杜甫醉時歌)伎能虛富(家逾窘韓愈贈崔立之詩)判
筒而槽(童稚戲為送窮舡判筒而槽比籜而閭細絲纏幅楮飾木偶家督被酒請禳窮將成式送窮文)
家無宿舂之儲(李陽冰論古篆書家無宿舂之儲出無代步之乘)長往之計(吕才)
(東臯序欲定長往之計而困於貧)饑不飽菜寒無襲衣(孫樵文)傭室寓食
(柳宗元送辛殆庶嚢如縣磬傭室寓食)以下士之禄持窘絶之家(元稹誨姪書以)
(下士之禄持窘絶之家其間半是乞丏羈游以相給足)囊空甑倒(誰救之我今一食日還倂韓文)
(寒食詩)無僦屋賃僕之資無緼袍糲食之給(韓愈上崔虞部書今所病)
(者在於窮約無僦屋賃僕之資無緼袍糲食之給驅馬出門不知所之)尺布不掩體皮膚
劇枯桑(李白北上行)衣不布體食不充腸(元稹謝表)朝食不盈腸
冬衣纔掩骼(韓愈縣齋)冬暖而兒號寒年登而妻啼饑(進學)家
貧不足以自治(韓愈上李侍郎)家無錢財(寸步不能自致代張籍書)八九年
無所取資(日求於人以度月日當時行之不覺也今如痛定之人思當痛之時何能自處也)僕
之家本窮空(重遇攻刧衣服無所得飬生之具無所有家累僅三十口攜此將安所歸托乎)羸
餒(柳宗元與李建書貧者士之常今僕雖羸餒亦甘如飴矣)無使令之童闕交易之
財(柳宗元送元生序寓居側陋無使令之童闕交易之財可謂窮躓矣)賣藥都市(寄食朋友杜甫)
常困於衣食(同上封西岳賦)窮愁但有骨(同上)
賤(十二)(甘賤附)
白蓽門圭竇蓬戶甕牖(之人謂貧賤也)是人之所惡(子曰貧與賤是人之)
(所惡也不以其道得之不去也)邦有道(貧且賤焉恥也論語)吾少也賤(故多能鄙事)朝
不坐(宴不與言賤也)白屋(周公下白屋之士)馬韀(蘇秦先貴張儀来謁坐於馬韀而食之)
為本(老子貴以賤為本)繩樞之子(漢陳涉甕牖繩樞之子甿隸之人)布衣何
賤之有妨貴(賤妨貴所謂六逆傳)甘賤執鞭(子曰冨而可求也雖執鞭之士)
(吾亦為之)好禮不懾(貧賤而知好禮則志不懾)君子不辭(子曰君子辭貴不辭賤)俟
命(君子居易以俟命)不隕穫於貧賤樂道(文子曰樂道而㤀賤)有守心
(而無淫行)在約(思純)雖賤者(是人所惡)而貧者(亦士之常)賤而知命(何必躁求)
貴且在天(豈宜苟得)降志辱身(柳下惠字展禽)辱且不驚(老氏之戒)已而
無愠(子文之賢)孔起寒賤(李修)起賤微(惠文太子範時王毛仲等起賤微暴貴諸王見)
(必加禮獨範接之自如)出貧賤(魏元忠上封事曰若陳湯吕蒙馬隆孟觀悉出貧賤而勲閥甚高)
寒人(張宿者本寒人自名諸生)為人操舟(南霽雲少微賤為人操舟)家素寒(韓全義家)
(素寒史失其先世)羈賤(劉文静與裴寂善夜見邏堞傳烽叱曰天下方亂吾將安舍文静笑曰如君所)
(言豪傑所資也吾二人者可終羇賤乎)路無回眸之舊(歐陽詹朝無一命之親路無回眸之)
(舊猶孤根寄不食之田也人人耘耨所不及家家灌溉所不沾)無貴相(王顯與太宗皇帝有嚴子陵之)
(舊每掣褌為戲捋帽為歡帝微時常戲顯曰王顯抵老不作繭及帝登極而顯謁因奏曰臣今日得作繭耶帝)
(笑曰未可知也召其三子皆授五品顯獨不及謂曰卿無貴相朕非為卿惜也曰朝貴而夕死足矣時僕射房)
(玄齡曰陛下既有龍潜之舊何不試與之帝與之三品取紫袍金帶賜之其夜卒)
志節(四)
白在心為志匹夫(不可奪志)隠居(以求其志)詩言志子有四
方之志盍各(言爾志)願聞子之志言以足志(不言誰知其志)
過橋而題果乘駟馬(漢司馬相如字長卿蜀郡北有升遷橋相如往長安乃題橋柱曰丈)
(夫不乘駟馬不復過此遷中郎果如志)入關而歎終擁使車(漢郭丹字少卿入關而嘆)
(曰不乘使者車不復出關後奉使南陽果乘高車)宰天下之志(漢陳平少時為里中社宰分肉)
(甚均父老謂陳孺子曰善為宰乎曰使宰天下亦如之後漢用其策遂定天下)埽天下之心(後漢)
(陳蕃仲舉室有糞不除薛勤曰孺子何不埽洒荅曰丈夫當埽天下安能事一室乎勤大竒之)澄清之
志(後漢以范滂為詔使攬轡慨然有澄清天下之志)棄繻(漢終軍字子雲西游入關關吏授軍繻軍)
(曰丈夫西游終不徒還遂棄繻而去後拜謁者持節出關關吏曰此前棄繻生也)投筆(後漢班超字叔)
(仲家貧傭書嘆曰大丈夫當學張騫傅介子立功異域以取封侯安能久事筆硯乎後果立功封定遠侯)鴻
鵠之志(漢陳勝字涉少時嘗與人傭耕輟耕之壟上甚久曰苟冨貴無相忘傭者笑而應曰若為傭耕)
(何冨貴也勝太息曰燕崔焉知鴻鵠之志哉)卿相之盟(史吳起出衛郭門與母訣齧臂而盟曰起)
(不為卿相不復入衞門也後果如言)有志無時(後漢趙歧字邠卿嘗病戒兄姊曰我死爾乃置一圓)
(石於墓刻之云漢有人姓趙名歧有志無時命也奈何後疾瘳仕至太僕歧本名嘉)希顔(之志)慕藺
(之誠)人之所欲(天必從之)大志遠略砥礪名節擲版(後漢逢萌)
(給事縣為亭長時尉過萌候迎拜謁既而擲版歎曰大丈夫安能為役遂之長安學焉)不從斗筲
(郭泰林宗世貧賤母令給事縣庭林宗曰大丈夫安能從乎斗筲之役遂就屈彦宗學)孔崖然有
大志(来瑱尚名節崖然有大志)志節完整(秦叔寳始為隋將来護兒帳内護兒曰是子才而武)
(志節完整豈久處卑賤耶)志趣竒譎(張亮起畎畝志趣竒譎)丈夫遭遇當以功
名取冨貴(李靖嘗謂所親曰丈夫遭遇當以功名取冨貴何至作章句儒)憂天下(房玄齡顧)
(中原方亂慨然有憂天下志)大志(魏徵有大志)以王佐自任(蕭曺負大節以王佐自任)
願宰天下(来濟初與高智周郝處俊孫處約客宣城私相與言志處俊曰願宰天下濟及智周亦然)
(處約曰宰相或不可冀願為通事舍人足矣後領吏部處約以瀛州書佐入調濟遽往曰如志遂以處約為通)
(事舍人後皆至公輔)修節(陳子昂十八未知書以富家子尚氣决弋博自如它日入鄉校感悔即痛修飾)
守節(顔真卿字希烈陷汝州盧杞乃建遣真卿曰四方所信若往諭之可不勞師而定時朱滔王武俊使)
(皆在坐謂希烈曰聞太師名德久矣公欲建大號而太師至求宰相孰先太師者真卿叱曰若等聞顔常山否)
(吾兄也禄山反首舉義師後雖被執詬賊不絶口吾年且八十官太師吾守吾節死而後已)内負大
節(杜如晦内負大節臨機輒斷)不屈(李晟朱泚西走晟引軍屯含元外舍表著節不屈者)自許
以功名顯(張建封慷慨尚氣自許以功名顯)名節自將(劉瑑以名節自將凡議論處事)
(不私趨於當乃止未嘗以言色借貴近)時人高其節(顔春卿魏徵遠孫贍罪抵死春卿為請玉)
(真公主得不死時人高其節)略細節(張廵氣志高邁略細節)朝官不可為(為清河令)
(秩罷還都於是楊國忠方專國權勢可炙或勸一見且顯用荅曰是方為國怪祥)濟時(辛讜罷居揚州)
(年五十不肯仕而慨然常有濟時意)軒然有志尚(黃碣軒然有志尚)潔身亂世(權臯)
(召拜起居舍人固辭嘗曰吾潔身亂世以全吾志欲持是受名邪)囚軍中(裴懷古閻知微之使突厥)
(懷古監其軍默啜脅知微稱可汗又欲官懷古不肯拜將殺之辭曰守忠而死與毁節以生孰與請斬不避也)
(遂囚軍中因得亡)慷慨尚節義(羅道宗)賜號文簡先生(吳融祖翥有名大中)
(時觀察府召以署吏不應高其槩言諸朝賜號文簡先生)折節(長孫順德復爵邑素少檢侈放自如至是)
(折節)卓邁(崔圓少孤貧志向卓邁)整飭(吕諲志行整飭)濟世(段秀實及長沈厚能斷慨然有)
(濟世意)功濟四海(馬燧與諸兄學輟策嘆曰方天下有事丈夫當以功濟四海渠老一儒哉更學)
(兵書戰策)軒軒甚得(孔戣擢諫議大夫中人劉希光受財二十萬緍抵死吐突承璀坐厚善逐為淮)
(南監軍太子舍人李涉知帝意投匭上言承璀有功不可棄戣劾奏涉結近倖營罔上聽有詔斥涉峡州司馬)
(官寵側目人為危之戣自以適所志軒軒甚得)身可殺名不可死(忠義序身可殺名不可死)
(志也)張守珪(慷慨尚節義)浩然有捄世意(劉蕡)厲名節(蕭復)志欲移
山必能移山(天地之心與人不遠昔犬戎滅周申甫復之無知亂齊管仲覇之晉室中絶王導興)
(之太平干紀姚宋挫之彼謀之如神即用之如神故賢人君子正救時運有其才必有其志有其言必有其事)
(今一言未行其志乃衰是無志也柳冕荅張僕射書)鳴珂遊帝都(李泌少為詩曰天覆吾地載吾)
(天地生吾有意無不然絶粒升天衢不然鳴珂遊帝都安能不貴復不去空作昂藏一丈夫可謂有志也鄴侯)
(家傳)李渤(屢以言斥而悻直不少衰守節者尚之)士之有志氣而思冨貴者
必能建功業有志氣而輕爵禄者必能立名節(二者雖其志不)
(同然時危世亂皆人君之所急也郭代公倜儻不羈之士也少不以名節自檢當蕭岑内難竟全臣節贊皇公)
(臣子論)長驅以定中原(五代韓熙載北海將家子也初與李榖相善明宗時熙載南奔吳榖)
(送至正陽酒酣臨訣熙載謂榖曰江左用吾為相當長驅以定中原榖曰中國用吾為相取江南如探嚢中物)
(爾及周征淮南命榖為將以取淮南而熙載不能有所為也)獨覺志士甘漁樵(嗚呼古人)
(已糞土獨覺志士甘漁樵杜甫嚴氏溪放歌)
隠逸(五)(大隱附)
白高尚其事退蔵(於密)身中清(廢中權)飬素素履絜
身避地(樂天)德成而上(樂在其中)作者(七人)隱居(以求其志)逸人
放言(不言世事論語虞仲夷逸隱居放言)夷齊(巢許)避秦(桃源)蓬蒿(張仲蔚隱居蓬蒿沒)
(人)小隱(隱山林)賣藥(後漢韓康者字伯休賣藥不二價長安女子就買伯休執價不移女子曰)
(君乃韓伯休耶何不二價康且惡其名聞乃遁㶚陵山連徵不至竟不復出)採薇(史伯夷叔齊不食周)
(粟乃採薇後人詰之餓死首陽山)名振京師(漢鄭子真不屈其志耕於巖谷中名振京師)谷
口(鄭子真隱居所)逍遥(放曠)至人遺物(文選)慕山林之操(晉陶潜字淵明少慕)
(山林之操志行高潔退居山林以琴酒自娛)外臣(上士)考槃(在澗)白駒在谷(玄豹隱山)
玄豹隱霧(鳴鶴在隂)嘉遁(高蹈肥遁)終身不仕(禮)名因跡晦(志以道寧)
遺形塵累(反性混元)逃名(放性)畢婚娶(尚長字子平)變姓名(梅福)自謂
羲皇之人(安知堯舜之世)獨樂(其志)闇章(君子之道闇然而日章禮)非時不見
(禮)韞跡匿光(銷聲藏影)方外之人高名(獨行)率性(逃名)遺榮
無悶(易遁世無悶)蒙以飬正育德(飬德)棲遲(衡門之下可以棲遲棲遲偃仰)
離俗抱罋(漢隂丈人抱罋灌園)渾沌之術(孔子曰彼渾沌之術丘惡乎知之)蜀
嚴沉冥(漢書蜀郡嚴君平)四皓(七人)采榮(四皓采榮南山)不觀車駕(桓帝車駕)
(過漢濱人皆觀之有一丈夫耕如故帝問之不觀車駕云云不告姓名)隱居之服(妾有隱居之服)
(梁鴻妻)蝸牛廬(焦先孝然作蝸牛廬呻吟其中)蘇門(阮籍詣蘇門隱者有竹實數斛杵臼而已)
(籍長嘯而喜)月犯少微(吳中隱士當死謝敷乃卒)五柳(陶潜五柳)三徑(蔣詡歸杜陵有)
(三徑)冨春渚(嚴陵釣所)往来屑屑(王良病歸就徵過友人友人不肯見曰有忠言竒謀當取)
(大位何其往来屑屑不憚煩也)非聘則徵(申屠蟠子龍太尉黃瓊辟不就後會葬瓊名豪譚論莫及)
(蟠唯南郊一生與酬對臨别執蟠手曰君非聘則徵不久當相見上國蟠作色振手而去)鴻飛冥冥
(弋者何慕喻高道不仕也)刺史䞇(後漢臺終孝威刺史行部執䞇見曰孝威居身如是甚苦終曰幸得)
(保性命如使君夕惕庶事反不苦耶)露寢(魏志高士傳焦先孝然結草廬於河間後野火燒之乃露寢雪)
(中袒卧人視之並如故後至百有餘歲乃卒)編草為裳(魏孫登公和無家屬土窟中居夏則編草)
(為裳冬則被髮也)人中龍(晉宋纖令艾隱居太守馬岌具威儀鐃鼓造之纖不見岌歎曰名可聞身)
(不可見德可仰形不可睹人中龍也)来視母疾(晉夏統仲御隱居不與親族相見後母疾統侍藥宗)
(族因得見)勑斷家事(尚長字子平建武中婚嫁畢勅斷家事勿復相聞當如我死遂肆意與同志好)
(會廣游五岳名山不知所終)門室有名(嵇含君道在鞏縣豪丘自號豪丘子門曰歸厚之門室曰)
(慎終之室)守道自貴人各有能(物任其性)斯遠暴慢(於焉逍遥)辰祥
降靈(山河叶瑞)味太玄而拔俗(守虛白而辭榮)洗耳潁川(垂綸濮水)俯臨
盤石(仰對貞松)名利不混其情(榮辱匪易其操)攀桂紉蘭(則有高尚)衣荷
製芰(早慕幽貞)亭亭朗月(遠照山扉)肅肅清風(傍来澗牖)應曜(本自周武王左)
(傳曰邢晉應韓武之穆也漢有應曜隱於淮陽山中與四皓俱徵曜獨不至時人謂之曰南山四皓不如淮陽)
(一老八代孫應劭集解漢書云)大隱朝市(大隱朝市)牆東(後漢王君公遭亂不仕隱牆東)
(也)降志(辱身)同塵(和光)薄游(于朝)不貴軒冕之榮(自得山林之趣)捕捉
(逢萌飬志人皆化其德太守遣使奉謁不答太守恨使捕捉吏曰子康賢天下之所知莊處人敬往必不獲勞)
(山民果相率持兵弩禦吏被傷而還)子真隱於吳市(梅福字子真變姓名為吳市門卒)曼
倩游於漢朝(東方朔字曼倩)韞光(混俗)隨時出處(與道沉浮)貞不絶俗
隱不違親(范滂美袁閎也)吏隱(王喬鄴令老𣆀柱史)君平之居卜肆(莊子)
(之吏漆園)於陵灌園(伯休賣藥)吾無隠乎爾偃息藩(魏段干木)鼓刀
(朱亥)夷門(侯嬴)被髮(董京威輦至洛陽行吟常宿白社之中時乞市肆之間得碎繒結以自覆得金)
(帛佳錦則不受孫楚數就白社與語載歸而不肯也)坐晦跡(後漢郭林宗雖善人倫不為危言覈論黨)
(事起唯林宗袁閎得免)築土自周(後漢袁閎夏甫黨事將作閎遂散髮絶世欲投深林以母老不)
(宜遠遁乃四周築土於庭以為房室自牖納食且於室中東向拜母母思閎時往視之去便掩閉兄弟妻子莫)
(得見之)似狂(向栩甫與少為書生卓犖講老子狀如學道又似狂被髮着絳綃頭常於竈北坐版床久)
(有膝踝之處不語人来伏而不視之)孔世推高節(温輔國薛嵩薦之朝授太常丞一謝嵩即去屏)
(處郊野世推其高節)隱王屋山(温造氣盛少所降屈不喜為吏隱王屋山人號其居曰處士墅)棲
白鹿山(鄧世隆洛陽平亡命變姓名號隱玄先生棲白鹿山)隱豹林谷(令狐峘天寳末及進)
(士第遇禄山亂去隱南山豹林谷)遁舍嵩山(杜如晦弟楚客方建成難作楚客遁舍嵩山)為
不仕者(杜淹隋開皇中與其友韋福嗣謀曰上好用隠民蘇威以隱者召得美官乃共入太白山為不)
(仕者文帝惡之乃謫戍江表)飬親(朱仁軌隱居飬親)自放山野(蕭俛既老舍濟源墅自放)
(山野優游窮年)皆隱(盧藏用與兄徵明皆隱終南少室二山)徑返江東(宗室戡舉進士就禮)
(部試吏唱名乃入戡恥之明日徑返江東隱陽羡里)數遊山林(舒王元名治石州二十年數遊山林)
(有高蹈意)署其居曰大隱洞(韋夏卿晚歲將罷歸署其居曰大隱洞)鏟蹟民伍
(孔巢父少力學隱徂徕山永王璘稱兵江淮辟幕府不應鏟蹟民伍)以處士客隱毗陵(竇羣)
(兄弟皆擢進士第獨羣以處士客隱毗陵)居青巖山(甄濟居青巖山十餘年遠近伏其仁環山不敢)
(畋漁)假隱自名(至號中南嵩少為仕塗捷徑隱逸傳)為林墟之適(顔師古頻被譴仕益)
(不進罔然喪沮乃闔門謝賓客巾褐裙帔放情蕭散為林墟之適)退隱白鹿山(王恭累除越王)
(東閣祭酒退隱白鹿山)隱陸渾(吕向隱陸渾山)伊川田父(郄純辭疾還東都號伊川田父)
(十年不出)自放江湖(薛戎柳冕辟佐其府冕病死得解自放江湖間)四明狂客(賀知章晚)
(節尤誕放遨嬉里巷自號四明狂客)煙波釣徒(張志和居江湖自稱煙波釣徒著玄真子亦以自號)
桑苧翁(陸羽上元初更隱苕溪自稱桑苧翁)天隨子(陸龜蒙時謂江湖散人或號天随子角里)
(先生自比涪翁漁父江上丈人)不諧際人事(房琯與吕向偕隱陸渾山十年不諧際人事)半
隱亭(王龜嘗以光福第賓客多更往永達里林木窮僻創半隱亭以自適)沈浮人間(元結會天)
(下大亂沈浮人間)棲遲不出(尹元凱由慈州司倉參軍坐事免棲遲不出者三十年)屏居
(李華自傷踐危亂不能全節又不能安親欲終飬而母亡遂屏居江南)醉吟先生(白居易於所居)
(履道里疏沼種樹創石樓香山鑿八節灘自號醉吟先生為之傳暮節惑浮屠道尤甚稱香山居士本傳)隨
駕隱士(盧蔵用始隱山中時有意當世人目為随駕隱士晚乃徇權利務為驕縱素節盡矣司馬承禎)
(嘗召至闕下還山藏用指終南山曰此中大有嘉處承禎徐曰以僕視之仕宦之捷徑耳蔵用大慙)聱叟
(元結作自釋云逃亂入猗玕洞始稱猗玕子後家瀼濱乃自稱浪士及有官人以為浪者亦漫為官乎呼為漫)
(郎既客樊上左右皆漁者少長相戲更曰聱叟)七松處士(鄭薰端勁再知禮部舉引寒俊士類多之)
(既老號所居為隱巖號七松處士)松菊主人(韋表微為監察御史裏行不樂曰爵禄譬滋味也人)
(皆欲之吾年五十拭鏡㨵白冒遊少年間取一班一級不見其味也將為松菊主人不愧陶淵明云)耐辱
居士(司空圖本居中條山王官谷有先人田遂隱不出作亭觀素室悉圖唐興節土文人名亭曰休休自)
(號曰耐辱居士其言詭激不常以免當時禍災云)東臯子(王績有田十六頃在河渚間奴婢數人種)
(黍春秋釀酒飬鳬雁蒔藥草自供以周易老子莊子置床頭它書罕讀也欲見兄弟輒渡河還家游北山東臯)
(著書自號東臯子)居士屩(朱桃椎隱山中贈遺無所受嘗織十芒屩置道上見者曰居士屩也為鬻)
(米茗易之置其處輙取去)由東鄰(田游巖入箕山居許由祠旁自號為由東鄰)回軒巷(張志)
(和兄鶴齡恐其遁世不還為築室越州東郭茨以生草椽棟不施斤斧豹蓆椶履每垂釣不設餌志不在魚也)
(觀察使陳少游以其門隘為買地大其閎號回軒巷先是門阻流水無梁少游為創之號大夫橋)竹溪
六逸(李白客任城與孔巢父韓凖裴政張叔眀陶沔居徂徠山日沈飲號竹溪六逸)居百丈山
(蕭希甫王鎔以希甫為黎軍尤不樂居歲餘又亡之易州削髮為僧居百丈山莊宗將建國于魏置百官求天)
(下隱逸之士幽州李紹宏薦希甫為魏州推官五代)五代(之亂極矣傳所謂天地閉賢人隱之時歟自古)
(天下未嘗無人也吾意必有潔身自負之士嫉世遠去而不可見者自古材賢有韞於中而不見于外或窮居)
(陋巷委身草莽雖顔子之行不遇仲尼而名不彰况世變多故而君子道消之時乎吾又以謂必有負材能修)
(節義而沉淪於下泯沒而無聞者)放身而自得(處乎山林而羣麋鹿雖不足以為中道然與其)
(食人之禄俛首而包羞孰若無愧於心放身而自得吾得二人焉曰鄭遨張薦明)逍遥先生(鄭遨)
(見天下已亂有拂衣遠去之意唐明宗時以左拾遺晉高祖時以諫議大夫召之皆不起即賜號為逍遥先生)
(上)絶人事(趙光逢以世亂去官居洛陽杜門絶人事者五六年五代史)麋鹿之與處
猿狖之與居(今所以惡衣食窮體膚麋鹿之與處猿狖之與居因自以其身不能與時俗順俯仰)
(故甘心自絶而不悔焉韓文)起居惟適之安(窮居而野處升高而望遠坐茂樹以終日濯清)
(泉以自㓗采於山美可茹釣於水鮮可食起居無時惟適之安韓文盤谷序)奈何天地間而
作隱淪客(貴道皆全真潜輝卧出隣探元入窅默觀化遊無垠李白送岑徵君詩)築巖釣
渭(唐贊)耕延陵之臯荷石門之蓧沉如魚頑冥若鴻翔(杜牧)
(處士制)耦而耕狂而歌(鑿坯以逃荷蓧以遊而晦德避難不成乎名非斯人之徒則誰與哉)
(梁肅梁高士碣)羔鴈不行(崔羣送廬嶽處士序旄頭光明垂三十載不習俎豆化為王矦者十有八)
(九焉由是隱逸憔悴羔鴈不行蒼山沉沉側陋不顯)商山拂衣漢且求之不得潁
川洗耳堯亦存而勿論(白居易)泉石膏肓煙霞痼疾(田游巖頻)
(召不出高宗幸嵩山親至其門游巖野服出拜儀止謹樸帝曰先生比佳否曰臣所謂泉石膏肓烟霞痼疾者)
惟恐入山之不深入林之不密(韓愈書)埋光鏟采(高竇贊埋光鏟)
(采與草木俱腐)剡川一曲(賀知章詔賜鑑湖剡川一曲)龐公隱時盡室去(杜甫)
(寄從孫龐公隱時盡室去武陵春樹它人迷)端居室(李泌得請乃於衡嶽隱居詔即所居為端居室)
(鄴矦家傳)喚鐡(太白山隱士郭休所居有白雲亭客至則擊一片其聲清遠山中鳥獸聞之羣集亭下以)
(為翫號喚鐡天寶遺事)高逸(賀知章時謂之高逸翰林志)拾橡實以飯(崔從與兄皆隱)
(太原山中會歲飢拾橡實以飯講學不廢)
徵聘(六)(不起附)
白仄席(之求)軟輪(之聘)用之則行(舍之則藏)有道則見(無道則隱)安車
(漢四皓隱商山惠帝為太子為書卑辭安車迎以為客乃出)德成而上(禄在其中)旁求(俊又)
兼濟(天下)玄豹隱霧(雖欲退藏)白駒在場(亦宜維縶)弓旌蒲帛
翹車(翹翹車乘招我以弓注聘士之車古者聘士以弓也)賁帛(易曰賁于丘園束帛戔戔)蒲輪
(蕙帳漢以蒲輪徵枚生)鶴書賢遺林藪(帛賁丘園)將弘濟濟之多(必在)
(戔戔之賁)縻之好爵(寘彼周行)在谷及門(仕進之門)聘以尊賢(仕而貴義)
舉逸民(天下之人歸心焉)辟命(詔書)沽諸(求善價而沽諸)身勸為之駕(高詔)
(有稱明德者長吏必身勸為之駕謂身自往勸以車駕而遣之)為駕(哀帝徵賢龔勝曰竊見國家徵醫巫)
(為駕徵賢者宜駕之帝曰大夫乘私車来耶勝曰唯唯詔為駕也)羔鴈成羣(陳實父子世號三君)
(每宰府辟命嘗同日至羔鴈成羣當世榮之)慰遣(黃瓊聘辟不應有司劾不敬詔命郡縣以禮慰遣之)
(乃至)初不起後應(郇恁世祖召不至東平王蒼為驃騎將軍辟而應焉後朝會戲之對曰先君秉)
(德以臨下故臣可得不来驃騎執德以撿下故臣不敢不至月餘却歸)又(李憙季和少有高行累辟三府)
(不就景旁命為從事中郎引見曰先君辟君不應今至何也對曰先公以禮見待憙得以禮進退明公以法臨)
(下故不敢不来)席上(禮儒有席上之珍以待聘席猶鋪陳也陳上古之道)貪議治國(白虎通天)
(子聘求士者貪議治國之道)三旌之禮(聘士之禮)續食(武詔民有明當世之務習先聖之術)
(者縣次續食與計偕)式廬(魏文矦過段干木之廬必式之)往来屑屑(見隱逸門注)奪牛
翁(韓康伯休桓帝徵不得已辭安車自乘柴車先使者行亭長以韓徵君當過發人牛治道見康以為田叟)
(也奪其牛康釋駕與之使者至曰奪牛翁即徵君也)敷求(哲人)夢得(高宗夢得說曰夢帝賚予良弼)
(其代予言乃審厥象營求諸野說築傅巖之野惟肖)聘丘園之耿介(辟郡國之賢良選)就
賢辟命皎皎白駒(賁然来思)五反伊尹(史伊尹隱居使人聘之五反然後肯)
三謁孔明(徐庶謂先主曰諸葛孔明卧龍也可就見不可屈致先主遂詣亮三往乃見)失望
(樊英季齊順帝備禮徵聘詔責郡縣羣縣載上道到猶稱疾彊輿入殿猶不屈使就太醫致羊酒後天子為設)
(壇席有司奉引賜几杖拜五官郎將譚者初為不必降志及引問又無竒謀深仁帝失望)不起迷
邦(陽貨謂孔子曰懷其寳而迷其邦可謂仁乎)鳥獸不可與同羣(孔子曰)不降
其志(不辱其身者伯夷叔齊與)願守所志(後漢周黨字伯况好清節被徵不得已乃着短布單)
(衣榖皮帩頭及引見伏而不謁因陳願守所志帝許之)不辱其身(見上注)洗耳(許由隱於)
(箕山堯聞其賢聘為九州長由聞其聲乃洗耳於潁川之側)唐堯高許由之風(見上注)
漢帝重嚴陵之志(後漢嚴光字子陵光武欲授之官子陵曰昔帝堯大聖許由洗耳於河濱)
(今臣欲敦箕山之操陛下遵帝堯之跡光武雅重之)宜欽高士之風(難奪匹夫之志)雖全
獨行(儒有獨立特行)且亂大倫(子路曰不仕無義欲絜其身而亂大倫)名穢(七啓曰名)
(穢我身位累我躬)抗高尚之風(則宜矯俗)遇休明之日(安可迷邦)不仕無
義(迷邦非仁)不事王侯(高尚其志)終傲三旌之禮(雖勤五反之命)樂而無
悶(寵則可驚)遺榮自汚(高鳳自言巫家以辭辟命復恐不免乃與寡嫂争田以自汚)與夫
僶俛從公(未若逍遥樂道)育白駒之德(亦既逢時)藴玄豹之心(猶想避世)
時有昏明理亂(道包舒卷行藏)優詔奬遺物累不召之臣
(公車詔楊秉韋著並稱疾不至有司劾大不敬正罪周景邊韶等議秉以退譲為節誠違仄席之望然逶迤退)
(跡是抑苟進之風明王之世必有不召之臣也)後應聘(見上注)圖形(後漢桓帝徵姜肱不至遣)
(工圖其形狀肱卧幽室以被韜面竟不出)慰遣(見上注)愍勞以官職(昭帝徵涿郡韓福至)
(年老賜帛冊書曰朕愍勞以官職之事大夫其歸修孝悌以敦鄉里行道傳舍縣次具酒食從者及長吏存問)
(八月帝賜複衾飼以中牢)持毒藥(公孫述持毒藥徵李僕僕曰欲誘我以高位重餌遂飲毒藥而死)
以明自煎(龔勝被王莽徵不食而死有父老来弔甚哀曰膏以明自煎龔生竟夭天年非吾徒也遂)
(出不知其姓名)詭辭(王莽徵薛方方辭曰堯舜在上下有巢許陛下興唐虞之風臣亦欲守箕山之志莽)
(喜其言不彊也)從吾所好(與子偕隱)不可詘(李彊為益州牧謂揚雄曰吾真得嚴君平矣雄)
(曰君備禮待之此人可見而不可詘及相見彊不敢請為從事)不稱臣(後漢王覇字儒仲徵到尚書拜)
(稱名不稱臣有司問其故覇曰天子有所不臣)偃仰以沐堯曦(棲遲而歌舜塗)杖藜含
糗(雅符三徑之歡)飲水曲肱(取逸一瓢之樂)閉門却埽(以慰餘年)結宇幽巖
(時堪飬性)不事王侯(有輕軒冕)曳尾塗中(楚王使聘莊周周謂使者曰吾寧曳尾於塗中)
商賈自穢(王烈太守欲以為長史烈為商賈自穢得免)孔書幣招禮(温造隱王)
(屋山夀州刺史張建封聞其名書幣招禮造欣然曰可人也往從之)即山敦促不拜(李渤詔以)
(右拾遺召於是河南少尹杜兼遣吏持詔幣即山敦促不拜洛陽令韓愈遺書今可為之時自藏深山牢關而)
(固拒則與仁義者異守矣想遺公冠帶就車惠然肯来舒所畜積以補綴盛德之缺渤心善其言始出家東都)
就家致聘(張鎰時黜陟使裴伯言薦潞州處士田佐時詔除右拾遺集賢院直學士鎰以為禮輕恐)
(士不勸復詔州縣吏以絹百匹粟百石就家致聘佐時卒不至)詔十至堅卧不起(甄濟居青)
(巖山採訪使苖晉卿表薦之諸府五辟詔十至堅卧不起)封刀召(甄濟安禄山反使蔡希德封刀召之)
(曰即不起斷其頭見我濟色不動左手書曰不可以行使者持刀趨前濟引頸待之希德歔欷嗟歎止乃以實)
(病告)還詔(陽城陜虢觀察使李泌數禮餉城受之泌欲辟致之府不起乃薦諸朝詔以著作佐郎召并賜)
(緋魚泌使參軍事韓傑奉詔至其家城封還詔自稱多病老憊不堪奔奉惟哀憐泌不敢強)頻召不
出(田游巖愛夷陵青溪上廬其側長史李安期召赴京師行及汝辭疾入箕山頻召不出)表以蒲
車(王友貞玄宗在東宫表以蒲車召不至)具書幣邀辟(石洪罷黃州錄事參軍隱居不出公)
(卿數薦辟皆不答烏重嗣鎮河陽求賢者以自重或薦洪重嗣曰彼無求於人其肯為我来耶乃具書幣邀辟)
(洪亦為重嗣知已故欣然戒行重嗣喜其至禮之)主上感傷山林之士有逸遺
者屢詔内外之臣旁求儒雅于四海(而其至者盖闕焉豈無其人哉亦見)
(國家不以非常之道禮之而不来耳韓文)風雲入壯懷泉石别幽耳(同上送石處士)
(赴河陽幕詩)幣帛數四(江南野史江夢孫先王聞其德業遂以幣帛聘之數四不得已乃起)徵
君已去獨松菊哀壑無光留戶庭(杜甫覃山人隱居)招聘(孔述睿事)
(親以孝聞既孤德宗踐阼以諫議大夫銀章朱紱纏束帛就嵩山以禮招聘)徵再不至(隠逸盧鴻)
(廬嵩山玄宗開元初備禮徵再不至五年詔曰鴻有泰一之道中庸之德鉤深訪微確乎自高詔書屢下每輒)
(辭託使朕虛心引領于今數年雖得素履幽人之介而失考父滋恭之誼豈朝廷之故與生殊趣邪將縱欲山)
(林往而不能反乎禮有大倫君臣之義不可廢也今城闕密邇不足為勞有司其齎束帛之具重宣兹旨想有)
(以翻然易節副朕意焉鴻至東都謁見不拜帝召升内殿置酒拜諫議大夫固辭復下制許還山)
白孔六帖卷二十二
