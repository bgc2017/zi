白孔六帖卷三十四唐白居易原本
宋孔傳續撰
賓主(一)好客(二)
謝絶賓客(三)行旅(四)
逆旅(五)離别(六)
餞送(七)遊覽(八)
相思(九)經過(十)
干謁(十一)賓館(十二)
朋友(十三)擇交(十四)
相成(十五)
賓主(一)
白賓客主恭(禮)賓禮每進以讓(禮)周諺曰賓有禮主擇
之(左傳)禮無違者子曰赤也(束帶立於朝可使與賓客言)儼若容樂
與餌過客止(老子)我有嘉賓(詩)有客有客(亦白其馬)有客宿宿
(言再宿也)有客信信(言四宿也)主人慁賓(慁患也)東都主人(西都之賓)東
道之主(鄭謂秦曰若舍鄭以為東道主行李之往來共其乏困)書曰脩五禮(吉凶軍賓)
(嘉)洪範八政(七曰賓)天子諸侯無事則歲三田(二為賓客)宋公
兼享晉楚之大夫趙孟為客(座所尊也趙武諡文子)季孫飲大夫
酒臧紇為客(臧武仲也)主禮(賓榮)衛仲叔圉治賓客賓以特
牲(晉悼公救災之道)守出門之恭(再拜而見)展及階之敬(三揖乃升)禮賓
(周禮太宰以八統馭萬民八曰禮賓)賓客之式(太宰以九式均節財用二曰賓客之式式謂財用之)
(節度也)懷賓客(懷安也周禮)賓客之容(周禮六儀二曰賓客之容謂矜莊也)饗燕
之禮(周禮以饗燕之禮觀四方之賓客)議賓(周禮八辟二曰議賓之辟賓客有罪先議之)殺
禮(周禮凡禮賓客國新殺禮凶荒殺禮札喪殺禮禍災殺禮在野外殺禮注節省其費用也)客位
主人敬客則先拜客(客敬主人則先拜主人)賓客之交(譲而展敬)飲食
之用(宴以合歡)速賓(禮主人親速賓速召也)速客(責人)肅容而入百拜
之儀序賓(次序也)庖有魚不利賓(易)不速之客三人來
敬之終吉(易)賓之初筵我客戾止永觀厥成(詩)周禮凡
賓客至(委積膳獻飲食賓客賜之餐牢注餐食始至小禮也)庖人掌賓客之禽獻
(謂獻禽之賓客)凡行人之儀(不朝不夕不正其主面亦不背客謂儐相傳辭不正東向不正西向)
(常視賓主之前却得兩向而已)野廬氏掌(若有賓客則令守涂地之人聚柝有相翔者誅之相翔謂)
(伺候將為盗者)環人(掌送迎邦國之通賓客舍之授館令聚柝有任噐則令環之命野廬氏)諸侯
賓至奠設庭燎賓至如歸(傳)國語單襄公如楚(候不在疆司空)
(不視塗澤不陂川不梁膳宰不致餼)宣詔曰或擅興徭役飾廚傳稱過客
(廚飲食傳傳舍使人及過客來者稱其意)置驛馬迎賓客(鄭莊當時為太子舍人每五日沭浴)
(常置驛馬長安四郊請謝賓客夜以繼日好黃老術慕長者知友皆大父行天下有名之士戒門下客至亡貴)
(賤無留門執賓主之禮以貴下人性廉)東閤(公孫弘起客館開東閤延賓客公孫賀劉屈釐壊為馬廐)
(奴婢室也)曳裾王門(鄒陽上書曰臣飾庸陋則何王之門不可曳長裾乎)君門如市(上責)
(鄭崇言賓客多)鄭莊汲黯(為九卿兩人中廢賓客益落落散也)填門(翟公為廷尉賓客填門及)
(廢門外可設雀羅)坐上客恒滿罇中酒不空(孔融為太中大夫性寬少忌好事誘)
(益後進常嘆曰云云吾何憂)後漢崔瑗字子玉(好賓客盛肴膳極滋味不致餘産居常自)
(䟽食)秋官野廬氏掌野之道路宿息井樹(宿息廬之屬客所宿及晝止者)
(也井共飲食樹為藩蔽)子姑就館(敢辱大館叔弓如晉辭館云)疲倦(蜀張裔字君嗣為諸)
(葛亮長史北詣亮諮事送車數百兩與親故書曰晝夜接賓客人敬丞相長史男子張君嗣疲倦欲死)勢
利(王雅茂逹時王珣男婚賓客甚衆忽聞雅拜太子少傅廻謁雅者過半時俗頽敝無復廉恥)又(大將)
(軍青退歸驃騎去病日貴青門下客多去事驃騎輙得官爵唯任安不去)歌詩(漢書儒林傳王式翁思徵)
(為博士既至諸博士持酒肉勞之博士江公心嫉式謂歌吹諸生曰歌驪駒式曰聞之師客歌驪駒主人歌客)
(無庸歸今日諸君為主人曰尚早未可也江公曰經何以言之式曰在曲禮江公曰何狗曲也式曰恥為豎子)
(所辱遂免歸)孔一見謝不往(李藩拜祕書郎王仲舒與同舍郎韋成季吕洞日置酒邀賓客)
(相樂慕藩強致之仲舒等為俳說廋語相狎昵藩一見謝不往曰吾與終日不曉所語何哉)家客(馬周)
(至長安舍中郎將常何家貞觀五年詔百官言得失何武人不涉學周為條二十餘事皆當世所切太宗怪問)
(何何曰此非臣所能家客馬周教臣言之客忠孝人也帝即召之)門無雜賓(李景譲清素寡欲門)
(無雜賓李琢罷浙西以同里訪之避不見及去令斸其騙石焉)廢斥(鄭畋李德裕高其才令狐綯繼當國)
(皆怨德裕其賓客並廢斥)貴盛賓客無敢忤(杜顗李德裕奏為浙西府賓佐德裕貴盛賓客)
(無敢忤惟顗數諫正之及謫袁州嘆曰門下愛我皆如顗吾無今日)由東廂進(薛戎福建觀察使柳)
(冕辟佐其府先是馬揔佐鄭滑府監軍宦人誣劾之貶泉州别駕冕欲除揔以附倖家即使戎攝刺史按置其)
(辠戎曰以是待我耶我始不願仕正謂此爾不肯從還白其状冕怒據案引戎入戎叱引者曰見賓客乃爾乎)
(由東廂進冕度未可屈揖而去之)竒客(崔弘禮過宣武從劉玄佐獵酒酣顧曰崔生獨不知此樂耶弘)
(禮笑曰我固喜武請為公歡玄佐臂膺與弘禮馳逐急緩在手一軍驚曰安得此竒客玄佐大悅欲留之固辭)
延賓客日夜劇飲(陽城拜右諫議大夫與二弟延賓客日夜劇飲)召賓客言噱
流連(杜亞拜淮南節度使雅意丞弼厭外官往往不親事日夜召賓客言噱流連)進官大集
客(李端趙州人始郭曖尚昇平公主主賢明有才思尤招納士故端等多從曖遊曖嘗進官大集客端賦詩)
(最工)待以賓友(吳武陵淮西吳少陽聞其才遣客鄭平邀之將待以賓友武陵不答)賓友日
疎散(玉罇亦已空李白東武吟)高談滿四座一日傾千觴(歸家酒債多門客粲)
(成行高談滿四座一日傾千觴賜劉都使)青雲客(寄上吳王)蛾眉笑躄者賓客去
平原却斬美人首三千還駿犇(送薛九)候眉宇之陽氣(唐文)
(粹李嶠上高長史書亦曾越嚴序趍下風希口吻之芳音候眉宇之陽氣而堂上百里鬷明無撤器之因門下)
(三千毛遂乏處囊之地)喜賓客未嘗以有無計(畢構)搥牛撾鼓會衆
賓(李白猛虎行丈夫相見且為樂搥牛撾鼓會衆賓)謂從丹霄落乃是故鄉親
(李白門有車馬客行門有車馬賓金鞍耀朱輪謂從丹霄落乃是故鄉親)鄭驛正留賓(杜甫贈王)
(侍御)村中好客稀(寄范員外)
好客(二)
白宴以禮成賓由主擇我有旨酒以宴樂嘉賓之
心(詩)公子敬愛客(終宴不知疲)客從遠方來門有車馬客
無留門(鄭莊字當時遷司農戒門下曰客至無貴賤無留門)司農愛客(戒無留門)丞
相延賓(使常開闔)捧銅盤而盟平原之賓二十(毛遂在十九人末要楚盟)
(後呼十九人上盟曰公等碌碌所謂因人成事者也遂為上客)躡珠履而會春申之客
三千(春申君楚相黃歇也)開文舉之樽(見上注)式宴以衎不醉無
歸(詩)開孟嘗之門投陳遵之轄(遵大飲酒賓客滿座取客車轄投井中雖)
(有急不得去)管仲會國用三分二在賓客(謂二以供賓客也)其一在
國(管仲懼以白桓公公曰吾子猶若是乎)四鄰之賓客(入者悅而出者譽則其光名滿天下)
(入者不悅出者不譽汗名滿天下名之為貴財安可有財不足也仲尼曰君之明也)賓至如歸(傳)
彈鋏之士(馮驩在孟嘗門下彈鋏歌曰歸去來出無車食無魚孟嘗聞之乃與車魚鋏劒也)周
公下白屋之士(一沐三握髮一飯三吐哺)倒屣之主人(蔡邕倒屣迎王粲粲字仲)
(宣)登龍之上客(孔融謁李膺)接士(董允字休昭與費褘胡齊等期遊董恢詣允修敬恢)
(年少官微見允嚴駕逡廵求去允乃罷期留恢其接士有如此者)饌精麤(見飲食部儉薄門注)宴
戱(吳諸葛融每延賓客會休吏假求賓客所能乃合榻促席選對博奕或摴蒱投壺弓弹甘果繼進清酒徐)
(行融周覽不倦也)解陳蕃之榻(登李膺之門)置鄭莊之驛(見上注)主人
必倍食(嘉賓得以盡心)崔瑗好賓殫極滋味(見上)孔建請還第與
士大夫相見(裴度德宗時宰相闔門謝賓客度以時多故宜延天下髦英咨籌策乃建請還第與)
(士大夫相見詔可)于志寧(愛賓客)與賓客相娛樂(牛僧孺治第洛之歸仁里多致)
(嘉石美木與賓客相娛樂)散家貲養客(李客)軒然坐客上(邢君牙初布衣張汾者無)
(紹而干君牙軒然坐客上會吏擿簿書以盗没宴錢五萬君牙怒其欺汾不謝去曰吾在京師聞邢君牙一時)
(豪傑今與設吏論錢云何君牙慙遽釋吏引為上客留月餘以五百縑為謝其屈己好士類此)好接士
稱人之長(柳璟好接士稱人之長游其門者它日皆顯於世)對賓客無少倦(賈耽)
(每歸第對賓客無少倦世謂淳德有常者)置酒(置估朱坡樊川頗治亭觀林藪鑿山取泉與賓客置酒為)
(樂)與賓客娛樂(李日知既罷不治田園唯飾臺池與賓客娛樂)李適之(喜賓客)喜
延四方之士(石昂家有書數千卷喜延四方之士無遠近多就昂學食其門下者或累歲昂未嘗)
(有怠色五代史)降階勞問平生(高智周)
謝絶賓客(三)
白翟公署門(翟公為廷尉賓客交集後免門可張雀羅後復為廷尉賓客欲至翟公乃署門曰一)
(貴一賤交情乃見)主父不内(主父偃為齊相至齊散五百金與昆弟賓客數之曰我貧時昆弟不)
(我衣食賓客不我門内今吾與諸君絶矣無復入偃之門)招賓客(蘇建責大將軍青不招賢青曰)
(招賢絀不肖人主之柄也人臣奉職而已何招士大夫哉)市道(史記廉頗失勢客盡去及後用又復至頗)
(曰客退矣客曰吁君何見之晚也夫天下以市道交君有勢我則進無勢則去此固其理又何怨焉)魏其
侯灌夫(俱失勢賓客盡衰二人相引繩排擯生平慕之後弃之而去者)孔閉閤(皇甫無逸徙益)
(州長史閉閤不通賓客左右無敢出入者)闔門(裴度始德宗時常伺中朝士相過金吾輙飛啓宰相至闔)
(門謝賓客)謝賓客不與通(尉遲恭晚節謝賓客不與通)請謝(蕭俛既老家於洛歲時賓)
(客請謝以為煩乃舍濟源墅)李元素謝客(元素内望作宰相久之不見用則謝賓客曰無以官)
(散外我)寡游合(顔師邕)不接(令狐楚客有以星步鬼神進者一不接)退約少合
(蕭廪為人退約少合)寡諧比(吳兢少厲志吳直寡諧比)不與人交(高郢恭謹不與人交)寡
合(劉禹錫年益晏偃蹇寡所合)顔師古(頻被譴仕益不進罔然喪沮乃闔門謝賓客)門無
賓謁(孔禎歷監察御史門無賓謁時譏其介)不喜賓客(史洪肇不喜賓客嘗言文人難耐呼)
(我為卒五代史)戒門以絶(韓文)賓客不通(温彦博賓客不通進見必陳政事利害)賓
客之害(昔漢武謂田蚡曰君除吏盡未吾亦欲除吏哀帝責鄭崇曰君門如市何以欲禁切主上皆賓)
(客之害吾謂丞相閉關謝絶賓客則朝廷静德裕窮愁志)不喜賓客(蕭至忠不喜接賓客以簡儉自)
(高)
行旅(四)(遠行附)
白旅焚其次喪其僮僕旅人先笑後號咷(易)行邁靡靡
(馳也)中心搖搖(憂也)君子于役不知其期(曷至哉不知及時)不日不
月汶水湯湯行人彭彭(多也)大夫跋涉我心則憂(旱行曰跋)
我徂東山滔滔不歸(詩)婦嘆于室之子于征劬勞于
野順彼長道秋蓬之轉月捷之勞(豈敢定居一月三捷)靡
所底戾征夫捷捷蕭蕭馬鳴駪駪征夫每懷靡及
匪居則寧不遑啓處乃裹餱糧(于槖于囊)行道遟遟
人生天地間忽如遠行客(古詩)不有行者(誰捍牧圉)跋涉山
川(蒙犯霜露以逞君心)羇旅之臣(幸若獲宥)莊子曰適莽蒼者三餐而
反腹猶果然(莽蒼近郊兒果然飽也)適百里者宿舂(千里者三月聚糧)不
齎糧(漢書上使鄭莊視河決請治行五日上曰吾聞莊行千里不齎糧)式微之詠(詩云式微)
(式微胡不歸微君之故胡為乎中露)高蹈之歌(齊人歌曰魯人之臯數年不覺使我高蹈高蹈謂遠)
(行也)四方之志(萬里之游)懷安敗名奚自(猶言自何來也)日暮塗且
遠遊子悲故鄉(古詩)遊子暮何之(李陵詩)行旅羈旅(西征賦云)
(遠行有羇旅之情)辭邦(去里)車馬有行色行人(遊子)父母在不遠
遊(遊必有方方常也)口倦乎叱咤(手苦乎轡箠)朝冒霧露(晝披塵埃)夏為
大暑㬥炙(冬為寒風偃薄)楚辭曰(悲哉秋之為氣憀慄兮若在遠行登山臨水送將歸)道
敝道長(吳王謂季孫曰國君道長大夫不出門何謂也注謂長於道路)駕言徂矣窮
日力鴻旅於淄歸不復孔不賫糧(魏徵帝納之不疑至是天下大治行)
(旅不賫糧取給於道)棄官去客秦州(杜甫出為華州司功參軍關輔饑輙棄官去客秦州)往
來鄠杜間(蕭穎士俄免官往來鄠杜間)行千里不持尺兵(食貨志天寶三載道)
(路列肆具酒食以待行人店有驛驢行千里不持尺兵)雪虐風饕(韓文)背笈篋懷筆
牘(柳宗元送文郁師讀孔氏書遯而之釋背笈箧懷筆牘挟海泝江獨行山水間)羈旅道路(辭親)
(入關羈旅道路韓愈論薦侯喜状)飄轉(况我飄轉無所定終日慽慽愁羈旅杜甫嚴氏溪放歌)絶
同鄉之人(文粹歐陽詹居閩至于吳則絶同鄉之人矣自吳至于楚則絶同方之人矣)犯雪
(過西華韓愈詩)旅程(愧淹留韓游湘西寺詩)心飛秦塞雲影滯楚關月(李白)
(江南)天津老人(裴晉公微時羈遊洛中一日策蹇驢上天津橋時淮西不庭已數年矣有二老人倚)
(柱立曰蔡州何時得平見晉公愕然而退有僕夫在後聞其語曰適憂蔡州未平須得此人為將僕遽告公曰)
(見我龍鍾故相戲爾出劇談錄)秋風飄我行遠與淮海期(韋應物將往江淮)南
徙莫從北遊失路(李白上李長史書)靡靡踰阡陌人煙渺蕭瑟
(杜甫北征)我行已水濱我僕猶木末(上)客舍盈樽酒江行滿
篋詩(韋應物楊州偶會盧主簿)天長水闊厭遠涉(訪古始及平臺間李白梁園吟)且
悲就行役安得營農圃(李白古風)連山去無際流水何時歸
(李白秋夕)遠遊凌絶境(杜甫詠懷)東遊西還(杜甫嚴氏溪放歌東遊西還力實倦從此)
(將身更何許)風物悲遊子(寄王侍郎詩)萍泛苦寅緣(詠懷)鳴蟬遊子
意(促織念歸期李白詩)天荒地老(馬周昔作新豐客天荒地老無人識李賀)被冒畏景
涉降棧道(柳宗元送辛殆庶序)枚乘客於吳相如遊於梁(或致書匡主用)
(極其志節之大者也適時觀變以成其性節之茂者也柳文送南容)解所乘馬以遺(王義方孤)
(窶舉明經詣京師客有徒步疲於道者自言父宦遠方病且革欲往省困不能前義方哀之解所乘馬以遺不)
(告姓名去由是譽振一時)樊澤(舉賢良次潼關雨淖困不能前有熊執易者同舍逆旅哀之輟所乘馬傾)
(楮以濟之自罷所舉是歲澤上第本傳)
逆旅(五)
白保於逆旅(逆旅旅舍主人)盤飱之饋館榖底寧(攸寧)不受報
(後漢周陽少孤微嘗修逆旅以供過客而不受報)無驗(商君亡至關不得舍曰商君令舍人無驗者死)
(商君嘆曰為法自敝)除逆旅置官㰚(晉時以逆旅逐末廢農亡命依凑勑當除之十里置一官)
(㰚使老少貧戶守之差令主掌依客舍收錢潘安仁議曰謹按逆旅久矣行者頼頓止居者薄收其直各得其)
(所故國語曰許由辭帝堯之命而舍逆旅詩外傳曰陽處父過&KR1108;舍于逆旅魏武詩曰逆旅整設以通商賈然)
(則唐堯到今未有無舍之法唯商鞅尤之朝廷從之)不累主人(劉寔字子真杖策徒行每止不累主)
(人薪水自備)主人之恩孔新豐逆旅(馬周舍新豐逆旅主人不之顧)起逆旅
卒為名臣(舒元輿上書言馬周張嘉貞代人作奏起逆旅卒為名臣)為逆旅上謁(劉從)
(諫傳甄戈者頗任俠從諫厚給卹坐上座自稱荆卿從諫與定州戍將有嫌命戈取之因為逆旅上謁留飲三)
(日乘間斬其首)困廣陵間不自振(唐李藩年四十餘困廣陵間不自振妻子追咎藩晏如也)
邸店羅列(五代趙在禮歷鎮泰寕天平所至邸店羅列)徬徨逆旅(李周為内邱捕賊將)
(以勇聞是時梁晉兵爭山東郡盗充斥道路行者必以兵衛内邱人盧岳將徙家太原舍逆旅徬徨不敢進周)
(意憐之為送至西山有盗從林中射岳中其馬周大呼曰吾在此孰敢爾耶盗聞其聲曰此李周也因各潰去)
(五代史)與諸生共逆旅(李勉少貧狹客梁宋與諸生共逆旅諸生疾且死出白金曰左右無)
(知者幸君以此為我葬餘則君自取之勉許諾既葬密置餘金棺下後其家竭勉共啓墓出金付之)同舍
逆旅(見上樊澤注)
離别(六)
白悲莫悲於生别離(楚辭)登山臨水送將歸燕燕(衛莊姜送歸妾)
(也)涕泣如雨瞻望不及佇立以泣(詩)離羣(索居)之子于
歸遠送于野(詩)驪歌(别歌也)雲雨之别携手上河梁遊
子暮何之(李陵别蘇武詩)離别之聲(吳越春秋勾踐將伐吳乃命國中與之訣而國人悲)
(哀作離别之聲)鹿聚(孔叢子高與鄒文季節為友季節歸魯臨别流涕子高抗手而止曰人生豈當如羣)
(鹿聚)黯然銷魂者(唯别而已矣)不拜(東觀漢記陳遵使匈奴辭王丹丹曰無以相贈贈子)
(以不拜遂揖而别遵甚悅)古東門行(叙别離事)倦客怨離聲(鮑昭詩)有女仳
離摻執子之手兮(摻執子之祛兮)别行子於東門(啜其泣矣)送美
人於南浦(傷如之何)自我不見(于今三年)誰謂宋遠(宋襄母思歸衛詩云)氣
怨結而不暢(涕滿泣而横流)風流雲散一别如雨(文選)嵇康吕安
(皆曠逹之士每一相思千里命駕)老子送孔子曰(仁者贈人以言)孔慟泣與訣
(則天皇后武氏召為才人方十四母楊慟泣與訣后獨自如曰見天子庸知非福何兒女悲乎母韙其意止泣)
悲離之作尤極於古(文粹元稹杜甫誌曰悲離之作尤極於古)銷魂橋(唐開元遺)
(事長安東㶚陵有橋往來迎送皆至此橋為别離之地故人呼為銷䰟橋)睽離在期(韓愈)暌携
(同上)人生幾何離闊如此(不見足下面已三年矣人生幾何離闊如此況以膠漆之心置)
(於胡越之身進不得相合退不能相忘牽攣乖隔各欲白首白居易與元稹書)風吹客衣日杲
杲樹覺離思花冥冥(杜甫歌行)遠别隔兩河雲山杳千里(李白)
(魏都别蘇少府)離思春冰泮(爛漫不可收韓愈遠遊聯句)病添兒女戀老□
丈夫勇(會合聯句)三見秦城綠(離居在咸陽三見秦城綠李白以詩代書)草慼(韋蘇)
(州送李侍御契闊晚相遇草慼遽離羣)離情兩飄斷不異風中絲(張籍别叚生)
浮雲天上(雨墮地暫時會合終離異莫東西)相逢半新故(取别隨薄原杜甫詩)復
為萬里别送子山之阿(杜甫别唐十五)滿堂送客皆惜别(李白送弟)
(絲桐感人絃亦絶滿堂送客皆惜别)明日斗酒别惆悵清路塵(遥望長安日不見長)
(安人同上)十離詩(唐摭言元相公在淛東時賓府薛書記酒後争令以酒器擲傷公由此出幕既去作)
(十離以獻十離者犬離主筆離手馬離廐鸚鵡離籠燕離巢珠離池鷹離韝竹離亭鏡離臺筆詩曰越管宣毫)
(始稱情紅牋紙上散花瓊都緣用久鋒頭盡不得羲之手裏擎竹詩云蓊鬱新栽四五行常將貞節負秋霜為)
(緣春笋穿墻破不得垂隂覆玉堂它詩皆類此也)别離慘至今斑白徒懷曩(杜甫)
(鄭公虔詩)浮雲一别後流水十年間(韋應物淮上喜會故人)解手背面
(韓愈祭河南友人張員外文曰分教東生君掾雍首兩都相望於别何有解手背面遂十一年君出我入如相)
(避然生闊死休吞不復宣)伏枕聞别離疇能忍漂寓(杜詩)傷離枉芳札
(韋應物詩)
餞送(七)
白登山臨水送將歸(楚辭)仙舟(郭林宗自京師歸諸儒送至河上林宗唯與李膺同)
(舟而濟人謂之仙舟)贈言(見上注)送美人兮南浦(楚辭)出宿于濟飲餞
于禰(詩)申伯信邁王餞于郿(詩)贈策(傳士會將歸晉秦大夫繞朝贈之以)
(策注云以有策而不用也)慕從(西征賦曰送歸懷慕從之戀)送子涉淇之子于
歸遠送于野燕燕(見上注)送荆軻於易水餞疎廣
於東門(謂東都門也)清酒百壺(韓侯出祖出宿于屠顯父餞之清酒百壺)薄送我
畿(畿門内也)晉侯贈餞如公(會侯伯之禮加以宴好國語)谷永與段會宗
書曰(朋友以言贈行萬里之外以身為本)高祖(以吏繇咸陽吏皆送奉錢三而蕭何獨以五送也)
送者不出郭(陳蕃為豫章太守性峻不接賓客徵為尚書令送者云云)供帳東都門
(祖二疎也)瞻望不及佇立以泣(衛莊姜送歸妾詩)孔御安福門(杜元穎出)
(為劒南西川節度使帝為御安福門臨餞)供帳餞定鼎門外(蕭嵩領朔方節度使既赴軍有)
(詔供帳餞定鼎門外玄宗賦詩勞行)還鎮帝賦詩以餞(張建封鎮徐州還鎮帝赴詩以餞當)
(時雖馬燧渾瑊劉元佐李抱真等勲寵卓越未有以詩餞者)賦詩祖道(張柬之授襄州刺史中宗)
(為賦詩祖道又詔羣臣餞定鼎門外)餞太液亭(崔鉉出為淮南節度使帝餞太液亭賜詩寵之)祖
道洛濱(許景先帝自擇刺史景先由吏部侍郎為刺史治虢州十一人治行詔宰相諸王御史以上祖)
(道洛濱盛具奏太常樂帛舫水嬉命高力士賜詩且給紙筆令自賦賚絹三千遣之)李勣入朝(張文)
(瓘補并州參軍時李勣為長史常嘆曰稚圭今之管蕭吾所不及勣入朝文瓘與屬僚二人皆餞)獨餞
於野(皇甫鎛之貶前坊州刺史班肅以嘗僚獨餞於野朝廷義之)宰相百官班餞(李光)
(顔復還忠武宰相百官班餞帝御通化門臨送)于郊(倪若水為汴州刺史時天下久平人皆重内任雖自)
(冗官擢方面皆自謂下遷班景倩自揚州採訪使入為大理少卿過州若水餞于郊顧左右曰班公是行若登)
(仙吾恨不得為騶僕也)御通化門祖道(李吉甫為淮南節度使帝為御通化門祖道)臨
門送汝(韓愈平淮西碑云庚申子其臨門送汝)送臨賀(楊憑所善客徐晦憑得罪姻友憚累)
(無敢往者獨晦至藍田慰餞宰相權德輿曰君送臨賀誠厚無乃為累乎晦曰方布衣時臨賀知我今忍遽棄)
(耶有如公異時為姦佞譛斥又可爾乎德輿嘆其直稱之)祖客灞上(項斯江東人楊敬之祖客灞上)
(見閩人濮陽愿閱其文大推挹)羣公追餞于灞陵列筵而觴送遠之賦
圭璋交映(柳宗元送苑論登第歸文)追而送之江之滸(薛存義將行柳子載肉于)
(爼崇酒于觴追而送之江之滸)黃鵠一去青冥無極安得不憑豐隆愬
蜚廉以寄聲於寥廓邪(送元十八南遊)樂酣相顧起征馬無由
攀(羣花散芳園斗酒開離顔樂酣相顧起征馬無由攀李白送族弟凝)臨歧惆悵若為分
(江上送行無白璧臨歧惆悵若為分送陳郎將)餞離駐高駕(惜别空慇懃餞六父)促觴(激萬)
(慮掩抑淚潺湲杜甫湘江宴餞詩)餞别起登臨之思(劉禹錫管城驛記)送子清
秋暮(杜甫送殿中楊監送子清秋暮風物長年悲)羣公踐南陌(餞裴端公赴道州詩羣公)
(踐南陌肅肅秩初筵)前驅入寶地祖征飄金繩(杜甫惠義寺餞崔都督)開筵
引祖帳慰此遠徂征(憶舊遊開筵引祖帳慰此遠徂征鞍馬若浮雲送子驛騎亭李白)
送夫君於天涯(惜餘春賦望夫君兮只咨嗟横涕淚兮怨春華遥寄影於明月送夫君於天涯)
(李白)賢豪相追餞却到棲霞山(李白送族弟凝攝宋城主簿至月橋)送君别
有八月秋颯颯蘆花復益愁(雲忛望遠不相見日暮長江空自流李白送别)愁
腸若牽繩(韓詩)祖帳排舟數(杜詩)
遊覽(八)
白以遨以遊(詩)駕言出遊以寫我憂(詩)挑兮逹兮在城
闕兮(挑逹往來相見皃詩)子之湯兮宛丘之上(宛丘刺陳幽公遊蕩無度)晉趙
文子(觀於九原曰樂哉斯丘)可以遠眺望(月令五月)登城不指常事
曰視非常曰觀(榖梁傳)禁屬遊飲食于市者(周禮)盤遊(慢遊是好)
寓目(憑軾而觀)縱觀(逸遊是娛)孔遨遊林墅(盧鈞始被召自以當輔政既失志故内怨)
(望數移病不事事遨遊林墅累日一還)酣遨(裴耀卿蓋嘉運詔為河西隴右節度使嘉運以新立功日)
(酣遨未赴屯耀卿言於帝)召故人出游(柳渾罷政事免後數日置酒召故人出游酣肆乃還曠然)
(無黜免意)登葛憒山(王勃既廢客劒南嘗登葛憒山曠望慨然長思)不騖遠不陵危
(環山洄江四出如一誇奇競秀或不相譲徧行天下唯是得之柳訾洲記)忽焉若飄浮上騰
以臨雲氣(伐惡木刜奥草前指後劃心舒目行忽焉若飄浮上騰以臨雲氣萬山面内重江東隘聯)
(嵐合耀旋視其宜常所未覩同上)窮廻谿幽泉怪石無遠不到(到則披草而坐)
(傾壺而醉西山記)登高嵒而企踵兮瞻故邦之殷轔山水浩以
蔽虧兮路蓊勃以揚氛(柳宗元閔生賦)雲水登臨(多聞放志杜牧趙真齡制)
于暮之春(徵賢合姻登舟于兹水之津連山倒垂萬象在下浮空泛景湯若無外横碧落以中貫陵)
(大虚而徑度羽觴飛翔匏竹激越熙然而歌婆然而舞持頥而笑瞪目而倨不知日之將暮則於向之物者可)
(謂無負矣柳宗元南池序)其崖谷之委會(則泓然為池灣然為溪其上多楓柟竹箭哀鳴之禽)
(其下多芡芰蒲蕖騰波之魚韜函太虛澹灔里閭誠游觀之佳麗也同上)曠望延駐目(杜甫上後)
(薗山脚曠望延駐目飄颻散疎襟)
相思(九)
白自我不見于今三年(詩)静言思之悠悠我思願
言思伯我之懷矣實勞我心瞻彼日月有懷于衛
靡日不思我思不遠豈不爾思遠莫致之室是遠
而如之何勿思一日不見(如三秋兮如三月兮)無思遠人勞心忉
忉(忉忉憂也)忘我實多伊可懷也未見君子憂心(弈弈忡忡)
千里命駕(見上注)夢想見容輝我思故人孔桑榆儻可
收願寄相思字(韓愈寄李大夫詩)怨莫怨兮(唐文粹皮日休九諷見逐怨莫怨兮)
(新相思)相思之苦懷(劉禹錫荅柳子厚書相思之苦懷膠結贅聚至是泮然以銷所不如晤言)
(者無幾)未能忘情忍不酸鼻(文粹劉軻與陸賓虞書兩心始親而形骸已相遠苟未能)
(忘情忍不酸鼻出涕為吾友之思耶)交游颯向盡宿昔浩茫然(杜甫交游颯向盡宿)
(昔浩茫然促觴激萬慮掩抑淚潺湲)風波離思滿宿昔容鬢改(韋應物淮上寄親故)
灑别淚於尺波寄東流於情親(李白愁陽春)長望杳難見浮
雲横遠山(李白詩置書雙袂間引領不暫閑長望杳難見浮雲横遠山)佳期綵雲重
欲贈隔遠天(擬古同上)
經過(十)
白王商過樓護(護字君卿為天水太守免官居長安都城侯王商為大司馬候護護宅狹小官)
(屬立車下久住欲雨主簿謂諸掾曰不肯強諫天雨立閭巷耶商聞之遂去主簿終身廢之)陳遵飲
左氏(遵為河南太守弟汲為荆州牧之官俱過長安富人左氏飲司直陳崇劾遵過寡婦左氏家飲免官)
伐申過鄧(傳楚文王伐申過鄧鄧侯曰吾甥也止而享之)臧武如晉雨過御叔
(御叔將飲酒曰焉用聖人我將飲酒而已雨行何以聖為注武仲多智人謂之聖人)田蚡謂灌夫
曰(欲與仲孺過魏其侯會仲孺有服灌夫曰將軍乃肯幸臨魏其候夫安敢以服為解)毋&KR0914;髮待
賓(陶侃字士行孝廉范逵嘗過侃時倉卒無以待賓客母截髮為二髲以易酒肴極豐備從者亦過望)怒
直進(王忱字元逹桓玄詣忱通人未出乘興直進忱對玄鞭門人玄怒去忱亦不留)不交客言
(嵇康夏月於大樹下鍜向子期佐之鍾會結客同造之康視鍜如舊傍若無人良久不交一言會去康曰何所)
(聞而來何所見而去會曰聞所聞而來見所見而去大恥之遂深怨恨)理髮(謝安為桓温司馬温詣安)
(安方理髮安性遲緩久而方罷令取幘温見留之曰令司馬著帽進其見重如此也)入沐(王恬傲誕不拘)
(禮節謝安造之坐少頃恬便入内安以為必厚待己久之乃沐頭散髮而出竟無賓主之意)不過從
兄(第五倫字伯魚)迎送(董賢為司馬上令私過孔光光雅恭謹知上欲尊賢乃戒衣冠出門望見賢車)
(乃入拜謁恭迎不敢均敵上悅拜光兄子為諫議大夫)王獻之(子敬經吳郡聞顧辟疆有名園先不)
(相識乘平肩輿徑入辟疆方集賓客獻之游歷傍若無人辟疆怒曰慠主人非禮也以貴驕士非道也令蒼頭)
(驅出獻之慠然亦不屑意)孔杖屨經過(齊澣留司東都嚴挺之亦為林甫所廢與澣家居杖屨經)
(過不缺日)迎送敕使皆有常處(鄭珣瑜江南君凢迎送敕使皆有常處吏密識其馬進退)
(不數步差)過王繇(王鉷子凖以鬪雞供奉禁中過駙馬都尉王繇既置酒永穆公主親視供具萬年尉)
(賈季隣等候凖經過)敕具酒食(王珪與房玄齡杜如晦善母李嘗曰兒必貴然未知所與游者何如)
(人會玄齡等過其家李闚大驚敕具酒食歡盡日)不迎不送(五代裴皥桑維翰已作相嘗過皥皥)
(不迎不送人或問之皥曰我見桑公於中書庶僚也桑公見我於私第門生也何迎送之有人以為當)東
阡北陌杖屨來往(古之老於鄉者將自佚非自苦閭井田宅具在親戚之不仕與倦而歸者)
(不在東阡在北陌可杖屨來往也韓愈孔公銘)經過老自休(杜甫還灞上遊)
干謁(十一)(刺附)
白范睢為須賈御(入相府曰我為君先通相君)張儀謁蘇秦(秦戒門下不為)
(通又不得放去數日方見之坐於堂下以激儀也)上謁(雋不疑曼倩冠進賢冠𢃄礧其劒上謁暴勝之)
(上謁若今通名也)不避寒暑(張湯請謁云云)埽門(魏勃欲見曹參早掃齊相舍人門以自達)
書刺(高紀有謁者自書刺以言爵里若今之通名也)景丹(性情高未嘗修刺謁人)覆刺(高彪)
(有雅才從馬融訪大義融乃辭疾不見彪覆刺遺融書云云融慙乃追之)刺字漫滅(襧衡來遊許下)
(隂懷一刺既無所適於是刺字漫滅)奏刺(夏侯湛事見聦悟門注)六卿之門(宋公子魚無日)
(不數於六卿之門)朱博馳騁進取不師道德莫為我先(先容也漢)
(書)孔融(年七歲謁李膺門下不為通融曰我與李府君親舊門下具白之膺見融問何親融曰先君孔)
(子與老君有師資之道故僕與君亦累世通舊也)露索(蕭望之王仲翁俱欲謁見霍光光自上官桀事)
(後出入自備士當見者皆露索去刀兵兩史挾持望之獨不肯受索曰不願見非周公握髮之禮)徑入
哭(後漢趙壹元叔為郡計吏到京師造河南尹羊涉不得見壹以非涉無託名者乃日到門涉許通尚卧未)
(起徑入上堂曰竊伏西州承高風久矣乃今方遇而忽然奈何命也因舉哭聲涉知非常人乃起延話大奇之)
追不顧(趙壹為羊涉所稱名動京師西還過弘農侯大守皇甫規門者即不通壹遂遁規知是壹大驚)
(追之壹不顧而去)一逢掖(王符節信性耿介皇甫規解官歸安定鄉人有以貨買鴈門太守者亦去)
(職還書刺謁規規卧不起既入問君前在郡食鴈美乎有頃白符在門規驚遽出迎入語曰徒見二千石不如)
(一逢掖)養痾傲士固其宜也(高彪覆刺遺馬融書云)徑上牀(蜀彭羕見龐統)
(統非羕故舊又有賓客徑上統牀卧曰須賓客罷與卿談賓罷請食然後語統大竒之)修刺候通
(步隲字子山與衛旌種瓜自給夜誦經傳會稽焦征羌豪縱二子懼為所侵乃共修刺奉瓜謁征羌不時通旌)
(欲去隲曰畏之而來非慕義也屈何傷乎)孔拒卻(常衮性狷潔遷禮部侍郎時宦者劉忠翼權震中外)
(涇原節度使馬璘為帝寵任有所干請衮皆拒卻)不往(韋純京兆尹李實曰與我同里素聞其賢願識)
(之而進於上或者喜以告曰子今日詣實而明日賀者至矣貫之唯唯不往官亦不遷)終不肯詣
(韋肇為元載所惡載曰肇若過我當擇善地處之終不肯詣載)過府不謁(温庭筠薄於行調方山尉)
(不得志去歸江東令狐綯方鎮淮南庭筠怨居中時不為助力過府不謁)不顧(竇參按江淮獄揚州節度)
(使陳少游偃蹇不郊迎遣軍吏致問參厲辭譙責少游慙往謁參參不顧即去)伺望顔色親執
轡箠(張昌宗貴震天下諸武兄弟及宗楚客等争造門伺望顔色親執轡箠唐史)厚以金謝
(王播既失職見王守澄方得君厚以金謝守澄乘間薦之天子有意復用於是諫議大夫獨孤朗等見延英言)
(播傾邪關通帝左右状帝沖闇不納其言)僕妾干謁(柳澤上䟽且斜封官者皆僕妾干謁迷謬先帝)
仕進干請不結子弟則謁主書(元載得君縱諸子弟關通貨賄凡仕進干請不)
(結子弟則謁主書)私謁盈几不省(孔緯為吏部侍郎權要私謁至盈几一不省當路不悅改)
(太常卿)具軍容伏謁(柳公綽牛僧孺罷政事為武昌節度使公綽具軍容伏謁左右諫止之答)
(曰奇章始去台宰方鎮重宰相所以尊朝廷也)非慶弔不至宰相第(柳仲郢在朝非慶弔)
(不至宰相第)以州民入謁(胡証拜振武軍節度使過河中時趙宗儒為帥以州民入謁里人榮)
(之)謝絶請謁(高郢進禮部侍郎時四方士務朋比更相譽薦以動有司徇名忘實郢疾之乃謝絶)
(請謁)請謁不行(李乂為吏部侍郎典選事請謁不行時人語曰李下無蹊徑)後至(宋璟會有)
(喪告滿入朝公卿以次謁通禮意易之等後至促步前璟舉笏却揖唯唯故積怨常欲中傷)賕謁紛
紜(長寧公主韋庶人所生内倚母愛寵傾一朝與安樂宜城二主后媦郕國夫人争任事賕謁紛紜)趨
階降伏(唐持太和中為渭南尉試京兆府進士時尹杜悰欲以親故託之持輙趨階降伏悰語塞乃止)
荔枝圖(劉宗龜姻舊或干以財率不答但寫荔枝圖與之)負勢賕請(任瓌歷職有功然補)
(吏多為親故人私至負勢賕請瓌知不甚禁遏)請託為姦(姜晦為吏部侍郎主選曹史嘗請託為姦)
(前領選者周棘扈藩檢窒内外猶不禁至晦悉除之)上謁軍門(房玄齡太宗以燉煌公徇渭北杖策)
(上謁軍門一見如舊)崔挹為人請託干湜(見父子門)令狐峘(在吏部因尚書劉晏)
(力時楊炎為侍郎故峘内德晏至分闕以善闕奉晏惡闕與炎炎心不平建中初峘為禮部侍郎炎執政不為)
(憾炎出故宰相杜鴻漸門下其子封求弘文生以託峘峘謝使者曰得公手署峘得以職炎不疑署送之峘即)
(日奏言宰相廹臣以私從之負陛下不從則害臣帝以誥炎具道所以然帝怒貶衡州别駕)不憚寒
暑(李敬玄造請不憚寒暑)公行私謁(韋嗣立上書曰垂拱間仕入彌多公行私謁)私造
(韋弘景吏部員外郎楊虞卿以累下吏詔弘景與御史詳讞虞卿私造門弘景厲言曰有詔按公尚私謁耶虞)
(卿多朋助自謂必見納及是惶恐去)慢折(蘇味道性友愛其弟味元嘗請託不遂因慢折之味道怡然不)
(屑)先賂關子(李逢吉其黨有張又新等八人而傳會者又八人皆任要劇故號八關十六子有所)
(求請先賂關子後逹於逢吉無不得所欲)日見賓客於第(李宗閔楊虞卿日見賓客於第)無
間(韋瓘累中書舍人與李德裕善德裕任宰相罕接士唯瓘往請無間也)恥汚詖謁(席豫太平)
(公主聞其名將表為諫官豫䎵汚詖謁遁去)干財(趙隠始布衣時家無貲與兄隲同耕以養雖姻宗之)
(富未嘗干以財)干請不應(鄭畋時田令孜恃權有所干請畋不應)願罷所授(沈傳師初)
(拜官宰相欲以姻私託幕府者傳師固拒曰誠爾願罷所授)後生内謁必引見諄諄
(鄭餘慶後生内謁必引見諄諄教以經義務成就儒學)抳杜干請(牛徽擢吏部員外郎乾符中選)
(曹吏多姦歲調四千員徽治以剛明抳杜干請法度復振)願事鞭靮(封常清年三十未有名高仙芝)
(為都知兵馬使嘗出軍奏傔從三十餘人衣褠鮮明常清慨然投牒請豫常清素瘠又脚跛仙芝陋其皃不納)
(明日復至仙芝謝曰傔已足何庸復來常清怒曰我慕公義願事鞭靮故無媒自前公何見拒深乎以皃取士)
(恐失之子羽公其念之仙芝猶未納乃日候門下仙芝不得已竄名傔中)私謁之書(吕胃遷禮部侍)
(郎與裴延齡爲姻家擢其子操上第會入朝遺私謁之書于廷出為潭州刺史卒)以私託人(鄭珣)
(瑜未嘗以私託人而人亦不敢謁以私)造詣不敢干以私(裴垍持法度雖宿貴前望造詣)
(不敢干以私)臨教(辛讜龐勛反攻杜慆於泗州讜聞之拿舟趍泗口貫賊柵以入慆素聞其名握手曰)
(吾僚李延樞嘗為吾道夫子為人何意臨教吾無憂矣)多託以私(劉從諫還藩進同中書門下平)
(章事公卿多託以私)争出其門(韋渠牟帝既偏于聽任士之浮競甘進者争出其門赫然勢熖可炙)
往見(杜甫客吳越齊趙間李邕竒其材先往見之)不以私謝(李至遠之知選以内史李昭德)
(進人或勉其往謝荅曰公以公用我奈何欲謝以私卒不詣)結納閽寺(李修飾廚傳結納閽寺求)
(善譽)丐援引(竇文埸臺省要官走門下丐援引者足相躡)徼倖者願一見如天
人然(高力士知内侍省事徼倖者願一見如天人然)退朝門無私謁(漢隱帝自即位以來)
(樞密使楊邠揔機政邠頗公忠退朝門無私謁雖不却四方饋遺有餘輙獻之)頗行干託(隱帝自關)
(西罷兵漸近小人與後贊李業等嬉遊無度而太后親族頗行干託洪肇與楊邠稍裁抑之出五代史三十史)
(洪肇傳)足接於門墻之間(昇乎堂而望乎室者亦將一年于今矣韓愈陸參薦士書)伺
候於公卿之門犇走於形勢之塗(足將進而趦趄口將言而囁嚅送李愿歸)
(盤谷)俛默惕息疊足搨翼拜祈公侯之閽跪邀賢逹之車
(柳宗元上權補闕書)白璧之契(文粹李嶠上高長史書御賓以之失位篲客以之無門將恐慕義之)
(夫思為黃鵠之舉假其白璧之契接以黃金之言)閽人斥之馭者排之(文粹房琯上張)
(燕公書衣惟素褐乘非車馬閽人斥之馭者排之長衢高門驟拜左右則近於論訴)
賓館(十二)
白適子之館兮(詩)于時廬旅(廬舍賓客)十里有廬廬有飲食
(周禮)天子賜舍司儀致館(儀禮)賓館(記曰大饗卷三牲之爼歸於賓館)見人
不能館不問其所舍(禮)賓客至無所館子曰生於我
乎館(死於我乎殯)除館(晉人為季孫除館於西河囚之也)子姑就館敢辱
大館(叔弓如晉辭館云云)壊垣(子産如晉壊其館之垣而納車馬士文伯曰繕完葺牆以待賓客今)
(吾子壊之其若異客何子産曰諸侯舍於隸人門不容車而不可踰越)崇大諸侯之館(晉文)
(為盟主)飾廚傳稱過客(傳音轉宣詔曰或擅興徭役飾廚傳稱過客注廚飲食傳傳舍使及)
(過客皆得令稱其意)賓至如歸舍不為暴東閤(公孫弘為丞相開東閤以)
(延賓及公孫賀劉屈氂時壊為馬廐)連榻坐客(晉羊琇豪貴杜預拜鎮南將軍朝士皆畢賀乃連榻)
(而坐琇與裴楷後至曰杜元凱乃復以連榻而坐客耶遂不坐而去)倒屣迎賓(王粲仲宣詣蔡邕邕)
(倒屣迎之粲年少容皃短小既至一座盡驚邕曰王孫有異才吾不如也吾家書籍文章盡與之)孔題
客舍(蔣欽緒歷吏部員外郎始韓琬為高郵主簿使京師自負其才有不遇之言題客舍它日欽緒見之)
(笑曰是子嘆後時邪久之琬舉賢良方正欽緒擢其文異等)客次(王守恩為西京留守時周太祖以樞)
(密使將白文珂等軍西平三叛還過洛陽守恩方詣館謁坐於客次以俟見而吏馳報新留守視事於府矣守)
(恩大驚不知所為遂罷去)伏枕寄賓館(宛同清漳濱李白留别詩)客位但箕箒(家貧)
(無供給客位但箕箒杜甫送重表姪)林表(韋蘇州賓館在林表望山啓西扉)五花館(荆南舊有)
(五花館待賓之上地故蔣鉉上成汭詩云不是上台憐姓字五花賓館敢從容南部新書)掃灑黃金
臺招邀青雲客(李白寄吳王)
朋友(十三)
白伐木(燕朋友故舊也)良朋執友(同志者)面友(揚子法言曰友而不心面友也)
朋(又曰朋而不心面朋也)知己神交(嵇康阮籍山濤一見便為神交)同人(同道也)
泛交吾友久敬(晏平仲善與人交久而敬之)同求(將)舊識(吳季札見)
(鄭子産如舊相識)故知(叔向適鄭騣蔑與一言而善執手以上遂如故知)失人(可與言而不與)
(之言失人)非義不合合志同術(儒有合志同方營道同術並立則樂相下不厭其交)
(友有如此者禮)誰謂膠漆堅不如陳與雷(陳重雷義友分深人語云)淡若水
(君子之交淡若水小人之交甘如醴君子淡以成小人甘以壊)傾蓋如故(家語孔子遇程子傾蓋而)
(語終日甚相悅顧謂子路曰程子天下之賢士取束帛以贈之)知我者鮑叔(管仲曰生我者父母)
捨短從長(後漢李爕字德公所交者皆捨短從長)同心斷金如蘭(易二)
(人同心其利斷金同心之言其臭如蘭)刎頸(漢張耳陳餘相與為刎頸之交)忘年(文士傳禰衡有)
(逸才與孔融作爾汝交時衡年二十餘融已年五十敬衡秀才而忘年也)莫逆(莊子曰四人相視而笑莫)
(逆於心相與為友也)忘言(莊子云得意而忘言也)義之與比(君子之於天下無適也無莫也)
(義之與比)德不孤必有鄰氣合(聲同)金石之交(漢王與信)芝蘭之
室有朋自遠方來(不亦樂乎)無友不如己者友其士之
仁者擇其善者而從之取友樂羣(禮)止於信(禮曰交國)
(人止於信)盍簪(易豫卦曰勿疑朋盍簪簪疾也)朋從爾思上交不謟(下交不瀆)
豈無他人(唯子之好)子夏曰可者與之不可者拒之(子張曰異乎吾)
(所聞君子尊賢而容衆嘉善而矜不能我之大賢於人何所不容我之不賢與人將拒我如之何其拒人也注)
(友交當如子夏泛交當如子張)為友導騶(范式為荆州友人孔嵩家貧為新野縣傭縣遣嵩為式導)
(騶式曰孔仲山耶勑代嵩嵩以傭未畢不肯去)定交於杵臼之間(公沙穆家貧與吳祐賃舂)
(祐與語大驚遂定交於杵臼之間)鍾會年少(傅嘏以明智友之)君子定其交而
後求西南得朋(易)為誄(郤超卓犖有曠世之度竹林交遊每有勝狀寒門後進拔)
(而友之死之日貴賤為誄者四十人)拜親推宅(吳周瑜推道南大宅以舍孫策母升堂拜之有無通)
(共)拜親友(荀顗王濟何劭為拜親友)不拜母(庾衮與諸兄過邑人陳淮兄弟友之拜其母衮)
(獨不拜曰拜人之母將同於子其義至大鄰人禇德隱逸養親老而無倦衮每拜之)拜父(魏志孔融才高)
(倨傲年在陳紀陳羣之間融先與紀友後與羣交更為紀拜)下交(史記趙有處士毛公藏於博徒薛公)
(藏於賣漿家魏公子無忌從此二人結交遊)交小吏(吳祐舉孝廉郡中祖道祐越坐與小吏黃真歡)
(語移時功曹以倨傲請黜之太守曰吳季英有知人之明且勿言其後真亦舉孝廉)三友為一龍
(華歆邴原管寧為友俱遊學相善故時人號三友為一龍歆為龍頭原為龍腹寧為龍尾)連璧(夏侯湛孝)
(若與潘岳友善每出同輿人謂之連璧)近不相得(遠而彌親)朋友相舉(親戚相推)心
同琴瑟(道叶膠漆)貴相知心投分(推誠)金蘭(松竹)早鶯求友
相彼鳥矣猶求友聲(矧伊人矣不求友生)交府士(王尼為護軍府士卓犖不羈王)
(澄胡母輔之齎羊酒詣護軍府尼時給府養馬輔之等遂入座馬廐下與尼炙羊飲酒醉飽而去不見護軍護)
(軍大驚即與尼長假免其為兵)益親(家語孔子曰自季氏賜我粟千鍾其交益親)孔與人
交終歲無款曲(韋純)友善(李鄘彊直無私與楊憑穆質許孟容王仲舒友善皆以氣自任)
不妄交遊(常衮)與人交始終一節(武儒衡)交不苟合(王珪慎於所遇)
(交不苟合)友託(薛收與元敬俱為文學館學士時房杜等處心腹之寄深相友託)蕭嵩(為洛陽尉)
(已有名士争往交)非名士夙儒不與游(蕭復非名士夙儒不與游以清操顯)文章
四友(杜審言少與李嶠崔融蘇味道為文章四友世號崔李蘇杜)小友(李泌張九齡與嚴挺之蕭)
(誠善挺之惡誠佞勸九齡謝絶之九齡忽獨念曰嚴太苦勁然蕭軟美可喜方命左右召蕭泌在㫄率爾曰公)
(起布衣以直道至宰相而喜軟美者乎九齡驚改容謝之因呼小友)已然諾(郗士美平生與人交已然)
(諾以是名重於世)莫逆交(楊寧與陽城為莫逆交德宗以諫議大夫召城城未拜詔寧即諭與俱來)
終始不少變(韓愈不詭隨與人交終始不少變)深交者易怨(禇遂良以為朋友深)
(交者易怨)寡交游(裴光庭性静默寡交游)忘年交(陸䞇張鎰有重名䞇往見語三日奇之請)
(為忘年友)與有名者游(孔緯多與有名者游)所交皆天下有名士(鄭絪善屬)
(文所交皆天下有名士)一時俊傑(杜佑所交遊皆一時俊傑)忿恨(薛逢初與彭城劉瑑交瑑)
(文辭出逢數人下常易之瑑稍親近逢不得意遂相忿恨)喜交豪猾博徒(獨孤懷恩喜交豪猾)
(博徒)面交如携手(北夢𤨏言顔堯自為誌文有面交如携手見利即解携而去也)人生交
契無老少論交何必先同調(杜甫徒步歸行)北䆫三友(白樂天以詩酒)
(琴為三友詩曰今日北䆫下自問何所為欣然得三友三友者為誰琴罷輙舉酒酒罷輙吟詩三友遞相引循)
(環無已時)交遊解散羞與為戚(柳宗元答問交遊解散羞與為戚生乎嚮慕毁書滅跡他)
(人有惡指諉增益身居下流為謗藪澤)故友新交(李白贈新平少年故友不相恤新交寧見矜)
斗酒強然諾寸心終自疑(李白谷風刺輕薄交道方嶮&KR2404;斗酒強然諾寸心終自疑)
對面九疑峰(箜&KR1283;謠輕言託朋友對面九疑峰多花必早落桃李不如松管鮑久已死何人繼其)
(蹤)蘭交空懷思(李白江上寄元六)皆折官位輩行願為交(韓愈王公)
(碑家江南讀書著文其譽藹鬱當時名公皆折官位輩行願為交)謝絶(元載李少良上書詆其醜狀載)
(由是非黨與不復接生平道義交皆謝絶)傾心(李安遠從士大夫苟勝己必傾心交之)與楊綰
崔祐甫善(張鎰不妄交游特與楊綰崔祐甫善)交能終始(張九齡與嚴挺之袁仁恭梁昇)
(卿盧怡善世稱其交能終始者)所交必大人長者(張廵所交必大人長者不與庸俗合)能
交當時豪俊(孔述睿少修潔能交當時豪俊)全交(趙驊敦交友少與商寅顔真卿柳芳陸據)
(蕭穎士李華邵軫善時為語曰商顔柳陸李蕭趙邵謂能全其交也)褐衣之賤(路巖所交雖褐衣之)
(賤待以禮始終一節)刎頸交(杜伏威與里人輔公祐約刎頸交)博徒輕俠(唐憲所交皆博)
(徙輕俠)雅自款結(宇文士及初士及為隋奉御而高祖任殿中少監雅自款結)寬厚樂
易(盧承慶寬厚樂易士友以此親之)善與人交(朱敬則善與人交)方外十友(陸餘)
(慶雅善趙貞固盧藏用陳子昂杜審言宋之問畢搆郭襲微司馬承禎釋懷一時號方外十友)耐久朋
(魏元同與裴炎締交能保終始故號耐久朋)與貴近交(王琚以父隱居嘗為鳳閣侍郎故數與貴)
(近交)楊穆許李(楊憑重交遊與穆質許孟容李鄘相友善一時歆慕號楊穆許李)鄭楊段
薛炙手可熱欲得命通魯紹瓌蒙(崔鉉所善者鄭魯楊紹復段瓌薛蒙頗參)
(議論時語曰鄭楊段薛炙手可熱欲得命通魯紹瓌蒙帝聞之題于扆是時魯刑部侍郎鉉欲引以相帝不許)
(用為河南尹它日帝語鉉曰魯去矣事由卿乎鉉惶懼謝罪)所與遊皆天下豪俊(韓滉)
(幼時已有善名所與遊皆天下豪俊)生死不易(嚴挺之重交游許與生死不易)既久乃益
固(盧鈞與人交結若澹薄既久乃益固)時號鮑謝(鮑防與中書舍人謝良弼友善時號鮑謝)忘
年交(孟郊性介少諧合愈一見為忘年交)山林友(韋温少合所善惟蕭祐少貧窶隱居以孝聞謷)
(然不以塵事自蒙故温號山林友)布衣交(鄭畋几與布衣交至貴無少易)有名士(柳渾與游)
(者皆有名士)友善(富嘉謨累轉晉陽尉吳少微新安人亦尉晉陽尤相友善)能終能始(陳子)
(昂趙貞固前死藏用撫其孤有恩人稱能終始交)保交以簡恭(柳玭述家訓戒子孫曰余幼聞)
(先公僕射言保交以簡恭)金蘭簿(戴洪正每得密友一人則書于編簡焚香告祖考號金蘭簿出宣武)
(盛事)嘗所與游皆青雲之士聞名如盧杜高韻如包李(盧象)
(杜甫包佶李紓劉禹錫武陵集紀)故友(少年樂新知衰暮思故友韓文除官赴闕)金石姿(我年)
(二十五求友昧其人哀歌西京市乃與夫子親方為金石姿萬世無緇磷韓北極詩)貴賤交不易
恐傷中園葵(李白宣城送劉副使)艱難懷友朋(羇旅惜宴會艱難懷友朋杜甫陪章)
(留後惠義寺)當面論心(晚將末契託年少當面論心背面笑杜莫相疑行)誠信(治友莫若)
(誠信杜牧送人赴舉序)忘年友(薛道衡崔祖濬與高儉為忘年友)同襟期(杜甫時赴鄭老)
(同襟期)鈞禮(岑文本生平故人雖羇賤必鈞禮)接故舊如布衣時(劉仁軌雖貴顯)
(不自矜倨接故舊如布衣時)
擇交(十四)(拒交附)
白擇不處仁焉得智(語)拜其子(後漢矦覇欲友王丹覇子見丹下車拜丹答拜)
(覇子曰大人方願交歡奈何拜小子丹曰君房有是言丹未之許也)君子定其交而後求
(易)無友不如己者(語)拒交(陳遵欲交王丹丹拒而不許)又(楊仁字文義辟司徒)
(桓虞府府椽宋章貪奢不法仁終不與交言同席)友賢(仇覽季智太學中與同郡符融比宇常自守融)
(竒之曰志士交結之秋雖務勤學守之何執覽正色曰天子修太學豈使人游談其中乎融告郭林宗林宗曰)
(與融齎刺詣之遂留宿林宗嗟歎下床為拜)不拜親(庾衮事見上注)孔蕭復(厲名節不通狎)
(流俗)不喜交權利(崔從)從賢士游(宗室璡好從當世賢士游)不妄交(李讓夷廉)
(介不妄交)以道義合(韋陟其以道義合雖後進布衣與均禮)所與友皆第一流
(裴佶)不喜與流俗交(陸龜蒙不喜與流俗交雖造門不肯見)胡生非其人不
交(胡遠客懷道守義非其人不交得無病乎韓愈答胡直均)不敢歷門(張直方西班倜儻勲臣也)
(好接賓客與裴休善休不敢歷門)孟郊審交(種樹須擇地惡木變木根結交若失人中道生謗言)
(君子芳桂性春濃寒更繁小人槿花心朝在夕不存莫躡冬冰堅中有潛浪翻唯當金石交可與賢逹論文粹)
相成(十五)
白相勸以義朋友攸攝攝以威儀(攝助也詩)雖有兄弟不
如友生琢磨(切磋)君子成人之美(不成人之惡)贈友以言(顔淵)
(贈子路曰過墓則式)忠告而善道之(不可則止無自辱焉)以文會友以友輔
仁(語)博我以文(約我以禮)切切偲偲(相切責皃)益者三友(友直友諒友多)
(聞)損者三友(友便僻友善柔友便佞)君子之愛人也以德獨學
而無友則孤陋而寡聞儒有聞善以相告(見善以相示)畏
我友朋須友以成(自天子至于庶人未有不須友以成者)糾德(周德司諫糾萬)
(人之德而勸之以朋友)一言(見上)三益(見上)諍友(士有諍友則身不離於令名)醇酎
(程普言與周瑜交如飲醇酎不覺醉)如行霧露(有所潤也)君子以朋友講習(易曰)
(麗澤兊)投杖(子夏哭子喪明曾子怒曰爾何無罪子夏投杖而拜曰吾過矣)割席(魏管寧與華歆)
(同學歆聞車馬聲出門寧割席曰子非吾友也)善交(李爕德公所交皆捨短從長好成人美時荀爽賈彪)
(齊名而夑並交二子情無適莫世稱平正也)人相忘於道術(魚相忘於江湖)蘇秦之
激張儀(秦先逹張儀候之數日乃見坐於堂下食以僕妾之餐告舍人曰儀才吾不及恐以小利忘求)
(進故辱之儀怒入秦蘇君使舍人齎金帛車馬隂結助之卒相秦也)塵附太山霧集河海
(言小之依大也文選)薑桂因地而生不因地而辛(韓詩外傳宋玉因其友事㐮王)
(㐮王待玉無異乃譲其友云云)孔同心濟謀(杜如晦長於斷而房玄齡善謀兩人深相知故能同)
(心濟謀以佐佑帝)評(權臯李華柳識韓洄王定皆仰臯節與友善洄定常評臯可為宰輔師保華亦以為)
(分天下善惡一人而已)更為隂陽迭作日月(文粹故人相携直上太階更為隂陽迭作)
(日月杜葉公如晦讃吕温)子之善猶僕之善也(文粹古者自天子至于庶人未有不須友)
(以相成者僕雖老矣辱君子之遊同君子之道見君子之榮三十年矣子之善猶僕之善也得不相成乎答滁)
(州張尚書柳冕)不為薦託(文粹李商隱與陶進士書時獨與令狐補闕最相厚歲歲為寫出舊文納)
(貢院既得引試會故人夏口主舉人時素重令狐賢明一日見之于朝揖曰八郎之友誰最善綯直進曰李商)
(隱者三道而退亦不為薦託之辭故夏與及第十)推類援明疊足天庭(柳宗元答問今)
(之賢智莫不舒翹揚英推類援明疊足天庭魁磊恢張羣驅連行)
白孔六帖卷三十四
