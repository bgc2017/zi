續名醫類案醫家類
提要
(臣)等謹案續名醫類案六十卷
國朝魏之琇撰之琇既校刊江瓘名醫類案病
其尚有未備因續撰此編雜取近代醫書及
史傳地志文集說部之類分門排纂大抵明
以來事為多而古事為瓘書所遺者亦間為
補苴故網羅繁富細大不捐如疫門神人教
用香蘇散二條猶曰存其方也至脚門載張
文定患脚疾道人與綠豆兩粒而愈一條是
斷非常食之綠豆豈可錄以為案又如金瘡
門載薜衣道人接已斷之首使人回生一條
無藥無方徒以語怪更與醫學無關如斯之
類往往而是殊不免蕪雜义蟲獸傷門於薛
立齋蚊蟲入耳一條註曰此案耳門亦收之
非重出也恐患此者不知是蟲便檢閱耳云
云而腹疾門中載金臺男子誤服乾薑理中
丸發狂入井一條隔五六頁而重出又是何
義例乎編次尤未免潦草然採摭既博變證
咸備實足與江瓘之書互資參考又所附案
語尤多所發明辨駁較諸空談醫理固有實
徵虚揣之别焉乾隆四十六年十二月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
