卷五十二
萬姓統譜卷五十二明凌迪知撰
下平聲
七陽
康(商音京兆衛康叔之後以諡為氏又望出東平會稽)
(漢)康衡(相元帝畏石顯)
康穆(絢之父負義氣為河南尹)
(南北)康絢(藍田人祖穆姚秦河南尹宋時率鄉侯三千家至襄陽絢倜儻有志性又廉恕仕魏官司馬出)
(為梁州刺史立庠序勸耕桑敦禮尚風俗頓革後為東魏洛州刺史卒年八十二)
康安(黃門侍郎)
康說(宋臣)
(隋)康賜(寕晉人少孤貧養于外家田氏及長事母以孝聞崇慶三年中進士第為監察御史彈劾不避)
(官至右司都事司農丞後出為河中府治中尚書六部郎中)
(唐)康駢(貴池人篤于自修善論議田頵守宣州䀻駢入幕常左右頵畫策禦寇後薦為戶部郎遷中書)
(舍人)
康日知(靈州人祖植玄宗時以功封泰山縣男日知為趙州刺史拒李惟岳德宗美之擢陞趙觀)
(察使封會稽郡王子志睦資趫偉工馳射以功封會稽郡公承訓亦以功封會稽郡男)
康子元(越州人開元初詔張說舉治易老莊者集賢學士侯行果荐子元于說說以聞得侍讀玄)
(宗將之太山說引子元裁封禪儀官至宗正卿以疾致仕)
康澄(明帝時為大理少卿嘗上疏曰國家有不足懼者五有深畏者六願陛下以不足懼者存而勿)
(論以深可畏者脩而靡忒詔奬之)
康希詵(年十四明經登第歴海濮饒房台曉六州刺史皆有異政顔真卿撰碑記其事)
(五代)康仁傑(泉州人喜儒學頗自勵尤工于詩因遊江淮會南唐陳德誠出次池陽仁傑以詩投之德)
(誠薦至金陵時陳洪進據漳泉南唐主召問其土俗仁傑對答無滯授鄂州文學補溧陽簿性)
(循素儉門無私謁終汾陽令)
康延孝(代北人見帝任用羣小知其必亡乃以百騎奔莊宗莊宗解御衣金帶以賜之)
康福(蔚州人世為軍校以騎射事晉王為偏將莊宗嘗曰吾家以羊馬為生福状貌類胡人而豐厚)
(胡宜羊馬乃令福牧馬于湘州為小馬坊使逾年馬大蕃滋明宗自魏反兵過湘州福以小坊)
(馬二千匹歸命明宗軍勢由是益甚)
(宋)康德輿(洛陽人父贊元嘗從曺光實襲李繼遷獲其母妻擢武州刺史贊元死真宗錄德輿累官)
(西上閤門使至中和河決頓邱德輿以巨艘濟居民遂免昏墊仕至果州團練使知趙州徙陳)
(州鈐鎋)
康保裔(洛陽人祖志忠後唐時討王都戰殁父再遇從太祖征李筠亦死扵兵保裔謹厚好禮善騎)
(射宋初屢立戰功後為高陵關都部署與契丹戰矢絶而死錄其子繼英繼彬繼明皆至顯官)
康延澤(普州刺史全師雄作亂延澤拓散卒千餘人破賊衆三萬由是賊勢稍沮普遂等處皆平)
康與之(字伯可宋南渡後有聲樂府吕申公荐于上以文詞待詔金馬門嘗題徽宗畫像云玉輦)
(宸遊事已空尚餘奎藻繪春風年年花鳥無窮恨盡在蒼梧夕照中高宗見之一慟而已)
康傑(知扶風縣與金將馮宣戰宣愛欲招之傑奮曰吾當死于陣不能降敵宣乃殺之)
康若泰(字魯瞻以進士第授濬州判官下車視事門無私謁務盡公勤天歷二年歲大饑民食缺)
(泰惻然于是召富家人宴集募之遂得粟二千石以給貧民時民間重復横歛泰禁止之民賴)
(以安)
康允之(知杭州扈從綂制苖傳劉正彦作亂殺王淵分補内侍皆殺之傳黨入内奏曰傳等不負)
(國家止為天下除害耳允之見事急請高宗御樓撫諭傳等更乞康履腰斬臠其肉梟首與淵)
(首相望并捕會擇斬之劫高宗傳位皇子敷請隆祐太后臨朝允之遁赭山明年烏珠兵自獨)
(松關入遂犯臨安允之棄城走錢塘令朱蹕死之)
(金)康公弼(應州人中進士第累官至乾州節度使卒贈侍中封道國子諡忠肅)
康元弼(雲中人幼敏學善屬文登進士第累官至尚書刑部侍郎兼鄆王傅遷南京路轉運使致仕)
(元)康曄(字顯之高唐人登金詞賦科嘗學於閻詠平居論學嘗以操行為先文藝為末元初東平嚴忠)
(濟為首議興學養士起曄為儒林祭酒四方學者雲集以行能著聞者百餘人所著有澹軒文)
(集數卷卒祀鄉賢祠孫璧仕至禮部侍郎)
(明)康茂才(字夀卿蘄州人能通經史大義事母孝元季盗起茂才團結鄉兵禦之王師下建康率所)
(部降授元師累陞同知大都督事經略中原從定齊魯善撫綏B徠絳解諸州之人屏蔽潼關)
(秦人不敢東向民立石頌德卒贈湖廣行中書省平章政事柱國追封蘄國公諡武襄)
康鐸(字伯聲茂才子襲封蘄春侯初東宫讀書大本堂鐸侍之賜金牌鐫蘄國武毅公五字置帽上)
(累著征伐功及征雲南卒于軍贈蘄國公諡忠愍)
康彦民(泰和人洪武進士永樂初為天台知縣罷官家居民猶思慕宣德初巡按御史以聞吏部)
(不從上曰朕方擇人為守令此人罷去久民猶欲之必有政事及民其召用之)
康汝揖(武功人以儒術起家洪武初歴官四川安岳知縣有治績永樂初以舊臣擢北京刑部左)
(侍郎既卒官其長子爵上林苑監左監正累遷太常寺少卿次子禋上林苑監副累遷通政使)
(參議)
康縉(泰和人洪武開科進士初授平陰縣丞)
康慶(襄陽人初以太學生署監察御史改知縣陞和州知州坐事罷復起為御史陞四川參政宣德)
(中年老致仕)
康汝芳(字仲實祁門人宣德丙辰進士景泰二年知辰州府都御史劉廣衡薦之汝芳雅尚恬退)
(浩然辭去至今人稱賢大夫)
康紹宗(武定州人登進士任戶部主事歴陞為河南布政使司右布政使)
康驥(字良德泰和人景泰甲戌進士拜監察御史天順初監官武將竊弄威權驥抗疏論其奸下詔)
(獄拷掠備極而詞氣侃侃不少挫旣得釋巡按山東風紀肅然歴福建按察使)
康玠(字廷玉泰和人天順甲戌進士歴知府)
康永韶(徽州祁門人成化間由監察御史謫知惠安為人簡易不事修飭而政事清明吏不敢欺)
(丙申大饑永韶多方賑濟全活者衆歴任三年調知順昌縣)
康勉(松江人由舉人授浙江奉化教諭繼以才行擢知清流縣仁以撫民勤以治事邑人多頌之正)
(綂癸亥沒于官行李蕭然不能歸櫬士人皆為之助)
康海(字德涵武功人弘治進士第一博學于書無所不讀凡論著必宗經史以宋人言為俚故同進)
(者忌焉歴官脩撰為人重然諾剛伉自持以此賈禍罷官)
康天爵(字汝脩臨汾人嘉靖癸未進士歴布政司參議)
康世隆(字文明咸寕人嘉靖丙戌進士歴布政司參議)
康泰和(字原中莆田人嘉靖乙未進士歴官禮部尚書)
康朗(字用晦惠安人嘉靖乙未進士歴都御史)
商(宫音汝南殷或號曰商以國為氏又望出濮陽)
(周)商瞿(魯人受易于孔子後代追封須昌侯)
商鞅(本衛公子也受封于商)
商澤(魯人孔門弟子涉覧六籍後世追封鄒平侯)
(漢)商鳳(印藪)
(宋)商飛卿(臨海人淳熙初舉進士累官工部郎官時韓侂胄氣焰薰灼飛卿未嘗一造請為監察御)
(史以言事忤侂胄罷後為司農卿以身率儉粮餉稍充開禧中擢戶部侍郎弟逸卿官至朝請)
(郎)
商瑗(其先汴人流寓西夏仕為都知兵馬使嘉祐六年因奉使歸宋奏獻密事上嘉其義賜地于浙)
(之淳安以居即今遼源之芝山也子孫因家焉以蔭補官者三世)
商言詩(登州人登科)
商夷簡(雍熙中泉州知州)
商佑(隆興進士崑山人)
(金)商衡(字平叔曺州人以特恩第一人為威戎令民饑能賑敵至能禦民為立生祠累遷監察御史時)
(哀帝郕國夫人與政内族慶山奴軍敗戶部權尚書曺強貪墨衡皆舉劾無所避後為秦藍府)
(經歴元兵劫欲降之不屈自剄)
(元)商夢弼(至元中原武縣尹蒞政勤敏按無凝滯决獄明信人無敢輕犯)
商挺(濟陰人工詩文善隷書從世祖征伐屢建大議世祖稱為古良將官至中書參知政事卒追封)
(魯國公諡文定所著有詩千餘篇子琥徵拜中臺監察御史琦善書畫歴集賢侍講學士遷秘)
(書卿)
商琥(字台符元世祖時至元十四年以姚樞許衡荐拜江南行御史臺監察御史監察戍卒有利湯)
(氏財者投戈于其家誣為反具琥知其冤罪誣者而釋之)
(明)商暠(河南人洪武中歴御史中丞署吏部尚書)
商輅(字弘載淳安人宣德十年浙江鄉試第一正統十年會試廷試俱第一授翰林脩撰景泰初陞)
(兵部侍郎兼左春坊大學士天順初為石亨等誣䧟革職為民十年成化初被召再起未有復)
(職之命陛見戴平定巾絲縧青布員領自稱原籍為民臣商輅蒙召見廷臣謂其妥帖即復原)
(官仍入内閣參預機務首疏八事皆切時弊七年冬彗星見疏辭輔導失職條陳八事上納其)
(言而不允其辭改戶部尚書文淵閣大學士時議欲復景皇徽號輅力陳所以當復之故言甚)
(剴切上深感動遂允其請改吏部尚書兼謹身殿大學士以疾累乞致仕家居十年而卒贈太)
(傅諡文毅)
商良臣(字懋衡文毅公輅之子也登成化二年進士第授翰林庶吉士累官至翰林侍講卒于官)
(良臣天資淳厚學行老成文章器識無愧于父衆皆惜其早世不克究其用云)
商汝弼(淳安人弘治舉人)
商臣學(淳安人正德舉人)
商汝頥(會稽人正德中湖廣參議)
商賓(洛陽人以吏科給事中改知銅陵疏請聽民開墾荒田民無不業者任滿民請留進府同知仍)
(知縣事)
商大節(鍾祥人歴官都察院右僉都御史平生慷慨負奇氣忠義孝友得之天性故自為教為令)
(司諫司刑敡歴藩臬巡撫畿甸總憲内臺風裁勲譽卓乎出士人右嘉靖間北敵犯都下大節)
(巡視九門召募義勇經略京城内外後因咸寕侯仇鸞調散人馬乃上疏發其不軌之謀竟反)
(坐誣獄身死隆慶改元詔賜葬祭諡忠愍)
昌(汝南商音風俗通云黃帝子昌意之後今嶺南多此姓)
(漢)昌容(常山道人自稱殷王女食蓬虆根往來上下見之者二百餘年而顔色如二十許人能致紫草)
(賣與染家得錢以遺孤寡歴世而然奉祠者萬計讃曰殷女忘榮曾無遺戀怡我柔顔改華標)
(倩心與化遷日與氣鍊坐卧奇貨惠及孤賤)
昌豨(吕布將)
(南北)昌義之(梁烏江人有武幹每戰必捷性寬厚為將能得人死力累功至護軍將軍)
(五代)昌琦(齊禮侍)
(宋)昌懿(邕州人進士補文學紹興中上疏言馬政)
昌稽中(朝奉郎知建中)
昌森(字元秀涇人初授蘄州廣濟縣尉以捕盗改秩知光州固始縣秩滿任揚州僉判歴知英連二)
(州)
昌湜(大理寺丞)
昌正大(嘉定進士)
昌永(字禹功涇人靖康中金人犯京師永率太學諸生守義不屈朝廷嘉其節補進義校尉紹興癸)
(未以特奏第一累遷太常寺丞)
(元)昌中峯(池州儒學教諭)
(明)昌俊(涇人洪武貢士)
昌祚(蘄州人永樂中任博羅縣知縣築堤修學勸課農桑歴四川參政)
昌盛(威遠人永樂舉人)
昌文(滁州人舉人正統中監利縣知縣)
昌夀(字子仁河南衛指揮嘉靖中掌山東都司事)
昌應會(莆田人嘉靖中知漢川縣縣當漢江下流土田歲被渰沒民不聊生應會極意拊循輕徭)
(綏賦嘗夜有盗劫民舍應會聞而即逐之盗截其兩耳去已得盗盡殺之時景王出封安陸奏)
(討庄田闌及漢川中璫暴横倍昌會故持之中璫怒昌強項奏逮繫按察司獄者累月當道承)
(景府意竟坐調他邑民思之為立祠生祀于漢江上)
昌應時(字廷佐莆田人嘉靖庚戌進士歴知府)
昌自脩(全州人萬歷癸酉舉人)
杭(餘杭商音吳中多此姓又望出丹陽見何氏姓)
(漢)杭徐(字伯徐丹陽人初試宣城長有相聚林藪為盗者公悉移至縣下境内肅然為中郎將殺泰山)
(賊斬首三千餘級封東鄉侯後遷長沙太守)
(明)杭琪(山東人洪武初任戶部尚書)
杭濬(溧水人洪武舉人任御史)
杭全(赤水衛人景泰癸酉舉人湖廣咸寕縣知縣)
杭濟(字世卿宜興人弘治癸丑進士官至方伯弟淮俱善詩學有二杭集)
杭淮(字東卿宜興人弘治進士歴戶部侍郎)
強(商音天水丹陽有強氏平聲)
(漢)強萬厓(印藪)
(南北)強練(容貌長壮有異于人神情敞怳莫之能測意欲有所說逢人輒言若值其不欲言縱苦加祈請)
(不相酬答初聞其言略不解事過往往有驗人皆敬信之嘗告乞市人爭以米麥遺之練張囊)
(受之隨即漏之以地人或問之但欲使諸人見乘空耳後莫知其所終)
強永
強帛
強起
強斌(並略陽人)
強將容(趙常山太守)
強京(西陽侯)
(唐)強循(梁泉人累官雍州司戶參軍不尚威嚴教華原人通渠溉田一方賴之號強公渠)
強寶質(兵部郎中)
強脩(略陽人仕至御史中丞)
(宋)強至(字幾聖錢塘人為文簡古不徇俗舉進士第相韓琦累薦充館閣不果終祠部郎卒贈金紫光)
(禄大夫子浚明淵明陟明皆登進士淵明字德孝歴禮部尚書翰林學士承旨終資政殿學士)
(諡文憲)
強獻明(字可學掌戶部架閣文字)
強休甫(奉直大夫直秘閣)
強黻(字叔章紹興進士常州府通判)
強相如
強永
強帛
強起
強斌(並略陽人)
強將容(趙常山太守)
強京(西陽侯)
(唐)強循(梁泉人累官雍州司戶參軍不尚威嚴教華原人通渠溉田一方賴之號強公渠)
強寶質(兵部郎中)
強脩(略陽人仕至御史中丞)
(宋)強至(字幾聖錢塘人為文簡古不徇俗舉進士第相韓琦累薦充館閣不果終祠部郎卒贈金紫光)
(禄大夫子浚明淵明陟明皆登進士淵明字德孝歴禮部尚書翰林學士承旨終資政殿學士)
(諡文憲)
強獻明(字可學掌戶部架閣文字)
強休甫(奉直大夫直秘閣)
強黻(字叔章紹興進士常州府通判)
強相如
強永
強帛
強起
強斌(並略陽人)
強將容(趙常山太守)
強京(西陽侯)
(唐)強循(梁泉人累官雍州司戶參軍不尚威嚴教華原人通渠溉田一方賴之號強公渠)
強寶質(兵部郎中)
強脩(略陽人仕至御史中丞)
(宋)強至(字幾聖錢塘人為文簡古不徇俗舉進士第相韓琦累薦充館閣不果終祠部郎卒贈金紫光)
(禄大夫子浚明淵明陟明皆登進士淵明字德孝歴禮部尚書翰林學士承旨終資政殿學士)
(諡文憲)
強獻明(字可學掌戶部架閣文字)
強休甫(奉直大夫直秘閣)
強黻(字叔章紹興進士常州府通判)
強相如
萇博(見印藪)
(唐)萇鳳(唐末人嘗贈羅隠雁頭牒百幅)
萇總(大歴中奉天尉)
(五代)萇從簡(善用槊力敵數人仕後晉為金吾)
(明)萇輝(柳州人成化舉人)
萇(闕)
倉(闕氏庫氏)
(上古)倉頡(南樂吳村人生而齊聖有四目觀鳥跡蟲文始制文字以代結繩之政乃軒轅黃帝之史官也)
(周)倉葛(陽人諫王勿以陽樊賜晉)
(三國)倉慈(魏燉煌太守抑挫權右撫䘏貧羸民夷翕然稱其德惠數年卒吏民悲感圖畫其形)
倉孝仁(魏太和中遷燉煌太守良二千石也)
(南北)倉跋(北魏人孝行見稱鄉里詔旌表門閭)
(元)倉振(知新州時猺賊蠭起振深入賊所諭以禍福示以恩信羣猺帖然向化暇日詣學召諸生講解)
(經義又于驛路夾植榕松以便行者人歌曰高松蒼榕一道清風)
(明)倉紀(遵化人正統十四年任六合縣訓導)
皇(吳郡三皇之後因氏又出自宋戴公之後)
(周)皇封子(宋大夫)
皇非我(宋司馬)
皇耳(鄭使皇耳帥師侵衛)
皇瑗(宋使圍鄭師)
皇懷(非我弟)
皇國父(為宋太宰)
皇欣(魏將)
皇辰(鄭大夫)
皇頡(鄭大夫)
(漢)皇初平(年十五家使牧羊有道士見其良謹便引至金華山石室中四十餘年忽然不復念家其)
(兄初起行索初平歴年不見後有道士乃問之道士曰金華山有牧羊兒姓皇字初平兄乃随)
(道士與初平相見語畢問羊何在曰在山東兄往視但見白石不見羊初平曰羊在耳兄自不)
(見初平乃往叱羊羊起于是白石皆起成羊數萬頭)
皇運(琅琊相)
皇象(工書青州刺史)
皇弘(東漢人受書于朱普)
皇佼
皇交
皇伊
皇延(俱印藪)
(南北)皇侃(吳郡人少好學明三禮孝經論語仕梁為國子助教撰禮記講疏五千卷書成詔付秘閣召入)
(夀光殿說禮記義武帝善之加員外散騎侍郎)
皇犬子(小史初名太子武帝曰皇太子非名之詔于是移點於外因名犬子繼而太子相繼薨廢)
皇平(豐陽人)
(唐)皇輔(澧州判官)
(宋)皇漢傑(常州人登科)
皇辰(安州人登科)
皇鎮(都昌人嘉熙進士任知府)
(明)皇言材(陜西人洪武中任稷山尹)
皇銓(合肥人正統中荆州左衛千戶)
涼(山陽)
(漢)涼潤
涼儉(見印藪)
(三國)涼茂(字伯方昌邑人少好學論議常據經典以處是非曺操辟為司空掾補侍御史時泰山多盗賊)
(以茂為太守旬日之間襁負而至者千餘衆轉東浪太守公孫度在遼東擅留茂終不為屈後)
(徵還為魏郡太守甘陵相所在有政績魏國初建遷中尉奉常文帝在東宫茂為太子太傅文)
(帝甚禮之)
相(西河商音武洛山出四姓其一曰相氏平聲息亮切)湘平聲
(晉)相雲(馮翊人姚秦時作獵德賦)
(南北)相願(蘭陵王長恭尉長恭芒山大捷故酷虐其屬以自穢衂相願能知其心)
(元)相威(國王蘇肯徹爾之子也世祖至元十四年拜江南諸道行臺御史大夫浙東盗起浙西宣慰使錫)
(哩巴縱兵肆掠俘及平民乃遣御史商琥據錢塘津渡閱治之得釋者以數千計錫哩巴遁還)
(都奏執還揚州治其罪)
(明)相傑(順天人景泰進士)
相迪(上元人正統舉人任知府)
相樞(山東博興人弘治進士山西參政)
相佐(錢塘人弘治進士)
相世芳(山西人正德進士)
相儒(烏程人任知縣)
光(田光之後子孫避地以光為氏)
(晉)光逸(字孟祖為博昌小吏送客冐寒舉體凍濕入令被中卧令大怒將加嚴罰逸曰若不暫温必凍)
(死奈何惜一被而殺一人乎令奇之)
(唐)光楚客(撫州都督)
(宋)光垂祐(登科)
光盛(以武善大夫知宜州)
光利賓(洚州人)
(明)光輝(東平人景泰舉人)
光玉(樂平人弘治中邯鄲縣丞)
光懋(山東信陽人嘉靖乙丑進士任吏科給事中)
長(見姓苑平聲)
(周)長魚矯(與郤犫爭田犫執長父母妻子同一轅)
長沮(葉人避世隠居孔子過葉見長沮耦而耕使子路問津長沮曰是魯孔丘歟是知津矣)
(漢)長樂(見印藪)
(宋)長汝楫(撫州軍事判官)
長宗道(淳佑間知宜州)
(明)長略(滑人嘉靖中河南衛指揮)
長珊(廬州衛千戶)
卬(見姓苑)
(漢)卬秪(御史大夫見功臣表)
卬疏(周封史也能行氣練形煑石髄而服之謂之石鍾乳至數百年往來入太室山中有卧石藏枕)
(焉讃曰八珍促夀五石延生卬數得之鍊髓餌精人以百年我享千齡寝息中嶽遊步仙庭)
邙(馮翊姓苑云出自穆公子邙後以王父字為氏今吳興有此姓)
(周)邙叚(鄭大大)
(南北)邙燦(南唐人登進士第)
(宋)邙况(江寧人舉進士)
堂(楚大夫伍尚之後)
(漢)堂谿(潁川才子)
棠(齊桓公之後封邑于棠其後遂為氏)
(周)棠無咎(齊大夫)
囊(平陽徵音楚莊王子囊之後以字為氏)
囊瓦(令尹)
囊帶(齊大夫)
(明)淸(永福人宣德舉人)
芳(見姓苑風俗通)
(漢)芳垂敷(幽州刺史)
芳丹(光武時據新豐後降漢)
蒼(八凱蒼舒之後望出武陵)
(漢)蒼英(江夏太守)
蒼陸(南郡人全浦長)
喪(見姓苑)
(周)喪左(楚大夫)
藏(見姓苑)
(南北)藏凝之(學涉有當世才與司空徐湛之為異常交年少時與傅僧祐俱以通家子始為文帝所引)
(見時宋武帝與何尚之論鑄錢事凝之便于其語次上因回與語僧祐引凝之衣令止凝之大)
(言曰明主當再遇便應政盡所懷上與往復十餘反凝之辭韻詮序上甚賞焉後為尚書左丞)
(五代)藏珍(北漢益州經略使)
彰(見姓苑)
(漢)彰章(齊人)
琅(見姓苑)
(周)琅過(齊大夫)
狼(河南官氏志叱奴氏改為狼氏)
(周)狼曋(晉人事襄公求為右不可襄公縛秦囚使戎右萊駒以戈斬之囚呼萊駒失戈狼曋取戈以斬)
(囚禽之以從公乘遂以為右及彭衙既陳狼曋以其屬馳秦師從之大敗秦師)
狼籧疏(齊人戎右)
傍(平聲西羌姓)
(唐)傍企本(北地羌豪)
羌(見姓苑出于西范乂宋有姓匡者避本朝諱改姓羌)
(晉)羌迪(石冰將)
(宋)羌子充(和州人治平進士)
(明)羌仁寅(衡陽人永樂中任交趾建平推官)
羌永祥(衡陽人正統中任訓導)
羌禮(山東人弘治中任繁昌縣丞)
羌仁政(桂陽人嘉靖中任推官)
將(見姓苑魏有將先生出通書)
(周)將渠(燕大夫將渠諫王曰與人通關約交以五百金飲人之王今使者報而兵隨之不祥兵無成功)
(王不聽為趙廉頗逐五百里乃請和趙因不許必欲得將渠虔和乃解燕圍)
(晉)將容(常山太守)
(宋)將繼周(字世脩青田人祭酒存誠之從孫七歲作牧童詩有回首一聲笛斜陽遮半山之奇語甫)
(冠紹興二十四年登進士第淳熙初元除校書郎廷對論事剴切孝宗奬諭曰卿文大似陸䞇)
(自是擢官言路知無不言上親札褒異有盡公無私之語歴諫議大夫御史中丞至通奉大夫)
(卒贈光禄大夫有禮記大義幾百篇諫藁十卷臺評三卷經筵講議五卷雜文五卷)
(明)將翔(如臯人弘治中任邯鄲丞)
襄(太原魯莊公子遂諡襄子孫以諡為氏)
(周)襄仲(魯公子)
襄伊(齊臣死於崔子之難)
(漢)襄楷(平原隰陰人好學博古善天文陰陽之術桓帝時灾異尤數楷詣闕上書言春秋以來連有霜)
(雹及大雨雷由刑罰急刻所致願賜清問極盡所言不聽)
槍(七羊切見姓苑)
周(楚有趙烈侯賜歌)者槍石田千畝
(漢)槍傳
祥(見姓苑)
明(湖廣荆州)府有祥氏
香(見姓苑)
(周)香車(齊宣王為大室盖百畝堂上三百戸以齊國之大三年不成羣臣莫敢諫香車問曰荆王釋先)
(王之禮樂而為淫樂敢問荆邦為有主乎王曰為無主敢問荆邦為有臣乎王曰為無臣車曰)
(今王為大室三年不成而羣臣莫敢諫敢問為有臣乎王曰為無臣車曰臣請避矣趨而出王)
(曰香子留何諫寡人之晩也遽召尚書曰書之寡人好為大室香車止之也)
(漢)香隆(印藪)
良(姬姓鄭穆公子子良之後)
(周)良霄(楚大夫)
(漢)良就(長史)
良廣
良章
良佐(見印藪)
良爕(宇惟和上黨人篤學敦行安帝聘為博士)
良賀(長秋長清儉退厚志於為國詔舉武猛賀獨無所荐帝問其故對曰昔衛鞅因景監以見有識)
(知其不終今得臣舉者匪榮伊辱固辭之)
曩(見姓苑)
(元)曩秉彛(元蒙古人一名加台寓居澧州受學于瞿丙中湖廣鄉試第一舉進士授薊州錄事官至)
(河南省參政)
坊
(本朝)坊蒙(字彦輝徐州人洪武中休寕縣丞)
棖
(明)棖錦(鄲縣人永樂中句容縣訓導)
忙
(明)忙義(豐潤人永樂中常德衛千戶)
忙宗(永樂中廬州衛千戶)
茫
(宋)茫端臣(承議郎)
芒
(周)芒夘(秦昭王曰魏將如耳矣然魏齊孟嘗芒夘孰賢左右對曰不如王曰以魏齊芒卯之賢而不能)
(攻秦今以無能之如耳率韓魏伐秦其無奈寡人明矣)
(明)芒文縝(臨川人任國子學正洪武二十六年開建貴州儒學以文縝為教授訓誨有方人始知學)
(兩典文衡為時所重)
防
(漢)防廣(棠邑人為父母報讐死哭泣不食以孝聞)
(明)防盛(寕縣人永樂舉人)
狂
(周)狂狡(宋大夫)
魴
(漢)魴山
尫
(漢)尫充
剛
明(河南裕州)有剛氏
當(漢置當州見姓苑)
昂(見姓苑)
嘗(風俗通云孟嘗君之後出姓苑)
穰(望出高平河内齊將穰苴之後子孫氏焉)
鄉(見姓苑)
荒(見姓苑)
(音囊出直音)
翔(見姓苑)
(音唐國名見直音)
(見姓苑)
(音良見直音)
(音良見直音)
閬(見姓苑)
傽
償
萬姓統譜卷五十二
