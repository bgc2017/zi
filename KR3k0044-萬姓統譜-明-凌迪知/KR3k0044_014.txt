卷八
萬姓綂譜卷八明凌廸知撰
上平聲
六魚
余(下邳商音秦由余之後以王父字為氏望出新豐)
(唐)余懃(餘千人累官工部尚書兼御史大夫上柱國)
(宋)余靖(字安道曲江人少以文學稱天聖初登進士第又試書判拔萃擢集賢校理歴遷右正言與歐)
(陽修王素蔡襄為四諫官時論重之累言邊情三使契丹後以儂智高叛經制南方累遷集賢)
(院學士累官至工部尚書卒諡忠襄)
余中(字行老宜興人熙寧中狀元及第常州有古井先一歲瑞氣氤氲上騰數日乃大魁之兆)
余端禮(字處恭龍游人幼時衢婺大水與里人共處一閣閣將沉聞空中有聲曰余端禮宰相可)
(護之頃有物如鼉長數十丈負此閣後宋光宗封鄒國公)
余天錫(昌國人嘉定中進士理宗幼時天錫識闕於全保長家引以見史彌遠遂召入理宗即位)
(累官參知政事卒贈太師諡忠惠弟天任兵部尚書兄弟友愛貧時率更衣以出)
余良肱(字康臣洪州人第進士累官知處州遷光禄卿知宣州治為江東最七子卞爽最知名卞)
(初試校書郎爽博學多大略累官知明州後與卞俱入黨籍)
余克濟(字叔濟安溪人慶元進士尉候官有貴官治第欲得尉廨地者帥喏之克濟力陳不可知)
(梅州將上有盜塞境人勸其徐行克濟曰不若乘其未集圖之遂單車就道盜卒平)
余祖奭(字景召幼穎悟絶人登元符三年進士第通判蘭州會地大震山崩城郭廬舍盡陷祖奭)
(若有神扶護置之隙地者亟拯傷殘活數百人蘭人德之轉朝奉大夫賜五品服時建卒業儂)
(叛祖奭挺身諭以逆順賊遂退以功轉朝散大夫知南恩州屬海寇卓全高聚衆為暴祖奭控)
(制有道賊不敢犯召對指陳時弊忤秦檜意遂引疾乞祠歸轉朝議大夫)
余謙一(字子同祖奭之玄孫與弟士明連中江西漕試而謙一第咸淳初進士士明亦以進士得)
(官謙一調泉州石井書院山長召為國子監書庫官除大學博士改宗正寺主簿差知化州不)
(仕謙一好為古學辭語渾成而警切名文章家)
余古(錢塘人光宗初以布衣上書曰間者宴游無度聲樂不絶畫之不足繼之以夜宫女進獻不時)
(伶人出入無節宦侵奪權宫殿更建自古宦官敗國備載方冊今上而三省下而百司皆在此)
(曹號令之下自副將而至殿帥各為高價如其價則有特除良由公卿持禄保位備員全身滿)
(朝皆小人也即乞詔旨嚴下約束除太常樂工立定員數凡俳優抵戲皆放為民美女麗人自)
(今無獻宴開以時酒進有數宦官不得干預朝政佞倖悉去忠良並進陛下求不垂拱以高揖)
(羲黃不可得也問安侍膳之餘宫庭燕閒講讀經史頥神養性享名教不窮之樂固嵩岳無涯)
(之壽豈不休哉帝覽書震怒特旨編管)
余元泰(羅源人文詞博雅景定進士嘗采邑先賢事實可俾於名教者編成書名鍾幢嘉話)
余泰符(字慶會忠孝鄉人好讀書有才略景定初勅免賜進士特授承節郎監臨安府酒稅德祐)
(間因饒睦二州寇亂上言宜先保徽以固根本勅略曰陟明二秩以奬大節扶植網常特授忠)
(翊郎大都督府帥幹招諭士民有功因革命終於家)
余時言(浮梁人紹興進士贊親征金人之行隆闕初為吏部侍郎後出知漢州值蜀大歉所部獨)
(與出粟活流民二十餘萬終敷文閣待制)
余安行(德興人以經學為里中所宗官至大中大夫所著春秋新傳至言集記等集)
余允文(字隠之建安人以孟軻亞聖而司馬光作疑孟數篇李覯鄭原著常語及藝圃折衷皆肆)
(詆毁乃作尊孟辨三十餘條闢之朱熹是其說又為之訂定云)
余應球(安行子崇寧中進士累官監察御史知無不言利害無不切中官至吏部員外郎後居親)
(喪不復仕所著有文集奏議)
余光庭(羅源人以胄監擢第唱名居前以兄校文親嫌奏黜之大觀三年復中第廷唱仍在前列)
(上識其名稱異之知南陽郡金人陷南陽不屈而死)
余堯弼(上饒人政和中進士屢為丞令不尚威嚴而人皆化其德高宗時為御史中丞知無不言)
(拜僉樞密院參知政事尋乞歸)
余玠(字義夫蘄州人仕為四川安撫制置使大更敝政遴選守宰築招賢館士之至者不厭禮接築)
(合州釣魚山左十餘城屯兵聚糧修學養士輕徭薄征自寳慶以來帥蜀閫未有能及之者卒)
(贈資政殿學士子師忠歴大理寺丞)
余起(銅陵人一門義聚三千百餘口子姪皆以科第顯世以儒業傳家)
余深(羅源人元豐中進士累官至太宰封衛國公加少傳時福建以取花菓擾民深為言之)宗不
(悅遂知福州)
余復(寧德人初策士大廷覽復所對曰余復直而不訐擢第一後入史館兼實錄檢討所著有禮經)
(類說藏於家)
余良弼(教子詩云白髮無憑吾老矣青春不再汝知乎年將弱冠非童子學不成名豈丈夫幸有)
(明窗并淨几何勞鑿壁與編蒲功成欲自殊頭角記取韓公訓阿符)
余嚞(字若蒙龍溪人補太學生教授潯惠二州進時資十論伏闕上書論韓侂胄又上書力阻和議)
(復為古鑑錄以進所著周禮解禹貢攷春秋增釋等書)
余崇龜(字景望淳熙中登甲第家藏書萬卷出入經史貫串古今扁其堂曰静勝徜徉其中視升)
(沉淡如也開禧中侂胄專權公獨立不倚嘗曰名節至重官職至輕力求去出知江州恤民禱)
(雨民呼為佛)
余大雅(順昌人良弼子與游敬仲同時從朱熹游深得求放心之旨熹深與其進兩捧鄉書)
(元)余闕(字廷心合肥人天資英邁博學能文至順中進士為泗州同知擢翰林應奉累官至浙東廉訪)
(司僉事至正壬辰權淮南宣撫副使分守安慶以孤軍血戰死節事聞贈淮南行省平章政事)
(諡文忠本朝改諡忠宣命有司立祠祀之所著有青陽集)
余丙(遂安人幼喪母泣血成疾父亡不忍葬結廬古山下殯其中日閉戶守視有牧童遺火延殯廬)
(丙與子慈亟撲不止欲投身火中與匶俱焚俄暴雨火滅)
(明)余詮(洪武初以耆儒徵入見命為文華殿學士以老疾辭)
余熂(字茂本崑山人美丰采少有俊才從陳潛夫學得春秋之傳洪武初歴通政司參議拜吏部尚)
(書)
余逄辰(字彦章直隷宣城人薦授燕府教授陞伴讀靖難兵起泣諫被誅)
余闕子人永樂進士授翰林修撰博學能文(修)高廟實錄及聖學心法遷侍講洪熙初致仕自
(號南坡邑人即學宫祠之)
余汝弼(宜都縣人勤學好問居家孝友能傾己濟人里嘗大疫率諸兄煑湯粥往飲食之人德其)
(惠登永樂鄉薦歴官屯田郎中)
余學䕫(泰和人永樂進士選為庶吉士累官至侍講宣德間預修兩朝實錄書成當遷學䕫上疏)
(乞致仕歸平生負直氣非所當得一毫不取家無餘資而博古好學孜孜不倦以終其身云)
余子俊(字士英青神人景泰進士歴官太子少保兵部尚書贈太保諡肅敏凝重簡默外和内嚴)
(仕宦多在西北榆林修邊之功最大)
余本(字子華鄞人正德辛未進士及第授編修秉性剛直不避權勢擢廣東提學副使敷教以寬士)
(心畏愛官至南京通政)
余翺(直隷定遠人正德間知歴城縣性清直不受請托節財用均賦役革冒越民多頼之擢監察御)
(史後以建言謫戍)
余胤緒(字思孝應城人舉進士授南京戶部主事調吏部歴考功司郎中以考察拂當路意免歸)
(起南考功司擢南通政參議太僕大理卿為人孝友端方篤聖賢之學而謙冲清謹始終不一)
(時望歸之後陞戸部侍郎以詿誤免歸卒)
舒(京兆徵音舒子之國因氏又望出鉅鹿廬江)
(唐)舒元輿(東陽人元和中第進士擢監察御史按劾無所縱累遷中丞奏辯明審未幾拜同中書門)
(下平章事嘗為牡丹賦時稱其工弟元裒元肱元迥皆第進士)
(宋)舒雅(字子正旌德人善屬文南唐時舉進士第一歸宋為將作監丞充秘閣校理嘗編纂文苑英華)
(校史記前後漢紀及周禮禮記公羊穀梁等疏後出知舒州請祠加至直昭文館)
舒元(潁州沈邱人少倜儻好學通左氏穀梁二傳辨捷強記治郡日或奏其不親獄訟事多冤滯太)
(祖面詰問之凡所詰元必具誦欵占指述曲直太祖甚嘉歎之子知白至作坊使)
舒亶(字信道慈谿人熙寧中調臨海縣民有醉酒逐其叔母者亶執之而斷其首投劾去題壁云一)
(鋒不斷凶渠首千古誰知將相材時荆公當國竒之為改調官至御史裏行在翰林受錢越法)
(比歲起獄好以疑似排抵士大夫後坐贓廢斥遠近稱快)
舒堯文(苦學涪翁夜過其家戲作詩云先生堂前雪月苦弟子讀書喧兩廡撞門入室書縱横蠟)
(紙燈籠似雲母)
舒煥(東坡與煥泛舟得臨釀字八首)
舒璘(字元質奉化人從陸九淵游乾道中進士為徽州教授一以正人心講道學明經旨自任丞相)
(留正稱教官第一後知平陽縣通判宜州卒諡文靖)
舒卞(字彦循奉化人自幼闓爽文才武略為時所重建炎間禦金人有功武穆王聞其名招至幕下)
(凡謀猷籌策多其贊畫比沒民思之祠於長壽鄉)
舒邦佐(字平叔靖安人淳熙進士授鄂州蒲圻簿以廉稱調衡州參軍嘗言吏蠧易滋民冤難伸)
(仁恕公明人甚德之去皆流涕)
舒嗣隆(邦佐孫有才識器量歴官奉議大夫出言行政雖鉅儒宿吏不能非之)
舒(闕字彦昇以進士至國子監簿平生悃愊無華之)士蒞官而官治臨民而俗美嘗題釣臺有詩云
(會心林木已成懽登覽還知天地寬莫訝釣臺有真&KR0915;一潭秋月照人寒)
舒繼明(羅山人善射紹興間守洛陽劉豫襲郡城矢盡被執罵賊而死)
舒瀛(字登甫奉化人登寳慶二年進士第授衢州西安尉兵難卒起瀛先衆捍敵死之朝廷嘉其忠)
(官其子模)
舒津(字通叟奉化人讀書績學期至古人登景定三年進士第遷太學博士知平江&KR0681;事勤敏雅志)
(澹如嘗博采傳記著續蒙求尚書解春秋集註十七史綱目從弟辯字平叟清苦獨立景定元)
(年入太學講明正學雖寒暑弗懈著易釋二十卷繫辭釋三卷讀書隨筆五卷心書六卷一門)
(經學人謂得於文靖之傳)
(元)舒岳祥(天台人以文學師表一代奉化戴表元從而受業大德間表元為東南大家者其學得於)
(岳祥為多)
舒頔(字道源績溪人博學洽聞詩文不屬草尤長於歌選善隷書初授丹陽教諭轉台州路學正平)
(生詩文有序集藏於家)
(明)舒泰(字尚嚴婺源人由監生授湖廣武岡州同知接夷境民黠難治泰以忠誠撫之皆悦服且藩封)
(所在官校需索泰不肯阿徇以故被譛不安於位一旦求歸民不忍舍涕泣相率訢於所司乞)
(留之不得遂致仕養恬林下足跡不至官府卒年八十餘)
舒敬(字守中靖安人進士歴守嘉興能燭吏民情偽意教化營郡縣學課諸生以道術肄習四禮燕)
(語從容咨訪得失以忤鎮守中貴坐免)
舒謨(宣德間旌德知縣慈祥廉敏不事刑罰百姓愛慕陞御史)
舒清(字本直德興人成化進士授工部主事裁抑冗費中貴憾之差造徽府掘地得錢十八萬緡奏)
(入公帑歴廣西布政使清操端重士林喬首)
舒崑山(麻城人幼竒穎登成化甲辰進士授主事員外郎中知建昌府陞參政布政擢副都御史)
(所至有政績能文章一時碑碣多出其手)
舒芬(字國裳進賢人正德進士第一授修撰諫南廵廷杖裹瘡臥院中掌院者懼禍使人摽出之公)
(屹不為動曰吾官於此當死於此既而復蘇謫福建副提舉嘉靖初議大禮再杖歸卒平生不)
(事生業家無立壁御史儲良材為小築省城以居其妻孥)
舒汀(福建人嘉靖進士任御史)
舒春芳(鄱陽人嘉靖進士為湖廣參議温良端潔無疾言遽色所至旌良善導民俗剔姦鋤強民)
(信服之卒於官貧不能殮其清苦亦今世所稀云)
魚(鴈門羽音宋司馬子魚之後以王父字為氏又望出馮翊)
(周)魚石(宋少宰司馬唐山攻殺太子欲及華元華元乃奔晉石止之)
魚府(宋左師)
(漢)魚翁叔(長安富賈張湯為小吏時乾沒與翁叔交甚歡)
(晉)魚佩(為長清令清勁貞白朝廷下詔旌之)
(南北)魚俱羅(將軍討劉元進)
魚容(梁人性侈靡以象牙沈檀為牀金蓮花捧琥珀龜支)
魚天愍(義興人大通初武帝使陳慶之送元顥還魏魏合四十萬衆拒顥慶之喻衆登城天愍踰)
(堞而入遂克之)
魚文(齊將軍)
(唐)魚思賢(開元初任邱令開通利渠以洩陂淀入&KR0740;水得地二百餘頃百姓利之號其陂為魚君陂)
魚承僊(平盧節度使)
魚孟威(咸通中為桂陽刺史修靈渠以石為鏵隄延豆四十里植大木為斗門十八重舟楫乃通)
(大為民利)
(五代)魚崇諒(楚州山陽人徙陜州幼能屬文仕晉漢至周時為翰林學士書詔繁委皆崇諒為之後表)
(陳母病歸陜州就養宋太祖朝不起太宗即位授尚書兵部侍郎致仕)
(宋)魚周詢(雍邱人早孤好學舉進士第累官右諫議大夫權御史中丞多所建白仁宗嘉其詳敏知)
(安州時園吏見大蛇垂闌楯即視之乃周詢醉而假寐世傳其異)
魚慶(金縣人舉賢良方正為翼城縣丞)
魚康伯(熙寧間知南安縣事)
(明)魚侃(字希直常熟人永樂進士歴開封知府清儉自守斷决明允請托不行咸以包老子目之)
魚有沼(交阯人永樂為左府都事)
魚躍(睿施人正綂中臨清判官)
廬(廬子戢藜之後)
(闕)廬成(宜州判官)
廬坦(城知縣剛果善斷庶事畢集閩盜攻劫鄉村坦率兵勦之無遺縣境翕然服其恩威)
諸(瑯琊徵音越大夫諸稽郢之後)
(周)諸御已(楚莊王築層臺延壤百里大臣諫者皆死有諸御已者違楚百里而耕謂其耦曰吾將諫)
(王其耦曰吾聞說人主者皆閒暇之人今子特草茅之人諸御己曰若與予同耕則比力也至)
(於說人主不與子比智矣委其耕而入諫楚王遂解層臺而罷民楚人歌之曰薪乎萊乎無諸)
(御已訖無子乎萊乎薪乎無諸御已訖無人乎)
諸御鞅(齊大夫)
(漢)諸於(為洛陽令)
(明)諸弘道(洪武中知滑縣在任招撫逃移優恤窮困教耕桑之法立學校之規風俗丕變)
諸質(字叔義吳人由舉人擢翰林編修請老質為人誠信端直每事審義而行恂恂引道至論事裁)
(决侃然不撓)
諸觀(字民瞻餘姚人成化進士歴任知府威信並行惠及小民嘗自誓曰貪墨之吏猶不廉之女一)
(有點汚何以見人歴任六年清苦如一日)
諸珣(餘姚人弘治進士)
諸燮(字子相餘姚人嘉靖進士)
諸大綬(字端甫山隂人嘉靖丙辰進士第一累官吏部侍郎兼學士贈尚書)
儲(河東羽音齊儲子之後)
(周)儲子(孟子季子不得之鄒儲子得之平陸)
(漢)儲大伯(諫議大夫光武遣持節徵鮑永)
(唐)儲光羲(丹陽人開元中登進士第召入中書試文章歴監察御史工於詩所著有詩集)
儲嗣宗(大中十三年進士及第詩人)
(宋)儲敦叙(字彦倫晉江人崇寧五年第進士丞漳州龍溪宰福州寧德皆有惠政民為立祠性閒退)
(奉祠館十年通判賀州秩滿復請祠居里歴官三十餘年屋不增一椽田不遺一畆有詩文)
(號玉泉文集)
儲卿材(登進士第)
儲擢(温陵人淳祐間知雷州創建小學訓養童蒙修築城池喜於有為歴海州刺史)
儲用(字行之晉江人淳熙中知建陽縣有惠政朱文公亟稱之會黨禁起罷去後直敷文閣知廣州)
(明)儲可求(宜興人幼穎悟年十五能屬文及長潜心理學洪武初舉明經任本府訓導累官禮部侍)
(郎所著有五松清響文集)
儲惟德(字希崇宜興人有文名洪武初舉授國子助教嘗預修春秋本末有集未行)
儲宏(泰州人洪武初中監赴遼陽載布數車至則值虜騎環城雨雪浹旬不止乃以布周饑寒者拾)
(遺金數十兩坐候遺者至還之李西涯有傳)
儲福(燕山衛軍年二十頗好義靖難兵入挈母妻逃去及文皇即位詔挨購戍卒入伍福在錄中調)
(曲靖衛仰天哭曰吾雖一介賤卒義不為叛逆之臣在舟中日夜泣不輒竟不食死)
儲懋(丹陽人永樂中領鄉薦歴吏科給事中以學行充經筵官轉翰林修撰與修實錄進侍講累官戸)
(部尚書卒為人端重寬和云)
儲瓘字静夫(會試第一歴官南京吏部侍郎端默簡重凝然臺閣之器卲文莊嘗)
(語人曰持身當以柴墟為法終不為匪人累其見重如此)
儲良材(直隷人弘治進士任御史巡按江西舒國裳死于諫為經紀其喪築室以居妻孥)
儲珊(潁州人弘治進士歴官僉事)
儲秀(武進人弘治進士累官郎中)
儲洵(字平甫泰州人嘉靖初以兵部郎中謫知沔陽州時郡歲歉民力凋瘵洵專務休息嘗賑饑移)
(粟分給遠近征需不急者皆罷之以身任咎無所顧忌後流亡盡復合郡安堵又奏修隄防言)
(甚剴切至今頼之)
於(京兆羽音又望出廣陵)
(漢)於授(袁紹將)
(唐)於澄(魏州將)
於士濯(宇文化及將)
(宋)於清言(晉陵人工畫荷花獨步一郡寧宗朝以荷花障進喜動天顔特旨授承節郎浙西按撫司)
(計議官)
於潛(青裙縞䘧於潛友照溪畫眉渡溪去東坡詩)
(元)於務道(清言孫家學相傳圖寫尤精嘗以荷花圖於歸附後附江東道宣慰錢同知經進由是其)
(名愈重)
於仲材(宜興人)
(明)於顯(長樂人好讀書善騎射豁達多大節歸附於大祖累從征伐有功洪武三年勅諭授為廣洋衛)
(指揮使六年陞大都督僉事改前軍都督僉事卒追封英山侯諡襄武)
於仲寬(黃巖人洪武庚申知永新縣事鄉寇竊發一夕屠其田土數十家時千戸所幸捕盗為利)
(欲發兵肆及一鄉仲寬力止之鄉人感之若父母有生子者多以仲寬姓為名)
於珇(浙江人弘治進士由知縣陞建寧府同知廉慎剛斷刑清訟簡時天旱徒步拜禱且誓於城隍)弘
(曰三日不雨當共鎻之未幾甘霖滂沛歲獲大稔人以為精誠所致)
於敖(字伯度岷州人正德進士由郎中陞山西左參政嘉靖中分守冀南駐汾州時強宗内亂驕虜)
(外侵吏民皇皇莫知所措敖下車經略遂已帖然因創作外城及四方堡塞盗宼不敢犯民永)
(頼之歴陞巡撫都御史)
於惟一(字德夫懷寧人嘉靖癸丑進士授工部主事陞郎中性伉直不善事權貴出知太原有異)
(政憂去民泣送數百里歴陜西按察副使)
胥(瑯琊羽音)
(周)胥申父(衛人)
胥童(厲公令童以兵八百人襲攻殺三郤因以劫欒書中行偃於朝)
胥彌赦(衛人)
胥甲(秦師掩晉上軍上軍不動臾駢知秦師將遁欲薄諸河甲趙穿當軍呼乃止秦師夜遁)
胥(趙大夫)
胥臣(僖公二十八年晉郤縠卒原軫將中軍胥臣佐下軍上德也)
胥克(趙盾卒克有疾成子為廢胥克)
(宋)胥偃(字安道長沙人少力學舉進士甲科授大理評事屢遷翰林學士權開封府元昊叛請遣使問)
(罪然後加兵未仕時家有良田數十頃既貴悉分與族人歐陽修見偃愛其文妻以女)
胥作霖(字澤民宜黃人儀狀魁偉詳練明達南渡中盗瞰臨川作霖喻里中少年以禍福莫不聽)
(命曰活我者君也事聞補縣尉不就)
胥世臣(撫州人景祐登科)
胥元衡(字平叔偃子有學行能自立累官尚書都官員外郎并其子茂諶俱早卒偃妻直史館刁)
(約之妹與元衡婦韓茂諶婦謝凡三世皆寡居丹陽閨門有法淮人至今稱之)
胥正倫(宜黃人端拱登科)
胥正平(宜黃人端拱登科)
胥致堯(合肥人少力學為文辭初為三班借職官至左班殿直歐陽修志其墓子沆以才能稱)
胥鼎(繁峙人父持國尚書右丞鼎以大定中進士累官平章政事通達吏事有度量為政鎮静南遷)
(以來書生鎮方面者鼎一人而已)
(明)胥必彰(字德鎮龍陽人洪武癸酉鄉薦拜監察御史善持風紀彈劾不避一時權勢震悚稱為真)
(御史擢福建按察僉事轉浙江參議所至俱有聲)
胥文相(湖廣人弘治進士)
胥磬(鹽亭人景泰舉人)
胥璿(鹽亭人景泰舉人)
胥焯(巴陵人正德舉人)
胥遇(四川眉州人嘉靖乙丑進士)
胥月朗(長清人萬歷間雲南都司)
居(鴈門宫音晉大夫先且居之後以王父字為氏又望出渤海)
(漢)居般(耒城侯)
居翁(桂林監)
(宋)居航(軍事判官)
(元)居理貞(唐元人初承父廕遷平定州同知以幹濟稱至正間監管州善政益著民立去思碑)
(明)居安(高郵人永樂貢士訓導)
居諒(江隂人字友諒永樂中江西萬載縣縣丞)
居輔(句容人正綂舉人府通判)
居璵(句容人景泰進士)
居軫(句容人弘治舉人)
居達(順天人弘治進士歴官參議)
居鼎(融州人嘉靖中廣東廣州府通判)
居守(海寧人嘉靖乙丑進士)
蘧(黎陽)
(周)蘧伯玉(名瑗衛人孔子弟子淮南子云蘧伯玉行年五十而知四十九年之非衛靈公與夫人南)
(子夜坐聞車聲轔轔至闕而止夫人曰此伯玉也公曰何以知之曰大臣不為冥冥墮行伯玉)
(賢大夫也不以時休廢禮是以知之)
(漢)蘧護
蘧正(大行令)
(南北)蘧法生(江夏王典籖)
(明)蘧廷臣(貴溪人隆慶中永安知縣)
蘧克讓(貴溪人萬歷間廣東增城縣丞)
初(見姓苑)
(宋)初虞昌(開封人德清縣令)
初房(舉賢良方正)
初暐(膠水人第進士歴官集賢院知濰州母喪廬墓衰麻疏食經六冬有白烏白兔馴繞墳側狀聞)
(詔賜粟帛)
初燮(密州人熙寧登科)
初西美(鄆州人)
初汝爲(登州人元豐登科)
(明)初灝(潛江人洪武中舉賢良方正授知縣)
初珍(潛江人成化舉人)
初賢(福山人正德間大名同知)
初杲(字啟昭潛江人正德進士授監察御史會議大禮同百官赴文華門哭聲徹内受廷杖幾死後)
(手疏劾都御史席書不當驟轉禮部尚書憸邪側目是歲冬奉旨廵視山西河東等處鹽法)
(濬河渠築隄堰鹺政大舉商民便之歴雲南按察副使撫綏懷寧民夷懷惠轉雲南布政司參)
(政)
初珏(博興人嘉靖中六合縣縣丞)
初旦(博興人萬歷間山西太谷縣知縣)
茹(河内羽音河南官氏志晉陸茹氏改為茹氏又蠕蠕入中國亦為茹氏)
(南北)茹法珍(齊東昏時為制局監甚見愛幸口稱詔敕)
茹瞻(字孝博東安人南州舉秀才清朗剛直將用之曰今日之選不能無茹生官侍)
茹法亮(仕齊為中書通事舍人事武帝勢傾天下)
茹懷明(吳人青州刺史)
(唐)茹汝升(代州人為僕射嘗承命治代郡民獲安業後里人慕其德立廟祀之)
茹榮(簡州人穆宗長慶元年幼失父事母姚氏至孝及冠選為邑吏蒙宰賜瓜榮以遺母亡數刻復)
(來宰怪而問之榮具道其故宰疑其妄乃遣卒訽母果然遂遣歸事母得以終養後歿為神人)
(祀之)
(宋)茹孝標(舒城人天聖中進士少負氣節吏治有聲嗜學不倦仕至都官員外郎出知江州)
茹約(越州人慶歴登科)
(明)茹瑺(衡山人洪武間國子生累官通政使副都御史兵部尚書加太子太保廉介忠直為上下所重)
(永樂初封忠誠伯)
茹伯衡(洪武進士)
茹連(新會人洪武丙子舉人初為齊府奉祠超陞刑部員外郎出知長沙府連身長大帶圍六尺一)
(飯數升豕首一枚然嚴於取與不受私托有為縣令客京邸與連同鄉連往訪之為陳酒饌金)
(銀器具畢備連艴然怒曰君非濫於民何以得此遂拂䄂而去)
茹泰素(洪武中刑部主事上書論時務五事歴官戸部尚書)
茹文中(無錫人永樂中隨父徙燕年百有四歲天順間召見便殿賜冠服帶履命順天府設宴又)
(命吏部尚書姚䕫以下造其第致賀性坦易志慷慨解書史遠勢利其壽固有所自蓋亦國家)
(之瑞云)
茹鳴鳳(直隷人正德進士)
茹宗舜(遵化人隆慶辛未進士)
鉏
(周)鉏麑(晉之力士也靈公不君趙宣子驟諫公患之使鉏麑賊之晨往寢門闢矣盛服將朝尚蚤坐而)
(假寢麑退而嘆言曰不忘恭敬民之主也賊民之主不忠弃君之命不信乃觸槐而死)
鉏商(魯人獲麟)
疏(東海)
(漢)疏廣(東海蘭陵人仕至太子太傅兄子受官至太子少傅在位五年廣謂受曰知足不辱知止不殆)
(宦成名立如此不去懼有後悔乃上疏乞骸骨上許之公卿大夫設祖道供張東都門外送者)
(車數百輛道路觀者皆曰賢哉二大夫)
疏耽(八及中人)
(明)疏勤(洧川人洪熙中陜西苑馬寺監正)
疏冕(壽州人正綂貢士)
疎(望出長安)
(漢)疎量宏(曲阜人)
疎源(字元流南海人性廉潔為尚書郎習練故事為九卿所重人有欲通苞苴者源曰子以言汚我)
(我從此與君别矣)
樗(見韻會)
(秦)樗里疾(相國)
樗里子(秦使里子將兵取曲沃走犀首)
(明)樗本直(和曲人宣德中任合水縣學訓導)
閭(頓丘唐叔之後又望出三原)
(漢)閭譚
閭真子(鳳閣舍人)
閭德興(見王僧孺百家語)
(晉)閭和(右街佽飛督與孫秀謀誅賈后)
閭豐(廣州刺史)
(南北)閭毗(後魏外戚傳)
(唐)閭知微(頓邱人員外郎)
(宋)閭師(荆州制置使)
閭勍(建炎中節制淮南軍馬駐定遠縣金人陷定遠勍為所執欲降之不允從敵怒殺之)
閭鉦(字静之涇州人成化進士歴官貴州布政使時蠻酋作亂鉦同將官討之死於陣贈都御史)
閭潔(字次清陜西人弘治進士仕至提學副使)
閭東(四川人嘉靖進士歴官都御史)
閭朝儀(涇州人萬歷間山西臨汾縣丞)
渠(周大夫渠伯之後)
(周)渠孔(衛人)
(漢)渠令參(封贊侯)
渠穆(郯令)
(明)渠仲寧(滕縣人精通地理永樂間文皇召試用量天尺度地之物曰其下有石如虎掘之果騐乃)
(授本科訓術)
渠兆昌(祁縣人隆慶庚午舉人)
如(如羅氏改為如氏)
(周)如耳(燕八年伐衛拔列城二衛君患之耳見衛君曰請罷魏兵免成陵君可乎衛君曰先生果能孤)
(請世世以衛事先生)
(漢)如子禮(見桓譚新論)
如周丘(淮南王壯士)
(三國)如淳(魏陳郡丞著漢書馮翊人)
(宋)如或(嘉熙間華亭縣知縣)
(明)如學禮(武陵人永樂中鴻臚司賓署丞)
璩(豫章)
(唐)璩抱朴(神功登科)
璩瑗(官至司徒銀青光禄大夫封西川侯)
(宋)璩重(岳州人登科)
璩秉(岳州人登科)
璩經國(廸功郎)
(明)璩新源(涇縣人洪武三十三年貢士任知州)
璩坎(山東人永樂貢士知縣)
璩錫(曲周人正綂中太常典簿)
璩鎮海(大浦人宣德間以楷書入為戶部主事)
璩綸(保昌人成化舉人教諭)
璩安(安化人正德中御史陞僉事)
璩德宷(永豐人萬歷間豹韜衛經歴)
璩琇之(和順人萬歷間鴻臚寺序班)
沮(黃帝史臣沮誦之後側魚切)
(上古)沮誦(黃帝史臣)
(漢)沮雋(射聲校尉李郭之亂雋被創墜馬李催謂左右曰尚可活否雋罵之曰汝等凶逆逼迫天子亂)
(臣賊子未有如汝者催乃殺之)
沮授(獻帝時袁紹臨發沮授會其宗族散之資財以與之曰夫勢在則威無不加勢亡則不保一身)
(哀哉其弟宗曰曹公士馬不敵君何懼焉以曹兖州之明略又挾天子以為資我雖克公孫衆)
(實疲弊而將驕主汰軍之破敗在此舉也)
沮鵠(袁尚將守邯鄲死於戰)
輿(周大夫伯輿之後以王父字為氏又望出河南)
(漢)輿珍(魏人)
漁(見姓苑)
(宋)漁仲修(元豐元年以宣德郎來尹慶都發姦摘伏勸課農桑人多德之)
書(商音尚書官名以官為氏)
(明)書永琇(鬱林人天順間甌寧縣主簿)
餘(出傳氏)
(晉)餘頠(著複姓錄)
(南北)餘元
餘和
餘嚴(前燕人)
(唐)餘文仲(論風氣武后使著書)
(宋)餘慶(眉山人紹興進士)
(明)餘惟興(博平人嘉靖中麻合州吏日)
譽
(晉)譽粹(平原太守)
(明)譽哲(和順人宣德中山東濮州判官)
譽紹芳(南海人嘉靖舉人)
譽大壯(南海人萬歷中浙江烏程縣主簿)
絮(漢書張敞傳有京兆捕賦掾絮舜謂敞為五日京兆敞殺之女居切又云去聲恐非)
(明)絮樂心(井研人永樂中任鄖縣丞)
祋
祋諷(光禄勲河南賢士)
(音胥)
(明)氏(族頗衆居浙江歸安縣埭邨)
藇(音胥吳郡見姓苑)
虛(出姓苑)
苴(平陵司馬穰苴之後望出平陵漢書貨殖傳有平陵苴氏)
㜐
攄(商音)
瑹(見通志)
除(見通志)
與(見通志)
藘(見通志)
㑯(見通志)
骨(音胥見直音)
嵇(音号見直音)
萬姓統譜卷八
