卷十三
萬姓統譜卷十三明凌廸知撰
上平聲
七虞
符(瑯琊羽音魯頓公孫雅為秦符璽令因氏)
(漢)符融(字偉明浚儀人遊太學師事李膺幅巾奮袖談辭如雲膺每捧手歎息知名公府連辟不應)
符乾仁(撰修眞秘錄一卷)
符天定(瓊州人迪功郎)
(晉)符雅(為人樂施乞人填門曰天下物何常今日富明日貧耳位尚書令)
(南北)符洪(字廣世仕後趙拜冠軍將軍)
符雄(字元才秦安人洪之季子少善兵書而多謀略好施下士便弓馬有政術符徤僣位為佐命元)
(勲權侔人主而謙恭奉法徤常曰元才吾姬旦也及卒徤哭之嘔血曰天不欲吾定四海邪何)
(奪元才之速也)
(唐)符令竒(玄宗時初為盧龍軍禆將勸田承嗣委質朝廷田悅怒切讓令竒罵曰爾㤀恩背主旦夕)
(死吾教子以順殺身庸何悔鈞死愈爾遠矣悅怒奮而起令竒臨刑色不變年七十九夷其家)
符璘(字元亮令竒子居環衛十三年贈越州都督)
(五代)符存審(字德詳陳州宛丘人事李罕之罕之歸晉晉王以為義兒軍使賜姓李名存審存審為將)
(有機略大小百餘戰未嘗敗衂與周德威齊名)
符令謙(官趙州刺史有善政卒于州州人號泣送葬者數千人當時號為良刺史)
(宋)符彦卿(宛丘人善騎射事唐莊宗以謹厚出入臥内入漢以功封魏國公周封魏王宋初加太師)
(彦卿為將有謀善戰頗謙恭下士所得賞賜悉分給士卒故人樂為之用周世宗及宋太宗后)
(皆其女也)
符授(南豐人元豐間進士性恬退不事干謁累官中奉大夫卒)
符盛(字昌國閬中人大觀登第撫州司法參軍)
符居簡(南豐人咸和中為德清尹)
符昭愿(彦卿子謹厚謙約頗讀書開寶中知澶州)
符中行(授之子政和進士知成都府所至有政績裁减用兵横歛之半任江西轉運使)
(明)符節(長興人洪武中任刑部主事改御史)
符銘(瓊山人洪武中進士中書舍人)
符觀(新喻人弘治進士)
符濟(福建人初仕為萬安知縣擢安慶知府濟公平而廉幹吏民亦皆悅服君子曰符濟律身以正)
(待軍衛甚嚴人多仰之)
符錫(新喻人嘉靖三年任饒州府通判設施調度卓有條理勞來安集政教寖行)
符驗(黃巖人嘉靖進士任御史)
苻(瑯琊角音本姓蒲蒲洪孫堅以籖文有草付字改姓苻)
(晉)苻駒(苻堅從兄子也幼懷遠操不屑時榮堅曰吾家千里駒也)
苻朗(堅從兄時賢並用唾壺朗獨誇之使小兒跪而張口唾而含出)
苻習(事趙王為軍校王被弑王鎔上書莊宗求習習號泣曰臣世家趙受趙王恩嘗以一劍與臣使)
(自效今聞王死欲以劔自剄念卒無益請擊趙破賊報王冤莊宗壯之)
苻表(苻朗兄子也徙居安城大中間年十六母姜氏有疾侍省晝夜數十母一食表亦一食母不食)
(將絶表感咽而殞俄頃母亦沒葬於四望岡太守為表其墓)
(宋)苻南運(瓊州司法)
巫(平陽商音以技為氏)
(商)巫咸(相殷王太戊保乂王家其子巫賢又相祖乙相傳為金夏縣人)
巫賢(賢士)
(漢)巫捷(冀州刺史)
巫都(著養生經)
巫晦(寧化人隆興進士知信豐縣事)
(唐)巫大章(光化人天寶末昭德判官)
(宋)巫伋(樞密使建康人)
巫似修(臨涇人蘇州守)
巫孝傑(江寧人淳熙進士)
巫明允(紹興中華亭尹)
巫夢艾(寧化人嘉定進士)
巫潛(寧化人嘉定進士)
巫雙瑞(寧化人淳佑進士)
(明)巫覬(合肥人洪武中襲父懿百戸才能著稱洪熙初以功陞都督同知掛征虜前將軍印鎮守遼東)
(邊方安靖)
巫章瑤(清流人永樂舉人初授江西建昌知縣嚴明立政廉介自守)
巫泰(句容人永樂舉人任通判)
巫儼(字克莊儀眞人正統舉人任知縣)
巫子秀(興寧人英勇絶人家居羅岡與諸賊巢穴近弘治癸亥賊胡蔭彭錦扇亂子秀獨能策畫)
(保其鄉又設竒略致賊死者百五十人皆親斬之獻馘于官復懇請官兵盡滅其屬賊憾之一)
(夕圍其家子秀夫婦被執賊先殺其婦示子秀欲逼跪之子秀厲聲罵曰死即死耳肯為逆狗)
(屈耶遂被害裂其尸)
巫璽(長汀人正德進士授通判)
巫繼咸(廣德州人嘉靖進士授御史)
吾(已姓昆吾氏之後)
(漢)吾扈(廣陵令)
(三國)吾粲(字孔休為吳參軍校尉以舟師拒魏綆紲斷絶為魏軍所獲衆皆攀緣號呼吏士恐船傾沒皆)
(以戈矛撞擊不受粲與黃淵獨令船人以承取之左右以為船重必敗粲曰船敗當俱死耳人)
(窮奈何棄之所活者百餘人)
吾彥(字士則吳建平太守時晉王濬造船於蜀木栰蔽江而下彦請增兵守建平皓不從彦乃為鐡)
(鎖以斷江流逮晉師至諸城皆潰惟彥不下)
(元)吾衍(字子行仁和人操行高潔不求榮進隠居教授居于樓上學童樓下遣高弟子遞授之客至童)
(子輒止其登使登乃登與客笑談樓上而樓下羣童肅如也元時廉訪使徐琰聞衍名訪之衍)
(從樓上呼曰此樓何敢當貴人登也願明日走謁謝琰笑而去明日竟不謝人咸重之稱為貞)
(白先生)
(明)吾紳(字叔縉開化人風度俊偉永樂初登進士第為翰林庶吉士授刑部主事陞郎中文學政事為)
(時所稱仕至禮部右侍郎)
吾肇(開化人永樂進士)
吾豫(開化人任訓導景泰初膺薦至京屢言邊事防禦之方煞有肯綮本兵奏用於邊)
吾翯(開化人弘治進士)
吾翕(開化人正德進士)
吾應鱗(開化人正德進士)
吾謹(開化人正德進士)
區(歐冶子之後轉為區氏望出渤海又云音甌今嶺南多此姓)
(漢)區博(郎中王莽將諫井田)
區祉(字景賢零陵人熹平中為曲江長)
(三國)區景(長沙人吳蒼梧太守)
(南北)區金(字南貴南海人仕齊為右衛武校尉累官琛州刺史子穎寧州刺史孫伯虎益折節讀書官至)
(新州刺史三世為刺史)
(隋)區澤(字伯仁連州人熙平郡守唐代隋澤閉戶謝事不受唐官爵士論高之)
(唐)區册(南海人德宗時韓愈為陽山令册往見之及歸愈為文送之其略曰有區生者誓言相好自南)
(海拏舟而來升自賓階儀觀甚偉坐與語文義卓然如斯人者豈易得哉)
區寄(越人年十一歲二豪劫持虚所賣之童伺一豪睡取其刃殺之一豪將殺童童曰為兩郎童孰)
(若為一郎童童又殺一豪刺史竒之)
(宋)區璵(字良玉南海人仕為德慶參軍居官廉介有聲)
區適(字正叔南海人幼爽邁能文辭於經史皆通大義及長重厚寡言笑以博學多聞稱里人慕之)
(多造門求講解從之遊者數百人所居地舊名)登州因更其地為鄉
區傑(廣州人登進士第)
區希範(諫征宜州蠻酋)
(明)區禹民(南海人性剛直為鄉人信服元季土豪相聚為亂禹民偕其族子忠吉率衆立砦保障鄉)
(人賴之洪武初廖永忠師下廣州禹民等首請歸附永忠令保障如初副將軍參政朱亮祖䧟)
(於山南賊忠走告永忠調軍令忠等為向導破之事平授中都留守都事)
區賢(南海人永樂進士)
區正(南海人成化進士)
區玉(南海人弘治進士)
區越(南海人正德進士任參政)
區益(高明人嘉靖舉人)
瞿(松陽徵音又望出高平)
(漢)瞿茂(漢南太守)
(晉)瞿硎(逸姓氏太和末居宣城之脊山山中有瞿硎因以為號桓温嘗造之見先生披鹿裘坐石室神)
(色無忤温及僚佐數十人莫測乃命伏滔為之銘贊終隠于山中)
瞿慶(撰明遠遺宗三卷)
瞿稹(絳州刺史)
瞿伯玉(安史將)
瞿令聞(江華令)
(五代)瞿延(梁鎮北將軍)
(宋)瞿莊(博陵人參軍)
瞿詔(南城人嘉祐進士)
瞿寶(蒼梧人咸淳進士)
瞿元亨(南豐人天聖進士)
瞿光鄴(字化基鄄城人樞密副使)
瞿珣(登科)
(明)瞿通(合肥人元末江淮兵起通善長鎗號長鎗千戸後來歸積功至鳳陽指揮使以大都督府僉事)
(致仕卒贈右都督子能嗣遇難不屈而死)
瞿佑(字宗吉錢塘人洪武中為宜陽縣教諭遷國子助教永樂初擢周府長史致仕卒佑博學能文)
(有集數卷)
瞿嗣興(字華卿常熟人事母至孝母思芰食時芰始花求之不得嗣興入水半日忽得三芰人稱)
(孝感所致宋景濓傳其事)
瞿莊(字敬孚嗣興子洪武中福建參政笞吏死上勞之)
瞿明(常熟人景泰進士)
瞿俊(字世用常熟人狀偉岸不修邊幅而廉潔風威動人成化舉進士授御史出按江右刺舉不避)
(遷副使律己廉不可干以私以病乞致仕家徒壁立惟有圖書數百卷而已)
瞿陽秀(巴陵人正德中任南寧府推官)
瞿景淳(字師道常熟人嘉靖甲辰會元進士第二歴官吏部侍郎諡文懿)
瞿晟(字景明黃梅人嘉靖癸丑進士)
烏(潁川商音黃帝之後少昊氏以烏鳥名官以世功命氏又云烏桓氏之後又望出汝南鄱陽)
(周)烏餘(齊人)
烏存(莒人)
烏枝鳴(齊大夫)
烏獲(秦人)
烏石闌(代人)
烏倮(秦人見貨殖傳)
(唐)烏承恩(張掖人天寶末為信都太守上以承恩為范陽節度副使隂圖史思明謀泄為其所殺)
烏承玭(字德潤張掖人開元中與族兄承恩皆為平虜先鋒沈勇而决號轅門二龍後破奚契丹)
(從戰捺禄走可突干渤海擾海上吏民逃徙失業承玭以兵塞要路塹原累石綿四百里寇不)
(得入其後又說史思明降官至檢校殿中監封昌化郡王)
烏重胤(字保君承玭子少為潞牙將兼左司馬節度使盧從史奉詔討賊隂與賊連重胤乃縳從)
(史帳下叱兵士曰天子有命違者斬士歛手還部無敢動者憲宗嘉其功擢河陽節度使封張)
(掖郡公重胤善撫士待官屬有禮其在河陽名士如温造石洪皆辟至幕下人多稱之)
烏漢弘(重胤子居母喪奪為領軍將軍固辭帝嘉許之)
烏昭(供奉官)
烏知義(幽州將)
(元)烏㮛(至元辛未為真定總管修葺黌舍振作文教)
烏樞(至正間餘干縣尹抑強扶弱理訟均徭得民心淮兵䧟餘干樞詣江浙行省乞兵克復州城俊)
(授饒州路總管)
(明)烏本良(字性善慈谿人幼同弟斯道講論經史作詩習字為先達所推奬父沒儲無甔石日營以)
(奉母時斯道方弱冠季弟二女弟皆在齠齓仰給焉遂授徒錢塘以自資時有願以女妻之者)
(本良曰此來為母與弟衣食計耳所願未遂何暇及婚事後撫二弟稍長女弟嫁畢始婚一日)
(得慈湖楊文元公遺書及春秋易解自謂如坐春風中遂以春風名齋)
烏斯道(字繼善慈谿人文尚體要尤長於詩興寄高遠而清灑出塵一掃元人過巧之弊宋景濓)
(題曰斯道之作俊潔如明月珠洶湧如春江濤其為名流推重如此尤精書法小楷行草各臻)
(其妙遠近求之屨滿戸外後國初用薦起為永新令有惠政以疾去官民遮留不可得立生祠)
(祀之所著有秋吟藁春草齋集子熙字緝之亦以詩文擅名)
烏濬(字士哲永樂進士建德人授禮科給事中剛方敢言有聲朝署)
烏文亮(孝感人弘治舉人任知縣)
烏從善(字汝登博平人嘉靖進士禮科都給事中)
呼
(明)呼文瞻(山東人洪武中崑山知縣)
呼廷信(綏德州人宣德中任四川右參政)
呼孟暘(石樓人宣德間任南康府推官)
呼志(南宫人正統間任福建鎮海衛千戸)
呼昱(山西吳堡人成化中宜興丞)
呼為卿(字相之陜西人嘉靖癸丑進士任戸部主事)
(萬歷中福建參將呼良明太原人)
吁
(周)吁子(阿人)
(漢)吁子先(成都人壽百歲)
都(黎陽宫音)
(漢)都尉朝(魯人孔安國傳古文尚書授朝朝授膠東庸譚)
都稽(臨淄侯吳興人)
(宋)都隨(字與時餘干人元豐初舉進士有節操嘗以太常少卿使遼既還遼使至必問起居卒贈宗正)
(少卿)
都貺(陵川人舉進士官至鴻臚卿每朝帝虚已咨問貺據經而對多見嘉納拜梓州轉運提押西川)
(四十五州多著美績兄嚮及姪嘉猷皆舉進士)
都頡(字光遠餘干人少貧苦學元祐間閒居作七談述鄱陽人物山川之勝辭豔而意遠後官至司)
(農少卿)
都㓗(字聖與京口人知南安軍勤身率下宣布德澤整頓紀綱人皆稱之)
都公旦(登進士第)
都公琬(黎陽人)
(明)都遵道(陵川人洪武舉人)
都郊(廣平人永樂中任知縣)
都穆(字玄敬長洲人弘治進士歴官太僕寺卿有文名穆志尚考索微隠所著凢數十種家居絶跡)
(公府放意山水人皆敬之)
都咨(長洲人正德舉人任廉州府推官)
都文信(字士誠吳人父死父友徐右之坐事信請代行歿於道)
都文奎(祥符人嘉靖進士鎮江知府)
凃(南昌洪州因水為姓)
(宋)凃大經(宜黃人慷慨慕古人風節紹興進士時日食正言應詔言事請復元祐之政坐罪列邪黨)
凃天明(撫州人登科)
凃正勝(撫州人登科)
凃燻(撫州人登科)
凃溍生(字自昭宜黃人邃于易學三舉上春官不第授山長著有四書斷疑易義矜式行世)
(明)凃節(洪武中任御史中丞告胡惟庸反)
凃觀(字恒孚江西人洪武中任布政為人平易信直篤於孝友兄謙二子昇旦皆舉進士竝以才能)
(著稱)
凃幾(字守約宜黃人志尚高古不與時俯仰為文據經史下茟輒數千百言不涉浮詞詞賦尤多楚)
(聲既不遇避兵于臨川之竹山世鮮知幾幾亦未嘗求知于世至洪武初擬進時事策十九篇)
凃順(建昌人永樂進士初知崇德廉勤自將上信下懷滿去諸所用器封歸筦庫一物不携)
凃俊生(字友良番禺人為人敦行義而躭文儒當宣德正統之盛與給事中張舉斷事周溥敬主)
(事金誠處士趙絢相與為文字交而俊生為之冠冕藩臬知其名咸禮貌之有司歲行鄉飲酒)
(禮必虚賓席待之黃寇反詔許自新求人齎與之無敢應者俊生毅然行至則喻以禍福賊皆)
(羅拜環聽卒得善返又嘗嫁表姪女之孤者二人資遣之一如己女既沒丘濬嘗歎曰善人亡)
(矣穗石濓泉之間服儒素而談理道者豈復有斯人哉為之誌其墓子暲仕通判孫瑞瑾同登)
(成化丁未進士)
凃謙(字恒謙豐城人正統進士當英宗北狩徐珵議遷都謙上疏云居祖宗之位當守祖宗之業景)
(泰初陞山東按察司副使)
凃棐(字伯輔豐城人天順進士授御史廵河道紀綱肅然風采壁立)
凃瑞(字邦祥番禺人少穎悟不凡儀表豐偉弱冠以文學著聲庠序性豪蕩不羈尤善書法上下咸)
(器重之成化丁酉鄉試第一丁未與弟瑾同登進士瑞一甲第三授翰林編修弘治庚戌以修)
(撰憲廟實錄成陞修撰與經筵時稱翰林三妙謂才學書法儀表年四十有六而卒人咸咤悼)
凃禎(字孟賓新塗人弘治進士任監察御史巡長蘆鹽課劉瑾欲令割送餘鹽銀兩禎弗從瑾&KR1335;之)
(後禎復命俟于朝門適遇瑾又不行跪禮即捏旨挐送錦衣衛獄二次各杖三十發肅州衞永)
(遠充軍禎傷重死於獄)
凃淵(南昌人嘉靖進士歴杭州府知府)
瓠
(周)瓠巴(鼓琴而六馬仰秣)
須(羽音渤海太昊夙之後有須勾國以國為氏)
(周)須賈(魏中大夫賜范睢綈袍)
(漢)須無(平陸侯紹封四代)
(隋)須陁(性剛烈有勇略為討捕大使時李密逼榮陽陁前後三十餘戰每破走之忽被圍潰轍出左右)
(不能盡出復入救之往來數百衆皆敗乃仰天曰兵敗如此何面目見天子乎乃下馬戰死其)
(所部兵晝夜號哭數日不止)
(宋)須傑(奉議大夫)
(明)須震(字民敬常熟人成化舉人任山東齊東知縣)
須瀾(字孟觀德州人嘉靖進士任御史)
須道(直隷靖江人嘉靖丁酉鄉試第二名)
(嘉靖乙丑進士須用賓武進人)
殳(武功羽音)
(上古)殳斨(舜臣)
(漢)殳嘉興
殳季眞(得道經訣)
(明)殳文通(宣德間任漳州知府)
殳同(長興人任知縣)
(嘉靖間湖州烏程縣貢生殳觀)
辜(晉安出何氏姓苑不詳所出)
(宋)辜甫(泉州人嘉祐登科)
辜肅(德清尹登進士第)
辜彙(晉江人元祐六年特奏名)
(元)辜中(字德中至正間永豐尹專尚德化不施刑罰百里晏然民愛之如父母治行第一邑人立生祠)
(刻石記之)
(明)辜臯(韶州人洪武初知德興縣宣布號令招撫流亡會寇竊發乃聚民兵保障時開山煉銅為民患)
(乃奏請罷之修建學宫橋梁民樂趨事百里之内雞犬相聞皆臯力也)
辜鑰(寧州人洪武舉人)
辜敏道(福建人永樂進士)
辜顓(字主敬安仁人天順進士任廣東參政)
(應天府有辜姓江西南昌有辜姓族頗繁)
屠(陳留宫音以技為氏)
(周)屠蒯(晉大夫)
屠餘(晉太史見晉國之亂以其圖去歸周曰臣不敢直言示晉公以夭妖日月星辰之行)
屠擊(晉侯作三行以禦狄荀林父將中行屠擊將右行先蔑將左行)
屠羊說(楚人隠於屠肆)
屠雎(與尉佗同攻百越)
(漢)屠景先(河東人)
(宋)屠雷發(撫州軍事判官)
(明)屠琛(字廷䞇鄞人穎敏博洽為文不務雕繪為竒而藻行飾躬恂恂若處子然性剛執言論侃侃不)
(阿從子襄惠公滽嘗執經問難雖燕見對之無惰容上春官拜祁州訓導崇經術敦士行課工)
(程能率皆安定矩度滿九載陞漳平教諭死于官子湖字朝隠誦法典訓綽有父風事寡嫂甚)
(恭撫其孤如己子親族歸厚焉教子僑倬成進士僑既顯琛湖皆累贈至南京刑部尚書)
屠滽(字朝宗鄞人成化丙戌進士任御史巡按四川湖廣皆有著政陞本院僉都御史進右都以李)
(孜省媒蘖改南京尋轉左都掌院事改吏部尚書進退黜陟無所私而以愛惜人才為重痛抑)
(僥倖清寧宫成詔許番僧入宫慶讃再疏諫止言甚剴切周文端謝政即疏其剛方有為不宜)
(輕去拂上意不避丁外艱家居後武廟登極仍以太子太傅吏書兼左都掌院事逆瑾顓權)
(力行救正數忤於瑾解任而歸平生慷慨自許立朝論事皆得機要為時名臣)
屠勲(字元勲平湖人成化進士初任刑侍河間戚畹與民訟田奉詔體勘勲謂母后誕育其鄉而與)
(細民爭尺寸土非國家體歸田於民歴官刑部尚書諡康僖子應塤正德進士應坤嘉靖進士)
屠楷(字良才臨桂人嘉靖癸未進士歴官刑部尚書諡恭簡)
屠奎(字文奎勲從子清介有文與弟壵皆為御史有直聲奎在江右剪戢宸濠黨與復累疏其不軌)
(終江西參議壵終山東副使)
屠僑(字安卿鄞縣人正德進士授御史歴官刑部尚書左都御史贈少保諡簡肅端潔持正始終一)
(節世稱名臣)
屠俓(鄞人正德辛未進士以試中書進吏部文選員外郎中有俊才詩賦書翰尤雄一時)
屠太山(字國望鄞縣人正德進士刑部尚書)
屠應埈(字文升勲姪嘉靖進士終春坊諭德嘗簡命校文江右當軸屬以子竟不第喜竒節偉行)
(有凌駕古人之思然不究其施以卒人多惜焉子仲律嘉靖庚戌進士任御史歴廬州知府有)
(惠政卒于官)
蒲(河東角音蒲洪先代家居池上生蒲長三丈因以為氏至洪改姓苻今蜀中多此姓)
(漢)蒲昌(詹事)
(晉)蒲奮(尚書令)
(五代)蒲禹卿(蜀人賢良方正進士)
(宋)蒲宗孟(字傳正閬州新井人曾祖穎士聚書百餘家以訓子弟宗孟皇祐中進士累官遷尚書左)
(丞後以資政殿大學士知河中卒宗孟趣向嚴整而性甚侈汰蘇軾嘗勸其慈儉)
蒲顯道(閬中人皇祐進士)
蒲之道(閩中人皇祐進士)
蒲竤(閬中人皇祐進士)
蒲冲(閬中人皇祐進士)
蒲擇之(四川制置使)
蒲夀晟(咸淳七年知蒲州性儉約於民一毫無所取建曾井汲水二瓶置座右人頌曰曾氏井泉)
(千古洌蒲侯心事一般清)
蒲鹵(南部人母任知書里中號任五經鹵幼開敏元豐中進士歴提舉京湖常平及提點潼川刑獄)
(議稅榷不便朝廷從之累官中大夫)
蒲叔獻(南部人舉進士為成都漕百姓歌曰運使姓蒲民力可蘇召為宗正卿韓侂胄用事遂請)
(去時論偉之)
蒲規(字正臣安岳人有文名為洪雅令始以嚴治終以仁濟夷人德之)
蒲堯仁(知太和縣廉白端謹無秋毫失自奉尤薄或經旬不知肉味曰吾不以口腹累人)
蒲國寶(冨順人開禧中狀元宋入元國寶遂不仕家貧躭志經史)
(金)蒲察琦(陽信人補刑部椽哀宗遷歸德汴京立講議所受陳言文字琦亦預焉與元好問甚相得)
(崔立變後令改易巾髻琦謂好問曰今日易巾髻在京人皆可獨琦不可至其家自縊死琦沉)
(靜好讀書知古今事母以孝謹稱)
(明)蒲青(長安人永樂舉人)
蒲輪(夢州人宣德九年嘉興府通判)
蒲鋼(廣東人成化進士)
蒲澤(字仁伯咸寧人成化進士山西僉事)
蒲圻(崇慶州人弘治舉人)
(嘉靖乙丑進士蒲凝翠南海人)
毋(鉅鹿羽音又望出平昌平聲出何氏姓苑)
(晉)母雅(巴郡江州人學冠四科貢於朝除涪陵漢平令忠義著於奉上弘毅彰於接下西南夷跋扈以)
(為夜郎太守殊俗感其惠化致仕而歸卒年八十三)
(唐)毋煚(洛陽人右補闕撰古今詩錄四十卷十八學士)
(五代)毋昭裔(蜀人出財百萬營學宫)
(宋)毋守素(國子博士)
毋印(安仁人善事父母卒葬西郊朝夕哭奠風雨不輟)
毋從直(龍圖閣學士)
毋思義(蓬人工詩為時名宦歴襄陽鳳陽教授周府長史子姪科第不絶鄉人榮之)
毋制機(蜀人宋末分教黃州兼領雪堂河南兩書院學者稱為平山先生)
(元)毋珌(南安路總管克修其官飾新廟學時稱賢守)
(明)毋瑜(來賓人洪武初任萬載縣知縣)
毋祥(劒州普城人洪武中任給事中歴太僕少卿從靖難有功擢本寺卿以忠謹聞)
毋珪(歸安人成化中任訓導)
毋誠(蓬州人天順舉人任知州)
毋恩(蓬州人弘治進士知臨海有賢聲陞御史)
毋德純(字惟一蓬州人正德進士)
毋性(劔州人嘉靖舉人)
(萬歴間山西蒲州同知毋釴天津人直隷靈璧縣丞毋照南川人)
扶(京兆羽音乞扶氏又望出河南)
(周)扶安(越大夫)
(漢)扶嘉(朐䏰人初嘉母於湯溪水側遇龍後生嘉長占吉凶巧發竒中高祖為漢王時與嘉相遇嘉勸)
(定三秦高祖以嘉志在扶翼賜姓扶氏官至廷尉食邑朐䏰)
扶少明(著道德經譜三卷)
(晉)扶猛(字宗略其種落號白獸蠻從賀若敦南計梯山捫葛備歴艱阻遂入白帝城撫慰夷人莫不悅)
(南北)扶育(龍驤三年育上表申明義康奏入即收廷尉賜死)
(明)扶明生(龍川人正統中任海康縣訓導)
扶忠(酃縣人成化中江寧縣丞)
扶日高(酃縣人成化中任萊州府訓導)
扶讓(安仁人弘治中任宣化知縣)
扶日曉(酃縣人正德中任訓導)
扶日亮(酃縣人嘉靖中任知縣)
狐(姬姓周平王之子王子狐之後以狐為氏)
(周)狐突(晉大夫懷公立時突之子毛及偃從重耳在秦公執突曰子來則免對曰子之能仕父教之忠)
(古之制也今臣之子名在重耳若又召之教之貳也淫刑以逞誰則無罪臣聞命矣乃就死)
狐偃(突子晉文公為公子時出亡在外偃與兄毛從之十九年比文定王室宣信諸侯而羈天下大)
(抵多偃謀也)
狐夜姑(晉大夫)
狐元楷(古之賢者見莊子)
(漢)狐篤(馬忠幼改姓為狐篤為先主名將)
(明)狐忠(陽曲人善書洪武中中書舍人)
塗(豫章塗山氏之後)
(漢)塗禪(諫議大夫與王璜受毛詩於孔安國)
塗子眞(治尚書)
(晉)塗欽(以功封新吳侯)
(唐)塗元琛(為正議大夫)
塗曉(以中散大夫為江州刺史廉能可述號為金聲玉色)
塗定辭(得道者也居石室貯五十萬錢賞廉者不得一人)
塗廙(南唐人補豫章記)
(宋)塗近正(高安人開禧六年罷雲石虚承務郎正請復子官)
塗應楠(字仁方高安人少力學夜不寢登進士授臨川簿清明果斷曲直立分)
塗會(登進士第)
塗應福(嘉定進士)
(元)塗謙(字伯益高安人至元間以功授瑞州判官累遷懷遠大將軍雖貴為連帥而雅淡冲約益勵操)
(行投老家居優游山水人稱為平地神仙)
塗源(字源叟高安人早失父事母盡孝延祐二年除知黎州以母老不肯赴母強之至京師即請老)
(而歸母沒廬墓三年)
(明)塗斗鎮(靖安人永樂間任工部主事廉勤有為)
塗鏜(靖安人永樂進士)
塗文祥(靖安人弘治進士)
塗擇民(字志伊漢州人嘉靖甲辰進士歴官都御史)
(萬歴癸酉舉人塗雲路延慶州人)
徒(見姓苑)
(周)徒父(秦伯伐晉命卜徒父筮之吉涉河侯車敗詰之對曰乃大吉也三敗必獲晉君其卦遇蠱曰千)
(乘三去三去之餘獲其雄狐夫狐蠱必其君也蠱之貞風也其悔山也歲云秋矣我落其實而)
(取其材所以克也實落材亡不敗何待)
壺(晉大夫邑也子孫以國為氏)
(周)壺黯(衛人)
壺叔(晉從亡賤臣)
(漢)壺公
壺嘉(都尉同范康案侯覽母)
壺遂(諫議大夫名士韓安國薦于朝定律歴官至詹事)
壺充國(武帝使大鴻臚卿充國副相如使卭筰西南夷)
無
(上古)無澤(與舜為友舜以天下讓之乃自投清泠之淵終身不反見莊子)
(周)無駭(魯人)
(漢)無且(戾太子舍人)
(宋)無光胄(淳化間判南康軍)
(明)無能(陽曲人洪熙中任淳化縣丞)
(河南新鄭縣有無氏)
蕪
(明)蕪恕(平山人宣德中任江隂大使)
儒(見韻會)
(漢)儒光
荼(都邪切)
(漢)荼廣
荼聚
荼恬(江都王謁者上書告王謀反)
邾(小邾子之後子孫以國為氏)
(明)邾安(河東人洪武中以人材任渭南縣知縣)
洙(音殊)
(宋)洙頏(登科)
侏
(宋)侏俁(新塗縣尹)
銖
(明)銖炫(德興人弘治中舉人)
俱(穎川)
(南北)俱起延(涼鎮北將軍)
(唐)俱康辟(開元國學博士)
俱文珍(中常侍)
衢(江陵見姓苑)
(明)衢通(江西人成化中任建安縣丞)
模
(宋)模道成(元州人登科)
莆(見氏族通志)
(明)莆森(枝江人洪熙中雩都縣知縣)
絇(見氏族志)
(宋)絇紡(開封人登科)
紆(見氏族志)
(漢)紆邈(始平人肥鄉候)
駒
(周)駒伯(郤克軍佐)
(漢)駒幾(侯功臣表)
湖
(宋)湖沐(太常博士知廣州)
(明)湖澄(連州人永樂中交趾諒江府照磨)
湖湘(南和人景泰中任福寧州吏目)
盱(從目從于音于一云從目從干音幹當更考之)
(漢)盱烈(豫章人事許遜得仙元康中上升見集仙傳)
盂(左傳宋公為右盂食采于盂因氏)
(周)盂丙(晉人)
盂黶(衛人殺子路)
邘(扶風周武王子所封以邑為氏)
(漢)邘侯(上谷太守)
鉤(見姓苑)
(宋)鉤光祖(隆興間洪州都督府副使)
臾(顓臾之後)
(上古)臾區(古今人表黃帝時人見素問)
(周)臾駢(晉大夫)
(明)臾信(陽信人嘉靖中海豐縣丞)
孤(見姓苑)
(明)孤啓(濮州人洪武中江西德化縣丞)
孤鐸(汲縣人天順間任六合縣丞)
孤鳳(石樓人正德間江西進賢縣舉人)
敷
(明)敷季雅(犍為人洪武間松溪縣知縣)
奴(廬奴之後)
(明)奴管(高郵人嘉靖中湖廣都司)
(廬州府六合縣有奴氏)
蘆(後魏有蘆氏)
(周)蘆蒲嫳(慶封使崔杼仇蘆蒲嫳攻崔氏殺成及彊滅崔氏)
雽(音呼姓苑云沛人)
(音予出纂文并直音)
梧(出姓苑)
(音呼見姓苑并直音)
軤(音呼纂要云人姓)
(音呼見直音)
軲(音枯見字統)
(音吳出直音)
橆(音無楚熊渠之後號無庸其後為氏)
㪺(見直音并氏族通志)
禺(縣名見姓苑并直音禺疆之後望出南海)
愚(見姓苑)
迂(見姓纂)
諏
需(見姓苑)
區(見姓苑)
(闕)
萬姓統譜卷十三
