卷三十五
萬姓統譜卷三十五明凌迪知撰
下平聲
五歌
羅(豫章徵音祝融之後妘姓受封於羅國子孫以國為氏又望出長沙)
(漢)羅衍(成都人公孫述據蜀衍說述尚書解文卿鄭文伯諫述歸漢為子孫福解鄭從之述怒閉二子)
(于簿室二子守志不回遂幽死)
(三國)羅憲(字令則襄陽人年十三能屬文師事譙周性方亮嚴整初仕蜀漢為太子舍人以不附黃皓左)
(遷巴東太守蜀敗持節領武陵太守泰始初入晉武帝問蜀先輩宜時敘用者憲薦常忌杜軫)
(等武帝並召用之)
(晉)羅企生(字宗伯豫章人累遷武陵太守未之郡而桓元攻殷仲堪仲堪以企生為諮議參軍堪敗)
(去文武無送者惟企生從焉元至荆州或勸其詣元企生曰殷遇我以國士不能共殄醜逆亦)
(何面目復求生乎元聞之大怒遂害之)
羅尚(憲兄子善屬文太康末為梁州刺史時趙嶔反于蜀尚表嶔非雄才計日聽其敗爾乃假尚節)
(為平西將軍益州刺史李特叛蜀尚以計破斬之傳首洛陽)
羅友(襄陽人少有志氣博學能文會有得郡者桓温集僚佐餞之友後至温問之荅曰中路逢鬼揶)
(揄云只見汝送人作郡不見人送汝作郡溫表為襄陽太守)
羅含(字君章耒陽人少時嘗晝卧夢一鳥文彩異常飛入口中自此藻思日新仕為江夏從事太守)
(謝尚曰可謂湘中之琳琅後補桓温參軍或謂含荆楚之才温曰此是江左之秀豈惟荆楚而)
(已)
羅結(代人歸老賜第東川并為築城號曰羅侯)
(南北)羅研(成都人字深微有文學為刺史鄧元起屬吏蕭淵藻以私憾殺元起而誣以反研詣闕訟之上)
(贈元起征西將軍後刺史蕭恢聞其名辟為别駕時羣盜大起或嘲之曰蜀人樂禍貪亂一至)
(於此對曰蜀川積弊實非由一朝今百家為村不過數家有食窮迫之人十有八九束縳之吏)
(旬有二三貪亂樂禍無足多怪若家畜五母雞二母彘牀有百錢布被甑有數升麥飯雖蘇張)
(巧說於前韓白接館於後將不能使一夫為盜况貪亂乎後為散騎侍郎)
(唐)羅弘信(魏州貴鄉人狀貌雄偉善騎射仕為節度使累進檢校太師卒贈北平王諡莊肅子紹威)
(少有英氣吏事明辨嗣父節度累加檢校太尉)
羅珦(廬州人仕為本州刺史捐已俸給藥濟貧禁淫祠修學勸士務崇其本三年政化大治有芝草)
(白雀之瑞節度使杜佑上治狀賜金紫服遷京兆尹封襄陽縣男子讓官至江西觀察使)
羅隠(字昭諫錢塘人工詩尤長于詠史有湘南雜藁性傲晲少與桐廬章魯風齊名唐宰相深器之)
(錢鏐辟為從事節度判官副使嘗說錢鏐討朱温曰縦無成功猶可退保杭越奈何交臂事賊)
(為終古之羞乎所著有江南甲乙集等書弟鄴)
羅立言(宣州人貞元末進士為陽武令以治劇遷河隂立言始築城郭地所當者皆富人大賈所)
(占下令使自築民憚其嚴數旬畢設鎖絶汴流奸盜屏息後由廬州刺史召為司農卿擢京兆)
(少尹)
羅公遠(侍明皇秋宴取桂枝杖向空擲之為大橋色如白金與帝同遊月宫)
羅通微(臨晉人少時採薪山中遇閻使君宷謂曰子骨相巉可學長生遂冠褐五老山學步虛)
(絶粒唐貞觀中忽一日謂人曰我歸明日大會士庶萬人俄雷震地一青龍躍出通微遂跨而)
(登仙)
羅虬(與鄴隠齊名號三羅李孝恭籍中有紅兒善肉聲虬請之歌不答虬怒拂衣而去詰旦為絶句)
(百篇號比紅兒)
羅士信(歴城人年十四齊郡通守張須陁擊賊濰水上士信請自效須陁少之士信怒被重甲左)
(右鞬上馬顧盻許之陣纔列執長矛馳入賊營刺殺數人無敢抗須陁因之大破賊後降高祖)
(拜陜州道行軍總管封郯國公)
羅鄴(詩中虎也光化中韋莊奏詞人才士時有遺賢不沾一命于聖朝徒作千年之恨骨如李賀陸)
(龜蒙羅鄴方干賈島温庭筠劉德仁皆有竒才伏望追賜進士及第贈補闕拾遺)
羅向(廬州人少貧困常投福泉寺隨僧飯二十年間持節歸鄉書僧房云二十年來此布衣鹿鳴西)
(上虎符歸故時賓從追前事到處松杉長舊圍野老共遮官路拜沙鷗遥認隼旟飛春風一宿)
(琉璃殿惟有泉聲愜素機)
羅道宗(河中人慷慨尚義貞觀末嘗謫嶺南有友人同斥者死於荆襄間臨終泣曰人生有死獨)
(委塋異壤耶道宗慰之曰吾若還終不使君留此後果遷葬於其家仕至太學博士為時名儒)
羅藝(大業中以戰功補虎賁郎將後稱幽州總管宇文化及至山東遣使招藝藝曰我隋舊臣今大)
(行顛覆義不辱于賊斬使者為焬帝發喪三日)
(宋)羅彦瓌(太原縣人仕周官至指揮都虞候顯德末太祖自陳橋入彦瓌曰吾輩無主今日須得天)
(子范質等由是降階聽命累遷安國軍節度使與李繼勲大破契丹)
羅承之(巴州清化人幼雄特好兵略乾德中文協率衆攻閬巴承之竭資募士擒文協太祖召見)
(賜感義軍節度使兼知巴州曾孫士堯事母以孝聞家産盡遺姪之孤者)
羅居通(益州成都人母死廬墓三年有甘露芝草之瑞開寳中詔以為延長主簿大中祥符初旌)
(表其門)
羅處約(字思純益州華陽人父濟仕蜀歸宋至太常丞處約太宗時舉進士形神豐碩有詞采初)
(知吳縣後召直史館卒年三十三有文十卷曰東觀集)
羅彧(字仲文長汀人第進士契丹入寇真宗親征彧扈從至澶淵與宰相參議機務契丹乞和遣彧)
(為報使還京丐歸里賜錦衣金帶錦旂二還鄉領本州刺史)
羅彦輔(字經世當塗人嘉祐進士歴江都湖口令皆以廉稱後知池州屬歲旱以荒政從事奏課)
(第一嘗誡子曰我以清白遺爾曹萬一至饘粥不給亦不可少屈人以姑溪水况其清德及卒)
(人過溪上者歎曰羅公何在溪水如故相與躊躇不忍去)
羅孟郊(興寧人生而穎異早喪父事母孝兒時牧牛長陂莊坐讀書有山人過竒之與語孟郊告)
(以父喪貧未葬山人指示地遂從葬焉弱冠結廬羅嶺以學鄉子弟從之孟郊指授篤至邑始)
(多學者善書札洗硯池水盡黑人稱曰墨池天聖八年舉進士第三人累官諫議大夫翰林學)
(士乞歸養母茒蓽蕭然母冬月思鱠孟郊解衣入池取魚供母鄉人目其池為曾子湖卒衆立)
(祠祀之)
羅善同(字信遠上高人自幼勤詩書友善類明道先生嘗貽書云人之所以為君子在不失其本)
(心要常自點檢勿使一毫私意間之斯可到聖賢地位矣自號純古先生)
羅志冲(合州人潜心六經最精於易作解發明程氏為多)
羅道成(慶歷中遊嶽題詩云白騾代步若奔雲間人所至畱詩迹欲知名姓問源流請看郴陽山)
(下石後問鄉人言有真人得道乘白騾行石壁上其跡至今存焉)
羅茂衡(宋人山谷贈以詩云嗟來茂衡學道如登)
羅畸(字疇老元祐初為滁州刺史或曰僻郡公曰此歐公之醉卿也庶乎紫薇香泉萬斛以為供給)
(琅琊幽谷白雲千頃以為職田何謂貧僻耶明年治廨宇于堂前植蘭數十本記之曰蘭之德)
(有道君子也予之于蘭猶賢朋友朝襲其馨暮擷其英擕書就觀引酒對酌)
羅威(字德仁番禺人事母至孝遇寒先以身温席鄰家牛犯其稼威刈芻納其門牛家相諭莫犯每)
(見老者負於途率代其任令異其行除吏不就遂與母遁居增城母歿盡哀有白鹿止其墓側)
羅祝(字叔和長汀人閉戶讀書人罕識面貫穿經史雖註疏亦皆研究元祐間朝廷行十科祝以明)
(經中第調漳州法曹本路漕按行欲秉燭入庫祝堅執於律不可漕遂止嘗手釋六經及註唐)
(書尤精於律數終明州觀察推官)
羅戩(通州人以剛直聞鄉里遊太學進孫吳二書徽宗特命為武學諭上幸學百官先集蔡京於坐)
(談兵戩心哂之昂視屋角不聽其語觸怒奪官自號觀光山人)
羅薦可(字養蒙沙縣人為高郵理曹汴京䧟張邦昌以偽赦至高郵守欲拜之薦可持不可留數)
(日而高宗赦至事聞命以京秩褒之)
羅晏(閬州人兒時牧山下見二道人奕晏捨牧觀之道人出囊中餅與之晏食已歸家覺腹中如燎)
(因發狂累日自是惟飲水數日不一食稍稍預言禍福無不騐宋宣和中賜静應處士張浚延)
(致軍中晏曰相公勿恐明日敵退果然加號太和沖夷先生蜀人相傳壽至一百七八十云)
羅昇(宜春人少貧業屠狗晚乃貨藥市中遇異人授以六術年幾百忽一日辭親戚奄然而逝時政)
(和二年也後有客見其在瀏陽市貨藥有書寄鄉人騐其日乃其沒之明日也)
羅復(銅陵人嘗知胙城縣值靖康亂率吏民禦敵至傷肌體終不去職朝廷以忠義褒之)
羅孝芬(字廷揚平江人宣和間居側有大柿樹雷折之火燎其文成羅狀元字下有三點人莫能)
(測明年孝芬舉甲科第三人始悟其兆云後擢吏部郎中靖康初致仕歸建畫錦橋秀野亭當)
(世荣之)
羅克開(字達甫知袁州事至立斷無留滯洞寇李元勵猖獗羽檄交馳克開靖以安之民不驚擾)
羅烈(字子剛長汀人紹興初循州興寕令會郡盜出沒一出突入縣執烈去烈不為動以理諭之賊)
(不敢加害乃送還邑未幾賊黨又復合烈率民兵千餘直薄其壘大破之)
羅長康(字偉正宜春人進士歴官寺丞出知永州迎其父以養因名州署之後堂曰戲綵待制胡)
(寅記)
羅汝楫(字參濟歙縣人登進士第累官刑部員外郎高宗時為御史遷起居郎兼侍講上問楫曰)
(春秋有貶而無褒是否對曰春秋上法天道春生秋殺若貶而不褒則天道不具矣後遷吏部)
(尚書終龍圖閣直學士)
羅適(字正之寧海人舉進士歴知五縣提點兩浙京西刑獄終朝散大夫有易說赤城集一百卷行)
(於世)
羅願(字瑞良汝楫子兄顥籲頡頌弟B皆有文願博學好古法秦漢為詞章高雅精鍊朱熹特稱重)
(之有小集十卷爾雅翼二十卷累官知鄂州有善政)
羅拯(字道濟祥符人第進士性和柔不與人較曲直累官江淮發運使嘗與副皮公弼不協比公弼)
(被劾拯力為辯理諫官錢公輔嘗論拯短公輔姻黨多在拯部内往往薦進之或譏以德報怨)
(拯曰同僚不協所見異也諫官所言職也又何怨乎時論服其長者)
羅尚友(字明善萍鄉人少負俊才文章倚馬可待嘗謁閣問使蕭闕令其賦詩有人間酒客兼詩)
(客天上文星與將星句後登進士第授武昌軍節度推官時李常以中丞為帥每燕集必召尚)
(友凡樂語詩詞皆即席而成因目為席上才子)
羅從彦(字仲素本沙縣人徙家陽平從學楊時於蕭山既而築室山中絶意仕進充然自得朱熹)
(謂龜山倡道東南士之游其門者甚衆然潛思力行任重詣極惟仲素一人而已學者稱為豫)
(章先生卒諡文貞)
羅博文(字宗約沙縣人從學李延平得道學之傳尋以薦參議軍府政卒于嘉州官舍囊無餘貲)
(有書數千帙而已同門朱熹狀其行)
羅點(字春伯號此菴先生淳熙中鄭僑侍讀點兼侍講胡晉臣兼諭德除浙西提舉楊誠齋詩云山)
(嶽動搖增意氣詔書宣布舞羣黎官至樞密諡文恭)
羅之紀(字國張號筠心居士瑞陽人孝宗朝攝邑雲夢因見雪壓庭竹賦詩云吾道非邪真可恥)
(此君豈是折腰人棄官歸遇方士授丹經修養法葺一室扁以子午静逸成趣有易傳三卷文)
(集二十卷)
羅必元(字亨父進賢人嘉定中進士歴官撫州司法真德秀入參大政必元移書謂老醫嘗云傷)
(寒壊證惟獨參湯可救先生其今之獨參湯乎通判贑州上疏論賈似道後以直寳章閣致仕)
羅天酉(字恭甫新昌人登開慶進士以格非心去非人對策忤丁大全擯外歴官知懷柔縣有惠)
(政丁父憂有三釜為親今莫及萬鍾於我復何加之句遂不起所著有柘岡文集)
羅守成(紹定中知廉州愛民禮士百廢修舉築城壘創貢闈賑貧乏施藥劑力可到處靡不為之)
(郡人立祠祀焉)
(元)羅明遠(廬陵人元季寇犯吉安明遠率敢死士三百餘大呼巷戰城東殺寇數百人恢復郡城而)
(明遠死郡為立祠)
羅郭佐(石城人平海寇以功授廉州路總管子震敦化州路總管次子竒雷州路同知一門父子)
(兄弟皆相繼死節)
(明)羅觀(字用賓桐廬人洪武中遊太學有聲選署陜西按察使事後權寧國府同知永樂初歴陞廣東)
(按察使在任以清慎稱)
羅義(山西清遠衛戍卒也靖難兵起義詣闕上書乞息兵講和又錄上文皇書言殿下聰明英武)
(今之周公也宜謹守燕土以法周公輔成王之義嘗聞夷齊以國相讓去隠首陽聖賢欲成天)
(下之事必先明順逆之理成敗之勢禍福之機又得天道之宜人心之安然後可殿下今以藩)
(國敵朝廷即遂其願猶為不可况萬難無一易哉乞早息兵歸國書上乃下義獄建文四年六)
(月庚辰文皇帝出義獄中擢戶科給事中未幾陞湖廣左參政)
羅亨信(字用實東莞人永樂進士授給事中累官副都御史歴廵西北二邊愛軍恤民邊人至今)
(思之)
羅復仁(吉水人少負竒氣言論敏捷國初奉命招降偽漢主陳理復往諭安南毋侵占城安南人)
(贈以黃金辭不受累官至弘文館學士以老歸田里賜玉帶襲衣名馬)
羅汝敬(吉水人永樂進士選為庶吉士預修實錄陞侍講以言時政改監察御史交阯反廷議舉)
(汝敬陞工部侍郎往諭以順逆禍福交人震恐巡撫陜西一方仰賴尋致仕卒所著有寅菴集)
羅通(吉水人永樂進士授御史仕至左都御史致仕公才警敏曉暢兵法己巳之變守關有保障功)
(弘治中敕祠祀居庸關)
羅明(字元亮崇仁人景泰甲戌進士除監察御史陞廣西按察司僉事奉敕專理軍政時蠻獠寇賓)
(州總戎畏縮逗不進明率所募民兵格戰俘馘甚衆未幾賊韋諫誠恃險復倡亂明生獲之)
(捷聞賜敕奬諭陞本司副使)
羅璟(字明仲南城人天順進士第二弟珵嘉靖進士第二璟授編修嘗上䟽論慈懿山陵事上嘉納)
(之歴國子祭酒)
羅紳(宜春人天順初知廉州石康縣清介公勤時寇流劫入縣治紳苦戰力不能支為賊所繫奮罵)
(曰朝廷命我封疆今日城䧟有死而已遂遇害子鑑從父會兵于野亦苦戰被害)
羅倫(字&KR0595;正永豐人成化丙戌進士第一授翰林院修撰上疏論李相奪情非禮謫廣東市舶提舉)
(尋復南京請告卒謚文毅公滂沛之文竒偉之節果敢之氣避惡若涅聞善若警篤志力行青)
(天白日章楓山稱公剛毅不可及又曰一峰可正君善俗我輩只可修政立事)
羅玘(字景鳴江西南城人成化鄉試第一丁未進士改庶吉士授編修仕至南京吏部右侍郎致仕)
卒贈禮部尚書諡文(玘學問淵源氣節高古德業遠邁于古人識見不随于流俗文章忠義)
(盖兼有之)
羅輅(字質台江寧人器宇疏豁有風幹知袁州至即均差役繕城隍置文廟樂器考正雅樂校試生)
(徒親為課督作指掌圖懸之以革粮長隠射再踰年改知贛州後歴知南康南昌三府轉按察)
(副使入為府丞大理少卿卒)
羅欽順(字允升太和人弘治進士第二授編修仕至南京吏部尚書弟欽德欽忠先後舉進士時)
(稱羅氏三鳳)
羅僑(字惟升弘治進士永豐人初知新會縣有惠政陞大理評事劾權宦杖歸尋起為廣東參政請)
(老不待報而歸士論高之)
羅循(字遵善吉水人弘治己未進士為人魁碩性剛嚴慷慨急於義而厭猥屑當其在兵部時革瑾)
(牙爪指揮張某尚書張敞屢勸不從歴按察副使)
羅柔(字文徽弘治庚戌進士由戸部主事員外郎郎中陞建寧府知府遇一按院以舊隙劾去之歸)
(閒惟詩酒壺奕為樂不問生事悠然終其身盖其素性蕭然窮達不改如此)
羅洪先(字達夫吉水人嘉靖進士第一授修撰陞左春坊左贊善言事落職屢薦不起卒隆慶初)
(贈光禄寺少卿諡文恭)
柯(濟陽商音吳公子柯蘆之後)
(漢)柯農
柯彊(俱見印藪)
(南北)柯隆(錢唐富人)
柯益孫(齊郡人兖州典籖)
(唐)柯穎(尚書郎)
柯九思(字敬仲仙居人文宗朝奎章閣學士凡内府所藏法書名畫咸命鑒定善畫竹得文同筆)
(法)
柯崇(與曹松等號五老榜)
(宋)柯仲常(神宗朝通判潭州以救飢得民有異鵲棲其廳事仲常去鵲亦送之東坡賦柯侯異鵲一)
(章)
柯夢得(字東海莆田人屢上春官不第嘉定七年以特科入官一生苦吟古詩學孟東野有抱甕)
(集及選唐絶句行世)
柯應烈(建德人性孝嗜學母閻氏病不解衣侍湯藥癯瘠盡瘁每夕露禱減筭以益母夀空中有)
(聲特延一紀後果如數龔吏部欲強以官母語曰吾家代以文發身何事旁曲為竟不就)
柯萼(太平人興國七年遇一僧往萬歲山指古松下掘之得石篆乃寳公記國祚綿遠之文篆)
柯述(字仲常南安人述與弟迪達嘗袖文見蔡襄襄異之相繼登第知襄垣縣神宗聞其治行召對)
(擢知懷州終朝議大夫直龍圖閣)
柯知彰(字仲晦述之從孫大觀初以不求聞達薦召赴闕特賜進士為海豐令子汪江俱登第)
柯宋英(字子飛晉江人紹興進士知梅州清勤蒞事任滿囹圄無一囚代還杜門謝客人以鄉先)
(生稱之)
(明)柯振祖(彭澤人賦性穎敏博學能文制行剛方不徇時好洪武中以賢良方正舉任湖口縣學訓)
(導克端楷範士類賴其甄陶云)
柯望(海陽人甘貧嗜學博覧羣書凡天文地理卜筭之類無不通曉尤精於易窮約終身略無覬覦)
(人咸稱其清介有志未就而卒門人為之殯殮)
柯日新(平涼人洪武甲辰平陳理命知蒲圻縣時亂定民多逋竄日新憂勤撫輯墾闢草萊疆理)
(田土躬督農桑民皆襁負至乃創署宇修學校置郵傳治橋梁百廢俱舉)
柯潛(字孟時莆田人景泰進士第一授修撰仕至詹事府少詹事兼翰林院學士潜質貌英偉容止)
(雅飭文整㓗詩尤清婉郡有中貴人寵冠一時士大夫争趨其門潜獨不往其人素慕潜文欲)
(求一見亦不可得蓋介特之士也)
柯忠(字汝節懷寧人登成化乙未進士授河南鞏縣有善政擢監察御史歴進陜西按察司副使忠)
(天性孝友尤慷慨有節氣居官抗直敢言不俯仰時態政譽掀赫後致仕歸)
柯維騏(字竒純莆田人正德進士)
柯維熊(字竒徵莆田人嘉靖甲午進士)
柯相(字元卿池州人進士嘉靖十一年以南京吏科給事中陞知府條章振飭百廢具興每朔朢視)
(學進諸生問難可否懲勸其良弗率者士精其學而民俗安之又悉心水利謹其石閘修浚東)
(錢湖售葑去淺民無旱熯之憂以剛直忤人調守武昌終廵撫河南都御史)
戈(臨海宫音夏時侯國為少康所滅因氏焉)
(宋)戈彦(池州兵馬都監)
(元)戈毅(梁縣人舉進士第為太康路提舉倡明正學盪滌餘習文風為之一新)
(明)戈文德(國初同知眞州協相營守以成今城事亦可紀)
戈預(梁縣人國初歸附扈蹕拔采石下豫章平武昌陞都督)
戈鎬(字仲京鎮江人宣德進士)
戈瑄(字正玉景州人成化進士南京刑部尚書)
戈九章(直隷人嘉靖甲辰進士弟九疇嘉靖己未進士)
和(汝南商音羲和掌天地之官和仲和叔因以為氏)
(周)和紐父(晉人)
(漢)和武(將軍)
和旻(北平太守)
和浮(上禄長上言黨人禁網及五族有乖典訓帝從之)
(三國)和演(陽平太守)
和洽(字陽士舉孝廉後為尚書令清貧守約至賣田宅以自給封西陵鄉侯)
(晉)和嶠(字長輿適之子有盛名于世朝野許其能整風俗理人倫遷潁川太守為政清簡甚得百姓歡)
(心庾敳見而歎曰嶠森森如千丈松雖磥砢多節日施之大厦有棟梁之用)
(隋)和洪(汝南人也以戰功累遷車騎大將軍儀同三司時龍蠻任公忻李國立等聚衆為亂刺史獨孤)
(善不能為禦朝議以洪有武略代善為刺史月餘擒公忻國立皆斬之餘黨悉平)
(唐)和逢堯(岐州岐山人武后時負鼎詣闕上書自言願助天子和飪百度坐流莊川十餘年乃舉進)
(士突厥請尚主逢堯以御史中丞攝鴻臚卿報可諷以慕義突厥遂稱臣遣子入朝逢堯擢戸)
(部侍郎)
(五代)和凝(字成績鄆州須昌人梁時舉進士歴漢周官至太子太傅封魯國公嘗知貢舉所取皆一時之)
(秀稱為得人)
(宋)和斌(字朋之濮州鄄城人累官嶺南至步軍都虞侯老于為將以恩信得邊人心嶺南珍貨一無所)
(蓄邊吏欲希功者皆憚不敢發所至無事士夫咸稱之)
和詵(斌子以蔭為河北副將累官至威州刺史知雄州嘗上制勝強遠弓式能破堅於三百步外邊)
(人號為鳳皇弓在雄十年頗能偵敵)
和峴(浚儀人父凝晉宰相峴累官著作郎入宋為太常博士後為京東轉運使峴善音樂太祖以雅)
(樂聲高詔峴講求均節之自是八音和暢)
和㠓(字顯仁峴弟子顯仁至道初遷右正言獻歌詩稱旨上謂宰相曰有文采如和㠓者不可得也)
(知制誥每草詔閉戶精思徧討羣籍而後成也弟淳化中獻文授大理評事)
(金)和安禮(泰安州刺史貞祐初山東被兵或勸其遁去安禮曰我去城誰與守豈可避難負國恩乎)
(元兵至戰旬日城䧟竟不屈而死)
和元恕(西平縣尹勸農興學折節好賢不為表暴民有訟不厪鞭朴惟諭以曲直人知改悔在任)
(五年公無負租蝗不入境)
(元)和裕(字仲寬廣平人大德間以孝廉舉任彭澤縣尉追石振遺事建六角亭於讀書巖前教子姓讀)
(書其中至今覩者猶景慕云)
(明)和希文(平定人學行過人洪武中擢用蒞職勤能官至刑部侍郎)
和勇(右都督封靖安伯天性廉謹嘗從征兩廣一時文武大臣多縦肆勇獨循理尚儉衆視之有愧)
(焉)
和豫(平定人宣德舉人)
和鸞(字廷瑞山西平定人由舉人成化十一年任徐州知州性耿介以廉慎自持以儉約臨民不阿)
(上不虐下在治八載深得民心陞湖廣襄陽府知府)
和鵬(字大舉山西人成化丁未進士鵬性質堅凝不好物累勞身率下如建學校葺廳宇取材聚甓)
(皆躬為處畫故民不令而自勸廉㓗出於天性不假矯飾居職久而益貧後以母喪去任至鬻)
(衣以資行人多憐之官至僉事)
和暲(山東人成化進士)
和承芳(平定人弘治間舉人授濟寧州訓導勤于訓迪諸生餽遺悉却之陞唐山知縣有惠政百)
(姓愛之如父母)
和震(祥符人萬歷丁丑進士)
過(夏時諸侯之國少康滅之子孫以國為氏平聲)
(漢)過急(荆州刺史)
過挧(兖州刺史)
(宋)過源(字時源臨川人少穎異問其父曰聖賢之學何學曰心學曰何古多而今少曰非有古今在人)
(為之耳于是篤志聖賢之學嘗曰人終身只是一箇窮理元不分知行行之至知之極也曰情)
(發乎性由於性則明明則聖任乎情則蔽蔽則愚學者稱浩齋先生有語錄二卷從孫名勗字)
(紹古亦博覽能文性至孝有通神集三十卷宋時收于祕閣)
過勉(尚書郎)
過卓(南豐人玉山令政和進士)
過詡(登科建昌人)
過正已(錄事參軍)
過昱(字彦明南城人景祐間進士官至都官郎中性至孝母沒刻木為像父沒水漿不入口者累日)
(慕之終身)
(元)過宗一(海鹽人父蚤喪獨與母居至正間張士誠䧟姑蘇略地至海上宗一負母逃與寇遇欲殺)
(之以身蔽母中數槍賊舍而去)
(明)過興(永樂中右府都督)
過璘(平湖人成化進士)
過鶴(無錫人成化進士)
過郁(臨川人正德貢士夀昌縣教諭)
過廷璽(含山人嘉靖中任歸善縣知縣)
阿官氏志阿伏氏改為阿(又伊尹為阿衡子孫以官為氏)
(唐)阿光進(河東牙將)
阿畸(馬龍州人納垢酋之後隠巖谷撰㸑字字如科斗三年始成字母一千八百四十號曰韙書㸑)
(人至今習之)
(元)阿畫(普貴之後仕為順元等處軍民宣撫使以征伐功加龍虎大將軍封順元羅甸侯卒追封濟國)
(公)
(明)阿賢(和州人正統貢士任知縣)
阿文(和州人成化貢士任教諭)
阿其麟(山西人嘉靖進士)
阿有典(惠安人嘉靖中嘉定縣主簿)
河(州名)
(南北)河湞(餘干人有膽略元嘉間捕盧循將韓英有功授本邑令)
(五代)河澤
(宋)河灝(崇安人紹興進士)
(明)河源(字本清陜西涇州人正統中舉人由文安知縣歴擢知襄陽府天性敦朴行已不妄在任修學)
(宫築大堤更漢江驛於城西勦叛逆于鄖漳山中全活人民甚衆立峴漢同清碑每事務以愛)
(民為本民亦愛戴之如父母卒葬于襄之百丈山子孫因占籍焉)
河清(醴陵人宣德中丹陽丞)
河海(舉人海康人正德中三水教諭)
河治清(桔陽人嘉靖中任歸善縣丞)
蛾(見姓苑晉大夫蛾析之後)
(周)蛾晢(晉大夫諫惠公不殺慶鄭)
娥(見姓苑又音螘堯娶舜以娥皇後有此姓)
(南北)娥永樂(武衛勇力絶人)
(三國)娥青(魏將軍代人賜爵南平公)
(明)娥喬(閩清人永樂貢士任知縣)
軻(見姓苑)
(明)軻興(直隷人宣德間簡州衛千戶愛恤士卒崇尚禮義尤勤于政事)
多(見姓苑)
(漢)多軍(武帝時以東粤將軍降于漢封無錫侯邑千戶)
多夘(軍子襲封無錫侯)
(宋)多岳(牟衮授學)
明(河南浙川)縣有多氏
禾
(宋)禾實(元祐間知安遠事)
那(天水商音風俗通朝那東夷也其後單姓那氏)
(南北)那頡(遼西太守後燕)
那椿諾(揚州刺史)
(唐)那承慶(安禄山將)
(明)那尚綗(宜賓人弘治舉人)
那正俅(宜賓人嘉靖舉人)
挐
(周)挐錯(衛臣)
苛
(漢)苛異(見印藪)
(音多)
(漢)宗
庹(音佗見直音)
(明)庹五常(萬歷間河南南陽衛指揮慈州人)
鵝
明(河南南鄭)縣有鵝氏
渦
(漢)渦尚(扶風太守)
佗(音他)
(漢)佗羽(游俠東道佗羽公子註云姓佗名羽字公子)
(明)佗滿(莘野人洪武中任慶都丞)
佗盛(容縣人永樂進士)
佗超(蒼梧人正統舉人任知州)
咼
(南唐)咼拯(字叔濟歙人保大間令凋殘之餘撫綏有方民感之立去思碑)
(宋)咼輔(紹興間秀州教授)
(明)咼校(公安人弘治舉人)
咼崇(沂州人正德中任崇安縣丞)
咼文光(公安人登嘉靖戊子鄉薦簡重雅飭好學強記母成氏有苦節光善事之孝養備至初授)
(四川巴縣令勤慎慈惠視民若傷推鞫以情幾至無訟賦役與民期會不事鞭笞興利除害皆)
(以實心行之四民仰其廉平比入覲相率繪像私祀光素不樂仕進懇乞休歸居家二十餘年)
(絶跡公庭時或困於衣食有司者為餽粟帛皆不受清介之操始終無間生平學陶評者謂與)
(潜後先無忝云所著有擬陶詩)
歌(見姓苑)
䣙(䣙伯棨之後)
科(見姓苑)
萬姓統譜卷三十五
