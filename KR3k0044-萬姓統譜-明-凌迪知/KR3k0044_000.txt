自序
萬姓統譜自序
余讀眉山蘇氏族譜引感而輯姓譜云引之言曰凢人
情見乎親親見乎服至無服而遂途人焉其初兄弟也
一人分焉者也又曰一人分而至途人勢吾無如之何
也先其勢而圖之使無忽忘焉可也夫即其言而繹之
將以聯蘇氏一家之心已也然握其機以聯之者庸他
術乎僅惟族譜之一書故蘇氏自謂觀吾譜者油然而
生孝弟之心焉夫天下家積也譜可聯家矣則聯天下
為一家者盍以天下之姓譜之夫自開闢來遐哉邈乎
生齒繁育總總林林受姓而載簡册者不啻百焉千焉
而殆萬也夫豈生於空桑乎又豈各為門戶乎上古虚
靜恬淡寂寞無為民熙熙相忘於世如魚相忘於江湖
豈岐人已而二之逮德下衰淳散朴離日以䲭鳶蝸角
所爭者而奔走焉至分胡越於一膜之外遡其所自豈
不以面目本來判焉若風馬牛不相及乎而豈知萬榦
一本萬派一源也考之世譜曰五帝三王無非出於黃
帝之後黃帝一十五子而得姓者十四德同者姓同德
異者姓異則知凡有生者皆一人之身所分也分而以
嗣以續愈遠愈繁由一人而百姓而千姓而萬姓雖棼
焉雜焉散漫而不可統括實一本一源之枝流耳而相
傾相軋胥虐胥戕施之胡越且不可矧於一膜之外耶
知此則聯天下為一家反掌耳故觀吾之姓譜者孝弟
之心或亦可以油然而生矣此余輯譜意也噫天地大
父母也凡物皆受於天地而始為象(闕)則凡物且皆吾
與必咸若之而後(闕)周流貫徹况同此形性者耶而
况同此受姓者耶古之君子有不敢(闕)附於遠祖之顯
者昩也有必欲自(闕)而涕泣者隘也其於大本大源何
(闕)譜成次一百五十卷條列載之凡例兹不復贅識者
慎毌曰有是哉子之迂而哂也吳興凌迪知譔
萬姓統譜自序
凡例
一姓氏一書舊不下數十種有論地望者有論國氏者
有論聲者有論字者有倣姓書編者夫論地望如世
本王侯大夫譜姓氏英賢錄是也乃以貴賤為主然
貴賤無常安得專主地望論國氏者如氏族要狀通
志氏族是也乃以本源受氏為主然乏世系者復列
以韻則混淆無辨徒亂耳目論聲者乃以四聲為主
如姓氏韻略姓源珠璣是也然平仄不調東冬不别
以梁惠王為梁以齊宣王為齊則舛繆可鄙何取於
姓也論字者乃以偏傍為主如仙源類譜姓氏秘略
是也然拘於點畫不論其理但可為字書於姓氏無
與也有倣姓書編者如合璧事類尚古類氏翰墨全
書是也然數止四百二十二家族系未廣而千姓編
一卷又工於組織搜羅未備且諸書皆止述先朝未
及昭代非為全書也是編遠自上古近迄昭代凢系
姓氏罔不萃聚以四聲韻為綱以東冬支微為目更
考韻玉韻會等書凡韻字下註姓者以次備載庶幾
海内古今之姓悉具簡册而名賢碩士一舉目無遺
矣
一姓有望有音有氏曰望者如河間渤海等郡名是也
曰音者宫商角徵羽是也曰氏者如以國以邑以官
為氏等類是也是編以韻為先後以朝代為次序每
一姓下一曰望二曰音三曰氏使姓各得所系之本
不失受氏之宗庶為氏族全書也
一希姓無人者惟書其姓并望氏或僅有其姓而無人
無望氏者必出於韻書姓苑姓纂原載始錄之然或
韻書姓苑姓纂所不載而更有數人森列者古則凖
於成書今則凖於志錄若無所據不敢強書以紊世
系
一姓之有氏如水之有源歴代世譜云五帝之相承三
王之繼禪無非出於黃帝之後故有姓必有氏今常
姓亦有無氏者而希姓則漫無考據竟不得其所系
之本兹惟仍舊註缺以存其姓
一姓之有望以其著名於郡故曰望本源則同而支派
各異如劉則二十五望王則二十一望餘或五望四
望二三望者然惟取其顯者書之間亦有無望者悉
從舊藉不敢妄加增損
一希姓間有韻府諸書無字者考海篇直音附入如直
音字有註姓者原係某字今點畫更易作某字者亦
附註於末以存其姓
一韻書以沈約四聲為主第中間有一字而平上去入
俱有者惟據原韻註下有姓字者得入如一東之逄
二冬之逢五微之賁四寘之賁九蒸之能七泰之能
是也若韻下不註姓字而姓纂姓苑所收者亦併錄
入
一複姓舊書俱錯雜無叙兹取上字為據亦分四聲别
為六卷
一關西代北二字四字諸姓自為一類不附於四聲之
末至於遼金元三朝臣士如托克托賽音布哈超爾
諸人著于史冊各有氏族可考然音譯或未畫一仍
俟訂正
一姓譜之書雖以紀姓然因姓而考其人必言可為法
行可為則聲施當時垂名後世者始可入錄或一節
一行之善亦所不遺若奸惡昭彰人所共知者則刪
之不敢有汙簡冊至如希姓或名微而官存或事微
而無善可紀亦併纂入即行有頗僻者間亦書之以
存姓也稍為分注以别善類
一人物歴履采于二十一史列傳及通志統志郡邑志
等書若近代未登志者稽各文集并志狀以州里勲
階為主其餘言行事蹟惟詮述梗槩而已或無州里
而祗具一事或有州里而無事可述或州里與事俱
缺但存其名者悉徵故牒載之不敢創一言也
一常姓如張王李趙之類頗繁劇不能槩書惟取其事
之昭彰人之顯著方始編入餘則在所略也
一姓書舊有道釋閨婉二類然道流衲子或稱號或稱
居或稱法名或稱字往往不注姓字而諸家姓氏未
及精研遂以貫休和尚作貫打地和尚作打浮邱伯
為浮玄真子為真是亂姓統矣閨婉女流又多以夫
姓為主又不可不辨也故並刪之
一前代人物昭於典藉者無論小賢大賢備錄不遺若
國朝人物藏之金匱石室而野史所載者未詳耳所
習聞惟鴻卿鉅公遭時遇主論思宣力臨難抗言仗
節死義以至文學論議定是稽疑與閭巷布衣砥行
立名者悉登載之若曲謹小廉非濟濟多士之朝所
尚也不敢槩入至於希姓雖丞尉小官亦得並書不
在是例
一本朝先賢并近時新謝世名公間亦僅具爵里不備
載其德行功業者限於未得其志狀之實既不敢遺
而不書又不敢妄加評品故書之以俟他日
一本朝人物常姓惟已謝世者生則俟之盖不愸之老
尚未定於盖棺故不敢入至若希姓雖見列仕藉者
不遺但分註以示别爾
一本朝人物細注凡遇帝上旨御等字宜擡頭者則虚
一字不復更提從古今石文例也
一春秋戰國人物希姓者具在左傳諫諍論議全文未
可以章句割裂故僅書其事之因或具其姓名而已
不及詳載
一每韻内常姓字在前希姓字在後若拘音韻之次第
排序則煩簡混淆不便觀覽
一世代人物或有字者無字者或有地者無地者或有
官者無官者悉從舊籍不必以定例拘之也
一是編引用諸書甚繁大略以姓氏等書為宗參用一
統志十三省通志各郡縣志至於經史子集等書凡
有一人一姓可錄者悉採擇類編然恒以掛一漏萬
是懼如有耳目未習遺於載籍之外或知識未廣誤
改金根者幸博古君子正之
目錄
萬姓統譜目錄類書類
上平聲
一東
東童公翁&KR0934;蒙豐酆馮熊洪
种終戎叢衷宫弓同紅通充
風鴻中忠工攻功隆茙崇蟲
僮肜仝蓬衆雄沖躬&KR2407;崧侗
逢芃鄸倲狨&KR3145;融桐
二冬
佟封宗鍾龔龍雍雝從容共
松庸儂冬琮農恭卭重樅供
空彤峯䢼鐘顒賨茸B
三江
江雙龐邦涳逄&KR1113;
四支
支施隋隨祁祈皮訾禆時池
師遲耆伊䕫司姬郗麋儀兒
危眭岐羲离斯彌知猗脂茨
蚳犂茲眉邳丕綦醫箕移氏
睢錡卑夷私遺之其媯宜規
孋馳慈釐丌亓騅奇飢騏絺
頥耏為熙旗離僖基蘄毗貽
尸尼惟葵縻資思蒒被菑怡
維衢糜誰匙嗣羈詩莉鄬㚰
治藜䣓茲郳蚩庳枝砥持异
邿驪狸濡&KR1122;鄑郪絲辭淄逵
悲郫鄈衰憙彛差峗綏&KR1978;追
娸吹魋闚
五微
韋歸衣飛肥希幾非賁微畿
旂淝稀威暉徽㑮
六魚
徐余舒魚廬諸儲於胥居蘧
初茹鉏疏疎樗閭渠如璩沮
輿漁書餘譽絮祋B藇虚苴
攄瑹除與藘㑯骨嵇
七虞
虞朱吳胡盧于俞蘇符苻巫
吾區瞿烏呼吁都凃瓠須殳
辜屠蒲毋扶狐塗徒壺無蕪
儒荼邾洙侏銖俱衢模莆絇
紆駒湖盱盂邘鉤臾孤敷奴
蘆雽梧軤軲橆㪺禺
愚迂諏需樞輸鄃厨姁蔞觚
浯郚莵圖夫柎孚鄜芻鑪
八齊
齊倪黎嵇奚西邽洼犀梨沂
畦稽提雞霓&KR2434;嬴B氐鞮題
酅傒䧑遆泥齎繄
九佳
懷柴淮槐鮭佳街皆㜨
十灰
裴梅枚雷來崔萊臺開台邰
咍才材哀杯回棓頹靁哉栽
該財敳淶魁魋媒㙵
十一真
陳辛荀郇甄秦申真鈞親莘
倫輪綸銀神仁伸因新鱗臣
淳春賓頻誾彬針寅人緡塵
均囷遵馴純勻濱豳旻民閩
薪珍身禋䣅鄰&KR0942;潾
溱宰邠
十二文
文聞殷雲云芸欣君勤薰芬
軍懃斤忻妘妄䢵筋勳鄞分
蕡
十三元
孫温袁元原源轅爰垣樊言
昆奔敦屯賁盆論門尊渾根
吞恩軒繁存榬豚蕃藩番邧
溒㨬敦㑮鐏園冤塤萱厵翻
袁鴛閽
十四寒
韓桓潘安欒檀干官端寬乾
蘭寒丹難但盤酇䢴觀冠莞
歡完丸㚥姍鄲邯闌團鄤
讙番
十五山
顔山班關菅蕑還馯環閒蠻
瞷般
下平聲
一先
先錢田邊權雚燕牽全泉宣
連然鮮延堅弦肩賢年鄢玄
緜芉千拳偏編蜎便涓縣纏
虔仙圓旃銓專縳淵顓兼穿
鉗騫搴顛旋阡天駢前亘閼
㔾㢺篇㑎籛幵僊焉
煙卷吞剸川傳船椽滇眠聫
二蕭
蕭姚饒焦譙刁眺橋喬苗銚
堯要昭招僚搖聊超寥朝貂
麃鄡澆雕瓢條釗么稍椒朝
韶尞徭腰僑遼蛸梟僥調佻
囂苕樢
三肴
包茅巢膠匏麃鈔抄交鄗
爻庖
四豪
高曹陶毛勞敖皋牢蒿樛桃
操糟漕豪毫褒羔咎髦檮繅
蓐號
五歌
何羅柯戈和過阿河蛾娥軻
多禾那挐苛庹鵝渦佗咼
歌䣙科
六麻
花查車家麻沙佘荼蛇牙嘉
衙巴瑕杷夸厓諸加葭媧
蝸騧娃崋亞斜耶晉
七陽
張楊王汪黃陽羊洋湯唐方
章姜莊梁房臧郎常桑匡康
商昌杭強彊疆萇倉皇涼相
光長卬邙堂棠囊芳蒼喪
藏彰琅狼傍羌將襄槍祥枋
棖忙茫芒防狂魴香良曩坊
尫剛當昂嘗穰鄉荒翔
B閬傽償
八庚
程明成彭平京荆征庚更訇
城盈閎名營聲英嬴伶泠榮
卿鳴貞行衡坑生萌刑&KR2966;夐
爭葉(音行)清横嬰甥郕黥并評旌
禎瀛鏗徵&KR3169;
九青
丁邢經星靈零寧缾冥青陘
庭亭鄍酃B
十蒸
淩滕曾應乘承徵騰登稱繒
朋恒憑升呈陵藤僧崩興繩
弘冰昇倗鄫仍剻
十一尤
劉周邱尤游鄒牛樓婁僂侯
牟留仇裘求由歐緱州勾犨
攸優秋猷投郵不摎璆油舟
甌郍脩騶犹繇鎦讎罘彪浮
聚婤句稠鄾謀幽鳩湫收
旈&KR3611;疇盚遒憂鎦柔兜羑掫
褒
十二侵
金林任岑黔琴禽臨參侵隂
諶鐔尋斟郴欽箴鄩深壬吟
今䨲箴音森心
十三覃
譚潭覃談甘南藍耼郯儋三參
嵐澹淡瞫堪男含驂
十四鹽
嚴閻詹廉潛鹽鍼苫粘占添氊
僉瞻濂閻兼
十五咸
咸汜凡函釤
上聲
一董
董孔統
二腫
鞏拱垌寵勇奉永隴甬總
重種
三講
項
四紙
李史紀士綺杞弭芉(音米)底是市
已倚以蟻喜里理軌被水委
薳子姒祀佀仕俟癸起履始
耳纍紫啓爾䣌蒍紙雉梓只
止矢渼闖寪使狸企稚齒視
骪骩&KR2283;娝氏邸B[唆-口+鬲]
䢵
五尾
尾鬼斐扆偉虺(音尾)
六語
吕褚許楚汝所巨莒圉序緒
處女旅挧筥舉叙與衙㔱楀
(音舉)(音魯)
七麌
杜魯伍古武祖庾堵浦輔虎
扈苦五午迕仵土普莾甫府
鄔萭羽栩禹宇主竪補愈戶
楮鹵取柱爼吐鼓姥父舞
鄅覩圃漙撫琥鄠虜
八薺
米禰禮邸啓璽洗且體濟澧
九蟹
解買哈假楷駭
十賄
隗海宰采亥靄改嵬在揣每
待毐敳
十一軫
閔尹黽盡閫允軫敏澠引戭
凖隽
十二吻
惲隱錦近謹
十三阮
阮圈苑宛涴忖寋㬊緩偃罕
本反遠烜匽混鷗飯晚
十四旱
管滿散坎亶坦䍐衎琯
十五澘
簡蕳棧産眼板
十六銑
蹇典雋單展善扁兗剪淺鄲
卷免勉謇選轉緬冕鄯輦
顯衍篆
十七篠
趙矯蟜肁紹表兆曉島繞肇
溔鄝鳥小
十八巧
鮑駮佼皎茆飽絞巧稍
十九皓
棗老保葆寶早道浩草造藻
導稻考杲顥昊妞&KR2315;㚼鎬
二十哿
左火我可果鎖朵麽葰
二十一馬
賈馬夏假冶捨厙把瓦且埜
也闕雅觟打
二十二養
蔣仰養仉賞掌壤党黨廣曩
莽上朗蕩訪象&KR3061;汻鞅昉放
丈爽忹
二十三梗
景耿井幸丙邴穎褧冷永秉
省靖猛荇頃丼郢杏
二十四迥
鼎冥迥茗並
二十五拯
洗䣙肯
二十六有
柳苟紐鈕九臼咎酉有口耦
偶糗醜後后郈守友酒
丑首壽狗垕舅羑厚部舊久
&KR3433;受牖阜紏玖侴
二十七寢
沈審品寢錦枕
二十八感
昝啖噉撖冉覽湳坎沓
二十九琰
冉匽染檢淹奄閃斂陜再儉
點
三十&KR3103;
范湛減橄範
去聲
一送
貢仲痛鳳重夢甕凍洞動
二宋
宋用縱綂
三絳
巷絳
四寘
冀季智摰騎義利祕秘署閏
志示駟刺類戲肆四貳次自
帥異媿懿賁遂翠位隷侍荔
&KR1955;刈注意暨地被字忌賜
器試刺事鄪瑞戾勢寺企
穉傫餽
五未
費魏尉䝿既謂意毅畏卉
六御
喻吏諭豫御據慮庶鑢恕
七遇
顧傅路步慕度遇樹固附瓠
錯務睹布露庫具故佐捕柱
訴付素悟兔壴胙澍住
裕暮孺
八薺
衛桂惠芮計厲勵棣蒂銳世
彘炅隷税裔弊麗係系薊
羿閉䠠歲戍祱濟遆制藝毳
替例契鑄第翳蕢
九泰
蔡艾賴貝藹太大鄶柰會泰
帶盖沛兑最祋褘
十卦
祭噲蒯炔介拜賣畫槩蕢敗
邁璯戒
十一隊
戴代内愛對塞賽能(音耐)載佴邶
退背貲佩梵
十二震
慎藺印晉信進順釁韻鎮振
閏舜胤縉僅俊遴
十三問
靳員䚋烜奮亘訓問運郡鄆
近&KR0818;汶
十四願
萬頓獻建蔓遜憲艮𣑽漫論
寸曼巽熶
十五翰
段灌貫漢B㸑幹冠炭翰勸
奐按鄼暗犴駻汗杆贊看旦
歎璨粲㛑翫半筭笇燃
十六諫
晏宦諫肹患鴈B
十七霰
卞練戰䜌賤院彥線汴弁辨
硯釧膳見變薦蒨扇羡選殿
鄯眷蔄
十八嘯
廖邵召少釣妙肖
十九效
教孝校豹淖貌效
二十號
暴郜到漕奥冐照抱昊好嫪
告導耗號受瀑
二十一箇
賀播箇坐貨磨
二十二禡
謝華射柘厙化赦亞夜怕舍
斥霸乍駕苄
二十三漾
向尚亢况望諒暢相伉抗曠
瓽浪放儻匠壯贛晃旺碭亮
象盎盪唱閬䦳量
二十四敬
鄭孟盛慶敬正姓鏡令夐政
聖性柄命
二十五徑
鄧寗勝定孕
二十六宥
竇宼富繆謬鬭豆懋繡救就
右漏貿宿又耉秀句授茂副
耨晝鄮鏤廐炙紬胄舊廐
(音授)(音授)(音授)琇幼詬陋候
二十七泌
禁閗泌
二十八勘
闞凎
二十九豔
念㜣
三十䧟
監鑒鑑汎瞷
入聲
一屋
陸祝谷郁牧穆卜木沐伏&KR1230;
鞠鞫麴麯竺竹服睦宿叔夙
禄福復穀澓腹鹿肅潚濮速
犢虙縮斛甪僕璞畜鬻鄐讀
蓼獨目築䴰傶&KR2751;
鄓咠屋六秃蔌璛鯈洓族蝮
北育
二沃
續束沃曲逯玉燭粟督䔍欲
浴淥觸獲足旭鄏辱毒鵠
蓐
三覺
樂岳卓偓濯嶽犖扑角桌
濁朔學覺
四質
畢漆吉郅栗乙悉恤佚室姞
密佛必郄率律秩壹一七&KR0932;
㭍汨遹劇術帙聿質實述
匹逸曰邲弼出帥蛭筆&KR2851;
B祑乜
五勿
屈鬱乞茀&KR1955;蔚詘弗物芾苃
黻紱
六月
厥骨髮闕越揭謁忽月孛没
褐勃扤兀紇粤刖突閼一服(音掘)
七曷
葛笪達脱褟搭末秣适剌
渴奪掇嶭䪞
八黠
滑察頡捌八撒茁軋殺
九屑
薛爕别折列裂捏節䨀桀齧
鐵徹偰泄舌悦渫蹀孑蘖結
潔哲設迭雪篾蹶
十藥
郭霍郝莫駱雒索薄藥鄂恪
矍鐸博略約洛閣作落勺若
鶴貉㤩禚錯幕鑰鄀濩拓亳
櫟爵諾濼&KR3999;
十一陌
石白易翟席郤郄籍柏伯赫
麥帛赤劇格革笮迮策夕辟
益虢百昔藉射客宅澤液亦
碧睪奭鬲璧釋獲陌責冊適
碩㲻苩
十二錫
狄戚錫激惕析酈歴晢
十三職
卽弋國力稷墨職翼直勒黑
息食敕植特賊默德僰棘&KR2477;
䴬殖則骨嗇極識釴北塞式
寔億廙翊克&KR3102;禀
十四緝
習汲立及隰集襲戢浥疾急
給執拾邑
十五合
蓋合沓納盍闔塔郃䪞㧁頜
荅
十六葉
葉聶涉接莢俠捷輙夾鄴湼
帖攝掜妾業
十七洽
法郟甲
上平聲
一東
東方東里東鄉東野東閭東郭東門
東宮東關東陽東樓公父公之公士
公伯公西公冶公祖公羊公良公戶
公師公肩公齊公族公山公牛公儀
公緒公沙公玉公叔公孟公若公明
公文公上公正公子公孫公乘公冉
公賓公歛終利工尹工婁逢門桐里
弓里工師東陵公石公索公慎公輸
公㒺公南公析終右終葵鬷夷逢邱
逢孫
二冬
冬日鍾離鍾吾封父封人封具龍邱
雍人雍邱雍門空相宗正熊相中叔
中行中野紅陽鍾葵鍾古空同空桑
熊率共叔容成中英中壘中梁茙春
四支
葵邱淄邱樗里夷鼔司馬司寇司徒
司空司城司鴻司褐司鐸廚人祁夜
師宜師延師祁支離釐子彌且綦連
綦母移剌伊婁兹母耏門
五微
微生舒鮑諸葛沂相
六魚
閭邱余邱漁陽魚孫於邱胥門羺羊
茹連鮭陽崎邱夷門郄州伊祈夷吾
伊秩司功司工彌平舒蓼飛廉圍龜
諸梁渠邱於陵徐吾徐廬舒子舒堅
七虞
吾邱圉人虞邱胡母壺邱徒人屠羊
胡非呼延蒲盧盧蒲徒單姑布巫馬
蒲城屠岸屠門齊季沮渠朱泙都尉
須句蒲姑孤竹狐邱無鈎巫臣無庸
無婁須遂烏浴巫咸屠住蒲圃俞豆
邾婁
八齊
西陵西門西郭西方西鄉西鉏奚容
西周西王西申西宫西閭西野西乞
西都
九佳
淮夷
十一真
淳于申屠申徒申章申鮮辛蓼辛垣
申叔申公真郭昆吾沈猶
十二文
聞人
十三元
軒邱軒轅孫陽原仲門尹尊盧根水
奔水原伯周蓋温伯盆成渾沌
十四寒
邯鄲安邱安國安是韓褐于巳顔成
安期端木完顔鉗耳安陵安平韓餘
韓嬰干將韓言韓厥韓籍韓侯甘士
十五山
關龍冠軍
下平聲
一先
鮮于延陵鮮陽顓孫肩吾連尹芉尹
宣于顓臾延州顓玉鮮虞先穀黔婁
懸潘
二蕭
昭沙囂尹鴟夷
四豪
高堂高陵陶邱曹邱高陽陶叔皋落
苞邱茅夷
五歌
何邱羅侯哥舒多于
六麻
瑕邱蛇邱耶律家僕斜烈瓜田車遽
瑕呂茄羅
七陽
羊舌商邱梁邱棠谿堂邑涇陽梁垣
皇甫常壽彊梁將鉅方叔長兒王史
王人王官將匠將軍相里王孫章仇
王子揚孫臧馬梁由梁可陽成將閭
羊角長魚壤駟商密桑邱羌邱陽門
梁其將具長勺羌憲梁餘桑扈王叔
唐孫臧孫臧會彭祖臧文梁石長盧
將梁庚桑
八庚
京相成陽成功成公成紀丁若榮叔
平陵
九青
青陽青史行人清尹青牛青鳥精縱
青萍精婁
十蒸
乘馬滕叔陵陽泠倫嬰齊陵尹陵終
伶舟
十一尤
周生周陽浮邱浮屠勾龍辛蓼由吾
侯史游水歐陽歐俟仇吾侯岡樓季
修魚游鈎弋投壺
十二侵
箴尹林閭金留
十三覃
三烏南宮南郭南鄉南公澹臺三閭
南門甘士三邱三州南野三苗南伯
南史藍尹三飯南榮
十四鹽
瞻葛占尹
十五咸
咸邱函冶鉛陵函與
上聲
四紙
水邱市南倚相子服子家子桑子叔
子車子孟子我子有子玉子伯子師
子儀子泉子獻子尚子行子建子午
寺人靡父士思呂管士孫癸北綺里
子陽子士子言子仲子羽子南子齊
子國子罕子孔子游子駟子晢子豐
子人子革子旗子乾子工子襄子雅
子尾子臧子華子州子占子鞅子芒
子禽子輿子寤子沮子夏子宋子枋
子庚子季子西子重子期子囊子然
子郢子蕩士丏士季士吉士蒍士貞
史眺史葉上成士成
五尾
比人取慮尾勺
六語
楚季褚師爾朱巨母楚邱莒子呂相
七麌
武安五鹿主父五鳩左師左人左邱
左尹左行伍參苦成古成宇文補禄
古野古口武羅武彊武成魯陽五王
左史古孫武仲甫爽
九蟹
擾龍
十賄
宰父宰氏
十一軫
尹大尹午
十三阮
偃師䍐井苑羊斫胥
十六銑
單父
十七篠
趙陽
十八巧
小王
十九皓
老成考成老萊駮馬
二十一馬
馬師賈孫馬矢馬適夏父夏侯夏里
二十二養
上官長孫爽鳩廣武廣成養由上成
二十三梗
梗陽并官邴意
二十六有
母邱右行右宰右師母鹽母將母車
臼季醜門友通有穹有扈九方厚邱
九百母終右尹有男咎單
二十七寢
沈尹廪邱
三十&KR3103;
阪上
去聲
一送
仲顔仲長仲行仲叔仲孫仲梁仲烏
洞沐仲熊
四寘
義渠戲陽利孫季騧弃疾季尹季似
季孫侍其季瓜菟裘季連事父季隨
季嬰季夙季融意如季老去疾四飯
剌門
五未
魏彊
六御
庶長庶其御龍
七遇
傅餘傅其庫成慕容慕輿庫狄務成
步叔步陽柱國路洛慕利路中
八霽
第二第五第八惠叔閉珊契苾趣馬
九泰
大陸大狐大戊大心大公太叔太士
太史太師大羅蔡仲會庌太伯太季
太祝太傅褐冠褐餘
十一隊
内史
十二震
信都
十三問
渾沌運奄運期
十四願
厚邱獻邱
十五翰
曼邱贑婁幹獻段干
十六諫
豢龍卷子
十八嘯
少師廖叔邵皓少室少正少施召伯
十九效
校師
二十浩
浩星浩生浩羊
二十一箇
賀蘭賀若賀拔賀婁賀遂賀悦
二十二禡
謝邱華陽社北社南下軍亞飯
二十三漾
匠麗壯邱尚方
二十四敬
慶父令狐鄧陵正令慶忌勝屠孟獲
二十六宥
富父鬭谷豆盧廐尹宥連鬭耆䇺侯
鬭班莠尹鬭疆鬭文鬭于鬭門
三十監
監尹
入聲
一屋
夙沙北門北宮北郭木門屋廬北唐
北海北人濮陽甪里叔帶祝其叔山
叔先叔達叔夜叔服叔仲叔孫祝圉
福子万俟獨孤斛律斛斯僕固穀梁
谷那僕散卜梁北殷北鄉北野禄里
叔向叔魚叔敖陸終目夷祝史牧師
室孫北邱沐蘭沐簡
二沃
秃髮續祈
三覺
樂正樂王樂利樂尹
四質
遫僕漆雕室中乙弗邑裘偪陽密須
密茅邑田
五勿
屈侯屈突乞伏尉遲弗忌屈南紇骨
六月
闕門越椒揭陽
七曷
達奚荅禄葛伯
八黠
滑伯
九屑
列禦鐵力折成列宗
十藥
落姑洛下鐸遏若干拓拔索羅霍里
矍相若敖拓王
十一陌
籍邱麥邱辟閭柏侯白侯伯比伯州
不更赫連赤張石作孛术石抹虢射
栢成白狄櫟陽伯夫白冥白馬白象
白鹿白石伯宗不第石弟石牛伯有
十三職
即墨百里默台息夫黑夷稷邱弋門
黑肱黑台
十四緝
執夫立如
十五合
合博涉其褐余
十六洽
甲父夾谷接輿
代北複姓
屋引素和紇干可頻仇尼大野賀賴
叱羅叱奴出連莫者莫侯悦力敕力
牒云木易何柰唯徐呼毒渠復植黎
吐賀吐突紇單可沓醜門庫汗若久
阿跌高車舍利沙吒沙陁似和大拔
叕剌薩孤是連可達叱利拔也叱干
乙千折婁谷渾吐萬車焜車非乙&KR0999;
徒何谷會拔略俟利俟玄俟畿俟力
俟奴賀魯賀葛賀兒是婁是賁是云
是奴叱利叱門叱呂叱李叱盧宥連
費連費羽黜弗莫廬莫輿蓋婁疋婁
倍利多蘭賀術吐奚越勒爾綿温孤
解毗護諾鐵伐胡掖者舌尸逐先賢
竒斤茹茹悉居麗飛吐門吐難渴單
阿單渴侯統萬統嵇悉雲安遲輾遲
烏蘭副呂柯拔温盆馝䢴如羅邱林
如稽鐵弗薄奚紇奚口引須卜鳥九
可地沓盧茙眷去斥莬賴素黎庫門
婆衍宿勤地倫武都普屯折掘昝盧
逹步斯引叱靈郁朱鮑爼鶻也渠金
軍車叱雷駱雷吐粟都車生耳薄野
鶻奚九盧荷訾李蘭默容三種吐火
吐和屋南鶻野
關西複姓
鉗耳荔菲彌姐彡且夫蒙莫折不蒙
吔咥携蒙昨和罕井屈男魯步同蹄
諸方複姓
夫餘黑齒似先朝臣瞿曇迦葉鳬臾
鳩摩佛圖鄯善烏氏焉耆且未昭武
波斯
代北三字姓
侯莫陳阿史那阿史德叱伏列庫傉官
可足渾破六韓乙速孤可朱渾步大汙
郁久閭步六孤邱穆陵紇豆陵没鹿回
莫多婁莫那婁莫胡盧莫且婁莫侯盧
阿伏干乙那婁斛瑟羅步鹿孤普陋茹
可地延拔列蘭阿六桓宿六斤烏落蘭
破多羅庫若于白揚提吐谷渾勿忸于
普六茹樹若于扈地于俟伏斤地駱拔
那原甄若口引費也頭破落那沒路真
譬歴辰温石蘭烏石蘭紇突隣骨咄禄
俟吕陵大莫干大利稽俟力代大洛稽
俟伏斤壹斗眷步鹿根獨孤渾末那樓
奚什盧渴濁渾越質詰阿逸多突黎人
赤小豆
代北四字姓
自斯獨博井彊六斤
(臣)等謹案萬姓統譜一百四十六卷明凌迪
知撰迪知有左國腴詞已著錄其書以古今
姓氏分韻編次略仿林寳元和姓纂以歴代
名人履貫事蹟按次時代分隷名下又仿章
定名賢氏族言行類藁名為姓譜實則合譜
牒傳記而共成一類事之書也古者族系掌
於官故周禮小史定世系辨昭穆南史王僧
虔傳稱司馬遷仿周譜以作年表其體皆旁
行斜上是其制也戰國策稱智果别族於太
史為輔氏是周末法猶未改矣秦漢以下始
私相記錄自世本以下纂述不一其存於今
者惟林寳鄧名世鄭樵三家餘皆散佚然其
散見他書者尚可考見不過明世系辨流品
而已迨乎南宋啟劄盛行駢偶之文務切姓
氏於是錦繡萬花谷合璧事類各有類姓一
門元人排韻氏族大全而下作者彌衆其合
諸家之書勒為一帙者則迪知此編稱賅備
焉其中龐雜牴牾均所不免亦間有脱略至
於遼金元三史姓氏音譯失真舛訛尤甚然
蒐羅既廣足備考訂故世俗頗行用之要亦
未可盡廢也書後别有氏族博攷十四卷大
旨皆本之氏族略無大發明以原本相附而
行今亦姑並錄之焉乾隆四十六年四月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
