卷一
萬姓統譜卷一明凌迪知撰
上平聲
一東
東(平原徵音舜七友東不訾之後)
(漢)東富(中郎涇州人)
(唐)東明(開元中為涿鹿太守)
(宋)東周(眉州人慶歷進士)
東震(眉州人元豐進士)
(元)東良會(鞏昌人以總管守商州值紅巾亂令二子挈家居華州一居朝邑曰吾受土地於國義當)
(死守境死於官其後華與朝邑繁衍興盛衣冠詩書為關中華胄)
(明)東昇(華州人良會四世孫博學能文任商河縣丞惠政得民生四子舉進士者三長思忠成化丙戌)
(進士官至四川副使所在善於其職次思誠弘治辛丑進士官至吏部員外郎有名于時次思)
(恭弘治癸丑進士官至兵科給事中使滇南卒思恭言論容止為一時諫垣儀表父子昆弟並)
(神旺氣清貌秀才美故關中稱束氏為玉林鳳羣世&KR1789;有焉)
東魯(字子實與弟漢郊野皆副使思忠之子魯弘治乙酉舉人官至兵部郎中漢弘治戊午舉人官)
(至長蘆運使郊正德辛未進士官至工部郎中昆弟五人其歷政之迹皆迥出人表孫棐郊之)
(子嘉靖辛酉舉人任知縣)
東珙(松溪人永樂中舉人江陰教諭)東昌(漢陽人永樂中大庾縣知縣)
東彦名(建安人宣德中宜黃知縣)
童(鴈門宫音顓頊生老童以王父字為氏)
(漢)童恢(姑幕人後漢為不其令民有為虎所害恢捕二虎謂曰王法殺人者死若殺人者垂頭㐲罪不)
(殺人者當號訴一虎低頭瞑目一虎視恢號鳴乃釋之吏人為之歌頌遷丹陽太守執法廉平)
(入循吏傳)
童翊(字漢文恢弟名高於恢宰府先辟之翊陽喑不肯及恢被命乃就孝廉除西昌長化有異政吏)
(人生為立碑)
童仲(内史)
(唐)童宗說(字夢弼南城人眉宇秀整尚友拔俗為袁州教授有柳文音註號南秀先生)
(宋)童伯羽(字飛卿甌寧人沈默寡言好詩書師事朱文公雅好林泉不樂仕進人稱為敬義先生)
童成大(字元偉甌寧人博極羣書精研性理優游林泉不求仕進)
童英(字俊民授太常博士充集賢校理兼騎都尉賜緋魚袋知潭州軍兼管内勸農管勾事)
童詧(字隠之雙流人博通經學尤長於易太玄著發隠一篇蜀守蔣堂張方平趙抃咸以逸民薦上)
(賜粟帛再命州助教不就嘉祐中賜號冲退處士)
童淑(夀昌人身長八尺面如紫玉赤睛虎鬚有膂力能挽強弓宣和中童貫討方臘淑仗劒歸之有)
(功擢殿前將軍建炎初汪來一來二寇亂閩越命淑討平之授江南東路安撫使卒贈太尉)
童堯民(遂安人登紹熙四年進士累官至右正言事忤韓侂胄罷歸不復仕)
童參(甌寧人性淳朴隠於耕仁宗元年參年百有三歲敕賜慰勞云古者天子巡狩方岳之下問百)
(年者就見之令汝黃髮鮐背以上夀聞其可使與編氓齒乎往以忠孝教而子孫授承務郎逾)
(年卒子珪登進士授承奉郞清遠縣主簿)
童太一(直閣將軍)童國賢(乾道間舉進士)
(明)童謨(浙江人洪武中知番禺縣以廉謹自持曾韶贈以詩曰共誇仙掌露不羨玉壺漿之句人以為)
(確論歷江西按察使)
童銓(字士衡淳安人登洪武三十三年進士第初任南陵丞攝縣事有聲授知縣丁内艱民皆借留)
(之擢禮部祠祭司郎中陞福建按察司副使)
童真(仁和人永樂中御史巡按四川心志忠謹規範端肅務以自盡不求人知官至副使)
童寅(字以敬隨州人永樂進士授監察御史巡按蘇松以及滇南遼東諸郡風裁肅然累官江西按)
(察使廉介勤恪存心寬恕惟以身率物吏民畏服卒後家無羸帛不能庇及妻孥云)
童叙(字景和甌寧人性好學手不釋卷極孝永樂四年有司以孝廉薦至京上疏以母老乞終養詔)
(許之終身不仕所著有臨清集文房選粹十卷)
童緣(浙江錢塘人景泰進士)
童軒(字士昂鄱陽人成化進士有文學知政體弘治中以都御史撫治四川恩威並施番人畏而愛)
(之歷南京禮部尚書)
童瑞(四川犍為人弘治進士官至工部尚書)
童承叙(字士疇沔陽人有異質弱冠以文名正德辛丑進士選庶吉士授編修晉國子司業與司)
(丞吕柟訓士以實學有成績與校寳訓實錄會典諸書進左庶子兼侍讀主順天鄉試攻詩得)
(唐人體文有雅思詞林稱其才所著沔陽志及文集若干卷)
童漢臣(浙江錢塘人嘉靖進士任御史緣之後)
公(括陽羽音魯昭公子公衍公為之後)
(周)公晳哀(齊人不仕家臣孔子賢之)公夏首(封亢父伯)
公處父(孟孫將堕成處父勸孟孫偽不知而處父據成不堕魯圍之不克事遂寢)
公陽楚大夫公鉏(季氏家臣)
公杲(項羽將)
公仲(趙烈侯相國烈侯好音謂公仲曰寡人有愛可以貴之乎公仲曰富之可貴之則否烈侯曰然)
(鄭歌者槍石二人吾賜之田人萬畆公仲曰諾不與居一月烈侯從代來問歌者田公仲曰求)
(未有可者有頃烈侯復問公仲終不與乃稱疾不朝)
(漢)公綦稠(烏桓校尉)公儉(主爵都尉)
(宋)公傳(晉江人紹興十三年進士)公穎(崇寧州人任廣東轉運使)
(明)公勉仁(字尚德山東濛陰人弘治進士歷官右僉都御史公一揚嘉靖進士)
公躋奎(山東蒙陰人嘉靖乙未進士公家臣隆慶進士授翰林院編修)
翁(鹽官商音周昭王庶子食翁山因氏又望出錢塘)
(漢)翁君(傳穀梁春秋之學)翁伯(販脂而富傾縣邑)
(唐)翁承贊(字文堯莆田人乾寧間登進士第詠槐花詩雨中粧點望中黃勾引蟬聲送夕陽憶得常)
(年隨計吏馬蹄終日為君忙)
翁洮(字子平夀昌人舉進士授主客員外郎退居不仕僖宗遣使徵之不起作枯木詩以答詔僖宗)
(復遣使以曲江魚賜之宋理宗追諡為善慶公)
翁仲孺(渭川人家貧一日天雨金十斛於其家富等王侯)
(宋)翁采(字景文大觀中為太學生上書言事登第調歸州教授復論花石綱左遷潭州刑曹)
翁邵(字好德元豐中進士順昌人博學工文調崇安時劉韐在布衣邵待以國士人服其知人遷福)
(清縣丞清慎方正大興學校已而以疾歸數州之士負篋雲集以儒學嗚於一時官至宣教郎)
翁熙載(名績以字行福清人宣和末詣闕上書言夏人無故請和金人納欵趙良嗣董才來降妄)
(生邊釁乞斬二人以篤信好不報遂飄然南歸熙河劉平仲死於戰場而上不之知熙載以詩)
(哭之時蔡京當國聞此詩者皆服其直)
翁元(字柔中熙載子有豪俠嘗喜談前輩行事亦能詩在丘園五十年城市之人尚鮮有知其名者)
翁甫(字景山崇安人登進士第召監登聞鼔院陛對稱旨除資善堂直講言皇儲入宫而左右獻器)
(玩乞加禁絶奏入不報兼知隆興州所著有蜀漢書)
翁易(字醉翁崇安人通六經尤長於春秋游朱文公之門講明義理往復辨難悉究其旨言行有法)
(人稱竹林先生)
翁升(字南仲慈谿人力學有志氣少從胡安定受易元豐進士元符上書言事切中時弊升自奉薄)
(而勇於急人睦親恤孤鄉人敬之)
翁應弼(字子直夀昌人博涉羣書淳祐進士累至工部侍郎理宗深器之後為丁大全所䧟謫竄)
(南荒久之上思其才遣使召之則已死矣訃聞上歎悼良久命有司歸其柩復其官)
翁夢得(字景說夀昌人詩人洮之後也通春秋端平咸淳間兩中榜尋隱居教授所著有春秋指)
(南一卷摭實二卷要論十卷紀要十卷盤珠纂論十卷地理總括若干卷並行於世)
翁仲通(字濟可崇安人遷武平令僉書興化軍復令黃巖縣所至興築陂湖控遏民甚賴之武平)
(俗不知學仲通自買民地建學以教之後以親沒不逮養遂致仕子彦約彦深彦國)
翁彦約(字行簡崇安人登進士第調常州刑曹累遷提舉河北西路學事以薦拔人才為急日與)
(諸生講畫實邊制勝之策除知高郵軍革商販茶鹽私坐貿易之弊吏不得倚法為姦歲大旱)
(彦約以禱祠積勞得疾卒有文集十卷)
翁彦深(字養源崇安人第進士除右員外郎以書白宰相言與金人夾攻契丹非是除國子祭酒)
(徙秘書監時宦者梁師成提舉祕書省彦深不肯造詣時論高之)
翁彦國(字瑞朝崇安人官至御史中丞靖康之變充經制使撰文誓衆張邦昌為金所立移書責)
(之)
翁挺(字仕挺崇安人彦約子少能賦及長該博羣書落筆數千言政和中以季父彦國恩補官調宜)
(章尉朝臣交薦詔赴闕下所陳皆朝廷急務奏對移時上喜曰何見卿之晚改授少府監丞時)
(相怒其不附已逐之遂不復出號五峯居士有詩文集二十卷李綱稱其文雄深雅健淵源浩)
(博又稱其凌厲奮發絶去筆墨畦徑)
翁蒙之(字子功彦國之子補常山尉時趙鼎死柩過常山郡將希秦檜旨命蒙之護喪搜其知舊)
(往來書疏蒙之密使焚之郡將坐以他罪罷官孝宗登極召為司農丞)
翁延慶(字德甫崇安人以父蔭補官靖康初聊城縣舉義兵從王若訥等勤王至京師南薰門與)
(金人血戰死之贈朝散大夫官其子世修孫允明登淳熙五年進士)
翁熙(字正之長汀人淳熙進士調袁州戶曹長於吏事二鞫疑獄平反明允終朝請大夫)
翁績(字德功博學能文躬踐履之學士負笈從之游者以百數誨之無倦率多成就)
翁肅(字彦恭長安人慶歷中歷知賓江潭袁陜五州召入陛對剛正敢言上器重之)
翁谷(字子靜政和二年第進士權崇安廉介有幹濟才宣和初浙寇邇閩境谷團練鄉兵於分水嶺)
(岌嶚竹嶺置二大寨控扼之寇不敢犯與黃端陳麟皆以善治邑有聲閩部號三循吏云)
翁點(字沂伯莆田人登進士第歷官湖南運判盡奏弛本道酒榷湘人德之為江東提刑常平使者)
(行役法民訴不便點貽書諭以急更之郡人碑其遺澤焉)
翁靈舒(有詩名劉后村贈以詩有云徧問諸郎皆冠帶自言别業可漁樵)
翁偉(為襄漢守跨馬而出然瞎馬而嘶偉能辨其音)
(元)翁森(字秀卿仙居人隱居教授取朱子白鹿洞學規以為訓從游者前後至八百餘人所著有一瓢)
(稿行于世)
(明)翁世資(莆田人正統進士授戶部主事歷太子少保戶部尚書居官四十年勤謹和厚豁逹有為)
(時譽歸之)
翁徤(餘姚人正德進士累廣東參政)
翁溥(字德宏浙江諸暨人嘉靖進士初知太湖仁恕明允洞悉時宜擢吏科給事中累仕至南京刑)
(部尚書)
翁萬逹(字仁夫廣東揭陽人嘉靖進士仕至兵部尚書剿南蠻禦北狄可稱竒計贈太子太保)
翁世經(福清人嘉靖進士仕至廣東左布政使)
鬷(魯邑宮音故鬷夷氏之後)
(周)鬷蔑(字然明鄭人晉叔向如鄭蔑惡執器堂下一言而善叔向曰必然明也下執手以上曰子少不)
(揚若無言幾失子矣)
鬷戾(晉大夫叔孫之司馬鬷戾請救季氏帥徒以陷公圍)
(明)鬷象閏(郿縣人弘治中任山西霍州同知)
蒙(安定宮音東蒙主以蒙山為氏)
(周)蒙穀(楚大夫昭王自隨反郢穀典五官得法百姓大治王欲封之穀辭逃焉)
(秦)蒙驁(仕韓得地置三川郡攻趙定太原攻魏拔高都汲攻趙取三十七城)
蒙武(鷔之子伐齊取河東為九縣)
蒙恬(武子為秦將威震匈奴始皇遣率兵三十萬北築長城始皇崩沙丘趙高胡亥矯詔殺太子扶)
(蘇恬吞藥自殺)
蒙毅(武子位至上卿出則參乘入則御前恬在外事而毅常為内謀名為忠信故雖諸將相莫敢與之爭)
(唐)蒙歸義(太和人本哀牢夷之後姓蒙氏有曰細奴邏高祖時遣使入朝賜錦袍傳三世之至皮羅)
(閣開元間以逐渳河蠻功賜名歸義冊為雲南王子閣羅鳳繼立)
蒙伽異(歸義之孫天寳間入宿衞拜鴻臚卿後其父閣羅鳳繼立以伽異為揚瓜州刺史)
蒙海(柳州人大中祥符進士仕至殿直)
(宋)蒙英昂(韶州人開寳進士)蒙傳(封州人祥符元年進士)
蒙甄(番禺人嘉定進士廬州參軍)蒙時中(嘉祐四年通判太州)
蒙汲(台州人淳祐進士)蒙化龍(銅梁人淳祐進士)
(明)蒙惠(弘治進士知新興縣興利祛弊愛恤黎民民甚愛之終興化府知府)
(嘉靖庚戌進士蒙大賚賓州人歷兵郎中嘉靖壬戌進士蒙詔南海人歷官都御史)
豐(括陽宫音鄭穆公子豐之後以王父字為氏)
(周)豐施(子旗伯石子歸州田)
豐卷(卷將祭請田焉弗許卷怒而徵役子産奔晉子皮止之而逐豐卷)
豐點(魯人孟氏之御)豐衍(宋人)
(漢)豐謹(御史大夫)
(五代)豐進(周宣衛使)
(宋)豐儀(乾道六年以左朝請大夫倅嚴州)
豐稷(字相之鄞人嘉祐中進士元符中拜左諫議大夫御史中丞擢禮部尚書首論蔡京章惇貶海)
(南團練副使安置台州卒七十五建元追復學士諡曰清敏稷三居言責每草疏必密室子亦)
(不得見退焚稿未嘗以時政語人其所薦士如陳瓘陳師錫鄒肇皆知名當時)
豐有俊(字宅之四明人稷四世孫登青樓見小娼疑故人女累目之女亦悟酒罷留宿女羞澁良)
(久曰豐官人識妾否詰之果故人女豐曰某所以留者以坐間不得問也宜各寢必有以處汝)
(娼遂退豐與京尹有舊明日以白尹且曰某僅有錢八千從公更貸二百千嫁之尹嘉其義即)
(取入府厚奩具擇良士嫁焉尹即王宣子佐也朱熹同科進士第一)
豐存芳(字公茂清敏公孫也為太平州倅宋端宗景炎元年二月蒙古兵至知州孟知縉謀以城)
(降存芳諫不聽詈之知縉引蒙古兵屠其家同死者十八人卒方義竊其八歲孤禮長于民間)
(傳至曾孫淳甫洪武中以賢良薦仕至監察御史)
豐至(紹興四年進士)豐翔(嘉定五年進士)
豐芑(嘉定十三年進士)豐&KR0581;(紹定三年進士)
豐安常(明州人元豐登第)
(明)豐寅初(字復初鄞人博學䔍行恥事胡元隱居句章之墟洪武十七年徵為國子司業後上書諫)
(觀燈謫德化縣學教諭以身迪人建文壬午棄官躬畊卒年百五歲所著有古易略說贈徵仕)
(郎兵科右給事配滕氏亦百歲餘)
豐慶(字文慶寅初子第正統己未進士授兵科給事中遷右給事中與林聰葉盛高棣等諫景帝南)
(城及易儲事言甚凱切乃詔繫獄七年英廟復辟陞河南左參政論周府内官不法事上嘉之)
(陞本司右布政使廉聲大著會奉表入賀墜馬傷足時年五十乞致仕所著有古易筮法簡菴)
(集子耘字用勤居士以禮律身雖造無少渝官湖口學訓導乞終養歸以子熙貴封奉直大夫)
(右春坊諭德著家禮便宜唐詩續音藏於家)
豐畹(當塗人永樂舉人)
豐載(江西安福人景泰進士)
豐熙(浙江鄞縣人弘治一甲進士翰林學士子坊正德鄉試解元二甲進士)
酆(京兆宫音周文王所都國名子酆侯之後)
酆舒(赤狄潞子嬰兒之臣也晉景公之姊伯姬潞子夫人也舒為政而殺之傷潞子目晉伐之或曰)
(酆舒有三雋伯宗曰狄有五罪殺舒以嬰兒歸)
(宋)酆伸之(淳安人紹興進士)酆康(廬陵人知英州)
(明)酆洪(陸川人洪武初任御史)酆海(江西人正統進士)
酆初(固始人宣德中任九江府教授)
馮(始平宫音周文王十五子畢公高之後畢萬封魏食采馮城因氏又望出潁川上黨)
(周)馮郝(楚大夫宋惠施奔楚懷王受之馮郝勸勿受王曰善乃封惠子而納之邪)
馮簡子(鄭大夫能斷大事鄭國將有諸侯之事與禆諶乘以適野使謀可否而告簡子始斷之)
馮長(驪山人周宣王時為柱下史觀天文之變乃退隱攝生遇鄧真人授以靈書功行垂成復遇彭)
(真人授以太上隱書遂得仙術平王二十年春昇化而去)
馮亭(韓上黨守時秦白起伐韓拔野王上黨路絶亭與其民謀曰鄭道已絶不如歸趙趙被秦兵必)
(親韓韓趙為一則可以當秦矣卒降趙馮去疾為秦丞相馮無擇為秦將馮敬為魏騎將皆亭)
(之後也)
馮瓘(魏人躡屫蹻而見孟嘗君彈劒鋏而歌孟嘗君不悦後孟嘗君廢諸客皆去獨賴馮瓘得復其)
(位)
(漢)馮唐(趙人為中郎署長嘗言雲中守魏尚有功而削其爵帝納之使唐持節赦尚復為雲中守拜馮)
(唐為車騎都尉子馮遂中郎孫亦竒士)
馮楊(魏郡人宣帝時為弘農太守有子八人皆為二千石趙魏問號曰萬石君)
馮煥(安帝時幽州刺史疾惡太甚怨者詐為詔捕煥煥上書自訟詐者抵罪)
馮元興(字子盛肥鄉人少有操尚就學通禮傳有文才領孝廉對策高第為御史進侍講尚書授)
(杜氏春秋於式乾殿元興嘗為摘句儒者榮之後被廢為浮萍詩以自喻曰有草在碧池無根)
(綠水上脆弱惡風波危微苦驚浪尋徵赴闕以母憂還家卒贈齊州刺史有文集一百卷傳於)
(世)
馮勤(楊之曾孫光武時為郎中精勤盡忠賜爵關内侯遷尚書令母年八十詔給扶上殿帝謂諸王)
(曰使馮勤貴寵者乃此毋也)
馮奉世(字子明上黨人初學春秋涉大義善兵法持節進擊莎車威振西夏賜爵關内侯奉世前)
(後十年為折衝宿將時論歸之子潭野逡立參俱有名)
馮灝(郪人初為成都令立文學學徒八百人開稻田八百頃治有異政累官至越雋太守避梁冀隱)
(居作易章句恬然自終)
馮野王(奉世次子為隴西太守以治行高入為左馮翊遷大鴻臚元帝嘗稱其剛強堅固皎然無)
(欲)
馮立(字君卿通春秋徙西河上郡與兄野王相代為太守民歌之曰大馮君小馮君兄弟繼治相因)
(循聰明賢知惠吏民政如魯衛德化均周公康叔猶二君)
馮信(犍為𤏡道人公孫述累徵托以青盲避不出述敗乃盥洗更祝曰世適平目即清光武召之會)
(疾卒)
馮緄(巴郡宕渠人少學春秋司馬兵法安帝時舉孝廉累官車騎將軍平長沙武陵蠻有功賜錢十)
(萬不受官至廷尉終於家弟兄清白有至行子鸞舉孝廉為郎中)
馮魴(南陽人拜郟令賊圍縣舍魴力戰光武嘉之曰此徤令也累官司空賜爵關内侯)
馮異(字公孫潁川父城人通左氏春秋孫子兵法事光武為主簿光武徇河北值王郎兵起乃馳至)
(饒陽蕪蔞亭天寒衆飢異進荳粥至南宫乂進麥飯至信都拜偏將軍異為人謙退諸將論功)
(異獨坐大樹下軍中號為大樹將軍後封陽夏侯)
馮良(南陽人少作縣吏恥在厮役因壞車殺馬裂衣冠而遁積學十許年乃還志行高潔鄉黨以為)
(儀表)
馮衍(杜陵人野王孫幼有竒才大志不戚戚於貧賤嘗作顯志賦以自勵仕為陽曲令建武中因日)
(食上書陳八事明帝甚重其文深加器焉)
馮豹(字仲文以詩書春秋教麗山下語曰道德彬彬馮仲文事後母孝謹舉孝廉拜尚書郎累遷武)
(威太守徵為尚書)
(三國)馮習(字休元南郡人隨先主入蜀為領軍統馭于猇亭死難)
(晉)馮素弗(慷慨有大志雄傑不羣任俠放蕩不修小節盛藻竒之曰吾遠求騏驥不知近在東隣何)
(識子之晚也)
馮紞(安平人博涉經史識悟機辨初仕魏為魏郡太守入晉累遷御史中丞終散騎常侍)
(南北)馮道根(廣平人事母以孝聞郡召為主簿不就聞梁文帝起兵率鄉人從之為驍騎將軍攻戰有)
(功進爵為伯能檢御部曲所至不敢騷擾戰勝未嘗言功)
(唐)馮伉(魏州元城人為醴泉令著諭蒙書十四篇後為散騎常侍領國子祭酒選宰相德宗曰前使澤)
(潞不受幣者其人清可用也遂授伉)
馮中德(樂至人博學能文有醇雅之操後進爭效慕之不復進取子婿孫皆登科第)
馮海仁(雞澤人事親居喪有至行為鄉人所稱)
馮立(廣州都督不事家産衣食不求贏嘗見貪泉曰此豈隱之所酌耶吾雖日汲庸易吾性哉在職)
(有惠愛卒於官)
馮盎(高州凉德縣人始祖馮業自北燕浮海奔宋居新會自業至孫融世為羅州刺史融子寳為高)
(凉太守盎寶之孫也隨宋康令時潮城等五州獠叛詔盎擊平之拜漢陽太守隋亡或勸盎自)
(王盎曰吾居越五世矣常恐忝先業尚敢自王哉武德中授高州總管封宋國公貞觀中盎入)
(朝諸洞反敕盎帥兵征之其獠悉平二子知戴知式皆刺史)
馮元常(相州人舉明經及第閨門雍睦有禮法神龍中旌其家曰忠臣之家天下高其節)
馮元淑(俊儀令不挈妻子俸餘給貧窮右善人人稱神明)
馮河清(京兆人德宗幸奉天時河清為涇原判官與知州事姚况集將士大哭激以忠義發甲兵)
(輸行在由是軍聲大振拜清安定郡王)
馮祥興(虖都人兄弟三人皆英武唐廣明中黃巢䧟長安嘗募士勤王累功為將軍二弟沒於陣)
(奉旨歸圖盧光稠被黎破家隂刺之投屍羅溪數月不化鄉人以為神遂葬溪南且立祠祀之)
馮行襲(字正臣均州人山南盜孫喜欲襲均州刺史吕曄行襲時為州校隂選勇士&KR0870;乘小舟逆)
(喜紿云願為前導喜信之乃留其兵江北獨行襲潛行喜為行襲所殺山南節度使劉巨容表)
(為均州刺史昭宗拜行襲為昭成節度使)
馮萬石(聖歷初第進士大定初中嫉惡科神龍初中才高位下科景雲中中懷能抱器科開元初)
(重考及第六年中超羣拔類科十三年考判入第十六年又入等二十六年中文詞壯麗科凡)
(九登科選)
馮昭泰(鄂州刺史志氣剛勁不畏強禦異政風行)
馮道明(徐人謁雍陶時陶為簡州牧呵曰馮公素昧平生道明曰誦員外詩仰員外德遂吟曰閉)
(門客到常疑病滿院花開未是貧陶延上坐歡狎如平生與之友)
馮宿(字拱之正元中陸䞇主司試明水賦宿入第一榜多天下孤雋偉傑之士號龍虎榜)
馮定(字介夫宿弟與兄同第進士名播戎夷仕至左散騎常侍從弟審寬皆擢進士審國子祭酒寬)
(為起居郎並以文學推重)
(五代)馮延魯(南唐人銳於仕進然喜言高退事曰玄宗賜賀監三百里鏡湖今得賜玄武湖亦足遂意)
(徐鉉曰上豈惜一玄武湖恨無賀知章耳弟延已正詩子僎侃儀价伉入宋取第)
馮暉(魏州人晉天福中拜義成軍節度使鎮靈武推以恩信部族懷惠止息侵奪然後廣屯田以省)
(轉輪民不加賦管内大治撫綏邊部凡十餘年恩信大著)
馮道(字可道瀛州人少以孝謹聞唐莊宗時始貴仕晉漢周官皆將相不擇可否為人簡儉寬弘滑)
(稽多智後封瀛王)
馮令頵(歙州鹽鐵院判君禆將樊思藴作亂燒營而火及令頵第叛卒皆釋兵救火其得人心如)
(此)
(宋)馮京(字當世江夏人式之子也幼雋邁不群父常取其所誦書題其後云將作監丞通判荆南軍府)
(事馮京式既退十一年舉進士自鄉試至廷對俱策名第一為將作監丞通判荆南如式之言)
(時人謂式為知子宰相富弼京之婦翁也京拜翰林學士知開封府韓琦為相京數月不一見)
(之琦謂其傲以語富弼弼使往見之京謂琦曰公為宰相而京不妄詣公者乃所以重公也豈)
(曰傲哉論王安石為政更張被謫後以太子少師致仕諡文簡)
馮瓚(字禮臣歷城人父知兆後唐司農卿瓚以蔭補祕書郎歷漢周累官集賢院直學士宋初轉兵)
(部郎中善談論有吏才太祖甚寵之擢左諫議大夫乾德三年充樞密直學士知梓州時蜀亡)
(命者為盜瓚擒斬其首餘黨千餘並釋之趙普忌其才密奏其短流沙門島太宗復用之官至)
(大理寺卿)
馮拯(字道濟河陽人少以文謁趙普普見而竒之謂曰子位與夀他日若我也太平興國三年及第)
(為探花太守詩曰二三千客裏成事七十四人中少年仁宗朝同平章事封魏國公諡文懿)
馮熙載(西安人元符初進士累官中書侍郎與時相王黻不協罷知亳州)
馮元(字道宗南海人舉進士為江陰尉會詔擇明經舉學官為國子監直講真宗詔元講易泰卦因)
(推君道至尊臣道至卑而能上下交感所以輔相天地裁成萬物也真宗悦除龍圖閣)
馮如晦(安岳人舉進士范純仁帥環慶時有訟純不法詔獄寧州命如晦往訊之力辨其誣富弼)
(韓縝有詩述其事)
馮山(安岳人熙寧末為秘書丞通判梓州鄧綰薦為臺官山以不諳新法辭不就退居二十年范祖)
(禹薦於朝官至祠部郎中致仕卒)
馮安國(字彦修順昌人少力學能文行誼尤高時行舍法非王氏之學不取安國因晦迹於家建)
(炎中范汝為據富沙籍民降附安國不屈死時人義之)
馮光戩(安岳人李順之亂已平諸將縱殺附降光戩白大將楊瓊止之自是降者日以千數)
馮去疾(理宗時知興國軍開定本四書於滄浪亭號興國本)
馮犮能(南部人官至中書門下平章事一月間上封事數十挺諫不避朝野憚之)
馮洽(字深之大冶人朱文公門人手錄性理諸書誦說不厭)
馮仲曄(知丹稜縣元兵入眉州曄死之)
馮檝(知瀘州紹與間詔海外四州與免經界檝抗疏論其不便於是瀘叙州長寧軍皆得免瀘民甚)
(德之)
馮澥(山之子登進士歷官入朝以言事再謫靖康初召為左諫議大夫累遷尚書左丞紹興中以資)
(政殿學士致仕澥為文師蘇軾論西事忤蔡京郡人張庭堅以言事斥象州死妻子流離澥力)
(振其家)
馮時行(字當可巴縣人紹興狀元與朱松曾開等極言和議之非秦檜忌之出知左州諷使者摭)
(述其罪遂不仕)
馮康國(遂寧人為太學生負氣節苖劉之變張浚治兵平江先遣康國至杭州說折二凶及浚宣)
(撫川陜辟為主管文字)
馮繼業(大名人幼敏惠有度量仕為靖難軍節度使改鎮定國軍吏民立碑頌其遺愛太平興國)
(初贈梁國公)
馮椅(字竒之都昌人性敏博學舉進士官至江西運幹既而家居授徒所著易書詩語孟太極圖西)
(銘輯說孝經章句喪禮小學孔子弟子傳讀史記及詩文志錄合二百餘卷)
馮初心(字夢得將樂人篤志博學涉略經史理宗朝歷官給事中遷禮部尚書居官恪謹時號名)
(臣)
馮去非(椅之子淳祐初進士仕為宗學諭丁大全為左諫議大夫三學諸生叩閽言不可下詔禁)
(戒詔立石三學去非獨不肯書名碑下未幾以言罷歸)
馮行已(字肅之元豐五年與富弼等十三人為耆英會馮詩云自愧櫟樗非遠器詳知齒髮亦遐)
(年)
馮平(宋致和中與杜衍王煥畢世長朱貫號睢陽五老)
馮允中(字作肅邵武人從學朱熹所論懲創後生妄作之弊甚善熹多許之嘗名其居曰見齋云)
馮大亮(見樵叟八人各出枬木一枝才五六寸曰可栽亭中樹徑尺則家財百萬旬月而樹凌空)
(金玉自至)
(金)馮延登(萍鄉人舉進士為詩文皆有律度興定中累官國子祭酒正大末假翰林學士承旨使元)
(被留使降不從髠流豐州後放還歷禮吏二部侍郎汴京䧟投井死)
(元)馮文舉(什邡人舉進士為雲南儒學正提舉時明氏攻雲南文舉謂妻馬曰我元進士蒙厚恩今)
(軍至有死無貳汝光州馬中丞子孫其從之乎馬氏曰官人既去吾生亦何益遂皆自縊時人)
(義之)
馮子振(攸州人博洽經史其為文當酒酣耳熱命侍者二三人潤筆以俟子振據案疾書隨紙多)
(少頃刻輒盡仕為承事郎集賢待制號海粟)
馮珵(字允莊陘陽人貢入太學一夕夢母病覺心惕明日即馳歸見母果母病之日自是遂奉母不)
(仕往郊得遺金及布坐以待之所著有五經正議四書中說等書)
(明)馮國用(定遼人器量恢豁喜閱孫武子歲甲午與弟勝率衆來歸上問定天下大計國用對曰金)
(陵帝王之都願先拔金陵以定鼎然後命將四征倡仁義以收人心天下不難定也上大悦俾)
(居惟幄預機密遂定渡江之計取金陵國用最先登累功為親軍都指揮使卒追封郢國公子)
(誠左都督有將略)
馮勝(國用弟襲兄爵陳友諒䧟太平勝率敢死士復之從上克江州陞都護伐張士誠有功陞右都)
(督北伐屢克捷留守汴梁進克關陜西平吐番征哨極於西北封為宋國公)
馮冕(孟縣人洪武初以儒士任亳城縣丞有廉能聲用薦陞春坊贊善九年遷刑部尚書)
馮靖(字寓安績溪人純篤富問學領宣德丙午鄉薦拜臨城教諭士多造就陞監察御史時挾西罕)
(東等番以易茶馬而譁朝命帥兵往相機宜夷民咸裂口咬指而服歲乙巳閩寇鄧茂七既授)
(首其黨吳金七等據政和偽號九龍大王承命經理其地設竒擒獲械送京師詔加禄一級文)
(綺寳鏹之錫陞浙江按察副使廉能之譽益著成化乙酉懇疏乞骸以歸)
馮俊(字士彦宜山人天順庚辰進士初授刑部主事歷員外郎中折獄以仁恕聞成化己未擢福建)
(按察副使建寧衛指揮楊畢者席勢貲以私憾殺數十人有懼其箠楚而詐死入棺以苟活一)
(時者畢知其狀即令舉火焚之閩之上官以畢東楊學士孫多庇之負冤者咸飲恨無所控訴)
(俊臨其地親自訊問旬日獄具疏上其事憲宗震怒即刑畢籍滅其家歷陞都察院右副都御)
(史巡撫四川提督松藩諸軍事弘治丙辰俊卒於官孝宗嗟悼遣官諭祭有司營葬俊天性剛)
(毅遇事敢為精敏絶人居官日久惟圖書數篋行李蕭然有如寒士)
馮貫(字大用蠡縣人天順甲申進士歷刑部尚書)
馮&KR1671;(慈谿人父高年失明病在牀蓐凡十五年&KR1671;事之惟謹家素貧每食必備甘旨里人王鐸素重)
(&KR3265;迺之家塾每有珍味&KR1671;輒不食鐸覺之必先餽其父然後饌&KR1671;&KR1671;始食父有老婢卧病為奉湯)
(藥如事所生或訝之&KR1671;曰吾父存日賴其周旋忘之是忘吾父吾豈忍知縣賈奭雅重其行欲)
(訴以聞&KR1671;曰此子行之常若以希褒錫是市名也力辭)
馮傑(字秀夫直隷涿鹿人登弘治丁未進士初為諸城知縣有才幹尋擢臨清守興學振俗賉窮擊)
(悍發奸擿㐲見事風生一無留滯後陞四川按察副使征寇死於節民立去思碑)
馮清(字汝陽宛平人弘治癸丑進士歷侍郎)
馮厚(字良載慈谿人坦易不設機穽别號坦菴先生三月而孤比長事毋至孝舉明經授學官歷遷)
(淮王府長史嘗集文翰類選大成凡一百六十三卷以資啓沃善詩文多著述有洪菴藁中都)
(藁南陽藁測蠡管見春秋卑論藏於官)
馮吉亨(字伯通慈谿人操履純篤德性温恭由進士試兵科給事中辭不就乞補教職授龍泉教)
(諭澹泊自守立教有法約人以禮士風丕變比九年考績將遷又辭改青州教授守身訓士一)
(如龍泉學者翕然宗之致仕歸隱於慈湖之南稱湖南居士年八十一而卒)
馮忠(字原孝慈谿人少孤力學工詩詞古文第進士為刑科給事中轉員外郎奉使陜西使回陞忠)
(為揚州守忠蒞官不事炫飾政簡而肅轉彰德知府郡有韓魏公祠舊為僧尼所據忠逐而復)
(之勒文以記旹謂其文可並羅池廟碑所著有松樵集)
馮續(平度人由進士授兵部主事時山海關巡撫非其人續劾罷之改戶部監通徐二州租税總管)
(薊東邊儲以廉能稱自總戎而下薦留者章數上會内艱歸服闋賑陜右饑民賴以安全擢山)
(西右布政累遷甘肅巡撫都御史)
馮涇(字伯清慈谿人性孝友登第後以外艱歸哀毀骨立埋葬事必誠必信事母惟謹仲兄病躬為)
(治藥不忍一日違服闋授禮部主事轉員外郎居官淡泊不異寒素大宗伯毛公署其考曰無)
(華之性惟誠惟篤有立之志克慎克勤武宗南狩涇偕其僚諫上怒罰跪五日杖之於朝傷重)
(而卒今上嗣統憫念忠義特令有司優恤給米喪葬)
馮志(字行甫慈谿人清方寡諧出守汝寧豪滑歛跡武宗南狩蹕次不常榭報所至皆儲上供物又)
(前途賄諸嬖倖志獨不為怵備具簡不致珍異既取道維揚帑無虚費竟以勁直忤上官得河)
(東轉運不踰年遂歸市宅僅容身布衣藿食&KR1225;如也)
馮惟徤(字汝至臨朐人方弱冠文名嶄嶄起聲聞士林戊子領鄉薦七上春官不第既齟齬於時)
(竒思徤氣溢為詞章詩賦得之漢魏騷選為多近體似開寳以上名家書啟誄贊超軼峻整使)
(出晉宋人口皆成竒語至於叙記諸篇命意深厚敷言爾雅不類文士之詞所著有陂門山人)
(文集若干卷)
馮衢(字遂亨烏程人嘉靖間以歲貢授巢縣訓導為人質直剛方見人有過即面正之無瞻前顧後)
(之慮有同僚徐姓者指甲太長即取刀翦之有門生張姓者衣袖太寬即取刀裁之上司聞之)
(以其能正風俗稱賞不已奬勵語曰裁徐同僚長指甲以其不近人情去張門生大衣袖以其)
(暴殄衣物致仕歸有司敦請鄉飲力辭夀八十三而終)
馮履祥(字君德慈谿人生七八歲即警悟好讀書嘉靖壬子補邑庠弟子員歲丙辰四月十一日)
(倭賊卒犯縣履祥隨父出奔賊逼斷父左手且裂其背履祥以身蔽之泣訴曰此吾父也願無)
(加害寧殺我賊竟刃之死其妻袁氏遁於靈山時孕已彌月迨十七日夜夢一紅面神告曰爾)
(夫為父死不可使無後吾當與汝一子産時無恐次日婦果生一子又值倭寇將入賊馬皆止)
(策之亦不前賊不越竟而回一方稍輯人謂靈山驃騎大將軍神威之庇與得兒夢符蓋履祥)
(孝感所致云)
馮惟訥(字汝言臨朐人嘉靖戊戌進士歷官陜西左布政使博學有文與弟惟重惟敏咸以才士)
(目之)
馮堅(洪武初任南豐典史上書言事稱旨擢為左僉都御史)
馮庸(字定之蘭州人敦德尚行通春秋傳子史手不釋卷國家典故一一手錄成帙言談必根道義)
(行檢必循禮義恬靜自守不事干謁)
馮貴(字孟敬武陵人性剛直平生以忠義自許第進士授兵科給事中彈劾無所忌陞交趾布政司)
(左參議夷酋黎利叛勤設方略屢著竒勛與黎利兵對敵奮不顧身力不能支乃曰忠臣不事)
(二君有死而已遂遇其害洪熙元年贈交阯左布政使)
馮誠(浮梁人永樂進士知香山縣威而不猛寬而有制大得民心擢監察御史歷湖廣按察使)
馮昱(字景陽山東濮州人成化中為河南副使時藩府承奉有卞姓者頻出督租至縳民妻孥而裸)
(辱之民積怨將作亂昱乃單騎率數卒縳卒數其罪仍疏於朝詔以法治之民乃安)
馮允中(字執之郴州人起家甲辰進士擢監察御史按兩淮能振憲度洗宿蠧籍籍有聞繼按蘇)
(松節費裕民民咸德之逆瑾用事怒其守正不阿矯旨逮獄文致厥罪免歸因致疾卒在楊刻)
(晞髮集自序有君子嗜義而殞身小人貪得而苟免之語人謂其允蹈之云)
馮榮(華亭知縣賊䧟華亭榮不屈被囚王師既復華亭主將以其民從亂欲屠之榮力爭曰民由迫)
(脅必欲加兵榮請先死之主將義其言從之民得免死)
馮震(慈谿人嘉靖中拜監察御史按治湖廣持憲體恤刑獄公明正大不為烜赫之政而吏民畏服)
(豪右歛迹以名御史稱)
馮祥(蒲州人輕財好義擯斥佛老冠婚喪祭亦遵朱文公家禮鄉人咸取則焉薛文清贈以詩云忽)
(從囂襍見真淳誰道今人不古人四海每宗朱氏教一門嘗接孟家隣此可以知其人矣)
馮世雍(字子和江夏人生而穎異博洽羣書才情贍麗工書及詩尤善為古文辭弱冠第嘉靖進)
(士累官吏部郎中出守臨安徽州二郡有惠政雅好恬退家居二十年足跡不至公府人咸慕)
(其文學而重其高潔焉)
熊(江陵宫音楚鬻融之後又黃帝有熊氏)
(周)熊渠子(楚人夜行見卧石以為虎射之沒鏃視之石也復射矢躍開)
熊宜僚(楚人白公勝欲殺子西謂石乞曰市南熊宜僚可當五百人石乞告之固辭承之以劍不)
(可勝曰不可利誘亦不威剔去之也)
(漢)熊喬(字伯峯舂陵人初平中辟為曲江長雍容蒞事聽覽如流詔拜騎都尉)
熊尚(零陵人拜綏民校尉又領曲江居五年去官尋詔拜騎都尉)
(三國)熊僧循(徵士)
熊睦(吳尚書)
(晉)熊遠(字孝聞豫章人少有志尚朝臣勸帝親征杜弢遠嘗上疏諫止會弢平拜從事中郎累遷至散)
(騎常侍帝每歎其忠)
(南北)熊安生(字植之仕齊為國子博士通五經周使尹公正問禮質疑一一演說聞周主入鄴遽令掃)
(門已而果幸其家執手同坐給安車駟馬留宿内省乃歸)
熊襄(南齊人著齊書名為河洛金匱)熊衮(為魏尚書以孝感天雨錢三日)
(唐)熊曜(南昌人剛直有詞學與逹奚珣王淮為文章之友開元中進士及第為貝州參軍)
熊執易(為右補闕時裴延齡得幸德宗欲遂以相執易疏論之以示拾遺歸登登動容曰願竄吾)
(名雷霆之下君獨難處)
熊望(寳歷登科)
(宋)熊皎(號九華山人工詩早行云山前猶見月陌上未逢人山居云深逢野草皆為藥靜見漁人恐是)
(仙)
熊大經(嘉定間為建陽簿視篆之始迎親未至遣使馳香炬慶親庭八㐮之夀自製酹江月一曲)
(以獻)
熊節(字端操建陽人甫十歲讀易日誦二卦即知問難慶元中廷對條陳三德累官通直郎有牲理)
(羣書)
熊蕃(字叔茂善屬文長於吟詠宗王安石之學分章析句極有條貫築堂名獨善號獨善先生)
熊本(字伯通鄱陽人慶歷間舉進士神宗曰熊本有文當遂興誥命除知制誥孫彦詩宣和中第進)
(士)
熊克(字子復遠之孫建陽人著書有九朝通略中興小歷官制新典帝王經譜壻王克勤狀其行實)
(曰文有顔延之錯綜之工史有陳夀敘事之長牧民得曹參清靜之旨制行適徐公通介之常)
熊飛(東莞人有武略善騎射時宋末勤王附文丞相麾下斬元將黃世雄復廣州元將吕師䕫兵至)
(飛城谷戰敗赴水死)
熊義山(安鄉人累官萬戶至正間倪文俊兵至執縣尹張繼和義山保障黃山一縣獲安越二年)
(文俊襲執之逼使速降義山罵不絶口文俊大怒剖其腹而死)
熊剛大(建陽人少穎敏從蔡淵黃靜游問學精專而操志篤至所著有詩經註解性理小學集解)
熊兆(字世卿建安人受業於朱子隱居弗耀自號半逸子)
熊采(建陽人寧武州參軍入元不仕學問至老不倦著易講義書說標題四書及輯翰墨全書行世)
熊彦昭(淳熙中佐郡事歲歉發倉以賑飢民治為江東之最)
熊彦明(知吉水縣隣賊犯境彦明率五鄉民兵與戰遇害民為立祠祀之)
熊仁瞻(丁母憂哀毁廬墓慈鳥來巢天歷中旌表其間)
熊知至(字意誠建陽人博學工詩天聖中五舉不第歸隱鼇峯嘗觀海有句云岸上猶哀懼舟中)
(爭得安又趣下觀燈云樓臺上下火照火車馬往來人看人詩頗得唐人之趣)
熊明來(豫章人咸淳進士授實慶僉判國亡遂隱居教授講明經義考古篆籀文字調律吕協詩)
(歌以興雅樂學者稱為天慵先生)
(元)熊復(豐城人以五經教授鄉里四方來學者常數百人以明經舉進士者衆著春秋成紀以惠後進)
熊凱(南昌人精義理之學以明經開塾四十餘年時稱遥溪先生子東造詣尤高遠從游者益衆同)
(邑熊良輔授學於凱善屬文所著有易傳集疏風雅遺音小學入門等書)
(明)熊鼎(字伯潁臨川人洪武初召論樂忤旨鼎奏曰樂和不在外求實在人主一心君心和則天地之)
(氣和樂亦和矣太祖嘉之宋濂薦鼎可傳東宫授翰林學士)
熊槩(吉水人永樂進士歷官左都御史鋤治豪強剛方不撓為時名臣)
熊鍊(字學淵進賢人宣德庚戌進士歷陞湖廣提學僉事秉性剛直不避權勢以正本惇行為先士)
(民畏愛後遷廣西布政司參政)
熊尚初(宣德間任福建泉州府會鄧茂七猖獗鎮巡檄以監軍賊勢逼境閩帥危懼尚初歎曰受)
(命一方本以安民寧一人受害無致下民受殃遂單騎出城為流矢所中卒有司嘉其忠配享)
(忠臣廟)
熊景(字開甫南昌人成化己丑進士授刑部主事屬部多大獄部長史鞫之恒為閹䜿以出入景執)
(法一不為動擢廣西僉事都御史朱節檄景當潯桂諸猺猺人類而獸性動必以死逞靜則跧)
(㐲不見蹤跡景乃陰遣人商服負鹽抵猺所猺不疑集問虚實答曰吾商人也不知新按察司)
(何人然見其方具器若古壺狀者十數實石其中室以巨木計曰猺出降出庸發此不然當破)
(大藤峽者也猺人懼白酋首即日請降尋以母老告休)
熊繡(字汝明道州人成化進士歷都御史操勵廉潔自甘蔬布憂去平居山中生事蕭條俯仰益恬)
(贈尚書諡莊簡)
熊翀(光州人成化進士歷南京刑部尚書與熊繡齊名)
熊浹(字說之南昌人正德進士歷官吏部尚書忠誠直亮為太宰執法不阿因論箕仙不足為崇信)
(削籍卒隆慶間贈少保諡恭肅)
熊蘭(字天秀南昌人正德進士授行人擢御史逆濠將敗密與同年御史蕭淮言之遂發其謀濠果)
(反不踰月敗)
熊坡(涇陽人字塋之貢士性孝母疾籲天願以身代沒廬墓父喪亦然有烏巢樹有狼守廬至旦始)
(去盜至知其孝遺布二端而去)
熊汲(字引之南昌人嘉靖丙戌進士歷官刑部郎中法家稱為明允以部灾左遷台州推官歷知湖)
(州府慈詳誠慤不事矯飾而政尚平恕百姓愛戴之終廣東布政司參政)
熊桴(湖廣武昌人嘉靖進士授太倉知州當佞奴之變有斬獲功陞蘇松兵備僉事血戰屢捷歷都)
(察院右僉都御史巡撫山東蘇松立生祠祀之)
洪(燉煌角音共工之後避仇改為洪又望出宣城豫章)
(三國)洪矩(宣城人廬江太守)
(唐)洪經綸(德宗建中元年命為河北黜陟使父與起居舍人祖察本姓弘氏居常州改姓洪)
洪子輿(睿宗時為侍御史姜晦時為中丞諷子輿劾韋安石子輿不從)
(宋)洪湛(上元人幼好學五歲能詩舉進士通判夀許州知容郴舒州真宗時凡五使西北議邊要有文)
(集十卷子鼎中進士官至度支員外郎直史館)
洪師民(豫章人有四子俱負才名號四洪黃山谷甥長洪朋字龜父有詩句句可傳次芻字駒父)
(第進士放蕩江湖不求聞逹詩千餘篇有前後老圃集靖康中為諫議大夫坐事貶海上次炎)
(字玉父登第於元祐末試吏於紹聖初顯於宣和貴於紹興官至著作郎祕書少監重聽上曰世)
(人皆聾於心臣獨聾於耳心則了了惟上所使次羽字鴻父元符末入黨籍遂終其身紹興間)
(朝廷官其一子)
洪皓(字光弼樂平人少負竒節有經略四方志博學強記政和間舉進士建炎初假禮部尚書使金)
(留北十五年不為少屈還陞徽猷閣直學士提舉萬夀觀以忤秦檜安置英州後徙袁州卒諡)
(忠宣)
洪渥(臨川人舉進士有文名監城茶場以死清貧不能歸葬其孥遂家於麻城)
洪忠(仙遊人慶歷初貲造風亭沙溪等凡七所校書郎陳高紀其事蔡襄使本路以勞續奏敕賜本)
(軍助教蠲其役孫範大觀中登第)
洪适(皓長子幼穎悟日誦三千言紹興間與弟遵同中博學宏詞科擢秘書省正字後秦檜惡皓适)
(亦論罷檜死復起嘗總領淮東軍馬錢糧究心調度饋餉無闕官至尚書右僕射兼樞密使卒)
(諡文惠)
洪遵(皓仲子刻志苦學試制科中魁選擢袐書省正字紹興末拜起居舍人後知平江金人由海道)
(窺二浙助副總管李寳禦之成功孝宗時拜同知樞密院事後知建康府有惠政以資政殿學)
(士提學洞霄宫卒諡文安)
洪邁(皓季子亦中博學宏詞科紹興末假翰林學士使金書用敵國禮金人怒鎻使舘後得還孝宗)
(即位拜中書舍人直學士院後知建寧婺州紹興皆有善政以端明殿學士致仕諡文敏)
洪清臣(字直侯長溪人建炎進士為人篤厚誠慤居官以清白著聞時邑有火災清臣默禱于中)
(庭既而四隣皆燼其家巋然獨存人以為清操所感官至朝散大夫知邵武軍)
洪天驥(字逸仲晉江人淳祐進士任建寧尉發奸摘㐲當官無所回撓每以文章課邑士士皆知)
(所向方累官知潮州)
洪芹(适之曾孫端平間舉進士為大學博士遷將作少監屬詞臣無可上意者宰相程元鳳薦之兼)
(翰林權直祕書少監累官禮部侍郎中書舍人立朝慷慨敢言有節量)
洪造(丹陽人舉進士授歙縣尉方臘亂造拒之為賊所殺璽書褒美之)
洪彦華(字叔炳淳安人天資樸茂學問該洽登淳熙進士居常自晦言行如一蒞官治民專務德)
(化其宰茶陵值歲歉悉心撫字民無流亡時真文忠公德秀嘗薦之累官至朝請大夫知興化)
(軍)
洪琰(字叔毅淳安人與弟璞同登紹熙元年進士琰主南陵薄理縣事歲旱郡官履畆不以實飢民)
(嘯聚琰從容麾散尋遷盱眙司法青平盜起琰致渠魁斬之盜即潰散改清江决獄如神人咸)
(服之)
洪璞(字叔玉淳安人仕為鎮東節度推官陳備邊八策楊慈湖薦之曰守官數十年而無屋可居舉)
(家三百指而無田可養其廉介如此兄琰亦有學行稱)
洪擬(丹陽人舉進士宣和中為監察御史時蔡京用事擬中立無所附會後遷至吏部尚書卒諡文)
(憲)
洪興祖(字善慶紹興中與孔端明張炳周林四人俱召試上覽策曰興祖讜直當第一遂與孔並)
(除祕書省正字張周與諸州學官)
洪中孚(休寧人為成都縣簿鵰門蠻叛蜀帥以屬中孚中孚親呼酋長諭以禍福令自歸服人以)
(謂其膽大於身後以龍圖閣待制致仕)
洪彦昇(字仲逹樂平人元豐間登進士第累遷殿中侍御史孤立任言責論蔡京朋姦誤國及論)
(何執中吕惠卿等條摭其過後遷給事中)
洪咨䕫(字舜俞於潛人嘉定初進士歷官監察御史論權歸人主政出中書天下未有不治又言)
(講明聖學六條進刑部尚書翰林學士)
洪天錫(字君疇晉江人寳慶進士累官端明殿學士卒諡文毅天錫言動有凖繩居官清介臨事)
(是非不可回折弟天驥登淳祐進士)
洪文撫(建昌人六世同居宋太宗賜其家御書飛白一軸曰義居人以賜之命弟文舉為江州助)
(教又旌其門)
洪沂(慶歷初知都昌縣教民以陶瓦代竹民安物阜政事一新邑人為立坊名曰新政)
(元)洪儁(饒州人皓之裔也授江州路建昌令再授廣州路清遠令知世代將易掛冠不仕儁四子二女)
(過淮訪舊經蘄之黃梅悦山水環秀買田築室隱居於此子孫世家焉)
(明)洪堪(字子與淳安人登洪武進士第授監察御史以年少辭俾冠豸暫歸候長永樂初召入臺彈劾)
(不避權勢風節凜然同寅有遺雙白鷴者堪却以詩曰白鷴本是山中物何事飛來到栢臺其)
(廉介類如此)
洪英(字實夫懷安人永樂中會試第一學問宏肆端謹著稱歷官左都御史)
洪鐘(字宣之浙江錢塘人永樂進士正統中以兵部尚書兼左都御史總制四川軍務諡襄惠)
洪璵(淳安人永樂進士吏部右侍郎毅然以進退人才為己任人不敢干以私)
洪祥(字士高黃梅人性渾成無疾言遽色事親孝養備至服勞終身不怠父友璋病癘延年餘起卧)
(粥餌衣被垢穢必躬治之未嘗解帶於左右祥喜讀書明義理死生利害了無凝滯值暴雨或)
(勸急行笑曰不免一身濕年九十七終里閈評祥有隱德因號曰隱德洪先生)
洪鍾(字季和崇仁人四歲能書大字舉神童補翰林秀才年十八舉永樂進士授中書舍人陞禮部)
(員外郎年二十七卒清才不夀士林惜之子熊進士)
洪順(字遵道懷安人永樂進士改庶吉士引見上親勉以立志進學授刑部主事仁宗監國稱其廉)
(潔持法歷按察使)
洪弼(字士直嚴州人璵之孫也景泰二年進士授監察御史擢湖廣按僉適常德辰沅飢都御史白)
(珪檄弼賑濟募民分粟仍給牛種多所全活靖州猺叛弼設畫經略擒其首惡餘黨悉平遷福)
(建按察使)
洪範(字邦正金谿人成化進士弘治中知嘉興縣有才略平易簡當若不任事者一遇事明徹如冰)
(玉敏捷如神明鋤強抑弱廉靜寡欲大類楊繼宗人歌之曰洪令楊守承前啓後終提學副使)
种(河陽宫音仲山甫之後避仇改為种)
(漢)种暠(字景伯洛陽人父遺財三千萬暠悉以賑恤宗族邑里之貧者順帝時舉孝廉為侍御史糾奏)
(稱職累遷南郡太守入為大司農會匈奴寇邊擢為度遼將軍暠誠心撫綏由是羌人順服卒)
(之日邊人咸為發哀單于入朝望見墳墓輒哭泣祭祀)
种岱(字公祖暠之長子好學養志舉孝廉茂才辟公府皆不就)
种拂(字應伯獻帝時為太常李傕郭氾之亂長安城潰百官多避兵拂揮劒而出曰為國大臣不能)
(止戈除暴致使凶賊兵刃向宫去欲何之遂戰而死)
种劭(字申甫獻帝時為侍中董卓惡之出為益涼刺史會父拂戰死竟不之職曰我父昔以身徇國)
(吾為臣子不能除殘復怨何面目朝覲明主哉遂與馬騰等共攻傕汜以報其仇軍敗皆死)
种輯(越騎校尉授密詔誅曹操)
(宋)种放(字明逸洛陽人七歲能文與母隱終南山以講習為業從學者衆太宗召之不起賜錢養母母)
(卒復賜錢帛助喪召授左司諫寵賚甚厚尋乞歸山後數召至詢間據經以對頗多禆益從祠)
(汾陰拜工部侍郎徙居嵩山祥符入年一日晩起服道衣聚諸生列飲取平生所作文藁焚之)
(酒數行而逝夀六十不娶無子贈工部尚書)
种世衡(放兄子字仲平少尚氣節以放蔭補將作監主簿嘗知青澗城及環州以控夏人在邊數)
(年積穀通貨善撫養士卒以故得人死力及卒羌酋臨者數日青澗及環人皆畫像祠之子詁)
(B診皆有將材時號三种誼其幼子也孫朴師道師中亦為名將)
种詡(洛陽人初為吏部郎清白勤慎卒於官子放)
种詁(字太質世衡子以父功錄為天興尉累轉西東左藏庫副使知原州羌人犯塞詁禦之斬首數)
(百級後知鎮戎軍熙河師十萬道境上須芻糧詁皆給之)
种B(字子正詁之弟以父任累官左藏庫副使延師陸銑薦知青澗城時夏人四萬衆坌集傳城而)
(陳諤鼔行而出追擊二十里俘馘甚衆遂城綏州)
种誼(字夀翁諤之弟熙寧中兄詁入對神宗問家世命誼以官尋知岷州鬼章誘殺宋將後益自矜)
(大有窺故土之心誼上疏請除之詔誼與姚兕合兵出討羌迎戰擊走之鬼章就執轉西上閣)
(門使康州刺史官至保州團練使)
种朴(諤之子以任右班殿直累遷熙河蘭會鈐轄兼知河州時蕃部叛屬羌阿章入寇帥胡宗回使)
(朴討朴至州纔二日以賊鋒方銳且盛寒欲姑徐之而宗回馳檄至六七不得已遂出兵羌知)
(朴來㐲以待朴遇㐲首尾不相應朴殊死戰為賊所殺事聞贈雄州防禦使官其後十人)
种師道(字彛淑世衡之孫也知兵有謀宋靖康中金人圍城師道以河東河北制置使將援兵至)
(闕入對為戰守之計除同知樞密院京畿宣撫使)
种師中(字端孺世衡之孫也徽宗時奉寧軍承宣使為金人所襲五戰三勝既而敵悉衆攻左右)
(軍皆潰師中獨以麾下死戰身被四鎗力疾鬭死詔贈少師謚曰莊愍)
种師閔(行營使)
(明)种養正(鄱陽人永樂舉人訓導)种善(高城人永樂舉人龍門教諭)
种祚(冀州人正統中永州府推官)
种雲龍(咸寧人舉人正德中任南宫知縣廉靜有為民甚德之)
終(南陽徵音陸終之後以王父字為氏又望出濟南)
(漢)終萇(高密令)終寵(丹陽人延康中南郡太守)
終軍(字子雲濟南人辨博能文武帝朝年十八選為博士弟子初軍步入關關吏與繻軍曰大丈夫)
(西遊終不復傳還弃繻而去後為謁者給事中建節東出關關吏曰此前弃繻生也累擢諫議)
(大夫後使南越卒時年二十餘世號終童)
(唐)終郁(杜詩有賀終明府郁詩)
(宋)終慎思(苦志力學犮董儲以書薦於士人之富者不遇取書歸董啟云魯箭高飛謂聊城之必下)
(秦都不害懷趙璧以空歸)
終往(祕書舍人)
(明)終其功(城固人永樂中以譯字生任鴻臚寺簿使朝鮮)
戎(江陵羽音茙姓同齊人戎夷之後又望出扶風)
(周)戎州(衛莊公上城見戎州曰戎虜何為是戎州病之告簡子因圍衛莊公出奔)
(漢)戎暘(功臣柳丘侯)
(唐)戎昱(荆南人至德間以文召登進士衛伯玉辟為從事嘗著元戎出塞詩京兆尹李鸞欲妻以女命)
(改姓昱拒之德宗建中間歷任辰處二州刺史)
(宋)戎益(順德人紹興間任平江值歲飢勸率上戶得上戶米一萬七千有竒民賴以生)
(明)戎廉(江都人洪武初貢士何源訓導)戎府(夀州人弘治中安陵知縣)
(嘉靖間舉人戎國振寧波人任知州戎來賓寧波人任通判)
叢(許昌)
(南北)業鐇(許昌人滁州刺史)
(明)叢蘭(山東文登人弘治進士南工部尚書)叢佳(字彦夫如臯人嘉靖貢士淳安學訓導)
叢文蔚(南錦衣人隆慶戊辰進士任烏程縣知縣卒於官)
(萬歷間中書舍人叢德叢文光叢文輝俱蘭之後)
衷(望出汝南今䂊章東莞多大家其在豫章者有哀景元守豫章因家焉後三子避亂居寧都賜姓衷)
(五代)衷愉(寧都人本哀姓仕南唐以慶賀不便賜姓衷官至檢校禮部尚書南唐降宋去官歸山)
(明)衷世用(嘉靖乙酉南昌哀世用以哀姓中式上疏請從賜姓歷涪州知州後衷一貫中嘉靖辛酉)
(舉人嘉靖己未進士衷貞吉號洪溪南昌人歴官南京兵部尚書)
(衷時徹南昌人中萬歷己夘經魁衷允元南昌人中萬歷戊子舉人)
宫(太原羽音竒虞大夫宫之竒之後乂望出河東)
(周)宫之竒(虞人也晉荀息以垂棘之璧與屈産之乘假道於虞以伐虢之竒諫曰虢虞之表也輔車)
(相依唇亡齒寒之謂也公不聽之竒以族行晉滅虢遂及虞)
宫滔(孔子曰獨居思仁公言仁義一日三復白珪之玷是宫滔之行也)
(漢)宫崇(瑯琊人順帝時上神書百七十卷)
(南北)宫延和(魏人)
(唐)宫志惲(河東令殿中侍御史)
(宋)宫詠(齊州人登第)宫聲(海州人)
(明)宫好禮(莒州人洪武中以人材任雩都縣知縣長於幹濟)
宫志(永樂間魚臺知縣為人廉能善於撫字後以秩滿邑人再四奏留之)
宫敏(日照人永樂舉人府通判)宫聚(正統間總兵征雲南思機發)
宫端(夀州人正統間山東都司)
宫顯(樂至人成化中舉人知渭南縣愛民不為皎皎之行百姓愛戴)
宫安(山陽人累官廣東按察僉事持憲嚴明致仕歸囊槖蕭然家居十餘年足不及公府都御史王)
(竑雅重之)
弓(太原羽音魯大夫叔弓之後以王父字為氏)
(漢)弓阯(光禄勲)弓林(安陵人與方望立孺子嬰)
(三國)弓翊(博陵太守曾孫逸唐陳倉令生羲之逵之羲之德州刺史生志和志弘志元彭祖志弘陳州刺)
(史生嗣宗禮部員外郎嗣業洛州司馬志元右金吾將軍相州刺史彭祖楊府長史蒲州刺史)
(生嗣初嗣說嗣初為雍州司功)
(明)弓藎(宣德間舉人任知縣固始人)弓弼(江浦人正德中清豐縣教諭)
弓元(字大方江浦人正德間進士仕御史)
同
(漢)同典閔(晉寧人)
(唐)同谷(威縣人)
(五代)同善(前涼將軍)
(元)同恕(奉元人祖昇父繼先皆博學能文恕學無不該仁宗以國子司業三召不起嘗以太子贊善召)
(至歷陳古誼後拜集賢學士以老病辭歸)
(明)同清(長安人永樂中舉人授翰林五經博士)
同蠡(交阯人正統間任邵武知縣廉慎愛民鯁直不阿)
同子俊(四川人宣德中巴陵知縣)同庸(宣德間舒城縣教諭)
同邦彦(華州人正統間開平衛經歷)
紅(平昌宫音楚元王子紅侯劉富之後)
(明)紅尚朱(陽曲人正統中任鄖西縣丞)
通(西河商音巴大夫食采通州因氏焉)
(明)通仁本(香河人宣德中任山西朔州判官)
充(贊皇宫音漢充申仙人充向之後)
(周)充虞(見孟子)
(漢)充申
風(㐲羲之後魯僖公毋須句國風姓女故曰成風)
(上古)風后(黃帝時為侍中)風胡(識劒人)
鴻(大鴻氏之後)
(周)鴻聊魋(衛大夫)
(漢)鴻安(成都人與嚴君平友善作君平誄云無營無欲澹然淵清)
(明)鴻佑(樂安人成化中任樂昌丞)鴻通(萬歷間廣東廣州衛千戶鴻逵會同人)
中(見姓苑)
(周)中期(秦昭料魏將如耳無能不如芒卯之賢左右皆曰然中期撫琴而對曰王之料天下過矣)
(漢)中昌中猛中涫中弘
中翁游中寄中京(少府)
忠
(漢)忠譚
(明)忠仲簡(洪武初任刑部郎中)忠(交城人宣德舉人)
忠嶽(北流人嘉靖中海豐丞)
工
(漢)工里彈
(宋)工稑(大觀人成都進士)工祖孫(眉州人紹興進士)
攻
(漢)攻生單
功
(晉)功景(見風俗通)
隆(南陽宮音)
(明)隆俊(邵武人永樂舉人)隆成(利津人宣德中舉人南宮縣知縣)
隆英(利津人舉人宣德中知南宮縣事敦朴節約有古循吏風時有神武二衞指揮持牒至縣占地)
(下屯公絶不為禮毅然爭曰吾縣無隙地惟吾廳事前地乃隙耳此外皆吾民常業不敢聞命)
(二使知其廉介不可奪乃舍之而去擢監察御史)
隆琦(利津人成化中泰興縣知縣)隆錦(貢士弘治任山東諸城縣知縣)
茙(官氏志茙眷氏改為茙氏)
(春秋)茙律
崇(吳郡商音崇文虎周文王滅之以國為氏)
(唐)崇穎(開元登科)
(宋)崇齊鮮(遂寧人端平進士)崇禧(嘉定進士)
崇大年(字靜之景祐進士慶歷中知青田縣民貧無以納和買州符追縣吏大年悉令候冬熟納)
(足民感其惠政)
(明)崇剛(揚州衛都指揮使靖難兵起剛練兵繕濬城濠兵至城守晝夜不解甲同列懷二心者忌剛不)
(敢發後被執不屈而死)
崇高(當塗人永樂間貢士任知縣)
蟲
(漢)蟲達(功臣曲成侯)
僮(山陽即童也或從人以别其族也)
(漢)僮尹(丹陽人舉孝廉拜交阯刺史)僮和(蘇州刺史能匡俗信民遷武陵太守)
(三國)僮芝(丹陽人廬陵太守)
肜(本肜字改為肜)
(明)肜浩(乳源人永樂中三水縣學教諭)肜鎧(懷遠人正德中南昌千戶)
肜澄(成化間泉州千戶)
仝(與同同)
(明)仝希顔(洧川人洪武舉人)仝兟(祥符人永樂舉人)
仝宇(泰州人洪熙舉人)仝&KR0686;(襃城人宣德舉人任教諭)
仝鎣(安邑人弘治間舉人)
仝寅(山西安邑人少瞽而聽警學京房易占斷多竒中名聞四方正德間客游大同上皇北狩遣大)
(監裴當問寅寅筮得乾之初九奏曰大吉可以賀矣庚午中秋還駕後七年必復辟已而悉如)
(所言石亨有他寅力止之錦衣指揮盧忠誣告南宫請卜於寅寅以大義叱之曰是大凶兆忠)
(大懼徉為風狀二事尤為人所敬服)
嘉靖間湖州府通(嘉靖間真定府通判仝祉睢寧人)判仝寵洧川人
蓬(周封支子於蓬州因以為氏)
(漢)蓬球(北海人出酉陽雜爼)
衆(周有衆仲衆父因以字為氏)
(周)衆仲(言州吁必敗)
雄(舜七友雄陶之後以名為氏望出廣陵)
(周)雄陶(舜後)
(宋)雄飛(眉州人政和進士)
冲
(明)冲敬
躬(姓苑云人姓)
&KR2407;(音童出直音)
崧(見姓苑史記有崧極玄子)
侗(見韻會)
逢(扶風切譙國宮音見姓苑與三江逄字二音)
芃(見姓苑)
鄸(曹公孫封于鄸)
倲(音東出海篇直音)
狨(音嵩出海篇直音)
&KR3145;(音雄見直音)
B(音風見千姓篇)
融(南康宫音祝融之後)
桐(神仙傳桐君為廬煮藥白日飛昇)
萬姓統譜卷一
