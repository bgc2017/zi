卷三十九
萬姓統譜卷三十九明凌迪知撰
下平聲
七陽
(宋)張煦(開封人開寶末累官昭州團練使知鄜州徙并代鈐轄知滋州嘗在川蜀西夏累立戰功又能)
(明術數善相宅時稱其妙)
張鑄(洛陽人五代時舉進士仕梁累官秘書監判光禄寺宋初加檢校刑部尚書鑄美姿儀善筆札)
(老能燈下細書如蠅頭由晉以来徽號封册皆鑄書之及卒身無兼衣家人鬻其服馬園囿以)
(喪)
張觀(毘陵人南唐舉進士歸宋為彭原主簿復召拜監察御史終廣南西路轉運使觀廣覧漢史雅)
(好論事辭理切直有古人之風)
張遜(博州高唐人初補左班殿直從征太原還遷文思副使官至樞密副使小心謹慎子敏中北部)
(郎中次子虚中閤門祇候)
張美(字玄珪貝州清河人事周世宗為樞密承旨因征淮南畱張美為大内部署行視宫城中多設)
(防備俄授三司使每條奏釐革上多可之太祖討李筠大軍十萬出太行經費無闕皆美積粟)
(懷孟之力後移鎮滄州改左驍衛上將軍卒諡恭惠)
張令鐸(厭次人後唐時補小校宋初累官東京舊城内都點檢校卒贈侍中令鐸性仁恕嘗語人)
(曰我從軍三十年大小四十餘戰多摧堅䧟敵未嘗妄殺一人)
張延通(潞城人父彦成周右金吾衞上將軍延通性穎悟有才幹宋初歴通事舍人開寶中為西)
(川兵馬監後為丁德𥙿所誣遇害)
張錫(福州人初仕周歴監察御史補闕起居以右諫議大夫致仕宋初改給事中宰相范質以其無)
(子館于别墅錫以執政門下不可久居辭去卒于鄧州)
張洎(全椒人有俊才博通墳典南唐時舉進士知制誥參預機密江南平歸宋太祖責之曰汝教李)
(煜不降又草詔召上江救兵對曰犬吠各非其主太祖釋之拜太子中允後為翰林學士參知)
(政事有文集五十卷子安期安回皆仕于朝)
張諤(字昌言歙人能文有吏材初仕江南為秘書丞通判鄂州王師南下與州將許昌裔協謀歸款)
(太祖召見勞賜甚厚授右贊善大夫蜀平選知閬州太平興國中就除西川轉運使先是土人)
(罕習舟楫取峽江中競渡者給漕運役覆溺常十四五諤建議置威耀軍分隷管勾自是無覆)
(舟之患後以三司度支判官出為荆湖江浙等道制置茶鹽副使以子秉故累贈太子太傅)
張永德(字抱一陽曲人家世饒財父穎晉安州防禦使永德仕周屢立戰功至檢校太尉宋初加)
(侍中授武勝軍節度使復立戰功封衛國公)
張璚(館陶人有勇力善射太祖在周時討夀春乘皮船入城濠城上車弩遽發璚亟以身蔽太祖矢)
(中璚股死而復蘇破骨出鏃神色自若太祖即位累官至殿前都虞候及卒家無遺財)
張昭(字潛夫濮州范陽人父直有孝行通經教授學者號逍遙先生昭博洽經史兼善天文風角太)
(一卜相兵法處亂世躬耕養親仕後唐晉漢累官翰林學士戸兵部尚書封舒國公宋初為吏)
(部尚書改封陳國公有文集五十卷)
張詠(濮州鄄城人太宗時進士兩知益州築隄灌田萬餘頃威惠及民民皆信服後以江左旱充昇)
(宣等十州安撫使遷吏部尚書知陳州卒贈左僕射諡忠定詠剛方自任為治尚嚴猛自號乖)
(崖以為乖則違衆崖不利物有文集十卷太祖時守成都兵火之餘人懷反側一日合軍旅大)
(閱始出衆遂嵩呼者三乖崖亦下馬東北望而三呼復攬轡行衆不敢讙趙濟畏之龍圖乖崖)
(孫婿也嘗以此事告韓魏公公曰當是時某亦不敢措置)
張靄(字伯雲浦城人為侍御史太祖方彈雀于後苑靄急請入奏事及見所奏乃常事帝怒靄曰臣)
(以為尚急于彈雀帝色愈厲以斧柄B其口墮兩齒靄徐拾之帝曰欲訟朕耶靄曰臣不能訟)
(陛下自有史官書之耳)
張直(濮州范縣人有孝行後唐莊宗時累官監察御史裏行明宗天成中拜為左補闕直史館撰莊)
(宗實錄清泰中預修明宗實錄遷御史中丞後晉天福初從幸汴州宰相桑維翰薦為翰林學)
(士開運中修唐書成加金紫階進爵邑至宋初拜吏部尚書封鄭國公)
張雍(安德人治毛詩開寶中進士知南雍州端拱中累官右諫議大夫後以尚書右丞致仕雍蒞事)
(勤恪恃其清幹受遇于時所至藩鎮宴犒悉皆裁節集會賓佐糲食而已)
張嶠(字景山崇安人太傅靄之長子也五季之亂隠于武夷之陽漁釣自適無仕進意會父靄仕周)
(為蘄州刺史唐主聞之遣吏召嶠不就遂拘以往後江南國滅歸宋嘗通判歙州適廬山盧絳)
(竊發嶠與太守龔慎儀設方略禦之時賊勢方盛郡兵單弱或請少避嶠不聽曰吾不敢負國)
(有死戰而已盜亦隨息後官至司門員外郎請老歸里尋詔入朝太平興國間充右贊善大夫)
(知博州遷御史中丞累贈工部尚書弟岐子放)
張綸(字公信穎州汝隂人太宗時擢荆湖提點刑獄歴知辰渭州遷江淮發運副使權知泰州復逋)
(戸二千六百民為立生祠後又知秦瀛滄穎州綸有材略所至興利除害有循良之政)
張秉(字孟節歙人諤之子太平興國中試進士儀狀豐麗屬詞敏速善書翰太宗嘉之擢置第二出)
(入中外累歴要職遷監察御史深為宰相趙普所器以弟之子妻之歴遷為度支員外郎知制)
(誥同判吏部流内銓知審官院後知河陽滑二州眞宗北廵迎謁境上俾預從官侍食駕還)
(召歸東封詔與知制誥禮汾隂為東京留守轉禮部侍郎加樞密直學士再知并州將行上作)
(五言賜之徙相州卒年五十六秉典藩府無顯赫譽好飾衣服㓗饌具家甚貧常質衣以給費)
張昭允(衞州人初以父蔭試大理評事端拱初為雄州監軍敗契丹㬌德中累遷右神武將軍善)
(筆札習射曉音律)
張凝(無棣人少武勇節帥張美召置帳下太宗在藩邸聞其名以為天雄軍駐泊都監眞宗時契丹)
(南侵凝率部兵伏瀛州奮擊䧟敵凝子昭遠年十六從行即單騎突入陣中掖凝出左右披靡)
(不敢動累遷靈州副部署兼安撫使大破契丹契丹不敢略奪加殿前都虞候及卒家無餘財)
(前後賞賜多以犒師其廉類此)
張進(曲阜人拳勇善射挽強及石余初應募選補控鶴軍太宗時累遷并代副都部署適李繼遷寇)
(靈州進不待詔旨即發兵赴援手詔褒美)
張茂直(字林宗兗州瑕丘人父延昇以經術教授鄉里茂直淳謹寡言勵志于學開寶中舉進士)
(為海州推官太宗朝累官秘書少監出知穎州子成列進士及第)
張齊賢(冤句人兵亂徙家洛陽太祖幸西都齊賢以布衣獻策上還語太宗曰我幸西都唯得張)
(齊賢爾異時可使為相太宗朝舉進士慷慨有大略累官吏部侍郎同平章事進右僕射以司)
(空致仕卒諡文定)
張質(字守朴高唐人太宗時為樞密院史累遷都承旨在樞要五十年練習事理精敏端慤未嘗有)
(過真宗嘗問五代以降軍籍更易及利害之詳質纂為書目曰兵要以進真宗覧而稱善)
張宏(字巨卿益都人高祖茂高唐易定節度使曾祖玄易州刺史祖持蒲城令父峭業春秋一舉不)
(第退居丘園宏太宗朝進士累官樞密副使卒贈右僕射)
張潁(端拱元年為慈溪令廉潔自持邑人號為張清清太宗賜詔奬諭若曰令長之任得以施異政)
(而親吾民也爾膺兹遷擇綽著強明勤以奉公廉以守道達於聽覽深所歎嘉愈勵精勤當俟)
(明陟民立廟祀之縣有清清堂以潁名也)
張士遜(字順之隂城人為人寬厚不言人過淳化間舉進士調鄖縣主簿累官同中書門下平章)
(事後拜太傅封鄧國公致仕卒年八十六諡文懿子友直累官工部郎中友正以書名神宗評)
(其草書為當時第一)
張平(青州臨朐人初宋太祖尹京兆置其邸及即位召補右班殿直監市木秦隴期歲之間良材山)
(積太宗嘉其功遷供奉官監陽平都木務兼造船場舊官造舟成以河流湍悍凡一舟調三戸)
(備其漂失平穿池引水繫舟其中不復調民又以捕盜功改崇儀副使遷掌陽平署卒贈上將)
(軍)
張思鈞(沙河人祖中正漢澤州刺史思鈞善擊劍挽強初補龍衛指揮使歴綿漢等九州都廵檢)
(累立戰功遷左千牛衛將軍卒年八十九思鈞質狀小而精悍太宗嘗稱其樓羅自是人目為)
(小樓羅)
張知白(字晦之清池人幼篤學中進士累官河陽節度判官時西北未寧中外多言兵事獨知白)
(奏疏謂當茂農功省刑罰及取士之制眞宗異之仁宗時官至中書門下平章事知白在相位)
(愼名器無毛髮私雖貴儉約如寒士卒諡文節)
張去華(字信臣誼子幼勵學敏于屬辭建隆間舉進士甲科累官工部侍郎致仕去華善談論尚)
(義節嘗獻元元論大旨以養民務穯為急眞宗命寫其論列置龍圖閣四壁有文集十五卷子)
(師古師顔皆國子博士師錫殿中丞)
張耆(字公弼開封人年十一事眞宗于潜邸及即位累遷宣徽南院使兼樞密副使時建玉清宫耆)
(奏疏謂殫國財力非所以奉天意後封鄧國公以太子太師致仕子希一利一皆歴知數州)
張師德(去華子最見器重真宗時汾隂獻大禮頌于行在是歲舉進士第一累官至諫議大夫孝)
(謹有家法時相頗不悦之有文集十卷)
張禹珪(字天錫知澶州頗勤政治以瑞麥生獄隙地下詔嘉奬會河堤決溢禹珪率徒塞之宰相)
(王旦使兗州還言其狀優詔褒之拜洺州團練使)
張旦(趙人勇敢善射以經學中第為國子博士淳化中知陵州眞宗即位遷兵部員外郎改尚食使)
(知德清軍景德中契丹入寇與其子利涉奮擊竝戰沒上聞之驚悼特贈左衛大將軍深州團)
(練使利涉崇義副使)
張沔(浦城人大中祥符初進士歴官侍御史排擊奸佞不避權貴端亮有操無愧清議云)
張存世家深州父(質徙冀州存舉進士天僖中累官侍御史積遷至禮部尚書出入中外七典州)
(麾更持漕節皆錚然有聲性孝友家居矜莊子孫非正衣冠不見賙恤宗族不使一人失所卒)
(諡恭安司馬光其壻也)
張希一(字簡翁以耆任至引進使歴知諸州及諸路鈐轄總管累使遼及館客遼人嘗以雄州禁)
(漁界河及役白溝两屬民為言希一曰界河之禁起于大國今文移尚存白溝本輸中國田租)
(我太宗特除之自是大國侵牟故名兩屬遼人詞塞以均州防禦使提舉集禧觀卒)
張若谷(字德謙沙縣人進士及第為巴州推官以禦賊受知于眞宗歴處州徙杭州會歲饑發廩)
(為粥以賑所至實心為民不激訐取名而自有循良之政)
張鑑(藏英孫本將家能嗜學舉進士太宗時為侍御史真宗朝以工部侍郎出知廣州民條其政績)
(上請立石子士廉士宗士程皆仕于時)
張擇行(字行先益都人歴官右司諫與唐介包拯共論張堯佐除節度宣撫兩使不當語甚切遷)
(侍御史終集賢院修撰)
張佶(燕人父昉殿中少監佶少有志節涉獵書史善騎射有方略太宗時為利州轉運副使真宗時)
(為益州鈐轄甚有威惠子宗象兵部員外郎)
張希顔景德間知(鄉縣時張詠問殿直范延貴曾見好官員否延貴乃稱希顔詠問何以知之)
(答曰昨過其境驛傳橋道皆修葺野無惰農肆無賭博市易不諠夜宿邸中更鼓分明以是知)
(其為好官員也詠乃薦于朝)
張唐卿(字希元青州人幼好學篤行景祐元年登進士甲科通判陜州民母再適人而死及葬其)
(子盜以歸與父同葬有司請論如法唐卿權郡事曰是知有孝不知有法爾釋之而聞於上聞)
(者莫不嘉之以父憂瘠嘔血而卒年二十八無子)
張岐(字邠卿崇安人太傅靄之次子也登端拱二年進士第調酸棗尉繼授大理評事遷司直治獄)
(有神見隨事立决由是深為真宗識擢屢出諸路决疑獄以勞遷將作監丞至道末坐累出知)
(永新縣政尚廉簡吏不能欺)
張拱(汴人累舉進士不第賣藥宜春門忽有道士抵其肆授以棗七枚食之自是不食踰二年溲矢)
(俱絶神氣明爽日可行數百里後遊名山不知所終)
張弦(江津人舉進士召對直言累仕湖廣總領精神滿腹長於筴筭至和初知雷州暇日延長老授)
(諸生條教初雷俗鄙陋常以宗子為長易數世諸父反拜弦諭以長幼親疎悉更舊習又增治)
(城壘闢田瀦水為久遠計雷人愛敬之)
張田(字公載澶州人第進士為應天府司錄以歐陽修薦通判廣信歴知數州治有善迹知)州日
(嘗作欽賢堂繪古清刺史像日夕師拜之官至直龍圖閣)
張洞(祥符人父惟簡太常少卿洞讀書日數千言為文甚敏未冠曄然有聲仁宗時以布衣上方略)
(尋第進士累官工部郎中洞在館閣久數有建明仁宗以為知經因賜飛白善經字寵之)
張方平(字安道宋城人少穎悟絶倫書一閱不再讀累官參知政事南京留守知陳州以太子少)
(師致仕卒諡文定初守蜀時得蘇洵與其子軾轍深器異之嘗薦軾為諫官晚受知神宗王安)
(石方用事嶷然不小屈以是望高一時)
張逸(榮陽人舉進士歴知鄧城長水青神尉氏縣後以樞密直學士知益州民有殺人以誣人者吏)
(受財令殺人者守囚逸曰囚色冤守者氣不直豈守者殺人耶囚始敢言而守者果服立誅之)
(凡四為益守而政多便于民)
張昇(韓城人舉進士為楚丘主簿忠謹清直仁宗時累官至樞密使英宗時請老帝曰太尉勤勞王)
(家詎可遽去命五日一至院後以太子太師致仕卒諡康節)
張頡(桃源人兄顒慶歷初進士以材幹聞頡皇祐初亦第進士任州縣有能名歴廣東西等路轉運)
使以(諝推重於時後知荆南府)
張及(知臨卭縣太守欲引水泛舟遣吏於縣决堰水時農事方興及曰涸民田以事嬉遊可乎令可)
(去水不可導守歛容謝之)
張亞卿(洛容人種學績文瀕老不衰皇祐初擢第廷對見黜後不預計偕郡守鮑安丘竒其才以)
(遺佚薦尋登鄭獬榜進士官至朝議郎廉州通判)
張忠(字聖毘開封人慷慨不事生産仁宗時累官知滄州徙澶州總管會河决商胡詔留戍滿卒以)
(助堤役輒羣譟將劫庫兵為亂忠潜捕倡前者數人斬以徇乃止)
張景憲(河南人以父師德任為淮南轉運副使屬官不法者多被舉刺累遷河東都轉使終知同)
(州居官不畏強禦自負所守于人少可許母卒一夕鬚髮盡白)
張觀(字思正絳州人以資政殿學士知相州徙澶州河壊孫陳埽及浮梁州人大恐或請移北原以)
(避水患觀曰太守獨去如州民何乃躬率徒卒塞之堤完水亦尋止趣多恬曠持廉白仁宗嘗)
(飛白書清字賜之以賞其節)
張荷夀光人師事种放與(魏野楊樸宋澥為友性高潔為文竒)過非九篇放謂隋唐以來
(之士罕能及之有詩文三卷)
張玉(保定人隷狄青麾下善用鐡簡仁宗稱為眞勇將從征儂智高有功擢廣西鈐轄王韶開熙河)
(玉為副都總管河北置三十七將以玉為第一將入為馬步軍都虞候)
張傅(譙人進士及第眞宗時知奉符縣累官工部侍郎傅七為監司所至審覈簿書勾擿姦隠州縣)
(憚之傅曰奚為我憚哉吾所以事事致察者正所以愛州縣也吏不敢慢則州縣不復犯法矣)
(人亦以為然)
張倣(字希古崇安人第進士調崇仁令修粹堰萬金坡以增灌溉蠻嘗寇近境視倣有備亟引去倣)
(乃慈以撫之後監鎮州粮料眞宗幸澶淵聞倣名累遷太常博士仁宗時歴知容亳泰泗岳吉)
(六州會江淮發運張綸舉倣自代再命知泰州復歴數郡官至工部侍郎)
張日用(静海人知新昌縣見郡曹掾之子鄭獬竒之妻以女後果魁天下文彦博宣撫河北日用)
(謂彦博此行須得便宜行事請于上遂許之擒王則實日用參襄之力也)
張次山(日用子少俊邁有才年十六即入仕調泰興簿因開河部夫整肅工力多先辦包拯薦諸)
(朝清名直節見知于司馬光遂知泰州有鸛訴于庭次山呼兵官使隨去乃其雛為人所烹次)
(山為斷治鸛始退飛)
張瓌(字唐卿洎孫舉進士除祕閣校理遷淮南轉運使三司責羡財瓌以賦數民貧對當官遇事輒)
(言觸忤勢要至屢黜終不悔)
張昇(字果卿仁宗時知開封府内侍楊懷敏夜直禁中而衛士為變皆極論之昇性質樸不善擇言)
(至斥張貴妃為一婦人謂懷敏得志將不減劉季述仁宗讀之不懌以語陳升之升之曰此忠)
(直之言不激切則聖意不可回矣帝乃解)
張君平(滏陽人以父承訓與契丹戰沒補官屢立戰功遷右班殿直天聖中為滑州修河都監塞)
(决河遷鈐轄卒君平有吏材尤明于水利自議塞河朝廷每訪以利害子鞏為河隂發運判官)
(嗣其父職云)
張先(字子野烏程人康定初進士詩格清麗尤長于樂府有雲破月來花弄影浮萍破處見山影無)
(數楊花過無影之句時號為張三影官至都官郎中)
張綬(德興人嘉祐中權將作監丞按實宋用臣事以聞上直之后除太府少卿諫蔡京議置大錢以)
二當十為不便上(曰慶歷已行自是歴外任十八年)
張庠永新人博通經書嘗著(蠧正言二書以折佛老作元經圖以推五行六度之祕鄭獬吳處厚)
(錢明逸輩皆師之號白雲先生)
張君房(安陸人為著作郎眞宗時日本遣使入貢詔本國建寺夷使乞詞臣撰寺記時直院之文)
(多君房代為之既宣令撰寺記夷使受命而君房醉飲市樓索之不獲直院大窘後楊億改間)
(忙令曰世上何人最號忙紫薇失却張君房或謂君房非醉但假此以拒夷俗耳)
張景(公安人仁宗召見問曰卿在江陵地有何景對曰兩岸綠楊遮虎渡一灣芳草護龍洲曰所食)
(何物對曰新粟米炊魚子飯嫩冬瓜煑鱉裙羹)
張商英(字天覺新津人負氣倜儻治平登進士累官翰林學士遷尚書右僕射初知諤州蔡京欲)
(推方田於天下又築圜土以囚罪人商英謝表云方田擾安業之民圜土聚徒流之惡此語一)
(出其名益重後以觀文殿學士知河南府)
張唐英(字次功少苦讀書至經歲不知肉味仁宗時及進士第翰林學士孫抃得其正議五十篇)
(以為馬周魏元忠不足多薦試賢良方正不就調穀城令縣圃歲畦薑貸種與民還其陳復配)
(賣取息銓曹指為富縣唐英至空其圃植千株柳作柳亭其中聞者咨羨)
張咸(綿竹人唐宰相九齡弟九臯之後父紘舉茂才異等知雷州有治聲咸舉進士賢良兩科其對)
(策之語有曰臣寧言而死于斧鉞不能以不言而負陛下)
張津(以右朝散大夫直秘閣主管沿海制置司公事乾道間歴兩任舉鄉飲酒禮每歲以正月二日)
(即州庠行釋菜之儀率僚佐與鄉士大夫及他方之流寓者叙齒會拜於講堂三爵而退遂以)
(為常時惠光院嘗有妖僧塑神像納老烏其腹以術呪之禍福人以邀利民有災患者不禱其)
(神則不寧津知之追妖僧至庭下具得姦狀遣吏剖像果有烏焉斷其僧而逐之境外民以安)
(息邦人立祀于學津初作四明圖經實郡志所始也)
張昌宗(漢陽人處家以義歴八世不分馮京有詩一水縈廻繞沌村子房苗裔此間存同居八世)
(三千口可惜君恩未表門嘉定間孫杓守漢陽嘉其義捐俸代其納税事聞表曰義門)
張泌(字順之浦城人父彛憲貢禮部不利放懷林壑間泌篤學為楊億所稱祥符中登進士歴知寶)
(應縣慶歷中以章得象薦召試館閣累遷秘書丞獻經國遠猷十篇仁宗嘉納除右正言知諫)
(院奏乞减後宫浮費抑權倖請託之弊改殿中侍御史坐論張堯佐出知維川召為侍御史遷)
(禮部侍郎給事中進刑部尚書卒泌在臺會趙元昊圍延安泌五上章極論守將郭勸鈐轄李)
(謂當斬二人坐貶出及卒仁宗悼之曰朕方大用不意遽亡贈開封儀同三司)
張伯玉(建安人知太平州日語司尹曾鞏曰吾方作六經閣子為我記之鞏呈稿終不合意遂自)
(為之曰六經閣者諸子百家皆在焉不書尊經也鞏一見畏服)
張揆(歴城人舉進士仁宗時擢天章閣待制兼侍讀一日進讀漢馬后傳因言今妃族太盛宜裁損)
(使保其家帝嘉納之加翰林侍讀學士知齊州弟掞初篤學舉進士歴遷龍圖閣直學士知成)
(德軍以戶部侍郎致仕)
張岊(府谷人慶歷初為麟府路廵檢使有膽略善騎射時西夏阿遇背約岊徑造帳中諭以逆順阿)
(遇語屈因撫岊背曰眞男子也歸所寇如故)
張問(字昌言襄陽人進士初通判大名府郡牧地在魏歲久冒入於民有司按舊籍括之至毁室廬)
(發丘墓問具以聞仁宗曰吏用心如此民何不安立罷之熙寧末知滄州自新法行問獨不阿)
(時好歲饑為帝言民苟免常平助役之苦反以得流亡為幸語切直驚人)
張瑁(以御史知宣州因家繁昌千口同居内外肅然楊傑書義居二字遺之孫崇熙寧三年進士官)
(至太常丞)
張繹(壽州人少家貧發憤力學遂以文名會伊川自涪還遂往受業伊川稱其穎悟卒偉又曰吾晚)
(得二士謂繹與尹焞也)
張鑄(晉陵人祥符中進士甲科歴知四郡五任漕憲皆有政績嘗師南陽王安石出其門後以光禄)
(致仕)
張巨(武進人嘉祐中舉明經少從胡瑗游蔣之竒胡宗愈丁隙為四友以薦充國子監直講王安石)
(新經行巨即引去時論高之有文集四十卷易解十卷)
張昷之(鑄姪進士及第補樂清尉通判常州知溫州蔡齊薦其才可用累遷天章閣待制河北都)
(轉運使善吏事所至有聲後知湖州徙揚州以光禄卿致仕子次元)
張&KR1551;(常州人進士甲科養其親不忍去左右閉戶讀書四十年手校數萬卷窮經著書范祖禹蘇軾)
(交章薦其高行詔拜校書郎竟不出&KR1551;孝弟忠信蹈中守常為當時所重卒賜諡正素先生)
張次元(以父任累轉太子中舍提舉淮南路市易事以稱職聞知信陽軍興學校延置望士學者)
(感孚術業自勸代還除江淮荆浙福建廣南提點坑冶鑄錢司事躬自廵歴務革積弊卒于道)
(山陽徐仲車聞之歎曰張公賦性高明義而能果公不可撓清不可汙考其所尚盖有志于古)
(之所謂剛者鄒浩為叙次其行事)
張亢(字公夀臨濮人少有竒才舉進士為涇源鈐轄知渭州善于教閱屢敗夏人後為徐州總管好)
(施輕財凡燕犒皆過于厚馭軍嚴明所至有風迹民圖像祀之)
張守約(濮州人以蔭累官定州路駐泊都監夏人萬騎來寇守約簡兵五日進戰挺身立陳前自)
(節金鼓發強弩殪其酋敵遂退歴守七州皆有惠愛可紀終于都指揮使)
張奎(字仲野臨濮人舉進士累官河東都轉運使知河南府以能政聞京東盜起以奎知鄆州數月)
(捕盜悉平奎治身有法度風力精強吏不敢欺子燾舉進士歴州縣皆有治績累官至龍圖閣)
(直學士判太常燾才智敏給英宗時三司前奏事帝詰鑄錢本末皆不能對燾悉論無隠帝是)
(之)
張載(字子厚郿人舉進士為祁州司法歴渭州簽判召為崇文殿校書同知太常理院為人志氣不)
(羣初喜談兵及釋老書反而求之六經既見二程子盡棄異學而學焉神宗立召問治道以漸)
(復三代為對與執政不合告歸居横渠危坐一室潜心精思教人以禮關西之士翕然宗之所)
(著有東銘西銘正蒙擴聖賢所未發卒諡曰明淳祐初封郿伯從祀孔子廟庭)
張戩(載弟篤行不苟為一時師表關中稱為二張舉進士仕至監察御史裏行累章論王安石亂法)
(出知公安縣徙監司竹監至舉家不食笋)
張吉(合水縣人熙寧間淮安鎮守烽卒夏人寇東谷掠得之脅以兵使呼城中言淮安諸砦已破宜)
(速降吉反其辭曰努力諸砦無虞賊粮盡且去矣母庸降賊怒害之至死罵不絶口事聞贈内)
(殿崇班又錄其子)
張根(字知常德興人元豐間進士調遂昌令乞恩封大父母遂致仕徽宗召詣闕上書願陛下清心)
(寡欲以窒禍亂之源積官至淮南轉運使屢建言皆指切時弊權倖側目後安置郴州)
張攀(字從龍常熟人由太學生登進士知溧水縣嚴州通判監登聞鼓院慶元通判知興國軍除將)
(作監丞太府寺丞秘書丞詮次中興館閣書目凡一萬四千九百四十三卷上之兼權右曹郎)
(官再命拜殿中侍御史兼侍講除起居郎兼崇政殿說書嘉定十六年卒年七十贈通議大夫)
(集英殿修撰攀寬厚易直遇事開誠無一毫矯飾幼年郡試不肯减年為欺家世清白持之益)
(堅仕州縣以循良稱在朝廷以靖恭著有益齋文集奏議漢唐論)
張翹(沅陵人神宗時章惇經略湖北上書言南北江利害惇㗸之或以告翹曰苟利於人死不惡也)
(惇無以害晚居深山中以文史自娛社門不出幾二十年鄉人高之)
張文規(高安人好學有文以年格奏名官至奉議郎勲飛騎尉贈奉直大夫蘇子由孔武仲潘興)
(嗣何正臣皆與之遊)
張廷堅(廣安人元祐進士薦為右正言踰月章數上訟司馬光呂公著之冤論蔡京章惇之罪薦)
(蘇軾蘇轍之賢忤執政意謫官卒贈直徽猷閣諡忠愍)
張觷(字柔直懷安人舉進士為小官不與世詭隨後守南劔州討平建寇以勞累官至直龍圖閣知)
(虔州又蕩平餘寇進秘閣脩撰南劔民思之為立廟)
張詵(字樞言浦城人第進士通判越州神宗朝為陜西轉運副使召對帝曰朕未識卿每閱章奏獨)
(卿與蔡挺有所論請令人了然累遷龍圖閣直學士知杭州詵性孝友廉于財平生不置田業)
(云)
張天珏(岳池人嘗讀書於羊山之角竹洞元豐中舉進士累官至諫議大夫)
張覺民(文州人遊太學元祐間第進士後與馬涓等上書忤權貴坐黨錮退居成都與張正己等)
(遊號草堂先生所著有歌詩雅著百餘篇)
張頡(字仲舉昇州人第進士調江陵推官歲饑遣使安撫頡條獻十事活數萬人知益陽縣縣接梅)
(山溪洞多蠻獠出沒頡按禁地約束召徭人耕墾上其事不報累遷開封府判提點江西刑獄)
(廣東轉運使熙寧中章惇取南江地建沅懿等州克梅山與楊光僣為敵頡言南江殺戮過甚)
(無辜十八九浮尸蔽江民不食魚者數月惇疾其說欲分功啖之乃言頡昔令益陽首建梅山)
(之議今日成功權輿於頡詔賜絹三百匹)
張樞(字子發零陵人性豪爽善屬文紹聖中以太學生上書言孟后事不報姪子紆字公飭志高尚)
(游張子巖先生門與張南軒為友)
張徹(景陵人元祐中七持使節八割郡符公清超邁計口受俸其遺表云神雖去幹忠不㤀君兄徽)
(以詩名所著有滄浪集司馬光范純仁皆與之友善)
張整(鄼陽人初補供奉郎為利文州都廵檢使歴涇原眞定京東環慶鈐轄莅軍嚴明哲宗嘗訪于)
(輔臣召之對擢為龍神衛四廂都指揮使官至威州刺史)
張肅(舒城人以直諒稱仕為廣東轉運判官後為江東提點刑獄自司馬光而下七十有四人分韻)
(作詩以贈其行皆一時名流其後三世登第)
張近(開封人第進士累官大理正受鞫治呂惠卿哲宗諭曰此出朕命毋畏惠卿對曰法之所在雖)
(陛下不能使臣輕重何畏惠卿也官至顯謨閣直學士知太原府)
張忠輔(宣和末為將同崔中折可與守崞縣金人來攻忠輔固守拒敵中有二心設伏斬忠輔首)
(以畀金人可與以不屈見殺)
張虚白(鄧州南陽人通太乙六壬術留心丹竈遇真人得秘訣宋徽宗聞其名召管太乙宮恩賚)
(無比虚白官太虚大夫金門羽客出入禁中終日論道無一言及時事曰朝廷事宰相在非予)
(所知也金人尤重之以為神仙忽一日曰某年月日吾當他去至期果然)
張柟(字材仲敦之子知遂安縣方臘寇嚴兵入遂安縣丞簿尉皆遇害柟力戰刃中脅擁入巢穴柟)
(諭以逆順禍福賊不敢害出之賊繼授首改知歸安縣陞臨安府通判歴知泰潤衡三州皆以)
(惠愛稱卒年七十八終朝議大夫贈正議大夫)
張煇(字子充永嘉城南人天資謹飭喜問學自六經諸子書歴代史記下至百家之說皆通習其辨)
(析精微旁引證據論議亹亹雖老儒先生莫能屈也游太學屢先多士傳誦為楷式兩以親計)
(哀毁幾不勝衣廬于墓者三年作霜露堂以享有甘露降于庭人謂孝感所致)
張伯常(河南人隠而不仕移居郢州司馬光送以詩曰楚江白逶迤楚山碧參差玉炊稻粒長縷)
(切鱠魚肥)
張建侯(為辰州守政和間黃安俊叛圍鎮江寨建侯與盧陽令王憲之率兵救之衆潰俱被執賊)
(迫使諭寨中人出降建侯紿諾至寨下大呼曰為人當識順逆我萬無求全汝等堅守勿懷二)
(心賊怒俱害之郡人哀其忠立祠祀焉)
張大年(浦城人政和中進士知萍鄉縣時敵數入江浙羣盜蝟起萍鄉為江湖要會日閱民伍教)
(以兵法聲聞四境盜不敢入廣西帥周因辟為經略司幹官會營道蠻獠恃險為逆帥司以兵)
(屬大年遂分據要害持久以待之賊果以饑潰海寇陳韜等出沒為兩廣患帥司復奏大年通)
(判瓊州討之賊聞其威略率衆來降加秩二等倅道州)
張來(淮隂人十二歲能文弱冠第進士歴官太學錄遷史館檢討顧義自守澹如也紹聖初以直龍)
(圖閣知潤州坐黨謫官徽宗召為太常少卿復出知穎汝二州又坐黨籍落職來有雄才筆力)
(絶徤誨人作文以理為主謂六經諸子百氏皆寓理之具學者以為至言)
張綱(字德堅金壇人徽宗時以上舍及第蔡京王黼用事綱為所忌遂奉祀家居高宗南渡復召用)
(之累官參知政事卒諡文簡)
張運(貴溪人宣和中擢進士為藍山縣尉有平寇功累遷通判鼎州張浚平賊楊么運力為多後知)
(逹州方大旱入境而雨奏除病民五事歴官大理少卿刑部侍郎獄為之空金人渝盟遷戸部)
(侍郎以專餽餉後以敷文閣待制祠卒贈)
張闡(字大猷永嘉人博涉經史善屬文宣和中進士紹興中為秘書郎秦檜曰君久次欲以臺中相)
(處何如闡謝曰得老死秘書幸矣檜默然後官至工部尚書卒贈端明殿學士闡數上疏指陳)
(時事無不剴切朱熹曰知和議之非者惟胡銓張闡耳)
張樸(根弟大觀間第進士累遷侍御史嘗言朋黨分攻非朝廷福時郎員冗濫徽宗喻樸使論列廼)
(摘其庸謬者疏斥諸外後蔡攸引為道史檢討官召試中書舍人)
張燾(字子公根子宣和間進士第三高宗時為吏部尚書時與金和燾詣河南修陵寢還言此讎萬)
(世不可㤀尋知成都府兼安撫使有惠政蜀人祀之孝宗時遷參知政事辭不任卒諡忠定平)
(生清修簡靜頗喜大書得顔魯公筆法)
張汝明(字祖舜廬陵人兄汝賢元豐中為侍御史以論左丞王安禮與俱罷汝明元祐間舉進士)
(歴官州縣二十年率多惠政徽宗召拜監察御史即日劾蔡京等後知岳州卒汝明性至孝執)
(母喪水漿不入口三日病羸行輒踣夢父授以服天南星法用之驗人以為孝感所著有易索)
(書張子巵言)
張嵲(字巨山光化人善屬文宣和中第除祕書省正字累遷司勲員外郎金人叛盟高宗召兩省草)
(檄以進獨取嵲所草擢中書舍人終敷文閣待制)
張大中(通州人羣經百氏一覽不忘人目為黑漆書厨宣和間舉進士授南浦令時稱為古廉吏)
(累官果州通判)
張確(字子固邠州宜禄人元祐中擢進士第徽宗即位應詔上書言十事宣和中青溪盜起確言此)
(皆王民但庸人擾之耳願下哀痛之詔省不急之務租賦之外一切寢罷敢以花石淫巧供上)
(者死撫綏脅附毋以多殺為功浹旬之間可以殄滅忤王黼意通判杭州攝睦州事有自城中)
(逃歸者悉宥訪得虚實以告諸將用其言盜平知方汾二州後知隆德府以不降金死節欽宗)
(悲悼之贈述古殿學士召其子宗慰撫之曰卿父今之廵遠也)
張哿(初名駕字安時沙縣人熙寧九年登第徽宗朝宗子博士改太常博士賜對擢監察御史大臣)
有議作(齋宫以宦者董役畿縣騷然哿請付將作監民不得)在京百司
俱隷臺察而閤門殿中監多嬖(獨不)怙寵者無哿請隷臺察比他司從之未
(踰月輒復故哿請罷徙工部員外郎知興化軍召還再除知信州以工部郎中知廣濟軍卒)
張敦義(字行可建寧人紹興甲戌第進士授醴陵尉以清廉稱調衡州司理多所平反有尉獲盜)
(未應賞格乃羅織平民以充數敦義被憲檄閱實廉得其狀憲與尉同里諷使苟同不從憲怒)
(欲劾之敦義毅然曰天可欺乎吾寧以一官易數人命乎平民竟獲免)
張慤(樂壽人元祐中進士累遷龍圖學士計度都轉運使高宗為大元帥諸道勤王慤飛輓踵道以)
(便宜為北京留守馬步軍都總管聞二帝北廵狩極論中原不可一日無君建炎初同知樞密)
(院事在朝諤諤有大臣節及卒上念之曰古之遺直也賜諡忠穆)
張文之(字子經樂平人中書舍人顯之子初通判州金兵至守孔福謀夜逸文之曰果爾輕動)
(奈一城何自提兵出登横澗山與敵持十餘日經二十餘戰無外援力不能支具袍笏東望拜)
(曰彼衆我寡臣惟有一死被敵執送燕山欲授以官義不屈囚之土窟且曰吾世受宋恩其忍)
(負國敵重之稍寬桎梏後王忭申和議見文之羈苦狀為請於酋得一家書附忭還奏當宁悼)
(嘆月給恤其家官其子孝忠)
張璉(貴池人篤於孝友歴數邑治劇有聲後知鳳州卒其父洵嘗為獄吏每闔戸默思為囚平反四)
(十年如一日以璉貴累封朝奉大夫卒年八十六人以為隂德之報)
張漢卿(桐城人監興國軍筦庫與太守論事不合即和陶潜歸去來辭歸隠三十年後宰相趙汝)
(愚特薦之)
張著(知臨江軍政事嚴明吏民畏服時兵荒之餘鮮服儒業著建學舍為文以勸誘之士因知學)
張叔夜(耆孫少喜言兵歴知陳留襄城縣海州宋江起河朔叔夜誘擒其副江乃降靖康中金人)
(南下為都總管率二子伯奮仲熊舉兵勤王轉戰至都累遷簽書樞密院連日與金人大戰斬)
(其二貴將城䧟被創猶父子力戰車駕北狩叔夜從至白溝死之諡曰忠文)
張克戩(耆曾孫第進士累官知汾州金人攻汾克戩畢力捍禦久之召令民兵曰吾不忍負國家)
(辱父祖愿與此城終始以明吾節衆皆泣對曰願盡死聽命屢敗金人而援兵不至城䧟率衆)
(巷戰歸索朝服南向拜自引决一家死者八人事聞贈延康殿學士)
張克公(克戩從弟起進士官至吏部尚書嘗論蔡京罪京銜之欲以銓綜稽遲中克公既又擿其)
(初貢舉事帝以為所取得人不問也卒贈知政殿學士)
張舜民(字芸叟新平人善為文中進士為襄樂令上言新法不便元祐初司馬光薦其才器秀異)
(剛直敢言召為監察御史出知陜潭青三州後為吏部侍郎坐元祐黨商州安置自號浮休居)
(士)
張玘(澠池人建炎中以家財募兵以屬翟興金兵渡河玘禦之白浪口金將取商州玘佐統制董先)
(禦之九戰九捷累功遷唐州馬步軍副總管又從岳飛復西京六州平湖賊與金人戰于海州)
(中流矢卒孝宗命祠于戰所子世雄歿于符離之戰)
張澄(紹興八年以右朝請大夫集英殿修撰知建康府改知臨安府上將還臨安澄先往措置陞徽)
(猷閣待制時臨安守臣任同京邑而澄有治劇之才甚有時譽澄言臨安古都會引江為河支)
(流於城之内外交錯而相通舟楫往來為利甚博歲久湮塞民頗病之急行開濬從之除戶部)
(侍郎紹興十四年以龍圖閣學士右軍奉大夫知紹興府再知臨安改知温州)
張伯麟(字慶符當塗人少強學不妄言笑長以氣豪里中每慕古人竒節人未之知也紹興初以)
(明經入太學毅然詬面直人短長同舍生憚之當是時秦檜主和議百執事相戒以言伯麟覩)
(時事常憤之因題齋壁云夫差而忘勾踐之殺而父乎同舍生見之大駭請杇其壁毋令諜者)
(知事聞累君不淺伯麟曰大丈夫一死苟得所無懼也檜方文致太平元夕都市張燈伯麟出)
(遊過中貴人白諤門見籠燈盛設取筆題其上如齋壁所書秦檜聞下伯麟於獄箠楚無全膚)
(流吉陽軍檜死伯麟生還不知所終)
張子修(字德夫父防禦使勲開封人建炎隨張魏公入蜀生於簡池受遺澤入仕因任石門酒官)
(遂卜築以居歴福建漕司淮遣知襄陽穀城縣東南正將江西路分都監所至以才能稱名公)
(交薦之擢知施州任滿除浙東兵鈐陞副總管修雅志泉石力丏垂車歸葺故園觴詠自適壽)
(八十六終)
張震(字嗣之休寧江潭人少孤志讀書乾道五年登進士第主仁和簿分教臨川與象山諸公講明)
(義理宰當塗縣剖析民訟編類成書有聽詞類藁十二冊趙忠定公汝愚尤加器重召審察尋)
(以疾卒子會博聞強記登紹興元年第尉饒之鄱陽調金陵紏曹時丘崇為帥吏胥側足會不)
(肯詭隨平反甚衆任滿不復出仕家居十餘年卒會子軫輔俱登第)
張祁(字晉彦歴陽人以兄邵使敵恩補官祁負氣高義工詩文趙鼎張浚皆器遇之與胡寅交最善)
(時秦檜疑之會其子孝祥舉進士第一誣祁以罪付大理檜死獲免累遷直秘閣為淮南轉運)
(通判諜知敵謀叛監祁屢以聞于朝且峙粟閱兵為備甚密言者以張皇生事論罷之明年敵)
(果大入寇祁以孝祥仕寖顯不復干進卜居蕪湖築其堂曰歸去來祁為人謙恕居官廉静有)
(守喜吟詩清麗和雅有劉白風格雜以選體晚嗜禪學號總得翁以夀終有文集若干卷子孝)
(祥孝章)
張次䕫(字和仲大年子以蔭補福州理掾部使者攝州事以私意撓獄堅持不可使者不能奪帥)
(相陳俊卿薦之遷西安令通判興國軍郡多私鑄大冶尤甚守用幕官捕冶峻急擾及平民次)
(䕫爭不聽已而守果以激變致盜嘯聚敗去人服次䕫明後奉祠里居適歲小歉查源洞亂變)
(倡次䕫請於宰遣兵掩捕不聽乃走報郡守隨檄次䕫集鄉民之材武者斬獲數級賊退鄉人)
(建生祠且為之立碑)
張次卨(字寬夫次䕫弟以父蔭補官調建昌令以督造軍器進一秩任滿倅南雄知南劒州陛辭)
(論州縣科罰苦民事既到官治績為諸郡最諸司論薦召對論福建配鹽損民稱旨擢知徽州)
(改知邕州歴講馬政會徼外蠻蜃交爭次卨視事三日即單騎渡江面慰撫之於是盡得良馬)
(夷俗亦安以疾丏祠卒)
張宋卿(字恭父博羅人以春秋魁南省擢紹興初進士第除秘書省正字遷校書郎正色立朝權)
(貴欲納者謝絶之由是名重縉紳終肇慶守)
張弼(仙遊人精於易推明象數出乎自得隠居不仕賜號葆光處士)
張縝(金壇人建炎中守揚州金兵進圍城朝廷恐縝力不能支許退保鎮江縝堅不動弗顧其家後)
(城潰及妻子皆死之)
張宗顔(延安人父吉為涇原將解宣威城圍死之宗顔補官累遷崇信軍承宣使劉豫入寇顔自)
(泗州為張後繼遇劉猊大破之卒贈節度使諡壯敏)
張孝祥(字安國烏江人父祁與胡寅厚秦檜憾寅下祁大理獄後得免孝祥讀書一過目不忘文)
(章俊逸尤工翰墨紹興中進士第一累官集英殿修撰歴知平江靜江荆南皆有聲績及卒孝)
(宗惜之有用才不盡之歎)
張孝伯(和州人隆興間進士官至參知政事時韓侂胄當國孝伯勸弛偽學黨禁一時賢人貶斥)
(者得漸還故職子即之以父恩授承務郎累官司農寺丞知嘉興以直祕閻致仕能書聞天下)
(金人得其翰墨重之如寶)
張大經(南城人紹興中進士知龍泉儀眞俱有善政孝宗召拜御史嘗論中人不一薦士以傷士)
(風言皆切直風采振揚官至禮部尚書卒諡簡肅)
張所(青州人舉進士第歴官監察御史高宗即位遣所按視陵寢還上疏論還京五利又條上兩河)
(利害及言黃潜善奸邪謫江州安置後李綱薦為河北招撫使所方招來豪傑而李綱罷相遂)
(落職嶺南安置)
張俊(字伯英成紀人好騎射負才氣政和中以討河朔羣寇為都指揮使靖康中以隊將擊金人于)
(太原金人圍汴俊勒兵勤王高宗擢後軍統制平苗劉之變累遷太僕燕國公)
張子蓋(字德高俊從子父宏從俊軍河下金人破開德府宏戰死子蓋初從世忠討苗傳又從俊)
(擊劉猊又大敗金人于柘臯海州累官安德軍節度鎮江都統孝宗初立授撿校少保淮東招)
(撫使卒贈太尉諡恭莊)
張九成(字子韶錢塘人年十四鄉貢辟雍從楊時學紹興初以直言對策上及兩宫下及閹寺忠)
(憤激烈無所顧避仕至禮部侍郎以與秦檜議論不合謫居南安軍後起知温州贈太師崇國)
(公諡文忠)
張潤之(字伯誠金華人尚禮好義篤實清介專心問學避地長山摘其幽勝為十詠一時名公咸)
(賡詠之元黃溍嘗為之跋謂其微言奥旨世莫得聞尚賴此詩之存其高風雅韻猶可概見云)
張憲(道陵之後紹聖初以武力絶倫中選為博興巡檢募兵復衢州劉光世尚其功拜武義大夫後)
(迎高宗于濟南拜武憲大夫江南東路副總管沒于陣官其二子)
張彛憲(字季常博學多聞三與計偕不利絶意功名放懷林壑與楊文公世親咸平初文公自括)
(蒼解印趨朝凡兩造其居因以詩贈云疉巘參差翠遶門雕梁賀燕自成羣割雞日夕期嘉客)
(種竹寒暄對此君且向東臯輸黍稷便應北闕降玄曛子眞謾說耕巖石不奈聲名四遠聞文)
(公移詩入京遍謁貴遊咸為屬和文公復作序引有曰千里寄題豈人遐而室遠七閩傳誦盡)
(玉振以金聲誠足為吾黨之美談寧獨光幽人之肥遯其子泌祥符八年進士累官至刑部尚)
(書)
張浚(字德遠咸子登進士高宗時累官右僕射兼知樞密院事嘗平苗劉之亂攘郤勍敵招降劇盜)
(能使將帥用命始終不主和議為秦檜所惡所著有五經解及雜說文集奏議孝宗封魏國公)
(卒諡忠獻)
張栻(字敬夫浚子穎悟夙成以古聖賢自期許除直秘閣後開府治戎栻内贊密謀外參庶務間以)
(軍事入奏孝宗異其對召為吏部侍郎每召對皆修身力學畏天恤民等事後知江陵府卒諡)
(曰宣所著論孟太極諸書學者稱為南軒先生淳祐初從祀孔子廟庭)
張枃(浚次子以父恩累官知袁衢二州有能稱提舉湖北常入奏事孝宗甚喜累遷戸部侍郎光寧)
(朝積官至端明學士知建康府枃天分高爽吏材敏給治郡有能聲累官直秘閣在朝屢陳諫)
(疏有祖父風)
張惟孝(襄陽人通春秋工騎射江陵宣撫姚希得羅致之乃請空名帖三十以還逾旬與三十騎)
(俱擁甲士五千至部伍嚴肅希得大喜時鼎澧五州危甚于是擊鼓耀兵數日衆至萬人數戰)
(俱捷江上平制使吕文德招之不就而遁物色之不可得)
張閣(字臺卿河陽人大觀四年以龍圖閣學士知杭州杭久闕守郡事廢弛閣經理有叙首去惡少)
(之為民害者召為兵部尚書閣初出守杭思所以固寵辭日乞自領花石網事應奉由是滋熾)
(云)
張邵(烏江人登上舍第建炎中以直龍圖閣使金議論不屈留敵中十餘年而歸陞秘閣修撰後知)
(池州卒贈少師有文集十卷子孝曾後亦以出使没于金)
張希紹(福安人遊學京師建炎間倡義集河南兵敗金人於平陽軍授郎官和義成調秭歸縣尉)
張叔振(字振之長溪人乾道中進士弱冠横經講授狀元木待問嘗師事焉一時衣冠之士多出)
(其門累官知浦城縣通判岳州入朝四遷為太府丞凡三登對所言皆當世急務上深嘉納而)
(一時權貴多忌之出知信州卒祠于學所著有奏疏詩文)
張翰(字雲卿號坎翁寧德人以學行為鄕先生高頥余復皆其高弟也乾道問舉進士居官涖民所)
(至有聲年七十致仕歸所著有觀過錄三十四篇)
張䕫(海陽人政和中進士為茂名令辨民冤獄太守致疑䕫投告身去太守勉留之諸司列薦為南)
(中清介惟䕫一人高宗賜璽書勉勵後通判廉州秋毫無取其子昌裔亦通判容州父子並以)
(清節聞)
張炳(字明叔和雅端靜士人愛敬之少有竒疾在太學師事蜀士史載之極醫方之妙暨歸鄉里推)
(心究物無問貧富貴賤有謁必往視之不避寒暑全活不可勝計鄉人德之耆學能文老而不)
(倦同郡名士魏掞之稱曰太古之遺民歴仕蘄水簿澧州錄參致仕卒年九十)
張良裔(字景先寧化人篤好程氏之學建炎中第調臨川簿不就郡守高其行復辟為武平丞會)
(盜起良裔單騎造賊壘諭以禍福賊皆感泣而散)
張錤(字深父秦之三陽人也父宗元敷文閣待制錤以恩任承事郎歴兩浙轉運幕委明州造船人)
(或唁其非勳伐所宜處錤謝曰晁以道先生所嘗為也吾處之懼弗稱敢薄之耶訖代去不以)
(卑冗怠事時屬文辭見志然未嘗妄出以示人所居帷屏壁門皆有銘以自警)
張彬(戎州人以上舍登第留張浚幕富平之役彬以十二事諫浚不從去通判瀘州曲端之死彬以)
(書與浚明端非反者)
張孝直(字英甫臨川人性孝友恬於利欲受學象山之門信所自見所據者實有易書詩語孟中)
(庸口義五十餘篇心所未安雖伊洛諸儒議論亦不苟同領袖郡學誘掖後進士論翕然歸重)
(與章從軒蔡介軒講論終日忘倦多所發明卒年七十七所著又有要言渾象原意雜詩等藏)
(于家)
張日用(知德清軍大旱民有爭水者日用曰今為汝借水三寸三日内還汝乃於水中刻表為記)
(日用即詣一廟為文具述借水事立廟中以俟即日大雨使人視其表果及三寸而止)
張守(晉陽人崇寧進士建炎初為御史中丞嘗上疏言陛下處宫室之安則思二帝母后穹廬毳幕)
(之居享膳羞之奉則思二帝母后羶肉酪漿之味言極激切遷翰林學士知制誥尋除參知政)
(事卒諡文靖)
張磻(福州人嘉定進士累官國子監祭酒後以端明殿學士同知樞密院事兼參知政事進封長樂)
(郡公致仕卒贈少師)
張威(成州人仕為利州副都統制屢立竒功嘉定中官終揚州觀察使威初在行伍以勇見稱進充)
(偏禆每戰輒克每臨陣戰酣則精采愈奮金人聞其名畏憚之)
張洽(字元德清江人從朱熹學嘉定初舉進士歴官州縣有善政累遷著作佐郎直祕閣平生用力)
(于敬居閒不言朝廷事或因災變輒顰蹙不樂及聞一君子進用則喜見顔色所著有春秋集)
(傳續通鑑長編)
張愈(郫人有大志慶元初上書言請使契丹令外夷相攻以全中國之勢除校書郎願以授父顯忠)
(而隠于家後召不應而歸杜門著書未就卒妻蒲氏賢而有文自為誄)
張師禹(字虞佐天資耿介不苟合不求仕進從之遊者莫不敬畏號鄉先生其猶子贍於財先生)
(病且沒必使作關約析戸籍猶子願推已産附益之先生毅然不受一金及屬纊士友張具贍)
(來視疾先生指心示之曰血氣枯竭矣而一點不動言訖溘然而逝)
張忠恕(字行父右僕射浚之孫開禧末入為籍田令屬太廟鴟吻為雷雨所壊神主遷御忠恕因)
(輪對請廣言路通下情寧宗嘉納嘉定五年遷太府丞出知湖州魏了翁嘗勉忠恕以植立名)
(節無潰家聲及是歎曰忠獻有後矣又因論對孝宗言之曰當求曉事之臣不求辦事之臣欲)
(求仗節死義之臣必求犯顔敢諫之臣語益剴切忠恕自知不為時所容力請外補遂以直祕)
(閣知贑州)
張虙(字子宓慈谿人唐建中宰相鎰之裔習詩易工詞賦登慶元進士教授臨江樓宣獻見而器之)
(俾淑族子弟暨為翰林學士復舉以自代為浙東安撫使時金將亡上疏言昔聞其衰則喜今)
(聞其衰則懼盖雖足偷一時之安而所當深防者實在於自治遷祕書丞兼下府教授以疾出)
(守南康郡性澹泊奉祠居家端平元年太子遴選經筵官以國子司業兼侍講召虙講月令至)
(孟秋决疑訟反覆數百言復成月令二十二卷以進陞國子祭酒工部侍郎龐眉冠帶諸生望)
(之肅如也壽八十卒諡文靖)
張讜(端平間知德興縣縣人頌之曰張侯張侯敷政優游農樂其業禾麥有秋)
張汴(字朝宗少客丞相吳潛兄弟門出入荆閫歴年明習韜略潜兄弟既失勢廢斥者十餘年度宗)
(時文天祥起兵辟為祕閣修撰領廣東提舉督府參謀左右幕府知無不為空坑兵敗為亂兵)
(所殺處置使鄒&KR1590;得其屍葬之)
張伯淳(字師道少舉童子科以父任銓受廸功郎淮隂尉改揚州司戸參軍尋舉進士監臨安府)
(都稅院陞觀察推官除太學錄入元至元二十三年又改授杭州路教授累陞翰林直學士進)
階奉訓大夫有文集藏于家(景亮仕河東宣慰司副使持正守法斷獄明決人稱為神明)
張恪(金壇人性孝友居母喪祥禫逾年不御酒肉有甘露白鵲之祥)
張志道(嘉熙間求直言上封事言建儲遷都之事宋亡閉門著書家貧衣食不給處之泰然所著)
(有易傳等書)
張孝忠(淮人德祐初呂文煥導元兵東下呂師䕫與武萬戸分定江東地知信州謝枋得走入安)
(仁調孝忠逆戰團湖坪矢盡揮雙刀擊殺百餘人前軍稍却後軍繞出孝忠後衆驚潰孝忠中)
(流矢死)
張珏(鳳州人從軍釣魚山以戰功累官中軍都統制人號虓將寶祐末元兵圍合州珏與王)協力
(戰守攻之九月不能下德祐初陞四川置制使粮盡元遣人說降不聽城破巷戰不支東走涪)
(被執至安西自經死珏魁雄有謀善用兵出竒設伏算無遺策)
張慶之(字子善其祖以武職入官從建康徙吳父明字子聰氣岸竒偉慶之少有志操為舉子業)
(逮長棄不習出入經史百氏精思積慮擬太玄作測靈又撰孔孟衍語絶意仕進好為山水之)
(游著虎丘賦因號海峰野逸倣五柳先生作海峰遺民傳以伯夷蔣詡陶潛司空圖自况且謂)
(沈冥似海峻厲似峰時人稱其狷介初文天祥知平江慶之齒諸生)國亡集杜詩備述
天祥平生大節有(文編三卷并闕老子注測靈衍語續胡會)史
張雲吉州人嘗為敢勇將文天祥師入衛(下及天祥以使命被執雲引兵自婺)取道
歸時吉州(降雲謀闕)
張康湘潭人早孤力學旁通術數江萬里闕(皆推重之辟置幕下宋亡隠衡山)中丞
崔彧祀南嶽就訪隠逸具以召(上都親試所學大騐授著作佐郎禮遇)遷秘書監
(丞)
張山翁字君夀其先普州人景定三年進士德(元年為荆湖宣撫司幹官鄂守張晏然)納欵
山翁以書讓之晏然既降山翁被執(降不屈行省官賈思貞義之貸不殺後居)鵠山聚徒
(教授而終所著有南紀緇林藏雲山相鋤諸篇)
張鏜(衡山人僕射浚之後益王立詔天下勤王鏜起兵衡山移檄安化新化諸獠得民兵數千文天)
(祥率兵出領相與接應既而兵敗被執元參政崔斌欲降之鏜罵曰今日降而死無以見我祖)
(魏公於地下斌命述起兵本末鏜奮筆斥罵千百言斌怒殺之)
張世傑(范陽人少從張柔戍杞有罪遂奔宋吕文德召為小校累官至保康軍節度使知平江召)
(入衛元兵至臯亭山遣使說降世傑斬其使及衛王駐崕山元張弘範得世傑甥韓使招之世)
(傑不聽弘範攻崕山陸秀夫抱衛王投水死世傑以小舟奉楊太后脱去欲求趙氏立之遇颰)
(風世傑仰天呼曰天不欲存趙祀則風覆吾舟舟遂覆)
張貴(度宗時襄陽被圍張貴既抵襄襄帥呂文煥力留共守貴恃其驍勇欲還郢乃募二士能伏水)
(中數日不食使持蠟書赴郢求援貴戰已困出于不意殺傷殆盡身被數十創力不支見執卒)
(不屈死之)
張順(度宗時為民兵部將襄陽受圍五年順竭力捍禦收軍失順越數日有浮屍遡流而上被介胄)
(執弓矢直抵浮梁視之順也身中四鎗六箭怒氣勃勃如生諸軍驚以為神結冡歛屍葬立廟)
(祀之)
萬姓統譜卷三十九
