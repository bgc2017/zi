卷七
萬姓統譜卷七明凌廸知撰
上平聲
六魚
徐(束海商音顓頊之裔嬴姓伯益之後封於徐為楚所滅)
(周)徐市(方士也秦始皇與童男女各五百人入海三神山求不死藥不返)
(漢)徐樂(燕郡無終人武帝時上書其略曰賢主獨觀萬化之原銷未形之患其要期使天下無土崩之)
(勢而已武帝召見曰何相見之晩曰拜為郎中)
徐福(茂陵人宣朝三上書言霍氏奢僭後賜帛十疋遷為郎)
徐穉(字孺子南昌人家貧常自耕稼非其力不食恭儉義讓所居人服其德太守陳蕃特設榻以禮)
(之累舉皆不就築室隠居時稱南州高士靈帝欲以蒲輪聘之不至)
徐方(字謁卿舉孝廉特補尚書郎職典樞機周密畏謹)
徐栩(字敬卿由拳人少為獄吏執法詳平遷小黃令時陳留遭蝗野無遺草過小黃飛逝不集刺史)
(行部奏栩他事栩弃官蝗應聲集刺史愧謝令還含蝗即遠去後為長沙太守)
徐璆(字孟玉靈帝時遷荆州刺史時董太后姊子張忠為南陽太守因執放濫贓罪數億璆臨當之)
(太后遣中常侍以忠屬璆璆對曰臣身為國不敢聞命到州舉奏忠贓餘一億使冠軍縣上簿)
(謁大司農以彰暴其事又奏五郡太守及屬縣為贓汚者&KR0662;徵案罪威風大行)
徐延(漢文帝時徐生以容為禮官大夫傳子至孫徐延徐襄世其官是後言禮為容者由徐)
徐闕闕(人舉孝廉為郎禮貌矜嚴顯宗時闕特)補尚書郎職典樞機周密畏慎和帝時為司空
(累官太尉)
(三國)徐淑(字伯進廣陵海西人寬裕慱雅好學樂道隨父慎在京師纉孟氏易春秋公羊傳禮記周書善)
(誦太公六韜交接英雄常有壮志舉茂才除渤海令遷瑯琊都尉)
徐庶(長社人嘗薦諸葛亮於昭烈及曹操獲其母庶謂昭烈曰本欲與將軍圖事今失老母方寸亂)
(矣請從此辭遂歸操)
徐宣(字寳堅魏文帝時桓範薦宣體忠原之行秉直亮之性清雅特立不拘世俗確然難動有社稷)
(之節歷位州郡所在稱職以為左僕射詔曰宣歷在三朝公亮正色有托孤寄命之節可謂社)
(石臣也)
徐奕(字秀才束莞人仕魏丞相長史鎮撫西京稱其威信曹操嘗謂奕曰君之忠亮古人不過也後)
(為中尉)
徐陵(龍游人東漢末為吏虞翻一見即與友善仕吳歷二縣長所在著稱遷零陵太守子平亦仕吳)
(為武昌左部儉為郎中儀為尚書份為洗馬)
徐幹(字偉長魏人與陳琳阮瑀應瑒劉禎曹植王粲皆好文章號建安七子騁騏驥於千里仰齊足)
(而並馳)
徐盛(瑯琊人人初為孫權司馬守柴桑大破黃祖兵及權稱藩魏使邢貞拜權為吳王盛怒憤曰盛)
(等不能奮身為國家并許洛而令吾君與貞盟不亦辱乎後領盧江太守)
徐厚(字德淵慷慨有才志吕岱與共籌議遂薦拔之官至侍御史厚性忠壮好直言岱時有失厚輒)
(諫諍又公論之或以告岱岱嘆曰是我所以貴德淵者也及厚死岱哭之曰德淵益友今不幸)
(吾復於何聞過乎)
(晉)徐廣(字野民東莞人世好學至廣尤精百家無不研覽嘗撰車服儀注及晉紀四十一卷答禮問百)
(餘條仕晉至驍騎將軍)
徐邈(字景山姑幕人魏初為禮部尚書私飲沉醉趙逹問以曹事曰中聖人魏亡歸晉太傳謝安舉)
(之補中書舍人處西省前後十年志高行潔通介有常可謂國之良材時之彦士)
徐寧(字安期庾亮每屬桓彜覓一佳吏部及遇寧欣然謂亮曰為卿得一佳吏部矣寧真海岱清士)
(因為叙之即遷為吏部郎)
徐嵩(字元高少以清白著稱符堅舉賢良為郎中遷長安令貴戚子弟犯法者一皆考竟請託路絶)
(符堅竒之)
徐苖(字叔胄弟賈患口癰膿潰苖為吮之其兄第皆早亡撫養孤遺慈愛聞於州里鄉鄰有死者助)
(營棺槨郡察孝廉辟從事並不就)
(南北)徐羡之(字宗文後位司空初起布衣無學術直以局度一旦居廟廊朝野推服有宰臣之望)
徐湛之(羡之孫字孝源為南兗州刺史善政俱肅威惠並行起風亭月觀吹臺琴室招集文士盡)
(游玩之)
徐孝嗣(忠烈湛之之子齊建元為御史中丞出為吳興太守王儉贈孝嗣四言詩一首曰方軌叔)
(茂追清彦輔柔亦不茹剛亦不吐在郡有能名)
徐勉(字修仁束海郯人幼孤貧勵清節徐孝嗣見之曰此人中騏驥必能致千里仕梁為吏部尚書)
(嘗與客夜坐有求詹事五官者勉正色曰今日止可談風月不宜及公事累官至左僕射中書)
(令)
徐摛(字士秀郯人少好學善屬文仕梁為晉安王侍讀嘗召問經義諸史應答如響遷新安太守為)
(政清静卒贈侍中謚曰貞子陵八歲能文十三通老莊釋寳誌摩其頂曰此天上石麒麟也)
徐度(字孝節安陸人少倜儻不拘小節姿貎瓌瑋初從蕭令征諸洞以驍勇聞侯景之亂尅廣州計)
(畫多出於度景平封廣德縣侯謚忠肅)
徐伯陽(字隠忍東海人敏而好學善色養家有史書所讀者近三十卷仕梁為新安太守諮議參)
(軍事)
徐伯珍(龍游人少孤貧以箬葉學書積十九年遂究經史南齊辟召不起兄弟四人俱白首時呼)
(為四皓)
徐孝肅(後魏時汲郡人尚儉約養母至孝母終茹蔬飲水盛冬单縗毁瘠骨立祖禰皆負士成墳)
(廬於墓側四十餘載被髮徒跣遂以終身)
徐陵(字孝穆摛子博涉史籍仕梁為通直散騎常侍郎及侯景寇梁父先圍在内陵蔬食布衣若居)
(哀恤使齊還除御史中丞時安成王頊為司空權傾朝野大臣莫敢言陵奏劾之朝廷肅然累)
(官太子少傳卒謚曰章)
徐孝克(陵之弟性孝通五經善屬文梁太清中起家太學博士侯景亂歲饑孝克養母饘粥不能)
(給乃剃髮為沙門乞食以給後歸俗高宗時為祭酒每侍宴取珍菓還以遺母高宗嗟嘆勅所)
(司餉其母)
(南比)徐君蒨(字懷簡東海郯人父緄人梁位侍中太常信武將軍蒨幼聰明好學尤長于部書有問無)
(不對善弦歌為湘東王鎮西諮議參軍頗好聲色侍妾數十皆佩金翠曳羅綺服玩B以金銀飲)
(酒數升便醉而閉門盡日酣歌每遇歡謔則飲至斗有時載妓肆意游行荆楚山川靡不畢踐)
(朋從游好莫得見之時魚弘亦以豪侈稱於是謠曰北路魚南路徐)
徐世譜(字興宗巴東魚復人世居荆州為主帥征伐蠻蜑至世譜尤勇敢有膂力善水戰梁元帝)
(之為荆州世譜將領鄉人事焉侯景之亂因預征討累遷至員外散騎常侍紹泰元年徵為侍)
(中左衛將軍高祖之拒王琳其水戰之具B委世譜世譜性機巧解舊法所造器械並隨機損)
(益玅思出入永定二年遷護將軍謚曰桓)
徐宣(字寳堅廣陵人避亂江束又辭孫策之命歸心於太祖辟為司空掾會馬超作亂大軍西征太)
(祖見官屬曰今當遠征而此方未定以為後憂宜得清公大德以鎮統之乃以宣為左護軍留)
(綂諸軍還為丞相太祖崩文帝踐阼謂宣社稷之臣賜爵關内侯文帝即位封宣津陽亭侯邑)
(三百戸年六十八固疾辭遜位帝詔不許青龍四年薨詔曰宣體履至實直内方外歷在三朝)
(公亮正色有託孤寄命之節可謂柱石臣也贈車騎將軍諡曰貞侯)
徐耕(晉陵延陵人元嘉二十二年大旱人饑耕詣縣陳辭以米千斛助官振貸縣為言上當時議者)
(方之卜式詔書褒美酬以縣令大明八年東土饑早耕以私穀五百餘斛助公賑䘏)
徐遵明(字子判蕭隂人幼孤好學年十七隨鄉人詣山東求學乃師屯留王聰受毛詩尚書禮記)
(游燕趙師事張貴吾以其講說不愜於心乃就范陽孫守德受業又不終業乃以闕)笙吹笛
(自娛復經數載因手纉春秋義章三十卷講學於外二十餘年海内莫不宗仰)
徐儉陵子梁太清初起家行闕(侯景亂避江陵梁元帝召為尚書郎歐陽純反高宗令儉持節諭)
(之累遷尚書左丞以公事免復起為潯陽内史為政嚴明盗賊静息入為御史中丞儉無所阿)
(附)
徐份(陵子少有父風九歲為夢賦陵見之謂所親曰吾幼屬文亦不如此為太子洗馬性至孝陵嘗)
(疾篤份燒香涕泣跪誦孝經日夜不息如是者三日陵疾豁然而愈親戚皆謂份孝感所致)
徐敬成(度子幼聰慧好讀書起家著作佐郎光大元年為巴州刺史吳明徹北討出秦郡别遣敬)
(成為都督號壯武將軍)
徐則(懷棲隠之操策杖入縉雲山後入天台山卓矣仙才飄然騰氣千尋萬頃莫測其涯)
徐之才(十三為太學生粗通禮易劉孝綽曰此神童也)
徐孝穎(性至孝丁母憂三年衰絰不離身窮冬不御綿纊形體骨立杖而能起嘗見人盜園中菜)
(退避之其仁行謙退皆類此)
(唐)徐有功(東海人武后時為司刑卿累斷大獄全活者甚衆起居舍人盧若虚曰當雷霆之震能全)
(仁恕千載未見其儔)
徐温(字和叔朐山人剛毅寡言從楊行密起兵以功封齊國公鎮閏州温客嚴可求善籌畫駱知祥)
(知財利温信任之及吳建國拜温都督大丞相中外諸軍事封東海郡王)
徐晦(櫟陽尉初楊憑貶臨賀尉親友無敢送者晦獨至藍田與别權德輿謂之曰闕為累乎對曰晦)
蒙楊公知闕(德不送借如明公他日為人所闕晦敢自同路人德輿嗟歎久之薦為監察御)
(史)
徐安貞(龍游人應制科一歲三上俱及第累官至工部侍郎封東海子卒贈尚書)
徐珏(江山人五歲能誦易禮二經召對稱旨賜衣絹中童子科)
徐佐卿(天寳中玄宗獵沙苑有孤鶴射之中箭西南逝益州有道士徐佐卿謂子弟曰吾遊中山)
(為飛矢所中掛箭於壁曰後箭主到此付之玄宗幸蜀遊觀中識其箭乃知佐卿化鶴)
徐商(字義聲有功五世孫幼隠中條山擢進士第大中時擢尚書左丞拜河中節度使攻宼有功封)
(東莞縣子進同中書門下平章事)
徐洪(字彦伯瑕䘏人七歲能文結廬太行山下薛元超按撫河北表其賢對策高第調蒲州司兵參)
(軍時司戸韋暠善判司士李亘工書而彦伯屬辭稱河東三絶遷齊州刺史武后時卿士以語)
(言為酷吏所引洪乃著樞密論以戒世中宗時以修武后實錄封高平縣子會郊祭上南郊賦)
(擢修文館學士太子賓客)
徐仲源(望江人事母至孝母疾割股為糜母疾愈貞元間旌表其門改鄉曰孝感)
徐申(京兆人擢進士第遷洪州長史曹王臯討李希烈以申行刺史事遷韶州刺史累進嶺南節度)
(使封為東海郡公)
徐齊耼(字將道長城人八歲能文太后召試賜所珮金削刀累官至西臺舍人在職多進讜言子)
(堅集賢學士孫嶠中書舍人三世相繼為文翰侍從時人榮之)
徐𥙿(為台州刺史遷衢州劉禹錫贈詩有曰聞道天台有遺愛人將琪木比甘棠盖道其德政為人)
(所思也)
徐岱(蘇州人於學無所不通辯論明銳大歷中劉晏表為校書郎觀察使李棲筠敬其賢書所居為)
(復禮鄉)
徐修矩(吳縣人唐思王府記室參軍奕世才賢居家介潔貯書萬卷優游自適有湖田五萬步草)
(屋十數間不復出仕皮日休嘗就借書讀之)
徐元之(建昌人幼穎悟博通經史年十七第進士累遷監察御史諫議大夫出為湖州刺史)
徐堅(字元固齊B子聖歴中楊再思引為判官屬文典厚再思每目為鳳閣舍人樣與張銳修三教)
(殊英)
徐嶠(堅子善書以書法授其子浩書四十二幅屏八體皆備草隷尤工如怒猊抉石渴驥奔泉肅宗)
(朝授浩中書舍人張說見其喜雨賦歎曰後來之英)
徐浩(字季海嶠子會稽人擢明經有文辭仕為集賢校理肅宗立授中書舍人四方詔令多出浩手)
(累官吏部侍郎德宗時進會稽郡公始浩父嶠之善書以法授浩益工尤工草隷)
徐卿(生二子杜甫歌曰孔子釋氏親抱送並是天上麒麟兒末云吾知徐公百不憂積善滚滚生公)
(侯)
(五代)徐懷玉(亳州焦夷人仕梁為將累功遷保大軍節度使為人雄豪勇敢戰陣所至克捷為時名將)
(云)
徐鉉(字鼎臣廣陵人十歲能屬文仕南唐累官吏部尚書後歸宋為太子率更令精小篆為文章有)
(典則)
徐鍇(鉉弟南唐時舉進士累官集賢殿學士宋李穆使江南見鉉及鍇文章歎曰二陸不能及也所)
(著有說文通釋方輿記)
(宋)徐興(青州人以拳勇隷兵籍嘗從太祖征晉陽立功後從潘美趣團栢谷奮與賊鬭有果敢氣生擒)
(偽將身被重創無所回撓累官左監門衛大將軍)
徐偉(臨湘人事母至孝母死毁瘠至嘔血舉孝廉不就去之陸渾縣解落山中教授生徒依之以居)
(者三百餘家歲荒貧不舉子者偉資給之人感其惠所舉子皆以徐為名偉有八子皆知名時)
(號徐氏八龍)
徐積(字仲車山陽人三歲父没事母至孝以父名石終身不用石器母亡廬墓三年雪夜伏墓側哭)
(不絶聲時甘露降木成連理積初從胡瑗學惡衣惡食不以為恥應舉入都載母以從比登第)
(同年共致百金為壽却之後廷臣薦其孝廉為楚州教授卒諡節孝)
徐嚞(字吉卿西安人甫冠登第紹興間金亮遣使請和以嚞為館伴使北使入不肯以書授中使嚞)
(徑前奪書以進敵氣大沮上嘉之孝宗即位高宗語之曰是嘗手奪國書者累官吏部尚書)
徐師閔(字聖徒吳人治平初以司農少卿知袁州時江西有宼警師閔修戰具號令嚴肅預常若)
(宼至自是不敢犯境袁民德之為治鎮静有惠愛薦知洪州官至奉議大夫)
徐勣(南陵人熙寧中進士任翰林學士累上疏有禆於時以顯謨閣學士卒勣挺挺持正徽宗甚見)
(禮重而不至大用時議惜之)
徐起(字豫之濮州人舉進士累遷徐州轉運使勸富室出米以賑饑民又移粟以贍河北京山後知)
(兖州有廵檢虐所部而部兵百餘人持兵至庭下州人大恐起諭以禍福衆感泣謝命)
徐經孫(字仲立豐城人寳慶初進士累官太子詹事敷陳經義隨事啓廸景定初春雷求直言所)
(對切中時病忤賈似道拜翰林學士知制誥未踰月罷歸後以端明殿學士閒居十年追封豐)
(城伯諡文惠)
徐常(字彦和建安人文學該貫與陳襄為友嘗登第敭歴州縣所至有聲知吉州姦民猾胥畏如神)
(明與蘇軾兄弟遊從甚久又每慕二宋為人嘗有詩云事業要須師二宋文章端是學三蘇軾)
(亦嘗稱其為天下竒男子云)
徐大正(字德之甌寧人嘗赴省試過釣臺題詩云光武初從血戰回故人長短尚論材中宵若起)
(唐虞興未必先生戀釣臺元祐中蘇軾見之遂與定交嘗築室北山下名閒軒秦少游為之記)
(軾為賦詩人以北山學士呼之)
徐九思(字公謹崇安人登進士調蘄水尉知雙流宣州南陵三縣入判三司坐忤時相通判廣州)
(神宗召對面賜褒諭有老成綀事之稱王安石以其譏議新法附司馬光坐廢十餘年元祐初)
(召為江淮等路發運副使致仕有新豐集行世)
徐驤(字士龍浦城人刻意問學居太學時二帝北狩上書行在所朝奏暮召會有沮之者卒不用其)
(言然識者皆服驤之先見太學初興闕試者萬人學官以天地明察為論題驤冠闕士丞相秦)
檜邀驤與其弟遊驤辭不(以疾請祠授吏)卒於家
徐詡字元敏調會稽簿改秩調上元丞用(泉令歴三邑皆有政績召對授監察御史)上六
事皆時政急務後提點廣西刑(事除成都路轉運判官移知遂寧府有)泉州改除
(江東漕所至以興學為先士風振起有東野居士集)
徐鑄(字元鈞吳人少年居官有能名吏不敢欺所至屏姦惡辨疑獄勸本業修學校課常居最政和)
(初以徽猷閣待制知杭州踏正奉大夫)
徐膺(字思文莆田人七歲喪父朝夕思慕若成人母没哀毁骨立卜兆於虎嘯巖廬其傍蔬食三年)
(時陟巖巔聲哀號震原野虎為遁去墳左有坑塹深數十丈一夕山有聲如雷翼旦視之平地)
(也)
徐立之(字植夫登州人紹聖初登進士靖康之變扈駕南幸丞相吕頥浩禮遇之及秦檜當國乞)
(祠居鄞徜徉閭閈三十年積官至朝散大夫卒贈開府儀同三司)
徐寅(字協恭立之子以蔭補官中法科為福建路檢法審覆囚牘駁正冤抑孝宗除大理正歴知楊)
(州修築高郵等處堤岸後知台州革秋苖偽鈔去軍士虚籍擢廣東提刑卒於官)
徐承珪(掖人嘗仕為贊皇令幼失父母與兄弟二人及其族三十口同居其里中木連理瓜異蔓)
(同實事聞詔名其鄉曰孝感里曰和順)
徐兢(字明叔歴陽人生數月見字畫即色喜踴躍至十餘歲穎異不羣篆籕得李斯法知原武縣政)
(績卓異宣和中使高麗撰圖經四十卷歴官大宗丞兼掌書學)
徐禧(分寧人少有志度以獻策擢檢討官元豐中城永樂禧以給事中被詔與内侍李舜舉共相其)
(事會賊趨新城禧亟往視或說禧曰本被詔相城禦宼非職也禧不聽與舜舉俱至永樂城陷)
(死之贈吏部尚書諡忠愍)
徐俯(禧子庭堅甥仕為司門郎中會金人立張邦昌集百官議皆以次書名俯不書建炎中累官僉)
(書樞密院事俯工於詩有東湖集)
徐林(字稚山吳人少有特操中進士第與王黼有連不肯附麗之紹興初上書言事召改官累遷太)
(府少卿劾秦檜親黨貶興化軍十三年復入為吏部侍郎更論符離之役出知平江)
徐鹿卿(字德夫豐城人慱通經史嘉定中進士累官至禮部侍郎卒諡清正居家孝友喜怒不形)
(居官廉約清峻毫髮不妄取)
徐國和(豐城人兄弟義居宰木連理其子定親喪廬墓三年家有紅紫牡丹忽變為白人以為孝)
(感所致定卒子頎居喪三年寢食於墓曾孫傅霖事親尤孝居喪如制人咸謂徐氏世孝焉)
徐龜年(崇德人淳熙末舉進士累官監察御史抗疏言士大夫之邪正實關風化之美惡以直華)
(文閣知温州改徽州致仕弟逢年亦登進士居官有能名)
徐亨(桐廬人臘宼竊發其兄為賊所執亨叩頭請曰家有老母兄能養請代兄死舍其兄而殺亨鄉)
(人義之)
徐梅龜(壽昌人舉進士為霍丘尉嘉熙初賊宼犯境梅龜與子尚古皆死之理宗嘉其忠梅龜贈)
(宣教郎尚古贈承信郎各官其一子)
徐無黨(永康人皇祐間進士仕至郡博士歐陽修嘗稱其文詞日進如水涌所著有五代史集註)
徐端益(金華人建炎初張邦昌手書至虹縣令以下迎拜宣讀如常式端益為武尉獨不屈膝事)
(定向子諲言於朝為易文資)
徐次鐸(東陽人負才尚氣登紹興間進士通判衢州嘗倣周禮作漢官又作唐書傳註補註音訓)
(總三百卷中興兵防事類留之西府)
徐傐(字榮甫義烏人淳熙中進士累官集英殿修撰寳謨閣待制諡文清傐初授業於吕祖謙門人)
(繼游朱熹之門熹嘗稱其明白剛直命以毅名齋所著有讀易等記文集)
徐時動(豐城人師事胡安國遂傳其學以歸第紹興進士為虔州教官改吉州無何以疾辭遂不)
(復仕迺以平日所得於師者演繹述為孟子說四十卷師門答問三卷)
徐師回(元豐中知南康軍性耿直設施有條暇建堂植八杉號曰直節曰吾欲守節如此杉之直)
(又建亭於明月泉上曰吾欲守廉如此水之清)
徐徽(字象賢提舉利路常平抗疏謝致仕居獨山號獨山居士曾肇為守相與為文字交嘗集唐宋)
(以來文之可傳者合為一編以示肇肇裒集之以為滁陽慶歷集)
徐邦憲(字文子義烏人紹熙中試禮部第一登進士第三以祕書省正字知處州開禧間被詔上)
(疏忤韓侂胄罷職未幾授江東運判仕至工部侍郎寳謨閣待制卒諡文肅)
徐存(字存叟江山人授業於楊時隠居教授號逸平翁從學者至千餘人所著有五經講議等書)
徐徽言(字彦猷西安人泛涉書傳有竒志大觀中武舉及第靖康初知晉寧軍隂結汾晉土豪欲)
(擣金取太原鴈門會朝議和事中沮後金人陷晉寧罵敵而死事聞高宗撫手嘆曰徐徽言忠)
(貫日月過於顔真卿段秀實遠矣贈彰化軍節度使諡忠壯)
徐揆(西安人靖康初遊太學試開封為舉首會欽宗詣金營不歸揆率諸生以書抵敵帥責其敗盟)
(請還二帝敵酋載揆至軍中詰難揆厲聲抗論遂遇害)
徐霖(字景說西安人有志聖人之道研精六經以探其要淳祐初試禮部第一授沅州教授上疏言)
(史嵩之姦狀凢遷官輙辭後知汀州卒從霖遊者至三千餘人所著有太極圖說及遺稿五十)
(卷)
徐中行(字德臣臨海人少從胡瑗學父死廬墓躬耕以養母晩年教授學者循循有序崇寧中州)
(舉八行不就客有詰以要名者中行曰使吾得以八行應科彼不被舉者非人數歟吾正欲避)
(此名非要名也)
徐履(字子雲瑞安人倜儻有大志紹興中省試第一秦檜欲以女妻之及廷對乃佯狂不答一字遂)
(置甲末後官至朝請郎不染於秦氏時人高之)
徐誼(字子宜平陽人乾道中進士累官至吏部侍郎有定策立寧宗功卒謚忠文)
徐儼夫(字公望平陽人淳祐初進士第一歴官館閣因忤丁大全杜門不出後大全敗儼夫始出)
(累官至禮部左侍郎致仕卒)
徐臻(温州人德祐初臻以父官湖南往省會文天祥勤王往依之以筆札典樞密小心精練天祥被)
(執臻脫難復來願從北行扶持患難備殫忠欵)
徐人傑(玉山人紹興初進士廷對惟以復仇為言忤秦檜意遂辭歸平生不治生産没之日惟圖)
(書數篋而已所著有易傳春秋發微及文集數卷)
徐元杰(字仁伯上饒人紹定五年南省廷對皆第一為崇政殿說書時權臣遭親喪起復元杰極)
(論其不可命遂寢累遷國子祭酒權中書舍人長子直方為起居郎兼侍講次子直諒為吏部)
(尚書)
徐夢莘(字商老清江人百家書寓目成誦紹興末舉進士累官知賓州嘗著三朝北盟會編一百)
(五十卷擢直祕閣所著有讀書記志集醫錄集仙錄)
徐天麟(夢莘從子開禧初進士累官武學博士輪對言人主當持心以敬通判惠潭二州權英德)
(府所至興學明教有惠政著兩漢會要漢兵本末西漢地理疏山經等書)
徐範(候官人少孤刻苦授徒以養母與兄同舉於鄉入太學以明趙汝愚之冤又同與兄編管臨海)
(嘉定初舉進士歴知邵武軍累遷至起居郎兼國史編修)
徐似道(字淵子天台人少負才名為吳江尉受知范成大及為祕書監少監朝聞彈疏以舟載菖)
(蒲數盆書兩篋翩然引去道間爭望之若神仙然)
徐奭(甌寧人祥符間舉進士試鑄鼎象物賦云足惟下止詎聞公餗之欹傾鉉乃上居實取王臣之)
(威重遂擢第一)
徐的(字公準建安人天禧進士補欽州推官的善知兵嘗征宜辰二州蠻開示恩信蠻黨悔過自歸)
(累官荆湖南路安撫使)
徐復(建州人初遊京師舉進士不中退而學易通流衍卦氣法自筮知無禄遂無進取意益通隂陽)
(天文地理占射諸家之說尤精音律慶歴初召見命為大理評事固辭賜號冲晦處士)
徐遹(甌寧人崇寧中以對策稱上意特比正秦名第一人恩例遹賦詩曰白髮青衫老得官瓊林頓)
(覺酒賜寬平康夜過無人問留得宫花醒後看)
徐應龍(字元叔浦城人淳熙初進士累官至刑部尚書兼侍講在經筵多指陳時政轉吏部尚書)
(以煥章閣學士奉祠卒諡文肅)
徐榮叟(字茂翁應龍子與弟清叟累官僉書樞密院事嘗言朝廷當以節義勵士夫則緩急必無)
(求生害仁之事以資政殿學士致仕卒諡文靖)
徐清叟(字直翁浦城人進士除藉田令應詔抗章乞為濟王置後詞甚鯁切遷太常博士復請復)
(濟王爵邑裁抑史彌遠恤典召用真德秀魏了翁端平中為殿中侍御史)
徐唐(寧化人幼穎悟不事科舉業隠居鄉里後從胡瑗講學上庠質疑問難諸生屈服歐陽修薦於)
(朝宋仁宗召見講易嘉之賜銀絹)
徐信(保昌人登進士第蘇軾謫海南造其書齊見信作甘露寺詩平地風烟飛白鳥半空雲木捲蒼)
(藤蘇軾以横字易飛字信乃嘆服)
徐道明(常州人為天慶觀道士德祐初元兵圍城道明謁郡守姚訔請曰君侯計將安出訔曰死)
(守而已道明亟還告其徒曰姚公誓與城俱亡吾屬亦不失為義士元兵屠城道明危坐焚香)
(讀老子書兵使之拜不顧以刃脇之不為動遂死焉)
徐俊(字英文德清人以明經為國子生咸淳中憤時宰誤國率六館諸生葉李等抗疏乞斬賈似道)
(疏三上不報迨宋亡遁於林野至元中累召不起及宋故輙泫然流涕及卒門人諡曰安節先)
(生)
徐遘(繁昌人與弟迪相師友專勤學問為文清麗皆長於詩遘登熙寧九年進士第仕終淮幕)
徐迪(遘弟登紹聖元年進士第蔡確宰繁昌築北園載酒邀寓分賦詩為樂有和確五言古律曰簷)
(影隂游魚江聲顫崖竹雲帆天外去龍刹空中矗霞明晩渡紅草暖晴沙綠澄波見歸鳥紛靄)
(迷飛鶩有時雪浪吹玉馬爭追逐青霄皓月滿琉璃瑩顛目謝傳昔出宰天葩動驚俗一讀梁)
(間詩清風感佳木人服其瓌雅)
徐定(字德操江人釋褐調處州教授娶永嘉鮑氏因家焉通判太平州宣州妖民胡木匠誘聚數千)
(人守適去盜縛一巡檢貫其耳以徇人心胥恐漕司俾定攝州事定馳入境令曰汝等若不飽)
(爾能自首亡罪衆咸從令州境遂安擢守潮州卒)
徐鐸(字振文唐秘書省正字寅七世孫熙寧九年與兄銳同榜進士而鐸為第一時有龍虎榜中孫)
(嗣祖鳳凰池上弟聮兄之稱銳官終朝奉郎贈宣奉大夫鐸初任簽書鎮東軍判官紹聖末以)
(給事直學士院蹇序辰建議編類元祐諸臣章牘事狀詔鐸同主之兄一時施行文書摭拾附)
(著纖悉不遺遷禮部侍郎)
徐衡(中武舉第一授班殿直知晉寧軍遷江東西廉訪任兩路賑濟衡籍官民廩又截留上供隨所)
(在貯之計口以給上賜劄褒寵且許以便宜不拘文法每事且奏且行詔下其法於諸路行之)
(尋提點廣東刑獄鉅盜劉隆畏風請降)
徐綱(字希顔為太學生時逆亮斃當軸力主和議綱率同志䟽六事上獻有決策親征及誅誤國姦)
(臣之語皆諸老大臣所不敢言者人為危之旋升補上舍乾道八年擢第歴漢陽教官監在惠)
(民局淮西總幕改秩宰江隂歲旱隣境流移踵至先條畫利害申諸臺郡勸分發廩分場便糴)
(盡革吏姦全活甚衆入除提轄文思院先是綱著史論百篇及邊防兵政十六事匭進沮於不)
(樂者至是發藁益以樵歌八事載進給舍合辭稱賞又以不事私請寢不報於是力丐祠添倅)
(湖州淮東幕議雅志泉石竟奉祠歸里綱以誠敬存心以苦空養性以吟詠適情所著詩集子)
(龜年逄年)
徐椿年(字壽卿登紹興進士主宜黃縣簿從張九成學日聞其所未聞所著有雙溪集尚書本議)
(論語解諸書)
徐珦(字温甫高宗朝進士授辰州教授為刪定編修轉池州通判官有美政尋致仕三上宰相書皆)
(道義之言所著有語孟易解學者多宗其說號止齊先生)
徐光實(字德克晉江人瞻之從弟建炎中第進士知海鹽縣獄囚值歲旦與告歸省吏白恐亡去)
(為累曰我以誠遣彼必不以偽應囚感泣皆如期而至知英州受代以月五日部例新舊守並)
(支俸光實謂已替則不事俸可兩給乎拒不受徙連州清儉如初)
徐鉞(字武叔永嘉人父凡自號休翁鉞慷慨急義後進有不善或面折不忌人莫不畏之及羣居賦)
(詩飲酒無少長咸與傾盡襟度豁如乾道辛卯郡大饑米斗至五六百錢守丞諱言鉞獨以書)
(抵朝中舊知言之丞相以聞孝宗矍然曰永嘉樂土何可使至此趣罷守丞即命出浙東常平米)
(賑濟至今誦之)
徐瑄(字純中徐定子奉賀光宗即位表補將仕郎試中法科由評事積遷朝奉大夫大理寺卿會濟)
(邸獄興史彌遠囑其附會賊殺無辜且啖以美官瑄守正不從遂削官謫道州徙象州卒端平)
(改元侍御史王遂請加褒贈詔復元官贈集英殿修撰陞擢庶子仍補二子官)
徐霆(字長孺永嘉人少為母舅陳埴所鞠勵以講學由是得聞性理之要長遊四方所見益廣連中)
(漕舉紹定中李全亂淮楚霆從趙善相於制幕軍謀檄筆實參其事全斃以功補官端平初軺)
(車初通霆以選介信使奉幣入行闕又歲餘復命授江東路兵馬鈐轄移江西再移廣歴守欽)
(復州漢陽軍以武功大夫致仕卒)
徐逄年(字耕老髫齓超軼不羣誦書通夕不寐弱冠舉胄監入太學試輙中前列舍試入優登開)
(禧乙丑第分教江隂鼎新講堂植規條嚴課試日陶月化作成士習時蔣重珍趙發肄業郡庠)
(一見賞其器識優加奬勵處以學職癸未廷唱名聲振赫公適守官京局皆執門生禮以謝朝)
(紳榮之己丑改秩知於潛倅信州歲饑糴貴信為樂土公請弛遏糴禁詩有賢侯作意蘇民瘼)
(常念比隣有餒人旋改祠而歸)
徐天祐(字受之父耜朝奉大夫知惠州天祐幼有慧質穎悟夙成以惠州任為將仕郎銓試為祠)
(賦第一註歸安尉地近事煩而尉職猶劇天祐既試以吏事衆皆驚服貴人居邑者將囑事出)
(謂人曰吾見尉自不敢有所請中進士第時年尚英妙聲華籍籍為大州教授日與諸生講經)
(義聽者感發德祐二年以文林郎國庫書監召不赴退歸城南杜門讀書與人交終不變四方)
(學者至越必進謁天祐高冠大帶議論卓卓見者咸以為儀型)
徐明叔(字仲晦晉江人第進士甲科辟入江淮制幕秩滿幹辦廣漕清節益勵除太學錄通判漳)
(州以廉聞知英德府徭寇不敢犯召為國子監丞潮寇起命知州重賞捕其魁戮之除直秘閣)
(江右憲歲歉發義倉以賑郡民遷戸部侍郎改兵部侍郎會元兵南下憂憤卒明叔學有源委)
(與洪天錫齊名人稱之曰擇齋先生)
徐道隆(字伯謙武義人以任入官參趙孟傳軍事遂提點浙西刑獄時元兵至臨平道隆起勤王)
(兵間道由臨湖門乘舟入援德祐二年追兵及之軍士殊死戰道隆與其子赴水死)
徐文震(金華人尚禮好義數世同爨德祐間丞相留夢炎署其門曰金華孝友之家)
徐應鑣(字巨翁江山人居太學時元兵至臨安應鑣誓不降屈作文祭岳飛祠與其子琦崧女元)
(娘投祠前井中死同舍生私諡曰正節先生)
徐宗仁(永豐人淳祐進士歴官國子監主簿開慶初伏闕上書言誤國之罪不誅則用兵之士不)
(勇累遷太府少卿德祐初為吏部侍郎衛益王走海上厓山兵敗死焉)
(元)徐毅(趙城人累官監察御史力陳臺省為治之要遷至刑部尚書中書參議御史中丞能彌綸庶政)
(及卒追封平陽郡公諡文靖)
徐琰(字子方東平人任浙西廉訪使嘗作戒石銘曰天有明鑑國有公法爾畏爾謹以中刑罰琰有)
(文學名東南人士重之)
(明)徐達(鳳陽人長身偉貌值元季兵起乃仗策來歸留置麾下久之察其智慮材略超衆命為鎮撫位)
(諸將上從征討四方摧強撫順輔成大業累官中書左丞相封魏國公卒追封中山王諡曰武)
(寧)
徐輝祖(初名允恭中山王長子洪武二十一年嗣公靖難後不屈逮獄尋卒)
徐明(合肥人國初為百戶陳友諒攻洪都之新城門從指揮薛顯開門突戰被執死之明有膽略善)
(修飭軍中號為胎裏謊追封合肥縣男)
徐忠(合肥人洪武初任河南衛千戸少精武藝從征有功歴陞都督僉事洪武末復以功進封永康)
(侯)
徐凱(合肥人開國功為茂州衛指揮使守松潘累立戰功洪武三十六年出掌鹽井衛征賈哈喇有)
(功又從西平侯沐春討刁幹孟歴陞都督僉事鎮守四川階文官軍叛會都督寗正討平之又)
(充征虜大將軍從沐春討刁幹孟有功建文元年從大將何福征百夷為副總兵靖難兵起從)
(宋忠北進練兵臨清二年吳傑平安守定州盛庸守德州凱及陶銘城滄州為掎角文皇自通)
(州直趨滄州凱大戰不勝入城東門卒先潰凱被執不屈死之)
徐賁(字幼文吳興人過荆溪寓久之識周砥於顯親寺聽秋軒遂定交後愛溪山之勝遂卜居蜀山)
(洪武初年以求賢仕至河南布政使工詩有北郭集)
徐安(鄞人洪武中由人才薦舉任山東濟南知府後調鳳陽壬午靖難兵由揚州往南京上微服間)
(道從靈璧出鳳陽安謀知析浮橋淨舟楫以守上獲一漁舟以濟入正大綂安歸田里踰年詔)
(舉遺逸有司以安薦復任鳳陽居數載諸戚里奏安不體朝廷親親之義偏護細民奪還莊業)
(遂謫戍雲南歸田之日庶民中服丰度偉然)
徐士宗(永樂中以國子生知貴谿縣歲甲午邑大水士宗奏蠲田租三之二又請以租折輸布民)
(田之汚者盡除其租有婦人訟其夫為讐家所害士宗鞠之無驗俄有蚱蜢飛集几案士宗祝)
(曰爾有冤當集讐人身已而果然囚始伏辜境内稱為神明擢廣信通判去邑人懷之)
徐子權(字用中峽江人與練子寧同舉進士官刑部山西司主事靖難師起上疏論李景隆誤國)
(不報聞子寧死從容賦詩有曰翹首謝京國魂飛歸故鄉遂自縊死人競稱之奉祠鄉賢)
徐旭(樂平人洪武進士累官國子祭酒為人方正簡默清慎不阿始終一志有文集數十卷)
徐舫(字方升桐廬人博學尚志與劉基宋濓同游洪武初劉宋被徵過桐廬見之舫荷蓑笠示不與)
(同行之意隠居終身濓為撰墓誌所著有滄江集)
徐善述(天台人由教官累擢春坊司直贊善為人素有學識耿介恬静不為阿附因事啓沃每見)
(聽納卒賜太子少保諡文肅)
徐一䕫(字大章天台人洪武初任杭州府儒學教授通經學古以詩文擅名於一時召入史館纂)
(修元史賜蟒衣綵段至今言教授之賢者必曰一䕫云)
徐誼(壽昌人洪武中知鎮江府處事詳密人莫能欺去任惟文書數帙而已)
徐竒(浦城人洪武中由鄉舉歴官戸科都給事中物論重之陞廣東右布政使)
徐琦(錢塘人徙寧夏永樂中登進士第累官兵部侍郎正綂間陞南京兵部尚書以根本重地特受)
(委托卒諡曰貞襄)
徐晞(字孟晞江隂人胥吏出身為人明敏有幹才累官戸部侍郎以平麓川功陞兵部尚書)
徐有貞(字元玉吳縣人宣德進士奪門功歴官兵部尚書華蓋殿大學士封武功伯尋編金齒為)
(民後釋歸有貞短小精捍博學多能天文地理兵法水利隂陽方術無不通貫奪門决策再定)
(天位功誠不可少也然南遷之議少保之死能免雌黃之口哉)
徐溥(字時用宜興人景泰進士第二歴官少傳吏部尚書謹身殿大學士諡文靖在位以寬厚稱承)
(劉吉恣威福之後一以安静誠信培養國家元氣實多)
徐述(字信古建德人永樂中由稽勲主事守漢陽首新學校勸課農桑政教大行時值朝廷採大木)
(設法完解民若弗與其役者歲歉民艱於租輸關市得鈔數十萬代民輸足民以不困時有虎)
(傷人為文禱神虎卒就捕其害遂息人咸以神明太守譽之公明有守吏民懷服)
徐瑄(字子敬早明經學器度凝遠正綂中為監察御史巡視京畿尋出按川廣所至有聲擢右僉都)
(御史廵撫延綏上嚴斥堠繕甲兵督屯種修學校四事悉從之敵嘗入宼瑄督兵戰於索羅溝)
(又戰於半坡墩金雞峪雙海子皆以捷聞賜璽書重幣奬勞之未幾丁内艱歸有旨奪情蒞事)
(坐是鬱鬱遂上疏乞致仕及卒朝廷諭祭於家子字以質歴官湖廣布政司參議)
徐舟(字楫之曹州永豐人中天順壬午鄉試成化丙戌進士初授行人奉命湖廣河南公務前此使)
(臣在外略有餽遺循行以為故事舟獨一芥不取拜監察御史論諫必中事理未嘗訐以為直)
(巡撫陜西時有千戸王圮者為仇家所誣坐極刑累年不伸舟至即得其情)
徐貫(字原一淳安人天順丁丑進士歴刑部尚書諡康懿)
徐瓊(字時庸金谿人天順丁丑進士第二官翰林編修與修英廟實錄陞翰林院侍讀學士掌院)
(事上疏禁奢侈廣用人抑奔競開言路上嘉納之歴陞尚書瓊為人雅度優容恂恂然有西漢)
(長者風文辭浩渺一時名勝為之左次羅圭峯謂瓊之量宏矣而無量名文優矣而無文名書)
(善矣而無書名有三不近名之贊云)
徐問(武進人準操檠約述古以為法程復凌躐文壇博探事奥宦歴路上卿隨詣著勤推賢士屬)
徐恪(字公肅成化進士初為給事中歴都御史廵撫湖廣河南進工部侍郎端重守正可屬大事雖)
(數忤時遇明主知讒不行終得以肆所為一時稱名臣云)
徐禎卿(字昌穀吳縣人弘治進士歴官國子博士簡抗不輕與人交砥礪名節希跡古人所著談)
(藝錄一卷士林皆推重之)
徐文華(嘉州人莊聳偉然剛果自任人不敢撓以私忤逆瑾坐戍尋起歴官大理丞凡有朝廷大)
(議會公職雖未列銜羣見糢糊不敢發輒抗聲剖折衆亦愕然唯唯後以大獄罷)
徐縉(字子容吳縣人弘治乙丑進士歴禮部侍郎諡文愍)
徐度(字克弘江隂人弘治進士初任信陽州知州累陞廣東副使自少居貧力學晩歲登仕動遵繩)
(墨言貌恂恂有朴茂氣)
徐蕃(字宣之泰州人正德六年以參議分守湖東道先是東鄉華林桃源之盗競起各道守臣請兵)
(誅勦而巡守東鄉者率事招撫公深憂之與僉事高賓協心議勦請兵於制閫益自秘密不露)
(久之狼兵猝至賊猶以為民兵也玩之俘斬數千公欲乘銳掃蕩會桃源勢棘制閫撤兵以去)
(乃招降逸宼許以自新東鄉賊勢沮散公之力也官至右副都御史)
徐紀(字惟修東鄉人貢授武昌縣學訓導以身為教一日讀陽明先生傳習錄渙然有省有泮宫夜)
(氣錄識所悟入尋浩然有歸思遂謝病行既歸日與鄉後進論學或撫諸孫歌詩習禮不作勢)
(利齷齪語臨終作二聮句云身還造化初來物心與浮雲一樣空九川銘其墓曰木訥近仁忠)
(信基禮敦矣令人晩悟默體卓然仕止超然生死識者謂無愧辭)
徐闕闕(德興人通五經尤長於春)新安學慱性樂恬退自號
即致仕聚徒講理學著春秋旨原(辨疑吏隠集秋谷稿等書學者宗之兄明)號芳谷亦
(以廌辟官江浙湖廣提學時稱二徐俱以理學名並祀鄉賢子公益克紹家學著松林集世德)
(錄學者稱松林先生)
徐世華(字士英父授卿國初應邑豪舉以保障死難世華童年詣軍營扶柩歸葬興邑尋為賊)
(所擄世華告賊曰華不幸早失怙遺孤今被掠母老無依如釋以歸德莫大焉賊憐之得釋人)
(咸稱異事母以孝聞竟因母病籲天願代果卒附葬父側鄉人評其父忠子孝稱墓為忠孝塜)
(姑程氏媳胡氏備歴艱苦克全雙節有司扁其額曰一門四德子有諒亦以苦)見芝山志
徐釋傳字克清銀邑人與兄道(弟子員篤志闕士業及)膺鄉薦克清侍養二親不干
仕進砥礪根本孝友尤(施與里閈之顛連無告者靡不望風而)焉張宗伯題遺
像曰良金在範美玉無(子瓊文閑居樂志世味澹然著有琢玉集闕耕稿)
徐霈(號東溪江山人陽明先生高弟嘉靖進士官廣東左布政致仕優游林下講學四方雲集)
徐御章(字伯宸秋谷先生八世孫德充學贍性行端莊鄉里畏憚每出則行者止坐者起喧嘩者)
(以静有不平輒就直之公以理諭退而感服面折人非其人能改又從匡輔揄揚咸稱長者居)
(面一峯端嚴如伯宸為人人因稱端峯公與鄉達葉敬之義士葉全友善共申鄉約有藍田吕)
(氏之風子續昭聰敏篤學孝友天成高蹈礪行不愧古人著有易學詳義龍山集幼子善繼善)
述㝈生志同理學(海内名流著)事集怡真稿人子須知
徐盈(字子謙貴溪人正德末為淮安守宸濠之亂武廟南征所過郡縣供億繁重百姓驚擾盈獨鎮)
(静視他郡獨晏然時常熟濬白茅港當事者檄發郡丁數萬盈持曰白茅水患于吾郡差緩驅)
吾民遠役何忍耶移文助費不(徵發巡鹽御史行郡鞭撾亭竈勤報鹽丁里胥乘機虐民民)
(大擾盈白之御史曰此有例盈曰例自公作亦自公止豈國憲耶獲止不報居六載以䜛免郡)
(人萬口稱冤時盈朝覲還過郡老幼遮道號泣伐石紀績題曰徐侯墮淚碑云)
徐愛(字曰仁餘姚人自少温文敏達從陽明王先生遊即許其為受道之器舉正德進士受主事即)
(引疾乞歸未幾卒)
徐九思(字子慎貴溪人嘉靖中知句容性清介恥逐流俗凡供億務從簡約事當興革毅然必行)
(九年不懈民甚便之擢主事歴知府)
徐貢元(字元獻繁昌人嘉靖進士知德安府清潔剛方平恕精密不受請托不畏強暴為一時循)
(吏歴潼關備入賀以二布遣時相聞處數年尋兵備大名毫髮無染出巡關隘褥一林檢有汚)
(跡捐俸一金償之清介孤耿人不敢干以私終戶部左侍郎)
徐學詩(字以言上虞人嘉靖丙辰進士初任刑部主事論嚴相奸狀廷杖為民隆慶初起用歴南)
(京闕政卒於官)
徐獻忠(字伯臣華亭人知縣棄官寓居苕上文行著稱)
徐公遴(開化人嘉靖進士歴官太僕寺卿)
萬姓統譜卷七
