卷八十七
萬姓統譜卷八十七明凌迪知撰
上聲
二十三梗
景(晉陽角音芉姓楚公族之後又望出馮翊漢初徙豪傑於關中今陜西多此姓)
(周)景差(楚公族大夫與宋玉唐勒事襄王遊高唐作大言小言風賦作續騷)
景義(晉人)
景丑(齊大夫)
景春(見孟子)
景缺(楚將軍)
(漢)景丹(字孫卿櫟陽人更始時為上谷長史與寇恂等將兵歸光武拜偏將軍與吴漢從討王郎以功)
(拜驃騎大將軍封櫟陽矦明帝時圖形雲臺)
景毅(蜀郡人靈帝時李膺坐鈎黨詣詔獄考死門生故吏竝被禁錮毅子碩為膺門徒未及錄毅慨)
(然曰本為膺賢遣子師之豈可漏名苟安遂自表免歸時人義之)
景鸞(字漢伯梓潼人嘗上書數陳灾異州郡辟不就作詩解易說著述五十餘萬言)
景風(善易)
景務修(樞密副使)
景養(西湖民孫皓初為烏程矦相皓當大貴)
(五代)景遥(時人善射嘗教其子射曰射不入鐵不如不發子延廣仕石晉為都指揮使横挑強胡敗死)
(宋)景自芳(雅州人破賊有功嘗于二月十二日作寒食至今里人號景春寒食)
景希孟(知巴川縣二年滿秩常有詩二載巴川縣誰知是與非還鄉何所有載得一清歸)
景林洙(通川人咸平間王均叛州有賊應之林洙將鄉兵拒戰于州北為賊所戕首隕而身不仆)
(跨馬奔歸州城東北隅人訝而呼之曰公無首矣於是墜地邦人即其地立祠祀之)
景泰(字周臣安岳人舉進士為坊州推官歴知寧原二州以奇兵敗元昊于彭陽改鎮戎軍賊不敢)
(犯後徙秦鳳路總管子思忠累官左藏庫副使思立熙寧中屡立戰功知河州神宗知其母老)
(命其弟思誼為秦州判官以便養)
景思立(知河州)
景光(京兆人)
景大方
景繡(徽州人俱登科)
景蘇
景隲(建炎進士)
