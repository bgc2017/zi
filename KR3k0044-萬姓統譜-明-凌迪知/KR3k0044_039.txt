卷三十六
萬姓統譜卷三十六明凌迪知撰
下平聲
六麻
花(東平宫音出何氏姓苑)
(唐)花季睦(倉部員外郎)
花驚定(驍勇過人上元初叚子璋反于蜀時崔光遠為成都尹驚定為牙將討平之杜甫詩云成)
(都猛將說花卿學語小兒知姓名)
(宋)花尹(尚書郎)
(元)花世輔(知揚州)
(明)花雲(懷遠人體長犬面鐡色驍勇絶人既歸附將兵略地屢建竒功陞行樞密院判守太平陳友諒)
(來攻雲被執怒罵躍而起縳背絶奪守者刀連斬賊五六人賊衆怒縳雲叢射之至死罵不絶)
(口追封東丘郡侯)
花綸(吉水人洪武中鄉會俱第一廷試一甲第二)
花潤生(字蘊玉福建人永樂進士初為古田令治績甚著擢提學僉事性資剛方詩文雅淡晚年)
(言動愈謹足跡未嘗輕至公府)
花茂巢縣人洪武中以功授千戶討海南叛(海備倭歴廣東都指揮使子英武毅有父風自以)
(功陞都督僉事)
花魁(騰驤衛人正德舉人山東兖州同知)
花本(滁州人正統中廣平府推官)
花潤實(弋陽人成化中任平陽府通判)
花有馥(郴州人嘉靖中貴州安順州知州)
查(齊郡商音側加切)
(唐)查祥(鄱陽冨人)
(五代)查文徽(歙州休寧人仕南唐為中書舍人以平閩功累遷建州節度使官至兵部尚書子元方仕)
(為建州判官宋平江南盧絳據歙遣使傳檄至建元方斬其使及絳被擒太祖聞元方所為優)
(奬之拜殿中侍御史知泉州)
(宋)查道(字湛然文徽孫未冠以詞業稱性慈孝母病思鱖羹市無鬻者道泣禱于河鑿冰得之母疾遂)
(愈端拱初舉進士為館陶尉通判遂州公正清潔真宗時中賢良方正科官至龍圖閣待制道)
(性純厚有犯不校所至務寬恕有集二十卷)
查陶(字大鈞道從兄初仕南唐以明法登科補常州錄事參軍入宋歴侍御史判大理寺咸平中遷)
(祕書少監後代楊億知審刑院)
查文熙(宣城涇縣武德池南宕三州刺史)
查許國(海陵人精於六經以奉議郎贊帥幕僑荆南開門教授門人往往登科忽一日從容書曰)
(七十三年聖師之夀許國何人敢繼其後惟是平生恪遵善誘故從門人啓予足手即端坐瞑)
(目加朝服而終)
查祥(鄱陽人貞元冨人)
查拱之(夀州人陶子性聰敏不凡叔道甚竒之舉淳化進士歴官職方郎中兼權中書舍人廉行)
(清節不愧世風)
查深(廣德人隠居力學治平間守郡錢公輔薦于朝力辭乃為築堂于城西名曰清容延請教誨郡)
(人子弟儒風日振號清容先生有文集二十卷)
查寶之(海陵人為石埭令秩滿致政歸日親友談論自娛未嘗干有位不增田廬曰子孫能守吾)
(清白之訓足矣)
查揆(深之孫幼俊敏能文熙寧中升上舍生神宗問近臣舍選得人有以江南查揆張汝舟對後第)
(進士為太學博士卧疾不起陳紆以詩悼之曰舍法得才傳黼扆古人馳譽重賢關)
查籥(字元華休寧人待制道之後累官太府少卿與李浩等為五賢以材諝聞)
查盛(泰州人雍熙登科)
查熟(盛孫皇佑進士)
查應辰(熙寧進士)
(明)查允中(休寧人洪武間知雩都縣時流賊犯境征南師應給軍需民不告擾撫綏有方民得安堵)
查孚(江西人永樂進士)
查煥(海寧人弘治進士)
查約(字原博海寧人正德進士歴山東副使)
查應兆(字瑞徵長洲人正德進士授工部主事視浙榷鎮守中奄方倨侮諸使者無敢出一言適)
(與二御史同報謁奄將據上坐笑引却之曰公真耄耶何忘主客禮乃倉卒無以答卒讓席時)
(奄横甚林司寇俊為其所忌因極言宦者奸狀請戮之召還俊特嘉其敢言調駕部大司馬李)
(以論事數相忤兆曰人臣奉天子寧能舍法有所侵亂李為之屈永嘉相賢而重之復以事大)
(忤出參議山東發奸若神數引大體不為苛細歴布政使)
查秉彛(字性甫海寧人嘉靖戊戌進士文選郎中順天府府尹子志學志宏舉人志立進士)
查懋光(字允謙長洲人嘉靖進士)
查懋昌(字允言長洲人嘉靖甲辰進士)
查光述(字子孝常熟人嘉靖丙辰進士任御史)
車(京兆角音漢相田千秋乘車入朝人號車丞相因氏尺遮切)
(漢)車成則(字長孺)
(晉)車胤(南平人父育為本郡功曹胤少時篤學不倦家貧不常得油夏月囊螢照書及長甚有鄉譽桓)
(温在荆州引為主簿太元中領國子博士遷吏部尚書)
車灌(豫章太守)
車濟(字萬度永和初為金城令為䂖季龍將麻秋所䧟濟不為秋屈秋必欲降之乃臨之以兵濟辭)
(色不撓曰吾雖才非龐德而受任同之身可殺志不可移乃伏劒而死秋歎其忠節以禮喪之)
車浚(天璽初為會稽太守在公清忠值歲荒旱民無資粮表求賑貸孫皓謂浚欲樹私恩遣使斬之)
(南北)車伊洛(焉耆胡也世為東境部落帥延和率部衆二千餘人伐高昌討破焉耆朝京師授平西將)
(軍封前部王)
車路頭(代人每評獄處理常獻寬恕之議以此見重于人)
車威(齊人兄弟並見執于赤眉將食之威叩頭乞以身代賊哀而兩釋焉)
(宋)車若水字清臣黃巖人與同郡周敬孫楊珏陳(瑞黃超然朱致中薛松年俱師事金華)柏講
(明性理若水博學工古文自號玉峰山民所著有宇宙略紀玉峰冗藁)
車東(南城人淳祐進士)
(明)車誠(洪武初穎上知縣守職廉謹以誠信治民政化大行尋以績最陞知光州)
車敬(洪武中南陽縣知縣清慎方介政令一新興學勸農平徭均稅芟鋤凶惡囹圄空虚民到于今)
(稱之)
車義(臨淮人永樂進士歴知府)
車清(長寧人永樂進士)
車霆(石州人成化進士任右僉都御史)
車泰(字子謨金谿人與兄弼宗弟亨俱受業康齋而泰最久篤信力行師友咸稱之康齋應聘辭歸遣)
(泰詣闕謝朝紳如四明楊守陳瓊山丘濬皆有贈述期其用世而泰竞不仕泰之學以小學)
(為階梯而要歸於禮尤邃於易春秋其大書絶類康齋詩文亦平實渾淡以敦復名齋有敦復)
(遺稿存于家)
車政(新都人博學隠居父卒政年十四哀毁死而復蘇既葬朝夕培墳有青兔芝草之祥事母極孝)
(母病革祈天減壽益母病果愈人以為孝誠所感)
車純(字秉文浙江上虞人正德進士歴官戸部侍郎)
車軫(宜黃人正德中龍安訓導)
車輗(宜黃人正德中平江訓導)
車邦佑(字翔卿博平人嘉靖戊戌進士)
家(京兆角音周大夫家父之後又望出南安今錢塘有此姓)
(周)家父(作誦以究王訩)
家伯(維宰)
家諍
家僕徒(進兵惠公馬繫不行秦獲惠公以歸)
(漢)家羡(為劇令)
(唐)家師諒(陳留人以孝稱)
(宋)家安國(字復禮初任教授東坡以詩送歸蜀云&KR2144;峩有雛鳳梧竹養脩翎山谷贈詩云家侯口吃)
(善著書常願執戈王前驅朱紱蹉跎晚監郡吟弄風月思天衢)
家定國(永康司法參軍韓絳欲治西山道定國謂蜀近夷恃險以安塹為坦途將有後憂絳然其)
(言為之罷役)
家勤國(眉山人與從兄安國定國同從劉臣游與蘇軾兄弟為同門友王安石久廢春秋學勤國)
(憤之著春秋新義熙寧元豐諸人紛更而元祐諸賢矯枉過正勤國憂之為築室作室喻二蘇)
(讀之敬歎)
家愿(字處厚勤國子紹聖初舉進士廷問力詆元祐之政愿答策惟以守元祐已行者為言為普州)
(樂至令元符初應詔論時政凡萬言後入黨籍禁錮凡十年大觀中始知雙流縣高宗時擢知)
(閬州移彭州初蘇轍讀愿策謂異時當以直道聞至是果騐)
家大酉(愿曾孫舉進士初授昭化縣主簿吳曦叛蜀大酉不受逆儔之招遂被召用淳祐侍講經)
(筵累官工部侍郎與宰相史嵩之論不合罷去大酉為人方直雖屢起屢斥所守不變卒謚文)
(節)
家之柄(咸熙中任崇德尹)
家坤翁(知撫州約已剔蠧始立定規清積年深弊重纂經圖民稱頌之)
家退翁(東坡同年友也元豐中知懷安軍坡送以詩云退翁守清約霜菊凄餘馨)
家横(字仲本西蜀名士也宋朝以明經冠上庠兄柳以廷對中甲科棣萼相輝為盛)
家鉉翁(眉州人舉進士問學該博尤邃于春秋累官端明殿學士簽書樞密院事元兵至奉表祈)
(請被執聞宋亡旦夕哭泣不食飲元世祖高其節欲授以官不受教諭河間每語及宋興亡之)
(跡輒流涕太息成宗即位放還錫以金帛不受)
家静(蜀人登進士第)
家彬
家仲
家之巽(景定進士)
家懋
家度
家杞
家誠之(俱眉州人大觀進士)
家棟(梓橦人開禧進士)
(明)家之僕(景州人正統三年任定陶縣丞)
家臣(榆次人成化中寳雞縣尹)
家文慶(廣平人正德中觀城知縣)
家世隆(岑溪人嘉靖中通州判官)
麻(上谷商音齊大夫麻嬰之後)
(漢)麻達(注論語)
麻光(御史大夫)
麻贑(字長卿)
麻廷
(晉)麻秋(石勒將威名可止兒啼)
(南北)麻拱(梁武先建茶以兵守蕭寶寅密計穿墻夜出之)
(唐)麻察(左司郎中)
(五代)麻嗣宗(後唐元功臣執金吾大將軍凉國公賜姓李氏改名延昌子藏珍)
(宋)麻景孫(臨淄人太平興國進士)
麻九疇(字知幾三歲識字七歲能作大字徑數尺號神童仕大金為太常博士)
麻温舒(大中祥符及第天禧中為太子中允直賢院)
麻仲英(臨淄人祖希夢太宗時為工部侍郎景孫子仲英七歲能詩以親之禄不及養不復肯仕)
(博學有行鄉里推服雖凶年盜不入其家富韓二公守青州致書幣薦其行義召為國子助教)
(東方學者咸尊師之)
麻士龍(元兵入常州文丞相遣尹玉及士龍援之率殘兵五百奮勇與元兵大戰死之贈高州刺)
(史五百人無一降者皆死之)
(明)麻善勤(黃巖人成化中任雩都縣丞)
麻志(安化人成化中任永年丞)
麻冕安化人(治中歲貢授刑部主事歴陞福建左布政使興利除弊累著勞績士論榮之)
麻漳(大同人正德進士)
麻芝(石州人正德中永年丞)
麻臻(大名人弘治己酉舉人滕縣知縣)
麻瀛(宣城人嘉靖進士歴官戸部郎中)
麻濟邦(石州人嘉靖進士)
沙(汝南宫音姓苑東莞有沙氏吳興亦有此姓又百濟八族其一曰沙氏)
(晉)沙廣
(五代)沙承贊(貞明登科渤海人)
沙彦珣(雲州節度使)
(宋)沙世堅(素號武勇守宜州平劇賊一路賴之)
(明)沙毅(江浦人洪武舉人任知縣)
沙玉(永樂初涉縣知縣慮民無恒産乃設酒饌遨富民親為立券借財買牛具以給貧乏者令民每)
(丁種蔬一畆以備饑饉民遂足食嘗於禾稼方熟督民晝夜收穫未畢飛蝗大至隣邑禾食盡)
(而涉民得保生焉)
沙立(徐州人弘治庚戌進士)
沙安(紹興人永樂舉人)
沙胡狸(正統中錦衣指揮隨北狩)
沙璧(河南商城人成化進士歴廣東左參政)
沙鵬(字宗哲乾州人弘治進士歴河南副使)
沙金(延安人嘉靖中任威茂參將廉仁不刻言動行事恂恂儒者之風戴星而出雖寒暑無間蔬食)
(粗衣不務華飾一無所取軍民安静無愧古之名將)
沙稷(字育民儀真人嘉靖舉人歴工部員外郎)
佘(音蛇姓苑云南昌人)
(唐)佘欽(太學博士南昌人)
佘珩祖(右司郎中)
(宋)佘贇(洪州人登科)
佘剛(衢州人)
佘赫(徽州人)
佘昊(字壽卿紹熙進士)
佘起(銅陵人一門義聚千三百餘口子孫皆以科第顯)
(明)佘耀(字叔炫莆田人永樂進士知進賢縣廉勁不阿莅下以信政平訟理而民不敢欺遷)同知
佘可才銅陵人舉鄉貢任襄陽府學訓導(事願試煩劇擢吏部驗封主事練達明敏遷通)
(政司左通政)
佘勉學(廣西人嘉靖丁未進士歴官副使子立解元嘉靖壬戌進士)
(嘉靖己未進士佘敬中歴官按察使弟毅中解元隆慶戊辰進士直隷銅陵人)
茶
(漢)茶悟(江都易王傳)
(明)茶昱(武平人洪武中洛川縣訓導)
茶寧(什仿人正統間永夀縣訓導)
茶孟元(重慶人嘉靖中陜西耀州寶坻知縣)
蛇(鴈門見姓苑姚萇後)
(南北)蛇后(南安人兄越滂南安太守)
蛇元(建武將軍)
牙(周穆王司徒君牙之後以王父字為氏)
(唐)牙惟昌(宣州長史)
(明)牙建旗(臨洮人宣德中金吾衛千戶)
嘉(晉大夫嘉父之後)
(周)嘉父(大夫)
(宋)嘉侯
嘉正(太平興國進士湘鄉人)
嘉承(永州司馬)
(明)嘉縉(夏縣人景泰舉人)
嘉睿(稷山人舉人嘉靖間直隷高苑知縣)
衙(闕穆王子食采于衙因氏焉江夏)
(漢)衙謹卿(長平令七世同居)
(晉)衙傳(督護)
巴(高平徵音代本云巴子國子孫以國為氏)
(周)巴蔓子(巴國人仕為將軍周末國亂蔓子請師于楚許以三城楚以救巴遣使請城蔓子曰藉楚)
(之靈克濟禍難誠許楚王城可持吾頭往謝城不可得也乃自刎使者以蔓子首報楚王王曰)
(使吾得臣如蔓子者用城何為乃以上卿之禮葬其首巴亦舉其屍以上卿之禮葬于施州)
(漢)巴茂(為太常受書于丁鴻精通大義)
巴祗(揚州刺史以清貧著名)
巴寧(戰國時人公孫座曰决利害而使三軍不惑者寧之力也賜錢十萬)
巴肅(字恭祖漢黨錮八顧中人渤海人為議郎與竇武陳蕃等謀誅閹官武等遇害肅亦坐黨禁錮)
(肅自載詣縣令解印綬與俱去肅曰為人臣者有謀不敢隠有罪不逃刑遂被害)
(明)巴鏞(江西人永樂進士)
巴思明(新城人正德進士)
巴文忠(壽州人弘治舉人)
瑕(見姓苑)
(周)瑕禽(大夫)
瑕嘉(晉人)
瑕叔盈(鄭大夫)
(漢)瑕更(廷尉)
瑕蒼
瑕裛
杷(音本巴氏東樓公之後後漢靈時巴康避董卓難改為杷氏)
(南北)杷秀(西魏凉州刺史)
(明)杷安(宛平人正統中英山縣丞)
夸(見姓苑)
(周)夸父(夸父不量力欲返日景逐之嵎谷之際道渴而死植其杖化為鄧林)
厓
(明)厓成(卭州大足人永樂中舉人任知府)
諸(音查)
(漢)諸施(吳郡人洛陽令)
(宋)巴(乾道間任福建路兵馬總管)
加
(明)加傅(稷山人正德舉人)
葭
(漢)葭衆
媧(女媧氏之後)
蝸(見姓苑)
騧(季騧之後)
娃(見姓苑)
崋(見姓苑)
亞(見姓苑)
斜(見姓苑)
耶(見姓苑)
B(音花見直音)
(音亞)
萬姓統譜卷三十六
