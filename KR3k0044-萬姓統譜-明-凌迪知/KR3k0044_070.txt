卷六十九
萬姓統譜卷六十九明凌迪知撰
二腫
鞏(山陽宫音周卿士鞏簡公之後)
(周)鞏朔(晉大夫宣十二年行成于鄭成二年獻捷于周)
(漢)鞏伋(為漢侍中秉忠貞之節)
鞏弘武(戶部郎中)
鞏收(侍中)
(五代)鞏廷美(徐州都押牙)
(宋)鞏嶸(孝宗朝提點坑冶定鑄額十五萬)
鞏湘(淳熙中知廣州除龍圖閣待制)
鞏豐(字仲至武義人從吕祖謙游淳熙以太學上舍對策高第教授漢陽軍遭母喪免復授浙東提)
(刑司幹辦會改法本路人不許為監司屬官遷幹辦福建帥司公事後知臨安縣政尚寬簡吏)
(民信化刑罰衰息尋以祠祿罷卒年七十豐挾竒才人謂宜居館閣中秘而徘徊下列人多惜)
(之)
鞏嶠(淳熙中任市舶提舉)
鞏信(安豐軍人為荆湖統制老將沉勇有謀招淮士數千自随天祥趨永豐大兵追其後信戰於方)
(石嶺中數矢傷重不能戰自投崖石而死贈清遠軍承宣使立廟旌之)
鞏廷均(錢塘令嘗撰錢塘湖山遊覽記)
鞏申(光祿卿)
(元)鞏彦暉(易州人與兄彦榮俱以武勇稱初彦榮以百夫長累立戰功及老彦暉代之從伐宋次武)
(昌宋援兵四集彦暉逆戰被傷度不免遂投水中敵援之載歸江州不屈竟死子信以功累官)
(千戶)
(明)鞏思勉(平遥人成化舉人)
鞏貫道(遼州人成化舉人)
鞏思憲(字廷章東平人正德甲戌進士任員外郎)
鞏釗(南昌人正德間大名府通判)
鞏思容(東平州人舉人嘉靖四年任安化知縣性剛毅明辯法行禁止有巨盗匿其贓物思容一)
(訊立得其情民皆稱之)
鞏有年(鳳翔人嘉靖中任通州訓導)
鞏雲梯(青城人萬歷間夀州知州)
拱(見姓苑)
(明朝)拱北(和順人景泰進士)
拱廷傑(臨桂人嘉靖舉人)
拱廷臣(字隣甫臨桂人嘉靖丙戌進士歴參議)
垌
(宋)垌夫(漢川人嘉定進士)
寵(見姓苑)
(五代)寵令圖(李金全署為中門使)
勇(見姓苑望出南海)
(周)勇獲(吳大夫)
(明)勇金(景泰間任瑞州千戶)
勇英(定遠人邵武衛千戶)
奉(見姓苑)
(漢)奉揮(馬軍使)
(宋)奉真(善醫熙寧中名聞於東都天章閣待制許元為江淮發運使奏課於京師時欲入對而其子疾)
(亟惙惙欲死使奉真視之曰脾已絶不可治死在明日元曰固然今方有事須陛對能延數日)
(否奉真曰此可為也諸臓已衰唯肝臓獨過脾為肝勝其氣先絶絶則死若急瀉肝氣令衰則)
(脾少緩可延三日過此無術也乃投之藥至晩遂漸蘇元極喜奉真笑曰此不足喜肝氣漸舒)
(耳無能為也越三日果卒奉真之為醫也其胗視之妙不差銖分其法傳之元覺元覺傳之法)
(琮及子初皆能續其術馳聲一時)
(明)奉科(蘭陽人洪武中以人材任知縣)
奉明(宣化人宣德舉人)
奉張(山東濰縣人弘治中任遷安縣主簿)
永
(南北)永欽道(趙王叡長史)
隴(見姓苑)
甬(見姓苑)
總(見姓苑)
(音總見直音)
重(上聲又音平聲見姓苑)
種(見姓苑)
三講
項(商音遼西本姬姓齊桓滅項子孫以國為氏)
(周)項槖(春秋時人八歲孔子師之)
項曼都(學仙十年歸家詐云到天上仙人以流霞杯飲我不饑渴忽思家到帝前謁拜失儀見斥)
(河東因號斥仙人)
項燕(世為楚將燕子梁梁從子籍)
項籍(字羽力能扛鼎秦末起兵吳中自立為西楚霸王後敗垓下歌曰力拔山兮氣蓋世時不利兮)
(騅不逝騅不利兮可奈何虞兮虞兮奈若何)
項伯(羽季父也沛公見羽鴻門伯為之先容後項莊拔劒起舞欲擊於坐伯以身翼蔽沛公得免高)
(祖即位封伯為列侯賜姓劉氏)
(漢)項仲山(安陵清者飲馬渭水每投三錢郝廉亦然)
(唐)項斯(字子遷臨海人擢進士第仕為丹徒尉為人清竒雅正尤工於詩故楊敬之有平生不解藏人)
(善到處逢人說項斯之句由此知名)
(宋)項德(武義人宣和間寇陷婺州德率百餘人與戰俘馘甚多方繕甲謀復隣邑適王師至欲會合殱)
(之賊聞盡銳邀德於黃姑嶺下德力戰而死邑人哭聲振山谷圖像於城隍廟歲時祀焉)
項安世(字平甫括蒼人淳熙初進士除秘書正字光宗以疾不朝重華宫安世上書不報尋遷校)
(書郎寧宗即位應詔言事未幾以偽黨罷後以直龍圖閣為湖南轉運判官所著有易玩集等)
(書)
項充(字德英龍泉人幼未知學兄洵美訓督甚至後與胡銓俱以春秋學馳聲終父母喪兄弟當析)
(産充盡以遜兄以報其教育之恩詔旌表門閭)
項思默(荼陵人紹興進士)
項公澤(字澤潤永嘉人由童科擢第以文學飾吏事買田養士為政廉敏百廢俱舉官至中奉大)
(夫)
項牧(字伯謙歙人先世多以易取貢然皆不偶至牧以詩舉紹興丙子淳熙甲辰衛涇榜初授榮州)
(文學權鎮江府丹陽簿為省試對讀官轉修職郎郴州軍事推官以文學知名於時)
項肆(字處約淳安人登紹熙四年進士第為江寧郡學教授遷湖口縣令政教大行吏民懷服時詔)
(給官價買義役田肆子訓欣然割己之田應詔不受官價縣令陳曄嘉歎因更其所居青溪鄉)
(曰和義千仞里曰歸善云)
項虎(字子文淳安人質厚學純年十八魁鄉舉咸淳七年登進士第為武康尉值宋亡遂棄官)
(而歸)
項公悅(字無欲永嘉人出仕所至有政聲初調閩縣簿再調福清縣簿邑有七賢之謠公悅居其)
(首改無為軍司理讞閱忘寝食獄為空改秩知侯官縣治加恢拓庭無朴聲會歲旱禱雨瑞澤)
(潭在萬山頂披棘徒行烈日中數十里下山驟兩随注兩晝夜歲稔而公悅病暍矣病革家人)
(環泣問以身後不應再問瞪目曰某囚疑未判其事未能圓一語不及私林石室銘之曰以死)
(救民誰則有此循吏之傳執筆孰書)
(明)項文曜(字應昌淳安人穎悟絶倫年十九以春秋擢鄉闈第二人宣德八年登進士第兵書王驥)
(竒其材俾修馬政復奉使西洋所至皆不擾民而事治授兵部主政未幾征麓寇及整飭遼東)
(邊備皆著效勞尋除本部郎中正統十四年北狄犯邊陞右侍郎轉吏部遷左侍郎兼詹事府)
(少詹事文曜持己涖官竝以勤敏清慎著聞内外人咸服之)
項伯藏(仁和人博學闢館授徒若翰林侍講王洪刑部員外郎孫迪夀州同知夏節及弟筠皆出)
(其門夀至九十餘卒)
項忠(字藎臣嘉興人正統壬戌進士歴刑部員外郎從英廟北狩陷敵中得還遷廣東按察副使諜)
(報高州賊數百擕男婦流劫鄉村忠曰流賊無擕家理獲俘訊之皆良民盡釋之歴陜西按察)
(使尋遷右副都御史撫陜西固原土默特穆蘇叛有衆二萬我軍失利廷議推忠總帥忠曰此虜)
(須坐困乃據賊水草持百日諜賊渴甚有欲降者忠乃單騎入營衆因解甲來歸而穆蘇尚劫)
(營大小三百餘戰皆却忠擒其愛將楊呼哩不殺解所佩金鈎遺之遣使内應一鼓擒之凱旋)
(陞右都御史荆襄賊李胡子聚流民為亂復詔忠督帥忠榜諭散歸流民百四十萬編戍萬餘)
(斬首三千餘級因獻俘上便宜十事尋轉刑部尚書改兵部加太子太保先是錦衣百戶韋瑛)
(挾中鐺汪直勢屢興大獄戮辱京朝官傾壓中外忠具疏率公卿列奏坐落職後陷忠者皆敗)
(始復忠官卒諡襄毅)
項聰(字彦輝崑山人正統乙丒進士歴布政)
項伾(字如僉瑞安人正統初任無錫尹明恕仁厚扶植善良不畏強禦嘗逮繫京師衆以温言接訟)
(者伾獨毅然不屈事白還任正統末致仕邑民留其靴掛愛民坊上仍立碑識愛)
項愫(字思誠奉化人景泰辛未進士授湖廣道監察御史奉勅征討四川筠連等縣蠻夷親冒矢石)
(率先戎行險阻瘋瘴一無所避卒以成功因積勞致病力疾回朝復命遂卒於邸舍以死勤事)
(知者惜之曾孫守禮舉進士仕至山西按察司副使)
項倬(字所洪龍泉人景泰辛未進士歴知府)
項文泰(吏部侍郎文曜之弟登天順四年進士第授工部主事克盡厥職賜勅褒嘉陞本部郎中)
(卒於官)
項旻(字崇仁永嘉人少聰敏操筆為文儼然有竒氣登成化壬辰進士第開口談天下事磊磊落落)
(儕輩咸服其論議知建陽縣廉介自勵旌孝義禮先賢政平訟簡甫二年丁母憂歸尋卒)
項經(字誠之嘉善人成化丁未進士歴參政)
項錫(字秉仁嘉善人嘉靖癸未進士歴光祿寺卿子治元丙辰進士)
項喬(字遷之永嘉人嘉靖己丒進士歴知撫州廬州綽著賢聲陞湖廣按察副使渾樸明斷見事最)
(蚤楚愍王横暴無忌内外洶洶喬謂僚友曰王將罹禍迺撰勸諭省戒書千言投之仍令曉文)
(義者朝夕講讀冀其遷徙言甚剴切王不納旋有英燿殺逆之禍一時左右導淫助惡者有司)
(窮治殆無孑遺悉中喬旨為人心事洞然無城府以古人為必可師見善如不及一時稱名士)
(云)
萬姓統譜卷六十九
