卷首三
萬姓統譜卷首三明凌迪知撰
歴代帝王姓系
西晉
(始武帝簒魏自立終愍帝丙子四帝共五十二年為五胡偽漢劉聰所簒其祖司馬)
(懿河内温縣人楚漢間司馬卭之後也曹操辟懿為丞相文學掾魏明帝時遷太尉)
(丞相子師仍為大將軍錄尚書事廢齊王立高貴鄉公卒弟昭襲位廢高貴鄉公立)
(陳留王進位相國封晉國公進爵為王卒子炎嗣為相國晉王成帝業追尊懿為宣)
(帝師為景帝昭為文帝)
宣五王
平原王幹瑯琊武王清惠侯(京)
扶風武王(駿)梁孝王
文六王
齊獻王攸城陽哀王(兆)悼惠王(定國)
廣漢殤王(廣德)樂安平王(鑒)樂平王(延)
愍懷太子(遹)
八王
汝南文成王(亮賈后使瑋殺之)
楚隠王(瑋張華勸賈后殺之)趙王(倫簒位誅)
齊王(冏乂殺)長沙王(乂越殺)
成都王(潁劉輿)河間王(顒模殺)
東海孝獻王(越卒於項被石勒剖柩焚尸)
武帝(姓司馬名炎懿之孫昭之子簒魏稱帝承魏土德以金德王都洛陽平吳混一在位)
(二十五年夀五十五改元者三太始十咸寧五太康十)
武十三王
毗陵悼王軌秦獻王(東)
城陽懷王景東海冲王(祗)
始平哀王裕淮南忠壯王(尤)
代哀王寅新都王(該)
清河康王遐汝南哀王(謨)
吳敬王晏渤海殤王(恢)
惠帝(名衷武帝子在位十七年東海王越酖之夀四十八改元者八太熙一永平九永寧)
(一太安二永安二改建武又改永興光熙一永康一)
懷帝(名熾武帝子在位六年為五胡劉聰所擒夀三十改元者一永嘉六)
愍帝(名鄴武帝子在位四年為五胡劉聰所擒夀十八改元者一建興四)
東晉
(始元帝因懷愍二帝為劉聰所執同諸臣渡江即位於建康終恭帝十一帝共一百)
(三年劉裕簒位滅之)
元帝(姓牛名睿瑯琊恭王之子宣帝曾孫永嘉元年與西陽王羕等五王渡江父老裹糧)
(而歸之遂據有建業而都焉是為東晉然帝實非司馬氏乃瑯琊恭王妃夏后氏因)
(與小吏牛氏通所生而冒馬姓實牛姓是也承西晉以金德王都建康在位六年夀)
(四十七改元者三建武一大興四永昌一)
元四王
瑯琊孝王裒東海哀王(冲)
武陵威王晞瑯琊悼王(煥)
明帝(名紹元帝子西胡之教始興在位三年夀二十七改元者一太寧三)
成帝(名衍明帝子五歲即位太后臨朝王導輔政在位十七年夀二十二改元者二咸和)
(九咸康八)
康帝(名岳明帝子在位二年夀二十三改元者一建元二)
穆帝(名𣆀康帝子三歲即位太后臨朝聽政在位十七年夀十九改元者二永和十二昇)
(平五)
哀帝(名丕成帝子在位四年夀二十五改元者二隆和一興寧三)
廢帝(名奕成帝子在位五年桓温廢為東海王又降為海西縣公夀四十五改元者一太)
(和五)
簡文帝(名昱元帝子在位二年夀五十三改元者一咸安二)
三王
會稽思世子(道生)臨川獻王
文孝王(道生子元顯)
孝武帝(名曜簡文帝子十一歲即位謝安輔政在位二十四年夀三十五因醉為張貴)
(等所弑改元者二寧康三太元二十一)
安帝(名德宗孝武帝子桓玄簒位廢為平固王劉裕誅玄復位後為劉𥙿所弑在位二十)
(二年夀三十七改元者三隆安五元興三義熙十四)
恭帝(名德文孝武帝子劉裕立之在位一年夀三十六為劉裕所簒封零陵王尋弑之國)
(亡改元者二元熙一)
五胡僭偽十六國
五凉
前凉
張軌(安定烏氏人漢張耳十七世孫晉惠帝永寧元年為凉州刺史因據之安帝拜)
(凉州牧西平公在位十二年始西晉太安元年終東晉太元元年八主共七十四年)
(闕秦苻堅滅之)
張寔(軌子為妖賊所殺在位六僭號改元者一永安六)
茂(軌子寔之弟劉曜擊之出降而卒在位三年僭號改元者一永元三)
駿(寔子自稱凉王妖人殺之在位二十二年僭號改元者一太元二十二)
重華(駿之子在位九年僭號改元者一永樂九)
曜靈(重華子立二月國人廢之而立張祚)
祚(駿子立一年僭號改元者一和平一明年去年號遇殺)
玄靚(重華之子曜靈之弟在位九年僭號改元者一太始六明年奉晉升平年號張)
(天錫弑之)
天錫(玄靚叔父弑玄靚自立降於符堅復歸晉詔復西平公在位十二年僭號改元)
(者一鳳凰十三)
後凉
(吕光略陽氐人為苻堅滅西域還凉州聞堅遇弑遂據姑臧自稱凉州牧酒泉公三)
(河王即凉王位始東晉太元十一年終元興二年三主共十九年後秦姚興滅之)
吕光(在位十三年僭號改元者三太安三麟嘉三龍飛四)
紹(光嫡子庶長子纂殺紹自立)
纂(光庶長子殺紹自立三年弟寶之子超殺纂而立兄隆僭號改元者一咸寧三)
隆(降於姚興在位三年僭號改元者一神鼎三)
南凉
(秃髮烏孤河西鮮卑人吕光署為廣武郡公自稱西平王武王都廣武始東晉隆安)
(元年終義熙十年三主十八年西秦乞伏熾盤滅之)
烏孤(在位三年僭號改元者一太初三即太和)
利鹿孤(烏孤弟後稱河西王在位二年僭號改元者一建和二)
傉檀(利鹿孤弟在位十三年稱凉王為乞伏熾盤所殺僭號改元者二弘昌六嘉平七)
西凉
(李暠小字長生隴西成紀人漢前將軍李廣十六世孫父遺腹生暠北凉王段業以)
(為燉煌太守又推為秦凉二州牧凉王稱藩於晉據燉煌酒泉即唐之祖也始東晉)
(隆安四年終宋永初二年三主共二十二年北凉沮渠蒙遜滅之)
李暠(在位十二年僭號改元者一庚子四建初八)
歆(暠子立九年為沮渠蒙遜所害僭號改元者一嘉興九)
恂(歆弟稱凉州牧於燉煌為沮渠蒙遜所滅立一年僭號改元者一永建一)
北凉
(沮渠蒙遜臨松盧水胡人起兵推建康太守叚業為凉州牧凉王後蒙遜殺叚業自)
(立據張掖始東晉隆安元年終宋元嘉十六年三主四十三年後魏滅之)
叚業(在位五年僭號改元者神璽二天璽三)
沮渠蒙遜(殺叚業自立稱凉州牧張掖王遷于姑臧稱河西王在位三十二年)
(僭號改元者四永安十二玄始十四承玄三義和一)
牧犍(蒙遜子在位六年為後魏太武所滅僭號改元者一永和六)
二趙
前趙(初號漢)
(劉淵新興匈奴人冒頓之後晉惠帝永興元年自稱大單于據離石左國城建國號)
(漢稱漢王即帝位都平陽為五胡亂華之首始西晉永興元年終東晉咸和四年三)
(主二十六年後趙石勒滅之)
劉淵(在位六年僭號改元者三元熙四永鳳一河瑞一)
和(淵長子立一月為弟聰所弑)
聰(淵次子弑兄自立在位八年僭號改元者四光興一嘉平四建元一麟嘉二)
粲(聰子立一月為靳凖所殺劉氏男女無少長皆斬東市發淵聰塜斬聰尸焚其廟)
曜(聰族子討靳凖自立改國號趙在位十二年為石勒所殺僭號改元者一光初十二)
後趙
(石勒上黨羯人晉惠帝太安中為羣盗歸劉淵以為平晉王後自為趙王據襄國滅)
(前趙即帝位徙都臨漳為五胡亂華之從始東晉太興元年終永和七年七主共三)
(十三年冉閔滅之)
石勒(在位十五年僭號改元者二太和二建平四)
弘(勒子立一年為勒從子石虎所殺勒種無遺僭號改元者一延熙一)
虎(勒從子殺石弘自立遷都鄴在位十五年僭號改元者二建武十四太寧一)
世(虎嫡子立一月為庶兄石遵所弑)
遵(虎庶長子立十月弑石世自立為石鑒所弑)
鑒(虎子弑石遵自立立二月改元青龍為虎養孫石閔殺之并石虎三十八孫盡滅石)
(氏無遺類殺胡羯二十萬人)
祗(石虎族子立二年改元永寧二石鑒遇害稱帝於襄國為其將劉顯所弑僭號改元)
(者一永寧二)
夏
(赫連勃勃匈奴右賢王去卑之後劉淵之族也據朔方統方城今夏州始東晉義熙)
(三年終宋元嘉八年三主二十五年後魏大武滅之)
赫連勃勃(在位二十年僭號改元者四龍昇六鳳翔五昌武三真興六)
昌(勃勃子立一年為後魏所擒僭號改元者一承光一)
定(昌弟在位四年擊北凉為吐谷渾所執送魏夏遂亡僭號改元者一勝光四)
後蜀
(李特巴西宕渠人晉武帝太康中關西亂特隨流人寄食蜀漢晉太安中遂據益州)
(自稱益州牧子雄稱成都王即帝位國號成始西晉太安二年終東晉永和三年五)
(主四十五年晉桓温滅之)
李特(在位二年僭號改元者一建初二)
雄(特弟在位三十一年僭號改元者三建興三晏平五玉衡二十四)
期(李雄兄之子為雄弟所弑在位三年僭號改元者一玉恒三)
夀(雄弟弑期自立在位六年改國號漢僭號改元者一漢興六)
勢(夀子降于晉桓温在位三年僭號改元者二太和二嘉亨一)
魏(不在十六國數)
冉閔(魏郡内黃石養子冒姓石氏殺石鑒而自立復姓冉國號魏在位三年前燕慕)
(容雋滅之僭號改元者一永興三)
四燕
前燕
(五胡亂華之一慕容廆小字弈洛瓌昌黎鮮卑人其先有熊氏之苗裔世居北夷號)
(曰東胡後為匈奴所敗分保鮮卑山因以為號以慕容為氏又居遼西廆父涉歸為)
(鮮卑單于遷邑于遼東廆繼立自稱鮮卑大單于晉元帝封昌黎公遼東公據鄴都)
(始西晉太安二年終東晉太和五年四主六十八年前秦苻堅滅之)
慕容廆(在位三十一年)
皝(廆子稱燕王在位十六年)
雋(皝子自即帝位在位十三年四年無年號僭號改元者二元璽五光夀四)
暐(雋子降于苻堅尋為所殺在位八年僭號改元者一建熙八)
後燕
(據中山慕容垂皝第五子慕容雋封吴王與慕容評相忌奔秦仕苻堅堅寇晉兵敗)
(復歸燕自稱燕王都中山即帝位始東晉太元八年終義熙四年五主共二十六年)
(北燕馮䟦滅之)
慕容垂(皝第五子立十二年二年無年號僭號改元者一建興十)
寶(垂子立三年僭號改元者一永康三)
盛(寶子立三年僭號改元者二建平一長樂二)
熙(垂少子立六年為馮䟦同高雲所弑僭號改元者一光始六)
高雲(慕容寶養子弑慕容熙自立二年幸臣離班桃仁殺之僭號改元者一永始二)
南燕(據廣固慕容德慕容皝少子慕容垂弟也慕容暐封范陽王慕容寶以為丞相領冀)
(州牧遂自稱燕王入青齊據廣固即帝位始東晉隆安二年終義熙六年二主共十)
(三年劉裕滅之)
慕容德(立七年僭號改元者一建平七)
超(德兄之子立六年為晉劉裕送建康斬之僭號改元者一太上六)
北燕
(馮䟦長樂信都人與高雲殺慕容熙推高雲為主雲遇弑衆推馮䟦即天王位國號)
(燕據昌黎始東晉義熙五年終宋元嘉十二年二主共二十八年後魏大武滅之)
馮䟦(立二十三年僭號改元者一太平二十三)
弘(䟦弟殺䟦之子翼而自立五年為後魏大武所滅奔高麗後見殺僭號改元者一太)
(興五)
三秦
前秦
(五胡亂華之一符健略陽氐人世為西戎酋長父滿洪晉永嘉之亂據方頭有虎据)
(中原之志降於石虎以都督鎮關中洪以䜟文有草付應王遂改姓苻氏自稱大單)
(于三秦王為麻秋所鴆子健斬麻秋嗣位入關都長安稱天王即帝位始東晉永和)
(六年終太元十九年七主四十五年後姚興滅之)
苻洪(立一年)
健(在位四年僭號改元者一皇始四)
生(健第三子立二年苻堅弑之僭號改元者一夀光一)
堅(洪姪之子弑苻生自立稱大秦天王大舉寇晉敗於淝水而還為姚萇所殺簒位二)
(十九年僭號改元者三永興二甘露六建元二十一)
丕(堅長庶子稱帝於晉陽為晉將所殺立一年僭號改元者一太安)
登(堅族孫稱帝於隴東為姚興所殺立八年太初八)
崇(丕之子即帝位於湟中為凉王乾歸所殺立一年)
後秦
(五胡亂華之一姚萇赤亭羌人世為羌酋仕苻堅為龍驤將軍弑堅自稱秦王據長)
(安始東晉太元九年終義熙十三年三主三十四年晉劉裕滅之)
姚萇(在位十年僭號改元者二白雀二建初八)
興(萇長子在位二十二年僭號改元者二皇初五弘始十七)
泓(興子在位二年降于劉裕執送建康斬之僭號改元者一永和二)
西秦
(乞伏國仁隴西鮮卑人父司繁降苻堅使鎮勇士尋卒國仁代鎮苻堅敗自稱大單)
(于秦河闕州牧苑川王據金城始東晉大元十年終宋元嘉八年四主共四十七年)
(夏赫連定滅之)
乞伏國仁(在位三年僭號改元者一建義三)
乾歸(國仁弟稱河南王秦王為兄子公府所殺在位二十三年僭號改元者二太初)
(二十更始三)
熾盤(乾歸子在位十七年僭號改元者二永康八建弘九)
慕末(熾盤子嗣立四年赫連定滅之僭號改元者一永弘四)
萬姓統譜卷首三
