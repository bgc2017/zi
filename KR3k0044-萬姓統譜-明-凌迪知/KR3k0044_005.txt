卷首五
萬姓統譜卷首五明凌迪知撰
歴代帝王姓系
唐
(李姓隴西成紀人今熙州其先出自顓頊苗裔西凉武昭王李暠之後承隋火德以)
(土德王都長安始高祖戊寅簒隋即位終哀帝丁夘二十帝并武后合二百九十年)
(朱温簒位滅之)
高祖(名淵祖虎事後周封唐國公父昞及淵世襲封唐公隋以淵為太原留守煬帝南廵)
(與子世民舉兵入長安迎立代王為帝進爵唐王簒隋自立傳位太子號太上皇在)
(位九年夀七十一改元者一武德九)
隱太子建成太宗巢剌王元吉
荆王元景漢王元昌周王元方
徐王元禮韓王元嘉鄭王元懿
霍王元軌虢王鳳道王元慶
鄧王元裕舒王元名魯王靈䕫
江王元祥滕王元嬰
太宗(名世民高祖第二子封秦王殺太子建成立為太子受内禪在位二十三年夀五十)
(三改元者一貞觀二十三)
太子承乾(廢為庶人)楚王寬吴王恪
濮王泰庶人祐蜀王愔蔣王惲
越王貞高宗紀王慎江王囂
代王簡趙王福曹王明
高宗(名治太宗第九子在位三十四年夀五十六改元者十四永徽六顯慶五龍朔三麟)
(德二乾封二總章二咸亨四上元二儀鳳三調露一永隆一開曜一永淳一弘道一)
燕王忠原王孝澤王上金
許王素節孝敬皇帝弘章懷太子賢
中宗顯睿宗旦
武氏(名曌武彠之女太宗才人高宗立為皇后高宗崩臨朝稱制廢子中宗為廬陵王僭)
(竊大位改國號周建子為正自稱天冊金輪聖神皇帝僣位二十一年夀八十一改)
(元者十九嗣聖改文明又改光宅一垂拱四永昌一載初又改天授二如意又改長)
(夀二延載一證聖又改天册萬歲一萬歲登封又改萬歲通天一神功一聖歷二久)
(視一大足改長安四)
中宗(名顯高宗第七子甲申武氏廢為廬陵王乙巳即位在位五年為后韋氏及女安樂)
(宫主所鴆夀五十五改元者二神龍二景龍三)
懿德太子重潤譙王重福
節愍太子重俊温王重茂(諡曰心殤皇帝)
(闕)
德宗昭靖太子邈均王遐
睦王述丹王逾恩王連韓王迥
德宗(名适代宗長子在位二十六年夀六十四改元者三建中四興元一貞元二十一)
順宗舒王誼通王諶虔王諒
肅王詳文敬太子謜
順宗(名誦德宗長子在位八月傳位太子夀四十六改元者一永貞)
憲宗郯王經均王緯漵王縱
莒王紓宋王結集王緗冀王絿
和王綺衡王絢福王綰撫王紘
翼王綽
憲宗(名純順宗長子受内禪為宦官陳弘志所弑在位十六年夀四十三改元者一元和)
(十五)
昭惠太子寧灃王惲穆宗
絳王悟建王恪宣宗彭王惕
穆宗(名恒憲宗第三子宦官梁守謙等立在位四年夀三十改元者一長慶)
敬宗文宗懷懿太子湊
安王溶武宗
敬宗(名湛穆宗長子為宦官劉克明所弑在位二年夀十八改元者一寶歷)
悼懷太子普陳王成美
文宗(名昴穆宗第二子宦官王守澄等立之在位十四年夀三十三改元者二太和九開)
(成五)
莊恪太子永
武宗(名炎穆宗第三子宦官仇士良等立在位六年夀三十三改元者一會昌六)
蔣王宗儉
宣宗(名忱憲宗第十三子在位十三年夀五十改元者一大中)
懿宗靖淮太子渼雅王涇通王滋
懿宗(名漼宣宗長子在位十四年夀四十一改元者一咸通)
魏王脩凉王侹蜀王佶威王侃
僖宗儇吉王保昭宗曄恭哀太子倚
僖宗(名儇懿宗第五子在位十五年夀二十一改元者五乾符六廣明一中和四光啟三)
(文德一)
建王震益王陞
昭宗(名曄懿宗第七子宦官楊復恭立之為朱温所弑在位十六年夀三十八改元者七)
(龍紀一大順二景福一乾寧四光化三天復三天祐三)
德王裕哀帝
哀帝(名祝昭宗第九子朱温所立竟為所簒封濟隂王復弑之在位四年夀十七改元者)
(一天祐)
唐季僭偽改元十一人
温王重茂(唐隆一月)譙王重福(中元二月)
燕安禄山(聖武一年)安慶緒(天成一年)
燕史思明(順天一年)史朝義(顯聖一年)
楚李希烈(武成二年)秦朱泚(應天九月又改號漢天皇二月)
齊黃巢(金綂四年)襄王煴(建真三月)
越董昌(順天一年)
五代
梁
(朱姓宋州碭山人都汴遷洛始太祖丁夘簒唐自立終末帝癸未二主共十七年後)
(唐莊宗滅之)
太祖(姓朱名温初從黃巢為盗力屈降唐僖宗賜名全忠初拜宣武四鎮節度使昭宗封)
(梁王弑昭哀二帝簒唐自立改名晃為子郢王友珪所弑刀出於背而死在位六年)
(夀六十一改元者二開平四乾化二)
衡王友諒惠王友能邵王友誨
彬王友裕友珪福王友璋
末帝賀王友雍建王友徽
康王友孜博王友文安王友寧
密王友倫
郢王(名友珪太祖第二子弑父自立均王友貞舉兵誅之改元者一鳳歷即乾化二年)
末帝(名友貞改名瑱太祖第四子誅友珪即帝位唐莊宗伐之自殺仍稱乾化二在位十)
(一年夀三十六改元者二貞明六龍德三)
後唐
(朱耶赤心沙陀部人討龐勛有功賜姓李名國昌子克用破黃巢有功封隴西郡王)
(又封晉王子存勗嗣晉王滅梁即帝位國號唐承唐復為土德王都鄴遷洛始莊宗)
(癸未滅梁即帝位終潞王丙申三姓四主共十四年石敬瑭滅之)
莊宗(名存勗小名亞子晉王李克用長子嗣晉王滅梁即帝位優人郭從謙作亂中流矢)
(殂在位三年夀三十三改元者一同光)
魏王繼岌繼嵩繼潼繼蟾
繼嶢
明宗(名嗣源改名亶晉王李克用養子受命討鄴叛軍莊宗遇弑入洛陽自立即帝位在)
(位八年夀六十七改元者二天成四長興四)
從璟秦王從榮宋王從厚
廢帝潞王從珂許王從益
閔帝(名從厚明帝第三子立癸巳潞王反舉兵至陜出奔衛州尋為所弑改元者一應順)
潞王(名從珂明宗養子姓王氏為鳳翔節度使舉兵入洛弑閔帝即位石敬瑭反引契丹)
(兵至河陽舉族自焚死在位三年夀五十一改元者一清泰)
後晉
(臬捩雞西夷人從晉王李克用征伐有功為洛州刺史子敬瑭唐明宗駙馬其姓石)
(不知得姓之始為太原節度使反於晉陽借契丹援兵滅後唐契丹立之為晉帝稱)
(臣於契丹承後唐土德以金德王都汴始高祖丙申滅後唐稱帝終出帝丁未二主)
(十二年契丹耶律德先滅之)
高祖(石敬瑭在位八年夀五十一改元者一天福)
重進重英重信重義
重杲重睿
出帝(名重䝿高祖兄敬儒之子契丹為寇入汴舉族出降封負義侯驅之北行遷黃龍府)
(又遷建州在位四年改元者一開運)
延煦延寶
後漢
(沙陀人承後晉金德以水德王都汴始高祖因晉出帝為契丹執去中原無主乘時)
(自立丁未即位終隱帝庚戌二主共四年郭威滅之)
高祖(姓劉名知遠改名暠後晉封北平王晉出帝北遷稱帝晉陽入汴在位二年改元者)
(二天福一乾祐一)
魏王承訓隱帝承祐陳王承勲
隱帝(名承祐高祖第二子郭威反舉兵入汴為亂兵所弑在位二年不改元仍稱乾祐)
湘隂公(名贇高祖弟劉旻之子太后迎立之郭威廢之而自立復遇弑)
後周
(郭威邢州堯山人為漢鄴都留守隱帝遇弑迎湘隂公入繼大統未至契丹入寇太)
(后命威擊之次澶州自立承後漢水德以水德王都汴始太祖辛亥篡後漢自立終)
(恭帝庚申二姓三主共十年禪于宋太祖焉)
太祖(姓郭名威仕漢為樞密使鄴都留守舉兵入汴弑二帝而簒位在位三年夀五十一)
(改元者一廣順)
青哥侗意哥信
世宗(姓柴名榮太祖后兄柴守禮之子太祖無子封為晉王為太子在位六年夀三十九)
(改元者一顯德)
宜哥次子三子恭帝
熙讓熙謹熙誨
恭帝(名宗訓世宗第四子七歲即位禪位于宋太祖奉為鄭王在位八月夀二十)
五季僭偽改元十三國五十九人
吴
(據淮南始唐景福元年壬子終晉天福二年丁酉四主統三十八州四十六年南唐)
(代之)
楊行密(廬州合肥人唐昭宗時拜淮南節度使凡十年封吴王凡五年共十五年)
渥(吴王長子襲為淮南節度使封弘農郡王立二年張顥徐温弑之)
隆演(吴王之子渥之弟襲為淮南節度使弘農王凡三年又稱吴王凡九年即吴國)
(王位一年共十三年僣號改元者一武義)
溥(吴王之子隆演之弟襲吴王位凡六年僣號改元者一順義六稱帝在位十年僣號)
(改元者三乾貞二太和六天祚二咸通十六年為徐知誥所簒)
南唐
(據江南始後晉天福二年丁酉終宋開寶八年乙亥三主統三十五州三十九年宋)
(滅之)
李昪(徐州人楊行密養為子又乞徐温冒姓徐氏名知誥後為楊溥相封齊王遂簒)
(吴即帝位于金陵更名誥在位三年復姓李氏更名昪自言唐憲宗子建王恪之後)
(改國號唐在位七年僣號改元者一昇元七)
璟(更名景昇子在位十八年僣號改元者三保大十五交泰元年又改中興元年二年)
(共三年去帝號奉周正朔)
煜(景子稱後主在位十四年宋曹斌伐之俘至京師封違命侯)
閩
(據福建始唐景福元年壬子終晉闕年丙子六主統五州五十五年南唐滅之)
王審知(河南光州固始人兄王潮唐僖宗時為泉州刺史昭宗時為威武節度使)
(卒審知代立拜威武節度使凡十三年梁太祖封閩王凡十八年共三十一年)
延翰(審知子立一年被弟延鈞殺之而自立)
延鈞(改名鏻後又改名璘審知子延翰弟唐明宗以為威武節度使凡三年復為閩)
(王凡四年稱帝凡三年共十年為長子繼鵬所弑僣號改元者二龍啟一永和二)
繼鵬(更名昶璘子弑父自立凡三年為叔父曦所殺僣號改元者一通文三)
曦(審知少子殺昶自立凡六年朱文進弑之僭號改元者一永隆六)
延政(曦弟據建州稱帝號殷又號閩立四年南漢滅之僭號改元者一天德四)
前蜀
(據西川始唐人順二年辛亥終後唐同光三年乙酉二主統四十八州三十五年後)
(唐莊宗滅之)
王建(河南許州舞陽人唐僖宗宦官田令孜以為養子出為壁州刺史時田令孜敗)
(走成都依陳敬瑄昭宗大順二年建入䧟成都殺陳敬瑄并殺田令孜自稱西川留)
(後凡七年昭宗以建為四川節度使凡六年天復三年進爵蜀王凡四年梁開平二)
(年僭即帝位十一年通二十八年僭號改元者五武成三永平五通政一天漢一闕)
(天一)
衍(建子在位七年降于後唐僭號改元者二乾德六咸康一)
後蜀
(據西川始後唐同光三年乙酉終宋乾德三年乙丑四主統四十六州四十一年遂)
(滅之)
孟知祥(邢州龍岡人後唐莊宗滅蜀以為侍中成都尹西川節度使凡七年唐明)
(宗以為東西川節度使封蜀王凡二年共九年即帝位一年僭號改元者一明德一)
昶(知祥子即位三年始改元廣政凡二十八年宋太祖遣王全斌伐之請降舉族入京)
(師封秦王)
南漢
(據廣州始唐天祐二年乙丑終宋開寶四年辛未五主統四十七州六十七年宋滅)
(之)
劉隱(河南上蔡人祖為商賈南海因家焉父劉謙唐僖宗時為封州刺史卒廣州表)
(隱代之遂據廣州昭宗拜清海節度使梁太祖封南平王進南海王凡十年)
龑(音儼先名巖又名龔劉隱弟立七年僭稱越帝國號越後復改號漢凡二十五年僭)
(號改元者三乾亨八白龍三大有十四)
玢(龑子立二年為弟劉晟所弑僭號改元者一光天二)
晟(玢弟弑兄自立凡十五年僭號改元者一乾闕十五)
鋹(晟子宋太祖遣潘美伐闕擒赴京師封衛國公立十五年僭號改元者一天寶)
蠻賊張遇賢(稱中天大國王僭號改元者一永樂)
北漢
(據晉陽始周廣順二年壬子終宋太平興國三年戊寅四主統十二州二十七年吴)
(滅之)
劉崇(改名旻後漢高祖弟鎮河東為太原尹北京留守隱帝遇害郭威迎旻子湘隂)
(公贇為漢嗣尋廢之見殺旻遂即位于太原立五年稱乾祐五)
承鈞(劉旻養子更名鈞立十三年仍稱乾初三改元天會十)
繼恩(劉鈞養子立二月)
繼元(劉鈞養子立九年僭號改元者一廣運九宋太宗親征請降封彭城公)
吴越
(據兩浙始唐乾寧二年乙卯終宋太平興國三年戊寅五主統十二州八十四年至)
(錢俶納土舉族歸京師國除封淮海王子孫仕宋多為顯官焉)
錢鏐(杭州人唐昭宗時以鎮海節度使滅越州叛賊董昌有功拜鎮海節度使兼有)
(兩浙之地凡十年封吴王凡五年梁封吴越王加尚父又封吴越國王凡二十五年)
(都於杭改元寳正卒諡武肅)
元瓘(錢鏐子嗣位後唐以為吴越王後晉加天下兵馬元帥又加尚書令凡十年卒)
(諡文穆)
弘佐(元瓘子嗣位十年卒諡忠獻)弘倧(弘佐弟嗣位一年為胡進思所廢)
弘俶(弘倧弟嗣位後周加諸道兵馬元帥凡三十五年伏歸于宋)
楚
(據湖南始唐乾寧三年丙辰終周廣順元年辛亥六主統二十三州五十六年南唐)
(滅之)
馬殷(河南許州鄢陵人唐昭宗時為潭州刺史判&KR0878;南軍府事武安節度使凡十年)
(五代梁唐封楚王凡二十三年共立三十三年)
希聲(馬殷子立二年)希範(希聲弟立十五年)
希廣(希範弟立四年為兄希萼殺之)希萼(希廣兄殺弟自立一年楚人廢之)
希崇(希廣弟楚人廢希萼而立之立九月南唐滅之)
南平
(據荆南始梁開平元年丁卯終宋乾德元年癸亥五主統三州五十七年宋滅之)
高季昌(河南陜州硤石人唐昭宣帝時為荆南留守後梁拜荆南節度使凡六年)
(末帝封渤海王凡十二年避後唐諱更名季興莊宗封南平王凡五年共二十三年)
(又臣於吴吴封秦王)
從誨(季興子唐賜爵渤海王又以為南平王立二十年)
保融(從誨子立十二年)保勗(保融弟立一年)
繼冲(保融子立一年納土歸宋)
秦
(據鳳翔始唐光啓三年丁未終後唐同光二年甲申三十八年後唐明宗滅之)
宋文通(保定博野人唐僖宗時為神策都將以功賜姓名李茂貞領武定節度使)
(凡三年以為鳳翔節度使凡五年昭宗以為山南西道招討使凡三年又為鳳翔兼)
(山南西道節度使凡四年二次舉兵犯闕殺宰相韋昭度李谿尋復還鎮以為鳳翔)
(彰義節度使凡三年進爵岐王凡三年又以為鳳翔靜難武定昭武節度使凡十六)
(年後唐莊宗封秦王凡一年卒通三十八年國除)
繼儼(茂貞子遺奏以儼權知鳳翔軍府事年代不紀)
燕(據幽州)
劉守光(深州人父仁恭唐昭宗時為盧龍節度使梁太祖封燕王守光囚其父仁)
(恭殺其兄守文梁仍以為盧龍節度使凡二年以為燕王凡二年僭稱大燕帝凡三)
(年晉王李存勗滅之僭號改元者一應天)
西夏
(拓䟦思恭之後唐賜姓李世為夏州節度使歷五代宋金元始滅)
李彛昌(唐為夏州節度使州人亂殺之以其族父仁福代之)
仁福(彛昌族父梁以為定難節度使)彛超(仁福子嗣為定難節度使)
彛興(彛超兄嗣為定難節度使宋封夏王)光叡(彛興子嗣為定難節度使)
繼筠(光叡子嗣為定難節度使)
繼棒(繼筠弟嗣為靖難節度使宋賜名趙保忠)
繼遷(繼棒弟賜名趙保吉叛宋自立為節度使屢寇邊為患官軍擊之中流矢而死)
德明(繼棒子嗣為定難節度使請降封西平王)
元昊(德明子嗣位封西平王後僭號大夏稱帝叛宋屢宼西邊後納欵稱臣策命夏)
(國主名曩霄不復寇邊僭號改元者四顯道開運廣運天授)
諒祚(元旻子嗣位稱節度使)
秉常(諒祚子嗣位叛宋大入寇邊)
乾順(秉常子嗣位國亂主幼強臣用事屢為邊境之患元太祖滅之)
宋
(趙姓其先出自黃帝孫高陽之後周穆王封造父於趙城因氏焉其後與韓魏分晉)
(為諸侯至漢京兆尹趙廣漢居涿郡遂為涿州人其後趙弘殷事後唐漢周三朝累)
(遷龍捷左廂都指揮使生子匡胤事後周累立戰功遷殿前都點檢奉恭帝命北拒)
(契丹至陳橋自立受恭帝禪即帝位國號宋承周木德以火德王都汴即今開封府)
(是也南渡都臨安今杭州遷閩今福州遁崖州今海南崖山始太祖庚申受周恭帝)
(禪即帝位至欽宗丙午金人入寇犯汴京徽欽二帝北狩丁未高宗即帝位于南京)
(後遷都臨安終幼主丙子十六帝并端宗衛王共三百一十七年至元滅之都汴前)
(九朝一百六十七年都臨安後七朝一百五十年)
太祖(姓趙名匡胤在位十六年夀五十改元者三建隆三乾德五開寶八)宣祖弘殷子
五人曹王光濟太祖太宗(秦王廷美)岐王光瓉太祖子四人
德秀吴王德昭德林秦王德芳
太宗(名炅太祖弟在位二十二年夀五十九改元者五太平興國八雍熙四端拱二淳化)
(五至道三年真宗即位)
漢王元佐昭成太子元僖真宗恒
商王元份越王元傑鎮王元偓
楚王元偁周王元儼崇王元億
真宗(名恒太宗第三子在位二十六年夀五十五改元者五咸平六景德四大中祥符九)
(天禧五乾興一是年仁宗即位)
温王禔周王祐仁宗禎
昌王祗信王祉欽王祚
仁宗(名禎真宗第六子十三歲即位劉太后臨朝在位四十二年夀五十四改元者九天)
(聖九明道二景祐四寶元二康定一慶歷八皇祐五至和二嘉祐八)
襃王昉豫王昕鄂王曦
英宗
英宗(名曙仁宗從兄濮安懿王允讓之子太宗曾孫在位四年夀三十六改元者一治平)
神宗吴王顥潤王顔荆王(改封益王)
神宗(名頊英宗長子在位十八年夀三十八改元者一熙寧十元豐八八年哲宗即位)
成王脩惠王僅唐王俊襃王伸
冀王僴哲宗煦豫王价徐王倜
陳王佖徽宗佶儀王偉燕王俱
楚王似越王偲
哲宗(名煦神宗第六子十歲即位太皇太后闕氏臨朝聽政在位十六年夀三十五改元)
(者三元祐八紹聖四元符五)
獻愍太子茂
徽宗(名佶神宗第十一子在位二十五年夀五十四改元者六建中靖國一崇寧五大觀)
(四政和七重和一宣和七七年末欽宗即位)
欽宗七王從木高宗二十二王
欽宗(名桓徽宗太子在位二年夀六十一改元者一靖康一金人入寇犯闕二帝北狩沙)
(漠如晉之懷愍)
太子諶
高宗(名搆徽宗第九子始封康王二帝北狩渡江即位建康今應天府定都於杭今杭州)
(駕至改臨安府在位三十六年傳位太子號太上皇夀八十一改元者二建炎四紹)
(興三十二)
元懿太子旉
孝宗(名眘太祖七世孫高宗無子立為太子受内禪在位二十七年傳位太子號夀皇夀)
(六十八改元者三隆興二乾道九淳熙十六是年光宗即位)
文太子魏王愷光宗邵王恪
光宗(名惇孝宗第三子受内禪在位六年夀五十四改元者一紹熙五)
寧宗
寧宗(名擴光宗子受内禪在位三十年夀五十七改元者四慶元六嘉泰四開禧三嘉定)
(十七是年理宗即位)
理宗度宗
理宗(名昀太祖九世孫希壚之子寧宗立為太子在位四十一年夀六十一改元者八寶)
(慶三紹定六端平三嘉熙四淳祐十二寶祐六開慶一景定五)
度宗(名禥福王與芮之子理宗之姪理宗立為太子在位十年夀三十五改元者一咸淳)
幼主帝昰衛王
幼主(名㬎度宗子即位之明年前元兵入臨安舉國降前元同太皇太后皇后皇族北遷)
(燕封瀛國公在位二年改元者一德祐二庶兄二人海上改元)
益王(名昰度宗子立於福州改元景炎諡端宗號景炎帝)
衛王(名昺度宗子立於廣州改元祥興號祥興帝崖山敗赴海死宋祀遂亾)
宋僭偽改元叛賊六人
王則(貝州人隸宣毅軍小校宋仁宗慶歷七年以妖術惑衆叛據貝州僭號東平王)
(國曰安陽改元德勝凡六十五日河東宣撫使文彦博討平之)
儂智高(廣西蠻賊宋仁宗皇祐四年聚衆蠻攻陷雍州即州建大南國僭號仁惠)
(皇帝改元啟歷凡十月樞密使狄青討平之)
方臘(浙江睦州人徽宗宣和二年聚衆據有睦州攻䧟郡縣僭號稱帝改元者一永)
(樂宋遣討平之)
劉豫(景州人宋高宗時為濟南守節制闕路金人寇山東豫出降金人進冊為皇)
(帝建國偽號大齊奉金正朔都太名府後遷汴僭偽位凡八年金人以豫不能立國)
(遂廢之)
吳曦(宋寧宗時為四川宣撫使獻關外四州之地賂金求封金人封為蜀王遂僭位)
(于興州凡九月四川安撫安丙誅之函首送行在)
張邦昌(為宋少宰金兵䧟汴京執二帝北行金人乃册邦昌為帝以主中國改國)
(號楚邦昌以御史馬伸之書知禍福逆順之道奉迎宋孟太后垂簾聽政退居臣列)
(僭位凡三十三日高宗即位貶潭州賜死)
遼
(契丹國耶律斡里之子多爾濟名億字安巴堅為太祖居朔方始後梁太祖丁夘耶)
(律安巴堅稱帝至丙子改元終末帝延禧乙巳九主共二百一十九年金滅之)
太祖(姓耶律名安巴堅自稱天皇王夀五十六在位十九年九年無年號改元者二神冊)
(六天贊四)
欽義皇帝托雲太宗德光
恭順皇帝阮(即自在太子)
太宗(名德光太祖子改國號遼寇晉死於欒城凡在位二十二年夀四十六改元者二會)
(同八大同一闕)
穆宗蒙古
世宗(名阮太祖孫托雲之子為察克所弑在位五年夀三十四改元者一天禄五五年即)
(穆宗應歷元年)
景宗明記(更名賢)平王荆王
吴王寧王河間王
穆宗(名璟太宗子為庖人所弑在位十九年夀三十九改元者一應歷十九十九年即景)
(宗保寧元年)
景宗(名賢世宗長子在位十四年夀三十五改元者二保寧十乾亨四)
聖宗秦晉國王隆慶(孝文皇太弟)
齊國王隆裕鄭格
聖宗(名隆緒景宗長子十二歲即位蕭太后臨朝與宋議和南北休息在位四十九年夀)
(六十一改元者三統和二十九開泰九太平十一十一年興帝即位)
塔塔喇長沙王宗哲齊王宗熙
晉國王宗元興宗
魯王宗正豳王宗德宗教
興宗(名宗真聖宗長子在位二十四年夀四十改元者二景福一崇熙又云重熙二十二)
道宗燕王洪道晉王洪德
道宗(名洪基興宗長子在位四十七年夀七十改元者五清寧十咸熙十太康十大安十)
(夀隆七七年即末帝乾統元年)
秦王元吉天祥延禧
末帝(名延禧道宗孫自號天祚皇帝敗於金兵走夾山秦王淳守燕壬寅自立稱天錫皇)
(帝改元建福立三年卒蕭幹達實林牙立淳妻蕭氏為太后改元德興金兵破燕達)
(實林牙與蕭氏奔夾山延禧殺蕭氏謀奔西夏未至為金人所擒降封海濱侯射殺)
(之以萬馬踐其屍在位二十四年夀五十四改元者三乾統天慶保大)
趙王晉王秦王淳魯王
金
(女真國完顔氏居上朔遷燕又遷汴始太祖完顔阿固達戊戌稱帝終哀宗甲午九)
(主共一百十七年宋元共滅之)
太祖(阿固達更名旻滅遼稱帝在位六年夀五十六改元者一天輔六六年即太宗天會)
(元年)
凉王阿穆改宗秀
景宣皇帝實卜克改宗浚
遼王摩囉歡改宗翰許王斡里雅布改宗傑
冀王諤爾昆改宗輔梁王烏珠改宗弼
曹王諤爾昆改宗敏彬王阿固達改宗孟
太宗(名烏竒邁更名晟太祖弟入破汴京執辱二帝在位十二年夀六十一改元者一天)
(會十二)
宋王宗盤兖王富魯改宗雋
虞王宗英滕王宗偉沂王宗賢
衛王宗儀代王宗懿晉王宗本
熙宗(名呼爾滿更名亶太祖長孫為完顔亮所弑在位十四年夀三十一改元者三天會)
(三天眷三皇統八)
海陵王(名亮諡曰焬太祖孫弑熙宗簒位自立遷都燕京復遷汴梁南伐宋至揚州為)
(將士所弑在位十二年夀四十改元者三天德四貞元三正隆五)
光英
世宗(名雍太祖孫南北講和疆場安靜在位二十九年夀六十七改元者一太定二十九)
齊王允升晉王允猷越王允廸
昇王允中太子允恭(諡顯宗)
鄭王允蹈東海郡侯
章宗(名璟世宗之孫在位十九年夀四十一改元者三明昌五承安六泰和八八年即太)
(安元年)
東海郡侯(名允濟世宗第七子即位後國内無歲不被兵為赫舍哩所弑在位五年)
(改元者三太安三崇慶一至寧一)
蔣王
宣宗(名珣世宗之孫章宗之兄在位十二年夀六十一改元者三貞祐四興定六元光二)
荆王霍王哀帝
哀帝(名守緒宣宗子連歲被兵元宋夾攻之自殺宋將割其首埋骨於大理寺獄以報伐)
(宋之恨在位十年改元者三正大七開興改天興三)
元
(按元朝秘史云元朝的人祖是天生蒼色人與&KR0757;白女相配了同渡過騰吉斯水到)
(鄂諾河源頭布爾罕山前生一人名為巴圖察罕巴圖察罕生特默齊至二十世生)
(勃端察爾十三世生特穆津以博爾濟吉特為姓是為元朝太祖始太祖特穆津丙寅)
(稱帝於鄂諾河居沙漠為元主四代五十七年世祖癸亥遷都燕京十三年丙子混)
(一終順帝戊申十主居中國九十三年共十四主通共一百六十三年順帝歸沙漠)
(國亡)
太祖(姓博爾濟吉特名特穆津蒙古部人也世為蒙古部長并吞諸部威德日盛歲丙寅即)
(帝位於鄂諾河之源以土德王夀六十六在位二十二年皇子托壘監國凡一年)
卓沁察克岱太宗托壘(睿宗)
烏拉齊庫烈濟
太宗(名烏格台太祖第三子在位十三年夀五十六太宗后鼐瑪錦臨朝稱制五年)
定宗奎騰庫春哈喇徹爾
哈斯哈坦摩哩
定宗(名庫裕克太宗長子在位三年夀五十六定宗后哈瑪爾垂簾聽政二年)
呼爾察諾海哈勒琿
憲宗(名蒙克太祖第四子托壘之子在位九年夀五十二)
巴圖阿拉岱玉隴哈什
錫里濟巴圖
世祖(名呼哩憲宗同母弟中統元年庚申即位上都凡三年中統四年癸亥遷都燕京凡)
(十三年至元十三年丙子平宋天下混一凡十九年至元十八年妖僧祥邁等作妖)
(書辨偽錄詆毁上帝焚道藏滅中國道是日雷火焚閔忠等寺震死妖僧祥邁從超)
(等一十四人在位共三十五年夀八十改元者二中統四至元三十一)
多爾濟𥙿宗珍戩太子
安西王莽噶拉北安王諾木罕
雲南王和克齊阿雅噶齊
西平王敖拉齊寧王庫庫楚
鎮南王托歡和塔拉特穆爾
成宗(名特穆爾世祖孫在位十三年夀四十二改元者二元貞二大德十一十一年武宗)
(即位)
德夀太子
武宗(名哈尚成宗姪在位五年夀三十一改元者一至大四)
明宗文宗
仁宗(名阿裕爾巴哩巴特喇武宗同母弟在位九年夀三十六改元者二皇慶二延祐七)
(七年英宗即帝位)
英宗温都斯巴哈
英宗(名碩特巴拉仁宗子在位四年為特實所弑夀二十一改元者一至治三)
泰定帝(名伊遜特穆爾成宗姪在位五年夀三十六改元者二泰定四致和一)
阿勒錦太子巴特瑪雅爾蔵布
錫錫太子雲丹藏布太子
明宗(名和實拉武宗長子在位五月為文宗左右所弑夀三十)
順宗寧宗
文宗(名圖卜特穆爾武宗次子明宗弟在位五年夀二十九改元者二天歷二至順三)
喇特納太子雅克特古斯太子
太平訥太子
寧宗(名伊埒哲伯明宗次子在位一月夀七歲)
順帝(名托歡特穆爾明宗長子在位三十六年夀五十一改元者三元統二至元六至正)
(二十八)
昭宗益王
昭宗(名阿裕克實哩達喇順帝子立於沙漠十一帝)
(闕)
朱光卿(廣州增城民闕)
韓林兒灤城人先是其父山(至正)
徐真一(闕)
陳友諒(沔陽人至正二十年殺其偽主徐真一自稱皇帝國號漢在位四年癸卯)
(與國朝天兵戰於鄱陽湖敗死僭號改元者一大義)
陳理(友諒子僭立據武昌至四月國朝天兵克武昌平之)
張九四(名士誠泰州白駒場亭人至正闕年與其弟九五名士德九六闕)
(為亂䧟泰州據高郵僭稱吴王凡二年䧟姑蘇遂以為都遣使請命元以為太尉)
(凡七年自稱吴王凡三年國朝天兵克蘇州擒赴京師僭位十二年僭號改元者一)
(天祐)
明玉珍(四川人至正二十二年據成都自稱隴蜀王至正二十三年僭稱帝國號)
(大夏改元天統僭位凡十年國朝天兵掃平之)
萬姓統譜卷首五
