備急千金要方卷二十一唐孫思邈撰
宋林億等校正
七竅病方
面藥第九(方)
五香散治䵟皰黶&KR0845;黑運赤氣令人白光潤方
黃耆白茯苓萎蕤杜若
大豆黃卷商陸(各二兩)白芷當歸
白附子冬瓜仁杜蘅白殭蠶
辛夷仁香附子丁子香蜀水花
旋覆花防風木蘭芎藭
藁本皂莢白膠杏仁
天門冬土瓜根白术梅肉
酸漿水萍(各三兩)畢豆(四兩)豬&KR1004;(二具曝乾)
右三十二味治下篩取洗面二七日白一年與衆别
洗手面令白淨悅澤澡豆方
白豆麫(一升)麫(三升溲豬&KR1004;為餅曝乾𢷬篩)冬瓜仁(四合)
豬&KR1004;(兩具大者細切)白茯苓白芷白鮮皮
栝蔞子白术白附子白斂
莵絲子土瓜根羌活萎蕤
桃仁杏仁商陸芎藭(各一兩)
右十九味合𢷬篩入麫豬&KR1004;拌勻更𢷬每日常用以
漿水洗甚良
又方
畢豆麫(一升)栝蔞實(三兩一方不用)豬&KR1004;(五貝細切)
土瓜根白茯苓萎蕤(各五兩)皂莢(三挺)
右七味𢷬篩將豬&KR1004;拌和更𢷬令勻每旦洗手面百
日白淨
又方
白芷白斂白术桃仁
冬瓜仁杏仁萎蕤(各等分)皂莢(倍其數)
右八味為末絹篩洗手面時即用
又方
畢豆麫(三升大豆黃麫亦得)白芷青木香
甘松香零陵香藿香(各二兩)
冬葵子(一本又用冬瓜子)栝蔞仁(四兩)
右八味𢷬篩用如常法
令人面白淨悅澤方
白斂白术白附子白芷(各二兩)
豬&KR1004;(三具水漬去赤汁研)藁本(三兩)
右六味為末先以蕪菁子半升又酒水各半升相和
煎數沸研如泥合諸藥内酒水中以甆器貯封三日
每夜取傅面旦以漿水洗之
令人面潔白悅澤顔色紅潤方
豬&KR1004;(五具)蕪菁子(二兩)栝蔞子(五兩)桃仁(三兩)
右四味以酒和熟𢷬傅之慎風日
又方採三株桃花隂乾為末空心飲服方寸匕日三并
細腰身
又方酒漬桃花服之好顔色治百病三月三日收
澡豆治手乾燥少潤膩方
大豆黃(五升)赤小豆(去皮)零陵香子苜蓿(各一升)
冬瓜仁茅香(各六合)丁香(五合)麝香(一兩)
豬&KR1004;(五具細切)
右九味細𢷬羅與豬&KR1004;相合和曝乾再𢷬篩取洗手
面
又方
大豆末(二升絹篩)豬&KR1004;(五具乾之)蒴藋灰(一兩)甘松香
零陵香(二兩)白茯苓藁本白芷(各四兩)
白商陸(五兩)
右九味為末調和訖與豬&KR1004;相和更𢷬令勻欲用稍
稍取以洗手面八九月合冷處貯之三月已後勿用
神良
面脂主悅澤人面耐老方
冬瓜仁白芷商陸芎藭(各三兩)
當歸藁本靡蕪土瓜根(去皮)
桃仁(各一兩)萎蕤細辛防風(各一兩半)
木蘭皮辛夷甘松香麝香
白殭蠶白附子梔子花零陵香(半兩)
豬&KR1004;(三具切水漬六日欲用時以酒挼取汁漬藥)
右二十一味薄切綿裹以豬&KR1004;汁漬一宿平旦以煎
豬脂六升微火三上三下白芷色黃膏成去滓入麝
收于甆器中取塗面
又方治面上皴黑凡是面上疾皆主之方
丁香零陵香梔子花桃仁
白斂茯苓土瓜根莵絲子
防風沉香辛夷當歸
麝香藁本商陸芎藭(各三兩)
萎蕤(一作白芨)藿香(一本無)白芷甘松香
白殭蠶木蘭皮(各二兩半)蜀水花青木香(二兩)
冬瓜仁(四兩)羊腎脂鵝脂(各一兩半)羊髓(一升)
生豬脂(三升)
右二十九味㕮咀先以美酒五升挼豬&KR1004;六具取汁
漬藥一宿于豬脂中微火極煎三上三下白芷色黃
以綿一大兩生布中絞去滓入麝香末以白术篦攪
至凝乃止任性用之良
面膏去風寒令人面光悅却老去皺方
青木香白附子白蠟白芷
芎藭零陵香香附子(各二兩)茯苓
甘松香(各一兩)羊髓(一升半鍊)
右十味㕮咀以酒水各半升浸藥經宿次日煎三上
三下候酒水盡膏成去滓取傅面如壯若有䵟&KR0845;皆
落
玉屑面膏治面無光澤皮肉皴黑久用令人潔白光潤
方
玉屑(細研)土瓜根白附子商陸
芎藭萎蕤冬瓜仁桃仁
白芷木蘭辛夷(各一兩)莵絲子
青木香藁本當歸黃耆
白殭蠶藿香細辛(各十八銖)麝香
防風(各半兩)鷹屎白蜀水花(一合)豬&KR1004;(三具細切)
白犬脂鵝脂熊脂豬肪脂(各一升)
右二十八味先以水浸豬鵝犬熊脂數易水浸冷血
脉盡乃可用㕮咀諸樂清酒一斗漬一宿明旦生擘
豬鵝等脂安藥中取銅鐺于炭火上微煎至暮時乃
熟以綿濾置甆器中仍以練繫白芷片看色黃即膏
成其豬&KR1004;取浸藥酒挼取汁安鐺中其玉屑蜀水花
鷹屎白麝香為末膏成安藥中攪令勻旋取傅面
玉屑面脂方
玉屑白附子白茯苓青木香
萎蕤白木白殭蠶蜜陀僧
甘松香烏頭商陸石膏
黃耆胡粉芍藥槀本
防風芒硝白檀(各一兩)當歸
土瓜根桃仁芎藭(各二兩)辛夷
桃花白頭弱零陵香細辛
知母(各半兩)豬脂(一升)羊腎脂白犬脂
鵝脂(各一合)
右三十三味切以酒水各一升合漬一宿出之用銅
器微火煎令水氣盡候白芷色黃去滓停一宿旦以
柳枝攪白乃用之
又方令黑者皆白老者皆少方
玉屑寒水石木蘭皮旋覆花
珊瑚丁香土瓜根蜀水花
白茯苓芎藭莵絲子辛夷仁
冬瓜仁白頭翁當歸藁本
白殭蠶青木香蕪菁子梔子花
細辛萎蕤商陸白芷
防風黃耆桃仁藿香
前胡桂心半夏白斂
杏仁蘼蕪芒硝杜蘅
麝香秦椒礜石秦皮
杜若升麻蜀椒黃芩
白薇(各六銖)栝蔞仁(一兩)熊脂鵝脂
羊髓牛髓白狗脂(五合)鷹屎白(一合)
清酒豬肪脂(各一升)
右五十四味㕮咀酒漬一宿内脂等合煎三上三下
酒氣盡膏成絞去滓下麝香末攪至凝色變乃止甆
器密貯勿洩氣
鍊脂法
凡合面脂先須知鍊脂法以十二月買極肥大豬脂
水漬七八日日一易水煎取清脂没水中鍊鵝熊脂
皆如此法
治外膏主面䵟&KR0845;方
白芷白蠟(各二兩)白附子辛夷
防風烏頭零陵香藿香
萎蕤(各半兩)藁本(一兩)商陸麝香(各六銖)
麻油(二合)羊脂(五合)牛脂鵝脂(各一升)
右十六味薄切醋漬浹洽經一宿旦合煎候白芷色
黃膏成以皂莢湯洗面傅之日三甚良
又方雞子(三枚)胡粉(細研)丁香(各一兩)
右三味先以醋一升漬七日後取雞子白調香粉令
勻以漿水洗面傅之
又方白礬石硫黃白附子(各六銖)
右三味為末以酢一盞漬三日夜淨洗面傅之莫見
風日慎三七日可白如雪
白面方
牡蠣(三兩)土瓜根(一兩)
右二味為末白蜜和取塗面即白如玉旦以温漿水
洗之宜慎風日
豬蹄湯洗手面令光潤方
豬蹄(一具)桑白皮芎藭萎蕤
白芷白茯苓(各三兩)商陸(一作當歸)白术(各二兩)
右八味㕮咀以水三斗煎豬蹄及藥取一斗去滓每
温一盞洗手面大佳
豬蹄漿急面皮去老皺主光澤方
大豬蹄一具淨治如食法以水二升清漿水一升不
渝釡中煮成膠用洗手面又以此藥和澡豆夜塗面
旦用漿水洗面皮即急
鹿角散令百歲老人面如少年時主光澤潔白方
鹿角(長一握)牛乳(三升)芎藭細辛
天門冬白芷白术白斂
白附子酥(各三兩)杏仁(五七枚)
右十一味㕮咀先以水漬鹿角一百日出之與諸藥
内牛乳中緩火煎令汁盡出角以白練袋盛餘藥勿
收至夜取牛乳石上磨鹿角取塗面旦以漿洗之無
乳小便研亦得
治面黑不淨洗手面澡豆方
白豆屑(二升)白附子甘松香丁子香
白芷白殭蠶鷹屎白白檀香
白术木香(一用藁本)芎藭白鮮皮(各三兩)
大棗杏仁(各三十枚)麝香(二兩)白梅肉(三七枚)
麫(三升)冬瓜仁(五合)豬&KR1004;(三具)雞子白(七枚)
土瓜根(一兩又一本用甜瓜子)
右二十一味先以豬&KR1004;和麫曝乾然後合諸藥𢷬末
又以白豆屑二升為散每旦用盥洗十日色白如雪
三十日如凝脂神驗(千金翼無白殭𧖟芎藭白附子大棗有桂心三兩)
鉛丹散治面黑令人面白如雪方
鉛丹(三十銖)真女菀(六十銖)
右二味治下篩酒服一刀圭日三男十日女二十日
知知則止黑色皆從大便出面白如雪
白楊皮散治面與手足黑令光澤潔白方
白楊皮(十八銖一方用桔皮)桃花(一兩)
白瓜子仁(三十銖)
右三味治下篩温酒服方寸匕日三欲白加瓜子欲
赤加桃花三十日面白五十日手足俱白
治面黑生䵟皰方
白斂(十二銖)生礜石(救急方無)白石脂(六銖)杏仁(三銖)
右四味研和雞子白夜卧塗面上旦用井花水洗之
治面䵟皰令人悅白方
栝蔞子(六合)白石脂(五合)雀屎(二合去黑)麝香
右四味𢷬篩别研麝香雀屎白石脂和合取生莵絲
苖汁和之如薄泥先用澡豆洗去面上垢膩次以藥
塗䵟上日夜三四度平旦温漿水洗之
治䵟&KR0845;烏靨令面潔白方
馬珂(二兩)白附子鷹屎白珊瑚(各一兩)
右四味研成粉和勻用人乳調每夜取傅面明旦温
漿水洗之
去面上靨子黑痣方
夜以温漿水洗面以生布揩靨子令赤痛水研白旃
檀取濃汁塗靨子上旦覆以暖漿水洗之次以鷹屎
白傅其上
洗面去䵟&KR0845;主悅白方
豬&KR1004;(兩具去脂)豆麫(四升)冬瓜仁(半升)皂莢(五挺)
細辛白术(各一兩)防風白斂
白芷(各二兩)商陸(三兩)
右十味和土瓜根一兩𢷬絹羅取大猪蹄一具煮令
爛作汁和散為餅曝乾再𢷬為末羅取盥洗不過一
年悅白
桃仁澡豆主悅澤去䵟&KR0845;方
桃仁蕪菁子(一兩)畢豆麫(二升)白术(六合)
土瓜根(七合)
右五味合和𢷬篩以酢漿水洗手面
桃花圓治面黑䵟令人潔白光悅方
桃花(二升)桂心鳥喙甘草(各一兩)
右四味為末白蜜丸如大豆許每服十丸日二服十
日易形一方有白附子甜瓜子杏仁各二兩為七味
治面䵟&KR0845;内外兼治方
成鍊松脂為末温酒服三合日三服盡三升無不瘥
治面䵟方
李子仁為末和雞子白傅一宿即落
又方甘草(二兩末)白羊乳(二升)羊&KR1004;(二具水浸去汁小切)
右三味相和一宿先以酢漿洗面生布拭夜傅藥
兩遍明旦以豬蹄湯洗却每夜洗之
又方白附子為末酒和傅之即落
又方桂心蜜石鹽(各等分)
右三味為末相和
又方以上朱砂研細如粉和白蜜塗之旦以酢漿洗却
大驗
又方白附子香附子白檀馬珂
紫檀(各一兩)
右五味為末白蜜和如杏仁大隂乾臨用以水研塗
面旦以温水洗却忌風油七日面色如蓮花
又方水和丹砂末服方寸匕男七日女二七日色白如
雪
治人面䵟&KR0845;黑膚色粗陋皮厚狀醜方
羖羊脛骨為末以雞子白和傅之旦以白淨粱米泔
洗之三日白如雪
又方白蜜和茯苓粉傅之七日愈
又方杏仁酒浸皮脱𢷬碎絹袋盛夜取拭面
又方酒浸雞子三枚密封四七日成傅面白如雪
又方杏仁(為末)雞子白
右二味相和夜塗面明旦以米泔洗之
治面多䵟&KR0845;皮因粗澁令人不老皆主之方
朱砂雄黃(各三兩)水銀霜(半兩)黃鷹糞(一升)
上胡粉(二兩)
右五味並細研如粉以面脂和淨洗面夜塗之以手
細摩令熱明旦不廢作壯然須五日一洗面一塗不
過三遍所有惡物一切皆除數倍少嫩慎風日不傳
神祕
治面䵟&KR0845;令悅澤光白潤好及手皴方
猪蹄(兩具治如食法)白粱米(一升洗令淨)
右二味以水五斗合煮猪蹄爛取清汁三斗用煮後
藥
白茯苓商陸(各五兩)萎蕤(三兩)白芷
藁本(各二兩)
右五味㕮咀用前藥汁三斗并研杏仁一升合煮取
一斗五升去滓甆瓶盛貯内甘松零陵香末各一兩
入膏中攪令勻綿羃之每夜取塗手面
治面黑䵟&KR0845;皮皺皴散方
白附子蜜陀僧牡蠣茯苓
芎藭(各二兩)
右五味為末和以羖羊乳夜塗面以手摩之旦用漿
水洗不過五六度一重皮脫䵟瘥矣
治面䵟&KR0845;方
沉香牛黃薰陸香雌黃
鷹屎丁香玉屑(各十二銖)水銀(六銖)
右八味為細末蜜和以傅之
白瓜子圓治面䵟&KR0845;令色白方
白瓜子(二兩)遠志藁本杜蘅
雲母粉車前子白芷當歸(各一兩)
細辛栢子仁栝蔞仁橘皮
白石脂鉛丹(各半兩)天門冬(三兩)
右十五味為末蜜和丸如梧子大空腹服二十丸日
三
治粉滓䵟&KR0845;方
白斂(十二銖)白石脂(六銖)
右二味𢷬篩以雞子白和夜卧塗面旦用井花水洗
白
去粉滓䵟&KR0845;皴皰及茸毛令面悅澤光潤如十四五時
方
黃耆白术白歛萎蕤
土瓜根商陸蜀水花鷹屎白(一兩)
防風(一兩半)白芷細辛青木香
白附子芎藭杏仁(各二兩)
右十五味為末以雞子白和作挺隂乾石上研取漿
水塗面夜用旦以水洗之細絹羅如粉佳
治面粉滓方
熬礬石以清酒和傅之不過三上
又方𢷬生莵絲苖汁塗不過三上
治年少氣盛面生疱瘡方
胡粉(半兩)水銀(一兩一方有真珠)
右二味以臘月豬脂和熟研令水銀消向暝以傅面
旦起布拭之慎勿水洗至暝又取傅面不過三上瘥
白膏治面&KR1439;疱疥癰惡瘡方
附子(十五枚)蜀椒(一升)野葛(一尺五寸)
右三味㕮咀以酢漬一宿猪膏一斤煎令附子色黃
去滓塗之日三上
治面&KR1439;皰方
鸕鷀屎一升為末以臘月猪脂和令勻夜傅之
治面&KR1439;方
木蘭皮一斤以三年酢漬令没百日曝乾為末温酒
服方寸匕日三
治面皰方
淳酒(二升)牛膽羖羊膽(各一具)
右三味合煮三五沸傅之
又方薺苨肉桂(各二兩)
右二味為末以酢漿服方寸匕日一服亦治䵟&KR0845;及
滅瘢去黑痣
又方冬葵子栢子仁冬瓜子茯苓(各等分)
右四味為末酒服方寸匕食後服日三治面皰甚者
又方生地黃(三斤)枸杞根(一十斤)
右二味先𢷬枸杞次𢷬地黃曝乾合篩空腹酒服方
寸匕日三久服顔如童子此祕方也
梔子圓治酒&KR1439;鼻皰方
梔子仁䜴(各三升)大黃(六兩)木蘭皮(半兩)
芎藭甘草(各四兩)
右六味為末蜜和丸如梧桐子初服十丸日三稍加
至十五丸
治鼻皰方
蒺藜子梔子仁䜴(各一升)
木蘭皮(半斤一本無)
右四味為末以酢漿水和如泥夜傅之日未出時暖
水洗却亦主滅瘢痕
治面上風毒方
玉屑蜜陀僧珊瑚(各二兩)白附子(三兩)
右四味為末以酥和夜傅旦洗之亦滅除瘢㾗
治面有熱毒惡瘡方
胡粉(熬)黃蘗(炙)黃連(各等分)
右三味為末取傅上瘥止若瘡乾以面脂調塗之日
三
治滅瘢㾗方
猪脂三斤飼烏雞一隻三日令盡後取白屎内白芷
當歸各一兩煎白芷色黃去滓内鷹屎白半兩攪令
調傅之日三
又方禹餘糧半夏等分為末以雞子黃和先以新布拭
瘢處令赤後用藥傅之勿見風日二十日瘥十年者亦
滅
又方以人精和鷹屎白傅之日二白蜜亦得無問新舊
必除
又方白附子杜若細辛(各半兩)辛夷(一兩)
鷹屎白(一合)
右五味為末治取傅之亦滅瘢㾗
治瘢㾗凸出方
鷹屎白(一兩)衣白魚(二七枚)
右二味為末蜜和以傅日三五度良
又方鷹屎白(二兩)白殭蠶(一兩半)
右二味為末以白蜜和傅上日三慎五辛生菜
又方春夏以大麥麨秋冬以小麥麨好細絹下篩以酥
和封上
又方臘月猪脂四升煎大鼠一枚令消盡以生布揩拭
瘢處令赤塗之不過四五上
又方以熱瓦熨之
又方以凍凌熨之
治身及面上印文方
針刺字上破以醋調赤土薄之乾又易以黑滅即止
又方以未滿月小兒屎傅上一月即没
備急千金要方卷二十一
