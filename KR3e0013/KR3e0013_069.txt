備急千金要方卷六十九唐孫思邈撰
宋林億等校正
痔漏方
九漏第一(瘰&KR0659;附方)(論法灸)
論曰夫九漏之爲病皆寒熱瘰癧在於頸腋者何氣使
生此皆鼠瘻寒熱之毒氣也堤留於脉而不去者也鼠
瘻之本皆根在於臟其末上出於頸腋之下其浮於脉
中而未著於肌肉而外為膿血者易去去之奈何曰請
從其末引其本可使衰去而絶其寒熱審按其道以予
之徐從末以去之其小如麥者一刺之三刺已决其死
生奈何曰反其目視其中有赤脉從上下貫瞳子見一
脉一歲死見一脉半一歲半死見二脉二歲死見二脉
半二歲半死見三脉三歲死赤脉不下貫瞳子可治也
凡項邊腋下先作瘰癧者欲作漏也宜禁五辛酒麫及
諸熱食凡漏有似石癰累累然作癧子有核在兩頸及
腋下不痛不熱治者皆練石散傅其外内服五香連翹
湯下之已潰者治如癰法諸漏結核未破者火針針使
著核結中無不瘥者何謂九漏一曰狼漏二曰鼠漏三
曰螻蛄漏四曰蠱漏五曰蚍蜉漏六曰蠐螬漏七曰浮
沮漏八曰瘰&KR0659;漏九曰轉脉漏
空青商陸散治狼漏始發於頸腫無頭有根起於缺盆
之上連延耳根腫大此得之憂恚氣上不得下其根在
肝(一作肺)空青主之商陸為之佐方
空青蝟腦(各二分)蝟肝(一具乾)芎藭(半分)
獨活黃芩鼈甲婦人蓐草
商陸斑猫乾薑地膽
當歸茴香&KR0552;石(各一分)蜀椒(三十粒)
右十六味治下篩酒下方寸匕日三服十五日
狸骨知母散治鼠漏始發於頸無頭尾如鼷鼠(闕)熱
脫肉此得之食有鼠毒不去其根在胃狸骨主(闕)
為之佐方
狸骨知母桂心鯪鯉
山龜殼甘草雄黃乾薑(各等分)
右八味治下篩飲服方寸匕日三仍以蜜和内瘡中
無不瘥先灸作瘡後以藥𫝊之已作瘡不用灸
地黃膏治鼠漏瘡瘥復發及不愈出膿血不止方
右以不中水猪脂㕮咀生地黃内脂中令脂與地黃
足相淹和煎六七沸其瘡先用桑灰汁洗去惡汁次
以地黃膏傅上日一易
治鼠漏方
右用蛇虺所吞鼠燒末服方匕日再不過三服此大
騐但難遇耳并傅瘡中佳
又方死鼠(一枚中形者)亂髮(如鷄子大一枚)
右二味以臘月猪脂煎之令消盡膏成分作二分一
分稍稍塗瘡一分稍稍酒服之瘥鼠子當從瘡中出
良
荏子桔梗圓治螻蛄漏始發於頸項状如腫此得之食
瓜菓實毒不去其根在大腸荏子主之桔梗為之佐方
荏子龍骨(各半兩)附子(一兩)蜀椒(百粒)
桂心桔梗乾薑&KR0552;石
獨活芎藭(各一分)
右十味為末以棗二十枚合𢷬醋漿和丸如(闕)
漿下五丸加至十丸
雄黃黃芩散治蜂漏始發於頸瘰&KR0659;三四處俱相連以
潰此得之飲流水中有風毒不去其根在脾雄黃主之
黃芩為之佐方
雄黃黃芩(各一兩)蜂房(一具)茴香
吳茱萸乾薑(各半兩)蜀椒(二百粒)鼈甲
右八味治下篩𫝊瘡口上日一度十日止
礜石防風散治蚍蜉漏始發於頸初得如傷寒此得之
食中有蚍蜉毒不去其根在腎礜石主之防風為之佐
方
礬石防風知母雌黃
桃白皮乾地黃獨活青黛
斑猫白芷松脂(一作栢脂)芍藥
海藻當歸(各一分)白术蝟皮(各四分)
蜀椒(百粒)
右十七味治下篩飲服一錢匕日三
礬石白术散治蠐螬漏始發於頸下無頭尾如棗核塊
累移在皮中使人寒熱心滿此得之因喜怒哭泣其根
在心礬石主之白术為之佐方
礬石白术空青當歸
細辛(一兩)蝟皮斑猫枸杞
地膽(各一分)乾烏腦(三七豆許)
右十味治下篩以醋漿服方寸匕日三病在上側輪
卧在下高枕卧使藥流下
地膽甘草散治浮沮漏始發於頸如兩指使人寒熱欲
卧此得之因思慮憂懣其根在膽地膽主之甘草為之
佐方
地膽雄黃乾薑續斷
石決明菴䕡根龍膽(各三分)細辛(二分)
大黃(半分)甘草(一分)
右十味治下篩𫝊瘡日四五度(古今錄驗無雄黃有硫黃)
雌黃芍藥圓治瘰&KR0659;漏始發於頸有根初苦痛令人寒
熱此得之因新沐濕結髮汗流於頸所致其根在腎雌
黃主之芍藥為之佐方
雌黃芍藥茯苓續斷
乾地黃空青礜石乾薑
桔梗蜀椒恒山虎腎
狸肉烏腦斑猫礬石(各一分)
附子(一兩)
右十七味為末蜜丸如大豆酒服十丸日二
斑猫白芷圓治轉脉漏始發於頸濯濯脉轉苦驚身
振寒熱此得之因驚臥失枕其根在小腸(集驗作心)斑猫(闕)
之白芷為之佐方
斑猫白芷綠青大黃(各二分)
升麻鍾乳甘草防風
地膽續斷麝香礜石(各一分)
人参當歸桂心(各二兩)白术
麥門冬(各一兩)
右十七味為末蜜丸如大豆酒服十丸日三勿食菜
慎房室百日(外臺無大黃桂心麥門冬白术鍾乳)
治九漏方
空青商陸知母狸骨
桔梗防風荏子礬石
黃芩白芷芍藥甘草
雌黃白术礜石地膽
斑猫雄黃(各等分)
右十八味為末蜜丸如大豆以酢服三丸三十日知
四十日愈六十日平復百日内慎房室(一方為散醋服一刀圭日)
(二老小半)
又方蝟皮(半枚)鯪鯉甲&KR0008;雞(各四枚)蜥蜴
蜈蚣(各一枚)蜀椒附子當歸
蜂房地榆桂心通草
乾漆牡丹薏苡仁蒺藜子
漏蘆(一作雚蘆)龍膽(一作龍骨)土瓜(各三分)斑猫(四分)
蛇牀子苦参大黃雄黃
蛇蜕皮䕡茹細辛(各二分)鶴骨(六分)
右二十八味治下篩酒服五分匕以知為度日二服
又方斑猫(七十枚)蝟皮真珠雄黃(各一分)
右四味治下篩酒服半錢七日三
又方末成鍊松脂填瘡孔令滿日三四度七日瘥有神
驗
又方斑猫(二七枚)雄黃桂心犀角(各一兩)
右四味治下篩酒服一錢匕日再服病從小便出
又方馬齒莧(隂乾)臘月燭燼(各等分)
右二味為末以臘月猪脂和其瘡先以暖泔清洗淨
拭乾然後以藥傅之日三
又方乾牛屎乾人屎(各等分)
右二味𢷬先用綿羃瘡上綿上著屎蟲聞屎香即出
若癢即舉綿去之更别取屎及綿著其上如前蟲盡
乃止
又方苦瓠四枚大如盞者各穿一孔如指大置湯中煮
十數沸取一竹筒長一尺一頭内瓠孔中一頭注瘡孔
上冷則易之徧止
治一切漏方
斑猫(四十枚)䜴(四十九粒)元青(二十枚)生大豆黃
地膽(各十枚)蜈蚣(一升半)犀角牛黃(各棗核大)
右八味為末蜜丸如梧子大飲服二丸須臾多作酸
漿粥冷飲之病從小便出尿盆中相視如有蟲形状
又似膠汁此病出也間日一服飲粥如常小弱者隔
三四日候無蟲出瘡漸瘥特忌油膩一切器物皆須
灰洗乃作食(崔氏云治九漏初服藥少夜食明旦服二丸至七日甚虚悶可煮食蔓菁菜羹)
(自餘脂膩醋口味果子之類並不得食人強隔日一服人弱兩三日一服瘥後仍作二十日將息便不須)
(服)
又方煮鹽花以麫擁病上内鹽花麫匡中厚二寸其下
以桑葉三重藉鹽候冷熱得所可忍冷則無益熱則以
肉一日一度候瘰&KR0659;根株勢消則止若已作瘡者𢷬穄榖
為末粉之
又方槲北隂白皮三十斤剉碎以水一石煑取一斗去
滓煎如糖又取都厠上雌雄鼠屎各十四枚燒令汁盡
為末内煎中又温酒一升投煎中合攪之羸人服五合
當有蟲出
又方霜下瓠花曝乾為末傅之
又方𢷬土瓜根𫝊之燥則易不限時節
又方死蛇去皮肉取骨為末合和封瘡上大痛以杏仁
膏摩之止
又方死蛇和臘月猪脂合燒灰為末内孔中
又方燒死蜣蜋為末醋和塗又死蛇灰醋和𫝊之
又方故布裏鹽如彈丸大燒令赤為末酒服
又方服白馬屎汁一升
又方水研杏仁服之
又方猪脂一升酒五合煎沸頓服之
又方鹽麫和燒灰傅之
又方正月雄狐屎隂乾𢷬末水和服
治漏作瘡孔方
右用露蜂房爲末臘月猪脂和傅孔上
治漏發心胷以下者方
松脂武都雄黃(各三兩)
右二味和為塊刀子刮爲散飲服一方寸匕日二不
瘥更合
治漏方
鍜落鐵屑狗頰車連齒骨(灸)虎糞
鹿皮(合毛燒爲灰各等分)
右四味治下篩以猪膏和内瘡中須臾即易日五六
度
治一切冷瘻方
右用燒人所吐蛔蟲為灰先用甘草湯洗去瘡惡然
後著灰無不瘥者慎口味
治鼠瘻腫核痛未成膿者方
右以栢葉𫝊腫上熬鹽著葉上熨之令熱氣下即消
治風漏及鼠漏方
赤小豆白歛黃耆牡蠣(各等分)
右四味治下篩酒服方寸匕日三
治螻蛄瘻方
右先以泔清煮槲葉取汁洗瘡拭乾次以槲葉灰内
瘡中
治蜂瘻方論
初生状如桃而癢搔之則引大如雞子如覆手者熬
鹽熨之三宿四日不瘥至百日成瘻其状大如四五
寸石廣三寸中生蜂作孔乃有數百以石硫黃隨多
少燃燒令汁出著瘡孔中須臾間見蜂數十蜂盡乃
瘥
治蜂瘻方
以人屎蛇蛻灰臘月猪膏和𫝊之
又方鵶頭灰𫝊之
又方取蜂窠燒灰臘月猪膏和𫝊孔中
治蟻漏孔容針亦有三四孔者方
右用蝟皮肝心燒灰為末酒服一錢七
又方死蛇腹中鼠取臘月猪脂煎候焦去滓𫝊之
又方取大鮆鮓燒耕垈土令赤以苦酒浸垈土時合壁
土故熱以鮆鮓著壁土上展轉令熱𫝊瘡上
又方鯪鯉甲二七枚燒末以猪膏和𫝊瘡上
又方半夏一枚𢷬末以鴨脂和𫝊瘡上
治瘰&KR0659;瘻横闊作頭状若杏仁形亦作瘰&KR0659;方
右用雄雞屎燒灰臘月猪脂和封之
治蜣蜋瘻方
右用牛屎燒灰臘月猪脂和𫝊之
又方蜣蜋丸(即蜣蜋所食屎也)為末𫝊之
又方乾牛屎為末𫝊之癢即撥却更厚封瘥乃止
又方熱牛屎塗之數易應有蜣蜋出
治蚯蚓瘻方
雞屎蚯蚓屎
右二味為末用社猪下頷髓和𫝊之
治蠍瘻五六孔皆相通者方
右𢷬茅根汁著孔中
治蝦䗫瘻方
右用五月五日蛇頭及野猪脂同水衣封之佳
治蛇瘻方
右用蛇蜕皮燒灰臘月猪脂和封之
治蛙瘻方
右用蛇腹中蛙燒灰封之
治顛當瘻方
以𢷬土瓜根𫝊至瘥慎口味
治雀瘻方
右取母猪屎燒灰臘月猪膏和𫝊上當有蟲出如雀
形
治膿瘻方
右用桃花末以猪脂和封之佳
治石瘻兩頭出者其状堅實令人寒熱方
右以大鈹針破之次用鼠粘葉二分為末和雞子白
一枚封之
又方𢷬槐子和井花水封之
灸漏法
葶藶子(二合)䜴(一升)
右二味和𢷬令極熟作餅子如大錢厚二分許取一
枚當瘡孔上作大艾炷如小指大灸餅上三炷一易
三餅九炷隔三日復一灸之(外臺灸瘰&KR0659;古今錄騐云不可灸頭瘡葶藶氣入)
(腦殺人)
又方𢷬生商陸根捻作餅子如錢大厚三分安漏上以
艾灸餅乾易之灸三四升艾瘥(外臺灸瘰&KR0659;)
又方七月七日日未出時取麻花五月五日取艾等分
合𢷬作炷用灸瘡上百壯(外臺灸瘰&KR0659;)九漏灸肩井二百壯
漏灸鳩尾骨下宛宛中七十壮諸漏灸瘻周四畔
瘥諸惡漏中冷息肉灸足内踝止各三壮二年六壮
寒熱胷滿頸痛四肢不舉腋下腫上氣胷中有音喉中
鳴天池主之
寒熱頸頷腫後谿主之
寒熱酸痟痛四肢不舉腋下腫馬刀瘻喉痺髀膝脛骨
摇酸痺不仁陽輔主之
寒熱脛腋下腫申脉主之
胷中滿腋下腫馬刀瘻善自囓舌頰天牖中腫寒熱胸
脇腰膝外廉痛臨泣主之
寒熱頸腫丘墟主之
腋下腫馬刀肩腫吻傷太衝主之
寒熱頸瘰癧大迎主之
五白膏治鼠漏及瘰癧方
白馬屎白牛屎白猪屎白羊屎
白雞屎(各一升)漏蘆(二斤)
右六味各於石上燒作灰研絹篩之以猪膏一升三
合煎亂髮一兩半令極沸盡消乃内諸末微火上煎
五六沸藥成去瘡痂以鹽湯洗新帛拭乾然後𫝊膏
若無痂猶須湯洗日再若著膏當以帛裹上勿令中
風冷神騐
曾青散治寒熱瘰癧及鼠瘻方
曾青荏子礜石(一作&KR0552;石)附子(各半兩)
栝蔞根露蜂房當歸防風
芎藭黃耆黃芩狸骨
甘草(各二兩)細辛乾薑(各一兩)斑猫
元青(各五枚)
右十七味治下篩以酒服一方寸匕日再
治寒熱瘰癧方
土瓜根連翹龍膽黃連
栝蔞根苦參芍藥恒山(各一兩)
右八味治下篩酒服五分七日三(千金翼外臺有狸骨一枚又千方翼)
(一方有當歸無栝蔞恒山)
薔薇圓治身體有熱氣瘰癧及常有細瘡并口中生瘡
方
薔薇根(三兩)黃耆黃芩鼠李根皮
栝蔞根芍藥苦參石龍芮
防風(一作防已)白歛龍膽(各一兩)梔子仁(四兩)
右十二味為末蜜丸如梧子大飲服十五丸日再(千金)
(翼有黃蘗一兩)
治瘰癧方
右用白殭蠶治下篩水服五分匕日三服十日瘥
又方狸頭一枚灸𢷬篩飲服方寸匕日二
又方故鞋内氊替燒末五七和酒一升平旦向日服之
強行須臾吐鼠出三朝服(外臺不同)
又方狸頭蹄骨等炙黃𢷬篩為散飲服一錢七日二
又方猫兩眼隂乾燒灰井花水服方寸匕日再
又方乾猫舌為末𫝊瘡上
又方狼屎灰𫝊之
又方狐頭狸頭灰𫝊之
又方五月五日取一切種種雜草煮取汁洗之
又方猫腦莾草
右二味各等分為末著孔中
灸瘰癧法
一切瘰癧在項上及觸處但有肉結凝似作瘻及癰
癤者以獨頭蒜截兩頭留心大作艾炷稱蒜大小帖
癧子上灸之勿令上破肉但取熱而已七壯一易蒜
日日灸之取消止一切瘰癧灸兩胯裏患癧處宛宛
中日一壮七日止神騐又灸五里人迎各三十壮
又灸耳後髮際直脉七壯又灸患人背兩邊腋
下後文上隨年壮
備急千金要方卷六十九
