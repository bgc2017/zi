備急千金要方卷六唐孫思邈撰
宋林億等校正
婦人方
補益第十八(論方)
論曰凡婦人欲求美色肥白罕比年至七十與少不殊
者勿服紫石英令人色黑當服鍾乳澤蘭丸也
栢子仁圓治婦人五勞七傷羸冷瘦削面無顔色飲食
減少貌失光澤及産後斷緒無子能久服令人肥白補
益方
栢子仁黃耆乾薑紫石英(各二兩)
蜀椒(一兩半)杜仲當歸甘草
芎藭(各四十二銖)厚朴桂心桔梗
赤石脂蓯蓉五味子白术
細辛獨活人參石斛
白芷芍藥(各一兩)澤蘭(二兩六銖)藁本
蕪荑(各十八銖)乾地黃烏頭(一方作牛膝)防風(各三十銖)
鍾乳白石英(各二兩)
右三十味為末蜜和酒服二十丸如梧子不知加至
三十丸(千金翼無烏頭有龍骨防葵茯苓秦芁各半兩為三十三味并治産後半身枯悴)
大五石澤蘭圓治婦人風虚寒中腹内雷鳴緩急風頭
痛寒熱月經不調繞臍惻惻痛或心腹痞堅逆飲食手
足冷多夢身體痺痛榮衛不和虚弱不能動及産後虚
損並宜服方
鍾乳禹餘粮紫石英甘草
黃耆(各二兩半)石膏白石英蜀椒
乾薑(各二兩)澤蘭(二兩六銖)當歸桂心
芎藭厚朴栢子仁乾地黃
細辛茯苓五味子龍骨(各一兩半)
石斛遠志人參續斷
白术防風烏頭(各三十銖)山茱萸
紫菀(各一兩)白芷藁本蕪荑(各十八銖)
右三十二味為末蜜和丸如梧子大酒服二十丸加
至三十丸(千金翼有陽起石二兩)
小五石澤蘭圓治婦人勞冷虚損飲食減少面無光色
腹中冷痛經候不調吸吸少氣無力補益温中方
鍾乳紫石英礬石(各一兩半)白石英
赤石脂當歸甘草(各四十二銖)石膏
陽起石乾薑(各二兩)澤蘭(二兩六銖)蓯蓉
龍骨桂心(各二兩半)白术芍藥
厚朴人參蜀椒山茱萸(各三十銖)
栢子仁藁本(各一兩)蕪荑(十八銖)
右二十三味為末蜜和丸如梧子大酒服二十丸加
至三十丸日三
增損澤蘭圓治産後百病理血氣補虚勞方
澤蘭甘草當歸芎藭(各四十二銖)
附子乾薑白术白芷
桂心細辛(各一兩)防風人參
牛膝(各三十銖)栢子仁乾地黃石斛(各三十六銖)
厚朴藁本蕪荑(各半兩)麥門冬(二兩)
右二十味為末蜜和丸如梧子空腹酒下十五丸至
二十丸
大補益當歸圓治産後虚羸不足胸中少氣腹中拘急
疼痛或引腰背痛或所下過多血不止虚竭乏氣晝夜
不得眠及崩中面目脫色唇乾口燥亦治男子傷絶或
從高墮下内有所傷藏虚吐血及金瘡傷犯皮肉方
當歸芎藭續斷乾薑
阿膠甘草(各四兩)白术吳茱萸
附子白芷(各三兩)桂心芍藥
乾地黃(十兩)
右十三味為末蜜和丸如梧子大酒服二十丸日三
夜一不知加至五十丸若有真蒲黃加一升絶妙
白芷圓治産後所下過多及崩中傷損虚竭少氣面目
脫色腹中痛方
白芷(五兩)乾地黃(四兩)續斷乾薑
當歸阿膠(各三兩)附子(一兩)
右七味為末蜜和丸如梧子大酒服二十丸日四五
服無當歸芎藭代入蒲黃一兩妙無續斷犬薊根代
紫石英栢子仁圓治女子遇冬天時行温風至春夏病
熱頭痛熱毒風虚百脉沉重下赤白不思飲食而頭眩
心悸酸&KR0008;恍惚不能起居方
紫石英栢子仁(各三兩)烏頭桂心
當歸山茱萸澤瀉芎藭
石斛遠志寄生蓯蓉
乾薑甘草(各二兩)蜀椒杜衡(一作杜仲)
辛夷(各一兩)細辛(一兩半)
右十八味為末蜜和丸如梧子酒服二十丸漸加至
三十丸日三服一方用牡蠣一兩
鍾乳澤蘭圓治婦人久虚羸瘦四肢百體煩疼臍下結
冷不能食面目瘀黑憂恚不樂百病方
鍾乳(二兩)澤蘭(三兩六銖)防風(四十二銖)人參
栢子仁麥門冬乾地黃石膏
石斛(各一兩半)芎藭甘草白芷
牛膝山茱萸薯蕷當歸
藁本(各三十銖)細辛桂心(各一兩)蕪荑(半兩)
艾葉(十八銖)
右二十一味為末蜜和丸如梧子酒服二十丸加至
四十丸日二服
大澤蘭圓治婦人虚損及中風餘病疝瘕隂中冷痛或
頭風入腦寒痺筋攣緩急血閉無子面上游風去來目
淚出多涕唾忽忽如醉或胃中冷逆胸中嘔不止及泄
痢淋瀝或五臟六腑寒熱不調心下痞急邪氣欬逆或
漏下赤白隂中腫痛胸脇支滿或身體皮膚中澀如麻
豆苦癢痰癖結氣或四肢拘攣風行周身骨節疼痛目
眩無所見或上氣惡寒洒淅如瘧或喉痺鼻齆風癎癲
疾或月水不通魂魄不定飲食無味并産後内衂無所
不治服之令人有子方
澤蘭(二兩六銖)藁本當歸甘草(各一兩十八銖)
紫石英(三兩)芎藭乾地黃栢子仁
五味子(各一兩半)桂心石斛白术(一兩六銖)
白芷蓯蓉厚朴防風
薯蕷茯苓乾薑禹餘粮
細辛卷栢(各一兩)蜀椒人參
杜仲牛膝蛇牀子續斷
艾葉蕪荑(各十八銖)赤石脂石膏(各二兩)
一有枳實(十八銖)麥門冬(一兩半)
右三十二味為末蜜和為丸如梧子大酒服二十丸
至四十丸久赤白痢去乾地黃石膏麥門冬栢子仁
加大麥蘖陳麴龍骨阿膠黃連(各一兩半有鍾乳加三兩良)
小澤蘭圓治産後虚羸勞冷身體尫瘦方
澤蘭(二兩六銖)當歸甘草(各一兩十八銖)芎藭
栢子仁防風茯苓(各一兩)白芷
蜀椒藁本細辛白术
桂心蕪荑人參食茱萸
厚朴(各十八銖)石膏(二兩)
右十八味為末蜜和丸如梧子大酒服二十丸日三
服稍加至四十丸無疾者依此方春秋二時常服一
劑甚良有病虚羸黃瘦者服如前一方無茯苓石膏
有芍藥乾薑(胡洽十五味無栢子仁人參食茱萸除細辛桂心生用外盡熬令變色為末蜜)
(丸如彈子大内暖酒中服之千金翼無茯苓食茱萸冇乾薑一兩)
紫石英天門冬圓主風冷在子宫有子常墮落或始為
婦便患心痛仍成心疾月水都未曾來服之肥充令人
有子方
紫石英天門冬禹餘粮(各三兩)蕪荑
烏頭蓯蓉桂心甘草
五味子栢子仁石斛人參
澤瀉(一作澤蘭)遠志杜仲(各二兩)蜀椒
卷栢寄生石南雲母
當歸(一作辛夷)烏賊骨(各一兩)
右二十二味為末蜜和為丸梧子大酒服二十丸日
二服加至四十丸
三石澤蘭圓治風虚不足通血脉補寒冷方亦名石斛
澤蘭丸
鍾乳白石英(各四兩)紫石英防風
藁本茯神(各一兩六銖)澤蘭(二兩六銖)黃耆
石斛石膏(各二兩)甘草當歸
芎藭(各一兩十八銖)白术桂心人參
乾薑獨活乾地黃(各一兩半)白芷
桔梗細辛栢子仁五味子
蜀椒黃芩蓯蓉芍藥
秦芁防葵(各一兩)厚朴蕪荑(各十八銖)
右三十二味為末蜜和丸如梧子大酒服二十丸加
至三十丸日二三服
大平胃澤蘭圓治男子女人五勞七傷諸不足定志意
除煩滿手足虚冷羸瘦及月水往來不調不能動等方
澤蘭細辛黃耆鍾乳(各三兩)
栢子仁乾地黃(各二兩半)大黃前胡
遠志紫石英(各二兩)芎藭白术
蜀椒(各一兩半)白芷丹參梔子(一本用枳實)
芍藥桔梗秦芁沙參
桂心厚朴石斛苦參
人參麥門冬乾薑(各一兩)附子(六兩)
吳茱萸麥蘖(各五合)陳麴(一升)棗(五十枚作膏)
右三十二味為末蜜和丸如梧子大酒服二十丸加
至三十丸令人肥健(一本無乾薑冇當歸三兩)
澤蘭散治産後風虚方
澤蘭(九分)禹餘粮防風(各十分)石膏
白芷乾地黃赤石脂肉蓯蓉
鹿茸芎藭(各八分)藁本蜀椒
白术栢子仁(各五分)桂心甘草
當歸乾薑(各七分)蕪荑細辛
厚朴(各四分)人參(三分)
右二十二味治下篩酒服方寸匕日三
月水不通第十九(方)
桃仁湯治婦人月水不通方
桃仁朴硝牡丹皮射干
土瓜根黃芩(各三兩)芍藥大黃
柴胡(各四兩)牛膝桂心(各二兩)水蛭
蝱蟲(各七十枚)
右十三味㕮咀以水九升煮取二升半去滓分三服
乾薑圓治婦人寒熱羸瘦酸消怠惰胸中支滿肩背脊
重痛腹裏堅滿積聚或痛不可忍引腰小腹痛四肢煩
疼手足厥逆寒至肘膝或煩滿手足虚熱意欲投水中
百節盡痛心下常苦懸痛時寒時熱惡心涎唾喜出每
愛鹹酸甜苦之物身體或如雞皮月經不通大小便苦
難食不生肌方
乾薑芎藭茯苓消石
杏仁水蛭蝱蟲桃仁
蠐螬䗪蟲(各一兩)柴胡芍藥
人參大黃蜀椒當歸(各二兩)
右十六味為末蜜和丸如梧子空心飲下三丸不知
加至十丸(千金翼以療婦人瘕結脅肋下疾)
乾漆湯治月水不通小腹堅痛不得近方
乾漆萎蕤芍藥細辛
甘草附子(各一兩)當歸桂心
芒硝黃芩(各二兩)大黃(三兩)吳茱萸(一升)
右十二味㕮咀以清酒一斗浸一宿煮取三升去滓
内消烊盡分為三服相去如一炊頃
芒硝湯治月經不通方
芒硝丹砂(末)當歸芍藥
土瓜根水蛭(各二兩)大黃(三兩)桃仁(一升)
右八味㕮咀以水九升煮取三升去滓内丹砂芒硝
分為三服
治月經不通心腹痛絞欲死通血止痛方
當歸大黃芍藥(各三兩)吴茱萸
乾地黃乾薑芎藭蝱蟲
水蛭(各二兩)細辛甘草桂心(各一兩)
梔子(十四枚)桃仁(一升)
右十四味㕮咀以水一斗五升煮取五升分為五服
一本有牛膝麻子仁各三兩
桃仁湯治月經不通方
桃仁(一升)當歸土瓜根大黃
水蛭蝱蟲芒硝(各二兩)牛膝
麻子仁桂心(各三兩)
右十味㕮咀以水九升煮取三升半去滓内消令烊
分為三服(肘後無當歸麻子仁用牡丹射干黃芩芍藥柴胡各三兩為十三味千金翼無蝱蟲)
前胡牡丹湯治婦人盛實有熱在腹月經瘀閉不通及
勞熱熱病後或因月經來得熱不通方
前胡牡丹玄參桃仁
黃芩射干旋復花栝蔞根
甘草(各二兩)芍藥茯苓大黃
枳實(各三兩)
右十三味㕮咀以水一斗煮取三升分為三服
乾地黃當歸圓治月水不通或一月再來或隔月不至
或多或少或淋瀝不斷或來而腰腹刺痛不可忍四體
嘘吸不欲食心腹堅痛有青黃黑色水下或如清水不
欲行動舉體沉重惟思眠卧欲食酸物虚乏黃瘦方
乾地黃(三兩)當歸甘草(各一兩半)牛膝
芍藥乾薑澤蘭人參
牡丹(各一兩六銖)丹參蜀椒白芷
黃芩桑耳桂心(各一兩)䗪蟲(四十枚)
芎藭(一兩十八銖)桃仁(二兩)水蛭蝱蟲(各七十枚)
蒲黃(二合)
右二十一味為末蜜和丸如梧子大每日空心酒下
十五丸漸加至三十丸以知為度(一本無)
牡丹圓治婦人女子諸病後月經閉絶不通及從小來
不通并新産後瘀血不消服諸湯利血後餘疢未平宜
服之取平復方
牡丹(三兩)芍藥玄參桃仁
當歸桂心(各二兩)蝱蟲水蛭(各五十枚)
蠐螬(二枚)瞿麥芎藭海藻(各一兩)
右十二味為末蜜和丸如梧子大酒下十五丸加至
二十丸血盛者作散服方寸匕腹中當轉如沸血自
化成水去如小便赤少除桂心用地膚子一兩
黃芩牡丹湯治女人從小至大月經未嘗來顔色萎黃
氣力衰少飲食無味方
黃芩牡丹桃仁瞿麥
芎藭(各二兩)芍藥枳實射干
海藻大黃(各三兩)蝱蟲(七十枚)水蛭(五十枚)
蠐螬(十枚)
右十三味㕮咀以水一斗煮取三升分三服服兩劑
後灸乳下一寸黑員際各五十壯
治月經不通方
取葶藶一升為末蜜丸如彈子大綿裹内隂中入三
寸每丸一宿易之有汁出止
乾漆圓治月經不通百病不瘥方
乾漆土瓜根射干芍藥(各一兩半)
牡丹牛膝黃芩桂心
吳茱萸大黃柴胡(各一兩六銖)桃仁
鼈甲(各二兩)䗪蟲蠐螬(各四十枚)水蛭
蝱蟲(各七十枚)大麻仁(四合)亂髮(雞子大二枚)菴䕡子(二合)
右二十味為末以蜜和為丸每日酒下十五丸梧子
大漸加至三十丸日三仍用後浸酒服前丸藥
浸酒方
大麻子(三升)菴䕡子(三升)桃仁(一升)竈屋炲煤(四兩)
土瓜根射干(各六兩)牛膝(八兩)桂心(四兩)
右八味㕮咀以清酒三斗絹袋盛藥浸五宿以一盞
下前丸藥甚良或單服之亦好
當歸圓治女人臍下癥結刺痛如蟲所嚙及如錐刀所
刺或赤白帶下十二疾腰背疼痛月水或在月前或在
月後方
當歸葶藶附子吴茱萸
大黃(各二兩)黃芩桂心乾薑
牡丹芎藭(各一兩半)細辛秦椒
柴胡厚朴(各一兩六銖)牡蒙(一方無)甘草(各一兩)
蝱蟲水蛭(各五十枚)
右十八味為末蜜和丸如梧子大空心酒下十五丸
日再有胎勿服之
鼈甲圓治女人小腹中積聚大如七八寸盤面上下周
流痛不可忍手足苦冷欬噫腥臭兩脇熱如火灸玉門
冷如風吹經水不通或在月前或在月後服之三十日
便瘥有孕此是河内太守魏夫人方
鼈甲桂心(各一兩半)蜂房(半兩)玄參
蜀椒細辛人參苦參
丹參沙參吳茱萸(各十八銖)䗪蟲
水蛭乾薑牡丹附子
皂莢當歸芍藥甘草
防葵(各一兩)蠐螬(二十枚)蝱蟲大黃(各一兩六銖)
右二十四味為末蜜和丸如梧子大酒下七丸日三
稍加之以知為度
又方治婦人因産後虚冷堅結積在腹内月經往來不
時苦腹脹滿繞臍下痛引腰背手足煩或冷熱心悶不
欲食方
鼈甲(一兩半)乾薑赤石脂丹參
禹餘粮當歸白芷(一方用术)
乾地黃(各一兩六銖)代赭甘草
鹿茸烏賊骨殭蠶(各十八銖)桂心
細辛蜀椒附子(各一兩)
右十七味蜜和丸如梧子大空心酒下五丸加至十
丸
禹餘粮圓治婦人産後積冷堅癖方
禹餘粮烏賊骨吳茱萸桂心
蜀椒(各二兩半)當歸白术細辛
乾地黃人參芍藥芎藭
前胡(各一兩六銖)乾薑(三兩)礬石(六銖)白薇
紫菀黃芩(各十八銖)䗪蟲(一兩)
右十九味為末蜜和丸如梧子空心酒若飲下二十
丸日二不知則加之
牡蒙圓治婦人産後十二癥病帶下無子皆是冷風寒
氣或産後未滿百日胞胳惡血未盡便利於懸圊上及
久坐濕寒入胞裏結在小腹牢痛為之積聚小如雞子
大者如拳按之跳手隱隱然或如蟲嚙或如針刺氣時
搶心兩脇支滿不能食飲食不消化上下通流或守胃
管痛連玉門背膊嘔逆短氣汗出小腹苦寒胞中創欬
引隂痛小便自出子門不正令人無子腰胯疼痛四肢
沉重淫躍一身盡腫乍來乍去大便不利小便淋瀝或
月經不通或下如腐肉青黃赤白黑等如豆汁夢想不
祥方(亦名紫蓋丸)
牡蒙厚朴消石前胡
乾薑䗪蟲牡丹蜀椒
黃芩桔梗茯苓細辛
葶藶人參芎藭吳茱萸
桂心(各十八銖)大黃(二兩半)附子(一兩六銖)當歸(半兩)
右二十味為末蜜和更𢷬萬杵丸如梧子大空心酒
服三丸日三不知則加之至五六丸下青白黃赤物
如魚子者病根出矣
治月經不通結成癥瘕如石腹大骨立宜此破血下癥
方
大黃消石(各六兩)巴豆蜀椒(各一兩)
代赭柴胡(熬變色)水蛭丹參(熬令紫色)
土瓜根(各三兩)乾漆芎藭乾薑
蝱蟲茯苓(各二兩)
右十四味為末巴豆别研蜜和丸如梧子空心酒服
二丸未知加五丸日再服(千金翼無柴胡水蛭丹參土瓜根)
大蝱蟲圓治月經不通五七年或腫滿氣逆腹脹&KR1742;痛
宜服此數有神驗方
蝱蟲(四百枚)蠐螬(一升)乾地黃牡丹
乾漆芍藥牛膝土瓜根
桂心(各四兩)吴茱萸桃仁黃芩
牡蒙(各三兩)茯苓海藻(各五兩)水蛭(三百枚)
芒硝(一兩)人參(一兩半)葶藶(五合)
右十九味為末蜜和丸如梧子大每日空心酒下七
丸不知加之日三服(千金翼無芒硝人參)
桂心酒治月經不通結成癥&KR1742;方
桂心牡丹芍藥牛膝
乾漆土瓜根牡蒙(各四兩)吴茱萸(一升)
大黃(三兩)黃芩乾薑(各二兩)蝱蟲(二百枚)
䗪蟲蠐螬水蛭(各七十枚)亂髮灰
細辛(各一兩)殭蠶(五十枚)大麻仁竈突墨(三升)
乾地黃(六兩)虎杖根鼈甲(各五兩)菴䕡子(二升)
右二十四味㕮咀以酒四斗分兩甕浸之七日併一
甕盛攪令調還分作兩甕初服二合日二加至三四
合
虎杖煎治腹内積聚虚脹雷鳴四肢沉重月經不通亦
治丈夫病方
取高地虎杖根細剉二斛以水二石五斗煮取一大
斗半去滓澄濾令淨取好醇酒五升和煎令如餳每
服一合消息為度不知則加之
又方治月經閉不通結瘕腹大如甕短氣欲死方
虎杖根(百斤去頭去土曝乾切)土瓜根牛膝(各取汁二斗)
右三味㕮咀以水一斛浸虎杖根一宿明旦煎取二
斗内土瓜牛膝汁攪令調勻煎令如餳每以酒服一
合日再夜一宿血當下若病去但服
桃仁煎治帶下經閉不通方
桃仁蝱蟲(各一升)朴硝(五兩)大黃(六兩)
右四味為末别治桃仁以醇苦酒四升内銅鐺中炭
火煎取二升下大黃桃仁蝱蟲等攪勿住手當欲可
丸下朴硝更攪勿住手良久出之可丸乃止取一丸
如雞子黃投酒中預一宿勿食服之至晡時下如大
豆汁或如雞肝凝血蝦蟇子或如膏此是病下也
治月經不通臍下堅結大如杯升發熱往來下痢羸瘦
此為氣&KR1742;一作血&KR1742;若生肉癥不可為也療之之方
生地黃(三十斤取汁)乾漆(一斤為末)
右二味以漆末内地黃汁中微火煎令可丸每服酒
下如梧子大三丸不知加之常以食後服
治月經不通甚極閉塞方
牛膝(一斤)麻子(三升蒸)土瓜根(三兩)桃仁(二升)
右四味㕮咀以好酒一斗五升浸五宿一服五合漸
加至一升日三能多益佳
治産後風冷留血不去停結月水閉塞方
桃仁麻子仁(各二升)菴䕡子(一升)
右三味㕮咀以好酒三斗浸五宿每服五合日三稍
加至一升
五京圓治婦人腹中積聚九痛七害及腰中冷引小腹
害食得冷便下方
乾薑蜀椒(各三兩)附子(一兩)吴茱萸(一升)
當歸狼毒黃芩牡蠣(各二兩)
右八味為末蜜和丸如梧子初服三丸日二加至十
丸此出京氏五君故名五京久患冷困當服之
雞鳴紫圓治婦人癥&KR1742;積聚方
皂莢(一分)蔾蘆甘草礬石
烏喙杏仁乾薑桂心
巴豆(各二分)前胡人參(各四分)代赭(五分)
阿膠(六分)大黃(八分)
右十四味為末蜜丸如梧子雞鳴時服一丸日益一
丸至五丸止仍從一起下白者風也赤者癥&KR1742;也青
微黃者心腹病
遼東都尉所上圓治臍下堅癖無所不治方
恒山大黃巴豆(各一分)天雄(二枚)
苦參白薇乾薑人參
細辛狼牙龍膽沙參
玄參丹參(各三分)芍藥附子
牛膝茯苓(各五分)牡蒙(四分)
雚蘆(六分一方云二兩三分)
右二十味為末蜜丸宿勿食服五丸日三大羸瘦月
水不調當二十五日服之下長蟲或下種種病出二
十五日服中所苦悉愈肌膚盛五十日萬病除斷緒
有子
牡蠣圓治經閉不通不欲飲食方
牡蠣(四兩)大黃(一斤)柴胡(五兩)乾薑(三兩)
芎藭茯苓(各二兩半)蜀椒(十兩)葶藶子
芒硝杏仁(各五合)水蛭蝱蟲(各半兩)
桃仁(七十枚)
右十三味為末蜜丸如梧子大飲服七丸日三
當歸圓治腰腹痛月水不通利方
當歸芎藭(各四兩)蝱蟲烏頭
丹參乾漆(各兩)人參牡蠣
土瓜根水蛭(各二兩)桃仁(五十枚)
右十一味為末以白蜜丸如梧子大酒下三丸日三
服
消石湯治血&KR1742;月水留瘀血大不通下病散堅血方
消石附子蝱蟲(各三兩)大黃
細辛乾薑黃芩(各一兩)芍藥
土瓜根丹參代赭蠐螬(各二兩)
大棗(十枚)桃仁(二升)牛膝(一斤)朴硝(四兩)
右十六味㕮咀以酒五升水九升漬藥一宿明旦煎
取四升去滓下朴硝消石烊盡分四服相去如炊頃
去病後食黃鴨羹勿見風
備急千金要方卷六
