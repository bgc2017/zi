備急千金要方卷九十唐孫思邈撰
宋林億等校正
針灸
孔穴主對法第八
論曰凡云孔穴主對者穴名在上病狀在下或一病有
數十穴或數病共一穴皆臨時斟酌作法用之其有須
針者即針刺以補瀉之不宜針者直爾灸之然灸之大
法但其孔穴與針無忌即下白針若温針訖乃灸之此
為良醫其脚氣一病最宜針之若針而不灸灸而不針
皆非良醫也針灸而藥藥不針灸尤非良醫也但恨下
里間知針者鮮耳所以學者深須解用針燔針白針皆
須妙解知針知藥固是良醫
頭面第九
頭病
神庭水溝主寒熱頭痛喘渴目不可視(又云神庭主風頭昡)
(善嘔煩滿)
頭維大陵主頭痛如破目痛如脫(甲乙云喘逆煩滿嘔吐流汗難)
(言)
崑崙解谿曲泉飛揚前谷少澤通里
主頭眩痛
竅陰強間主頭痛如錐刺不可以動
腦戶通天腦空主頭重痛
消濼主寒熱痺頭痛
攅竹承光腎輸絲竹空瘈脉和窌主風
頭痛(又云瘈脉主風頭耳後痛)
上星主風頭眩顔清(又云上星主風頭引頷痛)
𩕄會主風頭眩頭痛顔清
天牖風門崑崙關元關衝主風眩頭痛
合谷五處主風頭熱
前頂後頂頷厭主風眩偏頭痛
玉枕主頭半寒痛(甲乙云頭眩目痛頭半寒)
天柱陶道大杼(一作本神)孔最後谿主頭痛
目窗中渚完骨命門豐隆太白外丘
通谷京骨臨泣小海承筋陽陵泉主頭
痛寒熱汗出不惡寒
項病
少澤前谷後谿陽谷完骨崑崙小海
攅竹主項強急痛不可以顧
消濼本神通天強間風府瘖關天柱
風池齗交天衝陶道外丘通谷玉枕
主項如拔不可左右顧
天容前谷角孫腕骨支正主頸腫項痛不
可顧(又云天容主頸項癰不能言角孫主頸頷柱滿)
飛揚涌泉頷厭後頂主頸項疼&KR0851;節汗出
面病
攅竹齗交玉枕主面赤頰中痛
上星𩕄會前項腦戶風池主面赤腫
巨窌主面惡風寒頰腫痛
天突天窗主面皮熱(又云天窗主頰腫痛)
腎輸内關主面赤熱
行間主面蒼黑
大衝主面塵黑
中渚主顳顱痛頷顱熱痛面赤
懸釐主面皮赤痛
目病
大敦主目不欲視大息
大都主目眩
承泉前頂天柱腦空目窗主目眩瞑
天柱陶道崑崙主目眩又目不明目如脫
腎輸内關心輸復留太泉腕骨中渚
攅竹精明百會委中崑崙天柱本神
大杼頷厭通谷曲泉後頂胃輸絲竹
空主目&KR0617;&KR0617;不明惡風寒
陽白主目瞳子痛癢遠視&KR0617;&KR0617;昏夜無所見
掖門前谷後谿腕骨神庭百會天柱
風池天牖心輸主目泣出(又云天牖主目不明耳不聰)
至陰主目瞖
後谿主眥爛有瞖
丘墟主視不精了目瞖子瞳不見
前谷京骨主目中白瞖(又云京骨主目反白白瞖從内眥始)
精明齗交承泣四白風池巨窌瞳子窌
上星肝輸主目淚出多眵䁾内眥赤痛癢生白膚
瞖照海主目痛視如見星
肝輸主熱病瘥後食五辛多患眼間如雀目
陽白上星本神大都曲泉俠谿三間
前谷攅竹玉枕主目系急目上插
絲竹空前頂主目上插增風寒
承泣主目瞤動與項口相引(甲乙云目不明淚出目眩瞢瞳子癢遠視&KR0617;&KR0617;)
(昏夜無見目瞤動與項口參相引喎僻口不能言)
三間前谷主目急痛
申脉主目反上視若赤痛從内眥始
陽谿陽谷主目痛赤
曲泉主目赤腫痛
陽谷大衝崑崙主目急痛赤腫(又云大衝主下皆痛)
束骨主眥爛赤
掖門主目澀暴變
顴窌内關主目赤黃
二間主眥傷
商陽巨窌上關承光童子窌絡却主青
盲無所見
期門主目青而嘔
風池腦戶玉枕風府上星主目痛不能視
先取譩譆後取天牖風池
大泉主目中白晴青
俠谿主外眥赤痛逆寒泣出目癢
鼻病
神庭攅竹迎香風門合谷至陰通谷
主鼻&KR0864;清涕出
曲差上星迎香素窌水溝齗交通天
禾窌風府主鼻窒喘息不利鼻喎僻多涕&KR0864;䘐有
瘡
水溝天牖主鼻不收涕不知香臭(甲乙云鼻䘐不得息及䘐不止)
齗交主鼻中息肉不利鼻頭額頞中痛鼻中有蝕
瘡
承靈風池風門譩譆後谿主鼻䘐窒喘息
不通
腦空竅陰主鼻管疽發為癘鼻
風門五處主時時嚏不已
肝輸主鼻中酸
中管三間偏&KR0851;厲兊承筋京骨崑崙
承山飛揚隱白主頭熱鼻&KR0864;䘐(又云中管主鼻間焦臭)
天柱主不知香臭
復留主涎出鼻孔中痛
京骨申脉主鼻中䘐血不止淋濼
厲兊京骨前谷主鼻不利涕黃
耳病
上關下關四白百會顱息翳風耳門
頷厭天窗陽谿關衝掖門中渚主耳痛
鳴聾
天容聽會聽宫中風主聾嘈嘈若蟬鳴
天牖四瀆主暴聾
少商主耳前痛
曲池主耳痛
外關會宗主耳渾渾淳淳聾無所聞
前谷後谿主耳鳴仍取偏&KR0851;大陵
腕骨陽谷肩貞竅陰俠谿主頷痛引耳嘈
嘈耳鳴無所聞
商陽主耳中風聾鳴刺入一分留一呼灸三壯左取
右右取左如食頃
口病
承泣四白巨窌禾窌上關大迎顴骨
強間風池迎香水溝主口喎僻不能言
頰車顴窌主口僻痛惡風寒不可以嚼
外關内庭三里大泉(甲乙云口僻刺大淵引而下之)商丘主
僻噤
水溝齗交主口不能禁水漿喎僻
齗交上關大迎翳風主口噤不開引鼻中
合谷水溝主脣吻不收瘖不能言口噤不開
商丘曲鬢主口噤不開
地倉大迎主口緩不收不能言
下關大迎醫風主口失欠下牙齒痛
膽輸商陽小腸輸主口舌乾食飲不下
勞宫少澤三間大衝主口熱口乾口中爛(又云)
(勞宫主大人小兒口中腫腥)
曲澤章門主口乾
大谿少澤主咽中乾口中熱唾如膠
兊端目窗正營耳門主脣吻強上齒齲痛
陽陵泉主口苦嗌中介介然
光明臨泣主喜齧頰
京骨陽谷主自齧脣(一作頰)
解谿主口痛齧舌
舌病
廉泉然谷(甲乙作通谷)
陰谷主舌下腫難言舌瘲涎出
風府主舌緩瘖不能言舌急語難
扶突大鍾竅陰主舌本出血
魚際主舌上黃身熱
尺澤主舌乾脅痛
關衝主舌捲口乾心煩悶
中衝主舌本痛
支溝天窗扶突曲鬢靈道主暴瘖不能言
天突主俠舌縫脉青
復留主舌捲不能言
齒病
厲兊三間衝陽偏&KR0851;小海合谷内庭
復留主齲齒
浮白主牙齒痛不能言
大迎顴窌聽會曲池主齒痛惡寒
陽谷正營主上牙齒痛
陽谷掖門商陽二間四瀆主下牙齒痛
角孫頰鼻主牙齒不能嚼
下關大迎翳風完骨主牙齒齲痛
曲鬢衝陽主齒齲
喉咽病
風府天窗勞宫主喉嗌病
扶突天突天谿主喉鳴暴忤氣哽
少商大衝經渠主喉中鳴
魚際主喉中焦乾
水突主喉咽腫
掖門四瀆主呼吸短氣咽中如息肉狀
間使主嗌中如扼(甲乙作行間)
少衝主酸咽
少府蠡溝主嗌中有氣如息肉狀
中渚支溝内庭主嗌痛
復留照海大衝中封主嗌乾
前谷照海中封主咽偏腫不可以咽
涌泉大鍾主咽中痛不可内食
然谷大谿主嗌内腫氣走咽喉而不能言
風池主喉咽僂引項攣不收
喉痺
完骨天牖前谷主喉痺頸項腫不可俛仰頰腫
引耳後
中府陽交主喉痺胷滿塞寒熱
天容缺盆大杼膈輸雲門尺澤二間
厲兊涌泉然谷主喉痺哽咽寒熱
天鼎氣舍膈輸主喉痺哽噎咽腫不得消食飲
不下
天突主喉痺咽乾急
大陵偏歷主喉痺嗌乾
旋機鳩尾主喉痺咽腫水漿不下
三間陽谿主喉痺咽如哽
神門合谷風池主喉痺
三里温留曲池中渚豐隆主喉痺不能言
關衝竅陰少澤主喉痺舌捲口乾
凡喉痺脅中暴逆先取衝脉後取三里雲門各瀉之
又刺手小指端出血立已
備急千金要方卷九十
