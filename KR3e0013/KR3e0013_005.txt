備急千金要方卷五唐孫思邈撰
宋林億等校正
婦人方
惡露第十四(方)
乾地黃湯治産後惡露不盡除諸疾補不足之方
乾地黃(三兩)芎藭桂心黃耆
當歸(各二兩)人參防風茯苓
細辛芍藥甘草(各一兩)
右十一味㕮咀以水一斗煑取三升去滓分三服日
再夜一
桃仁湯治産後往來寒熱惡露不盡方
桃仁(五兩)吴茱萸(二升)黃耆當歸
芍藥(各三兩)生薑醍醐(百鍊酥)柴胡(各八兩)
右八味㕮咀以酒一斗水二升合煑取三升去滓適
寒温先食服一升日三
澤蘭湯治産後惡露不盡腹痛不除小腹急痛痛引腰
背少氣力方
澤蘭當歸生地黃(各二兩)甘草(一兩半)
生薑(三兩)芍藥(一兩)大棗(十枚)
右七味㕮咀以水九升煑取三升去滓分三服日三
墮身欲死服亦瘥
甘草湯治産乳餘血不盡逆搶心胸手足逆冷脤乾腹
脹短氣方
甘草芍藥桂心阿膠(各三兩)
大黃(四兩)
右五味㕮咀以東流水一斗煑取三升去滓内阿膠
令烊分三服一服入腹中面即有顔色一日一夜盡
此三升即下腹中惡血一二升立瘥當養之如新産
者
大黃湯治産後惡露不盡方
大黃當歸甘草生薑
牡丹芍藥(各三兩)吴茱萸(一升)
右七味㕮咀以水一斗煮取四升去滓分四服一日
令盡加人參二兩名人參大黃湯
柴胡湯治産後往來寒熱惡露不盡方
柴胡生薑(各八兩)桃仁(五十枚)當歸
黃耆芍藥(各三兩)吴茱萸(二升)
右七味㕮咀以水一斗三升煮取三升去滓先食服
一升日三(千金翼以清酒一斗煮)
蒲黃湯治産後餘疾有積盡不去腹大短氣不得飲食
上衝胷脅時時煩憒逆滿手足悁疼胃中結熱方
蒲黃(半兩)大黃芒硝甘草
黃芩(各一兩)大棗(三十枚)
右六味㕮咀以水五升煮取一升清朝服至日中下
若不止進冷粥半盞即止若不下與少熱飲自下人
羸者半之(千金翼名大黃湯而不用芒硝)
銅鏡鼻湯治産後餘疾惡露不除積聚作病血氣結搏
心腹疼痛方
銅鏡鼻(十八銖燒末)大黃(二兩半)芍藥
乾地黃芎藭乾漆芒硝(各二兩)
亂髮(雞子火燒)大棗(三十枚)
右九味㕮咀以水七升煮取二升二合去滓内髮灰
鏡鼻末分三服
小銅鏡鼻湯治如前狀方
銅鏡鼻(十銖燒末)大黃甘草黃芩
芒硝乾地黃(各二兩)桃仁(五十枚)
右七味㕮咀以酒六升煮取三升去滓内鏡鼻末分
三服亦治遁尸心腹及三十六尸疾
梔子湯治産後兒生處空流血不盡小腹絞痛方
梔子三十枚以水一斗煮取六升内當歸芍藥各二
兩蜜五合生薑五兩羊脂一兩於梔子汁中煎取二
升分三服日三
生地黃湯治産後三日至七日腹中餘血未盡絞痛強
滿氣息不通方
生地黃(五兩)生薑(三兩)大黃芍藥
茯苓細辛桂心當歸
甘草黃芩(各一兩半)大棗(二十枚)
右十一味㕮咀以水八升煮取二升半去滓分三服
日三
大黃乾漆湯治新産後有血腹中切痛方
大黃乾漆乾地黃桂心
乾薑(各二兩)
右五味㕮咀以水三升清酒五升煮取三升去滓温
服一升血當下若不瘥明旦服一升滿三服病無不
瘥
麻子酒治産後血不去方
麻子五升𢷬以酒一斗漬一宿明旦去滓温服一升
先食服不瘥夜服一升不吐下忌房事一月將養如
初産法
升麻湯治産後惡物不盡或經一月半歲一歲方
升麻三兩以清酒五升煮取二升去滓分再服當吐
下惡物勿怪良
治産後惡血不盡腹中絞刺痛不可忍方
大黃黃芩桃仁(各三兩)桂心
甘草當歸(各二兩)芍藥(四兩)生地黃(六兩)
右八味㕮咀以水九升煮取二升半去滓食前分三
服
治産後漏血不止方
露蜂房敗船茹
右二味等分作灰取酪若漿服方寸匕日三
又方
大黃(三兩)芒硝(一兩)桃仁水蛭
蝱蟲(各三十枚)甘草當歸(各二兩)&KR2015;蟲(四十枚)
右八味㕮咀以水三升酒一升合煮取三升去滓分
三服當下血
又方
桂心蠐螬(各二兩)栝蔞根牡丹(各三兩)
䜴(一升)
右五味㕮咀以水八升煮取三升去滓分三服
治産後血不可止者方
乾菖蒲三兩以清酒五升漬煮取三升分再服即止
治産後惡血不除四體並惡方
續骨木二十兩破如算子大以水一斗煮取三升分
三服相去如人行十里久間食粥或小便數或惡血
下即瘥此木得三遍煮
治産後下血不盡煩悶腹痛方
羚羊角(燒成灰刮取三兩)芍藥(二兩熬令黃)
枳實(一兩細切熬令黃)
右三味治下篩煮水作湯服方寸匕日再夜一稍加
至二匕
又方鹿角燒成灰𢷬篩煮䜴汁服方寸匕日三夜再稍
加至二匕不能用䜴清煮水作湯服之
又方𢷬生藕取汁飲二升甚驗
又方生地黃汁一升酒三合和温頓服之
又方赤小豆𢷬散取東流水和服方寸匕不瘥更服
治産後血&KR1742;痛方
古鐵一斤秤鎚斧頭鐵杵亦得炭火燒令赤内酒五
升中稍稍服之神妙
治婦人血&KR1742;心腹積聚乳餘疾絶生小腹堅滿貫臍中
熱腰背痛小便不利大便難不下食有伏蟲臚脹癰疽
腫久寒留熱胃管有邪氣方
半夏(一兩六銖)石膏蔾蘆牡蒙
蓯蓉(各十八銖)桂心乾薑(各一兩)烏喙(半兩)
巴豆(六十枚研如膏)
右九味為末蜜丸如小豆服二丸日三及治男子疝
病
治婦人血瘕痛方
乾薑烏賊魚骨(各一兩)
右二味治下篩酒服方寸匕日三
又方末桂心温酒服方寸匕日三
下痢第十五(方)
膠蠟湯治産後三日内下諸雜五色痢方
阿膠黃蘗(各一兩)蠟(如棋子三箇)當歸(一兩半)
黃連(二兩)陳廪米(一升)
右六味㕮咀以水八升煮米蟹目沸去米内藥煮取
二升去滓内膠蠟令烊分四服一日令盡
桂蜜湯治産後餘寒下痢便膿血赤白日數十行腹痛
時時下血方
桂心甘草(各二兩)乾薑(二兩)附子(一兩)
蜜(一升)當歸(三兩)赤石脂(十兩)
右七味㕮咀以水六升煮取三升去滓内蜜煎一兩
沸分三服日三
治産後下赤白腹中絞痛湯方
芍藥乾地黃(各五兩)甘草阿膠
艾葉當歸(各二兩)
右六味㕮咀以水七升煮取二升半去滓内膠令烊
分三服
治産後赤白下久不斷身面悉腫方
大豆(微熬)小麥蒲黃(各一升)吴茱萸(半升)
右四味以水九升煮取三升去滓分三服此方神驗
亦可以水五升酒一斗煎取四升分四服
治産後痢赤白心腹刺痛方
薤白(一兩)當歸(二兩)酸石榴皮(三兩)地榆根(四兩)
粳米(五合)
右五味㕮咀以水六升煮取二升半去滓分三服(必效)
(方加厚朴一兩阿膠人參甘草黃連各一兩半)
當歸湯治産後下痢赤白腹痛方
當歸龍骨(各三兩)乾薑白术(各二兩)
芎藭(二兩半)甘草白艾(熟者)附子(各一兩)
右八味㕮咀以水六升煮取二升去滓分三服一日
令盡
白頭翁湯治産後下痢兼虚極方
白頭翁阿膠秦皮黃連
甘草(各二兩)黃蘗(三兩)
右六味㕮咀以水七升煮取二升半去滓内膠令烊
分三服日三
鼈甲湯治産後早起中風冷泄痢及帶下方
鼈甲(如手大)當歸黃連乾薑(各二兩)
黃蘖(長一尺廣三寸)
右五味㕮咀以水七升煮取三升去滓分三服日三
(千金翼加白頭翁一兩)
龍骨圓治産後虚冷下血及穀下晝夜無數兼治産後
惡露不斷方
龍骨(四兩)乾薑甘草桂心(各二兩)
右四味為末蜜和暖酒服二十丸如梧子日三一方
用人參地黃各二兩
阿膠圓治産後虚冷洞下心腹絞痛兼泄瀉不止方
阿膠(四兩)人參甘草龍骨
桂心乾地黃白术黃連
當歸附子(各二兩)
右十味為末蜜丸如梧子温酒服二十丸日三
澤蘭湯治産後餘疾寒下凍膿裏急胸脇滿痛欬𠻳嘔
血寒熱小便赤黃大便不利方
澤蘭石膏(各二十四銖)當歸甘草
厚朴(各十八銖)遠志(三十銖)藁本芎藭(各十五銖)
乾薑人參桔梗乾地黃(各十二銖)
白术蜀椒白芷栢子仁
防風山茱萸細辛(各九銖)桑白皮
麻子仁(各半升)
右二十一味㕮咀以水一斗五升先内桑白皮煮取
七升半去之内諸藥煮取三升五合去滓分三服
乾地黃湯治産後下痢方
乾地黃(二兩)白頭翁黃連(各一兩)蜜蠟(一方寸)
阿膠(如手掌大一枚)
右五味㕮咀以水五升煮取二升半去滓内膠蠟令
烊分三服日三(千金翼用乾薑一兩)
生地黃湯治産後忽著寒熱下痢方
生地黃(五兩)甘草黃連桂心(各一兩)
大棗(二十枚)赤石脂(二兩)淡竹葉(二升一作竹皮)
右七味㕮咀以水一斗煑竹葉取七升去滓内藥煮
取二升半分三服日三
藍青圓治産後下痢方
藍青(熬)附子鬼臼蜀椒(各一兩半)
厚朴阿膠甘草(各二兩)艾葉
龍骨黃連當歸(各三兩)黃蘗
茯苓人參(各一兩)
右十四味為末蜜和丸如梧子每服二十丸空腹飲
下一方用赤石脂四兩
赤石脂圓治産後虚冷下痢方
赤石脂(三兩)當歸白术黃連
乾薑秦皮甘草(各二兩)蜀椒
附子(各一兩)
右九味為末蜜和丸如梧子酒服二十丸日三(千金翼作散空腹飲服方寸匕)
赤散治産後下痢方
赤石脂代赭(各三兩)桂心(一兩)
右三味治下篩酒服方寸匕日三十日愈
黑散治産後下痢方
麻黃貫衆桂心(各一兩)甘草
乾漆(各三兩)細辛(二兩)
右六味治下篩酒服五撮日再五日愈麥粥下尤佳
黃散治産後下痢方
黃連(二兩)黃芩䗪蟲乾地黃(各一兩)
右四味治下篩酒服方寸匕日三十日愈
龍骨散治産後痢方
五色龍骨代赭赤石脂
黃蘗根皮(蜜灸令焦)艾(各一兩半)黃連(二兩)
右六味治下篩飲服方寸匕日三
淋渴第十六
栝蔞湯治産後小便數兼渴方
栝蔞根麥門冬甘草黃連(各二兩)
人參生薑(各三兩)大棗(十五枚)桑螵蛸(二十枚)
右八味㕮咀以水七升煑取二升半分三服
又方治産後渴不止方
栝蔞根(四兩)人參麥門冬(各三兩)甘草(崔氏不用)
乾地黃(各二兩)大棗(二十枚)土瓜根(五兩崔氏用蘆根)
右七味㕮咀以水一斗二升煮取六升分六服
雞肶胵湯治産後小便數方
雞肶胵(二三具)雞腸(三具洗)乾地黃當歸
甘草(各二兩)麻黃(四兩)厚朴人參(各三兩)
生薑(五兩)大棗(二十枚)
右十味㕮咀以水一斗煮肶胵及腸大棗取七升去
滓内諸藥煎取三升半分三服
治婦人結氣成淋小便引痛上至小腹或時溺血或如豆汁
或如膠飴每發欲死食不生肌面目萎黃師所不能治方
具齒(四枚燒作末)葵子(一升)石膏(五兩碎)滑石(二兩末)
右四味以水七升煮二物取二升去滓内二末及猪
脂一合更煎三沸分三服日三不瘥再合服
石韋湯治産後卒淋氣淋血淋石淋方
石韋黃芩通草甘草(各二兩)
榆皮(五兩)大棗(三十枚)葵子(二升)白术(産寳用芍藥)
生薑(各三兩)
右九味㕮咀以水八升煮取一升半分三服(集驗無甘草生)
(薑崔氏同産寳不用薑棗)
葵根湯治産後淋澀方
葵根(二兩)車前子亂髮(燒灰)大黃
桂心滑石(各一兩)通草(三兩)生薑(六兩)
冬瓜練(七合作汁)
右九味㕮咀以水七升煮取二升半分三服(千金翼不用冬瓜練)
茅根湯治産後淋方
白茅根(一斤)瞿麥茯苓(各四兩)地脉
人參(各二兩)生薑(三兩)桃膠甘草(各一兩)
鯉魚齒(一百枚)
右九味㕮咀以水一斗煑取二升半分三服
滑石散治産後淋方
滑石(五兩)通草車前子葵子(各四兩)
右四味治下篩酢漿水服方寸匕稍加至二匕
竹葉湯治産後虚渴少氣力方
竹葉(三升)生薑半夏(各三兩)大棗(十四枚)
小麥(五合)甘草茯苓人參(各一兩)
麥門冬(五兩)
右九味㕮咀以水九升煮竹葉小麥取七升去滓内
諸藥更煎取二升半一服五合日三夜一
雜治第十七(方法灸)
治婦人勞氣食氣胃滿吐逆其病頭重結痛小便赤黃大下氣方
烏頭黃芩巴豆(各半兩)半夏(三兩)
大黃(八兩)戎鹽(一兩半)䗪蟲桂心
苦參(各十八銖)人參消石(各一兩)
右十一味為末以蜜青牛膽拌和𢷬三萬杵丸如梧
子宿不食酒服五丸安卧須臾當下下黃者小腹積
也青者疝也白者内風也如水者留飲也青如粥汁
膈上邪氣也血如腐肉者傷也赤如血者乳餘疾也
如蟲刺者蠱也既下必渴渴飲粥饑食酥糜三日後
當温食食必肥濃三十日平復亦名破積烏頭丸主
心腹積聚氣悶脹疝瘕内傷瘀血産乳餘疾及諸不足
竹茹湯治婦人汗血吐血尿血下血方
竹茹(二升)人參芍藥桔梗
芎藭當歸甘草桂心(各一兩)
乾地黃(四兩)
右九味㕮咀以水一斗煑取三升分三服
治婦人自少患風頭疼眼眩方
石南(一方用石韋)細辛天雄茵芋(各二兩)
薯蕷防風貫衆獨活
蘼蕪(各四兩)乾薑山茱萸(各三兩)
右十一味㕮咀以酒三斗漬五日初飲二合日三服
後稍稍加之
治婦人經服硫黃丸忽患頭痛項冷冷歇又心胸煩熱
眉骨眼眥癢痛有時生瘡喉中乾燥四體痛癢方
栝蔞根麥門冬龍膽(各三兩)大黃(二兩)
杏仁(二升)土瓜根(八兩)
右六味為末蜜丸如梧子大飲服十枚日三後漸加
之
治婦人患癖按時如有三五箇而作水聲殊不得寢食
常心悶方
牽牛子三升治下篩飲服方寸匕日一服三十服後
可服好硫黃一兩
治婦人忽與鬼交通方
松脂(二兩)雄黃(一兩末)
右二味先烊松脂乃内雄黃末以虎爪攪令相得藥
成取如雞子中黃夜卧以煮燻籠中燒令病人取自
昇其上以被自覆惟出頭勿令過熱及令氣得泄也
厚朴湯治婦人下焦勞冷膀胱腎氣損弱白汁小便俱
出
厚朴如手大長四寸以酒五升煮兩沸去滓取桂一
尺為末内汁中調和一宿勿食旦頓服之
温經湯治婦人小腹痛方
茯苓(六兩)土瓜根芍藥(各三兩)薏苡仁(半斤)
右四味㕮咀以酒三升漬一宿旦加水七升煎取二
升分再服
半夏厚朴湯治婦人胸滿心下堅咽中帖帖如有炙肉
臠吐之不出咽之不下方
半夏(一升)厚朴(三兩)茯苓(四兩)生薑(五兩)
蘇葉(二兩)
右五味㕮咀以水七升煮取四升分四服日三夜一
不瘥頓服一方無蘇葉生薑
治婦人氣方
平旦服烏牛尿日一止
昆布圓治婦人胸中伏氣方
昆布海藻芍藥桂心
白石英欵冬花桑白皮人參(各二兩)
栢子仁茯苓鍾乳(各二兩半)紫菀
甘草(各一兩)乾薑(一兩六銖)吳茱萸五味子
細辛(各一兩半)杏仁(百枚)橘皮蘇子(各五合)
右二十味為末蜜和丸如梧子酒服二十丸日再加
至四十丸
治婦人無故憂恚胸中迫塞氣不下方
芍藥滑石黃連石膏
山茱萸前胡(各一兩六銖)大黃麥門冬
細辛生薑(各一兩)半夏(十八銖)桂心(半兩)
右十二味為末蜜丸如梧子酒服二十丸加至三十
丸日三服
治婦人斷産方
蠶子故紙方一尺燒為末酒服之終身不産
又方油煎水銀一日勿息空肚服棗一枚永斷不損人
治勞損産後無子隂中冷溢出子門閉積年不瘥身體
寒冷方
防風(一兩半)桔梗(三十銖)人參(一兩)菖蒲
半夏丹參厚朴乾薑
紫菀杜蘅(各十八銖)秦芁白歛
牛膝沙參(各半兩)
右十四味為末白蜜和丸如小豆食後服十五丸日
三服不知增至二十丸有娠止夫不在勿服之服藥
後七日方合隂陽
五加酒治産後癖瘦玉門冷方
五加皮枸杞子(各二升)蛇牀子(一升)杜仲(各一升)
乳牀(半斤)乾地黃丹參(各二兩)乾薑(三兩)
天門冬(四兩)
右九味㕮咀以絹袋子盛酒三斗漬三宿一服五合
日再稍加至十合佳
治子門閉血聚腹中生肉癥藏寒所致方
乾漆(半斤)生地黃汁(三升)生牛膝汁(一斤)
右三味先𢷬漆為散内汁中攪微火煎為丸如梧子
大酒服三丸日再若覺腹中痛食後服之
治産後勞玉門開而不閉方
硫黃(四兩)吴茱萸(一兩半)菟絲子(一兩六銖)蛇牀子(一兩)
右四味為散以水一升煎二方寸匕洗玉門日再洗
治産後隂道開而不閉方
石灰一斗熬令燒草以水二斗投之適寒温入汁中
坐漬之須臾復易坐如常法此方已效千金不傳
黃芩散治婦人隂脫方
黃芩蝟皮當歸(各半兩)芍藥(一兩)
牡蠣竹皮(各二兩半)狐莖(一具千金翼用松皮)
右七味治下篩飲服方寸匕日三禁舉重房勞冷食
硫黃散治同前
硫黃烏澤魚骨(各半兩)五味子(三銖)
右三味治下篩以粉其上良日再三粉之
當歸散治同前
當歸黃芩(各二兩)蝟皮(半兩)牡蠣(二兩半)
芍藥(一兩六銖)
右五味治下篩酒服方寸匕日三服禁舉重良
治産後隂下脫方
蛇床子一升布裹炙熨之亦治産後隂中痛
又方燒人屎為末酒服方寸匕日三
又方燒敝箒頭為灰酒服方寸匕
又方鼈頭五枚燒末以井花水服方寸匕日三
又方
皂莢(半兩)半夏大黃細辛(各十八銖)
蛇床子(三銖)
右五味治下篩用薄絹囊盛大如指内隂中日二易
即瘥
又方
吴茱萸蜀椒(各一升)戎鹽(如雞子大)
右三味皆熬令變色為末以綿裹如半雞子大内隂
中日一易二十日瘥
治婦人隂下脫若脫肛方
羊脂煎訖適冷暖取塗上以鐵精傅脂上多少令調
以火灸布令暖熨肛上漸推内之然後末磁石酒服
方寸匕日三
治隂下挺出方
蜀椒(廣濟方不用)烏頭白芨(各半兩)
右三味治末以方寸匕綿裹内隂中入三寸腹中熱
易之日一度明旦乃復著七日愈
當歸湯治産後臟中風冷隂腫痛方
當歸獨活白芷地榆(各三兩)
敗醬(千金翼不用)礬石(各二兩)
右六味以水一斗半煮取五升適冷暖稍稍洗隂日
三
又方熟𢷬桃仁傅之良日三度
灸法月水不利賁豚上下并無子灸四滿三十壯穴在
丹田兩邊相去各湯升半丹田在臍下二寸是也
婦人胞落頽灸臍中三百壯又灸身交五十壯三報
在臍下横文中又灸背脊當臍五十壯又灸五泉
五十壯三報又灸龍門二十壯三報在玉泉下女人
隂内外之際此穴卑今廢不針灸
婦人胞下垂注隂下脫灸俠玉泉三寸隨年壯三報
婦人隂冷腫痛灸歸來三十壯三報俠玉泉五寸是其
穴
婦人欲斷産灸右踝上一寸二壯即斷
備急千金要方卷五
