元和姓纂卷一(上平聲東韻至江韻)唐林寳撰
一東
馮
周文王第十五子畢公高之後畢萬封魏支孫食采
於馮遂氏焉世本又云姬姓鄭大夫馮簡子後漢書
云秦末馮亭為上黨守入趙其宗族或留潞或在趙
秦丞相馮去疾御史大夫馮劫漢博成侯馮毋擇並
亭之後也至馮唐徙安陵為楚相弟騫自上黨徙杜
陵孫奉世大將軍生譚逡(按馮奉世為左將軍此作大將軍誤又譚逡下脱立)
(参二字)野王野王左馮翊立上郡太守參宜都侯漢功
臣又有閼氏侯馮解散榖陽侯馮谿𫝊封六代後漢
司空馮勤魏郡人馮衍杜陵人生豹尚書司空魴南
陽人廷尉馮緄巴郡人(按閼氏侯馮解散漢功臣表作閼氏節侯)
潁川後漢征西大將軍夏陽侯馮異
上黨漢左將軍馮奉世本世居上黨也
長樂信都漢宜都侯參後晉有馮和孫䟦僭號都
龍城稱北燕弟宏為後魏所滅宏生朗生姬姬女弟
魏文成皇后燕熙孫子琮北齊左僕射昌黎公(按北史馮)
(熙文明太后之兄父朗追贈燕宣王熙生誕誕生穆穆生冏襲爵昌黎王又北齊書馮子琮馮䟦之後父)
(靈紹子慈正此文内姬字疑係熙字之誤熙孫子琮四字亦誤疑燕字下有脱文)生慈明慈
信慈讓慈明生惇怦怦兵部郎中生騫汾州刺史慈
明孫慶雅州刺史慈讓生揔擲捷揔監察御史生元
常右丞兵部侍郎元常生光嗣齊州刺史孫令問侍
御史思雍刑部郎中捷生淑祠部郎中
京兆状稱宏後隋有兵部尚書馮業生長命唐尚
書左丞長命生義宏禮本義宏膳部郎中禮本司農
少卿本足子昭泰刑部刺史安昌公(案張說集括州刺史工部尚書)
(馮昭泰碑曾祖兵部尚書世基此避唐諱作業又曰考仁高亮無禄故昭泰幼襲安昌公此作本足子當)
(有訛又攷昭泰嘗官邢州刺史此作刑部亦悮)生紹正紹烈紹正少府監紹
烈兵部郎中鴻臚卿又銀青光禄大夫直昭文館紹
烈生敦直從祖弟師訓右領軍將軍思訓生嘉勣蓬
州刺史少師唐駙馬鴻臚卿青州總管陜東行臺右
僕射生文瓚
河間監察御史馮師古孫著魯著左補闕魯兼監
察御史
魏郡國子祭酒伉生芫葯
新平御史中丞馮嘉賓
諸郡馮氏鴻臚少卿馮宗中書舍人馮大和並長
安人萬年縣令馮用之洛陽人庫部員外馮嶷河東
人虞部員外郎馮宿長樂人後徙東陽弟定審寬寬
中書舍人大和中並舉進士
高州高州都督耿公馮益代為酋領
崗州竇州刺史合浦公馮士翽代為酋領兄煜進
士
洪
共工氏之後本姓共氏因避仇改為洪氏
宣城吴有廬江太守洪矩
舒城唐清河丞洪孝昌代居舒州状稱矩後生厚
監察御史
毘陵監察御史(案此脱名疑即上文名厚者)常州人本姓宏氏
避元宗諱改姓洪氏(案此與通志皆誤元宗諱隆基無宏字惟高宗有太子後號孝)
(敬皇帝者諱此字此作元宗諱恐有訛誤)生子興起居舍人生經綸諫議
大夫
弓
魯大夫叔弓之後以王父字為氏漢有光禄勲弓祉
太原弓祉(案弓祉之祉一作阯)之後後魏有博陵太守弓翊
曾孫逸之逵之義德州刺史(案弓翊曾孫逸唐陳倉令生羲之逵之羲之德)
(州刺史此作義又作逸之疑有訛)離石公生志和志宏志元彭祖志
宏陳州刺史生嗣宗祠部員外嗣業洛州司馬志元
右金吾將軍相州刺史陽國公彭祖揚府長史蒲州
刺史晉陽公生嗣初嗣說嗣初雍州司功
熊
楚鬻熊之後以王父字為氏
南昌晉侍中太常卿熊遠開元臨清尉熊曜又戶
部郎中熊執易並洪州人
童
顓頊生老童子孫以王父字為氏
東莞姑幕後漢循吏童恢晉有童景宋有童厚民
僮
老童之後或為僮氏
山陽後漢有吴郡太守僮和
中
何承天纂要云漢少傅中云(案應劭風俗通漢少府中京通志引何承天纂)
(要同此作少傅中云誤戰國策秦有中期吕氏春秋中尚魏公子牟之後魏得中山以邑與之遂以邑為)
(氏史記有中旗)
崇
夏殷時侯國也崇侯虎為文王所滅
嵩
史記有嵩極元子
茙
見姓苑春秋有茙律(案左傳晉靈公車右戎津此作茙律與通志同誤)
河南後魏官氏志茙眷氏改為茙氏(案後魏官氏志乃茂眷氏)
(改為茂氏此作茙疑有誤)
躬
何承天纂要云人姓
宫
虞大夫之竒之後殿中御史志惲
河東今河東有宫氏大歷中侍御史宫頊或云恒
州人也
雄
舜七友雄陶之後
廣陵今揚州有雄姓
肜
尚書肜伯周同姓為氏成王宗伯(案周書彤伯非肜也通志肜氏本彤)
(氏避仇改為肜氏疑為近之)
公
左傳魯昭公子公衍公為之後漢主爵都尉公儉
酆
文王第十七子酆侯之後
蒙
風俗通東蒙主以蒙山為氏
紅
出自劉氏漢楚元王子紅侯富之後
鴻
大鴻之後左傳衛有鴻聊魋
翁
比部郎中翁義恪
通
巴大夫食采通川因氏焉
鬷
古鬷夷氏之後左傳鄭有鬷蔑魯有鬷戾(按齊有鬷聲姬)
种
本姓仲氏仲山甫之後魏因避難改為种氏後漢有
种暠
洛陽後漢司徒种暠生拂拂生邵大鴻臚卿
東里
鄭大夫子産居東里因氏焉曹瞞有南陽太守東里
昆何氏姓苑云東萊人太始先賢狀有東里冕魏志
有東里衮
東方
風俗通云伏羲氏之後帝出於震以主東方子孫因
氏焉
平原厭次漢太中大夫東方朔字㬅倩唐禮部員
外郎東方虬云朔之後生顥左拾遺
安德北齊南兖州刺史東方老
東樓
夏禹後有把東樓公支孫氏焉其後把大夫有東樓
羽
東郭
齊公族桓公之後也齊大夫偃東郭書見左傳又大
陸子方號東郭賈齊人莊子有東郭子魏文侯時東
郭子惠見說苑
齊郡漢有東郭先生拜都尉
山陽神仙傳有東郭延
東陽
祖氏家傳祖崇之娶東陽元旋女又宋員外郎東陽
无疑撰齊諧記十卷
東邱
郯縣晉龍驤將軍東邱進
東宫
東宫棄疾隠嵩山年三百歲
公石
魯僖公生共叔堅堅生惠叔子孫為公石氏
公士
古爵也子孫氏焉
公山
魯公山不狃一作不擾
公沙
見姓苑
公孫
黃帝姓公孫子孫因以氏焉
河南隋沙州刺史無終公公孫微孫彦藻唐通州
刺史昌平公安生欽洋商等州刺史
遼東後漢有公孫延生度為遼東太守子康生文
懿三代處遼東後自立為燕王魏明帝遣司馬宣王
平之三代五十年而滅後魏廣州刺史固安子公孫
表稱度後孫叡尚書燕郡公曾孫遂青州刺史生長
儒北齊涇州刺史孫正唐揚州司法
櫟陽唐右衛大將軍征陽公公孫武孫逹生雅靖
安西都護
菑川薛縣漢有丞相平津侯公孫宏子度山陽太
守隋菑州刺史公孫景茂代居信都狀云宏子度後
生善政政生虞唐庫部郎中&KR0008;職方郎中
北地義渠漢有西平太守公孫渾邪著書十五篇
子賀丞相葛繹侯生敬聲太僕犯事父子俱死獄中
遼西後漢前將軍易侯公孫瓚又春秋時諸侯亦
為公孫氏
上谷晉有隠者公孫風上昌黎九城山
公伯
魯有公伯寮仲尼弟子
公父
魯季悼子紇生穆伯穆伯生文伯歜文伯歜生成伯
成伯生頃頃為公文氏見世本
公成
衛公成之後以謚為氏
東郡白馬縣晉有散騎常侍公成綏(案晉書夲傳乃成公綏非)
(公成氏此有誤)字子安有傳後魏有公成興學道仙
公齊
孔子弟子有公齊定
公析
衛穆公生公析黑臀其孫成子朱鉏以王父字為氏
公索
魯有公索氏將祭而亡其牲見家語
公祖
見纂要魯郡仲尼弟子公祖句兹
公休
姓苑趙平陵太守公休勝
公孟
衛襄公生公孟縶縶生丹為公孟氏
公明
衛大夫公明賈
公賓
王莽校尉公賓就斬莽首傳於宛就北海人
公正
古官也其後氏焉建安中朝邑令公正範吴人
公之
季悼子生思伯鞅鞅生懿伯柎為公之氏
公乘
古爵也子孫氏焉公乘不害傳封四代(按此條疑有脫誤)
中行
世本晉荀逝敖生桓子林父將中行為中行氏漢有
諫議大夫中行說
中英
古帝少昊氏有六英之樂掌中英者以官為氏
中野
潛夫論微子之後楚文王御史中野彪
中壘
風俗通劉向為漢中壘校尉支孫以官為氏
中黃
尸子中黃伯
桐里
漢御史中謁者桐里斥生儒為議郎
桐門
宋人氏
銅鞮
晉羊舌氏之後
戎子
戎子駒支之後為氏
終利
嬴姓與秦同祖
下邳漢有雍門侯終利恭後漢散騎都尉終利英
終古
風俗通桀内史終古後氏焉
熊率
楚熊率且比後為氏
熊相
楚左史熊相之後威王時有熊相季文為士官
二冬
彤
本姓肜氏避仇改姓彤今道士彤也(案彤伯周同姓國為成王宗伯)
(者是也又肜氏夲彤氏避仇改為肜姓纂前既以彤為肜此又誤以肜改彤道士句亦有脱文)
宗
周大夫宗伯之後以官命氏齊有宗樓
南陽安衆河内太守宗均(案豆盧詵嶺南節度判官宗羲仲碑昔宋襄公)
(之母弟仕於晉至伯宗為三郤所害州犂奔楚其子家於南陽以王父字為氏此較宗伯之說似為有㩀)
(又曰遠祖均東漢為九江太守累遷司徒此作河内太守亦異)族曾孫宗俱司空均
元孫慈慈十代孫躬躬孫瓊唐蘇州刺史
冬日
晉趙衰冬日之日後因氏焉(案此說荒誕不合於理)
宗正
状稱本劉氏楚元王交之孫劉德為宗正支孫氏焉
裔孫宗正稱
濟隂唐朝殿中少監宗正辯
三鍾
鍾
宋微子之後桓公曾孫伯宗仕晉生州犂仕楚食采
鍾離因氏焉子孫或姓鍾氏楚有鍾儀鍾建又鍾子
期與伯牙為友項羽將鍾離末昧中子接亦單姓鍾
氏
潁川接始居潁川長社魏太尉鍾繇生毓侍中廷
尉繇少子會司徒繇弟演演元孫雅過江為晉侍中
五代孫韜韜生嶼嶸岏璵撰華林遍略梁山隂令嶸
撰詩評三卷岏撰良吏傳十卷生寵梁臨海令侯景
時避地南康
南康唐洛邑府統軍鍾山操状稱寵孫也代居虔
州贑縣弟子威安福令生法遵不仕生紹京中書令
戶部尚書越國公綿蜀彭州刺史生嘉羣諤羣嘉中
書令晉州刺史諤典膳監也
封
姜姓炎帝之後封鉅為黃帝師胙土命氏夏封父侯
國君也今封邱是也後有侍中封岌
渤海蓨縣封岌始居蓨五代孫仁仁孫釋晉侍中
釋生&KR0008;悛&KR0008;生奕燕太尉奕生蘄孫鑒後魏滄水太
守(按唐世系表鑒三子琳回滑此守字疑下脱去三子二字)琳回回尚書僕射生
隆之右僕射(按隆之下疑脱興之一人)隆之生子繪子繡孝琬(按孝)
(琬字當衍)子繪北齊祠部尚書孫智瞻子繡隋通州刺史
生德潤德輿德如德彛德潤隋青城令生行賓行高
梁客行賓生廣成雍州司法廣成生希彦中書舍人
吏部侍郎行高禮部侍郎(按唐世系表廣成作廣城希彦作希顔行高禮部侍)
(郎作禮部郎中)梁客中(按梁客中書舍人此中字下脱三字)德彛改名倫右僕
射中書令密明公生言道駙馬司門郎中汝汴二州
刺史生思敏思敏生守静渠州刺史守静生利建利
建生夏時兼殿中侍御史興之生孝琬孝琰孝璋孝
琰北齊散騎常侍孝璋生君誕君夷君誕孫叔廉光
州刺史生悌愔君夷生道宏右司郎中虢州刺史道
宏生踐一踐福踐一生無待刑部郎中無待生希奭
希奭生亮司封員外杭州刺史亮生敖(案唐世系表敖生望卿此)
(脱)踐福黃州刺史生無遺琳孫孝綽勸七代孫彦明
生崇正崇真崇正刑部郎中生若愚若水崇真生若
虛若冲悛生放(案唐世系表悛生放奕奕燕太尉奕二子蘄勸與此不合)燕吏部
尚書令勖君明懿弟孚攸燕太尉攸孫軌後魏廷尉
卿生君義詢君義聘梁副使五兵尚書生淑詢北齊
左丞生道嗣孫子都生全福全禎全福生謀全禎刑
部侍郎生竪纂五代孫道瑜道瑜生綽孫思業戶部
郎中綽弟士泰生松年孫良弼京兆尹士曹生綱(按唐)
(世系表良弼京兆府士曹参軍生洄與此不合)
京兆安西節度攝御史大夫封常清
河南官氏志賁氏改為封氏(按魏書作是賁氏此脱是字)
龍
尚書舜臣龍為納言子孫以王父字為氏又董父已
姓賜氏豢龍為龍氏龍沮楚人為項羽將急就章龍
未央亦楚人也
雍
本於龍反今俗呼去聲文王十二子雍伯受封於雍
在河内山陽子孫以國為姓又宋有雍氏本子姓也
鄭有雍糾齊有雍廪楚有雍子漢有雍齒沛人封什
邡侯(按今本漢書作汁防)唐主客郎中雍惟良信都棗強人檢
校郎中兼朝邑令雍寧河陽三城使懷州刺史兼御
史大夫雍希顒
容
帝王世紀黃帝臣容成紀造歷舜舉八凱有仲容或
云其後以王父字為氏
松
見姓苑
庸
庸蜀殷時侯國周武王時來助伐紂子孫以國為氏
漢有庸光又有膠東庸生
重
風俗通重黎之後少昊時南正重司天以官為氏
恭
殷末侯國周文王侵阮徂恭見毛詩
龔
左傳晉大夫龔堅後漢蠻氏首有龔氏漢有光禄大
夫龔勝(案龔勝應在前後漢蠻氏應在後又巴中渠帥七姓羅朴督鄂度夕龔以龔為蠻氏首亦)
(非也)
從
東莞從氏漢有將軍從成公
共
共工氏之後或云鄭共叔段後今河内共城是其地
也
鍾離
世本云與秦同祖嬴姓也戰國策齊賢人鍾離子漢
有鍾離昧楚人鍾離岫撰會稽後賢傳後漢尚書僕
射鍾離意會稽山隂人鍾離意曾孫緒樓船都尉生
駰
逢孫
英賢傳秦大夫逢孫之後有隴西北部都尉逢孫依
逢門
漢古今人表有逢門子豹藝文志有逢門子著兵法
封貝
徐偃王子食邑封貝因氏焉今臨川有此姓
封父
夏殷國名也鄭有封父彌真為大夫
封人
古封畿之軄為氏
龍邱
風俗通吳郡漢時博士龍邱長
雍人
周禮雍人以官為氏魯有雍人高檀見左傳
共叔
鄭武公子共叔段之後
四江
江
嬴姓顓頊元孫伯益之後爵封於江陵為楚所滅以
國為氏
濟陽考城後漢有太常轑陽德其先居陳留圉縣
漢分陳留為濟陽因居考城為著姓德十代孫蕤晉
譙郡太守亢父男生湛侍中吏部尚書湛生恁恁生
斆齊都尚書斆生蒨葺蒨梁光禄大夫生經(案陳書江㧾傳)
(揔父紑此作經誤)經生揔陳尚書令揔生溢溥漼溢陳太子
中庶子唐瀘州合江令溥陳太子舍人唐宏農丞漼
唐隋州司馬葺梁吏部侍郎孫伯琳西城令齊左僕
射伯琳生祐弟(案江祏濟陽考城人祖遵寧朔参軍父德麟司徒右長史祏弟祀晉安王)
(鎮北長史祀弟禧祏子&KR0146;皆見南史與此不合弟字下疑有脫文)齊侍中戶部尚書
謐梁吏部尚書左僕射衛將軍臨沮伯江淹度支尚
書江革子孫並無聞(案江淹父康之南沙令江革祖齊之宋都水使者尚書金部郎)
(父柔之齊尚書倉部郎革子德藻陳祕書監德藻子椿尚書右丞德藻弟從簡司徒從事中郎從簡子兼)
(以孝行聞皆濟陽考城人)
趙國邯鄲漢有水衡都尉江充
齊郡臨淄後漢諫議大夫江革
鄠縣唐起居郎江融撰九州設險圖
汝隂唐萬州刺史子建世居潁川
龐
周文王子畢公高之後封於龐鄉因氏焉魏有龐涓
趙有龐煥
南安今潁川後魏有將軍龐樹戰死夏侯道遷傳
状稱又居鄴郡生景亮以父功封襄邑男六代孫茂
隋王記室生仲惲唐左武候大將軍濮國肅公生同
善同福同本同善右金吾大將軍生敬嗣都水使者
同福饒州刺史生承宗承訓承宗右金吾大將軍宗
正卿南安侯生景昭景喬景劄景良景高景高生察
範察湖州刺史景劄虢州刺史生說今蓬州刺史同
本洛州刺史左千牛衛將軍景昭生嚴中書舍人
京兆状云本望南安漢太尉龐参後今居京兆後
魏直閣將軍龐伯元孫玉唐左武候將軍越州都督
生廊職方郎中玉弟琳隴州刺史
代郡状云本南安人後魏定州刺史比陽公龐雅
生風風生晃隋原州總管比陽公生相夀右監門將
軍安宜公孫貞素易州刺史右屯田將軍
河東状云龐涓之後漢龐儉掘井得錢者
北海燕慕容以北海龐美為股肱
涳
出何承天纂要苦江女江二反
雙
顓頊之後封於蒙城(案通志作雙蒙城)因以命氏
天水状云後魏有梁州刺史疊水公雙上洛因家
天水生彌周河州刺史平梁公彌周生陽唐右武衛
大將軍定相二州總管杭州刺史陽生萬宏萬夀
東都白馬縣唐瀛莒二州刺史雙子符
逄
夏殷諸侯有逄公伯陵封齊土其後子孫氏焉左傳
齊大夫有逄丑父
北海漢有大僕射逄信後趙秦州刺史碧唐中書
舍人逄宏敏状云其後也
元和姓纂卷一
