元和姓纂卷二(上平聲支韻至虞韻)唐林寳撰
五支
支
姓苑云人姓
琅琊姓苑云今琅琊有支氏
西域石趙司空支雄傳云其先月支人也晉有高
僧支遁字道林天竺人
随
周同姓國也又杜伯曾孫晉大夫食采於随邑亦曰
随會漢有博士随何又有扶風随蕃
枝
楚大夫枝如子躬之後或姓枝如氏(案通志謂晉欒枝或秦公孫枝)
(之後以名為氏者若枝如子躬其後自為枝如氏)
趙郡邯鄲為郡著姓漢有符節令宏字盂十一代
孫固邁生逸燕易州刺史昌黎公生鎮後魏為七兵
尚書曾孫爕生仲讓北齊國子祭酒仲讓生彦通滑
州别駕
義安後魏有枝雅
濮陽唐考功郎中枝逸文
馬邑後魏有枝夸
皮
風俗通卿士樊仲皮之後皮氏漢有諫議大夫皮究
下邳後漢上計掾秦嘉集叙皮仲固撰晉有尚書
郎皮諶宋武康令皮&KR0146;年並下邳人王僧孺百家譜
云苟昭娶下邳皮仁之女後魏有皮豹子隋書旭州
刺史皮子信今大理司直遐叔南昌人
媯(音規)
世本帝舜之後舜生潙汭子孫氏焉漢有媯皓後改
為姚氏文士傳有媯覽
竒
見姓苑云伯竒之後以王父字為氏一曰魯昭公子
竒之後漢書南郡太守竒昆
河南後魏官氏志竒斤氏改為竒
羲
羲和堯掌天地之官子孫氏焉
戲
伏羲之後子孫氏焉
儀
衞大夫儀封人見論語大夫儀楚
西河漢有儀長孺
驪
左傳驪戎國之後在應昭縣(案應昭唐志作昭應古新豐縣唐改名昭應宋)
(大中祥符中改臨潼縣東有驪戎故城)
卑
卑耳國人之後或云鮮卑衆類漢有北平太守卑躬
河間人
雁門後漢太尉掾卑釐又魏志公孫度將有卑術
訾
風俗通帝嚳妃訾娵氏女姓苑云今齊人漢書漢功
臣表有樓虚侯訾順
斯
姓苑云吳人吳志郯縣吏斯從也
東陽南齊書東陽郡有斯氏
彌
史記衞公孫彌子瑕以王父字為氏三輔决錄云王
莽時彌強
新豐漢末新豐人中叔見决錄
猗(音伊)
史記猗頓魯國富人
河東猗氏猗頓自魯居之
馳
見姓苑馳湛馳竈
宣城姓苑云今宣城有馳氏
池
以所居為姓漢有中牟令池瑗魏有城門侯池仲魚
眭
趙大夫食采眭邑因以為氏(按眭宏見漢書眭固見魏志睦夸見北史)
蕃(音皮)
其先出自魯大夫食邑於蕃因以為氏後漢黨錮傳
有蕃嚮(按廣韻蕃無皮音惟集韻音皮考左傳疏引魯國地理志曰番讀如藩屏之藩言魯國南)
(藩也汝南陳子游為魯相子游者藩之子也國人避諱遂改皮音又白褒魯國記同今附入支韻)
彌且
後秦冠軍大將軍彌且婆獨遼東侯彌且高地立節
將軍彌且成後魏末都督彌且元進夏州酋望也唐
右領軍將軍延州刺史
戲陽
英賢傳曰秦穆公時有戲陽伯樂善相馬漢有侍御
史戲陽放
差師
世本魏公族有差師氏
六脂
伊
帝堯伊祁氏之允裔孫伊尹名摯相湯生陟奮風俗
通漢有議郎伊推又伊喜嘉為雁門都尉石顯黨也
山陽蜀志伊籍山陽人今右僕射安廣節度伊慎
廣州人
河南官氏志伊婁氏改為伊氏後魏有伊婁馛代
人
郗
出自己姓青陽氏之後蘇忿支孫封郗邑因氏焉趙
有郗疵
高平金鄉秦末郗氏自晉陽徙高平蜀有郗正偃
師人漢魏之際司徒郗慮慮元孫晉太宰南千宫鑒
生超超生愔鑒五代孫曄女為梁武皇后唐庶子昂
盖其後也生士美澤潞節度也
祁
帝堯伊祁氏之後左傳晉大夫祁奚生午午生盈生
勝姓苑云今扶風有此姓唐刑部員外郎祁順
樂陵祁順之後居滄州
師
風俗通師樂人瞽者稱晉有師曠魯有師乙晉師悝
師觸師蠲
琅邪東武漢丞相高樂侯師丹後漢師宜官(案師宜官)
(别為師宜氏)工書晉石勒為師歡奴(按晉書載記師懽茌平人歡作懽)
資
黃帝之後食采益州資中因以為氏
陳留風俗通資成陳留人
飢
左傳殷人七族有飢氏(按左傳飢氏作饑)
尸
漢書尸佼晉人為商君師著尸子風俗通云其先封
於尸鄉故為尸氏齊相有尸臣(按廣韻注晉人作秦人)
嫘
出自西陵氏女嫘祖為黃帝妃後世以嫘為氏
刕
蜀有刁逹之後避難改焉(按廣韻注作刀逵非刁逹)
麋
楚大夫受封南郡麋亭因以為姓
東海朐山漢有麋敬蜀志有麋竺生芳(案蜀志作竺弟芳)
宋有麋勖之又麋信撰說要注榖梁(案麋信之麋一作糜)
邳
左傳晉大夫邳鄭邳豹(案左傳邳鄭丕豹俱不从邑)
信都風俗通云奚仲為夏車正自薛封邳其後為
氏後漢二十八將有衞尉信都邳彤
㔻
左傳魯桓公㔻之後以王父名為姓其後有㔻無還
(案魯桓公名允此作㔻悞且亦不得為㔻氏所自出通志及急就萹俱作晉大夫㔻鄭父子豹之後㔻亦)
(作丕又徐廣曰桓公名軌)
伊婁
後魏獻帝與隣第六弟為伊婁氏為十姓因官氏焉
河南後魏徐州刺史濟南公伊婁信生伊婁公伊
婁公生彦恭隋武候大將軍濟陽公生明傑唐鄆州
長史九真男生大辯大昌
祁夜
鄭公子且食采開封因氏焉鄭大夫祁夜狐
師子
世本鄭有師子僕漢有北平太守師子將
師祈
左傳楚有師祈犂漢有郎中師祈光
師宜
後漢有南陽人師宜官
夷鼔
英賢傳黃帝子夷鼓之後見國語秦大夫有夷鼔德
宜
夷門
史記魏隱士侯嬴為夷門監者因氏焉
尸遂
姓氏英賢傳云南匈奴尸遂鞮裔孫尸遂降漢以國
為氏
葵仲
蔡叔子葵仲胡之後趙時有葵仲其
七之
時
齊有賢人時子著書見孟子新論有時農
鉅鹿魏有夀春令時苗後趙有謁者僕射時軌姓
苑云並鉅鹿人也
陳留唐登州刺史時德叡世居汴州尉氏曾孫元
佐潁州刺史
怡
本姓墨台孤竹君之後因避事改焉後魏有怡寬遼
西人生峯後周樂陵公生昂鄀公光清河公
旗
風俗通楚大夫居旗思城因以為氏
蘄
漢有宏農太守蘄良姓苑云蘄春侯之後
狸
左傳八元季狸之後
菑(音緇)
見姓苑北海孔融集菑莊青州人
治
出何氏纂文要音遲
蚩
蚩尤之後以國為姓
慈
高陽氏才子之後美其宣慈惠和因以為姓
司馬
重黎之後唐虞夏商代掌天地周宣王時裔孫程伯
休父為司馬克平徐方錫以官在趙者曰凱以傳劔
知名蒯瞶其後也在秦者司馬錯元孫昌生懌懌生
善(案史記太史公自序及漢書本傳俱作昌生毋懌毋懌生喜此悞)善生談太史公
生遷漢中書令
河内溫縣蒯瞶元孫卭為趙將封武信君(案司馬卭為趙)
(武臣將武臣封武信君此作卭封武信君悞)項羽封卭為殷王漢以其地
為河内郡子孫家焉孫楷漢武都太守孫鈞後漢征
西將軍曾孫防京兆尹生郎懿孚馗七代孫楚之後
魏封琅邪王馗六代孫叔璠後魏冠軍將軍汝南王
亮五代孫景之後魏蒼梧公琅邪冠軍蒼梧號三祖
司馬氏琅邪王楚之即彭城王懽六代孫也楚之曾
孫裔裔曾孫元祚唐庫部郎中生希奭希象希奭明
堂尉生鍠銓鈇鍠吏部黃門中書三侍郎京兆尹生
蒼錘益錘魏郡太守銓庫部郎中生望希象生爵郎
中元祚再從子承禎字子益天台道士有高行元祚
四從子仁節大理評事生晧曜曜曹州刺史蒼梧公
景之七代孫思溫唐左衞長史冠軍房子孫無聞亮
生南頓王宋過江今號江南司馬氏宗八代孫宅相
太子洗馬生遜晉譙剛王七代孫筠賢筠梁尚書左
丞賢孫待微唐撫州刺史兄子利賓
雲中北齊司空司馬子如稱晉南陽王模七代孫
也兄子瑞吏部尚書幼之大理卿瑞生同游侍中又
刑部侍郎司馬逸客稱琅邪王馗後魏都官員外郎
喬鄉鄠縣人也
司徒
帝王世記曰舜為堯司徒支孫氏焉衞文公生公子
其許之後(案衞有司徒暪成此公子其許未詳)為司徒氏宋邊卭為其
司徒後氏焉陳成公子亦司徒氏漢有安平相司徒
肅中謁者司徒發禹為堯司徒支孫氏焉帝堯後有
隰叔(按此下疑有脱悞)孫司徒發仕為晉司徒因氏焉晉大
夫號司徒季子
京兆上元潤州刺史司徒襲或云河内人署虞部
郎中孫圖
司城
世本云宋戴公生東鄉克孫樂喜為司城氏陳哀公
子邾勝之後亦為司城氏
司寇
世本云衞靈公子郢子孫為司寇亥之後風俗通蘇
忿生為司寇其後氏焉禮記惠子魯大夫
司功
世本晉大夫司功景子其先士匄也因官氏焉周有
太史司功騎
司揭
古今人表有司揭拘又司揭扶楚靈王大夫見韓非
子
司工
周宣王時司工錡因官氏焉
綦母
左傳晉大夫綦母張風俗通漢有廷尉綦母參戰國
策綦母子與公孫龍爭辯
會稽後漢綦母俊為會稽主簿因居焉後漢交阯
刺史綦母誾與荀爽事陳太邱魏有綦母廣明與管
寧為友晉有綦母倪江左有綦母遂為邵陽太守前
趙有綦母逹為特進吕都公綦母珍之為中書舍人
南康開元右拾遺綦母潜虔州人又北齊有信州
刺史綦母懷文入藝術傳
綦連
代北人號綦連部因氏焉
期引
西秦錄記乞伏氏與期引氏自漢北出隂山(案晉載記乞伏)
(之先與如弗斯出連叱盧三部自漠北出隂山無期引氏又國仁以斯引烏堡為左輔將軍當以斯引為)
(正此期引悞也)
熙氏
英賢傳帝佶使元冥為水正熙氏佐之為氏焉
釐子
偃姓之後僖公二年徐滅釐子子孫氏焉
茲母
左傳齊大夫茲母還漢有侍御史茲母恒
八微
韋
顓頊氏之後大彭為夏諸侯彭子受封豕韋周赧王
滅之以國為氏因家彭城至孟又遷魯
京兆杜陵孟元孫賢漢丞相扶陽侯徙京兆杜陵
生元成七代孫胄魏安城侯生二子潜號西眷穆號東眷
西眷潜八代孫周平齊公瑱生師師孫宏敏太府卿平章
事從父仁爽鳳州刺史素立主爵員外(按唐世系表宏敏仁爽素立皆兄弟與此)
(不合)仁爽兄子容成卭州刺史素立兄孫瑶果州刺史宏敏
從祖兄懷質光禄卿懷敬右領將軍生知藝儀州刺
史(按唐世系表儀州作襄州)懷質孫顥隂平太守曾孫漸陵州刺
史生宗禮審規懷質堂弟匡素和州刺史孫洽考功
郎中洽生收瑶再從姪屺宋州刺史瑱三從兄法保
周安國公孫繪唐倉部員外保兄子武威邵州刺史
東眷穆八代孫旭長子逍遥公夐生康洸恭(按恭字下脱頤)
(仁基二人又恭唐世系表作瓘)藝冲約康隋吏部尚書生福嗣福奬
嗣生悰憬悰御史中丞憬吏部郎中元孫啓肇班啓
左補闕生&KR1207;肇吏部侍郎生綬貫之纏綬左常侍致
仕貫之中書舍人(按唐書貫之相穆宗)纏吏部員外衢州刺史
生汭肇三從弟乾度豪州刺史福奬生寡尤洋州刺
史寡尤生璋珍璋湖州刺史(按唐世系表璋生籝金籝金生黃裳)孫黃
裳昇州刺史兼中丞採訪使洸隋廣州總管㐮陽公
生協協生仲銳金部郎中銳孫良嗣(案唐世系表仲銳弟叔銳生良)
(嗣良嗣生文彦與此不合)給事中生&KR0876;給事中京兆少尹知府事
恭隋安州總管生萬頃仁基萬頃生元整曹州刺史
頤孫晤元戶部郎中仁基龍州刺史生元祚哲元祚
司門郎中曾孫覇吏部郎中汝州牧祚元孫儹(案唐世系)
(表祚元孫儹作五世孫)駕部郎中哲元孫輔元生厚叔(案唐世系表輔)
(元作元輔厚叔作原叔)藝周齊州刺史魏興懷公生彤彧晏宣
敏彤生彦師彦方師撫州牧生承徽忠州刺史彦方
生徵同徵生衡衍衢衡原州都督生寂左司郎太府
少卿寂生峴㠗(案㠗唐世系表作嶼)岵嵫衍孫萬(案唐世系表衍孫作衍子)
兼監察御史萬生處厚拾遺(案唐書處厚相文宗)衍少子京富
平令衢殿中監閑厩使同密州刺史生衎右驍衞將
軍衎生少華太府卿彧生元方禮部郎中晏孫希仲
刑部郎中宗正太常卿扶陽公希仲生景先敭先曾
先(案唐世系表曾先作胄先)象先景先湖州刺史敡先拾遺曾先
殿中侍御史象先生珣將作少監通事舍人宣敏生
嶠秋官侍郎嶠生友直友諒友清友直司門郎中友
清生郯坊州刺史冲隋戶部尚書義豐公聘陳生挺
德運挺御史大夫生待價履冰興宗萬石待價左僕
射扶陽公生令儀(案唐世系表此下尚有烈一人)司門郎中梁州都
督令儀生鑒鑾錡鎔鎰鑾生應物蘇州刺史應物生
慶復鎔生繫岳州刺史鎰監察御史生武兵部侍郎
生京京兆尹(案唐世系表武為京兆尹後無人此作生京或因京兆字悞未詳)烈曾
孫宏景司門員外郎翰林學士興宗生令望令悌令
裕令望生叔卿丹州刺史叔卿生澣滌澣昭應令滌
饒州刺史令悌孫汎江州刺史令裕屯田員外萬石
吏部郎中太常少卿知吏部選德運生山甫吉甫山
甫屯田郎中吉甫司門郎中生(按生字疑衍)約隋儀同觀
城公生克己後己克己生遥光萬年令後己曾孫誠
奢殿中御史誠奢生晊兵部郎中晊生公輔公素公
度公璵公肅旭次子鄖國公裕字孝寬周大司徒尚
書令生緫夀霽津靜(案鄖襄公六子唐世系表尚有諶一人此脱)緫生匡
伯圓照匡伯生思言思齊思仁思言生逞光禄卿思
齊司稼卿生(案唐世系表思齊生紀此脱)衞尉卿懷寧公思仁尚
衣奉御生巨源液巨源侍中生明剔華州刺史液孫
寡悔圓照孫觀生潤(案唐世系表圓照生觀觀生爽爽生潤與此不合)鴻潤
生昭信滄州長史中丞鴻(案唐世系表鴻作湜)生昭訓太僕昭
訓生光宰太僕少卿光裔少府監光弼大理少卿光
弼生廌庠庇元光胄太常少卿生慶光輔大理少卿
夀隋恒州刺史滑國公生寧巒義節寧巒右衞副率
孫知逹(案唐世系表知逹作知遠)監察御史義節刑部侍郎襄城
公孫慎行慎名慎惑慎行生潛渙潛澧州刺史渙嘉
州刺史慎名彭州刺史慎惑右驍騎將軍霽隋岐州
刺史左常侍致仕津隋隴州刺史黃門侍郎吏部尚
書唐諫議大夫太僕少卿夀光男生金璧(案唐世系表金璧作)
(全璧)琬琨璲瑜金璧生悦忻季重憺悦給事中生勉幹
勉復州刺史忻兵部郎中生希先夐(案唐世系表夐作奐)希一
謇希先比部郎中夐虞部郎中杭州刺史季重生烈
都官員外烈生邁迪憺生千里持盈千里生昂昂生
宏琬職方員外成州刺史生令則叔夏季良才絢安
石季弼叔夏禮部侍郎生縚太常卿太子少師縚生
宏協義才絢溫王府司馬生求回由韶嬰最睦由鴻
臚少卿生士炎堚址墀韶明州刺史生大冏嬰生士
南萬州刺史士文秘書少監安石中書令郇文貞公
生陟斌陟吏部尚書生士瞻允允吏部員外潁州刺
史四代入省允生同元同訓斌中書舍人汝州刺史
生衮曼渢襄旉凛况衮駕部郎中四代入省生同懿
同休同憲渢洛陽令凛朗州刺史况諫議大夫季弼
生廉考功員外廉生肅端端生縝紓琨戶部侍郎太
子詹事生暢展初平(案唐世系表初平作幼平)調翼暢生抗楫拯
抗刑部尚書生翹同州刺史拯戶部郎中生演展孫
澣閬州刺史初平生抱貞梓州刺史抱貞生綆政政
生丹丹生宙調孫崟隴州刺史翼太府卿璲倉部郎
中瑜歙州刺史穆五代孫關(案唐世系表關作閬)後魏殿中尚
書生範範生法儁顥祖歡法儁生子粲榮亮道諧子
粲生孝謇集州刺史榮亮生綱綱生文宗文傑文宗
生德敏德基德敏考功郎中太府少卿生璆珙玢璆
宗正卿生元誠元濟元賁元曾元誠生彤澧州刺史
元曾吏部郎中珙光禄卿生元方元志玢尚書右丞
生元甫元懌元甫尚書右丞揚府長史生悦長安令
元懌生愃巴州刺史德基金部郎中生延安球延安
鄂州刺史球生之晉之晉湖南觀察使生祐文傑孫
玠榮州刺史玠生&KR1780;金部員外道入山東類例顥孫
謩普安公謩生士讓雍州别駕祖歡曾孫世師唐博
州刺史生太真戶部侍郎太真生瓊之修業瓊之考
功郎中修業水部員外世師少子崇操生月將皛忠
皛眉州刺史忠普州刺史逍遥公從父義弟遠周雍
州刺史弟暉業繼為雍州號大雍州房小雍州房大
雍州房義遠生祖宙祖霽霽生儹傑倫傑生思敬思
正思安思敬孫利器諫議大夫利賓戶部郎中生向
工部員外向生彭夀右司員外明州刺史三代入省
利涉主爵郎中思正生璉深州刺史思安駙馬嵐州
刺史曾孫騰同州刺史倫生惲度支郎中小雍州房
暉業曾孫敦禮監察御史穆九代孫南皮公瓚隋尚
書右丞生叔諧季武叔謙叔諧庫部郎中生元福元
奬元福判兵部員外生湊河南尹湊生見素左相左
僕射幽忠真公見素生倜諤益哲(案唐世系表哲作晢)倜給事
中御史中丞生頌庫部郎中諤給事中益工部員外
六代入省哲光禄少卿元奬生光乘朔方節度光乘
生儇倫(案唐世系表倫作儉)俛儇江西觀察生良放倫太常少
卿太子少保生敦徵俛衞尉少卿生正己季武主爵
員外叔謙考功郎中生知人庫部員外知人生維縝
縱紹維戶部郎中庶子生虛心虛舟虛心工部尚書
生有方左司員外五代入省虛舟刑部侍郎縱生虛
受昭理虛受通州刺史昭理常州刺史縝生幼成幼
卿幼章幼竒幼成武部郎中漢中太守山南採訪使
幼章楚州刺史幼卿生雄雄生詡紹改名綱比部員
外生傳詔再從孫清左金吾將軍生正牧楚牧瓚堂
孫元泰度支郎中陜州刺史生光堅光資州刺史堅
生佶(案唐世系表佶作信)舒州刺史瓚從祖弟子述述曾孫鑑
(案唐世系表鑑作鏗)考功郎中生少遊少華少遊吏部郎中少
華中書舍人少遊生復建州刺史瓚四代孫宏獻刑
部郎中郿城公穆八代孫郿城公元禮隋司農少卿
生孝恪侍御史孝恪生宏楷宏機宏挺宏楷出為饒
州刺史宏機司農卿生餘慶餘慶生岳子景駿景林
岳子峽州刺史生晉恒漸賁損益豐恒兵部郎中華
州刺史賁藍田尉生聿暈臯肇聿比部郎中右庶子
暈屯田員外臯太尉中書令劔南節度南康王生行
立工部員外肇兼御史大夫損職方郎中潤州刺史
生&KR0595;异弇景駿房州刺史生述迪起&KR1629;廵冰述工部
侍郎撰國史集賢學士禮儀使生州平都賓州平水
部郎中都賓太常博士迪戶部員外生宅相夏有啓
強嬰齊栢尼夏有考功郎中嬰齊衞尉卿冰一名逹
生渠牟太常卿景林生咸工部郎中咸生覃楚州刺
史覃生閬共閬次子秦寳生邕邕彭城公房生澄淹
(案唐世系表東眷韋氏穆曾孫楷晉長樂清河二郡守生逵慕容垂大長秋卿生閬避地薊城後魏太武)
(召為咸陽太守子孫因自别為閬公房二子範道珍道珍字秦寳後魏威遠將軍扶風馮翊二郡太守生)
(邕著作郎諫議大夫生鴻胄二子澄淹因號彭城公房此作覃生閬邕生澄俱悞)澄國子祭
酒彭城公生慶嗣慶植慶基慶兢慶祚慶暕慶嗣生
正紀正履正矩正紀工部員外正履曾孫彪永州刺史
彤太常博士正矩駙馬都尉慶植倉部郎中生璠珣
珽頊璠駕部員外生鈞鉉鉉虞部郎中生瑩司門郎
中珣生銑給事中揚府長史曾孫宥(案唐世系表曾孫作五代孫)
台州刺史珽閬州刺史生鎬鳳州刺史頊宗正卿生
鐬太僕卿駙馬都尉生友信友剛友順友信婺州刺
史生縝綬綬屯田郎中友剛漳州刺史慶基兵部郎
中生錫台州刺史兢庫部郎中生巨山巨山生元旦元
曄元晨元旦中書舍人元曄司勲員外元晨殿中御
史生涵登涵生顥洋州刺史登生萬順俛顓萬忠州
刺史慶祚生行詳行誠行佺(案唐世系表慶祚生潁潁生行詳等此作慶祚)
(生行詳中缺一代)行詳孫幹太子詹事行誠曾孫公右昭應
令公右生及三原令行詮尚書右丞生良宰利見利
見廣府節度生明扆(案唐世系表明扆作明宸)劍州刺史慶暕戶
部員外生昇澤州刺史澄弟淹不仕生雲起雲表雲
平雲起益州行臺兵部尚書司農卿生師寳虞部郎
中師寳生方質方直方質地官尚書平章事孫岷蓬
州刺史方直兵部郎中雲表工部郎中雲平度支郎
中生師貞師貞生元晟元珪元晟綿州刺史生汪岷
州刺史元珪宗正卿生堅蘭芝堅刑部尚書生誕果
州刺史蘭將作少監芝兵部員外穆八代孫延賓生
璋福議璋孫岌生元郁(案唐世系表郁作都)元諤元誕郁生璿
職方郎中諤生嬰顗嬰左金吾將軍顗太子僕元誕
生瑗瑅瑗司勲郎中瑅宗正少卿福孫昌左驍衞大
將軍普安公議生宏慶宏度宏表宏素宏慶生元希
元瑾元希生灌濯(案唐世系表灌作淮)灌光禄少卿曹國公濯
駙馬太僕生會贊善大夫會生鷫鵰鶚元瑾生涉太
僕少卿宏度孫淑衞尉少卿淑生藏鎽宏表生元儼
元貞元儼工部郎中生灌溫湑灌生搆播搆太僕少
卿魯公播吏部郎中宋公溫禮部尚書平章事太子
少保曹公湑太僕卿生捷秘書少監駙馬都尉元貞
蔡州刺史女為中宗皇后廢為庶人生洵浩洞沘宏
素生元昭元昭生濬衞尉少卿
襄陽東眷穆元孫華随宋武過江居襄陽縣祖歸
生纂闡叡叡生放政放生粲政生鼎載前史並有傳
纂曾孫宏瑗生德倫知止德倫任邱令生仁慎仁約
納言博昌男生承慶(案唐世系表德倫生思謙思謙生承慶)嗣立淑承
慶鳳閣侍郎平章事扶陽子生晉長裕晉常州刺史
長裕祠部員外嗣立中書令逍遥孝公生子恒濟孚
孚右司員外恒給事中陳留採訪使濟戶部侍郎生
逢士模(案唐世系表士模作士樸)士勛奥函逢虞部員外生貞伯
成季貞伯給事中成季兵部郎中士模彭州刺史士
勛河南少尹函邵州刺史淑安州都督仁慎駕部郎
中生奉先金部郎中奉先生濬梓州刺史知止庫部
郎中孫嗣業生希損希生明(案唐世系表明作朗)損生常
京兆諸房韋氏主客郎中韋弼稱東眷龍門公房
弼生伯陽季莊叔將伯陽倉部郎中生建迢造建太
子詹事致仕迢韶州刺史生夏卿周卿正卿正卿生
珩瓘季莊扶風太守孫宗卿出繼堂伯建戶部員外
叔將蔡州刺史弼兄會生仲昌叔昂伯詳度支郎中
京兆尹生漸莓(案唐世系表仲昌京兆尹生漸莓此度支郎上脱仲昌二字)莓巴
州刺史生執中執誼執中泉州刺史執誼尚書左丞
平章事叔昂右司郎中生汎汎生萬伯詳考功郎中
蓬州刺史韋志檢稱閬後兄子趙賓秦州都督監察
御史韋務靖稱東眷今占韋城五代祖彧高祖珍後
魏附傳靖兄子光業光州刺史生南金兖州都督金
孫說賀州刺史職方員外韋密占積泉唐南寧州都
督韋仁肅稱西眷照平齊公同承策夀堂兄(案此下有脫文)
曾孫光朝萬年令生曾舒州刺史職方員外宏仁稱
東眷郿城公同承頤宏仁兄宏道五代孫昌著作郎
生兢京兆府法曹著作郎韋安仁祖翽陳書有傳稱
東眷居襄州代仕江左今無聞
延陵元成九代孫昭吳侍中裔孫齊中書侍郎遵
唐蘭陵令生元静其延陵諸韋並云承侍中昭
猆
左傳有猆豹漢有猆禹(案姓纂引左傳猆豹正與廣韻注同知今本作斐字誤也)
非
風俗通云秦非子之後
肥
戰國時趙賢人義之後風俗通云漢有黥布將肥銖
又仁恕掾肥親
賁
漢功臣表賁赫擊黥布及平封其恩侯(案賁赫漢表作期思康侯)
幾
風俗通宋大夫仲幾之後以王父字為氏
畿
後魏官氏志侯畿氏改為畿氏
歸
左傳胡子國歸姓為楚所滅子孫姓歸氏其後世居
吳郡
吳郡唐工部尚書歸崇敬生登工部侍郎生融刑
部尚書
微生
論語微生畆魯武城人也又微生高或云尾生也
飛廉
風俗通飛廉國秦所滅因氏焉漢書光禄大夫飛廉
安國
圍龜
楚大夫鬭圍龜之後
九魚
魚
風俗通宋桓公子目夷字子魚子孫以王父字為氏
漢有長安人魚翁俶也
馮翊下邳苻秦有魚遵元孫經後魏吏部尚書生
徽俊代略俊生備隋高唐公生俱羅隋安州刺史高
唐公生懷節讓儼世略後魏雍州刺史梁泉公生叔
攢唐將作丞生曄&KR0008;度支郎中司農少卿也
徐
顓頊之後嬴姓伯益之子夏時受封於徐至偃王為
楚所滅以國為氏漢有河南太守徐守徐明又有徐
儉
東海郯州自明居五代孫寧過江東生祚之生欽
之美之(案唐世系表美之作羡之)美之宋司徒欽之生逵之宋沛
郡太守尚武帝女會稽公主生湛之司徒生聿之(案唐)
(世系表湛之二子恒之聿之恒之生孝嗣此聿之下脱去恒之恒之生五字)孝嗣齊尚書
令太尉生倱(案唐世系表倱作緄)梁侍中生君游君舊君敷君
游生澄(案唐世系表澄作澈)澄生文遠唐國子博士生士安生
有功有忠有功右司郎中大理少卿生倫邠王(案唐世系)
(表邠王作岐慶二王)司馬生蛟光禄少卿安定太守生濤檢校
員外郎有忠濮陽令生渾吏部員外襄陳留太守採
訪使君敷曾孫筠唐禮部侍郎右常侍生皎昭昕皎
生詡謐詡許州牧生儀向儀祠部郎生雅粲粲檢校
戶部郎中兼御史中丞向司勲員外陳宋荆州刺史
謐孫摯昭虞部郎中生孟嘗越相二州刺史致仕昕
萬年令生琇冀州刺史生縯兵部郎中諫議大夫生
縝宏毅縝朗州刺史宏毅侍御史儉孫充充次子機
生韜韜生逸監逸元孫超之生摛梁左衞將軍生陵
孝克陵陳尚書僕射生儉份儉右軍將軍生德言陳
太子舍人隋蒲州司功份陳中書舍人生令言唐中
書舍人生茂宏孝克陳都官尚書隋國子博士監元
孫融南昌令生勉梁尚書僕射居相位二十年生&KR0595;
倫式序生山松悱矩(按矩下疑脱權字)悱晉安内使矩度支
尚書權後梁右僕射孫瑜生元度唐弋陽令
東陽偃王之後漢徐衡徙高平孫饒又徙東陽七
代至融融五代孫之才之範並北齊有傳繼封西陽
王之才官至尚書令孫師順唐勝州總管高平公之
範孫仲宗衞尉大卿任城公生慶祚慶右司郎中祚
度支郎中
東莞姑幕漢費封東莞侯因家焉晉有邈廣子孫
無聞
高平山陽縣今隸兖州後漢徐範生仲長避難山
陽居焉北齊徐遠仲長之後官至西兖州刺史新陽
王生榮孫太元唐倉部郎中
長城與有功同承寧寧曾孫廣之晉吳興太守因
居長城八代孫孝德唐水部郎中生齊𣆀西臺舍人
生堅中書舍人刑禮黃門三侍郎左右常侍東海文
公生峻嶠峻金部郎中生旻駕部員外嶠中書舍人
河南少尹生曇暈自孝德至旻五代入省自齊𣆀至
嶠三代中書舍人
琅琊晉僕射宣之後宋有徐爰
濮陽偃王之後今無聞
於潛偃王之後為杭州望族
新豐本出高平徐範之後西魏度支尚書金鄉男
徐招有傳云父微自高平從魏孝武入關始居新豐
招生會實雲孫仁軌龔州刺史會生正則眉州刺史
實生莊銀州刺史生元揮都官郎中
瑖邱北齊徐州治中狀稱本高平人世居瑖邱曾
孫仁會高郵令生彦伯給事中工部侍郎右常侍太
子賓客生鐈鍔鍔洛陽令司封郎中
諸郡徐氏戶部侍郎徐知世居柳城生抗揖抗醴
泉令揖檢校員外生放屯田員外台州刺史范陽節
度徐歸道居范陽生濟洛州刺史生復倰復祠部郎
中倰比部郎中諫議大夫徐元之居南昌又生申嶺
南節度兼御史大夫元弼中書侍郎徐安貞居衢州
龍邱諫議大夫徐瑩刑部員外徐履道生蕃洛州刺
史徐嶠之居會稽生浩浚漪浩吏部郎東海郡公有
傳生璹現玫現泌州刺史浚生珽頊瑒珽都官郎中
頊渭南領軍瑒閬州刺史
閭
齊大夫閭邱嬰之後或單姓閭氏
頓邱鄴中記有閭澄王僧孺百家譜琅邪王緒娶
頓邱閭澄女河内苟元安娶頓邱閭法興女唐朝左
補闕閭知微
三原唐蜀州司馬閭邱珣上元中准制改姓閭氏
生曇曇倉部郎中
代郡後魏征西將軍閭毗本蠕蠕來降
舒
風俗通云舒子之後以國為姓(案即春秋羣舒舒鳩舒蓼之後)
居
晉大夫先且居之後以王父字為氏漢來城侯居般
渠
周大夫渠伯之後衞有渠孔漢渠參封贊侯
蘧(音渠)
衛大夫蘧瑗字伯玉之後漢大行令蘧正
余
見姓苑
新安風俗通云余子之後以國為姓
餘
晉有餘頠著複姓錄本出傅氏(按世本韓宣子之後有韓餘氏又英賢傳)
(云傅說子孫留傅巖者為傅餘氏然則餘之所出傅與韓未可定也)前燕有餘元餘和
並鮮卑種類(案北史百濟王姓餘氏)
輿
自云周大夫伯輿之後以王父字為氏
河南官氏志莫輿氏改為輿氏後魏有輿珍見賀
拔勝傳
胥
晉大夫胥臣之後有胥克胥梁胥帶胥午胥童
瑯琊姓苑云瑯琊有胥氏
䟽
東海漢太子太傅䟽廣廣兄子受世為太傅
樗
史記秦國相樗里子之後名疾
儲
後漢儲太伯又富人儲姥王莽亂以五百人據大庾
嶺開元汜水尉儲光羲潤州人生石石生燕客燕客
生嗣宗校書郎生隐檢校郎中
如
桓譚新論有通人如子禮漢書長安富人如氏也
馮翊魏陳郡如淳注漢書
河南官氏志如羅氏改為如大歴有右羽林將軍
如元擢
沮(音葅)
黃帝史官沮誦之後
廣平魏志袁尚謀臣沮授前燕中常侍沮皓
魚孫
風俗通宋大夫魚石奔楚在國者因氏焉
北海漢有魚孫登仕北海相孫静琅琊相生欽有
孝行曾孫晦北海太守後漢宏農太守魚孫和生瑜
魏雍州刺史瑜生瑋晉濟南太守下邳太守生平原
太守生&KR0146;清河太守生邈之居京兆口東莞太守(案此)
(條有脱文)
諸葛
諸葛氏夏殷侯國葛伯之後英賢傳云舊居琅琊諸
縣後徙陽都先有詹葛時人謂之諸葛氏因氏焉風
俗通云葛伯嬰為陳涉將軍有功非罪而誅漢文追
封子孫為諸縣侯因以為氏世本云有熊氏之後為
詹葛氏齊人語訛以詹葛為諸葛氏(案孔平仲雜記諸葛氏以諸縣)
(之葛徙陽都因加諸字以别於陽都葛氏)琅邪陽都縣漢司隸校尉諸葛
豐裔孫圭後漢太山郡丞生瑾亮瑾吳大將軍左都
護宛陵侯生恪喬恪中書令揚州牧喬生攀翊武將
軍生顥徙河東亮蜀丞相武鄉侯生瞻蜀尚書僕射
瞻生京晉江州刺史與顥並徙河東亮族弟誕魏司
空兖州刺史生靚奔吳為大司馬靚生恢東晉左僕
射尚書令生甝梁有陵零太守諸葛銓居丹陽生穎
北齊太子舍人隋著作郎穎生會唐有諸葛荗道
諸梁
楚文子食邑諸梁因氏焉
閭邱
世本齊閭邱産生嬰嬰生歐歐生莖莖生施
齊郡左傳嬰明及閭邱息並齊宣王時閭邱卬閭
邱光漢有廷尉閭邱&KR0564;漢太常閭邱遵有閭邱决著
書十二篇晉有太常閭邱冲南陽太守閭邱羨土又
家漢州
沮渠
本臨松盧水人先為匈奴官號沮渠因氏焉吳有沮
渠萬為張掖王晉末沮渠蒙遜僣稱西河王號凉都
張掖二主三十九年為後魏所滅
渠邱
風俗通莒有渠邱公因氏焉
彭城英賢傳云彭城有渠邱氏焉
渠複
漢武時屬國酋師渠復累封昆侯傳子絶
於陵
風俗通云陳仲子齊世家也辭爵灌園於於陵子孫
氏焉
於邱
其先家於邱因氏焉漢有宛句人於邱略
舒鮑
世本偃姓國也晉悼公子舒鮑無終
舒堅
潛夫論楚公族有舒堅文叔為大夫
舒鳩
左傳少昊氏官名國于濟北以國氏焉(按舒鳩楚屬國左傳少皡)
(五鳩氏無舒鳩悮)
余邱
齊公族食采余邱因氏焉漢有侍御史余邱炳又隠
士余邱靈居曲河
茹茹
其先蠕茹茹種類為突厥所破歸中國後魏蔚州刺
史高平公茹茹敦思周寧州刺史洋公生師寳海賓
師寳隋騎大將軍安次公生盛夀海賓唐右屯衞大
將軍
樗里
見英賢傳
濟南晉有樗里璠著春秋土地記三卷
徐吾
左傳鄭大夫徐吾犯之後
徐盧
漢景帝時匈奴徐盧庸來降
如嵇
改為綾氏(案魏官氏志作緩氏此悮)
十虞
虞
虞有天下號曰虞子商均因以為氏又武王封虞仲
於河東亦為虞氏會稽餘姚人趙相虞卿秦有虞香
香十四代孫意自東郡徙餘姚五代孫歆歆生翻翻
曾孫驤驤七代孫荔荔子世南唐秦府學士秘書監
永興公生昶工部侍郎生茂世孫遜郎中歴沔州刺
史云荔之後
濟陽狀云逸人虞仲之後
靈武廻樂狀云本自會稽徙焉後周有沁源公虞
詳生慶則隋右僕射魯公孫操唐長江令
于
周武王第二子邘叔子孫以國為氏後去邑為于(案淳)
(于氏唐避憲宗諱亦為于氏)
東海漢有于公生丞相西平公定國生永御史大
夫魏有將軍于禁唐中書舍人于季子今居齊郡歴
城姪儒卿
河南洛陽後魏書官氏志勿紉(按紉當作紐字)于氏改姓
于魏書新安公于栗磾生洛拔尚書令生烈勁天恩
烈勁殿中尚書中書令(案北魏書洛拔六子烈敦果勁洎天恩烈殿中尚書勁定)
(州刺史此以烈勁為一人悮)天恩生曾尚書生提(按北魏書天恩生仁仁生子安)
(子安生子提子提生謹與此不合)京兆提生謹從西魏孝武帝入關
周文帝下令應從入關并為京兆長安人太師柱國
燕文公生實翼義智紹弼簡(按唐世系表燕文公九子實翼義智紹弼簡禮)
(廣此闕二人)實周司空固安公(按唐世系表固安公當作燕安公號蘭陵院)生
顗仲文惲象賢顗隋黔州總管生虔(按唐世系表虔作世虔)哲
虔生儉左屯衞將軍哲亳州刺史仲文隋右翊(按翊下脱)
(衞字)大將軍延夀公生禮部侍郎敏直(按唐世系表仲文生欽明欽明)
(生敏同敏直敏同生經野敏直生光運此脱)相州刺史生光運滁州刺史
惲孫敬之復州刺史象賢隋黔昌公生德基德威(按世)
(系表德威作德成)德行德方德基生素倉部郎中德威生元
範敬同(案唐世系表敬同乃仲文之孫欽明之子)元範安州司功生汪汪
生公胄庭順庭誨庭謂□可封公胄生頵䪻庭誨生
顒天興令顒生畛庭謂生頎穎(按穎下疑脱頲字)頎工部尚
書太子少保生申廣翬申屯田員外頲生富平令(按唐)
(世系表頲生當吉州刺史)瓊(按瓊當係德基德威軰孫今姓篹脱其所自)生䪹頔䪹戶
部郎中(按唐世系表作戶部侍郎)頔左僕射司空平章事燕公生
正方敏季友季友駙馬殿中少監可封國子司業敬
同生安仁江州刺史德行恒州刺史生元徹思言元
徹滄州刺史思言兵部郎中太府卿德方越州刺史
會昌男翼周常山公隋太尉生璽(按唐世系表璽下脫銓一人)筠
璽江陵總管黎陽公孫元嗣右金吾將軍銓(按銓吏部下大)
(夫常山公原誤作詮今從世系表)曾孫瑾駕部郎中筠太僕卿元孫
抱誠成州刺史生邵郢邵禮部侍郎太子賓客生(按唐)
(世系表尚有汝鍚訢誠三人此脱)允躬臯謩人聞(按唐世系表允躬作尹躬人聞作人)
(文)允躬中書舍人洋州刺史臯謩戶部侍郎人聞生
德孫晦(案唐世系表德晦乃郢之孫寮師之子)郢衛尉少卿生寮師雍
來義隋潼州總管建平公生宜道(按世系表作宣道宣敏無亮字宣敏)
(生志寧又按唐書志寧傳父宣道隋内史舍人世系表悮以志寕為宣敏子今從本傳改宣此作宜亦異)
亮宜道生永寧志寧保寧永寧商州刺史生遂古隰
州刺史志寧左僕射太子太師燕公生立政慎言立
政吏部郎中太僕少卿生游藝辯機光遠大猷游藝
生伯獻凉州都督辯機揚州長史左庶子常絳二州
刺史光遠職方郎中大猷隨州刺史慎言生安貞吳
興令安貞生仙鼎默成仙鼎泌州刺史默成沛令默
成生嘉祥休徵休烈烈太常卿工部尚書東海公生
益肅益諫議大夫肅給事中肅生敖監察御史敖生
球珪環(按唐世系表環下尚有琄此脱)琮保寧生丞範丞慶丞範平
州刺史曾孫結諫議大夫生亮亮生貴寧(按貴寧與六世祖同)
(名寧似有悮)主客員外郎平昌公生禮周趙州刺史安平
公禮周生武乾倉部郎中禮少子(按此處脱名)周華陽公
孫德秀彭州刺史提次子彪豐川公生寬隋右武將
軍清河公孫仁表兵部員外
江陵狀稱定國之後自東海徙焉唐延州刺史子
俊生惟謙兵部侍郎平章事生光宰光弼光嗣光宰
都官郎中姪光偉光業光進
齊郡歷城唐屯田郎中于利貞状云夲出東海
長安唐右武候大將軍于伯億狀云于禁之後居
京兆長安知機太僕少卿懷德公
須
風俗通太昊風姓須之後有須句國又殷有密須國
為氏魏有須賈平陸侯須無紹傳封四代
愚
愚公之後今無聞
禺
禺強之後出姓苑
芻
牛衰食芻(按牛哀見淮南子此作衰恐悮)改姓芻氏見姓苑
毋(音無)
毌邱氏或為毌氏開元右補闕毌煛洛陽人一云吳
人(案急就章毌煛作毌景)
巫
風俗通云氏於事巫乙匠陶也殷有巫咸巫賢漢有
冀州刺史巫捷又有巫都著養性經
瞿(音渠)
晉東海王越參軍瞿莊博陵人
殳
尚書殳斨舜臣名咎繇所譲共六人南朝嘉興殳季
真
符
魯頃公孫公雅為秦符璽令因為氏
琅邪漢有陳留相符季真元孫表後漢齊郡太守
光禄大夫符融
苻
前秦主苻健本以有扈氏之後為啓所滅奔西戎代
為酋本姓蒲蒲洪以孫堅背上有草付文改為苻武
都(按蒲洪略陽臨渭氐人子苻健晉永和七年僣位都長安武都二字有脱文)苻堅生丕
堅孫登僣號長安自健至登五代為姚興所滅後周
㐮州刺史龍居公苻猛臨渭人元孫遷敵唐金州刺
史苻子珪弟太子舍人璋
臾(音俞)
顓臾風姓之後晉大夫臾駢
俞
又吐淄反前趙劉聦中常侍俞容天后時俞文俊江
陵人(按列子有俞氏以醫著)
扶
漢有廷尉扶嘉
河南官氏志云乞扶氏改為扶
俱
南凉有鎮北將軍俱延開元國學士俱匡辟
朱
顓頊之後周封曹挾於邾為楚所滅子孫去邑以為
氏一云舜臣朱彪之後齊有朱毛漢中邑侯朱進鄢
陵侯朱濞
吳郡漢功臣有都昌侯朱軫至買臣會稽太守吳
有將軍朱桓生異唐諫議大夫朱子奢云異之後
錢塘漢槐里侯朱雲之後八代孫至賓後漢光禄
勲始居錢塘為著姓十代孫遜之齊吳平令生梁領
軍朱异异曾孫延慶唐倉部郎中也
沛國相縣今有朱氏自云丹朱之後以王父名其
後
永城譙郡唐正議大夫平章事朱敬則工部侍郎
義陽漢有朱穆晉有朱序序孫循之也
丹陽後漢司空朱浮晉有朱齡右中書舍人朱巨
川生宿右拾遺宿生賀
大康後漢朱岑唐駕部郎中前疑其後也
河南官氏志渴燭渾可朱渾氏並改為朱氏
虞邱
晉大夫虞邱書楚莊相虞邱子薦孫叔敖自代
趙郡說苑云漢光禄大夫虞邱夀王漢書作吾邱
巫馬
史記巫馬施字子期魯人也仲尼弟子
巫咸
姬姓臯陶氏之後其國今舒州人(案其國今舒州人六字當有脱誤)
巫臣
晉大夫欒巫臣之後(案申公巫臣奔晉巫臣楚屈蕩之子屈申也晉無欒巫臣)
無婁
莒大夫無婁務胡之後又無婁先生著書
琅邪今琅邪有此姓
無圉
公羊楚大夫無圉之後
無鈎
潜夫論楚蚠冐生薳章為王子無鈎氏
無弋
秦厲公時羌人無弋爰劔之後今隴西人
毋將
見姓苑
東海蘭陵漢南郡太守毋將隆本京兆尹執金吾
又毋將衣明易為豫章太守
毋終
左傳毋終子喜父翟國君也因氏焉(案左傳作無終)
須遂
左傳遂國在齊北有須遂氏
須肑
須肑楚賢人著書
須卜
改為卜氏
厨人
周禮厨人因官為氏(案周禮無此官厨人濮見左傳)
邾婁
公羊邾婁子曹姓也子孫以國為氏
夫餘
風俗通吳公子夫槩王奔楚餘子在吳者因以為氏
焉百濟國王夫餘寬生璋號帶方郡王生義慈大唐
拜帶方郡王金紫光禄大夫貞觀入朝生隆熊州都
督隆生文宣司膳卿左衞大將軍樂浪郡公
元和姓纂卷二
