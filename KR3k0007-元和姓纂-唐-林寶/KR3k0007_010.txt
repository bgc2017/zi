元和姓纂卷十(入聲屋韻至乏韻)唐林寳撰
一屋
陸
齊宣王田氏之後宣王封少子通於平原陸卿因氏
焉漢太中大夫陸賈子孫過江居吴郡吴縣陸賈裔
孫吴丞相遜生丞相抗抗生晏景機雲耽遜弟吴選
曹尚書(案陸遜弟名瑁此脱)生英英生曄玩玩元孫惠曉惠徹
自玩至惠曉父子歴晉宋五代侍中惠徹生閑閑生
厥完絳襄厥曾孫搢完生邱公雲公令公邱公生瑾
琛瑾生孫之逖之逖之都官員外琛生仁公仁公生
柬之元之(案唐世系表琛生東之元之中間無仁公一世)柬之司諫郎中崇
文侍書學士生彦遠元之生元方天官鸞臺二侍郎
平章事元方生象先景倩景融景獻景裔象先中書
工部侍郎平章事生刑部尚書少保衮元貞公衮生
泛潨廣偃泛祕書少監潨比部郎中廣沂州刺史偃
工部員外景倩監察御史生溥天水太守少府監生
康序應庶康檢校郎中庶福建觀察中丞景融吏部
侍郎左丞工部尚書父兄三人繼處銓衡左右丞生
沛涓沛屯田郎中景獻屯田員外生包易包工部員
外易司門員外景裔兵部員外生滌元方弟彦恭曹
州刺史雲公生瓊瓊生從典從典孫鑑有集令公曾
孫餘慶尚書左丞太子詹事生珙璪璪汾州刺史兵
部郎中生海長源海司門員外長源檢校尚書汴宋
節度生行檢陸氏自漢魏至梁陳正𫝊十五人惠曉
生任倕倕字佐公任六代孫去泰去泰起居集賢學
士梁給事中陸鎮之續長子稠後惠曉七從子也生
晉晉生雍陳豫章王諮議雍生元朗字德明秦府學
士國子博士兼太子中允吴郡男撰經典釋文德明
生敬信敬義敬義蓬州刺史生宣悊遵楷遵楷祕書
郎敬信兵部東臺二侍郎左侍御同三品檢校左相
嘉興子生郢客邠卿越賓慶叶郢客生大鯤慶州都
督邠卿生大訓大盈大鈞大訓右金吾將軍越賓陜
州刺史慶叶屯田郎中雍州司馬鈞生湯後周大司
馬陸通云玩後晉侍中萬戴為劉義真長史從宋武
帝入關没赫連生僑僑生政即通父也通生長義讓
讓隋光禄少卿生善宋駕部郎中德州刺史通弟逞
周太子少保中都元都公陳廬陵太守陸之禮稱後
漢潁川太守閎後生寳仁先元士元士虞部員外濟
州刺史生貴愛陳永王記室陸慶稱褒後生士秀唐
太子博士生謀道周文王學士生元感元感生南金
庫部員外齊度支郎中陸匡丞晉太常卿始後元孫
敬唐蘇州刺史陸孜兄元孫善敬國子司業生鼎右
補闕
嘉興開元有陸齊望官至試秘書少監生渭澧澗
瀍淮渭侍御史澧殿中御史澗祠部員外瀍侍御史
望族弟齊政當平令生侃如溧水令侃如生贄賞賡
贄中書侍郎惠陵令陸侍詮並吴人詮生亘太常博
士越宣二觀察生墉&KR0564;墉陜府觀察生鉅&KR0564;吏部郎
中又歙州刺史陸參司封員外陸震大理司直陸羽
並吴人元和初進士陸暢生懷姪孫肱湖州刺史長
城人
河南洛陽出自代北代為郡長大人號步六孤氏
後魏孝文遷洛改為陸氏與穆奚于賀劉婁為北人
八族征西大將軍東平王陸俟生麗頽歸騏驥麗司
徒平原王生定國叡定國殿中尚書東平郡王生昕
之叡尚書令東平郡王生希道希静希質希道生士
懋子彰(按疑脱士佩一人)士懋元孫寳積屯田郎中冀州刺
史生昭逵子彰中書監生印駿沓騫彦師兄弟五人
相繼為黃門侍郎士佩五代孫伯玉中書舍人晉州
刺史希静元孫乾迪巂州刺史都督希質生瓘悉達
歸歸太僕卿曾孫騰周大司空生庸定公庸生逸融
冰逸孫徹郢州刺史生欽嗣左監門將軍鄆州刺史
欽義忠州刺史融隋洛州刺史生立素右庶子立素
生爽兵部郎中爽生瞻瞻生景祥雒尉景祥生據司
勳員外據生士佳士修士佳三原令士修殿中御史
冰生義方營州司法義方生頌改名慤國子監祭酒
右常侍鄭公生璟正卿同正騏孫隋中書舍人生法
言正言法言隋承奉郎撰切韻正言孫大同遂州刺
史馥後魏太保建安王七代孫堅左右丞相刑部侍
郎祕書監生綰綜縯綰贊善大夫生酇綜生邳縯檢
校郎中生復禮復禮部尚書禮膳部員外
穆
宋穆公之後支孫氏焉楚元王友有穆生或作繆音
同
河南代人本姓邱穆陵氏代為部落大人為北人
八族之首後魏以穆陸奚于比漢金張許史孝文遷
洛陽改為穆氏以位盡王公勳著當代下司州一同
四姓侍中太尉宜都王崇生遂留觀遂留生忸頭比
部尚書忸頭生蒲坂虞曹尚書蒲坂生韶冀州刺史
韶生遵季北齊東郡太守遵季生伽唐殷州刺史伽
生宏遠隋侍御史宏遠生固禮固信固禮綽州刺史
生思恭稷州錄事參軍思恭生元休安陽令元休生
寧審寧秘書監致仕生贊質員賞贊御史中丞宣歙
州觀察質給事中撫州刺史員御史生栖梧泗州刺
史兼丞賞太常少卿審監察御史生贄兵部員外贄
生詳諶諶改名仁裕宣武節度檢校兵部尚書生延
業諫議大夫固信蘭州刺史生思順思泰思順生子
元子元生凖殿中御史汾州司馬思泰生昊周昪昌
昌生寂著作佐郎
麴
漢有麴潭生閟避難湟中因居西平改姓麴氏
西平閟居西平十一代孫嘉仕沮渠氏後為土人
所歸立為高昌王後魏授瓜州刺史金城公五代公
主(案冇脱文)其孫麴伯雅附隋唐宇文泰叛貞觀中侯君
集平之其主麴智茂歸降拜右金吾大將軍金城公
勑改名智勇其弟天山公智諶生崇裕右監門大將
軍交河郡王崇裕弟瞻司農卿常樂公後漢末又有
麴演麴義
金城晉有左僕射麴允
祝
黃帝祝融之後周武王封黃帝之允于祝因氏焉鄭
有祝聃衛有祝鮀或以祝史之後以官為氏(案世本祝任姓)
(禮記封帝堯之後於祝惟唐世系表謂出自姬姓黃帝之後若祝聃祝鮀則俱以官為姓非姬姓也)
中山後漢司徒祝恬中山人
長沙祝恬孫廣魏始平大守又家焉始平祝廣居
始平九代孫綝唐陜州司馬綝生欽明刑部尚書同
三品魯公子茝兄子駰
河南官氏志比廬氏改為祝氏
伏
伏羲之後子孫氏焉與任宿須句顓臾同祖
濟南漢有伏生名勝治尚書
平昌安邱勝七代孫理高密太守生鳳湛湛後漢
大司徒鳳五代孫儀生大鴻臚策策曾孫滔晉游擊
將軍曾孫曼容齊率更令河南太守伏虔注漢書(案伏)
(虔今作服虔)
宓
風俗通宓康公之後以國為氏史記仲尼弟子宓不
齊字子賤魯人
鞠
后稷生不窟生而有文在手曰鞠支孫氏焉裔孫鞠
武為燕太子丹傅風俗通漢尚書令譚或為麴氏音
訛轉謬
平原鞠譚代居平原南燕有司空鞠仲中書侍郎
鞠注
東莱漢尚書令鞠譚後支孫又居東莱唐有冀州
刺史鞠稜女鄭繇祖母也或亦姓麴氏
鹿
趙大夫食采五鹿因氏焉漢有巴郡太守鹿旗
巴郡鹿旗子孫因家焉
濟隂後梁有樂郡太守鹿蘊見十六國春秋元孫
悉西魏光禄大夫河内公自西平徙濟隂孫善隋長春
宮監河内公生愿裕注裕唐司農少卿定陶公注嶲
州司功
河南後魏官氏志鹿桓阿氏改為鹿氏
叔
八凱叔達之後或云晉大夫叔向之後東觀漢記將
軍叔夀叔牙之後孫叔仲彭生亥(案通志公孫兹生得臣彭生得臣為)
(叔孫氏彭生為叔仲氏)亥生帶帶生仲叔仲職及寅代為魯大
夫
木
端木賜之後因避仇改姓木氏晉文章志木華字元
虚作海賦嘗為太傅楊駿主簿又有木槩著戰國策
春秋三十卷見七錄
肅
周文王子郕叔之後成肅公以謚為姓(案通志曰郕叔武未聞謚)
(此當是周卿士成肅公之後)梁吴郡太守西豐侯肅正德一云古
肅慎氏之後歸化中國改為肅氏
卜
周禮卜人以官為姓仲尼弟子商字子夏魯人
河南漢卜式商之後也以田畜為事官至御史大
夫開元中卜長福獻續文選三十卷杭州冨陽縣尉
宿
伏羲氏風姓之後左傳云任宿須句顓臾風姓也又
有宿南國在東平無鹽縣以國為姓後漢宿仲談又
有宿祥
鴈門宿祥一作禕為鴈門太守因家之前趙有宿
察
河南官氏志有宿氏大姓宿六斤氏為宿氏
谷
漢衞司馬谷吉世居長安生永大司農後魏谷楷昌
黎人
魏郡唐晉陽尉谷倚状云谷永之後詩入正聲集
與吴少徵冨嘉謩為友
沐
漢沐寵為東平太守状云端木賜之後避難改為沐
氏
東平沐寵之後因官居焉
河間魏略沐並河間人孫文流為護軍石趙僕射
沐堅
竹
孤竹君姜姓殷湯封之遼西至伯夷叔齊子孫以竹
為氏
東莞後漢竹曾為下邳相又擬陽侯竹晏並東莞
人
服
服羲之後仲尼弟子服不齊字子賤魯人今轉為宓
氏亦作伏
禄
風俗通云殷紂遠裔悉西魏光禄大夫河内公自西
平徙濟隂孫善隋長春宫監河内公生愿裕注裕唐
司農少卿定陶公注禄州(按注嶲州司功此誤)風俗通云殷紂
子武庚子禄父後以王父字為氏今涇陽有此姓又
吐蕃酋長有禄東贊
竺
本天竺胡人後漢入中國而稱竺氏竺固為漢侍中
琅邪莒縣侍中西平侯固之後代居琅邪有竺俊
恢銓覽宋竺□並云莒人
鬻
祝融之後周文王師鬻熊受封于楚著書子鬻拳其
後建平見姓苑
秃
國語祝融後八姓已董彭秃妘斟曹芊周滅之矣賈
逵云秃彭姓别族
郁
見姓苑國語魯相郁貢子孫氏焉
玉
音宿黃帝時公玉帶造合宫明堂見尸子後改為玉
氏漢司徒玉光府字文伯
夙
古夙沙氏之後夙沙衛閹寺之屬
潚
漢鴈門太守潚河
牧
黃帝臣力牧之後漢有越嶲太守牧根
&KR2751;
於六反見姓苑
屋廬
晉賢人著書言彭𥅆之法(按此脫名)
屋南
代北複姓
屋引
代人隨魏南徙河南後魏行臺右僕射屋引業生通
通生容容生浴浴生永達唐梁王府統軍
叔孫
魯桓公子叔牙生兹號叔孫亦為氏生得臣得臣生
豹豹生婼婼生不敢不敢生舒漢有叔孫通為太子
太傅生稷嗣君
魯國薛縣叔孫通代居開元大理司直叔孫通元
孫觀生興(按此有脫誤)
河南後魏獻帝命叔父之後為乙旃氏後改為叔
孫氏道武時有夀光侯叔孫建生俊將軍安城公元
孫金毗隋太府少卿曾孫文懷唐瀛州刺史
叔夜
周八士叔夜之後楚康王時大夫有叔夜子莊見國
語
叔帶
英賢傳趙叔帶之後齊大夫有叔帶子莊為莊公御
叔向
世本晉羊肸字叔向因氏焉
叔敖
八愷之後公羊有叔敖段為景王大夫
叔達
八凱之後公羊有叔達段為景王大夫
叔服
英賢傳云周太史叔服之後晉武公大夫有叔服之
要
叔夙
世本羊舌職生叔夙為叔夙氏
叔魚
晉大夫羊舌鮒字叔魚因氏焉
獨孤
其先本姓劉氏後魏代北三十六部有伏留屯為部
大人居雲中和平中以貴人子弟鎮武川因家焉伏
留屯之後有俟尼生庫者後魏司空生信大宗伯衛
國公第二女唐元貞皇后生高祖
祝其
風俗通宋戴公子祝其為司寇因氏焉見世本漢有
清河都尉祝其承先
祝固
左傳晉有祝固氏漢功臣祝其侯祝固舒
祝史
衛有祝史揮因官姓焉下邳今有此姓
榖梁
魯有榖梁赤治春秋傳子夏門人也尸子云糓梁俶
傳春秋十五卷(案顔師古說榖梁名喜)
濮陽
陳留後漢外黃令牛述以濮陽潛為主簿吴長沙
太守濮陽逸生興孫休時為衛將軍平章軍國事丞
相外黃侯吴書張紘從外黃濮陽闓受詩禮春秋大
歴嶺南判官檢校刑部員外濮陽灌大歴進士濮陽
守
斛律
代人代為部落統帥號斛律部因為氏焉
河南後魏武川公斛律干孫舉滑州刺史下邳公
孝卿隋戶部尚書武陽子生宏義禮本禮備禮文禮
備唐吏部員外生觀國禮文蔡州司馬生貽慶庫部
郎中少府監後魏又有斛律倍利侯(案北齊書作倍俟利)朔州
刺史勑勒部人率衆内附生那瓌(案北齊書倍俟利生幡地斤幡地斤)
(生那瓌此闕一代)為第一領人酋長生金北齊大司馬右丞
相咸陽王生光羡武都(按武都乃光之子詳下文此二字衍)光字明月
左太尉左丞相咸陽王長子武都太保羡生豐洛州
刺史荆王(案本傳羡字豐樂荆山郡王五子世達世遷世辨世酋伏護此作羡生豐誤)
斛斯
其先居廣漠代襲莫弗大人號斛斯部因氏焉
河南後魏比部尚書斛斯延生郭郭生樁尚書令
太傅常山文宣公生徵徵周齊州刺史岐國公孫成
生道仲道濟道仲唐蘄州刺史
秃髮
河西鮮卑也與後魏同出聖武帝詰汾長子疋孤神
元時率其部衆徙河西六代孫樹機能立盡有凉州
之地子思復鞬生烏孤僭號西平王稱南凉都廣武
弟利鹿孤傉檀三主十八年為乞伏熾盤所滅傉檀
生賀歸後魏太武賜姓源氏
夙沙
英賢傳炎帝時侯國也因氏焉左傳齊宦者夙沙衛
甪里
漢商山四皓綺里季之後(案四皓有甪里先生疑綺里季乃甪里先生之誤)
陸終
祝融子陸終之後
福子
齊大夫福子丹見國語
牧師
漢禮依周禮令主養馬後世因以為氏
宿勤
後魏帥宿勤明達
木蘭
姓苑木蘭氏任城人
宿六斤
改為宿氏
獨孤渾
改為杜氏
二沃
沃
風俗通殷太甲子沃丁之後
吴郡神仙傳沃焦吴人
督
宋大夫之後以王父字為氏漢督瓚見風俗通
巴郡後漢巴郡蠻酋有督氏同羅朴鄂度夕襲為
七姓
僕
周禮僕人後匈奴降者僕多封渾梁侯
河南官氏志僕蘭氏改為僕
褥
廣信郡多此姓云本姓陸避事改姓褥
鵠
後漢巴郡蠻酋羅朴都鄂度夕襲凡七姓(案後漢書巴蠻七姓)
(都作督襲作龔無鵠氏惟姓氏急就篇及通志俱作出姓范東海人)
三燭
續
晉大夫狐鞠居食采於續又姓續氏是為續簡一云
舜七友續牙之後漢初功臣表續相如封丞文侯
上黨石趙有太子少保續咸又河東襄陽並有此
姓
束
晉書云疎廣之後孫孟達避王莽亂自東海徙沙鹿
山南田因去&KR3951;為束氏
陽平元城漢隴西太守束混子龕為馮翊太守生
晢字廣微晉尚書郎兄璆亦知名
曲
晉穆公封少子成師為曲沃支孫氏焉漢代郡太守
曲澄
陜郡貞元中陳許節度曲環陳許人
粟
漢治粟都尉因官為姓魏志袁紹魏郡太守粟舉
蓐
風俗通蓐收之後
頊
風俗通顓頊之後
續祁
晉祁奚舉子自代父子相續因為氏焉漢有續祁孟
陽善易
四覺
樂
宋微子之後戴公生子衎字樂父子孫以王父字為
氏曾孫樂吕吕孫喜字子罕燕有樂毅毅孫臣叔高
祖封為華成君裔孫恢
南陽淯陽恢子乾自趙徙南陽五代孫方方生廣
字彦輔晉尚書令信陵公生凱益州刺史六代孫運
隋咸陽令撰諫苑生質唐禮部戶部二尚書
京兆状云廣後唐御史大夫同三品樂彦瑋子思
晦中書侍郎
卓
蜀郡卓氏本趙人以鐵冶致富徙臨卭後漢太傅卓
茂南陽宛人
學
見姓苑
朔
姓苑云南陽人
朴
見姓苑云東海人
樂正
周禮樂正因官氏焉孟子魯有樂正子春曾子弟子
(案樂正子春曾子弟子見禮記孟子弟子乃樂正子克此脱)
樂王
左傳晉大夫樂王鮒之後漢有郎中樂王幾
樂尹
楚昭王以鍾建為樂尹
樂利
齊胡公支子為樂利氏
五質
畢
周文王第十五子畢公高之後以國為氏晉有畢萬
漢繆侯畢取(案漢書繆侯作膫侯)
東平後漢末兖州别駕畢諶見魏志元孫衆慶宋
兖(案唐世系表宋兖下有州大中正四字脱)東征將軍五代孫憬唐衛尉
少卿許州刺史生構栩椅構戶部吏部二尚書生抗
兵部員外吴郡太守江南採訪使栩大理正工部郎
中生曜御史衆慶弟敬魏兖州刺史六代孫君威唐
游擊將軍
太原状稱畢諶之後唐滁州刺史畢咸生操操生
正表正則正義正表生重華綿州刺史生彦雄正義
大理正
新蔡晉吏部郎中畢卓
漁陽大歴右庶子畢宏状云畢諶之後
洛陽畢萬之後
河南官氏志云出連氏改為畢
士口
黃帝之允伯鯈之後一云尹吉甫之後以王父字為
氏漢有太守恪魏志吉茂晉魏興太守吉挹宋將軍
吉幹
馮翊漢同州刺史吉瞻瞻元孫琰唐絳華二州刺
史
洛陽唐易州刺史吉哲生頊天官侍郎平章事司
&KR0564;郎中頊弟琚鄠縣令溫武部侍郎
淮隂状云挹後貞元戶部侍郎吉中孚
乙
殷湯字乙支孫以王父字為氏
襄陽今襄陽有乙氏又燕鴻臚乙歸揚威將軍乙
愛皆代北種類也
河南官氏志乙弗氏改為乙氏或云望出平原(案北)
(魏乙瓌傳其先代人世統部落瓌父匹知遣瓌入貢遂仕魏為都督贈太尉進爵為王子乾歸孫海曾孫)
(瑗皆襲爵位通顯)
帥
状云本姓師氏避晉景王諱改為帥氏
南陽湼陽宋有帥覺授一云名昺著孝子傳臨川
王義慶辟為州祭酒不就入宋書孝義傳(案南史作師覺授宋)
(書不載)
范陽開元中幽州人帥夜光上三元異義三十卷
集賢院試三元策十道及第詔直國子監
郅
風俗通云殷時國也子孫氏焉見毛詩漢有濟南太
守郅惲(案毛詩郅國未詳)
河東郅都之後
汝南西平後漢長沙太守郅惲著書八篇子夀尚
書令
栗
栗陸氏之後漢有高士栗融字客卿
長安漢有冨民栗氏長安人漢景帝栗夫人生臨
江王
漆
魯相漆雕之後單姓漆氏
實
實沈之後
帙
纂要文云人姓
漆雕
漢功臣昔侯漆雕胡害魯人昭帝時將軍
室中
漢書藝文志有室中周著書十篇王莽時室中公避
地漢中漢功臣表清簡侯室中同
乙弗
前燕有高麗王乙弗利後魏書云代統部落太武時
乙弗疋隨魏南遷遂為河南人孝文改為乙氏又有
乙弗相周有乙弗鳳河南疋之子瓌定州刺史西平
王生乾歸秦州刺史孫瑗西兖州刺史生子文文生
遺恩隋右庶子遺恩生武唐金州刺史義昌令後魏
又有屯騎校尉乙弗朗西魏車騎大將軍中書令乙
弗繪女弟為文帝皇后
乙干
代人後魏獻帝弟姓為乙干氏居武川
河南隋儀同乙干慶生定貴郭王府統軍又後魏
靈州刺史乙干若生暉暉生達宗達生法通宗生端
威乙干赤沙代别將
疋婁
改為婁氏後魏疋婁内干為齊神武王高歡武明皇
后生文宣孝昭具婁氏
叱奴
改為狼氏西魏開府叱奴興周文帝叱奴后生武帝
又右光禄大夫叱奴祐
悉君
古西掖國人
密革
見姓苑
叱伏列
周書云代郡西部人其先第一領酋長周侍中恒州
刺史長安龜生椿大將軍(案叱伏列龜周封長樂縣公此長安字脱誤)
一斗眷
改為明氏
乙速孤
代人隨魏南徙河南後魏儀同乙速孤明生臺梁郡
太守生貴北齊和仁公隋左庶子貴生安晟安晟生
神慶唐衛率左領將軍神慶生行均行儼行方行儼
唐廣州都督右武候大將軍行均岐陽折衝生令從
萬年令行方桂州司馬
六術
術
見姓苑
䏘
古聿字見纂要文云人姓(案今廣韻無此字)
八物
屈
楚公族芉姓之後楚武王子瑕食采於屈因氏焉屈
重屈建屈到三閭大夫屈平字原屈正並其後也漢
有屈燕汝南先賢傳有屈覇苻秦有屈伯産河南人
吴尚書僕射屈晃大歴中職方郎中屈無易晉州刺
史櫟陽尉屈同僊洛陽人
河南官氏志屈六友氏改為屈氏(案魏志屈六友氏作屈突氏)
茀
左傳有茀翰胡禮記恤由之喪哀公使孺悲之孔子
學士喪禮(案恤由哀公子此入茀姓下當有脱誤)
&KR1955;
漢有九江太守&KR1955;修
鬱
見姓苑
尉遲
與後魏同起號尉遲部如中華之諸侯至孝文時改
為尉遲氏
河南洛陽後有托哥拔五代孫乙紇豆生侯兜祐
兜樂生迥綱(案北周書尉遲侯兜生迥綱北史亦無尉遲兜樂名)安允迥周太
師大司馬蜀公生寬順安隋鴻臚卿生耆夀綱大司
空吴(案綱爵吴國公此脱)生運運盧國公允生夀庫部員外(案尉)
(遲迥傳有從孫耆福官庫部員外當即允子安子名夀重出疑誤)又司空長樂公尉
遲長命生破侯相貴破侯北齊尚書令周汴州刺史
黃源公相貴左僕射海昌王又後魏平東將軍尉遲
說六代孫孟都生羅伽羅隋代州西鎮將軍生運運
生紹宗左屯田將軍油江伯孫瓌卭州刺史迦隋烏
程鎮將軍生敬德唐右武候大將軍同州刺史鄂州
忠公生寳林司衛卿右衛將軍生修寂修儼
屈突
本居元朔徙昌黎孝文改為屈氏西魏復本姓
昌黎後魏中書令下蔡子屈突遵生須右僕射須
生恒右僕射濟北公曾孫長卿卭州刺史生通唐兵
吏二尚書蒋公生夀韓榦詮倫延夀駕部員外夏州
都督生仲翔叔齊季將仲翔豳州都督生漪浩淑潾
漪生蔵用淑生鄂凖潾生郇郾郾生鉉錡季將婺相
二州刺史倫工部侍郎生琦俊右監門郎中俊生紹
先虢州刺史延曾孫陜監察御史通弟蓋隋長安令
生逵操
屈侯
風俗通魏賢人屈侯史記漢有郎中屈侯豫
屈南
屈原裔孫仕後魏魏重複姓以自南来乃加南字或
作屈男
不更
英賢傳秦公子不更之後或云秦大夫爵為不更因
氏焉齊簡公時不更苗為執法也潛夫論宋大夫不
更氏子姓之氏
不蒙
音夢西羌人後漢書不蒙娥使内附
不夷
世本宋不夷甫須之後
佛圖
晉書佛圖澄天竺高僧也本姓白氏永嘉中至洛
弗忌
晉大夫欒弗忌之後
勿忸于
官氏志云改于氏疑與勿忸于同
九迄
乞扶
改為扶氏
十月
越
夏康之後姒姓越王勾踐裔孫王無疆為楚所滅子
孫以國為姓氏
河南官氏志越勒氏越疆氏並改姓越
闕
風俗通云古闕者官為姓王僧孺譜云蕭遠娶下邳
闕氏之女
越椒
楚令尹公子嬰齊子重之後
越勒
後魏有越勒部因氏焉
越質詰
後秦錄有北梁州刺史平襄公越質詰歸
十一沒
兀
後魏改安樂王元鑒曰兀氏
杌
左傳檮杌之後
紇干
代人孝文帝改為干氏
河南貞觀有紇干承基貞元僕寺丞紇干遂其後
也生俞渭南縣尉
紇骨
後魏獻帝兄為紇骨氏居代北
河南後魏太府卿義山公紇骨容生預邱公静静
生貴紇骨大威唐利州侍中
紇單
改為紇氏今有日者紇單珤
紇奚
改為奚氏
沒鹿回
紇豆陵氏本沒鹿氏代人為沒鹿氏孝文改為竇氏
骨咄禄
改為禄氏
突黎人
西域人氏
紇豆陵
代人孝文改為竇氏
吐谷渾(案金壺字義吐谷渾音突欲䰟)
吐谷渾歸化因氏焉
河南唐右將軍吐谷渾景順
十二曷
葛
風俗通葛天氏之允子孫氏焉夏時葛伯嬴姓國也
亦為葛氏漢有潁川太守葛興後漢有汾葛令襲梁
國葛興之後
丹陽句容吴有葛奚為鴻臚神仙傳有葛元元從
孫洪字稚川晉散騎常侍領大著作著抱朴子一百
一十六篇又晉有葛由
河南官氏志賀葛氏改為葛
達
八凱仲達之後以王父字為氏
葛伯
夏時諸侯為殷所滅以葛伯為氏
達奚
後魏獻帝第五弟之後為十姓遠祖長寧公革生司
空斤亦單姓奚氏與穆陸于婁賀劉尉為北人八族
(案魏官氏志八姓中有嵇氏非奚氏達奚以獻帝弟始改為氏八姓乃太祖舊&KR0564;在達奚得氏先當以史)
(為正惟穆陵奚于四姓有之)斤元孫武後周太保大冢宰鄭公也
達步
周文帝妃達步氏生齊王憲茹茹人
達勃
改為裒
鶡冠
風俗通楚賢人以鶡為冠因氏焉鶡冠子著書
褐餘
潛夫論云曲沃桓叔之後
渴單
改為單氏
十三末
末
本姓秣氏避仇改焉今秣陵是其後
脫
姓苑云人姓
拔略
後魏官氏志拔略改為蘇氏賀拔勝傳有都督拔略
昶
末那樓
後燕錄有襄城公末那樓富
十四黠
滑
滑伯周同姓國也為晉所滅以國氏也(案僖公十三年經書秦人)
(入滑傳稱滅滑而還成公十三年吕相絶秦云殄滅我費滑則滑為秦所滅甚明此云晉滅誤矣)左
傳鄭大夫滑羅
京兆大歴有萬年尉滑廣
察
見姓苑
滑伯
英賢傳曰姬姓因氏焉
陳留漢有滑伯堪為齊悼王中尉
十六屑
齧
莊子齧缺堯時賢人學於王倪既通許由師之
節
周禮掌節上士子孫以官為氏
鐵伐
赫連勃勃以其本宗支庶非正統者並為鐵伐氏
鐵弗
改為弗氏
十七薛
薛
黃帝二十五子一為任姓裔孫奚仲居薛至仲虺為
湯左相代為侯伯歴三代六十四世周末為楚所滅
公子登仕楚懷王賜師邑為大夫以國為氏曾孫卭
生薛公鑒(案唐世系表卭生倪倪生翁翁生鑒與此世數不合)漢初獻滅黥布
策受封千戶孫廣德御史大夫元孫永漢千乘太守
(案唐世系表卭元孫漢字公子官千乘太守此作永不合)八代子蘭徐州别駕為
曹公所害生永遂歸於蜀先主官至蜀郡太守生齊
歸晉為光禄大夫齊生懿晉光禄河東太守懿生三
子恢一名開號薛苞
河東汾隂河東太守懿生三子一名開號北祖雕
號南祖興號西祖元孫謹五子又號為五房西祖大
房洪祖絶
列
風俗通古帝王列山氏之後子孫氏焉鄭有隠者列
禦寇著書八篇號列子
悅
後燕錄云左僕射悅真生夀南燕尚書
昌黎悅綰鮮卑人清泉侯悦真亦其族也
說
姓苑云傅說之後以王父字為氏
舌
左傳越大夫舌庸
别
姓苑云京兆人
薛孤
代人隨魏南徙河南北齊恒農王薛孤康生買開府
儀同三司新平王孫吴仁唐右金吾將軍朔方公生
知素知檢知機知福知素桂州刺史知福靈州都督
生元䢰元憲
揭陽
漢功臣安道侯揭陽定之後今因官氏焉
列禦
鄭穆公時列禦寇之後
列宗
潛夫論楚公族列宗氏芉姓
啜刺
突騎施首領開元左武候大將軍燕山王啜刺右失
畢子歸仁襲燕山王突厥首領長夀中司僕卿同正
榆林伯啜刺庶真(案通志作啜刺真無庶字)生元崇左威衛將軍
同正樓煩男生懷尚衣奉御
悅力
後魏初有悅力延
渴燭渾
改為朱氏
十八藥
藥
見姓苑
河内後漢南陽太守藥崧又有太尉掾藥穆蜀錄
晉有藥倫牙門藥仲大歴有殿中監閑廐使兼御史
大夫藥子昴
約
韓子云古賢人約續馬融妾約氏
若干
出自代北以國為氏
河南後魏荆州刺史晉陽公勸生猛周莒州刺史
臨清公生端整殿中少監瀛州刺史金明男生弼勸
次子導生則唐左武衛將軍
矍相
魯大夫食采矍相因氏姓苑云沛人
十九鐸
鐸
左傳晉大夫鐸遏寇楚將鐸椒(案漢書楚太傅鐸椒即著鐸氏微者)漢
書藝文志春秋鐸氏微三篇風俗通廷尉鐸政
絳郡姓苑云今絳州有此姓
郭
周文王季弟虢叔受封於虢或曰郭公因以為氏公
羊傳云虢謂之郭聲之轉也左傳齊有郭最燕有郭
隗後漢司徒郭丹郭泰字林宗
太原陽曲漢末大司農郭全代居陽曲生縕縕生
凖配鎮凖魏雍州刺史生奕配城陽太守裴秀賈充
並其聓也鎮尚書郎謁者僕射昌平侯鎮七代孫祚
後魏左僕射東光文貞公曾孫士謙士倫士謙元孫
伷駙馬士倫唐倉部員外贈深州刺史曾孫珍桂州
都督
馮翊魏雍州刺史凖孫正因官馮翊居焉裔孫彦
周兵部尚書孫福始唐綏州刺史䕫城男
京兆西魏右僕射郭嵩雍州刺史凖八代孫也生
衍隋左衛大將軍洪州刺史武山公生贇嗣本儉贇
隋武強公生依宗依宗生襲慶襲業襲業生味邱申
州刺史味邱生液駙馬都尉祕書監液生岫峋襲慶
台州刺史生味先味賢味先生景華味賢陳州司戶
生雄孺華雄吏部郎中孺華校書郎嗣本職方郎中
司農卿懷仁公生紹宗齊宗紹宗徐州刺史齊宗司
農郎中懷州刺史曾孫商州刺史求校書郎儉生敬
宗肅宗敬宗濮州刺史曾孫南金硤州刺史肅宗孫
渙榮州刺史生佐殷曙佐殷劍州刺史曙兼殿中御
史肅宗少子襲徵左拾遺
潁川北齊黃門侍郎平章事舉(案唐世系表郭待舉相高宗生二子)
(秦初秦方此作北齊相未詳)生秦方兄子秦初生潤納潤起居舍
人納給事中陳留採訪使生賁謨覇納兄孫監察御
史凉州都督陽翟公郭孝恪潁川陽翟人生待封左
衛將軍待聘宋州刺史
華隂隋大將軍蒲城公郭榮稱本太原人後居華
州生福善唐兵部侍郎榮弟宏道同州刺史郜公生
敬君廣慶(案唐世系表廣慶作廣敬)敬君生依仁廣慶左威衛大
將軍禮部尚書生昶慶州刺史云本尉氏太尉中書
令汾陽王子儀云榮父叔進之後進曾孫通美原尉
生敬之天寳中渭吉夀三州刺史生子琇子儀子瑛
幼賢幼儒幼明幼冲(案唐世系表敬之十一子尚有子雲子&KR0008;幼謙子珪四人)子
琇生曄子儀生曜旴晞昢晤曖曙暎曜太子少保生
銳鋒鋒光禄少卿旴鴻臚卿同正晞工部尚書生鈞
鋼鍊鉷錡銶鏶鑲鈞兵部員外鋼兼監察御史鍊太
常丞錡京兆倉錄昢試鴻臚卿晤兵部郎中生鋿鋗
鉟鐈曖駙馬右軍常侍生鑄釗鏦銛鑄右庶子釗衛
尉少卿鏦駙馬殿中監曙左金吾將軍暎右庶子子
雲左領軍將軍生昕檢校左僕射磧西節度子瑛延
州司法生晛幼賢單于副都護生昉曉幼儒成都少
尹生昈暄晠暉暄河南丞幼明少府監太原公生煦
暅皥皓晫煦鴻臚少卿皓兼殿中御史幼冲太僕卿
太子詹事生暐晦子珪幼謙早亡
中山鼔城唐中書侍郎平章事潁川男郭正一生
忠通事舍人
館陶唐齊州刺史致仕郭善慶状稱林宗之後生
元振兵禮刑三尚書平章事代國公生晟鴻臚卿左
驍衛將軍生瑊膳兵二員外
曲沃鎮後唐蒲州刺史子賤
河内晉郭默今無聞
武昌晉有郭訥弟察生翻
略陽後漢有郭整六代孫荷
廣平邯鄲漢有郭縱以鐵冶富埒王公
河東聞喜晉建平太守郭瑗生璞著作郎生驁
燉煌晉太傅左長史郭瑀
諸郡郭氏唐左武將軍太原公郭知運生英傑彦
英協状云本太原徙居晉昌協生嘉將作少監彦英
檢校僕射劍南節度光禄少卿郭仁勖馮翊人或云
本党氏生茂禕茂禕生崇禮崇默崇嗣崇禮濟州刺
史生震觀豫震左司員外郎觀拾遺豫生圖圖生降
降鴻臚卿生同知同節崇默襄州刺史生恒崇嗣生
損庫部員外工部郎中郭虚已京兆人生恕弼彦樞
恕少府少監彦綿州刺史樞京兆兵曹右驍衛將軍
北庭都護郭虔齊州歴城人給事中郭隣浚儀人主
客郎中郭竒洛陽人兵部員外郭詮櫟陽人司勲郎
中知制誥郭慎徵秋官郎中郭奉萬年人倉部員外
郭文簡建興高平人生叔暢右拾遺刑部員外郭洽
祕書郎郭翰晉陵人邠州刺史郭懷魏郡貴鄉人生
偲兄遹遠生傪
霍
周文王第六子霍叔之後今河東有霍邑是其國也
後為晉所滅子孫以國為氏
河東漢霍仲孺平陽人生去病光並為大將軍去
病冠軍侯霍光博陵侯唐澧州刺史霍德信駕部員
外霍栖梧並平陽人
魏郡貴鄉状云光後唐御史中丞霍獻可
蜀郡新繁唐河南尹霍廷玉
郝
出於郝省氏太皥氏之佐也帝乙時子期封太原郝
鄉因氏焉漢上谷太守郝䕫後漢郝蘭
太原後梁太傅郝㓗後燕從事中郎郝略桓溫參
軍郝隆唐太原尉郝昕並太原人
安陸梁江夏太守郝迴自丹陽居安陸生破敵後
周沔州刺史新吴伯敵孫相貴唐滁州刺史生處俊
處傑處俊中書令甑山公子北叟司議郎南容秘書
郎處傑鄜州刺史
京兆盭厔有此姓
駱
姜姓齊太公之後有公子駱以王父字為氏吴駱統
東陽人又居會稽統曾孫就(案通志就作勍)
梁泉就晉秦州刺史因家上邽裔孫德後魏集州
刺史又居梁泉五代孫知義唐亮州刺史
河南官氏志地駱拔氏改為駱氏
閣
周之閣人守王宫者所以止扇闔扉謂之閣以為氏
急就章閣并訢漢閣儒者太守田延年使部汾北後
至廣陵相有治名(案爾雅衖門謂之閎注云左傳盟諸僖閎所以止扉謂之閎又左傳)
(曰高其閈閎閎長&KR0891;即門橛也左傳釋文云爾雅本止扉之名顔師古急就章注閎氏引此則當為閎無)
(疑廣韻亦有閎氏惟閎并訢尚作閣并訢則因諸本之譌也閎人周禮無其官王應麟曰周閎夭之後又)
(漢佞幸𫝊閎孺惠帝時人田延年昭帝時人不同時必無使部汾北之事以閎為閣舛譌殊甚)
索
殷人七族索氏之後
燉煌晉索湛為北地太守生靖尚書後將軍安樂
亭侯生綝侍中吏部尚書
鄂
晉鄂侯之後子孫以邑氏焉漢初功臣安平侯鄂千
秋沛人
薄
風俗通衛賢人薄疑漢高帝薄太后生文帝弟薄昭
封軹侯官至車騎將軍子戍奴嗣子梁嗣天寳中大
理評事薄芬樂陽人(按漢書戍奴作戎奴孫梁此作子誤)
莫
漢富人莫氏見游俠傳大歷中比部員外莫蔵用(案通)
(志莫氏為幕氏)
幕
風俗通舜祖幕支孫以王父字為氏見左傳(案左傳昭公八)
(年楚滅陳晉平公以問史趙對曰自幕至於瞽叟無違命杜預鄭衆皆曰幕舜之先賈逵曰幕舜後虞思)
(裴駰陳世家註以國語賈義為長)
作
周公之子胙侯子因避地改為作氏風俗通云後漢
涿郡太守作顯
落
風俗通云臯落氏翟國也以國為姓見左傳漢有落
下閎巴郡人撰太初歷
絡
見姓苑
洛
落下閎或作洛
恪
晉有郎中令恪啟
鐸遏
晉軍尉鐸遏寇之後宋襄公下大夫鐸遏章
莫者
西秦錄有衛將軍莫者羖羝西安太守莫者幼春尚
書郎中莫者阿胡
莫折
本羌姓代居渭川襄城縣
襄城後魏秦州刺史莫折大題孫輝襄城公生恭
隋虞部員外侍郎生昆輝次子捍隋貝州刺史鍾離
生謙直監門校尉
索盧
吕氏春秋禽滑釐門人索盧參後漢淮陽令索盧放
山陽蕭景融娶山陽索盧氏
東郡索盧放代居東郡後拜諫議大夫
落下
魯大夫食采落下因氏焉漢博士落下仲異
拓王
状云本姓王樂浪人祖羆後魏伏波將軍鎮武川賜
姓拓王氏焉
武川羆生懋後魏少司寇安寧公孫伯益隋大府
卿略陽公孫奉嶲州都督永寧公
拓跋
後魏書云黃帝子昌意之後受封北土黃帝土德王
北人為拓后跋氏後拓后跋氏從省文為拓跋氏孝
文帝遷洛陽改為元氏開元後右監門大將軍西平
公静邊州都督拓跋守寂亦東北蕃也孫乾暉銀州
刺史姪澄峴今任銀州刺史
諾護
後魏西河胡諾護于内附
莫且婁
代人
莫侯婁
代人
莫多婁
代人隨魏遷洛陽
河南北齊有晉州刺史石城公莫多婁貸文生敬
顯北齊司徒
莫胡盧
代人孝文改為陽氏
莫多那
代人後魏中山太守高邑公莫多那題今無聞
二十陌
栢
風俗通栢皇氏之後又栢亮父為顓頊師栢招為帝
嚳師栢同為周太僕左丞栢國在汝南西平縣為楚
所滅子孫以國為氏漢有栢英為大鴻臚秦大將軍
栢直晉武帝栢夫人生趙王倫
濟隂王僧孺譜云蕭元益娶濟隂栢氏益兄子泉
娶濟隂栢齊女貞元左威衛大將軍栢良器濟隂人
生耆諫議大夫元封進士婺州刺史
魏郡栢子之後栢懷後漢魏郡太守因居斥邱十
代孫季纂唐司農卿汝遂宜虞四州刺史武陽公
蜀郡状云栢子之後大㻺中同州刺史栢貞節
翟
黃帝之後代居翟地國語云為晉所滅齊翟僂新魏
翟璜漢文帝廷尉翟公下邽人
汝南上蔡漢丞相高陽侯翟方進生義東郡太守
後漢尚書翟舟會稽人晉翟陽潯陽人五徵不起陽
六代孫普林見隋書孝義傳大㻺檢校工部員外翟
立言唐有功臣殿中監汝南公翟無言
郤
晉大夫郤文生豹豹生芮芮生缺缺生克克生錡代
為晉卿又郤犨郤至並其族也(案晉語郤叔虎朝公高誘註郤芮之父則)
(郤芮父名虎不名豹或因避唐諱故世本云郤豹生義義生步揚步揚生蒲城鵲居居生至案世本步揚)
(即𫝊所稱步揚御戎至即郤至晉語作郤昭子𫝊又稱溫季杜預注至郤克族子也成公十一年晉侯使)
(郤犨来聘杜預注郤克從父兄弟𫝊又稱苦成叔十三年𫝊郤毅御戎杜預注郤至弟也𫝊又有郤稱郤)
(乞郤溱杜預皆不詳其系姓纂記載缺失良多又原本俱悮郤作㕁今改正)漢有侍中郤
琠
濟隂單父人晉尚書左丞雍州刺史郤詵子登
格
出自允格之後漢侍御史格班裔孫明(案唐世系表明作顯)仕
後魏官至青州刺史
陳留明曾孫處仁處仁生希元輔元希元洛州司
法輔元官尚書平章事梁縣男生遵殿中御史
劇
齊大夫食采於劇因地為姓燕將劇辛漢游俠𫝊劇
孟洛陽人藝文志劇子著書
伯
風俗通云嬴姓伯益之後晉大夫伯宗生州犂仕楚
赫
風俗通赫咠氏之後
伯成
風俗通伯成咠渠晉隠士諫議大夫伯成衡功臣表
吾侯伯成延𫝊封六代成或作城王莽時伯成脩獻
符命
伯比
楚鬭伯比之後至懷王時有伯比仲華
伯昏
列子有伯昏無人無或作瞀
伯夫
韓子云伯夫氏墨家流也
伯夏
畢公高之後
伯宗
世本晉孫伯起生伯宗因氏焉
柏侯
栢成子高堯時諸侯因氏焉漢有尚書柏侯雋管寧
從柏侯子安受春秋
南陽柏侯子安居南陽
白馬
風俗通微子乘白馬朝周因氏一云漢公孫瓚在幽
州常乘白馬因氏焉
白石
神仙傳白石生中黃大夫弟子常煮白石為糧
白狄
左傳白狄子之後神異記白狄先生馮翊人
白鹿
風俗通白鹿先生古賢人著書
虢射
晉大夫虢射叔之後漢桓帝時羽林左監虢射鏘
白楊堤
後魏有白楊堤度汗吐谷渾别帥率戶附魏
二十一麥
麥
見姓苑云高要始興有此姓隋麥鐵杖始興人自周
入隋官至莱州刺史右衛大將軍宿國公
獲
風俗通云宋大夫猛獲之後子孫以王父字為氏
革
漢功臣棗陽侯革朱(案漢功臣表作煑棗端侯革朱)
麥邱
英賢傳齊桓公時賢人麥邱老人
二十二昔
石
衛大夫石碏之後石駘仲衛大夫見左傳禮記楚有
石奢鄭石癸癸字甲父周石速漢石商石奮奮生建
慶號萬石君
渤海奮裔孫苞晉司徒樂陵公生喬統越峻儁嵩
統孫瑛趙司空五代孫眷眷五代孫晷唐虞部郎中
平原厭次人奮後晉司徒石鑒又駕部郎中石仲
覽宣州人今居廣陵
上黨晉石勒上黨武鄉羯胡也晉元時僭位稱都
襄國今荆州也子宏為從兄季龍所殺自立子鑒遵
並為冉閔所殺後趙六王三十四年(案石趙起晉太興元年終永和)
(七年凡七主共三十三年)
河南後魏官氏志烏石蘭氏改姓石魏司徒蘭陵
公石猛猛生銓銓生真素初平素生萇萇生儁遠詢
石㑺生士濟唐原州總管詢生金剛左司衛率初平
元孫抱忠天官侍郎今居虢州
席
本姓籍晉大夫籍談之後也談十三代孫瓌避項羽
名改為席氏漢初徙關東豪族席氏後徙安定臨涇
安定臨涇瓌十代孫廣後漢光禄&KR0564;元孫允魏酒
泉太守允元孫保符秦尚書左丞生衡晉建威將軍
寓居襄陽仕南朝四代衡孫固歸後魏湖州刺史靖
安公元孫君懿唐侍御史懿曾孫建渙異晉建禮部
尚書襄陽文公孫咎□□中書舍人生鴻又席法與
裴叔業自南歸後魏拜并州
昔(按昔姓應在二十二昔之首)
風俗通周大夫封昔因氏焉漢昔登為烏傷令開元
昔安仁生豐大理評事汝州人
易
左傳齊大夫易牙之後魏雍州刺史易愷魏郡人晉
舂陵令易雄長沙人前凉將軍易挺
藉
晉文侯仇弟陽叔生伯黶司晉典籍為藉氏元孫藉
談代為晉大夫晉為趙魏所滅藉氏播遷宋漢有倖
臣藉孺又諫議大夫藉禋石趙侍中藉罷唐太常博
士知微云其後也
射
晉大夫虢射之後見左傳漢大鴻臚射咸吴中書侍
郎射慈善禮喪服又音社
奭
召公奭之後以王父字為氏
赤
風俗通帝佶師赤松子之後見神仙傳
夕
後漢巴中渠帥夕氏蜀志尚書令夕斌
適
見姓苑
釋
内典云悉達太子成道姓釋氏
辟閭
衛文公支孫以居楚邱營辟閭里因為辟閭氏漢書
儒林傳太子少傅辟閭曾孫失名為昌邑王太傅
石駘
駘仲之後亦作石駘氏
石之
齊有石之紛如
石伯
左傳伯名伯奐之後(案左傳有召伯奐此疑誤)
赤張
史記赤張徒父赤張開赤張哆並孔子弟子(案莊子有赤張)
(滿稽若孔子弟子史記家語俱無赤張氏惟漆雕徒父漆雕開漆雕哆三人名同疑因此誤)
赤章
韓子赤章蔓枝智伯臣也
二十三錫
錫
吴志漢末交趾太守錫光仙人錫夀之後梁錫休儒
為益州刺史
狄
周成王封少子於狄城因氏焉魯大夫狄虒彌先賢
人狄儀仲尼弟子狄黑衛人裔孫漢博士狄山
天水狄山子孫代居天水姚秦錄狄伯文官至中
書令樂平侯將軍狄廣狄建義狄柴狄雄齊伯文裔
孫又居太原曾孫孝緒唐尚書左丞右常侍臨潁男
生知遜□州刺史(案知遜官越州刺史此作□不合)生仁傑納言内
史令梁國公文惠公生光嗣光遠景昭光嗣戶部郎
中孫博通博濟博通生元範光遠袁州司馬景昭職
方員外
酈
黃帝之後支孫食采於酈因氏焉漢有廣野君酈食
其沛人弟商為賈後為丞相生寄一名况其子疥封
高梁侯傳封三代後魏酈道元字善長注水經官至
御史中尉
戚
衛大夫食采於戚因氏焉先賢戚子著書漢高祖戚
夫人生趙王如意功臣表臨堅侯戚鰓傳封八代
㲻
古溺字見纂要
糴
左傳晉大夫糴茷
析
左傳齊大夫析歸父衛大夫析朱鉏公子黑其後也
後漢析像通京氏易廣漢雒縣人析國為鬱林太守
生像入後漢方術傳(案後漢書折像乃折字从手此譌為析未詳)
析成
齊大夫析成鮒
二十四職
職
周禮職方氏因官為姓山陽令職洪因官居焉開元
有職南金蔡州人明史記
稷
稷氏后稷之後子孫氏焉見姓苑漢稷嗣君叔孫通
支孫亦為稷氏
魯郡今兖州有稷氏
力
黃帝臣力牧之後
魯郡漢有魯郡相力題因居焉
棘
衛大夫棘子成之後見論語文士傳曰棗祗本姓棘
避仇改為棗潁州長社人
息
息媯姓侯國為楚所滅子孫以國為氏今新息縣即其
故地也
襄陽今襄州(案此下似有脱文)
翼
見姓苑
河東今蒲州有翼氏晉翼侯居翼城因以氏焉
東海下邳漢諫議大夫翼奉
食
見姓苑
河南風俗通漢有博士食子公
遼東後燕合浦公食勃東夷人
嗇
風俗通云古嗇夫子孫因氏焉
即
風俗通漢單父令即費其先食采即墨因以命氏
即利
韓子宋戴公時大夫即利渠彌
稷邱
英賢傳曰漢稷邱子得仙道
弋門
姓苑云漁陽人
二十五德
國
左傳齊卿族國氏代為上卿國共伯元孫歸父生綽
綽生夏夏生聿及書並其族又鄭穆公子發字子國
生輙字子耳生僑字子産以王父字為氏生參
樂安漢魏郡太守國泉字子尼晉鎮南將軍王歆
騎督國滿討張昌於隋郡(案晉書新野王歆遣騎督靳滿討張昌非國氏也國)
(滿未詳)
塞
姓苑云人姓或天竺胡人之釋後即釋種也
勒
南越有此姓
北人
英賢傳古有劉河北人因氏焉莊子吴大夫有北人
子高(案通志引英賢傳古有劉河者處于北海其後以為氏又云周有吴大夫北海子高此云莊子)
(悮北人又悮)
北宫
衛公族頃子生去疾孫括生遺遺生貞子喜喜生結
及肱左傳有北宫奢漢書有北宫伯子晉有西河太
守北宫協前凉有護軍北宫萌
北鄉
左傳齊大夫北鄉啟北鄉子車說苑齊人有北鄉駱
與晏子為友(案左傳北郭啟北郭子車齊人北郭騷與晏子為友此俱誤)
北郭
莊子舜友北郭無擇晏子云古有北郭無擇清身㓗
己疾世之濁自投清泠之淵也(案莊子有北人無擇此條當採入北人之)
(下又誤為北郭)
北唐
英賢傳曰晉有高人越者隠於北唐因氏焉漢有北
唐子真治京氏易者
北門
左傳有北門駟尸子有北門子莊子有北門成
北髮
漢書燕遣北髮長賂遺公主
北殷
世本云子姓也
北野
見姓苑
万俟
後魏獻帝季弟之後為十姓官氏志稱万俟氏中間
失譜
河南後魏夏州刺史樂寧公万俟禮生雅周安城
公孫元道唐秦府車騎將軍靈公生肅殿中監虢州
刺史靈公生齊莊庭玉肅曾孫著元元生遜造(案北史有)
(万俟普子洛字受洛干普封河西郡公洛太師大司馬太尉錄尚書尒朱時有万俟醜奴)
黑齒
百濟西部人也唐右衛大將軍燕國公黑齒常之
黑肱
楚申公黑肱之後
二十六緝
習
風俗通云習國名也漢習響為陳相
襄陽晉衡陽太守習鑿齒著漢晉春秋五十四卷
左傳齊大夫習明史記齊習虚田成子時人
汲
風俗通衛宣公太子伋之後居汲因為氏焉
濮陽漢淮陽太守汲黯其先七代為衛卿大夫弟
汲仁亦至九卿偃諸侯相
邑裘
衛大夫柳莊卒公與之邑裘氏與縣潘氏故衛有邑
裘氏見禮記
二十七合
合
左傳宋大夫合左師之後向戌也
二十八盍
蓋
漢蓋公又司隸檢校蓋寬饒後漢二十八將左馮翊
安平侯蓋延
漁陽蓋延代居漁陽唐國子博士蓋文懿宋州人
云其後也秦府學士諫議大夫蓋文達冀州人
洛陽後漢蓋勲
河南官氏志云蓋樓氏改為蓋氏
二十九葉
葉
風俗通楚尹戌生諸梁字子高食采於葉因氏焉
聶
衛大夫食采於聶因氏焉史記軹人聶政殺韓相俠
累漢潁川太守聶良護羌校尉聶尚又有聶壹吴志
將軍聶友石趙梁閔中書舍人聶熊清河人
輙
風俗通衛出公輙之後以王父字為氏漢有輙終古
錢塘史記錢塘輙終古封禦兒侯(案史記作轅終古)
捷
漢書藝文志有捷子三篇云齊人(案漢書藝文志作二卷)風俗
通云邾公子捷菑之後以王父字為氏
接
三輔决錄接子昕著書十篇
葉陽
秦太后弟葉陽君子孫氏焉漢有諫議大夫葉陽通
(案史記秦太后弟華陽君通志亦有華陽通此俱誤)
接輿
論語楚狂接輿隠者也其後為氏
&KR0932;跌
開元左威衛大將軍赤水軍副使武威公&KR0932;跌舒
三十怗
莢
音夾韓相俠累之後急就章莢却敵(案急就章作俠却敵若莢氏見)
(世本晉有大夫莢成僖子)
牒云
北齊營州刺史漢中山公牒云樂
三十二狎
甲
風俗通太甲之後一云鄭大夫石甲父之後以王父
字為氏
甲父
古諸侯以國為姓周甲父氏見釋例漢有侍御史甲
父沮
三十四乏
法
本媯姓田氏之允齊襄王子法章支孫以名為姓
扶風郿縣後漢南郡太守法雄雄子真順帝四徵
不起號元德先生真生衍司徒掾衍生正字孝直蜀
尚書令郡太守生邈漢陽太守
元和姓纂卷十
