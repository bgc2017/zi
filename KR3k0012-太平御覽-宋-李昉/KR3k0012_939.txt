太平御覽卷第九百三十九
鱗介部十一
牛魚天牛魚水猪魚鹿魚
鰕魚鰩魚珠鼈魚赤鱬魚
何羅魚鰼鰼魚䲃魚鮨魚
鱅鱅魚葴魚縳魚鯥魚
&KR3863;魚魚無遺魚鰠魚
&KR1736;魮魚蠃魚䰽䰽魚&KR1693;魚
&KR1515;父魚師魚文魚鯩魚
魚飛魚豪魚鯸鮐魚
鯸&KR3244;魚鮠魚丹魚䖶魚
&KR1515;魚望魚班文魚蕭拆魚
䱐䰽魚蕃踰魚龍魚
牛魚
博物志曰東海中有牛魚形如牛剥其皮懸之潮水至則
毛起潮去則伏
臨海異物志曰牛魚形如犢子毛色青黃好眠卧人臨上
及覺聲如大牛聞一里
魏武四時食制曰海牛魚皮生毛可以飾物出揚州
天牛魚
南越記曰天牛魚方圓三丈眼大如升在脾頭口在脅中
露齒無脣兩肉角如臂兩翼長六尺尾長五尺
水猪魚
南方草物狀曰水猪魚隨海潮博岸邊食人人乘船刺之
大者圍九尺長二三尺似猪形
鹿魚
臨海異物志曰鹿魚長二尺餘頭上有角腹下有脚如人
足〇嶺表錄異曰鹿子魚頳其尾鬛皆有鹿班赤黃色余
曾覽羅州圖云州南海中有洲每春夏此魚跳出洲化而
爲鹿曾有人拾得一魚頭巳化鹿尾猶是魚南人云魚化
爲肉腥不堪食
郭璞江賦曰或鹿觡象鼻(鹿觡頭角如鹿)
鰕魚
爾雅曰鯢大者謂之鰕(今鯢魚似鮉四脚前似猕猴後似狗聲如小兒啼大者長八九尺)
異物志曰鰕魚有四足如龜而行疾有魚之體而以足行
故名鰕魚含水仰天不動小鳥就飲因而吞之
異物記曰鰕實四足而有魚名頭尾類鯷歧行生長
山澗出入深坈頂上有光迎風濆流云是嬾婦㤪勤自投
鰩魚
吕氏春秋曰灌水之魚名曰鰩狀如鯉有翼
左思吳都賦曰文鰩夜飛而觸綸
珠鼈魚
山海經曰葛山澧水中多珠鼈之魚如肺而有六足
目有珠其味酸甘食之不厲〇山海經圖讃曰澧水之鱗
狀如浮肺體兼三才以貨賈客吕氏春秋曰魚之美者
澧水之魚名曰珠鼈六足有珠(澧水在蒼梧九疑之西)
赤鱬魚
山海經曰青丘之山英水出焉中多赤鱬(音需)其狀如魚而
人面其音如鴛鴦食之疥經圖讃曰赤鱬之狀魚身人頭
何羅魚
山海經曰譙明之山譙水出焉其中多何羅之魚一首十
身其音如吠犬食之巳癕
山海經曰&KR0554;之山(速株)食水出焉中多鱅鱅之魚(音容)狀如
犁牛其音如彘
山海經圖讃曰魚號鱅鱅如牛虎駮
葴魚
山海經曰狗狀之山&KR3044;(音枳)水出焉中多葴魚狀如鯈喙如
葴食者無疫(南越記長針魚口四寸)
縳魚
山海經曰鷄山暴水出焉其中有縳魚(音團)狀如鮒彘毛其
音如豚見則天大旱
又曰圖縳魚并顒鳥讃曰顒鳥栖林魚處川俱爲旱徵災
延普天測之無象厥數惟玄
吕氏春秋曰魚之美者洞庭之縳
鯥魚
山海經曰爲(音帶)山多水有魚出焉狀如牛陵居蛇尾有
翼在魼(祛榻二音)下其音如留牛其名曰鯥(音六)冬死夏生(蟄類也)
食之無腫疾
山海經圖讃曰魚號曰鯥處不在水厥狀如牛鳥翼蛇尾
&KR3863;魚(音)
山海經曰英山愚水出焉北流注于招(音詔)水其中多&KR3863;魚
狀如鼈其音如羊
魚(音謂)
山海經曰樂遊之山桃水出焉其中多魚其狀如蛇而
四足
漢書地理志曰子桐之水其中澤多魚
無遺魚
山海經曰英鞮之山涴水出焉是多無遺之魚魚身蛇首
六足目如馬耳食之使人不昧可以禦凶
鰠魚
山海經曰鳥鼠同穴之山渭水出焉其中多鰠魚(音駱)其狀
如鱣魚動則其邑大兵
山海經圖讃曰物以感應亦有數動壯士挺劒氣激江涌
鰠魚潜淵出則民悚
&KR1736;鮆魚
山海經曰鳥鼠同穴之山濫(音檻)水出於其西多&KR1736;鮆之魚
(如二音)其狀如覆銚鳥首而魚翼魚尾其聲如磬是生珠玉
(珠母&KR1109;類)
山海經圖讃曰形如覆銚苞玉含珠有而不積泄以尾閭
闇與道會可謂竒魚
嬴魚
山海經曰邽(音邽)山濛水出焉其中多蠃魚魚身而鳥翼聲
如鴛鴦見其國大水
䰽䰽魚
山海經曰少咸之山鴈門之水其中多䰽䰽之魚(音沛)食之
殺人
魮魚
山海經曰懸甕之山晉水出焉其中多魮魚(音紫)其狀如鯈
而赤鱗其音如吒食之不驕(或作慅)
山海經圖讃曰微哉毗魚食則不驕物有所感其用無摽
&KR1515;父魚
山海經曰陽山流水出焉其中有&KR1515;(音瑫)父之魚其狀如鮒
魚首如彘食之巳歐
山海經圖讃曰&KR1515;父魚首厥體如豚
師魚
山海經曰饒山歷號之水出焉中有師魚食之殺人
文魚
山海經曰景山睢(音蛆)水出焉中多丹粟文魚(有班彩也)
鯩魚
山海經曰半石之山來需(音湏)之水出焉其中多鯩魚(音綸)黑
文狀如鮒食者不腫
鰧魚
山海經曰半石之山合水出其隂是多鰧(音騰)魚其狀如鱖
居逹(逹水中之穴相交通)蒼文赤尾食者不雍可以巳瘻
臨海水土記曰鰧魚似鱦長二尺
飛魚
王子年拾遺錄曰仙人寗封食飛魚而死死百年生故
寗先遊涉七言頌亡菁藻灼爍千載舒萬齡暫死餌飛魚
山海經曰騩(音愧)山&KR4227;過之水出焉而北流注于河其中多
飛魚其狀如豚而赤文服之不雷可以禦兵
郭璞山海經圖飛魚讃曰飛魚如豚赤文無羽
山海經曰牛首之山勞水出焉是多飛魚其狀如鮒食之
可以巳痔(又曰飛魚如豚赤文無羽)
張駿山海經飛魚讃曰飛魚如鮒登雲遊波
林邑國記曰飛魚身圓長丈餘羽重沓翼如胡蟬出入群
飛遊翔翳薈而沉則泳海底
豪魚
山海經曰渠猪之山渠猪之水出焉是多豪魚其狀如鮪
而赤喙尾赤羽食可以巳白疥
鯸鮐魚
左思吴都賦曰王鮪鯸鮐(劉逵曰鯸鮐狀如科斗蟲大者長尺餘腹白背青有黃文性有)
(毒雖小獺犬魚不敢敢也蒸煑肥美)
鯸&KR3244;魚
潘岳滄海賦曰鰫魚鯸&KR3244;
鮠魚(午回切)
廣志曰鮠魚一名河豚
丹魚
枹朴子曰南陽丹水有丹魚先夏至十日夜伺之魚夜浮
水側有赤光割取血以塗足可以步行水上
䖶魚
廣志曰䖶魚一名鮦(直壟切)
&KR1515;魚
劉敬叔異苑曰&KR1515;魚凡諸魚欲産&KR1515;輙以頭衝其腹&KR1515;魚
自欲生者亦更相橦觸故世人謂爲衆魚之生毋也
嶺表錄異曰&KR1515;南人云魚之欲産子者湏此魚以頭觸其
腹而産俗呼爲生母魚
望魚
魏武四時食制曰望魚側如刀可以刈草出䂊章明都澤
(云云滏澤)
班文魚
魚豢魏略曰濊國出班魚皮漢時恒獻之
郭義恭廣志曰班文魚(出東夷濊獻其皮)
蕭拆魚
魏武四時食制曰蕭拆魚海之乾魚也
䱐䰽(上孚下沛)魚
魏武四時食制曰䱐䰽魚黑色大如百斤猪黃肥不可食
數枚相隨一浮一沉一名敷常見首出淮及五湖〇三十
六國春秋曰吳人夏丞爲孝廉高士夏仲御以母疾將市
藥于京師隨丞入洛時值褉飲賈充見而放之仲曰我會稽
夏仲御也充問卿居海濱能獻船不仲曰能之充因命焉
仲御即登船鼓拽容止可觀爲䱐䰽之形俄然雲霧杳冥
白魚躍入其舟充甚異之
蕃踰魚(一曰蕃魚)
魏武四時食制曰蕃踰魚如鼈大如箕甲上邊有髯無頭
口在腹下尾長數尺有節有毒螫人
龍魚
山海經曰龍魚陵居其狀如狸(或曰龍魚似狸一角也)一曰鰕魚(音遐)
却有神聖乘此以行九野一曰鼈魚
郭璞山海經圖讃曰龍魚一角似狸居陵俟時而出神聖
攸乘飛鶩九域乘雲上升
括地圖曰龍魚一名鰕魚狀如龍而有神聖乘此以行九
野
郭璞江賦曰或虎狀龍顔(龍魚亦似魚)
太平御覽卷第九百三十九
