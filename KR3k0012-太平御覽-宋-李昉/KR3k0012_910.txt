太平御覽卷第九百十
獸部二十二
猨猴猱玃果然
猨
說文曰猨善猨&KR2184;屬也(&KR2184;扶沸切)
山海經曰堂庭之山其上多白猨
淮南子曰五九四十五五主音音主猨猨故五月而生
列子曰老韭爲莧老羭爲猿
莊子曰夫不見騰猨乎其得柟(音南)梓䂊章覽蔓枝而巳
其間及得柘枳构之間危行仄視勢不便未足騁其能也
又曰人木處則煗慄恂懼猿猱然乎哉
又曰今取猨狙(且余切)而衣周公之服彼必齕囓梚裂盡去
而後慊觀古今之異猶狙之異乎周公也
又曰猿徧(音編)狙以爲雌(司馬彪曰扁狙似猿而狗頭食弥猴好與雄狙接)
淮南子曰虎豹之文來射(以虎豹有文章使人射取之)猨豽(女滑切)之捷
來乍(豹㣪属乍暫疾以其捷故使人疾擊之)
又曰楚王亡其猨於林木爲之殘宋王亡其珠於池中魚
爲之殫
又曰置猨檻中則與豚同非不巧捷也無所肆其能也
吳越春秋曰趙王問范蠡手戰之術范蠡荅曰臣聞趙有
處女國人稱之願王請問之手戰之道也於是王乃請女
女將北見王道逢老人自稱袁公袁公問女曰聞子善爲
劒願得一觀之處女曰妾不敢有所隱也惟公所試公即
挽林抄之竹似桔橰末折墮地女接取其末袁公操其夲
而㓨處女應節入之三入女因舉杖擊之袁公則飛上樹
化爲白猨
吕氏春秋曰荆王有白猨三射之則摶樹而熙使飬由基
射之始調弓矯矢未發猨擁木而號
漢書曰李廣猨臂善射
春秋繁露曰猨似猴大而黑長前臂所以壽者好引其氣
也
抱朴子曰玉策記稱猨夀五百歲則變而爲玃(居縳切)千歲
則變爲老人
又曰周穆王南征一軍盡化君子爲猨爲鵠小人於千仞
爲沙爲泥
張載論曰白猨玄豹藏於櫺檻何以知其接垂條於千仞
孝子傳曰猨&KR2184;屬也或黃或黑通胂(音申)輕勦(子小切)善緣妙
吟雌爲人所得終不徒生
華陽國志曰鄧芝見猨抱子在樹上引弩射之中猿母其
子爲拔箭以葉塞瘡芝乃歎息投弩水中
宜都山川記曰峽中猿鳴至清山谷傳其響冷泠不絶行
者歌之曰巴東三峽猨鳴悲猨鳴三聲淚沾衣
荆州圖經曰宜都夷道縣西山頂上有古墓名曰女王冢
不詳其人林則女貞戰則白猨
范汪荆州記曰夷陵縣陜口山非日夜半不見日月多猿
鳴至清遠
山海經圖讃曰白猿肆巧由基撫弓數如循環其妙無窮
猴
漢書曰韓生勸項羽都關中羽曰吾聞冨貴不還故鄕如
衣錦夜行乃燒宮室都彭城韓生曰人言楚人沐猴而冠
果然
又曰張信少府檀長卿爲沐猴與狗鬪蓋寬饒奏免之(張晏日沐)
(猴猕猴也)
王隱晉書曰護軍張邵母病淳于筮之使西出市弥猴繫
母臂令傍人抱之拍猴恒使作聲三日三夜放去猴出門
即爲犬所殺母於此漸差〇郭頒魏晉世語曰司馬宣王
辟州泰爲新城太守尚書鍾毓謂泰曰君釋褐登宰府乞
兒乘小車一何駛泰曰君名公之子少有文彩故守吏職
猕猴乘土牛一何遲衆賓悅服
莊子曰吳王浮于江登于狙(且余切)之山衆狙見之恂然弃
而走有一狙焉委蛇玃搔見巧乎王王射之敏給搏矢(矢往)
(雖速而狙猶能將也)王命相者趨射之狙死王頋謂其友顔不疑曰
狙之伐巧恃其便以傲子以至此
列子曰宋有狙公者飬之成群誑狙曰與若茅朝三而暮
四衆狙皆怒曰朝四而暮三衆狙皆喜
韓子曰燕王微巧術人請以棘刺之端爲母猴母猴成巧
人曰人主欲觀之必半歲不入宫不飲酒食肉雨霽日出
視之晏隂之間而棘刺之母猴乃可見也燕王恩飬之不
能觀也
譙子法訓曰人之所以貴者以其禮節也人而無禮者猕
猴乎雖人象而蟲質也
淮南子曰楚有烹猴者而紿(徒亥切)其邦人邦人以爲狗羹
而甘之後聞其猴也據地而吐之盡寫其所食此未爲知
味者也
抱朴子曰余友人騰永叔嘗養一大猕猴鏁着床間後忽
齧殺人永叔使合鏁埋之後百許日有見鬼者往見猕猴
走上永叔承塵上不悟見鬼驚指之猕猴何以被傷流血
永叔曰始乃知皆有鬼也
又曰山中由曰稱人君者猴也猴壽八百歲
王充論衡曰鹿之角足以觸大猴之手足以摶鼠然而鹿
制於大猴服於鼠氣不利也
神仙傳曰有人種黍山中正患猕猴食之聞介象有道聊
從之乞辟猴之法象曰無他法也汝明日往黍所望見群
猴便大喚語之云巳白介君教莫復侵食黍此人明日視
黍遇群猴適欲下樹承象語猕猴各自還山遂絶跡
𫐠異記曰南康營氏伍考之伐舡材忽見太杜樹上有一
猴懷孕考之便登木逐猴騰赴如飛樹旣孤迥下又有人
猴知不脫因以左手抱樹枝右手撫腹考之禽得遥擺地
殺之割其腹有一子形狀垂産𡭗夜夢見一人稱神以殺
猴責讓之後考之病經旬初如狂因漸化爲虎毛鬢爪牙悉
生音聲亦變遂逸走入山永失蹤跡
周景式孝子傳曰余嘗至綏安縣逢徒逐猴猴母負子沒
水水雖深而清乃以戟㓨之自恊以下中斷脊尚連抄着
舡中子隨其傍以手捫子而死
陸機與弟雲書曰監徒武庫建始殿諸房中見有兩足猴
真怪物也
異物志曰南方人以猕猴頭爲鮓
袁淑排諧集常山王九命文曰及至圖身失所羈束人間
馴纓服制惟意所牽登㨕而遨抱梁而眠拾摭遺餘恣口
所便
後漢王延壽王孫賦曰原夫天地之造化實神偉之屈竒
道玄微以密妙信無初而弗爲王孫狡獸形陋觀而醜儀
顔狀類乎老公軀體似乎小兒眼睚(五皆切)&KR4209;(五構切)以&KR3637;(音血)
視職(音戢)睫(側夾切)以䀗(乎悅切)睳䆕(烏决切)高匡而曲頞䁵(音儇)
(可切)歴而隳離鼻&KR2737;(許解切)齁(許侯切)以䶋(音吸)&KR2435;(許夾切)耳聿役
以䁤(音䁤)知口嗛(呼忝切)呥(音冉)以䶨(則咸切)齺(音鄒)脣(蚩涉切)㗩(而躡)
(切)以&KR2863;(疋里切)齒崖崖以齡(音)爵任(音荏)&KR3598;(音染)而囁(入葉切)兒儲
粮食於兩頰稍委輸於胃脾腃兔蹲而狗聲歴鹿而啒
咿或嗝嗝(苦革切)而&KR2203;&KR2203;(音的)嗅(火歴切)若啼姿僣傔(呼店切)而
㹅贛(音貢)豁盱䦧以頊生深山之茂林處嶃巖之嶔﨑性
猗&KR1536;之㺕(音煩)疾熊峯出而横施
猱
說文曰猱貪獸也一曰母猴似人
毛詩草木蟲魚䟽曰猱猕猴也楚人謂之沐猴老者爲獑
猢駿捷也其鳴噭噭而悲
詩曰無教猱升木毛萇注曰猱猨屬也
爾雅曰猱蝯善緣孫炎注曰猱母猴也
江乘地記曰攝山有山猱赤足
玃(居縛切)
說文曰玃母猴也
爾雅曰玃父善頋(郭璞日似猴而大倉黑也能玃持人好顧盻)
抱朴子曰猕猴及猿八百歲化爲玃
古今注曰猴五百歲化爲玃
吕氏春秋曰肉之美者玃猱之炙
又曰聞言不可不察數傳白爲黑故狗似玃玃似母猴母
猴似人人與狗則遠矣以
毛詩草木蟲魚䟽曰猱猕猴也楚人謂之木玃老者爲玃
大而黑長前辟玃之白腰者爲獑猢
博物志曰蜀中南高山上有物似猕猴長七尺能行揵走
名曰猴玃一名馬化或曰猳玃同行道婦人有好者輙盗
之以去人不得知行者每經過其旁皆以其長繩相引然
故不兔此能別男女氣臭故取女不取男取玄而爲家室
其無子者終身不得還十年之後形類之意亦迷惑不復
思歸有子者輒拘送還其家産子皆如人有不食飬者母
輒死故無敢不飬也及長與人不異皆以揚爲姓故今蜀
中西界多謂揚率皆猳玃馬化之子孫時時有玃瓜者
果然
山海經曰果然獸似猕猴以名自呼聲蒼黑群行老者在
前少者在後得果食輙與老者似有義焉交趾諸山有之
獠人射之以其毛爲裘蓐甚温煖
蜀地志曰涪陵南界搸險中有果然獸形如狗子頭似虎
其尾柔滑白黑色皮可爲裘輕煖可珍
南中八郡志曰交趾有果然白面黑身毛采班闌
吳錄地理志曰九真咠浦縣有獸名果然猨狖類也色青
赤有文居樹上北郡及日南皆有之〇南方草物狀曰果
然獸生在山林上民人以毒箭射之剥取皮皮文青赤白
色縫相連作蓆出九真日南郡南州異物志曰交州以
南有果然獸以名自呼身如猨大面通有白色其體不過
三尺而尾長四尺餘反尾度身過其頭視其鼻仍見兩孔
仰向其毛長柔細滑澤色以白爲質黑文視如蒼頭鴨
脇邊班文集十餘皮可得一蓐繁文麗好細厚温煖
魏鐘毓果然賦曰果然似猴象猨黑頰青身肉非嘉肴
唯皮爲珍
太平御覽卷第九百一十
