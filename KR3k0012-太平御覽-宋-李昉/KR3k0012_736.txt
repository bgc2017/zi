太平御覽卷第七百三十六
方術部十七
祝符術
祝
說文日祝祭主贊詞者
周禮曰大祝掌六祝之辭以事鬼神示祈福祥求永貞一
曰順祝二日年祝三日吉祝四日化祝五日瑞祝六日筴
祝
又曰掌六祈以同鬼神示作六辭以通上下親疎遠近辨
六號辨九&KR0596;(與拜同)
又曰小祝掌小祭祀喪祝掌大喪勸防之事甸祝掌四時
時之田詛祝掌盟詛類造攻說禬禜之祝號
左傳曰晉范文子反自鄢陵使其祝宗祈死曰君驕侈而
克敵是天益其疾也難將作矣愛我者唯祝我使我速死
無及於難范氏之福也六月戊辰士爕卒
又曰宋皇國父爲太宰爲平公築臺妨於農功子罕請俟
農功之畢公弗許築者謳之曰澤門之晢實興我役邑中
之黔實慰我心子罕聞之親執朴以行築者而抶其不勉
者曰吾儕小人皆有闔廬以避燥濕寒暑今君爲一臺而
不速成何以爲役謳者乃止或問其故子罕曰宋國區區
而有詛有祝禍之本也
又襄二十七年曰楚子木問於趙孟曰范武子之德何如
對曰夫子之家事治言於晉國無隱情其祝史陳信於鬼
神無愧辭
又曰齊侯疥遂痁期而不瘳諸侯之賓問疾者多在梁丘
據與裔款言於公曰吾事鬼神豐於先君有加矣今君疾
病爲諸侯憂是祝史之罪也諸侯不知其謂我不敬君盍
誅於祝固史嚚以辭賓公說先告晏子曰日宋之盟屈建
問范會之德於趙武趙武曰夫子家事治言於晉國竭情
私其祝史祭祝陳信不媿其家事無猜其祝史不祈建以
語康王曰神人無怨宜夫子之光輔五君以爲諸侯主也
公曰據與款謂寡人能事鬼神欲誅於祝史子稱是語何
對曰若有德之君內外不廢上下無怨動無違事其祝史
薦故信媿心矣是以鬼神用饗國受其福禄祝史與焉其
所以蕃祉老壽者爲信君使也其言於鬼神其適遇淫君
內外傾邪上下怨疾動作辟違從欲厭私高臺深池撞鍾
舞女斬刈民力輸掠其聚以成其違不恤後人暴虐淫縱
肆行非度無所還忌不思謗言不憚鬼神神怒民痛無悛
於心其祝史薦信是言罪也其蓋失數美是矯誣也進退
無辭則虛以求媚是以鬼神下饗其國以禍之祝史與焉
所以夭昏孤疾者爲暴君使也其言僭嫚於鬼神公曰然
則若之何對日不可爲也(言非誅祝史所能治)山林之木衡鹿守之
澤之(萑蒲舟鮫守之藪之薪蒸虞候守之海之鹽蜃祈望守之縣鄙之人入從其政)福介之關暴
征其私丞嗣大夫強易其賄布常無藝徵歛無度宫室日
更淫樂下違內寵之妾肆奪於市外寵之臣僣令於鄙私
欲養求不給則應人民苦病夫婦皆詛祝有益也詛亦有
損聊攝以東姑尢以西其爲人也多矣雖其善祝豈能勝
億兆人之詛君若誅於祝史脩德而後可公說使有司寬
政毀關去禁薄歛責己
又曰衛太子禱日曾孫蒯聵敢昭告皇祖文王烈祖康叔
文祖襄公鄭勝亂從晉午在難不能治亂使鞅討之蒯聵
不敢自佚備持矛焉敢告無絶筋無折骨無面傷以集大
事無作三祖羞大命不敢請佩玉不敢愛
韓詩外傳日齊桓公至海丘見封人日尒何爲者也對日
臣海丘封人也桓公日叟年幾何日臣八十有三矣桓公
日美哉壽也叟盍爲寡人壽也對日野臣不知爲君王之
壽桓公日盍以叟之壽祝寡人封人奉觴再拜日使吾君
罔壽金玉之賤人民是寶桓公日善哉祝乎叟盍復祝乎
封人日使吾君好學而不惡問賢者在側諫有得入桓公
日善哉祝乎封人日無使羣臣百姓得罪於吾君亦無使
吾君得罪於羣臣百姓桓公不悅曰此言非夫前二言之
善也叟其革之封人瀾然涕下日願與吾君終言之此言
乃失前二言之上也臣聞子得罪於父母可因姑姊妹而
謝也父乃赦之臣得罪於君可因便僻之左右而謝也君
乃赦之昔桀得罪於湯紂得罪於武王此君得罪於臣也
至今未有爲謝者公日善扶而載之自御以歸
禮外篇成王冠周公使祝雍日辭達而已勿多也祝雍日
近於民遠於佞近於義嗇於時惠於財任賢使能陛下摛
顯先帝之光耀以承皇天之嘉禄欽順仲春之吉日遵並
大道邦域康阜萬福之休靈始加昭明之元服推遠邪佞
之忠弘積文武之龍德肅勤高祖之淸廟六合之内靡不
蒙德永永與天無極
又日大夫成群立社祝日今某月日君爲某立社社祭上
而主陰氣也五穀用成萬民以生敢用肥豚嘉𬞞淸酒敬
致大神自今日已來祈請止雨惟靈是聽子孫眉壽萬神
含靈止雨祝曰天生五穀以餋人民今天雨不止用傷五
穀如何神靈而行而止殺牲以賽神靈雨則不止鳴鼓攻
之朱緣繩索而䝱之
史記曰楚大發兵如齊齊王使淳于髠之趙請救兵遺金
百斤車馬十駟淳子髠仰天大笑冠纓索絕王曰先生少
之髠曰何敢王曰笑豈有說乎髠曰今者臣從東方來見
道傍有禳田者操一豚蹄酒一盂而祝曰甌窶满篝(甌窶猶桮)
(樓也言豊年採掇易滿篝籠也篝音◍)汙耶滿車(汙耶下地有薪草也)五糓蕃熟穰穰
滿家臣見其所持者狹而所欲者奢故笑之
吳越春秋曰勾踐五年夏五月將與大夫種范蠡入臣於
吴群臣皆送臨水祖道大夫種前爲祝其辭曰皇天祐助
先沉後揚禍爲德根憂爲福嘗威人者滅服從者昌王雖
牽致其後無殃君臣生離感動上皇衆夫哀悲莫不感傷
臣謹再拜伏稱萬歲上酒三觴勾踐仰天大息舉杯垂涕
嘿無所言
宋書曰王悅之宋明帝泰始中爲黃門郞上以其廉介賜
良田五頃以爲侍中在門下盡心力檢校御府太官太醫
諸署時承奢忲之後姦竊者衆悅之案意刻覆無所避得
姦巧甚多於是衆署其呪詛悅之病甚恒見兩烏衣人捶
之及卒上乃收典掌者十許人桎梏之送淮陰密令渡瓜
步江投之中流
北史日後魏時有沙門惠憐自云呪水飲人能差諸病病
人就之者日有千數靈太后詔紿夜食事力使於西南療
百姓
北齊書日婁太后爲博陵王納崔陵妹爲妃勑中使日好
作法用勿使崔家笑人婚夕顯祖舉酒祝日新婦宜男孝
順富貴陵奏日孝順出自臣門富貴恩由陛下
尸子曰鮑叔爲桓公祝曰使公無忘在莒時管子無忘在
魯時寗武子無忘車下時
靈鬼志日石虎時有胡道人驅驢作估於外國深山中行
有一絕㵎窈然無底行者恃山爲道魚貫相連忽有惡鬼
牽之下入㵎中胡人急性便大嗔恚尋跡㵎中並祝誓呼
諸鬼神下遠忽然出一平地城門外有一鬼大鏁項腳着
大䥫桎鬼見道人便乞食日得食當與汝旣至門乃是鬼
王所治前見王道人便自說驅驢載物爲鬼所奪尋跡至
此須臾卽得其驢載物如故
賈誼新書日湯見設網者四面張網而祝之日自天下者
自四方至者皆羅我網湯日嘻盡之矣非桀其孰能如此
合去三面教之日蛛蝥怍網今之人脩緒欲左者左欲右
者右欲高者高欲下者下吾請受其犯命者民聞之日德
及禽獸而況我乎於是下親其上
說苑日齊遣淳于髠到楚為人短小楚王甚薄之謂日齊
無人耶而使子來子何長也對曰臣無長腰中七尺之劒
欲斬無狀王日止吾但戲子耳卽與髠曰飲酒謂髠曰吾
有仇在吴國子定能爲報之乎對曰來見道傍鄙民持一
頭魚上田祝曰上得萬木下得千斛臣竊笑之以為禮薄
而辭多祭輕而望重王今與吾半日之樂而委以吴王非
其計楚王嘿然新序曰中行寅將軍召其大祝而欲加
罪日子爲我祝辭令不精耶犧牲不肥澤也威儀不謹敬
耶齋戒不潔淸也乃使吾國將亡何也祝簡對曰昔吾先
君中行密子有車十乘不憂其薄憂其德義之不足也今
之主君有車百乘不憂德義之薄唯患車之不足也且船
車飾則賦斂厚賦斂厚則民怨而謗詛矣君苟以爲祝之
有益於國則謗詛亦將爲亡矣一人祝之一國詛之一人
祝不勝萬人詛國亡不亦宜乎祝其何罪中行子默然而
慙
風俗通論曰案明帝起居注東巡太山到滎陽有烏飛鳴
乘車上虎賁王吉射之中而祝曰烏鳴啞啞引弓射洞右
腋陛下壽萬歲臣爲二千石明帝賜錢二百萬
世說曰劉靈嗜酒其婦止之靈祝曰天生劉靈以酒爲名
一飲一斛五㪷解酲婦人之言愼不可聽
蔡邕祖餞祝曰令歲淑月日吉時良爽應孔嘉君當遷行
神龜吉兆休氣煌煌著卦利貞天見三光鸞鳴噰噰四牡
彭彭君旣升輿道路開張風伯雨師灑道中央陽遂求福
蚩尢辟兵倉龍夾轂白虎扶行朱雀道引玄武作侣勾陳
居中厭伏四方君往臨邦長樂無彊
符
黃帝出軍訣日昔者蚩尢揔政無道殘酷無己黃帝討之
於涿鹿之野暴兵中原黃帝仰天歎息愀然而睡夢西王
母遣人披玄狐之裘以符受之曰太一在前天一備後得
兵契信戰則尅矣黃帝悟思其符立壇請而祈之祭以太
牢用求神祐須臾玄龜巨鼇銜符出從水中置壇中而去
黃帝再拜稽首親自受符視之乃所夢也於是黃帝佩之
以攻卽日擒蚩尢
龍魚河圖曰玄女出◍兵符付黃帝制蚩尢
葛仙公別傳曰仙公丹書符投江中順流而下次又投一
符逆流而上次投一符不上不下停住水中而向二符皆
還就之
神仙傳曰漢章帝問劉馮殿下有怪常有朱衣被髮持燭
相隨而走爲可劾不馮曰可帝因使人僞爲之馮以符擲
之使人頓地帝驚日以相試耳乃解之
又曰仙人帛和弟子孫眞舅氏當葬路遠不得車馬和以
一函符與眞誡曰汝持此行二十里當有以車牛給汝者
又有廚供不可發此函眞行果有一少年御一車牛給眞
并送酒食即到舅家以凾著衣箱中眞弟不知發函函有
紙畫車牛一人御之因失車牛所在
列仙傳曰㳙子釣於河澤得符於鯉魚腸中
續搜神記曰吳猛字世雲有道術狂風暴起猛擲符上便
有一飛鳥接符去須臾風靜人問之荅云南湖有遭此風
者兩舫人是道士呼天求救故符以止風
抱朴子曰劉安君用藥及符能令人含笑則爲婦人蹙面
則爲老夫踞地則爲小兒
葛洪神仙傳曰葛玄見賣大魚者謂曰暫煩此魚往河伯
處魚主日魚已死玄日無苦乃丹書紙內魚口中投水有
頃魚化◍◍◍◍◍◍◍◍◜◍◍◍禁而飛
術
後漢書曰郭憲字子横建武七年伐張堪爲光禄勳從駕
南郊憲在位忽乃向東北含酒三噀(埤蒼日噀◜也音◜)執法奏爲
不敬詔問其故憲對曰齊國失火故以厭之比後齊果有
火災與郊同日
又曰樊英字季齊善風角筭河洛七緯常有暴風從西方
來起英謂學者日成都市火甚盛因含水西向漱之乃令
記其日時客後有從蜀都來云是日大火有黑雲卒從東
起須臾大雨火遂得滅於是天下稱其術藝
邵氏家傳日邵信臣爲少府南陽遭火燒數萬人信臣時
在丞相匡衡坐心動含酒東向漱之遭火處見雲西北來
冥晦大雨以滅火雨中酒香
桂陽列仙傳曰成武丁正且大會以酒沃廷中有司問其
故對曰臨武縣失火以酒救之遣騎果然
神仙傳曰欒巴爲尙書正旦會得酒西南漱云成都失火
作雨救之後使至果如其言
抱朴子曰外國方士能祝龍臨淵禹步龍浮出長數十丈
方士吹之則縮短數寸掇取著壼中輒四五寸以水餋之
餘國少雨屢旱者輒賫一龍往賣之一龍千金取一頭着
淵中卽興雲雨也
又曰廬江太守華念思就道士學微視術未滿百日夜見
天文及四隣不復有屋舍籬障有妾死已久亦見其形與
語如平生念思方信道術
又曰李阿者行道逢奔車阿兩脚中車腳卽折弟子古弼
見之驚怖阿須臾取斷腳相續如故也
淮南萬畢術曰慈石提棋取雞磨針鐵以相和慈石棋頭
置局上自相投也
又日鵲腦令人相思取雌雄鵲各一燔之四通道丙寅日
與人共飲酒置腦酒中則相思也
又曰老槐生火膠撓水則淸弊箕止醎取箕以内醬中鹹
着箕矣
又日首澤浮針取頭中垢以塗針塞其孔置水卽浮
又日燒角入山則虎豹自遠惡其臭也
又日赤布在戸婦人留連取婦人月事布七月七日燒爲
灰置楣上卽不復去勿令婦人知取苓皮置甖中自沸如
雨也
又曰梧木成雲取梧木置十碩瓦甖中氣盡則出雲
又日銅甕雷鳴取沸湯置甕中沉之井裏則鳴數十里取
家祠黍以啖兒兒不思母
又日取門冬赤黍漬以狐血陰乾之欲飲酒取一丸置舌
下酒吞之令人不醉
又日門冬赤黍薏苡爲丸令婦人不妬
又日取雞子去汁然艾火内空中疾風高舉自飛去取亡
人衣裹磁石懸井中亡者自歸矣
又日取蜘蛛塗布天雨不能濡之
又日取馬尾犬尾置朋友夫妻衣中自相憎矣
又日削冰令圓舉以向日以艾承其影則火生
又日取牛膽塗熱釡卽鳴矣
又日取伯勞血塗金令人不取化為石也
又日拔劒倚門兒不驚
又日狼皮在戸羊不出牢羊畏狼故也
又日燒木賣酒人民自聚取失火家木刻作人形朝朝祭
之人聚也
又日取守宫蟲餌以丹陰乾塗女人身男合即滅
又日蝟膏塗鐵柔不折甑瓦止鳥鳴取甑底抵之則止
又日犀角置狐穴中狐不歸
又日䲻脛血塗鷄頭不能起
又日馬齧人取僵蠶塗上脣卽止復不齧人
太平御覽卷第七百三十六
