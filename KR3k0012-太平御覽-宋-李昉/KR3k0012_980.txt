太平御覽卷第九百八十
菜茹部五
蘆服芥蓴蘘荷紫菜苦買
芹薺蕨堇荇邪蒿
芸臺薰柔鹿角胡妥優殿雍菜
冬風絡葵蔊荶波稜
蘆服
爾雅曰蘆服(萉宜爲菔蘆菔蕪菁属紫華大根俗爲電菔字或作蔔)
方言曰蕪菁紫者謂之蘆菔
廣志曰蘆菔別名雹
後漢書曰劉盆子在長安時掖庭中宫女猶有數百千人
自更始敗後幽閉殿内拔庭中蘆菔根捕池魚而食之(東觀)
(漢記同)
北史曰張威隋文受禪遷青州刺史在州頗事産業遣家
奴於人間鬻菔根其奴緣此侵擾百姓上深加責坐廢於
家
正論曰理世不真賢猶治病無眞藥當用人參反得蘿菔
根
唐新語曰開元中中書令蕭嵩以文選是先代舊業欲
注釋之奏請左𥙷闕王智明金吾衛佐李玄成進士陳居
等注文選先是東宫衛佐馮光進入院校文選兼復注釋
解鴟蹲云今之芋子即是著毛蘿蔔院中學士向外說之
蕭嵩聞之附掌大笑
雲南記曰嶲州界緣山野間有菜大葉而麤莖其根若
大蘿蔔土人蒸煑其根葉而食之可以療飢名之爲諸侯
菜云武侯南征用此菜子蒔於山中以濟軍食亦猶廣都
縣山櫪林謂之諸葛木也
芥
魏子曰蓼䖝在蓼則生在芥則死非蓼仁芥賊本不可失
也
劉向別錄曰尹都尉書有種芥葵蓼韮䓗諸篇
嶺南異物志曰唐孟琯嘗於嶺表買芥菜置壁下忘食數
日皆生四足有首尾能行走大如螗蜋但腰身細長
又曰南土芥高者五六尺子如鷄卵廣州人以巨芥爲醎
𦵔埋地中有三十年者貴尚親賓以相餉遺
嶺表錄異曰廣州地熱種麥則苗而不實北人將蔓菁子
就彼種者出土即變爲芥
吴氏夲草曰芥𦵔一名水蘇一名勞祖
蓴
南越志曰石蓴似紫菜色菁
集異記曰丹陽張承先家有鬼長爲取它物會有客須蓴
二斗鱧魚二十頭鬼將一小兒置驃騎令小兒睡眼覺看
籃中巳有蓴鱧
幽明錄曰阿東常醜奴泛湖邊拔蒲暮宿空舍時日暮見
一女姿容極美乘舡載蓴至舍寄住變而爲獺
蘘荷
說文曰蘘蘘荷也一名菏苴(廣雅同)
崔豹古今注曰蘘荷似蓄苴而白蓄苴色紫花生根中花
未敗時可食久置則削爛不爲實矣葉似薑宜蔭翳地常
依蔭而生也
搜神記曰余外婦姉夫蔣士有傭客得疾下血醫以中蠱
乃密以蘘荷根布席下不使知乃狂言曰食我蠱者乃張
小人也乃呼小小亡去今世攻蠱多用蘘荷根往往驗
蘘荷或謂嘉草
葛洪方曰人得蠱取蘘荷葉着卧席下不使知立呼蠱姓
名
潘岳閑居賦曰蘘(菏依)隂時藿向陽
紫菜
集異記曰會稽照誕入海採菜於山上曝之夜忽見羣鬼
張目切齒欲來擊誕誕奮刀斫之見鬼悉披靡乃就誕
乞少許紫菜誕不爲與
吴那緣海記曰郡海邊諸山悉生紫菜吴賦云綸組紫絳
者也
苦買
晉書安帝紀曰義熙二年有苦買菜生楊州營莖高四尺
六寸廣二尺二寸是後歲多征伐人民積苦故苦買者
買苦也
芹
爾雅曰芹楚葵(今水中芹也)
詩曰觱沸濫泉言采其芹(芹菜也)
又曰泮水思樂泮水薄采其芹(芹水菜也)
列子曰宋國有人其妻告之曰昔有人甘茙菽與芹子鄕
豪嘗之哲於其口嘇於其腸衆哂之
吕氏春秋伊尹說曰菜之美者雲夢之芹也
范汪祠制曰孟春祭有芹𦵔
宋林曰䇺(音豈)美菜生雲夢
薺
爾雅曰菥(思歴切)大薺(似薺細葉俗呼老齊)
又曰蒫(才何切)薺實
廣雅曰菥蓂馬辛也
說文曰薺草可食詩曰誰謂茶苦其甘如薺(荼苦菜也而君子於巳之)
(苦又甚於荼北方之荼則如甘薺)
禮曰孟夏之月靡草死(薺葶藶之属)
春秋繁露曰薺以美冬水氣也薺甘味也乘於水氣故美
者甘勝寒也薺之言濟所以濟大水也
淮南子曰薺麥冬生而夏死
抱朴子曰薺麥大䔉仲夏而枯
物理論曰夫解小而引大了淺而伸深猶以牛刀割雞長
殳刈薺
吴氏夲草曰菥蓂一名折目一名策冥一名馬駒
雷公神農扁鵲辛季氏小温四月採乾二十日生道傍
細辛乾薑苦參薺實神農甘毒生野田五月五日採隂
乾治腹脹
蕨
詩曰陟彼南山言採其蕨(蕨鼈菜也)
又曰山有蕨薇隰有𣏌桋
晉書曰齊王秉權張翰謂郡人頋榮曰天下紛紛未巳吾
夲山林間人無望於時去矣采南山蕨飲三江水也
爾雅曰蕨鱉(初生無葉可食江西謂之弊)
古詩曰山桃發紅萼野蕨漸紫苞
堇
詩曰周原膴膴堇荼如飴(堇菜也荼苦菜也周之原地肥美所生菜雖有性苦者皆甘如)
(飴也)
禮曰堇苴枌榆兔薧(音考)滫髓以滑之(謂用調和飲食也蓂堇類也冬用堇夏用)
(荁)
爾雅曰齧苦堇(今堇葵也葉似柳予如米汋食之滑)
三十國春秋曰劉殷字長盛七歲喪其父哀毀踰禮曾祖
母王氏盛冬思堇殷入澤中慟(哭有)堇生焉得斛餘
廣語曰夏蓂秋堇滑如粉
後魏書曰崔和爲平昌太守性鄙恡埋錢百斛其母季春
思堇惜錢不買
荇
爾雅曰莕接余其葉苻(藂生水中葉圓在莖端長短隨流水深淺江東人食之音杏也)
詩曰參差荇菜左右流之窈窕淑女窹寐求之(荇接余也)
邪蒿
北齊書曰刑峙字士俊以經授皇太子厨宰進太子食有
菜曰邪蒿令去之曰此菜有不正之名非殿下所宜食顯
宗聞而嘉之
芸臺
通俗文曰芸臺謂之胡菜
韻集曰芸臺胡菜
薰葇
方言曰蘇之小者謂之穰葇(薰菜也)
鹿角
南越志曰猴葵色赤生石上南越謂之鹿角
葫荽
石崇奴劵曰奴當種羅勒胡荽不親不疎
優殿
南方草物狀曰合浦有菜名優殿以豆醬汁茹食芳好可
食胡䴵
雍菜
廣州記曰雍菜生水以爲𦵔
冬風
廣州記曰冬風菜陸生宜肥肉作羹二者微味人甚重之
絡葵
博物志曰人食絡葵爲狗齧則瘡不差或致死
蔊(音竿)
字林曰蔊辛菜也
荶(音吟)
字林曰荶菜似䔉生水中
波稜
唐書曰太宗時尼婆羅獻波稜菜葉類紅藍實如蒺䔧
大熟之能益食味
太平御覽卷第九百八十
