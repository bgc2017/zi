太平御覽卷第五百五十七
禮儀部三十六
冢墓
說文曰冢高墳也壟丘也墓兆域也
釋名曰冢腫也象山頂之高者腫起也墓孝子思慕之處
也丘陵象其形也
書曰武王克商封比干之墓
周禮曰大司徒以夲俗六安萬民一曰媺(音美)宫室二曰族
墳墓
又曰冢人掌公墓之地辨其兆域而爲之圖先王之葬居
中以昭穆爲左右(公君也圖謂畫其地形及丘壟所處而藏之先王造塋者昭居左穆居右夾處)
(東西)凢諸侯居左右以前卿大夫士居後以其旋(子孫各就其所出王)
(以尊卑處其前後而亦併昭穆)凢死於兵者不入兆域(戰敗無勇投諸塋外以罰之)凢
有功者居前(居王墓之前處昭穆之中央)以爵等爲丘封之度與樹數
(別尊卑也王公日丘諸臣封漢律日列侯墳高四尺關内侯以下至庶人各有差)大喪記有曰請
庶甫竁遂爲之尸(竁尸絹切又士汭切葬穿壙也又音毳)及竁以度爲丘遂
共喪之窆器及葬言鸞車象人(鸞車巾車所飾遣車也亦設鸞於象人謂以芻爲人)
(言問其不如法度者)及窆報斧以涖(臨下棺也)遂入藏凶器正墓域守墓
蹕墓域守墓禁(位謂丘封所居前後之禁所爲榮限)凢祭墓爲尸凢諸侯及
諸臣葬於墓者授之兆爲之蹕均其禁
又曰墓大夫掌凢邦墓之域爲之圖(凡邦中之墓地民所葬地)令國民
族葬而掌其禁令(族葬各徒其親)凢爭墓地者聽其獄訟師其属
而巡墓厲居其中之室以守之(厲營限遮列處)
禮曰適墓不登壟(爲甘不敬塵冢也墓笙域)助葬必執紼(葬喪之大事紼引車索)
又曰孔子旣得合葬於防(言旣得者少孤不知其墓)曰吾聞之古者墓
而不墳(墓謂兆域土之高者日墳也)今丘也東西南北之人不可以不
識(音志)也於是封之崇四尺(四尺盖周之制也)孔子先反(當脩虞事)門人
後雨甚至(後持封也)孔子問焉曰𡭗來何遲也曰防墓崩孔子
不應三(三言之以孔子弗問)孔子泫然流涕曰吾聞之也古不脩墓
(脩猶治也)又曰易墓非古也(易謂墓治草木不易者丘陵也)
又曰曾子曰朋友之墓有宿草而不哭焉(宿草謂陳根也爲師必喪三年)
(於朋友期可)又曰子路去魯謂顔淵曰何以贈我(贈送)曰吾聞
之也去國則哭于墓而後行反其國不哭展墓而入(無君事主)
(於孝哭言衣去也展省袒之)謂子利曰何以處我(處猶安也)子路曰吾聞之
也過墓則式過祀則下(治者主於故)
又曰晉趙文子曰叔譽觀于九原(叔譽叔向也)文子曰死者如
可作也吾誰與歸叔譽曰其陽豦父乎文子曰行并植於
晉國不没其身其智不足稱也(并猶專也謂㓻而專巳爲狐射姑所殺没終也)其
咎犯乎文子曰見利不頋其君仁不足稱也(謂與文子避難至反國)
(無安君之心及河授壁要君以利也)我則隨武子乎利其君不忘其身謀其
身不遺其友(武子士會也)晉人謂文子知人
傳曰譽叔曰晉人禦師必於殽殽有二陵焉其南陵夏后
臯之墓也
又曰鄭子展子産帥車七百乘伐陳陳侯扶其太子偃師
奔墓(欲逃冢問也)
又曰吳將伐齊越子率其衆以朝吳將皆喜唯子胥懼曰
是豢吳也夫闔閭聞之賜之属鏤以死(屬鏤劒名)將對曰樹吾
墓檟檟可材也吳其亡乎
史記曰黃帝崩葬橋山武帝廵朔方還祭黃帝冢曰吾聞
黃帝不死今有冢何也左右曰黃帝巳上天群臣藏其衣
冠故有冢帝曰吾誠得如黃帝視去妻子如脫屣也
又曰樗里子卒葬渭南章臺之東曰後百歲當有天子之
宫夾我墓至漢興長樂宫在其東未央宫在其西武庫正
直其墓
漢書曰朱買臣獨行歌道中負薪墓間故妻與夫家俱上
冢見買臣飢寒呼飯飲之
又曰驃騎將軍霍去病卒天子悼之發屬國玄甲軍陳自
長安至茂陵爲冢像祁連山
又曰嚴延年東海下邳人爲河南太守母來見執因大驚
謂延年曰天道神明人不可獨殺我不自意當老見壯子
被刑戮也行矣爲汝東歸掃除墓地耳遂去歸郡見昆弟
宗人復爲言之後歲餘果敗東海莫不賢其母
又曰哀帝令將作爲董賢起冢營義陵傍内便房剛栢
題湊外爲徼道周垣數里闕果罳甚盛(果音浮罳音思)
又曰莽奏貶傳太后號爲定陶恭王母丁姬莽復言恭
王母丁姬不臣妾至葬渭陵冡高與元帝山齊諸發恭王
母及丁姬冢取其璽綬消滅徙恭王母歸定陶葬恭王冢
次而葬丁姬復其故太后以爲旣巳之事不湏復發莽固
争之后詔曰因改故棺爲致椁作冢祠以太牢謁者護旣
發傳太后冢崩壓殺數百人開丁姬椁火出四五丈吏卒
以水沃滅迺得入燒燔椁中器物開傳后棺臰聞數里公卿
在位皆阿莽旨入錢帛追子弟及諸生四夷凡十餘萬人操
持作具助將作掘平恭王母丁姬冢二旬間皆平莽又周
棘其豦以爲世戒云時有羣鷰數千銜土投丁姬穿中
又曰張賀爲掖庭令及宣帝即位賀巳死子又早亡上追思
賀恩封其家恩德置守冢二百家
又曰夏侯勝字公長遷太傅卒官賜冢塋葬平陵太后
爲素服五日報師傳之恩儒者以爲榮
斛縑五百疋除三子爲郎中長子壽服竟爲邸平侯相夢
序告之曰久客思鄕里壽即弃官上書乞骸骨歸葬帝許
之乃反舊塋焉
魏略曰曹操微時人莫知之唯橋玄見而異焉謂曰今天
下將亂安生民者其在君乎操感其知巳及後經過玄墓
輙悽愴致祭
魏志曰管輅過母丘儉墓下倚樹哀吟曰玄武藏頭倉龍
無足白虎銜尸朱雀悲哭四危以備法當滅族卒如其言
又曰幽州牧劉虞署田疇爲從事奉使未至虞巳爲公孫
瓉所害及至謁祭虞墓陳章表哭泣而去
吳書曰孫堅家于富春葬於城東冢上數有光怪雲氣五
色
王隱晉書曰初太康元年汲縣民盗發魏安釐王冢得竹
書&KR0238;字
又曰交廣記吳將吕岱爲廣州遣掘尉他冢費損無獲他
雖僣侈然慎終其身乃令後不知其豦鑒於牧堅所殘也
又曰愍帝建興中曹嶷發景公及管仲冢尸並不朽繒帛
可服珍寳巨萬
又曰金鄕縣北鑿石爲冢云得白蛇白兔及得金故曰金
人
又曰王褒字偉元少立操尚父爲晉文王所害絶世不仕
立屋墓側以教授爲務旦夕常至墓前朝拜輙悲號斷絶
墓前一栢樹褒常所攀涕所著樹色與凡樹不同
書曰滕修南陽人也爲廣州牧修在海南積年爲邊夷所附
卒請葬京師帝嘉其意賜墓田一頃
又曰東海王越屯許路經滎陽過嵇紹墓哭之悲慟刊
石立文表贈官爵帝乃遣使策贈侍中光禄大夫加金章
印綬進爵爲侯賜墓田一頃客一戸祠以少牢
又曰盧志言於成都王穎曰黃橋戰亡者有八千餘人旣
經夏暑露骨中野可爲傷惻昔周王葬枯骨況此等致死
王事乎穎乃造棺八千餘枚以成都國秩爲衣服殮祭葬
於黃橋北樹枳籬爲之塋城又立都祭堂刊石立碑紀其
赴義之功使亡者家四時祭祀有所
晉書載記曰西胡梁國兒於平涼作壽塚每將妻妾入塚
飲讌酒酣升靈床而歌時人或譏之國兒不以爲意前後
征伐屢有功姚興以爲鎮北將軍年八十餘乃死
宋書曰宋文帝元嘉二十五年行幸江寧經司徒劉穆之
墓遣使致祭焉
後魏書曰李冲字思順高祖時爲尚書僕射卒葬覆舟山
近杜預冢高祖之意也後車駕自鄴還洛經冲墓左右以
聞高祖卧疾望墳掩淚
又曰傅永字脩常登北邙於平坦豦奮矛躍馬盤旋瞻望
有終焉之志遠慕杜預近好李冲王肅欲附葬於墓遂
買左右地數畒遺勑子叔偉曰此吾之永宅也
禮系曰天子墳高三雉諸侯半之卿大夫八尺士四尺天
子樹松諸侯樹栢卿大夫樹楊士樹榆尊卑差也
楚漢春秋曰惠帝崩吕太后欲爲高墳使從未央宮坐而
見之諸將諫(不許東陽)侯垂泣曰日夜見惠帝冢悲哀流涕無
以死傷生也臣竊哀之於是太后乃止
蕭方等三十國春秋曰晉義熙九年盗發故驃騎將軍卞
壼墓剖棺掠之壼屍面如生兩手悉拳瓜生逹背
戰國策曰齊宣王見顔觸曰觸前觸亦曰王前王作色曰
