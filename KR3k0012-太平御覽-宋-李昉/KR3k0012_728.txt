太平御覽卷第七百二十八
方術部九
筮下
晉書日嚴卿會稽人也善卜筮鄉人魏序欲暫東行荒年
多抄盜令卿筮之卿筮日君慎不可東行必遭暴害之氣
而非劫也序之不信卿日旣必不信宜有以禳之可索西
郭外獨母家白雄狗繫着船前求索正得駮狗無白卿日
駮者亦足然猶恨其色不純當餘小毒正及六畜輩耳無
所復憂序行半路狗忽作聲甚急有如人打之者比視已
死吐黑血斗餘其夕序墅上白鵝數頭無故自死而序家
無恙
又日郭璞旣過江宣城太守殷祐引爲參軍時有物大如
水牛灰色卑腳腳類象胷前尾上皆白大力而遲鈍來到
城下衆咸異焉祐使人伏而取之令璞作卦遇遯之蠱其
卦日艮體連乾其物壯巨山潛之畜匪兕匪虎身與鬼幷
精見二午法當爲禽兩靈不許遂被一創還其本墅按卦
是爲驢鼠卜適了伏者以戟刺之深尺餘遂去不復見巫
云廟神不悅日此是䢼亭驢山君鼠使詣刑山暫來過我
不須觸之其精妙如此
又日王導深重郭璞引參已軍事導令作掛璞言公有震
厄可命駕西出數十里得一柏樹截斷如身長置常寢處
災當可消矣導從其言數日果震柏木粉碎碎時元帝初
鎮建鄴導令璞筮之遇咸之井璞日東北郡縣有武名者
當出鐸以著受命之符西南郡縣有陽名者井當沸其後
晉陵武進縣人於田中得銅鐸五枚歷陽縣中井沸經日
乃止及帝爲晉王又使璞筮遇豫之睽璞日會稽當出鍾
以告成功上有勒銘應在人家井沸泥中得之繇辭所謂
先王以作樂崇德殷薦之上帝者也及帝卽位太興初會
稽剡縣人果於井中得一鍾長七尺二分口徑四寸半上
有古文奇書十八字云會稽嶽命餘字時人莫識之
又日王敦之謀逆也温嶠庾亮使郭璞筮之璞對不決嶠
亮復令占己之吉凶璞日元吉嶠等退相謂日璞對不了
是不敢言或天奪敦魄令吾等與國家共舉大事而璞云
元吉是爲舉事必有成也於是勸帝討敦初璞每言殺我
者山宗至是果有姓崇者構璞於敦敦將舉兵又使璞筮
璞日無成敦因疑璞之勸嶠亮又聞卦凶乃問璞日卿更
筮吾壽幾何荅日思向卦明公起事必禍不久若往武昌
壽不可測敦大怒日卿壽幾何日命盡今日中敦怒收璞
詣南崗而斬之璞臨出謂行刑者欲何之日南崗頭璞日
必在雙柏樹下旣至果然復云此樹應有大鵲巢衆索云
不見璞更令尋覓果於枝閒得一大巢密葉蔽之
又日庾翼幼時嘗令璞筮公家及身卦成日立始之末丘
山傾辰順之初子凋零及康帝卽位將改元爲建元或謂
庾冰日子忘郭生之言邪立始建元也丘山上名此號不
宜用冰撫心歎恨帝崩何充政元爲永和庾翼歎日天道
精微乃當如是長順者永和也吾庸得免乎其年翼卒冰
又令筮其後嗣卦成日卿諸子並當貴盛然有白龍者凶
徵至矣若墓碑生金庾氏之大忌也後冰子藴爲廣州刺
史妾房内忽有一新生白狗子莫知所由來其妾祕愛之
不令藴知狗轉長大藴入見狗眉眼分明又身至長又弱
異於常狗藴甚怪之將出共視在衆人前忽失所在藴慨
然日殆白龍乎庾氏之禍至矣又墓碑生金俄而爲桓温
所滅終如其言璞之占驗皆此類也撰前後筮驗六十餘
事名爲洞林又抄京費諸家要最更撰新林十篇卜韻十
篇
載記日秦苻融爲司隷校尉京兆人董豐遊三年而返過
宿妻家是夜妻爲賊所殺兄疑豐殺之送豐有司不堪楚
掠誣引殺妻融察而疑之問日汝行往還頗有怪異及卜
筮以不豐日初將發夜夢乘馬南渡水返而北渡復自北
而南馬停水中鞭策不去俯而視之見兩日在于水下左
白而濕右黑而燥寤而心悸以爲不祥還之夕復夢如初
問筮者筮者云憂獄訟遠三枕避三沐旣至妻爲具沐夜
授豐枕豐記筮者之言皆不從之乃自沐枕枕而寢融日
吾知之矣周易坎爲馬爲離三爻同變而成離離爲中女
坎爲中男兩日二夫之象坎爲執法吏吏詰其夫婦人被
流血而死坎二陰一陽離三陽一陰相承易位離下坎上
旣濟文王遇之囚美里有禮而生無禮而死馬左而濕水
也左永右馬馮字也兩日昌字也其馮昌殺之乎於是推
驗獲昌詰之具首服日本與妻謀殺董豐期以沐新枕爲
驗是以誤中婦人
宋書日劉休善筮因尚書令吳喜事明帝遂見親賞長直
殿内後宫孕者帝使筮其男女無不如占
齊書日賀瑒伯祖導飬工卜筮經遇工歌女人病死爲筮
之日此非死也天帝召之歌耳乃以土塊加其心上俄頃
而蘇
南史日梁大同中同泰寺災帝召太史令虞履筮之遇坤
之履日無害其繇日西南得朋東北喪朋安貞吉文言日
東北喪朋乃終有慶帝日斯魔也酉應見卯金來剋木卯
爲陰賊鬼而帶賊非魔孰爲致之酉爲口舌當就說言乎
兊故知善言乎宜前爲法事於是人人贊善莫不從風
梁書曰鄧元起初爲益州刺史及巴東聞蜀亂使蔣光濟
筮之遇蹇喟然歎曰吾豈鄧艾而及此乎後果如筮
又阮孝緒傳曰孝緒見善筮者張有道曰見子隱迹而心
難明自非考之龜蓍無以驗也及布卦旣揲五爻曰此將
爲應感之法非嘉遁之兆孝緒日安知後爻不爲上九果
成遁卦有道歎日此所謂肥遁無不利象實應德心迹并
也孝緒曰雖獲遁卦而上九爻不發升遐之道便當高謝
又日阮孝緒自筮卦日吾壽與劉著作同年及劉著卒孝
緒曰劉侯逝矣吾其幾何其年十月卒
後魏書曰任城王澄高祖外示南討意在謀遷齋於明堂
左个詔太常卿王諶親令龜易筮南伐之事其兆遇革高
祖曰此是湯武革順之卦也羣臣莫敢言澄曰革者更也
將欲應天順人革君臣之命湯武得之爲吉陛下帝有天
下重光累葉今日卜征乃可伐叛不得云革命此非君人
卦未可爲吉也高祖厲聲曰此象云大人虎變何云不吉
也澄曰陛下龍興旣久不宜方同虎變高祖勃然作色日
社稷我社稷任城而欲沮衆也澄曰社稷誠知陛下之社
稷然臣是社稷之臣也務參顧問敢盡愚衷高祖久之乃
解曰各言其志亦復何傷車駕還宫便召澄未及昇陛遥
謂曰向者之革今更欲論之明堂之忿懼衆人竟言沮我
計故厲色怖文武耳想解朕意也
又曰鄧淵博覽經書長於易筮太祖定中原擢爲吏部郎
又曰許彦少孤貧好讀書後從沙門法叡受易世祖被徵
以卜筮頻驗遂在左右參與謀議
北史曰後魏樂平王丕坐事以憂薨及日者董道秀之死
也高允遂箸筮論曰昔明元未起白臺其高二十餘丈樂
平王嘗夢登其上四望無所見王以問日者董道秀筮之
曰大吉王默而有熹色後事發王遂憂死而道秀棄市道
秀善推六爻以對王曰易稱亢龍有悔窮高曰亢高而無
人不爲善也夫如是則可上寧於王下保於己福禄方至
豈有禍哉今舍於本而從其末咎釁之至不亦宜乎
三國典略曰西魏孝武帝字孝則孝文皇帝之孫也性沉
厚少言體有鱗文初封汝陽公夢人謂己日汝當大貴得
二十五年將卽位使吳遵世筮之遇明夷之賁曰初登于
天後入于地帝曰何謂也遵日初登于天當作天子也後
入于地不得久也
又日淸河王岳神武從父弟也初家于洛邑神武奉使入
洛常止岳舍母山氏嘗夜起見神武室中有光窺而無火
移於東屋其光復存以爲怪也詣卜者筮之遇乾之大有
占日吉易稱飛龍在天大人造也飛龍九五大人之卦當
大貴主人蒙其福神武起兵於信都山氏聞之大喜謂岳
日赤光之瑞今當驗矣可聞從之共圖大計岳至信都神
武以爲散騎常侍封山氏爲郡君授女侍中入侍皇后
又日齊趙輔和明易善筮後宫誕男女時日筮無不中有
人父疾輔和筮之遇乾之晉告之以吉退而謂人日乾爲
天天變爲䰟而昇於天能無死乎果如其言
又曰齊許遵高陽新城人也明易善筮兼曉天文齊神武
引爲館客自言禄命不富貴終必横死是以任情疎誕多
所犯忤時齊主無道旣甚遵語人日多折筭來吾筮此狂
夫何時當死於是布筭满床大言日不出首冬我乃不見
又後周書日梁孝元凡諸伎術無所不該南平嗣王恪嘗
以銅合盛金玉虎珀指環請孝元射覆卦遇姤之履林日
上旣爲天其體則圓指環之象金玉在焉寅爻帶牛寅則
爲虎琥珀生光在合中央合中之物凡有三種案卦而談
或輕或重恪於是神服又以壬申日寅時筮南軍何時有
信遇剥之艮孝元日使還已在門外遣人往看果如所說
賓客驚其妙而問之孝元日艮爲門時在寅與日辰幷故
知之耳凡所占決萬不失一及我軍之伐援蓍爲卦取龜
式驗之因抵於地日吾若死此下豈非命乎
隋書日楊伯醜馮翊武鄕人也好讀易隱於華山開皇初
被徵入朝見公卿不爲禮無貴賤皆汝之人不能測也高
祖召與語竟無所荅上賜之衣服至朝堂捨之而去於是
被髮陽狂遊行市里形體垢穢未嘗櫛沐時有張永樂者
賣卜京師伯醜每從之遊永樂爲卦有不能決者伯醜輒
爲分折爻象尋幽人微永樂嗟服自以爲非及也伯醜亦
開肆賣卜有人嘗失子就伯醜筮者卦成伯醜日汝子在
懷遠坊南門道東北壁上有靑裙女子抱之可往取也如
言果得或有金數兩夫妻共藏之於後失金其夫意妻有
異志將逐之其妻稱冤以詣伯醜伯醜爲筮之日金在矣
悉呼其家人指一人日可取金來其人赧然應聲而取之
道士韋知常詣伯醜問吉凶伯醜日汝勿東北行必不得
己當早還不然者楊素斬汝頭未幾上令知常事漢王諒
俄而上崩諒舉兵反知常逃歸京師知常先與楊素有隙
及素平并州先訪知常將斬之賴此獲免又有失馬來詣
伯醜卜者時伯醜爲皇太子所召在塗遇之立爲作卦卦
成日我不遑爲卿占之卿且向西市東壁門南第三店爲
我買魚作膾當得馬矣其人如此言須臾有一人牽所失
馬而至遂擒之崖州嘗獻徑寸珠其使者隂易之上疑焉
召伯醜筮日有物出自水中質圓而色光是大珠也今爲
人所隱具隱者姓名容狀上如言簿責之果得本珠上奇
之賜帛二十疋
唐書日太宗皇后長孫氏隋大業中歸寧於永興里后舅
高士廉有姬張氏於后所宿舍側見一大馬二丈餘鞍勒
備具士廉筮之遇坤彖日至哉坤元萬物資生乃順承天
坤厚載物德合無疆象日牝馬地類行地無疆也泰彖日
内陽而外陰内健而外順則是天地交而萬物通也象日
后以輔相天地之宜而左右人也卜人日龍乾之象也馬
坤之象也變而爲泰天地交也繇恊於歸妹婦人兆也案
王弼云婦人謂嫁日歸女處尊位履中居順也此女當大
貴也其可盡言乎士廉志之而心獨喜親戚知者咸敬異
焉
又日衛大經篤學善易口無二言則天降詔徵之辭疾不
起嘗預筮死日先鑿墓自爲誌文如筮而終
又日玄宗之爲潞州别駕將入朝有軍人韓凝禮自謂知
五兆上因以食箸試之旣布卦一箸無故自起凡三偃三
起觀者以爲大吉徵旣而誅韋氏定天保因此行也凝禮
起家五品
家語日孔子嘗自爲筮而卦得賁愀然有不樂之狀子張
進日師聞卜者得賁是吉卦也而夫子之色不平何也孔
子日以其雜也在周易山下有火謂之賁非正色之卦也
夫質也白宜正白黑宜正黑今而以賁非吉兆也吾聞丹
漆不文白玉不雕何者質之有餘質有餘者不受飾故也
(說苑同)
古史考曰庖羲作卦始有筮
衝波傳曰孔子使子貢往外而未來謂弟子占之遇鼎皆
言無下足不來顔子掩口而笑曰無足者乘舟而來賜至
矣淸朝也子貢果朝至
國語曰晉公子在秦筮之曰尙有晉國得貞屯悔象皆八
也(内曰貞外曰悔震下坎上屯坤下震上豫得此兩卦震在屯爲貞在豫為悔八謂震兩陰爻在悔皆不動故曰)
(皆八諸爻無爲也)筮史占之皆曰不吉卦閇而不通爻無爲也司
空季子曰吉是在周易皆利建侯不有晉國以輔王室安
能建侯我命筮曰尚有晉國筮告曰利建侯得國之務也
吉孰大焉是二者得國之卦也(二者屯豫)
又曰惠公卒秦伯納公子董困逆公於河公問焉曰吾其
濟乎對曰歲在大梁集天行元年始受實沉之星也實沉
之虛晉人是居所以興也今君當之無不濟矣君之行也
歲在大火大火閼伯之星也是謂大辰臣筮之得泰之八
(乾下坤上泰遇泰無動爻筮爲侯也泰三至五震爲陰爻不動其數皆八故得泰之八與貞屯悔豫皆八義同)日
是謂天地配享小往大來今及之矣何不濟之有且以辰
出而以參入皆晉祥也濟且秉成必伯諸侯(秉執)子孫頼
之君無懼矣
又曰晉孫談之子適周事單襄公襄公有疾召頃公而告
之曰吾聞晉之筮之也遇乾之否曰配而不終君三出焉
一旣往矣後之不知其次必此且吾聞之成公之生也其
母夢神規其臋以黑曰使有晉國(規畫臋凥)三世而卑驩之孫
故名之曰黑臋於今再矣襄公曰驩此其孫也(此周子者晉襄公之)
(孫也)而令德孝恭非此其誰且其夢曰必驩之孫實有晉國
其卦曰必三取君於周其德又可以君國三襲焉(襲合也三合德)
(夢卦也)吾聞之泰誓曰朕夢恊于朕卜襲于休祥戎商必尅
以三合襲晉仍無道而鮮胄其將失之矣早善晉子其當
之(晉子周子)頃公許諾及厲公之亂召周子而立之是爲悼公
(亂謂殺之)
智瓊傳曰弦超爲神女所降論者以爲神仙或以爲鬼魅
不可得正也著作郎干寶以周易筮之遇頥之益以示同
寮郎郭璞曰頥貞吉正以養身雷動山下氣性唯新變而
之益延壽永年乘龍銜風乃升于天此仙人之卦也
搜神記曰橋玄字公祖梁國人也初爲司徒長史五月末
夜卧見東壁正白如門呼左右左右莫見因起自往手捫
摸之壁如故還牀又見心大恐其旦應劭往候之玄告劭
曰鄕人有童彦興者許季山外孫也其探頥索隱窮神知
化然天性褊狹羞於卜筮者玄聞往請之公祖虚禮盛饌
下席行觴彦興辭公祖讓再三爾乃應之日府君怪見白
光如門明者然不爲害也六月上旬雞鳴時聞南家哭即
吉到秋節遷北行郡以金爲名位至將軍三公到六月九
日太尉楊秉薧七月拜鉅鹿太守鉅邊有金焉復爲度遼
將軍遂登三事
續搜神記曰郭璞每自爲卦知其凶終嘗行建康柵塘逢
一趨走少年便牽住脫絲布袍與之此人乃受及當死果
此人行刑傍人皆爲求屬璞曰我託之久矣此人爲之歔
欷哽咽
又曰郄超年二十餘得重病廬江杜不愆始學易卜屢有
驗超令試筮之卦成不愆曰案卦言之卿所苦尋除然宜
於東北三十里上宫姓家索其先養雄雉籠而絆之置東
簷下却後九日辰加午必當有野雌雉飛來與交合旣畢
雙飛去若如此不出二十日病都除又是休應年將八十
位極人臣若但雌逝雄留者病一周方差年半八十名位
亦失超依其言索雉果得至期日超卧南軒下觀之至日
晏果有雌雉飛入籠與雄交而去雄雉不動超歎息日雖
管郭之奇何以尙此超病弥年乃起至四十卒於中書郞
錄異傳日隗炤者汝隂鴻壽亭人也善於易臨死書板授
其妻日吾亡後當大荒窮雖尔愼莫賣宅也却後五年春
當有詔使來頓此亭姓龔此人負吾金卿以此板往責之
勿違吾言言訖而卒後果大困乏欲賣宅憶夫言輒止期
日有龔使者至亭妻遂賫板往使者執板惘然不知所以
乃言日我生不踐此何緣𡭗耶妻日夫臨亡手書板見命
如此不敢妄也使者沉吟良久而寤謂日賢夫何善妻日
亡夫善於易而未曾為人卜也使者日噫可知矣乃命取
蓍筮之卦成撫掌而歎日妙哉隗生含明隱迹可謂鏡窮
達而洞吉凶者也於是告炤妻日吾不可相負金也賢夫
自有金耳知亡後暫窮故藏金以待泰平所以不告婦兒
者恐金盡而困無巳也知吾善易故書板以寄意耳金有
五百斤盛以靑甖覆以銅柈埋在堂屋東頭去壁一丈入
地九尺妻還掘之皆如其言
金樓子自敘云初至荊州卜雨聊附見首末孟秋之月亢
陽日久月旦雖雨俄尒便晴有人云諺日雨月額千里赤
蓋旱之徵也吾乃端筴拂蓍遇動不動旣而言日庚子爻
爲世於金七月建申申子辰又三五合必在此月五日庚
子果值甘雨余又以十七日筮何時雲卷金翹日耀合壁
紅麈暗陌丹霞映峙謂亢陽之勢未霔膏澤筮遇坎之比
於是輟蓍而歎日坎者水也子爻爲世其在金今夜三更
平地上有水稱之爲比其方有甘雨乎欣然有自得之志
又日桃文烈善龜卜謂余日此二十一日將雨其在虞淵
之時余乃筮之遇謙之小過旣言日坤艮二象俱在土宫
非直無雨乃應開霽俄而星如玉李月上金波霧生猶縠
河垂似帶余乃欣然
異苑日穎川庾嘉德善於蓍蔡之事有一人失婢庾卦云
君可出東陵口伺候有姓曹乘車者無問識否但就其載
得與不得殆一理也旦出郭果有曹郎上墓逕便升車曹
大駭呼牛驚奔入草刺一死屍下視乃其婢也
博物志日龜三千歲遊於卷耳之上蓍千歲而三百莖同
本以老故知吉凶
又日筮必沐浴齋潔燒香每朔望浴蓍必五浴之浴龜亦
然
