太平銜覧卷第八百六十九
火部二
火下
西京雜記曰惠帝七年夏震南山火木林數千株皆火燃
至末其下數十畝地草皆燋黃其後百許日家人就其間
得龍骨一具鮫骨二具
又曰樊將軍噲問陸賈曰自古人君皆云受命於天云有
瑞應豈有是乎賈曰有之夫目(而辰切)則得酒食火華則
得錢財故目則祝之火華則拜之况天下大寳人君重
位非天命何以得之哉
王子年拾遺記曰岱山東有員淵千里孟夏之月水騰沸
以金石投之則爛如土矣孟冬之月稍燋涸中有黃色烟
從地中出起數文烟色萬变山人掘之入地數尺得燋石
如炭或有碎火如俗聞之火有草名莽煌葉圓如荷去之
十步炙人衣服則燋鳥獸不敢近也刈以爲席冬弥温以
枝相歴磨則火出
又曰昔伯禹隨山濬川起自積石鑿龍門至窒穴初入窒
穴之時孔八尺稍入幽闇丕可復行禹乃圓火而入有黑
蛇長十丈頭有角銜夜明之珠以遵於禹
又曰員嶠之山名環丘有雲石廣五百里或四五十里扣
之片片則蓊然雲出俄而徧潤天下有木名曰倚桑亦有
冰蚕長七寸黑色角有鱗以霜雪覆之然後作&KR1472;長一尺
其色五綵織爲文錦入水而不濡其質輕軟柔滑以之投
火則經宿不燎唐堯之世海人獻之
又曰始皇好神仙之事求天下異術有宛渠之民乘蠡舟
泛黑水而至於雍部始皇與之語及天初開之時子如親
見始見問曰聞子明於見遠願聞其術對曰臣之國去咸
池日没之所九萬里焉日月之所不照以萬歲爲夜其晝
則天豁然中開闊數百丈萬歲還合則爲一日也及其爲
夜琢燃石以代日光此石出於然山其土石皆自光明鑚
斬皆火出大如栗則輝曜一室昔炎帝時火食國人獻此
石也
又曰申弥國去都萬里有燧明國不識四時晝夜其人不
死厭世則升天國有火樹名燧木屈盤萬識雲霧出於中
間折枝相鑚則火出矣後世聖人变腥臊之味遊日月之
外以食救萬物乃至南垂目此樹表有鳥若鴞以口啄樹
粲然火出聖人成焉因取小枝以鑚火號燧人氏在庖羲
之前則火食起乎兹矣
又曰郅寄字君珍喪親盡禮去墓一百里每夜行常有鳥
又曰堯讓天下於許由曰日月出矣而爝火不息其於光
也不亦難乎
列子曰趙襄子率徒十萬狩於中山籍芿(音仍)燔林扇赫百
里有一人從石壁中從燼上下衆謂鬼物火過徐行而出若
無所經涉襄子怪而留之徐而察之形色七竅人也氣息
音聲人也問奚道而入火其人曰奚物而謂石奚物而謂
火襄子曰嚮之來所出者石也而嚮之所涉者火也其人
曰不知也
管子曰黃帝作鑚燧出火以熟葷臊
韓子曰魯燒積澤天北風火南倚恐燒國哀公懼自將衆
趣而救火左右無人盡逐獸而不救火乃召問仲尼仲尼
曰夫逐獸者樂而無罰救火者苦而無賞此火所以不救
也事急不及以罰救火者盡賞之則舉國不足以賞於民
請徒行罰乃下令曰不救火者比降北之罪令下未遍火
己滅矣
淮南子曰火上尋水下流
又曰南方火也其帝祝融其佐朱明執衡而治夏(衡平)其神
爲熒惑其獸爲朱鳥其音徵其日丙丁
又曰十一月水正而隂勝陽陽氣爲火隂氣爲水水勝
故夏至濕(通合反)火勝故冬至燥燥故慘炭輕濕故炭重
又曰練土生木(練治也)練木生火練火生雲(雲金氣也)練雲生水
練水生土
又曰火熯則水滅之金堅則火消之
又曰失火而遇雨失火則不幸遇雨則幸也故禍中有福
也
又曰槁竹有火弗鑚不㸐土中有水弗掘無泉(掘猶窮也㸐音然)
又曰被蓑而救火毀瀆而止水乃愈益多
又曰畜火井中操鈎上山揭斧入淵欲得所求難也
又曰甑得火而液水中有火火中有水疾雷破石隂陽相
薄自然之勢
又曰夫救火者汲水而趍之或以甕瓴或以盆盂其方圓
銳撱(勑果反)不同盛水各異其於滅火均也
又曰順風從火紫芝與蕭艾俱死蕭蒿也
又曰今人放燒或操火往益之或雨者皆未有功而相去
亦遠矣
又曰聖王之養民非求用之也性不能己若火之自熱水
之自寒夫有何脩焉及恃其九頼其功者若失火舟中(言舟)
(中之人同心救火其用為易)
又曰夫狂者之不能避水火之難而越溝瀆之嶮者豈無
形神氣志哉然而用之異也(與人異也)
又曰夫寒之與煖相反大寒地坼水凝火弗爲衰其暑大
熱礫石流金火弗爲益其烈寒暑之變無損益於己質有
之也
又曰木嘗灼也而不敢握火者見其有所燒也木嘗傷而不
敢擢刃者見其有所害也
又曰老槐生火久血爲燐人弗怪也(血精在地暴露百日則爲燐遥望若野火)
(也)
又曰炎帝於火死而爲竈(炎帝神農以火帝王天下死託祀於竈神)
抱朴子曰案河洛之文皆云水火者隂陽之餘氣也夫言
氣則其不能生日月可知也若水火是日月所生亦何必
盡如日月之方圓乎今火出於陽燧而火不圓也水出於
方諸而水不方也又陽燧可以取火於日而無取日於火
之理則日精之生火明矣方諸可以取水於月而無取月
於水之道則月精之生水可知矣
又曰南海之中蕭丘之上有自生之火火常以春起而秋
滅丘方千里當火起之時滿此丘上純生一種木火起正
著此木木离爲火所著但小燋黑人或得以爲薪者火著
如常薪但不成炭炊熟則灌滅之後復更用如此無窮又
夷人取木華績以爲火浣布木皮亦剥以灰煑爲布但不
及華細好耳白鼠大者重數斤毛長三寸居空木中其毛
亦可績爲布故火浣布有三種焉
又曰暗非火積水非魚屬然暗竭則火滅水涸則魚死伐
木而寄生蔓草莵絲萎
又曰立夏日服六壬六癸之符或服飛霜之散則不熱幼
伯子王仲都此二人衣之以重裘𦢊之於夏日之中周以
十爐之火口不稱熱身不流汗盖用此方也
傅子曰管寕之遼東而歸海中遇暴風餘舡皆波唯寕舡
自若夜晦舡人盡惑莫知泊所忽望見火光趣之得島一
無居人又無火爐行人感異焉以爲神光之祐皇甫曰積
善之應也
尸子曰燧人上觀辰星下察五木以爲火也
隂符經曰火生於木禍發必尅
孫子兵法曰凢火攻有五一曰火人二曰火積三曰火輜
四曰火庫五曰火燧
吕氏春秋曰齊桓公使人告魯曰管夷吾寡人之讎也願
生得之魯君許諾乃使轉其拳滕其耳置之匣中至齊境
桓公使以朝車迎之拔以爟火(爟火所以祓除不祥也爟讀自灌)
又曰鷰雀處一屋之下自以爲安竈突决火棟將焚鷰雀
不知禍將至也
又曰伊尹說湯五味九沸九變火爲之紀
博物志曰燧人鑚木而造火
又曰臨卭有火井一所縱廣五尺深二三丈在縣南百里
昔人以竹木投之以取火諸葛丞相往觀視後火轉盛以
盆著井上煑塩得塩熟後人以家燭火投井中火即滅迄
今不復然也
又曰臨卭有火井深六十餘丈火光上出人以筒盛火行
百餘里猶可燃也(蜀王夲紀亦同)
又曰魏明帝世河東有焦光者祼而不衣處火不燋處寒
不凍
又曰積油萬石則自然生火晉泰始中武庫火積油所致
南越志曰廣州有大樹可以禦火山北謂之慎火南無霜
雪故成樹也
風俗通曰城門失火禍及池魚案百家書宋城門失火汲
取池中水以沃之魚悉露見但就取之(說云司門尉姓池名魚城門火救之)
(燒死故云然耳)
又曰臧仲英家欲炊而失釡火從篋中起衣服盡燒而篋
不損
山海經曰符愚之山其鳥名(音旻)其狀如翠而赤喙(翠以燕而)
(紺色)可以衛火(畜之辟災)
又曰翠山之上其鳥多鸓(音壘)其狀如鵲赤黑而兩首可以
衛火
又曰[山弇]嵫之山上多丹木其葉如榖其實如瓜赤符而黑
理食之可以衛火
又曰帶山之上有獸焉其狀如馬而一角其名曰曜(音歡)䟽
可以衛火
又曰令丘之山無草木其上多火
又曰崌(音居)山之上有鳥焉其狀如鴞而赤身白首名曰竊
脂可以衛火
又曰西海之南流沙之濱赤水後黑水前有山名曰崑崙
之丘其外有炎火之山投物即然(今扶南東万里有耆蒲國東復五千里有火山)
(國其雖霖雨火常撚火有白鼠常出山邊求食人捕之以毛作布而今之火浣布此類也)
又曰厭火國人獸身黑色火出其口中(言能吐火)
神異經曰南荒外有火山焉長四十里廣四五里其中生
木晝夜火燃得暴風雨火不滅火中有鼠重百斤毛長七
尺餘細如絲可以作布
新論曰漢元帝廣求方術之士漢中道人王仲都云但能
忍寒暑耳以隆冬單衣於上林昆明池上無變色至夏大
暑使暴坐環以十爐火不汗出
三輔黃圖曰秦始皇葬驪山六年之間爲項籍所發放羊
兒墮羊冢中然火求羊燒其槨藏
魏武帝明罰令曰聞太原上黨西河鴈門冬至之後百五
日皆火寒食云爲介子推子胥沉江吳人未有絶水之事
至於子推獨爲寒食豈不偏乎
河圖挺佐輔曰伏羲禪於伯牛錯木作火
春秋潜潭巴曰火從井出有賢士從民間起(宋均注曰火明賢者象賢)
(者屈滯從井出)
禮含文嘉曰燧人始鑚木取火炮生爲熟令人無腹疾遂
天之意故爲燧人也
陸景典語曰衝風之槯枯枝烈火之炎寒草武王伐紂
勢然也
古今注曰宣帝地節元年上郡沙中夜中有火如粟出不
熱
又曰陽燧以銅爲之形如鏡向日則火生以艾炷承之得
火也
璅語曰智伯旣敗將出走夢火見於西方及夫出奔秦又
夢見於南方遂奔楚也
張衡靈憲曰日疋火月疋水火則外光水則含影
河圖汴光篇曰陽精散而分布爲火
括地圖曰神丘有火穴光照千里
笑林曰某甲夜暴疾門人鑚火其夜隂暗未得火催之急
門人忿然曰君責人亦大無道理今闇如&KR0238;何以不把火
照我當得覓鑚火具
潘尼箴曰夫水火者所以佐理天地清成大化也在天則
日月麗焉在地則水火存焉
太平御覽卷第八百六十九
