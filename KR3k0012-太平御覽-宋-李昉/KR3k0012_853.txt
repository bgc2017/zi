太平御覽卷第八百五十三
飲食部十一
&KR2449;饊
麹蘖麩
&KR2449;(於月切)
方言曰腕謂之餚(以豆屑雜餳也)
蒼頡解詁曰&KR2449;飴中着豆屑也
說文曰&KR2449;豆飴也
饊(先但切)
廣雅曰浮&KR2484;也(&KR2484;音流)
說文曰饊熬稻張饘也急就篇曰饊飴餳
盧諶祭法曰四時皆用饊
麹蘖
書曰若作酒醴爾惟麹蘖
記曰仲冬之月乃命有司稻必齊麹蘖必時
左傳曰楚子伐簫還無社與司馬夘言&KR0593;申叔展(還無杜蕭人也)
(司馬夘申叔展皆楚大夫)叔展曰有麥麹乎曰無(麥麴所以御濕也)有山芎藭
乎曰無
方言曰(音器音蒙有衣麴)
䴹麹(小麦爲麴即麴耳)自關而西秦豳之間曰晉之舊都曰䴭
(今河東人呼麴爲才)齊右河濟曰䴳北燕曰䴹麹其通語也
說文曰麹酒母也䤓生衣也䤁熟麹也蘖牙米也
通俗文曰麥麹曰(音壷音故版切)
釋名曰麹朽也鬱之使生衣朽敗也蘖缺也漬麥覆之使
生牙關缺也
史記曰文帝遺匈奴蘖
又曰通邑大都蘖麹塩䜴千荅也
東觀漢記曰順帝詔禁民無得酤賣酒麹
漢晉陽春秋曰愍帝在長安爲劉粲所攻粮盡太倉有麹
數十餅屑之爲粥以供奉帝麹屑盡遂降
列子曰子産有兄公孫朝聚酒千鍾積麹成封
劉伶酒德頌曰枕麹藉糟
崔寔四民月令曰七月七日作麹
麩
蒼頡解詁曰麺細麸也
說文曰麸小麥皮屑也
史記曰陳平爲人長大美色或謂陳平貧何食而肥若是
其嫂疾平之不視家産曰亦食糠覈(孟康曰麦糠中之不破者晉灼曰京師謂)
(慶屑爲紇頭)
吳書曰袁術旣爲雷薄等所距留住三日士衆絶粮乃還
至江亭去壽春八十里問厨下尚有麥屑三十斛
劉謙之晉記曰王莽誅童謠曰昔年食麥屑今年食䝁豆
䝁豆不可食使我枯嚨喉
崔寔四民月令曰五月五日至後可糴麸至冬以養馬
太平御覽卷第八百五十三
