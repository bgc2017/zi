太平御覽卷第八百五十二
飲食部十
䴺&KR3217;甘脆安乾特餳(飴餳同序)
䴺&KR3217;
束晢餅賦曰䴺&KR3217;髓燭
甘脆
范汪祠制曰孟夏祭下甘脆
安乾特
束晳餅賦曰安乾粔籹之倫
盧諶祭法曰四時祠皆用安乾特
餳
禮記内則曰棗栗飴蜜以甘之
方言曰餳謂之張皇(即乾飴也)飴謂之䬵(音該)餳謂之餹(江東皆言餹也)
凢飴謂之餳自關而東陳魏宋楚衛之間通語
說文曰飴米蘖煎也飴餳和饊也
釋名曰餳洋也煑米消爛洋洋然也飴小弱於餳形怡怡
然也哺餔也如餳而濁可哺也
後漢書曰明德馬皇后報章帝曰吾但當含飴弄孫不能
復關政矣
東觀漢記曰野王獻甘膠膏餳每作大發吏以爲饒利樊
閎知之臨薨奏焉
四王起事曰惠帝到華隂河間王遣使上甘菓餔二百
幡
幽明錄曰王胤祖安國張顯等以太元中乘舡見仙人賜
糖飴三餅大如比輪錢厚二分
淮南子曰柳下惠見飴曰可以養老盗跖見飴可以粘牝
見物同而用之異也(壯門戶籥壯也)
塩鐵論曰洗爵以盛水升降而進糖禮雖備然非其貴也
世說曰王君夫飴餔澳釡
楚辭招魂曰粔籹蜜餌有張皇(張皇賜也)
張衡七辨曰沙飴石蜜遠國貢儲
崔寔四民月令曰十月先水凍作煑餳煑暴飴
盧諶祭法曰冬祠用荆餳
太平御覽卷第八百五十二
