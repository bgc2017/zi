太平御覽卷第九百三十
鱗介部二
龍下蚊螭
龍下
孫氏瑞應圖曰黃龍者神之精四龍之長也王者不漉池
而漁德逹深淵則應氣而游池沼
酈善長水經注曰浮圖澄別傳曰石虎時自正月不雨至
六月澄詣滏口祠稽首曝露即日二白龍降於祠下於是
雨遍千里〇又曰石勒時天旱沙門佛圖澄於石井崗掘
得死龍長尺餘漬之以水良久乃蘇呪而祭之龍騰空而
上天即雨降因名龍崗
又曰交州丹淵有神龍每旱村人以&KR1938;草置淵上流魚則
多死龍怒當時大雨
豫章記曰吳猛坐郭璞事被收寄載往南令船勾開戸船
主聞船下有聲如在樹杪試窺之有二龍負船一宿至宫
亭湖還豫章〇三秦記曰河津一名龍門臣靈跡猶存去
長安九百里水懸船而行旁有山水陸不通龜魚之屬莫
能上江海大魚集門下數千不得上下即爲龍故云曝鰓
龍門垂耳轅下
又曰龍首山長六十里頭入於渭尾逹樊川頭高二十丈
尾漸下高五六尺土赤不毛云昔有黑龍從山南出飲渭
其行道因成土山故因名也
西河記曰張駿立謙光殿成後池中水有五龍晝日見移
時乃滅水通變綠色駿即爲銅龍以猒之駿卒不勝此殿
廣雅曰有鱗曰蚊龍有翼曰應龍有角曰虬龍無角曰螭
龍方言曰龍未昇天曰蟠龍
齊諧記曰蛟龍畏練樹葉五色絲
漢武帝内傳曰王母乘紫雲之輦又駕九色之班龍
葛洪神仙傳曰費長房與壷公俱去後壷公謝而遣之長
房憂不能到家公與所用竹杖騎之忽然如睡巳到家以
所騎竹投葛陂中顧之乃青龍也
管輅别傳曰龍者陽精以潜于隂幽靈上通和氣感神二
物相扶故能興
楚國先賢傳宋玉對楚王曰神龍朝發崑崙之墟暮宿於
孟諸超騰雲漢之表婉轉四瀆之裏夫尺澤之鯢豈能料
江海之大哉王子年拾遺錄曰方文山一名蠻雉山東
有龍場方千里有龍皮骨如山阜膚血如流水燕昭王時
以龍膏爲燈光清澄若水光𦦨五色人以爲瑞
沈懷遠南越志曰蟠龍身長四丈青黑色赤帶如錦文常
隨水而下入于海有毒傷人即死
人物志曰龍神不處罔罟之水鳳凰不翔罻羅之鄕
博物志曰昔禹平天下會羣臣於會稽之野防風氏後至
殺之夏德之盛二龍降之禹使范成光御之以行域外旣
周而還至南海經防風防風之神見禹使怒而使射之有
迅雷風雨二龍昇去二臣恐以刃自貫其心而死禹哀之
乃拔其刃療以不死之草而皆活是爲穿匈民
又曰龍肉以醢漬之則文章生
異苑曰陶偘嘗捕魚得一織梭還挂於壁有頃雷雨梭變
成赤龍從屋騰躍而去
任昉述異記曰漢和帝元年大雨有一青龍墯於宫中帝
命烹之賜羣臣龍羹各一柸故李尤七命曰味兼龍羹
楊衒之洛陽伽藍記曰西方烏場國西有池龍王居之池
邊有一寺五十餘僧龍王每作神變國王祈請以金玉珍
寳投之池中在後涌出令僧取之北寺衣食恃龍而濟世
人名曰龍王寺
又曰西方不可依山甚寒冬夏積雪山中有池毒龍居之
昔五百商人止宿池側值龍忿怒汎殺商人槃陁王聞之
捨位與子向烏場國學婆羅門呪四年之中善得其術還
復王位就池呪龍龍變爲人悔過向王王乃捨之
楚辭曰神龍失水而陸居爲螻蟻之所裁
蛟
禮記月令曰季秋伐蛟取鼉
史記曰劉媪嘗息大澤之陂夢與神遇是時雷電冥晦太
公往視則見蛟龍於其上巳而有身遂産高祖
漢書曰武帝元封五年帝自潯陽浮江親射蛟江中獲之
晉書曰周處字子隱義興陽羡人也父魴吳鄱陽太守處
少孤未弱冠膂力絶人好馳騁田獵不脩細行縱情肆慾
州里患之處自知爲人所惡乃慨然有改勵之志謂父老
曰今時和歲豐何苦而不樂耶父老歎曰三害未除何樂
之有處曰何謂也荅曰南山白額猛獸長橋下蛟并子爲
三矣處曰若此爲患吾能除之父老曰子若除之則一郡
之大慶非徒去害而巳處乃入山射殺猛獸因投水搏蛟
蚊或浮或沉行數十里而處與之俱經三日三夜人謂之
死皆相慶賀處果殺蛟而反
家語曰竭澤而漁則蛟不處其淵
山海經曰蛟似蛇而四脚小頭細頸有白嬰大者十數圍
卵生子如一二斛甕能吞人〇又曰禱過山有虎蛟魚身
蛟尾音如鴛鴦淮南子曰蛟龍寢於泉而卵剖陵
又曰一淵不兩蛟(蛟魚之長其皮有珠今世以爲刀劒之口是也一說魚二千斤鮫也)一捿
不兩雄一則定兩則爭(以喻日月不得並明一國不可兩君也)
又曰流源千里深淵百仞非爲蛟龍也
又曰山致其高而雲雨起焉水致其深而蛟龍生焉君子
致其道而福禄歸焉
又曰君子之居民上若以腐索御奔馬(雍容恐失民意)若展足薄
冰蛟在其下(蛟龍屬皮有珠能害人故曰蛟在其下)
孫卿子曰積水成川蛟龍生焉
吕氏春秋曰前有佽飛者得寳劒於干將遂還及涉江至
於中流有兩蛟夾繞其船佽飛仗寳劒曰此中腐骨朽肉
也赴江刺蛟殺之荆王聞之仕以執珪
馬明生別傳曰明生捕賊爲賊所傷道間見神女以肘後
管中一丸藥與服即愈隨女入岱宗山石室金床玉几安
期生從六七仙人見神女稱下官請陽九百六之數神女
曰自頃四海水減溟湖成山連城之鯨萬丈之蛟不逹斯
運之度唯叩天索水辭訟紛紜有於上府三反煩於省察
司隂亦疲於謹案矣
西京雜記曰瓠子河決有蛟龍從九子自決中逆上人河
濆沬流波凢數十里
又曰董仲舒夢蛟龍入懷乃作春秋繁露裴淵廣州記
曰新寧郡東溪甚饒蛟及時害人曾於魚梁上得之其長
丈餘形廣如楯脩頸小頭匈前赭背上青班脇邊若錦
尋陽記曰城東門通大橋常有蛟爲百姓害董奉䟽一符
與水中少時見一蛟死浮出〇博物志曰澹臺子羽賫千金
之璧渡河河伯欲之陽候波起兩蛟夾船子羽左操璧右
操劒擊蛟皆死旣濟三投璧於河河伯三躍而歸之子羽
毀璧而去
又曰荆佽飛渡江兩蛟夾其船佽飛下劒盡斷其頭而風
波静
又曰東海上有勇士菑丘訢者過神淵強使飲馬馬沉訢
朝服拔劒入水三日三夜殺二蛟一龍而出雷電隨而擊
之七日七夜眇其左目(韓詩外傳同)
又曰燕太子丹質於秦見遣而爲機橋於渭將殺之蛟龍
夾舉機不得發
又曰人食鷰肉者不可入水爲蛟龍所吞
王子年拾遺錄曰漢昭帝常遊渭水使羣臣漁釣爲樂時
有大夫任緒釣得白蛟長三丈若大蛇無鱗甲頭有一角
長二尺軟如肉焉牙如脣外帝曰此魚䱉之類非珍祥也
乃命太官爲鮓骨青肉紫味甚美帝後思之使&KR0699;者復覓
終不得也
郭子横洞冥記曰文犀國去長安萬里在日南之南人長
七尺被髮至踵乘犀象以爲車船乘象入海底取寳宿蛟
人之舍夕得淚珠則蛟人所泣淚而成珠也亦曰泣珠
續齊諧記曰屈原五月五日投汨羅而死楚人哀之每至
此日以竹筒貯粉米祭之漢武建中長沙區回白日怱見
一士人自稱三閭大夫謂曰聞君常見祭甚善但常年所
遺爲蛟龍所竊若今有惠可以練葉塞其上五色絲縛之
此二物是蛟龍所憚
說文曰蛟龍屬也魚滿三千六百歲蛟爲之長率魚而(飛去)
幼童傳曰魏太祖年十歲浴於譙水蛟來逼自奮水擊蛟
乃退畢浴而還
王韶之始興記曰雲水源有湯泉下流多蛟害厲濟者遇
之必笑而没
盛弘之荆州記曰襄城北汚水極深有蛟爲害太守鄧遐
勇果時人方樊噲拔劒入水蛟遶其足遐自揮劒截蛟數
叚流血丹水自此無害
劉敬叔異苑曰承陽人李增行經大溪見兩蛟在川引弓
射之中一即死增歸因復出市有一女子素服銜涕捉所
射箭增怪之問焉荅曰何用問爲若是君箭便以相還授
矢而滅增惡而驟返未逹家暴死於路
劉義慶幽明錄曰晉安帝隆安初曲阿民謝盛乘船入湖
採菱見一蛟來向船船廻避蛟又從其後盛便以义殺之
懼而還家經年無患至元興中普天亢旱盛與同旅數人
步至湖中見先义在地拾取之云是我义人問其故具以
實對行數步乃得心痛還家一宿便死
續搜神記曰長沙有人忘其姓名家住邊江有女子渚次
澣紗覺身中有異復不以爲患遂妊身生三物皆如鮧(夷提)
(二音)魚甚憐異之乃着藻槃水中養之經三月此物遂大乃
是蛟子字大者爲當洪次者名破祖小者名揉岸天暴雨
水三蛟一時俱出遂失所在後天欲雨此物輙來女亦知
當來便出望之蛟子亦出頭望母良久方復去經年後女
亡三蛟子至其墓所哭之經日乃去聞其哭聲狀如狗號
又曰安城平都縣尹氏居在郡東十里日黃屯尹佃舍在
焉元嘉二十三年六月中尹兒年十三守舍見一人可年
二十許騎白馬張繖及從者四人衣並黃色從東方而來
於門呼尹兒來暫寄息因入舍中庭下坐牀一人捉繖覆
之尹兒看其衣悉無縫馬五色班似鱗甲而毛有頃雨氣
至此人上馬去顧遇尹兒曰明日當更來尹兒觀其去西
行躡虚而漸升湏臾雲四合白晝爲之晦暝明日大水暴
出山谷沸涌丘壑淼漫將掩尹舍怱見大蛟長三丈餘盤
屈庇其舍頭焉
任昉述異記曰夏桀之末宮中有女子化爲龍不可近俄
而復爲婦人甚麗而食人桀命爲蛟妾告桀吉凶之事
唐明皇雜錄曰開元中有黃門奉使自交廣而至方拜舞
於殿下時國毉紀周顧之謂上曰此人腹中有蛟龍明日
當産一子則不可活也上驚問黃門曰有疾否曰臣馳馬
大庾嶺時當大熱旣困且渴因於路傍飲野水遂腹中堅
痞如石周即以消石雄黃煑而飲之立吐一物不數寸其
大如指細視之鱗甲具備
楚辭曰麋何食兮庭中蛟何爲兮木上
螭
淮南子曰乘雲車(雲雷之車)服應龍(服轅中也應龍有翼之龍)參青蟉(青虬青龍)
屬絶瑞蓆蘿圖(蘿圖車上蓆也)雲黃路(雲黃所乘路車)前白螭(白螭先導)後賁蛇
吕氏春秋曰季孫氏刦公家(奪公家政事而自專)孔子欲論術則見
外(孔子欲以進而見遠外)於是受飬而便說(孔子欲受其飬而季子便說)魯國以
訾孔子(訾毀)孔子曰龍食乎清而游乎清螭食乎濁而游乎
濁魚食乎濁而游乎濁今丘上不及龍下不若魚丘螭耶
夫欲立功者豈得中繩哉救溺者濡追逃者趨
王子年拾遺錄曰崑崙山第三層有螭潭百里多龍螭皆
白色千歲一蛻其五藏此潭左側有五色后石云是白螭
之腸化爲石
楚辭曰乘水車兮荷蓋駕兩龍兮驂螭又曰駕青虬兮驂
白螭吾與重華遊兮瑶之圓
宋玉高堂賦曰乘玉于兮駟蒼螭︻九百三十卷
