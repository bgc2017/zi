太平御覽卷第九百一十三
獸部二十五
雜獸
驒騱昆蹄蒙頌
贙魋蜼
鼰豦驨
㚟石榖猶
㹠竹㹠原
天狗獜䝣獀
鹿蜀類猼訑
狸力土螻讙讙
幽鴳足訾那父
天馬朏
文開明窮竒
褱彘䍺羬羊
囂長古谿邊
㺟犱狳渾沌
檮杌無損
綢齧鐵飛骸獸
破鏡猯狖
&KR1702;麡狼兩頭獸
獑猢黃要含利
兹白虎豹聆鼠
壄羊猛氏飛遽
射干獌狿蒲勞
驒騱(上音㒹下音奚)
說文曰驒騱野馬屬
史記曰匈奴畜則駃(古穴切)騠(下奚切)驒騱
昆蹄
爾雅曰昆蹄研善升甗(孫炎曰昆蹄之馬蹄平如研而善升山甗者郭璞日秦時有昆蹄死)
昆駼(大胡切)枝蹄研善升甗
蒙頌
爾雅曰蒙頌猱狀(郭璞注曰即蒙貴也似雖而小紫黑色可畜捕鼠勝猫九真曰南出之猱猕猴)
(之屬也)
贙
爾雅曰贙(乎大切)有大力(郭璞注曰出西海天秦國有飬之似山狗多力獷惡也)
魋
爾雅曰魋如小熊竊毛而黃
蜼(余救切)
爾雅曰卬鼻而長尾(郭璞注曰似弥候而大黃黑色長數尺鼻露上面雨則自懸於樹以尾塞)
(鼻或以兩指也)
鼰(古聞切)
爾雅曰鼰鼠身長鬚而賊秦人謂之小驢(郭璞曰鼰而鼠而馬喙一歲千斤爲物殘賤也)
豦(音渠)
爾雅曰豦迅頭(郭璞注曰今建平山中有豦如狗似猕猴多髯能舉石橋人)
驨
爾雅曰驨(音㩦)如馬而(一角不角)者騏也
㚟(刃略切)
說文曰㚟獸似兔青色而大頭與兔同足與鹿同
山海經曰湪光之山獸名㚟(郭璞曰㚟似兔而鹿脚青色也)
石糓
說文曰糓(大木切)類犬腰以上黃腰以下黑食母猴或曰糓
似䍧羊
風土記曰石糓似狢而形短常捕敢猴猨
司馬相如上林賦曰獑(音䜛)猢榖(音厄)
猶(余救切)
說文曰猶玃屬一曰隴西謂犬子爲猶
爾雅曰猶如麂善登木
㹠
魯連子曰北方有獸名爲㹠生而角當心俯厲其角潰心
而
竹㹠
徐哀南方記曰竹㹠野生長一尺三寸在土穴中常食竹
根味如鴨肉
原
山海經曰翠望之山(亦作王翠山)有獸狀如狸一目二尾名曰
原音音奪衆聲(言能作百種聲)可以禦凶也
天狗
山海經曰隂山濁谷之水出焉有狩狀如狸(或作狗)白首名
曰天狗可以禦凶
獜(音鄰)
(山海經日依軲之山有狩焉狀如虎)有瓜甲名曰獜(言體有鮮甲也食之不畏風)
䝣獀(上音渠下音獀)
山海經曰䝣獀獸食猛獸
鹿蜀
山海經曰杻陽之山有獸狀如馬而白文頭如虎而長尾
其音如謠(如人歌)其名曰鹿蜀佩之宜子孫
山海經圖讃曰鹿蜀之獸馬質虎文驤首吟鳴矯矯騰群
佩其皮毛子孫如雲
類
山海經曰亶受之山有獸狀如狸而有髮其名曰類自爲
牝壯食者不妬
猼訑(上音摶下音他)
山海經曰基山有獸其狀如羊九尾四目其目在背名曰猼
訑佩之不畏
山海經圖讃曰猼訑以羊眼乃在背視之則竒推之無
怪欲不恐懼厥皮可佩
狸力
山海經曰拒山有獸狀如豚有距其音如狗吠其名曰狸
力見則其縣多土功
土螻
山海經曰崑崙之丘有獸焉其狀如羊而四角名曰土螻
讙讙
山海經曰翼望之山(或作王翠)有獸狀如狸一目而三尾名曰
讙讙(音歡或作原)其音如百聲(言其能作百種聲或日百物名也未祥)是可以
銜凶服之治癉(黃癉病音旦也)
幽頞(音遏)
山海經曰邊春之物有獸狀如禺而文背善笑見人則卧名
曰幽頞(或作妭也)其鳴自呼也
山海經圖讃曰幽頞似猴俾愚作智觸物則笑見人佯睡
足訾
山海經曰蔓聮之山有獸狀如禺而有鬛牛尾文臂馬蹄見
人則笑名曰足訾其鳴自呼也
那父
山海經曰灌題之山有獸狀如牛而白尾音如叫(如人叫喚)名
曰那父
天馬
山海經曰馬成之山有獸如白犬而黑頭見人則飛其名
天馬其鳴自呼也
(音那或作能)
山海經曰甘棗之山有獸狀如數鼠而文題(數鼠未詳)名曰那
食之治癭
朏(音普妹切)
山海經曰霍山有獸如狸白尾有鬛名朏畜之亡憂
文
山海經曰放皐之山有獸狀如蜂枝尾而反舌善呼名文
開明
山海經曰開明獸身類虎而九首皆人面東鄕立崑崙
窮竒
山海經曰封山有獸狀如牛而蝟毛名曰窮竒食人或云
窮竒聞人闘乃助不直者文王出獵所獲
張揖注上林賦曰窮竒其音如狗嘷食
神異記曰西北有獸狀如虎有翼名窮竒
褱(上音謂下音懷)
山海經曰堯光之山有獸如人而彘尻冬蟄名褱音如
斵木(如人斫木聲)見則其縣有役
彘
山海經曰浮玉之山有獸狀如虎而牛尾音如犬名曰彘
羬羊
山海經曰華山之首曰錢來之山有獸狀如羊而馬尾名
曰羬羊其胎可以巳腊(治體腊也)
囂
山海經曰羭次之一山有獸狀如禺而長臂其名曰囂
長古
山海經曰長古之山有獸狀如禺而四耳名長古(因其山名)音
如吟見則郡縣大水
谿邊
山海經曰天帝之山有獸狀如狗名谿邊(或作遺)席其皮者
不蠱
(古縛切)
山海經曰皐塗之山有獸狀如鹿白尾馬足人手(前兩脚似人手)
而四角名曰玃
犰狳(上音永下音余)
山海經曰餘我之山有獸狀如兔鳥喙鴟目蛇尾見人則
眼(言陽死也)其名曰犱徐其鳴自叫見則蟲蝗爲敗
渾沌
東方朔神異經曰崑崙西有獸其狀如犬有兩目而不見
兩耳而不聞有腹而無五藏有腸直而不旋食而徑過人
有德行而往抵&KR2053;(音觸)之人有凶惡而往依憑之天使其然
名曰渾沌一名無耳一名無心所居無常咋尾回轉向天
而笑
檮杌
東方朔神異經曰西方荒中有獸焉狀如虎而身大虎毛
長尺(張華注曰言此獸毛皆如豪猪毛也)人面虎足口有猪牙尾長一丈八
尺名曰檮杌此獸食
(音羔)
東方朔神異經曰北方有獸焉其狀如師子食虎食人吹人
則病(口中吹人)名曰恒近人村里入人居室(中百)姓患苦天帝
徙之北方荒中也
無損
神異經曰南方有獸其狀如鹿豕頭有牙鹿尾善依人求
五糓名曰無損其肉可作鮮使瀋(吕審也)肥美而鮮肉懷吞
不入瀋盡更添肉使復以作鮮如初愈(久而)乃美名曰不盡
鮮
綢
神異經曰西方深山有獸鳥面目手足毛色如猴體大如
驢善緣高木皆雌無雄名曰綢湏人三合而有子要路強
牽男人將上絶冡之上取菓并竊五糓食更合三畢而定
十月乃生
齧䥫
神異經曰南方有獸角足大小狀如水牛其毛黑如&KR0238;食鐵而
飲水其糞可爲兵器其利如鋼名齧鐵
飛駭獸
洞冥記曰漢武帝時翕韓國献飛骸獸狀如鹿青色以寒
青之絲爲繩繫之獸死帝愛而不埋掛之於苑門皮毛皆
爛朽唯骨色猶青時人咸知其神更以繩繫其足閉於重
觀後數月往觀唯見繩之所繫處頭尾皆背皆飛去有野人
於草間得其斥脊皆能飛起取還以獻帝乃以野人所獻
骨脊及頭尾之骨春爲粉以蝙蝠和爲丸以療百疾其丸
夜視之有光服之體有光明
破鏡
漢書郊祀志曰古者天子常以春解祠黃帝用破鏡(孟康曰獸)
(名食父如黃要欲絶其類使祠用之破鏡如貙而虔眼也)
猯(音湍)
淮南子曰猯知曲穴亦鳥獸之智
狖
說文曰鼠狖屬善旋
吴錄地里志曰建安陽縣多狖似猿而露鼻雨則以尾反
塞鼻孔郡内及臨海皆有之
&KR1702;(力水力爲二切)
異物志曰&KR1702;之屬捷勇於猨豽面及鼻徵倒向上尾端分
爲兩條天雨便以插鼻孔中水不入性畏人見人則顚
倒投擲或墮地奔走無所廽避觸樹衝石或至破頭折脛
俗人罵恃力人云癡如&KR1702;又張揖注上林賦曰飛&KR1702;飛鼠
也其狀如兔而鼠首以其髯飛郭璞曰鼯鼠也毛紫赤色
一名飛生
麡狼(上才兮切)
異物志曰麡狼狀似鹿而角前向入林挂角故恒在平淺
草中肉肥脆香美逐入林則得之皮可作履襪角正西據南
人因以作路牀
兩頭獸
盛弘之荆州記曰武陵郡西有陽山山有獸如鹿前後有
頭常以一頭食一頭行山中有時見之者
獑猢(上音䜛下音胡)
蜀地志曰獑猢獸似猕猴爲獸竒捷常在樹上歘然騰躍
百步五十步若鳥
黃要
蜀地志曰黃要獸一名墠微一名虔巳鼬身狐首生子長
大自活羣逐其母令不得(飲食)將有所求而先見此獸則不
得矣
含利
張衡西京賦曰呀含利呀(呀化)爲仙車鄭氏婚禮謁文讃
曰含利爲獸(廉而)能謙禮義乃食口無譏
兹白
博物志曰兹白若白鳥踞牙食虎豹其(狀如昔耳身若虎豹尾長參其身食虎豹)
虎豹
博物志曰逢伯雲所說有獸緣木綠文似豹名虎僕毛可
爲筆
聆鼠
博物志曰丹裏之山有獸焉狀如鼠名曰聆鼠以其尾飛
也
壄羊(土移者切)
張揖注上林賦曰壄羊麢羊也似羊而青
猛氏
孟康注上林賦曰蝦蛤猛氏皆獸名
郭璞曰今蜀中有獸狀如熊而小毛淺有光澤名猛氏蝦
飛遽
張揖注上林賦曰飛遽天上神獸鹿頭而龍身
射干
郭璞注子虚賦曰騰遠射干張揖注曰騰遠獸也射干似
緣狐能木
獌狿(上音万下丑延切又音延)
郭璞注子虚賦曰獌狿大獸似狸長百尋
蒲勞
