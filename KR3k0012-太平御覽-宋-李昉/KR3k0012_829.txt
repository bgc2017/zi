太平御覽卷第八百二十九
資産部九
商賈負販傭賃
檐舂
商賈
左傳僖公下曰秦師及滑鄭商人弦高將市於周遇之以
乘韋先牛十二犒師(商行賈也乘四韋先韋乃入牛古者將献遣於人必有以先之)曰寡
君聞吾子將步師出於敝邑敢犒從者不腆敝邑爲從者
之淹居則具一日之積(腆厚也淹久也積芻末菜薪)行則備一夕之衛
且使遽告于鄭(遽傳車)
又宣公下曰荆尸而舉(荆楚也尸陳也楚武王始更爲北陳法遂以爲名也)商農工
賈不敗其業而卒乘輯睦(步曰卒車曰乘)事不奸矣(奸犯也)
又成公下曰荀罃之在楚鄭賈人有將寘諸禇中以出旣
謀之未行而楚人謂歸之賈人如晉荀罃善視之如實出
巳賈人曰吾無其功敢有其實乎吾小人不可以厚誣君
子遂適齊
左傳昭元曰魯曾阜曰賈而欲贏而惡囂乎(言譬如商賈求贏利者不)
(淂惡諠囂之声)
又昭公曰子干歸韓(宣子)問於叔向曰子干其濟乎對曰難
宣子曰同惡相求如市賈焉何難(宣子謂弃疾親恃子干共同好惡故言如市賈)
(同利以相求)對曰無與同好誰與同惡(言弁疾本不與子干同好則亦不得同惡)
又昭公六曰臧會奔郈郈魴假使爲賈正焉(郈在東平无塩縣東南魴)
(假郈邑大夫賈正掌貨物使有常賈若市吏)
又昭公十六年曰鄭子産對韓宣子曰昔我先君桓公與
商人皆出自周(鄭本在周畿内桓公東遷并與商人俱)庸次比耦(庸用也次更相從)
(耦耕)以艾殺此地斬之蓬蒿藜藿而共處之世有盟誓以相
信也曰爾無我叛我無強賈(无強市其物)母或匄奪爾有利市
寳賄我勿與知恃此質誓故能相保以至於今今吾子以
好來辱而謂敝邑強奪商人是教敝邑背盟誓也毋乃不
可乎
又定公下曰衛王孫賈曰苟衛國有難工商未嘗不爲患
使皆行而後可(欲以激怒國人)公以告大夫乃皆將行之
史記曰吕不韋傳曰不韋陽翟大賈人也往來販賤賣貴
家累千金
又曰白圭周人也與僮僕同苦樂趨時若猛獸摯鳥之發
故曰吾治告生産猶伊尹吕尚之謀孫吳用兵商鞅行法
是也其智不足以權變勇不足以英斷仁不能以取予強
不能有所守雖欲學吾術終不告之矣盖天下言治生者
祖白圭也
又曰齊俗賤奴虜而刁間獨爱貴之桀黠奴人之所患也
唯刁間收取使之逐漁塩商賈之利或連騎交守相然愈
益任之終得其力起冨數千萬故曰寕爵無刁(孟康曰刁間能畜豪)
(奴奴或有連車騎交守相奴自謂寕欲免去作民有爵耶无將止爲刀氏作奴乎无發声助也)言其能使
豪奴自饒而盡其力也
漢書曰高祖詔曰賈人無得衣錦繡綺縠絺罽操兵騎馬
又曰陳稀反上聞狶將皆故賈人曰吾知與之乃多以金
購狶將狶將多降
又曰周人之巧失爲趨利喜爲商賈富人則商賈爲利
又曰通財鬻貨曰商
又諺曰以貧求富農不如工工不如商刺繡文不如倚市
門此言末業貧者之資也貪賈三之廉賈五之(貪賈未當賣而賣末)
(可買而買故得利少而十得其三廉賈貴乃賣賤乃買故十得五也)
魏志曰王烈字彦考於時名聞在邴原管寧之右辟公孫
度長史以商賈白穢太祖命爲丞相掾徵未至卒也
齊書曰范雲爲始興内史入境撫以恩德罷去亭候&KR1342;賈
露宿
梁書曰陸驗少而貧若落拓無行邑人郁吉卿者甚富驗
傾身事之吉卿貸以錢米驗借以商販遂致千金因出郡
下散貲以事權貴
北史曰和士開母喪託附者咸往喪哭鄴中富商丁周嚴
興等並爲義孝有一士人在哭限封孝琰入弔出謂人曰
嚴興之南丁周之北有一朝士號叫甚哀聞者傳之士開
知而大怒
管子曰商人通賈倍道兼行以夜續日千里而不遠者利
在前也
魯連子連却秦軍平原君欲封之終不肯受平原君乃
置酒酒酣起前以千金爲壽先生笑曰所貴天下之士者
爲人排患釋難解人之締結即有取是商賈之事連不忍
爲也
尸子曰子貢衛之賈人也
韓子曰鄙諺曰長𬒮善舞多資善賈此言多資易爲工也
又曰秦韓攻魏昭夘西說罷之齊荆攻魏夘東說罷之魏
襄王養之以五車將軍(養以五乘使爲將軍)夘曰伯夷以將軍葬於
首山之下而天下曰夫以伯夷之賢與其稱仁而以將軍
葬是手力不掩也今臣罷四國之兵而王乃與臣五乘此
其稱功猶嬴勝而履屩(嬴利也謂賈也嬴利倍勝今以薄賞報大功猶嬴勝之人履屩也)
淮南子曰賈多端則貧工多伎則窮心不一也(賈多端非一)
國語曰晉叔向對韓宣子曰夫絳之冨商韋藩木楗以過
於朝(韋藩韋蔽前也木楗木檐)唯其功庸少也(言无功庸雖冨不得服朝服過於朝)而能
金玉其車文錯其服(文文纖縷也言商之財足以金玉其車文錯其服以无爵位故不得爲其)
(上爲藩木楗是)能行諸侯賄(言其財賄足以交於諸侯)而無尋尺之禄無大績
於民故也(績功也八尺曰尋)
又曰齊管仲曰昔聖王處商就市井夫商羣萃而州處察
其四時(四時所用者豫資之)而監其鄕之資(監親資財視其貴賤有無)以知其市
之賈負任檐何(脊曰負肩曰檐任抱何揭)服牛軺馬以周四方(周偏)以其
所有易其所無市賤鬻貴(市取鬻賣)旦暮從事於此以飾其
子弟相語以利相示以頼(頼嬴)相陳以知賈少而習焉其心安
焉不見異物而遷焉是故其父兄之教不肅而成其子弟
之學不勞而能夫是故商子恒爲商
又曰越大夫種曰臣聞之賈人(賈人買賤賣貴者)夏則資皮冬則
資絺(絺葛精曰絺麄曰綌)旱則資舟水則資車以待乏也
白虎通曰商賈何謂也商之爲言適其遠近度其有無通
四方商賈之爲言固也固有用物以待民來以求其利者
也
論衡曰揚子雲作法言蜀冨賈人賷錢十萬願載於書子
雲不聽夫富無仁義之行猶園中之鹿欄中之牛安得妄
載
異苑曰晉陵曲阿楊晚資財數千萬三吳人召取直爲商
估治生輒得倍宜或行長江卒遇暴風及劫盗者若捉晚
錢多獲免濟晚死後先所埋金悉移去隣人陳家嘗
晨起見門外忽有百許萬鏹封題是楊晚姓字然後知財
物聚散必由天運
負販
禮記曲禮曰夫禮者自卑而尊人雖負販者必有尊也而
况冨貴乎(負販者尤輕恌志利宜若無禮然)
尚書大傳曰舜販於須丘
漢書曰灌嬰睢陽販繒者
說苑曰鮑叔身死管仲舉上袵而哭之泣下如雨從者曰
非君臣父子也管仲曰非夫子所知也吾嘗與鮑子貧販
於南陽吾三辱於市不以我爲怯知我故有所明也
魏志曰弘農董遇字季直性質訥而好學興平中關中擾
亂與兄季忠依將軍叚煨耒耜負販而常挾持經書投
閑習讀其兄笑之而不改
後魏書曰景穆季年頗親近左右營立田園以收其利高
允諫曰夫天下者殿下之天下冨有四海何求而不獲而
乃與販夫販婦競此尺寸
傭賃
左傳襄公二十七年曰崔氏之亂(在二十五年)申鮮虞求奔僕
賃於野以喪莊公(爲齊莊公服喪)冬楚人召之遂如楚爲右尹(傳言)
(楚能用賢)
史記曰倪寬貧無資用常爲弟子都養時間行傭賃以
給衣食行常帶經止息則誦習之
又曰范睢微時弊衣間步見須賈須賈見之驚曰叔今何
事范睢曰臣爲傭賃賈哀之留與坐飲食乃取一綈袍以
賜之
漢書曰欒布梁人彭越爲家人時常興布遊窮困賣傭於
齊爲酒家保數歲別去而布爲人所略賣爲奴
又曰匡衡字稚圭東海人父世農夫至行衡好學家貧傭
作以供資用
後漢書曰鄭均好黃老書兄仲爲縣遊徼頗受禮遺均數
諫止不聽即脫身爲傭歲餘得錢帛歸以與兄曰物盡可
復得爲吏坐贓終身捐弃兄感其言遂爲廉㓗
謝承後漢書曰施延字君子少爲諸生明於五經家貧母
老周流傭賃避地於廬江臨湖縣種瓜後復到吳郡海塩
取卒月直賃作半路亭下以養其母是時吳會未分山隂
馮敷爲督郵到縣延持箒往敷知其賢者下車謝使入亭
請與飯食訖脫衣與之餉餞不受
華嶠後漢書曰范式爲荆州刺史友人南陽孔嵩家貧親
老乃變名姓傭爲新野阿里街卒式行部到新野而縣選
嵩爲道騶迎式式見而識之呼嵩把臂謂子曰非孔仲山
耶對之歎息語及平生曰昔與子俱曳長裾遊集帝學吾
蒙國恩致位牧伯而子懷道隱身處於卒伍不亦惜乎昔侯嬴
長守於賤業晨門肆志於抱關子居九夷不患其陋貧者
士之宜豈爲鄙哉勑縣代嵩嵩以爲先傭未竟不肯去
東觀漢記曰公沙穆來遊大學無資糧乃變服客傭爲吳
祐賃春祐與語大驚遂共定交於杵臼之間
又曰初梁鴻於大家單伯通家傭舂爲事歸其妻具食不
敢於鴻前仰視舉案常齊眉伯通察而異之曰彼傭能使
其妻敬之
又曰班超字仲升家貧恒爲官傭寫書嘗輟書投筆歎曰
大丈夫當效傅介子張騫立功異域以取封侯安能久事
筆硯乎
吳志曰闞澤字德潤會稽山隂人也家世農夫至澤好學
家貧無資常與人傭書以供紙筆所寫旣畢誦讀亦周
齊書曰張敬兒之爲襄陽府將也家貧每休假輙傭賃自
給嘗爲城東吳泰家檐水通泰所愛婢事發將被泰殺逃
賣棺材中以盖加上乃免
又曰王僧孺篤愛墳籍家貧常傭書以養每寫畢諷誦亦
了
又曰馮道根少孤家貧傭賃以養母行得甘肥未嘗先食
必遽還以遺母
南史曰吳逵經飢荒男女死者三十人唯逵夫妻獲全家
徒四壁立冬無被袴晝則傭賃夜則伐木燒塼妻亦同逵
此誠無有懈倦
漢皇德頌曰侯瑾字子瑜燉煌人少孤貧依宗人居性篤
學恒慵作爲資暮還輒爇柴讀書
檐
釋名曰檐任也力所勝任也
後漢書曰趙孝字長平父普王莽時爲田禾將軍任孝爲
郎每告歸常白衣步擔從長安還欲止郵亭亭長先時聞
孝當過以有長者客掃洒待之孝旣至不自名長不肯内
問曰聞田禾將軍子當從長安來何時至乎孝曰尋到矣
於是遂去
東觀漢記曰馬成爲郯令上征河北成嬴衣步檐渡河詣
上
魏志曰曹休年十餘歲喪父獨與一客檐喪假葬携將老母
渡江至吳
魏略曰吴禧字子牙京兆人也世單家貧少好學初平中三
輔亂禧南客荆州不以荒擾擔負經書每以採稆餘日則
誦習之
晉書曰郭文字文舉少愛山水尚嘉遁洛陽䧟乃步(擔入吳興)
餘姚大辟山中獵者時往寄宿文夜爲檐水而無勌色
又曰譙秀字元彦在蜀遇范賁蕭敬相繼作亂秀乃避難
宕渠鄕里宗族旅憑之者以百數秀年出八十衆欲代
之負檐秀曰各有老弱當先營護吾氣力猶足自堪豈以垂
朽之年累諸君也
又曰王澄字平子兄衍妻郭氏性貪鄙欲令婢路上檐糞
澄年十四諫郭以爲不可
又曰董養字仲道見洛陽東北步廣里地䧟有二鵝出焉
其蒼者飛去白者不能飛知白者國家之象頋謂謝阮季
曰易稱知幾其神君等可深藏矣乃與妻荷檐入蜀莫知
所終
齊書曰桓康隨武帝在贑縣泰始初武帝起義爲郡所縶
衆皆散康裝檐一頭貯穆后一頭貯文惠太子竟陵王子
良自負置山中與門客蕭欣祗等四十餘人相結破郡獄
出武帝
梁書曰司馬申太清之難父母俱没因此自擔土菜食終
身
後魏書曰高允性好文學擔笈負書千里就業方言曰嬴
旅荷騰擔也齊楚陳宋之間曰嬴燕之外郊越之東甌吳
之外鄙謂之旅南楚謂之嬴自關而西隴冀以往謂之荷
凡以驢馬駝載物者謂之負他(音大)亦謂之荷(郭璞注曰今江東單檐兩)
(頭物爲騰莊子嬴糧起之擔者用膂力因以名之)
先賢行狀曰平原王烈字彦考國中有(盗牛者牛)主得而放之
盗者曰子旣放我幸無使王烈聞之間年國中行路老父
負檐重有人代檐行數十里至家而去問姓名不語頃之
老父失劒於路有人得而守之至暮劒主還見之乃代檐
人也老父曰子前代吾檐不得姓名今復守吾劒子誠賢
人可語吾姓名以告王烈使人問之乃昔時盗牛人也烈
使國人表其廬而異焉
舂
說文曰舂擣粟也
周禮地官下曰舂人掌供禾物
禮記擅弓上曰隣有喪舂不相(鄭玄曰相以音聲相助)
榖梁傳文公曰禮宗廟之事君親割夫人親舂
漢書刑法志曰罪人獄巳決充爲城旦舂滿三歲爲鬼
薪白粲
漢書曰吕后囚戚夫人永巷令舂
又曰陳咸爲南陽太守所居以殺伐立威豪猾吏乃大姓
犯法論輸府爲地臼木杵舂不中程輒加罪笞
又曰江都王建宫人八子有過者輒令羸立或繫居樹上
或脫鉗以鉛杵舂不中程輒掠之
又曰楚王戊與吳通謀申公曰生諫之不聽乃胥靡之使
杵臼雅舂于市(晉灼曰胥相靡隨右左坐輕刑名也雅正杵舂)
南史曰梁武丁貴嬪德后醋忌遇貴嬪無道使曰舂每
中程若有助者
後魏書曰高祐爲西兖州刺史鎮滑臺令一家之中自立
一碓五家之外共造一井以給行客不聽婦人寄舂取水
莊子曰適百里者宿舂糧
淮南子曰量粟而舂數米而炊可以治家而不可以治國
傳子曰夷吾爲政士三妻者逐於境外女三嫁者入於舂
隷也
國語曰天子禘郊之事必自射其牲(牲牛)王后必自舂粢諸
侯宗廟之事必自射牛刲羊擊豕(封刺擊殺)夫人必自舂其盛
(自器曰盛上言粢下言盛牙其文也)〇世本曰雍父作舂(宋襄公注曰雍父黃帝臣也)
吕氏春秋曰赤冀作舂
桓子新論曰宓犧之制杵臼萬民以濟及後人加巧因延
力借身重以踐碓而利十倍杵臼又復設機關用驢嬴牛
馬及役水而舂其利乃且百倍
崔贛易林曰蹇之革曰折挺舂稷君不得食頭養病根無
益於病
嚴欣期交州記曰糠頭山在合浦海口傳云越王舂米於
此積糠所成
石虎鄴中記曰有舂車作木人反行碓於車上動則木人
踏碓舂行十里成米一斛
俗記曰王慶孫爲襄陽都督後之鎮爾時沔中蠻盛断道
縳得王去將還家語王云汝是貴人試作貴人行看驅逼
不得巳王便行蠻以其貴人不堪苦使令與婦女共碓下
舂
王褒僅約曰事訖休息當舂一石
嶺表異錄曰廣南有舂堂以渾木刳爲槽一槽兩邊約十
杵男女間六以舂稻糧敲磕槽舷皆有遍拍槽聲若鼓聞
于數里雖思婦之巧弄秋砧不能比其流亮也
太平御覽卷第八百二十九
