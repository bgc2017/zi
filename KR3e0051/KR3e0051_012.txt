儒門事親卷十二
金張從正撰
吐劑
三聖散
防風(三兩去蘆)苽蒂(三兩摶净碾破以蒂卷定連紙剉細去紙用麄羅子羅過另放)
(末將滓炒微黃次入末一處同炒黃用)藜蘆(去苗及心加減用之或一兩或半兩或一)
(分)
右各為麄末每服約半兩以虀汁三茶盞先用二盞
煎三五沸去虀汁次入一盞煎至三沸却將原二盞
同一處熬二沸去滓澄清放溫徐徐服之不必盡劑
以吐為度
苽蒂散
苽蒂(七十五箇)赤小荳(七十五箇)人參(半兩去蘆)
甘草(半兩或二錢五分)
右為細末每服一錢或半錢或二錢量虚實加減用
之空心虀汁調下服之
稀涏散
猪牙皂角(不蛀者去支弦秤一兩炙用之)碌礬藜蘆(半兩)
右為細末每服半錢或一二錢斡開牙關漿水調下
灌之
蔚金散
蔚金滑石川芎(各半兩)
右為細末每服一二錢量虚實加減以虀汁調下空
心服之
茶調散(亦一名)二仙散
苽蒂不以多少好茶中停
右為細末每服二錢虀汁調下空心用之
獨聖散
苽蒂不以多少
右為細末每服一錢或二錢虀汁調下服之脇痛加
全蝎頭痛加蔚金
碧雲散治小兒驚風有涎
膽礬(半兩)銅青(一分)粉霜(一錢)輕粉(一分)
右研為細末每服一字薄荷湯調下用之如中風用
漿水調服
常山散
常山(二兩)甘草(二兩半)
右為細末水煎服之空心
青黛散
猪牙皂角(乙箇)玄胡索(乙箇)青黛(少許)
右為細末鼻内灌之其涏自出
汗劑
防風通聖散
防風川芎當歸芍藥大黃薄荷
&KR0984;黃(去根不去節)連翹芒硝(已上各半兩)石膏
黃芩桔梗(巳上各二兩)滑石(三錢)甘草(二兩)荆芥
白术山梔子(已上各乙兩)
右為麄末每服五七錢水一大盞生薑三片煎至七
分去滓熱服如涏嗽加半夏五錢生薑製過
雙解散
通聖散與益元散相合中停水一鍾生薑荳豉䓤
白同煎
浮萍散治癩風
浮萍(乙兩)荆芥川芎甘草&KR0984;黃(去根)
已上各一兩或加當歸芍藥
右為麄末每服一兩水二盞煎至七分去滓溫服汗
出則愈
升&KR0984;湯
升&KR0984;(去土)葛根芍藥甘草(炒)已上各一兩
右為麄末每服三錢水一盞半煎至七分去滓溫服
不計時候
&KR0984;黃湯
&KR0984;黃(乙兩去根)官桂(七錢)甘草(三錢干炙)杏仁(二十二箇去皮)
(尖麩炒黃色用)
右為麄末每服三錢水一中盞煎至七分去滓溫服
汗出自解
桂枝湯
桂枝(乙兩)茯苓(半兩)芍藥(乙兩)甘草(七錢)
右為麄末每服三錢水一盞生薑棗一同煎去滓溫
服
下劑
導水丸
大黃(二兩)黃芩(二兩)滑石(四兩)黑牽牛(四兩另取頭末用)
加甘遂一兩去濕熱腰痛泄水濕腫滿久病則
加
加白芥子一兩去遍身走注疼痛
加朴硝一兩退熱散腫毒止痛久毒宜加
加郁李仁一兩散結滯通關節潤腸胃行滯氣
通血脈
樟柳根一兩去腰腿沉重
右為細末滴水丸梧桐子大每服五十丸或加至百
丸臨卧温水下
禹功散
黑牽牛頭末(四兩)茴香(乙兩炒)或加木香(乙兩)
右為細末以生薑自然汁調一二錢臨卧服
通經散
陳皮(去白)當歸(各乙兩)甘遂(以麫包不令透水煑百餘翻取出用冷水)
(浸過去麵焙乾)
右為細末每服三錢溫湯調下臨卧服
神祐丸
甘遂(依前製用)大戟(焙浸煑醋乾用)芫花(醋浸煑各半兩)
黑牽牛(乙兩)大黃(乙兩)
右為細末滴水丸小荳大每服五七十丸臨卧溫水
下
琥珀丸
右為前神祐丸加琥珀一兩是也
益胃散
甘遂(依前製過用)
右為細末每服三錢以獖猪腰子細批破以鹽椒等
物淹透爛切摻藥在内以荷葉裹燒熟溫淡酒調服
大承氣湯
大黃(半兩)厚朴(乙兩)枳實(一枚麩炒)芒硝(半兩)
右為麄末每服三五錢水一盞煎至七分去滓服以
意加減
小承氣湯
大黃厚朴已上各乙兩枳實(乙枚)
右為麄末同前煎服
調胃承氣湯
大黃甘草(灸)朴硝已上各半兩
右為麄末每服五七錢水一盞煎三五沸去滓溫服
食後
桃仁承氣湯
桃仁(去皮尖乙十二個)官桂甘草芒硝
已上各半兩
右剉如&KR0984;荳大每服三五錢水一大盞煎至七分去
滓溫服
玉井散
苽蔞根(二兩)甘遂(乙兩製用)
右為細末以麝香湯調下三錢臨卧服
水煑桃紅丸
黑牽牛頭末(半兩)苽蔕末(二錢)雄黃(乙錢水飛過用之)
乾胭脂(少許)
右以黃水調麵為丸以水煑令浮熟取出冷水拔過
射香湯下
無憂散
黃蓍木通桑白皮陳皮已上各乙(兩)
胡椒白术木香(各半兩)牽牛頭末(四兩)
右為細末每服三五錢以生薑自然汁調下食後
泄水丸(又方藏用丸一料加芒硝半兩商陸半兩為末水丸依前服)
大戟芫花甘遂海帶海藻郁李仁
續隨子已上各半兩樟柳根(乙兩)
右為細末水煑棗肉為丸如小荳大每服五七十丸
水下
牛黃通膈丸
黑牽牛大黃木通已上各半兩各另取末
右為細末水丸如黍粒大量兒大小三五十丸或百
丸水下
四生丸(一名)潤腸丸
黑牽牛大黃朴硝皂角(去皮絃蜜灸)
已上各等分
右為細末水丸如梧桐子大每服七八十丸食後溫
水下
内托散
大黃牡蠣(已上各半兩)甘草(三錢)苽蔞(二箇)
右為末水一大盞煎三五沸去滓露冷服
藏用丸
大黃黃芩(已上各二兩)滑石黑牽牛(各四兩)
右為末水丸桐子大每服五七十丸食後溫水下
神芎丸
藏用丸一料内加黃連薄荷川芎各半兩水丸桐
子大水下
進食丸
牽牛(乙兩)芭荳(三箇去油心膜)
右為末水丸每服二三十丸食後隨所傷物送下
牛黃白术丸治腰脚濕
黑牽牛末大黃已上各二兩白术(乙兩)
右為末滴水丸桐子大每服三十丸食前生薑湯下
要利加至百丸
玉燭散
以四物湯承氣湯朴硝各等分水煎去滓食前服
三和湯
以四物湯凉膈散當歸各中停水煎服
丁香化癖散治小兒脾
白丁香蜜陁僧舶上硫黃已上各乙錢
碙砂(半錢)輕粉(少許)
右研細末每兒一歲服半錢男病女乳調女病男乳
調後用通膈泄
扺當湯
水蛭(十箇)蝱䖝(十箇去翅足熬)大黃(乙兩)桃仁(七枚去皮尖槌)
右剉如&KR0984;豆作一服水二盞煎至七分去滓溫服
扺當丸
蝱䖝(五箇)桃仁(六枚)大黃(三分)水蛭(五箇)
右為細末只作一丸水一大盞煑一丸至七分頓服
十棗湯
紫芫花(醋浸煑)大戟甘遂(製)已上各等分
右為末每服半錢水一盞棗十枚同煎取半盞服
除濕丹
檳榔甘遂威靈仙赤芍藥澤瀉
葶&KR0995;已上各二兩乳香(别研)没藥(别研)
已上各一兩黑牽牛末(半兩)大戟(三兩炒)
陳皮(四兩去白)
右為細末麵糊和丸如桐子大每服三五十丸水下
利膈丸
牽牛(四兩生)槐角子(乙兩炒)木香(乙兩)青皮(乙兩)
皂角(去皮酥炙)半夏(洗各二兩)
右為細末生薑麵糊為丸桐子大每服四五十丸水
下
三一承氣湯
大黃芒硝厚朴(去皮)枳實已上各半兩
甘草(乙兩)
右剉如&KR0984;豆大每服半兩水一大盞生薑三片煎至
六分入硝去滓熱服
大陷胸湯
大黃(乙兩半)芒硝(乙兩八錢半)甘遂末(一字)
右為水一盞煑大黃至八分去滓入硝一沸下甘遂
末溫服
小陷胸湯
半夏(湯洗乙錢半)黃連(乙分)苽蔞實(一枚用四分之一)
右剉&KR0984;豆大水二盞先煑苽蔞至一盞半下諸藥取
八分去滓溫服未利再服
握宣丸
檳榔肉桂乾薑附子甘遂良薑
韮子芭荳已上各等分入硫黃(乙錢)
右為細末軟米和丸桐子大早辰先椒湯洗手放溫
揩乾用生油少許泥手心男左女右磨令熱握一丸
宣一二行
風門
防風通聖散(方在汗門中附)
防風天&KR0984;散
防風天&KR0984;川芎羌活白芷草烏頭
荆芥當歸甘草滑石白附子已上各
半兩
右為末熱酒化蜜少許調藥半錢加至一錢少時覺
藥行微&KR0984;為度如作丸煉蜜和彈子大熱酒化下一
丸或半丸
防風湯
防風&KR0984;黃獨活秦艽(去蘆)黃芩石膏
當歸白术已上各半兩
右為麄末入半夏片子令攪勻每服四錢水二中盞
入生薑七片煎至一盞去滓取清汁六分入麝香少
許帶熱食後服
祛風丸
川烏(炮去皮臍)草烏(炮)天南星半夏(薑製)
蒸豆粉甘草川芎殭蚕藿香
苓苓香地龍(去土)蝎稍(炒)已上各一兩
川薑(半兩)
右為細末藥末一兩用蒸豆粉一兩以白麵二兩滴
水和丸如桐子隂乾細嚼茶清下三五丸至五七丸
食後初服三丸以漸加之
排風湯
當歸(去蘆)杏仁(去皮尖麩炒)防風(去蘆)白蘚皮
白术芍藥官桂(去麄皮)川芎甘草(炒各三兩)
獨活&KR0984;黃(去節)茯苓(去皮各三兩)
右為麄末每三錢水一盞半入生薑四片同煎至八
分去滓溫服不計時候
小續命湯
&KR0984;黃(去節)人參(去芦)黃芩芍藥川芎甘草
(炙)杏仁(湯炮去皮尖炒)防己官桂(去皮)防風(去蘆)
各一兩附子(半兩去皮臍)
右除附子杏仁外合搗為麄末後入二味攪勻每服
三錢水一盞半入生薑五片煎至一盞去滓少熱服
食後
消風散
川芎羌活(去蘆)人參(去蘆)白茯苓(去皮)白殭蚕
(炒)蟬殼(去土)已上各一兩陳皮(去白)厚朴(去麄)
(皮薑製)已上各半兩
右為細末每服二錢茶清調下
川芎散
川芎荆芥甘菊薄荷蟬殼蔓精子
已上各二兩甘草(乙兩炙)
右為細末茶酒任下三二錢食後
搜風丸(單名人參半夏丸)
人參茯苓南星已上各半兩半夏乾
生薑白礬(生)凝水石已上各一兩蛤粉(二兩)
薄荷(半兩)藿香
右為細末與藏用丸末各中停水丸如豌豆大每服
三十丸生薑湯送下
當歸川芎散
當歸川芎已上各半兩甘草(二兩)黃芩(四兩)
薄荷(乙兩)&KR1190;砂仁(一分)
右為細末溫水調下一二錢
愈風餠子
川烏(半兩炮裂)川芎甘菊白芷防風細辛
天&KR0984;羌活荆芥薄荷甘草(炙)已上各
一兩
右為細末水浸&KR1339;餅為劑捏作餅子每服三五餅子
細嚼茶酒送下不計時候
疎風丸
通聖散一料加天&KR0984;羌活獨活細辛甘菊首烏各
半兩
右為細末煉蜜和丸彈子大朱砂為衣每服一丸細
嚼茶酒下
通頂散
石膏川芎瓜蔕已上各等分藜蘆(少許)
右為細末鼻内㗜
胃風湯
人參(去蘆)茯苓(去皮)川芎官桂當歸芍藥
白术
右件各等分為末每服三錢水一盞入陳粟米煎空
心服之
香芎散
香附子(炒)貫芎石膏(水飛)白芷甘草
薄荷已上各一兩川烏(半兩炒去皮臍)
右為細末每服二錢溫酒茶清調下無時
鐵彈丸
地龍(去土)防風白膠香没(藥)木鱉(去皮)
草烏頭(水浸炮)白芷五苓脂當歸已上
各用一兩細墨(三錢)麝香(另研)乳香(另研)升麻
(各二錢)
右末糯粥丸彈子大每服一丸生姜酒下
暑門(瘧附)
白虎湯
知毋(乙兩半去皮)甘草(乙兩)糯米(乙合)石膏(四兩亂紋者另)
(為末)
右剉如麻豆大粳米拌勻另水一盞煎至六分去滓
溫服無時日三四服或眩嘔者加半夏半兩薑製
桂苓甘露散
官桂(半兩)人參藿香已上各半兩茯苓
白术甘草葛根澤瀉石膏寒水石
已上各一兩滑石(二兩)木香(乙分)
右為細末每服三錢白湯點下新水或生薑湯亦可
化痰玉壺丸
南星半夏(並生用)天&KR0984;已上各半兩白麵
(三兩)
右為細末滴水丸如桐子大每服三十丸用水一大
盞先煎令沸下藥煑候浮即熱漉出放溫别用生薑
湯下不拘時服
益元散
滑石(六兩)甘草(乙兩)
右為細末每服三錢蜜水新水調下
玉露散治暑
寒水石滑石石膏苽蔞根已上各四兩
甘草(二兩)
右為細末每服五錢重新水調下
石膏散
石膏(乙兩)人參(去蘆)甘草(灸)各半兩
右為細末新水蜜水調三錢生薑湯亦可
辰砂丹治瘧
信(乙錢)雄黑豆(六十箇或二兩重)
右為細末朱砂為衣端午日合不令雞犬婦人見每
服一丸無根水下
溫脾丸
信(乙錢)甘草(二錢)紫河車(三錢)豆粉(四兩)
右為末滴水丸每服半錢作十丸臨卧無根水下
溫脾散
紫河車菉荳已上各一兩甘草(半兩)砒(乙錢)
(别研)
右為細末後入砒研勻每服半錢新水盞調下如是
隔日發直待臨睡服藥如頻日發只夜深服忌葷酒
魚兔等
濕門(嗽附)
五苓散
官桂澤瀉猪苓(去黑皮)茯苓(去皮)白术(各半兩)
右為細末每服二錢熱湯或新水調下
葶&KR0995;木香散
苦葶&KR0995;茯苓(去皮)猪苓(去皮)已上各一分
木香(半錢)澤瀉木通甘草各半兩官桂
(乙分)滑石(三錢)
右為細末每服三錢生薑湯調下食前服
白术木香散
白术猪苓澤瀉赤茯苓各半兩木香
檳榔各三錢陳皮(二兩去白)官桂(乙錢)滑石(三兩)
右為細末每服五錢水一盞生薑三片同煎至六分
溫服食後
大橘皮湯
橘皮(乙兩半)木香(乙分)滑石(六兩)檳榔(三錢)茯苓
(乙兩)猪苓(去黑皮)澤瀉白术官桂已上各
半兩甘草(二錢)
右為末每服五錢水一盞生薑五片煎至六分去滓
溫服食後
神助散
苦葶&KR0995;(三兩炒)黑牽牛(三兩半微炒取頭末用)澤瀉(二兩)
猪苓(二兩去皮)椒目(半兩)
右為細末每服䓤白三莖漿水一盞煎至半盞入酒
半盞調藥三錢絶早面東服之
桂苓白术丸
官桂茯苓半夏已上各一兩白术
乾生薑(一分)橘皮(去白)澤瀉黃連各半兩
黃栢(二兩)
右為末麵糊為丸如小荳大每服三五十丸姜湯下
食後
桂苓白术散
官桂茯苓白术已上各半兩甘草
澤瀉石膏寒水石已上各一兩滑石(二兩)
右為細末熱湯調三錢新水生薑湯亦可食後服
白术調中湯
白术茯苓橘皮(去白)澤瀉已上各半兩
甘草(乙兩)乾薑(炒)官桂&KR1190;砂仁藿香
已上各一分
右為末白湯化蜜少許調下二錢無時煉蜜每兩作
十丸名曰白术調中丸
寧神散治嗽
御米殼(二兩蜜炒)人參苦葶&KR0995;已上各一兩
右為末入烏梅同煎三五沸去滓稍熱服食後
寧肺散
御米(蜜炒去瓤)甘草乾薑當歸白礬陳皮
已上各一兩
右為末煎虀汁調三錢
人參補肺散
人參&KR0984;黃(去節)白术防己防風各等分
桑白皮(倍加)
右剉㕮咀以漿水一椀煎至半去滓溫服每用半兩
各秤過
白术湯
白术甘草當歸陳皮桔梗枳殼
各等分
右為麄末水煎去滓溫服三五錢
薏苡仁湯
桔梗(乙兩)甘草(二兩)薏苡仁(三兩)
右剉如&KR0984;荳大每服五錢水煎入糯米為引米軟為
度食後
益黃散治小兒痢
陳皮(乙兩)青皮柯子肉甘草已上各半兩
丁香(二錢)
右為細末每服二錢水煎食前服
香連丸
木香柯子肉(麵炒)黃連(炒)已上各半兩
龍骨(二錢)
右為細末飯丸如黍米大每服二十丸米飲湯下
火門
凉膈散
大黃(乙兩)連翹(四兩)甘草黃芩薄荷
朴硝山梔子已上各一兩
右麄末每服三五錢水一盞入蜜竹葉煎三五沸去
滓溫服無時
黃連解毒湯
黃連黃蘖黃芩大梔子已上各等分
右剉為&KR0984;豆大每服五錢水二盞煎至八分去滓溫
服
瀉心湯
大黃甘草(炙)當歸芍藥&KR0984;黃荆芥
已上各一兩半白术(二錢半)
右為細末每服二錢水一盞生薑薄荷少許同煎至
七分去滓溫服
八正散
大黃蘧麥木通萹竹車前子甘草
山梔子已上各一兩滑石(二兩)加木香一
兩尤佳
右為麄末每服三五錢水一盞入燈心煎至七分去
滓溫服
調胃散治傷寒吐逆四肢厥冷
水銀舶上硫黃各半兩
右二味先研硫黃極細次入水銀同研至深黑每服
一錢病重者二錢溫米飲調服不拘時
三黃丸
大黃黃芩黃栢已上各等分
右為末水丸每服三十丸水下
又方去黃芩用黃連
芍藥蘗皮丸
芍藥(白者)黃蘗(去皮)各一兩當歸黃連
各半兩
右為末水丸桐子大每服三十丸水下食前
大金花丸
黃連黃栢黃芩大黃各等分
右為末水丸新水下三十丸加梔子減大黃名梔子
金花丸
清凉飲子
大黃(蒸)赤芍藥當歸甘草(炒)已上各等
分
右為末每服一二錢水一盞煎至七分去滓溫服食
後以意加減
黃連清心湯
凉膈散加黃連半兩是也
犀角散
黃連大黃芍藥犀角甘草各等分
右為麄末每服五錢水一盞煎至七分去滓溫服無
時
黃連木通丸治心經畜熱夏至則甚
黃連(二兩)木通(半兩)
右為末生薑汁打麵糊和丸每服三十丸食後燈心
湯下日三服
燥門
神功丸
大黃(麵裹蒸)訶子皮麻子仁(另搗)人參(去蘆)
已上各一兩
右為細末入&KR0984;子仁搗研勻煉蜜丸如桐子大每服
二十丸溫水下或酒或米飲下食後臨卧如大便不
通加服
脾約丸
&KR0984;仁(一兩二錢半)枳實(麩炒)厚朴(去麄皮)芍藥
已上各二兩大黃(四兩蒸)杏仁(去皮尖炒黃乙兩二錢)
右為細末煉蜜為丸桐子大每服二十丸臨卧溫水
下
&KR0984;仁丸
郁李仁(去皮另搗)火&KR0984;子仁(另搗)二味各二兩
大黃(二兩半生半蒸)檳榔(半兩)乾山藥防風(去蘆)
枳殼(炒去瓤七錢半)羌活木香(各五錢半)
右為細末入另搗者三味攪勻煉蜜丸如桐子大每
服二十丸至三十丸溫水下食後牽牛滑石亦少
潤體丸
郁李仁大黃桂心黑牽牛當歸黃栢
(並生用各半兩)輕粉(少許)
右為細末滴水丸如桐子大每服三十丸至四十丸
溫水或生薑湯下
寒門
薑附湯
乾薑(二兩另為麄末)附子(乙兩生用去皮臍細切)
右二味攪勻每服三錢水一盞半煎至一盞去滓溫
服食前
四逆湯
甘草(三兩)乾薑(半兩)附子(半兩生用去皮臍切作片子)
右為麄末每服三五錢水一盞半煎至一盞去滓溫
服無時
二薑湯
良薑乾薑(炮)二味各三兩
右為細末酒煑糊為丸桐子大每服三十丸空心米
飲湯下
术附湯
黑附子(重乙兩)白术(乙兩半)甘草(七錢半灸)
右為細末每服三五錢水一盞半生薑五片棗二枚
劈破同煎至一盞去滓溫服食後
大已寒丸
附子(炮去臍皮)川烏頭(炮去皮臍剉作豆大再炒黃)乾薑(炮製)
良薑(炒)官桂(去麄皮)吳茱萸(炒)已上各一兩
右為細末醋糊為丸桐子大每服五七十丸米飲下
食前
理中丸
人參(去蘆)白术乾薑甘草(炙)附子(炮去皮臍)
已上各一兩
右為細末煉蜜為丸每兩作十丸彈子大每服一丸
以水一盞化破煎至七分稍熱服空心
平胃散
厚朴(薑製)陳皮二味各三兩蒼术(五兩泔浸)
甘草(三兩炒)
右為末每服二錢水一盞生薑三片棗二枚煎至七
分去滓食前溫服
養脾丸
乾薑(炮)&KR1190;砂各二兩茯苓(去皮)人參(去芦)
麥蘖(炒)各一兩白术(半兩)甘草(炒乙兩半)
右為細末煉蜜和丸每兩作八丸每服一丸細嚼生
薑湯下
兼治於内者
大柴胡湯
柴胡(四兩)黃芩赤芍藥各一兩半半夏(乙兩)
(二錢半)枳實(二錢半)大黃(乙兩)
右為麄末入半夏片子每服三錢水一盞半入生薑
五片棗一枚煎至一中盞濾去滓溫服食後
小柴胡湯
柴胡(四兩去蘆)黃芩人參半夏(湯洗七次切片)甘草
已上各一兩半
右為麄末每服三錢水一盞半生薑五片棗一枚劈
破同煎至七分去滓溫服不計時候
柴胡飲子
柴胡人參黃芩甘草大黃當歸
芍藥已上各半兩
右為麄末每服三錢水一盞生薑三片煎至七分去
滓溫服
防風當歸飲子
柴胡人參黃芩防風甘草芍藥
大黃當歸滑石已上各一兩
右為麄末每服三五錢生薑三片水一盞煎至七分
去滓溫服不拘時候
白术湯治孕婦痢嘔吐血
白术黃芩當歸各等分
右為末每服二三錢水煎食前服
兼治於外者
桂苓湯&KR0984;黃湯升&KR0984;湯
已上三方在前汗法中附
五積散
蒼术(二兩四錢)桔梗(乙兩四錢)枳殼(麩炒)陳皮(二味各六錢)
白芷川芎當歸甘草(炙)官桂(去麄皮)
半夏(湯浸)茯苓(各三錢)&KR0984;黃(乙錢去節)厚朴
乾薑各四錢
右除官桂枳殼别為末外以慢火炒令黃色為末與
官桂等攪勻每服三錢水一盞半入生薑五片䓤白
三寸鹽䜴七粒同煎至七分去滓溫服無時
青衿散治咽㗋
益元散加薄荷青黛生蜜丸如彈子大噙化
獨治於内者
陷胸湯
大黃(二兩半)芒硝(乙兩八錢半)甘遂(乙字另為末)
右以水三盞先煑大黃至一盞去滓下芒硝令沸次
下甘遂末放溫服之
大黃丸
大黃黑牽牛枳殼木通已上各一兩
右為末滴水丸如桐子大每服三十丸食後生薑湯
下
備急丸
巴豆(去皮油)大黃乾薑(炮)已上各一兩
右為細末煉蜜丸桐子大每服三丸溫水下不拘時
服
枳殼丸
商枳殼(乙兩麩炒)牽牛頭末(四兩)
右為細末水丸如桐子大每服三十丸食前溫酒或
生薑湯下
蓮殼散治血崩
椶毛(燒灰)蓮殼(燒灰存性二味各半兩)香附子(三兩炒)
右為末米飲調下三四錢食前
木香檳榔丸
木香檳榔青皮陳皮廣荗(燒)黃連(麩炒)
已上各一兩黃栢大黃(各三兩)香附子(炒)
牽牛(各四兩)
右為細末水丸如小豆大每服三十丸食後生薑湯
下
導飲丸
青皮陳皮京三稜(炮)廣荗(炮)黃連
枳殼(麩炒)已上各一兩大黃黃蘗已上各
三兩香附子(炒)黑牽牛已上各四兩
右為細末桐子大用水丸每服三五十丸食後生薑
湯下
五香連翹散
丁香青木香沉香熏陸香麝香木通
連翹桑寄生獨活升&KR0984;大黃已上各
等分
右為麄末以竹瀝煎五七錢未利加大黃去滓稍熱
以利為度
四物湯
川芎當歸熟地黃芍藥已上各等分
右為麄末每服三四錢水一盞煎三五沸去滓溫服
空心加草龍膽防己名一醉散治目暴發加蒲黃治
娠婦漏血
當歸散治血崩
當歸(乙兩)龍骨(二兩炒赤)香附子(三錢炒)
椶毛灰(五錢)
右為末米飲調三四錢空心服
又一方當歸白芍藥香附炒各等分為末米飲湯調
下食前服
又當歸散行經
當歸杜蒺藜各等分
右為末米飲湯調服食前
葛根散解酒毒
甘草乾葛花葛根&KR1190;砂仁貫衆
各等分
右為麄末水煎三五錢去滓服
定志丸
栢子仁人參茯苓遠志(去心)茯神
酸棗仁
右為末酒糊丸小豆大每服五七十丸生薑湯下
檳榔丸
檳榔(乙錢半)陳皮(乙兩)木香(二錢半)牽牛(半兩)
右為末醋糊丸桐子大每服三十丸生薑湯下
小檳榔丸
枳殼陳皮牽牛已上各等分
右為細末水丸食後生薑湯下三四十丸
蘧麥散治酒積
甘遂(半兩製)蘧麥葛根麥蘖已上各一兩
右為末每服二錢酒調服
治氣積方香附子為末生姜湯調下三二錢
獨治於外者
青金散
芒硝(半錢)青黛(半錢)乳香没藥各少許
右為細末鼻内㗜
拔毒散
寒水石不以多少燒令赤
右研為末以新水調雞翎掃痛處
水澄膏
雄黃(水飛三錢)黃連(半兩)蔚金(二錢)黃栢(半兩)
大黃(半兩)黃丹(半兩水飛)
右為細末量所腫處用藥多少新汲水半盞炒藥在
内須臾藥沈慢去其澄者水盡然後用槐柳枝攪藥
數百餘轉如麵糊相似勻以小紙花子攤藥塗腫處
更以雞翎撩&KR0765;水不住掃之
魚膽丸
草龍膽青鹽腦子已上各半兩黃連(乙兩)
(去鬚)碙砂南硼砂麝香鯉魚膽已上各
二錢
右除草龍膽鯉魚膽外同為細末先將草龍膽同微
研破以河水三升浸春秋二宿夏一宿冬三宿將浸
者痛揉極爛用絹袋濾去滓於石器内慢火熬成膏
子點於水内不散用指頭捏開有絲乃膏子成然後
入魚膽拌勻將膏和上件藥末作劑丸如粟米徐徐
點可視之
金絲膏
黃丹代赭石玄精石已上各半兩
爐甘石(乙兩燒)腦子(半錢)黃連蕤仁(去皮油)
二味各三錢白丁香南硼砂二味各一錢
右除硼砂腦子外同為細末以河水一升白砂蜜三
兩同熬三五沸然後入藥末再熬至半茶盞以上用
綿子濾過去滓次入硼砂腦末攪勻定磁器内放徐
徐點眼大有神效
生肌散
黃連(三錢)蜜陀僧(半兩)乾胭脂(二錢)雄黃(乙錢)
菉豆粉(二錢)輕粉(乙錢)
右為細末以溫漿水洗過用無垢軟帛搵淨藥貼之
赴筵散
五倍子蜜陀僧已上各等分
右為細末先入漿水漱過乾貼
麝香玉線子
豆粉(半兩)信(乙錢)枯白礬(乙錢半)
右三件同研入麝香半錢再研為細末滴水和於手
背上撚作線如用時先以漿水嗽了口用毛翎了縫
中淨臨卧乾貼或為線子住於縫中
人參化癭丹治贅
海蔕海藻海蛤昆布已上四味皆焙
澤瀉(炒)連翹已上並各等分猪靨羊靨
各十枚
右為細末蜜丸如雞頭大臨卧噙化一二丸
通氣丸(同上所治)
海藻海蔕昆布木通甘草已上各一
兩訶子薄荷已上各半兩杏仁(少許煑浸)
右為細末煉蜜和丸每夜噙化一丸忌油膩物
又方
海藻海蔕昆布澤瀉木通猪靨
羊靨各五枚海蛤連翹
右為細末研靨為丸如雞頭大每服一丸臨卧噙化
消毒散治㗋腫
當歸荆芥甘草各等分
右為末水煎三五錢去滓熱嗽
煑肝散治雀目
青蛤粉夜明砂糓精草已上各等分
右為細末每服五七錢猪肝内煑熟細嚼茶清下
枯瘤方
&KR1216;砂粉霜雄黃已上各二錢輕粉
没藥乳香已上各一錢土黃(三錢)麝香(少許)
右為細末以津調塗瘤頂外邊歇一韮葉先花紙貼
之上以小黃膏貼之
小黃膏
黃栢黃芩大黃已上各等分
右為細末以水調為糊比前藥大一遭三日一易至
八九上不取直候可取
剪刀藥
石灰(一斤陳年者)龍骨(四兩)刺薊(一小束)
右為末杵作泥為餅子或為散貼端午日合
木香檳榔散
木香檳榔黃連乳香輕粉蜜陀僧
已上各等分
右為細末乾摻之先以口噙漿水洗
又方加黃栢麝香
陽起石散
陽起石(燒)
右研末新水調塗腫痛處
鉛白霜散
鉛白霜乾胭脂寒水石已上各等分
腦子輕粉(各少許)
右為末摻之
雄黃散
雄黃乳香没藥麝香(少許)
右為末量瘡大小乾貼
化斑湯
紫草升&KR0984;甘草(炙)各半兩
右剉&KR0984;豆大水一盞糯米二十粒煎至一盞去滓溫
服
調治
無比山藥丸
乾山藥(二兩)肉蓯蓉(四兩剉酒浸焙)五味子(六兩㨂淨)
兔絲子(三兩酒浸)杜仲(三兩去麄皮炒)牛膝(乙兩酒浸)
澤瀉(乙兩)熟地黃(乾乙兩)山茱萸(乙兩)茯苓(去皮乙兩)
巴戟(乙兩去心)赤石脂(乙兩)
右為細末煉蜜和丸桐子大每服二三十丸食前溫
酒下米飲亦可
當歸丸
當歸香附子(炒)杜蒺藜芍藥各等分
右為末酒糊為丸如小豆大每服三五十丸米飲下
香薷湯
香薷(五錢去土)厚朴(五錢闕製)白萹豆(二錢半生炒)
右為末每服三錢水一盞入酒煎去滓溫服
石葦散
石葦(去毛)木通各分二兩當歸甘草
王不留行已上各一兩滑石白术蘧麥
葵子芍藥已上各三兩
右為細末每服二錢煎小麥湯調下
妙功丸
京三稜(乙兩炮)川烏(四錢生去皮)大黃(乙兩)已上同
為細末好醋半升熬膏不破積水丸
神麯麥蘖已上各一兩乾薑(二錢炒裂用)
芭荳(兩箇去皮油心)半夏(半兩)茴香(乙兩炒香)官桂
牽牛(三兩㨂淨)
右為細末用膏丸小荳大生薑湯下十丸十五丸溫
凉水亦可以意加減以利為度
人參散
石膏甘草已上各一兩滑石(四兩)
寒水石(二兩)人參(半兩)
右為末每服二錢溫水調下食後
茴香丸
茴香(八兩炒)川練子(炒)川烏(炮去皮)威靈仙(洗去)
(土)防風(去蘆)陳皮已上各三兩地龍(乙兩去土)
(微炒)烏藥(五兩)赤小豆(八兩)
右為末酒糊為丸每服三五丸茶酒下
七宣丸
大黃(濕紙裹煨)枳實(麩炒)木香柴胡(去蘆)訶子皮
(各五兩)桃仁(六兩炒去皮尖)甘草(四兩炒)
右為末煉蜜和丸如桐子大每服三十丸酒下
人參調中湯
沈香(二兩)木香白荳蔲(乙兩用仁)甘草(乙分)
腦子(乙錢)射香(半錢)人參(半兩)
右為細末每服半錢用沸湯點服或入生薑鹽少許
食後服
烏金散
當歸(乙兩)自然銅(金色者煆為末醋熬乙兩)烏金石(鉄炭是三兩)
大黃(乙兩童子小便浸用)
右為末每服二錢紅花酒半盞童子小便半盞同調
下食前日二服
沈香降氣湯
沈香木香&KR1190;砂仁白荳蔲(仁)青皮(去白)
陳皮(去白)廣荗(煨)枳實(麩炒)已上各一兩
蘿白子(另末乙兩)黑牽牛(末二兩)大黃(二兩炒)
右為末生薑汁浸蒸餅為丸如桐子大每服三十丸
橘皮湯下
枳术丸治氣不下降胸膈滿悶
枳實(麩炒)白术各半兩
右為細末燒飯為丸如桐子大每服五十丸諸飲送
下
儒門事親卷十二
