儒門事親卷十金張從正撰
外有風寒暑濕屬天之四令無形也
内有饑飽勞逸屬天之四令有形也
一者始因氣動而内有所成者謂積聚癥瘕瘤氣癭
起結核狂瞀癩癎疏曰癥堅也積也瘕氣血也
二者始因氣動而外有所成者謂癰腫瘡瘍疥癬疽
痔掉瘈浮腫目赤熛痓胕腫痛痒之類是也
三者不因氣動而病生於内者謂留飲癖食飢飽勞
損宿食霍亂悲恐喜怒想慕憂結之類是也
四者不因氣動而病生于外者謂瘴氣賊魅䖝蛇蠱
毒伏尸鬼擊衝薄墜墮風寒暑濕斫射割刺之
類是也
風木鬱之病
故民病胃脘當心而痛四肢兩脇咽膈不通飲食不
下甚則耳鳴眩轉目不識人善僵仆筋骨強直而不
用卒倒而無所知也
暑火鬱之病
故民病少氣瘡瘍癰腫脇肋胷背首面四肢䐜膹臚
脹瘍疿嘔逆瘈瘲骨痛節疼及有動泄注下溫瘧腹
中暴痛血溢流注精液衰少目赤心熱甚則瞀悶懊
惱善暴死也
濕土鬱之病
故民病心腹脹腹鳴而為數後甚則心痛脇䐜嘔逆
霍亂飲發注下肘腫身重脾熱之生也
燥金鬱之病
故民病欬逆心腹滿引少腹善暴痛不可反側嗌乾
面塵色惡金勝而木病也
寒水鬱之病
故民病寒客心痛腰椎痛大關節不利屈伸不便善
厥痞堅腹滿隂乘陽故也
初之氣
自大寒至立春春分厥隂風木之位陽用事而氣微
故曰少陽得甲子元頭常准以大寒交初之氣分以
六周甲子以應六氣下傲一月正月二月少陽三隂
三陽亦同
二之氣
春分至小滿少隂君火之位陽氣清明之間又陽明
之位
三之氣
小滿至大暑少陽相火之位陽氣發萬物俱成故亦
云太陽旺其脉洪大而長天氣并萬物人脉盛衰造
物造化亦同
四之氣
大暑至秋分太隂濕土之位天氣吉感夏後隂已用
事故曰太隂旺此三隂三陽與天氣標本隂陽異矣
脉緩大而長燥金旺緊細短濇以萬物乾燥明可見
矣
五之氣
秋分至小雪陽明燥金之位氣衰隂盛故云金氣旺
其脉細而微
終之氣
小雪至大寒太陽寒分之位隂極而盡天氣所收故
曰厥隂旺厥者盡也
風木肝酸達鍼
與膽為表裏東方木也色青外應目主治血芍藥味
酸微寒澤瀉鹹平烏梅酸熱
諸風掉眩皆屬於肝木主動治法曰達者吐也其高
者因而越之可刺大敦灸亦同
暑火心苦發汗
與小腸為表裏南方火色外應舌主血運諸經大黃
苦寒木香苦溫黃連苦凉没藥苦熱
諸痛痒瘡瘍皆屬於心火治法曰熱者汗之令其疎
散也可刺少衝灸之亦同
濕土脾甘奪鍼
與胃為表裏中央土也色黃應唇主肌肉應四時蜜
甘凉甘草甘平
諸濕腫滿皆屬于脾土治法曰奪者瀉也分隂陽利
水道可刺隱白灸亦同
燥金肺辛清鍼
與大腸為表裏西方金也色白外應皮毛鼻亦行氣
乾薑辛熱生薑辛溫薄荷辛凉
諸氣憤欝皆屬于肺金治法曰清者清膈利小便解
表可刺少商灸亦同
寒水腎鹹折鍼
與膀胱為表裏北方水也色黑外應耳主骨髓牡蠣
鹹寒水蛭鹹寒
諸寒收引皆屬于腎水治法曰折之謂抑之制其衝
逆可刺涌泉灸亦同
大寒子上初之氣
初之氣為病多發欬嗽風痰風厥涎潮痺塞口喎半
身不遂失音風癲風中婦人胸中留飲兩臍腹微痛
嘔逆惡心旋運驚悸狂陽心風搐搦顫掉初之氣病
宜以苽蔕散吐之在下泄之
春分卯上二之氣
二之氣為病多發風溫風熱經曰風傷於陽濕傷於
隂微頭痛身熱發作風溫之候風傷於衞氣也濕傷
於脾氣也是以風溫為病隂陽俱自浮汗出身重多
眠鼻息語言難出此已上二證不宜下若與芭荳大
毒丸藥熱證併生重者必死二之氣病宜以桂枝&KR0984;
黃湯發汗而已
小滿已上三之氣
三之氣為病多發熱皆傳足經者多矣太陽陽明少
陽太隂少隂厥隂陽者發熱惡寒頭項痛腰脊強陽
明身熱目疼鼻乾不得卧少陽者胸脇痛耳聾口苦
寒熱往來而嘔此三陽屬熱太隂者腹滿咽乾手足
自溫自利不渴或腹滿時痛少隂者故口燥舌乾而
渴厥隂者腹滿囊縮喘熱悶亂四肢厥冷爪甲青色
三之氣病宜以清凉上溫下養不宜用芭荳丸下
大暑未上四之氣
四之氣為病多發暑氣頭痛身熱發渴不宜作熱病
治宜以白虎湯得此病不傳染次發脾泄胃泄大腸
泄小腸泄大&KR1742;泄霍亂吐瀉下痢及赤白相雜水糓
不分消腸鳴切痛面浮足腫目黃口乾脹滿氣痞手
足無力小兒亦如此四之氣病宜滲泄五苓散之類
也
秋分酉上五之氣
五之氣為病多發喘息嘔逆欬嗽及婦人寒熱往來
㾬瘧痺痔消渴中滿小兒斑癮瘡疱五之氣病宜以
大小柴胡湯宜解治表裏之類
小雪亥上終之氣
終之氣為病多發風痰風寒濕痺四肢秋收多冬水
復旺水濕相摶肺氣又衰冬寒甚故發則收則痿厥
弱無以運用水液澄清冷大寒之疾積滯&KR1742;塊寒疝
血&KR1742;凡氣之疾終之氣病宜破積發汗之類
肝之經足厥隂風乙木
是動則病腰痛不可以俛仰丈夫㿉疝婦人少腹腫
甚則嗌乾面塵脱色是肝所生病者胸滿嘔逆飱泄
狐疝遺溺閉癃為此諸病
膽之經足少陽風甲木
是動則病口苦善太息心脇痛不能轉側甚則面微
有塵體無膏澤足外反熱是為陽厥是主骨所生病
者頭痛頷痛目内眥痛缺盆中腫痛腋下腫馬刀俠
廮汗出振寒瘧胸脇肋髀膝外至脛絶骨外踝前及諸
節皆痛小指次指不用為此諸病
心之經手少隂暑丁火
是動則病嗌乾心痛渴而欲飲是為臂厥是主心所
生病者目黃脇痛臑臂内後廉痛厥掌中熱痛為此
諸病
小腸經手太陽暑丙火
是動則病嗌痛頷腫不可以顧肩似拔臑似折是主
液所生病者耳聾目黃頰腫頸頷肩臑肘臂外後廉
痛為此諸病
脾之經足太隂濕已土
是動則病舌本強食則嘔胃脘痛腹脹善噫得後與
氣則快然如衰身體皆重是主脾所生病者舌本痛
體不能動摇食不下煩心心下急痛溏瘕泄水閉黃
疸不能卧強立股膝内腫厥足大指不用為此諸病
胃之經足陽明濕戊土
是動則病洒洒振寒善呻數欠顔黑至則惡人與火
聞木聲則惕然而驚心欲動獨閉戶塞牖而處甚則
欲上高而歌棄衣而走賁響腹脹是為骭厥是主血
所生病者狂瘧溫淫汗出鼽衂口喎唇胗頸腫㗋痺
大腹水腫膝臏腫痛循膺乳氣衝股伏兔骭外廉足
跗上皆痛中指不用氣盛則身以前皆熱其有餘于
胃則消糓善飢溺色黃氣不足則身以前皆寒慄胃
中寒則脹滿為此諸病
心包絡手厥隂為母血
是動則病手心熱臂肘攣急腋腫甚則胸脇支滿心
中憺憺大動面赤目黃喜笑不休是主脉所生病者
煩心心痛掌中熱為此諸病
三焦經手少陽為父氣
是動則病耳聾渾渾焞焞嗌腫㗋痺是主氣所生病
者汗出目銳眥痛耳後肩臑肘臂外皆痛小指次指
不用為此諸病
大腸經手陽明燥庚金
是動則病齒痛頸腫是主津液所生病者目黃口乾
鼽衂㗋痺肩前臑痛大指次指痛不用氣有餘則當
脉所過者熱腫虚則寒慄不復為此諸病
肺之經手太隂燥辛金
是動則病肺脹滿膨脝而喘欬缺盆中痛甚則交兩
手而瞀此為臂厥是主肺所生病者欬上氣喘渴煩
心胸滿臑臂内前廉痛厥掌中熱氣盛有餘則肩背
痛風寒汗出中風小便數而欠氣虚則肩背痛寒少
氣不足以息溺色變為此諸病
腎之經足少隂寒癸水
是動則病飢不欲食面如漆柴欬唾則有血喝喝坐
而欲起目䀮䀮如無所見心如懸若飢狀氣不足則
善恐心惕惕如人將捕之是為骨厥是主腎所生病
者口熱舌乾嗌腫上氣嗌乾及痛煩心心痛黃疸腸
澼脊股内後廉痛痿厥嗜卧足下熱而痛為此諸病
膀胱經足太陽寒壬水
是動則病衝頭痛目似脱項如拔脊痛腰似折髀不
可以曲腘如結踹如裂是為踝厥是主筋所生病者
痔瘧狂癲疾頭顱項痛目黃淚出鼽衂項背腰尻腘
踹脚皆痛小指不用為此諸病
風治法風淫于内治以辛凉佐以甘辛以甘緩之以辛
散之
防風通聖散天&KR0984;散防風湯祛風湯
小續命湯消風散排風湯
暑治法熱淫于内治以鹹寒佐以甘苦以酸收之以苦
發之
白虎湯桂苓湯玉壺丸碧玉散
玉露散石膏湯
濕治法濕淫于内治以苦熱佐以鹹淡以苦燥之以淡
泄之
白术木香散桂苓白术丸五苓散
葶&KR0995;木香散益元散神助散
火治法火淫于内治以鹹寒佐以甘辛以酸收之以苦
發之
凉膈散解毒丸神功丸
八正散調胃散大小承氣湯
燥治法燥淫于内治以苦溫佐以甘辛以辛潤之以苦
下之
神功丸&KR0984;仁丸脾約丸
潤體丸潤腸丸罒生丸
葶&KR0995;散
寒治法寒淫于内治以甘熱佐以苦辛以辛散之以苦
堅之
薑附湯四逆湯二薑湯
术附湯大戊已丸附子理中湯
六門病證藥方
風門獨治於内者
防風通聖散防風天&KR0984;丸防風湯
小續命湯消風散祛風丸
承氣湯陷胸湯神芎丸
大黃丸備急丹
暑門獨治於外者
白虎湯桂苓甘露散化痰玉壺丸
益元散玉露散石膏散
拔毒散水澄膏魚膽丸
金絲膏生肌散
濕門兼治於内者
五苓散葶&KR0995;木香散白术木香散
益元散大橘皮湯桂苓白术丸
神助散大柴胡湯小柴胡湯
柴胡飲子防風通聖散防風當歸飲子
火門兼治於外者
凉膈散黃連解毒湯瀉心湯
神芎丸八正散調胃散
調胃承氣湯桂苓湯&KR0984;黃湯
小建中湯升&KR0984;湯五積散
燥門先治於内後治於外者
神芎丸脾約丸&KR0984;仁丸
潤體丸四生丸
謂寒藥攻其裏大黃兼牽牛之類
謂熱藥攻其表桂枝&KR0984;黃升&KR0984;之類
薑附湯四逆湯二薑湯术附湯
寒門先治於外後治於内者
大已寒丸理中丸
謂熱藥攻其表謂寒藥攻其裏
内經濕變五泄六氣屬天無形風暑濕火燥寒
五形濕屬戊巳濕入肺經為實
六味屬地有質酸苦甘辛鹹淡
五臟濕屬脾胃濕入大腸為虚
胃泄風濕
夫胃泄者飲食不化完糓出色黃風乘胃也宜化
劑之類
脾泄暑濕
夫脾泄者腹脹滿注實則生嘔逆三證宜和劑淡
劑甘劑清劑之類
大腸泄燥濕
夫大腸泄者腸鳴切痛先宜寒劑奪之次甘劑分
其隂陽也
小腸泄熱濕
夫小腸泄者溲而便膿血少腹痛宜寒劑奪之淡
劑甘劑分之
大瘕泄寒濕
夫裏急後重數至圊而不能便先宜清劑寒劑奪
之後以淡劑甘劑分之或莖中痛亦同
金櫃十全之法
飱泄春傷於風夏必飱泄暮食不化亦成飱泄風而
飱泄者先宜發劑次宜淡劑甘劑分劑之類
洞泄春傷於風邪氣留連乃為洞泄瀉下褐色治法
同上又宜灸分水穴濕氣在下又宜以苦劑越之
洞泄寒中洞泄寒中俗呼曰休息痢洞泄屬甲乙
風木可灸氣海水分三里慎勿服峻熱之藥小便
澁則生足腫腹脹滿者死於庚辛之日如屍臭者
不治
霍亂吐瀉水糓不化隂陽錯亂可服淡劑調以冰
水令頓服之則愈
注下火氣太過宜凉劑又宜淡劑調冰水令頓服
之則愈此為暴下不止也
腫蠱三焦閉溢水道不行水滿皮膚身體否腫宜
越劑發劑奪劑
䐜脹濁氣在上不散可服木香檳榔丸青皮陳皮
屬大腸為濁氣逆肺金為清氣逆氣化則愈矣
腸鳴燥濕相摶為腸鳴中有濕亦為腸鳴火濕相
攻亦為腸鳴治法同上治之大效
支滿鶩溏上滿而後泄下泄而後復上滿治法同
上久則反寒治法同寒中如鶩溏而腸寒者亦斯
義風濕亦有支滿者
腸澼大小便膿血治法同上又宜不二丸地榆散
駐車丸及車前子等藥次宜淡劑甘劑分劑之類
臟毒下血治法同上又宜苦劑奪劑以苦燥之如
酒毒下血同
大小便血大小便治法同上血溫身熱者死火之
成數七日而死如屍臭者不治
脱肛大腸熱甚也用酸漿水煎三五沸稍熱渫洗
三五度次以苦劑堅之則愈
廣腸痛治法同上又大黃牽牛丸散奪之法燥濇
亦同痔漏廣腸痛腸風下血皆同臟毒治法
乳痔腸風肛門左右有核内經曰因而飽食筋脉
橫解腸澼為痔屬大腸經可服枳殼之屬大癖生
腸風乳痔相連
金櫃十全五泄法後論
天之氣一也一之用為風火燥濕寒暑故濕之氣一之
一也相乘而為五變其化在天為雨在地為泥在人為
脾甚則為泄故風而濕其泄也胃暑而濕其泄也脾燥
而濕其泄也大腸熱而濕其泄也小腸寒而濕其泄也
大瘕若胃不已變而為飱泄飱泄不已變而為洞泄洞
泄不已變而為洞泄寒中此風乘濕之變也若脾泄不
已變而為霍亂霍亂不已變而為注下注下不已變而
為腫蠱此暑乘濕之變也若大腸泄不已變而為䐜脹
䐜脹不已變而為腸鳴腸鳴不已變而為支滿鶩溏此
燥乘濕之變也若小腸泄不已變而為腸澼腸澼不已
變而為臟毒臟毒不已變而為前後便血此熱乘濕之
變也若大瘕泄不已變而為脱肛脱肛不已變而為廣
腸痛廣腸痛不已變而為乳痔腸風此寒乘濕之變也
凡此二十五變若無濕則終不成疾况脾胃二土共管
中州脾好飲脾亦惡濕此泄之所由生也凡下痢之脉
微且小者生浮大者死水腫則反是浮大者生沉細者
死夫病在裏脉沉在表脉浮裏當下之表當汗之下痢
而脉浮滑水腫者脉沉細表裏俱受病故不治也凡臓
血便血兩手脉俱弦者死絶俱滑大者生血溫身熱者
死王太僕則曰若下血而身熱血溫是血去而外逸也
血屬火故也七日而死者火之成數也夫飱泄得之於
風亦汗可愈或伏驚怖則膽木受邪暴下綠水蓋謂戊
已見伐於甲木也嬰兒泄綠水素問有嬰兒風理亦如
之洞泄者飱泄之甚但飱泄近於洞泄洞泄久則寒中
溫之可也治法曰和之則可也汗之則不可蓋在腑則
易治入臓則難攻洞泄寒中自腑而入臓宜和解而勿
爭水腫之作者未遽而然也由濕遍於大腸小溲自濇
水濕既瀦腫滿日倍面黃腹大肢體如泥濕氣周身難
專一法越其高而奪其下發其表而滲其中酸收而辛
散淡滲而苦堅用攻劑以救其甚緩劑以平其餘如是
則孤精得氣獨魄反陽亦可保形陳莝去而净府㓗矣
彼荳蔲烏梅罌粟囊勿驟用也設病形一變必致大悞
或通而塞或塞而通塞塞通通豈限一法世俗止知塞
劑之能塞而不知通劑之能塞者拘於方也凡治濕皆
以利小溲為主諸泄不已宜灸水分穴謂水糓之所别
也臍之上一寸半灸五七壯腹鳴如雷水道行之候也
凡濕勿鍼内經雖云繆刺其處莫若以張長沙治傷寒
法治之蓋泄者亦四時傷寒之一也仲景曰上涌而下
泄表汗而裏攻半在表半在裏則宜和解之表裏俱見
隨證滲泄此雖以治傷寒其於治濕也同仍察脉以視
深淺問年壯以視虚實所投必如其意矣頃商水縣白
堤酒監單昭信病飱泄逾年不愈此邑劉繼先命予藥
之為桂枝&KR0984;黃湯數兩一劑而愈因作五泄圖摭難素
本意書錄于上刊而行之誠有望于後之君子戴人張
子和述已上之圖校改為篇法
儒門事親卷十
