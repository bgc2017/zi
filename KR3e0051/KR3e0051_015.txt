儒門事親卷十五
金張從正撰
瘡瘍癰腫第一
治螻蛄瘡
良薑白芨瀝青已上各等分
右為細末嚼芝蔴水同熬為膏入冷水共定用緋絹
片火熨斗作膏藥貼瘡上
又方千年石灰茜根燒灰
右為細末用水調雞翎塗上
水沉金絲膏貼一切惡瘡
瀝青白膠已上各一兩春秋宜用油
夏宜油臘二錢半冬宜用油䗶四錢
右件鎔開油䗶下瀝青白膠用槐枝攪勻綿子濾過
入冷水中扯一千餘遍如瘡透了喫數丸作劑於
瘡口填者亦妙攤紙上貼勿令火炙
乳香散治下疳
乳香沒藥輕粉黃丹龍骨烏魚骨
黃連黃芩銅碌已上各等分麝香(少許)
右為細末先以温漿水洗過貼疳瘡上
治蛇傷方
右用蒲公英科根作埿貼于傷處用白麵膏藥貼之
紫金丹治疔瘡
白礬四兩黃丹二兩
右用銀石器内鎔礬作汁下丹使銀釵子攪之令紫
色成也用文武火無令太過不及如有瘡先以週
圍挑破上藥用唾津塗上數度着無令瘡乾其瘡
潰動取疔出也兼瘡顔色紅赤為效如藥末成就
再杵碎炒令紫色
治疔瘡
生蜜與隔年葱一處研成膏
右先將瘡週迴用竹鍼刺破然後用瘡藥於瘡上攤
之用緋絹蓋覆如人行二十里覺疔出然後以熱
醋湯洗之
千金托裏散治一切發背疔瘡
連翹(一兩二錢)黃蓍(一兩半)厚朴(二兩)川芎(一兩)防
風(二兩)桔梗(二兩)白芷(一兩)芍藥(一兩)官桂(一兩)
木香(三錢)乳香(三錢半)當歸(半兩)没藥(三錢)甘草
(一兩)人參(半兩)
右為細末每服三錢用酒一椀盛煎三沸和滓温服
膏子貼之
二聖散治諸瘡腫
黃丹(二兩)白礬(二兩飛)
右為細末每服乾摻瘡口上後用保生錠子捏作餅
子貼之
保生錠子
芭荳(四十九箇另研文武火燒熱)金脚信(二錢)雄黃(三錢)輕
粉(半匣)碙砂(二錢)麝香(二錢)
右件為末用黃䗶一兩半化開將藥和成錠子冷水
浸少時取出旋捏作餅子如錢眼大將瘡頭撥破
每用貼一餅子次用神聖膏藥封貼然後服托裏
散若瘡氣透裏危者服破棺散用神聖膏
神聖膏藥貼治一切惡瘡
當歸(半兩)没藥(三錢)白芨(二錢半)乳香(三錢)藁本
(半兩)琥珀(二錢半)黃丹(四兩)木鱉子(五箇去皮)膽礬
(一錢)粉霜(一錢)黃䗶(二兩)白膠(三兩)芭荳(二十五箇去皮)
槐柳枝(一百二十條各長一把)清油(一斤)
右件一處先將槐柳枝下油内煑焦取出次後下其
餘藥物煑得極焦亦撈出却將油澄清再熬成膏
子用緋絹上攤
破棺丹
大黃(一兩半)甘草(二兩)荆三稜(一兩半)山梔子(二兩)
(半)牽牛末(二兩)
右為細末煉蜜為丸如彈子大每服半丸食後酒半
盞研化服之忌冷水
三聖散治臁瘡疔瘡搭手背疽等瘡
葱白一斤馬莧一斤石灰一斤
右三味濕搗為團隂乾為細末貼瘡如有死肉者宜
先用潰死肉藥
潰死肉藥方
炊飯尖(半兩各三等)一等半兩入芭荳二箇一等
半兩(入芭荳三箇)一等半兩入芭荳五箇(各撚作白錠子)
右先用二芭荳納瘡如不潰再用納三芭荳又不潰
用五芭荳者更用丹砂炒紅色摻瘡口追出清水
其惡肉未盡至追出赤水是惡肉盡更用三聖散
貼上用膏藥傅之
治臁瘡久不愈者
以川烏頭黃蘗各等分為末用唾津調塗紙上貼
之
治一切惡瘡方
以天茄葉貼之或為細末貼之亦妙
又方用臘月人中白燒灰油調塗瘡疥上
又方以瓦松不以多少隂乾為末先用槐枝葱白湯
洗之過摻之立效灸瘡久不斂者更妙
又方以蒲公英搗之貼一切惡瘡諸刺
替針丸治一切惡瘡
川烏(二錢)草烏(二錢)五靈脂(二錢)輕粉(一分)粉霜
(一分)
又方加斑貓二十箇(去足翅用)芭荳二十箇(去皮用)
右將三件為末硏令勻次入輕粉粉霜研勻又入斑
貓芭荳以水調糊為錠子(如作散是謂針頭散)
懸蔞散治發背惡瘡
懸蔞一箇大黃(一兩)金銀花(一兩)當歸(半兩)皂
角刺(一兩)
右剉碎用酒一椀煎至七分去滓温服如有頭者加
黍粘子
治附骨癰及一切惡瘡
當歸(半兩)甘草(一兩)山梔子(十二箇)木鱉子(一箇)
右為細末每服三五錢冷酒調服之
治諸惡瘡
白殭蚕(直者)大黃二味各等分
右為細末生薑自然汁與蜜同和為劑丸如弹子大
每服一丸細嚼
治惡瘡死肉鋌子
芭荳(一錢去皮油)五靈脂(半兩)黃丹(二錢飛)
加枯白礬(一錢)
右為細末以糊和丸鋌子入瘡内用之
當歸活血散治瘡瘍未發出内痛不可忍及婦人産前
後腹痛
當歸(二錢)没藥(一錢半)乳香(半錢)白芍藥(三錢)瘡
瘍者加人參木香婦人加赤芍藥
右為細末每服一錢水一中盞煎至七分和滓温服
日二服婦人酒煎瘡既發不湏用
薰惡瘡方
紫花地丁(一名米布代收)
右取根㬠乾用四箇半頭塼壘成爐子燒着地丁用
絡垤塼一枚蓋了使令塼眼内煙出薰惡瘡出黃
水自愈
治蛇瘡
用蒲公英科根作埿貼于傷處用白膏藥封之
接骨散并治惡瘡
金頭蜈蚣(一箇)金色自然銅(半兩燒紅醋碎研為細末用之)
乳香(二錢為細末用之)銅錢(重半兩者取三文或五文燒紅醋碎研細)
金絲水蛭(一錢半每箇作三截瓦上漙去氣道為度)沒藥(三錢研細)
右為細末如瘡腫處津調半錢塗立止痛如見得出
膿先用麄藥末少許小油少半匙同打勻再入少
半匙再打勻又入前藥接骨散半錢再都用銀釵
子打成膏子用雞翎掃在瘡腫處立止痛天明一
宿自破便效如打折骨頭并損傷可用前項接骨
散半錢加馬兜苓末半錢同好酒一大盞熱調連
滓温服如骨折損立接定不疼如不折了喫了藥
立便止住疼痛此方屢經效騐不可具述服藥覷
可以食前服食後服又外用接骨藥
陳爛麻根(兩把羊耳朵一對)亂絲(一握多者更妙)
右取肥松節劈碎約量多少先放三兩根於新瓦上
都於上外三味在上燒着存性就硏為末如生再
燒研為度後入五靈脂或半兩如疼入好乳香少
許和藥如茶褐色為度用布條子約纏一遭先攤
小黃米粥勻上撒上藥末勻纏定折處上又用軟
帛三五重上又竹箪子纏勒得緊慢得中初三日
換上一次再後五日換一次又七日再換上一次
無有不接者
赤龍散消散一切腫毒
野蔔桃根紅者去麄皮為末新水調塗腫上頻掃
新水
便癰方(本名血疝)
牡蠣大黃甘草(已上各半兩)懸蔞(一箇)
右酒浸露一宿服之以利為度
又方冬葵子為末酒調下三兩服
又方皂角不蛀者燒過隂乾為末酒調服立效皂角
子七箇水服之亦效
又方胡桃七箇燒過隂乾硏為末酒調服之不過三
服
又方生蜜米粉調服休喫飯利小便為度
治瘡無頭者蛇退皮於腫處貼之
又方皂角刺燒灰隂乾
右為末每服三錢酒調嚼葵菜子三五箇前藥送下
生肌歛瘡藥白蘞定粉(各等分)黃丹(少許)
右同為細末洗淨瘡口乾貼之
治諸瘡水度腫者生白礬末水調塗之自消
接骨藥
銅錢(半兩醋焦燒研為末)木香(一錢)自然銅(一錢)
麝香(少許)
右為極細末如在上食後每服三匙頭嚼丁香一枚
乳香一粒無灰酒一小盞在下食前如不折其藥
反出服罷其痛不可當勿疑待一日如骨未接再
服如前老者十餘日少者不過五七日
萬聖神應丹出箭頭
茛菪科(一名天仙子取着中一科根本枝葉花實全者好)
右於端午日前一日持不語尋見茛菪科言道先生
你却在這裏那道罷用柴灰自東南為頭圍了用
木椑子撅取了根週迴土次日端午日未出時依
前持不語用鑊口一鑊取出土用净水洗了不令
雞犬婦人見於净室中以石臼搗為泥丸如弹子
大黃丹為衣以紙袋封了懸於高處隂乾如有人
着箭不能出者用緋絹盛此藥訖放臍中用綿裹
肚繫了先用象牙末於瘡口上貼了後用前藥如
瘡口生合用刀子利開貼之
治凍瘡
臘月雀腦子燒灰研細小油調塗凍瘡口上
又方以正黃蘗為細末用乳汁調塗瘡口上
又方山藥少許生於新瓦上磨為埿塗瘡口上
治手足裂
白芨不以多少為末水調塗裂處
治面上瘡
用𨫼子底黑煤於小油中以匙打成膏子攤在紙
上瘡上貼之
治金瘡血不止
白薇末貼之立止
善應膏藥
黃丹(二斤)南乳香(别研)没藥(别研)當歸
木鱉子(生用)白蘞(生用)白礬(生用)官桂(三寸)
杏仁(生)白芷已上各一兩新柳枝(各長一寸)
右除黃丹乳末等外八件用芝麻油五斤浸一宿用
鐡鍋内煎令黃色藥不用次入黃丹鍋内柳條攪
令黃色方可掇下用柳枝攪出大煙入乳沒勻令
冷傾在磁盆内候藥硬用刀子切作塊子油紙封
裹
接骨丹
五靈脂(一兩)茴香(一錢)
右二味為細末另研乳香為細末於極痛處摻上用
小黃米粥塗了後用二味藥末摻於上再用帛子
裹了用木片子纏了少壮人二日效老者五六日
效
治癬如聖丸
黃蘖黃芩黃連防風已上各半兩
白殭蚕(一兩)全蝎(三分)輕粉(半錢)
右為細末羊蹄根汁浸蒸餅為丸如梧桐子大每服
二三十丸嚼羊蹄根汁送下隨病人上下分食前
後又羊蹄汁塗癬
治小兒癬雜瘡
白膠香黃蘗輕粉
右為細末羊骨髓調塗癬上
治瘰癧方
斑猫(去頭翅足)赤小荳白殭蚕苦丁香
白丁香磨刀泥
右各等分為細末十歲已上服一錢二十已上服二
錢五更用新汲水一盞調下比至辰時見效女人
小便見赤白色三兩次男子於大便中見赤色白
色為效當日服白粘粥不得喫别物大忌油膩患
三四年者只一服七八年者再一服
玉餅子治瘰癧一切惡瘡軟癤
右用白膠一兩磁器内鎔開去滓再於磁開後以萆
蔴子六十四箇作泥入膠内攪勻入小油半匙頭
柱點水中試硬軟添减膠油如得所量瘡大小以
緋帛攤膏藥貼之一膏藥可治三五癤
又方治瘰癧
小龍肚腸(一條炮乾)鱉殼裙襴(炮)川練子(五箇)
牡蠣大黃牛旁子(燒存性)皂角子(五十箇)
右為細末蒸餅為丸如菉荳大每服十五丸食後艾
湯下日三服
又方將臘月猫糞用新瓦兩箇合在内外用鹽泥固
濟燒成灰以小油調塗瘡口上
又方取小左盤龍不以多少為末陳米飯搜和得所
丸如梧桐子大每服三五十丸却用陳米湯送下
治眉煉頭瘡
小麥不以多少燒冷黑色存性為末以小油調塗
瘡上
治小兒痜瘡
羊糞熬湯洗去痂用屋懸煤炒羅為末以小油塗
瘡上
聖靈丹治打撲肭損痛不可忍者
乳香(三錢另研)烏梅(五箇去核細切焙乾為末)白萵苣子(二兩八錢)
(炒黃搗為末)白米(一捻别研細末)
右再入乳鉢内研數百下煉蜜為丸如粟大細嚼熱
湯下病在上食後在下食前
出靨方
右用蕎麥楷一擔不爛者燒灰存性入石灰半斤同
灰一齊過令火减然後以熱水霖灰窩淋下灰水
用鐡器内煑以潦起攪成膏子於靨上點自出或
先以草莖刺破亦可
又方桑柴灰石灰淋汁熬成膏草莖刺破點以新水
沃之忌油膩等物
燒湯火方
多年廟上&KR0008;與走獸為末小油調塗燒湯火瘡立
效
又方生地黃汁入小油䗶同熬成膏磁器内盛用雞
趐掃燙處
又方培上青苔燒灰小油調塗燒燙處
治燒燙方
生地黃旋取新者爛搗取自然汁入小油黃䗶少
許銀石器中熬成膏子用雞翎掃瘡上
又方血餘灰用臘猪脂調塗
又方寒水石燒過為細末水調塗之
枯瘤方
砒碙砂黃丹雄黃粉霜輕粉
已上各等一錢班猫(二十箇生用)朱砂(一錢)
乳香(三錢)没藥(一錢)
同研為末粥糊為丸捏作碁子樣爆乾先灸破瘤頂
三炷為則上以瘡藥餅蓋上用黃蘗末以水調貼
之數日自然乾枯落下
又方以銅碌為末草刺破瘤摻在上以膏藥塗之
治頭面生瘤子用蛛絲勒瘤子根三二日自然退落
乳香散貼杖瘡腫痛
大黃黃連黃蘗黃芩已上各三錢
乳香(叧研)没藥(叧研)已上各一錢腦子(少許)
右四味為末後入三味冷水調勻攤於緋絹上貼杖
瘡上
治疳瘡
馬明退燒灰(三錢)輕粉(少許)乳香(少許)
右研為細末先以温漿水洗淨乾摻之
治疳瘡久不愈者
海浮石(燒紅醋淬數次)金銀花
右海石二停金銀花一停同為細末每服二錢半如
簽茶一般日用二服瘡在上食後在下食前服如
病一年服藥半年則愈
瀉肺湯治肺癰喘急坐卧不安
桑白皮(剉燒)甜葶&KR0995;(隔紙焙各一兩)
右二味麄末每服三錢水一盞煎至六分去滓食後
温服以利為度
桔梗湯治肺癰吐膿
桔梗(剉炒一兩半)甘草(炙剉半兩)
右為麄末每服六七錢水二盞煎至半盞去滓空心
服湏臾吐膿立愈
黃蘖散治鵬窠徼腰等瘡
黃蘗白芨白蘝已上各等分黃丹(少許)
右為細末凉水調塗
口齒咽㗋第二
地龍散治牙痛
地龍(去土)玄胡索蓽撥已上各等分
右為細末每用一字用綿子裹隨左右痛於耳内塞
之
牙宣藥
蓽撥胡椒良薑乳香(别研)麝香細辛
青鹽雄黃已上各等分
右為細末先以温漿水刷淨後用藥末於痛處擦追
出頑涎休吐了𠻳數十次痛立止忌油膩一二日
仙人散(刷牙)
地骨皮(二兩酒浸一宿)青鹽(一兩)黍粘子(一兩半炒)
細辛(一兩酒浸)
右為細末入麝香少許每用一字臨卧擦牙茶酒嗽
良久吐出
又方石膏細辛柳椹已上各等分
右為末擦之
治牙疳
米二停鹽一停盆减麝香(少許)白礬
右相合水拌勻紙包裹燒黑燋為末貼瘡上立止
治牙痛
口噙冰水一口用大黃末紙撚隨左右痛處鼻内
㗜之立止
又方
韶腦(二錢)好朱砂(一錢)
右為末每用少許擦痛處
又方好紅荳(二錢)花减(少許)
右為末隨牙痛處左右鼻内㗜之
又方華細莘(去苖)白茯苓(去皮)川升麻蓽撥
青鹽明石膏川芎不蛀皂角(去皮弦酥炙黃色)
已上各等分
右為細末早晩刷牙温水嗽之牙痛處更上少許
又方
以芭荳去皮用針刺於燈焰上灸令煙出薰牙痛
處薰三五上
又方高良薑一塊全蝎一隻
右為細末先用酸漿水嗽牙次用藥末擦之流下涎
水即愈
又方治牙疼
花减填牙坑痛立止
又方枯白礬熱水嗽之
治走馬咽痺
右用芭荳去皮以綿子微裹隨左右塞於鼻中立透
如左右俱有者用二枚
又方
用生白礬研細塗於綿針上按於喉中立破綿
針用榆條上用綿纏作棗大是也
又一法如左右㗋痺於頂上分左右頭髮用手挽拔
之剥然有聲立效此法年幼時常見鄭六嫂救人
甚多不得其訣近與子正話及方得其傳
又一法以馬勃吹咽㗋中立止
治㗋痺
大黃朴硝白殭蚕
右件同為細末水煎量虛實用以利為度
口瘡方
白礬(一兩飛至半兩)黃丹(一兩炒紅色放下再炒紫色為度)
右二味為細末摻瘡上立愈
目疾證第三
治倒睫拳毛
將川山甲以竹箪子刮去肉用羊腰窩脂去皮膜
仍將川山甲於炭上炙令黃色用脂擦去山甲上
如此數遍令酥為末隨左右眼噙水鼻内㗜一字
一月餘見效
又方
木鱉子(三箇乾炒)木賊(一百二十節)地龍(二條去土)
赤龍爪(一百二十箇則勾刺針也)
右為細末摘去倒睫每日以紙撚蘸藥㗜之一日三
五次
又方
穿山甲(炮)地龍(去皮)蝉殼五倍子
已上各等分
右為細末如用藥時先將拳毛摘盡後用藥一字隨
左右鼻内㗜之次日目下如線樣微腫是驗也
貼赤眼
取青泥中蛆淘淨㬠乾為末赤眼上乾貼之甚妙
貼赤瞎
蘆甘石(二兩)密陀僧(一兩)黃連朴硝
右方先將黃連用水熬成汁入童子小便再同熬後
下硝又熬少時用火煆爐甘石紅黃連汁内淬七
次與密陀僧末同為末臨卧貼之
貼赤眼
銅碌輕粉牙硝腦子(少許)麝香
右研細末乾貼之
截赤眼方
黃連綠礬杏子甘草銅碌各等分
右為麄末水煎洗甚效
碧霞丹治赤眼暴發并治赤瞎
銅碌白土芒硝
右件各分為末丸如皂子大每用白湯研化一丸洗
之立效
汾州郭助教家神聖眼藥
蕤仁(一兩)金精石(二兩)銀精石(二兩)爐甘石(四兩燒)
赤石脂(一兩)滑石(二兩)密陀僧(二兩)高良薑(三兩)
秦皮(一兩)黃丹(一兩飛過)銅碌(三錢)碙砂(三錢)硼砂
(一錢半)乳香(三錢)盆硝(少用)青塩腦子麝香
已上并少用之
右用東流水三升先入蕤仁次下餘味等白沙蜜一
斤熬至二升以線絹細濾過澄清入前藥攪之勻
點
視星膏
白沙蜜一斤(㨂去蜜滓可秤十四兩)蜜陀僧(一兩金色者研極細水淘)
(可得六七錢)新柳筭子(四兩去皮心半乾半炒)
右用臘雪水五升與蜜鎔調入藥與柳筭子同貯於
磁瓶中以柳木塞瓶口油絹封勒於黑荳鍋中熬
從朝至暮仍用柳棒閣瓶防傾側用文武火叧添
一鍋荳水滚下旋於叧鍋中取水添之熬成用重
綿濾淨却入瓶中用井水浸三兩日埋在雪中更
妙頻點為上
復明膏治外障
白丁香(臘月收者尤佳水飛秤八錢)㨂黃連(一兩)防風(去蘆剉一)
(指許一兩)新柳枝(方一寸者三片)
右好四味用新水一升半雪水更妙春秋兩三時冬
月一宿以銀石器内熬至六分濾去滓叧用蜜一
斤蜜陀僧研極細末三字入蜜攪勻叧熬以無漆
匙撩點下蜜中急攪候沸湯定一人攪蜜一人旋
又攪藥汁都下在内攪勻再熬三兩沸色稍變用
新綿三兩重濾去滓盛器内點眼如常本方每藥
半合用片腦一麥粒大不用亦可
錠子眼藥
黃丹(一兩飛)黃蘗(半兩去皮)黃連(半兩去鬚)枯白礬(半兩)
爐甘石(半兩用黃連製)銅碌(半兩)碙砂(三錢)川烏(三錢炮)
乾薑(二錢)蝎稍(一錢)信(半錢火燒)乳香(少許)没藥(少許)
右為細末入荳粉四兩澆蜜和就如大麥許鋌子於
眼大眥頭待藥化淚出為效
治冷淚目昏
密蒙花甘菊花杜蒺藜石决明木賊(去節)
白芍藥甘草
右件各等分為細末茶清調下一錢服半月後加至
二錢
又方乾薑肥者為末每用一字洗湯點洗
又方貝母一枚膩白者胡椒七粒為末點之
单治目昏
荆芥穗地骨皮楮實已上各等分
右為細末煉蜜為丸桐子大每服二十丸米飲湯
治一切目昏
川椒(一斤微炒搗取椒紅約取四兩)甘菊花(四兩末之)生地黃(一斤)
(取新者杵作泥極爛)
右將地黃泥與前藥末同和作餅子透風處隂乾再
為末以蜜為丸桐子大每服三十丸食後茶清送
下
洗眼黃連散
當歸赤芍藥黃連黃蘗各等分
右細剉以雪水或甜水濃煎汁熱洗治一切風毒赤
目
諸物入眼中
好墨清水研傾入眼中良久即出
點攀睛瘀肉
黃丹(一兩二錢冰飛過候乾)白礬(一兩銀噐内化成汁)
右將白礬於銀器内化成汁入黃丹末在内以銀匙
兒攪勻更入乳香没藥各一錢慢火不住手攪令
枯乾為粉候冷研極細熟絹羅過後入鷹条一錢
半血竭二分麝香少許輕粉三分粉霜二分共研
極勻如粉再以熟絹羅過細末點之大有神效
青金散
芒硝(一兩)螺青沒藥乳香已上各少許
右為細末每用少許鼻内㗜之
治雀目
真正蛤粉(炒黃色為細末)
右油䗶就熱和為丸如皂子納於猪腰子中麻纏蒸
熟食之可配米粥
頭面風疾第四
治䵟䵳風刺方
苦參(一斤)紅芍藥冬苽二味各四兩
玄參(一兩)
右為末每用一字用手洗面上
猪蹄膏洗面上䵟藥
右用猪蹄一副刮去黑皮切作細片用慢火熬如膏
粘用羅子濾過再入鍋内用蜜半盞又用
白芷黑荳(去皮)苽蔞(一箇)白芨白蘝
苓苓香藿香各一兩鵝梨(二箇細切)
右將七味藥為末同梨入藥一處再熬滴水不散方
成以絹濾過臨卧塗面次日用漿水洗面
治面風
益母草灰麵湯和燒七遍洗面用之
治面䵟黑斑點方
白附子(一兩)白芨白蘝蜜陀僧白茯苓
胡粉已上各等分
右為細末洗淨臨卧以乳汁調一錢塗面但洗光淨
牛乳亦可
治頭風
苦丁香川芎藜蘆各等分
右為細末噙水鼻内㗜之
芎黃湯治頭目眩暈
大黃荆芥穗貫芎防風已上各等分
右為麄末大作劑料水煎去滓服之以利為度
耳聾方萆麻子五十箇去皮
右與熟棗一枚同搗丸如棗子大更入小兒乳汁就
和每用一丸綿裹納於聾耳内覺熱為度一日一
易如藥難丸日中曝乾
又方口噙甘草一枚耳中塞二塊用綿褁立通
腦宣方
皂角不蛀者去皮弦子蜜炙鎚碎水中揉成濃汁
熬成膏子鼻内㗜之口中咬筯良久涎出為度
治耳底方
以枯白礬為末填於耳中立效
治鼻中肉螻蛄
赤龍爪苦丁香已上各三十箇
苦葫蘆子(不以多少)麝香(少許)
右為末用紙撚子點藥末用之
胑臭方
烏魚骨(三錢)枯白礬(三錢)蜜陀僧(一錢)
右為末先漿水洗臭處後用藥末擦之
又方密陀僧不以多少研細先以漿水洗臭處乾擦
烏頭藥
細針沙(炒)蕎麵(炒)已上各一盞
大麥(亦同)釅醋半升與前二味打糊
凡用先使皂角水熱洗淨時前二味糊稀稠得所於
髭鬢上塗之均勻先用荷葉包次用皮帽裹之三
五時辰用温漿水洗了却收取元針沙其髭髮淨
後用黑藥塗之黑藥方
没食子石榴皮乾荷葉(另搗)已上各一兩
五倍子訶子皮百藥煎金絲礬碌礬(叧研)
(旋點諸藥)
右將七味為細末炒熟麵五六匙入好醋打麵糊和
藥末再塗髭髮又用荷葉封褁後用皮帽褁之三
五時間洗淨甚黑若更要黑光用猪膽漿水澤洗
如鴉翎
又方
酸石榴五倍子芝蔴葉
右同杵碎用絹袋盛之於鐡噐内水浸掠髮自黑
治大頭病兼治㗋痺方歌曰
人間治疫有仙方一兩殭蚕二大黃
薑汁為丸如弹大井花調蜜便清凉
又法以砭針刺腫處出血立效
治時氣
馬牙硝寒水石黍粘子鬼臼川大黃
鬼箭草已上各等分腦子(少許)
右六味為細末用新井花水一盞藥末一二錢入腦
子喫外一半留用新水得稠雞翎掃在腫處有風
凉處坐
觧利傷寒第五
䨇觧丸
芭荳(六箇去皮油)天麻(二錢半)胭脂(少許)
右將芭荳天麻為末滴水丸如秫米大胭脂為衣一
日一丸二日二丸三日三丸已外不觧先喫冷水
一口後用熱水下如人行十里以熱湯投之
又一法無藥處可用兩手指相交緊叩腦後風府穴向
前禮百餘拜汗出自觧
又一法適於無藥處初覺傷寒傷食傷酒傷風便服太
和湯百沸湯是避風處先飲半椀或以虀汁亦妙
以手揉肚覺恍惚更服半椀又用手揉至恍惚更
服以至厭飫心無所容探吐汗出則已
不卧散
川芎(一兩半)石膏(七錢半)藜蘆(半兩去土)甘草(二錢半生)
右為細末口噙水鼻内各㗜之少時喫白湯半椀汗
出觧
川芎湯觧利一切傷寒
川芎藁本蒼术
右三味為細末沸湯點三錢湏臾覺嘔道便觧如不
觧再服
諸腰脚疼痛第六
皂角膏
右用醇酒二大椀皂角一斤去皮弦搗碎熬至一半
沸去滓再用前汁入銀石器熬為膏子隨痛處貼
之
治腰脚疼痛方
天麻細辛半夏已上各二兩
右用絹袋二箇各盛藥三兩煑熟交牙熨痛處汗出
則愈
牛黃白术丸治腰脚濕
黑牽牛大黃各二兩白术(一兩)
右為細末滴水丸桐子大每服三十丸食前生薑湯
下如要快利加至百丸
婦人病證第七
如聖丹治婦人赤白帶下月經不來
枯白礬蛇床子已上各等分
右為末醋麵糊丸如弹子大以胭脂為衣綿子裹納
於隂戶如熱極再換
詵詵丸療婦人無子
當歸熟地黃已上各二兩延胡索
澤蘭已上各一兩半川芎赤芍藥
白薇人參石斛牡丹皮已上各一兩
右為末醋糊為丸每服五十丸桐子大空心酒下
當歸散治月經欲來前後腹中痛
當歸(以米醋微炒)延胡索(生用)没藥(另研)紅花(生用)
右為末温酒調下二錢服之
治産婦横生萆蔴子三十箇
研爛婦人頂上剃去髮少許以上藥塗之湏臾覺
腹中提正便刮去藥却於脚心塗之自然順生也
治血崩蚕沙不以多少
右為末每服三五錢熱酒調下服
又方管仲去湏剉碎
或用酒醋煎三錢煎至七分去滓温服一服立止
當歸散治血崩
當歸(一兩)龍骨(一兩燒赤)香附子(三錢炒)㯶毛灰(半兩)
右為細末空心米飲調下三四錢忌油膩雞猪魚兔
等物
蓮殼散
乾蓮蓬(燒灰存性)㯶櫚皮及毛(各燒灰已上各半兩)香附子
(三錢炒)
右為細末每服三四錢空心米飲湯調下服之
治婦人血枯川大黃
右為末醋熬成膏就成雞子大作餅兒酒磨化之
三分散治産後虛勞不進飲食或大崩後
白术茯苓黃蓍川芎芍藥當歸
熟乾地黃已上各一兩柴胡人參
已上各一兩六錢黃芩半夏(洗切)甘草(炙)
已上各六錢
右為麄末每服一兩水一大盞煎至半盞去滓温服
日二服
治産後惡物上潮痞結大小便不通
芒硝蒲黃細墨各等分
右為末用童子小便半盞水半盞調下服之
治婦人産後虛弱和血通經
當歸(一兩焙)芍藥(二兩)香附子(三兩炒)
右為細末每服一二錢米飲調下服之無時
治婦人産後惡物不出上攻心痛
赤伏龍肝(竈底焦土研細)
用酒調三五錢瀉出惡物立止
治娠婦下痢膿血及咳嗽
白术黃芩當歸各等分
右為末每服三五錢水煎去滓食前加桑白皮止𠻳
百花散治婦人産中咳嗽
黃蘗桑白皮(用蜜塗慢火炙黃為度用)二味各等分
右為細末每服一二錢水一盞入糯米二十粒同煎
至六分以欵冬花燒灰六錢攪在藥内同調温服
之
治婦人吹妳
以樺皮燒灰存性熱酒調下三錢食後服之
又方以馬明退燒灰五錢輕粉三錢麝香少許
右為細末每服二錢熱酒調下服之
又方以皂角燒灰蛤粉和熱酒將來調數字下得㗋
嚨笑呵呵
又方以淘米木杓上砂子七箇酒下以吹箒枝透乳
孔
欬嗽痰涎第八
九仙散
九尖萆蔴子葉(三錢)飛過白礬(二錢)
右用猪肉四兩薄批碁盤利開摻藥二味荷葉裹文
武火煨熟細嚼白湯送下後用乾食壓之
止嗽散
半夏(一兩半湯洗七次)枯白礬(四兩)
右二味為末生薑打麵糊和丸桐子大每服三二十
丸空心温酒送下
八仙散
欵冬花佛耳草甘草鍾乳鵝管石
白礬官桂井泉石已上各等分
右為細末每服三錢水煎服之(又一方摻咽㗋中)
三才散治嗽
人參天門冬(去心)熟乾地黃已上各等分
右為細末煉蜜為丸如櫻桃大含化服之
三分茶
茶(二錢)蜜(二兩)蕎麥麵(四兩)
右以新水一大椀約打千餘數連飲之飲畢良久下
氣不可停人喘自止
石膏湯治熱嗽
石膏(亂文者二兩)人參(半兩去蘆)甘草(半兩炙)
右為末每服三錢新水或生薑汁蜜調下亦可
三生丸治嗽
胡桃仁(一兩)生薑(一兩去皮細切)杏仁(一兩)
右二味同研為泥就和作劑可得十三四丸臨卧爛
嚼一丸可數服即止
化痰延夀丹
天麻(半兩)枸杞子(二兩半)白礬(一兩半半生半熟)
半夏(一兩半湯洗七次用)乾生薑(一兩半)人參(一兩)
右為細末好糯酒拌勻如砂糖用蒸餅劑蒸熟去皮
杵臼搗四五十杵便丸如乾入酒三點丸如小荳
大每服三五十丸生薑湯下
半夏湯治噦欲死者
半夏(一兩洗)生薑(二兩)
右二味細切水二盞煎至八分去滓作二服食後
治肺痿喘嗽漢防己
右為細末每服三錢漿水一盞同煎至七分和滓温
服
治年高上氣喘促睡卧難禁
右蘿蔔子搗羅為末白湯浸調五六錢食後服之或
炒或用糖蜜作劑為丸服之
麻黃湯治因風寒衣服单薄致嗽
麻黃(不去節)甘草(生用)杏仁(生用)
右為麄末每服三二錢水煎温服
心氣疼痛第九
失笑散治急心痛并男子小腸氣
五靈脂(半兩)蒲黃(半兩炒)
右為末每服三錢醋半盞煎二沸再入水半盞再煎
二沸空心食前和滓温服之
又方醋一盞加生白礬一小塊如皂子大同煎至七
分温服立愈
又方
高良薑(半兩)山梔子(半兩)蔚金(半兩)
又方以新嫩槐枝一握切去兩頭水二盞煎至一盞
去滓分二服熱服
又方
没藥乳香薑黃玄胡索已上各等分
右為末每服三錢水煎食後服之
小腸疝氣第十
抽刀散
川楝子(一兩破四分芭荳三箇同炒黃色去芭荳用之)茴香(一兩塩炒黃色去鹽)
(用之)
右為細末每服三錢葱白酒調下空心服之
治隂痛不可忍
吳茱萸(二兩洗七遍焙乾微炒)㯽榔(一兩)茴香(一兩)
右為細末醋糊為丸熱酒送下十丸食前服之
治偏腫茴香甘遂
右二味各等分為末酒調二錢食前服
又方巴戟(去心)川練(炒)茴香(炒)
等分為末温酒調二錢服之
治小兒疝氣腫硬
地龍(不去土)為末唾津調塗病處
治小腸氣痛
全蝎(一兩)茴香(一兩炒黃)
右為細末醋糊和丸如梧桐子大如發時每服五七
十丸温酒送下食前
治小便渾濁如精之状
没藥木香當歸已上各等分
右為末以刺棘心自然汁為丸如桐子大每服五七
丸食前塩湯下
治小便頻滑數不禁
知母黃蘗已上各等分
右剉碎酒浸透炒微黃為末水丸梧桐子大如服藥
前一日休喫夜飯來日空心立服米飲湯下一百
丸只服一服效後喫淡白粥一頓
蕩疝丹
川練子(炒)茴香(炒)破故紙(炒)已上各半兩
黑牽牛(二錢)青皮陳皮(已上各三錢)廣茂(四錢)
木香(四錢)
右八味為細末用好酒打麵糊為丸如桐子空心食
前温酒下三十丸
灸疝法放疝邊竪紋左右交弦灸七壯
腸風下血第十一
神應散治腸風痔漏
牛頭角腮(一隻酌中者)猪牙皂角(七定)穿山甲(四十九片)
(或圓取或四方取或一字取)蝟皮(一兩)蛇退皮(一條)
右五味鎚碎盛在小口磁器内塩泥固定日中曝乾
瓶口微露出煙用文武火燒紅赤煙微少取出放
冷為細末如服藥日先一日臨卧細嚼胡桃仁半
箇如糊用温醇糯酒一盞送下不語便睡至次日
交五更服藥驗病年月遠近或秤三錢五七錢用
水半大碗醇糯酒半大盞相合熱和藥服之至辰
時再服
又一服再依前服藥不湏用胡桃仁久病不過七服
忌油膩魚鱉雞兔猪犬等物大有神效
温白丸治臓毒下血
椿根白皮(凡引者去麄皮酒浸晒乾服)
右為末棗肉為丸如梧桐子大每服三五十丸淡酒
送或酒糊丸
治脫肛痔漏
胡荽子(一升)乳香(少許)粟糠(半升或一升)
右先泥成爐子止留一小眼可抵肛門大小不令透
煙火薰
治脫肛
曼陁羅花子蟬殼(一對)橡椀(十六箇)
右搗碎水煎三五沸入朴硝熱洗其肛自上
治痔漏下血不止
紫皮蒜(十箇獨科者妙)大椒(六十箇)荳䜴(四兩)
右搗爛為泥丸弹子大空心細嚼一丸鹽湯下日三
服
治痔漏
白牽牛頭末(四兩)没藥(一錢)
右同為細末如欲服藥先一日不食晩飯明日空心
將獖猪精肉四兩燒令香熟薄批摻藥末在内裹
之漸又細嚼食盡然後用宿蒸餅壓之取下膿血
為效量病大小虛實加减服之忌油膩濕麵酒色
三日外不忌一服必效或用淡水煑肉熟用上法
亦可又云服前一日不食午飯并夜飯明日空心
用之
又方黑白牽牛一合炒黃為末猪肉四兩切碎炒熟
與藥末攪勻只作一服用新白米飯三二匙壓之
取下白䖝為效
又坐藥鯉魚鱗二三甲以薄編蠒裹如棗核樣納之
痛即止
净固丸治痔漏下血痒痛
槐花(炒)枳殼(去瓤)已上各一兩
右為細末醋糊為丸如梧桐子大每服二十丸米飲
湯下空心食前十服見效
黃連貫衆散治腸風下血
黃連雞冠花貫衆大黃烏梅已上各
一兩甘草(三錢炙)枳殼(炮)荆芥已上各一
兩
右為細末每服二大錢温米飲調服食前
槐荆丸治痔漏
荆芥槐花等分為末水煎一大椀服丸亦可
又方荳䜴(炒)槐子(炒)各等分
右為末每服一兩水煎空心下
薰渫藥鳳眼草赤皮葱椒
三味搗麄同漿水滚過坐盆令熱氣薰痔但通手渫
之如此不過三次愈矣
小兒病證第十二
治小兒脾疳蘆薈史君子已上各等分
右為細末米飲調下一二錢服之
玉筯散治小兒馬脾風
甘草(一寸水煎)甘遂末(一字)
右同油蜜生薑銀釵兒攪調下後用冷水半盞調奪
命散
奪命散治小兒胸膈喘滿
㯽榔大黃黑白牽牛各等分皆當各半生
熟用之
右為細末蜜水調服
治小兒斑瘡入眼
麩炒蒺藜炙甘草羌活防風等分搗
每服二錢漿水下撥雲見日直到老
治瘡疹黑陷
鐡脚威靈仙(一錢炒末)腦子(一分)
右為末用温水調下服之取下瘡痂為效
治小兒黃瘦腹脹乾雞糞(一兩)丁香末(一錢)
右為末蒸餅為丸如小荳大每服二十丸米飲湯送
下
黃連散治小兒頭瘡
川黃連黃蘗(去麄皮)草决明輕粉已上各
等分
右為細末用生小油調藥於瘡上塗之立愈
治斑瘡倒壓方
胡桃(一箇燒灰存性)乾胭脂(三錢)
右為末用胡荽煎酒調下一錢服之
又方人牙燒灰存性研入麝香少許每服三錢温酒
調下少許服之無時
又方小猪兒尾尖取血三五點研入腦子少許新水
調下食後與服之
又方人中白臘月者最佳通風處以火煆成煤水調
三五錢陷者自出
消毒散治瘡疹巳未出咽㗋腫痛
牛旁子(二兩炒)甘草(半兩剉炒)荆芥(一分)
右為麄末每服三錢水一盞半煎至七分去滓温服
無時
治小兒斑瘡入眼
猪懸蹄甲(二兩乾鍋内鹽泥固塗燒焦為末)蝉殼(二兩去土取末一兩)
羚羊角(鎊為細末用研之)
右二味為末研入羚羊角細末一分拌勻每用一字
百日外兒服半錢三歲已上服三錢新水或温水
調下日三四服夜一二服一年已外則難治之
又方透耳藥
朱砂(一錢)粉霜(八分)
右研為細末水調少許用匙杓頭傾一兩點於耳内
中後用
白菊花菉荳皮糓精草夜明沙
右四味為末用米泔半椀熬成去滓入乾柿十餘箇
再同熬每日喫三兩箇仍飲煑乾柿湯
又方治小兒斑瘡入眼
朱砂腦子水銀麝香已上各等分
右四味研為細末用水銀調滴入耳中
發斑藥珠子七箇(研碎用新水調勻服之)
破傷風邪第十三(隂毒傷寒亦附于此)
長砂奪命丹
鳳凰臺川烏頭(生已上各二錢)麝香(少許)朱砂(少許)
右為細末棗肉和為丸如弹子大朱砂為衣鰾酒送
下量病人年甲虛實加减用之小兒半丸以吐為
度不止以葱白湯解之
治破傷風
病人耳塞并爪甲上刮末唾津調塗瘡口上立效無
瘡口者難用
治破傷風
烏稍尾(一箇)兩頭尖(四箇)全蝎(四箇)
右三味為細末另用石灰(五升)柴灰(五升)沸湯(五升)
淋灰水澄清下藥熬之鐡鍋器内攪成膏子如稠
用唾津調先用温漿水洗淨瘡口後塗藥即時藥
行吐黃水一日以新水漱口即愈
又方天南星(半生半熟)防風(去蘆)二味各等分
右為末清油調塗瘡上追出黃水為驗
又方白芷(生用)草烏頭尖(生用去皮)二味等分
右為末每用半錢冷酒一盞入葱白少許同煎服之
如人行十里以葱白熱粥投之汗出立愈甚者不
過二服
又方蜈蚣散
蜈蚣頭烏頭尖附子底蝎梢四味各等
分
右為細末每用一字或半字熱酒調下如噤了牙關
用此藥斡開灌之
治隂毒傷寒破傷風
草烏頭(七箇文武火燒熟去牙頭)麝香(半錢)朱砂(一錢)
右為細末每服一字以熱酒調下食前服之汗出為
度忌猪兔魚鱉&KR0008;羖肉
治隂毒傷寒
用芥末以新水調膏藥貼臍上汗出為效
又方以牡蠣乾薑末新水調塗手心握外腎汗出為
效
諸風疾證第十四
不老丹治一切諸風常服烏髭注顔明目延年
蒼术四斤(米泔浸軟竹刀子刮去皮切作片子内一斤用椒三兩去白炒黃去椒一斤塩)
(三兩炒黃去鹽一斤好醋一升煮汁盡一斤好酒一升煑令汁盡)
何首烏二斤(米泔浸軟竹刀子刮去皮切作片子用瓦甑蒸先鋪黑荳三升乾棗二升)
(上放何首烏上更鋪棗二升黑荳三升用炊单復著上用盆合定候荳棗香熟取出不用棗荳)
地骨皮(去麄皮秤二斤)
右件於石臼内搗為細末候有椹汁搜和如軟麵劑
相似磁盆内按平上更用椹汁藥上高三指用紗
綿帛覆護之晝取太陽夜取太隂使乾再搗羅為
細末煉蜜和丸如梧桐子大空心温酒下六十丸
忌五辛之物
四仙丹
春甲乙採杞葉夏丙丁採花
秋庚辛採子冬壬癸採根皮
右為細末以桑椹汁為丸每服五十丸茶清酒任下
起死神應丹治癱瘓四肢不舉風痺等疾
蔴黃(去根節河水五升熬去滓可成膏子五斤)白芷(二兩)桑白皮(二兩)
蒼术(二兩去皮)甘松(二兩去土)川芎(三兩)苦參(三兩半)
加浮萍(二兩)
已上各為細末用膏子和丸如弹子大每服一丸温
酒一盞化下臨卧服之微汗出勿慮如未安隔三
二日再服手足即時輕快及治卒中風邪涎潮不
利小兒驚風服之立效
愈風丹
芍藥川芎白殭蚕(炒)桔梗細辛(去葉)羌
活已上各半兩麻黃(去節)防風(去蘆)白芷
天麻全蝎(炙已上各一兩)甘草(三錢)南星(半兩生薑製)
朱砂(半兩為衣)
右為細末煉蜜為丸如弹子大每服一丸細嚼茶酒
吞下
香芎散治偏正頭風
貫芎香附子(炒)石膏(亂紋者良水飛)白芷甘草
薄荷已上各一兩一方川烏頭(半兩炮去臍皮用之)
右為細末每服二錢温酒或茶清調下服之
妙功十一丸治癎
丁香木香沉香乳香麝香荆山稜(炮)
廣茂(炮)黑牽牛(微炒)黃連雷丸(炒)鶴虱(炒)
胡黃連黃芩大黃(焙)陳皮青皮雄黃
熊膽甘草(炙)各二錢半亦小荳(三百六十粒煑)
白丁香(直尖者三百六十箇)輕粉(四錢)芭荳(七箇)
右二十三味為細末赤小荳爛煑研泥同蕎麵打糊
和作十一丸朱砂為衣隂乾服時水浸一宿化一
丸大便出隨病各有形状取出為驗或作化一番
不可再服曾經火灸者不治遠年愈效
朱砂滚涎散治五癎
朱砂(水飛)白礬(生用)亦石脂消石已上各等
分
右同為細末研蒜膏如丸菉荳大每服三十丸食後
荆芥湯下
又方末砂不以多少水飛研為細末
右用猪心血浸蒸餅為丸如菉荳大每服二十丸空
心金銀湯下之
治諸風疥癬及癩
浮萍(一兩)荆芥川芎甘草麻黃已上各
半兩或加芍藥當歸
右為麄末每服一兩水一椀入葱白根荳䜴同煎至
一半無時服汗出為度
治癩塗眉法
半夏(生用)羊糞(燒)已上各等分
右為末生薑自然汁調塗
五九散治癩
地龍(去土)蝉殼白殭蚕凌霄全蝎
已上各等九箇
右同為末只作一服熱酒調下浴室中汗出粘臭氣
為效
苦參散治癘風
苦參(取頭末秤二兩)猪肚(一箇去脂)
右以苦參末摻猪肚内用線縫合隔宿煑軟取出洗
去元藥先不喫飯五頓至第二日先飲新水一盞
後將猪肚食之如吐了再食之食罷待一二時用
肉湯調無憂散五七錢取出小虫一二萬為效後
用皂角一斤不蛀者去皮弦及子搥碎用水四椀
煑至一椀用生絹濾去滓再入苦參末攪熟稀麵
糊膏子相似取出放冷後入餘藥相和藥附于後
何首烏(二兩)防風(一兩半)芍藥(五錢)人參(三錢)
當歸(一兩焙)
右為細末入皂角膏子為丸如桐子大每服三五十
丸温酒或茶清送下不計時候日進三服後用苦
參荆芥麻黃煎湯洗冷
水腫黃疸第十五
治通身黃腫
苽蒂焙乾三四錢
右為細末每用半字於鼻内吹上日一度併吹三日
如不愈後用黃芩末之煎湯五錢下
治蠱氣
取環腸草不以多少㬠乾水煎利小便為度
治黃疸面目遍身如金色
苽蒂(一十四箇)母丁香(一箇)黍米(四十九粒)
右先搗苽蒂為末次入二味同為細末每用半字夜
卧令病人先噙水一口兩鼻内各半字吐了水令
病人便睡至夜或明日取下黃水旋用熟帛揾了
直候取水定便服黃連散病輕者五日重者半月
黃連散治黃疸大小便秘澁壅熱
黃連(三兩)川大黃(二兩剉碎醋拌炒過用之)黃芩甘草(炙)
各一兩
右為細末每服二錢食後温水調下一日三服
治水腫不利小便非其法也故内經云濕氣在上以
苦吐之濕氣在下以苦瀉之吐瀉後長服益元散
加海金沙煎以長流水服之則愈矣大忌脚膝上
針刺出水取一時之效後必死矣尤忌房室濕麵
酒醋鹽味犯之必死
木通散治水腫
海金沙舶上茴香巴戟大戟甘遂
芫花木通滑石通草已上各等分
右為細末每服三錢以大麥麵和作餅子如當二錢
大爛嚼生姜湯送下
下痢泄瀉第十六
治痢
紫苑桔梗赤芍藥白术已上各等分
右為細末每服三五錢細切羊肝拌之作麵角兒燒
服之後用白湯送下食前
治痢
杜蒺藜炒碾為末酒調下三兩服
蒜豉丸治痢
蒜為泥豉為末
右二味相和作丸如梧桐子大米飲湯下五七十丸
食前
治大人小兒吐瀉腹脹胸膈痞閉
五靈脂青皮陳皮硫黃芒硝已上各
等分
右將硝黃於銚子内以文武火鎔開用匙刮聚自然
結成砂子取出研碎與前三藥同末麵糊為丸如
菉荳大小兒麻子黃米大每服二十丸量虛實加
减米飲湯送下無時
又方治瀉車前子不以多少
右為細末每服二錢米飲湯調下服之水糓分吐瀉
止
諸雜方藥第十七
治消渴揀黃連(二兩八九節者)
右剉如㕮咀以水一椀煎至半椀去滓頓服之立止
百日還丹
佛茄子樟柳根已上各等分
右為末枸杞汁和為丸如雞頭大每服十丸新水送
下
酒癥丸
芭荳(十六箇)全蝎(十五箇)雄黃(一塊)白麵(五兩)
右為末硏勻滴水丸如豌豆大每服一丸如痛飲者
二丸
立應丸治臓腑泄痢膿血不止腹中疼痛
乾姜(一兩炮叧末)百草霜(一兩)連皮芭荳(一兩炒)
杏仁(一兩同芭荳和皮炒黑色杵為泥後入霜研)
右用黃臘四兩鎔開䗶次入前四味用鐡器攪勻旋
丸桐子大每服三五丸甘草湯下白痢用乾姜湯
下食前若水瀉温水下
反胃黃蘗末熱酒調三五錢食後服之
治小便多(滑數不禁)
金剛骨為末以好酒調下三錢服之
又方白茯苓(去黑皮)乾山藥(去皮白礬水内湛過慢火焙乾用)
右二味各等分為細末稀米飲調下服之
治卒淋痛
芫花(三錢)茴香(二錢微炒黃)
右為細末水煎服之
治趼方
以水調白麵稀稠得所糊趼上以紙封之明日便
乾如不曾破者剥去麵便行
治大便秘
生麻子不以多少研爛水調服之
坐劑治大便久秘攻之不透者用之
又用蜜不計多少慢火熬令作劑稀則粘手硬則
脆稀稠得所堪作劑搓作劑樣如棗核大麄如筯
長一寸許蘸小油内于肛門中坐良久自透有加
塩少許以素問鹹以軟之
交加飲子治久瘧不已山嵐瘴氣
肉荳蔲(十一箇麵裹燒一箇)草荳䓻(二箇同上法用)厚朴(二寸一半)
(生用一半熟用生姜製過用之)甘草(二寸半一半生用一半炙用)生薑(二塊)
(如棗紙裹煨半生半熟)
右為末每服分一半水一椀銀石器内煎至一大盞
去滓温服發日空心未愈則再服
天真丸補虛損
佛袈裟男用女女用男以新水四擔洗盡血水以
酒煑爛為泥
葳靈仙(一兩)當歸(半兩)&KR1190;砂(一兩)蓮子肉(三兩炒熟)
乾地黃(一兩酒浸)廣茂(半兩)甘草(二兩)牡丹皮(一兩)
牛膝(一兩酒浸)木香(半兩)白术(一兩)白茯苓(一兩)
右為細末與君主同搗羅為細末酒浸蒸餅為丸梧
桐子大每服三五十丸日三服
取雕青
水蛭取隂乾為末先以白馬汗擦青處後用白馬
汗調藥塗之
治蚰蜒入耳中
右用貓尿灌耳中立出取貓尿用盆盛貓以生薑擦
牙
又方黑驢乳灌耳中亦出
又方以濕生䖝研爛塗於耳邊自出
辟糓絶食第十八
大荳五升(淘净蒸三遍去皮為細末)大麻子五升(湯浸一宿漉出蒸三)
(遍令口開去皮為細末)糯米五升(淘淨共白茯苓一處蒸熟)白茯苓
五兩(去皮同上糯米一處蒸熟為用)
右將麻仁末一處搗爛如泥漸入豆黃末同和勻便
團如拳大再入甑蒸從初更着火至半後夜住火
至寅時出甑午時㬠乾搗為末服之以飽為度不
得喫一切物用麻子汁下第一頓一月不飢第二頓
四十日不飢第三頓一千日不飢第四頓永不飢
顔色日增氣力加倍如渴飲麻仁汁轉更不渴滋
潤五臓若待喫食時分用葵菜子三合為末煎湯
放冷服之取其藥如後初間喫三五日白米稀粥
湯少少喫之三日後諸般食飲無避忌此藥大忌
欲事
又方於苓餅子
白茯苓四兩為末頭白麵一二兩
右同調水煎餅麵稀調以黃䗶代油煿成煎餅䗶可
用三兩飽食一頓便絶食至三日覺難受三日後
氣力漸生熟菓芝蔴湯米飲凉水微用些小潤腸
胃無令涸竭開食時用葵菜湯并米飲稀粥少少
服之
又方保命丹
人參(五兩)麻子仁(二兩炒去皮)乾地黃苽蔞子(炒)
兔絲子(酒浸)已上各二兩生地黃乾大棗(各三)
(兩)大荳黃(一升煮去沫)黑附子(一兩生用一兩炮去皮)白
茯苓茯神地骨皮(去麄皮)蔓精子(煮熟)杏仁
(去皮尖炒)麥門冬(炒去心用)地膚子(蒸七遍)黍米作粉
粳米作粉白糯米作粉天門冬(去心)車前子
(蒸)側栢葉(煮三遍)已上各二兩半
右同為細末各㨂選精粹者臘月内合者妙他時不
可合日月交蝕不可合如合時湏揀好日淨室焚
香志心脩合勿令雞犬婦人見又將藥末用䗶一
斤半濾去滓白蜜一斤共二斤半一處鎔開和勻
入臼杵二千下微入酥油丸如梧桐子大每服十
丸服至五日如來日服藥隔宿先喫糯米一頓粳
米白麵皆可次日空心用糯米粥飲送下如路行
人服遇如好食喫不妨要止便止如喫些小蒸餅
爛嚼嚥或乾菓子以助藥力不喫更妙忌塩醋日
後退下藥來於長流水中洗净再服可百年不飢
儒門事親卷十五
