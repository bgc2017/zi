雲谿友議序
五雲谿人范攄纂
近代何自然續笑林劉夢得撰嘉話錄或偶爲編
次論者稱美余少遊秦吳楚宋有名山水者無不
㢮駕躊躇遂興長往之跡每逢寒素之士作清苦
之吟或樽酒和酬稍蠲於遠思矣諺云街談巷議
倏有禆於王化野老之言聖人採擇孔子聚萬國
風謠以成其春秋也江海不却細流故能爲之大
攄昔藉衆多因所聞記雖未近於丘墳豈可昭於
雅量或以篇翰嘲謔率爾成文亦非盡取華麗因
事錄焉是曰雲谿友議儻論交會友庶希於一述
乎
