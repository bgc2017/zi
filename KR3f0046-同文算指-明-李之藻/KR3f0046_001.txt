欽定四庫全書
同文算指前編卷上
明李之藻撰
定位第一
古法用竹徑一分長六寸二百七十一而成六觚為一
握度長短者不失毫釐量多少者不失圭撮權輕重者
不失黍纍紀於一協於十長於百大於千衍於萬算之
原也後世乃為珠算而其法較便然率以定位為難差
毫釐失千里矣兹以書代珠始於一究於九隨其所得
而書識之滿一十則不書十而書一於左進位乃作
於本位(一)曰一十由十進百由百進千由千進萬皆倣
此
假如四萬三千二百一十作何排列
自左方寫起平行大數列左小數列右若
從小數起積者每滿十則進位一十者書
一二十者書二餘倣此若大數積多則於
左方漸進加字如後圖萬億兆京是也若
小數積餘則於右方漸退加字如兩下有
錢錢下有分分下有釐又有毫有絲有忽
之類是也
大衍式
几度十丈曰引五丈曰端四丈曰疋十尺曰
丈十寸曰尺十分曰寸而計田則横一丈
縱六十丈為畝(即闊一步長二百四十步)四分其畝為
一角角得方丈者十五十分其畝為一分
分得方丈者六得方尺者六百分以下釐
毫析之而以百畝為頃五項四十畝為丘
凡量六粟為圭十圭為撮十撮為抄十抄
為勺滿十而進之為合為升為斗為石亦
曰斛凡衡以兩為君兩有十錢錢有十分
自分以下十而析之曰釐曰毫曰絲曰忽
曰微曰纖曰沙曰塵曰埃曰渺曰漠至細
之倪惟所立名而十六兩為斤二百斤為
引今公私通用之則也古法之衡則十黍
為纍十纍為銖八銖為錙六銖為分二十
四銖為兩兩即四分也兩又四之自乘一
十六以象四時是命曰斤計銖三百八十
有四當朞之月又以十五斤為稱二稱為
鈞四鈞為石度則古尺長短不一丈尺而
外别以七尺為施八尺為仞亦為尋倍尋
為常量則六十四黍為圭又有四升之豆
四豆之區四區之釡十釡之鍾十六斗之
庾十六斛之秉今皆不用凡錢千文為
緡五緡為綻凡鈔五貫為錠錠當錢千
里法三百六十步步法今用五尺
歷法每度百分每分百秒西歷則積六十
秒為分積六十分為度秒以下俱以六十
析之
右式三位而成百五位而成萬九位而成億十七位而
成兆二十五位而成京自京至垓自垓至秭以極於正
於載皆以萬萬遞加是謂中數昔者黃帝為法數有十
等及其用也乃有三焉十等者億兆京垓秭壤溝澗正
載三等者謂上中下也其下數者十十變之若言十萬
曰億十億曰兆十兆曰京也中數者萬萬變之若言萬
萬曰億萬萬億曰兆萬萬兆曰京也上數者數窮則變
若言萬萬曰億億億曰兆兆兆曰京也從億至載終於
大衍下數淺短計事不盡上數宏廓世不可用故其𫝊
業惟以中數舉一中數而天地鬼神人物之紀思議之
所不及者皆盡之矣况更有上數在乎由旬刹那吾無
取焉爾
加法第二
凡數惟加法最易加之不已至於無算故算首論加加
也併也積也一也少曰併多曰積皆加也列散數於上
各横置以類相比(如十從十百從百及兩從兩斗從斗之類)先從小數併之
而以所得數紀本位下遇十則進一位遇百則進二位
第一圖係進一位式
(倂四七九得二十下紀二進位)
(併五八八又併前二得二十三下紀三二進位)
(併六九七八又倂前二得三十二下紀二三進位)
(併八六又併前三得一十七下紀七一進位)
(併一五又併前一得七下紀七)
(只七下紀七)
右式散數四項列格上併總得數七十七萬七千二
百三十列格下
第二圖係進二位式
(初併一百零二下紀二以一百進二位)
(次併五下紀五)
(再併一十六前一得一十七下紀七一進位)
(終併連前共得二十三下紀三二進位)
右式散數一十二項併總得數二萬三千七百五十
二
以上二圖盡加法矣另有試法具後
一法先自上數下得若干復自下數上得若干然後紀總
一法以減法試加隨意減一行得若干再加所減仍得
若干
又有將散數總數錯綜覈之者有九減七減二法先減
散數餘若干次減總數餘若干以其所餘兩數對列相
較同則無差異則有差
第一圖用九減
此法不論進位只以見數為
準纍用九減去不用先以
散數九減之餘置於左次以
總數九減之餘置於右俱得
八故知不差
又用七減
此法與九減者稍異乃以實數七七減
之從左起連算者如首行首七竞減
淨次(一)減七餘三次即作(六三)減七
餘一次作(五一)減七餘一次作(四一)七
減無餘乃於首行之左格外紀又
以次行之首(九八)七減餘五次即作(五)
七減餘一次作(七一)七減餘三乃於次
行之左格外紀三其第三行依法減
之餘得五第四行依法減之亦餘得五
各以紀於其左次將總數七減如前
法餘得六乃合四項散數所七減而
餘者據見數更七減之三五五餘得六
紀於□左以總數所餘之六紀於右六
六相合固知不差
第二圖用九減
(先減散去九不用六箇八
共四十八餘三加次行五
得八又加次行得二十四
又加末行得四十六九減
餘一紀左次閱總數共一
十九九減亦餘一紀右)
又用七減
照前七減法先將散
數逐減紀左纍
而減之餘一次
將總數亦以七
減餘一相合無差
右九減七減法繁碎難用然出巧思具至理錄之備
翫
減法第三
減與加反用稽所餘其法先較數之多寡多中減寡亦
自右方小數減起以漸進位其辨多寡之法於左方首
位辨之首位相等乃視次位次復相等逐位退求則多
寡分焉
(此數首位視之
相等然退至三
位上係一千下
係九百九十九)
既審多寡乃以原數列上減數列下依法右起所餘逐
紀於下如就多中減少者不須别立借法如後第一圖
若少内減多須立借法以通其變如後第二圖云
此上下相減俱係以少減多
不須更立借法
第二圖(亦係以少減多但中有上數小下數反大者須立借法)
右借法乃借大數兼小數以便總減者又法直於借數
一十用減却加入本數尤為便捷假如二不能減九當借
作一十二内減九得三今却不作一十二只就所借一十
之内先減九餘一次乃加二仍得三也先減後加比前
較易
以上二圖減法盡矣其間有差與否何以覈之
一法用加法驗之以減數合減餘數得原數(如三加六合原九之類)
又法以減餘數減其原數應與所減數合(如原數七減二餘五今却
減五合餘二為不差)
亦有用九減七減二法者俱以第一行原數為一項第
二行減數第三行餘數共為一項而較零之同否同即
不差
九減七減
(減數首作六十七餘四次作四十八餘
六又作六十二餘六又作六十三無
零其餘數首作三十九餘四次作四
十三餘一次作一十二餘五次作五
十三餘四次作四十一餘六次作六
十一餘五紀右五五相合無差)
乘法第四
既知加減當論因乘單位曰因位多曰乘通謂之乘凡
乘之數妙於九九作九九圖
九九相乘圖
首横一行自上讀下右直
一行自右讀左其相值處
即是乘得數指掌可盡也
附九九相乘歌
一一如一一二如二二二如四一三如三
二三如六三三如九一四如四二四如八
三四一十二四四一十六一五如五二五得一十
三五一十五四五得二十五五二十五一六如六
二六一十二三六一十八四六二十四五六得三十
六六三十六一七如七二七一十四三七二十一
四七二十八五七三十五六七四十二七七四十九
一八如八二八一十六三八二十四四八三十二
五八得四十六八四十八七八五十六八八六十四
一九如九二九一十八三九二十七四九三十六
五九四十五六九五十四七九六十三八九七十二
九九八十一
又法就小乘得大乘不用九而用十假如二數並列因其
數大難乘未知乘得若干且連註二數而取十數與較
看所不足若干因連註不足數於本數右平衡相對其
所不足數必其小於原數者也小者易乘乃以不足數上
下相乘註乘得數於下為單數又以不足數與原數上下
互減註減餘數於其下為進位數即得所求大乘數
右法專為未熟大乘者設也若小數相乘不必用此蓋
以小數減十則不足之數反多而乘出亦多但多出十
數外者以十外之數寄於進位就於互除還之其數未嘗不合
(左七俱得三合三三如九所寄進位一共
得四是為六七四十二)
既知乘數乃列乘位凡乘亦從右小數乘起次第進位
徧乘有以一位乘一位者有以一位乘二位(十數)三位(百數)
及數十位者有以二位乘一位或二位三位以至數十
百位者其變無窮其法一定
若以幾位乘幾位者無拘上下隨意互乘
上圖位數相近隨意互乘如第一圖者
先以八乘上四次九次三次六四
俱徧各以其乘得數置本位下次乃以
七乘四乘九乘三乘而以乘四所得
置於七本位下以乘九所得置於七進一
位下以乘三所得置於七進二位下
其餘徧乘倣此畢乘諸位仍以加法通
併詳具於後
二位乘(此以三十八乘三百九十四者是為二位乘)
先以八徧乘上三位如前法次亦以三
徧乘上三位但以尾位所得置於三本
位下而其進位及進乘所得皆以次遞
進一位不可紊亂如三乘四者得(二一)
紀二於三下一進位如三乘九者得
(七二)加前一共(八二)紀八於三之次位二又
進位如三乘三者得九加前二得(一一)
紀一於又次位一又進位兩位所乘
魚鱗相比畢則總併其數
以上二圖乘法之大略也覈其差否須以除法還原列
乘出總數為實如以第一行為法除之必得第二行數(如前
一萬四千九百七十二為實以三百九十四為法除之必得三十八)如以第二行為法除
之必得第一行數(如前實以三十八為法除之各得三百九十四數)合即不差
又有九除七除法列原數所餘於左列乘數所餘於右
左右相乘列乘出數於上乃以乘積總數依法除之餘
數列下上下相比同即不差中間逐位乘出散數俱不用
(首行餘七列左次行餘二列右
二七乘得一十四以九除餘五
列上其積出總數亦餘五列下
依法實除原數首三十九
餘四次作四十四餘二紀
左乘數三十八餘三紀右
二三乘得六紀上次除總
數一十四除盡次九十七
餘六次六十二餘六紀下)
六位乘
挨身下次以九乘上諸位尾
位亦挨本身下餘以漸進位
排列次以三乘上諸位挨
身進位如前次以徧乘
上位無乘各挨身照位作
紀之或空其本位亦可次
以六徧乘上位尾位所得就
挨六之本身其餘以漸而進
云
七位乘
此即前數上下易位為乘故散
數不同而總數同
無所乘姑空本位
試上圖用九除
用七除
(依法按實七除首行餘四列左次行
餘四列右四四一十六仍除餘二列
上總數餘二列下)
亦有原數乘數並除而一有零一無零照無乘例只作
用九除首行原數無餘列左
次行乘數餘五列右以五遇
無乘只作列上次除總
數無餘亦只作列下比同
亦有左右上下俱無零數者
用九除原數乘數俱無餘左
右上俱其總數又無餘亦
作比同
凡乘法或上行原數首尾俱係實數而次行乘數之尾
却係幾或次行乘數首尾俱實數而首行原數之尾
却幾者不必多作諸第從簡便將各實數如法相
乘訖却照其尾餘幾逐加於後即見全數蓋凡以
乘數者只是作緣其無可乘出但存其位而已
此原數首尾皆實而乘數尾却多者無
可乘且置不用只以四乘六挨身下數乘徧
而止乃將三系之於尾但不可遺其位
所差不小
若原數及乘數之尾俱各有若干即須一一相乘以
存其位嗣以實數所乘出者挨次進位不得僅如前圖
照位加而已
乘得一十
六也
右圖上下尾位皆須留其位故數尾四四未敢竟
下挨身必徧乘(共得七為尾)上有亦進三位
乃下四四一十六若但就身下數乘畢補如下圖
然則尾少三其失非小
若以一數為首而尾帶多其數雖多總只是一以此
相乘無復可乘但照首行原數挨身進位錄之乃視尾
有幾照加於後即成全數
除法第五
凡數以少剖多曰除亦名歸除歸者各分所入除者分
分除減其義一也法列原數於上層列除數於次層(舊以
原數為實除數為法)從左大數除起上下挨身列位然必以小數
系大數下若上層原數小下層除數大者須退一位系
之詳具左
列位圖
凡除法原數列上除數列下於原數尾右界格如半規
然而於格外註所得數其歸除率以下字除上字要見
幾除而盡如九除而盡者格外註九字八除而盡者格
外註八字餘倣此所除不盡之數就原數變之抹原數
而書其上凡欲知除出之數得幾位者視除數之末位
去原數之尾位得若干字即是歸除所得位數
一位除(假如七萬六千四十八數以八除之)
格右為除得數第一除得九第二除得五未畢
先看八除(六七)得幾轉以乘法除之八九七十二是
九也註九於格右尚餘四變六作四(寫四於六上)
削去首七亦削去次行除數之八
挨身另下八以八除(四)依乘法五八四十格
右再紀五其上層(四)俱削亦削八
同前
第一除得九第二除得五第三除得第四
除得六是為每得九千五百六恰盡
第一次除得九削去(六七)及八以六變四第
二次除得五削去(四)及八盡另挨身下八
八雖不除四而當存其位乃於格右紀而
存四削八另挨身下八以八除(八四)得六八
四十八恰盡紀六於格右削去(八四)及下八畢
若除數至二位三位者除訖一位挨身布退一位如魚
鱗然其格右所註數每次所除不論幾位總之只得一
數但其除數首位必須兼顧次位如以首位除之已得
某數即取除餘變數為實以所得某數呼次位乘之看
是恰盡或有餘否方可紀於格右若有不足則將首位
所除量減數以為次位之地(如九乘不足則減而用八如八乘不足則減而用七
用六之類)務取通融恰當其三位除四位除者亦如之
三位除(此有一百八十三萬二千四百八十七之數而以四百六十九除之
先以首四除一十八儘乘得四四一十六用四而餘二然次位是六以六乘二十三不足矣不
得不減數從三只用三以除一十八除得三四一十二尚餘六四上八變六進位削一而格右
紀三為用數併削首位之四嗣以三因次位之六三六一十八六上三變五進位四上六變
四乃削三削六下又削次位六嗣以三因九三九二十七九上二變五進位六上五變二乃
削二削五亦削九是以三除之餘四十二萬五千四百八十七數故當用三餘再除如後圖)
右圖下層次位以三因六三六一十八其六
上三變五者三小八大照減法借進位一數
於一十之内除八餘得二再加三是變五也
若除法未熟不妨小註於下假上層(三六)下層用三因
六三六一十八即於三下且註八於六下且註一三除
八如前借法六除一乃還借除二為六變四餘倣此
(另退一位挨下四六九先以四除四十二看得幾箇四凡數極於九用九乘
四九三十六尚餘六四上二變六進位四削盡亦削下首位之四格右紀九
嗣以次位六因九六九五十四餘一十一六上五變一進位六變一亦削
下位六嗣以次位九因九九九八十一尚餘
三十三九上四變三進位一變三係借除進位一削盡亦削九其不盡三
千三百八十七數再除如後圖)
(復列四六九而四不能除三姑存其位作於格右其下層四六九
皆削去又列四六九以四除三十三看除得幾轉四八三十二餘
一矣然六乘一十八則不足故減而用七除得四七二十八四上三
變五進位削三嗣以六因七六七四十二六上八變六進位五變一
亦削下位六嗣以九因七七九六十三九上七變四進位削六緣
尚有進位之數仍作以紀其位而削九存一百四為不盡之數
不復可分以法命之曰四百六十九之一百四也以四百六十九
為母數以一百四為子數法别詳)
右尾第二位變六作緣進位尚有一數須作以
存其位此法切記
若上層除餘之數反多於下層除數者或上數與下數
相等者定是除法有差(只就除過本位上下相較)亦不必另創第將
差者抹去而另註所除數於上層之上另註除數於下
層之下又另註除得之數於格右以從簡便
(先以二除一十六當用五却誤用四是宜多反
少者且如二因四得八六變八削一與六亦削
下首位二嗣以四因八四八三十二八上二變
進位八變五下削八嗣以四因九四九三十
六九上三變七進位變六係借除進位五變
四下位削九諦視之則餘數反多於分數其數
可知悉抹之而另註原數於上另註除數於下
而用五以除之二五除首位一十五八得四十
進位六變二五九四十五九上三變八進位二
變七又進位二變一再列二八九用六除二六
一十二二上七變五進位削一六八四十八八
上八變進位五變一六九五十四九上一變
七進位變四進位削一再列二八九用一)
右誤除乃宜多反少者亦(除二上四變二八上七變九進位二變一九上)
有宜少反多者具後(四變五進位九變八又列二八九用六除二六
一十二二上八變六進位削一八上五變七進
位六變一六九五十四九上九變五進位七變
二外餘一百二十五數以法命之)
六有竒
(此不當用六却誤以六除二六一十二二上六
變四進削一次位六八四十八却不足抹削另
起另列二八九於下一六於上而以五分之二
五除一十五八得四十進位六變二餘如前式
不差再列不當用七而誤用七二七一十四
二上七變三進削一七八五十六即不足削三
另列一七於上又列用六二六一十二二上七
變五進削一六八四十八八上八變進位五
變一六九五十四九上一變七進位變四進
削一不差次用一次用六俱不差)
右式第二次誤用七除者首位二七一十四可除次位
七八五十六却只得三十八既已誤矣
儻不知還原如何其法只以下位見除
二字與所用七字相乘而加上見乘之
三即是還原二七一十四加三得一十
七也舉此一端以例其餘
凡三位四位誤分改正俱用此法該進
位者照前法進位乘後加之式具後
(先用一除之二上四變二三上變七進位二變一次該用七却
誤用六二六一十二二上七變五進削一三六一十八三上四變六
進位五變三諦視之餘數反多於除數誤也欲還原者先以下層三
乘所用六三六一十八加上餘數六得二十四知本位還四而以二
寄於進位次以進位下面二乘六二六一十二加上餘數三再加原
寄二共得一十七知本位還七進位再還一合正數)
既已還其正數另以七
除之二七一十四二上七變三
進削一三七二十一二上
四變三進位三變一
另列二三用六除之二六
一十二三上三變一進削
一三六一十八削盡
若原數既已除盡或未盡有零而欲試其誤否亦用九
除七除二法
用九除者只據見積將下層除數除餘列左以格右
用數除餘列右以左右互乘九除餘數列上又以原
總數除餘列下如有未盡零數者於左右乘後并入
總除列上與原數除餘者相比
除畢六
無零七用數一七六餘五列
右除數二三共五列
左乘得五五二十五
九除餘七列上原數
四四八以九除亦餘
七列下無差
(用數餘四列右除數餘二列左相乘
得八加上零數一三共得一十二以
九除之餘三列上總數九除亦餘三
列下相比無差)
用七除者實積細除同前乘法其除數列左用數列
右相乘除餘列上有零者亦併入乘數列上總數餘
列下
(用數一百七十六以七除餘一列右
除數二十三以七除餘二列左左右
相乘一二如二列上又將原數四千
四十八以七除餘二列下正同)
(用數一百九十三以七除餘四列右除數二百三十六以
七除餘五列左相乘得二十以七除餘六若無竒零則紀
六於上是己今有零數一百三十再七除餘四併六得一
十以七除餘三列三於上又將原數四萬五千六百七十
八亦以七除餘三列下正合)
又法將除數用數相乘以合原數如竒零不盡者乘後併入假如前
式原數四萬五千六百七十八者以除數之二百三十六乘用數之一百
十三共四萬五千五百四十八併入零數之一百三十合原數
若歸除至半欲訂其誤照前以除數之減餘列左以用數減餘列右相乘
又取本位以上除賸位(只至已抹本位而止其未除到者不用)亦減之以併所乘列上以抹過原
數減餘列下相比其九法減見數七法減實積數俱同前
(此是用二除過一徧者截至左第四位止試之
用數二列右除數二八九八無餘左列以乘二無乘
却有零九一三除九餘四上列四原數除過四位以九除
亦餘四相合)
(用數二列二於右除數二千
八百九十八以七除無餘列於左以二乘無乘却有
零數九百一十三以七除餘三列上其原數已除四位六
千七百九以七除亦餘三相合)
凡除數隨上原數邐迤右退至於除數尾位撞遇原數
尾位而止此外雖有未除零數總係餘分但可以法命
之為幾分之幾以其除數多零數少故也(多者為母少者為子)
若除數尾帶此以三千八
多而原數百萬而除一
首尾係數中百三十九億
叚係者但四千六百萬
看尾隔幾位零七千八百
用數該幾位九十三數其絫
只須撞尾而甚多而諦視
止就截去餘尾位相值只
且儘實數該以三位除
除訖嗣以餘盡乃姑截去
加之以法餘只以三
命之式具下八而除一三九
四六每各得
三百六十七
其數已窮其
餘皆竒零不
盡之數乃於
三八之尾照
位填為母
以零數為子
命之云
若除數首位數中位次又有數次又有者不可便
以中為止務須盡其實數而止惟尾後之如前法
用四除之三四一十二
三上三變一進削一次
皆無可除者故置不論
徑除第四位之八四八
三十二八上六變四進位
四變一更列三八用
六除之三六一十八三
上九變一進削一置不
分六八四十八八上
變二進位四變九又進
一變尚餘一九二為不
盡零數乃以除數餘綴除
數之尾為母以原數七六
九三附零數一九二之尾
為子是為三億八十萬之一
億九百二十萬七千六百九
十三云
凡除數首位只一其餘俱者不必另尋用數即以原
數為用至撞除數尾位而止此外皆係竒零不盡之數
以除數尾尋至原數尾該得
五位除盡亦只自原數首尾
起照取五位為用數其餘皆
係小數不能除矣故作零數
首列一除四得四又列一
除七得七一除八得八
一除還一除九得九
若原數餘雖多而實數歸除已盡則其數外之無
復可除雖不撞到尾位亦只據未抹位逐加用數之
後如左圖
假如有數一億八千六百三十萬而以三百四十五
除之每各得五十四萬
首用五除三五一十五三上八變
五三進削一五四得二十進位三
變一五五二十五五上三變八
進位六變三又列用四除三四一
十二三上三變一進削一四四
一十六四上八變二進削一五
四得二十五上削進削二畢
既已除完其餘不復可除照位加於
格外用數之右
右加減乘除四法共一卷算學綱
領習熟自精變化之妙詳載别卷
同文算指前編卷上
