欽定四庫全書
同文算指通編卷一
明李之藻撰
三率準測法第一
數有顯隱必頼顯以徵隱故列前三率求後一率先定
三率之位大都取其相準如貨準貨錢準錢之類凡第
三率必與第二率相乘而以第一率除之因得第四率
為所求舊名異乘同除
假如錢四貫得貨十二斤今問錢二十貫當得貨幾斤
則以二十為三率以十二為二率與相乘以四貫為一
率
第一率四貫二率三率乘得二百四十數以一
第二率十二斤率之四除之每分得六十數為所
第三率二十貫求蓋第一率與第三率相準也而
第四率六十斤第二率又與未知之第四率相準
相準故以相推妙在相準
假如米六十石足支五月今問有米一百三十二石足
支幾月此以六十石為一率五月為二率今有一百三
十二石為三率以與二率相乘以第一率六十除之
第一率六十石
第二率五月(以五乘一百三十二得六百六十數乃以六十除之得一)
第三率一百三十二石(十一月)
第四率一十一箇月
右試法二率三率相乘如前却以第四率除之仍得第
一率則所推不誤
又法移第三率為第一率第四率為第二率却以第一
為第三如前二三乘之以一除之所得第四率必合第
二率
第一率二十貫一百三十二石
第二率六十斤(四乘六十得二百四十以)十一月(十一乘六十得六百六十以一)
第三率四貫(二十除之得十二)六十石(百三十二除得五)
第四率十二斤五月
又有化多為寡之法先尋紐數凡一數可以除盡兩數
者為紐數其兩數亦取相準者為用因以相對乃取紐
數所得置本位下乘除如前若無紐數者則否
三率二十二十(四以三代十二仍依法乘得六)五(十故以一代四以五代二)
四率六十六十(十)六十(十依法乘之得六十如前)
又式
三率六十三六十三(八故以四更之依前乘除仍得)七(也七九六十三故代之以七也)
四率八十四八十四(八十四)八十四(仍前乘除亦得八十四)
又三率準測之法以一率除二率得數乃以乘第三率
所得第四率不異前法
一率六十(先以一率除二率得六以乘第三率推得第四率)
二率三百六十
三率一百三十二
四率七百九十二
乂法先以第一率除第三率得數以乘第二率乘出數
為第四率亦如前
一率六十(以一率除第三率得二零六十之十二約之乃五分之一為用數以)
二率三百六十(乘第二率仍得七百九十二如前)以上二法皆用
三率一百三十二先除後乘但除之不盡必用零乘
四率七百九十二之法故不若從前先乘後除為捷
右準測法之變凡三而喫緊在於定位孰為第一率孰為
第二三率應前者前應後者後又或前者反後後者
反前略具凡例如左
問用銀四十四兩買絹五十二疋今買二百六十疋該
銀幾何此所問者二百六十疋則以二百六十為第三
率以原買絹五十二為第一率相當而以四十四為第
二率以當所測之第四率
一五十二疋
二四十四兩
三二百六十疋
四二百二十兩
問買絹五十二疋用過價四十四兩今有銀二百二十
兩該絹幾疋此所指者銀數則以今有銀為三率原價
為一率與相當而以買過絹為二率乘之
一四十四兩
二五十二疋
三二百二十兩
四二百六十疋
問用銀四十四兩不知糴米若干曾見有人以銀二百
二十兩糴米二百六十石
一二百二十兩
二二百六十石
三四十四兩
四五十二石
問有人糶米五十二石不知得銀幾何曾見有人糶米
二百六十石得銀二百二十兩
一二百六十石
二二百二十兩
三五十二石
四四十四兩
右四問總是一法所問不同以辨三率之位
問有人七日行二百一十里今行一千六百里須幾日
一二百一十里
二七日
三一千六百里
四五十三日又二百一十分日之七十
(刻法每日一百依法以乘子數七十得七千以母數二百一十除之得三十三刻又三分刻之一)
問椒一斤不知其價見人買六十斤用價二十兩
一六十斤
二二十兩(二率乘三率仍得二十却以一率之六十除之係以多除少者說在前編竒零除法)
三一斤(立一為母倒位互乘以除之)
四(約之乃三分兩之一也求分釐法依前編以兩化之子乘母除得三錢三分三釐三三)
問榖每石價銀一兩七錢五分米每石價銀二兩五錢
今有榖三百九十六石照價折米該若干
一二兩五錢
二一兩七錢五分
三三百九十六石
四二百七十七石二斗
若問米二百七十七石二斗照價該准穀若干者即
以一兩七錢五分為第一率二兩五錢為第二率以
二百七十七石二斗為第三率
問有八成金五十兩價銀二百兩今有九成金四十兩
該銀若干此因有成色有兩數有價數法當取成色折
足色後用準測推之五八四十為第一率二百兩為第
二率四九三十六為第三率
一四十兩
二二百兩
三三十六兩
四一百八十兩
問銀一百兩零七錢八分雇工築堤四百丈零四分今
欲築堤一千丈零四分三釐該銀幾何此法化兩為分
化丈為釐以列三率
一四萬四十釐(化四百丈四分)
二一萬七十八分(化一百兩七錢八分)
三一十萬四十三釐
四二百五十一兩八錢六釐又四千零四分釐之二
千一百三十(約之乃二千二之一千六十五以毫歸整乃五毫三絲一忽九微六纖)
問住居七箇月零十五日已支銀二百兩七錢八分又
七分分之二若住六年該費若干此化年月為日化兩
為分以列三率
一二百二十五日
二二萬七十八分又七分分之二
三二千一百九十日
四一十九萬五千四百二十八分又一千五百七十
五分分之一千二十(即一千九百五十四兩二錢八分六釐四毫七絲六忽八微七纖不盡)
問有蠟十斤零五分斤之二又七兩零二分兩之一共
價銀二兩六錢今有銀九錢買蠟幾何曰此謂三不同
類之率(因蠟有斤有兩又有零分銀亦有兩有錢故云)取一最細數為君以大
數化之取原價二兩六錢為二十六錢取原蠟十斤零
五分斤之二又七兩零二分兩之一為一百七十三兩
零十分兩之九(即一千七百三十九錢也每斤十六兩先以十斤乘得一百六十數次以五之
二乘得五之三十二乃共得一百六十六兩零斤之二也次加七兩得一百七十三兩其所零二之一倂前所
零五之二用併母法互乘積之為十分兩之九總之如上數)
一二十六錢(二率乘三率依前編零乘之法歸整得一)
二一百七十三兩一十分兩之九(千五百六十五又一十之一乃以第一率用零)
三九錢(除之法則一十乘二十六得二百六十為四率)
四六十兩又二百六十之五十一(約之如上照斤法得三斤十二兩一錢九
分又六十五之四在前通問十四)
問欲買䳘氄八分丈之七價若干曰曾買三分丈之一
原價四分兩之三算之
問煉礦求銀初火煉得三之二再火得七之五又入火
得五之四凡三火共得足銀一十六兩原礦若干此併
子併母求之以三子相乘(二五得一十又四乘得四十)為首率以三
母相乘(三七二十一又以五乘得一百零五)為次率一十六為三率
問築牆上廣一尺下廣四尺高一丈二尺今上廣如故
下廣僅二尺一寸可高若干法以較求之取原上廣較
原下廣所差為一率以原高數為二率今築下廣較原
下廣差為三率
一三十寸(上廣不及下廣數)
二一百二十寸(高)
三一尺九寸(今下廣減原下廣)
四七十六寸
右法若以築高七尺六寸問上廣若干者以築高數
乘原上下廣較而以原高數除之
問築牆上廣二尺下廣六尺高二丈今已築至上廣三
尺六寸量高若干亦以上下廣較為一率原高為二率
今所築中廣以較下廣差數為三率
一四十寸(原上下廣較)
二二百寸(原高)
三二十四寸
四一百二十寸
右法若問築至高一丈二尺問上廣者以築至數乘
原上下廣較而以原高數除之
問築牆上廣十尺下廣三十尺高四丈今欲築至上廣
九尺該接高幾何以今上廣較原上廣餘一尺為主置
第三率置原高四丈為二率以原上廣不及下廣二十
尺為首率
一二十尺(原上下廣較)
二四十尺(原高數)又法以原上下廣較減
三一尺(今上廣較原上廣數)原高為實以今上廣與
四二尺原上廣較得數為法除
之亦同
右法若問再加二尺上廣幾何者以再加數與原上
下廣較相乘而以原高數除之
問驛使先發三十七里别以一騎追之馳一百四十五
里尚不及二十三里須追幾里可及此以先發及追去
未及之里推之知馳一百四十五里只追上一十四里
以追上數為第一率疾馳數為二率不及數為三率
一一十四里
二一百四十五里
三二十三里
四二百三十八里又十四分里之三
問甲乙二人同步甲疾乙遲甲行百步乙纔行六十步
假使乙先行百步甲方舉步追之該幾步可及
一甲行疾四十步
二甲日行一百步
三乙先去一百步
四乙會甲二百五十步
問商人糴米三千五百石每石價銀六錢五分外用脚
價銀五分就糴處以米准脚價則原數内該脚夫若干
商存若干此以每石糴價為首率總米為次率脚價為
三率依法乘除先得脚價米為四率以減總米餘為存
商之數
一六錢五分
二三千五百石
三五分(脚價)
四二百六十九石二斗三升七勺又六十五分勺
之四十五(約之為一十三之九)以減總米餘三千二百三
十石七斗六升九合二勺又六十五分勺之
二十(約之為一十三之四)為存商之數
右係初糴未運送者故以原糴價算若已搬運到
倉則倂糴價雇值每石共值七錢矣以七分為首
率依衰分法求之只該脚米二百五十石
問蠶繭二百五十斤換綿八十八斤若繭百斤十斤一
斤一兩各該綿幾何此求斤兩法繭數為首率綿為次
率列繭百斤等為三率有零分者以斤法十六化之再
除
一二百五十斤
二八十八斤
三一百斤一十斤一斤一兩
四三十五斤五之一(即三兩二錢)三斤八兩(三錢二分)五兩六錢(三分二釐)三錢五分二釐
以上十五問見三率布置之序餘可觸類而通
變測法第二
前準測法皆以二率乘三率而以一率除之蓋以三率
視四率猶以一率視二率多寡相等可例推也又有變
測之法假如第一率多於第三率而其第二率反少於
第四率或一率少於三率而二率反多於四率者此當
審其不相準之數而變法測之則以第一率乘第二率
以第三率除之舊名同乘異除
問布長九丈闊三尺作衣一襲今有布但闊二尺亦欲
作衣一襲增布若干此以三尺為一率以九丈為二率
乘之以二尺為三率除之
一三尺
二九丈
三二尺(若欲復前準測之法則移三率為一率移一率為二率却以二)
四一十三丈五尺(三率而仍以二三相乘以一率除)
問原借九成金五十四兩今以八成金抵還照成色該
還若干
一九成
二五十四兩
三八成(若欲復前準測法則以八成為首率九成為二率而以原借五)
四六十兩七錢五分(十四為三率)
問母銀四千兩生息三年今母銀七千四百八十兩數
多於前只須幾年即可當前三年之息此以四千為一
率三年為二率乘之今母為三率除之
一四千兩
二三年
三七千四百八十兩
四一年二百二十日六時四刻又三百七十四分刻
之八十六(若復前準測法則以今母為一率原母為二率三年為三率)
問荒年麥半石價錢六百文作麥餅每餅重十兩值十
文今麥價四百文或貴至八百文而價仍每餅十文則
其餅該增減若干
一錢六百
二餅十兩
三錢四百錢八百(移三率為一率移一率為二率而以二率為第)
四餅十五兩餅七兩五錢(三率乘之即前準測法)
問二百四十方步為一畝合闊八步長三十步今闊只
六步或闊至十二步各該長幾何
一八步
二三十步
三六步十二步
四四十步二十步
問方倉貯米三百八十四石原高八尺闊一丈二尺深
一丈今另建一倉照前米數亦高一丈但減深八尺或
增深一丈六尺各該闊幾何
一一丈
二一丈二尺
三八尺一丈六尺
四一丈五尺七尺五寸
問築一臺每日用夫三十工四年而成今每日用夫五
十工或減至二十工各該幾時而成或不待四年于二
年一百四十六日而成又或遲至四年零二百九十二
日而成每日各應用夫若干此四難俱用一法而化年
為日以一率乘二率以三率除(每年作三百六十五日)
一三十工三十工一千四百六十日一千四百六十日
二四年四年三十工三十工
︵字位過密無法显示︶
四八百(七十六日)六年五十工二十五工
問以兵八千五百共守一隘其糧僅支十一月若待餽
運至日尚須二十五箇月計當撤兵幾何留兵幾何而
後可供二十五月之食
一十一月
二八千五百人
三二十五月
四三千七百四十人當留四千七百六十人當撤
(以除得數為留數餘為撤數)
問象牙一枝因無大枰用小秤稱之不及其錘重一斤
十兩外加一錘重一斤四兩八錢稱得六十七斤依小
秤算該幾斤法併原加錘數為首率以稱得數為次率
原錘數為三率
一四十六兩八錢
二六十七斤
三二十六兩
四一百二十斤(又五)之三(用加六求之即九兩六錢)
問原秤稱物重八斤二兩失去原錘欲另鑄錘配用不
知輕重另借别錘以較原稱之物只六斤則原錘若干
此須化斤為兩以加六通後稱數(九十六兩)為首率以所借
錘(三十七兩)為次率原稱數(一百三十兩)為三率得所求原錘數
以斤法除之(按别錘下脱重三十七兩五字)
一九十六兩
二三十七兩
三一百三十兩
四二十七兩三錢又一十三分錢之三(以斤法除得一斤十一兩三錢二分七毫不盡)
問空車日行七十里若重載即日行五十里今載糧到
倉五日三返路遠若干法以五日為首率以空車重車
日行數相乘為次率併空車重車日行數以三返乘之
為三率
一五日
二五百三十里(按數誤應作三千五百里)
三三百六十
四四十八里又三十六之二十二
重準測法第三
凡數兩相較者皆兩兩相準故以巳然為一二率見在
為三率以測四率若巳然者先有雜數見在者又有雜
數此當以類次第歸併而疊用三率之法推之準而又
準測而又測為重準測法
問每人每月織絹六疋若八人四年該幾疋此以一人
為第一率以六疋為第二率以八人為第三率八六乘
得四十八為第四率又以四十八為所問第二率化四
年作四十八箇月為第三率依法乘得第四率
一一人(先以人數測絹數)一月(即八人之一月次以月數測絹數)
二六疋四十八疋
三八人四十八月(即四年)
四四十八疋二千三百四疋
又倂法以一人乘一月為第一率以六疋為第二率以
八人乘四十八箇月為第三率而二三相乘以一除之
一一人一月乘只是一數(凡不同數者用此乘法倂之如人與月不同是也若)
二六疋(月與年則同數者竟當化一年為十二月不必相乘)
三三百八十四(矣)
四二千三百四疋
問雇役一千里運貨二百斤給值四兩今貨三百斤運
四千里該值幾何此以一千里乘二百斤為一率以四
兩為二率以三百乘四千為三率
一二十萬
併二四兩
法三一百二十萬
四二十四兩
用一二百斤(先測貨價)一千里(次測里價)
重二四兩六兩
準三三百斤四千里
法四六兩二十四兩
問三人用米五石值銀三兩計食五旬每人每日該銀
米幾何此以三人乘五十日為第一率以三兩及五石
各為第二率以一人乘一日為第三率二三相乘一率
除之
一一百五十(三乘五十)
併二三兩(三百分)五石(五百升)
法三一(一乘一)
四二分三升三合零三之一
一三人(先以人準銀米)五十日(次以日準銀米)
重二三兩五石一兩一石三一二
準三一人一日
四一兩一石三一二二分三升又三一一
問母銀三百兩四年得子銀一百兩今有母銀一千五
百八十兩七年該出子銀幾何此以三百乘四年為一
率以一百為二率以一千五百八十乘七為三率
一一千二百
併二一百
法三一萬一千六十
四九百二十一兩又三分兩之二
一三百四年(次以四年子母相算)
重二一百五百二十六兩又三之二
準三一千五百八十七年
四五百二十六兩又三之二九百二十一兩又三之二
問母銀十兩三箇月得子銀四兩若母銀一百兩欲得
子銀二千兩須幾年此因有月在内湏作重準測法先
知百兩三月所得然後再測若只如前併法以四乘十
共作一率則所差多矣式具後
一一十兩(此未言三箇月但十兩之得四)四十兩(既得上數乃以銀準月而推)
二四兩(兩以三月則百兩之得四十兩)三月
三一百兩(亦是三月緊要在此便可再測)二千兩
四四十兩一百五十月
右法試之以十兩乘三月為第一率以四兩為第二率
以一百兩乘一百五十月為三率而以二三相乘以一
率除之(此係倒法蓋帶月作一率三率者)
一三十(以一十乘三)
二四
三一萬五千(以一百乘一百五十)
四二千
問有夏布四十五疋以換綿布兩價不等夏布每三疋
價二錢綿布每七疋價七錢五分該換若干疋法先以
三率法求夏布四十五疋共價若干次即以所獲價為
第三率以七錢五分配為第一率七疋為第二率推之
一三疋一七錢五分
二二錢二七疋
三四十五疋三三兩
四三兩四二十八疋
問將銀二十三兩買布七十五疋每疋長四丈闊二尺
今另買布闊一尺六寸長與前等該減前價若干此先
求每尺之價以四丈乘全布又以闊二尺乘(六千尺)為首
率價銀為二率另立一尺為三率求得四率為尺價次
求應減之價乃移三四率為一二率以兩闊相減餘四
寸乘原長三千尺(一千二百尺)為三率
一六千尺一尺
二二十三兩三釐八毫三絲又三之一
三一尺一千二百尺
四三釐八毫三絲又三之一四兩六錢
問重舟日行八十里輕舟日行一百里今重舟先去一
十五日輕舟幾日追及先求重舟一十五日行若干里
得數用為重測之三率而以輕舟每日多行二十里為
首率推之得四率為追及之日
一一日一二十里
二八十里二一日
三一十五日三一千二百里
四一千二百里四六十日
問車輪半徑一尺九寸五分假令一日轉二萬周該幾
里此因有里有尺又有寸有分須用再測先倍半徑得
三尺九寸為全徑數三因得一百一十七寸為一周數
以一周為一率一百一十七寸為二率二萬周為三率
推得尺寸共數乃以其數為第三率以里法一千八百
尺除之
一一周一一千八百尺
二一百一十七寸二一里
三二萬周三二十三萬四千尺
四二十三萬四千尺四一百三十里
問用磚砌滿九里每磚闊六寸每層該磚若干此以里
求寸當化里為寸每里一萬八千寸九里得一十六萬
二千寸乃求磚數
一一里一六寸
二一萬八千寸二一磚
三九里三一十六萬二千寸
四一十六萬二千寸四二萬七千磚
問撥夫一百名築城二百丈八箇月工完今仍用夫一
百名給銀一百兩欲築城二萬丈幾月完工此以二百
為一率以八為二率以二萬為三率不用銀數以與夫
數相同不算
一二百丈
二八月
三二萬丈
四八百月
問用夫三百名七箇月修過墩臺四十五座今有夫一
千七百八十名亦七箇月可修墩臺若干座此與前法
相同除月不用
一三百名
二四十五座
三一千七百八十名
四二百六十七座
問選鋒兵一名每月給銀四兩今有選鋒兵一萬三千名
九箇月該給幾何此以一名乘一月為一率以四兩為
二率以九乘一萬三千為第三率
一一
二四
三十一萬七千
四四十六萬八千
問馬十匹每一日用料七斗今有馬百匹養二十日用
料幾何此以十匹乘一日為一率以七斗為二率以百
乘二十為三率
一一十匹
二七斗
三二千匹
四一千四百斗
問開河長七百五十五丈上廣五丈四尺下廣四丈深
一丈二尺每夫每日開二百尺問幾工可完即以二百
尺為首率併上下廣折半得四十七尺以深乘之得五
百六十四尺為次率以長為第三率
一二百尺
二五百六十四尺
三七千五百五十尺
四二萬一千二百九十一工
問開濠下廣七尺上廣九尺深四尺長一千八百尺每
夫每日穿一百四十四尺今用夫二百名幾日畢工此
以二百人乘一百四十四尺得二萬八千八百為法置
第一率併上下廣折半以深乘得三十二尺為二率以
長為第三率
一二萬八千八百
二三十二
三一千八百
四二日
問十二人九日共刈麥二十畝今有三十人刈麥四十
五畝該幾日此因有人數又有日數又有畝數當用重
準法又以一率小於三率而四率反少於二率兼用變
準法而重準則仍用準測法
一十二人(先以人較日一率二率相)二十畝(次以日較畝二三相乘)
變二九日(乘三率除之)重三日又五分日之三
準三三十人準四十五畝
四三日又五分日之三八日又十分日之一
問負米一石一斗二升行三十步日五十次今負米一
石二斗行四十步日可幾次此全用變準法以三十步
乘一石二斗二升為首率五十次為二率今負米一石
二斗以乘四十步為三率
一三百三十六
二五十次
三四百八十
四三十五次
問金錢一文值銀一兩一錢五分今有銀一千兩該金
錢幾文此用化法二率乘三率以一率除
一一百一十五分
二一文
三十萬分
四八百六十九文又二十三分錢之一十三
問金錢每文得銀一兩一錢五分今金錢四千文銀幾
何
一一文一百分
二一百一十五分一兩
三四千文四十六萬分
四四十六萬分四千六百兩
問烹砂煉金每日所得重三十銖今積得七斤八兩已
採幾日法先化斤為銖每斤三百八十四銖先求七斤
八兩得銖若干乃以共銖求數(此是斤稱法)
一一斤三十銖
二三十銖一日
三七斤八兩二千八百八十銖
四二千八百八十銖九十六日
問煉銅入罏一次每十斤得八斤今入罏三次得七十
五斤一十三兩四錢四分原生銅若干此用化法化八
斤(一萬二千八百分)為首率化十斤(一萬六千分)為次率化三火銅
(一十二萬一千三百四十四分)為三率得四率為二火銅數乃即用四
率為三率以求一火銅得數又用為三率以求生銅其
一率二次不動依法乘除得數乃以斤法一十六除之
一一萬二千八百分
二一萬六千分
三一十二萬一千三百(四十四分)一十五萬一千六百八十一十八萬九千六百
四一十五萬一千六百(八十分)一十八萬九千六百二十三萬七千分(即一百四十八斤二兩)
又捷法以八斤自乘(六十四)再乘(五百一十二)為法以除三火
銅亦得二三七因有再乘各再進位以七為兩亦同
前法
問將銀雇匠採石不知銀數石數只云每石六十丈價
七兩七錢船價三錢總用鍛鐵炭火銀二百兩是六十
分之二則原銀幾兩買石幾丈石價船價總若干各若
干法據鍛鐵炭火銀二百兩為六十分之二已知原銀
是六千兩内減二百兩只以五千八百兩為實在之銀
起算作第三率以六十丈為第二率相乘得數乃以七
兩七錢併船價三錢共八兩為第一率除之得四率為
買石總數再置石總為第三率以七錢七分為二率乘
之六十丈為一率除之得石總價以減總銀餘得船價
一八兩六十丈
二六十丈七錢七分
三五千八百兩四萬三千五百丈
四四萬三千五百丈五千五百八十二兩五錢(此係石價
以減總銀餘二百一十七兩五錢為船價加鍛鐵炭火二百兩
仍足六千兩)
問母銀六十兩置貨賣得六十四兩或只賣得五十七
兩今有銀一百兩置貨賣之依前算該得多銀幾何或
折銀幾何此以六十為一率以所賣二數較之一增四
兩一減三兩各為二率以一百兩為三率
一六十兩六十兩
二四兩(多數)三兩(折閱數)
三一百兩一百兩
四六兩又三分兩之二五兩
問有貨一百斤賣得子銀六十四兩不知母銀幾何兹
母銀一百兩欲得子銀六兩零三分兩之二其法以子
併母為一率以母為二率以所問六十四為三率(所問六十
四兼有子母故相準第一率亦兼子母配之所求第四率係原買母銀故第二率亦以母銀配之)
一一百六兩又三分兩之二(除貨一百斤不用只以銀數相準)
二一百兩
三六十四兩
四六十兩(每六十兩得子四兩則一百兩得子六兩零三分兩之二矣然則以六十四兩賣者必以六十兩買也)
問寳石一顆賣銀二百兩以其母銀較之每百兩折銀
一十兩原買母銀若干此因百兩之内折一十當以九
十兩為一率以一百為二率以二百為三率
一九十兩(欲以二百之子推求二百二十二兩有零之母先以九十兩之子及一百兩之母為)
二一百兩(一率二率)
三二百兩
四二百二十二兩零九分兩之二
問玉石一駝賣價三千六百兩今欲每母一百兩得利
一十兩必須於買價内原減得三兩方獲此利試問原
買價幾何此與前法相同以一百一十為第一率(因所問在
三千六百兼子母故第一率亦兼子母言之除所減三兩不用)以一百為第二率(求母數故
以母數配之)以三千六百兩為第三率
一一百一十兩
二一百兩
三三千六百兩
四三千二百七十二兩又十一分兩之八(再加三兩即原買數)
問紵絲一千疋賣銀三千六百兩若原買價多六兩即
每百兩折十兩欲知原價幾何此因百兩内已折一十
兩以九十兩為一率以一百兩為二率以三千六百兩
為三率
一九十兩
二一百兩
三三千六百兩
四四千兩(再減六兩即原價)
問貨每一斤賣銀二錢即母銀百兩已得息三十兩設
若每斤賣至二錢四分則百兩獲息幾何其法先求每
斤二錢之内母銀子銀各若干然後再據子母推之先
列所知子母全數一百三十為第一率以母銀一百兩
為第二率知母一百三十之内以三十為子以推二錢
之内以若干為子乃以二十分為第三率依法乘除得
二錢之母銀亦即二錢四分之母銀也次乃以母銀為
一率以二錢四分内之子銀為二率以一百為三率
一一百三十兩一十五分又十三之五(二錢内母數)
二一百兩八又十三之八(二錢四分内除去第一率得此數)
三二十分一百兩
四十五分又十三之五(此是母數外皆利息)五十六兩
問貨一百斤賣銀十兩總計每母百兩内已折十兩若
使每百斤只賣銀八兩則百兩之内所折幾何此須先
知一百斤之貨原值若干乃可重推先從百兩折十兩
得九十為第一率以一百為第二率以所折十兩為第
三率依法乘除得百斤原本之數為第四率即以此為
重準之第一率内推只賣八兩所折為第二率以總數
一百為第三率
一九十兩十一兩九之一
二一百兩三兩九之一(第一率内只賣八兩則所折者此數)
三一十兩一百兩
四十一兩又九之一(此得百斤正價未折之數)二十八兩
問買布五萬疋用銀一萬兩納過課銀五百兩費過車
脚三百兩又納課銀二百兩又雇船一百兩又過關一
百兩又食費一千兩其費如此必每疋賣銀幾何然後
每疋獲息銀二錢法以五萬為第一率以本價及諸費
共一萬二千二百兩化錢數為第二率以一疋為第三
率
一五萬疋
二十二萬二千錢
三一疋
四二錢零五十分錢之二十二(此係每疋本銀費過之價此外再加二錢其須四錢零五分之十二方得利二錢)
問布每疋長四十尺内該抽税抽一尺有客持布三百
疋税司收布一十五疋半外貼錢六百文其布價每疋
幾何此已知抽税者為二十取一也先求三百疋應抽
之數數外皆應貼錢此所貼者半疋二十尺之價也倍
之得每疋價一二十疋一二十尺(即半疋)
二一疋二六百文
三三百疋三四十尺
四一十五疋四一千二百文
問有客販參不記母銀幾何但云每參六斤價銀七錢
七分車脚三分又用過牙銀二百兩是原母三十之一
其母銀數及參數價數各若干此以價(七錢七分)併車脚(三分)
得八錢為首率參六斤為次率其牙銀(二百)係母銀三十
之一以加二倍得母銀六千内減牙銀餘五千八百兩
為三率得第四率為參總率另以六斤為首率減車價
(三分)以七錢七分為次率參總為三率求得第四率為
共價其參總率及參價乃六斤所推各以六除得參斤
數及每斤價數
一八錢六斤(徑以首率除二率得每斤價一錢二分八釐三毫三之一以首率除三率得共參七千二百五十斤)
二六斤七錢七分
三五千八百兩四萬三千五百
四四萬三千五百五千五百八十二兩五錢(以減五千八百餘二百一十七兩五錢是車價)
問以銀二十二兩八錢買黃白蠟均平其黃蠟每三斤
價四錢白蠟每一斤價五錢二色之價各若干此以兩
母子互乘(三五一十五一四如四)併得一十九為首率兩母相乘
為次率總銀為三率求得二色各斤數
一一兩九錢
二三斤
三二十二兩八錢
四三十六斤(以價乘白蠟得一十八兩以價乘黃蠟四除之得四兩八錢)
問飯僧不知人數初日每五十人米八斗次日每九十
人米七斗共用米三十二石一斗米與僧各若干法用
重測先置子母互乘(九十乘八得七百二十五十乘七得三百五十)併之(一千七十)
為首率兩母相乘(四千五百)為次率共米為三率得僧數乃
以僧數為三率各以子乘母餘得二日米數
一一千七十五九
二四千五百八七
三三十二石一斗一千三百五十一千三百五十
四一千三百五十僧二十一石六斗一十石五斗
同文算指通編卷一
