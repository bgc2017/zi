欽定四庫全書
御定淵鑑類函卷三百二十五
巧藝部二(彈書)(御)
彈一
增廣雅釋器曰□謂之彈說文曰彈行丸也淮南
子曰執彈而招鳥揮梲而呼狗欲致之顧反走韓詩
外傳曰夫爵鼓翼奮身自以為無患不知王孫左把彈
右攝丸晝遊乎茂樹夕和乎酸醎焦氏易林曰搏鳩
彈雀獵兔山北丸盡日暮失獲無得顧子羲訓曰人
有善射高於顧子顧子曰子射雖百中不若我之以彈
子所射射貍之皮耳我所彈彈狐之心張華註禽經
曰鳥之巨觜者善避矰弋彈射李呈芬射經曰彈鳥
雀者不視弓不視彈以意逆飛者而中之
彈二
增晉葛洪神仙傳曰蘇仙公桂陽人昇雲而去後有白
鶴來止郡城樓上人或彈之鶴以爪書曰城郭是人民
非三百甲子一來歸吾是蘇君彈我何為魏書曰文
帝至自晉始祖使諸部大人詣隂館迎之帝仰視飛鳥
援彈飛丸應弦而落時國俗無彈衆大驚相謂曰太子
風采被服同於南夏兼竒術絶世若繼國統變易舊俗
吾䓁必不得志乃謀危害並先馳還始祖問我子進德
何如皆曰太子才藝非常引空弓而落飛鳥似得晉人
異法怪術亂國害民之兆孔帖曰石季龍挟彈彈人
其父怒其母曰健犢須走車破轅良馬須逸鞅泛駕然
後能負重致遠五車韻瑞曰齊曲江公遥欣七歲見
小兒彈雀曰此鳥空中飛翔何關人事因感其言不復
彈南部煙花記曰陳宫人喜於春林放柘彈唐書
曰滕王元嬰為金州刺史以丸彈人觀其走避則樂
蒙齋筆談曰蘇子瞻初謫黃州布衣芒屫出入阡陌多
挟彈擊江水與客為娛樂孫升談圃曰石曼卿謫海
州日使人拾桃核數斛人跡不到處以彈弓種之不數
年桃花遍山谷中朱國禎開國臣傳曰長洲宋克博
涉書傳任侠喜擊劒走馬尤善彈指飛鳥下之續說
郛曰明末史金吾宅後有薛五素素姿度豔雅善馳馬
挾彈能以兩丸先後發必使後彈擊前彈碎於空中
彈三
原挾左在旁(戰國策曰左挟彈右懷丸螳吳伐齊太子諫曰向來挟彈於後園螂之捕蟬)
(也不知黃雀在旁黃雀不知臣挟彈在旁)增竹繳牙鞘(談藪曰梁王謂惠子曰先生直)
(言無得引喻惠子曰今者人不識彈問彈状如何荅曰彈状如彈則能了否王曰不了又曰彈状為弓以竹為)
(繳可知之乎王曰知矣惠子曰夫說者欲人知之無喻則不知也王曰善唐王建宫詞裏頭宫監當前立手)
(把牙鞘竹彈弓)探丸借弓(漢書曰長安中姦猾浸多閭里羣軰殺吏受財報仇相與探丸)
(為彈得赤丸者斫武吏黑丸者斫文吏白者主治喪城中薄暮塵起剽劫行者死傷横道異苑曰元嘉中魏)
(郡張承吉素工巧常造一彈弓忽有一鬼長三尺一足鳥爪背有鱗甲來借之明日送還而皆折壊)飛
土逐金(吳越春秋陳音對越王云弩生於弓弓生于彈彈起於古之孝子古者人民朴質死裹以)
(白茅投於中野孝子不忍見父母為禽獸所食作彈以守之故歌曰&KR1247;竹續竹飛土逐宍西京雜記曰韓嫣)
(武帝佞倖人也作金丸彈鳥人皆逐金長安為之語曰苦飢寒逐金丸)原孝子作少
年挾(上見飛土注婦世說潘岳少年時挟彈洛陽道人無不連手縈之)折鷗翼惡
鴞聲(蕭子顯齊書曰桓榮祖善彈彈鳥毛盡而不死有海鷗羣飛榮祖登城西樓彈之無不折翼椘人)
(惡鴞而彈射之鴞將適吳鳩謂之曰若能變其聲在椘可也若不能變其聲吳人亦彈射之)彈異
雀取生鵠(莊周睹異鵲執彈而留之睹螳螂方摶一蟬異鵲從而利之莊周捐彈反走垣崇)
(祖善彈生取翔鵠)求鴞炙逐飛肉(莊子曰見彈而求鴞炙太元經曰眀珠彈於)
(飛肉其得不復)中鳶羣得朋友(隋書曰長孫晟善彈有鳶羣飛上曰公為我取之晟)
(十發俱中並應丸而落賜賚極多夢書云夢持彈者必得朋友)增行郎彈王孫
彈(李義山詩石城景物類黃泉夜半行郎空拓彈梁劉峻詩何能棲樹枝取斃王孫彈)彈燕
雀斃鴛鴦(何氏語林曰孫權嘗燕見蜀使費禕逆勅羣臣使褘至伏食匆起禕至權為輟食而)
(諸人不起禕調之曰鳳凰來翔麒麟吐哺驢騾無知伏食如故諸葛恪應聲荅曰爰植梧桐以待鳳凰何有燕)
(雀自稱來翔何不彈射使還故鄉不宋黃林復茅亭客話曰章子朋善放小弩彈丸發無中舟過青神見二)
(鴛鴦發彈斃雄者將歸烹之其雌者随至船中見雄在鍋不顧沸湯投其中伸頸鼓翼長叫數聲而死)
來金市傍玉輿(崔顥少年行雙雙挟彈來金市兩兩鳴鞭上渭橋李嶷少年行臂鷹金)
(殿側挟彈玉輿傍)撒槐膠貫桐葉(孔帖李少微子女頗多每退朝於庭撒槐膠彈)
(子數百枚令諸小兒爭取之以為戲笑而北史曰李元忠性甚工彈彈桐葉常出一孔擲棗栗彈之十中七)
(八)抛林外擲墻頭(李義山詩不收金彈抛林外於吳越備史錢鏐每夕彈金丸)
(墻頭之外直者畢應)打流鶯落飛鳥(唐王建宫詞元是吾皇金彈子海棠花下打流)
(鶯百李賀嘲少年詩有時半醉花前背把金丸落飛鳥)懸仙像捕帛書(金臺紀聞)
(世所傳張仙像者乃蜀王孟㫤挟彈圖也初花蕊夫人入宋宫念其故主偶以此圖懸壁太祖致詰夫人跪荅)
(之曰此蜀中張仙神也祀之能令人有子彈孔帖王世充羅取飛鳥書符命於帛繫鳥頸縱之有捕得鳥以)
(獻者亦拜官)女爭揮璫各挾(宋王珪宫詞侍女爭揮玉彈弓宋曾三異同話錄)
(予家舊畫楊妃上馬圖無他仗衛但有兩璫各挟彈前導意其燕遊戲具非有謂也後乃聞乘輿燕遊果前以)
(擊彈代鳴鞘器物制度盖如此云)原諫父挟彈觀人避丸(上見前在旁注)
(上傳曰晉靈公不君從臺彈人以觀其避丸也)柘木為彈蘇合為彈(西京)
(雜記長安五陵人柘木為彈真珠為丸以彈鳥鵲侠客以蘇合木為彈)隋珠彈雀真
珠彈鳥(吕氏春秋曰以隋侯之珠彈千仞之雀世必笑之何也所用重所要輕也下詳前)不
如泥丸而自挾彈(東方朔對驃騎將軍難曰以金丸彈不如泥丸各有所用)三
輔皆好羣臣是彈(東觀漢記詔曰三輔皆好彈一大老從旁舉身曰噫嘻哉見李尤)
(彈銘)彈鳥林下持彈後園(潯陽記亮周邵字子南好隐遁庾詣之避不相見)
(庾密候之邵方彈鳥林下因前與言部魏書云曹爽兄弟歸家勅洛陽縣發民八百人使慰圍爽第四角作)
(高樓在上望視爽兄弟舉動爽計窮愁悶持彈到後園中樓上人便唱言故大將軍東南行爽還廳事)
齊王彈人無終彈妓(又云齊王芳為帝常喜以彈彈人晉安帝紀云琅邪内史孫)
(無終貪横殘虐妓妾忤意者輒彈其面)始安名山長安逐丸(荆州記云始安)
(郡山坎中有彈丸因名彈丸山下見前逐金注)增天星似彈江城如彈
(丹元子步天歌天津九箇彈弓形如李義山詩謝遊橋上澄江館下望江城一彈)挟弓後苑
持彈新亭(韻府羣玉趙太祖後苑挟弓彈雀有臣僚稱急事請見及見乃常事太祖曰此事何)
(急對曰亦急於彈上怒以越斧柄撞折其兩齒亭世說曰前軰人忌日不樂王世將以忌日送客至新持彈)
(往衛洗馬墓前彈鳥)應弦斃烏飛丸中鶴(南唐近事何敬洙善彈射微時為鄂)
(帥李簡家僮一日李獨坐小廳有烏伸喙向李而噪其聲頗厲李甚惡之遂往後園池亭烏随其所之叫噪不)
(已顧左右曰何敬洙善彈急召來能斃此畜何至注丸挟彈精誠中激應弦斃之李佳賞擢為小校以軍功累)
(建旌鉞竟位至中書令守太師致仕武南部新書祕書省内有薛少保稷畫鶴元和中韓公挟彈中鶴一目)
(時稱五絶)廟前擊鳥殿上除梟(異苑曰青溪小姑廟云是蔣侯第三妹廟中有)
(大糓樹鳥常産育其上太原謝慶執彈乘馬激殺數頭至夜夢一女子衣裳椘椘怒云此鳥是我飬何故見侵)
(經年而謝慶卒襄北史曰李元忠嘗從文襄入謁魏帝有梟鳴殿上文命元忠彈之問得幾丸而落對曰一)
(丸奉至尊威靈一丸承大將軍意氣兩丸足矣如其言而落之)送丸落羽彈巾折
簮(元楊維禎題挟彈圖兩騎聯翩未敢前看送金丸落飛羽孔帖王凖為衛尉少卿以鬪雞供奉禁中過)
(駙馬都尉王繇以彈彈其巾折玉簮為樂)升樓射人蔵身打雀(唐書藩鎮傳王)
(紹鼎升樓彈射路人以為樂蔵花蕊夫人宫詞回頭索取黃金彈遶樹身打雀兒)鄭寅彈樹
劉雋中壺(酉陽雜爼鄭寅嘗詣僧靈鍳角放彈指一樹節其節目相去數十步曰中之獲五千)
(一發而中彈丸及樹不破至靈鍳乃陷節碎彈焉而幽明錄曰元嘉初散騎劉雋家在丹陽郡後常閒居天)
(驟雨見門前有三小兒皆可六七歲相牽狡獪並不沾濡雋疑非人俄見共争一瓠壺子雋引彈彈之正中壺)
(霍然不見)原累五而不墜百發不得一(莊子云仲尼適椘出於林中見)
(痀僂者承蜩猶掇之也仲尼曰子巧乎有道耶曰我有道也五六月累丸二而不墜則失者錙銖累三而不墜)
(則失者十一累五而不墜猶掇之也不潛夫論云丁夫世不傳犂鋤懷丸挟彈擕手遨遊外可以禦寇内不)
(足以禁鼠妄彈鳥雀百發不得一而反中面目此最無用而有害)增侠女跨白衛
豪士衣黃衫(唐段成式劒侠傳聶隐娘有劒術魏帥知其異以金帛召署為左右吏元和間與陳)
(許節度使不協使隐娘圖之許帥能神算知其来召牙將令曰早至城北候一丈夫一女子跨白黑衛遇鵲噪)
(丈夫彈之不中妻奪夫彈一丸而斃鵲者揖之云吾欲見故令遠迎衙將受約束果遇之夫妻驚以為神遂留)
(許事劉遇唐蔣防霍小玉傳大歴中進士李益以俟試居京師霍小玉於勝業坊極其歡愛後生以别娶負)
(約不復肯往三月春遊與同軰詣崇敬寺玩牡丹其友歎讓其事忽一豪士衣輕黃紵衫挟朱彈潛行竊聽前)
(揖曰公非李十郎乎敝居咫尺但願一過因策馬同行俄而抵玉居生勒馬欲廽豪士遽命奴僕抱持而進報)
(云李十郎至也一家驚喜)
彈四
增鬼彈(水經注瀘水旁瘴氣特悪氣中有物不見形其作有聲中木則折中人則傷名曰鬼彈左思蜀)
(都賦鬼彈飛丸以雷激火井騰光而赫羲)九味和丸(酉陽雜爼僧靈鍳善彈其丸用洞庭沙岸)
(下土炭末瓷末榆皮泔澱紫礦細沙藤紙渴搨汁九味和齊手丸之)銜丸無傷(又曰建中初士)
(人韋生路逢一僧因與連鑣言論頗洽僧指路謂曰此數里貧道蘭若郎君能無左顧乎士人許之行十餘里)
(不至日已没韋生疑之生素善彈因密取弓御彈懷丸十餘乃彈之正中其腦僧初若不覺又五發中之僧始)
(捫中處見僧方至一庄延韋生坐廳中執生手曰貧道盜也君彈悉在手搦腦後五丸墜地盖銜彈丸而無傷)
(也)後園彈鳥(崔鴻西秦錄曰辛進字國都為散騎常侍從乞伏熾盤遊於後園彈鳥)
學彈射(北史曰長孫晟性通敏善彈工射突厥攝圖請婚因遣晟副汝南公宇文神度送千金公主至)
(其牙前攝圖獨愛晟命諸子弟貴人皆相親友學彈射)挟彈平陵(李益輕薄篇忽聞燕雁一)
(聲去回鞍挟彈平陵園)章臺左(李白詩青雲少年子挟彈章臺左)逢巧丸(韓愈)
(詩遭逢巧丸兒)飛丸激矢(趙壹窮鳥賦繳彈張右羿弓彀左飛丸激矢交集於我思飛不得欲)
(鳴不可)金鞭朱彈(陸放翁詩金鞭朱彈憶春遊)彈射市中(列朝詩集本傳)
(明初顧敬衣貂裘馳百金馬彈射市中)置彈婢額(又曰薛五素素吳人善彈走馬以女侠自)
(命置彈於小婢頞上彈去而婢不知嘗與五陵少年挟彈出郊連騎遨遊觀者如堵)
彈五
增詩魏明帝詩曰雙桐生空井枝葉自相加通泉浸其
根元雲潤其柯上有雙栖鳥交頸鳴相和何意行路者
秉丸彈其窠原晉桓玄南林彈詩曰散帶躡良駟揮
彈出長林歸翮赴舊栖喬木轉翔禽落羽尋絶響屢中
轉應心增唐李嶠咏彈詩曰俠客持蘇合佳遊滿帝
鄉避丸深可誚求炙遂難忘金迸疑星落珠成似有光
誰知少孺子將此見吳王孟浩然詩曰珠彈繁華子
金羈遊侠人酒酣白日暮走馬入紅塵宣和御製宫
詞曰刺花彈箧紫檀弓何處星丸入苑中驚起流鶯花
裡去紛紛如雨落殘紅元楊維禎四馬挟彈圖詩曰
入駿瑶池一半歸錦袍欲脫玉腰圍君王手挟流星彈
莫打慈烏繞樹飛眀陳繼儒題挟彈圖詩曰白馬雕
鞍豔綺羅東城南陌遍經過金丸且莫輕抛擲綠樹春
深乳雀多
增歌古樂府歌曰烏生八九子秦氏桂林間秦氏家有
遊蕩子並用睢陽強彈丸眀陸弼觀素素挾彈歌曰
酒酣請為挟彈戲結束單衫聊一試微纏紅袖袒半鞲
側度雲鬟引雙臂侍兒拈丸著髲端迴身中之丸並墜
言遲更疾却應手欲發未停偏有致
原賦晉夏侯孝若繳彈賦曰張弱弓兮理繁繳望大羣
以送丸審追放而必獲
原銘後漢李尤彈銘曰昔之造彈起意弦木以丸為矢
合竹為樸漆飾以霑不用筋角丸彈之利以弋鳬鶩晉
靈驕悖羣臣是彈樂其如躍趨如避丸
御一
增說文曰御使馬也星經曰王良五星在奎北河中
為御馬官世本曰乘雅作駕寒哀作御毛詩曰徒
御不驚大庖不盈又曰王命傅御遷其私人禮記
曰問大夫之子長曰能御矣幼曰未能御也汲冢周
書曰三輪四輿歸御孔子家語曰御狂馬不釋策
大戴禮記曰馬動而鸞鳴鸞鳴而和應聲曰和和則敬
此御之節也椘辭九辨曰乘騏驥之瀏瀏兮馭安用
夫強策吕氏春秋曰今御驪馬者使四人人操一策
則不可以出於門閭者不一也淮南子曰御者非轡
不行學御者不為轡也又曰舟覆乃見善游馬奔乃
見良御文子曰以御言之左手執轡右手運策不亦
速乎若徒轡無策馬何懼哉焦氏易林曰朽輿疲駟
不任御轡又曰放銜垂轡奔馬不制劉向說苑曰
能射御者佩鞢王充論衡曰御百里之手而以調千
里之足必有摧衡折軛之患蔡邕獨斷曰天子大駕
則公卿奉引大將軍驂乘太僕御屬車備千乘萬騎
天祿閣外史曰得御者調其駁失御者逸其驥李善
文選注曰騏驥不常一步應良御而效足
御二
增莊子曰黃帝將見大隗乎具茨之山方眀為御昌㝢
驂乘張若謵朋前馬昆閽滑稽後車至於襄城之野
抱朴子曰禹乘二龍郭支為御史記曰周穆王乘驊
騮騄駬使造父為御日行千里往見西王母穆天子
傳曰次車之乘右服渠黃而左踰輪右驂盗驪而左山
子柏夭主車參百為御奔戎為右淮南子曰昔者王
良造父之御也上車攝轡馬為整齊而斂諧投足調均
勞逸若一心怡氣和體便輕畢安勞樂進馳騖若滅左
右若鞭周旋若環世皆以為巧國語曰晉悼公知欒
糾之能御以和於政也使為戎御糓梁傳曰季孫行
父秃晉郤克眇衛孫良夫跛曹公子手僂同時聘於齊
齊使禿者御禿者眇者御眇者跛者御跛者僂者御僂
者蕭同叔子處臺上而笑之客不悅而去齊人曰齊之
患自此始矣汲冢周書曰晉平公使師曠於周請歸
王子賜之乘車四馬曰太師亦善御乎對曰御吾未之
學也王子曰詩云馬之剛矣轡之柔矣馬亦不剛轡亦
不柔志氣麃麃取予不疑以是御之韓子曰趙襄王
學御於王子期俄與子期逐三易馬而三後子期曰凡
御之所貴馬體安乎車人心調乎馬而後可以進速致
遠今君後則欲逮臣先則恐逮於臣先後心在於臣又
何以調乎馬此君之所以後也賈誼新書曰椘懷王
鑄金象諸侯令大國之王編而先馬梁王御宋王驂乘
周召畢陳滕薛衛中山之君皆象使随而趨諸侯聞而
伐之事文類聚曰魯班為母作木人為御機關一發
遂去不還說苑曰桓司馬朝朝其君舉而晏御呼車
驂亦呼車御肘其驂曰子何越云為乎驂曰當呼者呼
乃吾事也子當御正子之轡銜耳西京雜記曰文帝
自代還有良馬九匹號為九逸有來宣能御代王稱為
王良俱還代邸漢書曰李膺罕所交接荀爽謁膺因
為之御喜曰今日始得御李君矣
御三
原五御六轡(周禮六藝四曰五御謂鳴和鸞逐水曲過君表舞交衢逐禽左詩六轡在乎)
(注兩服兩驂各兩轡而驂馬兩轡納之於觖故惟六轡在手也)罄控馳驅(詩叔良御忌抑)
(罄控忌注騁馬曰罄止馬曰控又詩載馳載驅)執技執御(禮執技以事上射御也)
(子曰吾何執執御乎執射乎吾執御矣)效駕授綏(禮記君車將駕則僕執策展軨效駕)
(執策分轡驅之以五步而立君出就車則僕授綏注僕御也展軨視車之具效駕白已駕也驅五步而立調習)
(也授綏敬君也)訓騶御驥(晉程鄭為乘馬御羣騶屬焉使訓羣騶知禮椘辭當代豈無)
(騏驥誠莫之能善御見執轡者非其人遂足跳而遠去)馬正驂廹(書御非其馬之正汝)
(不恭命於州綽左驂廹還門中)增和心應手(中論藝記曰御以和心列子曰得)
(之於御應之於轡得之於轡應之於手得之於手應之於心)循軌護輪(太平御覽剛怒)
(蹄齧之馬若足拘絆縶口銜轡勒箠策畢至則躡䠱循軌古文苑乘車必護輪)馬奔彘
出(王逸椘辭注言駟馬驚奔雖有執轡之御猶不能制必推車軛而折其轅韓非子曰王子於期為宋君)
(為千里之逐已駕察手吻文且發矣驅而前之輪中繩引而却之馬掩迹拊而發之彘逸出於竇中馬退而却)
(筴不能進前也馬駻而走轡不能正也)齊策絶鞁(大戴禮善御馬者正銜勒齊轡策均)
(馬力和馬心日國語鐵之戰郵無正御曰吾兩鞁將絶吾能止之今之事我上之次也駕而乘材兩鞁皆絶)
良工中手(孟子一朝而獲十禽嬖奚反命曰天下之良工也韓非子曰夫良馬固車五)
(十里而一置使中手御之追速致遠可以及也何必古之王良乎)威馬調車(王充論衡)
(宋人有御馬者不進拔劍剄而棄之於溝中又駕一馬不進又剄而棄之於溝若是者三以此威馬至矣然非)
(王良之法也車淮南子曰夫御者馬體調乎御心和乎馬)從勢量力(劉子法術立法)
(者譬如善御察馬之力揣途之數齊其銜轡以從其勢管子曰造父善御者也善視其馬節其飲食度量馬)
(力故能取道遠而馬不罷)原教秋駕驂帝乘(莊子尹儒夢秋駕眀日往朝師望而)
(謂之曰今日將教子以秋駕儒冄拜曰臣今夕固夢受之注秋駕法駕霍光為宣帝驂乘上若背負芒刺)
無轍迹合馬志(老子善行無轍迹得文子治人之道如造父之御内其心外合馬)
(志也)御六馬驅五步(書朽索之御六馬詳前)增御廣車御
左輪(左傳坐射犬於外既食而後食之使御廣車而行又張侯曰自始合而矢貫予手及肘予折以御)
(左輪朱殷豈敢言病)騁逸迹致遠道(抱朴子曰騄駬之騁逸迹由造父之御也尸)
(子曰夫馬者良工御之則和馴端正致遠道矣僕人御之則遲奔毁車矣)驅千里接八
荒(史記造父以善御幸於周穆王得驥盜驪驊騮騄駬之駟西廵狩樂而忘歸徐偃王作亂造父為穆王御)
(長驅歸周一日千里以救亂穆王以趙城封造父若郭子注莊夫善御者將以盡其能也盡能在於自任任)
(駑驥之力適遲疾之分雖足迹接乎八荒之表而衆馬之性全矣)非子御鉗且御
(文選盧諶詩恨以駑蹇姿徒煩非子御於淮南子曰鉗且大丙不施轡銜而以善御聞天下)鳴和
鑾扈清蹕(後漢書崔駰列傳馭委其轡馬駘其銜四牡横奔皇路險傾方將拑勒鞬□以救之)
(豈暇鳴和鑾清節奏哉馬唐書齊映授御史中丞從幸梁道險澀嘗為帝御會駭突帝恐傷映詔捨轡固不)
(去曰馬奔踶不過傷臣捨之或犯清蹕雖死不償帝嘉歎)控奔驥驚飛蓬(太平御覧)
(若能控奔驥以接駑乘則力追者萬羣虎又飛蓬随風集於王梁之衡而駟馬為之奔乳為之走)陟
太行困吳阪(藝文類聚陟彼太行伯后之車屢怠伯魏志昔騏驥之於吳阪可謂困矣及)
(樂相之孫郵御之斯體不勞而致千里)原車馬之容銜轡之制(周禮六儀)
(六曰車馬之容注容謂翼翼然鞭法言曰夫騏驥古之良馬然而前有銜轡之制後有笞之威加之以御然)
(後能一日而致千里)馬不契需塵不出軌(考工記行數千里馬不契需注契需)
(謂傷倦也軌牽旁塵不出)餘轍餘地人謀馬謀(列子造父師泰豆豆曰内)
(得於心外合馬志輿輪之外可使無餘轍馬蹄之外可使無餘地夷險視之一也周禮輈人進則與馬謀退)
(則與人謀注云相應也終歲御而衣袵不敝此輈之利也)左右不楗人馬相得
(又曰終日馳騁左右不楗楗音蹇謂倦也得王襃論曰追犇電逐遺風萬里一息人馬相)安其
教訓範我馳驅(傳古之大事必乘其産安其教訓而服習其道唯所納之無不如志孟)
(子吾為之範我馳驅終日而不獲一)不盡馬情不窮馬力(史記云御者不盡馬)
(之情力家語顔回曰造父無逸馬東方畢之御馬盡矣而猶求馬不已馬窮必逸也)并轡援
桴登車思獲(傳張侯御郤子卻子病張侯乃左并轡右援桴而鼓又田獵射御慣則能獲)
(禽若未能登車射御則敗績壓覆是懼何暇思獲)霜雪無蹟衣衽不敝(淮南)
(子曰太丙之御經霜雪而無蹟也詳前衽裳也謂輈之利御者不勞)造父善御賁
父遂死(周時御者馬檀弓魯莊公與宋人戰縣賁父御卜國為右驚敗績縣賁父曰他日不敗績而)
(今敗績是無勇也遂死之)御失其馳驂絓而止(糓梁車軌塵馬候蹄御者不失)
(其馳傳)進退有度徐疾不愆以合人心將調馬
性六轡如濡執轡如組規行矩步既閒且馳
增羲和御日列子御風(山海經每日出羲和為御推升太虚莊子曰列子)
(御風而行泠泠然善旬五日而後返)良馬固車急轡數策(韓非子曰夫良馬固)
(車使臧獲御之則為人笑王良御之而日取千里則巧拙相去遠矣淮南子曰急轡數策者非千里之御也)
煩且之良韓樞之巧(韓非子曰齊景公遊少海傳騎從中來謁曰嬰疾甚且死)
(恐公後之景公遽起傳騎又至景公曰趋駕煩且之乘使騶子韓樞御之行數百步以騶為不疾奪轡代之御)
(可數百步以馬為不進盡釋車而走以煩且之良而騶子韓樞之巧而以為不如下走也)日行月
動星耀雷奔(淮南子曰若夫鉗且大丙之御除轡銜去鞭棄策車莫動而自舉馬莫使而自)
(走也日行月動星耀而元運雷奔而鬼騰)致師求御執經相馬(左傳晉侯使張)
(骼輔躒致椘師求御於鄭歸朝野僉載伯樂令其子執馬經以求馬經年無似者以告父更令求之出見大)
(蝦蟆謂其父曰得一馬略與相似而不能具伯樂曰何也對曰其馬隆顙跌目但蹄不如累麴耳伯樂笑曰此)
(馬跳躑不堪御也)驅車百步總轡萬尋(南史劉德願善御車嘗立兩柱使其)
(中劣通車軸乃於百餘步上振轡長驅未至數尺打牛奔從柱間直過其精如此藝文類聚總轡萬尋懸車)
(之懼非淺)疾舒之中盈縮之勢(鄭氏箋詩御者之良得舒疾之中晉書張華)
(傳善御者必識六轡盈縮之勢)翟文飾乘朱衣執輿(韓非子曰延陵卓子乘蒼)
(龍與翟文之乘鉤飾在前錯綴在後馬欲進則鈎飾禁之欲退則錯綴貫之馬因旁避而逸造父過而為之泣)
(江南史宋孝武聞劉德願善御為之乘畫輪車幸太宰夏王義恭第德願岸著籠冠短朱衣執轡進止甚有)
(容状)腐索扞馬朽轡御駟(家語子貢問治民於孔子子曰凛凛焉若持腐索之)
(扞馬轡廣文選何異執朽以御逸駟)效駕圃中御馬宫内(韓非子曰造父)
(為齊王駙駕以渴服馬百日而服成請效駕齊王曰效駕於圃中造父驅車入圃馬見池而走造父以渴服馬)
(久矣今馬見池駻而走雖造父不能治門唐書李輔國詐言皇帝請太上皇按行宫中至睿武高力士呼曰)
(輔國可御太上皇馬輔國鞾而走與力士對執轡還西内)纖阿執轡蒲梢僨轅
(王逸椘辭注纖阿不執轡而御則馬不為盡其力傾抱朴子外萹蒲梢汗血迅趨之驥足也御非造父則僨)
(於嶮塗焉)靡旌摩壘擁盖策駟(左傳椘許伯御樂伯攝叔為右以致晉師許伯)
(曰吾聞致師者御靡旌摩壘而還晏晏嬰傳晏子出其御擁盖策駟意氣揚揚妻語之曰子長不滿六尺為)
(齊相名顯諸侯今子長八尺為人僕御自以為足妾求去)馬自旁逸驂從後呼
(上詳前非劉子通塞萹衛之驂乘見御者之從後呼車有救厄之意)氣和法備體
正心閒原乘君子之器廻長者之車增驂欲馳
服欲步騁若飛騖若絶原王尊叱之於劒閣造
父及之於崑崙增樂進安勞詎假轡銜之力歴險
致遠寧藉捶策之威駿比浮雲追疾風於修路車
如流水躡奔電於康衢原掉鞅而還樂伯有致師之
勇數馬而對石慶懷審慎之心
御四
增翔行(穆天子傳天子乃遂東南翔行馳驅千里注一舉轡千里行如飛翔)操左右革
(韓非子曰王良造父天下之善御者也然使王良操左革而咤叱之造父操右革而鞭笞之馬不能行十里共)
(故也)推車寄載(又曰造父方耨時有子父乘車過者馬驚不行其子下車牽馬請造父助之推)
(車造父因收器輟而寄載之援其子之乘乃始撿轡時筴未之用也而馬轡驚矣使造父不能御雖盡力勞身)
(助之推車馬猶不肯行也今身使佚且寄載有德於人者有術而御之也)中繩中規(吕氏春秋)
(東野稷以御見莊公進退中繩左右旋中規莊公曰善以為造父不過也)御馬有法(韓詩外傳)
(御馬有法矣御民有道矣法得則馬和而歡道得則民安而集)乘車入雲(准南子原道訓昔者)
(馮夷大丙之御也乘雲車入雲蜺游微霧騖恍忽)星掌天馬(宋俞文豹吹劒錄曰伯樂姓孫)
(名揚伯樂星掌天馬故善御焉)駔工庸師(王充論衡王良造父稱為善御以能使不良為良也)
(如徒能御良其不良者不能馴服此則駔工庸師服馭技能何竒而世稱之故曰王良登車馬不罷駑)
御五
增判唐梁庶為御馬驚判曰戎御近官事資良藝或逐
禽而過表且并轡而授綏克敵是因搴旗攸屬某氏參
名訓僕奉職佳兵懸父之馬或奔晉侯之車將敗師徒
小却鉦鼓微旋既獲譴於言司載興慙於無勇鳴轂小
故猶有伏劍之臣敗軍大尤須聞免胄之客是用捐軀
不恡視死如歸東野傾轅雖則其罪國書殞首終用可
嘉足比乘丘之能宜錫滑臺之誄庶執死節以寵鬼雄
書一
增釋名曰書庶也紀庶物也亦言著也著之簡編永不
滅也說文曰依類象形之謂文形聲相益之謂字著
於竹帛之謂書周禮曰保氏以六書教國子通志
六書略曰梵書左旋其勢向右華書右旋其勢向左
慎子曰書契所以識公信也楊子曰書心畫也傳千
里之忞忞者莫如書摯虞决疑要注曰尚書臺徵召
用虎爪書告下用偃波書皆不可卒學以防詐偽論
衡曰書官諱丙日云倉頡以丙日死也陶隐居真誥
曰隂陽分則有三元八會之文又有八龍雲篆光明之
章其後三皇之世演八會之文為龍鳳之章拘省雲篆
以為順形梵書破分二道壊真從易乃為六十四種之
書遂播之三十六天上下也唐虞世南書旨述曰書
者如也述事契誓者也筆髄論曰心為君妙用無窮
故也手為輔承命竭股肱之用故也力為任使纖毫不
撓尺丈有餘故也管為將帥處運用之道執生殺之權
虚心納物守節蔵鋒故也毫為士卒随管任使跡不凝
滯故也字為城池大不虚小不孤故也又曰欲書之
時當收視反聽絶慮凝神心正氣和則契於妙又曰
右軍云書虚紙強筆強紙弱筆遲速虚實若輪扁斵輪
不疾不徐得之於心應之於手口所不能言也唐張
懷瓘文字論曰文則數言乃成其意書則一字已見其
心可謂易簡之道書斷曰大道衰而有書利害萌而
有契書契者決斷萬事者也唐朝敘書錄曰太宗云
吾臨古人之書殊不學其形勢惟在求其骨力及得其
骨力而形勢自生矣法書要錄曰書者如也舒也著
也記也著明萬事記往知來名言諸無宰制羣有何幽
不貫何往不經實可謂事簡而應博豈人力哉又曰
深識書者惟觀神彩不見字形孫過庭書譜曰觀夫
懸針垂露之異奔雷墜石之竒鴻飛獸駭之姿鸞舞蛇
驚之態絶岸頽峰之勢臨危據槁之形或重若崩雲或
輕如蟬翼導之則泉注頓之則山安纖纖乎如初月之
出天涯落落乎猶衆星之列河漢郭忠恕書法苑曰
自小篆散而八分生八分破而隸書出隸書悖而行書
作行書狂而草書聖自隸以下吾不欲觀周越法書
苑曰鶴頭蚊脚二書皆漢詔版所用各象形也東坡
志林曰真生行行生草真如立行如行草如走未有人
能立能行而不能走也宋董逌廣川書跋曰見鐻於
山不喪其天見蜩於林不分其神誠能如此可以語書
又曰古人用筆時一法不立故衆技随至於見空時
得無字相此其不落世檢而天度自全也又曰峻拔
一角潛虚半股書法體裁當如此矣至於分若抵背合
如并目以側映斜以斜附曲然後成書古人於此盖盡
之也又曰觀書似相家觀人得其心而後形色氣骨
可得而知也宋黃伯思東觀餘論曰昔人搨書欲如
水月鏡像故應郭填乃造微耳翰墨志曰字有真行
草隸篆各成一家若通其變則五者皆在筆端了無閡
塞非學力不倦至有筆塜研山者未易語此也米元
章海嶽名言曰學書須得趣他好俱忘乃入妙别為一
好縈之便不工也宋稗類鈔曰歐陽文忠公云作字
要熟熟則神氣完實而有餘於静坐中自是一樂事
元鄭枃衍極曰古文如春籀如夏篆如秋隸如冬八分
行草歲之餘閏也又曰篆貴圓隸貴方圓效天方法
地圓有方之理方有圓之象潛確類書曰章草古隸
之變也行草今隸之變也芝旭草又行草之變也又
曰郝陵川論書云心正則氣定氣定則腕活腕活則筆
端筆端則墨注墨注則神凝神凝則象滋無意而皆意
不法而皆法又曰臨書易失古人位置而多得古人
筆意摹書易得古人位置而多失古人筆意臨書易進
摹書易忘經意與不經意也王弇州四部稿曰書力
可八百年至千年而神去千二百年絶矣山堂肆考
曰凡草書之體如人坐卧行立揖遜忿争乘舟躍馬歌
舞擗踊一切變態各有義理不可忽也又曰黃山谷
與黨伯舟書云大概楷法欲如快馬斫陣草法欲左規
右矩此古人妙處也天中記曰安息國書革旁行為
書記服虔曰横行為書記也
書二
增古三墳曰伏羲始畫八卦命臣飛龍氏造六書隋
巢子曰史皇產而能書春秋元命苞曰倉頡製字天
為雨粟鬼為夜哭龍乃潛蔵孫卿子曰作書者衆而
倉頡獨傳用心一也法書要錄曰周史籀師模倉頡
古文損益而廣謂之為篆亦曰史書又作籀文折直勁
迅有如鏤鐵而端姿旁逸兼婉潤焉王子年拾遺記
曰浮提之國獻神通善書二人乍老乍少隐形則出影
聞聲則蔵形出肘間金壺四寸上有五龍之檢封以青
泥壺中有黑汁如淳漆灑地及石皆成篆隸科斗之字
家語曰宓子賤仕魯為單父令請君近吏二人與俱
至官令二吏書輒掣其肘書不善則從而怒之吏患焉
辭歸魯君以問孔子對曰不齊君子也其材任覇王佐
屈節治單父以自試意者其以此諫乎公寤太息歎曰
寡人亂宓子之政而責其善者數矣法書要錄曰上
谷王次仲變倉頡書為今隸秦時官務繁多得次仲文
簡略赴急疾之用三徵不至制檻車送之於道化為大
鳥翻然長引落二翮於西山又曰秦下邽人程邈幽
繫雲陽獄中覃思十年益大小篆方圓為隸書三千字
奏之又曰滕公塜内得石銘人無識者惟叔孫通云
此古文科斗書也山堂肆考曰蕭何作未央殿成用
秃筆題額時謂之蕭籀漢書曰田蚡學盤盂諸書孔
甲三十六篇雜家詩西京雜記曰傅介子年十四好
學書嘗棄觚而嘆曰大丈夫當立功絶域何能坐事散
儒原漢書曰元帝多才藝善史書(應劭曰周宣王太史史籀所作大篆)
(也)又曰陳遵長八尺餘長頭大鼻容貌甚偉略&KR0881;傳
記贍於文辭性善書與人尺牘主皆臧弆以為榮後
漢書曰顯宗問班同卿弟安在固對與官寫書受直以
飬老母帝乃除超為蘭臺令史又曰張奐長子芝字
伯英最知名芝及弟昶字文舒並善草書至今稱傳之
增後漢書曰孫敬字文寳少時畫地學書日進焉
神仙傳曰東郭延服靈飛散能夜書原三輔決錄曰
趙襲燉煌太守先是杜伯度崔子玉以工草書稱於前
世襲與羅暉亦以能草頗自矜誇故張伯英書與襲同
郡太僕朱賜書曰上比崔杜不足下方羅趙有餘增
書法要錄曰漢靈帝熹平間詔蔡邕作聖皇篇篇成詣
上時方修飾鴻都門見役人以堊帚成字心有悦焉歸
而為飛白之書羊欣筆法曰伯喈入嵩山學書於石
室得一素書八角垂芒篆寫李斯并史籀用筆勢因誦
讀三年妙達其旨書斷曰後漢劉德升以造行書擅
名既以草剏亦甚研美風流婉約獨步當時蔡琰别
傳曰琰對曹操曰乞給紙筆真草唯命也集事淵海
曰師宜官每書輒削焚其札梁鵠乃益為板而飲之酒
候其醉而竊其札卒以工書至選部尚書天中記曰
魏受禪碑王朗文梁鵠書鍾繇鐫字謂之三絶法書
要錄曰魏鍾繇才思通敏真書絶世剛柔備焉點畫之
閒多有異趣可謂幽深無際古雅有餘秦漢以來一人
而已梁武帝觀鍾繇書法曰子敬之不迨逸少猶逸
少之不迨元常學子敬者如畫虎也學元常者如畫龍
也魏志曰胡昭善尺牘動見模楷衛覬好古文鳥篆
隸草無所不善也吳書曰張紘好文學善楷篆孔融
常遺其書曰前勞手筆多篆書每舉篇見字欣然獨笑
如復見其人也法書要錄曰吳處士張宏篤學不仕
恒著烏巾時號張烏巾并善篆隸其飛白妙絶當時飄
若游雲激如驚電飛仙舞鶴之態殆有類焉宣和書
譜曰吳皇象工八分篆草論者以比龍蠖蟄啟蟠屈騰
踔有縦横自然之妙或謂如歌聲遶梁琴人捨徽則又
見其遺音餘韻得之筆墨外也三輔決錄曰韋誕字
仲將諸書并善洛陽鄴許三都宫觀始成詔仲將題署
御筆墨皆不任用因奏若用張芝筆左伯紙及臣墨兼
此三具又得臣手然後可以逞徑丈之勢原王隐晉
書曰索靖字幼安燉煌人精草法武帝愛之時尚書令
衞瓘字伯玉世號瓘得伯英之筋靖得伯英之肉一臺
二妙天下為希增法書要錄曰衛夫人名鑠字茂猗
隸書尤善鍾公云碎玉壺之冰爛瑶臺之月婉然芳樹
穆若清風又曰晉張華高才逹識善章草書體勢尤
古度德比義嵇叔夜之倫也羊欣筆陣圖曰王羲之
年三十七書黃庭經空中有語曰卿書感我而况人乎
吾是天台丈人也又曰王羲之書祭北郊祝版工人
削之入木三分晉書曰王羲之嘗詣門生家見棐几
滑淨因書之真草相半後為其父刮去之門生驚懊累
日天中記曰王獻之於會稽山見一人黑身披雲而
下左手持紙右手持筆以遺獻之獻之受而問曰君何
姓字復何遊筆計安施荅曰吾象外為家不變為姓五
常為字其筆跡豈殊吾體耶獻之被服斯言退而臨寫
向逾三載竟昧其微又曰王獻之七八歲時學書羲
之密從後掣其筆不得嘆曰此兒後當復有大名法
書要錄曰王子敬善草隸幼學於父後别創其法率爾
師心冥合天矩至於行草興合如孤峯四絶迥出天外
其峭峻不可量也山堂肆考曰王獻之字畫秀媚妙
絶時倫與父俱得名有問羲之云世論卿書不逮獻之
荅曰殊不爾也他日見獻之問尊君書何如獻之不荅
論者曰君固當不如獻之笑而不答曰人那得知也
書斷曰薄紹之善書風格秀異若干將出匣光芒射人
法書要錄曰顧長康善書小名虎頭時人號為三絶
癡書畫也鄴中記曰石虎有馬妓著朱衣進賢冠立
於馬上馬走作書字皆端正謂之飛騎書宋書曰謝
超宗謂王慈曰卿書可及虔公慈曰我之不及父猶雞
之不及鳳也時人以為名荅齊書曰太祖善書及登
位篤好不已與王僧虔賭書畢謂虔曰誰為第一僧虔
對曰臣書臣中第一陛下書帝中第一上笑曰卿可謂
善自為謀矣書斷曰齊王僧虔善書孝武欲擅書名
僧虔不敢顯迹大明之世常用拙筆以此見容南史
曰齊江夏王蕭鋒年四歲倚井欄為書滿則洗之已復
更書五歲高帝使學鳳尾諾一學即工帝大悦以玉麒
麟賜之曰麒麟賞鳳尾矣又曰齊衡陽王子鈞嘗手
自細書五經賀介曰殿下家自有墳素何用蠅頭細書
宣和書譜曰蕭子雲以書得名時百濟國使人至建
業求書適子雲出麾東陽維舟將發使者望舟次膝丐
而前曰侍中尺牘之美流傳海外今日所求惟在名蹟
子雲為停舟三日書三十紙與之顔氏家訓曰蕭子
雲每嘆曰吾著齊書勒成一典文章弘義自謂可觀唯
以筆迹得名亦異事也南史曰王彬志弟也仕梁武
帝為秘書監篆隸與志齊名時人為之語曰三真六草
為天下寳梁武帝荅陶隐居書曰吾少來乃至不能
嘗畫甲子無論於篇紙老而言之亦復何謂王子年
拾遺記曰琅琊王溥挟竹簡插筆於洛陽市傭書美於
形貌又多文辭來僦其書者丈夫贈以衣冠婦人遺以
珠玉洛陽稱為善筆而得富焉陳書曰蕭引善隸書
為當時所重宣帝嘗披奏指引署名曰此字筆勢翩翩
似鳥之欲飛引謝曰此乃陛下假其毛羽耳海錄碎
事曰北齊朝會後諸郡守勞訖遣陳事宜字有謬誤及
書跡濫劣必令飲墨水一升法書要錄曰智永嘗居
永欣寺閣上臨書所退筆頭置於大竹簏簏受一石餘
而五簏皆滿又曰唐虞世南書得大令之宏規含五
方之正色姿榮秀出智勇在焉秀嶺危峰處處間起行
草之際尤所偏工是則東南之美會稽之竹箭也書
斷曰唐褚遂良善書少則服膺虞監長則祖述右軍真
書得其媚趣若瑶臺青瑣窅映春林美人嬋娟不任羅
綺鉛華綽約則歐虞謝之書藪曰歐陽率更未嘗擇
筆而皆得佳趣論者謂其飛白冠絶有龍蛇戰鬭之象
雲霧輕飄之勢真行森森焉若武庫矛戟至使智永奪
氣盖絶藝也集事淵海曰唐張旭嗜酒每大醉呼叫
狂走乃下筆或以頭濡墨而書既醒自視以為神不可
復得也又曰僧懷素疎放不拘細行飲酒以養性草
書以暢志酒酣興發遇寺壁里墻靡不書之貧無紙乃
種芭蕉萬餘株以供揮灑宣和書譜曰顔真卿字清
臣論者謂其書點如墜石畫如夏雨鈎如屈金戈如發
弩自篆籀分隸而下同為一律號為大雅豈不宜哉
集事淵海曰顔魯公與懷素同學草書於鄔兵曹或問
曰張長史見公孫大娘舞劒得低昂回翔之状兵曹有
之乎懷素以古釵脚為對魯公曰何如屋漏痕海錄
碎事曰李陽冰善小篆自謂倉頡後身時謂之筆虎
楊升庵集曰唐徐浩書張九齡司徒告身多渴筆渴筆
枯無墨也在書家為難法書苑曰李邕書始變右軍
行法頓挫起伏李陽冰謂為書中得仙手陳繼儒書
畫史曰葉法善欲求李北海書碑北海為括蒼太守不
可強乃攝其魂書之唐書曰穆宗政僻嘗問公權用
筆何盡善對曰用筆在心心正則筆正上改容知其筆
諫也舊唐書曰柳公權大中初宣宗召至御前書真
草行三紙軍容使西門李元捧硯樞密使崔巨源過筆
賜錦綵缾盤䓁器仍令自書謝状勿拘真行帝尤竒惜
之唐張泌妝樓記曰劉秦妹善臨寫右軍蘭亭及西
安帖足奪真跡秦亦當時翰林書人也宣和書譜曰
仙女吳彩鸞謂進士文簫曰與汝自有冥契今當往人
世矣簫拙於為生彩鸞為以小楷書唐韻一部市五千
錢為糊口計一日間能了十數萬字非人力可及也
又曰五代王仁裕一夕夢剖其腹腸胃引西江水浣之
觀水中沙石皆有篆文自是正書清勁自成一家天
中記曰南唐後主李煜書作顫筆摎曲之状遒勁如寒
松霜竹謂之金錯刀宣和書譜曰神仙鍾離先生名
權不知何時人而間出接物嘗草其為詩字畫飄然有
凌雲之氣宋張世南游宦紀聞曰楊凝式筆迹遒放
宗師歐顔加以縦逸遇山水勝概輒流連賞詠顧視引
筆且吟且書若與神會率寳護之宋史曰張鑄善筆
札老能燈下細書如蠅頭由晉以來天地宗廟及上徽
號封拜王公册文皆詔鑄書之天中記曰宋唐希雅
學李後主金錯刀書有一筆三過之法雖若甚瘦而風
神有餘又曰石延年字曼卿志氣豪邁嗜飲以自放
竒篇寳墨多得於醉中真一代文翰之雄也楊升庵
集曰東坡尺牘狎書姿態横生蕭散容與霏霏如零春
之雨森疎掩斂熠熠如從月之星紆徐婉轉纚纚如抽
繭之絲恐學者所未到也宋稗類鈔曰東坡嘗自云
吾酒後乘興作數十字覺氣拂拂從十指中出也又
曰黃山谷云蘇翰林用宣城諸葛齊鋒筆作字疎疎密
密随意緩急而字間妍媚百出頗為世人所重又曰
徐州有營妓馬盼者甚慧麗東坡守徐日極喜之公嘗
書黃樓賦未畢盼竊效公書山川開合四字公大笑略
為潤色不復易之又曰黃山谷在宜州嘗書范滂傳
字徑數尺筆勢飄動後百年趙忠定得之寳置巾篋縉
紳題跋如牛腰焉又曰王榮老欲渡觀江七日風作
不得濟父老曰公箧中必蓄寳物此江神極靈當獻之
得濟榮老自顧無所有唯一玉塵尾即以獻之風如故
又以端研獻之風愈作又以宣州包鼎虎障子獻之皆
不驗夜卧念曰猶有黃魯直草書扇頭題韋應物詩試
持獻之香火未收天水相照南風徐來張帆一餉而濟
又曰徽皇聞米芾有字學一日於瑶林殿張絹圖方
廣二丈許設瑪瑙研李廷珪墨牙管筆金硯匣玉鎮紙
水滴召米書之上映簾觀賞米反繫袍袖跳躍便捷落
筆如龍蛇飛動又曰上與蔡京論書艮嶽召米芾至
令書一大屏上指御案間研使就用之書成捧硯跪請
曰此研經賜臣芾濡染不堪復以進御取進止上大笑
因以賜之世說新語補曰米元章在真州謁蔡攸於
舟中攸出右軍王略帖示之元章驚歎求以他畫易之
攸有難色元章曰若不見從某即投此江死矣因大呼
據船舷欲墮攸即與之宋史曰蔡襄字君謨書為當
時第一仁宗尤愛之製元舅隴西王碑文命書之及令
書温成后父碑則曰此待詔職耳不奉詔宣和書譜
曰蔡太師京深得羲之筆意自名一家大字莊重遒勁
巍巍若巨鼇之載崑崙翩翩如大鵬之飜溟海斯一時
之壮觀也宋稗類鈔曰宋諸王孫趙孟堅字子固酷
嗜法書嘗購得白石舊藏五字不損本禊序過霅之弁
山風作舟覆子固方被濕衣立淺水中手持禊帖示人
曰蘭亭在此餘不足介意也潛確類書曰趙子固目
姜堯章為書家申韓宣和書譜曰山人蒲云作正書
甚古嘗以雙鉤字寫河上公注道德經筆墨清細若游
絲縈漢孤煙裊風金史曰吳激米芾之壻也工詩能
文字畫俊逸得芾筆意又曰翰林學士王競善草隸
書工大字兩都宫殿牓題皆競所書士林推為第一
中州集曰金趙秉文富才藻工書翰字畫有晉魏風調
而草書尤警絶殆天機所到非學能至金史曰趙渢
正書體兼顔蘇行草備諸家體超放又似楊凝式當處
蘇黃伯仲間中州集曰金党懷英篆籀入神李陽冰
以後一人而已又曰金王中立好作擘窠大字往往
瞑目為之筆意縦放勢若飛動一日來都下館於閑閑
趙公家就公索墨水一槃明旦不告而去啟間留龜鶴
二字廣長一丈而水墨具在不知以何物書之也金
史曰王庭筠書法學米元章與趙渢趙秉文俱以名家
召為應奉翰林文字命與祕書郎張汝方品第法書名
畫又曰麻九疇七歲能草書作大字有及數尺者
元史曰台哈布哈善隸篆温潤遒勁又曰學士庫庫善
真草行書識者謂得晉人筆意單牘片紙人争寳之不
啻金玉又曰趙文敏孟頫篆籀分隸真行草書無不
冠絶古今天竺有僧數萬里求其書歸國中寳之潛
確類書曰胡汲仲謂子昂書上下五百年縦横一萬里
舉無此書元史曰揭傒斯善楷書行草朝廷大典册
及元勲茂德當得銘辭者必以命焉又曰周伯琦以
篆隸真草擅名嘗著六書正譌說文字原二書至正間
命篆宣文閣寳及摹王羲之所書蘭亭序智永所書千
文刻石閣中元伊世珍瑯嬛記曰有黃華者雙手能
寫二牘或楷或草揮毫不輟各自有意從信錄曰元
余闕為文淳古有氣亦工篆籀明朱國禎開國臣傳
曰長洲宋克工章草日費千紙用筆精妙祝允明謂其
書如初筵見三代&KR1214;彛盖有天授非人工也列朝詩
集本傳曰明金琮善書初法趙子昂晩年學張伯雨文
待詔極喜之得片紙皆装潢成卷題曰積玉又曰徐
武功伯有貞草書竒逸自負入神登山臨水釃酒悲歌
筆墨淋漓流傳紙貴又曰金陵徐霖九歲能大書操
筆成體嘗得篆法於異人李長沙見之曰此周伯温之
流吾不及也又曰李少師東陽罷相家居購請詩文
書篆者填塞戶限頗資以給朝夕一日夫人方展紙砥
墨公有倦色夫人笑曰今日方設客可使案無魚菜耶
遂欣然命筆移時而罷又曰張民表喜飲及草書飲
少許即頹然揮灑放筆謂有神助又曰崑崙山人張
詩草書狂放有筆力李中麓嘗戲之曰君書揭之壁間
不獨驚人亦可以驅鬼也又曰史癡翁忠有愛妾何
氏名玉仙能篆書小畫從信錄曰廣東順德縣李氏
生子名世嶼二歲不言善書大字如白沙先生體王
弇州藝苑巵言曰楊慎謫戍雲南益自放嘗作雙丫髻
插花遊行城市諸伎衣精白綾裓衣酒間乞書醉墨淋
漓嘗語人曰老顛欲裂風景聊以耗北心耳列朝詩
集小傳曰董文敏其昌天姿高秀臨池染翰揮灑移日
皆以為米元章趙子昂一流人也又曰長洲祝允眀
五歲作徑尺字長學書自急就以逮虞趙上下數千年
㒺不得其結構海内索書者贄幣踵門輒辭弗見伺其
狎遊使女伎掩之皆稇載以去眀陳繼儒香案牘曰
李含光工篆隸或稱過其父一聞之終身不復書列
朝詩集本傳曰文待詔生平雅慕趙文敏故其詩文書
畫約略似之
書三
原六書八體(周禮六藝五曰六書漢書詳文字)崩雲垂露(蔡邕表曰)
(重似崩雲以古今篆隸曰垂露書漢中郎曹喜所作也書章奏為點綴輕露於垂條也)鳥跡
蟲書(倉頡觀鳥跡而成字科斗古文也)鍾張羲獻(鍾繇張芝皆善書王羲之及)
(子獻之並善書故號二王書皆曲盡其妙)換鵝取劒(王羲之為山隂道士寫道德經寫畢)
(籠鵝而去善世說荀勖寳劒直百萬在母鍾夫人所鍾會書學荀手跡作書與母取劒不還)曲藝
小學(書也字漢元始中徵天下通小學者以百數各令記於筐中揚雄取其可用者作訓纂篇)
墨玅筆精墨池彩筆增書聖草賢(南史曰王)
(志僧虔之次子也仕梁武帝為散騎常侍善藳隸當時以為楷法齊遊擊將軍徐希秀亦號能書嘗謂志為書)
(聖章法書要錄曰崔瑗善草王隐謂之草賢)墨禪字詁(宋沈括補筆談曰章樞密子厚)
(善書嘗自謂墨禪著後魏江式論書表曰魏初博士清河張揖埤倉廣雅古今字詁)驚座
登床(法書要錄曰杜陵陳遵後漢人書隸篆每書一座皆驚時人謂為陳驚座又曰唐太宗宴羣臣於)
(元武門操筆作飛白書衆臣乘酒就太宗手中競取散騎常侍劉洎登御床引手然後得之太宗笑曰昔聞婕)
(妤辭輦今見常侍登床)棲毫輟翰(温庭筠啟勌則棲毫慙斯輟翰)天骨
人工(庾肩吾書品論曰亞聖子敬泥帚早驗天骨兼以掣筆復識人巧)八分五合
(書苑曰蔡文姬言割程隸字八分取二分割李篆字二分取八分故名八分吾衍則以為存隸八分就篆二分)
(知孫過庭書譜曰書有五合神怡務閒一合也感物循二合也時和氣潤三合也紙墨相發四合也偶然欲)
(書五合也)三體六文(王僧虔名書錄曰鍾繇書有三體一曰銘石正書最妙者也二曰章)
(程謂對書三曰行狎謂行書相間者也皆合璧事類曰蕭子良古今篆隸文體敘書凡數十種出於六文八)
(體而因事生變者也)古肥今瘦(法書要錄曰世之學者宗二王元常逸迹曾不睥睨羲之)
(有過人之論後生遂爾雷同元常謂之古肥子敬謂之今瘦今古既殊肥瘦頗反如自省覧有異衆說)
鶴頭龍爪(衛夫人筆陣圖曰耿介特立如鶴頭鬱拔縦横如古隸山堂肆考曰王羲之遊天)
(台還會稽上洞庭題柱為一飛字有龍爪形後蓫有龍爪書)筆塜篆室(天中記曰長沙)
(僧懷素學草書棄筆堆積埋於山下號曰筆塜隔唐舒元輿篆志曰趙郡李氏子陽冰獨能窮入篆室一千)
(年與李斯相見其格峻其力猛天以字寳瑞吾唐矣)八訣三昧(山堂肆考曰歐陽詢八訣)
(謂丶如高峯之墜石&KR2151;如長空之新月一若千里之陣雲亅如萬歲之枯藤乀如嶺松倒折落挂石崖&KR1525;如萬)
(鈞之弩發丿如利劍截斷之角乀如一波常三過筆宣和書譜曰釋懷素精意翰墨自謂得草書三昧)
象形垂脚(山堂肆考曰剪刀篆韋誕所作象其形也又曰小篆俗皆喜長太長則無法但以)
(方楷一字半為度一字為正體半字為垂脚脚不過三當以正脚為主餘略收短止如旛脚)發壙
鑿垣(合璧事類曰舊傳樂&KR1063;論乃羲之親書於石其他皆紙素所傳唐太宗聚二王墨迹惟樂毅論)
(石本在其後随太宗入昭陵朱梁時耀州節度使郭崇韜發昭陵得之因復傳人間又曰唐王涯居永寧里)
(蓄書畫以金玉為匳軸鑿垣貯之重複固祕及被誅為人破垣剔取金玉而棄其書畫)玉筯
金剪(錦繡萬花谷曰李斯變倉頡籀文為玉筯篆成一家法續神仙傳曰司馬承禎工篆别為一體名)
(金剪書)三品九法(合璧事類曰書有十體其優劣之差為神妙能三品居神品者二十)
(有五妙品九十有八能品一百有七古今善書盡在是矣梁庾元威論書曰宋中庶宗炳出九體書所謂縑)
(素書簡奏書牋表書弔記書行狎書檝書藁書半草書全草書此九法極真草書之次第焉)題宫
書寺(張懷瓘書斷曰許静民善題宫額其草稍乏筋骨亦李景則之亞也孔帖曰梁武造寺命蕭)
(子雲飛白大書蕭字李約見之竭産買歸東洛建小室以翫之號曰蕭齋)蠆尾蠅頭(法書)
(要錄曰索靖字幼安散騎常侍張芝姊之孫也傳芝草而形異甚矜其書名其字勢曰銀鈎蠆尾列朝詩集)
(本傳曰明嘉善周鼎年近九十修杭州志燈下書蠅頭字界畫烏闌信手與目不折紙為範毫髮不爽)
書奴田僕(山堂肆考曰釋亞棲善草書自云凡書通即變王變子雲體歐變右軍體柳變歐陽)
(體智永禪師禇遂良顔真卿李邕虞世南䓁並得中書法後皆自變其體俱得傳名若執法不變號曰書奴)
(合壁事類曰李後主云顔魯公書端勁有法而無佳處正如乂手並脚田舍僕耳)陳牒致
簡(宣和書譜曰張旭初為尉時有老人陳牒求判信宿又來顛怒而責之老人曰愛公妙墨欲家蔵無他也)
(老人因復出其父書天下竒筆也自是盡其法遂山堂肆考曰有寒士與張旭為鄰數致簡得其報章鬻於)
(市因以致富)金牓銀鈎(杜詩曰書入金牓懸莫衛夫人筆陣圖曰三端之妙先於用)
(筆六藝之奥莫美乎銀鉤)小聖亞聖(古今書法苑曰獻之書遠不及父而媚趣過之小真)
(書窮微入聖筋骨緊密不减於父故謂之小聖伯法書要錄曰張㫤字文舒伯英季弟尤善章草書類英時)
(人謂之亞聖)懸帳綴衣(天中記曰梁鵠少好書受法於師宜官以善八分知名曹操甚)
(愛其書嘗懸紙帳中又以釘壁翫之十國史異纂曰晉侍中王廙工飛白得索靖書七月二六日一紙每寳)
(翫之遭永嘉喪亂乃四疊綴衣中以渡江今蒲州桑泉令豆盧器得之疊跡猶在)隐鋒破
體(王右軍題筆陣圖後曰鍾繇弟于宋翼每作一波常三過折筆每作一點常隐鋒而為之唐徐浩論書)
(曰鍾善真書張稱草聖右軍行法小令破體皆一時之妙)載石削玉(廣川書跋曰顔太師)
(以書自娛晩年嘗載石以行礱而蔵之遇事以書随所在留其所鎸石人得見之故今獨以書名宣和書譜)
(曰五代張徐州行書亦自不凡筆力清勁勢如削玉)得心稱貌(仇池筆談曰書之神運雖)
(得之於心然法度必資講學凡字須均平若筆畫多寡相遠不可使停寡在左則取上齊吟字是也寡在右則)
(取下齊知字是也正東坡志林曰歐陽詢貌寒微敏悟過人其書勁險厲稱其貌耳是知凡書象其為人)
原為四體正六經(衛恒字巨山善草隸為四體書蔡邕以經籍去聖久遠文字)
(多誤乃奏求正定六經文字帝許之邕自書丹於碑使工鎸刻立於太學門外始成觀視模寫者車日千餘輛)
臨池水書窗塵(弘農張芝字伯英善草書專精其巧臨池學書池水盡黑蕭鋒貧)
(無紙書窗塵積而書之)書竹扇書練裙(書法云右軍見一老姥賣六角竹扇因取)
(書之扇各增其價姥後求書笑而不荅王王獻之甚知愛羊欣嘗夏月入縣羊著新練裙晝寝書數幅而去)
增傳百世成一家(山堂肆考曰宋張安國跋山谷帖豫章先生孝友文章師表一)
(世咳唾之珠聞者興起况其書又入神品宜其寳傳百世宣和書譜曰唐李陽冰留心小篆見李斯嶧山碑)
(與仲尼延陵季子字遂得其法乃能變化開合自名一家)麒麟書花草書(山堂肆考)
(曰孔子弟子感麒麟作麒麟書木又曰花草書始於齊武帝覩落英茂為之)五朵雲百
鈞弩(孔帖曰韋陟嘗以五彩箋為書記使侍妾主之其裁荅受意而已皆有楷法陟惟署名自謂所書陟)
(字若五朵雲時人慕之號郇公五雲體百王右軍題筆陣圖後曰鍾繇弟子宋翼每作一戈如鈞之弩發)
給絹素賜綵箋(宣和書譜曰唐裴行儉工草隸以書名家高宗嘗以絹素詔寫文選)
(書奏極嘉賞綵合璧事類曰唐明皇師韓擇木嘗於箋上八分書賜張說)元和脚元
祐脚(天中記曰柳公權在元和間書最有名故劉禹錫詩有云柳家新樣元和脚且盡薑芽斂手徒也)
(後山集曰徐清字静之蓬萊女官也書效魯直妍妙可喜陳無己詩云蓬萊仙子補天手筆妙詩清萬世功肯)
(學黃家元祐脚信知人厄匪天窮)本務光始衛瓘(山堂肆考曰薤葉篆曹喜本務)
(光之法垂枝濃直以小篆書之按務光堯時人嘗作倒薤之書又曰柳葉篆始於晉衛瓘)書章
表觀星象(山堂肆考曰垂露篆點綴輕盈象露之垂曹喜以書章表又曰瓔珞篆始於劉德)
(升觀星象為之)金人銘和氏壐(津逮祕書曰韋誕云崔氏之肉張氏之骨其章草金)
(人銘可謂精熟至極文法書要錄曰始皇以和氏之璧琢而為璽令斯書其今泰山嶧山秦望䓁碑並其遺)
(跡亦可謂傳國之偉寳百代之法式)吞丹篆灑仙毫(孔帖曰韓退之嘗說少時夢人)
(與吞丹篆後胸中如物噎能記其上一兩字筆勢非人間書也又曰劉禹錫謝手詔表云特紆睿思親灑仙)
(毫)紫金鈿烏絲欄(唐張懷瓘二王書錄曰往在翰林中見古鐘二枚高二尺圓尺)
(餘上有古文百許字記夏禹功績字皆紫磨金鈿光彩射人廣川書跋曰翟湛常以烏絲欄求豫章黃魯直)
(為書)寫硬黃拈鮮碧(列朝詩集本傳曰明初張樞工行楷陶南村贈詩云寫書竹簡)
(拈鮮碧臨帖箋藤寫硬黃可想見其風致也)鴻都碣石室書(衛夫人筆陣圖曰昔)
(秦丞相斯見周穆王書七日興歎患其無骨蔡尚書入鴻都觀碣十旬不返嗟其出羣事見上文)銘
九鼎撰三倉(孔帖曰鍾紹京以善書直鳳閣武后時署諸宫殿明堂及銘九鼎皆其筆也)
(法書要錄曰漢和帝時賈魴撰滂熹篇以倉頡為上篇訓纂為中篇滂熹為下篇所謂三倉也皆用隸字寫之)
有佳趣無凡筆(宋黃伯思東觀餘論曰白樂天書不名世然投筆皆契繩矩時有佳)
(趣歐列朝詩集小傳曰崑山俞允文工於臨池正書規範陽行書出入襄陽應酬揮灑頃刻數十函無凡筆)
換羊書走馬書(宋趙德麟侯鯖錄曰魯直戲東坡云昔王右軍字為換鵝字韓宗儒)
(性饕餮每得公一帖於殿帥姚麟許換羊肉十數斤可名二丈書為換羊書矣酉陽雜爼曰建中初河北有)
(軍將姓夏者能走馬書一紙)撮襟書染指書(宣和書譜曰江南後主李煜善書畫)
(其作大字不事筆卷帛而書之皆能如意世謂撮襟書宋馬永卿懶真子曰温公私第有棣華齋巫咸榭賜)
(書閣諸處牓額皆公染指書字大尺許)除寒具削棐板(梁虞龢論書表云桓元愛)
(重書法每讌集輒出法書示賓客客有食寒具者仍以手捉書大點汙後出法書輒令客洗手兼除寒具又)
(曰謝奉起廟用棐材右軍取棐書之滿林奉收得一大簀子敬後往謝為說右軍書甚佳而密已削作數十棐)
(板請子敬書之亦甚合奉並珍錄)十牒屏四匹素(梁庾元威論書曰余經為正階)
(侯書十牒屏風作百體間以采墨當時衆所驚異自爾絶筆惟留草本而已法書要錄曰王珉洽之少子常)
(書四匹素自朝操筆至暮便竟首尾如一子敬戲云弟書如騎騾駸駸欲度驊騮前矣)玉匣蔵
錦袋貯(尚書故實曰太宗有大王書二千六百紙皆以丈二尺為軸獨蘭亭用玉匣貯之後并蔵)
(於昭陵袋潛確類書曰右軍所書樂毅論太平公主愛之以錦貯置箱中及籍没老媪投之火中香聞數日)
原足記姓名安事筆硯(漢書項羽少時學書不成乃曰書足以記姓名而已)
(夫班超投筆歎曰大丈安能久事筆硯乎)巧同懸露妙䓁崩雲增
紙田墨稼筆刀硯城(合璧事類曰蔡洪赴洛人問吳中舊業曰紙為良田筆為鉏耒)
(墨為稼穡義理為豐年者王右軍題筆陣圖後曰夫紙者陣也筆者刀矟也墨鍪甲也水硯者城池也心意)
(者將軍也本領者副將也結構者謀略也颺筆者吉凶也出入者號令也屈折者殺戮也)印泥畫
沙遊天戲海(墨藪唐張長史旭與禇河南論書云用筆如印泥畫沙始不悟後於江岸以錐)
(畫字始信長史之言貴藏鋒也天宣和書譜曰梁武帝謂鍾繇書如舞鶴遊飛鴻戲海)取妍取
險近弱近佻(山堂肆考曰凡作楷墨欲乾不可太燥行草則燥潤相兼以潤取妍以燥取險)
(墨濃則筆滯滯則筆枯鮮王弇州四部稿曰元人自趙吳興外虞伯生差古雅于必仁朗朗有父風揭曼碩)
(父子美而近弱張伯雨健而近佻)掌虚指實心正氣和(山堂肆考曰用筆之)
(法指實則用力均平掌虚則運用便易書又曰凡書在心正氣和心不正筆則欹斜氣不和必顛仆)
大篆小篆飛草散草(潛確類書曰秦丞相李斯云自上古作大篆頗行於世但為古)
(遠人多不詳今刪略繁者取其合體參為小篆是曰秦篆斯小篆入神大篆入妙又曰蔡君謨以散筆作草)
(書謂之散草亦曰飛草)鋒鋩圭角形質性情(山堂肆考曰凡用筆不欲太肥)
(肥則形濁不欲太瘦瘦則形枯不欲多露鋒鋩露鋒鋩則意不持重不欲深藏圭角藏圭角則體不精神又)
(曰凡真書以點畫爲形質使轉為性情草書以點畫為性情使轉爲形質縱横牽掣謂之使鈎環盤紆謂之轉)
(向背得宜謂之點畫)玉潤金生冰釋泉湧(墨藪曰褚遂良書字裏金生行間玉)
(潤釋宣和書譜曰郗愔作章草尤工下茟若冰泉湧雲奔龍騰態度既多而筋骨有餘)永欣千
文海嶽四詠(事詞類竒曰右軍孫智永居永欣寺於閣上臨得真草千字文好者八百餘本)
(江東諸寺各施一本今有好者猶直數萬錢飄說郛曰胡氏雜記云米元章海嶽庵四詠其字險勁逸尤為)
(竒絶)自然雄逸天然勁遒(天中記曰石曼卿正書入妙品尤善題壁不擇紙筆)
(自然雄逸丈又曰隋東都内慧日道場僧敬脱善正書大筆寫方字天然勁遒時號僧傑其筆管麄如臂可)
(長三尺東都門額皆脱所題随意賦筆更不修飾)落玉懷珠飛毫拂素(海錄)
(碎事曰梁升卿小篆如落玉懷珠繡唐詩紀岑文本奉述飛白書勢詩云飛毫列錦拂素起龍魚)端
嚴尊重綿密娉婷(宣和書譜曰顔魯公晩年筆力迥與前異歐陽修獲其斷碑而跋之)
(云如忠臣烈士道德君子端嚴尊重使人畏而愛之雖其殘闕不忍棄也又宋蕭思話初學書於羊欣下筆)
(綿密娉婷當時有鳬鷗雁鶩遊戲沙汀之比)鍾瘦胡肥宋寒李俗(南昌集曰)
(鍾繇與胡昭并師劉德升草書世傳胡肥鍾瘦寒仇池茟談曰世多稱李建中宋宣獻二人書不知宋李俗)
(殆浪得名耳)金題玉躞牙軸羅褾(張懷瓘二王䓁書錄曰二王縑素書珊瑚)
(軸二帙二十四卷紙書金軸二帙二十四卷又紙書玳瑁軸五帙五十卷並金題玉躞織成帶唐武平一徐)
(氏法書記曰天后閱法書數軸將搨以賜藩邸宫人出六十餘函於億歲殿曝之多裝以鏤牙軸紫羅褾)
輕濃得中修短合度(法書要錄曰歐陽詢曰張馬巾飛白冠世其後逸少子敬又稱)
(絶妙然飛而不白蕭子雲輕濃得中蟬翼掩素游霧崩雲可得而語梁庾元威論書曰所學正書宜以殷鈞)
(范懷約為主方正循軌修短合度所學草書宜以張融王僧虔為則體用得法意氣有餘章表牋書於斯足矣)
雲間孤鶴海上雙鵷(法書要錄曰王家令書比雲間孤鶴又曰王司空書如)
(海上雙鵷)寫四部書修十郡志(孔帖曰太宗命秘書監魏徵寫四部羣書將蔵)
(内府後徵徙他職又詔虞世南顔師古踵領之上大業拾遺曰隋大業中命虞世基等修十郡志其圖山水)
(城邑題書字極細并用歐陽肅書)美人插花仙人嘯樹(宣和書譜曰衛恒草)
(字論者謂如插花美人舞笑鑑臺是便娟有餘而剛健非所長也袁昂書評曰薄紹之書字勢蹉跎如舞女)
(低腰仙人嘯樹)蘭芳玉潔錦質繡章(張懷瓘書斷曰齊獻王攸善尺牘尤能行)
(草書蘭芳玉潔竒而且古軍梁虞龢論書表曰數月之間竒迹雲萃詔臣與前將巢尚之䓁科簡二王書評)
(遂得遊目瓌翰展好寳法錦質繡章爛然畢覩)輕旆翻揚微雲舒卷(唐高平公)
(蕭齋記曰隴西李君約於江南得蕭子雲壁書飛白蕭字以歸遂建精室陷列於垣静對虚牖勢若飛驚雖煙)
(霧交飛龍鸞縈動輕旆翻揚微雲舒卷不能状也)備精諸體别構一法(書斷)
(云唐宋令文官至右衛郎將其姿偉麗身有三絶曰書畫力尤於書備兼諸體偏意在草焉法書要錄曰庾)
(肩吾云阮文幾居今觀古盡窺衆妙之門雖師王祖鍾終成别構一法)侍書博士主
書令史(北史儒林傳曰張景仁以學書為業工草隸後主在東宫武成令侍書後主愛之呼為博士)
(陶隐居論書啟曰昔患無書可看乃願作主書令史晩愛隸法又羡典掌之人)泗州三榜
吳興二牋(天中記曰石曼卿正書入妙品尤善題壁嘗艤舟於泗州之龜山寺僧請題壁傍殿榜乃)
(劇醉卷氊而書一揮而三䄘成跡梁虞龢論書表曰獻之為吳興故三吳近地偏多遺新渝惠侯所蓄多有)
(非真然招聚既多時有佳迹如獻之吳興二牋足為名法)香草潤珠孤松危石
(法書要錄曰梁庾肩吾論楊經劉穆之䓁書云雖未窮字奥書尚文情披其藂薄非無香草視其涯涘皆有潤)
(珠中又曰索靖善章草書出於韋誕險峻過之有若山形裂水勢懸流雪嶺孤松冰河危石其堅勁則古今)
(不逮)落霞浮浦游霧縈空(宣和書譜曰世謂張伯英書如漢武愛道馮虚欲仙)
(或以似春虹飲澗落霞浮浦其知言哉縈天中記曰李約蕭字贊云崩雲委地游霧空)錢上寫
經枕中竊祕(錦繡萬花谷曰應用善寫細字微如毛髮嘗於一錢上寫心經又於粒麻上寫)
(國泰民安四字父潛確類書曰羲之十歲善書十二見前代筆說於其枕中竊而讀之父曰爾何來竊吾所)
(祕不盈期月書便大進衛夫人見之流涕曰此子必蔽吾名)隆冬枯樹百歲枯
藤(潛確類書曰唐太宗云獻之雖有父風殊非心巧觀其字勢疎瘦如隆冬之枯樹筆蹤拘束若嚴家之餓)
(隸其枯樹也雖槎枿而無屈伸其餓隸也則羈羸而不放縦又曰鍾繇弟子宋翼每作一牽如百歲枯藤)
宛轉妍媚沉著痛快(梁虞龢論書表曰獻之始學父書正體乃不相似至於絶)
(筆章草殊相擬類筆迹流懌宛轉妍媚乃欲過之書法苑曰吳皇象善行草書世稱沉著痛快)龍
跳虎卧鳳翥鸞翔(宣和書譜曰梁武帝評逸少書謂如龍跳天門虎卧鳳闕明朱國)
(禎開國臣傳曰張翼作行草書鳳翥鸞翔人以為不可及)駐馬觀碑僦屋假素
(孔帖曰歐陽詢行見索靖所書碑駐觀良久而去行數百步復還下馬立觀疲倦即坐因宿其傍三日而後啟)
(行欣然若有所得去宋稗類鈔曰張友正筆跡高簡有晉宋人風味一日故廬僦屋與染工為鄰或問其故)
(荅曰吾欲假其縑素學書耳)筆牀月旦羅扇風流(明朱國楨開國臣傳曰林)
(弼雅精臨池嘗與王太史褘談書法謂用筆須偏正兼備乃臻妙境近世趙孟頫側峯太多恐不能逃筆牀月)
(旦耳人宋稗類鈔曰江南李後主嘗於黃羅扇上書以賜宫慶奴云風情漸老見春羞到處䰟銷感舊遊多)
(謝長條似相識強垂煙態拂人頭讀之可想見其風流也)當世獨步本朝第一
(澠水燕談曰近年筆法蔡君謨獨步當世予嘗戲謂君謨言學書如泝急流用盡氣力船不離處所君謨以為)
(能取譬中列朝詩集小傳曰眀初宋璲太史公濂之仲子召為書舍人工書法真行草篆俱入能品方希直)
(稱為威鳳翀霄祥雲捧日評者謂太史公之文舍人之書皆本朝第一)片縑尺素大
碣豐碑(列朝詩集本傳曰王穉登字伯糓通眀開美妙於書兼工篆隸凡過吳門者必蹐門求見乞其)
(片縑尺素然後去游又曰周天球善大小篆隸草行從文待詔豐碑大碣多出其手)舞劍得
神聽江得法(宣和書譜曰張旭常言初見擔夫爭道又聞鼔吹而知筆意及觀公孫大娘舞)
(劒然後得其神器東坡志林曰古人書法皆有所自張長史言觀舞劒而得神雷大簡言聽江聲而筆法進)
(文與可亦言見蛇鬪而草書長殆非誣也)體段遒媚骨氣深稳(孔帖曰虞世南)
(書體段遒媚舉止不凡能中更能妙中更妙妙又集事淵海曰永禪師書骨氣深稳體兼衆)促小
放大離方遁圓(說文云大字促令小小字放使大自然寬猛得所錦繡萬花谷曰非草)
(非真離方遁圓兼真者謂之真行帶草謂之草行)家雞野鶩渴驥怒猊(天中)
(記曰庾征西翼書少時與右軍齊名右軍後進翼大不平在荆州與都下人書曰小兒軰賤家雞愛野鶩皆學)
(逸少書須吾下當比之備集事淵海曰徐浩字季海嘗書四十二幅屏八體皆草隸尢工世状其法曰怒猊)
(抉石渴驥奔泉)范篆蕭行羊真孔草(張懷瓘書斷曰宋蕭思話學於羊欣得其)
(體法袁昂云羊真孔草蕭行范篆各一時之妙也流法書要錄曰孔琳之善草行師於小王稍露筋骨飛懸)
(勢則吕梁之水焉時稱曰羊真孔草)題會稽紙印貞觀字(山堂肆考曰庾翼家)
(有右軍書每紙背後翼題云王會稽六紙褚合璧事類曰獻之張芝䓁書以貞觀字為印草迹命遂良楷書)
(小字以影之)變右軍體究智永法(天中記曰歐陽詢初學王羲之書後更微)
(變其體筆力險勁為一時之絶法合璧事類曰虞世南學書於浮屠智永究其為世祕愛)筆迹
雄強字畫峭勁(宣和書譜曰五代楊凝式喜作字尤工顛草筆跡雄強與顔真卿書相上)
(下可金史曰王予字畫峭勁)得煙霞味有科舉氣(宣和書譜曰道士杜光庭)
(自錄所為詩文字皆楷書人爭得之要是得煙霞氣味雖不可擬倫羲獻而邁往絶人亦非世俗所能到也)
(姜䕫續書譜曰唐人以書判取士士大夫字畫類有科舉習氣顔魯公作干祿字書是其證也)春蚓
秋蛇旱蛟毚兔(潛確類書曰楊子雲云行行若縈春蚓字字若綰秋蛇唐李嗣真書品)
(後曰歐陽草書難與競爽如旱蛟得水毚兔走穴)前緩後急左規右矩(山堂)
(肆考曰凡草書下筆之始須藏鋒轉腕前緩後急形勢體状如龍如蛇意相鉤連莫令間斷宣和書譜曰唐)
(衛包公八分小篆作字點畫不妄發落筆必左規右矩以倒薤篆書鷦鷯賦為書品所錄)君謨態
度曼卿筋骨(山堂肆考曰宋蔡襄字君謨山谷題其書云君謨書如蔡琰胡笳十八拍雖清)
(壮頓挫時有閨房態度顔錦繡萬花谷曰范文正公祭石曼卿文云曼卿之筆筋柳骨散落人間寳為神物)
字體新麗筆意灑落(東坡䟦歐陽文忠公書曰筆勢險勁字體新麗自成一家)
(不宋范至能跋司馬温公帖曰世傳字書似其為人亦必皆然杜正獻之嚴整而好作草聖王文正之沉毅)
(而筆意灑落欹側有態豈皆似其人哉)煙霏霧結風送雲收(潛確類書曰唐)
(太宗謂逸少書點畫之工裁成之妙煙霏霧結状若斷而復連鳳翥龍翔勢如斜而反直唐韋續書品優劣)
(曰鄭虔書如風送雲收霞催月上)照耀四裔震撼一世(列朝詩集本傳曰臨)
(邑邢侗七歲能作擘窠書後登第殿試策書法擅場晩年名益重購請填咽碑板照耀四裔又曰華亭張弼)
(少善草書怪偉跌宕震撼一世)龜文龍鱗釵頭鼎足(雜記云體有六篆巧妙入)
(神或象龜文或比龍鱗屈錦繡萬花谷曰竇泉作小篆贊曰釵頭玉鼎足垂金)方圓流峙
勁健端妙(書法苑曰李陽冰與李夫人書云某意在古篆於天地山川得方圓流峙之状又)
(曰無惑同安人善小篆為翰林待詔其書勁健端妙士大夫蔵以為寶)翰藻沉鬱逸
氣縦横(孔帖曰李百藥藻翰沈鬱之法書要錄曰晉世以來工書者多而羲之獻并造其極若逸氣)
(縦横則羲謝於獻若簮裾禮樂則獻不繼羲)蚌質珠胎金沙銀礫(唐李嗣真)
(書品後曰士衡以下時然合作蹐雜不倫或類蚌質珠胎或比金沙銀礫)輕雲蔽月榮
光屬天(東坡飛白贊曰霏霏乎其若輕雲之蔽月翻翻乎其若長空之卷旆歐陽修仁廟飛白書記)
(曰今腸書之蔵於室也吾知將有望氣者言榮光起而屬天)摹魏帝敕類高祖
書(北史曰冀儁善隸書特工摹寫周文志平侯莫陳悦乃令㑺偽為魏帝敕書與費也頭令將兵助討悦費)
(也頭見敕不疑遂遣兵受周文節度能舊唐書曰高祖竇后善書字類高祖人不辨)驚鸞舒
翼飛烏出林(索靖書勢云漂若驚鸞舒翼未發小宣和書譜曰張顛自謂吾書不大不得)
(其中道若飛烏出林驚蛇入草)紹宗積習羲之變格(合璧事類曰王紹宗工草)
(隸嘗與人書曰鄙夫書無工者將由水墨襀習耳太又曰李嗣真論右軍書不同以變格難儔書樂毅論史)
(箴體皆正直有忠臣烈士之象告誓文曹娥碑其容憔悴有孝子順孫之象逍遥篇孤雁賦迹遠趣高有拔俗)
(抱素之象畫像贊洛神賦姿儀雅麗有矜莊嚴肅之象皆見義以成字非得意以獨妍)幽深無
際藴藉有餘(事見書二為宣和書譜曰章孝規不知何許人嘗路魯瞻書雲南木夾盖孝)
(規所長者草字而木夾之書亦藴藉有餘對之可喜)逼真世南超踰子敬(潛確)
(類書曰唐太宗學虞監隸每難於戈法一日作戩字召世南補寫其戈以示魏鄭公公曰仰觀聖作内戬字戈)
(法逼真帝賞其鍳歎山堂肆考曰王僧虔雅善隸書宋文帝見所書素扇曰非惟字跡追踰子敬而器雅尤)
(覺過之)龍驤豹變虎踞螭盤(法書要錄曰張伯英尤善章草書出諸杜度故)
(崔瑗云龍驤豹變青出於藍也觧宣和書譜曰謝安石初慕羲之作草正字而羲之有書之目後之評其字)
(者亦謂縦任自在若螭盤虎踞之勢要當入能品也)屈顧寳先賜戴至德(集事)
(淵海曰吳郡顧寳先卓越多竒自矜技能王僧虔乃作飛白書以示之寳先曰下官今為飛白屈矣山堂肆)
(考曰唐高宗為飛白書出賜戴至德曰汎洪流俟舟楫賜郝處俊曰飛九霄假六翮)小心布置
銳情臨倣(山堂肆考曰字形在紙筆法在手筆意在心小心布置大膽落筆又曰唐貞觀永)
(徽中虞世南褚遂良以書專門薛稷外祖魏徵家多蔵虞褚書故稷銳情臨倣結體遒麗遂以書名天下)
徑丈一字方寸千言(虞龢論書表曰子敬出戲見北館新泥堊壁白淨子敬取帚沾)
(泥汁書方丈二字觀者如市數法書要錄曰漢靈帝好書徵天下工書於鴻都門至百人八分稱師宜官為)
(最大則一字徑丈小則方寸千言)張圖瑶林刻石秘閣(上見書二宋稗類)
(鈔曰太宗留意字書淳化中集古帖為十卷刻石於袐閣世傳為閣帖石後於禁中被燼綘人潘師旦取閣本)
(再摩藏於家為綘本慶歴間僧希白摹刻於潭州為潭本)妙參鍾索法得歐虞
(天中記曰李充幼孤母衛夫人聰明有訓因善楷書妙參鍾索世咸重之吳越備史曰林鼎能書得歐虞法)
書葵蒲扇裂紗裓衣(西溪叢語曰李商隐詩云何人書破葵蒲扇記看南塘移)
(樹時注蒲葵棕櫚也衣虞龢論書表曰晉時有一好字少年故作精白紗裓著詣子敬子敬取書之正草諸)
(體悉備兩袖及褾略同少年覺王左右有陵奪之色掣裓而走左右果逐之鬪争分裂少年纔得一袖耳)
筆直字圓勢巧形密(宋何薳春渚紀聞曰古人作字謂之字畫所謂畫者盖有用筆)
(深意作字之法要筆直而字圓運法書要錄曰逸少學鍾書勢巧形密及其獨意疎字緩)端勁
深峭蒼老雄健(列朝詩集本傳曰吳郡袁養福字能伯少精於書書郭有道碑端勁深峭)
(深得率更筆法碑又曰莆田宋珏善八分書規橅夏承蒼老雄健骨格嶄然)學李衛書
號歐陽體(墨藪曰王逸少初學乃衛夫人書及渡江北見李斯䓁書之許見鍾繇梁鵠書之濟見蔡)
(邕書又見張岳碑始知學衛夫人書徒費日月於合璧事類曰歐陽通早孤母教以父書數年大進亞詢父)
(子齊名號大小歐陽體)内擫外拓右蹙左盤(上見後袁裒題跋下詳後李)
(白草書歌)煥若神明卓然孤秀(潛確類書庾翼與右軍書云吾昔有伯英章草)
(十紙過江亡失嘗歎妙迹永絶忽見足下荅家兄書煥若神明頓還舊觀法書要錄曰王洽書兼諸法落簡)
(揮毫有郢匠乘風之勢雖卓然孤秀未至運用無方)書稱縈髮草號遊絲(合璧)
(事類曰唐吕尚工草隸能一筆環寫百字若縈髮然世號連綿書潛確類書曰草書者後漢張芝所造也衛)
(瓘後采芝法兼乎行書謂之藳草羲之獻之書謂之今草結構微眇者謂之小草復有所謂游絲之草)
元度十體希聲五字(宣和書譜曰唐元度作九經字樣辨証謬誤又為十體曰古文)
(曰大篆曰小篆曰八分曰飛白曰薤葉曰垂針曰垂露曰鳥書曰連珠網羅古今繩墨盖亦無遺事詞類竒)
(曰唐陸希聲得書法凡五字擫押鈎格扺用筆雙鈎則點畫遒勁謂之撥鐙法後江南李主亦得此法書絶勁)
(復增二字曰導送)蟲蝕鳥迹花鬚蝶芒(宣和書譜曰李陽冰篆法妙天下議)
(者以蟲蝕鳥迹語其形風行雨集語其勢太阿龍泉語其利嵩高華岳語其峻實不為過觧縉春雨雜述曰)
(右軍之敘蘭亭字既盡美尤善布置所謂增一分則太長虧一分則太短魚鬛鳥翅花鬚蝶芒油然粲然各止)
(其所毫髮之間直無遺憾)不以意參皆由悟入(山堂肆考曰魏晉書法之高良)
(由各盡字之真態不以私意參之耳之又曰古人書法皆由悟入若長史之觀舞劍韋公錐畫沙是也)
神融筆暢手和墨調(孫過庭書譜曰同時而書有合有乖略言其由各有其五若五)
(乖同萃思遏手蒙五合交臻神融筆暢永錦繡萬花谷曰褚遂良嘗問虞世南曰吾書何如智荅曰吾聞彼)
(一字直五萬君豈得此孰與歐陽詢曰吾聞詢不擇紙筆皆能如志君豈得此遂良曰然則何如世南曰君若)
(手和墨調足可貴尚遂良大喜)錯落魚文縦横鳥迹聲華四㝢
價傾五都冥運天機神合契匠秃筆十八瓮
飛白三百點(錦繡萬花谷曰智永居吳興學書積有秃筆十八瓮又曰仁宗飛白書尤為)
(神妙至和中有待詔李唐卿撰飛白三百點以進上頗嘉之乃特為清淨二字以賜之其六點尤竒絶又出三)
(百點之外)湛垂露於毫端起懸針於筆杪寫八體
之殊蹤窮二王之逸勢作典墳之韞櫝為文字
之濫觴經籍於是元興著述於焉間作勢如
翻濤蕩嶽力則蹴海移山乍剛柔而合體忽勞
逸以分驅長劒耿介而倚天勁矢超忽而無地
恬澹雍容内涵筋骨折挫槎枿外耀鋒芒陣馬風
檣莫喻飛騰之勢露花淵月難名妍媚之形灑墨
池之餘波牋麻照灼窺石室之袐訣碑板峥嶸激
電飛霆透榮光於紙背垂金屈玉發鴻寳於毫端
原龍圖始啟則八卦之象可觀鳥迹初分則六體之
書爰起增翰藻繽紛有鸞鳳騫翔之態仙才灑落
極煙雲舒卷之姿啟玳瑁之装瑾瑜爛而五色披
珊瑚之軸黼黻摛其七襄
御定淵鑑類函卷三百二十五
