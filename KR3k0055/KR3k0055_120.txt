欽定四庫全書
御定淵鑑𩔖函卷一百十五
設官部五十五(督郵參功曹五錄事參軍學司理附諸曹軍官掾經博士)
(中正附上計官孝廉吏秀才同知判附目附)(增知州)
督郵一
原杜氏通典曰督郵漢有之掌監屬縣有東西南此中
部謂之五部督郵也故督郵功曹之極位(後漢歐陽歙為汝南太守)
(汝南舊俗十月鄉會百里内縣皆齎牛酒宴飲臨饗禮畢歙教曰西部督郵繇延天資忠貞不嚴而治宜顯之)
(於朝主簿讀教訖功曹郅惲前曰司正舉觥以君之罪造謝於天案延資性貪邪㒺上害人明府以惡為善股)
(肱以直從曲臣惲敢再拜奉觥歙慚不知所言門下掾鄭敬進曰君明臣直功曹切直明府德也可無受觥歙)
(曰實歙之罪也敬受觥惲免冠謝遂不宴而罷撾陳球為繁陽令時魏郡守諷縣求賄球不與太守怒督郵)
(令逐球督郵不肯曰魏郡十五城獨繁陽有異政今逐之將致議於天下太守乃止)唐以後
無
督郵二
原所舉應法(漢書尹翁歸傳云田延年為河東太守翁歸徙署督郵河東二十八縣分為兩部閎)
(孺部汾北翁歸部汾南所舉應法得其罪辜屬縣長吏雖中傷莫有怨者)太守竒其對(漢書)
(云田延年為河東太守行縣悉召故吏令有文者東武者西尹翁歸伏不起曰文武兼備惟所施用遂召上辭)
(問甚竒其對徙署督郵)歎如良鷹(東觀漢記云趙勤南陽人太守桓虞下車葉令雍霸及新)
(野令皆不遵法乃署勤督郵到葉見霸不問縣事但高譚清論以激勵之霸即觧印綬去勤還入新野界令聞)
(霸已去遣吏奏記陳罪復還印綬去虞乃歎曰善吏如良鷹下鞲即中)太守竒其才(張璠)
(漢記云宋穆之年二十為郡督郵迎新太守到界上太守見穆之問曰君年少為督郵將因族世自有令德穆)
(之曰郡中瞻仰明公以為孔子非顔淵不敢使迎太守大竒其才問曰貞婦孝子隠闇未彰言於府穆之曰方)
(今聖化大行文武未墜於地家有貞婦戶有孝子比屋連棟不可勝記太守歎曰吾非仲尼督郵所謂顔回者)
(也)褚禧稱史(陳留耆舊傳云褚禧兼部督郵書史與太守以下俱稱史)成嚴霜
之誅(漢書云孫寳為京兆尹以立秋日署侯文為東部督郵入見勅曰今日鷹隼始擊當順天氣取奸惡)
(以成嚴霜之誅掾部渠有其人乎文卬曰無其人不敢空受職寳曰誰也文曰霜陵杜穉季寳曰其次文曰豺)
(狼當道不宜復問狐狸按師古云渠讀曰詎詎豈也又云卬讀曰仰仰頭而對也)郡縣斂手
(干寳搜神記云諒輔新都人為郡督郵州事大小畢舉郡縣斂手焉)御史貸罪(東觀漢記云光)
(武東廵路過小黃高帝母昭靈后園陵在焉時虞延為部督郵詔呼引見問園陵之事延進止從容占拜可觀)
(其園陵樹蘖皆諳其數俎豆犠牲頗曉其理帝善之勅延從駕到魯還經封丘城門下小不容羽蓋上怒使撻)
(侍御史延因下見引咎以為罪在督郵上詔曰以陳留督郵虞延故貸御史罪)為耳目(謝承後漢)
(書云蔣崇為北海相督郵缺更𨕖功曹吏徐蒙曰無可為者唯功曹耳崇遂署蒙遣行縣謂曰相以督郵為耳)
(目也)為視聽(鍾離意别傳云意為會稽中部督郵亭長受民酒禮府下記案考之意封調還府不)
(考太守黃君大怒驛馬召意到對曰督郵受任中部當奉繩千里為視聽云云)政舉大綱(又云)
(意為會稽督郵對太守曰夫千里立政但當舉大綱大綱若舉百目自張矣)明政化之本
(司馬彪續漢書云鍾離意仕郡為督郵縣亭長有受雞酒者府下記案考之意以春秋先内後外詩云刑于寡)
(妻以御于家邦明政化之本由近及遠今宜先清府内且闊遠縣細微之愆太守甚賢之遂任以縣事)
鍾離不冠(鍾離意别傳云汝南黃讜拜會稽太守署意中部督郵意乃露車不冠身循行病者入家)
(至賜醫藥也)文公不受一飡(謝承後漢書云聞人統字文公昔為郡督郵家貧無馬行)
(則負擔卧則無被連麕皮以自覆不受人一飡之饋)馬融無留事(馬融長笛賦序云融既博)
(覽典雅精覈數術又性好音律能鼓琴吹笛而為督郵無留事)孟博贓直六十(汝南先賢)
(傳云范滂被詰受賍滂曰為北部督郵有記囊若為賍直六十耳)號曰軺車(謝承後漢書曰)
(許慶家貧為郡督郵乘牛車鄉里號曰軺車督郵)陳頵獲隠匿(王隠晉書曰陳頵為郡督)
(郵檢獲隠匿者三千人為一州尤最太守劉享拔為主簿州辟部從事乘馬車還家宗黨榮之)
功曹一
原杜氏通典曰按功曹兩漢有功曹史主𨕖署功勞(後漢)
(范滂字孟博汝南太守宗資請為功曹滂外甥李頌為鄉曲所棄中官以頌請資滂以非其人不召資遷怒捶)
(書佐佐曰寧受笞死滂不可違乃止郡中中人以下莫不歸怨乃指滂所用謂之范黨又許劭字子將為郡)
(功曹子將正執機衡允齊風俗所稱如龍之升所貶如墮於淵)歴代皆同(晉山濤年四十始為)
(郡功曹後位至司徒汰又劉毅守仲雄陽平太守杜恕逼舉為功曹月餘沙郡吏百餘人三魏僉曰但聞劉)
(功曹不聞杜府君一決錄曰孫晨為功曹十月有藳束暮卧其中)北齊諸州有功曹
參軍隋亦然又罷郡置州以曹為名者改曰司煬帝罷
州置郡改曰司功書佐唐改曰司功參軍開元初京尹
屬官及諸都督府並曰功曹參軍而列郡則曰司功參
軍令掌官園祭祀禮樂學校𨕖舉表疏醫筮考課喪葬
之事宋以後無
功曹二
原為主吏作朝右(漢書云蕭何以文母害為沛主吏掾孟康注云主吏則功曹是也)
(又束晳謝功曹牋云忝私前旨竊作朝右云云)好人倫尚仁義(蜀志云龐統為郡功)
(曹性好人倫勤於長飬每所稱述多過其才時人怪之統曰當今天下大亂雅道凌遲善人少而惡人多方欲)
(興風俗長道業不美其談即聲名不足慕企而為善者少矣今拔十失五猶得其半使有志者自勵汝南先)
(賢傳云王威為汝南郡功曹政尚仁義)委以郡事光贊本朝(東觀漢記云趙)
(勤為太守桓虞功曹委以郡事眞高士傳云法眞恬静寡欲不涉人間事太守請見之乃幅巾詣謁太守曰)
(昔魯哀公雖為不肖而仲尼稱臣太守虚薄欲以功曹相屈光贊本朝眞曰以明府見待有禮故敢自同賓末)
(若欲吏之眞將在北山之北南山之南矣)顯以三牒召以十命(臧榮緒晉書曰)
(吳逵合門大小一十三人亡傭倩三年内成七墓十三棺太守張崇之嘉其節操召為功曹顯以三牒之命羔)
(雁之禮為華陽國志曰李業少執志清白太守劉咸慕其名召功曹十命不詣咸怒欲殺之業竟入獄咸乃)
(釋之)陳蕃設榻欒巴入壁(後漢書載徐穉傳云陳蕃為太守以禮請署功曹穉)
(不免之既謁而退蕃在郡不接賓客惟穉來特設一榻去則懸之神仙傳云欒巴少而好道不修俗事時太)
(守躬詣請屈為功曹待以師友之禮巴陵太守曰聞功曹有道寧可試見一竒乎巴曰唯即平坐却入壁中去)
(冉冉如雲氣之狀須臾失巴所在壁外人見化成一虎人並驚虎徑還功曹舍人往視虎虎乃巴成也)
臧洪竒士任旭眞人(魏志云臧洪太守張超請為功曹超兄邈謂超曰聞弟為郡守)
(政教恩威不由已出動任臧洪洪者何人超曰洪才略智數優超超甚愛之海内竒士也邈因見洪與語大異)
(之居晉書云任旭臨海人郡將蔣秀嘉其名請為功曹秀官貪穢旭正色苦諫久之秀坐事被收旭狼狽營)
(送秀歎曰任功曹真人也吾違其讜言以至於此)陳禪舉善薛勤拔賢(後漢)
(書云陳禪仕郡功曹舉善黜惡為邦内所畏汝南先賢傳云云)宗資主諾成瑨
坐嘯(後漢黨錮傳云汝南太守宗資任功曹范滂南陽太守成瑨亦委功曹岑晊二郡謠曰汝南太守范)
(孟博南陽宗資主畫諾南陽太守岑公孝弘農成瑨但坐嘯)李壽薦異行許劭
進賢才(李壽詳謝承後漢書許劭詳汝南先賢傳)周章絶馬鞅鮑永拔
佩刀(後漢書云周章初仕郡功曹時竇憲封冠軍侯就國章從太守行春到冠軍太守欲謁之章曰今日)
(公行春豈可越儀私交且憲椒房之親退就藩國禍福難量明府千里重任舉止進退其可輕乎太守不聽遂)
(便升車章前拔佩刀絶馬鞅於是乃止及憲誅多以交關得罪太守倖免又曰鮑永署功曹時有矯稱侍中)
(止傳舍者陳興欲謁之永疑其詐諫不聽而出興遂駕往永乃拔佩刀截馬當胸乃止後數日王莽詔書果下)
(捕矯稱者永由是知名)鍾皓之薦陳寔任以代己吳璨之𨕖
謝譚舉乃得人(漢鍾皓潁川人為郡功曹命辟司徒府臨去辭太守薦陳寔為功曹吳志云)
(吳璨為會稽守舉謝譚為功曹)苟非三語之才則沗六聯之首(詳白)
(氏六帖)衆吏之師不撓之節(論衡云變復之象謂虎食人者功曹為姦所致)
(也功曹衆吏之師虎諸獸之雄中會稽典錄云魏朗從太守行春寢於閣外感時志激夜長嘆府君朝問昨)
(歎息者是誰主簿曰書佐魏朗府君由是知朗有凌雲之志轉功曹佐正旦與掾吏上朝時功曹吏顧翕被裘)
(以加朝服朗以裘非臣服翕不敬勅卒撤去翕恚而不聽以手毆卒朗右手鳴鼔左手撤裘以聞府君曰朗當)
(朝正色有不撓之節遂退翕以朗代之朗辭病不就)當職割斷改操飭行(汝南)
(先賢傳云王渙字稚子為太守陳寵功曹當職割斷不避豪右寵入為大司農和帝問在郡何以為理寵對曰)
(任功曹王渙以簡賢𨕖能帝大悦渙由此顯名中後漢許劭字子將初為郡功曹太守徐璆甚敬之府聞子)
(將為吏莫不改操飭行同郡袁紹公族豪俠去濮陽令歸車徒甚盛將入郡界乃謝遣賓客曰吾輿服豈可令)
(許子將見遂以單車歸里)才識簡覈清濁異流(後漢王常為汝南太守教云憲)
(章朝右簡覈人才委功曹陳蕃云云詳錄事參軍汝南先賢傳云范滂為郡功曹詳見後)編署
黃堂圖形明堂(謝承後漢書云郭丹字少卿太守杜詩薦為功曹丹薦鄉人長者自代而)
(去詩歎曰昔明王興化卿士讓位今功曹推賢可謂至德勅以丹書編署黃堂以為後法邵氏家傳邵疇為)
(會稽功曹詔郡縣圖形明堂)馮勤高能岑晊高才(後漢馮勤初為太守銚期)
(功曹有高能稱期常從光武征伐政事一以委勤為袁山松後漢書曰岑晊有高才郭林宗朱公叔等皆友)
(李膺王暢稱其有幹國噐雖在閭里慨然有董正天下之志太守弘農成瑨下車欲振威嚴聞晊高名請為功)
(曹)幼陵公正子陵清正(東觀漢記樊凖字幼陵為郡功曹云云三輔決錄)
(第五頡字子陵清正為郡功曹)衣不周身衣不覆軀(華茂為功曹衣不周身)
(謝承後漢書周穆為功曹云云)不義掃迹姦吏引去(後漢書范滂傳云太守宗)
(資聞其名請署功曹委任政事滂在職嚴整疾惡其有行違孝弟不軌仁義者皆掃迹斥逐不與共朝顯薦異)
(節抽拔幽陋為魏志云袁渙好清静舉動必以禮郡命功曹郡中姦吏皆自引去)府君貴其
名太守善用士(會稽典錄魏徵仕郡為功曹府君貴其名後漢書云成瑨為南陽太守)
(善用士)孫紹廊廟才庾衮非常士(吳錄云孫紹北海人為孔融功曹融)
(稱紹有廊廟才後為相服臧榮緒晉書云庾衮元康末潁川太守徵為功曹衮造役之衣杖鍤荷斧不俟駕)
(而行曰請受下夫之役太守飾車而迎衮逡廵辭退請徒行入郡將命者遂逼扶升車納於功曹舍既而衮自)
(取己車而寢處焉形體雖恭而神有不可動之色太守知其不屈乃歎曰非常士也吾何以降之)陳
矯深相敬友虞翻待以交友(魏志陳矯傳云太守陳登請矯為功曹深相敬)
(友云云曹吳志虞翻傳云翻歸孫策復命為功待以交友之禮身詣翻第)昨日功曹今
為郡將善則稱君惡則稱己(魏略張畤河東人為京兆太守杜畿功曹畿遷)
(河東太守揖畤曰昨為功曹今為郡將也高陳寔别傳云陳寔為郡功曹時中常侍侯覽託太守倫用吏倫)
(教署文學掾寔知非其人乃懷檄請見從外署倫從之於是鄉論怪其非舉倫後被徵為尚書郡中士大夫送)
(至傳舍倫語衆曰吾前為侯常侍用吏此咎由故人畏憚強禦陳君可謂善則稱君惡則稱己也聞者咸歎息)
錄事參軍一
原杜氏通典曰錄事參軍晉置本為公府官非州郡職
也掌總錄衆曹文簿舉彈善惡後代刺史有軍而開府
者並置之自後漢有郡主簿官職與州主簿同(後漢王堂字敬)
(伯為汝南太守教掾吏曰古人勞於求賢逸於任使其憲章朝右簡覈才職委功曹陳蕃匡政理務拾遺補闕)
(任主簿應嗣自此不復繆有辭教郡内稱理為又王允字子師仕郡為主簿晉陶侃丘法祖等並之)隋
初以錄事參軍為郡官則并州郡主簿之職矣煬帝又
置主簿唐武德元年復為錄事參軍開元初改京尹屬
官曰司錄參軍掌府事勾稽省署抄目糺彈部内非違
監印給紙筆之事(乾元元年加進一品仍升一資元年建寅月又制凡縣令判司與錄事異)
(禮尊其任也)增文獻通考曰宋沿唐制州有錄事參軍然
不盡置也諸府為司錄諸州為錄事乾興元年丁度申
請諸州始各置錄事參軍慶歷二年河東河西陜西諸
州權令京官知錄事參軍熙寧三年詔繁難去處錄事
參軍並差職官知縣及奏舉縣令人充政和三年尚書
省言州建六曹參軍參軍之稱起於行軍之際恐不當
襲錄事參軍欲改為司錄奉旨改為掾建炎初復舊名
錄事掌州縣庶務紏諸曹稽違乾道中汪大猷申請依
司理例不兼他職從之元明制詳總載
錄事參軍二
原徒勞能任(白帖云梁竦言州縣之職徒勞人耳通又前趙錄云劉聰字元明年十四究)
(經史時有太守郭頤辟為郡主簿吏歌曰我有賢后能任元明政理人殷)舉王渙轉君
章(益都太守陳寵以功曹王渙簡核舉為主簿之羅含傳云含字君章太守謝仁祖一見稱為湘中琳瑯)
(自江夏從事轉主簿)千里之姿一府之望(三輔決錄云韋康成字元將年十五)
(身長八尺為郡主簿郡尹楊彪竒之曰韋主簿昂昂千里駒也世說王東亭為桓宣武主簿既承藉有美譽)
(為一府之望)排閣入諫踰城告急(謝承後漢書云朱震仕為郡主簿時戶曹)
(史袁叔穉以微過太守郭琮怒閉閣罰之衆皆悚懼震排闥直入乃前諫曰袁史乃故御史珍之孫何為苛罰)
(脱有奄忽如何遂釋之圍魏志龐淯傳云太守徐楫請淯為主簿郡人黃昂反城淯棄妻子夜踰城出圍告)
(急於張掖燉煌二郡初疑未肯發兵淯欲伏劔二郡感其義遂為興兵軍未至而城邑已陷楫死淯乃收斂楫)
(喪送還本郡行服三年乃還)易雄對賊尹方變名(晉中興書曰易雄仕郡為)
(主簿張昌之亂執太守萬嗣將斬之雄對賊争論曲直賊怒叱使牽雄並斬之雄趨出自若賊呼問之雄對如)
(初如是者三賊乃舍之嗣由是獲免雄遂知名到又黃羲仲交廣二州記云合浦尹方為郡主簿太守官三)
(年不笑方問其故有重仇未報方乃變名報之天子竒之赦而不問)椓口出齒叩頭
流血(東觀漢記云須誦為郡主簿獲罪詣獄引械自椓口口出齒獲免廣陵列士傳云劉雋為郡主簿)
(郡將為賊所得雋乃叩頭流血乞得代之號呼抱持不置賊相謂曰此義士殺之不祥遂俱縱遣)拔
劔厲聲舉觴辭墓(陳留耆舊傳云戴斌為郡主簿送故將喪歸鄉蠡吾里人拒之斌拔)
(劔厲聲曰喪車不前者戴斌也里人服其義乃納之車謝承後漢書云公孫瓚為郡主簿太守劉君坐事檻)
(被逮官法不聽吏下親近瓚乃改容服詐稱侍卒身執徒飬御車到洛陽太守當徙日南瓚具豚酒於北邙山)
(泣辭母墓酧觴祝曰昔為人子今為人臣太守遭事當送日南日南多瘴恐或不還便當長辭墳塋慷慨悲泣)
(再拜而去既行於道得赦瓚乃還)增與好官活平民(唐書云韋宙以廕調河南)
(府司錄參軍宣宗讀元和實錄見韋丹政事卓然謂宰相曰丹有子否因以宙對帝曰可與好官宋史曰邵)
(華擢進士第遷蓬州錄事參軍時太子中舍楊全知州性悍率蒙昧部民張導豐等三人被誣為劫盗悉置於)
(死獄已具華察其枉不署牘白全當核其實全不聽引導豐等抵法號呼不服再繫獄按驗後獲正盗導豐等)
(遂得釋全坐削籍為民華代還太宗謂曰爾能活我平民深可嘉也賜錢五萬詔以全事戒諭天下)留
綱米撤相門(宋史曰洪皓宣和間為秀州司錄大水民多失業皓白郡守以拯荒自任發廪)
(損直以糶民坌集皓恐其紛競乃别以青白幟湼其手以識之令嚴而惠徧浙東綱米過城下皓白守邀留之)
(守不可皓曰願以一身易十萬人命人感之切骨號洪佛子元史胡長孺字汲仲至元二十五年詔下求賢)
(有司強起之移建昌教授適錄事缺官檄長孺攝之程文海方貴顯其家氣焰薰灼即違法人不敢呵問其樹)
(外門侵官道長孺亟命撤之)屬官得益友同僚有詩人(宋史曰孫甫字)
(之翰舉進士及第遷知翼城縣杜衍辟為永興司錄凡吏治纖末皆倚辦甫甫曰待我如此可以去矣衍聞之)
(不復以小事屬甫嘗曰吾辟屬官得益友焉責合壁事𩔖曰張乖崖在蜀有錄事參軍老病廢事公之曰胡)
(不歸明日參軍求去且以詩留别曰秋光都似宦情薄山色不如歸興濃乖崖驚謝曰吾過矣同僚有詩人而)
(吾不知因留而薦之)殿最升降諏律平亭(事文𩔖聚云唐戴叔倫言縣令錄事)
(參軍二者宜出中書門下無計資序一以殿最升降則人知勸執政重其言又宋葉顒調建州錄事參軍建)
(俗狠而喜訟積年不得決部使者賀允中多以屬顒原情諏律必得平亭旁郡民聞之有訴於漕臺者輙請屬)
(葉掾用薦改宣教郎)原劉祐買書具包咸責緣樓(謝承後漢書云劉祐)
(仕郡為主簿郡守子常出錢付令買果實祐悉買筆墨書具與之闔郡稱美吳錄云包咸字子良為吳郡主)
(簿太守黃君行春咸留守其郡郎君緣樓探雀卵咸責之曰春月不宜破卵杖之三十)在朝正
色(續漢書云王元仕郡為主簿在朝正色舉善不避仇怨退惡不避親戚)以死贖命(後漢)
(書周嘉傳云嘉仕郡為主簿王莽末羣賊入汝陽城嘉徙太守何敞討賊敞為流矢所中郡兵奔北賊圍繞數)
(十重白刃交集嘉乃擁敞以身捍之因呼賊曰卿曹皆民隸也豈有還害其君者耶嘉請以死贖命因仰天號)
(泣羣賊於是兩相視曰此義士也給其車馬遣送之)僚屬皆愧(晉中興書云陶侃為郡主簿太)
(守張夔妻病遠迎醫天正寒雪諸紀綱皆難之侃獨曰資於事父以事君夫人當比母安有親病而難迎醫者)
(乃請行僚屬皆愧之)稱韋主簿(三輔決錄云韋元將少為郡主簿楊彪稱曰韋主簿雖年少有)
(老成之風)趙偉甚器之(武陵先賢傳潘景為郡主簿太守趙偉甚器之)黃讜甚
竒之(謝承後漢書云包咸為吳郡主簿太守黃讜甚竒之)伯師教令無諐(風俗通云)
(韓稜字伯師為郡主簿太守葛興患風恍惚稜常扶教令無諐)成子聞雀而笑(桂陽先賢)
(贊云成子郴中人能達鳥聲為郡主簿與衆俱坐聞雀鳴而笑曰東市輦粟覆雀相呼往食之遣視信然)
羸服齎金賂主章吏(謝承後漢書朱雋傳云雋為郡主簿太守尹端被坐討賊許昭失利)
(為州所奏罪應棄市雋乃羸服間行輕齎數百金到京師賂主章吏遂得刊定州奏故端得輸作左校端喜於)
(降免而不知其由雋亦終無所言)從事憚之遂得免咎(晉中興書潯陽陶錄云侃)
(為郡主簿時州遣從事按太守張夔侃謂從事曰可以禮之無吹毛求瑕也從事憚之遂得免咎)增
記名中書(宋史云胡則字子正以進士起家再調憲州錄事參軍時靈夏用兵轉運使索湘命則部)
(送芻糧為一月計則曰為百日備尚恐不支奈何為一月耶湘懼無以給遂遣入奏太宗因問以邊策奏對稱)
(旨太宗顧左右曰州縣豈乏人命記姓字中書)近上曹官(合璧事𩔖曰政和中尚書省言錄事)
(參軍近上曹官)意與天通(唐書云杜景佺以殿中侍御史出為益州錄事參軍時隆州司馬房)
(嗣業徙州司馬詔尚未下欲即視事先笞責吏以示威景佺謂之曰公雖為司馬尚未受命何亟亟於數日禄)
(邪嗣業怒不聽景佺曰公持咫尺制真偽莫可辨乃即欲攪亂一府因叱左右罷去既乃除荆州司馬吏歌之)
(曰錄事意與天通州司馬折威風)事以幹治(事文𩔖聚云韓愈銘張籍署曰君為司錄諸曹)
(白事不敢平面視揖起趨去無敢閒話京兆事以幹治)要地建州(宋史云張叔夜字稽仲少)
(喜言兵以廕為蘭州錄事參軍州本漢金城地最極邊恃河為固每歲河冰合必嚴兵以備士不釋甲者累月)
(叔夜曰此非計也不求要地守之而使敵廹河則吾殆矣有地曰大都者介乎五路羌人入寇必先至彼點集)
(然後議所向焉故每一至則五路皆竦叔夜按其形勢盡攻取之術乃建為西安州自是蘭無羌患)軍
中不屈(金史云雷淵字希賢登至寧元年詞賦進士甲科改授東平錄事河朔重兵所在驕將悍卒倚)
(恃外敵自行臺以下皆撫摩之淵出入軍中偃然不為屈雖大將不敢以新進書生目之)條刺史
失(事文𩔖聚云喬琳歴果綿遂懷四州刺史嘗謂錄事參軍任紹業曰子紀綱一州能劾刺史乎紹業出條)
(所失示之琳驚曰能知吾失御史材也)糾不法事(唐書云閻用之初為彭州參軍嘗攝錄事)
(一日糾不法數十事刺史以為才)以情求獄(事文𩔖聚云樓攻媿集黃嘗字文叔為興元府)
(錄事參軍能以情求獄脱冤死伸無告終仕不訊一囚)以文為贄(宋史云朱昂字舉之宋初)
(為衡州錄事參軍嘗讀陶淵明閒情賦而慕之因廣其辭時李昉知州事暇日多召語且以文為贄昉深所嗟)
(賞)彈筝意適(合璧事𩔖云晉謝景仁為豫州主簿在桓元閣下元聞其善彈筝呼之既至取)
(筝與彈因歌秋風意氣甚適以此大竒之)枳棘非鸞鳳所棲(白帖云仇覽字季智一名)
(香初為蒲亭長有陳元者母告其子不孝覽為陳慈孝之道元頓悔過卒為孝子考城令王渙政尚嚴猛聞覽)
(以德化人署為主簿曰聞陳元之過而不罪得母少鷹鸇之志耶覽曰以為鷹鸇不若鸞鳳渙起謝曰枳棘非)
(鸞鳳所棲百里豈大賢所託他時論道巖廊非主簿而誰乃以月俸資遣令入太學其名大振)聞人
不當佐邑(五代史云周廣順二年梁周翰舉進士授虞城主簿辭疾不赴宰相范質王溥以其聞人)
(不當佐外邑改開封府戶曹參軍)看儒書不如詣主簿(事文𩔖聚云晉習鑿齒為)
(桓温主簿時語曰徒三十年看儒書不如一詣習主簿)西凉簿(山堂肆考云謝艾以書生善用)
(兵為西凉主簿東坡詩曰聖朝若用西凉簿白羽猶能效一揮)能令喜怒(白帖云王珣為桓温)
(主簿郗超為參軍時人為之謠曰髯參軍短主簿能令公喜能令公怒)繆彤才幹(事詳通典)
原糾職(周禮)糾司典簿書掌符印糾繩大郡
管轄外臺提舉列曹糾察羣吏一郡綱紀
六曹表則列股肱之郡居管轄之司陳寵之用
王渙可謂得人郭頥之𨕖元明厥有成績增禮崇
孫石(晉用孫楚參石苞軍事詳本傳)賢重楊陳(漢楊彪重主簿韋康成益州太守陳寵)
(舉王渙為主簿)乂安則公府之屬吏用武則軍帥之謀主
錄事參軍三
增詩唐杜甫送韋諷閬州錄事詩曰韋生富春秋洞徹
有清識操持綱紀地喜見朱絃直行往樹佳政慰我深
相憶又送韋詩曰聞說江山好憐君吏隠兼寵行舟
遠泛惜别酒頻添推薦非承乏操持必去嫌他時如按
縣不得慢陶潛胡致隆喜曹劉二從事見過詩曰蕭
蕭細雨鎻柴門喜見風流二使君俊逸萬春猶錄事清
新子建尚參軍明袁凱郭外寄王錄事詩曰白鷗黃
鳥動春聲綠樹清波稱晚晴何用城中走塵土只消江
上過清明深村濁酒還堪醉野老狂歌亦有情寄語東
門王錄事底須辛苦過平生林鴻與陳八參軍夜飲
話舊詩曰鄉園别後隔烽煙此夕論交意惘然雁引歸
心離海國杯銜好月醉霞天謀生自愧青雲後話舊多
驚白髮前明日預愁分手處憑君慷慨看龍泉
增記唐李華河南府參軍壁記曰文與武邦之大司參
以彌綸而果於折中軍以厲禁而闕其暴蔑彌綸之謂
文厲禁之謂武居一稱而兼二義參軍有焉漢車騎將
軍張温行司空專征關右始徵幽州刺史陶謙參軍事
由是上將之府以為常儀魏驃騎將軍石苞鎮楊州晉
文王命孫楚參苞軍事賓主降禮始於孫石時方用武
則軍帥之謀主天下乂安則公府之屬吏蓋因府郡之
長使持節領諸軍故雖列曹悉以參軍為號若以漢晉
儔於聖代郡國比於神州則理亂不侔而小大相妨矣
沈亞之河中府參軍廳記曰國朝設官無高卑皆以
職授任不職而居任者獨參軍焉盖欲以清人賢胄之
子弟將命試任使以雅地任之耳不然何優然曠飬之
如此其差高下則以五府六雄為之次第蒲河中界三
京左雄三百里且以天子在雍故其地益雄調吏者必
以其人授焉符載江州錄事參軍廳壁記曰錄事參
軍之於郡縣紀綱也車轄也綱弛則目疎轄抗則載輸
政之成敗亦猶是也自漢魏以還歴江左郡有督郵主
簿後魏北齊後周隋文州有錄事參軍煬帝時罷州置
郡有東西曹掾主簿國朝省掾主簿復為錄事參軍其
於勾稽失糾愆繆省抄目守符印一州之能否六曹之
榮悴必繫乎其人也循名考實豈容易哉
諸曹參軍一
原杜氏通典曰司倉參軍兩漢有倉曹史主倉庫(後漢戴就)
(字景成仕郡為倉曹掾刺史劾其太守遣部從事按倉庫簿領五毒慘至郡事遂釋)北齊以下並
同功曹唐亦掌倉廪庖廚財物㕓市之事司戶參軍
漢魏以下有戶曹掾主民戸(後漢陸績李郃皆仕郡為戶曹史郃官至司空)北
齊以下與功曹同唐掌戸口籍帳婚姻田宅雜徭道路
之事增文獻通考曰梁開平省六曹掾屬留戸曹一
員通判六曹宋沿唐制州置司戸參軍掌戸籍賦税倉
庫交納元祐令中州從八品下州從九品原司兵參
軍漢司隸屬官有兵曹從事史盖有軍事則置之以主
兵事北齊以後並同功曹唐掌軍防烽候驛傳送馬門
禁田獵儀仗之事(景龍四年許州司馬燕欽融上表直諫詔撲殺之)司法參
軍杜氏通典曰兩漢有決曹賊曹掾主刑法歴代皆有
或謂之賊曹或謂法曹或謂墨曹(後漢書曰周燕宣帝時為郡決曹掾太守)
(欲枉殺囚燕數諫不聽遂殺囚囚家詣闕稱冤詔遣覆考燕謂太守曰願謹定文書皆置燕名府君但言時病)
(而已使收燕燕死燕有五子皆刺史太守治又王昌亦為郡決曹史又郭弘為潁川郡決曹掾獄三十年)
(用法平正郡内比之東海于公)隋以後與功曹同(隋陳孝意為東郡司法書佐太守蘇威欲)
(殺一囚固諫不許乃解衣請先受死乃止後至侍御史汝州刺史)唐掌律令定罪盜賊
贓贖之事增文獻通考曰宋諸州置司法參軍掌議
法斷刑品同司戶紹興三年權行減罷後復舊宋又
置司理參軍五代以來諸州皆有馬步獄以牙校充馬
步都虞候掌刑法謂之馬步院宋太祖慮其任私高下
其手開寳六年始置諸州司寇參軍以進士及𨕖人
為之後改為司理掌獄訟勘鞫之事不兼他職元祐令
上州從八品中下從九品原司士參軍杜氏通典曰
兩漢無聞北齊以後與功曹同唐掌管河津營造橋梁
廨宇之事參軍事後漢靈帝時陶謙以幽州刺史參
司空車騎張温軍事(獻帝時孫堅亦為張温參軍荀彧參丞相軍事孫楚參石苞軍事是)
(也)晉時軍府乃置為官員(中軍羊祜置參軍二人大尉楊濬置參軍六人)歴代
皆有至隋為郡官謂之書佐唐改為參軍掌直侍督守
無常職有事則出使行參軍晉河間王顒以太宰輔
政始置掌使命歴代皆有(唐惟王府有餘則無)
諸曹參軍二
原坐曹趨府(白帖云薛宣為馮翊賊曹掾張扶日至獨不肯休坐曹治事宣出教曰曹雖有)
(公事家亦望私恩扶慚之古詩曰冉冉府中趨)為師友善丹青(白帖云嚴翊為)
(潁川守政尚清簡嘗謂掾吏為師友參又晉顧凱之善於丹青與殷仲堪皆為軍)作蠻語(世說)
(云郝隆為南蠻參軍三月三日作詩曰娵隅躍清池桓温問何物荅曰蠻名魚為娵隅温曰何為作蠻語隆曰)
(千里投公始得一蠻府參軍那得不蠻語也)六曹(白帖云功曹倉曹戶曹兵曹法曹士曹)
六司(司功司倉司戸司兵司法司士)田曹(温嶠字太真上疏請置田曹掾州一人勸課農桑察)
(吏能否今宜依舊制之)理曹(魏置理曹掾法曹也)增補學士擢臺郎
(唐書云太宗為天策上將軍作文學舘以司勲郎中杜如晦等並以本官為學士共十八人薛收卒乃召東虞)
(州參軍劉孝孫補之凡分三番逓宿閣下府又云高宗時擢州參軍八人為中臺郎韋知人自荆兵曹遷司)
(庫員外)河東三絶斗南一人(山堂肆考云唐徐彦伯調蒲州司兵參軍時司)
(戶韋暠善判司士李亘工書而彦伯善屬辭時稱河東三絶又狄仁傑為并州法曹參軍時同府參軍鄭崇)
(質母老且疾當使絶域仁傑語曰君可貽親萬里憂乎詣長史藺仁基請代行仁基歎美其誼時方與司馬李)
(孝廉不平相語曰吾等可少愧矣卒相待如初每曰狄公之賢北斗以南一人而已)戒犯參軍
杖力争三尺法(唐書云徐有功舉明經累補蒲州司法參軍為政仁不忍杖罰民股其恩)
(更相約曰犯徐君杖者必斥之訖代不辱一人士山堂肆考云宋李承之字奉世宰相迪弟之子中進第調)
(明州司法參軍郡守任情執法人莫敢忤承之獨毅然力争守怒曰曹椽敢如是邪承之曰事始至公自為之)
(則已既下有司則當循三尺之法矣)定悍軍服黠盜(宋史云蕭振字德起政和八年)
(進士第調婺州兵曹時盗賊所在猖獗婺卒揚言欲叛應賊官吏震恐振𨕖諸邑土兵強勇者幾千人日習武)
(以備蓄異謀者稍懼有一兵官素得軍心守疑而罷之羣卒數百人披甲挺刃斬儀門入振聞即往羣卒皆羅)
(拜呼曰某等屈抑願兵曹理之振使之言厲聲叱曰細事耳車駕南廵大兵咫尺汝速死邪可急釋械當為汝)
(言衆拜謝而去甚又張洽少穎異從朱熹學改袁州司理參軍有盗黠辭不能折會獄有兄弟争財者洽諭)
(之曰訟於官祗為胥吏之地且冐法以求勝孰若各守分以全手足之愛乎辭意懇切訟者感悟賊聞之自服)
坐肆不屈下堂而迎(唐書云路隋舉明經授潤州參軍李錡欲困之使知肆事)
(隋怡然坐肆不為屈韋夏卿高其節時宋史云晁詠之字以道以廕入官調揚州司法參軍蘇軾守揚州兄)
(補之倅州事以其詩文獻軾軾曰有才如此獨不令我一見邪乃具參軍禮入謁軾下堂挽而上顧坐客曰竒)
(才也)納告身委手版(宋史云楊簡為紹興府司理行獄必親臨端默以聽使自吐露)
(中平無頗惟理之從一府史觸怒帥令鞫之簡白無罪令鞫平日簡曰吏過詎免今日實無罪必擿往事置之)
(法某不敢奉命帥大怒簡取告身納之争愈力常平使者朱熹薦之事文𩔖聚云周敦頥調南安軍司理參)
(軍有囚法不當死轉運使王逵欲深治之逵酷悍吏也衆莫敢争敦頥獨與之辨不聽乃委手版歸將棄官去)
(曰如此尚可仕乎殺人媚人吾不為也逵悟囚得免)徐謁道周倨受庭參(宋史)
(云裴莊字端已歴官高陵主簿本府召權司理轉運使雷德驤以威望自任嘗廵按至境官屬皆出迎候莊獨)
(視事本局徐謁道周德&KR0750;稱其有守徙權忻州錄事參軍又雷德&KR0750;與趙普不合黜為商州司戶參軍刺史)
(知德驤舊為省郎以客禮禮之及奚嶼知州希宰相旨至則倨受庭參德驤不能堪)執笏簾外
唱吟自如單車赴官公退讀易(唐書云宋之愻之問弟也為連州參軍刺)
(史聞其善歌使教婢日執笏立簾外唱吟自如公宋史云李孟博字文授改楚州司戸參軍單車赴官退閉)
(戶讀易郡守部使者不敢以屬吏禮待之)論事切直外補(唐書云許景先神龍初擢左拾)
(遺以論事切直外補滑州司士參軍南又裴度初為監察御史論權嬖鯁切出為河參軍)不見
卿久(唐書云韓思彦為李義府所譖出為山陽丞至官閱月自免去放曠江淮間久之補建州司戶參軍)
(高宗召問不見卿久今何官邪思彦泣陳所以帝謂宰相此亦大屈復召為御史)恨知之晚
(宋史云李之才調孟州司法參軍時范雍守孟亦莫之知也雍初自洛建節守延安送者皆出境外之才獨别)
(近郊或病之謝曰故事也頃之雍謫安陸之才沿徼見之洛陽前日遠送之人無一來者雍始恨知之才之晚)
斷獄平(唐書云韋仁壽隋大業末為蜀郡司法書佐斷獄平得罪者皆自以韋君所論死無恨也)
政異等(又云關播出為河南兵曹參軍數試屬縣政皆異等)不欺所學(宋史云劉)
(宰調真州司法參軍詔仕者禁偽學不讀周敦頥程頥等書才得考試宰喟然曰平生所學者何首可斷此狀)
(不可得卒弗與)辨處疑獄(唐書云杜佑以廕補濟南參軍嘗過潤州刺史韋元甫元甫以故人)
(子待之不加禮他日元甫有疑獄不能決試訊佑佑為辨處契要無不盡元甫竒之署為司法參軍)徐
辨枉獄(宋史云姚仲孫擢進士第補許州司理參軍民婦馬氏夫被殺指里胥嘗有求而其夫不應以)
(為里胥殺之捕繫辭服仲孫疑其枉知州王嗣宗怒曰若敢以身任之邪仲孫曰卒無遽決冀得徐辨後兩月)
(果得殺人者)下吏不敢䧟上(又云司馬朴字文季少育於外祖范純仁家以純仁遺恩)
(為晉寧軍士曹參軍通判不法轉運使王似諷朴伺其過朴不可曰下吏而陷長官不惟亂常人且不食吾餘)
(矣死不敢奉教似賢而薦之)議獄求合人情(又賈易中進士甲科調常州司法參軍自)
(以儒者不閑法令歲議獄惟求合於人情曰人情所在法亦在焉訖去郡稱平)鬻薪自給(合璧)
(事𩔖云韓思復調梁府倉曹參軍會大旱輒開倉賑民州劾責對曰人窮則濫不如因而活之無趣為盗賊州)
(不能詘轉汴州司戸仁恕不行鞭罰以親喪去官鬻薪自給)受紙百番(又云唐杜暹擢明經)
(第補婺州參軍秩滿歸吏以紙萬番贐之暹為受百番吏歎曰昔清吏受一錢此何異哉)子才無
施不可(唐書云張文瓘為并州參軍時李勣為長史勣入朝文瓘與屬僚二人皆餞勣贈二人以佩刀)
(玉帶而不及文瓘文瓘以疑請勣曰子無為嫌若某猶豫少決故贈以刀欲其果於斷也某放誕少檢故贈以)
(帶欲其守約束也若子才無施不可焉用贈)參軍詎可數出(宋史云鄭僅字彦能第進)
(士為大名府司戸參軍留守文彦博以為材部使者檄往他郡彦博曰如鄭參軍詎可令數出奏改司法)
守教以誠(又云劉安世登進士第不就𨕖從學於司馬光光教之以誠且令自不妄語始調洺州司)
(法參軍司戸以貪聞轉運使吳守禮將按之問於安世安世曰無之守禮乃止然安世心常不自安曰司戶實)
(貪而吾不以誠對吾其違司馬公教乎後讀揚雄法言君子避礙則通諸理意乃釋然)為時革
弊(又蕭振為婺州兵曹時婦翁許景衡以給事中召振祝之曰公至朝幸勿見薦景衡詢其故振曰今執政)
(多私其親願為時革弊景衡然之)參軍劾宰相(宋史云葉義問建炎初登進士第調臨安)
(府司理參軍范宗尹為相義問與沈長卿等疏其姦)聲望減於治郡(又云龐籍及進士第)
(為黃州司理參軍知州夏竦以為有宰相器調開封府兵曹參軍知府薛奎薦法曹及為相聲望減於治郡時)
言論獨不詭隨(又云汪綱以祖任入官調鎮江府司戶參軍馬大同鎮京口強毅自任綱)
(言論獨不詭隨)稚圭今之管蕭(唐書云張文瓘為并州參軍長史李勣嘗歎曰稚圭今之)
(管蕭)參軍如作措大(合璧事𩔖云蜀王宗銖謫授雍州司戶參軍問吏曰參軍何官衣何)
(服吏曰下州判司綠衫槐笏而已銖大笑曰吾何能作此措大)拂衣而遊(山堂肆考云王勃年)
(未冠有名調補虢州參軍勃自負大才恥居小官遂拂衣而遊天下)跌蕩自放(宋史云孫沔字)
(元規中進士第補趙州司理參軍跌宕自放不守士節然材猛過人)崖州䜟(唐書云韋執誼自幼)
(不喜人言嶺南事為郎目不欲觀嶺南圖後為相以王叔文黨貶崖州司戶)蒸羊迎(宋史云寇)
(凖貶雷州司戶參軍未幾丁謂亦貶崖州司戶道出雷州凖乃以蒸羊迎之)原郡掾府
察冗員散職官推府掾署列州司名列府
僚職參軍事增誤入人者批歷(宋祥符五年轉運使薛顔言諸州司)
(理參軍任非其人多致枉濫請自今誤入徙已上罪者令批歷依例守𨕖)不勝任者易官
(雍熙二年詔曰司理參軍有不勝任者州郡長吏於判司簿尉中兩易之)
五官掾
原署諸曹事(北堂書鈔五官掾後漢有之署功曹及諸曹事)為郡股肱(搜神記諒)
(輔字漢儒為郡五官掾郡枯旱太守祈禱三日無應輔乃自曝庭中祝曰輔為郡股肱不能進諫納忠薦賢去)
(惡和調隂陽順承天意令天地不格至日中不雨請以身塞川乃積薪以自環構火其旁若日中不雨當自焚)
(至日中雨大作)抱書投火(謝承後漢書王威為汝南五官掾太守郭公有罪當懲怖欲自殺威)
(抱書自投火中而死太守得觧其罪)以金悉還(應瑒集云汝南郡召陵王申為郡五官掾太守)
(有私財悉委付之家人莫之知也太守卒申以金銀悉還之人貴其節行云)闕敞還錢(汝南)
(先賢傳平興闕敞為郡五官掾太守第五常以錢三十萬寄掾常後卒其孫長敞盡還之詳錢)王申
買金(抱朴子云汝南王申為郡五官掾太守盗割官錢密寄申太守暴亡申盡買黃金還其家汝南欲以)
(列於先賢畫像抱朴子以為不宜)陳公思歸罪司敗(風俗通陳公思為五官掾手殺)
(王昭為其殺公思叔父斌斌無子為斌報讐太守胡伯始謂公思非罪人也乃原之)陳子游斷
舌無辭(謝承後漢書陳堪仕郡為五官掾府君被徵廷尉堪以五毒加身體斷舌無辭)黃香
貧無奴僕(後漢書黃香傳云太守劉護召香為五官掾甚見愛敬香家貧内無僕妾躬執勤苦盡心)
(奉飬博學經典究精道術)張輔心懷虎狼(漢書張輔為安定五官掾懷虎狼之心)
經學博士一
原杜氏通典曰經學博士漢郡國皆有文學掾(漢鄭崇為郡文)
(學後漢光武問功臣曰諸卿不遭際會自度爵禄何所至乎鄧禹曰臣少嘗學問可郡文學)歴代多
闕(隋潘徽為州博士)唐府郡置經學博士各一人掌以五經教
授學生多寒門鄙儒為之(助教學生各有差)增文獻通考曰
宋初有四書院廬山白鹿洞嵩陽書院嶽麓書院應天
府書院未建州學也乾興元年兖州守臣孫奭私建學
舍聚生徒乞請太學助教楊光輔兖本州講從之餘鎮
未置學也景祐四年詔藩鎮始立學他州勿聽也寳元
元年潁州守臣蔡齊請立學時大郡始有學而小郡猶
未置也慶歷四年詔諸路州郡監各令置學學者二百
人以上許更置縣學於是州郡不置學者鮮矣又置教
授以三年為一任以經術行義訓導諸生掌其課試之
事而糾正不如規者委運司及長史於幕職州縣官内
薦教授或本處舉人舉有德藝者充然委於漕司而未
隸朝廷也熙寧六年詔諸路學官並委中書門下𨕖差
至是教授始命於朝廷矣元豐元年州府府學官共五
十三員諸路惟大郡有之軍監盖未盡有也元祐元年
詔徐廬宿常等州各置教授自是列郡多有教官矣若
試教官則始於元豐(元豐七年立法試學官上等為博士下等為正錄願授教授者聽中)
(丞胡宗愈言學者初登科遂顓師席非是詔内外學官經任年至三十方得在𨕖又有薦舉學官法)添差
教授則始於政和續通考曰遼南面黃龍府學官曰博
士曰助教興中府學設官同縣亦設博士助教金諸府
並設教授元諸路儒學俱設教授又增置學正學錄訓
導各縣則置教諭又各處書院置山長一人明會典曰
府學置教授訓導州學置學正訓導縣學置教諭訓導
其訓導多寡無定員
經學博士二
增漢書曰雋不疑字曼倩治春秋為郡文學進退必以
禮又曰盖寬饒字次公明經為郡文學又曰匡衡
字稚圭好學射策甲科調補平原文學又曰梅福字
子真少學長安明尚書穀梁春秋為郡文學補南昌尉
涑水紀聞曰晏丞相殊留守南京請范文正公掌府
學公常宿學中訓督諸生皆有方法由是四方從學者
輻輳其後以文學有聲名於場屋朝廷者多其所教也
言行錄曰安定胡先生瑗教授蘇湖間弟子以千計
時尚詞賦獨湖學以經義及時務故有經義齋治事齋
經義齋者擇疏通有器局者居之治事齋者人各治一
事又兼一事如邊防水利之𩔖故天下謂湖學多秀彦
其出而筮仕往往取高第及為政多適於用若老於吏
事者由講習有素也又曰陳公輔職教吳中朱勔方
嬖倖當官者皆奴事之公不與之交淵源錄曰胡文
定公安國除荆南教授正身律物凡所訓說務明忠孝
之大端及罷官代者為龜山楊公時具朝饍留公鮭菜
蕭然引觴徐酌置語杯案間清坐談論不覺日晷云暮
也宋史曰廖德明字子晦初為潯州教授為學者講
明聖賢心學之要手植三栢於學潯士愛敬之如甘棠
元史曰張須立字達善自六經語孟傳註以及周程
張氏之微言朱子所嘗論定者靡不潛心玩索究極根
柢遠近翕然尊為碩師大臣薦諸朝特命為孔顔孟三
氏教授鄒魯之人服誦遺訓久而不忘又曰黃澤字
楚望大德中江西行省相臣聞其名授江州景星書院
山長又為山長於洪之東湖書院受學者甚衆嘗夢夫
子手授所較六經字畫如新由是深有感發又曰戴
表元字帥初元豐進士乙科教授建寧府後遷臨安信
州再調教授婺州至元大德間東南以文章大家名重
一時者惟表元而已又曰周仁榮字本心署美化書
院山長美化在萬山中人鮮知學仁榮舉行鄉飲酒禮
士俗為變名山藏曰陳璉東莞人洪武初為桂林府
教授都督韓觀鎮守廣西猛悍不下士聞璉治身嚴敬
甚加敬禮又曰洪武初徵天下名儒試中書堂吳勤
為第一特除武昌教授嚴師正學非聖人之書不教
又曰楊文貞士竒弱冠游章貢章貢守重之請攝琴江
教事琴江令邵子鏡一見相好士竒常有所規正吾
學編曰年富永樂中為山東德平訓導乞脩定先師廟
配享從祀封爵禮儀又曰胡儼字若思以會試乙科
授華亭教諭時年尚少抗師道訓勵諸生敦行檢講說
經史寒暑不廢又曰曹鼐寧晉人練達國契才量出
人初鄉舉署代州訓導非其好也願一劇官自效改泰
和典史宣德八年進士第一又曰魏文靖公驥為松
江府學訓導汲汲成就人士諸生讀書學宫或時擕茶
粥勞問諸生益感激自奮滿九載諸生楊珙等詣闕乞
留
經學博士三
增叩鐘振鐸(學記善待問者如撞鐘叩之以小者則小鳴叩之以大者則大鳴論語疏武)
(事振金鐸文事振木鐸此云木鐸所以振文教也)集鱣繫馬(後漢書云楊震有冠雀銜)
(三鱣魚集講堂前都講取魚進曰蛇鱣者卿大夫服之象也數三者法三台也先生自此升矣杜甫戲簡鄭)
(廣文詩廣文到官舍繫馬堂階下醉即騎馬歸頗遭官長罵才名三十年坐客寒無氊近有蘇司業時時與酒)
(錢)時世矩範治化本源(魏曹植學官頌行為時矩言為世範翰苑新書云)
(紹興十八年江西漕官賈直清奏立縣學上曰𨕖官教導乃治化本源將來科場亦有人才以備採擇)
勿取非人不兼他職(山堂肆考云宋紹興十三年宋宙乞盡復教官上曰教授須逐)
(州置仍須擇通經心術正者為之若非其人則士人心術一壊再整頓便費力切宜遴𨕖又紹興二十六年)
(詔諸州教授並不許差兼他職)行鄉飲禮獻政本書(言行錄節孝徐先生積為)
(楚州教授患鄉飲之禮世久不見率郡守舉行其儀閭巷鄉老皆使與飲山堂肆考云宋林勲為廣州教授)
(建炎中獻政本書十三篇朱熹甚愛其書)位簽判上膺校書除(宋史云崇寧四)
(年令教授承務郎以上在本州簽判上之楊時撰曾肇行狀邵亢守鄭請肇為州學教授四方士踵門授經)
(無虛席近臣言公經行宜居首善之地有旨延和殿賜對除校書兼國子直講)先棟梁後
辭藝(王安石送胡瑗教授詩先收先生作棟梁以次收拾桷與榱朱子蘄州教授廳記李君思宗為蘄)
(州學官日至於學進諸生而教誨先使之知所以明善脩身之方齊家治國之本而於辭藝之習則後焉不之)
(及也)
中正
原杜氏通典曰中正魏置(中正之始已具州中正篇)晉諸中正率一
國所推臺閣取信後魏孝明正光元年罷諸郡中正北
齊郡縣皆有之他史多闕隋初有後罷而有州都唐並
無此官每歲貢士符書所關及鄉飲酒之禮則司功參
軍主其事增五代至明並不設
上計
原郡國上計諸侯朝使(漢書云張蒼以列侯為主計四歲時蕭何為相國而蒼乃)
(自秦時為柱下御史明習天下圖書計籍又善用算歴故令蒼以列侯居相府領主郡國上計應劭注曰列侯)
(典校郡國簿書也使闞駰十三州記云上計古之諸侯之奏也漢因之號曰計偕)樊顯陳張
堪之行應奉記胡奴之名(東觀漢記云計吏掾嘗見召至蜀計掾樊顯上問太)
(守誰最能者顯曰張堪仁惠清廉無與為比上以顯陳堪行有效即除為漁陽令謝承後漢書云應奉讀書)
(五行俱下少為許訓計掾俱到京師許自發鄉里在路所經頓宿所見長吏賓客亭長吏卒奴僕目所更見訓)
(皆密疏姓名還郡出疏示奉奉省讀之云前食潁川綸氏都亭亭長胡奴名禄以飲漿來何不在疏舉坐皆驚)
大聲上答(漢書云哀帝元壽二年郡國計竞發遣司徒出迎親問百姓疾苦所計掾吏各一人)
(音聲大者上答及讀五條詔書)應機答問(闞駰十三州記云計偕次第歲入貢於天子郡國豐)
(瑞山川草木萬物有無不得隠飾云云)竇元絶衆(三輔決錄云竇叔高名元為郡上計吏朝)
(會數百人元儀狀絶衆天子異其貌以公主妻之)王璞絶常(束晳集云郡吏王璞初入朝惟)
(冀聖鑒風采知其絶常耳其可使當戶牖之對意三公氣萬乘也)高孔父勵操(文士傳曰)
(高岱字孔父少勵高操年二十七郡將咸憲辟以為上計岱辭不行憲曰卿懷書千卷隠光藏輝擇君而仕太)
(守今日屈行誠不展志然鳳凰舒翼龍虎躬步必不得已君其勉之岱遂行至京稱病去)皇甫嵩
直諒(晉書云皇甫嵩與賈逵同歲舉計至丞相府曹公惟留嵩與語良久便辭之嵩知已直諒不能隨時)
(乃乘單車入蜀)子山為哀牢傳(論衡楊子山為郡上計吏見三府為哀牢傳不能成歸郡)
(作上孝明竒之徵在蘭臺也)元道對板楯反(華陽國志云程己字元道南鄭人光化元)
(年為郡計吏至都會板楯反天子患之策問計吏考以方略元道對曰板楯本忠勇立功先漢之義民也由不)
(蒙撫恤以致反亂重兵臨之無不平然不如𨕖賢能太守服以威德彼自定矣)鄭元為掾彭
璆為吏(邴原别傳云原為郡所召置功曹主簿時魯國孔融在郡教𨕖計當任公卿之才乃即以鄭元)
(為計掾彭璆為計吏原為計佐)劉劭對日蝕荀彧善其言(魏志云劉劭建安中)
(為計吏詣許太史上言正旦當日蝕劭時在尚書令荀彧所坐者數十人或言當廢朝或云宜却會劭曰梓慎)
(禆竈古之良史猶占水火錯失天時禮記曰諸侯旅見天子及門不得終禮者四日蝕在一然則聖人垂制不)
(為變豫廢朝禮者或災消異伏或推術謬誤也彧善其言勅朝會如舊日亦不蝕)
孝廉
原歲貢鄉舉(風俗通云豫章太守汝南封祈武興泰山太守周乘子居為太守李張所舉函)
(封未發張病物故夫人於柩側下帷見六孝廉曰李氏蒙國厚恩據重任咨嘉休懿相授歲貢上欲報稱聖朝)
(下欲流惠氓隸今李氏獲保首領以天年終而諸君各懷進退未肯發引妾幸有三孤足統喪紀止相追隨蓬)
(斆坟柏何若耀德王室昭顯亡者亡者有靈實寵賴之殁而不朽此其然乎於是周乘顧謂左右諸君欲行周)
(乘當止者莫逮郎君盡其哀惻乘與鄭伯堅即日辭行祈與黃叔度郅伯嚮盛孔叔留隨輀柩乘拜郎遷陵長)
(治無異稱意亦薄之某官與祈相反俱為侍御史公車令享相位焉陳羣同歲論云初𨕖孝廉鄉舉里𨕖郡)
(各一人後積增益乃至六人)張詹七世胡廣第一(盛弘之荆州記云魏太和)
(時有縣人張詹七世舉孝廉詳上)嚴羽齎函黃穆投板(益部耆舊傳云嚴羽)
(字子翼仕郡功曹刺史辟為從事郡舉孝廉羽曰大士貢名下士貢身齎函貢身非高士也辭孝廉取吏部除)
(無錫長率汝南先賢傳云黃穆字子敬安成人為郡主簿忠上下朝廷肅清太守荆㝢舉穆孝廉乃薦讓殷)
(仲才㝢不聽遂懷板入見㝢曰若仲才者六𨕖之首也而穆先之適足以興謗議便投板於内出則卧病㝢知)
(不可移遂從之)丁邯高節正直張馮言約旨遠(東觀漢記云丁邯高)
(節正直不撓舉為孝廉坐鄭才云張馮舉孝廉諸同舉者咸哂之張于末言約而旨遠人皆服焉)興
孝廉紹聖緒(應劭漢書注云元朔元年詔曰詔執事興孝廉成風俗紹聖緒云云)舉孝
廉化風俗(又元朔元年詔曰舉孝廉以化風俗)合素帛(傅子云漢武令郡國舉孝廉末)
(世合素帛乃有釋親而恤同歲云同登之歲記於素帛垂之後胤取此義)耆儒甲科(應劭漢官)
(儀云孝廉古之貢士耆儒甲科)先試牋奏(應劭漢官儀云孝廉年未五十先試牋奏)各
詣御史(漢舊儀云武帝元年令郡國舉孝廉各一人詣御史)袁安為賢(錄異傳云漢時)
(大雪積地丈餘洛陽令自出按行至袁安門無有行路謂安已死令人除雪入戶見安僵卧問何以不出安曰)
(大雪人皆餓不宜干人令以為賢舉為孝廉)所居不過孝廉(典略云劉陶世祖十八年)
(常典六郡然世業儒學安貧樂道所居不過孝廉府第)姜詩大孝(華陽國志云姜詩事母至)
(孝永平三年察孝廉除江陽符長所居鄉皆為之立祠)鍾離意為天下第一(鍾離)
(意别傳云意舉孝廉有詔試歌為天下第一)孝廉限年恐失賢才(崔氏家傳崔瑗)
(上疏曰臣聞孝廉皆限年三十乃得察舉恐失賢才之士也)口五十萬舉二人(又和)
(帝詔曰大郡五十萬舉孝廉二人)絶榮乃舉孝廉(李郃别傳云郃南鄭人太常豐欲遣)
(吏通厚竇憲郃若諫之及竇氏敗時盡收交通者豐於是竒郃能絶榮乃舉孝廉)周磐飬母
不充解帶就舉(後漢書云周磐居貧養母儉薄不充常誦詩至汝墳之卒章慨然而歎乃解韋)
(帶就孝廉之舉)封觀以兄不顯稱疾不赴(續漢書云封觀當舉孝廉以兄名不)
(顯恥受之稱疾不赴後數年兄得舉觀乃就錄上郡也)董昆為天下之最(會稽先賢)
(贊云董昆字文通餘姚人也清約守貧并日而炊茹菜不厭郡守第五府君嘉其令名署上計吏舉察孝廉為)
(天下之最經史德行稱第一也)何假大志(何假少時有大志長八尺五寸體貌魁梧善威儀舉)
(孝廉為謁者贊拜殿中和帝善之)李固不就(李固别傳云固隠狼澤山以三經教授漢中太)
(守遣五官丞就舉孝廉不就)董政還板(南海先賢傳云董政守伯和南海人有令姿太守舉)
(為孝廉政負笈單步入囗陵山遣家屬詣府上舉板也)古之貢士(荀爽譲孝廉記云伏惟孝)
(廉古之貢士賢則光君愚則虧政爽以虧暗何當兹𨕖)黃憲為高(汝南先賢傳云黃憲舉孝)
(廉無就意人以為高)國之俊𨕖(邴原别傳云孔融謂原曰往者應仲遠為泰山太守舉一孝廉)
(旬月之間而殺之夫君人者厚薄何常之有原對曰仲遠舉孝廉而殺之其義焉在夫孝廉國之俊𨕖也舉之)
(若是則殺之非也若殺之是則舉之非也)無裝帛(孔融同歲論云孝廉無裝帛)試之
以事(王朗論考試孝廉云臣聞試可乃已謂試之以事非試之以誦也)經能博學(唐廉)
(孝廉經能博學行不犯經可謂孝廉)考德拜受(杜真奏事云今諸國舉孝廉即古之貢士也三)
(年考德道藝之士於王再拜受之)經通應舉(應璩詩云京師何繽紛車馬相奔起借問乃爾)
(為將欲要其仕孝廉務經通誰堪應此舉)不滿四十不得察舉(後漢書云左雄為尚)
(書令遷僕射奏孝廉不滿四十不得察舉廣陵孝廉徐淑年未及舉臺郎疑而詰之對曰詔書曰有如顔回子)
(竒不拘年齒是故本郡以臣充𨕖郎不能屈雄詰之曰昔顔回聞一知十孝廉聞一知幾耶淑無以對)
戶十萬舉一人(魏志云黃初二年初令郡國戶滿十萬者歲察孝廉一人其有秀異無拘戶口)
曄若春花并發馥若秋蘭俱茂(傅子云閒歲察舉孝廉而上云云)
進如衆川之朝海散如雲霧之歸山(又云孝廉皆是九州百郡士風異俗)
(殊所向不同云云)
秀才一
原進賢舉秀(白虎通云諸侯貢士於天子者進賢觀善也天子聘取者求賢之義也晉品)
(令云舉秀才明經傳者入學宫)四科五策(應劭漢官儀云漢世祖中興甲寅詔書曰方今)
(𨕖舉賢能朱紫錯用丞相故事辟士四科一曰德行高妙志節清白二曰學通行脩經中博士三曰明習法令)
(足以決疑四曰剛毅多略此之謂四科通晉品令云舉秀才必五策皆通拜為郎中一策不則不得𨕖)
試之射宫會樂賢堂(禮記射義篇云諸侯歲貢士於天子試之射宫晉中興書咸)
(和六年會秀才於樂賢堂)雷義讓陳重嚴象舉孫權(謝承後漢書云雷義)
(舉茂才讓於陳重刺史不聽義遂𦍕狂被髮走不應命吳志云揚州刺史嚴象舉孫權為秀才案權年十五)
(以為陽羡長郡察孝廉州舉茂才行奉義校尉)陸機策紀瞻王濟嘲華譚
(晉書云紀瞻秀才至洛陽尚書郎陸機策之土又華譚傳云太康初刺史嵇紹舉譚秀才譚素為東所推博)
(士王濟於衆中嘲之曰君吳楚人亡國之餘有何秀異而應斯舉答曰秀異固産於方外不出於中域也是以)
(明珠文貝生於江鬱之濱夜光之璞出於荆藍之下以人求之文王生於東夷大禹生於西羌)上士
貢名(應劭漢官儀云孝武元封四年詔曰上士貢名茂才者是也)庸才貢身(白虎通云)
(庸才貢其身盛德貢其名)三年一貢(又云諸侯三年一貢士者治道三年有成也)七
年不遷(黃泰交州記云吳列舉茂才七年不遷列有老母年九十以上上書自乞減品養親)茂
才何以為(潛夫論云孝明帝命刺吏舉茂才帝曰汝非部南郡從事耶對曰是帝乃怒曰賊發部中)
(而不能禽茂才何以為也)秀才不知書(抱朴子云桓靈時輕貢舉故人語曰舉秀才不知書)
(察孝廉父别居)御二龍於長塗騁雙驥於千里(吳志云劉繇字正禮平原)
(陶丘洪薦繇欲令舉茂才刺史云前年舉公山奈何復舉正禮乎洪曰若明使君用公山於前擢正禮於後所)
(謂御二龍於長塗騁雙驥於千里不亦可乎按公山繇兄名岱也)一州之俊(晉品令云舉秀)
(才皆行義典為一州之俊)海内注目(晉中興書云王胡弱冠本州舉秀才名顯當時海内注目)
恥以衒曜取邊(又云中興初以邊寇未靖學校陵遲特聽不試孝廉而茂才猶依舊策諸)
(州茂才皆憚不往楊儉猶慷慨恥以衒曜取邊終身不仕罷歸田里)增負恃才地忽略
世人(隋史曰崔鑣字岐叔清河武城人祖父仕魏齊俱位尊顯少與范陽盧思道隴西辛德源同志友善)
(每以讀書為務負恃才地忽略世人大署其戶曰不讀五千卷書者毋得入此室在齊舉秀才歴殿中膳部員)
(外三曹郎中與頓丘李若俱見稱重時人為之語曰京師灼灼崔鑣李若開皇四年徵授給事郎歴員外散騎)
(侍郎越國公楊素時方貴倖重鑣門第為子娶其女為妻聘禮甚厚親迎之始公卿滿座素令騎迎鑣鑣故敝)
(其衣冠騎驢而至素推令上座鑣有輕素之色禮甚倨言又不遜素忿然拂衣而起竟罷座後數日鑣方來謝)
(素待之如初)道冠鷹揚聲高鳳舉(又云王貞字孝逸梁郡陳留人也七歲好學經)
(史百家無不畢覽開皇初汴州刺史樊叔略引為主簿後舉秀才非其好也謝病於家煬帝即位齊王暕鎮江)
(都聞其名以書召之有道冠鷹揚聲高鳳舉云云貞至王以賓禮待之朝夕遣問安否又索文集貞啟進所著)
(三十三卷賜良馬八匹後上江都賦又賜錢十萬貫馬二匹未幾以疾辭歸)應對如響下
筆成章(又云杜正元字慎徽其先本京兆人八世祖曼為石趙從事中郎因家於鄴世以文學相授正)
(元尤聰敏博涉多通兄弟數人俱未弱冠並以文章才辯籍甚三河之間開皇末舉秀才尚書試方略正元應)
(對如響下筆成章僕射楊素負才傲物正元抗辭酬對無所屈撓素甚不悦會林邑獻白鸚鵡素促召正元使)
(者相望及至即令作賦倉卒之際援筆立成素見文不加點始異之因更令擬諸雜文無不立就而詞理華贍)
(素乃歎曰此真秀才吾不及也授晉王行參軍轉豫章王記室)明初嘗舉秀才(洪武十五)
(年徵至秀才數千人蘇又太祖實錄洪武四年四月辛丑以秀才丁士梅為州太守童權為揚州知府俱賜)
(冠帶十十年二月丙辰以秀才徐尊生為翰林應奉於五年八月丁酉以秀才曾泰為戶部尚書)
秀才二
增詩明高啟逢吳秀才復送歸江上詩曰江上停舟問
客蹤亂前相别亂餘逢暫時握手還分手暮雨南陵水
寺鐘虞堪次韻張田秀才見寄詩曰樹杪青蟲晴颺
絲春城風物似年時貧餘許邁餐金法閒有陶潛飲酒
詩芳草青青連野闊征鴻歴歴度江遲長洲故苑煙花
外千里懷人入夢思周砥贈葉秀才詩曰日暮登高
臺浮雲結遠隂樹木何蒙籠野雀噪繁林驅車涉關塞
岐路鬱且深借問子何之故鄉阻﨑□曷不暫栖息蓬
藿非所任隠憫胡不發威遲既前臨脆管促飛觴鵾絃
奮逸音仗劔從此别秋風滿懷襟寡立步非窘薄遊志
不沉策馬欲俱去我無當世心林鴻送殷秀才之武
功詩曰送君遠於役觀省入西秦五月臺江水孤舟去
國人蒼山低戍壘野日暗行塵無限同遊意分擕淚滿
巾王燧秋夜懷沈秀才詩曰螢棲衰葦寒月斂疎蘿
暝羈懷悄無歡卧背風燈影露冷葉聲翻更深人語定
欲彈孤桐琴惆悵誰能聽陳源清答文徵明秀才詩
曰每從白馬望吳門天塹長江隔夢魂縞帶交情惟汝
在練裙書法好誰論支□鶴去雲千片茂苑花飛水一
村何日黃金祠賈島玉蘭花下酹清尊寄王履約秀
才詩曰四海茫茫有隠憂儒官頭白久淹留漫言當路
輕馮衍却歎旁人笑馬周水漲石湖青雀舫花殘姑浦
白蘋洲相思静倚青氊冷強飲空庭夕漏秋送周秀
才歸錢塘詩曰燕京陌上送周郎歸到西湖春草長清
夜開尊多舊侣滿船歌管月如霜盧柟送崔秀才南
還詩曰孟冬送客臨沙浦蕭蕭風動薊門樹驊驑銜轡
不肯行一鶴南飛過天柱燕臺擊筑且高歌青尊酒盡
紅顔酡五更鼓角星平野看汝騎駟凌天河
知州一
增續文獻通考曰金州名不同設防禦者謂之防禦州
設刺史者謂之刺史州元以州次於郡至元二十年更
定其地五萬戶之上者為上州三萬戶之上者為中州
不及三萬戶者為下州於是升縣為州者四十有四縣
戶雖多附路府者不改上州達嚕噶齊州尹中下州達
嚕噶齊知州各設同知判官兼捕盗之事參佐官上州
提控案牘各一人中州吏目提控案牘各一人下州吏
目一人或二人明不設州刺史而州附於府置知州
同知判官等員里不及三十而無屬縣者裁同知判官
或因事添設無定員其屬吏目一人知州掌教養州
民之事凡諸州務上視府下視縣以月計上府歲計上
省以三歲之計上吏部同知清軍匠或兼巡捕判官督
糧官馬捕盗治農管河分職任事而領於知州吏目典
出納文移或分領州事諸所屬衙門如府者職亦如之
知州二
增拒私役絶追呼(獻徵錄曰明朱光霽知綿州州多勢家私役州民乃其常俗至悉除)
(之一日有稱尚書府家人徵州夫栽田者霽曰公田乎私田乎其人曰雖私田舊規也霽揭律令示之其人不)
(悟而索愈急霽呼吏出獄囚使領曰此數百指可為栽田用矣其人曰恐不可霽曰吾亦以為不可聞者哄然)
(其王汝績知絳州先時事未集者督以豪滑吏卒民茹毒汝績凡有徵集不遣人至鄉第出片紙付里甲與)
(民為期約民歡趨其期無敢緩者里閈晏然無追呼之擾)讞淹繋除奸豪(金史云金)
(黃久約擢進士第遷磁州刺史磁並山多盗既獲而欵伏者審錄官或不時至繫者多以杖斃或死獄中久約)
(惻然曰民雖為盗而不死於法可乎乃盡請讞之而後行元史云元林興祖知鉛山州鉛山素多造偽鈔者)
(豪民吳友文為之魁友文奸黠悍鷙因偽造至富乃分遣惡少四十五人為吏於有司有欲告之者輒先事戕)
(之前後殺人甚衆奪人妻女十一人為妾民罹其害銜冤不敢訴者十餘年興祖至官曰此害不除何以牧民)
(即張榜禁偽造者且立賞募民首告俄有告者至佯以不實斥去又有告獲偽造二人并贓者乃鞫之欵成友)
(文自至官為之營救興祖命并執之須臾來訴友文者百餘人擇其重罪一二事鞫之獄立具逮捕其黨二百)
(餘人悉置之法民害既去政聲赫然)疏減宫女息訟譙門(獻徵錄云成化間李)
(愚知晉州値歲凶愚賑䘏不遺餘力是年大水復至愚以為大水隂盛也於是上疏請稽察宫女量為節減則)
(天變可曰水旱自弭帝震怒械繫京師頃之上感悟詔釋愚還職出宫女五百人又云泰和始為州明太祖)
(平江西以顧光遠知泰和州前州守以民好訟告之光遠憮然曰民有冤抑守弗為理民將安訴頃之訟者雨)
(集乃自書牓聯紙長數丈誨諭諄切民争來觀觀已去不訟者十二又令凡訟者居譙門上思三日然後得訴)
(思不三日去不訟者過半矣)罷弓手按神符(金史云金胡厲舉進士第一改同知)
(深州軍州事州管五縣例置弓手百餘少者猶六七十人歲取民錢為僱直其人皆市井無賴以迹盗為名所)
(至擾民厲知其弊悉罷去繼而有飛語曰某日賊發將殺通守或請為備厲曰盗所利者財耳吾貧如此何備)
(為是夕令公署撤關竟亦無事判元史云元虞槃集弟也延祐五年第進士授湘鄉州官有巫至其州稱降)
(神告其人曰某方火即火明日又曰某方火民以火告者槃皆赴救至達晝夜告者數十寢食盡廢縣長吏以)
(下皆迎巫至家厚禮之又曰將有大水且兵至州大家皆盡室逃槃得劫火卒一人訊之盡得巫黨所為坐捕)
(盗司召巫至鞫之無敢施鞭捶者槃曰此將為大亂安有神乎急治之盡得黨與數十人羅絡内外果將為變)
(者同僚皆不敢出視曰君自為之槃乃斷巫并其黨如法一時吏民始服儒者為政若此)拒賊同
知靖難吏目(元史云元至順間歸𤾉為潁州同知鋤奸擊強人不敢以少年易之至元五年)
(杞縣人范孟謀不軌詐為詔使至河南省中殺平章左丞劫廉訪使署用官屬使晹北守黃河口暘力拒不從)
(賊怒繫於獄已而賊敗暘由是知名誤獻徵錄云鄭華洪武丁丑進士初授行人建文中詿謫東平州吏目)
(靖難兵起謂其妻曰吾義必死奈親老汝少何妻泣對曰君能為國妾獨不能為君乎華乃擕其家託其友馳)
(還州時州長貳盡棄城走華獨率吏民死守力疾戰不屈死之)廉能稱最(元史云元初臧夢觧)
(授海寧知州時淮東按察副使王慶之按行至其州見夢解剛直廉慎任職以來門無私謁官署蕭然凡有差)
(役皆當其貧富而吏無所預於是民以戶計者新增七百有竒田以頃計者新闢四百有竒桑柘榆柳交蔭境)
(内而政平訟簡為諸州縣最乃舉夢解才德兼備而御史臺亦以其廉能抗章奏之)譚經術(獻徵)
(錄曰施雨謫濮州州同州事悉歸長吏日進校士譚經術銳意興古文翁之化歲丁酉山東當試士廵撫檄與)
(試事所甄拔盡齊魯材雋)理供饋(又云世宗幸承天道東昌濮州長吏郊迎留雨視事供饋旁午)
(料理悉當閹校需索堅拒不為動民德之東兖間語曰施濮州逡巡若書生今遇事強幹乃爾耶)聞
寡過言(金史云金毛碩改曹州刺史有書生投書於碩辭涉謗訕僚屬皆不能堪碩延之上坐謝曰使)
(碩常聞斯言庶乎寡過士論以此嘉之)得於眉睫間(又云金天會間趙元同知薊州事有)
(賊殺人横道官吏環視莫知所為路人耕夫聚觀甚衆元指田中釋耒而來者曰此賊也叱左右縛之遂伏僚)
(吏問其故元曰偶得於眉睫間耳)請以身充役(獻徵錄云洪武初盧熙以薦授睢州同知)
(適御史銜命搜訪舊軍籍見民充之睢近千人檄熙拘送熙召民自實得常隸尺籍者數人畀之御史怒械繫)
(曹吏必欲盡得不然以格詔論同僚議發民應之熙曰吾守民吏也民散吾誰與處乃自詣御史曰州已無籍)
(軍今民且散走獨有同知在耳請以充役御史怒斥去堅立不動竟不能奪乃罷)
知州三
增詩明吳寬送張兼素出知施宗州詩曰歲暮移家赴
遠州南行誰復為身謀一章之死無他悔六詔平生亦
勝遊科甲翻令吾軰重史編應向古人求都門持此聊
相贈不惜寒風透敝裘王鏊送高良新知歸州詩曰
江上青山識秭歸江邊弔古駐岩騑夢中馬耳先曾到
行處人煙亦已稀屈子宅空江渺渺昭君村在雨霏霏
使人撫字知多術夔府如今正阻饑劉璟為唐伯讓
知州作横雲山居詩曰山蒼蒼兮欲雨雲横覆兮歸汝
有龍兮不霖使雲横兮愁我心絃枯桐兮我琴鳴鳥不
聞兮孰為我音
御定淵鑑𩔖函卷一百十五
