欽定四庫全書
御定淵鑑類函卷一百六
設官部四十六(五官中郞將虎賁中郞將)(三署郞官四中郞將中郞將)
(郎中都冗從僕射都行人司都奉朝請護駙馬尉奉車尉諸尉都)
五官左右中郞將一
原杜氏通典曰五官左右中郞將皆秦官漢因之並領
三署郞從後漢之制郡國舉孝廉以補之三署郞年五
十以上屬五官(後漢黃琬字子琰為五官中郞將時陳蕃為光祿勲深相敬待每與議事舊制)
(光祿舉三署郞以功高久次才德尤異者為茂才四行時權富子弟多以人事得舉而貧約守志者見遺京師)
(謠曰欲得不能光禄茂才於是蕃琬同心顯用志士故蕃琬皆為權富郞所中傷也)其次分屬左
右署左右郞將各領左右署郞二署皆有中郞侍郞郞
中並屬光祿勲魏無三署郞猶置左右中郞將晉武帝
省左右中郞將官宋孝武大明中復置銀章靑綬武冠
絳朝服佩水蒼玉齊左右中郞將屬西省梁代並分司
丹禁今中郞將四十四員郞將六十四員各附諸軍諸
衞篇唐亦置諸衞中郞將永徽三年八月避太子名改
中郞為旅賁郞將又改為翊軍郞將尋復舊名增應
劭漢官儀曰五官中郞將秦官也秩比二千石三署郞
屬焉漢舊儀曰左中郞將秩比二千石主謁者宋
制見左右衞將軍等篇中金章宗時伐宋置武臣九階
中有殄宼中郎將元明無
五官左右中郞將二
增太平御覽曰郎將星若今之左右郎將也故星讚曰
郞將一星主閱具為武備續漢書曰楊乘字叔節以
尚書侍講蔡邕字伯喈以侍中為左右中郞後漢書
樊英字季齊順帝備禮徵拜五官中郞將數月以病遜
位歸魏武令曰告子文沙等悉為侯而子桓獨不封
而為五官郞將此是太子可知矣冊府元龜曰裴俠
魏孝武時為右中郞將及帝西遷俠將行而妻子猶在
東郡滎陽鄭偉謂俠曰天下未定何如東就妻子俠曰
旣食人祿寧以妻子易圖也遂從入關
五官左右中郞將三
原皆主宿衞出充車騎(漢官儀曰凡郞官皆主更直執戟宿衞環濟書曰五官)
(中郞將主宿衞殿門出充車騎)明習故事專掌難問(續漢書曰張純字伯仁遷)
(五官中郞將純在朝歴世明習故事建武初舊章多闕每有疑議輒以訪純自郊廟冠婚喪祀禮儀多所正定)
(帝甚重之白東觀漢記曰魏應字君伯拜五官中郞將諸儒於虎觀講論五經同異使應專掌難問)
征武陵蠻擊潁川賊(又曰臧宫以城門校尉轉左中郞將征武陵蠻續漢書曰皇)
(甫嵩為左中郞將持節與右中郞將朱儁共發五校三河騎士及募精勇四萬餘人嵩儁各統一軍共討潁川)
(黃巾賊有大功)增甚得衆情數進忠諫(冊府元龜曰皇甫嵩為右中郞將平)
(黃巾䘏士卒甚得衆情正續漢書曰承宫遷左中郞將數進忠諫論議守不希世偶朝臣憚其節)原
單于聞承宫求見孫權嘉宗預抗直(後漢書曰承宫字少子遷左中)
(郞將名播匈奴時北單于遣使求得見宫顯宗敕自整飾宫對曰彝翟眩名非識實者也臣狀醜不可以示遠)
(宜選有威容者帝以大鴻臚魏應代之西蜀志曰宗預為右中郞將使吳孫權問預曰東之與譬猶一家而)
(聞西更增白帝之守何也預對曰臣以為東益巴丘之戍西增白帝之守皆事勢宜然俱不足相問也權大笑)
(嘉其抗直甚愛待之)江革恩寵莫與為比臧宫質樸故常見
用(漢記曰江革拜五官中郞將每朝會帝常使虎賁扶侍進乃拜恒目禮焉時有疾不會輒敕太官送醪膳)
(恩寵莫與為比於是京師貴戚衞尉馬廖侍中竇憲慕其行各奉書致禮革無所報受帝聞而益善之後漢)
(書曰臧宫字君公轉左中郞將武溪賊至江陵降之凡將兵二十餘年以謹信質樸故常見任用)辛
慶忌以光祿大夫轉段會宗以金城太守遷(漢書曰辛慶忌)
(以光祿大夫遷左曹中郞將使又曰段會宗以金城太守遷左曹中郞將光祿大夫安輯烏孫會宗還奏事)
(公卿議會宗權得便宜以輕兵深入烏孫即誅番兵宣明國威宜加重賞天子賜會宗爵關内侯黃金百斤是)
(時小昆彌繼父卑爰疐擁衆欲害昆彌漢復遣會宗使安輯與都護孫建併力)
五官左右中郞將四
原主左署郞(續漢書百官志曰左中郞將比二千石主左署郞屬官有中郞侍郞郎中皆無員)
主右署郞(又曰右中郞將比二千石主右署郞屬官有中郞侍郞郞中皆無員)備禮
徵拜(順帝時備禮徵拜樊英為五官中郞將按後漢書樊英傳云天子為英設壇席令公車令導尚書奉)
(引賜几杖待以師傅之禮延問得失英不敢辭乃拜五官中郞將)勞以手書(東觀漢記曰馬)
(嚴字威卿為五官中郞將邊境有事輒下嚴處便宜上時初立汲汲欲知下情引納敕嚴有所聞見輒言帝令)
(諸上便宜封表遣子以往都使詣省門上自勞以手書)增爵臨淄侯(冊府元龜曰蔡敬邕)
(為左中郞將時隨中山王英南討以功賜爵臨淄侯)封西鄉侯(又曰朱儁為右中郞將討潁川)
(汝南陳國諸賊悉皆破平之以功進西鄉侯)章帝甚重之(又曰魏應為五官中郎將經明)
(行修章帝甚重之數令進見論難於前特受賞賜)世祖甚嘉之(又曰周山圖為左中郞將)
(時沈攸之事起世祖為西討都督啟山圖為軍副世祖留據盆城衆議盆城小不如還都山圖曰今據中流為)
(四方勢援大衆致力川嶽可為城隍小城不足難也世祖委山圖以處分事旬日皆辦世祖甚嘉美之)
原置官屬副丞相(魏志曰建安十六年天子命魏公子丕為五官中郞將置官屬副丞相)
三署郞官一
原杜氏通典曰漢中郞將分掌三署郞有議郞中郞(皆比)
(六百石)侍郞(比四百石)郞中(比三百石)凡四等皆秦官無員多至千
人(靈帝時三署郞吏二千餘人)皆掌門戶出充車騎(其散郞謂之外郞)故卿
校尉牧守待價於此公車特徵賢良方正敦樸有道高
節公府掾曹試博士者亦充茲位其下第白衣試博士
者皆拜郞中中郞有五官左右三將(謂五官中郞將左右郞將)郞中
有車戸騎三將(如淳曰主車曰車郞主戸衞曰戸郞漢舊儀曰郞中令主郞中左右車將主左)
(右車郞左右戶將主左右戶郞)凡郞官皆主更直執戟宿衞諸殿門唯
議郞不在直中(漢儀曰三署郞見光祿勲執板拜見五官左右郞將執板不拜於三公諸卿無)
(敬)郞官故事令出錢市財用給文書乃得出時號曰山
郞(謂以貲財為郞山者財用之所出故取名)或至歲不得休沐其豪富郞日
出遊戲或行錢得善部貨賂流行轉相倣效楊惲(字子幼)
為中郞將罷山郞其疾病休沐皆以法令有過奏免薦
舉其高第有行能者多至郡守九卿三署化之莫不自
勵宫殿之内翕然同聲其後遂以為常(後漢和帝永元元年初令郞官)
(詔除者得占丞尉以比秩為真)凡三署郞官二漢並屬光祿𨕖三署郞
有行應四科者歲舉茂才二人四行二人(後漢范滂字孟傅舉孝廉)
(光祿四行時冀州飢荒盜賊羣起乃以滂為清詔使以按察之滂登車攬轡慨然有澄清天下之志及到州境)
(守令有贓汚者望風觧印綬而去其所舉奏莫不厭塞衆議)又上廉吏六人為長理
劇隨缺多少萬戶以上為劇縣其缺少者不𨕖公府亦
然故明帝時館陶公主為子求郞帝不許賜錢十萬曰
夫郞官上應列宿出宰百里苟非其人人受其殃(後漢桓靈)
(間三署見郞七百餘人而郡國計吏多留拜為郞太尉楊秉上䟽諫曰先王建國順天置官太微積星名為郞)
(位入奉宿衛出牧百姓云云案自近代皆謂郞官上應列宿出宰百里為尚書郞故事凡夫天文有武賁郞位)
(等星皆在太徵帝座之後為翊衞之象則應劭楊秉所言三署郞是也而世人謂之尚書郞則誤矣徵其失也)
(蓋自梁陶藻職官要錄以漢三署郞故事通為尚書郞循名失實疑誤後代)舊有郎中將右
騎光武中興悉省(漢袁盎卜式張騫並為中郞韓信主父偃並為郞中後漢明帝性褊察嘗)
(以事怒郞藥崧崧走入牀下上將杖撞崧崧曰天子穆穆諸侯皇皇未聞人君自起撞郞上乃舍之又班固二)
(代位不過郞又陳蕃諫靈帝曰昔明帝公主為子求郞賜錢十萬今陛下除拜郞吏無有休已以一郞比一把)
(菜耳)晉議郞遷為太守(山公啟事曰議郞許允宜參充廣漢太守𨕖)亦有郞中
等官其後雖有中郞將等官而無三署郞矣
三署郞官二
增漢書曰馮奉世𨕖為郞年四十餘乃學春秋讀兵書
前將軍韓增奏為軍司空令又曰劉向年十二以父
德任為輦郞旣冠以行修飭擢為諫大夫後漢書曰
張酺永平九年顯宗為四姓小侯開學於南宫置五經
師酺以尚書教授數講於御前以論難當意除為郞賜
車馬衣裳陳蕃傳曰蕃拜尚書時詔下州郡一切皆
得舉孝廉茂才蕃上䟽駮之曰三署郞吏二千餘人三
府掾屬過限未除但當擇善而授之簡惡而去之豈煩
一切之詔以長請屬之路乎以此忤左右出為豫章太
守
三署郞官三
增使賦平樂給札蘭臺(漢書曰枚臯上書北闕自陳枚乘之子上得之大喜召入)
(見待詔臯因賦殿中詔使賦平樂館善之拜為郞觧後漢書曰賈逵俶儻有大節尤明左氏傳國語為之詁)
(五十一篇永平中上䟽獻之顯宗重其書寫藏秘館時有神雀集宫殿官府帝勅蘭臺給筆札使作神雀頌拜)
(為郞與班固並校秘書應對左右)𨕖送大宛募使月氐(漢書曰馮奉世以良)
(家子𨕖為郞烏孫大有擊匈奴之功而西域諸國新輯漢方善遇欲以安之𨕖可使外國者以衞候使持節送)
(大宛諸國客騫又曰張騫建元中以郞應募使月氐匈奴得之留十餘歲予妻有子然騫持漢節不失)
數出西域還到龜兹(又曰鄭吉以卒伍從軍數出西域由是為郞為人彊執習外國)
(事茲又曰傅介子元鳳中以駿馬監使大宛還到龜茲龜言匈奴使從烏孫還在此介子因率其吏士共誅)
(匈奴使者還奏事詔拜介子為中郞)潰圍陷陣銳精覃思(又曰趙充國以假司)
(馬從貳師將軍擊匈奴大為所圍漢軍乏食數日充國乃與壯士百餘人潰圍陷陣身被二十餘創詔徵充國)
(詣行在所武帝親見視其創嗟歎之拜為中郞通後漢書曰陳元習左氏春秋銳精覃思至不與鄉里以父)
(任為郞建武初元與桓譚杜林鄭興俱為學者所宗)格殺猛獸超踰亭樓(漢書)
(曰李廣為郞騎常侍數從射獵格殺猛獸文帝曰惜廣不逢時令當高祖世萬戶侯豈足道哉又曰甘延壽)
(少以良家子善騎射為羽林投石拔距絶於等倫嘗超踰羽林亭樓由是遷為郞)應對莫窮
體貌甚麗(又曰東方朔與幸倡郭舍人相難問朔應聲輒對變詐鋒出莫能窮者左右大驚上)
(以朔為常侍郞遂得愛幸體又曰車千秋為高寢郞長八尺餘貎甚麗)安世精力樊
梵重慎(又曰張安世少以父任為郞用善書給事尚書精力於職休沐未嘗出後漢書曰樊梵為郞)
(二十餘年三署服其重慎)寬饒對策耿秉言兵(漢書曰蓋寬饒以孝廉為郞舉)
(方正對策高第遷諫大夫上後漢書曰耿秉能說司馬兵法以父任為郞數言兵事顯宗然其言)
三署郞官四
增與方進交(漢書曰何武以射策甲科為郞與翟方進交志相友光祿勲舉四行遷為鄠令)
與劉歆並(又曰楊雄奏羽獵賦除為郞給事黃門與王莾劉歆並)釋之以貲為
郞(又曰張釋之與兄仲同居以貲為騎郞事文帝十年不得調釋之曰久宦减仲之産欲免歸中郞將袁盎)
(知其賢乃請徙釋之補謁者)相如以貲為郞(又曰司馬相如少時好讀書學擊劍以貲)
(為郞事景帝為武騎常侍為郞數歲上遣相如責唐蒙等因諭告巴蜀民)
虎賁中郞將一
原杜氏通典曰周官有虎賁氏掌領虎士八百人軍旅
會同君宿於外則守王閑(閑梐枑行馬也梐音陛枑音護)漢武帝建元
三年初置期門比郞中蓋以微行出遊𨕖材力之士執
兵從送期之諸門故名期門無員多至千人平帝元始
元年更名虎賁郞置中郞將領之故有虎賁中郞將主
虎賁宿衞冠插兩鶡尾(後漢崔鈞為虎賁中郞將服武弁戴鶡尾)紗縠單衣
虎文錦袴餘郞亦然凡有虎賁中郞將虎賁侍郞虎賁
郞中節從虎賁皆父死子繼若死王事亦如之前賢亦
多為者(後漢馬援孔融並為虎賁中郞將遷尚書魏桓階字伯儲為虎賁中郞將遷尚書典𨕖)唐
無增續漢書曰虎賁中郞將秩比二千石虎賁中郞
比六百石虎賁侍郞比四百石虎賁郞中比三百石虎
賁比二百石皆無員數直宿衞侍從虎賁武騎皆鶡冠
虎文單衣
虎賁中郞將二
增尚書牧誓曰戎車三百兩虎賁三千人與紂戰於牧
野作牧誓周書曰古有虎賁士千人以牛投牛以馬
投馬以車捧車東觀漢記曰馬援從隴西太守遷虎
賁中郞將又曰馬后不以私家干朝廷兄馬防為虎
賁中郞將訖永平世不轉又曰太后姊子夏壽等私
呼虎賁張鳴與敖戲爭鬭上特詔曰爾虎賁將軍家國
厚恩位在中臣宿衞禁門當進人不避仇讎舉罰不避
親戚今者久於殿中交通輕薄畏懦恣縦此皆生於不
學之門所致也又曰馬廖任隗皆從羽林監遷虎賁
中郞將漢名臣奏曰丞相薛宣奏漢興以來深考古
義推萬變之備於是制宣室出入之義正輕重之罰故
司馬殿省闕至五六里周衞擊刁斗防未然也陛下聖
德純備海内晏然此國家之明制必前後備虎賁後
魏書曰韓茂膂力絶人尤善騎射太宗曾親征丁零翟
猛茂為將軍執幢時大風諸軍旗旌皆偃仆於地茂馬
上將幢初不傾倒太宗異而問之尋徵詣行在所試以
騎射深竒之以茂為虎賁中郞將九州春秋曰袁術
為虎賁中郞將張讓殺何進術斫閤起火
虎賁中郞將三
原冠鶡尾服虎文(漢官儀曰虎賁中郞將戴鶡冠鶡鷙鳥之中果勁者每有攫撮應瓜)
(摧碎鬪不死不止尾上黨所貢也漢官典職云虎賁郞戴毛鶡也續漢書百官志曰虎賁服虎文章服襄邑)
(歲獻織成虎文)馬防不遷潘岳寓直(馬防事見上虎賁中郞將二文𨕖曰潘)
(岳秋興賦云余春秋三十有二始見二毛以太尉掾兼虎賁中郞將典農中郞將寓直散騎之省)增
董允解驂陳稜開霧(冊府元龜曰蜀董允為侍中領虎賁中郞將統宿衞允常與胡)
(濟等共期遊宴嚴駕已辦而郞中董恢詣允脩敬恢年少官微見允停出逡廵求去允不許曰本所以出者欲)
(與同好遊談也今君已自屈方展闊積捨此之談就彼之宴非所謂也乃命解驂其守正下士凡此𩔖也又)
(曰陳稜為虎賁郞將發東陽兵擊琉球國其日霧雨晦暝將士皆懼稜刑白馬以祭海神旣而開霧)原
主宿衞屬官掌軍旅會同(續漢書百官志曰虎賁中郞將比二千石主虎賁宿)
(衞屬官有左右僕射左右陛長各一人僕射主虎賁郞習射陛長主直虎賁朝會在殿中皆無員掌宿衞侍從)
(自節從虎賁久者轉遷才能差高至中郞如周禮曰虎賁氏掌先後王而趨以卒伍軍旅會同亦之舍則守)
(王閑王在國則守王宮國有大故則守王門適四方使則從士大夫)增光武歎何湯
太武壯韓茂(冊府元龜曰後漢何湯為虎賁中郞將光武嘗歎曰赳赳武夫公侯干城何湯之謂)
(也從又曰北魏韓茂為虎賁中郞將從征統萬大破之及平平凉茂所衝莫不應弦而殪由是太武壯之)
原孔融三日而遷張純一日數見(續漢書曰孔融拜北軍中候在)
(職三日而遷虎賁中郞將會董卓廢立融每因對答輒有匡正之言以仵卓旨轉為議郞時黃巾寇數州而北)
(海最為賊衝卓乃諷三府同舉融為北海相融負其高氣志在靖難而才疎意廣迄無成功又曰張純兼虎)
(賁中郞將一日至數見持重慎密時上封事削去草清廉自守)
虎賁中郞將四
原奉書四方(周禮曰若道路不通有徵事則奉書以使於四方)如虎奔走(漢官)
(儀虎賁中郞將古官也尚書稱武王虎賁八百人會受於牧野言其猛恣如虎之奔走古有勇士孟賁故曰虎)
(賁蓋依此是已)增每有戰功(冊府元龜曰北齊莫多婁貸文為武賁中郎將從神武擊爾朱)
(兆於廣阿有功時汾州多邊宼高祖往討之以貸文為前鋒遇敵每有戰功)所向皆破(又曰)
(斛斯萬善為武賁郞將突厥始畢之圍鴈門也萬善奮勇擊之所向皆破每敵至必出以當其鋒)閑
於進對(又曰後漢馬援常受齊詩師事潁川滿昌後為虎賁中郞將援閑於進對尤善述前世行事每)
(言及三輔長者下至閭里少年事皆可觀聽)辭氣抑揚(又曰閻毗領武賁郞將典宿衞隋軍)
(圍遼東城令毗詣城下宣諭賊弓弩亂發矢中所乘馬毗顔色不變辭氣抑揚事卒而去)請擊烏
桓(又曰後漢馬援為虎賁中郞將擊交趾徵側軍還謂平陵人孟冀曰方今匈奴烏桓尚擾北邊欲自請擊)
(之男兒要當死於邊野以馬革褁屍還葬耳何能臥牀上在兒女手中耶會匈奴烏桓宼扶風援因請行乃許)
(之)分擊琉球(又曰陳稜為武賁郞將與朝議大夫張鎮周發東陽兵萬餘人自義安汎海擊)
(琉球國分為五軍趨其都邑其王濁剌兜率其衆逆拒稜遣鎮周為先鋒擊破之)為逐賊將
軍(又曰張赦提為虎賁郞京畿盜魁自稱虎子豹子以赦提為逐賊將軍未幾獲虎子豹子及其黨與盡送)
(京師自是淸淨)
原箴漢崔駰虎賁中郞將箴曰赫矣帝臣爰奮厥武桓
桓征夫矯矯其旅王師是成戎事是禦惟鳥之鶡惟霆
之發出翼王路入司階闥功懲閑邪憂其萌蘖
中郞將一(雜中郞將附)
增文獻通考曰使匈奴中郞將(後漢主護南單于以張奐為之後魏天興四年)
(罷)平越中郞將(晉武置理廣州主護南越)司金中郞將(趙王循為之)武衞
中郞將(魏以許禇為之)唐無匈奴中郞將續漢書曰張奐
字然明與叚紀明皇甫威明號涼州三明並為匈奴中
郎將魏略曰河北始開冶以王修為司金中郎將修
奏記曰修聞枳棘之林無柱梁之質涓流之水無洪波
之勢是以在職七年忠謹不昭於時功業不見於事力
少任重不堪為懼魏志曰任峻字伯遠為典農中郎
將數年所在積粟廩倉皆盈又曰毌丘儉字仲恭河
東聞喜人為洛陽典農時取農民以治宫室儉上䟽曰
臣愚以為天下所急除者二賊所急務者衣食誠使二
賊不滅士民飢凍雖崇美宫室猶無益也魏略曰上
以農殖大事將𨕖典農以徐邈為潁川典農中郎將所
在著稱魏志曰許褚字仲康太祖與遂超等單馬會
語左右皆不得從唯將褚超負其力陰欲突太祖素聞
禇勇疑從騎是禇乃問太祖曰公有虎侯者安在太祖
顧指禇禇瞋目盼之超不敢動乃各罷後數日會戰大
破超等禇身斬首級遷武衞中郎將武衞之號自此始
也後漢書袁紹傳曰魏郡兵反賊有陶升者自號平
漢將軍獨反諸賊將部衆踰西城入閉府門具車重載
紹家及諸衣冠在州内身自扞衞送到斥丘紹還因屯
斥丘以陶升為建義中郎將漢書曰武帝拜張騫為
中郎將使西域又曰宣帝即位詔曰朕微眇時故掖
庭令張賀輔導朕躬賀有孤孫霸七歲拜為中郎將
東觀漢記曰更始入長安多用羣小時人為之語曰竈
下養中郎將後漢書曰董卓以吕布為騎都尉誓為
父子甚愛信之遷至中郞將卓自知凶恣每懷猜畏常
以布自衞小失卓意拔手戟擲之布拳捷得免而改容
頓謝卓意亦解布由是郄怨於卓蜀志曰霍峻字仲
邈南郡枝江人也兄篤於鄉里合部曲數百人篤卒荆
州牧劉表令峻攝其衆表卒峻率衆歸先主先主以峻
為中郎將又曰劉焉江夏人少在州郡以宗室拜中
郎將又曰張飛字翼德涿州人也少與關羽俱事先主
羽年長數歲兄事之先主從曹公破吕布還許昌曹公
拜羽飛為中郎將
中郞將二
原納叛羌迎單于(續漢書曰皇甫規以西羌之叛為中郎將討納叛羌漢官儀曰建)
(武二十四年遣中郎將段柳迎單于五原塞)衞綰長者郅都敢諫(漢書曰衞)
(綰以戲車為郎事文帝功次遷中郎將醇謹無他文帝且崩時屬孝景曰綰長者善遇之及景帝立歲餘幸上)
(林詔中郎將驂乘還而問曰君知所以得驂乘乎綰曰臣代戲車士幸得功次遷待罪中郎將不知也上重其)
(醇謹案戲車謂能左右超乘也上又曰郅都為中郎將敢直諫面折大臣于朝常從入林賈姬在厠野彘入)
(厠上欲自持兵器救賈姬都伏上前曰陛下縱自輕奈宗廟太后何太后聞之賜都金百斤上亦賜金百斤)
增烏桓迎拜大食款塞(冊府元龜曰种暠為使匈奴中郎將時遼東烏桓叛)
(復轉遼東太守烏桓望風率服迎拜於界上其又曰唐李嗣業為中郎將天寶時征勃律遂長驅至城擒勃)
(律王於是拂林大食諸國皆欵塞朝獻嗣業之功也)賜之金券衣以錦袍(又曰)
(唐堯君素大業末為鷹揚郎將兵起從屈灾通鎮河中通出戰被執城圍甚急君素作木鵝置書於頸浮之黃)
(河以求外救高祖賜之金券許以不死又令妻至城下呼之君素引弓射之又曰唐王難德為騎將吐蕃宼)
(河源難德為軍鋒贊普有子曰瑯支都恃其趫悍來較鬭難德突往刺之斬其首以歸元宗召問之因令馳突)
(作殺瑯支都狀大壯之衣以錦袍令引遍視都人拜左金吾衞郎將)斷橋瞋目驅馬
疾呼(通鑑曰張飛字翼德為中郎將曹操入荆州先主奔江南操追之一日一夜及於當陽之長坂先主)
(棄妻子走使飛將二十騎拒後飛據水斷橋瞋目横矛曰身張翼德可來共决死敵皆無敢近者故得免冊)
(府元龜曰吳程普為丹陽都尉從孫策征討策攻祖郎被圍普與一騎共蔽扞策驅馬疾呼以矛突賊賊披策)
(因隨出拜盪宼中郎將)輕騎鈔擊精卒先登(又曰後漢任尚安帝時為中郎)
(將率羽林緹騎五營子弟三千五百人代班雄屯三輔虞詡說尚曰兵法弱不攻強走不逐飛今敵皆馬騎日)
(行數百以步追之勢不相及莫如罷諸郡兵各令出錢共市一馬如此以萬騎之衆逐數千之宼追尾掩截其)
(道自窮尚用其計乃遣輕騎鈔擊杜季貢於丁奚城斬首四百餘級獲牛馬羊數千頭又曰賀齊為武威中)
(郎將常討山賊賊中有善禁者每當交戰官軍刀劒不拔弓矢還自射賀曰吾聞金有刃者可禁不能禁無刃)
(之物乃多作勁木白棓𨕖有力精卒為先登賊持其善禁了不嚴備於是官軍以白棓擊之禁不復行所擊殺)
(者萬計)田豫威名徐盛忿怒(又曰田豫為護匈奴中郎將領并州刺史塞外)
(聞其威名相率來獻州界寧肅百姓懷之為又曰吳徐盛為中郎將大帝為魏稱藩魏使邢貞拜吳王帝出)
(都亭候貞貞有驕色盛忿憤顧謂同列曰盛等不能奮身出命為國家并許雒吞巴蜀而令吾君與貞盟不亦)
(辱乎因涕泣横流貞聞之謂其旅曰江東將相如此非久下人者也)使護西域求佐
王師(又曰後漢鄭衆明帝時為軍司馬使與虎賁中郎將馬廖擊車師至燉煌拜為中郎將使護西域會)
(匈奴脅車師圍戊巳校尉衆發兵救之遷武威太守佐又曰張燕為平難中郎將太祖將定冀州燕遣使求)
(王師拜平北將軍率衆詣鄴)劉隆破交阯霍峻守葭萌(又曰後漢劉隆)
(為騎都尉封亢父侯以中郎將副伏波將軍馬援擊交阯徵側等隆别於禁谿口破之獲其帥徵貳還更封大)
(國為長平侯峻又曰蜀霍峻為中郎將先主自葭萌南還襲劉璋留守葭萌城張魯遣將楊帛誘峻峻曰頭)
(可得城不可得帛乃退去)諸將恐懼獨率兵斫敵衞士散走遂
登門呌呼(又曰吳徐盛為中郎將督校兵曹公出濡須從大帝禦之魏常大出横江盛與諸將俱赴)
(時乘蒙衝遇汎風船落敵岸下諸將恐懼盛獨率兵上突斫敵敵披靡退走風止便還大帝壯之又曰唐薛)
(仁貴為右領軍郎將北門長上永徽五年駕幸萬年宫甲夜山水至衝突元武門宿衞者走散仁貴曰安有天)
(子有急輒敢懼死遂登門桄呌呼以警宫内帝遽出乘高俄而水入寢殿帝謂仁貴曰賴卿得免淪溺始知有)
(忠臣也賜御馬一匹)
中郎將三
原倉庫並盈(魏志曰任峻字遠伯為典農中郎將所在積粟倉庫皆盈)所在著稱
(又曰上以典農大事以徐邈為典農中郎將所在著稱)增殿上皆懼(通鑑曰漢季布孝惠)
(帝時為中郎將單于嘗為書嫚吕太后太后怒召諸將議之上將軍樊噲曰臣願得十萬衆横行匈奴中諸將)
(皆阿吕太后以噲為然布曰噲可斬也夫以高帝兵三十餘萬困於平城噲時亦在其中今噲奈何以十萬衆)
(横行匈奴中面謾且秦以事邊陳勝等起今創痍未瘳噲又面諛欲摇動天下是時殿上皆懼太后罷朝遂不)
(復議匈奴事)殿内翕然(冊府元龜曰楊惲為中郎將令行禁止宫殿之内翕然同聲)
伐山開道(又曰後漢來歙為中郎將襲略陽伐山開道從番須回中徑至略陽斬隗囂守將金梁因)
(保其城嚻大驚曰何其神也)斬山為道(又曰賀齊為威武中郎將討丹陽黟歙黟帥陳僕等)
(屯林歷山山壁立高數十丈徑危狹賊臨高下石不可攻齊陰募士為作鐵戈密於所不備處以戈柘斬山為)
(緣道夜令潛上得數百人四面鳴鼓角賊聞鼓聲驚亂備險者皆走還大軍因是遂上大破僕等)一
旗先登(又曰唐李嗣業為中郎將天寶時安西都知兵馬使高仙芝征勃律遷嗣業為左右陌刀將于)
(時吐蕃聚衆婆勒城據山因水編木為城仙芝至城下謂嗣業曰不午時須破此賊嗣業乃引步軍持長刀上)
(山獨引一旗于絶險處先登諸將因之齊上賊大驚潰擒勃律王吐番公主)匹馬先入(又曰)
(唐薛仁貴顯慶中為右領軍郎將與高麗大將溫沙多門戰于横山仁貴匹馬先入莫不應弦而倒高麗有善)
(射者于石城下射殺十餘人仁貴單馬直往衝之賊弓矢俱失手不能舉于是生擒之)擊桂陽
賊(又曰度尚為中郎將時擊斬桂陽賊胡蘭等詔賜尚錢八萬)擊瑯琊賊(又曰叚紀明為)
(中郎將擊瑯琊賊東郭竇公孫舉等大破之詔賜錢五十萬)三州清定(又曰後漢張奐為護)
(匈奴中郎將以九卿秩督幽并凉三州擊破岸羌三州清定)涼州流通(又曰後漢來歙光武)
(時為中郎將平隴西旣而人多飢乏流者相望歙乃傾倉廩轉運諸縣以賑贍之於是隴西遂安而涼州流通)
(焉)著二十七篇(又曰後漢皇甫規為中郎將持節監關西兵討零吾等破之歷遷度遼將)
(軍護羌校尉所著賦銘碑贊等凡二十七篇)著二十四篇(又曰後漢張奐師事太尉朱寵)
(學歐陽尚書後為使匈奴中郎將著尚書記難三十餘萬言又著銘頌書教等凡二十四篇)書招
隗嚻將(又曰後漢來歙為中郎將建武七年帝乃使歙以書招隗嚻大將軍王遵遵乃與家屬東詣京)
(師)離間元海部(又曰晉劉琨為并州刺史領匈奴中郎將劉元海時在離石相去三百里)
(許琨密遣離間其部降者萬餘落元海懼遂城蒲子而居之)與徐璆討黃巾(又曰朱雋)
(為鎮賊中郎將與徐璆共討黃巾擊賊帥趙弘斬之餘賊復據宛乞降不許因急攻之不克雋謂張超曰賊乞)
(降不受欲出不得所以死戰也不如徹圍忠見圍解勢必自出此易破之道也旣而圍解忠果出戰大破之)
與周瑜困曹仁(又曰吳吕蒙為横野中郎將蒙與周瑜等圍曹仁於南郡時益州將龔肅)
(舉軍來附瑜表以肅兵益蒙蒙盛稱肅有膽用且慕化遠來於義宜益不宜奪也大帝善其言乃還肅兵)
原設方略群盜悉破(東觀漢記曰段熲字紀明有文武智略時東郭竇公孫舉等聚衆三)
(萬人為亂遣兵討之連年不克桓帝詔公卿𨕖將有文武者司徒尹訟薦熲乃拜為中郎將熲到施設方略旬)
(月羣盗悉破)宣方略匈奴乞降(謝承後漢書曰張奐字然明為使匈奴中郎將率步)
(騎二萬宣布方略大破鮮卑匈奴惶懼詣奐乞降聲勢猛烈其後戰慄不敢犯邊時休屠等反衆大懼奐安坐)
(幃中與弟子講論自若徐乃設竒破之)相如建節使邛筰(漢書曰司馬相如為中郎)
(將建節使邛筰至蜀太守以下郊迎縣令負弩矢先驅蜀人皆以為寵於是卓王孫及臨邛諸公因門下獻牛)
(酒以交歡)蘇武持節使匈奴(又曰蘇武字子卿以中郎將持節使匈奴副中郎將張勝)
(及常惠以事犯單于召武受辭武謂惠曰屈節辱命雖生何面目以歸漢引佩刀自刺武氣絶半日復息匈奴)
(知武不可脅乃幽武穴中絶不飲食天雨雪齧雪與旃毛并吞之數日不死匈奴以為神徙武北海上無人處)
(使牧羝至海上廩食不至掘野鼠去草實而食之故節旄盡落)口對兵事畫地成圖
(又曰張安世子千秋與霍光子禹俱為中郎將將兵隨度遼將軍范明友擊烏桓還謁大將軍光問千秋戰鬭)
(方略山川形勢千秋口對兵事畫地成圖無所亡失光復問禹禹不能記曰皆有文書光由是賢千秋以禹為)
(不才歎曰霍氏世衰張氏興矣)口陳西域手畫地形(謝承後漢書曰臧旻有幹才逹)
(於從政為漢良吏遷匈奴中郎將討賊有功還見太尉問其西域諸國土地風俗人物種𩔖旻悉口陳且手畫)
(地形因竒其才歎曰設班固作西域傳又何以如此)子幼法令從事郎官化之
(漢書曰楊惲字子幼為中郎將以法令從事郎謁者有罪過輒奏免絶請謁貨賂之端令行禁止)威
明廵視將士三軍感悅(謝承後漢書曰皇甫規字威明以先零陸梁上疏自陳乃以規)
(為中郎將討降會軍士郎將大疫規親入庵廬廵視將士三軍感悦)
中郎將四
增詩唐岑參送劉郎將歸河東詩曰借問虎賁將從軍
凡幾年殺人寶刀缺走馬貂裘穿山雨醒别酒關雲迎
渡船謝君賢主將豈忘輪臺邊
增誌唐張說郎將葛君墓誌曰公諱威德字某葛氏本
梁國寧陵人也公室無陶白之資朝無金張之援不承
過庭之訓不漸鼓篋之術而能奮飛喬木獨拔深濟早
以武藝妙𨕖供奉每扈遊别館侍蹕禁林何嘗不左發
五豝傍連雙兔入陪内仗思馬斯才出典外軍握兵之
要所謂白珪特達青雲自致者也
四中郎將一
原杜氏通典曰東中郎將(後漢靈帝以董卓為之)南中郎將(後漢獻帝)
(以臨淄侯曹植為之)西中郎將(晉以謝曼桓冲為之)北中郎將(後漢以盧植為之建安中)
(以鄢陵侯曹彰為之)並後漢置江左彌重或領刺史或持節為之
銀印青綬服同將軍後魏靈太后時四中郎將兵數寡
弱不足以襟帶京師任城王澄奏宜以東中帶滎陽郡
南中帶魯陽郡西中帶弘農郡北中帶河南郡𨕖二品
三品親賢兼稱者居之配以強兵則深根固本之計也
(靈太后初從之後復止唐至德後節度都團練使殆其遺職)增沈約宋書曰西平
中郎將南北東西中郎將後漢號也
四中郎將二
原鄢陵代郡山濤守鄴(魏志曹彰傳曰建安二十一年曹彰封鄢陵侯二十三年)
(代郡烏桓反以彰為北中郎將行驍騎將軍彰北征入涿郡界叛兵數千騎卒至時兵馬未集用田豫計固守)
(鹵乃退散彰追之射敵騎應弦而倒者相屬彰鎧中數箭意氣益厲乘勝逐北至於桑乾晉書曰山濤轉北)
(中郎將督鄴城守事)蔣濟請留任城奏𨕖(魏志蔣濟傳曰文帝踐祚出為東中)
(郎將蔣濟請留詔曰天下未寧要須良臣以靖邊境如其無事乃還鳴玉未為遲也任城事詳上通典)
增荀羡年少叔優才宜(晉中興書曰荀羡為北中郎將徐州刺史時年二十八)
(郭泰别傳曰王叔優問才之所宜於郭泰答曰當以武官顯叔優後至北中郎將)
四中郎將三
增文武兼資(魏志曰蔣濟字子通文帝即位為東中郎將後曹仁薨復以濟為東中郎將代領其)
(兵詔曰卿兼資文武常有超越江湖吞并吳會之志故復授將帥之任)文武器任(晉起居注)
(曰武帝泰始二年詔鄴城守事宜速有人又當得親親有文武器任者高陽王珪今來之國雖當出為蕃輔以)
(才幹事亦古之制也其以珪為督鄴城守事北中郎將)監沔中軍事(冊府元龜曰桓宣監)
(沔中軍事南中郎將江夏相鎮襄陽十餘年間石季龍再攻之宣能得衆心每能以寡弱距守論者以為次于)
(祖逖周訪)隸平南將軍(又曰張浦為南中郎將南蠻校尉隸平南大將軍)原曹
植沈醉太祖罷之(魏志曰魏太祖以曹植為南中郎將行征鹵將軍時欲遣救曹仁乃呼有)
(所敕戒植沈醉不能受命於是悔而罷之)石崇得鴆傅祗奏之(晉書曰石崇為南中)
(郎將得鴆鳥雛以與後軍將軍王愷為鴆害之事時制鴆不得過江為司隸校尉傅祗所紏詔原之燒鴆於都)
(街)
郎中一
原入賀秦王上書光武(韓子曰秦昭王有病百姓為之禱病愈殺牛賽禱郎中閻)
(遏公孫衍出見之曰非社臘之時也奚自殺牛而祠社怪而問之百姓曰人主病為之禱今病愈殺牛賽禱閻)
(遏公孫衍說見王拜賀曰過堯舜矣王驚曰何謂也對曰堯舜其民未至為之禱也今王病而民以牛禱病愈)
(殺牛賽禱故臣以為王過堯舜也王因使人問之何里為之訾其里正與伍老屯二甲注屯罰也論衡曰郎)
(中王賁上書光武言孝文皇帝時居明光宫斷獄三人也)使成前書令校圖䜟
(華嶠後漢書曰班固拜為郎中使終成前所著書學者莫不諷誦自為郎中遂見親近讀書禁中或連日繼夜)
(每行廵狩輒獻上賦頌朝廷有大議使難問公卿辨論於前賞賜恩寵甚渥然二世位不過郎中謝承後漢)
(書曰尹敏字功季治尚書拜郎中帝以敏博通經記令校圖䜟)增季布摧剛馮緄
赴急(漢書曰汝陰侯滕公知朱家大俠意季布匿其所侍間果言如朱家指上乃赦布諸公皆多布能摧)
(剛為柔布召見謝拜郎中急後漢書曰馮緄為郎中家富好施賑赴窮為州里所歸)周防受
書袁京習易(又曰周防師事徐州刺史蓋豫受古文尚書經明舉孝廉拜郎中又曰袁京)
(習孟氏易作難記三十萬言拜郎中)高詡信行包咸孝廉(又曰高詡以父任為)
(郎中以信行清操知名王莽簒位父子稱盲逃不仕語又曰包咸舉孝廉除郎中建武中入授皇太子論)
明絳侯無罪諫鄧后臨朝(漢書曰孝文即位爰盎兄噲任盎為郎中絳侯)
(為丞相朝罷上常目送之盎曰絳侯功臣非社稷臣絳侯望盎曰吾與汝兄善今兒乃毁我及絳侯就國人上)
(書告以為反徵詣請室諸公莫敢為言唯盎明絳侯無罪後漢書曰杜根舉孝廉為郎中時和熹鄧后臨朝)
(根以安帝年長宜親政事乃與同時郎上書直諫)
郎中二
原志美行勵(謝承後漢書曰張堪字君遊年十六受業長安志美行勵諸儒號曰聖童世祖微時)
(見堪志操常嘉焉及即位中郎將來歙薦堪召拜郎中)清操自然(晉錄曰會稽相朱則上書)
(言楊泉清操自然徵聘終不移其心乃詔拜泉郎中)馮唐孝著(漢書曰馮唐以孝著為郎中署)
(長事文帝輦過問唐曰父老何事為郎家安在)黃香求養(謝承後漢書曰黃香字文強除為郎)
(以父老乃求歸供養徵拜郎中帝召香在殿下問父年幾何何故不入公府)劉儉色養(徐廣)
(晉記曰東海劉儉請脩色養居喪過禮除郎中)增上言世務(漢書曰主父偃上書闕下是時)
(徐樂嚴安亦俱上書言世務書奏上因召見三人謂曰公皆安在何相見之晚也乃拜偃樂安皆為郎中)
上述鴻業(後漢書曰帝東巡狩鳳凰黃龍並集楊終贊頌嘉瑞上述祖宗鴻業凡十五章徵拜郎中)
虞詡孝養(又曰虞詡年十二能通尚書早孤孝養祖母縣舉順孫拜郎中)周興孝
友(又曰周興為郎中少有名譽尚書陳忠上疏薦興曰竊見光祿郎周興孝友之行著於閨門屬文著辭有)
(可觀采詔乃拜興為尚書郎)黃童無雙(又曰黃香博學能文章京師號曰天下無雙江夏黃)
(童初除郎中肅宗詔香詣東觀讀所未嘗見書香後告休及歸京師時千乘王冠帝會中山邸乃召香於殿下)
(顧謂諸王曰此天下無雙江夏黃童者也左右莫不改觀)荀爽無雙(又曰荀爽字慈明潁川為)
(之語曰荀氏八龍慈明無雙延熹九年拜郎中)原謝廉通一經(東觀順帝紀曰陽嘉二年)
(汝南童子謝廉河南趙建年十三各通一經以大學初繕應召而至皆除郎中)宋均善論難
(華嶠後漢書曰宋均字叔庠為郎中時年十五好經書每休沐日輒受業博士通詩禮善論難至二十餘調補)
(辰陽長)
冗從僕射一(期門僕射附)
原掌射事從遊獵(環濟要略曰冗從其有射事則掌帥之續漢書百官志曰冗從僕)
(射秩六百石武帝置期門郎有僕射掌遊獵)領黃門逐疫鬼(董巴中官傳曰黃門)
(非尚書者冗居宿衛直守戶行則騎從伏雕鈹帶赤質虎瓜交劍童子佩刀從僕射領續漢書百官志曰先)
(獵一日儺逐疫鬼冗從僕射將之逐惡鬼於禁中也)增魏世因名建元始號
(宋書百官表曰冗從僕射漢東京有中黃門冗從僕射非其職也魏世因其名而置冗從僕射漢書曰建元)
(三年上微行始出北至池陽西至黃山南獵長楊東遊宜春乃詔隴西北地良家子能射者期諸殿門故有期)
(門之號自此始也)陰興親信辛毗精勤(後漢書陰興傳曰興為期門僕射每)
(出入常操小盖障風雨躬履塗泥率先期門光武所幸之處輒先入清宫甚見親信魏志曰冗從僕射畢軏)
(表尚書僕射王思精勤計略不及辛毗以毗代思)
冗從僕射二
原索官以自顯(傅暢晉諸公贊曰新蔡武哀王司馬騰字元邁起家為冗從僕射意欲索官以)
(自顯由此求為南陽太守)和祥有識見(晉武帝起居注曰司馬東嬴公世子璞貞固和祥有)
(識見才幹乃以璞為冗從僕射)建初置期門僕射(漢書百官公卿表曰武帝建初三年)
(置期門郎有僕射以宦者為之號曰冗從黃門)永壽置冗從僕射(續漢書百官志曰桓)
(帝永壽三年初置冗從僕射)居直門戶行夾輦轂(漢百官志曰期門郎有僕射掌)
(執兵送從宦者為之則號冗從居則直守門戶行則騎從夾輦轂)
行人司一
增周禮曰大行人掌大賓之禮及大客之儀以親諸侯
(註曰大賓要服以内諸侯大客謂其孤卿)春朝諸侯而圖天下之事秋覲以
比邦國之功夏宗以陳天下之謨冬遇以協諸侯之慮
時會以發四方之禁殷同以施天下之政時聘以結諸
侯之好殷覜以除邦國之慝間問以諭諸侯之志歸脤
以交諸侯之福賀慶以贊諸侯之喜致禬以補諸侯之
烖又曰小行人掌邦國賓客之禮籍以待四方之使
者令諸侯春入貢秋獻功王親受之各以其國之籍禮
之凡諸侯入王則逆勞于畿及郊勞眡館將幣為承而
擯凡四方之使者大客則擯小客則受其幣而聽其辭
使適四方協九儀賓客之禮朝覲宗遇會同君之禮也
存頫省聘問臣之禮也又曰大行人中大夫二人小
行人下大夫四人馬融注云行人掌使之官正義云
周禮秋官有大行人小行人皆大夫也掌諸侯朝覲宗
廟會同之禮儀及時聘會同之事則諸侯之行人亦然
故云掌使之官謂掌其為使之官也漢唐宋元俱無
續文獻通考曰明制行人司司正正七品行人司司
副從七品行人司行人正八品大明會典曰行人司
司正一員行人司左右司副二員行人三百四十五員
後減為三十七員
行人司二
增六節五物(周禮曰山國用虎節土國用人節澤國用龍節皆以金為之道路用旌節門關)
(用符節都鄙用管節皆以竹為之若又曰若國札喪則令賻補之若國凶荒則令賙委之國師役則令槁禬)
(之若國有福事則令慶賀之若國有禍烖則令哀弔之凡此五物者治其事故)皇華清詔
(事文玉屑曰萬里皇華使詔羣書考索曰冀州飢荒以范滂為清使按察之)行李輶軒
(左傳行人子員曰君有楚命亦不使一介行李告於寡君羣書考索曰輶軒天子使臣也常以歲八月間遣)
(行采方言永藏秘室)四駱作歌二星向益(毛詩曰駕彼四駱載驟駸駸豈不懷)
(歸是用作歌將母來諗當後漢書和帝分遣使各至州郡即採觀風俗有二人到益州投館吏李郃舍郃曰)
(君發京師寧知朝廷二使何時發使驚問何以知之郃指星曰有二使星來向益部分野)孟陽游
寺和甫擁麾(通鑑曰唐憲宗詔潘孟陽往江淮孟陽所至留連倡樂後鄭敬奉使江淮臨行)
(帝誡之曰母若潘孟陽殫財費酣飲遊山寺而已今𩔖書纂要曰王荆公送劉和甫奉使江南詩曰劉郎日)
(擁旌麾傳到江南喜可知)博望窮源相如建節(史記曰漢武帝使博望侯張騫)
(窮河源太又曰漢武帝使司馬相如建節諭蜀蜀守以下郊迎縣令負弩矢先驅)各為一書
能知四國(周禮曰秋官小行人云及其萬民之利害為一書其禮俗政事教治刑禁之逆順為)
(一書其悖逆暴亂作慝猶犯令者為一書其札喪凶荒厄貧為一書其康樂和親安平者為一書釋曰各條錄)
(為一書以報上也夫備考曰行人公孫揮能知四國之所欲為而辨其大族姓之班位貴賤能否而善為詞)
(令)薛侃真鐵孟陽如玉(明獻徵錄曰嘉靖時薛侃為行人司司正疏請建儲)
(事下廷鞫侃曰明有君父幽有鬼神頭可斷心不可欺觀者嘖嘖以真鐵漢稱之又曰孟陽為行人四載不)
(遷或戲之曰君見今行人孰三載不遷科道者乎君何不一謁當道而坐自淹也陽曰君子立身當如白玉少)
(有瑕玷終身之耻吾豈以官而易吾身乎)却銀不受必死無歸(又曰黃乾亨為)
(行人使滿剌伽國滿刺在嶺南西萬里外故事使臣得招商賈募習海事者以行有分堵常例度銀千兩乾亨)
(却不受羅劉儼譔羅如墉墓誌曰正統十四年宼逼宣府行人如墉從駕親征臨行謂其家也我必死報國)
(可抱我二子徵劉編修儼文以著我不朽劉聞之曰如墉必死無歸矣已而果死於難)詹敬之
能盡職王爾康好名山(張岳譔詹敬之墓表曰詹敬之為行人正德時以諫死嘉)
(靖初贈御史盖以未官言路而死諫故以所能盡職者官其志云陶望齡譔王爾康墓誌曰行人王爾康先)
(後奉冊周唐淮府復奉詔諭湖廣餽問一無所受好遊名山遇輒留止)
行人司三
增采風(唐詩𩔖苑方干送人出使詩曰萬里采風謠)星使(高適詩曰星使出詞曹)
報命(事文玉屑使臣復命曰報命)張旌(羣書考索奉使至其國則張旌而語其衆)王
事(唐詩𩔖苑包何詩曰近遠從王事)王程(羣書考索奉使程期也王程有限)玉節
使(出往外國之使也)金華使(事文玉屑朝使也偶逢金華使)明駝使鳳
舉使(俱出𩔖書纂要)
行人司四
增詩明何景明寄阮行人詩曰夫子風流士高懷近若
何張騫能奉使阮籍自行歌文字留中嶽樓船渡大河
梁都看不遠枉駕幾時過李攀龍送章行人使潞藩
詩曰使者持符下風塵叱馭前諸侯城赤翟列嶂黨青
天牟麥祈年畤芙蓉避暑筵相逢多愛客共賦遠遊篇
李夢陽送李行人還朝詩曰南使樓船澷北廻西廵
車駕歘東來星辰再逐千官入閶闔重臨萬國開寒盡
旌旗猶拂雪春新環珮且沾梅虞絃定有薰風奏佇望
陽和徧九垓
增箴明宣宗行人司箴曰法古建官以熙于治國之行
人實承周制慎簡髦士俾居俾臧朝有命令肅肅用將
有容有章必敬必飭毋為竒衺毋縱貪墨載馳載驅周
爰咨諏靡及之懷益毖弗渝克篤念茲不忝于士不忝
于國有聞于世
奉朝請一
增文獻通考曰奉朝請無員本不為官漢東京罷省三
公外戚皇室諸侯多奉朝請奉朝請者奉朝會請召而
已晉武帝亦以皇室外戚為三都尉而奉朝請焉元帝
為晉王以參軍為奉車都尉掾屬為駙馬都尉行參軍
舍人為騎都尉皆奉朝請後罷奉車騎二都尉唯留駙
馬都尉奉朝請而已諸尚公主者若劉惔桓温等皆為
之宋武帝永初以來以朝請選雜其尚主者唯拜駙馬
都尉齊奉朝請駙馬都尉及散騎給事中等官並集書
省職朝散用衣冠之餘人數猥積武帝永明中奉朝請
至六百餘人隋開皇三年罷奉朝請
奉朝請二
原位次三公(續漢書曰前漢列侯奉朝請在長安位次三公)宜兼三公(晉太常劉)
(寔表曰郊廟諸王見在奉朝請宜兼三公奏可)從容閑豫(晉起居注曰武寧三年詔曰前相國)
(掾主簿雖奉朝請並從容閑豫若大縣闕宜以治民也)與上臥起(漢書曰董賢為大司馬董)
(氏親屬皆侍中諸曹奉朝請寵在丁傅之右矣賢貴震朝廷嘗與上臥起)皆奉朝請(又曰霍光)
(自昭帝時子禹及兄孫雲皆中郎將雲弟山奉車都尉侍中光兩女壻為東西宫衞尉昆弟諸壻外孫皆奉朝)
(請為諸曹大夫騎都尉給事中黨戚連體根據於朝廷)獨奉朝請(漢官觧詁曰三輔職如郡)
(守獨奉朝請成帝時張禹避位特進奉朝請又以關内侯蕭望之大司馬嘉皆奉朝請光武時司徒魏驃孫資)
(特進奉朝請)與太子遊處(晉書晉武帝詔曰隴西王世子越駙馬都尉楊邈並可奉朝請)
(付與太子遊處也)春曰朝秋曰請(竇太后除嬰門籍不得入朝請漢律諸侯春朝天子)
(曰朝秋曰請)增削景隆官絶朝請(王世貞史料明李文忠世家云刑部都察院大)
(理寺論劾曹國公景隆詔盡削景隆勲階官號絶朝請勒歸私第)解王驥任奉朝請
(又明王驥傳云景帝初召為總督南京機務南京素習媮戎陣廢弛驥至一切以所御軍法教之為一新而于)
(大司馬謙勿重也因事解其任奉朝請上雖罷驥而内猶嚴之)
駙馬都尉一
原杜氏通典曰駙馬都尉漢武帝元鼎二年初置秩比
二千石掌駙馬(駙馬非正駕車皆為副馬)晉以駙馬都尉奉朝請諸
尚公主者若劉惔桓温等皆為之宋武帝永初以來以
朝請選雜其尚公主唯拜駙馬都尉梁駙馬皆武冠綘
朝服銀章青綬梁陳駙馬皆尚公主者為之(陳武帝長女永世公)
(主先適陳留太守錢蕆生子岊主及岊並卒武帝受襌唯公主追封將葬尚書主客牒詳議欲加蕆駙馬都尉)
(并贈岊官袁樞議曰昔王姬下降必適諸侯同姓為主聞於公羊之說車服不繫著於詩人之篇漢氏之初列)
(侯尚主自斯以後降嬪素族駙馬都尉置由漢武或以假諸功臣或以加於戚屬是以魏表駙馬為一號魏晉)
(以來因為常準盖明王姬之重庶姓之輕若不加其等級莫可合卺而酳所以假駙馬之位乃崇於皇女今公)
(主早薨伉儷已絶旣無禮數致疑何須駙馬之授案當陽侯杜元凱尚晉宣帝第二女高陸宣公主晉武踐祚)
(而主已亡太始中追贈公主杜君無復駙馬之號梁元帝女新安穆公主早薨天監初王氏無追拜之事遠近)
(二例足以據明公主所生旣未及成人之禮無勞此授今宜追贈亭侯時以樞議為衷)後魏駙馬
都尉亦為尚公主官雖位高卿尹而此職不去北齊與
後魏同隋廢唐駙馬都尉從五品皆尚主者為之開元
三年八月敕駙馬都尉從五品階宜依令式仍借金紫
魚袋(天寶以前悉儀容美麗者充選)初學記曰漢制天子以列侯尚
公主諸侯以國人承翁主(崔浩義云尚承皆卑下之名也公主别立第舍天子之女)
(則令列侯就第奉事之故尚公主諸王女則當國人來承事之皆不得謁見舅姑通問而已天子尊令諸公代)
(主婚故曰公主諸王卑則自主之故曰翁主後漢皇女為縣公主諸王女為鄉亭公主晉已後王女為縣主)
魏晉之後尚公主皆拜駙馬都尉初駙馬都尉漢武置
也掌御馬(說文云駙馬字從馬付聲一曰駙近也疾也應劭曰自上安下曰尉都謂總領)歷兩
漢多宗室及外戚與諸公子孫任之至魏何晏大將軍
何進孫以主壻拜駙馬都尉其後杜預尚晉宣帝女高
陸公主拜駙馬都尉王濟尚晉文帝女常山公主拜駙
馬都尉後代因魏晉以為恒每尚公主則拜駙馬都尉
(出漢書及齊職儀又晉書𫝊宣尚晉武帝女弘農公主桓温尚元帝女南康公主劉惔尚晉明帝女廬陵公主)
(皆拜駙馬都尉)增唐官品志曰駙馬奉車騎三都尉並無員
駙馬以加尚公主者無班秩續文獻通考曰遼北面
有駙馬都尉府掌公主宅帳之事官曰駙馬都尉金駙
馬都尉正四品元尚公主者皆稱駙馬都尉封王爵明
駙馬都尉位次於侯凡尚公主長公主大長公主並稱
駙馬都尉尚郡主縣主郡君縣君鄉君並稱儀賓食祿
有差皆不得預政事國初駙馬或典兵鎮守李堅副總
兵封欒城侯自後多署宗人府事
駙馬都尉二
增漢書曰金日磾為侍中駙馬都尉旣親近未嘗有過
失上甚信愛之賞賜累千金日磾兩子賞建俱侍中與
昭帝略同年共臥起賞為奉車建駙馬晉書曰武帝
為晉陵公主求壻謂王珣曰主壻但如劉真長王子敬
便足珣曰謝混雖不及真長不減子敬帝曰如此便足
魏書曰萬安國父振尚高陽公主拜駙馬都尉安國
少明敏有姿貌以國甥復尚河南公主拜駙馬都尉顯
祖特親寵之與同臥起唐書曰文宗儉素駙馬都尉
韋處仁入見帶夾羅巾以進上謂曰本慕卿門戶清素
故俯從𨕖尚如此巾服從諸他戚為之卿不須為也
宋史曰陳國大長公主嫁魏仁溥子咸信太祖居潜昭
憲太后常至仁溥第咸信方幼侍母側儼如成人大竒
愛之欲結姻好開寶中因成太后之意𨕖授右衞將軍
駙馬都尉又曰張敦禮尚韓國大長公主授駙馬都
尉遷密州觀察使元祐初上言變法附會之害章惇以
為詆毁先烈譽司馬光勒止朝參又曰吳國長公主
出降潘正夫建炎初避地至婺州見高宗奏祖宗以來
駙馬皆除使相今正夫歷事四朝在汴京曾建議迎陛
下乞除開府不許續文獻通考曰明嘉靖初崔元以
迎駕封京山侯二年憲宗妺永福長公主歸蔡震禮部
上儀狀謂駙馬當四拜公主坐受其二科臣安磐言孝
惠太后几筵未徹不宜行婚禮駙馬雖賤而公主坐受
乖夫婦之禮不聽
駙馬都尉三
原名才貴族(上見後五江斆表貴曹植平原公主誄曰配爾名才華宗族爵以列侯銀艾)
(優渥)天姻國婚(上見後五江斆表國荀氏家傳曰荀羡字令則十五擬婚之𨕖羡不欲)
(連姻帝室乃遠遯長沙監司追尋不獲已遂尚潯陽公主)同輿連日(魏收後魏書曰馮誕)
(字子正與高祖同歲幼侍書學特蒙親待尚高祖妹樂安公主拜駙馬都尉高祖寵誕同輿而載同案而食同)
(席而坐卧結謝萬駙馬都尉劉真長誄曰弱冠振纓婚帝室綢繆姻婭連光雲日)降鶴賜
駿(劉向列仙傳曰蕭史善吹簫能招白鶴教弄玉鳳鳴居數十年吹簫作鳳凰聲鳳凰來止其屋為作鳳臺)
(夫婦止其上一日皆隨鳳飛去按弄玉秦穆公女也欲後魏書曰宿石文成帝時拜中壘將軍常從獵帝親)
(射虎石叩馬諫引帝至高原上後虎騰躍殺人詔石為忠臣切諫免虎之害賜馬一疋尚上谷公主拜駙馬都)
(尉)傅粉吹簫(魚豢魏略曰何晏字平叔美姿儀面絶白魏帝疑其傅粉後至夏月喚來)
(而與熱湯餅大汗出遂以朱衣自拭色轉皎然帝始信之下詳上降鶴註)二主同家
三尚異穴(後漢書曰竇融長子穆尚内黃公主弟子固尚湼陽公主竇氏一公兩侯二公主後魏)
(書曰劉昶尚武邑公主主薨更尚建興公主又薨更尚平陽長公主及昶終與三公主同塋異穴)增
爵為諸侯𨕖預副車(後漢書天子姊壻爵為諸侯言竇固也翰苑新書宋人行駙)
(馬李璋制曰𨕖預副車)聰慧可愛風流不墜(蜀志曰諸葛瞻建興十二年亮)
(出武功與兄瑾書曰瞻已今年八歲聰慧可愛嫌其早成恐不為重器耳十七尚公主拜駙馬都尉宋書曰)
(江斆尚孝武女臨海公主拜駙馬都尉為丹陽丞時袁粲為尹見斆嘆曰風流不墜正在江郎數與宴賞連日)
(夜)銀榜金章香風紫鞚(續通典貞元三年駙馬都尉郭曖詔曰儷崇銀榜攄)
(美金章入李白集贈獨孤駙馬詩曰都尉朝天躍馬歸香風吹花亂飛銀鞍紫鞚照雲日左顧右盻生光輝)
才子賦詩考官倡第(翰苑新書曰唐李端大歷中與錢起盧綸等倡和號大歷)
(十才子時郭曖尚代宗女昇平公主賢明善詩文端等十人俱在門下宋史曰宋理宗一女周漢國公主開)
(慶初主年及笄詔議𨕖尚丁大全欲用新進士為駙馬因命考官寘周震炎第一倡為太平狀元之說以媚帝)
(震炎年幾三十恭謝日公主於内窺之不悦事遂寢)善射曉音能詩善畫(又曰)
(王承衍字希甫尚太祖女魏國大長公主端謹善騎射曉音律頗涉藝學署父牙職補内殿都知授右衞將軍)
(駙馬都尉詩又曰王詵字晉卿尚魏國大長公主能善畫授左衞將軍駙馬都尉)督工塞河
率衆赴敵(又曰吳元扆尚太宗女徐國大長公主授駙馬都尉領鄯州觀察使秋霖河溢城壘)
(將壊元扆躬涉泥滓督工補塞以舟楫濟民所部獲安明獻徵錄曰石璟尚順德長公主正綂十四年督官)
(軍隨駕北征天順五年曹欽謀逆璟率衆赴敵擒賊脱脱上特加奬勞)柳潭死鬭李
讓居守(唐書曰柳潭尚和政公主從元宗至蜀遷駙馬都尉郭千仞反元宗御元英樓諭降之不聽潭)
(率折衝張義童等殊死鬭手斬賊五十級平之貴明獻徵錄曰李讓燕邸儀賓靖難兵起率府兵執謝等取)
(大寧戰白溝河有功掌北平布政司事永樂元年進駙馬都尉封富陽侯)
駙馬都尉四
增世家子(唐職林曰文宗開成初欲以真源臨真二公主降士族謂宰相曰民間婚姻不計官品而)
(上閥閱我家天子顧不及崔盧邪詔宗正卿取世家子以聞)大臣子(翰苑新書曰岐陽公主唐)
(憲宗愛女舊制多𨕖戚里將家帝始詔李吉甫擇大臣子)原楊喬閉口(謝承後漢書曰楊喬)
(為尚書容儀偉麗數上書言政事桓帝愛其才貌詔妻以公主喬固讓不聽遂閉口不食七日而死)宋
弘不諾(宋弘事詳公主)增一門三主(古今姓氏錄曰後魏盧道裕弟處堂弟元聿並)
(尚魏室公主一門三主士族榮之)一門四主(翰苑新書曰唐薛瓘瓘子昭瓘堂姪儆儆子繡)
(並尚主一門四主)四世尚主(又曰穆觀觀子真夀真子泰夀子平國泰子伯智平國子伏千)
(四世尚主一門凡十二人尚主)風神警拔(齊書曰王&KR0788;年數歲風神警拔有成人之度時祖儉)
(作宰相賓客盈門見&KR0788;曰公才公望復在此矣𨕖尚淮南長公主拜駙馬都尉)風望端雅(後魏)
(書曰陸昕之風望端雅尚獻文女常山公主拜駙馬都尉)歷事六朝(明獻徵錄曰駙馬都尉趙)
(輝以蔭授府軍前衞千戶直皇城内門太宗偶見之竒其貌𨕖尚寶慶長公主歷事六朝眷遇隆厚)八
覲兩宫(又曰林岳𨕖尚憲廟德清大長公主授駙馬都尉賜誥命及玉帶蟒衣盖自始被𨕖廷謁八覲)
(兩宫賜賚優厚)勅免常朝(又曰李貞尚皇妹長公主洪武元年封為恩親侯三年上欲朝夕見)
(貞賜第内城西偏加駙馬都尉右柱國曹國公勅免常朝贊拜不名)嘗受密命(又曰梅殷洪武)
(十一年尚寧國公主為駙馬都尉恭謹有謀高皇最愛嘗受密命輔建文君靖難兵起殷鎮守淮安悉心防禦)
賜玉帶金鞍(宋史曰石保吉尚魯國大長公主開寶四年召見賜襲衣玉帶金鞍勒馬拜左)
(衞將軍駙馬都尉)賜玉帶繡衣(明獻徵錄曰郭鎮以勲戚子弟資貌潔脩朝謁之際上屬)
(目心喜焉洪武二十二年𨕖尚永嘉公主賜金玉帶鞍馬金繡衣九襲拜駙馬都尉)周景美姿
貌(又曰駙馬都尉周景美姿貌天順時𨕖尚重慶公主重慶主憲皇同母女兄寵愛亡與比賜金珠玉帛山)
(積而景持儒行篤好文史日從翰林名公請業受益)樊凱美鬚髯(又曰駙馬都尉樊凱少給)
(役至縣令見其狀貌驚令學凱長身玉立美鬚髯成化初𨕖尚廣德公主命統禁兵侍衞正德初劉瑾用事公)
(卿莫不折節而凱獨不屈)
駙馬都尉五
增詩唐王維和楊駙馬六郎秋夜即事詩曰高樓月似
霜秋夜鬱金堂對坐彈盧女同看舞鳳凰少兒多送酒
小玉更焚香結束平陽騎明朝入建章錢起過楊駙
馬亭子詩曰衣冠在漢庭臺榭接天成彩鳳翻簫曲祥
鱣入館名歌鐘芳月曙林嶂碧雲生亂水歸潭淨高花
映竹明退朝追宴樂開閣醉簮纓長袖留嘉客栖烏下
禁城韓翃宴楊駙馬山池詩曰垂楊拂岸草茸茸繡
戶簾前花影重鱠下玉盤銀縷細酒開金甕綠醅濃中
朝駙馬何平叔南國詞人陸士龍落日泛舟同醉處回
潭百丈映千峰王建贈崔禮駙馬詩曰鳳凰樓閣連
宫樹天子崔郎自愛貧金埒減添栽藥地玉鞭平與賣
書人家中絃管聽常少分外詩篇看即新一月一廻陪
内宴馬蹄猶厭踏香塵劉禹錫劉駙馬水亭避暑詩
曰千竿竹翠數蓮紅水閣虛凉玉簟空琥珀琖紅疑瀉
酒水晶簾密更通風賜冰滿盌沈朱實法饌盈盤覆碧
籠盡日逍遥避煩暑再三珍重主人翁楊巨源酬于
駙馬詩曰綺陌塵香曙色分碧山如畫又逢君蛟藏秋
月一片水驥鏁晴空千尺雲戚里舊知何駙馬詩家今
得鮑參軍陽和本是烟霄曲願向花間次第聞張璸
宴駙馬宅詩曰牙香禁樂鎮相携日日君恩降紫泥紅
藥院深人半醉綠楊門掩馬頻嘶座中古物多仙意壁
上新詩有御題别向庭蕪寘吟石不教宫妓踏成蹊
李端贈郭駙馬詩曰青春都尉最風流二十功成便拜
侯金距鬭雞趨上苑玉鞭騎馬出長秋焚香荀令偏憐
少傅粉何郎不解愁日暮吹簫楊柳陌路人遥指鳳凰
樓
原制唐中宗賜駙馬封制曰門下特進行右散騎常侍
駙馬都尉觀國公楊愼分榮戚里藉寵公門恭肅著於
立身恪勤效於從政鳳凰臺上宛符琴瑟之歡烏鵲橋
前載叶松蘿之契宜覃茅土式廣山河增白居易授
駙馬鄭何右衞將軍制曰周設七萃漢列八屯皆以拱
衞王宫肅嚴徼道綂茲騎吏其屬親賢具官鄭何擢秀
士林挺質公器以貞和陶其性以禮樂文其身善積德
門慶連戚里况久踐名職累著聲猷念舊奬能宜加榮
寵環列之尹不易其人俾宣力於爪牙不失親於肺腑
增誥明洪武四年駙馬都尉黃琛誥曰鎮國上將軍駙
馬都尉兼淮安衞指揮使黃琛征伐戌守勤勞有年今
天下已定宜共享承平命爾仍居前職尚益加慎恭勉
其心力明紀律而嚴訓練撫軍士而安庶民永保祿位
延及後人
原表宋虞通之為江斆讓尚公主表曰伏承詔旨當以
臨海公主降嬪榮出望表恩加典外顧審輶蔽伏用憂
惶臣寒門悴族人凡質陋閭閻有對本隔天姻如臣素
流家貧業寡年近將冠皆已有室荆釵布裙足得成禮
自晉氏以來配尚王姬者雖屢經華胄亟有名才至如
王敦懾氣桓溫歛威真長佯愚以固辭子敬炙足以求
免王偃無仲都之質而裸露於北階何瑀闕龍工之姿
而見投於深井謝莊迨自同於朦傁殷仲幾不免於強
鉏制勒甚於僕隸防閑過於婢妾往來出入人理之常
留待賓客朋從之義而令掃轍息駕無窺門之期廢筵
抽席絶接對之禮非惟交友離異仍乃兄弟疎闊姆嬭
爭媚相勸以嚴婢媼競前相諂以急其間又有應答問
訊卜筮師母乃至殘餘飲食詰辨與誰衣被故敝必責
頭領或進不護前或入不聽出不入則嫌於欲疎求出
則疑有别意召必以三晡為期遣必以日出為限夕不
見晚魄朝不識曙星至於夜步月而弄琴晝拱袂而披
卷一生之内與此長乖又聲影才聞則少婢奔迸裙袂
向席則醜老叢來左右整刷以疑寵見嫌賓客未冠以
少容致斥如臣門分代荷殊榮足定家聲便預提拂青
宫美官或由才升一叨婚戚咸成恩假是以仰冒非宜
披露丹質非惟上陳一已規全身願寔乃廣申諸門受
患之切伏願大慈照察特賜蠲停若恩制頓降被請不
申便當刊膚翦髮投山竄海云云
奉車都尉(騎都尉附)
原杜氏通典曰奉車駙馬騎三都尉並漢武帝元鼎二
年初置皆秩比二千石(李陵為騎都尉至更始時官亂謠曰爛羊胃騎都尉)舊無
員或以官常侍或卿尹校尉左遷為之奉車掌御乘輿
車(漢官曰三人)騎都尉本監羽林騎(漢官十人漢書百官表騎都尉掌羽林從騎)
後漢並屬光祿勲晉武帝亦以皇室外戚為都尉而奉
朝請焉元帝為晉王以參軍為奉車都尉掾屬為駙馬
都尉行參軍舍人為騎都尉皆奉朝請後罷奉車騎二
都尉梁三都尉並無員秩皆武冠綘朝服銀章青綬奉
車二十人騎都尉六十人煬帝時奉車駙馬並廢唐奉
車都尉五員掌馭副車不常置若大備陳設則以餘官
攝行屬左右衞也增宋遼金元明並無
諸都尉一
原御法駕侍幃幄(漢舊儀曰漢乘輿法駕奉車都尉御侍郎參乘也周熙新論曰武)
(衞都尉孫竒年十七以秀才入侍幃幄余作詩篇諷云恂恂公子美色無比誕姿旣豐世胄有紀平南之孫奮)
(威之子)掌池苑主舟船(漢書百官公卿表曰水衡都尉武帝元鼎二年初置掌上)
(林苑應劭注曰古山林之官曰衡掌諸池苑故稱水衡張晏曰主都水及上林苑故曰水衡主諸官故曰都有)
(卒徒武事故曰尉掌上林苑諸離宫别觀游宴之處械魏略曰水衡都尉舊主上苑以主天下水軍舟船器)
汲黯無為楊僕嚴酷(史記曰汲黯為東海太守歲餘大治上聞召為主爵都尉)
(治務在無為而已弘大體不拘文法為又曰楊僕者宜陽人也以千夫為吏河南守案舉以能薦為御史使)
(督盗賊關東治放尹齊以為敢摯行稍遷至主爵都尉列九卿天子以為能南粤反拜為樓船將軍有功封將)
(梁侯)張緝籌略譙周好古(魏略曰張緝字敬仲上便宜中書令孫資以為有籌)
(略遂拜騎都尉也近晉武帝詔曰騎都尉譙周篤志好古服膺儒義擢授侍命位未加不幸殞喪朕甚悼之)
(賜朝服一具衣一襲錢十五萬喪葬所給比從散騎常侍之制也)增韓信治粟周
邵領兵(漢書曰韓信亡楚歸漢未得知名為連敖坐法當斬信乃仰視滕公曰上不欲就天下乎而斬)
(壯士滕公竒壯之與語入言於漢王以為治粟都尉仁冊府元龜曰周邵者泰之子也以騎都尉領兵討曹)
(出濡須戰有功又從破曹休進位禆將軍)降更始將破樊城圍(又曰臧宫為侍)
(中騎都尉又封成安侯將突騎與祭遵擊更始將左防韋顔於沮陽悉降之又曰朱異為騎都尉隨朱然攻)
(魏樊城建計破其外圍還拜偏將軍)服其恩信問以策謀(又曰竇固明帝永平)
(初為奉車都尉屯凉州在邊數年羌人服其恩信愛之如父母又曰弓里戍光武時為騎都尉將兵平定北)
(州到太原歷訪英俊大人問以策謀時温序仕州從事戍見竒之上疏薦焉徵為侍御史)聞鼓而
縱應弦而倒(又曰李陵為騎都尉至浚稽山單于圍陵軍軍居兩山間以大車為營陵引士)
(出營外為陳前行持戟盾後行弓弩令曰聞鼔聲而縱聞金聲而止又曰李陵為騎都尉將步卒五千至浚)
(稽山與單于相直騎可三萬圍陵軍敵見漢軍少直前就營陵搏戰攻之千弩俱發應弦而倒敵還走上山漢)
(軍追擊殺數千人)趙咨使魏李豐在鄴(吳志曰孫權遣騎都尉趙咨使魏魏)
(帝問曰吳王何等主也咨對曰聰明仁智雄略之主也帝問其狀咨曰納魯肅於凡器是其聰也拔吕蒙於行)
(陣是其明也獲于禁而不害是其仁也取荆州兵不血刃是其智也據三州而虎視天下是其雄也屈身於陛)
(下是其略也人魏志曰李豐字安國年十七在鄴下名為清白識别物明帝時得吳降人問江東聞中國名)
(士為誰降人云聞有李安國者是時豐為黃門郎上曰豐名乃播於吳越耶拜騎都尉)畢軏文
學駱統惠理(太平御覧曰畢軏明帝在東宫時軏在文學中及即位入為黃門郎拜騎都尉)
(十又曰駱綂字公緒孫權以將軍領會稽太守統年二試為烏程相民戶過萬咸歎其惠理權嘉之召為功)
(曹行騎都尉)顧承令問元遜知名(又曰顧承字子直嘉禾中與舅陸瑁俱以)
(禮徵權賜丞相雍書曰貴孫子直令聞休休至與相見過於所聞為君嘉之拜騎都尉又曰諸葛恪字元遜)
(瑾長子也少知名弱冠拜騎都尉)遣還印綬仍配甲仗(冊府元龜曰竇融初)
(為更始屬國都尉光武征隗嚻融率五郡太守步騎數萬會高平第一帝引見融待以殊禮隴蜀平詔融奏事)
(京師融詣雒陽城門上涼州牧張掖屬國都尉安豐侯印綬遣使者還侯印綬引見就諸侯位賞賜恩寵傾動)
(京師人又曰華皎為文帝都尉及帝平杜龕仍配以馬甲仗猶為都護御下分明善於撫養)李陵
深入凌統先搏(又曰李陵廣之孫武帝以為陵有廣之風使將八百騎深入匈奴二千餘)
(里過居延視地形不見敵還拜為騎都尉入又曰凌統行破賊都尉從大帝征江夏統為前鋒行右江斬黃)
(祖將張碩盡護船人還以白大帝引軍兼道水陸並集時吕蒙敗其水軍而統先搏其城於是大獲復以統為)
(承烈都尉)皆壯其言為設虛座(又曰吳董襲為揚武都尉時大帝年少初統事)
(太妃憂之引見張昭及襲等問江東可保安不襲曰江東有山川之固討逆恩德在民討鹵承基大小用命張)
(昭秉衆事襲等為爪牙萬無所憂衆皆壯其言吳又曰虞翻為騎都尉大帝與魏和先是魏將于禁降欲遣)
(禁還歸北翻諫曰禁身為降鹵不能死不如斬之以令三軍大帝不聽羣臣送禁翻謂禁曰卿勿謂吳無人吾)
(謀適不用耳禁雖為翻所惡然猶盛歎翻魏文帝常為翻設虚座)原陳平使驂乘
典韋常繞帳(漢書曰陳平降漢王與語而悦之問曰子居楚何官平曰為都尉是日乃拜平為都)
(尉使為驂乘典護諸將盡讙曰大王一日得楚之亡卒未知高下而即與共載反使監護長者漢王聞之愈益)
(幸平大魏志曰典韋拜都尉引置左右將親兵數百人常繞帳性忠至謹重常晝立侍終日夜宿帳左右希)
(歸私寢)增霍光問充國曹洪委曹休(冊府元龜曰趙充國為護軍都)
(尉漢得匈奴降者言烏桓嘗發先單于冢匈奴惡之發二萬騎擊烏桓大將軍霍光欲邀擊之以問充國充國)
(謂烏桓數犯塞今匈奴擊之於漢便蠻彝自相攻擊而發兵邀之招宼生事非計也又曰曹休領虎豹騎宿)
(衞劉備遣將吳蘭屯下辨太祖遣曹洪征之以休為騎都尉參洪軍事太祖謂休曰汝雖參軍其實帥也洪聞)
(此令乃委事於休)孫桓能論議皇甫收圖籍(吳志曰孫桓字叔武儀容)
(端正博學強記能論議應對權常稱為宗室顔淵擢為武衞都尉冊府元龜曰前燕皇甫貞為奉車都尉後)
(入為典書令從慕容評攻拔鄴都珍貨充溢貞一無所取唯收圖籍而已)原延年善變新
聲韓曁器用充實(漢書曰李延年善歌為變新聲是時上方興天地諸祠令司馬相如)
(等作詩頌延年輒承意弦歌所造詩謂之新聲曲拜為恊律都尉佩二千石印綬而與上臥起魏志曰韓曁)
(為監冶謁者在職七年器用充實制書褒歎就加司金都尉班亞九卿)
諸都尉二
增吕布膂力(冊府元龜曰吕布初為騎都尉便弓馬膂力過人號為飛將)朱績膽
力(又曰朱績為建忠都尉隨太常潘濬討五溪以膽力稱遷偏將軍)欲捶黃門(又曰魏楊)
(沛初仕漢為護羌都尉馬超反大軍西討沛隨軍都督孟津渡時太祖已南過中黃門前渡忘持行軒私北還)
(取之從吏求小船欲獨先渡吏呵不肯黃門與吏爭言沛問黃門有疏耶黃門云無疏沛怒曰何知汝不欲逃)
(耶遂使人捽其頭欲捶之得逸去衣幘皆裂訴於太祖太祖曰汝不死為幸矣繇是聲名益振)欲鞭
于禁(又曰吳虞翻為騎都尉時魏將于禁為關羽所獲繫在城中大帝至釋之他日帝乘馬出引禁併行)
(翻呵禁曰爾降鹵何敢與吾君齊馬首乎欲抗鞭擊禁帝呵止之)所向輙破(又曰董襲為揚)
(武都尉時鄱陽賊岑龍等衆數萬襲與凌統等各别分討襲所向輙破龍等望見旌旗便散走)所征
輙克(又曰吕虔討東萊群賊李條等有功太祖令曰卿在郡以來擒姦討暴百姓獲安躬蹈矢石所征輙)
(克昔宼恂立名於汝穎耿弇建策於青兖古今一也加騎都尉)馬武為先鋒(又曰馬武為振)
(威將軍從光武擊群賊常為先鋒破賊及帝即位以武為侍中騎都尉)朱伺為左甄(又曰)
(朱伺為綏彝都尉時陶侃鎮江夏以伺為左甄摧破陳敏於武昌以功封亭侯)竇固好覽書
傳(又曰竇固好覽書傳喜兵法累遷奉車都尉出玉門擊西域)陸凱手不釋書(又曰)
(陸凱為建武都尉領兵雖統軍衆手不釋書好太元論演其意以筮輙驗)
增詩唐高適别耿都尉詩曰四十能學劒時人無此心
如何耿夫子感激投知音翩翩白馬來二月青草深别
易小千里興酣輕百金岑參送張都尉東歸詩曰白
羽綠弓弦年年只在邊還家劔鋒盡出塞馬蹄穿逐鹵
西踰海平湖北到天封侯應不遠燕頷豈徒然
都護一
原杜氏通典曰漢宣帝地節二年初置西域都護為加
官也或以騎都尉諫議大夫使護西域三十六國有副
校尉始以鄭吉為之後廢至後漢永平十七年復置(班超)
(為西域都護大破焉耆尉犁斬其王自是西域降服納質者五十餘國)晉宋以後有都護
之官亦其任也(齊書曰廣州西南有二江川源深遠别置都護專征討之陳伯超為江西都護)
(沈顗為南粤都護)唐永徽中始於邊方置安東安西安南安北
四大都護府後又加單于北庭都護府(麟德元年改雲中都護為單于)
(都護)府置都護一人(掌所統諸蕃慰撫征討斥堠安輯蕃人及諸賞罰叙錄勲功總判府事)
副都護二人(掌貳都護事其安北單于則置一人)長史司馬各一人(錄事功曹)
(倉曹戶曹兵曹法曹參軍各一人參軍事三人其安北單于惟有司馬倉曹兵曹各一人餘並不置)增
續文獻通考曰遼金皆不設元世祖至元十七年置
鎮北庭都護府于輝和境大都護四員同知副都護各
二員至元十一年初置輝和爾斷事官十七年改領北
庭都護府秩二品置官十二員二十二年復為大都護
品秩如舊明不設惟世宗幸承天以郭勲為都護大
將軍
都護二
原立莫府典重職(漢書曰鄭吉以侍郎發諸國兵攻破車師匈奴乖亂日逐王願降漢)
(吉發兵迎之詣京師遂并護車師以西北道於是中西域而立莫府治烏壘城鎮撫諸彝又曰段會宗遷都)
(護為人好大節矜功名與谷永相友善谷永憫其老復遠出予書戒曰足下以柔遠之令德復典都護之重職)
(甚休甚休願吾子因循舊貫毋求竒功也)斬郅支攻康居(又曰甘延壽為西域都護)
(騎都尉與副校尉陳湯共誅斬郅支單于出又曰陳湯遷西域副校尉建昭三年與都護甘延壽西域郅支)
(單于困辱漢使湯與延壽謀攻康居城陷斬單于首得漢節封延壽義成侯賜湯爵關内侯各食三百戶功大)
(封少為石顯匡衡所抑也)始自鄭吉請還班超(又曰神爵中匈奴日逐王降鄭)
(吉將諸京師都護之置自吉始焉漢之號令班西域始自張騫成於鄭吉也後漢書班超傳曰班超妹同郡)
(曹夀妻昭上書請超曰妾同産兄西域都護定遠侯超以一身轉側絶域曉譬諸國因其兵衆每有攻戰輙為)
(先登身被矢石不避死亡頼蒙陛下神靈且得延命沙漠至今積三十年今且七十衰老被病如有卒暴超之)
(氣力不能從心便為上損國家累世之功下棄忠臣竭力之用誠可痛也帝感其言乃徵超還)增假
作荅書圖上形勢(冊府元龜曰陸遜為上大將軍右都護鎮荆州時魏江夏太守逯式)
(頗作邊害而與北舊將文聘子休不協遜假作荅式書云得報知與休久結嫌隙勢不兩存欲來歸附宜潜速)
(嚴更示定期以書置界上式兵得書以見式式惶懼遂自送妻子還雒由是吏士不復親附遂以免罷又曰)
(李元喜為安南都護上言請移城於江北岸圖其形勢上之制可之)西域慕義高麗
慕化(又曰裴行儉為安西大都護西域諸國多慕義歸降又曰薛仁貴為安東都護總兵鎮高麗仁貴)
(恤孤老躬儉約盜賊有幹者隨才任使高麗人衆莫不欣然慕化)救援于闐請擊
焉耆(又曰高賢為安西都護行軍總管高宗龍朔中率兵救援于闐又曰郭孝恪為安西都護會焉耆)
(王與西突厥通親進貢希至孝恪請擊之太宗以孝恪為西州道行軍總管擄其王齒龍突騎支而還太宗嘉)
(其遠立殊功遣使優勞加勲十一轉)
都護三
增所向皆靡(冊府元龜曰賈復為都護將軍從光武擊青犢於射犬大戰至日中賊陳堅不郤光)
(武傳召復曰吏士皆飢可且朝飯復曰先破賊然後食爾於是被羽先登所向皆靡賊乃敗走諸將咸服其勇)
一無所犯(又曰元英為安南將軍領護西戎校尉孝文南伐為梁漢别道都將圍南鄭禁止三)
(軍一無所犯遠近皆供租運)築城江州(又曰李嚴為都護建興四年春自永安還駐江州築)
(大城)築城碎葉(又曰唐王方翼為安西都護裴行儉討遮匐詔以方翼為副行儉軍還方翼始)
(築碎葉鎮城立四面十二門皆屈曲作隱伏出没之狀西域人競來觀因獻方物)高駢復交
州(又曰高駢為安南都護收復交州盡平蠻賊積歲所侵故地)韓約收峯州(又曰韓約)
(為安南都護文宗時峯州刺史王升朝背叛約發兵二千人討逐收峯州)
御定淵鑑𩔖函卷一百六
