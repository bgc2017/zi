欽定四庫全書
御定淵鑑類函卷三百五十六
産業部二(農農開&KR1774;農耕耘餉收穫蠶墮廢附附勸勞饁附採桑)
(織鍼)(績附)
農一
增說文曰耕也闢土殖穀曰農易曰不耕穫不菑
畬又繫辭曰神農氏作斲木為耜揉木為耒詩曰
我田既臧農夫之慶書曰若農服田力穡乃亦有秋
又曰惰農自安不昏作勞不服田畝越其罔有黍稷
周禮太宰九職一曰三農生九穀注山農澤農平地
農也又地官下曰凡任民任農以耕事貢九穀又
考工記曰飭力以長地財謂之農夫禮記月令孟春
曰王命布農事命田舍東郊善相丘陵阪險原隰土地
所宜五穀所殖以教道民孟夏曰命野虞出行田原
為天子勞農勸民毋㦯失時命司徒循行縣鄙命農勉
作毋休於都季夏曰毋舉大事以搖養氣毋發令而
待以妨神農之事季秋曰乃命冢宰農事備收舉五
穀之要藏帝籍之收於神倉孟冬曰是月也勞農以
休息之季冬曰令告民出五種命農計耦耕事修耒
耜具田器有司出土牛以送寒氣(注出猶作也)左傳曰庶
人力於農穡注種曰農斂曰穡又曰譬如農夫是穮
是蓘雖有饑饉必有豐年又曰九扈為九農正正義
云扈有九種春扈鳻(分)鶞(春)相五土之宜趣民耕種者
夏扈竊玄趣民耘苖者秋扈竊藍趣民收斂者冬扈竊
黃趣民蓋藏者棘扈竊丹為果驅鳥者行扈唶唶晝為
民驅鳥者宵扈嘖嘖夜為農驅獸者桑扈竊脂為蠶驅
雀者老扈鷃鷃趣民收麥令不得晏起者以九扈為九
農之號設一人為九農正而責以數事令隨其宜以教
民使民自為勤作也史記曰神農教民耕農故號曰
神農漢書武帝曰農者天下之本也又曰以貧求
富農不如工原又曰洪範八政一曰食二曰貨食謂
農殖嘉穀可食之物增唐六典曰肆力耕桑者為農
原管子曰先王為民興利除害故天下之民歸之所
謂興利者利農事也所謂除害者禁害農者也增又
曰一農之事必有一耜一鐮一耨一□一銍然後成農
也又曰一農之量包百畝也又曰上農挟五中農
挾四下農挾三農有常業女有常事一農不耕民有饑
者一女不織民有寒者原尸子曰有虞氏身有南畝
妻有桑田神農共耕而王所以勸耕也增孫卿子曰
農精於田不可為農師又曰良農不為水旱不耕
吕子曰古先聖王之所以導其民者先務於農民農非
徒為地利也貴其志也民農則朴朴則易用民農則重
重則少私明郁離子曰水泉動而治其畝靈雨降而
播其種潦疏暵溉舉不違時然後可以望有秋董生
書曰禹見耕者五耦而軾賈誼曰欲民務農在於貴
粟唐韓愈曰農之家一而食粟之家六陸龜蒙曰
耒耜者古聖人之作也余在田間一日呼耕甿就而數
其目恍若登農里之庭受播種之法因書為耒耜經以
備遺忘宋蘇軾曰農末之相傾平糴之法不立續
文獻通考曰遼之初年農穀充羡賑饑恤難旁及鄰國
元虞集曰田疇之廣袤阡陌之羅絡因荒易以察其
勤怠
農二
增祭法曰厲山氏之有天下也其子曰農能殖百穀
原韓子曰歷山農者侵畔舜往耕朞年讓畔史記曰
棄為兒時好種樹麻菽麻菽美及為成人遂好耕農相
地之宜穀者耕稼穡之民皆法則之增管子曰北宅
火燒照下管仲入賀桓公曰吾田野闢農夫必有百倍
之利也原漢書曰楊季官至廬江太守元鼎間避仇
後遡江上處岷山之陽曰郫有田一壥有宅一區世世
以農桑為業東觀漢記曰樊重世善農稼好貨殖
增漢書曰龔遂為渤海太守民有帶持刀劍者曰何為
𢃄牛佩犢乎後漢書曰王丹每歲豐時輒載酒殽於
田間候勤者而勞之惰者自勵魏略曰常林𢃄書耕
鋤其妻嘗自擔餉餽之雖在田野其相敬如賓晉孫
盛作南蒼令教曰且欲先婚配境内然後督其農業
蘇軾讀陶潛懷古田舍詩曰平疇交遠風良苖亦懷新
非古之耦耕植杖者不能道此非予之世農亦不識此
語之妙元史世祖初平大理即以姚樞為京兆勸農
使教民耕植函史明太祖嘗命世子行田間還諭之
曰汝嘗知吾農民之勞苦至此乎夫農樹藝五穀身不
離泥塗手不釋耒耜國家經費又所從出故令汝知之
農三(開&KR1774;)(耕耘)(收穫)(墮廢附)
原候天駟出土牛(國語農祥辰正天駟星也立春見于南候以興農故曰農祥也月)
(令季冬出土牛以送寒氣)權節嗣歲(歲計權節注權量時節以務農事詩以興嗣歲)
五種百穀(五穀之種也詩播厥百榖)食力勸功(庶人食力謂農)
(工勸樂事功)逢年望歲(史力田不如逢年焉傳民之望君如望歲)穡事
稼政(書舍我穡事注詳一)土膏起地財生(土膏脈起謂興農時禮)
(記天生時而地生財)少習不遷作苦而歎(管子曰旦暮從事於田農身衣襏襫)
(沾體塗足暴其髮膚少而習焉不見異物而遷焉苦史陳涉作田苦輟耕而歎又楊惲書曰田家作)
天子祈穀廵狩視稼(禮月令天子乃以元日祈穀于上帝周禮)俶載
南畝(詩)平秩東作(書)稼穡艱難手足腁胝(書不知稼)
(穡之艱難)食哉惟時(書)農之有畔(傳)服勤畎畝懋
力耘耔必資人力以長地財趨以天時務其
歲計苟能敦業必是厚生朝疲夕倦春作秋
成美鄭白之沃忘沮溺之勞服勞於錢鎛敦
業於田疇趨三時之務(三時就緒三時務農)忘四體之勤
必資四體之勤乃獲千箱之利增就功肆力(孔帖)
(唐裴漼上言今東作云始丁壯就功詳前一)待雨(詳前二)及時(孔帖張說疏臣願及)
(時旋軫深居上京息人以展農)淺種深耕把鋤荷臿(柳宗元龍城錄曰予度高)
(鄕道逢老叟率年少於路左講明樹藝其言深耕淺種時耘時耔柳宗元文)耒耜為業
耕桑交跡(柳文生與耒耜為業問韓文耕桑交跡吏不呼)鼓吹行田肩
輿看種(梁張仲子輿明高啟詩好坐肩看種秧)農美為名田家作志
(太平御覽梁記曰黑水有魚池池上立臺臺下四周有水左右則良田數頃以美農為名明長谷眞逸農田)
(餘話曰陸伯翔先生嘗著田家五行志占候晴雨率多可騐俗名為農家占候)勤其四體
庶彼千倉(唐莊若訥)勤以朝夕滋之糞土(唐柳宗元)深樹
國本克阜民天(梁沈約)杏花菖葉耕穫不愆清甽
冷風述遵無廢(齊王融)耕鑿之利敷帝力于嘉謨稼
穡之難動天心于睿覽(唐柳宗元)原開&KR1774;去草刊木(傳如)
(農夫之務去草焉芟夷藴崇之勿使能殖周禮刊木芟草水火變之可以美土疆)闢地&KR1774;
田(管子地之不闢非吾地也田漢光武時天下&KR1774;田多不實詳制)翦荆棘斬蓬
蒿(左傳戎子駒支對范宣子曰惠公賜我南鄙之田我諸戎除翦其荆棘又子産對韓宣子曰昔我桓公)
(與商人庸次比耦以艾殺此地斬之蓬蒿藜藋而共處之)糞田疇美土疆(注詳田一)
郭翻立表(注詳田二)李尚占&KR1774;(詳前求田)相以丘陵芟
其草木增闢蕪開廢(唐文粹韋瓘為宣州大農陂記闢蕪撥腐曝淤開荒又)
(曰盧坦表韓重華為代北水運使開廢田)訓導以術賣馬給貧(又曰陸宣公奏)
(議所貴田野&KR1774;闢者豈不因訓導以術人自樂業乎亮又曰李大亮有文武才幹為土門令屬百姓饑荒大)
(賣所乘馬分給貧者勸以墾田歲因大稔太宗下書詔襃美之)徐申募人劉昌身
率(又曰徐申募人假牛犁&KR1774;廢以所收半畀之歲入凡三萬斛諸工計所庸受粟有差又曰劉昌在邊凡)
(十有五年身率士&KR1774;田三年而軍有羡食)灤州免賦牧地聽耕(續文獻通考遼)
(聖宗統和中募民耕灤州荒地免其賦稅十年又曰元世祖中統中勅懷孟牧地聽民耕&KR1774;)等充
國之大開時興歲足類信臣之廣闢每咏豐年(唐李暄)
荆榛疆土皆入于版圖顚沛流民盡安于畎畝(明周)
(弘謨)原耕耘區種火耕(後漢劉般上言郡國中牛疫&KR1774;田多減故詔勅區種增進)
(頃畝以為民也而吏舉度田欲多於前或通不種之處以為租漢武詔云江湖之地火耕水耨)服
耕趨耨(詩亦服爾耕耨周禮趨其耕)待時雨耕乙地(深耕疾耨以待)
(時雨日漢儀常以乙耕乙地)是藨是蓘或耘或耔(不敢告勞附耘除草耔)
(根)植杖而耘曝背而耕千耦其耘三日于耜
畟畟良耜綿綿其藨增置社犒牛(孔帖韋宙為永州刺)
(史民貧無牛以耕宙為置社二十家月會錢若干探名得者充市牛以是為凖久之牛不乏又曰耕桑偶記)
(云青徐間遇春耕則犒牛以天麻餅仍用錦縷繫牛角上)象耕鳥耘農蓑圃笠
(山堂肆考唐陸龜蒙曰耕者行端而徐起撥欲深象行端履深耕者法之故曰象耕耘者務疾而畏晩鳥之啄)
(食務疾而畏奪法其疾畏故曰鳥耘畝事文類聚葉正則曰農蓑圃笠共談壠間)兔園遺冊
龜蒙負畚(山堂肆考五代馮道本田家状貌質野朝士多笑其陋道入朝任贊劉岳在後道行)
(數步必反顧贊問岳何為岳曰遺下兔園冊耳兔園冊者鄉校里儒教田夫牧子之所誦也故岳舉以誚道道)
(聞之大怒遷岳祕書監身合璧事類唐陸龜蒙有田數畝屋三十楹負畚插茠刺無休)穀穉草
壯稻種麥收(宋蘇軾眉州遠景樓記曰四月初吉穀穉而草壯耘者畢出宋馬永卿嬾眞)
(子錄僕近為老農始知所謂芒種五月節者謂麥至是始可收稻過是而不可種也)玉山分雨
平疇交風(元郭鈺詩曰玉山分雨秧苖綠蒼龍為耘虎收穀晉陶潛詩平疇交遠風良苖亦)
(懷新)𢃄星有軛喚曉惟雞(明高啟詩帶星耕處軛又詩曰雞喚曉耕人)
望杏敦耕瞻蒲勸穡順陽和而肅事映秋霜以
畢力將植油油之苖冀獲芃芃之稼(唐張環)候正
歲之有和乃宣乃理及王瓜之生夏或鎛或錢原
收穫登穀斂穧(月令七月農乃登穀詩此有不斂穧)務納肯穫
(無不務納納收也矧書厥父菑厥子乃弗肯播肯穫)濟濟(詩載穫濟濟)秷秷(詩穫)
(之秷秷)趣民斂如宼至(月令仲秋趣民收斂至史記力耕數耘如宼盗之注促)
(遽之甚恐風雨所損)兵至刈麥為臺妨農(宓子賤為單父兵至請出人刈麥詳)
(縣令築傳宋皇國父為平公臺妨於農收)八月其穫十月滌場(詩十月滌)
(場圃埽滌也)增得穫趨刈(孔帖柳文實之堅好也得其穫又曰宇文融凡農月州)
(縣常務一切罷省使趨刈穫)獲百千收十二(又歐陽詹德勝頌無磽塉與良沃獲)
(十一于千百今又貞觀十四年校獵同州時秋斂未訖劉仁軌諫曰澍澤沾足百穀熾茂收纔十二少延一)
(旬使農圃畢勞六飛徐驅公私交泰)百畝可穫萬穗何稀(又權德輿杜岐公淮)
(南遺愛碑瀕海棄地茭芻填淤一夫之勤百畝可穫終古遺利沛然嘉生又歐陽詹上鄭相公書大田斯穫)
(不有遺秉即滯穗也萬秉稀一萬穗稀一某豈遂當其一乎)將俟農收方明績
用(唐元稹)百物既阜三農已登(唐蘇頲)宿麥既登秋種
而茂(宋仁宗詔)穀艾草衰仆鼓決漏(蘇軾眉州遠景樓記七月既望穀艾)
(草衰則仆鼓決漏買羊豕酒醴作樂醉飽而去)土反其澤之年水歸其壑
之候我稼既同則田祖斯饗爾酒旣旨故嗇夫載
馳(唐鄭岑)原墮廢田維莠祭無盛(詩無田甫田維莠驕驕周禮庶人)
(不耕者祭無盛不樹者葬無椁)罰屋粟報鹵莽(周禮凡宅不毛者有里布凡田不耕)
(者出屋粟罰以勸人務農桑滅莊子耘而鹵莽之則鹵莽而報予滅裂則裂而報予)刑上功
鞭賊稻(周禮以野刑上功糾力注云功農功也糾察也力勸也晉陶侃字士行為荆州守出游)
(見人持一把未熟稻大怒曰汝既不佃而戲賊人稻乃執而鞭之是以百姓皆勸于農)力帷不
足田則甚蕪必懲浮惰以勸作勞惟見蓬蒿
徒云穜稑地有遺利人有餘力耦且殊于二
五稼寧望于十千苟蒿萊之不除何黍稷之能
藝農祥罔候既失天時稼政靡終無窮地力農
之惰業但見蓬蒿罰以勸人宜懲菽麥當于耜之
日曾莫力田及其穫之時不能償種四體不勤既
力虧于東作八月其穫獨無望于西成或耘或耔
則冀十千之賦不耕不穫胡取三百之廛增察不
勤按末作(孔帖唐百官志廵按州縣察農桑不勤者又曰唐竇軌為洺州都督下令諸縣有)
(游手末作者按之)拱手曳裾游閑浮食(又白居易曰方今人多游心地有遺)
(力安得聽拱手而曳裾職又曰唐李叔明傳彭偃云天生蒸人必將有游閑浮食王制所禁)篤其
耕植勤以農桑(又曰劉蕡策斥惰游之人以篤其耕植又曰韓愈袁州謝表勤以耕桑)
(使無怠惰)農師察民里老致罰(函史宋太平興國中命農師察民飲博怠不耕)
(桑者白州縣論罪其又曰明太祖洪武中命及時服田惰者里老罰之)以兹游蕩意
絶歸耕(宋陳靖疏)闕四井之菑畬廢五溝之種藝委
臺笠于中田閉蓬門于故里耕灌不修桑榆靡
樹曝背拘牛屢空于畎畝績麻治絲無問于窐巷
(梁丘遲)播植務農實粢盛之備貿遷變業非禮節之
宜(唐敬括)執耜暫愆則如懸比室乘機或惰則無褐
終年(梁沈約)
農四
原躬稼增芟柞(詩曰載芟載柞其耕澤澤芟除草柞除木將耕故先治之也)原
是刈是穫(詩)不耕而穫服田力穡(書詳前一)不昏作
勞(書惰農自安不昏作勞昏強也)罔有黍稷(書不服田畝越其罔有黍稷越于也)無
有使無失時(禮記俱詳前一)增龡豳雅(周禮籥章凡國祈年于田祖龡邠雅)
(擊土鼓以樂田畯)勤稼穡(勤勞稼穡必有豐年)原飭田事學稼(論語)
(樊遲請學稼)不勤不分(又曰四體不勤五穀不分)不治(禮記曰地廣大荒而不治)
增霑體塗足(國語論農曰脫衣就功首戴茅蒲身服襏襫霑體塗足暴其髮膚盡其四肢之)
(力以從事于田野)長兄去弟(吕覽曰善耘者長其兄而去其弟不善耘者長其弟而去其兄)
(兄嘉禾也弟荼蓼也)原芟草把土揉木闢土增耰鉏(漢書借父)
(耰鉏慮有德色者蘇子瞻文百畝田耰鉏銍艾相尋于上如魚鱗而地力竭矣)原不償(漢書)
(不能償種言所收不能充種子也)教牛耕(漢王景字仲通為廬江長百姓不知牛耕地力有餘)
(常食不足界有孫叔敖所起種田景乃率人教耕犁邑遂豐稔)買牛給(魏衛顗字伯儒請置使者)
(監賣鹽以其直益市犂牛有歸民以給之)增農國之本(孔帖李渤言農國之本本立而太平)
(可議也)苦戀本元(又劉禹錫和州壁記男夫尚苦戀本元無即山近鹽之逸)農者
不穀復(韓愈三器論)不勸而耕(唐史韓琬上言正觀永徽之間農不勸而耕者衆)
以田為業(唐史薛仁貴貧賤以田為業)
農五
增詩唐錢起南溪春耕詩曰荷蓑趨南徑戴勝鳴條枚
溪雨有餘潤土膏寧厭開溝塍花落盡耒耜度雲廻誰
道耦耕倦仍兼勝賞催日長農有暇悔不帶經來杜
甫茅堂檢校收稻詩曰香稻三秋末平田百頃間喜無
多屋宇幸不礙雲山御裌侵寒氣嘗新破旅顔紅鮮終
日有玉粒未吾慳宋蘇軾和陶勸農詩曰天不假易
亦不汝匱春無遺勤秋有厚冀雲舉雨决婦姑畢至我
良孝友袒跣何愧又曰逸諺戲侮博奕頑鄙投之生
黎俾勿冠履霜降稻實千箱一軌大作爾社一醉醇美
陸游岳池農家詩曰春深農家耕未足原頭叱叱兩
黃犢泥融無塊水初渾雨細有痕秧正綠綠秧分時風
日美時平未有差科起買花西舍喜成婚持酒東鄰賀
生子誰言農家不入時小姑畫得城中眉一雙素手無
人識空村相喚看繰絲農家農家樂復樂不比市朝爭
奪惡宦遊所得眞幾何我已三年廢東作元趙孟頫
題耕織圖詩之一曰良農知土性肥瘠有不同時至萬
物生芽蘖由地中秉耒向畎畝忽徧西與東舉家往於
田勞瘁在爾農春雨及時降被野何濛濛乘兹各布種
庶望西成功培根利秋實仰天望年豐但使隂陽合自
然倉廩充明高啟看刈禾詩曰農工亦云勞此日始
告成往穫安可後相催及秋晴父子俱在田札札鐮有
聲黃雲暫收盡曠望空郊平日入負擔歸謳歌道中行
鳥雀亦羣喜下啄飛且鳴今年幸稍豐私廩各已盈如
何有貧婦拾穗猶惸惸
增賦唐人觀農賦歲起于東丁壯就功杏花毓樹蒲葉
抽叢美夫原隰底績溝塍刻鏤耒耜交横烟雲輻輳田
畯至喜室家相歡揮鎡去莠築堰澆蘭野餉曉持于斜
徑畚鍤暮荷于層巒憐近山之樹密悅臨流之地寬且
人生在勤勤則不匱欲抑末以敦本在用天而分地八
政之中食居一四人之裏農為二故土爰稼穡舍靈是
資歲稔則家知禮讓食足則國贊雍熙迹忝門人得承
規于孔父心將詣學恐貽責于樊遲
勸農(勞農)(饁餉附)
原驅游食出夫布(賈誼曰今驅人歸農使游食之人轉而緣南畝王莽時民浮游無)
(事出夫布一疋不能出者穴作縣官衣布之)復耕織懲惰游(衛鞅變法民戮力耕)
(織致粟帛多者復其身怠而貧者舉為奴相史漢武帝時富人致鬭雞走狗亂齊民乃徵諸犯令引數千人)
(命曰株送徒入財者得補郎郎選衰矣株根本也送引也)盡地利鑄田器(李悝作盡)
(地利之教勤則畝有益五斗不勤損亦如之田九眞俗不知耕人常苦糴王延字眞長為守乃制作器教之)
(開&KR1774;而百姓充給)南陽守下蔡長(召信臣字翁卿為南陽守吏家子弟不以田作)
(為事者輒斥罷之莫不耕種力田具魏鄭惲字文翁為下蔡長所在奪其漁獵之使耕桑)勸種
親耕(漢武使謁者勸有水災處種菽麥勸農)蔡揆勸郡國温嶠置
曹掾(後漢蔡揆以好農使勸郡國至大官桑温嶠字太眞上疏請置田曹掾州一人勸課農察吏能否)
(今宜依舊)仲舒勸種麥龔遂勸務農(董仲舒曰春秋麥禾不熟成則書之)
(以此知聖人于五穀重麥與禾也今關内不好種麥是失春秋所重宜勸種麥也注詳農二)務本
抑末勸農勉人增均功董作(孔帖唐太宗木鐸云徇里胥均功)
(又曰孟元陽為陳許軍中大將董作西華屯盛夏屩而立於塗役休乃就舍由是田輒歲稔而軍食常足)
廵歲諭蒙(又唐六典刺史每歲廵屬縣其孝弟力田者具以名聞又曰唐馮伉為醴泉令著)
(諭蒙書大抵勸務農)展器授方朝廵夕課(又曰唐李翰頌云展器授方田事既)
(飭課又曰朝廵夕趨其時也)裴清勸&KR1774;張儉教營(又唐裴清歷信州刺史勸)
(民&KR1774;田至二萬畝穀又曰張儉教民營田歲收數萬斛)自咨雨暘躬行阡陌
(函史宋藝祖田家卜歲豐凶及雨暘有騐者必躬自咨之元史許義夫碭山人為夏縣尹躬行阡陌勸稼穡)
(見勤謹者出已俸賞之)鹿囿賜農龍岡觀稼(續文獻通考金太宗天會中以)
(京西鹿囿賜農臣函史明太祖嘗幸鍾山自獨龍岡步至淳化門謂侍曰朕不歷田畝久適見田者冐烈暑)
(而耕心惻然憫之不覺徒步至此)匪雞則鳴已驅人于里巷白駒
未照方執耒于疆場(唐傅懷海)有司皆闢土勸耕之張堪
而民足食長令皆植桑訓織之純仁而民足衣(明毛澄)
原勞農孟冬休息蜡日狂樂(月令孟冬勞農以休息之謂十月農功畢)
(黨正屬民飲酒正齒位詩云朋酒斯饗其禮記孔子問子貢觀蜡曰一國之人皆若狂賜未知樂也子曰百)
(日之蜡一日之澤非爾所知)黃冠而祭斗酒自勞(禮記黃衣黃冠而祭息田)
(夫也臘楊惲書曰田家作苦歲時伏烹羊炰羔斗酒自勞)息勤休老(休力息勤樂事)
(勸農注禮記休老勞農休息老物)勞酒載肴(月令天子親載耒耜躬耕帝籍反執爵于)
(太寢命曰勞酒詳二)增加階叙勞(孔帖唐德宗貞元四年增戶&KR1908;田者加階又)
(李翰屯田紀績頌曰下稽功事逹之於上上制禄食復之於下以叙勞也)勞之畎畝哀
其穫耕(又曰五代張全義為河南尹披荆棘勸耕植躬載酒食勞民于田畝之間又柳宗元側耕危)
(穫苟以食兮哀斯民之增勞)聚百物以饗息人大義為一日之
蜡非賜能知(唐陸據)原饁餉冀缺敬葛伯仇(傳冀缺耨其妻)
(饁之敬相待如賓而書云葛伯仇餉有餉田者葛伯奪殺之故曰仇餉)有嗿其饁其
饟伊黍(詩嗿士敢反衆飲食聲黍又載筐及筥其饟伊黍其笠伊糾注筐筥盛稷豐年物雖賤猶食)
(黍)增日隨歲貢(孔帖杜牧上周相公墀書邊地無積粟師無見糧不先屯田隨日隨)
(餉是不知地利也注詳水田)藜黍遲炊壺漿隨穉(唐王維詩積雨空林烟火)
(遲蒸藜炊黍餉東菑餉白居易詩婦姑荷簞食童穉携壺漿相隨田去丁壯在南岡)犬隨饁
女婦自餉姑(明高啟詩犬隨行饁女餉宋黃庭堅詩南村北村雨一犁新婦姑翁哺兒田)
(中啼鳥自四時催人脫袴著新衣)
蠶一
增蠶書曰蠶為龍精日直大火則浴其種博物志曰
蠶三化先孕後交不交者亦産子子後者無眉目書
曰桑土既蠶詩曰婦無公事休其蠶織又曰蠶月
條桑禮記月令季春之月省婦使以勸蠶事周禮
夏官馬質掌質馬禁原蠶焦贛易林兊之坎曰饑蠶
作室緒多亂纏端不可得又震之兊曰秋蠶不成冬
種不生史天官書曰正月上甲風從東方來宜蠶
原續漢書曰光武建武二年野蠶成蠒野民收其絮
增吳錄曰南陽郡一歲蠶八織隋書曰江湖之南一
年蠶四五熟唐書曰天寳中益州獻三熟蠶白淨與
常蠶不殊韓子曰鱓似蛇蠶似蠋人見蛇驚駭見蠋
則毛起而漁者持鱓婦人拾蠶利之所在皆賁育也
淮南子曰蠶食而不飲三十日而化又曰食桑者有
絲而蛾又曰蠶餌絲而商絃絶(商絃金聲也春蠶吐絲金死故也)
春秋考異郵曰蠶陽者火火惡水故食不飲桑者土之
液木生火故蠶以三月食葉抱朴子曰始以藥粉桑
長蠶蠶得十月不死郁離子曰蠶吐絲而為蠒以自
衛也卒以烹其身東方朔占曰正月旦竟日不風清
明宜蠶原古今注曰元帝永元四年東萊郡東半山
有野蠶為繭繭生蛾蛾生卵卵著石收得萬餘石民以
為蠶絮增廣志曰有原蠶有冬蠶有野蠶有柞葉可
以柞棉仲長子昌言曰均之蠶也寒而餓之則引日
多温而飽之則用日少此寒温餓飽之為修短騐于物
者也嵇康養生論曰火蠶十八日寒蠶三十餘日
裴頠崇有論曰蠶以無胃而盲原玄中記曰大月氐
有牛名曰日及割取肉一二斤明日瘡愈漢人入國示
之以為珍異漢人曰吾國有蟲大如小指名曰蠶食桑
葉為人吐絲外國復不信之增永嘉郡記曰永嘉有
八輩蠶一曰蚖珍蠶三月績二曰柘蠶四月初績三曰
蚖蠶四月績四曰愛珍五月績五曰愛蠶六月末績六
曰寒珍七月績七曰四出蠶九月初績八曰寒蠶十月
績凡蠶再熟者皆曰珍唐俞宗本種樹書曰養蠶法
收取種繭必取居簇中者近上則絲薄近下則子不生
按五行書曰欲知蠶善惡常三月三日天隂而無日不
雨蠶主大善蠶繭腰小者雄蛾大者雌蛾桑葉濕不可
飼蠶雨中採至必拭令乾恐有傷也宋蘇軾物類相
感志曰蠶過小滿則無絲莊綽雞肋篇曰鄢陵蠶出
獨早常以端午充貢續文獻通考金太宗天會中錦
州野蠶成繭詔賞其長吏明顧元慶簷曝偶談曰元
楊廉夫嘗論蠶有六德衣被天下生靈仁也食其食死
其所以荅主恩義也身不辭湯火之厄忠也必三眠三
起而熟信也象物以成繭色必尚黃素智也繭而蛹蛹
而蛾蛾而卵卵而復繭神也此六德也
蠶二
增疏仡紀黃帝元妃西陵氏是始為蠶謝承後漢書
曰南陽范克為吳桂陽太守教民植桑養蠶民得利益
東方朔别傳曰武帝求神仙朔言能上天取藥上知
其謾即遣方士與朔上天朔曰當有神仙來迎我後方
士晝卧朔呼曰吾方從天上還方士以聞上謂面欺下
朔獄泣曰臣幾死者再天公問臣下方何衣朔曰衣蠶
蠶何若曰啄呥類馬斑斑類虎天公以臣為謾繫臣司
空使使下問還報有之乃出臣今陛下以臣為詐願使
使上問上曰齊人多詐欲喻我止方士也司馬徽别
傳曰人有臨蠶求徽簇者徽便以與之自棄其蠶續
齊諧記曰張成見一婦人立宅東南角曰此地是君蠶
室正月半日可作白粥膏泛于其上以祭之當令君家
蠶利百倍成如其言果得大蠶女仙錄曰園客美姿
貌常種五色香草忽有五色蛾集其上客收之生花蠶
焉有一女自來養蠶以香草飼之得繭百二十枚大如
甕繰訖此女與園客俱去濟隂今有華蠶祠焉唐書
曰大歷中太原府清源縣人韓景輝養冬蠶成繭詔給
復終身合璧事類曰唐尹思貞為青州刺史所治州
有蠶一歲四熟黜陟使路敬潛至部歎曰是非善政致
祥乎表言之五代史張全義督民蠶桑人言公見聲
色未嘗笑惟繭良則笑也
蠶三(採桑附)
原貢緜頒絲(吳都賦曰鄉貢八蠶之緜南六測記曰一歲八蠶出日)中琴瑟
覆雪霜(禹貢厥篚檿絲注檿桑之絲可以為琴瑟絃拾遺錄東海員嶠山有冰蠶長七寸有鱗)
(角以雪霜覆之則為繭五色絲織為文錦入水不濡)季春既登八月載績(禮記)
(月令季春蠶事既登而詩八月載績又檀弓蠶則績蟹有筐)不帛既蠶(周禮庶人不蠶)
(者不帛不績者不衰所以恥不勉注詳一)蠶事懋而既登繭稅收而
先定遵乃修之文器宜合禮趨既登之日事必及
時增四熟三眠(注詳二桑合璧事類蠶俯曰眠眠時不食柘經一晝夜而脫殼蠶)
(有三眠者有四眠者)食礬飼柘(山堂肆考蠶食礬石而肥琴蠶書以柘葉飼蠶其絲作)
(絃清明響亮異于凡蠶)冰繭火蠶(山堂肆考降杜陽雜編同昌公主出有火蠶綿蠶)
(出炎洲絮衣一襲止用一兩過則有熇蒸之氣)繰絲滿箔(孔帖李白詩云蠶老客未歸白)
(田已繰絲蠶又堰城聫句曰春看滿箔)扶桑卵南詔繭(又曰扶桑蠶長七尺卵大)
(如燕蠶又曰自曲靖州至滇池食蠶以柘生閱二旬而繭織錦縑精緻)馬頭娘苑窳
氏(搜神記曰蜀有蠶女不知姓氏父為人所掠惟所乘馬在女念父不食其母誓于衆曰有得父還者以女)
(嫁之馬聞其言驚躍振迅絶其拘絆而去數日父乃乘馬而歸母告之故父曰安有人而偶非類乎馬跑父怒)
(欲殺之馬愈跑父射殺之曝皮于庭皮蹶然卷女飛去旬日皮復栖于桑上女化為蠶食桑葉吐絲成繭以衣)
(被于人間一日蠶女乘雲駕此馬侍衛數十謂父母曰太上以兒身心不忘義授以九宫仙嬪矣無復憶念也)
(今冢在什邡綿竹德陽三縣之界每歲祈蠶者四方雲集宫觀皆塑女像披馬皮謂馬頭娘合璧事類于寶)
(云祀苑窳婦人寓氏女之尊稱先蠶也)蛾飛治繭蜂多卜絲(孔帖于闐國初)
(無桑蠶丐鄰國不肯出其王即求婚許之將迎乃告曰國無帛可持蠶自為衣女聞置蠶帽絮中守不敢騐自)
(是始有蠶女刻石約無殺蠶蛾飛盡始得治繭雨又曰豐寧傳蠶退之後多為乾腊貨之開元中春末市白)
(眼蜂如山以此卜絲帛之豐儉)繭良則笑絲吐為忽(注詳二蠶明王圻曰始)
(吐絲為忽)蠶自作錦民取為繒(續文獻通考金章宗承安中平晉縣民利通家)
(蠶自盛錦段長七尺一寸五分闊四尺九寸詔賜絹十疋又曰元成宗元貞中成州野蠶成繭數百里民取)
(以為繒)蠶凋則桑柘俱空稅入而杼機倚壁(李白五月東魯)
(行蠶凋桑柘空機柳宗元田家詩蠶絲盡輸稅杼空倚壁)早望絲成已經三卧
顧惟蠶婦自供一身(元稹織婦詞織婦何太忙蠶經三臥行欲老蠶神女聖早成絲)
(今年絲稅抽徵早自林藴詩蠶婦一人供身)原採桑(爭桑併入)秦氏之女秋
胡之妻(古今注邯鄲美人姓秦名羅敷為王仁妻采桑陌上趙王欲奪之羅敷善彈箏作陌上桑之歌)
(以自明見列女傳秋胡妻採桑秋胡子之曰力桑不如逢郎)遵微行爭邊邑(詩女)
(執懿筐遵彼微行爰求柔桑注微行牆下徑也桑吕氏春秋楚邊邑名卑梁其處女與吳邊邑處女爭而傷)
(卑梁女卑梁人讓吳人吳人辭不恭怒而殺之吳往盡屠其家于是吳楚大爭)採後園採
東郭(司馬德操躬採桑後園龐士元見之因與談世廢興如神列女傳齊女項有大瘤閔王游至東郭)
(百姓盡觀女採桑如故王怪問之曰受教父母採桑不受教觀王王曰此奇女聘之)猗彼沃
若(詩猗彼女桑又有帝女桑又桑之未落其葉沃若)十畝百株(詩十畝之間桑者閑)
(閑有諸葛亮成都桑八百株)季春無伐蠶月可條(月令季春無伐桑柘愛蠶)
(食也又詩曰無伐我樹桑下詳一)奉種于川且宜合禮執筐于陌
無或失時增午日不鉏五月始斬(唐吳郡俞宗本種樹書曰午日)
(不得鉏桑園子又曰五月九焦在卯天火在地火在酉斬桑)翟車以采河内可
衣(孔帖祝欽明曰禮家說文言后以翟車採桑以又曰李襲譽嘗謂子孫曰河内千樹桑樹之可衣)
素手青條紅妝白日(又李白詩秦地羅敷女採桑綠水邊素手青條上紅妝白日鮮)
(蠶飢妾欲去五馬莫留連)妖閑岐路窈窕高柯(魏曹子建美女篇曰美女妖且)
(閑采桑岐路間過宋顔延年秋胡詩曰蠶月觀時暇桑野多經佳人從所務窈窕援高柯)纖條
上指綠葉多枝(明宋璲采桑曲曰桑芽露春微似粟小姑把蠶試新浴素翎頻埽細于蟻)
(嫩葉纖纖初上指樵高啟羅敷行曰陌上三月時柔桑多綠枝筐行采葉日暮畏蠶飢)舍後自
娛黨人私據(元許衡詩曰五畝桑麻舍前後兩行花竹路西東南史顔翊季父非理據黨)
(人桑詣邑求治時令尹下翊私評之翊乃私出已緡償之其訟遂息然使終身不之知)
蠶四
原禁原蠶(周禮禁原蠶注原再也蠶與桑馬同氣物莫能兩大禁再蠶為傷馬也)掌絲
入(又曰典絲掌絲入收而稅之也)蠶婦(注詳一)蠶妾(傳公子重耳與從者謀于桑下)
(蠶妾在其上)桑于南陌蠶于南郊增熟二月(孔帖南蠻莊蹻)
(之裔正月蠶生二月熟)飼池中(又曰大軫國以五色石甃池塘採大柘葉飼蠶于池中始生如)
(蚊蝶及老可長五六寸池中有挺荷大者可闊四五尺蠶經十五月即入荷中成繭形大如斗)色金
絲碧(杜陽雜編彌羅國有桑連延十數頃其上有蠶長四寸其色金其絲碧)若布與帛
(韓愈圬者王承福傳若布與帛必蠶績而後成也)
蠶五
原詩古詩曰羅敷善採桑採桑城南隅青絲為籠繩桂
枝為籠鈎增唐王建蠶蔟詞曰蠶欲老箔頭作繭絲
皓皓場寬地高風日多不向中庭㬠蒿草神蠶急作莫
悠揚年老為爾祭神桑但得青天不下雨上無蒼蠅下
無鼠新婦拜蔟願繭稠女灑桃漿男打鼓三日開箔雪
團團先將新繭送縣官已聞鄊里催織作去與誰人身
上著宋范成大繰絲行曰小麥青青大麥黃原頭日
出天色凉姑婦相呼有忙事舍後煮繭門前香繰車嘈
嘈似風雨繭厚絲長無斷縷今年那暇織絹著明日西
門賣絲去金元好問秋蠶詩曰室人筐中無寸縷一
箔秋蠶課諸女朝来飼却上馬桑隔蔟仍聞竹間雨阿
容阿璋墨滿面畫徹灰成前致語上無蒼蠅下無鼠作
繭直湏如甕許東家追胥守機杼有桑有稅吾猶汝官
家却少一鉤絲未到打門先自舉明高啟養蠶詞曰
東家西家罷來往晴日深窗風雨響二眠蠶起食葉多
陌頭桑樹空枝柯新婦守箔女執筐頭髮不梳一月忙
三姑祭後今年好滿蔟如雲繭成早簷前繰車急作絲
又是夏稅相催時
原賦晉楊泉蠶賦曰帷隂陽之産物氣陶化而播流物
受氣而含生皆纏緜而自周伊夫蠶之為物功巨大而
弘優成天子之衮冕著皇后之盛服昭五色之玄黃作
四時之單複是以王者貴此功焉使皇后命三宫之夫
人及世婦之吉者親桑于北宫二月初吉遂布令于天
下百辟兆民使咸務焉是以仲春之月吉日庚午既差
我馬惟蠶之祖編使童男作以童女温室既調蠶毋入
處陳布涗種柔和得所晞用清明浴用穀雨爰求柔桑
切若細縷豈止得時燥濕是候逍遥偃仰進止自如仰
似龍騰伏似虎趺員身方腹列足雙俱昏明相推日時
不居粤召夫役築室于房于房伊何在庭之東東愛日
景西望餘陽既酌以酒又挹以漿壺餐在側脯脩在旁
我鄰我黨我助我康於是乎蠶事畢矣大務時成閤紆
卷簿洒埽宫庭蠶母須飾從容自寧再宿三日乃開閤
啟房是瞻是觀方者四張圓者紆盤縱者相屬横者交
連分薪柴而解著繭絲互而相攀競以拏攫載笑載言
惰者悅而忘懈劣者勉以爭勤是月也天子以太牢之
禮獻繭于寢廟皇后親繰三盆然後布于夫人世婦至
于百辟卿士下及兆民咸趨繰事爾乃絲如凝膏其白
伊雪以為衣裳冠冕服飾禮神納賓各有分職以洽百
禮罔不斯服夫功也起于緜緜成于翼翼頌之難周論
之罔極殷斯勤斯如何勿憶增唐陸龜蒙蠶賦曰逮
蠶之生繭厚絲美機杼經緯龍鸞葩卉
織一
增說文曰織作帛緫名也經織從絲也緯織横絲也經
緯綜機縷也織績餘也原毛詩曰跂彼織女終日七
襄雖則七襄不成報章(跂隅貌織女在漢旁跂然如隅)增書禹貢曰
厥篚織文(孔氏曰錦綺屬)原禮記曰女子十年不出姆教以
婉娩執麻枲理絲繭織紝組紃學女事以供衣服增
又玉藻曰士不衣織周禮曰展其功織(婦功也)列女
傳曰文伯相魯敬姜教之曰吾語汝治國之要盡在經
耳畫者所以正枉也不可不強故幅可以為將畫所以
均不服也故畫可以為正物所以治蕪也故物可以為
都大夫持而不出入而不絶者捆也以為大行人推而
往引而來者綜也可以為關内之師主多少之數者均
也均可為内史服重行遠任道正直而因者軸也可以
為相舒而無窮者摘摘者可以為三公文伯載拜受教
漢書食貨志曰女脩蠶織則五十可以衣帛原又
百官表曰少府屬有東織室西織室(詳少府官屬)增吳志
曰自昔後宫列女及諸織絡數不滿百又曰華覈上
疏云今吏士之家子女多者三四少者一二通令戶有
一女十萬家則十萬人人人績織一歲一束則十萬束
矣使四疆之内同心戮力數年之間布帛必積恣民五
色唯所服用禁綺繡無益之飾此富國之本業也墨
子非樂曰使婦人為之廢紡織績紝之事莊子曰民
有常性織而衣耕而食是謂同德原賈誼曰一婦不
織有受其寒者搜神記曰南海之外有鮫人水居如
魚不廢績織增沈約高士贊曰取足落毛寧懷組織
宋莊綽雞肋篇曰定州所織刻絲不同大機以熟色
絲緜經於木棦上隨所欲作花草禽獸以小梭織緯時
先疏其處方以雜線綴於經緯之上合以成文視之如
雕鏤之象又曰單州成武縣織薄縑修廣合於官度
而重才百銖望之如露又曰涇州能□葺毛為線織
方勝花一疋只十四兩又宋方勻泊宅編曰閩廣多
種木棉紡績為布名曰吉貝海南織為中(疑作巾)上出細
字雜花卉尤工巧續文獻通考元世祖二十八年九
月命尚衣局造無縫衣函史明方域志四川有織作
染練之饒
織二
增戰國策曰曾參母方織人告參殺人母曰吾子不殺
人也織自若有頃人又曰曾參殺人曾子母懼投杼踰
牆而走列女傳曰孟子母方織見軻學歸母問學所
至軻曰未能博習母以刀斷機曰子之廢學若予之斷
機也孟子後遂勖勵成天下之名又曰樂羊子遠遊
尋師學業一年來歸妻問其故樂羊子曰久行在外懷
思無他妻乃引刀趨機曰此織生自蠶繭成於機杼一
絲而累以至寸累寸不已遂成於尺累尺遂成丈疋今
若斷之則損前功稽廢時日當日知所無以就懿德羊
感之七年不返韓子曰吳起示其妻以組曰為我織
組令如是妻織異善起曰非詔也歸之原博物志曰
近世有居海渚者每八月有浮查來此人乃立于查上
忽忽不覺晝奄至一處有城郭屋舍望舍中多見織婦
見一丈夫牽牛於渚次飲之驚問此何處荅曰君可詣
蜀問嚴君平增後漢崔寔字子真為五原守土宜麻
枲而民俗不知織績寔為作紡績織紝練緼之具以教
之民得免於寒苦原魏志曰中山恭王褒徙封濮陽
太和二年就國尚儉約勅妻妾紡績織紝習為家人之
事增南史曰齊孝宣陳皇后家貧少勤織作或止其
勞后終不改又曰梁武帝丁貴嬪少與鄰女月下紡
織諸女並患蚊蚋而貴嬪弗覺也武帝鎮樊城時常登
樓以望見漢濱雲氣五彩如龍下有女澼洸則貴嬪也
帝于是贈金環納之時年十四孝子傳曰董永性至
孝父死賣身以葬詣主人時路逢一女自云能織願為
永妻永不得已與同詣主人主人問其故永具以對主
人曰必爾者但令爾婦為我織縑百疋永妻織一日俱
足主人大驚即遣永夫妻出門妻謂永曰我天之織女
以卿至孝天使我為卿償債耳言已不見唐傳奇曰
太和處士蕭曠于雙美亭遇女稱織綃娘子蓋洛浦龍
王之處女善織綃于水府臨别出輕綃一疋贈曠曠甚
寳之元史晉陵秦閏夫繼室柴氏秦病且死以前妻
子為託柴為辛勤紡績撫二子有篤恩遣就學教之
織三(績附)
原女事婦功(周禮任婦以女事貢布帛也成又云絲枲以成之謂之婦功注謂布帛)
投杼下機(注詳二不史記蘇秦歸妻為下機)承筐弄杼(織紝承筐古)
(詩札札弄機杼)錦文縑素(竇滔妻蘇氏織錦迴文字素古詩新人工織縑故人工織織)
(縑日一疋織素五丈餘)牽挺杼軸(列子云牽挺機躡也詩杼軸其空)公儀
去婦崔寔教民(公儀休焚機去織婦曰欲使女工織婦安所售其貨哉注詳二)
孟母喻學吳起示妻(俱注詳二)中數中量載玄載黃
(精粗中數廣狭中量)稽其女功(周禮)展其功織(詳一)三盆既繰
八月載績教以婦功供其女事理其絲麻
以為布帛淵室之人雖聞潛織河漢之女不見報
章(吳都賦云泉客潛織而卷綃淵室泉客之所居)風驚蟋蟀聞織婦之鳴機
月滿蟾蜍見天河之弄杼增珉毫玉簟(唐仙吏傳東方)
(朔曰以百珉之毫織為褥簟又曰國人皆織珠玉為)霞開花勝(周庾信三月三日華)
(林園馬射賦織室之錦霞開詳前一)蚤織而縷不緯何經(孔帖柳宗元郭)
(槖駝傳蚤繰而緒蚤織而縷不又唐文粹陸龜蒙論文書曰譬猶織也經而緯可成幅乎)女不
嚬蛾婦能殫力(又李白任城廳記杼軸和鳴機罕嚬蛾之女又陸贊曰田婦凍而織殫)
(力以供賦)自紝有妻為績得嫂(又曰鄭畋為鳳翔隴右節度使妻自紝戎衣給)
(戰士製又曰張志和常欲以大布裘嫂為之躬績織)傭織婦孝勤績母慈
(元史德安趙孝婦早寡家貧傭織以事姑注詳二)投梭折齒挂壁成龍(晉書)
(曰謝鯤鄰家有美女鯤挑之女以梭投鯤折其兩齒變異苑曰陶侃常捕魚得一梭還插著壁有頃雷雨梭)
(為赤龍從壁而躍起)原績辟纑紡纑(陳仲子避兄離母處于於陵身織屨妻辟纑以)
(易食績麻曰辟練麻曰纑報傳莒嫠婦託于紀鄣紡纑詳讐)嫠不恤緯母猶勤
績(傳曰嫠婦不恤其緯而憂宗周之隕注緯少寡婦之所宜憂國語公父文伯退朝其母方自紡績文伯)
(止之母歎曰使童子備官魯其亡乎)冬夜相從餘光以振(食貨志曰冬民既入)
(婦人同巷相從夜績女工一月得四十五日注一月又得夜半為十五日戰國策貧人女謂冨人女曰願以)
(餘光相振)增寒催刀尺女學紡纑(元趙孟頫耕織圖詩曰天寒催刀尺機杼)
(可無營教女學紡纑舉足疾且輕)杼弄日長紡燈雪照(又曰七月暑尚熾長)
(日弄機杼紡明高季廸詩照雪時燈)蠶隨春令杼秉秋成子有
文伯之尊無忘機杼夫有安世之貴躬猶紡績(周庾信)
織四
原化理(周禮太宰以九職任萬民七曰嬪婦化治絲枲嬪亦婦人之稱)化財(又曰絲枲)
織蒲(傳臧文仲妾織蒲為不仁與民爭利也又周勃以織蒲曲為生注葦薄一名曲)織屨(漢翟)
(方進母織屨)縑出(又王丹持縑一疋與友人曰如丹此縑出自機杼)女修(文選女修)
(織紝男務耕耘)增婦不知織(孔帖韓愈文)勤織紝(又曰列女饒娥饒州樂平)
(人生小家勤織紝)竭力蠶織(陸贄奏議竭力蠶織西輸賄幣北償馬資尚不足以塞其煩言)
原龍梭(女手)金梭
織五
原詩古詩曰迢迢牽牛星皎皎河漢女纖纖擢素手札
札弄機杼梁簡文帝詠中婦織流黃詩曰翻花滿階
砌愁人獨上機浮雲西北起孔雀東南飛調絲時繞腕
易躡乍牽衣鳴梭逐動釧紅妝映落暉劉孝威在郄
縣遇見人織寄婦詩曰妖姬含怨情織素起秋聲度梭
環玉動踏躡珮珠鳴經稀疑杼澀緯斷恨絲輕蒲萄始
欲罷鴛鴦猶未成雲棟共徘徊紗牎相向開牎疎眉語
度紗輕眼笑來朧朧隔淺沙的的見妝華鏤玉同心藕
雜寳連枝花紅巾向後結金簪臨鬢斜機頂挂流蘇機
旁垂結珠青絲引伏兔黃金繞鹿盧豔采裙邊出芳脂
口上渝百城交問遺五馬共踟蹰直為閨中人守故不
要新夢啼漬花枕覺淚濕羅巾獨眠真自難重衾猶覺
寒久憶凝脂緩彌想横陳歡行驅金絡騎歸就城南端
南端稍有期想子亦勞思羅襦久應罷花鈿堪更治新
妝不點黛余還自畫眉陳徐陵咏織婦詩曰纖纖運
玉指脈脈正蛾眉振躡開交縷停梭續斷絲簷前初月
照洞戶未垂帷弄機行掩淚彌令織素遲蕭詮賦婀
娜當軒織詩曰東南初日照秦樓西北織婦正嬌羞綺
牎猶垂翡翠幌珠簾半上珊瑚鈎新妝入機映春牖弄
杼鳴梭挑纖手何曾織素讓新人不掩流蘇推中婦三
日五疋未言遲衫長腕弱繞輕絲綾中轉躡成離鵠錦
上迴文作别詩不惜綺素同霜雪更傷秋扇箧中辭
增唐李賀染絲上春機詩曰玉罌汲水桐花井蒨絲沉
水如雲影美人懶態臙脂愁春梭抛擲鳴高樓綵線結
茸背復疊白袷玉郎寄桃葉為君挑鸞作腰綬願君處
處宜春雪又無名氏鮫人潛織詩曰珠館馮夷室靈
鮫信所潛幽閒雲母牖滉瀁水晶簾機動龍梭躍絲縈
藕綷添七襄牛女恨三日大人嫌透手擎吳練凝冰笑
越縑無因聽札札空想擢纖纖宋范成大田園雜興
詩曰小婦連宵上絹機大耆催稅急于飛今年幸甚蠶
桑熟留得黃絲織夏衣元虞集聞機杼詩曰咿啞機
杼隔林幽夢覺江湖憶舊遊滿地月明凉似水數聲柔
櫓過揚州明高啟古詞曰妾刀不斷機郎行當早歸
還將機中錦作郎身上衣
原賦後漢王逸機賦曰帝軒龍躍庶業是昌俯覃聖恩
仰覽三光爰制布帛始垂衣裳於是取衡山之孤桐南
岳之洪樟結靈根於盤石託九層於巖旁性條暢以端
直貫雲表而剴良儀鳳晨鳴翔其上怪獸羣萃而陸梁
於是乃命匠人潛江奮驤踰五嶺越九岡斬伐剖析擬
度短長勝復迴轉尅象乾形大匡澹泊擬則川平光為
日月蓋取昭明三軸列布上法台星兩驥齊首儼若將
征方圓綺錯微妙窮奇蟲禽品獸物有其宜兔耳跧伏
若安若危猛犬相守竄身匿蹄高樓雙峙下臨清池游
魚銜餌瀺灂其陂鹿盧並起纖繳俱垂一往一來匪勞
匪疲于是暮春代謝朱明逹時蠶人告訖舍罷獻絲或
黃或白密蠟凝脂纖纖靜女經之絡之爾乃窈窕淑媛
美色貞怡解鳴佩釋羅衣披華幕登神機乘輕杼覽牀
帷動搖多容俯仰生姿晉楊泉織機賦曰伊百工之
為伎莫機巧之最長似人君之列位象百官之設張立
匡郭之制度如城隅之圓方應萬機以布錯實變態之
有章是以孟秋之月首殺庶物工民呈材取彼椅梓貞
幹修枝名匠騁工美乎利器心暢體通膚合理同規矩
盡法因事作容好無不媚事無不供於是乎女工就素
絲輕貫綜紀簡姦清織女揚翬美乎如芒麗姿妍雅動
有令光足閑蹈躡手習檻匡節奏相應五聲激揚濁者
含宫清者應商和順成柔慷慨成剛屈申舒縮沈浮抑
揚開以厭間闔以高梁進以懸魚退以侠疆氣變相應
隂感乎陽僶俛不及進郤頡頏事物之宜法天之常既
合利用得道之方增孫得施繀車賦曰惟工藝之多
門偉英麗乎創形擬老氏之轉轂應天運以迴行秉轉
屈以成規不辭勞以自傾故其用同造物功參天地軒
轅垂衣因之以濟衮冕龍旂用康上帝制以靈木絡以
奇竹才藝妻妾工巧是嘉或成錦組或疋綾羅舒皓腕
于輕輪□擬景乎鏡華象蟋蟀之鳴戶類寒蟬之吟家
增判唐元稹判曰玉衡指孟冬之野促織鳴寒金昴臨
短景之昏厥人當燠戒坐塾之里胥稽其既入率同巷
之衆婦績以相從素緒霜凉共紛如于永漏紅光炎上
俱省費于餘輝故令風俗翕習家室乃宜太師典樂允
被克諧之恭按察觀風何為失職之禁
鍼一
原說文曰鍼綴史也增禮記内則曰鍼管線纊原
又曰舅姑衣裳綻裂紉鍼請補綴左傳曰楚伐魯賂
以執鍼百人管子曰先鍼而後縷可以成帷先縷而
後鍼不可以成衣鍼成幕蕢成城增荀子曰亡鍼者
終日求之而不得其得之非目益明也眸而見之也
原淮南子曰女必一刀一鍼然後成為女增又淮南
萬畢術曰首澤浮鍼原抱朴子曰彈鳥則千金不及
丸泥縫緝則長劍不及數分之鍼增又曰結巾投地
而兔走鍼綴丹帶而蛇行魏武上雜物疏曰中宫雜
物象牙管鍼筒一枚宋劉義恭啟事曰聖恩賜金銀
鍼七色絲縷以協嘉辰開元天寶遺事唐宫中七夕
妃嬪各執鍼以五色線向月穿之宋蘇軾物類相感
志曰磁石引鍼元掖庭記曰七夕宫女登九引臺穿
九孔鍼
鍼二
增莊子曰支離疏挫鍼治繲足以餬口列子曰詹何
以鍼鋩為鈎引盈車之魚原漢劉向說苑曰客因孟
嘗君寄于齊王而不用客反見孟嘗君曰不知君之過
臣之罪孟嘗君曰夫縷因鍼而入不因鍼而急也增
拾遺記曰魏文帝美人薛夜來妙於鍼工雖處深閨之
内不用燈燭之光裁製立成非夜來縫製帝則不服宫
中因號為鍼神又曰吳主趙夫人嘗刺繡作列國圖
方帛之上寫以五岳河海行陣之形既成乃進於吳王
時人謂之鍼絶焉原吳書曰虞翻年十二有客詣翻
兄不過之乃與客書曰磁石不受曲鍼晉書曰顧愷
之嘗悅一鄰女挑之不從乃圖其形於壁以棘鍼釘其
心女遂患心痛愷之因致其指女從之遂密去鍼而愈
增又曰姚興以妓女十人逼鳩摩羅什受之諸僧多
欲效之者羅什聚鍼盈鉢謂諸僧曰若能見效食此者
乃可畜室因舉巳進鍼與常食不别羣僧愧服乃止
原宋書曰傅剡為山隂令賣鍼賣糖老姥爭團絲來詣
剡剡樹團絲于柱鞭之密視有鐵屑乃罰賣糖者增
唐馮翊桂苑叢談曰鄭侃女采娘七夕祈于織女夜夢
織女遺一金鍼長寸餘綴于紙上置裙帶中令三日勿
語汝當奇巧不爾化成男子經二日告其母母啟視之
鍼迹猶在巳空紙矣采娘尋卒母逾時生男子乃後身
也宋蘇軾仇池筆記云道人徐問真能以指為鍼
元史隆興翟榮妻段氏榮卒諸父汶利其田宅逐之段
乃引鍼刺面墨漬之終不貳
鍼三
增浮花(宛署雜記燕都女子七月七日以盌水暴日下各自投小針浮之水面視水底日影或散如花)
(動如雲細如線觕如椎以卜女之巧)試醉(典論曰劉表子弟好酒設大針于坐端有醉狀者輒刺驗)
(其醉醒)九孔(元掖庭記詳前一)數分(抱朴子詳前一)引魚(列子語詳前一)
賭射(後魏書曰太后常幸西林園命侍臣射不能者罰之又自射針中之大悅)鍼面(元節)
(婦事詳前二)刺足(燉煌實錄曰張存善針存有奴好逃亡存以針縮奴脚欲使則針解之)
鍼四
增詩唐杜甫詩穉子敲針作釣鈎李商隱詩小來兼
可隱針鋒元孫蕙蘭詩慈親教婢迴金剪嬌妹嗔人
奪繡針又曰小窗今夕繡針閑
原賦楚荀況鍼賦曰有物於此生於山阜處於室堂無
知無功善治衣裳不盗不竊穿窬而行日夜合離以成
文章已能合從又善連横下覆百姓上飾帝王漢曹
大家鍼縷賦曰鎔秋金之剛精形微妙而直端性通遠
而漸進博庶物而一貫惟鍼縷之列迹信廣博而無原
退逶迤以補過似素絲之羔羊何斗筲之足算咸勒石
而升堂
御定淵鑑類函卷三百五十六
