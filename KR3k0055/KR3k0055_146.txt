欽定四庫全書
御定淵鑑𩔖函卷一百四十一
政術部二十(舉親舉舉舊至舉讐遞相附公舉)(舉賤舉自舉失所)
(坐舉主)
舉親一
原祁奚舉午謝安舉玄(晉平公問國無尉其誰可祁奚曰午也可注午奚子也君)
(子曰能舉善也立其子不爲比子晉以苻堅寇邊朝廷求文武將鎮禦北方謝安以兄玄應舉郗超與玄不)
(協曰違衆舉親明也玄必不負舉才也)臣願任子姊不舉弟(吕氏春秋魏公)
(叔疾惠王問之公叔曰臣庶子鞅願任之國政若不用勿使出境王不應謂左右曰叔誖也後鞅果西入秦秦)
(用之而強魏竟弱也后義縱少時與張次公俱攻剽爲羣盗姊以醫幸王太后問有兄弟欲爲官乎曰有弟)
(無行不可後拜中郎)唯善所在雖親何傷(魏舒與魏戍同縣問成鱄曰吾與戍)
(也同縣人以爲黨乎成鱄曰夫舉無他唯善所在親疎一也仲尼曰近不失親遠不失舉可謂義也)唯
賢是求雖親必舉(叔向曰祁奚内舉不失親)增該博爽聰(冊府)
(元龜曰蔣將明德宗朝爲集賢學士子又弱冠該博羣籍將明在集賢以兵亂之後圖籍溷雜乃白執政請令)
(又入院編次宰相張鎰署又爲集賢編錄纔逾一年於散亂中整緝二萬餘卷勒成部秩又曰漢蘇悅逢吉)
(父也悅爲高祖從事甚見禮遇因從容曰老夫耄矣才器無取男逢吉粗學援毫性復恭恪公不以㹠犬之微)
(願令事左右高祖召見以精神爽聰甚憐之擢爲賓佐)皆堪爲不可用(涑水燕談)
(曰曹侍中將薨車駕親臨視之曰臣之子璨與瑋才器有取臣若内舉皆堪爲將合璧事𩔖曰吕文穆蒙正)
(致政居洛眞宗祀汾隂過洛文穆迎謁回鑾帝幸其宅問曰卿諸子孰可用對曰臣諸子皆豚犬不可用有姪)
(夷簡任潁州推官宰相才也)惟在得賢此非至公(冊府元龜曰高宗顯慶三)
(年帝謂宰臣曰四海之廣惟在得賢卿等用人多作形迹護避親知不能盡意甚爲不取昔祁奚舉子古人以)
(為美談即使卿等兒姪有才亦須依例進舉惜資治通鑑曰憲宗嘗於延英謂宰相曰卿輩當爲朕官勿用)
(之私親故李吉甫權德輿皆謝不敢李絳曰崔祐甫有言非親非故不諳其才諳者尚不與官不諳者何敢復)
(與但問其才器與官相稱否耳若避親故之嫌使聖朝虧多士之美此乃偷安之士非至公之道也上曰誠如)
(卿言)果得其人不以爲私(冊府元龜曰狄仁傑爲内史子光嗣則天聖歴初爲)
(司府丞則天令宰相各舉尚書郎一人仁傑乃薦光嗣拜地官員外郎涖事稱職則天喜而言曰祁奚内舉果)
(得其人纁又曰韋貫之順宗永貞中除監察御史上書舉季弟自代時議不以為私轉右補闕而纁竟代為)
(監察御史)不問仇黨毋避親故(孔帖曰陸元方擢天官侍郎或言其薦引皆親)
(黨后怒免官令白衣領職元方薦人如初后召讓之對曰臣舉所知不暇問仇黨金史曰章宗承安三年諭)
(宰臣任才能雖資品未及亦具以聞毋避親故)仁傑薦子光嗣渠牟稱甥
盧綸(上詳果得其人注校冊府元龜曰韋渠牟爲太府卿其甥盧綸爲檢金部郎中渠牟數稱論其才)
(德宗召之内殿令和御製詩超拜戶部郎中)
舉親二
原内稱(禮記儒有内稱不避親)内選(楚君之舉也内姓選於親)增如而父
言(唐書云韋承慶解鳳閣舍人后召嗣立謂曰爾父嘗稱二子忠孝堪事朕以兄弟稱職如爾父言今使卿)
(兄弟自相代即拜鳳閣舍人)朕自用詵(孔帖云蘇詵累轉給事中時蘇廷碩爲紫微郎固辭)
(帝曰古有内舉不避親者朕自用詵卿言非公也)無實才(又云陸贄始請臺閣長官得自薦其)
(屬或言諸司所引皆親黨無實才帝復詔宰相自擇)收採遺逸(又云崔渙爲江淮宣諭𨕖補使)
(收採遺逸不以親故自嫌)宰相近屬(又云韋巨源爲吏部尚書時官缺執政以次用其親巨源)
(秉筆當除十人楊再思得其一餘授皆宰相近屬再思喟然曰吾等誠負天下巨源曰時當爾耳)可
任治人(又云李石弟福太和巾第進士楊嗣復領劒南辟幕府崔鄲輔政引爲校理調藍田尉後石當)
(國薦福可任治人由監察御史至戶部郎中)以父表弟及弟居首(合璧事𩔖云程)
(顥爲御史神宗嘗使推擇人材顥薦數十人而以父表弟張載及弚頤居首)
舉親三
增詔唐開元二十九年詔曰朕所求才待之若渴旣旌
於巖穴亦賁於丘園片善必收冀無遺逸然士人藏器
衆何以知豈若父子之間自相推薦昔祁奚之舉祁午
謝安之任謝玄良史書之咸以爲美賢彦之士何代無
人寧恨嫌疑致有拘忌其内外官有親伯叔及兄弟并
子姪中灼然有才術異能風標節行通閑政理據資歷
堪充刺史縣令者各任以名薦
舉舊一
原𨕖於舊舉其偏(楚君之舉也外姓𨕖於舊死祁奚爲中軍尉羊舌職佐之職晉侯)
(問祁奚曰孰可以代之對曰赤也可君子曰舉其偏不爲黨注赤職子也偏黨也)多用鄉里
皆受本國(魏許允爲吏部多用鄉里人告黨與文帝收之允對曰古人云舉爾所知臣之鄉人)
(臣所知也陛下試察有不勝任者臣當受罪帝決察允所用皆當職乃釋允更賜衣服傅嘏字蘭石爲河南)
(尹河南俗黨五百掾功曹典𨕖職皆授其本國人無異邦者嘏各舉良而對用之官曹分職而後以次考覈之)
多擢宿舊不用鄉親(魏何晏遷侍中主𨕖曹宿與有舊者多擢用之杜錫為)
(吏部郎不敢用鄉親一人)始以故知終因德進棄舊不仁
得賢有賞刈錯薪之楚且得賢良拔連茹之茅不
遺故舊
舉舊二
原舉舊人子(朱暉字文秀與陳揖交善揖早亡後司徒桓虞辟召暉子駢暉乃薦揖子友代之)
增與相識(冊府元龜曰崔祐甫建中初為相薦延推舉無復疑滯日除數十人帝嘗謂曰有人)
(謗卿所除擬官皆涉親故何也祐甫奏曰庶官必須諳其才行臣若與相識方可粗諳若平生未曾相見即無)
(由知其言行獲謗之由實在於此帝亦以為然)
舉讐一
原不避怨乃就讐(禮記儒有外舉不避怨茂魏吉茂兄廣為鍾繇所䋲伏法怨怒繇)
(不哭至歲終繇舉茂茂才議者以為茂必不就乃就之時人或以茂為畏繇或以茂為髦丘者也)解
狐得舉叔向豈遺(稱其讐不為諂君子謂祁奚能舉善矣注謂稱解狐君子曰解狐得)
(舉讐傳外舉不避詳薦舉)害公非忠敗國非人(以私害公非忠也私怨也)
(憾君子謂羊斟非人也以其私敗國殄民於是刑孰大焉)王生舉柳朔喬玄
薦陳球(傳范氏之臣王生惡張柳朔後舉朔為柏人宰昭子曰夫非而讐乎對曰私讐不及公好不廢)
(過惡不去善義之經也臣敢違之下詳薦舉)解狐舉伯柳咎犯薦子羔
(韓子曰趙簡主問解狐孰可為上黨守曰荆伯柳主曰非子之讐乎曰舉賢不避仇讐也說苑晉文侯問咎)
(犯誰可為西河守曰虞子羔云云君問為守非問臣仇子羔詣謝犯曰薦公也不以私事害公議子去之吾當)
(射子矣注射引弓迎而射之)召辱已者為中尉舉毁已子為孝
廉(韓信為楚王召辱已之少年令出跨下者為中尉告諸將相曰方辱我時寧不能死死之無名故忍就此)
(恢樂恢字伯竒同郡楊政數衆毁恢後舉政子為孝廉由是鄉里歸之)惡而知美私
不害公豈宜報怨安可妨公公必滅私憎而
知善宜取節於葑菲豈失賢於睚眦小白用管
仲是捨射鈎之讐重耳見寺人豈念斬袪之罪增
慕祁奚擢鄭㪍(吳志云蔣欽屯宣城徐盛收欽屯吏表斬之盛嘗畏欽害已而欽稱其善)
(孫權曰君欲慕祁奚耶欽曰公舉不挾私怨盛忠而有膽略不敢挟私恨以蔽賢能孔帖云鄭畋右丞鄭薰)
(誣畋罪不可任郎官出之鄭㪍者薰子也畋秉政擢鄭㪍為給事中)
舉讐二
增素不相能(史記云蕭何素不與曹參相能及何病孝惠自臨視問曰君即百歲後誰可代君者)
(何曰知臣莫如主曰曹參何如何頓首曰帝得之矣臣死不恨)所不與公有如此觴
(孔帖云劉仁軌嘗為御史袁異式所劾慢辱之脅使引決及拜大司憲異式尚在臺不自安因醉以情自解仁)
(軌曰所不與公者有如此觴旣執政薦為司元大夫)是子堅正(唐書韋温傳云李德裕入輔擢)
(禮部員外郎或言為牛僧孺厚德裕曰是子堅正可以私廢乎)
舉賤一
原任草莱進寒素(王藴為吏部郎曰欲使時無屈滯先任草莱晉起居注王戎領吏)
(部未嘗進一寒素退一虚名)舉小吏升家臣(上見周禮大公叔文子之臣夫僎)
(與文子同升諸公子曰可以為文矣注薦家臣於公與已同為大夫)引薦白屋對揚
紫庭(趙武詳劉琨表並薦舉)執技事上取盗為臣(禮記凡執技以事上)
(者不二事不移官出鄉不與士齒謂祝史射御醫卜及百工也孔子曰管仲取盗二人上以為公臣曰其所)
(與游僻也可人也注言此人可用也管仲死桓公使為之取官於大夫遷之)管庫之士
牛醫之子(趙文子舉管庫小吏以為士大夫詳薦舉府黃憲字叔度牛醫之子後舉孝廉又辟公)
王侯無種醴泉無源(王侯將相豈有種乎醴泉無源芝草無根)揚側
陋出淹滯將致非常之才宜從不次之舉將
欲搜以賢良豈可遺於側陋唯賢是舉雖賤何傷
唯善是求何賤之有淮隂餓隸才能佐漢渭濱
賤老道可匡周楚君舉善用仲爽於申浮漢主使
能擢弘羊於賈豎增不遺微陋勿拘資歴(歐陽詹書云舉)
(善不遺於微陋用能必盡其才器抱冊府元龜曰晉高祖天福元年敇士流之内有懷才器碩學殊能者委)
(中書門下搜訪任使勿拘門第資歴)
舉賤二
增判唐白居易對貢市井之子判曰惟賢是求何賤之
有况士之秀者而人其捨諸惟彼郡貢或稱市籍非我
族𩔖則嫌雜以蕭蘭舉爾所知安得棄其翹楚誠有惡
於禆販諒難捨於茂異㨂金於沙石豈為𩔖賤而不收
度木於澗松寧以地卑而見棄但恐所舉失德不可以
賤廢人况乎識度冠時出自牛醫之後心計成務擢於
賈豎之中在往事而足徵何常科而自限申州有據省
詰非宜
自舉一(遞相舉附)
原兼文武比管樂(漢田延年為河東太守至平陽召吏令文者東武者西尹翁歸伏不)
(肯起曰翁歸文武兼備任所設施然諸葛孔明自比管樂時人未許唯崔州平徐元直信曰諸葛孔明乃卧)
(龍也)文史足用盗賊請治(東方朔自舉曰臣少失父母長養兄嫂身長九尺五)
(寸學書三冬文史足用云云可以備天子之大臣東張敞渤海膠東盗賊並起敞上書請自治之徵拜膠相)
(盗賊並解散)願守長安令請授東郡守(漢馮野王字君卿十八上書願)
(守長安令宣帝竒其志欲用丞相以為不可列耿純字伯山請曰臣本吏家子孫邅聖帝受命備位將爵為)
(通侯天下略定無所用志願試守一郡盡力以效帝笑曰卿旣治武復欲修文耶授東郡太守)增投
牒詣闕(資治通鑑曰封常清年二十未有名高仙芝為都知兵馬使嘗出軍奏傔從三十餘人衣)
(褠鮮明常清慨然投牒請豫常清素瘠又脚跛仙芝陋其貎不納明日復至仙芝曰何庸復来常清怒曰我慕)
(公義故無媒自前公何見拒深乎以貎取人失之子羽公其念之仙芝猶未納乃日候門下仙芝不得已竄名)
(傔中牧冊府元龜曰肅宗即位於靈武詔有直言極諫才能宰文詞博達武藝絶倫孝弟力田沉淪草澤委)
(所在長官奏薦詣闕自陳者亦聽)獻文投狀(孔帖曰舒元輿自負才藝過人銳進取太)
(和五年獻文闕下文宗得書高其激昂出示宰相李宗閔以浮躁誕肆不可用改著作郎合璧字𩔖曰景德)
(三年龍圖待制陳彭年奏應弘詞拔萃科明經人許投狀自薦)自鬻上謁(漢書曰武帝召)
(天下賢良文學待以不次之位四方士多上書言得失自鬻者以千數合璧事𩔖曰光武過潁陳王覇率賓)
(客上謁願充行伍)候門上書(戰國策曰汗明見春申君候門三月而後得見談卒春申)
(君大悅之召門吏著客籍五日一見汗明曰君亦聞驥乎驥之齒至矣服鹽車而上太行蹄申膝折尾湛跗潰)
(漉汁洒地白汗交流負棘而不能上伯樂邅之下車攀而哭之解紵衣以羃之驥於是俯而噴仰而鳴聲達於)
(天若出金石者何也彼見伯樂之知己也今僕之不肖阨於州部掘穴窮巷沉洿鄙俗之日久矣君獨無意湔)
(祓僕使得為君高鳴乎有孔帖曰員半十咸亨中上書自陳臣家資不滿千錢田三十畝粟五十石聞陛下)
(封神岳舉豪英故鬻錢走京師朝廷九品無葭莩親行年三十懷志潔操未蒙一官不能陳力歸報天子陛下)
(何惜玉陛方寸地不使臣披肝露膽乎)哭鹽車備藥籠(上詳候門注唐書曰元)
(行沖謂仁傑曰下之事上譬之富家貯積以自資也脯腊膎胰以供滋膳参术芝桂以防病門下之為味者多)
(矣願以小人充備一藥石仁傑笑曰君正吾藥籠中物不可一日無)負鼎俎給厮養
(漢書曰伊尹蒙恥辱負鼎爼和五味以干湯者又曰路温舒遷右扶風丞詔書令公卿𨕖可使匈奴温舒上)
(書願給厮養)金躍冶錐出囊(莊子曰大冶鑄金金踴躍曰我且必為莫邪大冶以)
(為不祥之金客史記曰秦圍邯鄲趙使平原君求救合從於楚約食文武具備者二十人偕得十九人餘無)
(以滿有毛遂者前自贊曰願備員而行平原君曰夫賢士之處世譬若錐之處囊中其末立見先生未有所聞)
(也毛遂曰使遂早得處囊中乃穎脫而出非特其末見而已)當加顯擢緣無紹
介(冊府元龜曰唐高祖武德五年詔京官五品以上及諸州總管刺史舉一人其有志行可錄才用未申亦)
(聽自已具陳藝能當加顯擢授以不次紹又曰開元二年制其有茂才異等拔萃超羣緣無介久不聞達者)
(咸令自舉)軍謀出衆武藝絶倫(冊府元龜曰天寳十三載詔有博通墳典洞曉)
(元經清白著聞詞藻宏麗軍謀出衆武藝絶倫者任自舉下詳詣闕注)遞相舉原提衡
引重(張湯杜周相為提衡引魏其侯與灌夫二人相引重注云重相推薦)互舉
相薦(漢何武舉左將軍公孫禄可輔政禄亦舉武有司劾奏互相稱舉皆免賈捐之字君房與長安令)
(楊興字君蘭相善捐之薦興可試守京兆楊興亦云我若得見言君房石顯奏捐之興懷詐更相舉薦請論如)
(律捐之棄市)竇章馬融田仁任安(後漢竇章字伯向好學與馬融崔瑗更相)
(推舉安漢武詔擇衛將軍舍人為郎將趙禹為選得田仁任二人賢將軍不得已上之問能略田仁曰提枹)
(鼔立軍門使士樂死仁不及任安任安曰決嫌疑定是非辨官治使百姓無怨安不及田仁帝曰善)
自舉二(遞相舉附)
增請從隗始(戰國策云燕昭王謂郭隗曰齊因吾國亂而襲破燕孤極知燕小誠得賢士以共圖)
(雪先王之恥孤之願也先生視可者得身事之隗曰王必欲致士請從隗始)述作企揚雄
枚臯(孔帖云杜甫自言先恕預以来承儒守官十一世逮父審言以文章顯中宗時臣頼緒業自七歲屬)
(詞且四十年若令臣執先臣故事則臣之述作雖不足鼔吹六經而沉欎頓挫隨時敏給揚雄枚臯可企及也)
(有臣如此陛下其忍棄之)必用臣要及其時(又云張嘉貞天子許以相嘉貞因曰昔馬)
(周起徒步謁人主血氣方壯太宗用之能盡其才甫五十而沒使用少晚則無及已陛下不以臣不肖必用之)
(要及其時後衰無能為也帝曰第往行召卿)可與漢唐諸生並驅(歸田錄云夏英)
(公以父沒王事授丹陽主簿上書乞應制舉曰若陛下以枕流潄石為達則臣世居市井若陛下以金榜丹桂)
(為材則臣未忝科第若陛下以鳩杖駘背為德則臣始踰弱冠若陛下以荷戈控弦為勇則臣生不綿歴若陛)
(下令臣待詔公車指陳時事猶可與漢唐諸生並驅較其先後)毋得自舉(玉海云慶歴六年詔)
(制科須近臣論薦毋得自舉)逓相舉方進薦宣(漢書云薛宣知翟方進有宰相器深)
(結之方進竟代宣為丞相免二歲方進薦宣明習文法上徵宣復職)
自舉三
增書唐韓愈為人求薦書曰某聞木在山馬在肆過之
而不顧者雖日累千萬人未為不材與下乘也及至匠
石過之而不睨伯樂遇之而不顧然後知其非棟梁之
材超逸之足也以某在公之宇下非一日而又辱居姻
婭之後是生於匠石之園長於伯樂之廏者也於是而
不得知假有見知者千萬人亦何足云
至公舉一
原恐知恨謝(孔光有所薦舉惟恐人知恨張安世嘗有所薦其人来謝安世大以為舉賢)
(達能豈有私謝不復為通)絶書屬非遷次(後漢史弼字公謙為河東守當舉孝廉弼)
(知多權貴請託乃先勅絶書屬中常侍侯覧果遣諸生齎書請之弼大怒捶生數百付獄拷殺之毛玠字孝)
(先典選文帝為五官將親自詣玠屬所親念玠曰老臣以能守職免戾今所說人非遷次不敢奉命也)
不失舉不受謝(左雄薦馮直直以贓罪劾雄雄曰吾不失舉矣晉紀羊祜字叔子每舉)
(人未嘗知曰拜爵公朝謝恩私室豈人臣之節)不薦門人不托邑子(孔光魯恭)
(事詳師東尹翁歸字子況為東海守辭廷尉于定國定國家在海欲托邑子終日竟不言去後謂邑子曰此)
(賢將不可干以私)無有親疎公言得失(夫舉無他惟善所在親疎一也詳)
(失所舉)增必正色不識面(問竒𩔖林曰宋李昉為相求進用者雖知其材可取)
(必正色拒之已而擢用用記纂淵海曰韓魏公喜用名士或不識其面既之其人亦不知所薦)本
無私必以公(孔帖曰劉竒長夀中為天官侍郎薦張鷟司馬鍠為監察御史二人因申屠瑒)
(以謝竒正色曰舉賢本無私何見謝人問竒𩔖林曰范純仁凡薦引人才必以天下公議其不知自純仁所)
(出)韓厥戮僕郗詵劾洪(國語曰趙盾舉韓厥其僕乘車千行厥執而戮之宣)
(子謂諸大夫曰二三子賀我矣吾舉厥也忠吾乃今知免於罪矣問竒𩔖林曰晉崔洪為左丞薦郗詵以自)
(代後詵劾奏洪曰唯官是視各明至公洪聞其言而重之)獨薦處厚同舉程頤
(孔帖云韋表微翰林學士缺人人争薦丞相所善者表微獨薦韋處厚人服其公記纂淵海云吕正獻公與)
(温公同舉程頤乞特加召命拜崇正殿說書)不以吏部豈識臺官(冊府元龜)
(曰吉頊為吏部侍郎陸象先本名景初為揚州参軍秩滿調還頊擢授洛陽尉時象先父元方亦為吏部固辭)
(不敢當頊曰為官擇人至公之道景初才望高雅不以吏部之子妄推薦也竟奏授之東軒筆錄曰孫折為)
(御史中丞薦唐介吳中復為御史人問曰公未嘗與二人相識遽薦之何也孫曰昔人恥呈身御史今豈求識)
(面臺官後二人皆以風力聞天下)玉不韜輝蘭無沈馨(唐呂温房玄齡贊曰)
(網羅遺賢推轂羣英玉不韜輝蘭無沈馨)
至公舉二
增安得十女壻(山堂肆考曰晉劉弘都督荆州表牙門將皮初為襄陽太守朝廷以初望淺更)
(用弘女壻夏侯陟弘下教曰治一國宜以一國為心必若姻親然後可用則荆州十郡安得十女壻然後為政)
(哉因表皮初之勲宜見酬荅詔聽之)不求人知(問竒𩔖林云宋王曾在中書嘗謂大臣報政不)
(當收恩避怨每薦用人不求人知)政府無書(又云司馬温公薦劉元城充館職謂公曰知所)
(相薦否曰獲從公遊舊矣温公曰非也光居閒足下時節問訊不絶光位政府足下獨無書此光之所以相薦)
(也)
失所舉一
原敗國削戶(傳蒍賈曰子玉之敗子文之舉也舉以敗國將何賀焉漢張勃舉陳湯湯父)
(死不奔喪坐勃失舉削戶)免冠席藁(宋弘薦桓譚君山為議郎世祖令君山鼔琴好其繁)
(聲弘聞召譚責之後於帝前鼔琴見弘失其常度帝怪問之弘免冠謝曰臣本舉譚望以忠正𨗳主而令朝廷)
(欣悅鄭聲臣之罪也帝乃改容謝弘降史記應侯任鄭安平為將擊趙為趙所困遂以二萬趙睢席藁請罪)
貌取面欺(以言取人失之宰予以貌取人失之子羽宰予言語之科而不仁澹臺滅明字)
(子羽貌寢而賢受孔融薦禰衡表云人不易知面欺之罪)王稽不上計陳湯
不奔喪(范睢舉王稽為河東守三年不上計坐誅睢日不懌下詳上)雖入貢於鹿
鳴宜奉身於鷁退旣貌取而失人何面欺而逃
責徒多推士之名終乏知人之鑒苟於人而聽
言則舉事而失德擇善得人必聞有賞非才而
舉安可無辜始聽言而信行汝得人焉及論事而
稽功予所否者增以疾罷以貪敗(冊府元龜曰張涉為國子博士)
(太子侍讀與喬琳友善及德宗嗣位多以政事訪涉涉盛稱琳可大用因拜御史大夫平章事琳夲粗材年高)
(有耳疾帝每有顧問對荅失次居相位凡八十餘日罷知政事孔帖曰趙璟考功歲終請如至德故事陳殿)
(最璟自言薦韋証以貪敗請降考校)
失所舉二
原稱非其人(周書稱非其人惟爾不任注言是爾不稱其任也)好善不擇(叔孫)
(穆子好善而不能擇人謂用豎牛)知非其人(陳寔字仲弓為郡功曹時中常侍侯覧托太守)
(高倫用吏倫教署為文學掾寔知非其人白太守此人不宜用侯常侍不可違乞從外署免塵明德從之人怪)
(寔失舉寔終不言)有屬顯言(魏諸葛誕為吏部郎人有所屬輙顯其言用之後有得失則公)
(議舉者百僚由是慎其所舉也)增濫進(孔帖云惟賢知賢聖人篤論身苟濫進庸及知人不擇舉)
(者之賢而擇所舉之不濫不可得已)據罪抵刑(陸䞇奏議云諸司所舉皆有情故兼賄賂不得)
(實才臣請陛下當使所言之人詳陳所犯之状某人受賄某舉有情陛下然後以事質於臣臣復以事質於舉)
(主若便首服則據罪抵刑如或有詞則付法閱實)過則棄(孔帖云李石用韓益判度支案以贓)
(敗石曰臣夲以益知財利不保其貪帝曰宰相用人知則用過則棄此謂之至公)
坐舉主一
增文獻通考曰東漢章帝時詔復用前漢丞相故事以
四科辟士凡所舉士先試之以職乃得充選其德行尤
異不宜試職者疏於他狀舉非人兼不舉者罪杜氏
通典曰順帝陽嘉元年濟隂太守胡廣等十餘人皆坐
謬舉免黜又曰東晉元帝制揚州歲貢二人諸州各
一人時以天下喪亂務存慰勉遠方孝秀不復策試到
即除署旣經略麤寧乃詔試經有才不中舉者免其太
守其後孝秀莫敢應命冊府元龜曰肅宗上元二十
年赦書每除京官五品以上正員清望官及郎中御史
諸州刺史皆令推薦一兩人以自代仍具錄行能聞奏
觀其所舉以行殿最又曰代宗大歴元年詔許吏部
𨕖人自相舉如任官有犯坐舉主從吏部侍郎王延昌
所請續文獻通考曰明永樂九年吏部尚書蹇義上
言在外布按二司府州縣官必須得人宜令在内文職
七品在外五品以上及縣正官各舉所知賢能廉榦堪
任牧民及居風憲者一人吏部考騐量才擢用其所保
非才舉主連坐上是其言命速行之又曰正統二年
楊士竒等上疏言藩臬二司及府州正官宣宗令大臣
保舉得人遂多昔唐太宗命京官舉郡守縣令後致天
下斗米三錢之效近年有等京官無人保舉造為謗語
伏望聖斷仍遵先帝勅旨行但所舉人後有犯贓必明
正舉主之罪則人知謹畏不敢徇私詔從其議又曰
正德十一年令有司歴任二年之上果有政績卓異方
許撫按薦舉贓濫連坐
坐舉主二
原雅拜狂言(漢司隸何武舉方正見盤辟雅拜有司以為詭衆虛偽坐左遷楚内史華隂)
(丞嘉言朱雲兼資文武可試守御史大夫匡衡以為大臣國家股肱明主愼擇嘉小生狂言妄相舉薦嘉竟坐)
貶秩治罪(嚴延年察獄吏廉會其吏有贓不入身坐舉不實貶秩笑曰後無復有舉人者)
(武丞相參軍宋挺盗官布六百匹正刑棄市遇赦充奮將軍阮抗請為長史司直劉隗字大連劾抗請治罪)
坐免自殺(後漢王丹字仲回客有薦士於丹者因𨕖舉之後舉者犯罪丹坐免客慚自絶)
(丹召曰何量丹之薄也不為設食以設之相待如舊不池陽令舉廉吏王昱於薛宣未召昱妻受囚家錢昱實)
(知後人言之昱慚自殺宣乃旌其柩也)增罰金奪俸(杜氏通典曰北齊孝昭帝皇建)
(二年詔内外執事官從五品以上三府主簿錄事參軍諸王文學侍御廷尉三官尚書郎中中書舍人每在三)
(年之内各舉一人所舉之人止在一職三載之内有犯死罪以下刑罪以上舉主凖舉人之罰各罰其金自鞭)
(以下舉主勿論歸孔帖曰于公異不能事後母仕不歸省詔賜孝經罷田里盧邁坐舉非其人奪俸兩月)
免官謫戍(孔帖曰不實免王丹之官專續文獻通考曰明洪武六年罷科舉用辟薦初)
(立法甚嚴每舉者至京上親校閱不稱旨輙坐舉主往往有謫戍者)虧典納賂(冊府元龜)
(曰孟簡為山東道觀察使憲宗元和十四年御史奏簡舉均州鄖鄕縣鎮遏兵馬使趙潔充夲縣令有虧典刑)
(勅罰一月俸料為又曰李肇李翺並為中書舍人文宗太和三年貶肇將作監翺為少府少監以柏耆納賂)
(賜死肇與翺同薦柏耆故也)連坐悔舉(文獻通考曰宋太祖建隆三年詔常參官内有)
(嘗佐藩郡及歴州縣官者各保舉堪充幕職令錄一人不必以親為避他日有所犯不如舉狀連坐之續文)
(獻通考曰理宗紹定元年梁成大乞申嚴薦舉法廉吏犯入已贓者許舉主悔舉從之)削戶
黜階(上詳前失所舉一強杜氏通典曰後魏孝莊帝詔求德行文藝政事直者縣令郡守刺史皆敘其)
(志業具表以聞三人以上縣令太守刺史賞一階舉非其人黜一階)充刺史任縣令
(冊府元龜曰開元二十九年詔内外官有親伯叔及兄弟并子姪中有才術異能堪充刺史縣令者任以名薦)
(其卑官所舉人聽於所由長官處通狀一時錄奏其考試通人任用之後如有虧犯典憲名實不相副者所舉)
(之人與其同罰如政績著聞終始廉謹為衆所知者其所舉人與其同賞又曰元和二年制曰江淮大縣每)
(歲據闕委三省御史臺諸司長官節度觀察使各舉堪任縣令有能否與元舉人同賞罰)殺柳昇
流子諒(冊府元龜曰天寳三載長安縣令柳昇坐贓於朝堂杖殺昇為韓朝宗所薦坐舉人不直)
(制貶吳興郡别駕員外諒孔帖曰張九齡嘗薦長安尉周子諒為監察御史子劾奏牛仙客語援䜟書帝怒)
(杖子諒於朝堂流瀼州九齡坐舉非其人貶荆州長史)有不職無可採(孔帖曰陸)
(贄秉政始請臺閣長官得自薦其屬有不職坐舉者閱文獻通考曰宋太祖開寳九年詔翰林學士李昉等)
(諸道所解孝弟力田等人試問所業無所採乃悉退去詔劾夲部官濫舉之罪)條察李詠
覆視僧孺(冊府元龜曰唐韓朝宗為荆州刺史開元二十四年鄧州南陽縣令李詠擅興賦役貶為)
(康州都城縣尉詠之為令也朝宗所薦乃貶為洪州刺史孔帖曰裴垍坐覆視皇甫湜牛僧孺等對策非是)
(罷學士)不如所舉當循此法(續文獻通考曰景定四年詔令侍從臺諫給舍)
(卿監郎官以上及制總監司各舉所知不拘員限不如所舉則連坐之制宜在必行又曰洪熙元年上諭曰)
(古者除官則署舉主姓名貪穢則連坐今當循此法)
坐舉主三
增不實免官(孔帖云薛登疏曰漢法所舉之主終身保任楊雄之坐田儀成子之得魏相賞罰之)
(令行則請謁之心絶退譲之義著則貪競之路消請寬年限以容簡汰不實免官得人加賞自然見賢不隠貪)
(禄不專矣)必罰(又云繆舉必行其罰)連坐法非(山堂考索云宋朝自祖宗以来有薦)
(舉除授之目仍列舉主姓名或在官貪濁不公柔懦不理職務廢闕處斷乖違並量輕重連坐且夫人之難知)
(自堯舜病之矣今日為善而明日為惡猶不可保况於十數年之後其幼者已壯壯者已老而猶執其一時之)
(言使同被其罪不已過乎)舉主自首(文獻通考云太宗端拱四年令内外官所保舉人有變節)
(踰濫者舉主自首原其罪)犯贓(績文獻通考曰明景泰三年詔各處見任官員果有才行政事優長)
(拘於資格屈在下僚者並聽在内四品以上在外廵撫廵按方面正官薦舉進京所舉人後犯贓罪連坐舉主)
取士弗當刊文有差(又云孝宗弘治四年令考官不能勝任而取士弗當刊文有差)
(連舉主坐罪)
坐舉主四
增詔唐貞觀十八年詔曰朕遐想千載旁覽九流詳求
布政之方莫若薦賢之典元凱就列仄微可以立帝功
管隰為臣中人可以成覇業是以去夏變動翰墨披露
丹府疇咨海内尺木旣樹思覩遊霧之羣雲羅宏張佇
降翔庭之翼而諸州所舉十一人朕載懷仄席引入内
殿明訪政道相顧結舌豈可飾丹漆於朽質假風雲於
決起者哉宜並放還各從本色其舉主以舉非其人罪
論
增策唐田備對請行賞罰以勸舉賢策曰頃者德宗皇
帝頒下詔旨令舉所知自是内外百寮歲有聞薦有司
各詳其狀咸命以官語其數誠得多士之名考其才或
非盡善之實何則得賢由舉擇慎審愼審由賞罰必行
十年以来未聞有司之以得所舉賞一人以失所舉罪
一人則内外之薦恐未專精出處之賢或有遺濫斯所
以令陛下尚有未得賢之歎也伏惟申命所舉深詔有
司量其短長之才授以大小之職然後明察臧否精考
課最得人者行進賢之賞謬舉者坐不當之辜自然上
下精詳遠近懲勸謹關梁以相保責輪轅以相承俾夫
草靡風行達於天下則天下之耳盡為陛下聽天下之
目盡為陛下視明其視則舉不失德廣其聽則野無遺
賢而後官得其才事得其序
御定淵鑑𩔖函卷一百四十一
