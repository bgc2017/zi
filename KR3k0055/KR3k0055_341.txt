欽定四庫全書
御定淵鑑類函卷三百三十六
州郡部三(京師北直省江南山東)(盛京遼東山西)
京師北直省一
增廣輿記曰按直隸為王畿之地左環滄海右擁太行
南襟河濟北枕燕然所謂勢拔地以崢嶸氣摩空而崱
屴者也地理家謂北幹從崑崙發源緜亘萬餘里始入
中國為燕雲(直隸為山前曰燕大同為山後曰雲)復東行起天壽山就平
衍方廣千里實有雄視海内之勢保定眞定地接宣大
廣平順德大名為齊晉河洛襟喉而河間屬車馬之衝
永平當山海之戶宣府作居庸之藩皆所以拱衞京師
者也
京師北直省二
增廣輿記曰順天府禹貢冀州之域天文尾箕分野陶
唐曰幽都虞周曰幽州夏殷曰冀州秦為上谷漁陽地
漢曰廣陽曰燕國晉唐曰范陽宋曰燕山遼為南京曰
幽都曰析津曰燕山金為中都曰大興元為燕京曰大
都明洪武初為北平府永樂都此為北京曰順天國
朝因之領州六(通昌平涿覇薊遵化)縣二十(大興宛平良鄉固安永清東安香河三河)
(武清寳坻順義密雲懷柔房山文安大城保定玉田平谷豐潤)又曰保定府禹貢冀州
之域天文尾箕兼昴畢分野戰國屬趙秦屬上谷鉅鹿
漢為涿郡信都地隋曰清苑五代晉割屬契丹曰泰州
宋曰保州金元曰順天明為保定府國朝因之領州
三(祁安易)縣十七(清苑滿城安肅定興新城唐博野慶都完容城蠡雄深澤束鹿高陽新安淶水)
又曰河間府禹貢冀州之域天文尾箕分野春秋為東
陽國戰國為燕趙齊地秦屬鉅鹿上谷二郡漢曰渤海
曰河間隋唐曰瀛洲元明俱為河間府國朝因之領
州二(景滄)縣十五(河間獻阜城任邱交河青靜海肅寧寧津吳橋東光故城南皮鹽山慶雲)又
曰眞定府禹貢冀州之域天文昴畢分野周為并州地
戰國屬趙秦屬鉅鹿郡漢曰恒山曰眞定唐曰恒州曰
鎮州宋元明曰眞定國朝因之領州五(定冀晉趙深)縣二
十七(眞定獲鹿井陘藁城靈壽元氏欒城無極平山阜平新樂曲陽行唐南宫新河棗強武邑安平饒陽)
(武強柏鄉隆平臨城高邑贊皇寧晉衡水)又曰順德府禹貢冀州之域天文
昴分野周為邢國地後屬晉戰國屬趙秦置信都縣屬
鉅鹿漢屬鉅鹿常山郡隋曰邢州唐曰鉅鹿五代梁曰
保義唐曰安國宋曰信德元明為順德府國朝因之
領縣九(邢臺沙河南和平鄉鉅鹿廣宗唐山内邱任)又曰廣平府禹貢冀州
之域天文昴分野春秋屬晉戰國屬趙秦屬邯鄲漢曰
廣平曰平干隋曰武安唐曰洺州元曰洺邢明曰廣平
府國朝因之領縣九(永年曲周肥鄉成安廣平邯鄲威縣雞澤清河)又曰大
名府禹貢冀兖二州之域天文室壁分野商舊都周封
武庚於此春秋為晉地戰國為魏衞之境漢曰魏郡魏
曰陽平後周曰魏州隋曰武陽唐曰天雄五代唐陞為
東京曰興唐尋改鄴都晉曰廣晉漢曰大名宋陞為北
京金曰武安元明復為大名國朝因之領州一(開)縣
十(元城大名魏南樂清豐内黃濬滑東明長垣)又曰永平府禹貢冀州之域
天文尾分野虞分冀州東北為營州即其地商為孤竹
國周屬幽州秦為遼西右北平二郡地魏曰盧龍北燕
曰樂浪後魏曰北平隋唐平州五代唐曰遼興金陞為
南京曰興平元曰平灤明為永平府國朝因之領州
一(灤)縣五(盧龍遷安撫寧昌黎樂亭)又曰延慶州禹貢冀州之域天
文尾分野漢為廣寗地屬上谷後魏曰北燕唐曰媯州
曰儒州遼曰縉陽元曰龍慶明初改隆慶又改延慶州
國朝因之又曰保安州禹貢冀州之域天文尾分
野虞為幽州北境春秋戰國屬燕秦屬上谷郡漢曰涿
鹿唐曰新州遼曰武定曰奉聖金曰德興元明俱為保
安州國朝因之又曰萬全都指揮司禹貢冀州之
域天文尾分野戰國屬燕秦屬上谷郡漢屬幽州魏因
之後魏曰文德唐曰武州曰毅州遼曰德州金曰宣化
元號上都曰開平曰宣德明置萬全都指揮使司國
朝因之領衛十一守禦千戶所二堡六
京師北直省三
增玉淵藍水(一統志曰玉淵潭在順天府西元丁氏故池柳隄環抱景氣蕭爽沙禽水鳥多)
(翔集其間為遊賞佳麗之所愛又曰藍水出玉田三樂臺山石間澄渟可其色如藍)樓桑
潭柘(記纂淵海曰樓桑邨在涿州即漢昭烈故居東南舊有桑高五丈如車蓋然因號樓桑邨宋朱熹詩)
(樓桑大樹翠繽紛鳳鳥鳴時曾一聞會使本支垂百世詎知功業只三分一統志曰潭柘山在順天府西連)
(湧三峰傍有二潭上有古柘形曲如虯金建寺於上周圍多修竹東有九峰環抱其南潭水繞峰而出)
冷水温泉(又曰昌平縣西南有泉極冷浴廣輿記曰温泉在湯山下四時常温之愈疾)
百花萬柳(一統志曰順天府西有百花山以上多花卉故名記纂淵海曰萬柳崖在順天府)
(南輟耕錄云萬柳堂臨池數畝池中多蓮繞池植柳每夏柳隂蓮香風景可愛廉希憲别墅也)黍谷
柏山(一統志曰黍谷在懷柔東亦名燕谷劉向云燕有谷地美而寒不生黍稷鄒衍吹律以温其氣)
(故名山曰黍谷又曰柏山在府西北山四旁多産柏故名)雁頭魚鼻(紀纂淵海曰雁頭山)
(在覇州東南薊一統志曰魚鼻山在州東北)白鐵黃金(又曰白鐵山在府西北山多白)
(石其堅如鐵水又曰黃金臺在府東南一曰小金臺按燕昭王於易東南築黃金臺延天下士後人慕之亦)
(築臺於此為京師八景之一名曰金臺夕照)金溝玉河(又曰金溝館在密雲王曾上契)
(丹事自順州至檀州漸入山五十里至金溝館將至館川原平曠謂之金溝淀自此入山詰曲登陟無復里堠)
(但以馬行記曰都又曰玉河源出玉泉山流經大内出城東南注大通河)直沽曲水
(又曰直沽在武清東南䘙河白河丁香沽合流於此入海元王懋德詩云極目滄溟浸碧天蓬萊樓閣遠相連)
(東吴轉海輸秔稲一夕潮來集萬船園廣輿記曰曲水園明萬駙馬别業燕地鮮水竹獨饒富)洗
馬釣魚(一統志曰涿州城西洗馬潭舊傳張飛於此洗馬又曰釣魚臺在順天府西臺下有泉)
(湧出滙為池其水至冬不竭相傳金時王鬱隱此)駐馬臥龍(又曰寶坻縣南駐馬臺金)
(章宗駐蹕處也白又曰府西北有臥龍岡山石俱青惟此岡石獨堅岡脊蜿蜒約二十餘丈状如臥龍)
金盞淀玉帶山(又曰金盞兒淀在通州廣三頃水中有花開似金盞記纂淵海曰玉帶)
(山在昌平東北山腰有白石若帶故名)九龍池獨鹿山(又曰九龍池在天壽山西)
(南泉出九穴穴鑿石為龍吻水鳴又曰獨鹿山在涿州城西下有鹿澤)彈琴峽種玉
田(又曰弹琴峽在居庸關水流石罅聲若弹琴元陳孚詩曰月在金徽風作弦清聲豈待指中弹伯牙别有)
(高山調寫在松風亂石間行廣輿記曰種玉田在玉田縣北漢陽雍伯作義漿飲者三年有人出石子遺之)
(云種此生美玉雍伯嘗求徐氏女徐云須白壁一雙可許聘後於田中得白璧遂聘徐氏)魚藻池
馬蘭峪(一統志曰魚藻池在宣武門外金時所鑿池上舊有瑶池殿又曰馬蘭峪關在遵化北)
(自是而東凡三十一關)摘星嶺披雲樓(記纂淵海曰摘星嶺在順天府西高入雲)
(霄佳一統志曰順天府南舊有披雲樓題額三字甚樓上有遠樹影雖風晴雨晦登者皆見之)青
龍橋紅螺山(又曰青龍橋在府西北仞又曰紅螺山在懷柔縣北高二百餘山下潭中有)
(二螺色殷紅夕吐光焰土人異之因以名山)金魚池銅馬門(廣輿記曰金時名魚)
(藻池池上有殿今廢居人歲種金魚為業一記纂淵海曰銅馬門在舊燕城東南隅即古薊城門統志云城)
(有十門此其一也昔燕慕容儁得竒馬鑄銅像之以上順天府)鴻山龍井(廣輿記曰鴻山)
(在唐縣一名洪城昔項羽於此見羣雁曰我當南面射中其一及不中人已知其終云記纂淵海曰龍井在)
(保定南相傳有龍居焉)紫泉白溝(一統志曰紫泉源西北龍堂上湧出)(新城廣輿)
(記曰白溝在新城宋與遼分界於此元劉因詩薊門霜落水天愁匹馬衝寒渡白溝燕趙山河分上鎮遼金風)
(物異中州)拒馬束鹿(一統志曰拒馬河源出代郡淶山流經淶水縣北又東南至定興縣)
(晉劉琨守此以拒石勒故名廣記纂淵海曰束鹿巖在束鹿縣北外隘内可容千餘人)白楊嶺
紫荆關(一統志曰易州城西北有白楊嶺塞記纂淵海曰紫荆關在易州歴代為扼之所)
龍迹山雞距泉(又曰龍迹山在易州西南石上有仙人及龍迹西麓有坑大如車輪中有)
(四穴春則風出東夏出南秋出西冬出北一一統志曰保定府城西有泉水噴出状如雞距原與畝泉合流)
(元張柔鑿西城以入水雙流交貫循市委折夏秋之交荷芰如繡水禽下上遊人共樂焉)五回嶺
八渡關(記纂淵海曰五回嶺在易州西南委折五回下望層山若蟻垤然廣輿記曰八渡關在)
(唐縣漢時築有水屈曲八渡以上保定府)五壘九城(記纂淵海曰五壘宮在滄州河)
(間獻王五子分居城中故名五壘國一統志曰九城在景州西有邸閣城内有晉條令魯孔栩清德碑存)
桂巖蒲嶺(廣輿記曰桂巖在任邱巖多叢桂一統志曰蒲嶺城在阜城)房淵
董里(廣輿記曰房淵在獻縣石勒時水忽變赤慕容儁時水忽生鹽如印形一日再長再消不失其)
(度葉落於淵者輒有羣燕銜出之别一統志曰景州廣州鎮即仲舒下帷讀書處其墅曰董家里)千
頃獨流(紀纂淵海曰千頃窪在景州東北凡河&KR1177;即導入此窪以免水患一統志曰獨流河在)
(興濟縣北)月明沽日華宫(廣輿記曰月明沽在慶雲西接馬谷山東濱海煑鹽之所)
(客又曰日華宮在獻縣漢河間王德所築置館二十餘區以延文學士以上河間府)望海
問山(一統志曰望海亭在抱犢山絶頂内記纂淵海曰問山堂在無極縣境)釣盤射
垜(一統志曰釣盤山在臨城漢韓信敗陳餘於此餘問其地曰釣盤山餘曰魚遇釣盤吾其亡矣果遇害)
(記纂淵海曰射垜山在井陘縣秦將王翦伐趙下井陘於此射垜)雪浪水簾(又曰雪浪)
(石在定州蘇軾得之恒山状如雪浪鑿白石盆盛之刻銘於上廣輿記曰水簾洞在阜平縣峯巒秀拔泉從)
(洞口飛下如簾)牛口峪熊耳峰(一統志曰牛口峪在臨城昔有童謠曰竇入牛口勢)
(不得久竇建德為唐兵所破走至此果被擒又曰熊耳峰在元氏)繫馬石抱犢山
(又曰繫馬石在獲鹿韓信砦東其石矻然聳直望之若樁然上刻誌字畫多剥落相傳漢韓信伐趙嘗繫馬於)
(此信記纂淵海曰抱犢山在獲鹿舊名華山漢書韓伐趙使人持赤幟從間道登蓽山而望即此)蒼
崖山清泉井(一統志曰蒼崖山在井陘峯巖壘翠高出雲表上有雲霞交映又曰清泉井)
(在定州宋韓琦建學時所鑿水比他水清而重市人取以釀酒以上眞定府)鵲山狼溝
(又曰鵲山在府城西北山中有穴出雲母又曰狼溝河在南和縣南兩岸多狼故名)沙丘石
井(又曰沙丘臺在平鄉紂築沙丘臺多取鳥獸置其中衛靈公卒葬沙丘宫穿塜得石椁有銘云不&KR1088;其子)
(靈公奪我里子韋曰靈公之為靈也久矣秦始皇東廵回崩於沙丘皆此處廣輿記曰龍岡在順德西北一)
(名石井井大如車輪漢光武營軍所鑿以上順德府)紫山白塔(廣輿記曰紫山在邯)
(鄲時有紫氣覆頂故名趙馬服君趙奢葬此又名馬服山一統志曰白塔營在肥鄉後燕慕容垂嘗築城於)
(此以貯輜重)天臺聖井(記纂淵海曰天臺山在肥鄉以一統志曰聖井泉在邯鄲)
(上廣平府)歸雁潛龍(記纂淵海曰歸雁亭在大名府治一統志曰潛龍宅在開府舊澶)
(州城内乃後唐明宗所居之宅)雕馬蒙鴻(廣輿記曰雕馬河在大名一統志曰蒙鴻亭)
(在大伾山南巔)金堤鐵丘(記纂淵海曰金堤上接清豐下入南樂界漢成帝時增築一)
(統志曰鐵丘在開州左傳衞與鄭戰蒯瞶登鐵丘望之今猶名鐵丘)鶴城鹿臺(廣興記曰)
(鶴城在長垣衛懿公養鶴處鶴有乘軒者即記纂淵海曰鹿臺在濬縣武王散鹿臺之財此)鳳皇
山鸕鷀阪(又曰鳳皇山在濬縣故河東岸相傳昔有鳳皇集此廣輿記曰鸕鷀阪在内黃周)
(回八十里蒲魚之利土人所資以上大名府)金泉石洞(一統志曰金泉亭在灤州地高)
(而多泉瀦而為池方數畆中產蓮金人作亭於中以為遊宴之所又曰石洞在昌黎)水巖
石門(又曰水巖在昌黎石壁間出泉夏冬不竭又曰石門在昌黎兩山峙立如門)蟒山
龜谷(又曰蟒山在遷安山之東有深穴嘗藏三蟒過又曰龜谷在永平府東南其中煖氣勃然每歲時)
(花卉方彫)射虎石釣魚臺(記纂淵海曰射虎石在府南漢李廣夜出見虎彎弓射之)
(至沒羽比明乃知為石又曰釣魚臺在府南)清水河赤峰嶺(一統志曰清永河在)
(樂亭舊已湮塞明洪武中濬其故道置閘瀦水以通海運又曰赤峯嶺在府西上有公孫神康墓)孤
竹國五花城(廣輿記曰孤竹國在府西殷孤竹君所封地又曰五花城在撫寧唐太宗征)
(遼時築府以上永平)西[山累]東嶺(一統志曰西[山累]山在延慶州又曰苖香東嶺在永)
(寧)清水香峯(又曰清水河在保安州西南本媯水從隆慶州流入洋河水極清澈下流)
(入桑乾安又曰香峯山在保州西北)拂雲壘翠(又曰漫天堝金太和初更名拂雲平)
(和又曰壘翠巖舊名惡崖金太初更今名以上保定州)石筍金蓮(廣輿記曰長安)
(嶺上懸崖之旁有石其形類筍若一統志曰雲州堡東北金世宗納涼之地産黃花狀芙蓉而小俗呼金蓮)
(川以此花得名)獨石雙峯(又曰開平衛南一石屹起平地上可構數楹元黃溍詩解鞍及)
(亭午稍欣煙霧收蒼然重山出歴歴如雕鎪前瞻一石獨靈宫居上頭頗聞去年夏水激龍騰湫走避登屋上)
(夜半齊呀咻幸兹溪澗中今作清淺流宴安不可懷安化誠難求翠華眇在望行矣勿淹留又曰雙峯山在)
(龍門衛兩峯相向高出衆山)龍池螺山(又曰龍池泉在萬全右衛東南其水清冷引而)
(南入城中可灌畦圃茂又曰螺山在懷來衛北樹木森多資民用)柳河花山(又曰柳河)
(在宣府北開又曰花山在懷安衛春夏有花盛以上萬全都指揮司)
京師北直省四
增詩齊陸厥邯鄲行曰趙女擫鳴琴邯鄲紛躧步長䄂
曳三街兼金輕一顧有美獨臨風佳人在遐路相思欲
褰祍叢臺日已暮唐張子潛幽州詩曰十月北風燕
草黃燕人馬飽弓力強虎皮裁鞍鵰羽箭射殺隂山雙
白狼祖詠幽州詩曰燕臺一去客心驚鐘鼓喧喧漢
將營萬里寒光生積雪三邊曙色動危旌張說薊州
詩曰去歲荆南梅似雪今年薊北雪如梅邊鎮戍歌連
日動京城燎火徹明開杜甫雄州詩曰東逾遼海北
滹沱星象風雲喜色和紫氣關臨天地闊黃金臺貯俊
賢多宋歐陽修雄州詩曰古關衰柳聚寒鴉駐目城
頭日影斜猶去西樓二千里行人到此莫思家蘇軾
中山詩曰太行西來萬馬屯勢壓岱嶽爭雄尊飛狐上
黨天下脊半掩落日先黃昏蘇轍檀州詩曰亂山環
合疑無路小逕縈廻長傍溪髣髴夢中尋蜀道興州東
谷鳳州西金周昴莫州道中詩曰大陵河東古莫州
居人小屋如蝸牛屋邊向外何所有惟見白沙壘壘堆
山邱車行沙中如倒拽風驚沙流失前轍馬蹄半跛牛
領穿三步停鞭五少歇雞聲人語無四鄰晩風蕭蕭愁
殺人人有禱沙應神遼東老兵非使臣何必埋却雙行
輪元陳孚信德府詩曰火枯襄子殘銅斗土蝕平原
舊玉簪宫閉沙邱空有雀兵吞函谷已如蠶又景州
詩曰聊攝之東一千里昔為青社太公履只今但有無
棣溝榆葉亂擁沙水流車行半夜草露濕路傍土堠如
人立丁當鐸搖馬不驚黑天倒垂參昴星吾生百年浪
自苦悲笳一聲殘月吐
盛京遼東省一
增盛京志曰京師者天下之本陪京者帝業之基也周
公營洛而王居在鎬光武東都而長安置京兆我
國家肇基遼海尊
盛京以明大業所自始近奉
山陵遠翊畿輔鴻圖式固寶歷靈長有光於周漢矣
盛京遼東省二
增盛京志曰興京周秦為肅慎地漢晉曰邑婁隋屬高
麗唐初置燕州後為渤海大氐所據改屬定理府遼金
屬瀋州明建州衛地
皇清為
太祖發祥之地尊為
興京以奉
永陵又曰奉天府禹貢青州之域天文箕尾分野舜
分青州東北為營州商周秦俱肅愼地漢晉為邑婁國
唐睿宗時屬渤海大氐置瀋州隸定理府遼曰興遠軍
曰昭德軍金改顯德軍元曰瀋州後改瀋陽路明置瀋
陽衛
皇清建都尊為
盛京設奉天府領州一(遼陽)縣五(承德海城蓋平開源鐵嶺)又曰錦
州府禹貢冀州之域天文箕尾分野舜分冀東北為幽
州錦州其所統地也夏因之商為孤竹國周屬燕秦曰
遼西郡漢曰無慮曰望平屬遼東郡晉慕容氏置西樂
郡唐曰柳城遼置錦州臨海軍金因之元省軍曰錦州
明置廣寧三衛松山大凌河二所
皇清改廣寧府又改錦州府領州一(寧遠)縣二(錦廣寧)
盛京遼東省三
增金口鐵背(盛京志曰金口峪河源出金口峪入馬哈丹河由小峽河流入渾河又曰鐵)
(背山在城西北上有界蕃二城)望藍嶺納綠河(又曰望藍嶺在城西南又曰納綠)
(河源出納綠窩集由興京門北入邊至大年馬山即馬渾河以上興京)龍鬚馬鬛(又曰)
(龍鬚嶺在城東縣又曰馬鬛峪在蓋平東)八角三盤(又曰八角嶺在城東又曰三)
(盤峪在海城縣東北)花嶺柳河(又曰花嶺在城東南源又曰柳河在遼陽州東北出曹)
(千戶嶺)千山八嶺(廣輿記曰千山在遼陽州南唐征高麗駐驆於此峯巒秀麗獨甚)
(盛京志曰八嶺在蓋平縣東)白谷碧山(又曰白谷碧山俱在蓋平)龍潭
雁窩(又曰龍潭在遼陽州潭水深不可測相傳有人曳櫓於此即龍王也又曰雁窩山在蓋平)
連雲布霧(又曰連雲谷在蓋平東高一統志曰布霧山在蓋平東南其山最嘗有雲霧在其)
(上)三道嶺五重河(盛京志曰三道嶺五重河俱在蓋平東)菱角泊
蓮華山(又曰菱角泊在府西南羣又曰蓮華山在蓋平東南上有天門石室峯叠翠秀若芙蓉)
華表柱花露臺(廣輿記曰華表柱在遼陽城内昔丁令威家也令威學道得仙化鶴)
(來歸止華表柱以咮畫表云有鳥有鳥丁令威去家千年今始歸城郭雖是人民非何不學仙家纍纍盛京)
(志曰花露臺有二俱在開原縣相傳邑中二姻親以華麗相尚所築也以上奉天府)紅草
黃花(盛京志曰二山俱在城西)翠幕花樓(又曰翠幕山在城北又曰花樓山在義)
(州東今屬廣寧縣)珠山玉泉(又曰珠子山在府東閭又曰玉泉在廣寧縣醫巫山中)
鳳頭龍爪(又曰鳳頭山在廣寧縣西又曰龍爪山在城西南)木葉山
桃花島(遼史曰有神人乘白馬自馬盂山浮土河而東有天女駕青牛車由平地松林泛黃河而下至)
(木葉山二水合流二人相配為偶生八子後族漸盛盛京志曰木葉山在廣寧縣北邊外廣輿記曰桃花島)
(在寧遠州濱海以上錦州府)
盛京遼東省四
增詩隋煬帝遼東雜言曰遼東海北翦長鯨風雲萬里
清方當銷鋒散牛馬旋師宴鎬京前歌後舞振軍威飲
至解戎衣判不徒行萬里去空道五原歸唐子濆遼
陽行曰遼陽在何處妾欲隨君去義合齊死生本不誇
機杼誰能守空閨虚問遼陽路
江南省一
增廣輿記曰按江南東濱瀛海西接楚湘北連齊豫南
引江浙而大江貫其中審寰㝢全勢特偏隅爾而人文
財賦甲天下豈地利固殊歟蓋自六朝南宋夙為都會
其在勝國始稱輦下繼作陪京故冠蓋萃焉保境息烽
民久不見兵革故生聚繁焉其由來非朝夕矣
江南省二
增廣輿記曰江寧府禹貢揚州之域天文斗分野春秋
屬吳戰國屬越後屬楚楚威王置金陵邑因其地有王
氣埋金鎮之故名秦始皇改曰秣陵屬鄣郡漢屬丹陽
吳自京口徙都於此曰建業晉曰建康東晉曰丹陽晉
宋齊梁陳皆都此隋平陳郡廢改曰蔣州唐曰江寧曰
昇州宋曰建康元曰集慶明初亦都於此曰應天國
朝為江寧府領縣八(上元江寧句容溧陽溧水江浦六合高淳)又曰徽州
府禹貢揚州之域天文斗分野春秋時屬吳吳亡屬越
戰國屬楚秦屬鄣郡漢為丹陽郡地三國屬吳曰新都
晉曰新安隋唐曰歙州宋元曰徽州明為徽州府國
朝因之領縣六(歙休寧婺源祁門黟績溪)又曰寧國府禹貢揚州
之域天文斗分野春秋屬吳戰國屬越後屬楚秦為鄣
郡地漢曰丹陽曰宛陵東漢曰宣城隋唐曰宣州宋元
明曰寧國國朝因之領縣六(宣城南陵涇縣寧國旌德太平)又曰
池州府禹貢揚州之域天文斗分野春秋時吳地後屬
越越滅屬楚秦屬鄣郡漢屬丹陽三國吳為石城侯邑
晉屬豫章梁屬南陵隋曰秋浦曰池陽唐宋曰池州明
為池州府國朝因之領縣六(貴池青陽銅陵石埭建德東流)又曰
太平府禹貢揚州之域天文斗分野春秋時屬吳地後
屬越戰國屬楚秦屬鄣郡漢屬丹陽晉曰當塗劉宋曰
姑孰唐曰南豫州宋曰平南曰太平元為太平路明為
太平府國朝因之領縣三(當塗蕪湖繁昌)又曰安慶府禹
貢揚州之域天文斗分野春秋為皖國戰國屬楚秦屬
九江郡漢屬廬江三國初屬魏後屬吳為重鎮梁曰晉
州陳曰江州隋曰同安唐曰舒州宋元明曰安慶國
朝因之領縣六(懷寧潛山桐城太湖宿松望江)又曰蘇州府禹貢揚
州之域天文斗分野周泰伯仲雍始居之地武王封仲
雍曾孫於此為吳國自闔閭以後並都焉戰國屬越後
屬楚秦曰會稽東漢三國晉宋齊梁皆曰吳郡隋曰吳
州唐曰蘇州宋元曰平江明為蘇州府國朝因之領
州一(太倉)縣七(吴長洲吴江常熟崑山嘉定崇明)又曰松江府禹貢揚
州之域天文斗分野周為吳地吳滅入越越滅入楚秦
為婁縣地屬會稽郡東漢及魏晉皆屬吳唐曰華亭屬
蘇州五代屬秀州元明曰松江國朝因之舊領縣三
今領縣四(華亭婁上海青浦)又曰常州府禹貢揚州之域天
文斗分野周初屬吳後屬越又屬楚秦為會稽郡地曰
延陵晉曰毘陵東晉曰晉陵隋唐宋元曰常州明改常
州府國朝因之領縣五(武進無錫江隂宜興靖江)又曰鎮江府
禹貢揚州之域天文斗分野春秋時為吳地後屬越越
敗屬楚秦屬會稽郡三國吳初都於此後遷都秣陵乃
置京口鎮劉宋曰南徐隋曰潤洲唐曰丹陽宋元曰鎮
江明初改為江淮府後改為鎮江國朝因之領縣三
(丹徒丹陽金壇)又曰淮安府禹貢揚州之域天文斗分野春
秋屬吳後屬越戰國屬楚秦屬九江郡曰淮隂漢臨淮
廣陵地晉曰山陽隋唐曰楚州宋元明淮安府國朝
因之領州二(海邳)縣九(山陽鹽城清河安東桃源沭陽贑榆宿遷睢寧)又曰揚
州府禹貢揚州之域天文斗牛分野春秋時屬吳後屬
越戰國屬楚秦為九江郡地漢曰江都曰廣陵隋曰揚
州唐曰䢴州五代楊吳都此曰江都南唐曰東都宋元
仍曰揚州明初為淮海府繼為維揚府尋復為揚州府
國朝因之領州三(高郵泰通)縣六(江都儀真泰興興化寳應如臯)又曰
鳳陽府禹貢揚州之域天文斗分野古塗山氏國戰國
屬楚淮南郡秦屬九江郡東漢為鍾離侯國北齊曰西
楚隋唐宋曰濠州元曰臨濠明初改中立府定為中都
後改鳳陽府國朝因之領州五(壽泗宿潁亳)縣十三(鳳陽臨淮)
(懷遠五河定遠虹霍邱蒙城盱昭天長靈璧潁上太和)又曰廬州府禹貢揚州
之域天文斗分野周為廬子國春秋屬舒戰國屬楚秦
屬九江郡漢曰廬江東漢曰合肥梁曰合州隋唐曰廬
州宋曰保信軍元曰廬州路屬河南省明為廬州府
國朝因之領州二(無為六安)縣六(合肥廬江舒城巢英山霍山)又曰廣
德州禹貢揚州之域天文斗分野春秋屬吳地名桐汭
後屬越戰國屬楚秦為鄣郡地漢曰廣德梁曰石封曰
大梁隋曰綏安唐曰桃州曰宣州南唐宋元曰廣德明
為廣德州國朝因之領縣一(建平)又曰徐州禹貢徐
州之域天文房心分野古大彭氏國春秋為宋地戰國
屬楚秦置彭城縣項羽自稱西楚覇王都此漢曰徐州
晉隋唐宋元明及國朝皆因之領縣四(蕭沛豐碭山)又
曰滁州禹貢揚州之域天文斗分野春秋時為吳楚之
交戰國屬楚秦為九江郡漢初隸淮南東晉曰南譙北
齊曰北譙隋唐宋元明曰滁州國朝因之領縣二(全椒)
(來安)又曰和州禹貢揚州之域天文斗分野春秋戰國
皆楚地秦置歴陽縣屬九江郡漢初屬淮南國三國屬
吳北齊曰和州唐宋因之元隸廬州明初改歴陽縣隸
廬州尋復為和州國朝因之領縣一(含山)
江南省三
增龍洞雁門(方輿勝覧曰龍洞山在江浦清凉寺前廣輿記曰雁門山在府東南山勢連)
(亘類北地雁門)積金聚寳(又曰積金峯在中茅峯陶弘景所居又曰府南聚寶門外產)
(細瑪瑙石)白鷺青龍(方輿勝覧曰白鷺州在江中心上多白鷺故名一統志曰青龍山)
(在府東南)來賓嘉客(又曰來賓樓在聚寶門外洪武間建以聚四方賓客又曰嘉客泉)
(在茅山客至則湧出)投金疊玉(廣輿記曰投金瀨在溧陽即擊漂女飯子胥處後子胥欲)
(報不知其家投金瀨水而去方輿勝覧曰疊玉山在句容)金山玉澗(一統志曰金山在溧)
(陽山又曰玉澗在蔣廟之側唐徐鉉詩鍾祠畔宿煙晴玉澗橋邊碧樹春)望雲占星
(又曰望雲臺宋葉清臣因三閣舊基建又曰占星臺在句容)東山西浦(又曰東山在府)
(東南晉謝安舊隱會稽東山築此擬之常放情遊賞與從子元圍棋至夜始還又曰西浦在府南昔張碩遇)
(神女杜蘭香於此)石羊玉兔(又曰石羊山在溧水廊又曰玉兔泉在府學東前)
邀笛覆杯(廣輿記曰貴溪橋右乃晉王徽之邀桓伊吹笛處方輿勝覧曰覆杯池在城北三)
(里一名西池晉元帝頗以酒廢政王導諫之元帝因覆杯於此池)獻花折柳(廣輿記曰)
(獻花巖祖堂法融禪定於此百鳥獻花在方輿勝覽曰折柳亭宋張永建為祖餞之所亭府西南)絳
巖山碧峯寺(一統志曰絳巖山在句容本名赤山丹陽之義取此又曰碧峯寺在聚寳門)
(外)蓮花池桃葉渡(又曰蓮花池在溧水口方輿勝覽曰桃葉渡在秦淮桃葉晉)
(王獻之愛妾名也獻之詩曰桃葉復桃葉渡江不用楫但渡無所苦苦我自迎接)結綺閣
割青亭(一統志曰結綺閣在臺城内陳後主建張麗華所居也方輿勝覽曰割青亭在叚約宅今青)
(溪上有故基存焉王介甫詩曰昔時江令宅今日叚侯家又有割我鐘山一半青之句)三鶴山
五馬渡(廣輿記曰三鶴山在溧水昔潘氏兄弟三人於此得道化為三鶴冲天故名方輿勝覽)
(曰五馬渡在幕府山前晉元帝與諸王波江處童謠云五馬浮波江一馬化為龍果驗)伏龍山
躍馬澗(一統志曰伏龍山在句容柳汧之間與中茅峯近狀如龍其上嘗產金又曰躍馬澗在)
(府西南舊名落馬澗以上江寧府)赤嶺黃墩(方輿勝覽曰赤嶺在祁門縣北下有大溪)
(昔人為梁取魚魚不得下遂夜飛越此嶺而去人復於嶺上張網其飛不過者皆化為石雨過則赤故名又)
(曰黃墩湖在府城西南一名蛟潭陳有程靈銑者善射夜夢人告曰吾數為吕湖蜃厄明日幸見助吾必厚報)
(束帛練者我也明日靈銑彎弓助之正中後蜃後有道人教靈銑求善墓地靈銑遂為陳武帝佐命功臣)
釣臺漁梁(又曰釣臺在黟縣南亦名潯陽臺相傳李白嘗釣於此有詩云磨盡石嶺墨潯陽釣)
(赤魚靄峰尖似筆堪畫不堪書為一統志曰漁梁在府城南以新安江斗瀉而下漁梁以緩水勢)黃
山白嶽(廣輿記曰黃山在府城西上有峯三十六溪二十四洞十八黃帝嘗與容城子浮邱公鍊)
(丹於此絶方輿勝覽曰白嶽山在休寧壁斷崖松蘿森靄)梅源箬嶺(一統志曰梅源)
(山在婺源縣西山產楊梅梁任約為太守罷不復采又曰箬嶺在歙縣北)藏書閣產
墨嶺(又曰藏書閣在婺源而又曰墨嶺在黟縣嶺產石墨土人採之久成井又號石墨井)芙
蓉嶺翡翠巖(記纂淵海曰芙蓉嶺在婺源東翡翠巖在績溪東北)四十七瀨
三十六峯(又曰休寧西溪有四十七瀨以又曰小華山冇三十六峯二十四洞上徽州府)
魚礲鳬山(一統志曰魚礲山在涇縣西北下有一窟闊逾三尺脈通江海時有湧泉則魚)
(隨波而出君紀纂淵海曰鳬山在旌德竇令二女化青鳬仙去)疊嶂雙溪(方輿勝覽)
(曰疊嶂在宣城陵陽山上水又曰雙溪閣在府治取宛句二以名)高爽榭逡遒城
(一統志曰高爽榭在南陵登之可見四山又曰逡遒城在府北)控吳越連歙池
(唐杜牧詩曰土控吳兼越州連歙與池以上寧國府)菊所桃源(廣輿記曰菊所在東)
(流陶彭澤種菊於此故縣曰菊邑記纂淵海曰桃源在建德)鹿迹石虎林城(一統)
(志曰鹿迹石在東流俗傳葛洪於此鍊丹丹成跨白鹿飛昇石上有鹿跡廣輿記曰虎林城在城東孫權封)
(子休鎮此)五霞洞九華山(一統志曰銅陵縣石礲磯瀕大江有三石門水涸可出入)
(容數十人亦名五霞洞改方輿勝覽曰青陽九子山李白以九峯如蓮華為九華以上池州府)絳
雪碧雲(廣輿記曰絳雪亭在府治圃中舊名杏花邨一統志曰碧雲亭在府子城上)蟂
磯牛渚(又曰蟂磯在蕪湖大江中蟂老蛟也今磯南有一石穴廣一丈深叵測蓋蟂所居黃庭堅)
(書蟂磯云蟂似蛇四尺能害人嘗廣輿記曰府城北下有磯曰牛渚一名然犀浦温嶠然犀照之見竒怪萬)
(状或乘車馬著赤衣幘其夜夢神人告曰與君幽明道别何意相犯)九井七磯(一統志曰)
(府南九井山有九井世傳晉桓温所鑿元和志殷仲文九月九日嘗從温登九井賦詩即此又曰七磯在蕪)
(湖又名磧磯陳周文育襲湓城徐嗣徽引齊人渡江據蕪湖列艦於青墩)覽秀館滴翠
軒(又曰覽秀館在多寶院西讀廣輿記曰滴翠軒在蕪湖舊名檜軒宋黃庭堅書處以上太平府)
值雪臥冰(一統志曰望江縣西有平岡相傳為李太白值雪處廣輿記曰臥冰池在望江西)
(晉王祥嘗奉母避地於此)龍眠鳳棲(方輿勝覽曰龍眠山在桐城宋李公麟歸老號龍眠)
(居士黃庭堅詩諸山何處是龍眠舊日龍眠今不眠聞道已隨雲物去不應只雨一方田記纂淵海曰鳳棲)
(山在太湖)潛山皖口(一統志曰潛山一名皖伯臺魏左慈嘗居此鍊丹上有三峯二巖四)
(洞二池層巒疊嶂為長淮扞蔽廣輿記曰皖口在府西)水晶洞瑪瑙山(記纂淵海)
(曰水晶洞在天柱寺中瑪瑙山在太湖北以上安慶府)鶴市虎丘(又曰鶴市在閶闔門)
(外吳越春秋曰吴王闔閭有小女王與夫人會食蒸魚王嘗半女怨曰王辱我乃自殺王痛之葬於郭西舞白)
(鶴於吳市萬人隨觀逐男女與鶴入羡門因塞之以送死方輿勝覽曰虎丘山在城西北九里又名海湧山)
(越絶書曰吳王闔閭葬虎丘山下發五都之士十萬人共治葬穿土為川積壌為丘池廣六十步水深一丈五)
(尺銅棺三重澒池六尺黃金珠玉為鳬雁扁諸之劒魚腸之干在焉葬三日金精上騰為白虎蹲踞其上世說)
(又云始皇嘗登此阜將發塚取寶鍔俄有白虎始皇拔劍刺虎虎隱入山因名)華山雪井
(又曰華山在吳縣西故老曰山頂有池生千葉蓮花人服之能羽化故名華山巖石甚竒勝一統志曰雪井)
(在虞山宋元祐中徐神翁弟子申南遊至虞山插竹為菴山峭無水一日大雪惟山坳不積申鑿之果得美泉)
錦帆寶帶(廣輿記曰錦帆涇在府城内吳王錦帆經遊處又曰寳帶橋在府西南跨澹)
(臺湖南北長三十餘丈唐王仲舒捐帶築此故名)琴臺劒池(一統志曰琴臺在靈巖山)
(池記纂淵海曰劒在長州虎丘山)放鶴投龍(廣輿記曰放鶴亭在支硎山南峯晉支遁)
(放鶴於此高啓詩放鶴去常高飛啄莫爭雞鶩食遊莫近虞羅機雲山海嶠堪來往明月千秋待爾歸又曰)
(投龍潭在府城西南水出龜山下南入太湖林屋紀遺云宋嘉定初有人於山下採藻獲吴越所投金龍玉簡)
(簡似銀製長九寸篆文隱然皆以朱漆填鈒題云太歲壬戍時建隆二年也)縹緲滄浪
(乂曰縹緲峯在洞庭西山之巔璙方輿勝覽曰滄浪亭在郡學東一統志曰吴越錢元池館也宋蘇舜欽買)
(居此作亭其上自為記)銷夏行春(一統志曰銷夏灣在洞庭西山之趾舊傳吴王避暑)
(處唐皮日休詩太湖有曲處其門為兩涯當中數十頃别如一天池號為銷夏灣此名無所私赤日莫斜照清)
(風多遥吹木隂厚若瓦巖磴滑如飴我來此遊息夏景方赫曦一坐盤石上肅肅寒生肌又曰行春橋在横)
(山下正跨石湖口)雞陂鱸鄉(廣輿記曰雞陂在吳縣吴王養雞之所又有魚城豨菴鹿)
(洲皆吴之古跡也斜一統志曰鱸鄉亭在吴江宋林肇建蓋取陳瓘秋風日之句高啓詩獨上鱸鄉亭秋風)
(南浦生載誦黃花句遥思張步兵天空白水遠日墮赤楓明我亦東歸客一壺一醉傾)垂虹橋
攢雲嶺(方輿勝覽曰垂虹橋在吴江縣即利往橋東西千餘尺用木萬計前臨具區横絶松陵湖)
(光海氣蕩漾一色乃三吴之絶景橋中有亭曰垂虹一統志曰攢雲嶺在洞庭山南以上蘇州府)
龍洞鶴坡(記纂淵海曰白龍洞在華亭雲横山頂窠又曰鶴坡在府東此地出鶴俗謂之鶴)
聽雪棲雲(廣輿記曰聽雪軒在府南龍門寺一統志曰棲雲樓在淨行寺)陸
宅顧林(又曰陸機宅在府南門外宋梅堯臣詩晴雪鶴唳幾千隻隔水野梅三四株欲問陸機當)
(日宅而今何處不荒蕪曾又曰顧亭林在城東南陳顧野王寓居於此)白苧城黃耳
塚(廣輿記曰白苧城在府南地生野苧環立如城能又曰黃耳塚在府南陸機有快犬曰黃耳性黠慧觧)
(人語隨機入洛久無家問機作書以竹筒繫犬項令馳歸復得報還洛後葬此以上松江府)劒井
弓河(方輿勝覽曰劒井在府東陸士元記云胡文恭公為副樞修門公為右丞佘中霍端友魁廷試)
(邵剛魁南省邵林魁鄉薦蔣公入西府皆先一歲瑞氣氤氲升蟠數日為之祥證一統志曰弓河在無錫東)
(傍有九河號九箭)漆塘膠山(又曰漆塘山在無錫宋錢紳退老其間又曰膠山在無)
(錫與慧山東西相望宛若翠屏)曲水横山(廣輿記曰曲水亭在慧山寺前其水九曲一名)
(浣沼宋蘇舜欽流觴於水將方輿勝覽曰横山在晉陵徐楷碑云晉右軍曹横葬此)飛霞
凝露(一統志曰飛霞樓在玄妙觀東北虛敞高爽下方輿勝覽曰凝露堂在府西唐大歴中内廳階二)
(松甘露降刺史獨孤及上其事故名)金泉錫山(記纂淵海曰金泉在宜興廣輿記曰錫)
(山即慧山東峯也周秦間產鉛錫古銘云有錫兵天下爭無錫寧天下清光武以後不復産錫以上常州府)
留雲喜雨(一統志曰留雲亭在金山絶頂參挹雲漢寔金山之勝概方輿勝覽曰喜雨)
(樓在城内規模宏壯占一郡勝處頗有登覽之快)望海送江(又曰望海樓在府治昔蔡)
(君謨經此題曰望海樓城中最高處視甘露金山如屏幛中畫出信江南絶致也後改曰連滄觀一統志曰)
(送江亭在石公山上)清風綠水(廣輿記曰清風橋在府治范仲淹建記纂淵海曰綠水)
(橋在府治之西)鐵甕城金山寺(方輿勝覽曰唐乾符中周寳為潤帥築羅城二十餘)
(里仍號鐵甕又云吳孫權所築陸一統志曰金山寺在金山梁武帝常設水會於寺)增華閣
多景樓(一統志曰增華閣在招隱山梁昭明太子讀書處廣輿記曰多景樓在甘露寺内以)
(上鎮江府)白水黃石(記纂淵海曰白水塘在山陽魏鄧艾所修廣輿記曰黃石山在邳)
(州)羽潭角城(又曰羽潭在羽山下左傳鯀為黃熊入於羽淵即此一統志曰宿遷東)
(南有晉角城廢縣)綠野亭紫極觀(又曰綠野亭在海州在方輿勝覽曰紫極觀)
(府西南隅李公麟嘗於壁間畫猴戲馬馬驚而圉人鞭之時稱為竒筆以上淮安府)蓮塘
瓜步(一統志曰蓮塘浦在興化明高糓詩芳蓮無數滿芳塘絶處西湖十里香帶露有情誇麗色臨風無)
(語鬭新粧花邊每見擎青蓋葉底還看墜玉房却怪菱歌深處起一聲驚散紫鴛鴦廣輿記曰瓜步山在儀)
(眞後魏太武南伐起行宫於此又宋鮑昭文云瓜步山因迥為高據絶作雄陵清瞰遠擅竒含秀是亦居勢使)
(之然也)戲馬遊龍(記纂淵海曰戲馬臺在廣陵又陳師道詩話云下有路號玉鉤斜)
(廣輿記曰如臯縣遊龍河通大江又名九十九灣)茱萸灣芙蓉閣(方輿勝覽曰茱)
(萸灣在府東北隋仁壽年開以通漕運其側有茱萸邨因名又曰芙蓉閣在泰州曾正臣詩曰參差紅菡蓞)
(迤邐綠菰蒲沙鷺窺吟榻風蟬入座隅)棲雲閣摘星樓(廣輿記曰棲雲閣在通州)
(狼山南方輿勝覽曰摘星樓在城西江淮北一日可盡以上揚州府)觀魚夢蝶(記纂)
(淵海曰觀魚臺在府舊鍾離縣西即莊周臺也昔莊子與惠子遊於濠梁之上莊子曰鯈魚出遊從容是魚樂)
(也惠子曰子非魚安知魚之樂莊子曰子非我安知我不知魚之樂又曰夢蝶港在舊城夢蝶坊莊子云周)
(夢為蝴蝶栩栩然蝴蝶也俄然覺則蘧蘧然周也後人因以名其地)華蓋翠屏(又曰華蓋)
(山在定遠南縣一統志曰翠屏堂在盱眙起秀亭前)起秀浮空(方輿勝覽曰起秀亭)
(在玻瓈泉上舊名會景草綱記云鬱鬱葱葱之氣萃於東南而東南之秀實起於此一統志曰浮空亭在浮)
(山頂上蘇軾詩人言此地是鰲宫升降隨波與海同共坐船中那得見乾坤浮水水浮空)桐宮
桑林(廣輿記曰桐宮在亳州伊尹放太甲處又曰桑林在亳州即成湯禱雨處)含桃
斷梅(一統志曰含桃閣在舊濠州廨宋祥符中梅詢為守吕夷簡為倅相得甚歡以此為憩息之所方)
(輿勝覽曰斷梅谷在懷遠縣周世宗以荆塗二山有王者氣命斷之時有梅族居此因名以上鳳陽府)
金庭玉欄(廣輿記曰金庭山在巢縣一名紫微山道書第十八福地王子喬昇仙於此上有金)
(庭洞杏花泉宋元美成詩云蕭蕭葉下曉風寒日上金庭恰一竿行遍杏花泉畔落紫雪深處見星壇一統)
(志曰玉欄橋在巢縣以白石為欄如玉今名橐臯橋)雙龍五鳳(廣輿記曰雙龍橋在六安)
(相傳張路斯鄭祥遠化為龍戰於此其一統志曰五鳳樓在府城上唐張崇築城創樓鳳集上因以紀瑞)
金斗銀瓶(廣輿記曰金斗城在府西舊志合肥號金斗以其分野入斗度獨多也一統)
(志曰無為州西北一峯特起狀若銀瓶故名)鹿起龍眠(記纂淵海曰鹿起山龍眠山在)
(舒城)擲杯卓筆(一統志曰擲杯橋在廬江相傳魏曹操忌左慈設鴆酒飲之慈抽簪劃酒)
(杯中斷飲訖擲杯空中動搖似飛鳥狀人皆仰視忽失慈所在又曰卓筆山在舒城以形似名)逃
蛟澗廻龍橋(方輿勝覽曰逃蛟澗在霍山北相傳淠河有蛟為人害楚公子芉乙射走之)
(一統志曰廻龍橋在府城德勝門内相傳曹操與吳相持於此廻馬故名)藏舟浦浮槎
山(方輿勝覽曰藏舟浦在府西北隅舊經云魏張遼掘巨浦拒孫權藏戰艦於此唐刺史杜公作斗門與肥)
(水相接浦内島嶼花竹頗為佳景浮又曰浮槎山在府東隋志云有浮闍山俗傳自海上來梵僧過而指曰)
(此耆闍一峯也梁武帝女總持大師修道於此以上廬州府)桐水竹山(又曰桐水在州)
(西北源出白石自宣城界流入陽湖竹一統志曰竹山在城南疊嶂層巒回環拱揖有松泉石之勝)
巢雲亭鎻山寺(廣輿記曰竹山上有巢雲亭廣一統志曰鎻山寺在州北以上德州)
紅亭黃樓(又曰左傳昭公八年秋蒐於紅今蕭縣紅亭是其地廣輿記曰黃樓在州東)
(北宋蘇軾築落成時故人王鞏造訪乘月觴之樓上謂鞏曰李白死後世無此樂三百年矣)戲馬
臺放鶴亭(又曰戲馬臺在州南項羽嘗戲馬於此於一統志曰宋熙寧間山人張天驥作亭)
(東山之麓山人有二鶴旦則望西山而放暮則傍東山而歸故名以上徐州)銅井石屏
(又曰銅井山在全椒縣西北一名銅宮上有銅井廣十餘丈深不可測方輿勝覽曰石屏路在州外宋梅堯)
(臣詩尋常畫屏多畫山何意此山還作屏峭排直下幾千尺下有石路莓苔青)醉翁茶仙
(記纂淵海曰醉翁亭在琅邪山歐陽修作記茶仙亭在琅邪寺曾肇作記)曲亭幽谷(一統)
(志曰曲亭山在州西有方輿勝覽曰幽谷即豐樂亭地紫微泉)三隱五賢(一統志曰)
(全椒桑根山下有南隱中隱北隱三隱相去各十餘里古隱者所居也廣輿記曰五賢祠在琅邪山王禹偁)
(歐陽修張方平曾肇蘇軾也以上滁州)桃塢梅山(廣輿記曰桃花塢在和州張籍讀書)
(處曹又曰梅山在含山操望梅止渴處)沸井湯泉(方輿勝覽曰沸井在州西百步郭璞)
(筮云歴陽井當沸即此香一統志曰寧疴湯泉在州北其色深碧沸白氣襲人以上和州)
江南省四
增詩晉陸機吳趨行詩曰楚妃且莫歎齊娥且莫謳四
坐並清聽聽我歌吳趨吳趨自有始請從閶門起閶門
何峩峩飛閣跨東波重欒承璇極回軒起曲阿藹藹慶
雲被泠泠鮮風過山澤多藏育土風清且嘉太伯導仁
風仲雍揚其波穆穆延陵子灼灼光諸華王迹頹陽九
帝功興四遐大皇自富春矯首頓世羅邦彥應興運粲
若春林葩屬城咸有士何郡最為多八族未足珍四姓
實名家文德熙淳懿武功侔山河禮讓何濟楚流化自
滂沱淑美難窮紀首按為此歌梁武帝登北固樓詩
曰南城連地險北顧臨水側深潭下無底高岸長不測
舊嶼石若搆新洲花若織唐李白金陵詩曰龍蟠虎
踞帝王州帝子金陵訪古邱春風試暖昭陽殿明月還
過鳷鵲樓又詩曰地即帝王宅山為龍虎盤金陵空
壮觀天塹靜波瀾又曰苑方秦地少山似落陽多古
殿吳花草深宫晉綺羅又送人歸黃山白鵝峯詩曰
黃山四千仞三十二蓮峯丹崖夾石柱菡蓞金芙蓉伊
昔升絕頂下窺天目松仙人鍊玉處羽化留餘蹤亦聞
溫伯雪獨往今相逢採秀辭五嶽攀巖歴萬重歸來白
鵝嶺渴飲丹砂井鳳吹我時來雲車爾當整去去陵陽
東行行芳樹叢㢠廻溪十六度碧嶂盡晴空他日漫相訪
乘橋躡綵虹杜甫壯遊詩曰東下姑蘇臺巳具浮海
航到今有餘恨不得窮扶桑王謝風流遠闔閭邱墓荒
劒池石壁仄長洲荷芰香嵯峨閶門北清廟映回塘每
懷吳太伯撫事淚浪浪張籍送弟戴元之蘇州詩曰
楊柳閶門外悠悠水岸斜乘船向山寺著展到人家夜
月紅柑𣗳秋風白藕花江天詩境好㢠廻日莫全賖劉
禹錫石頭城詩曰山圍故國周遭在潮打空城寂寞回
淮水東邊舊時月夜深還過女牆來白居易蘇州詩
曰半酣&KR1088;欄起四顧七堰八門六十坊遠近高低寺間
出東西南北橋相望又吳中好風景詩曰吳中好風
景八月如三月水荇葉仍香木蓮花未歇海天微雨散
江郭纖埃滅暑退衣服乾潮生船舫活雨衙漸多暇亭
午初無熱騎吏語使君正是遊時節又曰吳中好風
景風景無朝暮曉色萬家煙秋聲八月樹舟移管弦動
轎擁旌旗駐改號齊雲樓重開武邱路况當豐熟歲好
是歡遊處州民勸使君且莫抛官去杜牧寄揚州韓
綽判官詩曰青山隱隱水迢迢秋盡江南草木凋二十
四橋明月夜玉人何處教吹簫李紳盱眙詩曰山凝
翠黛孤峯迥淮起銀花五丈高天外綺霞明海鶴日邊
紅樹豔仙桃岸驚目眩同奔馬浦溢心疑覩抃鰲寄謝
雲帆疾飛鳥莫誇㢠廻雁卷輕毛羅隱廬州詩曰勝境
天然别青藍入畫圖一山分四頂三面瞰平湖宋蘇
軾建康詩曰江令蒼苔圍故宅謝家語燕集華堂先生
笑說江南事祗有青山遶建康潘閬九華詩曰將齊
華嶽猶多六苦并巫山又欠三好是雨餘江上望白雲
堆裏潑濃藍沈括太平府詩曰豺塘春水綠泱泱謝
市煙深柳線長卷帽夕陽留不住好風將雨過梅塘
王安石吳王獵場詩曰吳王好射虎但射不操戈匹馬
掠廣地萬兵助遮羅時平事非昔此地桑麻多猛獸亦
已盡午羊在田坡陸游望江道中詩曰吾道非邪來
曠野江濤始此去何之起隨烏鵲初飜後宿及牛羊欲
下時風力漸添帆力徤艣聲常雜雁聲悲晩來又入淮
南路紅樹青山合有詩孫僅灊山詩曰勢參吳楚分
作鎮向同安地勝塵寰隔天深洞府寬位將衡嶽巘根
與霍山蟠日轉香爐煖風清玉照寒石樓平郡堞天柱
倚雲端禪臨祖師塔山接左慈壇元宗曾立廟漢武亦
鳴鑾蘇舜欽過蘇州詩曰東出盤門刮眼明蕭蕭疎
雨更隂晴綠楊白鷺俱自得近水遠山皆有情萬物盛
衰天意在一身羈苦俗人輕無窮好景無緣住旅棹區
區暮亦行林景熙雲間懷古詩曰薰風短棹水粼粼
老鶴疎林寂不聞内史祠荒殘碣雨黃門書冷半堆雲
獵場斜日分桑塢馳道深林走鹿羣寥落一觴誰弔古
漁鄉煙景客平分汪元量常州詩曰渡頭風起柳搖
絲丁卯橋邊屋亦稀河草青青淮馬健江花冉冉海鷗
肥一尊酒對三人飲八字帆分兩岸飛天末有人難問
信仲連東去不須歸米芾和孫少述潤州詩曰雲間
鐵甕近青天飄渺飛樓百尺連三峽江聲流筆下六朝
山影落尊前幾番畫角催紅日無事滄洲起白煙忽憶
常心何處在春風秋月兩茫然韓駒泰興道中詩曰
縣郭連青竹人家蔽綠蘿地偏春事少山迥夕陽多暗
水披崖出輕船掠岸過傳呼細扶柁吾老怯風波鼂
無咎赴廣陵道中詩曰醉臥符離太守亭别都絃筦記
曾稱淮山楊柳春千里尚有多情憶小勝又曰急鼓
鼕鼕下泗州却瞻金塔在中流帆開朝日初生處船轉
春山欲盡頭又曰楊柳青青欲哺烏一春風雨暗隋
渠落帆未覺揚州遠已喜淮隂見白魚又揚州雜詠
曰皂莢邨南三里許春江不隔一程遥雙堤鬭起如牛
角知是隋家萬里橋又曰龍興寺裏青雲榦后土祠
中白雪葩五百年間城郭改空留鴨脚伴瓊花朱服
過廬州詩曰昔年吳魏交兵地今日承平會府開沃壤
欲包淮甸盡堅城猶抱蜀山回柳塘春水藏舟浦蘭若
秋風教弩臺獨有無情原上草青青還入燒㾗灰李
泰定題廣德州子城三峯樓詩曰一川花柳擁雕欄濃
綠浮空四面山便欲攜家來此住不將名姓落人間
歐陽修滁州詩曰滁陽幽谷抱山邪我鑿清泉手種花
故事留傳父老說世人今作畫圖誇元薩都拉江南
樂歌曰江南樂春水紅橋滿城郭出門不用金馬絡門
前畫船如畫閣綠紗虛忩春霧薄隔窗蛾眉秋水活翡
翠冠高羅䄂闊楚舞吳歌勸郎酌紫竹瑤絲相間作船
頭柳花如雪落船尾彩旗風綽綽秉燭夜遊隨處泊人
生無如江南樂又彭城雜詠曰城下黃河去不回四
山依舊翠屏開無人會得登臨意獨上將軍戲馬臺
又曰雪白楊花拍馬頭行人春盡過徐州夜凉一片城
頭月曾照張家燕子樓又曰黃河三面遶孤城獨倚
危欄眼倍明柳絮飛飛三月暮樓頭猶有賣花聲又
曰歌扇春風噀酒香舞裙落日動鵝黃柳邊今夜孤舟
發水遠山遥空斷腸戴表元過姑蘇詩曰水天彌望
接青蕪雲氣漫漫近又無一色好風三百里挂帆安坐
過姑蘇陳孚常州詩曰毘陵城西漁火紅家家夜夜
燒碧空荻花離離季子塚楓葉索索春申宮雞聲人語
三十里大船小船浪相倚鸂鷘一雙飛上天人在舵樓
弄秋水何中淮安道中詩曰鐘聲起前林悠悠向南
客天垂大野高月澹行路白雞犬淮上村雲霞海邊色
舊時塞垣地來往人馳驛貢奎邳州詩曰荒城十載
路重輕暫檥扁舟坐驛亭春到梅花何處白雪晴山色
向人青驚心家遠書難寄迎面風寒酒易醒莫憶牽衣
兒女態曉猿夜鶴笑林扄瞿佑至松江詩曰投林倦
鳥暮知還傍水人家戶半關煙柳露荷搖動處岸花檣
燕送留間依稀似識城頭鶴髣髴曾遊海上山張翰有
靈應笑問東歸今見一人閒明歸有光淮上詩曰長
淮餞落日圓光正如赭傾紅注流波殊景不可寫淮水
自西流黃河從北下併合向東行終年無停瀉哀此千
里客春至復已夏獨立空惆悵所與晤言寡
山東省一
增廣輿記曰按山東齊魯舊域海岱雄區外引黃淮内
包遼海西面以臨中原眞川陸之衝也
山東省二
增廣輿記曰濟南府禹貢青州之域天文危分野春秋
戰國並齊地秦為齊郡漢初為濟南國景帝時分郡曰
平原曰千乘曰泰山曰渤海後魏曰齊州唐曰臨淄宋
曰興德元改濟南路明為濟南府國朝因之領州四
(泰安德武定濱)縣二十六(歴城章邱鄒平淄川長山新城齊河齊東濟陽禹城臨邑長清肥城青城)
(陵新泰萊蕪德平平原陽信海豐樂陵商河利津霑化蒲臺)又曰兖州府禹貢徐兖
二州之域天文奎婁分野春秋魯地戰國屬楚秦為薛
郡漢曰魯國曰山陽東漢曰任城晉曰魯郡隋唐曰兖
州宋曰泰寧曰襲慶元明為兖州府國朝因之領州
四(曹濟寧沂東平)縣二十三(嵫陽曲阜寧陽鄒泗水滕嶧金鄉魚臺單城武曹定陶嘉祥鉅野鄆)
(城汶上東河平隂陽穀壽張郯城費)又曰東昌府禹貢兖州之域天文危
室分野春秋齊西鄙聊攝地戰國魏齊趙三國之境秦
為東郡鉅鹿郡漢曰濟陰曰清河魏曰陽平唐曰博平
曰博州宋曰濮州元初隸東平路後改曰東昌明為東
昌府國朝因之領州三(臨清濮高唐)縣十五(聊城堂邑博平茌平丘莘)
(清平冠館陶恩夏津武城范觀城朝城)又曰青州府禹貢青州之域天文
虛危分野周禮曰東曰青州蓋以土居少陽其色青故
名太公封此為齊國秦曰齊郡曰琅邪漢曰北海魏曰
益都隋唐曰青州宋曰鎮海金元為益都明為青州府
國朝因之領州一(莒)縣十三(益都臨淄博興高苑樂安壽光昌樂臨朐安邱)
(諸城蒙陰沂水日照)又曰登州府禹貢青州之域天文危分野古
嵎夷地夏斟鄩氏國於此春秋牟子國戰國屬齊漢屬
東萊郡後魏曰東牟隋曰牟州唐曰登州宋屬京東路
元屬益都路明為登州府國朝因之領州一(寧海)縣七
(蓬萊黃福山棲霞招遠萊陽文登)又曰萊州府禹貢青州之域天文危
分野古萊夷地春秋為萊子國秦屬齊郡漢曰東萊後
魏曰光州隋唐曰萊州元明俱為萊州府國朝因之
領州二(平度膠)縣五(掖濰昌邑高密即墨)
山東省三
增漢柏秦松(廣輿記曰柏在泰山下漢武帝東封時植一統志曰秦始皇登泰山遇風雨)
(避於松下因封為大夫)瑶池寶泉(又曰瑶池在泰山下水極清味甘美俗號王母瑶池)
(其又曰寳泉在新泰水澄清若鏡故名)鰲山馬谷(又曰鰲山在新泰又曰馬谷山在)
(海豐中有洞深廣丈餘)繡江華泉(廣輿記曰繡江亭在章邱縣繡江之濱一統志曰)
(華泉在華不注山)龍亭鳳江(記纂淵海曰龍亭山在新泰東下有龍池一統志曰鳳)
(江橋在章邱縣西北小清河上以上濟南府)落鳳獲麟(記纂淵海曰落鳳臺在鉅野南)
(即又曰獲麟臺在鉅野東魯哀公西狩獲麟處)曝書澤筆(一統志曰曝書臺在鄒縣)
(世傳子思曝書於此王記纂淵海曰澤筆池在沂州城内晉羲之曝書堂前)觀魚鬭雞
(又曰觀魚臺在魚臺魯隱公觀魚于棠即此一統志曰鬭雞臺有二俱在曲阜)望海想
山(廣輿記曰望海樓在郯城馬陵山世傳孔子嘗登此以望海一統志曰想山亭在曹縣宋郡守盧襄詩)
(客來如見小忩扉便是山翁想山處)棲霞披雲(記纂淵海曰棲霞山在單縣世傳梁孝王)
(嘗遊此曹一統志曰披雲樓在縣舊州城上)闕里陋巷(記纂淵海曰闕里在城内陋巷)
(在曲阜顔子廟前以上兖州府)金堤玉版(廣輿記曰金堤在濮州漢成帝時王延世)
(運土塞河自金堤而增築之即此一統志曰玉版臺在聊城)牧鶴歇馬(記纂淵海曰牧)
(鶴池在觀城縣境相傳衞懿公養鶴之所一統志曰歇馬城在館陶)孟館陳臺(又曰)
(孟館在茌平相傳孟子遊齊梁嘗館於此此記纂淵海曰濮州舊城東北魏封曹植為鄄城侯於築臺讀書)
(後改封陳王邑人因號陳臺以上東昌府)芹泉艾山(一統志曰芹泉在城西元魏懷)
(遠大將軍英居其側又曰艾山在蒙陰)愚公谷薄姑城(廣輿記曰愚公谷在臨淄)
(齊桓公逐鹿至此問一父老何以名愚公谷對曰臣畜㹀牛生犢賣犢而買駒少年謂牛不能生馬遂持駒去)
(鄰人以臣為愚故名四又曰薄姑城在博興古薄姑氏國太公世孫胡公徙都此)雨羅山
水簾洞(記纂淵海曰雨羅山在安邱其上有雲氣羅布則天必雨一統志曰水簾洞在雲門山之隂)
(中有泉清冽常不枯旁有石枕凡登覽者可憩焉以上青州府)納川召石(又曰納川)
(亭在府北海濱處又曰召石山在成山秦始皇造石橋欲渡海觀日出有人召石於山下石行不駃神人鞭)
(之見血今山下之石皆赤色)珠璣石煙霞洞(又曰丹崖山下石壁千丈水中小石)
(状如珠璣圓潔光瑩可愛宋蘇軾嘗取數百枚養石菖蒲又曰寧海大崑崙山金大定間有王真人謂山前)
(于姓曰我修煉此山湮霞洞中于未之信乃相與求之果有洞洞口有煙霞二字)蓬萊閣
之罘山(廣輿記曰蓬萊閣在丹崖山閣上望海如鏡忽有若墨豆數點者郡人云海舶至矣不一炊許)
(已至閣下石又曰之罘山在福山三面臨海始皇刻紀功於此以上登州府)几山輪
井(記纂淵海曰几山在濰縣山形如几一統志曰輪井在府東北)寒亭温泉(又曰)
(寒亭在濰縣古寒浞國泉又曰温泉在即墨傍有凉泉土人甃池引二同注於中以便澡浴)九穴
泊八角池(記纂淵海曰九穴泊在高密西北府一統志曰八角池在濰縣以上萊州)
山東省四
增詩晉陸機青州詩曰營邱負海曲沃野爽且平洪川
控海濟崇山入高冥隋煬帝登州詩曰遠水飜如岸
遥山倒似雲方知小姑射誰復語臨汾又曰浮天廻
無岸㴠靈固非一委輸百谷歸朝宗萬川溢又萊州
詩曰分空碧霧晴連洲彩雲碧欣同夫子觀深愧元虛
筆虞茂青州詩曰十洲雲霧遠三山波浪高長瀾疑
浴日連島類奔濤唐玄宗闕里詩曰地猶鄒氏邑宅
即魯王宫歎鳳嗟身否傷麟怨道窮今看兩楹奠尚與
夢時同杜甫望岳詩曰岱宗夫如何齊魯青未了造
化鍾神秀隂陽割昏曉盪胷生層雲&KR1177;眥入歸鳥會當
凌絶頂一覽衆山小劉禹錫萊州詩曰八月濤聲吼
地來頭高數丈觸山廻須臾却入海門去卷起沙堆似
雪堆宋蘇軾濱州詩曰横風吹雨入樓斜壯觀應須
好句誇雨過潮平江水碧電光時掣紫金蛇又青州
詩曰霜風收綠錦萬頃水雲秋海氣朝成市山光晩對
樓又登州海市詩曰東方雲海空復空羣仙出沒空
明中蕩搖浮世生萬象豈有貝闕藏珠宫心知所見皆
幻影敢以耳目煩神工歲寒水冷天地閉為我起蟄鞭
魚龍重樓翠阜出霜曉異事驚倒百歲翁人間所得容
力取世外無物誰為雄率然有請不我拒信我人厄罪
天窮斜陽萬里孤鳥沒但見碧海磨青銅新詩綺語亦
安用相與變滅隨東風
山西省一
增廣輿記曰按山西西據大河東列太行北收代馬之
用南望鞏洛之勝有表裏河山之勢故唐虞夏都焉
山西省二
增廣輿記曰太原府禹貢冀州之域天文參井分野虞
分置并州周叔虞封此曰唐國春秋為晉戰國屬趙秦
曰晉陽曰太原唐曰北京五代唐曰西京宋曰河東金
曰武勇元曰冀寧明為太原府國朝因之領州五(平定)
(忻代岢嵐保德)縣二十(陽曲太原榆次太谷祁徐溝清源交城文水壽陽盂静樂河曲樂平定襄五臺)
(繁峙崞嵐興)又曰平陽府禹貢冀州之域天文觜參分野堯
都平陽即此春秋屬晉戰國屬韓後屬趙秦漢為河東
地後魏曰唐州隋曰平河曰臨汾唐曰晉州五代梁曰
定昌曰建雄宋曰平陽元曰晉寧明為平陽府國朝
因之領州六(蒲觧絳霍吉隰)縣二十八(臨汾襄陵洪洞浮山趙城太平岳陽曲沃翼城)
(汾西蒲臨晉榮河猗氏萬泉河津安邑夏聞喜平陸芮城稷山絳垣曲鄉寧大寧石樓永和)又曰潞
安府禹貢冀州之域天文參井分野商為黎侯國後為
赤狄潞子國戰國初屬韓後屬趙秦曰上黨後周曰潞
州唐曰昭義宋曰昭德曰隆德元曰潞州屬平陽路明
初為潞州嘉靖中陞為潞安府國朝因之領縣八(長治)
(長子屯留襄垣潞城壺關黎城平順)又曰汾州府禹貢冀州之域天文參
分野春秋屬晉後屬魏戰國屬趙秦漢為太原郡地三
國魏曰西河後魏曰汾州北齊曰南朔後周曰介州唐
曰浩州宋曰汾陽元曰汾州屬太原路明萬歴間陞為
汾州府國朝因之領州一(永寧)縣七(汾陽孝義平遥介休寧鄉靈石臨)
又曰大同府禹貢冀州之域天文昴畢分野虞周屬并
州春秋北狄所居戰國屬趙秦曰雲中曰雁門曰代郡
後魏曰恒州唐曰雲州五代唐曰大同遼為西京元明
為大同府國朝因之領州四(渾源應朔蔚)縣七(大同懷仁山隂馬邑)
(廣靈廣昌靈邱)又曰沁州禹貢冀州之域春秋晉銅鞮地戰國
屬韓後屬趙秦漢為上黨郡地後魏曰義寧隋曰沁州
唐曰陽城宋曰威勝元隸平陽路明為沁州國朝因
之領縣二(沁源武鄉)又曰澤州禹貢冀州之域天文觜參分
野春秋屬晉戰國屬韓後屬趙秦為上黨高都地漢曰
河東後魏曰建州後周曰高平隋曰澤州曰長平唐曰
蓋州宋屬河東元屬平陽明曰澤州國朝因之領縣
四(高平陽城陵川沁水)又曰遼州禹貢冀州之域天文參井分野
春秋屬晉戰國屬韓後屬趙秦漢為上黨地後魏曰遼
陽隋曰遼山唐曰遼州曰箕州曰儀州曰樂平宋曰平
定元屬平陽路明為遼州國朝因之領縣二(榆杜和順)
山西省三
增雪山風穴(記纂淵海曰雪山在岢嵐北東西兩山相峙一統志曰風穴在陽曲西傳云)
(神至則穴内有聲去則否)五臺四角(廣輿記曰五臺山五峯高出雲漢即文殊師利所居)
(清凉山也州一統志曰四角山在平定其勢四起故名)竦岫湧泉(一統志曰竦岫在盂)
(縣北其形孤峙州又曰湧泉亭在平定南)鵝城象谷(又曰鵝城在清源晉永嘉初洛)
(陽地陷有二鵝蒼者飛出白者止此劉曜謂為已瑞築城以應之又曰象谷水在太谷縣源出榆次)
懸甕繫舟(廣輿記曰懸甕山在太原晉水所出繫記纂淵海曰繫舟山在府東北禹治水舟)
(此山故名)文山武邨(一統志曰文山在交城又曰武邨堡在太谷)柳溪
桃山(廣輿記曰柳溪在府西太守陳堯佐築堤植柳數萬有亭有閣宋郡僚上已泛舟於此一統志曰)
(桃山在静樂以上太原府)噴雪羅雲(記纂淵海曰噴雪巖在觧州有泉噴出潔白如雪)
(一統志曰羅雲山在趙城常有雲氣舒布於上)禹門舜井(記纂淵海曰禹門渡在河津西)
(在又曰舜井蒲州東南)石馬金龍(一統志曰石馬山在隰州廣輿記曰金龍池在府)
(西晉永嘉中有韓媪者偶拾巨卵歸育之得嬰兒字曰橛方四歲值劉淵築平陽城不就募能成者橛應募忽)
(變為蛇令媪舉灰誌後曰凴灰築城可立就果如所言淵怪之投入山穴間露尾數寸忽有泉湧出成此池)
雲津風陵(一統志曰雲津橋在平水神祠前置廣輿記曰風陵關在蒲州唐聖歴初)
飛虹橋臥雲觀(一統志曰飛虹橋在襄陵陽又曰臥雲觀在趙城以上平府)
抱犢發鳩(廣輿記曰抱犢山在壺關王烈嘗入山見一石室中有素書兩卷讀之不辨其)
(字不敢取默記十數字形歸以問嵇叔夜叔夜盡知之乃將叔夜往竟失石室所在烈竊嘆曰叔夜未應得道)
(也衞又曰發鳩山在長子山海經發鳩多怪木有鳥名精相傳炎帝小女溺於海化為精衛嘗取西山木石)
(以堙東海)藍水白巖(一統志曰藍水在長子登又曰白巖山在黎城齊武成帝此山謂)
(此是天莽口開赤色主殺人可塞之居民遂塗以石灰故名)吞二華控三秦(宋馮)
(叔獻詩地形西控三秦遠河勢南吞二華秋以上潞安府)三泉萬戶(一統志曰三泉)
(在孝義諸記纂淵海曰萬戶山在府西堯時洪水沒山惟此山不没所濟者萬戶故名)文谷
武城(一統志曰萬谷河在永寧一名文水又名文谷河又曰武城在介休秦遣武安君白起伐趙經此)
(因名)八門六壁(又曰八門城在永寧前趙劉淵遣喬嵩攻西河所築城有八門又曰六)
(壁府在孝義以上汾州府)虎峪龍灣(又曰虎峪口在陽和衛境又曰龍灣在應州)
金波玉華(又曰金波泉在蔚州代王故城其味甘美廣輿記曰王華峯在渾源州即恒)
(山之左形如削玉)飛狐口倒馬關(記纂淵海曰飛狐口在蔚州漢酈食其說高祖)
(塞飛狐之口即此上又曰倒馬關在廣昌以大同府)琴泉甲水(又曰琴泉山在沁源)
(下有雲泉魏廣輿記曰甲水城在州北後陽城縣隋改甲水)銅鞮石盤(記纂淵海曰銅)
(鞮山在州南盤山在武鄉)(廣輿記曰石以上沁州)天池雷澤(記纂淵海曰天池嶺)
(在州東舜又曰雷澤在陽城墨子謂漁於雷澤即此)梅谷松嶺(一統志曰梅谷水在)
(沁水東與杏谷水合流入沁河州又曰松嶺山在州西南以上澤)鳳臺鹿苑(又曰)
(鳳臺山在和順襄廣輿記曰鹿苑在和順為趙子養鹿處)千畆九京(一統志曰千畆)
(泉在州南廣平約千畆觀廣輿記曰九京山在榆杜即九原晉趙文子輿叔譽乎九原即此以上遼州)
山西省四
增詩唐張九齡平陽詩曰魏武中流處軒轅問道回長
堤春樹發高掌曙雲開龍負王舟渡人占仙氣來河津
會日月天仗役風雷東顧重關盡西馳萬國陪遥聞股
肱郡元首詠康哉張說隰州詩曰黃雲隨寳鼎紫氣
逐真人東詠唐虞迹西觀周漢塵暢當蒲州詩曰㢠
林飛鳥上高出世塵間天勢圖平野河流入斷山駱
賓王河中府詩曰山路猶南屬河源自北流晩風連朔
氣新月照邊秋杜甫平陽詩曰姑射聊長望平陽遂
宛然舜耕餘草木禹鑿舊山川楊景山潞安詩曰鼓
角因風飄朔氣旌旗映水發秋光河源收地心猶壯笑
向天西萬里霜又詩曰天晴紅幟當山滿日暮清笳
入塞長年少功高人最羡漢家壇樹月蒼蒼周昂平
定軍詩曰再宿殊鷂舍相看獨鵲山旆沾新雨過鳥逐
暮雲還宋延清澤州詩曰浩渺浸雲根煙嵐出遠邨
望水知柔性看山欲斷魂宋邵雍岢嵐軍詩曰煙嵐
一簇峙崔巍到此令人心自灰上有神仙不知姓洞門
閑倚白雲開蕭起汾州詩曰漢家亭起向汾隂俯瞰
中流百尺深昔日遺基微有迹多年古柏自成林金
趙秉文代州詩曰金波曾醉雁門州端有人間六月秋
萬古山河雄朔部四時風月入南樓漢家戰伐雲千里
唐季英雄土一邱繫馬朱闌重回首煙波誰在釣魚舟
元元好問過應州詩曰平野風埃接戍樓邊城三月
似窮秋人家土屋纔容膝驛路㫋車不斷頭隨俗未甘
嘗馬湩敵寒直欲御羊裘十年紫禁煙花繞此日雲山
是應州袁桷雲州詩曰天闊雲中郡剛風起泬寥氊
房聯澗曲土屋覆山椒橦布朝朝市通薪戶戶燒遥看
塵起處深羡霍嫖姚明程敏政朔州行詩曰朔州城
頭塞雲結朔州城下沙如雪赫連古戍白草枯一路角
聲吹不歇居民半是防秋兵十里五里屯軍營偏師夜
坐烽火息飛輓小兒歌太平
御定淵鑑類函卷三百三十六
