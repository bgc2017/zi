欽定四庫全書
御定淵鑑類函卷三百五十五
産業部一(田田美田田塉田賣土宜換曠土附田水井買田田求)
(田訟附)(助為田)
田一
增釋名曰土已耕曰田田填也五稼填滿其中心也
爾雅曰田一歲曰菑二歲曰新田三歲曰畬詩曰倬
彼甫田又曰稅于桑田又曰大田多稼又曰徹
申伯土田又甫田疏曰神農始造田法典田大夫以
其法教民始教造田謂之田祖先為稼穡謂之先嗇神
其農業謂之神農名殊而實同也書無逸曰即康功
田功禮記月令季夏曰是月也土潤溽暑大雨時行
可以糞田疇可以美土疆周禮不易之地家百畞一
易之地家二百畞再易之地家三百畞(注不易歲歲種美地也一易休)
(一歲再易休二歲謂薄地也)漢書東方朔曰汧隴以東商洛以西
厥壤肥饒灞滻以西涇渭之南此天下陸海之地貧者
得以家給無飢寒之憂後魏書曰高允為著作郎太
武問萬幾何者為先時多禁封良田允因曰臣少也賤
所知惟田請言農事古人云地方一里則為田三頃七
十畞萬里則田三萬七千頃若勤之則畞益三升不勤
則畞損亦如之損益之率為粟二十二萬斛況以天下
之廣乎帝善之除田禁函史宋陳靖疏曰復業請佃
者其田驗肥瘠為三等上田人百畞中田人百五十畞
下田人二百畞吕覽任地篇曰上田棄畞下田棄&KR0908;
五耕五耨必審貞山子曰田疇不修男女矜飾家無
斗筲鳴琴在室盛弘之荆州記曰桂陽郡界有温泉
其下流有田恒資以浸灌常十二月種至明年三月新
穀便登溫液所周正可數畞過此水氣輒冷不復生苖
豫章記曰郡江之西岸有磐石下良田極膏腴者一
畞二十斛稻米之精如玉映澈於器中唐文粹歐陽
詹文曰田疇將植而求實必分其畦壟嘉穀由是乎生
續文獻通考曰遼道宗時餘民應募或治閒田或治
私田計畞出粟又曰金時民田業各從其便又曰
元太祖時無牛可耕張楫議差官於盧溝橋索軍回所
驅牛十取其一以給農民得數千頭民大悅
田二
原家語曰虞芮二國爭田而訟連年不&KR1177;乃相謂曰西
伯仁人也盍往質焉入其境則耕者讓畔行者讓路入
其朝則士讓為大夫大夫讓為卿虞芮之君曰嘻吾儕
小人不可以入君子之朝遂以其所爭為閒田漢書
曰陳平少時家貧好讀書治黃帝老子之術有田三十
畝與伯居伯常耕縱平使游學又曰貢禹上書曰臣
禹年老家貧資不滿萬錢妻子糠豆不贍裋褐不完有
田百三十畝陛下過意徵臣臣賣田百畝以供車馬
又曰張禹為人謹厚内殖貨財及富貴多買田至四百
頃皆涇渭灌漑極膏腴又曰太始二年趙中大夫白
公奏穿渠引涇水漑四千五百餘頃因名白渠民歌之
曰田於何所池陽谷口舉鍤為雲&KR1177;渠為雨涇水一石
其泥數斗且溉且糞長我禾黍(注水停淤泥可以當糞詳涇水)增後
漢書曰馬援辭兄欲就邊郡田牧兄曰汝大才當晚成
良工不示人以朴且從所好原華嶠後漢書曰周燮
專精禮易不讀非聖之書不修賀問之好有先人草廬
結於岡畔下有陂田常肆勤以自給非自所耕漁不食
增蜀志曰初諸葛亮自來成都有田十五頃子弟食
自餘饒原晉中興書曰郭飜少有志操居貧無業起
往古荒田先立表題經年無主然後乃作將&KR0836;有認之
者飜悉推與之縣令聞以稻歸飜飜不受齊書曰王
騫歷黃門郎司徒右長史不事産業有舊田在鍾山八
十頃與諸兒及故舊共佃之嘗謂人曰我不如鄭公蒙
有田四百畞而食常不周以此為媿唐書曰盧羣為
義成節度鄭滑觀察營田使羣先寄寓鄭州典質得良
田數頃及授節度各以本地契書分付所管令長令召
還本主時人稱美明皇雜錄曰上命宇文融為拓田
使融方恣睢諸不附己者因密奏盧從愿廣置田園有
地數百頃上素器重愿欲倚為相者數矣而又族望官
婚鼎盛於一時故上亦重言其罪因目為多田翁文
獻通考曰宋高宗紹興七年潭州守臣吕頤浩修復馬
氏龜塘田萬頃元史曰福寧人王薦好義有鬻田於
薦而死者貧不能葬薦即以田歸之
田三(美田土宜)(塉田附曠土)
原沃塉肥磽(西京賦處沃土則逸處塉土則勞此繫乎地也疆畞肥磽)旣臧
不腆(詩我田既臧之傳晉謂戎子駒支曰我惠公有不腆田與汝剖分而食之)負郭
&KR1177;渠(漢書陳平有負郭田西都賦曰&KR1177;渠為雨)多稼有廬(大田多稼中田有廬)
(俱詩)膏腴衍沃(兼倍也舄土衍沃)不易有期(上詳叙事給授有期)
原隰沮洳(詩畇畇原隰注開墾之貌漸洳)土界封畛(畛途所經)
(曰界)悉種秫三更稻(本傳陶潛為彭澤令縣公田悉種秫曰令吾醉於酒足矣妻子)
(固請種秔乃使二頃五十畞種秫五十畞種秔請晉李熹上言尚書山濤中山王睦各占官三更稻田免濤)
(睦等官)牽牛以蹊操豚而禳(傳牽牛以蹊人之田而奪之牛國策禳田者)
(操一豚蹄酒一盂)歲取十千畞收一鍾(詩甫田章一史畞鍾之田注畞收)
(一鍾)罪民罪吏一易再易(周禮公田稼不善則罪民私田稼不善則罪吏下)
(詳叙事)封洫疆界三壤咸則庶土交正(書上中下)
(三等田又書)溝澮脈散畛繩綺分原隰龍鱗溝塍
綺錯增公畦野田(孔帖杜甫詠懷詩塹抵公畦稜又韋應物經武功詩茫茫野)
(田綠)請佃給種(上詳叙事浙函史宋大中祥符中帝以江淮兩稍旱命取占城稻三萬)
(斛分給之為種)秔稻&KR0836;畦壟分(孔帖韋應物襄武館詩是時秔稻&KR0827;西望盡田疇)
(詳前一)無易仕不侵畔(孔帖杜牧無易仕之田園嶷又李翰屯田紀績頌私田)
(嶷不侵其畔)經界可正守望相友(詳井田)畞定於區
母以權子(函史明安如山為丈量法命區長驗區畛命算人制畞分因區定畞又畞為母稅為子)
(母以權子則無逋稅)用先疇之畎畞則有肥磽輸當年之井
稅寧均沃瘠美田原陸海周原(上詳叙事肥詩周原膴膴注美貌)
上腴善地(西都賦土則九州之上腴之史陸賈以好畤地善往家)美業
沃野(後漢中常侍蘇康管覇用事錮天下良田美業劉祐為司農移書所在依科役人桓帝怒之沃野)
(千里)增大田美産(孔帖李翰屯田紀績頌嘉禾大田二十七屯廣輪曲折千有餘里)
(又高力士傳中人若黎敬仁等京師甲第池圜良田美産占者十六)自都近甸(又李澄殖)
(産伊川占膏腴自都至闕口疇野彌望時謂地癖又太平公主田園徧近甸皆上腴)賜寧王
奏從愿(又寧王為雍州牧賜上田三十頃多田翁事注詳田二)安時自饒
景行膳士(宋錢公澹山雜譜曰蘄州人龐安時饒於田産不汲汲於利元史楊景行判會昌州勸)
(民斥腴田以膳士)畿輔深厚豫章膏腴(俱詳前田一)塉田原
不毛再易(史記鄭襄公曰君王賜不毛之地何休曰磽确不生五榖曰不毛注詳前一)
土敝民勞(禮土敝則草木不長注地薄無力則國語聖人處民必擇塉土塉土之民勞思善)
(沃土之民逸則思不善故沃土之民不才而淫)磽陿舄鹵(上見漢書鹵書注耿地舄墊)
(隘)增苦下地薄(孔帖陸龜蒙有數百畞田苦下水潦則與江通又韓文操耒耜而)
(耕地薄而賦多)混成大田撫之不暇(孔帖柳宗元文汚萊塉鹵之地混成大田)
(勞又崔偃言陜土塉而民吾撫之不暇猶恐其擾)山居多塉塞地實寒(又杜)
(牧之上李司徒書澤潞南州全居山内土塉而地狹又李景略拜豐州刺史言窮塞苦寒而地實塉鹵)
京路卑濕沔漢汚萊(函史宋范仲淹言京東西路卑濕而積潦又宋孝宗時漢沔)
(之間汚萊彌望)雨潦所鍾大川為蝕(熙寧中其土田汚下雨潦之所鍾積大川)
(之所齧蝕者令修築隄堰防之)上蕪下沒稊長苖稀(明高季迪田家行上田蕪)
(下田沒中田有禾穗不長稗元黃鎮成秋聲集詩土薄良苖稀稊日以長)徒逢時於樂
土終歎乏於良田風雨雖調莫覩如雲之稼收
穫斯至空嗟似磬之懸土宜原五土九榖(周禮以五土辨)
(十有二土之名物以知其利害以阜人民以蕃鳥獸以育草木以任土所宜以舉興事也周禮大宰以九職)
(任萬民一曰三農生九榖注云山澤平地九穀黍稷麻麥之屬)辨物宜牆(周禮大司徒以)
(土宜之法辨十二土名物以相宅而知其利害注十二分野十二邦也土繫十二次各有所宜也後漢烏桓)
(土地宜東牆東牆似蓬草實似穄子至冬十月熟)周索興事(疆以周索注索法也疆治)
(土也則宜周之法謂魯也詳前)敏樹自生(中庸地道敏樹注生植也敏勉也自生)
(曰土所植曰壤)土事地理(周禮載師掌任土之法以物地事禮地理有宜)度
山林辨京陵(鳩藪澤聚成藪澤使人不得焚燎壤之以僃獵處大阜曰京絶高曰陵别之)
(為冢墓)表淳鹵數疆潦(塉薄地也表異輕其賦稅也疆界有流潦者計數減其)
(租入也)規偃瀦町原防(偃瀦下偃之地規度其受水多少隄防間地不得方正)
(如井田别為小頃町也)地財土訓(周禮)五穀異種九土殊
宜增霜早氣遲(宋史食貨志河北霜早而地氣遲何承矩取江東早稻課令種之八)
(月即&KR0827;)寒温以宜墳衍則大(唐文粹李庾西都賦曰土厚地中寒温以宜)
(又柳宗元武功縣丞記土地沃美高厚有丘陵墳衍之大其植物豐暢茂遂有秬秠荏菽之宜)動物
宜介毛物宜羽(元稹蟲豸詩序荆州之地洲渚濕墊其動物宜介其毛物宜翅羽)
酌民衆寡量地肥磽(宋陳靖疏)定地則原隰陂池辨
色以黑壚赤淤(函史宋熙寧中立方田法命縣令佐分地計量以地及色參定肥瘠分為五等)
(以之定稅)陂塘聫絡畎澮縈紆(元郝伯常宣撫江淮言自南鄧入新野渡泌河)
(及河陽入於舂陵陂塘聯絡畎澮縈屬)非無沃塉之差實有封疆之
異(唐李夷吾)地苟異於寒温農遂殊其早晩(唐韓榮秀)甸
稍縣都宜分地域封疆畎畞不奪人時(唐敬括)曠土
原宋鄭隙地虞芮閒田(傳宋鄭之間有隙地焉足虞芮之間田有餘而人不君)
(子恥之注為多曠土)地廣不治田萊多荒(禮地廣大而不治此亦士之辱也詩)
曠土游民念編戶之民散成梗汎歎先朝之
政鞠為蓬蒿增荒茀棘榛(孔帖唐貞元二年帝以關輔百姓貧田多荒茀)
(詔諸道上耕牛兮又柳宗元夢歸賦原田蕪穢崢嶸榛棘)閑田荒域(唐文粹李翰蘇)
(州屯田紀績頌擇封内閑田荒壤人所不耕者為其屯又席豫楊府君碑銘序稼穡之地半為荒疇公曉諭)
(歸本流亡盡復)言念地征罕臻藝極(五代周世宗詔)膏腴坐廢
汚萊極目(宋陳靖疏)江南曠土甘肅閒田(續文獻通考元至元)
(中募民能耕江南曠土者免其差役種又器遣官布濟克齊墾甘肅閒田官給牛農)惜三徑之
就荒歎五溝之不樹(唐李暄)女桑不樹見戴勝之徒
飛夫田無征望竊脂而何啄吳蜀有可耕之人而
無其地荆襄有可耕之地而無其人(宋蘇軾)
田四
增在田(易經見龍在田)甫田(詩無田甫田)原阪田(詩瞻彼阪田)廣
斥(書海濱廣斥注謂斥鹵)土所宜(禮月令詳農門)一成(左傳少康有田一成)
地所有(周禮求地之所有者)一廛(周禮一夫田一廛注百畞曰廛)廣輪之數
(周禮縱横也)華離之地(形方氏掌正封疆無有華離之地注華邪也離絶也)石田
(左傳得志於齊猶石田也無所用之)汶陽之田(左傳齊人歸魯汶陽之田)不腆之
田(腆厚也)不食之地上膏(東方朔曰酆鎬之間號曰上膏畞一釜)服
畎畞(西都賦農服先疇之畎畞)上地(肥美田)沈斥(刑法志除山川沈斥注沈居水)
(下斥鹹鹵也)增畛畷(文選畛陌中也畷兩陌間道也)緜延(孔帖韋應物登西岡詩緜)
(延稼盈疇)惜工力(又曰儲光羲詩田家惜工力)積玉(唐人賦情田積玉心水含珠)
田五
原詩晉陶潛雜詩曰種豆南山下草盛豆苖稀晨興理
荒穢帶月荷鋤歸梁劉孝綽報王永興觀田詩曰重
門寂已暮案牘罷嚻塵輕涼生筍席微風起扇輪浮瓜
聊可貴溢酒亦成珍復有寒泉井兼以瑩心神睠彼忘
言客閒居伊洛濱顧已慙因地徒知薑桂辛但願崇明
德無謂德無鄰增唐儲光羲田家雜興詩曰種桑百
餘樹種黍三十畞衣食既有餘時時會親友夏來菰米
飯秋至菊花酒孺人喜逢迎穉子解趨走日暮閒園裏
團團蔭榆柳酩酊乘夜歸凉風吹戶牖清淺望河漢低
昂看北斗數甕猶未開明朝能飲否又同王十三維
偶作詩曰我念天時好東田有稼穡浮雲蔽川原新流
集溝洫徘徊顧衡宇僮僕邀我食臥覽牀頭書坐看機
中織又張谷田舍詩曰縣官清且儉深谷有人家一
往入寒竹小橋穿野花碓喧春澗漫梯倚綠桑斜自說
年來稔前邨酒可賖丘為題田父廬舍詩曰東風何
處至已綠湖上山湖上春色早田家日不閒溝塍流水
處耒耜平蕪間薄暮飰牛後歸來還閉關杜甫暫往
白帝復還東屯詩曰復作歸田去猶殘穫稻功築場憐
穴蟻拾穗許邨童落杵光輝白除芒子粒紅加餐可扶
老倉廩慰飄蓬耿湋贈田家翁詩曰老人迎客處籬
落稻畦間蠶屋朝寒閉田家晝雨閑門閭新薙草蹊徑
舊諳山自道誰相及邀余試往還王維渭川田家詩
曰雉雊麥苖秀蠶眠桑葉稀田夫荷鋤至相見語依依
韋應物觀田家詩曰微雨衆卉新一雷驚蟄始田家
幾日閒耕種從此起丁壯俱在野場圃亦就理歸來景
常晏飲犢西澗水章孝標長安秋夜詩曰田家無五
行水旱卜蛙聲牛犢乘春放兒孫候暖耕池塘煙未起
桑柘雨初晴歲晩香醪熟邨邨自送迎宋歐陽修田
家詩曰綠楊高下映平川賽罷田神笑語喧林外鳴鳩
春雨歇屋頭初日杏花繁王禹偁畬田調曰大家齊
力斸孱顔耳聽田歌手莫閒各願種成千百索豆萁禾
穗潘青山北山種了種南山相助力耕豈有偏願得
人間皆似我也應四海少荒田金趙元田間秋日詩
曰禾穗纍纍豆角稠崧前邨落太平秋熙熙多少豐年
意都在農家社案頭又姚孝錫邨居偶成詩曰土瘠
稅租隨力辦年豐禾黍過時收元張養浩四季歸田
樂春曰日月底天廟陽癉土脈生習習協風來顆額衆
蟄驚農人服厥畞薄言事春耕缺隄流㶁㶁灌木鳴嚶
嚶白扉颭青帘綠野明丹英蠶婦喜盈色牧豎歌傳聲
天隨野色遥山與吟懷清向來慳一際今者幸四并徜
徉子眞谷萬事秋毫輕夏曰北陸展修晷熏風薦微
凉麥波浩無津細路如橋梁溪光林樾潤雨氣桑麻香
春聲破幽寂人影來微茫缺垣誰所居紅碧相低昂翁
媼老瓦盆兒女前奉觴我亦適見之亦覺心樂康昔聞
太古俗今歴華胥鄕向令早知此詎使田園荒迷途諒
非遠淑景良未央於焉遂平昔孤陋庸何傷秋曰黃
雲亘郊野農力今有功兹乃民之天治理根其中我雖
未及粒已覺飢腸充田頭父老過擊壤今歲豐自媿無
寸積坐享雍熙風秋成既如彼況對菊與楓氣澄天宇
高心寂塵累空木落山獻體波縮沙留蹤遐興何悠悠
迅景何悤悤俯仰田舍底或能保初終冬曰歲晏日
南至場圃靡所勞告成三務功盈耳康衢謠鴉飛嶺外
陂虹斷林邊橋將期養疎拙詎厭居寂寥負暄坐晴檐
煦煦春滿袍對山閱吾書懷古酌彼醪此樂天所靳何
幸及草茅雖非鹿門龐或庶彭澤陶為詩寫幽尚刊落
華與豪集以貽知音悵望心遥遥明袁凱早出田所
詩曰媿無經濟術徒有茂異名行游三十年不見有所
成歸來得荒地俯仰始學耕方春多雲氣甘雨亦時行
大澤含澄瀾溝澮皆滿盈清晨出門去露與煙霧并庶
幾望秋實敢懷勤苦情日午有濁醪揮汗且復傾高
啓蔡邨田家詩曰田中耒聲歇煙火西林起獨立候歸
人柴門夕陽裏陳獻章新年田家詩曰古田同井今
同邨同坐杯盤到子孫合是田家愛元日白頭拄杖拜
人門
原議晉陸機大田議曰臣聞隆名之主不改法而下治
陵夷之世不易術而民怠夫商人逸而利厚農人勞而
報薄導農以利則耕夫勤節商以法則游子歸
原論魏王粲務本論曰古者之理國也以本為務八政
之於民也以食為首是以黎民時雍降福孔嘉故仰伺
星辰以審其時俯耕藉田以率其力封祀農稷以神其
事祈穀報年以寵其功設農師以監之置田畯以董之
黍稷茂則喜而受賞田不墾則怒而加罰都不得有游
民室不得有懸耜野積踰冬奪者無罪場功過限竊者
不刑所以競之於閉藏也先王藉田以力任力以夫議
其老幼度其遠近種有常時耘有常節收有常期此賞
罰之本種不當時耘不及節收不應期者必加其罰苖
實踰等必加其賞也農益地辟則吏受大賞也農損地
狹則吏受重罰也夫火之焚人也甚於怠農愼火之力
也輕於耘秬通邑大都有嚴令則火稀無嚴令則燒者
數非賞罰不能濟也
增判唐傅昇卿祈田判曰常藉為重躬青耜於靈壇終
畝維勤法朱紘於御典候鳥星之仲月闢龍鱗於上腴
援枹而進聲坎坎於田郊嘉粟佇登福穰穰於歲報
又姚重成前題判曰國家風雷順動黍稷惟馨野雞五
色先呈必稔之期銅鵲再鳴即告將豐之驗千箱萬庾
實所荷於聖人土鼓汙尊徒有祈於田祖張璜田中
有樹判曰乙有嘉樹森乎甫田上含煙飇下潤溝洫擢
本抽榦豈彭澤之五柳負陰向陽等江陵之千橘縱使
羣木聳秀何妨百穀用成李覿射田判曰三秦奥壤
陸海良田原隰條分溝塍脈散秔稻漠漠黍稷油油無
爽蟬鳴之期有至鳳冠之稔其地則上厥價惟高準丁
而請則無妨廢據勲來射交爽事宜
水田一
增詩滮池北流浸彼稻田(滮流貌)書濬畎澮距川周
禮稻人掌稼下地以瀦蓄水以防止水以溝蕩水以遂
均水以列舍水以澮瀉水種之芒種皆治水也管子
地員篇曰夫管仲之治天下也其施七尺瀆田盡徙(注瀆)
(田謂穿溝瀆而漑田悉徙謂其地每年皆湏更易也)文獻通考曰白居易為杭
州刺史浚錢塘湖作湖石記曰若隄防如法蓄洩及時
則瀕湖千餘頃田無凶年矣又曰江東水鄉堤河南
涯而田其中謂之圩農家曰圩者圍也内以圍田外以
圍水蓋河高而田在水下沿堤通斗門每門疏港以漑
田故有豐年而無水患又曰宋諫議大夫史才言浙
西瀕湖之地軍下累土增高名曰埧田又曰寶文閣
待制李光言明越之境皆有陂湖大抵湖高於田田又
高於江海旱則放湖水溉田澇則&KR1177;田水入海又曰
詔戶部員外郎莫濛等檢視逐路沙田續文獻通考
曰遼道宗大安中禁挾私引水犯田又曰金宣宗貞
祐中程淵言碭山諸縣陂河水至則畦為稻田水退則
以之種麥所收倍於陸地又曰元至大初修浚圍田
以水為平平者為第一等田高一尺為第二等田高二
尺為第三等田高三尺為第四等田高四尺為第五等
又曰明永樂初河州張良興言麻澧二湖之田五萬
餘頃唐宋俱係&KR0827;田比歲輒為水渰乞自本州至含山
縣界增築圩埂以防水潦從之
水田二
增文獻通考曰魏史起為鄴令引漳水灌鄴以田魏之
河内人歌曰引漳水灌鄴旁千古斥鹵生稻粱又曰
鄭國為秦鑿涇水旁北山東注洛渠成用注填閼之水
漑舄鹵之地四萬頃皆畞一鍾無凶旱又曰漢文帝
以文翁為蜀郡太守煎腴(羊未反)口漑灌繁田千七百頃
人獲其饒漢書武帝曰泉流灌浸所以育五穀也左
右内史地名山川原甚衆細民未知其利故為通溝瀆
蓄陂澤所以僃旱也漢書曰召信臣為南陽守行視
郡中泉通溝瀆以廣漑灌人得其利為作均水約束刻
石立碑以防紛爭晉張閔字敬緒為晉陵内史所部
四縣以旱田遂立河曲新豐塔漑田八百餘頃每年豐
稔葛洪作頌以擅興廢免官其後益拜大司農晉書
苻堅通伾上源鑿山起堤通渠引瀆以漑岡鹵百姓賴
之孔帖曰唐澤州刺史韋武鑿汾水灌田萬三千頃
又曰孟簡為常州刺史州有孟瀆久淤簡治導溉田
凡四千頃又曰杜佑&KR1177;雷陂以廣灌溉斥海濱棄地
為田積米至五十萬斛續文獻通考曰宋趙抃以崇
安多水乃從縣西鑿陂於星陽溉田甚廣人懷其惠久
而不忘因取其諡名清獻陂又曰元太宗時劉沖禄
言牙梳口若不修堤固護恐貪禄之人益&KR1177;溉田請令
禁之即命劉沖禄主領毋致衝塌又曰明永樂中上
命戶部尚書夏原吉往蘇松諸郡相度水田
水田三
原作塘均水(上詳叙事)溝防蓄泄(上詳叙事蓄貯水泄放水)沃
野灑流(沃謂灌漑開竇灑流)濬畎澮溉岡鹵(渠也事下詳敘)
斗門堰水開渠灌田(水部式京兆府高陵界青白二渠交口置斗門堰清水恒準為)
(五分三分上中白渠二分入清渠若雨水上多則上下用水處相開放還入清水三月一日以前八月二十日)
(以後任開放之灌漢書倪寬奏開六輔渠田詳渠)且漑且糞如茨如梁
濬兹溝洫&KR1177;彼堰瀦濬其畎澮生彼稻粱無
旱暵之憂得沮洳之澤變雲雨於黃汚化膏腴
於舄鹵白公開涇以漑秦史起引漳而灌鄴變
逸於勞力移地利以濃易塉智竊天功&KR1177;為雨之
渠泥惟數斗收如雲之稼畞乃一鍾一溉之功且
冀後枯之效萬頃之潤寧虞首種之艱(旱苗嘗經一漑亦後枯也)
(種月令首不入)增鑿汾水治孟瀆(上詳敘事)築二塘浚
六門(孔帖李吉甫為淮南節度使築富人固本二塘漑田萬頃)右史渠翟王陂
(上詳二王孔帖趙珝求鄧艾故迹&KR1177;翟陂漑民田陳人賴之)以水與民棄地為
田(又曰大歷末昭懿公主壅涇水為碓民訴不得漑田京兆尹黎幹以請詔撤碓以水與民下詳二)
修琵琶漕築牙梳口(續文獻通考宋宣和中修琵琶漕溉田種三百餘石漕長二丈)
(如琵琶因名也下詳二)陂名清獻潭號白蓮(上詳二承又曰金章宗安中)
(敕放白蓮潭東牐水與百姓漑田)原吉相度炳文經營(上詳二洪又曰明)
(武中命長興侯耿炳文督工濬洪渠堰涇陽高陵等五縣之田大獲其利)河分南北壤雜
下田境空青徐土為上賦(唐劉閏)擁左右之隄防
便淺深之耕耨
水田四
原引漳水(詳二)鑿涇水(詳三)治舊渠(後漢何敞為汝南守治鮦陽舊渠百)
(姓賴其利墾田增二萬頃)修三渠(晉食貨志夏侯和修新渠富壽游陂三渠漑田三萬頃)
增泄流為田(孔帖唐李華潤州復練塘頌序大族強家泄流為田)釃引新渠(又曰)
(權德輿杜岐公淮南遺愛碑瀦雷陂以漑穡地釃引新渠匯於河流皆省工費而弘利澤)作水均
法(又曰戴叔倫守撫州刺史民歲爭溉灌為作均水法俗便利之)歲獲秔稻蒲魚(又曰)
(于頔為湖州刺史部有湖陂異時漑田三千頃久廞廢頔行縣命修復歲獲秔稻蒲魚無慮萬計)
水田五
增詩唐杜甫夔州歌曰東屯稻畦一百頃北有澗水通
青苖杜牧弄水亭詩曰塍泉落環珮畦田差纂組
宋蘇軾詩曰波光碧繡畦明高啟詩曰貧為湖田長
半沒拙因世事本多疎
增記劉公非七門廟記曰予為廬州從事始以事至舒
城觀所謂一門三堰者問於居人其田漑幾何對曰凡
二萬頃考於圖書則漢羹頡侯信始基而魏陽州刺史
實修其廢昔先王之典有功及民則祀之若信者可謂
有功矣
增疏晉杜預疏曰既以水為田當恃魚菜螺蜯而洪陂
汎濫貧弱者終不能得今者宜大壞兖及荆河州東界
諸陂隨其所歸而宣導之令百姓不出境内朝暮野食
此目下日給之益也水去之後填淤之田畞收數鍾至
春大種五穀五穀必豐此又明年之益也
井田一
增黃帝以八家為井井開四道分八宅而鑿井其中
詩徹田為糧注徹通也一井之田九百畞八家皆私百
畞同養公田書殊厥井疆禮方一百里者為田九
百畝注方里而井井九百畞公羊傳曰什一天下之
中正貧富兼并雖臯陶不能使彊不凌弱故聖人制以
口分一夫一婦受田百畞以食父母妻子五口為一家
公田十二畞所謂什一廬舍二畞半凡田一頃十二畞
半漢書食貨志曰出入相友守望相助疾病相救民
是以和睦而教化齊同魏志曰司馬朗以為宜復井
田往者民各有累世之業難中奪之今承大師之後宜
及此時復之函史宋廣州教授林勲上本政書請倣
古井田之制使民一夫占田五十畞一井十六夫為什
一之稅東陽陳亮以為考古驗今世為井地之學者莫
能加也又曰元虞集言遣知民事之人相地宜修城
郭春秋為興發補助則經界可正守望相支三代之民
復見於空虛之域矣宋張子欲買田一方畫為數井
地有坳垤處不管只觀四標竿以為準中間地雖不平
與民無害二程子則曰地形不必方只用算法折計
地畞授民唐陸贄奏議曰國朝著令賦役之法有三
一曰租二曰調三曰庸古者一井之地九夫共之公田
在中藉而不稅事頗纖微難於防檢春秋之際已不能
行續文獻通考曰遼道宗太康中力耕公田不輸稅
賦此公田制也
井田二
原殊井疆(注詳一)為溝洫(周禮匠人為溝洫)制強弱(注詳一)
合巧拙(八家九頃共為一井一無泄地氣二無費一家三同風俗四合巧拙五通財貨因井田為市)
增制遠業安(唐牛僧孺賢良策周人井田之制遠而不可復李翺平賦書古者說井)
(田之法以安其業)度廣狹修阡陌(俱詳阡陌議)軍賦所由
租庸著令(劉蕡策古者因井田而制軍賦下詳一)標竿畫井折算授
民(注俱詳一)林勲本政(注詳一)椿年經界(函史紹興中左司員外郎李椿)
(年上言經界不正其害有十考亭朱子見之因言經界最民間莫大之利)自公田而及私
田俾我疆而豐我理(唐康元懷判)
井田三
增議唐白居易井田阡陌議曰先王度土地之廣狹畫
為夫井量人戶之衆寡分為邑居使地利足以食人人
力足以闢土邑居足以處衆衆心足以安家故臣請斟
酌時宜參詳古制人稀土廣者且修其阡陌戶鄉繁狭
者則復以井田使都鄙漸有名夫家漸有數夫然則丘
田井邑之地衆寡相維比閭族黨之居有亡相保相維
則兼并者何所取相保則游惰者何所容如此則庶乎
人無浮心地無遺力財産豐足役賦均平市利歸於農
生業著於土矣
買賣田(換田附求田田訟)
原操書致起冢墓(禮獻田宅者操書致書致契書也後漢崔寔父卒賣田宅起冢墓)
益子孫為商賈(漢書疏廣為酒殽以召鄉里子孫謂鄉中老人曰子孫冀及府君以)
(立産業宜從丈人勸買田宅廣曰有舊田廬子孫勤力足以供衣食增益之但使子孫怠慢也漢書貧而得)
(其田或賣以為賈注云賣田與人便為商賈也)不鬻不私(禮田里不鬻田王莽令天下)
(名王田不私賣買)賑人償債(吳志天下亂魯肅不治家標賣田地以賑人甚得鄉里歡)
(心鬻鼂錯曰有賣田宅子孫以償債)蕭何自汚竇憲賤直(史或謂蕭何曰)
(上有疑君之心君何不多賤買人田以自汚何從其計上大悅民遮道上言相強賤買民田宅數十上謂曰君)
(自謝民園後漢竇憲恃宫掖聲勢遂以賤直請買沁水公主田公主不敢言帝知乃切責憲以田還公主)
增勸營禁賣(孔帖高郢生平不治田產有勸營之者曰禄廩所及在我則已有餘田莊)
(何所取乎并又曰唐永徽中禁買賣世業口分田其後豪富兼貧者失業於是詔買者還地而罰之)
帖田剔屋(又曰李嶠云臣計天下編戶貧弱者衆有賣舍帖田以供王役者又曰狄仁傑疏)
(比緣軍興調發煩重至有剔屋賣田者)售產存稅留米去田(宋蘇軾言自世)
(業口分之法廢民所貿易田官不得復知方貿易時富者操勢乘急令少其畞賦之數以為劵故田多稅少貧)
(者急於售田利一時之得而忘其患故田去稅存而貧富益以不均函史明魚鱗冊日久漫漶買賣推收虛)
(偽日滋有實鬻田而留虛米者)以劵題詩自官給契(明皇甫庸近峰聞略曰元)
(僧雪嵓工詩嘗題其買田劵云賣與買人誰是主一犂春雨鵓鳩啼續文獻通考宋熙寧中立方田法如有)
(典賣割移官給以契)換田原祊易璧假(傳鄭伯以太山之祊易許田注祊鄭助祭)
(太山湯沐邑也上穀粱云鄭伯以璧假許田非假也諱易也天子在諸侯不敢以相與注許魯朝宿邑)
彼此去取(疆埸之地一彼一此何常之有各以所利多不相傷去彼取此)增不
為版籍或借民庸(孔帖楊炎言於帝曰開元承平久不為版籍田畞換易唐食貨志)
(憲宗末天下營田皆雇民或借傭以耕以塉地易上地穆宗即位詔還所賜)求田原田蚡
勢奪王翦自固(史田蚡使籍福請魏其城南田魏其曰老僕雖廢將軍雖貴可以勢奪乎)
(蚡怒曰魏其何愛數頃田也又秦王翦伐荆始皇送至灞請美田宅園地甚衆至軍使使請美田者五輩或)
(曰將軍之乞貸亦已甚矣翦曰秦王不信人故請業自固也)請地占田(漢書田蚡為丞)
(相請考工地益宅上怒曰君何不遂請武庫書漢書王立使客因南郡守李尚占&KR1774;草田數百頃上願入縣)
(官詔平田與直有費一萬萬孫寶按發劾奏尚下獄)增田野自甘饘粥粗給
(魏曹植表曰乞賜城内及城邊好田臣雖生自至尊然心甘田野性樂稼穡宋蘇軾乞常州居住表曰臣有)
(薄田在常州宜興縣粗給饘粥欲望聖慈許於常州居住)柳子乞廛杜郎匄畞
(唐柳宗元雅善蕭俛乃貽書曰買土一廛以作耕甿娶函史宋杜五郎初有負郭田五十畞與兄同耕迨兄)
(子婦度耕不足贍舍之賣藥自給及後子能耕就鄉人匄田三十畞使耕)田訟原爭尋常
聽版圖(傳爭尋常以盡其民注八尺曰尋倍尋曰常周禮小宰聽閭里以版圖注版戶籍也圖)
(地圖也聽人訟地者以版圖&KR1177;之也)盟正(傳宋鄭之間有隙地曰彌作頓丘王暢嵒戈錫六邑)
(宋鄭盟曰勿有是鄭人後城嵒戈錫宋向巢伐鄭鄭敗宋師以六邑為虛依前不有也周禮凡地訟以圖正)
(之注地訟爭疆界也以土地之圖斷)叔魚稱理延壽思過(傳邢侯與雍子爭鄐)
(田久而無成叔魚稱理延漢書韓延壽為左馮翊行縣至高陵有兄弟爭田者夀曰是吾化不行閉閣思過)
(請告將解印訟者慙以田相讓願終身不爭)質厥成爭以戰(詩虞芮質厥成詳田)
(二戰孟子曰爭地以殺人盈野)農必有畔地豈無圖齊楚俱
失虞芮不爭請詳無理之辭庶驗求多之罪
定其廣狹必先量地辨以曲直亦在徵書勸農務
本必制夫廛度地有初豈無籍地增申理署免
(孔帖張仲方為金州刺史宦人奪民田仲方三疏申理卒與民直又曰段秀實為營判官涇大將焦令諶取)
(人田自占給與農約&KR0836;歸其半是歲大旱農告無入令諶曰我知入不知旱也責之急農往訴秀實秀實署牒)
(免之)曲能掩直訴可為謝(李華復練塘頌序潤州練湖幅員四十里其旁大姓)
(強家泄流為田人罹其害凡經上司紛紜與奪八十一斷曲能掩直強者以得之韋公素知截湖申戒縣吏率)
(徒闢之所潤者遠原隰皆春耕者飽憂者泰民文獻通考宋熙寧中大興水利使者阿意興功規壞間田産)
(原武民上闕訴吏捕杖之民謬言上立法良甚詣闕謝耳即代民為謝表以聞)譚澄折理
官廉往勘(元史譚澄為交城令有文石水分漑交城田文陽郭帥專其利訟者累歲莫能直澄折以)
(理令&KR1177;水均其利與民莊函史明弘治中景州阜城獻縣民田萬頃界連東宫管莊内侍欲冒占民訴於朝)
(命戶部員外郎官廉往勘内侍私之曰田歸我講官可得也廉曰以萬人之命易一官我不忍為也率以田盡)
(歸之民)
助為田
原計耦耕以興耡利甿(禮月令季冬事詳農一作周禮遂助人以興耡利甿注耡讀助令人)
(作也)合耦于耡二耜為耦(又里宰掌其邑之衆寡以歲合耦于耡以治稼穡趨)
(其耕耨行其秩序以待有司政令助考功記耜廣五寸二耜為耦注兩人相耕之)遂師移用
民族師掌耡粟(周禮遂師廵其稼穡而移用其民注移用轉相佐助為耕耨斂刈芟之宜)
(早晩不同而有天期地澤風雨之急也九又族師掌聚野之耡粟注人相助作一井出夫稅)借治
彊以(借人力而治田有詩侯彊侯以以用也彊謂力餘而相助也)增潛耕佃
田(孔帖馮道退耕於野有荒其田不耕與力不能耕者道夜潛為之耕其人後來媿謝道殊不以為德續)
(文獻通考元成祖謂省臣曰東南民多貧瘠苦無田皆佃富人之田)
御定淵鑑類函卷三百五十五
