荀子卷第一
登仕郎守大理評事楊倞注
勸學篇第一
君子曰學不可以巳青取之於藍而青於
藍冰水爲之而寒於水(過其本性也以喻學則才)木直中繩
輮以爲輪其曲中規雖有槁暴不復挺者
輮使之然也(晏子春秋作不復羸矣輮屈槁枯暴乾挺直也)故木受繩則直
金就礪則利君子博學而日參省乎已則
知明而行無過矣(省吾身行下孟反參三也曾子曰日三)故不登高
山不知天之高也不臨深谿不知地之厚
也不聞先王之遺言不知學問之大也(有益大謂)
(人於)干越夷貉之子生而同聲長而異俗教
使之然也(越高誘曰吳邑也貉東北夷同聲謂啼聲同貉莫干越猶言吳越吕氏春秋荆有次非得寳劒於干)
(反革)詩曰嗟爾君子無恒安息靖共爾位好
是正直神之聽之介爾景福(謀介助景大也無恒詩小雅小明之篇靖)
(之道則神聽而助之福引此詩以喻勤學也安息戒之不使懷安也言能謀恭其位好正直)
神莫大於化道福莫長於無禍(神莫大焉脩身則爲學則自化道故)
(福莫長焉自無禍故)吾嘗終日而思矣不如須臾之所學也
吾嘗跂而望矣不如登高之博見也(足也跂舉)登
高而招臂非加長也而見者遠順風而呼
聲非加疾也而聞者彰假輿馬者非利足也
而致千里假舟楫者非能水也而絶江河(絶過能善)
君子生非異也善假於物也(生非異言與衆人同也皆以喻脩身在假於學)
南方有鳥焉名曰蒙鳩以羽爲巢而編之
以髮繫之葦苕風至苕折卵破子死巢非
不完也所繫者然也(鳥之巢至精密多繫於葦竹之上蒙鳩焦鷯也苕葦之秀也今巧婦)
(曰一名蒙鳩亦以其愚也言人不知學問其所置身亦猶繫葦之是也蒙當爲蔑方言云鷦鷯自關而西謂之桑飛或謂之蔑雀或)
(謂完堅矣大風至則苕折卵破者何也所託者然也危也說苑客謂孟嘗君曰鷦鷯巢於葦苕箸之以髮可)西方有
木焉名曰射干莖長四寸生於高山之上
而臨百仞之淵木莖非能長也所立者然
也(執竿又引阮公詩云射干臨層城是生於高處也據本草在本草藥名有射干一名烏扇陶弘景云花白莖長如射人之)
(寸即是草云木誤也蓋生南陽亦生西方也射音夜草部中又生南陽川谷此云西方有木未詳或曰長四)蓬生
麻中不扶而直蘭槐之根是爲芷其漸之滫
君子不近庶人不服其質非不美也所漸者
然也(離騷所謂蘭茝也蓋苗名蘭茝根名芷也蘭槐當是蘭茝别蘭槐香草其根是爲芷也本草白芷一名白茝陶弘景云即)
(雖香草浸漬於溺中則可惡也漸子廉反滫思酒反名故云蘭槐之根是爲芷也漸漬也染也滫溺也言)故君子
居必擇鄉遊必就士所以防邪僻而近中
正也物類之起必有所始榮辱之來必象
其德肉腐出蟲魚枯生蠧怠慢忘身禍災
乃作強自取柱柔自取束(則見束而約急皆其自取也凡物強則以爲柱而任勞柔)
邪穢在身怨之所&KR0799;(亦所自取搆結也言)
施薪若一火就燥也(火就燥而焚之矣布薪於地均若一)平地若一
水就溼也草木疇生禽獸羣焉物各從其
類也(同類也疇與儔)是故質的張而弓矢至焉林木
茂而斧斤至焉(射侯的正鵠也所謂召禍也質)樹成蔭而衆鳥
息焉䤈酸而蜹聚焉(慕之者衆喻有德則)故言有召禍也
行有招辱也君子慎其所立乎(所立所立即謂學也禍福如此不可不慎)
積土成山風雨興焉積水成淵蛟龍生焉
積善成德而神明自得聖心備焉(自通於神明神明自得謂)
故不積蹞步無以至千里(蹞與跬同半步曰蹞)不積小流
無以成江海騏驥一躍不能十步駑馬十
駕(云駑馬十駕則亦及之此亦當同疑脫一句言駑馬十度引車則亦及騏驥之一躍據下)功在不舍鍥
而舍之朽木不折鍥而不舍金石可鏤(功在言立)
(秋傳曰陽虎借邑人之車鍥其軸於不舍舍與捨同鍥刻也苦結反春)虻螾無爪牙之利
筋骨之強上食埃土下飲黃泉用心一也
(蚓同螾與)蟹六跪而二螯非蛇蟺之穴無可寄託
者用心躁也(如鉞者許叔重說文云蟹六足二&KR1722;也跪足也韓子以刖足爲刖跪螯蟹首上)是故
無冥冥之志者無昭昭之明無惽惽之事
者無赫赫之功(默精誠之謂也冥冥惽惽皆專)行衢道者不至
事兩君者不容(也或曰衢道兩道也不至不能有所至下爾雅云四逹謂之衢孫炎云衢交道四出)
(猶以兩爲衢古之遺言歟篇有楊朱哭衢塗今秦俗)目不能兩視而明耳不
能兩聽而聦螣蛇無足而飛(云龍類能興雲霧而爾雅云螣螣蛇郭璞)
(中也遊其)梧鼠五技而窮(又誤爲梧耳技才能也言技能雖多梧鼠當爲鼫鼠蓋本誤爲鼯字傳寫)
(能窮木能游不能度谷能穴不能掩身能走不能先人而不能如螣蛇專一故窮五技謂能飛不能上屋能緣不)詩曰
尸鳩在桑其子七兮淑人君子其儀一兮
其儀一兮心如結兮故君子結於一也(風尸詩曹)
(平均如一善人君子其執義亦當如尸鳩之一執義一則用心堅固故鳩之篇毛云尸鳩鴶鞠也尸鳩之養七子且從上而下暮從下而上)
(結也曰心如)昔者瓠巴鼓瑟而流魚出聽(鼓瑟者不知瓠巴古之善)
(子云瓠巴鼓琴鳥舞魚躍何代人流魚中流之魚也列)伯牙鼓琴六馬仰秣(古之伯牙)
(六馬白虎通曰天子之馬六者示有事於天地四方也張衡西京賦善鼔琴者亦不知何代人六馬天子路車之馬也漢書曰乾六車坤)
(齊騰驤而沛艾仰秣仰首而秣聽其聲也曰天子御雕軫六駿駁又曰六玄虬之奕奕)故聲無小而不
聞行無隱而不形(形可見形謂有)玉在山而草木潤
淵生珠而崖不枯爲善不積邪安有不聞
者乎(枯燥崖岸)學惡乎始惡乎終(問也假設)曰其數則始
乎誦經終乎讀禮(禮謂典禮之屬也數術也經謂詩書)其義則始
乎爲士終乎爲聖人(在乎脩身也義謂學之意言)真積力久
則入(力久則能入於學也真誠也力力行也誠積)學至乎没而後止也(不可生則)
(惰怠)故學數有終若其義則不可須臾舍也爲
之人也舍之禽獸也故書者政事之紀也(所書)
(說六經之意以紀政事此)詩者中聲之所止也(音至乎中而止不使詩謂樂章所以節聲)
(降五降之後不容彈矣流淫也春秋傳曰中聲以)禮者法之大分羣類之綱
紀也(觸類而長者猶律條之比附方言云齊謂法爲類也禮所以爲典法之大分統類之綱紀類謂禮法所無)故學
至乎禮而止矣夫是之謂道德之極禮之敬
文也(車服等級之文也禮有周旋揖讓之敬)樂之中和也(得中和悅也中和謂使人)詩
書之博也(獸草木及政事也博謂廣記土風鳥)春秋之微也(勸微而顯志微謂襃貶沮)
(類也而晦之)在天地之閒者畢矣
君子之學也入乎耳箸乎心布乎四體形乎
動靜(布乎四體謂有威儀潤身也形乎動靜謂知所措履也所謂古之學者爲巳入乎耳箸乎心謂聞則志而不忘也)端
而言蝡而動一可以爲法則(蝡微動也一皆也或端讀爲喘喘微言也)
(蝡人允反或曰端而言謂端莊而言也喘息微言或蝡蠢微動皆可以爲法則)小人之學也入乎
耳出乎口(人道聽涂說也所謂今之學者爲)口耳之閒則四寸曷足
以美七尺之軀哉(爲財與纔同韓侍郎云則當)
古之學者爲已今之學者爲人君子之學
也以美其身小人之學也以爲禽犢(獻之物禽犢饋)
(也)故不問而告謂之傲(曰讀爲嗷聲曰嗷嗷然也嗷傲喧噪也言與戲傲無異或)
(通與敖)問一而告二謂之噆(讃助之今贊禮謂之贊噆即讃字也謂以言強)
(與言多通唱古字口)傲噆非也君子如響矣(應聲如響)學莫便
乎近其人(師也謂賢)禮樂法而不說(不曲說也有大法而)詩書故
而不切(故曰學詩三百使於四方不能專對也詩書但論先王故事而不委曲切近於人)春秋約而
不速(能使人速曉其意也文義隱約襃貶難明不)方其人之習君子之
說則尊以徧矣周於世矣(而徧周於世事矣六經則當其人習說之時則尊高)
(然矣不能)故曰學莫便乎近其人
學之經莫速乎好其人隆禮次之(於好近賢人若學之大經無速)
(禮爲次之無其人則隆)上不能好其人下不能隆禮安特
將學雜識志順詩書而巳爾則末世窮年不
免爲陋儒而巳(此字禮記三年問作焉戰國策謂趙王曰秦安語助猶言抑也或作安或作按荀子多用)
(氏春秋吴起謂商文曰今置質爲臣其主安重釋璽辭官其主安輕與韓爲上交秦禍案移於梁矣秦與粱爲上交秦禍案攘於趙矣吕)
(記之書百家之說也言既不能好其人又不能隆禮直學雜說順蓋當時人通以安爲語助或方言耳特猶言直也雜識志謂雜志)
(儒乎言不知通變也時書而已豈免爲陋)將原先王本仁義則禮正其
經緯蹊徑也(在於禮也所成所出皆)若挈裘領詘五指而
頓之順者不可勝數也(與屈同頓挈也順者不可勝數言禮亦爲人之綱領挈舉也詘)
(順矣言禮皆)不道禮憲以詩書爲之(憲標表也道言說也)譬之猶
以指測河也以戈春黍也以錐飡壷也不
可以得之矣故隆禮雖未明法士也不隆
禮雖察辯散儒也(以不才木爲散木也散謂不自檢束莊子)
問楛者勿告也(器物堅好者謂之功濫惡者謂之楛國語楛與苦同惡也問楛謂所問非禮義也凡)
(史記曰器不苦窳或曰楛讀爲沽儀禮有沽功鄭云沽麤也曰辨其功苦韋昭曰堅曰功脆曰苦故西京賦曰鬻良雜苦)告
楛者勿問也說楛者勿聽也有爭氣者勿
與辨也故必由其道至然後接之非其道
則避之(則不接道不至)故禮恭而後可與言道之方
辭順而後可與言道之理色從而後可與言
道之致(至而後接之也致極也此謂道)故未可與言而言謂之傲(亦傲)
(未及而言謂之躁戲傲也論語曰言)可與言而不言謂之隱不觀氣
色而言謂之瞽故君子不傲不隱不瞽謹
慎其身(人之顔色瞽者不識)詩曰匪交匪舒天子所予此
之謂也(人交接不敢舒緩故受天子之賜予也詩小雅采菽之篇匪交當爲彼交言彼與)
百發失一不足謂善射千里蹞步不至不
足謂善御(全盡未能)倫類不通仁義不一不足謂
善學(貫之觸類而長也一仁義謂造次不離他術不能亂也通倫類謂雖禮法所未該以其等倫比類而通之謂一以)
學也者固學一之也一出焉一入焉涂巷
之人也(或否或善)其善者少不善者多桀紂盜
跖也(之傍侵諸侯孔子說之而不入者也盜跖柳下季之弟聚徒九千人於太山)全之盡之
然後學者也(全盡學然後)君子知夫不全不粹之
不足以爲美也故誦數以貫之(之數以貫穿之使習禮樂詩書)
思索以通之(意也思求其)爲其人以處之(與之處也爲擇賢人)除
其害者以持養之使目非是無欲見也使耳
非是無欲聞也使口非是無欲言也使心
非是無欲慮也(或曰是謂正道也是猶此也謂學也)及至其致好之
也目好之五色耳好之五聲口好之五味心
利之有天下(之有天下之富也或曰學成之後必受榮貴致極也謂不學極恣其性欲不可禁也心利)
(其欲也故能盡)是故權利不能傾也羣衆不能移也
天下不能蕩也(則物不能傾移矣蕩動也覆說爲學)生乎由是死
乎由是夫是之謂德操(是乃德之操行死生必由於學)德操然
後能定能定然後能應(能應物也我能定故)能定能應
夫是之謂成人(乃爲成就之人也内自定而外應物)天見其明地見
其光君子貴其全也(天顯其日月之明地顯其水火金見顯也明謂日月光謂水火金玉)
(貴其德之全也玉之光君子則)
脩身篇第二
見善脩然必有以自存也(自整飭使存於身也脩然整飭貌言見善必)
見不善愀然必以自省也(自省其過也愀然憂懼貌)善在身介
然必以自好也(石焉自好自樂其善也介然堅固貌易曰介如)不善在身
菑然必以自惡也(災害在身之貌菑讀爲災災然)故非我而當
者吾師也是我而當者吾友也謟䛕我者
吾賊也故君子隆師而親友以致惡其賊
(下同致極也)好善無猒受諫而能戒雖欲無進得
乎哉小人反是致亂而惡人之非己也致
不肖而欲人之賢己也心如虎狼行如禽
獸而又惡人之賊己也謟䛕者親諫爭者
䟽脩正爲笑至忠爲賊雖欲無滅亡得乎
哉(以爲賊至忠反)詩曰潝潝訿訿亦孔之哀謀之其
臧則具是違謀之不臧則具是依此之謂
也(上鄭云臣不事君亂之階也故甚可哀潝許急反訿音紫詩小雅小旻之篇毛云潝潝然患其上訿訿然不思稱乎)
扁善之度以治氣養生則後彭祖以脩身
自名則配堯禹(之度言君子有辨别善之法即謂禮扁讀爲辨韓詩外傳曰君子有辨善)
(號則夀配堯禹不朽矣言禮雖不能治氣養生而長於脩身也言若用禮治氣養生夀則不及於彭祖若以脩身自爲名)
(鏗封於彭城經虞夏至商夀七百歲也自名以此辨之則善可知也彭祖堯臣名)宜於時通利
以處窮禮信是也(禮誠是也孟子曰君子窮則獨善信誠也言所用脩身及時通處窮)
(兼善天下其身達則)凡用血氣志意知慮由禮則治通
不由禮則勃亂提僈(曰好人提提皆舒緩之義也提舒緩也爾雅媞媞安也詩)
食飲衣服居處動靜由禮則和節不由禮
則觸䧟生疾容貌態度進退趨行由禮則
雅不由禮則夷固僻違庸衆而野(語曰原壤夷倨也論)
(衆衆人野郊野之人夷俟固陋也庸凡庸)故人無禮則不生事無禮
則不成國家無禮則不寧詩云禮儀卒度
笑語卒獲此之謂也(卒盡也獲得也詩小雅楚茨之篇)
以善先人者謂之教以善和人者謂之順
(胡卧反下同先謂首唱也和)以不善先人者謂之謟以不善
和人者謂之䛕(與俞義同故爲不善和人也謟之言䧟也謂以佞言䧟之䛕)是是
非非謂之智(爲非謂之智也能辨是爲是非)非是是非謂之愚
(爲非則謂之愚以非爲是以是)傷良曰讒害良曰賊是謂是非
謂非曰直竊貨曰盜匿行曰詐易言曰誕
趣舍無定謂之無常(之人不恒)保利弃義謂之至
賊(安保)多聞曰博少聞曰淺多見曰閑(能習其閑習也)
(迫遽也事則不)少見曰陋難進曰偍(同謂弛緩也偍與提媞皆)易忘曰
漏少而理曰治多而亂曰耗(條理謂之治耗虚少謂舉其要而有)
(而易盡曰耗竭也凡物多)
治氣養心之術(心之術不必如彭祖也言以禮脩身是亦治氣飬)血氣剛強
則柔之以調和智慮漸深則一之以易良
(裳言智慮深則近險詐故一之以易良也漸進也或曰漸浸也子廉反詩曰漸車帷)勇膽猛戾則
輔之以道順(多不順故以道順輔之也膽有膽氣戾忿惡也此性)齊給便利
則節之以動止(也懼其太陵遽故節之使安徐也爾雅云齊疾也齊給便利皆捷速)狹
隘褊小則廓之以廣大卑溼重遲貪利則
抗之以高志(也方言溼憂也自關而西凡志而不得欲卑謂謙下溼亦謂自卑下如地之下溼然)
(無禮者重遲寬緩也夫過恭則無威儀寬緩常不及機事而不獲高而有墜行而中止皆謂之溼亦謂之過謙恭而)
(緩也言遲緩之人如有卑溼之疾不能運動也貪利則苟得故皆抗之高志也或曰卑溼亦爲遲)庸衆
駑散則刦之以師友(馬者也散不拘檢者也刦奪庸衆巳解上駑謂材下如駑)
(去其舊性也去也言以師友)怠慢僄弃則炤之以禍災(謂自輕僄輕也)
(以禍災謂以禍災照燭之使知懼也炤與照同其身也音匹妙反方言楚謂相輕薄爲僄炤之)愚款端
愨則合之以禮樂通之以思索(文云款意有款誠款也說)
(禮樂此皆言修身之術在攻其所短也所欲也愚款端愨多無潤色故合之以)凡治氣養心
之術莫徑由禮莫要得師莫神一好(也神神徑捷速)
(善不怒惡也明也一好謂好)夫是之謂治氣養心之術也
志意脩則驕富貴道義重則輕王公内省
而外物輕矣傳曰君子役物小人役於物
此之謂也(言傳曰皆舊所傳聞之言也君子能役物小人爲物所役凡)身勞而心
安爲之利少而義多爲之事亂君而通不
如事窮君而順焉(暴亂之君違道而通不如事小國窮君小國廹脅之君也言事大國)
(其道也之君順行)故良農不爲水旱不耕良賈不爲
折閱不市(閱賣之物價也賈音古折損也閱賣也謂損所)士君子不爲貧
窮怠乎道
體恭敬而心忠信術禮義而情愛人(也術法)
横行天下雖困四夷人莫不貴(行也困窮也言横行不順理而)
(貴也所至皆)勞苦之事則爭先饒樂之事則能讓
端慤誠信拘守而詳(詳謂審於事也拘守謂守而勿失)橫行天
下雖困四夷人莫不任體倨固而心執詐
術順墨而精雜汙(齊宣王時處士慎到也其術本黃老倨傲也固鄙固順墨當爲愼墨愼謂)
(一篇墨翟宋人號墨子墨子箸書三十五篇其術多務儉嗇精歸刑名先申韓其意相似多明不尚賢不使能之道箸書四十)
(非禮義之言也當爲情雜汗謂)横行天下雖達四方人莫不賤
勞苦之事則偷儒轉脫(弱畏事皆嬾惰之義或曰偷謂苟避於事儒亦謂懦)
(㦏也又云解輸儒謂懦之人苟求免於事之義偷當爲輸揚子雲方言云儒輸愚郭璞注謂懦)饒樂之
事則佞兊而不曲(樂之事不曲謂直取之也兊悅也言侫悅於人以求饒)辟違
而不慤(慤誠信辟讀爲僻乖僻違背不能端)程役而不錄(勞役錄檢程功程役)
(而不檢束言不能拘守而詳也束也於功程及勞役之事怠隋)橫行天下雖達四方
人莫不弃
行而供冀非漬淖也(恭敬非謂漬於泥淖也人在供恭也冀當爲翼凡行自當)
(冀州曰冀近也恭近謂不敢放誕也泥淖中則兢兢然或曰李廵注爾雅)行而俯頃非擊
戾也(者也擊戾猶言了戾也擊戾謂頃曲戾不能仰)偶視而先俯非恐
懼也(視也偶視對)然夫士欲獨脩其身不以得罪
於此俗之人也
夫驥一日而千里駑馬十駕則亦及之矣
將以窮無窮逐無極與其折骨絶筋終身
不可以相及也將有所止之則千里雖遠
亦或遲或速或先或後胡爲乎其不可以
相及也不識步道者將以窮無窮逐無極
與意亦有所止之與(行步)夫堅白同異有厚無
厚之察非不察也(可爲法也堅白謂離堅白也公孫此言公孫龍惠施之曲說異理不)
(白不知其堅則謂之白石手觸石則知其堅而不知其白則謂堅白論曰堅白石三可乎曰不可二可乎曰可謂目視石但見)
(白馬非馬也同異謂使異者同同者異或曰即莊子所謂大同之堅石是堅白終不可合爲一也司馬彪曰堅白謂堅石非石)
(各有種類所同故謂之小同是大同與小同異也此略舉同異而與小同異此之謂小同異言同在天地之間故謂之大同物)
(舊物緫謂之物莫不皆同是萬物畢同若分而别之則人耳目臯故曰此之謂小同異莊子又曰萬物畢同畢異此之謂大同異言)
(此之謂大同異莊子又曰無厚不可積也其大千里無厚謂厚之口面體草木枝葉花實無不皆異是物畢異也此具舉同異故曰)
(不可積因於有厚可積故得其大千里千里者舉大之極也極不可爲厚薄也不可積言其委積至多不可復積也凡無厚)
然而君子不辯止之也(不爲止而)倚魁之行非不
難也然而君子不行止之也(之竒方言云秦晉之倚竒也竒讀爲竒偶)
(偏僻狂怪之行莊子曰南方有倚人曰黃繚也閒凡物體全而不具謂之倚魁大也倚魁皆謂)故學曰遲
彼止而待我我行而就之(言也遲待也直吏反學曰謂爲學者傳此)
則亦或遲或速或先或後胡爲乎其不可
以同至也故蹞步而不休跛鼈千里累土
而不輟丘山崇成厭其源開其瀆江河可
竭(反瀆水竇也厭塞也音一涉)一進一退一左一右六驥不致
(能致道路也言不齊故不)彼人之才性之相縣也豈若跛鼈
之與六驥足哉然而跛鼈致之六驥不致
是無他故焉或爲之或不爲爾
道雖邇不行不至事雖小不爲不成其爲
人也多暇日者其出入不遠矣(入謂道路所至也多暇日謂怠惰出)
好法而行士也(士事也謂能治其事也好法而能行則謂之士)篤志而體君
子也(大體者也厚其志而知)齊明而不竭聖人也(偏無頗齊謂無)
(成湯克齊聖廣淵也不竭不窮也書曰)
人無法則倀倀然(履禮記曰倀倀乎其何之倀倀無所適貌言不知所措)有
法而無志其義則渠渠然(通渠渠不寬泰之貌渠讀爲遽古字渠遽)
(但拘守文字而巳志識也不識其義謂)依乎法而又深其類然後温
温然(之貌舉類君子所難故屢言之也深其類謂深知統類温温有潤澤)
禮者所以正身也師者所以正禮也無禮
何以正身無師吾安知禮之爲是也禮然
而然則是情安禮也師云而云則是知若師
也情安禮知若師則是聖人也(性所安不以學情安禮謂若天)
(人無異言師法之效如此也也行不違禮言不違師則與聖)故非禮是無法也非
師是無師也(以師爲師無師謂不)不是師法而好自用
譬之是猶以盲辨色以聾辨聲也舍亂妄
無爲也(人孰肯爲此也舍除也除亂妄之)故學也者法禮也夫師
以身爲正儀而貴自安者也(儀如性之所安斯爲效師之禮法以爲正)
(或爲體貴也禮)詩云不識不知順帝之則此之謂也
(天道如文王雖未知已順天之法則也詩大雅皇矣之篇引此以喻師法暗合)
端愨順弟則可謂善少者矣(悌同弟與)加好學
遜敏焉則有鈞無上可以爲君子者矣(好既)
(可以爲君子矣或曰有鈞無上四字衍耳學遜敏又有鈞平之心而無上人之意則)偷儒憚事無
廉恥而嗜乎飲食則可謂惡少者矣(事皆謂偷儒憚)
(勞苦之人也懦弱怠惰畏)加惕悍而不順險賊而不弟焉(侍韓)
(邊易謂放蕩兇悍也郎云惕與蕩同字作心)則可謂不詳少者矣雖䧟
刑戮可也(爲祥詳當)老老而壯者歸焉(老而尊敬之也老老謂以老爲)
(是天下之父也其父歸之其子焉住矣孟子曰伯夷太公二老者天下之達老)不窮窮而通者積
焉(填委也既然則通者歸亦多矣覆巢毁卵則鳳皇不至竭窮者則寬而容之不迫蹙以苛政謂惠䘏鰥寡窮匱也積)
(不遊義與此同澤涸魚則蛟龍)行乎冥冥而施乎無報而賢不
肖一焉(報謂施不務報如此賢不肖同慕而歸之行乎冥冥謂行事不務求人之知施乎無)人有此
三行雖有大過天其不遂乎(祐之矣此固不宜有若不幸而有過天亦)
(也大災)
君子之求利也略其遠害也早其避辱也
懼其行道理也勇
君子貧窮而志廣富貴而體恭安燕而血氣
不惰勞勌而容貌不枯怒不過奪喜不過
予(三曰予以馭其幸予賜也周禮八柄)君子貧窮而志廣隆仁
也(廣言務於遠大濟物也仁愛之心厚故所思者)富貴而體恭殺埶也(埶之滅權)
(謹殺所介反威故形體恭)安燕而血氣不惰柬理也(言柬擇其柬與簡同)
(故雖安燕而不至怠惰事理所宜而不務驕逸)勞勌而容貌不枯好交
也(物志意常泰也以和好交接於)怒不過奪喜不過予是法勝
私也(賞罰得中也以公滅私故)書曰無有作好遵王之道無
有作惡遵王之路此言君子之能以公義
勝私欲也(之辭也書洪範)
荀子卷第一
