荀子卷第十五
登仕郎守大理評事揚倞注
解蔽篇第二十一(一隅如有物壅蔽之者蔽者言不能通明滯於)
凡人之患蔽於一曲而闇於大理(曲說是時各一曲一端之)
(作此篇以解之蔽於異端曲說故)治則復經兩疑則惑矣(用禮義言治世)
(道而疑蔽者爲是一本作兩則疑惑矣則自復經常之正道兩疑謂不知一於正)天下無二
道聖人無兩心今諸侯異政百家異說則
必惑是惑非惑治惑亂亂國之君亂家之
人此其誠心莫不求正而以自爲也妬繆
於道而人誘其所迨也(亂君亂人本亦求理以迨近也近謂所好也言)
(若好儉則墨氏誘之好辯則惠氏誘之也其嫉妬迷繆於道故人因其所好而誘之謂)私其所
積唯恐聞其惡也(習積)倚其所私以觀異術
唯恐聞其美也(傍觀也言妬於異術也倚任也或曰偏倚也猶)是以與
治雖走而是已不輟也(其所習妬繆於道雖與治走並馳治謂正道也旣私)
(輟雖或作離並馳而自是不)豈不蔽於一曲而失正求也哉
心不使焉則白黑在前而目不見雷鼔在
側而耳不聞況於使者乎(者使役也以論不雷鼔大鼓聲如雷)
(役心於異術豈復更聞正求哉役心於正道則自無聞見矣況乎)德道之人(德也有賢)亂
國之君非之上亂家之人非之下豈不哀
哉(故可哀也上下共非)故爲蔽(之端也數爲蔽)欲爲蔽惡爲蔽
始爲蔽終爲蔽遠爲蔽近爲蔽博爲蔽
淺爲蔽古爲蔽今爲蔽(一隅故皆爲蔽也此其所知所好滯於)
凡萬物異則莫不相爲蔽此心術之公患也
(異則相爲蔽公共也所好)昔人君之蔽者夏桀殷紂是也
桀蔽於末喜斯觀而不知關龍逄以惑其
心而亂其行(爲斟斟觀夏同姓國蓋其君當時爲桀末喜桀妃斯觀未聞韓侍郎云斯或當)
(以末喜女焉賈侍中云有施喜姓國也佞臣也國語史蘇曰昔夏桀伐有施有施人)紂蔽於妲己
飛廉而不知微子啓以惑其心而亂其行
(子紂之庶兄微國子爵啓其名也國語曰殷紂伐有蘇有妲己紂妃飛廉紂之佞臣惡來之父善走者秦之祖也微)
(中云有蘇己姓國也蘇氏以妲己女焉賈侍)故羣臣去忠而事私百姓
怨非而不用(上用也非或爲誹事任也不用不爲)賢良退處而隱
逃此其所以喪九牧之地而虛宗廟之
國也(牧虛讀爲墟九牧九州之)桀死於亭山(本作鬲山案漢書亭山南巢之山或)
(爲鬲傳寫又誤爲亭耳灊音潜地理志廬江有灊縣當是誤以灊)紂縣於赤旆(記史)
(此云赤旆所傳聞異也武王斬紂頭縣於大白旗)身不先知人又莫之諫
此蔽塞之禍也成湯鑒於夏桀故主其心
而愼治之(邪佞所惑也主其心言不爲)是以能長用伊尹而
身不失道此其所以代夏王而受九有
也文王監於殷紂故主其心而慎治之是
以能長用呂望而身不失道此其所以代
殷王而受九牧也(則謂之九有養其民則謂之九九有九牧皆九州也撫有其地)
(牧)遠方莫不致其珍故目視備色耳聽備
聲口食備味形居備宫名受備號生則天
下歌死則四海哭夫是之謂至盛詩曰鳳
凰秋秋其翼若干其聲若蕭有鳳有凰樂
帝之心此不蔽之福也(雌凰秋秋猶蹌蹌蹌逸詩也爾雅鶠鳳其)
(堯能用賢不蔽天下和平故有鳳凰來儀之福也蹌謂舞也干楯也此帝蓋謂堯也堯時鳳凰巢於阿閣言)
昔人臣之蔽者唐鞅奚齊是也(王之臣吕唐鞅宋康)
(子論衡曰宋王問唐鞅曰吾殺戮甚衆而羣臣愈不畏何氏春秋曰宋康王染於唐鞅田不禋奚齊晉獻公驪姬之)
(也不若無辨其善一時罪之則羣臣畏矣宋王從之也對曰王罰不善者善者胡爲畏王少欲羣臣之畏)唐鞅
蔽於欲權而逐載子(王者見孟子或曰戴子戴驩也載讀爲戴戴不勝使薛居州傅)
(門者謹爲我司之使者報曰不見輜車見有奉笥而與李史史韓子曰戴驩爲宋太宰夜使人曰吾聞有數夜乘輜車之李史)
(據其時代當是戴驩也蓋為唐鞅所逐奔齊也受笥又戴驩謂齊王曰王大仁於薛公大不忍人)奚齊蔽於
欲國而罪申生(譛獻公殺之春秋穀梁傳曰晉里克弑其申生晉獻公之太子奚齊之兄為驪姬所)
(子也不正其殺太子申生而立也君之子奚齊其君之子云者國人不)唐鞅戮於宋奚齊
戮於晉逐賢相而罪孝兄身爲刑戮然
而不知此蔽塞之禍也故以貪鄙背叛
爭權而不危辱滅亡者自古及今未
嘗有之也鮑叔寗戚隰朋仁知且不
蔽故能持管仲而名利福禄與管仲
齊(翼也持扶)召公吕望仁知且不蔽故能
持周公而名利福禄與周公齊傳曰知
賢之謂明輔賢之謂能勉之彊之其福
必長此之謂也此不蔽之福也(言必勉之勉之彊之)
(若山出口丁子有尾之類也蔽於虛辭而不知實理虚辭謂)莊子蔽於天而不
知人(推治亂於天而不知在人也天謂無爲自然之道莊子但)故由用謂之道
盡利也(道無復仁義皆盡於求利也由從也若由於用則天下之)由俗謂之道
盡嗛矣(節限則天下之道盡於快意也嗛口簟反俗當爲欲嗛與慊同快也言若從人所欲不爲)
由法謂之道盡數矣(下之道盡於術數也由法而不由賢則天)由埶
謂之道盡便矣(則盡於逐便無復脩立便便宜也從埶而去智)由辭謂
之道盡論矣(說也論辨)由天謂之道盡因矣(其自因任)
(治化也然無復)此數具者皆道之一隅也夫道者體
常而盡變一隅不足以舉之(變猶天地常存言道者體常盡)
(之變化也能盡萬物)曲知之人觀於道之一隅而未之
能識也(一隅猶昧況大道乎曲知言不通於大道也)故以爲足而飾之
(其言之成理也謂其持之有故)内以自亂外以惑人上以蔽下
下以蔽上此蔽塞之禍也孔子仁知且不
蔽故學亂術足以爲先王者也(多才藝足以亂雜也言其)
(王也及先)一家得周道舉而用之不蔽於成積也
(習也言其所用不滯於衆人舊習故能功業如此一家得謂作春秋也周道舉謂刪詩書定禮樂成積舊)
故德與周公齊名與三王並此不蔽之福
也聖人知心術之患見蔽塞之禍故無欲
無惡無始無終無近無遠無博無淺無古
無今兼陳萬物而中縣衡焉(其中而縣衡揣不滯於一隅但當)
(重也其輕)是故衆異不得相蔽以亂其倫也(理倫)
何謂衡曰道(禮義道謂)故心不可以不知道心
不知道則不可道而可非道(以道爲可可謂心不知道則不)
(也合意)人孰欲得恣而守其所不可以禁其
所可(合意之事以自禁其合意者人心誰欲得縱恣而肯守其不)以其不可道
之心取人則必合於不道人而不知合於
道人(其類各求)以其不可道之心與不可道之人
論道人亂之本也(賢害善必有妬)夫何以知(以知道問何道)
(也人)曰心知道然後可道可道然後能守道以
禁非道以其可道之心取人則合於道人
而不合於不道之人矣以其可道之心與
道人論非道治之要也(姦去惡必能懲)何患不知
(患不知道人心苟知道何)故治之要在於知道人何以知
道(問知道之術如何也旣知道人在於知道)曰心(無邪在心)心何以知曰虚
壹而靜(以知道也能然則可)心未嘗不臧也然而有
所謂虚(未嘗不苞藏然有所謂虚也臧讀爲藏古字通下同言心)心未嘗不
滿也然而有所謂一(謂同時兼知滿當爲兩兩)心未嘗不
動也然而有所謂靜(害靜也雖動不使)人生而有
知知而有志志也者臧也(爲志在心)然而有所
謂虚不以己所臧害所將受謂之虚(則遷見善)
(積習也不滯於)心生而有知知而有異異也者同
時兼知之同時兼知之兩也然而有所謂
一不以夫一害此一謂之壹(物雖輻湊而至旣不滯於一隅)
(待之也盡可以一)心卧則夢偷則自行使之則謀(也自卧寢)
(則必夢偷則必放縱役用則必謀慮行放縱也使役也言人心有所思寢)故心未嘗不動
也然而有所謂靜不以夢劇亂知謂之靜
(胷中以亂其知斯爲靜也此皆明不蔽於一端虚受之義也夢想象也劇囂煩也言處心有常不蔽於想象囂煩而介於)
未得道而求道者謂之虚壹而靜(心不滯於有求道之)
(是虛壹而靜偏見曲說則)作之則將須道者之虚則人將
事道者之壹則盡盡將思道者靜則察(義此)
(也將行也當爲須道者虚則將事道者壹則盡思道者靜則察未詳或恐脱誤耳或曰此皆論虛一而靜之功也作動也須待)
(道則萬事無不行以一心事道則萬物無不盡以飾心思道則其餘字皆衍也作之則行言人心有動作則自行也以虚心須)
(執其本而末隨也萬變無不察此皆言)知道察知道行體道者也
(謂須道者虚則將也體謂不離道也知道察謂思道者靜則察也知道行)虚壹而靜謂之
大淸明(壅蔽者言無有)萬物莫形而不見莫見而
不論莫論而失位(者無不見見則無不能論說論說旣虚壹而靜則通於萬物故有形)
(得其宜則無不)坐於室而見四海處於今而論久遠
䟽觀萬物而知其情參稽治亂而通其度
(考度制也䟽通參驗稽)經緯天地而材官萬物制割大
理而宇宙裏矣(任裏當爲理材或爲栽也材謂當其分官謂不失其)恢恢
廣廣孰知其極睪睪廣廣孰知其德涫涫
紛紛孰知其形明參日月大滿八極是之
謂大人夫惡有蔽矣哉(於神明人莫能測也又此皆明虚一而靜則通)
(沸貌紛紛離亂皃涫音官又音貫安能蔽哉睪讀爲暭皥皥廣大貌涫涫)心者形之君
也而神明之主也出令而無所受令(以使百心出令)
(體所使也體不爲百)自禁也自使也自奪也自取也自
行也自止也(然所以爲形之君也此六者皆由心使也)故口可劫而使
墨云形可劫而使詘申心不可劫而使易
意是之則受非之則辭(心不可劫所以尤宜慎擇劫迫也云言也百體可劫)
(塞之患也所好懼蔽)故曰心容其擇也無禁必自見其
物也雜博(禁止則見雜博不精所以貴夫虚壹而靜容受也言心能容受萬物若其選擇無所)
(也)其情之至也不貳(不貳若雜博則惑也其情之至極在一而)詩云
采采卷耳不盈頃筐嗟我懷人寘彼周行
(也頃筐畚屬易盈之器也思君子置於周之列位也詩周南卷耳之篇毛公云采采事采之也卷耳苓耳)頃筐
易滿也卷耳易得也然而不可以貳周行
(則不能滿況乎難得之正道而可以他術貳之乎采易得之物實易滿之器以懷人寘周行之心貳之)故曰
心枝則無知傾則不精貳則疑惑以贊稽
之萬物可兼知也(以一端而不二之道助考之則可枝旁引如樹枝也贊助也稽考也)
(雜則愈不知也兼知萬物若博)身盡其故則美(事則身美矣故事也盡不二之)
類不可兩也故知者擇一而壹焉(不可兩故凡事類皆)
(焉故異端不能蔽也知者精於一道而專一)農精於田而不可以爲田
師賈精於市而不可以爲市師工精於器
而不可以爲器師(不可爲師長也皆蔽於一技故)有人也不能
此三技而可使治三官曰精於道也(一道精於)
(理萬事故可以)精於物者也精於物者以物物(能謂)
(農賈之屬也名物其一物若)精於道者兼物物(名物其一謂能兼治)
(也物者)故君子壹於道而以贊稽物(以助考物壹於道所)
(兼治也也助考謂)壹於道則正以贊稽物則察以正志
行察論則萬物官矣(謂各當其任無差錯也在心爲志發言爲論官)昔
者舜之治天下也不以事詔而萬物成(能舜)
(已未嘗躬親以事告人一於道伹委任衆賢而)處一之危其榮滿側養
一之微榮矣而未知(危謂不自安戒懼之謂也側一謂心一也危之當爲之危)
(業業終使之安也養心之微謂養其未萌不使異端亂之謂偪側亦充滿之義微精妙也處心之危言能戒懼兢兢)
(無形故雖榮而未知言辭之爲治養其未萌也也處心之危有形故其榮滿則可知也養心之微)故道經
曰人心之危道心之微(蓋有道之經也孔安國曰今虞書有此語而云道經)
(此以明舜之治在精一於道不蔽於一隅也危則難安微則難明故誡以精一信執其中引)危微之幾
惟明君子而後能知之(與機同幾萌兆也)故人心譬
如槃水正錯而勿動則湛濁在下而淸明
在上(滓也下同湛讀爲沈泥)則足以見鬚眉而察理矣
(之文理理肌膚)微風過之湛濁動乎下淸明亂於上
則不可以得大形之正也心亦如是矣故
導之以理養之以淸物莫之傾(和之氣淸謂沖)則足
以定是非決嫌疑矣小物引之則其正外
易其心内傾則不足以決麤理矣(心不一於道爲言此者以喻)
(則惑也異端所蔽)故好書者衆矣而倉頡獨傳者壹
也(道異術不能亂之故獨傳也情箸古者倉頡之有天倉頡黃帝史官言古亦有好書者不如倉頡一於其)
(神農亦然也下守法授親)好稼者衆矣而后稷獨傳者壹
也好樂者衆矣而夔獨傳者壹也好義者
衆矣而舜獨傳者壹也倕作弓浮游作矢
而羿精於射(云黃帝臣此云浮游未詳或者浮游夷倕舜之共工世本云夷牟作矢宋衷注)
(也弓矢舜已前有之此云倕作弓當是改制精巧故亦言作也牟之别名或聲相近而誤耳言倕游雖作弓矢未必能射而羿精之)
奚仲作車乘杜作乘馬而造父精於御自古及
今未嘗有兩而能精者也(帝時已有車服故謂奚仲夏禹時車正黃)
(同乘馬四馬也四馬駕車處於相土故曰作乘馬以其作乘之軒轅此云奚仲者亦改制耳世本云相土作乘馬杜與土)
(土契孫也吕氏春秋曰乘馬作一駕馬之法故謂之乘杜乘並音剰相)曾子曰是其庭
可以搏鼠惡能與我歌矣(言有人視庭中可是蓋當爲視曾子)
(外物誘之思不精故不能成歌詠也以搏擊鼠則安能與我成歌詠乎言)空石之中有
人焉其名曰觙(山空石之中名之曰觙觙字及事並空石石穴也蓋古有善射之人處深)
(假設喻之耳未詳所出或)其爲人也善射以好思(静思其射好喜也清)
(妙之)耳目之欲接則敗其思蚊䖟之聲聞則
挫其精是以闢耳目之欲而遠蚊蝱之聲
閑居靜思則通(靜思不接外物故能通射之妙挫損也精精誠也闢屏除也言閑居)
思仁若是可謂微乎(則可謂微乎假設問之辭也言靜思仁如空石之人思射)
孟子惡敗而出妻可謂能自彊矣(之之辭孟此已下荅)
(可謂能自彊於脩身也子惡其敗德而出其妻)有子惡卧而焠掌可謂
能自忍矣未及好也(其寢卧而焠其掌若刺股有子蓋有若也焠灼也惡)
(子焠掌可謂能自忍其身則未及善好思者也若思道之至然也未及好也當爲未及好思也誤分在下更作一句耳有)
(用焠掌乎則自無寢焉)闢耳目之欲可謂能自彊矣未及思
也蚊蝱之聲聞則挫其精可謂危矣未可
謂微也(矣言能闢耳目之欲則可謂能自危而戒懼未可謂能自彊矣未及思也十字並衍耳可謂危)
(精妙之謂也可謂微也微者)夫微者至人也(如舜者惟精惟一)至人也
何彊何忍何危(在作爲苟未臻極雖在空石之中旣造於精妙之域則冥與理會不)
(至也猶未)故濁明外景淸明内景(混跡淸謂虚白景光色也濁謂)聖
人縱其欲兼其情而制焉者理矣夫何彊
何忍何危(由於暗與理會故也何必如空石之徒乎兼猶盡也聖人雖縱欲盡情而不過制者)
故仁者之行道也無爲也聖人之行道也
無彊也(也無彊謂全無違理彊制之萌也無爲謂知違理則不作所謂造形而悟)仁者
之思也恭聖人之思也樂此治心之道也
(樂謂性與天道無所不適思慮也恭謂乾乾夕惕也)
凡觀物有疑中心不定則外物不淸(審也淸明)
吾慮不淸則未可定然否也冥冥而行者
見寢木以爲伏虎也見植林以爲後人也
冥冥蔽其明也(夜也冥冥暮)醉者越百步步溝
以爲蹞步之澮也(曰跬澮小溝也蹞與跬同半步)俯而出城門
以爲小之閨也酒亂其神也(門也閨小)厭目而視
者視一以爲兩掩耳而聽者聽漠漠而以
爲哅哅埶亂其官也(也哅哅喧聲也官司主也言厭指按也一涉反漠漠無聲)
(主守哅許用反勢亂耳目之所)故從山下望牛者若羊而求羊
者不下牽也遠蔽其大也從山下而望木者
十仞之木若箸而求箸者不上折也高蔽
其長也(守道者亦宜知異術之蔽類此也皆知爲高遠所蔽故不往求然則)水動而
景搖人不以定美惡水埶玄也(或讀爲眩玄幽深也)瞽
者仰視而不見星人不以定有無用精惑
也(明也精目之)有人焉以此時定物則世之愚者
也彼愚者之定物以疑决疑决必不當夫苟
不當安能無過乎(慎墨之屬也以疑决疑猶)夏首之南有人焉曰
㳙蜀梁(而不見王逸曰夏首水口也㳙蜀梁未詳何代夏首夏水之首楚詞云過夏首而西浮顧龍門)
(人隱於宕山餌木能致風雨者也人姓㳙名蜀梁列仙傳有㳙子齊)其爲人也愚而善
畏(好有所畏善猶喜也)明月而宵行俯見其影以爲伏
鬼也卬視其髮以爲立魅也(仰同卬與)背而走比
至其家者失氣而死豈不哀哉(氣謂困甚氣背棄去也失)
(也絶)凡人之有鬼也必以其感忽之閒疑玄
之時正之(深難測也必以此時定其有鬼也感驚動也感忽猶慌愡也玄亦幽)此人之所
以無有而有無之時也(以無爲有也此皆人所疑惑無有謂以有爲無也有無謂)
(也之時)而已以正事故傷於溼而擊鼓鼓痺則
必有敝鼔喪豚之費矣而未有俞疾之福
也(反擊鼓烹豚以禱神何益於愈疾乎若以此定事則與已以正事謂人以此定事也痺冷疾也傷於濕則患痺)
(俞讀爲愈俗不殊也)故雖不在夏首之南則無以異矣(墨慎)
(猶是也之蔽亦)
凡以知人之性也可以知物之理也(之性推以知人)
(物理也之則可知)以可以知人之性求可以知物之
理而無所疑止之則没世窮年不能徧也
(盡其年壽疑或爲凝疑止謂有所不爲窮年)其所以貫理焉雖億萬
已不足以浹萬物之變與愚者若一(浹周也貫習也)
(當爲接子叶反或)學老身長子而與愚者若一猶不
知錯夫是之謂妄人(子已長矣猶不知廢捨無益錯置也謂廢捨也身已老矣)
(愚妄之人也之學夫是之謂)故學也者固學止之也惡乎止
之曰止諸至足曷謂至足曰聖也(當有王字誤或曰聖下更)
(道不學異術也聖王之道是爲至足也脱耳言人所學當止於聖人之道及王)聖也者盡倫者
也王也者盡制者也(制法度也倫物理也)兩盡者足以
爲天下極矣(至足也所以爲)故學者以聖王爲師案
以聖王之制爲法法其法以求其統類類
以務象效其人(之大綱統類法)嚮是而務士也類是
而幾君子也(者脩飾之名君子有道德之稱也幾近也類聖人而近之則爲君子士)知
之聖人也(之道者知聖王)故有知非以慮是則謂之
懼(是則謂之能戒懼也自知其非以圖慮於)有勇非以持是則謂之
賊(持制是也勇於爲非以)察孰非以分是則謂之簒(甚孰)
(之心此簒奪之人也也察甚其非以分爲是)多能非以脩蕩是則謂
之知(爲是則謂之知言智者能變非爲是也脩飾也蕩動也多能知非脩飾蕩動而)辨利非
以言是則謂之詍(之詍詍多言也詩曰無然詍詍辯說利口而飾非以言亂是則謂)傳
曰天下有二非察是是察非(非之以爲非者衆以爲是者而)
(之而察)謂合王制與不合王制也(察非觀其合王所以非察是是)
(否也制與)天下有不以是爲隆正也然而猶有能
分是非治曲直者耶(正而能分是非治曲直乎言有不以合王制與不合爲隆)
(能也必不)若夫非分是非非治曲直非辨治亂非
治人道雖能之無益於人不能無損於人
案直將治怪說玩竒辭以相撓滑也案彊
鉗而利口厚顔而忍詬無正而恣睢妄辨
而幾利(矝夸也幾近也妄辨幾利謂妄爲辨說所近者惟滑亂也音骨彊彊服人鉗鉗人口也詬詈也恣睢)
(也利)不好辭讓不敬禮節而好相推擠此亂世
姦人之說也則天下之治說者方多然矣
(惠之屬慎墨季)傳曰析辭而爲察言物而爲辨君
子賤之博聞彊志不合王制君子賤之此
之謂也(亂名改作者也所謂析言破律)爲之無益於成也求
之無益於得也憂戚之無益於幾也(無益復言役心)
(能近道也憂戚亦不)則廣焉能棄之矣不以自妨也不
少頃干之胷中(謂不以無益害有益也廣讀爲曠遠也不以自妨)不慕
往不閔來無邑憐之心(益之事而往從之也不慕往謂不悅慕無)
(來也不慕往古不閔將來言唯義所在無所繫滯也邑憐未詳不閔來謂不憂閔無益之事而來正之也或曰往古昔也來將)
(事更無悒怏吝惜之心此皆明不爲異端所蔽也或曰邑與悒同悒怏也憐讀爲吝惜也言棄無益之)當時
則動物至而應事起而辨治亂可否昭然
明矣
周而成泄而敗明君無之有也(漏泄爲敗明君以周密爲成以)
(之照臨安用周密也無此事也明君日月)宣而成隱而敗闇君無之有
也(也闇君務在隱蔽而不知昭明之功也以宣露爲成以隱蔽爲敗闇君亦無此事)故君人者
周則讒言至矣而直言反矣小人邇而君子
遠矣詩云墨以爲明狐狸其蒼此言上幽
而下險也(居然有異若以蔽塞爲明則臣下誑君言逸詩墨謂蔽塞也狐狸其蒼言狐狸之色)
(馬者也幽暗也險傾側也其色蒼然無别猶指鹿爲)君人者宣則直言至矣而
讒言反矣君子邇而小人遠矣(歸而不敢出矣反還也䜛言復)
(讒人相倍反也或曰反倍也言與)詩曰明明在下赫赫在上此
言上明而下化也(明在下故赫赫然著見於天也詩大雅大明之篇言文王之德明)
荀子卷第十五
