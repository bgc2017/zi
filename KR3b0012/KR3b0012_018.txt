武經總要前集卷十八上
宋曾公亮等撰
邊防
陜西路
鄜延丹坊保安軍路
邠寧環慶路
涇原儀渭鎮戎德順軍路
秦隴鳳翔階成州路
陜西路
陜西路禹貢雍梁冀豫四州之地而雍州全得焉天文
東井與鬼宿之分西接羌戎東界潼陜南連巴漢北際
朔方自安定北地上郡皆逼近戎狄歴代未嘗去戰備
武都之地則氐羌雜處武威以西北皆匈奴接境故防
秋乘塞嚴兵置戍並列雄鎮以講武為朝廷之西屛
鄜延丹坊保安軍路
延州延安郡古白翟地唐置州升為總管府徙谷吐渾
部落立渾州寬州浩(音誥)府寄治州界(涼州有浩亹河六谷吐渾)
(唐初遷部族在州界僑立渾州寬州郡渾州寬州川也)迄今蕃漢雜處唐置
鄜延節度本朝為彰信軍節度其地東至隰州三
百七十里西至慶州三百三十里南至鄜州一百
四十里北至保安軍一百五十里又至大理河二
百七十里東北至綏州西北宥州皆三百餘里自
綏宥靈夏以北皆党項所據官軍戍守設砦十七
置鄜延丹坊保安軍路馬步軍都部署以下兵官
以州為治所控綏銀夏盧子關一帶本路置州兵
及朝廷遣禁軍更戍外又領熟戸蕃戸蕃兵九大
族一萬二千七百人馬一千四百九十疋弓箭手
一千五百二十一人馬一百五十五疋
堡砦十七
順安砦即唐初南平州安固縣地本朝建南安砦康
定中棄之慶歷初重脩賜今名自砦西北至懷寧
綏平二砦俱一州守禦之要東至白草砦十里西
至南石胡砦四十里北至綏州四十里西至懷寧
砦四十里南至青闊城五十里
懷寧砦故長寧砦也慶歷中重脩賜今名東至順安
砦四十里南至寬州川至青澗城四十五里西至
綏州砦四十里北至大理河八十里至横山一帶
綏州砦綏平州城平縣也隋時置城平川本朝天聖
中築賜名永平近年棄之慶歷中又復賜今名東
至順安砦西至金明縣界一百一十里南至永平
川北邊濠接綏州西南至州百里東北無定河至
鐵茄平五里
黑水堡慶歷中築東控城平川西黑水川路入盧
子關北自大理河至横山最為要害之地東至綏
平砦四十里西至土門堡二十里南至安定堡六
十里北至大理河六十里
白草砦東控黃河伏落關路北綏州界鐵茄平定僊
嶺滿堂川路最為要害之地東至黃河二十里西
至順安砦四十里南至隰州上平關三十里
清澗城即故綏德縣地名清澗川東控黃河一帶賊
路慶歷中脩東至石胡鎮四十里西至永平砦八
十里西南至延州二百里南至延州砦四十里北
至懷寧砦四十五里
石胡砦慶歷中築西至南清澗城四十里北至順安
砦四十里
丹頭砦舊號丹頭堡東寬州川路慶歷中修東至清
澗城四十里西至安定堡四十里南至永平砦四
十里北至綏平砦四十里
安定堡地名馬蹄川控清澗川一帶東至控安遠廢
砦慶歷中築東至丹頭砦七十里西南至安遠廢
砦南至大狼砦七十里北至黑水堡五十里
青化砦太平興國中築號青化堡加兵戍守西控青
化川口慶歷中增修建砦東至水平砦七十里西
至延平五十里
永平砦東控永平川東南清澗城八十里西南至清
化砦七十里北至丹頭砦四十里
招安砦北接杏子河至横山一路慶歷中築東至金
明砦三十里西至靜邊鎮八十里北至堡安軍八
十里
新砦控延川東北疆遠川一帶太平興國中重脩東
至清化砦二十里西至金明砦四十里
金明砦控金明一川之口本漢高奴縣地董翳所居
後魏為廣落縣隋改金明唐置化武州本朝以縣
為砦東至青化砦八十里西至招安砦二十五里
南至延州四十里北至龍口平二十里
龍安砦在廢栲栳砦之西地名龍口平控塞門川廢
砦一帶戎馬來路東至新砦七十里南至金明砦
三十五里西至萬安砦七十里北至塞門故砦八
十里
萬安砦東控五龍川入延州路東至延州八十里西
渾州川路至招安砦北至保安軍八十里南至敷
政縣
園林堡西控土門一帶賊路入渾州川至瓦堂川慶
歷中置堡戍守東至龍安砦八十里西至保安軍
五十里南至招安砦八十里北至瓦堂川
鹽夏路自州北至塞門砦度盧子關由屛風谷入夏州
界石堡烏延嶺入平夏至鹽州約六百里其路自
塞門至石堡烏延幷山谷中行最為險狹烏延至
鹽州地平國初塞門至烏延蕃部内附石堡城置
兵戍守至道中五路出師范廷召從此路進軍凡
二十日至烏白池會師今廢盧子關石堡安遠塞
門四城北路山谷險峻比諸路最甚
保安軍舊延州栲栳城唐為神策軍控扼蕃寇本朝建
軍置三砦守之東至延州百五十里經敷政敷施
二縣界山谷不通車軌西至慶州界九十里南至
延州界一百一十里北至長城八十里十里即蕃
族界入宥州夏州路
砦三
德靖砦北控洛河川入西界金湯鎮大路舊號建子
城天聖中賜今名東至軍六十里西至金湯鎮六
十里南保勝砦七十里北熨斗平川路至金湯鎮
六十里
順寧砦東控大蟲谷口北五里即生戸歸娘族至大
理河慶歷中築東至塞門棄砦百六十里西北至
西界南至軍四十里北至歸娘嶺三十里
保勝砦東北控吃黃河路一帶蕃部慶歷中築東至
萬安砦八十里西至義征川南至靜邊鎮五十里
南北至保安軍四十里
長城嶺路自軍北歸娘族六十里過長城嶺北至秦王
井驛入平夏經柳泊嶺幷鐵巾白池人頭堡苦井
三分山谷口河北九驛至故靈州懷遠鎮七百里
(今為建興州)此路自軍至秦王井在山谷口行險狹自
秦王井地勢漸寬平經沙漬少水泉可掘沙為井
夏國宥州界並沙磧地卑濕掘丈餘則有水若因
大風尋復湮塞保安軍至賊界三十里此路可行
師
鄜州洛文郡古白翟國唐武德中置州以鄜畤為名又
建為都督府本朝為保大軍節度東至丹州百二
十里西至慶州界百八十里南至旁州界七十里
北至延州百六十里
康定軍康定元年以鄜州城縣置
砦一
直羅縣砦唐武德中分三州洛文置縣以城枕羅水
其川平故也今分兵戍控華池一帶蕃部至慶州
華池鎮四十里
邠寧環慶路
慶州安化郡古義渠戎地隋置州今城在白馬川口唐
為中軍都督府乂立安化芳池二都督府党項野
利種落皆寄治州界為邠寧節度其地南至寧州
百二十里北環州八十里西南寧州七十里東北
宥州本朝置邠寧環慶路馬步軍都部署以下兵
官以州為治所北控瀚海靈鹽一路居要害之地
本路置州兵及朝廷遣禁兵更戍外又領熟戸蕃
兵二百四十七族總四萬四千人馬四千三百九
十疋弓箭手二十一指揮馬一百九十五疋
城砦鎮堡十二
淮安鎮古懷安縣地北控通塞川道路寬平最為要
害地咸平中築去環州木波嶺八十里二鎮兵馬
為諸路之援按唐史開元中檢校迯戸置為因懷
安字訛謂之淮安東至五交鎮三十里西北至柔
遠砦五十里南北七十里東北至東谷砦三十里
北至西谷砦四十里西至西界五十里
淮安東谷砦北控入西界通塞川大路西南至州百
七十里南至淮安鎮四十里北至西界五里
淮安西谷砦淮安西邊谷口入環州路西南至州百
八十里南至淮安鎮四十里北至西界五里
美泥堡西南至州一百五十里東谷砦十五里淮安
鎮十五里
雪泥堡西南至州一百五十里淮安鎮十五里西谷
砦二十五里
華池鎮後魏蔚州故城控盧河川路入鄜州鎮羅縣
界隋為縣有子午山本朝置廵檢兵官總華池平
戎鳳川柔遠淮安自子午山狗道嶺至義征達磨
洛河川保安車小胡族東南至州一百三十里西
至鳳川鎮二十里東至平戎鎮四十里鄜州至直
羅四十五里
業樂鎮大中祥符中築因蕃族内附特築業樂鳳川
柔遠三城西南至州七十里淮安鎮七十里柔遠
砦五十里
五交鎮西至淮安鎮三十里西南至州百里北至西
界五十里
鳳川鎮西北控子午嶺路至西界大中祥符中築東
至州北五十里西南至合水鎮五十里東至南華
池鎮二十里西界四十里
合水鎮即唐之合川縣本朝祥符中脩理廢縣為鎮
西至鳳川六十里東至華池七十里西至州五十
里至西界百里
平戎鎮控洛河一帶入西界路西至州六十里西
南至華池鎮四十里西界六十里
柔遠砦東有路入西界白豹後橋二鎮大中祥符中
築東南至州百二十里東至業樂鎮五十里東北
入西界後橋白豹谷三十里
大順城新城北據兩川之口東至自烏川路至故鳳
川城西自後橋堡川路至十二盤堡北自假木領
興夏國以古道分界東至華池縣界西至柔遠砦
界其假木嶺即突厥川也東至烏川西至十二盤
堡南至州北至蕃界十五里
車箱峽路自淮安西北入通塞川經大明泊靜邊鎮香
栢砦取車箱峽路過慶州舊蕃戎地(今為建安州)北入
鹽州約五百里北路山原川谷中行不至南險國
初淮安至鹽州蕃部並内附至道中五路出師丁
罕從此路進軍至鹽州今靜邊白豹金湯後橋等
鎮並為賊境各置堡砦
環州治通遠縣古朔方鳴沙地秦長城在焉居人部落
相雜唐為樂州天寳後陷吐蕃宣宗收復建為威
州割木波馬嶺二鎮隸之周置通遠軍使本朝淳
化中復為州改今名其地三面控蕃戎最為檄塞
之劇東至蕃界十五里西至蕃界十五里南至慶
州百四十里(木波鎮路)北至洪德砦八十里砦北即蕃
界青岡峽清遠軍積石浦洛河耀德鎮清邊砦靈
州共七程沙漬無郵傳冬夏少水按皇華四達記
至靈州五百四十里
鎮砦十三
洪德砦西北路即舊口入靈武大路號青岡峽東至
鹽州路號歸德川東永和砦南至州十里西肅遠
砦東北邊墩二十里接界
烏崙砦控烏崙川一帶賊馬來路咸平中重修東接
蕃界西即永和砦南至州二十五里北至肅遠砦
十三里
肅遠砦北控大洛乾川即馲駞平地入西界舊路咸
平中增築新城賜今名南至州三十七里北至洪
德砦十三里
定遠砦在三店溝戎馬來路北控西界三條路天聖
中置東至平遠砦二十里西至蕃界十五里南至
熟戸北至邊壕十五里
平遠砦東控大現川入靈武路天禧中築東至州七
十里西至定邊砦二十里南至熟戶二十里
大拔砦入慶州路西北至州七十五里東至熟戸郭
家族十五里西至石昌鎮五十里南至馬嶺四十
五里北至木波嶺三十里
永和砦西控大峴川北至蕃界天禧中始築東至洪
德砦西至熟戸南至金湯族北至蕃界
安塞砦北控西界九皇原路天禧中築東至邊壕界
三十里至州四十里南至州四十里
團堡砦天禧中築東至熟戸南至熟戸西至熟戸北
至石昌鎮四十里又至州一百五十里
馬嶺鎮舊屬靈州周廣順初割屬環州即古之馬嶺
縣漢為牧地川形似馬嶺因為縣名今控馬嶺川
大路東至熟戸東南至慶州六十五里南至府城
鎮二十五里北至大拔塞四十五里至州一百三
十里
木波鎮舊屬靈州北路通慶州咸平中重修東至北
界西至合道鎮四十里南至大拔砦三十里北至
州四十五里
石昌鎮控西北馬嶺大川口入故威州路北與合道
鎮相應援咸平中重脩東北至大拔砦五十五里
西至州百五十里南至團堡砦四十里西北至界
合道鎮東至木波鎮四十里西至西界南至熟戸北
至州百一十里
靈鹽路自洪德砦西北入青崗峽上至美利砦入清遠
軍軍城則太宗朝轉運使鄭文寳建議築之在靈
州南界積石嶺上瀚海中至靈環各三百里餘地
不毛無水泉浦洛河耀德鹽井靜邊鎮入靈州約
五百里本靈環州大路咸平中陷清遠軍明年陷
靈州棄美利砦路經瀚海中無水泉一路至洪德
砦東北入歸德川上過西界蝦蟇砦馲駞會取雙
堆峯至鹽州約至三百餘里洪德砦至馲駞會係
歸德川漿水谷甚為險狹多泥濘自馲駞會至鹽
州路路平人馬易行建隆以來蕃族並為熟戸至
道中五路出師李繼隆由此路進軍日行數十里
凡十日到鹽州今並為賊境
涇原儀渭鎮戎德順軍路
渭州舊治襄武縣秦伐義渠戎置郡唐為渭州至德後
陷于吐蕃元和中置州於平涼一境坦平無險利
于馳突其東至涇州一百三十里西鎮戎軍一百
四十里南至儀州北原州並七十里本朝咸平中
曹瑋守邊自州界循隴山而東跨邊壕數百里頗
得守禦之要今置涇源儀渭鎮戎德順軍馬步軍
都部署以下兵官初屯涇州今以州為治所本路
置州兵及朝廷遣禁旅更戍外又領熟戸蕃兵百
七十七族一萬三千三百四十一人馬五千五百
疋弓箭手一百四十七指揮二萬一千五百九十
七人馬六千五百六十八疋
縣砦鎮七
六盤關砦古六盤關也在瓦亭西南隴山上唐天寳
後陷吐蕃宣宗朝收復本朝置砦戌守東至木波
砦二十里西神林砦四十里南杜家堡三十里北
瓦亭砦二十里
瓦亭砦控隴山一帶即漢唐那縣地古蕭關也後漢
隗囂使牛耶守瓦亭山即此彈箏峽在焉東自安
國鎮路至州七十里西至安邊堡二十里南定川
堡一十里北東山砦五十里
安國鎮唐中和中置靜塞砦後改今名東至州三十
里西自山河砦入瓦亭砦四十里南至定州砦十
里西北二里至彈筝峽
新砦地名小盧關開寳中置賜今名東北至耀武鎮
五十里西蒿店溝戎馬來路南至州二十五里北
至鎮戎軍彭陽城三十里
定川砦西控六盤山一帶太平興國中置東至州四
十里西趙林砦二十里西南儀州制勝關三十里
北至山砦五十里
潘原縣古邑也唐至德後河隴盡陷國之西境極于
潘縣宣宗恢復建為武州今仍舊為縣東至涇州
界五十里西平涼縣界十三里南至儀州華亭縣
界五十里北至原州臨涇縣界三十五里西北至
平涼縣界十五里
耀武鎮東至原州鐵原砦十五里西安國鎮三十五
里南至州四十里平安砦二十五里
原州治臨涇縣取其高平曰原為名唐天寳末河湟隴
右盡陷元中和始脩臨涇城為原州自是西界無
犯邊者四封之地羌戎雜居北捍蕃境置十一鎮
砦守之東北寧州七十里西鎮戎軍界百三十里
南至渭川界百三十里北慶州百三十里
鎮砦十三
柳泉鎮舊名鵓鴿泉今名柳泉鎮西即熟戶明珠滅
藏康奴等族帳北綏寧砦西至故城五里東至寧
州界七十里南至州四十里北至環州界十里
新城鎮控大盧川路東至州六十里西鐵原砦二十
五里南渭州潘原縣二十五里北開遠砦三十里
鐵原砦東至新城鎮二十五里西至渭川界十里南
耀武鎮十里北至平安砦三十里
開遠砦東至州三十里西至平安砦三十里南至新
城鎮三十里北至新門砦十里
平安砦東至開遠砦三十里西至彭陽城二十里南
至鐵原砦三十里北至綏寧砦八十里
新門砦東至州三十里西邊壕南開遠砦北西壕砦
十里
西壕砦東至彭陽城七十里西至新門砦十五里南
至州四十里北在柳泉鎮三十里
綏寧砦在柳州西北按地圖細腰古城北有路入蕃
界故威州慶歷中脩築賜今名與靜安砦相應援
得守禦之要與柳泉等八砦為次邊東南至州百
一十里東柳泉鎮西北戎馬來路南州環州邊定
砦西至胡盧泉三十里
靖安砦地名胡盧泉地有二路一入蕃界故威州一
入新門砦慶歷中脩築賜今名得守禦之要東南
至州百三十里東北至綏寧三十里鎮戎軍乾興
砦北羊囑族帳戎馬來路
鎮空平堡古城也慶歷中脩捍北邊戎馬來路東環
州定邊砦西耳朵城南至州地邊界
耳朵城古城也慶歷重修與綏寧靖安二砦相應援
東佛平川要綏安砦南至州北邊界
鎮戎軍故原州城也蕭關都盧山朝那湫及涇水所出
即其境唐至德中陷于吐蕃自是三府西無襟帶
之固時宰臣元載上議曰今西境極于潘原吐蕃
防戎在堆沙堡原州界其間當西塞之口接隴山
之固草肥木甘舊壘在焉吐蕃北毁其垣墉棄之
不居其西則監收故地長壕大塹重複深固乘間
築之可移大軍居涇州以為本根分兵守石門木
峽隴山之關北抵於河皆連山峻極不可越置鳴
沙縣為豐安軍之羽翼靈武五城為形勢然後舉
隴右之地以至安西是謂斷匈奴之脛圖其地以
獻量井泉計徒庸畚鍤皆具而不果城本朝咸平
初詔曹瑋修築建軍自隴山而東緣古長城開峻
壕塹初李繼隆請城戎鎮朝廷詢其事弟繼和奏
曰平涼舊地山川險阻旁扼夷落為中華襟帶乃
城之故迄今為便東至涇州百八十里西至南臨
洮軍六百里南至秦州四百七十里北至靈州五
百里
城砦堡九
朝廷以軍境平易無扼束利于馳突今旁隴山而東循
古長城刳大壕以隔胡騎砦城並在壕内
三川砦在捺龍川天府川武延川之間因名三川西
控妙娥山一帶西北入天都山路可至靈武地寬
平美水草西天麻川北至定州砦去好水川一百
里
定川砦北控胡盧河大川入西界天都山正扼賊路
東至渭州四十里西至蘭州約五百里南至制勝
關三十里北至故會州約三百里
高平砦北至西界野雞峯戎馬來路東天聖砦西定
川砦南至軍三十里北至肅遠砦野雞峯北至西
界菜園等川戎馬來路
天聖砦天聖中築因賜名東乾興砦西高平砦北安
遠堡控蘭肅州菜園川賊路
乾興砦天禧中築明年賜名乾興東至原州界黑砦
溝三十里西南至軍七十里西天聖砦北至邊壕
七十里南彭陽城北至三川堡戎馬來路
彭陽城東至平安砦二十里西東山砦路至軍七十
里南渭州新砦四十里北至乾興砦五十里
東山砦東至彭陽城三十里西關遠堡接隴山西至
軍五十里西南安邊堡三十里北至天聖砦六十
里
開遠堡祥符中置東至東山砦三十五里西堆沙堡
六盤山一帶南至安遠堡三十里北至軍三十里
劉璠堡緣胡盧河川路北控賊界從葦子灣至故蕭
關
蕭關路自軍北劉璠堡緣胡盧河川過古城入葦子灣
出蕭關至鳴沙縣界入靈武約至百餘里地勢平
敞至道中李繼隆護送芻糧入靈武由此路
德順軍舊籠竿城也在六盤山外祥符中渭州曹瑋言
今隴山外有棄地號籠竿川坦為兵衝曾無捍蔽
熟戸以田輸官因相地形築城盡要害之地以兵
戍之立堡砦置弓箭手居之慶歷初經略使韓琦
言籠竿外為山外四砦之首北接鎮戎軍捍一路
戎馬走集北緣胡盧河川經古蕭關至鳴沙縣乞
建為軍因賜名德順自六盤山砦二十里至瓦亭
四十里又七十里至渭川西自神林砦四十里至
石門蕃界七十里東南至儀州百二十里東北至
鎮戎軍百一十里南好水川界
城砦堡七
隆德砦天禧初築砦屬渭州地名邪没籠川蕃語訛
謂之羊牧隆城慶歷初改今名隸德順軍在隴山
外隆德靜邊二砦居邊壕外東至籠竿城六十里
西至邊壕四十里南至静邊砦四十里北至德勝
砦三十五里南石門路宣宗朝收復六關即石關
門也
靜邊砦在邊壕外祥符中蕃部獻南市城地天禧初
築賜今名西控捺龍谷天麻川戎馬來路南自三
角城路入秦州弓門砦舊屬渭州慶歷中移屬東
至神林堡四十里西至邊壕二十里南至熟戸蕃
族四十里北至羊牧隆城四十里
德勝砦舊屬渭州天聖中築與隆德靜邊砦抵秦州
界東南至軍八十里東至李武堡十里西至邊壕
一十里南至籠竿城七十里北至懷遠城二十里
又至界瓦川會百五十里即西蕃龕谷也北至延
川戎馬來路有摘星關邊二堡
中安堡東至軍三十里西隆德砦南章川堡北熟戸
地
漳川堡東北控扼西峽口戎馬來路地名漳川頃因
生戶求内附築城賜今名東南結公城西靜邊砦
捺龍川一路南秦州白石堡北林堡熟戸地
水路城慶歷中蕃部鐸厮那等獻水洛結公二城地
因命版築又獻良肥地數千頃募弓箭手居之以
為捍禦開秦亭之路蘇温囉等族獻山林連延數
百里去水洛城三十里儀州制勝關德勝靜邊漳
川砦遂為内地又於隴城川一城南至麻穰砦隴
城砦今屬秦州制勝關百里西熟戶王家族西南
至床穰砦五十里東南至弓門砦七十里又四十
里秦州東北至順德軍百一十里北至靜邊砦九
十五里
結公城南至水洛城三十五里北至漳川堡二十里
東至制勝關百里西至靜邊砦六十里西南至秦
州百里
涇州定安郡唐平薛仁杲置州涇渭之間地形平敞正
當西塞之口至德以後河湟盡陷西鄙之地極於
潘原遂屯重兵升州為方鎮又謂散地不足守禦
乃建平涼為渭州鹽涇縣為行原州外張蕃翼之
衛本朝建戎軍以通隴右置德順軍以制山林漸
復襟帶之固今為章化軍節度東至邠州界六十
里西至渭川界三十里南至鳳翔府界百里西至
原州界三十五里
砦一
長武砦築城在安仁谷中四面險固皆阻大澗涉絶
惟有一路可上唐太宗封薛仁貴頓兵於此與析
撫城相對皆天險也後置神策軍地高崇文嘗為
長武城使西北至州四十里南至靈臺州
儀州華亭縣舊隴州屬邑也後魏築城置鎮以扼蕃戎
之路唐為神策軍地後唐同光中置儀州本朝改
今名東至涇州百里西至南蕃界一百里南至隴
州九十里北至涇州瓦亭砦一百二十里
關一
制勝關控隴西一帶舊號大震關改賜今名管緣山
小砦二十五里
秦隴鳳翔階成州路
秦州天水郡本秦初封之地在汧渭之間諸羌雜處唐
武德初置都督府天寳後陷于吐蕃至宣宗時為
内地土壤遼曠尤宜畜牧其東入隴州界故關山
路至蕃界一百九十里南鳳州界一百八十里東
北隴州界百四十里本朝建為雄武軍節度扼巴
蜀之境陷河湟之城其西又控党項吐蕃隴右山
之外今之一都會也置砦二十三以守禦之和州
舊兼緣邊都廵檢使今置秦隴鳳翔階成六州軍
馬步都部署以下兵官以州為治所本路置州兵
及朝廷遣禁族更戍外又領熟戶兵馬百四十七
族總三萬五千六百人馬二萬二千四百七十疋
弓箭手六十指揮五千九百人馬二千六百四十
二疋
砦二十三
州境曠遠曹瑋在邊增築弓門治房床穰靜戎三陽定
西伏羌永寧小落門威遠凡十砦浚濠三百八十里
永寧砦建隆中築西北控龕谷至蘭州五百五十里
號尚書砦至道中賜今名置稻田以為險固東至
伏羌砦三十里西至來遠砦二十里南至小落三
十里北至崇竒城九百里
伏羌砦本唐初伏州後改為縣天寳後陷于吐蕃本
朝建隆中酋長尚波于獻地特置砦戍守東至定
西砦四十里南至永寧砦三十里南至夕陽鎮三
十里
大落門砦在伏羌砦西有落門谷良木所産先為羌
戎所據雍熙中知州温仲舒發兵侵取頗致騷動
詔中使視之言得地甚利遂至今為内地祥符中
再脩置東至永寧砦三十里西威遠砦里北來遠
砦二十里
弓門砦太平興國中築在赤城川東坡上管小砦五
里至隴州故關七十里西至治坊砦四十里南至
床穰砦六十里北至邊壕西南至州百五十里
定邊砦至本州一百八十里東至隴州定戎鎮四十
里南至清水縣八十里西至弓門砦三十里
治坊砦太平興國中築在卧牛山東管小砦西東至
弓門砦四十里西至壕門外蕃界五里南至床穰
砦六十里北至邊壕熟戸二里西南至州一百二
十里
床穰砦開寳中築控床穰砦川一帶管小堡十一東
至治坊砦西至靜戎砦四十里東至州百五十里
東南至清水縣十里北至蕃界二里
靜戎砦太平興國中築在長山嶺下管小堡五里東
至床穰砦四十里西至三陽砦四十里南至隴城
界五里開寳中重脩
三陽砦開寳中築扼三谷口慶歷中置開稻田四十
頃以捍賊路管小砦十六東至靜戎砦四十五里
西至定西砦十三里南至州三十五里北至蕃界
七里
定西砦太平興國中築管小砦四東至三陽砦十五
里西至伏羌砦四十里南至州四十里北至蕃界
五里
威遠砦祥符中築舊名烏篦改賜今名東至小落門
砦五里西至壕門外蕃部三里南至馬䮘砦十二
里北至來遠砦八里
安遠砦天禧中築東伏羌砦三十里西來遠砦一十
里小落門砦三十里北至生戸五十六里
臨江砦雍熙初築在渭水之南與漢陽水合流俗謂
之西江東至良恭故縣四十里西至蕃界五十里
西北將雞砦四十里北至蕃界五十里
陷山砦太平興國中築東至骨谷鎮七十里西至良
恭鎮九十里東北至長安縣界九十里
來遠砦至州一百九十里東至永寧砦二十里西至
寧遠砦郢南谷一十一里南至威遠掘堝一十里
北至渭河窮邊
小落門砦至州一百四十里東至永寧砦三十里西
南至威遠砦八十里北至來遠砦二十里
寧遠砦至州一百三十里東來遠砦定邊堡一十里
西至熟戶南至馬家族二十里北至丁家部族二
十里
榆林砦至州三百四十五里東至良恭家鎮五十里
西至臨江砦四十里南至蕃界二十里北至管下
將雞砦一十里
將雞砦天禧中築東南至古良恭城四十里西至臨
江砦五十里南至馳項十五里北至蕃界一百里
馬騣砦在州西騣馬嶺下東至故城鎮五十里至州
一百九十里西至壕外蕃界五里南至長道縣三
十里北至威遠砦界八里
靜邊鎮祥符中詔築于南市城西南至州百五十里
東北至順德軍八十里秦渭相接扼西戎之要
隴城砦唐縣也至德後陷于吐蕃本朝慶歷中建砦
與德順軍水洛城結公城二城相接東弓門砦六
十里南北石砦四十里北瓦龍谷堡四十里東南
至治坊砦四十五里東北水洛城五十里西床穰
砦六十里
達龍谷堡慶歷中築東至鎮川約四十里西至西界
生戸約百里東南安遠砦六十里
河湟甘肅瓜沙路自州西北三百一十里至故渭州又
百八十里至臨州又東北二百里至蘭州北渡黃
河出金城關二百六十里至涼州松昌縣又二百
一十里至涼州五百一十里至甘州又四百里至
肅州又九十里渡玉門關又四百二十里至瓜州
又三百里至沙州入洮叠州路自州西北三百一
十里至渭州又二百里至泯州又百九十里至洮
州百八十里至叠州
階州武都郡本白馬氐之地西魏置武州唐大歷中陷
於吐蕃大中三年收復尋改今名東至興州三百
里西至岩州二百七十里南至文州百五十里北
至成州二百六十里
砦二
峯貼峽砦捍吐蕃幷控岩州路南岩州七十七里北
至州二百里
武平砦地居險要生戶蕃部往年頻有聚劫慶歷中
改砦李平築城賜今名與沙灘峯貼峽二砦防托
應援管青崗峽圍城谷斫鞍三堡子東磨鼻岩婦
口西青崗峽沙灘川
成州同谷郡古白馬氐所居國其地險固唐至德後吐
蕃擾百姓流散因廢為鎮咸通中人戶漸復再置
州其東至鳳州界五十五里西至秦州界一百五
十里南興州五十里北秦州界七十里東南至州
三百五十里
論曰羌戎即叙種落實繁古之申遠略制獷俗者重降
附之爵用羈縻之策罔不納質嚮化叩關請吏今之夷
人内附者吐蕃党項之族居西北邊種落不相統一欵
塞者謂之熟戶餘謂之生戶陜西則秦隴原渭環慶鄜
延四路河東則隰石麟府二路其酋長則命之戎秩賜
以官俸量其材力功績世相承襲凡大首領得為都軍
主自百帳以上得為軍正又其次者皆等級補指揮使
以下職名其立功者别建為刺史諸衛將軍諸司使副
使至借職殿侍自充本族廵檢綏懷族帳謹固疆界器
械餱糧無煩於公上
(蕃部廵檢有諸司使副使承制崇班供奉官至殿侍受俸凖正員官添支亦如之諸刺史諸衛將軍)
(者受俸凖蕃部官首領都軍主副軍主副都虞候指揮使副兵馬使者其力給自三十至三百為差)
(每歲冬又給袍服紅錦者七種紫綾者二種其月以官為差次十將以下皆給土田景德中鎮戎軍)
(豐瑾言蕃部兵衆為請錢其列校皆朝廷補授多部已衰老願省者探本軍人充之)
凡四路總六百七族十五萬五千六百人三萬四千三
百疋馬其隸鄜延路者居延州保安軍界隸邠寧路者
居環慶州界隸涇原路者居原渭州鎮戎軍界隸鳳路
者居秦鳳州界所以離戎醜之勢張蕃翼之衛也又若
戎兵防邊之制前伐率皆代更俾之乘障為費甚大故
晁錯建策不如選常居者為室屋具田器及募民徙塞
下所以減贍邊用乂得俗習之便國家用是法於西陲
募土人為弓箭手給田頃出一甲士三頃乃出戰馬一
疋税租徭役悉為蠲復器械糧餉俾其自給分築堡壘
使相聚居設營校之名循卒伍之制亦置指揮以下戎
秩以統率之有戰功者亦補軍都指揮使仍置弓箭手
廵檢以護領之每戰則長為諸軍前鋒凡四路總一百
二十指揮三萬二千五百八十人馬九千五百九十疋
此備塞禦戎之至要也
武經總要前集卷十八上
武經總要前集卷十八下
宋曾公亮等撰
邊防
西蕃地界
夏州漢朔方郡後魏置夏州深在沙漠之地唐開元中
為朔方軍大總管兼安北都護唐末拓拔思恭鎮
是州討黃巢有功賜姓李氏世有銀夏綏宥靜五
州之地五代李仁福彝超繼領節鉞號定難軍本
朝太平興國中繼捧來朝願納土疆得州酋豪二
百七十八部族五萬帳復為王土其弟繼遷時十
七歲不樂内徙嘯聚亡命侵擾邊境淳化中詔廢
毁舊城其州兵徙相州置營仍曰夏州遷居民於
綏銀州分官地給之咸平末繼遷死景德中子德
明欵塞内附朝廷假本道節制德明死子元昊康
定初復叛遂封夏國王以綏懷之今有夏銀綏宥
靈會鹽蘭勝涼甘肅十二州地東銀州三百餘里
西鹽州三百里南鹽州三百八十里北蕃界東南
綏州四百里西南慶州五百九十里西北豐州九
百里東北勝州九百里
鎮砦二
洪門鎮本夏州地唐邠寧節度張獻甫築洪門鎮城
置兵以防蕃寇本朝雍熙中廢夏州其地今為洪
州
石堡鎮本延州西邊鎮塞也至道中陷于夏今偽號
為龍州
賀蘭山東至懷鎮六十里涇陽圖經曰賀蘭山在邑
西九十三里
天都山按關右隴西圖記並無此山今西夏自為天
都山在鎮戎軍西北百五十里土地寬平西南有
路入渭州山外德順軍四砦界
瓦川會東至鎮戎軍易藏山界西入蘭州界皆山路
南至明堂州北至會州界皆川谷路
天麻川東北控龍谷路入静邊砦西至馬啣山南至
合龍谷路北至瓦川會皆川路
銀州銀川郡漢屬西河郡為圜陽縣地以其在圜水之陰
也五代以來為夏州屬郡夏州廢毁遷居民於延
石州今陷于夏東石州界一百六十里西夏州界
二百里南綏州界六十里北麟州界三百里
綏州上郡秦所置西魏為綏州西漢六郡良家子東漢
十二郡騎士其一綏州唐屬朔方節度城在延州
東北無定河川本朝太平興國中李繼遷叛河右
俶擾以高文岯知州事繼遷攻擊不已因徙文岯
洎居民于石州廢毁其城咸平初言事者請城綏
州屯兵積榖以遏党項言利害者相半遣工部侍
郎錢若水馳往規度既而若水上言綏州頃為内
地民富登集尚須旁郡轉餉自賜趙保忠以來人
戶凋殘今若城之須廣屯戎兵倍於往日芻糧之
給全仰河東地隔黃河大小鐵碣二山城下有無
定河緩急用兵輸運艱阻即罷其役德明既欵附
上言乞綏州土田隸當道詔以誓表令邊臣詳定
附之其地東至石州一百三十里一說自石州孟
門渡河一百五里至綏州西夏州四百里南延州
三百五十里北銀州一百六十里
河二
浦洛河東南五十里至清遠軍
無定河
宥州寧朔郡即漢三封縣之地自河曲靈夏有蕃戎部
落後周武帝乃立胡州以統之唐天寳中改寧朔
郡後寄理于經略軍以地形居中可總統蕃部北
以應接天德南為夏州之援元和十五年復置宥
州于長澤縣隸夏綏銀節度刺史兼管神策軍本
朝太平興國中李繼捧納國復為王土自夏州廢
毁因陷于賊東夏州界六十里西鹽州界二百里
保安軍界約百里北夏州界約百五十里
靈州靈武郡唐之為回樂峯也自後魏置靈州初在河
北大綂六年築城即今城是也唐開元中邊境置
節度以遏四夷以州為朔方節度理所管兵六萬
四千七百人捍禦北邊經統略安豐定安西受降
城安北都護振武等七軍内經略軍治在城内肅
宗即升都督府本朝至道初陽瓊為部署道黃河
溉民田數千頃戶四千餘課利四十五萬貫咸平
中陷于賊河外舊有五鎮今夏國偽升為州按唐
史元載獻議以靈武城為之勢形開元中朔方節
度張議往廵五城處置兵馬既北地東鹽州三百
里西涼州九百里南原州五百六十里東北豐州
九百里
鎮砦九
保靜鎮本河外鎮咸平中陷今為偽靜州本鎮舊管
蕃部六族
臨河鎮城鎮舊管蕃部三族置廵檢使以酋長為之
懷遠鎮本河外縣城西至賀蘭山六十里咸平中陷
今為偽興州舊管鹽池三管蕃部七族置廵檢使
七員以本族酋長為之有水田菓園本赫連勃勃
菓園置堰分河水溉田號為塞北江南即此地
定遠鎮唐削朔方節度下定遠一軍七千餘人在北
城南至懷遠鎮一百里西賀蘭山六里西南至二
百里本朝至道中建為威遠軍咸平中陷今為偽
定州其城則唐光天中朔方總管郭元振以西域
援闊豐安勢孤中間千里無城郭烽堠故置百募
城官建五千五百人鎮守為行軍計集之所後信
安郡王瑋又築羊馬城幅員十四里國初管蕃部
四族以酋長為廵檢使
靈武鎮外河鎮也南渡河至靈武州五十里東保靜
鎮四十里西賀蘭山六十里北懷遠鎮七十里咸
平中陷今為偽順州以上五鎮自咸平中以前以
靈州都監兼五原鎮都廵檢使主之
豐安軍唐屯田二十萬以上並河外六鎮也天寳末
魏少游為六城水運使杜鴻漸為朔方留後度支
使副率兵白草鎮迎詣肅宗言朔方天下勁兵靈
武州用武之地上倉儲庫物之數
艾山舊渠後魏刁雍為骨律鎮將上表請開富平西
三十里艾山舊渠南北二十六里東西四十里鑿
以通河自禹舊跡兩岸作溉田大渠廣十步以河
水溉公私田四萬頃人獲其利
回樂峰置縣在州城開元初置東臯蘭州皆九姓突
厥部落
温地唐神龍年置縣側有鹽池唐洎五代節度使兼
領温池𣙜鹽事開元初置燕然燭龍二州寄治温
州池界並九姓突厥部落
鹽州原部唐都督府中元中城為吐蕃所毁塞外無堡
障犬戎入寇復加板築既成之後邊患息然迄德
宗匈奴不敢犯塞今陷東綏州六百里西會州八
百里南慶州二百五十里北宥州一百四十里東
延州五百三十里東北夏州三百里西南原州七
百里西北靈州三百里其地有曰池南北九十里
舊蕃戎之地有以其地有鹽池置城以護之唐曰
白池縣又名井城葭蘆澤貞元中度支使兼靈鹽
等州池井榷監使本朝景德中趙明德乞入青鹽
交易不允
清遠軍東南七十里至環州美泥砦西北五十里至浦
洛河又七十里至聖泉七十里至定邊鎮又五十
里至靈州西甜水堡五里南至水波鎮四十里本
席城地太宗以靈武道路難阻欲城古威州以通
澧軛轉運使鄭文寳固請築北城以清遠軍為名
深在瀚海不毛之地素無泉井陜西之民甚苦其
役咸平中都監段義踰城叛尋陷于賊
勝州榆林郡戰國為雲中地隋置州為下都督府煬帝
發丁男百萬築長城東至紫河西距榆林車駕因幸
榆林突厥啓民可汗來朝即此地唐貞觀中平梁師
都時柴紹亦破滅匈奴奪得河南之地因置以決
勝為名今廢東北東受降城二百里東朔州四百
二十里南麟州四百里
河鎮二
紫河隋築長城起於紫河即此地今謂之紫河汊地
産良馬
唐龍鎮在勝州之境地居險峻東至黃河二十里河
之東曰東躔西曰西躔騎所不能及蕃族來議者
嘗持兩端事契丹及夏國真宗朝與叔璘不恊璘
召契丹破之來依府州義非大族朝廷憫其窮而
欵塞優容之賜錦袍帶子孫官景祐中為夏國所
併
涼州武威郡唐為河西節度使以斷羌人統赤水大斗
建寧寇王門黑離豆盧新泉等八軍内四軍涼州
界地勢西北斜出在南山之間南隔西羌道西域
漢時號為斷匈奴右臂西晉末張軌據之為一會
府號前涼後吕光有其地號後涼唐建方鎮開元
末宰相兼領節鉞以鎮之天寳末陷于西戎宣宗
恢復河湟命土豪領之自置牧守或請于中朝五
代漢高祖命身師厚為之帥迄今州郭外數十里
尚有漢民陷没者耕作餘皆土蕃本朝開寳中復
來請師以殿直丁惟清領州事(時惟清境大豐稔因市馬于涼市為)
(西州所留就而命也)咸平初潘羅支來貢命為六國大首領
李繼遷來寇涼州戰于城下退至三十井死羅支
武威郡至天聖初土貢不絶東會州六百里西甘
州五百里西北三百里先至甘州三百里刪册又
二百里至州南浩亹河二百六十里東南蘭州五
百四十里東北會蘭縣界
赤水軍唐武德中置在涼州城内軍之最大者幅員五
千里赤塢鎮有赤泉水因以為名
大斗軍在州西百二十又百八十里即張掖郡古安西
城也唐開元中以赤水軍守捉改大斗軍以西按
張掖東連武威州故曰大斗其鎮曰雪山在軍南
五十里
建康軍在州西二百里即甘肅二州中在祁連山下唐
證聖中王孝傑開西鎮置軍張守珪常為軍使
寧寇軍後周保中定置號同城戍在州東北千餘里唐
舊號同城守捉天寳中置軍隸張掖守捉使
焉支山漢霍去病將萬騎出隴西涉狐奴水過焉支
山千餘里執渾邪王收體屠祭天金人即此地也
山在河西郡界東西百餘里南北二十里有松栢
古木其水草甘美宜蓄牧一說焉支山在刪册故
縣東西百餘里南北二十里
甘州張掖郡地里風俗記曰漢結烏孫絶隔諸羌裂匈
奴右臂自張其掖後魏為甘州以地有峻山為名
號匈奴右地禹貢曰導弱水至于合黎餘波入于
流沙即此地也合黎水並在郡居延海祁連山有
鉅障在焉障為漢路博德所築隋大業車駕廵河
右置橋梁于浩亹河以幸張掖唐天寳之亂遂陷
骨鶻後尚公主迄本朝景初以來猶陳甥舅禮酋
長稱可汗王妻稱公主朝廷歲頒正朔東涼州五
百里西肅州四百二十里南雪山北張掖河三百
里
山一
祁連山在張掖酒泉二界之上東西二百餘里南北
百餘里山中冬温夏涼美水草畜牧古匈奴嘗失
二山乃歌曰亡我祁連山使我六畜不蕃息亡我
焉支山使我無顔色隋自西平善州臨羌城以西
且來以東祁連山以南雪山以北東西四十里南
北二十里皆為隋土置郡縣鎮戍發天下輕罪居
之山下霍將軍神祠
肅州酒泉郡漢元狩中昆邪王以其衆來降於其地為
武威酒泉郡以隔絶故與羌通路又西通月支大
夏故以公主妻烏孫王以分匈奴西方之援後為
涼武昭所據隋置肅州玉門在其西去長安二千
八百里東至甘州四百二十里至西玉關七十里
又四百一十里瓜州南界北回鶻界
玉門軍本廢玉門縣唐開元中置隸河西節度在州西
二百里瓜州里晉昌縣右西戎地漢武帝開之為
燉煌郡隋置瓜州前秦苻堅徙江漢之人于燉煌
中州人有田疇者亦徙千戶涼武昭王以南人置
會稽郡中州人置廣夏郡西方之俗高武力唐之
驍將郭知運王君&KR0930;俱郡人也今城即開元中刺
史張守珪所築東南肅州五百二十里西至沙州
二百八十里南新昌鎮北豹門守捉西北至伊州
界五百里
墨離軍本支國舊地唐武德初置瓜州因置軍馬隸河
西節度城在瓜州西北千里張守珪嘗為軍使脩
築城北河西隴右節度王忠嗣發伐吐渾於黑離
川虜其全軍而歸即此地也
沙州漢燉煌郡地居流沙東北以其風吹沙流行謂之
流沙在郡西八十里唐天寳後陷于西戎大中後
刺史張義潮以州歸順特建義軍節度以義潮為
帥本朝太平興國中義潮孫延禄承襲累封封譙
國王迄今脩貢東至瓜州二百八十里西南口峰
北鹹泉戍三百二十里東北至伊州界三百八十
里即大磧之外也
關山四
陽關漢龍勒縣地縣有陽關玉門關
玉門關漢列河西地通道玉門障塞出長城外數千
里是也東至沙州百二十里東南至沙州二百五
十里長安三千六百里自度關流沙西一千里至
鄯州有自關度流沙北行二千三百里至車師隋
煬帝廵狩河西至玉門關置伊吾且末等郡唐為
玉門縣
鳥鼠同穴山渭水出於山中有鳥如家雀色小白鼠
小黃而無尾同穴
白龍堆在沙州玉門關外東倚三危北望蒲昌是為
西極匈奴要路
伊州伊吾郡漢鳥壘地城在沙北大磧之外去玉門關
八百里隋將段文振征吐谷渾出伊吾道逐賊於
青海即此路地多沙磧一說鳥壘城去陽關二千
七百里唐郭知運王君&KR0930;相繼為刺史東至瓜州
八百里西至西州七百三十里南至沙州界一百
四十里北至伊吾軍三百里
屯山二
伊吾屯漢置伊吾屯田後漢置宜禾都尉以為屯田
號膏腴之地置邑唐貞觀中分置納職縣
天山伊吾有天山高十五里廣六十里冬夏積雪一
名雪山匈奴過之皆下馬拜漢遣貳師將軍李廣
利將三萬騎出酒泉擊右賢王於天山得虜萬人
而還即此地也一說且彌國治天山東大谷去長
安八千六百里
伊吾軍本昆吾國地西拒大磧唐景龍中置軍隸北庭
節度在伊州西北三百里甘靈川
西州交河縣本車師國之高昌壁也漢和帝時班超定
西域置戊巳校尉領兵五百人戍之以地勢高峻
人物昌盛故立高昌壘有八城唐太宗命侯君集
交河道行宫大總管平高昌置西州以高河城為
高河縣(其水流出邑地)始昌城為天山縣田北城為柳中
縣東鎮城為蒲城縣儀鳳中吐蕃叛洮河道總
管裴行儉帥至州破之立碎業城以記皆此地東
至伊州七百五十里西北至輪臺縣五百里南吐
蕃界北至逢都護府四十五里
河一
交河河水分流遶城下故號交河去東京九千三百
里城北三源一源出東北五里一源正北六里一
源出西北五里去城百步三河流合又分流城之
四合故曰交漢戊巳校尉所理
天山軍漢戊巳校尉所理唐貞觀中置隸安西節度在
西北三百里東西三百里其山冬夏積雪
庭一
北庭治金蒲縣在流沙西北漢烏孫縣舊地也去陽
關二千七百里與渠黎官田相近土地肥饒歴代
為匈奴所居唐貞觀中置庭文明中郭元振奏置
瀚海軍後為北庭都護府又置節度統瀚海天山
伊吾三軍防制突騎施堅昆東至伊吾界六百八
十里西碎葉嶺南至西州界四百五十里東北回
縣
瀚海軍在西安都護府唐長安中置隸北庭節度居金
山之北赤野之南北方五千里漢烏孫王之境海
縣
蒲類海一名鹽澤去玉門陽關三百餘里廣袤三百
里其水冬夏不增減一名婆惜海漢班超將兵擊
伊吾於蒲類海是也水經曰河水一源出于闐國
南山下水北流與葱嶺河合又東注于蒲昌即蒲
類也隋開皇中西羌内附詔宇文攸持節安輯蒲
昌鹽澤二郡以安降附
輪臺縣漢桑弘羊上希主意遣士卒遠由輪臺築城
以滅西域即是此地後棄之唐時因城置縣
安西都護府唐太宗開西域初置府高宗開四鎮西境
開拓數千里得于闐焉耆龜兹疏勒諸國明慶中
移都護於龜兹東接焉耆西連疏勒葱嶺七百里
後西陲不守並陷吐蕃如意初王孝傑大破吐蕃
克復龜兹于闐疏勒碎葉四鎮郭元振郭知運輩
並相次為都護府後為安西節度撫寧西域統領
四國今龜兹即安西都護治所
疏勒國都白山南百里漢時舊國東至安西三千里
北至碎葉二千里唐亦置都督府東去京一萬五
百里
于闐統十三州國州四千里都葱嶺之北二百里東
北去瓜州二千八百里北至龜兹一千四百里東
去鄯州一千五百里去長安九千六百里宜五穀
氣序和暢知禮義
焉耆都白山之南七百里漢時舊國貞觀中駙馬都
尉阿史那社尒平之置都督府北至燉煌南至且
末並右界
山一
葱嶺山西域三十六國而限以葱嶺其河兩源水經
葱嶺高千里行十二日可至其頂一說葱嶺在燉
煌西河源替登其頂分為二水一說自玉門渡流
沙北行二千二百里至車師又一說自步車西行
百里至葱嶺
鄯州西平郡治湟水縣本西羌烏弋為奚厥所告為之
湟中亦月支别種也趙充國伐先零計度臨羌至
浩亹為屯田可墾者三千頃霍去病逐諸羌及渡
河隍築障居塞隋煬帝出臨津關渡黃河至西平
(後漢為西平郡)陳兵講武大獵于援延山長圍周亘三千
里皆此地唐平薛舉置鄯州為障石節度使治所
管臨洮河源安仁振武威戎莫門寧塞積石鎮西
共九軍綏和合州平夷三守捉東至蘭州廣武百
十里西至吐蕃界三百八十里自州西北百二十
里至河源軍又百二十里至白水軍又八十里至
定戎軍又七十里石堡城南一百八十里至廓州
北七十里至清海涼州二十里至昌松縣界
水一
湟水經曰水城東允吾縣北即湟河之源地里志亦
謂湟水所出處
積石軍在郭州遠化縣西界本吐谷渾地唐貞觀中吐
谷渾叛初置靜邊鎮儀鳳中升軍額
城一
石堡城天威軍唐開元中信安王攻下之置振武軍
後為吐蕃所陷天寳中哥舒翰又攻下置軍
臨洮軍秦始皇築長城界中國西下過臨洮是也唐開
元中移洮州是也縣置軍自軍西六十里即河大
夏縣又一百一十里至河界東南至故渭州一百
九十里西北至蘭州二百里
河源軍置在湟州東西今鄯州西一百二十里一雲漢
趙充國亭堠地也
白水軍唐開元中郭知運張懷亮置
安仁軍在鄯州西北星宿州唐開元中置
振武軍在鄯州鄯城縣西界東距州二百里本吐蕃鐵
仞城
威戎軍唐開元中杜希望收吐蕃新城因置軍在鄯州
西北三百五十里
故渭州隴西郡漢陽有坂名曰隴坻今州城處西故曰
隴西領夷道等十一縣風俗尚武力習戰射西漢
六部良善廣德中西戎犯邊洮蘭秦渭盡為外域
廢城在秦州永寧塞北七十里熟戶張香兒族帳
之所東秦州三百里西岷州三百里南城州四百
里北蘭州四百里
蘭州金城漢昭帝置以其地並狄種故曰狄道築城得
金故曰金城趙充國願馳至金城圖上方略即此
地范曄後漢書曰西戎在漢金城郡之西南即古
之西羌地也東北會州二百里鄯州四百九十里
南故渭州四百里北涼州五百五十里城北渡金
城關二十驛至涼州
水一
浩亹水出西塞外東至允吾入湟水蘭州有浩亹故
城
會州會寧郡古西戎城秦併天下屬金城郡漢昭帝分
天水隴西張掖各二縣為金城安定二郡此為櫟
陽縣地屬金城後魏置會寧縣西魏因立會州尋
廢唐復建州東故原州四百里西涼州六百里南
蘭州四百二十里北靈州六百里
關二
烏蘭關會寧關西四十里
會寧關州西北一百八十里
河州枹罕縣禹貢導河自積石山在金城西南河之所
經漢始元中分隴西天水張掖三郡立金城郡金
州即金城之枹罕縣唐平李軌置河州後陷吐蕃
東蘭州三百里西厚州三百九十里南洮州三百
里北鄯州三百里自州北百里過鳳州關渡黃河
百四十里至鄯州龍支縣又百六十里至鄯州鎮
西軍
山二
積石山書曰導河自積石唐貞觀中吐谷渾叛詔李
靖侯君集為西海路大總管師出鄯州行空虛之
地二千里過星宿川望積石原觀河源之所出乃
班師
臯蘭山在積石山下有石門其河水西南流禹貢導
河積石也漢元狩中霍去病出隴西至臯蘭山下
洮州臨洮縣本羌戎地秦分三十六部西臨洮即其地
洮水出西羌中北至枹罕東入河州恭帝至州唐
隸隴右道天寳初哥舒翰破吐蕃於臨洮城二百
里遂以其地為神策軍後唐長興中建為保順軍
節度塞外十鎮洮州則其一也今邈川大首領唃
嘶囉立文法臨制諸羌欵塞為蕃臣其部族在洮
河之地康定中命為節度以羈縻之東至岷州百
七十里西無州縣南至疊州百七十里北至河州
三百十里
莫門軍在洮州唐儀鳳中置
山海三
洮水漢水洮水出西羌中北至枹罕東入于河
青海在谷吐渾國甘松之南洮水之西其海周圍千
餘里中有小山其俗至冬輙放牝馬於其上言得
龍種吐谷渾常得波斯草馬放入海因生駿駒能
日行千里故時稱青海駿隋將段文振征吐谷渾
出伊吾逐賊于青海唐天寳中築神策軍于青海
上吐蕃既破哥舒翰築城於青海之中龍駒島吐
蕃遂不敢近青海
金山會州之西青海之東甘州之南邈州之北蠕蠕
虜世居金山之陽山之西南薛延陁舊地
岷州政和秦三十六郡隴西之臨洮縣地蒙恬擊胡出
塞築長城起於此通道原至雲陽後魏大統中置
岷州唐武德初置都督府天寳初改今名政和郡
至德後陷吐蕃東至故渭州三百里開元中置八
驛西至洮州一百七十里南至懷州二百十里北
至蘭州狄道縣五百二十五里
厚州寧塞郡古西戎之地城本吐谷渾所築漢宣帝時
諸羌皆叛後將軍趙充國屯隴西羈縻諸羌羌衆
不敢動即此地
疊州合川郡其地山多重疊秦漢晉魏為諸羌所據後
周西逐諸羌始統有其地因置州焉唐李勣出為
都督唐西域之地皆設屯田以為戰守之備宰相
婁師德常為河源積石懷遠軍河蘭鄯厚等州檢
校營田使而河西隴右凡三百六十屯大者五十
頃小者二十頃河西歲入二十六萬石隴右四十
四萬石今皆在蕃地
武經總要前集卷十八下
