海錄碎事卷十四宋葉庭珪撰
百工醫技部
百工門
馬排
魏韓暨傳云舊時冶作馬排蒲拜反為排以吹炭
督墨
離子督墨離婁也墨謂繩也(琴賦)
隠屛
今令細人操造幣之勢各隠屛而鑄作(前漢志)
決銀
南楚新聞薛昭緯經巢賊亂流離道塗忽遇一舊識銀
工邀昭緯食甚豐昭緯以詩謝之曰一楪氊根數十皴
盤中猶更有紅鱗早知文字多辛苦悔不當初學冶銀
學藻繢
游睢渙者學藻繢之飾睢渙水名其處人能織錦綺(選)
(陳孔璋書)
吳宫三絶
吳王趙夫人巧妙無比宫中謂吳宫三絶機絶針絶絲
絶(拾遺記)
方技門
黃盧氏
黃盧氏姓葛名越能入水中召龍行雨(神仙傳)
呑琅玕
呑琅玕之華而方營丘墓者衍門子高丘子洪崖先生
是也三人者皆有墓在世間而實尸解(神仙傳)
北海術
擬悼亡詩我慙北海術爾無帝女靈注北海營陵縣有
道人能令與死者相見同郡人喪婦經年乃令見之語
如平生
鷰奴
白挍書有神術嘗於兩腕出五色彈子兩枚化為雙鷰
而飛呼曰鷰奴復化為二小劒長五寸餘飛舞不已(洞)
微(志)
指端浮圖
休胥國道人尸羅於指端出浮圖十層高三尺人長五
六分各執幢蓋繞塔而行(拾遺記)
稠桑老人
李行修喪妻偶得稠桑老人以術見其妻如平生(異聞集)
削竹致雨
漢馬均能削竹為人致雨(玉箱雜記)
赤鈴玄珠
有以茱萸令郭璞射之璞曰子如赤鈴玄珠案文言是
茱萸(出洞林)
日兩衙
丁文果覆射蜂曰蘤蘤華華山中採花雖無官職一日
兩衙
械自解
後漢許揚興復鴻郤陂百姓得其便太守聽豪右之譖
收揚下獄而械輒自解(方術)
巧發竒中
李少君資好方善為巧發竒中
搤掔
五利將軍欒大見數月佩六印貴震天下而海上燕齊
之間莫不搤掔而自言有禁方能神仙矣搤音厄掔古
手腕之字
詛匈奴
丁夫人以方祠詛匈奴大宛(郊祀志)
迎年
方士言黃帝時為五城十二樓以候神人名曰迎年注
若云祈年也(郊祀志)
傳著星歷
辯士見一端或妄以意傳著星歷著治略反(息夫躬傳)
善為星
賁麗善為星賁姓麗名也
怕八井
邠州有馬生者非卜筮而前知柳公綽嘗問云馬曰僕
射只怕八井後果于并州遇疾
唾盤成獺
劉綱唾盤成鯉其妻樊夫人唾盤成獺食之(列仙傳)
縮地脈
費長房能縮地脈千里聚在目前(列仙傳)
梯雲挈月(見中秋門)
黃車使者
漢書虞初周說九百四十三篇初河南人武帝時以方
士侍郎乘馬衣黃衣號黃車使者
東海黃公
西京雜記注東海黃公少時能幻術制蛇御虎
刀劔門
赫雷
外史檮杌王建召山南節度王宗侃責之曰汝今又狂
率豈不畏赫雷乎赫雷建刀名也
純鈞
勾踐五寳劔其一名純鈞
兩錢錐
干將補履不如兩錢之錐(六帖)
火精劔
德宗幸奉天㩦火精劔出于殿内遂以劔斫檻鐵狻猊
應手而碎
得劔以王
林邑國王死奴文篡立文常放牛于山澗得鱧魚二化
為鐵因以鑄劍劍成向石誓曰若斫石破者我當王因
斫石如斷芻藁
三劔
莊子臣有三劔天子諸侯庶人劒也
金錯刀(見贈送門)
豐隆椎
豐隆奮椎飛廉扇炭鑄劔如此(七啟)
冰刃
霜鍔水凝冰刃露潔(上)
文犀翠綠
飾以文犀彫以翠綠(上)
龍淵
有龍淵之利然後可以議于斷割注寳劔也(曺子建書)
孟勞
穀梁傳孟勞古之寳刀也
上市
上市寳劍也秦有太阿上市
豪曺
寳劔越有豪曺魚腸(七命)
青犢
崔豹古今注吳大帝有寳刀三一百鍊二青犢三漏景
脫光刀
梁簡文謝賚善勝刀啟云名均素質神號脱光河圖書
有脫光刀
半臿刀
續漢書光武買半臿佩刀懷之見李通
倚天長劔
宋玉大言賦方地為車圓天為蓋長劍倚天外
屬鏤
龍珠切劍名吳夫差賜子胥屬鏤之劍(史記)
辟閭
孫卿子曰干將莫邪辟閭皆古之良劍也
步光劍
子貢傳越王奉鈌屈盧之矛步光之劍以賀吳王大悦
切玉
大業記寳劍出自昆吾溪照人如照水切玉如切泥
横刀
男兒何不帶横刀(李賀詩)
辭鄉劍
我有辭鄉劍玉鋒堪截雲(上)
劍花
朝嫌劍光静暮嫌劍花冷(上)
三尺水
李賀劍歌先輩匣中三尺水曾入吳潭斬龍子
蘭纓
朔客騎白馬劍弝懸蘭纓俊健如生猱肯捨蓬中螢(李)
(賀詩)
蛇化銅劍
武勝公常于灘口見雷公逐一黃蛇或以石投之鏗然
有雷聲雷公飛去得一劍有文云許旌陽斬蛟第三劍
也
善勝
陶真有二刀一名善勝一名寳勝往往飛騰如二青蛇
(芝田錄)
飛景
魏文典論曰選茲良金命彼國工精而鍊之至于百辟
淬以清漳光似流星名曰飛景
葛黨刀
唐詩多用吳鈎者刀名也刀彎今南蠻名之曰葛黨刀
(玉堂閒話)
横腰劍
豈無横腰劍屈彼淮隂人(李白詩)
蓮花劍
起舞蓮花劍行歌明月弓送人從軍(李白詩)
長劍拄頤
嚴陵高揖漢天子何必長劍拄頤事玉階(上)
千牛刀
謝淖宋拾遺有千牛刀即人君防身刀也其義取庖丁
日解千牛而刀刃若新發硎之義
帶長鋏
帶長鋏之陸離(離騷)
隙月
隙月斜明刮露寒練帶平鋪吹不起(李賀詩)
膠漆門
蟻絮漆
吳錄居風縣有蟻絮漆人視土中知有蟻因墾發以木
皮插其上則蟻出緣而生漆
呵膠
呵膠出遼中可以羽箭又宜婦人貼花鈿呵嘘隨融故
謂之呵膠劉貢父有和陸子履詩云此膠出從遼水魚
白羽補綴隨呵嘘
螯膠
洞冥記善苑國嘗貢一蟹煑其殼為膠謂之螯膠勝於
鳳喙之膠
醫卜門(巫隂陽家附)
大横
漢文帝為代王漢遣陳平迎之筮得兆云大横庚庚予
為天王
巫陽
宋玉招魂云帝告巫陽曰有人在下我欲輔之魂魄離
散汝筮與之乃下招曰魂兮歸來陽巫名
三五
抱朴子軍術曰大將軍當明案九宫視年在何宫常就
三居五五為死三為生能知三五可以横行天下(又見)
(軍旅門)
錢自至
嚴君平曰今我以卜為業不下牀而錢自至尚餘數百
塵埃厚寸不知所用前宿子家人定而役未息晝夜汲
汲未嘗有足奈何欲以不足奉有餘
水醫
嶺表殺牛治病名毛藥每熱病作以水自首淋之名曰
水醫
高手醫
謝玄疾詔遣高手醫一人
三折肱
左傳云三折肱為良醫
靈保
詔靈保召方相注靈保神巫也(馬融賦)
三錢舞
王庭湊嘗詔五明道士卜擲卦三錢皆舞(見耳目記)
竒艾神火
竒艾神火良藥妙針(孔璠之艾賦)
靈叢艾
神仙次藥有靈叢艾(漢武内傳)
火燒瘡
火燒瘡醋泥傅之甚妙(瑣言)
馬頭易卜
臨孝恭撰孔子馬頭易卜書一卷(北史)
瞻星揆日
隋文帝遷都詔今之宫室近代權宜又非謀筮從龜瞻
星揆日
祿命書
楊伯醜著祿命書二十卷
神明墓
東北神明之舍西方神明之墓(西漢郊祀志)
雞卜
武帝命粤巫立粤祝祠而以雞卜粤祠雞卜自是始用
注持雞骨卜如鼠卜
鼠卜(見上)
本草待詔
漢匡衡奏罷本草待詔七十餘人
占古語
古之人君謀事必就祖發政占古語(韓安國傳)
五繇
既感羣后之讜辭又悉五繇之碩慮注五繇卜辭也音
宙(班固典引)
日者
史記有日者傳注云墨子曰墨子北之齊遇日者蓋占
候卜筮之通稱
智骨
郭璞傳圓策與智骨謂蓍龜也
占鼎無足
孔子使子貢出久之不返占得鼎卦無足弟子輩皆以
為不來矣顔回曰鼎無足其乘舟來耶果然(商芸小說)
筮氏
懼筮氏之短長鑚東龜以觀禎(思玄賦)
靈氛
索瓊茅以筳篿命靈氛為余占之注靈氛古之善占者
(離騷)
龍穴砭鍼
江陵府圖經龍穴里出砭鍼
王彦伯醫
王彦伯自言醫道將行列四五釜煑藥於庭老幼塞門
彦伯各曰熱者飲此寒者飲此翌日各持金帛來謝云
無不效者(國史補)
黃中君
竇庭芝與卜者胡盧生相善一日謂庭芝曰君家禍將
至非遇黃中君鬼谷子不可救教庭芝以物色求之得
李鄴侯泌傾家結之未幾朱泚之亂庭芝陷賊事平德
宗命誅之泌以前事上聞特貸其死德宗云所言黃中
君蓋指朕謂卿為鬼谷子何也(劇談錄)
對脈
唐宫中以診脈為對脈(大中遺事)
鴻術
郭璞巫咸山賦序巫咸者實以鴻術為帝堯醫
一馬田
一馬之田介山之志愈厲管子曰卜者卜吉凶利害也
民之能此者皆一馬之田一金之衣
厲鍼砥石
扁鵲使弟子厲鍼砥石(史記)
八頌扃和
八頌扃和六祈輟滲注用周禮占人以八筮占八頌太
祝掌六祈事
藥餌門(丹石附)
五石
安期鍊五石丹砂雄黃白礬曾青磁石
行藥
鮑明遠行藥至城東橋詩注因疾服藥行而宣導之也
五藥
淹留訪五藥顧步佇三芝五藥草木石蟲穀也三芝石
芝靈芝肉芝也(沈休文)
三芝(見上)
金膏
金膏滅明光水碧綴流温金膏仙藥也
水碧(見上)
九籥
鮑明遠詩五圖發金記九籥隠丹經采芝法有五故云
五圖出太清金匱記仙經有九轉金液丹法
噉野葛
張華博物志魏祖習噉野葛至一尺亦能少飲鴆酒
六一泥
寄李山人鵾鵬懶擊三千水龍虎閒封六一泥
太一爐
褚載詩唯教鶴探丹丘信不遣人窺太一爐
燎丹
燎丹音了金石藥伏火者
藥石
古之砭刺用石故云藥石
參同契
肘後經(並見道仙門)
九華丹
小白山中仙人趙廣信多來都下市丹砂作九華丹
水銀銀
夏侯嘉正太宗時為正言喜丹竈嘗曰使我得水銀銀
一兩知制誥一日平生足矣俱不遂卒
竹節盛丹
庾信老子廟詩盛丹須竹節量藥用刀圭
藥有君臣佐使
本草云按用藥如立人之制若多君少臣多臣少佐見
氣力不周也
決命大散
賀蘭隆有氣疾或勸其服決命大散
萬金良藥
灌夫身中大創十餘適有萬金良藥故得不死
九丹
伏煉九丹成方隨五雲去(李白詩)
藥所悞
服食求神仙多為藥所悞(選古詩)
金液還丹
金液還丹太上所服
遣疾
本草云上品藥性亦皆能遣疾但其勢力和厚不為倉
卒之效
鍊白兔
王卿為天師守丹竈竊發其封窺之白兔躍出衆皆曰
丹已去矣一道士化為鶴飛去須臾擒兔來復投之竈
中
圖畫門
誤筆蠅
曹不興畫屛風誤筆點汚似蠅孫權謂是真蠅彈之
粉絲
畫鷺鷥詩閒颺粉絲荷葦外數聲唯欠呌秋隂(林逋詩)
誤墨牛
王獻之為桓温畫扇誤落墨因作駮牛甚妙
丹青緗素
廟貌雖著於丹青名氏罔標於緗素(四六集)
十眉圖
大慈寺壁畫明皇按樂十眉圖在蜀中(畫斷)
畫本
隋鄭法士求楊愔畫本楊指市門人物衣服車馬此畫
本也
幻藥
太宗時江南李主獻畫牛晝則嚙草欄外夜則歸卧欄
中莫曉其理僧贊寕曰此幻藥所置南海倭國有蚌淚
和色著物晝隠夜見沃焦山有石磨色染物晝見夜隠事
見海外記
六法
畫有六法一曰氣韻生動二曰骨力用筆三曰應物象
形四曰隨類賦綵五曰經營位置六曰傳移模寫(畫斷)
禪會圖
李遵勖楊億劉筠聚二三僧談宗性各繪其象曰禪會
圖
醉客圖
衛協畫醉客圖
陵陽樣
歴代畫記竇師綸性巧創瑞錦官綾章采竒麗蜀人至
今謂之陵陽公樣
油素
人蓄油素家懷鉛華油素絹也(任彦升表)
分甘圖(見果實門)
脱壁
吳道子畫壁云風雲將逼人鬼神如脱壁
複隴
複隴迷村徑重泉隔漢津題小小寫真
王耐兒
吳道玄之弟子善畫鬼神(畫斷)
心訣
吳道玄謂人曰盧稜伽不得心訣用思太苦其能久乎
吳嘗授以手訣(畫斷)
盧稜伽(見上)
邊鸞
永夀寺團塔上四面花鳥邊鸞畫也故段成式詩云活
禽生卉推邊鸞
畫聖
北齊楊子華號畫聖(出名畫記)
北風圖
博物志劉襃漢桓帝時人曾畫雲漢圖人見之覺熱又
畫北風圖人見之覺涼
食天廚
顧長康畫清夜游西園圖梁人跋云圖上若干人遂食
天廚(尚書故實)
一日之跡
明皇令吳道元往貌嘉陵山水回奏云臣無粉本並記在
心乃令圖之一日而成是時李思訓亦善山水帝復令
貌數月方畢回奏帝曰思訓數月之功道元一日之跡
(歴代畫斷)
地獄變相
吳道子畫地獄變相都人懼罪兩市不集屠沽矣(歴代)
(畫斷)
應手生枝
張璪畫松云應手生枝則潤如春澤(上)
廏馬師
帝問韓幹曰内之廏馬皆臣之師也(名畫記)
水墨仙
縹緲營丘水墨仙謂李成(東坡詩)
博奕門
呼五白
成梟而牟呼五白注倍勝為牟梟當成於牟又呼五白
以助博也五白博齒也(宋玉招魂)
劇棋
羊戎曰既佳光景當得劇棋
百禈
吉士瞻少時嘗于南蠻國中擲博無禈褰露為儕輩所
侮及平魯休烈軍得絹三萬匹乃作百禈其餘並賜軍
士不以入室(南史)
六博
六博用十二棋分白黑各半擲之(見鮑宏博經)
玉棋
玉棋終負故山樵(王禹玉詩)
文桑局
堯教丹朱棋以文桑為局犀象為子(玉樓子)
離離馬目
離離馬目連連鴈行(馬融圍棋賦)
三尺局
三尺之局為戰鬭場
圓奩
圓奩象天方局法地(並圍棋賦)
擲骰法
宋居士說擲骰法呪云伊帝彌帝彌揭羅帝念滿千萬
遍彩隨呼而成
康國猧
玄宗與親王棋上數枰子將輸貴妃放康國猧子上局
子亂上大喜
坐隠
王中郎以圍棋為坐隠支公以圍棋為手談又謂之棋
聖(出語林)
十擲輒鞬
齊卞彬曰擲五木子十擲輒鞬豈見擲子之拙
局上有劫
晉阮簡為開封令賊有劫外白甚嚴簡方圍棋吏曰劫
急簡曰局上有劫亦甚急
鸚鵡壊局
韓渥姚洎俱為翰林學士從昭宗幸岐渥每與兩使勅
會棋兩使不勝洎即以手壞之渥呼為白鸚鵡若洎不
在兩使將輸必大呼曰白鸚鵡洎應聲至金鑾密記白
鸚鵡壞局事見明皇雜錄雪衣娘事
意錢
梁冀好意錢之戲注攤錢也
拙行
孔熙先與范曄子博故為拙行以物輸之因與曄狎
奕旨
古文苑有奕旨一篇其略云高下相推人有等級若孔
氏之門回賜相服固本自廣三分有二敵人恐懼而不
誅周文之德既有過失能量弱強逡巡而行保角依旁
却自補續雖敗不亡繆公之智也
手談池
大中間日本國貢玉棋子云本國南有集賢島上有手
談池池中出棋子(杜陽編)
償博進
陳遵祖父遂字長子宣帝微時與有故相隨博奕數負
進帝即位用為太原太守賜璽書曰制詔太原太守官
尊祿厚可以償博進矣妻君寧時在旁知狀遂辭謝曰
事在元平元年赦令前其見厚如此注進者會禮之財
也
六博争
六博争雄好彩來金盤一擲萬人開(李白詩)
五木之祥
慕容寳因摴蒱曰若富貴事可期願得三盧於是三擲
皆盧人謂五木之祥
博齒
博齒揚文公詩以對舞腰
雙鉤
昨夜雙鉤敗今朝百草輸(李義山詩)
欲牟
善博者不欲牟不恐不勝平心定意投得其行由其理
雖不必勝得籌必多(淮南子)
博者局戲
博者局戲奕者圍棋也(博奕論)
烏曹作博
烏曹作博出系本(上)
一枰
所志不出一枰之上所務不過方罫之間枰蒲萌反一
云皮兵反方言投博之枰(上)
方罫(見上)
死棋皆生
更始帝將相不能防衛而令罫中死棋皆生(上)
作罫
棋之下守邊趍罫作(上)
一木之抨
一木之抨孰與方國之封枯棋三百孰與萬人之將抨
善本從木(上)
投壺門
嚂嘘
玉女投壺每一投千二百梟設有不入者天為之嚂嘘
嚂呼監反開口笑也(列仙傳)
驍壺
雜歌曲有驍壺者蓋投壺樂也隋煬帝所造以投壺有
躍矢為驍壺
射之細
鄭康成曰投壺射之細也
筭門
如干
僧如干曰猶言若干(傳燈錄)
利析秋毫
漢武元狩四年孔僅為大農丞桑弘羊以計筭二人言
利事析秋毫
二銖四參
銖者一兩之二十四分之一也參者一銖十之一也
筭博士
駱賓王之好以數對如秦地重關一百二漢家離宫三
十六號筭博士(並朝野僉載)
鉅萬
鉅萬鉅大也大萬謂萬萬也
訖計
山陽郡戶九萬三千口五十萬以上訖計盜賊未得者
七十七人訖盡也
權衡門
黍絫
權輕重者不失黍絫注十黍為絫十絫為一銖音蠡來
戈反亦音纍紲之纍(西漢律歷志)
銖兩
一龠容千二百黍重十二銖兩之為兩二十四銖為兩
十六兩為斤三十斤為鈞四鈞為石(上)
相門
相面貌
早相面貌頗出肝腸(四六集)
百斛重器
唐處士于重善相人謂于琮如百斛重器所貯尚虚其
半時琮為鹽鐵使後果至相位
顔郎衫色
顔真卿問范氏尼曰吾位得五品官否尼指座上紫絲
布云顔郎衫色如此(大中遺事)
氣青黃色
玉管照神書氣青黃色喜重重又退之詩眉間黃色見
歸期
人甲天丁
休咎占人甲挨持見天丁(李德裕詩)
河目龜文
河目龜文公侯之相龍犀日角帝王之表注額有龍犀
入髮也(辨命論)
龍犀入髮(見上)
危言覈論
郭林宗雖善人倫不為危言覈論
技能門(無技能附)
一秃翁
田蚡怒韓安國曰與長孺皆一秃翁何為首鼠兩端秃
翁言無官位首鼠一前一却也(本傳)
僧髮
蜀李台瑕嘗云韓昭凡事如僧剃髮無有寸長
連翩
連翩擊鞠壤輕迅貌(曺子建詩)
擊鞠(見上今之打毬也)
薄技
主上幸以先人之故使得奏薄技出入周衛之間
捧心傷手
羡西施之貌效顰始雖捧心仰班輸之能代斵終憂傷
手(四六集)
折樹矟
羊侃善用矟觀者登樹折號曰折樹槊
擊蛇法
先當破頭頭破則尾豈能動(崔浩言)
戲車
衞綰以戲車為郎事文帝後代劉舍相景帝戲車若今
弄車之技(本傳)
狂幸中
東方朔射他物連中郭舍人曰朔狂幸中耳非至數也
洒削
洒削薄技也而郅氏鼎食注洒削理刀劍名(西漢)
左畫方
左畫方右畫圓口誦目數耳聽五事舉無遺失劉炫也
累九卵
荀息累十二棋子加九卵于上晉平公曰危哉
藥名門
地髓
本草地黃一名地髓
小草
郭景純云遠志似麻黃赤花葉銳而黃其苗謂之小草
本草遠志亦名小草
亭長
亭長藥名生於葛上身黑頭赤如亭
蛇粟
蛇粟蛇牀子之異名
羊負來
蒼耳也一名葈耳又云道人頭故貢父詩云蒼耳𫝊愈
風及秋始堪採惟昔沙塞隂偶從羊負來又曰澡身得
此道人頭使我有意煙霞上
道人頭(見上)
山蕷
山藥按本草名薯蕷唐代宗名預改下一字為藥本朝
英宗廟諱上一字改為山今謂之山蕷
風實雲子
風實雲子皆仙藥名(漢武故事)
天狗(人參也)天猪(菖蒲也)
天牛(雌黃也)蓬虆(覆盆子也)
天羊(雄黃也)顛勒(天門冬也)
天鼠(防風也)
馬寫
芣苢一名馬寫一名車前一名當道喜在牛蹄中生今
藥中車前子是也
爵耳
幽州人謂卷耳為爵耳
人參讃
高麗人作讃曰三椏五葉背陽向隂欲來求我椵樹相
尋音賈
堇草
即烏頭也江東呼為堇晉語驪姬將譖申生寘鴆於酒
寘堇於肉
江蘺
蘪蕪芎藭苗也一名江蘺
冰臺
冰臺今艾蒿也
蒺藜三角
茨一名蒺藜布地蔓生細葉子有三角刺人詩曰牆有
茨是也
鴻薈
薤之異名本草謂之菜芝
益母
菴䕡一名益母故曾子見益母而感
楊枹薊
术一名山薊其生平地而肥大者名楊枹薊今呼為馬
薊陶隠居云术有二種有白术有赤术
日精
雲母也太上老君經
山精
古人謂术為山精之卉山薑之精太上導仙銘曰子欲
長生當服山精子欲輕翔當服山薑
秋子
茱萸别名秋子
青木香
煬帝西巡將入吐谷渾樊子蓋以彼多瘴氣獻青木香
以禦霧露
兔縷
陸龜蒙詩教疎兔縷金弦亂自擁龍芻紫汞微注兔縷
兔絲别名也
玉延
東坡詩淇上白玉延注云淇上山藥一名玉延
神虈
仰折神虈音嚻本草白芷一名虈(七命)
占候門
車氣騎氣
車氣騎氣徒氣白土功氣黃車氣乍高乍下往往而聚
騎氣卑而布卒氣搏(漢志)
陳雲
陳雲如立垣(漢志)
蜃氣
海旁蜃氣象樓臺廣野氣成宫闕(漢志)
若霧
若霧非霧衣冠不濡見則其域被甲而趍(漢志)
鱗雜米鹽
七國相王言從横者繼踵而占天文者因時務論書傳
故其占驗鱗雜米鹽亡可錄者(漢志)
時風不至
魏太和中散騎常侍高堂隆奏時風不至必有休廢之
氣必有司不勤職事以失天常也(魏志)
擇日門
便時
後漢魯丕傳趙王嘗欲避疾便時移住學宫丕不聽言
便利吉時也
靈辰
歴吉日協靈辰歴選靈善也(甘泉賦)
簡元辰
簡元辰而俶裝元善也(思玄賦)
差時擇日
差時擇日差亦擇也
司分簡日
司分主歷官簡擇吉日也
海錄碎事卷十四
