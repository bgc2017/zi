海錄碎事卷二十二上宋葉廷珪撰
鳥獸草木部
飛鳥門
水㪍公
陸龜蒙詩一生無事煙波足唯有沙邊水㪍公
共命鳥
老杜道林寺行云蓮花交響共命鳥釋氏書有共命鳥
二首而一身
結遼鳥
結遼鳥唐會要林邑國有之謂之吉了鳥能人語
波斯鷲
波斯國有鷲鳥噉羊(出梁史)
周周
周周尚銜羽蛩蛩亦念飢周周鳥名重頭屈尾飲于河
則必顛常銜其羽然後得飲(阮嗣宗)
歸飛翼
仰瞻凌霄鳥羡爾歸飛翼(陸士衡詩)
聱耴
陸龜蒙詩魚鳥空聱耴左思賦魚鳥聱耴乃物蠢生也
(上語彪反下魚乞反)
摩天游
寒蟬在樹鳴鸛鵠摩天游(王仲宣詩)
出林翮
遲遲出林翮未夕復來歸(淵明詩)
鷇卵
譬猶鷇卵始生翰毛鳥子也(口角反陳琳檄)
木客鳥
異物志廬陵有木客鳥大如鵲云是木客化作鳥
庶鳥
龍生鳳鳳生鸞鸞生庶鳥
鷓鴣鳴
鷓鴣鳴曰向南不北逃閭鳴懸胡蘆繫頸
卑孜
卑孜晩鳥沉幽語歴刺烟篁露病梢(林逋詩)
烏臼
張祐詩杜鵑花發杜鵑呌烏臼花生烏臼啼
鷄頭鶻
東坡謝人牛尾狸泥深厭聽鷄頭鶻酒淺欣嘗牛尾狸
注蜀人謂滑滑為鷄頭鶻
好鳥
好鳥鳴岩扃吳筠與朱元思書自富陽至桐廬竒山異
水天下獨絶好鳥相鳴嚶嚶成韻
介鳥
雉介鳥也(爾雅疏)
薄天飛
翔鳥薄天飛(選詩)
睛交
鶴以聲交鵲以意交鵁鶄以睛交而孕(爾雅疏)
巢南枝
胡馬嘶北風越鳥巢南枝(選詩)
風翔雨舞
爾雅疏風翔則風雨舞則雨霜飛則霜露翥則露注曰
風禽鳶類越人謂之風伯翔則大風商羊一名雨鷫鸘
飛則霣霜露禽鶴也鶴之馴養於家庭者飲露則飛去
朝嘲夜㖡
林鳥朝嘲水鳥夜㖡(爾雅疏)
野義豢搏
鴽鶉野則義豢則搏水鶩澤則羣擾則逐(爾雅疏)
右掩左雄
爾雅曰鳥之雌雄不可别者以翼右掩左雄左掩右雌
鄭時箋云隂陽之義也
雝渠
爾雅疏䳭鴒一名雝渠頸下黑如連錢故杜陽謂之連
錢
連錢(見上)
鳥擇木
鳥則擇木木豈能擇鳥耶(左傳)
沸河
禽經云淘河在岸則魚沒沸河在岸則魚出淮南子云
鳥有沸波令大雕飛水上扇魚令出沸波攫而食之
鳩逐婦
語曰天將雨鳩逐婦盖鳩隂則屏逐其匹晴則呼之
毅鳥
禽經鶡毅鳥也鷗信鳥也
巧婦
巧婦鳩性拙鷦性巧俗呼巧婦一名工雀取茅為窠至
精密以麻紩之刺韈然又一名韈雀
韈雀(見上)
脩鷁短鳧
沈約郊居賦秋鷖寒鶩脩鷁短鳧鸂&KR2409;也
一宿鳥
毛詩傳鳩一宿之鳥箋云一宿者一意於所宿之木也
冠鳥
禽經冠鳥性勇𢃄鳥性仁纓鳥性樂冠鳥若鷹是也𢃄
鳥若練鵲是也纓鳥若綬鳥是也
脂缾
舊說鳥雀尾上有肉高有宂者名脂缾每引觜取脂以
塗翅毛則悅澤雨露不能濡
一為鴟
禽經曰鶴生三子一為鴟鳩生三子一為鴞
蔥鶖
魯都賦綠鷁蔥鶖言鶖色青
韓朋鳥
搜神記韓朋大夫妻美宋康王奪之夫妻皆自死王怒
埋之其塚相望經宿忽有梓木枝連於上有鳥如鴛鴦
棲其木人謂之韓朋鳥
青鵰
春山有白鳥青鵰執犬羊食鹿豕
報春鳥
顧渚山茶記山中有鳥如鸜鵒色蒼每至正月二月作
聲云春起也至三月四月春去也採茶人呼為報春鳥
王母使
翩翩三青鳥毛色竒可憐朝為王母使暮歸三危山(陶)
(淵明詩)
蚊母鳥
江南有蚊母鳥夏月夜鳴吐蚊叢葦間又蚊樹枇杷熟
則皮裂蚊紛然而出(國史補)
重明集
祗支國獻重明鳥似鳳而小云能禳妖災國人每掃戶
以望其集(拾遺記)
三青鳥
龜山西王母有三青鳥主為母收食(出山海經)
鷓鴣南翥
鷓鴣雖東西迴翔開翅之始必先南翥其鳴自呼薄杜
又本草云自呼鈎輈格磔故李羣玉詩云方穿詰曲﨑
嶇路又聽鈎輈格磔聲(嶺表異錄)
鬼車
鴞又名休鶹夜飛晝伏能拾人爪甲以為凶凶則鳴於
屋上故人除爪甲必藏之又名夜遊女好與嬰兒為祟
又名鬼車又名魚鳥能入人屋收魂氣其頭有九為犬
所噬一首常下血滴人家則凶故聞其聲則擊犬使吠
以厭之休鶹晝目無見夜則目明陳藏器引五行書除
手爪埋戶内此鳥乃姑獲鬼車之類也姑獲夜飛晝藏
一名天帝少女一名夜行遊一名隱飛好取人小兒養
之今小兒衣不欲夜露為此物愛以血點其衣為誌即
取兒也(嶺表異錄)
翡翠
廣志翡色赤翠色紺江淹翡賦云彼二鳥之竒麗
大蒼
馬融書晚秋涉冬大蒼出籠黃棘下兔芼以乾葵大蒼
鷹也
題肩
詩疏隼鷂也齊人謂之題肩
林鳥同心
林鳥同心池魚比目(梁元帝鴛鴦賦)
一生分
金鷄玉鵲不成羣紫鶴紅雉一生分(上)
鵁鶄壓火
鵁鶄江東人家養之以壓火災故摯虞賦云見水則喜
睹火則憂
食短狐
臨海異物志鸂䳵食短狐其在溪中無毒氣
六紛員
漢房中歌云赤鴈集六紛員注言赤鴈之數六也
撥穀鳴
日出撥穀鳴田家催鋤犁(李白詩)
五色毛
羣鳳憐客鳥差池相哀鳴各拔五色毛意重太山輕(李)
(白詩)
吟晴日
谷鳥吟晴日江猿嘯晚風(李白詩)
紅翠
皮日休羅浮山紅翠數聲瑶室響注紅翠鳥名也浮山
有璇房瑶室七十二
孝順鳥
鄭箋鳩鳥之謹慤者人皆愛之則是謹慤者孝順之鳥
也
求偶鳴子
山鷄晨羣野雉朝雊求偶鳴子悲號長嘯
竹林
竹林静啼青竹笋竹林鳥名也
媚蝶乳鶯
媚蝶乳鶯劉子儀
田鵑(題鴂音弟桂)
臨海異物志題鴂也春三月鳴晝夜不止音聲自呼俗
言取梅子塗其口兩邊皆赤上天自言乞思至當麥子
熟鳴乃止耳
車覆粟
論語疏公冶長辨鳥雀語云唶唶嘖嘖白蓮水邊有車
覆粟車脚淪泥犢牛折角收之不盡相呼共啄遣人驗
之果然
金吾鳥
漢武帝更中尉為執金吾師古曰金吾鳥名也主辟不
祥天子出行職先導以備非常故執此鳥之象因以名
官
杜宇
望帝禪位於鱉靈升西山隱焉時適杜鵑方鳴俗思帝
恩號為杜宇以誌其隱去之時或曰杜鵑望帝精魂所
化
苦姑
南海有苦姑鳥聲如人音多懷悽愴異物志謂之苦鳥
黑鳥
夏小正云十月黑鳥低黑鳥烏也低謂飛乍高乍下也
翡翠
張揖上林賦注翡翠大小如雀雄赤曰翡雌青曰翠
剛蟲
東京賦剛蟲搏鷙注鷹豺之類也
鴻儔鵠侣
鴻鵠羣飛故有儔侣蜀都賦曰鴻儔鵠侣
竒鶬
竒鶬九頭音倉鳥也(江賦)
雲飛水宿
雲飛水宿弄吭清渠(蜀都賦)
鵁鸕
鵁鶄鸕鷀也
人舌
山海經黃山有鳥其狀如鴞青羽赤喙人舌能言注舌
似小兒舌
桑飛
鷦鷯方言曰桑飛
離鵾
嚶若離鵾鳴清池(琴賦)
薄天遊
琴賦𦕈翩翩道薄天遊注薄迫也
思婦
思婦鳥名也
田鶴沙鴇
田鶴遠相呌沙鴇忽争飛(謝玄暉詩)
蒿下飛
青鳥海上遊鸒斯蒿下飛(阮步兵詩)
排空
淮南子云鳥排空而飛
佩善芳
王元長詩序云佩善芳善芳頭若雄鷄佩之令人不寐
注遠國異鳥名
獨足鳥
梧州新寧縣所出喙脚皆赤藻縟相輝
金足鳥
出梧州廣寧縣羽翰如玉喙脚如金其鳥自呼商羊
自呼商羊(見上)
音聲子
鳥名出興州百舌之類也
錦駞鳥
錦駞鳥出秋浦如吐綬鷄見李白詩
惜春鳥
惜春鳥大不踰燕其聲曰莫摘花果人謂之護山鳥
擣藥鳥
不見其形但聞其聲如杵臼敲磕人謂之葛仙翁擣藥
鳥
雲韶部
雲韶部有二種亦謂之音聲鳥
音聲鳥(見上)
波鴻
波鴻水鳥也
鷗鷺門
鷺出鼓中
吳王夫差時有雙白鷺飛出鼓中而入雲也(古今樂錄)
隨潮鷗
南越志漲海有鷗鳥隨潮上下
昆明鷺
樂府王僧孺咏鷺詩願識昆明鷺乘流飲復棲
鷺目成
變化論曰鷺目成而受胎鶴影接而懷卵鴛鴦交頸野
鵲傳枝
絲禽
鯉錦衝風擲絲禽掠浪飛陸龜蒙詩絲禽鷺也
𢃄絲禽
𢃄絲禽白鷺也
葭下食
蘇子卿咏鷺云非貪葭下食懷恩自遠歸
舂鋤
鷺一名舂鋤步於淺水好自低昂故曰舂鋤亦謂之獨
舂
燕門
吳宫燕
吳宫燕宫人留爪以記更來
西飛燕
東飛伯勞西飛燕黃姑阿母時相見
僵燕
涸魚思雨潤僵燕望雷蘇(李紳詩)
差差燕
灼灼海棠誰復折差差燕子又還飛(王禹玉詩)
燕妬
范質云有二燕巢舍下其雌為猫所摶其雄别偶一燕
哺食如故數宵諸雛墮地死剖之則有蒺藜盈於嗉中
盖為繼燕所害凡有血氣者未嘗無憎愛嫉妬之心也
鷙鳥
燕一名天女一名神女一名鷙鳥
鶯門
黃袍
黃鶯一名黃袍
閔女歌
鶯唱閔女歌瀑懸楚練帔
蠻蠻
山海經崇丘山有鳥狀如鳧一翼一目相得乃飛名曰
蠻蠻郭景純云此比翼鳥也爾雅謂之鶼鶼
黃鸝留
爾雅釋云離黃倉庚也鳴則蚕生毛詩草木疏云黃麗
留或謂之黃栗留幽州人謂之黃鶯一名商庚一名鵹
黃一名楚雀齊人謂之摶黍關西謂之黃鳥方言云自
關而東謂之倉庚關西謂之黃鸝留也
鶯簧
清浮酒蟻醅初撥暖入鶯簧舌漸調
鴻鴈門
點點鴻
江湖今日還勞結目送歸飛點點鴻(林逋)
旅鴈
旅鴈同洲宿寒鳧夾岸飛(張正見詩)
舒鴈
鵝一名舒鴈江東呼為&KR1391;
客鴈
蘆洲客鴈報春來(李義山)
鴈噰噰
鴈噰噰而南游(離騷)
鴈子
太液池中鳧雛鴈子布滿充積
單汎
羣浮動輕浪單汎逐孤光(沈休文詩)
足蹼踵企
爾雅鳧鴈醜其足蹼其踵企足蹼謂相聫屬也
朱鳥
燕一名玄鳥鴈一名朱鳥
客南淮
往春翔北土今冬客南淮言鴈如此(應德璉詩)
鵲門
烏鵲南飛
月明星稀烏鵲南飛繞樹三匝無枝可依(魏武帝)
靈匹
雲漢有靈匹彌年闕相從(謝惠連詩)
乾鵲
乾鵲知來猩猩知往(淮南子)
嚮天一
淮南子云蟄蟲鵲巢皆嚮天一
鵲制蝟
蝟能制虎見鵲便仰腹受啄中其矢輒爛淮南子云鵲
矢中蝟
鳷鵲
後漢章帝條支國貢異鳥名鳷鵲高七尺解人語國太
平則羣翔鳴焉
神女
鵲一名神女七月填河成橋
芻尼
作七夕詩押潘尼字衆人竟和亢成詩者僕時不曾賦
後因讀藏經呼喜鵲為芻尼(許彦周詩話)
鳳門
鳳十子
昜林云鳳有十子同巢共懽以相保
鳳花臺鳥
幽怪錄柳歸舜泛舟巴陵風飄至一處有鸚鵡數千相
呼姓字有名武遊郎者有名阿蘇兒有名武仙郎者有
名自在先生者有名踏蓮露者有名鳳花臺者有名戴
蟬兒者有名多花子者又云吾乃鳳花臺鳥也
鳳靡鸞吪
鳳靡鸞吪百鳥瘞之注云鳳死曰靡鸞死曰吪禽鳥啄
土以瘞藏之(爾雅疏)
玉池津
朝食琅玕實夕飲玉池津言鳳也(嵇叔夜詩)
瑞鶠
師曠禽經鳳亦曰瑞鶠盖瑞應鳥也
瑞鳥
又曰鸞瑞鳥注云鸞者鳳鳥之亞始生類鳳久則五彩
變易故字從變
雞趣
鸞一曰雞趣王者有德則見(爾雅疏)
錦鳳
軒渠國有九色鳥青口綠頸紫翼紅膺丹足紺頂碧毛
緗背玄尾名曰錦鳳其青多紅少謂之綉鸞常從弱水
西來或云是西王母之禽也
綉鸞(見上)
雙彩鳳
遥裔雙彩鳳婉孌三青禽以歡秦娥意復得王母心(李)
(白詩)
鳳圓
流沙之西丹山之南有鳳之圓圓古卵字
和鸞
鸞雌曰和雄曰鸞(禽經)
白鳳雛
有燕巢長數尺忽羣鳥翔集因毁巢有白雛飛出羣從
去又有燕巢中有赤光毁之一赤龍子長尺許鱗甲皆
具少頃故騰躍而去(金華子)
鳳凰子
王獻之詩客從北方來言欲到交趾遠行無他贐唯有
鳳凰子百金我不欲千金難為市
烏門
窮烏
何遜作窮烏賦云望絶侣於霞端聽翔羣於日晚
三足烏
家語曾子至孝三足烏棲其冠
烏頭白
燕丹質秦求歸秦王不聽曰烏頭白乃可歸丹仰天嘆
烏乃頭白遂得歸
雅烏
爾雅云小而腹下白不及哺者謂之雅烏說文字林皆
云楚烏是也
集庭樹
虞博為鄱陽令白烏羣集其樹(晉本傳)
聞弦驚
太宗烏詩近日毛雖煖聞弦心已驚
烏性壽
舊說烏性至壽三鹿死後能倒一松三松死後能倒一
烏
尾畢逋
漢桓帝時謠云城上烏尾畢逋
麗城
楊師道詩朝飛麗城上唐太宗咏烏凌晨麗城去
孝烏
許慎說文烏孝鳥也
哀烏
哀烏吟夜注云烏失雌雄則夜啼
巢門
吳順至孝養母有赤烏巢門(華陽國志)
雀門
寒鳥嚾
不覩白日景但聞寒鳥嚾(音歡)
雀化(見水族門)
義雀行
賈島賀朱評云玄鳥夕不歸嘵嘵遺衆雛雙雀抱仁義
哺食勞劬劬禽賢雖自彰幸得主人書
嘉賓
黃雀一名嘉賓(古今注)
鶴門
丹歌
趙自然詩丹歌時引舞來去跨雲鸞丹歌鶴也
江陵鶴
劉義慶世說羊祜鎮荆州於江陵澤中得鶴教其舞動
以樂賓友
鶴乘軒
狄人伐衞懿公好鶴有乘軒者國人受甲者皆曰使鶴
鶴實有禄位余焉能戰遂為狄滅
鶴知夜半
繁露曰鶴知夜半鶴水鳥也夜半水位感其生氣則喜
而鳴也
還丹使
茅君傳云鶴者是九轉還丹使
子孫鶴
池棲子孫鶴堂宿弟兄仙(陸龜蒙寄茅山何道士詩)
獨足鶴
漢武時有獻獨足鶴東方朔曰此山海經所謂畢鸞
珠樹鶴
李白賀監借問欲棲珠樹鶴何年却向帝城飛
鶴怨鷄嗔
禽經曰鶴以怨望鴟以貪顧鷄以嗔睨鴨以恕雀以猜
瞿燕以狂䀪視也鸎以喜囀烏以悲啼鳶以飢鳴鶴以
潔唳梟以凶呌鴟以愁嘯鳴也
兵爪
鶴左右脚裏第一指名曰兵爪(酉陽雜爼)
落子毛
鶴二年落子毛(鶴經)
藻質明心
鍾浮曠之藻質抱清迥之明心(舞鶴賦)
靈祀
積靈祀而方多鶴壽故云
翔紫盖
衡山有三峯一名紫盖天明輒有一雙白鶴迴翔其上
清響亮徹(荆州記)
養青田
沐溪野云青田九里有雙鶴年年生伏子長大便去只
餘父母一雙精白可愛多云神所養(永嘉郡記)
九皋介烏
九皋介烏介大也謂鶴也(思玄賦)
鸚鵡門
言鳥
漢異域志獻言鳥注云鸚鵡
鶯䳇
鶯䳇說文云能言鳥也張昭云鳥有鶯䳇請覓鶯父
南越鳥
張祐鶯鵡詩栖栖南越鳥
鸚鵡塚
廣南進白鸚鵡洞曉言詞呼為雪衣女一日為鷹所斃
遂瘞苑中為鸚鵡塚(見開元天寳遺事)
鴛鴦門
匹鳥
文選注鴛鴦一名匹鳥也
孤鴛鴦
中有孤鴛鴦哀鳴求匹偶
河曲鳥
思為河曲鳥鴛鴦也(陸士衡詩)
鴟梟門
愁鴟
茅棟嘯愁鴟平岡走寒兔(沈休文詩)
梟反噬
北山錄曰烏反哺梟反噬
梟鏡
古者祠黃帝用一梟破鏡以梟食母破鏡食父破鏡如
貙
土梟
釋鳥梟鴟土梟也釋氏書云如土梟等附塊為兒
鴉門
昏鴉
何遜詩城隂度塹黑昏鴉接翅飛老杜使此事云無人
竭浮蟻有待至昏鴉
仁鳥
晉文公焚林求介子推有白鴉遶煙而噪呼曰仁鳥俗
謂烏白臆者為慈烏亦其類也
金背
魚衝駭浪雪鱗徤鴉閃夕陽金背光
燕烏
爾雅云鵶白項而羣飛者謂之燕烏白脰烏是也
鳧鶩門
晨鳧
晨鳧露鵠(七命)
月汀星沼
吳融鳧詩不在龍欄夜仍好月汀星沼剰徘徊
□&KR0008;衣
野鳧詩三三兩兩自相隨檀頸遥看&KR0008;&KR0008;衣
家鶩
爾雅曰舒鳧鶩釋云鶩鴨也一名舒鳧李巡曰野曰鳧
家曰鶩
露華鶩
露華鶩以秋冬生卵(出廣志)
鷹鷂門
鞲上鷹
昔如鞲上鷹今如檻中猿古候反(鮑明遠詩)
晨風
晨風懷苦心注鷹鷂屬(選古詩)
青骹
青骹繫於籠中何以效其撮東郭於鞲下也
百中
耿緯進秋隼詩應隨明主意百中有光輝
鷹將軍
蕭轂野田黃雀行云寧死明珠彈且避鷹將軍
撩風翎
鷂兩翅各有複翎右名撩風左名掠草
鷹弭角
禽經曰鷺啄則絲弭鷹捕則角弭藏殺機也
白鶻將軍
朝野僉載太宗養白鶻號將軍取烏常驅至殿前故名
落鴈殿常令送書從京至中都與魏王仍取報日往返
亦陸機黃耳之類也
孔雀門
珠毛
孔雀尾端一寸名曰珠毛
因雷孕
釋氏書言孔雀因雷聲而孕(酉陽雜俎)
孔家禽
珠繁楊氏果翠耀孔家禽(林逋詩)
子規門
怨鳥
杜鵑一名怨鳥夜啼達旦血漬草木
謝豹
江介曰子規啼苦則倒懸於樹自呼謝豹也
催歸
退之詩喚起窗全曙催歸日未西無心花裏鳥更與有
情啼催歸子規也喚起聲如絡絲員轉清亮偏於春晚
鳴江南云春喚山谷云
子雉
音規子雉鳥也(爾雅疏)
巂周
巂周爾雅注今之子規也
走獸門
猴無脾
猴無脾以行消食
鹿無魂
道書中言麞鹿無魂故可食
李耳
方言陳魏宋楚之間謂虎為李父江淮南楚謂虎為李
耳注云虎食物值耳而止以觸其諱故止(神虎記)
麋暖
博物志麋掘澤草而食其場成泥名曰麋暖民隨此暖
種稻其收百倍
購三千
漢律捕虎一購錢三千豺一購錢百
兼十牛
郭璞象讃云象實魁偉骼巨貌詭肉兼十牛目不踰豕
於莬
音烏徒楚人謂虎為於菟(出左傳)
一封駞
漢書大月氐出一封駞注脊上有一封李義山詩取酒
一封駞
咆虎
咆虎響窮山鳴鶴聒空林咆虎鳴也(張景陽詩)
長鳴
騏驥長鳴伯樂昭其能盧狗悲號韓國知其才盧黑犬
也(曹子建表)
烏龍
韋善俊有犬名烏龍後化為龍乘之而去
阿紫
狐媚人自稱阿紫(搜神記)
百錢狸
說苑騏驎至駿也使捕鼠不如百錢之狸
山都
異物志廬陵大山之間有山都似人裸身見人便走自
有男女長四五尺
麈尾
鹿之大者為麈羣鹿隨之皆視麈尾所轉
獸猭禽瞥
馬融賦云獸不及猭禽不及瞥猭走也丑戀切瞥視也
必例反
狼狽
狼狽是兩物狽前足絶短每行常駕兩狼失狼則不能
動故世言事乖張則稱狼狽
纛䔩
暝烏影聫翩驚狐尾纛䔩(韓偓)
牛龍瞶
焦貢易林曰牛龍耳瞶盖牛耳無竅以鼻聽龍亦聾者
也
食豹似麟
穆天子傳曰狻猊日走五百里郭璞注獅子也食虎豹
又司馬彪續漢書曰章和元年安息國獻獅子形似麟
而無角
駞煙
駞糞煙直上如狼煙也
乘騶虞
山海經云騶虞五采畢具尾長于身乘之日行千里
非辰属
陶氏云麞鹿非辰属八卦無主故道家聽許為脯
明駞使
妃子私發明駞使遺禄山瑞龍腦香明駞者股下有毛
夜間能明
子路
東土呼熊為子路(述異記)
腸寸斷
桓温入蜀部伍得猿子其母緣岸號行百餘里跳上船
而絶破視腹中腸皆寸寸斷
辟邪兄
漢武帝時月支貢猛獸使者云乃玃天之元王辟邪之
長兄也帝以付上林苑徑上虎頭溺虎(出十洲記)
長喙參軍
長喙參軍猪也(古今注)
摩斯叱
摩斯叱梵言彌猴也
一角羊
獬豸一角羊也性知有罪者即以角觸之
山丈山姑
山魈嶺南皆有一足反踵手足皆三指雄曰山丈雌曰
山姑夜扣人門雄求金繒雌求脂粉
孫供奉
昭宗播遷隨駕伎藝只有弄猴者其猴甚馴能隨班起
居昭宗賜緋袍號孫供奉羅隠下第詩云何如買取猢
孫弄一笑君王便着緋是也朱梁僣號取此猴亦令于
殿下隨班猴望見殿上乃朱全忠徑趨其所跳躍奮擊
遂被殺唐臣愧此猴多矣(吉凶影響錄)
山公
李約有山林之致養一猿名山公
蒙貴
猫名蒙貴一名烏圓其目睛旦暮圓日午則細如一線
洗面過耳則客至(雜俎)
狒狒讃
狒狒讃云狒狒怪萌被髮操行獲人則笑唇蔽其目終
亦號咷反為我戮
西巖答
沈約猿詩既歡東嶺唱復佇西巖答
狐有三德
狐有三德其色中和小前大後死則丘首(出說文)
玉衡精
言兔是玉衡星之精(梁簡文表)
白銀麕
穆天子傳天子賜曹奴之鹿白銀之麕
歸終知來
猩猩知往歸終知來神獸也(淮南子)
挹婁貂
魏徒挹婁國出好貂今所謂挹婁貂是也
獸君
說文虎為山獸之君
寅客
寅客虎也亦曰寅獸
猳&KR0008;
博物志蜀中西高山有物似獺猴長七八尺能人行徤
走名曰猳&KR0008;音狩一名馬花又名玃伺行道婦人有美
者盜而去人莫能知其所處也
猿相連
對嶺人共語飲潭猿相連(李白詩)
暝猿悲
望極落日盡秋深暝猿悲(李白詩)
猿嘯苦
風悲猿嘯苦木落鴻飛早(李白詩)
猿父
猿父哀吟&KR0968;子長嘯胡昆反
白額侯
白額侯虎也
巴西侯
巴西侯猿也
鉅鹿侯
鉅鹿侯鹿也
玄丘校尉
玄丘校尉狐也
犀三角
山海經注犀似水牛而猪頭黑色有蹄三角一在頭上
一在額上一在鼻上
舍利獸
舍利颬颬化為仙車注舍利獸名性吐金故名舍利(選)
(東京賦)
狼頭牛尾
麟麕身牛尾狼頭一角黃色馬足(何法盛晉中興徵祥記)
龍鯉
選江賦龍鯉一角山海經龍鯉陵居其狀如鯉
犬狺狺
猛犬狺狺而迎吠音銀(離騷)
封狐千里
封狐千里言其徤走千里也(上)
九尾禽
七命云苑戲九尾之禽囿棲三足之烏九尾狐也
囊狸
囊狸出賀州形如犬色青黃食果實其香如鹿
嬾婦獸
出象州異物志云昔有婦嬾織姑撾之死為此獸其膏
以照讀書績紡則暗若宴會歌舞則明
獨峯牛
獨峯牛出榴州土人乘騎如馬謂之角乘
六猿仙
宜州會山有六猿仙隠于此
九尾狐
文王應九尾狐東夷歸周(選四子講德論注)
麝食柏
麝食柏而香本草名醫云麝香形似麞常食柏葉五月
得香又夏自食蛇多至寒香滿入春患急痛以脚剔去
置矢溺中覆之皆有常處人得之勝殺取
猶豫
說文云隴西謂犬子為猶顔師古以為人將犬行豫在
人前待人不得又來迎俟如此往還至於終日斯乃豫
之所以為未定也爾雅曰猶獸名鹿善登木聞人聲乃
豫升木如此上下故稱猶豫
馬驢門
漢驪
何承天纂文云驢一名漢驪
擅特驢
北齊南天竺國擅特山有寺以驢運食山下無人控御
自知往來
象龍
馮奉世使大宛得其名馬象龍而還注馬形似龍也
龍騎
輕荑承玉輦細草藉龍騎荑音啼草初生也
倚輈
昔騄驥倚輈於吳坂長鳴于良樂知與不知也良樂孫
陽也
飛燕
飛燕躍廣途鷁首戲清沚飛燕良馬鷁首舟也
邊馬
朔風動秋草邊馬有歸心(王正長詩)
&KR1021;離
&KR1021;離之馬注息廉反良馬也(李斯書)
漢驪
何承天纂文曰驢一名漢驪其子曰&KR1042;
馬如遊魚
劉楨魯賦素秋二七天漢指隅日暮宴罷車騎就衢盖
如飛鶴馬如遊魚
千金驄
劍照七星影馬鞚千金驄
龍之友龍媒
天馬歌云今安疋龍之友又天馬來龍之媒
青海驄
隋書西域傳吐谷渾馬放入海因生驄駒能日行千里
號青海驄
五花乘
畫斷說玄宗時有涇雲五花之乘
驥子
杜詩别養驥子憐神俊顔延年天馬歌云降靈驥子九
方是選
飛霞驃
談賓錄唐太宗外國有貢馬甚駿號飛霞驃
欵段
欵遲也言其形欵遲緩馬少游乘下澤車御欵段馬
照夜白
上所乘馬有玉花驄照夜白杜詩曾見先帝照夜白見
一作貌
七名馬
秦始皇七名馬追風白兔躋景追電飛翮銅雀神鳧
九花虬
九花虬代宗以賜郭子儀每一鳴羣馬聳耳身被九花
天子馬
天子之馬走千里勝人猛獸天子之狗走百里執虎豹
(穆天子傳)
渠黃乘
河宗柏天渠黃之乘為天子先穆天子八駿曰渠黃(穆)
(天子傳)
馬歕玉
天子東遊于黃澤宫樂謠曰黃之陁其馬歕沙皇人威
儀黃之澤其馬歕玉皇人壽穀(同上)
銀蹄
李賀詠馬龍脊貼連錢銀蹄白踏煙
冬瓏
穆天子走龍媒八轡冬瓏逐天回(李賀詩)
參差錢
青衣驄馬參差錢(李賀)
生猱
朔客騎白馬劍弝懸蘭纓俊徤如生猱肯拾蓬中螢(李)
(賀詩)
驚帆
古今注曹真有馬名驚帆言其驟如烈風舉帆之疾
花鷹
世說支遁好養花鷹駿馬曰我憐其神駿耳
蹄間三尋
張儀曰秦馬之良探前趹後蹄間三尋
駒隨母
范質言驢馬駒隨母月初生者在前中在旁下旬在後
數驗不差(玉堂閑話)
九逸
文帝在代有良馬九疋號九逸如赤電鱗駒紫騮綠螭
驄皆其名(西京雜記)
越三氈
秦叔寳所乘馬名忽雷駮者每月夜設三領墨氈當前
躍而過(酉陽雜俎)
紫叱撥
韋生有駿馬名紫叱撥抱鮑生女妓善四絃者
豹錢驄
豹錢驄子能擎舉兼看連乾許換無(段成式)
文馬
賈逵曰宋以文馬四百疋贖華元狸文也
西極馬
漢武初得烏孫好馬名曰天馬及得宛汗血馬更名烏
孫馬曰西極馬宛馬曰天馬云
玉腕騮
聞說荆南馬尚書玉腕騮杜詩注五陵節度使衞驄
秀騏
駟秀騏之俊駿載軨獵之輶車(文選)
小步馬
烏秅國出小步馬注所謂百步千跡者也(烏秅音鴉撾)
金埓
洛京地貴王濟買地為馬埓編錢滿之時號金埓(晉書)
紅暈衝口
紅暈衝口紫光騰目言馬之俊也
一形十影
殷文圭啟二首六身英識雅符於魯史一形十影遐程
遂逸於燕山注周時燕王進馬一形十影言其駿也
師子&KR0008;
煬帝賜李星御馬一疋名師子&KR0008;玉篇去吉切馬色也
飛龍秋
飛龍秋游上天言駕馬騰驤秋秋然也(房中歌)
七日超母
孟康曰駃騠駿馬也生七日而超其母
龍文魚目
龍文魚目之馬充于黃門(西漢)
白鼻騧
銀鞍白鼻騧綠地障泥錦(李白)
碧玉蹄
紫騮鳴且嘶雙翻碧玉蹄
犂眉騧
朝策犂眉騧舉鞭九不堪
飛龍馬
勑賜飛龍二天馬黃金絡頭白玉鞍
白花駱
醉騎白花駱西走邯鄲城
浮雲驄
歸時日已晚蹀躞浮雲驄(已上並李白詩)
青驪
颯沓青驪躍紫騮(王維詩)
鮑氏驄
鮑宣及子永孫昱俱為司隸校尉及其為公皆履乘驄
馬京師歌之曰鮑氏驄三入司隸再入公馬雖疲行步
工又慕容焦有駿馬比之鮑氏驄
龍種
甘松之南吐谷渾之地有青海周回千里海中有小山
每冬來合後以良牡牝馬置此山至來冬收之馬有孕
所生得駒號曰龍種
天馬子
大宛國中有高山其上有馬不可得因取五色母馬置
其下與集生駒皆汗血因號曰天馬子
赤耳騮
隋西域圖記云大宛馬其騮馬烏馬多赤耳黃馬赤馬
多黑耳唯耳色别自餘毛色與常馬不異
騊駼馬
瑞應圖曰幽隠之獸也明王在位即至
繁鬣
分其繁鬣兩鄉被之也記周人黃馬繁鬛
黃耳
魏時西卑獻千里馬四色而兩耳黃名黃耳
踏雪馬
踏雪馬四蹄皆白也
儛馬
宋孝武時西域獻儛馬
龍驤赤
齊高帝號所乘赤者為龍驤赤
馬稱一疋
藝文類聚顔回望吳門見一疋練孔子曰馬也然則馬
之光景一疋長耳故後人號馬為一疋
青龍疋
馬之美者青龍之疋追風之乘
馬郡
馬郡宜馬代君以善馬奉襄子注冀之北土馬所生故
俗謂代郡為馬郡
雙瞳夾鏡
雙瞳夾鏡兩權協月(赭白馬賦)
目成人
相馬經目成人者行千里注視童子中人頭足皆見
刷幽燕
旦刷幽燕暮秣荆越(馬賦)
鴻驚龍翥
欻聳擢以鴻驚時濩略而龍翥(馬賦)
齒歴衰
齒歴維衰而藝美不忒注歴數也(馬賦)
霜戾秋登
露滋月肅霜戾秋登戾至也登成也(馬賦)
睨影高鳴
睨影高鳴將超中折(馬賦)
修埓
修埓坦其平舒(馬賦)
紫燕綠蛇
紫燕駢衡綠蛇衞轂皆馬名(馬賦)
膺門
膺門沫赭汗溝走血(馬賦)
秀騏
尸子曰馬有秀騏逢騩
紅粟秩
處以黃龍之奥委以紅粟之秩言馬食粟(馬賦)
精權奇
雄志倜儻精權奇(馬賦)
月駟雲螭
禀靈月駟祖雲螭(馬賦)
控絶景
謝玄暉詩俠客控絶景馬名也
受精皎月
受精皎月禀虚靈淵言馬也(七命)
沫如揮紅
沫如揮紅汗如振血(七命)
整蘭筋
相馬經云一筋從玄中出謂之蘭筋玄中者目上陷如
井字蘭筋豎者千里
驂乘旦
駕則旦至故以為名(王褒頌)
如歴塊
過都越國蹶如歴塊言如歴一小塊之間(上)
翠黃
招翠黃乘龍于沼翠黃乘黃也龍翼馬身黃帝乘之而
仙
浮驂
浮驂無緩轍言馬飛浮而去(謝靈運)
月駟
雲螭非易疋月駟本難儔(武三思馬詩)
金絡腦
力憊未思金絡腦影寒空望錦障泥(曹唐病馬詩)
銀壓胯
膔大宜懸銀壓胯力渾欺著玉銜頭(秦韜玉紫騮詩)
望雲騅
德宗以八馬幸蜀七馬道斃唯望雲騅來往不頓後死
天廏元稹作歌
胯竦三山
蹄懸四距腦顆方胯竦三山一人直(望雲騅歌)
亞身
亞身受取白玉鞍開口銜將紫金勒(上)
紅玉輦
唐天寳中大宛進汗血馬一曰紅叱撥二紫叱撥三青
叱撥四黃叱撥五丁香叱撥六桃花叱撥明皇為製名
一曰紅玉輦二曰紫玉輦三瑶山輦四淩雲輦五飛香
輦六百花輦復命圖之平光殿改殿名為觀
水族門
四腮鱸
松江集太湖賦四腮之鱸注云四腮者珍三腮者非
魚服
潘安仁西征賦云彼而就之魚服挂魚且之密網魚服
也(古史)
牛魚
異物志東海有牛魚其形如牛引其皮懸之潮水至則
毛起退則毛伏
海月
謝靈運詩揚帆采石華挂席拾海月石華附石生海月
如鏡皆中食
海錯
海物錯萬類陸産尚千名
華鱗
出華鱗於紫淵(七命)
槎頭鯿
漢水中鯿甚美常禁人捕以槎斷水因謂之槎頭鯿
縮項鯿
張敬兒為刺史作六櫓船置獻齊高帝曰奉槎頭縮項
鯿一千八百頭
練木華(見節序門)
冠鳬
吳地志石首魚秋至化為冠鳬頭中猶有石也
鰱魚
鱮似魴而大頭魚之不美者故語曰黃魚得鱮不如噉
茹徐州謂之鰱魚
王餘魚
比目魚江東呼為王餘昔越王為膾剖而未切墮半於
水化為此魚南越謂之板魚
庶魚
蛟龍生鯤鯁鯤鯁生建邪建邪生庶魚
魚上官
鱣魚三月上官於孟夏
洛鯉
語曰洛鯉伊魴貴于牛羊
赤鯶
唐律得鯉魚即宜放之號赤鯶
&KR0008;魚
凡諸魚欲産&KR0008;魚輒䑛其腹世謂衆魚之生母
蟹輸稻
蟹八月腹中有芒芒真稻芒也長寸許東輸海神未輸
不可食
&KR1314;鼊
上其拘反下音壁似龜而大其文如玳瑁可以飾器
魚丁
爾雅魚枕謂之丁腸謂之乙尾謂之丙注其骨形似篆
書丁字乙字丙字也
含漿
蚌一名含漿(爾雅)
魁蛤
魁蛤狀如海蛤圓而厚外有理縱横即今蚶也爾雅謂
之魁陸
梁水魴
爾雅注魴一名魾江東呼為鯿遼中梁水魴特肥而厚
尤美於中國故其鄉語曰居就粮梁水魴
尉魚
爾雅注東萊遼東人謂鮪為尉魚或謂之仲明
捨鱦魚
家語宓子賤治單父孔子使巫馬期往觀政見漁者得
魚輒舍之期問焉曰魚之大名為鱣鱨吾大夫愛之其
小者名為鱦吾大夫欲長之是以捨之
蟹奴
璅&KR1436;似小蜂有一小蟹在腹中時出來食故淮海之人
呼為蟹奴
巨鼇贔屭
巨鼇贔屭首冠靈山上音備下許器反(吳都賦)
沈虎潛鹿
沈虎潛鹿並魚名(選吳都賦注)
玉珧
郭璞江賦玉珧海月吐肉石華海物異名江珧柱厥甲
美如珧玉韓退之詩馬甲柱盖謂此而世人不用珧字
盖未知耳(趙德麟侯鯖集)
瓦隴
瓦隴一名魁陸嶺表錄異云瓦隴殼中有肉紫色曰天
蠻䏑
天蠻䏑(見上)
水蓄
陶朱公曰治生有五水蓄第一謂養魚也
曝腮點額
交州記交趾郡封谿有龍門水深百尋大魚登此門化
成龍不得過曝腮點額血流此水常如丹池有秦潛江
出漚山分九十九流三百里共會一口
丙穴
嘉魚出於丙穴在漢中沔陽縣北
叔鮪王鱣
叔鮪王鱣叔小者王大者郭璞曰鮪屬大者王鮪小者
叔鮪
虎鹿魚
江賦或鹿觡象鼻或虎狀龍顔注今海中有虎鹿魚頭
似虎鹿也
&KR2159;魚
音團山海經其狀如鮒而彘尾郭璞注云言團如扇之
團
鱟似便面
鱟似便面雌常負雄而行失雄則不能獨活(出廣志)
蝞魚
音媚似蝦食之益顔色有愛媚出臨海水上(出廣志)
鸚螺
江賦鸚螺蜁蝸注南州異物志鸚鵡螺狀如覆杯頭如
鳥頭向其腹視似鸚鵡故以為名
洪蚶專車
江賦洪蚶專車言其大臨海水土物志曰蚶徑四尺有
餘背似瓦壟(蚶呼甘反)
石&KR0917;
石&KR0917;居葉反南越志石&KR0917;形似龜脚得春雨則生華似
草華
玄蠣
江賦云玄蠣磈磥而碨䃁皆不平貌南越志如馬蹄
赬蟞吐璣
江賦赬蟞胏躍而吐璣山海經云珠蟞之魚其狀如胏
而有目六足吐珠蟞(灼滅反)
文魮孕璆
江賦文魮孕璆音毗山海經文魮之魚其狀如覆銚鳥
首而翼魚尾其聲如磬是生珠玉
游鱗瀺灂(上仕咸反下仕角反)
選閑居賦游鱗瀺灂注出沒之貌
石班魚
石班魚出九華山雪潭長寸餘身被五色食之甘肥
石邦
石邦類蛙而大出九華岩山間閩越地蛤也
魚瞰鷄睨
王褒曰魚瞰鷄睨李善注以魚不瞑鷄斜視
蛤蚧
蛤蚧大月三聲小月兩聲
蝦蛇
水母亦曰蝦蛇亦名海月土人為鱠謂之雪鱠
石鮭
龜脚生石上有甲其子如粟春夏生苗如海一作水藻亦
有花所謂石鮭揚葩其狀甚異
桀步
擁劔一名桀步盖蟹之類蝤蛑是也
懷墨
南越志云烏賊懷墨而知禮
纜魚
舊說烏&KR0034;有矴遇風則虯前一須下矴一名纜魚風波
稍急即以其須粘石為纜
燃鐡
舊說黿脂得火可以燃鐡
蛤無臟
裴頠崇有論曰鳥無胃肺蛤蜃無臟
鱟帆
鱟殼上有物如角常偃高七八寸每遇風至即舉扇風
而行俗呼之以為鱟帆舊云視鴟制柂觀鱟制帆
獺穴
淮南子云鵲巢知風之自獺穴知水之高下
猿婦
束晳發蒙記曰獺以猿為婦
婢妾魚
綠珠傳曰州大荒山上有池池中有婢妾魚
魚婢
江東謂青魚為婢&KR3162;魚為童子魚為士父(古今注)
嬾婦魚
述異記淮南有嬾婦魚俗云昔陽氏家婦為姑所怒溺
死化為魚脂可燃燭照歡樂博奕則明照紡績則不復
明
無腸公子
無腸公子蟹也(抱朴子)
石蚎沙虹
武夷君食石蚎&KR0008;沙虹鮓河祇脯注石蚎小蟹沙虹蝦
也河祗脯乾魚也(武夷記)
雀化
風土記六月東南長風海魚化為黃雀又禮記季秋雀
入大水為蛤故荀昶黃雀詩云空城舊侣絶滄海故交
分樂府有空城雀
禁鯤鮞
魯語宣公夏濫於泗淵里革斷其罟而棄之曰魚禁鯤
鮞鳥翼鷇卵蕃庶物也爾雅注云凡魚之子摠名鯤
蟹螯如山
有海賈每見兩山相對出于波各高數丈已忽不見舟
人云此巨蟹螯
金鼇光
于頔在海南日一夜方三更忽曉如日初出移時復暗
徧嶺南悉然後有海客言其夜海中見大金鼇浮出目
光照耀天地如白晝徐徐復沒驗其日正同方知螯光
(紀聞談)
河伯從事
世傳烏賊為河伯從事以其含墨也又云烏魚墨為字
歲久盡脱如空紙無行者取為契券(酉陽雜俎)
數圓
數圓居山岸如彭蜞取土作圓數至三百則潮至舟人
以為候呼為數圓(酉陽雜爼)
海鏡
越絶書云海鏡廣人呼為膏菜盤盤殼相合以成形外
圓而中甚瑩潔有少肉如蚌中有紅蟹子如小豆而螯
足皆具海鏡飢則蟹出拾食蟹飽歸腹海鏡亦飽(嶺表)
(異錄)
劔魚
爾雅注鮆呼為劔魚
魚倉
永嘉記青田谿冬水熱衆魚歸之曰魚倉
龍鯉
龍鯉陵居(山海經)
已憂鯈
山海經云帶山茈葫之水有鯈魚食之已憂圖贊云汨
和損平莫慘于憂詩咏萱草山經則鯈
鮥魚
鱗鬛有蛟蜃之狀土人碎以為鮓出戎州
龜門
玄衣督郵
崔豹古今注龜名玄衣督郵
食飛塵
曹植龜賦食飛塵以實氣
能言龜
洞冥記元封二年外國獻能言龜東方朔云唯承桂露
飲之
庶龜
玄魭生靈龜靈龜生庶龜
火龜
火龜生于火中皆火鼠之類(爾雅疏)
六眼龜
君山上有池池中出三足鱉六眼龜
洞玄先生
洞玄先生龜也(宣室志)
先知君
龜又號為先知君(抱朴子)
居鵲尾
史氏曰龜生百歲故居鵲尾之上
龜出頭
黃安坐一龜長三尺云伏羲造網罟得之此虫畏日月
光二千年一出頭我坐此龜五出頭矣時謂安萬歲(洞)
(冥記)
玉靈
玉靈龜也(出史記龜筴傳)
波臣
莊子曰我東海之波臣也山谷云吉凶更莫問波臣
玄夫
玄夫龜也(見韓文東野夫子詩)
海錄碎事卷二十二上
海錄碎事卷二十二下宋葉廷珪撰
六畜門
長髯簿
崔豹羊一名長髯簿
六擾
豫州其畜宜六擾注謂之擾者人所馴養也六擾者馬
羊牛豕犬鷄
蝨議所食
虱入豕柵議所食曰肥豕不度臘相與食其瘠者
烏金
唐洪州有人蓄猪致富因號猪為烏金(朝野僉載)
中禁臠
猪肉項上一臠謂之中禁
古旃
北虜稱牛為古旃
犀鎧
犀鎧今之水牛通謂之犀(唐書)
果下牛
出廣州以其&KR0763;小可行果樹下今之㹄牛是也
黃耳冢
陸機葬其犬去家二百步聚石為墳俗謂之黃耳冢(述)
(異記)
烏龍
搜神記張然犬名烏龍殺其奴與妻奸者
黃蒼
張彪犬名黃蒼彪為劫所殺犬號呌屍側宛轉血中
鷄鴨門
藁頭肥
山谷詩湖稻初春雲子白家鷄正有藁頭肥
狸膏
曹植鬭鷄詩願蒙狸膏助常得擅此場
長鳴鷄
西京雜記成帝時交趾獻長鳴鷄下漏驗之晷刻不差
長鳴一食時不絶
鷄知旦
淮南子鷄知旦鶴知夜半言鶴知之早也坡詩獨鶴不
須驚夜旦
潮鷄
輿地志移風縣有潮鳴鷄長旦清如吹角每潮至則鳴
一名村鷄
魚瞰鷄睨(見水族門)
呼羣德
吳均曰鷄有呼羣之德鹿有食呼之美
五時鷄
有鷄夜鳴隨鼓節一更為一聲號五時鷄
失旦鷄
諸葛瑾曰失旦之鷄復思一鳴
鷄翹衛錦
鷄翹衛錦豈勝鮮華鷄翹冠也(温庭筠)
介鷄羽
季氏介鷄羽郈氏金距(左傳)
鑿牆棲
詩鷄栖于塒注云鑿牆而棲曰塒
芥粉
周王褒鬭鷄詩妬敵金芒起猜羣芥粉生梁孝威詩翅
中含芥粉距外曜金芒
專棲之雄
抱朴子詩鷄有專棲之雄蟻有兼弱之智蜂有攻寡之
計
呼喌喌
遺却白鷄呼喌喌(音祝施肩吾詩)
翰音跖
翰音之跖是也
伺晨鳥
譬彼伺晨鳥揚聲當及旦(陸士衡)
百日鵝
子鵝百日外子鴨六七十日佳過此肉硬矣
昇蕖鴨
玄都有鴨丹毛而輕昇於芙蕖唼露而食曰昇蕖鴨(洞)
(冥記)
鵝警鬼
段氏云鵝警鬼鵁鶄厭人孔雀辟惡
雜蟲門
齊女
董仲舒云齊王之后怨恚而死尸化為蟬登樹而鳴故
蟬名齊女
含風蟬
蕭瑟含風蟬寥戾度雲鴈(謝惠連詩)
肥遺
偽蜀王衍時自五月不雨至九月肥遺見紅樓注云肥
遺蛇名角上有火見則大旱出山海經外傳華山亦有
此蛇王氏開國記以肥遺旱見非也紅樓蜀端門樓也
食塵
山海經異水南有蛇曰食塵蔡邕云蚓食塵飲泉
蜂十圍
丹蛇踰百尺玄蜂盈十圍(鮑明遠詩)
吹蠱
含沙射流影吹蠱病行暉南方蓄蠱殺行人置飲食中
人不覺其家遂滅則飛游妄逐行客中皆病死吹蠱飛
蠱也(鮑明遠詩)
點白
食苗實碩鼠點白信蒼蠅言能變白為黑也(鮑明遠)
蓼蟲
蓼蟲避葵堇習苦不言非言小人不知曠士之懷如蓼
蟲不知葵堇之美也(鮑明遠)
黑蜧
黑蜧躍重淵商羊舞野庭音戾蛇也皆欲雨之候(張景)
(陽詩)
寒螿
肅肅莎鷄羽烈烈寒螿啼莎鷄促織也螿蟬也
數蝶
花叢亂數蝶風簾入飛燕(謝玄暉詩)
網蟲
網蟲垂戶織夕鳥傍簷飛(沈休文詩)
丹鳥
夏小正曰丹鳥羞白鳥丹鳥螢火也
景天
螢一名景天一名夜光(崔豹注)
鳳車
蝶一名鳳子一名鬼車一名鳳車搜神記朽葦為螢麥
為蛺蝶
稷螽
說苑螽者人之所攻鼠者人之所薰未嘗見稷螽見攻
社鼠見熏
率然蛇
孫子兵法曰常山之蛇名曰率然一身而兩頭擊其一
頭則一頭至擊其中則兩頭俱至(張華博物志)
歡喜蟲
雜俎歡喜蟲能見衆夢
叩頭蟲
小鳥聞批頰微蟲弄叩頭
越王約法
爾雅注兩頭蛇江東呼越王約髮言其所變也
五技鼠
爾雅釋文鼫五技鼠也音石蔡邕勸學篇五技者能飛
不能上屋能緣不能窮木能泅不能渡瀆能走不能絶
人能藏不能覆身
朐䏰
朐䏰蚯蚓也䕫州多此蟲故以為地名
露珊(見露門)
如絲氣
杜詩崔十九太平寺泉眼云青白二小蛇幽姿可時覩
如絲氣或上爛漫為雲雨
蜜房羽客
蜜房羽客類芳心冶葉倡條徧相識(李義山)
昆蟲
昆明也百蟲待明而動故曰昆蟲
土鴨
陶隠居本草注蛙大而青脊者俗名土鴨其鳴甚大
丹書八字
抱朴子蟾蜍壽三千歲者頭上有角頷下有丹書八字
玄中記云食之壽千歲
蝦蟇懷土
俗說蝦蟇懷土雖取置遠郊一夕復還其所
投機
古今注促織一名投機莎鷄一名絡緯
蜂無雌
古今注龜鼈之類無雄蜂蝶之類無雌
蛾眉
蛾似黃蝶而小其眉勾曲如畫詩言蛾眉
慕光螢載火
飛蛾拂燈火夜飛一名慕光傳曰螢載火而寒一名挾
火一名夜光一名宵燭
宵燭(見上)
蛇腹竄
造化權輿云蛇腹竄蠐螬背行
潔飢
抱朴子云玄蟬潔飢不羨蜣蜋穢飽
商距
莊子使蚊負山商距馳河蝍蛆一名商距
蜂臺蟻樓
古語盖蜂窠疊搆如臺蟻垤似樓
喜母絡新婦
郭璞云今小蜘蛛長股者俗呼喜子垂絲著人衣當有
親客至荆州河内之人謂之喜母又名絡新婦
疎蟬
耿緯集高樹多涼吹疎蟬足斷聲
歌女
江東人謂蚯蚓為歌女或曰鳴砌
野蛾
蝶一名野蛾
弄圓
蜣蜋一名弄圓一名轉圓
立針
蝦蟇一名立針
黍民
河内人見有人馬數千萬皆如黍米以火燒之人成蚊
蚋馬成大蟻故呼蚊蚋為黍民蟻為玄駒
玄駒(見上)
怪蟲
小說漢武幸甘泉道中有蟲赤色以問東方朔對曰此
蟲名為怪蟲昔時拘繫無辜咸仰首曰怪哉怪哉上天
憤所生也必秦獄地按之果然又曰凡愁者得解以酒
灌之隨散
龍親家(見水旱門)
司城主簿
李知微宿都省夜聞呼馳道都尉司城主簿者見數小
人入古槐下一穴明日發視乃鼠耳
釀蜜蜂
樹宿含櫻鳥花留釀蜜蜂含櫻鳥鶯也(庾信)
蟻載粒
符子東海有鼇冠蓬萊而浮游羣蟻相謂曰彼之冠山
何異我之載粒逍遥封壤之巔伏乎窟穴之下
銜窶藪
楊惲曰鼠不容穴銜窶藪也
青弁使者
青弁使者蜻蜓也(古今注)
蟲緝絲
八月詞傍簷蟲緝絲向壁燈垂花(李賀)
水蟲卸弩
廣記云水弩之蟲常自四月一日上弩至八月卸之見
人影則射
蟬罅生
爾雅注蟬屬皆剖坼毋背以為孔罅而生
步屈
尺蠖一名步屈
鳴砌
蚓謂之鳴砌亦謂之歌女(古今注)
朱浚元
有人得朱蛇放之後來致謝稱進士朱浚元(幽怪錄)
仙鼠
蝙蝠謂之仙鼠(古今注)
蠅豹
蠅虎謂之蠅豹(古今注)
蟻城
有冉端者因營葬掘地遇蟻城方丈城壘皆具若雕刻
中有街徑樓閣二大蟻居樓閣中一紫色足翅皆如金
(酉陽雜俎)
蜉蝣王
徐玄之夜讀書見人物如粟數百皆具甲胄擁一紫衣
者行案上傳呼曰蜉蝣王欲觀於紫石潭見魚數十硯
中皆獲小魚玄之大駭以書册覆之照看皆無
鳴蛇
山海經鮮水多鳴蛇其狀如蛇其音如磬四翼見則其
邑大旱
駮蝦
南都賦駮蝦蜲蛇駮大也爾雅注蝦大者長一二丈
飛生
鼯鼠一名飛生(上林賦注)
黃要
郭璞云豰似鼬而大要以後黃一名黃要食獼猴
熠燿
秋興賦熠燿粲於階闥蟋蟀鳴乎軒屏注熠燿螢也
蜲蜲蜿蜿
嘯賦蜲蜲蜿蜿龍蛇之貌
赤蟻若象
赤蟻若象玄蜂若壺(離騷)
黃犢舍
蝸牛螺蟲之有角俗或呼為黃犢舍
唐公鼠
唐君字公房白日昇天鷄鳴天上犬吠雲間唯以鼠惡
留之鼠乃感激自出其腸胃時人謂之唐公鼠
巨斧
兖豫間螗螂為巨斧(出方言)
笛師
蜂燕趙間曰蠓螉音蒙翁其小者謂之蠮螉小而蜜者
謂之壺蜂注云穿竹木作孔有蜜者又謂之笛師
夜遊女子
夜遊女子螢火也此伏尸之精燒香辟之若入人家其
色青者吉紅者有禍殃(玉箱雜記)
飛軍粮
飛軍粮蜂子
伏翼
伏翼蝙蝠也
地螾
黃帝得土德黃龍地螾見注丘蚓也(音引漢志)
短狐
漢五行志云蜮生南越又云短狐即蜮也在水旁能射
人南方名短狐注射工也亦名水弩
青唳蟬
白若白鷺鮮清若清唳蟬(李白)
豹文鼠
豹文鼠終軍以爾雅辨其名而受賜
蝦蟇
墨子曰禽子問曰多言有益乎曰蝦蟇日夜鳴口乾而
人不聽之
蛇醫
蛇醫方言蝘蜓也
曹氏子
齊人曹氏子乃蠐螬(出宣室志)
日兩衙(見方技門)
龍門
雲螭
雖欲騰丹谿雲螭非我駕注雲螭龍也(郭景純詩)
瀺灂
魚龍瀺灂山鳥羣飛上士咸下助角切魚龍游水聲(嵇)
(叔夜)
龍有五種
龍有五種一象形二蛇形三馬形四魚形五蝦蟇形
三種過患
龍有三種過患一熱沙墮其頭二以蛇形行欲三有金
翅烏畏又有一苦以風吹寳衣露身生苦
不能變形
四分律文中說諸龍初生時睡時瞋時行欲時不能變
形餘時皆能變形
多舌龍
德又迦龍王舊云多舌龍由多言故此是第六般若波
羅蜜門善說多法故云多舌託此龍位寄顯法故
射獵門
雙鶬
列子蒲子之弋連雙鶬於青雲之際
飛土逐肉
古人彈歌曰斷竹續竹飛土逐肉
彀者
漢書發似飛彀者注謂能張弩者
忘歸
左&KR0008;繁弱右接忘歸繁若弓名忘歸矢名(嵇叔夜)
罻羅
寄言罻羅者寥廓已高翔罻音尉所以張捕(謝玄暉)
馳馳
馳馳未能半雙兔過我前(曹子建)
接飛鳶
餘巧未及展仰手接飛鳶(曹子建詩)
輕繳
高鳥未挂於輕繳注繳矰射也(曹子建表)
飛羅修罠
音旻網也布飛羅施修罠(七命)
毛林丹薄
藪為毛林隰為丹薄言田獵殺多也(七命)
解勞
韓偓出獵歸詩紅袖擁門持燭炬解勞今夜宴華堂
贊獲
贊獲一聲連朔漠賀柸環騎無優倡(韓偓)
射雉翳
掃掠走馬路整頓射雉翳(平聲李義山詩)
走狗塘
走狗塘鶴陂墟豨巷皆吳王田獵之地(平江圖經)
鶴陂墟(見上)
雙鶻
射詩雙鶻摧孔雀一矢殞貪狼
九規
射詩百步望雲立九規看月張叙神堯皇帝之射
龍臂
龍臂勝猿臂星芒起箭芒
銀鏑
薛逢獵詩金鞍俯鞚塵開處銀鏑離弦中瑟聲
打圍
山谷謝獐肉果然口腹為灾怪夢去呼鷹雪打圍
素支
赭白馬賦歴素支而冰烈注云射的也
寧不食
後魏咸陽王坦好田獵曰吾寧三日不食不能一日不
獵
聞弦虚墜
折翮翻飛隨轉蓬聞弦虚墜下霜空(李白)
行圍
江沙横獵騎山火繞行圍(李白)
五茸
陸魯望詩三茆涼波魚蕝動五茸春草雉媒嬌注陸士
衡對晉武帝三茆冬温夏涼五茸吳王獵所
射雉場
東昏置射雉場二百九十六處翳中帷帳及步障皆祫
以綠紅金銀鏤弩牙瑇瑁帖箭
獲車
田獵收所得禽以實獲車
獲旗
田獵建獲旗
射侯制
射侯制上廣下狹取象於人也張臂八尺張足下六尺
梁鄒
制同乎梁鄒義合乎靈囿東都賦天子田獵地名也毛
詩傳曰古有梁鄒者天子之田也
割鮮染輪
子虚賦割鮮染輪言田獵其血染車輪也
垂天罼
荷垂天之罼張竟野之罘(羽獵賦)
媒翳
潘安仁射雉賦因講肄之餘而習媒翳之事
兩禽連
左挽因右發一縱兩禽連(曹子建)
東津南圃
魏文帝詩校獵東橘津又張衡羽獵賦曰夐遥集乎南
圃
弋高雲
弋下高雲之鳥餌出深淵之魚(應休璉書)
矰繳
矰繳繳之若反矰矢射也亦作繳曹子建曰高鳥未挂
輕繳上音曾下音酌鄭玄曰結繳于矢謂之矰矰高也
漁釣門
漁師
王泓之釣于上虞江或問漁師得魚賣否
箵笭
上蘇挺切下音令竹器也山谷詩云漁父㬠網投箵笭
篠笭
釣者以獨繭絲為綸芒針為鉤荆條為竿剖粒為餌
桂餌
初學記有以桂為餌
翠綸
闕子曰垂翡翠之綸
宿沙
魯連子云古善漁宿沙渠子使漁山側雖宿沙子不
得漁焉宿沙非暗於道也彼山者非魚之所生也
釣師
人間幸有簔兼笠且上芳舟作釣師(林逋詩)
漁墅
林逋雪詩寒連水石明漁墅猛共松篁壓寺歸
曳寒薾
陸龜蒙手捉孤篁曳寒蠒言釣也
玄洲
宋玉釣賦云玄洲天下善釣者也
八絲線
玄洲以三尋之竿八絲之線以出一二尺之魚
施技
玄洲因水勢而施技
仁義為釣
禹湯之釣以賢聖為竿節德為綸仁義為釣利之為餌
四海為池萬民為魚釣道微也
白鷺纕
爾雅疏白鷺頭翅上皆有長翰毛今江東人取以為捷
攡名之曰白鷺纕
百囊罟
爾雅注緵罟者今之百囊罟也九罭者魚之所入有九
囊也
曲梁
詩魚麗于罶注曲梁也其功易故謂之寡婦之笱
採捕郎
藥杯應阻蟹螯香乞與江邊採捕郎(謝寄蟹)
漁蕝
三茆涼波漁蕝動五茸春草雉媒嬌(注見前)
扈葉
吳都記江濱漁者插竹繩編之以取魚謂之扈葉
沈絲
沈絲結飛矰注沈絲漁網也
捕魚翁
捕魚翁龜蒙詩
蟹斷(音鍛)
江東云蟹稻之登也率執一穗以朝其魁然後任其所
之蚤夜曹沸指江而奔漁者緯蕭承其流而障之名曰
蟹斷斷其江之道故焉耳(陸龜蒙蟹志)
半尺鱸
寄淮南鄭竇書記清詞醉草無因見但釣寒江半尺鱸
釣具
寒衣釣具腥
編霜菼
編霜菼緝寒茅(出沈休文)
漁兄漁弟
漁兄漁弟喜到來(李夢符漁父詞)
草門(苔蘚門)
書帶
三齊記鄭玄教學處有草如薤而細俗謂康成書帶
葳蕤
選百卉挺葳蕤注初生之貌也(王仲宣詩)
陽卉腓
凄凄陽卉腓音肥言風霜惨凄草木色皆病也
蘭薄
遠巖映蘭薄白日麗江臯薄叢也江臯江曲也(謝靈運)
臯蘭
臯蘭被徑路澤畔曰臯(阮嗣宗)
忘歸草
安得忘歸草言樹背與襟忘歸草即忘憂草也
青青河畔草
離離山上苗青青河畔草(選古詩)
芳荃
忘歸屬蘭杜懷綠寄芳荃(沈休文詩)
茳蘺
塘上行茳蘺生幽渚微芳不足宣注茳蘺香草也喻婦
人居幽閑之室德微不足奉君子也(陸士衡詩)
紅藥
紅藥當階翻蒼苔依砌上(謝玄暉詩)
蘼蕪
相逢詠蘼蕪辭寵悲團扇古詩上山採蘼蕪下山逢故
夫蘼善本作靡(謝玄暉詩)
綠錢
賓階綠錢滿客位紫苔生古今注苔蘚一名綠錢
霜根
仲秋邊風起孤蓬卷霜根(王僧達詩)
被幽崖
綠竹夾清水秋蘭被幽崖(魏文帝詩)
宿莽
夕搴洲之宿莽草經冬不死曰宿莽莽音姆宿草也
蕙茞
茞香草也昌亥切一音齒(離騷)
九畹蘭
余既滋蘭之九畹兮又樹蕙之百畆三十畆曰畹(上)
菉薠
菉薠齊葉白芷生
靃靡
薠草靃靡注華敷貌
神虈
仰折神虈俯采朝蘭音囂香草
臯蘇
王朗書云雖復萱草忘憂臯蘇釋勞年以過也
神護草
神農本草常山有草名神護置之門上每夜叱人
白㲲
白㲲徒葉切草也出高昌國粗者名吉具細者名白㲲
昔邪
瓦松也在屋曰昔邪在牆曰垣衣梁簡文詠薔薇詩云
緣階覆綠綺依簷映昔邪
夢草
漢武帝時異國所獻晝縮入地夜若抽萌帝思李夫人
懷之輒夢(洞冥記)
草盤青
半欄花藉田一徑草盤青
夫須
臺草一名夫須可為簔笠南山有臺是也
水英
爾雅云芹楚葵注水中芹菜本草一名水英
鴟脚莎
爾雅云菉玉芻郭景純云菉蓐今呼鴟脚莎詩瞻彼淇
澳綠竹猗猗是也
蘚色
劉昭禹詩蘚色圍波井花隂上竹樓
不成錢
水凍菖蒲未生節關寒榆莢不成錢
兔葵
兔葵苗如龍芮花白莖紫
燕麥
燕麥草似麥亦曰雀麥
夜光芝
華陽洞有五種夜光芝
豐草葽
女蘿施詩四月秀葽盛貌也
燕胎芝
茅君傳句曲山有神芝名燕胎芝紫色狀如燕欲飛食
一株為太清仙正一郎中
燕尾香
蘭葉尖長有花紅色白俗呼為燕尾香煑水浴療風
馬蹄香
馬蹄香杜衡也葉似葵形如馬蹄
千步香
南海貢千步香佩之聞千步今海隅有千步草是其種
也
萱蘭訴
修竹彈甘蕉文云有臺西階澤蘭萱草到園同訴言陽
景所照由來無隔而甘蕉攅莖布葉獨見障蔽雖處臺
隅遂同幽谷
茞蘭
俠嘉夜茞蘭芳俠與挾同嘉夜芳草也茞即今白茞(昌)
(改反)
俗草
枝下無俗草所植唯蘭孫
卷施草
贈君卷施草心斷竟何言李白詩此草拔心不死
茞蘭蕤
清英神仙骨芬馥茞蘭蕤
蕨枝拳
不知舊行徑初拳幾枝蕨
流草
流草蓬也病草艾也
忍草
清香惹苔蘚忍草雜蘭孫
媚草
述異記媚草鶴子草也蔓生色淺紫蔕形如飛鶴春月
生雙蟲食其葉越女收養蟲老蜕為蝶帶之號媚蝶(嶺)
(表異錄)
寡婦莎
述異記秦趙間有相思草節節相續又名斷腸草孀婦
草寡婦莎
無情草
范陽貢無情草使人無情(雜俎)
睡草
又桂林有睡草見之則令人睡一名醉草亦呼懶婦葴
懶婦葴(見上)
澤葵
又苔錢亦謂之澤葵又謂之重錢草亦呼宣蘚南人呼
妬草
重錢草(見上)
蘚陣
鶴毛横蘚陣蟻穴入莎根
采華草
太極山有采華草服之通萬里言
苔絮
手牽苔絮長蓴花
菱絲
釣魚詩菱絲縈獨蠒蒲米蟄雙魚又詩病容扶起種菱
絲
湘蕤皓本
武夷記武夷君食之注湘蕤荇也皓本根也
榮榮
榮榮窗下蘭密密堂前柳
羊齒草
本名緜馬細葉葉蘿生而毛有似羊齒今東人呼為鴈
齒繰者以取薾緒也
連錢荇
太液池有連錢荇(洞冥記)
躡空草
烏莽國有草如芥葉食之能行空中號躡空草(洞冥記)
太陽草
天老曰太陽草服之長生即黃精也(博物志)
鼠筦
纖細似龍須可以為席蜀中出好者
地血
茜草可染綘陸機云一名地血
皤蒿
詩云于以采蘩毛傳云皤蒿也郭氏云白蒿又云葉似
艾上有白毛粗澀俗呼為蓬蒿可以為葅
布護
蘪芫布護於中阿音濩
蒥荑
雜以蒥荑草也
幽蘭
雪賦以幽蘭儷曲
蘭猗靡
藉蘭臯之猗靡
香掩掩
越香掩掩言草木之香發越也
幽薄
白華朱萼被于幽薄白華綘趺在陵之陬
平蔚
原薄信平蔚
蘭苕
翡翠戲蘭苕
相因依
芰荷迭映蔚蒲稗相因依
朱柯
西京賦櫂靈芝之朱柯
綠葉紫莖
秋蘭兮青青綠葉兮紫莖
甜娘
甜娘草名廣南人造酒多用之
合歡
合歡蠲忿萱草忘憂崔豹古今注曰合歡樹似梧桐枝
葉繁互相交結每一風來輒自相離了不相牽綴樹之
階庭使人不忿也
萱草(見上)
九衢之草
九衢之草千計其枝交錯相重九出也山海經少室之
山有木焉名曰帝休其枝五衢其花黑實服者不怒
木門(樹林野燒附)
鞞&KR1919;佉
龜蒙詩手攜鞞&KR1919;佉若在中印國鞞布頂反&KR1919;大各反
唐言楊枝也
陽林
白雪停隂岡丹葩曜陽林(左太沖)
九秋幹
心契九秋幹目覽三春荑(謝靈運詩)
阡阡
遠樹曖阡阡注茂美貌也
前林
秋風吐商氣蕭瑟掃前林(張孟陽詩)
梢梢
梢梢枝早勁塗塗露晚晞梢梢勁強無葉之貌塗者厚
也(謝玄暉詩)
脩薄
谷風拂脩薄油雲翳高岑注草木叢生曰薄(陸士衡詩)
鳴鳳條
假翼鳴鳳條濯足升龍淵謂梧桐也
枌檟
揮手告鄉曲三期載歸旋且為樹枌檟無令孤願言(謝)
(靈運)
八桂
天台賦云八桂森挺以淩霜
長楸
鬭鷄東郊道走馬長楸間(魏文帝詩)
豐條
豐條並春盛落葉後秋衰(陸士衡詩)
蕭森
谿壑無人迹荒楚鬱蕭森木叢生曰楚蕭森條長貌(張)
(景陽詩)
槭槭
槭槭芳葉零蘂蘂芬華落槭所隔反落葉聲(盧子諒詩)
萬年枝
風動萬年枝日華承露掌萬年枝木名
平楚
寒城一以眺平楚正蒼然(已上並謝玄暉詩)
玉階樹
切愁涼風至吹我玉階樹(班倢伃)
宿楚
青苕日夜黃芳蕤成宿楚叢木也(張協詩)
翳薈
促鮮之遊汀濘短羽之棲翳薈
鼎足松
平江學中有十題曰辛夷百幹黃楊公堂槐鼎足松雙
桐石楠龍頭檜蘸水檜泮池玲瓏石或云蘇子美嘗掌
學命名也
三榮三悴
晉陽都城北角有槐木一日之間三榮三悴
陽葉隂條
陽葉春青隂條秋綠
小棠
詩甘棠注云棠杜也一名杜梨而小也召伯不欲勞民
止舍於小棠之下而斷訟焉
三眠柳
李義山賦豈殊河畔牛星隔歲才聞一過未若苑中人
柳終朝剰得三眠注漢後苑中有柳似人形一曰三倒
三起
蒼官
樊宗師絳守居園記云有柏蒼官青士環列與槐朋友
稚杉(見竹門)
拘尸陁
雜拘尸陁樹見月光即開
鴈翅檜
李德裕平泉花木記有鴈翅檜葉婆娑如鴈翅也又有
珠子柏實如珠子生葉
林光
林光稱避暑引伏出郊行(張正見上之回)
君子樹
梁元帝芳人詩芬芳君子樹交柯御宿園
柳半眠
煙柳半眠藏利臉雪梅含笑綻香唇
松釵
長松夜落釵千股小港春添水半腰(韓偓詩)
羖羊角
江東謂皂莢為羖羊角
衢枝
穗柏一枝衢枝偃覆疑四達之枝也
鳳條
酉陽雜俎人有折博陵君豹山園桐枝者公曰何為傷
我鳳條
端正樹
玄宗發馬嵬至扶風道上有石楠樹團團愛翫云呼為
端正樹蓋有所思也
嘉林
傳曰有神龜在江南嘉林中嘉林者獸無虎狼鳥無鴟
梟草無毒螫野火不及斧斤不至是為嘉林
守門閭
松柏為百木長而守門閭
五大夫
始皇上太山立石封祠祀下風雨暴至休於樹下因封
其樹為五大夫
麯塵絲
江邊楊柳麯塵絲
松籟
但將松籟延佳客常帶嵐霏認遠村(林逋詩)
暗黃
正月樂詞上樓迎春新春歸暗黃著柳宫漏遲薄薄淡
靄弄野姿(李賀詩)
秋香
畫欄桂樹懸秋香三十六宫土花碧(李賀)
古香
山頭老桂吹古香
五衢枝
山海經少室之山上有木焉名曰帝休其枝五衢注枝
五出如路
黃夾&KR0008;林
白樂天詩黃夾襭林寒有葉碧琉璃水淨無風
柳一渦
太平州作歐靚腰支柳一渦
負霜柏
負霜柏一作宜霜柏
鼠梓
鼠梓其樹葉木理如楸也
攝攝
說文云楓木厚葉弱枝善搖一名攝攝
守宫槐
郭云槐葉晝日聶合而夜炕布者名守宫槐
梓實桐皮
陸機云梓實桐皮為椅
女桑
郭云今俗呼桑樹小而條長者為女桑詩云猗彼女桑
是也
松葉柏身
爾雅曰樅松葉柏身檜柏葉松身
左人精
柏木也
右人精
松木也
鬼老
槐木也
舞兒腰
榆穿菜子眼柳斷舞兒腰
楓子桐孫
庾信詠樹詩楓子留為式桐孫待作琴
一霜兩霜
一霜兩霜猶可當五晨六旦颯已黃梁豫章王綜悲落
葉詩
百木長
史記松柏為百木長也而守宫闕
姑榆郎榆
廣志有姑榆郎榆郎榆無莢
濟南榆
應璩與龐惠恭書曰頻見所上利民之術植濟南之榆
栽漢中之漆
朝菌
朝菌謂之朝華亦謂之木槿亦謂之白及亦曰舜華
帝梧
張正見鳳棲梧詩云丹山下威鳳來集帝梧中
天上樹
李紳詩序新昌宅書堂前有藥樹一株今已盈拱則長
慶中於翰林院西軒藥樹下移得纔長一寸僕夫封一
泥圓以歸植今則長成名之曰天上樹詩云白榆星底
開紅甲珠樹宫中長紫霄
鬼庭
柏者鬼之庭也注言鬼神尚幽暗以松柏為庭府
千千萬萬
千千石楠樹萬萬女貞林
榮柯
衆鳥集榮柯
鬱金枝
燕趙青青遊子悲河堤弱柳鬱金枝
情深樹
題情深樹寄象公詩云腸斷枝上猿淚添山下樽
引東枝
漢陽江上柳望客引東枝
桂子落
還聞天竺寺夢想還東越每年海樹秋桂子落秋月
攅叢
黃山過石柱巘㟧上攅叢
綠玉樹
李白贈王屋山人魏萬詩君來幾何時仙臺應有期東
窗綠玉樹定長三五枝
森柯
積雪照空谷悲風鳴森柯
緜幕
南軒有孤松柏葉自緜幕
君遷樹
陸龜蒙寄南海同年詩庭中必有君遷樹莫向空臺望漢
朝交州記有君遷樹有朝臺尉他望漢所築也
叢條疊穎
叢條瞋胆疊穎怒魄
椰葉無蔭
椰葉無蔭㯽榔無柯
丰茸
雪後朝寒猶凜洌柳梢春意已丰茸
柳絲絲
張盖欲判江灔灔迴頭更望柳絲絲
白甲蒼髯
雙龍對起白甲蒼髯煙雨裏(東坡咏松)
霜下傑
淵明芳菊開林耀青松冠巖列懷此貞秀姿卓為霜下
傑
厄閏年
東坡詩黃楊厄閏年自注俗說黃楊歲長一寸遇閏退
三寸
女兒腰
子美詩隔戶垂楊弱嫋嫋恰如十五女兒腰
甘木
西都賦竹林果園芳草甘木
栟櫚
栟櫚上林賦注曰椶也其皮可為索
女貞木
女貞木葉冬不落(上林賦)
連抱
長千仞大連抱言木之大也(上林賦)
落落長松
蔭落落之長松(天台賦)
桐乳
空門來風桐乳致巢注桐子似乳著其葉而生鳥喜巢
其中也
椅梧
椅梧桐也(琴賦)
玄木
玄木冬榮(高唐賦)
密微微
密微微其清閑言木之密葉微微然幽邃(琴賦)
林藹藹
瞻彼崇丘其林藹藹(補亡詩)
蘭林
結風佇蘭林(陸士衡)
摩蒼天
脩條摩蒼天(魏文帝芙蓉池詩)
葉卷
攀林摘葉卷葉初生未展(謝靈運)
曖阡阡
遠樹曖阡阡美貌(謝玄暉)
樹扶疎
繞屋樹扶疎(陶潛詩)
故藪
孤獸思故藪離鳥悲舊林(陸士衡)
不死木
不死木食之令人長壽(出柳州)
百籟吟
百籟坐自吟(張景陽)
造天
松柏豫章條上造天(七發)
藤輪
李德裕詩松盖低春雪藤輪倚暮山
帶癭松
吾看有花樹不及帶癭松
赤燒
獨鳥青林暮驚麏赤燒殘(温庭筠)
突波羅樹
突波羅樹出梧州安折縣壅腫盤結堪以為器
豫章似枕
譬之豫章七年然後可覺耳延叔堅曰豫章與枕木相
似須七年乃可别枕音尤
千仞無枝
魯連子曰東山有松千仞無枝
神王一丘
符子云蔭百丈之松蕭蕭然神王一丘
十里香
述異記千年松香聞十里外一名十里香
香林
其土唯松檜檉柏每風拂脩林則香聞數里傍有古僧
塔人疑其異因號香林石塔
玉女幢
木葉細長自根而上皆成層級故名玉女幢
飛仙蓋
木高無枝其末下垂如蓋(出九華)
仙掌扇
其木葉如扇兩相合如掌
櫰槐
櫰槐上古回反又戶乖反槐之别名下戶灰戶乖二切
爾雅云槐葉大而黑為櫰又守宫槐葉晝日聶合而夜
布
冬殞木
五嶺無冬殞之木(嵇叔夜養生論)
雜花門
薝蔔花
薝蔔花即今山梔子花也佛說譬如入薝蔔林中唯&KR0008;
薝蔔不聞餘香禪月詩云白薝蔔花露滴滴山谷云染
梔子花六出雖香不濃郁山梔子花八出一株可香一
園
蕣榮
蕣榮下終朝蜉蝣豈見夕注蕣槿花也朝榮暮落詩顔
如蕣華(郭景純詩)
丹榮
曲池揚素波列樹敷丹榮謂花也(王仲宣)
蘂蘂
槭槭芳葉零蘂蘂芬花落垂落貌(盧子諒詩)
歸華
歸華先委露别葉早辭風(鮑明遠)
瓊蘂
上山采瓊蘂窮谷饒芳蘭玉英也
木蕖
木蕖芙蓉也山谷詩紅裝滿院木蕖秋
具多
嵩山記漢世有道士從外國將具多子來於嵩高西脚
上種有四樹與衆木異一年三花白色香美
巴苴
漢書注巴苴一名芭蕉
優曇花(同上見佛僧門)
好行市
石竹花詩莫管金錢好行市寂寥相對是山家陸魯望
詩如今莫共金錢鬭買斷秋光是此花
後庭花
蘇黃門詠鷄冠花詩云後庭花草盛憐汝繋興亡注或
言矮鷄冠即玉樹後庭花
菖蒲花
菖蒲花可憐聞名不相識
蘂氣
豔歌行雲楣桂成戶飛棟杏為梁斜窗通蘂氣細隙引
塵光
小蒨
壍蔓墜長茸鳥花垂小蒨
摘索
隂沈天氣連翩醉摘索花枝料峭寒(林逋詩)
紅髲&KR2797;
欄藥日高紅髲&KR2797;(反聲李義山)
酴醿
酴醿本作稌糜後又加酉
嫣香
李賀南園詩可憐日暮嫣香落嫁與春風不用媒
造紅蘭
蓐收既斷翠柳青帝又造紅蘭(一作欄李賀)
四照花
山海經招搖山有木狀如穀而黑理其花四照
紫冠黃鈿
紫冠黃鈿網絲窠蝶繞蜂圍奈晚何注紫冠鷄冠黃鈿
黃菊(山谷詩)
花精
吳越錢仁傑忠懿王之從兄酷好種花人號花精(越史)
御衣黃
劉貢父芍藥品為絶品第一高廣六七寸淡黃色葉端
微碧細葉上聳蘂散出間葉販花劉氏得此種於北方
其次黃樓子黃冠子金線髻子鮑黃玉逍遥皆絶品
會三英
會三英下品色紫或紅多葉而二頭上品三色紅
落紅滋
懷君芳歲歇庭樹落紅滋(李白)
破顔花
池開照膽鏡林吐破顔花(李白)
百兩金
本草牡丹一名百兩金又曰鼠姑
紅梨花
峽州署中有千葉紅梨花無人賞者知郡朱郎中始加
欄檻命坐客賦之
兒女花
種菊詩云種花莫種兒女花老大誰能逐年少
鹿蔥
風土記云鹿蔥宜男草也宜懷妊婦人佩之必生男嵇
含賦序云荆楚之士號鹿蔥
豔中閑
榴詩繁中能薄豔中閑(杜牧之)
三春荑
心契九秋榦目翫三春荑(謝靈運詩)
芙蓉媒
楚辭因芙蓉而為媒
罷花
階蕙漸翻葉池蓮稍罷花(何選詩)
山琵琶
駱谷中有毒樹曰山琵琶其花明豔與杜鵑花相似樵
者曰早花殺人李紳詩云澗底紅花奪火然搖風有毒
愁行客
露英
飲若木之露英注花之含露英(甘泉賦)
春翹
翫春翹而有思注翹英也(思舊賦)
晨葩
晨葩朝華也(補亡詩)
日及花
但看日及花唯是朝可憐槿花也(施肩吾詩)
綠葉紫褁
綠葉紫褁朱莖白蔕裹去聲實皮也(高唐賦)
絳趺朱萼
白華朱萼被於幽薄白華絳趺在陵之陬(補亡詩)
狗脊花
施肩吾春日贈臨平湖主人云池塘已長鷄頭葉籬落
初開狗脊花
金步搖
金步搖叢生其花四出皆偶對無風常搖蓋幹弱而枝
繁也
玉纓絡
其花圓潔如真珠散綴柯條
南大竹
木虚中疎節如竹春青夏碧秋丹冬紫
鉢囊花
其花生葉之上
櫻欲然
野棠開未落山櫻發欲然(沈休文詩)
花匝樹
開花已匝樹流鶯復滿枝(上)
菊有芳
蘭有秀兮菊有芳(秋風詞)
桃李酣酣
遥想故園陌桃李正酣酣(李義山)
菊門
時菊
常恐鷹隼擊時菊委秋霜
落英
憩石挹飛泉扳林搴落英搴居偃反(沈休文)
散金
青條若總翠黃花如散金
東籬
采菊東籬下悠然見南山(陶詩)
紫冠黃鈿(見雜花門)
菊未莎
杞菊賦云爾杞未刺爾菊未莎其如予何
制頽齡
酒能祛百慮菊為制頽齡(陶詩)
苦薏
陶隠居云菊有兩種一種莖紫氣香而味甘葉可羹食
者為真一種莖青而大作蒿艾氣味苦不堪食名苦薏
非真也(出補注本草)
隂威
隂威本草菊名
汎寒榮
搴菊汎寒榮(李白)
蓮門
芬陁利
梵語芬陁利此言白蓮花也湼槃經云如來之身非胎
所汚如芬陁利花本身清淨故也
並目蓮
青陽樂府云青荷蓋綠水芙蕖發紅鮮下有併根藕上
生並目蓮
水花
李賀水花晚色淨庶足充淹留古今注芙蕖亦名水花
雙南
王禹玉白蓮詩莫將試輕步彫刻任雙南
波頭摩華
赤蓮花也
優鉢羅花
青蓮花也
綠房紫的
芙蕖也
迭映蔚
芰荷迭映蔚蒲稗相因依
田田葉
雖無田田葉及爾泛漣漪古樂府云江南可采蓮蓮葉
何田田(陸韓卿)
卷葉荷
白樂天晴沙金屑色春水麯塵波紅簇交枝杏青含卷
葉荷
梅門
南枝
六帖大庾嶺上梅南枝落北枝開
培堆
梅花詩一枝臨路雪培堆
月老
林逋梅詩任教月老須微見却為春寒得少留
玄冥節
韋莊梅詩不隨妖豔開獨媚玄冥節
竹門
此君
世記王子猷每假人宅必種竹人詰之曰不可一日無
此君
初篁
初篁苞綠籜新蒲含紫茸(謝靈運)
斤竹
謝靈運有從斤竹澗越嶺溪行詩
竹花
竹花何莫莫桐葉何離離言鳳所棲宿也(范彥龍)
冉冉
冉冉孤生竹結根泰山阿冉冉漸生進貌阿曲也
愛竹及酒(見酒門)
祖竹
吳融詩祖竹定欺簷雪折稚杉應拂棟雲齊
叢篁
時佐堯詩叢篁宿鳥喧
天箒
荆州記天門角上各生一竹倒垂下拂謂之天箒
&KR1833;竹
音果割也文粹有&KR1833;竹記
亞梢
粉竹亞梢垂宿露翠荷差影聚游魚
玉差差
韓丕秋竹詩風韻曉生泉細細月華霄泛玉差差
竹籟
林逋春夕詩微風引竹籟斜月轉花隂
竹子
張廣神異經云竹子笋子(出談助)
竹笑
竹得風其體大屈謂之竹笑
煑簀
六雲笑林云漢人適吳吳人設笋問何物曰竹也歸煑
其簀不熟曰吳人欺我哉(談助)
報竹平安
李衛公言北都唯童子寺有一窠纔長數尺公書與維
網每日報竹平安
偷筍
偷筍閭閻人隔籬必埋貍於家牆下明年筍自迸出一
本作埋猫(沙門贊寕筍譜)
紫雲蓋
紫雲蓋慈竹也
赤玉脂
赤玉脂桃竹也
青蛇枝
青蛇枝苦竹也
紅鵲尾
紅鵲尾青竹也
篾席
尚書顧命曰敷重篾席孔安國曰桃枝竹
敲劼(客八反)
蕭騷寒雨夜敲劼晚風時(杜牧之)
貞榦臣
梁沈約修竹彈甘蕉文曰長淇園貞幹臣脩竹稽首云
瀟洒侯
溪山自是清涼國松竹合封瀟洒侯(陸龜蒙)
九種竹
成都出十色牋九種竹
夜鳴秋
池花春映日窗竹夜鳴秋(李白詩)
慈姥竹
李白有姑熟十詠姑熟溪丹陽湖凌歊臺慈姥竹望夫
山謝公宅桓公井牛渚磯
竹約
說文竹節曰約
檀欒蟬娟(一緣反)
檀欒蟬娟皆美貌
梢雲
無以踰言其高梢雲
慈母竹
江圖曰江寕縣慈母山生竹作簫笛有妙聲
籦籠
惟籦籠之竒生兮于終南之隂崖注音鍾龍竹譜曰竹
名也
雪封枝
秋潦漱其下趾冬雪椯封乎其枝椯音團
汶陽孤篠
鄒魯之珍有汶陽之孤篠
節竿勁
鮑明遠詩嚴秋節竿勁(竿公旱反)
碧鮮
令狐楚齋中栽竹地窗邊素壁初開見碧鮮
高苦竹
梧州思安縣多竹有黃苦竹白苦竹之名東越謂之高
苦竹
八月春
贊寧竹譜竹根曰鞭以鞭行時八月為春二三月為秋
凡百榖皆以始生為春熟成為秋也
蛇祖龍孫
梅堯臣詩蛇祖龍孫生産後
龍生日
岳州風土記岳人五月十三日謂之龍生日可種竹即
齊民要術竹醉日也
問訊
杜甫何將軍山林詩問訊東橋竹將軍有報書
易根
雜俎竹六十年易根則結實枯死
花&KR1597;
談助竹將枯死花&KR1597;乃懸
僧體盤飱
僧體盤飱惟笋味(魏野詩)
果實門
都蔗
曹植詩云都蔗雖甘杖之必折巧言雖美用之必滅晉
張協有都蔗賦
塗林
陸機與弟書云張騫為漢使外國十八年得塗林塗林
安石榴也
含桃
含桃櫻桃也吕氏春秋注以鶯鳥所含故名之禮仲夏
含桃薦寢廟
胡甘
風土記橘柚之甜美有頳者謂之胡甘
木奴
李衡種甘橘千樹號千頭木奴言利博也
沙棠
前庭樹沙棠
芳梨
茂林列芳梨(上並潘安仁詩)
南甘北橙
在南稱甘度北則橙言生於江南則為甘而芳香種於
北地則為橙枳亦猶人之變節(潘安仁詩注)
華果
靈囿耀華果通衢列高椅
山櫻
野棠開未落山櫻發欲然(沈休文)
五色瓜(見枕簟門)
辰日瓜
瓜宜辰日種山谷兄大臨詩云夏栽醉竹餘千个春糞
辰瓜滿萬區
四剖三離
劉楨瓜賦析以金刀四剖三離承之以雕盤羃之以纖
絺
崖蜜
鬼谷子照夜青螢也百花醴蜜也崖蜜櫻桃也
二花梨
一歲二花梨
三節蔗
一丈三節蔗
湖目
湖目蓮子也
越王頭
椰子為越王頭壺樓為杜預頸
柿七絶
俗謂柿樹有七絶一壽二多隂三無鳥窠四無蟲五霜
葉可翫六有嘉實七落葉肥大
蓮苞
夏雨蓮苞破秋風桂子彫(張祜天竺寺詩)
栗罅
風剪荷花碎霜凝栗罅開(耿緯詩)
傷荷藕
唐世蘇州進藕其最佳者名傷荷藕或曰葉甘為蟲所
傷或曰故傷其葉以長根也
綠帶金衣
宰臣賀蓬萊宫甘子結實表云綠帶含霜芳流綺殿金
衣爛日色麗彤庭
梅林饒子
魏武行役失道三軍皆渴乃令曰前有大梅林饒子甘
酸可解渴聞之口皆出水遂得進前
仲思棗
仲思棗長四寸五寸圍紫色亦名仙水棗
韓終李
琳園生玉李韓終嘗食之號韓終李
菱翻雞
玄都有翠水水中有菱狀如飛雞謂之翻雞菱
菱芰
武陵記四角三角曰芰兩角曰菱一名水栗一名薢
味諫
山谷謝惠橄欖詩方懷味諫軒中果忽見金盤橄欖來
想共餘甘有瓜葛苦中真味晚方回注戎州蔡次律家
軒外有餘甘余名之曰味諫
生人髮
生人髮掛果樹烏鳥不敢食其實
連二
劉貢父瑞荷詩連二彫成碧玉盤合歡裁作青油扇
鹿梨
鹿梨亦名鼠梨山梨也今人有種者其味極甘美
荆桃
荆桃郭璞云今櫻桃也
麥李
麥李與麥同熟故名
山樆
爾雅云梨山樆郭云言其在山之名則曰樆人植之曰
梨
鑚梨
爾雅樝梨曰鑚梨注恐有蟲故一一鑚看其蟲孔也
華瓜
瓜曰華瓜注華謂半破也降于天子破破而不四析也
亦横斷之而巾以綌也禮記為天子削瓜副之巾以絺
石阿措
崔玄徽常遇數美人其一曰石阿措一曰封十八姨封
即風神石即石榴也
土乳梨
土乳梨金鎚棗牙樣棗半斤李子皆帝苑中所植也
第果實名
李直方嘗第果實名如貢士者以綠李為首楞梨為副
櫻桃為三甘子為四蒲萄為五或薦茘支曰寄舉之首
范暉以諸香品時輩侯朱虚撰百官本草皆此類也(國)
(史補)
百子蓮
西王母見穆天子進素蓮一房百子(拾遺記)
崆峒靈瓜
明帝時燉煌獻異瓜云崆峒瓜四劫一實(拾遺記)
李如瓶
李少君言冥海之棗大如瓜種山之李大如瓶也(漢武)
(故事)
五鬛松
松言兩粒者五粒者粒同言鬛自有一種名鬛皮無鱗
甲而結實多新羅取種世傳千歲萬頃平平偃蓋然有
數年輒偃但命根下遇石則偃耳萬頃蓋平偃耳(酉陽)
(雜俎)
草龍珠帳
具丘之南有蒲萄谷有僧遊谷食蒲萄折一枝以歸插
地遂活明年結實極盛號草龍珠帳(同上)
木威
橄欖獨根東向枝曰木威南向曰橄欖(同上)
仙术
桃者五行之精能制百鬼謂之仙术(荆楚歲時記)
虎蹯瓜
陸機瓜賦云瓜有狸首虎蹯玄骭素腕之名
崑崙
崑崙蔗蔗之赤者
羊角棗
鄴中記石季龍園中有羊角棗長一尺
雞心棗
梁簡文詩風搖羊角樹日映雞心枝已聞安邑美永茂
玉門垂
玉門棗
西王母與老子共食玉門之棗
安邑棗
魏文帝詔曰凡棗味莫若安邑御棗
杏實主穰
杏實主穰師曠占梅杏實多來年穰
三玄紫杏
南岳夫人傳仙人有三玄紫杏
文杏
西京雜記上林苑有文杏謂有文彩也
蓬萊杏
上林苑有蓬萊杏(西京雜記)
魁栗
又云上林有魁栗
茘支五滋
庾肩吾謝㯽榔無勞朱實兼茘支之五滋能發紅顔類
芙蓉之十酒
青頭雞
青頭雞鴨脚也
似古賢
晉劉滔毋答吳國書胡桃本生西羌外剛朴内柔甘質
似古賢欲以奉貢
含消梨
三秦記漢武樊川園有含消梨
蜜筒瓜
吳淑瓜賦甘號蜜筒
桂髓瓜
又芳稱桂髓瓜
土芝
嵇含瓜賦世云三芝瓜處一焉謂之土芝
黃色瓜
吳淑瓜賦黃色稱異
平蔕
又平蔕標奇
三玄柰
南岳夫人傳稱為西喬設三玄素柰
橘官
異物志交趾有橘官置長一人秩三百石主歲貢御橘
橘籍
吳闞澤表曰請除臣橘籍
橙橘戶
越多橘柚有稅謂之橙橘戶
黃甘守史
晉令閬中縣置黃甘守史一人
橘樹家僮
橘樹當家僮(盧綸詩)
綠茘枝
綠茘枝戎州所出肉熟而皮猶綠
餘甘
餘甘青實狀如山李味若橄欖生于近郊者肉脆而虚
其味薄生于馬湖者肉堅而實在戎州
高聰梨
高聰為幽州刺史以高肇黨廢于家斷絶人事唯修營
園果世稱高聰梨以為珍異
東陵瓜
邵平者故秦東陵侯秦破為布衣貧種瓜長安城東瓜
美故世謂東陵瓜
朗公橘
岩種朗公橘門深杯渡松(李白𨼆靜寺詩)
霜梨
高僧拂玉柄童子獻霜梨(李白詩)
白胡桃
李白白胡桃詩紅羅袖裏分明見白玉盤中看却無疑
是老僧休念誦腕前推下水精珠
飲霜栗
朝來果是滄洲逸沽酒提盤飲霜栗
三十子
陸龜蒙橘詩珍重更過三十子不堪分付野人邊王僧
辨嘗為荆南得橘一蔕三十子以獻梁元帝
披黃苞
披黃苞以授甘注言剥之也(笙賦)
鎮心瓜
南史鄭灼苦心熱以瓜鎮心劉子化詩七盤妙舞頻揮
汗五色嘉瓜互鎮心
金桃
貞觀間康國獻黃桃大如鵝卵其色如金亦呼為金桃
珠纓
淩花咀粉蘂削縷穿珠纓
鴻頭
鴻頭排芡刺鵠殼攅瓌橙鴻頭芡别名
金菱銀栗
杜陽編咸通中開昌公主下嫁有金菱銀栗連珠帳却
寒簾犀簟牙席蠲盆犀如意玉九鸞釵辟邪香
稜橙鄧橘
稜橙鄧橘南陽郡有稜縣鄧縣(蜀都賦)
大谷梨
張公大谷之梨梁侯鳥椑之柿注國侯有烏椑柿代傳
之(閑居賦)
周文棗
周文弱枝之棗房陵朱仲之李周文王時也(上)
沈朱實
夏李沈朱實秋藕折輕絲(謝玄暉詩)
火山
火山在梧州之南陽大江頂常有火光其上生茘支四
月熟
獼猴桃
洋州雲亭山生獼猴桃其甘酸食之止渴
茘枝奴
嶺表異錄茘枝過龍眼始熟故名茘枝奴言在後也
亞茘枝
龍眼一名亞茘支
閩中第一
圖經茘枝閩中第一蜀川次之
置騎
楊妃嗜茘支明皇置騎傳送走數千里
紫帉包
蕭嵩為丞相帝以紫帉包黃甘賜之帉巾也
丁香子
明皇命方士以藥傅茘枝根得核小宫人呼為丁香子
求黃甘
魏文帝征彭城遣送九種鹽并胡豉求黃甘
壺甘
崔豹古今注甘實形似石榴者名壺甘
建春山柑
東方朔云東南有建春山上多美黃甘(神異經)
綠蔕含霜
綠蔕含霜金衣爛日(黃甘賦)
分甘圖
明皇得合歡甘與宰臣分食之又令畫工畫分甘圖
金彈圓
神異山橘子大者如土瓜小者如金彈圓
璇星散
斗樞璇星散為橘柚
胡甘
本草柚酸者名胡甘
給客橙
花木志云給客橙出蜀土似橘而非若柚而香冬夏華
實相繼或如彈圓或如拳通歲食之名盧橘
盧橘(見上)
刻根
圖經云橄欖生嶺南閩廣木高峻不可梯刻其根下方
寸許納鹽于中一夕子皆落
益智
圖經龍眼一名益智言味甘歸脾而益智也
芡盤
退之詩平池散芡盤
栗如拳
上林有嶧陽栗大如拳本嶧陽都尉曾窕所貢
熨齒
韓偓禁中詩綠香熨齒冰盤果清冷侵肌水殿風
園囿門
修竹園
梁孝王有修竹園
芳甸
暄鳥覆春洲雜英滿芳甸(謝元暉)
氛雜
園中屏氛雜清曠招遠風(謝靈運)
花瀨
陸龜蒙自遣詩花瀨濛濛紫氣昏水邊山曲更容村終
須揀取幽棲地老桂雙成便作門
雙桂門(見上)
花城
李賀三月詞東方風來滿眼春花城柳暗幾愁人複宫
深殿竹風起新翠舞衿静如水
南圃北園
南圃無遺秀枯條盈北園
奴橘女桑
舊栽奴橘老新殺女桑肥(陸龜蒙)
蘭皋
蘭皋皋澤也(蜀都賦)
橙橘園
家有鹽泉之井戶有橘柚之園(上)
瓜疇芋區
瓜疇芋區疇界埓也區畦也(上)
蘭唐
蹂蕙圃踐蘭唐注蘭生唐中也(羽獵賦)
蘭路
清蘭路肅桂苑(月賦)
繁囿
惠風蕩繁囿繁茂也(殷仲文)
蘭野
蘭野茂荑英(顔延年)
春王囿
逍遥春王囿躑躅千畆田晉宫閣名洛陽有春王囿
芳林園
芳林園在青溪菰首橋東齊高帝舊宅
晏隂
塵事久謝絶園廬方晏隂(林逋)
蘭皋
步余馬于蘭皋馳椒丘且焉止息(楚詞)
桃溪李逕
顧野王詩日映桃溪色風吹李逕香
黃菊宅
羅含黃菊宅柳惲白蘋汀(李義山)
青璣文具
棗圃落青璣瓜畦爛文具
海錄碎事卷二十二下
