世醫得效方卷六
元危亦林撰
大方脈雜醫科
下痢
風證神术散治胃經傷風自汗小便難下痢(方見咳𠻳類)
露宿湯治風痢純下清血
杏仁(七个尖去皮)苦木瘡(一掌)烏梅(二个)
草果(一个)酸石榴皮(半皮)青皮(二个)
甘草
右剉散作一劑水二碗生薑叁片煎土分露星一宿
次早空腹服
間風湯治法藥件(並見泄瀉類)
寒證人參敗毒散治寒邪壯熱下痢及所下似痢非痢
似血非血色如濁酒者加陳米百粒煎(方見傷安陽証類)
不換金正氣散治臟腑受寒下痢赤白加烏梅陳光煎(方)
(見時疫類)
暑證六和湯治冐暑伏熱致成痢疾煩渴小便赤澁(方)
(見傷暑類)
五苓散治同上能分隂陽利水道(方見傷暑類)
蘖皮湯治暑痢(方見泄瀉類)
酒蒸黃連圓治伏熱瀉痢不止用香薷散燈心二十莖
車前草二根煎吞服立效(方見後面及傷暑類)
濕證加味除濕湯治一身盡痛重者浮黃下痢如豆羹
汁
半夏麯厚朴(去麄皮薑汁削)蒼术(炒各一兩)
藿香葉陳皮(炒)茯苓(各五錢)
粉草宫桂木香(各三錢)
右剉散每服四錢水一盞半生薑三片紅棗二枚煎
服空心仍以五苓散兼服利其小水
艾薑圓治濕冷下痢膿血腹痛婦人下血
乾艾葉(四兩炒焦存性)川白薑(一兩炮)
右為末醋煑麫糊圓如梧子大每服三十圓温米飲
下
苦散治脾受濕氣泄痢不止米穀不化
黃連(去鬚剉如豆)吳茱萸白芍藥(剉如豆各二兩同炒令赤色)
右剉散每服二錢水一盞煎至七分去滓温服
熱證小承氣湯治下痢赤黃但煩飲冷小便不利得熱
則極心煩燥喜渴先服一二服蕩之須審是實熱方可
次用
五苓散加車前子以利小便黃連阿膠圓佐治之即效
(方見傷暑及咳嗽類)
小柴胡湯治下痢赤白心中煩燥潮熱加赤芍藥地榆
麥門冬淡竹葉煎效(方見傷寒陽証類)
敗毒散治同上加陳米煎(方見傷寒陽証類)
烏梅圓治下痢純血臍腹絞痛脈急大數由腸胃久虚
或先經下血痢未止服熱藥藴毒伏熱渗成血痢
烏梅(二两焙)黃連(三兩)茱萸
酸石榴皮(各一兩)
右為末醋糊圓如梧子大每服三十圓米飲湯下更
以意加减服
地榆散治熱留腸胃下痢鮮血亦名潑火散(方見傷暑類)
蘖皮湯治熱證發熱下痢(方見泄瀉類)
芍藥蘖皮圓治一切濕熱惡痢頻并窘痛無問膿血並
宜服
芍藥黃蘗(各一兩)當歸黃連(各半)
右為末水圓小豆大温水下三四十圓無時候及夜
五六服忌油膩脂肥發熱等物熱痢大效
三黃熟艾湯治傷寒四五日大下熱痢諸藥不止宜服
此除熱止痢亦作圓子熟水吞下四十圓治時行毒痢
良驗
黃苓黃連黃蘗(各二分)
熟艾
右剉散每服三錢水一盞煎至七分去滓温服不拘
時
酒蒸黃連圓治身熱下痢鮮血煩燥多渴或傷熱物過
度
黃連(一斤去鬚)好酒(二斤半)
右用酒浸瓦器盛置甑上蒸至爛取出曬乾研為末
用麫糊為圓如梧子大每服三十圓熟水吞下又療
傷酒過多臟毒下血大便泄瀉用温米飲下食前一
日兩服
白頭翁湯治熱痢下血連月不瘥
白頭翁(二兩)黃連黃蘗皮秦皮(各三兩)
右剉散每服四錢水一盞半煎至八分不拘時温服
冷證當歸圓治冷痢凄清腸鳴所下純白腹痛不止手
足冷者宜服之
當歸白芍藥附子(炮)白术
乾薑(炮)厚朴(製炒)阿膠(粉炒兩各一)烏梅(二兩)
右為末醋糊圓如梧子大每服五十圓米飲吞下空
心服腹痛甚加桂半兩小便不利加白茯苓一兩
大凡痢疾雖體寒手足逆冷冷汗自出六脈沉伏不宜
輕用附子多因伏暑而得此疾亦有冷汗自出四肢逆
冷六脉虚弱但背寒面垢或面如塗油齒乾煩冤燥渴
引飲此伏暑證也小柴胡湯五苓散酒蒸黃連圓必能
奏效學者宜審思耳(方見傷寒陽証傷暑類及見類)
水煑木香圓治純下白痢及淡紅黑痢
罌粟殼(二兩去蒂毫)訶子肉(六錢)乾薑(四兩)
木香青皮陳皮甘草(各二錢)
當歸白芍藥(各半兩)
右為末煉蜜圓如彈子大每服一圓熟水空心服
豆寇散治脾虚腸鳴
大肉豆蔲(一枚剜小孔子入乳香三小塊在内以麫裹煨麫熟為度去麫)
右為末每服一錢米飲調下
附子理中湯正理中湯加炮附子每料一兩术附湯
薑附湯治同上(方見霍亂中濕中暑類)
玉華白丹治臟腑久虚下痢空心米飲下渴者人參湯
下亦治腸風下血
震靈丹橘皮煎圓治同上(方並見痼冷及虚)
鍾乳健脾圓治男子婦人虚損羸瘦身體沉重脾胃冷
滯飲食不消腹脹雷鳴泄瀉不止又治腸虚積冷清痢
清榖或下純白腹中㽲痛及久痢赤白腸滑不禁少氣
羸弱不思飲食並宜服之
由桂(去麄皮)人參(去蘆)黃連(去鬚)乾薑
龍骨(各二兩)蜀椒(去目及閉口者微炒出汗三兩半)當歸(去蘆)
大麥糵(炒)石斛(去根兩各一)附子(炮去皮臍五刃)茯苓(去皮)
細辛(去苗上)神麯(炒)赤石脂(各一兩)
鍾乳粉(一兩半)
右為末入鍾乳粉和勻煉蜜為圓如梧桐子大每服
三十圓食前温米飲下日三服(未效用三建湯吞金粟黃芽丹數粒方見)
(病冷類)
木香散治脾胃虚弱内挾風冷泄瀉注下水榖不化臍
下㽲痛腹中雷鳴及積寒久痢腸滑不禁
藿香葉(洗焙四兩)赤石脂附子(去皮臍醋煑切焙各一兩)
丁香當歸(去蘆焙)肉豆蔲仁木香
甘(炙二兩各)訶子皮(一兩半)
右剉散每服三錢生薑三片棗子二枚煎空心温服
五積散治内傷生冷下痢加縮砂木香製栗殼炒阿膠
大效(方見傷寒隂証類)
椒艾圓治虚寒下痢不止(方見泄瀉類)
四注散治下痢又復洩瀉耳鳴手冷腹痛加木香生薑
棗子粟米煎就後後藥(方見泄瀉類)
赤石脂散治腸胃虚弱水榖不化泄瀉注下腹中雷鳴
及冷熱不調下痢赤白腸滑腹痛遍數頻多脇肋虚滿
胸膈痞悶肢體困倦飲食减少
赤石脂甘草(炙各一兩二錢半)
肉豆蔲(麫裹煨令熟十兩)縮砂仁(五兩為末二錢一粟米飲調)
冷熱不調下痢真人養臟湯
香連圓治同上(二兩並洩瀉類)
駐車圓治同上(方見後並已上三方用皆立效)
氣痢牛乳治氣痢泄如蟹渤
蓽撥(二錢)牛乳(半升)
右同煎减半空腹服效
木香流氣飲治同上(方見諸氣類)
五膈寬中散治同上(方見五膈類)
異香散治憂鬱氣滯不散腹中膨滿刺痛下痛不止
蓬莪茂(煨)益知仁甘草(炙)
京三稜(煨六兩各)青皮(去白)
陳皮(去白兩各三)石蓮肉(一兩)厚朴(薑汁浸炒二兩)
右剉散每服二錢水一盞薑三片棗一枚塩一捻煎
七分通口服不計時或塩湯塩酒亦可
木香勻氣散治氣痢腹痛經驗(方見諸疝類)
積痢治食積下痢腹内緊痛不進飲食塩梅湯或米飲
多服廬氏感應圓或用蘇合香圓和圓仍用平胃散五
苓散二末藥塩湯空心服調理立安(方見積中氣脾胃傷暑類)
蠟匱圓又名靈妙圓治痢止水瀉
&KR1288;砂(研分一)辰砂(研分一)巴豆(去殼)黃蠟(半兩)
右以二砂為末外將巴豆黃蠟銀石器内重湯煑一
伏時候巴豆紫色為度去十四粒將七粒與貳砂末
同研極勻再鎔蠟匱藥每旋圓如菉豆大每服三粒
至五粒水瀉生薑湯吞下白痢艾湯赤痢烏梅湯五
更空心時服服畢一時不須喫食臨卧服尤佳
禁口痢敗毒散治心煩手足熱頭痛此乃毒氣上衝心
肺所以嘔而不食每服四錢水一盞半陳倉米一百粒
薑三片棗一枚煎温服(方見傷寒陽証類)
加料參苓白术散治禁口痢食飲不下棗湯調效(方見脾胃)
(類)
又方用石蓮肉留心為末陳米飲下
又方治心腹虚膨手足厥冷或飲過苦澁涼劑晨朝未
食先嘔或聞食即吐不思飲食此乃脾胃虚弱山藥一
味剉如小豆大一半銀石器内炒熟一半生用為末米
飲調下自獲其功
煨即魚方治禁口痢
鯽魚撚去膽與腸肚入白礬一大豆許同煨熟入塩
醋喫不過兩枚與痢俱效
休息痢加味養臟湯加炮附子青皮烏藥茯苓各五錢
治傷酒肉炙&KR1020;後發為痢疾休作無時名曰休息生薑
三片紅棗二枚煎(方見泄瀉類)
神效散治休息痢氣痢膿血不止疼痛困弱
當歸(焙)烏梅肉黃連
右等分為末研大蒜成膏為圓如梧子大每服二三
十圓厚朴湯下一方加阿膠
炒五積散治同上生薑三片紅棗二枚塩梅一箇木香
半錢煎(方見傷寒隂証類)
駐車圓治冷熱不調下痢赤白日夜無度腹痛不可忍
者及治休息痢下大效痢方之魁
黃連(去鬚六兩)阿膠(蛤粉炒三兩)當歸(去蘆洗焙三兩)乾薑(炮兩二)
右為末醋煑米糊圓如梧子大每服五十圓加至七
十圓空心米飲下
秘方養臟湯治同上(方見後)
大巴寒圓虚冷者效(方見泄瀉類)
薑苓圓止休息痢大效
乾薑(炮)建茶(各一兩)
右以烏梅取肉圓如梧子大每服三十圓食前米飲
下
毒痢茜根圓治毒痢及蠱注下血如豚肝心煩腹痛又
脈或大或小浮熖而起下血如豚肝五内切痛此因服
五石湯圓逼損隂氣甚則其血自百脈經絡而來注下
成蠱毒此為難治
茜根川升麻(去蘆)犀角地榆
黃連當歸(去蘆)枳殼(去穰)白芍藥
右等分為末醋糊圓如梧子大每五十圓米飲空心
下
魚鮓湯治痢下五色膿血或如爛魚腸並無大便腸中
攪痛不可忍呻吟呌呼聲聞於外
粉霜(研)輕粉朱砂(砂)&KR1288;砂(研去砂石)
白丁香(各一錢)乳香(半錢)巴豆(二十个去殼不去油)
右為末蒸棗肉為圓嬰孩三圓如粟米大二三歲四
五歲如麻粒大每用三四圓並旋圓煎鮓湯吞下仍
間服調胃藥此證緣久積而成故小兒多有之
蠱疰痢羚羊角圓治下血黑如鷄肝色相似時發渴者
羚羊角(一兩半)黃連(二兩)白茯苓(一兩)
黃柏(去黑皮一兩半)
右為末煉蜜圓如梧子大每服五六十圓蠟茶送下
病危者復生若血鮮滑泄不固欲作厥狀此藥不可
服當灸臍下氣海關元貳宂更服玉華白丹(方見痼)
(冷類)
人參綿附(炮去皮臍)肉豆蔲(微火煨裂)
右剉散每服二錢水盞半生薑七片棗二枚煎食前
服
腹痛不止薑茶方治痢下腹痛肚皮熱手不可近
右用生薑切碎如粟米大草茶相等煎服效又方煑
茶白痢用蜜赤痢用薑(未效用真人養臟湯再加楊芍藥當歸立止方見泄瀉類)
香連圓治冷熱下痢腹痛甚肛門所泄皆熱(方見泄瀉類)
木香勻氣散治宿冷不消氣滯腹痛用紫蘇湯調下未
效用乳香没藥湯調服(方見諸病類)
瘧痢六和湯治夏月冒暑瘧痢俱作瘧則間日而寒戰
掉煩燥難禁當發瘧之時痢或暫止痢則腹痛晝夜頻
數又胸滿乾嘔食藥莫下以此藥治之用生薑三片烏
梅一个紅棗二枚麥門冬二十粒去心煎仍間服香連
圓米飲下未效用五苓散消暑圓仍多服加減清脾更
用勝金圓繼之(方見傷暑泄瀉中暑痎瘧類)
痢風加味敗毒散治痢手足拘攣疼痛加㯽榔木
瓜虚人五積散合和生薑紅棗煎(方見傷寒隂証)
(類)
大防風湯祛風順氣活血脉壯筋骨逐寒濕逐冷氣又
治患痢後脚痛瘓不能行履名曰痢風或兩膝腫大痛
脾脛枯腊但存皮骨拘攣跧卧不能屈伸名曰鶴膝風
服之氣血流暢肌肉漸生自然行履如故
熟乾地黃(湯)白木(各二兩)羌活(去蘆)人参(去蘆一兩)
川芎(洗)附子(炮去皮臍参一兩半)防風(去蘆二兩)
牛膝(去蘆酒浸切微炒一兩)川當歸(洗去蘆酒浸焙炒二兩)
黃芩(去蘆微炒)杜仲(去&KR0034;皮炒)白芍藥(各二兩)
甘草(一兩)
右剉散每服五錢水一盞半生薑七片大棗一枚煎
八分空腹温服
郁李圓治痢後風手足不能屈伸或麻豆證𫝊變手足
筋脈急亦能治之
郁李仁枳殼川獨活鱉甲(醋炙黃)
右等分為末木瓜湯調下酒亦可
又方治脚手皆腫不能行步
川烏赤芍藥蒼术(酒浸)土朱
右為末糊圓如梧子大引子同上
通治木香散住腹痛痢
南木香地榆(一兩)黃連(七錢)青皮(去穰)
赤芍藥枳殼(煨去穰)乳香甘草(各五錢)
右為末每服二錢熱湯調服
黑豆散
小黑豆(炒)川練子烏梅甘草
乾薑罌粟殼(二个去蒂萼穰)
右罌剉煎至七分將紗濾過栵自然汁空腹服
當歸散住瀉痢
地榆陳皮罌粟殼(去蒂萼穣)當歸(去尾)
赤芍藥甘草肉豆蔲(煨)加黃連
右等分為末每服二錢冷水調服
獨神圓治痢神效
罌粟殼(十兩重分作三分去穰及蒂萼)(一分醋炒一分蜜炙)(一分生用)
右為末用蜜圓如小指頭大紅痢生地黃春茶煎湯
嚼下白痢烏梅甘草節但為末二錢陳米塩梅湯亦
效
神應散治痢緊嚴絶妙
金罌草肉豆蔲訶子地榆
罌粟殼(去蒂萼)甘草當歸(去尾)茯苓
白术枳殼(去穰)烏梅(各一兩)丁皮
木香(住痛錢各五)陳皮(一兩取紅生血若紅痢勿用)
右為圓或末五花痢用春茶陳皮煎湯下如是末用
蜜一匙春茶烏梅煎湯調服
又方
金罌華葉及子罌粟殼(去穰及蒂萼醋炒)
右為末用蜜圓如手指大湯引同上
秘方養臟湯治五色痢經騐
陳皮(去白)枳殼(去穰)黃連(去鬚)南木香
烏梅(去核各五錢重)厚朴(去麄皮薑汁皮)罌粟殼(去蒂膜蜜炒一兩)
杏仁(去皮尖)甘草(各五錢重)
右剉散五色黑豆棗子煎紅痢生地黃春茶甘草節
煎服五色久不效加龍骨赤石脂人參楊芍藥各一
兩為末蜜圓烏梅甘草湯下粟米飲亦可立效
大阿膠圓治發熱下痢腹痛至甚肛門痛欲絶者
當歸阿膠(炒)豆蔲(煨)龍骨
赤石脂大艾黃連(各半兩)木香
乳香(别研五錢)白礬
右為末塩梅肉圓每服三十圓如梧子大陳米飲下
四物湯治血痢(方見婦人科通治類)
駐車圓治同上(方見前)
九聖圓治下痢赤白日夜無度裏急外重緊痛服之特
效
罌粟(去蒂膜米醋炒一兩重)川烏(炮去皮臍)黃連(去鬚)
南木香北赤石脂枯礬肉豆蔲
乾薑白茯苓(去皮各五錢重)
右為末醋煑陳米粉糊為圓梧桐子大每服五十圓
空心米飲下腹痛不止當歸乳香湯下又名緊皮圓
立效散治同上
罌粟殼(六兩去蒂萼穰蜜炒赤)當歸(一兩)芍藥
榴皮地榆(各二兩)甘草(一兩)
右剉散每服三錢水一盞同煎温服
大斷下圓治久痢不止(方見泄瀉類)
没石手圓治臟氣虚弱大腸滑洩次數頻併日漸羸瘠
不進飲食或久患赤白痢脾瀉等疾並皆治之
白术(三錢)白茯苓(三錢)白薑(切作片略炒)
訶子(紙裹炮取皮)赤石脂(别研)丁香(不見皮各二錢)
肉豆蔲(麫裹炮)没石麫(裹炮)
右和勻用湯泡蒸餅為圓小梧桐子大每服三四十
圓米飲吞下粥食前一日三四服棗肉圓亦可
荆芥湯治白痢血痢或婦人血崩
荆芥楮樹皮
右等分剉散治血崩每服二錢水一盞煎至七分去
滓放温服如血痢則為末冷醋調徐徐呷服白痢熱
謝調下神效不可具述
香茸圓治下痢危困
麝香(半錢别研)鹿茸(一兩火燎去毛酥炙)
右鹿茸為末方入麝香以燈心煑棗肉圓如梧子大
每服五十圓空心服每料加滴乳香半兩尤效有人
苦痢疾凡平時所用罌粟殼之類不可向口往往不
救而死唯服此等藥或没石子圓作效
平胃散治血痢(方見前)
右秤一兩入川續斷麄末二錢半拌勻每服二錢水
一盞煎七分服(方見脾胃類)
樗白皮散治下痢諸藥不效
樗白皮一握粳米五十粒葱白一握甘草一二寸豉
二合水一升取半升䪺服小兒量大小加减
百中散治一切痢不問赤白或一日之間一二百行不
一服便疎再二三服即愈
罌粟殼(二兩半去上下蒂及穰剉成片子蜜炒令赤色淨秤)
厚朴(二兩半去麄皮淨秤用生薑汁淹一宿炙冷薑汁盡為度)
右為末每服二三錢米飲調下忌生冷油膩魚鮓毒物
酸石榴皮散治同上
石榴皮陳皮甘草川當歸
罌粟殼(去蒂萼穰各半兩)
右剉散用水十盞煎取三盞次用下藥
茯苓(七分)粉草(七分)北五味子(七个)
右為末將前藥汁入此三味再煎五七沸去滓空心
温甚者不過兩劑輕者一劑立效
乳香散治痢疾甚者數服止
人參白术當歸地榆
阿膠(各一分)蚌粉(炒黃)甘草(各一分)乳香(少許)
肉豆蔲(二个)
右剉散每服三錢水一盞煎至七分去滓温服仍兼
服來復丹(方見痼冷類)
加減木香煑散治一切痢神妙
木香甘草當歸肉豆蔲
人參官桂揚芍藥訶子
烏梅(去核)阿膠(蚌粉炒)白茯苓(各五錢)
罌粟殼(一兩半)
右剉散每服四錢水一盞半生薑三片紅棗二枚同
煎去滓空腹服
加味四君子湯治久患痢疾服藥已多而疾不愈且治
痢多是攻擊臟腑之藥轉覺難安宜用輕清和氣之藥
即愈
人參白术白茯苓川芎
黃耆甘草罌粟殼(製同上)
右各等分剉散每服三錢水一盞半生薑三片棗子
一枚烏梅一个煎温服
蒲黃散治婦人胎前産後赤白痢
生薑自然汁(年少者十兩年老二十兩)鴨子(一个打碎入薑汁内攪勻)
右二味煎至八分入蒲黃三錢煎五七沸空心温
服效
治痢無問赤白
玄胡索不以多少新瓦上炒過為末每服二錢米飲
調下只一服取效
又方治暑毒濕氣下痢
雄黃一味乾蒸研為末甘草湯調服即效
灸法泄利食不消不作肌膚灸脾腧隨年壯其穴在第
十一稚下兩傍各去一寸半
泄利不禁小腹絞痛灸丹田百壯其穴在臍下一寸
又灸臍中一二十壯灸關元穴百壯
泄利不嗜食雖食不消灸三報穴在俠臍相去五寸
一名循際
秘澁
小便不通熱證八正散治心經邪熱小便赤澁不通加
燈心枳殼車前草地膚子煎(方見積熱類所加並半錢)
五苓散治小便不通壅上心滿燈心十莖車前草二根
煎湯調(方見傷暑類)
通心飲治心經有熱唇焦面赤發熱小便不通每服四
錢水一盞半燈心十莖滑石末一匙麥門冬二十粒桑
白皮七寸煎去滓再入生車前草汁一合攪勻服(方見)
(小方科諸熱類)
瓜蔞散治腹脹小便不通
苽蔞仁不以多少為末每服三錢温洒調(不飲用米湯頻服通)
(為度)
虚證八味圓治腎虚小便秘澁不通或過服凉藥者每
服五十圓温塩湯下立效(方見虚損類)
附子散治小便不通兩尺脈俱沉微乃隂虚故也用淋
閉通滑之劑不效者
綿附子(一兩重炮去皮臍塩水内浸良久)澤瀉(不蛀者一兩重)
右剉散每服四錢水一盞半燈心七莖煎隨通而愈
琥珀散治老人虚人心氣閉小便不通
琥珀一味為末每服一錢濃煎人參湯下有驗
利氣散治老人氣虚小便閉塞不通
綿黃耆(去蘆)陳皮(去白)甘草(各等分)
右剉散每服三錢水一盞煎服自然流通
參耆湯治心虚客熱乘之小便澁數數而瀝
赤茯苓(七錢半)生乾地黃
綿黃耆(去蘆)桑螵蛸(微灸)地骨皮(去骨兩各半)
人參(去蘆)北五味子(去梗)
&KR0693;絲子(酒浸研)甘草(炙二錢半各)
右剉散每服新水一盞煎臨熟入燈心二十一莖温
服
轉胞滑石散治胞為熱所迫或忍小便俱令水氣迫於
胞屈辟不得充張外水應入不得入内溲應出不得出
小腹急痛不得小便小腹脹不治害人
寒水石(二兩)白滑石(一兩)葵子(一合)亂髮灰
車前子木通(去皮節各一兩)
右剉散水一斗煑取五升時時服一升即利
八味圓治虚人下元冷胞轉不得小便膨急切痛經四
五日困篤欲死每服五十圓塩湯下(方見虚損類)
葱白湯治小便卒暴不通小腹膨急氣上衝心悶絶欲
死此由暴氣乘膀胱或從驚憂氣無所伸鬱閉而不流
氣衝胞系不正
陳皮(三兩)葵子(一兩)葱白(二莖)
右剉散水五升煑取二升分三服
洗方治胞轉小便不能通先用
良薑葱頭紫蘇莖葉(各一握)
右煎湯密室内熏洗小腹外腎肛門留湯再添蘸綿
洗以手撫於臍下拭乾綿被中仰坐垂脚自舒其氣
次用
蜀葵子(二分半)赤茯苓赤芍藥
白芍藥(各半兩)
右剉散每服三錢煎取淸汁再暖乘熱調蘇合香圓
三圓并研細青塩半錢食前温服
又方炒塩半斤囊盛熨小腹
治小便難小腸脹不急治殺人用葱白三斤細
剉炒令熟以帕子裹分作兩處更替熨臍下即通
大便不通風秘脾約麻仁圓治風秘脾約證小便數大
便秘
大黃赤芍藥枳殼(炒一兩各)
厚朴(半兩炒薑汁)麻仁(一兩别研)
右為末煉蜜圓如梧子大每服三十五圓温水吞服
枳殼散温水調送下尤妙(方見婦人科護胎類)
皂角圓專治有風人臟腑秘澁大效
猪牙皂角厚枳殼(去穰)羌活桑白皮
厚枳殼杏仁(製同下另研)麻仁(别研)防風
川白芷陳皮(去白)
右等分為末蜜圓如梧子大每服三十五圓温水吞
下蜜湯亦可
又方皂角圓治大腸有風大便秘結之人宜服
皂角(炙去子)枳殼(去穰)
右等分為末煉蜜圓如梧子大每服七十圓空心食
前米飲送下
疎風散治風毒秘結
枳殼(製兩半)防風羌活獨活
㯽榔白芷葳靈仙
蒺藜(炒赤去刺)麻仁(炒另研)杏仁(湯洗去皮尖炒另研)
甘草(炙一兩各)
右剉散每服二錢半生薑五片蜜一匙水一盞半煎服
枳殼圓治腸胃氣壅風盛大便秘實
皂角(去皮弦子炙)枳殼(炒)大黃羌活
木香橘紅桑白皮香白芷(各等分)
右為末煉蜜圓如梧桐子大每服七十圓空心米飲
下
又方只用枳實皂角等分為末飯飲為圓亦妙
順氣圓治三十六種風七十二般氣上熱下冷腰脚疼
痛四肢無力惡瘡下疰疎風順氣專治大腸秘澁真良
方也
大黃(五兩半生用半温紙裹煨)山藥(刮去皮)
山茱萸肉麻子仁(微炒退殼二兩另研)
郁李仁(炮去皮研)兔絲子(酒浸炒)川牛膝(酒浸一宿各二兩)
防風枳殼(炒)川獨活(各一兩)
㯽榔(二兩)車前子(二兩半)
右為末煉蜜為圓如梧桐子大每服二三十圓用茶
酒米飲任下百無所忌平旦臨卧各一服久服自然
精神強健百病不生
搜風散治大便秘結
青皮(去白)威靈仙(去頭兩各二)大黃(一兩生)
大戟(一兩)牛蒡子(四兩)
右為末每服一錢人壯實每服三錢蜜酒調服畢嗽
口
二仁圓專治虚人老人風秘不可服大黃藥者
杏仁(去皮尖)麻仁(各另研)枳殼(去穰)
訶子(漫火炒搥去核)
右等分末煉蜜圓如梧子大每服三十圓温水下
氣秘三和散(方見諸氣類)
四磨湯治氣滯腹急大便秘澁
大㯽榔沉香木香烏藥
右四味於擂盆内各磨半盞和勻温服有熱者加大
黃枳殼名六磨湯
蘇子降氣湯治氣不下降大便不通加枳殼杏仁(方見)
(諸氣類)
橘杏圓治氣秘老人虚弱人皆可服
橘紅(取末)杏仁(湯浸去皮尖另研)
右各等分煉蜜圓如梧子大每服七十圓空心米飲
下
蘇麻粥此藥順氣滑大便
紫蘇子麻子仁
右二味不拘多少研爛水濾取斗煑粥食之
小通氣散治虚人憂怒傷肺肺與大腸為𫝊送致令秘
澁服燥藥過大便秘亦可用
陳皮(去白)蘇嫩莖葉枳殼(去穰)木通(去皮節)
右等分剉散每服四錢水一盞煎温服立通
積滯秘結脾積圓治飲食停滯腹脹痛悶嘔惡吞酸大
便秘結
蓬莪木(三兩)良薑(半兩已上用米醋一升於磁瓶内煑干乘熱切碎焙)
京三稜(二兩)青皮(去白一兩)南木香(半兩)
不蛀皂角(叁大錢燒存性)百草霜(村家家鍋底者佳)
右末用川巴豆半兩只去殼研如泥漸入藥末研和
麫糊圓麻子大每服五十圓加至六十圓橘皮煎湯
送下
木香逐氣圓治食積氣滯通利大便兼治脚氣小腸氣
諸氣攻刺腹痛
橘紅青皮(去白)㯽榔(鷄心者各半兩)
南木香(二錢半)川巴豆肉(一錢半研如泥漸入藥夾研)
右為末生薑自然汁調神麯末為糊圓如麻子大每
服十圓薑湯下如氣攻腹痛枳殼木瓜煎湯下
感應圓治飲食所傷三焦氣滯大便秘澁
百草霜(用村庄家鍋㡳上者細研秤二兩)新揀丁香(一兩半)
杏仁(去雙仁陳肥者一百四十个去尖湯浸一宿去皮别研及爛如膏)
南木香(去蘆頭二兩半)肉豆蔲(去麄皮用滑皮仁二十个)
川乾薑(炮製一兩)巴豆(七十个去皮心膜研細出盡油加粉)
右除巴豆粉百草霜杏仁三味外餘四味擣為末與
三味同拌研令細用好蠟匱和先將蠟六兩溶化作
汁以重綿濾去滓更以好酒一升於銀石器内煑蠟
溶滚數沸傾出候酒冷其蠟自浮於上取蠟秤用凡
春夏修合用清油一兩於銚内熬令末散香熟次下
下酒煑蠟四兩化作汁就鍋内乘熱拌和前項藥末
秋冬修合用清油一兩半同煎煑熱作汁和蠟匱藥
末成劑分作小鈹子以油單紙裹之旋圓服餌
虚秘半硫圓治年高冷秘及痃癖冷氣
生硫黃半夏(等分)
右為末生薑自然汁煑麫糊為圓如梧子大每服三
十圓空心飯飲下酒亦可
金液丹治大便挾冷結滯用麻仁杏仁煎湯下傷寒隂
結亦用(方見痼冷類)
葳靈仙圓治年高氣衰津液枯燥大便秘結
黃耆(蜜炙)枳實葳靈仙
右等分為末用蜜圓如梧子大每服五六十圓薑湯
熟水下一方用防風無黃耆忌茶
五仁圓治津液枯竭大腸秘澁𫝊導艱難
桃仁杏仁(炒去皮各一兩)柏子仁(半兩)
松子仁(一錢)郁李仁(炒刃一)
陳皮(四兩末另為)
右將五仁别研為膏入陳皮末研勻煉蜜為丸如梧
子大每服五十圓空心米飲下
潤腸圓治發汗利小便亡津液大腑秘老人虚人皆可
服
沉香(另研一兩)肉蓯蓉(酒浸焙二兩)
右為末用麻子仁汁打糊為圓如梧子大每服七十
丸空心米飲送下
又方治大便秘澁連日不通
麻子仁(一盞半細研用水浸濾去皮取濃汁)脂麻(半盞微炒研用水浸取濃汁)
桃仁(湯洗去皮麩炒黃研如泥)荆芥穗(搗末兩各一)
右用前藥入塩少許同煎可以當茶飲之以利為度
葱白散治老人大便不通
葱白(二莖)阿膠(一片)
右以水煎葱候熟不用却入阿膠溶開温服
胃氣散治老人胃寒氣怯大便反秘每服五十丸米飲
空腹下未效生薑自然汁著熱水少許吞下(方見霍亂類)
黃耆湯治年高老人大便秘澁
綿黃耆陳皮(去白兩各半)
右為末每服三錢用大麻仁一合爛研以水投取漿
水一盞濾去滓於銀石器内煎候有乳起即入白蜜
一大匙再煎令沸調藥末空心食前服秘甚者不過
兩服愈常服即無秘澁之患此藥不冷不燥其效如
神
熱秘神功圓治氣壅風盛大便秘澁後重疼痛煩悶此
藥當量虚實加减
大黃(四兩煨蒸皆可)人參(二兩)訶子皮(四兩)麻仁(二兩另研)
右為末煉蜜丸如梧子大每服二十丸温湯酒米飲
任意下食後臨卧服
㯽榔圓治大腸實熱氣壅不通心腹脹滿大便秘結
㯽榔大黃(蒸)麻子仁(炒去殼别研)
枳實(麩炒)羌活(去蘆)杏仁(去皮尖炒)牽牛(炒)
白芷黃芩(各一兩)人參(半兩)
右為末煉蜜丸如梧子大每服四十丸空心熟水下
四順清涼飲治同上每服三錢水一盞半燈心十莖枳
殼十片去穰煎立效(方見積熱類)
小三黃圓治熱証大便秘結每服三十圓温水下(方見)
(積熱類)
小柴胡湯治傷寒陽結能食而大便不下(方見傷寒陽証類)
濕秘㯽榔散治腸胃有濕大便秘澁
㯽榔(不拘多少)
右為末每服二錢用蜜湯點服不以時候
香蘇散多加枳殼㯽榔亦效(方見傷寒和解類)
通治甘遂散治大小便不通
右以甘遂二兩赤皮者為末煉蜜二合和勻每一兩
重分作四服日進一服蜜水下未知日二脈漸加之
又方葵子末三合青竹葉一把水一升煑五沸頓服
又方葵子末三合水一升煑去滓分作二服猪脂二兩
空心服
又方治大小便關格不通經三五日者用不蛀皂角燒
灰米湯調下即通
又方猪脂二兩水一升煑三沸飲汁立通
八正散治同上(方見積熱類)
推車散治大小便秘經月欲死者
推車客(七个)土狗(七个)
(如男子病推車客用頭土狗用身如女子病土狗用頭推車客用身)
右新瓦土焙乾為末用虎目樹皮向南者濃煎汁調
只一服經驗如神
又掩臍法治大小便不通用連根葱一莖帶土不洗以
生薑一塊淡䜴二十一粒塩二匙同研爛揭餅烘熱
掩臍中以帛札定良久氣透自通不然再換壹劑
通治大便不通大潤腸圓大便秘澁通用
杏仁(去皮尖微炒)枳殼(浸去穰)麻仁
陳皮(各半兩)阿膠(炒)防風(各二錢半)
右為末煉蜜丸梧桐子大每服五十丸老者蘇子煎
湯下壯者荆芥泡湯下
獨棗湯治大便積日不通
大好棗(一枚擘開入輕粉半錢)
右以棗相合麻線扎縛慢火煑熟嚼細以棗汁送下
敷藥治閉結至亟昏不知人生大螺一二枚以塩一匙
和殼生搗碎置病者臍下一寸三分用寬帛緊繋之
即大通未效烏桕木根三寸研井水服亦效就多研
爛敷臍下亦可
蜜兊法蜜三合入猪膽汁兩枚在内煎如飴以井水出
冷候凝撚如指大長三寸許納下部立通活人書單
用蜜一法入皂角末在人斟酌用一法入薄荷末代
皂角用尤好又或偶無蜜只嚼薄荷以津液調作挺
用之亦妙
煨蒜方獨頭蒜煨熟去皮以綿裹納後部自通
熏方不蛀皂角用碗燒置於桶内其後部自通
老人臟腑秘不可用大黃老人津液少所以臟腑秘澁
更服大黃以瀉之津液皆去定須再秘甚於前只可
服寬潤大腸之藥更用槐花煎湯淋洗亦效更有老
人發熱而大腑秘澁或因多服丹藥脾胃虚弱煑化
不行遂為臟腑積熱須用神保圓得通瀉一行熱亦
即退
脹滿
風寒暑濕脹大正氣散治脾胃怯風寒濕氣傷動冲和
心腹脹滿有妨飲食
厚朴(薑製炒)藿香葉半夏橘紅
白术(各一兩)甘草(炙)㯽榔
桂枝(不見尖)枳殼(去穰麩炒)乾薑(炮各半兩)
右剉散每服四錢水一盞半生薑五片棗子二枚煎
至七分去滓不以時温服
疏順飲子治喜怒不節肝氣不平邪乘脾胃心腹脹滿
連兩脇妨悶頭暈嘔逆脈來浮弦
防風(去蘆)桂枝(不見火)枳殼(去穰炒)赤芍藥
桔梗(去蘆炒各一兩)木香(不見火)人參㯽榔
當歸(去蘆酒浸)川芎橘紅甘草(炙各半兩)
右剉散每服四錢水一盞薑五片煎七分不拘時温
服
五膈寬中散治七氣流滯飲食不下氣滿膨脹(方見五膈類)
木香流氣飲調榮衛利三焦行痞滯消脹滿(方見諸氣類)
附子粳米湯治憂怒相乘神志不守思慮兼并擾亂臟
氣不主傳使諸陽不舒反順為逆中寒氣脹腸鳴腹痛
胸脇逆滿嘔吐不食
附子(一个去生皮臍虚人略炮)半夏(湯洗七次)
粳米(各三錢)甘草(炙錢半一)乾薑(一分去皮)
右剉每服二錢水一盞棗三个煎至七分去滓食前
服
温胃湯治憂思聚結脾肺氣凝陽不能正大腸與胃氣
不平脹滿衝欬食不得下脈虚而緊濇
附子(炮去皮劑)當歸厚朴(去麄皮生用)人參
橘皮白芍藥甘草(炙各一兩)乾薑(一兩一分)
川椒(炒出汗去合口者三分)
右剉散每服四大錢水二盞煎七分去滓食前服
沉香降氣湯治中脘脹滿時復脇肚痛楚每噫則覺氣
快氣不噫則悶漸覺面浮磨㯽榔入紫蘇同煎下神丸
五七圓(二方並見諸氣類)
糓脹大異香散治失飢傷飽痞悶停酸早食暮不能食
名糓脹
京三稜蓬术青皮陳皮
半夏麯藿香北梗益智仁
枳殼(製)香附子(炒半兩各)甘草(炙分三)
右剉散每服三錢水盞半薑五片棗二枚煎服
蓽澄茄圓治痞滿脹痛糓脹氣脹通用
蓽澄茄白豆蔲仁縮砂仁青皮
蘿蔔子木香(各二分)肉豆蔲(煨)茴香(炒)
辣桂丁香(各一分半)陳皮(三分)
右為末麫煑稀糊丸梧桐子大每服三十丸陳皮湯
下
水脹大半夏湯治脾土受濕不能制水水漬於腸胃溢
於皮膚漉漉有聲怔忪喘息名水脹
半夏(湯洗)陳皮茯苓桔梗
㯽榔甘草(各等分)
右剉散每服三錢水一盞半薑三片煎温服
青木香圓治同上(方見諸疝類)
血脹人參芎歸湯治煩燥嗽水迷忘驚狂痛悶喘惡虚
汗厥逆小便多大便黑名血脹
當歸半夏(製同上三分)川芎(一兩)蓬术(煨)
木香縮砂仁烏藥甘草(炙各半兩)
人參辣桂(去麄皮)五靈脂(炒一分各)
右剉散每服三錢薑五片棗二枚紫蘇四葉煎食前
服
熱脹七物厚朴湯治腹滿發熱以陽并隂則陽實隂虚
陽盛生外熱隂虚生内熱脈必浮數浮則為虚數則為
熱隂虛不能宣導飲食如故致脹滿者為熱脹
厚朴(薑汁炒一兩)甘草(炙)大黃(蒸各三力三字)
枳實(麩炒去穰半兩)桂心(一分)
右剉散每服四錢水盞半生薑七片棗三枚煎至七
分食煎服嘔加半夏利者去大黃寒多則加生薑十
片煎
推氣圓治三焦痞塞氣不升降胸膈脹滿大便秘澁小
便赤少並宜服之
大黃陳皮㯽榔枳殼(小者去穰)
黃苓黑牽牛(生用分各等)
右為蜜丸如梧桐子大每服五七十丸臨卧以温然
水下更量虚實加减
寒脹朴附湯治老人虚人中寒下虚心腹膨脹不喜飲
食脈來浮遲而弱此名寒脹
附子(炮去皮臍)厚朴(薑製炒)
右等分剉散每服四錢水二盞生薑七片紅棗二枚
煎至八分去滓温服不拘時候加少木香尤佳
順氣木香散治氣不升降嘔逆惡心胸膈痞悶脇肋脹
滿及酒食所傷噎氣吞酸心脾刺痛大便不調面色痿
黃肌肉消瘦不思飲食兼婦人血氣刺痛及一切冷氣
並治之
丁香(不見火)縮砂仁良薑(去蘆)肉桂(去麄皮)
乾薑(炮)甘草(炙)陳皮(去白)
厚朴(去麄皮薑汁炙)蒼术(米泔浸炒)桔梗(去蘆)茴香(炒三兩各)
右剉每服二錢水一盞生薑三片棗二枚煎至八分
稍熱不拘時或入塩少許沸湯點服寬中順氣和胃
進食
食脹強中湯治脾胃不和食啖生冷過飲寒漿多致腹
脹心下痞滿有妨飲食甚則腹痛
乾薑(炮去土)白术(各一兩)青皮(去白)橘紅
人參附子(炮去皮臍)厚朴(薑製)甘草(炙各半兩)
草果仁丁香(各三兩)
右剉散每服四錢水一盞半生薑五片大棗二枚煎
至七分去滓温服不拘時嘔者加半夏半兩或食麫
致脹滿加蘿蔔子半兩
温中散治虚人老人喜啖生冷多致腹脹心下痞滿有
妨飲食或刺痛洩利氣痞滯悶
厚朴(去皮細剉)甘草(細剉)青州棗生薑(洗切)
右以厚朴甘草搗令得所方入生薑再杵令勻取出
同棗焙令浥浥微燥却入鍋内慢火炒至紫色再焙
乾為末每服一大錢擦生薑少許沸湯點空腹以和
為度氣味甚美兼能愈疾又易修合
桂香圓治大人小兒過食雜果腹脹氣急
肉桂(不見火一兩)麝香(另研)
右為末飯丸如菉豆大大人十五圓小兒七圓不拘
時熟水送下未痊再服
獨聖散治脾胃不足過食瓜菓心腹堅脹痛悶不安
塩(五合)
右用水一升煎消頓服自吐下即定或因食麥令人
腹脹暖酒和薑汁飲一兩杯即消
感應圓治積食停滯脾胃作脹(方見秘澁類)
北亭圓治禀受怯弱脾胃易傷因此積聚中脘脹滿心
腹堅硬㽲痛攻衝牽引小腹如蠱之狀(方見虚損類)
温中圓治心腹積聚九癥癖塊腹脹心下堅結大如杯
椀傍攻兩脇心痛積年食不消化
吴茱萸(湯洗七次焙炒)桔梗柴胡(去蘆)
菖蒲紫苑黃連(去鬚)乾薑(炮)
肉桂(去麄皮)茯苓(去皮)蜀椒(去目及閉口者炒出汗)
人參(去蘆)厚朴(去麄皮薑汁製)巴豆(去皮心膜出油炒研已上各半兩)
川烏(炮去皮臍二兩半)皂莢(去皮子炙半兩)
右為末入巴豆令勻煉蜜圓如梧子大每服三十丸
紫蘇湯下取下積滯如魚腦爛綿而安
鼔脹嘉禾散四柱散治脾胃虚憊腹脹如綳鼔氣宇喘
促食後愈甚(方見脾胃類)(四柱散方見泄瀉類)
厚朴橘皮煎治傷冷溏下腹肚䐜脹其狀如覆栲栳喘
息奔急鼻張口呿氣上下不得分泄
厚朴(去麄皮薑製三兩)枳殼(麩炒)乾薑(炮)
良薑(切各一兩二錢)青皮(去白)陳皮(去白)肉桂(去麄皮)
全蝎(去尾足毒斟酌分兩)
右為末醋糊圓如梧子大每服三十丸生薑橘皮湯
吞下或紫蘇湯下
三稜煎圓青木香圓治心腹堅脹喘滿短氣緊促噫氣
不通飲食不消或嘔逆吐痰或腸中水聲大便或秘或
泄二藥合和每服三十圓食後米飲下(方見諸氣諸疝類)
四炒枳殼圓主腹脹鼓疾
枳殼(去穰四兩)
右分作四分每分一兩一分用剉散碎蒼术一兩同
炒一分用蘿蔔子一合同炒一分用乾漆一兩同炒
一分用茴香一兩同炒各以枳殼黃為度只取枳殼
一味為末却將蒼术等四味用水二椀煑至一椀半
去滓取汁煑麫糊為丸如梧桐子大每服五十丸食
後米飲下
氣針圓專治氣膨
全蝎(去毒并足)木香丁香(不見火)胡椒
肉豆蔲(煨各一兩)片子薑黃青皮(去白兩各二)
右為末用蘿蔔子炒净退殼取仁四兩爛研和藥令
勻紅酒生薑汁各少許煑糊丸如梧子大每服四五
十圓紫蘇陳皮湯下不以時候
丁沉透膈湯治氣滿不食腹中膨脹刺痛(方見脾胃類)
導氣圓治諸痞塞關格不通腹脹如鼓大便結秘等証
又腎氣小腸氣等功效尤速
青皮(水蛭等分同炒赤去水蛭)蓬莪术(䖟虫等分同炒去䖟虫)
胡椒(茴香炒去茴香)三稜(乾漆炒去乾漆)茱萸(牽牛炒去牽牛)
赤芍(川椒炒去川椒)石菖蒲(桃仁炒去桃仁)
㯽榔(斑猫炒去斑猫)乾薑(碙砂炒去碙砂)附子(靑塩炒去塩)
右各剉碎與所註藥炒熟去水蛭等不用秪以青皮
等十味為末酒糊丸如梧子大每服五十丸加至七
十圓空心紫蘇湯吞下
熨法治腹脹緊如鼓澁如木皮樣
杜烏藥荆芥蒼术菵草
山茵陳夏蚕沙松毛樟根葉
北蒜螃蚍葉橘葉椒目
烏豆赤豆藠(各等分)
右剉細分作二次炒熟以布袋盛熨腫處冷又炒熨
三四十度或後用煎水熏洗或服神保圓微溏泄去
其氣
敷藥治腹緊硬如石或隂囊腫大先用熱水嚼甘草後
用
大戟芫花甘遂海藻(各等分)
右為末醋調塗或用白麫和藥調一片覆肚上
通治沉香飲治腹脹氣喘坐卧不得
沉香木香枳殼(各半兩)蘿蔔子(炒)
右剉散每服三錢水一盞半生薑三片煎七分温服
㯽榔治脾虚腹脹不進飲食快氣寬中
蘿蔔子(炒)㯽榔(煨)黑牽牛(炒)木香(各半兩)
右末水煑麫糊圓梧桐子大每服三十圓薑湯食前
下
灸法脹滿水腫灸法腧隨年壯穴在第十一椎下兩傍
各去一寸半
胸滿心腹積聚痞痛灸肝腧百壯穴在第九椎下兩
傍各去一寸半
腹脹滿繞臍結痛堅不能食灸中守穴百壯在臍上
一寸一名水分
胸滿瘕聚滯下冷疼灸氣海十壯穴在臍下一寸五
分
腸中膨脹不消灸大腸腧四十九壯穴在第十六椎
下兩傍各一寸半
腸中雷鳴相逐痢下灸承滿五十壯穴在俠巨闕相
去五寸巨闕在心下一寸灸之者俠巨闕兩邊各二
寸半五臟六腑心腹滿腰背疼飲食吐逆寒熱往來
小便不利羸瘦少氣炙三焦腧隨年壯穴在十三椎
下兩傍各一寸半
世醫得效方卷六
