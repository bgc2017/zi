世醫得效方卷四
元危亦林撰
大方脉雜醫科
諸積
肉積三稜煎圓治脾虚為肉食所傷停久不散作為腹
滿膨痛或洩瀉每服三十五圓淡薑湯食後服(方見諸氣類)
阿魏圓治脾胃怯弱食肉食麫或食生菓停滯中焦不
能尅化致脹滿腹疼嘔惡不食或利或秘
阿魏(酒浸化)官桂(不見火)蓬术(炮)麥蘗(炒)
神麯(炒)青皮(去白)蘿蔔子(炒)白术(各半兩)
百草霜(三錢)巴豆(去殼油三十個)乾薑(炮兩半)
右為末和勻用薄糊圓如菉豆大每服二十圓不拘
時薑湯送下麫傷用麫湯送下生菓傷用麝香湯下
血積抵當湯治瘀血凝滯腹内刺痛或膀胱痛身面微
黃
水硜(剉炒)䖟虫(去翅足炒三十箇)桃仁(三十七箇)
(炒去皮臍)大黃(蒸錢三字三)
右剉散每服四錢水一盞半煎七分去滓温服血未
利更服
氣積木香流氣飲熱者分心氣飲(方並見諸氣類)
水積重者拾棗湯治泛飲水漿多感冷濕胸腹脹滿瀝
洛有聲喘急氣促面色痿黃
芫花(炒赤)甘遂大戟
黑牽牛(炒取為末)
右各等分為末每服一錢先將紅棗十枚煎湯一盞
調溫再單飲棗湯送下平旦服病不除明日更服加
半錢利後麋粥自養但服加味控涎圓尤效(方見喘急類)
輕者青木香圓(方見諸疝通治類)
涎積炒粉圓治積聚涎塊結於心腹之間致令心腹刺
痛日久不愈或乾嘔減食
蚌粉(一兩)巴豆(七粒去殼及膜)
右二味同炒令赤色去巴豆不用只以醋圓其粉如
梧桐子大丈夫腹臍痛炒茴香酒吞下二十圓婦人
血氣炒薑酒下敗血衝心童子小便和當歸酒服常
服薑酒下
控涎圓空心茶清下三七粒(方見臂痛類)
魚蟹積香蘇散多加生薑陳皮煎
菓菜積平胃散加丁香麝香為末熱鹽湯調服麝香湯
送下阿魏圓三十粒立效(方見脾胃類阿魏圓見前)
酒積冷者平胃散加丁香縮砂麥芽神麯或香蘇散亦
可加入並用薑棗鹽煎空腹服(丁香縮砂香附子甘草各少許為散細嚼名醉)
(鄉寳屑效)
熱者麯蘗圓治酒癖不消心腹脹滿噫醋吞酸啘逆不
食脇肋疼痛
神麯(剉炒)麥蘗(炒一兩各)黃連(去鬚半兩巴豆三粒去殼同炒令轉)
(色去巴豆不用)
右為末沸湯搜圓如梧子大每服五十圓食後薑湯
下
茶積磨積圓治茶積飲食減少面黃腹痛
陳倉米(半升用巴豆七粒去殼同米炒令赤色去巴豆不用)青皮(去穰炒)
陳橘紅(各二兩)
右為末好醋搜和為圓如豌豆大每服二十圓食後
用淡薑湯下
粉片索粉積紫蘇濃煎汁加杏泥服即愈
麫積阿魏圓濃煎蘿蔔子湯下(方見前)
糍糕傷積加味青木香圓治糍糕傷脾噫酸不食心腹
作痛百藥不效宜用青木香圓三百粒白丁香十粒小
酒麯二錢同為末入巴豆三粒更研和令勻蒸餅為圓
如梧子大每服二十圓漸加至三十圓生薑橘皮湯下
宿滯既去其疾自安又用小酒麯木香二&KR2018;為末鹽湯
調服口有酒香是效
虚人沈積盧氏感應圓治虚弱人久積不可直取宜此
藥多用蠟匱庶使久留腸胃又不傷氣能消磨至盡又
右腸氣偏虚飲食遲化止宜助脾養胃不須用尅化藥
自然平復又名如神木香圓
黃蠟(真者十兩)巴豆(百粒去皮尖研為粉用紙數重裹搥透再易紙至油盡成白霜)
(為妙)杏仁(七十粒去皮尖研細依巴豆法去油)丁香(懷乾一兩)
木香(濕紙裹煨一兩)乾薑(炮)肉豆蔲(麫裹煨)㯽榔
蓽澄茄(各一兩)乳香(研錢三)百草霜青皮(洗去穰炒)
片子薑黃(各一兩)
右除巴豆粉百草霜杏仁乳香外並為末却同前四
味拌和研勻先將上項黃蠟十兩於銀石器内溶化
作汁用重綿濾去渣以無灰酒一升於銀石器内煑
蠟鎔滚取起候冷其蠟自浮於酒上去酒不用春夏
修合用清油一兩秋冬用一兩半大銀器内熬令香
熟次下酒煑糊同蠟化作汁乘熱拌和前項藥末十
分均勻了候稍凝分作劑子用罐子盛之半月後方
可服旋圓如蘿蔔子大任意服之二三十圓加至五
十圓無礙此藥以蠟多雖難圓然圓子愈細其功愈
博臨睡須常服之若欲治病不拘時候治豆積香蘇
散三錢水一盞煎服加白芥子一撮炒硏入用
通治大抵治積以所惡者攻之以所喜者誘之則易愈
太乙神明再造感應圓治虚中積冷氣弱有傷不能傳
化心下堅滿兩脇膨脹心腹疼痛噫宿腐氣及霍亂吐
瀉或復遲澁赤白膿血相雜米穀不消久病形羸面黃
口淡不能飲食多服有效又能消化酒毒
肉豆蔲川薑(炮)百草霜(各二兩)木香(一兩半)
蓽澄茄京三稜(炮各一兩)巴豆(一百粒去心另研)
酒蠟(四兩)杏仁(一百粒去皮尖别研)清油
丁香(各一兩)
右除巴豆杏仁外並為末次下巴豆杏仁等和勻先
將油煎蠟令鎔化傾在藥末内和成劑入臼内杵千
餘下旋圓如菉豆大每服三五圓熟水吞下食後臨
卧服小兒如粟米大二十圓乾薑湯下傷滯糞白有
效
(缺)圓子治冷積停滯腹痛淡薑下三十圓(方見痎瘧類)
縮砂香附湯合和平胃散治食積食前鹽蘇湯調服(方見)
(諸氣脾胃類)
五積散香蘇散合和亦治冷積生薑煨葱白烏梅煎空
心服(方見傷寒隂證及和解類)
握藥宣積
巴豆乾薑韮子良薑
硫黃甘遂白㯽榔(各等分)
右為末研飯為圓如中指頭大用時早朝用椒湯洗
手了麻油塗手掌中握藥一圓移時便瀉欲得瀉止
即以冷水洗手
利藥蕩積
巴豆(一百粒去殼水洗四十次)五靈脂白薑
赤茯苓(一兩)
右為末醋糊圓如菉豆大每服七圓冷茶清五更初
服或欲瀉止冷水洗手面脚三處立住
萬金圓治諸般食積氣積血積蠱脹之類
石菖蒲去根節剉如米大半斤重斑猫半斤重去足
翅同菖蒲慢火炒不可燒了如菖蒲黃色揀去斑猫
用小布袋盛起菖蒲兩人牽掣布袋去盡斑猫屑止
將菖蒲研為末用米醋煑糊為圓如梧桐子大每服
二三十圓隨意加減温酒熟水不拘時候治蠱脹加
香附子末湯調吞下治腫亦快
五積
肝積肥氣圓治肝之積在左脇下如覆杯有頭足龜鱉
状久久不愈發咳嘔&KR2831;痎瘧連歲月不已其脉弦而細
青皮(炒兩二)當歸鬚蒼术(各一兩半)蓬术
三稜(切)鐡孕粉(各三兩與三稜蓬术同入醋煑一伏時)
蛇含石(煆醋淬三分)
右為末醋煑米糊圓菉豆大每服四十圓當歸浸酒
下
心積伏梁圓治心之積起於臍上至心大如臂久久不
已病煩心身體髀股皆腫環臍而痛其脉沈而芤
茯苓厚朴(薑汁炒)人參枳殼(麩炒去穰)
白术半夏(洗七次)三稜(慢火煨熟乘熱剉)
右等分為末煑糊圓梧子大米飲下二十圓食前日
兩服作末酒調服絶勝
脾積痞氣圓治脾之積在胃管覆大如盤久久不愈病
四肢不收黃癉飲食不為肌膚心痛徹背背痛徹心脉
浮大而長
大烏頭(一分炮去皮尖)附子(半兩炮去皮臍)
赤石脂(煆醋淬)川椒(炒出汗)乾薑(炮二兩各)桂心(半兩)
右為末蜜圓如梧子大朱砂為衣每服五七圓米飲
下漸加圓數
肺積息貢圓治肺之積在右脇下大如覆杯久久不愈
病洒洒寒熱氣逆喘嗽發為肺癰其脉浮而毛
半夏(湯洗七次)吳茱萸(湯洗)桂心(各二兩半)甘草
桑白皮(炙)葶藶(炒各二兩半)
右剉散每服四錢水一盞半薑三片紅棗二枚煎七
分去滓食前服
腎積奔豚湯治腎之積發於小腹上至心如豚奔走上
下無時久久不已病喘逆骨痿少氣其脉沈而滑
甘李根皮(焙乾)乾葛(各一兩一分)當歸川芎
白芍藥甘草(炙)黃苓(各二兩)
半夏(湯洗十次四兩)
右剉散每服四錢水一盞半煎七分去渣服
灸法
卒厥逆上氣氣攻兩脇心上痛滿奄奄欲絶此為奔
㹠氣先急作湯以浸兩手足頻頻易之後炙氣海百
壮穴在臍下一寸半又灸關元百壮穴在臍下三寸
又灸期門百壮穴直兩乳下第二肋間端傍一寸五
分
奔㹠腹腫灸章門百壮穴在大橫外直臍季肋端
奔㹠槍心不得息灸中極枉十壮穴在臍下四寸
六聚
散聚湯治久氣積聚状如癥瘕隨氣上下發作有時心
腹㽲痛攻刺腰脇上氣窒塞喘咳滿悶小腹䐜脹大小
便不利或復泄瀉淋瀝無度遺精白濁状若虚勞
半夏(湯洗七次)㯽榔當歸(各三分)橘皮
杏仁(麩炒去皮尖)桂心(各二兩)茯苓甘草(炙)
附子(炮去皮臍)川芎枳殼(去穰麩炒)厚朴(薑汁製炒)
吳茱萸(湯洗兩各一)
右剉散每服四錢水一盞半煎七分去渣食前服大
便不利加大黃煎服
荆蓬煎圓(方見痰飲類治同上)
息積
&KR0878;積圓治腸胃因虚氣癖於肓膜之外流於季脇氣逆
息難積日頻年醫所不治久則榮衛停凝一旦敗濁潰
為癰膿多致不救
胡椒(五百十十粒)木香(一分)全蝎(十箇去苖)
右為末粟米飲圓如菉豆大每服十五圓橘皮湯下
化氣湯治息積癖於腹脇之下偏脹膨滿不妨飲食諸
藥不能取轉及治心脾疼痛嘔吐酸水丈夫小腸氣婦
人脾血氣
縮砂仁桂心木香(各一分)甘草(炙)
茴香(炒)丁香皮青皮(炒)陳皮
生乾薑蓬术(炒半兩各)胡椒
沈香(各一錢一字)
右為末每服二錢薑蘇鹽湯調下婦人醋湯調服
導引法
以兩手拇指壓無名指本節作拳按髀趺坐扣齒三
十六屏息二十一息嗛氣三口再屏息再嚥如是三
作以氣通為效遇子午卯酉時則行然按摩導引之
法甚多隨意用之皆可不必拘此法餘見養生書
癥瘕
大消石圓治七癥八瘕聚結杯塊及婦人帶下絶産并
欲服丹藥服中有癥瘕者當先下此藥但去癥瘕不令
人困
消石(三兩)大黃(四兩)人參甘草(各一兩半)
右為末以三年苦酒三升置銅石器中以竹作凖每
一升作一刻拄器中先納大黃常攪不息使微沸盡
一刻乃内餘藥又盡一刻極微火熬使可圓則圓如
梧桐子大每服三十圓米飲下四日一服婦人服之
或下如雞肝或如米泔正赤黑等三二升後忌風冷
如産婦
小三稜煎治食癥酒癖血瘕氣塊時發刺痛全不思食
及積滯不消心腹堅脹痰逆嘔噦噫醋吞酸脇肋刺痛
胸膈痞悶并脾氣橫泄
京三稜蓬莪术(各四兩)芫花(一兩葉去梗)
右同入磁器中用米醋五升浸滿封器口以灰火煨
令乾取出稜术將芫花以餘醋炒令微焦焙乾為末
醋糊圓如菉豆大每服十五圓生薑湯下婦人血分
男子脾氣橫泄腫滿如水桑白皮煎湯下
三聖圓治積年癥瘕癖塊諸藥療理不瘥至效
舶上硫黃(一兩)水銀(半兩)硇砂(一分製如)
右三物乳鉢内滚研如粉却以生鐡銚内用文武火
熬鎔成汁以火筯攪令勻停冷刀剗下以紙裹置地
坑内埋一宿取出再研細次以
赤芍藥當歸京三稜蓬莪术
紅花(各一分同用)
並細剉以法酒一升煎及一半漉出砂盆内研生布
裂汁再熬放冷入飛羅麫為糊搜圓如菉豆大治因
産後傷於飲食結伏在腹脇時發疼痛不可忍者當
歸浸酒一升遂旋取酒煖下七圓至十圓每服磨癖
塊空心溫酒下三圓至五圓所是藥渣裂了焙乾為
末别入
乾地黃(半)真蒲黃芫花(各一兩黃微炒焦)
右為末以前一般糊圓如菉豆大治女人血臟冷氣
攻心疼及一切血疾溫酒下十圓
一握七圓治臟腑宿蘊風冷氣血不和停滯宿飲結為
癥瘕痞塊及婦人血瘕腸胃中寒飲食不下欬逆脹滿
及下痢赤白霍亂轉筋及踒躄拳攣脚膝疼痛行步不
能常服健脾暖胃堅骨強陽
神麯(半斤炒黃)大附子(二隻炮去皮臍)甘草(二兩炙)
右為末煉蜜圓每左手一握分作七圓細嚼米飲下
妙應丹治諸臟氣虚積聚煩悶及飲食中蠱毒或食水
木果蓏子卵入腹而成虫蛇魚鱉或宿食留飲婦人産
後敗血不消女子月水不通結為癥瘕時發寒熱唇口
焦黑肢體瘦削嗜卧多魘食少腹痛大便糟粕變成冷
痢
附子(四箇六七錢重者生去皮臍宛作瓮入研砂共一兩七錢重麫齊裹煨熟去麫不用)
蓽撥木香(煨)青皮
破故紙(各三兩)
右為末麫糊搜圓如梧子大每服三十圓生薑橘皮
湯下洩痢米湯下加至五十圓
灸法灸内踝後宛宛中隨年壮又灸氣海百壮其穴在
臍下一寸五分
久冷及婦人癥瘕腸鳴洩痢遶臍絞痛灸天樞百壮
其穴在臍傍二寸勿針
積聚堅大如盤冷脹灸胃管二伯壮其上在上管下
一寸
心痛(腹疼附)
風證重者蜜附湯治胃涉風邪入腹拘急切痛或吐或
泄状如霍亂
附子(去皮臍切作四斤以蜜煎令附子變色以湯洗去蜜切半斤)桂心
芍藥(各三分)甘草(四錢炙)
右剉散每服四大錢水一盞半薑五片棗一枚煎八
分去渣食前服大便秘結入白蜜半匙同煎一沸
輕者分心氣飲加厚朴枳殼炒蘿蔔子各半錢南木香
少許煎食前服(方見諸氣類)
寒證加味麻黃湯治惡寒發熱外因心痛内攻五臟拘
急不得轉側
麻黃(去節湯洗焙乾)桂心白芍藥細辛
乾薑(炮)甘草(炙三兩各)半夏(湯洗七次)
香附子(炒去毛各半兩)
右剉散每服四大錢水一盞半生薑五片煎七分去
滓食前服大便秘大黃如棋子大兩枚煎
加味四七湯治寒邪客搏心痛
桂枝白芍藥半夏(洗各一兩)白茯苓
厚朴(去麄皮薑汁炒)枳殼(麫炒)甘草(炙半兩各)人參
紫蘇葉(各一兩)一方加明乳香玄胡索各半兩
右剉散每服四錢薑七片棗二枚煎食前服
七情七氣湯治七情之氣鬱結于中心腹㽲痛不可忍
半夏人參甘草肉桂(各一兩半)
右剉散每服三錢生薑三片煎不拘時服
沈香䧏氣湯每服二錢枳殼半片煨切片蘇葉三皮食
鹽少許煎湯再入濃磨沈香水一合服未效再加乳香
三粒(方見諸氣類)
方心氣散加栗殼二枚木香少許煎
食傷香蘇散加生薑石菖蒲半夏煨枳殼煎不拘時候
服(方見傷寒和解類)
感應圓每服三七粒鹽梅湯下(方見諸氣類)
熱證氣針圓治久積風熱疎利滯氣寬胸膈止刺痛
木香青皮(去白)大黃(炮)㯽榔(炙一兩)
刀尺鐡匙斡開口灌下
(缺)散治風壅痰盛四體重著或軟瘓疼痛或拘攣
麻痺顫掉口乾目赤煩熱睡卧不寧
條參(去蘆)川羌活(去蘆)枳殼(去穣)秦艽(去蘆)
赤芍藥苦梗(去蘆)前胡(去蘆)川芎
白芷黃苓薄荷桑白皮(去赤)
天麻防己防風粉草
荆芥穗赤茯苓木瓜
川牛膝(去苖分各等)
右剉散每服四錢水一盞半薑三片煎温服不以時
候
通關散治卒暴中風昏塞不省牙關緊急藥不得下咽
喉
細辛薄荷葉牙皂(去子)雄黃(各一錢)
右研為末每用少許銅管吹入鼻中候噴嚏然後進
藥或用白梅擦牙更以菖蒲末著舌下牙關即開倉
卒可用
通治
解語湯治中風客於心脾二經舌強不能言半身不遂
口眼&KR4103;斜神氣不清一切風氣並皆治之
附子(炮)防風(去蘆)天麻
酸棗仁(炒各二兩)羚羊角屑官桂甘草(炙)
羌活(各半兩)
右剉散每服半兩水二盞煎八分去滓入竹瀝兩匙
再煎三兩沸溫服不拘時候
(缺)生圓治因事驚憂涎留心包精神不守事多健
忘狂言妄語如有所見不得安卧或風痰潮作手足抽
掣或心虚煩躁
天南星(三兩)母真味(一錢)真琥珀(五錢)
圓白半夏(五兩)枯礬(五錢)大朱砂(一兩細研為衣)
右為末生薑自然汁煑麫糊為圓梧桐子大每三十
五圓淡薑湯下心氣狂甚加鐵膩粉一兩氣不順
人參湯下驚悸金銀器竈心土湯上熱煩燥淡
竹葉麥門冬湯寧心定志石菖蒲湯痰盛喘急
桑白皮湯小兒急驚麥門冬青竹葉湯慢驚冬
瓜仁木香湯下
(缺)風湯治風虚濕冷邪氣入臟狂言妄語精神錯亂肝
風發則面青心悶吐逆沫嘔肋滿頭眩不聞人聲偏枯
肋急曲踡而卧心風發則面赤翕然而熱悲傷嗔怒目
張呼喚脾風發則面黃身體不仁不能行步飲食無味
夢寐顛倒與亡人相隨肺風發則面白欬逆唾膿血上
氣奄然而極腎風發則面黑手足不隨腰痛難以俛仰
冷脾骨疼諸有此證令人心驚志意不定恍惚多忘服
此安心定志聰耳明目通臟腑諸風疾悉主之
白鮮皮白术芍藥桂心
川芎當歸杏仁(湯洗尖去皮)防風(去义)
甘草(炙二兩各)獨活麻黃(去節)茯苓(各三兩)
右剉散每服四錢水一盞半薑七片棗二枚煎溫服
(缺)白圓子治男子婦人半身不遂手足頑麻口眼喎
斜痰涎壅塞及一切風他藥不能痊者小兒驚風大人
頭風
右為末每服三錢溫水七分盞調和服不拘時候甚
者不過三服小兒每服半錢重
真心痛大抵心為諸臟之主其正經不可傷傷之而痛
者則手足青至節朝發夕死夕發旦死不假履治其久
心痛者是心之支别絡為風邪冷熱所乘痛故成疹不
死發作有時經久不得瘥也
通治手拈散主心脾疼
草果仁玄胡索五靈脂没藥
右等分為末每服二三錢溫酒調下米飲亦可
香附散治心脾疼不可忍者
高良薑(去蘆炒)香附子(去毛炒各一兩)
右為末每服二錢入鹽米飲調下
訶子散治心脾疼冷痛不可忍一服見效及老幼霍亂
吐瀉其效如神
訶子(炮去核)甘草(炙)厚朴(薑汁炒)乾薑(炮)
草果(去皮)陳皮良薑(炒)茯苓
神麯(炒)麴蘖(炒等分各)
右為末每服二錢候發刺不可忍時用水一盞煎七
分入鹽服
九痛圓治九種心痛蟲痛疰痛風痛悸痛食痛飲痛冷
痛熱痛往來痛兼治卒中惡腹脹痛口不能言又治連
年積冷流在心胸并冷腫痛上氣落馬墜車等疾
附子(三兩炮去皮臍)狼毒巴豆(去皮心膜炒稗)人參
乾薑(炮)吳茱萸(浸洗炒各一兩)
右為末煉蜜圓如梧桐子大每服空腹溫下三圓卒
中惡心痛不能言服三圓
撞氣阿魏圓治九種心痛五種噎疾痃癖氣塊冷氣攻
刺及脾胃停寒胸滿膨脹腹痛腸鳴嘔吐酸水丈夫小
腸氣婦人血氣血刺等
阿魏(酒浸一宿麫為糊)胡椒(各二錢半)甘草
茴香(炒)川芎青皮陳皮
丁香皮(炒)莪术(炒各一兩)縮砂桂心
白芷(炒半兩各)生薑(四兩切作片用鹽一兩淹一宿炒黑芭)
右為末阿魏糊圓如雞頭大每藥一斤用朱砂七錢
為衣丈夫氣痛炒薑鹽湯下二粒至三粒婦人血氣
酸湯下常服茶酒任下二粒並嚼細嚥食前服
失笑散治敗血冷氣心痛(方見疝氣類)
浮椒丸治脾疼不可忍及療冷氣疼
陳茱萸(二兩)浮椒(即胡)蚌粉(炒赤色各一兩)
右為末醋糊圓如梧子大每服二十丸用溫酒或鹽
湯下遇發時服甚者不過二三服立效
附术湯治脾積氣婦人諸般氣痛
香附子(五兩炒去毛赤色止)莪术(醋煑)甘草(各二兩)
右為末每服二錢入鹽少許百沸湯空心點服
九氣湯治心脾疼不可忍一九痛圓一服而止(與諸氣類神仙)
(九氣湯同一九痛圓方見前)
三和散治腹脹脾疼中滿痞悶不食大小便或澁加生
薑燈心縮砂仁煎服仍服理中湯半貼立效或加白茯
苓厚朴各二錢(方見諸氣及泄瀉類)
神保丸治心氣築刺痛甚掃蒂燈心湯下(方見諸氣類)
奪命抱刀散治男子婦人脾胃積冷中焦不和心下虚
痞腹中痛胸脇逆滿噎塞不通嘔吐冷痰飲食不下噫
酸吞酸口苦無味不思飲食及婦人久患冷氣刺痛男
子或當空露卧感受風露之邪得心痛積年服之大效
乾薑(剉入巴豆半錢同炒至黑色去巴豆不用)良薑(入斑猫一百個同炒去斑猫各二兩)
石菖蒲(二兩二錢不見火)糯米(二兩半炒)
右為末每服二錢鹽少許沸湯點服不拘時或溫酒
調尤佳一方以去殼巴豆炒蚌粉去巴豆加蚌粉入
抽刀散内煎服若尋常氣痛不用巴豆只加炒蚌粉
亦得或甚而心腹痛大便秘者巴豆同粉研爛同抽
刀散醋糊丸服二三粒大腑通為度
參术散治虚弱人脾疼
人參白术(去蘆炒)乾薑(炮)白豆蔲仁
砂仁丁香橘皮甘草(略炒)
右等分剉散每服三錢薑三片煎取藥汁調炒過真
蚌粉一大錢并服
加味烏沈湯生氣補血心腎虚損之人服此勝大建中
湯
人參當歸(大者去蘆)白术(炒一兩各)沈香(半兩)
天台烏藥白茯苓(去皮)附子(煨去皮臍各一兩)
肉桂(去皮半兩)
右剉散每服三錢水一盞薑五片棗一枚煎空心服
單方治苦熱食冰雪過多又頻飲冷漿積冷于中脾疼
半歲不愈
&KR0008;椒(二十粒浸於漿水盆中一宿取出還原水吞之其病即脱更不復作)
大理中圓治因食水太過脾疼久不愈以水煎一二圓
服立效又方治心脾氣痛加泡過茱萸三十粒入圓末
皆可(方見泄瀉類)
神效散治遠年近日一切脾疼遇食冷物或天氣寒隂
冷便作胸間一點痛起或引入背膂痛不可忍服之即
絶根
南木香青皮陳皮麥蘖(炒)
大枳殼(炮)京三稜蓬莪术神麯(炒)
甘草(炙各二錢半)北白芍藥川白芷肉桂(去皮)
玄胡索破故紙(各二錢半)蓽澄茄丁香(各一錢)
右剉散每服三錢水一盞半生薑三片棗子一枚煎
至七分空心服臨睡加鹽一捻再煎兩沸忌麫食豆
腐一切生冷
茴薑湯治男子婦人一切心腹脹滿氣滯走痛神效
茴香(二兩半)青皮(一兩)良薑(一兩酒浸炒)
九粒鹽湯吞下婦人當歸醋湯下空心服病甚者加
至十五粒忌茶立效如神
竒方治中風牙已緊無門下藥
天南星末半錢白龍腦一字頻擦令熱牙自開
又治暗風倒地北細辛為末每挑一字搐鼻中
神應方治諸風癎久服其涎自大便中出生白礬一兩
研好臘茶半兩煉蜜為圓梧子大三十圓再用臘茶
湯下
烏蝎圓治手足拳攣痛不可忍者
乳香没藥(另研)地龍(去土)全蝎(去足翅)
草烏(各五錢)烏藥(炒)麝香(一兩)
蜈蚣(一條去足炒)川烏(二隻生用去皮尖)
右為末麫糊圓梧桐子大每服七圓至十圓十五圓
用麝香少許好小酒送下空心服服至七日略利至
半月或滿身發風丹經月方没名服其病安全后常
用生川烏没藥浸酒日二服通氣驢風湯加乳香没
藥生川烏麝香少許酒調服不飲木瓜湯下服此忌
熱食一時
四神圓治手足頑麻痰涎壅盛頭目昏眩肩背拘急
大天麻大南星(各湯洗淨)防風(去蘆兩各一)薄荷葉(半兩)
右為末酒煑薄麫糊圓菉豆大每服二十圓荆芥生
薑煎湯送下
腎瀝湯腎虚為厲風所傷語音蹇吃不轉偏枯胻脚跛
蹇緩弱不能動口喎言音混濁便利耳聾塞腰背相引
羊腎(一具)黃耆芎藭桂心
當歸人參防風甘草
五味子(各一兩)玄參芍藥
茯苓(各一兩二錢半)磁石(一兩七錢)地骨皮(五錢)生薑(二兩)
右剉散以水一斗煑羊腎取五升下諸藥取二升分
三服
(缺)痛圓治中風癱瘓不遂手足嚲曳口眼喎斜或
旋運僵卧涎潮搐搦卒中急風不省人事每服二十圓
黑豆淋酒下風虚眩冒項筋拘急太陽穴疼痛亦用生
地黃汁調酒下腰胠疼重行步艱辛筋脉攣促俛仰不
利賊風所中痛如錐刺皮膚頑厚麻痺不仁或血脉不
行肌拘乾瘦生葱酒下或生葱茶亦可風濕脚氣腿膝
無力或腫或疼不能舉步兩脚生瘡膿血浸清痒痛無
時愈而又發溫鹽酒下打撲閃肭筋骨内損已經多年
每遇天寒時發疼痛没藥酒下
乳香川烏没藥五靈脂
白膠香地龍白薑半夏
五加皮赤小豆(各等分)
右為末糊圓隨證湯引如前並空心服
牛黃清心圓治諸風緩縱不曠語言蹇澁痰涎壅盛心
怔健忘或發顛狂並皆治之
白芍藥(一兩半)柴胡(去苖)桔梗(各一兩二錢半)甘草(剉炒五兩)
乾山藥麥門冬(去心)黃芩(各一兩半)
食證二陳湯治胸腹脹滿因傷宿食或吐後噫敗夘氣
加丁香縮砂生薑七片烏梅一箇煎未效服治中湯治
同前兼療中寒飲食不化吞酸哯啘食則膨亨脹滿嘔
逆
人參白术乾薑(炮)甘草(炙)
青皮陳皮(各等分)
右剉散每服四大錢水一盞半煎七分去滓大便秘
入大黃棋子大兩枚
血證茯苓湯治憂怒並氣攻血溢停留胃管噯聞血腥
嘔吐食飲及姙娠中脘宿冷冷血侵脾惡聞食氣病名
惡阻
半夏(一兩湯洗七次)茯苓熟地黃(各二兩)橘皮
細辛人參芍藥
川芎(各一兩二錢)
右剉散每服四大錢水二盞薑七片煎七分去滓空
腹服有客熱煩渴口瘡者去橘皮細辛加前胡知母
腹冷不利者去地黃入桂心炒胃中虚熱大便秘小
便澁去地黃加大黃一兩八錢黃芩六錢
當歸湯治三焦虚損或上下發泄唾血皆從三焦起或
因熱損發或因酒發主之
當歸乾薑(炮)熟地黃蘖皮
小薊羚羊角(鎊)阿膠(炒各三兩三字)芍藥(半兩)
黃芩甘草(炙一分各)
右剉散每服三錢水二盞竹茹一塊如指大煎至八
分去滓入伏龍肝頭髮灰蒲黃各半錢再煎至七分
不以時服
氣嘔茱萸人參湯治氣嘔胸滿不納食嘔吐涎沫頭疼
吳茱萸(五兩湯洗數次)人參(三兩)
右剉散每服四大錢水一盞半薑五片棗三枚煎七
分不以時服
藿香正氣散治氣嘔大效每服三錢水一盞半生薑三
片木瓜二片煎熱服(方見傷寒隂證類)
加減七氣湯治氣鬱嘔吐
半夏(二兩半湯洗)人參辣桂
厚朴(各一兩薑汁炒)茯苓(一兩半)甘草(炙兩半)
右剉散每服三錢半薑七片棗一枚煎服加木香亦
得
熱嘔竹茹湯治胃受邪熱心煩喜冷嘔吐不止
葛根(三兩)半夏(湯泡七次二兩)甘草(炙兩一)
右剉散每服五錢水二盞入竹茹如棗許大薑五片
煎至七分去滓取清汁微冷服不以時候二陳湯加
白竹青煎效(方見痎瘧類)
通心飲治心脾蘊熱作嘔每服三錢燈心藿香葉煎(方見)
(小兒科急驚類)
小柴胡湯治胃中挾熱煩燥聚結涎沫水入即吐或因
胃熱伏暑及傷寒伏熱不解每服三錢加人參烏梅生
薑五片紅棗一枚煎(方見傷寒陽證類)
三乙承氣湯治嘔吐水漿不入或食已即吐大便秘或
利而不鬆快時覺腹滿者或下痢赤白而嘔吐食不下
者或大腸小腸膀胱結而不通上為嘔吐隔食
大黃厚朴(薑炒)枳殼芒硝(各半兩)
甘草(一兩)
右剉散每服四錢水一盞半薑三片煎六分却入硝
細細啜服
冷證嘔吐四逆湯治胃中虚四肢厥冷食即嘔吐或因
冷食傷胃或累經汗下致虚胃氣但脉弱小便多復利
身有微熱見厥者難治(方見傷寒隂證類)未效服金液丹每服
九圓米飲下丁胡三建湯生薑十片煎吞下(方見痼冷類)
通治藿香正氣散治胃口有虚熱作嘔生薑三片木瓜
二片煎(方見傷寒隂證類)
香白圓治氣不順痰涎壅盛嘔吐不止
青州白圓子(方見風科通治類)青木香圓(方見諸疝類)
右各三十圓生薑湯吞下
炮附子圓治胃腕有熱胃中有寒嘔吐不止
附子(炮去皮臍二兩)
右為末以糊圓如梧子大就濕以大黃末五錢為衣
每服十圓加至二十圓用薑湯下
快氣圓治一切氣心腹脹痛胸膈噎塞噫氣吞酸胃中
痰逆嘔吐及宿酒不解不思飲食
香附(去毛三兩二錢)甘草(四錢)縮砂仁(去皮殼八錢)
右為末每服一錢鹽湯點下常服快氣美飲食養脾
勻理湯治體虚上氣壅盛中脘痞塞嘔逆翻吐水飲不
入其證急速
木香勻氣散(方見諸疝類)理中湯(方見霍亂類)
右二藥合和鹽湯調服一七立效
人參散治吐逆及瀉後除煩渴常服調中和氣
白茯苓人參(各半兩)白乾薑(一兩)藿香
木香甘草(各一錢半)嫩黃耆(去蘆一錢半)
右剉散每服三錢水一盞半煎七分去滓溫服瀉後
渴甚者每服加滑石末二錢同煎
丁香煑散治脾臟伏泠胃脘受寒胸膈痞悶腹心刺痛
痰逆惡心寒𠻳中滿臟腑虚滑飲食減少翻胃吐逆四
肢逆冷但是沈寒痼冷無問久新功效不可具述
丁香(不見火)紅豆(去皮)青皮(去白)甘草(炙)
川烏(炮去皮臍)陳皮(去白)乾薑(炮各四兩)
良薑(炮去蘆頭四兩)益智(去皮五兩半)胡椒(二兩)
右剉散每服二錢水一盞生薑三片鹽一捻煎至七
分空心食前稍熱服滓再煎病退即止極妙
灸法乾嘔炙尺二穴在肘約上動脉灸三壮又灸乳下
一寸三十壮
乾嘔不止粥藥皆吐入間使穴三十壮其穴在掌後
二寸兩筋間若四厥脉沈絶不至者亦灸之便通此
起死人法
吐嘔宿汁吞酸灸神光穴百壮其穴在二肋傍二寸
上直兩乳
嘔逆噦噫灸石關百壮其穴在隂都穴下一寸
霍亂
風證桂枝湯治惡風自汗嘔吐下利增寒發熱頭痛眩
暈(方見傷寒類)
寒證隂經理痞湯治惡寒無汗霍亂吐下脹滿食不消
心腹痛胸膈痞塞家昏暈緩弱
人參(去蘆)乾薑(炮)白术(去蘆)甘草(炙各三兩)
右剉散每服四大錢水一盞煎七分去渣食前服遠
暈防霍亂煉蜜為圓如梧子大每服三十五圓如作
末每服方寸匕酒調下亦得若轉筋骨加石膏煆三
兩若臍上築者腎氣動也去术加桂心四兩腹惡燥
故去术恐作奔㹠故加桂吐多者去术加生薑三兩
下多者復用术悸者加茯苓二兩渴欲得水加术合
前成四兩半腹滿加人參合前成四兩半若寒者加
乾薑合前成四兩半腹滿者去术加附子服藥食頃
食熱粥一杯微自溫覆勿發揭衣被噦則加丁香吐
利止身體痛不休者審其元因以和解之如初因傷
風用桂枝之類所謂治有本也
陽經香蘇散治身熱無汗霍亂吐下臉赤多痰加藿香
葉土烏藥烏梅生薑煎甚妙(方見傷寒和解類)
暑證香薷散治傷暑飲冷霍亂作渴熱煩每料加丁香
半夏藿香烏梅陳皮紫蘇木瓜各一兩生薑五片煎四
肢冷加熱附子煩渴生薑自然汁調五苓散(方並見傷暑類)
仍用半夏圓熱薑湯吞立效(方見痎瘧類每用三十圓)
濕證除濕湯治滿身重著或多食生冷揮霍之間吐利俱
作
半夏(湯洗)厚朴(去麄皮切薑汁炒各一兩)
藿香葉(五錢去土)陳皮(去白五錢)甘草(三錢)
蒼术(米水浸一兩切炒赤)
右剉散每服四錢水一盞半生薑七片紅棗一枚煎
熱服不以時候
七情七氣湯治喜怒憂思悲恐驚七氣鬱發致五臟互
相刑尅隂陽叐戾揮霍變亂吐利交作寒熱眩暈痞滿
噎塞
半夏(湯洗五兩)厚朴(去麄皮薑汁炒)桂心(各三兩)白茯苓(去皮)
白芍藥(各四兩)紫蘇橘皮(去白兩各二)人參(去蘆一兩)
右剉散每服四錢水一盞半薑七片棗一枚煎七分
去滓空心服
胃氣圓治憂思過度脾肺氣閉聚結涎飲留滯腸胃氣
鬱於隂凝寒於陽隂陽反戾吐利交作四肢厥冷頭目
眩暈或復發熱兼治老人冐寒大便反秘姙娠惡阻全
不納飡
硫黃(不拘錢數入猪臟内符兩頭以米甘酒童子小便各一盞煑乾一半取出先斷穢氣控乾)
(秤一兩重)半夏(湯洗去滑五兩)人參(去蘆各一兩)
石膏(一分煆一法同硫黃煮)白茯苓(一兩)
右為末生薑自然汁釋炊餅糊為圓如梧子大每服
五十圓至百丸空心米湯入少生薑汁下
食傷紅圓子治脾胃虚冷飲食不節宿食留飲聚癖腸
胃或因氣不調衝胃寒濕忽作霍亂吐利併心腹㽲痛
腸胃纏刺疲倦不勝(方見痎瘧類)
理中湯加青皮陳皮治胃脘有寒亦效(方見前)
轉筋木瓜湯治霍亂吐下不已舉體轉筋入腹則悶絶
木瓜乾(一兩)吳茱萸(半兩湯洗)茴香(二錢半)甘草(炙錢一)
右剉散每服四大錢水一盞半生薑三片紫蘇十葉
食鹽一撮煎七分去渣食前服仍研生蒜貼心下脚
心上
煩渴茯苓澤瀉湯治霍亂吐利後煩渴欲飲水
赤茯苓(去皮四兩)澤瀉(二兩)甘草(炙兩一)桂心(一兩)
白术(去蘆半一兩)
右剉散每服四大錢水一盞薑三片煎七分去滓食
前溫服又方有小麥五兩
麥門冬湯治霍亂已愈煩熱不解多渴飲水小便不利
麥門冬(去心)橘皮半夏(湯泡七次)白茯苓(去皮)
白术(去蘆炒各一兩)人參甘草(炙半兩各)小麥(半合)
右剉散每服四錢水一盞半生薑五片烏梅一個煎
至八分去渣溫服不拘時候
水浸丹治伏暑傷冷冷熱不調霍亂吐利口乾煩渴
黃丹(一兩二錢半炒)巴豆(二十五个去皮心)
右同研勻用黃蠟鎔作汁和為圓如梧子大每服五
圓水浸少頃别以新汲水吞下不拘時候
又用薑附湯清煎沈冷服之大效熱因寒用之法也(見中)
(寒類)
亁霍亂鹽湯治忽然心腹脹滿痞刺疼痛蠱毒煩冤欲
吐不吐欲利不利状若神靈所附頃刻之間便至悶絶
亦涉三因或臟虚或腸胃素實故吐利不行
極鹹鹽湯三升熱飲一升刺口令吐宿食使盡不吐
更服吐訖復飲三吐乃止此法大勝諸治俗人以為
田舍淺近鄙而不用守死而已凢有此病即先用之
續以理中湯倍加橘紅與之或藿香正氣散加官桂
茯苓煨枳殼就吞蘇合香圓炒
通治藿香正氣散治霍亂吐瀉通用腹痛者加桂小便
不利加車前子每料各一兩
訶子散治老幼霍亂吐利一服取效(方見心痛類)
加味薑附湯治吐瀉過多手足逆冷氣少不語六脉沈
伏
附子(炮)乾薑人參(各一兩)甘草(五錢)
右剉散每服四錢水二盞煎至一盞空心服腹痛加
官桂小便不利加茯苓每料各五錢
養正丹治霍亂轉筋咳逆不定病勢危篤每服三十圓
鹽湯下(方見痼冷類)
胡椒湯治霍亂吐瀉
胡椒(七粒)生菉豆(二十一粒)
右為末宜木瓜湯溫和調下
竒方鹽一撮醋一盞同煎八分溫服二盞鹽梅鹹酸等
物皆可煮服
又方星南末三錢棗三枚薑五片煎極熟服治吐下四
肢逆冷不省人事一服可效半夏為末薑汁點亦一服
效白礬為末每服一大錢沸湯點服亦騐
熏洗法治霍亂轉筋
陳大蓼一把水三升煑取二升乘熱熏洗仍飲半盞
凢用蓼須家園種者
鹽熨方治霍亂吐瀉心腹作痛
炒鹽二盌紙包紗護頓其胸前并腹肚上一截以熨
斗火熨氣透則蘇續又以炒鹽熨其背則十分無事
灸法治霍亂轉筋欲死氣絶惟腹中有煖氣者可用其
法納鹽於臍中令實就鹽上灸二七壮名神闕穴立
效併灸臍下一寸半名氣海穴二七壮妙
痰飲
懸飲十棗湯治飲水流在脇下咳唾引痛一歲不愈者
芫花(微炒)甘遂大戟(炒)
右等分剉散水一盞半棗十枚煎八分去棗調藥壮
人一錢羸人半錢平旦溫服不下者次日更加半錢
下后麋粥自養若已下不可服
五苓散治流行水飲每服二錢沸湯調小便更不利加
防己佐之(方見傷暑類)
支飲防己桂枝湯治隔間支飲其人喘滿心下痞堅面
色黧黑其脉沉緊得之數十日醫吐下之不愈
漢防己(三兩)桂心(二兩)人參(四兩)石膏(六兩)
右剉散每服四大錢水一盞半煎七分去滓溫服虚
者即愈實者二日復發再服不愈去石膏加茯苓四
兩芒硝一兩半微利則愈
茯苓五味子湯治支飲手足冷多唾口燥氣促小腹上
衝胸咽手足痺面熱翕然如醉因復下流隂服小便難
時復咳胃嘔腫
茯苓(四兩)桂心甘草(炙三兩各)五味子(二兩半)
右剉散每服四錢水一盞半煎七分去滓溫服服之
衝氣却低久更咳滿者去桂加乾薑細辛各三兩咳
滿止而復渴衝氣更發者以細辛乾薑為熱藥此法
不當逐渴反止者為支飲也支飲法當冐冐者必嘔
嘔者復内半夏二兩半以去其飲飲去嘔則止其人
形腫與痺加杏仁二兩半若面赤如醉以胃中熱上
熏加大黃三兩須詳證加減
溢飲大青丸湯治溢飲身體疼重汗不出拘急痛
麻黃(去節湯洗七次)桂心甘草(炙各二錢半)
石膏(雞子大)杏仁(四十个炒去皮尖)
便鞭也甘草瀉心湯主之屬太陽
三隂可汗
隂病不當發汗發汗即動經然太隂脉浮少隂病發熱
亦須微微出汗但不可正汗耳太隂脉浮者宜桂枝湯
少隂發熱脉沈宜麻黃細辛附子湯少隂二三日常見
少隂證無陽證者宜麻黃甘草附子陽微發汗皆隂證
表藥也
差后昏沈
傷寒差後十數日或半月二十日終不醒惺常昏沈似
失精神言語錯謬又無寒熱醫或作鬼祟或作風疾多
般治之不差或朝夕潮熱頰赤或有寒熱似瘧皆緣發
汗不盡餘毒在心胞絡間所致也知母麻黃湯主之
飲酒復劇
傷寒時疾三日已汗解因飲酒復劇苦煩悶乾嘔口燥
呻吟錯語不得卧黃連解毒湯主之
循衣摸牀
傷寒若吐若下後不解不大便五六日以上至十餘日
日晡即發熱不惡寒獨語如見鬼状若劇者發則不識
人循衣摸牀惕而不安微喘直視若微者但發熱譫語
大承氣湯主之者一服利則止後服脉弦者生脉濇者
死
傷寒别名
清便自調自可謂大小便如常也大便秘而堅則曰
鞕小便不利小便少下利清榖皆謂水榖不分得
大便曰更衣大便坚小便利曰脾約下利曰飱泄
腸僻謂痔也寒蔽利曰鴨溏熱而利曰腸垢轉
失氣謂氣轉而響時時失下即後分泄氣蓋腹中有積
大汗傷氣大下傷血或火邪逼迫驚狂或尺寸脉緊
而反有汗或發汗後汗不止曰漏風或隂病本無汗而
反有汗或其脉浮遲微弱不能作汗皆曰亡陽吐汗
下溫針以後其病不解曰壞病曰何逆瘥後更發熱
曰遺熱脉相尅賊曰負兩手無脉曰雙伏一手無
脉曰單伏左關脉曰人迎右關脉曰氣口是趺上動
脉曰衝陽足后根上䧟中動脉曰太谿婦人乳頭直
下近腹處曰期門臍下一寸半曰氣海二寸曰丹田
三寸曰關元玄府即汗空也臍下動氣曰奔豚
筋惕肉動曰瞤中暑曰中暍妄發濕溫汗曰重暍
渴欲飲水水入即吐曰水逆心下停水怔忪身無
大熱頭額微汗曰水結胸乾嘔曰啘咳逆曰&KR0938;目
中不了了謂不明了也睛不和謂不和平如常也三
月至夏方發病曰晚發
傷寒戒忌
傷寒新瘥後但少喫麋粥常令稍饑不得飽食反此則
復發不得早起不得梳頭洗面不得多言不得勞心費
力反此則復發瘥後百日内氣體未得平復犯房室者
死忌食羊雞狗肉肥魚油膩諸骨汁及鹹藏鮓脯油餅
麫病再發
臨治警省
川芎細辛防風桔梗
白芷甘草羌活(各一兩)桑白皮(半兩)
右剉散每服二錢水一盞半薑二片薄荷三葉煎至
七分不饑不飽時溫服
枳殼半夏湯除熱痰下氣寬中利膈清上治痞滿
枳殼半夏黃芩桔梗(各二兩)
甘草(五分)
右剉散每服四錢生薑三片桑白皮七寸烏梅一個
煎未效加甜葶藶馬兜鈴防已薄荷立效熱痰黃色
是也
虚證順元散治氣虚痰甚不得伸卧氣中痰厥尤宜服
之(方見傷寒隂類)
黑錫丹治下虚上壅頭暈痰盛服之立愈(方見痼冷類)
靈砂丹治上盛下虚痰涎壅盛此藥最能鎮墜升䧏隂
陽安和五臟(方見痼冷類)
七味圓治脾虚不得剋制腎水多吐痰唾而不咳者(方見)
(虚損類)
暖胃圓去虚痰利冷飲
硫黃(研)白礬(各一兩炒)半夏(二兩炒薑汁)丁香
茴香(炒)木散(各一兩)
右為末薑汁痰麫糊丸梧子大每服二十圓空心米
飲下
靈白圓治元氣虚弱痰氣上攻風痰壅塞嘔吐不已
靈砂青州白圓子(各一兩各研)
右和勻生薑自然汁和米糊丸如梧桐子大每服三
十圓空腹人參湯或棗湯下
通治二賢湯治痰實食後胸滿年遠痰飲服之愈
薄橘皮(四兩)甘草(一兩)
右為末沸湯調服其功在茯苓半夏枳實南星之上
茱苓圓治頭疼背寒嘔吐酸汁不思飲食小便不利氣
壅昏眩
白茯苓吳茱萸(各二兩末湯洗去)
右為末煉蜜丸如梧子大每服三十丸不拘時候熟
水吞下服後便漩中作茱萸氣是騐他痰藥不能及
此一方只將茱萸酒浸三宿以茯苓末拌之候乾或
湯或酒下百餘粒亦效
快活圓常服消食化痰養生之家不可缺
枳殼(一兩半炒)桂(一兩)桔梗(二兩)
半夏(湯洗七次二兩)
右為未薑汁糊丸梧子大每服二十丸食後薑湯下
茯苓圓治臂痛不能舉手或左右時復轉移由伏痰在
内中脘停滯脾氣不流行上與氣摶四肢屬脾滯而氣
不支故上行攻臂其脉沈細者是也後人謂此臂痛乃
痰証也用以治痰無不效者
茯苓(一兩)枳殼(麩炒去穣半兩)半夏(二兩)
風化朴消(一分)
右為末薑汁煑糊丸如梧子大每服三十丸生薑湯
下累有人為痰所苦夜間兩臂常若有人抽牽兩手
戰炸至於茶盞亦不能舉只以此藥治之皆隨服隨
愈世間所謂痰藥者多矣至於立效未有如此藥之
妙也
倍术散治酒癖五飲(停水在心下或兩脇胃中膈上腸間動摇有聲皆由飲酒冐寒飲水)
(過多)
白术(二兩)附子(炮去皮臍一兩)
右剉散分三服水一大盞薑十片煎空腹服臟腑微
動即安(一方除附子加乾薑肉桂各一兩為末蜜丸梧桐子大每服二十五丸米飲下食前大效)
桂辛湯下痰飲散風邪止痰𠻳聰耳鼻宣關竅利咽膈
清頭目解冐眩進飲食
桂(去麄皮)細辛(去苖土)乾薑(炮)人參(去蘆)
白茯苓(去皮)甘草(炙各二兩)五倍子陳皮(去白)
白术半夏(湯洗七次各三分)
右剉散每服二錢水二盞煎至一盞去渣食前溫服
丁香半夏圓治脾胃宿冷嘔吐痰水噫氣吞酸
人參丁香木香肉豆蔲
陳皮(各一分)藿香葉(半兩)半夏(湯洗七次薑汁令炒黃三兩)
右為末薑汁糊丸如小豆大每服四十丸薑湯下
二陳湯煎送下青州白圓子治眉心并眉梁骨疼又治
臂疼或麻木或戰掉皆痰飲所作宜服(方見痎瘧類白丸子方見風科)
(通治類)
控涎圓治同上(方見臂痛類)
二生湯專主治痰
附子(生去皮臍)半夏(生用)
右等分剉散每服四錢水二盞生薑十片七分去滓
煎空腹溫服少許木香煎尤佳
(闕)痰消飲圓治一切停痰留飲
青皮陳皮(並洗)京三稜(泡槌碎用)川薑(炮)
草果(麫裹煨)蓬术(泡槌碎)良薑(濕紙裹煨各一兩)
右為末水麫糊丸如梧子大隂乾每服五十丸薑湯
下
破飲圓治五飲停蓄胸腹結為癥癖支滿胸脇傍攻兩
脇搶心疼痛飲食不下翻胃吐逆九種心痛積年宿食
不消久瘧久痢遁尸疰忤顛癎厥暈心氣不足憂愁思
慮婦人腹中諸病悉能治療久服尤妙且不傷臟氣
蓽撥丁香(不見火)胡椒縮砂仁
木香(不見火)蝎稍烏梅青皮
巴豆(去殼膜各等分)
右以青皮同巴豆漿水浸一宿次日漉出同炒青皮
焦去巴豆水淹烏梅肉蒸一炊久研細為膏入藥末
和勻丸如菉豆大每服五七丸臨卧薑湯吞下曾有
婦人頭風服之亦效且斷根不復發豈頭風即痰飲
耶
導痰湯一切痰頭目旋暈或痰飲留積不散胸膈痞塞
脇肋脹滿頭痛吐逆喘急痰嗽涕唾稠粘坐卧不安不
思飲食
半夏(泡七次四兩)天南星(炮去皮)橘紅枳實(去穰麩炒)
赤茯苓(去皮各一兩)甘草(炙兩半)
右剉散每服四錢水二盞生薑十片煎八分食後溫
服
工陳湯治痰飲為患或嘔吐惡心或頭眩心悸或中脘
快或因食生冷飲酒過度脾胃不和並宜服之一方加
丁香(方見痎瘧類)
荆蓬煎圓破痰癖消癥塊冷熱積聚胃膈痞悶通和三
焦升降隂陽順氣消化宿食
荆三稜(酒浸三日夏一日)蓬莪术(酒浸三日夏一日)
(以上二味用去皮巴豆二十粒於銀石器内文武火炒令乾黃色去巴豆却用湯浸去白)
木香枳殼(去穰)青皮(去穰)川茴香(微炒)
㯽榔(剉各一兩)
右為末麫糊丸如菉豆大每服三十丸食後生薑湯
下
理中湯治停痰留飲加茯苓半夏導利之(方見霍亂類)
咳逆
冷證丁香柿蒂散治吐利及病後胃中虚寒咳逆至七
八聲相連收氣不回者難治
人參茯苓橘皮半夏
良薑(炒)丁香杮蒂(各一兩)生薑(一兩半)
甘草(五錢)
右剉散每服三錢水一盞煎乘熱頓服或用此調蘇
香丸亦妙
木香勻氣散治同上用萊菔子湯泡研取汁調熱服(方見)
(諸疝類)
沈香降氣湯縮砂烏沈湯治同前蘇葉三皮鹽少許煎
湯點熱服(方見諸氣類)
橘皮乾薑湯治胃中有寒咳逆
橘皮通草乾薑桂心
人參甘草
右散等分剉散每服四錢水盞半煎六分温服日三
服
羌活附子湯治吐利後背寒咳逆
羌活(去蘆)附子(炮去皮臍)茴香(炒各半兩)乾薑(炮)
丁香(各一兩)
右剉散每服二錢水一盞鹽少許煎至七分空心熱
服
蓽澄茹散療噫氣咳逆
蓽澄茹良薑(各二兩)
右剉散每服二錢水一盞煎六分沸投醋半盞取出
時哈之甚妙
熱證小柴胡湯治同上每服三錢水一盞半薑三片杮
蒂三個煎熱服(方見傷寒泄瀉類)
橘皮竹茹湯治胃虚膈熱者
橘皮(去白二兩)人參甘草(炙半兩各)
右剉散每服四錢水一盞半竹茹一小塊生薑五片
棗二枚煎至七分去滓溫服不以時
灸咳逆法乳下一指許正與乳相直骨間陷處婦人即
屈乳頭度之乳頭齊處是穴艾灸炷如小豆大灸三
壮男左女右只灸一處火到肌即瘥不瘥不可治也
其穴只當取乳下骨間動脉處是
世醫得效方卷四
