世醫得效方卷十三
元危亦林撰
風科
論雜風狀
中風大法有四一曰偏枯二曰風疳三曰風懿四曰風
痺凡諸急牽病多是風初得輕微人所不悟宜速治之
偏枯者半身不遂肌肉偏不用而痛言不變智不亂病
在分腠之間温卧取汗益其不足損其有餘庶可復也
風疳者身無痛四肢不收智亂不甚言微可知則可治
甚即不能言不可治
風懿者奄忽不知人咽中塞閉木然舌強不能言病在
臓腑先入陰後入陽治之先補於隂後瀉於陽發其汗
身轉輭者生汗不出身直者七日死
風痺濕痺周痺筋痺脈痺肌痺皮痺骨痺胞痺各有證
候形如風狀得脈别也脈微濇其證身體不仁
中風惡證
口開者心氣閉絶也遺尿者腎氣閉絶也手撒者脾氣
閉絶也眼合者肝氣閉絶鼻鼾者肺氣閉絶備此五證
尤不可治五證中纔見一證猶當審餘證以救療蓋以初
中則眼合者多痰上則鼻鼾者亦多痰惟遺尿口開俱見
為惡心為五臓主君腎為一身根本誠不可閉絶也
中風要說
凡中風脈無不大者非熱也是風脈也中風有冷熱陽
病則熱隂病則冷冷則用温風藥熱則用凉風藥不可
一概用也凡中風皆不可吐出涎人骨節中皆有涎所
以轉動滑利中風則涎上潮喉中作響以藥壓下涎再
歸骨節可也不可吐出若吐出涎時閉塞之既久枯了手
足不可不戒小兒驚風亦不可吐出涎其患與大人同方
其發搐搦之時不可捉住手足捉住則涎不歸手足當
不隨但寬抱之可也
中風須大作湯劑方有成效若風歸手足名曰小中不
宜用中風藥深治但用平和湯劑雖不能為全功亦可
留連歲月戒之戒之
虚證
通氣驅風湯治男子婦人血氣虚弱虚風攻注肌體顫
掉肩背刺痛手足拳攣口眼喎斜半身不遂頭目旋暈
痰涎壅盛語言蹇澁行步艱難心忪氣短客風所凑四
肢拘急鼻塞聲重頭疼脾胃不和心腹刺痛胸膈不快
少力多困精神不爽不思飲食嘔吐惡心霍亂吐瀉胎
前産後但是氣虚百病皆可服之
天台烏藥(五兩)桔梗(去苗)川白芷川芎
甘草(炙)陳皮(去白)白术(各三兩半)麻黃(去根)
枳殼(麩炒去穣各兩半)人參(去蘆半兩)
右為末每服三錢紫蘇木瓜煎湯調下去白术加亁
薑僵蠶名烏藥順氣散卒中風氣不順手足偏枯流
注經絡四肢骨節疼痛或身如板片舉動不得筋脈
拘攣先宜多服得手足間微汗為妙又脚氣步履艱
難脚膝軟弱婦人血風老人冷氣上攻胸臆兩臂刺
痛咳𠻳心腹膨脹為散每服四錢生薑三片紅棗二
枚煎服或閃挫身體不能屈伸温酒調服遍身搔癢
抓成瘡薄荷煎服常服疎風通滯氣調榮衞進飲食
大有神效一方每料加天麻一兩沈香五錢亦效並
不拘時候
加减續命湯治中風不省人事漸覺半身不遂口眼喎
斜手足顫掉語言蹇澁肢體痿痺神氣昏亂頭目眩重
筋脈拘攣不能屈伸骨節煩疼不得轉側亦治脚氣緩
弱久服之瘥有病風人常服不可缺以防瘖啞
麻黃(去根)人參黃芩白芍藥
川芎甘草杏仁(去皮尖炒)防己
桂(各二兩)防風(一兩半)附子(炮去皮臍有熱者用白附子良一兩)
(半)
右剉散每服四錢水一盞半生薑三片棗二枚煎不
拘時候温服取汗隨人虚實與所中輕重也筋急
拘攣語遲脈弦加薏苡仁治筋急加人参黃蓍白芍
藥以避中寒服後稍輕再加當歸全愈脚氣虚弱
不能轉側心神恍惚加茯神遠志骨節煩疼有熱
者去附子倍加芍藥煩燥大便澁去附子倍芍藥
加竹瀝臟寒大便自利去黃芩加白术附子骨
肉冷痛者加肉桂附子煩燥多驚者加犀角嘔逆腹
脹人參半夏自汗去麻黃語言蹇澁手足顫掉
石菖蒲竹瀝大便秘胸中不快枳殼大黃氣塞
不通沈香有痰南星數片發渴麥門冬亁葛瓜
根身疼秦艽上氣浮腫喘急防風桑白皮以上
所加各一兩小兒慢驚煎取藥汁一盞入生薑汁再
煎一二沸日三服夜二服夏間又有熱者減桂一半
春加麻黃一兩夏加黃芩一兩秋加當歸四兩冬加
附子半兩風虚加川芎一兩一方加木香縮砂獨活
各一兩川烏炮三分亦效牙關緊用南星末半錢龍
腦一字頻擦牙上令熱即自開
大省風湯治諸虚風涎潮痰厥神昏頭暈語澁手足搐
搦半身不遂及歴節風痛筋脈攣急
川芎半夏防風(各一兩)甘草(炙兩半)
全蝎(去毒三箇)附子(生皮去)川烏(去皮臍)木香
南星(各半兩)
右剉散每服四錢水一盞半生薑十片煎温服不拘
時候氣虚加沈香氣逆紫蘇胸膈不利有痰倍加半
夏人參頭暈頭疼加天麻半兩全蝎二錢煎熟入麝
香熱風左癱右瘓口眼喎斜口噤不能言手足頑麻
於本方中去附子川烏
順元散治卒中昏不知人口眼喎斜半身不遂咽喉作
聲痰氣上壅六脈沈伏或浮盛兼治痰厥飲厥及氣虚
眩暈
川烏(二兩)天南星附子(各一兩並炮)木香(半兩)
右剉散每服三大錢水一盞半生薑七片煎稍熱服
感風濕卒中五積散合和服不省人事細辛皂
角少許為末或只用半夏為末以蘆管吹入鼻中候
噴嚏少蘇然後進藥痰涎壅盛每服加全蝎五枚
仍服養正丹每服三七粒鎮墜之以其用硫黃黑錫
皆有利益則痰涎隨去矣因氣中者以沸湯化蘇合
香圓一粒乘熱灌下仍用前藥汁濃磨沈香汁少許
同煎一沸服之四體冷厥用靈砂丹歲丹二七粒
兼服(方並見傷寒痼冷中冷類)
二香三建湯治男子婦人中風虚極六脈沈伏舌強不
能言語痰涎併多精神如癡手足偏廢不能舉動此等
證狀不可攻風只宜扶虚
天雄附子川烏(並生去皮各一兩)
木香(不見火半兩)沈香(濃磨水入臨熟旋)
右剉散每服四錢水二盞生薑十片煎七分空心温
服
一粒金丹治一切風疾氣血俱虚隂陽偏廢卒暴中風
僵卧昏塞涎潮搐搦不省人事失音舌強手足嚲曳口
眼喎斜或癱瘓偏枯半身不遂語言蹇澁舉止錯亂四
肢麻痺及治顛癎倒卧目瞑不開涎盛作聲或角弓反
張目睛直視口禁悶絶牙關緊急并治風摶於陽經目眩
頭暈牙齒疼痛耳作蟬鳴皮膚撋搐頻欠喜睡項強拘
急不能回顧及腎臟風虚脚膝疼痛步履艱難偏風流
注一邊屈伸不得無問新久並能治之
川烏頭(炮去皮臍)大附子(炮去臍)白附子(炮各一兩)白僵蠶(炒去)
(絲淨)白蒺䔧(炒刺去)五靈脂(去石)白礬(枯)
没藥(研各半兩)朱砂(研)細墨(磨汁)麝香(研二各)
(錢半)
右為末用墨汁和藥每兩作六圓窨乾金箔為衣每
服一圓生薑半兩和皮擦取自然汁化盡為度用無
灰酒半盞温熱調前藥温服量病人酒性多少更飲
酒一二升投之以助藥力次用衣被蓋覆便卧汗出
為效勢輕每服半圓不以時候如有風疾常服尤佳
補益五臟固密眞元通流關節祛逐風邪壯筋續骨
神效
萬金湯治風補虚順榮衞通血脈并腰脚膝沈重緩弱
無力及治手足風累驗
續斷杜仲(去麄皮炙香切)防風牛膝(酒浸焙)
華隂細辛白茯苓人參肉桂(去麄皮)
當歸(切焙)甘草(炙一兩各)川芎獨活
秦艽(去土)熟地黃(各半兩切酒拌微火炒)
右剉散每服五錢水二盞煎過空腹熱服若左臂不
遂得痊愈後而手指不便無力試諸藥不效者不半
劑可愈血虚體弱加鹿茸肉蓯蓉各半兩
萬病回春湯治一切諸虚不足風疾血氣交攻凝滯脈
絡拘急攣拳氣不升降癱中疼痛痰涎壅盛脾胃不和
飲食不進此藥去風和氣活血大有神效凡治風不可
專用風藥攻之愈急則愈甚服此輕者一月重者二三
月自然愈矣且無再作夫血氣和平榮衞調順則風症
不攻而自去
附子(炮)人參麻黃(去節)黃芩
防己香附子(去毛)杏仁(去皮)川芎
當歸(各一兩)茯神(兩半)陳皮防風(各一兩)
白芍藥(五兩)沈香川烏(炮半兩各)半夏(兩半)
桂(一兩)白术(二兩)天台烏藥(半兩)乾薑(一兩)
黃耆(三兩)甘草熟地黃(各一兩)生亁地黃
(一兩)
右二十四味八味去風八味和氣八味活血同剉散
每三錢水一盞半薑三片棗一枚煎空心通口服常
服效
眞珠圓治肝虚為風邪所干卧則魂散而不守狀若驚
悸
真珠母(三分研)當歸熟地黃(各一兩半)人參
酸棗仁柏子仁(各一兩)犀角茯神
沈香龍齒(各半錢)
右為末煉蜜圓梧桐子大朱砂為衣每服四五十圓
金鐵器薄荷煎湯食后吞下
禦風膏治口眼喎斜
右用萆麻子去殼碾碎塗在手心以一盂子置在手
心萆麻子上用熱水置盂中口正則急取盂子左癱
塗右手心右癱塗左手心口眼纔正急洗去藥只隨
病手左右貼亦可又治産難者爛研塗兩脚心纔生
下便洗去
又方用桂心酒煮取汁故紙蘸貼患處左喎貼右右喎
貼左即正
又方括蔞擂爛絞取汁和大麥麫搜作餅炙令熱熨如
正便止不令太過
又方大鱔魚一條以針刺頭上血左斜塗右右斜塗左
以平正即洗去鱔放之
虎脛方治諸般風痺手足疼痛步履艱難腿膝緩弱久
服身輕體健行動快捷大和氣血通行榮衞補虚排邪
有益眞氣
虎脛骨(酥炙半三兩)川當歸(酒洗)川附子(炮去)
(皮臍)大川烏(炮去皮尖各一兩半)川羌活
川芎獨活赤芍藥白术
杜仲(去粗皮薑炒去絲)萆薢防風(去蘆)
肉桂(去麄皮)肉蓯蓉(酒洗焙)川牛膝(酒洗)黃耆(去蘆)
金毛狗脊白茯苓(去皮)白蒺蔾(炒刺去)人參(去蘆)
天麻(已上兩各二)川續斷(一兩)
右剉散以生絹袋盛了用無灰酒一斗浸之密封瓶
口春浸三日夏二日秋七日冬十日每服一杯温過
空心服神效留滓日乾或焙乾為末酒糊圓温酒下
熱證
金沸草散治卒中風痰上壅頭項強急肢體煩疼筋脈
拘攣偏廢發熱先以解之(方見大方科傷寒陽正語)
人參羌活散治風壅痰實頭目昏暈遍體拘攣頭項強
急肢節煩疼壯熱煩渴
前胡羌活人參防風
天麻赤茯苓(去皮)薄苛葉蔓荆子
川芎粉草黃芩枳殼(去穰)
桔梗川獨活(各一兩)
右剉散每服四錢薑三片桑白皮七寸煎不拘時服
星香散治中風痰盛服熱藥不得者
南星(八錢)木香(一錢)
右剉散每服四錢生薑十片水一大盞煎温服
防風通聖散治一切風熱頭目昏痛肢體煩疼咳𠻳喘
滿涕唾稠粘口苦咽乾腸胃結燥
防風(二錢半)川芎(半兩)石膏(一兩)滑石(三兩)
當歸(一兩)赤芍藥大黃(各半兩)甘草(炒)
荆芥穗(各二錢半)薄荷葉(一兩)麻黃(去根節)白术
連翹黃芩桔梗牛膝(酒浸去蘆)
人參半夏(薑汁製各半兩)山梔子(三錢)
右剉散每服四錢水一盞生薑三片煎温服不以時
候
麻黃湯治中風手足拘攣百節疼痛煩熱心亂惡寒不
欲飲食兼治賊風偏風猥退風半身不遂失瘖不言
麻黃(去根節)黃耆(半兩)黃芩(三分)獨活
右剉散每服四錢水一盞半煎不以時候服取汗為
效心熱加大黃半兩氣滿枳實一分氣逆人參三分
心悸牡蠣三分渴加瓜蔞根寒加附子一枚炮煎熟
入
小省風湯治左癱右瘓口眼喎斜口噤全不能言半身
不遂手足頑麻
防風(去蘆)天南星(湯泡各三兩)甘草(炙兩一)
右剉散每服四錢生薑十片水一大盞煎熱服
洗心散治因食熱物過度作成中風其狀手足如火煩
燥眼赤肌肉瞤動筋脈拘攣痰涎壅塞大小便閉澁依
證用之大效(方見大方科積熱類)
四順清涼飲治血熱藴結壅滯遂成風證煩渴喘悶譫
妄驚狂舌強口噤
小通聖散治風熱上攻目赤頭痛咽疼齒牙兩頰腫滿
口乾煩燥筋脈攣急併解酒毒
當歸薄苛羌活防風
梔子粉草大黃川芎
防己桔梗(各一兩)
右剉散每服四錢水一盞半燈心二十莖靑竹葉七
皮煎食后服小兒急驚可服二錢
清神散消風壅化痰涎治頭昏目眩心忪面熱腦痛耳
鳴鼻塞聲重口眼瞤動精神昏憒肢體疼倦頸項緊急
心膈煩悶咽嗌不下
檀香人參(去蘆)羌活(去苗)防風(去蘆)
薄荷(去毛)荆芥穗(去毛)甘草(爁二兩各)石膏(研)
細辛(去苗洗焙各五分)
右為末每服二錢沸湯點服或入末茶少許食后服
茶調散治同上或加石膏亦可(亦見大方科頭痛類)
川芎芍藥湯治風熱上攻頭目眩痛咽乾煩渴痰壅喘
𠻳筋脈拘攣偏枯調理勞復諸病
川芎芍藥當歸山梔子
黃芩大黃菊花荆芥穗
人參白术(各半兩)滑石(四兩)寒水石
桔梗(各二兩)甘草(三兩)縮砂仁(三錢)石膏
防風連翹薄荷葉(各一兩)
右剉散每服三錢水一盞食后煎服熱甚者為末冷
水下
消風散治諸風上攻頭目昏痛項背拘急肢體煩疼肌
肉蠕動目眩耳鳴眼澁好睡鼻寒多嚏皮膚頑麻瘙痒
瘟疹又治婦人血風頭皮腫痒眉稜骨痛旋運欲倒痰
逆惡心
荆芥穗甘草川芎羌活
人參茯苓白僵蠶(炒去絲觜)蟬退(去足翼各)
(二兩)厚朴(去麄皮薑汁炒)陳皮(去白兩各半)
右為末每服二錢茶清調下如久病偏風每日三服
便覺輕減如脱者沐浴㬥感風寒頭痛聲重寒熱倦
疼用荆芥茶清調下温酒亦可可併服之小兒虚風
目澁及急慢驚風用乳香荆芥湯調下半錢並不拘
時候一方治口眼喎斜半身不遂多因下元虚弱為
風所乘先服順氣藥次服補劑却用清茶調此吞青
州白圓子
透冰丹治一切風毒上攻頭面腫痒痰涎壅塞心胷不
利口舌乾澁風毒下注腰脚沈重腫痛生瘡大便多秘
小便赤澁中風癱瘓一切諸疾
川大黃益智仁白茯苓茯神
山梔仁蔓荆子葳靈仙天麻
白芷(各半兩)香墨(燒醋淬細研)麝香(研各一錢一字)仙靈脾葉
(洗兩半)川烏(二兩河水浸半月三日一換水切片焙乾用鹽一兩炒黃去鹽)
(用)
右為末煉蜜搜如麥飯相似以真酥塗杵臼搗萬杵
如乾旋入蜜令得所和搜成劑每服旋圓如梧桐子
大用薄荷自然汁同温酒化下兩圓卒中風涎潮
昏塞煎皂角莢白礬湯放温化四圓灌下癱瘓風
每日服三五圓漸覺有效常服一圓疎痰利膈温
酒食后下小兒驚風入膩粉少許薄荷汁化下半
圓立效治瘰癧葱湯下一圓忌動風毒物
觧毒雄黃圓治中風卒然倒仆牙關緊急不省人事并
解上膈壅熱痰涎不利咽喉腫閉一切熱毒
鬱金(二錢半)巴豆(去皮油十四箇)雄黃(别研半四錢)
右為末醋煮麫糊圓菉豆大每服七圓用熱茶清下
吐出頑涎立蘇未吐再服如牙關緊閉灌藥不下者
即以刀鐵匙斡開口灌下
川牛膝散治風壅痰盛四體重著或軟瘓疼痛或拘攣
麻痺顫掉口乾目赤煩熱睡卧不寕
條參(去蘆)川羌活(去蘆)枳殼(去穣)秦艽(去蘆)
赤芍藥苦梗(去蘆)前胡(去蘆)川芎
白芷黃芩薄荷天麻
桑白皮(去赤)防己防風粉草
荆芥穗赤茯苓川牛膝(去苖)木瓜(各等分)
右剉散每服四錢水一盞半薑三片煎溫服不以時
候
通關散治卒暴中風昏塞不省牙關緊藥不得下咽
細辛薄荷葉牙皂(去子)雄黃(各一錢)
右研為末每用少許銅管吹入鼻中候噴嚏然後進
藥或用白梅擦牙更以菖蒲末著舌下牙關即開
通治
解語湯治中風客於心脾二經舌強不能言半身不遂
口眼喎斜神氣不清一切風氣並皆治之
附子(炮)防風(去蘆)天麻棗仁(炒各二兩)
羚羊角屑官桂(各七錢半)甘草(炙)羌活(各半兩)
右剉散每服半兩水二盞煎八分去滓入竹瀝兩匙
再煎兩三沸溫服不拘時候
琥珀南星圓治因事驚憂涎留心包精神不守事多健
忘狂言妄語如有所見不得安臥或風痰潮作手足抽
掣或心虚煩燥
天南星(三兩)母珍珠(一錢)真琥珀(五分)枯礬(五錢)
圓白半夏(五兩)大硃砂(細研一兩為衣)
右為末生薑自然汁煮麵糊為圓梧桐子大每服三
十五圓淡薑湯下心氣狂甚加鐵膩粉一兩氣不
順人參湯下驚悸金銀器竈心土湯上熱煩燥
淡竹葉麥門冬湯寧心定志石菖蒲湯痰盛喘
急桑白皮湯小兒急驚麥門冬青竹葉湯慢驚
冬瓜仁木香湯下
祛風湯治風虚濕冷邪氣入臟狂言妄語精神錯亂肝
風發則面青心悶吐逆嘔沫肋滿頭眩不聞人聲偏枯
筋急曲踡而卧心風發則面赤翕然而熱悲傷嗔怒目
張呼喚脾風發則面黃身體不仁不能行步飲食無味
夢寐顛倒與亡人相隨肺風發則面白欬逆唾膿血上
氣奄然而極腎風發則面黑手足不隨腰痛難以俯仰
冷痺骨疼諸有此證令人心驚志意不定恍惚多忘服
此安心定志聰耳明目通臟腑諸風疾悉主之
白鮮皮白朮芍藥桂心
川芎當歸杏仁(去皮尖)防風
甘草(炙各二兩)獨活麻黃(去節)茯苓(各三兩)
右剉散每服四錢水一盞半薑七片棗二枚煎溫服
又方治一切風證小兒驚風婦人血風並皆治之
半夏(七兩)川烏(一兩)白附子(二兩)天南星(三兩)
天麻(一兩)全蝎(五錢)防風(一兩)生麝香(半錢)
右為末薑汁糯米糊圓梧桐子大每服一二十圓淡
薑湯不以時吞下癱瘓風温酒下日三服一二日后
當有汗便能舒展經三五日頻呵欠是應常服除風
化痰治膈壅小兒驚風薄苛湯化二三圓
救急控涎散治中風忽然若醉形體昏悶四肢不收涎
潮於上氣閉不通
猪牙皂角(四條肥實不注者去黑皮)白礬(一兩者光明)
右為末輕者半錢重者三字温水調灌下不至大嘔
吐但微出冷涎一二升便醒次緩調治不可大吐恐
虚人
苦丁香散治風涎暴作氣塞倒卧或有稠涎諸藥化不
下者
甜瓜蒂(亦名苦丁香日乾為末)
右每用一二錢加輕粉一字以水半合同調勻灌之
良久涎自出如涎未出噙沙糖一塊下藥涎即出不
損人
禹功散治卒暴昏憒不知人事牙關緊急藥不下咽
黑牽牛末(一錢)茴香(二錢半)
右用生薑自然汁調藥少許灌入鼻中立醒一方用
牽牛木香尤良
又方治暴患痰飲不省人事
右用生清油一盞灌入喉中須臾逐出風痰立醒然
后隨證用藥
又方治中風痰壅不能治
猪牙皂角(胞實者去皮弦及子二片)延胡索(七箇)青黛(二錢)
右為末極細用一字以新汲水調成稀糊令患者仰
卧男左女右將藥入病人鼻内覺藥味到喉少酸令
患人坐却令咬筆筒一枚涎盡為度
神柏散治中風不省人事涎潮口噤語言不出手足嚲
曳得病之日便進此藥可使風退氣和不成廢人卒有
此證無藥去處用之得力
柏葉(一握去枝)葱白(一握同根)
右細研如泥用無灰酒一升同煎一二十沸去滓温
服不拘時如不飲酒須分作四五次方進他藥
去風丹治癱風瘓風大風一切諸風仍治脚氣并攧撲
傷折及破傷風服過百粒即為全人尤能出汗
紫色浮萍(不拘多少)
右以七月半旬或朢日採萍擇淨者先以盆盛水以
竹篩盛萍於水盆上曬乾研為細末煉蜜圓如彈子
大每服一粒豆淋酒空心食前化下
豆淋酒法用黑豆半升揀洗令淨炒令烟出以無灰酒
三升浸一晝夜去豆取酒用之亦可常服
枳皮酒治中風身體強直不得屈伸反覆
右取枳樹皮細切成片以酒二升浸一宿每日温酒
飲半升酒盡再作
莱服膏治大人小兒禁口風
皂角(不注者子炙去皮)蘿蔔(如無以子代之)
右以皂角為末以蘿蔔同釅醋研雞翎蘸藥塗牙齦
即愈
一得散治中風口噤不知人事産後中風同
右用白术四兩水三升煎一升頓服
又方治中風通身冷口噤不知人者
右用川獨活四兩好酒一升煎至半升分温服
獨行散治失音
槐花一味炒香熟三更后床上仰卧隨意服亦治咯
血
又方治中風心煩恍惚或腹中痛滿或時絶而復蘇
竈心土五升搗為末以冷水八升和之取汁服口噤
者以竹筒灌下即愈
趁風膏治中風手足偏廢不舉
川山甲(左廢用左足右廢用右足)紅海蛤(如棋子者)
大川烏頭(生用各二兩)
右為末每用半兩搗葱白汁和成厚餅約徑一寸半
貼在所患一邊脚中心用舊絹緊縛定於無風密室
中椅子上坐用湯一盆將貼藥脚於盆内浸仍用人
扶病人恐汗出不能支持候汗出即急去了藥汗欲
出身麻木得汗周遍為妙切宜避風自然手足可舉
如病未盡除半月二十日已后再依此法用一次自
除其根仍服消風通理藥遠慾以自養
乳靈圓治痛風數年不能舉日夜呻吟不數圓大效
川烏(去皮臍兩生用半)生乾地黃(酒浸一宿一兩)
草烏頭(小者去皮臍炒半兩去鹽)木香(不見火二錢半)
五靈脂(揀去沙石微炒)麻黃(去根節微炒)
自然銅(火煅七次米醋淬七次另研)虎脛骨(死虎尤好各一兩酥塗火炙存)
(性)乾木瓜(酸明者二兩)
滴乳香(好者和燈心研二錢半為末去燈心)敗龜(取市肆間卜筮鑚過下截龜殼者是)
(米醋浸三日炙黃色再用醋淬七錢半)
右研細如粉煉蜜去上白沫為圓如龍眼大每一兩
重作十二圓以帶皮生薑自然汁化開一圓熱酒服
更以酒半盞送下病在下空心食前服病在上食后
停少時服一日二服口有少麻勿疑
追風獨活散治氣虚感風或驚恐相乘肝膽受邪使上
氣不守致頭目招搖手足顫掉漸成目昏
獨活正地骨皮北細辛大川芎
菊花防風(去义)甘草(各等分)
右剉散每服三錢水一盞半煎取六分清汁入少竹
瀝再煎食后服
仙桃圓治丈夫婦人手足麻痺時發疼痛腰間氣閉作
痛不止或冷地冰身血氣不運打撲閃朒不可忍及癱
瘓等疾
生川烏(三兩)五靈脂(四兩)葳靈仙(五兩)
右各燒焙同研為末醋糊圓梧桐子大每服七八圓
空心白水下
竒方治中風牙已緊無門下藥
天南星末半錢白龍腦一字頻擦令熱牙自開
又治暗風倒地北細辛為末每挑一字搐鼻中
神應方治諸風癎久服其涎自大便中出生白礬一兩
研好臘茶半兩煉蜜為圓梧子大三十圓臘茶湯下
烏蝎圓治手足拳攣痛不可忍者
蜈蚣(一條去足炒)乳香沒藥(另研)地龍(去土)
全蝎(去足翅)草烏(各五分)烏藥(炒)麝香(各一錢)
川烏(二隻生用去皮尖)
右為末麵糊為圓梧桐子大每服七圓至十圓十五
圓用麝香少許好酒送下空心服服至七日略利至
半月或滿身發風丹經月方沒久服其病安全后常
用生川烏沒藥浸酒日二服通氣驅風湯加乳香沒
藥生川烏麝香少許酒調服不飲木瓜湯下服此忌
熱食一時
四神圓治手足頑麻痰涎壅盛頭目昏眩肩背拘急
天麻南星(各湯洗淨)防風(去蘆各一兩)薄荷葉(半兩)
右為末酒煮薄麵糊圓菉豆大每服二十圓荆芥生
薑煎湯送下
腎瀝湯腎虚為厲風所傷語音蹇吃不轉偏枯腿脚跛
蹇緩弱不能動口喎言音混濁便利耳聾塞腰背相引
羊腎(一具)黃蓍川芎桂心
當歸人參防風甘草
五味子(各一兩)磁石(一兩七錢)玄參芍藥
茯苓(各一兩二錢半)地骨皮(五錢)生薑(二兩)
右剉散水一斗煮羊腎取五升下藥取二升分三服
神效止痛圓治中風癱瘓不遂手足嚲曳口眼喎斜或
旋運僵臥涎潮搐搦卒中急風不省人事每服二十圓
黑豆淋酒下風虚眩冒項筋拘急太陽穴疼痛亦用生
地黃汁調酒下腰脚疼重行步艱辛筋脉攣促俯仰不
利賊風所中痛如錐刺皮膚頑厚麻痺不仁或血脈不
行肌拘乾瘦生葱酒下或生葱茶亦可風濕脚氣腿膝
無力或腫或疼不能舉步兩脚生瘡濃血浸潰痒痛無
時愈而又發温鹽酒下打撲閃肭筋骨内損已經多年
每遇天寒時發疼痛沒藥酒下
乳香川烏沒藥地龍
五靈脂白膠香白薑半夏
五加皮赤小豆(各等分)
右為末糊圓隨證湯引如前並空心服
牛黃清心圓治諸風緩縱不收語言蹇澁痰涎壅盛心
怔健忘或發顛狂並皆治之
白芍藥(一兩半)柴胡(去苖)桔梗(各一兩二錢半)甘草(剉炒五兩)
山藥麥門冬(去心)黃芩黃連(各一兩半)
杏仁(去皮尖取仁麩炒黃一兩二錢半别研)大棗(一百枚蒸熟去皮核研成膏)
神麯(研)蒲黃(炒各二兩半)大豆黃卷(炒)肉桂(去皮各一)
(兩七錢半)白斂(七錢半)當歸(去苗)防風(去苗)
白术(各一兩半)羚羊角末麝香龍腦(研各一兩)
人參(去蘆半二兩)白茯苓(去皮)芎藭(各一兩二錢半)乾薑(炮七錢半)
阿膠(炒一兩七錢半)牛黃(一兩二錢研)犀角末(二兩)雄黃(研飛八錢)
金箔(一千二百箔内四百為衣)
右除棗杏仁金箔二角末及牛黃麝香雄黃龍腦四
味别為末入餘藥和包煉蜜棗膏為丸每兩作十丸
以金箔為衣每服一丸食后温水化下
烏荆丸治諸風緩縱手足不隨口眼喎斜言語蹇澁眉
目瞤動頭昏腦悶筋脈拘急不得屈伸遍身麻痺百節
疼痛皮膚瘙癢抓成瘡瘍又治婦人血風渾見痒痛頭
疼眼暈及腸風臟毒下血血下不止服之尤效久服令
人顔色和悦力強輕健鬚髮不白
川烏(去皮臍炮一兩)荆芥穗(二兩)
右為末醋麫糊丸梧桐子大每服二十丸酒或熟水
任下有痰食空時日三四服無痰早一服
青州白丸子治男子婦人手足癱瘓風痰壅盛嘔吐涎
沬及小兒驚風並皆治之
半夏(白好者水浸洗過七兩生用)川烏頭(去皮臍用半兩生)
白附子(二兩生用)天南星(三兩生用)
右為末以生絹袋盛於井花水内擺出未出者更以
手握令出以滓更研再入絹袋擺盡為度放甆盆中
日曬夜露每日一換新水攪而復澄春五日夏三日
秋七日冬十日去水曬乾如玉片碎研以糯米粉煎
粥清為丸如菉豆大常服二十丸生姜湯下不拘時
如癱瘓風温酒下小兒驚風薄苛湯下三五丸
蘇毒丸和氣宇散風痰亦可常服
右以蘇合香丸(方見大方科中氣類)與青州白丸子(方見前)打和
姜蘇湯化下
蛇黃散治暗風忽然仆地不知人事良久方醒
蛇黃(不拘多少七次米醋燒淬)
右為末每服二錢温酒下數服便愈年深者亦效
琥珀丸治暗風百日内者
天南星(二兩大者掘地坑深尺餘火煅令紅去火安南星在内即以醋沃之瓦盆蓋一伏時)
(取出先去灰土焙乾為末)朱砂(半兩别研)琥珀(二錢通明者别研)
真金泊(十片)
右剉勻以獖猪心血為丸梧桐子大每服十五丸人
參或麥門冬湯下臨卧服
辰砂丸治暗風年深日近發搐不省人事
好辰砂(五錢)好雄黃(三錢各研極細再同一處研)
右用烏雞心内血和丸梧桐子大每服十丸以煑獖
猪心湯吞下如不省人事則灌下仍灸百會穴九壯
妙應丸治諸風攣急滿體疼痛遊走無定百藥所不效
者
穿山甲(十五片石灰炒去灰)全蝎(去毒箇三七)蜈蚣(七條生用)
麝香(一字别研)草烏(生去皮一兩)地龍(去土一兩)没藥(别研)
乳香(别研錢各二)松脂(半兩)斑蝥(七箇糯米炒去頭足)
白僵蠶(姜汁炒半兩)五靈脂(三錢石去沙)
右為末酒糊圓菉豆大青黛為衣每服二十圓不拘
時温酒送下忌食熱物
大九寳飲治挾氣中風已微微去其痰或非重熱氣實
者亦可服
天雄(氣弱者以大附子代)南星(炮)薄荷葉
地龍(搥去土)木香全蝎防風
沈香(各等分)麝香(别入)
右剉散每服四錢水一盞半生姜五片煎熟入麝香
啜服不拘時候
烏附圓去風疎氣
川烏(二十枚或用草烏一斤苐功效稍劣油燒存性)香附子(半斤薑汁淹一宿)
右焙乾為末酒糊圓量數服之若只用草烏當防其
麻木人也然肌體肥壯之人及有風疾人宜常服
葳靈仙圓治腎臟風壅積滯腰膝沈重
葳靈仙(酒洗酒浸七日)
右為末煉蜜圓梧桐子大起初服用温酒下八十圓
平明微利惡物如青膿即是風毒積滯也如未動其
夜更服百圓后喫少粥補之
茯神圓主四肢攣縮不伸等證曾有人自幼年酒多長
而風痰為酒使痰注骨節四肢不能運動服此有效
茯神心木白茯苓(去皮)薑黃白术(炒)
黃耆羌活五加皮川烏(炮去皮臍)
薏苡仁木瓜(去皮穰)半夏麯神麯(炒)
天雄(炮皮去)白芍藥乳香(别研)没藥(研)
防風獨活當歸延胡索
桑寄生海桐皮(去麄皮)木香陳皮(去白)
枳殼(炮去穰)南星(炮)地龍(搥去土)荆芥穗(各五)
(錢)麝香(一錢)
右用獖肝一具洗淨煑存性研爛同酒麫為糊圓如
梧桐子大每服三十圓温酒吞下不飲木瓜湯下
皂角六一圓疎風活血起癱瘓除脚疾烏鬚髮注紅顔
肌肉不緊實久生風證切宜此藥
川烏草烏(各一兩)天台烏藥何首烏(各二)
(兩)猪牙皂角(五錢湯炮去皮弦)烏梅(肉厚者去)
(核五十箇)烏豆(一升)
右剉如指面大以冬月無灰酒好醋各二升浸一宿
瓦銚内慢火煎乾取出曬焦乾何首烏一味别為末
煑膏六味焙乾為末以前煑藥餘酒醋及何首烏膏
和圓每服三十圓酒吞下
金汞靈丹治卒暴中風奄忽手足拖曳口面喎斜舌強
痰盛搐搦戰掉或角弓反張目睛正視口禁閉絶每日
三服中風數年不能步履服至十圓復舊新中風三服
可無事常服半圓滋養五臟補益真元通流關節袪逐
風邪強筋健骨
金箔(二錢半以火烘過用法醋淬五十次為度細剪如絲)水銀(一兩)
辰砂(半兩)好硫黃(一兩)自然銅(四兩搗細末用銀鍋子一箇盛)
(之不封於地爐内以炭一斤煅之火盡候冷取出研細水飛候乾即同四味同入乳鉢研細如麫不)
(見水無沙子為度)生犀角(半兩鎊)羚羊角(三分鎊)乾蝎(炒尾去)
白僵蠶(炒去絲)南星(炮皮去)藿香葉(各半兩)官桂(一兩)
烏蛇(三兩法酒浸軟剥去皮骨)白花蛇(同上製)白术(炒)
白芷川芎破故紙(炒)蓽澄茄
羌活(去蘆)當歸(法酒洗各一兩)防風(去蘆)牛膝(酒浸一宿)
鹿茸(火燎去毛炙各三錢)附子(炮去皮臍)川烏(炮去皮尖)
(各一兩三錢)沈香(半兩鎊)天麻(一兩二錢)木香(三錢三分)
安息香(半兩别研)白附子(炒)
右先將二十六味為末却連前五味拌和入安息香
膏搜和再入臼中杵五百下每一兩作十圓每服一
圓空心細嚼温酒吞下
香附湯治十手足指疼痛麻木
附子木香
右等分剉散生薑煎服木香隨氣虚實加減如治足
弱去附子用烏頭甚妙
正舌散治中風舌本強難轉語不正神妙
蝎梢(去毒一分)茯苓(一兩)龍腦薄苛(二兩)
右為末每服二錢温酒下或擦牙頰亦可
仙茅散治背膊手足頭目筋脈虚掣一切風證疼痛不
可忍立有效
仙茅(無則好蒼术代之一兩)陳皮枳殼(炮)
厚朴(製)官桂秦芁(各一錢)當歸
白茯苓白芍藥白芷川芎
半夏餅(各一錢半)麻黃(不去節二錢半)没藥甘草
川烏(炮半兩各)白姜乳香川獨活(各二)
(錢)全蝎(七箇)麝香(半錢)
右除桂芷麝没乳餘並炒轉色却入不炒藥同為末
每服三大錢炒大黑豆同木瓜蔭酒旋温調服不拘
時候
活經丹治丈夫元臟氣虚婦人脾血久冷諸般風邪濕
毒之氣留滯經絡流注脚手筋脈攣拳或發赤腫行步
艱辛腰腿沈重脚心吊痛及上衝腹脇膨脹胸膈痞悶
不思飲食衝心悶亂及一切痛風走注渾身疼痛
川烏(炮去皮臍六兩)草烏(炮去皮臍六兩)地龍(去土)天南星(炮各)
(六兩)乳香没藥(研二兩二錢)
右為末入研藥和勻酒麫糊為圓梧桐子大每服止
十圓空心日午冷酒送下荆芥茶亦可
黑附丹治諸風疾夫風之為病半身不遂口眼喎斜手
足拘攣或生嚲曳語言蹇澁心多驚悸其狀多端各隨
所中由氣血俱虚腠理疎弱風邪外中真氣失守邪正
相干而生焉
自然銅(一觔好者用生鐵銚子内以炭火一秤漸漸煆煉初起聞銅氣或似硫黃氣其藥乃)
(成放冷取出如藥有五色者甚妙然後安向淨黃濕土上著紙先襯其藥用盆子合之不得通風一)
(宿出火毒乳鉢内研細以水淨淘黑汁濃者收取次更洗淘又取濃者三五度淘澄定去清水用新)
(瓦盆内將紙盖著令自乾如黑粉一秤六兩候炮製右藥了當却入下味)川烏(四兩略炮)
麻黃(三兩去節)黑附子(炮裂)烏蛇(酒浸一夕去皮骨炙)
厚朴(去麄皮薑汁炒)防風蒼术(麩炒)川芎
陳皮白芷白术(炒黃兩各二)芍藥
吳茱萸(各兩半)南星(半兩)
右為末與自然銅粉相和勻搗細煉蜜圓梧桐子大
臘月合甚妙男女中風癱瘓半身不遂起止不能
者空心服臨卧豆淋酒下一粒六十日内必瘥男
女患筋骨腰膝疼痛走注不定坐則刺腰卧則刺背
行即入脚跟亦用豆淋酒下須臾以葱粥一盞投之
衣被蓋覆出汗然後更喫一粒必差或患五七日間
未得汗亦如前法服纔入口汗即出便安依法服二
十日定愈治破傷風頑麻風暗風偏風並用豆淋
酒下一粒至二粒即見功效丈夫元臟氣虚臍下
撮痛不可忍者以檳榔一箇酒磨一半入生薑自然
汁少許同煎五七沸研二粒服之須臾以小麥麩醋
拌炒熨臍下便止治痃癖氣發時有搐得兩頭相
就者用檳榔一箇中分破半生用半炙黃一處為末
酒一盞葱白一握同一處煎葱白傾盞内俟酒得所
時先呷兩口檳榔酒葱白和藥一粒爛嚼以煎酒嚥
之但依法服立效須臾間下泄三二度隨即便愈凡
些小風疾即一服瘥忌動風有毒物休食
左經圓治左癱右瘓手足顫掉言語蹇澁渾身疼痛筋
骨拘攣不得屈伸項背強直下注脚膝行履艱難骨節
煩疼不能轉側跌撲閃挫外傷内損並皆治之
草烏(炮兩四)川烏(炮去皮臍二兩)乳香(研)没藥(各一兩)
生黑豆(一升以斑蝥二十一箇去頭足同煑俟豆漲為皮去斑蝥取豆焙乾入)
右為末醋糊圓梧桐子大每服三十圓温酒下不拘
時常服通經絡活血脈疎風順氣壯骨輕身
川芎散治鷄爪風手口搖動不能舉物
五加皮海桐皮川烏牡丹皮
川芎赤芍藥(各五錢)乾薑肉桂(各一錢)
右為末每服三錢水一盞將十口銅錢一箇入清油内
浸每煎藥入錢同煎不拘時服
枳實酒治遍身白疹瘙痒不止切不可全用風藥治之
盖寒邪伏於肌膚相搏凝滯而成瘡或天色冷則重或
因患風中若遇天晴日暖則輕宜用烏藥順氣圓為妙
更用此酒服累用神效(順氣散方見前)
枳實(不拘多少麫炒黃切片)
右剉散每服二大錢用酒浸少時去枳實但飲酒最
後用枳實煎水洗患處佳
秘方芫花散治臂腿間忽一兩點痛著骨不可忍
芫花根研為末米醋調隨大小傅之
天仙膏治卒中風口眼喎斜
南星(大者一箇)白及(一錢)草烏(大者一箇)僵蠶(七箇)
右為末用生鱔魚血調成膏傅喎處覺正便洗去
洗方治風損風腫及瘡痔石楠葉馬鞭草貼壁草煎湯
洗
燒竹瀝法新竹截尺許長用兩磚對立相去八寸置竹
在上每截破二片仰安磚上急著火磚外兩頭各置
碗以盛瀝瀝盡以絹濾澄清夏秋須沈冷水中防瀝
酸大熱有風人亦可單服冷煖隨人勿過度荆瀝亦
然
灸法治口喎斜即效
耳垂下麥粒大艾炷三壯左灸右右灸左
又法治痰涎壅塞聲如牽鋸服藥不下宜於關元丹田
二穴多灸之良
治卒中風口噤不開灸頰車二穴在耳下八分小近
前灸五壯隨愈中風失瘖不能言語緩縱不隨先灸
天倉二穴五十壯其穴在頸大筋前曲頰下扶突穴
后動應手䧟中息火仍移灸百會穴五十壯其穴在
頂正中心灸畢還灸天倉五十壯始發先灸百會則
風氣不得泄内攻五臟喜閉伏仍失音也所以先灸
天倉次百會佳一灸五十壯悉泄火勢復灸之視病
輕重重者一處三百壯大效凡中風服藥劇者但是
風穴悉皆灸之三壯無不愈也勿疑惑不至心者勿
浪盡灸
癘風
得效癘風方治癘風即大風惡疾癩是也雖名曰風未
必皆因風大率多是嗜慾勞動氣血熱發汗泄不避邪
風使淫氣與衞氣相干則肌肉不仁勞氣泣濁則胕熱
不利故色敗皮膚瘍潰鼻梁闒壞或自作不仁極猥之
業所致久則或遍身白皮脱落如蛇蜕狀
右用桑枝灰一斗熱湯淋取汁洗頭面次用大豆及
菉豆漿添熟水三日一浴一日一洗面却用側柏葉
蒸曝乾白膠香各等分為末蜜圓温水下三七粒日
三服
仙方治大風惡疾雙眼昏咫尺不辨人物髮眉自落鼻
梁崩倒肌膚瘡如荅蘚勢若不可救此方特效
右用皂角刺三觔炭火蒸久曬乾為末濃煎大黃湯
下一匕服旬日間眉髮再生肌膚悦潤眼目愈明
解毒雄黃圓治多啖炙煿成此癘風茶清下三四服效
(方見大方科積熱類)
浴法
麻黃根地骨皮草烏頭(二兩)
右剉散研朴消二兩勻和每用藥一兩水一桶椒一
合葱三十莖艾葉一兩同煎十沸用米醋一中盞又
打勻去滓坐温室中自用手巾搭四肢候湯可浴則
浴令汗透面上如珠流更坐室中或睡片時尤佳汗
解方著衣避風而出五日再浴如此兩三浴便服換
骨丹
换骨丹
九肋鱉甲海蜈蚣(細剉兩各二)
右以鹽泥固濟候乾火煅存二分性為末巴豆半兩
去皮膜順手研青州棗七枚去核入巴豆膏在棗中
火燒令焦存巴豆五分性將棗巴豆研爛如泥入前
二味末研勻以醋煮糊圓如菉豆大每服七圓虚中
四五圓用温虀湯下候利惡物如膿血爛魚腸即住
三兩服未利更加三圓次服遇仙丹
遇仙丹
人參紫參(各一兩)苦參(二兩)白僵蠶(去觜)
(二兩)
右為末麫糊圓梧桐子大每服三十圓温鹽湯吞下
食前日二服次服疎風散
疎風散
山梔子仁(兩半)大黃白滑石熟地黃
右為末入朴硝半兩令勻每服一錢食后淡茶清調
下次以佛手膏
佛手膏去黑紫瘡核
斑蝥(七箇去翅足)巴豆(七粒去皮)杏仁(二十箇去皮)砒霜(一錢另研)
紅娘子(二七箇去翅足)盆硝(一兩)黃蠟
韶粉(各半兩)瀝青(研兩一)硫黃黃丹(各三錢)
膩粉(炒兩一)菉豆(一合)槐角(三條)清油(四兩)
亂髮(一兩)
右用油煎令髮化次下紅娘子次下巴豆槐角等逐
味下焦者漉出方下硫黃盆硝及丹粉等以竿子不
住手攪令勻滴水成珠為度用時先將針刺瘡核用
藥一粟米大放針處次日擠瘡有黑臭膿血出三兩
日血漸少次服去毒丹
去毒丹
赤芍藥甘草白滑石(各半兩)朴硝
大黃(各一分)巴豆(去皮炒别研后入)黑牽牛(一兩)
(半生半炒)
右為末麫糊圓菉豆大臨卧服十五圓金銀薄荷湯
下加至三十圓次服甘草散
甘草散
甘草白滑石(各半兩)山豆根(一兩)大黃(一分)
右為末每服一錢蜜湯調下日二服次服解毒圓
解毒圓
瓜蔞根(三兩)甘草(半兩炒)大黃(一分生)朴硝(一分别研)
右為末麫糊圓如菉豆大每服二十圓至五十圓白
湯下次服福神丹
福神丹
訶子(四箇炒)巴戟(炒)黑牽牛(生各半兩)甘遂(三錢)
赤小豆(四十九粒生)
右為末麫糊圓菉豆大每服十圓至十五圓薄苛湯
下次用水膏藥
水膏藥傅貼破處及面脚上瘡令生肉
陳皮(去灰土半觔炒紫色)陳米(半觔炒)藿香
馬蹄香(各一兩)麝香(一錢别研)
右為末入麝香用冷水調掃傅瘡上有膿處如損破
即煎槐枝湯洗再上藥此十方乃秘𫝊有驗大要病
人猶宜如法將息理會敬而信之
通天再造散治大風惡疾
鬱金(一兩半)大黃(一兩炮)白牽牛(六錢半生半炒)
皂角刺(一兩炮經年者)
右為末每服五錢日未出面東以無灰酒下盡量為
度晚利黑頭小蟲病稍輕者止利如魚腸臭穢物忌
葷半年但食稠粥軟飯漸漸頭毛皮膚如常甚者不
過三兩次須將息不可妄有勞動及終身不得食牛
馬驢騾等肉犯者死不救
三濟丸治如前
當歸熟地黃川芎荆芥穗(各二)
(兩)防風北細辛(各一兩去葉)
桂心(一分)
右剉散先以醋一升浸一宿漉出焙乾再以生地黃
一觔搗汁浸一宿焙乾酒一升浸一宿焙乾旋入乳
香半兩以餘酒醋地黃汁釋蒸餅為圓梧桐子大用
好川烏頭一箇炮裂剉荆芥穗半兩浸酒三升旋温
下藥五十圓
八葉湯淋洗大風瘡
桑葉荷葉地黃葉皂角葉
蒻葉蒼耳葉菖蒲葉何首烏葉
右等分曬乾燒存性為末如面藥用洗手面身體大風
惡疾瘡痍荼毒膿汁淋漓眉鬢墜落手足指脱頑痺
痛痒顔色枯瘁鼻塌眼爛齒豁唇揭病證之患無越
於斯負此病者百無一生猶且愛戀妻孥復著名利
不仁之行死而無悔深可悲傷凡遇此疾切須戒鹽
及一切口味公私世務悉宜屏置
瘓風
排風湯治五臟風瘓風亦治風毒脚氣腫痛每服三錢
水一盞半生薑四片煎温服(方見前)
加減續命湯治中風諸風迷仆涎潮舌強語蹇或昏潰
痿陁或厥冷拘攣不論表裏淺深服之效(方見前)
蘇合香圓理氣氣和則風散(方見大方科中氣散)
不换金正氣散服之則氣順血行瘓風自愈(方見大方科傷寒類)
一粒金丹疎風健筋骨(方見前)
大鐵強圓治諸風癱瘓
川烏(炮去皮一兩半)川五靈脂(四兩)乳香
没藥(各一兩)生麝(一錢)
右乳香以乾竹葉包裹用熨斗火熨過即研成末餘
藥末和勻再研滴水圓彈子大每服一圓薄荷酒磨
下
大四觔圓治風寒濕毒與血氣相摶筋骨緩弱四肢痰
疼痒痛
天麻川牛膝(去苗)宣州木瓜肉蓯蓉(洗切)
(片四味各一觔用好酒五升浸三日)熟附子虎骨(酒炙各二)
(兩)大當歸(三分)乳香没藥
五靈脂(各半兩)生麝香(一錢)
右為末浸藥酒煮麫糊圓梧桐子大每服三四十圓
食前温酒或豆淋酒下未效木瓜湯下亦治脚氣
歴節風
羌活湯治白虎歴節風短氣自汗頭眩欲吐手指攣曲
身體魁瘰其腫如脱其痛如掣因體虛飲酒當風汗出
入水受風寒濕毒之氣凝滯筋脈藴於骨節或在四肢
肉色不變晝靜夜劇痛徹骨如虎囓不可忍久不治令
人骨節蹉跌一名癘風須大作湯圓救治不可以淺近
之劑則無驗
羌活(去蘆二兩)附子(炮去皮臍)秦芁(去蘆)桂心(不見火)
木香(不見火)川芎當歸(去蘆)川牛膝(去蘆)
(酒浸)桃仁(去皮尖麪炒)骨碎補防風(去蘆各一)
(兩)甘草(炙兩半)
右剉散每服四錢水一盞半生薑五片煎不拘時温
服
軟痛圓治走注歴節諸風軟痛卒中倒地跌撲傷損
草烏頭烏藥熟地黃南星
半夏麯白僵蠶(各半兩)
右為末酒糊圓梧桐子大每服五十圓空心日午夜
間温酒下如跌撲損傷痛甚薑汁和酒研十粒塗傷
處卒中倒薑汁茶清研五七粒灌下立醒
附子八物湯治歴節風四肢疼痛如槌鍛不可忍
附子(炮去皮臍)乾薑芍藥茯苓
甘草(炙)桂心(各三兩)白术(四兩)人參(三兩)
右剉散每服四大錢水二盞煎食前服一方去桂心
用乾地黃二兩
烏頭湯治病歴節痛不可屈伸
烏頭(五枚剉以蜜二升並取一升去烏頭)甘草麻黃(去節)
芍藥黃耆
右剉散每服四錢水盞半煎去滓投蜜再煎空心服
或加老薑桂心大棗不用麻黃黃耆治寒疝腹中絞
痛賊風入腹攻五臟拘急不得轉側呌呼發作有時
使人手足厥冷
虎骨散治白虎風肢節疼痛發則不可忍或痒痛不得
屈伸
虎骨(炙酥二兩)花蛇(酒浸取肉)天麻防風(去蘆)
川牛膝(酒浸去蘆)白僵蠶(炒除去觜)川當歸(去蘆酒浸)乳香(别研)
桂心(不見火各一兩)甘草(炙)全蝎(去毒兩各半)麝香(一錢别研)
右為末每服一錢温酒調不拘時服豆淋酒亦可
麝香圓治白虎歴節諸風疼痛遊走無定狀如蟲噬晝
靜夜劇一切手足不測疼痛及脚痛
川烏(大八角者三箇)全蝎(二十一箇)黑豆(二十一箇)地龍(半頭並生)
(用)
右為末入麝香半分以糯糊圓菉豆大每服七圓甚
者十圓
世醫得效方卷十三
