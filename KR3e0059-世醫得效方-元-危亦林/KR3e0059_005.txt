世醫得效方卷五
元危亦林撰
大方脈雜醫科
脾胃
虚證丁沈透膈湯治氣滿不快飲食不入胷膈痞悶或
時膨脹腹中刺痛等證
丁香(五錢)沈香(五錢)木香(五錢並不見火)人參(去蘆半兩)青皮(去白)
神麯(各一兩)茯苓(去皮)甘草(炙)陳皮(去白)厚朴(薑汁製)草果
仁藿香葉(去土)半夏(泡七次)縮砂仁(去殼各二兩)白豆蔲
(去殼)白术(去蘆炒)麥蘖(炒)香附子(炒去毛各一兩)
右剉散每服三錢水一盞半入生薑三片紅棗一枚
同煎去渣熱服又方治氣滿不食以四味香蘇散同
煎大人尤宜服未效更服丁香煑散加蓽撥良薑(各一)
(兩方見嘔吐類)
穀神嘉禾散治中滿下虚五噎五膈脾胃不和胸膈痞
悶脇肋脹滿心腹刺痛可進飲食或多痰逆口苦吞酸
胸滿短氣肢體怠惰面色萎黃如中焦虚痞不任攻擊
臟氣虚寒不受峻補或因病氣衰食不復常禀受怯弱
不能多食尤宜服之常服育神養氣和補脾胃進美飲
食
枇杷葉(去毛姜汁炙令香熟一兩)石斛(細剉酒拌和微炒一兩)沈香(鎊三分)
薏苡仁(微炒一兩)木香(三分)縮砂(去殼一兩)杜仲(去粗皮用姜汁與酒合和)
(塗炙令香熟焦三分)藿香葉(去土三分)隨風子(如無陳小緊訶子實者亦得三分)
榖蘖(微炒半兩)丁香(半兩)半夏(一分用湯洗七遍生薑一分切作片子與半夏同搗)
(爛做餅子炙黃)白术(去蘆炒二兩)青皮(去白二兩)大腹子(微炒三分)梹榔
(炒半兩)陳皮(去白三分)桑白皮(微炒半兩)白豆䓻(微炒去皮半兩)人參
(去蘆一兩)五味子(微炒半兩)白茯苓(去皮一兩)神麯(微炒一分)甘草(微炒)
(一兩半)
右剉散每服三錢水一盞入生薑三片肥棗二枚同
煎至七分温服不拘時候及療四時傷寒能調理陰
陽使無變動尅日得安如療五噎入乾柿一枚同煎
十服見效如膈氣吐逆羸困入薤白三寸棗五枚同
煎婦人亦可服
四君子湯治脾胃不調不思飲食
人參(去蘆)甘草(炙)白茯苓(去皮)白术(去蘆各等分)
右剉散每服三錢水一盞煎至七分不拘時服一方
加橘紅名異功散又方加陳皮半夏名六君子湯嘔
吐加藿香縮砂泄瀉加木香肉豆蔲
附子建中湯治脾氣虚寒腹脇脹滿身體沈重面色萎
黃嘔吐不食水榖不化大腑自利
肉豆蔲(麫裹煨)白豆蔲仁附子(炮去皮臍)厚朴(去皮薑汁)
(拌炒)白术(去蘆)乾薑(炮)紅豆神麯(炒各一兩)丁香胡椒
木香(不見火)甘草(炙各半兩)
右剉散每服四錢水一盞半生薑五片紅棗一枚煎
至七分去渣温服
參苓白术散理心脾氣弱神昏體倦飲食不進多困少
力中滿痞噎心忪上喘嘔吐瀉利
人參白茯苓(去皮)白术(去蘆)山藥甘草(各一兩)縮砂
仁桔梗(去蘆)薏苡仁蓮肉扁豆(薑汁浸去皮七錢半)
右為末每服二錢棗湯下小兒量歲數與之此藥中
和不熱久服養氣育神醒脾悦色順正辟邪
千金養脾圓治脾胃虚弱停寒畱飲膈氣噎塞反胃吐
食心胸痞滿脇肋虚脹胸腹刺痛牽引背膂食少易傷
言微氣短口苦舌澁惡心嘔&KR0938;喜睡嚥酸夕病泄利腸
胃虚滑病後氣不復常飲食無味形容憔悴酒後痰多
人參白术白茯苓(去皮)甘草山藥(炒)木香
丁香白扁豆(炒)縮砂仁薏苡仁益智仁
藿香葉紅豆肉豆蔲乾薑(炮)高良薑三
稜(炮)莪术(炮)神麯(炒)麥蘖(炒)陳皮枳殼茴香(炒)
苦梗(炒各一兩)
右為末煉蜜圓如彈子大每服一圓細嚼白湯下温
酒亦得空心食前常服温養脾元進美飲食
治中湯治脾胃不和嘔逆霍亂中滿虚痞或致泄瀉(方見)
(傷寒陰證類)
平胃散治脾胃不和不思飲食心腹脇肋脹滿刺痛口
苦無味胸滿短氣嘔&KR0938;惡心噫氣吞酸面色萎黃肌體
瘦弱怠惰嗜卧體重節痛常多自利或發霍亂及五噎
八痞膈氣反胃並宜服之
蒼术(去粗皮米湯浸二日一斤二兩)厚朴(去粗皮薑汁拌炒)陳皮(去白各一兩二)
(錢)甘草(炒三分)
右為末每服二錢以生薑三片紅棗二枚煎湯調服
或塩湯調空心食前熱服常服調氣煖胃化宿食消
痰飲辟風寒冷濕四時非節之氣為散煎亦可加人
參尤妙
胃丹朱砂禀太隂之精不經火煆以术附等脾藥隂煉
成用平補不僣善治真陽衰虚心火怯弱不養脾土沖
和失布中州虚寒飲食不進胸膈痞塞或不食而脹滿
或已食而不消痰逆惡心翻胃吐食臟氣虚寒米穀不
化心腹絞痛泄利不止應是一切脾胃諸疾不問男子
婦人皆可服
朱砂(大塊不夾石者十二兩半)羅參(去蘆)縮砂(去殼)肉豆䓻(麫裹煨)
蓽澄茄白豆䓻(去殼)紅豆高良薑(挫碎)附子(炮去皮臍)
白术(去蘆)厚朴(去皮薑汁拌炒)丁香(不見火)藿香葉(去土)五味子(去梗)
乾薑(炮去土)胡椒益智仁麥門冬(去心)草果仁
橘紅(去白已上各一兩)
右將人參等二十味各如法修製剉如豆大以銀鍋
一口用白砂蜜二十兩將藥一半同蜜拌勻入銀鍋
内以夾生絹袋盛貯朱砂懸胎入銀鍋内以桑柴火
重湯煮三日三夜取沙淘净焙乾入乳鉢用玉槌研
直候十分細米粽為丸如菉豆大陰乾每服十粒加
至十五粒空心食前用人參湯送下棗湯亦得如或
嘔吐用淡薑湯送下忌食猪羊血
補真丸大抵不進飲食以脾胃之藥治之多不效者亦
有謂焉人之有生不善攝養房勞過度真陽衰虚坎火
不温不能上蒸脾土沖和失布中州不運是致飲食不
進胸膈痞塞或不食而脹滿或已食而不消大腑溏泄
此皆真火衰虚不能蒸藴脾土而然古云補腎不如補
脾予謂補脾不若補腎腎氣若壯丹田火經上蒸脾土
脾土温和中焦自治膈開能食矣
葫蘆巴(炒)附子(炮去皮臍)陽起石(煆)川烏(炮去皮)兔絲子
(淘净酒蒸)沈香(不見火别研)肉豆蔲(麫裹煨)肉蓯蓉(酒浸焙)五味
子(去枝梗各半兩)鹿茸(去毛酒蒸焙)川巴戟(去心)鍾乳粉(各一兩)
右為末用羊腰子二對治如食法葱椒酒煑爛入少
酒糊杵和為圓如梧子大每服七十丸空心食前米
飲鹽湯任下
進食散理脾元虚冷不思飲食久病脾虚全不食者及
胃虚有風不食只三服便效
甘草(炙兩一)肉桂(去粗皮)良薑(炒)陳皮(去白)青皮(去穣各一分)
訶子(五箇煨去核)草豆蔲(三箇去皮)川烏(一箇炮)
右剉散每服二錢水一中盞生薑二片煎七分空心
服
熱證瀉黃散治脾胃壅實口内生瘡煩悶多渴頰痛心
煩唇口乾燥壅滯不食
藿香葉(去土七錢)石膏(煅)縮砂(去殼)山梔子(去殼)甘草(炙各半兩)
防風(去蘆四兩)
右剉碎同蜜酒炒香焙為細末每服三錢水一大盞
煎至七分温服不拘時候
枳殼丸治脾實心腹壅滯四肢疼悶兩脇脹滿大小便
不利(方見秘結類)
橘皮竹茹湯治胃熱多渴嘔&KR0938;不食
赤茯苓(去皮)陳皮(去白)枇杷葉(拭去毛)麥門冬(去心)青竹茹
半夏(湯泡七次各一兩)人參(去蘆)甘草(炙各半兩)
右剉散每服四錢水一盞半薑五片煎至八分去渣
温服不拘時候
翻胃
安脾散治胃氣先逆飲食過傷或憂思蓄怒宿食痼癖
積聚冷痰動擾脾胃不能消磨榖食致成斯疾女人得
之多由血氣虚損男子得之多因下元冷憊有食罷即
吐有朝食暮吐暮食朝吐所吐酸臭可畏或吐黃水凡
有斯疾乃是脾敗惟當速療遲則發煩渴大便秘水飲
纖悉不得入咽不旋踵斃矣
高良姜(一兩以百年壁上土三合敲碎用水二碗煑乾薄切成片)南木香
草果(麫裹煨去殼)胡椒白茯苓白术丁香
陳橘皮(湯洗去穣)人參(去蘆各半兩)甘草(炙一兩半)
右為末每服二大錢食前米飲入鹽點服鹽酒亦得
薤白粥治翻胃無問久遠冷熱
人參(一兩細切以水一大升煎取三合)雞子(三箇去黃)薤白(二莖)熟稀粟
米粥
右以雞子白及薤白粟等三味熟調攪然後煖人參
湯相和更調攪䪺服之不限早晩服無忌當時便定
准前服萬不失一如思飲食即與粟米粥飲漸漸加
粳米和之
熟水草果飲法
烏梅肉(四兩)草果乾薑(炮各三兩)赤茯苓(二兩)甘草(炙半兩)
右剉散每服用半兩水一碗半煎至一碗去滓磁器
盛和熟水随意服之
桂苓散治翻胃發渴
半夏(四錢)桂心甘草(各三錢)赤茯苓(四兩)澤瀉(四兩)
右剉散每服四錢生薑煎服
三稜煎丸治宿食積聚翻吐酸穢(方見諸氣類)
正胃散治翻胃嘔逆藥食俱不下結腸三五日至七八
日來大便不通如此者必死之疾
白水牛喉(一條去兩頭節并筋膜脂肉節節取下加阿膠片黑牛不可用須就宰牛人買)
(下修治好臨病時旋炙修合)
右用喉節以好米醋一大盞浸頻翻令勻微火炙乾
再蘸再炙醋盡為度存性不得見太陽研為末每服
一錢食前用陳米飲調下輕者一服見效
靈砂丹治脾疼翻胃
靈砂(一兩)蚌粉(同炒略變色二兩)丁香胡椒(各四十九粒)
右為末生姜自然汁煑半夏糊圓如梧子大每服三
十丸翻胃煨生薑湯吞下虚人脾痛炒鹽湯下
青金丹治一切吐逆
水銀(八錢)生硫黃
右二件入無油銚内用慢火化開以柳木篦子撥炒
或有烟焰以醋洒之結成砂子再研為細末用米粽
尖杵和為圓如菉豆大每服三十丸用姜橘皮煎湯
送下不拘時服
大掌中金治翻胃服水藥不得者
大綿附一箇生姜自然汁一椀煑乾為度母丁香一
箇為末以少許安掌中心舐喫立效
丁附散治翻胃
大附子(一箇切去蓋刳令空入丁香四十九粒以蓋覆之線縳着置銀器中浸以生姜自然)
(汁及蓋而止慢火煑乾為度)
右為末用一錢匕糝舌上漱津下若煩渴徐徐食糜
粥忌油膩生冷
大倉圓治脾胃虚弱不進飲食翻胃不食亦宜服之
陳倉米(一升用黃土炒米熟去土不用)白豆蔲(二兩)縮砂仁(二兩)
右為末用生姜自然汁法圓如梧子大每服一百圓
食後用淡姜湯送下
小半夏圓治翻胃及不忺飲食
半夏(湯洗十次)胡椒
右等分為末薑汁圓如梧子大每服三五十圓薑湯
下
六丁圓治翻胃如神
五靈脂(醋炙)生辰砂(一錢)母丁香(一兩不見火)
右為末入黃狗膽糯米粽子尖為圓如鷄頭大每用
姜湯化下
香牛飲治哽噎翻胃吐食神效
先以羯牛用繩掛開牛口以淨布巾抹令口舌淨却
拖牛舌出來候有涎出以椀盛之每服用八分盞為
一服研好麝香末一捻打勻却以銀盞盪令温先以
絹帛束縳中脘胃口令極緊候氣喘乘熱解開隨氣
喘一二口便服服時先對病人說煑白粥惱煩之并
煎丁香汁和粥服藥罷隨與粥喫
鹽衮圓治翻胃膈氣
丁香木香肉豆蔲縮砂厚朴陳皮
胡椒蓽撥沉香(各等分)
右為末以大蒜瓣子不拘多少每瓣作二瓣入去殼
巴豆一粒用餅藥調麫裹蒜片慢火煨熟去巴豆及
麫只將蒜研成膏將前項藥末一半搜和為圓如梧
子大每服三十圓於鹽内衮過蘿蔔湯調前藥末二
錢吞下神效
温胃散治翻胃
真附子(一箇去皮臍分作四塊生薑一兩研水一盌慢火同煑至水盡取附子切焙)
右為末每服一錢空服鹽湯下
治翻胃嘔吐便秘結虛冷者用靈砂或養正丹温而利
之又蘇合香圓用四分感應圓用六分夾研作細圓
薑汁泡沸湯下此亦温利若大便熱結用蜜煑凝捻
作指鋌納後部導之或用獖猪膽一枚取汁入法醋
少許以筆蘸滴灌於後部或燒皂角於桶内熏糓道
或用連根葱白一握漢椒五十粒搗細作餅焙熱和
輕粉掩臍續以葱椒煎湯熏盪身下
又方治翻胃
真蚌粉
右每服二錢薑汁米飲調下
治吐逆不止
真黃丹(四兩研細用米醋半升入銚内煎令乾更以火煆通紅令研細為末)
水米飯為圓如梧子大醋酵湯吞七圓不以時服
灸法兩乳下各一寸以瘥為度又灸臍上一寸二十壯
又灸内踝下三指稍斜向前三壯中腕一穴在臍上
四寸足三里二穴在膝下三寸各灸七壯或九壯其
效尤著
導引方除腹肚冷風宿疾積胃口冷食欲進退吐逆不
下正坐兩手向後捉腕反拓席盡勢使腹絃絃上下
七左右換手亦然
乾食方惟食乾飯餅餌盡去羹飲水漿藥亦用圓自不
反動調理旬日竒效有人三世死於胃及至孫收效
此方
咳嗽
風證神术散治四時瘟疫頭痛項強發熱增寒身體疼
痛及傷寒鼻塞聲重咳嗽頭昏並皆治之
蒼术(五兩米汁浸一宿切焙)香白芷細辛(去葉土)羌活(去蘆)
川芎甘草(炙各一兩)
右剉散每服三錢水一盞生薑三片葱白三寸煎七
分温服不拘時候如覺傷風鼻塞為末葱茶調下
三物湯治感冒風邪鼻塞聲重語音不出或傷風傷冷
頭目痛眩四肢拘倦咳嗽多痰胸滿短氣(方見傷寒陽證類)
杏蘇湯治傷風身熱有汗惡風病證挾熱服杏子湯不
得者此藥稳當也
橘紅紫蘇葉杏仁(去皮尖)五味子半夏(湯泡七次)
桑白皮(蜜略炙)貝母(去皮)白术(炒各一兩)甘草(炙半兩)
右剉散每服四錢水一盞半生薑五片煎至八分去
滓温服不拘時候
人參荆芥散治肺感風邪上壅咳嗽頭目不清言語不
出咽乾項強鼻流清涕
荆芥穗麻黃(去根節)細辛(去土洗)桔梗(去蘆炒)陳皮(去白)
半夏(湯洗七次)杏仁(去皮尖)人參通草甘草(炙各半兩)
右剉散每服四錢水一盞半薑五片煎八分食後温
服
寒證金沸草散治肺感寒邪鼻塞聲重咳嗽不已增寒
發熱無汗惡寒煩燥或風熱壅在膈間唾黃濁水甚者
咯血(方見傷寒陽證類)
加味青龍湯治表有寒邪喘水飲咳嗽急不得睡卧(方見傷寒)
(通治類)
華蓋散治肺感寒邪咳嗽上氣胷膈煩滿項背拘急聲
重鼻塞頭目眩痰氣不利呀呷有聲
紫蘇子(炒)赤茯苓(去皮)陳皮(去白)桑白皮(炙)杏仁(去皮尖)
麻黃(去根節各一兩)甘草(炙半兩)
右剉散每服二錢水一&KR0678;煎至七分去渣食後温服
暑證六和湯治傷暑痰生咳嗽喘滿加麥門冬烏梅煎
就吞消暑圓(方見伏暑中暑類)
濕證白术散治五臟傷濕咳嗽痰涎增寒發熱上氣喘
急
白术(二兩)五味子茯苓(各一兩)甘草(一兩)半夏(四箇洗去滑破)
(作十六片)
右剉散作十六服每服水一盞半薑五片紅棗二枚
煎至七分空腹服
不換金正氣散治傷濕四肢重著骨節疼痛洒淅咳嗽
厚朴(去皮薑汁製)藿香(去枝土)甘草(爁)半夏(煑)蒼术(米汁浸)
陳皮(去白)加木瓜(每藥一兩只用五錢)
右等分剉散每服三錢水一盞半生薑三片棗子二
枚煎至八分去渣食前稍熱服忌生冷油膩(傷寒隂證用之)
(亦效)
七情團參飲子治因抑鬱憂思喜怒飢飽等失節致臟
氣不平咳嗽膿血漸成肺痿增寒壯熱羸瘦困頓將成
癆瘵
人參紫苑茸(洗)阿膠(蛤粉炒)百合(蒸)細辛(洗去葉土)
欵冬花杏仁(去皮尖炒)天門冬(湯洗七次)半夏(湯炮七次)
經霜桑葉五味子(各一兩)甘草(炙半兩)
右剉散每服四錢水一盞半生薑五大片煎至七分
去渣食後温服因氣而嗽者宜加木香欬而唾血有
熱加生地黃欬而唾血有寒者加鍾乳粉因疲極而
欬嗽者加黃耆因損而唾血者加沒藥藕節欬而嘔
逆腹滿不食者加白术倍加生薑欬而小便多者加
益智仁欬而大便溏者去杏仁加鍾乳粉欬而面浮
氣逆者加沈香相皮煎
分心氣飲治憂鬱得嗽(每服三錢加枳殼去穣一錢比五味十粒生薑三片煎方見諸)
(氣類)
熱證枳殼半夏湯治上焦有熱咳嗽黃痰痞滿阻食加
防已甜葶藶馬兜鈴薄荷葉各半兩(每服姜三片桑白皮七寸煎方見痰)
(飲類)
貝母散治熱嗽辰時喫酉時可安兼治痰喘
知母(新瓦上焙)貝母(巴豆七粒同貝母炒略熟去巴豆不用各一兩)
右剉散餳糖一塊同煎服一方以二母為末入巴豆
霜少許臨卧用生姜二片蘸藥夾定細嚼咽下
紫苑膏治同上
枇杷葉木通欵冬花紫苑杏仁桑白
皮(各等分)大黃(減半)
右如常製為末蜜圓櫻桃大食後夜卧噙化
玉芝圓治風壅痰實頭目昏眩咳嗽聲重咽膈不利
人參(去蘆)乾薄荷白茯苓(去皮)白礬(枯過)天南星(米泔浸焙)
(各三兩)半夏(湯洗七次姜汁和作曲六兩)
右為末生薑汁煑麫糊圓如梧子大每服三十圓食
後薑湯下如痰盛燥熱薄荷湯下
金沸草散治同上(每服三錢生姜桑白皮烏梅煎就吞服半夏丸方見傷寒陽證及痎瘧類)
黃連阿膠圓治肺熱咯血亦治熱瀉
黃連(净三兩)赤茯苓(二兩)阿膠(炒一兩)
右黃連茯苓為末水調阿膠和圓如梧子大每服三
十圓食後米飲下黃連茯苓能抑心火肺得其清則
嗽止
小柴胡湯治嗽久瘥身有煩熱啜冷水而暫止者加桑
白皮北五味子棗子煎不拘時服煩熱加麥門冬嗜卧
減食加白术煎(方見傷寒陽證類)
洗心散治心熱上炎肺經胸膈滿痛咽乾口燥咳嗽殊
甚(方見積熱類)
冷證藿香正氣散寧肺和胃袪痰治嗽通暢三焦進美
飲食生薑三片鹽梅一箇杏仁七粒去皮尖北五味子
七粒同煎就服青州白圓子(方見傷寒隂證風科通治類)
理中湯治肺虚咳嗽痰唾清白飲食日減多嘔當温養
脾土則生肺金用五味子炒阿膠煎湯調服立效(方見脾方)
杏子湯治一切咳嗽不問外感風寒内傷生冷痰飲停
積
人參半夏(泡)茯苓細辛乾薑官桂
杏仁白芍藥甘草五味子
右各等分剉散每服四錢以水二盞薑四片煎至七
分去渣温服不以時此藥最宜冷嗽熱嗽非所宜若
脈浮緊身熱無汗惡風&KR0890;浮身熱無汗惡寒而咳加
少麻黃去節熱服
丁香半夏圓治肺胃虚寒咳嗽(方見痰飲類)
胡椒理中圓治寒嗽冷痰吐白涎沫續續不止不能飲
食
欵冬花(去梗)胡椒蓽撥陳皮乾薑甘草
良薑細辛(去葉各二兩)白术(二兩半)
右為末蜜圓如梧子大每服十圓温湯米飲任下不
拘時候
黃耆建中湯治冷嗽加半夏麯乾薑五味子同煎空心
服(方見傷濕類)
養榮湯治冷極嗽可加熟附子白豆蔲北五味子蜜炙
粟殼蜂粉炒阿膠(方見虚損類以上二方所用各少許)
皺肺圓治久嗽
欵冬花人參五味子官桂(去皮)紫苑白石
英(微帶青色者)鍾乳粉
右等分為末用羯羊肺一具去皮尖杏仁半斤水煑
肺爛為度去筋膜與杏仁同研極爛和衆藥圓如梧
子大隂乾每服五七十圓至百圓糯米飲下食後臨
卧服
時行人參飲子治寒熱上壅咳嗽痰涎
人參苦梗(去蘆)五味子赤茯苓(去皮)白术(炒各一兩)
枳殼(麩炒)甘草(炙各半兩)
右剉散每服四錢水一盞半薑五片煎至七分去渣
食前温服嗽多者加桑白皮一兩痰多加半夏麯一
兩寒暑之交氣盛人衣厚作壅忽痰盛微熱此藥最
宜若作感冒發其汗攻其邪必成大病此方佳處在
赤茯苓能導心熱枳殼能疎肺壅故易效一方有半
夏一兩又云寒壅者加杏仁不去皮尖紫蘇各半兩
一服散治咳嗽
阿膠(二片)生薑(十片)大烏梅(二箇)甘草(一錢)紫蘇(十葉)杏仁(去皮)
(尖七箇)大半夏(三箇炮)罌粟殼(三箇炙)
右剉散水一盌煎至六分去渣臨卧服
敗毒散升麻葛根湯香葛湯各件每用四錢生薑烏梅
桑白皮煎有效酌量用之(方竝見傷寒陽證及和解類)
勞嗽蛤蚧散治虚勞咳嗽咯血潮熱盜汗不思飲食
蛤蚧(一對蜜炙)人參(去蘆)百部(去心)欵冬花(去皮)紫苑茸(各半兩)
貝母阿膠(蛤粉炒)鱉甲(醋炙)柴胡(去蘆)肉桂(去粗皮炒)黃耆(蜜炙)
甘草杏仁(湯浸去皮尖)半夏(生姜汁浸各一兩)
右為末每服三錢水一盞半生薑三片煎至一盞不
拘時温服肉桂雖去風寒有熱人不肯服則當改用
細辛
風痰嗽白圓子散治一種咳嗽直至嗽頓吐飲食痰物
皆出盡方少定此乃肝木尅脾土風痰壅盛宜以青州
白圓子方作生料更加少木香丁香橘紅天麻全蝎去
毒足僵蚕炒去嘴足服有效
損𠻳當歸飲治男子因打損負重女子因勞苦用力而
傷肺經肺經既損遇風寒則為咳嗽或咳血或至紫黑
宜用此藥去心肺間瘀血仍灸肺腧病即甦(肺腧穴在三椎下兩)
(傍各一寸半)
蘇木生地黃當歸大黃赤芍藥
右為末酒調服得利去瘀血即止服養榮湯調理
通治澄清飲治諸證痰嗽服他藥不效者
南星蚌粉知母貝母半夏白礬
右各等分剉散每服三錢水一大盞生薑五片去渣
澄清俟温徐徐吸服食後臨睡服小兒亦用得效
青金丹治肺虚壅咳嗽喘滿咯痰血
杏仁(去皮尖一兩)牡蠣(煆取粉入杏同炒黃色去牡蠣粉不用)青黛(一兩)
右研勻入黃蠟一兩鎔搜和圓如彈子大壓匾如餅
每日中用柿一箇去核藥在内濕紙裹煨俟藥鎔方
取出去火毒細嚼糯米飲送下一方名甲乙餅治咳
出血片兼涎内有血條不問年久月深但湏服一服
效用青黛一分牡蠣粉二錢巴杏仁七粒去皮尖研
蠟圓了湯使並同前
人參清肺湯治肺胃虛寒咳嗽喘急胸膈噎悶脇肋脹
滿道塞短氣喜欲飲冷咽噫引痛及療肺痿勞嗽唾血
腥臭乾嘔煩熱聲音未出肌肉消瘦倦怠減食
地骨皮人參甘草阿膠(麩炒)杏仁(去皮麩炒)桑白皮
知母烏梅(去核)桔梗(去蘆)罌粟殼(去蒂蓋蜜炙)
右等分剉散每服三錢水一琖半烏梅棗子各一枚
同煎至一盞去渣食後臨卧加蜜半匙攪勻澄清吸
服效
蠟煎散順肺氣利咽膈止咳嗽化痰涎
欵冬花紫苑(洗土焙乾)甘草(炙各七錢)五味子(炒半兩)桑白
皮(炒)桔梗杏仁(去皮炒)紫蘇葉(各一兩)
右剉散每服四錢水一盞黃蠟少許煎食後臨卧温
服
神效散治一切喘嗽
用皂角一條作兩邊去子每孔入巴豆一粒線繫定
童子小便浸一宿火上炙令焦黃去巴豆不用或入
二粒亦不妨却以杏仁半夏各一合入麻油内煎令
拆裂為度同為末每服一字乾柿點藥細嚼或用白
米糖蘸喫亦可臨卧時服服了不可喫湯水一應物
妙不可言
參蘇飲治上膈泛熱咳嗽聲重(方見傷寒和解類)
寧肺散治大人小兒諸咳嗽
玄胡索(一兩)枯礬(二錢半)
右為末每服二錢用軟餳糖一塊和藥含化小兒一
錢用蜜亦可
杏仁煎治咳嗽失音不出
杏仁(去皮尖研三兩)生薑汁蜜砂糖(各一兩半)桑白皮
木通貝母(各一兩一分)紫苑五味子(各一兩)
右剉散用水三升煎至半升入杏仁砂糖蜜薑汁再
煎成稀膏每服挑一匙頭含化更加知母欵冬花各
一兩效
二陳湯治咳嗽嘔痰(方見疾瘧類)
欵冬花散治寒壅相交肺氣不利咳嗽喘滿胷膈煩悶
痰實涎盛喉中呀呷鼻塞清涕頭痛眩冒肢體倦疾咽
嗌痛
知母(一兩)麻黃(去根節四兩)桑白皮(洗焙)半夏(各一兩)阿膠(蚌粉)
(炒去粉)貝母(去心麫炒各四兩)杏仁(去皮尖麫炒)甘草(爁二兩)欵冬
花(去梗一兩)
右剉散每服水一盞薑三片煎至七分去滓食後温
服
單方葶藶散治肺壅咳唾膿血喘嗽不得睡卧
甜葶藶(二兩半隔紙炒令紫)
右為末每服二錢水一盞煎至六分不拘時温服
又方治糓氣素壯人久嗽即效粟殼一味净去筋膜蜜
炙為末每服用蜜湯下
又方治羸弱久嗽屢效九尖拒霜葉為末用魚鮓蘸服
又方治久嗽漸成癆瘵鳳尾草為末用魚鮓蘸服即效
嚼藥防已散
薄荷百藥煎枯礬防已甘草
右剉散入口細嚼旋旋嚥下治熱嗽失聲有效
星砂圓治一切風痰利胷膈壯脾胃及消痰積温中順
氣内傷生冷腹脇脹痛酒後痰實嘔吐服之神效
南星(四兩湯洗七次)良薑縮砂仁(各一兩)香附子(二兩炒去毛)
右為末生薑自然汁煮麫糊為圓如梧桐子大每服
三十圓生薑湯下不計時候夏月傷生冷尤宜服
捷徑方治久病痰嗽百藥未效
橘紅(一斤去白要陳久者)甘草鹽(各四兩)
右用水五盌慢火煑煎藥焙乾為末白湯點服
滴油散治痰嗽面浮
箕蚌粉一味新丸炒令通紅地上出火毒拌青黛少
許同淡虀水滴麻油數點服即愈
灸法上氣欬逆短氣胸滿多唾唾惡冷痰灸肺腧五十
壯又法灸兩乳下黑白際各百壯即瘥咳嗽咽冷聲
破喉漬漬灸天突五十壯穴(與灸喘急同)膏肓腧在四椎
下五椎上各去脊三寸近胛骨僅容一指許多灸之
亦效
喘急
風證麻黃散治傷風喘急坐卧不安痰涎壅塞涕唾稠
粘手足冷痺
麻黃(去根節十兩)肉桂(去皮六兩不見火)欵冬花(三兩去蘆枝梗)訶子
皮(五兩)甘草(爁五兩)杏仁(三兩去皮尖麩炒)
右剉散每服三錢水一盞半入好茶一盞煎至八分
食後夜卧通口服如半夜不能煎但以藥末入茶和
勻沸湯點或乾嚥亦得忌魚酒炙&KR1020;猪肉腥臊等物
温肺湯治肺虚久感風邪喘咳不能坐卧不思飲食
白芍藥(二兩)五味子(去核炒)乾薑(炮)肉桂(去粗皮)半夏(煮熟焙)
陳皮(去白)杏仁甘草(炒各三兩)細辛(去蘆葉各二兩)
右剉散每服三大錢水一盞半煎至八分以絹帛挒
汁食後服兩服渣再煎一服一方去芍藥細辛可加
減用
金沸草散治肺熱傷風喘嗽痰實(方見咳嗽類)
寒證加味子拗湯治肺感寒邪發喘
杏仁(去皮尖七錢半)陳皮(一兩)甘草(三錢半)麻黃(一兩二錢)北五味
子(七錢半)辣桂(五錢)
右剉散每服四錢水一盞半生薑三片煎喘甚加馬
兜鈴桑白皮夏月減麻黃
香葛湯參蘇飲素有熱者宜服此(方見傷寒和解類)
藿香正氣散治渾身拘急增寒喘嗽頭目昏重加北五
味子杏仁去皮尖鹽梅煎有泄不用杏仁(方見傷寒隂證類)
七情四磨湯治七情傷感上氣喘息妨悶不食
人參梹榔沈香天台烏藥
右各濃磨水和作七分盞煎三五沸稍温服或下養
正丹黑錫丹
四七湯治驚憂氣遏上喘
半夏(製二兩半)茯苓(二兩)厚朴(製一兩半)紫蘇葉(一兩)
右剉散每服三錢半薑七片棗二枚煎服
紫蘇子湯治憂思過度邪傷脾肺心腹膨脹喘促煩惡
腸鳴氣走漉漉有聲大小便不利脈虚緊而濇
紫蘇子(一兩)大腹皮草果仁半夏(湯洗七次)厚朴(去皮)
(薑汁製)木香(不見火)陳皮木通白术枳實(去穰炒)
人參甘草(炙各半兩)
右剉散每服四錢水一盞薑三片棗二枚煎至七分
不拘時
熱證洗心散治心肺俱熱致胸滿壅盛口乾作渴發喘
滿中噎氣每服二錢薄荷茶清調下
八正散治同前用燈心二十莖淡竹葉一皮煎(方竝見積熱類)
葶藶散治過食煎煿或飲酒過度致肺壅喘不得卧及
肺癰咽燥
甜葶藶(炒)桔梗(去蘆)瓜蔞子川升麻薏苡仁
桑白皮(炙)葛根(各一兩)甘草(炙半兩)
右剉散每服四錢水一盞半生薑五片同煎食後温
服
小柴胡湯治服熱藥過多或身有煩熱作喘數服即安
(方見傷寒陽證類)
金沸草散加甜葶藶桑白皮煎(方見傷寒陽證類)
枳殼半夏湯加防已薄荷煎(方見痰飲類以上二方所加各半兩)
加味控涎圓治風熱上壅或中脘停留水飲喘急治四
肢浮腫脚氣入腹平常腹中痰熱諸氣結聚服之得利
則效
大戟芫花甘遂甜葶藶巴豆(去殼各一兩)
黑牽牛(三兩炒取頭末)白芥子(炒二兩)
右為末米糊圓粟米大每服三七粒茶清吞下或温
水亦可服後未可服甘草藥及熱水
虚證蘇子降氣湯治氣虚發喘不得安枕宜用舊鹽梅
杏仁去皮尖北五味子各少許煎吞黑錫丹五十粒(方見)
(諸氣及痼冷類)
鍾乳圓治喘嗽痰涎稠粘晝夜不止不能坐卧遠年日
近並皆治之
滑石(半兩)鍾乳粉(見成者一兩)南星(炮切片生姜製)
右為末煑乾柿去蒂核搗細搜藥為圓如梧子大每
服四十圓薑棗煎湯下氣弱人更服養正丹(方見痼冷類)
四物理中圓治肺胃受冷氣短減食時吐痰水喘促濃
煎人參湯吞服甚妙(方見咳嗽類)
安腎圓治腎寒多唾上喘人參鹽湯下八味圓亦可(方並)
(見虚損類)養正丹均有效(方見痼冷類凡動仆喘甚者均宜服效)
紅椒圓治虚勞喘嗽眩暈
靈沙(一兩細研)人參木香(各二錢半)大香附子(杵碎)大紅椒
(去合口并子焙出汗各半兩)
右為末糕糊圓如麻子大每服二十圓空心橘皮湯
下
通治人參定喘湯治肺氣喘喉中有聲坐卧不安胸膈
緊滿及治肺感寒邪咳嗽聲重
人參(去蘆一兩)罌粟殼(蜜炙二兩)麻黃(去節)半夏麯甘草(炙各)
(一兩)桑白皮(半兩)阿膠(炒一兩)五味子(一兩半)
右剉散每服三錢水一盞薑三片煎至七分食後温
服
九寶湯治經年喘嗽通用常服屢效
麻黃(去節)橘紅腦苛(各一兩)辣桂紫蘇桑白皮(炒)
杏仁(去皮尖)大腹子(連皮)甘草(炙各半兩)
右剉散每服三錢薑五片烏梅一箇水一盞半同煎
食後臨卧服或入童子小便半盞尤妙
杏參飲治因墜墮驚恐或渡水跌仆疲極筋力喘急不
足
人參桑白皮橘紅大腹皮梹榔白术
訶子(麫裹煨取肉)半夏(湯炮七次)桂心(不見火)杏仁(去皮尖炒)紫苑(洗)
甘草(炙)
右等分剉散每服四錢水一盞半生薑五片紫蘇七
葉煎至七分去滓温服不拘時候
分心氣飲治氣逆脈伏發厥而喘者(方見諸氣類)
秘肆降氣湯治氣不升降上熱下冷作喘生薑紫蘇葉
同煎就服玉華白丹效(方見諸氣類玉華白丹方見痼冷類)
加味白术散
陳皮半夏人參白茯苓白术甘草(炙)
山藥(炮各二兩)白扁豆(製一兩半)縮砂桔梗(炒)石蓮肉
薏苡仁(各一兩)
右剉散治喘嗽每遇飲酒必發生薑桑白皮煎服效
水煑木香丸治喘急泄瀉加官桂生薑煎服(方見下利類)
神保丸治久喘胸膈滿悶飲食不進每服七丸生薑柿
蒂湯下(方見諸氣類)
玉液散治久近喘嗽口乾作渴
栝樓根知母貝母(去心炒各一兩)甘草(炙半兩)人參(半兩)
右末每服二錢先鎔下黃蠟二錢同入米飲調下食
後服
神應丹治肺氣喘急晨夕不得睡不問久新一服見效
砒石(一兩)菉豆(六錢)
右二味同煑以豆爛為度取出砒石入黃丹一兩同
研爛用紙做卷五七重如竹筒又入砒石黃丹以黃
泥固濟復燒紅為度又入黃丹一兩麫四分為圓如
粟米大又以黃丹二兩為衣每服二粒新井花水下
得效即止
胡桃湯治痰喘
胡桃肉(三箇)生薑(三片)
右臨卧食畢飲湯三兩呷又再嚼如前飲湯就被即
安
葶藶圓又名防己圓大治肺氣咳嗽面浮目腫喘促睡
卧不得步履艱難小便赤澁等疾
漢防己貝母(煨令微黃)木通(各一兩)甜葶藶(隔紙炒令紫色)杏
仁(去皮尖及雙仁麫炒微黃細研各二兩)
右為末棗肉為圓如梧子大每服三十圓煎桑白皮
湯下不拘時候
炙肝散治喘併痰嗽兩服病不復作
白礬(飛過研)五倍子(為末)
右每服各一錢以生猪肝火上炙熟蘸藥食後臨卧
服
人參清肺飲治喘急噎塞加桔梗欵冬花(方見咳嗽類)
清膈散治喘嗽吐唾不利膈熱口中苦氣
南星(一兩)鉛白霜(少許)桑白皮(一兩半)白附子(五錢)
右剉散生薑三片煎食後臨睡服
灸法肺腧各十一壯穴在第三椎下兩旁各去一寸五
分天突穴在頸結喉下五寸宛宛中灸七壯立效
泄瀉
風證香薷香蘇散治傷風自汗飧泄每服四錢生薑木
瓜煎服(方見傷寒和解及傷暑類)
不換金正氣散體虚傷風冷瀉加官桂烏梅(方見時疫類)
胃風湯治腸胃不足風冷乘之水榖不化泄瀉注下膈
中虚滿大腸受濕下如豆羹汁或下瘀血日夜無度並
宜服
人參白茯苓(去皮)芎藭桂心(不見火)當歸白芍
藥白术(火炙)甘草(炙)
右等分剉散每服四錢水一盞半入粟米百餘粒煎
至七分去滓空腹稍熱服胃氣弱者不宜多服
火炊丸治風氣行於腸胃泄瀉
火炊草一味為末醋糊丸每服三十丸空心服
寒證風下湯治腸胃虚弱腹内痛身體怯寒泄瀉青黑
兼治傷寒挾寒而利臍下冷名鶩溏證效
人參白术乾薑(炒)甘草(炒各一兩)茯苓厚朴(薑製)
(各二兩)
右剉散每服三錢水一盞煎空心服
加味治中湯治腸胃虚弱腹内痛身體怯寒泄瀉
乾薑(炮)白术(炒)青皮(去白)陳皮(去白)縮砂仁(各一兩)人參
甘草(炙各半兩)
右剉散每服四錢水一盞半生薑五片棗子一枚煎
至七分去滓温服不拘時或兼進感應圓
暑證香薷散治傷暑煩渴引飲所下如水(方見傷暑類)
胃苓湯治傷暑煩渴引飲所下如水
五苓散(方見傷暑類)平胃散(方見脾胃類)
右二錢合和紫蘇烏梅煎湯下未效加木香縮砂白
术丁香煎服來復丹亦可(方見痼冷類或感寒濕水泄平胃散理中湯蘇梅米)
(湯調下)
通來散分利水穀解煩熱止泄瀉
猪苓(去皮)白术(去蘆)澤瀉(去毛)赤茯苓(去皮)車前子木通
茵陳瞿麥
右剉散每服四錢水一盞半燈心麥門冬煎服
六和湯治暑瀉小便赤澁(方見傷暑類)
水浸丹治感暑口乾煩渴頻瀉(方見霍亂類)
濕證藿香正氣散治腰脚冷痺小便自利肢體重著所
下黃黑(方見傷寒隂證類)
胃苓湯治傷濕瀉每服二錢蘇葉三皮食鹽少許調熱
服
白术附子湯治腸胃虛受濕腸鳴泄瀉自汗
白术(二兩)附子(炮)茯苓(去皮各一兩)
右剉散每服四錢水一盞半生薑七片棗子一枚煎
至七分去滓温服不拘時候
麯芎丸治臟腑受風濕泄瀉不止
芎藭神麯白术附子(各等分)
右為末糊圓如梧子大每服五十丸米飲下
七情加味藿香正氣散治飲食中憂怒傷脾腹内膨脹
吐瀉頻併或作晨泄加丁香縮砂良薑南木香各半錢
生薑三片紅棗二枚煎效
木香散治臟寒冷極及久冷傷敗口瘡下泄米糓不化
飲食無味肌肉瘦瘁心多嗔恚婦人産后虚冷下泄及
一切水瀉冷痢
木香破故紙(各一兩)良薑砂仁厚朴(薑製各三分)
赤芍藥陳皮肉桂白术(各半兩)胡椒茱萸
(各一分)肉豆蔲(四餘)檳榔(一箇)
右為末每服三大錢用不經水猪肝四兩批薄重重
糝藥漿水一碗入醋茶脚少許入甑蓋覆煑熟入鹽
葱白三箇生薑彈子大同煑欲盡空心作一服冷食
之初微溏不妨此是逐下冷氣少時自住經年冷痢
滑泄只是一服渴則飲粥湯忌冷油膩如不能食冷
則漿水煖食之若只用漿水煑猪肝為圓如梧子大
每服五十丸用粥飲下亦效若暴瀉只一服
熱證黃連香薷散治熱瀉溏利大便熱煩燥小便赤喜
飲冷香薷散每一兩加宣連五錢剉碎合和燈心二十
莖車前草二根同煎(方見傷暑類)
五苓散治法湯引同上(方見傷暑類)
黃連阿膠九每服五十丸米飲下空腹服(方見咳嗽類)
升麻葛根湯小柴胡湯治傷寒身熱目疼煩渴泄瀉二
藥和合用生薑陳米烏梅煎服立效(方並見傷寒陽證類)
蘖皮湯治挾熱泄瀉亦治血痢
蘖皮(三兩)黃苓(二兩)黃連(一兩)
右剉散每服四錢水一大盞煎至七分入阿膠末半
錢再煎少頃温服
調胃承氣湯治大實熱下利譫言此有燥屎也夫泄瀉
反用大黃者乃因所利而利之此治熱瀉也非大實勿
妄輕用之(方見傷寒陽證類)
冷證去麻黃五積散炒過名和氣飲治脾胃宿冷腹内
切痛或外感風寒内傷生冷泄瀉黃白色不止或肝經
受寒面色青慘厥而泄利生薑三片鹽梅一箇紅棗二
枚同煎大效(方見傷寒隂證類)
豆附丸治丈夫婦人腸胃虚弱内受風冷水糓不化泄
瀉注下腹痛腸鳴手足逆冷服諸藥不效者此藥主之
肉豆蔲(炮四兩)木香(二兩不見火)白茯苓(四兩)乾薑(炮四兩)
附子(炮去皮臍)肉桂(去粗皮二兩)丁香(一兩不見火)
右為末薑汁糊為丸如梧子大每服五十圓加至一
百圓薑湯吞下粥飲亦可空心食前服
薑附湯治下泄如水或青或白臍腹痛手足冷脈細欲
絶漸漸短氣由陽氣暴絶為隂所迫則注下不止陽復
則生不復則死又不止灸氣海百壯傷寒虚證鶩溏亦
效(方見大方科中寒類)
太已寒丸治沈寒痼冷臟腑虚憊心腹疼痛脇肋脹滿
泄瀉腸鳴自利自汗久痢休息
蓽撥肉桂(各四兩)乾薑(炮)高良薑(各六兩)
右為末煑麫糊圓如梧子大每服三十圓空心米飲
下
加味四柱散治臟腑虚怯本氣衰弱脾胃不快不進飲
食時加泄利晝夜不息
人參(去蘆)白茯苓(去皮)附子(炮去皮臍各一兩)木香(濕紙包煨過)訶
子(濕布包炮取皮用各半兩)
右剉散每服二錢薑三片棗一枚煎至六分服
加味三建湯治洞泄不止
大川烏綿附天雄(三味並炮鹽水浸去皮臍)木香肉豆
䓻(煨裂)訶子(去核各一兩)
右剉散每服三錢生薑十片紅棗二枚鹽梅一箇陳
米一撮同煎空腹熱服未效仍服來復丹
來復丹治同上(方見痼冷類)
茱萸斷下圓治臟寒腹痛泄瀉不止
艾葉(炒)赤石脂川薑(各半兩)吳茱萸(炒二兩半)縮砂仁
肉豆蔲附子(炮去皮臍各七分)
右為末麫糊圓如梧子大每服五十圓食前米飲下
猪臟圓治臟寒泄瀉不進飲食氣體倦怠
吳茱萸(净去枝梗不以多少用水浸透)
右用獖猪臟頭一截去脂膜净洗將茱萸入臟内兩
頭扎定慢火煮令極爛用甑蒸熟尤好將二味於臼
内杵千下令極細圓如梧子大每服五十圓米飲下
猪肚圓治臟寒泄瀉先用製成厚朴附子二味生薑棗
子煎服空心仍服此猪肚圓
川烏附子(炮各二兩)乾薑(炮)白术厚朴(各一兩半)良薑
(炒)肉豆蔲(煨)蓽撥禹餘糧(火煆醋碎)縮砂仁丁香
桂心(各一兩)
右為末用獖猪肚一隻净洗以川椒一兩去目茴香
一兩大麯二兩入猪肚内用線縫定酒醋煑爛取出
川椒茴香大麯焙乾為末均和煎藥以猪肚杵和得
所為圓如梧子大每服五十圓空心米飲送下
椒艾圓治臟腑虚寒泄痢不止
烏梅(去核二兩半醋浸布裹蒸)揉成無滓艾(一兩半)川椒(炒去目)乾
薑赤石脂黑附(炮製各一兩)
右除烏梅外同為末將蒸過烏梅肉研勻更入熟棗
肉蜜少許和圓如梧子大每服二十圓米飲下
茱萸湯治脾泄多老人腎虚謂之水土同化
吳茱萸(取淨不以多少)
右用白水煑去滓入鹽少許通口服蓋茱萸能煖膀
胱水道既清大腸自固餘藥雖熱不能分解清濁也
大理中圓治大便虚滑不禁每一圓用平胃散一貼煎
化服便止加鹽梅同煎尤妙
人參白术乾薑甘草(各等分)
右為末煉蜜圓如指頭大每服十圓米飲下
六君子湯治臟腑虚怯心腹脹滿嘔&KR0938;不食腸鳴泄瀉
人參甘草白茯苓白术肉豆蔲(濕紙裹煨熟剉)
(碎以厚紙盛壓去油)訶子(煨去核各等分)
右剉散每服三錢生薑三片紅棗二枚煎服或為末
熱鹽湯調服亦可
養氣丹治久冷泄瀉及休息痢疾每服三十圓空心米
飲吞下多服收功(方見痼冷類)
冷熱不調參連圓治腸胃虚弱冷熱不調泄痢腸鳴日
夜無度
艾葉(用糯米糊拌勻焙取細末秤二兩半)乾薑(炮取末二兩用艾末米醋升半慢火熬成)
(膏)宣連(一兩半剉如麻豆大用吳茱萸兩半同黃連炒色紫㨂去茱萸不用)訶子(煨去)
(核一兩)木香(一兩半别用黃連一兩半為粗末將木香泡水一升慢火煑盡水去黃連不用)
(切焙乾)人參(去蘆)白术烏梅(去核焙乾秤)百草霜(别研)白茯
苓(去皮)酸石橊皮(炒)當歸(洗焙各一兩半)地榆(一兩)赤石
脂(一兩三分)龍骨(一兩三分火煨)阿膠(二兩蚌粉炒)罌粟殼(二箇蜜炙)
右為末將前項艾膏和為圓如梧子大每服五十圓
陳米飲下
戊巳圓治脾胃不足濕熱泄瀉不止米穀不化腸鳴腹
痛
黃連白芍藥吳茱萸(泡七次焙乾)
右等分為末用糊圓如梧子大每服三四十圓空心
食前濃米飲下
腎泄安腎圓治腎洩腹痛無定處似痢非痢骨痛面黧
腰脚時冷用七氣湯送下安腎圓(方見虚損類)七氣湯(見心痛類)
震靈丹治同前每服三十圓炒破故紙棗子煎湯調鍾
乳粉少許空心送下小兒腎洩白膿褐汁面黯齒脱偎
人怯寒震靈丹末入些鍾乳粉以棗煎炒破故紙取熱
汁調下效(方見痼冷類)
金鎖正元丹治腎虛泄瀉小便頻數盜汗遺精一切虚
冷之證並皆治之(方見痼冷類)
脾泄炙肝散治久患不愈
白术白芷白芍藥桔梗
右等分為末炙鹽肝蘸服
和氣散即除麻黃五積散治久虛脾泄大效(方見傷寒隂證類)
朴附圓治脾元虚弱久患脾泄冷瀉不止及翻胃惡心
臟腑滑泄
厚朴(去粗皮薑汁製一兩)綿附子(炮去皮臍净一兩)神麯(炒五錢)乾薑
(炮三兩)
右為末酒煑麫糊圓如梧子大每服三十圓空心食
前米飲或鹽湯下
脾腎泄木香散治脾胃俱虚泄瀉
肉豆蔲(麫褁紙煨)破故紙(炒)白术白茯苓(各半兩)木香
甘草(炙各七錢)
右剉散每服三錢生薑三片紅棗二枚煎食前温服
二神圓治脾胃虛弱泄瀉不止全不進食
肉豆蔲(二兩)破故紙(四兩炒熟)
右為末用肥棗四十九箇生薑四兩切片同煑棗爛
去薑取棗剝去皮核用肉研為膏入藥和杵圓如梧
子大每服三十圓鹽湯下立效弱甚加茯苓二兩木
香一兩
積證香蘇散治食傷脾胃噫生熟氣及所泄穢氣殊甚
或腹緊塊痛水煎吞盧氏感應圓每服三七粒立效久
患食積泄瀉不止經驗(方見傷寒和解及諸積類)
縮砂香附湯治傷食成積下瀉與平胃散合和每服二
錢紫蘇葉食鹽煎湯調常服有效(方見諸氣及脾胃類)
酒泄虛者香茸圓治飲酒多遂成酒泄骨立不能食但
再飲一二盞泄作幾年矣
嫰鹿茸(草火燎去毛酥炙黃)肉豆蔲(火煨)生麝香(另研)
右為末白陳米飯為圓如梧子大每服五十圓空腹
米飲下熱者酒蒸黃連圓(方見下痢類)
平胃散專治酒泄飲後獨甚加丁香縮砂麥芽神麯各
五錢為末空腹米飲調二錢立愈
晨泄又名瀼泄香薑散
生薑(四兩切如豆大)黃連(二兩剉)
右一處淹一宿慢火炒薑紫色去薑不用將黃連末
每服二錢用臘茶清調一劑而愈又用米飲酒調治
白痢尤妙若欲速效一料只作二服
五味子散治五更天明溏泄一次名腎虛泄感隂氣而
然
五味子(㨂去梗二兩)吳茱萸(半兩)
右同炒香熟研為末每服二錢用陳米飲調下食前
空腹服或加破故紙炒香肉豆蔲煨裂為末蒜膏為
圓如梧子大每服三十圓米飲下大效
滑泄大斷下圓治下痢滑數肌肉消瘦飲食不入脈細
皮寒氣少不能言有時發虛熱由脾胃虛耗耗則氣奪
由穀氣不入胃胃無主以養故形氣消索五臟之液不
收謂之五虚此為難治略能食者生
附子(炮)肉豆蔲牡蠣(煆秤各一兩)細辛乾薑(炮)良
薑白龍骨赤石脂酸石橊皮(醋煑乾為度焙乾各一兩)
(半)白礬(枯)訶子(去核各一兩)
右為末糊圓如梧子大每服三十圓粟米湯下
豆蔲飲治滑泄神效
陳米(一兩)肉豆蔲(麫裹煨)五味子赤石脂(研各半兩)
右為末每服二錢粟米湯飲調下日進三服
乳豆圓治滑泄不止諸藥無效
肉豆蔲(生為末)
右以通明乳香用酒浸透研成膏和前藥末為圓如
梧子大每服五十圓空腹飯飲下
世醫得效方卷五
