疑耀雜家類二(雜考之屬)
提要
(臣)等謹案疑耀七卷舊本題明李䞇撰䞇有
九正易因己著錄是編前有張萱序稱負笈
數千里修謁其門迺裒一編見示屬以訂正
戊申歲以地官郎分務吳會登梓以傳云云
案䞇恃才妄誕敢以邪說誣民所作藏書至
謂毋以孔夫子之是非是非我其他著作無
一非狂悖之詞而是編考証故實循循有法
雖間倡儒佛歸一之說其言亦謹而不肆至
云儒不必援佛佛不必援儒又云經典出六
朝人潤色非其本真且與䞇論相反斷乎不
出其手王士禎古夫于亭雜錄云家有疑耀
一書凡七卷乃李䞇所著而其門人張萱序
刻者余嘗疑為萱自纂而嫁名於䞇以中數
有校秘閣書及修玉牒等語萱嘗為中書舍
人篹文淵閣書目而䞇未嘗一官禁近也及
觀論温公一條中云余鄉海忠介益信不疑
云云今因士禎之說而考之奉朝請一條云
余今將五十矣始為尚書郎是萱官戶部時
語䞇亦未嘗官六曺也蘭香一條云此法在
宋己有之自吾廣始蘇東坡一條云東坡寓
吾惠最久文天祥一條云文璧蓋守余惠州
而以城降元者是皆廣東人語與萱之鄉貫
相合䞇本閩人無由作此語也知此書確出
於萱士禎所言為不謬盖以萬歷中勢名最
盛託䞇以行而其中刪除不盡者尚有此數
條耳周亮工書影稱䞇四書第一評第二評
皆葉不夜所偽撰知當時常有是事也其書
多由記憶而成如文彦博偽帖不知為玉照
新志所載石蒼舒事翡翠屑金不知為歐陽
修歸田錄語謂沈約還家問鄉里詎堪持作
夫二語為白居易詩謂左傳巫尩為巫者名
尩皆失之疎舛謂本草稱螬可療目故陳仲
子耳無聞目無見食螬李而即愈又謂本草
稱蓴鱸作羹下氣止嘔張翰在當時意氣鬱
抑遇事嘔逆故思此味尤穿鑿無理然其他
考証乃往往有依據舊以惡䞇之故併屏斥
之過也今改題萱名從其實焉乾隆四十六
年八月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
疑耀目錄雜家類二(雜考之屬)
卷一
孔子無鬚眉辯
舜有兄妹
生子無功
姣童
誤躬作弓
書籍板行
高皇帝像
許由
五霸
窈窕
孟母姓仉
放生
韓縝不識女字
漢祀以鶩易鳬
望帝化鵑
癡了
顔子安貧
古人辭大
伯仲塤箎
蘇武娶胡婦
徐庶歸曹
北音無入聲
經濟
漢唐二高識度
巫覡惑人
生煙
蔞字
欝林葛
泰山神祠
星命
韓昌黎未見道
洞庭湘妃墓辯(附徐司馬書)
石經
賀季貞乞休
卷二
柳子厚非國語
施全
賈誼蘇洵薄德
噴嚏
生乞壙志
荔枝
石炭
介之推燭之武
開脇而産
詩叶管絃
妬婦不可少
莊周鼓盆
四凶
司馬文正海忠介
佛書入中國
殿廷植花柳
黃冊
尾大不掉
雁足書
羣龍無首
佛不能作福
書啓慎餘字
術者决王荆公去位
易字義
楚子問鼎
漢高后答匈奴書
夥頥沈沈字義
漢書人物表同名
機雲為顧婦贈答
六朝文法不通
雪月二賦
韜略非呂望筆
明月夜光
珊瑚
輦路
慎子名姓辯
結字即髻字
名字相同
冠服不必反古
袴制
禱夢九鯉湖
延篤挂名常侍碑隂
坡公論畫竹
坡公詩文
佛字辨
瘧病聖人
大麓辨
經與𫝊各行
三字名辨
論語微子第
二王名字之謬
針砭藥餌
寇萊奢儉不同
觔斗
劉表工書
有餘不足
水銀
焦仲卿妻
夏世最文
字學之難
班固賦用騶虞
翡翠屑金
服玉屑
西方聖人辯
齊鏄鐘銘
鷫鸘
花蕊夫人
卷三
八分隸楷辨
丘明非姓左
蚩尾誤作䲭
障車文
射策之制
烏鬼之辨
晁無咎能畫
韓昌黎白太𫝊皆惑於服食
男女兩體
詠花不語
滕王蛺蝶圖
婦人自稱
瓊奴
宋紙背面皆可書
衚衕
骨肉相關
給事中不宜稱黃門
二千石
五星聚
婦人以父姓為名
七均七始
雲南荔枝
習流
文正美諡
石奴
茶用鹽薑
白牯青奴
秦法棄灰
臧文仲
至老稱詩
樂府訛缺
官吏不得受監臨飲食
婦人裸撲為戲
司馬光辭知制誥
隂陽地理之說
餐菊
蘇子由制策差錯
死而尸温
古章奏皆手書
黃六
宗藩之盛
燕脂
粉
妲己
火浣布
太玄潛虛
楊用修妄改杜詩
象
天地止有三行
衣冠以白為忌
海月
詩文必有所本
餘丼子
七七
卷四
圖書生剋
雲列祀典(附徐司馬議)
拜帖不古
東坡前定
佛經不真
通家之稱
莫愁
李至有功名教
假葬
建文還京
壇醮之始
地下有世界
周禮太司樂辨(附徐司馬議)
帝王簮珠翠
檮杌
雞口牛後之誤
晏安鴆毒之誤
觷剒雕字
窖養花木
蘦苓字相通
治亂甘苦黑白
介雞
欝鬯之辨
虉字辨
無廉耻做得尚書
孔子采詩不及楚
三十六奉朝請
詞人用事
惡獸為名
佛不度女人
上林羽獵二賦
風流罪過
佛經恐非西來大意
仙書皆偽筆
仙宦非共途
陶淵明乞食
道學可護短
姜維母書
天問可疑
元微之詩
元白皆無兒
九歌
禹娶四日即治水
荆公不事修飾
古今兩羿
西北水田
詩文顯白古奥
古無騎字
露觔廟辯
儒釋不必相援
宋玉招䰟
二王書法
丙午丁未
老於宦途不能自引
卷五
蒼梧寄生酒
螬可療目
朱考亭妄評杜詩
阮宣子歛錢為㛰
帝王謚號
元俗近古
以詩句定人品
滁地為南北要地
樂律不講
國初乘驢
詩法
淫亂之始
婦女遭亂
王導遺誅
陶侃被誣
青紙詔
禄命家言
司馬遷論五音
改元
州里難行
漢昭烈顧命
更漏
學官
邵堯夫不娶
險字押韻
世宗崇道教
晉八伯
燈夕
蘇東坡寓惠
韓昌黎登華山
戴逵阮瞻
邊韶
孫叔敖
寒食
上墓設烏飯
生兒詩
以行呼
社稷
二氏
太監雲竒
女兒把子
諸葛入蜀
疑馮宿代韓昌黎筆
觀日出入
東漢碑文
篆體
獸名窮竒
繡襦𫝊竒
古装書法
秦始皇年歲
婦人不宜稱姬
五刑
張德釗書石本孝經
生而有文在手
戒臘
受財産
玉牒
火葬
蓴鱸
牛頭阿旁
鉅靈
皇帝王
梅竹宜瘠地
藥樹監搜
佛書可疑
漢閏之誤
婟嫪
珠池
烏寳
石有生長
子孫用祖宗樂
骨董
拾青紫
種竹
持齋
卷六
茶
林逋
樂府之誤
書簡用死罪
張楚
王弼註利貞
孔子責冉求
王道王路
夷齊不食周粟
獬豸
伯益之壽
堯舜被誣
鼻天子冡
張生夢舜
儒釋相通
九言詩
司馬温公之貧
琴辨
九河考
龍涎香
漢碑
柴桑
荔枝
消摩
擊壤
以糟飼馬
家里
五大夫松
芍藥握菽
千文
蘭香
東方朔滑稽
木棉
朱提銀
蜀漢不制樂
分野
古樂之亡
無逸之誤
周武王十三年伐紂
河清酒
在田之義
古祀必卜
人奴
不庭
星隕如雨
燒酒汎茘枝
龍蛇歌
爛柯
盗跖
今隸
藥箭
弱翰
馬汗血
水利
鱷魚
吳復古
漢劉熊碑
夷齊考
孔子姓氏
癰疽瘠環
王荆公不知詩
精舍
老人子無影
卷七
纂修恩賞
看畫時知孤寒
驢牽船
醴
龍無髓
不信夷齊扣馬
穎師彈琴詩
齋醮
婦人在軍中
磁器
視草之義
眼鏡
不合時宜
皮船椽矢
絹易虜首
王勃千歲歴
赫胥氏
曷字辨
李虛中以疽死
九還
天門開
在齊聞韶
孔子不言樂
譜系之學
封禪
能耐通
老始學詩
禮部韻
易有小石
五經皆有韻
四民
古琴
火鈴
祀孔子之始
曾點鼓瑟
乞燔
石介七十喪未葬
帝王之後皆蠻夷
文天祥考
宫詞
禹錫玄圭
郭公
顔謝優劣
漢高祖尊母不尊父
九州考
誅少正卯
郭汾陽二十四考辨
薛居正子婦
漢書古本
墨
璽印
不施其親
商之後獨盛於夏周
几
黃山谷不言命
梧桐自生
書經今文古文
拆字法
石介不能書
疑耀原序
萬歷己亥歲卓吾先生藏書出一時士大夫翕然醉心
無論通邑大都即窮鄊僻壤凡&KR0894;觚染翰之流靡不争
搆殆急于水火菽粟也已既而焚書說書易因諸刻種
種漸次播𫝊海内愈出愈竒不啻長安紙貴僉謂先生
著述無遺矣曩余在青衿時嚮慕先生當代羽儀負笈
數千里修謁先生之門庶幾幸拾咳唾不謂甫再見遂
倒中郎之屣及侍函丈有日廼褏一編見示屬以訂正
初矍然懼旣躍然喜私念曰余果有當于先生者耶及
門者多矣胡不他屬而我屬也再拜而受至于莊誦竟
業廼見上遡黃虞近該昭代大而經史細及禆官四始
之宗三倉之學禮樂畢蹤經綸咸貫拯二氏之沈冥覺
九流之迷妄名物辯其異同輿論正其毁譽攄獨得之
見决千載之疑猗歟盛哉所謂探賾索隠窮理盡性無
過是編矣卷心七篇倣子輿氏題曰疑耀若以莊叟自
居此先生之謙也余向以為枕中之寳然輕𫝊之而終
秘之均非先生授書意也戊申歲余叨以地官分務吴
會視事之暇檢之笥中登梓以廣其𫝊余知是編之行
也王充之論衡譲其確應劭之風俗通讓其典班固之
白虎通讓其辯蔡邕之獨斷讓其閎其他諸子𤨏猥勦
襲徒足以騁談資于實際盖茫然已豈能窺先生之藩
籬耶雖然非特超軼古人巳也即先生藏書諸集或專
揚確古今或專研精訓詁至求上下骨徹天人會通亦
當以是編為首出云張萱序
