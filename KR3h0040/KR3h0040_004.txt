法書攷卷之四
元盛熙明著
圓訣
每觀古人遺墨存世點畫精妙振動若生盖其
用功有自來矣世傳衛夫人之筆陣圖王逸少
之永字八法猶可攷也舍此而欲求全美扵成
體之後固亦難矣今採八法并偏傍之訣列為
圖扵左
八法
翰林禁經云八法起扵隷字之始自崔張鍾王傳授
所用該扵萬字墨道之最不可不明也隋智永發其
論曰勒者趯筆而行承其虛畫取其勁澁則功成矣
今止言畫者慮在不趯一出便畫則鋒拳而怯薄也
夫勒者藉扵䜿趯䜿趯則筆勁澁亡其流滑微可稱
工矣訣云策筆湏勒仰筆覆收又云用中指鈎筆
澀進覆筆以中指頓筆然後以大指遣至盡處
丨弩過直而力敗如萬歲枯藤問曰中心䜿畫謂之
弩何也論曰勢微弩曰弩在乎趯筆下行若直其畫
則形圓勢質書之病也訣云鋒湏先發管逐勢行
緊收澀進如錐畫沙又曰弩彎環而勢曲如深林之
喬木
丨趯宜蹲而勢生峻快以如飛問曰凡字之出鋒謂
其筆或蔵鋒或出鋒由心所好也湏飛動無凝滯又
云波法微直曰磔横過曰波作一波當三過折筆仰
而後曳不宜遲又云抽筆法在罨掠湏峻利右潛
趯而戰行持勢卷而機駐揭摘而暗收若便抛之必
流滑凡淺側起平發緊殺按波為抽筆從腹内起又
謂平磔法不遲不疾戰筆側去勢卷不可便出湏駐
筆而後放如生蛇渡水庾肩吾云將放更駐唐太宗
云為波必磔當三磔折而遣毫磔者不徐不疾而去
欲復駐而去之筆訣云磔筆湏飛動無凝滯草書以
一拂代磔如柳葉擊石波者乀缺波也章草用之又
八分更有隼尾波即鍾公泰山銘及魏文帝受禅碑
中巳有此體姜堯章云乀者字之手足伸縮異處
變化多端要知無翼鳥翅翩翩自得黃伯思云昔人
運筆側掠弩趯皆有成規造微洞玄則出沒飛動神
會意得然所謂成規者初未嘗失也
偏傍
孫過庭云一畫之間變起㐲於鋒杪一點之内殊衂
挫於毫芒精其點畫乃能成字
勒法一偃蹲鋒自駐力到疾提力滿微捺力盡回
鋒訣云用筆若錐畫沙横畫放手盡力瘦硬方直
沉著勁健無變為度縱畫硬如屈鐡一縱一横可方
可圓千形萬状皆如一畫作畫成熟就瘦硬之鐡畫
變温和之玉畫又云横畫似八分唐太宗云為畫必
勒貴澁而遲姜白石云畫者字之體骨欲其堅正勻
淨有起有止所貴長短合宜結束堅實士兩畫者
上仰下偃三上潛鋒平勒中背筆仰策下緊趯覆
收唐太宗三湏觧磔上平中仰下覆春生是也禁經
云黃庭三關字用草法上衂側中策下奮筆横飛凡
横畫多用此法隔仰隔覆見智果頌
鄕背法鄕筆宜和&KR1398;背筆宜峻
垂縮法丨頻筆又云垂露欲垂而復縮丨自王
右軍始筆欲正自上而下如長針垂丨偏拂自張
長史始張敬玄云申字中畫宜卓筆疾抽唐太宗云
為䜿必弩貴戰而雄
點法八點之變無窮
皆帶側勢蹲之首尾相顧自成三過筆有偃仰向背
等勢著點皆磊磊落落如大石之當衢或如蹲鴟或
如科斗或如爪瓣或如栗子或蹲若鶚口尖如鼠矢
如斯之類各禀其儀姜尭章云點者字之眉目全頼
顧盻精神有向有背隨字異形
散水法氵互相顯異氵潛相属視氵行書借
勢訣云上&KR1518;側中偃下潛挫趯鋒或蔵或露状類
不同意要逓相顯異若頻有則两點相近而上點當
高此名潛相属視外雖觧摘内相属附為上中潛鋒
暗衂下峻趯潛遣之此鍾法也行書勢微按以輕利
為美冫訣云上側覆收下築而趯之湏相承揖
若並連衂側輕揭則率字左右用之
烈火法古法灬各自立勢聯飛灬布
碁俗訣云衂鋒暗接湏各立勢抵背潛衂所謂視
之不見考之彌彰聯飛者暗衂微駐輕揭潛趯筆鋒
連綿相顧不絶禁經云聯飛如鴈陣當秋樂毅論燕
然等字用之姜尭章云四點者一點起兩點帶一點
應
曾頭其脚對合貴從上開下合八相背貴從
上合下𨳩訣云左潛揭而右啄曾頭左啄右側其
脚長舒左足謂有脚者向左舒寳其等字是也
頁脚法頁上畫平勒頁斗折
衮筆法令訣云湏按鋒上下蹙衂之令今等字是
也謂下一點
烏字法馬焉字同切宜緊收右軍云字有緩急
如烏字下手一點湏急横直即湏遲欲烏之脚乃取
形勢也
宀頭法宀若&KR2230;宀各相顯異宀行法宀章
草訣云上點駐鋒左右挫鋒横畫按筆勢湏相順
又云上點側横畫勒左&KR1899;筆擺鋒(擡筆豎策謂&KR1899;)右峻啄輕揭
出虞永興常用之法以圓峻飛動為美姜尭章云宀
頭湏覆其下容寳等字上點湏正畫湏圓的不宜相
着上長下短
暗築法訣云馭鋒直衝有點連横則名暗築月
其字两點是也
豎&KR1899;法丨訣云擡筆豎策挫鋒上下豎直尚常等
字中竪用川&KR1613;&KR1899;垂露懸針鄕背弩等法皆有之
肥瘠以字分為稱長短隨偏傍所宜
奮筆法小訣云左側而獨立中衂折而右鉤禁經
法云鍾書宣示字用若中豎則左右潛暗衂而潛趯
又簇鋒健進為系字三畫也
戈法戈如百鈞之弩發論曰夫斫戈之法落筆峩
峩如長松之倚溪谷似欲倒也筆訣云悉以中指
遣至盡處以名指拒而趯之潛鋒暗勒勢盡然後趯
之右軍背趯戈法上則俯而過下則曲而就盖失之
扵前正之於後也智永禅師澁出戈法下以名指築
上借勢以中指遣之至下以名指衂鋒潛趯此云秃
出張旭折芒法潛鋒緊走意盡乃收章草法潜按微
進輕揭暗趯夫揭欲利按欲輕輕則骨勁神清重則
質滯鈍俗又有斫戈又戈飛戈唐太宗云為戈必潤
貴遲凝而右顧張敬玄云戈脚宜斜筆直抽直者緣
上實下自成也(上實為蔵鋒抽筆也)
背抛法乙蠆尾如壮士之屈臂乙外略訣云
蹲鋒緊掠徐擲之連則失勢遲則緩怯又謂外擘法
左峻掠中潛鋒衂挫右蹲鋒外擲右軍云腕脚幹
上捺下撚鋒始折轉緩毫挫鋒即輕重有凖庾肩吾
云欲抛還置為駐鋒而後趯之
撆法背撇首圓蹲過作背懸針法左出鄕
撇首側蹲右顧作鄕左筆尾懸針左出如手之前後
撇物提鋒空中打下如步少之属
衫法彡上平中仰下偃上横下從或反之唐太宗
云彡乃形影字右邊不可一向為之湏背下撆之
人入等法人交争勢訣云凡又人第一筆云攙
引抑拽也人章草王濛云趯之欲利按之欲輕
亻立人如烏之在柱姜尭章云如立人由王依示一
切偏傍皆湏令狹長則右有餘地矣
匚法匚上平傍向下平匸上仰傍背下平匸
上飛平傍飛鄕下飛偃飛者空中飛筆謂緊提轉腕
疾出也
勾弩法&KR1525;勒弩趯訣云圓角趯鋒作弩法勢未
盡而趯之右軍云作右邊折角疾牽下微開左略幹
轉令取登對勿使腰中傷緩視筆取勢宜截而下轉
為曲折鉤筆轉角折鋒&KR2060;過亦謂轉角為暗角唐太
宗云為環必郁貴蹙鋒而急轉書勢論云急牽急引
如雲中掣電日月因目是巳張敬玄云固字轉角之
弩初不宜稜角弩張即字體俗非特固字但有轉筆
一切貴其圓潤蘭亭瘞鶴銘固字妙
勾裹法&KR1525;偃勒鄕&KR1899;趯&KR1525;仰勒背&KR1899;趯訣云
圓角激鋒待筋骨而成如武人之屈臂又如勁弩筋
節右軍云回角不用峻及有稜顔真卿云用筆如紙
行
重複法戔上磔衂鋒下磔出之訣云上縮鋒作
下出鋒作趯唐太宗云多字四撆一縮二少三亦縮
四湏出鋒
丁字脚勢丁打宜疾不宜遲寺守亦宜疾挑不
宜遲
鳳字飛勢凡兩邊悉宜圓緊用筆之時左邊勢宜
疾背筆時意中如電疾急也凡風等同
挑勢乙右背&KR1899;左衂仰勒反趯貴抱腹而清
口字勢嗚呼咽嚨等字口在左者宜上和扣如
知等字口在右者宜下
法書攷卷之四
