吕氏春秋序
高誘撰
吕不韋者濮陽人也爲陽翟之富賈家累千金秦昭
襄王者孝公之曾孫惠文王之孫武烈王之子也太
子死以庶子安國君柱爲太子柱有子二十餘人所
幸妃號曰菙陽夫人華陽夫人無子安國君庶子名
楚其母曰夏姬不甚得幸令楚質於趙而不能顧質
數東攻趙趙不禮楚時不韋賈於邯鄲見之曰此竒
貨也不可失乃見楚曰吾能大子之門楚曰何不大
君之門乃大吾之門耶不韋曰子不知也吾門待子
門大而大之楚默幸之不韋曰昭襄王老矣而安國
君爲太子竊聞畢陽夫人無子能立適嗣者獨華陽
夫人耳請以千金爲子西但事安國君令立子爲適
嗣不韋乃以寳玩珍物獻華陽夫人因言楚之賢以
夫人爲天母日夜涕泣思夫人與太子夫人大喜言
於安國君於君立楚爲適嗣華陽夫人以爲巳子使
不韋傳之不韋取邯鄲姬巳有身楚見說之遂獻其
姬至楚所生男名之曰正楚立之爲夫人暨昭襄王
薨太子安國君爲王華陽夫人爲后楚爲太子安國
君立一年薨謚爲孝文王太子楚立是爲莊襄王以
不韋爲丞相封爲文信侯食河南雒陽十萬戸莊襄
王立三年而薨太子正立是爲秦始皇帝尊不韋爲
相國號稱仲父不韋乃集儒書使著其所聞爲十二
紀八覽六論訓解各十餘萬言備天地萬物古今之
事名爲吕氏春秋暴之咸陽巿門懸千金其上有能
增損一字者與千金時人無能增損者誘以爲時人
非不能也蓋憚相國畏其勢耳然此書所尚以道德
爲標的以無爲爲綱紀以忠義爲品式以公方爲檢
格與孟軻孫卿淮南楊雄相表裏也是以著在錄略
誘正孟子章句作淮南孝經解畢訖家有此書尋繹
案省大出諸子之右旣有脱誤小儒又以私意攺定
猶慮傳義失其本眞少能詳之故復依先師舊訓輙
乃爲之解焉以述古儒之旨凡十七萬三千五十四
言若有紕繆不經後之君子斷而裁之比其義焉
吕氏春秋緫目
孟春紀第一凡五篇卷第一
一曰孟春二曰本生
三曰重巳四曰貴公
五曰去私
仲春紀第二凡五篇卷第二
一曰仲春二曰貴生
三曰情欲四曰當染
五曰功名(一作由道)
季春紀第三凡五篇卷第三
一曰季春二曰盡數
三曰先巳四曰論人
五曰圜道
孟夏紀第四凡五篇卷第四
一曰孟夏二曰勸學(一作觀師)
三曰尊師四曰誣徒(一作詆役)
五曰用衆(一作善學)
仲夏紀第五凡五篇卷第五
一曰仲夏二曰大樂
三曰侈樂四曰適音(一作和樂)
五曰古樂
季夏紀第六凡五篇卷第六
一曰季夏二曰音律
三曰音初四曰制樂
五曰明理
孟秋紀第七凡五篇卷第七
一曰孟秋二曰蕩兵(一作用兵)
三曰振亂四曰禁塞
五曰懷寵
仲秋紀第八凡五篇卷第八
一曰仲秋二曰論威
三曰簡選四曰决勝
五曰愛士(一作慎窮)
季秋紀第九凡五篇卷第九
一曰季秋二曰順民
三曰知士四曰審巳
五曰精通
孟冬紀第十凡五篇卷第十
一曰孟冬二曰節喪
三曰安死四曰異寳
五曰異用
仲冬紀第十一凡五篇卷第十一
一曰仲冬二曰至忠
三曰忠廉四曰當務
五曰長見
季冬紀第十二凡六篇卷第十二
一曰季冬二曰士節
三曰八立(一作立意)四曰誠廉
五曰不侵六曰序意(一作廉孝)
右爲十二紀凡六十一篇
有始覽第一凡七篇卷第十三
一曰有始二曰名類
三曰去尤四曰聽言
五曰謹聽六曰務本
七曰諭大
孝行覽第二凡八篇卷第十四
一曰孝行二曰本味
三曰首時(一作眉時)四曰義賞
五曰長攻六曰愼人(一作順人)
七曰遇合八曰必巳(又作不過一作本知)
愼大覽第三凡八篇卷第十五
一曰愼大二曰權勲
三曰下賢四曰報更
五曰順說六曰不廣
七曰貴因八曰察今
先識覽第四凡八篇卷第十六
一曰先識二曰觀世
三曰知接四曰悔過
五曰樂成六曰察微
七曰去宥八曰正名
審分覽第五凡八篇卷第十七
一曰審分二曰君守
三曰任數四曰勿躬
五曰知度六曰愼勢
七曰不二八曰執一
審應覽第六凡八篇卷第十八
一曰審應二曰重言
三曰精諭四曰離謂
五曰滛辭六曰不屈
七曰應言八曰具備
離俗覽第七凡八篇卷第十九
一曰離俗二曰高義
三曰上德四曰用民
五曰適威六曰爲欲
七曰貴信八曰舉難
恃君覽第八凡八篇卷第二十
一曰恃君二曰長利
三曰知分四曰召類
五曰逹鬱六曰行論
七曰驕恣八曰觀表
右爲八覽凡六十三篇
開春論第一凡六篇卷第二十一
一曰開春二曰察賢
三曰期賢四曰審爲
五曰愛類六曰貴卒
愼行論第二凡六篇卷第二十二
一曰愼行二四無義
三曰疑似四曰壹行
五曰求人六曰察傳
貴直論第三凡六篇卷第二十三
一曰貴直二曰眞諫
三曰知化四曰過理
五曰壅塞六曰原亂
不苟論第四凡六篇卷第二十四
一曰不苟二曰贊能
三曰自知四曰當賞
五曰博志六曰貴當
似順論第五凡六篇卷第二十五
一曰似順二曰别類
三曰有度四曰分職
五曰處方六月愼小
士容論第六凡六篇卷第二十六
一曰士容二曰務大
三曰上農四曰任地
五曰辨土六曰審時
右爲六論凡三十六篇
吕氏春秋總目(終)
