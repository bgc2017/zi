呂氏春秋第二十五卷高氏訓解
雲間宋邦乂張邦瑩徐益孫何玉畏校
似順論第五
似順
一曰事多似倒而順多似順而倒(也倒逆)有知順之為
倒倒之為順者則可與言化矣(也化道)至長反短至短
反長天之道也(冬至極短過至則長故曰至短反長夏至極長過至則短故曰至長反短)
(數故曰天之道也也天道有盈縮之)荆莊王(王之子也莊王楚穆)欲伐陳使人視
之使者曰陳不可伐也莊王曰何故對曰城郭高溝
洫深蓄積多也寧國曰陳可伐也(楚臣寧國)夫陳小國也
而蓄積多賦歛重也則民怨上矣城郭高溝洫深則
民力罷矣興兵伐之陳可取也莊王聽之遂取陳焉
(言取易也陣曰伐而)田成子之所以得有國至今者有兄曰完
子仁且有勇(有國齊國也成子田常也)越人興師誅田成子曰奚
故殺君而取國(而取其國也殺君殺齊簡公)田成子患之完子請
率士大夫以逆越師請必戰戰請必敗敗請必死田
成子曰夫必與越戰可也戰必敗敗必死寡人疑焉
(其死也疑焉不欲)完子曰君之有國也百姓怨上賢良又有
死之臣蒙耻以完觀之也國已懼矣今越人起師臣
與之戰戰而敗賢良盡死不死者不敢入於國君與
諸孤處於國以臣觀之國必安矣完子行田成子泣
而遣之夫死敗人之所惡也而反以為安豈一道哉
故人主之聽者與士之學者不可不博(學博則達道聽博則逹義)
(也)尹鐸為晉陽下有請於趙簡子(臣也晉陽簡子邑尹鐸者趙簡子家)
(也為治)簡子曰往而夷夫壘我將往往而見壘是中行
寅與范吉射也(權伐趙簡子圍之晉陽所作壘壁培夷平也中行文子與范昭子專晉君)
(故使尹鐸平除之也堙也簡子不欲見之)鐸往而增之(令高大也增益其壘壁)簡子
上之晉陽望見壘而怒曰譆鐸也欺我於是乃舍於
郊將使人誅鐸也孫明進諫曰以臣私之鐸可賞也
(政郄良也私惟也孫明簡子臣孫無)鐸之言固曰見樂則淫侈見憂則
諍治此人之道也今君見壘念憂患而况羣臣與民
乎夫便國而利於主雖兼於罪鐸為之(作謙兼或)夫順令
以取容者衆能之而况鐸歟(為賢人也容說也况鐸)君其圖之
(之也圖議)簡子曰微子之言寡人幾過(也過失)於是乃以免
難之賞賞尹鐸人主太上喜怒必循理(德之君太上上)其次
不循理必數更雖未至大賢猶足以盖濁世矣(也變更革)
(尚足以盖濁世專欲之人也革不循危亡之迹雖未至大賢)簡子當此(與此相值簡子之行)
(也)世主之患耻不知而矜自用好愎過而惡聽諫(耻鄙)
(惡諫固敗是世主之大病也於不知而矜大於自用愎過)以至於危耻無大乎危
者(耳故無大於危者也危敗則滅亡耻但慙辱)
别類
二曰知不知上矣過者之患不知而自以為知物多
類然而不然故亡國僇民無已夫草有莘有藟獨食
之則殺人合而食之則益夀(故曰益人夀也合藥而服愈人病)萬堇
不殺漆淖水合兩淖則為蹇(得則疆而堅也蹇疆也言水漆相)溼之
則為乾(也乾燥)金柔錫柔合兩柔則為剛燔之則為淖
(故為淖也火熾金流)或溼而乾或燔而淖類固不必可推知也
(非其類也故曰不必可推知也漆得溼而乾燥金遇燔而流淖皆)小方大方之類也
小馬大馬之類也小智非大智之類也(不知見一隅大智知人所)
(通其一故不可以爲類也則以三隅反小智聞十裁)魯人有公孫綽者告人曰
我能起死人(王孫綽淮南記曰)人問其故對曰我固能治(一治)
(亦治也作為為)偏枯今吾倍所以為偏枯之藥則可以起死
人矣物固有可以為小不可以為大可以為半不可
以為全者也(謂死人也半謂偏枯全)相(持一作)劔者曰白所以為
堅也黃所以為牣也黃白雜則堅且牣良劔也難者
曰白所以為不牣也黃所以為不堅也黃白雜則不
堅且不牣也又柔則錈堅則折劔折且錈焉得為利
劔劔之情未革而或以為良或以為惡說使之也故
有以聰明聽說則妄說者止無以聰明聽說則堯桀
無别矣(不肖故堯桀無有所别也無聰明以聽說不能知賢)此忠臣之所患也
(也患憂)賢者之所以廢也(故廢棄也不見别白黑)義小為之則小
有福大為之則大有福於禍則不然小有之不若其
亡也(亡國故曰小有之不若無也禍雖微小積小成大以危身)射招者欲其中小
也射獸者欲其中大也物固不必安可推也(也中小招埻藝)
(多故以中為工也射則同也中之小大異故曰物固謂剖微不失毫分射之工也射獸欲其中大者得肉)
(可推也不必安)高陽應將為室家匠對曰未可也木尚生加
塗其上必將撓(魋宋大夫也家匠家臣也撓弱曲也高陽宋邑因以為氏應名也或作高)
(可也故曰未)以生為室今雖善後將必敗(辭而合事實者家臣所謂直於)
(也)高陽應曰緣子之言則室不敗也木益枯則勁(疆勁)
(也)塗益乾則輕以益勁任益輕則不敗(後必敗其言此俛於辭而)
(實者也不合事)匠人無辭而對受令而為之室之始成也善
其後果敗高陽應好小察而不通乎大理也驥驁綠
耳背日而西走至乎夕則日在其前矣(旋日行遲天日東行天西)
(北驥不能及故曰在前矣旋疾及夕日入於虞淵之)目固有不見也智固有不
知也數固有不及也不知其說所以然而然聖人因
而興制不事心焉
有度
三曰賢主有度而聽故不過(也度法)有度而以聽則不
可欺矣(也欺誤)不可惶矣不可恐矣不可喜矣以凡人
之知不昏乎其所已知而昏乎其所未知(也昏闇)則人
之易欺矣可惶矣可恐矣可喜矣知之不審也客有
問季子曰奚以知舜之能也(堯時諸侯也季子戶季子)季子曰堯
固巳治天下矣舜言治天下而合已之符(也巳堯)是以
知其能也若雖知之奚道知其不爲私(也私邪)季子曰
諸能治天下者固必通乎性命之情者當無私矣夏
不衣裘非愛裘也煖有餘也冬不用(也扇)非愛
也清有餘也(寒清)聖人之不爲私也非愛貴也節乎巳
也節巳雖貪汙之心猶若止又况乎聖人許由非疆
也有所乎通也(爲也通於無)有所通則貪汙之利外矣(棄外)
(也)孔墨之弟子徒屬充滿天下皆以仁義之術教導
於天下然而無所行教者術猶不能行又况乎所教
(子之弟子也所教謂孔墨弟)是何也仁義之術外也夫以外勝内
匹夫徒步不能行又况乎人主(又不能行也人主謂俗主)唯通乎
性命之情而仁義之術自行矣先王不能盡知執一
而萬物治(一道而萬物治理矣不能盡知萬物也執守)使人不能執一者
物感之也(也感惑)故曰通意之悖解心之繆去德之累
通道之塞(執一者能解去道之塞不壅閉也悖繆累塞四者所以為人病也唯)貴富顯
嚴名利六者悖意者也(富與貴人之所欲也不以其此六者人情所欲也孔子曰)
(曰悖意悖亂也道得之不居故)容動色理氣意六者繆心者也(者以此六)
(人心者也節所以惑)惡欲喜怒哀樂六者累德者也(節所以為此六者不)
(者也德累)智能去就取舍六者塞道者也(中所以窒塞道此六者宜適難)
(者也使不通)此四六者不蕩乎胷中則正(者皆得其適不蕩動也此四六)
(云靜恭爾位正直是與此之謂也傾邪蕩動於胷臆之中則正矣詩)正則靜靜則清明
清明則虚虚則無為而無不為也(虚無為而無不為虚者道也道尚空)
(無不為也人能行之亦)
分職
四曰先王用非其有如已有之通乎君道者也(有天桀紂)
(此之類也故曰通乎君道者也下非湯武之有也而湯武有之)夫君也者處虚素服
而無智故能使衆智也智反無能故能使衆能也能
執無為故能使衆為也無智無能無為此君之所執
也(爲化之也君執一以)人主之所惑者則不然以其智疆智以
其能疆能以其爲疆爲此處人臣之職也處人臣之
職而欲無壅塞雖舜不能爲(能無壅塞况惑主乎若此者雖舜之聖不)武
王之佐五人(公望畢公高蘇公忿生也五人者周公旦召公奭太)武王之於五
人者之事無能也然而世皆曰取天下者武王也故
武王取非其有如已有之通乎君道也通乎君道則
能令智者謀矣能令勇者怒矣能令辯者語矣夫馬
者伯樂相之造父御之(父嬴姓飛廉之子善御周穆伯樂善相馬秦繆公臣也造)
(也王臣)賢主乘之一日千里無御相之勞而有其功則
知所乘矣(故曰知乘也功千里之功也)今召客者酒酣(酒合樂爲召請也飲)
(酣)歌舞鼓瑟吹竽(鼓瑟吹竽一作歌舞)明日不拜樂已者(也樂拜謝)
(倡優也已者謂)而拜主人主人使之也先王之立功名有似
於此(使之者也有似於主人)使衆能與衆賢功名大立於世不
予佐之者而予其主使之也譬之若為宫室必任巧
匠奚故(也奚何)曰匠不巧則宮室不善夫國重物也其
不善也豈特宮室哉(直也特猶)巧匠為宮室為圓必以規
為方必以矩為平直必以準繩功已就(也就成)不知規
矩繩墨而賞匠巧匠之宮室已成不知巧匠而皆曰
善此某君某王之宮室也此不可不察也(知也察猶)人主
之不通主道者則不然自為人則不能任賢者則惡
之與不肖者議之此功名之所以傷(也傷敗)國家之所
以危(也危亡)棗棘之有裘狐之有也食棘之棗衣狐之
皮先王固用非其有而已有之湯武一日而盡有夏
商之民盡有夏商之地盡有夏商之財以其民安而
天下莫敢之危以其地封而天下莫敢不說以其財
賞而天下皆競(也競進)無費乎郼與岐周而天下稱大
仁稱大義通乎用非其有(也通達)白公勝得荆國(尹子殺令)
(而得荆國也西司馬子期)不能以其府庫分人七日石乞曰患至
矣(公臣也石乞白)不能分人則焚之毋令人以害我白公又
不能(之也不能焚)九日葉公入乃發太府之貨予衆(楚葉葉公)
(梁子高也縣大夫沈諸)出高庫之兵以賦民(也賦予)因攻之十有
九日而白公死國非其有也而欲有之可謂至貪矣
不能爲人又不能自爲可謂至愚矣譬白公之嗇若
梟之愛其子也(白公愛荆國之財而殺其身也梟愛養其子子長而食其母也)衞靈
公天寒鑿池(公之子靈公襄)宛春諫曰天寒起役恐傷民(病傷)
(也)公曰天寒乎宛春曰公衣狐裘坐熊席陬隅有竈
是以不寒今民衣弊不補履决不組君則不寒矣民
則寒矣公曰善令罷役左右以諫曰君鑿池不知天
之寒也而春也知之以春之知之也而令罷之福將
歸於春也而怨將歸於君公曰不然夫春也魯國之
匹夫也而我舉之(也舉用)夫民未有見焉(其德未見)今將令
民以此見之曰春也有善於寡人有也春之善非寡
人之善歟靈公之論宛春可謂知君道矣君者固無
任而以職受任工拙下也賞罰法也君奚事哉若是
則受賞者無德而抵誅者無怨矣人自反而已此治
之至也(也抵當)
處方
五曰凡為治必先定分君臣父子夫婦君臣父子夫
婦六者當位則下不踰節而上不苟為矣少不悍辟
而長不簡慢矣(簡惰也慢易也悍兇也辟邪也)金木異任水火殊事
陰陽不同其為民利一也(故曰為民利一也六者皆所以為民用)故異
所以安同也同所以危異也(更相成言同異)同異之分貴賤
之别長少之義此先王之所慎而治亂之紀也(以治聖人)
(所以由之也亂人以亂在)今夫射者儀毫而失牆(毛之微而不視儀望也晞望毫)
(故能中也堵牆之大)畫者儀髮而易貌(之於象不失其形故曰畫者晞毫髮寫人貌儀)
(也易貌)言審本也(象人故曰審本射必能中畫必)本不審雖堯舜不能
以治(者堯舜且猶不能况凡人乎本身審正也身不正而欲治)故凡亂也者必始
乎近而後及遠必始乎本而後及末(也為亂之君先近喻小遠喻大)
(身亂而國治也故曰始乎本而後及末小後大也本謂身末謂國也詹何曰未聞)治亦然(聞未)
(也故曰亦然身治而國亂)故百里奚處乎虞而虞亡處乎秦而秦
霸(亡也秦繆公用其謀而兼西戎故霸也虞公貪璧馬之賂不從其言為晉所滅故)向摯處
乎商而商滅處乎周而周王(不從其言而犇周期年向摯紂之太史令也紂)
(其謀而王天下也而滅紂周武王用)百里奚之處乎虞智非愚也向摯
之處乎商典非惡也無其本也(不治自取滅亡也本謂虞商之君身)其
處於秦也智非加益也其處於周也典非加善也有
其本也(君身正而治也有其本言秦周之)其本也者定分之謂也(其言)
(定不悖惑也為君治理分)齊令章子將而與韓魏攻荆荆令唐篾
將而拒之(應擊也拒一作應)軍相當六月而不戰齊令周最
趣章子急戰其辭甚刻(亦急也趣督也刻)章子對周最曰殺
之免之殘其家王能得此於臣不可以戰而戰可以
戰而不戰王不能得此於臣與荆人夾泚水而軍章
子令人視水可絶者荆人射之水不可得近(迫也近猶)有
芻水旁者告齊候者(也候視)曰水淺深易知荆人所盛
守盡其淺者也所簡守皆其深者也候者載芻者與
見章子章子甚喜因練卒以夜奄荆人之所盛守果
殺唐篾章子可謂知將分矣韓昭釐侯出弋靷偏緩
(曰弋不射宿弋獵也論語)昭釐侯居車上謂其僕靷不偏緩乎其
僕曰然至舍昭釐侯射鳥其右攝其一靷適之(等也適猶)
昭釐侯巳射駕而歸上車選間(選頃也選間猶)曰鄉者靷偏
緩今適何也其右從後對曰今者臣適之昭釐侯至
詰車令(也詰讓)各避舍故擅為妄意之道雖當賢王不
由也(也由用)今有人於此擅矯行則免國家利輕重則
若衡石為方圜則若規矩此則工矣巧矣而不足法
(其不循規矩故也巧而不足法者以)法也者衆之所同也賢不肖之所
以其力也謀出乎不可用(行一作)事出乎不可同此為
先王之所舍也(為也舍而不)
慎小
六曰上尊下卑卑則不得以小觀上(上君也觀視也)尊則恣
恣則輕小物(小事也小物凡)輕小物則上無道知下下無道
知上上下不相知則上非下下怨上矣人臣之情不
能為所怨(力盡節也不能為之竭)人主之情不能愛所非(罪之方非)
(愛也何能)此上下大相失道也故賢主謹小物以論好惡
(惡惡也好善也)巨防容螻而漂邑殺人(孔穴容螻蛄則潰漏巨大防隄也如隄有)
(邑溺殺人民也竅决至於漂没閭)突洩一煙而焚宮燒積(出則火濫竈突煙洩)
(宮室積委也炎上燒人之)將失一令而軍破身死(失令不從士無教令不當為失)
(軍破敗將見禽獲而身死也先登之心而懷犇北之志故)主過一言而國殘名辱
為後世笑(聞以自汙辱乃為後世之人所非笑也主過一言猶將失一令故國殘亡惡名著)
衛獻公戒孫林父寗殖食(寗殖惠子也林父孫文子也)鴻集于囿
虞人以告(主囿之官也以告以鴻告也畜禽獸大曰苑小曰囿虞人)公如囿射鴻
二子待君日晏公不來至(也晏暮)來不釋皮冠而見二
子二子不說逐獻公立公子黚(林父寗殖相之此云傳曰衛人立孫剽孫)
(蒯聵之弟也是為悼公於獻公為曾孫也焉得立之立公子黚復誤矣按衛世家公子黚乃靈公之太子)
(乎)衛莊公立欲逐石圃(衛卿石惡之名也蒯聵在外莊公靈公之子蒯聵也石圃)
(立而逐之也圃不欲納之故)登臺以望見戎州而問之曰是何為
者也侍者曰戎州也(之邑也戎州戎)莊公曰我姬姓也戎人
安敢居國使奪之宅殘其州晉人適攻衞戎州人因
與石圃殺莊公立公子起(子莊公之弟也公子起衛靈公)此小物不
審也(也審慎)人之情不蹷於山(頓也蹷躓顛)而蹷於垤(封也垤蟻)
(之故躓顛也蟻封卑小人輕)齊桓公即位三年三言而天下稱賢
群臣皆說去肉食之獸去食粟之鳥去絲罝之網(三是)
(也言)吳起治西河欲諭其信於民(侯西河守諭明也吳起衛人也為魏武)
夜日置表於南門之外(表柱也置立也)令於邑中曰明日有
人僨南門之外表者仕長大夫(夫上大夫也僨僵也長大)明日日
晏矣莫有僨表者(也莫無)民相謂曰此必不信(有實也不信其)
有一人曰試往僨表不得賞而已何傷(得其賞也言不敢必)往
僨表來謁吳起(也謁告)吳起自見而出仕之長大夫夜
日又復立表又令於邑中如前邑人守門爭表表加
植不得所賞(表表深植而不能僨不得其所賞也如前與前令同也邑人貪賞爭往僨)自
是之後民信吳起之賞罰(民民信之也吳起賞罰不欺)賞罰信乎
民何事而不成豈獨兵乎(用兵以成功也大信用賞一作非獨兵也言非獨信)
(敢東向犯盗西河也罰以成事故使秦人不)
呂氏春秋第二十五卷終
