吕氏春秋第十九卷高氏訓解
雲間宋邦乂張邦瑩徐益孫何玉畏校
離俗覽第七
離俗
一曰世之所不足者理義也(少故曰不足人能蹈之者)所有餘者
妄苟也(子少小人多故有餘也妄作苟為不尊理義君)民之情貴所不足賤
所有餘(所有餘者妄與苟也故賤之所不足者理與義也故貴之)故布衣人臣之
行潔白清廉中繩愈窮愈榮(益窮困益有榮名繩正也行如此者)雖死
天下愈高之所不足也(伯夷衛之弘演身雖死亡天高貴也所潔白中正若周時)
(而益貴下聞之)然而以理義斵削神農黃帝猶有可非微獨
舜湯(通義斵削神農黃帝之行猶有可苛者非獨舜微亦非也舜有卑父之謗湯有放弒之事然以)
(能無闕况賢者乎與湯也言雖聖不)飛兔要褭古之駿馬也材猶有短
(名也材猶有短力有所不足褭字讀如曲撓之撓也飛兔要褭皆馬名也日行萬里馳若兔之飛因以為)
故以繩墨取木則宫室不成矣(宫室不成也正材難得故)舜讓其
友石戸之農石戶之農曰棬棬乎后之為人也葆力
之士也以舜之德為未至也於是乎夫負妻妻攜子
以入於海去之終身不反舜又讓其友北人無擇北
人無擇曰異哉后之為人也居於甽畒之中而游入
於堯之門不若是而巳(也巳止)又欲以其辱行漫我我
羞之(也漫汙)而自投於蒼領之淵(領或作青令投猶沈也蒼)湯將伐
桀因卞随而謀卞随辭曰非吾事也湯曰孰可卞随
曰吾不知也湯又因務光而謀務光曰非吾事也湯
曰孰可務光曰吾不知也湯曰伊尹何如務光曰彊
力忍訽(也訽辱)吾不知其他也湯遂與伊尹謀夏伐桀
克之以讓卞随卞随辭曰后之伐桀也謀乎我必以
我為賊也勝桀而讓我必以我為貪也吾生乎亂世
而無道之人再来訽我吾不忍數聞也乃自投於潁
水而死(為貪辱也不忍聞之故投水而死潁出於頼以湯伐桀故謂之無道之人也以受湯之讓)
(山中也川陽城西)湯又讓於務光曰智者謀之(也圖之)武(賢一作)
者遂之(也遂成)仁者居之(也居處)古之道也吾子胡不位
之請相吾子(也言已請為吾子為相胡何何不位天下之位)務光辭曰廢上
非義也(之非禮義也上天子謂桀廢)殺民非仁也(非仁心戰伐殺民)人犯
其難我享其利非廉也吾聞之非其義不受其利無
道之世不踐其土况於尊我乎吾不忍久見也乃負
石而沈於募水(千伯之伯募水名也音)故如石戸之農北人無
擇下随務光者其視天下若六合之外人之所不能
察(也察見)其視貴富也苟可得已則必不之賴(不頼之不之頼)
(一曰善也也頼利也)高節厲行獨樂其意而物莫之害(物故物不欲於)
(害無能)不漫於利不牽於執(拘也漫汙牽)而羞居濁世惟此
四士者之節(羞居亂世皆遠引而去或自投而死此四士謂石戸之農北人無釋卞随務光)
(之大者四人介)若夫舜湯則苞裹覆容緣不得已而動因時
而爲以愛利爲本以萬民爲義譬之若釣者魚有小
大餌有宜適羽有動静(浮也羽釣)齊晉相與戰平阿之餘
子亡戟得矛(氏也與晉人戰亡其所執戟而得晉人失戟得矛心不平平阿齊邑也餘子官)
(也之矛)却(退一作)而去不自快(心不自安失戟得矛)謂路之人曰亡
戟得矛可以歸乎路之人曰戟亦兵也矛亦兵也亡
兵得兵何爲不可以歸去行心猶不自快遇高唐之
孤叔無孫當其馬前曰今者戰亡戟得矛可以歸乎
(高唐之大夫也餘子當其馬前而問之高唐齊邑也孤孤特位尊叔姓無孫名守)叔無孫曰
矛非戟也戟非矛也亡戟得矛豈亢責也哉(也亢當)平
阿之餘子曰嘻還反戰趨尚及之遂戰而死叔無孫
曰吾聞之君子濟人於患必離其難(也濟入)疾驅而從
之亦死而不反(也反還)令此將衆亦必不北矣(也北走)令
此處人主之旁亦必死義矣今死矣而無大功其任
小故也任小者不知大也今焉知天下之無平阿餘
子與叔無孫也故人主之欲得廉士者不可不務求
齊莊公之時(靈公之子景公之兄莊公名光頃公之孫)有士曰賓卑聚夢
有壯子白縞之冠丹績之䘩(也䘩纓)東布之衣新素履
墨劔室從而叱之唾其面惕然而寤徒夢也(徒但寤覺)終
夜坐不自快明日召其友而告之曰吾少好勇年六
十而無所挫辱今夜辱吾將索其形期得之則可不
得將死之每朝與其友俱立乎衢三日不得却(退一作)
而自殁謂此當務則未也雖然其心之不辱也有可
以加乎(也加上)
高義
二曰君子之自(為一作)行也動必緣義行必誠義(誠義所行)
(也)俗雖謂之窮通也(也通逹)行不誠義動不緣義俗雖
謂之通窮也然則君子之窮通有異乎俗者也故當
功以受賞當罪以受罰賞不當雖與之必辭(受也辭不敢)
罰誠當雖赦之不外(遠也不敢)度之於國必利長久長久
之於主必宜内及於心不慙然後動孔子見齊景公
(之弟靈公環之子景公名杵臼莊公光)景公致廩丘以為養孔子辭不
受入謂弟子曰吾聞君子當功以受祿今說景公景
公未之行而賜之廩丘其不知丘亦甚矣令弟子趣
駕辭而行(也行去)孔子布衣也官在魯司寇(之司寇為魯定公)
萬乘難與比行三王之佐不顯焉取舍不苟也夫(不一)
(也苟且)子墨子游公上過於越(子弟子也公上過子墨)公上過語
墨子之義(道義)越王說之謂公上過曰子之師苟肯至
越(也苟誠)請以故吴之地隂江之浦書社三百以封夫
子(百社七千五百家社二十五家也三)公上過往復於子墨子(也復白)子
墨子曰子之觀越王也能聽吾言用吾道乎公上過
曰殆未能也(也殆近)墨子曰不唯越王不知翟之意雖
子亦不知翟之意若越王聽吾言用吾道翟度身而
衣量(裹一作)腹而食比於賓萌未敢求仕(萌民也賓客也)越王
不聽吾言不用吾道雖全越以與我吾無所用之(用無)
(之也越為)越王不聽吾言不用吾道而受(愛一作)其國是(作一)
(道)以義翟也義翟何必越雖於中國亦可凡人不可
不熟論秦之野人以小利之故弟兄相獄親戚相忍
今可得其國恐虧其義而辭之可謂能守行矣其與
秦之野人相去亦遠矣荆人與吴人將戰荆師寡吴
師衆荆將軍子囊曰我與吴人戰必敗敗王師辱王
名虧壤土忠臣不忍為也不復於王而遁(遁走也復白也)至
於郊使人復於王曰臣請死王曰將軍之遁也以其
為利也今誠利將軍何死子囊曰遁者無罪則後世
之為王者將皆依不利之名而效臣遁若是則荆國
終為天下撓(也撓搦)遂伏劔而死王曰請成將軍義乃
為之桐棺三寸加斧鑕其上人主之患存而不知所
以存亡而不知所以亡此存亡之所以數至也郼岐
之廣也(武王所居也郼湯所居也歧)萬國之順也從此生(至一作)矣
(從順)荆之為四十二世矣嘗有乾谿白公之亂矣(作乾靈王)
(公勝平王大子建之子也出犇鄭鄭人殺報令尹子谿之臺百姓愁怨公子棄疾弑之而立是為平王白)
(旗率師救鄭勝怒殺令尹子西司馬子旗故曰乾谿西司馬子旗伐鄭復讐許而未行晉人伐鄭子西子)
(亂也白公之)嘗有鄭襄州侯之避矣(伐楚楚人辟之也鄭襄州侯事晉而)而
今猶為萬乘之大國其時有臣如子囊與子囊之節
非獨厲一世之人臣也(忘故曰非獨厲一世之人臣言子囊之忠雖百世猶不可)
荆昭王之時有士焉曰石渚其為人也公直無私王
使為政(疾之子熊軫昭王楚平王棄)廷有殺人者石渚追之則其
父也還車而反立於廷曰殺人者僕之父也以父行
法不忍(於父孝也不忍行刑)阿有罪廢國法不可(也阿私)失法伏
罪人臣之義也於是乎伏斧鑕請死於王(忠孝之義免父殺身)
王曰追而不及豈必伏罪哉子復事矣(事也事職)石渚辭
曰不私其親不可謂孝子事君枉法不可謂忠臣君
令(令吏一作)赦之上之惠也不敢廢法臣之行也不去斧
鑕殁頭乎王廷正法枉必死父犯法而不忍王赦之
而不肯石渚之為人臣也可謂忠且孝矣
上德
三曰為天下及國(也為治)莫如以德莫如行義以德以
義不賞而民勸(也勸善)不罰而邪止此神農黃帝之政
也以德以義則四海之大江河之水不能亢矣太華
之高(也西岳)會稽之險(吴郡山名在)不能障矣(也障防)闔廬之
教孫吴之兵不能當矣(之將也兵法五千言是也孫吴吴起孫武也吴王闔廬)
故古之王者德廽乎天地(通廽)澹乎四海(也澹之)東西南
北極日月之所燭天覆地載愛惡(思一作)不臧(也臧匱)虚
素以公(奉公王之實也素質也惡其質以)小民皆之(已也皆公)其之敵而
不知其所以然此之謂順天教變容改俗而莫得其
所受之(知也得猶)此之謂順情(其天性也情性也順)故古之人身隠
而功著形息而名彰(明於後世身没於前名)說通而化奮利行
乎天下(行滿天下利民之化)而民不識(德以季世視之則覩也識知也堯時民不知堯)
豈必以嚴罰厚賞哉嚴罰厚賞此衰世之政也三苖
不服禹請攻之(章之彭蠡也三苖遠國在豫)舜曰以德可也行德
三年而三苖服孔子聞之曰通乎德之情則孟門太
行不為險矣(河内野王之北上黨關也孟門太行之險也太行塞在)故曰德之
速疾乎以郵傳命周明堂金在其後有以見先德後
武也(故曰先德後武作樂金鏄在後)舜其猶此(上一作)乎其臧武通於
周矣晉獻公為麗姬遠太子太子申生居曲沃公子
重耳居蒲公子夷吾居屈麗姬謂太子曰往昔君夢
見姜氏太子祠而膳于公(也膳胙之也姜氏申生母)麗姬易之(猶易)
(也毒)公將嘗膳姬曰所由遠請使人嘗之(歸膳故曰所太子自曲沃)
(于肉故先使人嘗之由遠姬施酖于酒寘毒)嘗人人死食狗狗死故誅太
子太子不肯自釋(也釋理)曰君非麗姬居不安食不甘
遂以劔死公子夷吾自屈奔梁公子重耳自蒲奔翟
去翟過衛衛文公無禮焉(宣姜而生之無禮不禮重文公名燬宣公庶子頑烝)
(也耳)過五鹿如齊齊桓公死去齊之曹曹共公視其駢
脅使袒而捕池魚(招公之子共公名襄)去曹過宋宋襄公加禮
焉(公御說之子襄公名兹文桓)之鄭鄭文公不敬(厲公之子文公名捷鄭)被
瞻諫(曰一作)曰臣聞賢主不窮窮今晉公子之從者皆
賢者也君不禮也不如殺之鄭君不聽去鄭之荆荆
成王慢焉(若反晉國則何以報不穀對曰子女玉帛慢易不敬也傳曰及楚楚子饗之曰公子)
(之餘也其何以報君曰雖然則何以報我對曰若以則君有之羽毛齒革則君地生焉其波及晉國者君)
(若不獲命其左執鞭弭右屬櫜鞬以與君周還子玉君之靈得反晉國晉楚治兵遇于中原其避君三舍)
(而寬忠而能力晉侯無親外内惡之吾聞姬姓唐叔請殺之楚子曰晉公子廉而儉文而有禮其從者肅)
(誰能廢之違天必有大咎乃送諸秦推此言之不得之後其後衰者也其將由晉公子重耳乎天將與之)
(之也為慢)去荆之秦秦繆公入之(納也入晉)晉既定興師攻鄭
求被瞻被瞻謂鄭君曰不若以臣與之鄭君曰此孤
之過也被瞻曰殺臣以免國臣願之被瞻入晉軍文
公將烹之被瞻據鑊而呼曰三軍之士皆聽瞻也自
今以来無有忠於其君忠於其君者將烹文公謝焉
罷師歸之於鄭且被瞻忠於其君而君免於晉患也
行義於鄭而見說於文公也故義之為利博矣(也博大)
墨者鉅子孟勝善荆之陽城君(道者也為陽城君所鉅子孟勝二人學墨)
(善)陽城君令守於國毁璜以為符約曰符合聽之荆
王薨羣臣攻吴起兵於喪所陽城君與焉荆罪之陽
城君走荆收其國孟勝曰受人之國與之有符今不
見符而力不能禁不能死不可其弟子徐弱諫孟勝
曰死而有益陽城君死之可矣無益也而絶墨者於
世不可孟勝曰不然吾於陽城君也非師則友也非
友則臣也不死自今以来求嚴師必不於墨者矣求
賢友必不於墨者矣求良臣必不於墨者矣死之所
以行墨者之義而繼其業者也(續也義道繼)我將屬鉅子
於宋之田襄子(也屬託也我謂孟勝)田襄子賢者也何患墨者
之絶世也(墨者也田襄子亦)徐弱曰若夫子之言弱請先死
以除路還殁頭前於孟勝因使二人傳鉅子於田襄
子(子也傳送也二人孟勝之弟)孟勝死弟子死之者百八十三人
以致令於田襄子欲反死孟勝於荆田襄子止之曰
孟子已傳鉅子於我矣當聽遂反死之(勝於荆反死孟)墨者
以為不聽鉅子不察嚴罰厚賞(停當一作)不足以致此今
世之言治多以嚴罰厚賞此上世之若客也(客也一作若)
用民
四曰凡用民太上以義其次以賞罰其義則不足死
賞罰則不足去就若是而能用其民者古今無有民
無常用也無常不用也唯得其道為可(也可用)闔廬之
用兵也不過三萬(王光也闔廬吴)吴起之用兵也不過五萬
(為楚將吴起衛人)萬乘之國其為三萬五萬尚多今外之則
不可以拒敵内之則不可以守國其民非不可用也
不得所以用之也不得所以用之國雖大勢雖便卒
雖衆何益(不能以尅敵也不知用之何益於)古者多有天下而亡者
矣其民不為用也(無遺民不為之用故滅亡自古以来有天下者多而多)用民
之論不可不熟劔不徒斷車不自行或使之也夫種
麥而得麥種稷而得稷人不怪也用民亦有種不審
其種而祈民之用惑莫大焉(求祈)當禹之時天下萬國
至於湯而三千餘國今無存者矣皆不能用其民也
民之不用賞罰不充也(不懷不威故不為之用也當賞不賞當罰不罰則民)湯
武因夏商之民也得所以用之也管商亦因齊秦之
民也得所以用之也(商商鞅管管仲)民之用也有故(也故事)得
其故民無所不用用民有紀有綱壹引其紀萬目皆
起壹引其綱萬目皆張為民紀綱者何也欲也惡也
何欲何惡欲榮利惡辱害辱害所以為罰充也榮利
所以為賞實也賞罰皆有充實則民無不用矣(可用無不)
(也)闔廬試其民於五湖劔皆加於肩地流血幾不可
止(肄之也試用習)勾踐試其民於寑官民争入水火死者千
餘矣遽擊金而却之(退止也却一作退)賞罰有充也莫邪不
為勇者興(與一作)懼者變(勇者利怯者鈍也莫邪良劔也不為)勇者以工
懼者以拙能與不能也夙沙之民自攻其君而歸神
農(無道故自攻之神農炎帝夙沙大庭氏之末世也其君)密須之民自縛其主
而與文王(距大邦此之謂也詩云密人不共敢)湯武非徒能用其民也
又能用非已之民能用非已之民國雖小卒雖少(作一)
(少年雖)功名猶可立(也立成)古昔多由布衣定一世者矣
(身為世終一人之)皆能用非其有也用非其有之心不可察
之本(也本始)三代之道無二以信為管(法管准)宋人有取
道者其馬不進倒而投之鸂水(棄之倒殺投)又復取道其
馬不進又倒而投之鸂水如此者三雖造父之所以
威馬不過此矣不得造父之道而徒得其威無益於
御(知御之道無益於不)人主之不肖者有似於此不得其道而
徒多其威威愈多民愈不用(之用民不為)亡國之主多以
多威使其民矣故威不可無有而不足專恃譬之若
鹽之於味凡鹽之用有所託也不適則敗託而不可
食威亦然必有所託然後可行(也行之)惡乎託託於愛
利愛利之心諭威乃可行威大甚則愛利之心息愛
利之心息而徒疾行威身必咎矣(作見咎一)此殷夏之所
以絶也君利勢也次官也處次官執利勢不可而不
察於此夫不禁而禁者其唯深見此論邪
適威
五曰先王之使其民若御良馬輕任新節(也節節)欲走
不得故致千里善用其民者亦然民日夜祈用而不
可得(也祈求)苟得為上用民之走之也若决積水於千
仞之谿(曰仞七尺)其誰能當之周書曰民善之則畜也不
善則讐也(所作畜好周書周公)有讐而衆不若無有厲王天子
也(厲周夷王之子宣王之父厲王名胡謚法殺戮不辜曰)有讐而衆故流于彘
禍及子孫(河東永安是也流放也彘地名今)微召公虎而絶無後嗣
(式辟四方徹我疆土此之謂也微無也虎臣宣王詩云王命召虎)今世之人主多欲
衆之而不知善此多其讐也不善則不有(其位不得有)有
必緣其心愛之謂也(心愛之謂也緣其仁心故曰)有其形不可謂
有之(有天下之位也形體也不可謂)舜布衣而有天下桀天子也而
不得息由此生矣(由此多其難生矣息安也不得安其位)有無之論不
可不熟(知熟猶)湯武通於此論故功名立(見也立猶)古之君
民者仁義以治之愛利以安之忠信以導之(先也導猶)務
除其災思致其福故民之於上也若璽之於塗也抑
之以方則方抑之以圜則圜若五種之於地也必應
其類而蕃息於百陪此五帝三王之所以無敵也(能無)
(如神敵之也)身已終矣而後世化之如神(如神也從其化有)其人
事審也(人法式故曰審也其所施行皆可爲)魏武侯之居中山也問於
李克曰吴之所以亡者何也(伐中山得中山故武侯武侯文侯之子也樂羊)
(也居之)李克對曰驟戰而驟勝(也驟數)武侯曰驟戰而驟
勝國家之福也其獨以亡何故對曰驟戰則民罷驟
勝則主驕以驕主使罷民然而國不亡者天下少矣
驕則恣恣則極物(欲之物極盡可)罷則怨怨則極慮(欺不臣極其巧)
(慮之)上下俱極吴之亡猶晚(尚猶)此夫差之所以自殁於
干隧也(剄於干隧爲越所破自)東野稷以御見莊公進退(却一作)
中繩左右旋中規(稷其名東野姓)莊公曰善以爲造父不過
也(勝也過猶)使之鉤百而少及焉(也不逹)顔闔入見(也見謁)莊
公曰子遇東野稷乎對曰然臣遇之(桓公之子同也按魯世家莊公)
(矣若實莊公顔闔為妄矣若實顔闔莊公為妄矣由顔闔在春秋後蓋魯稷公時人也在莊公後十二世)
(金固得載而歸之也此觀之咸陽市門之)其馬必敗莊公曰將何敗少頃
東野之馬敗而至莊公召顔闔而問之曰子何以知
其敗也顔闔對曰夫進退(却一作)中繩左右旋中規造
父之御無以過焉鄉臣遇之猶求其馬臣是以知其
敗也(御馬速疾故知其敗也善當自求於心而反求於)故亂國之使其民不
論人之性不反人之情煩為教而過不識(識知過責)數為
令而非不從(人不從之也令不可從而非)巨為危而罪不敢(登其不敢)
(罪之也危者而)重為任而罰不勝(者而罪之也不能勝其所任)民進則欲
其賞退(知一作)則畏其罪知其能力之不足也則以為
繼矣以為繼知則上又從而罪之(其為也罪之罪)是以罪召
罪(也召致)上下之相讐也由是起矣故禮煩則不莊業
煩則無功(准一作)令苛則不聽禁多則不行(禁為不行設禁而不)
(也)桀紂之禁不可勝數故民因(用一作)而身為戮極也
不能用威適(也適宜)子陽極也好嚴有過而折弓者恐
必死遂應猘狗而弑子陽極也(相也好嚴猛於罪刑子陽鄭君也一曰鄭)
(逐狡狗之擾而殺子陽極於刑之故也無所赦家人有折弓者恐誅因國人有)周鼎有竊(作一)
(窮)曲狀甚長上下皆曲以見極之敗也(聞未)
為欲
六曰使民無欲上雖賢猶不能用(雖有賢君不能得民無欲不為物動)
(也用之)夫無欲者其視為天子也與為輿隷同(也輿衆)其
視有天下也與無立錐之地同(也同等)其視為彭祖也
與為殤子同(歲以下為下殤七歲以下為無服殤彭祖殷賢大夫也蓋夀七百餘歲九)天
子至貴也天下至富也彭祖至夀也誠無欲則是三
者不足以勸(也勸樂)輿隷至賤也無立錐之地至貧也
殤子至夭也誠無欲則是三者不足以禁會有一欲
則北至大夏南至北戸西至三危東至扶木不敢亂
矣(難也亂猶)犯白刃冒流矢趣(赴一作)水火不敢却也(止也却猶)
晨寤興務耕疾庸&KR4369;(耕字&KR4369;古)為煩辱不敢休矣故人之
欲多者其可得用亦多人之欲少者其得用亦少無
欲者不可得用也人之欲雖多而上無以令之人雖
得其欲人猶不可用也令人得欲之道不可不審矣
善為上者能令人得欲無窮故人之可得用亦無窮
也蠻夷反舌殊俗異習之國(相反故曰反舌也反舌夷語與中國)其衣
服冠帶宫室居處舟車器械聲色滋味皆異其為欲
使一也(也一同)三王不能革不能革而功成者順其天
也(也天身)桀紂不能離不能離而國亡者逆其天也逆
而不知其逆也湛於俗也久湛而不去則若性性異
非性不可不熟不聞道者何以去非性哉無以去非
性則欲未嘗正矣欲不正以治身則夭以治國則亡
故古之聖王審順其天而以行欲則民無不令矣功
無不立矣聖王執一四夷皆至者其此之謂也執一
者至貴也至貴者無敵聖王託於無敵故民命敵焉
羣狗相與居皆靜無争投以炙雞則相與争矣(狗所炙雞)
(鬭争之欲之故)或折其骨或絶其筋争術存也争術存因争
不争之術存因不争取争之術而相與争萬國無一
凡治國令其民争行義也亂國令其民争為不義也
疆國今其民争樂用也弱國令其民争競不用也夫
争行義樂用與争為不義競不用此其為禍福也天
不能覆地不能載(大也言其)晉文公伐原(國原不從故伐原晉邑文公復)
(北原城是也之今河内軹縣)與士期七日七日而原不下(降下)命去
之謀士言曰原將下矣師吏請待之公曰信國之寳
也得原失寳吾不為也遂去之明年復伐之與士期
必得原然後反原人聞之乃下衛人聞之以文公之
信為至矣乃歸文公故曰次原得衛者此之謂也文
公非不欲得原也以不信得原不若勿得也必誠信
以得之歸之者非獨衛也文公可謂知求欲矣
貴信
七曰凡人主必信信而又信誰人不親(何也誰猶)故周書
曰允哉允哉以言非信則百事不滿也(也滿猶成周書逸書)故
信之為功大矣信立則虚言可以賞矣虚言可以賞
則六合之内皆為巳府矣信之所及盡制之矣制之
而不用人之有也(人之有也人之有他)制之而用之已之有也
已有之則天地之物畢為用矣(也畢盡)人主有見此論
者其王不久矣人臣有知此論者可以為王者佐矣
天行不信不能成歲地行(安一作)不信草木不大(氣節不信)
(故不成歲也隂陽皆不交)春之德風風不信其華不盛華不盛則
果實不生(在地曰蓏在木曰果)夏之德暑暑不信其土不肥土
不肥則長遂不精(也遂成)秋之德雨雨不信其穀不堅
穀不堅則五種不成(熟也堅好成)冬之德寒寒不信其地
不剛地不剛則凍閉不開(不通也不開氣)天地之大四時之
化而猶不能以不信成物又况乎人事(也乎於)君臣不
信則百姓誹謗社稷不寧處官不信則少不畏長貴
賤相輕賞罰不信則民易犯法不可使令(也易輕)交友
不信則離散鬱怨不能相親(也親比)百工不信則器械
苦偽丹漆染色不貞(也貞正)夫可與為始可與為終可
與尊通可與卑窮者其唯信乎信而又信重襲於身
乃通於天以此治人則膏雨甘露降矣寒暑四時當
矣(應也當猶)齊桓公伐魯魯人不敢輕戰去魯國五十里
而封之魯請比關内侯以聽桓公許之曹翽謂魯莊
公曰君寧死而又死乎其寧生而又生乎莊公曰何
謂也曹翽曰聽臣之言國必廣大身必安樂是生而
又生也不聽臣之言國必滅亡身必危辱是死而又
死也莊公曰請從於是明日將盟莊公與曹翽皆懷
劔至於壇上莊公左摶桓公右抽劔以自承(也承佐)曰
魯國去境數百里今去境五十里亦無生矣鈞其死
也戮於君前(亦死也釣等也戮)管仲鮑叔進曹翽按劔當兩
陛之間曰且二君將改圖毋或進者莊公曰封於汶
則可不則請死管仲曰以地衛君非以君衛地君其
許之乃遂封於汶南與之盟歸而欲勿予管仲曰不
可人特劫君而不盟君不知不可謂智臨難而不能
勿聽不可謂勇許之而不予不可謂信不智不勇不
信有此三者不可以立功名予之雖亡地亦得信以
四百里之地見信於天下君猶得也莊公仇也曹翽
賊也信於仇賊又况於非仇賊者乎(升壇曹子手劔公羊傳曰莊公)
(子請盟桓公下與之盟要盟可犯而桓公不欺曹子而從之請復汶陽之田管子曰君許之桓公曰諾曹)
(天下自柯之盟始焉此之謂也可讐而桓公不怨桓公之信著乎)夫九合之而合壹
匡之而聽從此生矣管仲可謂能因物矣以辱為榮
以窮為通雖失乎前可謂後得之矣物固不可全也
舉難
八曰以全舉人固難物之情也(難全也物事事)人傷堯以不
慈之名舜以卑父之號禹以貪位之意湯武以放弑
之謀五伯以侵奪之事(也傷毁)由此觀之物豈可全哉
故君子責人則以人自責則以義責人以人則易足
易足則得人自責以義則難為非難為非則行飾(讀飾)
(正也曰勑勑)故任天地而有餘(也德饒)不肖者則不然責人
則以義自責則以人責人以義則難瞻難贍則失親
(叛故失所親之也難贍則恐恐則離)自責以人則易為易為則行苟(且苟)
(義也不從禮)故天下之大而不容也身取危國取亡焉此
桀紂幽厲之行也尺之木必有節目寸之玉必有瑕
瓋先王知物之不可不全也故擇務而貴取一也(分一)
季孫氏劫公家孔子欲諭(論一作)術則見外(子季文子季孫氏武)
(之也孔子欲以道而見遠也子也劫奪公家政事而自專)於是受養而便說(受其孔子)
(氏便之養而季)魯國以訾(孔子也訾毁也毁)孔子曰龍食乎清而游
乎清螭食乎清而游乎濁魚食乎濁而游乎濁(之别螭龍)
(也)今丘上不及龍下不若魚丘其螭邪夫欲立功者
豈得中繩哉救溺者濡追逃者趨(也趨走)魏文侯弟曰
季成友曰翟璜文侯欲相之而未能决以問季充季
充對曰君欲置相(立置)則問樂騰與王孫苟端孰賢(誰孰)
文侯曰善以王孫苟端而不肖翟璜進之以樂騰為
貴季成進之故相季成凡聽於主言人不可不慎季
成弟也翟璜友也而猶不能知何由知樂騰與王孫
苟端哉䟽賤者知親習者不知理無自然自
然而斷相過季充之對文侯也亦過(曰過猶不及過長也論語)
(得其適言俱不)雖皆過譬之若金之與木金雖柔猶堅於木
孟嘗君問於白圭曰魏文侯名過桓公而功不及五
伯何也(圭周人問文侯功何以不及五伯也孟嘗君齊公子田嬰之子田文也白)白圭對
曰文侯師子夏友田子方敬段干木此名之所以過
桓公也卜相曰成與璜孰可此功之所以不及五伯
也(成璜翟璜也卜擇也成季)相也者百官之長也擇者欲其博也
今擇而不去二人與用其讐亦遠矣且師友也者公
可也戚愛也者私安也以私勝公衰國之政也然而
名號顯榮者三士羽之也(佐之翼羽)寗戚欲干齊桓公窮
困無以自進於是為商旅將任車以至齊(將也任亦)暮宿
於郭門之外桓公郊迎客夜開門辟任車爝火甚盛
從者甚衆寗戚飯牛居車下望桓公而悲擊牛角疾
歌(莫我肯顧逝將去女適彼樂土樂土樂土爰得我歌碩鼠也其詩曰碩鼠碩鼠無食我黍三歲貫女)
(女適彼樂國樂國樂國爰得我直碩鼠碩鼠無食我所碩鼠碩鼠無食我麥三歲貫女莫我肯德逝將去)
(彼樂郊樂郊樂郊誰之永號者是也苖三歲貫女莫我肯逃逝將去汝適)桓公聞之撫其
僕之手曰異哉之歌者非常人也命後車載之桓公
反至從者以請(置請所)桓公賜之衣冠將見之寗戚見
說桓公以治境内明日復見說桓公以為天下(治為)桓
公大說將任之(也任用)羣臣争之曰客衛人也衛之去
齊不遠君不若使人問之而固賢者也用之未晚也
桓公曰不然問之患其有小惡以人之小惡亡人之
大美此人主之所以失天下之士也已凡聽必有以
矣今聽而不復問合其所以也且人固難全權而用
其長者當舉也桓公得之矣
吕氏春秋第十九卷終
