呂氏春秋第二十四卷高氏訓解
雲間宋邦乂范廷啓徐益孫張邦瑩校
不苟論第四
不苟
一曰賢者之事也雖貴不苟爲(不如禮曰苟爲也雖欲尊貴不苟爲也)
雖聽不自阿(不自阿媚以取容也雖言見聽當以忠正)必中理然後動(理非)
(也不移)必當義然後舉(行也非義不)此忠臣之行也賢主之
所說(敬也說猶)而不肖主雖不肖其說非惡其聲也人主
雖不肖其說忠臣之聲與賢主同(也同等)行其實則與
賢主有異(主能刑殺之故曰有異也賢主能用忠臣之言不肖)異故其功名禍
福亦異(獲大祸故亦異也賢主受大福不肖主)異故子胥見說於闔閭
而惡乎夫差(子胥也夫差惡)比干生而惡於商(之也商紂惡)死而
見說乎周(其忠也周武王說)武王至殷郊係墮五人御於前
莫肯之為曰吾所以事君者非係也武王左釋白羽
右釋黃鉞勉而自為係孔子聞之曰此五人者之所
以為王者佐也不肖主之所弗安也故天子有不勝
細民者天下有不勝千乘者(千乘一國也天下海内也)秦繆公見
戎由余說而欲留之由余不肯繆公以告蹇叔蹇叔
曰君以告内史廖内史廖對曰戎人不達於五音與
五味君不若遺之繆公以女樂二八人與良宰遺之
(膳宰宰謂)戎王喜迷惑大亂飲酒晝夜不休由余驟諫而
不聽因怒而歸繆公也蹇叔非不能爲内史廖之所
爲也其義不行也繆公能令人臣時立其正義故雪
殽之耻而西至河雍也(也雪除)秦繆公相百里奚(里奚以百)
(也爲相)晉使叔虎齊使東郭蹇如秦公孫枝請見之(孫公)
(子桑也枝秦大夫)公曰請見客子之事歟對曰非也相國使
子乎(里奚也相國百)對曰不也公曰然則子事非子之事也
(事也事見客)秦國僻陋戎夷事服其任人事其事猶懼爲
諸侯笑今子爲非子之事退將論而罪(也而汝)公孫枝
出自敷於百里氏百里奚請之公曰此所聞於相國
歟枝無罪奚請有罪奚請焉(也奚何)百里奚歸辭公孫
枝公孫枝徙自敷於街百里奚令吏行其罪定分官
此古人之所以爲法也今繆公鄉之矣其霸西戎豈
不宜哉晉文公將伐鄴趙衰言所以勝鄴之術文公
用之果勝還將行賞衰曰君將賞其本乎賞其末乎
賞其末則騎乘者存賞其本則臣聞之郤子虎文公
召郤子虎曰衰言所以勝鄴鄴既勝將賞之曰蓋聞
之於子虎請賞子虎子虎曰言之易行之難臣言之
者也公曰子無辭郄子虎不敢固辭乃受矣凡行賞
欲其博也博則多助今虎非親言者也而賞猶及之
此疎遠者之所以盡能竭智者也晉文公亡久矣歸
而因大亂之餘猶能以霸其由此歟(之亂在狄十二亡久謂避麗姬)
(大亂之後能建霸功皆由用此術也年歷行諸侯五年凡十七年歸晉國因)
贊能
二曰賢者善人以人中人以事(也中人任人以人之賢者以人以人之德)
(也力)不肖者以財(傳曰政以財賄成此之謂也不肖者任人以人之財賄也)得十良
馬不若得一伯樂(但十也故曰不若得一伯樂也伯樂善得馬得伯樂則得良馬不)
得十良劔不若得一歐冶(也義與伯樂同歐冶善爲劔工)得地千里
不若得一聖人(冶同義與歐)舜得臯陶而舜受之(也授用)湯
得伊尹而有夏民(也王天下也有夏桀之民)文王得吕望而服殷
商(文王之德也殷紂之衆服從)夫得聖人豈有里數哉(多不可數言得其用)
(有里數哉也故曰豈)管子束縛在魯(束縛也為魯所)桓公欲相鮑叔(以欲)
(齊相也鮑叔為)鮑叔曰吾君欲霸王則管夷吾在彼(也彼魯)臣
弗若也桓公曰夷吾寡人之賊也射我者也不可(曰傳)
(于桓公中鈎故曰不可乾時之役申孫之矢射)鮑叔曰夷吾為其君射人者
也(子糺也其君公)君若得而臣之則彼亦將為君射人桓公
不聽(叔之言不從鮑)強相鮑叔固辭讓而相(也固必)桓公果聽
之於是乎使人告魯曰管夷吾寡人之讐也願得之
而親加手焉(自殺之以為辭也言欲得管仲親手)魯君許諾乃使吏鞹
其拳(囊其手也鞹革也以革)膠其目盛之以鴟夷置之車中至
齊境(也境界)桓公使人以朝車迎之祓以爟火釁以犧
猳焉(故以爟火祓之也殺牲以血塗之為釁小事不火所以祓除不祥也周禮司爟掌行火之政令)
(猳行出犬雞此之謂也爟讀如權字用大牲故以猳豚也傳曰鄭伯使卒出)生與之如國
(也如至)命有司除廟筵几而薦之(也薦進)曰自孤之聞夷
吾之言也目益明耳益聦孤弗敢專敢以告于先君
(也告白)因顧而命管子曰夷吾佐予(也予我)管仲還走再
拜稽首受令而出(廟也出於)管子治齊國舉事有功桓公
必先賞鮑叔曰使齊國得管子者鮑叔也桓公可謂
知行賞矣凡行賞欲其本也本則過無由生矣(也過失)
孫叔敖沈尹莖相與友叔敖遊於郢三年聲問(晦一作)
不知修行不聞(都也郢楚)沈尹莖謂孫叔敖曰說義以聽
方術信行能令人主上至於王下至於霸我不若子
也耦世接俗說義調均以適主心子不如我也子何
以不歸耕乎吾將為子游(敖隠也欲令孫叔)沈尹莖遊於郢
五年荆王欲以為令尹沈尹莖辭曰期思之鄙人有
孫叔敖者聖人也王必用之臣不若也荆王於是使
人以王輿迎叔敖以為令尹十二年而莊王霸此沈
尹莖之力也功無大乎進賢
自知
三曰欲知平直則必準繩(直也準平繩)欲知方圓則必規
矩(方也規圓矩)人主欲自知則必直士(正言也唯直士能)故天子
立輔弼設師保所以舉過也(正也舉猶)夫人故不能自知
人主猶其存亡安危勿求於外(已也言皆在)務在自知堯
有欲諫之鼓(其鼓也欲諫者擊)舜有誹謗之木(以表木也書其過失)湯
有司過之士(正其過闕也司主也主正也)武王有戒慎之鞀(者摇欲戒)
(鼓之其鞀)猶恐不能自知(自知其過失也猶尚恐之不能)今賢非堯舜湯
武也而有揜蔽之道奚繇自知哉荆成齊莊不自知
而殺(為崔杼所殺皆不自知之咎也荆成王為公子商臣所殺齊莊公)吳王智伯不
自知而亡(越所破死于干隧智伯為趙襄子所破死吳王夫差也智伯晉卿智襄子也夫差為)
(故曰而亡也于高梁之東)宋中山不自知而滅(所滅中山亂男女宋康王無道為齊)
(所滅也之别為魏)晉惠公趙括不自知而虜(趙括以軍降秦惠公為秦所虜)
(萬於長平也坑其兵四十)鑽荼龐涓太子申不自知而死(涓魏惠鑽荼龐)
(陵齊人盡殺之故惠王謂孟子曰晉國天下莫強焉王之將申魏惠王之太子也與龐涓東伐齊戰於馬)
(敗於齊長子死此之謂也叟之所知也及寡人身東)敗莫大於不自知(也莫無)范
氏之亡也(范吉射也一曰智伯伐范氏而滅之故曰范氏晉卿范武子之後也謂簡子率師逐)
(也亡)百姓有得鍾者欲負而走則鍾大不可負以椎毁
之鍾况然有音恐人聞之而奪已也遽揜其耳(也遽疾)
惡人聞之可也惡已自聞之悖矣為人主而惡聞其
過非猶此也(其耳也此自揜)惡人聞其過尚猶可魏文侯燕
飲皆令諸大夫論已或言君之智也至於任座任座
曰君不肖君也得中山不以封君之弟而以封君之
子是以知君之不肖也文侯不說知於顔色(見也知猶)任
座趨而出次及翟黃翟黃曰君賢君也臣聞其主賢
者其臣之言直今者任座之言直是以知君之賢也
文侯喜曰可反歟(座可反耶歟耶也謂任)翟黃對曰奚為不可
臣聞忠臣畢其忠(也畢盡)而不敢遠其死座殆尚在於
門(必也殆猶)翟黃往視之任座在於門以君令召之任座
入文侯下階而迎之終座以為上客(也客敬)文侯微翟
黃則幾失忠臣矣(幾近也微無也)上順乎主心以顯賢者其
唯翟黃乎
當賞
四曰民無道知天民以四時寒暑日月星辰之行知
天(也以用)四時寒暑日月星辰之行當則諸生有血氣
之類皆為得其處而安其産(也産生)人臣亦無道知主
(也主君)人臣以賞罰爵祿之所加知主(也加施)主之賞罰
爵祿之所加者宜(當也宜猶)則親䟽遠近賢不肖皆盡其
力而以為用矣(用也為君)晉文公反國賞從亡者而陶狐
不與(之也賞不及)左右曰君反國家爵禄三出而陶狐不
與敢問其說(之也欲知)文公曰輔我以義導我以禮者吾
以為上賞教我以善疆我以賢者吾以為次賞拂吾
所欲數舉吾過者吾以爲末賞三者所以賞有功之
臣也若賞唐國之勞徒則陶狐將爲首矣(也勤勞之唐國晉國)
(不與三賞中也徒則陶狐也欲)周内史興聞之曰晉公其霸乎(興周内史)
(賜文公命聞之大夫也奉使來)昔者聖王先德而後力晉公其當之
矣(後力也當先德而)秦小主夫人用奄變群賢不說自匿百
姓鬱怨非上(之子也夫人用奄變爲惑亂也小主秦君也秦厲公曾孫惠公)公子連
亡在魏聞之欲入因羣臣與民從鄭所之塞(一名元公子連)
(於小主爲從父昆弟也秦厲公曾孫靈公之子也)右主然守塞弗入(秦守塞右主然)
(公子連也吏也弗内)曰臣有義不兩主公子勉去矣(則兩主矣内公子連)
(疾去勸之使)公子連去入翟從焉氏塞(將之北翟塞在安定)菌改入
之(入之内公子連也&KR0818;改亦守塞吏也)夫人聞之大駭(也駭驚也小主夫人)令吏
興卒奉命曰寇在邊卒與吏其始發也(也發行)皆曰往
擊寇中道因變曰非擊寇也迎主君也(公子連主君謂)公子
連因與卒俱來至雍圍夫人夫人自殺(都也雍秦)公子連
立是爲獻公怨右主然而將重罪之(入已也怨其不)德菌改
而欲厚賞之(已也德其入)監突爭之曰不可(大夫也監突秦)秦公
子之在外者衆(也衆多)若此則人臣爭入亡公子矣此
不便主(得入則爭爲君故於主不便也如此則諸臣爭内亡公子亡公子)獻公以爲
然故復右主然之罪(罪不復罪也復反也反其)而賜菌改官大夫
(秦爵也官大夫)賜守塞者人米二十石獻公可謂能用賞罰
矣凡賞非以愛之也罰非以惡之也用觀歸也所歸
善雖惡之賞所歸不善雖愛之罰(賞也惡有釁雖貴傳曰善有章雖賤)
(之謂也罰也此)此先王之所以治亂安危也(危者能安之也亂者能治之也)
博志
五曰先王有大務去其害之者故所欲以必得所惡
以必除此功名之所以立也(也立成)俗主則不然有大
務而不能去其害之者此所以無能成也夫去害務
與不能去害務此賢不肖之所以分也(也分别)使獐疾
走馬弗及至已而得者其時顧也(故見得也反顧稽其行)驥一
日千里車輕也以重載則不能數里任重也(也任載)賢
者之舉事也不聞無功(功也言有)然而名不大立利不及
世者愚不肖為之任也(其君賢名不立福利不及後愚不肖人為之任政事故使)
(孫也世子)冬與夏不能兩刑(退故曰不能兩刑傳曰火中而寒暑)草與稼不
能兩成新糓熟而陳糓虧凡有角者無上齒果實繁
者木必庳(無上齒果實繁者木為之庳小也有覈曰果物莫能兩大故戴角者)用智褊
者無遂功天之數也(也遂成)故天子不處全不處極不
處盈全則必缺極則必反盈則必虧先王知物之不
可兩大故擇務當而處之孔墨寗越皆布衣之士也
慮於天下以為無若先王之術者(中牟人也知道術孔子墨翟也寗越)
(也之士)故日夜學之有便於學者無不為也有不便於
學者無肯為也蓋聞孔丘墨翟晝日諷誦習業夜親
見文王周公旦而問焉(道也論語曰吾衰久矣吾不夜則夢見文王周公而問其)
(周公復夢見)用志如此其精也(密也精微)何事而不達何為而
不成故曰精而熟之鬼將告之非鬼告之也精而熟
之也(神故曰有鬼告之也史曰日精所學致無鬼)今有寳劒良馬於此玩
之不厭視之無倦寳行良道一而弗復欲身之安也
名之章也不亦難乎寗越中牟之鄙人也苦耕稼之
勞謂其友曰何為而可以免此苦也其友曰莫如學
學三十歲則可以達矣寗越曰請以十歲人將休吾
將不敢休人將卧吾將不敢卧十五歲而周威公師
之(者以寗越為師也威公西周君也師之)矢之速也而不過二里止也
步之遲也而百舍不止也今以寗越之材而久不止
其為諸侯師豈不宜哉養由基尹儒皆六藝之人也
荆廷嘗有神曰猨荆之善射者莫之能中荆王請養
由基射之養由基矯弓操矢而往未之射而括中之
矣發之則猨應矢而下則養由基有先中中之者矣
(而猨號此之謂也幽通記曰養由基睇)尹儒學御三年而不得焉苦痛
之(也痛悼)夜夢受秋駕於其師明日往朝其師望而謂
之曰吾非愛道也恐子之未可與也今日將教子以
秋駕(法也秋駕御)尹儒反走北面再拜曰今昔臣夢受之
先為其師言所夢所夢固秋駕已上二士者可謂能
學矣可謂無害之矣此其所以觀後世已(尹儒也觀二士寗越)
(也示)
貴當
六曰名號大顯不可疆求必繇其道(也繇用)治物者不
於物於人治人者不於事於君(君侯也治飭也)治君者不於
君於天子治天子者不於天子於欲(欲則天子安樂欲貪欲也不貪)
(也)治欲者不於欲於性性者萬物之本也不可長不
可短因其固然而然之此天地之數也窺赤肉而鳥
鵲聚貍處堂而衆鼠散(散走也窺見也)衰絰陳而民知喪竽
瑟陳而民知樂湯武修其行而天下從(行故天下順修其仁義之)
(也從之)桀紂慢其行而天下畔(也慢易)豈待其言哉君子
審在已者而已矣荆有善相人者所言無遺策(失也遺猶)
聞於國(之也國人聞)莊王見而問焉對曰臣非能相人也
能觀人之友也觀布衣也其友皆孝悌純謹畏令如
此者其家必日益(也益富)身必日榮矣所謂吉人也觀
事君者也其友皆誠信有行好善如此者事君日益
官職日進此所謂吉臣也(也吉善)觀人主也其朝臣多
賢左右多忠主有失皆交爭証諫(也交俱)如此者國日
安主日尊天下日服(德也服其)此所謂吉主也臣非能相
人也能觀人之友也莊王善之於是疾收士日夜不
懈遂霸天下故賢主之時見文藝之人也非特具之
而已也所以就大務也(也就成)夫事無大小固相與通
田獵馳騁弋射走狗賢者非不為也為之而智日得
焉不肖主為之而智日惑焉志曰驕惑之事不亡奚
待(記也志古)君有好獵者曠日持久而不得獸入則媿其
家室出則媿其知友州里惟其所以不得之故則狗
惡也欲得良狗則家貧無以(買狗無以)於是還疾耕疾耕
則家富家富則有以求良狗狗良則數得獸矣田獵
之獲常過人矣(多也過猶)非獨獵也百事也盡然霸王有
不先耕而成霸王者古今無有此賢者不肖之所以
殊也(也殊異)賢不肖之所欲與人同堯桀幽厲皆然所
以爲之異故賢主察之以爲不可弗爲以爲可故爲
之爲之必繇其道物莫之能害此功之所以相萬也
(也萬倍)
呂氏春秋卷二十四終
