吕氏春秋第十卷高氏訓解
雲間宋邦乂張邦瑩徐益孫何玉畏校
孟冬紀第十
十月紀
一曰孟冬之月日在尾(燕之分野是月日躔此宿孟冬夏之十月尾東方宿)昏
危中旦七星中(之分野是月昏旦時皆中於南方危北方宿齊之分野七星南方宿周)
其日壬癸(水日壬癸)其帝顓頊其神玄冥(昌意之子以水顓頊黃帝之孫)
(官也少皥氏之子曰修爲玄冥師死祀爲水神德王天下號湯氏死祀爲北方水德之帝玄冥)其蟲
介其音羽(胡也羽水也位在北方介甲也象冬閉固皮漫)律中應鐘其數六
(功萬物聚藏故曰律中應鐘其數六五行數五水第應鐘隂律也竹管音與應鐘和也隂應於陽轉成其)
(六也一故曰)其味鹹其臭朽(焉氣之若有若無者為朽也水之臭味也凡醎朽者皆屬)
其祀行祭先腎(作井水給人冬水王故祀之也祭祀行門内地也各守在内故祀之行或)
(水自用其藏也之肉先進腎屬)水始冰地始凍(後十五日立冬水冰秋分後三十日霜降)
(曰始也地凍也故)雉入大水為蜃虹藏不見(也傳曰雉入于蜃蛤也大水淮)
(是月隂壯故藏不見淮為蜃虹隂陽交氣也)天子居玄堂左个(堂也左个玄堂北向)
(室也西頭)乘玄輅駕鐵驪(亦黑象北方也玄輅黑輅鐵驪)載玄旂衣黑衣
服玄玉(水色玄黑順)食黍與彘(屬也彘水)其器宏以弇(深象冬宏大弇)
(也閉藏)是月也以立冬先立冬三日太史謁之天子(分秋)
(多在是月也謁告也四十六日而立冬故)曰某日立冬盛德在水天子乃
齋(王北方也盛德在水)立冬之日天子親率三公九卿大夫以
迎冬於北郊(之郊六里)還乃賞死事恤孤寡(事以安社稷先人有死王)
(孤寡者矝恤之者賞其子孫有)是月也命太卜禱祠龜策占兆審卦
吉凶(曰原兆又掌三易之法一曰連山二曰歸藏三周禮太卜掌三兆之法一曰玉兆二曰瓦兆三)
(禱祠龜策占兆審卦以知吉凶曰周易龜曰兆筮曰卦故命太卜)於是察阿上亂法
者則罪之無有揜蔽(必察知之則行其罪罰無敢疆阿意曲從取容於上以亂法度)
(者匿)是月也天子始裘(優尊者故先服之始猶先也裘温服)命有司曰天
氣上騰地氣下降天地不通閉而成冬(&KR1006;烈成冬也天地閉冰霜)
令百官謹蓋藏命司徒循行積聚無有不歛坿城郭
(高固也坿益也令)戒門閭修&KR1667;閉慎關籥固封璽(徒之徒門璽讀曰移)
(堅璽印封也閭里門關籥固)備邊境完要塞謹關梁塞蹊徑(所以要塞)
(也塞絶蹊徑為其敗田固國也關梁所以通塗)飭喪紀辨衣裳審棺槨之厚
薄(尊者厚卑者薄各有等差故别之審慎也紀數也正二十五月服之數遣送衣裳棺槨)營丘
壟之小大高卑薄厚之度貴賤之等級(壟塚也度其營度也丘墳)
(卑小故曰等級也制度貴者高大賤者)是月也工師效功陳祭噐按度
程(也程法)無或作為滛巧以蕩上心(也蕩動)必功致為上
物勒工名以考其誠(使不得詐巧故曰以考其誠物噐也勒銘工姓名著於噐)工
有不當必行其罪以窮其情(罪以窮斷其詐巧之情不當不功致也故行其)
是月也大飲蒸天子乃祈來年于天宗(矣天子諸侯是月農功畢)
(也祈求也求明年之神於天宗宗尊也凡天地四時與其羣臣大飲酒班列齒也蒸爼實解節折謂肴蒸)
(不長非秋不成非冬不藏書曰禋于六宗此之謂也皆為天宗萬物非天不生非地不載非春不動非夏)
大割牲祠于公社及門閭饗禱祖五祀勞農夫以休
息之(死祀為貴神也先祠公社乃及門閭先社先公大割殺牲也祠于公社國社后土也生為上公)
(竈土正后土其祀中霤后土為社金正蓐收其祀門後私之義也五祀木正句若其祀戶火正祝融其祀)
(在五祀中以其功大故别言社稷耳是月農夫空閑水正玄冥其祀井故曰五祀社為上官稷為木官俱)
(之不役使也故勞犒休息)天子乃命將率講武肄射御角力(也角肄習)
(試猶)是月也乃命水虞漁師收水泉池澤之賦(師長也虞官也)
(也賦稅)無或敢侵削衆庶兆民(兆民兆大數也削刻也天子曰)以為天
子取怨于下(故取怨于下稅歛重則民怨)其有若此者行罪無赦
(故行其罪罰無赦貸也此為天子取怨于下者)孟冬行春令則凍閉不密地
氣發泄民多流亡(發泄使民流亡象陽布散春陽散越故凍不密地氣)行夏令
則國多暴風方冬不寒蟄蟲復出(夏盛陽之令故多冬法當閉藏反行)
(蟲復出也於洪範五行豫恒燠若之徵也暴疾之風陽氣炎温故盛冬不寒蟄伏之)行秋令則
雪霜不時小兵時起土地侵削(而霜不當雪而雪故秋金氣干水不當霜)
(地於洪範五行急恒寒若之徵也曰不時小兵數起鄰國來伐侵削土)
節喪
二曰審知生聖人之要也審知死聖人之極也知生
也者不以害生養生之謂也知死也者不以害死安
死之謂也此二者聖人之所獨决也(知决)凡生於天地
之間其必有死所不免也(歸也故曰所不免莊子曰生寄也死)孝子之
重其親也(尊重)慈親之愛其子也(能亡也愛心不)痛於肌骨性
也所重所愛死而棄之溝壑人之情不忍為也故有
葬死之義(壑故有葬送之義言情不忍棄之溝)葬也者藏也慈親孝子
之所慎也(也慎重)慎之者以生人之心慮(也慮計)以生人
之心為死者慮也莫如無動莫如無發無發無動莫
如無有可利則此之謂重閉(葬人不發掘不見動搖無有可利若楊王孫倮)
(閉也謂之重)古之人有藏於廣野深山而安者矣非珠玉
國寶之謂也葬不可不藏也葬淺則狐貍抇之(曰掘抇讀)
深則及於水泉故凡葬必於高陵之上以避狐貍之
患水泉之濕此則善矣而忘姦邪盜賊寇亂之難豈
不惑哉(此難故謂之惑也厚葬人利之必有)譬之若瞽師之避柱也避
柱而疾觸杙也狐貍水泉姦邪盗賊寇亂之患此杙
之大者也慈親孝子避(備一作)之者得葬之情矣(葬之得薄)
(也情)善棺椁所以避(備一作)螻蟻蛇蟲也今世俗大亂之
主愈侈其葬則心非爲乎死者慮也生者以相矜尚
也(必發掘之計也故曰生者以相矜尚也慮計也以厚葬奢侈相高大不爲葬者)侈靡者以
爲榮(也榮譽)儉節者以爲陋不以便死爲故(事古)而徒以
生者之誹譽爲務此非慈親孝子之心也父雖死孝
子之重之不怠(怠懈重尊)子雖死慈親之愛之不懈夫葬
所愛所重而以生者之所甚欲其以安之也若之何
哉(其以安之也若之何哉言不安也甚欲欲厚葬也厚葬必見發掘故曰)民之於利也
犯流矢蹈白刃涉血盩肝以求之(柚字盩古)野人之無聞
者忍親戚兄弟知交以求利(禮義無聞)今無此之危無此
之醜(耻醜)其爲利甚厚乘車食肉澤及子孫雖聖人猶
不能禁而况於亂國彌大(益也彌猶)家彌富葬彌厚含珠
鱗施(於死者之體如魚鱗也含珠口實也鱗施施玉)夫玩好貨寳鐘鼎壺濫
(中爲濫取其冷也以冰置水漿於其)轝馬衣被戈劔不可勝其數諸養
生之具無不從者(從送也以送死人諸養生之具無不從)題湊之室(槨室)
(湊複累藏也題)棺椁數襲(重襲)積石積炭以環其外(炭以禦濕石以其堅)
(也環繞)姦人聞之傳以相告(也告語)上雖以嚴威重罪禁
之猶不可止(其發掘不能止)且死者彌久生者彌䟽生者彌
䟽則守者彌怠守者彌怠而葬噐如故(不渝變言寶賂)其勢
固不安矣世俗之行喪載之以大輴(車也大輴)羽旄旌旗
如雲僂翣以督之珠玉以備之黼黻文章以飭之(車喪)
(黼黻之狀如扇翣於僂邊天子八諸侯六大夫四也有羽旄旌旗之飭有雲氣之畫僂蓋也翣棺飭也畫)
引紼者左右萬人以行之(送葬皆執紼紼引棺索也禮)以軍制立
之然後可(法制)以此觀世(示人也觀世猶)則美矣侈矣以此為
死則不可也(不可也於死人)苟便於死則雖貧國勞民(身一作)
若慈親孝子者之所不辭為也
安死
三曰世之為丘壟也其高大若山其樹之若林(主曰木聚)
(也林)其設闕庭為宫室造賓阼也若都邑(若為都邑之賓階阼階也)
(制)以此觀世示富則可矣以此為死則不可也夫死
其視萬歲猶一瞚也(一曰瞚者謂人卧死覺也瞚者穎川人相視曰瞚也)人之
壽久之不過百中壽不過六十以百與六十為無窮
者之慮(也慮謀)其情必不相當矣以無窮為死者之慮
則得之矣今有人於此為石銘置之壟上曰此其中
之物具珠玉玩好財物寳器甚多不可不抇(也抇發)抇
之必大富世世乘車食肉(乘車食肉世世相傳也謂抇墓富而得爵禄故)人
必相與笑之以為大惑(也惑悖)世之厚葬也有似於此
自古及今未有不亡之國也無不亡之國者是無不
抇之墓也以耳目所聞見齊荆燕嘗亡矣宋中山已
亡矣趙魏韓皆亡矣其皆故國矣自此以上者亡國
不可勝數(勝數亡國多也上猶前也不可)是故大墓無不抇也而世
皆爭為之豈不悲哉君之不令民(善令)父之不孝子兄
之不悌弟皆鄉里之所釜者而逐之(人皆欲討逐以釡食之)
(之)憚耕稼採薪之勞不肯官人事(居官循治人事也既憚耕稼又不肯)
而祈美衣侈食之樂(求祈)智巧窮屈無以為之(屈盡窮極)於
是乎聚群多之徒以深山廣澤林藪扑擊遏奪又視
名丘大墓葬之厚者求舍便居以微抇之日夜不休
必得所利相與分之夫有所愛所重而令姦邪盗賊
寇亂之人卒必辱之此孝子忠臣親父交友之大事
(備槨有四阿棺有翰檜君子謂華元樂吕於是不臣傳日宋文公卒始厚葬用蜃炭益車馬始用殉重噐)
(縱其惑死也又益其侈是棄君於惡也何臣之為此臣治煩去惑者也是以伏死而爭今二子者君生則)
(也之謂)堯葬於穀林通樹之(成陽此云糓林成陽山下通林以為樹也傳曰堯葬)
(林有糓)舜葬於紀市不變其肆(傳曰舜葬蒼梧九疑之市肆如故言不煩民也)
(疑山下亦有紀邑山此云於紀市九)禹葬於會稽不變人徒(無所興造變動也言)
(在會稽山隂縣南不擾民也會稽山)是故先王以儉節葬死也非愛其
費也(也費財)非惡其勞也(患也惡猶)以為死者慮也先王之
所惡惟死者之辱也發則必辱儉則不發故先王之
葬必儉必合必同何謂合何謂同葬於山林則合乎
山林葬於阪隰(阪阬一作)則同乎阪隰此之謂愛人夫愛
人者衆知愛人者寡(知所以愛之者寡言能儉葬者謂凡愛死人之者衆多厚葬之)
(也少)故宋未亡而東冢抇(冢被發也冢在城東因謂之東冢文公冢也文公厚葬故)
(冢東)齊未亡而莊公冢抇(公以葬厚冡見發莊公名購僖公之)國安寧而
猶若此又况百世之後而國已亡乎故孝子忠臣親
父交友不可不察於此也夫愛之而反危之其此之
謂乎(掘之謂使見發)詩曰不敢暴虎不敢馮河人知其一莫
知其他此言不知鄰類也(兵摶虎曰暴無舟渡河曰詩小雅小旻之卒章也無)
(馮河之必死也人知其一莫知其他一非也人皆知馮河小人而為政不可以不敬不敬之則危猶暴虎)
(之危死故曰不知鄰類也小人之為非不知不敬小人)故反以相非反以相是
其所非方其所是也其所是方其所非也(比方)是非未
定而喜怒闘爭反為用矣吾不非闘不非爭(罪也非猶)而
非所以闘非所以爭故凡闘爭者是非已定之用也
今多不先定其是非而先疾鬪爭此惑之大者也魯
季孫有喪孔子往吊之入門而左從客也主人以璵
璠收(之入門而左行故曰從客位也主人以璵璠收喪季平子意如之喪也桓子斯在喪位孔子吊)
(者也收歛)孔子徑庭而趨歷級而上(堂上)曰以寳玉收譬之
猶暴骸中原也(事入宗廟佩璵璠故用之孔子以平璵璠君佩玉也昭公在外平子行君)
(行非度人又利之必見發掘故猶暴骸中原也子逐昭公出之其行惡不當以歛而反用之肆)徑庭
歴級非禮也雖然以救過也(上泰也雖違衆吾從下孔子拜下禮也今拜乎)
(人之失禮故歴級也言不欲違禮亦不欲)
異寳
四曰古之人非無寳也其所寳者異也孫叔敖疾將
死戒其子曰王數封我矣吾不受也(蒍賈之子莊王孫叔敖楚大夫)
(尹也之令)為我死王則封汝必無受利地(利之地人所貪)楚越之
間有寢之丘者此其地不利(利之人不)而名甚惡(名也惡謂丘)
荆人畏鬼而越人信機(之機祥此地名丘畏惡之名言荆人畏鬼神越人信吉凶)
(利也終不)可長有者其唯此也(也唯獨)孫叔敖死王果以美
地封其子而子辭請寢之丘故至今不失孫叔敖之
知知不以利為利矣知以人之所惡為己之所喜此
有道者之所以異乎俗也(故曰所以異異於俗也衆人利利孫叔敖病利)五
員亡荆急求之登太行而望鄭曰蓋是國也地險而
民多知(聞多知將問所以自竄也登升也太行山名處則未)其主俗主也不足
與舉(主不肖凡君舉猶謀也俗)去鄭而之許見許公而問所之許
公不應東南嚮而唾(吴也欲令之)五員載拜受賜曰知所
之矣因如吳過於荆至江上欲涉(渡涉)見一丈人(長老丈人)
(也稱)刺小船方將漁從而請焉丈人度之絶江(過絶)問其
名族(姓族)則不肯告(肯告丈人不)解其劒以予(獻一作)丈人曰
此千金之劒也願獻之(也獻上)丈人丈人不肯受曰荆
國之法得五員者爵執圭禄萬檐金千鎰昔者子胥
過吾猶(尚一作)不取(也萬檐萬石也金千鎰二十兩為執圭周禮侯執信圭言爵之為侯)
(曰我何以欲子之千金劒一鎰不取子胥以受賞也故)今我何(曷一作)以子之千
金劒為乎五員過於吳(至也過猶)使人求之江上則不能
得也每食必祭之祝曰江上之丈人天地至大矣至
衆矣將奚不有為也而無以為為矣(不為也江上丈何不有為言無)
(於五員也放曰而無以為也人無以為矣無以為乃大有)而無以為之名不可得
而聞(也聞知)身不可得而見(不能得也求之江上)其惟江上之丈
人乎宋之野人耕而得玉獻之司城子罕子罕不受
(官名司城)野人請曰此野人之寳也願相國為之賜而受
之也子罕曰子以玉為寳我以不受為寳故宋國之
長者曰子罕非無寳也所寳者異也今以百金與搏
黍以示兒子(小兒兒子)兒子必取搏黍矣以龢氏之壁與
百金以示鄙人鄙人必取百金矣以龢氏之壁道德
之至言以示賢者賢者必取至言矣其知彌精其所
取彌精其知彌觕其所取彌觕(觕麤䟽也精微妙也)
異用
五曰萬物不同而用之於人異也此治亂存亡死生
之原(本原)故國廣巨兵疆富(充富一作)未必安也尊貴高大
未必顯也在於用之桀紂用其材而以成其亡湯武
用其材而以成其王湯見祝網者置四面(設置)其祝曰
從天墜者(也墜隕)從地出者從四方來者皆離吾網湯
曰嘻盡之矣非桀其孰爲此也(也孰誰)湯收其三面(一收)
(放作)置其一面更教祝曰昔蛛螯作網罟今之人學紓
(緩紓)欲左者左欲右者右欲高者高欲下者下吾取其
犯命者漢南之國聞之曰湯之德及禽獸矣(水之南漢南漢)
四十國歸之人置四面未必得鳥湯去其三面置其
一面以網其四十國非徒罔鳥也(但也徒猶)周文王使人
抇池得死人之骸吏以聞於文王文王曰更葬之吏
曰此無主矣文王曰有天下者天下之主也有一國
者一國之主也今我非其主也遂令吏以衣棺更葬
之天下聞之曰文王賢矣澤及髊骨(髊無曰枯骨有肉曰)又况
於人乎或得寶以危其國文王得朽骨以喻其意(說喻)
(意也說民)故聖人於物也無不材(也材用)孔子之弟子從遠
方來者孔子荷杖而問之曰子之公不有恙乎搏杖
而揖之問曰子之父母不有恙乎置杖而問曰子之
兄弟不有恙乎杙步而倍之問曰子之妻子不有恙
乎故孔子以六尺之杖諭貴賤之等辨䟽親之義又
况於以尊位厚禄乎古之人貴能射也以長幼養老
也(所以長幼養老也禮射中飲不中故)今之人貴能射也以攻戰侵奪
也其細者以劫弱暴寡也以遏奪為務也仁人之得
飴(餳飴)以養疾侍老也(養也侍亦)跖與企足得飴以開閉取
揵也(飴取人揵牡開人府藏竊人財物者也跖盗跖企足莊蹻也皆大盗人名也以)
吕氏春秋第十卷終
