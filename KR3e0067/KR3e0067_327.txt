普濟方卷三百二十七明周王朱橚撰
婦人諸疾門
雜病(附論)
夫三十六疾者十二癥九痛七害五傷三痼不通是也
何謂十二癥是所下之物一曰收如膏二曰如黑血三
曰如紫汁四曰如赤肉五曰如濃茄六曰如豆汁七曰
如葵羹八曰如凝血九曰如青如血似水十曰如米汁
十一曰如月浣乍前乍却十二曰經度不應期也何謂
九痛一曰隂中痛傷二曰隂中淋瀝痛三曰小便即痛
四曰寒冷痛五曰經來即腹中痛六曰氣滿痛七曰汁
隂中如有蟲嚙痛八曰脇下分痛九曰腰胯痛何謂七
害一曰竅孔痛不利二曰中寒熱痛三曰小腹急堅痛
四曰臟不仁五曰子門不端引背痛六曰月浣乍多乍
少七曰害吐何謂五傷一曰兩脇滿痛二曰心痛引脇
三曰氣結不通四曰邪思洩利五曰前後痼寒何謂三
痼一曰羸瘦不生肌膚二曰絶産乳三曰經水閉塞病
有異同具治之方儒門事親書云一富家婦人傷思
慮過甚二年不寐無藥可療其夫求戴人治之戴人曰
兩手脈俱緩此脾受之也脾主思故也乃與其夫以怒
激之多取其財飲酒數日不處一法而去其人大怒汗
出是夜困眠如此者八九日不寤自是而食進脈得其
平矣又云項開令之妻病怒不欲食常好呌呼怒罵欲
殺左右惡言不輟衆醫皆處藥幾半載尚爾其夫命戴
人視之戴人曰此難以藥治乃使二娼各塗丹粉作伶
人狀其婦大笑次日又令作角觝又大笑其旁常以兩
個能食之婦誇其食美其婦亦索其食而為一嘗之不
數日怒減食增不藥而瘥後得一子夫醫貴有才何足
應變無窮又云李仲安宅四婦人病同日下涌劑置燠
室中火兩盆其一婦發昏衆人皆驚戴人笑曰内火見
外火故然舁之門外使飲冰雪水立醒時正雪晴戴人
曰熱見寒則醒衆由是皆服非老手諳練必不能鎮衆
庸人之驚也
方
熟乾地黃丸(出簡易湯)治婦人風虚勞冷一切諸疾或風寒
邪氣留滯經絡氣血冷瀝不能溫潤肌膚或風寒客
於腹内則脾胃冷弱不能尅消水穀或腸虚受冷大
便時泄或子臟挾寒久不成胎月水不調乍多乍少
或月前月後淋瀝不止或閉斷不通結聚癥瘕面色
肌體減瘦飲食進退百節酸疼時發寒熱漸至羸損
帶漏五色隂中冷痛時發腫癢月水將行臍腹先痛
皮膚皺澁癮疹瘙癢麻痺筋攣面生&KR0008;&KR0008;髮黃脱落
目淚自出心忪目眩及産後勞損未復肌瘦寒熱顔
色枯黑飲食無味漸成蓐勞皆療之
熟乾地黃(二兩酒蒸晒過百遍者)防風(去蘆)肉蓯蓉(酒浸一宿)白茯
苓(去皮)禹餘糧(火燒紅醋淬七遍細研)五味子(揀淨)栢子仁(微炒别研)
芎藭(各一兩半)澤蘭(去梗二兩一分)厚朴(去粗皮薑汁炒)白芷乾薑
(炮)山藥細辛(去苗)卷栢(去根各一兩)當歸(去蘆酒浸炒)藁本
(去蘆炒)甘草(炙各一兩六分)人參蜀椒(去目及閉口者微炒出汗)牛膝
(去苗酒浸一宿)蛇床子(揀淨微炒)續斷蕪荑(炒)杜仲(去粗皮炙黃各)
(三分)赤石脂(煆醋)石膏(煆研飛各二兩)艾葉(三分)石斛(去根)肉桂
(去粗皮)白术(各一兩一分)紫石英(煆醋淬研飛三兩)
右搗羅為末煉蜜和搗五七百杵丸如梧子大每服
三十丸温酒或米飲下空心食前服常服養血補氣
和順營衛充實肌膚調勻月水長駐顔除風去冷令
人有子温平不熱無毒妊娠不宜服一方名大澤蘭
丸治婦人虚損及中風除病疝瘕除中冷痛頭風入
腦寒痺筋攣緩急血閉無子面上遊風去來目淚多
出涕唾忽如醉或急邪冷逆胸中嘔不及泄痢淋瀝
或五臟六腑寒熱不調心下&KR0146;急邪氣欬逆或漏下
赤白隂中腫痛胸脇肢滿或身體皮膚中澁如麻豆
苦癢痰癖結氣或四肢拘攣風行周身骨節疼痛目
眩無所見或上氣惡氣寒洒浙如瘧或喉鼻齆風癎
癲疾或月水不通魂魄不寕飲食無味并産後内䘐無所
不治服之令人有子久赤白痢去訖地黃石膏麥門
冬栢子仁加大麥蘗神麴龍骨阿膠黃連各一兩半
有鍾乳加三兩良
濟隂丹
三稜(二兩)莪术(一兩切片煨)蒼术(泔浸去皮)枳殼(去穰)大艾(去根)劉
寄奴香附子(淨)敗薑(各一兩半)烏頭(三合以上九味用米醋三升煮)
(乾取出焙乾為末)當歸(一兩半)蒲黃(一兩隔紙焙)生地黃(酒浸)熟地
黃(酒蒸各七錢半)橘皮(去白細紅者佳)白芍藥(各一兩半)玄胡索(炒)五
靈脂(酒煮)白术(煨各半兩)牡丹皮(淨去骨)肉桂(去粗皮)赤芍藥
片子薑黃青皮(去白各一兩)川芎(七錢半)
右為末糯米粉穀醋打糊為丸沈香湯下蘇湯鹽湯
亦可
大聖散(出和劑)治婦人血海虛冷久無子息及産後敗血
衝心中風口噤子死腹中擘開口灌藥須臾生下便
得無恙治墮胎中攻刺疼痛横生逆産胞衣不下血癖
血滯血崩血入四肢應血臟有患及諸腫風氣或傷
寒吐逆欬嗽寒熱往來遍身生瘡頭痛惡心經脈不
調赤白帶下乳生惡氣胎臟虛冷數曾墮胎崩中不
定因此成疾室女經脈不通並宜服之常服煖子宫
和血氣悅顔色退風冷消除萬病兼療丈夫五勞七
傷虛損等病
澤蘭葉石膏(研各兩)卷栢(去根)白茯苓(去皮)防風(去蘆)厚
朴(去粗皮黃汁炙)細辛(去苗)栢子仁(微炒)吳茱萸(湯浸七次焙乾炒)桔
梗(各一兩)五味子(㨂淨)人參藁本(去苗)乾薑(炮)白芷
川椒(去目閉口者微炒出汗)白术黃蓍(去苗)川烏(炮去皮臍)丹參
(各三兩)蕪荑(微炒赤)甘草(炙)川芎芍藥當歸(各一兩三)
(分)白薇阿膠(碎炒燥各半兩)肉桂(一兩一分)生乾地黃(一兩半)
右為細末每服二錢空心臨卧熱酒調下苦急疾有
患不拘時日三服效
金釵煎(出大全良方)專治婦人諸疾産前後風虚痼冷手足
&KR0146;痺豆淋酒化下血風頭痛産後中風荆芥酒化下
産後痰涎咳嗽桑白皮湯化下經脈不調或前或後
或多或少血氣攻刺腰脇重痛温酒化下經脉不
通産後血喘蘇木人參煎湯化下血崩不止赤白帶
下側栢燒灰調酒下妊娠將理失宜或因驚動痛極
妨悶漏胎下血膠艾煎湯化下臨産艱難乳香研酒
化下子死腹中胎衣不下用朴硝三錢重研細童便
和酒化下産後勞倦傷敗氣血如瘧寒熱遍身疼痛
咳嗽湓汗地黃烏梅煎湯化下産後敗血浮腫薑汁
少許和酒半盞化下産前服之則安胎臨産亦易産
産後則逐去惡血不生諸疾用童便和酒調下常服
活血駐顔大煖血海升降隂陽滋養營衛或子宫久
冷多病少子急令服之竒效立致忌生冷油膩魚腥
猪母白猪一切毒物
當歸白芍藥川芎石斛(酒炒)香附子(炒)糯米
(各二兩炒)降真香(細剉)熟地黃(各四兩)秦芄貝母(去心)羌活
桂心粉草乾薑(炮)北細辛牡丹皮大
豆卷(炮)茴香(炒)枳殼(去穰麩炒)延胡索白芷(各一兩)人
參木香石膏(煆)沈香黃芩(各半兩)川椒(三分)交
加(修製八兩交加即用生地黃四兩絞汁留滓以生薑四兩取汁留滓用生地黃汁拌生薑滓乾)
(生炒乾生薑汁拌生地黃滓炒乾為末用)
右為細末煉蜜為丸每兩作七丸依前服餌常服溫
酒化下
荆芥散治血風諸般疾産後並宜服諸疾除去
荆芥雀腦芎(各三兩)當歸人參(各半兩)桂心牡
丹皮羌活防風桔梗大腹皮甘草
蒲黃白茯苓枳殼厚朴半夏杏仁
欵冬花(各三分)附子(炮)乾地黃鱉甲白芍藥
北柴胡黃茋(各一兩)乾薑木香(各半分)沈香(一分)
右為細末每服二錢薑三片棗一箇水一盞煎至七
分温服
南嶽魏夫人濟隂丹(出三因方)治婦人血氣久冷無子及數
經墮胎皆因衝任之脈虚損胞内宿挾疾病經水不
時暴下不止月内再行或前或後或崩中漏下三十
六疾積聚癥瘕臍下冷痛小便白濁以上疾證皆令
孕育不成以致絶嗣此藥治産後百病若能常服除
宿血生新血令人有孕亦生子充實亦治男子亡血
諸疾
桃仁(去皮尖仁麩炒)木香(炮)茯苓京墨(燒各一兩)蠶布(燒)
藁本秦艽甘草人參桔梗(炒)石斛(酒浸各二)
(兩)當歸桂心乾薑細辛牡丹皮(去心)川芎
(各半兩)川椒(去目閉口炒出汗)山藥(各三兩)澤蘭葉熟地黃
(洗酒蒸焙)香附子(炒各四兩)蒼术(米泔浸去皮)大豆卷(炒各半升)糯米
(炒一升)
右為細末煉蜜丸每兩作六丸每服一丸細嚼温酒
送下淡醋湯調亦可空心食前服一本山藥川椒各
三兩
妙應丹(一名延齡丹出三因方)治婦人衆病無所不治
晩蠶沙(炒)鯉魚鱗(燒為末)當歸(去蘆)石膏(煅研)澤蘭(去根)附
子(炮去皮臍)木香(炮各二兩)熟乾地黃(洗酒浸蒸焙)川芎防風
(去蘆)蕪荑(炒)馬牙硝(炒)人參黃蓍川椒(微炒)栢子
仁(微炒别研)蟬蜕(去足洗焙)白薇㯽榔(不見火各一兩)厚朴(去粗皮薑)
(製)藁本(去苗)白薑(炮)甘草(炙赤各三兩)紅花(炒)吳茱萸(湯浸)
(各半兩)
右為末煉蜜搜和杵數千下丸如彈子大每服一丸
血瘕塊病綿灰酒下催生温酒嚼細下血勞血
虛桔梗酒下血崩棕櫚灰酒下血氣痛炒白薑
酒下血風荆芥酒下血暈悶絶胎死腹中胞衣
不下並用生地黃汁童便酒各一盞煎二服下常
腹痛醋湯温酒化下並空心食服
地黃粥方治婦人血氣不調
生地黃(二合汁)粟米(一合)粳米(一合)鹽花(少許)訶梨勒(炮去核為)
(末半兩)
右以水三升先煮二米將熟次入訶梨勒末地黃汁
鹽花攬勻煮令稀稠得所分二服
趁痛丸(出豈明論方)治一切走注疼痛婦人經脈住滯水腫
腹脹
甘遂大戟芫花黃牽牛(各等分)
右為末以蕎麫同末和作餅子切為棋子煮熟服之
得利為度每服一錢加減相虚實
烏雞煎丸(一名大烏雞丸出和劑方)治婦人胎前産後諸般疾患並
皆治之
烏雄雞(一箇)烏藥石床牡丹皮人參(去蘆)白术
黃蓍(各一兩)蒼术(米泔浸切焙一兩半)海桐皮(二兩)肉桂(去粗皮)附
子(炮去皮臍)白芍藥蓬莪术川烏(炮)熟乾地黃(洗焙)
肉豆蔲草菓(各半兩)紅花陳皮(各二兩)延胡索
木香琥珀
右細剉用烏雄雞一隻湯撏去毛及腸肚將上件藥
安放雞肚中用新甆缾好酒一斗同煮令乾去雞骨
以油單盛焙乾為末煉蜜為丸如梧桐子大每服三
十丸胎前産後傷寒蜜糖酒下胎前氣悶壯熱炒
薑酒下白帶赤帶下生薑地黃酒下産後敗血
注心童子小便炒薑酒吞下産後血塊瘨築心腹
疼痛玄胡索酒下胎前嘔逆薑湯下催生炒蜀
葵子酒下安胎鹽酒下室女經脈當通不通四
肢疼痛煎紅花酒下血氣攻刺心腹疼痛煎當歸
酒下血暈棕櫚燒灰酒調吞下血邪研硃砂麝
香酒下血悶煎烏梅湯研硃砂下子宫久冷温
酒或棗湯下空腹日一服血風勞人參酒吞下
小腹疼痛炒茴香鹽酒吞下血散四肢遍身虚浮
黃腫赤小豆酒下常服温酒醋湯任下空心食前
服
白堊龍骨芍藥(各十八銖)黃連當歸茯苓
黃芩瞿麥白蘝石韋甘草牡蠣細
辛附子禹餘糧藁本白石脂人參
烏賊骨甘皮大黃(已上各半兩)
右為末蜜和丸如梧子大空腹飲服十丸日再不知
加至二十日至一月百病除若十二癥倍牡蠣禹餘
糧烏賊骨白石脂龍骨若凡痛倍黃連白歛甘草當
歸若七害倍細辛藁本甘皮加川椒茱萸各一兩若
五傷倍大黃石韋瞿麥若三痼倍人參加赤石脂礬
石巴戟天各半兩合藥時隨病增減之
小白薇丸(出和劑方)治女人衝任虛損子臟受寒久無子息
及斷續不産此因上熱下冷百病滋生或月水崩下
帶漏五色腰腹疼重面黃肌瘦或因産乳不能將護
露厠太早或久坐濕地或冷風從下入血臟既虛或
邪内乘或月水當行失於調攝傷動胞絡隂陽不和
上焦虚陽壅燥下臟邪冷結伏致使胎孕不成冷極
傷敗月水不勻飲食減少夜多盜汗面䵟&KR0008;齒搖髮
落脚膝疼痛舉動少力並宜服之
覆盆子(去根)菖蒲(微炒各三分)白龍骨熟地黃川椒
(去目及閉口者微炒去汗各一兩)白薇(去苗一兩)蛇床子(炒)乾薑(炮)細
辛(去苗)當歸(去蘆炒)車前子芎藭(各半兩)遠志(去心)桃仁
(去皮尖麵炒黃)白茯苓(去皮)藁本(去苗)人參卷栢(去根)白芷
肉桂(去粗皮各三分)麥門冬(去心焙一兩半)
右為細末煉蜜和丸如梧桐子大每服三十丸温酒
或米飲下空心食前常服壯筋骨益氣煖下臟除風
冷令有子
白堊丹(出和劑方)治婦人三十六病崩中漏下身瘦手足熱
惡風怯寒咳逆煩滿抑急短氣心脇腰腹重墜與子
臟相引痛漏下五色心常恐懼遇恚怒憂勞即發皆
是内傷所致並皆治之
牡蠣(煅研)白堊細辛(去苗)禹餘糧(煅醋淬凡遍研)烏賊魚骨
(燒灰)白石脂(煅)龍骨(煅研各一兩半)瞿麥穗附子(炮去皮臍)芍
藥石韋白歛黃連(去毛)茯苓(去皮)肉桂(去皮)白芷
當歸(去苗)乾薑(炮)人參甘草(炙各一兩半)川椒(去目及閉)
(口者炒出汗半兩)
右為末煉蜜丸如梧子大每服三十丸至五十丸空
心温酒下又一方無人參
琥珀澤蘭煎(一名調經琥珀丸出和劑方)治婦人三十八種血氣八
風五痺七疰八瘕心腹刺痛中風癱瘓手足痠疼乳
中結瘀妊娠胎動死胎下出産衣不下敗血湊心頭
旋眼花血疰四肢渾身浮腫衝任久疼絶産無嗣早
晩服食能令有子經脈不調赤白帶下惡心嘔逆身
體瘦倦懷胎八月一日一服胎滑易産
紫巴戟(去心糯米炒)茴香牡丹皮(去心)劉寄奴草(去根)五
味子(去梗)白芷五加皮(去心)金釵石斛(去根剉酒浸炒)川當
歸(酒浸一宿)川芎赤芍藥澤蘭葉(去根)人參(去蘆)白芍
藥附子(炮去皮臍)生乾地黃(法去蘆)艾葉(酒炒糯米糊調成餅焙乾)
(為末)熟乾地黃(法去土)白术(各一兩)
右為細末煉蜜丸如彈子大每服一丸温酒磨下漏
胎刺痛煮糯米飲下寒熱往來四肢煩疼煎青蒿酒
下婦人室女經血不通煎紅花酒下血暈不省人事
童子便和煖酒下催生雞子清和酒下血氣血塊攻
刺心腹燒秤鎚淬酒下傷寒及中風口禁煎麻黃湯
下用被蓋出汗即愈心驚悸及頭疼薄荷酒下咳嗽
桑白皮湯下血風攻疰渾身瘙癢頭面麻痺炒黑豆
浸酒下産前産後常服不生諸疾甚有神效
烏金散(出宣明論)治婦人諸疾寒熱頭痛一切等疾
烏金子肉桂蒲黃當歸䖟蟲血餘灰
水蛭鯉魚灰木香青皮皂角(大者炙各半兩)芍
藥(半兩)芫花(醋炒三兩)巴豆(一錢出油)硃砂(少許)㯶皮灰紅花
(各一兩)川烏頭(半兩)
右為末每服半錢加至一錢煎生薑湯下空心食前
忌油膩等物
加味五積散(出危氏方)
厚朴(去粗皮薑汁炒)半夏(洗)楊芍藥枳殼(去穰炒)木香
肉桂(各一兩)陳皮白薑(各一兩三錢)蒼朮(六兩米泔浸炒)桔梗
香附子(炒去毛)茴香(炒)粉草人參茯苓(去皮)
川芎當歸(去尾)川白芷(各一兩)
右剉散生薑木瓜入鹽煎服隂證傷寒生薑附子血
脈不勻紫蘇氣嗽烏梅薑錢勻經棗子薑補益血海
蘇鹽産後生薑醋炒陳艾胃冷不納食陳皮縮砂赤
白帶陳米冷氣疾木香茱萸心燥背筋急頭暈腰脚
痠生乾地黃當歸痺虛蘇葉粉草月中被驚或因淨
觸心頭結塊五隔五噎茴香棗子口苦舌乾吞酸噫
氣此為胃冷生薑鹽腰痛桃仁木瓜杜仲川續斷身
痛秦艽諸虛脾胃不和羸瘦冷氣蘇鹽冷瀉炒過生
薑烏梅肉豆䓻陳米
萬病紫苑丸(出拔萃方)療臍腹久患痃癖如碗大及諸黃每
地氣起時上氣衝心遶臍絞痛一地蟲咬十種水病
十種蟲病反胃吐食嘔逆惡心飲食不消天行時病
婦人多年月露不通或腹如懷孕多血天隂即發又
治十二種風頑痺不知年歲晝夜不安夢與鬼交頭
白多屑或哭或笑如鬼魅所著腹中生瘡腹痛服之
皆效
紫苑(去苗土)吳茱萸(湯浸七次焙乾)菖蒲柴胡(去鬚)厚朴(薑製)
(一兩)桔梗(去蘆)茯苓(去皮)皂角(去皮子等炙)桂枝乾薑(炮)黃
連(去鬚八分)蜀椒(去目閉口者炒出汗用)巴豆(去膜出油研)人參(去蘆各半)
(兩)川烏(炮去皮半兩加二錢)羌活獨活防風(各加等分)
右為細末入勻巴豆煉蜜丸如梧子大每服三丸漸
加至五七丸生薑湯送下食後臨卧服初有孕者不
宜服具引于後痔漏腸風用酒下赤白痢訶子湯下
濃血痢米飲湯下墮傷血悶四肢不收酒下蛔蟲咬
心㯽榔湯下氣噎憂噎荷葉湯下打撲傷損酒下中
毒箒灰甘草湯下一切風升麻湯下寸白蟲㯽榔湯
下霍亂乾薑湯下咳嗽杏仁湯下腰腎痛豆淋湯下
隂毒傷寒温酒下吐逆生薑湯下食飲氣塊麵湯下
時氣井花水下脾風陳皮湯下頭痛水下心痛温酒
下大小便不通燈心湯下因物所傷以本物湯下吐水
黎蘆湯下氣病用乾薑湯下小兒天風弔搐防風湯
下防己亦可小兒疳利葱白湯下小兒乳食傷白湯
下月信不通煎紅花酒下婦人腹痛川芎湯下懷孕
半年後胎漏艾湯下有子氣衝心酒下産暈痛温酒
下血氣痛當歸酒下産後心腹脹滿豆淋湯下難産
益智湯下産後血痢當歸湯下赤白帶下酒煎艾湯
下解内外傷寒粥飲下室女血氣不通酒下子死菜
子湯下又治小兒驚癎大人顛狂一切風及無孕婦
人身上頑麻壯如蟲行四肢俱腫呻吟等疾
沈香煎丸
丁香(一兩)南木香(半兩)訶子肉肉豆䓻陳皮甘
草人參(去蘆)胡椒青皮生薑屑(各半兩)白豆蔲
縮砂仁㯽榔乾薑官桂(各五錢半去皮)沈香(二錢半)
麝香(二兩)白术(四錢)
右為細末煉蜜為丸如棗子大每服一丸細嚼生薑
湯下温紅酒亦可空心食前日進三服
内炙散(出和劑方)治婦人胎前産後一切血疾血崩虛憊腹
脇病痛氣逆嘔吐冷血冷氣凝積塊硬刺痛泄下青
白五色腹中虛鳴氣滿堅脹瀝血腰疼口吐清水頻
産血衰顔色青黃勞傷劣弱月經不調下血墮胎血
迷血暈血瘕時發疼痛頭目眩暈惡血上心悶絶昏
迷惡露不乾體虛多汗手足遂冷並宜服之
茴香(揀淨炒)藿香丁香皮熟乾地黃(洗焙)肉桂(去粗)
(皮各一兩半)山藥當歸(去蘆洗)白术白芷(各八兩)藁本
(去蘆)乾薑(炮)川芎黃蓍(去苗各一兩)木香(一兩)陳皮(去白四兩)
白芍藥(十兩)甘草(炙赤八兩)
右為細末每服三錢水一盞生薑錢五片艾一團同
煎至七分空心食前熱服温酒調下亦得如産後下
血度多加蒲黃煎服惡露不快加當歸紅花煎服水
瀉加肉豆蔻末煎服嘔吐加藿香生薑煎服上熱下
冷加荆芥煎但是腹中虚冷血氣不和並宜服産後
每日一服則百病不生丈夫虚冷氣刺心腹疼痛尤
宜服之
龍鬚湯治胎前產後身疼保室論云身疼者肌體不
實而受風邪客於經絡邪氣與正氣相搏交擊於骨
之間故身疾而不動用龍鬚湯主之若姙娠而患身
體疼者必因勞役過多致使然也不爾經絡受風寒
愈痛丸防風湯主之產者必因勞後身疼而不能動
轉者良由產後百節開張血脈流走氣弱則骨肉之
間血多凝滯是故百節經脈緊急腰背不能轉側手
足不能動搖身熱若納炭頭如釘錠醫者不識妄為
傷寒發汗變生他證宜服
牛膝(洗去蘆酒浸一宿急用酒蒸熟為度)當歸(酒浸去蘆)白术防風(去蘆)
獨活(去蘆)甘草(各二兩半)黃蓍(一兩蜜炙)
右㕮咀每服半兩井水五盞生薑十片薤白一握同
煎至三盞去滓不拘時服
交感地黃煎丸(出三因方)治婦人產前産後眼見黑花或即
發狂如見鬼狀胞衣不下失音不語心腹脹滿水穀
不化口乾煩渴寒熱往來口内生瘡咽中腫痛心忪
悸夜不得眠産後中風角弓反張面赤牙關緊急崩
中下血如豚肝狀臍腹病痛血少結為癥瘕恍惚昏
迷四肢腫滿産前胎不安産後血刺痛並皆治之
生地黃(淨洗研以布製汁留滓以生薑汁炒地黃滓以地黃汁炒生薑滓至乾甚為末為度)
生薑(淨洗爛研以布製取自然汁留滓各二斤)延胡索(拌糯米炒赤去皮)當歸
(去苗)琥珀(别研各一兩)蒲黃(炒香四兩)
右為末蜜丸彈子大當歸湯化下一丸食前服
勝金丸(一名勝金丹出大全良方)治婦人久虚無子産前産後一切
病患兼療男子下虛無力此藥能安胎催生妊娠臨
月服五七丸産時減痛婦人無孕子宫冷如服二十
丸可望孕育又治積年血風脚手麻痺半身不遂赤
白帶血如山崩及治産後腹中結痛吐逆心痛子死
腹中遶臍痛氣滿煩悶失蓋汗不出月水不通四肢
浮腫無力血勞虚勞小便不禁中風不語口噤產後
痢疾消渴眼前見鬼迷暈敗血上衝寒熱頭痛面色
痿黃淋瀝諸疾血下無度血痢不止飲食無味産後
傷寒虚煩勞悶産後血癖産後羸瘦凡婦人諸虚不
足心腹疼痛一切諸疾不論年深日久並皆治之
一方名不換金丸
白芍藥藁本石脂(赤白皆可)川芎(不見火)牡丹皮
當歸白茯苓人參白薇白芷桂心
延胡索白术(米泔浸一宿各一兩)沒藥甘草(炙江西安撫司沒藥)
(甘草減半)
右等分為末煉蜜丸如彈子大每服一丸温酒化下
初産了並用熱醋湯下空心食前此方係王承宣息
祖傳渠家凡婦懷身便服此藥神妙常服尤好係在
京師於能家傳一方有沈香無沒藥一方有附子無
沈香
白术煎治胎前産後血氣諸疾
木香(五錢)三稜莪术白术(各一兩)枳殼(炒)白茯苓
當歸延胡索人參熟地黃(洗)牡丹皮
甘草(各半兩)
右為細末米糊丸如梧桐子大每服十五丸至二十
丸常服温酒吞下胎前渾身并手脚痛炒薑酒下胎
前腹内痛并安胎紫草煎湯下胎前嘔逆吐食糯
米飲下胎前飲食不得渾身倦怠豆淋酒下胎
前渾身發熱甘草湯下胎前咳嗽煨薑鹽湯下
胎前頭痛煨葱茶下胎前産後瀉紫蘇薑酒下
催生胎衣不下嚼葱白三寸煖酒下産後赤白痢
乾薑甘草湯下産後下血不止燒紗帽灰一錢調
酒下無燒漆亦可産後渾身虛腫陳皮去白焙
乾浸酒下頭疼薄荷茶下常服飯飲下赤白
帶下燒㯶櫚灰三錢調酒下久年血氣陳塊築心
痛温酒下炒薑酒下及良薑浸酒下皆可婦人室
女經脈不通煎紅花蘇木酒下經脈不調或前或
後或多或少煎當歸酒下大便小便秘結燈心湯
下乳汁不通苦虀煮猪蹄羹下産後腰痛煎芍
藥酒下
保生丸養胎益氣安和子臟治姙娠將理失宜或因
勞役胎動不安腰腹痛重肥阻漏胎惡露時下臟挾
疾久不成胎或受姙不能固養痿燥不長過年不產
日月雖滿轉動無力或致損墮及臨節適乖宜驚動
太早産時未至惡露先下胎胞枯燥致令産難或横
或逆痛極悶亂連日不産子死腹中手足冰冷口唇
青黑吐出冷沫新産惡血上衝暈悶不省喘促汗出
及瘀血未盡臍腹㽲痛寒熱往來或因産勞損虚羸
未復面黃體瘦心忪盜汗飲食不進漸成蓐勞入月
常服壯氣養胎正順産理潤胎易産産後常服滋養
血氣和調隂陽密腠裏實腑臟治風虚除痼冷一名
千金丸
大麻仁(去皮一兩半)貝母黃芩大豆黃卷糯米
(一作黍米)甘草(微炒赤細研)乾薑(炮)肉桂(去粗皮)石斛(去根)石膏
(細研各一兩)當歸(去蘆炒半兩)秦椒(微炒汗出一兩)
右為細末煉蜜和丸如彈子大每服並用温酒或棗
湯化下嚼亦得空心食前服一方用蒲黃一兩
半夏丸治女人腹中十二疾一曰經水不時二曰經
來如清水三曰經水不通四曰不周時五曰生不乳
六曰絶無子七曰隂陽減少八曰腹苦疼如刺九曰
隂中寒十曰子門相引痛十一曰經來凍如葵汁狀
十二曰腰急痛凡此十二病得之時因與夫卧起月
經不去或卧濕冷地及以冷水洗浴當時取快而後
生百病或瘡痍未瘥便合隂陽及起早作勞衣單席
薄寒從下生
半夏赤石脂(各一兩六銖)蜀椒乾薑吳茱萸
當歸桂心丹參白歛防風(各一兩)雚蘆(半兩)
右為末蜜和丸如梧桐子大每日空心酒服三十丸
不知稍加以知為度
龍骨散治腹下十二病絶産一曰白帶二曰赤帶三
曰經水不利四曰隂胎五曰子臟堅六曰臟癖七曰
隂陽患痛八曰内強九曰腹痛十曰臟閉十一曰五
臟酸痛十二曰夢與鬼交宜服之
龍骨(三兩)黃蘗半夏竈中黃土桂心乾薑
(各二兩)石韋滑石(各一兩)烏賊骨代赭(各四兩)白殭
蠶(五枚)
右治下篩酒服方寸匕日三白多者加烏賊骨殭蠶
各二兩赤多者加代赭五兩小腹冷加黃蘗二兩子
臟堅加乾薑桂心各二兩以上各隨病增之服藥三
月有子即住藥太過多生兩子當審方取好藥寡婦
童女不可妄服
皺血丸治婦人血海虛冷百病變生氣血不調時發
寒熱或下血過多或久閉不通崩中不止帶下赤白
癥瘕癖塊攻刺疼痛小腹緊滿脇肋脹痛腰重脚弱
面黃體虛飲食減少漸成勞狀及經脈不調胎氣多
損産前産後一切病患無不治療
菊花(去梗)茴香香附(炒酒浸一宿)乾地黃當歸肉
桂(去粗皮)牛膝延胡索(炒)芍藥蒲黃蓬术(各三)
(兩)
右為末用烏豆一升醋煮候乾焙為末再入醋二碗
煑至一碗留為糊丸如梧桐子大每服三十丸温酒
或醋湯下血氣攻刺炒薑酒下癥瘕疼痛當歸湯下
忌鴨肉羊血此藥煖子宫能令有子又治皺血損調
補衝任温煖血海及胞傷損宿瘀乾血
人參白术散(出宣明論)治徧身燥濕相搏玄府緻密煩心忪
悸發渴飲食減少不為肌膚
人參(三錢)白术(七錢)薄荷(半兩)生地黃茯苓(去皮)甘草(各半)
(两)&KR1190;砂仁(三錢)黃芩(二錢)藿香(三錢半)石膏(一兩)
右為末每服三錢水一盞煎至六分去滓温服日二
三服食前下
治婦人諸疾
蒼术陳皮赤芍藥川芎白芷甘草(各二)
(錢)乾薑乾葛荆芥肉桂(各三錢)桂枝(三錢)
右為散除感冐寒熱每服頭痛加川芎半夏腹痛加
桃仁腰痛加杜仲寒加桂熱加荆芥月水不止加韭
子白粟米經事不行加生地黃
聚功丸(楊氏家藏方)温經止痛破塊散寒調血氣進飲食
附子(六錢煮去皮臍)當歸(洗焙)人參(去蘆頭)赤芍藥半夏(湯洗)
(七遍)木香青橘皮白术蓬莪荗(炮)厚朴(薑汁製炒)
(已上一十味各一兩)乾漆(三分炒令烟出為度)
右件為細末生薑汁煮麵糊丸如梧桐子大每服三
十丸橘皮湯或米飲送下不拘時候
烏金散治女人諸疾寒熱頭疼一切等疾
烏金子肉桂蒲黃當歸䖟蟲血餘灰
水蛭鯉魚灰木香青皮皂角(大者炙各半兩)
右為末每服半錢加至十分煎生薑湯空心服忌油
膩物
白薇散(出危氏方)隨證酌量用湯引
白薇(去土)川芎熟地黃(酒炒)桂心牡丹皮(去骨)甘草
(炙)當歸(去尾)澤蘭葉蒼术(切焙)芍藥(各等分)
右為末每服三錢氣刺心脇痛艾醋澤蘭湯頭痛心
燥米泔米飲氣虛土芎湯頭痛荆芥湯胎前潮熱氣
急心悶生地黃燈心産後腹膨吐逆藿香胡椒胎氣
不安陳艾下血不止糯米地榆陳艾産後血刺脇痛
艾醋湯小腹痛地黃薑汁好酒産後腰腿疼痛背膊
痛木瓜白膠香沒藥好酒月經不勻百草霜温酒若
過多藕節酒煎又用陳艾阿膠月水不通杜牛膝野
苧根蘇木紅花酒下赤白帶心燥腰痛沒藥白帶黃
蓍切和鹽炒酒浸吃十服胎衣不下順流水酸車草
産後血氣當歸鹽炒好酒産後勞嗽糯米桑白皮熱
嗽生地黃芭蕉水産前産後潮熱桃柳枝臨産小腹
緊痛桑白皮葛根立便催生産前産後臟腑結枳殼
下血地榆心神亂銀器大小便秘麻仁蘇子佳血風
脚膝腫痛寒熱生薑黃水柳根血崩竹青藕節霜梅
吐熱紅山梔子竹青藕節奶癰蔓荆子酒煎調服之
十柔丸(出百一選方)治補婦人血氣
熟乾地黃(四兩)當歸蓯蓉(酒浸無以鹿茸代之)桂紫苑
補骨脂鹿角膠(炒)栢子仁熟艾(别研酒浸熬膏)白茯
苓(各二兩)
右為細末艾膏為丸如梧桐子大每服七八十丸温
酒或米飲送下
琥珀丸(出和濟方)治婦人或老或少産前産後及百病療三
十六種血冷七疝八瘕心腹刺痛卒中癰瘓半身不
遂八風十二痺等手足痠乳中毒結瘀血懷胎驚動
傷犯不安死胎不出并衣不下並宜服之
琥珀(研)辰砂(别研)沈香阿膠(碎炒)肉桂(去粗皮)石斛(去根)
附子(炮去皮臍)五味子(㨂淨)川芎(各半兩)牛膝(去苗酒浸一宿)當歸
(去苗炒)肉蓯容(切酒浸一宿焙)人參續斷沒藥(研各三分)熟
乾地黃木香(各一兩)
右為細末煉蜜為丸如彈子大每服一錢空心煖酒
調下午時食前再服能生精血去惡血若人腹脇疼
痛繞臍如刀刺及嘔逆上氣築心痰毒不思飲食用
薑汁少許和酒服諸痢及赤白帶下血冷崩中下血
漏胎下血用生薑與艾剉炒令赤色入酒同煎數沸
去滓調服洩瀉不止陳米飲服澁尿諸淋煎通草燈
心湯服血暈不知人煎當歸酒調服上焦下冷濃煎
人參湯服徧身虚腫水氣煎赤小豆湯服産内二毒
物傷寒及中風角弓反張身如板硬煎麻黃湯服使
被蓋出汗月經不通或間雜五色頻併而下斷續不
止飲食無味肌膚瘦劣面赤唇焦乍寒乍熱四肢煩
疼五心燥熱黑䵟遍身白班赤腫走疰及血風勞傷
無力用童子小便入薑汁少許調服常服以小便為
妙若恐惡心和以半酒如懷胎人於難月一日一服
至産下不覺疼痛或病人服至五服十服日倍飲食
是藥功成矣其功不能俱載略述急用湯使于前
交加散治營衞不和月經湛濁大能滋養血絡逐散
惡血臍腹撮痛腰腿重墜血經諸疾並皆治之
生薑(十二兩研取自然汁)生地黃(一斤研取自然汁)延胡索(醋紙裹煨令熟)
(用布楺去皮)白芍藥當歸桂心(各一兩)紅花(炒無惡血不用)
沒藥(别研各半兩)蒲黃(一兩隔紙炒)
右先將地黃汁炒生薑生薑汁炒地黃各稍乾焙
為細末入諸藥同研令勻每服三錢温酒調下如月
經不依常蘇木煎酒調下若腰疼用糖毬子煎酒調
下無時候
鳥啄丸治腸覃病因寒氣客於腸外與胃氣相搏正
氣不榮繫瘕内著惡氣乃起其生也殆如雞卵久久
乃成狀如懷胎按之堅推即月事時下故曰腸覃亦
治乳餘疾大小便不利并食有伏蟲臚脹癰疽毒腫
久寒邪氣
鳥啄(炮去皮尖二錢)半夏(湯洗七次四錢)石膏(煆)藜蘆(炒)牡蒙
蓯蓉(酒浸各一錢)乾薑(炮)桂心(各二錢三字)巴豆(六七個研膏)
右為末蜜丸如菉豆大每服三五丸食後酒飲任下
亦治男子疝痛
卷栢丸治婦人衝任本虛血海不足不能流通經絡
月水不調赤白帶下三十六疾並皆治之常服和經
絡煖六臟潤肌膚長髮去䵟除風令人有子
卷栢(去根)當歸(洗焙乾各二兩)川芎熟乾地黃(洗炒)栢子仁
(微炒)香栢子肉蓯蓉牡丹皮(各一兩)艾葉(炒二兩)
右為細末煉蜜丸如桐子大每服五十丸温酒米飲
任下空心食前服一方有川椒
治血氣不和滋養血氣
青皮三稜琥珀麥蘖當歸神麴赤
茯苓白芍藥甘草(各一兩)
右為細末每服二錢用棗子湯調下
温白丸治婦人諸疾繼續而生帶下淋瀝五邪失心
憂愁思慮意不樂飲食無味月水不調及腹中一切
疾病有似懷孕連年累月羸瘦困弊或歌或哭者凡
如鬼所使但服此藥無不愈者
吳茱萸(湯洗七次焙炒半兩)桔梗柴胡菖蒲紫苑(去苗)
(葉)黃連(去鬚)肉桂(去粗皮)茯苓人參(去蘆)蜀椒(去目及閉口者)
(炒出汗)巴豆(去皮心末去油炒細研)皂莢(去皮子各半兩)厚朴(去粗皮薑汁炒)
川烏(炮去皮臍各二兩半)
右為末入巴豆末和勻煉蜜丸如梧桐子大每服三
丸生薑湯下食後臨卧漸加五七丸
莪术散隨證加味宜酌量之入藥
當歸(去尾)川芎莪术(煨)甘草揚芍藥熟地黃
(酒蒸洗)茴香白芷
右為末每服二錢鹽酒調下月經不調銀器燈心安
胎黃耆生地黃補虛調氣生薑紅棗遍身虛腫當歸
酒小便不通滑石末心虛發狂硃砂研調敗血衝心
腹痛如刀刺燒秤鎚紅淬酒不退五靈脂酒血閉身
疼炒薑酒吐酸水丁香七粒煎湯血風上攻眼目浮
腫荆芥小腹痛木瓜渾身浮腫薑湯或葱湯胃惡藿
香頭面腫赤豆荆芥湯下血不止木香湯冷嗽桑白
皮乾柿頭痛川芎細辛血風潮熱生薑紅棗虛汗麻
根嘔吐不止陳青膏血風腰疼芸薹子搥碎女人血
結不通手發攣急不知其數虀菜一握順流水挪汁
手足痺樟柳根浸酒血海虛冷大艾腹脹不消芝麻
一合炒薑酒月水不勻當歸浸酒女人血氣成塊築
心銀子燈心血崩赤白帶真龍骨末好紅醋調之血
氣風中心狂言亂語渾身壯熱桃柳枝七寸血刺成
塊不散菴閭女人癖氣隔氣炒茴香酒婦人不問虛
熱傷風血氣潮熱增寒一切百病先以三服隨証湯
引投之服以他藥調理無不應驗冷嗽猪血心燥猪
肝酒催生順流水滑石禹餘糧榆白皮坯子乳香葵
子酸連草汁煎湯或黃柞葉垂下者胎衣不下再加
莪术地黃竹青行血菴閭生地黃紅花蘇木陳艾減
揚芍藥加赤芍藥稍
木香散治婦人脾氣血蠱氣蠱
木香沈香乳香(研)甘草川芎胡椒陳
皮人參晉礬(各半兩)桂心乾薑(炮)&KR1190;砂(各一兩)
茴香(炒半兩)天茄(五兩赤小者乾秤)
右洗焙為末空心日午温陳米湯調下二錢忌羊肉
至聖湯治婦人血氣産前産後百疾
當歸芍藥乾薑莪荗桂心地黃蒲
黃(炒各半兩)黑豆(炒去皮一兩)
右為細末空心熱酒下二錢
地黃湯療女人傷於丈夫四體沈重嘘吸頭痛
地黃(生者八兩)芍藥(五兩)香䜴(一升)葱白(切一斤)生薑(四兩)甘草
(炙二兩)
右切水七升煮去二升半分三服不得重作慎房事
一方無生薑甘草
小柴胡湯治男女諸熱出血血熱藴隆
柴胡(二兩)黃芩人參甘草(炙各七錢半)半夏(製六錢一字)
右水一大碗同煎臨熟入薑汁三大匙食後旋服一
方棗二箇烏梅一箇煎服
桑白皮湯療諸婦傷丈夫若頭痛欲嘔悶
桑根白皮(半兩)乾薑(二糸)桂心(五寸)大棗(二十枚)
右切以水一斗煑三四沸去滓分温服之適衣無令
汗出
抽刀散治婦人血風血氣等疾
五靈脂(炒)莪荗桂心芸薹子(炒各半兩)
右為末每服二大錢酒半盞煎至八分疾作熱服
琥珀散治産前産後血氣不和及一切疾
當歸(微炒)川芎(各一兩)赤芍藥(二兩)莪荗(一兩煨)
右為末每服二錢空心温酒調下如腰腹痛加陳皮
去白半兩乾薑炮半兩為末同和停如不飲水一盞
煎七分服
四物湯益營衞滋氣血治月水不調臍腹㽲痛婦人
經病或前或後或多或少疼痛不一腰足腹中痛或
崩中漏下或生產惡露過多或停留不出姙娠腹痛
下血胎不安產後血塊不散或去血過多惡露不止
四物湯加茱萸煎服若陽臟少使茱萸若隂臟多使
茱萸一方加香附子諸虛不足並皆治之
熟地黃(補血如臍痛非此不能除乃通於腎經之藥也)川芎(治風泄肝木也如血虚頭)
(痛非芎不能除乃通肝經之藥也)芍藥(和血理脾如腹中虚痛非此不能除乃通脾經之藥)
(也)當歸(和血如血刺痛非此不能除乃通肝經之藥也)
右為粗末水煎加減於後治婦人骨蒸加地骨皮牡
丹皮若姙娠胎動不安下血不止者加艾十葉阿膠
一斤又加葱白黃蓍若血臟虚冷崩中去血過多亦
加膠艾若婦人常服春倍川芎脈弦頭痛夏倍芍藥
脈洪飡泄秋倍地黃脈沈濇虛血冬倍當歸脈沈寒
而不食若春則防風四物湯加防風倍川芎若夏則
黃芩四物加黃芩倍芍藥若秋則門冬四物加天門
冬倍地黃若冬則桂枝四物加桂枝倍當歸若血虛
而腹痛微汗而惡風四物加茂桂謂之腹痛六合若
風眩暈加秦艽羌活謂之風六合若氣虚弱起則無
力&KR0008;然而倒加厚朴陳皮謂之氣六合若發熱而煩
不能睡卧者加黃連梔子謂之熱六合若虚寒脈微
自汗氣難布息清便自便加乾薑附子謂之寒六合
若中濕身沈重無力身凉微汗加白术茯苓謂之濕
六合
若産後虛勞日久而脈浮疾宜柴胡四物湯
川芎熟地黃當歸芍藥(各一兩半)加柴胡(八錢)人
參黃芩甘草半夏麴(各二錢)
同煎用溫酒半盞和勻煎藥服
若婦人筋骨肢節痛及頭痛脈眩增寒如瘧宜治風
六合或傷損氣血乘虛而暈
四物湯(四兩)防風羌活(各一兩)
若氣血上衝心腹肋下滿悶宜治氣六合
四物湯(四兩)木香㯽榔(各一兩)
若腹下虛冷腹痛及腰脊間悶痛宜玄胡六合小腹
痛者同用
四物湯(四兩)玄胡苦練(各一兩碎炒焦)
若氣冲經脉故月事頻併臍下多痛宜芍藥六合
四物湯(四兩)芍藥(一兩)
若經事欲行臍腹絞痛臨經痛者血澁也宜入四物
湯
四物湯(四兩)玄胡苦練(碎炒焦)㯽榔木香(各一兩)
若經水過多别無餘証宜黃芩六合
四物湯(四兩)黃芩白术(各一兩)
若經水澁少宜四物湯内加葵花煎又加紅花血見
愁
若婦人虛勞氣弱咳嗽喘滿宜厚朴六合
四物湯(四兩)厚朴(一兩製)枳實(半兩炒)
已上四味治法如左一証於四物湯中各加一味用
之如小腹痛四物湯四兩如玄胡苦練各加一兩
若經水暴下加黃芩一兩若腹痛者加黃連如夏不
去黃芩若經水如黑豆汁者加黃芩黃連各一兩若
經少而色和者四物湯外加熟乾地黃當歸各一
兩若經適來適斷或有往來寒熱者先服小柴胡証
表邪猶有不能效也依前論之中變証隨証用藥調
治
若婦人血積者四物湯内加
廣茂京三稜桂乾漆(各一兩)
若婦人傷寒汗下後飲食減少血虛者宜入四物湯
四物湯(四兩)黃蓍甘草茯苓白术(各一兩)
若姙娠傷寒中風表虚自汗頭痛項強身熱惡寒脈
浮而弱太陽經病宜表虛六合湯
四物湯(四兩)桂枝地骨皮(各七錢)
若姙娠傷寒頭痛身熱無汗脈浮緊太陽經病宜表
實六合
四物湯(四兩)麻黃細辛(各半兩)
若姙娠傷寒中風濕之氣肢節煩疼脈浮而熱頭疼
宜風濕六合湯太陽標病也
四物湯(四兩)防風蒼术(製各七錢)
若姙娠傷寒下後過經不愈濕毒發班如錦文宜升
麻六合
四物湯(四兩)升麻連翹(各七錢)
若姙娠傷寒胸脇滿痛而脈弦少陽頭昏項強宜柴
胡六合湯
四物湯(四兩)柴胡黃芩(各七錢)
若姙娠傷寒大便硬小便赤氣滿而脈沉數陽明太
陽本病也急下之宜大黃六合湯
四物湯(四兩)大黃(五錢)桃仁(十箇去皮麩炒)
若姙娠傷寒汗下後咳嗽不止者宜人參六合湯
四物湯(四兩)人參五味子(各五錢)
若姙娠傷寒汗下腹虚痞脹滿者陽明本虚也宜厚
朴六合湯亦治咳𠻳脹滿
四物湯厚朴枳實(麩炒各五錢)
若姙娠傷寒汗下後不得眠者梔子六合湯
四物湯(四兩)梔子黃芩
若姙娠傷寒身熱大渴蒸蒸而煩脈長大者宜石膏
六合湯
四物湯(四兩)石膏知母(各五錢)
若姙娠傷寒小便不利太陽本病宜茯苓六合湯
四物湯(四兩)茯苓澤瀉(各五錢)
若姙娠傷寒太陽本病小便赤如血狀者宜琥珀六
合湯
四物湯(四兩)琥珀茯芩(各五錢)
若姙娠傷寒汗下後血漏不止胎氣損者宜膠艾六
合湯
四物湯(四兩)阿膠艾(各五錢一方加甘草同上一方加乾薑甘草黃蓍)
若姙娠傷寒四肢拘急身凉微汗腹中痛脉沉遲少
隂病也附子六合湯
四物湯(四兩)附子(炮去皮臍)桂(各五錢)
若赤白帶下宜香桂六合湯
四物湯(四兩)桂香附子(各五錢)
若姙娠傷寒蓄血証不宜隨胎藥下之宜四物大黃
湯下
四物湯(四兩)生地黃大黃(各五錢酒浸)
若虚熱病四物與參蘇飲相合名補心湯主之若四
肢腫痛不能舉動蒼术合半夏湯主之若治燥結四
物與調承氣湯合半為玉燭散若流濕潤燥宜四物
湯理中合半湯若保胎氣令人有子四物與&KR1190;砂四
君子湯各半名八珍湯
若熱與血相搏口舌乾渴飲水加括蔞麥門冬
若腹中刺痛惡物不止加當歸芍藥
若血崩者加生地黃(一用熟)蒲黃黃芩(一方無黃芩)
若因熱生風者加川芎柴胡防風(一方無防風)
若臟秘澁者加大黃桃仁
若嘔者加白术人參生薑(一方無生薑)
若滑瀉者加官桂附子
若發寒熱者加乾生薑牡丹皮芍藥(一方無芍藥)
柴胡
若大渴者加知母石膏
若水停心下微吐逆者加猪苓茯苓防風
若頭昏項強者加柴胡黃芩
若虚寒似傷寒者加人參柴胡防風
若産婦諸證各隨六經以四物與仲景藥各半服之
甚效
若婦人或因傷酒或因產亡血或虚勞五心煩熱者
宜四物二連湯
四物湯(内用生地黃)黃連胡黃連(真者)用温飲
四物與桂枝麻黃白虎柴胡理中四逆茱萸承氣凉
膈等皆可作各半湯易老用藥大略也
若虚煩不得睡者加竹葉人參
若婦人血氣虛心腹㽲痛不可忍者去地黃加乾薑名
四神湯
若諸痛有濕者四物與白术相半加
天麻茯苓川山甲用酒煎
若目赤暴發作雲翳疼痛不忍宜四物龍膽湯
四物湯(各四兩)羌活防風草龍膽防己(各三錢)
用水煎
一方等分為粗末每服四錢水一盞半煎至八分去
滓取六分清者帶熱服食前若平常血氣不調及常
服只用本方日二三服治經血凝滯腹内血氣作疼
加莪术官桂等分用之王石膏云熟地黃滯血安能
止痛不若用五味子代之如因産後欲推陳致新補
血海治諸疾加生薑煎若胎動不安下血每服加艾
葉五七片更加葱白阿膠未減四味之半當歸用小
半如疾勢甚者以四味各半兩細剉以水四盞熟艾
一塊如雞子大阿膠五七片煎至二盞半去滓分作
四服一日令盡一方有粉草乾薑黃蓍日二三服至
二臘以一七日為一臘以前産後每日可一二服亦
治血痢疾不止腹痛難忍宜加阿膠艾葉煎服名六
物湯如氣虛弱血海不調服一月無不效也如産後被
驚氣滯種種積滯敗血一月内惡物微少敗血或病
或脹或疼胸膈脹悶或發寒熱四肢疼痛加延胡索
沒藥香白芷與四物等分為細末淡醋湯或童子小
便酒調下如血風於産後乘虛發作或産後傷風頭
疼發熱百骨節痛加荆芥穗天麻香附子石膏藿香
一分四物料共一兩中加之每服三錢水一盞煎至
七分服如寒熱往來加炮了乾薑牡丹皮各一分若
平常些少虛眩肢體瘦倦月信不調只用生薑薄荷
如常服此是婦人常服之藥蓋謂寡而性緩效遲而
功深治老人風秘加青皮等分煎服一方治婦人腹
痛作聲經脈不快加熟地黃一倍添桂半倍煎治瘡
疾加荆芥酒煎常服一方名五神湯柴胡大能補虛
退熱一方以四物湯共四兩為細末煉蜜為丸如梧
桐子大空心米飲下三四十丸以療年高婦人白帶
又良驗也請詳之四物湯加甘草半兩細末煉蜜為
丸每兩八九丸酒醋共半盞煎湯同化調停下名當
歸煎去敗血生好血如人行五里再進一丸無時候
服一方剉散隨病証加減後藥煎服血氣不調加吳
茱萸一兩甘草半兩補下元加乾薑半兩甘草七分
血崩氣滯腹内刺痛炮附子一個赤石脂一兩便血
及帶下加荆芥地椒血氣滯腹内刺痛加桂産後傷
風頭痛加石膏一兩甘草半兩血風勞加荆芥柴胡
潮熱加前胡子乾葛人參黃芩虛熱口乾加門冬半
兩黃芩一兩嘔吐不止加藿香白术半兩人參一錢
産後虛憊血熱煩悶加生地黃産後腹脹加枳殼肉
桂各三錢産後惡露腹痛不止加桃仁蘇木牛膝産
後寒熱往來加柴胡門冬各半兩經血淋漓不斷加
乾瑞連房炒入藥血滯不通加紅花桃仁各一分産
後悶亂加茯神遠志半兩虛而多汗加煆牡蠣麻黃
粉各半兩姙娠心腹痛加竹茹一塊如有敗血則用
當歸近上節白芍藥以赤易熟地黃以生者一方剉
散每服四錢水一盞半煎至七分去滓食前熱服或
為末服亦可若常服血氣不調平常服只用本方春
加當歸夏加芍藥秋加川芎冬加地黃各一兩半日
二三服姙娠作惡生寒面青不思飲食憔悴加陳枳
殼白术茯苓甘草産後敗血築心地骨皮芍藥潮熱
黃芩地骨皮柴胡咳嗽桑白皮半夏生薑人參甘草
北五味子地骨皮損孕下血不止頭疼寒熱耳鳴氣
血勞傷所致黃芩荆芥生地黃生薑赤芍藥虚寒潮
熱柴胡地骨皮白术茯苓甘草秦艽知母黃芩麥芽
貝母人參烏梅棗子心腹脹滿枳殼青皮虚汗麻黃
根産後潮熱白术柴胡甘草牡丹皮地骨皮有熱黃
芩汗浮麥腸風下血槐角槐花枳殼荆芥黃芩大腹
皮紅内消地榆石楠皮白鷄冠花為散煎一半為末
空心鹽湯舊酒調下鼻衂吐紅竹青蒲黃藕節半夏
丁香呵子桂花紅棗飛羅麵白茅根蚌粉奶癰連翹
茨菰子紅内消白芷菰片荆芥牛膝山蜈蚣乳香沒
藥漏蘆生地黃血風兩脇築心痛或盤腸成塊大黃
蓽撥乳香動胎漏下不止黃蓍側栢阿膠甘草續斷
平常經血淋漓不斷或多或少或赤或白非時漏下
可多服有效月水不通野苧根牛膝紅花蘇木舊酒
同煎臨產小腹緊痛紅花滑石甘草燈心葵子便閉枳
殼大黃荆芥黃芩青皮滑石木通瞿麥海金砂山梔
子車前子安胎及胎漏下血阿膠大艾甘草蒲黃炒
過產後腹痛血塊攻腸大艾沒藥好酒產後病眼北
細辛荆芥羌活甘草菊花木賊石決明草決明女人
赤眼頭風疾薄荷清茶赤眼生風防風黃芩産後浮
腫氣急腹大喉中水雞聲牡丹皮荆芥白术桑白皮
赤小豆大腹皮杏仁半夏馬兜鈴生薑葱白薄荷月
水不調血崩或多少前後嘔逆心膨陳艾黃蓍血弱
生風四肢痺痛行步艱難乳香人參沒藥射香甘草
五露子羌活獨活防風荆芥地龍南星白附子澤蘭
為末蜜丸木瓜鹽湯下血氣膨脹甘草木香枳殼馬
兜鈴苧藶紫蘇藿香地黃空心服補血住崩百草霜
敗㯶灰苴綿灰蒲黃炒過龍骨白薑血成塊地黃藕
節黑血片人參白术血片人參白术血片龍骨青黃
木瓜五色生麝香好酒鮮紅温酒鹽湯風瘡赤腫荆
芥牛旁子何首烏甘草防風羌活鹽酒帶下肉桂蒲
黃百草霜甘草黑豆白术玄胡索白薑龍骨空心鹽
酒血寒甘草烏梅柴胡桃柳枝感風勞𠻳欵冬花知母
阿膠半夏麻黃甘草馬兜鈴黃芩杏仁柴胡殭蠶訶
子烏梅月經久閉肉桂甘草黃蓍薑錢棗子木通紅
花大便下血四肢寒膨脹及胃腸有風槐花枳殼漏
蘆荆芥木香白雞冠花木通紅内消紫草石榴皮陳
皮黃芩青皮甘草白茅根槐角虛瀉人參川芎白芷
蒲黃炒阿膠白术茱萸續斷乾薑黑附子肉桂黃蓍
赤帶白芷甘草蜜丸鹽梅湯下白帶用龍骨酒煎産後
痢後風乳香龍骨茱萸木香肉桂蒼术牡丹皮白微
人參甘草澤蘭大椒茴香煉蜜為丸木瓜酒下治帶
下赤白痢陳米飲心腹膨炒薑酒血氣艾醋湯渾身
勞倦為末炒薑陳青蒿鹽和調下虚證四肢黃甘草
牡丹皮澤蘭白薇蒼术桂心茴香蜜丸鹽湯酒下嘔
逆飲食不入加白术丁香甘草人參&KR1190;砂益智仁胡
椒經行腹痛腰背痛芸薹牛膝紅花吳茱萸菴䕡甘
草銀器燈心熱服虚渴人參甘葛烏梅瓜蔞根受胎
小腸氣痛木香銀器胎前嗽枳殼甘草欵冬花知母馬
兜鈴半夏木通苧藶人參苦參麥門冬脚腫大腹皮
赤小豆茯苓皮生薑皮産後不語失音可子人參砂
蜜百藥煎隂陽交合經脈行赤石脂黃蓍肉桂百草
霜敗㯶灰肉豆蔲當歸木香龍骨白术茯苓地榆藕
節胎氣衝肝腰脚痺行步艱難枳殼甘草木通連翹
荆芥地黃羌活獨活山梔子燈心空心服氣築小腹
痛玄胡索煎服陳氏經驗方吳與周端仁郎中頃
赴省試照矚一隣云某本醫家凡婦人百病只以四物
湯加茱萸無不效者産難及胎衣不下子死腹中入
醋同煎凡用有效謹以此為報此藥不知起於何代
或云自魏華佗佗之術精微方類單省傳稱佗鍼灸
不過數處千金方云自三代以來醫方藥論未有如
此詳備其間有漢晉名公諸方金産寳方仍朱梁節
度巡官昝膺所撰其中有四物散後修入聖惠方自
後醫者易散為湯善用者若馭良馬當隨意無不得
所至皆然名醫於四物中增損品味隨意虛實寒燠
皆得其效者然亦非止婦人之疾可用而已
交加散(出大全良方)治胎前産後百病婦人營衞不通經脈
不調腹撮痛氣多血少結聚為瘕産後中風尤妙及
肌體黃瘦氣短羸怯
生地黃(一斤研取自然汗)生薑(十二兩研取自然汁)
右將地黃汁炒生薑滓生薑汁炒地黃滓各稍乾焙
為細末每服三錢温酒調下尋常腹痛亦宜服産後
尤不可缺一方或男女血熱心煩産後傷風以荆芥
煎湯調下
普濟方卷三百二十七
