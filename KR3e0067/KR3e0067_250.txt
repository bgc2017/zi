普濟方卷二百五十明周王朱橚撰
㿗疝門
膀胱氣痛(附論)
夫治膀胱氣痛不可忍醫者投剛劑其痛尤甚小便三
日不通隂陽痞塞惟有待死適遇明醫投五苓散一兩
分而為三分各用葱鬚三根茴香及鹽少許連服中夜
下小便如黑汁三升臍下寬得睡續服硇砂丸數日而
安盖此疾本因虛而得不宜驟補邪之所凑其氣必虚
留而不去其病則實故必先滌所蓄之邪然後補之
方
金鈴丸(出永類鈐方)治膀胱腫硬牽引疼痛及小腸氣隂囊
腫毛間水出并能治之
金鈴子肉(五兩)茴香(炒)馬藺花(炒)海蛤兔絲子
破故紙海帶(各三兩)木香丁香(各一兩)
右為末糊丸如梧桐子大每服二三丸空心食前温
酒鹽湯任下
葱白散(出三因方)治一切冷氣不和及本臓膀胱發氣攻刺疼
痛及治婦人産前腹痛致胎不安或血刺者兼能治
血臓宿冷百骨節倦痛腹瘦怯弱傷勞带癖久服盡
除凡婦人一切疾病宜服
川芎當歸枳殼(麸炒去瓤)厚朴(姜製炒)官桂(去皮)青皮
乾薑(炮)茴香(炒)川楝(炒)神麯(炒)麥蘖(炒)三稜(炮)
蓬术(醋浸一宿焙)人參茯苓芍藥木香乾地
黃(各一兩)
右為末每服三錢水一盞葱白三寸煎七分入鹽少
許熱服大便秘澁加大黃煎大便溏利則加訶子煎
食前服
治膀胱疝氣腎腫隂痛不可忍欲死者
川楝子(十個)巴豆(五個)斑猫(十個一處炒黃去巴豆斑猫不用)没藥(五分)
八角茴香小茴香(五分)枳殼(火炒五分)
右為末三分温酒送下
葫蘆巴丸治腎經虛冷膀胱氣痛或隂腫偏墜或小
腹有物如卵上下走痛(方見本門諸疝類葫蘆巴丸)
膀胱疝氣外腎腫大
破故紙黑牽牛(二味瓦噐内炒大半留小半生)
右末别取大蒜入巴豆濕紙裹煨軟熱巴豆不用以
蒜研入藥作劑可丸為度丸如梧桐子大每服三十
丸茶清吞下
青木香丸治膀胱疝氣腫痛及胸膈噎塞氣滯不行
腸中水聲嘔噦痰逆不思飲食常服寬中利膈
黑牽牛(六兩炒香搗末三兩)青木香(一兩)補骨脂(炒香)蓽澄茄
㯽榔(用粟米飯拌以濕紙包火中煨紙焦去飯各二兩)
右為末入牽牛末令勻以清水拌和丸如梧桐子大
每服五十丸温熱水吞下
又法(出永類鈐方)
右用青木香丸二百粒斑猫七箇去頭足翅為末同
置於文武火上慢炒令丸子微香以磁碟盖銚上頓
放在冷處少頃去斑猫末取丸每服五十丸茴酒下
於空心服累試之有騐
茴香散(出本事方)治膀胱氣痛
茴香金鈴子肉蓬莪荗荆三稜(各一兩)甘草
(五錢炙)
右為末每二錢熱酒調又云每發痛甚連日只二三
服立定頃在徽城日歙尉宋姓膀胱氣作疼不可忍
醫者以剛劑與之疼愈甚小便不通三日矣下虚脹
心悶予視之見其面赤黑脉洪大予曰投熱藥太過
隂陽痞塞氣不得通為之柰何適有五苓散一兩許
分三服用連鬚葱一莖茴香一撮鹽一錢水一盞半
煎分服中夜下小便如黑汁者一二升臍下寬得睡
翌日診之脉已平矣續用硇砂丸與之數日瘥大抵
此疾因虚得之不可以虚而驟補藥經云邪之所湊
其氣必虚留而不去其病則實故必先滌所蓄之邪
然後補之是以諸方借巴豆氣者盖謂此也
牽牛丸(出危氏方)治膀胱有氣服暖藥致成壅滯作痛
黑牽牛(三錢)大黃(二錢)白礬(一錢)
右用巴豆去皮三十粒先入銚炒焦乾去巴豆入衆
藥炒香為末煨大蒜研細為丸茴香湯送下七丸
治男子腎經虚弱膀胱為邪氣所搏結成皆因憂思愁
慮失飡感寒疝氣攻痛有横痃竪痃臍腹攻腠腰脚
沉重不能舒伸服諸藥不效者宜速療之
香附子(一斤)巴豆斑猫(各五十個)
右同一處炒令香熱去巴豆班猫用艾葉煎醋打麺
糊為丸如梧桐子大每服三四十丸用鹽酒下
念珠丸(出衞生家寳方)治膀胱疝氣外腎腫脹痛不可忍
乳香硇砂(各三錢飛)黃蠟(一兩)
右乳香研細又同硇砂研勻鎔蠟和丸分作一百單
八以線穿之露一夕次日用蛤粉為衣旋取一粒用
乳香湯吞下頃年有人貨疝氣藥上擔人我二字以
為照目日貨千有一國醫多金得之用之良騐
金聖散治小腸膀光氣痛不可忍
地膽(五錢去翅足頭微炒)滑石(一兩)硃砂(五錢)
右為末每服二錢用苦酒調下食前
金鈴子散(出危氏方)治膀胱疝氣閉塞下元大小便不通疼
痛不可忍服之神效
金鈴子(四十九箇去核剉如麻豆大不得碎細用巴豆四十九箇去皮亦不得碎細同炒以)
(金鈴子深黃為度去巴豆不用)茴香(一兩一方用鹽炒)
右不用巴豆將二味為末每服二錢食前温酒調下
一名抽刀散葱白酒空心調服(儒門事親)
金鈴散(出直指方)治膀胱小腸氣外腎腫痛(方見本門諸疝類)
治膀胱氣
右以葫蘆巴蘹香子桃仁治膀胱氣甚效配合惟桃
仁用麸炒各等分半以酒糊丸半為散每服五七十
丸於空心食前鹽湯下散以熱米飲調下與丸子相
輪間空心服日各一二服
治膀胱氣(出本事方)
青礬(一兩)白礬(一兩各為麄末)
右用小瓦罐子一隻入藥於内用麻皮縛緊鹽泥如
法堅牢固濟炭五斤煉令通紅盡炭為度取出入鹽
穴内去火毒二宿為末醋糊為丸如菉豆大每服十
丸空心鹽湯下或白湯亦可
金蓮散(一名川楝散出肘後方)治膀胱氣痛
巴豆(三十粒去殼截斷)川楝子(二十四箇湯浸去皮薄切片)
右用麸二合同炒令黃赤去麸與巴豆只用川楝為
末每服二錢温酒調空心服一方茴香湯下得泄為
效(余閱一切名方無如此方奇特有效)
治膀胱氣急宜下氣(出肘後方)
右蕪荑搗和食鹽末二物等分以綿裹如棗大内下
部或即下惡汁并下氣佳
茴香飲(出朱氏集騐方)治膀胱偏墜疝氣
八角茴香白牽牛(炒)
右二味各等分為細末空心酒調下
去斗丸治膀胱腎腫
局方紅丸連翹丸青木香丸(各一貼)
右用班猫二十一箇同藥用磁銚慢火炒令班猫黃
黑色連藥傾在地上去火毒一伏時去班猫却將藥
於袋中製去班猫屑分作十服空心酒吞服不飲酒
或鹽湯下其病雖大如斗亦安
香附子丸(出經騐良方)治膀胱氣腫痛
香附子(去毛净洗用米醋煮乾為末醋糊為丸)
用木饅頭一箇生薑一小片連皮擂爛同炒入鹽少
許將水一大盞煎兩三沸去滓嚥下二十丸
治膀胱氣痛
用㯽榔二枚一生一熟搗末酒煎服之
療膀胱氣急宜下氣
右用高麗昆布一片白米泔浸一宿洗去醎味以水
約一斗煮令向熟擘長三寸闊四五寸仍取葱白一
巨莖二寸切斷擘之令昆布極爛仍下鹽酢䜴披掺
之調和如臛法不得鹽酸以生薑橘皮椒末等和宜食
粳米飯或粳米粥海藻亦依此法極下氣大效無所忌
兼金丸(出危氏得效方)治熱入膀胱臍腹上下兼脇肋疼痛便
燥欲飲水按之痛者
大黃(濕紙裹煨八錢)硝石桂心甘草桃仁(四十箇去皮尖)
右為末煉蜜丸如梧桐子大每服五七丸至十丸米
飲下婦人血閉疼痛亦宜服之
茴香酒(出朱氏集驗方)治膀胱偏墜久不愈者
右用燈籠草根渾酒却將茴香炒碾用此酒調下
治膀胱氣痛方(出朱氏集驗方)
有歙縣尉宋葡甫膀胱氣作痛不可忍醫者以剛劑
謾與之痛愈甚溲溺不通三日許學士診其脉曰投
以熱藥太過適有五苓散一兩分作三易其名用連
根鬚葱一莖茴香及鹽少許水一盞半煎七分連服
用之中夜下小便如黑豆汁一二升臍下寬得睡及
明日脉已平續用硇砂丸數愈此疾往來皆因腎虚
按聖惠云腎氣虚風冷所侵流入于腎不能宣𣪚而
致然也卵脹腸㿗難治獨氣㿗治之易愈人又有寒
疝之氣注入㿗中名曰狐疝亦属㿗病嚴氏云四㿗
其治法橘核丸主之謾錄于後
黑牽牛(四兩半生用)白术(五錢)茴香(五錢)澤瀉(二錢)海金沙(二錢)
巴戟(五錢)川棟子(五錢去核)南木香(四錢)
右煉蜜為丸桐子大每服二十七丸虀酢汁下空心服
治一切丈夫元陽虧弱膀胱小腸虚冷非時氣痛忽衝
心脇疼痛難忍宜服此藥(出護命方)
益智子(去皮净)蓬莪荗(各五錢)茴香牛膝山茱萸
牽牛(炒熱)續斷甘草芎葫蘆巴防風(各一)
(分)
右細杵羅為末每服三錢水一盞二分煎兩三沸空
心和滓喫熱湯調下二錢七亦得
腎氣(附論)
夫腎氣内虚邪熱内入於腎經其脉洪大小便頻數所
出澁少赤濁而痛此不可以牽牛行之治法瞿麥燈心
煎湯調真料五苓散渗泄其熱邪水竇一通勿藥有喜
方
葱白散(出直指方)治腎氣刺痛七氣通用
當歸川芎枳殼(製)官桂青皮川白薑
茴香(炒)川棟子陳皮紫蘇三稜(煨)蓬术(醋浸)
(一宿焙)白芍藥茯苓木香(各一兩)人參沉香
甘草(炙各五錢)
右為麄末每服三錢葱白二寸鹽少許煎服大便秘
加大黃
治腎氣奔豚氣
穿山甲(五錢麸炒)木香海藻(焙)茴香(各一兩)全蝎(十五箇去)
(稍毒)土狗子(十箇去翅頭瓦焙乾)黑牽牛(頭末四兩)香附子(去皮)破故
紙(麸炒各五錢)吳茱萸(一兩五錢)
右用蘿蔔一箇大者剜去心肉入吳茱萸在内用糯
米一碗同蘿蔔煮熟飯爛為度次將蘿蔔細切入米
飯擂細茱萸晒乾同前藥為細末用前藥與蘿蔔為
丸如梧子大每服二十丸加至三十丸鹽酒送下食
前服
金鈴子丸(出和劑方)治腎氣發動牽引疼痛臍腹弦急攻衝
不定
金鈴子(去核炒四兩)益智仁葫蘆巴石菖蒲
破故紙(炒)茴香巴戟(去心各二兩)木香白茯苓(去皮)
陳皮(去白各一兩)
右為末酒煮麺糊為丸如梧桐子大每服五十丸鹽
湯温酒下一用米飲下
治腎氣
半夏牽牛舶上茴香猪苓木通(炒猪苓去通不)
(用)蘿蔔子(炒牛去蔔子不用)石薜茄(炒茴香茄不用)糯米(炒去碙不用各)
(一兩)碙砂(三錢炒糯去碙不用)班猫(三十箇炒半夏色黃去班猫不用)
右為末酒糊丸如桐子大每服二十丸至三十丸鹽
湯酒送下
金山老艾瓜丸(出直指方)治腎氣攻刺及脚氣酸痛通日皆
得效
葫蘆(慢火炒)牛膝(酒浸焙)舶上茴香(酒浸炒)肉蓯蓉(酒浸焙)
續斷(揀淨生用)厚杜仲(去麄皮薑製炒令絲斷)天麻(各二兩)當歸(酒浸)
没藥(别研各一兩)
右為末以艾去枝梗二兩大木瓜二枚切蓋去瓤入
艾塞滿蓋定竹針插麻線繫蒸爛研細和藥為丸梧
桐子大每服七十丸温酒鹽湯任下
通氣丸少隂不足腎氣微少忽為寒折太陽下䧟人
中腎氣奔廹内動三焦或發熱頭疼咳𠻳痰促或右
脇牽痛或𫝊為疹子等證不一其脉左盡沉而弦按
之則虛大而澁又治上氣
葫蘆巴(炒)杜仲(炒斷絲各一兩)補骨脂玄參三稜(各五)
(錢)羌活茴香(各三錢)川楝子(一兩五錢酒浸炒)麻黃(去節二錢)
(春夏三錢)
右為細末麫糊為丸空心薑湯下五七十丸鹽酒下
代炙膏
木香附子吳茱萸蛇床子馬藺花(各等分)
右為細末薑搗熱麫攤開貼痛處
梔子散(出直指方)治腎氣虚中有熱小腹外腎肛門俱熱大
小便不通
梔子仁(製)枳殼(各五錢)北梗北前胡青木香
赤茯苓車前子甘草(各一分)
右剉每三錢新水煎服壯熱加柴胡大便秘加大黃
柴胡桂枝湯(出直指方)治腎氣冷熱不調證
柴胡(一兩三錢)人參桂枝白芍藥生薑(各五錢)半
夏黃芩甘草(炙各三錢)
右剉散每服四錢棗一枚水大盞煎七分温服
海藻丸治腎氣
海藻(四兩)三稜(六兩)茴香(九兩)牽牛(一兩二錢炒)
右為細末水糊為丸如梧桐子大每服三四十丸温
鹽水下
青娥丸(出和劑方)治腎氣虚弱風冷乘之或血氣相摶腰痛
如折起坐艱難俛仰不利轉側不能或因勞役過度
傷於腎經或處卑濕地氣傷腰或墜堕傷損或風寒
客摶或氣滯不散背冷腰痛腰間似有物重墜起坐
艱辛悉能治一方加川續斷桃仁去皮尖玄胡索黑
牽牛炒酌量入熱蜜丸亦可腹虚極十補湯吞下
胡桃(去皮膜二十箇)蒜(熬膏四兩)破故紙(酒浸炒八兩一方芝麻同炒去芝麻取末)
杜仲(去皮薑汁浸炒十六兩)
右為末蒜膏為丸每服三十丸空心温酒下婦人淡
醋湯下常服煖筋骨活血脉烏髭鬚益顔色一方不
用蒜一方或加炒生薑十兩
治木腎
乳香沒藥地膽蚖青(去翅足)
有種木腎要知原乳没將研各二錢蚖青地膽二錢
半去翅為末亦同前共作二十有五粒能飲酒者飲
三𫝊空心細嚼一丸下便如脱俗做神仙
治腎氣横竪弦柱痛及外腎腫脹
川椒(二兩)小茴香生薑(連皮紙包煨各二兩)八角茴香(八箇)
右作一服用井水一碗河水一碗無灰酒一碗同煎
至一碗露一夜分為三盞再温每日空心一服作三
日喫如服畢以手摩臍下覺熱為驗
甘豆湯(出直指方)治腎氣虛中有熱大小便不通
黑豆(三合)甘草(二錢剉)薑(七片)
右作一劑新水煎取清汁服
三仙散(出本事方)治腎氣
蓬莪荗(一兩)茴香(三兩揀淨)阿魏(三錢真者)
右為末每服二錢温酒調下
治腎氣衝心
右用五苓散一貼去官桂加茴香一撮作一服以水
二盞鹽一捻葱白一根煎七分不拘時服
海浮石散(出直指方)治腎氣熱證小便秘澁黃赤
右用海浮石為末每服二錢煎麥門冬赤茯苓湯調
和下
五苓散
生車前子竹園荽赤茯苓麥門冬(去心)燈心
烏梅
右煎湯調下治腎氣小便不通兼治水結不散暑證
通用
苦楝丸(出三因方)治肝腎氣虛風冷相摶心腹絞痛攻刺腰
背不能禁受注因氣腫痒疼痛久服養腎活血駐顔
輕身奈老進美飲食
川棟(一十一箇剉碎分三去一用巴豆十粒去皮微炒焦黑色去巴豆不用又用斑猫七箇炒)
(焦去斑猫又用海金砂七錢半同炒去海金沙不用)茴香(炒)破故紙(炒)葫蘆
巴(炒)木香(炮各一兩)烏藥
右末酒糊丸如梧桐子大每服三五十丸湯酒任下
金鈴子丸(出仁存方)治釣腎氣膀胱偏墜痛不可忍
川棟子(五兩剉五分一分用班猫一箇去翅頭炒去斑猫一分用茴香三錢鹽半錢炒熱去)
(鹽留茴香入藥一分用牽牛三錢同炒去牽牛一分破故紙三錢同炒留故紙入藥一分用蘿蔔子)
(一錢焙去蘿蔔子不用)
右將楝子去核同破故紙茴香焙乾為末酒糊為丸
梧桐子大每服三十丸温酒空心下小腸膀胱腫硬
香附子海藻煎湯調下
治腎氣偏墜
伏道艾藥防風駱駝糞葱子韭子
右為細末用瓦桶去底安地上内用盤子盛灰以前
藥末如裝香篆細細排滿盤内以火燒着却坐於瓦
桶上合烟上熏隂囊候烟透徹其囊偏墜即滿補驗
腰子散治腎氣作痛
黑牽牛(炒熟)白牽牛(炒熟等分)
右為末每服用三錢猪腰一副薄切開縫入川椒五
十粒茴香一伯粒以牽牛末徧摻入腎中線繫濕紙
數重裹煨香熟出火氣燈後空腹嚼喫好酒送下少
頃就枕天明取下惡物即愈
腎氣方
右用大七氣湯加炒牽牛煎服
又方
右用生薑每多開小孔納以川椒濕紙煨透老酒嚼
爛下
治心痛霍亂腎氣腹腫
右用檀香濃煎服水磨傅外腎并腰腎痛處
奪命丹
吳茱萸(半斤分作四分酒醋小便米泔四處浸三宿取出晒乾)
用藥為末加海帶海藻海螵蛸澤瀉共四味同為末
酒糊為丸如梧桐子大每服二三十丸食前酒送下
雄黃丸治腎氣大便不通酌量輕重
右以温白丸用枳殼散下
白羊肉湯益腎氣強陽道
右用白羊肉半斤去脂膜切作生以蒜虀食之三日
輒一度甚妙
椒附散治腎氣上攻項背不能轉移
大附子(一枚六錢以上者炮去皮臍末之)
右每服二大錢好川椒二十粒用白麫填滿水一盞
半生薑七片同煎七分去椒入鹽通口空心服本草
方云腎氣自腰夾脊上曹谿穴然後入泥宫曹谿一
穴非精於般連者不能透今逆至此不得通用椒以
引歸經則安矣蕭上達椒下達詩言椒聊且貽我握
椒皆此意也
治卒腎氣衝脇如刀刺痛喘息不得亦甚理小腸氣
右用蘹香子生搗韮葉汁一合投熱酒一盞服之
通神丸治腎氣偏墜疝氣腫痛水流不止兼腎癰此
藥去敗濃勻和下消膜外腫脹
大桃仁(二百箇去皮尖研以童子小便一盞半石器文武火熬成膏刮出)真阿魏
(三分)乾蝎(十箇全者去毒)真麝香(五分)
右三味研末桃仁和丸如梧桐子大空心酒下二丸
日進二服
增損腎氣丸填補止渴泗洲楊吉老傳
乾地黃(二兩)薯蕷澤瀉(已上各四兩)茯苓牡丹皮
附子(炮去皮臍)桂心(去皮已上各一兩)山茱萸(五兩)
右為細末蜜和為丸如梧桐子大每服十丸温酒送
下空心食前
治丈夫腎氣疼痛不可勝忍悶絶欲死諸般氣藥不可
救療緣此氣候胸膈有涎以此投藥不驗但寸關脉
氣覺似洪大却沉伏俱是有涎宜服此方
延胡索官桂鼈甲(醋炙)㯽榔芎半夏狼
毒(搥碎醋二碗同芫花土器内煮乾炒黃黑色)木香(各一分)芫花牽牛
(各一兩)吳茱萸(三錢)當歸牛膝大黃(醋炙各一分)羌活
(五錢)
右件藥爛研芫花狼毒二味為末牽牛半夏二味自
作一處杵羅為末所餘衆藥合作一處杵羅為末每
服六錢半芫花狼毒末半錢牽牛半夏末三錢衆藥
末三錢合為一服以水一盞二分生薑二片葱二枝
瓦鍋内煎兩沸急瀉出和滓空心熱服吐出膠涎即
安若未吐連進服尚未吐即轉下膠痰便得安效若
喫藥了已吐膠涎即便喫後方藥
治丈夫腎氣喫前面方藥取痰出後便宜服此方令安
效
荆三稜殭蠶(去絲)連翹羌活當歸沉香
延胡索桑寄生木香芎(各等分)
右細杵羅為末每服二錢水一盞煎兩沸瀉出非時
服
治丈夫一切腎氣婦人血氣疼痛不可勝忍面青脣黑
幾於不救丈夫則攻擊臟腑腰背拳曲婦人則腹中
成塊結為癥瘕忽驟然疼痛便至危困忽經年累月
痛無暫停並宜服此此藥神驗不可具述
芫花(四兩)没藥麒麟竭延胡索蓬莪荗荆
三稜牽牛(醋浸焙乾使)木香(各五錢)當歸芍藥(各二兩)
狼毒(五錢搥碎同芫花於土器内醋炒黃微黑色)
右先修製芫花狼毒乳鉢内研如塵又將麒麟竭没
藥亦作一處研如飛塵所餘衆藥共作一處杵羅為
末方將芫花狼毒麒麟竭沒藥等末滚令均更爛研
千百遍每服一錢五分氣痛時葱酒調下和滓喫不
通飽食後喫也若是大腑祕熱出後不通脣皮焦赤
口中涎溢喫此藥一盞不見騐自别有方上乃卷中
第一方是也
治腎氣受邪相刑於心心既受病先診其腎脉其病證
若是腎邪干心即宜先喫此退腎邪散辰戍年六丙
年多有此候心有冷病先喫此方
萆薢牛膝茯苓石斛續斷天靈蓋(酥炙)
(各半兩)羌活獨活木香芎(各一分)
以上細杵羅為末以小便少許化麝香三銖對蜜同
煉丸如梧桐子大空心鹽湯下三十丸
三仙丹(出醫學切問)安和腎氣進美飲食壯陽事
川烏(半兩炒)蒼术(三兩米泔水浸)茴香(一兩)山藥(一兩)金鈴子(四兩)
(去皮核肉炒)萆薢(五錢)青鹽破故紙(一兩)
右為末酒糊為丸如梧桐子大每服三十丸温酒送
乾物壓之此藥行四方皆不伏水土山嵐瘴氣去風
濕避寒暑進飲食厚腸胃令人肥長志有精神治渾
身走注痛和血脉治冷積去寒疝氣小腸痛添精補
髓和血駐顔壯筋骨身輕體徤明目暖水臓行如風語
如鍾百病不生黑髮鬢此藥延年益壽無干妄方得
如持長陽之事不可相傳如獨居無婦陽氣豪旺不
可當如說修真煉性道氣吞靈淫戰行除此藥休言
矣大有利益所說功效不可具述
玉抱肚温暖丹田薰蒸腎囊藹如春意大有功效(出德生堂)
(經驗方)
川烏川椒小茴香破故紙葫蘆巴官
桂良薑馬藺花白芷甘松乾薑吳
茱萸川楝子海藻青木香乳香没藥
(各五錢)好艾(四兩碾末先鋪在裹肚上後用藥末)
右細末用細絹做夾裹肚一腰前襜覆過臍腹下斜
尖如匾稍狹覆護隂囊别作稍尾以帶抄住于後不
碍小淨手遇大淨手取下後襜上覆腰與腎堂不及
腎上裹肚前後襜各鋪綿用前藥末勻掺入綿微洒
以水薄皮紙蓋上綿綴定住翻綿在内如入綿衣縫
纜常用拴裹腰腹護囊使藥氣熏逼功用至神
治丈夫腎氣(方見本門治腎氣類)
育腸氣(附論)
夫腎者内蔵於精精舍於志與膀胱為表裏俱主於水
液其氣貫於小腸而通於隂陽不調臟腑衰損將攝乖
失腎氣虚微為邪冷之氣所侵傳注小腸則令小腸連
隂疼痛故號育腸氣也
方
蓽澄茄散(出聖惠方)治育腸氣小腹疼痛不可忍
蓽澄茄㯽榔木香苦楝子蘹香子碙
砂(細研入各一兩)乾蠍(微炒)阿魏(麪裹煨麪熟為度)吳茱萸(湯浸七遍焙乾)
(微炒各五錢)桃仁(三分湯浸去皮尖雙仁麸炒微黃)
右搗羅細為末每服不用時候以熱生薑湯酒調下二錢
磁石丸(出聖惠方)治育腸氣久患不瘥
磁石(一兩炒醋淬七遍搗碎細碎水飛過用)硇砂(一兩)木香(一兩)乾蠍(微炒)
白礬灰自然銅(細研)阿魏(研入各五錢)陽起石(三分酒煮半日)
(細研水飛過)銀末(半分)
右先研硇砂以醋調塗於銅葉上以新盆盖七日刮
取綠細研諸藥别搗羅為末同研令勻用醋煮麪糊
和丸如菉豆大每服食前以生薑酒下十丸
八仙丸(出聖惠方)治育腸氣
桃仁(湯浸去皮尖雙仁麸炒微黃)木香高良薑(剉)青橘皮(湯浸)
(去白瓤焙各三分)阿魏(麫裹煨麫熱為度)腽肭臍(酒刷炙微黃各五錢)桂心
(五錢)乾蠍(一分微炒)
右搗羅為末用醋浸蒸餅和丸如梧桐子大每服食
前以熱酒下二十丸
桃仁丸(出聖惠方)治育腸氣疼痛不可忍
桃仁(湯浸去皮尖雙仁麸炒微黃)木香(各三分)阿魏(麫裹煨熟為度)乾蠍
(微炒)苦楝子桂心芫花(醋拌炒黃各五錢)㯽榔(一兩)
右搗羅為末以醋浸蒸餅和丸如梧桐子大每服不
拘時候以熱生薑酒下一十丸
蛜&KR1417;丸治育腸氣發歇疼痛不可忍
蛜&KR1417;補骨脂(各一兩)蘹香子木香阿魏馬
藺花苦棟子(各五錢)桃仁(二兩湯浸去皮尖雙仁麸炒微黃)
右為末以桃仁膏和搜為丸如梧桐子大每服不計
時候以熱酒下十丸
沉香散治育腸氣疼痛
沉香葫蘆巴肉豆蔲(去殼)桂心蘹香子(各五錢)
㯽榔木香(各二分)
右搗羅細為散每服不計時候以温酒調下二錢
綠雲丹治育腸氣疼痛手足逆冷
硇砂(一兩)硫黃雄黃蛜&KR1417;阿魏青鹽(各五錢)
右藥同研令勻細入釅醋調令稠塗於銅鈔鑼裏合
於淨地上四畔以泥密封經五日後刮取藥細研以
醋煮麪糊和丸如粟米大每服不計時候以熱生薑
酒下五丸
蘹香散治育腸氣小腹連隂疼痛
蘹香子苦棟子(炒微黃)㯽榔(各一兩)木香青橘皮
(湯浸去白瓤焙各五錢)
右為散每服二錢以水一中盞入生薑半分煎至五
分和滓不計時候熱服
木香丸
木香苦棟子蓬莪荗蘹香子桂心(各一兩)
右為末用生漆和先以生油塗手丸如梧桐子大隂
乾每服不計時候以熱酒下十丸
阿魏丸
阿魏硇砂(用酒一大壺與阿魏同熬成膏)苦棟子(炒微黃)附子(炮裂)
(去皮臍各一兩)木香(三分)
右為末入硇砂膏和丸如梧桐子大每服不計時候
以熱生薑酒下十丸
硇砂丸
硇砂(二兩研為末以醋煎稠塗於多年銅照子)㯽榔木香蘹香子
(各一兩)沒藥(半兩)
右為末入硇砂研令勻以糯米飯和丸如豆大每服
不計時候以熱生薑酒下七丸
苦楝子丸
馬藺花(以瓷器内炒令微黃)芫花(醋淬微炒各一兩)葫蘆巴苦棟
子(各五錢)
右為末以醋煮麪糊和丸如梧桐子大每服不計時
候以熱酒下十丸
硇砂丸
硇砂(一兩)朱砂雄黃(各半兩)
右藥同研如粉入頭醋調令稀稠得所用青銅錢一
百文洗刷令淨後以鹽水煮過揩乾於淨地上以炭
火燒令赤以醋灑過更燒如此三遍淨掃却浮灰鋪
錢在燒處以鷄翎塗藥在錢上取新瓦盆子盖周廻
以濕土壅縫更以水灑周廽常令濕潤如此七日後
取出以鋼刀刮下細研同醋煮麪糊和丸如菉豆大
每服不計時候以熱生薑酒下十丸
諸㿗(附論)
夫隂㿗者由腎氣虛為風冷所侵流入腎經不能宣散
故也㿗有四種有腸㿗有卵㿗有氣㿗有水㿗腸㿗卵
㿗難瘥氣㿗水㿗針炙易愈也
方
蒺䔧方
蒺䔧子乾地黃(各十分)鹿茸(炙十分)白歛(八分)磁石(十分)
(研)礜石(煉十分)鐡精桂心續斷(各五分)巴戟天
芍藥玄參通草升麻牛膝桑寄生射
干海藻(如髮者各八分)澤瀉(七分)蓯蓉
右為末以蜜和為丸如梧桐子大飲下十丸日二漸
增至二三十丸忌食生葱蕪荑生血等物
黃耆丸治隂㿗核腫疼痛
黃耆(剉)桃仁(五兩微炒去刺)山茱萸五加皮㯽榔(各二)
(兩)白蒺䔧(湯浸去皮尖雙仁麸炒微黃)海藻(洗去鹹味)玄參(各二兩)五
味子(四兩五錢)肉蓯蓉(酒浸一宿刮去皺皮炙乾)牛膝(去苗)赤茯苓
枳殼(麸炒微黃去瓤一方用枳實)人參(去蘆頭)續斷桂心遠
志(去心各一兩)石南(一兩)龍骨(二兩)
右為末煉蜜和搗二三百杵丸如梧桐子大每服於
空心及晚食前温酒下三十丸一方無五加皮亦治
隂疝氣攻腫痛
茱萸内消丸(出和劑方)治隂㿗偏大上攻臍腹疼痛膚囊腫
脹疝氣為病由腎氣膀胱經虛為邪所襲伏留不去
結成寒疝隂囊偏墜氣刺奔豚痃癖時發疼痛初發
心必先寒壯熱甚者嘔逆惡心或生瘡瘍時出黃水
腰腿沉重足脛腫滿行走艱辛服之内消不動腑臟
大腹皮川棟(三兩剉炒)五味子海藻(洗)玄胡索(各二)
(兩五錢)茴香(炒)枳實(麸炒去瓤)川烏(炮去皮尖)吳茱萸(一方無)青
皮白蒺藜(各二兩)桔梗橘紅桃仁(麸炒别研各一兩)
木香(一兩五錢)石茱萸山茱萸(此二茱萸用帶溺猪胞裝入線縫酒煮乾)
(取出焙乾為末各二兩)
右為末酒糊丸如梧桐子大温酒下三十丸木香流
氣飲兼服效一方無白蒺藜枳實橘紅一方有馬藺
花山藥
白蒺䔧丸(出聖惠方)治隂㿗腫大
白蒺䔧(微炒去刺)熟地黃(乾)鹿茸(去毛塗炙微黃)白歛(各二兩半)磁
石(三兩燒醋淬七遍細研水飛過)鐡精(細研)桂心續斷(各一兩)巴戟
赤芍藥玄參木通海藻(洗去鹽味)牛膝(去苗)桑寄
生澤瀉肉蓯蓉(浸一宿刮去皺皮炙乾各二兩)射干(一兩五錢)
右為末入研了藥令勻煉蜜和搗五七百杵丸如梧桐
子大每於空心及晩食前温酒下三十丸
治㿗丸(出千金方)
桃仁蜘蛛(各十五枚)桂心蒺䔧子地膚子澤
瀉防風五味子橘皮茯苓防葵芍
藥(各二兩)牡丹皮細辛海藻(各一兩)狐隂(一具)
右為末蜜和丸如梧桐子大每服十丸稍加至三十丸
桃仁丸(出聖惠方)治隂㿗腫痛
桃仁(湯浸去皮尖雙仁麸炒微黃)海藻(洗去鹽味各二兩)澤瀉防風
(去蘆頭)防葵桂心赤芍藥青橘皮(湯浸去白瓤焙)五
味子白蒺䔧(微炒去刺)地膚子赤茯苓細辛
牡丹(各一兩)狐隂(一具炙微黃)
右為末煉蜜和搗三二百杵丸如梧桐子大每日空
心及晩日前温酒下三十丸
治隂㿗偏大(出聖惠方)
白蒺䔧(微炒去刺)鹿茸(去毛塗酥炙微黃)白歛磁石(燒醋淬七遍搗)
(碎細研水飛過)肉蓯蓉(酒浸一宿刮去皺皮炙乾各一兩)鐡精(細研)桂心
木通(剉)牛膝(去苗)玄參桑寄生澤瀉(各半兩)熟乾
地黃(一兩)
右為末煉蜜和丸如梧桐子大每於食前温酒下三
十丸
橘核丸(出仁存方)治四種㿗病卵核腫脹偏有大小或堅硬
如石或引臍腹絞痛甚則膚囊腫脹或成瘡毒輕則
時出黃水甚則成癰潰爛
橘核(炒)海藻(洗)昆布(洗)海帶(洗)川楝肉(取肉炒)桃仁
(去皮尖炒各一兩)厚朴(姜炙)木通枳實(炒)玄胡索桂心
(不見火)木香(各五錢不見火)
右為末酒糊丸如梧桐子大每服六十丸空心鹽湯
任酒下虚寒者加川烏一兩腎腫久不消加硇砂二
錢醋煮旋入有熱氣帶者加黑牽牛大黃各五錢
狐隂丸(出聖惠方)治腎氣隂㿗腰膝冷疼隂嚢腫痒
狐隂(一隻炙微黃)木香白蒺䔧(微炙去刺)昆布(洗去鹽味)腽肭
臍(酒刷炙黃)㯽榔(各一兩五錢)石斛(去根剉)桃仁(湯浸去皮尖雙仁麸炒微)
(黃各二兩五錢)牛膝(去苗)兔絲子(酒浸三日曝别搗為末各二兩)
右為末煉蜜和搗三五百杵丸如菉豆粒大每於食
前温酒下二十丸至三十丸日再服忌熱麪蕎麥猪
魚粘食等物
大戟丸(一名麝香大戟丸)治隂㿗腫脹或小腸氣痛(出三因方)
大戟(去皮剉炒黃五錢)葫蘆巴(四兩炒)木香(一兩)大附子(炮去皮臍)
(一兩)舶上茴香(六兩)訶子(煨去核)㯽榔(各一兩)川棟(五兩後入)麝
香(半分别研)
右為末獨留川楝以好酒一二升葱白七枚長四寸
煮川楝子軟去皮核取肉和上件藥丸如梧子大空
心温酒下五七丸至十丸薑湯亦得潮發疼痛炒薑
熱酒下十五丸
天雄散(出聖惠方)治㿗便大腫痛
天雄(四顆炮裂去皮臍)桃仁(半斤湯浸去皮尖雙仁研)川棟子(三十枚)葫
蘆巴(五兩)胡椒乾蠍(微炒各一兩)海藻(三兩洗去鹽味)蘹香子
(三兩)
右用酒二㪷於銀器内盛日煎二七日曝乾搗細羅
為散入桃仁研令勻每於食前温酒下二錢
七珍散(出海上方)近陳拙存有此證乃全腹赤光而微疼痛
和與此藥服之無效反有所害五苓散加黑牽牛炒
茴香共七味白水同煎服之不愈再與
塌氣丸(出海上方)
右以黑牽牛分作三分一分用硇砂同炒一分用破
故紙同炒一分用剛子同炒各去同炒三味止用牽
牛研為末糊之如菉豆每服七十丸空心紫蘇湯下
之拙存服此二藥其疾愈甚連小腹皆脹滿以此知
必不可用瀉腎也故錄此以戒將來云
療超躍舉重卒得隂㿗(出聖惠方)
白术(五分)地膚子(十分)桂心(一分)
右搗末以飲服一刀圭日三忌生葱桃李雀肉等物
一方温酒調下
三白散(出和劑方)治膀胱藴熱風濕相乘隂㿗腫脹大小便
不利
白牽牛(略炒二兩)白术(五錢)桑白皮陳皮木通(各五錢)
右為末每服二錢薑湯調下空心服初進一服未覺
再進此藥不損臟氣只導利留滯疝方大率多用熱
藥此方唯壅熱證宜服之昔時人患隂囊腫脹屢嘗
試之有驗過謂此藥以為瀉腎藥太過爾
抵聖丸(出三因方)治膀胱有熱多因天氣熱而發隂㿗腫滿
赤痛大便秘欲飲水按之臍腹痛
續随子薏苡仁郁李子茵芋白牽牛(各一)
(錢略炒)
右為末滴水丸如桐子大五丸一方用香薑散嚥黃
昏服五更利下惡物效
治腎虚隂㿗腰膝冷疼隂囊腫痒(出聖惠方)
狐隂(一隻炙微黃)海藻(洗去鹽味)牡丹(各五錢)桂心(三分)
右為末煉蜜和丸如梧桐子大每於食前温酒下十
五丸小兒服五丸
治㿗隂卵偏大有氣上下脹痛或行走便發腫
黃蘗(剉)牡丹桂心防風(去蘆頭各五錢)
右為末散每於食前温酒下二錢
荔核散(出危氏方)治腎大如斗不過數劑除根
舶上茴香青皮荔枝核
右等分剉散炒出火毒為末酒下二錢日三服
蜘蛛散(一名蜘蛛丸出三因方)治隂狐㿗氣偏有大小時時上下
脹人
蜘蛛(十四箇熬焦)桂心(五錢)
右為末蜜丸梧子大米飲下十丸為散取八分飲和
服日再
治腎虛隂㿗腰膝冷疼隂囊腫痒(出聖惠方)
漢椒(一兩去目入閉口者微炒去汗)昆布(半兩洗去鹽味)
右為末用好酒煮麫和丸如梧子大每於食前冷椒
湯下十丸
治㿗方(出千金方)
右用楊柳枝如脚趾大長三尺二十枚水煮令極熱却
以故布及氊掩腫處取熱柳枝更互柱之如此取瘥
治隂㿗
右以取白頭翁根生者不限多少搗之隨徧腫處悉
敷之一宿當作瘡二十日愈
香附散(出三因方)治㿗脹及小腸氣
右以香附子不拘多少為末每用酒一盞煎海藻一
錢候煎至半盞洗撈海藻嚼細用所煎酒調香附子
細末二錢服一方以海藻為末以熱酒用調尤妙甚
劇者灌之一方熱酒下荆芥末
治㿗卵腫痛
右用昆布汁咽之一方酒煎服
治水㿗偏大上下不定疼痛
右以取牡礪不限多少鹽泥固濟三升煆令火氣盡
却取二兩乾薑二兩炮共為細末冷水調稀稠得所
旋塗病處小便小利即愈
牡丹散療㿗偏大氣脹不能動方
牡丹桂心(一方作桂枝)防風鐡精豉(熬各等分)
右為末搗篩酒和方寸匕服之小兒一刀圭二十日
愈嬰兒以乳汁和大豆喫之大效忌生葱胡荽一方
以䜴汁調下
一方治病後交病勞復隂㿗腫縮入腹絞痛或便不
通
右用蚯蚓數條絞汁服之以敷嚢外即愈
秘傳茱萸内消丸治腎虚為邪所襲留伏作痛隂㿗
便大或生瘡出黃水
吳茱萸(半酒半醋浸一宿焙乾)山茱萸(蒸去核)馬藺花(醋浸焙)川
楝子(蒸去皮核)官桂黑牽牛(炒去末)舶上茴香(用鹽炒)延
胡索(略炒)橘皮青皮(去白)海藻(浸洗去鹽炒各一兩)桃仁(浸去皮炒)
白蒺䔧(炒杵皮核)木香(各五錢)
右為細末酒麪稀糊丸梧桐子大每服四十丸食前
温酒鹽湯任下
治隂卵㿉疾去熱風可作湯沐
右用地膚子與陽起石同服主丈夫隂痿不起補氣
且益力
橘核丸治四種㿗病卵核腫脹偏有大小或堅硬如
石或引臍腹絞痛甚則膚嚢腫脹或成瘡毒輕則時
出黃水甚則成癰潰爛
橘核(炒)海藻(洗)昆布(洗)海帶(洗)川棟子(取肉炒)桃肉
(麸炒各一兩)厚朴(去皮薑製炒五錢)
右為末酒糊為丸每服七十丸空心鹽酒鹽湯任下
虚寒甚者加炮烏一兩堅腹久不消者加硇砂二錢
醋煮旋入
治㿗氣初入隂嚢疼痛腫起小腹兩畔相連腰胯處有
兩條絃急疼痛不可勝忍行動難阻急於痛處絃上
着炙斷其根脉然後喫此藥大腑熱脣焦赤方可喫
荆芥穗白蒺䔧(去刺各五錢)連翹羌活木香
黃茋防風蔓荆子獨活芍藥山梔
牽牛(各一分)
右細杵羅為末每二錢食後熱湯調下仍是空心喫
後方
荆三稜(二分)白蒺䔧(去刺一兩)延胡索當歸㯽榔
官桂木香(各一分)半夏芫花牽牛(醋煮)狼毒(搥碎)
(好醋一碗同芫花於土器炒令乾微黑色不要焦各四銖)
右為細末煉蜜丸如梧桐子大空心熱湯下三十丸
(大腑冷方可喫)
療㿗方
右單以桃仁搗敷之亦療婦人隂腫乾即易
治男子隂㿗
右以狸隂莖燒灰東流水服之
治隂卵㿉疾
右以地膚子作湯沐之
普濟方卷二百五十
