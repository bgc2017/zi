普濟方卷三十一明周王朱橚撰
腎臟門
腎臟虛冷氣攻腹脇疼痛脹滿(附論)
夫腎臟虛冷氣者由腎氣不實下焦久寒陽氣外虛隂
氣内積邪冷之氣在於臟腑積稸不散上攻於脾脾虛
受乏則脹冷摶於隂經則痛也而又足少隂支脉行於
兩脇令腎與脾俱虛為邪冷所攻正氣與邪氣相擊故
令腹脇疼痛脹滿也
方
蓽澄茄散(出聖惠方)治腎臟虛冷氣攻心腹疼痛或時吐
逆兩脇虚脹不思飲食四肢乏力
蓽澄茄木香人參(去蘆頭)肉桂(去皺皮)肉豆蔲
㯽榔訶梨勒皮陳橘皮(湯浸去白穣焙各一兩)丁香
&KR1190;砂(去皮)乾薑(炮裂剉)京三稜(微煨剉)赤茯苓白术(各三)
(分)附子(一兩半炮裂去皮臍)赤芍藥甘草(炙微赤剉各半兩)
右搗細羅為散每服不計時候以熱酒調下二錢
沉香丸(出聖惠方)治腎臟虛冷氣攻心神悶亂四肢逆冷
腹脇脹滿疼痛喘促嘔吐
沉香木香㯽榔苦楝子桂心蘹香子
當歸(剉微炒)肉荳蔲(去殼)桃仁(湯浸去皮尖雙仁麸炒微黃)阿魏(麺裹)
(煨麺熟為度)蓬莪荗(各一兩)丁香乾薑(炮裂剉)乾蝎(微炒)吳
茱萸(湯浸七遍焙乾微炒)青橘皮(湯浸去白穣焙各半兩)硫黃(一兩半細研水)
(飛過)
右為末煉蜜和搗三五百杵丸如梧桐子大每服不
計時候以熱酒下三十丸
五味子丸(楊子建萬金護命方)治腎臟虛冷腹脇疼痛脹滿非
時足冷隂痿行步無力
五味子續斷牛膝(酒浸切焙)附子(炮裂去皮臍)桂(去麄皮)
杜仲(去麄皮炙剉)蘹香子(炒)白茯苓(去黑皮)芎藭山芋
當歸(切焙)㯽榔(剉一方無㯽榔用木瓜)吳茱萸(湯洗焙炒)細辛(去苖葉)
青橘皮(湯浸去白焙各一兩一方用川椒)
右為末酒煮麺糊丸如梧桐子大每服二十丸至三
十丸空心鹽湯下
硫黃丸(出聖惠方)治腎臟虛冷氣攻腹脇脹滿發渴疼痛
足脛逆冷骨節痠疼食少無力
硫黃(細研)硼砂(細研)蓽澄茄蘹香子補骨脂石
斛(去根)木香丁香肉荳蔲(去殼)桂心當歸(剉微炒)
㯽榔吳茱萸(湯浸七遍焙乾微炒各一兩)何首烏(一兩半)麝香
(半兩細研)
右為末入研了藥令勻以酒煮麺糊和搗三二百杵
丸如梧桐子大每服不計時候以温酒下十五丸
補腎湯(出聖濟緫錄)治腎臟虛冷氣攻兩脇下脹小腹急
痛胷中短氣
磁石(水飛研淘去而汁)附子(炮裂去皮臍各二兩)黃耆(剉)五味子
當歸(切焙)白茯苓(去黑皮)石斛(去根)芍藥人參沉香
(各一兩)桂(去麄皮一兩半)陳橘皮(湯浸去白焙三分)蜀椒(去目并閉口炒出汗)
枳殼(去穣各半兩)
右㕮咀每服三錢水一盞入生薑一棗大拍碎棗三
枚擘破煎至六分去滓食前温服
沉香散(出聖惠方)治腎臟虛冷氣攻腹脇疼痛或多嘔吐
不思飲食兩脇脹滿四肢羸瘦
沉香白荳蔲(去皮)京三稜(微炒剉)桂心當歸(剉微炒)
木香吳茱萸(湯浸七遍焙乾微炒各半兩)青橘皮(湯浸去白穣焙三兩)
高良薑(剉)附子(炮裂去皮臍)白茯苓白术(各三分)厚朴
(一兩去麄皮塗生姜汁炙令香熟)㯽榔(三錢)
右為散每服五錢以水一大盞煎至五分去滓不計
時熱服
蓽澄茄丸(出聖惠方)治腎臟虛冷氣攻心腹疼痛脇肋脹
滿
蓽澄茄木香沉香乾蠍(微炒)白术當歸(剉微)
(炒)青橘皮(湯浸去白穣焙各半兩)桂心訶梨勒(煨用皮)㯽榔
(各一兩)蘹香子蓬莪术高良薑(剉各三分)
右為末煉蜜和搗三二百杵丸如梧桐子大每服以
熱生薑酒下二十丸
葫蘆巴丸(出聖惠方)治腎臟氣虛下膲積冷氣攻腹脇脹
滿臍下疼痛面色青黑足脛多冷
葫蘆巴蘹香子硫黃(細研)附子(炮裂去皮臍各一兩)木香
桂心當歸(剉微炒)阿魏(研入)青橘皮(湯浸去白穣焙)沉香
白荳蔲(去殼各半兩)桃仁(二兩湯浸去皮尖雙仁别研如膏)
右為末入研了藥令勻用好酒一升半先熬桃仁膏
令稠拌和諸藥末搗三二百杵丸如梧桐子大每服
不計時候以温酒下二十丸
沉香湯(出聖濟緫錄)治腎臓虛冷腹脇疼痛脹滿
沉香細辛(去苖葉)續斷木香芎藭當歸(切焙)
甘草(炙剉)㯽榔(剉)石斛(去根)牛膝(酒浸切焙)枳殼(去穣麸炒各半兩)
右麄搗篩每服三錢水一盞煎至七分空心去滓温
服
㯽榔散(出聖惠方)治腎臓虛冷氣攻心腹疼痛兩脇脹滿
㯽榔蘹香子桂心當歸(剉微炒)芎藭白荳
蔲(去皮)木香青橘皮(湯浸去白穣焙各三分)丁香吳茱萸
(湯浸七遍焙乾微炒各半兩)附子(一兩炮裂去皮臍)
右為散每服四錢水一中盞入棗三枚煎至六分去
滓不計時候熱服
蘹香子丸(出聖濟緫錄)治腎臟虛冷氣攻腹脇脹滿疼痛
心氣喘悶手足厥冷
蘹香子(炒)木香桂(去麄皮)㯽榔(剉)桃仁(去皮尖雙仁焙研成)
(膏)蓬莪荗(煨剉各三分)青橘皮(湯浸去白焙)萊菔子(炒)附子
(炮裂去皮臍各半兩)厚朴(去麄皮生薑汁炙一兩半)
右搗羅九味為末入桃仁膏研勻以酒煮麺糊丸如
梧桐子大每服三十丸空心食前温酒下
蓽澄茄煮散(出聖濟緫錄)治腎臟虚冷氣攻腹脇疼痛脹
滿煩倦
蓽澄茄甘草(炙剉)人參芍藥(各一兩)蘹香子(炒)㯽
榔(剉各三分)乾薑(炮)阿梨勒皮桂(去麄皮各半兩)
右為散每服三錢水一盞煎至七分温服不拘時
蘹香丸(出聖惠方)治腎臓虛冷氣攻兩脇脹滿腹内疼痛
四肢不和
蘹香子木香桃仁(湯浸去皮尖雙仁别研為膏)桂心蓬
莪荗㯽榔(各三分)蘿蔔子(半兩微炒)青橘皮(湯浸去白穣焙半兩)
厚朴(一兩半去麄皮塗生薑汁炙香熟)
右為末以醋煮麺糊和丸如梧桐子大每服不計時
候以熱酒下三十丸
蘹香子丸(出聖濟緫錄)治腎臟冷氣攻腹脇疼痛脹滿
蘹香子(炒)蓬莪荗(煨剉)楝實(煨去核)白术訶梨勒皮
(各一兩)丁香(一分)吳茱萸(湯浸焙乾炒半兩)桃仁(三分去皮尖雙仁研如膏)
右搗羅七味入桃仁膏研勻煉蜜丸如銀杏大每服
一丸温酒或鹽湯嚼下不拘時
異香散(出和濟方)治腎氣不和腹肋膨脹痞悶噎塞喘滿
不快飲食不化噫吞酸一切氣痞腹中刺痛此藥能
破癥瘕結聚大消宿冷沉積常服調五臓三焦和胃
進食
石蓮肉(去皮一兩)蓬莪术(煨)京三稜(炮)益智仁(炮)甘草
(炒各六兩)青皮(去白)陳皮(去白各三兩)厚朴(去麄皮姜汁炙二兩)
右為細末每服二錢水一盞生薑三片棗一枚鹽一
捻煎至七分通口服不計時候鹽湯點或温酒調皆
可服
木香湯(出聖濟緫錄)治腎臓虚冷氣攻腹中疼痛兩脇脹
滿
木香沉香(各半兩)青橘皮(湯浸去白炒)京三稜(煨剉各一兩)
桂(去麄皮)當歸(切炒)㯽榔(剉)厚朴(去麄皮生姜汁炙各三分)
右麄𢷬篩每服三錢水一盞生薑三片棗二枚擘破
煎至七分去滓温服
葫蘆巴飲(出聖濟緫錄)治腎臟氣冷腹痛嘔逆腹脇脹滿
四肢少力不思飲食
葫蘆巴白茯苓(去黑皮)舶上蘹香(各一兩)肉豆䓻(去殼)
木香附子(炮裂去皮臍各半兩)沉香(三分)
右㕮咀每服三錢鹽一捻煎至七分去滓温服空心
食前
烏頭蘹香子丸(出聖濟緫錄)治男子腎氣虛攻腹脇疼痛
脹滿
烏頭(炮裂去皮臍)㯽榔(剉)蘹香子(剉炒)楝實(剉炒)當歸(切炒各一)
(兩)木香(半兩)硼砂(研一錢)
右為末和勻醋煮麺糊丸如梧桐子大丹砂為衣每
服二十丸温酒下不拘時
㯽榔湯(聖濟緫錄)治腎臓虛冷氣攻腹脇脹滿疼痛
㯽榔(生剉)木香(各半兩)菴䕡子桔梗(炒各二兩)肉桂(去麄皮)
附子(炮裂去皮臍各一兩)
右㕮咀每服三錢水一盞煎至七分去滓温服
巴附丸(聖濟緫錄)治腎臟虛冷腹脇脹滿
葫蘆巴(一兩半)附子(炮裂去皮臍)硫黃(研各一兩)蘹香子(炒三分)
㯽榔(剉)桂(去麄皮各半兩)
右為末和勻酒煮麺糊丸如梧桐子大每服二十丸
至三十丸温酒或鹽湯下空心日午臨臥服
荳蔲飲(聖濟緫錄)治腎臟虛冷腹脇脹滿
肉豆蔲(去殼)葫蘆巴蘹香子(炒)丁香(各一兩)沉香(三分)
右麄𢷬篩每服三錢水一盞入鹽少許煎至七分空
心食前去滓温服
葫蘆巴丸(聖濟緫錄)治腎臟虛冷腹脇脹滿
葫蘆巴(二兩)附子(炮裂去皮臍)硫黃(研各三分)
右為末酒煮麺糊丸如梧桐子大每服二十丸至三
十丸鹽湯送下
艾茸丸(聖濟緫錄)治腎臓虛冷氣攻腹脇脹滿疼痛
木瓜(三十枚去皮核作瓮子)甘菊花(為末)青鹽(研各一斤)
右將甘菊花并青鹽填滿木瓜瓮子内置籠牀内蒸
以木瓜爛為度研成膏再入新艾茸二斤搜和作劑丸
如梧桐子大暴乾每服三十丸空心食前米飲下
燒腎子(十便良方)治下焦虚冷臍腹撮痛心胷痞脹和元
氣進飲食益胃
舶上茴香川附子官桂川椒子木香
胡椒陳橘皮巴戟乾薑(各半兩)京三稜(一兩)
右十味杵為末用豶猪腰子一對去筋膜切作片子
以末二錢入葱絲少許鹽半錢温紙裹煨熟餌訖以
酒或粥飯壓之湏臾覺臍下煖甚妙
羊脊骨湯主腎臟虛冷腰脊轉動不得
用羊脊骨一具嫩者搥碎爛煮和蒜虀空腹食之兼
飲酒少許妙
鹿角屑散主腎臓虛冷腰脊痛如錐刺不能動摇
用鹿角屑二兩熬令微黃搗末空腹煖酒服方寸匕
日三兩服
治腎臓虛冷腰膝無力自覺渾身沉重懶行步無精神
氣力小便餘瀝方(楊子建萬全護命方)
萆薢杜仲續斷牛膝石斛狗脊(去毛)當
歸五味子芎藭蓯蓉茯苓附子(火炮去皮)
獨活兔絲子甘草細辛木香官桂(各一)
(分)
右細杵羅為末煉蜜丸如梧桐子大每朝空心鹽湯
温酒任下三十丸
治腎臓虛冷内感寒邪睡中交鬼泄精方(楊子建萬全護命方)
萆薢(半兩)杜仲(去皮)續斷狗脊(去毛)芎藭龍骨木
香茯苓益智獨活天靈盖(酥炙黃黑色)石斛
(各一分)阿魏(二錢用稀麺和成團焙令乾使)
右細杵羅為末煉蜜丸如梧桐子大空心鹽湯温酒
下三十丸留末一半早朝入鹽煎空心去滓喫不要
多喫丸藥也病效丸藥止更不喫
腎臓冷氣卒攻臍腹疼痛(附論)
夫腎臓冷氣卒攻臍腹疼痛者由腎氣虛弱宿有冷疾
或久坐濕地強力入水或食生冷過度觸冐風寒傷於
腎經陽氣虛微隂氣獨盛邪正相擊故卒攻臍腹疼痛
不可忍也
方
木香散(聖惠方)治腎臓冷氣卒攻臍腹疼痛脹滿壅悶
木香乾薑(炮裂剉)蘹香子桂心㯽榔桃仁
(湯浸去皮尖雙仁麸炒微黃)鷄舌香蓽澄茄青橘皮(湯浸去白)
(穣焙各三分)
右𢷬羅為細散每服不計時候以熱酒調下一錢
阿魏丸(聖惠方)治腎臓冷氣卒攻臍腹疼痛不可忍
阿魏(麺包煨麺熟為度别研)青橘皮(湯浸去白穣焙)附子(炮裂去皮臍)自
然銅(細研各半兩)桂心乾蝎(微炒)木香㯽榔(已上各三分)
桃仁(一兩湯浸去皮尖雙仁麩炒微黃别研)
右𢷬羅為末以童子小便二升入桃仁阿魏於銀鍋
子内以慢火煎令稠入諸藥末和丸如梧桐子大每
服不計時候以熱酒下二十丸
沉香散(出聖惠方)治腎臟冷氣卒攻臍腹疼痛不可忍手
足逆冷
沉香(二兩)附子(炮裂去皮臍)肉豆蔲(去殼各一兩)肉桂(去皺皮)蘹
香子蓬莪荗青橘皮(湯浸去白焙)阿魏(麺包煨麺熟為度各)
(三分)
右𢷬細羅為散每服不計時候以温酒下二錢
蛜&KR1417;散(出聖惠方)治腎臟虛冷卒攻臍腹疼痛不可忍及
兩脇疼痛
蛜&KR1417;(三十六枚頭足全掘一地坑子面闊四寸深五寸用炭火五斤燒坑子令通紅便净去灰)
(土用頭醋一升潑在坑子内候滲乾便勻排蛜&KR1417;坑子底用一瓷碗盖之一宿取出)蘿蔔子
木香(各一分)胡椒(三十粒)㯽榔(一枚)肉荳蔲(一枚去殼)
右𢷬細羅為散每服不計時候以熱酒調下一錢
桃仁丸(出聖惠方)治腎臓氣虛觸冐風寒冷氣卒攻臍腹
疼痛
桃仁(湯浸去皮尖雙仁麸炒微黃)附子(炮裂去皮臍)硫黃(細研水飛過)蘹
香子木香高良薑(剉各三分)
右𢷬羅為末用煎醋浸蒸餅和丸如梧桐子大每服
不計時候以熱酒下二十丸
硫黃丸(出聖惠方)治腎臓冷氣攻臍腹疼痛兩脇脹悶飲
食不下
硫黃(一兩細研水飛過)木香㯽榔桃仁(湯浸去皮尖雙仁麸炒微)
(黃各半兩)青橘皮(湯浸去白穣焙)蘹香子(各三分)
右𢷬羅為末醋煮麺糊和丸如梧桐子大每服以熱
酒下十丸不計時候服之
胡椒丸(出聖惠方)治腎臓冷氣卒攻臍腹撮痛不可忍
胡椒木香沉香桂心蛜&KR1417;(各三分)阿魏(一分)
(麺裹煨麺熟為度)
右𢷬羅為末煉蜜和丸如梧桐子大每服以熱生薑
酒下二十丸不計時候服
硼砂丸(出聖惠方)治腎臓冷氣卒攻臍腹疼痛甚者
硼砂(三分)雄黃硃砂黃丹(微炒各一分)麝香(一錢)巴豆
(十枚去皮心研紙裹壓去油)
右藥都入於乳鉢内順手研半日用煎醋浸蒸餅和
丸如菉豆大每服以温酒下五丸不計時候服
阿魏丸(出聖惠方)治腎臓冷氣卒攻臍腹疼痛不可忍
阿魏(一分麸包煨麸熟為度)蛜&KR1417;(一分微炒)木香(一分)肉荳蔲(一分去殼)
桃仁(湯浸去皮尖雙仁炒微黃别研)硼砂(各半兩)
右𢷬羅為末入桃仁以醋煮麺糊和丸如菉豆大每
服煎蘹香酒下十五丸不計時候服
硼砂丸(出聖惠方)治腎冷氣卒攻臍腹疼痛日夜不止
硼砂(半兩)乾蝎(一分微炒)桃仁(三十枚湯浸去皮尖雙仁研如膏)
右𢷬羅為末入桃仁同研令勻以酒煮麺糊和丸如
菉豆大每服不計時候以生薑熱酒下三十丸
蓽澄茄丸(出聖惠方)治腎臓冷氣卒攻臍腹疼痛不可忍
銅綠(三分)蓽澄茄(半兩)木香(三分)
右𢷬羅為末以醋煮麺糊和丸如菉豆大每服以熱
酒下十丸不計時候服之
㯽榔散(出聖惠方)治腎臓冷氣卒攻臍腹疼痛搊撮甚者
宜服此方
㯽榔(一分)棘針鈎子(一合微炒)
右為散都作一服以水一大盞煎至五分又入好酒
半中盞更煎三五沸去滓不計時候稍熱分為二服
定痛丸(一名乾蝎丸出聖惠方)治腎臓冷氣卒攻臍腹疼痛至
甚
乾蝎(三分微炒)
右𢷬羅為末以清酒及童子小便各一升同煎如稠
膏丸如梧桐子大每服不計時候以温酒下二十丸
硼砂丸(出本草集騐方)治元臓虛冷氣攻臍腹疼痛
硼砂(一兩)川烏(去皮臍二兩生用)纖霞草(二兩)
右三味為末與硼砂同研勻用一小沙礶不固臍慢
火燒通紅赤熱將拌了硼砂入礶子内不盖口加頂
火一秤候火盡爐寒取出研與烏頭末同研勻湯浸
蒸餅丸如梧桐子大每服三丸熱木香湯醋湯下
腎臓風冷氣(附論)
夫人臟腑虛損腎氣不足則内生冷寒風邪之氣乘虛
所侵入於足少隂之經風冷相搏伏留在臓久而不除
攻於臍腹脹滿疼痛故謂之風冷氣也
沉香散(出聖惠方)治腎臓風冷氣攻腰脊相引痛脚膝疼
痺體虛無力服之
沉香黃耆(剉)石斛(去根剉)人參(去蘆頭各一兩)白术防
風(去蘆頭)石龍芮細辛天雄(炮裂去皮臍)牛膝(去苖)草
薢(剉)當歸(剉微炒)木香杜仲(去粗皮炙微黃剉各三分)桂心(半兩)
五味子
右為散每服四錢以水一中盞入生薑半分棗三枚
煎至六分去滓食前稍熱服
硼砂丸(出聖惠方)治腎臓風冷氣腹脇疼痛四肢無力
硼砂肉豆蔲(去殼)木香㯽榔硫黃(細研水飛過)蛜
&KR1417;(微炒)天麻附子(炮裂去皮臍)蓬莪荗白附子(炮裂)青
橘皮(湯浸去白穣焙)肉桂(去皺皮各一兩)蘹香子(一兩半)丁香阿
魏(麸裹煨麸熟為度)桃仁(去皮尖雙仁麸炒微黃各半兩)
右為末用無灰酒三升調藥末於銀鍋内以慢火熬
看硬軟得所丸如梧桐子大每服食前温酒下三十
丸
山芋丸(出聖濟緫錄)治腎臟風冷氣胷中聚痰夜夢泄精
腰膝無力小便頻數
山芋車前子韭子(炒令熟)兔絲子附子(炮裂去皮)
(臍)白龍骨山茱萸五味子白茯苓(去黑皮)牡
丹皮石斛(去根各一兩半)牛膝(酒浸切焙)桂(去粗皮各一兩)熟乾地
黃(焙五兩)肉蓯蓉(去皺皮酒浸切焙二兩)
右為末煉蜜和丸如梧桐子大每服四十丸煖酒下
空心服
狗脊丸(出聖濟緫錄)治腎臓風冷氣腰膝疼痛
狗脊(去毛)附子(炮裂去皮臍各二兩)五味子覆盆子山芋
白㯽榔(剉)白茯苓蛇床子(炒各一兩半)木香桂(去粗)
(皮)羌活(去蘆頭)牛膝(酒浸切焙)獨活(去蘆頭)熟乾地黃(焙各三兩)
右為末煉蜜和丸如梧桐子大每服四十丸温酒送
下空心食前服
附子丸(出聖惠方)治腎臓風冷氣腰脚疼痛頭目昏悶耳
鳴腹脹四肢無力
附子(炮裂去皮臍)麋角霜石斛(去根剉)牛膝(去苖各一兩)五
加皮丹参蛇床子巴戟桂心海桐皮
木香菖蒲漢椒(去目及閉口者微炒去汗各三分)磁石(二兩醋淬)
(七遍𢷬碎細研水飛過)
右為末煉蜜和丸搗三二百杵丸如梧桐子大每日
空心以温酒下三十丸晩食前再服
山茱萸丸(出聖濟緫錄)治腎臓風冷氣腿膝無力小便數
利
山茱萸山芋巴戟天(去心)兔絲子(酒浸别搗研焙)人參
天雄(炮裂去皮臍)楮實覆盆子五味子(各一兩半)萆薢
牛膝(切焙)桂(去粗皮各一兩)熟乾地黃(焙二兩半)
右為末煉蜜和丸如梧桐子大每服四十丸煖酒送
下空心食前服
黃耆丸(出聖濟緫錄)治腎臟風虛冷小便多腿脚細弱漸
漸羸瘦
黃耆(炙剉)熟乾地黃(剉)龍骨(去土碎各一兩半)枳殼(去穣麸炒)肉
蓯蓉(酒浸切焙)澤瀉(各一兩一分)兔絲子(酒浸一宿别𢷬)鹿茸(去毛酥炙)
麥門冬(去心焙各二兩)牡丹皮石斛(去根)五味子(炒各一兩)桑
螵蛸(二十一枚炙)
右為末煉蜜丸如梧桐子大每空心煎黃耆湯下三
十丸
木香散(出聖惠方)治腎臓風冷氣腹脇脹滿心胷壅滯腰
脚無力脾胃虛弱少思飲食
木香(三兩)白蒺䔧(微炒去刺)蘹香子羌活赤茯苓
桃仁(湯浸去皮尖雙仁麸炒微黃)附子(炮裂去皮臍各三分)訶梨勒皮(一兩)
青橘皮(半兩湯浸去白穣焙)沉香㯽榔(各一兩)
右為散每服四錢以水一中盞入生薑半分煎至六
分去滓不計時候温服
蘹香丸(出聖惠方)治腎風冷氣臍腹虚脹疼痛
蘹香子附子(炮裂去皮臍)硼砂天麻木香白
附子(炮裂)白礬(燒令汗盡)阿魏(麸裹煨麸熟為度)自然銅(細研各三分)
桃仁(二兩湯浸去皮尖雙仁麸炒微黃)乾蝎(一兩微炒)
右為末以酒煮麺糊和搗百餘杵丸如梧桐子大每
服不計時候以生薑葱白煎酒下二十丸
蛜&KR1417;丸(出聖惠方)治腎臓風冷氣攻心腹疼痛
蛜&KR1417;(微炒)肉豆蔲(去殼各一兩)硼砂木香青橘皮(湯浸)
(去白穣焙)安息香桃仁(湯浸去皮雙仁麸炒微)硫黃(細研)附子(炮裂)
(去皮臍各半兩)自然銅(一兩細研)阿魏(一分麸裹煨麸熟為度)磁石(二兩燒醋)
(淬七遍𢷬碎細研水飛過)
右為末用醋浸蒸餅和搗三二百杵丸如菉荳大每
服不拘時候以熱生薑酒下二十丸
黃耆湯(一名十蓽飲)治腎臓虚損風冷相搏在臍腹不散
脹䐽疼痛不已(方見諸虚門補虚治風類)
乾蝎丸(出聖濟緫錄)治腎臓風冷氣攻腹脹痛腰脇拘急
及膀胱冷氣疼痛
乾蝎(去土炒)肉豆蔲(炮去皮)青橘皮(湯浸去白焙)磁石(煅醋淬二)
(七遍各一兩)阿魏(醋化開麸調作餅子炙乾一分)木香(三分)安息香(八分)附
子(炮裂去皮臍)桃仁(去皮尖雙仁别研作膏各半兩)
右除别研外為細末入研藥拌勻酒浸炊餅和丸如
梧桐子大每服二十丸温酒下
牛膝丸(出聖濟緫錄)治腎臓風冷氣久積臍腹虚脹不消
攻擊疼痛腰背相引拘急
牛膝(去苖酒浸焙)五加皮(剉)巴戟天(去心)羌活(去蘆頭各一兩)附
子(炮裂去皮臍)菖蒲桂(去粗皮)木香(各半兩)
右為細末酒煮麺糊丸如梧桐子大每服三十丸空
心温酒下
木香湯(出聖濟緫錄)治腎臟風冷氣攻臍腹脹滿疼痛
木香桃仁(湯浸去皮尖雙仁炒研各半兩)蘹香子(炒)羌活(去蘆頭)
青橘皮(湯浸去白穣焙)當歸(切焙)芎藭烏頭(炮裂去皮臍各一兩)
右剉如麻豆大每服三錢水一盞生薑三片棗一枚
擘破同煎七分去滓温服不拘時候
沉香湯(出聖濟緫錄)治腎臓風冷氣臍腹脹滿攻腰背相
引疼痛
沉香(剉)五味子細辛(去苖葉)防風(去又)黃耆(細剉)石斛
(去根)萆薢桂(去粗皮各一兩)
右麄搗篩每服三錢水一盞生薑三片棗二枚擘破
同煎七分去滓温服不拘時候
荳蔲丸(出聖濟緫錄)治腎臓虛損久積風冷臍腹滿疼痛
不止
肉荳蔲(炮去皮)附子(炮裂去皮臍)蓬莪荗(炮)天麻(酒浸炙各一兩)
木香㯽榔(剉)乾蠍(去土炒各半兩)硼砂(别研一分)
右内七味為細末入研藥拌勻酒煮麺糊和丸如梧
桐子大每服二十丸温酒下
加味宣風散(出直指方)治通利腎臓風氣
鷄心㯽榔(三个)橘皮桃仁(浸去皮焙)白芷枳殼(製各半兩)
牽牛(三兩重半炒半生)
右為末每服二錢蜜湯調下食前服
乾地黃丸治腎家風又益精氣
以枸把葉上蟲窠子曝乾為末入乾地黃為丸益陽
事
腎瀝湯治除風下氣彊腰脚明耳目除痰飲理榮衛
永不染時氣諸風疾
黃耆芎藭茯苓五味子防風澤瀉
獨活玄參人參牛膝(各六兩)麥門冬(去心)地骨
皮(各八兩)桂心甘草(三兩炙)丹參(五兩)
右切分作二十四貼著生薑一兩切杏仁十四枚去
尖碎以水三升煮一貼取一升去滓澄清取九合頓
服每日一貼晩間必氣下心胷空妙十服以後身力
不可當常湏護惜將養之以飲食補之每年春夏秋
冬服一劑勝服腎氣丸二十劑永不患風氣先有諸
病自然除差
腽肭劑丸(出聖惠方)治腎臟風虛冷氣温脾胃思飲食安
心志強氣力利腰脚補虛損
腽肭臍(一兩酒刷炙微黃)鹿茸(一兩去毛塗酥炙微黃)肉蓯蓉(一兩浸一)
(宿刮去皺皮炙乾)兔絲子(一兩酒浸三日曝乾别𢷬為末)陽起石(一兩酒煮半日)
(細研水飛過)附子(一兩炮裂去皮臍)蘹香子(一兩)桂心(三分)山茱萸
(三分)獨活(三分)天麻(三分)乾蠍(三分微炒)人參(三分去蘆頭)石斛(一兩)
(去根剉)芎藭(一兩)木香(一兩)補骨脂(一兩微炒)白术(三分)萆薢(三分)
熟地黃(一兩)牛膝(三分去苖)遠志(一兩去心)鉛粉(一兩細研)㯽榔(一兩)
硃砂(一兩細研水飛過)麝香(半兩細研)
右為末入諸研藥令勻煉蜜和𢷬五七百杵丸如梧
桐子大每日空心及晩食前以温酒下三十丸
治腎臓風虛腰膝冷痺眼生黑花耳内虛鳴四肢不舉
飲食减少面色青黑(楊子建護命方)
官桂(生使)附子(炮去皮臍)防風獨活補骨脂(炒)牛膝
萆薢當歸芎藭山茱萸石斛續斷
細辛木香巴戟(去心各一分)
右細杵羅為末煉蜜和丸如梧桐子大空心鹽湯温
酒下四十丸
治元臟傷冷及開胃(本草)
附子炮過去皮尖𢷬羅為末以水二盞入藥二錢鹽
及棗葱薑同煎取一盞空心服去積冷暖下元肥腸
益氣酒食無碍
腎臓風虛耳鳴(附論)
夫足少隂之經者是宗脉之所聚也其氣上通於耳耳
者腎之竅若經脉虛損氣血不足為風邪所乘入於耳
脉則正氣否塞不能宣通邪正相擊故令耳虛鳴也
方
腎瀝湯(聖惠方)治腎臓風虛兩耳常鳴
磁石(二兩搗碎水淘去赤汁以帛包之)巴戟附子(炮裂去皮臍)肉桂
(去皺皮)熟乾地黃(各一兩)沉香石斛(去根剉)人參(去蘆頭)
白茯苓黃耆(剉)五味子桑螵蛸(微炒)澤瀉防
風(去蘆頭各半兩)牛膝(去苖)山茱萸(各三分)
右為散每服五錢水一大盞用羊腎一對切去脂膜
入生薑半分每用磁石包子同煎至五分去滓空心
及晩温服
附子散(聖惠方)治腎臟風虛兩耳常鳴腰背痛強小便
多利虚羸無力
附子(炮裂去皮臍)熟乾地黃桂心沉香白龍骨
(各一兩)石斛(去根剉)五味子杜仲(去粗皮炙微黃剉)人參(去蘆)
(頭)續斷牛膝(去苖)黃耆(剉)當歸(剉微炒)木香(各三分)磁
石(二兩搗碎水淘去赤汁)
右為散每服四錢以水一中盞入生薑半分棗三枚
煎至六分去滓食前温服
菖蒲散(聖惠方)治腎臓風虚耳中常鳴或如風雨聲
菖蒲附子(炮裂去皮臍)桂心熟乾地黃沉香(各一)
(兩)遠志(去心)防風(去蘆頭)人參(去蘆頭)山茱萸杜仲(去粗)
(皮炙微黃剉)天麻石斛(去根剉)黃耆(剉各三分)磁石(二兩搗碎水淘)
(去赤汁以帛包之)
右為散每服五錢以水一大盞入磁石包子同煎至
六分去滓食前温服
肉蓯蓉丸(聖惠方)治腎臓風虚耳内常鳴
肉蓯蓉(酒浸一宿刮去皺皮炙冷乾)鹿角膠(搗碎炒令黃燥各二兩)兔絲
子(酒浸三日曝乾别杵為末)熟乾地黃黃耆(剉)巴戟五味
子菖蒲山茱萸牛膝(去苖)附子(炮裂去皮臍)澤瀉
(各一兩)防風(三分去蘆頭)乾薑(炮裂半兩剉)
右為末煉蜜和搗三五百下丸如梧桐子大每日空
心以温酒下三十丸晩食前再服漸加至五十丸
腎瀝湯(聖惠方)治腎臓風虚耳鳴四肢羸瘦小便滑數
夜臥多寒喫食减少
磁石(二兩𢷬碎水淘去赤汁以帛包之)肉蓯蓉(酒浸去皺皮微炙)附子(炮裂)
(去皮臍)熟乾地黃桑螵蛸(微炒各半兩)人參(去蘆頭)黃耆
(剉)桂心石楠五味子白龍骨白茯苓(各三)
(分)
右為散每服五錢以水一大盞用羊腎一對切去脂
膜生薑半分棗三枚每用磁石包子同煎至五分去
滓空心及晩食前温服
桑螵蛸丸(聖惠方)治腎臓風虚耳鳴腰脊強直小便滑
數
桑螵蛸(微炒)菖蒲山茱萸續斷五味子(各三分)
磁石(二兩燒醋淬七遍搗碎細研水飛過)附子(炮裂去皮臍)肉蓯蓉(酒浸一宿)
(刮去皺皮炙令乾)薯蕷萆薢沉香蘹香子(各一兩)
右為末煉蜜為丸如梧桐子大每日空心及晩食前
以温酒下三十丸
鹿茸丸(聖惠方)治腎臓風虚耳内恒鳴腰脚疼痛
鹿茸(去毛塗酥炙微黃)巴戟五味子石斛(去根剉)菖蒲
(各一兩)磁石(二兩燒醋淬七遍搗碎細研水飛過)天雄(炮裂去皮臍)桂心(各一)
(兩半)肉蓯蓉(二兩酒浸一宿刮去皺皮炙令乾)
右為末煉蜜和𢷬三二百杵丸如梧桐子大每服食
前以温酒下三十丸
腎瀝湯(聖惠方)治腎臓風虚兩耳常鳴
附子(一兩炮裂去皮臍)桂心熟乾地黃人參(去蘆頭)山
茱萸(各三分)磁石(搗碎水淘去赤汁以帛包之)肉蓯蓉(酒浸一宿刮去皺皮)
(炙令乾各二兩)
右為散每服五錢以水一大盞用羊腎一對切去脂
膜入生薑半分薤白三莖每用磁石包子同煎至五
分去滓空心及晩食前温服
羊角湯(聖濟緫錄)治腎臟風虚臟氣不足腰痛耳鳴肢體
不随煩倦無力
羚羊角(鎊)鹿茸(去皮酒浸炙各三兩)五加皮茯神(去木各二兩)
酸棗仁(炒)枳實(去穣麸炒)熟乾地黃(焙各一兩半)
右粗搗篩每服三錢先以水三盞煮羊腎一隻取汁
至一盞半去腎下藥再煎至一盞去滓空心温服
萬靈丸(宣明論)治腎臓一切耳鳴腰疼肋骨痛
草烏頭(炮)黑狗脊(各三兩)仙木(一兩)赤芍藥五靈脂
防風黃耆細辛海桐皮山茵陳骨碎
補地龍牛膝何首烏蔓荆子白附子
川烏頭巨勝子(各八分)黑牽牛(半兩)芫花(三分炒)青皮
御米子(炒各二分)
右為末酒麺糊丸如梧桐子大每服十丸至二十丸
温酒下空心食前
補益腎肝丸(東垣蘭室方)大寒相損止一丸與中寒冬寒
心肺表寒啑噴鼻流清涕咳𠻳痰涎此藥大寒治目
中流火視物昏花耳聾鳴困倦乏力寢汗憎風行步
不正二脚欹側臥而多驚脚膝無力腰下消瘦
柴胡羌活生地黃(炒)苦參(炒)防己(炒已上各半分)附
子(一分)肉桂(一分)當歸身(三分)
右件為末熟水為丸鷄頭仁大每服五十丸温水下
食前與表寒冬寒心肺寒藥中每服兼一丸湏以二
藥相兼服之不可单服
太陽經嚏藥(東垣蘭室方)
防風(二分)羌活根(三分)紅豆(少許兩个)
右件為細末鼻内㗜之
牛膝海桐皮煎丸(王氏普濟方)治腎臓風并腎餘氣時或
上攻耳目頭面背膊及流疰手擘腰脚筋絡頑麻疼
痛或時無力耳作蝉鳴以至重聽大壯筋骨補元氣
牛膝(半斤)海桐皮(半斤二味細剉杵為末用好酒五升於銅石噐内熬成膏)附子
(二兩炮去皮臍)赤箭(二兩)川烏頭(二兩炮去皮臍)川苦楝(二兩)五加皮
(一兩)虎脛骨(四兩塗酥炙令黃色)大黃(二兩半)桃仁(二兩去皮尖麸炒黃色)
赤芍藥(一兩)肉桂(一兩去皮)當歸(一兩)麻黃(一兩去根節)地龍(一兩)
(去土微炒)川芎(二兩)木香獨活没藥(研)乳香(研)防風
(去蘆)骨碎補麒麟竭舶上茴香沉香乾蝎
天南星(生用各一兩)硼砂(半兩研水飛過)麝香(半兩研)
右件二十九味修事淨同為末再研令勻細後入前
膏内和勻再杵三二千下丸如梧桐子大每日空心
温酒或鹽湯下十丸忌生冷油膩毒物等
治腎氣虚耳中如風水鳴或如打鐘磬之聲卒暴聾(本草)
以蜀椒和巴豆菖蒲松脂以蠟溶為筒子内耳中一
日一易甚神騐
普濟方卷三十一
