普濟方卷八十九明周王朱橚撰
諸風門
中風
秦芁散(一名桂心散出聖濟總錄)治中風汗出不止
秦芁(去苖土)白术桂(去粗皮)附子(炮裂去臍皮)石斛(各一兩去)
(根)
右為散每服三錢匕空腹温酒調下日再
葛根湯(出聖濟總錄)治中風因飲酒過節不能言語手足
不隨精神恍惚得病一兩日服
生葛根(長一尺有六寸)竹瀝(二升)生薑乾(一合)
右先取生葛根洗刮去皮土搗研壓取汁葛滓再搗
以竹瀝沃復壓取汁盡為度將生薑汁和勻同用厚
綿濾過銀石銚内煎三五沸磁器盛不拘時候食前
温服如覺腹内氣轉作聲似痛即食後温服如此服
七日後可服九味附子湯補之
治中風面目相引口偏着耳牙車急舌不得轉方(出仁存方)
獨活(三兩)竹瀝生地黃汁(各一升)
右合煎取一升頻服之即愈
大豆紫湯治中風頭眩惡風自汗吐冷水及産後百
病或中風痱疰背強口噤直視煩熱(方見風疰類)
木香羌活散(出經驗方)治中風頭目昏痛心胷煩悶氣
逆痞滯調順榮衛進飲食
南木香藁本(各三分)羌活川芎人參白术
(炮)薏苡仁大㯽榔(各一兩)枳殼(去&KR0146;麸炒)白茯苓荆
芥穗(各半兩)
右為末每服三錢匕水一盞生薑二片煎至七分去
滓稍熱服
治中風但腹中切痛(出肘後方方見本門風入腹拘急切痛類即食鹽方)
星附湯(出濟生方)治因中風痰涎壅塞不省人事脉來沉
伏服涼藥不得者
附子(生去皮)南星(生去皮各一兩)木香(不見火半兩一方用沉香)
右㕮咀每服四錢水一盞半薑九片煎至七分去滓
温服不以時兼寒者用熟附子沉困而手足厥冷
者加川烏名三生飲弱甚者加天雄名三建湯
痰涎壅塞聲如拽鋸服藥不下宜於關元丹田二穴
灸之氣纔正人事稍甦痰下却只用南星八錢木
香二錢名星香湯或兼用小續命湯在臨時量輕
重治法前方生薑十片煎服
解毒雄黃丸(一名雄黃救命丹出醫方大成)治中風卒然倒撲牙關
緊急不省人事并解上焦壅熱痰涎咽喉腫閉一應
熱毒(方見諸風雜治類)
夢仙備成丹(一名烏龍丹)治卒急風中癱瘓口眼喎斜語
言不正不省人事一切風證
川烏(五兩炮微黃色)五靈脂(取淨二兩半)没藥乳香(各一錢)
右研為末煉蜜丸彈子大每一丸如服藥先以酒一
盞薑七片薄荷七葉同煎七分去滓後入温腦子一
匙細嚼藥一粒窨氣少時用前酒送下臨卧服
治手足嚲曳言語蹇澁行履不正
大川烏(五兩去皮臍生用)没藥(半兩研)五靈脂(五兩擇去石)
右入麝香不拘多少研細拌和滴水丸如彈子大每
服一丸生薑汁研化熱酒浸量力服之
三建湯(出如宜方)治中風風涎不省人事
附子天雄烏頭(各等分生用去皮臍薄切)
右每藥一兩生薑一兩同水三大盞煎至一盞半去
滓温服
人參訶子散治中風涎盛不省人事
人參訶子(青白者炒去核)甘草
右件各等分為末每服二錢白沸湯點服如卒中風
痰壅不省人事急投此藥神效無比即便省也
桂枝湯治中風汗出乾嘔
桂甘草(炙三兩)大棗(十二枚擘)
右切以水五升煑取二升半分三服一方用生薑五
兩忌生葱海藻菘菜
三生飲(出簡易方)治卒中風昏不知人事口眼喎斜半身
不遂咽喉作聲痰氣上壅無問外感風寒内傷喜怒
或六脉沉伏或脉大浮盛并宜服之兼治痰厥飲厥
及氣虛眩暈悉有神效但口開手散眼合遺尿聲如
鼾睡者難療(方見卒中風類)
烏龍丸(一名錫藥丸)治中風肢體麻痺頑疼少力(方見偏風類)
吐痰白礬散(出聖濟總錄)治初中風失音不語昏冐不知
人事先宜吐風痰令省覺次可服諸湯散
白礬(二兩生用)生薑(一兩連皮擦碎水二升煮取一升二合)
右先細研白礬為末入濃煎薑湯研濾分三服漸漸
灌須臾吐出痰毒眼開風退方可救治若氣衰力弱
不宜用猛性藥吐之設吐得痰毒别增疾勢
取涎丸(出聖濟總錄)治中風病不語喉中如拽鋸口中沫
出
藜蘆(一分)天南星(大者一枚去浮皮剜中作坑入醋令八分滿四面用火逼醋乾黃色)
(剉)
右為末用麫糊丸如梧桐子每服三丸温酒下良久
吐出涎為效吐不止用冷葱湯呷即止
治中風涎伏在膈上難出者并咽作聲(出海上名方)
藜蘆(一兩去皮)瓜蒂(三七个)
右為細末每服半錢臘茶清調下吐出風涎為效
楊氏神栢散(出危氏方)治中風不省人事涎潮口噤語言
不出手足嚲曳得病之日便進此藥可使風退氣和
不成廢人卒有此證無藥去處用之得力
栢葉(一握去枝)葱白(一握同根)
右研如泥用無灰酒一升同煎一二十沸去滓温服
不拘時如不飲酒須分作四五服服盡方進他藥
二聖飲治中風
雄黑豆(半升)皂角針(剉半升)
右用無灰酒二升同煎至半升去柤服汗為度
薑附湯(出簡易方)治中風口噤四肢強直失音不語或卒
然暈倒口吐涎沫狀如暗風手足厥冷或復煩躁兼
治隂證傷寒大便自利而發熱者及中脘虚寒久積
痰水心腹冷痛霍亂轉筋四肢厥逆
乾薑熟附子(各二兩)
右㕮咀每服四錢水二盞煎至六分去滓温服若其
人未蘇甦則先用三生飲方中治法後方服此或慮
此藥大燥即以附子理中湯相繼服餌薑湯本治
傷寒經下之後又復發汗内外俱虚身無太熱晝日
煩躁夜即安静不嘔不渴六脉沉伏一方附子生
用名白通湯治傷寒發熱大便自利一方用白通
湯倍加白术甘草減半名生附白术湯治中風濕昏
悶恍惚腹痛身重手足緩縱津津自汗失音不語便
利不禁一方用薑附湯加麻黃白术甘草人參等
分名附子麻黃湯治中寒濕昏暈緩弱腰背強急口
眼喎斜語聲混濁心腹腫脹氣上喘急不能動轉已
上證候各宜詳審用之澹寮方云千金方治卒中
風痰塞壅生薑八兩附子減半並用生者同陳氏三
因方用等分炮熟薑附王氏因之改乾薑為生薑附
子用熟者然既知其未穩當從古方可也乃持兩端
以嘗試未為切當其云治中寒口禁與隂証傷寒下
利不渴手足逆冷小便反利汗出過多脉微欲絶此
氣脱証兼服炮薑炮附子亦未為過今中寒昏倒口
吐痰沫而遽服熟附烏知寒邪不因補而盛耶當先
以生薑附與之或未效徐投以半生半熟者人或虛
甚然後以熟薑附未晩也是雖陳氏不審之故而王
氏不能發明之安得不任其咎
木香湯治丈夫婦人中風氣痺其疾作之初切不可
以治風瞑昡之藥與服若大段有痰即略與不損氣
者下涎藥方定如手足緩弱不遂即便與此藥服(方見)
(風癱緩類)
蘇青丸和氣血散風痰亦可常服
右以蘇合香丸與青州白丸子打和薑蘇湯化下
桂心丸(出十便良方)治中風雖能舉動尚口眼不正
右用桂一兩碾為細末每用半兩好酒一盞煎藥成
膏塗尚不喎處次用紙或軟帛子貼蓋定取新瓦二
片火上頻換炙令熱熨貼藥上候纔覺口正便速去
藥用温湯洗之如左喎搨右右喎搨左一方以酒
煑汁蘸搨病上一方治舌強不語以桂末着舌下
漸漸嚥汁水漿𠻳去涎沫一方治中風失音用水
煎服之復取汁亦可
旋覆丸治中風不省人事涎潮口禁語言不出手足
嚲曳得病之日便進此藥可使風退氣和不成廢人
卒有此證無藥處用之得效又治中風及壅滯
用旋覆花即金沸草淨洗為末蜜丸如梧桐子大夜
卧茶湯下五丸至七丸
治風涎暴作氣塞倒卧
用瓜蔕約半寸許暴極乾不限多少為細末量疾每
用一二錢以膩粉一錢匕水半合同調勻灌之良久
涎自出或覺有涎用諸藥行化不下但如此服即出
或服藥良久涎未出含沙糖一塊下咽即涎出此物
甚不損人
治中風不省人事牙關緊急者
用藜蘆一兩去蘆頭濃煎防風湯浴過焙乾碎切炒
微褐色為末每服半錢温水調下以吐出涎為效如
人行三里未吐再服
治中風心肺風熱手足不遂及風痺不仁筋脉散緩恍
惚煩躁
用熊肉一斤切如常法酒調和作腌腊空腹服之
治筋骨急強中風(方見本門中風百節疼痛類)
治中風
取杏仁去皮熬令赤和桂末研如泥綿褁如指大含
之
活鼠方治項強身中急痛者
取活鼠破其腹去五臟就熱傅之即可一方治中卒
風腰脊反張牙關口禁四肢強直用鼠一頭和尾燒
灰為末以臘月猪脂傅之
又方療患風疾數年不效者朱真人治風坑湯野人
閑話朱真人靈驗篇云有病者患風疾數年不效風
科集驗方掘坑令患者解衣坐於坑内遂以熱湯上
淋之良久復以簟蓋之瘥
敗龜散治中風賊風麻痺風疾
龜卜師處鑚了者以酥塗炙搗羅細末酒下二錢用
雞卵和豆淋酒服之一方治中風手足顫掉嚲曳者
為末以飯為丸每服二十丸温酒下
治中風立有竒效(出聖惠方)
用木天蓼一斤去皮細剉以生絹袋盛好酒一斗浸
之春夏一七日秋冬二七日後開每空心日午初夜
各温飲一盞老幼臨時加減若常服日只每朝一盞
破棺散(出經驗良方)治中風牙已緊無門下藥(方見本門卒中風類)
(名開關散)
治三十六種風(方見本門諸風雜治類即馬齒膏出本草)
荆瀝湯(出指南方)治中風虛熱狂言恍惚驚悸
牛黃(三分别研)人參麥門冬(去心各二兩)升麻鐵精(各一)
(兩)龍齒茯苓天門冬(去心)梔子仁(各二兩)
右除牛黃鐵精外餘藥為末每五錢水二盞入竹&KR0377;
荆&KR0377;各一合煎一盞去滓入牛黃鐵精二樣訖再煎
一兩沸温服
瀉青丸(出保命集)治中風自汗昏冐發熱不惡寒不能安
卧此是風熱煩躁
當歸龍膽川芎梔子羌活大黃防
風(各等分)
右為細末煉蜜為丸如彈子大每服一丸竹葉湯下
五珍丹(出楊氏家藏方)治男子婦人中風涎潮不語牙關緊
急半身不遂口眼喎斜
天南星(炮)白殭蠶(炒去絲嘴)川烏頭(炮去皮臍)半夏(切片了湯浸七)
(遍)蠍稍(用糯米一合炒黃黑色㨂去米不用)已上五味各一兩
右件為細末醋煮麵糊為丸每一兩作十五丸每服
一丸用生薑自然汁化下不拘時候
川芎散(出朱氏集驗方)治中風中氣先服此藥
川芎人參枳殼(各一兩)沉香香附子(各二錢)木
香(一兩)
右為細末每服三錢以沸湯入鹽點灌之
治中風手足偏痺筋縮急脚膝痿瘁不能行步(余居士選竒方)
牛膝川當歸防風芍藥五加皮生薑
(各六兩)羌活乾葛桂心(各八分)甘草(四分)薏苡仁(十二)
(分)
右剉為末作七貼每一貼水一升棗子二枚同煎至
六合無時服
大省風湯(出楊氏家藏方)
附子吳未(一兩)肉菓(一方使丁香)天南星防風(各半兩)
藿香(一分)
右為飲片每服三錢生薑五片煎去滓服常服以防
天隂雨作
硃砂丸治中風涎停留胷上令吐
生薄荷猪牙皂角(二味研碎各二兩以水一升搓令如草葉絞取汁用銀器)
(中熬成膏)瓜蒂(一兩半)藜蘆(去苖半兩為末)硃砂(半兩研)
右將三味研勻用前膏子和丸雞頭大每服二丸温
酒吞下口噤者用物幹開口灌之得藥下立吐為佳
治中風論(如是病人無汗者方可用麻黃表之)
夫中風者蓋五臟俱虛乃得是病醫者不治其本先以
治風藥如續命湯排風湯之類投之間有見牙關急緊便
下靈寳至寳硃砂牛黃之屬以搐鼻吐涎無不極至有
一於此不復得為全人矣蓋續命排風湯中有杏仁麻
黃之類若投一劑一表而虛必為左癱右瘓之人矣良
由真氣乘虛應表而出筋脉乾枯也大凡治風之藥往
往性涼未宜遂服若醫者察証辨脉的知是中風之候
亦有痰厥類中風者宜先服生附子湯加黑豆三十粒
煎得痰涎不作口眼端正能辨人事然後以术附湯加
木香煎服間服六味順氣散月餘候補正氣血脉息稍
勻尚有風痰餘証然後服續命排風湯以驅逐之以此
救療百無一失中風甚不難治蓋内外之證分明唯在
醫者謹其始耳或初得疾便有熱證亦須開關調氣化
涎消滯未宜遽用太熱之藥更在詳審之也安樂後須
宜清居絶慾若更能不食毒物則必保天年矣(如欲調氣化涎)
(宜先服六味順氣散)
六味順氣散(出衛生寳鑑方)
白术(五兩微炒黃)白茯苓(二兩)人參(二兩)陳皮(三兩半去白麸炒)青
皮(二兩去白)甘草(二兩炮再麸炒)
右為細末每服三大錢水一盞半棗子一枚薑二片
煎至七分温服日三四服
羌桂湯治中風有汗及一切風壅加倍桂枝極佳
川羌活(二兩剉)桂枝(一兩剉)芍藥(五兩剉)甘草(一兩半炙)
右為粗散每服四錢水一盞半生薑五片棗二枚同
煎七分去滓温服日三服不拘時候
治男子婦人雞爪風等疾手口動搖不能舉物服兩料
全安(方見本門諸風雜治類川芎散)
犀角升麻湯(出衛生寳鑑)治中風麻痺不仁鼻額間痛唇
口頰車髮際皆痛不可開口雖言語飲食亦相妨左
額頰上如以手觸之則痛此乃足陽明經受風毒血
微滯而不行故也
犀角(一兩二錢半)升麻(一兩)防風羌活(各七錢)川芎白
附子黃芩(各半兩)白芷(半兩)甘草(二錢半)
右為細末每服五錢水二盞煎至一盞去滓温服食
後日三服足陽明胃也經云腸胃為市如市㕓無所
不有也六經之中血氣俱多腐熟飲食故飲食之毒
聚於腸胃故此方以犀角為主解飲食之毒也陽明
經絡環唇挾口起於鼻交額中循頰車上耳前過客
主人循髮際至額顱故王公所患此一經絡也以升
麻佐之餘藥皆滌除風熱黃芩升麻專入胃經為使
也
稀涎散(出聖驗良方)治風涎不下喉中作聲狀如牽鋸
半夏(大者十四枚生切片)猪牙皂角(一條炙)
右作一服水二盞煎一盞去滓入薑汁少許温服不
能嚥徐徐灌之
奪命通關散(出衛生寳鑑)治中風涎上不省人事
躑躅花川芎華隂細辛龍腦
右四味等分日乾碾為末用少許以筆管吹入鼻中
如噴嚏乃可救急將生附子一枚須重一兩以上者
去皮薄切入厚朴切連皮老生薑十大片水一碗半
同煎至半碗通口灌服
小續命湯(出澹寮方)治八風五痺痿厥等證
麻黃(去節)人参(去蘆)黃芩芍藥甘草(炙)川芎
防己杏仁(去皮尖炒)官桂(各一兩)防風(一兩半)附子(炮去皮半兩)
本草序列云有人脚生瘡出外中風頭面暴腫紫黑
色多睡耳輪上有浮胞小瘡黃汁出不止乃即與小
續命湯倍加羌活服之而愈歌曰中風氣逆有痰
涎蘇合薑調唯下咽次用省風小續命多增木麝二
香煎往往中風之證多因喜怒不常或飲食停滯或
怒氣傷神思慮過多損於心臟用局方蘇合香丸三
丸生薑自然汁化開灌下咽喉次用局方省風湯小
續命湯各加麝香木香依法煎服一方無麝香(衛生寳鑑)
附子酒(出三因方)治中風冷痰癖脹滿諸痺
大附子(一枚去皮臍切作四片)
右用醇酒一升春浸五日夏三日秋冬七日每服一
合日二三服以痺住為效未知再作
澹寮方云
凡中風一時諸証蜂起則為困篤倉卒之間藥不可
入名醫多用蘇合香丸擦起牙關或以生半夏皂角
末吹入鼻竅或灌陳霜梅汁收其痰或服真清油調
麝香以䟽通其氣又或用麝香煎五積散為之兼行
要藥倘或不然殆至風氣日增不得安愈
凡中風人湯食不下
不能嚥藥口禁不開即用黑豆二三升以青布緊褁
熱醋鍋内蘸稍熱熨病人前後心胷膺脊令風氣散
其口自開然後藥易下耳或炒鹽醋或用微熱灰熨
皆可
稀薟丸(出風科集驗方)治中風口眼喎斜時吐涎沫語言蹇
澁手足緩弱
稀薟草(一名水□草生於沃壤間帶猪腥氣者是)
成訥云江陵府節度使進稀薟丸方云臣有弟訮年三
十一中中風床枕五年百醫不瘥有道人鍾鍼者因
覩此患曰可餌稀薟丸必愈其藥多生沃壤高三尺
許節葉相對其葉當夏五月已來收每去地五寸剪
刈以温水洗泥土摘其葉及枝頭凡九蒸九暴不必
大燥但取蒸熟為度仍熬搗為末丸如梧桐子大空心
温酒或米飲下二三十丸服至二千丸所患忽加不
得憂慮是藥攻之力服至四千丸必得復故五千丸
當復丁壯臣依法修合與訢服果如其言鍾鍼又言
此藥與本草所述功效相異蓋出處盛在江東彼土
人呼猪為稀呼臭為薟氣緣此藥如猪薟氣故以
為名但經蒸暴薟氣自冺每當服後須喫飯三五匙
壓之五月五日採者佳奉宣付醫院詳錄
治男子女人中風(出本草)
以羊乳和脂作羹食之
治中風急喉痺欲死者(出本草)
用白殭蠶以火焙乾令黃色搗篩為末用生薑自然
汁調灌喉中效
治中風面目相引偏僻牙車急舌不可轉(出本草)
用桂心以酒煮取汁故布蘸㩉病上正即止左喎㩉
右右喎㩉左常用大效
瓊田草(出本草)治中風
用瓊草根葉生搗羅蜜為丸服之
治三十年風不效者(出本草)
以松葉一斤細切之以酒一斗煮取三升頓服汗出
立瘥
療暴中風(出本草)
用緊細牛蒡根取時須避風以竹刀或荆刀刮去土
用生布拭擣絞取汁一大升和灼然如蜜四大合温
分為兩服每服相去五六里初服得汗汗出便瘥此
方得之鄂鄭中丞鄭頃年至潁陽因食一頓熱肉便
中暴風外甥盧氏為潁陽尉有此方當時便服得汗
隨瘥神效(牛蒡根本草名惡實)一名鼠粘草
治鍍金燒人多患風者(出本草)
湏飲酒并食肥猪肉及服鉄漿可禦其毒
又方(出本草)
用紅藍子一升搗碎以無灰酒一大升八合拌子暴
令乾重搗篩蜜丸如梧桐子空服以酒下四十丸(紅藍)
(子乃紅花子也)
療中風纔覺不問輕重便湏吐涎然後次第治之
用羌活五大兩以水一大升煎取五升去滓更入好
酒半升和之以牛蒡子半升炒下篩令極細以前湯
酒斟酌調服取吐如已昏眩即灌之更不可用下藥
及繆刺灸但服用補治湯餌自瘥
葉氏十味剉散(出醫方集成)治中風血弱臂痛連及筋骨
舉動艱難
附子(三兩炮去皮臍)當歸(去土洗切)黃耆(炙)白芍藥(各二兩)川芎
(不見火)防風(去蘆)白术(各一兩半)肉桂(去粗皮不見火一兩)茯苓熟
地黃(洗淨用少酒蒸令乾焙之各七錢半)
右㕮咀每服四錢水一盞薑八片棗三枚煎食後臨
卧服
治中風心煩恍惚或腹中痛滿或時絶而復甦者(出本草)
取釜下土五升搗末以冷水八升和之取汁盡服之
口已禁者強開以筒灌之使得下入便愈甚效
神力圓(出經效濟世方)治手足失力麻痺悶肭打撲風血凝
滯走㾏作痛及癱緩等疾
乳香没藥當歸(洗淨去蘆頭各半斤)草烏(好酒浸春夏三日秋冬五)
(日去皮)晏木葳靈仙(各一兩)五靈脂(二兩)
右為末用好酒煮麵糊丸如梧桐子大食後臨卧用
温酒下五丸旋加至七八丸服藥後忌熱物少時亦
予家常用甚效
治中風語澁四肢拘急産後婦人亦宜服之
右羌活三兩為粗末每服五錢水酒各半盞煎至六
分去滓不拘時候温服
治中風傷寒頭痛
用蒼耳根葉生搗和小兒尿絞取汁冷服一升日三
服甚驗
治中風面浮腫喉咽不通
用葱葉作羹粥及煠作虀食之良
治小中風
用銅綠不以多少細治如粉醋和丸如雞頭大纔覺
中者便用好酒磨下一盞湏臾便吐其涎如膠令人
以手拔之候吐罷神效
治中風頭眩心肺浮熱手足無力筋骨煩痛言語似澁
一身動摇
用烏驢頭一枚燖洗如法蒸令極熟細切更於䜴汁
内煮着五味調點少酥食之效
肝中風(附論)
内經謂以春甲乙中風為肝風蓋體虛之人腠理開疎
肝氣不足風邪所傷筋脉拘攣手足不收言語蹇澁項
背強直多汗惡風善悲嗌乾喜怒時憎女子者有頭目
瞤兩脇痛行常傴僂嗜甘如阻婦狀但踞坐不得低頭
繞兩目連額上色微青唇青面黃者治法宜灸肝愈百
壯遂服續命湯若大青黑面一黃一白者此為肝已傷
不可復治數日而斃矣
方
龍腦丸(出聖惠方)治肝臟中風口眼不正四肢抽掣語澁
昏沉
龍腦(半兩研入)犀角屑(半兩)秦芁(半兩去苗)防風(半兩去蘆頭)麻黃
(一兩去根節)漢防風(半兩)天雄(半兩炮製去皮臍)茵芋(半兩)甘菊花
(半兩)赤箭(一兩)獨活(半兩)白殭蠶(半兩微炒)桂心(半兩)芎藭(半兩)當
歸(半兩剉微炒)羚羊角屑(半兩)鹿角膠(半兩搗碎炒令黃燥)乳香(半兩)
烏蛇(二兩半酒浸去皮骨炒令黃)乾蠍(半兩生用)牛黃(一分研入)硃砂(一分)
(研入)麝香(一分研入)
右為末入研了藥令勻煉蜜和搗三五百杵為丸如
梧桐子大每服十丸以薄荷温酒下不計時候服
牛黃散(出聖惠方)治肝臟中風筋脉攣急口眼喎斜言語
蹇澁神思昏憒
牛黃(一分研入)龍腦(一分研入)烏犀角屑(半兩)天麻(半兩)防風(半兩)
(去蘆頭)麻黃(三分去根節)羚羊角屑(半兩)甘菊花(半兩)蔓荆子
(半兩)桑螵蛸(半兩微炒)桂心(半兩)細辛(半兩)側子(半兩炮製去皮臍)獨
活(半兩)白殭蠶(半兩微炒)烏蛇(二兩酒浸去皮骨炒令黃)乾蠍(半兩生用)阿
膠(半兩搗碎炒令黃燥)蟬殼(一分微炒)硃砂(一分研入)麝香(一分研入)
右為末次入研了藥更研令勻每服一錢以豆淋酒
調下不計時候服
赤箭丸(出聖惠方)治肝臓中風攻手足緩弱無力口眼喎
斜精神不定行步艱難
赤箭(半兩)天雄(半兩炮製去皮臍)犀角屑(半兩)天南星(半兩炮製)白
花蛇肉(半兩酥拌微炒)獨活(半兩)防風(半兩去蘆頭)芎藭(半兩)白附
子(半兩炮製)川升麻白术(半兩)白殭蠶(半兩微炒)桑螵蛸(半兩)
(微炒)當歸(半兩剉微炒)細辛(半兩)酸棗仁(半兩微炒)蓽薢(半兩)牛黃
(一分研)硃砂(一分研入)麝香(一分研)龍腦(一分研)
右為末研入牛黃等令勻煉蜜和搗三二百杵丸如
梧桐子大每服不計時候以豆淋酒下二十丸忌濕
麫猪肉羊血毒魚等
天麻丸(出聖濟總錄)治肝臟中風筋脉不利四肢攣痺
天麻(二兩)苦參(二兩)菖蒲(二兩)細辛(去苖葉二兩)赤箭(二兩)地榆
(剉二兩)人參(二兩)牛膝(酒浸去苖焙二兩半)桂(去粗皮一兩半)防風(去义二兩)
赤芍藥(二兩)芎藭(一兩)當歸(切焙二兩)附子(炮裂去皮臍一兩)陳橘
皮(湯浸去白焙乾一兩半)木香(一兩)酸棗仁(二兩)獨活(去蘆頭一兩)藁
本
右為細末煉蜜和丸如梧桐子大每服二十丸温酒
下日二服不計時候
羚羊角散(出聖惠方)治肝中風筋脉拘急言語蹇澁頭項
強直四肢不利心膈煩壅頭目旋眩
羚羊角屑(三分)防風(半兩去蘆頭)犀角屑(半兩)麻黃(三分去根節)
前胡(半兩去蘆頭)人參(半兩去蘆頭)旋復花(半兩)赤芍藥(半兩)芎
藭(三分)桂心(三分)羌活(三分)當歸(三分剉微炒)漢防己(半兩)赤茯
苓(半兩)枳殼(三分麸炒微黃去穰)黃芩(半兩)蔓荆子(半兩)甘菊花(半兩)
甘草(半兩炙微赤剉)酸棗仁(三分微炒)
右為末每服三錢水一中盞生薑半分煎至六分去
滓入竹&KR0377;一合更煎二三沸不計時候温服
羌活湯(出聖惠方)治肝中風筋脉拘急口眼偏斜四肢疼
痛
羌活(三分)天麻(三分)芎藭(三分)酸棗仁(三分微炒)鹿角膠(三分搗碎)
(炒令黃色)蔓荆子(三分)羚羊角屑(三分)人參(二分去蘆頭)白附子
(三分炮裂)牛膝(三分去苖)肉桂(三分去皴皮)薏苡仁(三分)烏蛇肉(三分)
(醋拌微炒)蓽薢(三分)犀角屑(三分)白鮮皮(三分)地骨皮(三分)栢子
仁(三分)防風(三分去蘆頭)
右為末每服不計時以豆淋酒調下一錢忌雞猪魚
蒜等
附子散(出聖惠方)治肝中風上攻頭目旋運心驚悸悶四
肢拘急
附子(一兩炮裂去皮臍)酸棗仁(半兩微炒)防風(半兩去蘆頭)羚羊角
屑(半兩)人參(三兩去蘆頭)桂心(半兩)羌活(半兩)甘菊花(三分)蔓荆
子(半兩)白蘚皮(半兩)茯神(三分)薯蕷(三分)黃芩(半兩)龍齒(一兩)芎
藭(半兩)天麻(半兩)黃耆(半兩剉)枳殼(半兩麸炒微黃去穰)
右為散每服三錢水一中盞生薑半分煎至六分去
滓不計時温服
桂枝酒(出千金方)治肝虚寒卒然喑啞不聲踞坐不得面
目青黑四肢緩弱遺失便利厲風所積方
桂枝芎藭獨活牛膝薯蕷甘草(各三兩)
附子(二兩)防風茯苓天雄茵芋杜仲蒴
藋根白术(各四兩)乾薑(五兩)大棗(四十銖)躑躅猪椒
葉根皮(各一升)
右㕮咀以酒四斗漬七日每服四合日二加至五六
合
羌活散(出聖濟總錄)治肝臟中風筋脉拘攣疼痛排風
羌活(去蘆一兩半)天麻(二兩)芎藭(一兩)酸棗仁(炒一兩半)人參(一兩)
桂(去粗皮一兩)薏苡仁(一兩)鹿角膠(炙燥一兩)白附子(炮裂一兩)羚
羊角(鎊一兩)犀角(鎊三分)蔓荆子(去白皮三分)白鮮皮(剉一兩)
地骨皮(剉一兩半)栢子仁(一兩半生用)烏蛇(三寸酒浸炙用肉)牛膝
(酒浸去苖焙二兩)
右為散空服豆淋酒調下一錢漸加至二錢日三夜
一
獨活散(出聖濟總錄)治肝臟中風手足少力筋脉拘急骨
痛項背倦皮膚瘙癢口面喎斜頭目眩暈
羌活(去蘆頭)獨活(去蘆頭)白芷(各一兩)防風(去义一兩半)芎藭
天麻蔓荆子藿香葉(各半兩)蟬蜕(去土半兩)雄黃
(研)桂(去粗皮)乾蠍(全者去土炒)麻實(去根節煎掠去沬焙乾一兩)白附
子(炮一兩)
右為散每服二錢匕温酒調下不計時候
犀角散(出聖惠方)治肝中風流注四肢攻頭面煩疼言語
蹇澁上焦風熱口眼喎斜脚膝疼痛無力
犀角屑(一兩)羌活(三分)羚羊角屑(三分)人參(半兩去蘆頭)甘菊
花(半兩)獨活(半兩)芎藭(半兩)白术(半兩)黃耆(半兩剉)石膏(一兩)漢
防己(半兩)防風(半兩去蘆頭)黃芩(半兩)天麻(半兩)枳殼(半兩麸炒微黃)
(去穰)蔓荆子(半兩)當歸(半兩剉微炒)甘草(一分炙微赤剉)
右為散每服三錢水一中盞生薑半分煎至六分去
滓不計時温服
仁壽丸(出三因方)治肝腎氣虛風冷所中筋脉瞤動口眼
喎斜脚膝緩弱及素有風手足拘攣常服補肝元行
榮衛養氣血
桂心白茯苓杜仲(去皮薑製炒絲斷各一兩半)山茱萸(洗)
巴戟防風(各一兩)牛膝(酒浸二兩)兔絲子(酒浸濕研一兩半)附
子(炮去皮臍一兩)
右為散煉蜜丸如梧桐子大每服三五十丸温酒鹽
湯米飲食前任下一方有肉蓯蓉酒浸一宿焙乾一
兩
犀角丸(出聖濟總錄)治肝臟中風肢體拘急頭痛旋暈
犀角(鎊一兩)獨活(去蘆頭)芎藭羚羊角(鎊各一兩半)防風
(去义)天麻人參(各一兩)乾蠍(炒半兩)丹砂(細研一兩)龍腦(細研)
(一分)麝香(細研半兩)白殭蠶(微炒半兩)天南星(炮去皮臍半兩)
右除研三味外搗羅為末細入研藥再羅煉蜜和丸
如梧桐子大每服十五丸嚼破以荆芥茶清下食後
卧服
地黃酒(出本事方)治中風在肝脾語蹇脚弱大便多袐
附子茵芋羌活(各一兩)熟乾地黃(四兩)防風芎
藭(各一兩)石斛(二兩)丹參(二兩半)牛蒡根(二兩半)大麻子(一升)
杜仲牛膝桂枝(各一兩)
右細剉入絹袋盛貯之用無灰酒一斗九升封漬七
日逐日空心食前飲一盞常醺勿令吐
天雄散(出聖濟總錄)治肝中風肢體不隨頭目眩昏四肢
無力補虛損益元陽
天雄(炮裂去皮臍)山茱萸桂(去粗皮)附子(炮裂去皮臍)秦芁
(去苖土)獨活(去蘆頭)山芋白歛乾薑(炮裂)狗脊(去毛)乾
漆(炒令烟盡)防風
右為散每服二錢温酒下空心日午近晩三服
赤茯苓散(出聖惠方)治肝臟中風氣壅語澁四肢拘急
赤茯苓(一兩)黃耆(一兩剉)黃芩(三分)酸棗仁(半兩微炒)防風(半兩)
(去蘆頭)羚羊角屑(一兩)葳𬎼(三分)麻黃(二兩去根節)芎藭(三分)獨
活(半兩)枳殼(三分麸炒微黃去穰)甘草(半兩炙微黃剉)
右為散每服三錢水一中盞入淡竹葉三七片煎至
五分去滓入荆&KR0377;半合更煎一二沸不計時候温服
忌雞猪肉炙&KR1572;等
薏苡仁散(出聖惠方)治肝中風四肢攣急身體強直
薏苡仁(三兩)防風(二兩去蘆頭)麻黃(二兩去根節)附子(一兩炮裂去皮)
(臍)芎藭(一兩)桂心(一兩)獨活(一兩)栢子仁(一兩)石膏(一兩)細辛
(一兩)羚羊角屑(一兩)枳殼(一兩麸炒微黃去穰)
右為末每服三錢水一中盞生薑半分煎至六分去
滓不拘時温服忌雞猪魚蒜等
石膏湯(出聖濟總錄)
石膏(碎一兩)芎藭芍藥桂(去粗皮)黃芩(去黑心)甘草
人參當歸(切焙)防風(去叉各半兩)麻黃(去根節煎沸去沫焙乾一)
(兩半)杏仁(一十五枚湯浸去皮尖雙仁炒)
右粗搗篩每服五錢匕水一盞半薑半分切片煎至
八分去滓服空心午時夜卧各一服後喫熱生薑葱
韮稀粥投微汗出愼外風
白鮮皮湯(出聖濟總錄)治肝虛中風目眩視物不明筋肉
抽掣
白鮮皮人參(各一分)芍藥芎藭(各三分)知母(一兩)百
合(一兩)款冬花(二兩)前胡(去蘆頭一兩)茯神(去木一兩半)防風(去义)
(三兩)黃芩(去黑心三分)
右粗搗篩每服五錢匕水一盞半煎至八分去滓入
竹&KR0377;半合重煎一兩沸放温臨卧再服
秦芁散(出聖惠方)治肝中風語澁筋脉舒緩面上浮腫行
履不穩
秦芁(三分去苖)茯神(三分)桑根白皮(三分剉)犀牛角屑(三分)木
通(三分剉)麥門冬(三分去心)防風(三分去蘆頭)羌活(三分)漢防己
(三分)酸棗仁(三分微炒)甘草(三分炙微赤剉)
右為末每服三錢水一中盞生薑半分煎至六分去
滓不計時温服
枸杞子散(出聖惠方)治肝中風致筋脉舒緩舉脚不知高
下目多冷淚肢節無力
枸杞子(一兩)薯蕷(一兩)牛膝(一兩去苗)天麻(一兩)萆薢(一兩)茯神
(三分)羚羊角屑(三分)茵芋(三分)防風(三分去蘆頭)生乾地黃(三分)
芎藭(三分)
右為散每服三錢水一中盞生薑半分煎至六分去
滓不計時候温服
麥門冬散(出聖惠方)治肝中風語澁煩躁四肢拘急
麥門冬(一兩去心)茯神(三分)木通(三分剉)犀角屑(三分)川升麻
(三分)防風(三分去蘆頭)獨活(半兩)玄參(半兩)川朴硝(一兩半)漢防
己(半兩)甘草(三分炙微赤剉)
右為末每服三錢水一中盞煎至六分去滓入竹&KR0377;
半合更煎一二沸不計時温服忌酒肉麫炙&KR1572;等
雄黃丸(出聖濟總錄)治肝中風四肢攣急身體強直
雄黃(别研一兩)續斷(一兩)桂(去粗皮一兩)天南星(生用一兩)烏頭(炮去)
(皮臍一兩)羌活(一兩去蘆頭)茵芋(一兩半一半炮裂去皮臍一半生用)
右搗羅為末煉蜜丸如梧桐大每一服十五丸温酒
下日三夜二
真珠丸(出危氏方)治肝經因虛内受風邪卧則魂散而不
守狀若驚悸
眞珠(二分研一方用真珠母)當歸熟地黃(各一兩)人參酸
棗栢仁(各一兩)犀角茯神沉香龍齒(各半兩)
右為末煉蜜丸如梧桐子大辰砂為衣每服四五十
丸金銀花薄荷湯下日午夜卧服
天麻丸治肝風頭目瞤動筋絡拘急或肢體弛緩不
收
天麻(三兩酒浸二宿焙乾用)防風(去义)甜瓜子(各半兩)葳靈仙(去苖)
(半兩)玄參(洗淨焙乾)地榆(洗淨焙乾)烏頭(去皮臍生用各一兩)龍腦(研)麝
香(研各一兩)
右搗極細用蜜四兩河水四盞同熬及四兩將藥末
一兩半入在蜜内更熬三五沸候冷入餘藥拌和杵
三五百下丸如雞頭大每服一丸細嚼茶下
獨活散(出聖惠方)治肝中風筋脉拘急肢節疼痛起臥艱
難
獨活(一兩)羚羊角屑(一兩)麻黃(一兩半去根節)當歸(一兩剉微炒)五
加皮(一兩)附子(一兩炮裂去皮臍)甘草(半兩炙微炒)荆芥(半兩)桂心
(一兩)
右為散每服三錢水一中盞生薑半分煎至六分去
滓不拘時候温服忌猪肉毒魚等
丹砂丸(出聖濟總錄)治肝臟中風手足麻痺筋脉拘攣
丹砂(别研)芎藭羌活(去蘆頭)荆芥(各一兩)白附子天
南星(炮裂)乾蠍(去土炒各半兩)半夏(湯洗去滑姜製搗作餅焙乾一兩)
右為細末煉蜜和丸如梧桐子大空心食前温服下
十丸日三二服
升麻湯(出聖濟總錄)治肝虛中風頭痛目眩胷中客熱氣
壅五心煩悶
升麻(一兩半)玄參地骨皮(各一兩)前胡(一兩半去蘆頭)葛根
(二兩)羚羊角屑(二兩)酸棗仁(一兩)
右粗搗篩每服五錢匕水一盞半煎至八分去滓入
竹&KR0377;半合重煎一兩沸放温食後服如人行五六里
更進一服
竹&KR0377;湯(出聖惠方)治肝中風心神煩熱言語蹇澁少得眠
竹&KR0377;(三合)荆&KR0377;(二合)生薑汁(二合)白蜜(半合)葛根汁(二合)
右藥相和令勻每服一合服宜頻服
羚羊角散(出聖惠方)治肝中風筋脉拘急舌強語澁
羚羊角屑(一兩)獨活(一兩)附子(一兩炮裂去皮臍)
右為末每服三錢水一中盞生薑半分煎五分去滓
入竹&KR0377;半合更煎一二沸温服
治肝元風壅侵傷痺氣非時兩肋下鳴當胃脘上疼痛
面多赤色宜喫此方
白蒺藜(去刺)京三稜芫花(醋炮炒黑色)芍藥木香
㯽榔羌活(各等分)
右為細末非時熱湯調下二錢
白散子(出德生堂)治肝腎虛為風所襲卒中涎潮昏塞
不語嘔吐痰沫頭目眩暈上實下虛真陽耗竭兼治
隱症傷寒六脉沉絶昏不知人事又治霍亂吐瀉飲
食不進及小便淋&KR0377;不通並及赤口瘡咽喉冷痛一
方治痰涎上厥頭疼旋暈四肢逆冷口眼喎斜語言
不出牙關緊急如有風涎証皆可服之
大附子桂府滑石圓白半夏
右為末每服二錢水二盞薑七片蜜半匙煎至七分
空心冷服如心燥加辰砂如霍亂加藿香如小便不
利加木通燈心茅根煎此藥雖有差互亦無所苦
普濟方卷八十九
