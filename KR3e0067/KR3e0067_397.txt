普濟方卷三百九十七明周王朱橚撰
嬰兒下痢門
熱痢(附論)
夫小兒挾熱痢此由邪熱在於腸間因胃氣不和乳食
傷動故食腹痛腸鳴下痢黃赤名熱痢者由本挾虚熱
而又為風熱所乘風之與熱俱入於大腸而為熱痢也
非是水穀之痢而色黃者為熱也
方
犀角丸治小兒赤痢經時不止
犀角(鎊一兩一分)黃連(去鬚一兩半)女萎(一兩)白頭翁(去蘆頭一兩半)
茜根(三分)枳殼(去瓤麩炒三分)甘草(炙半兩)赤石脂(一兩一分)黃芩
(去黑心一兩)乾薑(半兩)桂皮(炙三分)龍骨(一兩)黃蘗(去粗皮炙半兩)
右為細末煉蜜和搗五百杵丸如梧桐子大一二歲
每服三丸三歲至六歲兒可四五丸空心午後各一
服米飲下
黃蘗湯治小兒夏月傷暴寒寒折大熱入胃下赤白
滯如魚腦壯熱頭痛身熱手足煩躁此太陽之氣外
傷寒使熱氣入胃服此方良若誤以痢藥下之或以
温脾下之則熱劇以藥下之便數去赤汁如爛肉者
下之瘥宜以澀熱藥斷之下既不止倍增壯熱者服
之即效或是温病熱盛復遇暴寒折之熱入腹下血
如魚腦者服之良方
黃蘗黃連升麻白頭翁(一作白飲)當歸牡蠣
(煅)石榴皮黃芩寄生甘草(各二分)犀角艾
葉(各一分)
右㕮咀以水三升煮一升二合百日兒至二百日一
服三合二百至期歲一服三合半
赤石脂湯治小兒卒下熱痢
赤石脂(一兩)黃連(去鬚)石膏(碎)甘草(炙)龍骨知母(焙)
前胡赤茯苓桂(去粗皮)芍藥(各一分)
右搗篩一二歲每半錢入棗一枚水七分煎至四分
去滓温分二服空心午後各一
栝蔞根散治小兒熱痢體瘦口乾煩躁不欲飲食
栝蔞根白茯苓知母黃芩地榆(微炙)甘草
(炙各半兩)人參(三分去蘆)黃蘗(半兩微炙)赤石脂(一兩)
右為麄散每服一錢水一盞煎至五分去滓不計時
量大小分減服之
龍骨湯治少小壯熱渴引飲下痢
龍骨甘草大黃赤石脂栝蔞根石膏
(生)寒水石桂心(各二兩)
右製下篩以酒水各五合煮散二合二沸去滓量兒
大小服之
除熱結腸丸斷小兒熱下黃赤汁沫及魚腦雜血肝
中瘡爛坐&KR0630;生蟲
黃連蘗皮苦參鬼臼獨活橘皮芍
藥阿膠(各半兩)
右為末以藍汁及蜜丸如小豆大日服五丸至十丸
如無藍汁可用藍子一合春蜜和丸亦不得傷飽傷
則再作
犀角散治小兒熱痢煩悶腹痛面黃體瘦
犀角屑(半兩)赤芍藥(三分)黃連(三分去鬚微炒)黃芩(半兩)知母(三分)
葳蕤(三分)地榆(半兩微炙)甘草(半兩炙)
右為麄散每服一錢水一小盞煎至五分去滓量大
小日三四度分減服之
牡蠣丸治小兒熱痢
牡蠣(煆)黃連(去鬚)黃蘗(去粗皮炙)龍骨赤石脂人參
(去蘆)甘草(炙各一兩)
右為末煉蜜和搗千餘杵丸如麻子大一二歲每服
三丸四歲至六歲五丸米飲下空心午後各一服
龍骨散治小兒熱痢煩悶口乾多渴不欲乳食
龍骨(一兩)黃連(三分去鬚微炒)地榆(三分微炙)黃芩(三分)烏梅肉(半兩)
(微炒)赤地利(三分)鼠尾花(三分)
右為細散每服以粥米飲調下半錢日三四服量大
小加減
熊膽散治小兒熱痢壯熱全不食乳食乳即吐
熊膽(半兩)黃連(去鬚三分)馬齒莧(乾者炒一兩)無食子(煨一枚)蚺
蛇膽(半兩)犀角(鎊一兩)
右為細末一二百日兒每服一字新汲水調服空心
午後各一量大小加减
烏梅湯治小兒熱痢壯熱多渴而痢不止
烏梅肉(二枚去核焙)黃連(去鬚)藍菜(各一兩)犀角(鎊屑)阿膠(炙燥)
甘草(炙各半兩)
右搗篩三歲每半錢水七分煎至四分去滓分温二
服空心午後各一大小加減
麥門冬湯療小兒夏月伏暑吐痢過後胃中虚熱渴
唯飲水
麥門冬(去心)甘草(炙各四分)枳實(炙)黃芩人參(各三分)龍
骨(六分)
右切以水二升煮取九合去滓温服
黃連丹治熱痢便血頻併
黃連(二兩去鬚)當歸(一兩焙)白頭翁蔓菁菜(各三分焙)木香
(剉)川楝子(各半兩麫裹煨)
右為細末糯米飯丸如麻子大每服十粒米飲下量
大小加减
地榆散治小兒痢腹痛心煩不欲飲食
地榆(三分微炙)黃連(半兩去鬚炒)赤石脂(一兩)人參(去蘆頭)赤芍
藥(各半兩)杏仁(湯浸去皮尖雙仁麩炒黃)
右為麄散每服一錢水一小盞煎至五分去滓不計
時量兒大小分減温服
子芩散治小兒熱痢腹痛壯熱心煩不欲飲食四肢
瘦弱
子芩(一兩)知母(三分)女萎(三分)黃蘗(半兩微炙)甘草(半兩炙)赤芍
藥(半兩)
右為粗散每服一錢水一小盞入竹葉七片煎至五
分去滓不計時量大小分減服
黃芩知母湯治小兒熱痢不止
黃芩(去心)知母(焙各一兩)萎蕤(三分)黃蘗(去粗皮炙黃)甘草(炙各半兩)
右搗篩一二歲每半錢水七分煎至四分去滓分温
二服空心午後各一服一方加竹葉
梔子丸治少小熱痢不止
梔子(七枚)大棗(四枚炙黑)黃蘗(三分)礬石(四分)黃連(五分)
右為末蜜丸如小豆大每服五丸日三夜二服不止
稍加至十丸
梔子仁散治小兒熱痢腹痛心煩口乾小便赤黃不
欲飲食
梔子仁當歸(微炒各半兩)黃蘗(三分微炙)地榆(三分微炙)黃連
(一兩去鬚微炒)
熊膽散治小兒熱痢全不欲乳食身體壯熱
熊膽(一分)蘆薈(三分)黃連(半兩去鬚微炒)粟殼(一枚)乾馬齒莧(一兩)
右為細散每服以粥飲調下半錢日三四服量兒大
小加減
白頭翁湯治小兒熱毒下痢如魚腦手足壯熱
黃連(去鬚一兩)白頭翁醋石榴皮(炙)犀角(鎊屑各半兩)
右搗篩一二歲每半錢水七分煎至四分去滓分温
二服空心午間晚各一服一方無犀角量大小加減
梔子丸治小兒熱痢不止
梔子仁(七枚)黃蘗(去粗皮炙三分)白礬(熬枯一兩)棗(大者三枚燒令黑色)
右為細末煉蜜和丸如麻子大三歲每服三丸三四
歲每服五丸米飲下空心午後各一服
黃連湯治小兒熱痢
黃連(去鬚一兩)黃蘗(去粗皮炙半兩)阿膠(半兩炙燥)
右除阿膠外搗篩每服半錢酒半盞入阿膠一片同
煎至二分去滓空心日午近晚各一服
三物湯治小兒久痢不食乳
大黃(生)甘草(炙)麥門冬(去心焙各等分)
右搗篩每三錢水一盞煎至五分去滓分温三服空
心下量兒大小加減
犀角散治小兒熱痢不瘥
犀角屑(半兩)桂樹皮(一兩)黃連(半兩去鬚微炒)
右為麄散每服一錢水一小盞煎至五分去滓不計
時量兒大小加減温服
黃連湯治小兒熱痢腹中疼痛或血痢
黃連(去鬚)山梔子仁(各三分)
右搗篩三歲兒每半錢水七分煎至四分去滓分温
二服空心午後各一服
訶梨勒散(一名訶梔散)治小兒赤痢血痢腹痛煩渴
訶梨勒(煨去核)梔子(去殼各一兩)
右為細末一二歲每服半錢米飲調下空心午後各
一服
黃蘗丸治小兒熱痢下血
黃蘗(去皮半兩)赤芍藥(四錢)
右為細末飲和丸麻子大每服一二十丸食前米飲
送下大者加丸數
杏仁湯療少小夏月伏暑吐痢過後胃中虚熱渴唯
飲水
杏仁(五十枚去皮尖)鹽(一合)
右以苦酒一升煮取一半量與服之
治小兒熱痢方
煮木瓜汁飲之
又方
搗蒜傅兩足下
治熱痢備急方
用井水調臘茶蜜磨生薑渴則飲之
治熱痢方
小兒冐暑中熱積熱在臟或母觸冐熱毒乳兒内臟
腑積滯外因觸中暑熱之毒及内外因時行疫氣傳
染致成下痢或血痢治法以猪苓湯解除暑毒敗毒
散去風邪行滯氣四順飲蕩除熱毒平胃散補養脾
胃五積丸祛除積滯以四藥合用米湯煎調吞下五
積丸消積去熱其痢自止若患血痢則變白痢服以
温脾之劑立可收功
治熱痢
用五苓散入車前子末米湯調吞服黃連阿膠丸或
用香薷湯倍加赤茯苓黃連酒水煎服或用久年白
鹽梅以蜜水各半并好茶煎服
治小兒熱痢不瘥
用蒲根一兩細切以粟米一合水一大盞同煮米熟
去滓取汁不計時量兒大小加減温服
預知丸(傅氏活嬰方)治一切痢(方見前下痢門)
黃白散治小兒大小便出黃沫如蟹吐沫者良久即
青脾之虚熱也此方治之
大黃白术(各等分)
右為末每服半錢水半鍾煎三分空心服
加味猪苓湯治熱痢血痢
猪苓(去皮)赤茯苓(去皮)澤瀉白术麥門冬(去心)百藥
煎黃連(去鬚)大黃(煨)甘草(炙各等分)
右㕮咀水煎温服血痢加阿膠蒲黃
赤白痢(附論)
夫小兒痢下赤白由脾胃不和乳食所傷留滯腸中與
津液相摶腸虚則泄故為痢也虚而有熱則赤虚而有
寒則白冷熱不調則赤白相兼膿血雜下故名赤白痢
方
藿香散治冷熱不調赤白五色諸般瀉痢
陳皮(去白)厚朴甘草(炙)枳殼蒼术(米泔浸)烏豆(炒去)
(皮)縮砂仁白芍藥當歸藿香葉川芎
木瓜百藥煎阿膠(炒等分)
右為末白痢加白薑木香赤痢加黃連赤白痢加薑
黃連用生薑茶芽蜜水煎調服血痢加訶子肉
治中桔梗丸斷冷滯下赤白青色如魚腦脫肛出積
日腹痛經時不斷
赤石脂(五分)吳茱萸乾薑附子當歸厚朴
(薑汁炒)白术木蘭皮白頭翁黃連石榴皮
黃蘗(各三分)
右為細末蜜丸如大豆大二歲每服五丸三歲已上
服十丸十歲已上二十丸暴下者服少許便瘥即下
者盡一劑更合
龍骨散治小兒赤痢白痢
龍骨(研)白石脂(研)胡粉(炒)白礬(枯過各一兩)訶梨勒皮
(二兩)黃連(去鬚)陳橘皮阿膠(炙燥)當歸(焙)人參厚朴
(去粗皮薑汁炙各一兩半)
右為散每服一錢空腹煮白粥飲調下日二服
赤石脂丸治小兒赤白痢腹肚㽲痛不思飲食
赤石脂白礬(燒令汁盡)訶梨勒皮白术黃耆
厚朴(去粗皮薑汁炙)醋石榴皮乾木瓜(焙各半兩)肉豆䓻(去殼)
(一枚)乾薑(炮一分)
右為末煉蜜丸如麻子大每服五丸温米飲下空心
午後服量大小加減
温中大黃湯治小兒暴冷水穀下并洞泄注下或乳
冷下青結不消或冷實吐下乾嘔煩悶及冷滯赤白
下者良若已服諸痢湯去實胃中虚冷乾嘔眼下陷
煩擾不宜利者可除大黃若中乳冷乳母洗浴水氣未
消飲兒遂為霍亂者但用大黃小兒諸霍亂宜温和
除之
大黃(六分)桂心厚朴(去粗皮薑汁炒)甘草(炙)乾薑(炮已上各一分)
人參茯苓(去黑皮)白术當歸(焙已上各二分)桔梗(三分炒)
梔子(二分)黃芩澤瀉(各三分)
右以水二升半煮取八合凡兒三十日至六十日一
服二合七十日至一百日一服二合半二百日已来
一服三合
白术散治小兒赤白痢腹内㽲痛羸弱不能飲食
白术人參(去蘆頭各半兩)厚朴(三分去粗皮薑汁炙令香熟)黃連(去鬚)
當歸(二味各微炒)地榆木香桂樹皮(微炙)甘草(炙各半兩)
右為散每服一錢水一小盞煎至五分去滓不計時
量兒大小分減温服
地榆散治小兒赤白痢煩渴寒熱腹痛羸瘦不欲飲
食
地榆(三分微炒)醋石榴皮(半兩微炒)龍骨(一兩燒赤)當歸(半兩微炒)黃
耆(半兩)阿膠(三分搗碎炒)黃連(三分去鬚剉微炒)赤石脂(一兩燒赤)烏
梅肉(半兩微炒)
右為細散每服以粥飲調下半錢不計時量兒大小
加減服之
訶梨勒散治小兒赤白痢腹脹疼痛不欲飲食四肢
瘦弱
訶梨勒(三分煨用皮)當歸(炒)黃芩龍骨地榆(炒)乾
薑(炮)陳皮白术甘草(炙各半兩)
右為散每服一錢水一小盞煎至五分去滓不計時
量大小加減温服
小香連丸治小兒瀉痢赤白脾胃虚弱糟粕不化腹
痛煩渴身熱并裏急後重
黃連(三兩)乾薑(炮一分)當歸(一兩半)阿膠(炒為末醋煎成膏一兩半)
右為末以膠膏為丸如小豆大三歲三十丸米飲下
食前服一方醋糊丸大小加減
當歸丸治小兒赤白痢不止腹痛
當歸(焙半兩)黃連(去鬚)龍骨人參(各一分)無食子(炮二枚)
鹿角(鎊)豉(炒各一分)
右為末煉蜜丸如麻子大每服五十丸温米飲下空
心午後各一服量大小加減
訶梨勒丸治小兒赤白痢裏急後重
訶梨勒(煨去核)地榆(炒)醋石榴皮(炙焦)高良薑赤石
脂(各半兩)吳茱萸(湯洗炒一分)黃連(去鬚三分)
右為末煉蜜為丸如麻子大每服七丸温米飲下空
心午後各一量兒大小加減
小兒暑月多吐瀉其證最宜詳審用藥不可差謬有
伏暑吐瀉者小水必不利宜服五苓散香薷散有傷
食吐瀉者其吐及糞皆有醋臭氣宜感應丸三方易
知今不復載瀉多日口唇齒俱白及瀉糞頗多者因
冷成也宜以六神散每二錢匕加附子末一錢煎三
四服防變癎也白者疳瀉宜官局六神丸瀉者不可
急以熱止之若止變成痢凡痛者皆因有積赤痢熱
積白痢冷積赤白痢冷熱不調積也赤多白少者熱
多冷少也白多赤少冷多熱少也
御米飲子治赤白痢
罌粟殼(半兩)人參(一兩)厚朴(一兩去粗皮薑汁炒熟)白茯苓(半兩)乾
薑(一分炮)烏梅(三箇連核用)甘草(半兩炙)訶子(半兩去核)
右為粗末每服五錢水一小盞半生薑三片棗一枚
同煎至一盞去滓温服量兒大小分作服數若赤多
者加黑豆三十粒同煎
人參湯治小兒赤白痢
人參(一兩半)厚朴(去粗皮薑汁炙一兩)白茯苓(去黑皮)甘草(炙各一兩)
(半)桔梗(各一兩一分)桂皮(去粗皮炙二兩)良薑(一兩)
右搗篩每服一錢水半盞煎至三分去滓早晨午後
各一服量大小加減
麝香丸治小兒赤白痢及水瀉
麝香(研半錢)巴豆(七枚去皮水半盞用蛤粉一匙同煮水盡去心細研)丹砂(研)
硫黃(各一分研)草烏頭(炮一錢)砒霜(研半錢)
右為末用棗肉為丸如黍米大每服一丸水瀉併秋
後痢蛤粉水下夏至後新汲水下赤白痢薑湯下更
量大小加減
青皮丸治赤白痢膿血相雜肚疼
青橘皮(去白焙)當歸黃連(去鬚)乾薑(炮各一兩)厚朴(薑製)肉
豆䓻(各半兩)
右為細末麫糊和丸如黍米大每服十粒米飲下乳
食前大小加減一方化蒸餅為丸
朴附丹治赤白痢相雜
厚朴(一兩薑汁炙熟)附子(一枚炮去皮)赤石脂(半兩)龍骨(半兩)訶梨
勒(一兩麫裹煨)烏梅肉(半兩炒)
右為細末煉蜜合丸如黍米大每服十粒米飲下乳
食前空心服
訶梨勒丸治小兒赤白痢瘦弱腹痛不欲飲食
訶梨勒(半兩煨用皮)黃連(三分去鬚微炒)地榆(微炒)赤石脂當
歸(微炒半兩)吳茱萸(一分湯浸五次炒)
右為末煉蜜和丸如菉豆大不計時以粥飲下五丸
量兒大小加減
鹿角丸治小兒赤白痢腹痛不欲乳食
鹿角屑蕪荑仁附子(炮製去皮各一分)赤石脂黃
連(去鬚微炒各半兩)當歸(微炒一分)
右為末煉蜜丸如菉豆大不計時以粥飲下五丸量
兒大小加減
白术湯治小兒赤白痢日夜三五十行
白术(一兩一分)乾薑(炮一分)白茯苓(去黑皮)甘草(炙一分)附子
(炮去皮各半兩)
右搗篩每一錢水半盞煎至三分去滓分温二服空
心食前服量兒大小加減
犀角湯治小兒赤白痢日夜數十行腹痛後重
犀角(鎊)苦參黃連(去鬚)地榆黃蘗(去皮炙各一兩)天花
粉(一分)
右搗篩每一錢水半盞煎至三分去滓分温二服空
心午後各一服量大小加減
木香黃連散治小兒赤白痢腹内疼痛煩渴
木香黃連(去鬚各半兩)訶藜勒(煨去核十二枚)肉豆䓻(去皮二枚)
右用為散每服半錢米飲調下
中黃散治小兒下痢赤白乳食減少腹痛滿悶
定粉鉛丹(同炒赤)龍骨(各一分)訶梨勒(炮二錢)
右為散每服半錢紫蘇木瓜湯調下量大小加減
豆䓻香連丸治小兒乳食不節腸胃虚弱冷熱之氣
客於下焦腸胃㽲痛日夜頻併不食並皆治之
木香(半兩)黃連(三分去鬚炒)肉豆䓻(二枚)丁香(一分)訶梨勒(半兩)
(煨)
右為細末粟米粥和丸如黍米大三歲每服十丸乳
前服米飲下量大小加減一方無丁香加阿膠
地榆散治冷熱痢腹痛下痢赤白頻倂
地榆烏梅柏皮甘草當歸
右為末等分清水煎去滓服極效
罌粟飲治赤白痢
丁香(五錢)黃連(去鬚)粟殼(去蒂萼一兩)甘草(一兩)殭蠶(半兩炒去絲)
沉香(三錢)
右用生薑二兩切同炒為末每服一錢米飲下赤痢
生地黃七寸白痢烏梅一錢並煎湯調下如有熱小
柴胡湯解之
小駐車丸治冷熱不調赤白五色諸般痢
黃連(一兩去鬚同白薑炒)白薑(一兩同黃連炒)阿膠(麫炒)神麴(炒)當歸
(各一兩)
右為末醋糊丸赤痢黃連甘草湯下白痢甘草湯下
地榆散治小兒赤白痢不止
地榆(三分)醋石榴皮(半兩炒)白龍骨亦石脂(各一兩)黃
連(三分炒)
右為散每服一錢水一小盞煎至五分去滓放温服
不計時量大小分減
鹿角丸治小兒下痢赤白
鹿角(鎊)蕪荑仁(炒)附子(炮去皮各一分)赤石脂(半兩)
右為末煉蜜和丸如麻子每服五丸温米飲下空心
日晚各一量大小加减
藍葉湯治小兒赤白痢挾熱多渴宜服
藍葉(一分)黃連(去鬚一兩)白茯苓(半兩)冬瓜子(半兩炒)
右搗篩每一錢入蜜少許水一小盞煎至五分去滓
分温二服空心午後各一量大小加減
黃連湯治小兒赤白痢腹痛
黃連(去鬚一兩)乾薑(炮)艾葉(各半兩)烏梅肉(三枚)
右㕮咀每服二錢以水一大盞煎去滓取三分空腹
温服
地榆飲治冷熱痢腹痛赤白頻併
地榆(一分)甘草(二分)芍藥(一錢)當歸(一錢)
右為飲子每服一錢水一中盞煎至五分去滓服
地榆黃連散治小兒赤白痢不欲飲食四肢瘦弱
地榆(炒)當歸(三分炒)黃連(去鬚炒)木香(各半兩)
右為散每服一錢水一小盞煎至五分去滓不計時
量大小分減
鹿茸散治小兒赤白痢
鹿茸(去毛酥炙)甘草(炙)訶梨勒(煨各半兩)
右為散每服半錢米飲調下食前日三服量大小加
減
神捷散治小兒赤白痢
大棗(四枚)梔子仁(五枚)乾薑(半栗子大)
右並燒黑色為散每服半錢米飲調下三四服量大
小加減
白附香連丸治小兒胃氣虚暴傷乳哺冷熱相雜瀉
痢赤白裏急後重腹痛挣撮晝夜頻併乳食減少
黃連木香(各一分)白附子(尖二箇)
右為細末粟米飲丸如菉豆大或黍米大每服十丸
至三十丸食前清米飲下日夜各四五服
澀腸丸治小兒下痢赤白後重頻併
龍骨海螵蛸訶子(炮去核各等分)
右為細末白糊丸如小豆大每服三十丸米湯送下
黃連阿膠丸(一名香連丸)治陽胃氣虚冷熱不調下痢赤白
狀如魚腦裏急後重臍腹疼痛口燥煩渴大便不利
心躁不思乳食
黃連(去鬚三兩)茯苓(去粗皮二兩)阿膠(炒一兩另為末)
右黃連茯苓同為末水調阿膠和藥為丸如黃米大
每服二十丸乳食前温米飲下一方加肉豆䓻訶子
各一兩名小黃連阿膠丸一方用生薑切拌黃連炒
去薑為末陳倉米飯丸治痢下純赤一方糊丸治膿
血相雜腹中疼痛不思乳食
薑連散治冷熱不調赤白五色諸般瀉痢
生薑(四兩)黃連(一兩去鬚薑炒分作二分)甘草(炙五分)
右同為細末以黃連甘草治熱痢血痢生薑甘草治
白痢米湯下
必效鷄子餅療小兒一歲以上二歲以下赤白痢久
不瘥
鷄子(二枚去白)胡粉(二錢炒)蠟(一棗許)
右為末於鐺中熬令消下鷄子胡粉候成餅平明空
心與服可止痢
紅倩丹治赤白痢久下不瘥
赤石脂乾薑肉豆䓻(各一兩)
右為細末白麫糊和丸如黍米大每服十粒食前米
飲下
三骨散治小兒赤白痢
狗頭骨羊骨鹿骨(各一兩)
右幷燒灰細研每服以粥飲調下半錢不計時量大
小加減
黃連蕪荑丸治小兒赤白痢
黃丹黃連(去鬚)白蕪荑(各一兩)
右為末以棗肉和為一塊用炭煅令烟盡候冷細研
以軟飯和丸如菉豆大每服以水下五丸日三四服
量大小加减
百粒丸治小兒赤白痢
川黃連厚朴吳茱萸(各一兩生薑一兩打碎同淹一宿炒香)
右為細末麫糊丸如梧子大陳倉米飲下二丸如黍
米大粟飲下十粒瀉甚者加肉豆䓻一箇沒石子二
箇
黃連散治小兒赤白痢
黃連(去鬚)檳榔(剉各等分)
右為細末如患赤痢黃連末二錢檳榔末一錢同一
處和勻每服半錢米飲調下大小加減白痢黃連末
一錢㯽榔末二錢
治小兒赤白滯下方
薤白(一把)豉(二升)
右以水三升煮取二升分三服一方以水五升煮取
三沸百日兒每服三合
又方
亂髮灰鹿角灰(各一分)
右等分三歲兒以水和服三錢日三服
治小兒赤白痢方
白蘘荷根汁生地黃汁(各五分)
右微火上煎一沸服之一方單用生地黃汁服之
桂連丸治小兒下痢赤白腹痛不可食
桂心黃連(各等分)
右為細末白糊丸如小豆大每服三十丸米湯送下
桃花丸治小兒赤白痢腹痛不食
赤石脂川乾薑(炮等分)
右為細末白糊丸如小豆大三歲三十丸米湯下
茱萸丸治冷熱不調赤白五色諸般痢腹痛後重
吳茱萸黃連(一兩去鬚)
右同炒香熟各分為二加甘草同為末各以酸醋丸
赤白痢二藥俱用赤痢多用黃連白痢用茱萸並米
湯下一方治赤白膿血相雜腹痛後重用甘草糊丸
三歲三十丸如小豆大
黃蘗丸療小兒赤白痢腹痛
黃蘗(半兩炙)當歸(六分)
右切以水一升煮取六合温服之佳一方為末煨大
蒜和丸如菉豆大以粥飲下七丸日三四服大小加
減
又方
莨菪子羊肉(薄切等分)
右以綿裹内下部中不過再瘥
治小兒赤白痢
黃連(一兩去鬚微炒)莨菪子(一分水調炒乾黃黑色)
右為細末用麫糊和丸如菉豆大每服粥飲下五丸
日三四服大小加減
又方
自死牛膽(一枚)胡椒(五十粒)乾薑(一錢)
右將胡椒内入牛膽中寅日於堂屋後東第七椽懸
之至四十九日取為末用麫糊和丸如菉豆大每服
粥飲下五丸日三四服大小加減
又方
川烏頭(一兩炮製去皮)香墨(半梃)
右為細末用醋麫糊為丸如麻子大每服以温米飲
下二丸日三四服大小加減
治小兒赤白痢方
用&KR1064;麻子一兩炒為散蜜水調下半錢食前加減一
方為丸蜜水化下二丸
治小兒赤白滯下
搗石榴皮汁服之一方酸石榴燒灰末服半錢治水
瀉洞注下痢粥飲下
又方
燒蜂房灰水和服之一方以露蜂房燒灰用乳汁調
下半錢治血痢
罌粟膏治小兒赤白痢不思食下痢頻併
罌粟殼(不拘多少瓦上炒黃)
右用醋為末蜜丸如鷄頭大三歲一丸米湯化下
經紅散治小兒下痢赤白腹痛不食
用荔枝殼炒為末三歲半錢米湯下
又方
用松樹皮為末米湯調下
治赤白痢久不瘥困重大人亦療之
用麻子炒香熟為末三歲半錢蜜漿調下凡下痢
日久急治下部不曉此者俱攻其上不以為意下部
生蟲食其肉爛兒五臟便死燒艾於管中薰下部令
煙火入少許雄黃尤妙
治赤白痢赤者熱也白者冷也冷熱不調成赤白痢
右以生薑切片與好茶等分以蜜水各半煎服薑能
助陽茶能助隂平調陰陽觧毒散
治小兒赤白痢及水痢
用雲母粉半兩研作粉煮白粥調空心服之
治小兒赤痢
取鷄腸草汁一合和蜜服之良
治小兒赤白痢渴飲水又嘔逆方
用楮實炙構葉令香黃以飲漿半斗浸構葉使水綠
色然後去葉以木瓜一箇切内葉汁中煮三二沸去
木瓜使煖細細服
治患赤白痢
用山豆根搗末蜜丸空心煎水下二十丸二服自止
治小兒三歲痢或赤白冷熱不調
用鷄子一枚破其頭如粟米大出黃白於甌中和胡
粉如皂角子大更調入殼内胡粉蒸令熟以餧兒取
瘥止一方鷄子白定粉相和研膏用水七分煎三分
温服量兒大小加減治疳痢兼渴不止一方以定粉
鷄子清和為餅子炙黃焦為散粥飲調下半錢日三
四服
治小兒洞下并赤白痢
用牛角中骨燒末飲服方寸匕一方用牛角䚡灰水
和服三寸匕粥飲下半錢亦可量大小加減
黃連湯治小兒赤白痢多時體弱不堪
用宣連濃煎和蜜服日六七服量大小每煎三分水
減二分頻服一方用黃連一兩去鬚麄搗冰水煎服
治洞泄不止
治赤白下膿小兒得之三日皆死此有&KR0630;蟲在下部也
麝香礬石巴豆附子珍珠雄黃(各等分)
右製合取桑條如箭簳長二寸以綿纏頭二寸唾濡
綿沾取藥着綿上内榖道中半日復易之日再用神
效
治小兒赤白痢
用生地黃汁一合服之效
八味丸治赤白痢
枳殼(半兩)杏仁(一百二十粒去皮尖)鹽梅(七箇)巴豆(二十粒去油)好茶
末(四錢)黃連(一兩)黃蠟(五錢)百草霜(二兩)蓮蓬(一兩)
右為細末溶黃蠟為丸赤白甘草湯下白痢白薑湯
送下
六神丸治赤白痢
黃連(二兩)木香麥芽(炒)枳實(麩炒)赤茯苓(各一兩)麝香
(一錢)礬石巴豆附子珍珠雄黃(各等分)
右製合取桑條如箭簳長三寸以綿纏頭二寸唾濡
綿展取藥着綿上内糓道中半日復易之日再用神
效
六神丸治赤白痢
黃連木香麥芽枳實(炒)茯苓(各一兩)
右為細末入神麴一兩五錢打糊丸如粟米大每服
五七十丸薑湯下
靈妙散治小兒冷熱不調腹疼泄瀉下痢無度嗜卧
不食
人參(二兩)甘草(一錢)罌粟殼(三兩切碎炒焦黑用)
右件為細末每服一錢泄瀉煎薑湯調下赤白痢煎
生薑烏梅湯調下白多赤少用温酒白湯各一半調
下赤多白少糖湯調下乳食前服忌生冷之物
沉香斷紅丸治小兒下痢赤多白少或純便血如豆
汁
沉香(半兩)當歸(酒浸焙乾)川芎芍藥地黃阿膠(切碎)
(炒)續斷(六味各一兩)
右為細末煮麫糊為丸如黍米大每服三十丸温酒
飲下乳食前服
梅連丸治小兒下痢赤白裏急後重不思飲食
烏梅肉黃連黃蘗艾葉(炒)乾薑(各等分)
右為細末煮麫糊為丸如黍米大每服三十丸温米
飲送下乳食前服
治小兒赤白痢
以腐乳細切如豆麫拌醋漿水煮二十餘沸服之
治小兒及大人赤白痢
以新檞皮一觔去黑皮細切以水一斗煎取五升去
滓更煎如膏和酒服立愈
治小兒赤白痢及飲水嘔逆
用炙構葉令香黃以飲漿半升浸構葉使水綠色然
後去葉以木瓜一箇切内葉汁中煮二三十沸去木
瓜使煖細細服
久赤白痢(附論)
夫小兒久赤白痢者由冷熱不調熱乘於血血滲腸間
與冷氣津液相雜而下甚者腸虚不復故赤白連綿久
不瘥也
方
黃連散治小兒久赤白痢不止腹痛虚羸弱不欲飲
食
黃連(一兩去鬚)厚朴(去皮薑汁炙)乾薑(炮)木香(半兩)當歸黃
牛角䚡(燒灰各三分)艾葉(半兩炒)龍骨(半兩)烏梅肉(一分炒)
右為細散每服以粥飲調下半錢日三四服量大小
加減
丁香散治小兒久赤白痢漸至羸弱胃氣全虚不欲
飲食
丁香厚朴(去皮薑汁炙各半兩)木香(一分)黃連(去鬚炒)當歸(炒)
訶梨勒(煨用皮)白术(炒各半兩)赤石脂(一兩)伏龍肝(半兩)
右為細散每服以粥飲調下半錢日三四服量大小
加減
肉豆䓻散治小兒久赤白痢腹内㽲痛全不思食漸
至羸困
肉豆䓻(三枚去皮)青橘皮(焙)當歸(微炒)地榆黃牛角䚡
(炒)厚朴(去皮薑汁炙香)乾薑(一分炮)黃連(炒各半兩)
右為細散每服以粥飲調下半錢日三四服量大小
加減
斷下湯止赤白久痢不禁
茯苓白术(各一錢)甘草(半錢)草菓(三箇)木香(半錢)大罌粟
殼(十四箇去筋醋炒)
右剉棗子烏梅用瓦器煎服
鹿角蕪荑丸治久赤白痢不止腹痛
鹿角屑(一分)蕪荑仁(炒)附子(炮裂去皮)黃連(去鬚炒)地榆(各一)
(分)赤石脂(半兩)
右為末煉蜜和丸如菉豆大每服以粥飲下五丸日
三四服量大小加減
木香散治小兒久赤白痢腹脇疼痛
木香訶梨勒(煨用皮)臭樗樹皮(炙焦)木賊黃連(去鬚)
(炒各半兩)
右為細末每服以粥飲調下半錢日三四服量兒大
小加減
硃砂丸治小兒久赤白痢肌體羸瘦四肢煩熱
硃砂(半兩研飛)巴豆(七枚去皮心研紙裹去油)麝香(一錢)雄黃硫黃
(各一分)
右為末都研勻湯浸蒸餅為丸如黍米大每服以新
汲水下二丸日三服量大小加減
龍骨丸治小兒久患赤白痢日夜頻倂腹痛羸弱不
欲飲食
黃連(去鬚炒)黃蘗白龍骨訶梨勒皮(炮)木香(各一)
(分)當歸(炒)乾薑白礬(研各半兩)胡粉(炒黃三分)
右為末煉蜜丸如菉豆大三歲每服十丸温米飲下
日三服量大小加減
妙應膏(一名黃丹丸)治久痢赤白諸藥未效
蜜陀僧(末)黃丹(研)定粉(研各半兩已上研細用醋淬鉄銚内炒茶褐色)訶
子肉木香(各一兩搗為細末)真砒霜(一錢)巴豆(十粒去皮心膜出油)
麝香(一錢)
右都研勻細用黃蠟四兩慢火鎔同諸藥熬成膏如
黍米大每服未週歲小兒一粒二三歲四五歲三粒
六七歲五粒十歲以上七粒若血多甘草湯放冷下
膿多艾葉湯下臨卧服一方無木香用生薑自然汁
濃研香墨浸蒸餅和丸以冷甘草湯下量大小加减
麴蘖丸治赤白痢久不瘥
神麴(二兩半炒)麥蘖(三兩半炒)黃連肉桂(各二兩)茱萸當
歸附子(一兩)川椒(三分)烏梅(二兩)
右為末粟米糊丸每服四五十丸米飲下小兒量與
金鏁散方治小兒久患赤白痢不瘥
官桂(半兩去粗皮薑汁炙)黃連(一分用茱萸同炒去茱萸只用黃連)
右為末每服嬰孩一字二三歲半錢紫蘇木瓜湯下
一日三服
曩痢(附論)
夫小兒曩痢者由秋夏晨朝多中暴冷之氣冷氣折其
四肢則熱不泄熱氣入腹則變為痢作白小腹脹痛肌
體壯熱其脉洪大急數皆由冷熱氣相并連滯不瘥故
為曩痢也
方
黃連丸治小兒曩痢紅久不斷增減有時
黃連(去鬚炒)甘草(炒)人參(去蘆頭)赤石脂(各半兩)烏梅肉
(一分炒)龍骨厚朴(去皮薑汁炙)枳殼(麩炒黃)黃芩白茯
苓(各半兩)
右為細末煉蜜和丸如麻子大每服以粥飲下七丸
日三四服大小加減
肉豆䓻散治小兒曩痢不止腹痛
肉豆䓻(去殼)乾薑(炮)厚朴(去皮薑汁炙)硃砂(細研)龍骨訶
梨勒(煨用皮)木香枳殼(麩炒黃各一分)
右為細末每服以温漿水調下半錢日三四服量大
小加減
治小兒曩痢方
甘草(炙)茯苓(各六分)人參黃連(各四分)厚朴(炙)生薑
(各一分)龍骨(八分)
右以水一升煎取三合欲卧先取鹽麫麝香為小丸
内下部中然後服此米飲分服甚妙忌如常法
温臟湯治小兒曩痢不止手足逆冷
肉豆䓻(一兩去皮)乾薑(一兩炮)厚朴(去皮薑汁炒)龍骨當歸
(各半兩)附子(一枚重半兩炮去皮)木香(半分)
右為細末每服一錢水八分入薑三片煎五分去滓
放温乳食前服
通玄丹(一名麝香丸)治小兒曩痢久不瘥腹多膨脹痢如棗
花
血痢
夫熱痢不瘥則變血痢由痢久腸虚熱毒留滯血脉妄
行流滲腸間腸虚則泄故為血痢也
方
千金枳殼湯治血痢
枳殼(炒)甘草黃連(去鬚)木賊當歸阿膠槐
花荆芥穗山梔仁(炒黑)大黃(各等分)
右為細末白鹽梅好茶蜜丸食前服
胡黃連散治小兒血痢不止
胡黃連黃連(去鬚)丁香蘆薈五靈脂乾薑
(炮)檳榔(各一分)木香麝香(各一錢研)
右為細末用軟飯丸如麻子大每服三五丸米飲下
量大小加減
黃芩丸治小兒血痢腹痛減食四肢瘦弱渴不止
黃芩(去黑心)地榆龍骨人參白术厚朴(去皮)
(薑汁炙各一兩)酸石榴皮(切)白茯苓(去皮)漏蘆(去蘆頭各一兩)
右為細末煉蜜和丸如菉豆大每服七丸空腹米飲
下日二服量兒大小加減
黃連散治小兒血痢煩熱口乾腹痛
黃連(一兩去鬚)犀角屑白蘘荷黃芩蔓菁菜
吳藍(各一兩)白頭翁(三分)甘草(半兩炙)茯苓(半兩)
右為粗散每服一錢水一小盞煎至五分去滓不計
時量兒大小加減服之
藍葉湯治血痢不斷
藍葉(一兩)地龍人參烏梅冬瓜子蝸牛殼
(炒)赤茯苓黃連(各半兩)
右為細末每服一錢水一小盞煎至六分去滓乳食
前温服
茜根飲治小兒血痢不止肌體黃瘦腹痛不能飲食
茜根(一兩)地榆(三分炒)馬藺子(炒一分)黃連(去鬚)黃蘗(去粗皮炙)
黃芩(去心各一兩半)當歸(焙一兩)
右搗篩一二歲每一錢水七分入生薑二片同煎至
四分去滓分温二服空心晚食前各一服更隨兒大
小加減一方無生薑
茜根湯治血痢不瘥
茜根地榆黃連(去鬚)赤石脂阿膠(各一兩炙)甘草
(炙)黃蘗(各半兩)
右為細末每服一錢水八分煎至五分去滓温服
黃連湯治小兒血痢無度
黃連(去鬚)甘草(炙各半兩)黃藥子吳藍葉犀角屑(各一)
(分)梔子仁(二枚)
右搗篩一二歲每服一錢水七分煎至三分去滓分
二服食前服量兒大小加減
地榆湯治小兒血痢并蠱毒痢
地榆(去皮炒)黃連(去鬚)黃芩(去黑心各一兩半)馬藺子(炒半兩)茜
根(一兩)
右粗搗篩一二歲每一錢水半盞入生薑一片同煎
至三分去滓分温二服食前日二服更隨兒大小加
減一方加蔓菁根無茜根
厚腸丸治血痢脫肛腸虚
黃連(一兩炒)川楝子木香(半兩炮)膠珠當歸(各半兩)
吳茱萸(半兩同黃連一處炒)
右為細末粟米飯為丸食前米飲送下一歲十丸以
意加減
樗根湯治小兒瀉血不定
樗根白皮(炙三分)無食子肉豆䓻(去殼一兩)茜根(半兩)茶
末(一分)
右㕮咀每一錢水七分煎至四分去滓分温二服早
晨晚後各一量大小加減
蝟皮散治小兒臓毒瀉血
刺蝟皮陳槐花白礬鹿角屑(各一兩)王瓜(半兩)
右同入沙盒子内鹽泥固濟令乾燒令通赤取出為
細散每服半錢入生薑自然汁兩三點用臘茶調下
治血痢神效妙方
罌粟殼(連盖分作四片去穰用雄黃猪膽塗炙半兩)人參牡丹花心
(三月取了晒乾)木香(麩炒各半兩)陳米(二錢)
右為細末蜜湯調下嘔吐不食甘草橘皮湯調下不
過三服效
柏枝飲治小兒血痢進退不定
柏枝地榆白頭翁罌粟殼甘草(各等分)
右為末三歲一錢水半盞烏梅一箇煎三分去滓食
前服
沒石子丸治小兒腸虚受熱下痢鮮血或便赤汁腹
痛後重晝夜不止遍數頻多
沒石子地榆(各等分)黃蘗(蜜炒一兩)黃連(一兩半)酸石榴
皮(一兩)
右為細末以煮醋麫糊和丸如麻子大每服十丸至
二十丸温米飲下食前服
黃連湯
黃連(去鬚一兩半)艾葉(炒一分)阿膠(炙令燥半兩)豉(十粒炒令黃焦)
右搗篩一二歲每一錢水七分入葱白二寸并鬚切
同煎至四分去滓分温二服空心午後各一量兒大
小加減
薤白飲治小兒血痢并熱毒蠱毒
薤白(十莖切一方用葱白)香豉(一合半)山梔子仁(五枚)黃連(去鬚半兩)
右除香豉薤白外餘粗搗篩一二歲每一錢水七分
入香豉二七粒薤白一莖切同煎至三分去滓分温
二服量兒大小加減
固腸丸治小兒臟腑虚瀉血痛
槐蛾(半兩炒黃色)肉豆䓻(三枚麫裹煨香)乾薑(炮裂半兩)枯礬(一分)
右為細末麫糊和丸如麻子大乳香湯下一二歲每
服十丸日進二服
地榆丸治小兒腸虚腹脹瀉血不止
地榆(一兩)草豆䓻(三枚炮去皮)黃耆(一兩)枳殼(麩炒半兩)
右為細末麫糊為丸如麻子大每服十丸甘草湯下
日三服
四生散治赤痢因大腸停積熱毒得之或點滴鮮血
罌粟(去萼蒂筋半生炙)黑豆(一合生半炙)甘草(生半炙)生薑(半生半炙)
(各一兩)
右剉散每服二錢温服如嘔食不入加人參少許
必效丹治血痢頻併
川黃連(二兩)大棗(半升)乾薑(一兩)白礬(半兩)
右用瓦器盛鹽泥固濟留一竅子以木炭火燒烟息
為度取出搗羅為細末白麫糊丸如黍米大每服十
粒米飲下量兒大小加減
地榆散治小兒血痢
地榆(一兩半炒黑)黃蘗(一兩半去粗皮炙)馬藺子(半兩炒)茜根(一兩)
右為粗散每服一錢水一小盞煎至五分去滓放温
不計時量兒大小分減服之
麝香散(一名鹿角散)治小兒血痢不止
麝香(一錢)鹿角屑(半兩炒焦)亂髮灰(半兩)
右研為散每服半錢粥飲調下日三四服量大小加
減
治血痢脫肛
罌粟殼(大者七箇半炙半生)大甘草(二寸切兩片半炙半生)烏梅肉(槌碎)
右用水一大碗生薑十片薤白二十根煎至一半去
滓婦人産前産後者皆可分作二服十歲以下分為
五六服大小加減服後惡心如醉一霎時神驗仍忌
生冷魚鮝油膩之物
地榆散治赤痢因大腸停積熱毒得之或點滴鮮血
地榆訶子甘草(各等分)
右為末每服一錢鹽米湯調空腹服
黃芩湯治小兒血痢不止肌體黃瘦腹痛不能飲食
黃芩(三分)艾葉(半兩炒)當歸(三分炒)
右為粗散每服一錢水一小盞入薤白三寸豉五十
粒煎至三分去滓不計時量兒大小分減温服
犀角散治小兒血痢并蠱毒痢
犀角(鎊末半兩)桂皮(去粗皮炙四兩)
右搗篩一二歲每一錢水七分煎至四分去滓分温
二服空心午後各一量兒大小加減
青橘丸治小兒熱痢不瘥血脉妄行變成血痢
青橘皮(去白焙)黃連(去鬚等分)
右為末用獖猪膽汁和藥入膽内以米泔煮熟取出
入麝香少許研勻丸如黍米大每服十五丸米飲下
雙粉丸治小兒血痢身熱不食
輕粉(五分)定粉(三錢)
右為末蒸餅為丸如小豆大三歲三十丸煎艾湯下
治血痢
用鹽梅除核一枚臘茶研煎醋湯温服
又方
用蘿蔔切碎取清汁一盞蜜水各半煎服無蘿蔔以
子代亦可日晡米飲下
備急方
用向東日晒久年壁土炒車前子揀净用米煎服
治小兒血痢
取生馬齒莧絞汁一合和蜜一匙空心飲之一方搗
汁飲之
治小兒血痢煩躁并治蠱毒痢
取藍青汁量大小增減服之
療小兒下鮮血
取梔子仁燒灰末水和一錢服之量大小加减
治小兒血痢腹肚㽲痛方
用益母草半兩以水一盞煎至五分去滓不計時量
兒大小分減温服
三物湯治血痢
胡黃連烏梅肉竈下土
右等分為末食前茶清調服
苦參散治血痢
好肥白棗山梔子(各二十箇)苦參(一分)
右三味用箬葉包再用紙裹以鹽水洗净黃泥固濟
用火煆令通赤取出地上過一宿為細末陳米飲下
治氣痢血痢頻頻欲行不行
黃耆甘草(炙)木通車前子(炒)净陳皮净青
皮(炒)製厚朴罌粟殼(醋炒等分)
右以水煎空心服痛加赤芍藥白芍藥製枳殼烏梅
膿血痢
夫小兒膿血痢者由腸胃虚弱冷熱不調寒多則色白
或如凝脂與膿兼下熱多則色赤或似梔子汁甚則純
下鮮血冷熱交攻膿血雜下治法當分其冷熱疳蠱而
治之則無不瘥
方
療小兒膿痢直從春夏至秋冬以来不瘥者
薤白(切一合)生薑蕪荑(各一分)子芩黃蘗當歸
(各二分)香豉(一合綿裹)
右切以煮銀水重濾一升半煮取九合分服以瘥為
度秋末冬末加赤石脂半兩乾薑一分白术二分大
小量之忌如常法
黃連湯治小兒膿血滯痢并冷痢腹痛
當歸(切一兩)黃連(去鬚三分)桂(去粗皮三分)赤石脂(一兩一分)人參
(三分)乾薑白頭翁甘草(各三分)龍骨附子(各一兩炮)
右剉如麻豆大每一錢水七分煎至四分去滓分二
服空心午後各一量大小加減冷去白頭翁加牡蠣
三分
羚羊角湯治小兒熱痢下血并體熱心煩口乾不欲
飲食四肢羸瘦
羚羊角(屑)茜根吳藍(各三分)黃連(去鬚)赤石脂地
榆當歸(炒)阿膠(炙一兩)黃芩(去心)甘草(半兩)
右搗篩每服二錢水一盞煎至五分去滓温分三服
人參散治小兒膿血痢久不瘥腹痛不欲飲食
人參(去蘆)當歸(炒)地榆阿膠(炒黃)黃連(炒)子芩黃
蘗(炒)赤芍藥蕪荑(炒)厚朴(去粗皮薑汁炙各半兩)
右為散每服一錢水一盞入薤白一莖豉五十粒煎
至五分去滓不計時量大小加減
赤石脂散治小兒下痢膿血腸鳴腹痛亦治赤白痢
赤石脂(研)龍骨(研)地榆黃連(去鬚各一兩)人參(三分)厚
朴(去皮薑汁塗五遍炙)當歸(焙)乾薑(炮製各半兩)
右為散每服半錢米飲調下日三服或煉蜜丸如梧
子大乳汁下五丸至七丸空心午後各一量大小加
減
肉豆䓻散治小兒膿血痢
肉豆䓻(二枚去殼)當歸(焙)蜜陀僧(研)訶梨勒(去核)黃連(去鬚)
枳殼(麩炒各一分)龍骨(半兩)乾薑(炮半兩)
右為散每服半錢空心米飲調下隨兒大小加減
沉香豆䓻丸治小兒乳哺失宜冷熱不調熱衝上膈
冷歸下焦致虚實不等水穀不化遂傷泄痢夾積則
變為下痢膿血
當歸木香白术(各一兩)沉香白芍藥人參
(去蘆頭)蓬莪荗縮砂仁(各一錢半)
右為細末麫糊丸如黍米大每服十丸二十丸米飲
下量大小加減
黃連丸治小兒膿血痢并赤白痢
黃連(去鬚)龍骨(研)黃芩(去心)白石脂(研)當歸(焙)赤石脂
(研各三分)烏梅肉(炒半兩)
右為末研令勻煉蜜丸如麻子大每服五丸空心晚
食前各一服米飲下量大小加減
鮓湯丸治小兒瀉痢五色膿血如爛魚腸並無大便
只是膿血腸中攪痛
粉霜輕粉硃砂&KR1288;砂(各一錢)白丁香(四錢)乳香
(半錢)巴豆(七粒去皮心不去油)
右為細末蒸棗肉丸如小豆大三歲二丸煎鮓湯吞
下候積下與調胃氣食前服
建胃丹治泄痢並膿血日漸羸瘦
黃連(一兩炒)龍骨白石脂神麴(炒)烏梅肉(炒)亁
薑(各半兩)白礬(二錢)
右為細末醋煮麫糊和丸如黍米大每服十粒米飲
下量兒大小加減
乾薑散治小兒下痢膿血腹痛腸鳴
亁薑(炮製一分)黃連(去鬚三分)人參(三分)肉豆䓻(去殼一枚)當歸(焙三)
(分)厚朴(去皮薑汁塗五遍炙五錢)
右為細末每服半錢以粥飲調下空心午後各一量
大小加減
肉豆䓻丸治小兒下痢膿血腹痛虚煩
肉豆䓻(去殼)訶梨勒(炮去核各三錢)蜜陀僧(一錢)人參白茯
苓(去皮各一分)
右為細末用燒粟米飯為丸如菉豆大每服七丸温
米飲下
蠟茶丸治小兒下痢膿血寒熱不除
豉(八十粒炒黃)大豆(半兩炒黃香去皮)黃連(去鬚)硝石(各一分)芫花
(醋炒焦)巴豆(二十粒去皮麩炒令香出油用)
右為細末入鎔蠟一分并煉蜜和丸如黍米大一二
百日内每服二丸一二歲每服可五丸三四歲每服
七丸米飲空心服隨兒大小加減
樗根皮散治小兒膿血痢如魚腦後重
臭樗根皮(一分炒黃)枳殼(半分麩炒)黃連(半分去鬚炒)蕪荑(炒)赤
芍藥(各半分)
右為散每服一錢水一小盞入豉三十粒葱白一莖
煎至六分去滓不計時量兒大小加減
鷄屎礬丸治小兒膿血痢不瘥漸加瘦弱
鷄屎礬(一兩燒灰)胡粉(一分炒黃)龍骨阿膠(搗碎炒黃)黃連(去鬚)
(各一兩)
右為細末煎釅醋為膏和丸如菉豆大每服以煖漿
水下七丸日三四服量兒大小加減
石榴皮散治小兒膿血痢
酸石榴皮(微炒)乾薑(炮製用)黃連(去鬚)訶梨勒(煨去核各一分)
右為細散每服半錢空心午後各一米飲調下隨兒
大小加減
亁藍湯(一名吳藍散)治小兒百晬内下痢如魚腦赤白雜痢
腹痛多啼
亁藍葉升麻芍藥(各一兩)梔子仁(四枚)
右搗篩百晬至二百日兒每一錢以水半盞入香䜴
七枚薤白一莖煎至三分去滓分温三服隨兒大小
加減食前服一方有龍骨
如金散治小兒瀉痢頻併不食多渴膿血相雜腹中
疼痛裏急後重心燥身熱
甘草(半兩炙)烏梅罌粟殼(三十箇蜜炙)陳皮(一分)
右㕮咀為散三歲一錢水半盞煎三分去滓食前服
忌魚腥油膩肥甜等物一方用枳殼無烏梅
白石脂散治小兒腸澼下膿血
白石脂(燒令赤一分)亂髮(燒灰一分)甘草(炙半兩)
右為細末每服一字至半錢早晨午後各一服米飲
調下隨兒大小加減
如聖散治小兒臟毒久痢下膿血
鉛丹(半錢)&KR1288;砂(皂子大)膩粉(一錢)甘草(五分)
右研為末用好棗一枚去核入在棗内用大麥麫裹
煻火燒香熟為度去麫研為粉每一枚棗分兩服煎
槐花湯調下日二
治小兒膿血痢每日三二十行立效方(一名揵散方見本門赤白痢類)
治小兒水氣腹腫兼下痢膿血小便澀
用葶&KR1047;子半兩微炒搗如泥以棗肉和搗為丸如菉
豆大每服五丸棗湯下空心晚後各一量兒大小加
減服之
治小兒久痢膿血濕熱方
用艾葉伍升以水一斗煮取一升半分三服
治小兒下痢膿血日夜無度腹痛裏急後重
罌粟殼(去穰梗炙)人參陳皮甘草(炙)地榆阿膠
(搗碎炙燥)木香(各等分)
右為麄末一歲每服二錢水一盞煎至四分去滓温
服如冷痢純白即加亁薑炮等分如熱痢純赤即加
黃連炒等分忌一切毒物
普濟方卷三百九十七
