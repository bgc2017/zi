普濟方卷二百十三明周王朱橚撰
泄痢門
腸滑下腸垢(附論)
夫脉經謂大腸有熱便腸垢者腸間津汁垢膩也蓋傳
化之府熱氣積而為痢痢久不已腸間虚滑津垢方出
是邪熱氣實致臟氣虚故有此證
方
陟釐丸治久痢下腸垢
陟釐綠礬石灰(各三兩)鉛丹赤石脂石脂
胡粉(各一兩半)
右為末入餅子内燒一伏時取出研極細麫糊丸如
梧桐子大每服二十丸空心粥飲下一方用吳礬三
兩白礬一兩半
附子散治久痢不瘥腸垢出
附子赤石脂桂(去粗皮)乾薑(各等分)
右為末煉蜜丸如梧桐子大每服二十丸空心米飲
下食前日三服
麝香丸治久患冷痢及休息痢脾胃虚極大腸滑洩
腸垢不絶
麝香(半兩)鹿茸(炙二兩)
右為末醋煮麫糊丸梧桐子大每服三十丸粥飲下
不拘時候日三服一方煮棗瓤和丸
烏梅湯治久痢不瘥或腸垢
用烏梅二十個搥研水一升煎四合去滓空心服未
愈日晩再煎服
石榴汁方治久痢不瘥腸垢出
用酸石榴皮大者一枚搗研絞取汁空心服之一方
酸石榴皮一枚和皮取汁
茛菪丸治久痢腸滑下垢不止羸困勞痢
茛菪子乾薑白礬(各二兩)
右為末醋煮麫糊丸如梧桐子大每服三十丸粥飲
下
赤石脂丸治水穀痢積久不瘥下腸垢
赤石脂(一兩)桂心(一兩)白礬(一兩)乾薑(一兩)附子(一兩炮)
右搗羅為末煉蜜和搗百餘杵如梧桐子大每服不
計時候以粥飲下
休息痢(附論)
夫休息痢者由胃脘有停飲因痢積久或冷氣或熱氣
乘之氣動於飲而腸虚受之故為痢也冷熱氣調其飲
則淨而痢亦休也腸胃虚弱易為冷熱所傷氣或動或
静則其痢亦乍發乍止故謂之休息痢也治法當先退
其寒熱再投止痢之劑則愈也
方
麥蘗丸治休息痢不能飲食及羸瘦
大麥蘗附子陳麴肉桂烏梅肉人參
白茯苓(各一兩)
右搗羅為末煉蜜為丸如梧桐子大每服三十丸煮
棗粥飲不拘時
沒石子散治休息痢脾胃氣虚冷大腸轉泄或發或
止
沒石子肉豆䓻桂心(各半兩)訶梨勒(一兩)龍骨(一兩)
麝香(一分)厚朴(一兩半)
右搗羅為末每服一錢粥飲半盞調下食前服之
丹粉丸治下痢乍瘥乍發病名休息
丹砂(半兩)粉霜(三錢)膩粉鉛丹(各四兩)硝石(研二錢)砒霜
(研二錢)白礬灰(三錢)
右同研勻用水浸炊餅心為丸如菀豆大每服三丸
冷麫湯下看虚實加减
縮砂丸治冷氣腹痛止休息氣痢勞損消化水榖温
暖脾胃及治冷滑下痢
縮砂仁附子乾薑厚朴陳橘皮肉豆
䓻(各半兩)
右搗羅為末煉蜜和丸如梧桐子大每服三十丸米
飲下食前服
吳茱萸煎丸治休息痢肌羸無力腰膝冷臍下痛
吳茱萸(一兩)陳橘皮(三兩)生薑(一觔)無灰酒(一升)附子(二兩)當
歸(一兩)
右搗羅為散先將薑汁并酒入鐺子内慢火煎不住
手攪次入藥末煎成膏候可丸即丸如桐子大每於
食前以粥飲下三十丸
阿膠湯治休息痢
阿膠黃連龍骨(各一兩)艾葉(半兩)倉米(二合)
右粗搗篩每服五錢以水一盞半煎至五分去滓空
心温服日午再服
肉豆䓻丸治休息痢久不瘥嘔吐腹内疼痛
肉豆䓻訶梨勒烏梅肉(各一兩)黃連(一兩半)白礬
(半兩)
右搗羅為末煉蜜為丸如梧桐子大每服二十丸空
心用粥飲下
紫金散治休息痢
定粉鉛丹(各一兩)大棗(二兩)茛菪子(一兩半)訶梨勒(一兩)
右同和搗成一團以麫重褁於火中燒令烟盡取出
去灰土令淨搗羅為散每服空心米飲調下
四霜丸治休息痢久不瘥
巴豆霜(半錢)百草霜(二錢)粉霜(一錢)砒霜(半錢)乳香末(一錢)
右研細令勻用黃蠟半兩鎔汁和為丸如菉豆大每
服一丸食前服
安息香散子治休息痢發歇不恒羸瘦少力
安息香(半兩)阿膠(半兩)黃連(一兩)桃白皮(一兩)漢椒(一分)
右搗細羅為散每於食前以粥飲調下一錢
治休息痢發歇不定經久不瘥
黃牛角腮木賊草豆䓻(各一兩)麝香(一分)楮葉(一兩)
右搗細羅為散每於食前以粥飲調下一錢
白頭翁丸治休息痢日夜不止腹内冷痛
白頭翁(一兩)黃丹(三兩)乾薑(一兩)茛菪子(半升)白礬(二兩)
右搗羅為末以醋煮麫糊和丸如梧桐子大每於食
前以粥飲下十丸
黃丹散治休息痢諸藥無效
黃丹(三兩)棗肉(三十枚)枳殼(半兩)黃連(半兩)
右搗羅為末每服一錢空心粥飲調下忌油膩冷物
亦治赤痢
白茯苓丸治休息痢日夜頻併
黃連湯治休息痢多時不瘥
黃連龍骨(各半兩)艾葉(一握)阿膠(半兩)
右細剉以水三盞先煎黃連等三味至一盞半去滓
次下阿膠再煎至一盞分為二服空心一服如人行
十里再一服每服藥後濃煎乾艾葉湯飲之一方煮
忍冬米和飲之
硫黃丸治休息痢發歇不定經久不瘥
硫黃砒黃何首烏白礬(各一兩)
右相和勻入磁瓶子中五月五日取不食井水和鹽
泥固濟封頭候乾安瓶中燒令通赤候冷取藥細研
以麫糊和丸如菉豆大患近者黃連湯下久老橘皮
湯下一丸
黃芩丸治一切休息痢日痢不止四體倦怠
黃芩(半兩)砒霜烏梅肉黃蘗(各一分)
右搗羅為末煉蜜和丸如菉豆大每服五丸冷水下
四神丸治多年休息痢疾
當歸(半兩)烏梅(七枚)黃連(一兩)龍骨(半兩)
右搗篩為細末以薤白細研和丸如梧桐子大每日
空心以温漿下十五丸至二十丸
玄精丸(出聖惠方)治休息痢久不瘥面色青黃四肢逆冷不
思飲食
太隂玄精白礬黃丹青鹽
右件藥細研入生鐡銚内燒礬汁盡為度後以不蛀
皂莢三梃存性燒熟都研為末用糯米飯和丸如梧
桐子大每於食前以粥飲下十丸
硫黃散治休息痢不止腹内冷痛不思飲食
硫黃肉豆䓻梭閭皮阿膠
右搗羅為散每於食前以粥飲調下一錢
縮砂丸治休息痢
縮砂仁肉豆䓻羊肝
右拌和令勻用麫和作餅子褁又以濕紙三重褁於
溏灰内火煨令香熟去焦麫紙研細為丸如梧桐子
大每服三十丸空心用米飲下日冄服
玉液丹治休息痢
白礬硫黃硝石
右於乳鉢内相和研作末却入沙瓶子内以炭火鎔
成汁取出候冷更研令細用麫糊為丸如菉豆大每
服十丸空心米飲下兼治腹風痔漏諸疾
金石散治休息痢
石灰鉛丹糯米
右將前二味慢火燒一炊夕入糯米同研令細每服
二錢空心陳米飲調下
當歸丸治休息痢膿血痢不止疼痛困弱煩渴
當歸黃連烏梅
右搗羅為細末以生葱汁和衆手丸如梧桐子大焙
乾每服三十丸空心煎厚朴湯下加至五十丸一方
加阿膠一方煉蜜丸甚者鎔蠟丸一名神效散
訶梨勒丸治休息痢晝夜無度腥臭不可近臍腹撮
痛諸藥不效
椿根白皮阿子母丁香
右為細末醋研和丸如梧桐子大每服五十丸陳皮
飲湯入醋
神麴丸治休息痢日夜不止腹内疼痛
神麴蕪荑吳茱萸
右等分熬生薑汁自然汁和丸如桐子大食前粥飲
下三十丸
括蔞散治休息痢神效
括蔞白礬白石英
右將二味入括蔞中以濕紙褁燒赤為度候冷搗細
杵為散每服一錢粥飲調下
又方治休息痢
烏賊魚骨蜜陀僧白龍骨
右搗細羅為散每於食前以粥飲下一錢
阿膠丸治休息氣痢神效
阿膠烏梅肉黃連
右搗羅為末用蒜煨研和丸如梧桐子大
治休息痢羸瘦
黃連定粉棗
右搗棗如泥鋪於紙上安二味藥褁之燒令通赤取
出候冷細研為散每服使好精羊肉半觔切作片子
用散藥三錢摻肉上使濕紙褁燒熟放冷食之不過
三兩服效
附子丸治休息痢赤白痢
附子鷄子
右先將附子為末以鷄子丸如梧子大一時傾沸湯
内煮數沸漉出分作兩服米飲下空心日午各一服
縛虎丸
砒黃蠟
右將黃蠟鎔開下砒以柳條七個攪頭焦即換候成
膏取起旋丸如梧桐子大每服一丸痢冷水下脾疼
亦然腰痛冷酒下並食前小兒丸如麻子大
薑茶湯止休息痢
乾薑建茶(各一兩)
右以烏梅取肉丸如梧桐子大每服三十丸食前米
飲下
療休息痢
乾地榆(一觔)附子(一兩)
右以酒一斗漬五宿飲一升日三服盡更作忌猪肉
冷水
治休息痢
牛脂(一觔)黃蘗(八兩)
右切以水八升去滓食後服一升暮一服服下止煮糜
食之
治休息痢羸瘦宜服
杏仁(一兩去皮)獖猪肝(一具)
右件肝以水洗去血漉出後於淨鐺中一重肝一重
杏仁入盡後用童子小便二升入鐺中以物蓋慢火
煎令小便盡肝熟放冷任意食之
又方
縮砂(一兩)肉豆蔲(半兩)
右搗羅為末用羊肝半具細切拌藥以濕紙褁三五
重更以麫褁用慢火燒令熱去焦麫并紙入軟飯研
丸如桐子大每於食前以粥飲下
訶梨勒散治休息痢腸滑
訶梨勒皮(三兩)粟(三合)
右相和以慢火炒以粟黃為度搗細羅為散不計時
候以粥飲下
治主休息痢大小便頻數
用山魚蘇乾末米飲調下
治痢久下經時不愈者此名休息
用大蟲骨炙令黃焦搗末飲服
患休息痢者
以醋煎白豆腐食之即愈
治休息痢腸滑
用藤羅二兩搗細為散每於食前以粥飲調下二錢
四物湯治休息痢
熱湯下駐車丸每服百粒痢初服而愈
治休息痢
用梅根葉煎濃湯服之
治久下痢經時不止者此成休息痢
用虎骨炙令黃搗酒服方寸匕日三服愈
痢兼渴(附論)
夫痢不瘥則腸胃虚弱津液减耗不能上潤於咽嗌故
口舌焦乾而内煩使人引飲飲多則濕氣淫溢肌肉虚
浮而痢亦不瘥
又方
人參湯治洩痢上膈虚熱煩渴引飲口瘡不下食困
劣
人參白茯苓木香麥門冬葛根前胡
梔子仁黃耆陳橘皮訶梨勒(各一兩)半夏(二兩)
甘草(半兩)
右粗搗篩每服四錢水一盞半生薑三片陳米一合
同煎至七分去滓空心温服
黃芩湯治泄痢臟腑虚燥煩渴不止
黃芩石膏甘草枳殼黃蘗女萎括
樓根(各半兩)櫸皮(三分)白茯苓(半兩)淡竹葉(三分)
右搗篩為粗末每服五錢水一盞半煎至一盞去滓空
心温服未止再服
石膏湯治痢後渴不止
石膏麥門冬括樓根茯苓知母黃連
枸杞根皮白茯苓(各一兩)胡粉(半兩)
右搗研為末煉蜜丸如梧桐子大每服三十丸空心
米飲下晩食前再服或作散冷熱水温服二錢
烏梅湯治久痢食即嘔吐煩渴不可忍
烏梅肉(半兩)黃連(三分)白茯苓黃芩龍骨(各半兩)訶
梨勒(三分)厚朴(一兩)阿膠(半兩)
右搗篩粗每服五錢漿水一盞生薑三片同煎至七
分去滓空心温服日午再服
瀉心湯治卒然下痢熱唇乾口燥嘔逆引飲
人參甘草黃芩栝樓根橘皮(各一兩)
右㕮咀以水六升煮取二升分三服治老小痢水榖
不化腹中雷鳴心下痞滿乾嘔不安無橘皮栝樓若
寒加附子一枚渴加栝樓一兩嘔加橘皮一兩痛加
當歸一兩仲景用大棗十二枚
黃連丸治下痢煩渴
括蔞根湯治下痢冷熱相衝臟腑氣不和順本來下
虚津液耗少口乾咽燥常思飲水人初不許飲水毒
氣更增煩燥轉甚宜急與湯飲救之不得令至過度
止渴
括蔞根甘草白茯苓(各半兩)
右粗搗篩每服五錢以水一盞半麥門冬一分去心
棗一枚擘破同煎至七分去滓不計時候温服
黃連丸治熱痢黃膿發渴四肢煩悶
麥門冬湯治痢兼渴
麥門冬(一兩半)烏梅(七枚)
右剉以水二盞煎取一盞去滓分温二服空心晩食
前服
陳米湯治吐痢後大渴飲水不止
右用陳廪米水淘淨二合水二盞煎至一盞去滓空
心温服
治痢後渴
用糯米二合以水一盞半同研絞取汁空心頓服之
痢兼腫(附論)
夫下痢身體浮腫者久痢所致也痢久則胃氣弱而腸
虚胃者土也所以化水榖而充肌肉若胃土氣衰不能
勝濕則水氣妄行流溢皮膚故痢而兼腫也得小便利
者即愈
方
澤漆湯治夏月暴冷忽壮熱泄痢引飲變通身浮腫
脉沉細小
澤漆(一兩半)吳茱萸赤茯苓白术桔梗當
歸青木香犀角芍藥海藻大黃(各二兩)
右剉如麻豆大每服以水二盞煎藥五錢匕取分去
滓温服
防己湯治痢後四肢浮腫喘息促急㘴卧不安小便
不利
防己猪苓桑根白皮赤茯苓(各三分)青橘皮
海蛤㯽榔紫蘇木通(各一兩)木香白术(各半兩)
右粗搗篩每服三錢以水一盞生薑三片煎七分去
滓温服不拘時
木香湯治下痢後虚損臍下痛四肢浮腫
木香五加皮桑根白皮㯽榔桃仁(三分)郁
李仁(各一兩)松節(二兩)薏苡仁陳橘仁(各三分)
右粗搗篩每服三錢水一盞煎六分去滓不拘時稍
熱服
澤漆湯治痢後腫滿氣急喘𠻳小便如血
澤漆葉(五兩)桑根白皮郁李仁(三兩)杏仁人參(各一)
(兩半)陳橘皮白术(各一兩)
右粗搗篩每服五錢水二盞入生薑三片煎取八分
去滓温服後半時辰再服取下黃水數升或小便利
為度
茯苓湯治痢後遍身浮腫
赤茯苓白术(各一兩)防己黃芩(各三兩)射干澤
瀉桑白皮(各三兩)澤漆葉(一兩)
右粗搗篩每服五錢先以水三盞煮大豆一合取二
盞去滓内藥煎取一盞分為二服未瘥頻服兩料
女麴散治痢後虚腫水腫者服此藥小便利得止腫
亦消
女麴(一升)乾薑細辛椒目附子桂心(各一兩)
右治下篩酒服方寸七不知加至二三七日三服産
後虚滿者大良效
桑白皮湯治下痢後脾胃虚弱不能制輸水氣以致
身腫脹悶
桑白皮赤茯苓郁李仁陳橘皮(各一兩)
右剉如麻豆大每服五錢水一盞半入赤小豆一百
粒同煎至八分去滓食前服
消痞丸治痢後肚腹滿悶
蒼术(四兩)陳皮(一兩)青皮(一兩)木香(二錢)
右為末醋糊丸如梧桐子大每服二十丸空心温酒
送下
治痢後手脚皆腫不可行步
川烏赤芍藥蒼术土硃
右等分為末丸如梧桐子大以木瓜湯下食前
香菽散治下痢體腫
右大豆炒熟去黑豆用一合搗羅為散用粥清調一
錢日三
治痢後日久津液枯竭四肢浮腫口乾
用冬瓜一枚以黃土泥厚褁五寸煨令爛熟絞汁服
之
下痢不能飲食(附論)
夫痢後不能飲食者内脾胃虚弱氣逆胷間之所為也
風邪入於腸胃而痢痢則水榖减耗脾胃虚弱痢斷之
後脾胃常虚不勝於食邪摶於氣逆上則胃弱不能食
也下痢禁口不能飲食雖曰脾胃蓋膈熱氣閉膈心
悶所致也俗用木香則失之温用山藥則失之閉惟真
料參苓白术散加石菖蒲及以道地粳米飲乘熱調下
或用人參茯苓石蓮子肉入些石菖蒲與之胸次一開
自然思食
方
訶梨勒丸治痢後虚羸不下飲食
訶梨勒(一兩)木香(半兩)肉豆䓻當歸乾薑白术
白芍藥厚朴(各一兩)縮砂(三分)陳橘皮(三分)桂心(半兩)丁
香(半兩)
右細羅為末煮棗瓤和搗三二百丸梧桐子大每服
不計時候
治猪肝丸治痢後脾胃虚弱不思飲食四肢乏力
猪肝一犬葉烏梅肉(一兩)甘草(一分)草豆䓻當歸
蓽撥阿梨勒肉豆䓻桂心厚朴乾薑
(各一兩)
右搗羅為末用猪肝和搗三二百杵丸梧桐子大每
服不計時候以粥飲下
人參散治痢後脾胃虚乏不能飲食四肢羸瘦宜服
人參高良薑白术白茯苓乾薑厚朴
當歸肉豆䓻(各一兩)甘草(半兩)
右搗細羅為散每服不拘時候煮棗粥下二錢
白术散治久冷下痢後胃尚虚不能飲食四肢少力
白术乾薑木香甘草厚朴阿膠訶
梨勒當歸陳麴(各一兩)
右搗細羅為散每服不計時候煮棗粥調下二錢
白术散治痢後四肢羸弱不能飲食
白术(二兩)陳麴(一兩)肉豆䓻(一兩)乾薑當歸人參(各一兩)
桂心(半兩)木香(半兩)附子(二兩炮)
右搗羅為末煉蜜和搗三二百杵丸如梧桐子大每
服不計時候煮棗粥下三十丸
木香丸治痢後脾胃氣虚弱不能飲食四肢乏力
木香(半兩)阿梨勒縮砂丁香肉豆䓻人參
甘草乾薑厚朴
右搗羅為末醋煮麫和為丸如梧桐子大每服不計
時候煮棗粥飲下
麥蘗丸治痢不能食氣虚羸瘦
麥蘗麴(半個炒令黃色)附子桂心烏梅肉人參
白茯苓
右搗羅為末煉蜜和搗三二百杵丸如梧桐子大不
計時候煮棗粥飲下三十丸一方七月七日麴
治老小下痢柴立不能食食不能化入口卽出命在旦
夕
黃連末(半子殼許)亂頭髮灰醇苦酒蜜鷄子黃
白蠟
右於銅器炭中火上先内苦酒蜜蠟鷄子黃攪調乃
内黃連末髮灰又攪煎視可摶出為丸久困者一日
一夜盡之或二日盡之瘥
白术神麴丸療痺胃氣微不能下食五内中冷反徵
下痢
白术神麴末甘草乾薑枳實
右搗篩蜜和丸空腹以温酒服如梧桐子大二十九
二服漸加至三十丸腹中痛者加當歸忌麫海藻松
菜桃仁李雀肉等
治禁口痢
生薑芥菜子
右藥搗碎絹帛包之貼於臍上立效
治禁口痢
用真山藥一兩半生為末米飲調服神效
治禁口痢
用鯽魚一枚不去鱗腮去腸入白礬一栗子大紙褁
煨令香熟取出任意鹽醋食之一方燒存性為末米
飲調下
治禁口痢甚妙
用石連不以多少不炒剥去殼將肉并心研為末每
服二錢陳米飲調下便覺思食此疾蓋是毒氣上衡
華蓋心氣不通所以不食服此藥後心氣通利痢當
頓下而愈未愈自服痢藥一方仍以日照東方壁土
炒真橘皮為末薑棗略煎佐之療云痢疾不納飲
食者俗謂之禁口今人多以四註散理中湯參苓散
加肉豆䓻木香或嚥震靈丹等藥調之恐非其治當
以脉證辨之始脾胃脉不弱問而知其頭疼心煩手
足温熱未嘗多服凉藥者此乃毒氣上衝心肝所以
嘔而不食宜用敗毒散每服四錢重陳倉米一百粒
薑三片棗一枚水一盞半煎八分温服若其脉微弱
或心腹虚膨手足厥冷初病則不嘔因服罌粟為烏
梅澁藥服凉劑大過以致聞食先嘔此乃脾胃虚弱
一方用山藥一味剉如小豆大一半銀瓦銚内炒一
半生用同為末飯飲調下陳慶長知縣云項守官南
康其守年十許歲患禁口痢水漿不入者數日惟能
進同官一方書載一治法試用之一服而痢稍疎三
服遂索粥食頓飲半盞許自是痢止而安此用山藥
一味神效
禁口痢
用羅蔔片不以新舊用好蜜擦於片上令患人口噙
覺味淡再換令噙漸覺思食却用肉煮粥令患人聞
香與食再用平胃散為妙
下痢濕中湯
用芍藥半兩生薑一兩桂心半兩吳茱萸一百五十
枚切以水三升煮取一升分再服極騐
又方
用附子中者一枚炮乾薑中者三塊切以水三升煮
取二升強人盡服弱人半不過三四日下
又方
用木鱉子去殼搥爛安臍中紙貼絹帛縳之若能飲
食取去之
治痢疾不進飲食投以痢藥則不能療俗名禁口痢
十有九死此乃疫氣傳入臟腑經絡所致
用人參敗毒散加陳糯米一百五十餘粒如常法煎
服立愈此方活人多矣凢卒暴注下皆因飲食不節
脾胃傷榖濕熱水榖不分洞然下行夏月飲食冷嗜
水尤多有之不可便服止瀉藥及濕熱之劑服之恐
成裏急後重而為積痢也得效方法如後
肉豆䓻方治痢腹痛不能食用豆䓻一兩去皮以醋
麫褁煨以麫熟為度搗為散非時粥飲下一錢
敗毒散加石蓮肉治下痢熱毒衝心不進飲食
倉廪散治禁口痢有熱乃毒氣衝心食即吐
人參茯苓甘草前胡川芎羌活獨
活桔梗柴胡枳殼陳米(各等分)
右㕮咀薑薄荷煎熱服
參苓白术散治胃虚口禁
白扁豆(薑汁浸炒去皮)茯苓山藥人參甘草蓮
肉砂仁桔梗薏苡仁(炒各二兩)
右為石菖蒲煎湯下又宜山藥半炒為末米飲下宜
食生韮菜
下痢裏急後重(附論)
夫下痢裏急後重者有瘕聚也經所謂大瘕泄者裏急
後重數至圊而不能便莖中痛是矣法當和冷而祛藴
渫則脾胃和平飲食腐化其膿血自消大腸自和也
方
木瓜散治下痢腹脹裏急後重
木瓜白歮白术(剉炒)厚朴(去粗皮生薑汁炙)木香(各一兩)
桂(去粗皮)黃連(去鬚)當歸(炙剉)龍骨縮砂仁(去皮)訶梨勒
(煨各一兩半)赤石脂(三兩)杏仁(去皮尖双仁炒十五枚)陳橘皮(去白焙三分)
右粗搗篩每服五錢匕以水一盞半煎取八分去滓
温服
勝金丸治臟寒下痢臍腹撮痛腸鳴脹滿裏急後重
不思飲食日漸羸瘦宜服之
黃連(去鬚五兩)龍骨(四兩)草豆䓻(去皮)赤芍藥當歸乾
薑(炮)地榆橡實(各一兩)乾桑葉木香(各三兩)赤石
脂代赭(煆赤研各四兩)
右搗羅為細末醋煮麫糊丸如梧桐子大每服二十
丸至三十丸煎艾醋湯空心服
芍藥湯下血調氣溲而便膿血和氣止血血止則便
自愈調氣則後重除
芍藥(一兩)當歸黃連黃芩(各半兩)桂(二錢半)㯽榔(三錢)
大黃(三錢)甘草(炙)木香(各二錢)
右㕮咀每服半兩水煎如痢不减漸加大黃如汙後
臟毒加黃蘖半兩依前服
白术黃芩湯服前藥痢疾雖除更宜調和
白术(一兩)黃芩(七錢)甘草(三錢)
右㕮咀勻作三服水煎
九聖丸治下痢赤白日夜無度裏急後重緊痛服之
特效
罌粟殼(去蒂膜米醋炒一兩重)川烏(炮去皮)黃連(去鬚)南木香
北赤石脂枯礬肉豆䓻白茯苓(去皮)乾薑(各三錢)
右為末醋煮陳米粉糊為丸如梧桐子大每服五十
丸空心米飲下腸痛不止當歸乳香湯下
換腸丸治大人小兒瀉痢膿血腹中㽲痛困倦减食
裏急後重日夜無度服之有效
當歸(切焙半兩)青皮(去白)木香(各一分)甘草(炒)豆䓻(各四錢)陳
皮(去白)訶子皮(各七錢)御米穀(蜜浴焙二兩)
右搗細末蜜煉和丸如弹子大小兒櫻桃大薑湯化
下一丸
温脾湯治小腸虚寒若頭偏痛耳煩痛下痢赤白腸
滑腹中疼痛裏急後重
乾薑當歸黃蘗地榆阿膠茴香石
榴皮黃連
右剉散每服四錢水一盞半煎至七分去滓温服
石鍾乳湯治大病後重赤白痢腹中疼痛
石鍾乳黃連防風附子當歸黃蘗
乾薑蜀椒
右除鍾乳外剉如麻豆再同和勻每服四錢水一盞
半煎八分去滓空服日二服
地榆散治下痢純血臍腹㽲痛裏急後重日夜頻數
地榆枳殼甘草白芍藥赤芍藥黃芩
訶子肉罌粟殼
右為細末每服三錢空心倉米飲調下脾胃稍弱者
不可服
當歸黃連湯治後重下痢赤白滯下腹内結痛
當歸黃連赤茯苓地榆犀角屑甘草
厚朴
右粗篩搗每服五錢水一盞半入生薑一片枣大擘
碎同煎至八分去滓空心温服日再
訶梨勒丸治腹痛虚滑裏急後重心胸痞悶逆滿或
傷冷暴瀉手足厥脉息沉浮
肉豆䓻白礬木香訶梨勒龍骨烏頭
縮砂仁
右搗羅為末粟米粥和如梧桐子大每服二十丸食
前米飲送下
導氣湯治下痢膿血裏急後重日夜無度
芍藥當歸大黃黃連木香㯽榔黃
芩
右為末每服五錢以水一盞煎至七分温服如未止
再煎服
地榆散治五色痢裏急後重痛不可忍者併皆治之
地榆黃連御米殼陳皮霍香甘草
蒼术
右為粗末水一盞煎至八分每服二錢去滓通口服
併二服滓再服
當歸丸治冷痢裏急後重
當歸胡椒黃連厚朴阿膠乾薑
右除阿膠外為末用好醋阿膠調和為膏和劑丸
玉粉丸治下痢赤白日久不瘥裏急後重取冷積
粉霜硫黃膩粉硇砂乳香白丁香
右在同研勻用生薑自然汁煮棗肉研作劑每服施
丸如豌豆大臨卧煎生薑棗湯下丸未動次夜服十
丸老少以意加减
神效糊粉丸治腸胃虚滑下痢無度赤白相雜臍腹
疼痛裏急後重减食羸瘦或經久未瘥並宜服之
胡粉烏賊魚骨阿膠白礬龍骨蜜陀
僧
右為末以粟米飯為丸如梧子大每服二十丸至三
十丸止米飲湯下
水煮木香丸治一切赤白膿血相雜裏急後重或臟
腑滑泄日夜無度或積寒久冷臍腹疼痛不思飲食
當歸訶子木香甘草罌粟殼赤皮
右為細末煉蜜和丸如弹子大每服一丸水八分煎
至六分空心温服
薑桂湯治赤白痢裏急後重小腹疼痛不可忍者
乾薑官桂甘草栗殼黃栢
右為粗散每服十兩重泉煎赤加黃栢白加乾薑空
心服
聖功散治冷熱不和下痢赤白臍腹作痛裏急後重
乾薑五倍子訶梨勒甘草
右為細末每服二錢食前米飲調下
訶梨勒湯治腸虛冷熱不和赤白下痢裏急後重
訶梨勒草豆䓻延胡索(各半兩)乾薑(一分)
右搗篩每服三錢匕水一盞煎至七分去滓食温服
勻氣湯治臟氣不調裏急後重
蒼术米厚朴(各四兩)甘草(二兩)乾薑(三分)
右搗篩每服三錢匕水一盞煎至六分去滓食前温
服
通神丸治膿血雜痢後重疼痛日久不瘥
沒藥五靈脂乳香(各一錢)巴豆(半錢)
右各研細再同研勻滴水丸如黃米大服七丸煎生
木瓜湯下
丹砂丸治冷痢赤白裏急後重大腸虚滑
丹砂草烏頭乳香(各一錢)巴豆(七枚)
右再同研令勻細用醋煮麫糊丸如梧桐子大每服
一丸冷乳香湯下
和胃散治冷熱不調瀉泄膿血後重腹痛米穀不化
南青皮車前子甘草(各一兩)御米殼(三兩)
右為細末每服二錢前橘皮蜜湯調下
歸連散治冷熱不調下痢膿血頻併後重腹内㽲痛
飲食不下以致危困三服立止
小聖散治赤白冷痢腹痛後重
陳皮乾薑甘草(各一兩)御米殼(三兩)
右為粗末每服三錢水一盞半煎至七分去滓入蜜
少許食前温服一方不用蜜治瀉痢絶白者
薑桂散治洞泄飱泄裏急後重
乾薑(炮三兩)甘草(一兩)桂(一分)
右搗羅為散每服二錢七水白湯調下兼治腹痛止
虚渴
芍藥黃芩湯治泄痢腹痛或後重身熱久不愈脉洪
緊者及下痢膿血稠粘
黃芩芍藥(各一兩)甘草(半兩)
右㕮咀每服半兩水一盞半煎一盞温服無時如痛
加桂少許
三竒散治痢後裏急後重
枳殼黃耆防風
右等分為末每服二錢蜜湯下米飲亦得
如聖散治後重下膿血
臭橘萆薢(各一兩)
右搗碎炒令煙出放冷為細末每服二錢至三錢米
清調下
治裏急後重
好蛤粉川山甲(各等分)
右為細末每服一錢好酒空心調服
又方治裏急後重
枳殼皂莢子
右等分炒令乾燥為末米飲為丸如梧桐子大每服
三十丸空心米飲下
大黃湯治泄痢久不愈膿血稠粘裏急後重日夜無
度久不愈者
用大黃一兩右剉細以好酒二大盞同浸半日許煎
至一盞半去大黃不用將酒分二服頓服之如未止
再服以痢為度復服芍藥湯和之痢止再服黃芩芍
藥湯和之以徹其毒也
白术黃耆湯服前藥痢疾雖除宜此和之
白术(一兩)黃耆(七錢)甘草(二錢)
右㕮咀勻作三服水煎服一方無黃耆用黃芩半兩
療重下方療源云此謂赤白滯下也令人下部疼
重故名重下去膿血如鷄子白日夜數十行繞臍痛
也
用豉熬令少焦搗服一合日再三服不止又熬豉令
焦水一升淋取汁服冷則用酒淋日三服之
治重下下赤者方取獺赤糞
右以酒清旦空腹服一小杯三旦飲即愈
赤白下久穀道疼痛不忍宜服温湯藥
用炒豉熨之又炙枳實熨之
治裏急後重不能安快用末子人參消風散及黑神散
小平胄散
右和勻用乾艾并陳米五十粒煎湯去滓只用湯調
藥服其效如神
靈砂丹治臟腑怯弱内有積滯臍腹撮痛下痢膿血
日夜無度裏急後重腸鳴腹脹米穀不化少氣困倦
不思飲食不發寒熱漸羸瘦
硝石砒霜膩粉粉霜(各半兩)黃丹枯礬(各)
(一兩半)朱砂乳香滑石(各一分)
右為末用蒸餅二两四錢和為丸如梧桐子大每服
五丸温粟米飲下未愈加丸數再服小兒服一丸二
丸
厚腸丸治臟虚氣寒下痢不止裏急後重臍腹疼痛
鍾乳粉(二兩)宣黃連人參白术訶子荳寇
厚朴茴香阿膠白茯苓
右件為細末入鍾乳粉同研勻湯浸蒸餅為丸如梧
桐子大每服一百丸糯米飲下空心服
濕䘌(附論)
夫&KR0668;䘌病者由脾胃虚弱為水濕所乘腹内生蟲侵蝕
成䘌也䘌者蟲至於䘌而難知也多因下痢不止或時
病之後客熱結於腹内其狀不能飲食忽忽喜睡
口乾燥熱骨節沉重齒無光色舌上盡白細瘡如粟若
上唇生瘡是蟲食五臟則心煩懊若下唇生瘡是疳食
下部則肚門爛開甚者臟腑被蝕齒上下齗悉生瘡者
齒色紫黑利血面濕水氣也脾附乎胃而象土胃為水
穀之海脾氣磨而消之水榖之精化為血氣以養腑臟
若脾胃虚弱則土氣衰微或受于冷乍傷于熱使水榖
不消化糟粕不實則或下痢翻為水濕所傷若久病之
後傷胃虚熱熱則三尸九蟲因虚發動侵蝕五臟上出
唇口下至肛門胃虚氣弱則變嘔噦蟲蝕臟腑傷敗痢
出瘀血如此者死其因脾胃虚微土氣衰弱為水濕所
侵蟲動成&KR0630;故名濕&KR0630;也又云天行之濕初得不覺行
坐不廢恒少力氣或微痢或不痢或痢而變嘔吐即是
蟲内蝕于臟又云急結濕先因腹痛下痢膿血相兼出
成病也故大小便不通頭頂皆痛小腹急滿起坐不安
必有内蝕五臟凡如此者雖初證未發于外而心腹亦
常煩懊不治則唇口及肛門潰爛而死也
方
薰黃散治疳濕&KR0630;下赤黑血肛門蟲蝕赤爛日夜疼
痛
雄黃丹砂食鹽青黛丁香礬石梔
子仁鐡衣麝香茛菪子細辛土瓜根
乾薑菖蒲煆蟇甜葶藶蜀椒故靴底
(各一兩)天靈蓋(一分)
右搗研為散每服一錢已以綿褁内下部中日再易
治疳濕&KR0630;蝕口齒及下部
右用飛連三兩燒為灰細研每用一錢傳病處痛甚
忍之若不痛則非疳
又方治疳濕經年不瘥
用燒香曝乾搗末傳瘡神效
青箱子散治疳濕&KR0630;殺蟲
青箱子雄黃硫黃蕪荑仁苦參狼牙
(各三分)藜蘆(二分)雷丸(半兩)
右搗研為散以綿褁一錢匕内下部中日再易之
丁香散治濕&KR0630;不止
丁香青黛黃連木香灰石蚺蛇膽(半兩)
麝香(一錢)
右搗研為散每用半錢傳瘡上日三兩易
蕪荑丸治濕䘌痢不止
蕪荑仁吳茱萸枳殼乾薑(半兩)黃連(各二分)
右搗篩為末煑漿水飯和丸如梧桐子大每服二十
丸空心日午米飲下
聖湯治下赤白痢大孔蟲䘌生皆瘥
鼠尾草(二兩)豉(一升)梔子仁生薑(各六分)桃皮
右㕮咀以水七升煮二升半分三服一本單用桃皮
以酒煮服之
苦參湯治疳濕䘌口齒及下部
苦參青箱子熊膽(各半兩)
右除熊膽外搗篩服每服四錢匕水一盞半煎至八
分去滓入膽半分攪和空心頓服日午再服之一方
無熊膽用生地黃汁調下一錢
黃連湯治痢濕䘌下部瘡爛
黃連(四兩)熟艾(二兩)苦參槐白皮(各三兩)
右細剉如麻豆每服五錢水二盞煎至八分去滓重
者不過三劑
丁香散治甘濕&KR0630;洗熨下部
丁香(一分)麝香(一錢)犀角甘草(各三分)
右搗研為散以鹽椒各三合豉二升水三升去滓熱
用綿蘸洗熨下部冷即易
參連湯治濕䘌痢蟲蝕下部
苦參(兩半)黃連(二兩)阿膠(一兩)
右粗搗篩每服五錢匕水一盞半煎至八分去滓空
心温服日晩再服
治下部疳濕䘌經年不瘥
白礬(半兩)桂心(半兩)徐長卿(半兩)
右搗細羅為散每用半錢日二三上傳瘡
蕪荑黃連丸治濕䘌痢
蕪荑仁(半兩)黃連(一兩)
右搗細為末煉蜜丸如梧桐子大每服五丸空心食
前暖米飲下加至七丸
治濕䘌痢下血不止乾嘔羸瘦多睡面黃者
用猪膽和生薑汁釅醋半合灌下部手急捻令醋氣
上至咽喉仍放手當下五色惡物及蟲
雄黃散治疳䘌蝕下部生瘡膿血雜下身面俱浮腫
雄黃青箱子(各二兩)苦參(三兩)礬石雌黃藜蘆
鐡衣(各一兩)麝香(半兩)
右搗研為散每和醋棗大以竹管送内下部中若小
兒以大豆許此方能救死
兔頭散治疳濕久下痢赤白蟲蝕肛門赤爛下血痛
名為濕䘌
兔頭骨苦參蛇頭薪箕子胡緋貍骨
葶藶子蜣琅黃蘗百草倒掛草青黛
晩蠶蛾青礬丁香乾薑蝎䖝屎麝香
牀中恍木印成鹽救月木桂心角蒿
鐡衣硃砂芒硝蝦蟇黃礬荏子(各等分)
右炒為細末入筒子中内下部吹進日一二度一方無
荏子倒掛草有丹參半分
治疳濕下黑痢醫不能治垂死者
髑髏灰薰黃硃砂青黛石鹽丁香
莨菪子麝香礬石梔子鐡衣乾薑
乾蝦蟇故敝靴底灰細辛芥子蜀椒
土瓜根葶藶菖蒲(各等分)
右治節以竹筒吹杏仁着大孔中所有患者疳瘡上
悉傅之其丁香麝香别妍搗着藥中合之一方有寒
水石泔淀救月木揪葉為二十三味若病大者用灌
方佐
麝香丁香甘草犀角(各三分)
右四味為粗末合和以鹽三合豆䜴二合以水二升
煮取一升去滓内四味散合和分作二服灌大孔日一
灌凡九下一日不瘥成疽候大孔心寬者是以此主
之
黃芩湯治疳&KR0668;不能食身轉心熱脚冷百節㽲痛
黃芩芍藥苦參甘草當歸蜀椒甘
松猪膽(二枝)青黛黃豉(各二兩)東引桃根
葱白(各一)䀋(一分)麝香(半兩)
右㕮咀以水一斗八升煑取四升分為二分一度灌
一分湯如稍安再覺着麝香猪膽一枚即灌更取葱
豉和食之後日更將一服如前灌之七日忌生冷毒
物等但是油膩醬乳醋三十日忌之大佳
烏梅湯療熱下䘌方
烏梅(四十枚)梔子(四十枚)黃連阿膠黃蘗(各二兩)
右五物以水五升煑取二升半分再服姚云療熱水
穀下效
疳䘌(附論)
夫疳䘌者由人多嗜甘味多而動腸胃間諸蟲致令侵
蝕腑臟此是䘌也凡食五味之物皆入於胃其氣結於
腑臟之中而不散脾與胃為表裏俱象土其味柔潤於
脾胃脾胃潤則氣濕而蟲動虫動則侵蝕成疳也但蟲
因疳而動故名之為疳也其初患之状手足煩痛腰脊
無力夜卧煩燥昏昏喜睡黑黑眼澁羸弱顛倒飲食無
味面無顔色睡起即頭眩體重腔脛痛疼其蟲蝕五臟
則心内恍愡出蝕咽喉及齒齗皆生瘡出黑色齒血紫
赤下蝕腸胃下痢黑血蝕肛門生瘡爛開胃氣逆則變
嘔噦急者數日便死亦有緩者沉嘿肢節疼重食飯减
少面無顔色在内侵蝕及至數年方上蝕口齒生瘡下
至肛門傷爛乃死又云五疳即是白疳令人皮膚枯燥
面失顔色二是赤疳内蝕五臟令人頭髮焦枯三是燒
疳蝕人脊臍遊行五臟體重四是疳䘌令人下部痒腰
脊攣急也五是黑疳蝕人五臟多下黑血數日即死凡
五疳白者輕赤者次蟯疳又次之疳䘌又次之疳黑者
最重皆從腸裏上蝕咽喉齒齗並生瘡下至糓道腸爛
下痢膿血嘔逆足心熱腰痛嗜睡秋冬可春夏劇又
云面青煩赤眼無精光唇口焦燥腹脹有塊日漸瘦損
者是疳蝕人五臟至死不覺又云疳緩者則變成五蒸
也
方
丁香散治五疳蒸下痢
丁香麝香石黛皮鹽山榆皮小蘗皮
桂心乾薑青礬頭髮灰(各等分)
右搗為散每用取乾者和臘月猪油和兼療時行病
後食羊肉及肥膩酒或房勞得九蒸終變為疳必須
攻下部不行可輕之忌生葱效
兀子礬散治久患疳痢不瘥
兀子礬黃連白礬龍骨雲母粉麝香
無食子
右搗研為散空心生薑汁調下三錢匕日再服
女萎丸治熱病時氣下赤白痢遂成䘌方
女萎藜蘆烏頭桂心黃連雲母石
代赭
右為末蜜和丸如桐子大服二丸大下痢宿勿食清
旦以冷水服之勿飲食至日中過後乃飲食者若得
藥力明旦更服如前亦可長服虚羸晝夜百行膿血
亦瘥
石榴丸治久痢成疳便下白色食不生肌膚
石榴皮橡實附子無食子厚朴乾薑
右搗羅為末米飲和衆手丸如梧桐子大每服三十
丸食前生薑湯下
苦參甘草湯治疳痢不止
苦參甘草薰黃豉葱白蜀椒
右以苦參等三物各搗下篩以水五升煑葱白豉椒
取三升以三指撮苦參末等各一撮内汁中冷煖令
適中先飲少許豉汁食一口乃側卧徐徐灌之訖多
時卧不出為佳大急乃出之於净地當有疳温蟲如
白馬尾状頭黑是效也其肛腫大難差當取桃枝綿
褁頭用前件汁乘熱急烙之須臾復一作三十度烙
之乃瘥神效
治疳䘌經年不瘥用蚊蛤燒灰以臘月猪脂和塗之
大效
療疳&KR0668;痢神效方
黃連零陵香犀角屑丁香麝香牛黃
右以水洗黃連零陵香丁香澄清水去滓更以水添
滿九升内黃連零陵香丁香犀角煑沸服然後着牛
黃麝香煎一沸取一升分作三服如一服不盡二日
服亦得忌生冷酢滑猪肉魚三日内不得食葱韮深
師以九升先以一升煑煎添盡九升取一大升分為
三服
麝香丸治疳䘌時久下部生瘡
麝香乾薑蠧蟲糞葵莖白礬蝦蟆
右搗羅為末以醋煑麫糊和丸如梧桐子大每於食
前以艾湯下十丸
五皮湯治久痢赤白疳&KR0668;諸疾
槐皮桃皮樗根白皮柳皮棗皮
右細剉用水二盞煎至一盞去滓濕服末止再服
樗白皮散治久痢成疳灌洗方
樗根白皮大麻油酢泔淀椒豉
右以水五升先取椒豉煎絞取汁二升和樗汁麻油
泔淀等三味分為二分一分灌下部隔一日更取餘
者復灌其藥温用唯得食煑飯葱白爛煑蔓菁芥等
五十六日外以鹿脯下飯
治疳蝕人諸處旦是赤血痢久不瘥立着即瘥秘方
乾蝦蟆人屎灰金銀土蝸(各五兩)麝香銀末
右治下篩傅瘡上即瘥忌生冷毒物一切油膩醬乳
醋忌之三十日大佳痢者吹下部
二白湯治久痢變疳下部生惡瘡惡寒壮熱
桃白皮槐白皮苦參熟艾大棗
右以水五升煑取二升半去滓内熊膽一棗許大
艾蜜
右以水一升先煑黃連艾取半升後内硫黃末更煑
三五沸絞去滓又内蜜更煑三五沸分三服
一治丈夫婦人小兒久痢成疳百藥不瘥
丁香麝香黃連
右搗研為散每以一錢取竹筒吹入下部小兒量度
減之不過三四次瘥一方食前以粥飲調下二錢
療五疳蒸下痢
青黛丁香黃連(各等分)
右搗篩用泔淀和為丸口中有瘡含之若下部有瘡
以綿褁内下部日服五六十丸含之令下瘥
苦參丸治疳䘌上唇内生瘡如粟口中乾澁腹痛面
色枯白好睡體重蟲食五臟
苦參(一兩)桃皮白(三分)槐皮白(三分)
右細剉以水三大盞煎至二大盞去滓食前分温三
服
黃礬散治疳䘌腸頭挺出
黃礬(一兩)乾薑(一兩)葛勒蔓(一兩)
右搗羅為散熔黃蠟和如棗核大以薄綿褁内下部
中日易三效
治疳痢不止(千金方)
大麻子胡麻(各一升半)
右並炒令黃以三升瓦缾泥表上厚一寸待泥乾内
大麻等令滿以四五枚&KR1239;管插口中密泥之掘地作
竈倒立竈口底著瓦器承之密填竈孔中地平聚灰
著缾四面厚圍之日夜放火燒至明旦開取適寒温
灌疳温者下部中一合尋覺咽中有蘗氣者為效亦
不得過多多則傷人隔日一灌重者再三灌之從旦
灌至日夕極覺體中乏力勿怪也非旦治疳温凡百
異同瘡疥癬並洗塗之
治疳䘌蟲蝕下唇生瘡多睡頭面時腫下部痔痛不止
者(出聖惠方)
雞子好漆(一合)
右相令勻空腹仰頭頓服令盡當吐蟲即愈
治疳䘌腸頭挺出
桃葉(二兩)腐犬骨(二兩)
右搗細羅為散每服於食前以粥飲下二錢
又方(出聖惠方)
乾蝦蟆(一枚)兔糞(半兩)
右細研為散用綿褁連子大内下部中易效
治疳瘡久不瘥羸瘦欲死(出聖濟總錄)
用新出羊糞一升以水一升漬經宿明旦絞滓頓服
之至日午唯食煑飯極重者不過三服
薤白餅治療疳痢及諸痢疾(出續易簡方)
用薤白一握生搗如泥以粳米粉二物蜜調相和桿
作餅炙取熟與喫不過三兩服一方切煑作粥治痢
下膿血以醋煑食之治病人齒無色舌上白或喜睡
眼憒憒不知痛痒處或下痢急治下部不曉此者但
攻其上不以為意下部生蟲蟲食肛門爛見五臟便
更用馬蹄燒灰末猪脂和傅綿上導下部日二三度
瘥
療冷疳痢方
用莨菪子炒令黃色㨶為末和臘月猪脂更搗令熟
為丸綿裹如棗許大以内下部中因痢出即更内新
者不過三度即瘥
療痢後膿血或變純白或成魚腦五七年以上或一二
年不瘥變成疳下如泔淀方
用生羊肝一具剥去上膜切作柳葉朝暮空腹取肝
手取吞之覺心悶則止不悶還服之一日之間能不
食粥飯盡一具羊肝者大佳不然除飽吞外料理生
肝以薑虀下飯如常法食之日食一具肝不過二三
具即永瘥後一月不得食熱麫油膩醬猪肉魚雞肉
等
苦參散(出聖濟總錄)治疳䘌蝕人下部通見五臟下痢膿血
舉體不安徧身疼痛面無顔色手足虚腫
苦参礬石(熬令汁盡)青箱子(各半兩)藜蘆(一分)
右為末每服用二錢七置竹筒中吹下日三二度小
兒只一錢
猪膽煎(出聖濟總錄)治疳䘌下部上攻移熱殺蟲
猪膽(一枚)米醋(五合)
右煎醋令百沸入膽汁更三五沸滿口飲之蟲死即
瘥
治疳䘌無問所在皆治之(出聖濟總錄)
用死蝦蟆燒灰研末以油塗瘡上一方用好醋和傅
之日三五度瘥
治疳痢曉夜無度者(出本草)
用樗根濃汁一雞子殼許和粟米泔一雞子許灌下
部再度即瘥其騐如神小孩減用之甚妙
治疳痢困重
用樗白皮搗麫拌作小顆子日曮少時又拌凡三過
水煑至熟加鹽酢酒一得頻服多少量兒大小
治久痢成疳
用胡粉和水及雞子白服以糞黑為度為其殺蟲而
止痢也
治疳蟲亦治腸瘋顛血并熱痢
用苦參炒待烟出為末飯後下
治疳痢
用粟米酸泔和臭樗皮煎服
治疳痢腹中諸瘡
用豺皮煑汁飲或燒灰和酒服之其灰傅䘌齒瘡
普濟方卷二百十三
