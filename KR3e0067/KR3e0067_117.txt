普濟方卷一百十八明周王朱橚撰
寒暑濕門
中熱(論)
夫濕者天之陰雨宿霧地之山澤蒸氣人或中之必溢
於血脉而流於關節也其或久處卑濕常住水涇或冐
雨露而行勞傷汗出衣裏冷濕皆能爲病經云濕爲停
着左傳曰滛腹疾是以受濕之人一身痛重百節痠痛
四肢腫滿筋脈弛長發熱惡寒小便秘澁大便飱泄也
若氣不和平濕中稍重亦令人半身不遂口眼喎斜涎
潮昏塞有類風證治之之法宜利小便治濕不利其小
便非其治也宜於滲湯方下求之忌不得以火却發汗
并妄轉瀉濕家悞汗必作痓令人角弓反張如中風狀
下之則額上汗出微喘小便不利者死下利不止者亦
死寒熱風濕皆能并合爲病故有風濕寒濕温證各
不同爲治亦别不可不明辨也風濕者風氣與濕氣相
搏也其證肢體煩重不可轉側筋脈掣痛不得屈伸額
上微汗不欲去被或身微腫欲發其汗但漐漐身潤則
風濕俱去若大發其汗則風氣去而濕氣相并也其證
身體煩疼無汗惡寒發熱脈浮緩而細宜與麻黃白术
湯以發散其表除濕去寒也中暑者脈沈而細微緩
以濕溢肌肉肌肉浮則脉沈細夫濕者在天為雨在地為
土在人為臟為脾故濕喜歸脾脾虚喜中濕故曰濕流
關節之中多使人䐜脹四肢關節疼痛而煩久則浮腫
喘滿昏不知人著腎者腰痛身重如坐水中著脾者四
肢浮腫不能屈伸挾風則眩暈嘔噦兼寒則拳拳痛或
泄瀉發黃身熱鼻塞直視鄭聲虚汗脚氣腹中脹臍下
堅次之夫風濕者是風氣與濕氣共傷於人也風者
八方之虚風濕者水濕之蒸氣若地下濕復少霜雪其
山水氣蒸兼值暖燠迎人腠理開便受風濕其狀令人
懈惰精神昏憒若經久亦令四肢緩縱不隨入臟則瘖
瘂口舌不收或脚痺弱變為脚氣真誥云櫛頭理髮欲得
多過通流血脈散風濕頻更易櫛器用之夫濕温者
其人常傷於濕因而中暑或汗未乾即浴温熱相搏則
發濕温病苦兩脛逆冷又胷多汗頭目痛苦妄言惡寒
反熱關節盡疼手足倦怠不自勝持其脈陽濡而弱陰
小而急治在太陰宜與茯苓白术湯不可發汗汗出必
不能言耳聾不知所在身清而色變名曰重暍如此者
醫殺之耳凡男子婦人小兒手足麻痺肌肉不仁者
風寒濕三氣相雜至合為痺先用黃芩芍藥湯吐之吐
訖次用通解丸通經而瀉之訖更用辛甘之劑汗之汗
瀉之後可用當歸清涼飲子兼烏荆丸除濕丹和血行
經之藥則愈矣凡男子婦人病水濕瀉注不止因服
荳蔲烏梅薑附酸熱之劑經曰陽氣耗減於内陰精損
削於外三焦閉溢水道不行水滿皮膚身體痞腫面黃
腹大小便赤色兩足按之陷而不起内經曰諸濕腫滿
皆屬脾土可用獨聖散吐之如時月寒涼宜於燠室不
透風處用火一盆藉火力出汗次以導水禹功量病人
虚實瀉十余行濕去腫減則愈矣是汗下吐三法俱行
三法行畢臟腑空虚先宜以淡漿粥養腸胃三兩日次
服五苓益元同煎或燈心湯調下亦可如大勢未盡更
服神功散可以流濕潤燥分隂陽利水道旣平之後宜
大將息慎忌油鹽酒菓房室等事三年則不復作矣
方
金砂流濕丸治男子婦人雜證及風濕酒濕
木通(一兩去皮)澤瀉(一兩半)木香(一兩)白茯苓(去皮)大黃(去皮各一)
(兩半)滑石(五兩)海金砂(五錢)牽牛頭末(五兩)郁李仁(一兩)
右為末滴水丸如桐子大每服五十丸至八十丸生
薑湯下忌濕麵如小便不通燈草湯下如傷酒
生薑湯下酒疸食黃蘿蔔湯下痢疾高良薑湯
下婦人血氣不調當歸湯下肢節疼痛温酒下
心痛者韮根湯下膈氣枳實湯下中風槐角
湯下
除濕丹(出宣明論)治濕客搏腰膝重痛足脛浮腫
檳榔甘遂赤芍藥葳靈仙葶藶(各二兩)
乳香(一兩研)没藥(一兩别研)牽牛(半兩)大戟(炒三兩)陳皮(四兩去白)
澤瀉(二兩)
右為細末麵糊為丸梧桐子大每五十丸加至八十
丸食前温水送下得更衣止後服前後忌酒二日藥
後忌濕麵甘草三兩日食温淡粥補胃一方無澤瀉
桂苓白术丸(出御藥院方)治消痰逆止咳嗽散痞滿壅塞開
堅結痛悶增進飲食調和臟腑無問寒濕濕熱吐瀉
利皆能開發以令遍身流濕潤燥氣液宣平而愈解
酒毒療肺痿勞嗽水腫腹脹泄瀉不能止者服之利
止為度隨證調之
官桂茯苓(去皮)半夏(已上各一兩)乾生薑(一分)白术橘
紅皮(去白)澤瀉(各半兩)黃連(半兩)黃栢(二兩)
右為末麵糊為丸如小豆大每服三五丸生薑湯下
食後服
桂苓白术散(劉先生直格方)治傷寒中風冐暑飲食内外一切
所傷傳受温熱内甚或頭痛口乾或吐瀉損渴或小
便赤澁大便急痛或瀉痢間作并一切濕熱霍亂吐
瀉轉筋急痛腹滿或中外諸邪所傷而兼吐瀉者濕
熱尤用之(一名桂苓甘露飲方見本方門暑類)
舟車丸治積聚潮熱有時胃氣不和遍身腫滿或水濕
蠱氣足腫腹脹氣凑不舒腹腸間結聚大便不通並
皆治之
甘遂(煨)陳皮青皮(各一兩)木香(半兩)芫花(醋炒)大戟(漿水)
(浸一宿各一兩)大黃(二兩)牽牛(頭末四兩)取蠱加蕪荑(半兩)
右為細末水丸梧子大每服六十丸量虚實加減食
前温水送下以利為度
蒼术復煎散治寒濕相合腦痛惡寒項筋脊骨脾眼痛
膝臏痛脈沈洪無力行步身沈重
蒼术(四兩水二碗煎至二大盞去滓入下項藥味)羌活(一錢)升麻澤瀉
柴胡藁本白术(各半錢)黃栢(三錢)紅花(少許)
右煎去滓稍熱服之空心取微汗為效忌酒濕麵
滲濕湯治寒濕所傷身重腰冷如坐水中小便或澁或
淋大便溏泄皆因坐卧濕處或因雨露所襲或因汗
出衣裏冷濕久久得之腰下重疼兩脚酸痛腿膝或
腫或不腫小便癃閉腫疼悉能主之
蒼术白术甘草(各三錢)乾薑茯苓(各二兩)
橘紅丁香(各一兩)
右㕮咀每服四錢水一盞半生薑三片棗三枚去滓
食前温服煎至六分此藥治脾不和嘔逆惡心大便
時時溏泄尤得其宜一方減橘紅丁香名腎著湯腰
重而冷痛者大宜服之或不因濕氣所傷乃是風寒
相搏以致腰疼宜服生料五積散仍加桃仁數箇煎
服若腎虛致痛當服補藥
栝樓根湯治風濕加渴甚者
石膏(二兩)栝樓根(三分)人參防風甘草(炙各半兩)葛根
(一兩半生用乾者只三錢)
右剉如麻豆大每服五錢水一盞半煎至一中盞去
滓服
尋痛丸治走注流濕已後宜用襲經絡除疼痛
棕閭皮(燒存性一兩半)皂莢子仁(二兩炒)當歸(去蘆頭炒)乳香(别研)
没藥(别研各一兩)川山甲(酥炙一兩)木香(半兩)麝香(二錢别研)
右同為細末酒煑麫糊和丸如梧桐子大每服五十
丸不拘時候温酒下或木瓜湯送下
滲濕湯治坐卧濕地或為雨露所襲身重脚弱關節重
疼發熱惡寒或多汗惡風或小便不利大腑溏泄項
背強急手足時厥週身麻痺肢體微腫
白术(二兩)人參(半兩)乾薑(炮)白芍藥附子(炮去皮臍)
白茯苓(去皮)桂枝(不見火)甘草(炙各半兩)
右㕮咀每服四錢水一盞半生薑五片大棗三枚煎
至八分去滓温服不拘時
三花神祐丸治中滿腹脹喘嗽淋閉一切水濕腫滿濕
熱腸垢沈積變生疾病久病不已黃瘦困倦氣血壅
滯不得宣通或風熱燥鬱肢體麻痺走注疼痛風痰
涎嗽頭目眩運瘧疾不已癥瘕積聚堅滿痞悶酒積
一切痰飲嘔逆及婦人經病不快帶下淋瀝無問赤
白并男子婦人傷寒濕熱腹滿實痛新久瘦弱俗不
能别辨或泥常法用轉動之藥兼治久新腰痛并一
切下痢及小兒驚疳積熱乳癖腫滿並宜服之
甘遂大戟芫花(醋拌温炒各半兩)牽牛(二兩)大黃(一兩已上)
(為末)輕粉(一錢一方無輕粉)
右為細末滴水為丸如小豆大初服五丸每服加五
丸温水下每日三服加至快利利後常保養宣通氣
血稍進酒食病痞悶極甚者使多服則頓攻不開轉
加痛悶則初服兩丸每加兩丸至快利為度以意消
息小兒丸如麻子大隨強弱增損三四歲者三五丸
依前法一方崔宣武神祐加黃栢
人參紫苑散治濕熱流注足脛腫痰咳等
人參川芎木香防己白术(各一兩)紫苑(去皮)
苦葶藶(炒紫色各二兩)
右爲麄散每服三錢水一大盞生薑四片烏梅一箇
煎至八分去滓温服食前日進三服慎濕麵温酒等
物
接骨丹逐濕氣定疼痛腫疾並皆治之
骨碎補(去毛一斤)敗薑生地黃(去土淨洗各一兩)蒲黃(半斤)
白麵(二斤)
右為細末一處拌勻用隔年好米醋熬滚熱調藥放
温於痛處如藥冷再用熱醋調敷如此七次用綿包
之大有神效一料分作七處七日用之
除濕湯治寒濕所傷身體重著腰脚酸痛大便溏泄小
便澁利
平胃散加半夏麵(炒)霍香白茯苓白术
右各等分用水二盞薑棗煎服一方去白术用赤茯
苓
黃耆建中湯治傷濕鼻塞身痛
黃耆(微炙)辣桂(各二兩)甘草(炙二兩)白芍藥
右麄散每服三錢水一盞半薑四片棗三枚煎至八
分去滓食前服一方入餳糖少許再煎令溶稍熱服
赤茯苓丸治脾濕太過四肢腫滿腹脹喘逆氣不宣通
小便赤澁
葶藶(四兩)防己(二兩)赤茯苓(一兩)木香(半兩)
右為細末棗肉為丸如梧桐子大每服三十丸煎桑
白皮湯下食前服
牛黃白术丸治腰脚濕氣
黑牽牛(頭末二兩)大黃(二兩)白术
右為細末滴水丸梧桐子大每服三十丸食前生薑
湯下如要快利加至百丸
五加酒方
五加根莖(細剉五斗)六月六日麴末(三斗)黍米(一石糯米亦得)
右三味以水五斗共五加同下於大釜中以木度深
淺與水平尅之即更添水一石五斗并前計兩石即
下火煎旋旋急火取藥汁減下至水尅處卧得以大
盆安淨筐篚中安淨布單兼滓漉著筐中其汁在盆
中唯有五斗且别盛密封蓋之又重取所漉者五加
滓以水煑之如别有五加添和同煑更佳取此汁用洮
米拌飯炊之如常炊法用前五加濃汁漬麴且炊米
五斗釀之餘五斗分為兩酘如常造酒法酒熟壓漉
密封頭每服一盞煖食之漸加勿令醉又遠志十兩
末之下釀中益炒玄參及蛇皮肉亦得其糟與已下
食之尤佳
補骨脂丸治傷内外衆疾俱作陽氣衰絶乳石補益之
藥百端不應唐鄭相公為海南節度七十有五越地
卑濕服諸藥不應元和七年有訶陵國般主李摩訶
獻此方經七八日而覺應驗自爾常服其功神驗十
年二月罷郡歸京錄方傳之
破故紙(十兩揀淨為末)胡桃肉(去皮二十兩研如泥)
右胡桃肉泥入破故紙末更以好煉蜜和勻如飴盛
磁器中旦日以温酒化藥一匙服之不飲酒者以温
熟水化下彌久則延年益氣悅心明目補添筋骨但
禁食芸臺羊肉
牽牛湯治腹中濕氣足脛微腫中滿氣急咳嗽喘息小
便不利
黑牽牛(頭末一兩)厚朴(薑製半兩)
右研末每服二錢煎薑湯調下或臨時水丸梧桐子
大薑棗湯下十丸亦得
茯苓白术湯治冐雨滋著於肌膚或因汗出浸漬或因
燥恣得病覺腰重脚弱身體煩痛頭眩等證其脈細
弱
白术(一兩炒)附子(一兩生熟臨時消息)茯苓(去皮半兩)官桂(去麄皮半兩)
甘草(半兩)
右㕮咀每服四錢水二盞生薑七片煎至六分去滓
食前服
加味术附湯治中濕脈沈而微緩濕氣歸脾流於關節
之中多使人腹䐜脹倦怠四肢關節痛疼而煩或一
身重著久則浮腫喘滿昏不知人挾風眩暈嘔噦兼
寒則攣拳掣痛治之不得猛發汗灼艾通泄惟利小
便為佳此方主之及治大小便皆自利
白术(去蘆)甘草(炒一兩)附子(炮一兩半)赤茯苓(一兩)
右剉散每服五錢水一盞半薑七片棗三枚煎七分
日三服纔見身痺又三服當如&KR0008;狀勿怪蓋术附並
行皮中逐水氣故爾法合加桂一兩大便堅小便利
則勿加
术附湯治風濕相搏身體疼煩不能轉側不嘔不渴大
便堅硬小便自利及風虚頭目眩重甚者不知食味
此藥暖肌補中助陽氣止自汗
白术(二兩)甘草(炒一兩)附子(熟七錢半)
右剉細每服三錢薑七片水一盞半煎一盞食後温
服
白术湯治中濕口噤不知人
用白术半兩去蘆以酒三盞煎一盞頓服不能飲酒
以水代日三服夜一服鮑氏方云濕氣中脾則䐜脹
四肢痛久則腫喘挾風則眩暈挾寒則攣拳不可大
發汗不可灼艾泄瀉當利小便大汗或大下皆死
無敵丸
赤土(四兩醋碎)川山甲蒼术自然銅(火煅七次)赤小豆
(生用)赤芍藥山梔子橘皮木鱉子香白芷
木瓜蘇木生地黃熟地黃荆芥地龍
(蛤粉炒已上各四兩)骨碎補(二兩)晚蚕沙(二斤)當歸(一兩)紫金皮
(半斤)乳香(一兩)没藥(一兩)大烏頭(一箇)
右為細末用酒糊為丸如桐子大每服五六十丸酒
送下或茶清亦可好醋為丸妙
大橘皮湯治濕熱内甚心腹脹滿水腫小便不利大便
滑洩亦治咳嗽不能卧不敢食(一名白术木香散)
橘皮(一兩去白)木香(一分)滑石(六兩)㯽榔(三錢)茯苓(一兩去皮)
木猪苓(去皮)澤瀉白木官桂(各半兩)甘草(二錢)
右為末每服五錢水一盞生薑五片煎至六分去滓
温服大小便祕先服十棗湯二三日後再服此藥一
方不用甘草
生附湯治受濕腰痛
附子(生二錢半)蒼术(炒)杜仲(薑炒各半兩)牛膝(酒浸焙)厚朴(製)
乾薑(生)白术茯苓甘草(炙各二錢半)
右㕮咀每服三錢薑三片棗三枚水一盞半煎至八
分去滓食前服
防己黃耆湯治風濕相搏客在皮膚一身盡重四肢少
力關節煩疼自洒淅惡風不欲去衣及風水客搏腿
脚浮腫上輕下重不能屈伸
防己(四兩)黃耆(五兩)甘草(三兩炙)白术(三兩)
右為麄末每服三錢水一盞生薑三片棗三枚同煎
至一盞去滓稍熱服不計時候蓋覆温卧汗出差明
醫深造治濕不利小便非其治也喘者加麻黃胃中
不和加芍藥氣上衝加桂下有陳寒加細辛服藥後
當如虫行皮中腰以下如水服後以下令微汗出瘥
天門冬湯療氣濕體疼惡風微腫
天門冬(三兩去心)葛根(四兩)生薑(三兩)桂心(四兩)麻黃(三兩去節)
芍藥(二兩)杏仁(五十枚去皮尖兩人)甘草(二兩炙)
右切以水一斗煑取三升分三服取汁忌海藻菘菜
生葱鯉魚
人參附子湯治風濕身體疼痛欲折肌肉如刀所刺
人參(去蘆頭)黑附子(炮去皮臍)乾薑(炮裂)芍藥茯苓(去皮)
甘草(炙)桂心(各一錢半)白术(二錢)
右為細末每服二錢水一大盞同煎至七分去滓温
服不拘時候一方去桂用乾地黃二兩
七物獨活湯療脚弱及中風濕緩縱不隨
獨活(五兩)葛根(四兩)乾薑(三兩)桂心(四兩)半夏(四兩洗)
甘草(炙二兩)防風(三兩)
右㕮咀以水一斗煑取三升每服一升日三得少微
汗出好忌羊肉餳海藻菘菜生葱
七聖散治風濕流注經絡間肢節緩縱不隨或脚膝疼
痛不能步履
續斷獨活防風杜仲萆薢牛膝(酒浸一宿)
甘草
右各修事淨焙乾半兩為細末每服二錢温酒調下
活血應痛丸治風濕客於腎經血脈凝滯腰脚重疼不
能轉側皮膚不仁遍身麻木上攻頭面虚腫耳内常
鳴下注脚膝重痛少力行履艱難亦治項背拘攣不
得舒暢常服活血脈壯筋骨使氣脈宣流
狗脊(去毛四斤)蒼术(米疳浸一宿去皮六斤)香附子(去毛炒七斤半)陳皮
(洗去蔕五斤半)没藥(别研一十二兩)葳靈仙(洗二斤)草烏頭(炮一斤半)
右為細末用酒煑麵糊為丸如梧桐子大每服十五
粒至二十粒用温酒或熟水任下不拘時候久服忌
桃李雀鴿諸血物
療風濕身體疼痛惡風微腫方
桂心(四兩)麻黃(二兩去節)芍藥(二兩)天門冬(二兩去心)生薑(二兩)
杏仁(五十枚去皮尖兩人)
右㕮咀水一斗煑取三升一服一升日三忌鯉魚生
葱海藻菘菜
治風濕脈浮身汗出惡風
甘草(二兩)黃耆(五兩)漢防己(四兩)生薑白术(各三兩)大棗
(十二枚)
右㕮咀水六升煑取汁三升分三服服了坐被中欲
解如蠱行皮中卧取汗
麻黃湯療頭風濕面如鍼刺之狀身體有腫惡風汗出
短氣不能飲食
麻黃(四兩)芎藭(一兩)莽草(一兩)當歸(一兩)杏仁(三十枚去皮尖兩人)
右剉以水五升煑取汁二升去滓分作三服日三糜
粥將息佳
薏苡麻黃湯療風濕身煩疼日晡發熱劇者(一名麻黃杏仁薏苡)
(仁湯)
薏苡仁(半斤一方用二兩)麻黃(四兩去節)甘草(二兩)杏仁(二兩去皮尖兩)
(人碎)
右㕮咀以水五升煑取二升分再服汗出即愈濕家
煩疼可以甘草麻黃湯發汗不瘥更合飲加白术四
兩名白术麻黃湯忌海藻菘菜桃李雀等物
療風濕百節疼痛不可屈伸汗出
芍藥(四兩)甘草(炙三兩)芎藭(四兩)附子(三兩炮四破)
右㕮咀水五升煑取二升分再服相去十里頃忌猪
肉海藻菘菜等物
甜瓜子丸治風濕相搏腰脚疼痛大有神效
甜瓜子(三兩淨炒黃色)乾木瓜(一兩半去皮穰)葳靈仙(一兩)川烏(半兩)
(炮去皮臍)
右為細末酒糊為丸如梧桐子大每服三十丸温酒
送下避風處少息汗出為度服藥後當日忌食熱物
及相反藥材畏半夏瓜薑貝母白芨之類凡病在上
食後在下食前服之
木瓜丸治風濕客摶手足腰膝不能舉動
木瓜(一斤去皮挖孔)吳茱萸(一兩擇淨)
右以茱萸入木瓜内用線繫定蒸爛入青鹽半兩研
丸如梧桐子大每服四十丸空心茶酒任送下牛膝
酒服之尤佳
治風濕手足腰腿疼痛等證
用猪牙皂角不蛀者一斤剉碎為細末用多年米醋
熬成膏子夾紙攤貼大效
蒼术散治風濕常服壯筋骨徤步
蒼术(一斤用粟米泔水浸過用竹刀刮去筋皮半斤以童子小便浸半斤無灰好酒浸之良)
用春五日夏三日秋七日冬十日取出蒼术於淨地
上撅一坑以炭火煅紅去炭將浸蒼术酒小便傾於
坑内却放蒼术於坑内用瓦器蓋覆用泥封固經一
宿取出蒼术為細末每服二錢空心鹽湯或酒調服
常服除濕壯筋骨明目
乳香没藥丸治遠年近日風寒濕氣攻注脚膝或腫或
痛筋攣不能屈伸脚不能踏地及一切疼痛往來不
已並宜服之
乳香(别研)没藥(别研)骨碎補(去毛)葳靈仙(去土)宿砂仁
白附子甜瓜子牛膝(酒浸一宿)當歸(去蘆)乾木瓜
地龍(去土)木鼈子(各一兩)白牽牛(三兩微炒)
右為細末酒麫糊為丸如梧桐子大每服二十丸温
木瓜湯下温酒亦可不拘時候服
上馬丸治寒濕臂痛腿脚疼筋骨諸疾
川烏(炮)木香(半兩不見火)虎骨(酥炙)牛膝杜仲
木瓜當歸(酒浸)敗龜板自然銅(醋淬)黃耆(蜜炙)白术
(各一兩)
右為細末用蜜為丸如梧桐子大每服三四十丸温
酒送下
麒麟竭散治寒濕傳於經絡疼痛不可忍
血竭南乳香没藥白芍藥當歸(各六兩)
水蛭(杆碎炒令烟盡)麝香(各一錢)虎腦骨(酥炙黃五錢一作虎脛骨)
右為末和勻每服三錢温酒調下食前服痛立止甚
者不過二服
應痛丸治寒風損手脚疼痛及諸濕
生蒼术(一斤)舶上茴香(十二兩微炒)破故紙(一斤半炒半生)
骨碎補(又名胡絲薑一片樟桂石上生亦可旋取上去毛用)川山甲(六兩去膜桑灰)
(炒脹為度榆灰亦可用)生草烏(一斤碎剉如麥子大)
右除草烏一斤用生葱一斤連皮生老薑一斤擂爛
將草烏一處淹兩宿焙乾連前藥作一處日乾或焙
乾研為細末酒煑麵糊為丸如梧桐子大日一服每
服止五十丸酒或湯下病在上食後停片時服病在
下空心服訖忌一時熱物
熨烙當歸散治寒濕流注腰腿疼痛經脈逆滯不得宣
通
防風(去蘆頭)當歸(去蘆頭)藁本(去土)獨活(剉去土)荆芥穗
頑荆葉(已上各一兩)
右為麄末每服用藥一兩半鹽四兩熳炒令熱用絹
袋盛去痛處熨烙
生附除濕湯(出仁齋直指方)治寒濕交攻身體冷痛
生附子(二兩)蒼术(二兩製)白术厚朴(製各一兩)木瓜(二錢)
粉草(炙三錢)
右為末每服六錢重水四盞薑十五片煎取兩盞分
作二服又名除濕湯
附子麻黃湯(出三因方)治寒濕所中昏暈緩弱或腰背強急
口喎語聲混濁心腹䐜脹氣上喘不能動轉
附子(炮去皮臍)麻黃(去節盪)白术(去蘆)乾薑甘草(炙)人參
(各等分)
右為剉散每服四錢水一盞半煎至七分去滓食前
服
麻黃白术湯(出三因方)治寒濕身體疼痛煩無汗惡寒發熱
脈浮緩細
麻黃(去節三兩)桂心(二兩)甘草(一兩炙)杏仁(二十箇去皮炒)白术(四兩)
右為剉散每服四錢水一盞半煎至七分去滓食前
服
芎术除眩湯(出醫方大成)治感寒濕頭目眩暈
官桂甘草(炙二錢半)川芎附子白术(各半兩)
右㕮咀每服三錢薑七片水一盞半煎至八分去滓
食前服
續斷丸(出銜藥院方)治血通關節經絡引滯氣散寒濕治筋
攣骨痛
續斷萆薢(各二兩剉碎)牛膝(酒浸焙乾)杜仲(去麄皮剉碎炒令絲盡好)
乾木瓜(各二兩)
右為細末煉蜜丸如彈子大每服一丸細嚼温酒送
下食前服
應痛丸治寒濕氣骨頭到處疼痛不止
甜瓜子乾木瓜川烏頭五靈脂(各二兩)
右為細末酒煑麵糊為丸如梧桐子大每服三四十
丸熱酒下病在上食後服病在下食前服
補骨脂散治寒濕氣滯腰膝脚疼腫滿行步艱難
破故紙(一兩炒)黑牽牛(二兩)
右為細末用陳皮煎湯下一方用核桃酒下
黃連丸(出宣明論)治濕熱流運氣血不通壅滯不散清爽頭
目
用黃連好酒不拘多少為末酒麵糊為丸如小豆大
每服二十丸温水下不計時候日三服
白术茯苓乾薑湯(出三因方)治伏暑中風濕煩渴引飲心腹
疼痛躁悶口乾面垢洒洒惡寒淅淅畏風微汗飢不
能食
白术乾薑(炮)茯苓(去皮)細辛桂心乾葛
甘草(炙)陳皮烏梅(去核)豆豉
右等分為細末每服二錢白湯點服不拘時候
茯苓白术湯(出三因方)治冐暑毒加以著濕或汗未乾即浴
皆成暑濕宜服此
茯苓(去皮)乾薑(炮)甘草(炙)白术桂心(各一兩)
右為剉每服四錢水一盞煎七分去滓食前服一方
加蒼术炒
增損續斷丸(出本事方)治榮衛澁滯少色寒濕從之痺滯關
節不利而痛
川續斷薏苡仁牡丹皮桂心山芋
白茯苓黃芪山茱萸石解麥門冬(各一兩)
乾地黃(三兩)人參防風白术鹿角膠(各七兩)
右為細末煉蜜為丸如梧桐子大每服三四十丸温
酒下空心食後
小金丹
草烏(六兩薑葱各半斤搗爛)蒼术(四兩米泔浸)地龍川山甲
敗龜殼白芷晚蠶沙骨碎補虎骨(炙)
自然銅破故紙何首烏川萆薢乳香
没藥(已上各半兩)
右為細末醋糊為丸如梧桐子大每服七丸至十五
丸茶酒任下忌熱物
小金丹真方
蒼术(四兩去蘆米泔浸一宿)草烏(五兩不去尖去皮米泔浸一宿)葱白(四兩)
老薑(四兩)
已上共四味一處擣為餅焙乾後加
川烏(半兩)何首烏(半兩)自然銅(半兩醋淬七次)地龍(半兩)二蠶沙
(半兩)破故紙(酒浸半兩)穿山甲(半兩火炮帶性)白芷(半兩)
右為細末用好醋糊為丸如桐子大每服十丸加至
十五丸茶湯或酒任下忌熱物猪羊血豆粉
續斷丸(出本事方)治風濕四肢浮腫肌肉麻痺甚則手足無
力筋脈緩急宜用
川續斷萆薢當歸(微炒)附子防風天麻(各一)
(兩)乳香没藥(各半兩)川烏(三分)
右為細末煉蜜丸如桐子大每服三四十丸酒或飲
湯下空心食前服
桂枝附子湯(出仁齋直指方)治風濕相搏身體疼煩掣痛不可
屈伸汗出短氣小便不利不欲去衣被或身微腫脈
浮弦細濇者
桂枝(去皮四兩)白术附子(炮去皮臍各三兩)甘草(二兩)
右剉散每服四錢水一盞半薑五片棗三箇煎至七
分去滓空心温服或大便祕則去桂枝小便不利悸
氣加茯苓三兩痺則加防己四兩腹痛加芍藥四兩
身腫汗出加防風一方無白术
撫芎湯(出濟生方)治濕流關節臂疼手重不仁俛仰或自汗頭
眩痰逆惡心
撫芎白术橘紅(各一兩)甘草(炙半兩)
右㕮咀每服四錢水盞半薑七片煎至八分去滓温
服不拘時候
羌附湯(出濟生方)治風濕相搏身疼掣煩痛不可屈伸或身
微腫不仁
羌活(去蘆)附子(炮去皮臍)白术甘草(炙)
右各等分㕮咀每服四錢水一盞半生薑五片煎至
七分去滓温服不拘時
治脚膝緩弱行履不得
葳靈仙木瓜昊白芷甘草
右等分用酒煎食前服
治風寒濕痺麻木不仁粥法(出本事方)
右川烏生為末用香熟白米作粥半碗藥末四錢同
米用慢火熬熟稀薄不要調下薑汁一茶脚許蜜三
大匙攪勻空心啜之温為佳如是中濕更入薏苡仁
末二錢增米作一中碗服此粥大治手足四肢不
隨痛不能舉者有此證預服防之左氏云風淫末疾
謂四肢為四末也脾主四肢若風邪客於肝則淫脾
脾為肝尅故疾在四末榖氣引風濕之藥徑入脾經故
四肢得安此湯劑極有力予嘗製此方以治人服皆
驗
治脚轉筋急伸脚將脚緊鈎向前痛即止
薏苡仁散(出本事方)治濕傷腎腎不養肝肝自生氣遂成風
濕流注四肢筋骨或入左肩髀肌肉疼痛漸入左指
中
薏苡仁(一兩)當歸小川芎乾薑甘草
官桂川烏防風茵芋人參羌活
白术麻黃獨活(各半兩)
右為細末每服二錢空心臨卧酒調下日三服
加劑除濕湯(出仁齋直指方)治風虚傷濕身重腰疼四肢微冷
或嘔逆或溏泄皆治之
蒼术(炮)白术甘草(炙各一兩)乾薑(炮)茯苓(各二兩)
橘皮辣桂厚朴(製各半兩)
右剉每服三錢薑棗煎服
當歸拈痛湯(出濟生拔萃)治濕熱為病肢節煩疼肩背沈重
胸膈不利兼遍身疼痛不住手足脛腫痛不可忍
羌活(半兩)甘草(炙半兩)酒黃芩(半兩)茵蔯葉(酒炒半兩)人參
苦參(酒洗)升麻葛根蒼术(各二兩)當歸身知母
(酒浸各三錢)防風(二錢)澤瀉猪苓(各三錢)白术(一錢半)
右㕮咀每服一兩水二大盞半浸藥少時煎至一大
盞去滓温服空心食前待少時以美饍壓之臨卧一
服不須飯壓一方無當歸用黃芩二錢炒黃色右
本草十劑云宣可去壅通可去滯内經云濕淫所勝
治以苦温羌活苦辛透關節勝温防風甘辛温散經
絡中流濕故以為主水性潤下升麻葛根苦辛平味
之薄者陰中之陽引而上行以苦發之也白术味甘
温和中除濕蒼术體浮氣力雄壯能去皮膚間腠理
濕故以為臣血壅而不流為痛當歸身辛温以散之
使血氣各有所歸人參甘草甘温補脾養正氣使苦
藥不能傷脾胃仲景云濕熱相合肢節煩疼苦參黃
芩知母茵蔯寒乃苦以泄之者也凡酒製炒以為因
用治濕不利小便非其治也猪苓甘草平澤瀉醎平
淡以滲之又能導其留飲故以為佐氣味相全上下
分消其濕使壅滯之氣得宣通也
苓术湯(出澹寮方)治冒暑遭雨暑濕鬱發四肢不仁半身不
遂骨節離解緩弱不收或入浴暈倒口眼喎斜手足
嚲曳皆濕熱類也
附子(炮去皮臍)茯苓白术乾薑(炮)澤瀉桂心(各等)
(分)
右為剉散每服四錢水一盞半煎至七分去滓食前
服
葶藶木香散(出宣明論)治濕熱内外餘熱水腫腹脹小便赤
澁大便滑洩膝脛腫滿
葶藶茯苓(去皮)猪苓(去皮)白术(各一分)木香(半錢)
澤瀉木通甘草(各半兩)揀桂(一分)滑石(三兩)
右為末每服三錢白湯調下食前此藥下水濕消腫
脹止洩瀉利小便若小便不得通利而反轉泄者此
乃濕熱痞閉極深而攻之不開是能反為注泄此正
氣已衰而多難救也慎不可攻之而無益耳勉以救
之則少少與服之則稍稍導散微似得所漸以加之
以意消息一方無白术
不換金正氣散(出仁齋直指方)治傷濕四肢重著骨節疼痛洒
淅咳嗽
厚朴(去皮薑汁製)藿香(去枝土)甘草半夏(煑)蒼术(米泔浸)
陳皮(去白)加木瓜(每藥一兩只用五分)
右各等分剉散每服三錢水一盞半生薑三片棗子
二枚煎至八分去滓食前稍熱忌生冷油膩一方治
傷濕咳嗽加赤茯苓乾生薑煎服一方無蒼术
白术散(出三因方)治五臟傷濕咳嗽痰涎增寒發熱上氣喘
急
白术(二兩)五味子茯苓(各一兩)甘草(一錢)半夏(四箇洗去滑皮)
(破作十六片)
右剉散分作十六服每服水一盞半生薑五片紅棗
三枚煎至七分空心服之
左經丸(出德生堂)治筋骨諸疾手足不能行步運動
草烏(肉白者生用去皮臍)木鼈子(去殼研)白膠香五靈脂(各三)
(兩半)當歸班猫(一百箇去翅足醋煑熟)
右為細末用黑豆去皮生粉一斤醋煑糊為丸雞頭
大每服一丸温酒磨下此藥能通榮衛導經絡專治
心腎肝三經服得小便少淋澁大有竒驗但不曾鍼
灸傷筋脈者四五丸必效
牽牛丸(出宣明論)治一切濕熱腫滿等疾
黑牽牛黃芩大黃大椒滑石(各等分)
右為細末酒煑麵糊為丸如桐子大每服五丸至七
丸生薑湯下食後量虚實加減服之
五苓散(出醫方大成)治傷濕有熱小便赤少(方見中暑類)
獨活散(出活人書方)治傷風濕
羌活獨活(並去蘆頭)枳殼(去穰麩炒通黃)防風黃芩(細者)
麻黃(沸湯泡三沸焙乾秤)人參細辛(華陰者)甘草(細剉炒赤)
白茯苓蔓荆子甘菊花(各一兩)石膏(水飛過二兩)
右搗羅為末每服三錢水一盞生薑三片薄荷四五
葉同煎至八分去滓微熱呷如年高者以川芎代黃
芩
知母乾葛湯(出活人書)治風濕身體灼熱甚者
知母(三錢)乾葛(八錢)石膏(六錢)萎蕤(五錢)甘草(炙)黃芩
木香升麻人參防風杏仁(炒)天南星(生)
羌活川芎(各二兩)麻黃(去節四錢湯炮焙乾)
右剉如麻豆大每服五錢水一盞半煎至一盞去滓
服未效再服之
五痺湯(出如宜方)治風寒濕氣客流肌體四肢頑麻不仁
羌活防己白术片子薑黃海桐皮
當歸白芍藥(各一兩)甘草(半兩)
右㕮咀薑十片水二盞煎八分病在上食後服病在
下食前服
除濕湯(出一百選方)治一切中濕自汗淅淅惡風翕翕發熱
陽虚自汗呼吸少氣風濕風温表實裏虚表虚裏實
腠理開疎氣道壅塞虚汗盜汗目黃身腫小便不利
胸膈溢滿腰疼體痛嘔吐涎沫葛丞相云甚有效驗
白术白茯苓蒼术(米泔浸)藿香葉(去土)甘草
橘紅厚朴半夏(各一兩)附子(六錢炮)生薑(二兩)
右厚朴半夏生薑一處擣作餅子焙乾同衆藥為麄
末每服三錢水二盞薑皮十片煎至一盞不拘時服
輕脚丸(余居士選竒方)逐風去濕消腫行血止痛
地膚子(一兩)白术(半兩)赤茯苓(半兩)木猪苓(半兩去皮秤)
舶上茴香(炮)澤瀉赤芍藥紫蘇葉葫蘆芭
㯽榔(俱半兩)枳實(半兩麩炒去穰)桃仁(一兩去皮尖及雙入麩炒秤)
右除桃仁外一處拌和令勻擣羅為末入桃仁煉蜜
為丸擣三五百杵作如梧桐子大每服三五十丸空
心紫蘇湯下加至百丸舊有寒濕之疾每發時痛不
可忍呻吟之聲徹於外幾瀕於死忽遇道人授此方
才服半料間或發作頓覺減前時服盡全料厥疾遂
瘳信而服之其驗如神
薑术湯(出銜藥院方)温和中氣外退寒濕治陽虚裏寒外挾
風冷頭痛惡風戰慄多汗風濕相摶擣身體疼痛腰
背強直轉側不能又療食寒飲冷内傷脾胃嘔逆吐
痰不思飲食
川薑白术(炒)茯苓(各一兩)附子(炮去皮臍)甘草(炙各半兩)
右為麄末每服三錢水一盞半煎至八分去滓温服
不拘時候
七味除濕湯(出澹寮方)治寒濕所傷身重體痛腠理開汗出
大便溏泄小便或澁或利腰脚酸疼腿膝浮腫及胃
寒嘔逆悉主之
半夏麵(炒)厚朴(薑製)蒼术(米泔製各二兩)藿香葉(去土)陳橘皮
(去白)赤茯苓(去皮各一兩)甘草(炙七錢)
右剉每服四錢水一盞半生薑七片棗二枚同煎至
七分去滓食前温服
十八味流氣飲(出朱氏集驗方)治一身受風寒濕熱諸邪毒週
徧氣脈上下不和
羌活獨活人參枳殼陳皮白术
木香防風川芎當歸桂皮白芍藥
甘草白芷黃芪天台烏藥白茯苓
右等分為細末用棗湯調下
省風散(出朱氏集驗方)治氣不和為風寒邪濕之氣著於手足
麻痺頭重偏疼起居旋運四肢倦怠足脛緩弱掣痛
無時每遇隂晦神氣不清痰氣相逆並宜預服
羌活防風甘草白茯苓(各半兩)木香(一分)
人參陳皮(各三錢)天台烏藥(三錢)白术(一兩麩炒)南星(半兩)
(重者一隻炮去皮切如豆大)附子(九錢炮去皮臍切)
右㕮咀每服四錢薑十片大棗二枚煎八分不拘時
候服
黃耆六一湯(出朱氏集驗方)治風濕相搏肌肉瞤動先服滲濕
湯次用是藥
黃耆當歸甘草
右等分㕮咀水一盞薑棗煎空心服
騙馬丹(出朱氏集驗方)治風濕相摶手足疼痛及諸傷百損
骨碎補(去毛)自然銅(醋煅)虎脛骨(酒炙)敗龜(酒炙各一兩)川烏
(炮)草烏(炒去尖各四兩)半兩錢(五文醋煅)牛膝地龍(去土)
五靈脂當歸乳香没藥川芎羌活
萆薢(炙)藁本天麻防風葳靈仙(去苗各半兩)
右為細末酒糊為丸如梧桐子大每服三五十丸温
酒下病在上食後服病在下食前服遍身疼痛不拘
時服
除濕丸(家藏經驗方)
黑牽牛(一斤炮帶性)破故紙(四兩)赤芍藥(四兩)錢子地龍(四兩)
(去土已上作末)白膠香(四兩另研)
右用不蚛皂角三十鋋挪取漿入沙鉢内慢火熬成
膏子和藥丸如梧桐子大每服四十丸空心鹽湯下
才利便止老人虚人不宜服臨安南山招慶院文
僧正者窠山為文室設塌其中久之為濕氣所逼半
年足不能舉因得此藥乃能行遂求其方余在淳安
忽左足沈重恐是濕氣依方製服洞下即愈
茵蔯湯(出如宜方)治受濕瘀熱發黃小便赤澁引飲
茵蔯(一兩半)山梔子(十箇)大黃(半兩)
右㕮咀水煎如受濕輕宜增味導赤散
藿香正氣散(出如宜方)治寒濕所傷身重腰脚酸疼或浮腫
厚朴(製)陳皮(製)白术桔梗(各三兩)甘草(二兩)半夏麯
(二兩)大腹皮白芷茯苓紫蘇藿香(各三兩)
右㕮咀薑水煎服
獨活散(出朱氏集驗方)治行履費力因卧濕地而得之胡伯才
感此疾得唐接骨傳此方一服而愈
獨活(五兩)川椒(三兩)草烏(半斤)麻黃(三兩)防風(二兩)杉木節(一兩)
荆芥(一小把)葱(一握)
右煎湯熏蒸通得手用葱蘸湯洗以久為度更先服
小續命湯
薑附湯(出十便良方)治風濕體身週重肌自汗出
大附子(一兩生用)乾薑(三兩)甘草(半兩)
右為飲子每服四錢加生薑五片水一大盞不計時
煎服
附子酒(出十便良方)治風除濕温絡散寒邪
附子一箇(半兩已上者慢火炮去皮臍切作片子)
右用無灰酒五升浸附子春五夏三秋冬各浸七日
每温服一盞常令酒氣不斷食後一方水煎入鹽空
心食前如疑更入生薑五片同煎亦得
二生湯(出十便良方)治體虚有風外受寒濕身如在空中
生附子生天南星(各等分)
右㕮咀每服四大錢水一盞半生薑十片慢火煎至
八分去滓服戊午年予在新安有此疾張醫博子發
授此方用三服愈
微御湯(出指南方)治脾中濕熱
微御(一兩一分)澤瀉(二兩半)白术(二兩半)
右為細末每服三錢米飲調下
祕傳循經丸(出朱氏集驗方)治男子婦人兒童室女諸經絡風
邪寒濕氣血留滯流注作痛筋脈攣拳並皆治之常
服亦可
南星(三兩炮)地龍(三兩去土)川當歸(三兩酒浸)川烏(三兩炮去皮臍)
豆餅(二兩用黑豆不拘多少去皮好酒煑爛候酒乾擂碎捻作餅子晒乾用)乳香
没藥(各一兩)
右為末酒煑麵糊為丸如梧桐子大每服三十丸用
温酒送下不拘時候服
循絡丸(出朱氏集驗方)治風濕流襲足膝筋骨肌肉疼痛外祖
母久苦此疾不得痊服此藥而愈
五靈脂(二兩)北防風(去蘆)川萆薢(炮去皮臍)狗脊(去毛)大蒼术
(米泔浸)虎骨(打碎酒煑)川烏(生用各一兩)草烏(一兩炮去皮臍)没藥(一兩)
(去砂)乳香(半兩研去砂)
右為細末酒煮麵糊為丸如桐子大每服三十丸加
至五十丸温酒食前送不飲者木瓜湯下此藥可以
常服如痛大作則以小續命湯加㯽榔羌活青皮煎
湯痛止則勿服蓋老人恐氣虚體弱則易耗氣爾
滲濕湯(出十便良方)治風虚濕冷頭項拘急肢體疼倦或半
身不遂手足麻痺或内積隂寒腹脇脹滿飲食不進
便利無度或風濕相摶自汗短氣筋脈抽掣並皆治
之
蒼术陳皮(去白)官桂縮砂仁厚朴附子
乾薑(各四兩)甘草(二兩)
右為飲子不計時以生薑五片棗一箇煎十銖服
又方(出十便良方)
蒼术(二兩半)附子乾薑厚朴肉荳蔲陳皮
細辛桂縮砂仁(各一兩)甘草丁香(各半兩)
右為飲子每服三錢生薑五片京棗一枚同煎
薏苡仁煎(出十便良方)治寒濕摶襲經絡筋脈攣急腿膝重
痛行履艱難宜服之
薏苡仁虎骨(各八兩)天麻防風附子
羌活桂心(各四兩)乳香(二兩)
右為細末酒煑麵糊為丸如梧桐子大每服二十丸
煎防風湯下不拘時候
茖葱丸(出衛生寳鑑)治寒濕筋骨冷痛不能舉動
川烏頭(去皮尖生用三錢)鹽豉(三錢)黑牽牛(頭末三錢)乳香(一錢)
没藥(一錢别研)
右為細末用肥葱一握洗去土用淡醋一升不犯銅
鐡文武火煑葱醋一斤漉去滓慢火再熬成膏滴水
中不散為度將前次末和成劑如桐子大每服一十
丸或加至二十丸温酒送下大便微利則愈
术附湯(出指南方)治寒濕之證
白术(四兩)芍藥(一兩)附子(一兩半炮去皮臍)甘草(二兩炙)
右為麄末每服五錢水二盞薑三片棗一枚煎一盞
去滓温服
真定府張大年二十九素嗜酒至元辛未五月間病手
指節腫痛屈伸不利膝臏亦然身體沈重心下痞不欲
食食則欲吐面色痿黃精神短少至六月診其脈沈而
緩者脾也難經云腧主體重節痛腧者脾土所主四肢
屬脾蓋以素飲酒加之時助濕氣大勝流於四肢故為
腫痛内經云諸濕腫痛皆属脾土仲景曰濕流關節肢
體煩疼此之謂也以大羌活湯治之
大羌活湯(出衛生寳鑑)
羌活(一錢)升麻(一錢)蒼术(半錢)獨活(七分)防風(五分)茯苓(五分)
澤瀉(五分)葳靈仙(五分)當歸(五分)白术(半錢)
内經以濕淫於内治以苦温以苦發之以淡滲之又
云風能勝濕羌活獨活苦温透關節勝濕故以為君
升麻苦平葳靈仙蒼术防風苦辛温發之者也故為
臣血壅而不流則痛當歸辛温以散之甘草甘温益
氣緩中澤瀉醎平茯苓甘平又能利小便導其濕以
淡滲之者也使風味相合上下分散其濕也
右㕮咀都作一處水二盞煎至一盞去滓温服食前
一服食後一服忌酒濕麵及生冷硬物不數日良愈
腎著湯(出如宜方)治中濕小便自利經云治濕不利小便
非其治矣又云中濕者脈多沈緩而微關節一身盡
痛
人參乾薑白术甘草茯苓(各等分)
右㕮咀每服四錢水煎服
除風濕羌活湯夫痿者濕熱乘腎肝也當急去之不然
則下焦元氣竭盡而成軟癱必腰下不能動心煩冤
而不止也若身重減氣不短小便如常及濕熱之令
退時或所增之病氣退者不用五味子澤瀉茯苓猪
苓黃蘗知母蒼术白术之藥只依本病中證候加減
常服藥亦須用酒黃蘗二分或三分如更時令清燥
之氣大行却加辛温瀉之若濕氣勝風證不退眩暈
麻木不已(方見本門中寒類)
治當風卧濕遇冷所中等病
用黃粱米作飯食之
羌活湯治風濕久不解攻注經絡走注疼痛不可忍
川芎羌活防風肉桂赤芍藥牡丹皮
當歸續斷白芷(各一兩)
用薑棗水煎温服食前
普濟方卷一百十八
