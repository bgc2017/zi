普濟方卷二百五十六明周王朱橚撰
雜治門
雜病
誠齊先生如神丸
㯽榔枳殼皂莢大黃(生熟)牽牛(生熟)
右各等分為末滳水為丸如梧桐子每服十五丸病
甚者一百丸量虚實老幼服之孕婦不可服頭痛腦
疼川芎薄荷湯下耳鳴腮腫荆芥煎湯下牙齒疼痛
細辛煎湯下咽喉腫痛桔梗甘草煎湯下遍身癮疹
瘙痒丹毒赤瘤升麻湯下心滿悶疼痛痰結枳實半
夏湯下兩脇肋疼痛牽引背痛牡丹皮湯下癥癖積
聚痃氣塊蓬术甘草湯下赤白痢裏急裏重小腹疼
痛甘草湯下一百丸如裏急後重五十丸腸風痔漏
肛門疼痛皂角子破煎湯下膀胱疝氣隂囊腫硬或
數便茴香湯下腰脚膝疼牛膝湯下面頭手足浮腫
脹滿桑白皮湯下上氣喘急日夜不得卧甜葶藶湯
下胎死腹中包衣不下桂心麝香酒下打撲損傷瘀
血在内腹脹疼紅花當歸湯下宿食不消嘔吐噎氣
丁香湯下麵毒酒毒乾葛湯下大人小兒諸般䖝積
疼先食焼肉數塊次用苦棟根煎湯下婦人月水不
通腹肚疼痛赤芍藥湯下
奪命丹
没藥(半兩别研)血竭(二錢别研)巴豆(去皮不去油)
右前味别研入巴豆搗成丸如梧桐子大每服一丸
苦急心痛木香湯下氣食積陳皮湯下婦人月水不
行紅花酒下婦人血瘕當歸酒下丁瘡橘皮水下凉
水亦得癰疽腫毒連翹湯下便毒瓜蔞湯下打撲傷
損酒下
青金丹治一切諸病
川烏頭炮草烏頭(炮)巴豆(去皮油)乾姜(炮)
右等分為末酢糊丸如桐子大青黛為衣每服二丸
若疳瘡黃連湯下一切膈氣木瓜湯下口吐酸水生
姜湯下諸風氣防風湯下疥癬姜湯下胸膈内痛杏
仁湯下切淋瞿麥湯下大小便血大黃湯下陽毒傷
寒麻黃湯下隂毒傷寒葱白湯下夜多小便吳茱萸
湯下心熱脹金銀花下肺氣喘息紫蘇湯下胃氣不
和鹽湯下溺血塊豉湯下舌上瘡柳枝湯下腸風發
五靈脂湯下宿食不消米湯下咽喉痛薄荷湯下瘧
疾桃心湯下省目夜明沙湯下暑氣井花水下眼疾
米泔水下
治癡
白木錦花紅木綿花射香(少許)端午日馬齒菜
右為末水調服之
崔中丞煉鹽黑丸方
食鹽(一升搗末内粗磁瓶中實築泥頭固初以糠火焼漸漸加炭火勿令瓶破候徹鹽如水汁)
(即去火其鹽冷即凝破瓶取)䜴(一升炒焦)桃仁(一兩和麵炒令熟)巴豆(二兩去心)
(膜用紙令出油盡)
右須生熟得所恐熟過則力少生則損人其物製畢
各自研搗成熟藥秤量蜜和丸如梧桐子大每服三
丸皆平旦時服天行時氣䜴汁及茶下並得服後多
喫茶汁行藥力心痛酒下入口便止血痢飲下初變
水痢後便止鬼瘧茶飲下骨蒸白蜜湯調下忌冷漿
水合藥久則丸稍加令大凡服藥後吐痢勿怪服藥
一日忌口兩日吐痢若多則煎黃連汁服止之平旦
服藥至小食時已來不吐利者或遇殺藥人即更服
一兩丸投之其藥冬中合臘月尤佳磁盒子中盛貯
以臘紙封之勿令泄氣清和崔能云合一劑可救百
人天行時氣卒急諸藥不得又恐過時或在道塗或
在村落無諸藥可但將此藥一刀圭即敵大黃朴硝
數兩曾試有效宜行於閭里間及使軰若小兒女子
不可服多被攪百唐方又有藥鹽法出於張文仲唐
之士大夫多作之
麥門冬湯(出拔萃方)治勞復起病人氣欲絶者用之有效
麥門冬(一兩)甘草(二兩炙)粳米(半合)
右將門冬去心為細末水二盞煎粳米令熟去米約
湯一小盞半入藥五錢棗二枚去核新竹葉十五片
同煎至一盞去滓大温服不能服者用綿滳口中候
漸治小兒不能灌注者宜用此綿滴法此方不用石
膏以其三焦無大熱也兼自欲死之人陽氣將絶者
故不用石膏若加人參大妙
魚膽丸治一切病不問年深日近並皆治之却是小
兒驚風藥方為阮吉苦患眼日久不差悮以小兒驚
風藥元點在内頓然閃開漸覺光明以此傳眼藥
鷄爪黃(四兩去毛)龍膽草(二兩)苦參(一兩半)
右水四碗浸一夕當歸一兩洗各入鍋内慢火熬至
半碗約濃却濾去滓再入銀器内熬濃就火上入硼
砂射腦盆砂各少許用好真者
神仙追毒丹
大黃芒硝牛蒡(各一兩半)
右為細末煉密為丸如弹子大用硃砂血竭為衣童
子小便温酒下
秘方元明粉(出本草)夫玄明妙也玄之又玄不可言也如
何此藥不名丸散却言其粉能為人助顔色駐容隨
物性粉乃白也水之性也能方能圓能曲能高能下
此藥上善若水也用火煉乃水火既濟也隂陽混合
也為一號曰玄明也昔唐玄宗問近臣如何得延夀
近臣聞華山有一真人姓趙當求其方於是玄宗遣
使命宣真人至問真人夀命幾何答曰三百六十矣
又問真人曰有何法術答曰常服玄明粉得其長命
更治百病玄宗又問終南山劉真人夀多少答曰三
百餘矣又曰何至於此答曰只服玄明粉得長生又
且治百病益精氣不問男女俱可服之孕婦服之安
胎定子産婦服之益氣自安令人悅澤開胃磨脾久
服身輕體健延年明目其功不可具述如要煆煉成
藥用朴硝依後法製度
朴硝(五斤用沸湯炮成水定了于鍋釡内將文武火熬成膏子再將竹筒如火筒大擘開兩邊)
(内净潔再將麻皮纏了將鍋内盛膏藥来堅收於竹筒内安定房内地上净處二三日出火毒取出)
(竹筒用白炭煆煉一炊時取出藥響白黃色罷于地上出火毒如藥白色上等也黃色中等也黑色)
(傷人終不可服之每煆出一斤重加甘草細末二兩於食後服二錢任意加减至七日微利取出黃)
(黑物来此是投病根也又云每日空心服二錢用人參湯下常出黑糞甘草或薄荷湯下或如膿状)
(不痛不倦服至半月漸覺顔色非常快飲食百病皆除)
右各用引治之法若中毒米湯下茶湯亦得春三月
黃茋湯下夏三月附子湯下秋三月赤箭湯下冬三
月茯苓湯下骨蒸赤箭子湯下半錢重一切氣腫木
香豆蔲湯下飲食過度神麴湯下中生物膾酒下三
錢胸膈茶清下天行病黃茋湯下熱病砂糖水下勞
病茋湯下白痢茱萸湯下姜湯亦得赤痢甘草湯下
虚熱米飲下腰背疼地黃湯下婦人死胎不出葵菜
湯下痃辟病續斷湯下氣塊粉草湯下三十六種風
荆芥湯下牙痛姜湯下心痛棗子湯下艾酢湯亦可
四時傷寒麻黃湯下口瘡赤眼臟燥梔子湯下除手
足風心氣舒展熱酒下一錢吐血水生麫下腹肚痛
醋湯下産後血氣衝心疼當歸芍藥湯下癰腫諸瘡
癬黃茋湯下二十四種冷病白湯下咳𠻳唾痰黃茋
湯下瘧疾桃頭湯下採東南者七箇隂毒傷寒附子
湯下陽毒傷寒葱白湯下頭旋荆芥湯下無辜瘡吐
逆甘草湯下嘔吐不止木瓜湯下筋轉霍亂木瓜湯
下腹中滿悶姜湯下兩脇脹痛酒調下下原虚冷五
靈脂湯下小腸氣疼苦棟子湯下腎餘氣桃仁湯下
大小便不通葱白湯下腸風瀉血蒲黃湯下白帶乾
姜湯下赤帶甘草湯下紅豆湯下亦得五疳八痢米
飲湯下五般膈氣陳米湯下腸風漏血槐花湯下五
勞柴胡湯下酒毒酒下五臟反熱杏仁湯下邪氣入
腹硃砂湯下瘡蜜水下食勞蠱氣麫湯下骨髓風痛
防風湯下風狂麫湯下耳聾鵝管石羔湯下耳内蟬
鳴茱萸湯下赤眼疼黃連湯下翳膜秦皮湯下羞明
怕日木賊湯下喉痺磨刀水下鬼吹氣麝香湯下鬼
魅鬼吹神砂湯下邪氣衝心頭髮焼灰湯下驚産草
龍膽湯下脉息不定白豆蔲湯下婦人血氣疼當歸
湯下脫肛龍骨湯下經脉不行地黃湯下小兒癖塊
丁香湯下小兒夜啼桃仁湯下喉風飛礬焼湯下盗
汗不止木瓜湯下麻黃根亦可小兒驚風薄荷湯下
惡瘡入腹白芨湯下小兒吐瀉葱白湯下小兒腹脹
木香湯下小兒五疳黃瘦不思飲食乳汁不多遍身
風疹防風湯下傷積桔梗湯下骨風川牛膝湯下木
瓜湯亦可猪癎病硃砂藿香湯下中風胡桃湯下荆
芥湯防風湯亦可丁瘡蜜水下婦人死胎蘿蔔子湯
下上盛下虚熱酒下膀胱疝氣茴香湯下兩脇氣攻
木香湯下肺氣桃仁湯下宿食不下白湯下上焦熱
燥薄荷湯下氣病陳皮湯下腿脚轉筋井花水下水
瀉黃茋湯下痰壅烏梅湯下
清神湯
胡椒(二兩)川芎(半兩)甘草(一兩)
右為細末每服一字用白沸湯調下
杜蘅湯主吐百病
杜蘅松蘿(各三兩)瓜子(三七枚)
右㕮咀以酒一升一合漬一宿去滓分二服若一服
即吐止未吐者更服相去如行十里久冷藥力盡服
一升稀糜即定老小用之亦佳
治趼方(出神效方)
右以水調白麫稀稠得所糊趼上以紙封之明日便
可乾如不曾破者剥去麫便行
治人嗜卧喜睡(出肘後方)
右用父鼠目一枚焼作屑魚樣和注目皆得不眠兼
並取兩目以紗作袋盛帶之
治汗不溜瘦却腰脚痛并耳聾(出本草)
右以米醋浸荆三稜三四日冬浸六日杵為末醋調
和下三錢半
治好食生茶
右用椒末不拘多少以水糊丸如桐子大茶下十丸
服不拘時
治雜病方
右用枸把子最肥者一升搗破内絹袋置礶中以酒
一斗浸乾蜜封勿泄氣三七日每旦飲之任性勿醉
治朝暮連夜不得眠(出本草)
右以新布火炙以熨其目并蒸大豆便用囊盛枕之
待枕冷後更易熱者終夜常枕熱豆即愈
療人嗜眠喜睡(出肘後方)
右以馬頭骨焼作灰末方寸匙日三夜一温茶湯調
和服
又方(出肘後方)
右以麻黃木香各五分甘草三分日中南搗末一方
寸匙許日三温茶調服
治人適他方不服水土與病有異即其状也
右用鞋底下土刮取末和水服之
療諸疾病方
按藥子一物婆羅門胡名般䜹樹子國人名藥子用
此藥療病唯須細研勿令麄皆取其中仁去皮用之
而今以藥子中仁二枚若卒得吐瀉霍亂蠱毒臍下
覺絞痛赤痢心腹脹滿宿食不消蛇螫毒入腹被毒
藥箭入腹以煖水二合研碎藥服之如疽瘡附骨疽
痛腫丁瘡癰腫者量瘡大小以煖水碎和猪膽封上
熱癤腫冷遊腫癬瘡用醋研封蛇惡毛蝎蜈蚣等及
沙虱射工用暖水研赤莧和藥封之婦人産後腹中
或絞痛及惡露不下痛中瘀血不散杯酒研藥候溫
服之帶疾暴下以栗汁研藥温服之齲䖝食齒細削
之内孔中立愈其擣末篩着瘡上甚生肌此出本草
成方
治野鷄病
右用枳殼根皮為末每服方寸匙米湯調下
治脫陽證或因吐血大泄之後四肢逆冷元氣不接不
醒人事或傷寒新瘥誤與婦人交其證小腹緊痛外
腎搐縮面黑氣喘冷汗出亦是脫陽證須臾不救可
危先用葱白數莖炒令熱熨臍下用後藥
附子(一枚五錢許剉八片)白术乾姜(各半兩)木香(一分)
此藥不可限感證不同煆湯使服之一切風疾炒烏
豆淬酒下卒中僵倒或醉酒不醒生姜湯研三五粒
灌下小兒驚風天瘹五種癎疾入京膩粉少許煎金
銀薄荷茶下沉寒痼冷生姜湯下一切氣疾茴香湯
下頭風暗荆芥湯下咳嗽痰涎半夏湯下肺氣攻衛
杏仁湯下瘧疾烏梅湯下水瀉乾姜湯下痢疾甘草
湯下脚疾濕氣木瓜湯下酒傷食積陳皮湯下腸風
胡桃湯下傷寒□葱䜴湯下時行疫疾山嵐瘴氣不
服水圡藁本湯下中毒甘草水研灌下牙痛夜卧含
化牙宣噴竅中婦人血風血氣當歸酒下血臟虚冷
赤白帶下血淋血暈焼稷櫚灰研細調酒下腰背疼
痛渾身勞倦温酒下常服食後茶下此藥本訣傳神
聖功效不可盡述孕婦不可服
建中湯(出易簡方)治腹中切痛增損治療各各不同並見於
後飲酒人不喜甘者不宜服之此藥與桂皮湯略同
不但加芍藥如官桂之數專治傷寒發熱自汗用桂
皮湯以表之
桂枝(二兩)芍藥(一兩)遠志(半兩)黃耆(半兩)
右各研細用水二碗煎至八分去滓放冷灌服須臾
又進一服合滓併服如無前藥用桂皮二兩用好酒
二升煎至一升候温分作二服灌之又無桂皮用葱
連鬚三七莖細剉沙盆内研細用酒五升煮二升分
作三服灌之陽氣即回先用炒鹽熨臍下氣勿令氣
冷又無葱白用生薑二七片亦好依前法
砂香丸(出和劑方)治丈夫婦人時疾傷寒解五毒治潮熱積
熱及小兒驚癎百病等疾並皆治之
辰砂(飛研九兩)巴豆(三百一十五粒去皮心膜炒熟細研如麪油)龍腦(研)牛
黃(研)膩粉(研)麝香(研各三分)金箔(九十片研)
右各研勻煉黃蠟六兩入沙蜜三分同煉令勻為丸
每兩作三十丸解五毒治潮熱積熱等疾如治潮熱
積熱傷寒結胸發黃狂走燥熱口乾面赤大小
便秘煎大黃炙甘草湯下一丸毒利下血煎黃連湯
調膩粉少許若患酒毒茶毒氣毒風痰伏痞吐逆等
並用膩粉龍腦米飲下中毒吐血悶亂煩燥欲死者
用生人血下立愈小兒百病驚癎急慢驚風潮搐搦
用龍腦膩粉蜜湯下菉豆大二丸諸疾食積熱頰赤
煩燥睡卧不寕驚哭瀉痢並用金銀薄荷湯下更量
歲數加减大人及婦人因病傷寒時疾隂陽氣交結
伏毒氣胃中喘燥眼赤潮發不定再經數七八日已
下至半月日未安醫所不明脉息證候交亂者可服
一丸或分作三丸亦可並用龍腦膩粉米飲調下半
盞已愈凡下一切惡毒并藥丸瀉下仍須收取水洗
淨以油單紙褁埋入地中五日取出可再與大人小
兒依法服一丸救三人即不堪使如要藥速行即用
針搶一眼子冷水浸少時服之即效
萬靈湯(舊名萬靈散)和養三焦調順隂陽升降痞滯祛遣寒
邪温中散濕暖和胃脾滋助氣血思羡飲食虚寒痼
冷痰辟動氣心膈疼痛噎悶嘔逆一切氣疾不日痊
愈
前胡(去蘆頭)柴胡(去苖)秦芁(去苖土)甘草(炙各半斤)蘹香子(炒)
木香桂(去粗皮各一斤)㯽榔(十枚)肉豆蔲(去殼半斤)芍藥(半斤)青
橘皮(去白半斤)芎藭(半斤)桔梗(四兩)甜葶藶(半斤微炒)
右粗搗篩每服三錢半水一盞大棗二枚擘破同煎
至七分去滓食前温服
鐡刷湯治胃氣不和心腹疼痛飲酒過度嘔惡噦心
脾疼翻胃内感風冷腸鳴泄瀉婦人血氣刺痛並皆
治之
香附子(六兩)桔梗(一斤半)甘草(一斤)肉桂(去粗皮四兩)乾姜
茴香(各半斤)良薑陳皮(各十二兩)
右除官桂外同炒為細末每服一錢入鹽少許沸湯
點下常服快樂不拘時
經騐萬病無憂散(出醫學切問)治男子婦人遠年近日沉重
氣塊水腫血蠱氣蠱小腸膀胱偏墜奔豚氣腎臟脚
氣十膈氣翻胃吐食心氣疼痛肺脹咳𠻳吐血鼻衂
腸風下血五淋腰疼三十六種風二十四般氣婦人
赤白帶下癥瘕血塊並皆治之一服見效五更初井
花水調下天明時取下其病自出惡物自下然後補
之神效
㯽榔雷丸管仲大腹皮(各二兩)京三稜蓬
术鶴虱木香(各二錢)甘草(四兩)大黃(十兩炒)粉霜(二錢)
牽牛(頭末一兩半生者)
右為細末每服五錢五更初鷄不呌人不知井花水
調服天明取下病根忌生冷
華陁虎骨膏(出肘後方)療百病
虎骨野葛(各三兩)附子(十五兩重九个)椒(二升)杏仁巴豆
(去心皮)芎藭(切各一升)甘草細辛(各一兩)雄黃(二兩)
右各以苦酒漬周時猪脂六斤微煎三上三下完附
子一枚視黃為度絞去滓乃内雄黃攪使稠和蜜器
貯之百病皆糜傅上唯不得入眼若服之可以棗大
内一合熱酒中須臾後拔白髮以傅處即生烏髮諸
瘡毒風腫及馬鞍瘡等疾洗即差牛領亦然
神仙太乙丹(出王氏博濟方)治諸疾藥若醫所不及者
硃砂(一兩出辰州者上不用夾砂石者)紫英石(一兩)鐡粉(一兩)雄黃(半兩)
砒霜(半兩用信州者)太隂元精(半兩)銀箔(二十片)端午日南行
猪糞(焼灰後秤一兩)金箔(二十片)麝香(一兩别研)
右件一十味先將難研者研細後於端午日侵早更
各研細了即一處同研令極勻候午時用粽子尖(艾粽)
(子須於端午日求取)面向南搜轉為丸如鷄頭大凡遇大患時
每丸可療兩人小可疾病每丸可為三服
銀黃丹
舶上硫黃(研令碎一兩)水銀(一兩)
右先將未曾用過新銚子一箇坐於文武火上令暖
入水銀在内片時後入硫黃用柳木槌子研令鎔
勻後拈銚子放冷取出細研却入前方藥同研令勻
和搜此藥本為龍虎太乙丹盖用此二味故也𫝊多
隠之此藥經久不壊其功益盛收時以金銀器或□
器内盛貯仍以硃砂同入合收之其湯使如後凡
草木蟲魚鳥獸菌蕈等毒並用温酒和童子便磨下
一切藥毒鬼毒如前法下金石毒炒鷄鴨糞淋
酒磨下瘟疫用炒生薑湯磨下狂走不識人者生
薑蜜水磨下麻豆瘡生薑蜜水磨下隂陽二毒
傷寒三日後煨䓤酒磨下五般瘴氣犀角末調酒
磨下五般蠱毒炒烏鷄糞二合并竈心土三錢同
用酒煎十沸去滓磨藥五更初服脚不得着地於牀
上垂脚坐服之鬼交狐魅丈夫心神迷惑婦人則
情意狂亂或懷鬼孕用桃仁七箇去皮尖細研酒調
下丈夫婦人鬼瘧並用猪膽酒下飛尸遁尸煎
桃枝酒下屍疰鬼疰麝香酒下藥箭毒桑白皮
酒下中虎毒沙虱毒磨犀角黃連酒下鱉癥龜
背磨犀角麝香酒下蛇咬虎傷炒烏鷄糞酒淋下
驢涎馬汗馬血入肉悶絶欲死者水蛭末調酒下
心燥氣擁煎金銀酒下心痛氣絶炒生薑鹽酒下
大便不通煨葱白酒下小便不通煎通草湯下
腫毒入肚磨犀角酒下脚氣衝心豆淋酒下
銅銀冶爐煙入腸煨葱酒下婦人血暈煎當歸酒
下丈夫婦人中急風炒烏鷄糞酒淋下如牙關禁
開口不得用半夏末揩牙并塗兩牙關則口開灌藥
心風用活地龍一條内於生葱管内同研令爛少
酒投之取清者一盞下頭風煎枸杞酒磨下喉閉
壅塞薄荷酒磨下細細嚥之一百二十般風癎以
黍粘子酒下要除根一丸分作兩服空心臨卧各一
服效如有人卒暴死牛馬糞清磨下如未醒再用童
子小便和酒下傷折或至死者當歸酒下驚怖
死者麝香酒下魘魅欲死者新汲水調竈心圡磨
下更以吹鼻中不得呌喚有燈即不得吹滅如無燈
即不得點上中熱死口鼻血流用牛黃酒下又以
小便沃用熱灰擁心上冷則易之溺水死者放水
出後以新汲水和半夏末二丸安鼻内艾灰酒下自
縊死者緩緩解下不得割斷䋲子酒和鷄冠血并童
子小便磨下男子雌鷄冠血女人用雄鷄冠血下仍
用鷄冠血磨丹塗喉上次以四人將小筒子於兩耳
鼻内齊吹如活後更服藥十日凡一切惡疾至死者
但心頭暖尚可救下藥扶起令藥行即相次活矣此
藥須皆空心面東服之疾甚者不過再服若急疾卒
病且以酒童子小便磨下服然後依所患湯使服之
或病深重須吐瀉者則服一丸如吐瀉過多則以菉
豆末一錢水調服之立止忌熱食白牛肉猪肉一切
臭穢物如孕婦人不可服之
聖騐黑神丸(出朱氏集騐方)成都府招覺府潛庵道人真本
防風(去蘆剉焙)川烏好墨(剉焙)川附子(炮)檀香(各半兩)麥
子(去心焙)蘆香葉(去土焙)白茅何首烏(剉用生姜汁同泡了甘草)
(二錢浸之宿焙再浸焙各七錢)乾姜白殭蚕(油炒去系)全蝎(姜汁浸一宿焙)
天南星(炮裂熟片切姜汁小半盞同泡了甘草三錢剉浸二宿焙再焙姜汁盡為度)白
附子(炮十分裂熟以姜汁同泡了甘草三錢浸二宿再焙)阿膠(水浸蒸糯米糊作丸各七)
(錢半)細辛(去葉剉焙)白芷(炮焙)香附子(炒去毛拍碎以姜汁泡了同甘草三錢浸)
(二宿焙餘再浸)川芎(剉焙各七錢)皂角莢(焼煙炒)甘松(去土剉焙川者尤佳)
半夏(湯洗十次炒令熟切片用生姜汁兩盞半泡了甘草三錢浸二三宿再焙半兩)草豆
蔲(拍破去皮生姜汁浸焙焦六錢)白术縮砂仁(去膜皮輕焙一兩)麝香
(别細研同藥末滚)龍腦(同麝香滚藥末各一錢重)官桂(三分)甘草(炮熱剉焙一兩)
(七錢)芍藥(一兩半)
右㕮咀每服四錢水一盞半生薑五片棗三箇煎六
分去滓食前熱服大治婦人血疼如男子㽲痛心腹
痛甚者加遠志半兩積氣作痛者當於應感丸方求
之或吐或瀉状如霍亂及胃涉寒濕賊風入腹拘急
切痛加附子三分名附子建中湯疝氣作楚再於附
子建中湯中煎時加蜜一筯頭名蜜附子湯更於參
蘇飲方中求之又一方治男子婦人諸虚不足小
腹急痛脇肋脹滿臍下虚滿胸中煩悸面色痿黃唇
口乾燥身少力胸滿氣短腰背彊痛骨肉酸疼行動
喘息不能飲食或因勞過度或因病後不復加黃耆
一兩半名黃耆建中湯一方婦人血氣虚損四肢
惰怠及産後勞傷虚羸不足腹中㽲痛吸吸少氣小
腹虚急痛引腰背時自汗不思飲食加當歸一兩名
當歸建中湯若産後半月每日三服令病人健壮若
腹中尚有餘痛乃有敗血停留則不可服之宜用大
聖散并加醋五積散之類
透羅丹(出王氏博濟方)治下虚積至妙
粉霜(二錢半别研)鉛白霜(一錢别研)輕粉(二錢留一半已下為衣子)生龍
腦(一錢)金箔(十片)水銀(約用半分)伏谷信砒(半錢别研每煆砒一兩用硝石)
(二錢半滚研入合内固劑候乾用灰盖熟火三斤撥飛火去皮二分住火放冷然後取出)
右除水銀外一處研令勻用棗肉和為丸如鷄頭大
以筯點眼子入水銀在内却合丸用留下粉中滚為
衣(棗肉不得肥水愊不細恐難丸)治病如後結胸傷寒四肢逆冷
心腹結硬熱燥悶亂時氣傷寒得汗後發狂狂言亂
道不認親疎甘草湯下二丸産後血氣上攻及上
喘不止心腹脹滿因傷寒時疾汗後餘熱不退發狂
妄走不止用甘草湯下二丸潮熱傷寒夜發晝止有
似瘧疾温漿米水下二丸風癎邪氣及心風婦人血
邪冷甘草湯下二丸産前要疎動不損胎氣去却水
銀温漿水下二丸如不行再服久患脾毒瀉血及
赤白痢晝夜五七十行每服一丸一日可兩服温漿
水下
靈砂丹(出王氏博濟方)治衆疾
硃砂(半兩)大附子(一兩炮)生日橘(一兩去白)麫薑(一兩炮)杏仁
(一兩去皮尖)巴豆(春冬用一百个秋夏五十个以水五升慢煑三十沸)
右先將巴豆以水五升煮令油出水盡為度細研與
衆藥末和勻以粳米飯和為丸如豌豆大具治療如
左常服消酒食以酒下或温湯下血痢生薑湯下
痔漏腸風胡荽湯下大風痰梔子湯下心痛
熱酒下疎利滯氣陳皮湯下疾瘧醋湯下肺
病及一切勞疾桃柳皮各一握煎湯下腰痛膝疼
酒下水瀉新汲水下小兒□風桃柳枝一握煎
湯下大小便秘燈心湯下腰脚風葱姜湯下
霍亂木瓜湯下血氣當歸酒下發汗麻黃湯下
腰疾生姜湯下懷胎氣衝心酒下一切風防
風湯下隂毒傷寒熱酒下吐瀉黃連湯下蚘
䖝咬心冷水下宿食不消白湯下頭痛不止白
湯下脾氣膨脹茶下痃癖氣丁香湯下五勞
七傷枳實湯下口瘡棗湯下脚氣上攻心胸熱
湯下心痛打損酒下傷酒傷食各隨色湯下敗
血不散米飲下難産黃葉湯下小便澁大黃湯
下肺氣咳𠻳杏仁湯下眠昏黑花黑豆湯下
牙疼茱萸湯下小兒腹脹石榴湯下乍寒乍熱
桃心湯下懷胎不安芎藭湯下口吐酸水訶子
湯下産前瀉利艾湯下小兒五疳乳汁下腹
痛脇疼芍藥湯下大人每服五丸小兒及患人相
度虚實加减丸數
青金丹(出王氏博濟方)治衆疾
巴豆(二兩先去心膜皮用頭醋漬之乾更用硫黃煑一伏時取出不用硫黃杵三二百下研如)
(膏)青橘(去穰)吳茱萸附子(已上各半兩並一半生一半熟)㯽榔(二箇)
右為細末入巴豆膏煉蜜三兩入青黛半兩研細和
丸如菉豆大每服三五丸至十丸服餌如後丈夫
遠年氣疼醋湯下丈夫背氣痛橘皮湯下五般
瘡疾艾湯下咳𠻳杏仁湯下一切風冷桃柳枝
湯下痢疾烏梅湯下大便不通大麻子湯下心
痛胡椒湯下婦人血氣不通當歸湯下赤白痢
黃連湯下赤服梔子湯下血汗葱白湯下中毒
桔梗湯下赤白帶芍藥湯下霍亂木瓜湯下
水瀉不止米飲下稍轉生薑湯下
金鏃散(出王氏博濟方)治衆疾
白附子(炮取心半兩)木香(半兩)龍骨(三分麫炒)肉豆蔲(半兩去皮)全
蝎(三十箇)肉桂(取心半兩)黃連(取净一兩)桔梗(半兩)吳茱萸(半兩微炒)
白殭蚕(三分直者)人參(半兩)芍藥(半兩)川芎(半兩)知母(半兩)白茯
苓(半兩)當歸(半兩)㯽榔(二个一生一熟)猪牙皂角(半兩生去皮)巴豆
(二兩法製日日換湯浸二七日又用麫炒細研)
右件用極細末次入巴豆於乳鉢内同研令勻然後
用器調蜜於暖處候至七日後成散每用一字湯引
如後卒中風羊髓酒下頭旋菊花酒下血淋
大黃酒下腰膝痛醋湯下死胎梽心水銀湯下
二服取下吐血竹茹湯下腸風背隂繁柳草自
然汁入好酒又槲葉焼調酒下寸白䖝先喫牛脯
後以蕪荑湯下霍亂吐血新汲水下婦人血氣
暖酒下肺氣喘杏仁湯下小兒一切疾米飲下
酒食傷姜棗湯下冷血氣艾湯下眼痛菊花
湯下疝氣茴香湯下五淋木通湯下瘧疾蒜
醋湯下久冷椒湯下月脉不通熱酒下赤帶
赤豆湯下白帶艾湯下食癥橘皮湯下産痛
桃仁湯下産後温酒下難産同驚風蝎稍湯下
并入小便少許疳瘡等米飲下赤白痢甘薑甘草
湯下白痢白术湯下赤痢地榆湯下中熱麻
黃湯下鬼箭桃符湯下如小兒齁蜜湯下添唆
姜湯下虎風虎筋骨盡焼灰酒下精神恍惚金
銀湯下婦人淋葵菜湯下赤眼甘草湯下腰
膝痺冷牛膝湯下吃噫橘皮湯下肺氣蛤蚧湯
下寒熱柳枝湯下小兒誤吞錢膩粉湯下水
疾苦胡蘆湯下膈上熱淡竹葉湯下熱毒風山
梔子湯下腰疽姜棗調半盞下誤吃水銀粉宣
不止煎黑鉛湯下婦人血勞黃瘦病桂心湯服後
下黑血差鮮血不差五勞猪膽湯服七日後鼻中
出鮮血差黑血不可治小兒天瘹風以蟬殼焼灰
入小便調下
治項氣方(出王氏博濟方)
猪靨(二七个於丸上曝乾)甘草(一兩)桑白皮(一兩)黃蘖(少許)膩粉(五錢)
刺椿頭根皮(一兩)醋石榴根皮(一兩)
右為細末每服二錢以陳皮飲調下空心夜卧服忌
生冷油膩動風物
臟邪丹(出王氏博濟方)下虚積化脾胃久伏積滯洩瀉不止産
前産後亦可服食
巴豆(三兩用水一碗煑冷水盡却炒作聲再用水浸七日去皮心出油用一兩)乾姜(一兩)
(炮令熟)漏蘆(一兩去蘆頭九蒸九焙了取出一兩用)附子(炮去皮臍用一兩)
右杵為末煑麵糊為丸如菉豆大以硃砂為衣每日
三丸橘皮湯下
太乙金華散(出王氏博濟方)
木香官桂(去皮)白姜陳皮(去穰)白蕪荑當歸
白术吳茱萸(各用一分)大黃(一分半)㯽榔(二枚一生一熟)附子
(大者一枚小者二枚)黃連(半兩去毛頭)皂莢(二挺不蛀者浸去黑一挺焙用一挺用酥灸無)
(酥蜜代之)巴豆(半兩用新汲水浸三日逐日換水去心膜别研如麵用)肉豆蔲(一枚)
右為末次入巴豆内同研然後將銚子傾入藥在裏
面後用盞合定以煻灰火上面銚子一兩時辰久又
取開盞子拭汗令藥性乾燥為度以匙抄動藥令勻
修合後一七日方可得服之依方引用神效宣轉
用冷茶調下熱茶投之霍亂煎乾菖蒲湯下隂
毒傷寒發汗麻黃湯下如血氣煎當歸酒下一
切風漢防己煎湯下産胎横煎益母湯下胎衣
不下暖酒下腰脚疼煎姜葱酒下胎産後血痢
煎當歸酒調下小兒疳氣葱薑湯下咳𠻳桑白皮
湯下杏仁湯亦得食癥神麯湯下吐逆姜湯下
瀉痢黃連湯下積氣茶下心痛蕪荑煎酒下
打撲損傷暖酒下小兒蛔蛟冷水調下姙娠
氣衝心安胎酒下小兒腸頭出用甑帶焼灰水調
下大小便不通茶下以粥引赤白帶下白赤蜀
葵湯下腰痛履地不得酒下敗血不散米飲下
血刺煎茶湯下厚朴湯下亦得血痢地榆湯下
血汗焼竹簟灰下須是久曾卧者因酒得疾酒下
因肉得疾肉汁下麵熱得病白湯下室女血
脉不通衝心耳鼻青是中惡酒下可三服差脚氣冷
茶下五勞七傷猪膽汁下柴胡湯亦得忌熱麵
痃癖氣唯上法用之口瘡乾棗湯下小兒五疳
乳汁下肺氣咳𠻳杏仁湯下胃氣不和陳皮湯下
一切瘡腫白蜀葵湯下眼目昏黑茶湯下頭風
髮落大黃湯下邪氣中心頭灰湯下産後血衝
心酒下懷胎體痛艾湯下懷胎動不得芎藭湯下
懷胎心痛蕪荑酒下已上大人小兒每服一字斟
量與服請依方用神騐
九仙山何處士黑神圓(出王氏博濟方)
巴豆(新好者一兩輕搥去皮以長流水約兩碗浸一宿然後更煮三五十沸後冷麄去心膜以)
(布子拭去水然後研如膏用厚紙十數重褁以重物壓去油用)豆豉(三兩須是新者好的軟為)
(妙不得用鹽煮乾與巴豆膏同研勻細)荆三稜(半兩生用)大戟(半兩生用不去皮其)
(裏面如粉白者入為妙)五靈脂(一分黑色者為上)杏仁(半兩焼過後研入再研之)
右藥杵羅極細方始入巴豆豉膏研勻後入杏仁更
研令極細了别研入飛羅麵半匙以井花水調如糊
漸次拌藥搜和得所入臼中搗三二千杵丸如菉豆
大曬乾收入磁瓶内合頓或微微火焙亦得具湯使
療如左瘟疫時氣隂陽二毒傷寒及頭疼壮熱每
服十丸或十五丸(用葱白連鬚一莖好茶一盞潑葱茶内盖定片時吞下以衣被盖或)
(吐或瀉或汗出便差如未吐瀉未出汗更吃熱茶一盞便差但避風二三日將息)一切風
薄荷茶下五丸或七丸傷寒腹脹姜湯下七丸
一切氣橘皮生薑湯下五丸至十丸肺氣喘急杏
仁湯下五丸心痛醋湯下十丸小便不通葱湯
下五丸血刺血疰血癥煎當歸酒下五丸至七丸
牙呷上氣杏仁湯下五丸淋疾滑石湯下七丸
赤眼山梔子湯下五丸食後服中惡心氣悶絶
面青手冷桃仁湯下七丸水吐砂氣虚脹滿急大
小便赤澁橘皮湯下十丸忌甘草眼昏葛粉湯下
五丸疰刺氣桃仁湯下七丸水瀉新汲水下三
丸忌熱湯赤痢山梔子七粒百草霜同煎下七丸
赤白痢山梔子乾姜湯下七丸疳疾蛔䖝粥飲
下五丸食傷茴香湯下十丸酒傷嚼下十丸
奔豚氣絞痛茴香湯下七丸水氣腫滿煎桑白皮
湯下十丸如腎瀉下五丸氣疾或上引攻心七棗
湯下五丸至七丸小兒五疳八痢腹脹氣惡茴香
湯下五丸四時宣轉以五更初温茶下七丸須臾
熱茶嚥之如轉瀉多以冷漿水服之即止凡有諸
般疾状只用熱茶酒任下五七丸無不差騐然當用
藥之時約人臟腑虚實加减丸數此藥實可珍重為
衛家之寳劑矣如修製巴豆子先以黃連水洗手凡
此察聽更須詳酌者矣
曼應丸
甘遂(三兩)芫花(三兩)巴豆(二兩去皮)乾漆(二兩)皂角(七枚去皮)大黃
(三兩煨)三稜(三兩)蓬莪术(二兩)㯽榔(一兩)木通(一兩)當歸(五兩)雷
丸(一兩)黑牽牛(五兩)桑白皮(一兩)五靈脂(五兩)磠砂(三兩)訶子
(一兩麫褁煨熱去麵)澤瀉(三兩)梔子仁(二兩)
右各洗仔細剉入米醋二升浸三日入銀石器用慢
火熬令醋盡焙乾再炒黃黑色存性入後藥同為末
如後
木香肉豆蔲仁桂陳皮(湯浸去白)青皮(湯浸去白)丁
香黃耆白术没藥附子(炮裂去皮臍各一兩)芍藥
牡丹赤茯苓白牽牛(炒)鱉甲(醋裂炙令黃)芎藭
天南星(水煮)熟地黃(酒浸一宿)芸臺子(炒)乾姜(各二兩炮裂更)
(去皮)
右同為末醋糊丸如菉豆大用在後須至誠静室中
合方神騐也結胸油漿水下七丸未動再服積
㷈食癥水下三丸水氣通身腫茯苓湯下五丸
膈噎丁香湯下三丸因積成勞鱉甲湯下二丸
一切痛醋湯下七丸小腸痃癖茴香湯下七丸
大小便不通蜜湯下五丸心痛茱萸湯下五丸
尸疰走注木瓜湯下二丸脚氣疼石楠湯下五丸
卒死以小便化七丸白痢乾姜湯下一丸赤
痢甘草湯下一丸胃冷吐食丁香湯下二丸
神明白膏治百病中風惡病及頭面諸病青肓風目
爛耳聾鼻塞齲齒根挺痛及癰腫疽痔金瘡癬疥方
吳茱萸蜀椒芎藭白术白芷附子
前胡桂心當歸細辛
右㕮咀醇苦酒於銅氣中淹浸諸藥一宿以成煎猪
膏十斤炭火上煎三沸三上三下白芷色黃為候病
在腹内温酒服如彈子一枚日三目痛取如黍米内
兩鼻孔中以目向風無風可以扇扇之諸瘡痔齲齒
耳鼻皆主之皆以膏傅病在皮膚炙手摩病上日三
然後服末
衛侯青膏治百病久風頭眩鼻塞漬涕淚出霍亂吐
逆傷寒咽痛脊背頭項偏枯拘攣或緩或急或心腹
久寒積聚疼痛咳逆上氣往来寒熱鼠漏瘰&KR0659;節疼
腫關節盡痛男子七傷臚脹腹滿羸瘦不能飲食婦
人生産後諸病瘑疥惡瘡隂疤腫蝕黃疽發背馬鞍
牛領瘡腫方
當歸括楼根乾地黃甘草蜀椒(各六兩)半
夏(七合)桂心芎藭細辛附子(各四兩)黃芩桔
梗天雄藜蘆皂莢(各一兩半)厚朴烏頭莽
草乾姜人參黃連寄生續斷青鹽
(各三兩)黃野葛(各二分)生竹茹(六升)巴豆(二十枚)石楠杏
仁(各一兩)猪脂(三斗)苦酒(一斗六升)
右㕮咀諸藥以苦酒漬一宿以猪脂微火上煎之三
下三上膏成病在内以酒服如半棗大在外摩之日
三
烏香正氣散治雜病
大香附子(十兩去毛刮淨醋燻過)好烏藥(去心炒黃)
右為細末行當侵晨衝冐風冷出入鹽點二錢零正
氣祛邪辟鬼魅疫癘慢風理氣進食兼治姙㚺傷寒
葱白十莖生薑二兩同煎一椀作三服調藥熱服出
汗治傷風吹䬃冐冷頭眩項弦背皆痛用熱酒一
盞入蘇葉調服治産後敗血攻心脾疼痛煎童子
小便調下治婦人血海冷面黃髮落稀少米飯調
下婦人髮落血衰經脉不調無顔色醋湯調下
婦人血勞血瘕血癓血氣攻注疼痛當歸乳香酒調
下婦人經脉過多血崩不止焼䕡灰一盞餘酒醋
同調下婦人血氣衝心血氣不通血脉湛濁不勻
芫花酒調下婦人難産取酸草子吞三七粒以童
子小便調藥吞下無草子用葉或根男子婦人血
風血熱遍身紅痒漸成癩疾用荆芥酒調下男子
小兒腹痛臟毒瀉血用栢葉焙乾碾羅一錢末同藥
三錢米飲調下男子女人痃風小腹急男子小腸
氣膀胱腎腧氣冷氣攻衝背膂絞疼痛並炒鹽茴香
五靈脂滿酒調下男子女人吐血咯血唾紅痰用
桑樹上黃赤未落葉為末一錢同藥飲調下治蠱
毒疰忤鬼氣神昏用人參煎服治大人小兒宿食
不消意氣不順噎逆不通一切氣病入生姜棗同煎
調下或鹽點服治癰癤疥癩瘡癬荆芥茶或酒調
下治大人腹中有䖝小兒疳氣諸䖝腹脹肚大面
黃髮疎服精肉瘦肚并用㯽榔磨湯調下仍空心服
治大人小兒脾寒瘧疾寒熱往来惡心頭疼用乾
姜良薑各一小塊搥碎入鹽同煎一切痔漏用枳
殼末一錢酒調下治大人小兒中焦痼寒積冷氣
刺氣塊心腹膨胸膈滿悶脾胃虚弱嘔吐飲食胃冷
多痰並入生姜十片大附子末一錢鹽一匙煎之
治男子女人小兒中惡心痛腹疼男子小腹撮痛婦
人脾血痛並用五靈脂蒲黃各一錢醋炒溶趁熱再
入酒一盞同調下治大人小兒夜起頻數真阿膠
用蛤粉炒成毬子為末用二錢同酒調下空心服
治大人小兒一切牙痛用荆芥蓽撥末對用揩牙荆
芥湯漱去治大人小兒冷熱不解瀉痢交作血氣
不和用烏梅乾姜甘草湯調下治大人小兒積熱
不解酸漿草研自然汁二合井水同調下
雜治
右用十月後收芋晒乾冬月食之不發病又和鯽魚
或鯉魚作臛食之良
沉香如意丸天台羅漢治丈夫婦人百病
宣連(去毛焙)乾地黃(洗切焙)大黃(生用)白茯苓(生用)厚朴(去皮)
(用姜汁抹各一兩半内乾地黃用二兩)紫苑(生用)人參(二兩)川烏(削去皮尖剉焙)
漢防己(切焙)柴胡(剉焙)川椒(法醋煑醋乾為度)羌活(剉焙)甘草(炙)
麥門冬(去心焙用)白术(熱灰煨已上各一兩一分如四分合一人參亦用一兩)肉
從容(洗切焙)石菖蒲(去毛切焙)㯽榔(切焙)當歸頭(用好大者)車前
子(焙)茯神(切焙)青橘皮(去白焙)川芎(剉焙)木香(剉焙)乾姜(火炮)
皂角(不蛀者去皮核炙黃)巴豆(去殼心醋煮四五沸别研)吳茱萸陳橘
皮(去白焙)桔梗(焙)黃耆(蜜炙剉焙已上各八錢)沉香(一兩别研)肉豆
蔲(一兩略去皮)乳香(一兩别研)
右為末入沉乳二香和勻用蜜一斤半煉過搜聚净
石臼内杵三千下丸如桐子大每服五丸至七丸至
十丸此藥主皮胃疼痛心腹偏僻一切難療之疾或
臟腑積聚膈氣不通四肢勞倦氣塊大極如椀山風
瘴毒不問百病纔覺意思不快先進一二丸服無不
效量虚實加减病状如後噎塞氣逆姜湯下傷
寒不解葱白湯下胸膈滿悶脾胃肚脹膀胱腎氣
茴香湯下兩脇氣痛婦人血積葱醋湯下番胃
吐食膈脹宿砂湯下上氣喘嗽脾積良姜湯下
心氣攻刺不可忍姜醋湯下乾濕脚氣木瓜湯下
小兒奔㹠氣粟湯下三丸驚憂氣丁香湯下
傷冷氣咳嗽馬兜苓湯下並空心食後服傷食惡
心脹滿用生姜湯送下常服寬中順氣消滯用橘皮
湯送下一切氣疾痰厥百藥醫不效者但誠至虔
心服餌
煉蜜法
右用蜜一斤十二兩煉取一斤半入北棗去皮核五
十箇合蜜同煉滴入水如珠不散為度
神靈丹(出醫學切問)
杏仁(四十九粒)半夏(四十九枚)巴豆(四十九粒)防風(去蘆)滑石草
烏頭(炮)雄黃木香朱砂百草霜(各二錢)
右為末醋糊丸如菉豆大朱砂為衣每服十五丸量
深淺加减服之喉痺甘草桔梗湯下食牛肉毒
温水下泄瀉陳皮湯下五淋燈心湯下白痢
乾姜湯下赤痢甘草湯下解一切毒甘草湯下
癰瘟瘡毒氣血不消生姜升麻湯下疥癩瘡毒白
蒺蔾甘草升麻湯下追取勞䖝空心桑白皮湯下
脾積三稜蓬术煎湯下痰嗽生姜湯下酒食所
傷隨物送下脚氣㯽榔煎湯下血痢烏梅煎湯
下打撲傷損瘀血在肉童子小便下十種水氣
四肢浮腫大戟湯下一切瘧疾桃柳梢葉七片煎
湯下大便閉結麻子仁湯下
神仙如意丸(出楊氏家藏方)治男子婦人一切風勞氣冷心腹
積滯脾寒瘧疾膿血瀉痢咳嗽目疾小兒諸疾雜病
方
砒(二兩别研)黃丹(五分炒)草烏頭(五錢生去皮尖為末)硃砂(一錢别研)巴
豆(十二枚去皮不去油)大鼈(六枚去殼别研生用)雄黃(五錢别研)黃蠟(二兩)歴
青(二兩别研)
右件前七味研勻次鎔黃蠟歴青二味濾過與前藥
末搜和圓如鷄頭實大以硃砂為衣每服一圓隨病
証用湯使送下如心痛及脾寒瘧疾焼鉄淬醋湯下
久痢脫肛及休息痢脾虚泄瀉並以陳艾心七枚
棗三枚乾姜一塊皂子大水一盞煎至半盞下愈一
月只可食淡粥寒熱氣塊嚼乾用白湯下一切
酒食傷生姜湯下赤白痢乾姜灰半兩炙温末米
飲調下眼多冷淚不止煎椒鹽湯下暑氣並熱
嗽乳糖生姜湯下小便冷淋茴香水通酒調海金
砂末一錢下男子小腸氣炒茴香鹽酒下婦人
赤白帶下焼稱鎚淬醋送下血山崩及血瘕焼稱
鎚淬酒下月經不勻當歸紅花湯下小兒急慢
驚風丸如黃米大小兒急驚風金銀薄荷湯下慢驚
金銀湯下小兒瀉痢丸如菉豆大以艾心三枚棗
一枚薑三片水一盞煎至二分下半丸
經進烏頭丸(出衛生家寳方)治五臟諸疾腹内積聚多年氣塊
大如碗小如盞或冷氣攻臍腹攪痛十種水病番胃
嘔逆五淋五痔九種心疼一切腹痛諸風癰瘓頑痺
傷折内損天隂多痛或婦人無子斷續多年或小兒
驚癎手足煩熱能除膏肓之疾
川烏(炮去皮尖二兩半)黃連(去鬚)肉桂(取心)乾姜(炮)川椒(炒去目)
遠志(去心)人參石菖蒲桔梗防風(去尾)巴豆(去皮)
(膜心出油研)白茯苓吳茱萸(洗焙)厚朴(姜汁製)紫苑(洗焙)柴
胡(去苖)杏仁(去皮尖研)甘草(炙)猪牙皂角(炙去黑皮上各半兩)
右為細末煉蜜為丸如菉豆大每服三丸空心或臨
卧酒送下漸加至五丸功效不可具述
烏藥散(出衛生家寳方)治傷脾傷暑傷風傷氣傷冷吐瀉洩瀉
惡心寒熱頭疼體重倦怠不思飲食榮衛不順肢節
不和諸証不論冷熱百病先進三兩服大人小兒孕
婦室女皆可服每服二錢生姜二片棗二枚水八分
盞煎至五六分不計時候沸湯酒點服亦得
烏藥(六兩半去心切片子)白芷(六兩)白术(二兩半)蒼术(三兩米泔浸一宿切)
(片子)甘草(六兩半炒)青橘皮(六兩去穰)
右件焙乾碾為細末炒共重三十兩
紫葛丸
紫葛石膏人參丹參紫參苦參玄
參細辛齊鹽伐赭蓯蓉巴豆烏頭
(各三分)乾姜桂心獨活(各五分)
右為細末蜜和搗萬餘杵丸如小豆大每服六丸食
前三丸食後三丸忌五辛猪鷄魚蒜若覺體中大熱
各减一丸服後十日得利黃白汁大佳婦人食前食
後只服二丸兩歲以下小兒服丸如米粒大此藥治
諸熱不調兼腹中積聚心腹滿心下堅痰飲宿食吐
逆上氣短氣咳嗽咽喉鳴黃疸久瘧面腫身浮腫四
肢煩腫坐起體重熱病濕慝下部痒體瘡痒關格不
通大腸出熱淋下利顔色不定羸瘦無力弱房少精
精冷身體斑駁從高堕下絶傷墮胎後傷損血皮肉
焦爛月水不定或後或前月水斷心下悶滿肩膊沉
重小兒百病小兒癖氣乳滯不消小兒身常壮熱腹
内有病服之比瘥尤令人肥悅好顔色強陽道能食
飲性亦宜患熱人服
凡割喉者用脚騎患人頭項以絲線先縫内喉管却縫
外喉管(出永類鈐方)
右用封血藥或喉被人打葉了以手搖圓之
割項見急濟方若喉結傷重軟喉斷不治結下食喉管
斷以湯與之得入腸可治若並出不治封口藥(出永類鈴)
(方)
右用江邊厚蚌殼焼存性入赤石脂國丹油調塗消
紅腫散血合口加血竭國丹乾搽
礬石丸(出續易簡方)治外寒客摶内冷相合氣收夜聚化而
成飲因服熱藥自腰已上復增客熱散而為汗亡陽
内虚睡中驚悸服此温利
礬石(煆一宿二兩)旋復花桂(去粗皮)枳實(浸去核麵炒)人參
(各五分)乾姜芍藥白术(各一兩)茯苓烏頭(炮去皮)
細辛(去苖)大黃(濕紙褁煨)厚朴(去皮姜製)吳茱萸(炒)芫花(炒)橘
皮(各一兩)甘遂(炒一分)
右為末煉蜜丸如梧子大飲下五丸未知漸加
治眼目頭面口齒鼻唇耳諸疾(出本草方)
右用枇杷葉去毛焙乾末之茶調下一二錢日三服
楊氏内抵黃茋丸(出永類鈴方)治針炙傷經絡流膿不止
黃茋(八兩)當歸(三兩)肉桂木香乳香(别研)沉香(各一兩)
右為末菉豆粉四兩姜汁煮糊丸桐子大每服五十
丸熟水送下不拘時
千金丸治中風虚寒停留飲食膈氣噎氣五積六聚
反胃吐食胷腹脹滿刺痛及心痛徹背手足不收言
微氣短或結癥塊在腹脇間大如杯盌時發痛及咽
酸吐苦氣逆喘咳飲食不進漸至浮腫且久病痢泄
或霍亂吐下或勞傷虚損或羸瘦憔悴或痰多積水
及疝氣痞氣奔豚等氣於藥到處即時效應一切胃
弱臟虚腹内諸冷並主之
烏頭附子川椒桂心吳茱萸菖蒲
遠志人參茯苓蒼术枳殼茴香神
麯麥蘖胡椒乾姜肉豆蔲木香縮
砂紅豆三稜蓬术陳皮白豆蔲丁
香藿香甘草桔梗薏苡山藥白匾
豆良薑益智(等分)
右末蜜丸彈子大每服一丸湯飲嚼下胷膈病即食
後服
炒鉛丹法(出本草)
右用鉛一斤土硫黃二兩硝石一兩右先溶鉛成汁
液下醋點之滚沸時下硫黃一小塊并續下硝石少
許俟沸定再點醋依前下少許硝黃已消盡鉛亦盡
乃炒為末成丹
治五臓百病養神安魂魄益氣明目通血脉止煩滿益
精神殺精魅惡鬼氣久服通神明不老輕身令人心
靈(出本草)
右以水銀一兩硫黃六銖細研先炒作青砂頭後入
於水火既濟爐抽之如束針絞者乃成靈砂服之
澤瀉湯(出本草)治雜病心下有支飲苦悶
右以澤瀉三兩白术二兩水二升煎取半升温再服
之深師治支飲亦同用瀉术但煮法微有别先以水
二升煮二物取一升又以水一升煮滓取五合再合
此二升汁分為再服病甚欲眩者服之必瘥
服何首烏法(出本草)
按何首烏赤者雄白者雌採時乘濕以布帛拭去土
淨後用苦竹刀切米泔浸一宿暴乾忌鐡以木臼杵
碎搗末酒服一云春採根秋採花九蒸九暴乃可服
之何首烏傳云何首烏者順州南河縣人祖名能嗣
其父名延秀能嗣長慕道術隨師在山因醉夜卧山
野中忽見有藤二株相去三尺餘相交久而方觧了
乃又交驚訝其異至旦遂掘其根歸問諸人無識者
其後有山老忽來示之答曰子既無嗣其藤乃異此
物恐是神仙之藥何不服之遂杵為末空心酒服一
二錢服數月似強因此常服又加二錢服之經年舊
有疾皆痊髮烏容少數年之内即有子名延秀秀名
首烏首烏之名因此而得生數子年一百餘歲髮墨
黑有李安期與首烏鄕里親善竊得方服其夀至長
因遂叙其事何首烏味甘生温無毒茯苓為使治五
痔及腰膝之病冷氣心痛積年勞瘦痰癖風虚敗劣
能長筋力益精髓壮氣駐顔黑髮延年婦人惡血痿
黃及産後諸疾赤白帶下毒氣入腹久痢不止其功
用不可具述一名野苖二名交藤三名夜合四名地
精其五名首烏本出處州江南諸道皆有之苖葉皆
有光澤有如桃李葉雄苖赤根遠不過三尺春秋日
可採可晾乾去皮為末酒下最良有疾即用茯苓湯
和下為使者常杵末新甆器盛服之忌猪肉血無鱗
諸魚觸藥無力此藥形大如拳連珠其中有形鳥獸
與山岳之状足珍也掘得去皮生喫得味甘甜休良
其讃曰神效助道著在仙書雌雄相交夜合晝疎
服之去殼日居月諸返老還少變安病軀有緣者
遇傳之勿泄最善自如明州刺史李遠傳錄經驗何
首烏之所出順州南河縣韶州潮州思州賀州廣州
及四會縣潘州已上出處為上邕州晉興縣桂州康
州及春州勤州高州循州已上所出次之其仙草至
五十年者如拳大號山奴服之一年髭鬚青黑至一
百年如椀大號山哥服之一年顔色紅悅至一百五
十年如盆大號山伯服之一年齒落重生二百年如
一斗栲栳大號山翁服之一年顔如童子及奔馬至
三百年如三斗栲栳大號山精服之一年延齡純陽
之本體久服成地仙又李□因著方錄云春末夏中
與初秋三時候晴明日兼雌雄採之烈日暴乾散服
以酒下良採時盡其根乘潤以布帛拭去泥土勿損
其皮密器貯之每月再暴凡服偶日二四六日是服
之訖以衣覆汗出導引尤忌猪羊血
治百病煆製雲母粉法
右以雲母一斤拆開揉碎入一大瓶内築實上浮至
水銀一兩封固以十斤炭火煆通赤取出却拌香葱
及紫引翹草二件合搗如泥後以夾絹袋盛於大水
磁盆内搖取粉餘滓未盡再添草藥重搗如前法取
出粉沉水乾以小木盆一面於灰上印一淺坑鋪紙
平傾粉在内直候乾移入火焙之取出細研以麫糊
為丸如桐子大遇有病者服之無不效知成都府辛
諫議公曾忠患大風衆醫不效遇此道士進得此方
治服之有神騐
服稀簽法(稀音喜薟音杴)
稀薟草俗名火扻草端午日採者固焦六七八月多
多採下終不若九月採者其子稈花實氣足尤妙相
去其根五寸留葉先以冷熟水净洗過曝用少酒灑
之上甑蒸飯久取曝乾九蒸九曝除其燥性㬠乾以
皮紙袋盛掛當風處用時碾為細末煉蜜加搗千杵
合為丸如桐子每日早食前服五十丸漸加至一百
餘丸服了以三兩匙飯壓之只忌白馬肉餘無所忌
迨服一兩月後所患或發動是藥搜攪切勿畏之以
其能補虚損培元氣最有功一名火輪丹勝於服椒
术及何首烏之效服之覺燥即减丸數時以生蜜入
生姜煎沸湯點服或水調亦得此草處處有之春生
苗其葉似芥菜而狹長莖高三二尺秋初有花秋莫
乃結實苖色赤稈色紫者為上青色者次之須要辨
晰認節葉相對其根白枝幹方稜花小而黃向上開
其葉青下有金絲絞者乃稀薟也其根白枝幹圓花
色黃而向下開如枃状葉色深綠者下無金絲絞節
與葉不相對者乃鶴蝨也但稀薟高於鶴蝨其枝葉
形亦略似蒼耳牛膝不可不細辨也諸般風氣痢
疾桑株上木耳湯下冷氣痢冷風乾姜湯下軟
痺風頑麻風白殭蠶湯下諸風勞氣温酒或淡鹽
湯下奔豚氣膈氣腎餘氣乳香湯下筋骨風邪
炒皂莢子湯下血風氣芸臺子湯下久患血痢
疾荆芥湯下痾蛔蟲飯飲下一切風疾以人參
湯下寸白蟲空心先喫牛肉脯後用飯飲下
江陵府節度使成訥進稀薟丸(奏状載在本草)
臣有母弟訮年三十一中風床枕五年百醫不差後
遇道人鍾針者因覩此患曰可餌稀薟丸必愈其藥
每多生沃壤高三尺許節葉相對其葉當夏五月以
來採收每去地五寸剪刈以温水洗泥土摘其葉及
其枝頭凡九蒸九曝不必太燥但取蒸為度仍熬搗
以為末丸如桐子大空心温酒或米飲下二三十丸
漸服至二千丸所患忽加不得憂慮是藥攻之力服
之至四千丸必得復故五千丸當復丁壮臣依法修
合與弟訮服果如其言鍾針又言此藥與本草所述
之功效相異盖出處盛在江東彼土人呼猪為稀又
呼臭為薟緣此藥如猪臭氣故以為名但經蒸曝其
臭氣自冺每常服後須喫飯三五匙壓之五月五日
收採者佳
張忠定公詠進火杴草方(表載在本草及類苑)
臣聞飡食飲水可作充腸之饌餌松食栢亦成救
病之方是以療飢者不假于珍羞愈病者何煩于
異術既獲濟時之藥敢陳彼物之形不止管窺輙
干天聽臣中謝臣謂四時推運負隂陽者必有可
觀萬彙發生吐風土者寕無所益俱承帝力咸荷
天休或叨摘採之知願試苦辛之效伏惟陛下慈
深憫物道切憂民行百王久墜之文納羣后可言
之事以至恩沾兆庶信及豚魚風雨順而灾沴不
生天地和而黎元盡太宸衷不倦聖意難窮臣因
聽政之餘備閱古方之秘盡醫民瘼徧討物情唐
太宗輕剪龍鬚為思一將宋高祖碎舂琥珀止慰
三軍又焉能病吾皇廣添歷代之寳書甄别三王
之所澤咸蘇萬有溥活羣生覆冐久照之方明幽
㒺間華夏昇平之俗造次奚論臣遭逄盛時歌謠
景運皇風建極聖慮猶勞不忍緘言常思報國既
服唐虞之教尚抒葵藿之忱淼淼羣㳅已遂朝宗
之望茫茫列曜更投拱極之誠是以不度僭踰輙
形間翰事稍同於葑菲理竊近於芻蕘臣所奏聞
者因換當州龍興觀元始天尊玉皇大帝殿基得
一小名石彈子内說脩養氣術并草藥方二件臣
依方差人訪問採覓其草頗有異形金稜銀桿素
根紫葉對節而生蜀號為火杴草莖葉頗同蒼耳
不費登高歷險每常求少獲多急採非難廣收甚
易儻歷久服旋見神功誰知至賤之中乃有殊常
之效微臣自喫至百服耳目輕明即至千朝髭鬚
烏黑筋力頗健效騐多端臣本州右都押衙羅守
一曾因中風墜馬失音不語臣與十服其病立愈
又大慈寺中知院僧同副正明教大師知嚴年乖七
十忽患偏風行履妨廢臣與十服旬日並瘳有玉局
化主道士皇甫因上元日與合城奏醮中客眼斜時
時吐曝臣與十服立便得差今輒修合一百劑謹差
奔番員史元龜奉表奏進臣無任瞻望聖恩激切之
至謹奏右藥雖載方册人多易之盖未知其驗也
歲在壬戌僕見在軍統領官鞏材老而色潤鬚髮
如漆飲啖倍人問其年若何答曰六十九再詢何
以至是乃云自四十九歲服火杴每空心温酒或
鹽湯下百五十丸間有疾服他藥甫數日則鬚髮
差黃再服是藥數日其黑如初坐間有前武興蔡
戎幹晉卿云其先節使亦服此藥三十餘年晩歲
康強步履輕快享年八十一微二子幾失之此方
惜乎僕老矣服之苦無近效有客勉僕試即修製
服餌何傷也每日早晩共服二百丸治七萬丸服
方覺得力當盡此生而不輟則本草所載二公之
奏近日二子之言豈欺我哉然不可不書以告人俾
知盛年信而服之必收晩年之竒效也
服鹽方(出肘後方)療暴得熱病頭痛目眩并卒心腹痛及欲
霍亂痰飲宿食及氣滿喘息久下赤白及積聚吐逆
之氣少力顔色痿黃瘴瘧諸風服法如後
右取上好鹽先以大豆許口中含勿咽須臾水當滿
於口水近齒更用方寸匙抄鹽内口中與水一時咽
下不爾或令消盡喉若久病長服者至二三月每旦
起先服或吐或安急卒病可服三方寸匙取即吐利
如不吐利更加服新患瘧者服即差心腹痛及滿得
即吐下亦佳久病每以心中熱為患三五日一服佳
任加服取吐利利不損人久服大補豚腎氣五石無
有不差之病但憫人不服服不能久取此為瘧方無
不瘥又云卒心痛鬼氣宿食不消霍亂氣滿中毒咸
煎作湯服一二升後便吐之良
治猫鬼野道病歌哭不自由方
右以五月五日自死赤蛇焼作灰研令細平旦時用
井華水調服一錢一方用臘月死猫兒頭焼灰水調
服一錢
又方
右用臘月猪脂小兒頭髮灰相和熱酒調下一錢
致鼠(出本草)
右以蠏用黑犬血灌三日焼之諸鼠畢至又和敗漆
火焼之亦至
治身有赤疵(出本草)
右常以銀揩令熱久漸漸消
治百病長生神仙方(出本草)
右以百草花煑汁釀酒服之異類云鳳剛者漁洋人
也每常採百花水漬付泥埋之百日煎為丸卒死者
取内口中即活
治一切病(出本草)
右以訶梨勒長五寸者帶之昔高仙芝於大食得訶
梨勒其長五寸初置抹肚中便覺服中痛因大利十
餘行初以為訶梨勒為祟殆欲棄之後問大食長老
乃云此物人帶之一切病消利者出惡物耳仙芝甚
為寳貴天寳末被誅遂失所在
治五野鷄病(出本草)
右以蝦煮食之
治百病(出本草)
右以胡麻蒸為末白蜜為丸服之
去百疾長生通神(出本草)
右以十月上巳日採槐子隨湯使服之槐者虚星之
精也
治野鷄病(出本草)
右以杏仁一兩去皮尖䨇仁搥碎水三升研濾取汁
液於鐺中煎以杓攪轉在手候三分减二冷呷之不
及熟及熟呷之即令人吐
治斷酒(出本草)
右取鸕鷀糞灰水服方寸匙(一名蜀水花)
治百病(出本草)令人身輕
右以桃膠角桑灰漬之服百病愈常服令人身輕有
若光明在晦夜之地
治患人耽睡(出本草)
右搗花榖葉服驗
治男子患未可及新差後合隂陽垂至死(出本草)
右取白馬糞五升絞取汁好器中盛停一宿一服三
合許日三夜二服
醒睡(出本草)
右以酸棗噉之
治吃(出本草)
右取鴝鵒炙食之小兒吃者不過一枚差也
令人通夜不睡(出本草)
右以瓜蘆木葉作屑煮汁服之(一名臯蘆)
治惡疾目昏不辨人物眉髮自落鼻梁崩倒肌膚有瘡
如癬咸應神仙𫝊(出本草)
右用皂角刺一二斤為灰蒸久㬠研為末食時濃煎
川大黃湯調一錢零服昔崔言者職隸左親騎軍一
旦忽得疾䨇眼昏咫尺不辨人物眉髮自落鼻梁亦
崩倒肌膚有瘡如癬皆為惡疾勢不可救因為洋州
觀察歸至駱谷遇一道流自谷中出不言名姓授此
一方服一旬日鬢髮再生肌膚悦潤眼愈倍常明傳
以此方後却入谷不知所之
治諸吃噫(出本草)
右用橘皮二兩湯浸去瓤剉以水一升煎至五合許
乘熱更加枳殼一兩去瓤炒同煎之服效
麝香散(出衛生家寳)治運血不歸肝或吐逆或便血服之大
安心胃并治傷寒吐及小兒吐此方累試皆效
人參白茯苓芎藭(各半兩)麝香(一錢研)藿香葉(一分)
薰陸香(二錢)辰砂(一分)丁香(一分新者不可見火)
右為末每服一錢薄荷棗子湯下小兒半錢薄荷蜜
湯調下
療男子婦人小兒大腹黑血如濃茶色或膿血如淀色
若蟲痢者服此又能殺五臓蟲(出本草)
右取側柏葉焙乾為末與川黃連同煎為汁服之大
有殊效
杏酥法能去風虚除百病(出本草)
右搗杏仁一石以好酒二石研濾取汁一石五斗入
好白蜜一斗五升攪勻封於新甕中勿洩氣三十日
後看酒上酥出即内甆器中貯之取其酒滓團如棃
顆大置空屋中作格安之候成胎脯状旦服一枚以
前酒和下其酒任性飲之
治稷米飯與瓠子同食令冷病發(出本草)
右用黍釅汁飲之即瘥
潤肌肉通血脉(出本草)
右服胡桃初日一顆五日加一顆至二十顆止常服
之令人骨肉細膩光潤
治面目煙悶四肢不健通十三經脉洗五臟惡氣(出本草)
右以惡食作菜常食之令人身輕
治人健行(出本草)
右用胡麻油傅兩足繒帛裹之可日行萬里
辟痁(出本草)
右以仙人杖煎水服之
除寒熱不通之氣(出本草)
右用通草煮汁釀酒妙
取汗方(出本草)
右以大甑中蒸土一兩石熱坐卧其上取處熱徹汗
出徧身仍隨疾服藥和鼠壤用亦得
治一切血氣及一切冷疾去百病久服延年變白不老
(出本草)
右取扶芳藤一名澷藤以莖葉細剉煎性冷以酒浸
透服昔隋朝稠禪師作青飲進焬帝以止渴又云藤
之苖小時如絡石薛荔夤緣樹上三五十年漸大其
枝葉繁茂採取無時
治霍亂腹中不安消榖理胃氣温中除邪痺毒氣
右五月五日採小蒜曝乾葉主心煩痛解諸毒小兒
之丹軫不可久食損人心力黃帝云食小蒜噉生魚
則令人奪氣隂核腫求死三月勿食小蒜傷人志性
令人通夜不寐
右用馬頭骨作枕枕之
鹽主殺鬼蟲氣下部慝瘡傷寒熱吐胷中痰癖上心腹
卒痛堅肌骨黃帝云食甜瓜竟食鹽成霍亂又主大
腸不通
右取鹽和苦酒傅臍下乾易愈
治一切病患
右用預知子日服二七粒患者不過三千粒永差
治百病無問傷寒中風&KR2098;嗽瘕積水腫瘡疥瘰瘧氣急
月候不調秘澁氣痢等病
右用葳靈仙一味洗浸焙乾為末用好酒和令微濕
放入竹筒内牢塞口九蒸九曝如乾添酒重洒以白
米飯和丸如桐子大每服二十丸至三十丸湯酒任
吞下
治百病
右單採取菖蒲得緊小似魚鱗者擇一斤許以水及
淘米泔浸各一宿又刮去皮切曝搗篩以糯米粥和
調勻入蜜搜丸如桐子大稀葛袋盛置當風處令乾
於每旦酒飲任下三十丸臨卧更服二十丸久得效
治人夜卧讝語
右用靈床土菓子食之即差
濟世丹
斑猫(一錢去頭翅)全蝎(一錢去足另研)草烏(一箇去皮)雪膏(一兩宿乾另研)
沉香屑(一錢)木香(一錢)巴豆(一錢半去皮油)蓬莪术(二錢炮)姜黃
(二錢)丁香(一錢)粉霜(一錢另研)草果(一錢)荆三稜(二錢炮)磠砂(一錢)
(另研)三奈子(一錢)肉豆蔲(二錢)㯽榔(二錢)香附子(二錢)甘草(二錢)
(炙黃)烏藥(二錢)雄黃(一錢另研)麝香(一錢半另研用好者)
右二十二味為細末打醋麵糊丸如小桐子大硃砂
為衣每服三丸五丸七丸九丸十一丸十三丸十五
丸服者只用單數鹽湯送下温水亦得不損真氣除
疾根治百病凡傷心腹疼痛胷膈滿悶不思飲食及
癓瘕食積氣塊並皆治之如諸病所傷隨所傷病作
引子如酒傷酒下茶傷茶下麵傷麵湯下大小便不
通温水下九種心疼石菖蒲湯下泄瀉不止乾姜湯
下赤痢甘草湯下白痢陳米湯下飜胃吐食人參湯
下八般痃氣疝氣小茴湯下婦人經病艾醋湯下經
閉不通紅花湯下或蘇木湯下小兒内傷滑腸夜起
宿食不化生姜湯下婦人赤白帶下黃茋湯下牛馬
肉所傷酒汁下上至八十下至童男女週歲三歲小
兒結病在身此藥並皆治之和脾胃順三焦磨積順
氣大有神效小兒常服米飲湯下
春秋二時龍帶精入芹菜中人遇食之為病發時手青
肚滿痛不可忍作蛟龍病(方見諸毒門解毒類)
獨聖散
砒(不拘多少)
右為細末每服一字以新水調下幹開牙關嚾之尋
常勿用
普濟方卷二百五十六
