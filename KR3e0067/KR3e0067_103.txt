普濟方卷一百四明周王朱橚撰
諸風門
風冷(論)
夫人有臟腑本虚血氣不實感于風冷致榮衛不和經
脉凝澁其冷不散者使人面青不樂心滿悶甚則嘔逆
吐沫肢體冷痛夫風冷失聲者由風冷之氣客于會
厭傷于懸壅之所為也聲氣通發事因關戶會厭是音
聲之戶懸壅是音聲之關風冷客于關戶之間所以失
聲也
方
芫花散(一名登仙酒又名三建散出千金方)治一切風冷痰飲癥癖㾬瘧
並皆治之
芫花桔梗紫苑大戟王不留行烏頭
附子天雄白术五加皮蕘花狼毒
莾草欒荆栝蔞根躑躅麻黃白芷
荆芥茵芋(各十分)車前子石斛人參石
楠石長生(各七分)蛇床子萆薢牛膝狗脊
莬絲子肉蓯蓉秦芁(各四分)藜蘆(五分)薯蕷
薏苡仁巴戟天細辛當歸芎藭乾地
黃食茱萸杜仲厚朴黃芪山茱萸
川乾薑芍藥桂心黃芩吳茱萸防己
遠志川椒獨活五味子牡丹皮橘
皮通草柴胡栢子仁石菖蒲藁本
茯苓續斷(已上各二分)
右並不治擇炙熬但振去塵土搗羅下即與服用餘
無所忌惟諸豆皆殺藥不得食千金翼有麻花半夏
赤車使者良薑紫葳無白术吳茱萸(服食法詳下)
藥散(三兩)細麯末(二升)糯米(三升)真酒(五升)
先以三大斗水煑米作粥湏極熟冬月揚去火氣春
月稍凉夏月揚絶火氣極冷秋稍温次下麴末搦使
和柔相得重下藥末搦使突突然好熟乃下真酒重
搦使散盛不津噐中以淨杖攪散經宿即飲只以布
盖不湏密封凡服藥平旦空心服之以知為度微覺
動發流入四肢頭面習習然為定勿更加之如法服
之常常内消非理加增必大吐利服散者細下篩服
一方寸匕和水酒漿飲無用稍增以知為度服圓者
細下篩蜜和如梧桐子大每服七丸但此藥或丸或
散皆可惟不得作湯若欲得補不令吐瀉但取内消
大益勝于他藥兼逐諸病功效一等然作酒服佳于
丸散美而易服流行迅疾若有患人抱病多時積癊
宿食大塊久氣癥瘕積聚一切癥結者即湏一兩度
增加令吐下瀉去惡物盡後少服内消便為補益丸
服藥慎勿早食觸藥必當大吐吐亦無損湏臾還定
但令人咽喉痛三兩日後始瘥服者宜知之平旦服
藥至午時待藥勢定宜先食冷飯&KR0034;飲冷漿水及午
復藥勢一定任意熱食無忌若藥勢未定不得強起
行行即運悶旋倒眼花暗然迷絶此是逐風所致不
湏疑怪風盡之後縱令多服更加不然悶時但坐但
卧湏臾即醒不異于常若定後任意所之若必便旋
當策杖如厠少覺悶亂即湏坐定坐定即醒醒乃可
行病在膈上久冷痰飲積聚癥瘕結滯疝瘕宿食堅
塊欬逆上氣等一切痼結重病終日吐唾逆氣上衝
胸喉此皆胃口積冷所致三焦腸間宿冷以成諸疾
如此利便當吐却此等惡物輕者一度下轉藥令吐
却若重者三五度下之令盡其吐法初吐冷氣沫次
吐酢水湏臾吐黃汁濃甚者若似牛涎病若更多者
當吐出紫痰似紫草汁非常齒齗有此者例入死道
不久定死若有疰者吐血陳久黑者新者鮮血吐罷
永瘥不發下此吐藥當吐時大悶湏臾自定即不虚
啜得冷飲食已耳不虚聾手足不痺若胃口有前件
等病勢久成者正當吐時有一塊物塞胸喉吐復不
出嚥復不入當有異種大悶更加一二合藥酒重投
藥下少時即當吐出塊物如拳大真似&KR1409;鷄子中黃
著地以刀斫碎重者十塊輕者三五枚凡人有上件
等病若服藥時不吐却者當時雖得漸損一二年後
還發為此故湏下吐藥欲服取吐者當以春三月服
之春宜吐故也凡膈上冷小腹滿腸鳴膀胱有氣冷
利多者湏加利藥於此酒内服之便去惡物利法出
泔淀如清水如黃汁如清泥輕者一兩度下利藥得
利以盡病源重者五度下利藥令頻數得大利以盡
病根利法旦起服藥比至晡時可得兩三行即斷後
服凡長病人瘦弱虚損者又貴人此等人當令少服
積日漸漸加增令多内消瘥除久病不加吐利也藥
若傷多吐利困極不止者水服生大豆末方寸匕即
定及藍葉烏豆葉嚼以嚥之登時即定此據大困時
用之小苦時不湏也凡在世人有虚損陽衰消瘦骨
立者服之非常補益旬月之間肌膚充悦顔色光澤
髓溢精滿與少壯一等凡衆疴萬病皆除之治一切
風病癧節風二十兩和酒五斗賊風熱風大風上同
偏風㾯㾼風癱瘓緩風十二兩和酒三斗此七種並
帶熱湏加冷藥押使常數便利賊風掣瘲八兩和酒
二斗濕風周痺上痛腰脚孿痛十二兩和酒三斗筋
節攣急八兩和酒二斗重病後汗不流初覺三服一
服一錢年久服一升食熱食如錐刀刺者八兩和酒
二斗口喎面戾一眼不合者初得四兩和酒一斗年
久十二兩和酒三斗頭面風似蟲行又似毛髮在面
上者八兩和酒二斗起即頭旋良久始定者四兩和
酒一斗心悶嘔逆項強者風在心臟欲風欲雨便即
先發者八兩和酒二斗因瘡得風口強脊脉急者五
服即定一服一琖治一切冷病積冷癊瘦者四兩和
酒一斗強者六兩和酒一斗半痰飲疝瘕上同宿食
嘔吐四兩和酒一斗癥瘕腸鳴噫八兩和酒二斗久
疰及久勞勞上同㿗痔塊堅冷咳𠻳上氣二十兩和
酒五斗奔肫冷氣六兩和酒一斗半噎及冷痢上同
卒中惡注見心腹脹氣急欲死者三服定一服一琖
大吐出鮮血瘴氣上同蟲毒五服定一服一琖瘟瘧
㾬瘧並上同可永瘥一服一盞治婦人諸風諸病等
並依前件帶下十二兩和酒三斗崩中六兩和酒一
斗半月閉不通及冷病不産並上同斷經不産八兩
和酒二斗月水前後不調乍多乍少亦令人絶産四
兩和酒一斗産後風冷不産六兩和酒二斗若重者
八兩和酒二斗甚者十六兩和酒三斗大重者子宫
下垂十六兩和酒四斗千金方論云遠覽前古莫
覩此方有高人李孝隆者自云隋初受之于定州山
僧惠通道人此後用之大有效騐秘而不傳但得其
藥其方不可得而聞始吾得之于靜智道人將三紀
于兹矣時俗名醫未之許也然此行之極有神騐其
用藥殊不倫次將服即度人不近人情至于救急其
騐特異方知神物效靈不拘常制至理關感智不能
知亦猶龍吟雲起虎嘯風生此不知其所以然而然
雖聖人莫之辨也故述之篇末以貽後之好學君子
詳之非止救物功深抑亦庶幾于慱見矣
神力湯(出聖濟總錄)治風勞冷氣及膀胱冷氣攻刺腹内疼
痛兼治婦人血風血氣及傷寒等疾
人參白茯苓(去粗皮)木香桂(去粗皮)肉豆䓻(去皮)草
豆䓻(去皮)防風(去义)厚朴(去粗皮生薑汁炙)附子(炮製去皮臍)蒟醬
黃耆(薄切)蒼术(米泔浸輭去皮切暴乾麩炒)乾薑(炮)白术當
歸(切焙)羌活(去蘆頭)訶梨勒(煨乾去核)菖蒲牛膝(酒浸切)萆
薢山芋甘草(炙)白芷芍藥枳殼(去瓤麩炒)桔
梗(剉炒)陳橘皮(去白切焙)京三稜(煨乘熱剉)丁香蓬莪茂(煨剉)
吳茱萸(湯洗焙乾炒)大腹皮五味子芎藭前胡(去蘆)
(頭各半兩)
右㕮咀每服三錢水一盞鹽少許煎至七分去滓温
服無時
治風冷失聲咽喉不利(出聖惠方)
蘘荷根(二兩研浸取汁)酒一大盞
右相和令勻不計時候温服半盞
人參辰砂丸(出十便良方)去骨髓内風冷壯筋力安神爽思
寬快膈脘益胃進食
人參(好者生碾一兩為末)辰砂(晶明佳者半兩細研同人參末研勻)
右同以糯米粉汁和成餅置湯内煑熟取出放冷丸
如赤豆大每服二十丸空心温酒或棗湯下日進二
服
石硫黃方治風冷中憊腎冷止氣腿膝虚羸長肌膚益
氣力遺精痔漏老人風秘等疾
用石硫黃並宜燒煉服之
安息香丸(出聖濟總錄)治風冷及虚風頭昏心胸疰悶痰唾
不下飲食氣脹腰腹疼
安息香(研)肉蓯蓉(酒浸切焙)白附子(炮)羌活(去蘆頭各半兩)當
歸(切焙)蘹香子(炒)木香天麻桂(去粗皮)沉香(各二分)
㯽榔(剉)乾蝎(去土各一兩)白花蛇(酒浸去皮骨炒二兩)芎藭(三分四味)
(為末)桃仁(去皮尖并雙仁研如膏三兩)硇砂(研)阿魏(白麵褁灰内炮令黃熟為)
(度去麵研)硫黃(研各一分)
右先將桃仁阿魏硇砂硫黃用好酒五升於銀石噐
内慢火熬成膏和前藥末十四味如鞕入煉蜜少許
入臼中搗千百下取出每秤一兩分作十五丸每服
一丸温酒嚼下薑鹽湯下亦得空心食前
巴戟天丸(一名附子丸出聖惠方)治風冷氣補虚損煖藏府利腰
脚
巴戟天(去心)附子(炮製去皮臍)天麻牛膝(酒浸切焙)防風(去义)
桂(去粗皮)芎藭獨活(去蘆頭)石斛(去根)肉蓯蓉(酒浸切焙用)
補骨脂(炒)乾蝎(去土炒)萆薢(剉)蜀椒(去目并閉口炒出汗)仙靈
脾沉香(剉細)安息香(研)木香(各一兩)
右除别研外為細末再同研勻煉蜜和搗三二百杵
丸如梧桐子大每服三十丸温酒下空心及晩食前
安息香丸(出聖惠方)治風冷心腹四肢多疼骨節時痛
安息香石菖蒲當歸桂心丁香朱砂
(細研水飛過各一兩)没藥(三分)芎藭椒紅(微炒)天麻附子
(炮製去皮臍)牛膝(去苖)天南(炮製)木香(各一兩)乾蝎(半兩生用)防風
(三分去蘆頭)麝香(一分細研)烏蛇肉(二兩酒浸炙微黃)
右為末煉蜜和搗三二百杵丸如梧桐子大每服空
心及晩食前以温酒下二十丸
祛風補益蛜&KR1417;丸(出聖惠方)治臟腑久虛風冷所攻四肢無
力背膊多疼膀胱冷氣流注脚腰沉重
蛜&KR1417;(一兩半微炒)白附子(炮製)沉香肉桂(去粗皮)芎藭
㯽榔木香天麻白蒺藜(炙去刺各一兩)石斛(去根剉)
牛膝(去苖)肉蓯蓉(各三兩酒浸一宿刮去皮炙令乾)巴戟白殭蚕
(微炒)羌活當歸(剉微炒)山茱萸(各一兩)
右為末煉蜜和搗三二百杵丸如梧桐子大每服空
心及晩食前以温酒下二十丸
應痛丸(出聖濟總錄)治風冷一切痛
附子(炮製去皮臍)天麻虎骨(酥炙)天南星(炮)狗脊(去毛)白
茯苓(去黑皮)阿膠(炙燥)狼毒(醋炙剉炒)白殭蚕(直者微炒)海桐皮
(剉)牡蠣(煨)天雄(炮製去皮臍)防風(去义)羌活(去蘆頭)吳茱萸
(湯洗焙乾炒)獨活(去蘆頭各一兩)
右為細末煉蜜和丸如彈子大每服一丸空心温酒
化下服
菊花酒(出千金方)治男女風虚寒冷腰背痛食少羸瘦無顔
色嘘吸少氣去風冷補不足
菊花杜仲(各一觔)防風附子黃耆乾薑
桂心當歸石斛(各四兩)紫石英蓯蓉(各五分)萆
薢獨活鍾乳(各八兩)茯苓(三兩)
右㕮咀以酒七斗漬五日一服二合稍稍加至五合
日三千金翼不用乾姜
羌活湯(出聖濟總錄)治寒風中面青徧身骨節俱冷兩手俱
急筋脉牽抽手足不仁厥冷得煖氣則舒展
羌活(去蘆頭)獨活(去蘆頭)乾薑(炮)牛膝(酒浸切焙)草豆䓻(去皮)
桂(去粗皮各半兩)細辛(去苖頭)藿香葉(去梗各一兩)吳茱萸(湯洗焙乾)
(炒)陳橘皮(湯洗去白焙各半兩)乾蝎(去土炒)半夏(湯洗去滑焙各一分)甘
草(炙四錢)芎藭白术(各一兩)
右粗搗篩每服三錢匕水一盞煎至七分去滓稍熱
不拘時服候身煖并筋脉舒展則止
牛膝丸(一名萆薢丸出聖惠方)治風冷四肢疼痛腰脚緩弱虚損
無力
牛膝(酒浸切焙)萆薢(剉各二兩)山芋澤瀉地膚子(各一兩)
附子(炮製去皮臍)乾漆(炒煙出三分)石斛(去根)葳靈仙(去土)狗脊
(去毛)茵芋鍾乳粉熟乾地黃(切焙各一兩)
右為細末煉蜜和搗三二百杵丸如梧桐子大每服
二十丸空心及晩食前温酒下
五味子散(出聖惠方)治風冷入肺欬逆短氣語無音聲舌乾
而渴
五味子白石英鍾乳桂心赤茯苓紫
蘇子(微炒)杏仁(湯浸去皮尖雙仁麩炒微黃)人參(各一兩去蘆頭)欵冬花
麥門冬(去心)紫苑(各半兩洗去苖土)陳橘皮(三分湯浸去白瓤焙)
右為散每服三錢以水一中盞入生薑半分棗三枚
煎至六分去滓不計時候稍熱服
雄黃丸(出聖惠方)治諸風冷入臟腑骨節疼痛筋脉拘急耳
内蟬聲
烏蛇(二兩酒浸去皮骨炙令微黃)天麻桂心石菖蒲附
子(炮製去皮臍)牛膝(去苖各一兩)雄黃(細研水飛過)天南星(炮製)麝
香(一分細研)乾蝎(微炒)當歸(三分)白殭蚕(微炒各半兩)
右為末研入雄黃麝香令勻煉蜜和搗三二百杵丸
如梧桐子大每于空心及晩食前以温酒下二十丸
牛膝丸(出聖惠方)治臟腑氣血俱虚風冷攻注四肢疼痛腰
脚無力
牛膝(去苖)杜仲(去粗皮尖微黃炒)附子(各二兩炮製去皮臍)巴戟補
骨脂(微炒)石斛(各一兩半去根剉)羌活桂心五加皮
安息香乾薑(炮裂剉)當歸(各一兩)
右為末煉蜜和搗三二百杵丸如梧桐子大每于空
心晩食前以温酒下三十丸
巴戟散(出聖惠方)治風冷臟腑虚弱及腰脚疼痛
石斛(一兩半去根剉)巴戟五加皮萆薢(剉)牛膝(去苖)附
子(炮製去皮臍)天麻白茯苓木香虎脛骨(塗酥炙令)
(黃)磁石(各一兩細研水飛過用)
右為散每于食前以温酒調下二錢忌生冷油膩
天麻散(出聖惠方)治風冷氣攻疰腎脾致腹脇四肢疼痛面
色青黃腰脚無力肌體不仁
天麻附子(炮製去皮臍)萆薢(剉)肉桂(三分去皺皮)硫黃(細研)
(水飛過)羌活㯽榔(各一兩)木香乾蝎(半兩微炒)乾薑(三分)
(炮製剉)白蒺藜(炒去刺)
右為細末每于食前以温酒調下二錢
人參散(出聖惠方)治風冷失聲肺寒少氣
人參(一兩去蘆頭)桂心附子(炮製去皮臍)五味子訶梨
勒皮(以上各半兩)甘草(一分炙微赤剉)菖蒲細辛(各三分)杏仁
(湯浸去皮尖䨇兩仁麩炒微黃半)
右㕮咀每服三錢以水一中盞入生薑半分棗三枚
煎至六分去滓不計時候稍温服之
菖蒲散(出聖惠方)治風冷傷肺失聲咽喉不利
桂心鍾乳粉石菖蒲乾薑(各半兩製剉)訶梨勒
皮細辛五味子陳橘皮(湯浸去白焙)杏仁(各一兩湯)
(浸去皮尖雙仁麩炒微黃)
右為細末入鍾乳粉都研令勻每服不計時候温酒
調下一錢
木通丸(出聖惠方)治風冷失聲聲噎不出
桂心(二兩)麻黃(一兩半去根節)木通(剉)附子(炮製去皮臍)乾薑(炮製)
(剉)赤茯苓細辛防風(去蘆頭)杏仁(各一兩湯浸去皮尖雙仁)
(麩炒微黃)
右為末煉蜜和搗三二百杵丸如小豆大每服不計
時候以温酒下二十丸
羊肉湯(出聖濟總錄)治風冷氣血虚乏
羊肉(一觔半去白膜煑取汁)生薑(二兩)當歸(切焙)芍藥防風(去义)
(各一兩)甘草(炙)芎藭黃芩(各半兩去黑心)
右除羊肉外㕮咀如麻豆大每服五錢匕羊汁二盞
煎取一盞去滓不拘時温服
虎骨丸(出聖濟總錄)治經絡凝滯骨節疼痛筋脉攣急遇陰
寒愈痛
南乳香(另研)没藥(另研)虎脛骨(酥炙黃各一兩)當歸赤芍藥
血竭(另研一錢半)熟乾地黃(二兩)
右為末用木瓜一枚切破去子入乳香末在内以麻
縷纏定勿令透氣好酒二升煑至酒盡取木瓜去皮
研如泥更入熟蜜少許杵和為丸如梧桐子大每服
三十丸至五十丸病在上食後服病在下食前服用
温酒下
菊花散(出御藥院方)治風冷邪氣入于腦停滯鼻間氣不得
宣散結聚不通故使鼻塞也
甘草(炙二錢半)防風前胡(各一兩)細辛桂心甘菊
花(各半兩)
右為細末每服二錢入乳香少許煎荆芥湯食後調
服
杏仁煎(出聖惠方)治風冷失聲語音不出
杏仁(湯浸去皮尖雙仁研如膏)桂心(各二兩)紫苑(洗去苖土)五味子
白术細辛(各一兩)貝母(煨令微黃)
右為細末以水一大盞入生薑汁一合飴餹二兩蜜
二合下杏仁膏慢火熬成煎每服一茶匙不計時候
以熟酒調服
四味丸(出聖濟總錄)治骨節風冷耐寒暑益氣血
獨活(去蘆頭)乾薑(炮)山茱萸(洗焙)桂(去粗皮各四兩)
右為細末煉蜜和搗三千杵丸梧桐子大每服二十
丸温酒下空心食前漸加至三十丸
治風冷失聲咽喉不利(出聖惠方)
蜜(五兩)桂心末(二兩)生薑(一分)杏仁(一兩湯浸去皮尖雙仁研如膏)
右合一處入于銀噐中慢火熬成膏每服不計時候
温酒調下一茶匙
没藥散(出王氏慱濟方)治男子女人虚憊風冷氣攻手臂腿膝
疼痛骨節酸麻
虎脛骨(酥塗炙)敗龜(酥炙)地骨皮(洗)没藥麝香(少許)細
辛(去葉洗)當歸(洗)羌活(去蘆頭)川芎官桂(去皮)防風(洗)
牛膝(去苖洗各半兩)朱砂(一分别細研)芍藥(半兩)
右件並依法脩治搗羅為散更研極細每服空心温
水調下一錢要丸即煉蜜和丸如梧桐子大酒下五
七丸
硫黃茶(出如宣方)治風冷頭冷妙
用硫黃水煎去滓熬乾研極細茶一盞生絹篩下硫
黃于茶面頓呷服嚼生葱白半寸妙
加减地仙丹(出醫方大成)治風冷邪濕留滯下焦足膝拘攣
腫滿疼痛
地龍(炒去土)五靈脂(去石)烏藥白膠香(别研)五加皮
椒紅(去汗)葳靈仙木瓜(去瓤)赤小豆(炒)川烏(炮)黑豆
(炒去皮)天仙藤蒼术(米泔浸去皮炒)木龞子(去殼濁各等分)
右為末酒糊圓如梧桐子大每服七十丸空心鹽酒
鹽湯下
治患風冷氣閉及近感癱風(出本草)
以蚕屎五斗用醇酒三斗拌之甑内蒸熱于煖室中
鋪于舊油單上令患人就所患一邊卧看温熱厚盖
覆汗出為度若虚人湏常在右防太熱昏眼目仍令
頭面在外不得壅覆未全愈間再作
治肢節風冷筋脉急痛(出本草)
用蒿節九月採莖暴乾以作浴湯佳
治風損冷痛(出本草)
以蒜搗傅之一方用好醋浸經年者良
主風冷氣并瘡疥瘙野雞漏下血(出本草)
以石薺薴煑汁服
治去風冷益陽事(出本草)
以蛇床子作湯浴男女陰
治心腹腰腎冷風(出本草)
以蚶火上燒之令沸空心服食十數箇以飯壓之
治風冷氣血閉手足身體疼痛冷麻(出本草)
五靈脂(二兩)没藥(一兩)乳香(半兩)川烏頭(一兩半炮去皮同為末)
右滴水丸如彈子大每用一丸生薑温酒磨服
除冷風
以煑荆芥汁服之
風痰(論)
夫風痰之病得于氣脉閉塞水飲積聚其狀雖有冷熱
之異至于心胷痞悶飲食不化則一也盖風氣滯三焦
不和則水飲易為停積風能生熱壅亦成痰是故有頭
目不利神思昏濁之候其感嘔逆不納飲食者則因于
胃冷而得之其治故不可一槩也風痰者是血脉壅
塞飲食積聚而不消散故成痰也其候或冷或熱或結
實食不消化胷膈痞悶滿短氣好眠頭眩常欲嘔逆者
是也
方
牛黃生犀丸(出和劑方)治風盛痰壅頭痛目眩咽膈煩悶神
思恍惚心怔面赤口乾多渴睡卧不安小便赤澁大便
多秘
黃丹(研)雄黃(研飛)膩粉(研)羚羊角(鎊各五兩)鉛水銀(與鉛)
(同結沙子)朱砂(研飛)龍齒(研飛過十兩)天麻(去苗)牙硝(研)半夏(白礬)
(製各二兩)生犀(鎊)龍腦(研細各二兩半)牛黃(研二錢半)
右為末煉蜜為丸每兩作二十丸每服一丸温薄荷
湯化下中風涎潮牙關緊急昏迷不醒用膩粉一錢
藥三丸生薑自然汁七點薄荷水同化下得吐或利
遂出痰涎即愈小兒風熱痰壅睡卧不安上竄齗齒
每服半丸如急驚風涎潮搐搦眼目反上牙關緊閉
膩粉半錢生薑自然汁三五點薄荷水同化下一丸
更看歲數大小加减
人參羌活散(出危氏方)治風壅痰食頭目昏暈遍體拘攣頭
面強急肢節煩疼壯熱煩渴
前胡羌活人參防風(去义)天麻薄荷葉
川芎粉草枳殼(去瓤)川獨活(各一兩)蔓荆子黃
芩桔梗赤茯苓(去各半兩皮)
右剉散每服四錢薑三片桑白皮七寸煎不拘時候
前胡散(出聖惠方)治風痰心胸壅悶頭目不利神思昏濁少
欲飲食
前胡(一兩去蘆頭)羌活羚羊角(各三分)人參(半兩去蘆頭)枳
殼(麩炒微黃去瓤)沙參(去蘆頭)芎藭蔓荆子半夏(湯洗七徧)
(去滑)甘草(炙微赤剉各半兩)防風(去蘆頭)白术甘菊花(半兩)黃
耆(剉半兩)
右粗搗羅為散每服三錢以水一中盞入生薑半分
棗三枚煎至六分去滓不計時候温服
白术丸(出聖惠方)治風痰積聚胃中冷氣令人嘔吐不納飲
食四肢無力
白术(一兩)人參(一兩去蘆頭)細辛(半兩)陳橘皮(一兩湯浸去白瓤焙)五
味子桂心(三分)防風(半兩去蘆頭)半夏(一兩湯洗七徧去滑)旋覆
花(半兩)甘草(半兩炙微赤剉)乾薑(炮製剉各半兩)白茯苓(一兩)訶梨勒
皮(三分)厚朴(一兩去粗皮塗生薑汁炙令香熟)
右搗羅為末煉蜜和搗三二百杵丸如梧桐子大每
服不計時候以生薑湯下二十丸一方以粥飲下
旋覆花丸(出御藥院方)治諸風痰實頭目昏眩旋運欲倒嘔
噦惡心恍惚不寧神思昏憒肢體倦怠頸項強硬手足
麻痺常服除風化痰清利頭目及偏正疼痛並宜服之
旋覆花(一兩)防風(去蘆頭)吳白芷甘菊花天麻
天南星(炮)白附子(炮)半夏(湯洗)陳皮(去白)芎藭蝎梢
(去毒炒)殭蚕(炒去絲)石膏(研已上各一兩)
右為細末生薑汁煑麵糊和丸如梧桐子大每服三
四十丸生薑湯下或茶清亦得食後服
羌活飲(出聖濟總錄)治風痰心胷痞悶頭目不利甚則嘔吐
羌活(去蘆頭)柴胡(去苖)桑根白皮(炙剉)附子(炮製去皮臍各三分)桔
梗(炒)芎藭赤茯苓(去黑皮)陳橘皮(湯浸去白炒)石膏(搗碎)
(各一兩)甘草(炙剉)桂(去粗皮各半兩)旋覆花(微炒)杏仁(湯浸去皮尖雙仁二)
(十枚)
右粗搗篩每服五錢七水一盞半煎至八分去滓温
服
蝎梢半夏丸(出御藥院方)治風壅痰實咳𠻳鼻塞頭目昏痛
手足麻木頸項強直筋麻不利常服祛風化痰清爽頭
目
蝎梢(去刺炒)半夏(湯浸七徧用薑製作麵)白殭蚕(生薑汁炒)天南星
(炮)明天麻川芎川獨活防風(並去蘆頭土)南青
皮(去白)紫蘇葉揀木香白花蛇(酒浸去皮骨取肉已上各半兩)
右同為細末用生薑自然汁打麵糊為丸如梧桐子
大别用朱砂為衣每服三十丸至十丸食後生薑湯
下
木香湯(出聖濟總錄)治風痰心胷不利頭目昏痛嘔吐痰涎
木香枳殼(去瓤麩炒)旋覆花㯽榔(剉)前胡(去蘆頭)半
夏麯(各半兩)人參(一兩)赤茯苓(去黑皮)白术桑根白皮
(剉)甘草(炙各三分)細辛(去苖葉一分)
右粗搗篩每服三錢七水一盞生薑一棗大拍碎同煎
至六分去滓不拘時候稍熱服
治風痰氣壅發即頭旋嘔吐不下飲食
前胡(一两去蘆頭)半夏(半兩湯洗七徧去滑)芎藭(半兩)枳殼(三分麩炒微黃)
(去瓤)㯽榔(一兩)旋覆花(半兩)防風(去蘆頭)枇杷葉(拭去毛炙)白术
(各半兩)赤茯苓(一兩)甘草(半兩炙微赤剉)陳橘皮(湯浸去白瓤焙)
右為粗散每服三錢以水一中盞入生薑半分煎至
六分去滓不計時候温服
羚羊角散治風痰氣壅心胸不利頭目煩疼少思飲食
羚羊角屑(二分)防風(半兩去蘆頭)麥門冬(一兩去心焙)川升麻
(三分)枇杷葉(三分拭去毛炙微黃)前胡(一兩去蘆頭)半夏(半兩湯洗七徧去滑)
荆芥細辛赤茯苓(一兩)枳殼(麩炒微黃去瓤)甘草(炙微剉半)
(兩)
右為粗散每服三錢以水一中盞入生薑半分淡竹
葉六七片煎至六分去滓不計時候温服
半夏飲治風痰心腹煩滿嘔吐不欲飲食
半夏(湯洗去滑)大腹皮(剉)麥門冬(去心焙)赤茯苓(去黑心)白
术桔梗防風(去义)前胡(去蘆頭各三分)厚朴(去粗皮塗薑汁炙令)
(香一兩)青橘皮(湯洗去白焙)枇杷葉(拭去毛炙各半兩)
右粗搗篩每服三錢匕水一盞入生薑一棗大拍碎
煎至六分去滓不拘時候稍熱服
丹砂丸治風痰頭目眩運心胷煩滿肢體拘倦
丹砂(研)雄黃(研)牛黃(研)乳香(研各半分)天麻(酒浸炙)阿膠
(炙燥)白礬(細研各半兩)龍腦(研)丁香麝香(研)白附子(炮各)
(一兩)
右為末合和再研合勻用豶猪膽汁和研勻以棗肉
為丸如菉豆大每服五丸至七丸薄荷酒下不拘時
候
木香導飲丸治風痰氣澁腸脘痞滿停飲不消頭目昏
眩手足麻痺聲重鼻塞神困多睡志氣不清中酒吐酒
並宜服之
京三稜(炮)蓬莪术(炮各三兩二錢)青皮(去白)陳皮(去白)白术(各一)
(兩半)㯽榔枳殼(炒)木香(各一兩)半夏(一兩)白茯苓(一兩半)
乾葛(二兩)
右細末打麵糊為丸如梧桐子大每服五十丸食後
生薑湯下加至一百丸忌食猪肉蕎麥麵
旋覆花散治風痰氣壅不下飲食頭目昏悶四肢煩疼
旋覆花半夏(湯洗七徧去滑)白附子(炮製各半兩)防風(去蘆頭)
羚羊角(各三分)前胡(一兩去蘆頭)枳殼(三分麩炒微黃去瓤)枇杷葉
(三分拭去毛炙微黃)甘草(半兩炙微赤剉)川大黃(剉碎微炒)赤茯苓(各二分)
右為粗散每服三錢以水一中盞入生薑半分煎至
六分去滓不計時候温服一方有赤芍藥
細辛散治風痰氣逆發即嘔吐欠呿昏悶神思不爽
細辛(三分)枇杷葉(一兩拭去毛炙微黃)人參(半兩去蘆頭)赤茯苓(三分)
半夏(半兩湯洗七徧去滑)前胡(一兩去蘆頭)陳橘皮(半兩湯洗去白瓤焙)白
术(半兩)芎藭(三分)甘草(半兩炙微赤剉)桂心(半兩)
右搗篩為散每服三錢以水一中盞入生薑半分煎
至六分去滓不計時候温服
上清白附子丸治諸風痰甚頭痛目眩旋運欲倒嘔噦
惡心恍惚不寧神思昏憒肢體倦疼頸項強硬手足麻
痺常服除化痰清利頭目
白附子(炮)半夏(湯洗七次)川芎菊花天南星白
殭蚕(炒)陳皮(去白)天麻(各一兩)旋覆花全蝎(炒半兩)
右為細末生薑汁浸蒸餅為丸如梧桐子大每服三
十丸食後生薑湯下
澤瀉湯治風痰壅滯胷膈不利頭目昏眩不思飲食
澤瀉前胡(去蘆頭)白术赤茯苓(去黑皮)甘草(炙)人
參半夏(湯洗七度切作片以生薑汁浸焙乾炒各一兩)㯽榔(剉)陳橘皮
(湯洗去白焙各三分)枳殼(去瓤麩炒半兩)
右粗搗篩每服二錢匕以水一盞入生薑半分拍碎
煎至六分去滓不拘時候温服
雄黃防風丸(出聖濟總錄)治風痰頭目昏痛及風氣痺滯經
絡上攻面部頭旋目暗不欲飲食
雄黃(研一兩半)防風(去义二兩)芎藭石膏(碎研各一兩)麝香(研一)
(分)白附子(炮)丹砂(研)獨活(去蘆頭)人參細辛(去苖葉各)
(半兩)
右為細末煑麵糊和丸如梧桐子大每服二十丸槐
膠湯下食後服
甘菊花荆芥湯(出御藥院方)治風痰頭疼咽膈壅悶
甘菊花防風旋覆花川芎(各半兩)枳殼(麩炒去瓤)
荆芥穗甘草(炙七錢半)皂角(酥炙去皮)石膏(碎各一兩)
右為粗末每服三錢水一盞入生薑三片同煎至六
分去滓食後熱服
甘菊丸(出楊氏家藏方)治風痰壅盛頭目昏痛肢節拘倦鼻塞
耳鳴頭皮痛痒並宜服之
天南星(四兩洗焙為末以好酒一升煑成膏與煉蜜同搜)雞蘇(去土四兩)荆芥
穗(一兩)川芎防風(去蘆頭)甘草(炙各一兩半)細辛(去葉土二兩)
菊花白殭蚕(炒去絲嘴各一兩)
右除南星並為細末次入南星膏子并煉蜜和丸如
梧桐子大每服二十丸食後生薑湯下
萬全散(出聖濟總錄)治風痰水飲積聚心胷痞滿飲食不化
頭目不利神思昏濁甚則嘔逆不思飲食
白殭蚕(炒)附子(炮製去皮臍)半夏(湯洗七徧去滑炒)細辛(去苖葉)
藿香葉芎藭羌活(去蘆頭各一分)牽牛(搗取粉半兩)乾薑
(炮二錢)
右為散每服二錢七濃煎生薑薄荷湯調下空心臨
卧服
防風散(出聖惠方)治風痰頭目昏悶四肢煩疼
防風(去蘆頭)枳殼(麩炒微黃去瓤各半兩)赤芍藥(三分)半夏(半兩湯洗)
(七徧去滑)前胡(一兩去蘆頭)甘菊花芎藭(各半兩)石膏甘
草(半兩湯洗微赤剉)
右為散每服三錢以水一中盞入生薑半分煎至六
分去滓不計時候温服
半夏散(出聖惠方)治風痰嘔逆湯水不下起則旋倒
半夏(半兩湯洗七徧去滑)芎藭(三分)甘草(炙微赤剉)漢防己乾薑
(炮製剉各半兩)防風(三分去蘆頭)桂心(半兩)川椒(五十枚去子及閉口者微炒出)
(汗)附子(三分炮製去皮臍)
右為散每服三錢以水一中盞煎至六分去滓不計
時候温服
天南星丸(出聖惠方)治風痰頭目旋運肢節拘急
天南星(炮製)細辛附子(炮製去皮臍)防風(去蘆頭各半兩)天麻
(一兩)半夏(洗七徧去滑)白附子(炮製)旋覆花芎藭(各半兩)
右為末煉蜜和搗三二百杵丸如菉豆大每服不計
時候荆芥湯下十丸一方用荆芥薄荷湯下
辰砂丸(出和劑方)治諸風痰盛頭痛惡心精神昏憒目眩心忪
嘔吐痰涎胷膈煩悶
硼砂(研)牛黃(研各一錢)白附子白殭蚕(去絲觜炒)蝎梢(炒各)
(一分)辰砂(研半兩)半夏(湯洗淨至七徧一兩)天南星(炮製剉)
右為細末同研令勻水煑麵糊丸如梧桐子大每服
二十丸用生薑荆芥湯下不計時候
枇杷葉湯(出聖惠方)治風痰氣逆嘔吐不止心腹刺痛不思
飲食
枇杷葉(拭去毛炙二兩)人參半夏(湯洗七度杵為末用生薑汁和作餅子焙)
(乾)訶梨勒(去核)甘草(炙)桂(去粗皮各一兩)赤茯苓(去黑皮)枳殼
(去瓤麩炒各一兩半)
右粗搗篩每服二錢七入生薑三片水一盞煎至七
分去滓温服不拘時候
消痰丸(出聖濟總錄)治風痰頭目眩運神思昏憒
皂莢(去皮生用)天南星(生用)乾薄荷葉白附子(生用各一兩)
半夏(生用二兩)人參(三分)白礬(生用)防風(去义各半兩)
右為末以生薑汁煑麵糊和丸如梧桐子大每服十
五丸食後臨卧生薑湯下
白雪丸(出聖濟總錄)治痰壅胷膈慒逆及頭目昏眩脹痛困
倦
天南星(炮)烏頭(炮製去皮臍)白附子(生用)半夏(湯洗七徧去滑各二)
(兩)滑石(研三兩)龍腦(研)麝香(研各一分)石膏(研三兩)
右為末稀麵糊和丸如菉豆大每服三十丸薑茶或
薄荷茶下服之良久豁然清爽食後為佳
前胡丸(出聖濟總錄)治風痰不散食逆嘔吐
前胡(去蘆頭)白术枳殼(去瓤麩炒)半夏(湯洗七徧去滑)赤茯苓
(去黑皮)人參(各三分)白礬(半兩枯)丁香(一分)
右為末棗肉和丸如梧桐子大每服二十丸煎生薑
竹茹湯下食後服
羌活丸(出聖濟總錄)治風痰頭痛目暈倦怠無力
羌活(去蘆頭)防風(去义)桔梗白附子枳殼(去瓤麩炒)白
蒺䔧(各半兩)蔓荆實(一分半)不蚛皂莢(半觔用新水浸一宿揉取汁以)
(絹濾入鐺中投少許麵慢火煎成膏)
右為末將皂莢丸如梧桐子大每服二十丸温水下
食後服
辰砂天麻丸(出和劑方)治諸痰風盛頭痛目眩旋運欲倒嘔
噦惡心恍惚徤忘神思昏憒肢體疼倦頸項拘急頭面
腫痒手足麻痺常服除風化痰清神思利頭目
川烏(二兩半)麝香(研)白芷(各一兩一分)辰砂(研飛一半入藥一半為衣)
白附子(炮各五兩)天麻(去苖十兩)天南星(虀汁浸切焙乾二十兩)
右末麵糊丸如梧桐子大每服二十丸温荆芥湯下
不拘時候服如癱瘓風併服取效破傷風豆淋酒下
如要發汗煨葱熱酒併服三服常服亦得
香芎湯(出王氏慱濟方)治風痰頭目昏痛心胷煩悶及治三焦
風壅中脘有痰口乾利胷膈化痰涎
芎藭(二兩)細辛(去苖葉)旋覆花(各一兩)甘草(炙)獨活(去蘆頭)
羌活(去蘆頭各半兩)皂莢(一挺燒存性)
右粗搗篩每服二錢七水一盞煎至六分去滓熱呷
食後臨卧服之
細辛丸(出聖濟總錄)治風痰咽膈不利頭目昏痛解煩倦通
鼻塞退風壅
細辛(去苖葉洗三分)白附子(生用一兩半)芎藭(二兩)天南星(漿水煑透)
(切焙乾四兩)甘菊花(一兩)好墨(半兩)豆豉(炮二兩半)
右搗羅為細末以麵糊為丸如梧桐子大每服十五
丸加至二十丸以荆芥湯下或茶清亦得食後臨卧
服
附子丸(出聖濟總錄)治風痰壅盛精神昏憒
附子(生用去皮臍)天南星(生用去皮臍各一兩)天麻(生用半兩)烏頭(生去)
(皮臍淨)半夏丹砂(研半兩)麝香(研一錢)
右搗研為末拌勻用粟米粥為丸如梧桐子大以膩
粉滚為衣每服以生薑葱湯下二十丸研破服相次吐
下惡涎為效如纔覺中風急用葱酒化三丸與服吐
出稠黏惡涎如不吐再服之以吐為度
丹砂丸(出聖濟總錄)治風痰胷膈不利嘔逆頭眩
丹砂(細研水飛過二兩)半夏麯(三兩)人參天南星(炮製各一兩半)
皂角子(炮製去皮取黃一兩)膩粉(秤一錢)青橘皮(湯浸去白細切焙乾二兩)
右除丹砂膩粉外為細末入上二味和勻用湯浸炊
餅和丸梧桐子大每服二十丸生薑湯下不計時候
銀液丹(出和劑方)治諸風痰涎藴結心膈滿悶頭痛目暈面
熱心忪痰唾稠黏精神昏憒及風癎潮搐涎潮昏塞並
宜服之
黑鉛(煉十遍秤三兩與水銀結沙子分為小塊同甘草十兩水煑半日候冷取出研用)鐡
粉水銀(結沙子各三兩)朱砂(研飛半兩)天南星(炮為末三分)膩粉
(研一兩)
右同研勻以麵糊為丸梧桐子大每服二丸用薄荷
蜜湯下生薑亦得微利為度食後服如治風癎不計
時候一方無水銀
獨活丸(出聖濟總錄)治風痰頭目痛疼昏眩不止
獨活(去蘆頭)芎藭防風(去义)甘菊花(各一兩)乾蝎(去土炒一)
(分)半夏(湯洗去滑搗作末和成餅子炙别為末二兩重)
右為末以半夏末用生薑自然汁一大盞煑如膏和
丸如豌豆大每服七丸至十丸荆芥薄荷湯下不拘
時候
水煑丸(出聖濟總錄)治痰逆胃虚不下粥食兼療風痰頭目
昏暈
半夏(湯洗去滑焙乾二兩)天南星(生去皮臍半兩)膩粉(一錢)丁香(一錢)人
參(三錢)桑根白皮(剉一分)
右為末用生薑自然汁調生麵和丸如豌豆大每服十
五丸至二十丸漿水内煑三二沸漉出别用生薑人
參湯下不計時候
祛痰三生丸(出德生堂)治中風後痰涎壅塞胷膈之間令人
頭目昏眩手臂肩背腰腿疼痛麻痺不仁不能動止者
又治風癎不時發作服後次晩早從大便中出是其應
也
皂角(半觔去皮弦)牽牛(一觔)白礬(四兩)蘿蔔子(四兩合研)木香(二兩)
朱砂(一兩令研為衣)
右為細末蘿蔔熬水打麵糊為丸如梧桐子大每服
三四十丸加至五十丸温水食後臨卧服量氣虚實
加减丸數此藥大便實痰盛者可服一方無朱砂為
衣
天南星丸(出聖濟總錄)治風化痰清神爽氣順胷膈消酒毒
止痰逆惡心中酒嘔吐
天南星(一觔每箇重一兩上下者用温湯浸洗刮去裏外浮皮并虚軟處令淨用好酒浸一)
(宿用桑柴蒸不住添熱湯令釡滿甑内氣猛更不住洒酒常令藥潤七伏時滿取出用銅刀切開一)
(箇大者嚼少許不麻舌為熟未即再炊候熟用銅刀切細焙乾)辰砂(研飛二兩一半為衣)丁
香麝香(研各一兩)龍腦(研一兩半)
右為細末入研藥勻煉蜜并酒搜和為丸每兩作五十
丸以朱砂末為衣每服一丸細嚼濃煎生薑湯下不計
時候含化除煩渴止嘔逆小兒驚風半丸合時忌婦
人雞犬
太白散(十便良方)治諸風虚潮熱痰涎壅盛手足抽掣不仁
背強口噤及産後血虚中風發作痙狀語澁神識昏塞
冐悶不醒
南星(二錢半炒)烏蛇肉(三錢酒浸去皮骨)蝎梢(去毒炒二錢)白附子
(生用三錢)川烏頭尖(生用去皮二錢)
右為末每服二錢水一盞入蠟茶半盞葱一寸煎温
服無時
加味三生丸(出瑞竹堂)治風痰氣壅
南星半夏天麻白附子人參(已上各一兩)
右並生用碾為細末生薑自然汁糊丸如梧桐子大
每服三五十丸食後臨卧薑湯送下
化風丸(出聖濟總錄)治風痰肢體緩縱偏正頭疼
天南星(用漿浸七日取出切暴乾)白附子(炮)烏頭(炮製去皮臍各二兩)寒
水石(研)半夏末(用生薑汁和作餅焙乾各四兩)
右為末麵糊為丸如梧桐子大每服十丸加至二十
丸生薑湯下臘茶亦可不拘時候
玉霜丸(出聖濟總錄)治風痰清頭目利咽膈
半夏(湯洗七遍去滑)滑石(研各二兩)寒水石(煨研四兩)白礬(飛過一兩半)
白附子(生用一兩)
右為末以白麵糊和丸如梧桐子大每服十丸食後
生薑湯送下
皂莢丸(出聖惠方)治風痰心胷壅悶頭目不利
皂角(五挺以熱湯二升浸候軟挼濾取汁熬成膏)旋覆花枳殼(麩炒微黃)
(去瓤)
右為散每服五錢以水一中盞入生薑半分煎至六
分去滓不拘時候温服
治風痰氣逆滿心惡不能下食宜服此方
前胡(一兩去蘆頭)枳殼(一兩半麩炒微黃去瓤)人參(一兩去蘆頭)桂心
(三分)半夏(半兩湯洗去滑)
右為散每服五錢以水一中盞入生薑半分煎至六
分去滓不計時候温服
化痰玉壺丸(出衛生寶鑑方)治風痰吐逆頭痛目眩胷膈煩滿
飲食不下及咳𠻳痰盛嘔吐涎沫
天南星(生)半夏(生各一兩)天麻(半兩)頭白麵(三兩)
右為細末滴水為丸如梧桐子大每服三十丸用水
一大盞先煎令沸下藥煑五七沸候藥浮即熟漉出
放温别用生薑湯下不以時服
辰砂化痰丸(一名辰砂丸出直指方)治風化痰安神定志和咽膈
清頭目止咳𠻳除煩悶及痰結實如梅核及稠濁者
白礬(枯别研)辰砂(飛研各半兩)南星(炮一兩)半夏(湯洗七次薑汁搗作)
(餅子三兩)
右以白礬半夏麴南星末和合勻用生薑汁煑麵糊
為丸如梧桐子大别用朱砂為衣每服十丸生薑湯
送下食後服之亦治小兒風壅痰𠻳一歲兒服一丸
搥碎生薑薄荷湯食後下
星砂丸(出百一選方)治一切風痰利胷膈壯脾胃及消痰積
温中順氣内傷生冷腹脇服痛酒後痰實嘔吐服之神
效
南星(四兩洗七次)良薑縮砂仁(各一兩)香附子(二兩炒去毛)
右為末生薑自然汁煑麵糊為丸如梧桐子大每服
三十丸生薑湯下不計時候夏月傷生冷尤宜服之
雖多至七八十丸無害一方無香附
天南星丸治膈上風痰嘔吐不下飲食
天南星(炮製)半夏(湯洗七次去滑各一兩)皂角根皮(一兩剉)白礬
(半兩熬令汁盡)
右為末以生薑汁煑麫糊為丸如梧桐子大不計時
候以温水下十丸
玉液丸(出醫方大成)治風壅化痰涎利咽膈清頭目除咳𠻳
止煩熱
寒水石(燒令赤出火毒水飛過三十兩)白礬(枯過研)半夏(洗七次為細末各十)
(兩)
右合研以麫糊為丸如梧桐子大每服十丸温生薑
湯下食後臨卧或和勻以生薑自然汁打秫米糊丸
如梧桐子大每服三十丸空心人參湯或棗湯下
生薑湯(一名小省風湯出直指方)治痰去風
圓白南星(半兩者一箇)老生薑(三錢半)
右各切片以水三盞磁噐内煎取其半逐漸温服
二聖飲子(直指方)治風痰
南星半夏(各二兩切作片)
右用生薑一觔搗取自然汁浸藥磁噐盛之頓在鍋
隔湯熬煎令薑汁盡焙乾為末每服二錢生薑甘草
少許煎湯調下或用糕糊小丸薑湯下三十丸入煆
白礬少許同丸亦得
一方(出肘後方)治風痰
欝金(一分)藜蘆(十分)
右各為末和令勻每服一匙用温漿一盞先以少漿
水調下餘者水𠻳口都服便以食壓之
瓜蒂散(出肘後方)吐法宜用辯上部脉有下部脉無上部脉
有下部脉無其人當吐不吐者死何謂下部無脉此所
謂木欝也飲食過飽填塞胷中胷中者太陰之分野經
云氣口反大于人迎三部食傷太陰故曰木欝逹之吐
者是也
瓜蒂赤小豆(各等分)
右為細末每服一錢温漿水調下以吐為度若其兩
手尺脉絶無不宜便用此藥恐損元氣令人有氣不
復止是胷中窒塞悶亂不通以指探去之如不得吐
者以物探去之得吐則已如食不去用此藥去之
消痰丸(出御藥院方)治風勝痰實喘滿𠻳風氣上攻
黑牽牛(四兩半生半炒)槐角子青皮(去白各半兩)半夏(湯洗七次)
(焙乾一兩)皂角(不蛀肥者去皮弦塗酥炙黃色二兩)
右件五味為細末生薑麫糊和如小豆大每服十五
丸至二十丸食後生薑湯下
治風痰(出本草)
取白殭蚕七箇直者細研以薑汁一茶脚温水調灌
之
瓜蒂散(出經騐良方)治風涎暴作氣塞倒卧或有涎用諸藥
化不下者用甜瓜蒂一名苦丁香晒乾為細末每用一
二錢七加輕粉一七以水半合調勻灌之候良久涎自
出如涎未出含砂糖一塊下咽涎即出一方不加輕粉
如吐多困即嚥麝香湯一盞即止
中金丸(出王氏慱濟方)治風化痰辟邪養正益津液潤肌膚大
進飲食延年補氣
右用蒼术不拘多少以長流水浸七日逐日一度换
仍以竹刀旋削去粗皮切作片别用無灰酒浸一宿
酒可于术上浮二指許候滲酒盡焙乾為細末煉蜜
和丸如梧桐子大每服早辰茶酒任下三二十丸忌
桃李雀鴿
白附子散治大人小兒虚風呵欠止吐化痰
白附子(炮)天南星(炮各半兩)黑附子(炮去皮臍一分)
右為細末每服二錢水一盞薑五片慢火煎六分不
拘時小兒一錢水一盞薑三片慢火煎不住手攪勻
至小半盞分為三服
漢防己散治風化痰利胷膈除頭目旋眩令思飲食
漢防己(一兩)羚羊角屑人參(去蘆頭)桂心芎藭(各三)
(分)半夏(半兩湯洗七遍去滑)赤茯苓(三分)旋覆花防風(去蘆頭)
白术細辛麥門冬(去心各半兩)枳殼(三分麩炒微黃)甘草
(半兩炙微赤剉)赤芍藥羌活(各三分)
右為散每服三錢水一中盞入生薑半分煎至六分
去滓不計時候温服
白术丸主除風痰積聚胃中冷氣秋發動令人嘔吐食
或吐清水飲食减少不作肌膚
白术(五分)白芷(三分)乾薑石斛(各六分)五味子細辛
橘皮厚朴(炙)桂心防風茯苓甘草(各四)
(分)
右搗篩蜜和丸如梧桐子大每服十丸飲下日二加
至二十丸忌桃李雀肉生葱海藻菘菜酢物一方有
人參五分
半夏利膈丸(出醫方集成)治風痰壅甚頭疼目眩咽膈不利
涕唾稠粘胷中煩滿酒癖停飲嘔逆惡心脇下急痛腸
中水聲神思昏憒心忪面熱止𠻳化痰
防風(去蘆頭)半夏(湯洗七遍去滑各一兩)
右為末以白蜜和搗百餘杵丸如梧桐子大每服不
計時候以荆芥薄荷湯下十丸
秦芁散(出聖惠方)治風痰心昏恍惚不能言語痰涎流溢
秦芁(去苖一兩)常山(一兩半)人參(不去蘆頭)羚羊角屑甘草
(生各一兩)
右為散每服三錢以水一中盞入大麻子五十粒煎
至七分去滓空心温服良久當吐未吐再服
生朱丹(出御藥院方)治諸風痰甚頭痛目眩旋運欲倒肺氣
欝滯胷膈不利嘔噦惡心恍惚徤忘頸項強直偏正頭
痛面目浮腫筋脉拘急涕唾稠粘咽喉不利常服清神
爽氣
白附子(炮製去皮臍)石膏(燒通紅放冷各半觔)龍腦(一匙)朱砂(一兩二錢)
(半為衣)
右為細末燒粟米飯為丸如小豆大朱砂為衣每服
三十丸食後茶酒任下
祛涎丸(出楊氏家藏方)治風痰上攻頭目昏痛旋運欲倒嘔噦
惡心恍惚徤忘神思昏憒肢體煩疼頸項拘急頭面腫
痒手足難舉或時麻痺
天南星(四兩)半夏(九兩半)白附子(二兩六錢)川烏頭(七錢半)
右並生為末用生絹袋盛以井花水揉洗澄濾有滓
再更研入袋擺洗盡瓦盆中日晒夜露每至曉澄去
宿水别換井花水攪勻晒春五日夏秋七日冬十日
去水晒乾如玉片方入後諸藥
劔脊烏稍蛇白花蛇(各酒浸一宿去皮骨焙乾秤一兩重)白殭蚕
(炒去絲嘴)全蝎(微炒去毒一兩)天麻川芎(各二兩)
右為細末生薑汁煑麵糊和丸梧桐子大飛研細硃
砂一兩麝香末二錢為衣風乾密噐中盛之每服三
十丸食後煎生薑薄荷湯下
四神丸(出經驗良方)治手足頑麻痰涎壅盛頭昏眩肩背拘
急極效
大天麻天南星(各湯洗淨)防風(去蘆各一兩)薄荷葉(半兩)
右為細末酒煑薄麵糊為丸如菉豆大每服二十丸
煎荆芥生薑湯下
退痰丸(出聖濟總錄)治風痰壅盛每日早辰多喜嘔吐
人參赤茯苓(去黑皮)乾薑(炮)半夏(湯洗七遍去滑各一兩)
右為末以粟米飯和丸如梧桐子大每服二十丸空
心生薑湯下日午再服
通頂散(出御藥院方)治風痰旋運頭目大痛及偏正不定發
作神志昏憒或冐風寒鼻塞聲重
藜蘆(去苖土半兩)躑躅花(去土一錢)藿香葉(去土二錢)
右為細末每用紙撚蘸藥鼻内㗜不拘時
芎辛湯(出十便良方)治膈痰風厥頭目昏痛鼻塞身重肩背
拘急不思飲食
芎藭(半兩)細辛(去苖土一錢)甘草(炙一錢半)
右為粗末每服二錢水一盞煎至七分去滓不以時
温服一方加薄荷七片
治中風痰壅不能治者(出經驗良方)
猪牙皂角(肥實者炮刮去皮絃及子二片)玄胡索(七個)青黛(二錢)
右為細末每用一匙新汲水調成稀糊令患者仰卧
男左女右將藥入病人鼻内覺藥到喉少酸令患者
坐却令咬筆管一枝滴涎盡為度
鐡刷湯(出聖濟總錄)治風痰胃中有寒嘔吐痰涎胷滿氣逆
附子(五枚炮令微裂地上以盞子覆冷取出去皮臍)半夏(湯洗七遍去滑切麩炒一兩)
木香(半兩)
右剉如麻豆每服二錢匕以水一盞入生薑一棗大
拍碎大棗三枚擘破同煎至七分去滓空心食前温
服
皂莢煎丸(出聖惠方)治風墜痰疎利臟腑
皂莢(一觔肥好不蛀者以水洗去塵用河水五升煑令軟攪濾取汁入銀鍋内熬成膏)葳
靈仙(煖水浸過削去其茸不用其根冷水淘三五度令淨暴乾搗細羅取末四兩)薄荷
(乾杵細羅取末一兩)
右二味藥末相合入皂角煎和搗三二百杵丸如梧
桐子大每服不計時候以荆芥湯下二十丸
半夏丸(出聖惠方)治風痰脾胃冷氣吐逆不止飲食不下
半夏(一兩湯洗七遍去滑微炒)白礬(二兩燒令汁盡)乾薑(半兩炮製剉)
右搗羅為末研勻用蒸餅和丸如梧桐子大每服不
計時候煎生薑湯下十丸每服三十丸亦得隨病輕
重酌量加减
稀涎散治風涎潮塞上隔氣閉不通(方見卒中風類)
乳香半夏丸(出御藥院方)治風痰除咳𠻳清頭目
半夏(湯洗七次焙乾三兩)天南星(虀汁煑熟一兩)白礬(枯一兩)
右各脩製訖同為細末水浸蒸餅和丸如梧桐子大
每服五十丸生薑湯下不拘時候
星附湯(出百一選方)
全蝎(一錢炒)附子(炮去皮臍)天南星(炮洗去灰各一兩)
右為粗末每服三錢水二盞薑十五片煎至七分去
滓澄清冷服温服亦得
三生丸(出本事方)治中脘風痰涎飲瞑眩嘔吐酸水頭疼惡
心
半夏(二兩)南星白附子(各一兩)
右並生為末滴水為丸如梧桐子大以生麫滚衣陰
乾每服十丸至二十丸生薑湯下
天南星丸治風痰氣厥頭痛嘔吐痰涎
天南星(用虀汁煑軟切作片子焙半觔)芎藭(三兩)香墨(燒研半兩)
右為末以白麫糊為丸如梧桐子大每服二十丸荆
芥湯下不拘時候生薑湯下亦可
治膈上風熱常覺有痰(一名風痰散出十便良方)
皂角(二挺半不蛀者湯浸剥去皮子晒乾一挺燒作黑灰一挺燒作白灰半挺塗酥炙令黃搗)
(羅為末)蠟面茶(半觔生碾為末)附子(半兩炮製去皮臍搗羅為末)
右都研令勻不計時候以生薑湯調下半錢
又方
白礬(三兩燒令汁盡)乳香(半兩)白附子(一兩炮製搗羅為末)
右都研令勻以水浸蒸餅和丸如梧桐子大每于食
前以温酒下十丸
壞痰丸(出御藥院方)治風痰利咽膈破積滯散疼痛止咳𠻳
皂角(割去黑皮酥炙黃色去子)枯白礬(各半觔)
右為細末水浸蒸餅為丸如梧桐子大每服三四十
丸食後生薑湯下或温水下亦可
靈砂白丸子(出醫方集成)治氣虚弱痰氣上攻風痰壅塞嘔
吐不已
靈砂青州白丸子末(各一兩各研)人參(去蘆)乾薄荷葉
白茯苓(去皮)白礬(枯過)南星(泔浸一伏時焙乾各三十兩)半夏(洗七)
(次為末生薑汁搗和作麯六十兩)
右為末用生薑汁煑麫糊和丸如梧桐子大每服二
十丸生薑湯下食後如痰盛躁熱薄荷湯下
皂白丸(出御藥院方)治諸風痰酒痰茶痰食痰頭痛目眩旋運
欲倒手足頑麻痰涎壅并一切諸病
天南星(生三兩)半夏(生七錢)白附子(生二兩)生薑(二觔取汁)皂
角(二觔肥者去皮子以水浸一宿三次約水一斗煑藥)川烏頭(半兩去皮臍)
右㕮咀以皂角同煑乾為細末以生薑汁煑麵糊為
丸如梧桐子大每服三十丸食後生薑湯下但他藥
所不能療者此藥並皆主之常服寬利胷膈涎美飲
食不生一切風痰大有神效
導痰散治中風癱瘓胷膈有痰涎不利此藥服後微微
吐之
枯白礬(半兩)殭蚕(一兩)
右為細末每服一錢生薑湯調下良久吐頑涎為效
未吐再進不拘時候
治風痰(出本草圖經)
用芎藭蜜和作指頭大丸欲寢服之殊佳
碧琳丹(出王氏慱濟方)治痰涎潮盛卒中不語備急大效
生碌(二兩出信州石碌是也淨洗于乳鉢内研如粉以水飛過去砂石攤于紙上晒乾)硇
砂(一兩以水化去砂石潑清入碌石粉於新白噐内慢火熬令乾)
右取辰日辰時面向辰位上修合再研勻入麝香一
分又同研細煑糯米粥和丸如彈子大陰乾如卒中
者每丸作二服用薄荷酒磨下癱瘓并一切風疾用
朱砂酒磨下如犯藥毒亦同前法服之候吐出濃涎
青碧色并瀉下惡物為驗合時于淨室内無令婦人
四足見忌動風毒物常服一丸可分作六服空心服
後用少食壓下
千金丸(出王氏慱濟方)疎風下涎消逐痰積
朱砂(半兩臼研如粉)水磨雄黃(三分别研如粉)膩粉(三分秋冬只用半兩)生
半夏末(三分)
右件藥一處再同研勻用生薑去皮切作塊子如櫻
桃大先入藥末石臼内旋入薑塊同搗約可丸得即
丸如梧桐子大每服一丸至兩丸
吐風痰(出本草)
以梨作漿服之
一方治風痰
用綠青揀上色精好者先搗下篩更用水飛過至細
及再研治之如風痰眩悶取二三匕同生龍腦三四
豆許研勻以生薄荷汁合酒温調服偃卧湏臾涎自
口角流出乃愈
治風痰(出肘後方)
用蘿蔔子為末温水調一匙頭良久吐出涎沫如是
攤瘓風以此吐後用緊疎藥服疎後服和氣散差一
方水研服吐風痰
一方(出肘後方)治膈壅風痰
用半夏不計多少酸漿浸一宿温湯洗五七遍去惡
氣日中曝乾搗為末漿水搜餅子日中乾之再為末
每入生腦子一錢研勻漿水濃脚丸雞頭大紗袋盛
通風處陰乾每一丸好茶或薄荷湯下
治風涎潮塞氣不得通
用皂角一兩生白礬半錢膩粉半兩為末水調灌之
到咽吐涎即愈
利膈丸(出王氏慱濟方)治三焦氣不順胷膈壅塞頭目昏眩涕
唾痰涎精神不爽
用牽牛子四兩半熟不蛀皂角塗酥灸二兩為末生薑
自然汁煑糊為丸如梧桐子大每服二十丸荆芥湯
下
治一切風痰風霍亂食不消大便澁(出肘後方)
用訶梨勒三枚搗取末和酒頓服三五度良
茯苓湯主風痰氣發嘔吐欠呿煩悶不安或吐痰水者
茯苓(三兩)人參生薑橘皮白术(各三兩)
右以水五升煑取一升五合去滓温分三服中間任
食忌犬醋桃李雀等肉
四生丸治風順氣化痰逐飲
生半夏生南星生白礬南康蚌粉(各一兩)
右為末用糊為丸如梧桐子大每服三十丸生薑湯
下食後
玉芝丸(出永類鈐方)治風壅痰實頭目昏眩咳𠻳煩滿不利
嘔吐惡心神思昏憒心忪面熱痰唾稠黏
右為細末用生薑自然汁打麵糊為丸如梧桐子大
每服二十丸如要疎風痰加至四五十丸食後生薑
湯下
葉氏分涎湯(出易簡方)治風痰留滯膈問虚滿食即惡心咽
吻上喘涎唾不利服此順陰陽消痞悶(醫方大成)
陳皮(去白)新羅揀參半夏(湯洗七次令軟每箇切四片薑汁浸一宿)天
南星(去外皮濕紙包灰火煨香熟出各等分)枳殼(去瓤微炒)苦梗(去蘆各等分)
右剉米粒大每服二錢水一盞半生薑十大片同煎
至半盞去滓候通口旋呷徐徐嚥下食後臨卧服了
高枕仰卧
治風痰不下
荆芥(四兩)白礬(一兩半生)槐角(生二兩)陳皮半夏(各二兩半)
右為末水糊為丸如梧桐子大每服四十丸生薑湯
送下
導痰丸專患痰氣服此藥免患中風之疾
黑牽牛(生用頭末三錢)白礬(生用一錢)猪牙皂角(生用二錢)半夏(少許)
南星(少許)
右為細末冷水和丸如梧桐子大每服五六十丸五
更用温茶湯下
水煑金花丸(出濟生拔粹方)治風痰咳𠻳其脉弦面青四肢滿
悶便溺秘澁心多躁怒
南星(一兩生用)半夏(一兩生用)天麻(五錢)雄黃(二錢)白麵(三兩)
右為細末滴水為丸每服五十丸至百丸煎漿水沸
下藥煑令浮為度漉出淡漿水浸另用生薑湯下或
通聖加半夏及局方中川芎丸防風丸皆可用也
南星散(出直指方)治風氣動痰發𠻳
天南星(一兩)枳殼(製)細辛(各半兩)木香甘草(炙各一分)
右㕮咀每服三錢薑七片慢火熟煎服
療風痰飲氣逆滿惡心不能食
人參(二兩)枳實(炙)白术(各三兩)生薑(四兩)桂心(一兩半)
右切以水五升煑取一升五合分温三服之忌桃李
雀肉生葱
治風痰膈氣嘔吐水者宜服此方
防風(一兩去蘆頭)枳殼(半兩麩炒微黃去瓤)白附子前胡(一兩去蘆)
(頭)陳橘皮(一兩湯浸去白瓤焙)半夏(湯洗三兩)人參(生二兩)天南星
(生用一兩半)白茯苓(去皮)白术(一兩)白礬(生)滑石貝母(各一)
(兩)
右為細末麵糊為丸如梧桐子大每服三十丸食後
生薑湯下一方有木香一兩
玉芝徐老丸(出御藥院方)治除風壅消痰利咽膈進飲食調
五味
天南星乾薑(各半兩)半夏白礬大黃(各一兩)細
蛤粉(二錢)牽牛(四兩)黃蘗(一兩半)
右為細末水丸如小豆大每服一二十丸食後温水
下日三服常服化痰消食順氣調血令人徐老或已
衰老或一切風氣或患喉結愈宜服之或除腸垢積
物者可漸加至三五十丸以意消息或滑泄忌牽牛
大黃并孕婦此外更忌天南星半夏皆不可服
大利膈丸(出拔粹方)治風痰實喘滿咳𠻳風氣上攻
牽牛(四兩生用)半夏(湯洗)皂角(去皮弦酥炙各二兩)木香(半兩)青皮(去白)
(二兩)槐角(一兩炒)㯽榔大黃(各五錢)
右為細末生薑麵糊為丸每服五十丸生薑湯下
治風痰氣壅發即頭旋嘔吐不下飲食宜服此方
前胡(一兩去蘆頭)半夏(半兩湯洗七遍去滑)枳殼(二分麩炒微黃去瓤)旋覆
花防風(去蘆頭)枇杷葉(拭去毛炙微黃)陳橘皮(湯浸去白瓤焙)白
术(各半兩)
右為散每服三錢以水一中盞入生薑半分煎至六
分去滓不計時候温服一方有赤茯苓甘草
錦朱丸(出御藥院方)治膈痰風厥頭目昏痛眼黑旋運怔忪
惡心驚悸恍惚夢寢不安漸致成冐昧不知人事
乳香(研)朱砂(研)白礬灰(研)皂角子(炮製為末)鐡粉(研各一兩)
半夏麯(二兩)鉛白霜(研)
右為細末生薑汁麫糊和丸如菉豆大每服十五丸
至二十丸生薑湯下驚悸語澁金銀湯下或荆芥湯
下
㯽榔利膈丸(出御藥院方)治風上攻痰實喘滿咳𠻳
㯽榔(麫褁煨熟剉一兩)皂角(不蛀肥者去皮子酥塗炙)槐角子(半兩)青橘
皮(湯浸去瓤稱各二兩)齊州半夏(湯浸洗七次切焙乾)黑牽牛(四兩半生半炒)
丸濃煎生薑湯吞下不嚼
二烏丸(出華陀中藏經方)治風痰眩運
川烏頭草烏頭(各四兩)青鹽(四兩)黑豆(半升)
右用水二升同煑四味水耗即以温水添之候川烏
頭半軟四破之更煑以透爛為度去皮同煎烏頭並
黑豆于石臼或水臼内搗令極爛不見日星即就丸
乾即以煑藥水添濕同搗煑時留一盞以下水以備
添勿令煑乾也丸如梧桐子大每服三二十丸鹽酒
任下食前
七生丸(出衛生家寶方)治風盛及頭風一切痰涎
天南星半夏川烏草烏地龍(不去土)川芎
白殭蚕(已上各一兩)
右並不去皮臍生用為細末以蕎麥麫打糊為丸如
梧桐子大蛤粉為衣每服七丸淡茶湯送下不以時
候漸加至十丸十五丸
白龍丹(出王氐慱濟方)治上焦風壅化痰涎利胷膈逐風祕
雷丸(末二錢)甘遂(末三錢)牽牛(一兩杵取米六錢不用再羅者)龍腦(少許)
粉霜(四錢)輕粉(四錢入白麫少許三味同研令勻細滴水和餅子于慢火内煨令熟放冷)
(再研令細)
右件同為細末研令入青州棗取肉煑熟和為圓如
菉豆大每服五十丸温漿水下如一切風癎驚搐涎
滯並以漿水下七丸或二七丸如小兒痰熱及渴不
止煩疼但頻少與服自然消除大人風氣壅盛上焦
不利最宜服此更在臨時酌其加减
靈砂丹(出楊氏家藏方)治痰壅滯結集成癖上攻頭目昏痛眩
運目暗耳鳴肢體煩倦項背拘急手足戰掉肌肉瞤動
麻痺不仁及一切風痰積飲悉皆治之
皂角(不蛀肥實者去皮弦子二觔用河水三升生薑自然汁半升搗皂角取濃汁濾去滓干銀)
(石噐内慢火熬成膏)天南星(生用)半夏(湯洗去滑)白附子(生用)白礬(枯四)
(味各四兩)朱砂(一兩半研如粉)猪牙皂角(肥實者去皮弦塗酥炙赤色秤二兩)
右件同為細末入朱砂同研勻將皂角膏子搜和丸
如梧桐子大别用硃砂為衣每服三十丸生薑湯下
食後如積年經久痼冷痰疾加附子四兩去皮臍生用
五生丸主風痰頭旋臂痛嘔吐咳𠻳等証
天南星(薑汁浸乾焙)半夏(洗去滑)附子(去皮)天麻白附子
白礬(枯六味各一兩)硃砂(别研)
右為細末生薑汁作糊為丸如梧桐子大硃砂為衣
每服三十丸食後薑湯下
天麻白术丸(出楊氏家藏方)治風濕痰飲食攻衝頭目昏暈重
痛咽膈壅滯不利及一切痰飲悉皆主之
天麻(去蘆)白术天南星(炮)半夏(湯洗淨)白附子(炮)川
芎白殭蚕(炒去絲嘴)寒水石(煆過)薄荷葉(去根)赤茯苓
旋覆花(已上十一味各等分)
右件為細末以生薑自然汁煑麫為丸如梧桐子大
細研雄黃為衣每服四十丸温生薑紫蘇湯送下食
後
白附子化痰丸(出楊氏家藏方)治風痰積于膈胷頭疼目暈
半夏(湯洗七次生薑自然汁製)天南星(炮)石膏細辛(去葉土)白
殭蚕(炒去絲嘴)白茯苓(去皮)肉桂(去粗皮)白附子(炮)川芎(上九)
(味各三分)香白芷(一分)麝香(一錢别研)
右件為細末同麝香研勻取生薑汁煑麵糊為丸如
桐子大每服三十丸食後熟水送下
木乳丸(出楊氏家藏方)治風痰上盛咳𠻳連聲唾出稠黏
皂角(去皮弦子焙乾)天南星(生用)半夏(湯洗七次焙乾)白附子(生用)晉
礬(生用已上五味各一兩)
右件為細末用生薑自然汁煑麵糊為丸如梧桐子
大每服二十丸三十丸濃煎生薑湯下食後臨卧
青金丹(出楊氏家藏方)治風涎壅𠻳咽膈不利
晉礬(生三兩)半夏(生三兩)焰硝(二兩)天南星(生用一兩)
右件為細末生薑自然汁煑麫糊為丸如梧桐子大
青黛為衣每服二十丸生薑湯下食後
天麻半夏湯(出衛生寶鑑方)治風痰内作胷膈不利頭旋眼黑
兀兀欲吐上熱下寒不得安卧
天麻(一錢)半夏(一錢)柴胡(七分)黃芩(酒製炒五分)橘皮(去白七分)甘
草(炙五分)白茯苓(去皮五分)黃連(三分)前胡(五分)
右件剉如麻豆大都作一服水二盞生薑三片同煎
至一盞去滓温服食後忌酒濕麫生冷物
防風丸(出經騐方)治風壅氣澁痰涎不利言語蹇澁大腸燥
結神昏氣濁
防風秦芁石斛丹參薏苡仁(已上各三分)前
胡(去苖)陳橘皮(刮去白皮)杜仲(去粗皮炙香切)附子(炮製去皮臍已上各半兩)
桂(三分取有味者不見火)大麻仁(一兩微炒别研)
右為末入麻仁研勻煉蜜丸如梧桐子大每服食前
温酒下二十丸隨病勢加减
槐角利膈丸(出衛生寶鑑方)治風勝痰實胷膈及喘滿咳𠻳
皂角(一兩酥炙去皮弦子)半夏(半兩)槐角(半兩炒)牽牛(一兩半)
以上藥為末生薑汁打麫糊為丸如梧桐子大每服
三十丸食後生薑湯下温服良愈
治一切風痰胷膈不利涕唾膠粘上焦壅滯喉中不快
(出護命方)
麻黃(去根)荆芥穗杏仁(去尖)木香當歸黃苓
羌活芍藥柴胡(去毛)大黃(炮熟各一兩)半夏(二銖)牽牛
(半兩)
右為細末每服二錢水一盞生薑一片同煎取八分
食後喫
紅散子(出護命方)治一切風痰倒卧昏悶并小孩子一切風
痰
半夏(薑汁煑一百沸四銖)白附子附子(炮去皮臍)細辛乾蝎
(用生薄荷三兩碎切同炒令乾去薄荷不使)藿香白殭蚕(去絲)天南星
川芎羌活防風(各一分)
右細杵羅為末入輕粉二十箇硃砂靈砂各三銖麝
香龍腦各二銖同研令勻薄荷湯下半錢小兒一匙
又方(出衛生寶鑑方)治風痰心昏恍惚不能言語痰涎流溢
薺苨(半兩)防風(半兩去蘆)
右以水一大盞煎至七分去滓入生薑汁半合空心
温分二服
八風丹(出十便良方)治體虚有風痰涎壅盛頭目昏重口眼
牽引面若蟲行及癱瘓諸風並宜服之
附子川烏頭草烏頭白附子半夏天
南星香白芷天麻川芎朱砂細辛(已上)
(十一味各半兩生用)麝香(一錢)
右並為細末入白麵五兩一處研勻水和為丸每一
兩作一十二丸陰乾每服一丸細嚼茶清或温酒送
下食後臨卧
十珍丸(出楊氏方)治諸風掉運痰厥頭旋項背拘急肢體疼
痛麻木不仁
草烏頭(八兩一半生去皮臍尖一半炮)天南星(五兩三錢河水浸三日炮)縮砂
仁(一兩)肉桂川芎防風白芷桔梗(各二兩七錢)
細松煙墨(二兩燒存性)麻黃(七兩)
右件為細末煉蜜丸每兩分作三十丸每服一丸食
後細嚼茶酒任意
三倍湯(出十便良方)治風消痰理手足戰掉去諸風極效
天南星(四兩)防風(二兩)甘草(一兩)
右件並生用剉如麻豆大勿令為末每服秤重三錢
以水二盞生薑二十片同煎至一盞去滓服不計時候
日二三服
利膈丸治風盛痰實喘滿𠻳風氣上攻(出御藥院方)
牽牛(四兩生)槐角子(一兩炒)皂角(去皮酥炙)半夏(洗各二兩)青皮
(一兩)木香(一兩)
右為細末生薑麵糊為丸桐子大每服四五十丸水
下
防風飲子(出十便良方)治風痰氣發即頭旋嘔吐不食
防風人參橘皮(各二兩)白术茯神(各三分)生薑
(四兩)
右為粗散每取五錢以水一盞半煎取八分服日三
四服忌醋麫等
治暴患痰飲不省人事者(出經騐良方)
用生麻油一盞灌入喉中湏臾逐出風痰立醒然後
隨証用藥
白殭蚕散(出肘後方)治風痰(方見破傷風類)
治風痰鼻榻
以萆麻不拘多少去皮擘為二片用黃連等分搥碎
二件用水一處浸七宿後空心日午臨卧時只用浸
者水吞一片水只旋添勿令乾服兩月後喫大蒜猪
肉試騐如不發動便是效也若發動時依前法再服
直後不發如只膇脹用針出毒物累有神效
普濟方卷一百四
