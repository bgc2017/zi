普濟方卷一百四十四明周王朱橚撰
傷寒門
傷寒後身體虛腫(論)
夫血氣滋榮外濡於腠理則形體充實傷寒汗下之後
血氣不足臓腑虛寒榮衞濇滯津液不通肌肉無以充
榮故令身體虛腫若脾與腎臓俱虛不能約制於水水
氣流溢於皮膚則變水氣腫滿
方
黃耆湯治傷寒後身體腫滿心胸壅悶喘促氣滿
黃耆(一兩)枳殼(去穣麩炒微黃三分)防風(半兩)桂(去麄皮半兩)細辛(去苗)
(葉半兩)白术(三分)赤芍藥赤茯苓(去黑皮三兩)當歸(切焙半兩)
右麄搗篩每服三錢水一盞入生薑半分切煎至六
分去滓不計時候温服
防己湯治傷寒後身體浮腫喘息促小便不利坐卧
不安
防己(三分)猪苓(去黑皮三分)海蛤(一兩)陳橘皮(湯浸去白穣焙一兩)木
香(半兩)白术(半兩)㯽榔(剉一兩)桑根白皮(剉三分)赤茯苓(去黑)
(皮三分)木通(剉一兩半)紫蘇葉
右麄搗篩每服三錢水一盞入生薑半分切煎至六
分去滓不計時候温服
木通湯治病後脾腎不足水道不利腰脚浮腫
木通(剉一兩)澤瀉防己桑根白皮(炙黃色)赤茯苓
(去黑皮)石葦(去毛各三分)大腹子(微煨剉四兩)
右麄搗篩每服五錢水一盞半煎至八分去滓食前
温服日三
防己湯治病後氣虛津液不通皮膚虛滿
防己黃耆(剉)桂(去麄皮各一兩半)赤茯苓(去黑皮三兩)甘草
(炙令赤剉一兩)
右麄搗篩每服五錢水一盞半煎至七分去滓温服
日再服
㯽榔湯治傷寒病後脾腎氣虛欲成水病四肢面目
浮腫小便澁喘急
㯽榔(并皮剉五枚)防己(二兩)木通(剉碎一兩一分)桑根白皮(炙令黃色)
(剉一兩)陳橘皮(湯浸去白焙乾三分)吳茱萸(水浸一宿炒乾一分)郁李仁
(湯浸去皮微炒一兩)
右麄搗篩每服三錢木一盞半煎取七分去滓温服
日三
前胡丸治傷寒身體浮腫心胸滿悶不欲飲食
前胡(去蘆頭一兩)旋覆花(半兩)人參(三分)訶梨勒皮(一兩)㯽榔
(剉一兩)木香(半兩)赤茯苓(去黑皮三分)陳橘皮(湯浸去白穣焙半兩)桂
(去麄皮半兩)桑根白皮(剉三分)郁李仁(湯浸去皮尖微炒一兩)
右搗羅為末煉蜜和搗三二百杵丸如梧桐子大每
服煎生薑棗湯下三十丸日三服
郁李仁湯治傷寒後身體洪滿腹堅脹喘急不能飲
食
郁李仁(湯浸去皮尖微炒)大黃(剉碎微炒各一兩)茈胡(去苗)桑根白
皮(剉)澤瀉赤芍藥猪苓(去黑皮)桔梗(炒)麻黃(去根)
(節各三分)鼈甲(去裙襴醋炙)赤茯苓(去黑皮各半兩)杏仁(湯浸去皮尖雙仁麩)
(炒微黃)
右麄搗篩每服三錢水一盞入生薑半分切煎至六
分去滓不計時候温服
木香丸治傷寒後遍身洪腫
木香肉荳蔲青橘皮(湯浸去白焙)㯽榔(微炒剉各一兩)
右搗羅為末煉蜜為丸如小豆大每服空心温酒下
二十丸漸加至三十丸
治病後虛腫
豉(五升)醇酒(一斗)
右煮三沸及熱頓服不耐酒者隨性服覆取汗
五香麻黃湯治傷寒忽發腫或著四肢或在胸背虛
腫浮如吹狀亦著頭面唇口頸項劇者偏著脚脛外
如軸大而不痛不赤著四肢者乃欲不遂悉皆主之
麝香(半兩)薰陸香鷄舌香(各一兩)沈香秦艽青
木香麻黃防風獨活萎蕤甘草(各二兩)
白薇枳實(各二兩)
右㕮咀以水九升煮取三升分三服覆取汗後摩防
己膏
傷寒後骨節煩疼(附論)
夫傷寒後骨節煩疼者由津液不足血脈皆虚餘毒客
於經絡榮衛澁滯於骨節之間故令骨節煩疼也診三
部脈細而遲澁者乃其候也
方
葛根湯治傷寒後毒氣未解四肢少力骨節煩疼心
腹脹滿
葛根(剉)生乾地黃(焙)羌活(去蘆頭)桂(去麄皮)芍藥芎
藭麻黃(去根節湯煮掠去沫)陳橘皮(湯浸去白焙)木香(各半兩)甘
草(炙剉一分)
右麄搗篩每服五錢水一盞半入生薑半分拍碎棗
三枚擘破同煎至七分去滓空心温服晚食前再
服
茈胡湯治傷寒後百節疼痛壮熱頭疼
茈胡(去苗)芍藥知母(焙)桃仁(湯浸去皮尖雙仁炒黃)木香
山梔子仁升麻大青白芷黃芩(去黑心各半兩)
甘草(炙剉一兩)石膏(一兩)
右麄搗篩每服五錢水一盞半入生薑半分拍碎同
煎至七分去滓食前温服日三
茈胡飲治傷寒後骨節疼痛咳嗽不能食口舌乾燥
乍寒乍熱唇口生瘡
茈胡(去苗)升麻茯神(去禾)芍藥犀角(鎊)百合地
骨皮麥門冬(去心焙)黃芩(去黑心)人參(各半兩)鼈甲(去裙)
(襴醋煮)石膏(各一兩)甘草(炙剉一分)
右麄搗篩每服五錢水一盞半入生薑半分拍碎竹
葉三七片同煎至七分去滓食前温服日再
芍藥湯治傷寒後壮熱骨肉疼痛頭重嘔噦
芍藥茈胡(去苗)赤茯苓(去黑心)人參麥門冬(去心焙)
藿香葉白芷(各半兩)生蘆根(一兩)甘草(炙一分)
右剉如麻豆大每服五錢水一盞半入生薑半分拍
碎同煎至七分去滓空心温服晚食前再服
百合湯治傷寒後四肢煩熱骨節疼痛
百合知母(焙)鼈甲(去裙襴醋炙)茈胡(去苗)葛根(剉)桑根
白皮(剉各一兩)
右麄搗篩每服五錢水一盞半煎至八分去滓入生
地黃汁一合攪勻食後温服日再
茯苓湯治傷寒後骨節煩疼乍起眼暗氣衝胸背上
氣滿急
白茯苓(去黑皮)柴胡(去苗)桔梗(炒)細辛(去苗葉)芍藥大
腹皮(各半兩)枳殼(去穣麩炒)陳橘皮(湯浸去白穣焙各一兩)杏仁(湯浸)
(去皮尖雙仁炒三分)甘草(炙一分)
右麄搗篩每服五錢水一盞半入生薑半分拍碎同
煎至八分去滓食後温服日再
黃耆湯治傷寒後骨節煩疼不欲飲食即氣脹汗出
補氣
黃耆(剉)芍藥桂(去麄皮)麥門冬(去心焙)五味子前
胡(去蘆頭)白茯苓(去黑皮)當歸(切焙)人參(各半兩)甘草(炙一分)
右麄搗篩每服五錢水一盞半入生薑半分拍碎棗
三枚擘破同煎至七分去滓温服日三
防風湯治傷寒後遍身骨節疼痛脚膝無力
防風(去蘆)白术附子(炮製去皮臍)白蘚皮黃耆桂
(去麄皮)薏苡仁(各一兩)
右剉如麻豆每服三錢水一盞入生薑半分拍碎同
煎至半盞去滓温服日三
羌活湯治傷寒後下焦風虛骨髓酸痛腰脚頑痺不
能久立日漸消瘦
羌活(去蘆頭)防風(去蘆)五加皮牛膝(去苗酒浸切焙)酸棗仁
(微炒)丹參芍藥麻黃(去根節湯煮掠去沫焙)當歸(切焙)獨活
㯽榔玄參(堅者)木通(剉各半兩)桂(去麄皮)黃耆(剉各三分)
右麄搗篩每服五錢水一盞半煎至七分去滓空心
温服日晚再服
續斷湯(出護命方)治傷寒熱毒氣攻腎腰背疼痛脊膂強急
頭不痛左手尺脈浮微數
續斷杜仲(去麄皮炙剉)羌活(去蘆頭)麻黃(去根節湯煑掠去沫焙)
芎藭(各一兩)牽牛(一分熟炒)
右麄搗篩每服三錢水一盞煎至二沸去滓空心服
桂枝芍藥知母湯(出金匱方)治諸肢節疼痛身體魁瘰脚腫
如脫頭眩短氣温温欲吐
桂枝(四兩)芍藥(三兩)甘草(二兩)麻黃(二兩)生薑(五兩)白术(五兩)知
母(四兩)防風(四兩)附子(二兩炮)
右以水七升煑取二升温服七合日三服
柴胡散治傷寒壮熱肢節疼痛大小便澁
柴胡(去苗)黃芩(去黑心)栝蔞根山梔子仁(各一兩)大黃
(剉醋炙)芒硝(各一兩半)木香白蘚皮(各三分)茵蔯蒿(半兩)
右搗羅為細散每服二錢食前新汲水調下
神解丸(出御藥院)治内外所傷骨節疼痛壮熱增寒頭疼身
體拘急
硃砂(研)硼砂(研)黃蠟(各等分)
右鎔蠟和成劑旋丸如菉豆大每服一丸冷水送下
如人行一二里地以熟葱醋粥投汗出解
正元散(出拔萃方)治傷寒始覺吹凍著四肢頭目百節疼痛
急煎此服如人行五里再服或連三服汗出立差若
患隂毒傷入退隂散半錢同煎或寒冷傷食頭疼氣滿
及心腹諸疾服之無有不效(退隂散方見婦人諸疾門傷寒類)
麻黃陳皮甘草乾薑肉桂白芍藥
大黃附子吳茱萸半夏(各等分皆可製)
右麻黃加一半茱萸减一半同為末每服一大錢水
一盞生薑五片棗一枚煎七分熱呷出汗以被盖
覆汗出愈隂毒不可用麻黃出汗
天麻散(出王氏博濟方)解傷寒渾身壮熱百節疼痛頭昏重面
赤氣麄脈息洪大大效
天麻(三兩)烏頭(一兩半)天南星(二兩)防風白附子(一兩)雄
黃(半兩)麝香(少許)
右為細末每服一字温酒調下併喫三兩服汗出立
差
橘皮湯(永類鈐方)治動氣在下不可發汗發之反無汗心中
大煩骨節疼痛目瞑惡寒反嘔逆榖不得入
净陳皮(一兩半)甘草(半兩炙)人參(一分)竹茹(半兩)
右㕮咀每服四錢水一盞薑三片棗一枚煎空心服
活人書加生薑一兩棗子八個作六服
傷寒後腰脚疼痛(論)
夫腰者腎之府腎者主水受五臓六腑之精而藏之傷
寒病後精血不足腎氣既弱風邪襲虚客搏於足少隂
之經留注腰脚凝滯不散故機關不利為腰脚疼痛亦
有宿患腎經風温腰痛因病後下經氣虚而發者各從
其症以方治之
方
羌活散(出聖惠方)治傷寒後風虛腰脚頑痺骨髓疼痛不能
久立
羌活防風(去蘆頭)黃耆五加皮牛膝(去苗各二兩)
酸棗仁(微炒)丹參桂心赤芍藥麻黃(去根節)㯽
榔當歸木通玄參(各一兩)枳實(半兩麩炒微黃)
右細剉和勻每服半兩水一大盞入生薑半分煎至
五分去滓食前温服服藥訖即以衣覆卧良久即
愈
麻黃散(出聖惠方)治傷寒後風毒攻腰脚骨節疼痛
麻黃(一兩半去根節)細辛獨活桂心防風(去蘆頭)當
歸羚羊角屑(已上各一兩)丹參牛膝(去苖)萆薢(剉)黃
耆(剉各三分)磁石(二兩搗碎小淘去赤水)
右為散每服四錢以水一中盞入生薑三片煎至六
分去滓食前温服
大腹皮散(出聖惠方)治傷寒肝腎風虚毒氣壅滯大小腸閉
澁氣攻腰脚疼痛妨悶
大腹皮(剉)桂心澤瀉赤芍藥(各一兩)㯽榔木
香(各半兩)木通川朴硝(各三分)
右為散每服四錢以水一中盞入生薑半分煎至六
分去滓食前温服
牛膝散(出聖惠方)治傷寒後臓腑虛弱腰脇疼痛瘦痒
牛膝(去苖)石斛(去根剉)薯蕷赤芍藥杜仲(去麄皮炙微黃)
(剉)萆薢(剉各三分)當歸(剉微炒)熟乾地黃(各一兩)桑寄生
右為散每服五錢水一中盞入酒三合生薑半分煎
至六分去滓食前温服服藥後徐步令藥勢行
獨活散(出聖惠方)治傷寒後腎臓風虛脚膝疼痛少力不能
步
獨活(一兩)防風(三分去蘆頭)五加皮(三分剉)附子(一兩炮製去皮臍)
赤芍藥(一兩)乾薑(半兩炮)桂心(一兩半)牛膝(去苗一兩)五味子
(三分)杜仲(一兩半去麄皮炙微黃剉)石斛(去根一兩)沈香(一兩)
右為散每服五錢以水一大盞入薑半分煎至五分
去滓食前温服
桂心散(出聖惠方)治傷寒後腹脹氣急連腰脚疼痛
桂心陳橘皮(湯浸去白穣焙)白术附子(炮製去皮臍)當歸
木香(各半兩)㯽榔(一兩)厚朴(去麄皮塗生姜汁炙令香熟半兩)
右為細散每服食前以酒調下二錢
㯽榔丸(出聖惠方)治傷寒後虚冷腰間有積滯氣流注腰脚
疼痛不可忍
㯽榔陳橘皮(湯浸去白穣焙)桂心附子(炮製去皮臍)赤芍
藥(各半兩)乾薑(一分炮製剉)牽牛子(五兩微炒别杵羅取末二兩半聖濟入糯)
(米百粒同炒米色黃取末三兩)
右為細末研令勻煉蜜和丸如梧桐子大食前以生
薑湯温下三十丸相次以生薑粥飲投之良久當
利未利再服聖濟云為散入牽牛子末和令勻每
服空心温酒調下三錢每服藥了喫少薑粥投良
久利下腰間積滯物如不利即加至四錢以利為
度名㯽榔散
沈香散(出聖惠方)治傷寒後腰間氣滯流注脚膝疼痛
沈香附子(半兩炮製去皮臍)五加皮(各一兩)桂心(一兩)㯽榔
(一兩)枳實(半兩麩炒微黃)木香(半兩)大黃(一兩剉碎微炒)
右為細散每服食前以葱白湯調下二錢
葳靈仙散(出聖惠方)治傷寒後腰脚疼痛
葳靈仙(一兩半)牽牛子(二兩微炒)陳橘皮(三分湯浸去白穣焙)厚朴
(三分去麄皮塗生姜汁炙令香熟)吳茱萸(半兩湯浸九遍曝乾)
右為細散空心以温酒調下二錢當瀉下惡物
治傷寒後肩背拘急腰脚疼痛(出聖惠方)
羌活乾薄荷(各一兩)木香㯽榔(各三分)葳靈仙
右為細散每服食前以温酒調下二錢
貼㶸方(出聖惠方)治傷寒後風氣流注腰脚疼痛坐卧有妨
附子(生用)桂心(各半兩)吳茱萸(一分生用)
右為末用生薑自然汁調令稀稠得所入銚子内慢
火煎如餳攤在臘紙上於痛處貼㶸之
芫花散熨方(出聖惠方)治傷寒後毒氣攻注腰脚疼痛
芫花吳茱萸(各二兩)醋糟(八兩)
右相和令勻於銚子内炒令熟以青布褁於痛處熨
之如稍乾以醋拌令潤再炒熨之以痛止為度
治傷寒後毒氣傷於經脈即致腰脚疼痛(出聖惠方)
鹿角(一隻長三寸截之)酒(七升)
右先用鹿角以炭火燒令通赤内於酒中蘸如此五
度止浸經一宿每服空心及晚食前煖一中盞服
獨活湯治傷寒後風虛邪氣流注腰胯冷疼脚膝無
力
獨活(去蘆頭一兩)防風(去蘆三分)五加皮(二分)芍藥(一兩)乾薑(炮製)
(一兩)附子(炮製去皮臍一兩)桂(去麄皮一兩)五味子(炒三分)牛膝(去苖)
(湯浸切焙一兩)杜仲(去麄皮炙剉一兩)
右剉如麻豆每服五錢用水一盞半煎至七分去滓
食前温服
防風湯(出濟生拔萃方)治傷寒後腰痛或皮内&KR0857;痺腿膝疼痛
行履艱難不可俯仰
防風(去蘆一兩)麻黃(去根節三分)桂(去麄皮三分)牛膝(去苗酒浸切焙一兩)
丹參(半兩)五加皮(半兩)杜仲(去麄皮炙剉三分)附子(炮製去皮臍一兩)
芎藭(三分)細辛(去苗葉半兩)當歸(切焙一兩)羌活(去蘆頭一兩)芍藥
(一兩)續斷(一兩)
右剉如麻豆每服五錢用水一盞半入生薑半分拍
碎同煎至七分去滓食前温服
乳香丸治傷寒後腎臓氣虚腰疼
乳香(半錢)地龍(微炒一兩)當歸(切焙一兩)烏頭(去皮臍生用一分)桂(去麄)
(皮半兩)乾蠍(微炒去足半兩)附子(炮製去皮臍一兩)
右為末用安息香一剉酒浸一宿細研淘濾去滓慢
火煎成膏同藥末研令勻煉蜜和丸如菉豆大每
服空心温酒送下五丸至十丸
杜仲丸治傷寒後風傷腰胯冷痛兼補益元臓
杜仲(去麄皮炙剉一兩半)乾漆(炒令烟出一兩半)桂(去麄皮一兩)牛膝(去苗)
(酒浸切焙一兩)巴戟天(去心一兩半)五加皮(剉一兩)附子(炮製去皮臍一)
(兩)山茱萸(一兩)狗脊(去毛一兩)防風(去蘆半兩)獨活(去蘆頭一兩)山
芋(一兩)
右為末煉蜜和丸如梧桐子大每服二十丸空心温
酒下
敗龜散治傷寒後腰痛行履不得
敗龜(醋浸炙)虎骨(塗酥炙)補骨脂(微炒)當歸(切焙)赤芍藥(各一)
(兩)薰陸香桂(去麄皮)白芷(各半兩)
右為細散每服食前熱酒調下二錢日二服
當歸散治傷寒後腰間冷痛
當歸(切焙)桂(去麄皮各一兩)牡丹皮附子(炮製去皮臍各半兩)
右為細散每服空心温酒調下二錢晩再服
沒藥散治傷寒後腰痛不可忍
沒藥(一兩研)地龍(一兩研)桂(去麄皮半兩)
右研為細散每服空心温酒調下二錢
芫花散治傷寒後風虛氣滯冷腰胯疼痛坐卧艱難
芫花(二兩)吳茱萸(一兩半)芸薹子(一兩)
右為散每服用散半匙以糯米糟一兩入酒煑如糊
攤於臘紙上貼痛處
牛膝煎治傷寒後或中風濕毒氣流注腰脊日夜疼
痛
牛膝(去苗)天麻附子(炮製去皮臍生用)羌活(去蘆頭各二兩)當歸
(切焙一兩)
右為末用黑豆二升桑枝三斤細剉生薑四兩切用
水二斛煎至二升半去滓入藥末煎成膏每服空
心温酒調下半匙日晚再服
牛膝散(出活人書方)治傷寒汗出不徹濕毒留客肢體攣急
腰脚不得屈伸
牛膝麻黃(去根節)地龍天南星(各二兩)惡實根(十條)
右先將惡實根去皮細剉并諸藥入在沙盆内細研
後用法酒一升再研勻爛用新布絞取汁後用炭
半秤燒一地坑子令通赤後去火掃净投藥汁於
坑子内再以火燒令黑色取出於乳缽内研細每
服半錢温酒調下日三服並無所忌
治傷寒發汗吐下後體虛元藏積冷氣刺腰痛轉動艱
難
原蠶沙(半斤)糯米(半升)
右二味同炒令米色焦然後搗羅為末每用半兩以
米醋調如稀糊入銚子内煎攪令稠及熱攤於蠟
紙上貼痛處以帛纏縳冷即易之
杜仲酒治傷寒後體虛元藏挾風冷腰膝疼痛行履
不得
杜仲(去麄皮炙剉二兩)獨活(去蘆頭半兩)附子(炮製去皮臍)牛膝(去苗)
(一兩)仙靈脾(三分)
右剉細用生絹袋盛以酒五升浸蜜封頭經七日後
開每日取三二合温服日可三服未瘥再浸服
治傷寒熱毒攻腎腰背疼痛脊背強急頭不痛診其左
手尺脈浮微數即宜喫此方(出護命方)
續斷杜仲麻黃羌活芎(各一分)牽牛(熟炒一銖)
右杵羅為末每服二錢水一盞煎一沸便瀉出空心
喫見得不子細母服
傷寒後咽喉閉塞不通(附論)
夫咽喉閉塞不通者脾肺壅滯風毒藴積内搏經絡上
攻咽喉也足太陽之脈上膈夾咽而喉則肺氣之所通
故脾肺壅熱則咽喉閉塞凡傷寒後餘毒未盡上攻咽
喉故亦令閉塞不通也
方
當歸湯治傷寒後咽喉閉塞疼痛六七日其人大利
後脈沈遲手足厥逆下部脈不至咽喉痛不利唾膿
血泄利不止
當歸(切焙)升麻知母萎蕤黃芩(去黑心)麥門冬
(去心焙各半兩)桂(去麄皮)芍藥乾薑(炮)石膏白茯苓(去黑)
(心)甘草白术(各一分)麻黃(去根節一兩)
右麄搗篩每服三錢水一盞煎至六分去滓食後温
服日三
黃芩湯治傷寒後咽喉瘡痛口瘡煩躁頭痛毒氣上
攻
黃芩(去黑心)大青山梔子仁甘草(炙剉各半兩)升麻
麥門冬(去心焙各三分)
右麄搗篩每服三錢水一盞入竹葉七片煎至六分
去滓食前温服日三五服
升麻湯治傷寒後咽喉疼痛閉塞不通毒氣上攻
升麻木通(剉各一兩)射干羚羊角(鎊)芍藥(各半兩)蘆
根(一握)
右麄搗篩每服三錢水一盞煎至六分去滓温服日
三
地黃湯治傷寒後舌根腫塞喉痺此為脾虛心熱先
針舌下兩邊出血次服此方
生地黃(二兩切)甘草(剉炙)大黃(各半兩)升麻(三分)車前子(一兩)
右麄搗篩每服五錢水一盞半煎至八分去滓下朴
硝末一錢攪勻食後温服日三
葛根湯治傷寒後咽喉疼痛
葛根(剉)青竹茹(各一兩)倉粳米(一合)
右麄搗篩每服三錢水一盞入生薑一棗大拍碎煎
至六分去滓日後温服日三
升麻丸治傷寒後唯内生瘡及喉腫塞毒熱上衝
升麻苦藥子鉛丹(炒)大黃(生用各半兩)
右為末煉蜜和丸如彈子大每服一丸綿褁嚥津化
盡再服
丹參煎治傷寒時行咽喉閉塞及賊風毒氣上攻
丹參(二兩)蒴藋根(剉)羊躑躅(炒)甘菊花莽草(各半兩)
秦芁(去苗土一兩半)牛膝(去苗酒浸)羌活(去蘆頭)烏頭(鹽炒去皮臍)連
翹蜀椒(去目閉口炒出汗)白术(各一兩)
右㕮咀如麻豆大以苦酒半升拌勻漬半日先取油
二斤煉香熟旋旋下藥煎候白术赤色即下煉了
猪脂一斤更煎藥赤黑色停温綿濾過瓷合盛每
服取如半棗大含化稍嚥之熱毒單服齒痛綿褁
嚼之嚥下
地黃煎治傷寒後咽喉不能嚥人口生瘡積熱上攻
涎出不止
生地黃汁(二合)鉛丹(炒二兩)白蜜(二兩)猪牙皂莢(一挑去皮酥炙)
(為末)
右和勻以瓶子盛蜜封頭飯上蒸一時久去滓收之
每服一匙頭含化嚥津
貼喉膏治傷寒後咽喉痛舌強餘熱上攻
蜜(半斤)甘草(剉二兩)猪脂(四兩)
右先以猪脂與蜜煉消後入甘草煎候甘草赤黑色
以綿濾過瓷合收盛每取如半棗大含化嚥津
射干煎治傷寒熱病後咽喉疼痛閉塞不通毒熱上
攻
射干(半斤為末)猪脂(一斤)
右先煎猪脂沸次下射干候射干黑色以綿濾過瓷
合盛綿褁如彈子大含化嚥之
治傷寒後熱咽喉疼痛閉塞不通氣上衝方
右取䕡茹少許如爪甲尖内口中微嚼汁
治傷寒熱病後咽喉腫痛閉塞不通氣上衝方
右取商陸根切炒令熟以布褁熨腫上冷復易之
治傷寒熱病後咽喉腫痛閉塞不通毒氣上衝方
右取黃明膠手掌大一片以水煑輭貼頸外瘥
治傷寒熱病後咽喉疼痛閉塞不通毒氣上衝方
右以白礬以綿褁含之細細嚥汁以通為度
治傷寒熱毒攻肺上衝咽喉心胸壅實隔塞不通渾身
大熱面色白非時氣喘痰堅不快診其脈右手寸口
脈一指偏大如衆即宜服此方(出護命方)
麻黃(去根半兩)杏仁紫苑貝母(去心)柴胡(去苖)黃芩
桔梗射干大黃牡丹皮(去心)麥門冬(去心)羌活
葶藶(各一分)半夏(二銖)牽牛(二兩)
右除牽牛半夏二味别作一處杵羅為末所餘只合
作一處杵羅為末每服六錢衆藥末四錢生薑五
片水兩盞煎一兩沸便瀉出用調下牽牛半夏末
二錢作一服食後臨卧時喫
傷寒後失音不語
夫傷寒後失音不語者由風寒客於厭會厭為音聲之
戶邪氣傷之故卒然無音人肺正聲而通於氣人之五
臓有五音皆稟氣而通之若邪客於肺則氣道不調亦
令人語無音聲治法當隨其輕重以方制之(失音者歌曰失音發痓反)
(張弓狐惑唇瘡瘂似聾風温血迷并舌卷更兼中暑語難通言心聲也聲音道路出於咽喉肺亦主之若風若)
(痰若血若熱與夫邪熱伏於心竅或滯於喉間令人失音或語不出而聲蹇澁也)
方
五味子湯治傷寒後外邪客於肺卒失音
五味子桂(去麄皮各一兩半)甘草(炙剉半兩)杏仁(湯浸去皮尖雙仁炒)
(一兩)
右麄搗篩每服五錢水一盞半生薑三片煎至一盞
去滓不計時候温服
杏仁煎治傷寒後忽暴嗽失音語不出
杏仁(湯浸去皮尖雙仁研一兩)木通(剉)貝母(去心)紫苑(去苗土)五味
子百合桑根白皮(切各一兩)生薑汁(半兩)沙糖(四兩)蜜
(四兩)
右除杏仁薑汁糖蜜外細剉用水五盞煎至三盞去
滓下杏仁膏薑汗糖蜜等相和微火再煎如稀
餳以净器盛每半匙水一盞煎開温服不計時候
豆竹湯治傷寒失音不語
黑豆(淘洗半升)青竹(如算子四十九莖各長四寸)
右用水五大盞同煎以豆熟為度去滓分温三服
麻仁飲治傷寒卒失音牙關緊急
大麻仁(半升)羚羊角屑(二兩)
右㕮咀每服五錢酒水各一盞共煎一盞去滓温服
日再服
羚羊角散治傷寒失音不知人口眼不正舌強
羚羊角屑(一兩)麻黃(去根節)石膏(各半兩)防風(去蘆)麥門冬
(去心焙)黃芩(去黑心皮焙)乾薑(剉)升麻(各三分)
右㕮咀每服五錢水一盞半煎至一盞去滓食後温
服日三服
防己湯治傷寒後失音不能語口噤
防己(剉)桂(去麄皮)麻黃(去根)葛根(剉各一兩)甘草(炙)防風(去蘆)
芍藥(半兩)
右麄搗篩每服五錢水一盞半生薑三片同煎至一
盞去滓空心温服日再服
升麻飲治傷寒失音不語神志昏冐
升麻(一兩)桂(去麄皮三分)木通(剉二兩)防風
右麄搗篩每服五錢水一盞半煎至一盞去滓下竹
瀝半合攪令勻空心温服
三瀝湯治傷寒失音不語
竹瀝梨汁荆瀝(各二合)陳醬汁(半合)
右攪令勻以綿濾過分温四服空心日晚各一服
桂心湯治傷寒邪氣傷肺失音不語
桂心(去麄皮二兩)菖蒲(去鬚一兩)
右麄搗篩每服三錢用水一盞煎至七分去滓不計
時候温服衣覆取汗未退再服
芥子酒熨方治傷寒後肺中風冷失音不語
右用白芥子五合研碎用酒煑令半熟帶熱包褁熨
項頸周遭冷則易之
治傷寒後失音不語方
右用蘿蔔自然汁入少生薑汁飲一盞如無以蘿蔔
子入水研服
三竒湯(出家蔵方)治傷寒語聲不出
桔梗(一兩剉蜜拌甑上蒸)甘草(五錢半生半炒)訶子(大者四個)
右為細末每十錢以水沙糖一小塊水五盞煎至三
盞時時細呷一日服盡效甚速聲未出再服
五拗湯(出仁存方)治感寒而語聲不出或至咽喉腫痛(方見本門)
(傷寒咽喉痛類)
療暴中冷傷寒鼻塞喘嗽喉中瘂塞失音聲者(出本草)
右取芫花根一虎口切暴乾令病人以薦自縈就裏
舂芫花根令飛搗入其七孔中當眼淚出口鼻皆
羅刺卑畢耳勿住令芫根盡則止病必於此差
傷寒後虛羸(論)
夫傷寒之病多因發汗吐下乃解病雖差然臓腑俱傷
榮衛皆耗穀氣未復津液不足無以克養故形體虛羸
内經所謂必養必和待其來復者此也若其人本自虛
弱又因大病之後羸劣不復者則易生勞傷諸疾當先
以氣味和養後以藥石療治曰氣味合而服之以補精
益氣或其人血氣先虛復為虛邪所中發汗吐下之後
經絡俱損傷隂陽竭絶熱邪始散真氣尚少五臓猶虚
榖氣未復無津液以養榮故虚羸而生病焉
方
陳橘皮(出聖惠方)治傷寒後虛羸少氣嘔吐不納飲食
陳橘皮(一兩湯浸去白穣焙)五味子(一兩)麥門冬(去心焙一兩半)人參
(一兩去蘆頭)半夏(一兩湯洗七遍去滑)白术(半兩)甘草(半兩炙微赤剉)白茯
苓(三分)黃耆(三分)
右為散每服三錢以水一中盞入生薑半分棗三枚
煎至六分去滓不計時候稍熱服
白术散(出聖惠方)治傷寒後虚羸少力不思飲食
白术(一兩)黃耆(剉一兩)麥門冬(去心一兩)人參(去蘆頭一兩)桂心
(半兩)陳橘皮(三分湯浸去白穣焙)
右為散每服三錢以水一中盞入生薑半分棗三枚
煎至六分去滓不計時候稍熱服
草豆蔲散(出聖惠方)治傷寒後脾胃氣弱痰逆不思飲食四
肢虛羸
草豆蔲(去皮三分)藿香(一兩)桂心(三分)白术(一兩)人參(去蘆頭一兩)
黃耆(剉一兩)甘草(半兩炙微赤剉)半夏(半兩湯浸七遍去滑)
右為散每服三錢以水一中盞入生薑半分煎至六
分去滓不計時候稍熱服
人參散(出聖惠方)治傷寒重病後四肢沈困肢體酸疼翕翕
少氣或兩脇拘急腰背強直面少顔色不能飲食漸
至虚羸
人參(去蘆頭一兩)白茯苓黃耆(一兩半剉)熟乾地黃(一兩半)
肉蓯蓉(一兩酒浸一宿刮去皺皮炙乾)五味子(一兩)附子(一兩炮製去皮臍)
陳橘皮(三分湯浸去白穣焙)半夏(三分湯洗七遍去滑)柴胡(一兩去苗)桂心
(一兩)白术(三分)
右為散每服五錢以水一盞半入生薑半分棗三枚
煎至五分去滓不計時候稍熱服
桂心散(出聖惠方)治傷寒虛羸黃瘦五臓氣乏
桂心(一兩)人參(去蘆頭一兩)黃耆(一兩剉)甘草(半兩炙微赤剉)白茯
苓(三分)肉蓯蓉(一兩酒浸一宿刮去皺皮炙乾)
右為散每服五錢以水一大盞入生薑半分棗三枚
煎至五分去滓食前稍熱服
黃耆散(出聖惠方)治傷寒後虛羸乏力肢體疼痛少思飲食
黃耆(一兩剉)白芍藥(三分)桂心(三分)人參(去蘆頭半兩)甘草(半兩)
(炙微赤剉)五味子(三分)白术(半兩)當歸(三分剉微炒)牛膝(去苖一兩)
右為散每服五錢以水一大盞入生薑半分棗三枚
煎至五分去滓食前稍熱服
附子散(一名沈香散聖惠方)治傷寒腎臓虛羸耳無所聞脚膝乏
力
芎藭(三分)熟乾地黃(一兩半)桂心(三分)人參(去蘆頭三分)白茯
苓(一兩)桑螵蛸(微炒一兩)當歸(剉微炒三分)沈香(一兩)牛膝(一兩去苗)
石斛(去根一兩)附子(一兩炮製去皮臍)磁石(二兩搗碎淘去赤汁)肉蓯蓉
(酒浸二宿刮去皺皮一兩炙乾)
右為散每服五錢以水一大盞入生薑半分棗三枚
煎至五分去滓食前稍熱服
人參散(出聖惠方)治傷寒後虛羸不足五臓氣乏
人參(去蘆頭半兩)桂心(半兩)乾薑(半兩炮製剉)半夏(半兩湯浸七遍去滑)
黃耆(剉一兩)白芍藥(半兩)甘草(一分炙微赤剉)五味子(半兩)熟乾
地黃(一兩)
右為散每服五錢以水一大盞入生薑半分棗三枚
煎至五分去滓食前稍熱服
黃耆散(出聖惠方)治傷寒後體氣虛羸四肢黃瘦不思飲食
黃耆(剉一兩)牛膝(去苗一兩)附子(一兩炮製去皮臍)甘草(半兩炙微赤剉)
人參(去蘆頭一兩)白茯苓(三分)五味子(三分)木香(半兩)白芍藥
(三分)熟乾地黃(一兩)桂心(一兩)柴胡(去苗一兩)當歸(半兩剉微炒)半
夏(湯浸七遍去滑)陳橘皮(各三分湯浸去白穣焙)
右為散每服五錢以水一大盞入生薑半分棗三枚
煎至五分去滓食前稍温服
沈香丸(出聖惠方)治傷寒後虛氣上衝心胸滿悶連背急痛
惡風食少漸加虛羸
沈香(一兩)芎藭(一兩)茯神(一兩)人參(去蘆頭一兩)桂心(三分)當歸
(一兩剉微炒)枳殼(麩炒微黃去穣)甘草(炙微赤剉各半兩)白术(一兩)五味
子(三分)訶梨勒皮(一兩半用皮)木香(一兩)
右為末煉蜜和丸𢷬三二百杵丸如梧桐子大每服
以薑棗湯下三十丸食前服
黃耆丸(出聖惠方)治傷寒後風虛氣滿背膊煩疼不能飲食
四肢無力時復盜汗日漸虛羸
黃耆(一兩)㯽榔(三分)桔梗(去蘆頭半兩)枳殼(半兩麩炒微黃去穣)桂心
(三分)當歸(半兩剉微炒)陳橘皮(三分湯浸去穣焙)牡蠣(一兩燒為粉)附
子(一兩炮去皮臍)厚朴(三分去麄皮塗生姜汁炙令香熟)人參(去蘆頭三分)茯
神(三分)甘草(半兩炙微赤剉)木香(半兩)薯蕷(三分)白术(三分)乾薑(半兩)
(炮製剉)龍骨(三分)
右為末煉蜜和𢷬三二百杵如梧桐子大每服食前
以粥飲下三十丸
人參湯治傷寒後虚羸少力嘔噦氣逆
人參白茯苓(去黑皮各二分)麥門冬(去心焙)黃耆(剉各一兩)白
术半夏(湯浸洗七遍炒乾)陳橘皮(湯浸去白穣焙各半兩)甘草(炙一)
(分)
右麄搗篩每服五錢水一盞半入生薑一棗大拍碎
棗三枚擘破同煎至八分去滓食前温服
附子湯治傷寒後虛羸少力補益元臓
附子(炮製去皮臍)萆薢熟乾地黃(焙)人參(各一兩)芎藭
半夏(湯洗七遍炒各半兩)白茯苓(去黑皮)桂(去粗皮)當歸芍藥
五味子黃耆(剉各三分)
右剉如麻豆每服五錢水一盞半入生薑一棗大拍
碎棗三枚擘破同煎至八分去滓空心温服
茈胡知母湯治傷寒後體虛成勞遍身盜汗四肢無
力口苦憎寒又多咳嗽
茈胡知母桔梗(炒)厚朴(去粗皮生姜汁炙)熟乾地黃
(焙)白茯苓(去黑皮)山芋黃耆(剉)紫苑(去土)地骨皮(各一)
(兩)黃芩(去黑心半兩)甘草(炙剉)桂(去粗皮)半夏(湯洗七遍炒各三分)
右麄搗篩每服五錢水一盞半入生薑一棗大拍碎
棗三枚擘破同煎至八分去滓空心温服日再
桂心湯治傷寒後虛勞羸瘦乏力
桂(去粗皮)人參黃耆(剉)牛膝(酒浸切焙各一分)甘草(炙剉)白
茯苓(去黑皮三分)
右麄搗篩每服五錢水一盞入生薑三片棗二枚擘
破同煎至六分去滓空心温服
黃耆芍藥湯治傷寒後氣血不復虛羸
黃耆(剉)人參(各一兩)芍藥桂(去粗皮)五味子(各三分)白
术(半兩)甘草(炙剉一兩)
右麄搗篩每服三錢水一盞入生薑三片棗二枚擘
破同煎至六分去滓空心温服
黃耆薑桂湯治傷寒後臓氣不足虛乏
黃耆(剉一兩)桂(去粗皮)乾薑(炮)芍藥(各半兩)甘草(炙剉一分)半
夏(三分浸洗七遍炒)人參
右麄搗篩每服三錢水一盞入生薑三片棗二枚擘
破同煎至六分去滓空心温服
黃耆甘草湯治傷寒後虚勞短氣小腸急痛羸劣
黃耆白茯苓(去黑皮)芍藥白术甘草(各半兩)
右㕮咀每服三錢水一盞半入生薑一棗大拍碎棗
三枚擘破同煎至六分去滓空心温服
黃耆薤白湯治傷寒後臓氣俱虚羸劣不足
黃耆白茯苓(去黑皮)五味子白术(各半兩)薤白
葱白(三莖)粳米芍藥生薑(各半兩)羊腎(一雙去脂膜)
右細剉分作三分每服用水二盞煎至一盞去滓食
前温服一日服盡
黃耆薑桂湯治傷寒後臓氣不足虚乏
黃耆桂(去粗皮)乾薑(炮)人參芍藥(各半兩)甘草(炙剉)
(一分)半夏(三分湯洗七遍炒)
右麄𢷬篩每服三錢水一盞入生薑三片棗二枚擘
破同煎至六分去滓空心温服
乾地黃湯治傷寒後血氣不足脚膝無力四肢羸劣
熟乾地黃(焙)地骨皮五味子(各一兩)桂(去粗皮半兩)黃
耆(剉一兩半)
右麄搗篩每服五錢水一盞半先將羊腎一雙去筋
膜切煑至一盞次下藥更煎至七分去滓空心温服
白术黃耆湯治傷寒胃氣虚乏不思飲食日漸羸瘦
白术黃耆(剉各一兩)山茱萸五味子人參茯
神(去木)半夏(湯洗七遍炒)前胡(去蘆頭)山芋桔梗(炒各半兩)
右麄搗篩每服五錢水一盞半入生薑一棗大拍碎
同煎至八分去滓空心温服
羚羊角湯治傷寒後煩熱憎寒口苦不思飲食日漸
羸瘦
羚羊角(鎊)柴胡鼈甲(去裙襴醋炙)人參知母淡
竹茹黃耆赤茯苓(去黑皮)甘草(炙各半兩)天門冬(去心)
(焙一兩)
右細剉如麻豆每服五錢水一盞半煎至八分去滓
食前温服日二
治傷寒後虚羸少氣嘔吐方(出千金方)
石膏麥門冬半夏(各一分)竹葉(二把)人參(一兩)
右㕮咀以水一斗煑取六升去滓内粳米一升米熟
湯成飲一升日三服一方加生薑五兩甘草二兩
生地黃湯(出千金方)治傷寒有熱虚羸少氣心下滿胃中有
宿食大便不利
生地黃(三斤)大黃(四兩)大棗(二十枚擘)甘草(一兩炙)芒硝(二合)
右合𢷬五升米下熟絞取汁分再服忌海藻菘菜
鷄子豉湯治吐下虚羸欲死
鷄子(一十枚)豉(四合綿裹)
右以水五升先煑鷄子取二升内豉又煑三四沸去
滓分再服
補虚大病後不足萬病虚勞同此(出千金方)
右以取五歲已上七歲以下黃牛新生者乳一升以水四升煎
取一升如人饑稍稍飲之不得過多十日不住服佳
羌活附子湯(出鮑氏方)治傷寒汗下後虚中為冷藥所寒中焦痞滿而嘔
羌活附子茴香(各半兩)木香乾薑(各一棗大)
右為末每服二錢少鹽煎食前
内感傷寒勞役形體飲食失節中州變寒之病生黃非壊
之而得用建中理中大建中足矣不足用茵蔯也男黃小
便自利當與虚勞小建中湯若黃疸色不變欲自利腹滿
而喘不可除熱除熱必噦小半夏湯韓氏曰産脱血虚者
宜用羊肉湯傷寒汗下太過亡陽失血則用救逆效必遲
矣與羊肉湯為效神速病人面色雖見陽是客熱上焦中
下二焦隂氣已盛若調得下焦有陽上焦陽氣下降丹田
知所歸宿矣氣有高下病有遠近症有中外治有輕重各
適其所為病八九日汗下太過二脈沈細無力多踡足卧惡
聞得人聲皮有粒時戰如瘧宜羊肉湯主之羊肉湯方(出拔萃方)
當歸白芍藥(各一兩)黑附子(四錢炮製去皮臍)龍骨(半兩燒通)
(赤)生薑(二兩)牡蠣(一兩燒赤)桂枝(七錢半)
右為麄末每服二兩羊肉四兩葱白五寸去黃心同
剉爛以水五升一升令之一大盞也熬至一半以
絹濾絞去滓分三服飲之海云陽症大汗大下後
亡陽于外亡血于内上而津脱下而液脱津液兩
亡宜以此湯補之矧隂症者豈可不温補哉此與
傷寒太陽症振搖與真武湯一例外之陽病至此
尚温况内之隂候豈得不補耶
傷寒後虛損夢洩(論)
夫傷寒後虛損夢洩者由邪熱乘於腎則隂氣虛隂氣
虛則夢交通腎臓主於精合腎虛不能制於精故因而
夢洩也
方
白芍藥散(出聖惠方)治傷寒後虛損小腹拘急腰背強疼夜
夢失精四肢羸瘦
白芍藥桂心白术人參(去蘆頭)白茯苓五
加皮乾薑(三分炮製剉)甘草(半兩炙微赤剉)
右為散每服四錢以水一中盞入生薑半分棗三枚
煎至六分去滓不計時候温服
龍骨散(出聖惠方)治傷寒後虛煩夜夢失精頭目眩疼四肢
羸劣
龍骨白薇牡蠣白芍藥(各一兩)甘草附子
(三分炮製去皮臍)
右為散每服五錢以水一大盞入生薑半分棗三枚
煎至五分去滓食前温服
薰草散(出聖惠方)治傷寒虛損腎氣不足夜夢失精
薰草龍骨(二兩)桂心白术(三分)人參(去蘆頭)茯神
熟地黃(二兩)甘草(炙微赤剉)白芍藥(各三分)
右為散每服五錢以水一大盞入棗三枚煎至五分
去滓食前温服
治傷寒後腎氣虚損夜夢失精口乾心煩兩頰黑色皮
膚乾燥(出聖惠方)
龍骨(一兩)白芍藥人參(去蘆頭)鹿茸(塗醋微炙去毛各半兩)
白茯苓(各三分)桂心甘草(炙微赤剉)熟乾地黃磁石
(一兩半搗碎水淘去赤汁)
右為散每服四錢以水一中盞入棗三枚煎至六分
去滓食前温服
鹿角散(出聖惠方)治傷寒後虚損夜夢洩精不禁
鹿角屑麋角屑當歸(剉微炒各一兩)白茯苓芎藭
(各三分)
右為散每服三錢水一中盞入薤白三莖生薑半分
粳米一百粒煎至六分去滓食前温服
牡蠣散治傷寒後虛損心多忪悸夜夢洩精
牡蠣(燒為粉)桂心白芍藥鹿茸(塗醋微炙去毛)龍骨(各一)
(兩)甘草(半兩炙微赤剉)
右為散每服五錢水一大盞生薑半分棗三枚煎至
五分去滓食前温服
石斛散治傷寒後腎氣虛損小便餘澁及夜夢精隂
下濕痒
石斛(去根剉一兩半)巴戟(一兩去心)桑螵蛸(微炒三分)兔絲子(一兩酒浸)
(三日曝乾别杵為末)杜仲(三分去粗皮炙微黃剉)
右為細散入兔絲末和勻每服食前以温酒調下二
錢
韮子散治傷寒後腎臓虚損夜夢失精及尿後餘瀝
韮子(三兩微炒)麥門冬(一兩半去心焙)鹿茸(一兩塗醋炙去毛)龍骨(一兩)
兔絲子(一兩陽浸三日曝乾别研為末)車前子(一兩)
右為散入兔絲子末和勻每服食前以温酒調下二
錢
薯蕷散治傷寒後虛損腎氣乏弱精滑夜夢多遺
薯蕷韮子(微炒)麥門冬(去心焙)熟乾地黃兔絲子
(曝乾别杵為末)車前子龍骨(已上各一兩)芎藭(三分)
右為細末入兔絲子和勻每服食前以温酒調下二
錢
桑螵蛸散治傷寒後虚損乏力隂委夜夢失精
桑螵蛸(微炒)韮子(微炒)兔絲子(酒浸三日曝乾别杵為末)牡蠣(燒為粉)
車前子(各一兩)麥門冬(一兩半去心焙)
右為細散入兔絲子末和勻每服食前以温酒調下
二錢
韮子散治傷寒後虛損夜夢精洩或因小便亦有精
出
韮子(微炒)龍骨兔絲子(酒浸三日曝乾别杵為末)人參(去蘆頭)澤
瀉(已上各一兩)麥門冬(一兩半去心焙)車前子(三分)石龍芮(三分)
右為細末入兔絲子末和勻每服食前以温酒調下
二錢
鹿茸丸治傷寒虛損小便如泔及有餘瀝夜夢精洩
此皆腎虛
鹿茸(塗醋微炙去毛)澤瀉白茯苓牛膝(去苗)桂心(各一兩)
龍骨韮子(微炒)石龍芮(各一兩半)兔絲子(二兩酒浸三日曝乾别杵)
(為末)
右為末煉蜜和𢷬三五百杵丸如桐子大每服以温
酒下三十丸空心及晚食前服
羚羊角丸治傷寒後夜夢精洩不禁身體枯燥瘦瘠
骨立者宜服
羚羊角屑犀角屑石龍芮桂心木香(已上)
(各一兩)韮子(微炒)龍骨硃砂(細研水飛過)鹿茸(酒浸微炙去毛)澤
瀉(已上各一兩半)
右為末煉蜜和𢷬三二百杵丸如梧桐子大每服食
前以温酒下三十丸
硃砂丸治傷寒後虛損心氣不安夢寐失精
硃砂(細研水飛過)羚羊角屑人參(去蘆頭)白茯苓(已上各一)
(兩)
右為末煉蜜和丸如梧桐子大每服三十丸
普濟方卷一百四十四
