普濟方卷三百七十七明周王朱橚撰
嬰孩一切癎門
癲癎(附論)
夫黃帝曰人生有病癲疾者疾名謂何安所得之岐伯
曰病名為胎病此得之在母腹中時母或感驚恐上而
不下精氣失舍故令子發為癎也巢氏病源癎者小
兒病也十歲已上為癲十歲已下為癎其發之狀或口
眼相引而目睛上搖或手足掣瘲或背脊強直或脛上
反折由風邪熱毒傷於手少隂之經故也心為帝王神之
所舍其藏堅固不受外邪若風熱藴積乘於心則令恍
惚不安精神離散榮衞氣亂隂陽相病故發為癲癎也
又小兒在胎之時其母卒有大驚精神失守則令子癲
癎也
方
虎睛丸治小兒一二歲發癎至大不瘥成癲病發無
時口出白沫并大小便出不知
虎睛(一具酒浸一宿炙黃)丹砂鐵精子芩大黃
龍齒梔子仁銀屑(各四分)蜂房(炙)鈎藤皮
柴胡白鮮皮麻黃(去節)雷丸(炙各二分)羌活
沙參升麻(各三分)牛黃(半分)蚱蟬(四箇去翅足自死者)
防葵蛇蜕皮(各七分炙)細辛(一分半)石膏(五分)
右和蜜丸四五歲服大豆大十丸與顱𩕄經藥味同
多牛黃及分兩不同
治小兒熱癎癲
右用蚯蚓破之去泥以鹽塗之化成水服
虎睛丸治孩子從一歲至大癲發無時口出白沫小
便淋瀝不利治之
虎睛(一隻在眼佳暴乾酒浸令黃色)真珠蜂房(各三錢)麻黃
(二分去節)鈎藤(三分)鐵精防葵大黃子芩
龍齒銀屑梔子仁羌活(各四分)柴胡升
麻白鮮皮雷丸(燒令赤)人參(各三分)細辛(一分半)
蛇皮(五寸炙)石膏(五分)蚱蟬(四枚去翅足炙)
右研為末煉蜜為丸四五歲如赤豆大五丸日再服
大兒十丸米飲下忌生冷油膩等物
虎睛丸治小兒癲癎至大不瘥或發即口出白沫并
大小便出不知
虎睛(一對酒浸一宿微炙細研)硃砂石膏(各細研飛水過)鐵粉
龍齒(細研各半兩)露蜂房(微炙)羌活鈎藤防葵
麻黃(去根節)川升麻(各半兩)細辛(一分)牛黃(半分細研)
蚱蟬(四枚去趐足炙)
右件都研令勻煉蜜和丸如麻子大每服以温水下
五丸更量兒大小加减
鐵粉丸治小兒心臓積熱時發癲癎嘔吐涎沫作聲
迷悶
鐵粉龍齒(各細研一兩)鉛霜麝香(各細研)天南
星(各一分)天麻(三分)硃砂(細研水飛過)水銀黑鉛
(各半兩與水銀結為沙子細研)
右為末都研令勻以煉蜜和丸如菉豆大每服以竹
瀝研化五丸服之量兒大小加减
雄黃丸治小兒癲發動無時心悶吐沫
雄黃鐵粉(各細研)硃砂(細研水飛過)獖猪膽(二枚)
龍膽(一分)鯉魚膽(七枚)烏牛膽(半枚)青羊膽(二枚)
麝香(一錢細研)
右以諸般膽汁相和令勻即入諸藥末和丸如菉豆
大每服以金銀湯下五丸量兒大小加减
天麻散祛風治癲癎
天麻防風麻黃(去根節各一兩)甘草(炙)川麻黃
羌活黃芩川大黃(炮各半兩)
右為末每服一錢水一盞煎至五分去滓放温服
熊膽丹治癲癎鎮心安神
真熊膽鐵粉(各細研)硃砂(細研水飛)生天南星(末)
雄黃(水磨精明者同研各半兩)粉霜(一分研)腦麝(各研一錢)
右同拌勻用獖猪膽一枚取汁和諸藥丸如黍米大
每服十粒至二十粒煎金銀薄荷湯下
雄黃丸療五癲牛癲則牛鳴馬癲則馬嘶狗癲則狗
吠羊癲則羊鳴鷄癲則鷄鳴五癲病者臓腑相引營
衛氣亂厥不識人氣爭掣瘲吐沫久而得蘇
雄黃(研)雌黃(一方無一方用一兩)真珠(末)水銀(各一兩千)
(金方水銀使八分)鉛丹(二兩熬成屑千金方此一味是君)丹砂(半兩研千金方二兩)
右𢷬和入蜜又𢷬三千杵為丸先食服胡豆大三丸
日再驚癎亦愈千金方云小兒三丸如小豆忌生血
物
黑錫丹治癲癎及諸癎胞絡涎盛
黑錫(二兩同水銀半兩慢研結沙子)粉霜鐵粉(各細研半兩)麝
香(一分細研)天南星(一兩炮取末)
右同研勻滴水和如黍米大每服十粒煎竹葉湯下
日應丹治癲連年不瘥
金銀箔(各三十片)黑錫硫黃水銀(研細)鐵粉(研各)
(一兩)
右先將錫於鐺子内鎔令消即入硫黃炒不住手就
鐺研攪候硫黃煙氣似息次入水銀鐵粉金銀箔同
攪用緊火燒少時都傾出置地一宿出火毒再研和
勻用粟米飯和如菉豆大每於食後服五粒至七粒
煎人參湯下量兒大小加减一方以硃砂為衣
治小兒癲癎連年不瘥方名水銀丸
鉛水銀(各二兩)硫黃鐵粉(各一兩)
右先將鉛於鐺子中令消即下硫黃炒不住手就鐺
研攪待硫黃煙氣似息入水銀又攪次下鐵粉以武
火燒少時將出置地一宿出火毒後研令極細即以
粟米飯丸如菉豆大每於食後以金銀湯下五丸量
兒大小加减一方食前
硃砂丸治小兒癲癎發歇不定
硃砂(細研水飛過)鉛霜鐵粉馬牙硝(各一兩)
右研細如麵以棗肉和丸如菉豆大每服於食後以
熟水下三丸量兒大小加减
雌黃丸治小兒癲癎欲發精神不足眼目不明瘛瘲
惡聲嚼舌吐沫
雄黃(研細炒令褐色)黃丹(炒令褐色一兩)麝香(一分)
右相和細研如粉用牛乳一升慢火熬成膏可丸即
丸如菉豆大每服以温水下三丸日三服量兒大小
加减(此方得自明醫之家後余嘗𫝊與友因施是藥醫道大行)
治小兒癲癎等疾方
右以光明硃砂一兩顆塊者金箔隨硃砂顆塊大小
各褁之用磁石固濟了缾子内築實中心留一坑子
即以硃砂置坑子内上更以磁石末覆之缾子口更
以鉛片可缾口大小蓋之以文武火燒七日又常令
露鉛以筯刺得又養七日後去鉛大小煆之候冷取
出於乳鉢中細研即置於通油盒子内上以馬牙屑
末偏覆之即置飯甑中蒸一炊久其硃砂化成水有
患者食後以温水調下半錢量兒大小加减服
露硃丸治十歲已上癲狂夫隂盛為癲陽盛為狂隂
陽相并則癲狂亂走語言錯雜悲歌不定憂喜無常
右以辰砂一兩琉璃器内盛露四十九夜遇隂雨日
不筭入牛黃一錢煉蜜和如豌豆大空心一丸冷水
下更常服寧心膏
治驚邪癲癎小兒客忤消食及冷氣
右以鐵屑煎汁服之
真珠丸治小兒自一歲患癲癎發動無時口内沫出
小便不覺呼喚不應
真珠(研一分)虎睛(左睛妙酒浸暴乾研一分)露蜂房麻黃
(去根節)鈎藤(各半兩)防葵(一兩)鐵粉(細研三分)大黃
(剉炒)黃芩(各三分)龍齒(研一兩)銀屑梔子仁(各三)
(分)獨活(去蘆頭半兩)柴胡(去苗)升麻白鮮皮(各三)
(分)雷丸(一分)沙參細辛(去苗葉各半兩)蛇蜕(燒灰一分)
石膏(研半兩)牛黃(研一分)蚱蟬(去趐足熬四枚)
右研為末煉蜜丸如麻子大一二歲兒每服五丸研
破米飲下量兒大小加减
蛇黃丹治諸風癲癎掣放吐沫急慢風
蛇含石(四箇建盞内燒紅以楮木汁淬乾)南星白附子辰砂
麝香(等分)
右為末米糊丸梧桐子大每服湯化下一丸量與食
前大人加丸數
虎睛丸治小兒五歲至七歲發癲癎無時發動口出
白沫遺失大小便不覺(方見本門一切癲類)
風癎(附論)
夫風癎者由乳養失理血氣不和風邪所中或衣厚汗
出腠理開張風因得而入之先時指屈如數物後乃掣
縮是也診其心脉滿大癎瘛筋攣肝脉小急亦癎瘛筋
攣尺寸脉俱浮直上直下此為督脉必腰背強直不得
俯仰小兒風癎三倍脉緊急其癎可治小兒之脉多似
雀闘要以三倍脉為主若緊者必風癎凡諸癎發手足
掣縮慎勿持捉之則令曲捩不隨也
方
釣藤丸治小兒風癎時發時止歲月不休常服除根
源
鈎藤川升麻烏犀(鎊)黃芩(去皮黑心)玄參
茯神防風(去蘆頭一兩)秦芁㯽榔川連大
黃地骨皮天竺黃甘草(炙)牙硝麥門
冬(去心)青黛珍珠(另研)麝香牛黃龍齒
琥珀丹砂(别研)龍膽(各半兩)蜣螂(去頭足)蚱蟬
(去頭足翅生用各三箇)人參虎睛(一對酒浸焙乾)金箔銀
箔(各四十片同研)
右除另研外為細末軟飯丸如黃米大每一歲可服
二十丸至三十丸參湯或薄荷湯下
虎睛丸治小兒風癎自三歲已來至十歲不瘥發時
口中白沫大小便不覺
虎睛(一對酒浸炙黃色)硃砂(細研水飛過)麻黃(去根節)柴
胡(去苗)鈎藤白鮮皮川升麻雷丸沙參
(去蘆頭)牛黃(細研各半兩)防風(去蘆頭)子芩川大
黃(剉碎微炒)鐵粉銀屑(細研)梔子仁羌活(各三分)
龍齒(細研)石膏(細研水飛過各一兩重)細辛(一分)蚱蟬(四枚)
(微炙去翅足)
右件藥搗為末蜜煉和𢷬三五百杵丸如菉豆大三
歲已下以薄荷湯下三丸日三服三歲已上以意加
丸服之
天竺黃散治小兒風癎筋脉抽掣夜卧驚悸皮膚壯
熱
天竺黃(研)牛黃(研)知母(剉焙)鈎藤(剉焙)芍藥
犀角(鎊微炙)龍膽(去土)柴胡(去苗剉)防風(去蘆剉)
升麻人參(各半兩)桔梗大黃(炒剉令香)山梔子
玄參雄蠶蛾(炒)白茯苓(去皮剉)蜣螂(去足微炙)
龍骨(别搗研如粉各三分)㯽榔(一枚紙褁煻火内煨過剉)
右為散每服半錢用米飲調下如角弓等風用竹瀝
調下連夜三四服隨兒大小加减
鈎藤飲治大人小兒風癎卒倒嘔沫不醒
鈎藤皮麻黃(去根節各二分)龍齒(六分研綿褁)銀箔(一片)
寒水石梔子(擘)知母石膏杏仁(去皮尖雙仁各)
(二十分)升麻(十分)子芩(十四分)蛇蜕皮(七寸炙)蚱
蟬(四枚去翅足炙)柴胡(十分)芍藥沙參(各八分)生葛
汁(五分)蜜(七合)牡牛黃(如大豆十粒煎成研下之)
右切以水六升淡竹瀝二升煮取二升四合絞去滓
内杏仁脂葛汁蜜於微火上煎攪不停手令餘二升
三合藥成三四歲一服二合五六歲一服二合半日再
服稍增兒若大便濇者加大黃六分慎熱麵炙肉魚
蒜黏食油膩冷水
龍齒散療大人小兒風癎卒倒嘔沫不醒
麻黃(去節)大黃牡蠣(熬)黃芩(各四兩)寒水石
白石脂石膏(研)赤石脂紫石英滑石(研各)
(八兩)人參桂心(各三兩)蛇蜕皮(一兩炙)龍齒(六兩)
(研)甘草(三兩炙)
右搗為散用藥八兩以一薄絹袋盛散藥用水一升
五合煮取七合絞去滓頓服之日再服一方水二升
煮散方寸匕取一升去滓服之少小百日服一合熱
多者日二服三五日一服亦得一方無麻黃龍齒蛇
蜕皮忌海藻菘菜生葱熱麵蕎麥猪肉蒜黏食
犀角散治小兒心臓壅熱變為風癎身體壯熱驚悸
不安心神煩悶多啼少睡
犀角(屑)羌活川升麻柴胡(去苗各三分)茯神
白鮮皮葛根(各半兩剉)甘草(炙微赤)蛇蜕皮(灰各一兩)
石膏(一兩細研)蚱蟬(三枚微炒去翅足)鈎藤麥門冬(一兩)
(半去心)川大黃(剉碎微炒)子芩(各一兩)
右麄羅為散每服一錢水一盞煎至五分去滓量兒
大小加减服之
天竺黃散治小兒風癎筋脉抽掣夜卧驚悸四肢煩
躁皮膚壯熱
天竺黃牛黃(各細研)龍骨知母赤芍藥
犀角(屑)鈎藤玄參(各細研)桔梗(去蘆頭)白殭
蠶(微炒)川大黃(剉細微炒)茯神(已上各一分)蜣螂(七枚去足)
(微炒)㯽榔(一枚紙褁微煨)
右為細末每服薄荷湯調下半錢一日五服隨兒大
小加减
烏犀丸治小兒驚風癎病及諸風手足搐搦不定
天南星(炮製)白附子(炮製)乾蝎(微炒)烏犀角(屑)
天麻(各一分)白花蛇(半兩酒浸去皮骨焙乾秤)已上六味為
細末以無灰酒一小盞同入銀器内煎令稠再入
後七味同和為丸牛黃麝香膩粉龍腦
(各一分)硃砂(半兩水飛)水銀(以棗少許研星盡一分)虎睛(一對)
(酒浸微炙為末)
右都研勻入前膏子為丸如麻子大每服三丸用竹
瀝下不拘時候量兒大小加减
木防已酒治小兒風癎發動手足不仁
木防已(十四分)鉛丹防風桂心龍齒(各八分)
丹砂甘草(炙各六分)獨活(二分)細辛當歸乾
薑(各五分)莾草(一分)
右切入絹袋中酒五升浸五宿初服半合日三服
紫石酒治少小風癎發作言語謬錯
紫石英(八分)附子(炮三分)鐵精茯神獨活(各五)
(分)遠志(去心)桂心(各六分)蜂房(炙)牛黃(各二)
(分)乾薑甘草(炙)人參(各三分)
右絹袋盛清酒五升浸五宿初服一合日二服
黃耆湯治小兒風癎發無時數下之後風虚不足
黃耆(剉炙)麻黃(去節)甘草(炙剉)當歸(切焙)細辛(去葉)
桂(去粗皮)芍藥人參(各一兩)牛黃(研一分)蛇蜕
(炙焦黃一寸)蚱蟬(炒)蜣螂(各四枚並微炙去翅足)
右麄𢷬篩三四歲兒每服一錢匕水七分煎至四分
去滓温服日三四隨兒大小加减
沉香湯治小兒風癎發作無度頸核瘰癧瘴毒乍寒
乍熱欲成骨蒸腸滑骨熱多變疳痢皮肉乾枯不思
乳食身熱生瘡喉閉腫痛悉主之
沉香(剉)人參(各半兩)木香(剉)厚朴(去粗皮擦生薑汁炙)
乾薑(各三分)升麻玄參(各一兩)凝水石(一兩半搗研)
知母地榆甘草(炙剉一兩)鈎藤(一兩一分)
右為散三歲兒以水半盞藥末半錢匕煎至三分去
滓不限早晚日三服量兒大小加减
茵芋丸治少小有風癎疾至長不除或遇天隂節變
便發動食飲所傷亦發百脉攣縮行步不正言語不
便者服之永不發
茵芋葉鉛丹秦芁鈎藤皮石膏杜蘅
防葵(各一兩)菖蒲黃芩(各一兩半)松蘿蜣螂(十枚)
甘草(三兩炙)
右為末蜜丸如小豆大三歲已下服五丸三歲已上
服七丸五歲已上服十丸十歲已上可至十五丸聖
惠嬰孺方分兩少異
雄黃散治小兒風癎及天瘹宜服
雄黃熊膽(各半兩)硃砂天麻鉛霜(各一分)牛黃
晚蠶蛾天竺黃(各半兩)馬牙硝(半兩)麝香(一錢)
右同研如粉常以不津器貯之每服以温水調下半
錢量兒大小加减服之
烏蛇散專治一切風癎角弓反張潮搐及心肺中風
並宜服之
烏梢蛇(一兩生用)白附子半夏(各一分)人參(去蘆頭)
天麻全蝎羌活白殭蠶石菖蒲(一寸九節者各)
(半兩)川附子(一枚重半兩微炮去皮臍)
右為麄末每服二錢水二盞生薑十片薄荷五葉煎
至一盞濾去滓放温時時滴口中
牛黃丸治法同前鈎藤丸小兒風癎時發時止歲月
不休常服除根元
白花蛇(酒浸)人參茯神獨活(各半兩)鈎藤(一分)
腦子麝香牛黃(各一錢)雀兒飯瓮(三十箇)硃
砂(另研三錢)
右除研藥外為末後同研令勻煉蜜丸一兩作三十
丸金箔為衣每一歲兒服一丸人參湯或薄荷化下
牛黃丸治小兒風癎發即迷悶手足搐掣口内多涎
良久不醒
牛黃乾蝎(生)麝香(細研)半夏(湯洗七遍去滑)蟬殼
(各二錢半)天南星(生)白殭蠶(生)白附子(生)天
麻(各半兩)水銀(一兩)
右生用搗羅為末以水銀一兩煮棗三七枚去皮核
與水銀同研令星盡入前藥末和丸如菉豆大如隔
日者每服煎黃牛乳汁下三丸日三服如驚風即將
荆芥湯下兩丸
風癎湯治小兒風癎痰熱相感而動於心風癎相亂
則頓悶無知口出涎沫或禁不言身反目直
竹瀝生地黃汁龍腦生薑防風麻黃
(去節各四錢)防已附子(炮各三錢)桂枝(去皮)石膏(各二錢)
右為末三歲一錢水半盞煎三分去滓服
茯神散治小兒風癎精神昏悶遍身壯熱不得睡卧
茯神木通(剉)人參(去蘆)川升麻子芩犀
角屑(各一分)鐵粉龍齒(各三分)蜣螂(三枚微炒去翅足)
右麄羅為散每服一錢以水一小盞煎至五分去滓
入竹瀝半合不計時候量兒大小加减温服
獨活酒治少小風癎屢經發動
獨活甘草木防已(各四分)乾薑細辛(各五分)
䲭頭(一枚)桂心(二兩)鐵精(一兩)人參(三分)
右入絹袋中酒四升半浸五夜初服半合日二服
雄黃丸治小兒風癎瘛瘲壯熱涎盛
雄黃(半兩)龍腦(半字)蝎稍(炒七枚)防風(去义半兩剉)
膩粉(半錢)天南星(炮一粒)白附子(二枚)丹砂(一錢)
麝香(半字)
右𢷬研為末用水浸炊餅丸鷄頭大荆芥薄荷湯化
下三歲兒服一丸看兒大小加减
輭金丸治小兒一百二十種驚風癎病潮發瘛瘲
青黛牛黃(研各半兩)天麻(研為末一分)金箔(十片别研)
龍齒(研)麝香(研各一分)丹砂(光明二錢研水飛)膩粉(一錢)
白殭蠶(炒大者一錢研為末)
右同研勻細煉蜜丸鷄頭大青黛細末衮為衣每服
三歲一丸用金銀薄荷湯化下食後臨卧復看小兒
大小加减
麻黃湯治小兒六七歲風癎壯熱
麻黃(去節一兩一分)鈎藤(剉一兩)杏仁(去皮尖雙仁炒)赤芍
藥當歸(剉炒)桂(去粗皮)秦芁(去黃土各三分)大黃(蒸三)
(度暴乾剉)石膏(搥碎各一兩半)
右麄𢷬篩每服三錢七水一盞煎去滓取六分食後
温服
化風丹治小兒風癎先用化風丹去其風熱次用定
癎妙藥
法製黃牛膽(二錢)羌活獨活(各一錢)天麻防
風甘草荆芥穗人參川芎(各半錢)
右為末煉蜜為丸如皂子大每服一丸薄荷湯化開
服紫蘇湯亦可一方無甘草有細辛
獨活湯解表通裏風癎内熱
獨活麻黃(去節)川芎(各二錢)大黃(焙)天麻
防風北細辛(各二錢)甘草(一錢)荆芥穗(一錢)
右剉用薑煎服
水銀丸治小兒心臓久疾風熱發癎或遍身壯熱多
饒痰涎睡即驚悸手足抽掣
水銀黑鉛(半兩同水銀飛過銚内慢火結炒子細研)乾蝎(二十一枚全頭)
(尾者微炒)半夏(湯洗七遍去滑)白附子(炮製)天麻欝金
麝(各一分細研)
右為末都研令勻用糯米飯和丸如麻子大每服薄
荷湯下三丸量兒大小加减
蛇蜕皮散治小兒風癎一切驚熱
蛇蜕皮(五寸燒灰)細辛鈎藤黃耆(剉各半兩)甘草
(炙微赤剉半兩)鉛霜(半兩研)川大黃(一兩剉碎微炒)蚱蟬(四枚)
(微炙去翅足)
右麄羅為散每服一錢水一小盞煎至五分去滓入
牛黃末一字放温量兒大小臨時加减服
天麻散治小兒二十五種風癎無時發動宜服
天麻防葵(炙)真珠(末)天竺黃(細研)葳靈仙
(去土)蜣螂(微炒去翅足)川芒硝(各三分)牛黃(二分細研)
右細羅為散更研乳入每有疾時取鷄冠血三兩滴
新汲水一合打散令勻調下半錢更隨兒大小加减
蚱蟬湯治諸風癎胷中痰盛
乾蚱蟬(七枚微炙)白鮮皮(一兩)鈎藤細辛(去土)大
黃(剉微炙)天麻牛黃(别研各一分)蛇蜕(五寸許炙令黃)
右𢷬羅為末同牛黃拌勻每服一錢水八分入人參
薄荷各少許煎五分去滓稍熱服
茯神湯治風癎身體壯熱不除精神恍惚
茯神綿黃耆獨活羚羊角(屑各一兩)防風(一兩)
肉桂桔梗甘草(微炙)麻黃(去根節半兩)
右為細末每服半錢用水一小盞入荆芥乳香各少
許煎五分去滓放温服
茯神丸治熱風癎
茯神鐵粉人參龍齒梔子仁子芩
升麻(各六分)門冬子(三分)
右為末煉蜜丸如麻子大食前漿水下二三十丸
龍齒飲治小兒風癎
龍齒(𢷬研)石膏(搗研各一兩一分)大黃(剉炒令黃香各一兩)黃芩
(去黑心)龍膽草梔子仁甘草(炙剉各半兩)鈎藤(三分剉)
右麄𢷬篩一二歲兒每服一錢水半盞煎至三分去
滓連夜三五服隨兒大小加减
升麻飲治小兒風熱發癎
升麻寒水石(碎各一兩)龍膽草鈎藤(各一兩剉)蚱蟬
(炙去翅足三枚)鐵粉(研)黃芩(去黑心各三分)蛇蜕皮(五寸細切微炒)
右麄研𢷬篩三四歲兒每服一錢匕水七分煎至四
分去滓一日三四服隨兒大小加减
玄參飲治小兒風癎
玄參鈎藤升麻甘草(炙剉)山梔子仁黃
芩(去黑心)犀角(鎊微炒)麥門冬(去心焙各半兩)
右麄𢷬篩三四歲每服一錢匕水七分煎至四分去
滓一日三四服隨兒大小加减
白鮮皮湯治小兒風癎胷中有疒
白鮮皮(三銖)蚱蟬(二枚)大黃(四枚)甘草鈎藤皮
細辛(各二銖)牛黃(如大豆四枚)蛇蜕皮(一寸)
右㕮咀以水二升半煮取一升二合分五服日三若
服已盡而癎不斷者可更加大黃鈎藤各一銖以水
漬藥半日然後煮之
牛黃丸治風癎迷悶抽掣涎潮
牛膽汁和南星末(風乾)全蝎(焙)蟬殼(各二錢半)防
風白附子(生)天麻直殭蠶(炒各一錢半)麝(半錢)
右為末以煮棗去皮核取肉和水銀半錢研極細次
入藥末和丸如菉豆大每服一丸荆芥生薑湯下
牛黃丸治小兒風癎發動無時壯熱心煩筋脉拘急
牛黃硃砂(各細研)木香白殭蠶(微炒)乳香(各一)
(分)乾蝎(七枚微炒)羌活(半兩)
右細羅為散不計時候以温竹瀝半合調下半錢量
兒大小加减
七寳鎮心丹治小兒風癎並心熱多驚
虎睛(一對酒浸微炙用)硃砂(細研水飛過)雄黃琥珀
真珠(末各半兩)金銀箔(各五十片)腦麝(各一分)
右為末以棗肉和丸如菉豆大每服以井花水下三
丸日三服量兒大小加减
菖蒲丸治少小熱風癎兼失心者
菖蒲(石上一寸九節者)宣連車前子生地黃苦
參地骨皮(各一兩)
右為末蜜和丸如黍米大每食了服十五丸不拘早
晚以飯下不但治疾兼令人夀忌羊肉血飴糖桃梅
菓物藥宜長服之
蜣螂湯治諸種風癎
乾蜣螂(三分微炒)葳靈仙(洗焙乾)天麻防葵(各半兩)
蝎稍(一分已上為末用)川芒硝天竺黃(各一分同細研)
右一處拌勻每服一字至半錢煎乳香湯調
白鮮皮湯治小兒風癎疾胷中痰涎
白鮮皮細辛(去苗葉)鈎藤(各半兩)蚱蟬(微炙一枚)
大黃(剉碎炒令黃熟)甘草(炙剉各三分)蛇蜕皮(五寸炙令黃色)
右麄𢷬篩五歲六歲兒每服一錢匕水七分煎至四
分去滓入牛黃末少許日夜三四服隨兒大小加减
透羅丸治小兒風癎多熱瘛瘲強直反張
粉霜(研)乾蝎(全者炒各一分)天南星(半分生用)水銀(用煉)
(淨者黑錫一分結為沙子)膩粉(一錢)龍齒(研)麝香(各半錢研)
右先將天南星乾蝎細羅了同研藥入乳鉢細研入
石腦油和丸如梧桐子大每服二丸温薄荷水化下
大兒即加二丸小兒一歲以下每服一丸臨時相度
虚實與吃
芎犀散治風癎多困不醒
川芎犀角獨活(各一兩)蝎稍人參天麻(各半兩)
右為末每服一錢用水二盞入生薑二片薄荷葉煎
至五分去滓温服一方酒調下
乾薑湯(名大黃湯)治小兒風癎撮口天瘹諸癎及積聚腹
痛
乾薑(炮裂)當歸(切焙各半兩)人參大黃(剉炒令香熟)
細辛(去苗葉)甘草(炙剉各二分)
右麄𢷬篩一二歲兒每一錢匕水半盞煎至三分分
二服至夜令盡隨兒大小加减(千金方丹皮代甘草)
治小兒風癎
右用取蝎五枚以大石榴割頭去子作瓮内蝎其中
以頭蓋之細筯和黃泥封褁以微火炙燒令通赤良
久去火待冷去泥取中焦黑者細研乳汁調半錢匕
灌之便定兒稍大則以防風湯調末服之又驚癎用
蛇黃以水磨服
醒風煎治小兒風癎涎潮發搐不省人事
乾蝎(全者半兩)牛黃(研半兩)白花蛇頭(一枚自開口者生用)
丹砂(研一分)龍腦(研半分)麝香(研一錢半)
右研為細末煉蜜和為膏甆合内收每服一菉豆大
薄荷温水化破服之量兒加减服
大水銀硃丹治小兒驚風壯熱涎多發癎手足搐搦
目睛上視及風藴痰實心膈滿悶嘔吐痰涎
黑鉛(煉十遍秤三兩與水銀結沙子分為小塊甘草十兩水煮半日候冷取甘草細研)
水銀鐵粉(各三兩)硃砂(飛半兩)天南星(炮為末三分)
膩粉(研一兩)
右同研細以麵糊為丸如麻子大每一歲兒服一丸
用薄荷蜜湯下以和為度未利再服乳食後
細辛大黃湯治風癎内熱
天麻防風(各半兩)細辛大黃(焙)川芎(各一分)
甘草(炙一錢半)
右剉散每服三字入犀角少許同煎服
麻黃湯治少小風癎晝夜數十發
麻黃(去節)黃芩黃連(各一分)大黃(一分)甘草(一分)
(炙)
右以水一升先煮麻黃五沸去沫内諸藥煮五合與
服日夜再服
水銀丸治風癎
水銀雄黃蛇黃(各一分)輕粉犀角(末各二錢)
右細研水銀入棗肉丸如梧桐子大蜜水化二丸
獨活湯治風癎解表通裏
獨活麻黃(去節)川芎(各一錢)大黃(焙)甘草(炙各)
(半錢)
右剉散每服三字薑二片煎服有内熱加天麻防風
細辛二錢犀角少許去麻黃獨活
牛黃散治小兒風癎睡中驚呌兩眼飜露及臍風撮
口天瘹驚風
牛黃鉛霜(各一分)天竺黃(半兩)馬牙硝(一兩)
右細研為散不計時候熟水調下半錢量兒大小加
减服之
細辛大黃湯治風癎有熱風癎者當散其風邪然後
治癎宜服薄荷散又宜服細辛大黃湯有熱即服之
細辛(半兩去土苗秤)大黃(半兩炮)防風(半兩去蘆)甘草(一分)
(炙)
右㕮咀每服一錢水小半盞加犀角屑少許同煎至
三分服
黑金丹治小兒風癎手脚抽掣飜眼吐沫久患不可
者
黑鉛水銀天南星(炮裂搗羅為末各半兩)
右先鎔鉛為汁次下水銀結為沙子細研與天南星
末和勻以糯米飯和丸如菉豆大一歲兒乳汁研一
丸服之兒稍大以意加之
雷丸膏治小兒風癎掣瘲戴眼極者日數十發
雷丸莾草(各如鷄子黃大)
右先煎豬脂去滓下藥微火上煎七沸去滓逐痛處
摩之小兒不知痛處先摩腹背乃摩餘處五十遍勿
令近隂及日一歲以帛包膏摩微炙身及治大人賊
風
天靈散治小兒心熱風癎發歇不定
天靈蓋(塗酥炙微黃)黃連(去鬚各一分)
右為散每服一錢水一小盞煎取五分去滓温服量
兒大小加减
水銀丸治小兒風癎化涎
水銀(一兩)生黑豆末(二錢)
右以棗瓤同研令黑星盡丸如菉豆大一歲兒每服
乳汁下一丸良久吐出黏涎神效稍大加丸數服
磨刀散治一切風癎
木賊(半兩為末)臘茶(一錢半)
右為末拌勻每服半錢以磨刀清水調下不拘時候
服罷喫少人參
治風癎及小兒驚風
右以芭蕉自然汁時呷一兩口甚者服五升必效治
小兒驚風加麝香更佳
术湯浴方治小兒風癎掣瘲身體汗出獨頭無汗便
宜灸頭上旋毛中小炷勿令大三炷訖乃浴洗
右用白术伍兩粗𢷬米泔浸一宿至明用慢火煎五
七沸以適寒温洗兒頭及身即愈一法用菖蒲五兩
煎如上法
嬰孩風癎
論曰風之為病其狀亦多端皆由凑理疎弱榮衞虚怯
經絡不順關竅閉塞其氣霾瘞欝勃(音弗)其脉凝注征役
有同天地晦冥日月暈蝕颷暴發興精神俱潰者一身
四體皆不我有是謂風癎之至也所謂化風化其所受
之風不待久𫝊迅變凡患五臓藴熱三焦作壅速與流
利熱即風生壅即風長關竅不通其風何能自散盖必
化之即順助其榮衛經絡乃得流行自若也便與截風
定搐為已成癎其風不散若更攻擊即衝任百脉雖不
能發作畢竟隠伏久而再發無能去根此方得名化風
較他方加進矣
比金丹
人參白茯苓遠志(去心)山藥辰砂天麻(各一兩)
石菖蒲川芎甘草(炙各一分)天南星(炮二錢薑汁製)麝(一字)
右為細末煉蜜為丸皂子大每服一錢煎金銀薄
荷湯化下議曰風行於四時和順於内外長養萬物
能生能敗法令至周惟風之德夫人一身亦同天地
順則和逆則害所發之風因其虚而入應其熱而生
者其痰與熱而發其驚關竅不通氣脉流注遂有𫝊
變於身為害當用逐之何况童稚幼雛嫩嬌肌脆百
病總歸於風豈可取次疎怠此治風有法度可不極
力施功若停待俟須臾而更愴惶即拙謬而失深意
審詳隨其順逆以療之襲逐在後頂追不及所載在
前釋化不盡者正謂庸醫之陋也善治驚癎者化
其痰和其氣鎮心神安魂魄通關竅順經絡使其榮
衞常順流行調其臓腑長和充實邪自何生風從何
入雖有些小自然而散此癎由驚為疾豈可留滯當
令血脉充肌膚壯頭目清精神備飲食節睡卧穏寒
暑知時臓腑常固其經絡自和榮衞自順比金之名
决定不謬此盖順調善攝而已
治心熱風癎
右以爛龍角濃汁研取汁食前服三合日再服
食癎(附論)
夫小兒發癎凡因乳哺不節而成者食癎也其證口眼
相引目睛上搖手足掣瘲背脊強直或頸項反折此由
臓腑壅滯内有積熱或乳母飲噉五辛毒物恚怒無節
致煩毒之氣入於乳中因積乳兒令氣血不調腸胃否
塞故壯熱多驚四肢抽掣是為食癎之病
方
丹砂餅子治小兒食癎及疳黃
丹砂(研一兩半)黃鷹糞(㨂淨)白丁香(各一分)棘剛子
(二十五枚微炒)粉霜(研一錢半)膩粉(一錢)乳香(研末)犀角(屑)天
南星(末)麝香(研各半錢)蝎稍(末)滑石(末)蘆薈
(末各一錢)金箔(一片)銀箔(一片)水銀沙子(研一錢半)
右為末拌勻稀麵糊為丸如黃米大捏作餅子丹砂
為衣每服三餅薄荷湯送下更量兒大小加减
硃砂丸治小兒食癎
硃砂(一兩細研水飛過)川大黃(剉碎微炙)礬石(細研各半兩)
牛黃雄黃(並細研)桂心雲母石半夏(湯浸七遍)
(去滑)黃連(去鬚)雷丸代赭真珠(末)乾薑(炮製)
(剉)巴豆(去皮心膜炒黃各一分)
右為末煉蜜和丸如黍米大百日内小兒以乳汁下
兩丸三歲至七歲以粥飲下五丸量兒大小加减服
代赭丸治小兒食癎四肢抽掣壯熱驚悸乳食不消
痰涎壅滯發歇不定
代赭硃砂(各細研)馬牙硝川大黃(剉碎微炙)水
銀(以小棗去核研令黑星盡各一兩)金銀箔(各三十片細研)蟾酥(一錢)
(研入)巴豆(七枚去皮心研紙褁壓去油)膩粉麝香(各半分細研)
龍腦(細研半錢)蝎稍(四十九枚微炒)天漿子(二十七枚内有蟲者妙)
右為末煉蜜和丸如黍米粒大每服以薄荷湯下二
丸日三服量兒大小加减
虎睛丸治小兒食癎及驚風百病
虎睛(一對微炒研)牛黃硃砂(各細研)真珠(末)甘
遂(煨黃)赤芍藥赤茯苓甘草(炙微赤剉)牡蠣(炙黃)
杏仁(湯浸去皮尖雙仁麩炒微黃各一分)麝香(半錢細研)犀角(屑)
巴豆(去皮心紙褁去油各半兩)
右為末用糯米飯和丸如菉豆大每服以荆芥湯下
二丸量兒大小加减
牛黃丸治小兒食癎瘛瘲及諸變蒸腹中宿痞飲食
不節腹滿温熱朝夕發甚者大小便不通脾胃氣弱
牛黃(研一分)雀屎白(炒半兩)芍藥(一兩)芎藭(一兩)
乾薑(炮製半兩)黃耆(細剉一分)甘草(炙三分)人參大
黃(剉炒各一兩)當歸(切焙)黃芩(去黑心各半兩)白麵(炒三兩)
巴豆(去心膜别研如膏紙褁壓去油一兩)
右為末與巴豆膏和勻煉蜜為丸一歲兒如黍米大
二丸二三歲如菉豆大三丸並用米飲下微利為度
量兒大小加减
金箔丸治小兒食癎墜痰涎
金箔(五片細研)膩粉(三錢)甘遂(一分煨微黃搗為末)
右研令勻以棗瓤和成劑子以五片金箔褁上更着
濕紙褁煻火灰煨勻熱候冷取研丸如菉豆大每服
以人參湯下二丸量兒大小加减
真珠丸治小兒食癎魍魎三十六種無辜五疳八痢
驚風天瘹
真珠(細研一兩)牛黃(研細)杏仁(去皮尖雙仁炒研如膏各半兩)丹
砂牡蠣(熬研粉各一兩)虎睛(一對炙令乾)甘遂(切炒半兩)
白茯苓(去黑皮一兩)芍藥(三分)甘草(炙研半兩)麝香(一分)
巴豆(去皮研如膏紙褁去油盡半兩)
右除别研外搗羅為末一處研勻煉蜜丸如麻子大
每服一丸至二丸米飲或桃仁湯下取下惡物如魚
腦青色效量兒大小加减
麝香丸治小兒諸疾一歲已上三十六種無辜疳濕
閃癖食癎天行赤眼急黃一切病並皆宜服
麝香(一兩細研)牛黃(細研半兩)丹砂杏仁(湯浸去皮尖雙仁研)
(如膏)芍藥白茯苓(去黑皮各一兩)甘遂(一分)真珠(研為)
(粉水飛過一分)虎睛(三枚微炒研)巴豆(去皮心微炒研如膏三分)牡
蠣(熬别𢷬羅研如粉一分)
右除巴豆外各𢷬研為末入巴豆煉蜜和𢷬三千杵
入密器中貯候服取二丸如麻子大温水下隨兒大
小加减
牛黃丸治小兒食癎乳癖積聚壯熱心神多驚
牛黃硃砂鉛霜(各細研)真珠(末)犀角(屑)
牡蠣(粉)甘草(炙微赤剉)杏仁(湯浸去皮尖雙仁研如膏各一分)
麝香(半分細研)巴豆(去皮心七枚研紙褁壓去油)
右為末入研了藥同研令勻煉蜜和丸如麻子大三
歲兒以金銀薄荷湯下二丸量兒大小加减
妙聖丹治食癎利胷膈
木香代赭石馬牙硝川大黃(炮各一分)蝎稍
(四十九枚微炒)已上搗羅為細末次用硃砂(半兩細研水飛)
麝香(一錢研)龍腦(半錢研)膩粉(半分)巴豆(去皮心膜七枚)
(紙裹打去油)
右拌勻滴水和丸如黍粒大每服三粒至五粒磨沉
香湯下量兒大小加减
雄黃丸治小兒七歲已下食癎壯熱無辜痃癖等
雄黃麝香牛黃(各細研)硃砂石膏(各細研水飛過)
蕤仁(湯洗去赤皮)牡蠣(粉)巴豆(去皮心膜紙褁出油半兩)甘
遂(一分煨微黃)
右為末煉蜜和丸如黍米大每服以粥飲下三丸如
利兩三度勿怪更隨兒大小加减
真珠丸治小兒食癎化聚妳食痰墜涎利大腸
雄黃(細研)代赭麝香(細研)蜣螂(微炙)板杏仁(湯浸)
(去皮尖䨇仁麩炒黃各半兩)真珠天竺黃(並細研一分)肥巴
豆(十粒用油煎令褐色與杏仁研)硃砂(細研用一分)
右諸件藥都研為末煉蜜和丸如菉豆大每服以生
薑湯下二丸量兒大小加减
防葵丸治小兒食癎心胷痰滯大小便常多秘澀
防葵(末)滑石(各半兩)牛黃麝香(各半兩)巴豆
(二十枚取霜)膩粉硃砂蛇蜕皮(一條燒灰)
右為末以糯米飯和丸如黍米大每服以粥飲下二
丸量兒大小加减
蟾酥丹治食癎毒盛湯藥不下
蟾酥真珠(末各研)甘草(慢火煨黃)杏仁(炒去皮)牡
蠣(粉)犀角麝香(一錢)巴豆(去皮)
右為末糯米飯為丸如黍米大每服三粒煎荆芥湯
放温冷下量兒大小加减
妙聖丹治食癎通利
代赭石(煆醋淬一分)雄黃蝎稍硃砂(各一分)輕
粉麝香(各一錢)巴豆(二粒去心膜)杏仁(去皮尖微炒二錢)
右為末蒸棗肉丸如桐子大每服一丸木香煎湯調
下
真珠丸治小兒食癎喘息氣麄
真珠末天竺黃雄黃丁頭代赭(搗羅為末)巴
豆(去皮心出油)麝香杏仁(湯浸去皮尖雙仁研如膏各一分)
右為末細研令勻煉蜜和丸如黃米大一二歲兒每
服以温水下五丸量兒大小加减
雄朱膏治食癎利胷膈
牛黃(研)真珠(末研)丁頭代赭石(為末)白殭蠶(為末)
𬎼仁(湯浸去皮為末一分)雄黃(半兩水磨精明者細研)
右同拌勻煉蜜和丸如雞頭大服一粒至二粒參湯
化下
紫霜丸治乳哺失節宿滯不化胞腹痞滿嘔吐惡心
便利不調乳食减少又治傷寒温壯内挾冷實大便
酸臭或已得汗身熱不除及變蒸發多日不解因食
成癎先寒後熱並宜服之
代赭石(煆醋淬研)赤石脂(末各一兩)巴豆(炒三十粒去皮心出油細)
(研)杏仁(五十枚去皮尖麩炒别研)
右件合研細湯浸蒸餅丸如麻子大每服三丸乳汁
或米飲下微利為度量兒大小加减
靈脂丸治小兒食癎乳食不消心腹壅滯四肢驚掣
硃砂五靈脂(各一分)巴豆(五枚去皮心紙裹出油細研)
右研細如粉用燒粟米飯和丸如黃米大一二歲每
服用温水下二丸以吐利為妙量兒大小以意加减
鉛霜丸治小兒乳食不消心腹結實壯熱煩悶搖頭
反目口吐涎沫名為食癎
鉛霜膩粉(各一分)巴豆(去皮心研紙褁出油)
右為末以糯米飯和丸如粟米大每服以通草薄荷
湯下一丸三歲已上加丸服
熱癎(附論)
夫小兒熱癎者由血氣不和内有積熱之所致也凡小
兒骨體輕軟腸胃細微易為傷動若乳食不常臓腑壅
滯温搐生熱不得宣通熱極甚者則發癎也又心神多
不寧將養過温内生邪熱所以多驚甚者變成諸癎其
狀口眼相牽手足抽牽口中吐沫鼻内作聲頸項反張
腰背強直身體壯熱或呌或啼者是熱癎之候也宜服
退癎除熱之藥
方
芍藥丸治少小一百二十癎止驚常服除熱疾
芍藥石膏(碎)當歸(切焙)鐵粉(各三分)蚱蟬(四箇)
(自死者)大黃(剉炒)人參(各五分)桂心(三分半)銀屑
(研)芎藭龍骨(研)細辛(去苗葉)黃芩(各二分)
牛黃(二銖)
右為末煉蜜和丸如麻子大一服二丸日三如不知
稍增可至四五丸
牛黃丸治小兒熱癎發歇不定眼目直視身體壯熱
吐沫心神煩悶
牛黃(半兩研)蚱蟬(三枚微炒去翅足)石膏(研細水飛過)龍
齒(研細各二兩)梔子仁川升麻犀角(屑)胡黃
連鈎藤龍膽(去蘆頭)川大黃(剉碎微炒)杏仁(湯浸)
(去皮尖雙仁麩炒微黃各三分)金銀箔(各五十片細研)
右為末入研了藥同研令勻煉蜜和丸二三百杵丸
如菉豆大每服以竹瀝研五丸服量兒大小加减服
之
紫石英散治小兒熱癎四肢抽掣每日數發宜服此
除熱鎮心
紫石英石膏(各細研水飛過)滑石白石脂寒水
石(各一兩)川大黃(剉炒)硃砂(細研水飛過)甘草(炙微赤剉)
犀角(屑各半兩)龍齒(二兩細研)牡蠣(粉一分)
右為末每服以温薄荷湯下半錢量兒大小加减
鈎藤湯療未滿月兒及出月兒壯熱發癎
鈎藤(一分去皮)蚱蟬(一枚去翅熬為末湯成下)柴胡升麻
黃芩(去黑心)甘草(炙)大黃(各二分)蛇蜕皮(二寸炙)
竹瀝(三合)石膏(三分碎)
右切以水一升煮三合半和竹瀝服一合得利下即
便停後至五六十日兒一服一合以外忌海藻菘菜
等若連發不醒加麻黃一分去節
茯神散治小兒食癎皮肉壯熱煩躁頭痛宜服此藥
茯神川升麻鈎藤甘草(炙微赤剉)犀角(屑各三分)
白鮮皮羚羊角(各半兩屑)石膏(二兩)蚱蟬(三枚微炙去翅)
(足)龍齒(一兩)
右為散每服一錢以水一小盞煎至五分去渣量兒
大小加减温服
白鮮皮散治小兒百日以來至三四歲發熱癎瘛瘲
身體如火
白鮮皮黃芩川升麻地骨皮鈎藤犀
角(屑)胡黃連(各三分)麥門冬(去心焙)龍齒(各一兩)
甘草(一分炙微赤剉)
右粗羅為散每服一錢以水一小盞煎至五分去滓
入牛黃末一字量兒大小加减温服
升麻散治小兒熱盛迷悶發癎
川升麻鈎藤史君子子芩朴硝(各一兩)
石膏龍齒(各二兩)柴胡(去苗)赤芍藥川大黃
(剉碎炒各三分嬰孺方用大黃八分别𢷬候湯成和用)
右為散每服一錢水一小盞煎五分去滓温服量兒
大小加减
鈎藤散治小兒風壅氣盛心胷痰滯壯熱發癎
鈎藤(一分)蚱蟬(二枚微炒去翅足)川升麻麥門冬(去心)
(焙)甘草(剉)川大黃(炒碎)子芩(各半兩)石膏(一兩)
蛇蜕皮(五寸燒灰)
右為散每服一錢水一盞煎至五分去渣入竹瀝半
合量兒大小加减
犀角散
犀角(屑)鈎藤玄參蚱蟬(三枚微炒去翅足)甘草
(炙微赤剉)川升麻黃芩梔子仁(各半兩)麥門冬
(一兩去心焙)
右為散每服水一小盞入苦竹葉七片煎至五分去
滓温服量兒大小加减
虎睛丸治小兒熱癎搖頭吐舌四肢抽掣心神驚悸
虎睛(一對酒浸)牛黃(細研)鈎藤川大黃(微炙)人參
(去蘆)茯神(各半兩)麝香犀角(屑三分)硃砂(細研各一)
(兩)
右為末合諸藥同研令勻煉蜜和丸如菉豆大一歲
兒金箔研化一丸日三服
治小兒癎病熱多者方
牡荆子(十五箇細洗淨)生鐵(一大片半研)甘草(一兩碎)黑
豆(一大升半布袋盛)
右以五升大斗煎取一斗半去滓澄清濾煎如餳每
食前取一匙和蟬殼湯及酒服之日再服重者一月永
瘥
治小兒熱癎狂啼
右以臘雪略温服之
蟬殼散治諸癎挾熱
蟬殼人參(去蘆頭)黃芩川升麻(各一分)茯神
(一分)已上搗羅為細末次用牛黃(一分研)天竺
黃(研)牡蠣(細研各二分)
右細研勻每服半錢煎荆芥薄荷湯調下
子芩散治小兒熱癎嘔逆煩悶體熱
子芩人參(去蘆頭)犀角(屑)甘草(炙微赤剉)鈎藤
赤茯苓川升麻(各三分)
右為散每服一錢水一盞煎至五分去渣量兒大小
加减服之
麥門冬散治小兒體熱嘔吐發癎
麥門冬(一兩去心焙)鈎藤(半兩)黃芩赤芍藥川
升麻茯神川大黃(一兩去土炒各三分)
右為散每服一錢水一小盞煎至五分去滓温服
梔子散治小兒熱癎不知人迷悶嚼舌仰目
梔子仁(半兩)子芩赤鈎藤吳藍(各一兩)龍齒
石膏(二兩)川大黃(炒研)
右為散每服一錢水一小盞煎至五分去渣温服更
量兒大小加减服之
鈎藤散治小兒熱癎時時戴上眼吐沫
鈎藤(三分)蚱蟬(三枚微炒去翅足)人參(去蘆頭)子芩
牛黃(細研另入)川大黃(剉碎炒各半兩)
右粗羅為散每服一錢以水一盞煎五分入竹瀝少
許去滓入牛黃一字大小量服
治小兒十歲已下及新生百日無問癎熱無辜疾癖
右以京三稜汁作粥與食之秘妙不可具言大效
治小兒癎熱時氣煩悶上渴
右取瓦上青苔衣煮服
普濟方卷三百七十七
