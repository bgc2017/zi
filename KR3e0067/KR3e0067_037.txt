普濟方卷三十七明周王朱橚撰
大腸腑門
總論
夫大腸腑者主肺也鼻主中央是其候也肺絡氣於大
腸大腸者為行道𫝊瀉之府也號監倉椽重二斤十二
兩長一丈二尺廣六寸當臍右回疊積還反十二曲貯
水穀一斗二升主十二時定血脈和利精神(千金明堂外臺同難)
(經云長二丈一尺大四寸徑一尺之少半十六曲盛榖一斗七升半)鼻遂以長以後大腸
右手關前寸口陽絶者無大腸脈也若少氣心下有水
氣立秋節即咳刺手太隂治隂在魚際間右手關前
寸口陽實者大腸實也若陽中切痛如刺刀所刺無休
息時刺手陽明治陽在手腕中瀉之大腸鳴者腸中
切痛而鳴濯濯冬日重感于寒則洩當臍而痛不能久
立與胃同候取巨虚上廉腸中雷鳴氣上衝胸喘不
能久立邪在大腸刺育之原巨虚上廉三里大腸脹
者腸鳴而痛寒則洩食不化大腸有寒鶩溏有熱便腸
垢大腸有宿食寒慄發熱有時如瘧狀肺前受病移
於大腸肺咳不已咳則遺失便利厥氣客於大腸則夢
田野肺應皮皮厚者大腸厚皮薄者大腸薄皮緩腹裏
大者大腸緩而長皮急者大腸急而短皮滑者大腸直
皮肉不相離者大腸結扁鵲云手太隂與陽明為表
裏大腸若病實則傷熱熱則腸滿不通口為生瘡食下
入腸腸實而胃虚食下胃胃實而腸虚所以實而不滿
乍實乍虚乍來乍去虚則傷寒寒則腸中雷鳴洩青白
之痢而發於氣水根在大腸大腸絶不治何以知之
洩利無度利絶則死病者乍寒乍熱損肺傷氣暴𠻳
嘔逆或體熱發斑喘咳引氣名曰氣狸以秋三月源從
陽明係手太隂受疫淫邪之氣若腑虚為隂邪所傷則
乍寒乍熱臟實為陽毒所傷則體熱發斑
大腸實(論)
夫右手寸口氣口以前脉陽實者手陽明經也病苦腸
滿善喘咳面赤身熱喉咽中核狀名曰大腸實熱也大
腸者𫝊瀉行導之府也其氣盛實燥熱生焉𫝊瀉不利
腸中痛如錐刺或生鼠乳腫脹痛悶大便不通腹脇脹
滿腰背重痛上氣喘滿皆大腸氣實之證也夫大腸實
則生熱熱則腸結脹滿喜氣喘欬身面熱喉中噎乍實
乍虚乍來乍去大腸有宿滯則發寒慄如瘧狀便秘不
通則是大腸實熱之候也
茯苓麻黃湯(出聖濟總錄)治大腸實熱令人氣脹滿
白茯苓(去黑皮)麻黃(去根節各一兩半)黃耆(剉)大青(剉)桂
(去麤皮各三分)細辛(去苖葉)杏仁(湯浸去皮尖炒各一兩一分)石膏(三兩)
(碎)丹參(半兩)五味子陳橘皮(去白焙)甘草(炙剉)貝母
芎藭(各一兩)枳殼(麩炒三枚)
右㕮咀帛裹三錢井華水盞半煎八分去滓温服
羚羊角散(出聖惠方)治大腸實熱心神煩躁口内生瘡
羚羊角屑(三分)甘竹茹川朴硝川大黃(剉炒各一兩)
黃芩梔子仁紫蘇莖葉杏仁(湯浸去皮雙仁炒)
玄參木通赤茯苓(各三分)甘草(半兩炙剉)
右㕮咀每服三錢水一盞煎六分去滓入地黃汁一
合更煎一兩沸不計時温服
生薑洩腸湯(出千金方)治大腸實熱腹脹不通口為生瘡
生薑橘皮青竹茹黃芩梔子仁白术
(各三分)桂心(一兩)茯苓芒硝(各三兩)生地黃(十兩)大棗(四枚)
右㕮咀水七升煮取三升去滓下芒硝分二服(一方無桂心名)
(瀉白湯)
㯽榔丸(出聖惠方)治大腸實熱氣壅不通心腹脹滿大便
秘實
檳榔大黃(蒸)麻子仁(炒去殼别研)枳殼(麩炒)羌活(去蘆)牽
牛(炒)杏仁(去皮尖炒)白芷黃苓(各一兩)人參(半兩)
右㕮咀為末煉蜜丸梧桐子大每服四十丸空心用
熟水送下以大腑流利為度
杏仁丸(出聖惠方)治大腸實熱大便不通上氣喘咳心神煩
悶
杏仁(湯浸去皮尖雙仁炒)甘草(炒剉各一兩)赤芍藥黃芩麥
門冬(去心焙)細辛(去苖葉)五味子(各三分)石膏(碎二兩)大黃
(剉炒一兩半)
右㕮咀每服三錢水一盞煎六分去滓食前温服
大黃丸(出楊子建護命方)治大腸秘熱心胸煩燥頭痛便秘腹
脇脹滿口舌乾燥
大黃(炮剉半兩)桔梗(炒)枳殼(麩炒去穣)芎藭羌活(去蘆)
木香柴胡(去苖)獨活(去蘆頭各一分)牽牛(一兩半炒熟半生用)
右為末熟煎萊菔入藥同於木臼内搗令丸得為度
丸如梧子大每服三十丸食後臨卧熱湯下加至四
十丸
赤茯苓散(出聖惠方)治大腸實熱頭痛目眩驚狂喉痺腹
脹滿悶手足煩痛
赤茯苓麥門冬(去心)㯽榔(各一兩)川大黃(一兩半)犀角
屑枳實(麩炒各三分)杏仁(湯浸去皮尖雙仁炒)丹參(各半兩)石膏
(二兩)
右㕮咀每服三錢水一盞煎六分去滓食前温服忌
熱麵炙&KR1020;
柴胡散(出聖惠方)治大便實熱氣壅不通心腹脹滿發渴
寒熱
柴胡(去苖)赤芍藥㯽榔(各一兩)枳實(麩炒)杏仁(湯浸去皮尖雙)
(仁炒)黃芩漢防己(各三分)川大黃(三兩剉炙)甘草(半兩炙炒)
右㕮咀每服三錢水一盞煎六分去滓食前温服
大青湯(出聖濟總錄)治大腸熱滿腸中切痛或生鼠乳大
便不通
大青(剉三分)麻黃(去根節)石膏(碎)芒硝(碎)黃柏(去麤皮)生
地黃(焙各一兩半)枳殼(麩炒去穰)赤茯苓(去黑皮)
右㕮咀每服三錢水一盞半入苦竹葉十片煎八分
去滓温服日三
橘皮湯(出聖濟總錄)治大腸熱欬脇滿掌中熱
陳橘皮芒硝紫蘇葉(各一兩半)白术(一兩)甘草(炙剉)桂
(去麤皮各半兩)石膏(瑩净者三兩碎)杏仁(炒一分去皮)
右㕮咀每服三錢水一盞半淡竹葉十片葱白四寸
劈破煎八分去滓温三日
治白氣狸肺腑温病隂陽毒臟實為陽毒所傷熱肌膚
發斑氣喘引色昏白者
紫苑茸(一兩)梔子仁升麻前胡(各三分)葶藶(炒一分)
杏仁(去皮尖炒)甘草(炙各半兩)
右㕮咀每服五錢水二盞煎七分去滓食前服
大腹皮散(出聖惠方)治大腸實熱腸脹不通熱氣上衝
口内生瘡
大腹皮(三兩剉)柴胡(去苗)訶梨勒皮枳殼(麩炒去穰各一兩)
川大黃(剉炒)川朴硝(各二兩)羚羊角屑(三分)甘草(半兩炙)
右㕮咀每服三錢水一盞煎至六分去滓食前温服
大腹湯(出聖濟總錄)治大腸實熱腹脹不通上衝口内生
瘡
大腹皮大黃(生剉各二兩)木香(一兩)訶梨勒皮(三分)枳殼
(去穣炒一兩)芎藭(三分)
右㕮咀每服三錢水一盞半煎至八分去滓温服
神功丸(出聖濟總錄)治氣壅大腸風熱大便不通(方見本門大便)
(秘澀不通類四味神功丸)
治腸痛如打
用豆半升炒令焦酒一升煮令沸熟取醉
瀉白湯(出鮑氏方)治大腸實熱腹脹不通夾臍痛喘不能
久立口瘡
陳皮淡竹葉黃芩梔子仁黃栢皮(一兩半)
茯苓芒硝(一兩)生地黃(五兩)
右為散每服四錢薑棗煎空心服
大腸虚(論)
夫右手寸口氣口以前脈陽虚者手陽明經也病苦胸
中喘腸鳴虚渴唇乾目急善驚洩白名曰大腸虚冷也
其候胸中喘腸鳴虚渴唇乾皮膚乾燥目急善驚滑洩
骨節疼痛不能久立蓋大腸者𫝊導之官變化出焉寒
邪客於其間則冷氣虚弱不能自固而成諸疾診其脈
右手氣口以前陽虚者是也
欵冬花丸療大腸虚冷欠呿欬氣短少腹中痛
欵冬花(七分)桂心五味子(各六分)乾薑芎藭甘
草(炙各五分)附子(炮四分)桔梗(四分)蘇子(五合)蜀椒(一升)百部汁
(七合)白蜜(一升)乾棗(五十枚劈去皮研為脂)薑汁
右為末將薑汁和蜜微火煎丸如梧子大每服温酒
下三十丸加至四十丸日再忌海藻菘菜猪肉冷水生
葱
草荳䓻散(出聖惠方)治大腸虚冷腸鳴腹痛下痢不思飲
食
草荳蒄(去皮)陳橘皮(湯浸去白穰焙各一兩)高良薑(剉三分)桂心
丁香木香白术當歸(剉炒)白荳蒄(去皮)肉荳
蔻(去殼各半兩)甘草(一分炙剉)
右為末每服半錢食前以薑棗湯調下
木香丸(出聖惠方)治大腸虚冷切痛腸鳴食不消化
木香白术桂心蕪荑(炒)高良薑(剉各一兩)訶梨
勒(煨去皮一兩半)肉荳䓻(去殼乾薑三分炮)附子(二兩炮裂去皮臍)厚朴
(二兩去麄皮薑汁塗炒)甘草(炙半兩)
右為末用神麯末煮作糊丸梧桐子大食前薑棗湯
下十丸
治白氣狸肺腑臟温病隂陽毒大腸腑虚為隂邪所傷
寒熱互作上氣欬逆大腸飱洩色皓皓白者
白术人參(各一兩)乾薑(炮)麥蘖(炒各三分)白茯苓五
味子肉豆蔲草菓烏梅甘草(炙各半兩)
右㕮咀每服五錢水盞半煎七分去滓食前服
吳茱萸散(出聖惠方)治大腸虚冷腸鳴腹痛食不消化
吳茱萸(湯浸七次焙乾炒)肉豆蔲(去殼)乾薑(炮炒)甘草(炙各半兩剉)
陳橘皮(二兩泡去白焙)高良薑(剉)縮砂(去皮)神麴(搗碎炒)白术
(各一兩)厚朴(二兩去麄皮薑汁炒)
右為末每服一錢食前粥飲調下
訶梨勒散(出聖惠方)治大腸虚冷腸鳴洩痢腹脇氣痛飲
食不化
訶梨勒(一兩半煨用皮)附子(炮去皮臍)陳橘皮(湯浸去白各一兩焙)當歸
(剉炒)肉豆蔻(去殼各三分)桔梗(去蘆)木香(各半兩)吳茱萸(湯浸七次)
(焙炒)甘草(炙剉各一分)
右㕮咀每服三錢水一鍾入生薑半分棗三枚煎六
分去滓食前稍熱服
防風丸(出聖濟總錄)治大腸氣虚又因傷風冐雨大腸中
下血
防風(去仁)芎藭(各一分)黃耆(剉)术(各半兩)五味子續斷
陳橘皮(湯浸去白各一分)石硫黃(研一兩)
右為末煉蜜丸梧桐子大空心鹽米湯下三十丸
訶梨勒丸(出醫方集成)治大腸虚冷腸鳴洩瀉腹脇氣痛
飲食不化
訶梨勒(麵裹煨)附子(炮去皮臍)肉豆蔻(麵裹煨)木香(不見火)吳
茱萸(去梗炒)龍骨(生用)白茯苓(去皮)蓽撥(各半兩)
右為末薑汁煮糊丸梧桐子大每服七十丸空心米
飲下
黃連補湯(出千金方)治大腸虚冷痢下青白腸中雷鳴相
逐
黃連(四兩)茯苓芎藭(各三兩)酸石榴皮地榆(五兩)伏
龍肝(雞子大一枚)
右㕮咀水七升煮取二升半去滓下伏龍肝末分三
服
附子湯(出聖惠方)治大腸虚冷腰痛羸瘦
附子(炮去皮臍一兩半)人參乾薑(炮)赤芍藥桂(去粗皮)
甘草(炙各一兩)
右㕮咀每服三錢水一盞棗三枚煎六分去滓食温
服
茱萸丸(出聖濟總錄)治大腸虚冷飲食減少非飱洩
吳茱萸(湯浸晒乾焙)訶梨勒皮丁香草豆蔻(去皮)芎
藭防風(去乂各一分)石硫黃(研一兩)
右為末煉蜜丸梧桐子大空心陳米飲下
黃連湯(出聖濟總錄)治大腸虚冷痢下白膿腸内虚鳴相
逐
黃連(去鬚)酸石榴皮(焙)赤石脂(各三兩)白茯苓(去黑皮)乾
薑(炮各二兩半)桔梗(炒二兩)
右㕮咀每服五錢水一盞半煎八分去滓温服日三
服
茈葫丸(出聖濟總錄)治大腸虚腸痛不能久立或腰中虚
鳴
茈葫(去苗土)枳殼(炒去穣各一兩半)白术(三錢)白茯苓(去黑皮一兩)
丹參(去根炙)黃耆(剉各二兩)
右為末煉蜜丸梧桐子大空腹粥飲下三十丸日
三服
朴附丸(出聖濟總錄)治大腸虚冷便痢滑洩不思飲食腸
鳴腹痛
厚朴(去粗皮生薑汁炙一兩)附子(炮去皮臍半兩)甘草(炙一兩)乾薑(炮一)
(兩)
右為末酒煮麵糊為丸梧桐子大每服五十丸食前
温米飲下
大建中湯(出聖濟總錄)治大腸虚
乾薑(炮一兩半)芍藥甘草(炙剉)桂(去粗皮各一兩)
右㕮咀每服二錢棗三枚去核餳一塊水一盞煎七
分去滓空腹温服日三服
乳豆丸(出濟生方)治大腸虚寒滑洩不止
鍾乳粉(一兩)肉豆蔻(半兩麪裹煨香去麵不用)
右為末煮棗肉杵為丸梧桐子大每服七十丸空
心食前米飲送下
治大腸虚冷
用鰻鯉魚煮酒服蓋其魚能補虚
固腸湯(出鮑氏方)治大腸虚寒痢下青白腸中雷鳴大便
秘小便赤上氣充胸難久立身腫腹急當臍痛
酸石榴皮(半兩)黃連(炒)地榆皮(一兩)
右為散每服四錢薑五片烏梅一個煎空心服
腸風下血(附論)
夫腸風臟毒下血者皆因飽食過度房室勞損坐卧當
風恣餐生冷或啖炙煿或飲酒過度榮衞氣虚風邪冷
氣進襲臟腑熱因乘之使血性流散積熱壅遏血滲腸
間故大便下血血清而色鮮者腸風也濁而色黯者腸
毒也肛門射如血線者蟲蛀也又有陽氣不升血隨氣
降而下血者下虚也下虚之脈脈多洪大而芤蓋弦者
勞也芤者下血也治療之法風則散之熱則清之寒則
温之虚則補之治法合無不效者矣大便下血或
清或濁或鮮或黑或在便後或與洩物並下此由内外
有所傷感凝停在腸胃清氣不通亦妄行之類故曰便
血方書以鮮血為腸風瘀血為熱毒濺注為腸痔受病
之初或因大腸有熱毒血朝於下或因下虚而腸臟無
脂膜血得以滲入及其久則成痼疾矣亦時有所感觸
而發之如遇熱發則為瘀血遇寒發則為清鮮遇濕發
則為豆汁血色亦因而轉不可拘以一說人之滋養
一身惟氣與血血為榮氣為衞榮行於脈中衞行於脈
外故心主血肝藏之而脾為之統貴於氣順則血調若
内因七情并酒食所傷外為四氣相干則血氣逆亂榮
衞失度皆能令人下血若風入腸胃者其脈浮下血必
在糞前是名近血停積於大腸者其脈沈滯血在糞後
是名遠血臟寒者其脈沈微下血無痛積熱者其脈洪
數純下鮮血甚則鮮血多而不止廉痛傷濕者脈沈而
遲下血如豆汁令人面無顔色時寒時熱脈浮弱按之
絶者下血也治法大要先當解散腸胃風邪熱者與
敗毒散冷者與不換金正氣散風邪既去然後隨其冷
熱而對治之或便血遇熱則行止血氣用凉藥如地榆
散蘖皮湯黃連阿膠丸酒蒸黃連丸輩施之熱症固當
然爾其或陽虚隂走正氣不得歸元則用木香理中湯
附子理中湯震靈丹黑錫丹輩治之皆不可偏廢要之芎
藭湯一劑又調血之上品熱者加茯苓槐花冷者加茯
苓木香此則自根自本之論也雖然精氣血氣生於榖
氣故凡大腸下血大抵以胃藥收功真料四君子湯參
苓白术散以枳殼散小烏沈湯和之胃氣一回血自循
於經絡矣然腸風之血自腸中來虫痔之血肛門傍邊
别有小竅射如血線是也肛門既脫腐血浸淫於其間
則俱化為虫蠧蝕腸口滴血淋漓自比又不能約而收
之矣當以蕪荑艾葉苦楝根輩止血亦不用甘草但增
棗入藥用儒門事親書云棠谿欒彦剛病下血醫以
藥下之默默而死其子企見戴人過而問之曰吾父之
死竟無人知是何症戴人過曰病挫其心也心主行血
故被挫則血不禁若血温身熱者死其死必七日治法
不當下抑下之不滿數企曰四日死何為病挫心戴人
過曰智不足而強謀内不足而強舉心安得不挫也欒
初與鄰爭屋不勝遂得此病企由是服拜而學醫又
論曰凡人有臟毒下血何謂也生氣通天論曰邪熱傷
肝因而大飽筋脈横解腸癖為痔故膿血者血隨熱行
參差入于腸胃之間乃成瀉血也若身體壮熱則為難
治身涼者可治也可先調中消血蕩除積血瀉之二三
行瀉後服芍藥蘗皮丸黃連解毒湯五苓散益元散各
以新汲水調下五七錢甚者取地黃汁半盞服之則愈
矣積年腸風下血不止者由人氣血衰弱臟腑憊或
飲食勞損或毒氣風邪藴蓄在臟腑流注於大腸既虚
下血致面色萎黃四肢消瘦或累月連年諸醫不差故
曰積年腸風下血内經謂結隂者便血一升再結二
升三結三升邪在五臟則隂脈不和不和則血流結隂之
病以隂氣内結不得外行血無所禀滲入腸間故便血也
方
黃耆湯治腸風下血
黃耆(三兩)槐實小蘇桑耳乾地黃(焙)當歸(炙剉)
黃連(去鬚)白芷(各一兩)草豆蔲(二枚去皮)芎藭赤石脂
天雄(炮去皮臍)龍骨(各二兩)黃芩(去黑心半兩)紅藍花訶梨
勒皮延胡索厚朴(去粗皮薑汁炙)桂(去粗皮各一兩)
右㕮咀每服五錢水盞半薑一分煎八分去滓食前
温服日二
乾地黃湯治大便下血并多年腸風飲食不得
熟乾地黃(焙)赤石脂(各二兩)延胡索牡蒙桔梗
黃芩(去黑心各半兩)龍骨(各一兩半)當歸(切焙)黃連(去鬚)白芷
地榆木香紅藍花(炒各一兩)桂(去皮三分)乾薑(炮)黃耆(剉)
右㕮咀每服五錢水一盞半煎八分去滓温服無時
五香聖散(出聖惠方)治腸風氣流注下部致生腫結牽引
腑臟不和時發疼痛經久下血太多虚乏羸瘦
沈香黃耆(剉)枳殼(麩炒去穰)熟乾地黃(各一兩)麝香(半兩)
乳香(一分)木香藿香(剉炒)㯽榔當歸(剉炒)白茯苓
白蒺藜(炒)川大黃(剉炒)白芍卷柏(炒)芎藭(各三兩)
右為末每服二錢食前粥飲調下
内補散(出聖惠方)治腸風痔疾失血過多虚乏羸困
續斷熟乾地黃(各二兩)人參(去蘆)附子(去皮臍炮)當歸(剉炒)
芎藭黃耆(剉)白芍藥桂心麥門冬(去心)白茯
苓乾薑(炮剉)五味子(各一兩)白芷甘草(炙剉各三分)
右㕮咀每服四錢水一盞棗三枚煎六分去滓温服
日三四服
白花蛇丸(出聖惠方)治腸風下血日夜不絶疼痛至甚
白花蛇(二兩酒浸去皮骨炙黃)杏仁(半兩湯浸去皮尖雙仁炒)黃耆(剉)胡
荽子(炒)蝟皮(炙焦)人參(去蘆)鯉魚皮(燒灰)附子(炮去皮臍)當歸
(剉炒)皂莢樹耳(炙各一兩)枳殼(麩炒去穰)男女髮(燒灰)肉桂(去皺皮各二兩)
右為末煉蜜杵丸梧子大每服三十丸食前人參湯下
升陽去熱和血湯(出醫方大成)治腸癖下血乍便其血即出
有力而遠射四散如春節二月中天氣腹大作痛乃
陽明氣衝熱毒所作也當去濕毒和血而愈是其治
也(又名除濕熱和血湯)
生地黃牡丹皮生甘草(各半錢)熟甘草黃耆
(各一錢)當歸身熟乾地黃蒼术蓁艽肉桂
(各三分)橘皮(二分)升麻(七分)白芍藥(一錢半)
右㕮咀作一服水四盞煎一盞去滓稍熱空心服之
白术散(出聖惠方)治腸風痔疾失血虚損羸瘦飲食無味
面色萎黃四肢乏力
白术石斛(去根剉)續斷天門冬(去心各三分)黃耆
熟地黃人參(去蘆)肉從容(酒浸一宿去皺炙)牛膝白茯
苓(各一兩)桂心甘草(去蘆炙剉各半兩)
右㕮咀每服四錢水一鍾生薑半分棗三枚煎至六
分去滓不計時温服
内補黃耆湯(出聖惠方)治腸風痔病下血太多虚羸無力
黃耆(剉)槐子仁(炒)枳殼(麩炒去穣各三兩)白蒺藜(炒去刺)烏
蛇肉(酒浸炙)鹿茸(去毛塗酥炙)附子(炮去皮臍)蝟皮(炙)當歸(剉炒)
沈香㯽榔厚朴(去粗皮薑汁炙各一兩)
右為末煉蜜杵丸梧桐子大每服三十丸食前桑枝
湯下
黃耆丸(出簡易方)治久年腸風痔漏(方見痔漏門痔漏類)
熟乾地黃丸(出聖惠方)治内傷風冷大便下血不止
熟乾地黃龍骨(燒赤)黃耆(剉)紫蘇子蒲黃
當歸附子(泡去皮臍)艾葉(炒)白礬(燒令汁盡)阿膠(碎炒各一兩)
枳殼(半兩麩炒去穰)
右末煉蜜丸梧桐子大每服三十丸空心及晩食前
粥飲下
腸風黑散(出直指方)治腸風下血腹痛
枳殼(製各一分)甘草(炒)烏梅肉(炒各半兩)敗棕頭髮木
饅頭木賊(各燒存性)槐角(炒)
右為末每服二錢陳米飲乘熱調下
槐皮膏止痛痒血出
槐皮(三兩)薰陸辛荑甘草白芷(各半兩)巴豆(七枚)
乾漆(十四枚)桃仁(十枚)
右以猪脂半斤煎之三上三下去滓以綿裹膏塞下
部日四五止痒痛
内補散(出聖惠方)治腸風下血不止黃瘦虚羸
蒲黃白石脂熟乾地黃(各二兩)當歸白芷
甘草(炙剉)黃連(去鬚)芎藭(各一兩)
右㕮咀每服三錢水一鍾煎六分去滓温服日三四
服
内補黃耆散(出聖惠方)治腸風下血不止面色萎黃氣力
全少
黃耆龍骨槐子(泡)白芍藥(各二兩)當歸(剉炒)芎藭
甘草(炙剉)附子(泡去皮臍各一兩)
右㕮咀每服四錢水一鍾煎六分去滓食前温服
側栢葉散(出聖惠方)治大腸風虚積冷下血不止
側栢葉(炙)棕櫚皮(燒灰)附子(泡去皮臍各一兩)防風(去蘆)槐花
(炒)羌活當歸(剉炒各半兩)白术(三分)
右為末每服二錢食前粥飲調下
鹿茸丸(一名斷紅丸出聖惠方)治臟腑久虚腸風痔漏下血多
面色萎黃日漸羸瘦
鹿茸(去毛塗醋炙)附子(泡去皮臍)續斷側柏葉黃耆(剉)
厚朴(去粗皮塗薑汁炙)阿膠(碎炒)當歸(剉炒各一兩)
右為末煉蜜杵丸梧桐子大每服三十丸食前粥飲
下一方用白礬無厚朴
黃連貫仲散(出神效方儒門事親)治腸風下血
黃連雞冠花貫仲大黃烏梅(各一兩)甘草
(炙三錢)枳殼(泡)荆芥(各一兩)
右為末每服三錢食前温米飲調服
槐角散(出翳方大成)治腸胃不調脹下滿下血
蒼术厚朴陳皮當歸枳殼(各一兩)烏梅(半兩)
槐角(二兩)甘草(半兩)
右㕮咀每服五錢水一鍾煎服
當歸和血湯(一名槐花散出翳方大成)治腸癖下血濕毒下血
槐花青皮(各六分)當歸身升麻(各二錢)荆芥(六分)川
芎(四分)熟地黃白术(各六分)
右為末每服二三錢清米飲調下食前忌酒濕麵生
冷物
加減四物湯(出危氏方)治腸風下血不止
側柏葉生地黃(洗)當歸(去蘆酒浸)川芎(各一兩)枳殼(去穣)
荆芥穗槐花(炒)甘草(炙各半兩)
右㕮咀每服四錢水一盞半薑三片烏梅少許煎七
分去滓食前温服一方加防風烏梅各半兩
烏雞丸(出經騐良方)治丈夫腸風婦人崩病
塵烏(火烟煤是也濃醋和作餅煅又名烏龍尾)蒲黃乾地黃芍藥
當歸(各五錢)甘草川烏(泡)肉桂(各三錢半)
右為末蜜丸梧桐子大每服三十丸炒黑豆淋酒服
黃耆散(出聖惠方)治腸風痔疾失血後虚損皮膚乾燥四
支黃瘦心神虚煩少得眠卧不能飲食
黃耆(剉)熟乾地黃人參(去蘆)柴胡(去苗)白茯苓(各一兩)
棗仁(炒)麥門冬(去心)枸杞子(各三分)防風(去蘆)白术甘
草(炙剉各半兩)
右㕮咀每服四錢水一鍾生薑半分棗三枚煎至六
分去滓不計時温服
卷柏散(出聖惠方)治腸風腹痛下血不止
卷柏熟乾地黃黃耆(各一兩剉)白术芍藥甘
草(炙剉)芎藭(各三分)枳殼(麩炒去穰)當歸(三分剉炒)乾薑(半兩)
(泡剉)
右㕮咀每服三錢水一鍾煎至六分去滓温服日三四服
烏玉丹(方見痔漏門痔漏類)治腸風痔漏著床頭痛不可忍
神丹治腸風痔漏(方見痔瘻門痔瘻類)
蝟皮丸(出聖惠方)治大腸毒下血疼痛
蝟皮(炙)营實枳實(麩炒)黃耆(剉)桑木耳(炙)地榆
當歸(剉炒)烏賊魚骨(各一兩)槐子(炒二兩)
右為末煉蜜杵丸梧桐子每服三十丸食前粥飲下
黃耆丸(出聖惠方)治腸風積年久不瘥轉加羸困
黃耆(剉)白礬(燒灰各三兩)附子(泡去皮臍)硫黃(研細水飛)蝟皮(炙黃焦)虎眼皮
(炙黃熟)栝蔞(各一兩)榼藤子(去殼酥蜜塗炙黃二枚)皂莢(去黑皮塗酥蒸一次二枚)
右搗羅為末煉蜜和搗三二百杵丸如梧子大每服
三十丸食前粥飲調下
腸風黑散(出危氏方)治榮衛氣虚風邪冷氣進襲臟腑之
内或食生冷或喫炙&KR1020;或飲酒過度積熱腸間致使
腸虚弱糟粕不聚大便解血臍腹疼痛裏急後重或
肛門脱出或久患酒痢大便頻併皆療之
荆芥(燒二兩)枳殼(去穰二兩燒一兩)亂髮(燒)槐花(燒)槐角(燒)
甘草(炙)蝟皮(各一兩半)
右將合燒藥同入甆瓶内黃泥固臍燒存三分性出
火氣同甘草枳殼為末每服二錢水一盞煎七分空
心温服温酒調下亦可
結隂丹(出御藥院方)治腸風下血及臟毒下血諸大便下
血疾
枳殼(麩炒去穰)葳靈仙黃耆椿根白皮陳皮(去白)何
首烏荆芥(各等分)
右為末酒麵糊内少許蜜同丸梧桐子大每服五十
丸至七十丸食前米飲下一方不用蜜以醋少許陳
米飲煎湯下
治腸風臟毒觧酒毒
黃連(一兩)防風槐角荆芥烏梅扁栢葉(焦炒)
(黑為度)枳殼(各五錢)
右為末老米麴醋糊丸每服三五十丸空心米湯下
玉屑丸(出本事方)治腸風瀉血不止
槐根白皮(去粗皮)苦陳根(去皮各三兩)椿根白皮(四兩三味於九)
(月後二月前取軟者日乾一方用樗根皮)天南星(去膜生薑製)半夏(各半兩生薑製)
葳靈仙(一兩)寒食麵(三兩)
右為末滴水丸梧桐子大乾之每服三十丸水八分
一盞煎沸下丸子煮令浮以匙抄取温送下不嚼空
心食前服頃年有一人下血盈盆頓爾瘦服諸藥皆
不效予曰此症腸風冷服玉屑丸三服止余苦疾病三
十年蓄下血藥方近五十品其間或驗或否或始
驗而久不應者或初不驗棄之再服有驗未易立談
大抵此疾品類不同對病則易愈如下清血絶鮮者
腸風也血濁而色黯者臟毒也肛門射如血線者蟲
痔也亦有一種下部氣虚陽氣不升血隨氣而降者
仲景云脈弦而大弦則為減大則為芤減則為寒芤
則為虚寒虚相摶此名為革婦人則半産漏下男子
則忘血精此下部虚而下血者也若𫝊革脈却止服
温補藥蟲痔宜薰千金方用蝟皮艾者佳予嘗服頗
得效
槐角散(出直指方)治腸風下血脫肛
槐角(一兩)防風地榆當歸枳殼(製)木賊茯
神(各半兩)
右為末酒麵糊丸梧桐子大每服三十丸米飲下
七妙散治腸風
枳殼(生去穰)椿木皮雷丸天麻白芨猪牙皂
角(各半兩)赤石脂
右為末每服一錢温酒調下空心臨卧服
六君子湯(出德生堂方)治便血不止脾胃虚寒飲食不
進身體羸弱
人參白术白茯苓當歸黃耆白扁豆
甘草(各一兩半)
右為末每服二三錢米飲調日進三服
蝟皮散(出聖惠方)治腸風下血久不瘥面色萎黃
蝟皮(灰)蒜莖(灰)乾薑(炮剉各三兩)牡礪黃牛角䚡(燒灰)
枳殼(麵炒去穣)酸石榴皮(炙各一兩)
右為末每服二錢食前粥飲調下
地榆散(出聖惠方)治大腸下血久不止
地榆赤芍藥生乾地黃茜根(剉)龍骨黃
芩鷄蘇苖(各一兩)
右㕮咀每服三錢水一盞煎六分去滓食前温服
治腸風臟毒下血(出本事方)
川當歸枳殼側栢葉陳槐子芍藥百
草霜(各等分)
右剉同一處炒令烟微起末之每服二錢空心温酒
調下日午米湯調下
地榆散(出直指方)治腸風熱證下血
地榆黃連茜根黃芩茯神(各半兩)梔子仁
(一錢)
右㕮咀每服三錢薤白寸許煎服又方栢皮湯下
木賊散(出直指方)治腸風下血
木賊(去節炒一兩)木饅頭(炒)枳殼(製)槐角(炒)茯苓荆
芥(各半兩)
右為末每服二錢濃煎棗湯調下
腸風方(出直指方)
香附(一兩製)枳殼(三分)當歸川芎(各半兩)槐花甘草
(炙各一兩)
右㕮咀每服五錢新汲水一盞半薑棗煎食前服
防風散(出危氏方)治因食熱過度風氣蕃盛銷大腸膏脂
以致榮衛之血滲流而下
羌活荆芥防風枳殼殭蠶(去嘴炒)薄荷(各等)
(分)
右㕮咀白水煎空心温服忌再喫熱物
凉血地黃湯(出濟生拔粹方)治如飲食不節起居不時者隂
受之隂受之則入五臟入五臟則填滿閉塞下為飱
洩久為腸癖夫腸癖者水穀與血另作一𣲖瀉出也
若時值長夏濕熱大盛正當客氣勝而土弱也故腸
癖之病甚矣
熟地黃青皮(不去穰)槐子(炒)當歸(各半錢)知母(剉炒)黃
柏(去皮剉烙各一錢)
右㕮咀作一服水一盞煎七分去滓温服如小便澀
臍下悶或大便後重則加木香㯽榔末各半錢稍熱
服空心或食前如裏急後重又不去者當下之如有
𫝊變隨症加減
槐荆丸(方見痔漏門痔漏類)治腸風下血先糞後紅
黃連散(出醫方大成)治腸風下血疼痛不止
黃連(去須炒)雞冠花(焙)貫仲川大黃烏梅(各一兩)甘
草(三分炙)
右為細末每服二錢温米飲調下日三服不計時
(一方無川大黃)
玉壺丸治腸風病年深不效
青嫩角鐵(採半斤劈破用河水五升浸二七日入砂器中煮去四升存一升入藕汁半斤)
(蜜一兩用火熬成膏稀稠得所去火放冷)枳殼(一兩針劄放灯火上燒存性入酒中浸透)胡
桃(十個依前法)没藥(二錢研)隂地椿白皮(二兩焙乾取一兩末用)乳
香(二錢研)
右除前膏外後五味為末入前膏内為丸梧桐大
每服二十丸腸風煎木賊湯下痔疾荆芥湯下時
瀉血米飲下空心日三服
琥珀散治腸風一切血痢脾臟毒下血
琥珀屑(研)鹿角霜赤石豆槐花枳殼(去穰麩炒)
白芷(各一兩)
右除琥珀外並剉碎同炒令焦黑杵為散入琥珀研
令勻每服二錢米飲調下空心食前各一服
防風餅治腸瀉血
防風(去乂)雞冠花續斷甘草(炮)天麻人參(各半)
(兩)
右為末以油餅三個入藥三錢分作三個油餅早晨
日午近晩以淡竹葉湯下
木香丸治腸風不問年深日久
木香白芷乾蝎(去土炒)阿魏(各一兩)當歸(炙半兩)漏
蘆(去蘆二兩)
右各别搗以小童便一升煎阿魏三十沸後下木香
煎三十沸後又下乾蝎當歸再煎如餳入白芷漏蘆
末再和丸如桐子每服五丸至十丸空心温酒下
釣腸丸治腸風瀉血不止疼痛
附子(一個炮去皮臍)石硫黃(研)雞冠花鯪鯉甲(炒)皂莢
刺(炒各一兩)蝟皮(二個燒灰)
右為末麵糊為丸梧桐子大每服二十丸槐花湯下
日二服
臭椿皮散(出聖惠方)治積年腸風瀉血糓食不消肌體黃
瘦
臭椿樹白皮(二兩炙剉)乾薑(炮剉)甘草(炙剉各三分)雞冠花
附子(炮去皮臍)槐蛾(炙各二兩)
右為末每服二錢食前枳殼湯下
附子丸(出聖惠方)治積年腸風瀉血面色萎黃
附子(二箇炮去皮臍)食鹽當歸(剉炒)乾薑(剉炮)杏仁(湯浸去皮尖雙)
(仁麸炒)皂莢(去黑皮塗醋炙各一兩)
右為末煉蜜杵丸梧桐子大每服二十丸食前陳
米飲下
生地黃散(出聖惠方)治大便下血皆胃肺積熱流注大腸
生乾地黃黃芩赤芍藥黃連(去鬚)蒲黃地
骨皮(各二兩)
右㕮咀每服五錢水一大盞入竹茹一雞子大煎
五分去滓頻温服
黃芩散(出聖惠方)治大腸積熱下血不止日夜度數無恒
黃芩黃柏黃連(去鬚)生乾地黃地榆(剉)犀角
屑(各一兩)
右㕮咀每服三錢水一盞入青茹半雞子大煎至
六分去滓食前温服
治大便下血
草錦蓮蓬殼敗棕白茅莤新錦(各等分)
右為末温米飲調下
五湯散治瀉血不定
貫仲(去土毛)槐花地榆黃連(去鬚)甘草(各等分)
右為末每服一錢米飲調下
黑虎丸(一名黑虎丹)治腸風累經大效
白礬(研二兩)雞冠花(乾者一兩)屋龍瓦(屋下烟煤是五錢)青橘
皮(洗去白焙)五靈脂(焙各四兩)
右為末分一半末用米醋二升慢火熬成膏候冷
和一半為丸梧桐子大每服三十丸空心陳米飲
下
車螯散(一名如聖散)治腸風下血痔漏不止
車螯(一合)白莢刺(四十九枚)硇砂丹砂乳香(各一分三)
(味同研)
右以四味為末同車螯盛合子内以地龍泥固
臍用炭六斤煅火盡為度取出研為細末空心温
酒調下一錢服
側栢散治腸風瀉血等疾
側栢葉(二斤九蒸九曬令乾)黑豆(小者一升炒)甘草(炙剉二兩)白术
桂(去粗皮各一兩)
右為末每服二錢熱湯調下日三不拘時
大安散(一名白礬散)治久患腸風瀉血
礬石灰(研三兩)硫黃(末)黃連(去鬚為末)乳香(研各兩)蠟(一錢)
右為末熱湯調下每服三錢日二
桑耳散治腸風下血風毒氣攻流注大腸疼痛
桑耳(炒)枳殼(去穰麩炒)木賊當歸(剉炒)槐蛾(炙各一兩)
右為末每服二錢食前粥飲調下
治積年腸風瀉血百藥無效
敗皮巾子(燒灰)白礬(燒灰各一兩)人指甲(燒焦)麝香(各一兩)乾
薑(三兩炮為末)
右為末每服一錢食前温粥飲調下
止血散治腸風下血或在便前或在便後在便前
者其血近乃腎肝血也在便後者其血遠乃心
肺血也
皂角刺(燒灰二兩)胡桃仁(去皮)破故紙(炒)槐花(各一兩五錢)
右為末每服二錢米飲送下温酒亦可
槐花散(方見痔漏門諸痔類治五痔)治腸風臟毒下血
治腸寒下血
核桃殼繭退皮鞋㡳赤雞冠花(各等分)
右共燒灰為末每服一錢温酒調空心下
厚朴煎治積年下血
厚朴(五兩生薑五兩同搗爛于銀石器内炒令紫色)白术(一兩)大麥糵神麯
(各一兩同炒紫色)
右為末水麵糊丸梧桐子大疾作時空心米飲下一
百丸平時三五十丸(昔王嗣康於蔡照先處得此方韓縣尉名楚鄉父服之作效嗣康云)
(腸胃本無血緣氣虚腸薄自榮滲入今用厚朴厚腸胃神麯麥糵消酒食白术導水血自不作也)
治腸風有趷&KR3661;瘡破者不治
馬蘭子(一斤研破酒浸夏三日冬七日曬令乾)何首烏(半斤)雄黃(四兩)雌
黃(四兩)
右為末用浸馬蘭子酒打糊丸梧桐子大每服三
十丸空心温酒下三服見效
治腸風臟毒
黃連(一兩)黃芩(一兩)地榆(二兩)黃柏(半斤)
右為末煉蜜丸梧桐子大每服隨湯送下不計時
忌一切毒物
治腸風久血
茅花敗荷葉敗棕(各五錢燒灰存性)香附(杵淨一兩少鹽)
(和半炒焦半略炒)
右為末食前米飲調下
蘗皮丸治臟毒便血疼痛嘔噦
黃連黃蘗芍藥槐花(炒各三兩)
右為末滴水丸梧桐子大每服三十丸食前米飲
下日進二服
麝香散治腸風大小便出血淋澀疼痛婦人血崩
蠶退紙(燒灰存性)晩蠶沙(揀去土炒)繭黃(燒灰存性)白殭蠶(炒去絲各)
(等分)
右為末每服二錢入麝香少許用飯飲調下糞前
紅者食前服如糞後紅者食後服血崩淋澀等疾
不拘時日三服熱淋止用蠶退紙一味燒灰存性
研末飯飲下
治便紅
肥皂(獨子者七箇去核)陳鹽海(七箇入肥皂内水紙包裹文武火煨焦出火氣研為)
(細末)香附(炒黑末)陳艾(燒灰各等分)
右以米飯為丸空心飲湯送下
治便血
樗皮(即大眼椿根上皮)水紅花(即龍眼草上花)瓦松川百煎(各等)
(分)
右為末空心温新汲水調下
酒蒸黃連丸(出德生堂方)治酒食過度便血臟毒諸痔漏
及瀉痢赤白臟腑疼痛胷膈痞悶氣不舒暢男子
婦人皆可服之解酒毒
黃連(一斤好酒浸二日鍋内蒸透為度取出曬乾留酒和麵)乾薑(半斤)枳殼(半斤)
木香(四兩)
右為末酒糊為丸梧桐子大每服五七十丸飯飲
無時下
犀灰散(出傳信適用方一名異功散)治五積腸風瀉血下痢糞前
有血號外痔糞後有血號内痔大腸不收號脱肛
穀道四面有努肉如妳號鼠妳頭上有孔號漏此藥並
皆治之(方見痔漏門痔漏類)
抵聖散治腸風下血
椿根白皮(焙)蒺藜子(炒去刺)枳殼(去穰麩炒)防風(去叉各一兩)
右為末每服一錢白湯點服
四聖散治腸風
貫仲荆芥穗白礬(飛過)猪牙皂角(醋炙各一兩)
右同燒灰存性為末每服一錢温米飲調下空心
食前日三服
槐實散治腸風
槐實(剉炒)防風枳殼(去穰麩炒透)黃耆(剉炒各一兩)
右為末每服一錢茶清調下
神應丸治腸風經年不差瀉血疼痛
水牛角䚡(燒灰)楛木頭乾漆(酒浸一宿炒令烟盡取出各二兩)槐
耳(一兩五錢)
右為末煉蜜丸梧桐子大每服三十丸空心熱酒
下
枳實丸治腸風
枳實(麩炒)槐莢(麩炒)皂莢(猪牙者塗醋炙)大黃(炒各一兩)
右為末麵糊丸梧桐子大每服二十丸荆芥蠟茶
下空心食前服
礬石丸(出十便良方)治腸風下血久不止下部疼痛
白礬(二兩飛過存一分性)皂莢(二挺去皮塗醋炙)附子(不去皮臍炮三度每度炮)
(入水蘸殺)乾薑(炮各一兩)
右為末用河水煮麵糊丸梧桐子大每服十丸鹽
湯空心食前服
木賊散(方見痔漏門腸痔類)治腸風下血多年不差
烏魚骨丸治腸風
烏鰂魚骨(罐子内燒赤)肉蓯蓉(酒浸焙各半斤)桑根白皮(剉炒)
蕪荑(各五錢)
右為末醋煮乾飯丸梧桐子大空心米飲下五丸
不嚼
防風散治腸風
防風(去叉炙)黃耆(剉炙各二兩)甘草(剉炙)人參(各五錢)
右為末每服二錢食前粟米飲調下
黃芩飲治大腸風熱下血不止
黃芩(去黑心)黃柏(去粗皮)黃連槲葉(炙各一兩五錢)
右㕮咀每服三錢水一盞煎七分入地黃炙半合去
滓温服不拘時
野狸骨散(出聖惠方)治大腸風毒下血不止心神虚煩
野狸骨(一兩酥炙)防風(去叉五錢)益母草(五錢)膩粉(一錢)
右為末每服五分食前温酒調下
治腸風下血不止腹痛日漸尫羸(出聖惠方)
栝樓(一枚生者)槐花(一兩)白麵(一兩)皂角(一挺不蛀者)
右共搗作餅子燒令黑色為末每服一錢食前温粥
調下
牛角䚡散(出聖惠方)治積年腸風或發或歇不止
牛角鰓(燒灰)槐耳臭椿根(炙)瓦松(炙各二兩)
右為末每服一錢食前温粥飲調下
治積年腸風下血(出聖惠方)
蜜陀僧白礬(搗碎)槐子仁(炒為末)皂角(燒灰為末各一兩)
右將蜜陀僧白礬入磁罐内燒令通赤候冷取出為
末入槐子皂角灰相和研令勻粳米丸梧桐子大每
服十五丸食前粥飲下
&KR0797;&KR0803;丸(出聖惠方)治積年腸風下血不止面色萎黃肌體
枯悴
&KR0797;&KR0803;(三枚割去蓋子)硫黃(研)附子(炮去皮臍)乾薑(炮剉)猪牙皂
角(去皮生搗碎各一兩)
右共為細末入&KR0797;&KR0803;内以蓋子蓋定用竹籖插之
以厚麵裹慢火燒麵黃焦為度候冷取出重研令
極細以軟飯丸梧桐子大每服十五丸食前黃耆湯
下
五槐丸(出危氏方)
五倍子槐花(陳者)百藥煎(好者各等分)
右焙乾為末酒糊為丸梧桐子大每服二十丸空心
米湯下日三服一方無百藥煎
治丈夫瀉血婦人血崩漬入大腸出血(出危氏方)
豆蔲檳榔(各炒紫色)罌粟殼(燒灰各等分)
右為末每服二錢米飲空心調服
聚金散(出醫方大成)治腸中積熱或因毒大便下血腹中
熱痛作渴脈來弦數之證
黃連(四兩一兩水浸曬乾一兩炒一兩灰火炮一兩生用)黃芩防風(去叉各一)
(兩)
右為末酒糊丸梧桐子大每服五十丸米泔浸枳殼
水下不拘時冬月宜入大黃一兩
香梅丸(出醫方大成)治腸風臟毒下血
烏梅(同核燒灰存性)香白芷(不見火)百藥煎(燒灰存性各等分)
右為末米飲糊丸梧桐子大每服七十丸空心米飲
送下
三神金烏散(出仁存方)治大便下血
卷栢側栢棕櫚(各等分)
右燒灰存性為末每服三錢以酒調下空心服一
方研飯丸梧桐子大服一百米飲下
治腸風久而下膿血日數十度不止(出百一選方一名枳實三百丸)
枳實(半兩)槐花(生用半兩)皂角(一兩半生用半燒灰存性)
右為末煉蜜為丸梧桐子大約可得三百丸每服
三十丸食前米飲下酒下亦可甚者一料即安
治腸風(出百一選方)
生乾地黃(酒浸)熟乾地黃(酒浸)五味子(各等分)
右為末煉蜜丸梧桐子大每服五七十丸酒或湯
下因心氣下血人可用妙香散酒調服梁路分患
此疾更十七藥不效服此一服而愈又方濃煎黃
連湯下連翹丸或紅子丸
治酒毒便血不差經年者(出百一選方一名槐花湯)
橡斗子(一兩)槐花(一兩二味同炒黃色)白礬(一分)
右為末每服二錢温酒調下
椿皮丸(出經騐良方)治大便下血
椿樹根皮(四面去粗皮焙乾)枳殼(麩炒)蒼术(各一兩泔浸)
右為末醋糊丸梧桐子大空心米飲下四十丸
治腸風下血及肛門出(出經驗良方)
虎爪艻根金罌子艻根椿根(各等分)
右同烏梅甘草半水半酒空心服
治臟毒下血(出經驗良方)
側栢葉(一兩白礬少許湯煮過焙乾)槐花(二兩炒為末)棕(數片陳者佳燒灰存)
(性)
右為末每服一匙温酒隨意調下
三栝蔞酒治便紅
天栝蔞(即木饅頭收二三年者為佳)地栝蔞(即白爛田螺殼)水栝蔞
(即蓮蓬殼久者佳)
右燒灰存性窨麻油調下
治腸風痔漏
荆芥三稜(用烏頭炒過切片子)馬兜鈴籐穀精草
右等分用水煎沸薰洗大效
治初得腸風及血痔(出本草)
以檞栗葉微炙炒槐花減檞葉之半同為末米飲
調服熱多者尤佳
治便血
蒲黃(生用)荷葉(頂)大蘿蔔皮(各等分)
右將荷葉大蘿蔔皮燒灰存性碾末和勻米湯調
下空心服
黃連飲治腸風瀉血如痢腹中疼痛面色萎黃
黃連(去鬚一兩)乾薑(炮一分)甘草(炙五錢)
右㕮咀每服三錢水一盞薑三片棗一枚擘煎六
分去滓温服
黃耆丸治腸風行步艱難
黃耆(炮剉)枳殼(去穰麩炒各一兩)葳靈仙(去鬚二兩)
右為末煉蜜丸菉豆大每服三十丸至五十丸用
温水下並不損氣
烏梅丸治瀉血
烏梅(二十枚醋煮去核)白礬(三兩飛過)訶梨勒(三十枚炮去核)
右將白礬訶梨勒為末與梅肉丸梧桐子大每服
七丸米飲下
神驗膏治腸風下血冷不入食
背隂臭椿皮(根上不見日者取剥嫩皮一斤)黑豆(半升)槐花(二兩)
右以水五升于銀石器内慢火熬令豆熟為度續入
蜜二兩再煎候蜜熟傾出盛淨磁内夜露兩宿每日
食後臨卧各一服每服約半盞許用重湯温熱得所
旋旋服食
大效丸治腸風瀉血
大薊根(七截各長一寸又名荆芥)白礬(一兩細研)麝香(當門子豆許大七粒)
(研)
右用不霑土大栝蔞一箇割下蓋子不去穰入大
薊根白礬當門子在内用篦子左攪七遭安蓋在
上以鹽一合和土固臍隂乾用炭火煅透赤便住候
冷去泥細研為末取一半為散一半以糯米粥為
丸梧桐子大每日空心將大薊苖煎湯調下五分
至日午臨卧又煎大薊苖酒下十丸服三兩日便住須
服過三五箇栝蔞永去病根
獨活丸治腸瀉血不止
獨活(去蘆研為末五錢)黃蠟(五兩銀器中鎔成汁)生薑(半斤取自然汁)
右以薑汁入熬以汁盡為度次入獨活末令勻衆
手急丸梧桐子大每服四十丸以濃陳米飲送下
空心臨卧服
榮順散治腸風下血痛不可忍
枳殼(去穰麩炒一兩)荆芥穗(一兩)槐蛾(半兩炒黃)
右為末每服二錢温米飲調下不拘時未效再服
龍肝散治腸風瀉血
伏龍肝般丹牡蠣(各五錢)
右為末每服二錢陳米飲調下不拘時
治腸風痔漏大便常血(出肘後方)
苦桃皮萹竹苦參
右煮汁漬之大妙燒稻藁灰汁漬之亦良
治腸風下血疼痛不止(出聖惠方)
道人頭(一兩)荆芥穗(一兩)皂角(三寸去黑皮塗醋炙去子)
右為末每服一錢食前粥飲調下
内補散(出聖惠方)治大腸風毒下血
黃耆(剉)枳殼(去穰麩炒)側栢葉(炙各一兩)
右為末每服二錢食前粥飲調下
治大腸風毒下血不止(出聖惠方)
枸杞子槐子(炒)桑木耳(炙各二兩)
右為末每服二錢食前黃耆粥飲調下
又方(出聖惠方)
枳殼(去穰麩炒)何首烏乾薑(炮剉各一兩)
右為末每服一錢食前粥飲調下
又方(出聖惠方)
釡下墨棕櫚皮訶梨勒皮(煨各一兩)
右為末每服一錢食前粥飲調下
又方(出聖惠方)
牛角鰓棕櫚皮乾薑(各一兩)
右都為末研勻每服二錢食前粥飲調下
又方(出聖惠方)
牛角䚡(一對)雄黃(一塊如㭟子大)麝香(一分細研)
右每一隻牛角䚡安雄黃一塊在内以稠泥封閉下
面用桑柴火燒熟研為散入麝香和勻又以栝蔞一
對亦用桑柴火燒令熟研為散每服栝蔞末二錢
牛角䚡末一錢相和令勻食前米飲調下
治腸風下血發歇不止(出聖惠方)
荆芥穗薄荷枳殼(各一兩麩炒去穰)
右為末每服一錢食前粥飲調下
又方(出聖惠方)
皂莢(不蛀者三兩)栝蔞(一枚)白礬(二兩)
右件藥入瓶内以鹽泥固臍候乾以炭火燒令通赤
候冷細研令勻每服二錢食前粥飲調下
神效方(出聖惠方)治腸風積年瀉血不止
黃丹(一兩)白礬(一兩)栝蔞(一枚去頭入二味在内)
右以物蓋栝蔞頭鹽泥固臍安磚上大火燒令通
赤放冷取出搗細為末每服一錢食前煖刺薊汁
調下
治腸風積年下血不止(出聖惠方)
野狸頭(一枚)桑根西枝(一握剉)附子(一枚)
右件藥入瓶内鹽泥封固候乾炭火燒令通赤候
冷取出為末每服二錢食前粥飲調下
又方(出聖惠方)
皂莢(七挺不蛀者去黑皮塗醋炙去子細研末)寒食蒸餅子烏龍尾
(各二兩)
右共為末煉蜜丸梧桐子大每服二十丸食前粥飲
調下
又方(出聖惠方)
槐耳(半斤切)皂莢(十挺剥去皮子)硇砂(一兩細研)
右以米醋三升煎取一升去滓再入鐺中以大火養
成膏入硇砂和勻丸梧桐子大每服十丸空心及晩
食前温粥飲下
治積年腸風下血疼痛(出聖惠方)
竈突墨(二兩)荆芥(一兩)木香(一兩)
右為末水浸蒸餅為丸梧桐子大每服三十丸食
前槐子湯下
治積年腸風下血面色萎黃下部腫痛(出聖惠方)
綠礬(二兩燒赤)釡底墨烏賊魚骨(炙焦各一兩)
右為末粟米飯為丸梧桐子大每服三十丸食前
煎赤糙米湯下
又方(出聖惠方)
皂角(去黑皮塗酥炙去子)蕓薹子(炒各一兩)枳殼(二兩麩炒去穰)
右為末煉蜜為丸梧桐子大每服二十丸食前枳
殼湯下
治大便下血不止(出聖惠方)
生乾地黃(二兩)阿膠(碎炒)白蘞(五兩)
右㕮咀每服三錢水一盞入竹葉二七片煎至六
分去滓食前温服
治腸風(出本事方)
五倍子白礬(各五錢)
右為末順流水為丸梧桐子大每服七丸空心飯
飲下
治腸風瀉血(出本事方)
牽牛(五兩)牙皂(三兩不蛀者)
右水浸三日後除皂角以酒一升煮令乾焙為末煉
蜜丸梧桐子大每服七丸空心温酒下空心日午夜
卧各一服或轉下黃物不妨病後可常服每日五丸
飯飲送下
治腸風及熱毒下血或因食熱物發動(出本事方)
金星草陳乾薑(各三兩)
右為末每服一錢新汲水調下
當歸赤小豆散(出千金方)治先血而後便謂之近血及治
大腸秘
赤小豆(五兩浸出芽曬乾一法熬令拆)當歸(一兩)
右為末漿水服方寸匕日三四服
治臟毒下血(出危氏方一名卷栢散)
地栢(生土石傍高四五寸根黃如絲上細有黃點正似栢枝曝乾用一作卷栢)黃耆(各等)
(分為細末)
右末每服二錢水調下
治便血及臟毒下血經年瘦者(出仁存方)
槐花五倍子(各炒焦等分)
右為末麵糊為丸梧桐子大每服五六十丸米飲吞
下食前
荆芥散(出經驗良方)治腸風下血
荆芥穗縮砂仁(各等分)
右為末每服三錢用糯米飲調下不拘時日進三
服一方食前服
地榆湯(出百一選方)
地榆(洗淨焙乾剖)卷栢(不去根洗淨各等分)
右㕮咀水一椀沙瓶内煮數十沸通口服不拘時每
用一兩
茱萸丸(出直指方)治腸風下血二三十年者
鷹爪黃連吳茱萸(各等分)
右新瓦上同炒候茱萸香熟黑色為度去茱萸不
用將黃連為末空心温酒下二三錢米飲下亦得
又方黃連茱萸陳米糊丸梧桐子大每服五十丸
米飲下日二服更以胃風湯煎如法吞下一方名
翦血丸用木香一兩濕紙裹煨香以酒糊丸切忌白
酒雞肉鮓醬
普濟方卷三十七
