普濟方卷四百七明周王朱橚撰
嬰孩諸瘡腫毒門
赤瘤(附論)
夫小兒身上或一片片赤色如臙脂染及熱漸引者此
名丹毒俗謂之瘤若因熱而得者色赤或因風而得者
色白皆腫而壯熱也可用一小鈹刀鎌去其惡血毒未
入腹者可療也
方
升麻散治小兒心熱身上赤瘤色如臙脂皮膚壯熱
川升麻川大黃(微炒各半兩)犀角屑黃芩(各一分)川
朴硝(半兩)梔子仁木通(各一分)元參(半兩)甘草(炙一分)
右搗羅為散每服一錢以水一小盞煎至五分去滓
放温不計時候量兒大小分減服之
木通散治小兒身體赤瘤片片赤色如臙脂染毒氣
漸引者
川大黃(炒)川朴硝(各半兩)梔子仁甘草(各一分)川升
麻(半兩)木通(一兩)
右搗羅為散每服一錢以水一小盞煎至五分去滓
温服量兒大小加減
大黃散治小兒赤瘤熱如火(一名截毒散)
川大黃(生用)鬱金黃蘗膩粉(各半兩)猪牙皂莢(去皮)
(子半兩)
右搗為散以生油調塗一方無黃蘗有芍藥
又方
護火草汁(三合)赤地利(末)膩粉(各一錢)
右藥相和量兒大小分減服之良久瀉下血片為效
其滓傅在赤處亦佳
治小兒赤瘤半身色紅漸漸展引不止
川大黃(生一兩)赤小豆(半合炒令紫色)川朴硝(三分)
右羅為末以鷄子清調塗亁則易
又方
牛膝(一兩去苗)甘草(半兩生用)
右細剉以水一大盞煎至五分去滓調伏龍肝末塗
之立效
又方
李子油(三兩)硃砂(一分末)
右藥調如膏塗之
又方
用醬汁塗之
又方
用蘿藦汁塗赤處隨手便瘥
又方
用蕎麥麫以醋調塗之不過三兩上瘥
又方
用胡荽汁塗之
又方
用白礬一兩以水煮冷熱得所洗之
又方
用燒粉家洗瓮水塗之
又方
用紅藍花末以醋調塗之
又方
用蕓薹葉搗爛塗之
又方
用砒霜不限多少細研於硯中著水入霜以墨濃研
用筆點塗之良久以冷水洗後更塗以瘥為度
又方
用&KR0797;&KR0803;根搗末以醋調塗之亁即瘥
又方
用糯米水研如粥塗之乾再塗
又方
用粟粉炒令黑以唾調塗之
朱流朱風針刺瘤頭出血(點麻油次用藥)
朴硝赤小豆大黃薄荷側柏(等分)
右為末水調苦菜汁刷赤處周匝仍服羌活散柴胡
湯並加荆芥防風蟬蛻仍審虚實用藥可也
身有赤處(附論)
夫小兒陰汗為風邪熱毒所傷與血氣相摶熱氣蒸發
其肉色赤身壯熱也
方
丹參散治小兒身上有赤引於頰上或口傍眼下赤
如臙脂面上皮即皺剥漸漸引多此是心熱血凝所
為其治法宜以小刀子鋒頭鎌破令血出後宜服此
藥
丹參黃芩(各一分)麻黃(半兩去根節)葛根枳殼(麩炒微黃)
犀角屑(各一分)
右搗羅為散每服一錢以水一小盞入竹葉十片竹
茹半分煎至五分去滓温服不計時候量兒大小分
減服之
麥門冬散治小兒身上有赤煩熱
麥門冬(半兩去心)蘆根葛根犀角屑漏蘆甘
草(炙微赤各半兩)
右搗羅為散每服一錢以水一小盞入竹葉十片煎
至五分去滓温服不計時候量兒大小加減
鉛霜散治小兒身上有或瘀腫或如火丹煩渴渾身
赤引壯熱
鉛霜菉豆粉(各半兩)
右細研為散以蕓薹菜汁調塗之
又方
用伏龍肝半兩乳髮二兩燒灰細研為散以水調塗
赤處效一方用桃仁浸去皮研爛以脂和塗又方用
用黃蒿穗以水濃煎入鹽少許温温洗之一方用白
礬細研以生油調塗一方用芭蕉根搗絞汁塗之
又方
用水中苔搗末以水調塗之
又方
用川芒硝以水研塗之
又方治小兒身有赤腫起者
用熬米粉令黑以唾和傅之
熛瘡(附論)
夫小兒熛瘡者由風熱毒之氣所傷客於皮膚生熛漿
而潰成瘡故名熛瘡也
方
梔子膏治小兒熛瘡
梔子仁川升麻犀角(各半兩)蛇銜草(三分)藍葉(一兩)
生地黃(一兩)黃芩(半兩)川大黃(一兩)
右細剉以猪脂一觔同於鍋内以微火煎令藥色變
濾去以瓷盒盛候冷塗之
水銀膏治小兒熛瘡
水銀(一兩)膩粉(一分與水銀於手掌中以津研如泥)松脂土蜂房(各一)
(兩)黃蘗川大黃(生用各一兩)
右搗羅為末以煉成猪脂一觔與藥末同入鐺中慢
熬令稀稠得所將水銀膩粉入膏中攪令勻膏成以
瓷盒盛候冷塗之不過三五上瘥
硃砂膏治小兒頭上熛漿起如釘盖一兩日後皮面
及胷背皆生瘡
硃砂(半兩)胡粉(二兩)水銀(半兩)
右點少水都研令水銀星盡以臘月猪脂三兩入銚
子内慢火上鎔化去滓入硃砂等攪成膏以瓷盒收
候冷塗之瘥
治小兒卒得熛瘡赤爛
用牛糞燒灰細研傅瘡上日三用之
治小兒瘡初起熛漿似火瘡名曰熛瘡亦名爛瘡
用桃仁熟搗以面脂和傅之亦治徧身赤腫起
又方
用馬骨燒灰傅之
治小兒卒得熛瘡爛瘡
用鐵煅淬水中二七遍以浴兒二三遍能治熛瘡漿
生地黃膏治小兒熛漿瘡毒氣發於遍身者
生地黃川升麻藍葉梔子仁川大黃(各一)
(兩)
用細剉以猪脂八兩同於鍋内以慢火煎令藥色變
濾去滓以瓷盒盛候冷每用少許塗患處
疥(附論)
夫小兒瘡疥率因於蟯蟲變化而生小兒多此疾仍喜
生於手指縫間浸淫遍體近煖及衣服過厚則痒悶不
任搔之黃汁出疼痛不止盖由風熱客於脾肺散於肌
肉薰發皮膚使然也(有夫來買苦參欲治疥不識藥性緩急但問人曰可治濃煎一碗服)
(之須臾大吐涎一盆三二日疥即痂矣)
方
苦參丸治小兒風熱肺疳皮膚生疥鼻内瘡痒
苦參(四兩以酒三升熬成膏)胡黃連(二分)楝實(去皮炒)蕪荑(炒)蜣
蜋(去皮翅炙)木香(各三兩)
右搗羅六味為末入苦參膏内和搗如硬入蜜少許
和丸如麻子大一二歲每服五丸食後温水下更量
兒大小加減
治小兒瘡疥體熱
黃連(去鬚為末)糯米粉(各二兩)水銀(一兩研)胡粉(炒一兩半)吳茱
萸(湯浸炒為末)赤小豆(為末各一分)
右先以水銀和津於手中研如泥次以猪脂四兩入
甆器内慢火化去滓下五味藥末攪勻成膏先洗瘡
拭亁塗之
雄黃膏療小兒瘡疥瘙痒搔之成膿瘡不止宜用
雄黃(研)雌黃(研各一兩)烏頭(一枚)松脂亂髮(各一鷄子大)猪
脂(一觔)
右件藥除雄黃雌黃外以煉成猪脂一觔於鐺中煎
出油下烏頭松脂亂髮等候烏頭色黑亂髮消盡膏
成綿濾去滓入雄黃雌黃攪令勻盛於不津器中候
冷塗瘡上日三用之
黃蘗散治小兒疥身上熱瘡並治之
黃蘗(炙)黃連(去鬚)赤小豆臰黃(各一兩)水銀(半兩)硫黃
(一分與水銀結為沙子)
右搗羅為末與臰黃水銀砂子同研令細用生油調
日三塗之效一方無硫黃名三黃散
黃連散治小兒瘡疥體熱
黃連(去鬚)黃蘗(去粗皮炙)秫米(炒各一兩)赤小豆膩粉(研各一分)
右搗研為散油塗舊帛上先洗去瘡痂封之
蛇床子散治小兒瘡疥瘙痒不止
蛇床子茱萸(湯洗焙亁)硫黃(研)蕪荑仁(研各一分)膩粉(少許)
(研)
右搗研為散用油一合入葱一莖同煎候葱黃色停
冷調藥塗之硫黃同研
黃連散治小兒疥遍身皆有疼痒不止
黃連(二兩去鬚)胡粉吳茱萸(一兩)赤小豆(一百粒)水銀(二兩)
(與胡粉點少水同研令星盡)
右除胡粉水銀外搗羅為末入胡粉水銀同研令勻
以臘月猪脂和塗之亦治瘑瘡
苦參湯治小兒疥及諸瘡洗浴
苦參丹參苦楝根(各半兩)防風(半兩)蒴藋根(三兩)
右細剉和勻以水一斗煎至五升濾去滓於密室中
洗浴兒以故帛拭亁即塗前膏
臰黃膏治小兒胎中受風長後身體生疥瘙痒不止
臰黃硫黃(各一分)葱白(一莖細切)
右研細用清油一兩入鍋子内熬令熱下少許臘及
葱白次下硫黃臰黃攪令勻膏成以甆盒盛旋旋塗
之
治小兒疥痒不止方
硫黃(二兩)白礬灰(四兩)
右細研為散以烏麻油調如稀麫糊炙令疥熱薄塗
摩之
治小兒疥瘡
用亂髮灰以猪膏和塗之
治小兒疥痒痛不可忍
硝石(一兩)
右研為散以生油調如膏每用時先以泔清洗之拭
亁塗之
又方
用羊蹄根搗末以猪脂和塗之
又方
用硫黃細研以醋調傅之
治小兒疥
用燒竹葉為灰鷄子白和傅之日三上亦治疥瘡
又方
用臭酥胡粉傅之
治小兒頭面瘡疥
用麻子五升為末以水和絞取汁與蜜和傅之若得
白犬膽傅妙
治小兒去瘡疥鬼疰驚癎
用虎骨煮汁浴
治小兒壯熱一切瘡疥皮膚瘙痒
用梓白皮煎湯洗之梓枝皮有數般惟楸梓佳餘不
堪
治小兒瘡疥
以繭子蛹汁為湯浴之亦能殺蟲
治小兒瘡疥
以枕襯煮湯浸洗之良
癬(附論)
夫小兒體有風熱脾腑不利或濕邪搏於皮膚壅滯血
氣皮膚頑厚則變諸癬或長或圓漸漸長大得寒則稍
減煖則痒悶搔之即黃汁出又或在面上皮如甲錯亁
燥謂之妳癬此由飲乳乳汁漬著乃生復以乳汁洗之
方
雌黃膏治小兒瘑癬風痒不計亁濕不絶
雌黃(研)黃連(去鬚)莽草蛇床子(炒)黃蘗(去粗皮炙)苦參
(半兩)蕪荑(炒半兩)藜蘆硝石(研各一分)松脂(二兩半)杏仁(浸去)
(皮尖雙仁别研如膏一兩)
右除雌黃松脂杏仁外搗羅為末取臘月猪脂入鐺
中煎令沸下杏仁次下諸藥末攪勻凝為膏每用先
以醋泔洗拭亁塗之一方於故帛上貼日二換之
雌黃膏治小兒癬久不瘥
雌黃(細研)多年薤根白礬藜蘆(去蘆頭)瓜蒂胡
粉(各一分)水銀(三分與胡粉點少水同研令星盡)
右搗羅為末入胡粉水銀同研用猪脂調為膏輕揩
塗之
附子散治小兒濕癬
附子(生用去皮臍)雄黃(研)白礬(燒灰研)吳茱萸(湯浸炒各一兩)米
粉(半兩)
右搗研羅為散每日三次用綿揾撲之
白礬膏治小兒癬痛不止
白礬灰硫黃膩粉(各一錢)綠礬(半兩)川大黃(一分末)
右藥同研為末以米醋一升熬如黑餳收放甆器中
旋取塗之妙
金華散治小兒一切亁濕瘡癬疳瘡等
黃蘗(末)黃連(各半兩為細末)黃丹(一兩水飛)輕粉(一錢)麝香(一字研)
右同研勻先以温水洗後貼之如亁癬瘡用臘月猪
脂和傅如無用麻油亦可
桑螵蛸散治小兒一切瘡癬痒痛不止
桑螵蛸(十枚燒存性二分)膩粉(一錢)麝香(半錢)
右研為散用生油調翎掃候亁有裂處再掃
青金散治小兒濕癬浸淫瘡
白膠香(二兩研)蛤粉(半兩)青黛(二錢半)
右研勻為末細亁糝瘡上
治小兒癬雜瘡
白膠香黃蘗輕粉(各等分)
右為細末以羊骨髓調塗癬上
桃紅散治小兒妳癬瘡
明礬(煆二兩)嫩松香(四兩末)黃丹(二兩煆)
右為末用燭油調傅之
雄黃散治小兒亁濕痒癬
雄黃麝香(各一分)
右細研為散甲煎油調塗之亁再上
治小兒癬不計亁濕瘙痒不絶
羊蹄根(一兩)亁笋(一兩燒灰)
右為末以麻油調塗之
治小兒久癬
萹蓄根(去土一把)附子(二枚去皮臍生用)
右搗令爛以好酒和塗之每塗藥時先以皂莢湯净
洗拭亁後用藥日二塗之
治小兒亁癬方
水銀(半兩)胡粉(一兩)
右二件藥點少水同研令星子盡以鷄冠血和塗之
治小兒諸癬及瘙痒
用羊蹄根取汁以蜜和勻先刮瘡四邊以葉亁之半
日許拭去更以陳米醋和羊蹄根滓傅瘡上
又方
用槐白皮五兩剉以水一升煎三五沸候冷數洗之
治小兒亁濕癬
用亁蟾燒灰細研以猪脂和塗之
小兒癬久不瘥宜用
黃礬(一兩燒灰)
右細研每用先以水净洗拭亁塗之
又方
用薤根以醋搗和塗之
又方
用醬瓣雀糞相和研塗之
又方
用楮樹白汁塗之
治癬瘡内有蟲痒不可忍兼治濕癬
蛇床子(一味研為細末)
右以滓泡湯洗挐令破次用臘月猪脂和傅患處一
日用二次一方先煎韭菜湯洗
炙甲散治眉叢中生瘡名曰鍊銀癬一名前甲散
用穿山甲前膊鱗炙焦為末清油輕粉和傅
治小兒濕癬
用桃樹青皮為末和醋傅上日二次
又方
用枸杞根搗作末和臘月猪脂傅之
又方
用煎馬尿以洗之甚妙
又方
右揩破以牛鼻上津傅之
治癬及室女花癬小兒妳癬
用韭菜根汁先搽破次塗之
治襁褓小兒面上生妳癬
用白膠香碾為極細末酸漿水調傅日上兩次
治小兒妳癬瘡
用燒狗屎灰和猪脂塗之
摩風膏治小兒遍身疥癬痒
苦參瀝青蕪荑(炒)黃蠟(各一錢)巴豆(三粒去殼)輕粉
(五分)真麻油(半兩)蠍(二箇)
右同油煎至巴豆焦濾去所煎物入輕粉和勻傅疥
切效
黃連膏治小兒癬疥赤腫及濕癬久不瘥
黃連(去鬚)黃蘗(去粗皮炙)蛇床子(炒)䕡茹水銀(手掌内唾研如)
(泥入膏中各一兩)礜石(煅别研)
右搗羅前四味為末以臘月猪脂四兩同入銚子内
煎四五沸下礬石末又煎三兩沸取下良久下水銀
攪如稀泥候冷先以清泔皂莢湯洗拭亁以火炙痒
塗之日三上
芍藥散治小兒妳疥癬癩
赤芍藥黃連蛇床子(等分)
右為末入輕粉半錢麻油調塗洗破立效忌動風物
羊蹄散治小兒頑癬久不瘥
羊蹄根(四兩剉)白礬(半兩)
右爛研入米醋小半盞不住塗之候覺癬痒至痛即
止至隔日浴去不過三兩次愈
絳玉散治小兒頭上幷身上疳癬時復痒痛皮膚破
爛濕潤不止
黃丹(炒紅二兩)菉豆粉(炒黃三兩)
右為細末清油調鷄羽掃於瘡上後糝聖金散大有
神效
聖金散
石膏黃芩(各一兩)
右為細末每用不拘多少亁糝在瘡上覆以絳玉散
神效
月蝕瘡(附論)
夫小兒耳鼻口間生瘡者世謂之曰蝕瘡其瘡隨月生
死因以為名也世云月初生小兒以手指之則令耳下
生瘡故呼為月蝕瘡也凡日月蝕時忌食飲腹中生
䘌蟲及房室生子不具足必患月蝕瘡亦不可與兒乳
日月復後乃不忌今人口臭齒齦宣露常有血出舌上
生瘡者皆由犯此所致耳日月蝕時須救不救出行逢
暴雨其救月杖須收取治䘌之神藥患此者以之救療
方
水銀膏治小兒月蝕瘡生在兩耳上出膿水不止
水銀(二兩)胡粉(一兩點少水與水銀同研令星盡)黃連(二兩去鬚搗羅為末)松
脂(一兩)
右入乳鉢内研令勻似粉瘡若亁用煉成猪脂和如
膏每用先以鹽湯洗瘡令净拭亁然後塗之
治月蝕惡瘡白肉
硫黃䕡茹斑猫(等分)
右件搗篩傅瘡上乾者以猪脂和傅之日三夜一
又方
地榆根薔薇根吳茱萸根(各三兩)
右件搗篩以鹽湯洗瘡傅之日三
白礬散治瘡生於兩耳鼻口間時瘥時發乃是濕搏
血氣之所生世謂之曰蝕瘡隨月生死因以為名世
云小兒見月初生以手指之則令耳下生瘡
白礬蛇床子(各一兩)黃連(半兩)
右為細末亁糝瘡上水調塗亦得一方加黃蘗三錢
薔薇散治小兒月蝕瘡
薔薇根(一兩細剉)地榆根(剉)虎頭骨(各半兩)
右搗羅細末每用一字先以温鹽湯净洗拭亁傅之
治月蝕瘡久不瘥
亁蟾(一枚五月五日燒灰用)硫黃(一兩細研)白礬(二兩燒令汁盡)
右細研為末傅瘡上
治小兒月蝕瘡
青蜒(一枚)母猪蹄甲(一枚)救月杖(一分)
右燒為灰研為散以蜜水和塗
治小兒耳邊鼻下赤爛濕痒名月蝕疳瘡
黃丹(煅令赤色一錢)菉豆粉白礬(飛過各一錢)
右研細亁傅瘡上唾調亦可
治小兒月蝕瘡立效方
敗鼓皮(一兩燒灰)蝦蟇(一枚燒灰)
右細研為散煉成猪脂和如膏塗之即瘥
治小兒疽及月初即生常有黃水出
右用酢和油煎令如粥及熱傅之二日一易欲重傅
則以皂莢湯洗瘡乃傅之為妙
治小兒月蝕瘡隨月生死
右以胡粉和酥傅之五日瘥又方以水和傅之
治月蝕九竅皆有瘡者耳後或耳下或鼻内生瘡是也
右燒蚯蚓屎末和猪脂傅之清油亦可
治小兒初得月蝕瘡
用五月蝦蟇燒杵末猪脂和傅之
療月蝕瘡
用虎頭骨二兩杵碎同猪脂一升熬令骨黃取油塗
上
治小兒初生月蝕瘡及惡瘡
用蛇蛻皮燒灰為末和猪脂傅上
治小兒月蝕瘡
用小麥蘖搗羅為末傅之
又方
用黃連為末傅之
又方
用胡粉和土等分研如粉傅之(土用東方壁土)
又方
用敗鼓皮燒灰細研以猪脂和傅之
治月蝕瘡
用蟾酥燒灰為末猪脂和傅之
又方治瘡發
用桃仁搗和蕎麥傅砂糖拂之
熱瘡(附論)
夫小兒熱者是諸陽氣在表陽氣盛則表熱小兒解脫
腠理開則為邪所客風熱相搏留於皮膚則生瘡初作
瘭漿黃汁出風多則痒熱多則痛血氣乘之則多膿血
故名熱瘡也
方
黃芩膏治小兒熱瘡黃膿出
黃芩(一兩半)黃蘗(三兩)梔子仁黃連(去鬚各三分)竹葉(二兩)
生地黃(二兩半)胡粉(三分)川大黃水銀(水少許與胡粉同研令星)
(盡)
右除水銀胡粉外並剉如豆大以新綿裹用猪脂一
觔半入鐺内於慢火上煎十餘沸候藥色紫去綿以
布絞取汁候凝下水銀胡粉以柳木篦攪令勻膏成
以甆盒盛日夜三四度塗之
黃芩散治小兒熱瘡生於身體
黃芩(三分)川升麻石膏(各一兩)甘草(炙)元參(各半兩)柴
胡(去苖)川大黃(微炒各一兩)
右搗為散每服一錢水一小盞煎至五分去滓温服
量大小加減
梔子膏治小兒熱毒瘡
梔子仁川升麻(各一兩)犀角屑(三分)蛇銜草黃蘗
(五合)生地黃(二兩)黃芩(一兩)
右細剉以猪脂一觔半同入鐺中於微火上煎令十
餘沸濾去滓膏成於甆盒中盛塗於故帛上貼之
水銀膏治小兒熱瘡
水銀胡粉松脂(各三兩)
右以猪脂四升煎松脂水氣盡下二物攪令勻不見
水銀以傅之
枳殼散治小兒身上生熱瘡心躁皮膚焮痛
枳殼(麩炒去穰)甘草(炙)黃連(去鬚各半兩)
右羅散每服以蜜水調下半錢量兒大小加減
治小兒熱瘡黃膿出
黃蘗白礬(燒令汁盡各一兩)
右羅為散傅於瘡上日用三次
又方
黃連(去鬚半兩為末)膩粉(一分)
右研令勻以甜菜汁和塗於瘡上日三用之
鷄子膏治小兒熱瘡
右鷄子五枚去白取黃亂髮如鷄子許大二味相和
於鉄銚子内炭火熬初甚亁少頃即髮焦遂有液出
旋取置一瓷碗中以液盡為度取塗熱瘡上即以苦
參末粉之頃在武陵生子月内便有熱瘡發於臂腿間
初塗以諸藥及他藥無益日加劇蔓延半身狀候至
重晝夜啼號不乳不睡因閱本草至髮髲本經云合
鷄子黃煎之消為水療小兒驚熱下痢注云今俗中
嫗母為小兒作鷄子煎用髮雜熬良久得汁與小兒
服去痰熱主百病用髮皆取久梳頭亂者又鷄子本
經云療瘡因是用之果如神效
又方治小兒熱瘡黃膿出及治悪瘡
用豆豉炒亁搗末傅之
又方
用伏龍肝搗末用鷄子白和塗之
治孺子熱瘡
以亂髮一團梨許大鷄子黃煮熟二物相和於銚子
内炭火上熬初甚亁少頃髮焦遂有液出旋取置一
甆盞中以液盡為度取此液𫝊熱瘡上即苦參粉粉
之劉禹錫云予在朗州生一子在於蓐中便有熱瘡
出於臀腿間初生以他藥傅無益加劇蔓延半身狀
候至重晝夜啼號不乳不睡予閱本草見髮經云合
鷄子黃煎之消為水治小兒驚熱注云今俗中嫗母
為小兒作鷄子煎用髮雜熬久得汁令小兒服去痰
熱治百病凡用髮皆取梳頭亂者鷄子本經云治火
瘡因而用之果驗已後用之無不瘥
治小兒熱瘡身熱頭熱瘡
以梓白皮作湯浴之并封傅
臍中瘡(附論)
夫小兒臍瘡者由初生斷臍洗浴不净拭亁濕氣在臍
中因解脫遇風風濕相摶故臍瘡久不瘥也臍瘡不瘥
風氣入傷經脉則變為癎也
方
治小兒臍瘡
黃蘗(一兩)釡底黑煤(三分)亂髮(一分)
右先搗黃蘗為末入二味合研令勻以傅臍中
治小兒臍赤腫
杏仁(半兩)猪頰車髓(十八銖)
右先研杏仁如脂和髓傅臍上腫處
治小兒臍瘡久不瘥
亁蝦蟇(一兩燒灰)白礬(一分燒灰)
右合研令細以傅臍上
又方
黃連(半兩為末)胡粉(半兩)
右合研令細以傅臍中
治小兒臍中生瘡
用桑汁傅乳上使飲之
又方
用飲羖羊乳及血
治小兒臍風遂作惡瘡歷年不瘥
用東壁上土傅之大佳若汁不止燒蒼耳子粉傅之
又方
用亁蠐螬蟲末粉之不過三四度瘥
治小兒臍不合
用車轄脂燒灰日一傅之
又方
用燒蜂房灰為末傅之
治小兒臍中生瘡
用燒甑帶灰和膏傅之
白石脂散治小兒臍汁出不止兼赤腫
用白石脂研熬令微煖以粉臍瘡日三四度
治小兒臍風瘡久不瘥
用馬齒葉燒末傅之
治小兒瘡久不瘥
用龍骨燒灰細研傅之
治小兒臍中汁出不止并赤腫
用礬燒灰細研傅之
治小兒臍腫
用桂心炙令熱熨之日可四五度
治小兒臍瘡久不瘥
用蝦蟇一枚燒灰細研傅之
又方
用香豉炒令焦搗羅為末傅之
又方
用伏龍肝細研傅之
治小兒臍瘡不合
以黃蘗末塗之
凍爛瘡(附論)
夫小兒肌肉柔脆外邪易侵故風寒搏於肌肉凝於氣
血則致皴裂而生瘡或痒或痛其狀焮腫破出血汁在
兩耳或手足間故謂之煉爛瘡
方
柏藥膏治小兒凍爛瘡手足指欲墮及耳欲落
柏葉(炙亁為末三兩)麻油(三兩)頭髮(一團如鷄子大)鹽(研一分)乳香(研半)
(錢)蠟(半兩)杏仁(二十枚湯浸去皮尖别研如膏)
右先煎油蠟沸即下諸藥以髮消為度攪勻貯甆器
中每用先以小便洗瘡綿纏手指裛亁厚塗膏即以
輭帛裹之如脚指相淹處尤須多用膏裹帛紗厚以
綿裹勿令寒氣得入每兩日一洗瘡換藥稍愈後三
四日一換
治小兒手足被凍皸裂欲脫方
川椒芎藭(各半兩)白芷防風亁薑(各一分)
右搗碎以水一大盞令濃去滓稍熱數用塗之
蜀椒湯(小兒冬天乳母不慎調適為寒氣傷與皮膚摶於血令焮腫生瘡世俗呼為煉瘡或偏發耳上)
(及手足是也一名白蘝散一名黃蘗膏)
白蘝(二兩)白芨(半兩)生麻油(二兩生用)
右將白蘝白芨同搗羅為散與油同研勻更入炊萊
菔一枚爛以酒調如糊先以童子小便洗手足後塗
上一方有黃蘗
白蘝散治小兒冷手皴拆痛及脚瘃腫硬宜用淋蘸
方
蜀椒(去目并閉口者炒出汗)鹽(各二兩)
右以清酒五升煎至二升數蘸之其藥可用五六日
附子散治小兒冷足爛瘡
附子(生搗二枚)亁薑(炮二兩)
右搗羅為散入綿中裝裹如有瘡膿即調臘月猪脂
塗之
小麥湯治小兒冷脚或痒或痛成瘡
小麥(半升)稻草(三握剉)
右用醋一升水二升同煎至二升去滓放温洗足夜
間頻洗之效
白蘝散治凍耳成瘡或痒或痛
黃蘗白蘝(各半兩)
右為末先以湯洗瘡後用清油調塗
獖猪&KR2955;膏治小兒凍耳幷手面皴痛
用獖猪&KR2955;一具研如膏入漿水少許候稀稠得所先
用童子小便洗手面後以匙抄少許勻塗手面上一
方以熱油浸一宿洗之
蘭花散治凍瘡久不瘥
用馬藺花子為末煎湯帶滓淋洗
生附散治凍爛脚成瘡
用生附子半箇去皮臍為末麫水調貼之立愈
治小兒凍瘡
用雄雀兒腦髓塗之立瘥
治小兒指凍傷皸裂腫痛欲墮方
馬糞(十枚)
右以水三升煮令沸看冷煖浸之即再煖用之半日
當愈
治小兒入水手足皴裂腫痛血出
用生胡麻搗爛塗之
又方
用棗煮取肉研細傅之一宿後用甘草湯洗即瘥
又方
用猪脂日三二度塗之
陰瘡(附論)
夫小兒下焦有熱則熱氣衝隂隂頭或腫便溺不得乃
至生瘡俗云尿灰火所為也
方
粉連散治小兒隂腫生瘡
胡黃連胡粉(各半兩)白礬(煆一錢)
右為末生油調塗一方用蛤粉三錢川烏頭一錢為
末以水調塗日兩次即瘥
治小兒隂瘡及腫
黃連(去鬚)胡粉(各半兩)
右等分以香脂油和傅之一方以麫調塗
又方
白礬灰胡粉(微炒各一分)
右同研令勻細用槐枝煎汁調塗兒隂囊上
治小兒隂瘡
用人糞燒灰傅之瘥
又方
用狼牙草濃汁洗之一方用狗屎燒灰傅之或用狗
骨研細為粉傅之亦得
又方
用雄雀糞以陳漿汁傅之
治小兒股間連陰囊生瘡汁出先痒後痛愈後復發以
火炙瘡&KR0946;去痂令亁乃用後藥
右以蜂蜜煉却搜麩作燒餅炙熟以餳糖塗在餅上
乘熱熨之冷則再炙再熨三度即瘥
治小兒陰囊上瘡
粟殼蚯蚓糞(葱地内者好)淡豆豉(等分)
右用生地黃薄荷同研勻之傅一二次即愈
治小兒陰莖上瘡
大柏皮白藥滑石(等分)
右為末傅之
又方
蚌粉槐花(等分)輕粉(少許)
右研傅之
治女子陰門瘡
桃仁(炒)杏仁(炒等分)
右件搗爛傅隂門即效有葉但採二葉炙用
治小兒隂瘡
用猪屎五升水煮沸布裹安腫上
治小兒隂瘡不瘥
猫兒骨(燒灰)
右細研水調傅之
又方
用狼骨濃煎汁洗之
又方
用狐隂莖炙微黃搗羅為末以水調傅之
又方
用蔓菁根搗研傅之
治小兒㿉卵腫
以狐肉煮汁任食之良
治小兒隂囊忽虚熱腫痛
用蚯蚓屎以生甘草汁調輕輕塗之
惡瘡(附論)
夫小兒血氣純陽肌肉柔脆風熱邪毒易以致傷若榮
氣不從逆於肉裏結成悍毒疼痛焮腫非常故名惡瘡
其候或痒或痛或赤根隠肉硬不作膿或穿穴作膿久
不得瘥治法隨内外証療之則瘡可愈
方
神水膏治小兒惡瘡
蜜陀僧(細研)&KR0797;&KR0803;根澱花丁香附子(去皮臍各半兩)
麝香(細半)莨菪子(水淘去浮者半合)皂莢(一挺去皮子)防風(半兩)
(去苗)硃砂(半分細研)土藜蘆(一分)沙參(半分去蘆頭)人參(半兩去蘆頭)
芎藭龍骨檳榔桂心(各半分)清麻油(一觔)黃蠟
(二兩)
右羅為末先以油入鐺中下諸藥末以慢火煎三兩
沸後下黃蠟令消次下麝香攪勻膏成以甆盒中盛
但小兒瘡不識者塗於故帛上貼之不過三五上去
除根本
雄黃散治小兒惡瘡人不識者
雄黃(細研)赤小豆胡粉(研入)吳茱萸(生用各半兩)黃連(去鬚)
黃蘗乾薑(生用)蛇床子膩粉(各半兩研入)
右羅為末以生油旋調如面脂塗於瘡上每用先以
槐枝湯洗瘡令净拭亁然後傅藥
䕡茹散治小兒惡瘡久不瘥
䕡茹(一兩)桑螵蛸地龍乳香黃丹黃蘗(一兩)
麝香(細研)糯米粉膩粉(各一分)
右羅為散每少許井水和砂糖調藥傅之
大黃湯治小兒惡瘡洗方
大黃(生)黃連(去鬚)黃芩澤蘭白礬(枯)石南(各一兩)
戎鹽(一分)蛇床子(炒三分)
右麄搗篩每以二兩用水三升煮取二升去滓適寒
温以綿絮内湯中蘸洗之日三次
走馬膏治小兒諸般惡瘡及軟癤未穴作膿攻刺疼
痛不可忍
坐挐(一兩)黃蘗(一兩)甘草木鼈子白狗糞(各半兩)菉
豆石榴皮(各一兩)
右羅為末每使取牛蒡根搗取自然汁調藥末塗於
瘡癤上三換之如已破即不用貼此藥
茵芋湯治小兒惡瘡浴方
茵芋(一兩)甘草苦參(各三兩)細辛黃連(去鬚各二兩)蕤
仁(二十枚去皮)
右麄搗篩每以三兩用水五升浸汁煮取三升去滓
浴兒逐日用之
甘草散治小兒惡瘡徧身如麻豆包裹膿汁乍痛乍
痒亦治王爛瘡
甘草(生用)芍藥黃芩(去黑心)白蘝黃連(去鬚)黃蘗(去粗)
(皮各半兩)
右搗羅為細散用蜜和塗於瘡上日再亦可湯浴之
雄黃膏治小兒惡瘡久不瘥幷瘻瘡及疥癬等並治
之
雄黃(細研)䕡茹蛇床子礬石(别搗為末各一兩)水銀(半兩)
(於手上和以津研如泥)
右羅為末與水銀相和以臘月猪脂同研如膏於甆
盒中盛每用先以泔清洗瘡令净拭亁後塗瘡上仍
以黃蘗末用綿揾撲之令不汚衣日三兩度用之
黃連膏治小兒惡瘡焮腫疼痛
黃連(末一兩)硫黃(一分細末)膩粉(一分)松脂臘月猪脂(各一)
(兩)
右先取猪脂入銚子内以慢火煎令化去滓次下松
脂候鎔次下黃連等末以柳木篦子不住手攪勻候
膏成以甆盒盛塗於瘡上日用之
黃粉膏治小兒頭上惡瘡
胡粉黃連(末各一兩)赤小豆(十四粒和黃連)糯米(二十二粒研)水
銀(三分)
右先將水銀於手掌中唾研後以麻油調藥入水銀
和塗瘡上
鉛丹膏治小兒惡瘡
鉛丹(十兩)風化石灰猪脂(各一觔)
右將二味同研以猪脂攪作餅子燒通赤如此五度
藥成搗羅為末濕瘡亁貼如亁瘡即作膏用猪脂調
紙上貼之
胡粉散治小兒惡瘡人所不能識者
胡粉(炒黃色五兩)黃連(去鬚)黃蘗(去粗皮各三兩)
右搗羅二味為散與胡粉相和一處研勻傅瘡上日
再立驗
黃連胡粉膏治小兒惡瘡(方見本門頭面身體瘡類)
又方
膩粉(三分)黃連(去鬚)蛇床子(各三分)
右搗為散每使時先用温鹽湯洗瘡令净拭亁以生
油調塗之不過三五上永瘥
治小兒諸般惡瘡
土藜蘆(取皮焙亁為末别研)不夾石雄黃輕粉水粉
蚌粉(等分)
右和勻先用鯽魚一尾入真清油内煎候熟去魚以
油攤冷塗藥傅瘡三日後以葱湯遍身洗浴所穿衣
服並脫去净洗乳母忌油膩肥汁燒酒煎炙及熱物
等立效癬瘡用真米醋調立效
治惡瘡久不瘥
五倍子海螵蛸白膠香(等分為末)
右先煎葱椒湯洗次糝患處即成靨子仍服四順飲
忌毒物
治身面卒生諸惡瘡
胡粉水銀黃連(去鬚為末各一兩)
右為末傅之瘡亁則和猪膏傅之一方用蜜調傅瘥
又方
用蛇蛻皮燒膏和傅之(猪膏須用臘月者妙)
又方
用燒鷄子殼猪膏和傅之
治身有惡熱氣數起瘡者
用熬豉令黃末傅之兼數煮桃葉浴之
治小兒惡瘡人所不識者
用蝦蟇一枚燒灰搗羅為細散入麝香一分一處同
研勻亁傅上
又方
用柳枝葉三握剉用水五升煮至三升去滓入鹽少
許淋洗瘡上
治小兒惡瘡
楸樹葉(一兩亁者)亁漆(一分搗碎炒令烟盡)
右羅為末以大麻油調塗日三用之
又方
藜蘆(一兩去蘆頭燒為灰用)虎頭骨(一兩燒灰)
右研為散以臘月猪脂塗調日三用之
治小兒惡瘡及沙虱水弩甲疽凡是惡瘡並用此方
用蜣蜋十枚端午日收者佳搗羅為末以生油調傅
之立效
治小兒卒得惡瘡不可名識宜用此方
用淡竹葉二兩燒為灰細研以鷄子黃調塗之
又方
用馬骨燒灰細研以臘月猪脂和塗之
又方
用頭垢膩以臘月猪脂和塗之
治小兒身上惡瘡
用皂角水洗拭亁以少麻油搗爛頻傅即瘥
治小兒身中惡瘡
用竹笋煮汁令澡洗又燒笋皮作灰傅之
治小兒惡瘡匝身衆藥所不能療者
用取父裩洗取汁以浴兒勿使母知良
治惡瘡有死肉者追膿
白丁香輕粉粉霜雄黃麝香(各一錢)巴豆
(三箇去油)
右同研細新飯和作錠子用之
諸般惡瘡生膿者及瘡疹後膿水不亁者貼衣及流膿
成片難痊逐年復發及熱瘡諸藥不效悉治之
川黃連(二兩晒亁碾末)輕粉(少許)
右用香油稠調黃連攤於瓦碗内却收北艾揉軟燒
烟覆碗在煙上薰之艾三圍為度令熱透碗底候覆
碗冷再用香油旋化開入輕粉調勻傅於瘡上日換
二次三日即平若小兒頭瘡加松香在内同傅
魚臍瘡(附論)
夫小兒魚臍瘡者此瘡頭黑深破之黃水出四畔浮漿
起狹長似魚臍故謂之魚臍瘡也
方
治小兒魚臍瘡
芫花根(二兩細研)猪牙皂角(五挺)黑豆(三合)白礬(三兩燒灰細研)
右藥用醋七升先浸芫花根及皂角黑豆三日於釡
中以文火煎至二升去滓後却於别鐺中煎至一升
入白礬灰攪令勻膏成以甆盒盛攤於故帛上貼
又方
蛇蛻皮(一兩炙微黃)鷄子(一枚打碎取清)
右以水一大盞煎至五分去蛇蛻皮入鷄子清攪令
勻更煎三兩沸放温量兒大小分減服之
又方
用臘月猪脂並髓以鷄子清調令勻塗之
又方
用寒食麫燒灰細研傅之
又方
用白萵苣搗取汁先以針刺瘡上及四畔滴汁於瘡
中即瘥
又方(一名鷄清方)治瘡頭黑深破之黃水出四畔浮漿起四
角長似魚臍及身體生瘡
用蛇蛻皮燒灰存性研細以鷄子清調塗瘡上
又方
右當瘡上切大蒜片子貼定以艾灸二七壯換蒜畢
研豆厚罨定效
浸滛瘡(附論)
夫小兒五臟有熱薰蒸皮膚為風濕所折濕熱相摶身
體發瘡初出甚小有膿汁浸淫漸大故謂之淫瘡也
方
苦瓠散治小兒浸淫瘡漸展不止身體風濕發瘡膿
汁浸淫漸大
苦瓠(二兩)蛇蛻皮(半兩燒灰)露蜂房(半兩炙)樑上塵(一合)
右為細末以生油調塗故帛上貼亁癬宜用羊蹄根
絞自然汁調二粉塗之濕癬宜用青金散貼之
治小兒浸滛瘡
韶粉蛤粉(等分)輕粉(少許)
右研勻以臘月猪脂調和塗之
治小兒浸淫瘡在頭面耳者
石蟹香白芷(各等分)
右為細末先以甘草煎湯洗净亁摻瘡上一方用小
油調傅瘡上即日愈
治小兒浸淫瘡漸展不止
鯽魚(一枚長三寸者)豆豉(一合)
右搗如膏塗之亦療馬鞍瘡若或先起四肢漸向頭
面者難治也
治小兒浸淫瘡
竈中黃土髮灰
右等分為末以猪脂和塗之
又方
用鷄冠血塗之
又方
用鯽魚膏塗之
又方
用生鯽魚薄切大片和鹽塗之
又方
用胡燕窠燒灰以水和塗之
治小兒浸淫瘡疼痛不可忍兼發寒熱
用刺薊末新水調傅瘡上亁即易之
漆瘡(附論)
夫人無問男女大小有禀性不耐漆者凡是見漆及新
漆器便着漆毒令頭面身體起癮疹色赤生瘡痒痛者
是也
方
藍葉散治小兒漆瘡四肢壯熱
藍葉麥門冬(去心)川升麻(半兩)犀角屑(三分)木通茯
神(各半兩)馬牙硝(三分)甘草(半兩炙)
右搗羅為散每服一錢以水一盞煎至五分去滓放
温量兒大小加減
又方
木通川升麻(各一分)川大黃(三分炒)木防己(一分)川朴
硝(三分)桑根白皮(半兩)
右搗麄羅為散每服一錢水一小盞煎至五分去滓
放温量兒大小分減服之
化毒散治男女有禀性不耐漆者見生漆及漆器便
着毒生瘡痒痛
木通(一兩)藍葉麥門冬犀角屑馬牙硝甘
草(炙各一分)
右搗羅為散每服一錢以水一小盞煎至五分去滓
温量大小加減
柳枝膏治男女禀性不耐漆者生漆瘡四肢壯熱
垂柳枝(五兩)苦參(二兩)黃芩(一兩)
右剉細為麄末每用三匙頭以水兩碗煎至一碗濾
去滓研入好墨半匙頭拌令勻再熬成膏以甆盒盛
候冷每用少許塗於瘡上一方用黃連一兩
又方
用濃煎蔓菁湯看冷熱洗之
又方
用川芒硝細研搗鷄腸草汁和塗之
又方
用蟹二枚生者搗爛以水二合同絞取汁塗之
又方
用糯米嚼令爛塗之
又方
用濃煮柳葉湯看冷熱洗之
又方
用茅香漬汁頻洗之
又方
用小麥麫搗末以鷄子白和塗之
又方
用羊乳汁塗之
又方
用磨刀石下泥塗之
又方
用濃煎荷葉湯着冷熱頻洗之
又方
用貫衆搗末以生油調塗之
又方
用猪脂塗之
又方
用馬尿洗之
又方
用薤白生搗如泥塗之煮汁洗之亦佳
又方
用煎濃黃櫨湯看冷熱洗之
又方
用菜子油塗之
又方
用濃煎新糜箒湯看冷熱洗之
又方
用搗韭汁塗之
普濟方卷四百七
