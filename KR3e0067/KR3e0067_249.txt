普濟方卷二百四十九明周王朱橚撰
㿗疝門
隂腫痛(附論)
夫隂痛者由腎氣虛損為風邪所侵氣流入於腎經與
隂氣相擊真邪交争故冷隂痛但冷者則痛挾熱則腫
也隂腫者由風熱客於腎經流於隂腎虛不能宣散
故至腫也隂卒腫痛者盖亦由腎氣虛弱暴邪氣傳
入隂中冷熱相搏故卒然而虛也痛甚則邪勝邪勝則
熱勝熱勝則腫皆卒然而作也
方
沉香散治隂卒腫痛不消發歇疼痛
沉香丹參赤芍藥白蒺䔧(微炒)枳殼(麺炒微黃去瓤)
赤茯苓(去皮各三分)㯽榔(一兩)
右為散每服三錢水一盞煎六分去滓食前温服
木香散治隂卒腫痛攻注腹脹滿悶
木香防風(去蘆頭各半兩)赤茯苓(去皮)㯽榔(各一兩)牡丹
澤瀉郁李仁(湯浸去皮微炒各三分)
右為散每服二錢温酒調下一方無郁李仁
丹參散治隂卒腫脹或疼痛
丹參㯽榔(各一兩)蘹香子青橘皮(去白各半兩)
右為散每服二錢温酒一盞調下食前服之
治隂忽疼痛
桃仁(湯浸去白尖雙仁麸炒微黃)苦楝子蘹香子沒藥(各一)
(兩)
右為散每服食前熱酒調下二錢
桂枝加味湯治外腎弔痛自左乳根如蜘蛛絲許吊
縮外腎拘攣不得屈伸其脉沉弦緊澁
右以桂枝湯加澤瀉川烏炮青鹽茴香等分薑棗服
之再用炮附子葫蘆巴酒炒川棟肉炒茴香炒四味
等分為末酒煑獖猪腰子去筋膜研細入酒少許為
丸如梧桐子大酒下四五十丸食前服
宣胞丸治外腎腫痛
黑牽牛(一兩半生半熱)青木香(一兩斑猫七箇用青木香炒香用五箇班猫)川
木通(一兩炒)
右為末用酒糊為丸如梧桐子大每服三十丸酒送
下鹽湯亦可
治隂風冷所傷疼痛(出聖惠方)
白蒺䔧(微炒去刺)附子(炮製去皮臍)蘹香子(微炒)
右等分為散每服食前以酒調下二錢
治隂痛不可忍(出聖惠方)
硇砂(一兩細研安於照字上堀一坑子燒令通赤後着頭醋一大盞已來澆在坑子内便安照)
(子着裏面盆盖用四面擁之二七日取出刮取&KR1504;砂細研)木香(一分末)肉豆蔲末
(一分)
右都細研糯米飲和丸如梧桐子大每服煎蘹子湯
下七丸相次三二服取瘥
又方(出聖惠方)
銅綠苦楝樹向陽根(剉)木香(已上各等分)
右為末煮麺糊和丸如梧桐子大不拘時温酒下五丸
又方(出聖惠方)
苦棟子(三兩)附子(炮製去皮臍)&KR1504;砂(以酒熬成膏各一兩)
右為末以&KR1504;砂膏和丸如菉豆大不拘時温酒下五丸
雞糞礬散(出聖惠方)治隂腫
雞糞礬火前茶龍牙草(各三分)
右為散雞子清調塗腫處日三易之
雞翎散(出聖惠方)治隂卒腫
雞翎(六莖燒灰)蛇牀子(一兩炒)
右為散每服一錢温酒調下如左邊腫即取雞右翎
右邊腫取左翎姚方無蛇牀子
治腫大如升
右用蛇牀子末和雞黃敷之
又方治外腎偏大腫痛
右用大黃末醋調塗乾即易之
塗傅方治隂卵卒腫痛
桂(去麄皮一分)
右為末稀麺糊調塗腫處頻易以效為度一方水調塗
黑豆熨方治久坐卑濕忽隂嚢虛腫氣上築
右以米醋炒黑豆青布袋盛熨心腹更以椒葱湯淋
渫淨腰胯厚衣盖下部然後服諸藥
竹皮湯(出危氏方)治交接勞後隂嚢痛入腹中
右刮竹青皮一升以水三升煮一半去滓分三服立愈
治腫大如升
右用馬齒莧擣汁塗之
治蚯蚓吹腎囊腫
右用鹽湯洗以炒鹽包熨痛處
治外腎腫硬
右拈衣草為末用津唾勻於内握揉温熱烚痛處即安
治隂腫(出本草)
右用梁上塵醋和塗之
治卒外腎偏疼(出肘後方)
右用皂莢和皮為末調敷之良
海藻丸(出聖惠方)治虛勞損腎隂疼痛
海藻(一兩洗)肉蓯蓉(三分酒浸去皮炙乾)牡蠣方木香牛
膝(去苗)硫黃(研各五錢)蘹香子沉香天雄(炮製去皮臍各三分)
右為末入硫黃都研令勻煉蜜和搗五七百杵丸如
梧桐子大每服食前温酒下三十丸鹽湯亦得
冬青湯治腫不下
冬青葉小蘗甘草
右等分煎湯五升瓶盛湯浸三兩時必下
神效方治腎囊腫大
右用黑牽牛一兩淨炒黃色香熟為度次將舶上硫
黃研末拌牽牛湏要入内不見硫黃將牽牛紙襯放
地上一宿碾末用宿蒸餅糊為丸每日空心鹽湯下
三十丸量證加減茴香理中丸
雄黃散(出聖惠方)專治隂腫大如升核痛不可忍
用雄黃一兩碎研綿裹甘草一兩生切用水一斗煮取
二升以洗之忌海藻菘菜(千金用礬石二兩肘後用礬石二兩)
治隂冷漸漸冷氣入隂囊腫滿恐死日夜疼悶不得眠
以取生椒擇之令淨以布帛裹著凡囊令厚半寸湏臾
熱氣大通日再易之取消差一方兼治虛勞隂腫冷痛
礬石丸(出肘後方)專治隂中痛
礬石(二分)大黃(一分熬)甘草木
右用綿裹如棗以導之取瘥
治腎嚢腫大(出經驗良方)
淡豆䜴(二兩)斑毛(四十九箇去頭足)茴香(一兩炒)
右為散酒糊為丸梧桐子大每服三十丸鹽酒送下
治卒隂痛如刺汗出如雨(出千金方)
小蒜韭根楊柳根(各一斤)
右合燒以酒灌之及熱水氣蒸之即愈
滲濕湯(出海上方)治隂腫痛
蒼术(製)乾薑白术白伏苓陳皮甘草(各一兩)
右㕮咀薑棗煎空心服吳松坡嘗有此疾右邊囊腫
光而微疼始服瀉腎之藥其腫痛愈甚續服腎著湯
一料而全愈盖此證因濕氣得之愈利則愈虚也腎
著湯見易簡方滲濕湯下注大意去濕之劑也
一方(出海上方)專治腎嚢腫痛
用八角茴香一兩用鹽合炒香熱和鹽分十服細嚼
無灰酒送後服茱萸内消丸三兩分作十服空心服
治隂痛方(出千金方)
甘草石蜜
右等分為末和乳塗之
男子隂腫如斗大核痛人所不能治者(出肘後方)
右用蕪菁根搗傅之
有人隂冷冷氣漸入隂嚢腫滿恐日夜痛悶兼治虚勞
隂腫大如升核痛又方醋和熱灰熨之(出聖惠方)
用搗莧菜根傅之
又方(出千金方)
用釡月下土雞二白和傅之一方車前子為末飲服之
又方(出千金方)
用醋和麺炙令熱熨之
又方(出千金方)
用炙大蘇根汁服一升日三下過三即愈
治腎囊腫痛
用先以生料五苓散煎七分去相熱服後以青木香丸
一貼用斑猫去頭翅一處微炒帶香黃色去斑猫將藥
丸又用鹽槎丸子後煎五苓散一貼加吳茱萸同煎至
七分去滓送下前青木香丸服藥後如小便時用手托
起隂嚢小便了然後放下已上二方孫威儀用效
治男子隂腫
以荏子其葉搗和醋封之女人綿裹内三四易
治卒隂腎痛
以燒牛糞末和酒傅之乾即易
治隂嚢墜腫氣痛
以槐皮煮汁淋之
雄黃洗方治男子隂腫核痛不能療者方(方見本門隂疝腫縮類)
馬鞭草散(出肘後方)專治男子隂卒痛腫
右用搗蕪菁根同馬鞭草傅並良
蚯蚓散治隂腫痛
右為水擂甘草調蚯蚓糞塗
雞糞散(出肘後方)專治男子隂卒腫痛
右用竈中黃土末以雞子黃和傅之蛇床子末和雞
子黃傅之亦良
療男女隂腫
右以綿裹生大豆已搗者内之
治男子隂腫大如升核痛不能治者(出海上方)
右搗馬鞭草塗之立效
療隂腫(出海上方)
右以鐡精松傅之
蟾心方治外囊大心中爆燥隂下濕痒
右吳茱萸煎湯熏洗即愈或以茱萸末置熱水洗亦可
治虛勞隂腫痛皮痒(出聖惠方)
右以桃仁去皮尖熬末酒服弹丸許不過三服即瘥
療惡毒痛者隂卵或偏著一邊療急攣痛牽小腸痛不忍
右以茴香草搗取汁飲一升日三四服又取滓傅腫
失笑散(出濟生拔粹方)治腎腫
用荆芥穗一兩朴硝二兩為末蘿蔔同煎湯淋洗
猪肝法治隂嚢痒搔痛悶
右用猪肝炙熱内隂中當有䖝著肝
治偏腫(出儒門事親)
茴香甘遂
右各等分為末酒調二錢食前服
又方(出儒門事親)治偏腫
巴戟(去心)川棟(炒)茴香
右等分為末温酒調二錢服食前
治隂痛不可忍(出儒門事親)
吳茱萸(二兩湯洗七遍焙乾微炒)㯽榔(一兩)茴香(一兩)
右為末醋糊為丸熱酒下十丸食前服
治隂痒痛
用車前子以水三升煮三沸去滓洗痒痛處即瘥
法
導引法養生方云兩足指向下柱席兩湧泉相枯坐兩足
跟頭兩膝頭外扒手玄前向下盡勢七通去勞損隂膝冷
小腸氣(附論)
甲乙經曰少腹控睪引腰脊上衝心肺邪在小腸也又
曰小腸病者小腹痛腰脊控睪而痛夫小腸者連睪系
屬於脊貫肝肺絡心系其經虛不足則風冷乘間而入
邪氣既盛則有厥逆之症其氣上衝肝肺客冷散於育
結於臍控引睪丸上而不下痛引少腹甚則衝於心胸
盖其經絡之所系屬然也
方
救生丹(出御藥院方)治男子婦人小腸元氣上攻心腹痛並
男囊偏腫痛消積聚補丹田
荆三稜(三兩)乾漆(二兩半炒烟盡)廣茂硃砂(各二兩)川茴香
破故紙(炒各一兩)葫蘆(炒)川苦楝巴戟紅豆
&KR1190;砂仁海蛤當歸半夏(湯洗七次)&KR1504;砂没藥
馬藺花(炒)芫花(醋炒黃色已上各半兩)水蛭(一錢炒烟盡)蛤蚧
(一箇酥炙)附子(一兩半炮去皮臍)紅娘子(二錢粳米同炒粳米黃色去粳米不用)
右為末醋麺糊和丸如梧桐子大每服三五丸空心
食前温酒下
鹽煎散治小腸氣吊腹中成陣刺痛治風症
益智仁白芷白乾薑(炮)茴香(炒)甘草(炙)天台
烏藥(去心)香附(淨各一兩)青皮(一兩半)㯽榔麻黃(去節)川芎
枳殼(製各半兩)
右共為末每服二錢鹽少許水煎食前服
&KR1504;砂丸治控睪小腸氣痛
硇砂(一兩别研細水飛)蓬莪茂(炮剉)棟實(麸炒)丁香蓽澄茄
肉豆蔲(去殼炮)㯽榔附子(炮製去皮臍)巴戟天(去心)青
橘皮(湯浸去白焙)蘹香子(炒)木香(各半兩)
右除&KR1504;砂外搗羅為末以酒一升先取&KR1504;砂并飛&KR1504;
砂水一盞同熬及一升入諸藥再熬頻攪候得所丸
如梧桐子大每服二十丸空心温酒下加至三十丸
木香導氣丸治男子小腸肚疼一切氣積以補下元
虛冷脾胃不和並皆可服大有神效
木香乳香丁香八角茴香川楝子(去核)破
故紙葫蘆巴荆三稜香附子甘草(各一兩)
杜仲(半兩)
右為末酒糊丸如梧桐子大每服三十丸至五十丸
空心温酒下鹽湯亦可日進三服
延胡索丸(一名煉隂丹)治小腸受寒控睪小腹隂器下墜腫
脹卵核偏大堅硬疼痛不可忍
延胡索青橘皮(湯浸去白焙)海藻(湯洗去鹽焙乾)葫蘆巴(切)
昆布(湯洗去鹽焙乾)馬藺花蘹香子(炒)棟實肉(炒各一兩)木
香(半兩)巴戟(酒浸切焙一分一作大戟)
右為末入&KR1504;砂阿魏安息香三味各一分以醋二升
化開去泥土以重湯煮之令成膏和丸菉豆大每服
二十丸燒綿灰酒下空心食前服一方入麝香一錢
没藥一分一方無葫蘆巴
走馬茴香丸(出德生堂經驗方)治男子積年傷憊久冷及小腸
疝痃氣疾(方見積熱痛冷門痼冷類)
復元丸(出朱氏集騐方)治釣腸病
川棟子(二十五箇剉肉作五分一分茴香炒一錢一分陳皮炒一錢一分黑牽牛炒二錢一)
(分神曲炒一錢一分巴豆炒五分除去巴豆破故紙二錢代用)
右為細末煮少麺糊為丸取江水井水塘水田水圳
水合煮湯吞下空心服
丁香丸治控睪上而不下痛引少腹小腸受寒
丁香木香狼毒蜀椒(去目并閉口炒出汗各一兩)附子
(炮製去皮臍)芍藥桔梗(炒)乾薑(炮各半兩)細辛(去苗葉一兩半)
右為末煉蜜和丸如梧桐子大每服三十丸食前炮
蘹香子酒下
通氣散治小腸疝氣腰腹牽引疼痛及感風寒或因
勞動腰痛並婦人吹妳心氣脾痛瘡&KR2043;已潰未潰悉
治有功
穿山甲(剉碎用蛤粉炒脹去粉二兩重)白牽牛(二兩炒)玄胡索(去皮)陳
皮(去白淨炒)厚朴(去皮)甘草(炙各一兩)木香(一兩半不見火)舡上硫黃
(二兩炒)黑牽牛(半兩炒)
右為細末每服二錢空心温調下病在上者食後
化生丸治小腸疝氣痛上引腰臍身不能直
木香(三錢半不見火)㯽榔(生用)三稜(煨)茂木(煨)川楝子肉(煨)
陳皮芫花(醋炒)清皮(各半兩)巴豆(十粒去皮)
右陳皮青皮同巴豆炒黃去巴豆不用為細末麺糊
丸桐子大空心温酒鹽湯任下三十丸
乳香丸治小腸受邪睪丸控引上下臍腹痛
丹砂(研)胡椒楝實(麸炒去核)當歸(切焙)木通(剉)馬藺子
(炒各半兩)&KR1504;砂(研)海蛤(各一分)蘹香子(炒一兩)
右為末用乳香一分研細以酒煑糊和諸末藥丸如
桐子大每服二十丸温酒或鹽湯下亦得空心食前
三茱丸治小腸氣疼
山茱萸石茱萸(炒)吳茱萸(炒)金鈴子(去核炒)青皮
(去白炒)舡上茴香(炒)馬藺花(炒)小兒胎髮(煆存性各一兩)
右為末酒糊丸如桐子大每服三五十丸鹽湯酒下
(此藥復州史君親服得效)
蕩疝丸治小腸疝氣上而不下疼
川楝子(炒)茴香(炒)破故紙(炒各五錢)青皮(去皮)牽牛頭末
陳皮(去白各三錢)廣茂(炮)木香(各四錢)
右為末酒糊丸如梧桐子四十丸空心温酒下
鹽湯丸治小腸久積寒氣築痛
青皮(去白)肉桂(去皮)乾薑(炮各一錢五分)茴香(炒)南木香益
智仁川烏(炮各五分)甘草(炙少許)
右㕮咀每服四錢水一大盞鹽一捻煎七分空心服
加味通心飲治腎與膀胱實熱小腸氣痛小腸不通
瞿麥穗木通(去皮節)梔子(去殼)黃芩連翹甘草
枳殼(去瓤)川楝子(去核各等分)
右為散每服五錢水一盞半燈心二十莖車前草五
莖同煎空心温服
玉藥丹治小腸氣疼痛不可忍欲絶
青木香(七錢半)茴香蝎梢陽起石&KR1504;砂(湯化去土)
(火氣令淨)硫黃(研細各半兩)白礬(生二錢半)黑附子(炮去皮臍一兩)
右同為末酒糊丸如梧桐子大於疾發時秤新綿二
錢半燒灰與藥十五丸同研熱酒調下甚者加至二
十丸即時氣定不上攻須臾即愈久有此疾日服十
丸半月後小便中當有如桃膠即疾根除矣
吳茱萸散治小腸疝氣牽引臍腹疼痛腰曲不伸
吳茱萸(湯洗炒過半兩)楝實(四十九枚)沉香(半兩)巴豆(半兩雜令微破三味)
(同炒後入棟實黃焦色去巴豆茱萸不用將楝實去核用)木香馬藺花蘹
香子(炒各一分)
右除巴豆茱萸不用外搗羅為散每服二錢炒葱酒
調下空心夜臥發時服
木香丸治小腸受寒氣控睪牽痛
木香(一兩)石南肉蓯蓉(酒浸切焙别為末)菖蒲牛膝(酒浸)
(切焙别為末)蘹香子(炒)棟實(炒各二兩)
右除蓯蓉牛膝二味别作末外搗羅以酒三升熬蓯
蓉牛膝成膏和藥丸如梧桐子大每服三十丸空心
食前以紙裹葱白一寸煨熟温細嚼温酒下
蘹香子丸治小腸受邪痛引小腹
蘹香子(炒)蓽澄茄川棟子(炒各一兩)木香(一兩)葫蘆巴
青皮(各三錢半)㯽榔(一錢半)
右為末酒糊丸如梧桐子大四十丸葱酒任下
二茱丸(出華陀中方)耑治小腸氣痛
石吳茱萸(各一兩)金鈴子(取肉并皮一兩)青皮(去瓤)舡上茴香
馬藺花(三味各等分)
右逐味於銀銚内炒令香為末酒糊丸如梧桐子大
每疾作鹽酒下三五十丸年久不瘥者五七服可除
根本
七珍丹治小腸疝氣一疾下部冷疾
木香知母(焙)小茴香(鹽炒)陳皮(去白)枳殼(去瓤)川楝子
甘草
右等分為末煉蜜丸如梧桐子大每服三十五丸空
心鹽酒下
木香散治小腸受邪控睪痛牽
木香馬藺花(各半兩)棟實巴豆(各三十枚去皮同楝石炒候黑)
(色去巴豆用棟實)
右除巴豆不用外擣研為細散每服二錢煎葱酒調
下鹽湯亦可空心食前服
金鈴丸(出華陀中方)治小腸氣立愈
黑牽牛青皮(去白)良薑(各等分)川楝子(半兩)舶上茴香
(半兩)玄胡索(一兩)
右為末生薑自然汁煮麺糊丸如梧桐子大硃砂為
衣每服三十丸燒綿灰浸酒下不拘時
喝起丸(出瑞竹堂方)專治小腸氣又腰痛
蓽薢杜仲(酥炒去絲)葫蘆巴(生芝麻炒)破故紙(炒)小茴香
(已上各一兩鹽水浸一宿)胡桃仁(三兩湯去皮)
右將胡桃為末同前五味藥末丸如梧桐子大每服
三五十丸空心鹽湯鹽酒亦可
沉附湯(出直指方)治腎虛無陽小腸氣痛頭額小腹外腎時
冷兼治濕證
附子(生一錢)沉香辣桂蓽澄茄甘草(炙各半錢)香
附子(一錢炒)
右剉為一服薑七片空心煎服
川楝散治膀胱小腸氣痛臍下撮疼上衝心腹面色
痿黃脚下隠痛四肢倦怠不思飲食夜多旋溺外腎
瘙痒(方見本門詣疝類)
茴香楝實丸(一名控引睾丸出衛生寳鑑)治控睪證主小腸甲乙經
云小腸病結於腰上而不下痛衝心肺所系也
茴香(炒)楝實(麸炒去核)石茱萸陳皮馬藺花(醋炒各一)
(兩)芫花(醋炒半兩)
右為末醋麺和丸如梧桐子大每服三十丸至二十
丸空心酒温下食前服
大蒜丸治一切小腸氣腎囊大
川楝子(取肉炒)破故紙(炒)黑牽牛(炒熟各二兩)玄胡索(一兩)
(半)青木香(南木香練細青香)
右用大蒜每瓣内夾巴豆一粒火内煨熱大蒜令香
去皮巴豆只用大蒜料藥用大蒜者十頭擂細如前
藥末丸如梧桐子大每服四五十丸用鹽酒送下空
心食前
木香散(出百選方)治小腸氣方
木香青皮(去白)玄胡索土茴香(炒)馬樣兒(新瓦上焙)
(乾)
右等分為末每服炒二錢空心温酒調服忌滯氣食
物如豆腐雞鴨子濕麵薺菜病愈任意食無害
楝實散治腹受邪控而不睪上而不下疼
川楝子(四兩切作片)巴豆甘草(各一兩)青鹽(二錢半)小茴
香(二錢半炒)
右將楝實與巴豆一處炒川楝黃色不用巴豆前三
味一處為末一分温酒空心調下
治小腸氣或走氣
陳皮蒼术破故紙木通牽牛
右等分水二盞煎一盞去渣再煎如或走氣去故紙
枳殼一同煎空心冷服立愈
秘傳茴香湯(出德生堂經騐方)治男子小腸心腹痛下元久冷
婦人血氣刺痛等疾早辰常服大妙
蒼术(二斤半)甘草(炙十二兩)茴香(炒一斤半)乾薑(十二兩)鹽(七兩後和)
(藥再碾)
右為末每服一匙沸湯調服不拘時兼治小兒脾疳
泄瀉
一捻金散(出朱氏集騐方)治奔肫小腸諸氣痛不可忍
玄胡索川楝子(炒)全蝎(炒)舶上茴香(炒各一兩)附子
(半兩去皮臍生用)
右為末每服二錢痛作時熱酒調下甚者不過再服
神效
五復丸治小腸奔豚疝氣膀胱偏墜
青木香丸海藻丸消疝丸内消丸安腎
丸
右前藥以母子大班猫七箇小者十四箇去翅頭足
與丸子藥同炒以藥微裂為度承熱為丸合封一日
夜去班猫用復元通氣散空心鹽湯或酒調送丸子
五十丸立效
立安丸治小腸氣攻腹作疼
川椒淡豆豉(各一分七十粒)巴豆(十粒去殼油)班猫(六箇去翅)
右為末醋糊為餅子用米醋一碗將餅子煮醋乾搜
和丸如菉豆大每服十五丸空心冷鹽水下更量虛
實加減丸𢾗服
治小腸氣痛不可忍者(出醫大成)
烏藥(搗碎用酒浸一宿)高良薑茴香(舡上者各一兩)青皮(去皮二两)
右為末每服二錢偶發時熱酒調下又方杏仁一兩
舡上茴香一兩葱白焙乾兩同為末酒調嚼胡桃嚥
下
治小腸氣痛撞腹面青唇黑欲死者(出本事方)
木香(一兩)茵陳芫花甘遂(各等分)
右為末每服二錢水一盞煎七分去滓温服服此藥
後應犯甘草藥皆不得喫恐與甘遂相反故也其藥
甚妙緣處方理屡有效騐
又方(出本事方)
川楝子茴香川烏(炮)破故紙(各等分各炒令黃色)
右焙乾為末酒糊丸如梧桐子大每服二十丸鹽湯
温酒任下忌生冷動氣一切毒物
沉香内消丸(出德生堂經騐方)治小腸疝氣隂嚢腫大或左右
偏腎結核疼痛難忍下元虛冷久而不愈者並主之
沉香木香(各半兩)葫蘆巴(酒浸)小茴香(炒各二兩)
右為細末酒糊為丸如梧桐子大每服五十丸空心
鹽酒鹽湯任下
治小腸下部氣疾藥力雖微其功甚大
大茴香全蝎胡椒吳茱萸(分停)
右為末每服一錢食前温酒忌熱物
治小腸氣
八角茴香(四兩)川椒金鈴子蝉蜕(各四兩)
右為末酒糊為丸每服三四十丸鹽湯送下
治小腸氣疾
青木香丸石刻安腎丸走馬小茴香丸茱
萸内消丸
右四味各三貼用斑猫四十九箇去子翅足與前藥
一爐炒微黃色去其班猫不用只用四味藥每早空
心下五十丸鹽酒木香湯送
香殼𣪚(出宣明論)治小腸氣臍腹攪痛急隂股中疼悶不省人事
舶上茴香(用鹽炒)枳殼(各一兩)沒藥(半兩)
右為末每服一錢温酒下不拘時併二三服
如神散(出衛生家寳方)治丈夫婦人小腸氣塊從小腸起至心
膈間痛不可忍及口吐清水
蛤粉(五錢燒過)甘草(五錢)乾葛(一兩)
右為末每服二錢沸湯點服極妙
治小腸氣(出本事方)
木香(一兩)天南星良薑(與天南星同用炒令赤色各五錢)
右為末每服二錢無灰酒一盞煎七分入鹽少許空
心連滓熱服
香蝎散(出瑞竹堂方)治小腸疝氣隂囊腫痛
乳香蝎梢(各一錢)
右為末每服一錢水一盞煎七分入鹽少許空心連
滓熱服
川楝茴香散(一名金鈴散)治小腸疝氣疼痛(方見本門諸疝類)
治小腸氣(出經騐良方)
全蝎梢(七箇於懷中頓時候暖為末)玄胡索(五錢)川楝子(五箇燒存性)
右為末以酒調下半饑飽服之即愈
失笑散(出直指方)治小腸氣痛及諸血痛心腹胶痛婦人血
痛欲死十餘日百藥不驗
川五靈脂蒲黃(隔紙微炒)加延胡索(各等分)
右為末每服二錢酒半盞水半盞煎七分食前服血
痛臨熟入醋少許一方止用釃酒一合熬藥成膏水
一盞煎七分熱呷服(或不加延胡索)
神砂一粒丹治一切厥心痛小腸膀胱痛不可止者
附子鬱金薑紅(各一兩)
右為末醋麺和丸如酸棗大以硃砂為衣每服一丸
男子酒下婦人醋湯下服罷又服散子
治小腸下部氣疾藥力雖微其功甚大
右用山果子只紅糖毬不拘多少連核晒乾為末却
加入大茴香半斤小茴香半斤三味為細末用好酒
調服之如腰痛者加胡桃肉細嚼送下立效
小茴香丸治小腸氣腹痛
茴香胡椒(等分)
右為末酒糊丸如梧桐子大每服五十丸空心温酒
下
治小腸氣痛
全蝎茴香(炒黃各一兩)
右為末醋糊丸如梧桐子大如發時每服五七十丸
温酒下食前
治小腸氣連臍腹脇肋疼痛
川烏頭(一兩炮製去皮臍剉如麥豆大)川楝子(半兩搗碎)
右和勻每服二錢水酒各半盞煎七分去滓温服
治小腸氣
枳殼(麺炒去瓤)舶上茴香(各一兩)
右為末每服三錢發時空心熱酒調下
治遠年小腸氣醫不瘥方
硫黃舶上茴香(炒令黃不可犯銅鐵噐各等分)
右為末每服五錢用熱酒調空心服永除根
木香散
茱萸(揀四箇)桃仁(一百二十粒)
右同炒香熱去茱萸不用只將桃仁去皮尖葱白十
寸細剉沙盆内爛研銀銚炒香熟用酒二盞浸作一
服熱喫汗便觧
奪命丹治遠年日近小腸疝氣偏墜搐痛臍下脹痛
以致悶及外腎腫硬日漸滋長隂間濕痒㧓之成瘡
癬並皆治之(一名星斗丸)
吳茱萸(一斤去枝梗净四兩酒浸四兩醋浸四兩鹽湯浸四兩童子小便浸各一宿焙乾)
澤瀉(二兩去灰土切作麄片酒浸一宿)
右為末酒糊丸如梧桐子大每服五十丸空心鹽酒
或鹽湯下
飛黃丹治小腸疝氣疼痛
右用帶毛雀兒取去腸肚將金絲礬細研裝於雀兒
肚腹内滿縫合用桑柴灰緩煨燒成灰緩為細末空
心時用無灰酒調下任惡心入鹽少許年遠者每服
二枚近者只一枚累效
治小腸氣疝氣疾
小茴香(二兩葱白三兩細切一處炒乾用)破故紙(二兩澤瀉一兩新瓦上一處不)
(用澤瀉)
右為末每服温酒調下食前服
治小腸走氣作痛上氣衝心便墜搐痛
小茴香(一兩)斑猫(七箇)
右將班猫同茴香炒黃色却不用班猫將茴香為細
末入鹽炒酒送下青木香丸
全蝎延胡丸治小腸氣痛最良(此人多患昔有賣此藥者其門如市)
延胡索(用鹽炒一兩)全蝎(日乾生用一分)
右為末每服一錢食前温酒調下亦治心痛不饑飽
醋湯下(一名奪命散)
二聖丸治丈夫元氣小腸氣撮痛者
右用乾漆一兩為末濕漆一兩先將濕漆入銚子内
煎熬如一食飯間巳來住火與乾漆末一處拌和丸
如半皂筴子大每服一丸温酒吞下無時如元氣小
腸膀胱氣痛牙關緊急者開牙關温酒化一丸灌下
之必安怕漆人不可服
龍麝散治小腸氣
右用錢子地龍一箇揩去上面泥土用麝香當門子
與地龍等分為細末平分兩服用無灰酒調下
治小腸氣
八角茴香茱萸(等分)
右用鹽少許將香萸炒令冷空心嚼細温酒送下
通聖散(出衞生家寳方)治小腸氣痛不可忍
桃仁(六兩去皮尖)&KR1504;砂(一兩五錢去砂石研)
右生為末每服一錢煎生葱酒調下一服立止更不
再發
治小腸氣
右用胡椒四十九粒巴豆三粒同炒熱去巴豆不用
若如小腸氣發時將胡椒一粒空心細嚼熱湯送下
又方
五苓散(一貼)茴香(一撮約一錢重)
右件用連根葱一莖燈心三十莖水一盞半煎七分
小便過即效又加些鹽下
導利散(出海上名方)治小腸氣痛不可忍者
右每服用五苓散一貼燈心三十莖酒兩盞煎一盞
稍放温服之用被盖臥小便過立效加連鬚葱三頭
煎
治小腸氣(出海上名方)
右用酒蒸五苓散入少許燈心下青木香丸一百粒
治小腸氣疼(出百一選方)
右用曾煆金銀甘鍋子搥碎碾令極細每服一錢用
熱酒調下空心服
又方(出百一選方)治至危殆者灌下即愈
右用海水團用炭火燒存性灰熱酒調下如無烏賊
魚用腸亦可
各半散(出十便良方)治小腸氣小便不利
右以室女或婦人退髮(燒灰)茴香(為末)
右二件各炒一錢以無灰熱酒調下如神名五斗安
神各半散
又方(出百一選方)
右用肥皂獨賢者四十九箇燒存性為細末再研如
麺粉用陳米飯爛研如膏子丸如梧桐子大每服四
十丸用茴香煎湯下一方治疝氣細末熱酒調下
去鈴丸治疝氣小腸氣常服安腎實脾
右用杜茴香一斤以老生薑二斤取自然汁浸茴香
至一夜約薑汁盡入茴香以好青鹽二兩同炒赤隨
取出焙燥碾羅為末無灰酒煮糊丸如梧桐子大每
日空心食前服三十丸温酒米飲任下此藥專實脾
胃蓋以其有鹽引入下部遂大治小腸疝氣服之屡
屢有效尋常治疝氣藥多是疎導久而未有不為害
者惟此藥用薑汁專一發散而無疎導之害所以為
妙也郭廷圭知縣云舊苦此疾歲不下五七發服此
藥一料病根遂除今已十五六年不作
治小腸氣久年痼疾一服見效(出仁存方)
右用蘿子一兩以大斑猫七箇去頭翅足入内同炒
焙令香以紙裹定候冷去斑猫不用為末酒糊丸約
如梧桐子大每服十丸炒薑湯吞下食前
木賊散(出瑞竹堂方)治小腸疝氣
木賊(不拘多少去節先用鍋子燒熱下木賊炒)
右為末空心熱酒調下沸湯調服亦可
星斗丸(一名吳茱萸丸出朱氏)治小腸疝氣痛
吳茱萸(二兩酒浸二兩醋浸二兩童子小便浸二兩米泔浸或鹽炒)
右藥分作四處浸一日至二日漉出晒乾碾為細末
用生蘿蔔剖開皮作盖子取肉空將此藥末粧在内
盖了用線紥定甑内蒸熟令爛同和為丸空心温酒下
鹽湯亦得大有神效如遇無蘿蔔時以澤瀉代之用
一兩茱萸四錢一處和丸一方煑麺糊為丸空心下
治小腸疝氣腫不止
鼠粘子(不拘多少銀器内炒黃)
右為末每服五錢熱酒調下揉動
煨棗方(出直指方)治小腸氣痛不可忍
右用斑猫一箇去頭足并翅入棗中線繫濕紙包置
於慢火中煨令香熟去斑猫空服食棗以桂心蓽澄
茄共煎湯送下
葫蘆巴散(出直指方)治小腸攻刺
右用葫蘆巴一兩炒為末每服二錢茴香炒紫後用
熱酒沃盖定取酒調下
治小腸氣
右用血師一兩米醋一升以火燒血師通赤淬入滴
醋中以淬竭為度搗羅麺用湯調下一大錢即瘥如
神矣血師一名代赭石
立神丹治小腸氣
右用香附子不拘多少去毛炒再去毛用無灰酒煮
好盡剉碎為細末薄酒糊丸如梧桐子大每服二十
餘丸或三十丸空心日午鹽湯或酒下
葱白熨方治小腸脹小便難不急治則殺人(方見小便淋瀝)
(門小便不通類)
芫花方治小腸氣攻小腹疼痛
芫花(醋炒焦)木通(剉)青橘皮(去白切)胡椒大黃(煨剉)辣
桂(去麄皮各半兩)
右為末酒煮麺糊丸如小豆大丹砂末為衣每服十
丸至十五丸空心食前生薑熱酒服
三茱丸(出危氏方)治小腸氣外腎腫痛服之病自泄氣中出
川楝子(一兩用斑猫十四箇好者摘去翅嘴同炒赤色去斑猫)黑牽牛(一兩炒熟)
青皮青鹽茴香(微炒各三兩)山茱萸吳茱萸
食茱萸(各二兩)破故紙(一兩七錢炒香熟)
右為末醋麺糊丸如梧桐子大每服三五十丸先喫
炒桃仁十五箇以酒或鹽湯下空心食前炒茴香酒
下亦得周仲舉苦腎癰服此藥得效
巴戟散治小腸疝氣
巴戟天(去心)棟實(取肉麺炒)木香蘹香子(炒)附子(炮製去皮)
(臍各一兩)
右為散每服二錢空心温酒調下
棟實散(同前)
棟實(取肉麺炒)蘹香子(炒)荆三稜(煨剉)蓬莪荗(煨剉各等分)
右為散每服一錢葱調下
治小腸氣
川楝子(一對麫糊燒)没藥(二錢)乳香八角茴香舶上
茴香(各三錢)當歸(二錢)
右㕮咀好酒煎空心服
又方
紅曲末菴䕡末香附末橘核末
右件熱酒調空心服
降真丸治小腸氣發動
附子(去皮臍生)青橘皮(湯浸去白)木香芎藭(各等分)
右為末濃糯米飲丸如梧桐子大每服七丸生薑湯
下日三
白术散治小腸氣
白术棟實(取肉各二兩)青鹽(一分)
右細剉慢火炒黑色留性搗羅為散每服二錢熱酒
調日三
治小腸氣由小腸内疼痛忽衝入兩肋忽攻腰背小便
黃赤忽即不通大腑秘熱其痛難忍悶絶欲死宜喫
此方(一名桃仁膏出護命方)
舶上茴香(一兩五錢炒)桃仁(一兩炒熱去皮尖并雙仁者)
右先杵茴香一味為細末却入桃仁在内重杵令細
爛每服三錢熱暖葱酒調下和滓非時喫氣壯盛者
服三錢
救痛散(出衞生家寳方)治小腸疝氣築心疼痛不可忍者
木香(煨)肉豆蔻(麫裹煨各五錢)荆三稜(煨)茴香(炒)馬藺花
(醋炒)金鈴子(去核秤各一兩)
右為末每服一大錢熱酒調下如痛時服之立效
鱉甲煎丸(出衞生家寳方)治小腸氣發不可忍并急淋此藥極
有應騐
鱉甲(三兩用水浸三日三夜去裙米醋蘸炙令脆為末)桃仁(一百粒湯去皮尖炒黃細)
(研)硇砂(湯化去石煎成霜秤三分)
已上三味用釅醋四升炒盆中慢火熬成膏更入後
藥
厚朴(去皮生薑汁炙)陳皮(去白)神麯(炒)肉桂(去皮各一兩)肉豆䓻
(四箇)㯽榔(二兩)柴胡(去苗五錢)
右後七味為末再温前膏和丸桐子大每服二十丸
至三十丸以細切生葱熱酒下忌生冷油膩濕麫
抵聖碧霞丹(出衞生家寳方)治男子小腸疝氣諸藥不效者
茴香(炒)川楝子(去皮核)全蝎(糯米炒去足稍刺)北亭(去石)銅綠
(研)阿魏(研)青皮硫黃玄胡索葫蘆巴(炒)
右等分為末煨葱研為丸菉豆大每服七丸煨葱熱
酒下立效
附子散(出衞生家寳方)治小腸疝氣絶妙
附子(一兩炮去皮尖臍)胡椒(半兩)川楝子(十箇炒去核)舶上茴香
馬藺花(半兩酒半盞煮乾)
右件為末空心温酒調下一錢服
軟痃丸治丈夫小腸氣攻刺及脇肋下成塊堅硬不
消婦人本血刺血塊攻疰衝心疼痛不可忍者
&KR1504;砂(一兩五錢飛研)白礬(三分飛研)硫黃(一兩飛研細)硃砂(一兩飛研細)
陽起石(一兩用冷水浸七日出研麫細)當歸(五錢)附子(二兩生去皮臍)茴香
(一兩)木香(三分煨)丁香(一分)
右為末酒糊丸如菉豆大每服三五丸煨生薑温酒
下
神仙導氣散治小腸氣發作疼痛不可忍者并脚氣
等疾
甘遂(二兩五錢)木香(一兩五錢剉碎)
右件入水二升一處文武火熬令乾為細末每服二
錢用猪腰子一隻入藥末在内以濕紙裹煨熱細嚼
温米飲下臨卧一更量虛實加減忌甘草三日
橘核𣪚治寒濕腰痛小腸氣壯筋骨暖下元
五靈脂(去砂石用醋少許炒乾)延胡索破故紙茴香(鹽炒)
(黃色)菴閭草(去梗用生)黑牽牛(生用)橘核(已上七味各一兩)棠毬子
(四兩生用俗名為山菓子)川楝子(去核五錢研生用)
右件為細末每服二錢熱酒調下不拘時候
如聖散治小腸疝氣發作無時疼莫能忍
牛膝(一兩酒浸一宿焙乾)肉蓯蓉(一兩酒浸一宿焙乾)葫蘆巴(五錢)巴戟
(五錢去心)南木香(五錢不見火日晒乾)破故紙(五錢微炒)桂心(五錢不見火)
乾山藥(五錢)蓽澄茄(五錢)川附子(一兩炮去皮臍切作骰子塊)川烏
頭(五錢炮去皮尖切作骰子塊)黑牽牛(五錢)蚖青(三十個)川楝子(一兩)
(每個作四片酒煮數十沸焙乾)
右將川楝子川附子川烏頭同黑牽牛蚖青於銀器
中慢火炒令黃色火不可緊去牽牛蚖青只將附子
烏頭川楝同前藥為細末酒糊為丸如桐子大每服
五十丸至百丸空心温酒或鹽湯下華亭人朱其姓
為吳興税官日傳此方云妙凡有氣疾皆能治之
木香飲治小腸氣痛詩訣曰小腸氣痛腰先曲無
淚呌啼空眼哭口乾脚冷上唇乾額上汗珠濕漉漉
川楝子(十個巴豆七粒炒令土黃色去巴豆入茴香五錢)玄胡索(五錢)南木
香(二錢)史君子(三錢)
右為末米飲調下大人小兒皆用
髮灰酒治小腸切痛属小腸病
元豐中丞相王邵公病小腹痛不止聖旨宣差太
醫攻治終是不效丸藥之至熟硫黃附子五夜叉
丸用之不瘥駙馬張都尉令取婦人油頭髮燒作
灰酒服二錢即時痛除
尋氣丸治小腸疝氣偏墜疼痛
甘遂(二錢炒)石燕子(䳄雄各一箇)斑猫(三箇去翅足炒)
右為末酒煮麺糊為丸如菉豆大每服三丸麝香温
酒送下空心食前臨卧服忌熱物一時忌甘草一日
神效胡桃酒治小腸氣及婦人外癰
右以好胡桃一枚火内燒成炭細研以薄酒熱調下
絶妙
胡桃丸治小腸氣
胡桃肉(浸去皮研核焙為末)破故紙大棗(煮去皮核焙二味為末)
右件等分拌勻以蜜和丸如梧桐子大食前温酒下四
五十丸一方為散每服二錢酒調下食前服
普濟方卷二百四十九
