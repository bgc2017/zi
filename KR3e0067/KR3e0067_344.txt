普濟方卷三百四十四明周王朱橚撰
姙娠諸疾門
諸血(附論)
夫姙娠吐血者皆由臟腑所傷為憂思驚怒皆臟腑氣
逆吐血吐血而心煩悶胷滿木欲止心悶甚者死姙娠
病此多墮胎也又云姙娠之人將護為難若觸冐風
寒飲食生冷及喜怒勞動之過悉致胎動胎動則氣血
失度故下血也古方又云母有宿疾子臟為風冷所乘
者亦令胎動下血皆失將護所致又云姙娠經血暴
下小腹或痛者由冷熱之氣内擊扵胞絡或舉重勞煩
暴傷衝任之經其血忽下隨其經養而補之所下不已
腰腹痛者其胎多墮又云姙娠僵仆或從高墮下傷
損胞絡致血下動胎而血傷氣逆者胎墮氣上搶心其
死生之候其母舌青者兒死母活唇口無沫兒生唇青
沫出者母子俱死唇口赤舌青者母死兒活若下血不
住胞絡燥胎枯則令胎死者也又云姙娠尿血者由
勞傷經絡而有熱熱乘扵血血得熱則沉溢渗入扵胞
故尿血也
方
桔梗湯治姙娠驚胎勞傷心腹急痛卒下血胎動不安
桔梗(炒)茯神(去木各一两)人参當歸(炙剉各半两)鈎藤皮
(一錢)桂(去粗皮)獨活(去蘆頭)芍藥(剉炒各半两)生乾地黃(焙各一两)
桑上寄生(微炒剉半两)石膏(一两)甘草(炙黃半两)
右麄搗篩每服三錢以水一盞煎至七分去滓空心
温服日三服
陟釐丸(一名定神丸)治姙娠胎動腹痛下血宜服保胎安定
神思(方見胎驚類)
桑寄生湯(一名阿膠散出聖惠方)治姙娠胎動時有所下血腹脇
疼痛
桑寄生(一两半)阿膠(炙燥)當歸(切焙)白茯苓(去黑皮)芎藭
白术乾熟地黃(焙)甘草(炙各一两)龍骨(焼)乾薑(炮各一錢)
右麄搗篩每服三錢以水一盞棗二枚擘皮石煎至七
分去滓不拘時温服
阿膠散(出聖惠方)治姙娠胎動時有所下血腹脇疼痛
阿膠(三錢搗碎炒令黃燥)艾葉(半两微炒)當歸(剉三錢微炒)赤石脂
龍骨(各半两)芎藭(三錢)黃耆(剉)熟地黃乾薑(炮製剉各一两)
甘草(一錢炙微赤剉)
右為散每服四錢用水一盞入生薑五片棗三枚煎
至六分去滓不計時候稍熱服
半夏湯治姙娠卒下血不止腹疼手足寒熱腰背痠疼
半夏(湯洗七遍)麥門冬(去心焙各二两)甘草(炙剉)當歸(微炙)黃耆(剉各)
(两半)阿膠(炙令燥二两)人参黃芩(去黑心)旋覆花(各一两)
右麄搗篩每服三錢以水一盞入葱白二寸生薑半
錢切同煎至七分去滓空心温服
人參湯治姙娠卒下血致胎不安小腹疼痛
人参當歸(切微炒)阿膠(炙令燥各二两)甘草(炙令赤)芎藭
黃芩(去黑心)艾葉(各一两)吳茱萸(湯洗焙)生乾地黃(微炒各二两)
右搗篩每服三錢以水一盞入生薑一棗大切同煎
至七分去滓空心温服日三
阿膠湯治姙娠胎動腹痛下血暈悶
阿膠(炙燥一两)生薑(切炒乾三錢)芎藭續斷(各半两)側柏
當歸(切焙)桑寄生艾葉(各三錢)竹茹(雞子大一團)
右麄搗篩每服三錢以水一盞入棗二枚擘破煎七
分去滓温服之
伏龍肝湯治姙娠胎動不安腹内疼痛下血不止
伏龍肝桑寄生續斷(剉微炒)芎藭(炒各一两)龍骨(三錢)
當歸(切焙)阿膠(炙燥各一两)乾薑(炮)甘草(炙各一两)
右麄搗篩每服五錢以水一盞半入生薑三片棗二
枚擘破同煎至八分去滓空心食前温服
伏龍肝散(出聖惠方)治姙娠胎動腹痛下血不止
伏龍肝當歸(剉微炒各一两)龍骨(三錢煆)阿膠(一两搗碎炒令黃燥)
蒲黃(三錢)艾葉(半两淨微炒)熟乾地黃(一两炒)牛角䚡(炙黃燥)
芎藭(各半两)
右搗細羅為散每服不計時候以粥飲調下二錢
茯神湯治姙娠八九月或臨月因用力勞乏便即胎
動忽然下血心腹急痛面目青黑冷汗出氣息欲絶
茯神(去木)熟乾地黃(焙各一两)甘草(炙半两)鈎藤(一两)桔梗(炒)
人参當歸(切焙)芍藥(剉炒各一两半)
右為麄散每服三錢以水一盞煎至七分去滓温服
一方有桑寄生
禹餘粮丸治姙娠胎動腹痛下血不止
禹餘粮(煆醋淬七遍二两)木賊(剉炒半两)乾薑(炮)龍骨附子
(炮裂去皮臍各一两)白芷當歸(切焙)芎藭(各半两)
右為末煮麵糊和丸如梧桐子大每服三十丸以温
酒食前服之
人参飲治姙娠胎動不安腰腹痛血下不止
人参芎藭當歸(切焙)阿膠(炙燥各二两)艾葉(一握)杜仲
(去粗皮炙二两)熟乾地黃(焙一两)甘草(炙剉一两)
右粗搗篩每服五錢以水一盞半棗一枚擘破煎至
一盞去滓温服下不拘時
阿膠散(出聖惠方)治姙娠從高墮下腹痛下血面色青黃
阿膠(一两搗碎炒微黃燥)木香(不見火)芎藭熟乾地黃(各半两)
乾薑(一錢炮裂剉)當歸(剉微炒)桑寄生桂心(各半两)
右搗篩為散每服四錢以水一中盞煎至六分去滓
不計時候温服
膠艾湯治姙娠卒下血胎動腹痛保血安胎(方見安胎類)
蒲黃散(一名當歸散)治姙娠卒下血令胎不安臍腹撮痛
蒲黃(微炒)當歸(焙令香剉)龍骨阿膠(炙令燥)芎藭(各半两)生
乾地黃(焙各半两一方用熟乾地黃)牛角䚡(黃牛角上者炙令焦一两)
右為散研勻細每服二錢以同煎艾煮米飲調下食
前服
艾葉湯治姙娠卒下血不止腰腹疼痛一名地黃艾
葉湯
艾葉(炒二两)熟乾地黃(焙二两一方用生乾地黃)人参地榆
乾薑(炮裂)阿膠(炒燥)當歸(切焙各一两)
右麄搗篩每服五錢以水一盞半煎至八分去滓温
服不拘時候
阿膠散治姙娠損動胎氣腹内結痛血下不止暈悶
阿膠(炙燥)桑寄生(各二两)續斷(一两半)熟乾地黃(焙)芎藭
白芷人参(各一两)
右為散每服三錢煎青竹茹糯米湯調下不拘時
秦芁湯治姙娠胎動下血身體煩熱倦怠
秦芃(去苖土)鹿角膠(炙燥)地榆(剉)甘草(炙剉)白芷人参
芎藭(各半两)
右麄搗篩每服五錢以水一盞半糯米五十粒煎至
一盞去滓不拘時温服
側柏丸治姙娠胎動臍腹㽲痛下血不止
側柏芍藥(各一两)代赭石(研)黃耆(剉)木賊(剉炒)芎藭
禹餘粮(煆各半两)
右為末酒煮麵糊和丸如梧桐子大每服二十丸濃
煎木賊酒下食前服
芎藭散(出聖惠方)治姙娠五六箇月從高墜下胎腹内不安
兼臍下㽲刺疼痛不住下血
芎藭(三錢炒)阿膠(搗碎炒令黃燥一两)當歸(一两剉微炒)艾葉(半两微炒)
熟乾地黃(一两)桑寄生赤石脂(各三錢)
右搗細羅為散每服不計時候以温酒下二錢
苧根湯(出大全良方)療勞損動胎腹痛去血胎動向下
苧根乾地黃(各二两)當歸(剉微炒)芍藥阿膠(炙令黃燥)
甘草(炙各一两)
右㕮咀以水六升煮取二升去滓内膠烊分三服忌
海藻菘菜蕪荑
杜仲湯治姙娠卒然下血不定令胎不安小腹疼痛
連腰
杜仲(去粗皮剉炒二两)人参(一两)阿膠(炙令燥)芎藭(各一两)當歸
(微炙二两)艾葉(一把焙)
右粗搗篩每服三錢以酒一盞入棗三枚擘破同煎
至七分去滓温服相次三服腹中當暖即血止一方
無艾葉止用水酒共煎服名人参湯
鈎藤湯治姙娠八九箇月或胎動不安因用力勞乏
心腹痛卒然下血面目青冷汗出氣息欲絶(方見安胎類)
麥門冬湯治姙娠胎動不安忽然下血寒熱往來腹
痛如欲産手足煩悶
麥門冬(去心焙二两)甘草(炙剉)人参生乾地黃(焙)黃芩
(去黑心)阿膠(炙令燥各一两)
右為麄散每服三錢以水酒各半盞入生薑半錢切
棗三枚擘破同煎至七分去滓食前温服
芍藥散治姙娠胎動下血不止臍腹㽲痛迷悶昏塞
白芍藥(一两炒)牡蠣(煆半两)熟乾地黃(焙半两)木賊(剉炒一两)
烏賊魚骨(去甲)乾薑(炮各半两)
右為散每服三錢以米飲或温酒調下食前
當歸散治姙娠胎動下血不止
當歸(切焙乾)桑根白皮(剉)續斷芍藥芎藭(各一两)
乾薑(炮半两)
右為散每服二錢以酒調下不拘時
桑寄生散(出聖惠方)治姙娠損動腹内結痛血下暈悶
桑寄生當歸(剉微炒各一两)阿膠(二两搗碎炒令黃燥)續斷(一两剉)
艾葉(半两微炒)芎藭(一两)
右搗篩為散每服用藥五錢先以水一大盞半入銀
三两煎至一盞次入藥并竹茹一錢糯米一百粒煎
至六分去滓食前分温二服
卷柏散(出聖惠方)治姙娠傷動腹痛下血心煩
卷柏阿膠(搗碎炒令黃燥)龍骨當歸(剉微炒)熟艾(微炒剉)
熟乾地黃(各半两)
右搗細羅為散每服不計時候煎黑豆湯調下二錢
黃耆湯(出聖惠方)治姙娠五月六月血不止
黃耆(炙剉一两半)桑寄生(炙剉)地榆(剉)熟乾地黃(焙各一两)艾
葉(焙乾)龍骨(研各三錢)
右麄搗篩每服五錢以水一盞半生薑半錢切棗三
枚擘破同煎至六分去滓食前温服
鹿膠湯(出仁存方)治姙娠胎動不安腰痛下血
當歸川芎苧根(各一两)鹿角膠艾葉(各二两)
右㕮咀每服四錢以水一盞葱白二箇銀半兩煎至
一盞去滓熱服空心食前
阿膠散(出聖惠方)治姙娠胎上逼心下血不止
阿膠(搗碎炒令黃燥)芎藭當歸(剉微炒)熟乾地黃(各一两)銀
(一斤水一斗煎至五升)
右為散每服四錢以銀汁中盞煎至六分去滓不計
時候温服
馬通湯(出肘後方)治姙娠卒驚奔走或從高墮下暴出血數
升
馬通汁(一升)乾地黃阿膠(各四两)當歸艾葉(各三两)
右㕮咀以水五升煮取二升半去滓内馬通汁及膠
令烊分三服不瘥重作
治姙娠忽暴下血數升胎燥不動(出千金方)
榆白皮(三两)當歸生薑(各三两)乾地黃(四两)葵子(一升肘後不用)
右以水五升煮取二升半分三服不瘥更作服之
芎藭湯(一名地黃湯)治姙娠已數月卒然下血不定(方見安胎類)
芎藭散(出聖惠方)治姙娠忽胎動下惡血腹痛不可忍心神
煩悶
芎藭(一两)當歸(剉微炒)鹿角膠(搗碎炒令黃燥各一两半)桑寄生
熟乾地黃(各一两)
右為散每服四錢以水一盞入生薑五片棗三枚煎
至六分去滓不計時候稍熱服
烏賊魚骨散治姙娠胎動不安下血不止臍腹㽲痛
烏賊魚骨(去甲一两)白芍藥芎藭龍骨赤石脂(各半两)
右為散每服二錢以米飲或温酒調下食前
桂枝茯苓丸治婦人宿有癥病經未及三月而得漏
下不止胎動在臍上者為癥痼害姙娠六月動者前
三月經水利時胎下血者後斷三月衃也所以血不
止者其癥不去故也當下其癥
桂枝茯苓牡丹皮(去心)桃仁(去皮尖熬)芍藥(各等分)
右為末煉蜜和丸如兔屎大每日食前服一丸不瘥
加至三丸
當歸散(出聖惠方)治姙娠勞熱胎動不安下血腹痛不止手
足煩悶
當歸(剉微炒)芎藭(各一两)黃芩(半两炒)熟乾地黃(一两半焙)
伏龍肝(一两)
右搗篩為散每服四錢以水一中盞入淡竹茹一錢
煎至六分去滓不計時候温服
乾地黃散(一名益母散出聖惠方)治姙娠從高墜下腹痛下血煩悶
生地黃益母草(各一两)當歸黃耆(各半两)
右㕮咀每服四錢水一盞薑四片煎至六分去滓無
時候服一方加芎藭
當歸散治姙娠卒下血腰腹疼痛
當歸(切焙)桑寄生續斷(各半两)赤芍藥(一錢)
右搗羅為散每服三錢正空心食前温酒調下有冷
加乾薑一兩腹痛加芎藭一兩
治姙娠胎動下血不住腹痛不止宜服此方(出聖惠方)
當歸(剉微炒一两)桑木耳(微炙半两重)乾薑(炮裂剉)續斷(各一两)
右搗細羅為散每服不計時候以温酒調下二錢
若由頓仆及舉重致胎動去血者及腹痛(出肘後方)
膠(三两炙)當歸(二两)甘草(一两炙)
右㕮咀以水五升煮取二升分兩服忌菘菜海藻
治姙娠注下不止(出千金方)
阿膠艾葉酸石榴皮(各二两)
右以水七升煑取二升去滓内膠令烊分三服
苧根湯(出三因方)治胎無故下血腹痛不可忍或下黃汁如
漆如小豆汁者
野苧根(剉炒)金銀(各一两)
右用水酒各一盞煎至一盞去滓分服不拘時候
膠艾飲(出危氏方)治姙娠忽下血胎上衝心手足逆冷欲死
生艾汁(二盞)阿膠白蜜(各二两)
右同煎一盞半稍熱服之無生艾即濃煎熟艾一方
加竹茹一大塊同煎一两沸分三服
治姙娠損動下血不止(出聖惠方)
甘草(一两炙可令微赤)阿膠(三两)蚌粉(炒)
右先以水一大盞煎甘草去滓次下雞子阿膠同煎
候膠消熱攪分作三服不拘時服一方無蚌粉
枳殼湯(出拔萃方)治婦人胎漏下血及因事下血
枳殼(去穰麩炒)黃芩(各半两)白术(一两)
右為末水煎食前温服
甘草湯治姙娠卒下血胎動不定連腹㽲痛
甘草(炙令赤)阿膠(炙令燥各一两)生乾地黃(焙半两)
右麄搗篩為散每服三錢正以水一盞煎至七分去
滓温服之良
鹿角膠湯治姙娠胎動漏血不止
鹿角膠(炙燥一两)人参白茯苓(去黑皮各剉一两)
右麄搗篩為散每服三錢正以水一盞煎至七分去
滓温服之
㯶灰散治姙娠胎動下血不止臍腹疼痛
㯶櫚皮(焼灰)原蠶砂(炒各一两)阿膠(炙燥三錢)
右為散每服二錢以温酒調下不拘時
艾葉散(出聖惠方)治姙娠胎動下血心煩悶亂
艾葉(一两微炒)赤石脂(一两半)白茯苓(一两)
右搗篩為散每服三錢以水一中盞入生薑半錢棗
三枚煎至六分去滓不計時候温服
治姙娠胎動下血不住腹痛不止(出聖惠方)
阿膠(二两搗碎炒令黃燥)熟乾地黃(一两半)丹参(一两)
右搗篩為散每服四錢以水一中盞煎至六分去滓
不計時候服
治姙娠因擎舉重物胎動疼痛兼有所下方(出聖惠方)
當歸(剉微炒)黃連(去鬚)阿膠(搗碎炒令黃燥各一两)
右搗細羅為散不計時候以温酒調下二錢
治姙娠忽然下血腰痛不可忍
鹿角(剉細)當歸(剉各半两)
右搗作一服以水三盞煎至一半空心食前頓服不
過二服即安
膠艾湯(出大全良方)治姙娠忽然下血腰痛不可忍及治胎
漏腹痛
阿膠(一两炒)艾葉灰(半两)
右為末空心糯米飲調下二錢水煎服之亦得
芎藭湯(一名佛手散)治姙娠胎動下血心腹絞痛兒身死活
未必(方見安胎類)
續斷湯(出聖惠方)治姙娠下血及尿血姙娠尿血者由勞傷
經絡有熱在内熱乘扵血血得熱則流溢渗入脬故
令尿血也
當歸生地黃(各一两)續斷(半两)赤芍藥(一錢)
右為末空心葱白煎湯調下二錢
當歸飲治姙娠胎動腹痛下血
當歸(切焙一两)葱白(細切一握)
右拌勻每服五錢以酒一盞半煎至八分去滓温服
一方治胎動不安腰腹疼痛以水酒同煎服亦將小
便服
阿膠飲(出大全良方)治姙娠卒胎動下血不止
阿膠(炙燥)熟乾地黃(焙各二两)
右麄搗篩為散每服三錢正以水酒共一盞煎至七
分去滓温服之一方用阿膠末二兩生地黃半斤搗
汁以酒三升絞汁分為三服之一方治尿血為細散
葱湯調下或粥飲調服亦可
治姙娠尿血方(出海上方)
豆醬(一大盞熬令乾)生乾地黃(二两)
右搗羅為末每扵食前以粥飲調下一錢服之
治姙娠胎動及下血不止
用百草霜搗羅為細末每服二大錢濃煎芎藭湯
調下食前服之
治胎動出血産門痛(出危氏方)
用黃連為末酒服一錢日三服亦治因擎舉重胎
動出血忌猪肉冷水等物
治婦人胎動腰臍下血
用黃脚雞子二枚破着噐中以白粉和如稀粥頓
服之
治卒胎動不安或腰痛胎轉搶心下血不止(出肘後方)
以菖蒲根搗取汁三升服之一方治胎動勞熱下
血手足煩悶
治胎動腰痛搶心或有下血(出聖惠方)
用㯽榔一两為末井華水煮葱白濃汁調下一錢
若由頓仆及舉重致胎動下血者及腹痛(出肘後方)
以赤小豆二升熬令香著雞子十四枚破内小豆
中更熬令黃黑為末和酒服一匕日三服
阿膠酒(出聖惠方)治姙娠無故卒下血不絶方
用阿膠二兩以酒一升半煑膠令消分三服連併
服之
葵子飲(出千金方)治姙娠卒下血(方見子淋類)
地黃酒(出危氏方)治漏胎下血不止血盡子死方
用生地黃切一升以酒五升煮取三升分三服亦
治落身後血一方用生地黃汁同酒煮服或為末
酒服亦可
又方(出千金方)
用葵根莖焼作灰以酒服方寸匕日三粥飲亦得
焼秤錘方治姙娠卒然下血兼治胎衣不下
用銕錘焼令赤内酒中如此者三次候温飲一盞
治姙娠卒胎動不安臍腹痛胎轉搶心下血不止
用麴半斤搗碎和熱水絞取汁三中盞無時分五
服一方生麵拌餅水和絞汁服
雞翎酒治姙娠下血疼痛不止亦治小便不禁(方見姙娠)
(門遺失不禁類)
治姙娠損動下血不止(出肘後方)
用鯉魚一斤陳白糯米一升同煮粥食之亦量力
食多少旋煮食之
又方(方見前安胎類川芎葱白湯)
立聖散(出濟生拔萃方)治姙娠下血不止
用雞肝二箇煮用酒一升熟共食之大效
療母勞熱胎動下血手足煩躁
用蒲黃根絞汁服一二升
治胎動下血不止
用桃樹上乾不落桃子焼作灰水服差又産後隂
腫痛焼桃仁傅之
治姙娠卒下血不止及治子淋亦治姙娠忽胎動不安
忽但腰痛忽胎轉搶心或下血不止
用艾葉如雞子大以酒三升煮取二升去滓分為
兩服不拘時温服一方治卒尿血不止用生艾葉
水煎食前服冬用乾者
豆醬散療姙娠下血
用豆醬二升漉去汁熬令燥末酒服方寸匕曰五六服
治婦人有娠半年因傷損腰痛下血
以玉燭散承氣湯四物湯對停加朴硝煎之下數
行痛隨手住血亦止神騐
蠟酒方(出聖惠方)治姙娠胎動腹痛下血不絶欲死
用蠟一錢以清酒二盞煎三五沸投蠟令銷頓服
之效(一方用蠟如雞子大)
治姙娠尿血方
用黍穰焼灰酒服方寸匕日三(一作黍穰莖)
又方(出肘後方)
用阿膠炒令黃燥為散每食前以粥飲調下二錢
必勝散治姙娠吐血衂血亦治吐血不止
用馬勃以生布擦為末濃米飲調下(昌黎云牛溲馬勃醫師之良也)
治姙娠卒尿血不止方(出聖惠方)
用生地黃三两切以水一大盞半煎至八分去滓
食前分為二服
芎藭飲(一名阿膠散出千金方)治姙娠胎動去血腰腹痛
阿膠(二两)芎藭當歸青竹茹(各五两)
右以水一斗半煮銀二斤取出汁去銀内藥煎取二
升半内膠令烊分三服不瘥重作一方用甘草二兩
無青竹茹水煎一方治漏胎下血過多胷中刺痛止
用水煎服
桑寄生湯(一名芎藭散出朱氏集騐方)療姙娠六七月忽胎動下血
腹痛不可忍
桑寄生(四錢)當歸(一两二錢)川芎(八錢)
右以水一升煎取八合下清酒半升煎取八合分三
服如人行五六里再服
療姙娠忽然下黃汁如膠或如豆汁胎動腹痛(出大全良方)
粳米(五升)黃耆(六两)
右以水七升煎取二升分為四服一方用秫米
治産前無故下血腹大痛或下黃汁如漆如豆汁者(出鮑氏方)
乾薑當歸黃耆芍藥川芎(各等分)
右水煎服此方稍穏重
治姙娠下血如月信通恐胎乾方(出本草方見漏胎類地黃散)
治姙娠卒下血(出本草方見前本門子淋類葵子飲)
治姙娠卒下血(出本草)
以酒煮白膠二两消盡頓服及鹿角膠最佳
治卒下血不止(出本草)
用龍膽一虎口以水五升煮取二升半分為五服瘥
坐月方位圖并産婦湏知法(附論)
夫婦人姙娠之後以至臨月臟腑壅塞關節不利切不
可多睡湏時時行步不宜食粘硬難化之物不可多飲
酒不可亂服藥亦不可以妄行針灸湏寬懷减神思慮
不得負重或登高涉險若偶然胎不安腰痛者湏服安
胎藥一二服得安即止又云生産雖然觸穢排次湏
要在先入月一日貼産圖并日遊胎殺所在并借地法
扵姙婦房内北壁上仍依位設床帳厚鋪茵蓐周密使
無孔竅夏月亦鋪厚荐用好油單薄席紗帳以備之常
焚香令潔淨備辦湯藥器物既覺欲産不得喧閙人力
雜亂大小愴惶驚動産婦宜預擇年高歴練坐婆一人
并穏當曾經慣婦人一兩人扶持不得揮霍恐産婦憂
驚又忌閑雜外人并喪孝穢觸之人看視切不得驚動
傷早若坐婆拙不能體候胎氣方轉動之際便為欲生
多端下手驚動傷早則横倒之憂從此而致也産寳方
云姙婦欲産腹雖痛而腰不甚痛者未産也且令扶行
熟忍如行不得則凭物扶立行得又行或衣漿先下然
後作陣若腹痛眼中如火生此是胎離腎經兒逼産門
也即取藥一二服即扶上蓐草切不可坐草早務要産
婦用力存養調停床令坐婆先說論之如覺心中煩悶
可取白蜜一匙用新汲水調下或覺飢即喫軟飯或粥
少許亦湏預備勿令飢渴恐産婦無力困乏也若不飢
渴亦不湏強食大凡生産自有時候不可強服催生滑
胎等藥或因坐草早勢不獲已則服之若無事強服恐
變生他疾又湏戒之若姙娠已滿十月形體成就神識
咸備分氣趨産宜服滑胎湯藥凡婦人姙娠入月不可
沐頭濕冷流于足太陽之經多令子横逆不順誡之誡
之夫人之受胎隂注陽生造物已有分定豈容置一
毫人力扵其間耶竊聞有以命書䆒其吉凶剋害臨産
之際私心意謂時乖故不令坐草驀遇胎轉便為時良
催發坐草急産意迎就好時而避惡時殊不知姙婦欲
産不得産未當産而強取生以至蹉跌逼迫使産母不
勝痛憤而失全生豈有巢毁卵不破乎又如愛指失掌
掌既已失指何存焉世之評命書者心雖自愧不可追
悔但以數終藉初舉之意而殞者只得聽其不幸哀哉
大凡懷孕雖云十月之胎有七八月而先産者或過月
而方生者如尭母姙十四箇月廼娠禀受氣血壮弱之
不同盖猶命書所謂五行欲其自足勿用胎元者是也
且晝夜十二時分作百刻人之氣息一萬三千五百呼
吸之間便生賢愚安可力取時之好惡而避貧奪富哉
然命書曰人之在幼禍福未萌當考目擊之端倪騐作
他年之證兆是已生之人猶不可前知休咎况以未生
之子伺候好時預定貴賤可乎若如所欲則是不由造
物而反由人嗜命書者故當窮其造物限量之數察其
天地盈縮之理無以偏見而枉殺人胡不聞窮娠偷生
而獲康寧者何盖無它阻傷犯得任情性生于自然也
今若為誠言切宜戒若以為狂言聽其為之且聞之者
尚不寒而慄奈母子何為之者後雖悟殁扵非命然已
獲殺人之過隂譴亦自難逃余切思之可謂恩生扵害
而恩未生則害先至矣吁可畏哉婦人産乳忌反支
月若值此月當在牛皮上若灰上勿令水血惡物著物
則殺人及浣濯衣水皆以器盛過此忌月乃止凡生
産不依産圖脫有犯觸扵後母子皆死若不至死即母
子俱病諸事皆不稱心若能依圖無所犯觸母即無病
子亦易養凡欲産時特忌多人瞻視惟得三二人在
傍總待産脫乃可告諸人也若人衆視看無不難産
凡産婦第一不得匆匆忙怕傍人極湏穏審皆不得預
緩預急及憂悒則難産若腹痛眼中火生此兒回轉未
即生也兒出脫一切人及母皆忌問是男是女始落地
與新汲水五咽忌與暖湯物勿令母看視穢物凡産
婦慎食熱藥麵食當識此飲食當如人肌温温也又
云胎神逐月所值方位不可修造正月在床二月
在戶三月在門四月在竈五月在身六月在
竈七月在房八月在厠九月在門十月在戶
十一月在竈十二月在床臨月産室貴乎無風不
可太煖煖則生風汗出腠理開便中風昏冒而不知人
急服愈風散繼以交加散服後以右手搔頭大豆紫蘇
湯獨活湯皆可收産傷胎者盖婦人臨産之時必召
穏媪三人其二媪極拽婦之臂其一媪頭抵婦之腹中
兩手扳其腰極力為之胎死于腹良久乃下兒亦如血
乃媪婦殺之也豈知瓜熟自落何必如此乎于是因兹
經脉斷閉腹如刀刺大渴不止小便閟絶主病者禁水
不與飲口舌枯燥牙齒黧黑臭不可聞食飲不下昏憒
欲死宜先以冰雪水恣意飲之約二升許痛緩渴止次
以舟車丸通經散前後五六服下數十行食大進仍以
桂苓甘露散六一散柴胡飲子調之則安又有一婦
患此前證急取秤鈎續以壮繩以膏塗其鈎令其母分
兩足向外偃坐左右各一人脚上立足次以鈎其死胎
命一壮力婦人咬牙拽出死胎下敗血五七升其母昏
困不省待少頃以新冰水灌之漸嚥二日大醒食進次
日四物湯血數日方愈凡婦人産前或煩渴欲水喫者
不若飲米飲為佳
月空方位
正月三月五月七月九月
十一月已上在丙壬
二月四月六月八月十月
十二月已上在甲庚
逐月安産藏衣忌向方位
凡安産藏衣方位並扵卧閣内分布太平聖惠方云
凡姙娠初入月便寫産圖一本以朱書某月某日空
貼在位如正月在丙壬可扵壬位安産婦床帳丙位
藏衣之類貼掛在産婦房内北壁上若值閏月只看
節氣用之又云每月産圖有雷公招搖運鬼力士天
狗軒轅大時咸池吳時豊隆白虎夫人天候狂虎凡
十三神並從月建易其位所謂月空者按内經云月
廓空無寫王冰注云論月輪中空日也即非十三神
之數今太平聖惠方以六陽月在丙壬六隂月在甲
庚正如外臺所言正月在丁壬至十二月在甲庚之
類其理一也但外臺言之詳聖惠言之簡耳今人多
依聖惠方者特從其簡而已或云凡逐月安産藏衣
並向月德月空方位所有十三神殺並從節氣更換
若交次月節便作次月用書産圖者非也假如正月
十四日立春若姙娠十三日乳卧豈可作去年十二
月用也必依月分用之乃是若依節氣更換則天德
月德所在差矣然月空與壬謂之中天空頗相類議
者以為天空者非十三神之數盖課中有天乙貴人
其位無可與對者故此空是謂天空值此神百事不
宜止宜安産婦床帳藏衣之類耳集聖歴云天德正
月在丁二月在坤三月在壬四月在辛五月在乾六
月在甲七月在癸八月在艮九月在丙十月在乙十
一月在巽十二月在庚又堪輿歷有遊年白虎殺神
在太歲後一盡如太歲在卯則白虎在寅餘倣此推
之若産及藏衣犯之則子母皆不利也王子享云
難産逆生論稱犯一切神殺固有是理然亦有自然
難産兒自逆生者及有産腸胃俱下者産已則復如
故此非疾病所致氣血所主天下之理盖有不可窮
詰者亦宜知之
安産藏衣十三神吉凶方位
(藏安運衣産鬼)雷招(軒轅)咸(豊隆)天狂天夫白
(吉吉力方方士)公搖(大時)池(吳時)狗虎侯人虎
正月壬丙艮寅寅夘辰辰午申酉戍
二月坤甲庚乾亥夘子丑未巳酉巳戍亥
三月丙壬坤申辰酉戌戊午子寅亥子
四月甲庚巽己己午未丑未酉亥子丑
五月丙壬艮寅午夘辰辰申子申丑寅
六月庚甲乾亥未子丑未酉夘巳寅夘
七月丙壬坤申申子酉戊戌戊子寅夘辰
八月庚艮甲巽己酉酉午戍丑亥夘亥辰巳
九月丙壬艮寅戍夘辰辰子午申巳午
十月庚甲乾亥亥子丑未丑夘巳午未
十一月壬巽丙坤申子酉戍戊寅午寅未申
十二月庚甲巽己丑午未丑夘酉亥申酉
安床帳藏衣及藏穢物法(出聖惠方)
正月午地之東安産婦子地之西藏衣吉
二月酉地之南安産婦卯地之北藏衣吉
三月子地之西安産婦午地之東藏衣吉
四月申地之北安産婦寅地之南藏衣吉
五月子地之西安産婦午地之東藏衣吉
六月寅地之南安産婦申地之北藏衣吉
七月子地之西安産婦午地之東藏衣吉
八月寅地之南安産婦申地之北藏衣吉
九月午地之東安産婦子地之西藏衣吉
十月寅地之南安産婦申地之北藏衣吉
十一月午地之東安産婦子地之西藏衣吉
十二月酉地之南安産婦卯地之北藏衣吉
如遇閏月各用本月所吉之地
已前安置産婦及藏衣並扵堂内布方位取吉地若
藏衣諸穢汚即扵宅内分位凡定置産婦地即是月
空宜以此准之仍先作理事畢覆蓋
十二月産圖(出聖惠方)
大時招搖咸池吳時雷公豊隆軒轅
白虎夫人狂虎天候天狗運鬼力士
右計十三神每月具注如圖産婦犯之大凶如已犯
依後法謝之吉利月空産婦吉天德藏衣吉餘無注
之處平
推婦人行年法第一
生氣方(産婦宜向之坐卧吉産帳向之開門大吉)
反支月(遇此月即鋪灰上用牛皮或馬驢皮訖鋪草勿令惡血着地吉)
禍害方(不得扵其上産又不得向之大小便避之大吉)
絶命方(不得扵其上産又不得向之大小便避之大吉)
懸尸日(遇此日産不得攀繩宜懸馬轡攀之大吉)
閇肚方(臨月至滿月並不得向之大小便及棄不淨之水謹之吉)
八㽵方(産帳不得向之開門忌之大吉)
産婦推行年法十三歲至四十九歲
婦人行年十三歲
行年在庚申反支在正七月禍害在離
絶命在巽懸尸在辰戍日閇肚在辛生氣
在坤八㽵在甲
宜喚西南黃衣師看産産婦宜着黃衣卧西南首
婦人十四歲
行年在己未反支在二八月禍害在坤
絶命在兊生氣在離懸尸在夘酉日閇肚
在壬八㽵在癸
宜喚南方赤衣師看産産婦着赤衣卧南首
婦人十五歲
行年在戊午反支在三九月禍害在乾
絶命在艮生氣在坎懸尸在寅申日閇肚
在癸八㽵在壬
宜喚北方黑衣師看産産婦宜着黑衣卧北首
婦人十六歲
行年在丁巳反支在四十月禍害在艮
絶命在乾生氣在震懸尸在丑未日閇肚
在甲八㽵在辛
宜喚東方青衣師看産産婦宜着青衣卧東首
婦人十七歲
行年在丙辰反支在五十一月禍害在震
絶命在坎生氣在艮懸尸在子午日閇肚
在乙八㽵在庚
宜喚東北黃衣師看産産婦宜着黃衣卧東北首
婦人十八歲
行年在乙夘反支在六十二月禍害在坎
絶命在震生氣在乾懸尸在己亥日閇肚
在丙八㽵在丁
宜喚西北黑衣師看産産婦宜着黑衣卧西北首
婦人十九歲
行年在甲寅反支在正七月禍害在巽
絶命在坤生氣在兊懸尸在辰戍日閇肚
在丁八㽵在丙
宜喚西方白衣師看産産婦宜着白衣卧西首
婦人二十歲
行年在癸丑反支在二八月禍害在兊
絶命在巽生氣在震懸尸在夘酉日閇肚
在庚八㽵在乙
宜喚東南青衣師看産産婦宜着青衣卧東南首
婦人二十一歲
行年在壬子反支在三九月禍害在離
絶命在艮生氣在坤懸尸在寅申日閇肚
在辛八㽵在甲
宜喚西南黃衣師看産産婦宜着黃衣卧西南首
婦人二十二歲
行年在辛亥反支在四十月禍害在坤
絶命在兊生氣在離懸尸在丑未日閇肚
在壬八㽵在癸
宜喚南方赤衣師看産産婦宜着赤衣卧南首
婦人二十三歲
行年在庚戍反支在五十一月禍害在乾
絶命在艮生氣在坎懸尸在子午日閇肚
在癸八㽵在壬
宜喚北方黑衣師看産産婦宜着黑衣卧北首
婦人二十四歲
行年在己酉反支在六十二月禍害在艮
絶命在乾生氣在震懸尸在己亥日閇肚
在甲八㽵在辛
宜喚東南青衣師看産産婦宜着青衣卧東首
婦人二十五歲
行年在戊申反支在正七月禍害在震
絶命在坎生氣在艮懸尸在辰戍日閇肚
在乙八㽵在庚
宜喚東北黃衣師看産産婦宜着黃衣卧東北首
婦人二十六歲
行年在丁未反支在二八月禍害在坎
絶命在震生氣在乾懸尸在夘酉日閇肚
在丙八㽵在丁
宜喚西北白衣師看産産婦宜着白衣卧西北首
婦人二十七歲
行年在丙午反支在三九月禍害在巽
絶命在離生氣在兊懸尸在寅申日閇肚
在丁八㽵在丙
宜喚西方白衣師看産産婦宜着白衣卧西首
婦人二十八歲
行年在乙巳反支在四十月禍害在兊
絶命在坤生氣在巽懸尸在丑未日閇肚
在庚八㽵在甲
宜喚東南青衣師看産産婦宜着青衣卧東南首
婦人二十九歲
行年在甲辰反支在五十一月禍害在離
絶命在巽生氣在坤懸尸在子午日閇肚
在辛八㽵在甲
宜喚西南黃衣師看産産婦宜着衣卧西南首
婦人三十歲
行年在癸卯反支在六十二月禍害在坤
絶命在兊生氣在離懸尸在己亥日閇肚
在壬八㽵在癸
宜喚南方赤衣師看産産婦宜着赤衣卧南首
婦人三十一歲
行年在壬寅反支在正七月禍害在乾
絶命在艮生氣在坎懸尸在辰戍日閇肚
在癸八㽵在壬
宜喚北方黑衣師看産産婦宜着黑衣卧北首
婦人三十二歲
行年在辛丑反支在二八月禍害在艮
絶命在乾生氣在震懸尸在夘酉日閇肚
在甲八㽵在辛
宜喚東方青衣師看産産婦宜着青衣卧東首
婦人三十三歲
行年在庚子反支在三九月禍害在震
絶命在坎生氣在艮懸尸在寅申日閇肚
在乙八㽵在庚
宜喚東北黃衣師看産産婦宜着黃衣卧東北首
婦人三十四歲
行年在己亥反支在四十月禍害在坎
絶命在震生氣在乾懸尸在丑未日閇肚
在丙八㽵在丁
宜喚西北白衣師看産産婦宜著白衣卧西北首
婦人三十五歲
行年在戊戍反支在五十一月禍害在巽
絶命在離生氣在兊懸尸在子午日閇肚
在丁八㽵在丑
宜喚西方白衣師看産産婦宜著白衣卧西首
婦人三十六歲
行年在丁酉反支在六十二月禍害在兊
絶命在坤生氣在巽懸尸在己亥日閇肚
在庚八㽵在乙
宜喚東南青衣師看産産婦宜著青衣卧東南首
婦人三十七歲
行年在丙申反支在正七月禍害在離
絶命在巽生氣在坤懸尸在辰戍日閇肚
在辛八㽵在甲
宜喚西南黃衣師看産産婦宜著黃衣卧西南首
婦人三十八歲
行年在乙未反支在二八月禍害在坤
絶命在兊生氣在離懸尸在夘酉日閇肚
在壬八㽵在癸
宜喚南方赤衣師看産産婦宜著赤衣卧南首
婦人三十九歲
行年在甲午反支在三九月禍害在乾
絶命在艮生氣在坎懸尸在寅申日閇肚
在癸八㽵在壬
宜喚北方黑衣師看産産婦宜著黑衣卧北首
婦人四十歲
行年在癸巳反支在四十月禍害在艮
絶命在乾生氣在震懸尸在丑未日閇肚
在甲八㽵在辛
宜喚東方青衣師看産産婦宜著青衣卧東首
婦人四十一歲
行年在壬辰反支在五十一月禍害在震
絶命在乾生氣在艮懸尸在子午日閇肚
在乙八㽵在庚
宜喚東方青衣師看産産婦宜著青衣卧東首
婦人四十二歲
行年在辛卯反支在六十二月禍害在震
絶命在坎生氣在艮懸尸在己亥日閇肚
在丙八㽵在丁
宜喚東北黃衣師看産産婦宜著黃衣卧東北首
婦人四十三歲
行年在庚寅反支在正七月禍害在坎
絶命在震生氣在乾懸尸在辰戍日閇肚
在丁八㽵在丙
宜喚西北白衣師看産産婦宜著白衣卧西北首
婦人四十四歲
行年在己丑反支在二八月禍害在巽
絶命在離生氣在兊懸尸在卯酉日閇肚
在庚八㽵在乙
宜喚西方白衣師看産産婦宜著白衣卧西首
婦人四十五歲
行年在戊子反支在三九月禍害在兊
絶命在坤生氣在巽懸尸在寅申日閇肚
在辛八㽵在甲
宜喚東南青衣師看産産婦宜著青衣卧東南首
婦人四十六歲
行年在丁亥反支在四十月禍害在離
絶命在震生氣在坤懸尸在丑未日閇肚
在壬八㽵在癸
宜喚西南黃衣師看産産婦宜著黃衣卧西南首
婦人四十七歲
行年在丙戌反支在五十一月禍害在坤
絶命在兊生氣在離懸尸在子午日閇肚
在癸八㽵在壬
宜喚南方赤衣師看産産婦宜著赤衣卧南首
婦人四十八歲
行年在乙酉反支在六十二月禍害在艮
絶命在乾生氣在震懸尸在己亥日閇肚
在甲八㽵在辛
宜喚東方青衣師看産産婦宜著青衣卧東首
婦人四十九歲
行年在甲申反支在正七月禍害在震
絶命在坎生氣在艮懸尸在辰戍日閇肚
在乙八㽵在庚
宜喚東北方青衣師看産産婦宜著青衣卧東北首
入月預備藥物(出聖惠方)
保氣散佛手散枳殼散神寝丸保生丸
榆白皮散催生丹黑神散花蘂石散大
聖散黑龍丹催生符葵子黃連竹茹
烏梅海馬雌雄石燕理中丸棗子陳
皮延胡素桑寄生夜合枝蒲黃紅藍
花桂心蛇蛻半夏白术茯苓人参
甘草補骨脂羚羊角當歸赤芍藥神
麴牡丹枳殼竹瀝枳實細辛鯉魚
鱗灰羌活麝香桃仁狗膽郁李仁
亂髮灰杏仁童子小便瞿麥蘄艾水
銀没藥川芒硝騏驎竭防風豆豉
琥珀秤鎚桑根白皮釅醋木通芎藭
無灰酒乾薑川升麻紫葛荷葉虎脛
骨香墨紅花子生地黃白蜜羚羊角
蘇楞木熟朱砂劉寄奴羚羊角灰
已上藥姙娠三數月即湏求覓州土上好者曬曝收
拾一一題記分明置一静處恐臨時忙迫不可卒求
更宜審細勿令錯用
生地黃(肥好者窖之)生母薑(略點收)生藕(和本泥收濕處)雞子(草中)
(收)釅頭糠醋(煎三四沸乾瓶盛之)黑豆(㨂之布拭用紙袋貯一㪷)艾(生熟並要)
右件藥入月一日皆湏收足
産婦雜要物(出聖惠方)
白米煮粥砂瓶煎藥爐銚子醋炭盆
湯瓶軟硬炭洗兒肥皂頭髮卧交椅子
斷臍綿及剪刀(斷臍本不用刀只用帛裹或齒齧斷)燈籠火把
繳巾油燭發燭燈心小石子(三五十顆貯一筐子)
(中臨産焼下沃醋兩盆子盛更置産婦面前醋氣必湏猛裂無小石以小磚子代之)搘床頭
磚(八磈一臘取一磈止三恐臨時卒難求覓)盛衣缾(葫蘆尤妙)洗兒盆(大書字號)
雜用盆乾柴竹并茅砂盆雜席蒲盒(各一項)
濾藥布絞地黃汁布新柳木米(搥碎)暖水釜(五㪷)
(已上者泥在近處入月後晝夜湏要煖水)軟厚氊(半領)乾蓐草(揀三二束)乾馬
糞(一石餘欲産布放地蓐大妙)馬皮(一張銷馬糞上)馬㘅(一具臨産執之産下去之)
赤馬通(每日收不用乾者)童子小便(三升)
産婦入月切不得飲酒恐臨産心神昏亂亦不得
驚動恐未及産時左右驅使人亦不可喫酒入月
門前不得停留形迹客宿
右已前貯備頗為猥細若言所切無過於斯通識者
方騐其不可忽略也
入月安産圖
凡産扵入月一日貼卧閣内正北壁若安産藏衣方
位並於卧閣内分布若逐月安産藏衣避忌神殺方
位隨節氣更換候交得次月節即換次月産圖若産
訖棄沃穢汚不淨之水並隨藏衣之方所向不拘遠
近棄之切忌向閇肚之方也
推日遊法(出聖惠方)
凡推日遊法常以癸巳日入宫一十六日宜避之至
己酉方出外
癸巳甲午乙未丙申丁酉(五日在紫微北宫)
戊戍己亥庚子辛丑壬寅(五日在太微南宫)
癸卯(一日在天廟西宫)甲辰乙巳丙午丁未
戊申(五日在御女東宫)
右件日遊神在内産婦宜外别扵空地安帳大吉利
己酉(在外)庚戌辛亥壬子癸丑甲寅(在外東北維)
乙夘丙辰丁巳戊午己未(在外東方)庚申
辛酉壬戍癸亥甲子乙丑(在外東南維)丙寅
丁卯戊辰己巳庚午(在外南方)辛未壬申
癸酉甲戌乙亥丙子(在外西南維)丁丑戊寅
己夘庚辰辛巳(在外西方)壬午癸未甲申
乙酉丙戌丁亥(在外西北維)戊子己丑庚寅
辛夘壬辰(在外北方)
右件日遊在内宜在外産在外宜在内産安床帳大吉
逐日産母生子宜向方
子午夘酉日宜向南方寅申己亥日宜向西北方
辰戌丑未日宜向東南方
逐日日遊神
癸巳甲午乙未丙申丁酉在房内北
庚子辛丑壬寅在房内南癸夘在房内
西甲辰乙巳丙午丁未在房内東
六戊六巳在房内中央餘日在房外吉
凡行年命相值亦可坐馬皮攀轡吉
體玄子借地法(出聖惠方)
東借十步西借十步南借十步
北借十步上借十步下借十步
凡壁方之中四十餘步産安借地恐有穢汚或有東
海神王或有西海神王或有南海神王或有北海神
王或有遊擊將軍白虎夫人遠去十丈軒轅招搖舉
高十丈天符地輔入地十丈令此地空閑祐此中産
婦某氏安居無所妨礙無所畏忌諸神擁護百鬼速
去急急如律令已前借地法入月一日即寫一本貼
在床帳正北壁上更不湏避日遊反支及諸神殺候
産罷滿日除之
産婦衣色及首指并起日法(出聖惠方)
甲乙日生産勿著白衣宜著黑衣卧勿西首勿庚辛
日起丙丁日生産勿著黑衣宜著青衣卧勿北首
勿壬癸日起戊巳日生産勿著青衣宜著赤衣卧
勿東首勿甲乙日起庚辛日生産勿著赤衣宜著
黃衣卧勿南首勿丙丁日起壬癸日生産勿著黃
衣宜著白衣卧勿東南首勿戊巳日起
禳謝法(出聖惠方)
軒轅者乾神天之丞相使者風伯也犯之令兒驚吐
取梨枝六寸埋産處吉
雷公者震神太隂之使者天馬也犯之令兒煩悶腹
滿觧之用三家屠肉餅扵産處謝之吉
咸池者坎神天之兩師使者犯令兒啼不止用酒羊
脯於産處謝之吉
豊隆者艮神天之東明使者天漢也犯之令兒乍寒
乍熱用白魚二頭扵産處謝之以黑豆一掬投扵井
中吉
招搖者坤神太上使者犯之兒驚空嚼不止用酒餅
扵産處謝之吉
天候者巽神天之執法使者犯之令兒腹脹努眼用
白魚二頭扵産處謝之吉
吳時者離神天之大將軍遊擊使者犯之令兒驚腹
痛用馬脯五寸扵産處謝之更用白魚五枚早扵産
處埋之吉
大時者兊神北斗之使者犯之令兒腹脹下利觧之
用馬脯扵産處謝之又用大豆一升投扵井中吉
犯狂虎者令兒驚啼用雄雞扵産處謝之吉
犯白虎者用粳米一升雞子三枚謝之吉
犯夫人者用羊脾三枚粳米一升扵産處謝之吉
犯天狗者令兒口噤面色變用三家屠肉并麥飯扵
産處謝之吉
禁草法
鋪草及氊蓆訖即呪曰
鐵鐵湯湯非公所當是王一言得之銅一言得之鐵
母子相生俱熨貼急急如律令
日歷法
甲子日(在内面向東北西南二角吉)乙丑日(在内面向西南西北東南三角吉)
丙寅日(在内面向西南西北二角吉)丁卯日(在内面向西南西北二角吉)
戊辰日(在内面向西南西北二角吉)己巳日(在内面向西北東北二角吉)
庚午日(在内面向西北東北二角吉)辛未日(在内面向西北東南東北三角吉)
壬申日(在内面向東南東北二角吉)癸酉日(在内面向西北東北東南三角吉)
甲戍日(在内面向東南西南二角吉)乙亥日(在内面向東北西南二角吉)
丙子日(在内面向西南東北二角吉)丁丑日(在内面向西南西北東南三角吉)
戊寅日(在外面向西北西南二角吉)己卯日(在外面向東南西南西北三角吉)
庚辰日(在内面向東北西北二角吉)辛巳日(在内面向西北西南東北三角吉)
壬午日(在内面向西南東北二角吉)癸未日(在内面向東南東北二角吉)
甲申日(在内面向東南西北二角吉)乙酉日(在内面向東南西北東北三角吉)
丙戍日(在内面向東北西南二角吉)丁亥日(在内面向東北西南東南三角吉)
戊子日(在内面向西南東北二角吉)己丑日(在内面向東南西南西北三角吉)
庚寅日(在内面向東南西北二角吉)辛卯日(在内面向東南西北二角吉)
壬辰日(在内面向西南東北二角吉)癸巳日(在外面向西南東北西北三角吉)
甲午日(在外面向西南西北二角吉)乙未日(在外面向東南西北東北三角吉)
丙申日(在外面向西北東北二角吉)丁酉日(在外面向西北東南東北三角吉)
戊戌日(在外面向東北西南二角吉)己亥日(在外面向東北東南西南三角吉)
庚子日(在外面向東南東北二角吉)辛丑日(在外面向東南東北西南三角吉)
壬寅日(在外面向東南西南二角吉)癸卯日(在外面向東南西南西北三角吉)
甲辰日(在外面向西南西北二角吉)乙巳日(在外面向西北西南東北三角吉)
丙午日(在外面向西南東北西北三角吉)丁未日(在外面向西北西南東北三角吉)
戊申日(在外面向西北東北二角吉)己酉日(在外面向東南西北東北三角吉)
庚戌日(在内面向東北東南二角吉)辛亥日(在内面向東南西南二角吉)
壬子日(在内面向東南東北西南三角吉)癸丑日(在内面向東南西南二角吉)
甲寅日(在内面向東南西北二角吉)乙卯日(在内面向東南西南西北三角吉)
丙辰日(在内面向西南西北東北三角吉)丁巳日(在内面向西南西北東北三角吉)
戊午日(在外面向西南西北東北三角吉)己未日(在外面向西北東南東北三角吉)
庚申日(在内面向西北東南東北三角吉)辛酉日(在内面向西北東南東北三角吉)
壬戌日(在内面向東南西北二角吉)癸亥日(在内面向西東南北吉又云凡日歴)
(十二辰前神殺常忌不可向産日宜湏檢看)
安置産婦法
凡欲産時以朱砂點産婦項後宛宛中又點鼻孔間
柱两傍宛宛中牛穿据處即向産處咒之曰此地空
閑安居産婦某姓就此吉處諸神擁護百鬼速去莫
相觸忤三呪之訖即焼火扵産處四方以井華水四
器亦置産處四方各横刀扵水上其刀淨磨拭之又
法捉一刀子先向産處呪曰一尺刀子七寸刃拒以反
支而治運如此三呪訖釘刀子着産處地上然後坐産
胎殺避忌産前將護法
一受孕之後切宜避忌胎殺所遊如經云刀犯者形
必傷泥犯者竅必塞打擊者色青黯繋縳者相拘攣
甚至母殞騐若掌斷不可忽
月遊胎殺
立春在房床驚蟄在戸(單扇)清明在門(雙扇)
立夏在竈芒種在母身小暑在竈
立秋在井(按京本云在正北方午位)白露在厨側寒露在門
立冬在戸及厨大雪在爐及竈小寒在房母身
十干日遊胎殺
甲巳日占門乙庚日占碓磨丙辛日占井竈
丁壬日占厨𪠘戊癸日占母倉
十二支日遊胎殺
子丑日占中堂寅夘辰酉日占竈己午日占門
未申日占籬下戍亥日占房
六甲旬遊胎殺
甲子旬遊窗碓甲戌旬遊正廳甲申旬遊中庭
甲午旬遊房内甲辰旬遊房中甲寅旬遊房外
已上遊在房内不宜扵方位上安床帳及掃舍皆凶
凡在小兒殺及本年三殺及産母身本命皆不可犯凡
姙娠之後將此貼扵當眼常照應之切不可穿鑿修
掘移釘繋籬壁重物展壓之數犯之重則胎死腹中
母亦不利輕則子受其殃成人之後必定破形掌跛
縮瘖瘂犯之極騐
孕婦藥忌歌
蚖斑水蛭地膽蟲烏頭附子配天雄躑躅野葛
螻蛄類烏喙側子及䖟蟲牛黃水銀并巴豆
大戟蛇蛻及蜈蚣牛膝棃盧兼薏苡金石錫粉
及雌雄牙硝芒硝牡丹桂蜥蜴飛生及䗪蟲
代赭蚱蟬胡粉麝芫花薇蓹草三稜槐子牽牛
并皂角桃仁蠐螬和茅根欓根硇砂與乾漆
亭長波流菵草中瞿麥䕡茹蠏瓜甲蝟皮赤箭
赤頭紅馬刀石蠶衣魚等半夏南星通草同
乾薑蒜雞及雞子驢肉兔肉不湏供切忌婦人
産前忌此歌宜記在心胷
禁水法(出聖惠方)欲産時貯水呪曰
南無三寳水水在井中為井水水在河中為河
水水在器中為淨水水在法中為真水自知
非真莫當真水以淨持濁以正治邪日遊
月殺五土將軍青龍白虎朱雀玄武招搖
天狗軒轅女妖天吞地吞懸尸閇肚六甲
禁諱十二神王土符伏神各安所在不得
動静不得忌干若有動静若有忌干(一云頭破)
(七分神一云身不完具汝一云施大咒一云當攝形)阿佉尼阿毗羅
莫多黎婆地黎娑訶
産前將護法(出和劑局方)
按諸家産論云凡産婦入月忌飲酒産時心神昏亂臨
産之時不可令傍人喧擾大小愴忙慮致驚動産母祗
可令熟事産婆及穏當謹卓老成親密三兩人扶侍産
母初覺腹痛且宜任意坐卧勉強飲食恐致令産氣力
虚羸若腹痛漸甚唯且熟忍仍可按節次漸服滑胎榆
白皮散一二服藥之法慎勿太早湏得其時又傍人不
得逼迫且湏令人扶策徐徐而行若行步稍難即凭物
而立湏臾扶策再行直至腹痛連腰相引脹痛頻即服
催生丹一服更且勉強扶行陣痛轉甚難以立認是産
時將至即服催生符畢然後安詳上草上草之時慎勿
傷早若太早則子在腹中難以轉側又湏仔細體候直
待兒逼欲生然後令抱腰也抱腰之人不得傾斜則兒
得順其理自然易産也又有卧産者亦待卧定背平着
席體不傴曲則子不失其道苟或不能依此節適必致
産難縱或幸免必湏變生諸疾
産後將護法(出和劑局方)
按經云婦人非止臨産湏憂至扵産後大湏將理慎勿
以産時無他乃縱心恣意無所不犯犯時微若秋毫感
病重扵嵩嶽且纔得分娩切忌問是男是女看血下多
少隨證服壓血運藥良久喫粥服四順理中丸便令人
從心下按至臍腹日五七次若有疾證即隨證服藥粥
藥相間頻頻飲且宜閉目而坐背後倚物左右肩承常
令直立兩膝雖時眠睡頻頻亦湏過一復時方得上床
亦湏立膝高搘床頭厚鋪裀褥遮圍四向窒塞孔隙恐
禦賊風一臘之後常聞醋烟以防暈悶一臘之後漸加
滋味或以羊肉及雌雞煮取濃汁作糜粥直至百晬常
服當歸丸當歸建中湯四順理中丸日各一兩服以養
臟氣補血脉兩臘之後方得食糜爛肉食滿月之内尤
忌任意飲食觸冒風寒恣情喜怒梳頭用力高聲作勞
工巧之類及上厠便溺如此節養將攝以至百晬始得
氣血和調腑臟平復設不依此即致産後餘疾
普濟方卷三百四十四
