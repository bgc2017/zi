普濟方卷八十三明周王朱橚撰
眼目門
雀目(論)
晝而明視暮不覷物名曰雀目言如鳥雀不能有見於
夜也夫衞氣晝行於陽夜行於隂隂血受邪肝氣不能
上榮於目肝受血而能視今邪在於肝隂血澀滯至暮
則甚故遇夜目睛昏不能覷物世謂之雀目龍木論云
肝虛雀目内障此眼初患之時或多痒或澀發歇時時
暗已後極重之時雖黃昏都不見惟視直下之物宜服
卓肝飲瀉肝湯即瘥歌曰雀目雖欺不可欺小兒患者
作疳醫大人肝臟虚勞事更被風來助本基花𤼵眼前
隨顧現不憂後患即無知年深百日雙亡目欲覩三光
後世稀高風雀目内障此眼初患之時肝有積熱上衝
腎臓虚勞亦兼患風衝肝氣不足致患此疾與前疾不
同見物有别唯見直上之物然後為青盲切宜服補肝
散還睛丸即得效痊歌曰雀目前篇已辨根此時何要
再三論只緣病狀同中異為是風高要别陳一種黃昏
無所見若觀天象總能分多年瞳子如金色欲識高風
只是真兩目初醫何藥妙卓肝入口火燃薪風勞更若
除根本永保千秋與萬春
方
還睛丸治雀目
人参細辛(去蘆葉)白茯苓(去黑皮)木香知母(焙)芎
藭(一兩)石决明茺蔚子(各二兩)
右為細末煉蜜和丸如梧桐子大空心茶清下十丸
鎮肝丸(一名石决明子九)治雀目(方見本門内障眼類)
補肝散治高風雀目内障
人參茯苓車前子川大黃黃芩(各一兩)五
味子防風(各二兩)黑參(兩半)
右為末以水一盞散一錢煎至五分去滓温服
防風煮肝散治雀目不計大人小兒久患不瘥
防風(去蘆)黃連(去鬚)榖精草黃芩(去黑心)甘草(炙剉)天南
星(炮各二兩)蛤粉(半分)
右為細散每服一錢用羊子肝一片銅竹刀批開摻
藥在内以麻縷纏定研粟米一大盞銀石鍋内煑熟
放温臨卧嚼服切不得犯鐵器一方無蛤粉
療雀目方以生雀血傅目
鬱金散治雀目
鬱金蛤粉(研各三兩)大黃(剉炙)黃連(去鬚)雄黃(研各一分)新牛
膽猪膽(二枚)
右將五味為細散并猪膽拌入牛膽中填滿隂乾為
細散每服大人一錢小兒半錢食後新汲水調下赤
眼氣眼疳眼並治
大黃連前子湯(一名卓肝散出龍木論)治雀目
大黃(煨剉)車前子黑参黃苓細辛(去蘆葉)茺蔚
子(各二錢)
右搗粗篩每服二錢以水一盞散半錢入黑豆三七
粒煎至五分去滓空心臨卧各一服
瀉肝湯(出龍木論)治肝虚雀目内障
大黃芍藥桔梗芒硝黃芩防風(各二兩)
右為末以水一盞散半錢煎至五分去滓食後温服
夜明散治雀目久昏
榖精草甘草夜明沙青蛤粉蒼术(各等分)
右為細末每服三錢猪肝二兩批開掺藥入内麻扎
定米泔水煑薰眼至熱分三五次細嚼肝湯下日均
一
光明散治雀目
白斂赤斂井泉石虢丹龍骨(等分)
右為細末每服一兩水二大碗入猪肝四兩切片同
煎一碗先喫猪肝然後服煎藥送下食後
白皮散(出聖惠方)治雀目至暮無所見宜服
老白栢皮細辛地膚子(各四兩)烏梅(三兩熟)
右為散每食後淸酒服二錢過七日三四服或温水
調下
又方(出聖惠方)治雀目不計大人小兒久病不瘥
黃芩榖精草蛤粉羚羊角(屑各半兩)
右為細散每於食後以温水調下一錢
又方(出聖惠方)
細辛地膚子决明子松脂(以上各二兩)
右為細散每於食後以竹葉湯調下一錢
鉛丹丸(出聖濟總錄)治雀目年深不瘥
鉛丹(半兩)黃芩(去黑心二兩)蛤粉(一兩半)
右為細末别鎔黃蠟一兩入藥内研勻更入薄麵糊
丸如彈子大批猪肝作薄片裹藥米泔水煮肝熟為
度爛嚼用煮肝米泔湯下空心食前臨卧再服
槐芽散(一名空心散出聖濟總錄)治雀目及内外障眼風毒青盲
暴赤眼
羊梅青(好者水浴過空乾研)胡黃連(水浴過為細末各一分)槐芽(初出如雀)
(舌時於日未出勿食不語摘之不計多少入一青竹筒内不令雞犬等見於背日通氣處候乾為末)
(一錢半用之)
右同研勻細如粉入龍腦一字許更研勻密收每夜
卧先水淨𠻳口仰面卧用葦筒子吹藥一字入兩鼻
中但令如常喘息便自睡著眼中覺凉冷隔夜一次
用之效
如聖散(出聖濟總錄)治肝虚雀目夜不見物
蛤粉青葙子石决明(各半兩)
右為細散用羊肝二兩批開掺藥三錢七在内麻縷
扎定用米泔水煑熟為度細嚼米飲下臨卧服雞兔
肝煮藥亦可
石斛散(出聖濟總錄)治雀目
石斛(去根)仙靈脾(剉各一兩)蒼术(米泔浸切炒半兩)
右為散每服三錢空心米飲調服日再
煮肝散(出儒門事親書)治雀目
青蛤粉夜明沙榖精草(各等分)
右為細末每服五七錢猪肝内煮熟細嚼茶清下
蛤粉散(出龍木論)治雀目不拘久近但日落便不見物
黃蠟上色蛤粉(細研各等分)
右鎔蠟拌粉為丸如棗子大每用猪肝一片二兩許
批開裹藥一九麻縷纏磁器内水一碗煮熟取出乘
熱薰眼候温臨卧喫肝以瘥為度一方用猪腰子
又方治雀目
石决明(一兩燒存性)蒼术(三兩去皮)
右為細末切開猪肝入藥在内麻綿封縛入砂礶内
煮令香熟乘熱薰眼都食此肝
治雀目青盲方(出聖惠方)
地膚子(五兩)决明子(一升)
右為細末以米飲汁和丸食後服二十丸至三十丸
日二一方為細散每服一錢淸粥飲調下
煑肝散(出聖濟總錄)治雀目夜不見物
用紫芥菜子真香炒令黑色碾為細散用羊肝一具
分作八股每用散二錢捻在肝上以笋籜裹藥煮令
熟放冷服以煮肝湯下卧時服
夜明散(一名聖散出聖惠方)治雀目不計日月宜服亦治小兒
雀目
以蒼术四兩米泔水浸一宿切作片焙乾為末每服
三錢猪肝二兩批開摻藥在内用麻縛定粟米一合
水一碗砂鍋内熬熟薰眼候温臨卧服之一方用羊
肝却用河水浸蒼术去黑皮
雀盲散(一名炒肝散出直指方)治遇夜目不能視
以建昌運螺兒拌粉三錢為末雄猪肝一葉竹刀批
開納蚌粉於中麻縷扎定米泔煮七分熟又别蘸蚌
粉細嚼以汁送下無蚌粉以夜明沙代之夜明沙治
内外障裹入猪肝煮帶生和汁細嚼效
魚膽方(出肘後方)治雀目及熱毒痛
以鯉魚膽及腦𫝊之燥痛即明
療雀目方(出聖惠方)
以七月七日九月九日取地衣草净洗隂乾末之酒
和眼方七日三服一月愈
雀目方(出聖惠方)
以猪肝一大具細切以水一斗煮熟置小口器中及
熱以目臨上須大開勿閉冷復温之以瘥為度
治雀目立驗
以貛肉爛煮食一飱愈
榖精九(出衞生家寶方)治大人小兒雀目攀睛
榖精草(三兩為末)羊肝一具(薄切片子三指大用精草以水二碗同煮)
右和黑豆不拘多少時嚼喫如恐人不肻喫時煮出
乘熱入臼内搗成丸如菉豆大每服三十丸茶淸湯
食後服小兒加减隨大小服
光明散(出衛生家寳方)治雀目不見路
夜明沙(炒)蚌粉(炒)蒼术(米泔浸炒)海螵蛸(各等分)加黃丹
右為細末用羊肝作片子安藥在中用水一盞煮乾
為度細嚼用白湯吞下
開明餅子(出楊氏家藏方)治夜眼
烏賊魚骨(半斤)黃蠟(三兩)
右以烏賊魚骨為細末鎔黃蠟共和丸捏如小錢大
每服一餅子用猪肝二兩竹刀子批開著藥在肝内
用麻皮扎定米泔水半碗煮先食肝次用元煮藥湯
送下食後
療目晩不見物
取鼠睛汁點之
治雀目術
令雀目人至黃昏時看雀宿處打令驚起雀飛乃
咒曰柴公柴公我還汝盲汝還我明如此口宣三
過作之眼即明曾試有騐肘後方云蒯繁載支太醫
法
又方
用蒼术(味苦甘温)三兩搗羅為末每服一錢不計時候以
羊肝一箇竹刀批開掺藥在内麻繩扎定以米泔一
大升煮熱為度患人先薰眼藥氣盡即喫之簡要濟
衆亦治小兒雀目
療雀目方及遠時
以生雀熱血傅目可多傅之又一方用雄雀頭點之
又方
以地膚子擣取汁洗之(地膚子即所結子也)
右搗篩為末散每服三錢以水一盞煎至六分每於
食後温服
决明子散(出聖濟總錄)治客熱衝眼赤多淚出生瘡
决眀子(一兩)川升麻枳殼(麩炒微黃去穰)柴胡(去苗)梔子仁
車前子(以上各一兩)細辛防風(去蘆頭)黃連(去鬚各等分)甘
草(半兩微炙赤剉)
右為細末散每服三錢以水一盞煎至六分去滓食
後温服忌炙煿熱酒麵
梔子湯(出聖濟總錄)治肝心熱毒目生瘡及碜痛
梔子仁(半兩)犀角屑(一兩)木通(剉)黃芩(去黑心各半兩)决明子
黃連(去鬚三分)大黃(剉炒)車前子瞿麥穗(各一兩)
右粗搗篩每服五錢以水一盞半入竹葉七片煎至
八分去滓投芒硝半錢放溫食後服臨卧再服
瀉脾湯(出龍木論)治風赤瘡痍外障
人参黃芩茯苓大黃桔梗芒硝(各一兩)
茺蔚子(二兩)黑参(一兩半)
右為細末以水一盞散一錢煎至五分去滓温服
黃連散(出聖惠方)治肝熱衝眼生瘡
黃連(一兩半去鬚)赤芍藥蕤仁(湯浸去赤皮)木通(剉)决明
子梔子仁黃芩甘草(各炒赤剉各一兩)
右為粗散每服三錢以水一盞入竹葉二七片煎至
六分去滓每於食後温服
墜膈丸(出龍木論)治風赤瘡痍外障
澤瀉五味子車前子知母乾山藥石
决明(各一兩)防風(一兩半)
右為末煉蜜丸如梧桐子大空心茶下十丸
細辛丸(出聖惠方)治眼赤生瘡
細辛(半兩)黃連(去鬚半兩)蕤仁(二兩湯浸去赤皮)蘆薈(半兩)桑根白
皮(一兩剉)龍腦(一錢細研)甜葶藶(一兩隔紙炒令紫色)
右為末以龍腦同研令勻煉蜜和搗二三百杵丸如
梧桐子大每服食後以温漿水下二十丸
蕤仁膏(出聖惠方)治眼肝熱風赤兩角生瘡腫爛痒痛(方見)
(本門赤目碜痛赤腫類)
犀角散(出聖濟總錄)治風熱上攻目瞼生瘡疼痛不止
犀角屑黃連(去鬚)大黃(剉炒令香)甘草(炙剉)青竹茹(各二兩)
秦皮(去粗皮剉半兩)
右粗搗篩每服三錢以水一盞煎至六分去滓投芒
硝半錢放温食後臨卧再服
菊花散(出御藥院)治眼暴赤腫痛目自淚出
薄荷(去兩三)甘草(微炒二兩)大黃(去粗皮)芒硝(各一兩)甘菊花
(去净土)縮砂仁(各半兩)
右為細末每服三錢茶清調服去滓食後
蒺䔧子丸治眼内生瘡但睛不損者
蒺藜子(炒去角)蟬蜕(炙)决明子(炒各一兩)木賊(以合盛之略燒存性)
(為末一兩)兔糞(餵豆後收者二兩焙乾)
右為末用淡豆䜴一兩麵一匙先爛研䜴入水和麵
煮糊丸如梧桐子大每服用淡竹葉湯下十丸加至
二十丸早晩食後
秦皮丸(出聖惠方)治一切風赤眼生瘡
秦皮(二兩)辛夷(二兩)黃栢(五兩)黃連(一兩去鬚)元参(一兩)芥草(一兩)
(微炒)甘草(一兩炙微赤剉)
右為粗散每服三錢以水一盞煎至六分去滓每於
食後温服
白微散(出危氏方)治眥頭結聚流出濃汁粘睛上下不痛
仍無翳膜此因心氣不寧并風熱停留在騐中宜服
白薇(半兩)防風白蒺藜(去角炒)石榴皮羌活
右為末米粉糊丸如梧桐子大每服二十丸白湯下
杏仁龍腦膏(一名點眼良膏出聖濟總錄)治眼赤有瘡及生努肉
日夜難開疼痛
朴硝(一錢)龍腦(一匙一方用二錢)杏仁(湯浸去皮研七粒)豶豬膽乾
者(如棗許大)
右先將杏仁入乳鉢中研令細次下三味同研以銅盒
盛經一宿每點如黍米大納目眦中眼如冷淚出至
十日自瘥止之其藥密封覆勿令見風
蕤仁膏(出聖濟總錄)治肝虚風痒生瘡淚多出
蕤仁(去皮研一分)龍腦(一錢)胡粉(如棋子許大于火上燒變赤如金色者佳)酥
(真者如杏核許)
右先將胡粉蕤仁别研再取酥同研入龍腦令如膏
用油帛裹或銅盒子盛勿泄氣見風或小兒胎赤大
人久患赤眼痒痛宜先取鹽花少許用絶酸漿水一
升煎三五沸以綿濾取汁夜卧洗以清水次以鹽花
水洗眼候令乾以爪甲挑取麻子許點眼眦須臾淚
出目中冷凉
豬膽膏(出聖惠方)治眼目有瘡及努肉日夜不開疼痛
豬膽(一枚取汁)川朴硝(半兩)膩粉(一錢)龍腦(一匙)
右細研與豬膽相和經宿每用一小豆大點之
蕤仁膏(出聖濟總錄)治風熱目赤生瘡
蕤仁(去皮研如膏半兩)青䀋(末一錢)龍腦(少許)
右同研用兒孩子乳少許調和如膏每以麻子大日
三五度點眼
黃連散(出聖濟總錄)治眼風赤澀隱腫疼生瘡
黃連(去鬚末)蕤仁(去皮各一分)胡粉(一錢)
右先將蕤仁去膜於銅器中用槐木杵研令極細如
粉次入黃連末胡粉和更研細為度每夜卧點一黍
米在目眥頭瘥
碧霞膏(出聖濟總錄)治大人小兒赤眼腫疼生瘡
黃丹(二兩)枯白礬(一兩)净蜜(半斤)
右先將黃丹炒紫色入枯白礬同蜜熬紫色入水一
盞再煎稀稠合宜磁噐内盛每用皂子白湯半盞化
開熱盪眼冷即再温洗八九次不用
㗜鼻散(出聖濟總錄)治赤眼生瘡腫疼
乳香(一錢)道人頭(二兩為末)
右為末每用一錢香餅子上燒烟㗜鼻内
治瘡入眼(出龍木論)
仙靈皮威靈仙(等分)
右為末食後米飲調下二錢小兒半錢
青錢湯(出聖惠方)治目眥爛作瘡
青錢(三十文)鹽(半合)
右相和以紙裹又著鹽泥裹於猛火中燒一時取
出剥去泥以湯二大盞攪攄去滓乘熱淋洗冷即重
煖用之
清凉包子(出聖濟總錄)治眼熱赤生瘡及退膜翳
用宣州黃連一分為末以新水一碗面東撲取倒
流水些小將黃連末勻掺在碗内用熟艾一塊如
雞子大安在古老錢七文上四面更用青銅錢四
十文圍住安盆内覆黃連碗在上點火燒艾候烟
盡便掃下黃連末用夾絹袋盛之取孩兒乳汁浸
開時時點眼中覺口中苦透為度如暴赤眼用之立
效
治眼瞼裏生瘡或痒或痛愈而復發(出聖惠方)
用萎蕤仁一分去赤皮研令細以好酥和勻每用麻
子大每日三四度點時時煖鹽水洗之
廣大重明湯(出誠效方)治兩目瞼赤腫楞生瘡目多淚隱
澀難開及熱痛並稍赤及眼瞼痒栻之至破爛赤腫
痛不可忍
龍膽草防風甘草(生)細辛(各錢)
右杵㕮咀如麻豆大内甘草不剉只作一定先以水
一碗半煎草龍膽一味至一半再入後三味煎至少
半碗濾去滓用清帶熱洗以重湯坐令熱日用五七
次但洗畢少合眼須臾許開努肉泛常及癢赤驗
治眼瞼赤皮上生濕瘡𤼵作有時(出讓命方)
黃蘗(一兩用蜜浸一時)
右以無皮炭燒火炙令乾不要焦細杵為末每用五
六錢煎湯洗數次便效
目青盲(論)
夫眼者輕膜裹水也其性静其鑒明瞻視分别物無不
矚也如其氣清神爽臟乃安和稍有一臓氣傷風邪卒
至日夜痛癢卒然而失明為肝膽邪毒氣所傷毒氣不
散上注於目故令目靑盲也龍木論稱内障有變青盲
者初患之時昏暗不痛不癢亦無翳膜至於失明與不
患者相似是知青盲之狀外無異症瞳子分明而不見
物由肝腎氣虚精血弱不能上榮故青而無所見也經
曰肝氣通於目目和作為白黑飬生方乃以塞路井水
瀆令人青盲豈其本哉
方
還睛散(出聖濟總錄)治青盲障翳積熱但瞳人未損即無
不治
人參細辛(去苖葉)决明子車前子防風(去蘆)芎
藭丹参升麻覆盆子地膚子黃連(去鬚)
遠志(去心)茺蔚子桂(去粗皮)蒺䔧子(炒)厚朴(去粗皮生薑汁)
(炙剉)槐實麥門冬(去心焙)栢子仁白芷蜀漆
白茯苓(去黑心)木通(剉)黃芩(去黑心)麻黃(去根節湯煮凉去沫)五
味子附子(炮製去皮臍)菥蓂子禹餘糧(煅醋淬)枸杞
子(各一兩)
右為散每服二錢食前白米飲調下日再漸加至三
錢
填睛丸(出聖濟總錄)治青盲及内外障或因幼小淚出或
久視傷明或因熱病差後兩目俱赤或因打損即有
努肉覆睛或喫食藥熱𤼵兩目作瘡或傷烟火眇視
或兩目畏日視不許青赤或兩眥爛瘡
石决明(一兩洗淨别搗)磁石(飯上蒸五度研)陳橘皮(湯浸去白皮)白陽
起石(飯上蒸五度研)梔子花肉蓯蓉(去焙皮切)黑石(飯上蒸五)
(度研)人参生薑(切焙)苦参白芷黃芩(去黑心)甘草
(炙剉)白茯苓(去黑皮)桂(去粗皮)厚朴(去粗皮生薑汁)防風(去蘆)杏仁
(去皮尖雙仁者炒研各二兩)生乾地黃(焙)升麻(各八兩)龍腦(研一分)
黃連(去鬚)麥門冬(去心焙)槐子(炒)黃蘗(去粗皮)車前子
乳香(研各四兩)蕤仁青葙子(各三兩)烏賊魚骨(去甲并鹹味一)
(兩)
右為末煉蜜和搗三萬杵丸如梧桐子大每服六丸
空心米飲下服訖即食後更服十丸加至二十丸食
後即加食前不加食後仍以牛乳煎湯二年勿食五
辛熱麵陳物一年勿食羊頭肝肚驢馬兔肉毒魚
澤瀉湯(出聖濟總錄)治肝臟熱衝目赤瞻視模糊積年青
盲不見物
澤瀉升麻杏仁(湯浸去皮尖雙仁研)决明子(微炒)大黃(剉炒)
黃芩(去黑心)甘草枳實(去根麩炒)芍藥(各一兩)梔子仁
人參赤茯苓(去黑心)黃蘗(去粗皮)細辛(去苖葉)白术(各半)
(兩)柴胡(去苖四兩)青葙子(二兩)桑根白皮(剉炙二兩)
右粗搗篩每服五錢水一盞半入薑半分慢火同煎
至一盞去滓入芒硝半錢放温食後臨卧服日再
補肝散療肝臓病眼青盲内或生障惡風赤痛
乾薑丹参黃耆(各六分)甘蕤(三分)桂心茯苓
附子(炮)黃連甘草(炙)當歸乾漆(熬)具齒(燒)猪
苓白术(各五兩)防風(七分)乾地黃(八分)
右為散酒服方寸匕日五服忌海藻菘菜生菜猪肉
冷水桃李雀肉等
撥雲退翳丸治雲翳青盲眼疾
川芎當歸白藥子楮實藁本羌活(各一)
(兩半)白蒺藜(各一兩)蛇皮(三錢)甘菊花荆芥密蒙花
川椒(七錢半)蟬殼(三兩)黃連(三兩)地骨皮薄荷(各半兩)
右為末煉蜜丸每兩分作十丸食後氣障木香湯下
睛暗青盲當歸湯下有翳青米泔下眼昏好酒下甘
草湯下婦人血暈當歸薄荷下
綿鳩丸(一名羊肝丸)治内外障青盲雀目眼生黑花十年
翳不見光明一月有效(方見本門一切眼疾雜治類)
蓯蓉丸(一名還睛丸)治眼青盲並無赤腫但不見物無翳
(方見本門腎肝虚眼黑睛類)
補肝丸(一名地膚丸出聖惠方)治眼青盲無所見物(方見本門目昏暗類)
百合湯(出聖濟總錄)治眼欲變青盲
百合黃耆(剉各二兩)麥門冬(去心焙半兩)白茯苓(去黑皮)人
参防風(去蘆)木通(剉)桑白皮(剉各兩半)蒺藜子(炒去角)酸
棗仁枳殼(去根麩炒)石膏(各一兩)薏以仁(一合)
右為散每服三錢水一盞煎至六分去滓食後溫服
蒼术丸(出聖濟總錄)治青盲眼瞳子分明亦無翳膜不痛
不癢内障不見物
蒼术(水浸)知母黃芩(去黑心)元参甘草人參
細辛(去蘆葉)芎藭白茯苓木香貝母(去心)石决
明(刮洗净)茺蔚子
右為細剉焙過搗羅為末鍊蜜和丸如梧桐子大每
服三十丸食後温水下臨卧再服
空青决明膏(出聖濟總錄)治青盲内障翳暈無間冷熱風
等但瞳子不破者悉皆治之
空青(研細一兩)决明子(馬蹄者妙)乾薑(炮各一兩)黃芩(去黑心)蕤仁
(各三分)細辛(去苖葉)車前子黃蘗(去粗皮)黃連(去鬚各半兩)
白蜜(好者二斤)
右為末和蜜内銅器中盖頭勿令透氣以米五升安
藥器於上蒸飯熟為度乘熱以綿濾去滓盛磁瓶中以
銅筯點眼眦若多年青盲點二十日見物每點兩日
即用摩須膏
防風補煎(出聖濟總錄)治肝虚寒目青盲視物多不明漸
生障翳
防風(去苖)白鮮皮陳橘皮(去白)川芎甘草(炙)獨活
(去蘆頭)前胡(去蘆頭)細辛(去苖葉各一兩)
右粗搗篩每服五錢水一盞半大棗二枚擘開同煎
至一盞去滓放溫服
决明散(王氏博濟方)治青盲眼夫五臓六腑之精氣皆上
注於目若臓空有風邪疾便乘之有熱則赤痛無熱
則内生障盖臓肺氣血不榮盛於目故外狀不異而
只不見物或加之有痰熱則生翳如蠅翅狀覆在睛
上此方乃至人傳授大效
石决明草决明青&KR0034;蛇蜕(炙)細辛(去苖葉)甘
草(炙)井泉石(已上各等分)
右用木杵臼搗羅為散次用豶猪肝一具去膽膜淨
洗瀝乾用竹刀子隨肝具切作縫用藥末一兩掺入
綿縛了入生絹袋内再縛定沙鍋内米泔煮更入青
竹葉一握枸杞一握黑豆三合同煮肝熟為度取出
候冷食後用竹刀逐片切食之用原煮汁送下患久
者兩三具見效只須潔淨不可犯鐵噐服之未有不
騐也
真珠散(出聖惠方)治眼青盲
真珠末(三分)胡黃連(三分)地膚子(一兩)石决明(三兩搗碎細研水飛)
(過)琥珀(三分)天靈盖(三分燒灰)母猪肝(半兩切炙乾)
右為散每服二錢食後温水調下臨卧再服日二
牛肝散(出聖惠方)治眼青盲積年不瘥
黃牛肝(一具細切暴乾)土瓜根(三兩)羚羊角(屑二兩)蕤仁(一兩湯浸)
(去赤皮)細辛(一兩)車前子(二兩)
右為細散每服二錢空心温水調下
明目地膚子散(出聖惠方)治眼青盲
地膚子(一兩)石决明(一兩半搗細研水飛過)羚羊角(屑一兩半)川芎
車前子酸棗仁(微炒各一兩)
右為細散每服一錢以黑豆湯調下不計時候服
抵聖丸(出聖濟總錄)治一切眼昏障翳將至青盲不問新
久皆可治
家菊花(去梗蒂取葉焙四兩)附子(炮製去皮臍切如指面大一兩)蒺藜子(炒去)
(角二兩)肉蓯蓉(淨洗酒浸一宿切片)大黃(剉日暴乾各一兩)
右以無灰酒二升半同拌和入銀石噐内盛貯盖了
於飲甑中蒸自早及晡取出焙乾搗羅為末如有浸
藥剰酒煮黃粟米入瓶子内蠟紙封口勿令透氣於
廊廡間取一穴次以水一盆傾在土中浸瓶一宿來
日取出净洗瓶研入腦子南硼砂麝香一塊如皂子
大攪勻點粟米許入眼大眥頭
神仙取藥(出華陀中臟經方)
秦皮(去粗皮三錢研細)乳香(一塊如棗大)胡黃連(三錢)燈心(一握七寸)
(長)棗子(二箇)斑蝥(一箇去翅頭足)古老錢(七文不剉)
右都為粗末入無油(余救切)器尤佳用井花水一大椀
熬去半椀用綿絹濾過將滓以水一椀煎取一盞濾
過同煎汁入新椀中熬似粥樣入小甆盒中或角盒
中盛將空青並硼砂一塊如兩豆大飛過熬乾空青
不熬再研入腦子多不妨麝香少許四味同入藥膏
内攪勻每點一粟米許在眼眥頭將手和勻仰面候
藥微澀過將沸鹽湯用軟帛片蘸洗快則已之
種空青法(出華陀中臟經方)
朴硝(半錢)白蒺藜(一分)龍腦草(一分)仙靈脾葉(一錢)旋覆花
(一錢)
右為細末用黃泥一塊拳大同藥和勻水調如軟飯
相似作土餅一箇用太平錢五文按五方排定光面
黑書金木水火土五字所寫字向下錢字向上隨五
方按用硵砂如豆大每粒按四錢上在四字孔罅中
須要乾黃土食須著土餅將新砂盆一箇盖之又將
燥黃土盖冬月十日夏月五日取出於錢上摘取下
細研入藥此為種空靑法不可嫩亦不可老須得中
也
能遠視不能近視者陽氣不足陰氣有餘也乃氣虚而
血盛者陰火有餘氣虚者氣弱也此老人桑榆之象也
能近視不能遠視者陽氣有餘陰氣不足也乃血虚
氣盛血虚氣盛者皆火有餘元氣不足火者元氣殼氣
眞氣之賊也元氣來也徐而和細細如線邪氣來也緊
而強如巨川之水不可遏
地芝丸(出誠效方)治眼不能遠視能近視或赤或妨近及大
癘風成癩悉皆治之
生地黃(四兩焙乾秤)天門冬(四兩去心秤)枳殼(二兩麩炒去穰秤)甘
菊花(三兩去枝秤)
右為細末煉蜜為丸如梧桐子大茶清送下一百丸
温酒亦可食後
琥珀金絲膏(出楊氏家藏方)治一切眼疾退翳除昏
黃連(去鬚二兩)草龍腦黃蘗(去粗皮)山梔子(一處搗碎以上三味)
(各一兩)乳香(一分别研)硼砂(一分别研)白沙蜜(半斤)青竹葉(二百葉大)
(者剪碎)
右前七味用水三升同浸一伏時於銀石噐内漫火
熬至一升退火放冷用絹袋作五七次絞取藥汁滓
脚不用於不透風處放一伏時澄下脚滓又復去之
四日再傾取清藥汁更於銀器内再以漫火熬去一
半次入白沙蜜同攪不得住手候有蜜香用枚子挑
出藥試之放冷再挑起有絲為度内於絹袋子又濾
去滓以磁盒盛之方入研細生腦子一升用膏子攪
令勻每用少許以銅筯點之
熊膽膏(出楊氏家藏方)退翳膜赤障除昏澁隱痛及風毒上
攻努肉侵睛或暴赤腫痛
羯羊膽(一枚大者)白沙蜜(半兩)杏仁(七枚去皮尖研)黃連(去頭鬚三寸搥)
(碎)南硼砂(半錢别研)乳香(少許别研)輕粉(少許)馬牙硝(半錢别研)
右先將膽汁并蜜傾入磁盞内次用黃連杏仁浸一
宿綿濾過次下餘藥用紙兩三重緊封口掘地坑五
寸入藥盞坐定盖之三七日取出點之
頑荆散(出楊氏家藏方)治一切眼疾
頑荆藥全蝎(去毒炒)躑躅花川芎(四味各一兩)香白
芷細辛(去葉土)鵝不食草(上三味各半錢)雄黃(别研)没藥(别研)
乳香(别研三味各半錢)欝金(二字以上九味同為細末)盆硝(四錢别研)腦子
(别研)薄荷(四錢)
右杵細末入研者藥令勻每用少許合水搐鼻中
青玉散(出楊氏家藏方)治退翳除昏消瘀止淚及療隱澁
龍骨(一錢)白堊土(一錢)銅靑(半錢)輕粉(一匙)腦子(一匙)
右並研令細每用一字白湯泡洗
神明椒菊丸(出家藏方)治目睛失明而睛不損者或十分
不見半月取效見三二分服藥一百日收全功如冷
淚及瞼緊瞼腫肝虚肝熱邪風攻注眼目及患昏花
服之立愈
川椒(一兩)甘菊(二兩)生地黃(洗一升)
右生地黃控斷水脉入木臼内爛搗或沙盆内爛研
以絹袋瀝取自然汁可得十二兩以上去滓不用將
川椒甘菊入地黃汁内浸少時漉出候水脉斷入漫
火焙之約八九分乾再入地黃汁再漉再焙如此以
汁盡為度一法焙令透乾木臼内搗為細末煉蜜丸
如梧桐子大以温水下三十丸
椒靈丹(出家藏方)治一切眼此方治人眼見一物為二之
症神效不可言
青鹽(二兩)川芎防風附子(炮各一兩)菊花(半兩)椒子(四兩)
(去蒂並子及有閉者)
右杵藥先將青鹽椒用好醋一碗煮盡為度後將四
味藥搗羅為細末將椒裹藥為丸每服三十丸空心
鹽湯下如有此症宜與丹藥門飛靈丹相間服屢經
大效
洗眼方(出讓命方)
五倍子(去塵土)蔓荆子(去蔓各一分)秦皮(半兩)
右為細末每服三錢以十分水一碗於器内煎取八
分淋洗便得通明快利兼治風癢
點眼方(廣南四時攝生論)
腦子(百文)砂糖(一錢)黃連末(半錢)銅青(飛過水浸半錢)蘆甘石末
(一字)
右入糖一處研勻罐兒盛了點時少許點眼頭用水
一盞銅筯洗之
搐鼻方(出廣南四時攝生論)
川芎甘草細辛桔梗蠋硝(七箇)龍腦薄荷
右各二錢重為末再入乳鉢内研細入雄黃一錢重
研勻方可用搐鼻藥明眼又去頭風
還睛菩薩水(出家蔵方)
眞龍膽(一錢)槐角(洗切碎一錢)雪水(少許)生眞珠(二十七粒别研為細)
(末)白沙蜜(少許)竹上露水(少許須用天雨時以磁器内收)
右以新磁盒盛甑上蒸兩次研令極爛以新綿重濾
過入别磁盒内再以雪水隔盒子蒸一夜又將腦子
少許乳鉢内先研為細末却入前蒸雪水藥再研勻
每日早時用新筆抄如米粒大以新汲水蘸濕點入
眼中寬閉眼候藥行淚出方醒連使兩次右史曾南
仲用之眞有竒效
撥雲退翳丸(出德生堂方)治一切眼疾内障青盲瘀肉攀
睛視物不明
川芎當歸(各一兩半)楮膏子薄荷(各半兩)黃連蟬
殼(各五錢)瓜蔞根(六錢)蔓荆子(六錢)甘菊花密蒙花(各一)
(兩)荆芥穗蛇退皮(甘草湯炙各三錢)地骨皮(一兩)白蒺藜
(一兩半炒)川椒(一兩半去目)
右為細末煉蜜丸如梧桐子大每一兩作十丸每服
一丸食後臨卧茶清下
當歸連翹湯(出衞生家寶)治眼白睛紅隱澀難開
當歸(三分)黃連(五分)甘草(三分)連翹(四分)南黃栢(五分)
右都作一服水二盞煎一盞去滓熱洗之
目痛累年或三四十年方(出本草)
以生螺一枚以水洗之竹筯抉螺口開以黃連一枝
納螺口中令其螺飲黃連汁以此綿注取汁著眥
中
除風明目去骨熱消渴益陽事(出本草)
以枸杞葉和羊肉作羹患人若渴煮作飲代茶飲之
白色無刺者良與乳酪相惡
治眼花(出本草)
北夢𤨏言云有少年眼中常見一鏡子趙卿診之曰
來晨以魚膾奉候及期延於閣内從容久飢候客退
方得攀接俄而臺上止施一瓶芥醋更無他味少年
飢甚聞芥醋香輕啜之逡廵再啜遂覺胸中豁然眼
花不見卿云君喫魚膾太多芥醋不快故權誑而愈
其疾也
除目障闇(出本草)
用越砥石磨極細汁滴目中
明目(出本草)
以菊花作枕枕之
明目除熱淚頭腦心胸間熱風煩悶風眩欲倒心頭吐
涎如醉瀁瀁如坐車上者(出本草)
以槐實合房折取曝乾煮服味一如茶
明目(出本草)
以風延母煮服之
明目鎮心安神定志(出本草)
以生銀水磨服之
明目消翳(出本草)
以線鹽點眼
常服明目洞視(出本草)
以胡麻一石蒸之三十遍為末酒服每日一升
明目去翳(出本草)
以琥珀摩之
明目(出本草)
取栢葉上露飲之
鍼眼(論)
夫鍼眼者以邪熱搏於血脉上攻眼目發於瞼眦結焮
腫痛赤眼白頭包裹濃汁痛如鍼刺治法當詳其外症
隨宜鍼刺决邪毒後以消腫敗熱之劑斷其根本
方
大黃散(出聖惠方)治風熱毒血脉上攻瞼生如米豆名曰
鍼眼目睛似水泡疼痛不可睡卧
川大黃(剉碎微炒)黃連(去鬚)藍葉川朴硝(各一兩)川升麻
决明子(微炒)黃芩梔子仁(各三兩)甘草(半兩炙微赤剉)
右為散每服三錢以水一盞煎至六分去滓每於食
後及夜臨卧温服忌炙煿油麫生菜
玄參散(出聖惠方)治鍼眼赤腫心燥風熱壅滯眼開即澁
痛
玄參防風(去蘆頭)馬牙硝子苓(各一兩)甘菊花
羚羊角(屑)蔓荆子赤芍藥(各三兩)甘草(半兩炙微赤剉)
右為散每服三錢以水一盞煎至六分去滓每於食
後温服臨卧再服之
牛黃散治鍼眼瞼内生皰如大豆隱睛腫痛
牛黃(細研)黃連(去鬚)玄參犀角(屑)川升麻决明子
鬱金梔子仁(各一兩)柴胡(三兩去苖)
右為細散入牛黃研勻每服於食後竹葉湯調下一
錢臨卧再服之
羚羊角散治肝膈虚熱生鍼眼腫赤
羚羊角(屑)枳實(麩炒微黃)蕤仁(各三分)茯神防風(去蘆頭)
地骨皮(各一兩)麥門冬(各一兩半去心焙)
右為散每服三錢以水一盞煎至六分去滓入生地
黃汁半合更煎至一沸每於食後温服之
麥門冬湯治目内皆成泡三五日間生濃汁者
麥門冬(去心焙)旋復花木通(剉)大靑(各一兩半)茯神(去木)
黃連(去鬚各一兩)
右粗搗篩每服五錢水一盞半煎至七分去滓入生
地黃汁半合芒硝末半錢更煎三二沸食後臨卧温服
前胡湯治熱氣盛目内皆腫起(方見本門目赤腫痛類)
石膽散治鍼眼暴腫痛不得開點之眼上
石膽(研如粉一分)黃連(去鬚搗)黃蘗(去粗皮搗各三分)羚人(去皮研)
銅青(研)芒硝(各半兩)
右為末更入乳鉢中重研令極細勻每取如黍米大
點目眦頭
協毒膏治針眼磣澁腫痛
川大黃(三兩)木香(一兩)玄参白斂射干川芒硝
(各二兩)
右為散以雞子白調如膏貼於眼瞼上乾即易之
半夏湯治熱客目眦結成腫泡俗呌偷鍼兼治眼赤
腫痛
半夏(湯洗七遍洗滑)細辛(去苖葉各一兩)前胡(去蘆頭)枳殼(去穰麩炒各二)
(兩)烏梅肉(半兩)
右粗搗篩每服五錢水一盞半入生薑一棗大拍碎
同煎至六分去滓食後臨卧温服
大黃湯治眼暴熱痛眦頭腫起
大黃(剉炒)枳殼(去穰麩炒)芍藥(各三兩)山梔子仁黃芩(去黑)
(心各二兩)
右粗搗篩每服五錢水一盞半煎至七分去滓食後
臨卧服
石膽散治眼忽結腫
石膽(煆令白去火毒)滑石(研各一兩)秦皮(半兩為末)膩粉(二錢)
右同研勻用一字湯浸候温閉目洗兩眦頭以冷為
度
熁眼方治針眼暴赤成瘡疼痛羞明
玄參黃芩黃連(去鬚各一兩)
右為細散以猪膽汁和令稠剪帛可眼大小勻攤藥
貼瞼上乾即易之
治鍼眼疼痛
黃連(去鬚)杏仁(湯浸去皮尖)黃蘗(各半兩)
右搗令碎以綿裹内生地黃汁中浸頻點眼中
治偷鍼眼
用燈心二寸蘸香油點之
偷鍼眼方治脾間積熱兼宿食不消
用秦皮剉細夾沙糖水調大黃末少許利之
芍藥湯(一名玄參湯)治熱毒攻眼眦腫起有濃汁者宜服
此藥(方見本門目風赤類)
普濟方卷八十三
