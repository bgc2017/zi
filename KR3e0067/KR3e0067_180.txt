普濟方卷一百八十明周王朱橚撰
渴利(附論)
夫渴利者飲隨小便是也由少服乳石及熱盛時房室
過度致令腎氣虚耗下焦生熱熱則腎燥燥則渴盖腎氣
虚不能專制水液故飲隨小便也其病變多發癰疽以
其内熱而小便故也小便利則津液竭津液竭則經絡
澁經絡澁則榮衛不行而熱氣留滯故成癰疽也
前胡湯(出聖濟總錄)治痟渴利有熱小便澁
前胡(去蘆頭)生乾地黃(焙)大黃(剉炒各一兩)黃芩(去黑心)梔
子仁升麻芍藥栝樓根石膏(碎各三分)麥門
冬(去心焙一兩一分)桂心(去粗皮一分)枳實(去瓤麩炒)甘草(炙各半兩)
右㕮咀每服四錢水一盞半入生地黃一分切碎同
煎至八分去滓食前温服日三
竹葉湯(出千金方)治渴利虚熱引飲不止消熱止渴
竹葉(切二升)地骨皮生地黃(切各一升)栝樓根石膏
(各八分)茯神(一作茯苓)萎𬎼知母生薑(各四兩)生麥門
冬(一升半)大棗(三十枚)
右㕮咀水一斗二升煮取四升分四服
調中湯治腎虚熱渴小便多除風濕理石毒止小便
去皮膚瘡
升麻甘草(炙)菝葜(各四兩)元參知母漏蘆(各五)
(分)茯苓(三分)牡蠣(煆)枳實(炙)黃連(各六分)
右為末飲汁服方寸匕日再服以瘥為度忌猪肉海
藻菘菜酢物
竹葉散(出千金方)治下焦虚熱上炎肺胃渴飲而利
竹葉(切三升)甘草(三兩)栝樓根生薑(各五兩)麥門冬
茯苓(各四兩)大棗(三十枚)小麥地骨皮(各一升)
右㕮咀先以水三升煮小麥取一升去滓澄清取八升去
上沫取七升煮藥取三升分三服
石膏湯(出聖濟總錄)治渴利虚熱引飲不止消熱止渴
石膏(四兩)地骨皮(二兩)栝樓根(三兩半)茯神(去木)知母(焙)萎
𬎼(各二兩)
右㕮咀每服四錢水二盞竹葉二十片生地黃半分
切生薑三片棗二枚擘破同煎至一盞去滓温服日
三
枸杞根飲(出聖濟總錄)治常食熱麵炙煿諸乾燥物及服
補熱藥因熱酒衝肺日久即患痟渴飲水無度小便
旋利心中熱悶煩燥
枸杞根皮菰根李根白皮葛根(四味並洗切各二兩)
甘草(炙一兩)牡蠣(炒二兩)石膏(碎五兩)
右㕮咀每服五錢水一盞半煎至八分去滓不拘時
温服
栝樓散治腎虚熱渴小便利
栝樓茯苓(各一分)元參(四分)枳實(炙六分)苦參粉甘
草(炙)橘皮(各三分)
右為末空腹以漿水服方寸匕日再服忌海藻犬酢
菘菜
地黃丸(出千金方)治面黃手足黃咽中乾燥氣短脈如連
珠除熱止渴利補養
生地黃(汁)生栝樓根牛羊脂(三升)白蜜(四升)黃連(一斤)
(為末)
右合煎令可丸如梧桐子大米飲服五丸日二加至
二十丸若苦冷而渴瘥即宜别服温藥
麥門冬湯(出聖惠方)治渴利
麥門冬(去心焙)白茯苓(去黑皮各四兩)栝樓根地骨皮(各五)
(兩)甘草(炙三兩)
右㕮咀每服四錢先以水二盞入小麥一匙竹葉二
七片生薑半分棗二大枚擘破同煎至一盞半去滓
下藥末煎八分食前去滓温服三日
枸杞湯(出千金方)治渴而利者
枸杞枝葉(一斤)黃連甘草栝樓根石膏(各三兩)
右㕮咀水一斗煮取三升分五服日三夜二劇者多
合渴即飲之
栝樓散(出千金方)治渴利日飲水數斗小便頻數(方見本門痟中)
(類)
厚朴湯(出聖濟總錄)治三痟渴飲水無度小便隨之肌肉
痟瘦
人參(一兩)牡蠣(煆)厚朴(去粗皮姜汁炙各三兩)
右㕮咀每服五錢水一盞半煎至八分去滓不計時
候温服
黃耆散(出聖濟總錄)治三痟渴疾肌膚瘦弱飲水不休小
便不止
黃耆(剉)桑根白皮(剉細各一兩)葛根(剉二兩)
右為散每服三錢撏猪湯澄清調下不拘時
石菖蒲散(出聖濟總錄)治渴日夜飲水隨飲即利
石菖蒲(一兩)栝樓根(二兩)黃連(去須半兩)
右為散每服三錢新汲水調下食後臨卧服
栝樓根煎(出聖濟總錄)治渴利
生栝樓根(去皮細切十斤)黃牛脂(碎切一合半鍋内慢火煎令消蘆去滓)
右先水三㪷煮生栝樓根煎至一㪷用生絹絞去滓
取汁納牛脂攪令勻再納鍋中慢火煎不住手攪令
水盡候如膏狀即止扵瓷盒中密盛每日食後温酒
和如雞子黃大服之日三服
雞肶胵(出聖濟總錄)治渴利飲水下咽即利為膀胱有熱
名曰渴利一名雞内金丸(方見本門膈須類)
小豆汁(出聖濟總錄)治渴利
小豆(不以多少)
右水煮熟搗爛細布絞取汁每服一盞不拘時頻服
即瘥
又方(出千金方)
竹根
右濃煮汁飲之瘥止
又方
胡麻
右熬令變色硏淘取汁飲半合日可三四服不過五
升即瘥
治小便卒太數復非淋一日數十過令人瘦(出肘後方)
末中水猪脂(如雞子一枚)
右多承取肥汁盡服之不過三劑即瘥
又方
羊肺(一具)
右以作羹納少肉和鹽豉如食法任意進之不過三
具瘥
又方
豉(一升)
右納扵鹽中綿裹之以白礬好者半斤置綿上令蒸
之三㪷米許時即下白礬得消入豉中出曝乾搗末
每服方寸匕
菝葜飲(出聖濟總錄)治痟渴小便數少(方見本門肺痟類)
鹿兔煎(出澹寮方)治三痟渴利神藥常服禁遺精止白濁
延年
兔絲子北五味子(各五兩)白茯苓(三兩半並如元兔丹法製度)
鹿茸(一兩半鹽酒浸炙)
右為末生地黃汁搜和為丸如梧桐子大每服五十
丸空心鹽湯下
黃耆丸(出聖濟總錄)治痟渴小便數少虚極羸瘦
黃耆(剉)鹿茸(去皮酥炙各二兩)牡蠣(煆一復時)土瓜根黃連
(去鬚)白茯苓(去黑皮各一兩)人參(一兩半)
右搗羅為末硏令細煉蜜為丸梧桐子大每服三十
丸用首烏湯下
地骨皮飲治痟渴日夜飲水不止小便利
地骨皮(剉)土瓜根(剉)栝樓根(剉)蘆根(剉各兩半)麥門冬
(去心焙二兩)棗(七枚去核)
右㕮咀每服四錢水一盞煎至八分去滓温服不拘
時
茯苓丸(出千金方)治渴小便數
貝母(六分一本作知母)茯苓栝樓根(各四分)鉛丹(一分)雞肶
胵中黃皮(十四枚)
右細末飲服方寸匕日三瘥後常服尤佳常服不絶
則去鉛丹以蜜丸之用麥飲下一方無貝母用貝齒
元兔丹(出三因方)治三痟渴利神藥常服禁遺精止白濁
延年
兔絲子(酒浸通軟乘温研焙乾别取末十四兩)白茯苓(三兩)五味子(酒浸)
(别為末秤七兩)乾蓮肉(三兩)
右為末别碾山藥末六兩將所浸酒餘者添酒煮糊
搜和得所搗數千杵丸如梧桐子大每服五十丸米
湯下空心食前服一方用天花粉五味子湯下温酒
鹽湯亦可脚膝無力木瓜湯下
梅花湯(出三因方)治三痟渴利神效
糯榖(旋炒作爆聲)桑根白皮(厚者切細等分)
右用秤每一兩許水一大碗煮取半碗渴則飲下不
拘時
麥門冬湯(出衛生寳鑑)治痟渴日夜飲水不止飲下小便即
利
麥門冬(去心焙)黃連(去須)乾冬瓜(各二兩)
右為末每服三錢水一盞煎至七分去滓温服
痟腎小便白濁(附論)
夫痟腎小便白濁如脂者此由勞傷扵腎腎氣虚冷故
也腎主水而開竅在隂隂為小便之道脬冷腎損故小
便白而如脂或如麩片也痟渴飲水過多久則滲漏脂
膏脫耗精液下流脬中與水液渾濁隨其小便利下膏
凝故謂之痟渴小便白濁也
肉蓯蓉丸(出聖濟總錄)治痟渴尿脂小便如泔
肉蓯蓉(去皺皮酒浸切焙)地骨皮澤瀉五味子巴
戟天(去心)當歸(切焙各一兩)磁石(煆醋淬七遍)人參赤石脂
(各一兩半)韮子(炒)白龍骨甘草(炙剉)牡丹皮(各一兩)熟乾
地黃(焙一兩)禹餘糧(煆三分)桑螵蛸(炙四一枚)
右為細末煉蜜丸如梧桐子大每服二十丸以牛乳
下日三
黃耆丸(出聖惠方)治痟腎小便白濁四肢羸瘦漸至困乏
宜服
黃耆(剉)黃連(去鬚)熟乾地黃牡礪(燒為粉)鹿茸(去毛茶酥)
(炙微黃各一兩)白茯苓土瓜根龍骨元參五味
子人參(去蘆頭)桑螵蛸(微炒各三兩)麥門冬(二兩去心焙)菝
葜(半兩剉)
右為細末煉蜜和搗五七百杵丸如梧桐子大每扵
食前以清粥飲下三十丸
辰砂妙香散治渴證小便澁數而瀝兼有油濁
茯苓茯神(去木)山藥(炮)遠志(水浸去心焙)黃耆(各一兩)人
參甘草(炙)桔梗(各半兩)木香辰砂(别硏各三錢)麝香
(一錢)
右為細末每服二錢加辰砂少許用茵陳煎湯調下
日三服或用燈草茯苓煎湯下
葶藶丸(出聖濟總錄)治痟渴下冷小便濃白如泔嘔逆不
下食
葶藶子(慢火炒别搗如膏一兩半)枳殼(去瓤麩炒)桂(去粗皮)羚羊角(鎊)
白茯苓(去黑皮)柴胡(去苗)鼈甲(去裙襴醋浸炙)防風(去皮)兔絲子
(酒浸兩宿乾炒别搗)牛膝(去苗)安息香(各三分)陳橘皮(湯浸去白焙一兩)
右為細末煉蜜和劑酥塗杵搗勻熟丸如梧桐子大
每服三十丸空腹酒下
黃耆散(出聖惠方)治痟渴腎虚心神煩悶小便白濁
黃耆(剉)麥門冬(去心)茯苓龍骨栝樓根熟乾
地黃澤瀉白石脂桑螵蛸(微炒各一兩)甘草(三分)
(炙微赤剉)
右為散每服四錢水一中盞入生薑半分棗三枚煎
至六分去滓每扵食前温服
腎瀝湯(出聖濟總錄)治痟渴小便白濁如脂
白羊腎(一具去脂膜切)黃耆(剉)杜仲(剉炒)五味子生薑(切各)
(一兩半)生乾地黃(焙一兩)人參(半兩)棗(五枚去核)磁石(三兩搥碎綿裹)
右除羊腎磁石外剉碎分為二劑先水四升煎腎與
磁石外二升去腎然後下諸藥再煎取八合去滓分
二服食前服
金牙石湯(出聖濟總錄)治痟渴小便濃濁如麵汁此為腎
冷
金牙石(搗碎研)厚朴(去粗皮塗生薑汁炙熟)石菖蒲(各一兩半)貝母
(硏去心一兩)烏梅(去核微炒)葶藶子(炒别搗如膏各三分)桂(去粗皮)高良
薑兔絲子(酒浸兩宿曝乾後微炒别搗各半兩)
右先搗八味為粗末次入金牙石再硏勻每服三錢
水一盞入棗三枚去核煎七分去滓早晩食前温服
銀錫丸(出神效方)治飲水百杯尚猶未足小便如油或如
杏色
水銀(四錢)錫(二錢用水銀研成砂子)牡蠣蜜陀僧知母
貝母(各一兩)黃丹(半兩)紫花苦參栝樓根
右為細末男子用不生兒猪肚一箇納藥婦人用獖
肚一箇線縫之新瓦一合繩繫一兩遭米一升更用
栝樓根末半斤却扵新水煮熟取出放冷用砂盆内
硏爛就和為丸如猪肚丸法用之服此藥三五日小
便大出毒歸扵下十日永除根本此方屢試屢騐真
妙劑也
黃連丸(出聖惠方)治痟腎小便滑數心神煩燥白濁(方見本門)
(痟中類)
兔絲子散(出聖惠方)治痟腎小便多白濁或不禁
兔絲子(酒浸三日曝乾别搗為末)肉蓯蓉(酒浸一宿刮去皺皮炙乾)黃連(去)
(各一兩)磁石(半兩燒赤醋淬七遍碎硏)蒲黃(一兩半微炒)雞肶胵中黃
皮(一兩半微炒)五味子(一兩)
右為末入硏了藥令勻每扵食前以清粥飲調下二
錢
鹿茸丸(出聖惠方)治痟腎小便滑數白濁將欲沈困宜服
鹿茸(去毛塗酥炙微黃)肉蓯蓉(酒浸一宿刮去皺皮炙乾各一兩半)黃芩
土瓜根人參(去蘆頭各三分)雞肶胵(十枚微炒)兔絲子(三兩酒浸)
(三日曝乾别搗為末)
右為末煉蜜和搗三五百杵丸如梧桐子大每扵食
前以清粥飲下三十丸
山茱萸丸(出聖濟總錄)治痟渴飲水極多肢體羸弱小便
如米泔腰膝冷通諸藥不能治者
土瓜根剉苦參龍骨(細研各一兩半)山茱萸栝樓根
(剉各一兩半)
右先搗五味次入龍骨再硏勻用生栝樓汁和劑酥
塗杵搗勻熟丸如梧桐子大每服三十丸食後煎白
茅根飲下日三
遠志丸(出三因方)治心腎虚煩渴引飲胸間短氣小便自
利白濁泄遺
人參白茯苓川薑(炮各半兩)遠志(去心薑汁製炒)牡蠣(煆取)
(粉各一兩)
右為末用蓯蓉一兩酒熬成膏丸如梧桐子大每服
五十丸糯米湯下
桑螵蛸丸(出聖惠方)治痟腎小便白濁久不瘥
桑螵蛸(微炒)兔絲子(酒浸三日曝乾别搗為末)黃連(去鬚各一兩)熟乾
地黃(二分)山茱萸
右為末煉蜜和搗三二百杵丸如梧桐子大每扵食
前煎大麥飲下三十丸
鐡粉丸(出聖惠方)治痟腎心肺熱極羸瘦乏力口乾心煩
小便如脂
鐡粉(一兩細研)生地黃(三兩)雞肶胵(三兩微炒)牡蠣(三兩燒為粉)
黃連(一兩去)
右為末入硏了藥令勻煉蜜和搗三二百杵丸如梧
桐子大不計時候以粥飲下三十丸一方無生地黃
用乾地黃以酥塗杵熟為丸
鐡粉丸(出聖濟總錄)治痟渴臓腑枯燥口乾引飲小便如
脂
鐡粉(研水飛過乾秤再研)黃連(去鬚各三兩)雞肶胵(隂乾五枚炙熟)牡蠣
(炒研如麩二兩)
右先搗二味為細末再與鐡粉牡蠣硏勻煉蜜和劑
以酥塗杵熟搗丸如梧桐子大每服三十丸食前煎
粟米飲下漸加至四十丸
天雄散(出聖惠方)治痟腎小便滑數白濁心神煩燥
白石脂(三分)露蜂窠(微炙)天雄(各半兩炮製去皮臍)
右粗搗都以水二大盞半入棗五枚煎至一盞去滓
食前分温三服
黃耆散(出聖惠方)治痟腎小便滑數白濁令人羸瘦宜服
五味子黃耆(剉各半兩)雞肶胵(一兩微炙)
右件粗搗都以水三盞煎至一盞半去滓食前温三
服
黃連丸(出聖惠方)治痟渴飲水不知休小便中如脂舌乾
口渴
黃連(去鬚)栝樓根(各三兩)
右為末生地黃汁和劑石臼内用木杵酥塗搗勻熟
丸如梧桐子大每服三十丸食後牛乳下日二一方
以麥門冬硏汁和丸熱水下
蠟苓丸(出危氏方)補虚治濁止渴潤腸婦人血海冷白帶
白滛白濁
黃蠟雪白茯茯(去皮各四兩)
右茯苓為末溶蠟和丸弹子大每服一丸不饑飽時
細嚼下棗湯亦可
加减八味丸(出危氏方)治腎水枯竭不能上潤心火上炎
不能下濟煎熬而生心煩躁渴小便頻數白濁隂痿
弱飲食不多肌膚漸漸如削或腿腫脚先瘦小宜降
心火生腎水其煩渴頓止
熟地黃(大者先焙乾切酒蒸七次焙乾稱二兩)真山藥(微炒一兩)山茱萸
(去核取肉焙乾秤一兩)肉桂(去粗皮忌見火取末半兩)澤瀉(水浸切酒潤蒸一次)牡
丹皮(去骨)白茯苓(去皮為末飛過取沈者各八錢)真北五味子(略炒别為)
(末一兩)
右為末煉蜜丸如梧桐子五更初莫言語時温酒鹽
湯下三十五十丸午前及晩間空腹再服此方用真
北五味子最為得力服此不惟止渴亦免生癰疽久
服永除渴疾氣血加壯一曰或先患癰疽纔覺作渴
即當服此或有癰疽而無渴證亦宜以預防蓋患癰
之人多扵欲發未發之際作渴而不可救患渴之人
多患癰而命終故不可不服此藥也外科精要云有一
貴人病疽疾未安而渴作諸醫盡用木瓜紫蘇烏梅
人參茯苓百藥煎等生津止渴之藥服多而渴愈甚
後用此方三日渴止又云一士大夫病渴療累歲不安
一名醫使服此八味圓下半載而疾痊因疏其病源
云今醫多用醒脾生津止渴之藥誤矣服此降其心
火生其腎水則渴自止矣
磁石湯(一名腎瀝湯出聖濟總錄)治痟腎小便白濁如凝脂形體
羸瘦
磁石(六兩别搗如米粒分為二十貼每用煎時取一貼綿裹)黃耆(細剉)人參
五味子(各一兩半)杜仲(去粗皮炙剉)熟地黃(乾焙各二兩)
右除磁石外粗搗篩分為二十貼先用水三盞羊腎
一隻切作四片去筋膜與磁石一貼同煎至二盞去
磁石羊腎下藥末更同煎至一盞半去滓温服兩服
之
茯兔丹(一名元兔丹)治三痟渴通用亦治白濁(方見本門渴利類)
治白濁不問老少年深者或有夜夢走洩遺瀝澁痛或
赤或白皆酒色過度上盛下虚心火上炎肺金受克
口舌乾燥漸成痟渴睡卧不安四肢倦怠男子赤白
濁婦人赤白帶下五心熱燥不問老少遠年近日先
服此藥一月(出鄭氏家𫝊濁渴方)
人參黃耆蓮肉(去心)茯神白茯苓麥門冬
北五味(各一兩)甘草黃芩地骨皮車前子(各半)
(兩)
右㕮咀每服二錢白水煎又加五苓散去桂名百叚
錦散
又方此藥去根不可連用服盡前藥方可用此(出鄭氏家)
(𫝊渴濁方)
人參茯苓枯白礬白龍骨遠志(去心)黃耆
(各一兩)龍齒雞頭子(帶殼)家韮子(炒)老松糖(溶净)五味
子牡蠣(煆各二兩)木香沈香(各半兩)桑螵蛸(鹽水炒半兩)
右為末煉蜜丸如梧桐子大每服三十丸空心鹽湯
下
兼服後藥
桔梗(炒)薏苡仁(炒)乾葛人參白茯苓蓮肉
(去心各一兩)白术甘草白扁豆(炒)黃耆(蜜炙)當歸(各半)
(兩)桑白皮麥門冬(去心)半夏麯百合乾薑(炮)
山藥(炒)五味子杏仁(去皮尖)木香丁香白芷
神麯(各一兩)
右㕮咀每服二錢薑三片棗一枚煎至七分空心服
治濁
白茯苓老松皮雞頭子蓮肉(各等分)
右為細末用金櫻膏為丸每服三十丸鹽湯或酒任
下
又方
人參白茯苓花龍骨牡蠣胡桃肉(各等分)
右為細末煮羊腎為丸每服三十丸鹽湯或酒任下
大凢痟渴之證皆由腎氣虚敗肺主氣而心主血血枯
脈燥心火上炎腎水下流乃至天在上而地在下以為
否卦今水火不升降若服冷藥一時快意其慮愈甚水
愈竭而火愈大火壅結燥若不成癰則津液枯而衰弱
遂成難理之疾此證方書甚多要不得泥執在人活用
之
水陸二仙丹大治男子夢遺白濁腰膝酸疼
雞頭子(和殼為末)
右用金櫻膏為丸如梧桐子大空心鹽湯下二十丸
孫氏存仁方金櫻同為末用酒糊丸又云男子用乳
汁丸尤妙
補方定心志安神除煩
人參琥珀麥門冬(去心)黃耆蓮肉當歸
鹿茸(各一兩)肉蓯蓉白茯苓遠志犀角(鎊)沈
香硃砂(各五錢)木香(一錢)
右為末空心鹽酒湯調下
支感丹(出鄭氏家傳渴濁方)治白濁遺精
兔絲子(酒炙)白茯苓(各五錢)秋石(一兩)
右為末百沸湯一盞井花水一盞為隂陽和煮糊為
丸鹽酒湯下
金鎻丹(出鄭氏家𫝊渴濁方)治白濁
白茯苓茯神(各二兩)遠志(一兩炒去心)牡蠣(四兩炒)五花
龍骨(一兩半)
右為末糯米丸空心鹽湯下
羊腎丸(出鄭氏家𫝊渴濁方)治白濁妙甚第三隻用本事云申
酉時腎開宜進此藥
大雞頭(二兩一分)家韮子牡蠣(煆各二兩)半夏木猪苓
(赤者同半夏炒每各三兩)
右為末爛煮羊腎去膜同藥末為丸如梧桐子大入
麝香一錢或硃砂為衣瓦器盛之每服二十粒煎猪
苓湯吞下
治赤白濁(出鄭氏家傳渴濁方)
人參黃耆茯苓龍骨白石脂(煆)牡蠣(煆各)
(一兩)栝樓根桑螵蛸(各半兩)
右為末糊丸如梧桐子大每服三十丸鹽湯下
治白濁小便頻數夢遺不禁(出鄭氏家𫝊渴濁方)
牡蠣龍骨白礬白茯苓秋石人參
黃耆(各一兩)
右為末糊丸如梧桐子大每服三十丸空心鹽酒湯
下
治元陽虚極小便如脂(出鄭氏家傳渴濁方)
蒼术茴香川烏川楝子川椒龍齒
牡蠣破故紙(各一兩同炒赤)
右為末糊為丸空心鹽湯下每服三四十丸
治白濁(出鄭氏家傳渴濁方)
免絲子(酒煮一日焙乾)巴戟(去心酒浸煮)破故紙(炒)鹿茸山
藥赤石脂五味子(各一兩)
右為末酒糊丸空心鹽湯下
又方(出鄭氏家𫝊渴濁方)
石菖蒲甘草(炙各半兩)人參當歸赤茯苓五
味子紫苑(去蘆)栢子酸棗仁(各一兩)橘紅川芎
細辛麥門冬(去心各半兩)
右㕮咀每服入蜜一匙同煎至七分不拘時温服
三摶丸(出鄭氏家傳渴濁方)
人參五味子黃耆(蜜炙各一兩)白礬龍骨五
倍子罌粟殼川楝子(炒)茴香牡礪(煆)熟地
黃澤瀉牡丹皮木鱉子(各半兩)
右為末煉蜜丸梧桐子大每服三十丸鹽湯酒任下
補骨脂丸(同前方)治夢遺
益智仁(二兩去殼青鹽五錢炒)川巴戟(一兩去心)補骨脂(一兩净洗)龍
骨(一兩火煆)
右為末羯羊腎子去膜并硬心子細切入瓦盆内煮
爛如泥量入藥末搜和盆内杵百下丸如梧桐子大
每服百丸鹽米湯下
凢渴濁必先看為何證有濁無渴先服百叚錦散後用
白羊腎丸及沈苓丸如有渴先須治渴先用三神湯既
减却與之議定方可沈香散次用珍珠丸除其渴白羊
腎丸除其濁方可用龍鳳瓦斷其根
百叚錦散(出鄭氏家𫝊渴濁方)
五苓散清心蓮子飲
右二方依方製等分打合赤濁則除肉桂用生薑蓮
子同煎每日二服此藥常服不害
白羊腎丸(出鄭氏家𫝊渴濁方)
半夏猪苓(各二兩)
右將半夏净洗同剉猪苓同炒褐色為度却用半夏
為末煮酒羊肉外腎硏爛同杵為丸却猪苓為末入
磁瓶内養每五七十丸温水服或猪皮煎温湯空心
下
沈苓丸(出鄭氏家𫝊渴濁方)
白茯苓(半斤去皮净)猪苓(五兩)
右將茯苓剉成大塊猪苓為皮片瓦器用煮以猪苓
沈為度取白茯苓以蠟丸如弹子大每服用小瓦瓶
煮清粥候沸却下一丸攪勻空啜服
沈香散(出鄭氏家𫝊渴濁方方見本門痟渴類)
珍珠丸(出鄭氏家𫝊渴濁方)
生珍珠(一兩)麝香龍腦人參天花粉乾葛
白茯苓甘草紫草(各一兩)硃砂黃連(各半兩)
右為末酒糊丸如雞頭子大每服用麥門冬湯細嚼
咽下含化為妙
渴濁藥味總栝(出鄭氏家傳渴濁方)
牡蠣(用紙包定用鹽拌黃泥固濟大火煆過紅後令取出泥鋤窟約一尺埋三宿却取研入)
家韮子(焙乾)大半夏(用沸湯泡七次或煮復時取出合半生熟大者切作三片用猪)
(苓炒赤色去猪苓用紙包入土埋三宿用)雞頭子(水淘去泥沙鍋乘以好酒煮一日或酒可)
(若多酒煮乾收起其餘諸藥只依本法)羊腎丸只要麝香為衣不用
硃砂亦可
大凢渴濁先用秘𫝊降氣數服用清心蓮子飲服一月
却兼服羊腎丸及八味丸之屬凢治此病動取二月
三月甚者半年凢渴濁俱有者八味丸玉真丹和服
五味子丸(出經騐良方)治禀賦弱小便數亦不禁
五味子(四兩)熟地黃(六兩)肉蓯蓉(八兩)兔絲子(酒浸蒸二兩)
右為末酒煮山藥末為糊丸如梧桐子大每服二三
十丸米飲送下
痟渴後成水病(附論)
夫脾土也土氣弱則不能治水痟渴飲水過度脾土受
濕而不能有所制則泛溢妄行扵皮膚肌肉之間聚為
浮腫脹滿而成水也五臓六腑皆有津液若臓腑因虚
實而生熱者熱氣在内則津液竭少故渴也夫渴數飲
其人必眩背寒而嘔者因利虚故也診其脈心脈滑甚
為善渴其人久病變或發癰疽或為水病也
紫蘇湯(出聖惠方)治痟渴後徧身浮腫心膈不利
紫蘇莖葉桑根白皮(剉)赤茯苓(去黑皮各一兩)羚羊角
(鎊)檳榔(剉各三分)木香桂心(去粗皮)獨活(去蘆頭)枳殼(去瓤)
(麩炒各半兩)郁李仁(湯浸去皮尖炒二兩)
右㕮咀每服四錢水一盞生薑半分切煎至八分去
滓温服不拘時
赤茯苓湯(出聖惠方)治痟渴後頭面脚膝浮腫胃虚不能
下食心胃不利或吐逆
赤茯苓(去黑皮)紫蘇子白术前胡(去蘆頭)人參(各一)
(兩)陳橘皮(湯浸去白焙)桂心(去粗皮)木香檳榔(剉各三分)甘
草(剉炙半兩)
右㕮咀每服三錢水一盞半生薑半分拍碎棗二枚
擘破煎至一盞去滓温服不拘時
防己丸(出聖惠方)治痟渴瘥後津液枯竭身體虚浮欲成
水病
防己猪苓(去黑皮)郁李仁(湯浸去皮尖炒)杏仁(去皮尖雙仁炒各一)
(兩半)栝樓根赤茯苓(去黑皮)葶藶(紙上炒)桑根白皮(剉各)
(二兩)白术(三分)
右為細末煉蜜丸如梧桐子大每服二十丸空腹漿
水下但服腫消小便快為度
&KR1840;麥湯(出聖濟總錄)治痟渴欲成水氣面目并膝脛浮腫
小便不利
瞿麥穗滑石澤瀉(各半兩)防己(三分)黃芩(去黑心一分)
桑螵蛸(炒十四枚)大黃(剉炒二分)
右㕮咀每服三錢水一盞煎至七分去滓空心温服
良久再服
猪苓散(出聖惠方)治痟渴後四肢浮腫小便不利漸成水
病
猪苓(去黑皮)人參(各三分)木通(剉一兩一分)黃連(去須一兩半)麥
門冬(去心焙)栝樓根
右為細末每服一錢温漿水調下日三以瘥為度
茯苓散(出聖惠方)治痟渴後數飲嘔逆虚羸欲成水病
赤茯苓(去黑皮)栝樓根麥門冬(去心焙各一兩半)升麻(一兩)
桑根白皮(剉二兩)陳橘皮(湯浸去白焙三分)
右為細散每服一錢清水調下日再
葶藶丸(出聖惠方)治痟渴後成水病浮腫
甜葶藶(一兩隔紙炒令紫色)杏仁(湯浸去皮尖雙仁麩炒微黃一兩)栝樓子
(一兩)漢防己(一兩)
右為末煉蜜和搗三百杵丸如梧桐子大每服煎赤
猪苓湯下三十丸日三四服
蘿蘇散(出聖惠方)治痟渴後變成水病令作小便出
蘿蔔子(三兩炒令黃)紫蘇子(三兩微炒)
右為細散每服煎桑根白皮湯調下二錢日三四服
痟渴後虚乏(附論)
夫久病痟渴之人榮衛不足筋骨羸劣肌膚瘦瘁故病
雖瘥而氣血未復乃為虚乏又有緣少服乳石而痟渴者
病後津液虚竭經絡否澁亦令虚乏須防癰疽之變救
治之法所不可忽
黃耆丸(出聖惠方)治大渴後上焦煩熱不退下元虚乏羸
瘦無力小便白濁飯食漸少
黃耆(剉)肉蓯蓉(酒浸一宿刮去縐皮炙冷乾)鹿茸(去毛塗酥炙微黃各一兩)
人參(去蘆頭)枸杞子白茯苓澤瀉附子(炮製去皮)
(臍)禹餘糧(燒醋淬三徧細研)巴戟桂心牡丹皮五
味子龍骨赤石脂(各三分)熟地黃(二兩乾)甘草(半兩)
(炙微赤剉)地骨(半兩)磁石(一兩半燒赤淬七徧搗碎細研)麥門冬(二兩去心焙)
牡蠣(三分燒為粉)
右為末令勻煉蜜和搗五七百杵丸如梧桐子大每
服三十丸食前用清粥飲下
地黃生薑煎(出聖濟總錄)治痟渴後四肢羸弱氣虚乏
生薑汁(一升)生地黃汁(五升)蜜(二斤綿濾過)生麥門冬汁(三升)
牛脛骨内髓(一升)茯神(去木)甘草(炙)石斛(去根)黃連(去須各四)
(兩)栝樓根(五兩)五味子(微炒)知母(炒)人參當歸(切炒焙)
丹參(各二兩)肉蓯蓉(酒浸切焙三兩除前五味子外茯苓等一十一味搗羅末)地
骨皮(剉二升)胡麻仁(二升)萎𬎼(剉五兩)生竹根(剉三兩)
右先水一㪷五升煮地骨皮等四味至水四升絞去
滓下麥門冬地黃汁再煎五六沸却下蜜髓薑汁再
煎至七升為膏稀稠得所入前件藥味和為丸如梧
桐子大不拘時竹葉湯下三十丸
蓯蓉丸(出聖惠方)治痟渴後氣乏體羸腿脛細瘦
肉蓯蓉(酒浸切焙)黃耆(剉)牛膝(去苗酒浸切焙)車前子萆薢
白茯苓(去黑皮)地骨皮黃連(去須)檳榔(煨各一兩半)山芋
兔絲子(酒浸别搗)蒺莉子(炒去角)人參白芍藥(各一兩一分)
澤瀉桑螵蛸(炒各一兩)枳殼(去瓤麩炒三分)生乾地黃(炒二兩)
右為末煉蜜丸如梧桐子大每服三十丸空心粟米
飲下
填骨煎(出千金方)治痟渴後虚乏
白茯苓(去黑皮)兔絲子(酒浸焙别搗)山茱萸當歸(切焙各二)
(兩半)肉蓯蓉(三兩酒浸切焙)大豆(炒去皮三合)石韋(去毛一兩三分)牛膝
(酒浸切焙)巴戟天(去心)麥門冬(去心三兩三分)五味子人參
遠志(去心各三兩半)桂(去粗皮一兩三分)附子(炮製去皮臍)石斛(去根各三)
(兩半作石膏)
右為末用生地黃生栝樓根各三斤搗取絞汁以銀
石器慢火煎减半然後納藥并下白蜜十兩牛髓五
兩再煎令如糜丸如雞子黃大米飲下日三藥末
不必盡入惟看稀稠得所甚佳一方無遠志
肉蓯蓉散(出聖惠方)治大渴後下元虚乏日漸羸瘦四肢
無力不思飲食
肉蓯蓉(酒浸一宿刮去縐皮炙令乾)麥門冬(去心)白石英(細研)黃耆
(剉)牡蠣(燒為粉)磁石(搗碎水淘去赤汁各一兩)熟乾地黃(二分)白茯
苓牛膝(去苖)附子(炮製去皮臍)五味子人參(去蘆頭)續
斷(各三分)白芍藥桂心萆薢(剉)地骨皮(各半兩)
右為散每服用獖猪腎一節切去脂膜先以水一大
盞半煎至一盞去滓入藥五錢生薑二分韮白三節
煎至五分去滓每扵食後温服
鍾乳丸(出聖濟總錄)治痟渴後虚乏
鍊成鍾乳粉續斷熟乾地黃(焙)石韋(去毛)山茱
萸蛇床子甘草(剉炙)牛膝(酒浸切焙各一兩)杜仲(去粗皮剉)
(炒三兩三分)天雄(炮製去皮臍半兩)遠志(去心一兩三分)肉蓯蓉(酒浸切焙)
防風(去义)石斛(去根)赤石脂(各一兩三分)
右為細末煉蜜丸如梧桐子大每服三十丸温酒下
茯神煮散(出千金方)治虚熱四肢羸乏渴熱不止痟渴補
虚
茯神萎蕤(各四兩)生石斛黃連栝樓根
丹參(各五兩)甘草(炙)五味子知母人參當歸
(切焙各三分)大麥蘖(炒七合半)肉蓯蓉(去皮切細酒浸三日取出焙乾秤四兩)
右件㕮咀每服五錢水一盞半煎至一盞去滓食前
温服
磁石散(出聖惠方)治大渴後虚乏羸瘦小便白濁口舌乾
燥不思飲食
磁石(二兩半搗碎水淘去赤汁)熟乾地黃(二兩)麥門冬(一兩去心)桑螵
蛸(三分微炒)黃耆(三分剉)人參(三分去蘆頭)桂心(三分)白茯苓(三分)
五味子(三分)甘草(一分炙微赤剉)龍骨(三分)萆薢(半兩剉)
右為散每服用獖猪腎一節切去脂膜以水二大盞
煎至一盞去滓入藥五錢生薑半分去滓温服晩食
前再服
石斛散(出千金方)治大渴後虚乏脚弱小便數
石斛(去根剉)肉蓯蓉(酒浸刮去縐皮炙乾各一兩)麥門冬(二兩去心焙)
白蒺莉(半兩微炒去刺)甘草(半兩炙微赤剉)乾薑(三分炮製剉)桂心(半兩)
熟乾地黃(三兩)續斷(一兩)黃耆(三分剉)
右為散每服四錢水一中盞煎至六分去滓食前温
服
鹿茸丸(出聖惠方)治大渴後虚乏小便滑數腿脛無力日
漸羸瘦
鹿茸(去毛塗酥炙令乾)肉蓯蓉(酒浸一宿刮去縐皮炙乾)桑螵蛸(微炒各三)
(兩)附子(炮製去皮臍)五味子白龍骨白蒺藜(微炙去刺)
(各一兩)黃耆(剉)石斛(去根剉)兔絲子(酒浸三日曝乾别搗為末各一兩半)
右為末煉蜜和搗三二百杵丸如梧桐子大每服三
十丸空心及晩食前清粥飲下
白术散(出危氏方)治胃虚發渴
白术(一兩)人參白茯苓
右為末每服七錢水一盞半煎至七分服久渴之後
多有腫疾仍頻服復元丹數服
鉛丹散(一名廣連散)治痟渴羸瘦小便不禁(方見本門久渴類)
牛膝丸(出十便良方)治痟渴不止下元虚損腎經竭
牛膝(酒浸切焙五兩)生地黃汁(五兩)
右牛膝為末入地黃汁夜浸晝復浸汁盡為度煉蜜
丸如梧桐子大空心温酒下三十丸久服壯筋骨駐
顔黑髮
渴利後成癰疽(附論)
夫渴利者為隨飲即小便也由少時服乳石乳石熱盛
房室過多致令腎氣虚耗下焦生熱則腎燥則渴也今
腎氣已虚又不得制扵水液故隨飲即小便也以其病
變但發癰疽以其内熱故小便利小便利則津液竭津
液竭則經絡澁經絡澁則榮衛不行而熱氣留滯故成
癰疽也強中之病者莖常興盛不交精液自出也痟渴
之後即作癰疽皆由石熱凢如此等宜服猪腎薺苨湯
制腎中石熱也又宜服白鴨通湯
磁石丸(出聖濟總錄)治痟渴内虚熱結成癰疽
磁石(火炮醋淬二七徧)甘草(炙剉)知母(焙)黃芩(去黑心)栝樓根
(各一兩)大豆(二合)石膏(碎一兩一分)薺苨(洗切)人參赤茯苓
(去黑皮)葛根(剉各三分)
右為細末煉蜜和丸梧桐子大每服二十丸温水送
下日三服
藍葉散(出聖惠方)治渴利口乾煩熱背生癰疽赤焮疼痛
藍葉川升麻麥門冬(去心)赤芍藥元參黃
耆(剉)甘草(生剉)犀角屑沈香葛根(各一兩)川大黃
(剉碎微炒二兩)
右為散每服四錢以水一中盞煎至六分去滓不計
時候温服
射干散(出聖惠方)治渴利熱盛背生癰疽煩熱肢節疼痛
射干川升麻犀角屑藍葉黃芩沈香
地榆(剉)川大黃(剉碎微炒各一兩)栝樓根川朴硝(各二兩)
右為散每服五錢以水一大盞煎至五分去滓不計
時温服
元參散(出聖惠方)治渴利煩熱發癰疽發背焮腫疼痛
元參犀角屑川芒硝黃耆沈香木香
羚羊角屑(各三兩)川大黃(二兩碎剉微炒)甘草(三分剉)
右為散每服二錢不計時候以温水調下
八珍散(出聖惠方)治痟渴後煩熱結成癰疽赤焮疼痛心
内煩不得眠卧
水銀(入鉛丹點少水研令星盡)栝樓根(各一兩)苦參(剉)知母(焙各一兩)
半鉛丹(半兩)蜜陀僧研牡蠣(煆)黃連(去鬚各一兩)
右除水銀鉛丹外搗為散入水銀鉛丹末和勻每服
一錢温水調下不拘時
石膏湯(出聖濟總錄)治痟渴後成癰疽
石膏(碎一兩半)知母(焙一兩半)犀角(鎊屑一兩)栝樓根(生者剉去皮細可半)
(斤爛研生布絞取汁合半兩如無炒乾者四兩代之)升麻(三分)土瓜根(絞取汁兩合半)
(無生者以乾者四兩代之)
右除汁外粗搗每服三錢二藥汁各半合水一盞半
小麥少許同煎至六分去滓温服不拘時
麥門冬湯(出聖濟總錄)治痟渴後熱毒結成癰疽
麥門冬(去心焙)赤茯苓(去黑皮)栝樓(焙)地骨皮(洗切各二兩)
甘草(剉炙二兩)
右件㕮咀每服三錢水一盞煎至七分濾去滓温服
不拘時
白茅根飲子(一名茅根飲出聖惠方)治因服硫黃及諸丹石熱
發關節毒氣不得宣通肺燥熱渴利不止及發癰疽
發背
白茅根(一握剉)桑根白皮(剉)麥門冬(去心)紅雪(各三兩)赤
茯苓(三兩一作白茯苓)露蜂房(一兩炙黃)
右細剉每服半兩水一大盞入淡竹葉三七片煎至
五分去滓温服不拘時候一方無紅雪有棗二枚
鉛霜散(出聖惠方)治渴利煩熱背生癰疽赤焮疼痛心煩
不得眠卧服此
鉛霜膩粉柳絮礬川朴硝(各一分)
右為細末每服以冷水調下半錢日夜可四五服
忍冬丸(出危氏方)治渴疾愈須預防發癰疽
忍冬草(不以多少根莖花葉皆可用一名老公鬚蜜啜花一名金銀花古纏藤以洗净用之)
右用米麯酒扵瓶内以糠火煨一宿取出晒乾入甘
草少許為末即以所浸酒為糊丸如梧桐子大每服
五十丸至百丸酒飲任下不拘時一方用忍冬花煎
服此藤凌冬不凋二月間花開五出黃白相間微香
蒂帶紅又名金銀花老公鬚數名外科精要又以煮
酒窨服取時不犯鐡器服至大小腸通利此藥到得
力用乾者不及生者效速仍治五腫飛尸酒研傅瘡
亦好但留一口泄毒氣真經效竒藥也不特治癰亦
能止渴并五痔諸漏
磁石飲(出聖濟總錄)治痟渴後成癰疽亦治痟腎渴燥
磁石(性緊者四兩)
右用杵碎以五升瓷器中煮取四升候冷不拘多少
飲之
栝樓根丸(出聖濟總錄)治痟渴後虚熱留滯結成癰疽(一名)
(葛根丸方見飲水過度類)
耆參五味湯(出如宜方)治腎水枯竭不能運上痟渴恐生
癰疽
人參五味子粉草(炙)麥門冬黃耆(各等分)
右㕮咀每服五錢用水一盞半煎至一盞入硃砂少
許去滓温服不拘時候輕則宜服黃耆六一湯
渴利後發瘡(附論)
夫渴利之病隨飲即小便也此謂服石藥之人房室過
度腎氣虚耗故也下焦既虚虚則生熱熱則腎燥腎燥則
渴則飲水腎氣既虚又不能制水故小便利也其渴利
雖瘥熱猶未盡發扵皮膚先有風濕風濕相搏所以生瘡
也
升麻散(出聖惠方)治渴利後皮膚生瘡肢節疼痛
川升麻元參知母赤茯苓漏蘆枳殼
(麩炒微黃去瓤)菝葜甘草(炙微赤剉各二兩)赤芍藥(三分)黃連(一兩)
(半去鬚)
右為細末不計時候以温漿水調下二錢以瘥為度
黃耆散(出聖惠方)治渴利皮膚生熱毒瘡疼痛寒熱口乾
心煩
黃耆甘草川升麻前胡(去蘆頭)栝樓根知
母麥門冬(去心)赤芍藥(各一兩)黃芩生地黃(各三兩)
右為散每服四錢水一盞入竹葉二七片小麥一百
粒煎至六分去滓不計時候温服日三四服
皂莢煎圓(出聖惠方)治渴利後熱毒未解心神煩熱皮膚
瘙痒成瘡
皂莢(十挺不蛀者拍碎用水二升浸一宿冷濃濾去滓以慢火熬成膏)麥門冬(一兩)
(去心焙)烏蛇(三兩酒浸去皮骨炙令微黃)枳殼(麩炒微黃去瓤)白蒺藜(微炒)
(去刺)防風(去蘆頭)川大黃(剉碎微炒)杏仁(湯浸去皮尖雙仁麩炒黃)苦參
(剉)川升麻(各一兩)
右為細末入皂莢膏和搗三二百杵丸如梧桐子大
每服食後温漿水下三十丸
元參散(出聖惠方)治渴利後頭面身上徧生熱毒瘡
元參黃芩川升麻連翹葳蕤(各一兩)犀角
屑木香白歛(各半兩)梔子仁(三分)
右為散每服四錢水一中盞煎至六分去滓温服日
三四服
秦芁丸(出聖惠方)治渴利後肺臓風毒外攻皮膚生瘡瘙
痒心煩
烏蛇(三兩酒浸去皮骨炙微黃)秦芁(去苖)枳殼(麩炒微黃去瓤)赤茯苓
苦參(剉各一兩)
右為細末煉蜜和搗三二百杵丸如梧桐子大每服
三十丸煎竹葉湯下食後
栝樓根散(出聖惠方)治渴利後心煩體熱皮膚生瘡瘙痒
栝樓根赤茯苓(各一兩)元參枳殼(麩炒微黃去瓤各一兩)
甘草(炙微赤剉)苦參(剉各三分)
右為細末每服一錢不計時候温漿水調下
黃耆六一湯(出醫大成)治男子婦人諸虚不足胸中發悸
時常痟渴或先渴而欲發瘡或病癰疽者並宜服之
黃耆(去蘆蜜塗炙六兩)甘草(炙一兩)
右㕮咀每服三錢水一盞棗一枚煎至七分温服不
拘時
普濟方卷一百八十
