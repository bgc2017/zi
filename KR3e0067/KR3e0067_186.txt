普濟方卷一百八十六明周王朱橚撰
諸痺門
風濕痺身體手足不遂(附論)
夫風寒濕三合氣而成痺其氣時來亦有偏多偏少而
風濕之氣偏多者名為風濕痺也凡人腠理虚者則風
濕氣傷之搏于血氣血氣不行則不得宣通真邪相擊
在肌肉之間故其肌膚盡痛或皮膚瘾疹然諸陽之經
宣行陽氣通于身體風濕客之于肌膚合而為痺若傷
其諸陽之經則陽氣行遲緩而機關㢮縱筋脉不收若
風濕痺而復于身體故足手不得遂也
仙靈脾丸(出聖濟總錄)治風濕痺肢節疼痛身體手足不遂
仙靈脾(三分)防風(去人半兩)羌活(去蘆)白附子(炮)犀角屑
羚羊角屑乳香(細研)虎脛骨(酥炙黃)附子(炮去皮)當歸
(切焙)牛膝(酒浸切焙)鹿耳(酥炙去毛)石斛(去根苗剉)海桐皮(細剉各三分)
乾蠍(炒半兩)烏蛇(酒浸去皮骨炙二兩)麝香(研一兩)桂(去粗皮半兩)梹
榔(剉半兩)木香(半兩)天麻(一兩)天南星(炮半兩)白姜(半兩)
右為末與研者拌和勻煉蜜搗五七百杵丸如梧桐
子大每服三十丸食前溫酒下
當歸散(出聖惠方)治風濕痺亸曳或手足不遂或風入五臟
恍恍惚惚多語喜忘又時恐怖或肢節疼痛頭眩煩
悶或腰脊強直腹滿不食
當歸(一兩炒)升麻(半兩)川烏頭(半兩炮去皮)五味子(半兩)天門
冬(一兩去心焙)赤芍藥(半兩)遠志(半兩去心)獨活(半兩)麻黃(一兩去根)
(節)防風(半兩去蘆)芎藭(半兩)乾薑(一兩炮剉)秦芁(一兩去苗)桂心(半兩)
大豆(一合炒熟)石斛(半兩去根)甘草(三分炙剉)人參(半兩去蘆)白茯苓
(二兩)紫菀(半兩去苗上)石膏(一兩)黃耆(半兩)杏仁(半兩洗去皮雙仁麺炒)
右剉為散每服四錢水一中盞煎至五分去滓入酒
一合更煎一兩沸不計時候溫服
萆&KR1082;丸(出聖惠方)治風濕痺身體手足收攝不遂肢節疼痛
言語謇澀
萆&KR1082;薏苡仁天雄(砲去皮臍)牛膝(去苗各一兩)當歸(剉微)
(炒)莽草(炙)天麻天南星(炮)白附子(炮)芎藭川
烏頭(各半兩炮去皮)海桐皮羌活躑躅花(各三分醋拌炒入干)
乾蠍(炒)蟬殼(各一分)
右為末煉蜜和搗三五百杵丸如桐子大每食前以
豆淋酒下二十丸
防風湯(出聖惠方)治風寒濕痺筋脉攣急及偏風身體手足
不遂
防風(去皮)薏苡仁(三兩)麻黃(去根節煮焙干四兩)白术芎藭
細辛(去苗葉)羌活(去蘆)茵芋(去粗皮)狗脊(去毛)牛膝(酒浸焙)萆
&KR1082;側子(炮去皮臍)杏仁(去皮雙仁炒黃)赤箭桂(去粗皮各一兩)
右剉如麻豆每服四錢水一盞生薑三片同煎至七
分去滓溫服不拘時候
木瓜虎骨丸(出端竹堂方)治風寒濕客于榮衞合而成痺脚
重不仁疼痛少力足下癮痛不能踏地腰膝筋攣不
能屈伸及項臂拘急手臂無力耳内蟬鳴頭旋目眩
及諸證脚氣行步艱難並宜服之
木瓜麒麟竭(研)沒藥(研)虎脛骨(塗酒炙)木香自
然銅(醋碎七次)楓香脂骨碎補(去毛)當歸(切焙)甜瓜子
敗亀(醋炙去裙襴)桂(各一兩)安息香(一兩湯酒入藥)乳香(研半兩)地
龍(去土二兩)
右除研藥外為細末拌勻酒麵糊為丸如梧桐子大
每服三十丸空心木瓜湯下溫酒亦得漸加至五十
丸忌食冷物濕麵諸血等物
換腿丸(出直指方)治足三隂經虚為風寒暑濕進襲攣痺緩
弱上攻胸脇背下注脚膝疼痛漸成風濕脚氣行步
艱辛足心如火上氣喘急饑不思食
薏苡仁(炒)石南葉石斛牛膝(去苗酒浸)萆&KR1082;(炒)天
南星(炒)羌活(去蘆)防風(去蘆)黃耆(去蘆蜜炙)當歸(去苗酒浸)天麻
(去苗)續斷(各一兩半)梹榔(二兩半)木瓜(四兩)
右為末酒煮麵糊為丸如梧桐子大每服五十丸溫
酒湯下一方加蒼术川芎各一兩橘皮湯下
天麻散(出聖惠方)治諸痺身體痛麻或多瘙痒筋脉拘急言
語謇澀手足不遂
天麻白附子(炮)羌活(去蘆)防風(去皮)芎藭獨活(去蘆)
當歸(切炮)桂(去粗皮各半兩)牛膝(酒浸焙)白姜蚕(炒各三分)乾蠍(炒)
麻黃(去根節各一兩)萆&KR1082;(三分)
右為散每服二錢煖竹瀝酒調下不計時候
烏頭湯(出本事方)治風冷濕痺留于筋脉拘攣不得轉側亦
治脚氣
大烏頭細辛川椒甘草秦芁附子
官桂白芍藥(各七分)乾薑白茯苓防風當
歸(各一分)川獨椒(一兩三錢半)
右為粗末每服三錢水一盞半棗二枚同煎至八分
去滓空心食前服若熱毒多服益加幾中用續命排
風引竹瀝諸湯及神精丹茵芋酒之類更加以灸無
不愈者然此疾積習已久非一日所能攻皆大劑久
而取效唐書載王太后中風瘖默不語醫者蒸黃耆
數斛以薰之得瘥皆此類也今人服三五盞求效責
醫也亦速矣孟子曰七年之病三年之艾久而後知
爾
防風飲(出經濟總錄)治風寒濕痺半身不遂不能言語四肢
麻木或不知痛痒
防風(去皮一兩)麻黃(去節湯煮焙一兩半)石膏黃芩(去黑心)芎藭
當歸(切焙各半兩)桂(去粗皮一兩)杏仁(去皮炒二十枚)熟地黃(焙)甘
草(炙各半兩)
右搗篩每服五錢水二盞煎取一盞去滓空心食前
溫服日二夜一
巴戟湯治風寒濕痺脚膝疼痛行履不得(方見本門風冷痺類)
羌活湯(出聖濟總錄)治風濕身體手足不遂疼痛
羌活(去蘆三分)防風(去皮一兩)五加皮(剉半兩)薏苡仁(炒半兩)赤
芍藥(一兩)羚羊角(半兩)梹榔(二枚喂剉)磁石(煅醋二兩半)
右搗篩每服六錢水二盞入生薑五片煎取一盞去
滓空心食前溫服日二夜一
菖蒲散(一名六生散)治風寒濕痺手足不遂(方見本門周痺類)
五痺湯(出和劉方)治風寒濕邪客留肌體手足緩弱麻痺不
仁或血氣濕鬱痺滯不仁並皆治之
片子姜黃(洗去灰土)羌活白术防己(各一兩)甘草(炒半兩)
右㕮咀每服四錢水一盞半生薑十片煎至八分去
滓病在上食後服病在下空心食前服一方用防風
不用防己加海桐皮亦治脚疼
牛膝散(出聖濟總錄)治風寒濕痺肢體腰膝冷痛疼痺滯不
相隨
牛膝(去苗酒浸焙半兩)桂(去皮一分)山茱萸(半兩)
右為散每服二錢溫酒調下空心食前日再
海上方(一名木瓜丸)治風濕客搏手足腰膝不能舉動(方見寒暑)
(濕門中濕類)
治風濕痺身體手足收攝不遂肢節疼痛言語澀(出聖惠方)
右用□蠋花不限多少以酒拌蒸一炊久取出烺乾
為末牛乳一合酒二合令熱調下一錢
排風湯(出治風經騐方)治風疾身體拘攣急麻痺精神錯亂心
多怔忪
獨活白茯苓麻黃(去節各一兩半)白蘚皮川芎
當歸(切焙)桂(去皮不見火)甘草(炙)杏仁(去皮炒各一兩)
右搗篩為粗末每服五錢水一盞半生薑四片煎至
一盞濾去滓稍通口服空心食前日進三服
治腰脚不隨(出本草)
取虎腰脊一具細剉訖又以斧於石上更搥碎又取
前兩脚全骨如前細搥之兩件並於鉄床上以大炭
火勻炙翻轉候待脂出盡則投濃美無灰酒中密封
春夏一七秋冬三七空腹隨飲性多則多飲少則少
飲未飯前三度溫飲之大戶以酒六七斗止小戶二
斗止患十年以上者不過三劑七年以下者一劑必
瘥巳如藥法又一方虎脛骨五六寸已來盡刮去肉
膜等塗酥炙令極黃熟細搗絹袋子盛以酒一斗置
絹袋子于甆瓶中然後糠火微煎至七日後任情喫
之當微利便瘥
治賊風手枯足痺四肢拘攣茵芋酒煮之(方見本門血痺類)
熱痺(附論)
内經於痺論有云其熱者陽氣多隂氣少陽遭隂故為
痺熱盖腑臟壅熱復遇風寒濕之雜至客經絡留而不
行陽遭其隂故&KR0857;痺熻熱而悶也
防風丸治熱痺
防風(去皮)羌活(去蘆)茯苓(去木)牛膝(酒浸焙)桂(去皮)人參枳
殼(去穰麺炒)五加皮(剉)芍藥丹參薏苡仁玄參
麥門冬(去心焙)生地黃(焙一兩)磁石(煆醋㳯四兩)梹榔(剉二兩)
松子仁大黃(剉炒)木香(各半兩)
右為末煉蜜為丸如桐子大每服溫酒三十丸加至
四十丸空心食前
石南散治熱痺肌肉熱極上如鼠走唇口反縱皮膚
色變兼治諸風
石南葉(灑醋炒)山芋(各一兩)黃耆(剉三分)天雄(炮去皮臍一兩)山
茱萸(一兩半)石膏(别研)升麻(各二兩)萎蕤(剉一兩)甘草(炙剉三分)
丹砂(一分另研仍闕研末一處石膏同)桃花(生用)菊花(未開者各三分)珍
珠(别研一分)山茱萸(一兩半)
右為末次入所研藥拌勻每服一錢空心溫服酒調
下日二夜一漸加至二錢
升麻湯治熱痺(方見脉痺類)
升麻湯治熱痺肌肉熱極體上如鼠走唇口反縱皮膚
變兼諸風皆治之
升麻(三兩)茯神(去木)人參防風犀角(鎊)羌活(各一兩)
官桂(去皮半兩)
右剉散每服四錢水二盞薑二片竹瀝少許同煎至
一盞不拘時候溫服
生地黃湯治熱痺
生地黃(研取汁)竹瀝荆瀝(各一升)羌活(去蘆三兩)防風(去皮)
(三兩)附子(一枚重者炮去皮臍拍破之)
右除前三味外餘三味剉如麻豆每服三錢水一盞
半地黃汁竹瀝荆瀝各少許同前煎數沸去滓取一
盞不拘時候溫服
治熱氣濕痺腹中激熱細擘鼈肉五味煮食之當微泄
去一切毒氣除外中熱痺腹中淋露下淋血散五臟
結積内寒用大豆煮飲服之
肝痺(附論)
内經謂氣寒濕三氣雜至合而為痺又曰以春遇此者
為筋痺又曰筋痺不已復感於邪内舍於肝盖五臟皆
有合病久而不去者内舍於其合肝之合筋也故筋痺
不已復感於邪則舍于肝也其證夜卧則驚悸小便數
上為引懷者是也
方
人參散治肝痺氣逆胸脇引痛眠卧多驚筋脉攣急鎮
肝去邪
人參(二兩)酸棗仁(炒)杜仲(去皮炒)黃耆(蜜炙)茯神(去木各一兩)
五味子熟地黃芎藭細辛(去苗)秦艽(去苗)羌活
(去蘆)丹砂(飛研各半兩)
右除丹砂同為散入丹砂研勻每服一錢溫酒調下
不拘時候日三
細辛湯治肝虚氣痺兩脇脹筋脉拘急不得喘息四肢
少力眼目不明
細辛(去苗葉)防風(去叉)白茯苓(去黑皮)栢子仁(研)山茱萸
桃仁(湯浸去皮尖雙仁麺炒令黃)甘草(炙各二分)蔓荆子(半兩)木瓜(一兩)
枳殼(麺炒半兩)萆&KR1082;五加皮(各一兩)
右剉如麻豆每服三錢水一盞大棗三枚擘破同煎
數沸去滓取七分溫服
防風湯治肝痺頭目昏塞四肢不利胸膈氣煩
防風(去叉一兩)芎藭黃耆(剉)五味子人參茯神
(去木)獨活(去蘆)羚羊角(鎊)前胡(去蘆各三兩)細辛(去苗葉)酸棗
仁(炒)甘草(炙各半兩)
右搗篩每服三錢水一盞大棗三枚擘破同煎取七
分去滓溫服不計時候
補肝湯治肝痺兩脇下滿筋急不得太息疝瘕四逆搶
心腹痛目不明
白茯苓(去皮一兩二錢)山茱萸烏頭(四枚去皮臍)栢子仁(研)
薏苡仁獨活(各半兩)附子(三枚炮去皮臍)桂(去皮各三分)甘草
(炙剉半兩)防風(去叉)細辛(去苗葉各二兩)
右剉如麻豆入研藥拌勻每服五錢水一盞半大棗
二枚擘破同煎數沸去滓取一盞服不計時候
牛膝湯治肝痺筋攣肢體不遂(方見本門筋痺類)
薏苡仁治肝痺筋不利拘攣急痛夜卧多驚上氣煩滿
薏苡仁羌活(去蘆)蔓荆子荆芥穗(各二兩)白术
木瓜(去核)防風(去叉)牛膝(酒浸焙)甘草(炙各一兩)
右剉如麻豆每服五錢水一盞半入薑五片煎至一
盞去滓稍服
茯神散(出聖濟總錄)治肝痺多驚悸神思不安
茯神(去木)酸棗仁(炒)黃耆人參(各一兩)遠志(去心)熟地
黃(焙)五味子(各半兩)白茯苓(去皮一兩)丹砂(另研半兩)
右除丹砂外為散入丹砂末再研勻每服一錢以溫
酒調下不計時候
萆薢丸(出聖濟總目)治肝痺緩筋脉去邪毒調榮衞
萆&KR1082;羌活(去蘆)天麻(酒浸焙各一兩)附子(炮去皮半兩)沒藥(研)
乳香(研各一分)
右為末入沒藥乳香同研勻煉蜜為丸如彈子大每
服一丸空心溫酒下日再
補肝湯(出聖濟總目)治肝痺兩脇下滿筋急不得太息疝瘕
四逆搶心腹痛目不明
白茯苓(去皮一兩二錢)烏頭(四枚去皮臍)蕤仁(研)栢子仁(研)防
風(去叉)細辛(去苗葉各二兩)山茱萸桂(去皮各三分)甘草(炙剉半兩)
右剉如麻豆大入研藥拌勻每服五錢水一盞半入
大棗二枚同煎數沸去滓取一盞服不計時候
心痺(附論)
内經言風寒濕三氣雜至合而為痺又曰以夏遇此為
脉痺不已復感于邪内舍於心是為心痺其壯脉不通
煩則心下鼔暴上氣而喘嗌乾善噫厥氣上則恐盖滛
氣憂思痺聚在心經所謂諸痺不已亦益内者如此(聖惠方云)
(心虚而邪乘幅幅如滿隱隱而痛謂之心痺則怠于飲食心中痺胗其脉弦而強是其候也)
方
犀角散(出聖濟總錄)治心痺精神恍惚恐畏悶亂不得睡卧
志氣不定言語錯誤
犀角屑牛黃(另研)麝香(另研)羚羊角屑(各一分)丹砂(另研)
(半兩)防風天麻獨活(去蘆)龍齒(各一分)人參茯神
(去木)沙參(去蘆)天竺黃(另研)升麻麥門冬(去心焙半兩)白&KR1082;
皮(一分)遠志(一分)龍腦(另研半)甘草(炒一分)
右除别研者外為散同研藥一處拌勻再細研每服
二錢煎麥門冬湯調下不計時
秦芁湯(出聖濟總錄)治心痺邪氣乘虚恍惚不樂身體強直
面目變色
秦芁(去苗土)菖蒲桂(去皮)當歸(切焙)蔓荆實人參
附子(炮去皮臍)黃芩(去黑心)甘草(炙)遠志(去心)防風(去叉各半兩)
龍骨赤石脂白茯苓(去皮)白芍藥芎藭防
巳(各三分)
右剉如麻豆每服三錢水一盞同煎至七分去滓溫
服不計時候
紫石英(出聖濟總錄)治心痺憂思恍惚惕惕然驚畏
紫石英(另研水飛一兩)遠志(去心)赤小豆(炒)附子(炮去皮臍)桂(去皮)
人參乾薑(炮)防風(去叉)龍骨(另研)菖蒲熟地黃(焙各)
(半兩)白茯苓(去皮)白术黃蓍(剉各一兩)
右除别研外為散同拌勻再研細每服食前溫酒調
下二錢
茯神湯(出聖濟總錄)治心痺神思昏塞四肢不利胸中煩悶
時復恐悸
茯神(去木)羌活(去蘆)麥門冬(去心焙)龍齒麻黃(去根各一兩)
蔓荆實人參薏苡仁防風(去叉)遠志(去心)犀角
屑(各三錢)赤芍藥甘草(炒各半兩)
右搗篩每服三錢水一盞生薑五片同煎至七分去
滓溫服不計時候
青橘皮丸(出聖惠方)治心氣虚損邪令所乘胸膈否塞心中
痺疼飲食不得
青橘皮(一兩浸去穰焙)桂心(一兩)當歸(二分)訶利勒皮(一兩)吳茱
萸(半兩浸七夜焙炒)細辛(半兩)白术(三分)赤茯苓(三分)枳殼(半兩麺炒)
(去穰)蘿蔔子(半兩炒)木香(三分)蓬莪茂梹榔(各三分)
右為末煉蜜和搗三二百杵丸如桐子大每服三十
丸酒下日三四服
赤茯苓湯(出聖濟總錄)治心痺胸中滿塞心中煩痛煩悶不
能食
赤茯苓(去皮)人參半夏(湯浸七次焙)柴胡(去苗)前胡(去蘆)桂
(去皮各三分)甘草(炒二分)桃仁(湯去皮尖雙仁炒三分)
右搗篩每服三錢水一盞薑五片棗三枚擘破同煎
至七分去滓熱服不計時候
木香散(出聖惠方)治心痺心中偪塞而痛不能下食
木香(三分)青橘皮(三分湯去穰焙)半夏(三分洗七次)枳殼(三分麺炒黃)
訶利勒皮(一兩)桂心(三分)前胡(一兩去蘆)五味子(三分)
右為散每服三錢水一中盞入生薑半分煎至六分
去滓不計時候熱服
前胡散(出聖惠方)治心痺滿急刺痛不可俛仰氣促欬唾不
利宜服
前胡(三分去蘆)木香(三分)五味子(三分)桔梗(三分去蘆)赤芍藥(三分)
當歸(三分)梹榔(三分)青橘皮(半兩浸去穰焙)
右為散每服三錢水一中盞入薑半分煎至六分去
滓不計時候稍熱服
枳實散(出聖惠方)治胸痺心中氣堅急心微痛氣短促欬唾
亦痛不能食
枳殼(三分麺炒黃)青橘皮(一兩湯去穰焙)桂心(三分)細辛(三分)桔梗
(三分去蘆)
右為散每服三錢水一中盞入生薑半分煎至六分
去滓不計時候溫服
石脂丸(出指南方)治痺心痛
赤石脂乾薑川椒(一兩)附子(一分)烏頭(半兩)
右為細末煉蜜如梧桐子大每服三十丸米飲下
戎鹽湯(出指南方)治痺心痛
戎鹽黃耆茯苓甘草(半兩)高良薑芍藥
澤瀉(一兩)官桂(二兩)吳茱萸鳥喙(三分)
右為粗末每服五錢水一盞濃煎後又入水一盞同煎
半盞去滓服
脾痺
夫風寒濕三氣雜至合而為痺又曰以至陽遇此者為
肌痺肌痺不已復感於邪内舍於脾是為脾痺其壯四
肢懈惰發欬嘔汁上為大塞經所謂諸痺不已亦益内
者如此
方
黃耆酒(出聖濟總錄)治脾痺肉極虚寒體重怠惰四肢不斂
與關節疼痛不嗜飲食
黃耆桂(去皮)巴戟天(去心)石斛(去根)澤瀉白茯苓(去皮)
栢子仁乾薑(炮)蜀椒(去目閉口炒出汗各三兩)防風(去叉)獨活
(去蘆)人參(各二兩)天雄(炮去皮)芍藥附子(炮去皮)烏頭(去皮)
(臍)茵芋半夏(洗七次去臍)細辛(去苗葉)白术黃芩(去心)
括&KR0803;根山茱萸(一兩)
右㕮咀絹袋盛以清酒三斗浸之秋冬七日春夏三
日初服三合漸加至五合以微麻木為效日再
黃耆丸(出聖濟總錄)治脾痺肌肉消瘦心腹脹滿水谷不化
食即欲嘔飲食無味四肢怠惰或時自利
黃耆百斛(去根)附子(炮去皮)白术肉蓯蓉(酒浸切焙)益
智(去皮)人參(一兩)桂(去皮)厚朴(去皮生薑汁炙一兩半)訶利勒(煨去核二)
(兩)五味子當歸(切焙)沉香(剉)白豆蔲(去皮)高良姜
枳殼(去穰麺炒各三分)吳茱萸(浸焙)丁香(各半兩)
右為末煮棗肉和𢷬五百杵丸如桐子大每服三十丸
食前溫酒下
白术湯(出聖濟總錄)治脾痺心腹脹滿不欲飲食則氣滯體
重四肢無力
白术人參蓽澄茄(一兩)訶利勒(煨三兩)丁香草
豆蔲(去皮)黃耆附子(炮去皮臍)白茯苓(炒)麥蘖(炒)沉香
陳橘皮(洗去白焙)枳實(去穰麺炒)甘草(炙各半兩)
右剉麻豆大每服三錢水一盞薑五片棗二枚擘開
煎至七分去滓溫服不拘時
濕中法麵丸(出聖濟總錄)治脾痺發欬嘔汁
法麵(炒)吳茱萸(湯浸焙)小麥蘖(炒五合)枳實(麺炒)甘草(炙)
桂(去皮)厚朴(去皮薑汁炙)當歸(切焙)白茯苓(去皮三兩)細辛(去苗葉)
麥門冬(去心焙)乾薑(炮)人參桔梗附子(炮去皮臍一兩)
右為末煉蜜丸如梧桐子大每服七丸食前熱水下
日三
風引湯(出聖濟)治脾痺四肢怠惰皮膚不通外不泄
獨活(去蘆四兩)當歸(切焙)白茯苓(去皮各三兩)乾薑(炮)甘草(炙)
人參黃耆防風(各二兩)桂(去皮)附子(炮去皮臍三兩)大豆
(二升炒去皮)
右剉如麻豆每服五錢水一盞酒半盞煎至一盞去
滓溫服日三夜一
麻黃湯(出聖濟)治脾痺四肢懈惰肉極肌熱
麻黃(去根節)枳實(去穰麺炒)白术細辛(去苗葉各三兩)防風(去叉)
(三兩)石膏(碎八兩)甘草(炙)附子(炮去皮臍四兩)桂(去粗皮各二兩)
右剉如黃豆每服五錢水一盞半生薑五片煎至一
盞去滓服日三一方無薑水煮服
大半夏湯(出聖濟)治脾痺四肢怠惰發欬
半夏(為末生薑汁和作餅暴干五兩)白术白茯苓(去黑皮)人參
甘草(炙)附子(炮去皮臍)陳橘皮(湯去白各二兩)桂(去粗皮三兩)
右剉如麻豆每服五錢水一盞半生薑五片煎至一
盞去滓溫服日三
肺痺(附論)
夫風寒濕三氣雜至合而為痺又曰以秋遇此者為皮
痺皮痺不已復感於邪内舍於肺是為肺痺其喉胸背
痛上氣煩滿喘痺嘔是也
方
橘皮丸(出聖濟總錄)治肺痺上下痞塞不能息
陳橘皮(湯浸去白焙)桔梗(剉炒)厚朴(去粗皮姜汁炙)乾姜(炮製)枳實
(去穰麺炒)細辛(去苗葉各三分)蜀椒(閉口去目炒出汗)胡椒烏頭(炮去)
(皮尖各二兩)蓽撥(二兩半)人參桂(去粗皮)附子(炮去皮臍)白茯
苓(去皮)前胡(去蘆)防葵芎藭(各一兩)甘草(炙)當歸(切焙各二)
(兩)白术吳茱萸(湯洗炒各一兩半焙干)大黃(濕紙褁煨香熟半兩)梹
榔(剉一兩)葶藶(隔紙炒一分)紫蘇子(炒二兩)
右為末煉蜜丸如梧桐子大每服十丸溫酒下日三
覺有熱者空腹服之
杏仁丸(出聖濟總錄)治肺痺復感風冷胸膈脇滿急
杏仁(湯去皮尖雙仁炒)赤茯苓(去黑皮)防葵(各二兩)桂(去粗皮)吳
茱萸(洗焙炒)陳橘皮(湯去白焙)防風(去叉)澤瀉(各一兩)白术
射干紫蘇子(炒)芍藥枳實(麺炒各一兩半)桔梗(剉炒一兩半)
右為末煉蜜丸如桐子大每服十丸食前溫酒下漸
加至三十丸日再
當歸湯(出聖濟總錄)治肺痺上氣閉塞胸中脇下支滿乍作
乍止不得飲食唇乾口燥手足冷痛
當歸(切焙)防風(去叉)黃耆(細剉各二兩)柴胡(去苗八兩)細辛(去苗葉)
麻黃(去根節煮一二沸掠去控干)人參(各一兩)杏仁(去皮尖炒五十枚)桂
(去粗皮三兩)半夏(湯洗七次五兩)黃芩(去黑心一兩)
右搗篩每服四錢水一盞姜七片棗二枚擘開同煎
至六分去滓溫服不計時候日三夜一
五味子湯(出聖濟總錄)治肺痺上氣發欬
五味子(三兩)紫蘇子(炒八兩)麻黃(去根節)細辛(去苗葉)葉子
苑(去苗土)黃芩(去黑心)甘草(炙各二兩)人參桂(去粗皮)當歸
(焙各一兩)半夏(湯洗七次三兩)
右粗搗每服四錢水一盞入姜五片同煎至六分去滓
溫服不計時候上氣病亦單煮紫蘇子及生紫蘇葉
冬月煮干枝莖葉服
紫蘇子湯(出聖濟總錄)治肺痺胸心滿塞上氣不仁
紫蘇子(炒八兩)半夏(湯洗七次五兩)陳橘皮(湯浸去白焙)桂(去皮各三)
(兩)甘草(炙)人參白术
右為粗末每服四錢水一盞入姜五片棗二枚擘開
同煎至六分去滓溫服不計時候
腎痺(附論)
内經謂風寒濕三氣雜至合而為痺又曰以冬遇此者
為骨痺骨痺不已復感於邪内舍於腎而其證善脹尻
以代踵脊以代頭盖腎者胃之關關閉不利則胃氣不
行所以善脹筋骨拘廹故其下攣急其上拳屈所以言
代踵代頭也
方
遠志丸(出聖濟總錄)治腎藏虚乏久感寒濕因而成痺補損
益氣
遠志(去心)山芋牛膝(酒浸切焙各一兩)肉蓯蓉(去皮鬚浸切焙一兩)
石斛(去根)天雄(炮去皮臍)人參巴戟天(去心)山茱萸澤
瀉兔絲子(酒浸一宿搗)茯神(去木)覆盆子續斷生
地黃(焙)桂(去粗皮)鹿茸(酒炙去毛)甘草(炙剉)附子(炮去皮臍)白茯
苓(去皮)牡丹皮五味子杜仲(去皮炙剉各一兩)蛇床子
楮實(微炒)黃耆(各一兩)
右為末煉蜜和杵數百下丸如桐子大每服空心溫
酒下二十丸至三十丸
茵芋散(出聖濟總錄)治腎藏中風濕腰痛脚膝偏枯皮膚痺
語聲謇澀兩耳虚鳴舉體乏力面無顔色志意不樂
骨節疼痠
茵芋(去莖)杜仲(去粗皮炙剉)石南石龍芮羊躑躅(炒)
麝香(研)狗脊(去毛)當歸(剉炒)乾蠍(炒)桑螵蛸(炒)菖蒲(各半)
(兩)獨活(去蘆)附子(炮去皮臍)天雄(炮去皮臍)赤箭甘菊花
牛膝(去苖酒浸切焙干)木香麻黃(去根節末焙)芎藭(各三分)萆
&KR1082;(剉一兩)
右為散每服二錢食前溫酒下日再服
白附子丸(出聖濟總錄)治腎藏中風膝脚麻痺腰背強直疼
痛言語不利面色萎黑肌體羸瘦
白附子(炮製)乾蠍(炒)防風(去叉)天麻(炮去皮臍)黃耆(剉)萆&KR1082;
獨活(去蘆)丹參當歸(剉炒)肉蓯蓉(去皮酒浸一宿焙)海桐皮
(剉)仙靈脾(各三分)補骨脂(三分)白花蛇(酒浸去皮骨)桂(去皮各一)
(兩)安息香牛膝(去苗酒浸切焙各一兩)雄黃(研水飛過)麝香(研各)
(半兩)
右為末煉蜜和搗三五百下丸如桐子大每服三十
丸空心溫酒下日再服
防風丸(一名茯苓丸出衞生寳鑑)治腎藏虚令邪氣乘虚身體冷痺
不仁手足牽強舉動艱難或肌骨瞤動引腰脊及左
右偏急不能飲食或因房室發動
防風(去乂)白茯苓(去皮一用赤)細辛(去苗葉)附子(炮去皮臍)白术
桂(去皮)澤瀉(各半兩)甘草(炙剉)紫苑(去苗根)芍藥牛膝(去苗)
(酒浸切焙)括蒌根(各三分)熟地黃(焙用生)山茱萸獨活(去蘆)
半夏(湯洗去滑七次焙)山芋(各一分)黃耆(三兩剉)
右為末煉蜜為丸如桐子大每服溫酒十丸未瘥更
加丸數此藥久服
石龍芮湯(一名天雄散出楊氏家藏)治腎藏氣虚外邪雜至脚膝緩
弱腰脊不可轉側日加疼痛痺風上攻目眩耳鳴身
體疼痛行步艱難
石龍芮獨活(去蘆)防風(去叉)五味子細辛(去苖葉)杜
仲(去粗皮炙剉)茯神萆&KR1082;丹參羌活(去蘆)牛膝(酒浸)
(切焙)桂(去皮各一兩)當歸(炒)人參(各三分)麻黃(去根節焙)天雄(炮去)
(皮臍)枳殼(麺炒半兩)
右剉如黃豆每服四錢水一盞生姜五片同煎至六
分去滓溫服不計時候
牛膝(出聖濟總錄)治腎氣虚冷復感寒濕為痺
牛膝秦芁(去苗土)芎藭防風桂(去皮)獨活(去蘆)丹
參白茯苓(去皮各二兩)石斛(去根)杜仲(去皮剉炙)附子(炮去皮臍)
麥門冬(去心)地骨皮姜乾(炮各一兩半)五加皮(五兩)薏苡
仁(一兩)大麻仁(炒半兩)
右剉如麻豆以生絹盛酒一斗浸春夏三日秋冬五
日每服半盞空心溫服日再一方無附子用側子
麻黃湯(出聖濟總錄)治腎虚中風濕腰脚緩弱頑痺不仁顔
色蒼黑語音渾濁志意不定頭目昏腰背強痛四肢
拘急體重無力
麻黃(去根節煎掠去沫焙)羌活(去蘆)附子(炮去皮臍)桂(去粗皮)側子(炮去)
(皮臍各一兩)海桐皮牛膝(酒浸切焙)甘菊花羚羊角(鎊)
茵芋(去莖)五加皮(炙剉半兩)防風(去叉)白术(各三兩)當歸(炙剉三分)
甘草(炙剉半兩)
右剉如麻豆每服四錢水一盞姜五片同煎至七分
去滓溫服不計時候
筋痺(附論)
内經曰風寒濕三氣雜至合而為痺又曰以春遇此者
為筋痺其狀拘急屈而不伸是也筋痺不已復感於邪
内舍於肝是為肝痺其狀夜卧則驚飲多數小便止為
引如懷盖滛氣乏竭痺聚在肝治法以筋痺為先筋痺
既平則邪弗入於肝矣
方
天麻丸(出聖濟總錄)治筋風四肢攣痺
天麻(二兩)苦參(三兩)細辛(去苗葉二兩)牛膝(酒浸焙二兩)菖蒲(二兩)
附子(去皮臍一兩)地榆(二兩)人參(二兩)芎藭(一兩)桂(去皮二兩半)木
香(一兩)陳橘皮(湯去白焙一兩半)當歸(切焙)赤芍藥酸棗仁
(炒)葳靈人(去土)藁本(去苗土)防風(去叉剉)獨活(去蘆各二兩)
右為末煉蜜和搗為丸如梧子大每服溫酒二十丸
日二服加至三十丸
舒筋丸治筋骨不能屈伸
海桐皮(二錢)天麻大苽防風虎骨牛膝(各二)
(錢半)沉香(一錢半)木香(二錢)當歸(一錢)乳香(三錢)沒藥(二錢)血竭
(二錢)甜瓜子(半兩)楮實(一錢半)自然銅(一錢)肉桂(二錢半)
右為細末蜜丸如彈子大每服一丸細嚼溫酒下忌
熱物未服藥先飲酒半服
五加皮酒(出聖濟總錄)治筋痺多悲思顔色蒼白四肢不歛
諸筋拘攣伸動縮急腸中轉痛
五加皮枳刺(炒)豬椒根皮(各八兩)丹砂(八兩)桂(去粗皮三)
(兩)當歸(焙切三兩)甘草(炙)天雄(炮去皮臍)秦椒(去閉口及目炒出汗)白
蘚皮木通(剉各四兩)芎藭甘姜(炮各五兩)薏苡仁(半片)大
麻仁(三升)
右剉如麻豆以夾絹囊盛貯清酒三斗漬之春夏三
四宿秋冬六七宿初服二三合稍加之以知為度
牛膝湯(出聖濟總錄)治筋痺以筋虚為風所傷故筋攣縮腰
背不伸強直時痛
牛膝(去苗酒浸切焙)防風(去叉)丹參前胡(去蘆各二兩)石斛(去根)
(一兩半)杜仲(去皮塗酥炙)秦芃(去苗土)續斷(各一兩半)陳橘皮(净去)
(白焙一兩)大麻仁(研一升)
右搗篩每服五錢水一盞半煎至五七沸别下麻仁
末一錢煎一盞去滓空服日二
獨活散(出聖濟總錄)治筋痺肢體拘急不得伸展
獨活(去蘆三兩)附子(炮去皮臍)薏苡仁蒼耳防風(去叉)蔓
荆實芎藭細辛(去苗葉)秦芃(去苗土)菖蒲(各二兩)
右為細末每服一錢空服以溫酒調下日二
細辛湯(出聖濟總錄)治肝虚氣痺兩脇脹滿筋脉拘急不得
喘息四肢少力目不明
細辛(去苗葉)防風(去叉)白茯苓(去皮)栢子仁(研)桃仁(湯去皮尖)
(雙仁麺炒黃)山茱萸甘草(炙剉各三分)蔓荆實枳殼(去穰)
(麺炒各半兩)
右搗篩每服一錢水一盞大棗三枚擘開同煮數沸
去滓取七分溫服不計時候
羚羊角湯(出危氏方)治筋痺肢節束痛
羚羊角薄桂附子獨活(各一兩二錢半)白芍藥
防風芎藭(各一兩)
右剉散每服三錢水盞半姜三片煎八分去滓日可
一二服
脉痺(附論)
夫血性得溫則宣流得寒則凝澀不行則皮毛萎悴肌
肉&KR0857;痺内經謂風寒濕三氣雜至合而為痺又曰夏遇
此者為脉痺則血凝不流可知也
方
導痺湯(出聖濟)治脉痺血道壅澀
黃耆(四兩)當歸(切焙)人參白茯苓(去皮)龍齒遠志(去心)
甘草(炙各三兩)桂(去皮)半夏(湯七遍焙各五兩)枳實(去穰麺炒)桔梗(去蘆)
(剉炒)茯神(去木各二兩)
右搗篩每服先以水二盞煮粳米半合熟去米即入
藥五錢生姜五片大棗二枚擘同煎數沸去滓取一
盞溫服不計時候
升麻湯(出聖濟總錄)治脉痺面顔脫色脉空口唇色赤乾燥
消痺蠲熱潤悅顔色
升麻射干芎藭人參(各三兩)赤小豆(五合)生姜
(二兩半)麥門冬(去心焙)萎蕤(各四兩)生地黃(二兩半)甘草(炙炒)
(二兩)竹葉(切一升)
右剉如麻豆每服五錢水一盞半煎至一盞去滓溫
服不計時候日三
芍藥湯(出聖濟總錄)治脉痺榮衞不通四肢疼痛
芍藥熟地黃(焙)當歸(切焙各二兩)防風(去叉)秦芃(去苗土)
羌活(去蘆)芎藭白术(各一兩)桂(去皮)甘草(炙各三分)
右搗篩每服五錢水一盞半煎至八分去柤溫服日
二服
人參丸(出聖濟)治脉痺通行血脉
人參麦門冬(去心焙)茯神(去木)龍齒遠志(去心)黃耆
(剉)菖蒲赤石脂(各一兩)熟地黃(焙二兩)
右為末煉蜜為丸三二百杵如桐子大每服食後良
久以清粥飲下三十丸
防風湯治風濕脉痺皮膚不仁(方見本門血痺類)
黃耆湯(出聖濟總錄)治脉痺身體不仁
黃耆(剉)芍藥桂(去皮各三兩)當歸(切焙)白茯苓(去皮)菖蒲
人參(各二兩)
右搗篩每服五錢水盞半生姜五片棗二枚擘破同
煎去滓取一盞溫服不拘時
肌痺(附論)
夫風寒濕三氣雜至合而為痺以至隂遇此者則為肌
痺其狀皮膚弗營肌肉&KR0857;痺而不仁是也
方
天麻丸(出聖濟總錄)治肌肉&KR0857;痺肢體怠惰緩弱惡風頭痛
舌本強言語謇澀
天麻獨活(去蘆各一兩)人參防風(去叉各三分)桂(去皮)附
子(去皮臍)麻黃(去根節各一兩)細辛(去苗葉)當歸(切焙)白术羚
羊角(鎊)芎藭薏苡仁乾蠍(去土炒)茯神(去木)牛膝
(去苗酒浸焙)天南星(用醋拌炒黃)白姜蚕(炒各三分)牛黃(研)麝香
(研各一兩)烏蛇肉(酒浸去皮骨令黃一兩)丹砂(另研半兩)龍腦(别研一分)
右除研外為末入研藥拌勻再羅煉蜜和杵三五百
下丸如梧桐子大每服溫酒下一丸至十五丸不計
時候
石南散治内熱極則體上如鼠走或如風痺唇口壞皮
膚色變主諸風大病
石南(三十銖)薯蕷芍藥(一體作甘草)天雄桃花(一作桃仁)
甘菊花(各一兩)黃耆(十八銖)山茱萸(一兩十八銖)珍珠(十八銖)
石膏(二兩)升麻葳蕤(各一兩半)
右㕮咀治下篩酒服方寸日再食前服
麻黃湯(出聖濟總錄)治肌痺滛滛如鼠走四肢津液脫腠理
開汗大泄為脾風風氣藏於皮膚肉色敗鼻則黃色
止汗通肉觧痺
麻黃(去根節煎去沫焙乾)枳實(去穰麺炒微黃)細辛(去苗葉)白术防
風(去叉各三兩)附子(炮去皮臍四兩)甘草(炙剉二兩)桂(去皮二兩)石膏(碎八)
(兩)當歸(切焙)芍藥(各二兩)
右剉如麻豆每服五錢水一盞半生姜半片煎至一
盞去滓溫服不計時候
細辛湯(出聖濟總錄)治肌痺滛滛如䖝行或腠理開疎汗出
皮膚肉色不澤唇鼻黃
細辛(去苗葉)防風(去叉)白术(炮去皮)桂(去皮)石膏(碎)麻黃(去根)
(節炮焙二兩)枳實(麺炒黃)甘草(炙剉各半兩)黃耆當歸(切焙一兩)
右剉如黃豆每服四錢水一盞生姜五片煎至七分
去滓溫服不計時候
麻黃(去根節煎去沫焙乾)當歸(切焙)石膏(碎各二兩)芎藭桂(去皮)甘
草(炙)防風(去叉)芍藥(各一兩)杏仁(湯去皮尖雙仁四十枚)
右搗篩每服四錢水一盞姜一片棗一枚劈煎至六分
去滓溫服不計時候
皮痺(附論)
夫風寒濕三氣雜至合而為痺以秋遇此者為皮痺盖
肺主皮毛於五行為金於四時為秋當秋之時感
於三氣則為皮痺盖正言其時之所感被者非有秋時
而得之者皮膚不營而為不仁則其證然也
方
赤箭丸治肺感於外邪皮膚&KR0857;痺項強痛四肢緩弱胃
目昏塞心腦短氣者宜服之
赤箭羌活(去蘆)桂(去皮)細辛(去苗)當歸(剉炒)甘菊花防
風(去叉)天雄(去皮臍)麻黃白术蔓荆實(去皮)萆&KR1082;(剉)
杏仁(湯去皮雙仁炒)茯神(去木)山茱萸羚羊角(鎊)芎藭
犀角(鎊)五加皮五味子阿膠(炙令)人參楓香
脂(研)天南星(炮)白附子(炮各半兩)龍腦麝香(研)牛黃
(研各一錢)
右二十三味極細與研者拌勻煉蜜搗三二百杵丸
如桐子大每服十五丸荆芥湯下不拘時候
羌活湯治皮痺如䖝行腹脇大腸不利語聲不出
羌活(去蘆)蒺䔧子(炒)沙參丹參麻黃(去根節)白术
羚羊角(鎊)細辛(去苗葉)萆&KR1082;五加皮五味子
生地黃(焙)赤茯苓(去皮)菖蒲杏仁(湯去皮尖雙仁炒)枳實
(去穰麺炒)郁李仁(湯浸去皮麸炒)附子(炮去皮臍)桂(去皮各三分)木通
梹榔(各半兩)
右剉如麻豆每服四錢水一盞半姜五片煎至七分
去滓溫服不拘時候
防風湯(出聖濟總錄)治肺中風寒濕項強頭昏胸蒲短氣嘘
吸顫掉言語聲嘶四肢緩弱皮膚&KR0857;痺
防風(去叉)芎藭麻黃(去根節各一兩)獨活(去蘆)桂(去皮)前胡(去蘆)
五味子附子(炮去皮臍)杏仁(湯去皮尖雙仁麺炒)人參茯神
(去本炒各三兩)細辛(去苗葉)甘菊花黃耆山茱萸甘
草(炙剉各半兩)
右如麻豆每服四錢水一盞半姜五片煎至八分去
滓稍熱服不拘時候
天麻散(出聖濟總錄)治皮痺肌内不仁心煩氣促項背硬強
天麻附子(炮去皮臍)麻黃(去根節)防風(去叉)細辛(去苗葉)白
花蛇(酒酥拌勻)芎藭菖蒲荆芥穗黃耆(剉)桑根
白皮(剉)蒺䔧子(炒)杏仁(湯浸去皮尖雙仁炒研各三錢)牛黃(研)麝
香(研各一分)
右為散與研者三味拌勻再篩每服一錢薄荷酒調
下不拘時候
麻黃湯(出聖濟總錄)治風寒濕之氣感於肺經皮膚&KR0857;痺不
仁
麻黃(去根節)桂(去皮)人參芎藭防風(去叉)附子(炮去皮臍)
芍藥黃芩(去黑心)白术甘草(炙剉一兩)赤茯苓(去皮三分)
右剉如麻豆每服五錢水一盞半姜五片煎至一盞
去滓稍熱服盖覆出汗愈
蔓荆實丸(出聖濟總錄)治皮痺不仁
蔓荆實(三分)枳殼(去穰麺炒)防風(去叉)羌活(去蘆)桔梗(炒)白附
子(炒)蒺䔧子(炒各半兩)皂莢(半觔不蚛者新水洗一宿搗熟絹袋濾去滓入麺少)
(許同煎成膏)
右為末入膏中和搗丸如桐子大每服二十丸食後
熱水送下
天麻丸(出聖濟總錄)治皮膚&KR0857;痺
天麻(酒浸切焙二兩)玄參沒藥(研)地榆烏頭(炮去皮臍各一)
(兩)麝香(研一分)
右為末與研者和勻煉蜜丸如梧桐子大每服二十
丸空心食前溫酒下
蒴藋蒸湯(出聖濟錄)治皮痺
蒴藋根(并葉)桃皮(并葉)菖蒲(葉各三升)細糖(一斗)秫米(五升)
右水一石五斗煮取米熟為度以大盆盛作小竹床
子罩盆人坐床上四面將蓆薦障風别以被衣盖覆
身上覺氣急即旋開孔取氣如兩食久通身汗出几
經三蒸非惟治風寒濕但是皮膚中一切冷氣皆去
之
補氣湯(出濟生拔碎方)治皮膚間有麻木此肺氣不行故也(方見)
(本門諸痺類)
骨痺(附論)
内經謂人身有寒湯火不能熱厚衣不能溫然不動懷
是人者素腎氣勝以水為事太陽氣衰腎枯不長一水
不能勝兩火腎者水也面生於骨腎不榮則髓不能滿
故寒甚至骨也所以不能動懷者肝一陽也心二陽也
腎孤藏也一水不能勝二火故不能動而慄名曰骨痺
寒入骨節也夫骨者腎之餘髓者精之所充也腎水流
行則髓滿而骨強迨夫天癸虧而凝澀則腎脂不長則
髓涸而氣不行骨痺而其證内寒也雖寒不為凍慄則
以心肝二氣為兩陽火一水不能勝之特為骨寒而已
外證當攣節則以髓少而筋燥故攣縮而急也
方
内蓯蓉丸(出聖濟總錄)補骨髓治寒溫
肉蓯蓉(酒浸切焙一兩)獺肝(一一塗酥炙切)柴胡(去苗)秦芃(去苗上各三分)
巴戟天(去心)黃耆(剉各一兩)人參(半兩)白茯苓(去皮三分)熟地黃
(切焙半兩)澤瀉附子(炮去皮臍各三分)遠志(去心一兩)山芋(半兩)石
斛(去根三分)蒺䔧子(炒半兩)厚朴(去皮姜汁炙)五味子桂(去粗)
(皮)丁香桃仁(湯去皮尖雙仁炒另研)木香(各半兩)當歸(切焙三分)
芍藥陳橘皮(湯去白焙)赤石脂梹榔白术乾
姜(炮)甘草(炙剉)郁李仁(湯去皮尖炒仁)牡丹皮山茱萸
蜀椒(去目并閉口炒出汗)芎藭牡蠣(炒各半兩)
右為末和勻煉蜜和搗數百下丸如桐子大每服溫
酒下三十丸不拘時日三服
石斛丸(出聖濟)治腎虚骨痺肌體羸瘦脚痠疼飲食無味
小便滑數
石斛(去根)牛膝(酒浸切焙)續斷(各三分)兔絲子(酒浸别杵)石龍芮
(炒)桂(去皮各一兩)肉蓯蓉(酒浸切焙三分)鹿茸(去毛酥炙一兩)防風(去叉)
(三分)杜仲(去皮剉)白茯苓(去黑皮)熟地黃(切焙各三分)山茱萸
(三分)巴戟天(去心半兩)附子(炮去皮臍一兩)桑螵蛸(炙)芎藭(各半兩)
覆盆子(半兩)補骨脂(炒)蓽澄茄(各三分)五味子(半兩)澤瀉
(一兩)沉香(三分)蘹香子(炒三分)薏苡仁(炒一兩)
右為細末煉蜜和杵數百丸如梧桐子大每服空心
溫酒下三十丸日二服
熟乾地黃丸(出聖濟錄)治腎虚骨痺面色萎黑足冷耳鳴四
肢羸瘦脚膝緩弱小便滑數補腎
熟地黃(切焙)肉蓯蓉(酒浸切焙)磁石(煨醋碎各二兩)山茱萸(三分)桂
(去皮)附子(炮去皮臍一兩)山芋(三錢)牛膝(酒浸切焙一兩)石南白茯
苓(去黑心)澤瀉黃耆(剉各三兩)鹿茸(去毛酥炙二兩)五味子(三錢)
石斛(去根一兩)覆盆子遠志(去心各三分)補骨脂(炒一兩)蓽
薢(三分)巴戟天(去心三分)杜仲(去皮剉一兩)兔絲子(酒浸另搗二兩)白
龍骨(一兩)
右為末煉蜜和杵數百下丸如梧桐子每服空心溫
酒下三十丸日三服
附子獨活湯(出宣明論)治腎藏中風寒濕成骨痺腰脊疼痛
不得俛仰兩脚冷&KR0857;緩弱不遂頭昏耳聾語音濁渾
四肢沉重
附子(炮去皮臍)獨活(去蘆)防風(去叉)芎藭丹參萆&KR1082;
菖蒲(各半兩)天麻桂(去皮各一兩)黃耆當歸(切焙一兩)細
辛(去苗葉)山茱萸白术甘菊花牛膝(酒浸切焙)枳
殼(麺炒)甘草(炙各半兩)
右搗如麻豆每服三錢水一盞生姜三片煎至七分
去滓溫服不計時候
鹿茸天麻丸(出聖濟總錄)治腎蔵氣虚骨痺緩弱腰脊痠疼
臍腹虚冷色不澤志意昏憤
鹿茸(去毛酥炙二兩)天麻(一兩半)附子(炮去皮臍)巴戟天(去心)菖蒲
(各一兩)石斛(去根剉一兩半)萆&KR1082;桂(去粗皮)乾蠍(去蘆)牛膝(酒浸)
(切焙)天雄(炮去皮臍)獨活(去蘆)丹參當歸(切焙)杜仲(去皮各一兩)
肉蓯蓉(酒浸切焙一兩半)磁石(煨醋碎細研水飛一兩)
右為細末煉蜜和勻搗三五百下丸如桐子大每二
十丸加至三十丸空心及晚食前溫酒下
乾漆丸(出指南方)治肉骨痺皮寒
鹿茸乾地黃(各四兩)乾漆(半兩)
右為細末煉蜜丸如梧桐子大每服三十丸空心溫
酒下
血痺(附論)
夫血痺之狀形體肌膚如被微寒所吹者是也盖血為
隂邪入於血而痺故謂之血痺宜先鍼引陽氣後以藥
治之聖惠方云風血痺者由體虚故隂邪入於血經故
也入於血經而為痺故為風血痺也其狀形體如被微
風所吹此由優樂之人骨弱肌膚充盛因痺勞汗出膚
腠易開為風寒所浸故也診其脉自微而澁在寸口關
上小緊者為風血痺也急鍼引陽氣令脉和緊之則愈
方
黃耆酒(一名小黃耆酒出鮑氏方)治血痺及諸痺甚者四肢不遂風
濕寒痺舉體腫痛疼不仁兼治風虚痰癖四肢偏枯兩
脚弱手不能上頭或小腹縮痛脇下攣急心下有伏水
脇下有稍飲夜夢悲愁不樂恍惚善忘由風虚五臟受
邪所致或久坐腰痛耳聾卒起眼眩頭重或舉體脹腫
疼痛不思飲食畏寒冷胸中痰滿心下氣塞及婦人産
後餘疾風虚積冷不除者
大黃(剉生一兩)山茱萸(二兩)乾姜(炮三兩半)黃耆獨活(去蘆)防
風(去叉)甘草(炙)白术蜀椒(去目并閉口者炒出汗)附子(炮去皮臍)
牛膝芎藭細辛(去苗葉各二兩)當歸(切焙)桂(去皮二兩半)葛
根秦芃(去苗上)烏頭(炮製去皮臍以上三味各二兩)
右剉如麻豆用夾絹嚢盛貯以清酒一斗浸之春夏
五日秋冬三日初服三合曰再夜一漸增以知為度虚弱
者加蓯蓉二兩下利者加女萎三兩多忘加石斛菖
蒲紫石英各二兩心虚加茯苓人參各二兩山藥三
兩酒盡可更以酒二斗重漬服之不爾可曝滓搗下
篩酒服方寸匕不知少增之服一劑得力令人耐寒
冷補虚治諸風冷神妙壯人服無熬揀老弱人微熬
揀
乾地黃丸(出聖濟總錄)治血痺去邪益心悅顔色壯筋力
生乾地黃(焙二兩半)五味子桂(去粗皮)秦芃(去苗土)獨活
(去蘆)附子(炮去皮臍)石斛(去根各二兩半)遠志(去心一兩)萆&KR1082;(炒)肉蓯
蓉(酒浸切焙)兔絲子(酒浸另搗)蛇床子(炒)牛膝(酒浸切焙)狗脊(去毛)
(各一兩半)訶梨勒皮梹榔(剉各三兩半)桃仁(去皮尖雙仁炒一兩半)
右為細末煉蜜和丸如桐子大每日空心食前溫酒
下二十丸
萆薢酒(出聖濟總錄)治血痒及五臓六腑皮膚骨髓肌肉筋
脉等疾不問新久
萆&KR1082;防風(去叉)兔絲子杜仲(去粗皮剉炒)黃耆菊
花天雄(炮去皮臍)石斛(去根)生乾地黃(焙)地骨皮續
斷金方(煨醋淬)石南肉蓯蓉(酒浸切焙)蜀椒(去目閉口者炒)
(出汗各一兩)
右㕮咀夾絹嚢盛貯以無灰酒五升浸二七日每(日月)
存性服候減一升即旋添酒一升藥薄即别製年老
人亦可服
萆&KR1082;丸(出千金方)治血痺手足足&KR0857;麻不仁遊走無定風痺
等證
萆&KR1082;(炒)山芋牛膝(酒浸切焙各一兩)白术(半兩)地膚子(炒半)
(兩)乾漆(炒令煙出)蠐螬天雄(炮去皮臍各三分)澤瀉(一兩)熟乾
地黃(焙一兩)茵芋(去皮莖一錢)狗脊(去毛半兩)山茱萸(一兩)車前
子(炒三分)
右除蠐螬研入外搗羅為末和令勻煉蜜和丸如梧
桐子大空心食前溫酒下十丸至十五丸日二夜一
地黃丸治風寒痺走無定處及諸風痺(方見本門行痺類)
茵芋酒(出聖濟總錄)治風血痺肌體手足痿弱四肢拘攣
茵芋(去粗皮)附子(炮去皮臍)天雄(炮去皮&KR2213;)烏頭(去皮臍)秦芃(去土)
女萎防風(去叉)羊躑躅防己石南細辛(去葉)
(苗)桂(去粗皮各一兩)
右㕮咀如麻豆夾絹囊盛貯以清酒五升浸之冬七
日夏三日秋五日春五日初服一合日三漸增
萆薢丸治風邪遊走無定處名曰血痺(方見本門風冷痺類)
防風湯(出醫方大成)治風血痺皮膚不仁
防風(去叉二兩)甘草(炙剉半兩)獨活(去蘆三分)赤茯苓(去皮)當歸
秦芃(去苗土各一兩)茵芋(去粗蒸半兩)桂(去粗皮三分)杏仁(湯去皮尖雙仁)
(麺炒半兩)
右搗篩每服四錢水酒各七分入生姜五片煎至八
分去滓溫服不計時候一方有赤芍藥黃芩各一兩
無茵芋
芍藥湯(一名側子散出聖惠方)治風血痺身體不仁肉冷
赤芍藥側子(炮去皮臍)桂(去粗皮)麻黃(去根節)萆&KR1082;(炒)當
歸(切焙)丹砂(各一分)細辛(去苗葉)甘草(炙剉各半兩)
右剉如麻豆每服三錢水一盞入生姜五片同煎至
六分去滓溫服不計時候
麻黃散(出聖惠方)治風血痺肌膚不仁四肢緩弱
麻黃(三分去根節)烏蛇(二兩酒浸炙令黃去皮骨)白术防風(去蘆)桂
心當歸(各三分剉微炒)蛜&KR1417;(一分微炒去足)附子(一兩炮去皮&KR2213;)
右為細散每服不計時候以豆淋酒調下一錢
茵芋散(出聖惠方)治風血痺體虚風邪入血肌膚頑痺
茵芋天雄(炮去皮臍)石南附子(炮去皮臍)桂心秦芃
(去苗)防風(各一兩去蘆)川烏頭(半兩去皮臍)躑躅花(半兩醋拌勻炒干)
右為末每服不計時候以溫酒調下一錢
黃耆湯(出千金方)治血痺隂陽俱微寸心口關上微尺中小
緊外證身體不仁如風狀者
蜀黃耆人參芍藥桂心(各二兩)生姜(六兩)大棗
(十二枚)
右㕮咀以水六升煮取二升服七合三服令盡
黃耆五物湯(出三因方)治骨弱肌重困疲勞汗出卧不時動
搖加以微風遂作血痺脉當隂陽俱微尺中少腎身
體如風痺狀
黃耆芍藥桂心(各等分)
右剉散每服四大錢水二盞姜五片棗三枚煎至七
分去滓食前服日三一方有人參
腸痺(附論)
内經曰腸痺者數飲而出不得中氣喘爭時發飱泄夫
人腸者𫝊導之官其所以𫝊導者皆沖和之氣今風寒
濕三氣於虚客乘腸間則邪留而和氣閉矣故其證數
飲而氣不得出中氣喘争時發飱泄大小腸氣痺水道不
通故雖多飲而不得溲便并氣於大腸使糟粨不化故
中氣喘角爭時發飱泄也
方
木香丸(出聖濟總錄)治腸痺腹脹癘痛時復飱泄食不消化
小便秘澀
木香白术桂(去粗皮)蕪荑(炒)高良薑(剉各一兩)訶梨
勒(煨用皮一兩半)乾姜(炮三分)附子(炮去皮臍一兩)肉豆蔲(去殼半兩)甘
草(炙各半兩)厚朴(去皮生姜汁炙過二兩)
右為末以麹末煎作糊和搗三二百杵丸如梧桐子
大食前生姜棗湯下二十丸
吳茱萸散治腸痺寒濕内搏腹腸滿氣急大便飱泄
吳茱萸(湯洗焙乾炒)肉豆蔲仁乾姜(炮)甘草(炙各半兩)陳
橘皮(湯去白焙)高良姜厚朴(去粗皮生姜汁炙各二兩)縮砂仁
白术(各一兩)
右為散每服一錢稀粥飲調下食前服
草豆蔲散(出聖濟方)治腸虚寒濕内攻腹痛飱泄
草豆蔲陳橘皮(湯去白各一兩)桂(去皮)木香白术當
歸(切焙)白豆蔲仁高良姜(各五錢)
右為散每服一錢煎生姜棗湯調下食前服
訶梨勒湯(出聖濟錄)治腸痺飱泄腹脹氣痛飲食不化
訶梨勒(煨用皮一兩半)附子(炮去皮臍一兩)木香(半兩)當歸(切焙三分)桔
梗(炒半兩)肉豆蔲(去殼三分)吳茱萸(湯浸七次焙乾炒一分)陳橘皮
(湯浸去白焙三分)甘草(炙剉一分)
右搗篩每服三錢水一中盞入生姜半分棗二枚煎
至七分去滓食前稍熱服
木香散(出聖濟錄)治痺腹脹飱泄小便不利
杏仁(三兩)訶梨勒(焙皮半兩)附子(炮去皮臍一兩)乾姜(炮一兩)厚朴
(去粗皮生姜汁炙二兩)甘草(炙半兩)枳實(去穰麺炒一兩)赤茯苓(去皮一兩)
當歸(炒一兩)
右為末每服二錢粥飲調下食前
赤茯苓丸(出聖濟錄)治腸痺腹滿喘急小便不利大便飱泄
赤茯苓(去黑皮)白术桂(去粗皮各二兩)訶梨勒(煨去夥)木香
陳橘皮(湯去白焙)厚朴(姜汁炙各一兩)
右為末煉蜜為丸如梧桐子大每服三十丸米飲下
空心食前日二次服
訶梨勒丸(出聖濟錄)治腸痺飱泄腹脇脹滿
訶梨勒(煨用皮)當歸(微炒)黃連(去鬚)白术厚朴(去皮姜汁炙各)
(一兩)乾姜(炮三分)木香(三分)
右為末煉蜜和搗三二百下丸如梧桐子大每服三
十丸粥飲下不拘時候
胞痺(附論)
内經謂胞痺者少腹膀胱按之内痛若沃以湯澀於小
便上為清洟夫膀胱為州都之官津液藏焉氣化則能
出矣今風寒濕邪氣客于胞中則氣閉不能化出故胞
滿而水道不通其證少腹膀胱按之内痛若沃以湯澀
於小便以足太陽經氣閼故熱而痛也上為清涕以足
太陽經其行者從巔入絡腦腦氣下灌出於鼻竅則為
清涕矣
方
治胞痺臍腹疼痛小水不利
山芋附子(炮去皮臍)續斷(各一兩)杜仲(去皮酥炒)巴戟天(去心)
(一兩半)桑螵蛸(切焙以麺令炒黑色為度一分)遠志(去心三分)石斛(去根各三)
(分)鹿茸(酥炙去毛)龍骨兔絲子(酒浸一宿另搗三錢)五味子
山茱萸桂(去皮各三分)生乾地黃(焙另于木臼内搗)肉蓯蓉
(酒浸去皮切焙各一兩)
右為細末别搗者相合令勻煉蜜為丸如梧桐子大
每服空心溫酒下三十丸
黃耆湯治胞痺少腹膀胱按之内痛
黃耆目(剉)當歸(切焙)甘草(炙)黃芩(去黑心)遠志(去心焙)五
味子芍藥人參赤茯苓(去黑心)麥門冬(去心焙)
澤瀉生乾地黃(焙)桂(去皮)防風(一兩)乾姜(半兩)
右搗篩每服五錢水二盞入羊腎一隻細切大棗二
枚擘破同煎至一盞去滓空心服
秦芁酒(一名羊膝酒)治胞痺(方見本門腎庳類)
人參湯治胞痺小便不利
人參芍藥麥門冬(去心焙)當歸(切焙)生乾地黃(酒浸)
(去土焙)甘草(炙)芎藭遠志(去心)赤茯苓(去黑皮)五味子
(各一兩)黃芩(去心半兩)桂(去粗皮三兩)乾姜(炮一兩)
右搗篩每服五錢先用水二盞煮羊腎一雙至一盞
半除腎下藥末大棗三枚擘破同煎至一盞去滓空
心溫服日二
茯苓丸(一名防風丸)治胞痺少腹内痛(方見本門腎痺方)
腎瀝湯(出衞生寳鑑)治胞痺小腹急痛小便赤澀
桑螵蛸(十枚切破炙令黃)犀角(屑)麥門冬(去心焙)五加皮(各一)
(兩半)杜仲(去皮酥炙)木通桔梗(炒各一兩)赤芍藥(三分)
右搗篩每服五錢水一盞半入羊腎一雙去脂膜切
竹瀝少許同煎至一盞去滓空心服日再一方用桑白
皮無桑螵蛸
百合飲治胞痺補益
生百合(三兩)赤茯苓(去黑皮二兩)麋角(屑三兩)麥門冬(去心焙)
肉蓯蓉(酒浸切各一兩半)黃耆(一兩)薏苡仁(三合)
右剉如麻豆大每服五錢水一盞半煎至八分去滓
溫服空心日再
溫腎湯治胞痺小便不利腰脊疼腹背拘急絞痛
赤茯苓(去黑皮)白术澤瀉乾姜(炮各四兩)
腎着湯(出宣明論)治胞痺小便不利
赤茯苓(去黑皮)白术(各四兩)乾姜(炮二兩)甘草(炙三兩)
右㕮咀每服四錢水二盞煎至一盞去滓溫服空心
食前各一服(此味溫腎内用前)
右㕮咀每服五錢水二盞煎至一盞去滓溫服空心
食前各一服加桂亦得
普濟方卷一百八十六
