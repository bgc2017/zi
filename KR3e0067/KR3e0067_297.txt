普濟方卷二百九十七明周王朱橚撰
痔漏門
痔漏(附論)
夫五痔之疾或出鼠乳或發寒熱或生瘡或痒痛或下
血其證不一治之不早勞傷過度則毒氣浸潰肌肉穿
穴瘡口不合時有膿血故成痔漏經曰痔久不差變為
漏是也
腸風痔病者所發手太隂手陽明經以應動脉謂肺與
大腸為表裏主為𫝊道以行糟粕腸風痔疾有五種其
證亦異盖隂陽氣虛而痃腑疎風邪乘而熱自生氣濕
邪熱攻於腸中至使大便澁而燥熱欝血熱散而流溢
衝浸滲腸裏故以先血後便熱在下先便後血熱在上
先血後便久而不愈乃作痔素問云因而飽食觔脉横
解房室勞傷為痔風熱不散榖氣流溢𫝊於下部故令
肛門腫滿結如梅李核甚者變成漏也
方
蝟皮丸(出濟生方)治五腫痔漏
猪左足懸蹄(燒灰存性)蝟皮(一枚燒灰存性)黃牛角腮(燒灰存性)貫
衆槐角子(炮)雷丸雞冠花槐花(炒)油髮灰
黃茋(去蘆)香白芷當歸(去蘆酒浸)枳殼(去穰生用)玄參
黃連(去須)防風(去蘆)鱉甲(醋炙各半兩)麝香(别研半錢)
右為末米糊丸梧桐子大每服七十丸加至一百丸
空心米飲下年高虛熱寒濕痔疾不宜服之
麝香蝟皮丸治腸風痔漏疼痛不止大便下血時舉
發
雞冠花(八兩微炒存性)牛角䚡(燒存性)管仲(去毛淨)槐花(微炒)油
髮灰香白芷當歸枳殼(去穰)玄參黃連
黃茋防風(去蘆半兩)鱉甲(一錢用炙黃色)麝香(半錢别研)蝟皮(燒存)
(性用一箇)訶子(去核五錢淨微炒)猪左懸蹄(五十箇燒存性)
右入麝香和米為丸梧桐子大每服三十丸至四十
丸空心米飲下忌動風發病之物
内補丸(出聖惠方)治痔漏積年不瘥
黃茋(二分剉)槐花(一兩微炒)苦參(半兩剉)白桐葉(三分)龍骨(三分)
狸睛(一對微炒)漏蘆(半兩)蝟皮(一兩炙黃色)篇蓄(半兩)敗醬(半兩)木
香厚朴(一兩去麤皮塗生姜汁炙令香熟)硫黃(一兩細研)猪後懸蹄
甲(一兩煮黃焦)續斷(半兩)
右搗羅為末煉蜜和丸梧桐子大每服食前粥飲下
二十丸
寸金錠子(出御藥院方)治一切痔漏經久不可忍者
麝香輕粉硫黃雄黃雌黃藤黃砒
霜粉霜黃丹(各二錢别研)黃漆牡蠣紅藤根
(各一兩)
右為末燒陳米飯和勻捏如大棗子核每用一錠子
絍在肛門内可深二寸許用定新磚毬兒兩箇燒赤
醋内蘸過綿裹肛門外熨冷即易一箇次日大便取
下惡物立效
黃耆葛花丸(出宣明論)治腸中久積熱痔漏下血疼痛
黃茋葛花生地黃(焙)黃赤子小豆花(各一兩)
大黃赤芍藥黃芩當歸(各三兩)蝟皮(一箇)
梹榔白蒺黎皂角子仁(炒各半兩)
右為末煉蜜丸梧桐子大每服二十丸至三十丸桑
白皮下食前槐子煎湯下亦得
内補散治痔
人參黃耆當歸(各二兩)白芷桔梗川芎
厚朴官桂防風甘草(各一兩)
右為末木香同上藥為丸内痔外痔皆治一方用第
勝藥煎湯洗患處
雞峰烏金散(出直指方)治痔漏
穿山甲刺蝟皮猪牙皂角黃牛角心(各碎炒黃)
槐子皂筴刺枳殼貫衆牛角阿膠(各等)
(分再夾和)蝟皮山甲(同炒黑)
右為末每一錢五分用胡桃肉研爛併調酒食前服
大腸有熱荆芥泡湯調下漏血不止當歸煎湯調下
代赭石丸(出直指方)治痔變為漏膿血不止
代赭石(煆醋碎研)磁石(煮米醋數沸蘸七次研)牡蠣灰龍骨(研)
蝟皮(煮焦)皂莢刺赤石脂川椒(焙)猪後蹄垂甲
(燒各存性)木賊(焙)防風(炒)白礬(煆)
右等分細末神麯糊丸小豆大每服五十丸食前艾
并生姜湯下漏血處以熟艾橘和血蝎塞日三換
二礬丸(一名釣腸丸)治痔漏傍穿數宂膿不止并腸風脱肛
等
洗痔方
黃連黃芩荆芥蛇床子(各二兩)側栢葉(生四兩)
槐條鏡面草蚵蚾草(各一握)黑豆(半合)甘草對(半兩)
葱(連鬚一握)
右新汲水熟煎傾盆内熏後通手洗
黃耆丸(一名黃耆枳殼煎丸出本事方)治遠年近日腸風痔漏熏痒結
核成瘡諸藥不效
黃耆(蜜炙)枳殼(去白麩炒)葳靈仁(各二兩)續斷槐角子(去蘆)
比礬(枯)當歸(炒)乾姜(一方作良姜)附子(炮)生地熟地黃
(酒浸)連翹(炒半兩)
右為末煉蜜丸梧桐子大米飲下三十丸進三服
枳殼荆芥散治腸風痔漏并臓毒下血或肛疼痛
荆芥防風苽蔞木通當歸皂角刺
甘草陳皮茯苓枳殼(各等分)
右為末每服半兩水一盞煎七分和滓空心温服後
用
淋洗藥
甘松鳳眼草蒴藿(用根葉莖全)華葱(各等分)
右為末每服用藥一兩水二碗煎至三五沸痛痒時
澡洗
烏玉丹(一名黑玉丹出直指方)治丈夫婦人腸風痔漏着床大腸
頭疼不可忍者服此藥不拘三四次見效初得此疾
發痒疼痛榖道四周多生梗核此是痔如破是漏只
下血是腸風皆因酒色滯氣風毒飲食五事過度即
成此疾人多以外醫塗痔病在腸自有蟲若不去根
本則不除此藥的有神效
椶櫚亂頭髮(皂角水淨洗各二兩)雷丸芝麻(各一兩)苦練
根(二兩半)蝟皮牛角腮(三兩製洗淨)乳香麝香(各半兩)
猪蹄甲(後脚者四十九箇洗淨)
右除乳麝外用藏瓶或沙盒盛鹽泥固濟周回用火
煅煙盡存性不可以太過便去火入乳麝再研細用
酒打糊丸如梧桐子大空心食前胡桃酒下二三十
丸楊氏方名椶櫚丸添不蛀皂角一兩半餘同一方
加槐角四兩燒灰存性榼藤子一兩二錢五分炒苦
練根減一半牛角腮四兩猪蹄甲用二十五箇麝用
二錢芝麻乳麝雷丸苦練根榼藤子不燒外餘藥各
燒灰不用藏瓶每服五十粒荆芥茶或酒米飲任下
秦芁蒼术湯(出衞生寶鑑)腸風痔漏者總辭也分則異若破
者謂之痔漏大便不澀必作大痛此由風熱乘食飽
不通氣逼大腸下而作也受病者燥氣也為病者胃
濕也胃刑大腸則化燥熱之實勝附熱而来是濕熱
風燥四氣而合故大腸頭成塊者濕也作大痛者風
也作大硬燥結者主病兼受火邪也去此四者其西
方肺主諸氣其體收下亦助病為邪須常破氣藥兼
之治法全矣以剉湯與之其效如神
秦芁(一錢)當歸(三錢酒浸)澤瀉(二錢)蒼术(七分)防風(半錢)大黃
(少許)黃蘗(五分酒洗)檳榔(二分)皂角(燒存性去皮一錢)桃仁(湯洗去皮)
(錢)
右將檳榔桃仁皂角仁另為末外㕮咀都作一服水
五盞去滓入檳榔等三味再煎去滓空心服一方青
皮五分木香三分同煎病大者再服而愈生冷硬物
冷茶之類及酒食大麵料乾姜之類犯之其藥不效
如有白膿加白葵花去萼青皮半錢不去白入正藥
中同煎又用木香三分為細末同檳榔等三味再上
火同煎依上法服餌古人治此疾多以歲月除之此
藥一服立愈若病大者再服而愈
榼藤子丸(出御藥院方)治風癖下血痔漏結核疼痛
榼藤子(一箇重七錢酥炙和皮用)茴香(炒)皂角刺(燒存性)蝟皮(燒存)
(性)枯白礬白附子(炮)枳殼(麩炒去穰)樗皮(焙乾各半兩)乳
香(二錢)
右為末醋麵糊丸梧桐子大每服四五十丸温酒食
前服如有痔瘡疼痛醋研五七丸津唾塗患處
木香厚朴湯(出宣明論)治痔漏脱肛腸胃冷脇虛脹不思飲
食
木香陳皮桂心桃仁厚朴(各一兩)肉豆蔲
赤石脂(各半兩)大附(三兩炮)皂角子(二兩去皮子酥炙黃)
右為末每服二錢温粥飲調下食前
神丹(出危氏方)治腸風痔漏
刺胃皮(一箇製鉄器中炒黑色為度)皂角刺(半兩燒灰存性)硫黃(研&KR0008;)
猪牙角(半兩去黑灰塗蜜炙)白礬枳殼(剉碎炙)黃耆(蜜炙赤)附
子(除去皮各半兩)白雞冠花(一兩)
右為細末酒煮糊為丸梧桐子大每服七丸至十丸
空心食前温酒下不飲酒者米飲下久年漏痔服至
三四十日肉滿平安諸痔服之即自消外痔用藥十
丸同硃砂細碾蜜調塗之常服永除根本若服藥覺
熱加白雞冠子一兩五錢或二兩更加三五丸服之
臓腑自調勻也
治痔漏翻花瀉血(出經騐良方)
狐狸手足(一副隂乾)穿山甲蝟皮(各三兩)川芎乳香
黃明膠白附子川烏頭五靈脂(各二兩)
右為麄末沙鍋固濟疾乾用炭火煆通赤去火開窩
研為末入麝香研園荽酒調下二錢日三服
黑丸子(出危氏方)專治久年痔漏下血
乾薑百草霜(一兩)木饅䬦(二兩)烏梅敗㯶百葉
油髮(各五錢以上各燒灰存性却入後藥)桂心(三錢)白芷(五錢各不見火)
右為末醋糊為丸梧桐子大空心米飲下三十丸
治風痔漏不問有頭無頭定三日安(出本事方)
藜䕡(燒灰半兩)皂角針(只用針不用皮条炒二錢)天麻(半兩)乾姜(半兩)
蓮子草(一兩)真麝(半錢)橘子硫黃(一兩)苦瓜蔞(一箇大者)明礬
(一兩)
右將瓜蔞開一孔如小錢大入礬并硫黃在内却將
原掩合定藤紙糊却丸鑵子盛坐磚上炭火煆令烟
盡為度瓶内悶死候冷取去研細同前六味藥末和
勻煉蜜丸梧桐子大每服十丸至五十丸空心温酒
下日三服三日效油麵醃藏牛馬肉魚腥生冷行房
行遠勞力一切忌之
紫金丸(出王氏博濟方)治痔漏久不瘥肛邊牙血時出膿血
龍腦麝香乳香雄黃蜜陀僧(并研各炒一兩)砒
霜(半兩)丹沙阿魏安息香(各一錢)
右先將乳香安息香阿魏熟水浸冷通輭研如膏次
將龍腦麝香丹砂蜜陀僧雄黃各研為末砒霜加菉
豆粉二錢同研細更用巴豆三粒去皮心膜壓出油
亦研細與前藥一處研勻却入前乳香等膏和丸菉
豆大每服一丸空心茶清下兼治腸風等疾婦人心
痛血氣當歸酒下一丸心痛水瀉生薑湯下一丸食
癥麵湯下氣痛温酒下一丸
韭根湯治諸痔漏出膿水疼痛不止
韭根(暴乾)蜀椒(去目并閉口炒出汗)蛇床子續斷蕪荑仁
野李根皂莢白皮松脂(各一兩)白礬(半兩)
右細末每度二兩用水三碗煎二碗濾去滓乘熱於
盆内先熏後洗日三
香殼丸(出宣明論)治濕熱内甚因而飽食腸癖為諸痔久而
成痛漏速治悉愈之
木香黃蘗(各三錢)枳殼(去穣炒)厚朴(各半兩)黃連(一兩)蝟
皮(一箇焼灰)當歸(四錢)荆芥穗(三錢)
右為末麵糊丸梧桐子大每服二三十丸温水食前
日三服
八寶散治腸風痔漏
大附子(一箇去皮臍)南乳香(半錢)蝟皮(一箇燒灰)皂角針(一兩)
(燒灰)榼藤子(一箇去皮臍)猪牙皂(一兩去皮)白礬(半兩枯)硫黃(二錢)
(半)
右為末醋糊丸小豆大每服七丸温酒下日進一服
二日進二服止假令十日進三次忌諸發毒物
乳香丸(出聖濟總錄)治一切痔漏反花瘡等疾
乳香(研半兩)雄黃(研)生乾地黃(瓦上煆醋浸焙乾)黃蠟(各一兩)
麝香(研)龍腦(研)丹砂(研)沒藥(研各一錢)
右為末鎔蠟丸梧桐子大每服十丸麥門冬熟水下
留少藥末貼欲貼時先用橘葉葱湯洗之
螺皮丸(出聖濟總錄)治五痔連年不差漸成痔漏
螺皮(炙焦)龍骨(各二兩)黃耆(細剉)當歸(剉焙)枳殼(去穰麩炒)乾薑
(炮各一兩半)艾葉(三分)附子(炮製去皮臍二兩)
右為末煉蜜丸梧桐子大每服三十丸食前黃耆湯
下
黑聖散(出直指方)治腸風臓毒痔漏及諸下血
當歸川芎茯苓地榆槐花敗棕艾
葉(焼存性)百草霜
右等分為末每服二錢食前陳米飲下
愈痔散(出御藥院方)治男子婦人一切腸風痔漏無問新久
皆可服之
南乳香(另研)槐花(微炒)木香商枳殼(去穣麩炒)鶴虱蓽
澄伽(去蔕)白蕪荑(各一兩)
右為末如服時先嚼核桃一箇次用熱酒一盞調藥
二錢空心日進二服忌發風熱動氣等物
榼藤子丸(出宣明論)治腸風瀉血濕熱内甚因為諸痔久而
不治乃變成漏
黃耆枳實槐花荆芥穗鳳眼草皂角
(三百箇炙)榼藤子(一箇炙)
右為末麵糊丸梧桐子大每服二三十丸空心酒下
米飲亦得忌油膩冷猪魚臭血等物
乳香没藥散(出宣明論)治五腫腸風痔漏無問久新
宣黃連白礬(各一兩)榖精草(五錢)醋石榴(一箇用刀子割下盖)
(子裏面取子三停一停次將黃連白礬碎都入石榴内用元盖子合用濕紙一張褁了後用膠泥拍)
(作餅子裹石榴以炭火燒通赤取出去泥紙次將榖精草銚子内炒焦黃與石榴同研極碎却入)
麝香(一錢)乳香(二錢)没藥(一錢研碎拌勻)
右每服一錢熱酒小半盞調下日三服
香墨散(出聖惠方)治痔漏下膿血不止
香墨(三分)枳實(一兩麩炒微黃)黃耆(一兩剉)代赭(一兩)當歸(一兩剉微)
(炒)麝香(一分細研)白芍(三分)
右搗羅為散入麝香更研勻每服食前以粥飲調下
一錢
硫黃丸(出聖惠方)治痔漏腫痛膿血不止
香墨(三分)枳實(一兩麩炒微黃)黃耆(一兩剉)代赭(一兩)硫黃(一兩細研)
(水飛過)白礬(一兩燒灰)附子(一兩炮製去皮臍)皂莢(一兩燒灰)麝香(一兩)
(細研)蝟皮(一兩燒灰)皂莢(一兩去黑皮塗酥焦黃炙去子)
右搗為末入麝香研令勻以醋煮麵糊丸梧桐子大
每服食前温粥飲下十五丸
治痔漏疼痛腫硬不消用此熏方(出聖惠方)
莨菪子韮子雄黃吳茱萸猪牙皂角(以上)
(並生用)
右搗為末黃蠟為丸彈子大用小口瓶子内燒一丸
熏痔漏上日可兩度用之
槐角丸(出直指方)治五種腸風瀉血糞前有血名外痔糞後
有血名内痔大腸不收名脱肛榖道四面努肉如嬭
名鼠痔頭上有孔名漏並皆治之此藥治腸風痒内
小蟲裏急下膿血不止痒痛消腫聚驅濕毒久服永
除病源
槐角(去梗枝炒一兩)地榆當歸(酒浸宿焙)防風(去蘆各八兩)黃芩
枳殼(去穣麩炒各半斤)
右為末酒糊丸梧桐子大每服三十丸米飲下不拘
時
槐荆丸(出御藥院方)治男子婦人腸風痔漏先臓腑後便血
槐花(微炒)荆芥穗(去土)枳殼(麩炒去穰各一兩)白礬(生)薄荷葉
欝金(各半兩)
右為末水麵糊丸梧桐子大每服六七十丸空心粥
飲下日進二服
淋渫藥(出御藥院方)治腸風痔漏經久不瘥痔以成漏瘡口
膿汁涓涓不絶及瘡内有蟲痒痛不止並宜淋洗之
如瘡不破者用後方乾上藥塗貼衛生&KR0034;鹽
葳靈仙(去土)荆芥穗(去土)商枳殼(去穣炒)乳香(各一兩)細辛
(二錢半去苗)鳳眼草(二兩)
右為麄末每服用藥三兩水一大升半煎一升濾去
滓稍熱淋洗患處如冷再温熱再洗遍不用如洗罷
用綿或白絹揩乾上藥如瘡破後不湏上藥只淋洗
乾上藥(出御藥院方)如瘡不破用前方淋渫訖用此藥塗之
馬牙硝(别研)馬勃(各半兩)輕粉(三錢半)
右為末如瘡痒痛不破者覷瘡大小用藥多少津液
調成膏擦於患處日用三五次
六神丸治痔漏膿血不止
鯪鯉甲(燒灰)皂莢刺(燒灰)雄黃鶴虱(為末)硫黃(研各等分)
右為一處研勻麝香水煮麵糊丸梧桐子大每服十
五丸空心煎湯酒或湯下加至二十丸
蝟皮丸(出千金方)治痔亦治漏
蝟皮(一具)礬石當歸連翹乾姜附子(炮)續
斷黃耆(各二兩)槐子(三兩)乾地黃(五兩)
右為末蜜丸桐子大每服十五丸日再加四十丸一
方無礬石地黃肘後方用黃連無連翹
葛花黃連丸(出德生堂)治凡受痔漏便血之證者皆富貴人
也盖因嗜慾恣情酒色無度或食煎&KR1020;之肉大腸受
熱毒之深故有斯疾或痔如鼠嬭連珠翻花雞冠之
状其形不一或在大腸頭上糞門左右腫痛流膿出
血發作不時面色痿黃飲食减少或有糞後更血紅
黑又有長系縷之血起卧艱難並宜服之
黃連(一斤酒蒸浸去酒晒乾)枳殼(半斤去穣炒)乾葛(四兩)葛花(四兩如無)
(以干葛代之)槐花(四兩)木香(三兩)
右為末留浸黃連酒作麵糊丸如桐子大每服五十
七十丸飯水下酒亦可不拘時日進三服
奥樗皮散(出聖惠方)治痔漏下血不止及膿
奥樗皮(一兩微炒剉)醋石榴皮(一兩)地榆(一兩剉)黃連(一兩去鬚)
艾葉(三分微炒)阿膠(一兩搗碎炒令黃色)
右搗羅為散每服食前粥飲下二錢
蝟皮丸(出聖惠方)治痔漏膿血不止發歇疼痛
蝟皮(一兩燒灰)白礬(半兩燒令汁盡)皂莢刺(一兩燒灰)硫黃(半兩細研)附
子(半兩炮製去皮)榼藤子(一箇去殼)
右為末醋煮麵糊丸桐子大每服食前温粥飲下二
十丸
大&KR1181;薢丸(出聖惠方)治一切痔漏不論深淺必驗方
黃耆(二兩剉)枳實(一兩五錢麩炒微黃)萆薢(三兩剉)白蒺黎(三兩微炒)
(去刺)兔絲子(一兩酒浸三日曝乾炒搗末)烏蛇(三兩酒浸去皮骨微炒)
右搗為末煉蜜和丸桐子大每服空心及晚食前温
粥飲下十五丸
神驗散(出神效方)治腸風痔漏及五種腸風下血糞前有血
名外痔糞後有血名内痔大腸名脱肛榖道四邊有
弩肉如乳頭名鼠妳痔有穴腸出血名漏並皆治之
牛頭角腮(一隻酌中者)猪牙皂角(七疋)穿山甲(四十九片或圓取或)
(四方取或一字去)蝟皮(一兩)蛇蜕皮(一條)
右搥碎盛在小口磁器内鹽泥固定日中晒乾瓶口
微露出烟用文武火燒紅赤烟為少取出放冷為細
末如服藥日先一日臨卧細嚼胡桃仁半箇如糊用
温醇糯酒一盞送下不語便睡先引出蟲至次日交
五更服藥驗病年月遠近或秤三錢五七錢用水半
大盞醇糯酒半大盞相合令熟煎藥服之至辰時更
服一服再依前服藥不湏用胡桃仁久病不過七服
忌油膩魚鱉雉兔猪犬等物
鶴虱丸治痔漏膿血不止十年不瘥亦殺蟲
鶴虱(炒)雷丸白礬灰(各一兩)皂莢刺硫黃(研等分各)
(半兩)
右研為末醋煮為丸如桐子大雄黃為衣每服二十
丸麝香温酒下空心服之
如聖餅治痔漏膿血不止臓毒下血
寒食麵鉛丹(研)白礬(燒令汁盡研)輕粉(研)硫黃(研各等分)
右研勻用倒流水和作餅如錢大每服發時以慢火
炙黃熟一餅分四服用温熱水嚼下日日午時夜服
麝香散治痔漏
麝香(三錢)槐花(半生半炒)荆芥穗(各一錢)千鍼草(去皮根半兩)硼
砂(研三錢)
右研為散每服二錢温酒調下臨卧時服
牽牛丸治腸風痔漏
黑牽牛(生熟各半)猪牙皂角(去皮)何首烏香附子草
烏頭(切破冷水浸秋冬七日夏三日等分亭勻)
右為末醋打麵糊為丸如桐子大令患人勿食晚飯
次日五更飽食燒熟猪肉一頓少時酒送下五七丸
藥行息時用冷水飯頻頻壓之大忌熱物後用熟熱
烏頭於瘡上時時換炙之
麝香丸(出聖惠方)治痔漏瘡腫疼痛膿血不止
麝香(半兩研細)蝸牛子(二兩炒黃)竈突黑(二兩)道人頭(二兩)漢椒
(二兩去目及閉口者微炒)
右為末煉蜜丸梧桐子大每服三十丸食前粥飲下
黃礬丸(出聖惠方)治痔漏腫痛膿血不止
黃礬(三兩)烏蛇(六兩酒浸去骨皮炙令黃)黃耆(三兩剉)枳殼(二兩麩炒微黃)
(去穣)駱駝胸前毛(三兩半燒灰)
右為末煉蜜和丸梧桐子大每服二十丸煎黃耆湯
食前下
熊膽散(出御藥院方)治痔漏瘡口不合膿汁清稀腫硬不消
熊膽(一錢)雄黃輕粉(各半錢)麝香(一字)
右件研為細末乾糝藥瘡口上
治遠年近日痔漏不瘥
木香丁香黑牛末白牛末(各一錢)
右為末用雉子二箇打開取黃與前藥一處調勻再
用雉子殼盛藥在内紙封口同煮熱分作四服空心
温酒下
治痔漏
附子(一箇)腦子麝香没藥(各一錢)
右為末取薄荷自然汁丸梧桐子大每服一丸用蛙
口涎沫調開點痔一二丸可治五人
枳殼散治腸風痔漏
枳殼木鱉子防風&KR1181;薢(各二錢)
右為末每用藥半兩水三升煎至三五沸盪三五次
效
異功散治腸風痔漏便血登厠糞前血為外痔糞後
血為内痔大腸不收名脱肛有弩肉為鼠妳痔頭有
孔名漏(方見本門諸痔漏)
治痔漏此因大腸感風熱而生(出本事方)
生砒(一字)木銀(一粒如米大)真麝(一粒如小豆大)膩粉(一字)
右件並乳入鉢内研令極細如痔或有珠子者將白
礬盪洗净拭乾用手撚藥揩在痔内上揩得痒時便
是藥行一日二次又洗去五日後住藥見效如或有
孔即用紙撚引藥送入令徹其内更用紙貼孔前一
日兩次使藥自然生合
治腸痔漏(出本事方)
大黃當歸(川者)苦參牙皂(去皮)
右等分末醋糊丸梧桐子大每服二十丸空心温酒
下
當歸湯(一名清凉飲出直指方)治痔漏消腫疼
當歸(切焙)大黃(煨剉)赤芍藥甘草
右為麄末每服二錢七分水一盞煎八分去滓稍熱
服微利一行為效一方用乳香一錢碙砂五分訶梨
勒皮半兩同研為末以大棗二枚去核加藥末二錢
七分棗肉紙裹煨熟分作四服茶清嚼下與前藥相
間服亦得
榼藤散(出聖濟總錄)治諸痔漏膿血不絶羸瘦
榼藤(三箇生油塗炙熱取肉)續斷雞冠花(炒)烏賊魚骨(去甲)
(炙各一兩)
右為末每服二錢七分空心温酒調下日晩再服
丹粉散(出聖濟總錄)治痔漏有瘡成竅膿血不止
鉛丹鹽豉(各一兩)膩粉(半兩)大蒜(一顆去皮切)
右先搗蒜令爛後入餘藥搗作薄餅焙乾為細末少
許貼之日三五次
痔瘡漏
猪牙皂角(七箇燒灰)胡桃肉(七箇燒灰)樺皮(七塊燒灰)瓜蔞(一箇燒灰)
(存性)
右為細末好酒調服空心分二服喫
痔瘡未破者
乳香(一錢)硼砂(一錢)雄黃(一錢)信(一錢)
右為細末用猪膽調塗
硼砂丸(出聖惠方)治痔漏下血不止肌體黃瘦四肢無力
硼砂(一兩)黃丹(一兩)砒霜(半兩)硃砂(一兩)
右都細研入瓷盆子内歇口小火燒令烟出為度
停冷又細研用火燒七遍了入麝香一分同研令細
麵糊和丸梧桐子大每扵食前枳殼湯下五丸忌
熱物
麝香散(出御藥院方)治下部脱血或瘡痔漏久不差
麝香血蝎(各半兩)蝟皮(一兩)
右先研蝟皮血蝎為末次入麝香拌勻每服半錢温
酒一盞調勻食前日二服
枳殼散(出御藥院方)治腸風痔漏便血無數疼痛不可忍者
枳殼(麩炒去穣)槐子(微炒黃色)荆芥穗(各半兩)
右為末每服三錢粟米粥調下如人行一二里地再
用粥壓之空心日進三二服
治脱肛痔漏(出神效方)
胡荽(一升)乳香(少許)粟糠(半升或一升)
右先泥成爐子留一小眼可扺肛門大小不令透烟
火熏
治痔漏下血不止(出神效方)
紫皮蒜(十箇獨科者炒)大椒(六十顆)豆䜴(四兩)
右搗爛為泥丸彈子大空心細嚼一丸鹽湯下日三
服
薰渫藥(出神效方)
風眼草赤皮葱椒(各等分)
右同漿水滚過坐盆令熱氣熏痔但通手渫之如法
不過三次愈
治痔漏乳痔(出經驗良方)
側栢葉(二兩)乳香(二錢)枳殼(去白一兩)
右為末二錢空心飯飲調下
洗藥(出經驗良方)治痔漏下血
荆芥枳殼(各等分)馬鞭草(多使)
右焙乾為麄末煎湯熏洗
治腸風痔漏
京三稜(用黑豆炒切作片子)馬兜苓榖精草(各等分)
右為散水同煎熏洗效
枳殼丸治腸風痔漏久不差者
先穗子(三兩)皂角(一兩去皮酥炙黃)枳殼(二兩去穣生)
右為末煉蜜丸梧桐子大空心五十丸
二聖散治腸風痔漏不問有吃嗒破不破者治之
枳殼(二兩用麩去炒過去穣用)黃耆(二兩)破故紙(二兩微炒)
右一處為細末空心好酒調下三大錢如不飲米湯
調下忌食燒肉熱麵雞鮓牛馬肉葱蒜韭并動風之
物一月
治腸風痔漏(出本事方)
赤芍藥官桂(去皮)甘草(炙各等分)
右㕮咀每服二錢生薑二片白糖一塊水一盞煎七
分去滓空心服之
丹砂塗方治諸痔漏疽瘡
丹砂麝香蛇蜕(燒灰各一錢)
右研令細以鹽湯洗瘡拭乾後塗𫝊日三二度
療痔漏疽瘡
光明砂(别研)麝香當門子(别研)蛇皮(五月五日煮炙)
右等分研先以鹽湯洗拭乾瘡少蜜以散𫝊上瘥
治痔瘡
荆芥木鱉子朴硝(各等分)
右煎湯入於瓶内熏後湯温洗之立效
治痔漏涓涓出膿血疼痛日夜不止漸加羸瘦宜服(出聖)
(惠方)
磁石(二兩)白礬(二兩)綠礬(四兩)
右搗細末入瓦瓶子内盛大火燒令通赤候冷將出
紙襯攤於地上經宿細研如粉煮棗瓤和丸菉豆大
每服食前粥飲下二十丸
木賊丸(出聖惠方)治痔漏痛不可忍者
木賊(一兩)榼藤子仁(二枚塗酥炙黃)烏賊魚骨(二兩)
右搗羅為末煉蜜和丸梧桐子大每服不拘時候温
粥飲二十丸下
治痔漏久不瘥宜服此方(出聖惠方)
蛇床子(半兩末)荆芥(半兩末)蝸牛(三七枚)
右一處研爛塗在紙上每發時先用白礬熱水洗痔
頭了後用被褥上安藥紙上坐兩次瘥
露蜂房散(出聖惠方)治痔漏膿血不止
露蜂房(半兩炙黃)蝟皮(半兩炙令焦黃)麝香(一錢)
右細研令勻每日三五度半錢𫝊之
管仲散(出御藥院方)治腸風痔漏
管仲紅藤(各四兩上等好者)
右為麄末分作四分服用綿紙包作四裹每服一包
上好酒一升煎至五服用小口器温服藥滓收着候
四服藥滓一處用水碗半至五服用小口器盒盛放
被兒内熏着瘡門就熱通手洗如虫子死後便瘥不
痛
治痔漏(出儒門事親書)
白牽牛(頭末四兩)没藥(一兩)
右細末如欲服藥先一日不食晩飯明日空心獖猪
精肉四兩燒令香熱薄批散藥在内裹之漸漸細嚼
食盡然後宿蒸餅壓之眇下膿血為效量病大小虛
實加减服之忌油膩濕麵酒色三日外不忌一服見
效或用淡水煮肉熟用上法亦可又用服前一日不
食午飯并夜飯明日空心用之
净固丸(出儒門事親書)治痔漏下血痒痛
槐花(炒)枳殼(去穣各一兩)
右為末醋糊丸梧桐子大每服二十丸米飲下空心
十服見效
槐荆丸(出儒門事親書)治痔漏
槐花荆芥
右等分為末每服一兩水煎空心下
蒲黃散(出儒門寳鑑)治下部痔漏
蒲黃(一兩)血蝎(五錢)
右為細末每用少許貼於患處
治痔漏瘡方(出本事方)
雞子(一枚煮熱去黃取白切焙)白礬(明為如皂角子大匙上枯缺用三分)
右為末用温湯净洗拭乾用紙撚占藥入瘡孔内立
效一日二易
治男子婦人諸般痔漏(出本事方)
黃牛角狼毒(各等分)
右為細末翻花漏每服一錢甘草湯下合官漏薑湯
下五分腸風米飲一錢酸醋調一錢滴珠漏山梔子
三箇煎湯下
蜀椒榼藤丸治痔漏不限年月深淺重痛穿血膿血
不止
蜀椒(去目并閉口炒出汗木杵輕搗取紅四兩)榼藤子(大者一箇劈破炙)
右為末棗肉丸梧桐子大每服十五丸至二十丸空
心温酒下
麝香散(出聖惠方)治諸漏痔有頭因穿破後成漏膿水經年
不乾
麝香(研半兩)鴿糞(一升)
右將鴿糞於淨地上火煆烟盡候冷與麝同研為散
每服二錢七分空心米飲下晩再服一方銷黑錫二
兩和捏作餅子當於瘡上貼之神效
鯪鯉甲散(出聖濟總錄)治諸痔漏有瘡膿出楚痛
鯪鯉甲(炙焦五兩)麝香(研一分)
右為散每服二錢空心煎黃耆湯下日晚再服一方
飯湯下
熏漏瘡
蒼耳枳殼(各等分)
右件藥搗麄末水一碗装磁瓶内煮汁濃坐在上熏
妙
治痔漏下膿血不止(出聖惠方)
木賊(一兩)蝟皮(一兩炙塗焦黃)
右搗為散每於食前粥飲下一錢
又方(出聖惠方)
遠志(一兩)㯶櫚(二兩燒灰)
右搗為散每於食前粥飲下一錢
治痔漏膿血有瘡竅疼痛宜服此方(出聖惠方)
砒霜(半分研如粉)黃蠟(半分)
右銚子先鎔蠟作汁後下砒霜攪和勻看瘡大小撚
為條子下部每發時用緜裹内瘡竅子中良久却取
或未有竅子即内大孔中良久取出日三兩度用即效
砒黃傅方治下部漏瘡
砒黃(研)蚘蟲(隂乾為末各各半兩)
右研令勻傅瘡口中以帛裹定日二次
治痔漏(出神效方)
用黑白牽牛一合炒黃為末猪肉四兩切碎炒熟與末藥
攪勻作一服用新白米飲二三匙壓之取下白蟲為效
又坐藥(出聖效方)
用鯉魚鯪二三甲以薄緜蠒裹如棗核樣内之痛即止
治痔漏青葱散(出危氏方)
右用葱青内刮涎對停入蜜調勻先木鱉子煎湯熏
洗然後傅藥其冷如水唐仲舉云嘗有一吏人苦此
渠族弟親合與之早飯前𫝊午後以榜子來謝拜於
廷下云疾已安矣
又方(出經驗良方)
右用死鱉頭燒灰研末塗腸頭上便能縮入
又方(出危氏方)治痔瘡肛門周匝有孔十數諸藥不效
右用狗肉蘸藍汁空心食如不食狗肉騾肉蘸汁亦
可七日自安
治痔漏有蟲(出肘後方)
右用&KR1181;薢細剉貫衆去土等分為末湯酒下二錢食
前温服
一方治有蟲下血
右用大棗肉一箇去皮用水銀少許以唾研開和棗
肉令蒸熱納下部
治腸風痔漏
右用訶子不拘多少和皮於灰火内炮黃色為末先
用槐枝煎湯洗瘡將藥末貼次日再用鳳眼草煎湯
洗貼藥次用地蓬毛貼令病人自用津唾調搽如瘡
有青水出速治如膿出難醫仍用紙撚入瘡内用藥
仍服勻腸丸
治痔漏
右用取向東生芭焦根擂爛炒熟鋪於軟凳上候令
坐又易不過三上其疾立除莫犯鉄器一方取汁熱
酒浸空心服
又方
右用衮蔴不拘多少將甑兒盛水於火上煎百沸將
衮蔴於甑内水中蘸過如法熱將衮蔴於瘡上如法
緊坐衮蔴熱最好如此數次即愈瘡破者好治
治痔漏
右用茄花為末香油調𫝊或燒灰亦好用
又方
用肥皂去子劈開安蜜於内火炙内令蜜乾如此三
次研為末空心酒四十日愈痔除漏孔自滿
痔漏方初覺糞門腫痛者
右以舊綉刀磨水洗之
又方
右用槿花半開者一把手採煎湯熏之
治五般惡痔漏瘡
右用黑虎膏丸如棗核樣隨大小入穴再用膏藥貼
上仍用甘草漏蘆煎湯下
治腸風痔漏(出本事方)
右用鯽魚一尾破開盡去腸入白礬令滿瓦上燒過
並為細末用雞毛捲藥傅治立效一方敗棕皮包紙
裹煨香熱去紙熨斗内燒帶生存性為末每服一錢
空心米飲下一方瓦上燒為灰軟飯丸桐子大每服
二十丸粥飲下
河水方(出本事方)治痔漏下血不止反收痔
右用城市河中水一桶脱衣坐水中頻洗血即止痔亦
可不過三五次立效
治腸風痔漏(出本事方)
右用雞冠花不拘多少濃煎湯洗每服一盞空心下
井水亦得久患者皆瘥并與數人用皆然神效可驚
不類他藥
治諸瘡中毒痔漏等骨蒸彌良
右用羊屎熏瘡
治瘡疥痔下血者
右用水蘇煮汁服之
治癰疽痔漏瘡及小兒丹方
右用水煮棘根汁洗之
治痔漏瘡
右用馬兜鈴於瓶中燒熏病處入藥炙用
啄酒散(出聖惠方)治痔漏有頭出膿水不止
右用啄木鳥一隻燒灰酒下二錢七分膽治瘡蟲立
死
治五痔漏瘡殺蟲方(出肘後方)
用鰻鱺魚一頭治如食法切作片炙着椒鹽醬調和
食之
治大腸痔漏并脱肛(出肘後方)
右用虎脛骨兩節蜜二兩炙令黑搗末蒸餅丸如桐
子大每服清晨温酒下二十丸隔夜先和大服後方
服此藥
狸骨痔及漏
右用狸骨炙和麝香雄黃為丸服之糞燒灰治鬼瘧
如聖膏治痔漏有頭或如鼠乳
右用芫花根不計多少洗淨隂乾木臼内搗水少許
絞取汁於銀石器内慢火燒成膏將絲綿就膏内度
過以綿繫痔頭初時微痛心躁後落以紙撚子膏藥
於竅内永除根本未落不得使水
潤腸丸李方御𫝊科治痔丸方朝貴用之屢效盖其用
藥簡要有次苐製造有法無苦楚而收效甚速凡痔
出外或審若蓮花復便血疼痛不可坐卧甚者用下
藥早上藥一次午一次晩一次至夜看痔頭出黃水
恙如泉當夜不可再上藥一二日為好若年高人應
外腎牽引疼痛可以人用火烘熱手於大小便間熨
之其痛自安黃水未盡可再𫝊一日藥仍湏勤晩外
科人早晚有照黃水流至盡是病根已去也
大黃枳殼當歸(各等分)
右為末蜜丸梧桐子大每服三十丸白湯或蜜湯下
老弱人宜麻仁丸或三黃丸痔漏傅雙金散
雙金散
黃連鬱金(各等分)
龍骨散
龍骨(煆)白芷黃丹寒水石(煆各等分)
右為末摻瘡口上小便赤色服導赤散
導赤散
生地黃木通甘草(各等分)
右為末每服三錢白湯下將好服内補散(方見在前)
痔漏有頭疼痛下血不止(出聖惠方)
右用桃根煮汁日二三上洗之
炙漏法(出千金方)
用葶藶子二合豉一升和搗熟作餅子如大錢厚二
分許取一枚當瘡孔上作艾炷如小指大炙餅上三
炷一易餅三丸炷隔三日復一炙之外臺炙瘰&KR0659;古
今緣劎云不炙頭瘡葶藶氣入腦殺人
又炙漏法(出千金方)
右用搗生商陸根捻作餅子如錢厚三分安漏上以
艾炙餅上乾易之灸三四次一升艾瘥外臺炙瘰&KR0659;
又七月七日未出取麻花五月五日取艾等分搗作注
用炙瘡上百壮
血蝎散(出楊氏家藏方)治痔漏疼痛不可忍者
血蝎(須真好者)
右件為細末用唾津調塗頻用為妙
玉屑散治腸風痔漏
右用葫蘆殼燒灰出火氣研極細清晨飲湯調下
治腸風痔漏
右用沙糖打却將樣子蘸糖惹荆芥細末空心服之
側金散(出楊氏家藏方)治痔漏竅下血疼痛
乾黃蜀葵花黃蘗(去麄皮蜜炙)黃丹(飛過)韶粉(以上四味各半)
(兩)麝香(一錢别研)
右件前二味搗羅為末同後三味研勻每用如患處
乾貼之
降真散(出楊氏家藏方)治痔漏有竅子者
銅錄(别研)白礬(别研)蜜陀僧(别研)降真香楮葉(各等分)
右件為細末每用少許以紙絍蘸藥撚入痔漏竅中
三黃散(出楊氏家藏方)治痔瘡
黃丹(二兩火飛)黃蘗皮(去麄皮)黃連(去鬚二味各四兩)白礬(一兩枯)
右件為細末津唾調下
交藤丸(出楊氏家藏方)
血蝎(半兩别研)馬蘭根(一斤)川烏頭(炮去皮研)人參(去蘆頭)黃丹
(二兩)何首烏(四兩)甘草(二兩炙)
右件為細末醋煮麵糊為丸如梧桐子大每服三十
丸鹽湯或酒送下空心食前後服藥了用茵蔯湯洗
之如瘡乾無膿血後用三黃散貼
黑神散(出楊氏家藏方)治痔瘡
硫黃蜜陀僧(碎)
右件同炒令烟絶細研為末用少許摻之日兩次用
二香散(出楊氏家藏方)治遠年冷漏
香鼠(一枚令炙焦)麝香(少許同研)
右為細末和勻每用少許乾摻瘡口先以温湯洗之
過拭乾次用上件藥摻如瘡口深膿出藥下能入血
者用紙撚蘸藥絍在瘡内自然膿出少從裏生肉面
外有脚底被簽破及百日瘡不合口貼此藥遂瘥
鯽魚散(出楊氏家藏方)治痔瘡
鯽魚(七枚長二寸者)苜蓿(三錢七分)
右件將鯽魚取去腸肚淨洗了用苜蓿子均入在七
枚魚肚内以線繫了文武火上慢慢炙令通裏黃并
骨焦研細每服一錢温酒調下空心
千金散(出楊氏家藏方)
右用鼠狼一枚自死者不拘大小置砂瓶内篛葉包
定瓶口次用鹽泥固濟用硬炭一十斤簇瓶火煆通
紅七分盡取出藥瓶在地上出火毒一宿研為細末
每服二錢入麝香少許熱酒調下食空服如藥十日
之後用刺蝟皮一枚燒作灰細末入麝香少許每服
一錢温酒調下食前千金散服
立驗膏(出楊氏家藏方)治痔漏止發忽腸頭不止血者貼之永
除其根
右方用活黃鱔魚一條利刀斷其首瀝熱血於掌
中急以大活蜘蛛一枚以手指只就掌中研蜘蛛
爛為度去蜘蛛皮刮於磁瓦器内收於發時塗傅不
過三二次瘥
狐骨散(出楊氏家藏方)治痔漏
狐骨皂角不蛀者
右件各等分㕮咀每服一兩如香燒熏
二白散(出余居士選奇方)治痔漏膿汁逗流疼不止
寒水石(火燒赤放令冷)白滑石(細研)
右件各等分同研勻用新綿搵藥撲瘡頭頻用
㭽聖湯(出家藏經驗方)治痔漏方
右用躑躅花十文俗號蜘蛛花煎湯候一兩滚熱入
朴硝十文在滚的脚桶内其上用板一片盖令密當
中穿一穴坐在熏之旋將五文荆芥細研入臘茶二
錢點飲盡之候湯冷即起昔曾有夫婦俱病因得此
方知其效也
玉粉散治痔漏
右用牡蠣燒煆入地坑出火氣為末濕即乾摻如乾
即以津調𫝊紹興桂真官用此療友人劉葉效
秦芁白术丸治痔疾并痔漏有膿血大便燥硬而作
疼痛不可忍者
秦芁(一兩去蘆)當歸(五錢酒製)桃仁(一兩湯浸去皮炙令黃)地榆(三錢)枳
殼(麩炒半兩)皂角仁(一兩焼存性去皮)澤瀉(半兩)白术(半兩)
右同為細末和桃仁泥子研勻煎熟湯白麵糊為丸
如雞豆仁大令藥光滑焙乾每服二丸白湯送下空
心宿食消盡服之待少時以美膳壓忌生冷硬物冷
水菜之類并濕麵酒及五辣辛熱大料等諸物犯之
則藥無驗矣數服而愈痔漏之病乃風熱燥濕也
以秦芁當歸尾辛温和血涼燥疎風止痛桃仁潤血
以皂角仁除風燥以地榆破血為下使以枳殼之苦
寒補腎以下泄胃濕以澤瀉之淡滲使風歸於前隂
以補清燥受冒之濕邪也白术之苦甘以苦補燥氣
不足其甘未泄火而益元氣也故曰乾寒瀉火乃假
枳殼之寒也故人為藥為下焦凟又曰在下者引而
蝎之多為大便必澀以大黃雄去之其津血亦不足
以當歸和血及油潤之劑則大便自然軟利也宜作
剉湯以與之是下焦有病急治之法也以地榆惡人
而槐角故宿食消盡空心作丸服之
秦芁防風湯治痔漏每日大便時發疼痛如無疼痛
非痔漏也此藥治之
秦芁防風當歸身白术(以上各一錢五分)黃蘗(五分)
橘皮(三錢)甘草(炙六分)紅花(少許)桃仁(三十箇)大黃(煨三分)升
麻(二分)柴葫(二分)澤瀉(六分)
右件剉如麻豆大都作一服水三大盞煎至一盞去
滓燒熱空心服之避風寒忌房事勿食酒麵辛熱物
及當風寒處大便
當歸郁李仁湯治痔漏大便硬弩肉大便下垂多血
苦痛不能忍
皂角仁(前另為細末煎成調服)郁李仁(一錢)麻子仁(一錢五分)秦芁
(一錢五分)蒼术(半錢)當歸尾(五分)澤瀉(三分)大黃(煨三分)生地黃
(五分)枳實(七分)
右件㕮咀水三大盞煎至一盞去滓空心宿食消盡
服之忌風寒處大小便
秦芁羌活湯治痔漏成塊下垂乞疼不任其痒
升麻(五分)柴胡(五分)黃耆(一錢)炙甘草(五分)防風(七分)藁本(三分)
細辛(少許)紅花(少許)羌活(一錢二分)秦芁(一錢)麻(半分)
右件剉如麻豆大都作一服水二盞煎至一盞空心
服之忌禁如前
秦芁當歸湯治痔漏大便結燥疼痛
秦芁(一錢)當歸尾(五分)桃仁(二十箇)紅花(少許)枳實(一錢)大黃
(煨四錢)澤瀉(五分)白术(五分)皂角仁(五分)
右件剉如麻豆大都作一服水三盞煎至一盞去滓
稍熱服食前
小烏玉丹治痔漏瘡
乳香(五錢研)麝香(二錢研)芝麻(一兩生用)苦楝根(一兩去皮生用)
槐角子(一兩五錢生用)雷丸(一兩生剉碎)亂油頭髮(三兩剪碎燒存性)
黃牛角腮(三兩生用)生猪前甲(四十九箇蔞内燒灰存性)南星(一兩生用)
穿山甲(四兩鹽固濟煆存性)白礬(一兩飛過)半夏(一兩生用)枳殼(一兩燒)
右件各依法過度為細末用好酒醋糊為丸如梧桐
子大每服二十丸空心用米飲吞下日進二服如彔
豆大亦得可服三十丸雞鵝肉新薑豆腐淹藏毒物
枳殼散熏洗痔漏
枳殼(二兩)貫衆(二兩)荆芥(一兩)大白皮(一兩)黃連(五錢)蛇床子
(五錢)蒼耳根(一把)乾薑(五錢炮)栢枝(一把)薤頭(一把)黑豆(一升)無
名異(五錢)青葉(一把)地骨皮(五錢)
右件為麤末每服一大合用水三大椀煎至一椀先
熏後温洗日二三次
五倍散敷貼痔漏瘡
海螵蛸(二錢五分)五倍子(三錢瓦上焙乾)乳香(一錢五分)蕪荑(五錢)豆
粉(一錢炒黑色)白鱔頭(一對燒存性)龍骨(一分)麝香(半)
右為細末先用煎藥洗候乾如破有水乾摻如無水
用津唾調塗瘡
烏蛇丸治腸風五種痔漏(方見本門諸痔類)
貫衆散治痔漏
貫衆(三箇大者一箇搗碎)&KR1181;薢(二兩)白芷(二兩好者)
右搗羅為細末每服二錢用胡桃酒調下陳米飲亦
得空心午前服十年患者服之立效
五聖丸治腸風痔漏子母痔内痔返花痔
肥皂角(三挺慢火燒存性一分去子)青橘皮(五錢去穣炒)白礬(五錢枯)
乾薄荷(五錢)乳香(一分)雷丸
右一處搗羅為末麵糊為丸如彔豆大每服五七十
丸用薄荷茶送下日進三服忌毒物
平肌散治痔瘡久不合者
黃狗骨頭(燒灰)亂髮(燒灰)穿山甲(燒灰以上三味各等分)
右件同研令勻如瘡已乾自用津唾調塗如濕即乾
𫝊日三四次
兆亭散治腸風痔漏積年膿不乾
白礬(别研)乳香(别研)黃連(去鬚以上三味各一兩取末)
右件用大鯽魚一枚去腸并鱗入藥末在内濕紙裹
麻皮纏鹽泥固濟文武火煨熟去泥紙却用慢火炙
焦同為細末每服二錢空心粟米飲調下
皂角子散治腸風痔漏下血經久不瘥者
皂角(一百枚燒留性研末)榼藤子(一枚全者去殼研不可搗)
右件為細末每服二錢七分熱酒下如人行一二十
五里再飲熱酒一盞投之
天聖年間知濠州馬忠肅家有媪病漏瘡已十年一日
老兵掃廷下且言前數日過市有醫自遠來諸漏瘡
可治頃刻之力媪曰吾更醫多矣不信也其黨有以
白忠肅公者即為召醫視之可治無難需活鱔竹針
五六與之醫乃擲鱔因屈槃以竹針貫之覆瘡良久
取視有白蟲數十針著鱔醫即令置杯水中蠕動如
線復覆之又得十餘如是五五醫者曰蟲固盡矣然
其餘皆小虫竟請以常用藥𫝊之時家有梹榔黃連
散𫝊之明日以乾艾湯投白礬二三錢洗瘡然後𫝊
藥盖老人血氣冷必假艾葉以作陽而艾性亦能殺
虫也如是者再即生肌不一月即愈既而如其言醫
曰瘡一月不治即有蟲蟲能蠕動氣血亦隨之病漏
不可遂合合則結痛實蟲所為也醫無名於世而治
疾有效亦良醫也醫說
抵金膏治諸般痔漏久不愈者
花蘂石(火煆過醋淬研碎)生硫黃(細研)黃丹(細研)牡蠣(火煆過研如粉)
蚌粉(細研以上五味各二兩)自然銅(一兩火煆醋淬研碎)
已上六味同研勻用清油三十二兩入銅鍋内用炭
火熬去油十兩次入後藥
草烏頭(四兩連皮尖生用)骨碎補(去毛)漢防己龍骨烏
藥虎骨(如無用敗皂五味各二兩)
已上六味並為細末入前油鍋内熬成稠膏次入後
藥
乳香没藥血蝎白膠香安息香(已上五味各二)
(兩並為細末)
右件同入前鍋内急一枝子攪勻少時取出以合子
盛之不得盖收三日後火力定每服一小匙温酒下
不計時候
茶蒻散治諸般痔漏下血疼痛
黃牛角腮(二兩)蛇蜕猪牙皂(剉)刺蝟皮(剉)㯶櫚皮
(剉)牛鼠狼皮茶蒻葉(剪碎已上六味各五錢)穿山甲(七十片)
管衆(一兩)乳髮(一分)
右件拌勻入磁礶内以鹽泥固濟了晒乾用炭火煆
通紅為度候冷取出研細末每服二錢先嚼胡桃肉
半枚次以温酒調藥同下臨卧至五更初又服一服
至辰時又服一服如此服三日永除根本
烏金散治一切痔漏瘡
烏金子枳殼葳靈仙(去土)五倍子紫河車(用煨)
(者)黃牛角腮(已上六味各一兩同為細末)皂角子猪蹄甲(用猪)
(蹄向後小瓜不着地者甲)
右件入磁鑵子内以瓦盖定用雄白雞糞及黃土對
停入鹽少許和作泥固濟鑵子用木炭七斤煆火盡
為度碾為末每服二錢入鹽少許空心温酒調下
地骨皮散治諸風痔漏下血不止
地骨皮鳳眼根皮(並用懸崖中好者去土不用)
右二味各等分同炒微黃色搗為細末每服三錢空
心温酒調服忌油膩食物
萬靈丸治五種痔漏丸榖道生瘤似鼠妳時時發動
或出血者名曰酒痔又曰冷痔若生核子者曰腸風
痔發時熱大便難下脱肛良久不入名曰及痔大便
或出清血名曰血痔此冷熱摶結得之
硫黃(二錢别研)白礬(二錢)猪牙皂角(五錢炙)附子(一兩炮去皮臍)
皂角刺(一兩燒存性)刺蝟皮(一兩燒存性)榼藤子(一枚生廣中丸者色)
(如肥皂子)
右件為細末煮稀麵糊為丸如梧桐子大每服二十
丸空心温酒送下如痔已有頭者用硃砂少許同藥
一二五丸一處研細塗於頭上旬日自落又用米醋
調藥三五丸𫝊瘡上即愈如瘡在裏面即將米醋和
糟拌藥三兩丸燒熏之
萬金丸治一切痔漏久不瘥者
木賊何首烏荆芥穗防風(去蘆頭)雞冠花(焙)
枳殼(去穣麩炒)五倍子黃耆(剉焙)槐花槐角(已上十味各一)
(兩同為末)皂角子猪蹄甲(用猪蹄向後小爪不着地甲)皂角刺
麝香皮子榼藤子百藥煎刺蝟皮(以上七味各一)
(兩入磁鑵内鹽泥固濟了候乾用炭火煆至青烟出與前藥末同研細次入麝香二錢)
右件為末酒煮麵糊為丸如梧桐子大每服五十丸
食前米飲下病久者當常服即去根本
艾葉散熏漏瘡
鶴虱艾葉榼藤子白膠香
右件各等分剉為散瓦瓶内燒烟熏患處
治痔漏
右以海㹠魚皮肪中摩瘡(此魚生大海中)
治痔漏瘻及蚛虷
右取鱧魚腸以五味炙貼患處良久蟲出即去之一
方炙香綿裹内榖道中一食頃當蟲出魚腸數易之
盡三枚瘥(鱧魚即蠡魚)
治痔瘻(出本草)
右用桐皮水煎服之
治痔漏(出本草)
單用醋林子搗為末酒調一錢七分服之甚效
治痔瘻(出本草)
右以蜣蜋搗為丸塞下部引痔蟲出盡永瘥以赤其
糞洗之
治痔瘻并瀉血(出本草)
右以瞿麥作湯粥食並得
膽礬散(出楊氏家藏方)治附漏瘡焮腫疼痛侵潰膿水不絶久
不生肌
膽礬(一兩煆白色)龍骨(五錢白色者)黃丹(二兩大飛)蛇蜕(一条全者燒灰)
(别研)麝香(五分别研)
右件除蛇蜕麝香末外四味研為細末同蛇蜕麝香
和勻先用葱椒湯洗净揾乾次用藥少許乾摻瘡口
如瘡口小用紙撚子點藥絍入瘡口内日三次用
治五痔漏瘡
犍牛兒膽(一箇)蝟膽(一箇)膩粉(四錢)麝香(少許)
右四味先將蝟膽汁調膩粉麝香和勻入牛膽内懸
於簷前四十九日熟旋取為丸如麻子大送於瘡口
後追出惡物是驗瘡口漸合生麵盖瘡内一遍出惡
物效
治痔漏腸風方
右用雲臺子四兩為末用好酒麵糊丸梧桐子大每
服三十丸至五十丸温酒送下日進一服
治痔漏有頭疼痛下膿血
右用吐出胭蟲二枚炙乾搗羅為末貼漏頭上當斷
膿血貼五七度瘥又方用硫黃末少許内瘡孔中以
艾熏之瘥
治痔漏疳蝕惡瘡
右用端午日取蟾酥以硃砂麝香為丸如麻子大内
孔中
治血漏瘡(出本草)
右用雄黃末如大豆許内瘡中又服五錢七分血皆
止
痔漏疼痛不可忍(附論)
夫痔漏盖緣寒濕與夫房室醉飽間得之其作也肛邊
腫痒甚則疼痛不可忍或蔓生數處或似螺蜺膿血與
肛汁綿綿而有孔不合故謂之痔漏昔人論燒蟲居胴
腸間多則為痔方論有用熏法及化蟲之藥者不可不察
方
萬金丸(出聖濟總錄)治腸風疾遠年不瘥疼痛不可忍者
安息香乳香丁香木香沉香(剉)没食子
肉豆宼當歸麒麟竭没藥蜜陀僧
阿魏(各五錢)巴豆(去皮心膜醋炙)砒霜(入菉豆五錢同研各三分)
右件將乳香安息香阿魏麒麟竭没藥等細剉水少
許浸一宿來日細研如膏餘藥搗羅為末如膏同研
丸如黃米大每服一丸空心冷茶嚥之
北金丸(出聖濟總錄)治痔疾疼痛不可忍及下血
榼藤子附子(炮製皮臍)硫黃(研)白礬(燒令汁盡)螺皮(炙黃)枳
殼(去穰麩炒)猪牙皂角(醋炙各五錢)
右為末酒煮麵糊丸梧桐子大每服十丸米飲或酒
下不拘時候服
淋渫散(出聖濟總錄)治痔漏痛不可忍
黃芩(去黑心)木通(剉)梔子仁甘草(炙剉)太隂玄精石
扁蓄朴硝
右搗篩每用七錢七分水三椀煎沸傾盆内先坐熏
之内候通手節淋渫上即止熏時令密覆勿泄藥氣
能消丸(出聖濟總錄)治痔漏疼痛如錐刀刺不可忍
葳靈仙(去苗土四兩一名能消)卷柏(去根)防風(去义)蝟皮(燒灰存性)阿
膠(炙炒各五錢)糯米(炒一合)
右為末煉蜜丸如梧桐子大每服十丸加二十丸人
參湯下日三服不拘時
括蔞散(出聖濟總錄)治痔漏疼痛行履不得
大括蔞(一枚開口)猪牙皂角白礬(各五錢)鯉魚皮敞
&KR0034;皮(去穰&KR0008;)刺蝟鍼(各一分)
右除括蔞外為麄末入在括蔞内用鹽泥固濟候乾
用炭五斤煆令通赤放冷取出搗羅為末每服二錢
七分研胡桃酒調下
荆蘭湯治五痔痛不可忍
荆芥穗貫衆甘草蜀椒(去目)澤泄芍藥(各二)
(兩)
右搗篩每服用三匙水三椀煎沸傾盆内先坐熏之
復令密勿泄出藥氣即淋渫
試蟲散治五痔痛甚
臭椿根地骨皮
右用精猪肉一大片糝藥三錢七分在肉上就肉坐
一二時起看有蟲即去看無即已
熏洗方(出聖濟總錄)治諸痔有頭疼痛不可忍
地松(一斤)蝟皮(二兩)葱根(一握)韭根(一根)
右剉細以水五升盆内盛先坐乘熱熏通手即淋洗
日三次用
荆芥湯(出聖濟總錄)治五痔疼痛連隂濕痒
荆芥穗奥橘厚朴(去麄皮各五錢)
右搗篩每用二兩水五升煎三升避風處淋洗
血蝎散(出危氏方)治痔漏疼痛不可忍
血蝎牡蠣灰髮灰(各等分)
右細末入麝香少許自以津唾調𫝊如更痛研杏仁
膏調藥𫝊之
祛痛散治痔疾疼痛不可忍及腸風下血
皂角子(下住者一千枚麩二升同炒麩焦黑色去麩)薄荷(乾三兩剉)
右為散每服二錢米飲調下空心服
枳殼散(出聖濟總錄)治諸痔有頭疼痛不可忍
枳殼(四兩)訶梨勒皮(二兩)
右粗搗篩同炒令熱以綿裹熱熨之冷即再炒
烟熏方(出聖濟總錄)
白鱔魚骨熟艾(各等分)
右剉碎和勻用新盆子一箇盛藥在内以火燒藥候
烟出盆上熏之烟盡即愈
白礬散(一名礬香膏)治痔漏出膿血不止不可忍者(方見本門牡毒)
(類)
止痛膏(出聖惠方)治腸風痔瘻有頭下膿血疼痛不可忍
莨菪子(一合)牛皮膠(一兩)
右先用莨菪子後用膠清調成膏攤紙上貼之有頭
者自消
葳靈仙丸(出聖濟總錄)治腸風痔漏肛邊乳鼠疼痛不可忍
者
葳靈仙(净洗焙乾二兩)木香(一兩)
右為末煉蜜丸梧桐子大每服二十丸加至三十丸
不拘時煎荆芥湯下服藥後忌茶半日恐冷即復痛
男子婦人皆服
治大腸痔瘻脱肛疼痛(出聖濟總錄)
右用虎脚指二節以蜜二兩炙令搗羅為末米飲丸
如梧桐子大每服空心温酒下二十丸
北金散(出𫝊信適用方)治久新痔痛如神(先用獨行虎散洗後用北金散傅貼)
右用海螵硝去麄皮不拘多少為細末每用二三錢
生麻油成膏以鵝翎拂上日夜用之久瘡自消是藥
極好不湏服藥獨能見效
治痔瘡疼不可忍宜用治之(出德生堂方)
菉豆粉(一斤)蝸牛(一百五十箇二味一處炒鍋内文武火炒黃去蝸牛攤在地上出火)
(毒後加)没藥乳香輕粉(三錢)菉豆(一兩)
右與没藥等一味各三錢同研細末每用少許凉水
敷貼瘡上即住疼痛
治痔疾肛門邊腫&KR0008;痒痛不可忍救急熨之
白礬(三分碾)
右以童子熱小便二盞化白礬以洗痔上二日立效
普濟方卷二百九十七
