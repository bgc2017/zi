普濟方卷一百七十七明周王朱橚撰
痟渴門
痟渴
治痟渴丸(一名麥門冬丸出十便良方)
麥門冬(用上元板橋鮮肥者二大兩)黃連(九節者一大兩)
右搗末以肥苦瓠汁浸麥門冬經宿然後去心即於
臼中搗爛納黃連末臼中和搗候丸得疾併手丸梧
桐子大食後飲下五十丸日再但服兩日其渴必定
若重者每服一百五十丸第二日一百二十丸第三日
一百丸第四日八十丸第五日依本服之若欲合藥
先看天氣晴明其夜方浸藥切須净處禁婦人雞犬
見知少可每日服二十五丸服訖覺虛即取白羊頭一
枚净去毛洗了以水三大㪷煮令爛去頭取汁可一
㪷以來細細服之亦不用着鹽不過三劑平復海上
方治痟渴丸云偶于野人處得神效不可言
又一法(出仁存方)
白扁豆(净煮爛去皮一兩)
右為末以蜜入天花粉汁同丸梧桐子大用金銀箔
為衣每服二十丸日二服同瓜蔞根汁下次用麥門
冬湯下病退忌炙煿酒色次服補養藥與𫝊信方稍
同其方用黃丹麥門冬牡蠣知母各一兩黃連天花
粉苦参各二兩金箔百片銀箔二百片生栝樓根汁
為丸如上服
香墨散(出聖濟總錄)治痟渴
香墨(一兩)栝樓根(二兩)鉛丹(半兩)
右為末二錢新水一盞調下次日一服水調藥末一
錢不計時候服藥時不必忌水任意飲三兩盞後自
然怕飲服三五日見效
治痟渴熱(出聖惠方)或心神煩亂宜服此
櫻粟(一合)
右細研以温水一大盞調令勻分三服食前服之
又方(出聖惠方)
田中活螺三升洗去土又以糯米二升煮為稀粥可
及二㪷已来候冷即將田螺置扵冷粥盆内以物盖
養之待螺食盡粥却吐沫收
瓜連丸(出經驗良方)治痟渴骨蒸
右用大冬瓜一枚去瓤入黃連細末實冬瓜内浸十
餘日覺冬瓜肉消盡為度同硏丸梧桐子大每服冬
瓜煎湯隨意服之
治痟渴及小便多(出千金方)
右用瓜蔞粉和雞子打和得所曝乾為末滴水為丸
每服三四十丸温熟水或新水或白湯放温服一方
薄切炙乾五兩水五升煮取四升隨意飲之良
栝樓粉(出千金方)治大渴
深掘大栝樓根厚削皮至白處止寸切水浸一日一
夜易水經五日取出爛搗碎硏之以絹袋濾出粉乾
之水服方寸匕日三四服亦可作粉粥乳酪中食之
不限多少取瘥止孫思邈作粉治法
治不渴而小便大利垂至扵死者
右用牡蠣五兩以患人尿三升煎取二升分再服神
驗
又方(出千金方)
水和栝樓散服方寸匕亦可蜜丸梧桐子大服三十
丸方見渴利類
又方(出本草)
以青梁米煮取汁飲之即瘥
治痟渴頭痛壯熱又婦人血氣牢閉不堪者及五淋
茅根(三升切)
右搗取汁令盡渴飲之一方白茅煎汁服之白茅能
破血
治痟渴
揀黃連(一兩八九節者)
右㕮咀水一碗去滓頓服之立效
治霍亂心頭卒熱渴(出本草)
粟米泔
右飲數升即愈一作煮泔
治口渴失精醒酒
田螺
右水漬汁飲之最良小便數亦可服或煮汁服之亦
可
治渴(出本草)
牛肚
右以醋煮食之
治一切渴(出肘後方)
大牡蠣
右扵臘日或端午日用黃泥裹煆通紅放冷取出為
末用活鯽魚煎湯調一錢小兒調半錢只二服瘥
專治日夜發渴飲水頻併兼治黃腫(出肘後方)
浮萍草
右八月取来隂乾為末臨卧酒調或浮萍汁飲之
專治渴
扒殼(一名薇葜)
右㕮咀每服半兩水三盞烏梅一箇煎一盞
治渴備急方(出聖濟總錄)
大豆(苗嫩者)
右以三五十莖塗酥炙令黃熟搗羅為散每服二錢
煎人參湯調下
治痟渴方(出聖濟總錄)
冬瓜(一枚削去皮)
右埋在濕地中一月將出破開取清汁飲之或燒絞
取汁服之盡更佳
治渴(出危氏方)
糯稲稈灰
右取中一尺燒淋汁飲或不燒便煎服亦妙同生牛乳
細呷或生蘿蔔搗取汁時飲少許
治熱去煩渴(出本草)
甜瓜
右取去皮食後喫之煮皮作羹亦佳
止渴方
酪
右味酸寒無毒主之
又方(出十便良方)
桑葉(炙)
右煎飲之一如茶法
治渴方(出肘後方)
糯米(二升)
右淘取泔飲訖則定
又方(出肘後方)
糯米
右渴者腹當飽硏取白汁飲之以瘥為度
止酒後煩熱渴
牡蠣肉
右扵姜醋中生食之亦主丹毒
治煩熱少睡多渴
小麥
右用作飯水淘食之
治渴止小便數(出本草)
羊肺小豆葉
右合并煮食之良
治痟渴不止下元虚損(出肘後方)
牛膝(五兩)生地黃汁(五升)
右將牛膝細剉為末入生地黃汁内晝曝夜浸汁盡
為度蜜丸如梧桐子大空心酒下三十丸後久服壯
筋骨駐顔色黑髮津液自生一方粥飲下
治痟渴傷中小便數(出本草)
黃雌雞(一隻)
右治如常煮令熟去雞停冷渴即飲肉亦可食若和
米及鹽豉作粥及五味作羹並得
又方(出本草)
兔(一隻)
右剥去皮爪五臓等水一斗半煎使爛骨肉相離漉
出骨肉斟酌五升汁便澄濾令冷渴即飲之極重不
過三服便效
桑根白皮湯(出肘後方)治卒小便多痟渴
桑根白皮(入地三尺取桑根剥白皮炙令黃黑剉)
右水煮之令濃随意飲之亦可納少米勿入鹽一方
治痟渴後成癰疽粗搗篩每服二錢水煎
治痟渴(出本草)
石燕水牛鼻
右和煮飲之自死牛鼻不如落厓死者良
又方(出本草)
麻鞋底(故者)
右用煮汁服之
獨勝散(出肘後方)
蘿蔔(出子者三枚)
右净洗薄切晒乾為末每服二錢煎猪肉澄清調下
食後并夜卧日三服
治痟渴飲水不知(出本草)
花白鴿(一隻)
右切作臠以土蘇煎令病人嚥津白鴿即鵓鴿也
治痟渴(出本草)
荔枝
右以食之
治痟渴風熱益氣力發氣脹(出本草)
苦竹笋
右蒸煮炒任食之
治痟渴引飲無度食韭苗自止法(出肘後方)
韭苖
右日喫三五兩或炒或作羹不入鹽效但喫十斤即
佳過清明勿喫醬肉無妨
煩熱痟渴
真珠知母
右為散服之
治痟渴止煩悶
烏梅肉(二兩微炒)
右為末每服二錢水二盞煎一盞去滓熱入豉二百
粒煎至半盞去滓每扵食後及臨卧煎服之當解煩
止渴也
治痟渴(出本草)
糯米
右作糜食一㪷效
治多年痟渴無不瘥者(出本草)
牡驢骨
右用煮頭汁令服三二升
治大渴日飲數㪷小便赤者
麻子(一升)
右用水二升煮三四沸取汁飲之無限服過九升麻
子愈(麻子今人績布麻種子也)
治痟渴心脾中熱下焦虚冷小便多漸羸瘦者(出本草)
黃牛乳
右渴飲三四合一方用牛羊乳
治痟渴補肝腎氣和小腸療虚勞益精氣(出本草)
羊乳羊脂
右合作羹食之亦主女人與男人中風
治卒痟渴小便多(出十便良方)
竹瀝
右恣飲數日愈一方治痟渴小便不利食後時飲一
合
治痟渴
濮瓜(去皮)
每食後嚼喫三二兩五七度良
治痟渴日夜飲水數斗小便數瘦弱者(出本草)
猪肚(一枚)
右用水洗净水五升煮令爛熟取二升已来去肚着
少豉渴即飲之肉亦可喫又和米着五味煮粥飲之
亦佳
治煩熱痟渴(出本草)
獼猴桃
右俟熟收之取瓤和蜜煎作膏食之一名藤棃一名
本子一名獼猴棃大冷不可久服
治煩熱痟渴(出本草)
麥門冬(去心)
右以煮飲服之
止煩渴(出本草)
芭蕉油
右以服之
治卒痟渴小便多(出本草)
黃蘖(一斤)
右水一斗煮三五沸渴即飲之恣意飲數日便止一
方用酒煮三沸去滓飲
治痟渴得效(出刖後方)
烏豆牛膽
右取烏豆置牛膽中隂乾百日吞之即瘥
又方
比梨
右每日服食以安為度
猪肚丸(出神效方)治痟渴
猪肚(一枚)黃連(五兩)栝樓(四兩)麥門冬(四兩去心)知母(四兩如無茯神)
(代之)
右為細末納猪肚内線縫安置甑中蒸極爛熟就熱
木臼中搗可丸如硬少加蜜梧桐子大每服三十丸
漸加至四十丸渴則服之如無木臼以沙盆中用木杵
硏亦可爛之為妙
酒蒸黃連丸(一名獨連丸出神效方)治痟渴日飲水數升至二
三斗小便五七十次發熱瘦弱口乾食已如饑此名
痟癉今用黃連味苦寒無毒除熱氣止煩渴厚腸胃
消渴人喜水脾胃惡濕黃連為對症
黃連(净半斤酒二升重湯蒸候時取出曝乾)
右為細末滴水和丸如梧桐子大每服五十丸大茶
飯前服之温水下初伏日為頭服之一方以醋煮和
丸一方用蜜丸無酒蒸
治痟渴(出聖惠方)
䜴汁
右飲任性多少瘥止一方豆豉三合以水二大盞煎
取頓汁服
神效散(出家藏經驗方)治痟渴
白芍藥甘草(各等分)
右為末水調日三服有人患此九年服七日愈經驗
方陳氏云昔鄂渚李祐之嘗病渴九年服藥不一往
往止而復作與蘇朴宰交因授此方服三四日疾勢
頓愈今年餘不作覺前後所服之藥取效無愈扵此
者不當以所用之藥平易而忽之也
又方(出肘後方)
故破屋瓦
右用煮之多飲即惡聞水氣一方故屋上古瓦兩張
净洗搥破水煮濃汁食後温頻服一小盞
治痟渴
撏猪湯
右用濾過勿使患人知飲一碗即愈
又方治痟渴
香水梨(或好鵝梨或南雪梨俱可)
右用蜜熬瓶盛不時用熱水或冷冰水調服大有功
效止嚼梨亦妙東坡家藏方載消渴日飲水數斗食倍
常而頻溺連年服藥不愈者可用麝香當門子一箇
須浸之作十小丸以枸杞熬湯送下随意此病脾脈
實而腎脈衰初因飲酒瓜菓過度熱在脾内若胃而
停積生冷雖實飲過人而喫水既多不得不溺非消
渴也言甚當理服者審之
人參白术湯治胃膈癉熱煩滿不欲食或癉或為痟
中善食而瘦或燥鬱甚而痟渴多飲而小便數或熱
病或恣酒色誤服熱藥致脾胃真隂血液損虚肝心
相摶風熱燥甚三焦傷胃燥怫鬱而水液不能宣行
則周身不得潤澤故瘦瘁黃黑而燥熱痟渴雖多飲
而水液終涸下焦虚冷誤死多矣又如周身風熱燥
鬱或目瘴癰疽瘡瘍上為喘𠻳下為痿癉或停積而
温熱内甚不能𫝊化者變水腫腹脹也凡多飲數溲
為痟渴多食數溲為痟中肌肉消瘦小便有脂液者
為痟腎此世之所𫝊三痟病也雖經所不載以内經
考之但燥熱之為甚者也此藥兼療一切陽實隂虚
風熱燥鬱頭目昏眩風中偏枯酒過積毒一切腸胃
澁滯壅塞瘡疥痿痺并傷寒病雜煩渴氣液不能宣
通並宜服之
人參白术當歸芍藥大黃山梔子
澤瀉(已上各半兩)連翹栝樓根乾葛茯苓(已上各一)
(兩)官桂木香霍香寒水石(各一兩)甘草(三兩)石
膏(四兩)滑石(半斤)盆硝(半斤)
右為粗末每服五錢水一盞生薑三片同煎至半盞
絞汁入蜜少許温服漸加十餘錢無時日三服或得
臓腑疏利亦不妨取效更妙後却常服之或兼服消
痞丸似覺腸胃結滯或濕熱内甚自利去大黃芒硝
宣明論有荆芥穗薄荷桔梗知母四味不用盆硝
無比散治痟渴
土瓜根(六兩)苦參粉鹿茸(炙)栝樓白石脂(研)甘
草(炙)黃耆(各三兩)黃連(去毛頭)牡蠣(煆)白龍(研各五錢)雄雞
腸(三具)桑螵蛸(三七枚炙)雞肶胵黃皮(三十具炙)
右搗篩為散一服每方寸匕日再服夜一服以後藥
下之
竹根(十兩)麥門冬(去心)石膏(碎綿裹各四兩)甘李根白皮(三兩)
右水一斗二升煮取三升五合以下前件散藥如難
服可取此藥汁和丸一服六十丸仍還用此藥汁下
之忌猪肉海藻菘菜
黃連丸治痟渴除腸胃熱實
麥門冬茯苓黃連石膏萎𬎼(各八分)人參
龍膽黃芩(各六分)升麻(四分)枳實(五分)生薑枸杞子
(外臺用地骨皮)栝樓根(各十分)
右為末蜜丸如梧桐子大以茅根粟米汁下十丸日
二服若渴則與無比飲至足大麻麥亦得飲方如左
茒根(一升切)粟米(三合)
右水六升煮取米熟用煎藥
土瓜丸(一名麥門冬丸)治脾胃中熱痟渴小便數骨肉日漸
消瘦
黃連麥門冬(十分去心)苦參栝樓知母茯神
土瓜根(各六分)人參甘草(各六分炙)
右搗篩和蜜丸如梧桐子大每食後少許煮蘆根大
麥飲下二十丸日二服漸加至三十丸取利忌海藻
菘菜狗肉等物一方無黃連
黃連丸治痟渴
黃連(胡者去毛一升)麥門冬(去心五錢)
右為末生地黃汁牛乳各三合栝樓根和頓為丸如
梧桐子大一服二十五丸飲下日再服漸漸加至三
十丸不頓為丸經宿即不相著也
痟渴及小便多並是虚熱但用冷補將息即瘥前件三方
並是冷補空腹服下常喫少許食壓之大好忌猪肉蕪
荑崔氏本方中此處更有一方用栝樓根黃連去
心
治痟渴熱或心神煩亂宜服此
地骨皮(一兩半)
右以半天河水一中盞井華水一大盞同煎至一大
盞去滓食後分温二分半天河水在槐樹間者
又方(出聖惠方)
冬瓜瓤(一兩曝乾)
右搗碎以水一中盞煎至六分去滓温服
又方(出聖惠方)
栝樓(一顆黃肥)
右以酒一中盞洗取瓤去皮子煎成膏入白礬末一
兩和丸如梧桐子大每服不計時候以粥飲下十丸
又方(出聖惠方)
黑鉛(剉)
右為末用水銀同結如泥取大豆許大常含嚥津
又方(出聖惠方)
黃丹(不限不多)
右每服以新汲水調下一錢兼每日作蕎麥仁粥空
腹食一大盞
又方(出聖惠方)
𧖟蛹(一兩)
右以無灰酒一中盞水一大盞同煮一中盞澄清去
蛹服蠶蛹未成蛾者
樓連丸(一名黃連丸)治痟渴(方見本門痟渴小便自濁類)
又方(出聖惠方)
烏麻(剉三合)
右頻服神驗
茯神丸(一名宣補丸)治痟渴止小便數兼痟中(方見本門痟腎類)
鹿茸丸(出朱氏集驗方)治痟渴
鹿茸(一兩)兔絲子(一兩浸酒蒸)天花粉(半兩)
右煉蜜為丸每服五十丸空心北五味子湯服
加味四君子湯(出朱氏集驗方)治痟渴
人參白茯苓白术甘草桔梗
右等分為細末白湯調下
治中焦渴上
甘草(半斤蜜炙)石膏(二兩)山梔子(六兩炒)人參(一兩)&KR1190;砂(一兩半)
瓜樓根(一兩半)藿葉(七錢)
右為末每服二錢蜜水調下
第二中
熟地黃雞内金黃耆(蜜炙)白茯苓茯神(去皮)人
參川牛膝(酒浸)枸杞子麥門冬(去心各一兩)
右㕮咀入燈心七根麥門冬七粒同煎至七分去滓
温服
第三下
人參白茯苓黃耆(各二兩)甘草生乾地黃
熟地黃天門冬(去心)枳殼(去瓤)麥門冬(去心)石斛(去根炒)
枇杷葉(去毛炒各半兩)
右㕮咀每服二錢入燈心七莖煎七分空心温服
第四下
兔絲子(半斤酒浸)鹿茸(酒炙)蓯蓉(酒炙)黃耆五味子白
茯苓人參舶茴香(各一兩炒)
右為細末煉蜜為丸如梧桐子大每服三十丸空心
米飲下
治下焦渴上
人參茯苓黃耆大黃(製)瞿麥滑石車
前子山梔子甘草(炙各一兩)木通(半兩)
右㕮咀每服二錢燈心煎七分食上服
第二中治下焦用此方
雞内金遠志人參黃耆(蜜炙)澤瀉(去皮)桂心(去皮)
桑螵蛸(蜜炙)當歸熟地黃龍骨(各一兩半)麥門冬(五兩)
(去心)磁石(三兩煆酒碎)茯苓川芎五味子(各一兩)元參
(五錢)
右為末空心酒任下
第三下治下焦渴及淋(已上七方係鄭氏家傳渴濁方)
白茯苓(一兩)赤藤(一兩又名理藤)苧蔴根(半兩)車前子冬瓜
汁(各半兩)
右為細末麵糊丸梧桐子大每服二十丸空心鹽湯
下
白龍散(出華陀中藏經方)治痟渴
寒水石(生)甘草(半生半炙)葛粉(各等分)
右件為末每服二錢濃煎麥門冬苗湯調下服立止
治渴三神湯上(出鄭氏家傳渴濁方)
烏梅肉白茯苓枳殼白术(各一兩)
右為細末每服二錢用糯藁頭煎張方不同有遠志
又有熱者加黃連去茯苓白术
三神散治痟渴
荆芥穗桔梗(各一兩半)甘草(半兩)
右㕮咀薑煎一方桔梗(一兩)甘草(二兩)水煎食後服名甘
桔湯咽痛如三痟用烏梅肉遠志肉製枳殼等分加
茅根煎夏月加黃連遠志
沈香散治三痟上盛下虚諸藥不效
白扁豆(薑汁浸炒去皮)茯苓山藥人參甘草(炙)蓮
肉砂仁桔梗薏苡仁(炒各二兩)乾葛沈香(各八)
(兩)
右以薑湯調服一方有白术
六合湯治酒後頻渴或傷生冷或吐或泄
砂仁半夏杏仁(炙製)人參甘草(各二兩)赤茯苓
藿香扁豆(炒)木瓜(各二兩)香薷厚朴(製各四兩)
右㕮咀薑棗煎加乾葛又宜縮脾飲冷服
鉛參散
黃丹(煆研别入一兩)蚌粉(炒研别入一兩)人參(三分去蘆)天花(三分)
右為細末每服一大錢濃煎麥門冬湯調下空心食
前
治渴
削蒼术(二兩只用好蒼术削去皮用之舖上取賣薄片子者方可用碾羅為細末)石亭
脂(一兩此是老硫磺色帶紅者是也如無只用透明生硫磺亦得研令極細)
右和勻杵軟飯為丸梧桐子大以真蒲黃為衣每服三
四粒濃煎陳橘皮湯空心服只三兩服須微瀉煎兔
絲子湯補之(兔絲子湯洗净用砂石銀器濃煎湯如熟水令冷任意服)
蓯蓉丸
蓯蓉(酒浸)磁石(煆碎)熟乾地黃(洗)山茱萸(去核)黃耆(去蘆鹽湯)
(浸)澤瀉鹿茸(去毛酥炙)遠志(去心薑汁炒)石斛覆盆子
五味子(去梗)蓽撥破故紙巴戟(酒浸)兔絲子(酒浸)龍
骨杜仲(去皮剉薑汁拌炒絲斷各半兩)附子(炮去皮臍一箇八錢重)
右為末煉蜜丸梧桐子大每服五十丸空腹米飲下
斷渴湯治痟渴不止
烏梅肉(二兩)麥門冬人參甘草茯苓乾薑
(各一兩)
右為粗末每服三錢水一盞半煎至六分去滓温服
治渴不問遠年近日
遠志(去心)山藥木香牡丹皮鹿茸龍骨
黃耆茯神白茯苓人參五味子(各一兩)沈
香麥門冬兔絲子(酒浸各四兩)
右為末煉蜜丸三四十丸空心鹽湯下
解渴百杯丸
木瓜(十枚爛蒸去皮細研)烏梅(去核一斤)甘草(七兩半炙)乾葛(二兩)川芎
餘甘子紫蘇葉(三味各半兩)百藥煎(一兩研)白鹽(十兩)
(炒)
右件為細末同硏勻將木瓜搜和為丸如雞頭大每
服一丸含化
第一方(闕)
北柴胡(二兩)木通(一兩)甘草(五錢)黃芩(五錢)枳殼(一兩第一只用五錢)
赤芍(二兩第二加半兩)
右每為十貼渴即止再依此方合一貼服後再不可
用第二加瞿麥(一兩)
第二方
蒼术(一兩米泔浸一宿剉碎炒)厚朴(薑炒一兩)陳皮(三錢去白瓤)甘卓(二錢)
(半)赤茯苓(五錢)猪苓(五錢)澤瀉(七錢)白术(五錢)北柴胡(八錢)地
骨皮(一兩)黃芩(五錢)木通(五錢)
右㕮咀薑一片棗一枚煎服不拘時熱退即止
第三方
半夏(五錢沸湯泡七次)白茯苓人參陳皮(各五錢)蒼术
厚朴藿香(各一兩)甘草(二錢半)草菓(五錢)豆蔲(二錢)
右㕮咀每服加烏梅一個煎食後服
第四方
揀參白茯苓茯神(各一兩)五花龍齒(二兩)山藥(一兩)
(洗焙)天冬(一兩去心慢火焙乾)肉桂(一兩陽臓人减半兩)麥門冬(依天門冬製一)
(兩)酸棗仁(一兩微炒)北五味子(一兩)遠志(二兩甘草水煮去心焙乾)車
前子(一兩研爛)熟地黃(一兩)兔絲子(二兩酒浸三宿蒸三次)大硃砂
(一兩七分入藥三分為衣)
右並修治如法煉蜜丸如梧桐子大每服四十丸至
六十丸空心燈心菖蒲湯下又麥門冬湯下
第五方
附子(醋炙)白茯苓牡蠣(煆各一兩)陳艾葉益智仁(鹽水)
(浸三宿)白龍骨(各二兩)
右為末酒糊丸如梧桐子大每服五十丸鹽湯送下
又云莫若鹽水煎糊為丸較妙
治水火交戰面赤油色身熱心煩而渴者
黃連(半兩用附子半兩煮去附子用)天花粉(半兩茯苓皮煮)茯神(半兩去皮用乾)
(葛燈心煮)
右㕮咀用禾根麥門冬煎服
沈香散調心氣止渴生津之藥
人參沈香木香白术乾葛白茯苓
藿香(各一兩)蛤粉(五錢炙)
右㕮咀每服三錢水一盞半煎至七分去滓大口服
空心一日三二次生津液醒酒止渴再用醋林子以鹽
醋收藏以充菓子食之不可多食令人口舌粗折及
熟採之隂乾和核同用其葉味酸夷獠人採得入鹽
和魚鱠食之勝用醋也
主下氣止渴令人不睡
葱母枝葉
右取炙令黃香作飲食之
治痟渴
白鵝
右取煮汁飲之
止渴除煩潤五臓利大小便去渴止熱
木蜜枝葉
右用噉之煎如飴食亦得
止渴明目除煩不睡痟渴
苽蘆木葉
右取水煮飲之以當茗令人通夜安睡
止渴
鳬茨
右以作粉食之
止渴
石榴子
右以食之
烏梅肉
右擘破水漬以少蜜相和服之
班龍腦珠丹
鹿角霜(十兩為末)鹿角(十兩酒浸數日蒸糊為丸用藥)兔絲子(十兩酒浸蒸作)
(餅焙乾)栢子仁(十兩净别研)熟地黃(十兩酒浸二宿蒸焙乾以餘酒入膠用)
右將衆藥硏調却以鹿角膠酒三四升煮糊搜藥杵
三千下丸如梧桐子大早晩空心食前鹽湯任下五
十丸至一百丸成都府每開藥市有綠髮美顔道士
酣醉扵酒樓上歌曰尾閭不禁滄海竭九轉靈丹空
謾說惟有班龍腦上珠能補玉堂關下穴一作有人遇
之乃得此方
水葫蘆丸生津液止煩渴利咽嗌
紫蘇葉人參乾葛(各三錢)木瓜甘草烏梅
肉(炙各一兩)
右為細末煉蜜和丸每兩作三十丸每用一丸綿裹
含化嚥津不拘時候或新汲水化服亦得
梅蘇丸止渴生津液
烏梅肉乾木瓜紫蘇葉(各一兩半)甘草(炙半兩)白檀
(三錢)麝香(一研)錢
右五味為末入麝香勻入乾糖净八兩蜜一兩同煉
和為劑每兩作二十丸每服一丸細嚼嚥津不拘時
候或新水化服亦得
白术散治諸病煩渴津液内耗不問隂陽服之渴止
生津液
白术人參(去蘆頭)茯苓(去皮)甘草(炙)藿香葉木香
(各一兩)乾薑(二兩)
右為細末每服三錢水一大盞煎至七分去滓温服
不拘時候
福夀二味散
乾薑(生用)石决明(各等分)
右為細末每服一錢用男兒津唾扵左手心内調令
稀稠得所不可犯婦人手
烏梅湯止渴生津和氣暖胃爽口悅神
梅肉甘草(各四兩)草豆蔲仁桂心木香乾
生薑(各半兩)白鹽(六兩炒)
右如法炮製同為細末每服一二錢沸湯點服
痟渴(出如宜方)
黃連栝樓根(一分)生冬瓜(十分)
右煎湯常服渴則飲之
冬瓜飲子
大冬瓜(去皮搗爛取自然汁五大碗)五苓散(一兩去桂)
右調成飲子時時喫一盞喫藥時不可與水不過二
料立愈
治止痟渴第一方
大黃(麵褁爆焙乾)當歸芍藥甘草(炙)麻黃(不去節)荆
芥穗(各六兩)白术(一兩半)羅參茯苓(去皮各一兩)五味子
天花粉宣連(各一兩)
右㕮咀每服二錢水一盞半薑薄荷煎温服
第二方
大冬瓜(一箇去瓤)黃連(一兩半為末)麥門冬(去心為末)天花粉(各一)
(兩為末)
右將三味入瓜中浸七日後焙乾為末煉蜜丸每服
三十粒空心熱湯下
第三方
宣連(二兩去鬚童便浸三宿)白扁豆(二兩炒)辰砂(一兩)牡蠣(一兩煆)
鐡鏵粉(一兩别研)知母(五錢)苦參天花粉(為末)蘆薈(各半兩)
人參栝樓根茯苓(去皮)五味子黃耆(各一兩)
右為細末煉蜜丸如彈子大用金銀箔二十片為衣
每丸麥門冬湯嚼下
第四方
青黛人參龍腦五味子栝樓根(各一兩)鉛
白霜天花粉黃連(各半兩)
右為細末煉蜜丸如梧桐子大每服三十丸鹽湯下
治渴三神湯
羚羊角(作屑)葛粉犀角(屑)栝樓根白茯苓白
茅根(已上各等分)
右為末煎人參湯更合八味丸山藥丸服
聚瑶丹
辰砂(二兩)鐡鏵粉(一兩一分煆)牡蠣(一兩一分煆)人參(半兩)珍珠
(半兩)大金箔(二百片研)天花粉(一兩)九宣連(九節者一兩去鬚)苦參
(一兩)扁豆(白者一兩)知母(一兩一分)
右為末生栝樓根嫩者取汁一盞入煉蜜二盞扵銀
器内煎七八沸候冷搜和丸如梧桐子大每服三
十粒麥門冬湯任下一日空心五次
治渴中
人參(二兩)肉桂(一兩)甘草(二兩)
右為末每服二錢煎枇杷葉湯調下空心服
珍珠龍腦丸治痟渴鎮心安神
人參神砂珍珠(各半兩)銀箔(五十片)腦子(一錢)天花
粉(一兩)黃連(半兩去鬚)
右為末煉蜜丸如雞頭大每服一丸嚼細用麥門冬
湯送下空心臨午及卧時服
龍膽丸(已上十方並係鄭氏家傳渴濁方)
人參(一兩)粉草(二兩用雄猪膽一枚取汁浸炙盡為度)
右為末入腦子半錢煉蜜丸如梧桐子大每服二丸
嚼細空心冷白水下噙下亦可
止渴潤肺(出本草)
荏子
右用生食之
治肺渴(出本草)
玉
右以含之嚥津以解之天寳遺事云唐貴妃嘗用此
方
治痟渴(出本草)
好井水及土石間新出泉水
右以飲之
兔絲子丸(出鄭氏家𫝊渴濁方)
兔絲子(一兩净酒浸一宿)五味子白茯苓肉蓯蓉(酒浸)
(一宿)舶茴(炒)鹿茸(酥炙各一兩)
右為細末蜜丸如梧桐子大空心飯湯飲下三十粒
補骨脂丸(出鄭氏家傳渴濁方)
補骨脂舶茴香(炒)丁公藤(酒浸各一兩)鹿茸(酥炙五錢)茯
苓香附子(各一兩)
右將丁公藤細末同所浸酒打糊丸如梧桐子大鹽
湯任下三十粒
玉真丹
黃柘(三兩去粗皮)滑石(六兩净末)知母(一兩)
右為細末滴水空心下
治渴用遇遠行無水處用之
苦栝樓
右用水花和為丸朝預服二十丸永無渴
止渴
菰首
右用煮食之
療痟渴
苧
右以漬汁食之
止渴潤肺通氣脈填骨髓
芭蕉子
右以蒸熟曝之令口開春取仁食之
治痟渴
椰子
右以漿飲之
治痟渴
蒻頭
右搗碎以炭汁煮成餅五味調和為茹食之
療渴疾
菴羅菓
右以食之亦以葉作湯服之
治渴及吐
橘嚢上筋膜(炒)
右以煎湯飲甚驗
止渴下氣令心寬
木通實
右以食之
治胸膈諸熱明目止渴
甘露蜜
右以食之
潤五臓止痟渴開胃
蛤蜊
右以煮食之
治痟渴
胡豆子
右煮食之勿用鹽
止渴
鹽麩子(葉如椿秋熟為穗粒如小豆上有鹽似雪)
右食之酸醎能止渴一方用鹽麩子乾搗為末食之
理正氣止煩渴和中補脾利大腸解酒毒
消甘蔗(去皮)
右食後喫之
治止渴
紫色苧
右煮汁飲之
治痟渴
鹿頭
右作膠服之彌善
治渴鎮心
君遷子
右以食之久服輕身亦得悅人顔色
治煩渴熱悶下痰通小腸淋止頭痛
臯蘆葉
右用作飲代茶
治痟渴
薏苡仁
右煮汁飲之
治痟渴下氣令人能食利五臓調中
海月
右取以生薑醬食之消腸中宿物令易饑止小便
治痟渴
李根
右煮汁飲之
止渴
粳米
右煮汁飲之
治痟渴重者
市門衆人溺坑中水
右取一小盞服之勿令病人知之三度即瘥
治痟渴
蜆肉
右浸取汁服之
治痟渴
菉豆
右研煮飲服之
治痟渴
蕕草
右絞取汁服之
治痟渴
漚麻
右以汁飲之
治渴潤肺去煩除痰
都咸子及皮葉
右用水煮作飲服
止渴潤五臓去温痺熱及山行無水處用之
含水藤
右斷之得藤中水清美可飲
愈百疾止痟渴令人身輕不饑肌肉悅澤
秋露水(在百草頭者)
右取飲之
痟渴
硃砂天花粉
右等分為末糊丸如梧桐子大每服一百丸黑豆湯
下
止渴療熱
馬乳
右以飲之
止渴理肺
枇杷葉(去毛)
右煮飲之
治三痟
風延母
右煮服之
治三痟
生鮧魚涎黃連(研末)
右取生鮧魚涎黃連末作丸飲後烏梅煎飲下五七
丸渴便頓减
又方
菘菜
右用作虀爼食之
治一切痟渴
好宣連(去蘆頭鬚)
右不拘兩數硏冬瓜自然汁浸黃連一宿漉出曝乾
再浸曝凢十次乾為細末再用冬瓜汁為丸如梧桐子
大每服二三十丸熟水吞下
普濟方卷一百七十七
