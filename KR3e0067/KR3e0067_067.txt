普濟方卷六十八明周王朱橚撰
牙齒門
蟲蝕牙齒(論)
字書謂風從虫虫以風化蓋手陽明支脉入於齒其經
虚損骨髓不榮風邪乘之攻入於齒毒氣與濕相搏而
生蟲故云蟲蝕牙齒也其状齒根有竅或作疼痛甚則
摇動宣露浮腫作殠世俗亦呼為蚛牙夫牙齒蟲者
是蟲蝕牙齒而令疼痛也皆牙齒根有孔穴蟲居其内
蝕一牙齒盡又度蝕餘牙齒也
方
牢牙膏治齒疳蝕齒及脣鼻風疼齒腫宣露
猪脂(五兩)羊脂(二兩)野駝脂(一兩)黃蠟(三分半)鹽(炒半兩)雄黃
(研一兩)茛菪子(炒一分)丁香(二十枚)白芷(半兩)黃蘖(去粗皮熬)青
木香(三分)細辛(去苗葉一分)蜀椒(去目及閉口炒出汗)桂(去粗皮半分)松
節(一分)沉香(半兩)乳香(研半兩)麝香(研一兩)芎藭(三分)藁本(去苗)
(土三分)當歸(剉焙半兩)升麻(三分)莎草根(半兩)甘草(炙半兩)
右為細散入研藥重細研如麫然後取三般脂煎鎔
入藥匙攪勿住手待至欲凝即膏成以瓷器貯之臘
日合妙當於靜處勿令雞犬婦人見之每取少許傅
齒上良
礬石散治牙齒疼痛風齲蟲出挺出摇落者
白礬(熬枯)藜蘆(去蘆頭)防風(去乂)細辛(去苗葉)乾薑(炮)白术
蜀椒(去目及閉口者炒出汗)蛇床子(微炒)附子(炮裂去皮臍)甘草(炙剉)
右為細末濕酒調三錢熱潄冷吐勿嚥汁日三兩次
為粗末酒煎亦佳
細辛散(出和劑方)治風蚛牙疼牙齗宣爛牙齒動摇腮頷
浮腫皆能治之
紅椒(去目炒)鶴虱牙皂蓽撥(古方治牙疼為要藥)縮砂(去殼)
(各半兩)荆芥(去梗)細辛(去苗各一兩)白芷草烏(各二兩)
右為細末每用少許於痛處擦之有涎吐出不得吞
少時用温酒潄口頻頻擦之立有神效
七香散(出聖濟總錄)治風蚛牙疼及牙宣
蔓荆實(去皮)荆芥穗地骨皮防風(去乂)莎草根(炒去)
(毛)白芷(各一分)草烏頭(三枚)麝香(研少許)
右為散每用三錢水一盞煎沸熱含冷吐
升麻散(余居士選竒方)專治風蚛牙疼齒根動摇
升麻(各等分)川椒(等分)
右為細末每用少許擦患處良久潄口若甚者用沸
湯調二錢乘熱潄涎去立愈
又方(出海上方)治風蚛牙疼
草菓蟬殼地松白殭蚕蜂房牛膝
荆芥細辛(各等分)
右剉碎用水一碗煎至半碗去滓稍熱潄至温少停
吐去再潄誤嚥不妨神效
治牙齒風蚛疼痛(聖濟總錄)
烏頭(炮裂去皮臍)芎藭甘草(炙剉)地骨皮細辛(去苗葉)
白芷高良薑(各等分)
右為散揩於痛處出涎以温水潄三五度即瘥
乳香膏(出御藥院方)治蟲蛀牙齒疼痛去蟲止痛
乳香雄黃細辛(净)皂角(炙存性各一錢)莽草麝香
(各半錢)
右為細末鎔黃蠟和成錠子看蟲竅大小塞在竅内
止用少許綿紙裹之有津即吐誤嚥不妨食後或臨
臥
蓽撥散(出海上方)治風蛀牙疼不可忍者名曰當面笑
良薑蓽撥白芷細辛蜂窠鶴虱(各三錢)
右為細末以擦之如牙蛀用飯一粒摻藥含之即效
芎藭散療心虚寒口氣臭衝人又蟲齒
芎藭(八分)白芷(七分)甘草(五分炙)桂心(四分)杜蘅(四分)當歸(五分)
右搗篩為末以酒和方寸匕服之日二
蝦蟆散(出聖惠方)治牙齒蚛痛有蟲
蝦蟆(端午取一枚燒灰)青黛(半兩細研)柑子皮(半兩微炙)乾薑(半兩)麝
香(一分細研)薑黃(半兩細研)
右都研令細每用綿裹内蟲孔中以瘥為度
治蛀牙疼(出本事方)
川烏草烏(各一個)白附子(半兩)附子臍尖(三七個)硃砂
(少許别研)
右為末每服二錢酒水各半盞同煎至七分候冷服
臨臥時服不得再喫熱物
治風蛀牙疼
細辛蓽撥草烏頭良薑胡椒(各等分)
右為㕮咀白水煎熱潄口效
麝香散(出聖惠方)治牙齒蚛痛日夜不止齒齗爛臭
麝香雄黃白礬(燒灰)石膽川升麻(各一分)
右搗細羅為散綿裹一字内蚛孔中并以乳汁調少
許塗齒齗爛處
治牙齒中有蟲痛不可忍(出聖惠方)
硇砂雄黃石灰(炒令黃色)蝦蟆頭(燒灰以上四味各一分)巴
豆(五粒去皮心紙裹壓去油)
右先研巴豆如麵糊次入諸藥細研以水浸蒸餅和
圓如菉豆大有蚛孔者以新綿裹一粒置於蚛孔中
有涎即吐却其痛立止如要牙落者輕以刀子撥破
牙根令血出取圓子一粒研揩在齒根下一宿即落
也
附子丸(出聖濟總錄)治久患牙疼及齒蚛
附子(一兩去皮臍生用)胡椒蓽撥黃蠟(各一分)
右為末鎔蠟和丸如桐子大每用綿裹一丸以患牙
咬之如蚛安在蚛竅内
治牙齒風蚛疼痛(出聖濟總錄)
猪牙皂角(炙去皮子)露蜂房(炒)蜀椒(去目并合口炒)細辛(去苗葉等)
(分)
右為散每服一錢水一盞煎沸熱含冷吐不拘時
治蚛牙有孔疼痛(出聖濟總錄)
巴豆(一粒去皮炒)石亭脂(少許研)乾薑(少許為末)麝香(研少許)
右為細末鎔蠟和丸如芥子大每用綿裹一丸内蚛
孔中
赴筵散(出醫方集成)治風牙蚛牙攻腫疼痛晝夜不止痛
不可忍腫臥不安牙齗宣露動摇欲脱或腮頷浮腫
齗爛血出並能療之
良薑(去蘆)草烏(去皮)細辛(去土葉)荆芥(去梗)
右各二兩碾為末每用少許於痛處擦之有涎吐出
不得吞嚥良久用温鹽湯灌潄其病即止常使揩牙
用腐炭末一半相和止牙宣辟口氣永無牙疾
雄黃散治蟲牙痛
雄黃(二錢)乳香沒藥(各一錢)麝香(半錢)
右為細末鎔黃蠟為丸安在牙蟲蝕竅中
蓽撥散(出海上方)治風蛀牙疼
鶴虱良薑蓽撥草烏(各等分)
右為末用青鹽碾細逐漸拌勻每用少許於疼處擦
之有涎即吐出用温水灌潄即愈藥汁不可嚥
又方(名聚寳散出海上方)治蚛牙一切風蛀疼不止者
防風荆芥蜂房(有蛹者佳)烏梅(各等分)
右煎熟乘大熱潄吐出勿嚥冷再熱潄之一方無防風
經騐方陳氏云此方余少年用之見效
又方(出海上方)
石膏(煆末八錢)白芷白茯苓(各二錢半)鼠尾細辛
右等分和勻臨睡盥潄用手指點揩牙根患處即愈
蝎附散(出澹氏方)治風蚛牙疼腫痒動摇牙齗潰爛宣出
血口氣等疾
蝎稍(七枚不去毒)附子臍蜈蚣頭(去嘴毒)川烏頭尖(各二)
(箇)
右為末先用竹杖刺痛牙齗處次以紙撚絍藥一粟
米許在痛處甚者不過三兩次效一方以水蘸藥揩
患處開口瀝涎出以温水潄之
治血風蛀牙(出危氏方)
雄黃乳香(各一錢研如粉)麻黃(半錢)白芷(一字)
右為末先以荆芥穗咬住痛處口凉去之次用皮紙
撚津濕之點藥少許隨痛塞耳内
鶴虱丸(出直指方)治蟲蝕齒痛
猪牙皂角(三枚)川椒(一錢半)生明礬鶴虱(各一錢)
右為末蒸飯為丸如麻子大納於孔中有涎吐之
巴豆圓(出聖惠方)治牙齒蟲蝕有蚛孔疼痛不可忍
巴豆(一枚醋煮令熱去皮)硫黃(一字)麝香(一字)
右都研令勻消黃䗶和圓如粟米大綿裹一丸内蚛
孔中
白礬丸(出聖惠方)治牙齒被蟲蝕有蚛孔疼痛牙齒根朽
爛
白礬灰黃丹(各一錢)蝙蝠糞(二十粒)巴豆(一粒微炒去皮)
右同研細以軟粟米飯和圓如粟米大晒乾凡有蛀
蚛孔疼痛不可忍者以圓於痛處咬之立定
韮子圓(出聖惠方)治牙齒有蚛疼痛甚者
韮子(一兩)乳香(一分)雌黃(一分)乾蝎(半兩)
右搗羅為末消黃䗶成汁和圓如彈子大即以瓷瓶
子内先著炭火燒一圓用紙蓋以筆管引煙出薰牙
蚛孔處其蟲盡出或將藥瓶於水椀中安著其蟲盡
下撲在水中
青鹽散(出聖濟總錄)治牙齒蛀蚛牢牙秘精補益潄嚥
青鹽龍骨(生各四兩)濕雞頭(一升以青鹽拌一宿炒令通黑)
右為散平旦及臨臥先潄口令淨以藥散如常揩齒
揩良久以温酒潄嚥
烏頭散(出王氏博濟方)治風蚛牙疼
烏頭(二枚一炙用一生者去皮臍)乾薑(生用去皮)甘草(二味各用一棗子大)
右為散每用半字含水搐鼻左疼搐右右疼搐左瘥
為度
乳香丸(出聖濟總錄)治蚛牙疼痛不可忍者
乳香(研)胡椒阿魏(各等分)
右為末煎皂莢子膠和丸如菉豆大每用紙裹一丸
安在蚛牙内吐涎以瘥為度
蜂房湯(出聖濟總錄)治牙齒痛有蟲
蜂房(一枚炙碎擘)豉(四十九粒)蜀椒(去目并合口二七粒)
右水二盞半煎十餘沸去滓熱含冷吐此藥若有腫
尤易見效
蜀椒湯(出聖濟總錄)治牙齒蟲疼痛
蜀椒(去目并閉口者)桂(去粗皮各一兩)白礬(燒灰半兩)
右搗篩每用三錢水一盞煎三五沸去滓熱含冷吐
瘥為度
立止散(出聖濟總錄)治風牙疼
肥皂莢(去皮子取肉)草烏頭(不去尖各一兩)乳香(研一錢)
右為末薄麵糊丸梧桐子大用一丸入蚛孔中涎出
即吐
治風蛀牙齒疼(出海上方)
草烏頭槐花蓽撥
右等分碾為末每用半錢蘸擦痛處用醋湯潄之
掃痛丸(出經驗方)治風蚛牙疼引太陽穴痛
川烏(半兩炮)鶴虱(一兩焙乾)良薑(一兩以青鹽半兩炒)
右為末風牙痛刀上燒鹽同前藥擦蛀牙痛白梅肉
同前藥丸塞之
細辛散(出海上方)治蛀牙
細辛草烏(尖)乳香(各等分)
右為細末鎔黃䗶為條用時就火丸塞孔中良久效
無孔即咬於痛處有涎即吐之
鉛白霜散(出宣明論方)治牙齒腐蝕氣臭出血及口瘡
鉛白霜銅綠白礬(枯等分)
右細研乾貼患處良久温漿水潄之小兒不消潄之
蜂房散(出直指方)治蟲蛀牙痛
真殭蚕蜂房(炒二件各等分)樟腦(半之)
右為末皂角肉按濃漿煮少頃和作小圓塞痛處
治牙被蟲蝕有蚛孔痛不可忍方(出聖惠方)
猪牙皂莢(一挺)川椒(七粒)莽草葉(七片)
右搗羅為末以棗肉和圓如黍米粒每用一丸以綿
裹内蚛孔中痛定後去藥
乳香散(𫝊信適用方)治牙疼蛀蚛風虚上攻連腦疼痛
乳香(一分)補骨脂(炒半兩)
右𢷬研為散每用少許揩疼處有蛀眼則用軟飯和
藥作錠子塞蛀孔中其痛立止(𫝊信方云予昔患此諸藥不效唯此方最)
(妙)
麝香散(出聖濟總錄)治蟲蝕牙齒片片自落
麝香石膽(各一分)
右為散每用一字摻傅患處日三以瘥為度
地龍丸(出十便良方)治牙齒蟲痛
乾地龍(末三分)麝香(研一分)
右和勻鎔蠟丸如麻子大每有牙蟲孔即以一丸内
之候藥發熱蟲死立瘥一方治牙齒宣露挺出不出
蠟每用一字摻於齒根下
白處散(出聖濟總錄)治一切風蚛牙痛不可忍者
砒霜鉛丹(各一分)
右先取砒研細入青葱稍内輕輕扎定次入桿草内
如縳糉子樣以草火燒透取砒如金色一錠子次取
鉛丹同研勻細每用時以燈心點藥一米許入於耳
内左則左用右則右用
二白丸(出聖濟總錄)治齒痛蚛孔
白殭蚕(炒)白礬(熬枯各半兩)
右為細末以臘月猪脂丸内於蚛孔中
莽草散(出千金方)治齒有孔不得食面腫
莽草(七葉)猪椒附根皮(長四寸者七枚)
右㕮咀以漿三升煮取一升滿口含倦即吐却日二
三度
信效散(一名麝香散出宣明論)治風熱上客陽明之經牙齒疳
蝕齗宣腐殠血出色黃氣腐注悶動摇疼痛作發有
時兼解金石一切毒藥
上好醎土(不拘多少)麝香(真好者少許)
右熱湯淋取汁去滓用清汁銀石器中熬煮刮下再
與麝香同研勻摻於瘡上以紙貼神效
乳香膏(出百選方)治蚛牙痛孔有蟲不可忍
光明白礬(枯過)滴乳香(各等分)
右為細末熔蠟量多少和膏旋丸看蚛牙孔子大小
填之其痛立止神效又方入染胭脂少許和令深
桃花色只作散遇牙痛用一匙以指揩擦良久用温
鹽湯潄口又方以飯和丸
青鹽散(出百選方)治風蚛牙疼痛不可忍每用少許揩牙
患處吐涎及嚥津不妨
青鹽(四兩)川烏頭(二兩去尖劈碎如骰子大)
右乾鍋内用熟炭火煆候煙出盡存性取出埋地内
三日碾細揩患處如煆時以木杖子攪之不得犯鐡
却將一盞蓋乾鍋子口上或用甆礶子煆亦可每揩
藥先用荆芥湯潄口揩了亦然
治風蚛等牙(出經騐良方)
象斗子(五個以青鹽在内火煆)鹽袋内皂角(一條火煆存性)
右為細末先用荆芥湯潄訖却以前藥就痛處搽之
去涎日三五次
治風蛀牙疼不可忍腮頰浮腫(出海上方)
莽草芫花
右等分水煎十餘沸通口灌風涎壅出即效
治蟲蚛牙痛
川巴豆肉(三枚)明乳香(一錢)
右同研鎔蠟圓麻子大每服一丸塞孔(危氏方云有紅川椒無川)
(巴豆肉)
又方(一名椒豆膏出朱氏集騐方)治蚛牙疼痛
紅川椒末(一錢)大巴豆肉(一粒)
右研細蒸飯圓如麻子大以薄綿包塞孔昔有人蚛
牙痛不可忍號呼之聲徹于四鄰用藥不效有道人
獻此方用之即安
治牙蛀痛方(出直指方)
蠶紙(燒存性)真殭蠶(炒各等分)
右為末鎔傅良久鹽湯潄口
金針丸治蟲牙疼不可忍
骨碎皮乳香
右為末麵糊為丸如豆大塞蟲牙孔
莽草散(出聖惠方)治牙齒蟲蝕有蚛孔
莽草(半兩)山椒皮(一握)
右搗羅每用三錢以酒水各半盞煎五七沸去滓熱
含冷吐
治蚛牙疼痛(一名定痛散出肘後方)
用附子一枚生去皮臍搗為末鎔蠟如粟大每服用
綿裹一丸内蚛孔中蟲出一方為末用生薑調擦患
處良久温鹽湯盥潄
治蟲牙齒(出千金方)
以莨菪子三合如無葱子韭子亦得以青錢七文燒
令赤取小口甖子令可口含得者將錢内甖子中取
一撮許茛菪子安錢上令炮咤聲仍與半合許水淋
令氣上從甖出將口令氣莫出用薰齒冷復更作取
三合藥盡為度非止蟲齒得瘥或風齒齲齒中病悉
主之口中多津即吐之一方為末内孔中以蠟封之
或粒内之亦可
又方(出千金方)
用白楊切一升水三升煮取一升含之
又方(出肘後方)
用米醋一升煮拘杞根白皮一升取半升含之蟲立
出
又方(出衛生家寶方)
取桃仁少許以釵頭穿向燈上燒之煙出經少時吹
滅即内入口安蟲齒上咬之不過五度六度一方作
胡桃仁
又方(出千金方)
用地龍置石上着一撮鹽須臾化為水以麫展取却
待凝厚取以内病齒上又以皂莢去皮塗上蟲即出
又方(出千金方)
用䋃麻子燭燼研以井水塗之
又方(出千金方)
以黑羖羊脂茛菪子各等分先燒鐡鋤斧鑿令赤内
其中煙出以布單覆頭令煙氣入口薰之
治蛀牙腫痛(出華陀中藏方)
用不蛀皂角一錠去皮子却用巴豆每有皂子處安
巴豆一粒用鹽泥固濟燒灰研為細末用剜耳子抄
少許填入蛀牙
治蛀牙(出仁存方)
用乳香如小豆大安痛牙上燒銅筯令熱碎香上令
溶立止
又方(出仁存方)
用茄蓆燒灰為末擦痛牙上
又方(出仁存方)
用三奈子為末以藥鋪在紙上捲作筒於燈上燒着
便吹滅乘熱煙和藥吹在鼻内其痛即止
治風蚛牙疼亦治暴赤眼并頭目昏痛
用鵝不食草不拘多少紙裹焙乾碾為細末先滿含
水一口然後搐鼻隨病左右搐之若不含水恐藥搐
入咽喉治頭目加川芎或加全蝎各少許
治風蚛牙疼(出危氏方)
用馬夜眼上以刀兒薄起一片子插在所患牙縫中
或咬在痛處瀝出風涎即止不可嚥一方如粟米大
綿裹内蟲孔中永斷根源
治牙有蟲而痛(出經騐良方)
用韭葉連頭根淨洗爛擂同人家㭜板土泥和勻擦
於痛處腮上用紙貼之一時頃取下細細蟲兒在於
泥上可以除絶病根
砂糖丸(出經騐良方)治牙痛蛀牙
用礦石灰出山石灰未化者用砂糖為丸塞入蛀孔
立效
殺牙蟲方(一名雄黃散)治牙齒被蟲蝕有蚛孔疼痛
用雄黃研細以棗膏為丸塞牙孔中却燒鐡篦烙之
或研細以左右疼處以剜耳子送入耳中一方雄黃
末入麝香研傅痛處
治蛀牙疼(出海上方)
用天蓼根搗碎隨蛀孔大小為丸綿裹塞之連換四
次除根不可嚥此汁
又方(出海上方)
用韭菜子碗蓋火燒之却以竹箬捲一小角兒通蛀
處如下牙蛀則用韮子濃煎頻頻灌潄其蟲自出
又方(出海上方)治蛀牙
淡豆豉一粒捻令軟以麝香少許為丸於蛀牙内疼
即止亦可除根
又方治蛀牙(徐克安云余家乳婢若此三日不食亟研碎用之數蟲浮水面痛止而食)
用鏡面草一名螺厭面草生於石縫者佳每用半握
滴麻油二點入鹽半捻挪碎如左牙疼納右耳右牙
疼納左耳就行用泥作餅貼成耳門悶其藥氣仍側
臥泥耳一兩時方去泥取草擲於水碗中其蟲三色
浮水面久者黑其次褐色新者白須是午後牙正疼
時用之甚佳一方焙此草為末和麻油輕粉傅頭瘡
立愈
治風蛀牙疼方(出海上方)
用大黃切作數片燒存性為末紗綿裹盛塞入蛀孔
中即效如孔小以鵝毛管輕輕吹入一方燒灰傅疼
處立愈
治牙蛀痛不可忍(出聖惠方)
嚼熏陸香嚥其汁立瘥
治風蛀牙疼
夫風蚛牙疼久不愈者用針扎巴豆一枚於燈熖上
燎煙末及盡存性於牙窩根盤上薰之即愈
治風蛀牙痛方(出直指方)
用蜘蛛殼一箇揉軟以薄包塞痰吐出
治塞牙疼方(出直指方)
用米醋煮川椒入蜂房蘸軟撚塞一方煎潄禁語言
又方(出直指方)
用蚕紙燒存性擦少時鹽湯潄口
治牙蛀痛方(出直指方)
取鶴虱為末擦良久鹽湯洗口
杏仁膏(出海上方)治風蛀牙痛
用鐡刺杏仁清油燈上煙薰乘熱認定病牙以杏仁
搨之又復薰搨七次絶不疼但其病牙逐時落去斷
根
治牙齒蚛孔疼痛及有蟲蛀
用莽草不拘多少為末擦五七次蟲即無一方綿裹
内蚛孔中有痛處咬之低頭吐津勿嚥疼痛便止一
方用葉煎汁含潄吐之
治蟲食齒根内黑(出直指方)
燒腐棘針取瀝傅之十遍雄黃末傅之即愈
治蟲蝕齒根齒黑者
用松木灰揩之雄黃末塗齗上百日神效
治蛀牙有孔疼(出聖惠方)
用啄木鳥舌尖綿裹於痛處咬之
治風蛀牙疼方(一名聖蟾散)
用蟾蜍裹生絲綿乾剪二分長絍入痛牙根裏忌熱
物片時一方蟾蜍熱湯化開新綿少許蘸藥粟米大
塞痛處
取牙蟲方
用針熨鈎兒一箇尖上點香白芷末引出鈎蟲取之
治齒蟲痛(出肘後方)
用腐爛棘針二百枚即日棗樹棗朽落地者以水二
升煎取一升含之日四五度即瘥
取蟲牙法(出德生堂)治風腫蟲蛀動摇不安
一於三伏内用赤馬肉一塊或白者懸空於靜室候
其生蛆弔下者收拾起於熱瓦上焙乾碾為末每用
竹篾蘸一小點放痛牙上咳𠻳一聲即落
一方(出瑞竹堂)治牙疼骨有蟲
用天仙子不拘多少以瓦器小者盛天仙子燒烟將
竹筒着牙引烟薰牙疼處其蟲即死疼立住永不再
發
治牙齒被蟲蝕有蚛孔疼痛方(出聖惠方)
用藜蘆為末以松脂和如粟米大每用一丸内蟲孔
中立瘥
又方(出聖惠方)
用温生蟲一枚綿裹於疼蚛處咬之勿令患人知立
瘥
又方(出聖惠方)
取蜂窠蔕綿裹於疼處咬之
八仙散治風蚛牙疼
良薑瓜蒂蓽撥草馬胡椒漢椒殭
蠶青鹽
右各為末等分和勻先灌潄後以藥輕手揩痛牙了
合口少時涎即吐每日早晩兩次用之
治一切風蚛齒痛其齒上忽偏傍腐朽生竅宜用黑神
丸
羌活巴豆麝香地龍細辛(各一分)
用巴豆一粒漢椒同為細末合研成膏飯為丸如菉
豆大以綿裹安於牙蟲孔處
椒鹽散治齒蟲痛
川椒白鹽蜂房
右件剉碎等分每服二錢以井水葱白煎熱含冷吐
治牙有蚛孔(出本草)
以松脂少許咬牢不落蟲自死
治蚛牙蛀齒(出本草)
用藤黃點之便落
治風蚛牙(出本草)
以郁李根煎湯凉含之
治牙齒蚛孔疼痛及有蟲(出本草)
用莽草為末綿裹内蚛孔中或於痛處咬之低頭吐
津勿嚥疼痛便止
殺齒蟲(出本草)
以雄黃末和棗塞牙間
治牙齒蟲痛(出本草)
以海桐皮煮含潄之
治牙齒有蟲者(出本草)
取松根片子許大内孔中當自爛落
咒齒痛(出十便良方)
用紙一張隨大小方停握作七重取三寸釘一枚於
屋栿或樑右先杵羌活地龍二味却入麝香於乳鉢
内同研令極細再入軟豉心以丸得為度每粒丸如
菉豆大以一丸安痛處穴中
搜風散治風蚛牙疼
蓽撥細辛升麻胡椒(各半兩)
右為細末每一耳幹點搽痛處有蚛竅用棗肉丸塞
之有涎多吐用鹽湯潄之
烏頭散大定風蚛疼痛不可忍兼開牙關消齗頰腫
硬
川烏頭香白芷(各半兩)蒼术細辛(各一兩)
右揀擇好者搗羅為細末每用半錢揩在患疼痛處
合口多時吐涎
治齒痛風蚛疼痛方(出衛生家寶方)
細辛白芷草烏(各等分)
右為細末用藥揩向齒痛處霎時以鹽湯潄口立止
治蟲蛀牙痛方(出朱氏集驗方)
紅川椒(三錢)明乳香(一錢)
右同鎔蠟丸麻子大每用一丸塞孔中
治風蚛牙(華陀中藏經方)
用大北棗一枚劈開去核入和皮巴豆一粒却捏擱
於温火上炙令焦黑如乾浮炭樣取放地上良久碾
為細末以紙撚尖摭少許入蚛牙竅内不過五次七
次絶根
又方(出海上方)
上當紙中心釘之下釘之時先吸南方氣一口默咒
南方赤蟲子故來食我齒釘在栿樑上永處千年紙
每咒念患人咳一聲及吸一吸下釘搥如是七咒即
七吸七搥釘其齒即效
齘齒(論)
夫齘齒者是腫中而齒相切也皆由血氣虚風邪客於
牙車筋脉之間因喘息而風邪動引其筋脉故上下齒
相切也
方
升麻散(出聖惠方)治風邪客於牙車睡令齘齒
川升麻半夏防風藁本(各半兩)杏仁(一分)酸棗
仁(一分)細辛白芷芎藭(各一分)
右為散每用一錢以裹常含嚥津
羌活散(出聖惠方)治睡中齘齒
羌活地骨皮防風酸棗仁蔓荆子杏
仁(以上各一兩)生地黃(三兩)
右為散每用半兩以水一大盞酒一盞煎至一盞去
滓食後温服
治睡中齘齒方(出聖惠方)
用蜜取患人臥蓐下塵一捻内口中勿令知之即瘥
齒齘腫(論)
足陽明之脉起於鼻交額中旁約太陽之脉下循鼻外
入止齒中手陽明之脉其支者從缺盆直入上齶貫頰
下入齒縫中若其經虚風熱所襲𫝊流齒牙攻注齗肉
則致腫痒甚者與齗間津液相摶化為濃汁或血宣而
不已
方
地骨皮丸治風齒齗腫痛有血
地骨皮白芷防風赤芍藥升麻(各半兩)柴
胡生地黃大黃黃芩枳殼芎藭知
母萎蕤㯽榔細辛甘菊花藁本牽
牛子犀角(各半兩)馬牙硝黃連甘草(各一兩)
右為末煉蜜丸如梧桐子大食後夜臥熟水下三十
丸以利為度
甘露飲子治男子婦人胃中客熱口氣齒齗腫悶宣
露心中多煩飢不欲食喜眠睡又咽喉中有瘡並皆
治之
黃芩天門冬枇杷葉甘草生乾地黃
枳殼麥門冬山茵陳熟地黃石斛(各等分)
右為粗末每服五錢水一大盞煎至七分去滓温服
食後若齒齗宣露腫悶煎藥潄之冷熱皆可極效
丸方治療風齒腫
苦參大黃黃芩枳實(各六分)地骨皮(六分)玄參
黃連(各八分)
右搗篩蜜為丸食後少時以漿水服一十五丸再服
至二十丸增减自量之忌蒜麫猪肉
郁李根散治齒齗腫痛
郁李根川椒柳枝槐枝茛菪子薔薇
根
右為粗散每用四錢水一大盞煎至七分去滓熱含
冷吐
黃芩湯治千金腫及蟲蝕
黃芩甘草當歸細辛(各一兩)蛇床子桂心
(各一兩)
右為粗末每用五錢以酸漿二盞煎十餘沸去滓熱
潄冷吐
青龍散治陽明經風熱齒腫痛
甘白芷川芎盆硝細辛(各半兩)青黛(三錢)薄荷
葉(二錢)
右為細末以指蘸藥擦齒腫處吐津悞嚥不妨不計
時候
傅藥退腫(朱集騐方)
天花粉白芷赤大豆鬱金荆芥薄荷
(各等分)
右日乾為末蜜水調塗痛處
槐白皮散治齒齗風連腮腫痛
槐白皮枸杞根附子防風芎藭(各一兩)川
椒(一百粒)
右為散每用三錢以水一大盞煎至七分去滓熱潄
冷吐
地黃膏治風齒牙齗腫痛熱毒上攻頭面腫
生地黃汁當歸白芷細辛鹽花
右為末地黃汁銀器中慢火熬成膏臨時塗患處日
三五度
黑鶴散治牙齒腫痛宣露有血牢牙揩齒烏髭髮
青鹽(四兩)血餘荆芥地骨皮皂莢
右入瓦罐子内鹽泥固濟用炭火煆煙青為度候冷
出藥細研每用半錢揩齒良久温水潄之
當歸散治血氣不調風毒攻注齒齗腫悶生瘡時有
膿血或齒漏久而不愈
當歸牛膝(各一兩)細辛丁香木香(各半兩)
右為細末每用指蘸於齒齗病處吐津嚥津不妨
柳豆散治齒齗風腫去齒根下熱毒
赤小豆黑豆柳枝地骨皮柳蠧木
右為散每用四錢水一盞煎七分去滓熱潄冷吐不
拘時
洛石散
硃砂龍骨(各一錢)甘草寒水石片腦(一分)
右研勻極細每用少許於牙齗肉上徐徐貼用悞嚥
無妨
石膽散治齒齗腫痛生瘡或欲成疳乍瘥乍發
石膽梧桐淚蟾酥(各半兩)輕粉(半錢)
右為細末每用食後臨臥傅半字於患處貼吐津嚥
無妨
細辛散治齒痛齗腫痒風攻體疼痛不可忍
細辛川芎香白芷甘松(各一兩)
右為細末每用半錢揩牙痛便止或大痛不定以藥
二錢入好雄黃半錢生川烏頭末半錢拌少少揩之
良以鹽湯潄
柳枝湯治齒齗腫連耳腦腫疼
垂柳枝槐白皮桑白皮白楊皮(各一握)
右細剉每用半兩以水一大盞煎至七分去滓入鹽
一錢攪勻熱含冷吐
細辛散治齒齗連頷腫疼頻發動無時
細辛露蜂房槐枝鹽花
右為散每用五錢以水一大盞煎至七分去滓熱含
冷吐
消毒散治大人小兒唇口并齒齗有瘡腫疼痛殠氣
及一切惡瘡
晩蠶蛾五倍子蜜陀僧
右等分為散每用少許摻貼一方乾傅瘡上有津吐
去
杉葉湯療風牙腫
杉葉芎藭細辛(各二分)
右切以酒四升煮取二升半稍稍含之取差勿嚥之
蜀椒散治風牙齗疼痛腫不可忍
蜀椒猪牙皂角
右為散每用半錢綿裹置疼處咬之良久涎出立效
治牙根腫方
松葉(二把)鹽(一合)
右以酒三升煮取一升含之
又方治齒齗痛不可食生菓
生地黃桂心
右藥合嚼令味相得而後嚥之
莽草散治齒齗連頷腫疼頻發無時
莽草獨活(各二兩)
右細剉分為五度每用水二大盞煎至一盞去滓熱
含冷吐
治齒根腫方(出千金方)
用馬齒莧一把淨洗嚼之即日可瘥
一方昔有人食蟹多齒間肉壅出時汪極相好食動
風物及性嗜蟹亦患此有道人教服此藥而愈
用生地黃汁一椀用猪牙皂角數錠於火上炙令極
熱蘸地黃汁令盡將為末傅壅肉上即消縮又用
朴硝為末傅壅肉上即消尤快
五倍膏治牙腫連喉立效
用五倍子研細冷水調傅於頰外屢騐
治齒熱痛齗腫(出危氏方)
用川升麻煎湯潄嚥解毒
治牙熱痛齗腫有汁(出危氏方)
用局方消風散傅貼後以朴硝敷其上擦之立效
治熱毒風攻頭面齒齗腫痛不可忍
用牛蒡根一觔熟搗絞取汁入鹽花一錢於銀器中
熬成膏每用塗齒根下重者不過三五度
獨活丸治齒齗腫膿出疼痛
獨活防風黃芩零陵香芎藭細辛
當歸(各半兩)沉香雞舌香升麻甘草(各一兩)
右為末鎔蠟和丸如小豆大用綿裹一粒於痛處含
化嚥津消盡即再用
普濟方卷六十八
