普濟方卷三百二十明周王朱橚撰
婦人諸疾門
吐血(附論)
夫人吐血者皆由臟腑傷損所致夫血者外行於經絡
内榮於臟腑若傷損氣血經絡則虛血行失於常理氣
逆者吐血又怒氣逆甚則嘔血然憂思驚恐内復氣逆
上者皆吐血也
方
生地黃煎治婦人勞熱至甚吐血不止心神煩躁少
思飲食
生地黃汁(一升)生藕汁(三合)青蒿汁(三合)生薑(二兩取汁)蜜(四兩)
酥(一兩)柴胡(一兩去苗)知母(二兩)雞蘇葉(一兩)
右為散與煎藥汁同於銀器中攪令勻漫火煎成膏
收瓷盒中每服半匙以清粥飲調下不計時候
雞蘇散治婦人吐血心煩昏悶
麥門冬當歸(八分)雞蘇葉(一兩)阿膠生地黃
刺薊(各一兩)黃耆羚羊角屑茴根甘草(各半兩)
伏龍肝黃芩(各三分)
右為粗末每服四錢水一盞煎至六分去滓温服用
薑三片如半雞子大同煎
刺薊散治婦人頭疼壮熱心中煩悶吐血
刺薊(二兩)雞蘇葉(二兩)赤芍藥麥門冬(二兩去心)石膏(三兩)
赤茯苓(一兩)黃芩(一兩)茴根(一兩炙微赤剉)甘草(一兩炙微赤剉)
生乾地黃(二兩)
右為散每服四錢水一中盞入生薑半分青竹茹一
分煎至六分去滓温服不計時候
阿膠散治婦人吐血心神煩熱
阿膠(二分𢷬碎炒黃燥)當歸(三分)犀角屑(三分)黃芩(三分)桂心(三分)
雞蘇葉(三分)羚羊角屑(三分)麥門冬(三分去心)生乾地黃(二兩)
甘草(半兩炙赤剉)
右為散每服四錢水一中盞入淡竹茹一分生薑半
分煎至六分去滓温服不計時候
雞蘇散(出大全良方)治虛損氣逆吐血不止
雞蘇葉黃芩(各一兩)當歸(半兩)赤芍藥阿膠(二兩)
伏龍肝(二兩)刺薊生地黃黃耆(各兩)
右為粗末每服四錢薑三片竹茹如彈子大水同煎
此大全良方雞蘇散此多刺薊生地黃黃耆内煎法
多生薑竹茹然治證并分兩全同故法良方而存此
也
麥門冬散(出聖惠方)治婦人心中壅毒吐血煩悶
麥門冬(二兩)生乾地黃(二兩)薺苨(一兩半)犀角屑(一兩)黃芩
川升麻(各一兩)白茅根(三兩半剉)藍葉(二兩)甘草(一兩炙微赤剉)
右為散每服四錢水一中盞入香豉一百粒淡竹茹
一分生薑半分煎至六分去滓温服不計時候
伏龍肝(出永類鈴方)治男子婦人五臟結熱吐血衂血並皆
治之
伏龍肝生地黃(各一兩)竹茹(一升)芍藥當歸
黃芩川芎桂心甘草(各二兩)
右為㕮咀水一斗三升煮竹茹減三升内藥煮取三
升分為三服一方無桂又用生葱心塞鼻或因刺著
血不止立佳
竹茹(出子言方)治婦人汗血吐血尿血下血
竹茹(二升)人參芍藥桔梗芎藭當歸
甘草桂心(各一兩)乾地黃(四兩)
右㕮咀以水一斗煮取三升分三服
生地黃散(出濟生拔萃)諸見血無寒衂血下血吐溺血背熱
属於熱
生地黃熟地黃枸把子地骨皮天門冬
黃耆芍藥甘草黃芩(各等分)
右為粗末每服一兩水煎脉微身凉惡風每一兩加
桂半錢
治肌瘦咯血肺痿等疾(出大全良方)
蛤蚧(一雙全者酒浸一宿頭炒)知母貝母(去心)人參(去蘆)
杏仁(去皮尖麩炒)枇杷葉(去毛炒)鹿角膠(粉炒)甘草
右各一兩淨秤為末每服三錢水一盞入桑白皮煎
至八分温服日三夜二
青飲子(出大全良方)治咯血
青黛杏仁(各等分)
右一處同研成膏用黃蠟和作三十餅子每服一餅
子用乾柿半箇夾定以濕紙裹煨合香同嚼粥飲下
無時
治婦人熱毒上攻吐血不止(一錢五神湯出聖惠方)
生藕汁刺薊生地黃汁(各三合)生薑汁(半合)白蜜(一合)
右和煎三兩沸無時以小盞調炒麫塵一錢服
柴參散(出聖惠方)治婦人卒吐血不止胷心悶痛
紫參(一兩)鹿角膠(一兩𢷬研炒黃燥)青竹茹(一兩)生乾地黃(二兩)
羚羊角屑(一兩炒黃燥)
右為散每服二錢新汲水磨生薑調下不計時候
生地黃散(出聖惠方)治婦人心熱壅悶吐血
生乾地黃(一兩半)麥門冬(一兩去心)甘草(半兩炙微赤剉)薺苨(三分)
白茅根(二兩剉)藍葉(一兩)
右為散每服四錢水一中盞入生薑半分豆豉一百
粒煎至六分去滓温服不計時候
葇脾湯(出大全良方)治虛勞吐血下血自汗出
甘草白芍藥黃耆(各一兩)熟地黃(三兩)
右為末每服四錢水酒各一大盞已上煎至七分盞
攄去滓只取六分清汁放温食前服之
女年十四月水不行遂妄行而嘔血諸藥無效察其形
容人肥脉不大不出且用四生丸即安又嘗治一男子
因飽低頭負重吐血諸藥無效亦用四生丸及青餅子
即安更不發僕觀初盧世治吐血不喜用竹茹生地黃
藕汁然亦不可拘泥此說如陽乘於隂血得熱則流散
經水沸溢宜服凉藥以觧之大黃犀角生地生艾藕汁
其能無效如隂乘於陽所謂天寒地凍水凝成冰宜服
温藥以煖之乾薑肉桂豈能無功學者更宜思之可也
已上所論中四生丸青餅子各見於後
四生丸(出聖惠方)療吐血陽乘於隂血熱妄行宜服此藥
生荷葉生艾葉生地黃
右等分爛研丸如雞子大每服一丸三盞煎至二盞
去滓温服無時候經驗方陳氏云先公遊福青靈石
寺見侍者齋罷來侍立見桌子不稳急聲呼叱之當
時即嘔血盖食飽後破肺也明年再到寺因問去年
嘔血者無恙其主僧答之得四生丸服之遂愈因以
屢救人有效
又方(出聖惠方)治婦人吐血百治不差
龍骨(半兩)當歸(三分剉微炒)生乾地黃(一兩)
右為細散以生地汁調下二錢不計時候
又方(出聖惠方)
青竹茹(一兩)生地黃(二兩切)羚羊角屑(半兩)
右以水一大盞半煎至一盞去滓分三服不計時候
又方(出聖惠方)
桂心(一兩)阿膠(半兩搗碎炒黃燥)生乾地黃(半兩)
右為細散每服一錢煎竹茹湯調下不計時候温服
又方(出聖惠方)治吐血
生地黃(三升切)阿膠(二兩炒)蒲黃(六合)
右用水五升煮取三升分三服僕嘗治一人吐血診
其脉肝部弦氣口濡此因怒極而得之遂用蘇合香
丸和雞蘇丸服即效一方為散粥餅調下二錢或煎
乾薑甘草湯與服或四物理中湯亦可服生地黃竹
藕汁
治婦人吐血(出聖驗方)
陳槐花(二兩炒)百草(半兩)
右為細末每服芽蔗根煎酒調下亦治血崩一方無
芽蔗根用鍾紅燒淬酒下
治熱毒吐血經日百治不差者(出聖惠方)
地黃汁(半升)生大黃末(一方寸)
右煎地黃汁三兩沸調大黃末令勻為三服
又方(出大全良方)治吐血
用桂心末水調方寸匕日夜可二十服
又方(出聖惠方)治熱毒吐血
用伏龍肝研令極細每服二錢新汲水調下頓服取
效
茅花湯(出聖惠方)
用白茅花濃煎飲之立止𢷬生白茅根取汁一合飲
之亦得或取根一握長六寸水煎去滓温服
又方(出聖惠方)
用生葱心塞鼻即定若因刺着并刀斧所傷血不止
用之立定
又方(出大全良方)
用釡底墨研入鼻中
又方(出聖良方)
用亂髮灰細研以竹管吹入鼻中立止
又方(出聖惠方)
取龍骨末吹入鼻中立止
治一切風并鼻紅吐血腸風血痢及崩中帶下
用牡驢皮煎膠食
療熱甚嘔血者
以犀角地黃湯局方小三黃丸以白茅根煎
治吐血及下血(出本草)
以雞蘇莖葉煎取汁飲之
咳嗽(附論)
夫婦人咳嗽者由肌體虚外受於寒熱風濕所得也肺
為四臟之華盖内統諸臟之氣外合於皮毛若為寒熱
風濕所傷邪氣自皮毛而入於肺中外皆傷故令咳嗽
也大抵治咳不可一槩治當以脉息辨之脉浮而弦者
起於風濡而弱者起於濕洪而數者起於熱遲而澀者
起於寒風者散之濕者燥之熱者凉之寒者温之虛者
補之未有不安者也經曰微寒為嗽寒甚為傷臓古
人立方治嗽未有不下温藥如乾薑桂心細辛之属
以寒氣入裏非辛甘不能發散以此準之未有内寒
而嗽也又曰熱在上焦因咳為肺痿又實為肺癰虚則
為肺痿此人其原或血不足或酒色滋味太過或因服
利藥重亡津液操氣内氣焚肺金受邪脉數熱咳嗽膿
血病至於此亦已危矣古人立方亦用温藥加建中之
属今人但見發熱咳嗽卒用柴胡鼈甲門冬葶藶等藥
旋踵受弊而不知非可為深戒就使不可進以温藥必
須用此湯丸古之調治無為鹵莾致傷人命經曰人
感於寒則受病微則為咳甚則泄為痛凡咳嗽五臓六
腑皆有之惟肺先受邪盖肺主氣合於皮毛邪初傷外
客皮毛故咳為肺病五腑則各因四時受邪六腑傳入
五臟所以古言肺病難愈而善卒死者肺為嬌臟怕寒
而惡熱故邪氣易傷而難治以世湯散逕過鍼灸不及
故也十種咳嗽者肺咳心咳脾咳腎咳肝咳風咳寒咳
支飲咳膽厥隂咳華陀所謂五嗽者冷咳嗽氣嗽之嗽
飲邪嗽孫眞人亦有方治寒毒渥嗽者歴代方論著之
甚詳惟今之所謂勞嗽者無所經見意其華陀所謂邪
嗽眞人所謂注嗽者是也此病盖酒色過度勞極傷肺
損動經絡其重者咯唾膿血輕者時發時差又有因虛
感邪惡之氣且傳疰得之或先嘔而後嗽或先咳嗽漸
就沉羸此則非特内損肺經又挾邪惡傳疰之氣所以
特甚病之毒害無過此也眞人治疰嗽通氣丸方用蜈
蚣四節又夜夢與鬼交通及飲食者全用蜈蚣外臺方
四滿丸治五嗽亦用蜈蚣遇世名公能推原其旨意卒
用蛤蚧天靈盖桃柳枝麝香雄黃安息香之類以通神
明之藥療之深知古人之意矣又肺中有蟲如蚕令人
喉痒而咳嗽湯散逕過鍼灸不及以令口化蟲死即嗽
止夫嗽者感風於皮毛入於腠理寒於肺經所以嗽
也潤肺湯散主之有吐而嗽者由茶飲過多停積於胸
膈久則成痰使人頭目昏痛精神不爽惡風憎寒此因痰作咳
嗽也潤肺湯加半夏食臓物炙嗽有肺受傷也六合湯
玉屑丸主之姙娠而嗽者亦同也但急治恐胎墜治之
以前藥攻之然與産後一理又有經産後而暴虛則肺
虛客寒房勞之故使肺作其嗽六合湯主之儒門事親論
云楊夀之妻病嗽十餘年(闕)麝香湯止
之以半猶不足用止之明旦(闕)覺惡心以人参止之二
日稍寕自下藥中(闕)先日病久
嗽藥已經病自然遲觧涌後調理數日及止戴人常言
涌後有傾悞者有徐悞者有反悶悶心者病來盡如有
反熱者不可不下也大抵二日後無不快者若嗽不止
者以冰水觧之藥熱則行寒則止
方
潤肺湯治咳嗽痛喉中鳴
人参(去蘆)杏仁(去皮尖)麻黃紫苑(洗去皮後炒各半兩)陳皮(浸去穣)
桔梗(去蘆炒)阿膠(剉炒令沸燥)甘草(各三錢)貝母(去心炒)
右㕮咀每服五錢水一盞煎至七分熱服之
橘皮湯療春冬傷寒秋夏冷濕咳嗽喉中作聲上氣
不得下頭痛
陳皮紫苑麻黃(去根)杏仁(製)當歸桂心
甘草黃芩(各等分)
右㕮咀每服五錢水一盞半煎至六分去滓熱服
人参散治婦人肺臟虚冷時有咳嗽不思飲食
人参(一兩去蘆頭)細辛(半兩)白术(三分)陳皮(一兩湯浸去白穣焙)
肉桂(三分去皺皮)厚朴(一兩去粗皮塗生薑汁炙香熟)白茯苓(三分)
紫苑(三分洗去苖土)乾薑(三分炮製剉)桔梗(半兩去蘆頭)甘草(半兩炙微赤剉)
右為散每服三錢水一中盞入生薑半分棗三枚煎
至六分去滓温服不拘時候
五味子散治婦人心胸痰壅時有喘促欬嗽不欲飲
食
五味子(三分)半夏(湯浸七遍去滑)紫苑(洗去苗土)枇杷葉(滅去毛黃各半兩)
前胡(去蘆頭)陳橘皮(湯浸七遍去滑各三分)桔梗(半兩去蘆頭)
訶梨勒皮(三分)杏仁(半兩去皮尖雙仁麩炒微黃)赤茯苓(二分)
枳殼(半兩麩炒微黃去穣)甘草(半兩炙微赤剉)
右為散每服三錢水一中盞入生薑半分煎至六分
去滓温服不計時候
訶梨勒丸治婦人欬嗽不止痰毒壅滯心胸不利咽
喉噎塞
訶梨勒子(三分)貝母(二分)射干(三分)紫苑(浸洗去苖土)桂心(三分)
紫蘇子(三分微炒)前胡(三分去蘆頭)桔梗(三兩去蘆頭)木通(三分剉)
皂夾子仁(二兩微炒)郁李仁(一兩半湯浸去微炒剉研入)
右為細末研入郁李仁令勻煉蜜和𢷬三五百杵丸
如梧桐子大每服不計時候以生薑湯下二十丸
細辛散治婦人肺臟虛寒胸中痰滯不欲飲食時復
咳嗽
細辛(洗去苗土)訶梨勒皮(各半兩)附子(一兩炮製去皮臍)桂心(半兩)
甘草(半兩炙微赤剉)紫苑(三分洗去苖土)人参(半兩)乾薑(半兩炮製碎剉)
陳橘皮(一兩湯浸去白穣焙)半夏(半兩湯浸七遍去滑)
右為粗散每服三錢水一中盞入生薑半分棗三枚
煎至六分去滓温服
厚朴散治婦人體虚感於寒氣時有欬嗽
厚朴(一兩去粗皮生薑汁炙香熱)白茯苓(一兩)桂心(三分)白术(一兩)
訶梨勒皮(三分)陳橘皮(三分湯浸去白穣焙)人参(一兩去蘆頭)
細辛(半兩)甘草(一分炙微赤剉)
右為散每服四錢水一中盞入生薑半分棗三枚煎
至六分去滓温服不計時候
蘿蔔子丸(出聖惠方)治婦人腹虛上氣欬嗽胸膈痰滯含化
蘿蔔子(一兩微炒)冬瓜子仁(半兩微炒)&KR0797;&KR0803;子仁(半兩)桂心(半兩)
訶梨勒皮麥門冬(一兩去心焙)皂莢子仁(半兩微炒)
五味子(半兩)甘草(半兩炙微赤剉)
右為細末煉蜜和丸如彈子大不計時候常含一丸
嚥津
含化貝母(出聖惠方)治婦人咳嗽不止
貝母(一兩醋炒微黃)欵冬花(二兩)桂心(一兩)百合(一兩)紫苑(一兩洗去苖土)
杏仁(二兩湯浸去尖雙仁麩炒令黃)木乳(一兩去粗皮塗醋炙黃)甘草(半兩炙微赤剉)
右為細末研入杏仁令勻煉蜜和𢷬如彈子大不計
時候常含一丸嚥津
白莢丸(出聖惠方)治婦人咳嗽久不止
皂莢(一兩去皮子塗醋炙焦色)五靈脂(一兩)蜀桑根(一兩已上並搗細羅為末)
甜天蔴(一兩半隔紙炒令紫色别𢷬如膏)杏仁(一兩半浸去尖雙仁麩炒黃研如膏)
右以棗肉及煉子蜜和丸如梧桐子大每服食後紫
蘇子湯下十丸
治婦人欬嗽不止(出聖惠方)
露蜂(一兩微炙)貝母(半兩)桂心(半兩)黃明膠(一兩搗碎炒黃燥)
甘草(一分炙微赤剉)
右為細散每服一錢食後以糯米粥飲調下
木乳散(出聖惠方)治婦人咳嗽久不止
木乳(三兩去粗皮塗酥炙黃)貝母(二兩酥炒微黃)甘草(一兩塗酥炙微赤剉)
杏仁(二兩湯浸去皮尖雙仁麩炒令黃)
右為散每服一錢生薑橘皮湯調下食後
四蒲丸(出聖良方)治五嗽一氣嗽二飲嗽三熱𠻳四冷嗽五
邪嗽
乾薑桂心躑躅花芎藭紫苑(各二分)人参
鬼督郵半夏(洗)甘草(炙各一分)蜈蚣(一枚去頭足炙)細辛(一分)
芫花根皮(二分)
右為細末煉蜜為丸如大豆許每服五丸米飲下日
三未知加至七丸八丸見效忌羊肉餳生葱生菜
海藻菘菜
四蒲丸(出聖惠方)療五嗽一氣𠻳二脾𠻳三熱𠻳四邪𠻳五
冷𠻳悉皆主之
蜈蚣(二枚炙)芫花(揀五分熬)躑躅(炒)乾薑芎藭(各四分)
人参細辛(各三分)桂心(四分)
右為末煉蜜丸如梧桐子大米飲下一十丸日三服
加至十五丸忌生葱生菜
金不換散(出聖良方)治諸嗽
鸎粟殼(七錢去項子蜜炙)白术(一錢)欵冬花(一錢)陳皮(一錢去白)
黃連(一分半)
右剉末作五服水一盞半薑三片烏梅一箇煎至七
分温服治勞嗽神效又黃耆建中湯加五味子
補肺湯(一名清金湯)治丈夫婦人遠年近日脾氣欬嗽上氣
喘急喉中涎聲胸滿氣逆坐卧不安飲食不下及治
肺感寒邪咳嗽聲重語音不出鼻塞頭昏並皆治之
(出大全良方)
鸎粟殼(二兩製)人参粉草(各半兩)陳皮明阿膠
茯苓杏仁白术北五味子桑白皮
薏苡仁紫蘇莖(各一兩)
右㕮咀每服三大錢水一盞半薑三片棗兩枚烏梅
半箇煎至一盞臨卧温服如加百合貝母去心半夏
麯欵冬花各一兩服之效
定喘湯(出永類鈴方)治状同前
半夏麯(炒)明阿膠(炒)甘草(各錢半)鸎粟殼(半兩製)
北五味子桑白皮麻黃(去節)人参(各一分)
右㕮咀每服三大錢薑三片烏梅半箇煎至七分去
滓漸漸温服食後臨卧服
六合湯治肺虛作嗽喘急
紫苑(洗去土剉碎炒)杏仁(去皮尖)欵冬花(去枚梗子)人参(去蘆)
甘草(炙)紫蘇葉(各等分)
右㕮咀每服三錢水一盞入蜜少許煎至五分食後
温服之
人参散(出聖危氏方)治血風勞嗽乍寒乍熱傷寒咳嗽起坐
不能
人参知母秦芁欵冬花麻黃馬兜鈴
杏仁苦梗寒水石南星地骨皮粉草
半夏(各等分)
右剉散每服三錢水一盞半麥門冬三十粒去心煎
温服喘嗽加烏梅氣急加桑白皮
治婦人血氣勞嗽(出經驗良方)
猪牙皂角(四兩蜜製)馬兜鈴天門冬麥門冬(去心)
百部知母(炒)麻黃(去節)甘草(炙)蒼术(各一兩)
右為末每服二錢空心陳米飲下
温金散(出大全良方)治勞嗽
甘草黃芩桑白皮防風(各一兩)杏仁(二十七粒)
人参(去蘆)茯苓(各半兩)麥門冬(一分)
右以前五味二錢用米泔浸一宿晒乾次人参茯苓
麥門冬三味同為細末每服二錢水一盞煎至八分
食後温服
蛤蚧丸(出聖惠方)治婦人咳嗽不止漸成勞氣宜服之
蛤蚧(一雙酥炙)紫苑欵冬花鼈甲貝母(去心)
皂莢子仁(各一兩炒)杏仁(炒去尖一兩半)
右為細末煉蜜丸如梧桐子大每服二十丸淡薑湯
吞下
含化丸(出大全良方)昔有婦人患肺熱久嗽身如炙肌瘦將
成肺勞服此安寇宗爽傳此方
枇杷葉(去毛)桑白皮欵冬花木通紫苑
杏仁(各等分)大黃(减半)
右為細末煉蜜丸如櫻桃大食後夜卧含化一丸未
終一劑而愈
補肺湯(出大全良方)治勞嗽
桑白皮熟地黃(各二兩)人参(去蘆)紫苑黃耆
川五味子(各一兩)
右為細末每服二錢水一盞煎至七分入蜜少許食
後温服一方四君子湯加秦芁黃蠟煎服尤妙已上
諸方辰陽李倅曾屢救人甚效服藥止可食淡煮猪
蹄肉仍須煮熟肉去厚汁再以白湯熟煮仍忌房勞
生冷魚腥醎醃藏寺修合煎藥忌一切生人男女猫
犬雞畜見仍不令病人知藥味大有功
治婦人室女患勞嗽百藥無效者此藥如神(出經驗良方)
蛤蚧(一隻去毛蜜炙細切)絳礬(一錢煆别研入)射干(一錢水洗生用)
萆麻子(半兩米炒浸炙)
右為末每服一大錢水一盞生薑五片煎至八分温
服忌醎藏鮓脯之属早晨服妙
金不換散(出危氏方)治男子女人肺胃虚寒久嗽不已喘促
滿悶咳嗽延盛腹脇脹悶腰背倦痛或虛冷嗽咳唾
紅痰及遠年日近一切喘咳疾病諸藥無效者並治
之
鸎粟殼(半兩製)杏仁(製)甘草(各三錢)枳殼(四錢)
右㕮咀每服三錢水一盞半薑三片烏梅半個煎至
八分食後臨卧漸漸熱服許元林先生乙卯年七
月僕嘗治一婦人咳嗽不已服諸藥無效漸成勞瘵
永念診之六脉濡弱以愚考之此是血虚勞太過而
成斯疾合用當歸等藥治之必愈遂先用橘皮湯空
心服蘇子降氣湯後用金釵煎熟地黃丸當歸調理
得安又治一婦人時興感熱咳嗽遂用小柴胡湯去
人参薑棗只加北五味子煎即愈
黃耆散(出大全良方)治虛中有熱咳嗽膿血口苦咽乾
黃耆(四兩)甘草(二兩)
右為細末湯點二錢服日三服一方甘草一兩黃耆
六兩名黃耆六一湯口㕮咀水煎服
貝母湯(出大全良方)治諸嗽久不差
貝母(生薑汁浸半日)北五味子黃芩乾薑(熱者减半)
陳皮(各一兩)半夏桑白皮桂心(各半兩)木香
甘草(各一分)北柴胡(半兩熟者加一半)
右為粗末每服五錢水一盞半杏仁七箇去皮尖碎
之生薑一片煎至七分去滓熱服食稍空及臨卧各
一服黃師文云戊申冬有姓蔣者其妻積年嗽製
此方授之一投而差以治諸嗽悉皆愈
玉屑丸治咳嗽延盛痰壅咽喉不利
半夏(一兩薑製)生薑(一兩炒片子)白礬(&KR0008;)百部(一兩醋炙)
右百部共礬為末半夏生薑同煮令爛去生薑將半
夏研如泥和百部礬為丸如梧桐子大每服五十丸
食後臨卧薑湯送下
痰飲(附論)
夫痰之為害多因外感五邪及寒暑燥濕風内傷七氣
不時喜怒憂思驚恐恚因五邪而得者得風為風痰得寒
為寒痰得冷為冷痰得熱為熱痰得暑為暑痰因七氣
所傷者多因婦人情性熱者不能容忍而有此證豈特
只因風冷而成哉所以外感五邪内傷七氣則一身之
中血濟淚汗涕唾身中濕者則獨變而成痰乘間而為
害也經云清則運為精華濁則凝為痰飲此之謂也然
有痰涎欽沫四種相類宜仔細詳辨調治因風而生疾
者宜服三生飲星香飲青州白丸子化痰丸因寒冷而
得者宜服降氣湯黑飲丹養正丹因熱而得者宜服金
沸草散柴胡半夏湯因暑而得者消暑丸氣不調欝結
而成者宜服参蘇飲四七湯二陳湯痰在上者以瓜蒂
散吐之在下者以控涎丹利之雖曰可吐可下亦要觀
人之勇怯察脉之虚實方可投之初虞世有金虎碧霞
之戒者此也(闕)
方
旋覆花丸(出御藥院方)治停痰積飲在脇下久而不愈漸成
癖心腹脹滿羸瘦不能食雖食不消化喜睡乾嘔大
小便或澀或利腹中動搖有水聲或口乾好飲水或
覺兩脇注痛服之必安久服除根
旋覆花(去梗)桂心(去皮)枳實(麩炒去穣)人参(各一兩)乾薑(炮)
芍藥白术(各一兩二錢半)赤茯苓(一兩)狼毒(一兩)
烏頭(炮一兩)芫花(醋浸半日炒乾)橘皮(去穣)吳茱萸(湯浸去毒炒黃)
細辛(去苖)大黃(微炒)黃芩(去黑心)厚朴(去粗皮生薑炙)葶藶(隔紙炒七錢半)
甘遂(炒半兩)礬石(火燒赤一兩七錢半)
右為末水糊為丸如梧桐子大每服三十服淡薑湯
吞下食前服
柴胡半夏湯(出永類鈴方)治痰熱頭痛胸膈煩悶手足煩熱
榮衛(闕)拘倦身體疼痛嗜卧少力飲食無
味兼治五嗽痰癖
柴胡(八兩)半夏(二兩半)人参(去蘆)甘草黃芩
麥門冬(各二兩)白术(二兩)
右㕮咀每服五錢水一盞半生薑五片棗一枚煎至
八分去滓服
四七湯(出濟生拔粹)治喜怒悲思憂恐驚之結成痰涎状如
破絮或如梅栘在咽喉之間咯不出嚥不下此七氣
所為世或中脘痞滿氣不舒快或痰涎壅盛喘急或
因痰飲中節嘔逆惡心並宜服之婦人情熱者不能
寬觧多被七氣所傷遂致氣損胸臆或如梅柳核上
咽喉甚者滿悶欲飽産婦尤多此證宜虚服此劑間
以香附子藥久服取效切不可謂紫蘇耗氣且新産
氣血俱虛不宜多用服之效
紫蘇(二兩)厚朴(三兩)茯苓(四兩)半夏(五兩)
右㕮咀每服四錢水一盞半薑七片棗一枚煎六分
去滓熱服無時候若因思慮過當小便白濁用藥吞
青州白丸子極妙
大半夏湯(出大全良方)治痰飲及脾胃不和
半夏白茯苓生薑(各一分)
右㕮咀作一服每遇膈間有寒痰以水二盞煎至一
盞去滓臨卧温服如有熱痰加炙甘草一分如脾胃
不和去甘草加橘皮一分同煎此即二陳湯加减得
理
瓜蒂(出大全良方)療病如枝證頭不痛項不強寸脉微浮胸
中痞硬氣上衝咽喉不得息者此為胸中有痰也當
吐之宜服
瓜蒂(炒黃)赤小豆(各半兩)
右二味同研為細末取湯七合先漬之須臾煑作
稀糜去滓取汁和散温頓服不吐少少加得快吐
乃止諸亡血虚家不可與之脉微大忌令人吐
茯苓丸(出大全良方)
茯苓(一兩)半夏(二兩)枳殼(半兩炮製)風化利硝(一分)
右為末薑汁煮糊為丸如梧桐子大生薑湯下二十
丸食後服
控涎丹(出大全良方)凡人忽患胸背手足頸項腰胯隠痛不
可忍連筋骨牽引釣痛坐卧不寕時時走易不定俗
醫不曉謂之走疰便用風藥及針灸皆無益又疑是
風毒結聚欲為癰疽亂以藥貼亦非也此乃痰涎伏
在心膈上下變為此痰或令人頭痛不可舉或神意
昏倦多睡或飲食無味痰唾稠粘夜間喉中如鋸聲
多流睡涎手脚重膇冷痺氣不通誤認為癱瘓亦非
也凡有此疾但以此藥不過數服其疾如失
甘遂(去心)大戟(去皮)眞白芥子(各等分炒)
右為末糊丸如梧桐子大臨卧淡薑湯吞下五七丸
如疾猛加至十丸
風痰(附論)
夫婦人風痰者由臟腑風冷水飲停積在於胸膈所成
也人皆有痰少者不能為妨多者成患胸膈有痰隠疾
於五臟則令眼昏亦令頭眩頭痛也夫心胸嘈雜婦
人多有此證原疾之由多是痰也皆血液淚汗變成云
是血嘈今人多用猪餘血炒而食之則愈詳其此理是
以血歸導血原兩恰如塩梅下涎之義不若用旋覆花
湯治心腹中脘痰水冷氣心下汪洋嘈雜腹鳴多睡口
中清水自出脇肋急脹悶痛不欲食此胃氣虛冷所到
其脉沉遲弦細是其證也
方
旋覆花湯(出聖惠方)治婦人風痰嘔逆及中脘冷心下嘈雜
口中清水自出脇肋急脹滿痛頭目昏悶不欲食胃
氣虛冷脉沉遲弦細
旋覆(去蒂)枇殼(穣微炒)前胡人参(去蘆)羌活桂心
枳殼半夏(各半兩)甘草羚羊角屑赤茯苓(各三分)
右為粗末每服三錢水一盞薑三片煎至七分去滓
温服
天南星丸(出聖惠方)治婦人風痰心膈壅滯
天南星白附子(並炮)皂莢仁(炒黃)半夏麯(各一兩)
晉礬(半兩枯)
右為細末以酒煮麯糊丸如梧桐子大每服十丸生
薑薄荷湯吞下
又方(出聖惠方)
半夏天南星(各二兩)肥皂莢(五挻剉)生薑(三兩)
右以水五升一同煮令水净去皂莢生薑只用半夏
天南星焙乾為末以酒煮麫糊丸如梧桐子大每服
七丸生薑薄荷湯吞下一方加白附子二兩晉礬半
兩拈
旋覆花湯(出大全良方)治婦人心胷嘈雜多是痰證或是云
血嘈今人多用餘血炒食之則愈此以血導歸原法
此湯治中脘心腹冷痰心下嘈雜口中清水自出脇
肋急脹滿痛不欲食悉主之
旋覆花北細辛橘皮桂心人参甘草
苦梗白芍藥半夏(各半兩)赤茯苓(三分)
右㕮咀每服四錢水一盞半生薑七片煎至八分去
滓温服
羚羊角散(出聖惠方)治婦人風痰氣壅心膈滿悶頭目昏重
不下飲食
羚羊角屑(二分)赤茯苓(三分)防風(半兩去蘆頭)訶梨勒皮(三分)
藿香(半兩)半夏(半兩湯洗七遍去滑)赤箭(半兩)旋覆花(半兩)芎藭(半兩)
前胡(三分去蘆頭)赤草(半兩炙微赤)枇杷葉(半兩拭去毛炙微黃)
枳殼(半兩麩炒微黃去穣)
右為散每服三錢水一中盞入生薑半分煎至六分
去滓温服不拘時候
半夏散(出聖惠方)治婦人風痰氣逆胸膈壅悶難下飲食
半夏(一兩湯洗七遍去滑)前胡(一兩去毛頭)旋覆花(半兩)大腹皮(一兩剉)
桂心(半兩)人参(二分去蘆頭)白术(三分)甘草(半兩炙微赤剉)防風(半兩去蘆頭)
枳殼(半兩麩炒微黃去穣)桑根白皮(半兩剉)陳橘皮(半兩湯浸去白穣焙)
右為散每服三錢水一中盞入生薑半分煎至六分
去滓温服不計時候
赤茯苓散(出聖惠方)治婦人風痰心胸不利頭目昏重時欲
嘔吐不下飲食
赤茯苓(一兩)蔓荆子(半兩)細辛(半兩)人参(三分去蘆)前胡(一兩去蘆頭)
白术(半兩)枇杷葉(三分拭去毛炙微黃)芎藭(三分)半夏(半兩湯洗七遍去滑)
陳橘皮(半兩湯浸去白穣焙)防風(半兩去毛頭)甘草(半兩炙微赤剉)
右為末每服三錢水一中盞入生薑半分煎至六分
去滓温服不拘時候
皂莢煎丸(出聖惠方)治婦人風痰
皂莢(一枚細剉去子用水七升漾後取寸於銀鍋中煎熬如膏)人角星(二兩炮製)
防風(二兩去蘆頭)天麻(二兩)旋覆花(二兩)薄荷(三兩乾者)
右為細末入前煎中拌和為丸如梧桐子大每服十
丸生薑湯下不計時候
又方(出聖惠方)治婦人風痰
白礬(一兩通明者生用)朱砂(一兩研細水飛過)
右同研勻以水浸蒸餅和丸如菉豆大每服五丸薄
荷湯下不計時候
喘滿(附論)
黃帝問岐伯對曰夜行則喘出於腎滛氣病肺有所墮
恐喘出於肺滛氣言脾有所驚恐喘出於肺滛氣傷心
度水跌仆喘出於腎與骨是之當時勇者乞行則以怯
者則着而為病也原疾之由雖曰皆本於肺與氣然感
外射則有太陽證脉浮無汗而喘者宜麻黃湯陽明並
汗出惡不寒腹滿而喘有漸熱者宜承氣湯者表邪未
觧誤服下利藥利不止促喘而汗出者宜葛根黃芩湯
微喘者桂枝厚朴杏仁湯汗出喘若無大熱宜麻黃否
子甘草石膏湯若表邪未觧心下停水發熱而或嘔者
青龍湯去麻黃加杏子主之若隂證喘促者四肢逆冷
脉息沉細或寸大尺小或六脉促疾或心下腹滿結硬
或冷汗自出或大便頻數上氣喘促或咽喉不利者此
是本氣極虛内外挾寒冷所致使隂寒内消伏陽氣得
腹則愈宜返隂丹主之大槩諸臟同乘而喘者以杏子
散如感寒伏熱而喘者以軰盖散九寳湯若暴寒冷覆
衣被過當腹熱肺實而喘促者其状多有熱證宜洗心
散冷水調服若因氣宗不調痰盛喘促者宜四七湯無
官局桔梗薑湯煎服若涎多而喘者宜千緡湯橘皮半
夏湯若不卧卧即喘者此由水氣逆行上乖於肺中或
在右脇下大如杯令人灑淅寒熱喘發癰疽宜棗膏丸
若於上焦得水則浮而開使氣不得通流六脉大宜神
祕湯肺之積名息賁上氣喘者宜神授湯若上盛下弱而喘
促者宜蘇子降氣湯吞黑錫丹若尊年之人素來禀賦
太厚不任熱藥者不可輕投丹劑及諸熱藥但以祕傳
降氣湯分心湯氣飲論之梗槩不出於此若素有脚氣
而喘者當作脚氣治之又有骨蒸勞喘治之别有法
夫促者脚病者肺為之主五臟六腑皆禀氣於人喜怒
太過不節動肺氣實則上喘虚則氣跌然有娠者經水
不通上榮於乳下養於胎若宿有停飲與血摶後冷熱
不調動其血飲上達故胸膈悶而嗽産後喘者榮血暴
竭衝氣無主攻肺故喘促過在産時漏下太過此名有
陽絶患難以喘論宜服六合湯若因惡露發喘先與琥
珀散後與喘藥服之
方
九寳湯(出聖惠方)治感風伏熱一切咳嗽喘急不問高年小
兒室女婦人産前後皆可服惟虚勞自汗不可服
薄荷葉紫蘇大腹皮(洗)麻黃(去穣節各四錢)桑白皮
桂心杏仁(去皮尖)陳橘皮甘草(各二兩半)
右㕮咀每服半兩水一盞半薑十片烏梅一箇煎至
六分去滓温服食後服一方加鸎粟殼二箇人参少
許有兩浙張大夫病喘二十年每冬輙劇不可坐
卧百方不瘥後得臨平謂法本服之遂瘥法本凡病三
十年服此藥半年乃絶根本永不復發凡服此藥須
久乃瘥
神祕湯(出大全良方)治水氣乘肺而喘兼療支飲而喘
陳橘皮(洗去白)紫蘇葉人参桑白皮生薑(各等分)
右㕮咀每服半兩水煎去滓温服
神授湯(出大全良方)治上氣喘急不得卧
橘皮苦梗紫蘇人参北五味子
右各等分㕮咀每服四錢水一盞煎六分去滓食後
服
千緡湯(出大全良方)治痰喘
齊川半夏(七個炮製四片炒之)皂角(去皮尖一寸)甘草(炙一寸)
生薑(如指大)
右同以水一煑去滓半碗頓服沈與宗待制常病痰
喘不能卧人扶而坐數日客有見之曰我曾如此得
良藥一服瘥我以千緡酬之謂之千緡湯可試為之
與宗得湯一服而瘥
棗膏丸(出大全良方)療息賁
葶藶(研細)陳皮苦梗
右後二味為末入葶藶令停煮肥棗内研為膏和丸
如梧桐子大每服五七丸飲下許學士云予嘗患停
飲水積肺經食已必嚏漸喘覺肺系急服此良驗
杏子散(出大全良方)治諸臟相乘喘急
杏子仁(去皮尖雙仁麩炒黃細研如膏)麻黃根(為細末等分)
右和煎橘皮湯調下二錢無時候
治婦人喘促虚腫快利小便即瘥
用生薑二兩取汁白麫三兩以薑汁搜作小劑大半
夏十個打研入麫中作七餅炙熱作黃色為末温熱
水調下一錢以小便通利為度
天門冬丸(出楊氏家方)治婦人喘急手足煩熱骨蒸寢汗口
乾引飲面目浮腫
天門冬(十兩去心秤)麥門冬(八兩去心)生地黃(三斤取汁為膏子)
右二味為末膏子和丸如梧桐子大每服五十丸煎
逍遥散送下散中去甘草加人参或服王氏博濟方
中人参荆芥散亦可如面腫不已經旦面腫惡風故
宜汗麻黃桂枝可發其汗後服柴胡飲子去大黃故論
曰治臟者治其俞治腑者治其合乳腫治其經治俞
者治其土也治合者亦治其土也如立家國魏救趙
之法也
嘔吐(附論)
夫婦人嘔吐者由脾胃有邪冷糓氣不理為之也胃為
水谷之海其氣不調而有風冷乘之冷摶於胃胃氣中
逆則令嘔吐凡嘔吐之疾非特脾胃虛冷而嘔吐也亦
有胃熱而嘔者亦有中冷胃口熱而吐者亦有痰盛而
嘔者亦有血弱而喘者經云無隂則嘔是也不可以一
槩用藥如胃冷而嘔吐宜用局方人参丁香散理中丸
及許則仁半夏丸人参七味丸如胃熱而嘔吐者宜用
小柴胡湯盧根湯竹茹湯槐花散如胃中冷胃口熱而
嘔吐者宜局方藿香正氣散生薑棗子煎俟冷服即止
如痰盛嘔吐者宜局方半夏茯苓湯二陳湯如惡阻兼
服茯苓丸如血不歸原而嘔者宜用十全大補湯加陳
皮半夏藿香棗薑煎服凡嘔吐者飲食不時生冷過度
致使脾胃不和氣逆嘔吐與無礙丸五物湯主之之類
或咽喉不通經絡澀滯四肢浮腫而吐不能止則為胃
虚也宜與五物湯姙娠而嘔吐經血既閉水積臟腑氣
不宣通故心煩情悶閉食不美喫食無味飲啖酸菓脇
滿嘔吐此名惡阻胎氣上衝故也五物湯主之産後中
惡嘔吐因其血損其氣虚其臟腑感其風寒則脾胃虛
冷而嘔吐五物湯加半夏主之凡滯下病之稍久或
欲愈之時多有咳逆及嘔逆之證然咳逆者古人所謂
噦是也噦者胃寒所生此證最危其他病亦惡欬逆如
見此證宜用橘皮乾薑湯下半夏生薑湯丁香柿蒂湯
若陽證欬逆者小柴胡湯橘皮竹茹湯嘗治一痢疾欬
逆不止六脉沉弱諸醫用藥灼艾皆無效僕投退隂散
兩服愈又嘗治許主簿痢疾愈後咳逆不止服諸藥無
效遂灸期門穴三壯而愈如有嘔逆之證雖經云無隂
則嘔然多有胃熱而嘔亦有胃寒而生有暑毒而生如胃
熱而嘔宜服小柴胡湯孫兆竹茹湯蘆根湯官局桔梗
湯竹葉石膏湯加生薑主之嘔而發消者猪苓湯又嘗
治一痢疾後嘔不止六脉虚弱此胃寒而嘔又似暑毒
壅於胃脘投局方香蒂散愈
方
益母子散(出聖惠方)治婦人脾胃久虚氣弱多欲嘔吐全不
飲食四肢少力
益母(一兩)附子(炮)縮砂仁丁香厚朴白茯苓
黃耆白术陳皮川芎良薑藿香葉
當歸(各三分)人参桂心(各半兩)
右㕮咀每服三錢薑三片棗三枚水一盞煎至七分
去滓無時温服一方加白豆蔲半兩甘草半兩
厚朴丸(出聖惠方)治婦人胃冷嘔吐不下食
厚朴(去粗皮生薑汁炒三兩)
右以薑汁一升水五合煮令汁盡焙乾為末以酒和
神麯為丸如梧桐子大每服三十丸不拘時温酒下
白豆蔲散(出聖惠方)治婦人脾胃氣弱時欲嘔吐
白豆蔲(三分去皮)芎藭(半兩)丁香(半兩)藿香(半兩)白术(一兩)木香
訶梨勒皮(各半兩)厚朴(一兩去粗皮塗生薑汁炙香熱)半夏(半兩湯洗七次)
白茯苓(半兩)桂心(半兩)附子(半兩炮製去皮臍)高良薑(半兩剉)
陳橘皮(三分湯浸去白穣焙)甘草(半兩炙微赤剉)
右為散每服四錢水一中盞入生薑半分棗三枚煎
至六分去滓温服不拘時候
七香丸(出聖惠方)治婦人脾胃氣弱腹脹嘔吐不納飲食
沉香(三分)麝香(一分細研入)白檀香(三分)藿香(三分)丁香(三分)
零陵香(三分)㯽榔(半兩)白芷(半兩)訶梨勒皮(三分)芎藭(三分)
白豆蔲(一兩微)桂心(三分)附子(半兩)當歸(三分剉碎微炒)細辛(三分)
木香(三分)
右為末煉蜜和𢷬五七百杵丸如梧桐子大每服二
十丸生薑湯嚼下不計時候
白术丸治婦人脾胃氣虚弱腹中冷痛時復嘔吐不
能下食四肢少力
白术(一兩)木香(半分)訶梨勒皮(半兩)當歸(半兩剉碎微炒)桂心(半兩)
芎藭(半兩)青橘皮(三分湯浸去白穣焙)附子(一兩炮製去皮臍)蓬莪茂
人参(各半兩去蘆頭)厚朴(三分去粗皮生薑汁炙令香熟)甘草(一分炙微赤剉)
吳茱萸(半兩湯浸七遍焙乾微炒)乾薑(半兩炮製剉)
右為末酒煮麫糊和𢷬三五百杵丸如梧桐子大每
服二十丸棗薑湯下不計時候
茅香花散治婦人脾胃氣逆或時嘔吐不思飲食四
肢乏力
茅香花(一兩)厚朴(一兩去粗皮塗生薑汁炙令香熟)丁香(半兩)藿香(三分)
高良薑(半兩剉)陳橘皮(一兩湯浸去白穣焙)訶梨勒皮(半兩)當歸
附子(各半兩炮製去皮臍)人参(半兩去蘆頭)白术(一兩)甘草(半兩炙微赤剉)
桂心(半兩)
右為散每服三錢水一中盞入生薑半分棗三枚煎
至六分去滓稍熱服不拘時候
訶梨勒散治婦人脾胃氣逆胸中痰滯時欲嘔吐不
思飲食
訶梨勒皮(一兩)草豆蔲(二兩去皮)陳橘皮(一兩湯浸去白穣焙)白术
高良薑(各三分剉)厚朴(一兩去粗皮塗薑炙令香熱)半夏(半兩湯浸七遍去滑)
白茯苓(三分)桂心(半兩)人参(三分去蘆頭)附子(三分炮製去皮臍)
甘草(半兩炙微赤剉)
右為散每服三錢水一中盞入生薑半分棗三枚煎
至六分去滓熱服不計時候
龍腦散治婦人脾胃虛弱胸膈氣滯吐逆不止
白龍腦(一分研入)訶梨勒皮(半兩)人参(一兩去蘆頭)丁香(半兩)
肉豆蔲(半兩去殼)藿香(半兩)茅香花(半兩)沉香(三分)甘草(一分炙微赤剉)
右為散研入龍腦令勻每服一錢温酒調下生薑粥
飲亦得不計時候
草豆蔲散治婦人脾胃虚冷胸膈不利食即嘔吐
草豆蔲(一兩去皮)沉香(半兩)白豆蔲(半兩去皮)白术(半兩)桂心(半兩)
訶梨勒皮(半兩)丁香母(半兩)甘草(一分炙微赤剉)
右為細散每服一錢生薑調下不計時候
開胃丸治婦人吐血不止
半夏(三兩湯浸去皮塗生薑用搗令爛焙乾)白豆蔲(一兩去皮)白术(一兩)
人参(一兩去蘆頭)陳皮(一兩湯浸去白穣焙)
右為細末生薑汁煮棗肉和搜為丸如梧桐子大每
服三十丸粥飲下不計時候
丁香散治婦人臟腑虚冷脾胃氣弱食則嘔吐水穀
不消
丁香白术縮砂仁草菓仁(各二分一作草豆蔲)當歸
人参(一兩)白豆蔲(一作肉豆蔲)藿香葉甘草(二分)橘皮(三分)
神麯訶子(各半兩)
右為細末每服二錢用煎薑棗湯調下
半夏丸療積冷在胃嘔逆不下食
半夏(一升眞熊州者洗去滑)小麥麵(一升)
右搗半夏為散以水搜麵丸如彈子大以水煮令麵
熟則是藥成初吞四五丸日二服稍加至十四五丸
旋服比覺病减欲更重合服亦佳忌羊肉餳救急用
人参七味丸此藥服前半夏丸雖覺漸損然病根不
除欲再服之又慮藥毒不可久服恐病滋蔓者宜服
人参白术(各五兩)厚朴(炙)細辛(各四兩)生薑(八兩末)
橘皮(三兩)桂心(二兩)
右為細末煉蜜丸如梧桐子大米飲下十丸漸加至
二十丸與半夏丸間服亦可忌桃李雀肉生葱生菜
槐花散治胃熱嘔吐
皂莢白礬槐花(炒令黃共黑色)甘草(各等分)
右為細末白湯調二錢
竹茹湯治胃熱嘔吐
乾葛(三兩)半夏(湯洗七次薑汁半盞漿水一升煮合耗半可取三分用)甘草(三分)
右㕮咀每服五錢水二盞薑三片竹茹一彈大棗一
枚煎至一盞去滓温服胃熱者手足心熱昔有一人
病傷寒得汗身凉數日忽嘔吐藥與飲食俱不下進
丁香藿香滑石等藥下咽即吐謂此正汗後餘熱留
胃脘孫兆竹茹湯正相當耳
橘皮乾薑湯(出大全良方)
橘皮通草乾薑桂心甘草(各四兩)人参(二錢)
右㕮咀每服四錢水一盞煎至七分去滓温服
生薑橘皮湯治乾嘔噦若手足厥冷者
橘皮(四兩)生薑(半觔)
右㕮咀每服半兩水一盞煎至七分去滓温服
橘皮竹茹湯(出大全良方)治噦逆
橘皮(二兩去白)竹茹(一升新者)甘草(二兩)人参(半兩)半夏(一兩湯洗)
右㕮咀每服四錢水二盞生薑六片棗一枚煎至七
分去滓温服金匱方無半夏
治嘔逆氣亂心煩
右以乾柿一箇水二盞煮呷神效
猪苓湯(出大全良方)治咳而嘔渴心煩不得眠
猪苓赤茯苓澤瀉阿膠(炒)滑石(各半兩)
右㕮咀每服三錢水一盞煎後膠消盡服
丁香柿蔕湯(出大全良方)治吐咳逆
丁香(一十粒)柿蔕(一十五箇)
右㕮咀用水一盞半煎至八分去滓熱服
半夏生薑湯治噦欲死
半夏(二兩一分洗)生薑(二兩切)
右以水二盞煎至八分去滓分為二服
白堊散(出大全良方)治婦人翻胃吐食及治男子
白磰土(以米醋一升煆白磰土令赤入醋内浸令冷再煆再浸以醋乾為度取一兩研)
乾薑(一分炮)
右為細末研停每服一錢飯飲調下甚者二錢如服
一觔以上取效
白芷散(出大全良方)治婦人翻胃吐食
右用白芷一兩切作片於瓦上炒令黃為細末用猪
血三十文切片以沸湯泡七次將血蘸藥喫七片如
剰藥末留後次用
心腹脹滿(附論)
夫婦人心腹脹滿者臟腑久冷氣血虛損而邪氣客之
乘於心脾故也足大隂脾之經也脾虛則脹足少隂腎
之經也其脉起於小指之下斜趣足心入跟中上眼内
後兼貫腎絡膀胱從腎上貫肝膈入肺中其支者從肺
出絡於心臟虛邪氣客於三經與正氣相摶積聚内外
氣并於脾脾虛有脹故令心腹煩滿而脹也診其脉遲
而滑者脹滿也胸腹脹滿者由體虛風冷之氣客於腸
胃摶於心腹氣血壅滯不能宣通得冷則逆上搶胸腹
故令腹滿緣腹中故有停宿冷因冷胎氣相干是故腹
脹産後兩脇或腹脹妨悶膀胱有停宿水因産而惡露
不盡二物相雜流於胃故使然也脹悶之疾龍涎湯降
氣主之夫婦人胸脇脹滿者由勞傷體虚而風冷之
氣乘之客於臟腑腸胃之間摶於血氣血氣壅之不宣
氣得冷則逆與血相摶則上搶胸脇脹滿也
方
訶梨勒散(出聖惠方)治婦人心腹兩脇脹滿不思飲食四肢
少力
訶梨勒(三分煨用皮)吳茱萸(半兩湯浸七次焙乾微炒)人参(半兩去蘆頭)
半夏(半兩湯洗七遍去滑)陳橘皮(三分湯浸去白穣焙)桂心(三分)木香(半兩)
當歸(三分剉微炒)白术(三分)厚朴(三分去粗皮塗生薑汁炙香熱)
甘草(一分炙微赤剉)桃仁(三分湯浸去皮尖雙仁麩炒微黃)
右為散每服四錢水一中盞入生薑半分棗三枚煎
至六分去滓温服不計時候
阿魏丸(出聖惠方)治婦人臟氣久虚腹脹不能食
阿魏(三分)木香(一兩)㯽榔(一兩)肉豆蔲(半兩去殼)當歸(一兩剉微炒)
陳橘皮(三分湯浸去白穣焙)訶梨勒(一兩煨去皮用)桃仁(三兩湯浸去皮尖雙仁研如膏)
丁香(半兩)附子(半兩製去皮臍)桂心白术(三分)
右為末同童子小便煎阿魏桃仁成膏另温同入煎
藥末和𢷬五百杵丸如梧桐子大不計時候温生薑
酒下二十丸
㯽榔散(出聖惠方)治婦人禀賦實熱心腹脹滿不欲飲食
㯽榔前胡川芎青皮(各三分)赤芍藥桂心
大黃苦梗木香枳殼(各半兩)
右為㕮咀每服四錢薑三片煎至七分去滓温服無
時候
鼈甲散(出聖惠方)治婦人血氣壅滯心腹脹滿攻背膊疼悶
鼈甲(一兩塗醋炙令黃去裙襴)赤芍藥枳殼(麩炒微黃去穣)芎藭(各半兩)
赤茯苓(一兩剉微炒)甘草(一分炙微赤剉)桃仁(半兩湯浸去皮尖雙仁麩炒微黃)
木香(半兩)荆三稜(三分微炮剉)陳橘皮(三分湯浸去白穣焙)
川大黃(一兩剉微炒)
右為散每服三錢水一中盞入生薑半分去滓每於
食前温服
白术散(出聖惠方)治婦人脾胃氣虛心腹脹滿不欲飲食四
肢少力
白术草菓仁(亦作草豆蔲)訶子肉(各三分)㯽榔桂心
赤茯苓(各半兩)陳皮厚朴人参(各一兩)甘草
右為粗末每服四錢水一中盞入薑三片棗一枚煎
至七分去滓食前熱服
木香散(出聖惠方)治婦人脾胃虛冷心腹脹滿不欲飲食
木香桂心白术乾薑(炮)陳皮訶梨勒
草菓仁(亦作草豆蔲)人参(各一兩)神麯(炒黃二分)甘草(炙半兩)
右為細末每服一錢如茶點熱服
㯽榔散(出聖惠方)治婦人臟腑氣滯心腹脹滿不能飲食
㯽榔(一兩)桔梗(三分去蘆頭)桂心(一兩)陳橘皮(三分湯浸去白穣焙)
鼈甲(一兩塗醋炙令黃去裙襴)枳殼(三分麩炒微黃去白穣)當歸(半兩剉微炒)
川大黃(一兩剉碎微炒)桃仁(一兩湯浸去皮尖雙仁麩微炒)
右為散每服四錢水一中盞入生薑半分棗三枚煎
至六分去滓温服不計時候
胡椒丸(出聖惠方)治婦人脾胃久冷心腹虛脹面無顔色四
肢羸瘦不思飲食
胡椒(一兩)桂心(三分炮)芎藭(二分)當歸(三分剉微炒)高良薑(一兩剉)
附子(一兩炮製去皮炒)木香(半兩)草豆蔲(一兩去皮)白术(三分)
右為末煉蜜和𢷬三五百杵丸如梧桐子大不計時
候熱酒下三十丸
龍涎湯治心腹脹悶嘔吐不思飲食噎塞
沉香木香(各一錢不見火)人参(四錢不見火)甘草(二錢炙)
丁香(四錢不見火)烏藥(六錢)陳皮(七錢浸去穣)
無礙丸治心腹脹滿嘔逆酸水
大腹皮㯽榔(炮)三稜(各半兩炮)莪术(一兩炮)木香(半兩不見火)
右為細末以糊為丸如梧桐子大每服五十丸用橘
皮湯下不拘時候又㕮咀白水煎至七分熱服
五物湯治心腹脹滿送食不下
木香(二錢半不見火)㯽榔(炮)白术製朴甘草(各三錢)
右㕮咀每服五錢水二盞入紫蘇葉七片塩半錢煎
至七分熱服不拘時候
降氣丸治心腹脹悶不下飲食
枳殼(去穣炮)橘皮(去穣各二兩)木香(三錢半)
右為細末煉蜜為丸如梧桐子大每服五十丸用薑
蔔湯食後下
㯽榔散(出聖惠方)治婦人血氣攻心胸膈氣滯腹脇虛脹
㯽榔(半兩)當歸(一兩剉微炒)桂心(半兩)木香(半兩)赤芍藥(一兩)
吳茱萸(一分湯浸一遍焙赤微炒)青橘皮(一兩湯浸去白穣焙)
右為細散不計時候熱酒調下一錢
大黃丸(出聖惠方)治婦人心胸氣壅兩脇滿悶不能飲食
川大黃(一兩剉碎微炒)桂心(半兩)枳殼(三分麩炒微黃去穣)柴胡(一兩去皮炮)
訶梨勒(一兩煨用皮)桔梗(一兩去蘆頭)
右為散每服四錢水一中盞入生薑半片煎至六分
去滓温服不計時候
人参紫金丸(出大全良方)治婦人榮衛不和心腹刺痛胸膈
脹滿不思飲食
紫金皮蒼术石菖蒲香附子(二兩)人参(半兩)
木香(三錢)
右為末蜜米糊和丸如梧桐子大每服三十丸食後
薑湯下
兩脇脹痛(附論)
夫婦人兩脇脹痛者由臟腑虛弱氣血不調風冷之氣
客於腹胃復於胞絡之間與血氣相摶壅塞不宣邪氣
交争擊故令兩脇脹痛也
方
三脘散治中焦虚痞兩脇氣痛面目手浮足踵大便
秘澀兼治脚氣
大腹皮紫蘇沉香乾木瓜獨活(各一兩)
白术川芎木香甘草陳皮㯽榔(各三兩)
右㕮咀每服三錢水一盞煎至七分去滓空心熱服
日中服大全良方亡昔有一婦中焦虚痞腸脇脹痛
大便秘結六脉虚弱更數醫服藥無效僕投此藥不
數劑而愈
訶梨勒皮治婦人心腹氣滯兩脇脹痛四肢無力不
思飲食
訶梨勒(一兩煨用皮)㯽榔桂心木香(各半兩)赤芍藥
白术桔梗(去蘆頭)當歸(剉微炒各三分)芎藭(半兩)
陳橘皮(一兩湯浸去白穣焙)鼈甲(一兩塗醋炙令黃去裙襴)
右為散每服四錢以水一中盞入生薑半分煎至六
分去滓温服不計時候
枳殼丸治婦人心腹氣滯兩脇脹痛不能飲食
枳殼(三分麩炒黃去穣)㯽榔(一兩)桂心(三分)木香(半兩)芎藭(半兩)
鼈甲(一兩塗醋炙令黃去裙襴)吳茱萸(半兩湯浸七遍焙乾微炒)當歸(半兩剉微炒)
訶梨勒皮(三分)川大黃(一兩剉碎微炒)陳橘皮(三兩湯浸去白穣)
右為細末煉蜜和𢷬三二百杵丸如梧桐子大每服
煖酒下三十丸
草豆蔲散治婦人脾胃虚氣攻兩脇脹痛
草豆蔲訶子肉(各一兩)桂心桔梗厚朴(各三分)
甘草(一分)川芎當歸乾薑㯽榔(各半兩)
右為粗末每服四錢水一盞煎至七分去滓熱服食
前
菴䕡子散治婦人臟腑虚冷宿食氣攻兩脇脹痛坐
卧不安
菴䕡子延胡索桃仁桂心琥珀當歸
赤芍藥木香沒藥(各半兩)
右為末每服二錢温酒調下無時候
木香散治婦人血氣攻兩脇脹痛背膊壅悶手足煩
疼不能飲食
木香(三分)白术(一兩)桂心訶梨勒皮(三分)赤芍藥
川大黃當歸(三分剉微炒)鼈甲(一兩半塗醋炙令黃去裙襴)
桃仁(三分湯浸去皮尖雙仁麩炒穣微黃)
右為散每服四錢水一中盞入生薑半分煎至六分
去滓不計時候温服
木香散治婦人胷膈氣壅兩脇脹悶不欲飲食
木香(半兩)枳殼(一兩麩炒微黃去穣)川大黃(一兩剉碎微炒)白术(三分)
前胡(一兩去蘆頭)赤茯苓(三分)桂心(三分)訶梨勒(一兩煨用皮)
大腹皮(半兩)
右為散每服三錢水一中盞入生薑半分煎至六分
不計時候分温服
木通散治脇肋苦痛甚效併心下脇肋并小腹牽引
痛者皆主之及治心下脇肋小腹疼痛皆素有積寒
而温煖湯散亦可主治甚者以温藥下之心下與小
腹痛諸書並有效方脇肋下痛鮮獲治法
木通青皮(去白)川練子(去皮核各一兩已上三味用巴豆一兩炒黃去豆)
蘿蔔子(炒)舶上茴香(一兩炒)莪术木香滑石(各半兩)
右為細末煎葱白酒調三錢一服愈甚者不過再服
木香散治婦人虛冷氣攻兩脇脹痛不能飲食
木香(一兩)吳茱萸(半兩湯浸七遍焙乾微炒)芎藭(三分)桂心(三分)
高良薑(半兩剉)當歸(三分剉微炒)桃仁(三分湯浸去皮尖雙仁麩炒微黃)
右為細末不計時候熱酒調下二錢
靈寳散治婦人氣攻刺痛引兩脇並治痃癖冷氣
丁香木香乳香(各錢半)當歸玄胡索
白芍藥(各半兩)
右為末每服一錢温酒調服食前
芍藥湯(出危氏方)治冷證脇痛諸藥不效
香附子(四兩黃子醋二升塩一兩煮乾為度)肉桂延胡索(炒)
白芍藥(各一兩)
右為末每服二錢沸湯調不計時候服一婦人年八
十忽兩脇痛愈
氣針丸(出大全良方)治久積風壅疎利滯氣寬胸膈止刺痛
黑牽牛(二兩半生半炒)木香青皮(去白)大黃(炮)㯽榔(各一兩)
右為末煉蜜丸如梧桐子大温水下三十丸大全
良方云昔有鄧安人年五十忽然氣痛投神保丸愈
不一二日再痛再服神保丸六十七粒大腑不通其
疾轉甚亦有要用沉香木香薑桂等藥而未敢投痛
甚則築心築背定兩脇似有兩柴十字插定心脇呌
聲徹天召僕診之六脉沉伏乍來乍去衆問僕診脉
吉凶何如荅曰夫凡痛之脉不可凖也但以證辦用
藥觀其肌體肥偉問其大腑數日不通僕曰實痛也
其腹必脹但以人按之痛甚手不可向逆此大實也
經云滿大實者可不之用氣針丸五六百粒是後即
愈又金陵有家提幹(闕)内人病心腹脹痛
醫家投木香沉香㯽榔大腹芍藥薑桂之類病益甚
召僕診之六脉弦緊而和不似病脉但診時手如火
以此知其實痛也衆問如何治療僕曰大凡心腹刺
痛不可便作虚冷治之有二醫荅曰非冷而何熱即
生風冷生氣是也僕曰不然難經云虚作痒實則痛
文通景云腹痛者用甘草芍藥湯痛甚者附子乾薑
湯家提幹云荆布素來質弱僕曰有可辦處遇痛時
使一婢按之若痛止是虛寒証也若按之轉甚手不
可近此實痛也令一婢按之手不可近呌喚異常僕
曰此實熱無可疑者當用大柴胡湯治之衆皆不許
僕責状而投之八服愈逍遥亦妙
普濟方卷三百二十
