普濟方卷二百八十七明周王朱橚撰
癰疽門
癰内虛
夫癰内虛者榮衛腐為膿血經絡不足則五臟之氣虛
之也其證多生虛熱而心神為之驚悸以癰熱不散乘
虚而入又心獨惡熱故驚悸不定也
方
黃茋散(出聖惠方)治癰内虚不足膿水不絶四肢乏力不
能飲食久不瘥必為内漏
黃茋(剉一兩)山茱萸五味子(各半兩)白茯苓(去黑皮三分)
當歸(切焙半兩)石斛(去根三分)遠志(去心焙一兩)附子(炮去皮臍)巴戟
天(去心)肉蓯蓉(酒浸切焙)麥門冬(去心焙)熟乾地黃(焙各一兩)莵
絲子(酒浸三日焙乾半兩為末)人參(三分)石韋(去毛一兩)白芍藥(三分)芎
藭(半兩)甘草(炙剉三分)
右為散每服二錢荆芥湯調下日三四服一方有地
&KR0899;半兩
肉蓯蓉散(出聖惠方)治癰經年不瘥膿血過多補虛
乾薑炮(半兩)巴戟天(去心一兩)莵絲子(酒浸别搗三分)肉蓯蓉(酒浸)
(切焙二兩)遠志(去心)人參(各一兩)甘草(炙剉)麥門冬(去心焙各二兩)石
韋(去毛)白芍藥桂(去麄皮)芎藭(各一兩)熟乾地黃(焙各一兩)
(半)山茱萸當歸(切焙各二兩)五味子(二兩)附子(炮製去皮臍二)
(兩)白茯苓(去黑皮一兩半)
右為散每服二錢荆芥湯調下空心食前服一方有
地黃三分
五香丸(出聖惠方)治癰膿血至甚不生肌肉内補
沉香乳香木香藿香葉丁香續斷(各一)
(兩)白芍藥(一兩)熟乾地黃(焙二兩)附子(炮製去皮臍)石長生
(各一兩)敗醬人參白茯苓(去黑皮各一兩)厚朴(去粗皮薑汁炙)
(一兩半)鹿角屑虎脛骨(酥炙黃各二兩)薰陸香(一兩)
右為末煉蜜和搗三百杵丸如梧桐子大每服三十
丸以白湯下
蜀椒散(出聖濟總錄)治癰内虚
蜀椒(去目并閉口炒出汁半兩)熟乾地黃(焙)白歛防風黃
芩(去黑心)人參桂附子(去皮臍焙乾各一兩)芎藭甘草
(炙各一兩)赤小豆(一合炒令熟)
右為散每服二錢溫酒調下早晩食前服
熟地黃散(出聖惠方)治癰疽發背發乳大去血膿後内虛
少氣
熟乾地黃黃茋(剉)人參(去蘆頭各一兩)當歸(半兩剉碎微炒)芎
藭(二兩)白芍藥(半兩)白茯苓(一兩)甘草(半兩炙微赤剉)桂心(半兩)麥
門冬(去心)續斷(各一兩)
右為散每服四錢水一中盞入生薑半分棗三枚煎
至六分去滓溫服日三四服之效
人參散(出聖惠方)治癰疽内虛不足
人參(一兩去蘆頭)黃茋(二兩剉)甘草(半兩炙微赤剉)當歸白芍
藥(半兩)熟乾地黃(二兩)白茯苓(一兩)桂心(半兩)枸杞子(一兩)白
术(一兩)
右為散每服四錢水一中盞入生薑汁半分棗三枚
煎至六分去滓不拘時溫服
黃茋散(出聖濟總錄)治癰潰漏血空竭内塞痛
黃茋(剉)芍藥細辛(去苗葉)瞿麥穗白芷薏苡
仁人參附子(炮去皮臍)熟乾地黃(焙各一兩)赤小豆(二合)
右為散每服二錢空心溫酒調下晩再服痛甚加芍
藥口乾加薏苡仁膿多加黃耆
黃耆湯(出聖濟總錄)治癰疽内虚
黃耆(剉)人參甘草(炙剉)白术遠志(去心各半兩)芍藥
當歸(切焙各一兩)熟地黃(焙)白茯苓(去黑皮)桂(去麄皮各三分)
右麄搗篩每服五錢水一盞半入生薑半分拍碎乾
棗三枚劈破同煎至八分去滓空心溫服日晚再服
生地黃湯(出聖濟總錄)治癰内虚熱
生乾地黃(切焙二兩)人參(一兩)芍藥(一兩)白茯苓(去黑皮)芎藭
(一兩)當歸(切焙二分)黃茋(剉一兩)黃芩(去黑心一兩)木通(剉二分)
右麄搗篩每服五錢水一中盞半入竹葉七片棗二
枚劈破同煎至八分去滓空心溫服日晩再服之
排膿生肌散(出聖惠方)治癰發背膿不止内虚
當歸(剉微炒)黃耆(剉各半兩)人參(一兩去蘆頭)芎藭(半兩)厚朴(一兩)
(去皮生薑汁炙香熟)防風(半兩去蘆頭)白芷(半兩)桔梗(半兩去蘆頭)甘草
(半兩炙微赤剉)
右為細散每服二錢以木香湯調下日三四服
癰潰後(附論)
夫癰者由寒氣客於肌肉血氣結聚乃成癰也癰潰之
後有逆順其眼白睛青黑而眼小者一逆也服藥而嘔
者二逆也傷痛渴甚者三逆也有髆中不便者四逆也
音嘶色脫者五逆也此五者並為逆也腸胃受冷而變
下利利則腸胃俱虚而冷摶於胃氣則變嘔逆氣若不
通遇冷折之則變噦也
方
黃耆散(出聖惠方)治癰潰後補虛去客熱
黃茋(二兩剉)知母(二兩)石膏(二兩)白芍藥麥門冬(去心各一)
(兩)甘草(半兩炙微赤剉)白茯芩桂心川升麻熟乾
地黃人參(去蘆頭各一兩)
右為麄散每服四錢水一中盞煎至六分去滓溫服
日三四服
梔子散(出聖惠方)治癰已潰後散腫氣
梔子仁(一兩)川大黃(二兩)黃連(去鬚)白芨牡礪白歛
木通(剉)川升麻黃芩(各一兩)
右為細散每用以鷄子白調塗故帛上貼腫處燥復
易之
内塞散療癰疽潰漏血脉空竭
黃耆細辛芍藥薏苡仁白芷瞿麥(各二)
(兩)赤小豆(七兩)乾地黃人參防風(各一兩)
右先以新成白苦酒置新器中内赤小豆須臾出銅
器中熬令燥復須内苦酒中更熬下五丸及止合搗
為散酒服方寸匕日夜六七度腹痛甚倍芍藥口未
閉倍薏苡仁膿多倍黃茋忌生菜葱蕪等物
洗藥猪蹄湯
藁本(去苗)川當歸(去蘆)杜獨活(去蘆)&KR0034;草(一方作茴香)黃連(去鬚)
薔薇根狼牙草甘草大黃芍藥(各二兩)
右為麄末先用豶猪前蹄一隻煮取濃汁澄去滓肉
與上面油花每用藥末半兩蹄汁一椀葱白一根漢
椒二十餘粒同煎三五沸去滓熱通手遂洗之
黃茋茯苓湯(出千金方)治癰疽潰後膿大多虚熱
黃茋麥門冬(各三兩)五味子(四合)芎藭(二兩)生薑(四兩)茯
苓(一兩)桂心(二兩)大棗(二十枚)
右為麄㕮咀以水一斗半煮取四升分六服千金翼
有遠志當歸人參各二兩甘草六兩
猪蹄湯(出經驗方)治一切癰疽腫毒消毒氣去惡肉凡瘡
有口便用此洗
香白芷(不見火切)生甘草老羌活露蚌房(取有兒者)黃
芩(去心)赤芍藥(去皮)川當歸(去蘆洗焙各等分)
右為麄末看疽大小用藥如疽大加料用先將豶猪
前蹄兩隻一斤只用白水二升煮軟將汁分為兩次
澄去面上油花并下面滓肉每次用藥一兩投於汁
中再用文武火煎十數沸去滓以故帛蘸藥湯候温
徐徐揩瘡上死肉惡血隨洗而下淨洗訖以故帛挹
乾仍避風忌人口氣吹之有狐臭人并現行月經婦
人尤不許入病人房洗瘡切勿以手觸看洗疽之方
所傳甚多惟此方極神效其用露蚌房極有理蓋以
毒去毒也一方無羌活澹寮方無黃芩
猪蹄洗湯療癰疽等毒潰爛
猪蹄(一具治如食法)薔薇根(一斤)甘草(五兩炙)芍藥(五兩)白芷(五兩)
右以水二斗煑猪蹄取八升去滓下諸藥味取四升
稍稍洗瘡上
洗肌散治膿水不乾者以藥夾黃葱洗之
青木香白歛㯽榔貫衆荆芥
右同煎洗之甚妙
白芷摩膏療疽已潰
白芷甘草(各二分)烏頭(三分)薤白(十五挺)青竹茹(鷄子大一)
(枚)
右以猪膏一升合煎白芷黃膏成絞去滓塗瘡四邊
勿著瘡中
白歛湯(出聖惠方)治癰腫已潰後結強宜搨方
白歛黃芩赤芍藥丹參(各一兩)
右藥細剉以水三升煮至一升半以帛浸搨腫上頻
頻换之為妙
白芷散(出聖惠方)治癰瘡已潰
白芷黃連(去鬚)地榆(剉各一兩)
右為細散以鷄子白調塗布上貼日三四度換之
去水膏(出直指方)治癰疽破穴後誤入皂角水及諸毒水
以致疼痛
甘草(一分生為末)砂糖糯米粉(各三分)
右為膏攤在絹上貼之毒水自出驢馬汗及尿糞一
切毒水皆法之
治癰瘡潰後爛方(出聖惠)
取陳久醬汁和麺搽瘡上日三易之
治癰後流膿不盡或更移結腫松脂封方(出聖惠方)
以松脂蠟等分同溶成汁密封之
久癰(附論)
夫人之肌肉皮膚待血氣以溫養癰久不瘥熱毒未盡
風冷乘之客於瘡孔肌不得溫故腫結不消乍瘥乍發
名曰久癰不治則變成瘻
方
五香連翹丸(出聖濟總錄)治諸癰腫熱毒蘊積或久出膿
水煩熱疼痛瘡口不合排膿去死血
木香(一兩半)沉香(剉)人參鷄舌香乳香芍藥
玄參海藻(洗去鹹汁各一兩)當歸(切焙)連翹(各一兩半)麝香
(研半兩)桂(去麄皮)大黃(剉)芒硝(研各一兩)惡實(二兩)桃仁(去皮尖䨇)
(仁炒黃一兩半)
右為末煉蜜和丸如梧桐子大每服二十丸至三十
丸空心酒下量虚實加減
黃耆散(出聖惠方)治癰久出膿水過多四肢虚羸
黃耆(一兩剉)敗醬(三分)絡石(一兩)防風(三分去蘆頭)漏蘆(一兩)白
歛(三分)白薇(一兩)玄參(三分)白茯苓(三分)白芍藥(一兩)沉香
藿香(各三分)熟乾地黃(一兩)甘草(半兩炙微赤剉)
右為麄散每服四錢水一中盞煎至六分去滓溫服
日三四服之
占斯散(出聖惠方)治久癰及風毒留積穿穴久出膿水疼
痛生肌肉補虚
占斯黃耆(剉各半兩)細辛木香連翹桔梗(去蘆)
(頭)芎藭甘草(炙微赤剉)白芍藥續斷人參(去蘆頭)
獨活(各一兩)熟乾地黃(半兩)
右為細散每於食前以粥飲調下二錢
木香湯(出聖惠方)治一切癰疽及乳癰風腫留積疼痛不
止或膿水不快久不生肌
木香乳香鷄舌香(各半兩)沉香射干連翹
升麻黃耆(剉炒)獨活(去蘆頭)木通桑寄生(剉)甘
草(炙剉)大黃(剉炒各三分)
右麄搗篩每服五錢水一盞半煎至一盞下芒硝五
分麝香半字更煎一二沸濾去滓空心溫服不利再
服
蝟皮散(出聖濟總錄)治一切癰疽諸瘻拔毒氣生肌肉止
膿血
蝟皮杜仲(剉炒)厚朴(去粗皮薑汁炙透各一兩)續斷地榆
藁本(去土)附子(炮去皮臍)當歸(切焙)桂(去麄皮各半兩)小露蚌房(半枚)
(炙)
右為散每服二錢溫酒調晚再服
麥門冬湯(一名内補散)
麥門冬(去心焙)黃耆(炙剉)五味子(炒)白茯苓(去黑皮各一兩)芎
藭桂(去粗皮各半兩)當歸(切焙)人參甘草(炙各三分)遠志(去心)
(焙一兩)
右麄搗篩每服五錢水一盞半入生薑半分拍碎大
棗二枚擘開同煎至一盞濾去滓空心温服晚再服
生肌膏取瘥
殺蟲散(出聖惠方)治癰疽發背久不瘥
白蕪荑藜蘆(去蘆頭)雌黃(細研各一兩)麝香(一分細研)青礬
(半兩)雄黃(半兩細研)苦參(一兩剉)附子(半兩炮裂去皮臍)
右為細散與麝香相和研勻每用時先以吳藍甘草
煎湯洗瘡口去痂乾日二傳之
麥門冬散(出聖惠方)治久癰膿水出不盡心中煩悶不已
麥門冬(一兩去心)紫葛(三分剉)木通(一兩剉)黃耆(一兩剉)川升
麻(三分)犀角屑(三分)甘草(半兩炙微赤剉)
右為麄散每服四錢水一中盞煎至六分去滓不拘
時温服之
白鮮皮湯(出聖濟總錄)治癰疽日月久遠膿水不盡心中
煩悶
白鮮皮桑根白皮(剉)玄參漏蘆(去蘆頭)升麻(各一)
(兩)犀角屑(半兩)敗醬(三分)
右搗篩每服五錢以水一盞半煎至一盞入芒硝半
錢濾去滓空心温服晚再服稍覺瘡痛即去芒硝
蟾蜍膏(出聖濟總錄)治一切瘡腫癰疽瘰癧等疾經月不瘥
成冷瘻
蟾蜍(一枚去頭用)石硫黃(别研)乳香(别研)木香桂(去粗皮各半兩)
露蚌房(一枚燒灰用)
右為末用清油一兩調藥入瓷椀盛於銚子内重煬
熬不住手攪令成膏攤絹上貼之候瘡上清水出更
換新藥瘡甚者厚攤貼之
黃耆湯(出聖濟總錄)治癰疽惡瘡久遠膿水不盡變為瘻
黃耆(剉炒一兩)升麻(半兩)犀角(鎊半兩)紫葛木通(剉各三分)
右麄搗篩每服五錢水一中盞半煎至一盞下朴硝
半錢濾去滓空心温服取利三兩行為度未利再服
如神散(出聖濟總錄)治瘡久不瘥時常痛痒皮縮肉消黃
汁膿血不斷
天南星(炮一枚)草烏頭(炒一兩)礬石(煨半兩)
右為散先入熱湯洗次用散子調生油攤紙上貼之
黃連散(出聖濟總錄)治一切癰疽久不瘥
黃連(去鬚)滑石(碎各一兩)
右為散先濃煎甘草湯温洗瘡了拭乾爛嚼胡麻子
傅之後乾貼此散日三易良
又方(出聖濟總錄)治久癰
巴豆(五枚去心皮令研細)魚脂(三兩)
右先熬脂令沸入巴豆煎攪令勻以瓷盒盛塗傅瘡
上日三易
又方(出聖濟總錄)
巴豆(五枚燒灰令細研)斑猫(五枚燒灰細研)
右為散𫝊瘡上以綿貼之日一
治癰癤潰後膿不斷及諸物刺傷瘡(出聖惠方)
硫黃粉(二兩)牛筋(一片椎碎)
右以筋内硫黃中以刺瘡孔内取瘥
治癰疽瘡久不瘥(出聖惠方)
松脂(三兩)薰陸香(三兩)
右合搗内少許鹽為餅貼瘡上得汁出盡瘥
治久癰塗傅方(出聖濟總錄)
用白楊葉乾者一掘為末傅瘡上日二
又方(出聖惠方)
用飴糖一分取火溶灌瘡中日三
又方(出聖濟總錄)
用鶴骨剉半兩為末以猪脂調如糊塗傅瘡上故帛
裹之須臾痒發當有蟲出瘥
治癰久不瘥
用馬齒菜搗汁煎以傅之
癰腫貼熁(附論)
凡療暴熱欲成癰腫者所貼熁藥初時熱勢猛盛炎熾
難當腫處若有頭即當上貼溫熱膏藥引出其熱毒此
乃火就燥之義也四畔赤焮處搗生寒藥貼熁之折伏
其熱勢亦如驅逐邪惡撲火之義大生藥勢氣力精全
性味雄壮古来療者不本物理皆通草膏已經油煉氣
味微欲使尫療者敵其勇夫不亦難矣況癰者壅也要
在疎通若初時便令以黏膏貼熁豈得盡於鬱結不成
膿乎其中若熱氣不甚或熱已衰即任貼膏藥求瘥凡
貼熁腫藥皮厚者以藥塗故軟布着肉貼之腫皮薄者
即隔疎紋縠塗藥熁之熁勿令藥在内着肉或慮藥乾
即皮隨藥起其所換藥腫皮厚者乾換腫皮薄者宜濕
換列諸熁方於後
方
重臺散(出聖惠方)治癰疽一切風毒熱腫發背乳癰等疾
重臺(一兩)黃茋(一兩剉)川大黃(一兩生用)洋桃根(三分剉)硝石
(三分)半夏(三分)白歛(三分)莽草(三分)丁香(半兩)木香(半兩)沒藥(半兩)
白芷(半兩)赤芍藥(半兩)
右為細末看患大小醋旋調稀稠得所塗故布或疎
絹上日三貼之以腫退為度
大黃散(出聖惠方)治癰瘡不消欲結成瘻
川大黃(生用)黃芩龍骨甘草黃連(去鬚)當歸(剉微)
(炒)牡礪白歛白芨赤芍藥赤石脂(各一兩)
右為細末每用猪膽汁調塗於細布上看腫大小貼
之燥則易
寒水石散(出聖惠方)治癰疽熱毒疼痛攻焮肌肉赤色虛
腫手不可近欲成膿及有膿者四畔赤腫
寒水石(二兩)洋桃根(一兩剉)硝石(一兩)木香(半兩)白歛(半兩)丁
香(半兩)榆皮(半兩剉)赤小豆(一合)漢防己(半兩)川大黃(一兩生用)
右為細散用頭醋旋調和稀稠得所塗故軟布上貼
瘡頭四畔赤焮處候乾即易之其瘡頭别研波斯青
黛少許水和時以鳥翎傅之勿令乾燥
紫葛散(出藥院方)治癰腫及發背有赤腫熱痛不可忍
紫葛(三兩剉)川大黃(三兩生用)白歛(二兩)玄參(二兩)黃芩(二兩)升
麻(二兩)榆白皮(二兩剉)木通(一兩)赤小豆(五合)黃連(三兩)
右為細散以新汲水調如麵糊塗於腫上乾即再塗
勿令燥
玄參散(出聖惠方)熁癰腫毒熱疼痛
玄參紫葛(剉)川大黃(生用)木香卷柏川芒硝
黃藥紫檀香(各半兩剉)
右為細散以鷄子白調和稀稠得所薄塗患處有瘡
腫已破者去芒硝
柳木耳餅(出聖惠方)治癰疽瘡腫熱焮疼痛
柳木耳龍葵根(剉各一兩)黃連(三分去鬚)川芒硝(一兩)麥飯
石(三分燒醋淬三遍)雄雀糞(一分)乳香(一分)杏仁(一兩其瘡有頭作孔者湯)
(浸去皮尖無孔和皮搗用之)
右為細散用漿水和捏作餅子如五文錢厚貼瘡頭
以單帛蓋之日三易
蛇退皮方治癰疽發背未結膿血散腫氣
蛇蛻皮(二兩燒灰)鷄子白(三枚)芸臺子(二兩末)赤小豆(三合末)
米醋(三合)蔓菁子(三合末)生馬齒莧(一握)竈中黃土(二兩末)
右都研令爛熟用塗腫上乾即易之
大黃散(出聖惠方)治發癰腫皮剥爛汁流出如火燒熱甚
不可耐貼此令消
川大黃(一兩生用)赤小豆(一兩)牡礪黃連白歛土
瓜根當歸(剉微炒各一兩)
右為細散每以鷄子白調塗故布上貼腫處燥即易
之
野葛散(出聖惠方)治癰腫疼痛不止
野葛(剉)川大黃(生剉)半夏莽草川芒硝白歛
(各半兩)
右為細散以豬膽和如膏攤於布上貼腫處乾則易
之
清水膏(出聖惠方)治癰疽及一切毒腫堅硬疼痛攻衝四
畔焮腫抽熱毒散腫氣
羊蹄根(剉)川大黃(生剉)黃芩黃蘖菉豆粉(各一兩)
赤小豆(一合)
右為細散用芸臺菜搗汁自然者以蜜少許相和調
藥令稀稠得所看四畔腫赤處大小剪生絹攤貼之
厚一錢乾即易
繁柳乾散(出聖惠方)治癰未有頭赤腫疼痛宜貼之
繁柳乾(四兩燒灰)川大黃(一兩生剉)白歛(一兩)白芷(一兩)赤小豆
(二合)
右為細散以新汲水調如膏塗腫上乾則易之
硝石散(出聖惠方)治癰初結赤腫熱焮急痛熁毒散腫
川硝石雄黃(細研)白芷白礬玄參(各三分)
右為細散用生油和蜜調塗痛處乾則易之腫消為
度
水調膏(出聖惠方)治癰腫毒熱赤焮疼痛
川大黃(生用)杏仁(去皮生研如膏)鹽花(各三分)
右為細散入杏仁膏都研令勻以新汲水和令稀稠
得所旋取塗腫上乾即易之
清凉膏(出聖惠方)治癰初結腫振焮散毒
糯米(半升炒令焦黑於地上出火毒)甘草(二兩生用)
右為細散看患大小取雪水調塗腫上燥易之
貼熁方(出聖惠方)治癰發背
槐子(一合)慎火草(一握)
右搗爛以水和調塗之
又方(出聖惠方)治癰腫
用天靈蓋一枚惟陳者佳炙令微黑為細末以蜜調
如麫脂塗腫上亦令内消
治已覺有膿未作頭方(出聖惠方)
用木香以醋磨塗之乾即再塗不經數遍當便作頭
治癰初發熱毒腫痛方(出聖惠方)
用蔓青子一升為細末以醋和如膏封貼腫上乾再
易
治癰腫發背貼熁方(出聖惠方)
用菖蒲不限多少濕者搗爛捏作餅子約瘡大小貼
之乾則易之如冬月無濕者即取乾者為末用驢乳
和搗為餅子用之如不住瘡上以帛縳之
又方(出聖惠方)
用搗百合根𫝊之
治癰膿不出方(出聖惠方)
用柳根細切封之以布掩燥復易之
治癰初結腫及發背方
用馬齒莧一斤搗令爛置於銅挲鑼中安於新汲水
上候馬齒冷即敷腫上熱即易之當時其腫自消
治癰腫未有頭必穴方(出聖惠方)
用搗水芹傅之
又方(出聖惠方)
用搗水葒草傅之
又方(出聖惠方)
用搗夏枯草傅之
又方(出聖惠方)
用搗積雪草傅之
又方(出聖惠方)
用搗酸漿葉傅之
又方(出聖惠方)
用搗蒼耳傅之
又方(出聖惠方)
用搗蓼藍𫝊之
又方(出聖惠方)
用搗景天草一名護火草𫝊之
治癰腫發背貼熁
用搗苧蔴根𫝊之
諸疽(附論)
夫疽者五臟不調所生也五臟主裏氣行經絡而況若
喜怒不測飲食不節隂陽不和則五臟不調榮衛虚者
腠理則開寒客經絡之間經絡為寒所折則榮衛稽留
於脉榮者血也衛者氣也榮血得寒則澀而不行衛氣
從之與寒相摶亦壅遏不通氣者陽也陽氣藴積則生
於熱寒熱不散故積聚成疽臟氣沉行主裏故疽腫深
厚其上皮強如牛領之皮久則寒勝熱熱氣内盛藴結
傷肉也血肉腐壞化而為膿乃至傷骨爛筋不可治
初發疽時一粒如麻豆大身體便發熱生疽處肉赤熱
腫大而高多生疼痛破後肉色紅紫此為外發雖大若
盆盌如用藥有理百人可百活如初發疽時不拘大小
身體無熱自覺倦怠生疽處亦不熱數日之間漸漸開
大不腫不高不疼不痛低陷而壞爛破後肉色紫黑此
為内發有此証者未發見之先臟腑已潰爛百人百不
救雖有良藥亦付之無可柰何黃帝問曰有疽死者
奈何岐伯曰身有五部伏莵一腓二背一云膊三五臟
之腧四項五五部有疽死也有緩疽者初結腫形似
癰回回無頭尾其色不異但痛有根核又與皮相親著外
耳一名肉癰其有大者如拳小者如桃李狀積日不消
喜變紫色黯黑久即皮肉俱爛如牛領瘡狀遍體通青
黯色而不作頭穿潰出膿初作服五香連翹湯鑱去血
以小豆薄塗之其間數針鑱去血又薄塗之取消也若
不消色不變青黯者以鍊石薄之若失時不得療已潰
者猶服五香連翹湯及漏蘆湯下之隨熱多少投方也
外以升麻湯搨洗之𫝊升麻膏若生臭惡者可以單行
一物白䕡茹散傅之青肉去盡便停也好肉既生但傅
升麻膏若不生肉單服一物黃耆散也若傅白䕡茹散
積日青惡肉不盡者可以漆頭赤皮䕡茹取半錢上和
三大錢上白䕡茹散中合和傅之惡肉去盡還以純用
白䕡茹散也視好肉欲生可傅黃耆散也黃耆散方白
䕡茹散方漆頭䕡茹散方並一味單行隨多少搗篩為
散治疽之法灼艾之功勝於用藥緣熱毒中隔上下
不通必得毒氣發泄然後觧散古人立論譬諸盗入主
人之家必開其門戶逐之使去萬一門戶閉塞無從而
出傷主而後已人不幸而有此疾適處貧困適居僻邑
村鄉難得藥材則灼艾尤為利便灼艾之功湏初發一
日之内尖頭如麻豆大時便好措手其法用大獨頭蒜
薄切如小錢厚亦如大錢貼於疽頂尖上以艾炷安蒜
上灸之三壮一易痛者灸至不痛不痛者以痛為度大
槩以百壮為凖用大蒜取其毒有力多用艾炷取其火
力通透如法灸之瘡一發膿潰繼以神異膏貼之即日
而安一能使瘡不開大二肉不壞三口易合一舉而三
得之然人未知之而多遲疑未决至二日之後疽大如
指毒氣開散病者不能堪火不可灼艾矣可不預知之
乎但頭上見疽或頂以上見疽決不可用此法灸灸則
反增其疾也疽疾既成先服取毒之藥只用麥飯石
膏塗貼五七日之後病漸減退合服川烏丸二烏丸驅
餘毒活氣血生肌肉排宿膿去風邪既破之後合服内
補十宣散多服為妙大凡疽口緊小而硬者盖為風
毒所勝合用蚣蝎散糝於神異膏上止於近瘡處參一
小錢大不必遍地糝藥疽疾既安之後或未安之際
口中乾燥舌上堅硬如鷄内金者非渴之所能比非水
之所能潤此乃亦是腎家枯渴而搬運不上致令心火
上炎故也此證最惡非惟有疽疾之人見此可慮每見
尋常不問男女無疾之人見之亦日危矣諸家方論未
嘗載此古人云玉華池竭七朝亡者此也多見庸醫不
究其源各立新說自出已見投之丹藥為鎮墜心火以
升腎水病家不曉信而服之禍如反手殊不知腎水既
竭更投之以丹遂令腎水愈涸古人云脾惡濕腎惡燥
非滋潤之藥不能療之所用加減八味丸正合其意外
有桑枝煎及五味子湯皆良藥也疽疾將安及七八
分便當服加料十全大補湯以補氣血每日當與排膿
内補十宣散相間服大凡疽疾多因怒氣而得之若有
此疾必多怒但服附子之藥進食寬氣疽之証甚惡
多有陷下透者服狗寳丸瘡四邊必起用烏龍膏解毒
散訖湏要針刀開瘡口其内已潰爛不復知有痛乃納
追毒丹於孔中以速其潰既潰後割去死肌洗以豬蹄
湯敷以生肌散覆以乳香膏若證之善者自然腫起紅
活乃即如前法
方
乳香圓(出危氏方)治發背及一切疽瘡潰爛痛不可忍者
當歸川芎交趾桂真菉豆粉川香芷(各五)
(錢)羌活獨活五靈脂乳香(别研)沒藥(别研各三錢)
白膠香(五錢)
右為末煉蜜為丸如彈子大每服一丸用薄荷湯嚼
下手足損痛不能起者加大草烏一味用木瓜鹽湯
細嚼下
漏蘆湯(出鮑氏方)治疽作後二日服此退毒下膿可與五
香連翹湯相間連日服之
生黃耆(去蘆頭)連翹沉香漏蘆(有白茸者各一兩)生粉
草(半兩)大黃(微炒一兩)
右為細末每服二錢煎薑棗湯調下
四虎散治癰疽腫硬厚如牛皮按之痛
天南星草烏頭半夏(生)狼毒(各等分)
右為細末醋蜜調傅留頭出毒氣
治疽潰後(出千金方)
以鹽湯洗拭了燒皂莢灰粉上良一方皂角去皮子
治瘭疽潰後
又方(出千金方)
用梁上塵和車&KR2343;中脂傅之
又方(出千金方)
用生麻油滓綿褁布瘡上蟲出
又方(出千金方)
用沸水湯灌瘡中三四遍(湯一作餳)
蕓薹熨散(出千金方)治疽似癰而小有異膿如小豆汁今
日去明日滿者
用蕓薹熟搗濕布袋盛之埋熟灰中更互熨之不過
再三度安瘥冬月乾者一方將甘草湯洗瘡令净乾
以黃栢末塗傅熨了即用以瘥為度
又方(出千金方)
用皂莢煎湯洗瘡拭乾以蘖皮為末傅之勿令作痂
治疽瘡并治軟癤
用多年螺殼燒灰麻油調傅
治疽初作方(出肘後方)
用赤小豆為末醋調傅之
大薊散(出濟生方)治飲啖辛熱熱邪傷肺嘔吐出血名曰
肺疽
大薊根犀角升麻桑白皮蒲黃(炒)杏仁
(去皮尖)桔根(炒各一兩)甘草(炙半兩)
右每服四錢以水一盞半薑三片煎七分去滓食後
服
三灰散(出三回方)治肺疽血病者因飲啖辛熱熱燥傷肺
血得熱則溢因作嘔吐出血一合或半升許名肺疽
傷於腑則属胃傷於臟則属肺右以此不可究
紅棗(和核燒存性)百藥煎(燒存性各等分)
右為末每服二錢蜜調成膏軟杮和嚼自效或米湯
下亦可
治疽潰後(出千金方)
用牛耳中垢傅之良
疽發人貼雲母膏痛如刀割不可不審不可不知也亦
不得用生肌藥只貼膏藥自然歛合如醫治後時為
庸醫藥貼或刀割傷風重者兼以五香連翹湯
木香麝香乳香沉香藿香連翹
右等分為細末每服二錢水一盞煎至七分放溫服
瘡四邊以金箔先用津液次點之也
五香連翹湯(出仁存方)治疽作二日後宜與此湯並漏蘆
湯相兼連日服之
木香沉香丁香(去核並不見火各半兩)連翹射干
升麻黃耆(生剉)木通乳香桑寄生獨活(各三)
(分)麝香(一錢)
右為麄末每服三錢水二盞煎至一盞去滓取清汁
為度或下惡物未生肉以前服不妨以析毒熱之氣
氣盛用大黃竹瀝芒硝恐用藥之後不能斟量是故
不載知者當自相度用之
治久疽瘡無不瘥方(出本草)
以伊洛水中石蠏形叚不同其黃傅之
治黑疽多死宜急治之
用王瓜根一斤搗絞取汁六合頻服當有黃水隨小
便出更服之瘥(王瓜根亦名土瓜根)
石疽(附論)
夫石疽與石癰之證同此石癰為深以寒客經絡氣血
結聚而不得散隱於皮膚之内重按如石故謂之石疽
癰疽皆熱氣所作今寒氣為梗故凝結不化其毒内著
結硬如石治宜溫其經絡使熱氣得通其毒外泄故能
腐熟而發散化膿血而出也
方
沉香散(出聖惠方)治石疽腫毒結硬口乾煩熱四肢拘急
不得卧
沉香防風(去义)木香(各三分)地骨皮麥門冬(去心焙)
當歸(切焙)升麻玄參枳殼(去瓤麸炒)羚羊角屑獨
活(去蘆頭)甘草(生剉)赤芍藥(各一兩)大黃(剉炒二兩)
右麄搗篩每服四錢水一盞半煎取七分去滓不拘
時温服
占斯散(出聖惠方)治石疽結堅若壞或已成疽者
木占斯厚朴(去麄皮姜汁炒)生乾地黃(焙)栝蔞(乾者去皮)敗
醬防風(去义)桔梗(炒)人參細辛(去苗葉各一兩)桂(去麄皮半)
(兩)
右為散每服二錢食前温酒送下
用搗殼子傅之亦治金瘡
地黃煎(出聖濟總錄)治石疽堅硬不消
用生地黃淨洗三斤剉碎細研以布絞去汁入銅器内
盛重湯上煮柳篦攪勻如糖以瓷合盛每日空心取
一丸如彈子大温酒調下日午晚間服瘥
附骨疽(附論)
夫附骨疽者以其無故附骨成膿故名附骨疽喜著大
節解中丈夫産婦喜著陛中小兒亦著脊背大人急著
者先覺痛不可動搖按之應骨痛經日便覺皮肉漸急
洪腫如肥状是也小兒纔手近便六腑呼即肢節有痛
後也大人綏著者先覺肌烘烘然經日便覺痛痺不隨
小兒四肢不能動搖亦如不隨状看肢節解中若有崩
烘烘處不知是附骨疽令遍身盛腫至不潰體皆有青
黯大人亦有不别呼為賊風風腫不知是疽也凡人身
體患熱當風取凉風入骨解中風熱相摶便成附骨疽
其候嗜眠沉重忽忽耳鳴又秋夏露卧為冷所析風熱
伏結而作此疾急者熱多風少緩者熱少風多小兒未
知取風冷何故而有此疾由其血盛肌嫩為風析之即
使凝結故也凡初得附骨疽即湏服漏蘆湯下之傅小
豆散得消可服五香連翹湯凡賊風其人體卒無熱中
暴風冷即骨解深痛不廢轉動按之應骨痛久即結痛
或結瘰&KR0659;其附骨疽久即腫而結膿以此為異宜若治
附骨為賊風則增益病深膿多若治賊風作附骨即加
風冷遂成瘰&KR0659;偏枯攣曲之疾也療之效皆在善始耳
若候附骨與賊風為異者附骨之始未腫但痛而已其
賊風但痛不熱附骨則其上壮熱四體乍寒乍熱小便
赤大便澀而無汗若得下却熱開發腠理便得消也縱
不消盡亦得浮淺近外凡賊風但夜痛骨不可按仰而
不得回轉痛處不壮熱亦不乍寒乍熱多覺身體索索
然冷欲得熱熨痛處即小寬時復有汗出此為賊風證
也宜針灸熨&KR1020;諸服治風藥即愈有久癰餘瘡敗為
深疽者在腨脛間喜生瘡中水惡露寒凍不瘥經年成
骨疽亦名胻瘡深爛青黑四邊堅強中央膿血汁出百
藥不瘥汁潰好肉處皆虚腫亦有碎骨出者可温赤龍
皮湯漬夏月日日洗冬月四日一洗青肉多傅白䕡茹
散食去惡肉可三日傅之止後長傅家猪屎散得瘥止
取猪屎燒灰作末如粉致瘡中令滿白汁出吮去隨更
傅之瘥止若更青肉復着白䕡茹散如前法家猪屎散
取平復凡骨疽百療不瘥者可瘡上以次灸之三日三
夜便瘥如瘡不瘥瘥而復發骨從瘡中出者名為骨疽
先取烏鷄一隻去肉取骨熬燋如炭取三家牛棓木刮
取屑三家甑算各一兩皆燒成灰合導瘡中碎骨當出
數片瘥附骨疽與白虎飛尸&KR0659;節風皆相類&KR0659;節風
則走注不定白虎飛尸痛淺按之則便止附骨疽痛深
按之無益一說白虎飛尸亦能作膿著骨而生及其腐
潰碎骨出盡方愈如是則附骨疽與白虎飛尸是一病
但深淺不同耳白虎飛尸又俗名風煞然痛附骨疽少
有骨出者宜拔毒熱不可一向泥於五香連翹漏蘆之
属當先温腎如靈寳膏及神藥唯在針烙淺深刺拔其毒
根則易愈不爾則順脉流走遍體洪腫卒致不救附
骨疽治之宜去熱毒又當温腎未可專用凉劑若在針
烙其病務詳淺深刺拔其毒根則易愈不爾則順脉流
走遍體洪腫卒致不救至於所患之時猶或當於外證
未潰以前發渴乃臟腑焦燥痢下乃引飲無度已潰而
渴則膿血去多津液中乾或腹腸胃暴虚遂成下痢體
虚受寒則𠻳聲不息氣逆挟熱則痰盛於胷熱毒不泄
為二便祕塞毒氣迫心為嘔噦驚悸隂陽交争血氣不
和寒熱併作臟腑傷敗便血逆出毒氣攻外煩懆異常
惟湏大方料藥同治可也
方
牛黃散(出聖惠方)治附骨疽及一切惡瘡宜此藥
牛黃(細研)麝香(細研)木香丁香蘹香子乳香(細研)
硃砂(細研)雄黃(細研)黃丹黃蘖(剉)苦參(剉)膩粉(各一分)
右為細散入研了藥同研令勻剪單紙條子看瘡眼
子大小每一條子紙用藥末一字已下撚藥末在紙
條子内維於瘡中不計近遠如藥無力紙條子自退
即依前更用藥末為紙條子更維候紙維漸短直至
好痊為度若患惡瘡不計在甚處看瘡眼子大小皆
用維子不計箇數以瘥為度
連翹湯(出聖濟總錄)治附骨疽
連翹射干升麻防己黃芩(去黑心)大黃(剉炒)
甘草(炙)芍藥杏仁(湯浸去皮尖雙仁各一兩)柴胡(去苗三兩)
右麄搗篩每服五錢水一盞半煎至七分入芒硝一錢
去滓空心服
漏蘆湯(出聖濟總錄)治附骨疽
漏蘆(去蘆頭)升麻連翹麻黃(去根節各一兩)大黃(剉炒一兩)
(半)防己木香白歛沉香(各二分)
右麄搗篩每服五錢水一盞半煎入竹葉七片至八
分再入芒硝一錢攪勻去滓空心温服取利三二行
未利再服
赤术散(出危氏方)治附骨疽膿出淋瀝久而不瘥已破未
破
赤术(一斤米泔浸三宿取出洗净晒乾再以大麻腐汁浸术止餘二寸許入川椒二十一粒葱)
(皂根煮黑油出洗淨焙乾秤)破故紙(炒)川楝(剉炒)茯苓舶上茴
香(炒)杜茴香白芷桃仁(去皮尖炒各半斤)
右為末煉蜜丸如桐子大每服五十丸酒鹽温湯送
下一方老人加黑附子
天靈盖散(出聖惠方)治附骨疽腫痛有膿久而不瘥
天靈盖(一兩燒灰)狗骨頭(半兩燒灰)麝香(一錢細研)黃連(一分去鬚)黃
栢(一分)白礬(半兩燒令汁盡)
右為細散入麝香令勻每用先煎甘草湯洗拭乾用
生油調塗之
天南星散(出聖濟總錄)治附骨疽
天南星(炮)附子(炮裂去皮臍)黃蘖(去麄皮各半兩)鉛丹(研一分)麝
香(研半分)
右附子麝香鉛丹外搗篩為末入二味和勻乾傅瘡
上日三
騏驎竭散(出聖濟總錄)治附骨疽塗傅
騏驎蝎檳榔(剉)黃連(去鬚)馬腸根(各一兩)
右為散先以油炒葱豉入膩粉半兩和搗捻作餅子
二片用鹽漿水洗瘡用餅搨瘡上以生帛縛定三日
後再用鹽湯洗即塗傅散子日三
應痛丸(出瘡科精要)治走注痛疼疑是附骨疽者
蒼术(去皮)當歸草烏頭(炮)黑牽牛(各一兩)
右為細末用醋糊為丸如小豆大每服三十丸空心
醋湯下
亂髮湯(出聖濟總錄)治附骨洗方
亂髮灰(半兩)杏(椎碎二十一枚)甘草(剉五寸)鹽花(半兩)
右以漿水五升煎至二升濾去滓通手洗疽上有膿
血洗取淨後以絹縳定每日三兩遍洗妙
天靈蓋散(出聖濟總錄)治附骨疽瘡及隂瘡久不瘥塗傅
天靈蓋(酥炙一兩)狗骨(燒灰一兩半)白礬(燒灰一兩半)麝香(研一錢半)
右為散乾傅瘡口日三次
皂莢膏(出聖惠方)治附骨疽腫
皂莢(十挺肥實無蚛者槌碎)吳茱萸(二兩末)杏仁(二兩湯泡去皮尖研如泥)
水銀(一兩以去棗穣同研令星盡)
右件藥以頭醋三升煎皂莢取一升五合濾去滓下
茱萸杏仁以文火煎成膏次下水銀和勻置不津器
中於故帛上塗貼患處
治附骨疽多年不瘥
多年油脚(一兩)麝香(一錢細研)豶猪骨髓(一兩)
右都研為膏塗於瘡上
龍骨粉膏(名蟾蜍膏出千金方)治久瘡癰敗壞成骨疽或骨從
瘡孔出以龍骨粉瘡四面厚三分以膏着瘡中日二
易蟲出於髮盡愈膏方如左
大蝦蟇(一枚自死者)亂髮(一塊鷄子大)猪脂(一斤)
右取二味内脂中煎略消盡下待冷更内鹽一合攪
勻充前用之一方先以桑白皮烏豆煎湯淋洗拭乾
後用藥貼
敗醬湯(出聖濟總錄)治附骨疽
敗醬(二兩)大黃(剉炒一兩)桃仁(二兩)
右麄搗篩每服五錢先取皂莢刺一兩剉碎以水二
盞煎至一盞半濾出下藥及朴硝一錢同煎至八分
去滓空心温服
麝香散(出聖濟總錄)治附骨疽久不瘥
麝香(研一分)騏驎竭蜜陀僧(煆各一兩)
右為散先用鹽湯洗瘡拭乾取活鱔魚一條剉碎研
搨瘡上一宿明旦揭看有蟲即去再拭乾塗傅散子日
三
烏鷄散(出聖惠方)治附骨疽久不瘥骨從瘡口出
烏雌鷄骨(燒灰)牛棓木(刮燒灰三家者)炊單(燒灰三家者各一兩)
右合和研細傅瘡上日三五度碎骨出瘥
又方(出聖濟總錄)治附骨疽積年發膿骨出不瘥
黃丹(細硏)膩粉(研各三錢)鷄子(五枚煮熟去白用黃)
右將鷄子黃於銚子内以慢火炒令黑候自然為膏
於盞内入黃丹膩粉和勻用時先以米泔煎湯洗患
處拭乾用藥傅之
治附骨疽及魚眼瘡(出聖惠方)
亂髮灰(一兩)膩粉(二錢)杏仁(五十枚燒令灰)
右同研細入油二合蠟半兩煎攪令勻入瓷合盛净
洗貼之效
小豆散(出聖濟總錄)治附骨疽内消
赤小豆(一合)糯米(炒黑五合)
右為散水調如糊攤故帛上塗貼乾即易之
治附骨疽積年發膿骨出不瘥(出聖惠方)
白礬(枯别研)新枸杞子(自然汁)
右先將杞子汁慢火熬成煎後入白礬團合堅實隂
乾搗羅為末每用時以甘草水洗之拭乾先唾塗瘡
上次用藥末固匝傅之
治附骨疽及冷瘻一切惡瘡等(一名蜣螂丸出聖惠方)
蜣螂(燒灰一兩)巴豆(半兩去皮心研紙裹壓去油)
右為細散用傅瘡上旦換之多時患者不過三上效
一方用津調入孔中
治瘡久不瘥瘥而復發骨從孔中出者名為骨疽(出千金方)
用蜜陀僧為末以猪脊髓調傅之兼治痔漏不愈
秦芃散(出聖濟總錄)治附骨疽久不瘥或瘥經年再發
用秦芃去苗土搗羅為散塗傅瘡上以帛縳定日二
三次
牛膠散(出聖濟總錄)治附骨疽積年發膿骨出不瘥
用水牛皮膠炙焦細研為散塗傅瘡上用生鯽魚破
開外面貼定時看有小蟲出更以鹽湯洗傅上藥再
加魚貼蟲行盡更傅藥
黑鯽膏(出千金方)治附骨疽未破或膿出不盡并久疽不
瘥用黑色鯽魚一箇去腸入白鹽令腹滿用綿縳定
以水盞銅石器中煮水盡乾燋為末用猪油調傅已
破者乾糝小疼無怪
療髓疽日鋌深嗜卧方
用牡礪澤瀉二味主之
治附骨疽及魚眼瘡(出聖惠方)
以蜣螂七枚和大麥麺爛搗封之
又方(出聖惠方)
用蜣螂乾者為末以烏鷄脂塗瘡口上以散傅之
又方(出聖惠方)
用猪骨頭燒煙薰之
治瘡久不瘥瘥而復發骨從孔中出名為骨疽
穿地作口外小裏大深三尺取乾鷄屎二升以艾及
荆葉搗碎和鷄屎令可然火坑中燒之令煙出内疽
於坑中薰之以衣覆坑口勿泄氣半日當有蟲出
治附骨疽(出千金方)
用檞皮燒末飲服方寸匕檞葉亦可
又方(出千金方)
用新剥鼠皮如錢孔大貼腫上即膿出已潰者取猪
脊上脂貼之
柢聖散(王氏𫝊濟方)治骨疽瘡及冷漏久不合者
的乳香膩粉白礬(各等分燒存性)
右為細末每遇患時先以鹽水洗之以津唾調瘡上
必效
治附骨疽蝕等瘡(本草)
以螲蟷燒為末和臘月猪脂傅之
治骨癩病及㾦㿔(本草)
以牛膝為末酒服方寸匕日三
瘭疽(附論)
夫瘭疽為病毒發疾轉不旋踵而害人故其字從票音
同於飄風之飄治之不可稍緩也古人謂人受惡風入
於肌脉變成斯病盖厲氣藴伏初未知覺毒鬱既發則
若火熾烈不可嚮邇是以其伏隱少而深實黯黑而不
明其痛復應於心毒氣已深故其證如此瘭疽者肉
中或生點子如豆粒小者如黍粟極者如梅李或赤或
黑或青或白其狀不定有根不浮腫痛傷之應心根深
至肌經久便四面悉腫疱黯熟紫黑色能壞爛筋骨若
毒散遂脉入臟殺人南人名為榻著毒厚肉處即割去
之亦燒鐵烙之令燋如炭或灸百壮或飲葵根汁或飲
藍根汁若犀角汁及升麻汁竹瀝黃龍湯等諸單方治
專去其熱取瘥其病喜著十指故與伐指相似人不識
之呼作伐指不急治之亦遂脉上入臟殺人南方人得
之皆斬其指初指頭先作黯疱後始腫赤黑黯慘痛入
心是也復有惡肉者身上忽有肉如赤豆粒突出便
長推出如牛馬乳上如鷄冠狀不治自長出不止亦不
痛癢此由春冬之時受惡風入肌脉中變成此疾治之
宜服漏蘆湯外燒鐵烙之急為之令燋盡即以升麻膏
傅上積日乃瘥其發赤黑青白色變不常或臂或臀
或口齒或肚臍發無定處大槩多見於手指之間根深
入肌走臂逆腫毒血流注貫串筋脉爛肉見骨出血及
多令人串痛狂言痛入於心即死毒氣出於外腎者亦
死此瘡最慮引風治法宣毒行血尤當於心腎焉盖心
為萬病之門敗血鬱滯煩懆噯悶皆毒氣攻心之故也
心家為毒所攻若於小便利之又恐外腎虚怯易至傷
風勢得宣毒於大便如瓜蔞酒之入没藥五靈脂皂莢
刺帶生灰是也是雖大便引導毒氣然清心行血去風
邪之劑如何為廢心清血行風邪解散庶乎有瘳矣經
云在指則截在肉則割盖慮毒氣隨風走肌隨脉入腹
倏忽害人此疾初因感受惡風入於脉理或傷寒瘴瘧
之後毒變所生凡癰疽發開一寸則一寸引風非必風
入於中虛處自引風也惟風邪襲虛則肉爛透骨惡血
横流(天南星生半夏白芷稍散能去風可以頻傅其瘡療兼推廣疽癰發度行之)瘭疽一
名蛇瘴南地多有蛇毒吐毒於蠻煙瘴雨之鄉人有伏
水土風氣感而觸之者數月已還未有不發為蛇瘴也
惟赤蜈蚣伏蛇最為上藥雄黃白芷次之諸蛇藥亦可
以制其毒矣(雄黃有毒爛肌但宜和蛇藥用)胷中痛少氣急入闇中
以手掩左眼竟視右眼見光者胷中結癰也若不見光
瘭疽内發若吐膿血此不療之疾宜以灰掩膿血上不
爾著傍人也又齒間臭熱血出是瘭疽也七日死療所
不瘥宜以灰掩地血
方
麝香摩膏(出聖惠方)治瘭疽散毒氣
麝香(半兩細研)莽草(二兩)川升麻(三兩)寒水石黃芩(各二兩)
羚羊角屑射干(各三兩)丹砂(細研)芎藭(各二兩)川大黃
(三兩)鷄舌香(二兩)生地黃(二升)羊脂(一斤)木香(二兩)
右藥細剉以猪脂二斤入地黃汁羊脂諸藥煎候黃
芩黑色綿濾去滓入麝香丹砂末攪令勻收瓷合中
頻頻以摩瘡上
丹砂膏(出聖惠方)治瘭疽
丹砂(細研)犀角屑射干大黃(剉炒)芎藭黃芩(去黑)
(心)升麻前胡(去蘆頭)沉香木香(各一兩)猪脂(二斤半)
生地黃(二兩)麝香(半分研)
右除丹砂麝香猪脂外剉碎以醋半升和勻浸一宿
先熬脂令沸次下諸藥煎候地黃赤黑色以綿絞去
滓入丹砂麝香末以柳笓攪勻瓷合盛傅患處日三
五上又取二匙以温酒調空心日午服一方温水調
下半匙
犀角丸(出聖濟總錄)治瘭疽初覺宜速取利
犀角屑(一兩半)大黃(剉炒)黃芩(去黑心各三分)防風人參
當歸(切焙)黃耆梔子仁黃連(去鬚)乾鹽甘草(炙剉)
(各半兩)巴豆(十二粒去皮心)
右除巴豆外搗羅為末研入巴豆令勻煉蜜丸如桐
子大每日空心米飲下三丸如未利加五七丸以利
為度
猪蹄湯(出千金方)治瘭疽諸疽十指頭焮赤痛癢
白芷大黃芎藭黃芩黃連甘草(各一兩)
細辛藁本當歸藜蘆莽草(各一兩)
右㕮咀以水二斗先煮猪蹄一具取一斗煮藥取五
升浸瘡即瘥一方無藜蘆
枳實湯(出千金方)治瘭疽
射干甘草枳實升麻乾地黃黃芩(各二)
(兩)麝香(二分)前胡(三分)犀角(六分)大黃(十分)
右㕮咀以水九升煮取三升下大黃沸去滓内麝香
分三服瘥一方無大黃倍加黃芩麻黃白薇枳實升
麻松葉忌海藻
漏蘆湯治瘭疽
漏蘆(去蘆頭)白歛黃芩(去黑心)麻黃(去根節)白薇枳
實(炒)升麻芍藥甘草(炙剉)大黃(剉炒各一兩)
右麄搗篩每服五錢水二盞煎至一盞去滓空心温
服日三服一方無白薇
射干散治瘭疽皮肉中忽生點子如麻豆大或如桃
李腫痛不可忍
射干升麻枳實(麸炒微黃)川大黃(各一兩剉碎微炒)麝香
(一分細研)前胡(一兩去蘆頭)犀角屑(三分)羚羊角屑(三分)甘草(一兩)
(生剉)
右為麄散入麝香令勻每服四錢水一中盞煎至六
分不拘時温服
欵冬花膏治瘭疽手足累累如米起白色刮之汁出
愈後復發
欵冬花(半兩)黃耆(剉一兩半)升麻(一兩)赤小豆附子(炮去皮臍)
苦參(各一兩一分)
右為散每服一錢空心温酒調服日再加至二錢
消毒散治瘭疽熾甚
藜蘆大黃(剉炒)黃栢黃連當歸甘草(各一兩)
右㕮咀如麻豆以水一斗煮至五升去滓浸淋瘡處
即瘥
薄搨湯(一名甘草湯)主瘭疽浸淫欲作未成如桃李核或
如鷄子赤焮方
甘草(炙)黃芩大黃黃連當歸芒硝(各一兩)
右切以水一斗煮取三升絞去滓置鐺中下芒硝一沸
攪之貼布帛中以搨上數百遍
青木香散治瘭疽着手足肩背累累如米起色白刮
之汁出瘥後復發
青木香滑石龍骨(各三兩)糊粉(一兩)米粉(一升)
右為末稍以糝病上日三次
黃連散治瘭疽浸淫多汁日漸大
黃連(二兩)糊粉甘草䕡茹(各二分)
右治下篩以糝瘡上日三四度(肘後名報粉散)
瘭方
生髮(燒存性)莢刺(燒帶生各二分)赤蜈蚣(半燒)厚黃栢(各一分)
右為細末用雄猪膽汁調傅
又方
鷄内金生髮(各燒存性莢和)天南星半夏(各等分生)
右為細末乾摻之
洗湯瘭疽方
荆芥穗白芷漢椒(去目)連根葱白(各等分)
右用井水煎入鹽候温自手背上盪下日三次瘭疽
毒氣走背腫所至處緊繫之
又方治瘭疽著手足肩臂累累如米起白色刮之汁
出瘥後復發
竈屋塵釡下土(各一升)
右合研令勻以水一斗煮三沸取汁洗日三四度
魚髮膏治如前
鯽魚(長三寸者)亂髮(鷄子大)猪脂(一斤)
右煎為膏傅
又方治瘭疽
皂莢刺(燒帶生)白芨(少許)
右為細末摻諸瘡上
黃連散治卒得瘭疽一名爛瘡
黃連(去鬚搗末)胡粉(各一兩)
右藥相和研令勻細以油調塗之此瘡初起作□&KR2698;
疼痛焮赤宜用生鐵燒赤二七遍入水中日二三度
以洗之
治瘭疽無頭腦出在指甲上
獨頭蒜(一兩)杏仁(一兩去皮尖湯浸)
右藥爛研相和炒令熱傅瘡上以軟帛繫之數易
治瘭疽著手肩背累累如米起色白刮之汁出瘥後復
發(出千金方)
用虎屎白者以馬屎和暴乾燒為灰糝之良一方單用
馬屎傅之亦可
又方(出千金方)
用麻子熬作末摩上良
又方(出千金方)
用酒和麫傅之
又方(出千金方)
以猪胆傅之良
又方(出千金方)
剥去瘡痂温醋泔清洗之以胡燕窠和百日男兒屎
如膏傅之用煮芸薹菜取汁一升服之并食乾芸薹
數頓少與鹽醬冬月研子水煎服之
又方(出千金方)
用枸杞子根并葵根煮汁如餳糖隨意服之
又方(出千金方)
用臘月糖晝夜連浸數日乃愈
瘭方(出千金方)
用生髮燒灰存性為末米湯調服兼傅漏瘡一方治
發背宜服之
治卒得瘭疽一名爛瘡(出聖惠方)
用燒牛糞作灰細研用油調傅之
治瘭疽着手足累累如米豆刮之汁出(出聖惠方)
用蔓青子二兩炒熟為細散以猪脂和傅其上一方
無猪脂綿裹傅之
治瘭方(出直指方)
用燕巢和百雀兒糞研膏傅之
治瘭疽徹骨痒者(出本草)
以狗屎燒灰傅疽瘡勿令病者知
治時行熱瘭瘡
用羊膽以醋和服之良
風疽(附論)
夫風疽者本由風濕之氣入於腠理流注血脉凝澀不
利攣曲腫起發作瘡疽所以疼痛經久不瘥者是也蓋
風勝則動故其疽留止無常得之醉卧出汗當風入膚
腠客於經絡與榮衛而相成
方
黃耆丸(出聖濟總錄)治酒醉汗出風入經絡久成風疽
黃耆(剉)犀角黃連(去鬚)茯神(去木)當歸(切焙)芍藥升
麻黃芩(去黑心各五分)木通(八分)甘草(生剉三分)防風(去叉五分)麝
香(另研半分)
右為末拌勻煉蜜丸如桐子大每服二十丸空心生
薑湯下食後再服即煎麥門冬湯下
麻黃湯(出聖濟總錄)治酒醉汗出風入經絡成風疽
麻黃(去根節三兩)五加皮(一兩半)防風(去义)獨活(去蘆頭)桂(去麄)
(皮)當歸(切焙)芎藭乾薑(炮各二兩)附子(生去皮臍一枚)牛膝(二兩)
(半)杏仁(去皮尖䨇仁八十枚)
右細剉以水九升先煎麻黃掠去沫入諸藥煎取三
升絞去滓每用一盞温服併三服温覆微汗忌風
防風湯(出聖濟總錄)治風毒中人留血脉不散與榮衛相
搏結成風疽身體煩熱昏冐腫痛
防風(去叉)柴胡(去苗)白芷桔梗(炒)木通(剉)當歸(切焙各一)
(兩半)羌活(去蘆頭)麻黃(去根節煎去沫略焙)附子(炮去皮臍)甘草(炙剉各一)
(兩)
右㕮咀如麻豆每服五錢水一盞半煎至八分去滓
温服食後臨卧各一如欲出汗空心併兩服後以熱
薑稀粥投盖覆取汗慎外風
海桐皮浸酒方(出聖濟總錄)治熱毒風結成疽腫痛行履
不得
海桐皮(剉)五加皮(剉)獨活(去蘆頭)防風(去叉)乾蝎(炒)杜
仲(去麄皮)牛膝(去苗酒浸切焙)薏苡仁(炒各一兩)生乾地黃(焙三兩)
右麄搗篩生絹囊貯以好酒一斗五升浸於瓷瓶中
密封秋夏三日春冬七日開取食煎温酒合加至四
五合不拘時甚者常令酒氣相續
秦芃丸(出聖濟總錄)治風毒氣客於經絡成風疽
秦芃(去土)苦參升麻黃芩(去黑皮)枳殼(麸炒)防風(去叉)
惡實(炒各四分)烏蛇(酒浸去皮骨炙)蒺藜子(炒各五分)
右為末煉蜜丸如梧桐子大早晚食後以蒺藜子煎
湯下二十丸
大豆酒方(出聖濟總錄)治熱毒風腫成疽日夜熱痛
大豆(緊小者三升)麻子仁(細研二升)烏蛇(一條去頭尾皮骨重四兩搥碎)
右相和令勻就甑内蒸令熟去甑底湯將好酒一斗
五升就甑中淋候酒熱又淋凡七八遍入瓷甑内密
封候冷量性飲常帶酒氣住
大豆汁塗方(出千金方)治風疽搔之黃水出(凡脚腨及曲䐐中痒搔則)
(黃汁出是)
大豆(一升)馬尿(二升一作屎)白蜜(半斤)
右拌令勻用青竹筒盛實築架在炭火上當中慢燒
將瓷椀兩頭盛服取汁先用泔清入鹽少許和温洗
瘡上拭乾後以藥汁塗日三五度一方無白蜜入糠
馬屎
又方(出千金方)
用嚼胡麻傅以綿褁之至旦易
緩疽(附論)
夫緩疽者以寒氣客於經絡榮衛凝澀甚寒氣盛則腫
痛深伏其狀無頭尾大如常人之拳小如桃與皮肉相附著其腫與肉
色相似亦不甚赤積日不潰久乃變紫黯色肉俱爛如牛領瘡以其初
勢緩慢故名緩疽以其腫色與肉色相似故又名肉色疽
方
黃耆散(出聖惠方)治緩疽及諸癰腫膿血結聚皮肉堅厚日久不潰疼痛
黃耆沉香薰陸香連翹(各二分)羚羊角屑(一兩)鷄舌香漏蘆
(去蘆頭)黃芩(去黑心)梔子仁甘草(生剉)防風(去叉)栝蔞根(各半兩)
右麄搗篩每服五錢水一盞半煎至八分去滓不拘時温服一方有漢防己三分
排膿散(出聖惠方)治緩疽日久穿潰出膿水不盡
具齒(一兩)黃耆(剉)當歸(剉微炒)生地黃(焙)赤芍藥黃連(去鬚)升麻
桂(去麄皮)白歛犀角屑(各三分)甘草(半兩生剉)麝香(一分細研)
右為散拌勻再羅過每服二錢不拘時温酒調下
生地黃乾散(出聖惠方)治緩疽風熱侵腫不住肉欲成膿四肢煩熱
生乾地黃(一兩)川大黃(剉碎微炒)人參(去蘆頭)黃芩(各一兩)當歸(半兩)遠志(一兩去心)麥門冬
(一兩半去心)川升麻(半兩)赤芍藥(一兩半)黃耆(一兩剉)赤茯芩(一兩)羚羊角屑(一兩)
右為麄散每服四錢水一中盞入生薑半分煎至六分不
拘時去滓温服
犀角散(出聖惠方)治緩疽風熱毒氣結聚腫痛寒熱不止
犀角漏蘆(各一兩)川大黃(一兩半剉碎微炒)川升麻(半兩)梔
子仁(一兩)甘草(三分生剉)木通麥門冬(去心)枳殼(麸炒微黃去瓤)
知母玄參(各一兩)
右為麄散每服四錢水一中盞煎六分去滓入地黃
汁半合更煎三兩沸不拘時温服
飛黃散(出聖惠方)治緩疽惡瘡蝕惡肉
丹砂雄黃磁石曾青白石英礜石
石膏鍾乳粉雌黃(各二兩)雲母粉(三兩)
右各細研為散用瓦盆一口丹砂安南雌黃安中磁
石向北曾青在東白石英在西礜石當上石膏次更
下鍾乳雄黃雲母覆盖更用一盆覆盖定以泥封厚
一寸於竈底以陳葦燒一日取出看取飛上者研細
傅瘡上日二遍
莽草散(出聖惠方)治緩疽初結微腫疼痛
莽草鹿角屑白歛白芨半夏天南星
附子(去皮臍各一兩)蛇蛻皮(一條炙)皂莢(兩挺黑皮及子)
右為散用醋麫薄糊調為膏塗貼腫處乾即再上腫
散為度
黃栢膏(出聖惠方)治緩疽
黃蘖(剉)桐葉(切各一兩半)龍骨(一兩)黃連(一兩半去鬚)敗龜(拳大)
(燒灰細研)麝香(一分細研)
右藥以猪脂二斤煎前四味十餘沸布濾去滓拭鐺
令淨却入鐺中再煎入後五味攪令勻收於不津器
中每用以故帛上勻攤貼之
木香散(出聖惠方)治風毒氣留滯榮衛不通欲結為緩疽
熁之令内消貼
木香(一兩半)桂心(二兩)白歛(一兩半)赤小豆(一合)莽草(一兩半)
附子(一兩去皮臍)半夏(一兩半)洋桃根(二兩)
右為細散以酸漿水旋調稀稠得所塗故軟布及生
布絹上貼之乾即易之以腫消為度
䕡茹膏(出聖惠方)治緩疽腫痛内堅厚如牛領皮下針烙
乾即用生薑維緣疽氣沉澀乾薑味辛辛能散氣消
痛又善引膿化惡肉可以綿褁薑末深絍瘡中日三
二遍換以腫退為度蝕出瘡中惡肉
䕡茹(三分)藜蘆(半兩去蘆頭)珍珠末硫黃(細研)
右為細散都研令勻瘡上如惡肉挍深可以綿褁入
瘡中候惡肉化盡貼生肌膏取瘥為度
芍藥湯(出聖惠方)治緩疽
芍藥當歸(各一兩)黃耆(剉)生乾地黃(焙)赤茯苓(去黑)
(皮各半兩)人參甘草(炙各三分)
右麄搗篩每服五錢水一盞半入生薑半分拍碎棗
二枚擘破煎至八分去滓空心温服晩再如法服之
蛇床散(出聖惠方)治緩疽
蛇床子(一分研)杏仁(湯泡去皮尖雙仁細研入)黃連(去鬚搗末)乳香(細研)
(各半兩)鹽(一分研)蔓菁根(三兩切爛搗)
右以蔓菁根和藥末細研令勻塗傅腫上乾即易之
雄黃散(出聖惠方)治緩疽以飛黃散蝕惡肉盡薰之
雄黃乾鷄屎白藜蘆(去蘆頭)丹砂(細研)乾&KR0008;鱺魚
(炙焦各一兩)
右為散以青布褁之安小土竈内燒薰患處如是薰
三日即止後用黃耆散常法傅之一方用蛇銜膏摩
之
黃耆散(出聖惠方)治緩疽
用黃耆二兩細剉搗羅為散傅瘡上一方不計時候
以温水調下二錢匕
治緩疽方(出聖惠方)
用䕡茹一兩搗為末不計時候温酒調下二錢一方
用二兩為散傅之
追蝕一切瘡腫(附論)
夫癰腫若寒多及毒深外證雖結聚&KR1836;鞕不消疼痛難
任未能腐化或已穿穴經久不瘥在外者須以藥蝕在
裏者須以藥托令毒氣發泄榮衛流通則癰疽得瘥矣
所以有追引蝕癰之方
方
覆煎散治諸般癰疽腫毒癤毒
歸稍(一錢)歸身(二錢)防風稍(一錢)風身(二錢)蘇木(半錢)黃栢(二錢)甘草
(二錢半)全蝎(一錢)陳皮(一錢)羌活(一錢)人參(五分)黃芩(一錢)防己(五分)連翹(三分)
藁本(一錢)黃耆(一錢)桔梗(二錢)澤瀉(五分)知母(五分)生地黃(五分)芍藥(一錢)
右為麄散只作一服煎先用井水浸藥一箇時辰再
用長流水一大椀煎七分又用好酒數十滴入藥内
作一服温飲看病上下食前後
治發背腦疽疔瘡惡腫
發背疔瘡與腦疽麝香没藥乳當歸膩粉官粉二錢
各等分一對蜈蚣丸焙枯粉霜砒信各半字一錢腦
子細羅酥蟾汁振尖如菜子通針深送入瘡疽半熱
半痛過半日管取醫交命再甦
千金漏蘆湯治腫癰癤無名腫毒皆可服
生大黃白歛甘草赤芍藥黃芩白芨
升麻麻黃枳殼山梔子當歸鬚(各等分)
右㕮咀水一盞半煎七分去滓空心服又治諸毒腫
丁香散治癰疽發背熱毒攻焮肌肉赤色疼痛欲成
膿令速潰
丁香赤小豆(各半兩)寒水石(一兩)洋桃根硝石(研)
大黃(各一兩)木香白歛榆皮(剉)防己(各三分)
右搗羅為散先以雄雀屎七粒乳香一小塊細研以
醋調和塗瘡頭上以醋調藥末如糊攤故帛上貼之
乾則易
龍射破棺散治一切癰疽發背腫惡
霍香地丁瓜蔞紅藤甘草紫草(各一兩)
黃耆(五錢)當歸(五錢)
右為細末每服二錢水調下
通關散治一切癰疽無頭腫痛宣通立愈
大黃(一兩)牡礪(半兩燒)山梔子(三錢)地龍(二錢)甘草(三錢炒)
右為末每服五錢水一盞煎至六分去滓温服以利
為度
乳香拔毒散治一切癰腫瘡癤消毒止痛
黃蘖(去麄皮)黃芩(去肉各二兩)地骨皮(一兩)乳香(另研三錢)没藥(另研三錢)
右為末井水調作膏子攤在紙花上貼於瘡處
追毒丸治癰疽已潰蝕惡肉
巴豆(去皮心膜十四枚)白丁香(二十一枚)豆䜴(二十一粒)屁盤蟲(七枚)
右同研細滴水丸撚如雀糞大絍瘡内追汁盡即止
搜膿散(出瘡科精要)治年深不瘥惡瘡有膿不能自出
芎藭(二兩)白芷(一兩)白芍藥(三兩)輕粉(二錢)
右為細末每用乾摻瘡口深者絍之
搜膿散(出御藥院方)治諸瘡膿汁不絶腐肉未盡
黃耆白芍藥香白芷(各等分)
右為細末乾掺患處只可少許却用膏藥敷貼日一
換
透肌丸治癰疽腫未有頭疼痛不可忍
硼砂(研)斑猫(去趐足米炒)烏頭尖
右等分搗研為末醋煮麫糊丸如小豆大捻令匾貼
在瘡上却用膏藥花子盖透為度如惡物出盡次用
後方合瘡口生肌散
生肌散
白礬(燒令汁盡一兩)黃連末(一分)輕粉(一分)
右同研細不拘多少摻瘡口上候生肉滿膿水盡瘡
口乾即止為效
追膿散治癰腫癤毒出膿疼痛
濕生蟲(五十枚瓦上&KR1020;乾)小麥(五十粒)麝香(研半錢)
右搗研為末每用一字絍在瘡内
通關膏治瘡癤癰疽等無頭者
乳香輕粉(各等分)
右研勻津唾調塗腫處以紙貼之
敗毒丸治一切癰疽未破
巴豆(去皮心膜三枚)鉛丹(少許)
右同研入生&KR1287;少許再研勻丸麻子大每以一丸安
瘡口外以膏藥貼之膿即出
括蔞酒治癰癤多日不熟無頭者
括蔞(一枚)甘草(三寸)
右剉碎用酒一盞水一盞量人虚實入膩粉少許煎
三五沸去滓臨卧温服夜半疎動一行其瘡自消
葱香塗傅方治腫毒及癰癤不穴
煨葱(一莖)乳香(如棗核大一枚)
右爛研塗腫上即潰
治無名腫毒發背腦疽皆可治之
炒黃小粉(五分)炒半夏末(一分將黃下灯草末同炒要研草法陽手送隂手接下盆)
(研細)
右研細無根水調傅之甚效
治膿潰後瘡不合方(出千金方)
用燒鼠皮一枚為末傅瘡孔中
又方(出千金方)
熟嚼大豆以傅之
又方(出千金方)
炒烏芝蔴令黑熟搗以傅之
又方(出千金方)
以牛屎傅之乾即易
又方(出千金方)
燒破蒲蓆灰臘月猪脂和納孔中
治腫毒未成頭熱痛方
以蠐螬不計多少生研細入少&KR1287;并醋三兩滴調紙
花子上攤剪一眼子時以水潤覺藥力盡再用候痒
揭去自然膿為效
治癰未有頭使必穴方
取茅錐一枚尖正同具者以水煎十數沸服之立潰
若兩莖即生兩孔或斷折一錐為二亦兩孔
嚥葵子方治癰癤無頭
取葵子一合以津嚥三五枚多嚥即頭出多假令嚥
一粒穿一穴也隨癰癤大小不可過多
雀糞塗傅方治癰腫速穿潰
以雄雀糞二十一枚用醋研和如糊塗傅腫上膿便
出未穴再塗即破
地黃膏塗貼方治熱癰腫結熱振焮欲作膿
以生地三斤細切搗汁用麻布絞其汁出於銅器内
慢火煎攪成膏取傅腫處以故帛塗貼之亦得日三
五次易其癰即潰
治癰癤諸腫難穿者
用已出未變全生蜂兒瓦上焙乾研末一分生蝦肉
擂碎二分合和敷患處四邊留中心須臾或穿或散
極妙
治背癰搭背無名腫毒瘡
用葡桃根搗碎敷患處先用虀水洗淨後敷上葡桃
根野者妙
又方
以捻拈草用粳米醋調敷患處良
治諸般背疽無名腫毒
用水一椀熬至四分後用好石灰少加七家鍋煤同
下水内調勻用磁器内成收點患處有頭無頭皆可
點之神效
普濟方卷二百八十七
