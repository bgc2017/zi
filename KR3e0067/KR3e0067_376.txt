普濟方卷三百七十六明周王朱橚撰
嬰孩一切癎門
總論
論曰少小所以有癎病及痙病者皆因臟氣不平故也
新生即癎者是其五臟不收血氣不聚五脉不流骨怯
不成也多不全育其一月四十日已上至朞歲而癎者
亦由乳養失理血氣不和風邪所中也病先身熱掣瘲
驚啼呌喚而後發癎脉浮者為陽癎病在六腑外在肌
膚猶易治也病先身冷不驚掣不啼呼而病發時脉沉
者為隂癎病在五臟骨髓極難治也病發身軟時醒者
謂之癎也身強直反張如角弓不時醒者謂之痙也諸
反張大人脊下容側手小兒容三指者不可復治也凡
脉浮之與脉沉以判其病之隂陽表裏耳其浮沉復有
大小滑澁虚實遲速諸證各依脉判為治神農本草經
說小兒驚癎有一百二十種其證候微異於常便有是
癎候也初出時血脉不歛五臟未成稍將養失宜即為
病也時不成人其經變蒸之後其餘病證並寬惟中風
最暴卒也小兒四肢不好驚掣氣息小異欲作癎及變
蒸者日滿不解者並宜與龍膽湯凡小兒之癎有三種
有風癎有驚癎有食癎凡是先寒後熱發者皆是癎也
驚癎皆按圖灸之風癎當與猪心湯食癎當下乃俞紫
丸佳小兒所得風癎者緣衣暖汗出風因入也風癎者
初得之時先屈指如數乃發作者此風癎也驚癎者起
於驚怖人啼乃發作者此驚癎也驚癎微者急治之勿
復更驚之或自止也其先不哺乳吐而變熱後發癎者
此食癎早下則瘥四味紫丸逐癖飲最良去病速而不
虚人赤丸(即癖結脹滿中八味紫霜丸)差駝病重者當用之凡小兒
不能乳哺當與紫丸下之小兒始生生氣尚盛但有微
惡則須下之必無所損及其初𤼵時病尚未深若不時
下則成大疾疾成則難治矣凡下四味紫丸最善雖下
不損人足以去疾若四味紫丸不得下者當以赤丸下
之赤丸不下者當倍之若已下而有餘熱不盡當按方
作龍膽湯稍服之并摩赤膏風癎亦當下之然當以猪
心湯下之驚癎但按圖灸之及摩生膏不可大下也何
者驚癎心氣不定(一作足)下之内虚益令甚爾驚癎甚者
特為難治故養小兒常慎驚勿令聞大聲抱持之間當
安徐勿令驚怖又天雷時當塞兒耳作餘細聲以亂之
也凡養小兒皆微驚以長其血脉但不欲大驚大驚乃
灸驚脉若五六十日灸者驚復更甚生百日後灸驚脉
乃善兒有熱不欲哺乳卧不安又數驚此癎之初也服
紫丸使愈不愈復與之兒眠時小驚者一月輙一以紫丸
下之减其盛氣令兒不病癎也兒立夏後有病治之慎
勿妄灸不欲吐下但以除熱湯浴之除熱散粉之除熱
赤膏摩之又以膏塗臍中令兒在凉處勿禁冰漿常以
新水飲之小兒衣甚薄則腹中乳食不消不消則大便
皆醋臭此欲為癖之漸也便將紫丸以微消之服法先
從少起常令大便稀後便漸减之不醋臭乃止藥也凡
小兒冬月下無所畏夏月下難瘥然有病者不可不下
下後腹中當小脹滿故節乳哺數日不可妄下又乳哺
小兒當令多少有常劑兒漸大當稍稍增之若减少者
此腹中已有小不調也便微服藥勿復哺之但當與乳
甚者十許日微者五六日止哺自當如常若都不肯食
哺而但欲乳者此是有癖為疾重要當下之不可不下
不下則致寒熱或吐而發癎或更致下痢此皆病重不
早下之所為也此即難治矣但先治其輕時不耗損而
病可愈凡小兒屎黃而臭者此腹中有伏熱宜微將服
龍膽湯若白而醋臭者此挾宿寒不消也當服紫丸微
者少與藥令内消甚者小增藥令小下皆復節乳哺數
日令胃氣平和若不節乳哺則病易復復下之則傷其
胃氣令復脹滿再三下之尚可過則傷矣凡小兒有癖
其脉大必發癎此為食癎下之便愈當審候掌中與三
指脉不可令起而不時下致於發癎則難療矣若早下
之此脉終不起也脉在掌中尚可早療若至指則病增
矣凡小兒腹中有疾生則身寒熱寒熱則血脉動動則
心不定心不定則易驚癎發速也
候癎法
夫癎小兒之惡病也或有不及求醫而致困也然氣發
於内必先有候常宜審察其精神而採其候也
手白肉魚際脉黑者是癎候魚際赤者熱脉青大者
寒脉青細者為平也鼻口乾燥大小便不利是癎候
眼不明上視喜陽是癎候耳後完骨上有絡盛
卧不靜是癎候青脉刺之令血出也鼻口青時小驚
是癎候目閉青時小驚是癎候身熱頭常汗出
是癎候身熱吐哯而喘是癎候身熱目直視是
癎候喜欠目上視是癎候身熱目視不精是癎候
目瞳子卒大黑於常是癎候卧惕惕然而驚手
足振搖是癎候卧夢笑手足動搖是癎侯意氣
下而妄怒是癎候咽乳不利是癎候身熱小便
難是癎候吐痢不止厥痛時起是癎候弄舌搖
頭是癎候小兒髮逆上啼笑面暗色不變是癎候
已上諸候二十餘條皆癎之初也見其候便爪其陽脉
所應灸瓜之皆重手令兒驟及足絶脉亦依方與湯
瞳子直視動轉腹滿瀉下血身熱口噤不食乳角弓反張
強汗出發熱嗜卧不悟手足掣瘲喜驚凡八條癎之極
者也如有此非復湯爪所能救便當時灸之若病家始
發便來請師師可診候當審其發作次序治之以其節
度首尾取瘥也病家已經無次序不能制病病又變異
其本候後師更不知其前症虚實祗據後症求治亦不得
瘥也要須盡問察之道前師診治源流當倣其意以為
治乃無逆耳前師處湯本應數劑乃瘥而病家服一兩
劑未效便謂不驗矣已後更問他師不尋前人後人不
知次序而更為治盡反前師此治之弊也或前已下之
後又當以和平之劑接補之或有症應下而前未下者
或前治寒温失度後人調治是為治敗病皆須的確然
後無誤不依次第及不審察必重弊也錢氏云廣親太
尉七歲潮熱數日欲愈錢謂其父三大王曰七使潮熱
將安八使預防驚搐王怒曰但使七使愈勿言八使病
錢曰八使過來日午間即無苦也次日午前果作急搐
召錢治之三日愈盖預見其目直視而顋赤必肝心俱熱
更坐石枕子乃欲冷此熱甚也肌膚素肥盛脉又急促
故必驚搐所言午時者自寅至午皆心肝所用事時治
之瀉心肝補腎自安矣東都王氏子吐瀉諸醫用藥下
之至虚變慢驚其候睡露睛手足瘈瘲而身冷錢曰此
慢驚也與括蒌湯其子胃氣實即目開而身温王疑其
子不大小便令諸醫以藥利之醫用王不留散等數服不
利而身復冷令錢氏利小便錢曰不當利小便利之必
身冷一二日已身冷矣因抱出錢曰不能食而胃中虚若
利大小便即死久則脾腎俱虚當身冷而目閉幸胎氣
實而難衰也錢用益廣散使君子丸四服令微飲食至
日午果能食所以然者謂利大小便脾胃虚寒當補脾
不可别攻也後又不語醫作失音治之錢曰既失音豈
開目而能飲食又牙不噤而口不緊也諸醫不能曉錢
以地黃補腎所以然者用清藥利小便致脾腎俱虚今
脾已實腎尚虚故補腎必安治之半月而能言一月而
痊也吐虚者慢驚風瀉虚者慢脾風吐瀉虚者曰隂
癎壯熱搐掣曰陽癎慢驚風眼偏喜開慢脾風眼偏喜閉
隂癎眼半開半閉陽癎半鮮半青急驚風十生一死慢
驚風千死一生風癎者因將養失度血氣不和或厚
衣汗出腠理開舒風邪入名之曰風癎其病在肝肝主
風驗其證目青面紅發搐是也驅風膏大青膏琥珀散
鎮驚藥有熱四順飲退後與利驚丸下涎驚癎者因血
氣盛實臟腑生熱或驚怖大啼精神傷動外邪所入名
其症曰驚癎其病在心心主驚驗其證忽然呌聲發搐
是也琥珀散紅龍散鎮心丸有熱四順飲利驚丸下之
食癎者因乳食過多傷動脾與胃或食停中脘内生痰
熱氣逆上衝名其症曰食癎其病在脾脾納食驗其証
愛吐氣即發搐是也此病或大便酸臭紫霜丸下之以
驚藥其食癎遇傷飽復作宜下三證大同小異並属陽
也各目睛鮮斜手足潮搐或作猪聲發過即瘥皆十生
一死也所以陽癎眼半鮮半青者是肝有風熱飛仙論
云目鮮則肝有風錢氏云目青者肝有熱大抵陽癎欲
發先眼目青鮮其間有因驚食交互致熱盛則生風風
属於肝肝有風則旺於心火心火盛則鎔動肺金生痰
壅或聞大聲或大驚而發搐者有熱極雖不聞聲及驚
亦自發搐蓋風熱盛故也慢驚者因久吐而胃氣先
虚胃與肺母子也母虚亦令子衰二經虚則生黏痰者
脾胃所出也痰則凝滯在於咽喉如牽鋸之聲時復瘈
瘲是也所以慢驚風偏喜開者胃虚生風通真子云風
能動能開慢脾者因久瀉而脾氣先虚脾與肺子母也
母虚亦令子衰二經俱虚則生頑涎者脾肺所出也涎
則溢流於咽喉如水雞之聲時復瘈瘲是也所謂慢脾
之風眼偏喜開者驚氣入脾通真子云氣能靜能閉隂
癎吐瀉之久脾胃俱虚脾與胃表裏也二經俱虚則生
痰頑涎相纏如膠塞於咽喉故聲鳴而喘時復手足顫
搖或如角弓之反張是也所以隂癎眼半開半閉者是
風氣並行脾胃三證似同而異並属隂也各目睛昏
暈背脊強直或作鴉聲發頻難差皆十死一生也凡慢
有汗多死仲景云不得有汗蓋隂證無汗有汗者亡陽
古人說慢驚瘈瘲是似搐不搐其間亦有慢驚如急搐
者是死期之速也有嗽變驚者詳審治之身熱脉浮
精神恍惚或吐或瀉不思飲食發搐即是半陽半隂合
病身凉脉沉精神倦怠不吐不瀉又能乳食發搐者亦
是半隂半陽合病正是傷寒半是表半是裏之義也
隂癎瘥後復發多死設有安者必須眼目少精神語言
不正或口有痰涎流溢頥下或手足偏廢陽癎瘥後復
多涎緣驚風有三種所作忽發癎荏苒失治風涎流滯
心包絡間或因驚而再發或感風而發或傷食而發過
如舊或進退不定潮作有時也夫癲狂癎痙始本於
心心者精神之舍智意之源常欲安靜無諸觸犯疾何
及焉若邪積於内熱摶於外脾胃因虚不能尅制腎水
上刑於心火隂陽併㞐遂致精神失守恍惚多驚癲狂
癎痙之疾所由而生蓋重隂則癲重陽則狂癎則身軟
而醒痙則身強而昏癲之來也發則異常或歌或哭乍
喜乍悲狂之證也妄言不食而歌棄衣而走癎者發則
卧地嚼舌吐沫或作猪聲痙則腰背仰折狀如反弓痰
壅而厥良由風涎流滯心絡故也已而失治損傷於心
心傷則神去神去則死也設有安者則語澁少神或緩
弱為廢人小兒驚啼睡中四肢掣動變蒸未解慎勿
針灸爪之也動其百脉因驚成癎也唯隂癎噤痙可針
灸之爾凡小兒如有小疾早為尋醫勿致稽遲皆能
害命凡有數疾灸而不治盡變為癎壯熱灸不治為癎
夾驚傷不瘥為癎痰飲不瘥為癎洞泄不止為癎咳𠻳
不止為癎夜啼不瘥為癎客忤發不止為癎霍亂吐瀉
不止為癎哯乳不瘥為癎臍瘡不乾常有黃水出灸則
為癎已上病狀皆能變為癎疾也小兒驚不醫者成
風風不醫者成癎癎不醫者成痙既成痙則難以用藥
癎亦分數種有驚風癎因驚即發有乳風癎食乳衝肺
即發發即吐乳不食有肝風癎四季多𤼵𤼵即寒熱口噤
有肺風癎冬月多發發即口噤面黑大抵癎病不能害
命只邪氣在心頭重嘔吐常服鎮心湯藥如覺發時一
邊手足動當吐吐後覺麻癖不能舉手兼說話亦不
分曉牙齒皆黑此風涎及邪氣閉塞竅内也凡諸癎正
發手足掣縮慎勿捉持之致令曲戾不隨也凡癎病有
數般不可盡述且說五臟表裏受風形狀初受驚癎目
反視踞坐舉頭唇皮青色面青黃此乃病𫝊於肝若唇
黑眼慢旬日死風癎口吐白沫已𫝊受心臟放齒咬人
或即口頰手指青黑似醒似寐若指黑色面青黑乃五
日内死臍風發癎面虚腫搐搦手足搖動兩臉白病已
𫝊肺面如土色七日而死搐搦或夢中啼哭下齒咬人
不似慢驚狀若眉帶黑色病𫝊入腎腎已絶旬日死脾
癎之狀喉如鋸鳴多睡不進乳口乾脣赤眼白多此病
旦夕而死肝癎之為病青目反視手足搖心癎之為病
面赤心下有熱短氣息微數脾癎之為病面黃腹大喜
痢肺癎之為病面目白口沫出腎癎之為病面黑目正
直視不搖如尸狀膈癎之為病目反四肢不舉腸癎之
為病張口搖頭馬鳴欲反折牛癎之為病目正直視腹
脹羊癎之為病喜揚目吐舌猪癎之為病喜吐沫犬癎
之為病手屈拳攣鷄癎之為病搖頭反折喜驚自搖又
有烏癎唇口撮聚目手俱搖蛇癎身軟頭舉吐舌視人
牛癎即牛聲馬癎即馬嘶狗癎即犬吠羊癎即羊鳴雞
癎即雞鳴五癎病者腑臟相引邪氣盈起寒厥口吐沫
須臾如甦復作神效雄黃丸方與錢氏五色丸同但博
濟水銀用八分耳玄中記曰天下有女鳥一名姑獲
又名鈎鬼星也喜以隂雨夜過飛鳴徘徊人村里呼得
來也是鳥純雌無雄不産喜落毛羽於中庭置入兒衣
中便使兒作癎必死即化為其鬼也是以小兒生至十
歲衣裳不可露也八月尤忌之癎有八候前曰仆後
曰僵晝曰陽夜曰隂罵人曰癲笑人曰邪一日十數次
發曰癎小年有此患曰呆蓋陽證不可用温隂證不
可用寒風癎則先為之散風驚癎則先為之利驚食癎
則先為之消積總以定癎等劑主之若臟若腑一隂一
陽是固不可無别大槩血滯心竅邪氣在心積驚成癎
通行心經調平心血順氣豁痰又其要也若見小兒有
熱有痰不欲乳哺眠睡不安常驚悸此皆發癎之漸也
即以紫霜丸導之時間量與紫霜丸减其盛氣則無驚
癎風癎内瘹之患癎瘖不能言者南星炮為末雄猪膽
汁調和少許啖之輙效錢氏五癎丸并南星散以菖蒲
湯調下甘遂猪心湯以和蘇合香丸皆治癎之要藥也
一切癎
方
返䰟丹(和濟方)治小兒諸風癲癎潮熱發瘈瘲口眼相
引項背強直牙關緊急目睛上視及諸病久虚變生
虚風多睡昏困荏苒不解速宜服之
當歸(酒浸切焙微炒)烏犀(鎊各二兩)乾薑(焙)枳殼(去穰麥炒)
白术(酒浸一宿微炒)人參(去蘆)木香(不見火)茯苓(去皮)
丁香(不見火)厚朴(去皮薑汁炙熟)藁本(去土)天竺黃(細研)
桑螵蛸(微炒)敗龜(酒醋塗炙黃)蔓荆子(去白)何首烏
(泔浸一宿煮過火焙)白芷虎骨(酒浸炙令黃)晩蠶蛾(微炒)
縮砂仁(各三分)麻黃(去根節)麝香(研)羌活(去蘆)
羚羊角(鎊各一兩)半夏(湯洗七次薑汁浸三宿焙乾炒黃)川烏頭
(燒令通紅勿令烟盡入地坑以新土圍食頃)白花蛇(酒浸一宿炙令熟去皮骨用肉)
防風(去蘆)白殭蠶(去絲嘴微炒)㯽榔白附子(微炮)
天南星(湯洗生薑自然汁煮軟切焙炒黃)藿香葉(去土)阿膠(碎炒)
萆薢(微炙)肉桂(去麄皮)細辛(去苗)陳皮(去穰微炒)槐
膠烏蛇(酒浸一宿炙熟取肉用)沉香(不見火)乾蝎(微炙)
獨活(去苗)天麻(酒浸切焙各一兩)硃砂(細研水飛)石斛(去根)
雄黃(細研水飛)肉豆䓻(去殼微炒)牛黃(别研)龍腦(别研)
水銀附子(水浸後炮去皮臍)蟬殼(去土微炒)川芎(各半兩)
烏鴉(一箇去嘴趐足)膩粉(别研一分)狐肝(三具臘月採取同烏鴉一箇入)
(新瓮内以瓦盆蓋頭泥固濟炭火一觔燒令通赤烟盡出候冷研細用)硫黃(研細用甆)
(盞盛慢火養成汁入水銀急炒如青泥成沙再研半兩)金箔(二十片為衣)
右如法修事搗研令細煉白蜜合和入酥再搗三五
千下丸如梧桐子大每一歲兒一丸温薄荷自然汁
化下不計時候
丹砂丸(一名虎睛丸聖惠方)治小兒一歲至十歲發癎成癲發
動無時口吐白沫遺失大小便
丹砂(研)天麻露蜂房(微炙)麻黃(去節)黃芩(去黑)
(心)釣藤(各半兩)甘草(炙剉)防葵(炒)大黃(炒)
蚱蟬(去頭足炙)龍齒(研)山梔子(各一兩)銀箔(十片細研)
虎睛(研一對)羌活(去蘆頭)柴胡(去苗)白鮮皮升
麻雷丸(炒)沙參(各三分)石膏(研一兩一分)蛇蜕
皮(炙黃)麝香(研)細辛(去苗葉)牛黃(研各一分)
右搗研為末煉蜜為丸如菉豆大每服一歲兒三丸
二歲至三歲五丸四歲至五歲七丸六歲至十歲十
丸並用米飲下空心午間臨卧各一服一方無細辛
大金箔丸(幼幼新書)治一切風及大人小兒諸癎解心胷
壅熱消痰墜涎無時發動吐涎沫背強直神志昏憒
金銀箔(各一百片)辰砂(一兩研)牛黃(研)生犀(末)
丁香沉香真珠(末)木香腦麝(各一分)琥
珀(末)硼砂烏蛇肉(酒浸炙去皮骨)天麻(酒炙浸)雄
黃(研)蝎稍白殭蠶附子(炮去皮臍)天南星(炮)
防風白附子甘草(炙已上各一分)香墨(半兩燒)
右為細末入研藥一處勻合將金銀箔入水銀三分
同研如泥再同研令勻煉蜜為丸如菉豆大每服大
人五丸用薄荷酒下小兒三丸薄荷湯化下
天烏散(一名狐肝散幼幼新書)治大人小人一切風及久癎患病
臘月烏鵶(一隻去毛羽嘴爪腸胃)臘月野狐肝(一具同前烏鵶入瓶)
(子内固齊燒為灰)麝香(研)天麻犀角(屑各半兩)乾蝎
白殭蠶蟬殼牛黃(研更炙益妙)荆芥(取穗)藿香
天南星(去心)白附子膩粉(研)桑螵蛸(須用臘月採取)
(桑上者佳各一兩)烏蛇(二兩酒浸炙去皮骨)
右為末每服半錢煎荆芥湯或豆淋酒調下空心小
兒用薄荷湯調下
奪魂散(永類鈐方)定癎良方
白殭蠶(去絲炒令黃色半兩)白附子(炮)蛇含石(燒紅醋淬七八)
(次研碎各一分)生銀生金白茯苓牛黃(如無以膽製倍)
(加用之)烏稍蛇頭(七八寸許酒煮)天麻(各一錢)天南星
(秤末一分生薑汁浸一宿用)腦子半夏末(二錢重薑汁浸一宿各焙)
赤脚蜈蚣(一條酒浸炙令焦)犀角(傍二錢)
右為末蒸棗肉為丸如麻子大每服十丸至十五丸
二十丸煎金銀薄荷湯下硃砂為衣一方加代赭石
一分醋淬如欲利痰加巴霜煮枳殼一分議曰癎
之為疾又是一種證候若言驚風所𫝊古人有謂食
風驚三癎若言不干驚風所𫝊古云驚風三發便為
癎且癎為疾痰熱壅盛𫝊入經絡塞於心肺是致關
竅不通故作癎疾發作有如驚風弔或因驚而生痰
多或因熱而作風盛大小便不利上下氣不通心神
悶氣亂若死而復生生而復死沉沉默默無由甦省
忽爾氣透關竅漸得開通魂魄稍得安定向後心被
觸惱氣不宣利發作如前是知癎之為疾乃由虚痰
冷涎頑結於胷臆驚風併聚於關膈常無精神心志
不寧即存恍惚療理不專藥服不投必自致害何足
怪者即奪魂散方經效袐𫝊修合如法活人神驗豈
非至寳之謂也
麻黃五癎湯(幼幼新書)主療百日及過百日兒癎連發不
醒及胎中帶風體冷面青反張宜服
麻黃(去節二分嬰孺方用一分)羌活乾葛甘草(炙二分嬰孺方)
(一分半)枳實(麵炒二分嬰孺方用三分)杏仁(一十枚去皮碎并尖嬰孺方用)
(四十枚)升麻黃芩大黃(各四分)柴胡芍藥
(各三分)釣藤皮(一分嬰孺方用一分半)蛇蜕(三分炙嬰孺方用二分)
蚱蟬(二枚炙去足羽)石膏(六分研)
右以水二升并竹瀝五合煎取六合每服一合佳
五癎湯(幼幼新書)治五六歲兒壯熱發癎疹自下利
大黃(剉炒)石膏(研各一兩)蚱蟬(三枚微炙)柴胡(去苗)升
麻梔子仁麻黃(去節)黃芩知母(焙)釣藤
芍藥杏仁(去皮尖雙仁别研各半兩)蛇蜕(三寸炙黃)露蜂房
(微炙一分)
右麄搗篩一二歲兒每一錢水半小盞煎至三分入
竹瀝半合更煎一兩沸去滓分温三服至夜服盡随
兒大小加减一方無黃芩服藥後如人肌暖以帛拭
身
石室紫藥神丸(幼幼新書)治小兒十二癎
丹砂(九分别研)大黃(六分)桂心半夏(洗各四分)牛黃
黃連(各五分)雲母(七分)雄黃(二分)特生礜石(十二分煉)
右為末更入
巴豆(二分去心炒)雷丸(二分)真珠(一分)代赭(二分)乾
薑(三分)
右各為末新絹袋盛蒸如斛米熟方取牛黃桂薑代
赭别為末與前相和勻以蜜杵丸如黍米大一歲兒
下一丸十歲小豆大一丸日服三次
麻黃散(聖惠方)治小兒百日内發癎連發不醒及胎中
帶風體冷面青身體反張
麻黃(一分去根節)甘草(一分炙微赤剉)羌活(三分)柴胡(一分)
(去苗)川大黃(一兩剉碎微炒)川升麻子芩(各一兩)枳
殼(麥炒炙微黃)葛根(各半兩剉)蛇蜕皮(五寸炙令黃色)石膏
(一兩半細研)釣藤(一分)蚱蟬(三七枚微炙)杏仁(半兩湯浸去皮)
(尖雙仁麥炒微黃)
右件藥搗麄羅為散每一錢以水一小盞煎至五分
去滓更入竹瀝半合煎三兩沸量兒大小加减服之
石膏散(聖惠方)治小兒一歲至四歲壯熱大驚發癎
石膏(一兩細研)蚱蟬(二枚微炙)柴胡(一兩半去苗)川升麻
釣藤(各三分)子芩知母(各一兩)梔子仁(半兩)龍
齒(一兩)赤芍藥(半兩)麻黃(三分去根節)葛根(一兩剉)
甘草(一分炙微赤剉)川大黃(一兩碎炒)
右煎一兩沸量兒大小加减温服一方無赤芍藥有
蛇蜕皮炙用
石膏崇命湯(幼幼新書)治小兒發癎
石膏(研)黃芩(去黑心)芍藥(各一分)桂心(去皮)細
辛(去苗葉)龍骨(碎)當歸(切焙)乾薑(炮)大黃(剉炒)
牡蠣(煆研)赤石脂白石脂(各三分)甘草(炙一兩)
右搗篩一二歲兒每服半錢水半盞入棗一枚擘同
煎至三分去滓温服至夜三四服隨兒大小增减一
方無白石脂若有熱有驚加黃芩二分以韋囊盛藥
大驗
蚱蟬丸治小兒諸癎乍𤼵
蚱蟬(炙去趐足一枚)大黃(煨剉)石膏(研)柴胡(去苗各一兩)
牛黃(研)龍齒(碎)梔子仁升麻芍藥沙
參釣藤(各三分)杏仁(二十一枚湯浸去皮小雙仁麵炒)龍膽
(半兩)丹砂(研一兩半)
右搗研為末煉蜜和丸如梧桐子大一歲每服一丸
温水化破服日三更量兒大小以意加减旋丸與服
芍藥湯(幼幼新書)治小兒諸癎吐痢寒熱百病不乳哺
芍藥黃芩(去黑皮心)大黃(炒)當歸(切焙)括樓根
甘草(炙剉)桂心(去粗皮)人參(各三兩半)赤石脂(搗研如粉)
牡蠣(研如粉)紫石英(搗研如粉)麻黃(去節各一兩一分)
右搗篩再研令勻一二歲兒每服半錢匕水半盞入
棗一枚煎至三分去滓温服日三服隨兒大小增减
牛黃煎治小兒膈上有痰發癎掣瘲
牛黃(研半錢)人參(半兩)生犀末蓬砂(研)白茯
苓(去皮)薄荷乳香(研)甘草(炙剉)井泉石(研)
烏金石(研)生乾地黃天麻(各一分)
右搗研為末用蜜于銀器内熬成煎每服皂子大人
參湯化下日三
驅癎散治諸癎口眼相引上視涎流手足抽掣頭項
反張腰背強直
硃砂(研)雄黃(研)蛇皮(炙黃)石膏(煆通紅出火毒各一分)
蜂房(炒)遠志(取肉薑製焙)細辛(去苗)麻黃(去節)殭
蠶(炒)川大黃(生)川芎獨活(各一分半)
右為末每一錢鈎藤入水蜜煎湯温和調灌大兒增
用
竹瀝湯治小兒出胎二百許日頭身患小小瘡治護
小瘥復發五月中忽小小咳𠻳微温和治之因變癎
一日二十過發四肢縮動背脊反張須臾氣絶良
久復甦已與常治癎湯得其吐下經日少間爾後單
與竹瀝汁稍進一日一夕中合進一升許發時小疎
明日與此竹瀝湯得吐下發便大减其間猶稍與竹
瀝汁竹瀝湯方
竹瀝(五合)黃芩(三十銖)羚羊角(鎊屑)木防己(各六銖)
大黃(二兩)茵芋(三銖)麻黃(去根節)白薇桑寄生
萆薢甘草(炙各半兩)白术(炮六銖一方作白蘚)
右㕮咀以水二升煮取藥减半内竹瀝煎取一升分
服二合相去一食久進一服一方内無蓽薢白术有
白鮮皮
牛黃丸(聖惠方)治小兒諸癎驚惕掣瘲及中客忤宜服
牛黃(細研)人參防風(各去蘆頭)細辛赤芍藥
&KR0797;蔞根當歸(已上各半兩)蚱蟬(七枚去翅足微炙嬰孺方二分)
川大黃(一兩剉碎微炒)蛇蜕皮(炙令黃色五寸嬰孺三分)甘草(三分)
(炙微赤剉)麝香(一分細研嬰孺方用三分)巴豆(三十枚去皮心研如膏)
右為末入巴豆研令勻煉蜜和搗二三百杵丸如麻
子大初生一月至百日兒每服一丸一歲至三歲服
兩丸四歲至五歲兒服三丸用薄荷湯下快利為度
若兒驚惕及人中温壯熱腹滿有不調增服快利為
度量兒大小虚實與服一方加熊膽
鎮心丸(幼幼新書)治小兒癎時時發作將成厥
人參桂心蜀椒茯苓附子(炮各三分)乾薑
半夏細辛牛黃(各二分)桔梗(十分)白薇防
葵
右為末蜜丸小豆大先食服五歲六歲三丸日三往
來寒熱及虚熱者可作知母丸若胷上氣服可作杏
仁煎
五癎煎(一名子芩五癎煎幼幼新書)治小兒經熱癎體羸不堪兼治
子母
鈎藤皮(一分半)子芩知母(各四分)甘草(五分)升
麻(三分)寒水石(六分)蚱蟬(二枚炙去翅足)蜣蜋(炒三箇)
沙參龍齒柴胡(各二分)蛇蜕皮(四寸炙)
右為末以清蜜和使流行銅器中置沸湯煎攪成飴
糖狀取之一月兒棗核大一呷二枚日再夜五六過
不甚妨食五十日兒呷三枚百日兒呷四枚二百三
百日兒五枚一歲六枚三四歲七枚五歲十枚兼夜
並六七過不妨食也
茯神散(幼幼新書)治小兒癎瘲嘔吐
釣藤獨活黃芩麻黃(去根)桂心石膏
甘草(炙)防風茯神大黃(製各二分)蚱蟬(三枚炙)
蛇蜕皮(三分炙)
右以水三升煮取一升二合去滓一合日三服大小
增减服之
硝石丸(幼幼新書)治少小痞癖結積除癎止驚
硝石(三分)柴胡細辛當歸茯神芍藥
甘遂(各二分)大黃(十分)黃芩巴豆(三十枚去皮心炒)
牛黃(别研)葶藶子(炒研各一分)
右為末蜜丸一歲服胡豆大二丸日一服以微利為度
牛黃雀屎丸(幼幼新書)治小兒百二十癎諸變蒸腹中宿
痞及飲食不節腹滿温壯朝輕夕甚大小便不通胃
氣弱脾冷使之
牛黃芍藥甘草(炙)巴豆(去心皮炒别入各三分)雀
屎白(炒)乾薑當歸黃芩(各二分)大黃(五分)
芎藭人參(各四分)黃耆(一分)麵(炒一合)
右為末蜜丸胡豆大一歲兒未食與二丸三二歲小
豆大二丸日三不知稍加之微利為度常服大良初
生兒及二日五日已上腹中滿口急不得取乳大小
便不通兒胷中作聲者服半黍大一丸十日兒一黍
大一丸若頭身發熱惕惕驚不安腹脹滿中中客忤
吐乳皆主之百日兒二丸及寒熱往來朝夕温壯或
身體熱利久不斷青黃五色又已發癎目睛時上翻
或但直視或通夜轉急不得須臾息及傷寒食飲不
消化吐逆皆主之小兒有耐藥者酌加之量兒大小
服之無不瘥也
五癎丸治小五癎驚悸狂呌發搐上盛涎潮等疾及
尋常涎盛
皂角(去皮搥碎水三四升浸取汁濾過銀器重湯熬成膏)白礬(熬苦研細各四兩)
半夏(洗七次)上等辰砂(研)天南星(炮各一兩)蝎稍
(炒)白礬白殭蠶(直者炒)上等雄黃(研)白附
子(各半兩)麝香(研)烏蛇(酒浸去骨焙乾炒各一兩)蜈蚣(大者)
(一條去頭足酒浸炙)
右為末先用皂角膏子和未能就次用生薑汁煮糊
為丸硃砂為衣小兒六七歲如菉豆大每服三四十
粒三四歲二三十粒二四歲如麻子大一二十粒並
用薄荷湯下生薑湯下亦得
陽癎防風散(一名硃砂散)治小兒身熱面赤急驚風痰涎
壅盛上視牙關緊硬者陽癎也
硃砂(一分研)膩粉麝香(各半錢)蘆薈白附子
甘草(各二錢)胡黃連(一錢)蝎稍(七箇)白殭蠶(十箇炒)
金箔(七片)赤脚蜈蚣(一條炒)
右為末二歲已上服半錢匕以金銀薄荷湯調下三
歲以上一錢匕如口不開灌入鼻中一方無蝎稍
隂癎附子散治小兒吐瀉或口吐不瀉日漸困面色
白脾虚或冷不搐搦目微上視隂癎慢驚也服此祛
風豁痰回陽正胃及治唇青面黑四肢逆冷
黑附子(生去皮臍)生天南星半夏(各二錢)白附子
(一錢半)
右研細井花水浸七日每日換水浸訖控乾入硃砂
二錢麝一錢拌勻每一字薄荷湯調下量兒加减一
方用附子生去皮臍為末每服二錢以水一盞半生
薑二片煎至半盞分三二服量兒加减吐者入丁香
五箇煎至乳空時服或用水浸炊餅為丸如粟米大
每服二十粒亦可一方入全蝎末二錢
甘草湯(一名釣藤湯)治小兒諸癎掣瘲吐舌
甘草(炙剉)釣藤栝樓根黃芩(去黑皮)獨活(去蘆)
(皮)桂心(去粗皮)芍藥當歸(切焙)石膏(碎各半兩)
蛇蜕(六寸炙黃)麻黃
右麄搗篩三五歲兒每服一錢匕水一盞煎至五分
去滓熱服日三隨大小加减
當歸湯治小兒諸癎
當歸(切焙)龍骨(研各半分)甘草(炙三分)大黃(剉炒)芍
藥細辛乾薑(炮)石膏(碎)桂(去皮)青石脂
黃芩
右搗篩五歲兒每一錢水小盞入棗二枚同煎至五
分去滓分温二服日三服後瀉者加赤石脂一分若
有熱驚者加黃芩去黑心半兩隨兒大小加减
化涎丸治諸癎胞絡涎盛宜常服此藥
半夏(一兩生薑汁浸一宿)乾薑(炮)黃連桂心木香
(四味各半兩)牛黃(一分别研)麝香(一分别研)硃砂(一兩研細水飛)
巴豆(十枚去皮心膜炒令黃研細)
右件為末次入研者藥一處拌勻滴水為丸黍米大
每服三丸至五丸温米飲或煎荆芥湯送下乳食後
蚱蟬湯治小兒五十日發癎諸藥無效及初生百日
内發癎者
蚱蟬(去趐足微炙)芍藥(各三分)釣藤細辛(去苗葉)
黃芩(去黑心)黃耆(剉)甘草(炙令赤各半兩)牛黃(研)
麝香大黃(剉炒香一兩一分)
右搗篩入牛黃麝香拌勻每服半錢水半盞煎至三
分去滓分温二服連夜五六服隨兒大小加减
斷癎丸治諸癎痰盛
皂角(盈尺者三錢去皮搥碎水三升浸取汁濾過煨器内熬成膏)白礬(煆枯研細)
(一兩半)南星(温紙炮熟一兩)蝎稍(炒)直殭蠶(炒)雄
黃(研)硃砂白附子(各半兩)麝香(一錢别研)烏蛇
(酒浸取肉焙乾炒一分)赤蜈蚣(一條去頭足酒浸炙)
右為末用水煮半夏糊和前項皂角膏為丸桐子大
每服一丸生薑湯下一方無麝香
全蝎五癎丸
赤蜈蚣(二條去頭足酒浸炙)南星(炮熟二錢半)麝(一字)全蝎
防風硃砂(細研)遠志肉(薑汁浸炒)白附子(生)蘆
薈延胡索金銀箔(各三十片)
右為末入麝糕糊丸桐子大每服一丸菖蒲紫蘇煎
湯調下
金朱丹定一切癎
赤蜈蚣(大者一條去頭足酒浸炙)烏蛇頭(酒浸炙取肉)延胡索
(生各一錢半)白附子遠志(薑汁浸一宿)鐵粉透明
防風全蝎(焙)天麻(各一錢)金銀箔(各三十片)天
南星(二錢半薑汁浸一宿)
右為末以圓白半夏為稠糊入黃牛膽汁并腦麝少
許和丸桐子大硃砂為衣每服二丸金銀器煎湯泡
薄荷調下
麝香雙丸治新生兒客忤中惡癎發乳哺不消中風
反拆嘬口吐舌并吐忤面青目下垂腹滿身體羸瘦
脛交三歲不能行者
麝香牛黃黃連(各二兩)桂心蜈蚣(一箇去頭足)
雄黃硃砂烏賊魚骨(炙)附子(炮)巴豆(六十)
(枚去皮炒)特生礜石(燒煉半日各一兩)
右别研巴豆如脂和末勻蜜和杵三千下甆合收勿
泄氣十日至一月兒服一米百日至三百日兒服二
麻子許以意增减兒雖小病甚者增大其圓不必依
此小兒病率多耐藥服當汗出若不汗及不覺瘥一
日一夜四五服以汗出及瘥為限嬰兒見生人即為
客忤婦人月水來未盡觸小兒亦為客忤若多失
子産下輙死者但落地啼聲未絶便以指刮舌上當
時銜血如薤葉者便與米大二兒一日一服七日乃
止無不全也藥不能全合合半劑者當用巴豆三十
箇若三分合一者巴豆二十七箇亦不隨餘藥减其
然者正以此為良爾若無赤頭足蜈蚣只取足赤者
三條斷其頭并項後二節用之其餘不堪用也
鐵精丸治少小心氣虚或以發癎及未發安五臓定
心氣
鐵精黃芩芍藥芫花(炒)人參甘遂(炙)
茯神(各三分)硝石牛黃(各二分)蛇蜕皮(二寸)甘
草(一分炙)
右為末蜜為丸小豆大一服三丸日再不止加之取
微利為度
至寳丹治諸癎急驚卒中客忤不得睡煩躁風涎搐
搦及傷寒狂語伏熱嘔吐並皆服之
安息香(一兩半為末無灰酒飛過濾出沙石約取一兩慢成膏入藥内用)琥珀
(研)硃砂雄黃(各一兩研水飛)金箔(五十片)銀箔(五十)
(片)龍腦麝香(各六分)牛黃(半兩各研)生烏犀角
生玳瑁屑
右生犀玳瑁𢷬羅為細末研入餘藥合勻將安息香
以重湯凝成膏搜為劑如乾即入少熟蜜盛不津
器中旋丸如梧桐子大一歲服二丸人參湯化下大
小以意加减治大人中風語中惡氣絶中諸物毒
中熱暗風産後血暈死胎不下並用童子小便一合
生薑自然汁三五滴同温過化下五丸立效
龍膽湯治嬰兒出腹血脉盛實寒熱温壯四肢驚掣
發熱大吐嘔者及雖能哺食中實不消壯熱變蒸
中客人鬼氣并諸驚癎方悉主之十歲以下小兒
皆得服之但新生嬰兒及漸長者其服藥多寡俱
依後例若必知客忤及有鬼氣者可加人參當歸各
如龍膽多少也一百日兒加三銖三百日兒加六銖
一歲兒加半兩餘藥皆凖耳
龍膽釣藤皮柴胡黃芩桔梗芍藥
茯苓(一作茯神)甘草(各六銖)蜣蜋(二枚)大黃
右㕮咀以水一升煮取五合為劑服之如後節度兒
有虚實兒虚宜减藥與水也小兒生一日至七日分
一合為三服兒生八日至十五日分合半為三服兒
生十六日至二十日分二合為三服兒生二十日至
三十日分三合為三服兒生三十日至四十日盡以
五合為三服皆得下即止勿再服之
神明還命牛黃丸治小兒癎
牛黃(二大豆許)白石脂龍骨(各一兩半)桂心寒水
石大黃(各二兩半)牡蠣&KR0797;&KR0803;(各二兩)石膏(碎)
硝石(各三兩)
右為末水二升三指撮末煮五合為三服日三牛黃
為末臨時入
地龍散治諸癎發歇無時
乾地龍(半兩焙)虎睛(一對炙)人參(一分)金銀箔(二十)
(片)天竺黃硃砂代赭石(煆醋碎)鐵粉(各一分)
雄黃(一錢半)輕粉(半錢一用鉛霜)
右為末每服半錢紫蘇湯調或温水調下
白术湯治少小腹中有熱有寒在胷上逆吐腹雷鳴
而滿驚啼甚即發癎掣縮休作有時
白术當歸(各一兩)厚朴(炙)半夏(洗)甘草(炙)
人參川芎生薑(各二兩)枳實(三箇炙)食茱莄
(二合)
右以水七升煮取二升温服三合日三夜二合
羌活膏治三十六種驚風三發成癎
羌活人參桂心防風(各半錢)蝎硃砂
硫黃茯苓木香(各一錢)腦麝(各少許)
右為末煉蜜為膏入金銀箔各十片衮研酌量加减
以薄荷湯下
扁金丹治小兒胎風諸癎手足瘲瘈目睛上視頸項
緊急強直或搖頭弄舌牙關緊急口吐痰沫反拗多
時精神不寧睡卧多驚吐痢生風昏塞如醉
白花蛇(去骨酒浸焙乾秤)防風(去蘆頭焙乾秤)蜈蚣(要赤者不去頭)
(全用炙)乳香(研極細各半兩)蝎(要扁瘦全各半兩)硃砂(研極細各)
(一兩)天南星(火燒存性)大草烏頭(火燒存性一兩半)麝香
(一錢細研)牛黃(半錢細研)
右為細末然後與研者藥一處再研勻用水浸炊餅
為丸如桐子大捏扁每服三餅子荆芥湯化如稀糊
抹入口中漸漸嚥下候一時辰更進一服神效一方
無牛黃防風
天南星煎凡胎癎病潮發遲速
天南星(一兩)白附子(一兩)白花蛇(一兩酒浸去皮骨炙令黃)
乾蝎(半兩炒)天麻(半兩)已上搗羅為細末用好酒兩
大盞攪令勻於慢火上熬不住手攪以酒盡為度
次入好硃砂(半兩水飛)膩粉(一分)牛黃(半錢)麝香
(半錢)龍腦(半錢為末)
右都入膏子内一處和看硬軟成膏如皂角子大每
服一粒竹瀝化下不計時候
治五癎
露蜂房(一兩焙先洗)石菖蒲桂心遠志(去心)人
參(各半兩)牛黃杏仁(去皮)硃砂(各一分)麝香(一錢)
(研)
右為末薄荷湯調下三歲以下半錢大小以意加减
人參丸治小兒諸般驚惕瘲瘈及中客忤
人參(半兩)甘草(炙三分)牛黃細辛(去苗各半兩)蚱
蟬(去趐足炙七枚)大黃(温紙褁煨半兩)芍藥當歸(切焙半兩)
蛇蜕(炙三寸)括樓根防風(去义各半兩)麝香巴
豆(去皮心研三十粒)
右除巴豆牛黃麝香外搗羅為末研勻煉蜜為丸如
麻子大初生至百日兒每服二丸一歲至五歲兒每
服三丸五丸並用薄荷湯下若兒驚惕及客忤温壯
發熱腹滿丸數服之以快利為度更量兒大小加减
治小兒癎
茯苓牛黃(另細研入)龍齒(各二分)釣藤芍藥
黃芩(各一分)甘草(半分炙)蚱蟬(二箇炙羽足去)竹瀝(一合)
(煮湯成下之)
右以東流水二斗銀器中煮金銀各十兩分五升汁
煎藥取一升半間乳細細與服此治未出月兒若大
者加少藥
蛜&KR1417;丸治四十八候癎
全蝎半夏京墨(煆各半錢)辰砂鐵粉人參
真珠(末各一錢)好茶(半錢)春柳芽(半錢乾者或一錢)
右為末酒糊丸如菜子大每服七粒至十粒薄荷湯
下一日三服一月見效
人參茯神湯治諸癎心神不定
人參茯神(剉各一兩)白鮮皮(半兩)羚羊角末甘
草(炙)天竹黃(各一分)酸棗仁天門冬(去心各半兩)
右為細末每服一錢水八分入生薑薄荷各少許煎
四分去滓温服
麻黃湯治小兒六七歲發癎壯熱
麻黃(去根一兩一分)釣藤皮(一兩)芍藥杏仁(湯浸去皮尖雙仁麵)
(炒)桂心(去皮)當歸(焙切)秦芁(去苗土各三分)石膏(一兩)
(研半)
右搗篩每一錢水一盞煎至五分去滓分温二服日
三服隨兒大小加减
定癎丸治小兒五癎
赤蜈蚣(一箇去頭足酒浸炙)蝎稍白附子(生)烏蛇肉
(酒浸)天南星(末)圓白半夏(末用薑汁浸一宿各一分)熊膽
白礬(新瓦煨枯各半分)
右為末稀麵糊丸桐子大硃砂為衣每服一丸薄荷
湯調下
龍齒散療小兒癎疾
茯苓龍齒(各二分)釣藤芍藥黃芩(各一分)
甘草(半分)蚱蟬(二枚去趐足炙)牛黃(二大豆許)
右搗研細末入竹瀝一合研候湯欲成下以東流水
二斗銀器煮金銀各十兩取五升入藥煎取一升半
間乳細細與服此療未出月小兒大即加藥
蛇蜕湯治小兒百日病風癎驚熱
蛇蜕皮(三寸炙聖惠方用五寸)釣藤黃耆細辛甘
草(炙各二分)大黃(四分)蚱蟬(去足四枚炙後去頭)牛黃(五大豆許)
右以水二升半煮取一升一合百日小兒一服二合
甚良外臺秘要療少小二十種癎病胷中病若窮地
無藥不得牛黃少此味亦可然大黃不得闕
大黃膏治小兒諸癎宜用固𩕄
川大黃(三分)雄黃丹參(一方無丹參用定粉)黃芩(各一分)
生商陸(一兩)猪脂(一觔)雷丸附子(生用去皮臍各半兩)
右搗碎以猪脂兑入鍋中以文武火熬令鎔綿濾過
然後下藥藥煎令七上七下去滓細碎研雄黃下膏
中攪令至凝於甆器中盛每服少許熱炙手摩兒𩕄
各掌中背脇皆使遍訖以蛤粉粉之
曾青湯治少小二十五癎日數百發者治之無不差
曾青甘草(炙二分)當歸細辛芍藥獨活
大黃麻黃(去節各三分)
右水三升煮取七合一月兒服如杏核二月二杏核
大小以此為準服訖要當抱兒令汗出若先下者勿
令汗出若自汗出去麻黃加麻黃根一分若腹中急
痛加當歸芍藥一分若縮口聚唾舐乳者加細辛一
分中風身強戴眼反折者加獨活一分要當消息視
其所苦依病增减藥皆令精新或分五服日三夜二
小有癎候便可作無病候亦可服令兒終身不病癎
日中數百發者此湯治之無不瘥也
玉癎丹治諸癎候潮搐正發未分
黑錫(一兩)蝎稍半夏(湯洗十遍)天南星(炮製)防風
木香人參(去蘆頭)白殭蠶(炒黃各半兩)
右為細末次用水銀半兩同石腦油半盞研極細入
麝香一錢龍腦半錢同研細與諸藥拌勻棗肉如黍
米大每服七粒至十粒煎荆芥薄荷湯下不拘時候
露蜂房散治五種癎候手足抽掣口吐涎沫
露蜂房(洗淨焙乾)石菖蒲(一寸九節者各三兩)桂心遠志
人參(去蘆頭各半兩)已上搗羅為細末次用硃砂
牛黃(各細研)杏仁(湯洗麥炒去皮尖别研各一分)
右同諸藥拌勻每服半錢麝香調下
南星丸治一切癎
南星(一箇一兩中開一穴用辰砂半兩以好酒調末入内塞之掘一地穴火煨之令通紅又南)
(星入於好酒内以盞覆定不得通風臨冷取出為末)全蝎(四十九箇炒)
右為末研勻以薑汁調為丸如菉豆大每服十丸麝
香酒調下汗出為度
治諸癎
取鯉魚脂食之良
釣藤飲治小兒吐痢發癎病吐舌掣縮
釣藤黃芩(去黑心)甘草(各半兩炙)石膏(碎)龍腦
(各一兩)升麻(三分)蚱蟬(去趐足炙一枚)
右𢷬篩每一錢以水七分入竹葉三片同煎取四分
去滓分温三服至夜令盡七歲全劑三四歲只半劑
雷丸膏治小兒癎及百病傷寒
雷丸(一分)甘草芥草川升麻防風(一兩去蘆五分)
桔梗白术
右為末以脂膏一片先入鐺慢火煎令鎔後下藥末
以柳枝不住手攪成膏綿濾入甆合盛之每有患者
摩其頂及背上不用針灸只用此膏小兒癎及腹中
病熱摩腹待乾粉之立愈
寧眠散治搐搦不得安卧成癎
天南星(炮製)人參(去蘆頭)白附子(炮各半兩)乳香
血竭(各一錢)乾蝎(二十一箇生用)乾赤蜈蚣(一條酒酥炙黃)
右諸藥拌勻為末每服一字至半錢用好酒少許浸
薄荷煎湯調下每兒搐服之得眠是驗次用辰砂膏
方相兼服之
鐵彈丸治一切驚癎
五靈脂(四兩)川烏頭(二兩去皮)生烏犀乳香没
藥(一兩)牛黃麝香(一分)
右為末臘月重午日人不語打井花水和丸如彈子
大合時忌見雞犬婦人收起藥方得語用時研破荆
芥湯下一丸
珍珠丸治小兒虚中積熱驚癎等候
巴豆霜膩粉(各二錢)滑石(三錢)天南星粉霜
(各一錢)蝎稍續隨子(去皮二十四箇)
右為末以糯粥丸如黃米大小兒二歲以下每服三
丸至五丸十五歲每服五丸至十丸茶湯下荆芥湯
亦可量虚實加减
銀硃丹治諸癎昏困涎盛
乾蝎(一分)天漿子(一分炒)露蜂房(一分炒)已上三
味為細末次用硃砂(半兩水飛)水銀(一分用黑鉛一分同研炒)
牛黃(一錢研)麝香(一錢)
右都一處拌勻研細用白麵糊和如黍米大每服五
粒煎金銀薄荷湯下乳後
大驚丸(一名罷驚丸)治驚風諸癎壯熱昏憒神志恍惚痰
涎壅塞或發搐搦目睛直視並皆治之
硃砂(研飛三錢)青礞石(研一錢)蛇黃(煆醋碎丸次研飛二錢)
蝦蟆灰雄黃(各一錢半)錢粉(研二錢半)
右研勻以水浸蒸餅丸如桐子大每服一丸煎薄荷
湯磨刀股水化下日二三服此藥治驚化涎不用銀
粉小兒腑臓口齒腸胃柔弱丸用水銀粉藥切須慎
之則無他苦
太乙散治胎癎正發未分瘥後亦宜常服亦治急慢
驚風發搐不定
天漿子(微炒)蝎稍(各二十一箇)防風天麻硃砂
(各五錢)麝香(一錢)
右為細末乳汁調下不拘時候加减服
牛黃散治小兒五種癎手足動搖眼目反視口吐涎
沫心神喜驚身體壯熱
牛黃(研)丹砂(研)白歛露蜂房(微炒)杏仁(湯浸)
(去皮尖雙仁麩炒黃各一分)桂心(去皮半兩)
右𢷬研為散每服乳汁調下一字七日四五服量兒
大小加减
蛇黃丸治諸癎
蛇黃(一箇煨醋淬七八次細研)欝金雄黃(各二錢)鐵粉(篩淨)
(研細一錢)青礞石硃砂(各一錢)
右為末粳米飯丸桐子大每一丸人參煎湯調下
當歸大黃湯治諸癎壯熱利下心中惡血
大黃(濕紙褁略煨)甘草(炙)當歸赤芍藥(各二分)
半夏(製)川芎(各一錢半)
右為末每服三字薑棗服
茵陳湯治小兒發癎經日不解諸治不瘥口焦面赤
黑胷中有熱
茵陳大黃黃芩(各四分)黃連硝石(無以芒硝代)
甘草(各炙二分)
右水三升煮取一升二合内硝石洋盡為三服
釣藤飲子治諸癎啼呌者
釣藤蟬殼(各半兩)黃連(揀淨)甘草川大黃(微炮)
天竺黃(各一兩)
右搗羅為末每服半錢至一錢水八分盞入生薑薄
荷各少許煎至四分去滓温服
麝香膏治胎癎不得安卧
麝香(一分)牛黃(一分研)全蝎(二十一箇取末)白附子(一分)
(取末)蠶蛾(一分炒為末)白殭蠶(一分炒取末)
右都拌勻研細煉蜜為和膏如皂子大每服一粒煎
人參荆芥湯下
犀角散治小兒百日已往至三四歲肝心氣熱發癎
連瘲身體如火
犀角屑鈎藤黃芩川升麻(各一兩)麥門冬
(一兩半去心焙)龍齒(二兩)
右件藥搗羅為末每服一錢用水一小盞入竹葉七
片煎至五分去滓量兒大小加减温服
丹參赤膏治少小心腹熱除熱方
丹參雷丸芒硝戎鹽大黃(各二兩)
右㕮咀以苦酒半升浸四種一宿以成煉猪肪一片
煎三上上三下去滓乃芒硝膏以摩心下冬夏可用
一方但用丹砂雷丸亦佳
龍膽湯治小兒諸癎寒熱吐痢不能乳哺
龍膽草當歸(切焙)大黃(剉炒)黃芩(去黑心)括樓
根甘草(炙)桂心(去粗皮)人參(切)麻黃(去根節)
牡蠣(熬)赤石脂(研)芍藥(各一兩)
右麄𢷬篩二三歲兒每一錢匕水一盞棗一枚擘同
煎至五分去滓分温二服更量兒大小加减
祛風墜涎丸治小兒諸癎
荆芥穗蜜陀僧白礬(生各半兩)半夏(一兩湯洗)硃
砂(一錢為衣)
右為細末水糊丸如黍米大硃砂為衣每服三十丸
荆芥湯下乳後
黃芩丸治小兒諸般癎疾口出白沫
黃芩(去黑心)梔子仁犀角(鎊各一兩)麝香(研一錢)
虎睛(研一隻)
右為末研細煉蜜和丸如菉豆每服一歲至二歲兒
三丸三歲至五歲兒五丸並米飲下日四服更量大
小加减
雄黃丸(一名五癎丸)治小兒五種癎牛癎即牛聲馬癎即
馬嘶狗癎即狗吠羊癎即羊鳴雞癎則雞鳴五癎病
者腑臓相引邪氣盈起寒厥不識人手顫口吐沫須臾
如甦復作神效
雄黃(研)水銀(各二兩)鉛(熬成汁與水銀結作沙子三兩)真珠
末(細研一兩)丹砂(研半兩)
右為細末煉蜜和丸如菉豆大每服五丸金銀薄荷
湯下日再服錢氏名五色丸一方有金銀箔用猪心
血為丸
鐵精丸治初得癎雖時時發先服鉛丹丸後服此方
鉛丹丸方見癎瘥復發門中百病鉛丹丸
鐵精(一兩研)石膏甘草(炙各二分)當歸(二分)麝香
(半分)
右為末蜜丸如小豆大一服二丸日服三服
鐵粉丹治諸癎胷膈不利
鐵粉(一兩研)乾蟾(一枚生薑汁浸炒炙焦黃為末)乾蝎(七箇為末)
硃砂(半兩細研水飛)牛黃(一分研)
右都拌勻糯米飲和如黍米大每服三粒至五粒煎
人參湯下
五星丸治暗風癎疾取涎積倒地不知人事此方神
效取下病積
白丁香赤小豆(各三十箇)乳香(一分)輕粉(半錢重)
巴豆(一十四箇去油用)
右末滴水為丸分作十一丸每服一丸米半盞磨化
下臨發時服取下積涎如青黑色是應如十年内此
一服便瘥更無再作已上者半月日再一服永除次
服硃砂鎮心藥
全蝎散治證同煎本類八味扁金丹
全蝎(半兩)白附子硃砂(别研三錢)白殭蠶(二錢)麝
香(一錢别研)
右為細末每服半錢荆芥湯入酒少許用調服
神效丹治小兒諸癎服絶根極有神效大人亦可用
猪牙皂角(不蛀者四兩重粗剉用羯羊肝一箇切作片子用水三大碗煮數十沸去肝用)
(皂角)半夏(揀大而陳者四兩重用薑汁浸三宿漉去曬乾每箇切作四片生硃末一兩同)
(於鐵銚内同炒以半夏黃為度揀出半夏生硃末别研入藥)天南星(二兩重生用)
白礬(明者二兩重略枯存性)黑牽牛(二兩重炒紫色)
右為細末就用生薑汁打糊為丸如黍米大每服三
十丸至四十丸生薑湯下
釣藤飲治小兒發癎時時戴眼口中沫出此是癎疾
並宜服之
鈎藤(二分剉)人參黃芩(去黑心)蚱蟬(一枚去趐足炒)
大黃(剉炒各半兩)牛黃(三豆大别研湯成下)
右𢷬篩每服三錢匕以水一盞竹瀝三合煎取五七
分去滓入牛黃少許温服若得微微溏利一兩度即
止乳母忌蒜麺炙煿物
白金散治諸癎潮發不省者
好白殭蠶(半兩揀治淨湯洗炒散黃色搗羅為細末用)天竺黃(一分細研)
真牛黃(一錢)麝香龍腦(各半錢)
右件同拌勻每服半錢用生薑自然汁調放温灌之
祛風散治胎癎多啼呌
胡黃連(半兩取末)全蝎(一分為末)犀角(一分屑取末)天竺
黃(一分研)麻黃(一分去節為末)
右都研令勻細每服半錢研入麝香一字乳汁調下
獨活湯治小兒發癎手足掣瘲十指戰掉舌本強腫
獨活(去蘆頭)人參(各半兩)大黃(剉炒二兩)麻黃(去節水煮)
(去末二分)
右𢷬篩一二歲兒每服半錢水半小盞煎至三分去
滓温服連夜三四服隨兒大小加减大有神效
治小兒癎
以枯蟬燒灰服之(即蟬蜕)
治小兒癎
以馬御煮汁服
萬病湯治小兒癎
當歸細辛礬石(燒)甘草(炙各一兩)
右以水四升煮取一升去滓内白蜜鷄子大分為五
服當日令盡
大黃湯治少小衆癎乳哺不時發温壯吐利驚掣胎
寒腹痛一十五癎
大黃(四分)芍藥當歸甘草(炙各二分)
右以水三升煮取一升去滓一月兒服一杏核許日
三服百日兒二杏核大小以此為率若發熱加麻黃
二分去節有毒切之先煮數沸沫内諸藥若反折
戴眼掣縮者加細辛四分若乳哺不消壯熱有實者
增大黃令倍諸藥不爾等分大黃刀擘破勿令有碎
末無其疾不須增益兒有大小強弱以意增减一方
諸藥等分兒不痢者減大黃三分之一服湯令母抱之
令小汗出病甚者令大汗出畢温粉粉之下痢者勿
令出汗也日夜可四服兒夜啼有微熱口御乳若不
安皆可服一方治下粗篩盛以韋囊欲合小劑水一
升半煮三指撮藥内湯中更三沸令得六合絞出滓
服之皆當取真新藥方可用也小兒氣弱惡藥不精
非但無益乃更損兒可不慎乎此方屢試有驗王汝
南方又戴眼中風身體常強增獨活二分大炒便是
葛氏時後及元和經四味飲子但分兩不同及又有
加减藥爾肘後與元和經方已收温壯門中
茯苓釣藤湯治少小七日以後患癎
鈎藤茯苓(各二分)甘草(炙)大黃(煨各一分)
右水一升煮去三合為五服當大驗
勝金丸治因驚過發疳或但知受風熱未洗除心臓
積熱壅毒雖設湯散療治日久不退至熱過涎生膈
上壅塞心胷氣亂交横變生癎疾其候發來一日數
次變候轉頻吐瀉氣弱未曾補治
腦麝蘆薈牛黃胡黃連(末)
右等分研細熊膽汁為丸菉豆子大每服三丸米泔
水研下
療卒得癎
用蚯蚓七箇自死者取置新竹筒内水一升並蚯蚓
炭火内煨水沸消盡蚯蚓去滓澄清每發即飲之不
過三兩度立瘥餘當令諸兒服之皆驗也
聖星丹治諸癎皆宜服之曾經大效
天南星(揀四十九箇一般大者五月五日取活蝎四十九箇用瓦器盛以鹽泥固濟吊于淨)
(室中至臘日取出揀天南星蝎螫着處有小竅子者其餘不用只將蝎螫天南星以酒浸一宿焙乾)
(碾為細末次用)好辰州硃砂(五分細研水飛)真牛黃麝香
龍腦(各一錢)
右一處研拌勻用生薑汁和如梧桐子大每服一粒
至二粒煎人參薄荷湯化下神驗
青芝散乳母服之
青黛(二錢别研)藍實(三兩)白芝麻(九兩生用)
右為末入青黛令勻每服三錢沸湯點服食後日二
服常服甚效
蚱蟬散治小兒初生百日内發癎
蚱蟬(煆)赤芍藥(各三分)黃芩(二分)
右為末每服水一小盞煎至五分去滓服
吐涎散治時發驚風變成癎疾
膩粉(一兩)猪牙皂角末(一分)
右研令勻每服半錢生油一橡㪷水半盞同調勻分
二服以吐為度
保安丸治諸風癎久遠亦驗
川烏(生去皮尖二錢半)五靈脂(半兩)
右為末猪心血丸如桐子大每一丸薑汁泡湯調下
星硃散定癎利痰
南星(濕紙炮香熟一兩)硃砂(一錢)
右為末用帶性猪心血為丸桐子大每服一丸煎防
風湯調下
雄硃散治諸癎口眼相引上視涎流手足抽掣頭項
反張腰背強直
雄黃硃砂(等分)
右為末每一錢猪心血夾虀水調下
治卒得癎
鈎藤甘草(炙)
右各二分水五合煮取二合服如小棗大日五夜三
開關散治嬰孩小兒驚風癎疾喉閉牙關緊急
蟾酥(一小片)鉛白霜(一字)
右同研令極細用烏梅肉蘸藥入口兩角楷之良久
便開如不開即用歸魂散一字許吹入鼻中(方見驚癎忤是)
(三候門中)候嚏噴即關開便下歸魂散一服如驚風癎再
發須進睡紅散三服(方見急慢驚風門中)後下調胃氣藥看詳
用之
猪心湯治五癎顛癎及婦人心風血邪神效
甘遂(末一錢)
右用帶性猪心一箇取三管頭三條和甘遂末如血
多只隨藥末得中和之將猪心批作兩片將所和藥
入在内再合用綿縳定外以濕紙包慢火内煨熟不
可過度取出去紙取甘遂研細次入硃砂末半錢和
之分作四丸每服一丸以所煨猪心煎湯調下後别
用猪心煎湯重者只守本方輕者加以蘇合香丸一
粒准過半日不動又進一服如大便已下惡物即止
後劑急與醒脾散以助胃氣
治小兒癎疾
右取牡鼠一枚取腹大貪食者以黃泥褁燒之細揀
去骨皮取肉和五味汁作羹與食之勿令食着骨甚
瘦人
治小兒一百二十種驚癎寒熱腸痔蠱毒諸䘌惡瘡安
胎去邪眀目
右取蛇蜕皮熬用之
治小兒卒得癎
右用蜂房大者一枚水二斗煮令濃亦以浴小兒日
三四佳效
萬金牛黃丸治小兒諸癎驚惕掣瘲及中客忤
牛黃(細研)熊膽人參細辛赤芍藥當歸
(微炒)&KR0797;&KR0803;根防風(去苗各半兩)川大黃(一兩微炒)蚱
蟬(一枚去趐足炙)蛇蜕皮(五寸炙令黃色)麝香(一分研入)甘草
(三分炙赤)巴豆(三十枚去皮心研如膏)
右為末入巴豆研勻煉蜜和杵丸如麻子大每初生
一月至百日服一丸一歲至三歲服二丸四歲至五
歲服三丸並用薄荷湯下快利為度
犀角湯退癎鎮心神
犀角(屑一兩)茯苓(細剉)麦門冬(去心焙乾)人參(去蘆頭)
甘草(炙)黃芩(各半兩)
右為散每服一錢以水八分入生地黃汁少許同煎
至四分去滓温服
治小兒癎
右用鱉甲炙令黃搗為末取一錢乳服亦可蜜丸如
菉豆大服之
治小兒卒得癎疾
右用白犬血一棗許含之又塗身上
本草治小兒癎
右用烏鴉一枚臘月者入瓦缾泥煨燒為炭飲下
治小兒癎
右用刮青竹茹三兩醋三升煎一升去滓服一合兼
治小兒口噤體熱病一方只用竹瀝一合温與兒服
之
又方
右用水銀小豆許安一甆盞中沉湯煮之一食久服
時勿大仰兒頭恐入腦亦可以壓一切熱矣近世多
不煮只以紙裂過服
治小兒癎方
右用將馬絆繩煮洗兒
煎金飲(一名代赭石散)治小兒不拘隂陽證發癎者並治之
右用以代赭石為細末水飛極細日乾每服半錢或
一錢用真金煎湯調下連進三服見兒脚脛上有斑
赤色即是邪氣已出兒當安無斑赤出者不可治此
藥本出保生方用之無效自後加麝香金箔同研細
酒調連進三服用之有效鐵漿治癎癲發熱鎮心並
六畜癎古鏡煎湯治驚癎邪氣中諸毒用好墨磨汁
服卒中客忤其狀與癎一同眼睛下視鐵屑煎湯治
驚邪癲癎客忤消食逐冷氣
法煉靈烏散治小兒胎風諸癎目睛邪視涎潮壅噎
吐嚥不下口眼牽引身體強直
烏鴉(一隻臘月者良留毛去腸肚)硃砂鐵粉蛇黃(燒紅淬三)
(次各半兩)黑鉛(半兩鎔成汁入水銀半兩在内炒成砂傾出待冷用)黃丹(二錢)
(半)已上除烏鴉外並研細入在烏鴉腹内用線
縫合入甆罐内以鹽泥固濟日中曬乾用炭火三
觔煆煙出為度次入下項藥天南星(生薑汁浸三宿焙乾)
防風(去蘆頭)羌活(去蘆頭)川芎(四味各一兩)荆芥穗
全蝎(去毒微炒)白殭蠶(炒去絲嘴各半兩)
右件為細末與藥同研勻每服半錢麝香湯調下不
拘時候
普濟方卷三百七十六
