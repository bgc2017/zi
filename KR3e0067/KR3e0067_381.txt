普濟方卷三百八十一明周王朱橚撰
嬰孩諸疳門
急疳(附論)
夫小兒急疳者由乳食不調甘肥過度之所致也凡甘
味入於脾而動於蟲因成疳而傷臟腑若上蝕齒齗則
生瘡出血齒色紫黑下蝕腸胃則生痢無恒肛門開張
生瘡赤爛皮焦毛立乳食不消肌體羸瘦若不早療之
便至膏肓故曰急疳也(聖濟云急疳謂疳熱急暴其狀唇口忽變青白齒齗腮頰疼痛)
(赤黑朽爛膿血出宜鍼去惡血脈絡死䏎皆因甘肥過度風熱内積五臟俱虛蟲因虛動上蝕口齒攻過齗頰)
(死在旬日罕有活者俗謂之走馬疳是也)
方
雄黃丸治小兒疳羸瘦下痢口内生瘡殺蟲
雄黃(細研)蘆薈(細研)青黛(細研)硃砂(細研)龍膽(去蘆)黃蘖(微炙剉)
黃礬(焼令通赤)當歸(剉微炙)白礬(炒令汁盡)細辛茛菪子(水泊)
(去浮者水煮芽出令黃)甘草(炙微赤剉以上各一分)麝香(一錢細研)蚱蝉(三七枚微)
(炙去翅足)乾蟾(一枚塗酥炙黃)
右為末入上研藥令勻以麫糊丸如菉豆大不計時
候以粥飲下五丸量兒大小以意加减
三礬散治小兒急疳蝕口唇鼻
黃礬青礬(各半兩焼令枯)白礬(焼枯研)麝香(研)石膽茛
菪子(微炙)人糞(焼)莽草雄黃(研)白狗糞(焼灰)地龍(各一分)
右搗研為細散每用半錢糝患處有涎吐之
蝸牛灰散治小兒急疳瘡經藥醫未效
蝸牛灰白狗糞灰蜣蜋灰白礬灰人糞
灰蘆薈蝦蟆灰蘭香簳灰蚺蛇膽蜘
蛛灰地龍(已上各一分)
右細研如粉葦管鈄批吹少許入鼻中如齒齗上有
瘡即蜜和塗於紙上貼之下部有瘡即内之
黃耆散治腎疳腐肉根候
黃耆(蜜炙)牛黃人參天麻全蝎(炙)杏仁(炙)白
茯苓川當歸熟乾地黃(洗)生地黃(洗)
右等分為末每服小者半錢煎天門冬熟水調服麥
門冬亦可
白礬煮散治小兒牙齒急疳蟲齒并及口面腫開口
不得臭爛疼痛不可止
白礬(焼灰)防風(去乂)細辛(去苗葉)附子(生用)乾薑(炮)白术
甘草(炙半兩)蛇牀子(微炙一分)藜蘆(去蘆頭)椒(去目并閉口炒出汗各一)
(分)
右羅為末每用一錢以無灰酒一盞煎十餘沸熱含
冷吐日三以差為度
熊膽散(出聖惠方)治小兒急疳傷臟腑上蝕口内齒齗作瘡
赤爛世呼為走馬疳
熊膽(細研)甜葶藶(微炙)蝦蟆灰白礬灰麝香(細研)雄
黃(細研)蘆薈(細研)硫黃(細研)人糞灰(以上各一分)
右為細散拌勻於有瘡處宜薄傅之如治鼻即取少
許逐日吹鼻中三次以差為度一方無甜葶&KR1047;人糞
灰用荆芥湯調下
麝香膏(一名九仙膏)治小兒齒損爛及走馬急疳諸症
麝香(一分研極細)猪牙皂莢(取三定燒灰存性研)白礬(二兩)綠礬(一兩)
(半同杵碎入銚與白礬互燒令枯研)膩粉(研)水銀(各半兩)黃蘖(去麄皮)苦
楝根白楊皮蜜陀僧(各一兩)
右研為細末用無灰酒三升熬成膏先淨潄口塗之
如久患者取藥半匙并砒霜粉末各少許杵拌勻乾
糁有津吐之
白楊皮湯治小兒蝕唇口鼻急疳
白楊皮(剉一握)地骨皮(一兩)蜀椒(去閉口者及目炒出汗三十粒)杏仁
(湯浸去皮尖雙仁炒)蒼耳子(各一兩)高良薑(炙)生乾地黃(切焙)細
辛(去苗葉各半兩)
右剉如麻豆大每用五錢水二盞煎十餘沸去滓熱
含冷吐以差為度
蟾灰丸(出聖惠方)治小兒急疳蟲口内生瘡腹大羸瘦
蟾灰地龍(炒)蝸牛殼(炙)狗頭灰人糞灰蘭
香根灰麝香(各一兩)
右研為細散用漿水調在紙上時用貼瘡如鼻中有
瘡紙裹安鼻中有疳入腹以水浸蒸餅丸如菉豆大
不計時候以粥飲下五丸日三服量兒大小以意加
减
治小兒急疳蟲蝕唇口及齒齗爛疼痛(出聖惠方)
砒霜人糞灰麝香膩粉(以上各半分)銅綠胡
桐淚蝦蟆(以上各一分)
右研令細先用塩漿水洗過後用藥少貼之
龍骨散(出錢氏方)治走馬口疳瘡
砒霜(一字)粉霜(半錢)龍骨(一錢)定粉龍腦(半字)蟾酥(一字)
右先研砒霜極細次入龍骨再研次入定粉等同入
每用少許傅之
護命散治小兒急疳唇臭爛齒宣腫
乾蟾(一枚五月五日取焼存性)白龍骨(搗研)雄黃麝香石膽
蘆薈(各一分)
右研為細散每用少許傅瘡上
治小兒急疳口中腫起鼻内生瘡(出聖惠方)
人乳汁(一合)黃礬(一棗大)白礬灰(一棗大)青礬(一棗大)石膽
(一紅豆大)川升麻(半分)
右為末以綿裹内乳汁中浸經一宿乳有藥味用塗
於口裏如鼻中有瘡滴入少許若有腫處先以三稜
針刺破除去上血然後即塗此藥
熊膽膏(一名熊膽丸)治小兒急疳口生瘡及諸疳(方見本門一切疳類)
麝香散治小兒走馬急疳口臭牙齦損爛攻蝕脣鼻
顋頰屢治未效敷此立騐
麝香(一錢)黃礬(一兩)青黛(半兩)蘆薈雄黃(水飛細研一錢)
右為細末有患者先以綿纏筋擦却齒齗蝕損死肉
再以輕綿拭去惡血量瘡大小乾貼之每日五次用
之惡血併不多者又加定粉半錢同研勻敷一方無
雄黃
獨活飲子(出活幼口議)治腎疽臭爛候
牛黃大黃生地黃木香青黛(各等分)
右為末每服一錢熟水調下
人參散治腎潰爛候
肉荳䓻(炮)胡黃連人參杏仁甘草(炙)
右等分為末每服一錢小者半錢温熟水調服
㯽榔散治腎疳宣露候
木香㯽榔人參黃連甘草(炙各等分)
右為細末每服一錢小者半錢温熟水調服
一捻金散治走馬牙疳不能治者
黃丹(飛)白礬(飛)青塩(飛)草錦(燒灰)麝香(少許)
右各等分為細末先用温漿水淨洗無糨帛揾乾貼
藥
酸漿膏治小兒牙疳出血牙齗臭爛風牙走馬疳蚛
等
醋水草根(生者一握細剉次冼亂髮纏褁成一圓草成小窠子結實紅色似抱子中心有)
(如櫻桃又名若脯也)皂莢(一挺不蚛者搗剉)附子(去皮臍生為末半兩)白礬(研一)
(錢)麝香(一皂大研留在乳鉢内)
右先用米醋一碗入酸漿草根及皂角慢火煎至半
碗去滓入附子白礬末更熬成膏取出候冷刮入麝
香乳鉢内研勻甆合取盛患者先用塩湯潄剔牙縫
令淨然後以指蘸藥膏揩之如齗爛以帛子攤藥貼
蟾蜍散治小兒走馬疳
蟾蜍一枝(去頭足及腸胃焼灰)龍栢花地骨皮(各等分)無食
子(兩枚)麝香(研一錢)
右羅為末散每先以塩漿水淨漱口後以硝石末少
許先貼一上次以此藥一錢貼之日三
治小兒急疳蟲蝕口鼻及下部皆赤爛
大蒜(二兩)甜葶藶(半兩)乾蝦蟆(一兩)地龍(去土炙)亂髮灰(一分)
右搗篩相和入竹筒内置瓦中以煻灰火燒之取瀝
少少塗兒口鼻顋頂及穀道等處
蝦蟆丸治小兒急疳
蝦蟆(一枚去瓜焼灰存性)熊膽(研)麝香(研)白蕪荑(各一分)猪牙
皂莢(去皮子炙一分)
右為末煉蜜丸如菉豆大每服五丸至七丸米飲或
温水下三四服如急疳曾退落牙齒者以倒流水化
五七丸塗齒上
治走馬疳方
右用竹園中蚯蚓泥裹火煆通紅放冷為末如在唇
鼻面上不得手抹以篦子調生油好粉傅患瘡上先
以塩湯洗瘡净方上藥只一兩次苐三日和皮都落
如口内瘡用藥乾傅
立正散治馬疳牙疳
白礬(各一分)銅綠(半兩)輕粉(一分)麝香(少許)人中白(三錢)枯礬(一分)
右為細末先洗净疳然後上藥每日三次二次貼之
大效
粉霜散治小兒走馬疳瘡宜塗
粉霜(一兩)天南星(末一分)黃丹(半兩炙紫色)麝香(半兩)定粉(一錢)
右藥相和研令細先用塩水洗過以紙撚子揾藥掃
在瘡上每日三四度差
蚺蛇膽散治小兒急疳痒隨瓜作瘡瞬息大如錢或
在頭面口齒中宜𫝊
蚺蛇膽(三大個)黃礬白礬灰蘆薈麝香(以上各一)
(錢)
右為末若頭面身上有瘡以清泔洗浥乾𫝊一大豆
許良久水漿即止重者不過三度差如在口齒宜頻
貼之
麝香丸治小兒急疳口鼻生瘡時痒不止宜用此藥
大麻子(一升以竹筒中焼取膏)蝦蟆灰(一分)麝香(一分)人糞灰(一分)
綠塩(半分)
右細研如粉以麻子膏丸菉豆大内入兩鼻并口中
湏以水更化點之日夜各一度點如下部有瘡即一
日兩度内之一方𫝊瘡上必湏慎口微有效即减藥
治走馬疳牙關風壅口内生膿及腐臭牙焦落
膽礬蕪荑(等分)
右煉煆研末乾糁
又方
白礬(枯)麝香
右為細末净洗牙撲牙根數次用之良
治小兒急疳蟲蝕口鼻及下部生瘡(出聖惠方)
乾蟾(一兩半兩為末半兩焼灰)銷金銀甘堝(一兩)銀末(一大豆許)人糞
灰(一兩)麝香
右為細末有蟲蝕處即著藥粉之三七日以来勿食
一切膩肥
又方(出聖惠方)
精白羊肉(二兩)蕪荑仁(半兩)豉(一合)川椒(二七粒去白)醬豆(一匙)
右件藥相和爛研令細每取一棗大𫝊瘡上日三易
之
銅青散(出危氏方)治小兒走馬疳口内生瘡牙齦潰爛齒黑
欲脱或出血臭氣丈夫婦人同
川白芷(半兩)馬牙硝(一錢)銅青(一分)麝香(一字)
右為末乾傅口角及擦齒上妙仍服蟾酥丸效
青牛散(出傅氏家藏方)治小兒走馬牙疳齗潰爛由臟腑壅熱
乳食不調肉有疳蟲上蝕齒其候唇痒痛牙齒黑上
生瘡腦中乾熱氣薰蒸多臭氣
蝸牛(一枚大者燒存性)青黛(半錢)麝香(一字别研)黃蘖(二錢)
右為細末先以塩水洗患處揾乾用鵝毛點藥少許
傅掃患處一方無黃蘖
地骨皮散(出活幼口議)治腎疳齗齶牙齒肉爛腐臭鮮血常
出
生乾地黃(半兩)真地骨皮細辛(各一分)五倍子(炙焦二錢)
右為細末每用少許傅之頻與吃不妨
議曰本經所載疳證有五謂五臟所受故得其名今止
腎疳一臟其證却有五候最為緊要不可以泛常疾忽
略視之此疾迅疾可畏乃知走馬之號不誣初發之時
兒孩口臭上干胃氣其臭漸漸進於齗内生瘡或腫或
爛其齒焦黑又進從牙槽内𤼵瘡疱潰爛生膿又進熱
逼齒齦時時血出其熱氣注久牙齗腐壊槽寬齒脫六
七歲孩落盡不復更生豈可治療今以妙方宜速與隨
其𫝊變而先理不待病已深而後藥也
治小兒走馬牙疳蝕唇頰牙齒浮動宣露口臭至妙
秋霜散(出王氏慱濟方)
砒(一錢)粉霜膩粉(各半錢)麝香(少許)
右研令勻每用一米粒許楷患處
乳香丸治走馬疳如神
乳香輕粉(各半錢)麝香(少許)砒(半錢研)
右先將乳香研細入輕粉麝砒共再研用薄紙一韮
葉闊藥内按過撏紙少許丸如黃米大臨卧將藥填
在疳處至明則愈
四物散治小兒走馬疳
粉霜麝香石灰鉛丹(炙紫色各一分)
右先研前三味細為散後入鉛丹再研勻如桃紅色
用鷄翎掃之立效
雄黃散治小兒急疳乃脾毒骨䐬風蝕動唇口
雄黃(一分)水銀(半錢與雄黃同研令星盡)銅綠(一錢)麝香(一字)
右用研勻以瓦合盛先以新綿揾去血甚者剪去惡
肉貼之一日三𫝊之
立聖膏(出醫方妙選)治急疳侵蝕
人乳汁(半分)黃礬(一粟大)白礬(一棗大)石膽(一豆大)
右件研細以綿裹内乳汁中浸經一宿看汁有味慢
火熬成膏每用少許塗於口裏如鼻有瘡滴入少許
若有腫處先以三稜針刺破除之去血然後塗此藥
黃龍散治小兒疳蟲唇鼻
銷金鍋下黃龍灰(細研一兩)麝香(研一分)銀末(小豆大)蟾蜍
(一枚一半焼灰一半炙乾搗末)
右為末散但有蟲處瘡上傅
又方(出聖惠方)
青礬(半兩焼通赤)黃礬(半兩焼令汁盡)麝香(一分)
右件藥相和細研如粉有疳瘡處時用少許貼之
五靈散(出典藥方)治小兒走馬牙疳漸生臭氣或連腮近耳
懷爛並不知痛至於曾有落去下頰累日方死者
梧桐律定粉砒霜(雪白者)麝香(等分)
右各研細先洗患處净掺上一日未效再煎甘草湯
洗再摻以至知痛見血出者肉漸生長而愈
蟾酥散(出全嬰方)治小兒走馬疳牙齗臭爛侵蝕唇鼻甘草
湯洗去皮令血出塗之亦治身上肥瘡但是疳瘡用
之立效瘡乾好麻油調濕則乾用
蚵蚾(黃紙裹火煨焦)黃連(各一兩)青黛(一錢)
右為末入麝香研和依方用之(又南星入雄黃熬煨入麝香為末傅之)
蘭香散(出活幼口議)治小兒走馬疳牙齗潰爛以至出血齒
落
蘭香散方
輕粉(一錢重)蘭香子(一錢重)蜜陀僧(半兩醋淬)
右研如粉傅於齦上立效
議曰嬰孩受病證候多疳良由氣欝三焦疳分臟内因
腎虚而得疳名之曰急以走馬為喻治療頗難此等證
候初作口臭多日臭息次第齒蝕名曰崩砂盛則齗爛
名曰潰槽又盛血多曰宣露重則齒自脱名曰腐根既
腐何由理之嗟乎豪家育子哺以甘肥腎堂久受虛熱
或緣母在難月恣味珍饈毒傅於兒原非偶然而作今
將秘方述于後
硫黃散治小兒急疳蟲蝕唇鼻齒口
硫黃(研半兩)乾漆(炒煙盡一兩)文蛤(焼灰二兩)
右為散每用半錢入麝香少許研令細取故綿拭去
瘡上惡血然後用藥傅之
膽礬散治小兒走馬疳
膽礬(飛)乳香(研)鉛丹(飛各一錢)
右研為細末散每用紙撚子醮少許貼患處如肉紫
爛藥到便紅
麝香散治小兒急疳齒牙腐爛惡血口臭齒牙脫落
麝香(研)銅錄(研各一錢)黃連(去鬚二錢)
右搗研為散以棗肉一枚用水研如泥入前末共研
令勻患處傅少許以爛丁香葉覆之差肉消者可待
肉生神效
走馬疳(出仁齋直指方)治口齒出血臭氣
銅綠(半錢)蜘蛛(一枚)
右為研入麝香少許夾和擦齒如無蜘蛛用蝸殼二
箇
立應散治小兒走馬牙疳諸藥不驗者
紅棗(三十枚)信少許
右將紅棗去核却納信末少許各裹定火燒存性
冷為細末每用少許乾貼牙疳瘡上
又方傅齒立效散(出活幼口議)
鴨觜膽礬(一錢重匙上煆紅研)麝香(少許)
右研勻每服以少許傅之齗上一方蟾酥一字加麝
香和勻𫝊之
議曰血之流行者榮氣之環轉者衛也變蒸之後飲食
之間深恐有傷於榮衛而作疾氣或傷於毒血或傷
熱所𫝊何臟病随以生盖小兒腎之一臟常主虛不可令
受熱毒攻及腎臟傷於筋骨惟齒受骨之餘故先作疾
名曰走馬極言其速也宜服藥甘露飲地黃膏化毒丹
消毒飲其外證以前件立效散及麝酥膏傅之切忌喫
食熱毒之物此疳不同常證及係無辜有作醫深䆒保
全為上若用常方難望愈活
雄黃散(出經驗良方)治小兒因豆瘡牙齦生疳蝕瘡
雄黃(一錢)銅綠(二錢)
右同研極細量瘡大小乾傅其上
治走馬牙疳及治一切疳瘡惡瘡爛瘡等疾(出百一選方)
右用小遺盆内白屑取出磁礶内盛貯用泥固濟炭
煆紅取出將白屑細研入麝香少許貼于患處不過
三兩次必效
治小兒走馬牙疳
右壁上蟲兒人中白末相和合為末傅乾貼亦可
附子丸治小兒急疳蝕唇鼻
附子(炮製去皮臍)黃蠟(各半两)
右附子搗為末鎖蠟為丸内蟲孔中
天南星散(一名除疳散出全嬰方)治小兒走馬疳蝕損筋骨宜
速攻之
天南星(大者一枚)雄黃(皂子大)
右先用天南星當心剜作坑子次安雄黃一塊在
内用麥麫裹合炭火内燒令煙盡取出候冷入麝香
一字同研為細末先以新綿揾血然後於瘡上掺藥
一日三次傅之(一方加輕粉)
二金散(出聖惠方)治急疳毒盛蟲蝕却口鼻牙齒
砒霜(一分)麝香(半兩)
右件藥先將砒霜去紙上炙過後入麝香同研令細
每用一字以鷄羽掠在瘡上日使三兩度隨時展去
藥無令嚥津
治小兒走馬疳瘡
蝦蟆(活者一箇)螻蛄(一箇入在蝦蟆口中用麻扎口却用黃泥裹火焼乾用炭煆存性麝)
(香少許)
右研為細末少貼患處大效
黃連散專治疳
黃連(一錢)輕粉(半錢别研)
右為細末乾貼諸瘡上大效
治小兒牙疳
右用甘草二寸棗兒核七箇燒灰擦牙妙
治小兒疳蟲齒
雄黃葶藶
右末之取臘猪脂鎔以槐枝綿裹頭四五枚點藥擦
之
治走馬疳(出百一選方)
右用蛇吞蝦蟆連蛇而取之以甆瓶一枚盛黃泥固
濟火煆存性取出研為細末入麝香少許於患處貼
之即止
治小兒走馬疳(出百一選方)
右取花蜘蛛一枚以濕紙裹荷葉包火中煆令存性
碙研入少許麝香傅之
又方(出百一選方)
右取芭蕉幹或無即用葉燒灰存性入麝香輕粉傅
之
治小兒走馬疳(出百一選方)
右用乾篛葉不拘多少包軟餳一塊同燒成黑灰用
輕粉相和傅乾者用油調塗
治走馬疳(一名礬石散出百一選方)
右蠏殼十箇白礬五錢棗子三箇一處灰火煆過為
末入麝香少許同研乾揩牙
又方(一名倍子散一名麝香雙和散出余居士竒方)治走馬疳
右用倍子全者不以多少炭灰燒候煙欲住取出置
地上盆覆之存性去灰碾為細末入麝少許研細如
牙疳傅患處雖嚥津亦無碍先以塩湯漱口一傅即
愈一方用陳者敲開只取蛀末入麝香同研和勻先
以漿水洗瘡裛乾傅藥乾者油調塗新者和皮用亦
可
又方(一名桃花散出百一選方)
右用白礬上色坯子各少許研細傅牙上
療齒疳(出聖惠方)
右用蚺蛇膽末傅一方研細水調亦可(其蛇出嶺南欲辨真偽割)
(膽開内如粟米置水中亂走者真也沉而散者非也此法不可不辨)
勝金散(一名北棗散出經驗良方)治小兒走馬疳齒臭爛
右棗用一箇去核以鴨觜膽礬装滿濕紙包慢火煆
成灰研細入麝香少許擦爛牙上安(一方加輕粉尤妙)
小兒走馬疳(出經驗良方)治牙齦腐爛惡血口臭牙落
右用鷄内金清油燈上燒存性為末掺瘡上乾則清
油調傅(鷄内金俗云即鷄肫内黃皮)
紅鉛散(一名香礬散出衛生家寳)治走馬牙疳
綠礬(不以多少)
右相礬色鮮明者入甘鍋用炭燒赤傾出好酒洒拌
勻再入鍋如此數遍紅研細末入麝香少許先以温
水漱净用指蘸藥有疳處貼之
又方(出本草)治走馬疳
右用代赭石丁頭者不拘多少用炭火燒赤醋淬七
徧濕地上以物盖出火毒搗研為散患者不拘大小
兒若皮破唇上下如鍼眼子者先用漿水漱口剪好
紙作細條蘸薄藥於疳牙齗上貼之紙落再貼隔宿
即生肌如榴子甚者不過再上尋常齒牙宣露亦可
用藥貼之
巴豆丸治小兒急疳久蝕唇鼻
右用巴豆十七枚冷水浸一宿去皮研與蠟為丸如
桐子大每用一丸含之仍吐其汁若誤咽喉倏腫閉
寒吐利者急煎黃連湯及藍葉汁等觧之
治小兒走馬疳
右用飛白礬皂角子七箇燒過同為細末虀水洗漱
净瘡貼上紙花封好即愈
治急疳蝕口鼻者生瘡(出肘後方)
右用没石子為末吹下部即差
治急疳蝕口鼻數日欲死(出肘後方)
右取藍澱傅之每日十度夜四度差
治小兒急疳瘡神效方(出聖惠方)
蔓青花(成時并根枝取隂乾)
右件根莖一握去頭尾以大麥麫并漿汁和作團裹
之炭火中燒令煙盡取出候冷入麝香一錢同研為
末每貼時先以米泔净洗故帛拭乾可傅藥若兒小
恐痛甚以意少少傅之不過三數徧差口鼻及下部
瘡悉治之
地黃丸(出百一選方)
治腎疳即急疳由乳食不調臟腑伏熱凢滋味入於
脾而生蟲蟲大則動侵蝕臟腑遂使小兒心悶若上
蝕齶齗則口瘡出血齒色紫黑下蝕腸胃則下痢肛
爛濕痒生瘡療治不早則消蝕精髓不治此蟲目為
濕&KR0630;多因疳傷久痢腸胃受濕得之狀如狐惑傷寒
齒蝕之證或以走馬命名盖齒属腎腎主虛纔受邪
熱疳氣直奔上焦初作口氣名曰臭口次第齒黑名
曰潰槽熱血逆出名曰宣露甚者牙皆脫落名曰腐
根其根既腐齒不復生矣外證腦熱脫削手足如
冰寒熱時作滑泄肚痛口臭乾渴牙根生瘡瓜黑面
黧身疼瘡疥
熟地黃(洗五錢)赤茯苓當歸山朱萸(蒸去核)川楝
肉(焙)牡丹皮山藥史君子(煨各二錢)川芎
右為末蜜丸空心湯下每服三丸如桐子大
牙疳散治小兒疳蝕
以大糞燒灰入麝香少許為末貼病處甚效
牙疳膏治小兒走馬疳大人牙齒疳
右用麝香半兩研細無灰酒半升於銀石噐中熬以
槐柳枝三五莖不住攪成膏火湏緊慢得所患者先
以漿水漱口塗之差
腦疳(附論)
夫小兒頭皮光而急髮枯作穗腦熱如火頭上生瘡腮
臉虛腫身體多汗者名曰腦疳此由在胞胎禀受不足
腦體虛弱其母挾於風熱既生之後臟腑挾熱乳食不
調上攻腦絡則頭大項細損兒眼目漸漸羸瘦肌體常
熱髮落不生故謂之腦疳
方
化疳丸(出聖惠方)治小兒腦疳久不差肌體黃瘦頭面乾枯
眼鼻生瘡壯熱多渴
蝦蟆灰(半錢)青黛(半兩細研)榖精草灰(一分)牛黃(一分細研)木香
(一分)丁香(一分)熊膽(半分研入)蘆薈(一分細研)硃砂(半兩細研以水飛過)犀
角屑(一分)羚羊角屑(一分)膩粉(半分細研)砒黃(半分細研)㯽榔(一分)
胡黃連(一分)麝香(半分細研)
右為末研入牛黃等煉蜜和丸如粟米大每一歲以
粥飲下一丸三日服
金蟾丸治小兒腦疳髮枯作穗腦熱如火煩熱滿悶
乾蟾(一枚去腸肚并骨酥灰)胡黃連熊膽(研)蝉蛻(去頭足)丹
砂(研)蛇蛻(焼)雄黃(研)天竹黃(各一分)無食子(二枚)麝香
(研半錢)地龍
右為末燒粟米飲和丸如黃米大每服七丸至十丸
米飲下不拘時候
虎睛丸(出聖惠方)治小兒腦疳眼澁多睡驚悸不喫嬭食黃
瘦
虎睛(一對酒浸一宿微炙)犀角屑(半兩)真珠末(半兩)川大黃(半兩剉碎)
(微炒)梔子仁(半兩)子芩(半兩)龍膽草(一分去蘆頭)牛黃(細研)巴豆
(十枚去皮心研紙裹壓去油)
右為末研令勻鍊蜜和丸如麻子大一歲乳食一丸
日三服稍大即以意加减丸數服之
牛黃丸(出聖惠方)治小兒腦疳身熱髮枯
牛黃(一分細研)麝香(半分細研)龍腦(半分細研)青黛(半兩細研)熊膽(一分)
(細研)胡黃連(一分)木香(一分)犀角屑(一分)蘆薈(一分細研)蟾酥(半分)
(研入)
右為末都研令勻以麵糊丸如黃米大每服以温水
下五丸日三服量兒大小以意加减
升麻丸(一名青黛丸出聖惠方)治小兒腦疳皮光急頭髮作穗或
有瘡痍或時腮腫往来損害眼目是胎熱所為
升麻青黛(研)龍膽(去苗)茯苓(去木)大黃(煨剉各半兩)甘草
(炙)黃連(去鬚)藍實蜀漆(炒各半分)
右為末煉蜜和丸如麻子大每服三丸至五丸米飲
下早晨午間日晩各量兒大小以意加减
青黛散(出聖惠方)治小兒腦疳煩熱皮乾瘦瘁
青黛(分研)甘草(炙剉)地榆(炙剉)蝸牛子(有肉者熱炙炒黃去殼各一兩重)
蘭香根(燒灰)麝香(研)人糞(焼灰研)蚺蛇膽(研)龍腦(研各一分)
右為散每服一字至半錢米飲調下早晨午間日晚
各一服更量大小加减亦可以少許吹入鼻中
龍腦丸(出聖惠方)治小兒腦疳羸瘦煩熱
麝香(研一錢)丹砂(細研水飛一分)熊膽(研一錢)蘆薈(研)乾蝦蟆
(焼灰)雄黃連(各一分)
右將五味搗研細如粉以水化熊膽和丸如麻子大
若硬更入糯米少許同丸每服三丸至五丸薄荷湯
下早晨午間日晩各一服兒大小以意加减
麝香蝦蟆丸治小兒腦疳頭髮作穗或頭上生瘡或
腮臉虛腫或腹冷久瀉
蝦蟆(一枚去腸肚焼灰)訶梨勒(五枚麫裹焼熟去麫并核)胡黃連黃
連(去鬚各半兩)蘆薈(研)熊膽(研各一分)丁香(三十粒)丹砂麝
香(研各一錢)
右為末水浸炊餅心和丸如麻子大二歲兒每服十
丸米飲下日二
龍膽丸(出危氏方)治腦疳皮光急滿頭生瘡腦熱髮結身汗
顋腫
龍膽草川大黃苦楝根皮(焙)防風赤茯苓
蘆薈油髮灰青黛(乾)黃連
右為末猪膽汁浸糕糊丸麻子大每服二十丸薄荷
紫蘇泡湯下食後仍以蘆薈末入鼻
葶&KR1047;散治小兒腦疳吹鼻
葶&KR1047;(紙上炙黃)漏蘆(去蘆頭炒研)鶴虱蝦蟇丹砂(研)滑
石(各一分)蟾酥(如柳葉一二片子)
右搗研為散每用一字吹入鼻中嚏即可治
吹鼻龍腦散(出聖惠方)治小兒急疳腦寒頭痛眼目昏暗羞
明怕日
龍腦(少許細研)蝸牛殼(一分炙令黃)蝦蟇灰(一分)瓜蔕(一分)麝香
(少許細研)黃連(去鬚一分)細辛(一分)
右為細散入磁合内貯之每取少許吹入鼻中每日
兩上用之
地榆散(出聖惠方)治小兒腦疳鼻痒頭髮作穗面黃羸瘦益
腦吹鼻
地榆(剉)蝦蟇(灰)青黛麝香(研)石蜜(炒焦各一兩)
右為散更研極細每取少許吹入鼻中當有黃水出
一方有榖精草無石蜜
熊膽煎(出聖惠方)治小兒腦疳脊疳齒疳諸般疾口生疳截
急疳(方見本門一切疳類熊膽膏)
牛黃丸治小兒腦疳頭皮光髮枯作穗腦熱頭瘡多
汗肌瘦
牛黃(研)大青黃連(去鬚)天麻(各一兩)丹砂(滴水研半分)
右研為末酒煮麫糊和丸如麻子大每服三丸熱水
下
治小兒腦疳鼻中出膿黑臭(出𫝊氏活嬰方)
蘆薈麝香腦子
右搗成塊以緋綿裹定塞鼻中
殺腦疳除鼻疳(出本草)以蘆薈末吹鼻中
麝香丸治小兒腦疳頭皮光而急髮枯作穗腦熱如火
或頭上生瘡或腮臉虛腫
麝香(研半錢)胡黃連蘆薈(研各一兩)青橘皮(湯浸去白焙)史
君子(去殼各一錢)
右為細末白麫糊和丸如菉豆大每服七丸乳食前
米飲下日三
丁香散(出聖惠方)治小兒腦疳髮乾作穗眼有白膜鼻生瘡
通腦
丁香蝸牛殼(去圡)赤小豆(揀)皂莢(不蛀者炙令香去黑皮并子一)
(分)
右為散每取少許以竹筒吹入鼻中五疳悉用之病
重者出蟲每日兩度用良
桔梗湯治小兒腦疳頭髮結穗頭皮光急或有瘡痒或
時腮頸腫眼目不明積漸羸瘦弱
桔梗(剉炙半兩)黃蘖(去麄皮炙剉)大黃(炙剉各一分)
右搗篩每用一錢以水一小盞入生地黃長二寸擘
破同煎至四分去滓分温二服早晨日晩各一量兒
大小以意加减
治小兒腦疳鼻痒毛髮作穗面黃羸瘦益腦(出聖惠方)
用蟾蜍皮一个隂乾塗酥炙為末以硃砂麝香為丸
如麻子大以乳汁調敷鼻中
口齒疳(附論)
夫小兒口齒疳者由臟腑壅熱乳食不調内有疳蟲上
蝕於口齒故也其後唇口痒痛牙齒稍黑舌上生瘡腦
中乾熱齒肉黑爛腮腫齒疼熱毒薰蒸口多臰氣故曰
口齒疳也
方
青黛丸(出聖惠方)治小兒口齒疳生瘡臰爛
青黛(一分細研)硃砂(一分細研)牛黃(半分細研)麝香(半分細研)龍腦(半錢)
(細研)熊膽(一分微研)胡黃連(一分)人中白(半分)鷄舌香(半分)蜣蜋
灰(半分)蟬蛻(半分微炙去足)蘆薈夜明砂(半分微炙)瓜蔕(一分)蟾
酥(半分研入)
右為末都研令勻用口脂和丸如菉豆大以乳汁化
一丸塗入口内及滴在鼻中以桃柳湯洗兒其疳蟲
自出
九仙膏(一名麝香膏)治小兒齒疳齗鼻及牙齒諸疾(方見本門)
雄黃散(出聖惠方)治小兒口齒疳生瘡
雄黃(一分細研)硝石(一分)蚺蛇膽(一分細研)鷄屎礬(三大豆大細研)黃
連(一分去鬚)石塩(一分)苦参(一分剉)硃砂(一分細研)麝香(半分細研)
右為末同研極細不問瘡赤之與白生在舌腮臉頰
中及齒齗上並宜塗之
莨菪膏(出聖惠方)治小兒疳&KR0630;口齒瘡悉主之
莨菪子(一分生用)葶藶子(一分生用)硫黃(一分細研)臰黃(一分細研)白
礬灰(一分研)熊膽(一分細研)蘆薈(一分細研)蚺蛇膽(一分細研)麝香
(一分細研)
右為末都研令勻取臘月猪脂二兩入於銚子内以
慢火上鎔化後下諸藥末相和攪勻為膏每用杏仁
大以綿裹火炙烙齒齗及瘡上
白礬散(出聖惠方)治小兒口齒疳瘡疼痛腫爛
白礬灰(一分)黃礬灰(一分焼)雄黃(一分細研)塩綠(一分細研)蝦蟇
灰(一分研)麝香(一分細研)
右同研勻令細每用藥時先以髮裹指點清水洗口
齒上然後用蜜調散如膏以篦子薄塗於齒上日三
五度用之
丹砂散治小兒疳蝕唇頰齒牙浮動宣露口臭
丹砂雄黃(各一錢)麝香膩粉青黛晩蠶蛾
蘆薈胡黃連末(各一錢)
右研為細末再一處拌勻每用乾貼患處
蘆薈散(出聖惠方)治小兒口齒疳鼻舌生瘡及頭面悉恙
蘆薈(研)胡粉(研各半兩)真珠(研水飛過用)蝸牛殼塩綠(研)
青黛(研)黃芩(去黑心各一兩半)麝香(研一分)
右為散細如麫先用甘草湯洗漱口了將此散綿裹
貼齒齗上塗亦得有涎吐出勿嚥一方有黃連無黃
芩一方有石塩
乾漆散(出聖惠方)治小兒口中疳瘡蝕齒根先露
乾漆(半兩搗碎炒令出煙)硫黃(半兩細研)文蛤灰(半兩研)蘭香灰
蝦蟆(半兩燒灰)麝香(一錢細研)没石子(半兩)馬齒莧末(半兩)
右為細散臘月猪脂四兩并藥末於銚子内相和煎
熱用槐子纏及熱蘸取烙齒根上令血止每日二上
以肉生為度
黃莽散治小兒口齒疳唇口痒痛齒齗腫黑宣露動
搖
黃芩(去黑心)升麻黃連(去鬚)大青蝦蟆(焼灰)角蒿灰
(各一兩)黃蘖(去麄皮半兩)
右為細末散每用一字貼齒齗上有涎即吐如患乾
濕癬以口脂和塗瘡上或臘月猪脂和亦可
蝸牛散(出聖惠方)治小兒口齒疳瘡臰爛不差
蝸牛殼(燒灰)麝香白狗糞(燒灰)人糞灰蝙蝠(燒灰)青
黛蟾頭(燒灰已上各半兩)
右為細散每取少許吹鼻中又以蜜和貼口齒上立
效
益母草散(出聖惠方)治小兒疳&KR0630;口齒骨出
益母草灰(一分)胡黃連(半兩)川升麻(一分)牛黃(半分細研)麝香
(一分細研)人中白(一分燒灰)黃蘖(一分剉)
右為細散净揩齒後用藥少許乾掺齒齗上日三用
之
角蒿升麻散(出聖惠方)治小兒齒疳宣露膿血不止
角蒿細辛(去苗葉)升麻地骨皮(焙剉)麻黃(去根節焙剉)
牛膝(剉等分)
右為散每用少許傅齒或以水調藥末在紙上貼尤
效一方無麻黃
蝸牛散(出聖惠方)治小兒口齒疳瘡蝕口鼻中欲盡
蝸牛殼(二七枚燒灰)角蒿(一兩焼灰)麝香(半錢)黃蘖末(半錢)細辛
末(半錢)石膽(一杏仁大)
右為末每取少許日三度貼之
馬齒莧散(出聖惠方)治小兒疳瘡滿口齒徹鼻透
馬齒莧(半兩乾者)没石子(半兩)麻黃(去根節半兩)麝香(一錢細研)蘭
香根灰(二錢)
右細為散每取半錢貼於瘡上日夜四五度用之
騏驎竭散(出聖惠方)治小兒口齒疳臭腐
騏驎竭胡桐淚白礬(各半兩)鉛丹(一分)
右先漬白礬作汁次入鉛丹候乾同餘藥研為散傅
之不過三兩上差
蟾灰散治小兒疳齒牙齗腐爛惡血口臭牙齒脱落
蝦蟆(一枚燒灰存性)青橘皮(湯浸去白焙)甘草(剉)青黛(研各一分)
右研為散入麝香少許或小兒滿口臭爛落下牙齒
用鵝毛掃入瘡上
蝸牛散治小兒口齒疳唇痒痛齗肉赤黑色氣息臭
穢牙齒搖動
蝸牛(乾者)白狗糞灰蝦蟇灰(各一兩)麝香(少許研)
右為細散每用一字吹鼻中并蜜和塗齒上即差
雄黃散(出聖惠方)治小兒忽有口瘡疳及齒齗生爛肉口臭
雄黃(一分細研)苦葉(一兩炙令黃色)黃芩(半兩)螺螄殼(一分炙令黃)
右為末夜間與貼摻在齒齗及瘡上
又方(出聖惠方)
麝香末(一錢)蟾酥(三片子如柳葉大鉄噐上以慢火令焦黃色别研為末)五靈
脂末(一錢)蜜(半兩)
右與蜜調和入銚子内以慢火鎔化成膏去却瘡爛
物然後取藥塗在瘡上日夜四五度用之
抵聖散治小兒疳蝕損口齒臭穢不可近者
銅綠(一分)蛤粉(半兩)麝香(二錢)
右研為散乾貼口齒臭穢者用塩水净洗拭乾每日
一度貼之必見效貼了藥少頃口角有涎出者可醫
如無涎出者不可治
三靈散治小兒牙疳口臭
綠礬(研)白礬(燒汁盡各半兩)麝香(一錢)
右細研每用少許貼牙齗上丁計時候
胡桐淚散治小兒牙疳瘡
胡桐淚(一兩)銅綠(一錢)麝香(少許)
右研令勻每用藥少許以鷄翎掃之
治小兒牙疳絶妙方
麝香(一錢)蟾酥輕粉(各半兩)
右一處研細滴水撚如丁香樣每用少許化破揩牙
立效
急疳方(出德生堂經驗方)治小兒口齒疳穿蝕口鼻手足肌肉
俗名走馬
砒霜粉霜(二味研各極細)石灰(羅過研細)
右等分相合左右研轉令極膩如麫每用以鷄羽尖
摭少許掃瘡上其瘡即痂萬無多用恐入腹中有毒
慎之
麝香煎(出聖惠方)治小兒疳蝕齒齗兼頰腮肉瘡爛
麝香(一分)定粉(半兩)黃蘖末(半兩)
右都細研為散以蜜一兩於磁噐内先煎五七沸即
入藥末相和煎三兩沸候冷於患處貼之日四五度
效
黃栢散(出聖惠方)治小兒口疳及齒齦生爛肉及口臭蟲蝕
作孔
黃栢(一兩微炙)青黛(半兩)麝香(一錢)
右件藥都研羅令勻每服少許(參)貼瘡上日三四度
用之
金面花兒治小兒口疳立效
巴豆(不論多少研)黃丹(少許細研)
右攤在小紙上貼如眉上立效
治小兒牙疳
黃丹(一兩)人言(一錢)
右為末鍋内炒紫色用染紅紙扯碎就拌藥用紙貼
患處甚效
葶藶子散(出聖惠方)治小兒疳蝕及口齒落臰穢不可近
葶藶子(一分微炒)胡桐淚(一分)
右同研令細後以臘月猪脂半兩調和稀為膏用柳
條筋子以綿裹微微揾藥時時烙之
五倍子散(出聖惠方)治小兒口齒疳蟲
五倍子(三分末)黃丹(一分微炒)
右同研為末以綿裹貼於齒上塗之以得蟲日四五
上
熨烙方(出聖惠方)治小兒口齒疳宣露
臘月猪脂(三兩)臰黃(一两細研)
右以槐枝三五莖削令尖揩拭齒齗令净煎猪脂沸
即以綿裹槐枝頭點猪脂次點臰黃乘熱烙齒日三
五度
截疳散(出楊氏家藏方)治小兒走馬疳牙齗潰爛
螻蛄(二指大用以塩泥固濟火燒令通赤放冷用)
右取出螻蛄灰入麝香少許細研為末先將塩湯漱
口後用鵝毛點藥掃患處
立效散(出楊氏家藏方)治小兒牙疳齒爛血出潰臭
蘆薈(别研)白礬(枯研)棗肉(焙乾為末)蕪荑仁(微炙為末)甘草(炙為末已)
(上各一兩)硃砂(别研)麝香(别研)乳香(别研各半錢)
右件研勻每用少許貼牙爛處
鳥神散(出楊氏家藏方)治小兒牙疳齦腫痛及退牙後久不生
者用之自生
鯽魚(一枚大者出腸肚用)大棗(十枚去核)膽礬(一錢研細入在棗内却將棗肉入魚)
(腹内)龍骨(一錢别研)腦子(别研)麝香(别研二味各半錢)
右將前鯽魚等二味用紙裹三五重塩泥固濟頭上
留一竅子炭火内煆青煙出為度取用土罨一宿出
泥入龍骨等四味研令極細每食後用温漿水漱口
以藥少許傅牙齗患處一日三次用之
蟾酥散治小兒牙疳蝕爛齗漸侵唇口
蟾酥(一字)蘆薈(一字研)黃礬(一分枯過)草烏頭(一分燒留性)膽礬
(一分枯過)五倍子(半兩燒灰)
右件為細末入麝香少許再研令勻用綿裹筯頭蘸
藥少許點患處
必勝散治一切牙疳齒齗蝕爛口臭血出
蟾酥輕粉定粉人中白(四味各一錢)麝香(一字别研)
右為末臨卧湯漱口了貼藥末在患處用薄紙盖之
碧玉散治牙疳腫爛
銅青(二錢)麝香(一字)輕粉(一字)
右研細末手指撚藥末擦牙臨卧時用藥貼在瘡上
即愈
又方用日用尿盆内白汁刮下成片焙乾細研入
麝香雄黃輕粉和勻作一處貼在牙疳上即愈三次
漸無矣
麝香散治小兒牙疳唇齒皆蝕損臭爛
硇砂(四兩)信砒(三字)麝香(少許)
右先以綿抹口研之每用少許傅之一應唇齒疳瘡皆
可用不可嚥有津即便吐去屢試無不效大人只用
一字
疳瘡(附論)
夫小兒瘡生於面鼻上不痒不痛恒有汁出汁所流處
隨即成瘡亦生身上小兒多患之亦是風濕𫝊于血氣
所以不痒不痛故名疳瘡也
方
治小兒面鼻身生疳瘡及遍口生濕瘡并赤白瘡等及
瘡毒入腹漸漸羸瘦
白狗糞(半兩燒灰)蝦蟆(半兩焼灰)地龍(半兩燒灰)蝸牛殼(半兩焼灰)蘭
香(半兩燒灰)人糞(半兩燒灰)熊膽(一分)蘆薈(一分)麝香(一分)
右研為散若口中生瘡先以塩漿水净漱口以綿裹
藥少許含之若鼻内生瘡吹少許鼻中如鼻外生瘡
去痂傅之毒氣入腹中汲水空心調服半錢
治疳瘡
甘草黃栢馬鞭草帶髮葱荆芥(各等分)
右煎水洗一遍用後訶子連肉核燒為灰末以麝香
加輕粉少許傅於患處立愈
治小兒疳瘡生於身上諸處宜用此(出聖惠方見本門急疳類麝香丸)
飬命丹(出𫝊氏活嬰方)治五疳𫝊變臟腑舌口生瘡
龍骨麝香石膽(一个)龍膽草蘆薈熊膽(一分)
右為末臨卧塗之
青黛散(出聖惠方)治小兒疳瘡或生口上或生身上
青黛(半兩)人糞(半兩燒灰)蝸牛(半兩燒灰)麝香(一分)
右研為散量瘡大小傅之若鼻内瘡以散少許吹鼻
日三用之
麝香散(出聖惠方)治小兒頭面生疳瘡口中臭氣
麝香(一分)蚺蛇膽(一分)黃連(一分鷹爪者)蘆薈(一分)
右細研為散先以温水洗瘡後取藥一字𫝊於瘡口
上内氣惡貼藥一字日三用之
鴉&KR2154;散專治鴉&KR2154;疳瘡
老鴉頭(一枚燒灰研)輕粉黃丹枯礬(各一分)麝香(一錢)
右為細末先用温水洗淨掺藥
治疳瘡(出經驗良方)又治玉莖上瘡
抱鷄卵殼鷹瓜黃連輕粉(各等分)
右為末煎過麻油調塗
治小兒疳瘡腫熱
右用蚺蛇膽水注鼻中
治小兒急疳瘡(出聖惠方)
右嚼油麻令爛傅之瘡上立效
麻蕡治小兒疳瘡(出本草)
右嚼麻子傅之日六七度
治小兒急疳蝕口鼻無數日夜欲死(出本草)
右燒文蛤灰臘月脂塗之
治小兒疳瘡蟲蝕鼻及鼻下兩道赤者名曰&KR0630;亦名赤
鼻疳瘡(出肘後方)
右用熊膽半分湯化調塗於鼻中
桃葉湯(出經驗良方)治天行頭面鼻疳瘡
右桃葉二兩搗碎用水五升煎汁拂去滓洗五七次
即安
治小兒唇口疳瘡蝕爛唇頰(出經驗良方)
右膽礬香白芷等分為末和之摻傅瘡上
治小兒身上及口面生瘡方(出聖惠方)
右取狗糞中米燒灰細研傅之
又方(出聖惠方)
右馬御蟲一枚曬乾搗末傅之
又方(出聖惠方)
右羊膽三枚取汁以醬汁相和塗之
又方(出聖惠方)
右糊粉炒過以狗脂和塗之以瘥為度麻油亦得
小兒妳疳瘡(出經驗良方)
右用明礬黃丹並飛過於地上出火毒研末清油調
搽濕則乾塗之又獨子肥皂莢燒灰存性為末加輕
粉少許清油調塗及治頭上疤瘡口疳瘡楊氏曰人
自孩提以至弱冠潮熱發瘡皆是疳氣使然盖疳蟲
耗其精體蝕其皮膚體虛膚空疳熱流注遂致遍身
熱瘡𤼵渴無已
治小兒疳瘡(出肘後方)
右用栗子嚼傅之
治小兒疳瘡蝕口齒鼻及下部欲死(出聖惠方)
右先以泔洗瘡上拭乾以鷄屎白礬燒灰傅之日三
上效
白芷立效散(出𫝊氏方)治疳瘡濕痒脇肋腿畔腐爛
白芷防風白蒺藜(炒)當歸川芎地龍(酒洗)
(炒)黃連龍膽草甘草
右㕮咀每服二錢白水煎服
魚肚散(出衛生家寳方)治小兒疳瘡
蜜陀僧(一兩)黃丹(一兩飛)
右件為末用活鯽魚一个破出腹肚净洗入藥在魚
肚内濕紙裹定用黃泥固濟了慢火内燒一日取出
去土研令細每少許先用米泔水洗瘡口乾貼
黃連散(出朱氏焦驗方)治小兒頭上疳瘡
右用羯羊膽一枚劈開用盞子傾膽汁在盞内看汁
多少好麻油如膽汁許不乾竹煎倉米香熱入鷹爪
黃連細末調令得所傅瘡上曾用有效
嬭疳(附論)
夫乳下孩兒有瘀疳氣者由乳母恣食生冷油膩甘酸
之物𫝊氣乳中或食交妳傷兒臓腑遂致寒熱不調肌
體羸瘦哺乳漸少面色青黃口中生瘡或時吐嘔昏昏
多睡毛髮乾焦因其食乳成疳故謂之妳疳也
方
牛黃丸(出聖惠方)治小兒妳疳羸瘦壯熱多睡
牛黃(一分細研)雄黃(一分研)熊膽(一分研)朱砂(一分研)麝香(一分)
(研)丁香(一分研)龍腦(半分細研)甘松(一分)胡黃連(一分)膩粉(一分)
(研)蘆薈(一分)巴豆(半分去皮心研紙裹壓去油)水銀(半兩以少許棗肉令星盡)
右為末都研令勻以黑狗膽汁和丸如黃米大每服
以粥飲下三丸量兒大小以意加减
龍膽丸(出聖惠方)治小兒妳疳腹大黃瘦或時吐乳壯熱下
痢
乾蟾(一枚塗酥多炙微焦)木香(半分研)肉豆䓻(二顆去殼)雄黃(一分細研)
青黛(一分細研)丁香熊膽(半分細研)胡黃連(一分)硃砂(一分細研)
麝香(一分細研)赤石脂(一分)代赭(一分)
右為末都研令勻煉蜜和丸如黍米大一歲兒以粥
飲下二丸早晨一服申時再服量兒大小以意加减
治小兒妳疳腹大筋青髮稀體瘦
肉豆䓻(一个去殼)麝香(一錢細研)硃砂(一分細研)五靈脂(一分)田父
(一分炙微黃)夜明砂(一分微炒)地龍(一分細研)蜣蜋(一分去趐足)白礬
灰(一分)
右為末都研令勻以軟飯和丸如菉豆大不計時候
以温水下五丸量兒大小以意加减
史君子丸(出聖惠方)治小兒妳疳腹脹肚大吐嘔漸羸瘦
史君子(一分研)訶梨勒皮(一分研)檳榔(一分剉)硃砂(一分細研)
麝香(一分細研)熊膽(一分細研)丁香末(一分)蟾酥(半分研入)明夜
砂(一分微炒)
右為末都研令勻以軟飰和丸如菉豆大每一歲兒
以粥飲下二丸量兒大小以意加减
硃砂丸(出聖惠方)專治小兒妳疳肚脹四肢瘦弱不欲乳食
硃砂(一分細研)雄黃(一分細研)夜明砂(半分微炒)黃連(半分去鬚)㯽榔
(一分)鼈甲(半兩塗酥炙黃去裙欄用)乾蝦蟆(半兩塗酥炙令焦黃)
右為末以糯米飲和丸如黍米大每服以粥飲下七
丸日三服量兒大小以意加减
蟾頭散(出聖惠方)治小兒妳疳體瘦煩熱毛髮乾碎乳食减
少
蟾頭(燒灰一枚)蛇蛻皮灰(一分)蟬殼(一分微炒去足)蝸牛子(三枚炒微)
(黃)麝香(一錢)青黛(半兩)
右都細研為散每服以熱粥飲調下半錢日三服量
兒大小以意加减服之
治小兒妳疳羸瘦食肉不生肌肉(出聖惠方)
硃砂(一分細研)麝香(一分細研)蘆薈(一分細研)史君子(二枚)五靈脂
(一分)胡黃連(一分)
右為末都研令勻以飯飲和丸如菉豆大每服以粥
飲下五丸量兒大小以意加减
胡黃連丸(出聖惠方)治小兒妳疳壯熱體瘦
胡黃連(半兩)蝦蟆(一枚塗酥炙焦黃)蛇蛻皮灰(一分)麝香(一分細研)
牛黃(半分細研)史君子(一分)
右為末以麫糊和丸如菉豆大每服以粥飲下五丸
日三服量兒大小以意加减
治小兒妳疳黃瘦體熱心煩(出聖惠方)
青黛(半兩)蟾酥(半兩)熊膽(一分)黃連末(半兩)牛黃(一分)
右都研如粉以猪膽汁和丸如菉豆大每服以粥飲
下五丸日三服量兒大小以意加减
内疳(附論)
夫小兒内疳者由於乳哺無恒傷於臟腑之所致也其
候乳食不消心腹虛脹眼目澁痒體熱皮枯腸胃不調
痢下五色漸漸羸瘦蟲食肛腸日月彌深痢轉不止故
號内疳也
方
殺疳丸(出聖惠方)治小兒内疳下痢不止體瘦食少腹痛羸
弱
蝸牛殼(一分)麝香(一分研)蘆薈(一分細研)雄黃(一分細研)肉豆䓻
(半兩去殼)母丁香(一分)黃連(半兩去鬚微炒)鶴虱(一分)定粉(半兩微炙)白
礬灰(一分)蜜陀僧(一分細研)没藥(一分)艾葉(半兩炙)地榆(一分微炙)
熊膽(一分研入)蟾酥(一錢研入)
右為末以麫糊和丸如菉豆大不計時候以粥飲下
三丸量兒大小以意加减
木香丸(出聖惠方)治小兒内疳乳食不調心腹脹滿肌膚羸
瘦下痢無恒
木香(一分)赤石脂(半兩)蝉殼(一分微炙去足)麝香(一分細研)肉豆䓻
(一顆去殼)黃連(一分去鬚)黃丹(一分微炙)熊膽(一分細研)夜明砂(一分微炙)
乾蟾(一分塗酥炙微焦)
右為末用水浸蒸餅丸如麻子大每服以温米粥飲
下三丸量兒大小以意加减
蘆薈丸(出聖惠方)治小兒内疳四肢羸瘦腹脹鼻痒乾燥下
痢無恒
蘆薈(一分細研)雄黃(一分研)麝香(一錢研)没石子(一分)丁香(一分)
蛇蛻皮灰(一分)黃連(半兩去鬚)蝉殼(一分微炙去足)蟾酥(一錢五分)熊
膽(一分研入)
右為末煉蜜和丸如黃米大每服以粥飲下三丸日
三服别一丸吹入鼻中量兒大小以意加减
麝香散(出聖惠方)治小兒患内疳下痢不止肌體消瘦諸疾
麝香(一分)黃連(一分微研)蝸牛殼定粉(一兩微炙)蛇蛻皮灰
(一分)夜明砂(一分炙研)蘆薈(一分細研)訶梨勒(半兩煨去皮)黃連(一分)
(去鬚)没石子(一分)
右研細散都令勻每服以粥飲調下半錢早晨午後
各一服看兒大小加减服之
丁香散(出聖惠方)治小兒内疳體瘦下痢
丁香(一分)硃砂(一分)當歸(一分微炙)犀角屑(半兩)牛黃(一分細研)蚺
蛇膽(一分研)白馬夜眼(一分酒浸炙黃色)
右為細散都令勻每服以粥飲下半錢日三服量兒
大小以意加减
又方(出聖惠方)治小兒内疳
丁香(一分)牛黃(一分)雄黃(一分)黃連末(一分細研)蟾酥(半分)
右同研令細以猪膽汁和丸如粟米大不計時以薄
荷湯下五丸量兒大小以意加减
胡粉丸(出聖惠方)治小兒内疳下痢不止昏沉多睡
胡粉(半兩微炙)黃連末(一分微炙)青黛(半兩細研)麝香(一錢)
右為同研令勻細以猪膽一枚取汁和丸如黃米大
不計時候以粥飲下五丸量兒大小以意加减
眼疳(附論)
夫肝開竅於目目者肝之候若小兒内有疳氣肌體瘦羸
而臟腑挾於風熱壅滯不得宣通又因其乳食過多胸
膈鬱結邪熱之氣上攻於目則令腦熱目痒或爛赤生
瘡或生障翳漸漸遮結睛久不差損於眼目故號疳眼
也
方
夜明砂散治小兒眼漸急少白多赤
夜明砂(二兩微炒)天竹黃(半兩)犀角屑(半兩)芎藭(一兩)羚羊角
(半兩)白殭蠶(半兩微炙)甘菊花(半兩)車前子(半兩)
右為細散每日常於午時以温水調半錢量兒大小
加减服之
硃砂散(出聖惠方)治小兒眼疳夾風生障翳不開
雄黃(半兩細研)硃砂(半兩細研水飛過)川大黃(一兩剉炒)石决明(一兩)
胡黃連(一兩)神麯(一兩微炒)
右為細散每服以蜜水調下半錢日三服量兒大小
加减
鈴石散治小兒眼疳生翳膜遮睛欲失明
鈴石(一分)石决明(一分)甘菊花(一分)甘泉水(一分)夜明砂(一分)
(微炙)黃連(一分去鬚)
右為細末每服二錢以米泔同煮猪子肝一具令爛
熟量兒大小加减服之
天南星散治小兒疳及雀目
天南星(半兩炮製)榖精草(半兩)甘草(半兩炙微剉)黃芩(半兩)麝香
(一分細研)
右為末散用羊子肝一具切破入藥末二錢用串子
炙令熟空心服後用不淘米煮粥半盞壓之
夜明散治小兒眼疳生翳膜體熱
夜明砂(半兩微炙)蝸牛殼(半兩微炙)子芩(半兩研)豆豉(半兩炙乾)硃
砂(一兩細研)
右為細散每服一錢水一中盞入菉豆半匙煮熟令
冷量兒大小和滓分减服之
又方治小兒眼疳
榖精草(半兩)川大黃(半兩剉碎微炙)薑石(半兩搗細水飛過)甘草(半两炙)
右為細散以羊子肝一枚用竹刀子切破内藥末一
錢在肝裏使綿纏定以醋煮熟放冷任意食之不過
三五枚羊子肝見效
榖精草散治小兒眼疳赤痒
榖精草(一兩)蒼术(一分要去皮炙)蛇蛻皮灰(一分)定粉(一分)
右為細散每服一錢用羊子肝一具以竹刀子批開
摻藥在内用綿纏定米泔煮熟先薰過眼次服其汁
後食其肝兒小即分减服之
又方
白芷(一分)薑石(一兩搗研水飛)桑耳(一分)槐白皮(一分剉)
右為末細散每用猪子肝一片兩指大切入藥末三
錢却繫定以米泔内煮熟量兒大小斟酌與服之
史君子散治小兒眼疳諸藥未效
史君子(五顆)訶梨勒皮(三顆)乾蟾頭(一枚塗酥炙焦黃)甘草(一分)
(微赤炙剉)
右為細散以羊子肝一枚用砂盆内生米泔一盒爛
研絞汁食後調下半錢三歲以下即可服一字
又方治小兒眼疳
夜明砂(微炒)薑石(搗研水飛過)芎藭(已上各三分)
右為細散用羊子肝一枚以米泔半盞同研絞取汁
調下半錢日三服三歲以下可服一字
又方
黃連末麝香(細研)硃砂(細研各一分)
右都研令勻每服半錢用猪子肝切破入藥以絹袋
子盛用米泔煮熟放冷食之量兒大小增减
又方
寒水石(一兩)薑石(一兩細細搗研飛過)豆豉(一合微炒)
右為細散每於食後以米泔調下半錢量兒加减服
又方
决明子(半兩)蕤仁(半兩湯浸去赤皮)黃連(半兩去鬚)
右搗碎用水一盞入古錢四十文煎取五分綿濾澄
清日點三四度差
薑石散治小兒眼疳怕日赤爛淚下疼痛不久眼睛
將落宜早治之
薑石(以濃米疳浸七日乾搗研水飛過)桑耳(搗羅為末用)豆豉(乾為末已上)
(兩)
右研令勻三歲以下每服半錢三歲以上至七歲每
服一錢用羊肝或猪肝牛肝兩指大去膜細切以水
研絞取汁調下日三服
清神散治小兒眼疳及疱瘡入眼
惡實(微炒)木通(剉)晚蠶砂(各一分)
右為細末每服以温水調下半錢日三服量兒大小
以意加减
又方
羯羊肝(一具切爛)决明子(一兩)
右搗羅决明子為細散摻入肝内用米泔兩碗煮汁
盡為度不計食前後量兒大小任意食之
治小兒眼疳不見物者(出聖惠方)
寒水石(一兩為末)水銀
右相和點水銀研令水銀盡為度每服米泔研猪子
肝半具絞取汁調下半錢量兒大小加减服之
治小兒眼疳睛腫欲垂落者(出聖惠方)
右以生鷄子清塗掌中徐徐搨之遂至漸差
治小兒眼疳及雀目醫膜遮障
右取蛤粉一分化黃臘汁與蛤粉相和如皂角子大
用羊子肝一枚批破内藥一丸在内著綿子繫定入
米泔内用夜明砂一錢黃芩末一錢同煮令熟將肝
於臨時任意服之
又方(出聖惠方)
右以紫草花爛搗以生油調塗之便差
聖散子(出家蔵方)治小兒疳眼并豆入眼
右以天靈盖一片翻覆塗酥炭火燒令通赤點酥煙絶
取出放在地上研細使羊子肝如兩指一片生用細
切鑲藥末半錢許不可多使以麫片包蒸熟食後喫
神效
鼻疳(附論)
夫肺氣通於鼻鼻者肺之侯若小兒乳食不調上焦壅
滯令蟲上於鼻也其候鼻痒壯熱多啼皮毛乾焦肌膚
消瘦欬嗽上氣下痢無恒連唇生瘡赤爛故曰鼻疳也
方
雄黃丸治小兒鼻疳壯熱多睡昏沉毛髮焦黃體無
潤澤
雄黃(細研)熊膽(細研)黃連(去鬚)青黛(細研)麝香(研)細辛乾
漆(搗碎炒令烟出)蘭香子蛇脫皮(微研)狗頭骨(灰)蜣蜋(微炒)
蘆薈(細研)龍膽(去蘆頭)蝸牛殼(燒令微黃)地龍(微炒)蝉殼(微炒已上)
(各半分)
右為末入研了藥都令勻以軟飯和丸如菉豆大每
服以冷水下三丸日三服量兒大小增减服之
甘草散治小兒鼻疳生瘡痛痒不止
甘草(一分炙微赤剉)地榆(一分剉)蚺蛇膽(一錢)蝸牛殼(一兩炒令微黃)
麝香(一錢細研)蘭香根(一分燒灰)人糞灰(一分)龍腦(半錢細研)
右為細散入腦麝等研令勻每服以粥飲調下半錢
亦可吹於鼻中三歲以下可服一字
麝香散治小兒疳蟲蝕兒唇鼻
麝香(一分細研)石膽(一分細研)茛菪子(半兩生用)人糞灰(半兩)莽草
(一分炙微炒)雄黃(半分細研)地龍
右為末都研令勻貼於瘡上日三用之
吹鼻蟬殼散治小兒鼻疳痒
蟬殼(微炒)青黛(細研)蛇蛻皮灰滑石麝香(細研已上各一)
(分)
右為細散都研令勻每用菉豆大吹入鼻中日三用
之疳蟲盡出
石膽散治小兒疳蟲蝕兒鼻
石膽(三分)雄黃(一分)人糞灰(三分)頭髮灰(半兩)鯽魚(一枚長三寸者)
(開肚塗塩燒作灰)
右都細研令勻先以甘草湯洗瘡拭乾後貼此散日
三用之
治小兒鼻疳羸瘦壯熱口鼻生瘡(一名天靈盖丸)
胡黃連(半兩)砒霜(一分)人糞(半兩)天靈盖(一兩)茛菪子(一分)
右都入瓷瓶子内以黃泥固濟燒令通赤放冷取出
别入木香一分同研為末用麺糊和丸菉豆大每一
歲以乳汁研一丸服之或為傅瘡上亦良
吹鼻散治小兒鼻疳常用
地榆(一分剉)青黛(一分細研)人糞灰(一錢)麝香(半錢細研)蝸牛殼
(二七枚炒令微黃)
右為末每用半兩黃米吹鼻中
蘆薈散治小兒鼻疳蟲蝕鼻痒痛不止
蘆薈(一分)黃蘖末青黛(半兩)雄黃(半兩)
右四味研極細為散每日三度以少許傅瘡上即瘥
矣
治小兒疳痒方
益母草根末(一分)麝香(一錢)定粉(一分)蜜陀僧(一分)
右都研令細乾貼鼻内立效
吹鼻方治小兒鼻疳瘥
地龍(二條微炒)瓜葉(一分)麝香(半錢細研)蝦蟆頭(一枚焼灰)
右為細散研入麝香令勻日二三度用少許吹鼻中
吹鼻散(一名海半散)治小兒鼻眼耳痒類橘皮髮乾毛竪宜
用
蝸牛殼(一分焼令微黃)蝦蟇灰(一錢)麝香(一錢細研)瓜蔕(七枚)
右為細散研入麝香令勻用少許吹入鼻中日三四
度兼點少許口中甚佳後更煮益母草葉粥與吃
澤瀉散治小兒肺積鼻内生瘡及鼻下赤爛
川澤瀉甘欝金甘草(炙)山梔子(炒)
右各一分為末每服嬰孩一字二三歲半錢五七歲
一錢甘草湯調下一日二服宜再用紫金散傅之
麝香散治鼻疳肺氣通於鼻其鼻中赤痒壯熱多啼
毛皮乾焦肌膚瘦削鼻下連唇生瘡赤爛
麝香(半錢研)雄黃(研)升麻(各二錢半)白礬(枯半兩)
右為末每用少許乳調白傅於瘡上乃服蘆薈丸等
藥
蝦蟇灰(一分)人中白(半分)麝香(一錢)
右都研細乾貼鼻内日三用之
又方
黃蘖(一分研)雄黃(一分細研)麝香(一錢細研)
右都研細令勻以生油調日三四上塗之
青金散治小兒鼻疳爛
銅青白礬(生等分)
右為末每用少許傅鼻下
治小兒鼻口疳蝕生瘡黃瘦不食乳
石膽(一分)蘆薈(一分)
右細研為散掺在蝕處其所傷處當化為膿但頻摻
在好肉亦别有損動漸差
治小兒疳瘡蟲鼻
黃連(半兩去鬚搗為末)石膽(一分細研)
右都令勻以生油調塗於鼻中
又方
雄黃(一分細研)瓜蔕(一分)
右細為散研令勻以生油調塗於鼻中
又方
雄黃(一分細研)瓜蔕(一分)
右細為散研令勻以生油調塗於鼻中
又方
乾蝦蟆(一枚塗酥炙焦黃)麝香(一錢)
又方
蘆薈(一分細研)黃蘖(一分剉)
右為細散以水一合於瓷盞中浸經一食久用鷄毛
點於鼻中
清膈散(一名清肺湯)治肺疳即氣疳由乳哺不調壅熱傷肺
肺主氣通於鼻風濕之氣乘虛客於皮毛入於血脉
故鼻下兩傍瘡濕痒爛是名&KR0630;其瘡痛汁所流處却
又成瘡外證咳嗽喘逆壯熱惡寒皮膚粟生鼻乾
流涕咽喉不利頥爛唾紅氣脹毛焦泄痢頻併多啼
揉鼻咬甲寒熱一方有生乾地黃
桑白皮(炒五錢研用)紫蘇黃芩當歸前胡
連翹防風北梗天門冬(去心)赤茯苓甘草
(炙各二錢半)
右剉散每服二錢水一盞煎温服不拘時候次服化
&KR0630;丸
化&KR0630;丸
蕪荑蘆薈青黛(乾)川芎白芷稍胡黃連
右末猪膽汁浸糕糊丸麻子大每服二十丸食後臨
卧杏仁煎湯下其鼻常用熊膽泡湯小筆蘸洗候前
藥各進數服却用青黛當歸赤小豆瓜蒂地榆黃連
蘆薈等分雄黃少許細末入鼻歛瘡
食疳
夫小兒食疳者由脾胃不調乳食過度傷於臟腑之所
致也是以小兒百日之内腸胃尚嫩哺乳猶少三歲之
外氣血漸盛乳食漸多其乳母湏在調適寒温節减五
味令氣血和平則孩孺無病也若飲食不節生冷過多
積滯不消在於腸胃致成食疳也其狀面色萎黃肌體
羸瘦腹大脚細毛髮乾焦鼻口常乾好喫泥土腦中大
熱肚上青筋口舌生瘡水榖不化下痢無度漸漸困羸
者是其候也
方
木香丸(出聖惠方)治小兒食疳腹中多痛大腸或痢鼻痒乾
瘦時有體熱
木香麝香(細研)胡黃連蘆薈(細研)蟾酥(炙令焦黃)香墨
青黛(細研)雄黃(細研)熊膽(已上各一分)史君子(半兩)
右為末煉蜜和丸如菉豆大每服以粥飲下五丸量
兒大小以意加减
大黃丸(出聖惠方)治小兒食疳心腹空脹妨悶或時熱渴
川大黃(剉微炒)黃連(去鬚)桂心代赭(細研已上各一兩)硃砂
(一分細研)木香(半兩)麝香(一分細研)肉豆䓻(二顆去殼)杏仁(半兩先洗去皮)
(尖兩人麸炒黃研膏)巴豆(一分去皮心研紙褁壓去油)
右為末巴豆杏仁都研令勻煉蜜丸如麻子大每服
粥飲下三丸量兒大小加减服之
㯽榔丸(出聖惠方)治小兒食疳氣長肌膚益顔色化宿食治
腹脹利氣調衷能破積聚
㯽榔硃砂(細研)代赭(細研)乳香(研入)木香五靈脂
麝香阿魏(麺裹煨麺熟為度)肉豆䓻(去殼已上各一分)蟾頭(一枚)
(炙黃色)巴豆(七枚去皮心研紙裹壓去油)
右為末同研令勻以麺糊丸黍米大每服以温薑湯
下二丸量兒大小以意加减
桃花散(出聖惠方)治小兒食疳腹脹
桃花(一分)乾蟾(塗酥炙令黃)青黛(細研)赤芍藥肉豆䓻(去殼)
紫笋茶(已上各半兩)
右為末每服以温粥飲調下半錢看兒大小臨時加
减
代赭丸(出聖惠方)治小兒食疳腹脹體瘦宿食不消多啼壯
熱
代赭(一分)赤石脂(一分)硃砂(一分細研)巴豆(十枚去皮心研紙裹壓去油)
杏仁(二七枚銅針穿燈上燎作聲為度别研)
右件藥並湏新好入乳鉢同研令勻用飲和丸如粟
米大每服以粥飲下一丸乳汁亦得量兒大小以意
加减
抵聖散(出聖惠方)治小兒食疳不欲乳食羸瘦
蟾(一枚塗酥炙微黃)蜣蜋(一分去趐足微炒)麥蘖(一分微炒)神麯(一分微黃)
右為散每服以粥飲調下半錢量兒大小加减服之
靈脂丸治脾疳即食疳由乳食不節脾胃受傷或乳
母恣食生冷甘肥或乳食過飽或後與之乳致吐乳
多睡久則成癖腹脅結塊其證面黃身黃肚大脚小
吐逆中滿乏力多啼水榖不消泄下醋臭合面困睡
减食吃泥
北五靈脂縮砂仁麥芽白豆䓻仁莪术
(炒)青皮(去白)蝦蟆(炙)史君子(炒)胡黃連乾蟾(二個酥炙)
巴豆(七粒去心膜去其油研)麝香(一分研)
右為細末滴水於石臼中搗一二百下和丸如黍米
大每服二粒至三粒温生姜湯送下乳食後加减
訶子散治小兒脾疳
丁香白丁香舶上硫黃蜜陀僧訶子(一對)
石燕子(一對)輕粉(少許)
右為細末如病大者七歲以下每服半錢七歲以上
者每服一錢温水調下
治小兒脾疳
蘆薈史君子(已上各等分)
右為細末米飲調下一二錢服之
治小兒未行或母有孕飲交妳羸瘦方
右伏翼熟炙噉之日三兩度食之一名蝙蝠
黃連丸治小兒食疳頭面虚腫腹内泄瀉面色萎
黃頭髮作穗心腹脹滿肚上青筋
癩蝦蟆(一個去腸肚以酒浸一宿炙令香熟)木香(一分)胡黃連(半兩)木鼈
子(半兩燒令煙盡研)沉香(一分)丁香(一分)麝香(少許)乾薑(一錢燒令存性)
(用)巴豆(二十一枚以水淘洗去心膜以紙裹用重物壓出油再研如麺)
右細杵為末以水浸蒸餅為丸如蘿蔔子大空心臨
卧米飲下一丸三歲已上二丸至三丸忌粘滑物
普濟方卷三百八十一
