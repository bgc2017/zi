普濟方卷二百八眀周王朱橚撰
泄痢門
諸瀉(附論)
夫有脾瀉有腎瀉脾瀉者肢體重著中脘有妨面色虚
黃腹肚微滿腎泄者膚腠怯冷腰膂酸疼上咳面黧臍
腹疼痛治脾瀉用蒼术白术厚朴乾薑木香生荳䓻治
腎泄用補骨脂及安腎丸震靈丹軰
方
參連丸治腸胃虚弱冷熱不調泄瀉腸鳴日夜無度
艾葉(用糯米糊拌勻焙取細末秤二兩半)乾薑(炮取末二兩用艾末米醋一升半慢)
(火熬成膏)訶子(煨去核一兩)宣連(一兩半剉如麻豆大用吳茱萸一兩半同)
(黃連炒色紫㨂去茱萸不用)人参(去蘆)白术木香(一兩半别用黃)
(連一兩等為麄末將木香浸水一升慢火煑盡水去黃連不用切焙乾)烏梅(去核焙乾)
(秤)百草霜(别研)白茯苓(去皮)酸石榴皮(炒)當
歸(洗焙各一兩半)赤石脂(一兩三分)龍骨(一兩三分火煆)地榆
(一兩半)阿膠(二兩伴粉炒)罌粟(二兩蜜炙)
右為末將前項艾膏和為丸如梧桐子大每服五十
丸陳米飲下
歛腸丸治久瀉
木香丁香附子(炮去皮臍)縮砂仁訶子皮
罌粟殼(炒去項穰)川薑(炮)沒石子梓州厚朴(薑製)
白龍骨赤石脂(炮)肉荳䓻(麵包煨)禹餘粮
(醋淬七遍已上各一兩)
右為細末麵糊丸如桐子大每服七十丸米飲下空
心食前
荳䓻燥腸丸治沉寒痼冷泄瀉冷痢腹疼後重
附子(炮去皮)赤石脂(各一兩)肉荳䓻(麵褁煨)良薑
(切炒)乾薑(炮)舶上硫黃(各半兩)
右為細末醋糊為丸如梧桐子大每服三十丸米飲
下
太聖散治脾胃積寒心腹疼悶臟腑泄瀉腸鳴絞痛
益智(三兩連皮炒)川烏頭(炮裂去皮臍)陳皮(湯浸去白各一兩)
乾薑(炮裂半兩)茴香(七錢半炒)甘草(二錢半炙)
右為細末每服二錢水一盞入鹽一捻同煎至七分
去滓食前熱服
加訶子四柱散治臟腑虚怯本氣弱脾胃不快不進
飲食時加洩痢晝夜不息
人参(去蘆)白茯苓(去皮)附子(炮去皮臍各一兩)木香(紙包)
(煨過)訶子(濕紙包取皮用半兩)
右為細末每服二錢棗一枚生薑三片煎至六分温
服一方加荳䓻一方有白术真陽耗散兩耳常鳴臍
腹疼痛頭旋目暈四肢急倦脾胃不和晝夜泄瀉痢
小便滑數
止泄瀉煖脾去憊散
以陳廩米作湯食之
肉荳䓻散治脾胃氣虚腹脇脹滿水榖不消臟腑滑
瀉腸内虛鳴困&KR0786;少力口苦舌乾不思飲食日漸瘦弱
蒼术(米泔浸一宿去皮尖八兩)茴香(炒)肉桂(去麄皮)川烏
(炮去皮劑)訶子皮(各二兩)乾薑厚朴(去麄皮薑炒)陳
皮(去白)甘草(爁)肉荳䓻(麵褁煨各四兩)
右為末每服水一盞生薑三片棗一枚煎至七分温
服
實腸散(出直指方)治泄瀉不止
肉荳䓻訶子(炮)縮砂仁陳皮蒼术(炒)
茯苓(各一兩)木香(半兩)甘草(四錢)川厚朴(製一兩半)
右㕮咀每服三錢薑棗煎服手足冷者加炒乾薑
九寳飲子(出醫方集成)治分利水榖止泄瀉
罌粟殼(蜜炙)青皮陳皮木通(各一兩二錢)赤茯
苓(去皮)黃茋(微炒)厚朴(薑製)粉草車前子(略炒各二)
(錢半)
右㕮咀每服三錢水一盞煎至七分温服
蓽撥丸(出百一選方)治滑泄妙甚
附子(炮去皮臍)蓽撥川薑丁香(不見火)吳茱萸
(炒)良薑胡椒(已上各一兩)山茱萸(去核)草荳䓻
(去皮半兩)
右為末棗肉丸梧桐子大每服五十丸食前陳米飲
下日五服廬州知鍊周汝功嘉禾人乃尊守永嘉時
每苦滑泄服此藥果有效其方董發運問有序多不
復錄上二方亦周紏所傳也如瀉日三服下
補脾丸(出百一選方)治滑泄不禁
白术赤石脂肉荳䓻(麵褁煨)川厚朴(去麄塗皮薑汁炙)
川白薑(炮各一兩)蓽撥(炒)神麴(炒)附子(炮去皮臍)
麥蘖(炒半兩)
右為細末醋糊為丸如梧桐子大早晩食前各五十
丸陳米飲下
縮砂丸(出御藥院方)治大便泄瀉米穀不化腹中疼痛不
思飲食
縮砂仁黃連(去鬚微炒)附子(炮去皮臍)吳茱萸(湯洗七次)
(焙乾微炒)訶子皮肉荳䓻(各二兩)乾薑(炮)木香
(各半兩)
右為細末水煑麵糊丸如梧桐子大每服五七十丸
食前米飲下
肉荳䓻丸(出和劑方)治泄瀉療脾胃氣虚弱飲食减少
訶棃勒皮龍骨木香(各三分)丁香(三兩)肉荳
䓻縮砂仁(各一兩)赤石脂白&KR0552;(枯各半兩)
右件藥搗羅為末粟米飲和搜丸如梧桐子大每服
二十丸米飲下不拘時
厚腸丸(出百一選方)治泄瀉不止
白龍骨乾薑附子(炮去皮臍)厚朴(薑製)訶子(炮去)
(核)肉荳䓻(麵褁煨)陳皮
右等分為末酒糊丸如梧桐子大每服五十丸米飲
下
羊肉扶羸丸(出三因方)治脾胃不和不進飲食臟腑虚滑
老人虚人尤宜服
精羊肉(一斤半微斷血脉焙乾取末四兩)川椒(去目炒出汗)肉荳
䓻(煨各一兩)白薑(炮一兩)木香(一分)附子(炮去皮臍)神
麴(炒半兩)
右為末煑粟米飲為丸梧桐子大食前米湯下五十
丸
荳䓻分氣飲(出三因方)治臟腑虚寒洩瀉瘦極及婦人産
後洞洩危篤者
藿香葉草荳䓻仁青皮(各四兩)甘草(炙)丁
香(各半兩)肉荳䓻(炮十兩)烏梅(五十箇去仁)
右㕮咀每服四錢水二盞糯米一撮煎七分去滓空
心服
治大瀉後腹中空竭胸中虚滿不下飲食
芍藥甘草半夏(各一兩)厚朴當歸桂心
(各三兩)生薑(五兩)
右㕮咀以水八升煑取三升分三服服二劑最佳
荳䓻固腸丸(出御藥院方)治脾胃虚弱臟腑頻滑不思飲
食腸鳴腹痛
木香赤石脂乾薑縮砂厚朴(生薑製)肉
荳䓻(麵褁煨去麵各一兩)
右為細末麵糊為丸如梧桐子大每服六十丸食前
米飲下
麴术丸(出衞生寳鑑)治時暑暴瀉壮脾温胃進美飲食及
療飲食所傷胸膈痞悶等積服此取效
神麴(炒)蒼术(米泔浸一宿焙乾各等分為末)
右為細末麵糊為丸如梧桐子大每服四十丸不拘
時米飲下
神麹丸(一名斷下九出百一選方)治暴瀉不止
神麴(二兩炒)茱萸(半兩湯泡七次却砂乾)
右為末用醋糊丸如梧桐子大每服四十丸米飲下
食前服
通苓散(出危氏方)分利水榖觧煩熱止泄瀉
豬苓(去皮)白术(去蘆)澤瀉(去毛)赤茯苓(去皮)木通
茵陳瞿麥車前子
右剉散每服四錢水一盞半燈心麥門冬煎服
木香散(出危氏方)治脾胃俱虚泄瀉
肉荳䓻(麵褁煨)破故紙(炒)白术木香甘草
白茯苓(各半兩)
右剉散每服三錢生薑三片棗二枚食前温服
百粒丸治遠近久便大腸滑神效
紅椒胡椒附子丁香乾薑麥糵
右各等分為細末醋煑大蒜為丸每服百粒用米飲
湯下
椒紅固腸丸(出瑞竹堂方)治脾胃積冷腸鳴大便滑泄腹
痛
神麴(六兩作小塊炒香熟)白术(一兩剉炒乾)肉荳䓻(三兩麺褁煨)
川薑(去皮炮三兩)厚朴(去麄皮薑一兩)川椒(去月炒去汗取乾淨)
(一兩半)
右為細末别用蒜不拘多少濕紙褁煨香熟剥淨研
如泥熱湯化開濾去滓少入麺打糊搜藥丸如梧桐
子大每服七八十丸空心米飲湯送下日進二服
立效散治瀉
烏梅肉御米殼白礬甘草(炙)夜义頭
右各等分為末每服二錢半米飲湯調空心服
治瀉(出百一選方)
人参(去蘆)茯苓肉荳䓻(麺褁煨)訶子肉(等分)木
香(减半)
右為末丸如梧桐子大每服三五十丸米飲湯下小
兒服丸如黍米大量大小加减服之
治脾泄多年老人腎虚謂之水土同化(出存仁方)
用吳茱萸簸净不拘多少白水煎去滓盞内入鹽少
許通口服蓋茱萸能煖膀胱水道既清大腸自固餘
藥雖熱不能分觧清濁也
建脾散(一名飬婆湯出三因方)治五泄或清白五色雜下休作
無時亦治脾胃虚損臟腑泄瀉不進飲食寒中洞泄
及年高久泄不止
烏頭(炮去皮尖三錢)厚朴(去皮剉薑製炒)甘草(炙)乾薑(炮一)
(分)
右為末每服二錢水一盞薑五片棗二枚煎至七分
熱服一方無棗煎
四神丸(出醫方集成)治脾泄腎泄
肉荳䓻(生二兩)破故紙(炒四兩)木香(半兩不見火)茴
香(炒一兩)
右為末生薑煑棗肉丸如梧子大鹽湯下一方去木
香茴香入神麴麥蘗如前作丸
木香煑散(出百一選方)治瀉不止
木香(二兩)甘草(半兩炙)茱萸(二兩去枝梗)罌粟殼(去頂)
(蒂膜蜜炙四兩)
右㕮咀每服三錢水一盞半煎至一盞去滓食前稍
温服
桃花丸治男子婦人泄瀉不止
良薑赤石脂乾薑五靈脂
右等分為末醋糊為丸如梧桐子大每服三四十丸
米飲湯下
荳䓻飲(一名荳䓻散出百一選方)治滑泄神效
陳米(一兩)肉荳䓻(麵褁煨)五味子赤石脂(研各半兩)
右為末每服二錢粟米湯飲調下日進三服
麯藭丸(出危氏方)治脾胃中風澁臟腑泄滑不止
芎藭神麴(炒)白术附子(炮去皮臍尖各等分)
右為細末用糊丸如梧桐子大每服三五十丸空心
米飲下左氏述楚子圍蕭將潰無社告申叔展曰有
麴麥乎有山麴乎鞠窮芎藭也意欲令逃水中以避
禍是知芎藭能除濕予嘗加术附以製方治脾濕而
泄者無有不中此藥亦治飱泄素問曰春傷於風夏
必飱泄者食榖不化蓋春木旺時肝生風邪滛於脾
經至夏飲冷當風故多飱泄此藥尤宜
朝真丹治腸胃虚弱内受風冷或飲食生冷内傷脾
胃泄瀉暴下日夜無度腸鳴腹痛手足厥冷
硫黃(生研細三十兩)朱砂(研為末三兩一錢)白礬(煆七兩半)
右研勻水浸蒸餅丸如梧桐子大用朱砂為衣每服
三十丸温米飲下不計時夏月宜備急
棗肉丸(出濟生方)治脾胃虚寒或腸鳴泄瀉腹脇虚脹或
膈不快食不化
破故紙(四兩炒)木香(不見火秤一兩)肉荳䓻(三兩麵褁煨香去麵)
(不用)
右為細末燈心煑棗為丸如梧桐子大每服七十丸
用生薑湯下空心食前服
如神丸(出三因方)止瀉治臟腑虚寒脾胃受濕泄瀉無度
腸鳴腹痛不進飲食漸至羸瘦並宜服之
川烏頭(四兩米泔浸軟去皮切作片子用鹽四兩炒黃去鹽不用)半夏(湯洗七次)
(去滑)蒼术(米泔浸淨洗各半斤)
右為末薑汁糊為丸如梧桐子大每服五六十丸空
心米湯下
戊巳丸(一名苦散海上名方)治冷熱不調泄瀉不止米穀不化
臍腹刺痛脾受濕氣毒不利
黃連(去鬚)芍藥吳茱萸(去梗湯浸各等分)
右將黃連芍藥微炒黃次下茱萸炒深黃色為末水
糊丸如梧桐子大每服三十丸米飲下日二三服不
拘時一方水浸蒸餅為丸良方作散末用水煎治痢
疾一方麵糊為丸一方醋糊為丸一方粥飲調下
香茸丸(出危氏方)治飲多遂成酒泄骨立不能食但再飲
一二盞泄作幾年矣
嫩鹿茸(以火燎去毛酥炙黃)肉荳䓻(火煨)生麝香(别研)
右為末白陳米飲為丸如梧桐子大每服五十丸空
腹米飲下熱者酒蒸(黃連丸)
固腸丸(一名茱連丸出百一選方)治臟腑滑泄晝夜無度
吳茱萸(㨂淨)黃連(去鬚)罌粟殼(去穰蒂三味各等分)
右為末醋糊丸如梧桐子大每服三十丸空心米飲
下赤痢甘草湯下白痢乾薑湯下赤白痢甘草乾薑
湯下
乳豆丸(出瑞竹堂方)治臟腑泄瀉不調滑泄不止諸藥罔
效
乳香(一兩别研)肉荳䓻(二兩麵褁煨熟取荳䓻切碎另研為末)
右為細末相和用陳米粉糊為丸如梧桐子大每服
五七十丸空心米飲湯下乙方乳香用酒浸透研成
膏肉荳䓻生用為丸一方用肉荳䓻大一枚剜小竅
入乳香三分塊麵褁煨熟去麵為末米飲下一方以
茶末對烹之
肉附丸(一名豆附散出百一選方)治腹瀉不止
肉荳䓻(一兩一錢麵褁煨)附子(一箇重七錢者炮去皮臍)
右為細末粉糊為丸如梧桐子大候乾每服五六十
丸米湯吞下不拘時立效一方薑五片煎服空心下
神授丸(出百一選方)治臟腑
南木香(二錢半)肉荳䓻(一兩麵褁煨)
右為末煑棗為丸如梧桐子大每服三五十丸米飲
下不拘時
香薑散治晨泄又名瀼泄久患脾泄瀉兼卒下痢一
名委薑散一名薑黃散
生薑(四兩切如豆大)黃連(二兩剉)
右一處淹一宿慢火炒薑紫色去薑不用將黃連為
末每服二錢用蠟茶清調一劑而愈或薑作末米飲
酒調治白痢方二方㕮咀水五升煑一升頓服不拘
時候若欲速效一料只作兩服常有患此兩服愈
肉荳䓻丸治腎洩久不愈脉沉細無力者及脾胃虚
弱泄瀉不止全不進飲食一名二神丸
破故紙(炒)肉荳䓻(麵褁煨各等分)
右為末棗肉為丸如梧桐子大每服五七十丸米飲
下空心服一方用肥棗四十九箇生薑四兩切片同
煑爛去薑取棗皮核研如膏入藥同杵丸鹽湯下弱
甚加茯苓二兩木香一兩有人全不進食服補脾藥
皆不效予授此方服之遂頓然能食此病不可全作
脾虚盖腎氣怯衰弱真元衰劣自是不能消化飲食
譬如鼎釜之中置諸米穀不無火力雖終日米穀不
熱其可能化黃魯直嘗記服兔絲子淨淘酒浸曝乾
日炒數匙酒下十日分飲噉如湯沃雪亦如此理也
香蘇湯治下後煩氣暴上
生蘇(一把冬用蘇子三兩重)香豉(五兩)
右以水五升煑取二升頓服之
治臟腑
用鷹瓜黃連不以多少碾為細末煨熟去皮大蒜丸
如梧桐子大每服三十丸或五十九米飲下
火杴丸治風氣行於腸胃泄瀉
用火杴草一味為末醋糊丸每服三十丸空心下
治瀉久效者老人尤宜服一名護命方
用大附子一箇炮去皮臍以韭菜根研爛絞取汁丸
如梧桐子大晒乾每服三十丸米飲湯下不乾恐麻
人一方治一切冷瀉出後頻仍面無顔色不思飲食
杵為末以一錢煑粥一碗空心食
椒附湯治驟腹疼注下或滑腸頻多有冷沬
川椒(去目)乾薑(生用)附子(去皮臍生用三味各等分)
右為麄末每服三錢水二盞煎至八分温服不拘時
治夏秋暑瀉不止
以理中湯下駐車丸
胃苓散治瀉傷暑煩渴引飲所下如水
用平胃散五苓散各二錢水一盞棗二枚薑三片煎
至七分嚼薑棗和滓嚥服少刻又服辰砂五苓散亦
可用來復丹亦可或寒濕水泄正胃散理中湯蘇梅
米湯調下一方入鹽煎
藿香正氣散治飲食中憂怒傷脾腸腹内膨滿泄瀉
頻併或作晨泄加丁香縮砂良薑南木香各半錢生
薑三片紅棗二枚煎服效
治泄瀉
用鷄蛋一箇去尖頂用白礬些少火上飛乾入於鷄
子内銀鑞勻將濕紙褁着火上煨熟服之
治泄瀉不止腿脚無力行步艱難
宜服丁香五套丸立止
治泄瀉
用敗毒散加陳糯米五十粒煎服亦治噤口痢熱毒
冲心不進飲食噤口或有熱加蓮肉
治泄瀉臟寒不進飲食氣體倦怠名猪臟丸
用吳茱萸不以多少㨂淨用獖猪臟一兩條以茱萸
實滿扎定兩頭熱炭煑令極爛研細丸如梧桐子大
早晩食前各以飲吞下至五十丸
棗附丸治臟腑寒滑泄不思飲食
用正生大附子一箇乾棗半斤同銀石噐中慢火煑
上留水兩指未乾旋添湯煑兩三時取出切作薄半
箇再煑候至晩棗丸如梧桐子大空心米飲下三四
十丸患滑泄垂死者皆愈
治夏月脾胃厥冷滑腸洩瀉肚痛及霍亂吐瀉不止
用胡椒不拘多少為末研爛飯搜和手心揉勻丸如
梧桐子大每服三四十丸陳米飲吞下
炙肝散(一名猪肝散)治久患脾泄不愈及瀉不止
白术白芷白芍藥(各半兩)桔梗(一分)
右各生為細末以不入水獖猪肝五兩作小片子或
塊子藥一十五錢細切葱白二寸鹽一錢同拌肝令
勻以竹簽子作串慢火炙香熟啖之米飲送下空心
食前各一服渴勿喫冷水半月必安
朴附丸(出危氏方)治脾元虚弱久患脾泄冷瀉不止及翻
胃惡心臟腑滑泄痢下
厚朴(去麄皮薑汁製一兩)綿附子(炮去皮臍淨一兩)神麴(炒三錢)
乾薑(炮三兩一用生薑六兩取汁)
右為末酒煑麵糊丸如梧桐子大每服三十丸空心
食前米飲或鹽湯下一方無神麴用橘紅
加味治中湯(出危氏方)治脾胃不足飲食不節過食生冷
腸鳴痛泄瀉注下身體怯寒
乾薑(炮)白术青皮縮砂(各一兩用仁)人参(去蘆)
甘草(炙各半兩)
右㕮咀每服四錢水一盞半生薑五片棗一枚煎至
七分去滓温服不拘時或進感應丸
粟殼丸(出危氏方)治暴瀉
肉荳䓻(炮)粟殼(去赤臉蒂萼淨炙)
右為末醋糊丸如梧桐子大空服米湯下三十丸
訶棃勒散(出聖惠方)治老人瀉不止
訶棃勒(三分煨用皮)白礬(一兩焼灰)
右搗細羅為散每服不計時候以粥飲調下二錢
榖神散(出百一選方)治夏月暴瀉
甘草(炙)乾薑(各一兩)陳倉米楮實(青者蒸一次晒乾用)
(一斤)
右為細末飯飲調下
朴附丸治脾胃久虚榖腸滑泄臍腹絞痛腸鳴泄瀉
肢體無力此藥補益脾胃止心腹撮痛温胃進食
厚朴(五兩去麄皮剉塊子)附子(一兩半剉大塊去皮臍)生薑(五兩不去)
(皮淨洗切片子)青州棗(一百箇先將四味用水五升一處煑候水盡㨂出棗子外將其)
(餘三味焙乾與後藥同末)乾薑(炮去皮一兩)訶子(一兩炮)肉荳
䓻(一兩)人参(一兩)
右為末將棗去皮核和藥為丸如梧桐子大每服三
十丸早晩食前用陳米飲下
訶子丸(出本草方)治脾胃不和泄瀉不止諸藥不效
訶子皮川薑肉荳䓻龍骨木香赤石
脂(各等分)
右為細末糊丸如梧桐子大每服四十丸水飲下一
方有附子
吳茱萸丸(出御藥院方)治一切積冷脾胃不和心腹疼痛
嘔吐泄瀉腹内絞痛
吳茱萸(洗七次焙乾半兩)良薑(剉研)乾薑(炮各五兩)
右各修製畢搗羅為細末醋打麵糊為丸如梧桐子
大每服五十丸空心食前温粥飲下
三宜湯(出和劑方)治冐暑引飲冷熱不調泄瀉多渴心腹
煩悶痢下赤白腹痛後重
桂心(四斤四兩)乾薑(炮炒四斤)甘草(砂炒三十斤)杏仁(去皮)
(尖砂炒四斤四兩另研)
右為末每服一錢沸湯點服如傷暑煩渴新水調下
不計時
来復丹(出醫方集成)治伏暑泄瀉(方見中暑類)
理中湯(出醫方集成)治臟腑停寒泄瀉不止(方見脾臟門)
藿香正氣散(出醫方集成)治感濕泄瀉(方見傷寒門雜治類)
南白膠香散(出衛生寳鑑)治脾寒虚滑腸久瀉臍脹無休
粟殼(去鬚蒂四兩醋炒)南白膠香龍骨(各三分)甘草
(炙七錢)乾薑(半兩炮)
右為粗末每服五錢水一盞半煎一盞去滓温服
金鎻正元丹(出醫方集成)治腎虚泄瀉小便頻數盗汗遺
精虚冷之証並宜治之
五倍子茯苓(各八兩)龍骨(煆别研)硃砂(别研各三兩)
紫巴戟(去心十六叚)補骨脂(酒浸炒十兩)肉蓯蓉(洗焙)
葫蘆巴(炒研各一斤)
右為末入研藥令勻酒糊丸如桐子大每服三十丸
空心温酒鹽湯任下
白术丸(出楊氏家藏方)治泄瀉吐嘔脾胃不和痰多氣逆
白术半夏麴乾薑(炮)人参(去蘆頭四味各四兩)丁
香(半兩)高良薑(油炒半兩)
右件為細末生薑汁煑麵糊為丸如梧桐子大每服
五十丸温米飲食前下
治腸丸治腸胃虚濕泄瀉頻併米穀不化腹脹腸鳴臍
腹痛腸滑洞下
黃連(去鬚)乾薑(炮)肉荳䓻(麵褁煨香)赤石脂龍
骨吳茱萸(湯洗微炒已上六味各半兩)訶子(煨去核一兩半)
右為細末粳米飯為丸如梧桐子大每服三十丸米
飲下空心食前服
茱萸已寒圓治臟腑久弱腸胃宿寒泄瀉頻併
青橘皮(去皮二兩)陳橘皮(去皮二兩)附子(炮去皮臍)川烏
頭(炮去皮臍尖)乾薑(炮)高良薑吳茱萸(炒黃)肉
桂(去粗皮已上六味各一兩)
右為細末醋煑麵糊為丸如梧桐子大每服三十丸
至五十丸米飲下
實腸丸治腸胃虚弱腹脹泄瀉時時刺痛
黃連(一兩去鬚)肉荳䓻(麵褁煨香)丁香乾薑(炮)白
茯苓(去皮)當歸(洗焙乾)訶子(去核六味各半兩)木香(一分)
右件同為細末用猪膽汁煑麵糊為丸如梧桐子大
每服五十丸食空米飲下
養臟丸治腸胃虚寒泄瀉無度不進飲食
生硫黃(四兩研粉)乾薑(炮)附子(炮去皮臍)山藥鹿
角霜肉荳䓻(麵褁煨香已上五味各三兩)
右為細末以麵糊為丸如梧桐子大每服三十丸漸
加至五十丸空心食前温米飲下
黃連烏梅丸治飲食不節榮衞不和風邪進襲腑臟
之間致腸胃虚弱泄瀉腸鳴腹脇膨脹裏急後重日
夜頻併不思飲食
黃連(去鬚)阿膠(蛤粉炒成珠子)當歸(洗淨三味各二兩)人参
(去蘆頭)龍骨(煆紅)赤石脂乾薑(炮)白茯苓(去皮)
烏梅肉(焙乾)陳橘皮(去白)訶子(煨去皮臍)肉荳䓻
(麵褁煨香)木香罌粟殼(蜜炙已上十味各一兩)白礬(枯半兩)
右為末醋煑麵糊為丸如梧桐子大每服五十丸米
飲下如腹痛煎當歸湯下下血煎地榆湯下食前服
訶梨勒丸(出楊氏家藏方)治脾胃虚弱泄瀉不止腹臍疞痛
肉荳䓻(麵褁煨香)草荳䓻(去殼)訶梨勒(煨去核已上三味各二兩)
赤石脂(三兩)高良薑(三兩)乾薑(三兩已上二薑用好醋一升同)
(煑醋盡晒乾入别味)
右為細末粳米飯為丸如梧桐子大每服五十丸飲
米送下食前服
抵聖散(出楊氏家藏方)治脾胃虚弱泄瀉不止腹痛腸鳴水
榖不化不思飲食
肉荳䓻(八枚麺褁煨香)人参(去蘆頭)陳橘皮(去白)木香
白茯苓(去皮已上四味各半兩)肉桂(去粗皮一兩)附子(炮去)
(皮臍一兩)甘草(炙七錢半)訶子(一十六枚煨去核)
右為細末每服三錢水一盞半生薑三片棗一枚煎
一盞空心食前去滓温服
煨肝散(出楊氏家藏方)治臟腑久虛挾寒滑泄全不入食口
生白瘡
川椒(去目出汗)茴香(炒)縮砂仁丁香木香
肉荳䓻(麵褁煨香已上六味各半兩)附子(炮去皮臍)白术(已上二味)
(各一兩入生薑四兩用醋煑十數沸焙乾)
右為細末每服三錢用獖猪肝或羊肝二兩切作片
子批開掺藥末在内更用好紙三兩重褁慢火煨候
肝熱取出細嚼温酒送下
茱萸湯治腸胃虚寒泄瀉不止
當歸(洗焙三錢)乾薑(炮三錢)肉桂(去粗皮二兩)附子(炮去)
(皮臍一兩)吳茱萸(一兩湯洗七次)
右為粗末每服四錢水一盞煎七分去滓
蓽撥丸治脾胃虚冷心腹疞痛腸鳴泄瀉不思飲食
人参(去蘆)胡椒肉桂(去麄皮)訶子(煨去核已上四味各三兩)
蓽撥白茯苓(去皮)乾薑(炮三味各半兩)
右為細末煉密為丸如梧桐子大每服五十丸米飲
送下空心食前
人参散治瀉無比
橡斗皮(四兩去子蜜炒)人参(七錢)木香(三錢)甘草(四錢)
黃橘皮(半兩)訶子(四箇)藿香(三錢)
右為細末煉蜜為丸如彈子大每服一粒嚼細煎艾
湯下每兩作十丸將後五件同入在内亦佳立春後
芒種前加白术半兩立夏後秋分前加芍藥茯苓各
三分立秋後加縮砂半兩如瘀血吐血下血加當歸
半兩
治瀉斗肚丸(出十便良方)
木瓜厚朴訶子肉蒼术赤石脂(各一)
(兩)茯苓(二兩)附子(半兩)
右為末飯丸如梧桐子大非時米飲下五十丸
木瓜煎丸(出十便良方)治瀉不止
以木瓜一箇切去蓋子入艾葉一兩椒子四十九箇
蓋定簽之入磁器内以醋好者一升煑乾去艾并椒
研木瓜為糊用和乾薑炮附子炮等分末丸如梧桐
子大每服七十九薑附末不拘多少
薑附丸(出楊氏家藏方)逐寒去濕温脾胃止泄瀉
白术(四兩)乾薑(二兩炮)附子(二枚七錢重者炮去皮臍)
右為細末麵糊為丸如梧桐子大每服三十丸食前
温米飲下
理中丸(出澹療方)
人参乾薑(煨)白术(炒各一兩)甘草(炙半兩)
右為細末煉蜜為丸如彈子大每服一丸生薑湯嚼
下一方加炮熟川附子一兩如前製服治中寒嘔泄
等証名附子理中丸或如梧子大亦可食
附龍丸(出澹療方)治男子婦人臟寒滑泄或云小兒吐瀉
亦效
附子(炮去皮臍)伏龍肝(少用)肉荳䓻(生用)
右為細末研飯為丸空心飯飲吞下每服三十五十
粒
禹餘粮丸(出同前)主腸胃寒虚滑泄不禁
禹餘粮石(煆)赤石脂(煆)龍骨(生用)蓽撥訶
子(麵褁煨)乾薑(炮)肉荳䓻(生用)附子(炮去皮臍)
右等分為細末醋糊為丸如梧桐子每服七十丸米
飲送下食前
固腸丸(出朱氏集驗方)治泄瀉
附子(去皮炮切一兩)白茯苓(一兩)乾薑(炮半兩)大黃(去鬚)
(打碎)木香(切片各半兩)
右水二碗煑乾晒為末麵糊丸每服百粒米飲下
療二十種雜下江夏太守用此法療盡愈(出肘後方)
黃連黃蘗熟艾附子(炮)乾薑(炙一兩)烏
梅(二十枚取肉炙)乾薑(二兩)
右七味各搗下蜜丸如大豆服十丸漸至二十丸日
三忌肥肉生冷一方無甘草附子黃連一方除甘草
附子
車前散(出危氏方)治暴瀉不止小便不通亦治水瀉
以車前子為末每服二錢米飲調根葉亦可立效昔
歐陽文忠公嘗得暴下國醫一帖甚效公曰吾軰臟
腹不與市人同不可服夫人買之國醫藥雜進一服
而愈後公知之召賣藥者厚遺之問其方久之乃肯
說云此藥利水道而不動氣水道利則清濁分榖臟
自止矣
來復丹(出仁存方)治臟腑虚滑心腹疼痛泄瀉不止可冷
可熱可緩可急不問男婦長幼危急之証但有胃氣
無不獲安
硫黃(同硝石納入定碟内微炒用柳木篾子擾令隂陽氣相入不可火太過忌傷藥力再研極)
(細名二氣末二味各一兩)五靈脂(去砂石)陳皮青皮(各去白二)
(兩)玄精石(一兩煆紅酒淬)
右為細末研勻用醋糊為丸如豌豆大每服三四十
丸空心米煑粥飲下小兒三五粒若慢驚風吐痢不
止虚風搐搦者非風也胃氣不絶故也
應夢如神如聖飲子(出家藏經驗方)治隂陽不和冷熱相感
腹痛泄瀉米穀不化及榮衞虚弱寒氣内襲下痢赤
白裏急後重並宜服之
綿薑(一兩炮製)陳橘皮(一兩半去穰秤)木香(半兩)揀甘草
(一兩炙黃)茯苓(一兩)訶子(一兩火炮去核秤)御米殼(二兩去頂)
(梗并子及内隔皮炒)
右㕮咀每服四錢至五錢水一盞半棗二枚煎至七
分去滓温服不拘時候腹痛加乳香少許白痢加乾
薑大棗兩服滓併作一服血痢加黃連木香半錢血
少加烏梅一箇近日有言運幹二女病幾月母夢老
僧告曰何不贖此藥既覺買服之立效
揾腎丸治五臟寒痛小便多便泄瀉
川烏(炮)乾薑官桂三稜(炮)青皮硫黃(各等分)
右為末酒糊丸如梧桐子大每服三十丸酒送下泄
瀉乾薑湯下
白术附子湯(出濟生方)治腸胃虚濕腸鳴泄瀉或自多汗
白术(二兩)附子(炮)茯苓(去皮各一兩)
右㕮咀每服四錢水一盞半生薑七片棗一枚煎七
分去滓温服不拘時候
斷下丸(出家藏經驗方)治泄瀉無度
枯白礬華隂細辛(一兩半去枝葉土淨秤)訶子皮(二兩)
乾薑(三兩炒剉)龍骨(去舌緊者三兩)赤石脂(三兩桃花色者火煆)
黑附子(炮裂去皮尖嘗不辣方入藥秤一兩)石榴皮(用釅醋浸軟炒令乾須用)
(漿石榴皮二兩)牡礪(用鹽泥固濟火煆通赤為度二兩)
右為細末麵糊為丸如梧桐子大每服一百丸食前
濃煎陳米飲下
薑粟散(出家藏經驗方)治暴瀉
罌粟殼(去蓋子淨洗)甘草陳皮(不去穰)乾薑
右等分新瓦上炒乾薑黃色為細末每服三錢陳米
煎稠飲調下全在米濃有汁温服有效
治氣七寳丹(出十便良方)
陳橘皮附子當歸乾薑(各一兩)厚朴胡椒
(各半兩)舶上硫黃(一分為細末)吳茱萸(半兩)
右七味以細剉用慢火暖過搗羅為末與硫黃末同
拌和一處煎米醋和作兩劑却以白麵半斤和令得
所亦分作兩劑用褁藥如焼餅法用文武火煨令麵
熟為度去却麵於臼中搗三百下丸如梧桐子大如
患諸般泄痢以米湯下二十丸空心日午服如患氣
痛及宿食不消以薑湯下二十丸並無所忌如久患
瀉痢服此無不瘥效如神若老人及脾胃洩滑大宜
服此藥
換腸丸(出御藥院方)治劇泄瀉不止并諸下痢之疾
御米殼(去頂蒂碎微炒淨秤二兩)木香訶子皮白芍藥
甘草(炒)當歸(去蘆頭炒)人参(各一兩)白茯苓(去皮)
白术(各一兩半)
右以生薑絲鹽各少許拌勻紙褁水濕文武火煨熟
用生薑粥下食前日進二服
乳豆丸(出嚴氏濟生方)治大腸虚寒滑泄不止
鍾乳粉(一兩)肉荳䓻(半兩麵褁煨香去麵不用)
右為細末煑棗肉杵和為丸如梧桐子大每服七十
丸空心食前用米飲下
薑連丸治元臟久冷滑泄不止飲食不進漸至危困
乾薑(炮)黃連(去鬚)赤石脂白礬枯龍骨
右等分為末粟米粥丸如梧桐子大每服三十丸温
米飲下日三五服不拘時
猪臟丸治元臟久冷滑泄不止飲食不進漸至危困
硫黃(二兩為末)猪臟(一斤淨洗入硫黃内以線縳兩頭用米醋五升入甆瓶以鹽泥)
(固濟用炭火一秤煆俟醋乾為度取出入後藥)吳茱萸(二兩炒)厚朴(一斤)
(去皮薑炒)
右為末先研臟細次入藥末一處同研勻丸如梧桐
子大每服三十丸空心鹽湯鹽酒下
术附湯濕証泄瀉
白术(二兩)甘草(炙一兩)附子(炮七錢半)
右㕮咀為末三錢服薑七片水煎空心温服
薑附湯治冷証泄瀉
附子(炮)乾薑(炮各等分)
訶梨勒丸大腸虚冷泄瀉不止腹脇引痛飲食不化
訶子(麵煨)附子(炮)肉荳䓻(麵煨)木香吳茱萸
(炒)龍骨(生)白茯苓蓽撥
右為細末薑煑糊丸梧桐子大每服七十丸空心米
飲下
茯苓湯治濕瀉
白术(一兩)茯苓(去皮七錢半)
右㕮咀水煎一兩食前服食入而瀉謂胃中有宿榖
也當枳實五錢酒入而瀉濕熟瀉也加黃芩五錢
硃砂丸無問大人小兒或上格吐逆下注泄瀉不止
枯白礬黃丹(各等分)硃砂(為衣)
右為細末棗肉為丸如大荳大每服三四丸以針扎
藥丸燈上焼熟妍爛凉米泔水調下瀉者食前吐者
無時候
平胃散治傷濕泄瀉
橘紅厚朴(製各三兩半)蒼术(炒五兩半)甘草(炙一兩)
右剉細每服三錢薑棗煎服
又方以生料五苓散對夾平胃散用陳米煎暑瀉食
瀉諸証皆效
益胃湯治頭疼悶勞動則微痛不喜飲食四肢怠惰
燥熱短氣口不知味腹鳴大便微溏黃色身體昏悶
覺渴不喜冷物
黃耆(二分)人参(三分)甘草(二分)黃芩(三分)蒼术(一錢)
(半)陳皮(五分)當歸稍(三分)升麻(半錢)柴胡(二分)
紅花(少許)半夏(三分)益智(二分)白术(三分)
右都作一服水二盞煎至一盞去滓稍熱服之食前
一婦人年四十餘歲因内傷服藥犯牽牛大黃食藥
致泄痢五七行以升陽補胃治之
和胃湯
升麻(半錢)柴胡(半錢)當歸身(二錢)草荳䓻(半錢)半
夏(三分)乾薑(七分)甘草(七分)紅花(七分)黃耆(半錢)
右都作一服水二盞煎至一盞去滓稍熱服兩飯間
飲之
温中湯治老人吐瀉不止
揀参白术白茯苓乾薑(炮各一分)
右為細末每服二錢鹽湯米飲調服空心食前盖乾
薑温中茯苓利水平三焦也
癸卯歲冬十月小雪薄冰天令應時白樞判家一老僕
面塵脱色神氣特弱病脱肛日久服藥未效近日復下
赤白膿痢作裏急後重白多赤少不勝任其苦先師料
曰此非肉食膏梁必多蔬食或飲食不節天氣應時衣
盖猶薄寒侵形體乃寒滑氣泄不固故形質下脱也當
以澁去其脱而除其滑微酸之氣固氣上收去其下脱
以大熱之劑除寒補陽以補氣之藥升陽益氣是的對
其証
訶子皮散治腸胃虚寒泄瀉米穀不化腸鳴腹痛脱
肛或作膿血日夜無度
粟殼(去蒂蓋蜜炒半錢)訶子(去核七分煨)乾薑(炮六分)橘
皮(半錢)
本草十劑云澁可去脱以粟殼之酸微澁上收固氣
去脱主用為君也以訶子皮之微酸上收固血治其
形脱橘皮微苦温益真氣升陽為之使以乾薑大辛
熱之劑除寒為臣
右為細末分作二服二盞水煎至一盞和滓熱空心
再服全愈
扶脾丸治脾胃虚寒腹中痛溏瀉無度飲食不化
白术茯苓橘皮(各二錢)大麥蘖(四錢半)炙甘
草(三錢)肉桂(半錢)半夏(二錢)乾生薑(半錢)訶子皮
(二錢)紅豆(一錢)乾薑(一錢)炒麯(四錢)藿香(一錢)烏
梅(二錢)
右為細末以荷葉焼飯為丸如梧桐子大每服五十
丸食前温水下
黃耆補胃湯治一日大便三四次溏而不多或作泄
腹中鳴小便黃
黃耆(二分)炙甘草(二錢)升麻(六分)橘皮(三分)當歸
身(三分)益智(三分)柴胡(三分)紅花(少許)
右㕮咀分作二服水二大盞煎至一盞去滓稍熱服
食前
升陽除濕湯自上而下引而去之
升麻(半錢)柴胡(半錢)羌活(半錢)蒼术(一錢)炙甘草
(三分)神麴(半錢)猪苓(半錢)陳皮(三分)大麥蘗麵(三分)
防風(半錢)澤瀉(半錢)如胃寒腸鳴加益智仁(半錢)
半夏(半錢)生薑棗同煎非腸鳴不得用
右都作一服水二盞煎至一盞去滓早飯後稍熱服
煑朴丸治脾胃不足停寒留飲泄瀉無時
厚朴(一斤製)天南星(去皮四兩)肉棗(去核五十箇)生薑
(一斤半和皮洗切作片入大蒜十枚同煮)
已上用水五升同煮上四味於銀器中煮令乾略炒
薑不用却後入藥
乾薑(炮)茴香(炒各四兩)青鹽(一兩煆)甘草(一兩半同前藥)
(煮乾去草不用)附子(炮)川椒(㨂去閉口并目炒)白茯苓(各一)
(兩)
右為細末神麴糊為丸如梧桐子大每服五十丸加至
七十丸空心米飲下
桂香丸治臟腑寒為風濕寒所摶冷滑注下不禁老
人虚人危篤累效
附子(炮去皮臍)肉荳䓻白茯苓(各一兩)桂心白
薑(炮)木香(炮各半兩)丁香(一分)
右為末糊丸如梧桐子大米飲下空心服
金鎻丹治寒冷滑泄
右以辰砂一兩研令極細以水丸作一毬放乾次用
陽起石一兩研令細以水和作餅褁前砂放乾復用
龍齒一兩作末水和作餅褁前藥復用牡蠣一兩作
細末以水和作餅褁前藥令乾外用六一泥固濟作毬
直待透乾方用醋灰半㪷許圍之五斤炭煆先下三
斤後將盡再下二斤火盡俟冷打開去泥并牡蠣存
留三件一處研令極細以棗肉丸如梧桐子大空心
鹽湯下三五丸大固真丸纔覺固則休服及治臟腑
滑泄以米湯下五粒婦人宫血不調米湯下三五粒
丈夫諸般虚憊証亦不過三五粒功效非常藥比也
煨肝散治脾元虚冷滑泄不止口内生瘡腹中冷不
思飲食暖胃消食止瀉
蒼术(三兩)縮砂(去皮)柴胡(去苖)桔梗厚朴(薑汁炙去)
(皮各一兩)蕪荑(三分)桂心(三分去皮)陳橘(去穰)遠志(去心)
北紫苑(各半兩)胡椒(一分)
右件杵為末以細絹篩為散每服獖猪肝四兩切作
三斤每片用末一大錢匕掺於肝上入䓤白蒔蘿鹽
等令有滋味一重布麵片褁之煻灰火内煨令通熟
麵焦黃色即得去麵取肝空腹服其麵可二分已來
或細切作片以散拌如皂角子如常炒熟食亦得薄
米飲下忌生冷
益智大煑散治脾腎風虚脾元冷憊虚滑不止飲食
全退
青木香(半分)舶上茴香(一分)青橘(一兩)乾薑(半兩)
烏梅(二兩生用)益智(一兩生用)
右為末每服二錢水二盞棗五枚同煎至八分先喫
棗後服藥食前服之過熱不妨
小草還丹補脾腎虚冷止大腸滑洩
地黃(半斤剉炒黃色)茱萸青橘皮(去白)萆&KR1082;乾薑
石榴皮(各炙二兩)厚朴(一兩薑汁炙令黃香為度)
右為末醋糊為丸如梧桐子大每服空心米飲下三
十丸或嚼破生薑米飲下
渗腸丸(出楊氏家藏方)治泄瀉不止久痢不差不問赤白膿
血並皆治之
附子(炮去皮臍)阿膠(蛤粉炒)白米訶子(煨去核)白
龍骨赤石脂乾薑(炒上各等分)
右為細末煑麵糊為丸如梧桐子大每服五七十丸
温米飲空心下
治脾瀉蓋脾惡濕濕則濡弱而困困則不能制水經曰
濕勝則瀉(又本草方)
以生薑碎之半夏湯洗與大棗各三十枚水一升瓷
瓶中慢火焼為熟水時呷數口便已今人惟知半夏
去痰不言益脾蓋能分水故也昔有一男子夜數厠
或教以此方服遂愈
治久患脾泄瀉臟腑虚滑不進飲食
右用青州大棗子去核以木香劈破如棗核大置棗
中十數枚以水一盞煮俟軟熟温嚼喫以所煑汁送
下甚者不過一二劑
水瀉(附論)
夫脾與胃為表裏脾主消於水榖胃為水榖之海其精氣
化為氣血以養臟腑其糟粕𫝊於大腸也若脾胃虚弱
受於寒氣或飲食生冷傷於脾胃水榖不消大腸虚寒
故成水瀉也内經謂諸厥洞泄皆属於寒暴注下迫
皆属於熱蓋為冷熱不調氣不相濟也脾胃怯弱水榖
不分濕飲留滯水走腸間禁固不能故令人腹脹下痢
有如注水之状謂之注泄世為水瀉
訶梨勒丸(出聖濟緫錄)治水瀉吐穢徧身疼痛
訶梨勒(煨去核)鹿茸(酥炙去毛)桑根白皮(剉)地榆
赤石脂天雄(炮製去皮臍)龍骨(各一兩半)白芷
黃連(去鬚)桂(去粗皮)白茅根厚朴(去粗皮塗生薑汁炙)
當歸(切焙各一兩)黃芩(去黑心)乾薑(炮裂各半兩)肉荳
䓻(去殼四五枚)
右為末爛飯丸如梧桐子每服三十丸温米飲下
白芷黃連湯治因傷水飲後變成暴泄
白芷(一兩半)黃連(去鬚一兩)地榆(一兩半)當歸(剉焙一兩)
木香(一兩)赤石脂(一兩半)黃芩(去黑心半兩)芎藭
(一兩半)訶梨勒皮(煨一兩)肉荳䓻(一枚煨去殼)白术
(一兩)附子(炮裂去皮臍一兩半)桂心(去粗皮一兩)
右剉如麻豆大每服五錢水一盞半入生薑四伍片
煎至八分去滓空心温服日三
正氣散(出聖濟緫錄)治水瀉日夜不止
縮砂蜜(去皮)附子(炮裂去皮臍)赤石脂肉荳䓻(去殼)
龍骨石榴皮(焙)甘草(炙剉)人参地榆
白术吳茱萸(湯浸焙炒乾)乾薑(炮各一兩)
右為散每服三錢煑粳米飲調下不拘時以止為度
赤石脂丸(出聖惠方)治水瀉心腹疞痛四肢逆冷不納飲
食
赤石脂(三兩)龍骨(二兩)艾葉(一兩微炒)附子(一兩炮裂去皮)
(臍)肉荳䓻(一兩去殼)縮砂(一兩去皮)高良薑(一兩剉)
乾薑(一兩炮裂剉)吳茱萸(半兩湯浸七次焙乾微炒)厚朴(一兩去粗)
(皮塗生薑汁炙令香熟)
右搗羅為末以醋煑麵糊和丸如梧桐子大每服不
計時候以粥飲下三十丸
大道固腸九(出御院藥方)治腸虚滑泄水榖直下完榖不化
久寒積冷心腹脹滿不思飲食怠惰嗜卧困倦少力
兼治白帶脉候沉微
肉荳䓻(醋麵褁焼熟為度)硫黃(火飛)赤石脂(焼紅)白礬
(枯過)陽起石(焼一日各一兩)乾薑(炮)川烏豆(炮去皮臍各一)
(兩半)縮砂仁木香(各半兩)白龍骨(二兩半)
右件研為細末醋麵糊為丸如梧桐子大每服五七
十丸空心粥飲下
木香丸治脾胃虚冷腸滑水瀉如休息痢不止
木香白堊(火煆)肉荳䓻仁丁香(各半兩)乾薑
(炮)訶梨勒(煨取皮)龍骨(各一兩)黃連(去鬚三兩)
右為末煉蜜丸如桐子大每服三十丸空心米飲下日
晩再服
治水瀉米穀不化晝夜不止(出聖濟緫錄)
取黃荆葉不限多少隂乾搗羅為散每以米飲調下
又方(出聖濟緫錄)取羊蹄根晒乾刮去皮搗為末每服以
米飲調下三錢
又方(出聖濟緫錄)取乾艾半斤慢火炒令熱布褁坐之冷
再炒坐
香連散(出聖惠方)治水瀉時有腹痛
木香(半兩)黃連(三分去鬚微炒)縮砂(三分去皮)當歸(三分剉微)
(炒)龍骨(一兩)訶梨勒(三分煨用皮)厚朴(二兩去粗皮塗生薑)
(汁炙令香熟)茛菪子(一兩水淘去浮者水煑令芽出晒乾炒令黃黑色者)
右搗細羅為散每服不計時候以粥飲調下二錢
蕪荑丸(出聖濟總錄)治水瀉
蕪荑(炒)黃連(去鬚炒)吳茱萸(湯洗焙炒各三兩)乾薑
(炮一兩)枳殼(去穰麵炒半兩)縮砂蜜(二兩)
右為末煑漿水飯丸梧桐子大每服二十丸温米飲
湯下
漿水散(出深命集)治暴泄如水週身汗出身上盡冷脉微
而弱氣少不能語甚者加吐此謂急病
半夏(二兩湯洗)附子(半兩炮)乾生薑甘草(炙)桂
(各五錢)良薑(二錢半)
右為細末每服三五錢水二盞煎至一盞和滓熱服
甚者三四服微者三服太陽經動下痢為䳱溏大腸
不能禁固卒然而下痢成小漆光色其中或有硬物
欲起而又下欲了又不了又便多清此寒也宜温之
春夏桂枝湯
縮砂丸(出聖惠方)治冷氣水瀉日夜二三十行腹中疞痛
四肢不和
縮砂(一兩去皮)黃連(一兩去鬚微炒)附子(一兩炮裂去皮臍)乾
薑(半兩剉炮裂)木香吳茱萸(一兩湯浸七遍焙乾微炒)
右為末用醋炊飯和丸如梧桐子大每服不計時候
以粥飲下三十丸
木香散(出聖濟緫錄)治水瀉不止
青木香黃連(去鬚炒各一兩)訶勒皮(微炒三分)龍骨(半兩)
厚朴(去粗皮生薑汁炙令紫剉三分)
右為散每服三錢空心以粥飲調下日午再服以差
為度小兒以加减服之
厚朴散(出聖濟緫錄)治一切水瀉及冷痢
厚朴(去粗皮生薑汁炙冷紫剉一兩)乾薑(半生半炮裂一兩)白术(一兩)
陳橘皮(湯浸去白焙三分)甘草(半生半炙半兩)
右為散每服三錢空心米飲調下如霍亂吐瀉新汲
水調下日晩再服
木香丸(出聖濟緫錄)治水瀉不止
木香(一錢)草烏(生去皮臍半兩)肉荳䓻(一枚大者去殼)胡粉
(半兩研)巴豆(大者七枚去皮心膜出油盡研)
右為細末合研勻糯米飯和丸如黍米大每服三丸
小兒一丸並用冷莱菔湯下
龍骨散(出聖惠方)治水瀉腹痛不納飲食
龍骨(一兩)木香(一兩)當歸(一兩剉微炒)肉荳䓻(一兩麵褁)
(煨令麵黃為度)厚朴(二兩去粗皮)
右搗細羅為散每服二錢粥飲下日三四服
代赭丸(出聖濟緫錄)治水瀉腸鳴臍腹撮痛
代赭(煆赤)乾薑(炮)龍骨(各一兩)附子(炮裂去皮臍)
右為末研軟飯和丸桐子大每服三十丸空心米飲
下日午再服
碙砂丸治水瀉不止
碙砂(研)石硫黃(研各一兩)鉛丹(研半兩)巴豆(去皮心出)
(油盡十四枚)
右先用巴豆霜研細入諸藥同研細用糯米飯為丸
如小豆大水瀉新汲水下一丸赤白痢煎乾薑甘草
湯放冷下一丸吐瀉煎生薑木瓜湯放冷下一丸不
拘時服
杏仁丸治水瀉
杏仁(湯煎去雙仁皮尖七粒)砒霜(末)巴豆(霜)鐺墨(各一)
(錢)
右研棗肉丸粟米大臨卧新汲水下一丸
如聖丸(出聖濟緫錄)治水瀉滑腸氣虚久冷
乾薑(炮)高良薑胡椒蜀椒(去目并閉口者)
右等分為末醋煑麵糊為丸桐子大每服三十丸空
心食前粥飲下
訶梨勒丸治水瀉腸滑不禁
訶梨勒(二兩麵褁煨去核取皮并麵為末)乾薑(炮)赤石脂
龍骨(各一兩)
右為末稀麵糊丸如梧桐子大每服二十丸空心米
飲下
訶梨勒丸治水瀉
取訶梨勒不拘多少麵褁灰火炮令赤黃剥去皮麵
取訶梨勒皮搗羅為末軟飯和丸梧桐子大每服三
十丸米飲下空心食前服
治水瀉
南木香縮砂仁白术(各一兩)丁香(半兩)
右剉如麻子大每服三四錢水一盞半煎七分食前
通口服輕者三四服重者六七服(虚冷人加附子半兩)
厚朴丸治水瀉
厚朴(三兩去粗皮塗生薑汁炙令香熟)黃連(去鬚一兩微炒)木香(一兩)
乾薑(炮裂剉一兩)
右為末醋煑麵糊丸如梧桐子大每服三十丸不計
時候以冷水飲下
肉荳䓻散治水瀉腹痛腸鳴
肉荳䓻(去殼為末一兩)生薑(汁二合)白麵(二兩)
右將薑汁和麵作餅子褁荳䓻末煨令黃熟研為細
末每服二錢空心米飲調下日午再服
㪷門散治暴瀉日夜無度
橡㪷子(去刺)訶梨勒(煨去核)黃連(去鬚)
右等分搗羅為散每服一錢米飲調下食前服
立效丸治水瀉不止
鉛丹(炒半錢)草烏頭(一枚炮裂去皮臍)巴豆(三粒去皮心膜出油)
(盡碎)
右先搗烏頭為末與二味研極勻以糊丸如菉荳大
每服一丸煎陳粟甘草烏梅湯放温冷下
黑神丸治水瀉不止
巴豆(一枚去皮心膜不出油)杏仁(七枚去雙仁皮尖炒)鐺墨(一錢)
右研極細以糯米粥丸&KR1045;米大每服一丸冷水下立
止甚者再一丸
針頭丸治水瀉腸鳴及積痢(一名硃砂丸)
巴豆(一枚去皮膜)杏仁(一枚去皮尖二味皆針挑上火燎存性)
右細研約三百轉入大豆末一字再研一百轉麵糊
和丸如針頭大每服一丸新汲水下一方以蒸棗肉
為丸芥子大硃砂為衣倒流水下一丸食前服
白堊丸治水瀉米穀不化晝夜不止
白堊(一兩煆煆過)乾薑(炮一兩)楮葉(二兩生研細)
右研為末米糊和丸如菉豆大空心米飲下二十丸
黃蠟丸治水瀉不止傷冷虚極
用硫黃一兩研細先用黃蠟鎔化却入硫黃末和勻丸
如梧桐子大每服五丸新汲水下
備急朝真丹治氣虚傷冷暴作水瀉日夜二三十行
腹痛不止并夏月路行
硫黃(二兩)牛角(研令極細)枯白礬(半兩)
右同細研水浸蒸餅去水脉和丸如桐子大硃砂為
衣每服十五丸温米飲鹽湯下
如聖丸治水瀉赤白痢
烏頭(端正大者炮裂去皮臍)菉豆
右為末新水和丸菉豆大以丹砂為衣每服五丸白
痢乾薑湯下赤痢甘草湯下赤白痢煎乾薑甘草湯
下水瀉用新汲水下小兒一二丸不拘時服
硫黃丸治水瀉不止腹臟久冷不思飲食
硫黃(一兩)白礬(三兩焼令汁盡)
右都細研為丸以粳米飯和丸每服十丸不計時候
以粥飲下
硫黃散治暴瀉所下如破水
生硫黃白滑石(各等分)
右為末温水調下立止
乾棗方治水瀉
用青州乾棗十枚去核入茛菪子填滿以麻纏却用
炭火焼令烟盡研細每服一錢半煎陳粟米飲調下
治水瀉多時不瘥
取羖羊角一枚用白礬末填滿焼為灰研為散每
食前新水調下二錢
計頭丸(出危氏方)治夏水瀉不止
以大巴豆一粒去殼針刺定燈上焼存性研細用蠟
如小豆大蘸亦以燈上炙令鎔丸巴豆灰作一丸倒
流水吞服食前一服效
治水瀉無度
用乾薑末粥飲調下立效
治暴水瀉不止(出海上方)
用肉荳䓻三箇用濕麵褁定慢火内煨令麵焦去麵
研為末只作一服陳米飲調下食前服之神效
治水瀉
用生薑一塊連皮切作二片入眀礬一銅錢合定紙
包小打温火煨熟沸湯井水合一盞嚼爛薑湯送下
一方服理中湯加肉荳䓻良薑水一盞半薑三片煎
至七分食前服之
肚蒜丸(出危氏方)治水瀉丁必卿云渠每遇五更必水瀉
一次百藥無效服此遂安
用獖猪肚一枚淨洗去脂膜入大蒜在内肚滿為度
自晨至晩肚蒜糜爛為度杵成膏子入平胃散同杵
丸桐子大每服三十丸鹽湯或米飲空腹服
玉霜丸(一名縛虎丸出聖濟緫錄)治水瀉小腹疼痛(方見本門休息類)
茱萸丸(一名茱萸湯)治水瀉不止
治一切男婦驟然水瀉日夜不止命欲臨死宜服此方
小兒服半錢(出謢命方)
麻葉(五月五日採隂乾乃今人用作布者麻)
右杵細羅為末每服二錢冷水半盞調下空心服不
要吃熱物令人閃倒只吃冷凉物也若大人病重者
服二錢半此方亦治白痢大效
梅棗湯(出謢命方)治水瀉不止
棗子(大者十枚)罌粟殼烏梅肉(十箇)
右剉為粗末每服二錢以水一盞煎七分去滓温服
不拘時候
治水瀉并赤白痢(出十便良方)
草烏(大者一兩半)
右將一半焼灰一半生用為末醋糊為丸如菉荳大
每服七丸赤痢甘草湯下白痢乾薑湯下水瀉井花
水下並空心服忌腥臊熱膩生冷之物
針頭丸(出楊氏家藏)治水瀉積痢
杏仁(四十枚去皮尖焼留性)巴豆(四十枚去殼焼存性)草烏頭(二錢)
(焼留性)百草霜(四錢)
右為細末酒煑蠟一兩和丸芥子大每服五丸小兒
三丸赤痢甘草湯下白痢乾薑湯下赤白痢甘草乾
薑湯下水瀉米飲下食前服
茯苓湯(試驗方)治因傷冷飯水泄一夜約走十行變作
白痢次日其痢赤白腹中疞痛减食熱燥四體困倦
無力以動
茯苓(六分)澤瀉(一錢)當歸身(四分)蒼术(二分)生薑
(二錢)肉桂(五分)猪苓(六分)甘草(半錢炙)升麻(二錢)
芍藥(一錢半)黃芩(三分生用)柴胡(二分)
右㕮咀分作二服每服水二大盞煎至一盞去滓稍
熱服食前
治水瀉腸虛煩熱(出本草方)以林擒實生食之
飱泄(附論)
夫内經曰清氣在下則生飱泄又曰久風為飱泄夫脾
胃土也其氣冲和以化為事今清濁交錯風邪之氣得
以干胃故冲氣不能化而食物完出夕食謂之飱以食
之難化者尤在於夕故食不化而泄出則謂之飱泄此俗
所謂水榖痢也脾胃交濟所以有水榖之分脾氣雖
強而胃氣不足故飲食下咽而大腑之飱泄也治法用
二神丸破故紙肉荳䓻修合或不換金正氣散吞安腎
丸主之蓋脾胃之氣交通則水榖自然尅化此所謂妙
合而凝者也
紅豆丸(出瑞竹堂)治臟腑泄瀉名為飱泄
麥蘗(炒)半夏(湯洗七次)砂仁神麴(各一兩半炒)碙
砂(醋化)甘草青皮(去穰)陳皮欝金紅豆
藿香棠毬(炒)蓬术(各三兩)良薑蓽撥(各二)
(兩)丁香(半兩不見火)
右為末水煑麵糊為丸如梧桐子大每服一百丸或
隨物空心下病甚者日進三服
桂心丸(出聖濟緫錄)治脾胃氣虛飱泄不止飲食不消雷
鳴腹内疞痛
桂(去粗皮)赤茯苓(去黑皮)赤石脂(各三兩)黃連(去鬚)
(一兩)麥蘗(炒)神麴(炒)石斛(去根)乾薑人参
當歸(切焙)附子(炮裂去皮臍)蜀椒(去目并閉口炒出汗)龍
骨(各半兩)
右為末煉蜜丸如梧桐子大每服三十丸空心煖酒
下日午再服
高良薑湯(出聖濟緫錄)治脾胃受氣久為飱泄下痢嘔逆
腹内疞痛
高良薑木香赤茯苓(去黑皮)梹榔(剉)人参
(各三分)肉荳䓻(去殼)吳茱萸(湯浸焙炒)陳橘皮(湯浸去白)
(炒各半兩)乾薑(炮一分)縮砂蜜(去皮半兩)
右搗篩每服四錢水一盞半煎八分去滓不拘時日
三服
乾薑丸(出聖濟緫錄)治飱泄色白食不消化
乾薑(炮)黃連(去鬚炒各一兩半)
右為末先以酒一升微火煎候可丸即丸如桐子大
空心米飲下三十丸日午再服一方治氣痢瀉裏急
後重為末空心酒調服
蓽撥散(出聖濟緫錄)治飱泄氣脹滿不下食
蓽撥(三兩)肉荳䓻(去殼半生半煨一兩)乾薑(炮半兩)白术
(三分)甘草(半生半炙剉半兩)木香(半生半炒一兩)訶梨勒(半生)
(半炮去核一兩)
右為散每服二錢空心米飲調下日晚再服
木香散(出聖濟緫錄)治腸胃冷氣飱泄不止
木香阿膠(炙燥)訶梨勒(炮去核)黃連(去鬚炒半兩)
乾薑(炮)吳茱萸(湯浸焙炒)龍骨(各一分)
右為散每服三錢空心米飲調下日晚再服
地榆湯(出聖濟緫錄)治腸胃受氣飱泄無度或下黃水腹
脇痛悶
地榆厚朴(去粗皮生薑汁炙)當歸(切焙各三分)艾葉(炒)
吳茱萸(湯浸炒)高良薑(各半兩)
右搗羅每服四錢水一盞半煎八分去滓空心日午
温服
薑米散(出聖濟緫錄)治脾胃氣虚腹脹飱泄困劣煖藥即
嘔逆食飲不下
陳米(一升用生薑二斤取汁浸米焙搗篩為末炒令黃)草荳䓻(十枚煨去皮)
甘草(剉炙)肉荳䓻(十枚去殼)陳橘(去白炒)焼鹽(各一)
(兩研)
右研散每服二錢沸湯點服不拘時候
鷄舌香散(出直指方)治飱生冷久為冷積
良薑辣桂香附(淨洗)天台烏藥益智仁(各一)
(兩)甘草(炙半兩)
右為末每服二錢入炒鹽沸湯點吞感應丸
白术湯(出宣眀論)治風冷入中飱泄不止脉虛而細日夜
數行口舌乾燥肚腹疼痛飱洩症主冷清氣在下則
生飱洩清濁交錯食不化而清榖矣
白术厚朴(去粗皮生薑汁炙)當歸(切焙)龍骨(各一兩)
熟艾(炒各半兩)
右搗篩每服四錢水一盞入薑兩片同煎七分去滓
空心日晩温服
乾薑丸(出聖濟緫錄)治腸胃風冷飱泄注下腹痛不止
乾薑(炮)厚朴(去粗皮薑汁炙)當歸(切焙各三分)阿膠(炙燥)
龍骨(各一兩)
右為末煉蜜丸如梧桐子大每服三十丸空心棗湯
下
荳䓻散(出聖濟緫錄)治飱泄水榖不分温脾止腹痛進食
草荳䓻(去皮)乾薑甘草陳橘皮(湯浸去白)高良
薑
右等分剉碎都作一處用胡餅劑褁溏灰内炮令黃
熟取出麵搗為散每服二錢陳米飲調下食前服
茯苓湯(出聖濟總錄)治飱泄米穀完出
赤茯苓(去黑皮)黃連(去鬚炒)厚朴(去粗皮生薑汁炙各一兩)
乾薑(炮半兩)
右搗篩每服四錢水一盞半煎分去滓空心日午温
服
治飱泄滑痢不止(一名茯苓木香出百一選方)
白茯苓(二兩)南木香(半兩紙褁炮)
右為末紫蘇木瓜煎湯調二錢
茱萸湯(出聖惠方)治飱泄米穀不化及諸色痢亦治水瀉
不止
吳茱萸(湯浸焙乾炒)黃連(去鬚炒等分)
右搗篩每服四錢水一盞半煎八分去滓空心温服
不止再服一方飯和丸粥飲下三十丸
防風芍藥湯治泄痢飱泄身熱脉弦腹痛而及頭痛
微汗(方見本門諸泄痢類)法云瀉有虚實寒熱虚則無力粘衣
不便已泄出謂不能禁固也實則數至圊而不能便
俗云虛坐努漬是也裏急後重皆依前法進退大承
氣湯主之一說素問云春傷於風夏飱泄又至久風
為飱泄泄者乃水榖不化而完出非水入胃而成此
証非前水恣也此一証不飲水而榖完出名飱泄治
法于後先以宣風散導之出錢氏方中四味者是也
後服
蒼术防風湯
蒼术(去皮四兩)麻黃(去根節四兩)防風(去蘆頭五錢)
右為麄末每服一兩生薑七片水二盞煎一盞去滓
温服泄止后椒术丸
椒术丸
蒼术(二兩)小椒(一兩去目炒)
右為細末醋糊丸如桐子大每服二三十丸食前温
水下一法惡痢久不愈者彌佳如小兒病丸如黍米
大
木香散内經曰清氣在下坐生飱泄又曰久風入中
則為腸氣飱泄夫脾胃土也其氣冲和以化為事今
清氣下降不升則風邪久而干冐是木賊土也故冲
和之氣不能化令物完出謂之飱泄或飲食太過腸
胃所致亦致水榖不化此俗呼水榖痢也法當下舉
而消尅之以加减木香散主之
木香良薑升麻(去黑腐)梹榔人参(各七錢半)
肉荳䓻(煨)吳茱萸(湯洗)陳皮砂仁(各半錢)陳
麴(炒二錢)乾薑(洗去灰炒半錢)
右為末每服四錢水一盞半煎一盞去滓温服食前
普濟方卷二百八
