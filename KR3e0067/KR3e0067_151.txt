普濟方卷一百五十二明周王朱橚撰
熱病門
總論
夫熱者皆傷寒之類也冬傷于寒至春變為溫病至夏
變為暑病者熱重于溫也肝熱病者小便赤黃腹痛多
卧身熱熱盛則狂言多驚兩脇滿痛手足熱躁不能安
卧心熱病者先不樂數日乃熱熱盛則卒心痛煩熱欲
嘔頭痛面赤無汗脾熱病者先頭重頰痛心煩欲嘔身
熱熱盛則腰痛腹滿溏泄肺熱病者先淅淅然毛起惡
風舌上黃身熱熱盛則喘欬胷背不得大息頭痛不汗
出而寒腎熱病者先腰痛脛痠大渴數飲水身熱熱盛
則項痛而強脛寒足下熱不欲言肝熱病者左頰赤心
熱病者面先赤脾熱病者唇先赤肺熱病者右頰赤腎
熱病者頥先赤病雖未發見色者療之名曰治未病一
日汗不出大灌發者死二日泄而腹滿甚者死三日目
不明熱不已者死四日老人嬰兒熱而腹滿者死五日
汗不出嘔血者死六日舌本爛熱不已者死七日欬血
而衂汗出不至足者死八日髓熱者死九日熱而痙者
死凡有此候者皆不可治也熱病已得汗脉静者生脉
躁者難治熱病脉常盛躁而不得汗者此陽之極也得
汗者生不得汗者難差熱病已得汗脉上躁喘且即復
熱喘盛者死熱病七八日脉不躁不數後三日當有汗
若不汗者難治熱病七八日其脉微小者生脉代舌焦乾
黑者死熱病已得汗常熱不去脉静者生脉躁者難治
熱者脉常躁此氣之極也亦死熱病腹滿常喘熱不退
者死熱病多汗脉虚小者生緊實者死矣又云熱病
者皆傷寒之類是也或愈或死皆以六七日之間其餘
以十日以上者何不知其解願聞其故岐伯曰巨陽者
諸陽之屬也其脉連于風府故諸陽主氣也人之傷寒
也則為病熱熱雖甚不死其兩感于寒而病必不能免
于死矣帝曰願聞其狀岐伯曰傷寒一日巨陽受之故
頭項疼腰背強二日陽明受之陽明主肌肉其脉夾鼻
絡于目故身熱目痛鼻乾不得卧也三日少陽受之少
陽主膽其脉循脇絡于目故胷脇痛而耳聾三陽經絡
皆受其病而未入于藏故可汗而已四日太隂受之太
隂脉布胃中絡于嗌故腹滿而嗌乾五日少隂受之
少隂脉貫腎絡于肺系于舌本故口燥舌乾而渴六日
厥隂受之厥隂脉循隂噐而絡於肝故煩滿而嚢縮三隂三
陽五藏六府皆受病榮衞不行五藏不通則死矣其不
兩感于寒者七日巨陽病衰頭痛少愈八日陽明病衰
身熱少愈九日少陽病衰耳聾微聞十日太隂病衰腹
減如故則思飲食十一日少隂病衰渴止不滿舌乾已
而嚏十二日厥隂病衰嚢縱小腹微下大氣皆去病日
已矣帝曰治之奈何岐伯曰治之各通其藏脉病日衰
矣未滿三日可汗而已其滿三日可下而已
熱病一日
論
夫熱病一日病在太陽主表表胃皮膚也病在皮膚之
間故頭項腰脊皆痛宜汗之則愈也
方
解肌散(出聖惠方)治熱病一日頭痛身熱四肢煩疼宜服
麻黃(去根節)川升麻甘草(炙微赤剉)赤芍藥柴胡(去苗)
桔梗(去蘆頭)杏仁(湯浸去皮尖雙仁麩炒微黃各一兩)
右為粗散每服五錢以水一大盞入生薑半分煎至
五分去滓不計時候熱服衣覆取汗未汗再服
石膏散(出聖惠方)治熱病一日頭痛壯熱宜服
石膏麻黃(去根節各二兩)黃芩桂心赤芍藥柴
胡(去苖各一兩)
右為粗散每服三錢以水一大盞入生薑半分煎至
五分去滓不計時候熱服衣覆取汗未汗再服
葛根散(出聖惠方)治熱病一日頭痛項強身熱如火宜服
葛根(剉)赤芍藥麻黃(去根節)石膏(各二兩)白芷柴
胡(去苖)黃芩桂心(各一兩)
右為粗散每服四錢以水一大盞入葱白五寸生薑
半分煎至五分去滓不計時候熱服衣覆取汗
柴胡散(出聖惠方)治熱病一日頭痛壯熱煩悶宜服
柴胡(去苖)赤芍藥葛根(各一兩)梔子仁黃芩(各半兩)
石膏(二兩)
右為散每服四錢用水一大盞葱白二莖䜴半合煎
至五分去滓不計時候溫服
梔子散(出聖惠方)治熱病一日頭痛壯熱心中煩悶宜服
梔子仁黃芩(各三分)石膏葛根(剉)柴胡(去苖)麥門
冬(去心焙各一兩)
右為粗散每服四錢以水一中盞入䜴五十粒葱白
二莖煎至五分去滓不計時候溫服
麻黃散(出聖惠方)治熱病一日頭痛壯熱宜服
麻黃(一兩去根節)川大黃(三分剉碎微炒)黃芩桂心甘草
(炙微赤剉)赤芍藥(各半兩)
右為細散每服不計時候以新汲水調三錢服後蓋
衣取汗未汗再服
治熱病一日壯熱頭痛宜服(出聖惠方)
甘草(一兩炙微赤剉)生薑(三分切)&KR0797;&KR0803;(二枚大者細剉椀中盛之)
右先將甘草生薑以酒一大盞半煎至八分去滓熱
投入&KR0797;&KR0803;椀中絞取汁不計時候分溫二服衣覆取
汗
桃柳湯浴方(出聖惠方)治熱病一日身體壯熱頭痛骨肉
痠楚背脊強口鼻乾手足微冷小便赤黃宜用
桃枝并葉(五斤細剉)柳枝并葉(五斤細剉)
右以水一石煮取一㪷去滓帶熱避風處淋浴浴後于
密室中刺頭并眼後兩邊及舌下血斷以塩末塗針
處便宜服葛䜴粥
葛䜴粥方(出聖惠方)
葛根(二兩剉)葱白(五莖并鬚白)䜴(一合)生薑(一兩切)
右藥以水三大盞煎至一盞半去滓下粳米二合煮
作粥乘熱頓服衣蓋取汗
麻黃粥方(出聖惠方)治熱病一日宜服發汗
麻黃(一兩去根節)䜴(半合)
右藥用水一大盞半煎至一盞去滓下粳米半合煮
作稀粥乘熱頓服衣蓋取汗
治熱病疫毒病一日兩日頭痛壯熱渾身發熱如火眼
目昏眩項背強急診其脉寸口浮數總三部俱浮數宜
發汗若洪大緊急有骨力即不可汗也但熱病疫毒病
不可以時日為定只看脉氣可汗即汗可取即取不可
差誤凡陽毒傷寒三日後其用藥取病與治熱毒疫病
只一般也惟初間兩日所治小有不同但傷寒在表須
當發之熱病疫毒病往往有不須發也若見得不仔細
須俟三日後方可下疏藥也
治疫毒在表發汗方(萬金護命方)
麻黃(去根三分)牡丹皮(去心)桔梗羌活獨活細辛
荆芥穗(各一分)
右細杵羅為末每服五錢水一椀椒五十粒茶末半
錢煎取濃汁用調下藥末非時和滓喫厚蓋衣被發
大汗一服安效
治時行熱病初得(本草)
以菾菜搗絞汁飲之得差
熱病二日
論
夫熱病二日陽明受病病在肌肉故内熱鼻乾不得眠
也故可摩膏火炙發汗而愈也
方
麻黃散(出聖惠方)治熱病二日頭痛壯熱肢節不利宜服
麻黃(二兩去根節)川大黃(剉碎微炒)葛根(剉)桂心柴胡(去苖)
赤芍藥(各一兩)甘草(半兩炙微赤剉)
右為散每服五錢以水一大盞入生薑半分煎至五
分去滓不計時候熱服衣蓋取汗
前胡散(出聖惠方)治熱病二日口苦咽乾頭痛壯熱宜服
前胡(去蘆頭)杏仁(湯浸去皮尖雙仁麩炒微黃各一兩)葛根(剉)桂心
旋覆花(各半兩)麻黃(二兩去根節)
右為粗散每服五錢以水一大盞入生薑半分葱白五
寸煎至五分去滓不計時候熱服衣覆取汗未汗再服
桂枝散(出聖惠方)治熱病二日頭痛壯熱宜服
桂枝葛根赤芍藥甘草(炙微赤剉)杏仁(湯浸去皮尖雙)
(仁麩炒微黃各半兩)麻黃(三分去根節)石膏(一兩)
右為粗散每服三錢水一中盞入葱白五寸生薑半
分煎至五分去滓不計時候熱服衣覆取汗未汗再
服
柴胡散(出聖惠方)治熱病二日頭痛口苦雖經發汗未解
可服
柴胡(去苖)人參(去蘆頭)甘草(炙微赤剉)黃芩赤茯苓(各一兩)
半夏(半兩湯洗七遍去滑)
右為粗散每服三錢以水一中盞入葱白五寸生薑
半分煎至六分去滓不計時候溫服令自有汗即解
黃芩散
黃芩(三分)麻黃(去根節)石膏(各一兩)川大黃(剉碎微炒)葛根(剉)
桂心赤芍藥甘草(炙微赤剉)川朴硝(各半兩)
右為細散每服不計時候以葱䜴湯調下二錢衣蓋
取汗未汗再服
治熱病二日發汗未解頭痛壯熱宜服此方(出聖惠方)
麻黃(去根節)甘草(炙微赤剉)葛根(各一兩)
右細剉和勻分為六服每服以水一大鍾入生薑半
分煎至五分去滓不計時候熱服衣蓋取汗
治熱病二日發汗後不解頭痛體熱宜服此方(出聖惠方)
石膏(一兩細研)麻黃(半兩去根節)甘草(一分炙微赤剉)
右並剉用水一大盞煎至五分去滓入雞子白一枚
攪勻不計時候乘熱頓服衣蓋取汗未汗再服
熱病三日
論
夫熱病三日諸陽𫝊病訖病猶在表未入于臟故胷脇
痛而耳聾可發汗而愈也
方
葛根散(出聖惠方)治熱病三日未得汗壯熱煩惱欲得飲
水宜服
葛根(剉)川大黃(剉碎微炒)黃芩桂心赤芍藥柴
胡(去苖各一兩)麻黃(二兩去根節)梔子仁甘草(炙微赤剉各半兩)
右為粗散每服四錢以水一中盞入生薑半分煎至
五分去滓不計時候熱服令有汗為度
大黃散(出聖惠方)治熱病三日發汗未解頭痛口乾心胷
煩悶宜服
川大黃(剉碎微炒)柴胡(去苖)麻黃(去根節各一兩)秦艽(一兩半去苖)石
膏(二兩)甘草(半兩炙微赤剉)
右為粗散每服四錢以水一中盞入生薑半分去滓
不計時候稍熱頻服汗出為度
柴胡飲子(出聖惠方)治熱病三日頭痛口苦寒熱往来宜
服
柴胡(去苖)木通(剉)赤芍藥(各一兩半)石膏(二兩半搗)甘草(半兩炙微)
(赤剉)
右為細剉和勻每服半兩用水一大盞煎至五分去
滓不計時候溫服
麻黃散(出聖惠方)治熱病三日頭疼壯熱宜服
麻黃(去根節)知母葛根(各一兩)赤芍藥(一兩半)黃芩
甘草(炙微赤剉)白藥子梔子仁細辛柴胡(去苖各半)
(兩)石膏(二兩)
右為粗散每服五錢以水一大盞入生薑半分煎至
五分去滓不計時候稍熱服衣蓋取汗
發汗桂心散(出聖惠方)治熱病三日表猶未解壯熱頭目
四肢不利宜服
桂心赤茯苓澤瀉赤芍藥(各半兩)柴胡(去苖)葛
根(剉)麻黃(去根節各一兩)甘草(一分炙微赤剉)
右為粗散每服五錢以水一中盞入薄荷二七葉煎
至六分去滓不計時候稍熱服衣蓋取汗未汗再服
苦參散(出聖惠方)治熱病三日解毒氣
苦參(一兩剉)黃芩(二兩)甘草(半兩炙微赤剉)
右為粗散每服五錢以水一大盞煎至六分去滓入
生地黃汁一合攪令勻不計時候分溫二服
知母散(出聖惠方)治熱病三日經發汗熱退後尚寒熱往
来不能飲食宜服
知母(一兩)枳實(麩炒微黃)梔子仁(各一兩半)
右為散每服五錢用水一大盞入䜴少許煎至五分
去滓不計時候溫服
熱病四日
論
夫熱病四日太隂受病太隂者三隂之首也三陽受病
訖𫝊入于隂故毒氣入于胷膈其病咽喉乾胷膈滿故
可吐而愈也
方
苦參散(出聖惠方)治熱病四日結胷滿痛壯熱身體疼痛
宜服令吐
苦參(剉)恒山(各半兩)
右為散以水二中盞煎至一盞去滓不計時候盡飲
之當吐即愈未吐再服
瓜蔕散(出危氏方)治熱病四日咽喉乾而腹滿胷有寒痰
當吐諸亡血虚家不可與服
瓜蔕(一分)赤小豆(一兩)
右搗粗羅為散每服二錢以水一中盞煎至五分去
滓不計時候溫服以吐為度一方用香䜴半合同煎
服一方治内傷為細末溫水調一錢以吐為度如傷
之太重備急丸獨行丸皆急藥也倉卒無藥糟瓜頓
喫亦一吐
柴胡散(出聖惠方)治熱病四日壯熱四肢沉重喫食不下
宜服
柴胡(去苖)葛根(剉)川大黃(剉碎微炒)石膏前胡(去蘆頭)鱉
甲(塗醋炙微黃去裙欄各一兩)赤芍藥黃芩(各三分)梔子仁
甘草(炙微赤剉各半兩)川朴硝(一分)
右粗搗羅為散每服五錢以水一大盞煎至五分去
滓不計時候溫服
麻黃散(出聖惠方)治熱病四日毒氣内攻身體痛壯熱頭
重煩渴不止宜服
麻黃(去根節)茵蔯&KR0797;&KR0803;根(各一兩)桂心細辛柴
胡(去苖)甘草(炙微赤剉各半兩)川大黃(三分剉碎微炒)
右粗搗羅為散每服五錢以水一大盞煎至五分去
滓不計時候溫服
葛根散(出聖惠方)治熱病四日發汗不差身體壯熱心膈
煩悶不得睡卧宜服
葛根(剉)石膏(各二兩)龍膽草(去蘆頭)大青桂心甘
草(炙微赤剉各半兩)麻黃(去根節)葳蕤赤芍藥黃芩
川升麻(各一兩)
右為粗散每服四錢以水一大盞煎至五分去滓不
計時候溫服
竹茹散(出聖惠方)治熱病四日頭痛胷滿食即嘔逆宜服
竹茹陳橘皮(湯浸去白瓤焙)葛根(剉)人參(去蘆頭)蘆根(剉各)
(一兩)枇杷葉(半兩拭去毛炙微黃)
右為粗散每服五錢以水一大盞入粳米一百粒生
薑半分煎至五分去滓不計時候溫服
人參散(出聖惠方)治熱病四日熱毒解後時来時往惡寒
微熱不能食宜服
人參(去蘆頭)知母枳實(麩炒令微黃)陳橘皮(湯浸去白瓤炒)梔
子仁㯽榔甘草(炙微赤剉各一兩)䜴(三兩微炒變色)
右為粗散每服五錢以水一大盞煎至五分去滓不
計時候溫服
熱病五日
論
失熱病五日少隂受病毒氣入于腹胃其病口熱舌乾
渴而引飲故可下而愈也
方
大黃散(出聖惠方)治熱病五日口苦舌乾煩熱頭痛不解
者宜服
川大黃(剉碎微炒)石膏(各一兩)黃連(去鬚)甘草(炙微赤剉)黃蘖(剉)
梔子仁(各半兩)
右為粗散每服四錢以水一中盞入葱白一莖䜴五
十粒煎至五分去滓不計時候溫服
柴胡湯(出聖惠方)治熱病五日壯熱骨節煩疼目眩脇下
脹痛不能飲食欲便成黃宜服
柴胡(去苖)枳實(麩炒令黃色)知母黃芩梔子仁麥
門冬(去心焙)龍膽草(去蘆頭)川大黃(剉碎微炒)甘草(炙微赤剉各一)
(兩)
右為粗散每服五錢以水一大盞煎至五分去滓不
計時候溫服
黃芩散(出聖惠方)治熱病五日頭痛壯熱骨節疼痛宜服
黃芩梔子仁前胡(去蘆頭)赤芍藥(各一兩)甘草(半兩)
(炙微赤剉)石膏(二兩)
右為散每服五錢以水一大盞入䜴半合煎至五分
去滓不計時候溫服
柴胡飲子(出聖惠方)治熱病五日已得汗毒氣不盡猶乍
寒乍熱惽惽如醉脇下牢滿骨節疼痛不能下食舌
本乾燥口内生瘡宜服之
柴胡(去苖)麥門冬(去心)竹葉(各二兩)川升麻黃芩枳
殼(麩炒黃去瓤各一兩半)赤芍藥甘草(炙微赤剉)梔子仁(各一兩)
右細剉和勻每服半兩以水一大盞入䜴五十粒葱
白一莖煎至五分去滓不計時候溫服
麥門冬散(出聖惠方)治熱病五日頭痛身疼皮肉如火心
膈煩躁
麥門冬(去心焙)石膏川朴硝(各二兩)赤芍藥犀角
屑黃芩(各一兩)梔子仁地骨皮甘草(炙微赤剉各半)
(兩)
右為粗散每服五錢以水一大盞煎至五分去滓不
計時候溫服
茵陳散(出聖惠方)治熱病五日未解頭痛壯熱眼睛疼心
腹痛宜服
茵陳川大黃(剉碎微炒各半兩)梔子仁黃芩柴胡
(去苖)木通(剉)川升麻赤芍藥&KR0797;&KR0803;根(各一兩)
右為粗散每服三錢以水一中盞煎至六分去滓不
計時候溫服
熱病六日
論
夫熱病六日厥隂受病氣入于腸胃其人煩滿而隂縮
故可下而愈也
方
大青飲子(出聖惠方)治熱病六日不解通身肉熱毒氣令
人更相染著宜服
大青生地黃(各二兩)石膏(三兩)香䜴(二合)葛根(剉)梔子
仁(各一兩)川芒硝(三兩)甘草(半兩炙微赤剉)
右都細剉和勻每服半兩以水一大盞煎至五分去
滓不計時候溫服
鱉甲散(出聖惠方)治熱病六日熱勢彌固大便閟澁心腹
痞滿食飲不下精神昏亂恍忽狂言其脉洪數宜服
鱉甲(塗醋炙令黃去裙欄)羚羊角屑赤茯苓白鮮皮
枳殼(麩炒微黃去瓤)杏仁(湯浸去皮尖雙仁麩炒微黃)茵陳(各一兩)甘草
(半兩炙微赤剉)川大黃(二兩剉碎微炒)
右為粗散每服五錢以水一大盞煎至五分去滓不
計時候溫服
梔子散(出聖惠方)治熱病六日胃中瘀熱皮膚赤黃心身
煩悶大小便不利宜服
梔子仁葛根(剉)茵陳土瓜根川升麻川
大黃(剉碎微炒)川芒硝木通(剉各一兩)甘草(半兩炙微赤剉)
右為粗散每服五錢以水一大盞煎至五分去滓不
計時候溫服
石膏散(出聖惠方)治熱病六日不解壯熱頭疼小便赤澁
口内生瘡粥食不下宜服
石膏知母柴胡(去苖)秦艽(去苖)木通(剉各一兩)梔子仁
(一兩半)麥門冬(去心)黃連(去鬚三分)甘草(炙微赤剉半兩)
右為散每服五錢用水一大盞煎至五分去滓入蜜
一合攪令勻更煎三沸取溫慢慢含嚥之
苦參湯(出千金方)治熱病五六日已上
苦參(三兩)黃芩(二兩)生地黃(八兩)
右㕮咀以水八升煎取二升適寒溫服一升日再服
或吐下毒則愈
熱病七日
論
夫熱病七日三隂三陽𫝊病訖病法當愈今病不除者
欲為再經病也再經病者謂經絡重受也
方
半夏散(出聖惠方)治热病七日煩躁而渴胷中痰熱宜服
半夏(湯洗七遍去滑)前胡(去蘆頭)黃芩麥門冬(去心焙)&KR0797;&KR0803;
根赤茯苓甘草(炙微赤剉各半兩)赤芍藥人參(去蘆)
(頭)知母黃蓍(剉各一兩)
右為散每服五錢以水一大盞入粳米小麥各一百
粒生薑半分去滓不計時候溫服
前胡散(出聖惠方)治熱病七日不解寒熱往来胷脇苦滿
不思飲食心煩欲吐宜服
前胡(去蘆頭)半夏(湯洗七遍去滑)甘草(炙微赤剉各半兩)黃芩人
參(去蘆頭)赤芍藥桂心(各三分)
右為散每服五錢以水一大盞入生薑半分棗三枚
煎至五分去滓不計時候溫服
地骨皮散(出聖惠方)治熱病七日遍身疼痛壯熱不解宜
服
地骨皮枳殼(麩炒微黃去瓤)川大黃(剉碎微炒)柴胡(去苖)鱉甲
(塗醋炙令黃去裙欄)麥門冬(去心焙各一兩)赤芍藥甘草(炙微赤剉各半)
(兩)
右為粗散每服五錢以水一大盞煎至五分去滓不
計時候溫服
生地黃煎(出聖惠方)治熱病七日或寒或熱来去不定腹
中虚熱毒氣不退心神不安宜服
生地黃汁(半分)生麥門冬(半升)人參(去蘆頭)白术肉桂
心甘草(炙微赤剉)川升麻(各一兩)蜜(半升)地骨皮(二兩)石膏
(三兩)蓴菜心(切半升)
右都剉以水三大盞煮至一椀絞去滓下蜜地黃麥
門冬汁三味同熬令稀稠得所放冷不計時候每服
取半合服之
鱉甲散(出聖惠方)治熱病七日四肢疼痛熱毒不退乍寒
乍熱乍劇乍差發動如瘧宜服
鱉甲(二兩塗醋炙令黃去裙欄)天門冬(去心)人參(去蘆頭)黃耆(剉)烏
梅肉(微炒)恒山牛膝(去苖)甘草(炙微赤剉各一兩)石膏(三兩)
右為散每服五錢以水一大盞入竹葉三七片䜴五
十粒煎至五分去滓不計時候溫服
治時行熱病發汗有功(本草)
浮萍草(一兩四月十五者)麻黃(去根節)桂心附子(炮裂去皮臍各)
(一兩)
右四物搗細節每服二錢以水一中盞入生薑半分
煎至六分不計時候和滓熱服汗出乃差
熱病頭痛
論
夫熱病三陽受病猶在于表邪毒之氣攻注于外循于
風府而入于腦故令壯熱頭痛胷膈壅滯其脉浮數者
可汗及吐之即愈也
方
石膏散(出聖惠方)治熱病壯熱頭痛百脊痠疼宜服
石膏(二兩)麻黃(去根節)葛根(剉各一兩)黃芩梔子仁赤
芍藥(各三分)甘菊花甘草(炙微赤剉各半兩)
右為散每服四錢以水一中盞入䜴少半合煎至六
分去滓不計時候溫服
犀角散(出聖惠方)治熱病四肢煩悶壯熱頭痛口舌乾燥
宜服
犀角屑(一兩)人參(去蘆頭)麥門冬(去心)赤茯苓(各三兩)甘草
(炙微赤剉)知母(各半兩)石膏
右為散每服五錢以水一大盞入竹葉二十七片煎
至五分去滓不計時候溫服
葛根散(出聖惠方)治熱病頭痛骨節煩疼宜服
葛根(剉)赤芍藥甘菊花黃芩(各一兩)石膏(二兩)甘
草(一分炙微赤剉)防風(半兩去蘆頭)
右為散每服四錢水一大盞生薑半分煎至六分去
滓不計時候溫服
取吐散(出聖惠方)治熱病頭痛四肢煩疼宜服
人參蘆頭恒山鱉甲(塗醋炙令黃去裙欄各半兩)柴胡(去苖)
茵陳川大黃(剉碎微炒各一分)
右為散每服四錢水一中盞入䜴五十粒煎至五分
去滓不計時候頓服取吐為度
瓜蔕散(出聖惠方)治熱病頭痛宜用吹鼻
瓜蔕赤小豆(微炒)麝香(細研)丁香(各一分)馬牙硝(半兩)
右為細散入麝香都研令勻以少許吹入鼻中當下
黃水即差
治熱病頭疼不止方(出聖惠方)
石膏(二兩)芎藭(半兩)馬牙硝(一兩)
右為粗散每服三錢以水一大盞入生薑半分細茶
末一錢煎至七分去滓不計時候分溫二服
治熱病頭痛不可忍方(出聖惠方)
地龍(一條細研)沙糖(三棗大)
右相和以水一大盞調以甆瓶盛懸于井内去水相
近一炊時出傾取清者不計時候都為一服勿令患
人知之
灌頂散(出聖惠方)治熱病頭疼不可忍
馬牙硝苦葫蘆子地龍(乾者)瓜蔕(各一分)麝香(半錢)
(細研)
右為細散入麝香同研令勻吹一字于鼻中當下腦
中惡滯水便差
治熱病頭痛不可忍方(出聖惠方)
右相和細研入清麻油調令如膏塗于頭上立差神
效
治熱病頭疼發熱進退方(出聖惠方)
用&KR0797;&KR0803;一枚大者取瓤細剉置甆椀中用熱酒一盞
沃蓋之良久去滓不計時候頓服未效再服一方用
熱湯沃之
熱證防風散(出危氏方)治積熱上衝頭熱如火痛入頂中
防風(去蘆)羌活(去蘆)薄荷(去麄梗)當歸(去尾)大黃梔子(去鬚)
川芎(各一兩)蟬退(二十箇去足翼)粉草(五錢)
右為散每服四錢水一盞半燈心二十莖苦竹葉十
皮煎食後服
治熱病結胷其心前閉塞胷中有一塊堅硬通身發熱
頭痛不安面色黯赤喉中涎溢大腑秘熱昏悶不醒
人事此病與伏暑相似若是伏暑即不可喫此藥伏
暑候在總論中見(楊子建萬金護命方)
射干麻黃(去根節)牡丹皮(去心)桃仁大黃赤茯
苓(各半兩)半夏(三株)牽牛(一兩)羌活連翹荆芥穗(各半)
(兩)
右細杵羅為末每服三錢水一盞煎取九分食後和
滓喫
熱病煩躁
論
夫熱病煩躁者為陽勝于隂熱氣獨盛痞結于臟則三
焦隔絶故身熱而煩躁也
方
龍膽散(出聖惠方)治熱病未得汗體熱煩躁宜服
龍膽草葳蕤赤芍藥黃耆(剉)麻黃(去根節)大
青川升麻甘草(炙微赤剉各三兩)葛根(剉)桂心(各半兩)
石膏(二兩)
右為散每服四錢以水一中盞煎至六分去滓不計
時候溫服
白鮮皮散(出聖惠方)治熱病熱毒在心脾狂亂煩躁宜服
白鮮皮麥門冬(去心焙各一兩)川大黃(剉碎微炒)大青黃
芩甘草(各半兩)
右為粗散每服四錢以水一中盞入竹葉三七片煎
至六分去滓不計時候溫服
葛根飲子(出聖惠方)治熱病頭痛目疼心中煩懆宜服
葛根(剉)赤芍藥䜴(各半兩)葱白(三莖)
右都以水一大盞半煎至一盞去滓不計時候服
解毒飲子(出聖惠方)治熱病初覺煩懆頭疼腰脚痛宜服
生地黃汁(三合)黃芩生薑(各一兩)白蜜(半匙)
右細剉黃芩生薑二味以水一大盞煎至六分次入
地黃蜜更煎三兩沸不計時候分溫二服
犀角散(出聖惠方)治熱病經發汗熱不解心中懆熱煩悶
宜服
犀角屑(半兩)天竺黃(一分)馬牙硝鉄粉鉛霜(各一兩)
麝香(半錢)
右都研為細散每服不計時候以竹葉湯溫溫調下
二錢
白鮮皮散(出聖惠方)治熱病心神煩懆不止宜服
白鮮皮(一兩)梔子仁麥門冬(去心焙)川大黃(剉碎微炒)欝
金黃芩甘草(炙微赤剉各三分)鉛霜(一分細研)
右為細散入鉛霜同研令勻每服不計時候熟水調
下二錢
黃芩散(出聖惠方)治熱病熱毒不解口乾煩懆宜服
黃芩川大黃(剉碎微炒)甘草(炙微赤剉)川馬牙硝(各一兩)鉄
粉(半分細研)梔子仁(半兩)
右為細散每服不計時候以溫溫蜜水調下二錢
治熱病吐下水及下利身冷脉微發懆不止
用附子一枚去皮臍分作八片入塩一錢水二升煎
一升溫服立效
芍藥黃耆湯(十便良方)療隂不足則陽偏陽偏則發熱若
熱從背起或從手足漸痛遍身口舌乾燥思欲飲水
時時懆悶此由隂氣虧少少水不能滅盛火蓋諸陽
起四末循行于背隂不能歛陽所以發熱或晝發而
夜止或夜發而至旦即清其脉虚疾而小宜服此
白芍藥(三兩)黃耆甘草青蒿(各一兩)
右為粗末每服五錢以水二盞煎至一盞去滓不計
時候溫服
熱病狂言
論
夫熱病毒氣攻心則心胷煩亂陽氣太盛遂則狂言目
赤心煩不得睡卧精神驚悸言語失常毒氣不除腸中
結燥其脉洪數者是其候也夫病熱盛則棄衣而走
登高而歌或至不食數日踰垣上屋所上非其素時所
能也病反能者皆隂陽氣争而外并于陽四肢者諸陽
之本也陽盛則四肢實實則能登高而歌熱盛于身則
棄衣而走陽盛故妄言罵詈不避親疎大熱遍身狂言
而妄見妄聞也
方
大柴胡散(出聖惠方)治熱病已得汗熱猶不解腹脹煩懆
狂語不定可服
柴胡(去苖)川大黃(剉碎微炒)黃芩赤芍藥枳實(麩炒微黃)
人參(去蘆頭)黃耆(剉各一兩)甘草(炙微赤剉)半夏(湯浸七遍去滑各半兩)
右為粗散每服五錢以水一大盞入竹茹一分生薑
半分煎至五分去滓不計時候溫服
猪苓散(出聖惠方)治熱病狂言煩渴宜服
猪苓(去黑皮)麥門冬(去心焙各一兩)龍膽草(去蘆頭)黃芩白
鮮皮澤瀉赤茯苓人參(去蘆頭)甘草(炙微赤剉各三)
(分)
右為粗散每服五錢水一大盞煎至五分去滓不計
時候溫服
白鮮皮散(出聖惠方)治熱病狂言不止宜服
白鮮皮黃芩秦芁(去苖)犀角屑甘草(炙微赤剉)麥
門冬(去心)大青杏仁(湯浸去皮尖雙仁麩炒微黃各半兩)
右為散每服五錢水一大盞煎至五分去滓不計時
候溫服
龍齒散(出聖惠方)治熱病心肺熱壅狂言不安宜服
龍齒人參(去蘆頭)川大黃(剉碎微炒)川芒硝(各一兩)白鮮
皮川升麻葳蕤秦芁(去苖各三分)石膏(一兩半)
右為散每服五錢水一中盞煎至六分去滓不計時
候溫服
治熱病熱毒攻心煩懆狂言精神不定(出聖惠方)
生地黃汁(三合)生薑汁(一合)薄荷汁(一合)白蜜(一合)地龍(半兩)
(微炒去土搗細羅為末)
右以四味汁相和入地龍末攪令勻不計時候分溫
二服
治熱病煩熱如火狂言妄語欲走宜服此方(出聖惠方)
黃芩甘遂(煨令黃)龍膽草(去蘆頭各一兩)
右為細散每服不計時候以溫水調服二錢須臾令
病人飲水三兩盞服滿則吐之此方療大熱急者甚
效
治熱病五六日壯熱狂語欲走(出聖惠方)
雞子(三枚取清)川芒硝(細研)寒水石(細研各半兩)
右先以新汲水一小盞調芒硝等末次下雞子清攪
令勻不計時候分為二服
牛黃丸(出聖惠方)治熱病狂言心神驚悸煩熱喘促宜服
牛黃(細研)麝香(細研各一兩)犀角屑人參(去蘆頭)茯神
胡黃連龍膽草(去蘆頭)木香羚羊角屑朱砂
(細研)地骨皮川升麻甘草(炙微赤剉各一兩)麥門冬(一兩)
(去心焙)龍腦(一錢細研)
右為末都研令勻煉蜜和丸如梧桐子大每服不計
時候以新汲水下十五丸
治熱病狂語及諸黃雪煎(出聖惠方)
川大黃(五兩碎剉微炒)
右為細散用臘月雪水五升煎如膏每服不計時候
以冷水調半匙服之
若已六七日熱極心下煩悶狂言見鬼欲起走(出肘後方)
右用乾茱萸三升水二升煮取一升後去滓寒溫服
之得汗便愈此方恐不識必可用也秘之
又方(肘後方)
大蚓一升破去土以人溺煑令熱去滓服之直生絞
汁及水煎之並善又絞糞汁飲數合至三升謂之黃
龍湯陳久者佳
又方(肘後方)
取白犬從背破取血用之多多為佳當及熱以鋪胷
上冷乃去之此治垂死者活無白犬諸純色者亦可
用之無犬白雄雞佳
又方(肘後方)
取桐皮削去上黑者細擘之長斷令四寸一束以酒
五合以水一升煑取一升去滓頓服之當吐下青黃
汁數升即差
治時疾熱病狂言心懆(出本草)
以苦參不限多少炒黃色為末每服二錢水一盞煎
至八分溫服連三服有汗無汗皆差
治熱病煩渴
論
夫熱病入于腎臟則為煩渴為腎惡燥也令熱氣盛攻
于腎故腎燥腎燥則渴而引飲也
方
麥門冬散(出聖惠方)治熱病經吐下後有熱毒未解煩渴
不止宜服
麥門冬(去心焙)赤芍藥黃連(去鬚)甘草(炙微赤剉)知母
黃芩猪苓(去黑皮各一兩)&KR0797;&KR0803;(一枚)
右為粗散每服五錢水一大盞入生薑半分煎至五
分去滓不計時候溫服
黃耆散(出聖惠方)治熱病煩渴日夜喫水宜服
黃耆(剉)麥門冬(去心)&KR0797;&KR0803;根(各一兩)甘草(半兩剉生用)
右為散每服五錢水一大盞煎至五分去滓不計時
候溫服
石膏茶方(出聖惠方)治熱病頭疼壯熱心躁煩渴宜服
石膏(二兩搗碎)淡竹葉(一握)薺苨木通(各半兩)
右細剉以水二大盞煎至一盞去滓分作四度點臘
面茶不計時候服
犀角飲子(出聖惠方)治熱病煩渴飲水無度宜服
犀角屑知母川升麻(各三分)石膏(二兩)
右細剉用水二大盞入竹葉三七片小麥五十粒煎
至一盞去滓入土瓜根汁一合&KR0797;&KR0803;根汁一合攪令
勻不計時候分溫二服
又方(出聖惠方)
小麥(一合)麥門冬(二兩去心)寒水石青竹葉知母(各三)
(分)
右細剉和勻分為五服每服以水二大盞煎至一盞
去滓每服渴時溫服半中盞
知母散(出聖惠方)治熱病積熱攻脾肺煩懆多渴飲水無
度小便數宜服
知母川大黃(剉微炒)黃芩麥門冬(去心)龍膽草(去蘆)
(頭各三分)甘草(一分炙微赤剉)
右為散每服四錢以水一中盞入生蘆根五寸煎至
五分去滓不計時候溫服
治熱病煩懆大渴飲水則逆宜此方(出聖惠方)
木瓜生薑薄荷(各一分)
右都細切以水一大盞煎至五分去滓入蜜一合攪
勻不計時候溫服
黃芩散(出聖惠方)治熱病煩渴不止兼除勞熱宜服
黃芩(一兩)黃連(去鬚)生乾地黃川升麻知母葛
根(剉)大青(各半兩)梔子仁(一分)
右為散每服四錢以水一中盞煎至五分去滓不計
時候溫服
人參散(出聖惠方)治熱病經吐下後有餘熱煩渴不止宜
服
人參(去蘆頭)黃連(去鬚)甘草(炙微赤剉各三分)黃芩&KR0797;&KR0803;根
(各一兩)桂心(半兩)
右為散每服四錢水一中盞煎至六分去滓不計時
候溫服
麥門冬散(出聖惠方)治熱病煩渴不止宜服
麥門冬(一兩半去心焙)甘草(炙微赤剉)地骨皮知母土瓜
根(各一兩)䜴(一合)
右為粗散每服五錢水一大盞入葱白兩莖生薑半
分煎至五分去滓不計時候溫服
猪苓散(出聖惠方)治熱病煩渴不止或時頭痛乾嘔宜服
猪苓(去黑皮)人參(去蘆頭)甘草(炙微赤剉)茅根(剉各三分)麥門冬
(一兩去心)石膏(二兩)
右為散每服五錢水一大盞煎至五分去滓不計時
候溫服
石膏散(出聖惠方)治熱病毒氣在心煩渴不止宜服
石膏(四兩)麥門冬(去心)黃芩梔子仁地骨皮柴
胡(去苖)&KR0797;&KR0803;根葳𬎼甘草(炙微赤剉各三分)
右為散每服五錢水一大盞入竹葉三七片煎至五
分去滓不計時候溫服
地骨皮散(出聖惠方)治熱病煩渴不止宜服
地骨皮澤瀉麥門冬(去心各一兩)梔子仁犀角
屑黃芩甘草(炙微赤剉各半兩)
右為散每服五錢水一大盞煎至五分去滓不計時
候溫服
猪苓散(出聖惠方)治熱病發熱煩渴小便不利宜服
猪苓(去黑皮)赤茯苓木通(剉)滑石澤瀉(各一兩)
右為散每服五錢水一大盞煎至五分去滓不計時
候溫服
牛黃散(出聖惠方)治熱病大熱煩渴心懆不睡宜服
牛黃(一分細研)柴胡(去苖)黃連(去鬚)黃芩葛根(剉各一兩)甘草
(半兩炙微赤剉)
右為細散不計時候以薄荷水調下二錢
三黃丸(出聖惠方)治熱病煩渴諸臟不安宜服(方見本門熱病大便)
(不通類)
又方(出聖惠方)
右以生地黃搗絞取汁每服一合時時服之
又方(出聖惠方)
右以生&KR0797;&KR0803;根搗絞取汁每服一合時時服之
熱病喘急
論
夫熱病毒氣攻于心肺煩熱壅于胷膈而渴引飲水必
致喘粗汗下之後胃氣尚虚熱毒不退渴飲水過多水
停心下故令喘急也
方
前胡散(出聖惠方)治熱病氣喘心膈煩悶或痰壅不能食
宜服
前胡(去蘆頭)赤茯苓紫苑(去根土)大腹皮(剉)桔梗(去蘆)
(頭)枳殼(麩炒微黃去瓤各一兩)麥門冬(一兩半去心焙)甘草(炙微赤剉)陳
橘皮(湯浸去白瓤焙各三分)
右為粗散每服五錢水一大中盞煎至五分去滓不
計時候溫服
大腹皮散(出聖惠方)治熱病肺壅氣喘膈中不利宜服
大腹皮(剉)人參(去蘆頭各一兩)赤茯苓枳實(麩炒微黃)柴胡
(去苖)桑根白皮(剉各三分)
右為散每服四錢水一大盞煎至五分去滓不計時
候溫服
杏仁散(出聖惠方)治熱病胷膈煩悶喘息奔急宜服
杏仁(湯浸去皮尖雙仁麩炒微黃)前胡(去蘆頭)甘草(炙微赤剉)麥門冬
(去心)桑根白皮(剉各一兩)木通(半兩剉)
右為散每服五錢水一大盞煎至五分去滓不計時
候溫服
治熱病心膈煩熱肺壅喘急宜服此方
杏仁(湯浸去皮尖雙仁麩炒微黃)麥門冬(去心各一兩)馬兜鈴(半兩)麻
黃(去根節)五味子(各一兩半)桑門冬(三分)
右為散每服五錢水一大盞煎至五分去滓不計時
候溫服
柴胡散(出聖惠方)治熱病肺熱上氣奔喘宜服
柴胡(去苖)紫蘇莖葉桑根白皮(剉)杏仁(湯浸去皮尖雙仁麩)
(炒微黃各一兩)陳橘皮(一兩半湯浸去瓤焙)石膏(二兩)麻黃(半兩去根節)
右為散每服五錢水一大盞煎至五分去滓不計時
候溫服
半夏散(出聖惠方)治熱病客熱在臟乾嘔口中多痰喘急
煩悶不能飲食宜服
半夏(湯洗七遍去滑)麥門冬(去心)青竹茹葛根(各一兩)甘草
(炙微赤剉)陳橘皮(湯浸去白瓤焙各半兩)
右為散每服五錢水一大盞入生薑半分煎至五分
去滓不計時候溫服
治熱病飲水多卒上氣喘急方(出聖惠方)
淡竹葉(一兩半)陳橘皮(半兩湯浸去白瓤焙)桑根白皮(一兩剉)
右為細剉和勻分為五服每服以水一大盞煎至五
分去滓不計時候溫服
皂莢丸(出聖惠方)治熱病肺壅喘急宜服
皂莢(一兩去黑皮塗酥炙微黃)郁李仁(湯浸去皮尖研如膏)甘草(炙微赤剉)麻
黃(去根節各三分)甜葶藶(一兩炒令黑搗如泥)
右為末用郁李仁葶藶同研令勻煉蜜和丸如梧桐
子大每服不計時候以粥飲下十丸
杏仁煎(出聖惠方)治熱病氣喘咳𠻳宜服
杏仁(五兩湯浸去皮尖雙仁)黃牛酥(二兩)白蜜(半斤)生薑汁(二合)
右以酥拌杏仁炒令黃熟搗如膏入蜜薑汁同煎如
稠餳每服三錢含嚥津不計時候服
䧟胷散(出聖惠方)兼治心胷悶結喘不定服之自汗出
大黃(一兩半)甘草(半兩)枳實(半兩去瓤)
右為末每服三錢水七分一盞煎三兩沸溫溫和滓
服汗出為度六日内多使此散如無證不用
熱病發狂
論
夫心者火也主于血陽氣盛則血并于陽熱邪攻于心
絡則心神煩亂或詠或歌或言或笑精神不守言語失
常驚悸不安棄衣而走此皆熱毒之氣壅滯心胷致令
發狂也
方
犀角散(出聖惠方)治熱病伏熱在心精神恍忽發狂不得
睡卧宜服
犀角屑梔子仁(各半兩)茵陳(三分)赤芍藥麥門冬
(去心)白鮮皮(各一兩)茯神生乾地黃(各二兩)人參(一兩半去)
(蘆頭)
右為散每服五錢水一大盞入竹葉三七片煎至五
分去滓不計時候溫服
人參散(出聖惠方)治熱病壅熱發狂心忪驚悸宜服
人參(去蘆頭三分)犀角屑甘草(炙微赤剉)黃芩遠志
秦芁(去苖)地骨皮沙參(去蘆頭各半兩)
右為散每服五錢以水一中盞煎至五分去滓下竹
瀝一合攪令勻不計時候溫服
羚羊散(出聖惠方)治熱病發汗後熱毒未盡因有所驚發
熱顛狂宜服
羚羊角屑犀牛角屑茯神黃芩甘草(炙微)
(赤剉)防風(去蘆頭各半兩)龍齒人參(去蘆頭)鉄粉(各一兩)地骨
皮(三分)
右為麄散每服五錢以水一大盞煎至五分去滓不
計時候溫服
茯神散(出聖惠方)治熱病發狂心熱煩悶多驚不得睡卧
宜服
茯神黃芩(各三分)犀角屑川升麻玄參(各半兩)
龍齒麥門冬(去心)甜竹根(剉)黃連(去鬚各一兩)
右為散每服三錢以水一中盞煎至五分去滓下朴
硝一錢地黃汁一合攪令勻不計時候溫服
大青散(出聖惠方)治熱病盛發黃皮膚如金色小便赤澁
大便不通口乾煩渴悶亂發狂宜服
大青黃藥子川朴硝川大黃(剉碎微炒)羚羊角
屑土瓜根梔子仁秦芃(去苖)甘草(炙微赤剉各半兩)
右為細散不計時候以冷蜜水調下二錢以利為度
柴胡散(出聖惠方)治熱病已得汗熱不解腹滿脹痛煩懆
發狂宜服
柴胡(去苖一兩)川大黃(剉碎微炒)黃芩赤芍藥半夏(湯浸)
(七遍去滑各三分)枳殼(半兩麩炒微黃去瓤)
右為散每服五錢以水一大盞入生薑半分煎至五
分去滓不計時候溫服
朱砂丸(出聖惠方)治熱病毒熱在臟心神狂亂壯熱煩懆
不得睡卧宜服
朱砂(細研)紫石英(細研水飛過)白石英(細研水飛過)不灰木(以牛)
(糞火燒一炊時各一兩)太隂玄精石牛黃天南星(末生用)
麝香(各半兩)金箔(五十片)龍腦(一分)
右都研令細用牛膽汁和丸如櫻桃大不計時候以
新汲水嚼下一丸
鉄粉丸(出聖惠方)治熱病心神恍忽悲喜不恒發狂欲走
宜服
鉄粉(細研)牛黃(細研)遠志(去心)丹參茯神川升麻(各半)
(兩)金箔(三七片細研)銀箔(三七片細研)麝香(細研)白殭蠶(微炒)白
附子(炮裂各一分)馬牙硝(三分細研)
右為散同研令勻煉蜜和搗三五百杵丸如梧桐子
大不計時候以薄荷湯下二十丸
牛黃丸(出聖惠方)治熱病發狂心神恍忽宜服
牛黃(半兩細研)虎睛(一對酒浸微炙)茯神石膏(細研)麥門冬(去心)
生乾地黃鉄粉(細研各一兩)川升麻玄參(各三分)
右為末同研令勻煉蜜丸如梧桐子大不計時候以
荆芥湯下二十丸
天竺黃丸(出聖惠方)治熱病心氣熱盛恍忽不定發狂妄
有所見宜服
天竺黃朱砂(細研水飛過)龍腦(各三分)牛黃(細研)遠志(去心)
麝香(細研)甘艸(炙微赤剉各一分)黃連(去鬚)鉄粉(各一兩)甘菊
馬牙硝(細研)茯神(各半兩)金銀箔(各五十片細研)
右為末都研令勻煉蜜和搗二三百杵丸如梧桐子
大不計時候以荆芥湯或薄荷湯嚼下十丸
治熱病毒攻心胷躁悶發狂(出肘後方)
雞子(二枚清)川朴硝(半兩)
右相合以新汲水一小盞熱調頓服之一方酒服之
治熱病及時疾心躁狂亂奔走狀似癎言語不定久不
得汗及不知人事
右用人中黃不拘多少入大罐内以泥固濟大火煅
半日去火候冷取出于地上以盆蓋之又半日許細
研如麪新汲水調下三錢或未退間作差人中黃者
硬糞也
治狂病經久不差或歌或笑行走不休發動無時用(出本)
(草)
以猳猪肉一斤煑令熱令以細研作膾和醬醋食之
或羔粥炒任性服之
解熱病不知人事欲死者
用蚯蚓不拘多少先杵爛以水泡濾過灌服半椀立
效
熱病嘔逆
論
夫熱病胃中有熱則榖氣不和新榖入與熱氣相摶胃
氣不平故致嘔逆或吐下已後臟氣虚弱亦令嘔逆也
方
前胡飲子(出聖惠方)治熱病惡寒壯熱食則嘔逆宜服
前胡(去蘆頭)麥門冬(去心)竹茹生地黃葛根(各二兩)
陳橘皮(湯浸去白瓤焙)甘艸(炙微赤剉)枇杷葉(拭去毛炙微黃各半兩)
右都細剉和勻每服五錢以水一大中盞煎至五分
去滓不計時候溫服
人參飲子(出聖惠方)治熱病壯熱嘔逆不下飲食宜服
人參(去蘆頭)陳橘皮(湯浸去白瓤焙)生薑赤茯苓麥門
冬(去心)葛根(各一兩)
右都細剉和勻每服半兩以水一大盞煎至五分去
滓不計時候溫服
麥門冬散(出聖惠方)治熱病壯熱惡寒食即嘔逆宜服
麥門冬(去心)前胡(去蘆頭)生地黃(各一兩)甘艸(炙微赤剉)陳橘
皮(湯浸去白瓤焙)人參(去蘆頭各半兩)
右為散每服四錢以水一中盞入竹茹半雞子大煎
至六分去滓不計時候溫服
柴胡散(出聖惠方)治熱病數日未得汗遍身壯熱嘔逆不
下食宜服
柴胡(去苖)川升麻人參(去蘆頭)麥門冬(去心各一兩)麻黃
(一兩半去根節)甘艸(炙微赤剉)枳實(麩炒微黃)知母梔子仁(各三兩)
鱉甲(三兩塗醋炙令黃去裙襴)
右為散每服五錢以水一大盞入生薑半分煎至五
分去滓不計時候溫服
白茅根飲子(出聖惠方)治熱病因服凉藥過多致胃冷嘔
宜服
白茅根(半兩剉)陳橘皮(湯浸去白瓤焙)桂心葛根高良
薑(半兩)枇杷葉(半兩拭去毛炙微黃)
右都細剉和勻每服半兩以水一大盞入生薑半分
煎至五分去滓不計時候溫服
治熱病煩渴飲水過多時有嘔逆方(出聖惠方)
枇杷葉(拭去毛炙微黃)茅根(剉)葛根(剉各一兩)
右為散以水三大盞煎至一盞半去滓不計時候分
溫三服
七物黃連湯(出聖惠方)治夏月傷寒四肢煩疼發熱其人
喜煩嘔逆支滿劇如禍祟寒熱相摶故令喜煩
黃連茯苓黃芩(各十八銖)芍藥葛根(各一兩)甘艸
(一兩六銖)小麥(三合)
右㕮咀以水七升煮取三升冷分三服不能一升稍
稍服之湯勢安乃卧藥主毒氣服湯之後胷中熱及
咽喉痛皆差其明日復煮一劑如法服之此湯無毒
但餘熱下氣安病人小兒服者取三分三一以水四
升煮得二升稍稍服
黃連解毒湯(出經驗良方)治煩嘔不得眠口燥呻吟錯語
黃連(三兩)黃栢黃芩(各二兩)梔子(一十四枝)
右水六升煎取二升分再服外臺云凡大熱盛煩嘔
呻吟錯語不得眠皆𫝊此方諸人用之亦效此直解
熱毒除熱酷不必飲酒劇者一方每服加半夏三枚
全用厚朴二錢剉茯芩去皮剉水一盞半生薑三片
煎至半盞温服名曰半夏黃連解毒湯或欲急下者
本方加大承氣湯一服生薑煎如前法以利為度一
法為細末水丸如小豆大溫水下二十丸治積熱勞
欬瀉利甚良
小柴胡湯(出朱氏律驗方)治熱證嘔吐
柴胡(去蘆半斤)黃芩人參甘艸(炙各三兩)半夏(湯洗七次焙乾)
(二两半)
右剉散每服三錢半生薑五片棗一枚煎服
熱病噦候
論
夫熱病噦者由伏熱在于胃間令人胷滿氣逆則噦若
大下後胃氣虚冷亦致噦也
方
丁香散(出聖惠方)治熱病未得汗躁熱飲水過多腹脹氣
急嘔噦不止宜服
丁香陳橘皮(湯浸去白瓤焙)枇杷葉(拭去毛炙微黃)前胡(去蘆頭)
葛根(剉各半兩)人參茅根(剉各一兩)
右為粗散每服三錢以水一中盞入生薑半分煎至
六分去滓不計時候溫服
甘艸飲子(出聖惠方)治熱病毒氣攻胃嘔噦不止宜服
甘艸(炙微赤)陳橘皮(湯浸去白瓤焙)川升麻生薑葛根
(剉)人參(去蘆頭各一兩)
右都細剉和勻每服半兩以水一大盞煎至五分去
滓不計時候溫服
半夏散(出聖惠方)治熱病腹胃虚脹心膈壅滯嘔噦不能
食宜服
半夏(湯洗七遍去滑)赤芍藥陳橘皮(湯浸去白瓤焙)大腹皮(剉各)
(三分)
右為粗散每服五錢以水一大盞入生薑半分煎至
五分去滓不計時候溫服
麥門冬散(出聖惠方)治熱病煩熱嘔噦不欲飲食宜服
麥門冬(去心)蘆根(剉各一兩半)柴胡(去苖)葛根(剉各一兩)人參(三分)
(去蘆頭)
右為散每服四錢以水一中盞入竹茹一分煎至六
分去滓入生地黃汁少半合更煎一沸不計時候溫
服
前胡散(出聖惠方)治熱病胃中有熱榖氣入則胃逆逆則
胃不下食宜服
前胡(去蘆頭)黃蓍(剉)人參(去蘆頭各一兩)麥門冬(去心)陳橘皮
(湯浸去白瓤焙各半兩)甘艸(一分炙微赤剉)生乾地黃(三分)
右為散每服五錢以水一大盞入竹茹一分去滓不
計時候煎至五分溫服
赤芍藥散(出聖惠方)治熱病往来寒熱胷脇滿悶噦逆宜
服
赤芍藥人參(去蘆頭)陳橘皮(去白瓤焙)茯苓(各三分)前胡
(去蘆頭)桂心犀角屑大腹皮蘆根(各半兩)
右為散每服三錢以水一大盞煎至五分去滓不計
時候溫服
白木香散(出聖惠方)治熱病邪熱已退胃氣未和噦不能
食宜服
白木香蘆根(剉)草豆蔲(去皮)人參(去蘆頭)陳橘皮(湯洗)
(去白瓤焙)枇杷葉(拭去毛炙微黃)厚朴(去粗皮塗生姜汁炙令香熱各三分)
右為散每服五錢以水一大盞煎至五分去滓不計
時候溫服
白茅根散(出聖惠方)治熱病噦逆不下食宜服
白茅根(剉)百合陳橘皮(湯浸去白瓤焙)葛根(剉)人參(去蘆)
(頭各一分)
右為散每服五錢以水一大盞煎至五分去滓不計
時候溫服
治熱病未得汗嘔噦不止方(出聖惠方)
麥門冬(一兩半去心焙)蘆根人參(去蘆頭各一兩)
右為散每服半兩以水一大盞入生薑半分煎至五
分去滓不計時候溫服
熱病汗後餘熱不退
論
夫熱病其人或未發汗吐下或經服藥已後而脉洪大
實數腹胃脹滿小便赤黃大便難或渴或煩面色變赤
此為腑臟有結熱故也
方
石膏散(出聖惠方)治熱病得汗後餘熱不退頭痛心煩宜
服
石膏(二兩)麥門冬(一兩去心焙)知母人參(去蘆頭)柴胡(去苖)
犀角屑甘艸(炙微赤剉各半兩)黃芩(三分)
右為粗散每服五錢以水一大盞入葱白兩莖䜴五
十粒煎至五分去滓不計時候溫服
治熱病汗後餘熱不除寒熱往来頭重體痛宜服此方
(出聖惠方)
葛根(剉)黃蓍(剉)梔子仁柴胡(去苖)石膏(各一兩)地骨
皮黃芩(各三分)甘艸(半兩炙微赤剉)
右為粗散每服三錢以水一中盞入䜴三十粒煎至
五分去滓不計時候溫服
茵陳散(出聖惠方)治熱病汗後餘熱不解頭項出汗身上
無汗瘀熱在内渴欲飲水小便不利宜服
茵陳猪苓(去黑皮)桑根白皮(剉)木通(剉)甘艸(炙微赤剉)
(各半兩)梔子仁川大黃(剉碎微炒)秦芁(去苖各三分)柴胡(去苖)
(各一兩)
右為散每服五錢以水一大盞煎至五分去滓不計
時候溫服
葛根散(出聖惠方)治熱病汗後餘熱不解往来寒熱不定
宜服
葛根(剉)赤芍藥(各三兩)麻黃(去根節)柴胡(去苖)麥門冬(去心)
(各一兩)大青葳𬎼黃芩甘艸(炙微赤剉各半兩)
右為散每服四錢以水一中盞煎至六分去滓不計
時候溫服
黃芩散(出聖惠方)治熱病後餘熱不解身體沉重宜服
黃芩川升麻石膏麻黃(去根節各一兩)黃連(去鬚三分)
梔子仁甘艸(炙微赤剉各一分)
右為麄散每服四錢以水一中盞煎至六分去滓不
計時候溫服
犀牛角散(出聖惠方)治熱病汗後餘熱不退頭痛唇乾宜
服
犀角屑知母川升麻麥門冬(去心)黃芩葛
根(剉各一兩)黃連(三分去鬚)甘艸(半兩炙微赤剉)石膏(二兩)
右為散每服四錢以水一中盞煎至六分去滓不計
時候溫服
治熱病汗後餘熱不解宜服此方
川升麻黃芩(各三分)黃連(去鬚)恒山(各一兩)
右為散每服四錢以水一中盞煎至六分去滓空心
溫服得吐即止未吐再服
石膏散(出聖惠方)治熱病已得汗餘熱未退宜服
石膏(一兩半)知母人參(去蘆頭)葳𬎼甘艸(三分炙微赤剉)
右為粗散每服五錢以水一大盞入生姜半分煎至
五分去滓不計時候溫服
人參散(出聖惠方)治熱病汗後餘熱不除煩躁恍忽不安
宜服
人參(去蘆頭)梔子仁藍葉甘艸(炙微赤剉)白鮮皮
大青(各一兩)
右為散每服四錢以水一中盞煎至六分去滓不計
時候溫服
治熱病口中苦下氣除熱喉中鳴煎方(出千金方)
石膏(半斤)蜜(一升)
右二味以水三升先煑石膏取二升次内蜜復煎取
如餳含如棗核許盡復含之大良
普濟方卷一百五十二
