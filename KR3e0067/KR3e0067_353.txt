普濟方卷三百五十三明周王朱橚撰
産後諸疾門
虛汗(附論)
夫虛汗不止者由陰氣虛而陽氣加之裏虛表實陽氣
獨發於外故汗出也血為陰産則傷血是為陰氣虛也
氣為陽其氣實者陽加於陰故令汗出而陰氣虛弱不
復者則汗出不止也凡産後血氣皆虛故多汗也因之
遇風則變為痙縱不成痙則虛乏短氣身體柴瘦唇口
乾燥久則經水斷絶由津液竭故也
方
牡蠣散(出聖惠方)治體虚汗出心煩食少四肢羸弱
牡蠣(一兩)龍骨(一兩)黃耆(一兩剉)白术當歸(剉微炒)桂心
芎藭熟乾地黃五味子(各半兩)人參(三分去蘆頭)
白茯苓(三分)甘草(一分炙微赤剉)
右為散每服三錢水一中盞生薑半分棗三枚煎六
分去滓不拘時温服
隱居羊肉湯(出肘後方)治虛汗乏氣不欲飲食氣血卒結顛
倒悶亂
羊肉(三斤)芎藭(一兩)甘草(炙一兩)芍藥(二兩)當歸(二兩)生薑(五兩)
右以水一斗五升煮肉取九升去肉内諸藥煮取三
升分温三服大效一方云大補虛損有黃耆三兩人
參二兩
甘草湯治産後血虚汗出不止
甘草(炙三分)當歸(切焙)人參(各一兩)芎藭(一兩)桂(去粗皮三分)
芍藥(一兩半)生乾地黃(焙四兩)羊肉(一斤去脂切碎水四大碗煮取汁三碗去油澄清)
右除肉外粗搗篩每服三錢匕肉汁一盞煎至七分
去滓温服不拘時
黃茋湯(出便産須知)治産後汗出血虛為風邪所搗若兩手
拭不及者不可治或産後汗不止因陰虛而得又遇
風邪發為此疾一方有甘草一名延夀湯
黃茋白术防風熟地黃牡蠣粉白茯苓
麥門冬(各等分)
右㕮咀每服四錢水一盞半紅棗二箇煎大半盞服
茯苓湯治産後虛汗不止心悸恍惚怵愓多驚
白茯苓(去黑皮一兩半)甘草(炙黃一兩)芍藥(剉炒一兩)桂(去粗皮一兩)
麥門冬(去心焙一兩)當歸(切炒一兩)黃耆(一兩半剉)
右搗篩每服五錢匕水一盞半生薑半分切棗二枚
擘煎至八分去滓服不拘時
黃耆飲子(出聖惠方)治産後體虚瘦四肢少力不思飲食心
神虛煩汗出口乾
黃耆(剉)人參(去蘆頭)生乾地黃五味子麥門冬(去心)
當歸(各一兩)牡蠣(一兩半燒為粉)
右細剉和勻每服半兩水一大盞入薤白五莖䜴五
十粒煎至五分去滓不拘時分温二服
麻黃根散(出聖惠方)治産後虛汗不止此陰血裏虛陽氣表
實陽加於陰陰虛不復者汗出不止遇風則變為痙
或虛乏羸瘦唇口乾燥經水斷絶津液竭也
當歸黃耆麻黃根牡蠣(煅為粉)人參粉草
右各等分㕮咀每服四錢水一盞煎至七分去滓温
服一方加小麥二合
芍藥湯治産後虛汗不止虛煩憒悶
芍藥(剉炒一兩)當歸(切炒三分)生乾地黃(焙二兩)黃耆(剉一兩)
石斛(去根一兩)白茯苓(去黑皮一兩)
右粗搗篩每服三錢匕水一盞煎至七分去滓温服
日三
麻黃根湯治産後虛汗不止
麻黃根(二兩)牡蠣(燒黑一兩半)黃耆(剉一兩)人參(一兩)龍骨(一兩)
枸杞根皮(二兩)
右粗搗篩每服三錢匕水一盞半棗二枚擘破同煎
至一盞去滓温服不計時候
白术散(出聖惠方)治産後體虛汗出四肢乏力腹内疼痛不
思飲食
白术龍骨當歸(剉微炒以上各三分)生乾地黃黃耆(剉)
牡蠣粉(各一兩)
右為散每服四錢水一中盞生薑半分棗三枚煎六
分不拘時温服
當歸散(出聖惠方)治産後惡露少汗出多虛無力
當歸(剉微炒)白芍藥木通熟乾地黃牡蠣粉
蒼术(剉微炒各二兩)
右為散每服四錢水一中盞生薑半分去滓不拘時
温服
附子湯治産後榮血虛損汗出日夕不止形體困怠
附子(炮裂去皮臍半兩)桂(去粗皮二兩)生乾地黃(焙三分)芍藥(一兩)
甘草(炙令黃一兩)
右剉如麻豆每服三錢匕水一盞生薑三片棗二枚
煎七分去滓温服不計時
石斛湯治産後虛熱汗出不止
石斛(去根)附子(炮裂去皮臍切)白术(剉炒)秦芁(去苗土)桂(去粗皮各一兩)
右剉如麻豆每服三錢匕水一盞小麥五十粒同煎
至七分去滓服不拘時
療産後風虛汗出不止小便難四肢微急難以屈伸(出永)
(類鈴方)
甘草(炙一兩)附子(半箇炮裂去皮臍)桂心芍藥(各一兩半)
右㕮咀每服三錢水一盞生薑四片棗一枚煎至七
分去滓空心服忌猪肉冷水生葱等物
地髓湯治産後亡陰血虛汗出不止
生地黃(焙)芍藥當歸(切焙)芎藭(各一兩)
右粗搗篩每服三錢匕水二盞煎至一盞去滓温服
日三
人參散治産後虛汗不止煩熱體痛渴燥引飲
人參芍藥(剉)甘草(炙)龍膽(各一兩)
右為散每服二錢麝香温酒調服日三
又方(出聖惠方)治産後虚汗不止
當歸黃耆(各一兩)麻黃根(二兩)
右㕮咀每服三錢水一盞煎至七分去滓温服
撲肌散治汗不止
黑附子(二錢半炮)牡蠣(半兩鹽泥煆)糯米(一兩炒)
右為末以絹袋盛身上撲之
止汗散(出永類鈴方)治産後盜汗不止凡多汗者皆可服
牡蠣(煨細研)小麥麩(炒令黃色)
右等分研細煮生豬肉汁調下二錢無時服
人參湯(出永類鈴方)治産後諸虛不足發熱盜汗
人參(去蘆)川當歸(去頭尾)
右等分為末以豬腰子一雙去脂膜切小片子以水
三升糯米半合葱白兩條煮米熟取清汁一盞入藥
二錢煎至八分温服不拘時
牡蠣散(出聖惠方)治産後虛汗不止腠理虛疎
牡蠣(一斤燒研如粉)麻黃根(四兩)
右搗羅麻黃根為細末同牡蠣粉拌勻粉汗
龍骨散(出聖惠方)治産後虛汗不止
龍骨(一兩)麻黃根(一兩)
右為散每服二錢不拘時以粥飲下
吳茱萸散(出聖惠方)治産後體虛汗出心煩食少四肢羸弱
喜熱惡寒
吳茱萸(半兩湯浸七徧微炒)五味子(一兩)
右搗篩酒二大盞浸半日煎至一盞三分去滓不拘
時分温三服
療産後血氣暴虛汗出
用淡竹葉湯三合微温服之須臾再服一方用淡
竹瀝
又方(出便産須知)治産後血痢小便不通臍腹痛刺
用馬齒莧研取汁三大合如無乾者亦可煮一沸
投蜜一匙令停頓服
葎草汁方治汗出正赤汚衣名曰汗血皆由大喜傷
心喜則氣發血隨氣行婦人産蓐多有此證及膏淋
尿血
以葎草不拘多少搗取汁二升醋二合空腹服一
盞或濃煮汁飲亦治淋瀝尿血
桂枝附子湯(出千金方)治産後虛風汗出不止小便難四肢
微急難以屈伸者
桂枝(三兩)芍藥(三兩)生薑(三兩)甘草(一兩半)附子(一枚)大棗(十二枚)
右㕮咀以水七升煎取三升分為三服
佛手散(出大全良方)治産後血虛勞倦盜汗多困少力咳𠻳
有痰
當歸(一兩)川芎(一兩)黃耆(一兩)北柴胡(一兩)前胡(一兩)
右㕮咀每服三錢水一大盞桃柳枝各三寸棗子烏
梅各一枚薑三片煎至六分去滓温服如有痰去烏
梅
又方(出聖惠方)治産後虛汗不止
牡蠣粉(一兩)人參(去蘆頭一兩)當歸(剉微炒一兩)白芍藥(一兩)
麻黃根(一兩)
右件藥搗粗羅為散每服三錢以水一中盞煎至六
分去滓不計時候温服
單方(出朱氏集驗方)治産後虛汗
用防風不以多少麩炒赤色為末煎豬皮湯下
虛熱(附論)
夫新産之後陰血虛弱失於將理則陽氣偏勝使陰陽
不能平均身體煩悶唇口乾燥肢節倦痛是為産後虛
熱
方
栢子仁丸治産後虛熱羸瘦困倦補益
栢子仁(炒一兩)澤蘭葉(一兩)甘草(炙剉一兩)當歸(切焙一兩)芎藭(一兩)
白术(半兩)白芷(半兩)桂(去粗皮半兩)細辛(去苗葉半兩)防風(去蘆一兩半)
人參牛膝(去苗酒浸切焙)麥門冬(去心焙各一兩半)生乾地黃(焙)
石斛(去根各一兩)厚朴(去粗皮生薑汁炙剉半兩)槀本(去苗土半兩)蕪荑(半兩)
附子(炮裂去皮臍)乾薑(炮各一兩)
右粗末煉蜜和丸如梧桐子大每服三十丸温酒或
米飲下不拘時候
柴胡湯治産後虛熱久不解漸成勞氣
柴胡(去苗一兩)生乾地黃(焙一兩)附子(炮裂去皮臍一兩)當歸(切焙一兩)
人參(一兩)芎藭(一兩)黃耆(一兩)芍藥(一兩)肉蓯蓉(去粗皮切酒浸焙一兩)
石斛(去根一兩)
右剉如麻豆每服二錢匕水一盞入生薑三片棗一
枚擘同煎至七分去滓温服不拘時候
芍藥湯治産後虛熱骨節煩倦瘦瘁
芍藥(剉一兩)牡丹皮(一兩)人參(一兩)芎藭(一兩半)乾薑(炮半兩)
白茯苓(去黑皮一兩)甘草(炙一兩)白薇(一兩)麥門冬(去心焙一兩)
熟乾地黃(焙一兩)
右粗搗篩每服二錢匕水一盞煎至七分去滓温服
不拘時候
地黃湯治産後虛熱不解煩倦無力困瘁
熟乾地黃(焙一兩)附子(炮裂去皮臍一兩)當歸(切焙一兩)人參(三分)
柴胡(去苗三分一方用一兩)白茯苓(去黑皮三分)芎藭(三分)芍藥(三分)
肉蓯蓉(切酒浸焙一兩)黃耆(剉一兩)
右粗搗篩每服二錢匕水一盞煎至七分去滓温服
不拘時候
桂心湯治産後虛熱狀似勞氣瘦瘁無力
桂(去粗皮一兩)黃耆(剉一兩)芎藭(一兩)當歸(切焙半兩)赤芍藥(剉一兩半)
甘草(炙一兩)人參(一兩)附子(炮裂去皮臍半兩)
右粗搗篩每服二錢匕水一盞入生薑三片棗一枚
擘破同煎至七分去滓温服不拘時候
當歸湯治産後血虛肢體壯熱煩悶困瘁不食
當歸(切焙一兩半)黃耆(剉一兩半)芍藥(一兩半)桂(去粗皮一兩)芎藭(一兩)
甘草(炙一兩)人參(一兩)柴胡(去苗葉一兩)
右粗搗篩每服二錢匕羊肉汁一盞同煎至七分去
滓温服不拘時候
香䜴湯治産後虛羸肌肉枯瘁肢體虛弱
豉(半兩)豬腎(一隻去脂膜作四片)當歸(切焙半兩)葱白(三莖切)人參(半兩)
桂(去粗皮半兩)白粳米(淘一合)
右將當歸人參桂麄搗篩每服三錢匕水三盞入豬
腎葱白豉米煎取一盞半去滓空心日午臨卧温服
芍藥湯治産後虛熱煩悶瘦瘁
芍藥(一兩)知母(半兩)甘草(炙一兩)桂(去粗皮一兩)黃芩(去黑皮一兩)
人參(一兩)生乾地黃(焙三兩)黃耆(剉二兩)
右麄搗篩每服二錢匕水一盞煎至七分去滓温服
不拘時候
蜀漆湯(出千金方)治産後虛熱往來心胸中煩悶滿骨節疼
及頭痛壯熱晡時輙甚又似微瘧
蝭母(知母也二兩)芍藥(二兩)蜀漆葉(一兩)甘草(炙一兩)黃芩(一兩)
桂心(一兩)生地黃(一斤)黃耆(五兩)
右切以水一斗先煎地黃取七升去滓下諸藥煮取
二升半分三服湯療寒熱不損人忌如常法
芍藥湯(出千金方一名桂心牡蠣散)療産後虛熱頭痛身體發熱腹
中拘急疼痛
白芍藥(五兩)生乾地黃(五兩)黃芩(二兩千金翌云若通身發熱方加黃芩)
桂心(三兩)牡蠣(五兩)
右㕮咀每服五錢水一盞半煎至一盞去滓温服一
方治産後頭疼食後服腹痛食前服此方不傷損人
無毒
八仙湯治煩悶煩悶者虛熱也血氣有陰陽臟腑有
虛實實則生熱虛則生寒常服温補藥而積温成熱
致發煩渴名曰客熱經下少而煩熱血熱也煩滿短
氣者虛熱也煩渴而嘔吐痰熱也姙娠煩燥者子煩
也産後口乾煩渴心下悶痞者氣虛也煩悶之疾八
仙湯主之
赤茯苓麥門冬知母前胡半夏麯(各二錢)
右㕮咀每服三錢水一盞入甘草三寸煎至七分空
心熱服
獨聖湯治煩熱
麥門冬烏梅(去核)
右㕮咀等分用水一碗煎至八分露一宿清晨服之
無憂散(出華陀中藏經方)治産後發熱
琥珀(一兩研)生地黃(半斤切)
右將地黃於銀器中炒煙盡合地上出火毒乳鉢内
研為末每一兩琥珀末二錢和勻用童子小便與酒
中半調下一錢日三服
薤白湯(出朱氏集驗方)治産後胸中煩熱逆氣
薤白(二兩)半夏(二而)甘草(二兩)人參(二兩)栝樓根(一兩)麥門冬(半兩)
右㕮咀水一斗三升煮四升分五服熱甚加知母一兩
虛渴(附論)
産後虛渴者血虛内亡津液故也血為隂隂虚則陽勝
勝則生熱虛熱熏蒸津液内涸咽乾口燥故令渴而引
飲也凢婦人産後一二日漸熱口乾可用新汲水調玉
燭散或水調甘露散服亦妙勿作虛寒治之煩渴者
本起於腎虛而或飲之所發也膀胱為津液之腑宣行
陽氣上蒸於肺化水液滋潤五臟調養骨髓其次為肌
膚為血肉上為涕淚下為溲溺陽無陰而不降陰無陽
而不升陰陽阻隔氣血不交遂令發渴或躭嗜酒肉多
食辛辣好食熱麵恣性荒淫將養失理耗損津液好酒
虛氣積於肺熱氣聚於脾脾經受熱腎水乾枯故成渴
疾治之宜與獨聖湯主之
方
地黃當歸湯治産後血虛煩渴飲食不進
熟乾地黃(焙)赤石脂(各二兩)當歸(切焙)术占斯地榆
黃連(去鬚)白茯苓(去黑皮各一兩)天雄(炮裂去皮臍)黃耆(剉各一兩半)
黃芩(去心半兩)桑耳紫葛(剉)麻黃(去根節各一兩半)
右粗搗篩每服五錢匕水一盞半入生薑三片同煎
至八分去滓温服
乾地黃湯治産後下血過多虛煩熱渴
生乾地黃(焙三分)芍藥(一兩)芎藭(一兩)桔梗(炒三分)丹參(一兩)
當歸(切微炒三分)乾薑(炮裂半兩)白茯苓(去黑皮一兩半)知母(焙半兩)
人參(一兩)葛根(剉碎三分)甘草(炙半兩)
右粗搗篩每服三錢匕水一盞煎至七分去滓温服
不拘時
石斛丸治産後虛渴或脱血過多臟腑虛渴骨節煩
熱倦怠
石斛(去根)牛膝(去苗酒浸切焙)澤瀉附子(炮裂去皮臍)桂(去粗皮)
杜仲(去粗皮炒剉)山茱萸山苧肉蓯蓉(酒浸切焙)
鹿茸(酥炙去毛)白茯苓(去黑皮)生乾地黃(微炒各一兩)
右為末煉蜜丸如梧桐子大每服二十丸煎棗湯下
不拘時候
黑神丹(出御藥院方)治婦人産後大發熱消渴不止煩躁不
休或汗病後胃脘停水者並宜服之
黑附子(炮裂去皮臍一兩)天麻(去蘆頭)天南星(炮裂)桂(去粗皮)
半夏(漿水煮焙乾)麻黃(去根節各一兩半)草烏頭(一兩炮裂去皮臍)
乾薑(炮裂一兩半)白附子(炮黃色半兩)麝香(去毛細研一兩)天雄
(二兩慢火上炙熱好酒内蘸如此七徧無令折藥力更用童子小便内蘸七徧掘一坑子納深五寸)
(先用熱火坑内炙乾去火坑内灑酒半升入天雄在内用磁碗盖定週迴泥固不教漏氣冷定取出)
(用之)
右各修製訖一處碾為細末煉和搜成劑約搗千餘
杵丸如梧桐子大發熱渴用蜜水化服欲出汗熱酒
化服汗病後胃脘硬停水依前用蜜水化服一丸
竹葉湯(出千金方)治産後虚渴少氣力
竹葉(三升)生薑(三兩)半夏(三兩)大棗(十四枚)小麥(五合)茯苓(一兩)
人參(一兩)甘草(一兩)麥門冬(五兩)
右㕮咀以水九升煮竹葉小麥生薑棗取七升去滓
内諸藥更煎取二升半一服五合日三夜一
葛根飲治産後虛煩熱渴
葛根(剉一兩)人參(一兩)白茯苓(去黑皮半兩)桂(去粗皮一兩)芎藭(半兩)
甘草(炙半兩)㯽榔(二枚剉)麥門冬(去心焙半兩)赤芍藥(半兩)
右為粗末每服三錢水一&KR0678;煎七分去滓温服不
拘時候
黃耆湯治産後氣血虛乏内燥引飲心下煩悶
黃耆(微炙剉三分)白茯苓(去黑皮)當歸(切微炒)桑寄生(微炙各半兩)
陳麴(微炒半兩)桃仁(湯浸去皮尖雙人麩炒黃三分)乾薑(炮裂半兩)桔梗(炒半兩)
右為粗末每服三錢匕水一盞煎至七分去滓温服
不拘時候
回津丸(出便産須知)治産後虛渴去血多津液少腎氣虛飲
無度當養血通氣回津補腎則安
白芍藥(一錢)白术(二錢)澤瀉(一錢)茯苓(一錢)川芎(一錢)當歸(二錢)
五味子(三錢)烏梅肉(一錢)
右為末煉蜜丸服或嚼或熟水吞下二三十丸可加
甘草二錢訶子肉一錢
又方(出千金方)治産後渴不止
括蔞根(四兩)人參(三兩)麥門冬(三兩)甘草(崔氏不用)乾地黃(各二兩)
大棗(二十枚)土瓜根(五兩崔氏用蘆根)
右㕮咀以水一斗二升煮取六升分六服一方無地
黃麥門冬有牡蠣粉等分
蘆根飲(出永類鈴方)療産後大渴不止
蘆根(切一升)括蔞(三兩)人參(三兩)甘草(三兩)茯苓(三兩)大棗(二十枚)
麥門冬(生四兩)
右以水九升煮取三升分三服頓服四劑即瘥忌菘
菜一方無大棗
竹葉湯治産後虛渴
竹葉(一兩切)甘草(炙半兩)人參(半兩)小麥(一兩)白茯苓(去黑皮半兩)
半夏(薑汁製一分)麥門冬(去心焙二兩)
右搗粗篩每服三錢水一盞煎至七分去滓温服不
拘時候
延胡散(出濟生拔粹方)治産後血渴不止
延胡索欝金乾葛桂心青皮枳殼(製等分)
右等分並以好醋浸一宿焙乾杵為細末每服一錢
冷橘皮湯調下不過三服即瘥
麥門冬人參湯治産後虛渴引飲
麥門冬(去心焙)人參甘草(炙)括蔞根生乾地黃(焙)
王瓜根(各一兩)
右粗搗篩每服三錢匕水一盞半煎至一盞去滓食
後温服
熟地黃散(出危氏方一名地黃湯)治産後虛渴不止少力脚弱眼
睧頭眩飲食無味
熟乾地黃(一兩)人參(三兩)麥門冬(二兩)括蔞根(四兩)甘草(半兩)
右剉散每服四錢水二盞糯米一撮生薑三片棗子
三箇煎至七分去滓食前服一方無棗煎
菖蒲散治産後津液减耗虛渴引飲
石菖蒲(一兩)栝蔞根(一兩)黃連(去鬚半兩)
右為散每服二錢匕新汲水調下日三
薑米湯治産後虛乏津液衰耗燥渴不止
乾薑(炮一兩)陳粟米(炒二兩)甘草(炙一兩)
右粗搗篩每服三錢匕水一盞煎至六分去滓食前
稍熱服日三
又方治産後血渴甚者
紅花子人參乾葛
右等分為末每服三錢水一盞半淡竹葉一把同煎
至一盞去滓放温時時呷之如無紅花子以乾胭脂
代之
地黃散治産後血虛煩熱引飲不止
生乾地黃(焙一兩)熟乾地黃(焙四兩)
右為散每服三錢匕温酒調下温粥飲調亦得日三
黃芩散治産後血渴飲水不止
黃芩麥門冬
右等分㕮咀每服三錢水一盞半煎至八分去滓温
服不拘時
治婦人産後口乾舌縮渴不止
用雞子一箇打煎水一盞衝之揉盖少時服
治産後渴
用蜜不以多少煉過熟水温調服即止
治産婦渴疾神效
用縮砂皮不拘多少煎湯百沸候通口飲之不過
一盞渴疾自止
治産後血渴不止
用蒲黃羅細每服二錢温米飲調下不渴住服
療産後血渴疾
用生蓮子心為末以米飲調下三錢服之立愈
見晛丸治産後口乾痞悶此證盖因産後榮衞大虛
血氣未定食麫太早胃不能消化麫食之毒結聚於
胃脘上熏胸中是以口乾燥渴心下痞悶醫者不識
認為胸膈壅滯以藥下之萬不一應服見晛丸則愈
或云未必只因食麫産母内積憂煩外傷燥熱飲食
甘辛亦令口乾痞悶當隨其所因調之可也宜四物
湯去地黃加人參烏梅煎若外傷燥熱看屬何經當
隨經為治又恐是乳欲行氣血弱使然
薑黃三稜蓽澄茄陳皮良薑人參
莪荗(各等分)
右為細末用蘿蔔湯煮爛研將汁煮麫糊為丸如
梧桐子大用蘿蔔湯下三十丸或子煎湯下治食麫
早胃不能化評曰傷食可用見晛丸若煩心所致
不宜用
四物湯
當歸人參芍藥川芎(等分)
烏梅煎如别傷燥熱當察所因調之為善
心虛驚悸(附論)
夫産後臟虛心神驚悸者由體虛心氣不足心之經為
風邪所乘也或恐懼憂迫令心氣受風邪風邪傳於心
則驚不自安若驚不已則悸動不安其狀目睛不轉而
不能呼診其脉動而弱者驚悸也動則為驚弱則為悸
矣
方
治産後臓腑虛心怔驚悸言語錯亂(一名牛黃散)
麥門冬人參(各八錢)牛黃(研)白薇(各二錢)茯神獨活
天竺黃遠志生地黃(一作熟乾地黃)朱砂(飛)防風
甘草龍齒(研各四錢)龍腦麝香(並細研各一錢)
右為末用薄荷酒調下二錢
大遠志丸治産後心虛不足心下驚悸志意不安恍
恍惚惚腹中拘急痛夜卧不安胸中吸吸少氣内補
傷損益氣安定心神亦治虛損
遠志甘草乾地黃桂心茯苓麥門冬
人參當歸白术澤瀉獨活菖蒲(各三兩)
薯蕷阿膠(各二兩)乾薑(四兩)
右為末蜜和丸如大豆未食温酒服二十丸日三不
知稍增至五十丸若大虛身體冷少津液加鍾乳三
兩為善
遠志丸治産後臟虛心神驚悸志意不安腹中急痛
遠志(去心)黃耆(剉)白茯苓桂心麥門冬(去心焙)獨活
人參(去蘆頭)當歸(剉微炒)白术鍾乳粉阿膠(搗碎炒令黃燥)
栢子仁菖蒲熟乾地黃薯蕷(各一兩)
右為末煉蜜和搗五七百杵丸如梧桐子大不拘時
候温酒下二十丸
丹砂丸(出聖惠方)治産後風虛心神驚悸或時煩悶志意不
定
丹砂(一兩細研水飛過)龍齒(三分細研)鐵精(三分細研)金薄(十一片細研)
牛黃(一分細研)麝香(一分細研)栢子仁(半兩)菖蒲(半兩)遠志(半兩去心)
琥珀(半兩細研)人參(三分去蘆頭)茯苓(半兩)生乾地黃(三分)
右為末入研了藥令勻煉蜜和搗三五百杵丸如梧
桐子大每服二十丸不拘時以金銀湯下
芍藥湯治産後血氣虛弱心下驚悸夢寐不安妄見
鬼物(方見本門虛羸類計二味)
白茯苓散(出聖惠方一名熟乾地黃散)治産後心神驚悸不定語言
失常心中憒憒
白茯苓(一兩半)熟乾地黃(一兩半)遠志(一兩去心)白芍藥(一兩)
麥門冬(一兩)甘草(一兩)黃耆(一兩)桂心(一兩)當歸(一兩)人參(一兩)
菖蒲(三錢)桑寄生(三錢)
右為散每服四錢水一中盞入生薑半分棗三枚竹
葉三七片煎至七分去滓無時服
茯苓散治産後臟虛心中驚悸志意不安言語錯亂
不自覺知
茯苓遠志人參麥門冬桂心白芍藥
生地黃(一方作熱乾地黃)當歸龍齒羚羊角(各等分)
右為粗末每服三錢水一盞薑三片棗一枚煎至六
分去滓温服不拘時
龍齒散(出聖惠方一名熟乾地黃散)治産後心虛驚悸神思不安
龍齒黃耆白薇生地黃(各一兩)人參茯神
遠志羌活甘草桂心防風(各半兩)
右為粗末每服三錢水一盞薑三片棗一枚煎至六
分去滓無時服一方無黃耆有&KR0878;芥半兩一方用熟
地黃
療産後心氣虛損卒驚狂語或歌哭嗔笑性氣不定(出永)
(類鈐方)
上等銀(一升)桂心(六分)甘草(六分)細辛(四分)人參(八分)生薑(八分)
遠志(八分)茯神(八分)生地黃(二十分)龍骨(三分)棗子(一枚)
右㕮咀以水八升煮銀至一升半入藥煎至一升分
作三服温進
白羊心湯(出聖惠方)治産後内虛心神驚悸志意不定皆為
風邪所攻
白羊心(一枚細切以水六中盞煎取三盞去心)熟乾地黃(三分)白芍藥
牡蠣(搗碎炒令微黃)防風(去蘆頭)人參(去蘆頭)遠志(去心)黃耆(剉)
獨活茯神甘草(炙微赤剉各半兩)
右為散每服三錢以羊心汁一中盞煎至六分去滓
不拘時温服日三
茯神散療産後心虛驚悸志意不定煩躁恍惚
茯神當歸黃芩麥門冬甘草酸棗仁
人參芍藥白蘚皮(各三兩)大棗(七枚)
右為粗末以水二升煮取七合去滓温服
遠志湯(出千金方)治産後忽若心中衝悸不定志意不安言
語錯誤惚惚憒憒情不自覺
遠志麥門冬人參甘草當歸桂心(各二兩)
芍藥(一兩)茯苓(五兩)生薑(六兩)大棗(二十枚)
右為末以蜜棗膏和丸三升去滓分服日三羸者分
四服産後得此正是心虚所致無當歸用芎藭若其
人心胸逆氣加半夏三兩
甘草湯(出千金方)治産後心虛不足驚悸心神不安吸吸乏氣
或若恍恍惚惚不自知覺者
甘草遠志菖蒲(各三兩)人參麥門冬乾薑
茯苓(各二兩)澤瀉桂心(各一兩)大棗(五十枚)
右為末蜜丸如大豆酒服二十丸日四五服夜再服
不知稍加若無澤瀉以白术代之若胸中冷增乾薑
人參丸(出千金方)治産後大虛心悸志意不定不自覺恍惚
恐畏夜不得眠虛煩少氣
人參甘草茯苓(各三兩)麥門冬菖蒲澤瀉
薯蕷乾薑(各一兩)桂心(一兩)大棗(五十枚)
右為末以蜜棗膏和丸如梧桐子大未食酒服二十
丸日三夜一不知稍增若有遠志肉二兩為善若風
氣内當歸獨活三兩亦治男子虛損心悸
龍齒散治産後臟氣虛心神驚悸不自覺知語言錯
誤志意不定
龍齒遠志人參(去蘆頭)熟乾地黃甘草(剉炙微赤)
茯神當歸(剉微炒)白芍藥麥門冬(去心焙)牡蠣(燒為粉各一兩)
右為散每服三錢水一中盞入艾葉三七片生薑半
分棗三枚煎至六分去滓不拘時温服
羊心湯治産後血氣驚悸神志不寧
羊心(一枚以水五盞煎取三盞汁用)甘草(炙一兩)遠志(去心半兩)芍藥(剉)
防風(去乂半兩)生乾地黃(焙一兩半)牡蠣(熬各一兩)羚羊角(鎊屑半兩)
人參(一兩半)
右將八味麄搗篩每服三錢匕水煮羊心汁一盞煎
至七分去滓温服不拘時候
茯神湯治産後忽若心中衝悸或志意不定恍恍惚
惚言語錯謬心虛所致
茯神(四兩)人參(三兩)茯苓(三兩)芍藥(二兩)甘草(二兩)當歸(二兩)
桂心(二兩)生薑(八兩)大棗(三十枚)
右㕮咀以水一斗煮取三升去滓分三服日三良
人參散(出聖惠方)治産後臟虛心忪驚悸語言錯亂
人參(去蘆頭)茯神麥門冬(去心焙)羚羊角屑黃芩
犀角屑龍齒(各一兩)白蘚皮(半兩)甘草(半兩炙微赤剉)
右搗篩每服二錢匕水一中盞煎至六分去滓入竹
瀝半合更煎一兩沸不拘時候温服
遠志湯治産後心虛驚悸夢寐不安
遠志(去心)龍腦人參茯神桂(去粗皮)芍藥(剉)
黃耆(剉)麥門冬(去心焙各半兩)
右粗搗篩每服二錢匕水一盞煎七分去滓温服不
拘時候
茯苓湯(出千金方)治産後暴苦心悸不定言語錯謬恍恍惚
惚心中憒憒此皆心虛所致
茯苓(五兩一方用三兩)甘草(二兩一方用一兩)芍藥(二兩)桂心(二兩一方用一兩)
當歸(二兩一方用一兩)生薑(六兩一方用六兩)麥門冬(一升)大棗(三十枚)
右㕮咀以水一斗煮取三升去滓分三服日三無當
歸用芎藭若苦心志不定加人參亦可内遠志二兩
若苦煩悶短氣加生竹葉一斤先以水一斗三升煮
竹葉取一斗内藥若有微風加獨活三兩麻黃二兩
桂心二兩用水一斗五升若頸及脊背膞強者加獨
活葛根各三兩麻黃桂心各二兩生薑八兩用水一
斗五升
安心湯(出千金方)治産後心衝悸不定恍恍惚惚不自知覺
言語錯誤虛煩短氣志意不定此是心虚所致
遠志(二兩)甘草(二兩)人參茯神當歸芍藥(各三兩)
麥門冬(一升)大棗(三十枚)
右㕮咀以水一斗煮取三升去滓分三服日三若苦
虛煩短氣者加淡竹葉二升水一斗二升煮竹葉取
一斗内藥若胸中少氣者益甘草三兩為善
産乳七寶散(出永類銓方)療初産後服之調和血氣補虛安
神壓驚悸
辰砂桂心當歸川芎人參白茯苓
羚羊角(燒存性已上各二錢)乾薑(一錢産科各等分)
右為末每服三錢用羌活豆淋酒下將護産婦用之
如不飲酒用清米飲調下如覺心煩熱悶以麥門冬
去心煎水調下若心下煩悶而痛用童子小便調下
若覺心胸煩熱即减薑桂冷即加之腹痛加當歸心
悶加羚羊角心虛氣怯加桂心不下食或惡心加人
參虛顫加茯苓以意酙酌日二夜一服
人參湯治産後驚悸不安
人參(一兩)遠志(去心半兩)白茯苓(去黑皮二兩)麥門冬(去心焙)
芍藥(剉各半兩)當歸(切焙)桂(去粗皮各一兩)
右粗搗篩每服二錢匕生薑三片棗一枚擘破水一
盞煎至七分去滓通口服不拘時候
琥珀散(出聖惠方)治産後心氣不足驚悸不安言語不定錯
亂不眠
琥珀(研一兩)人參(半兩)白茯苓(去黑皮一兩)遠志(去心半兩)甘草(炙一分)
熟乾地黃(焙用半兩)鉛粉(研半兩)
右先以五味搗羅為散再入研者藥研勻每服二錢
煎金銀湯調放温服空心日午臨卧各一
茯神湯治産後虛驚心氣不安
茯神(去木二兩)人參(一兩半)白茯苓(去黑皮一兩半)芍藥(剉)甘草(炙剉)
當歸(切焙)桂(去粗皮各一兩)
右粗搗篩每服二錢匕水一盞煎至七分去滓温服
不拘時候
白茯苓丸(出聖惠方)治産後心虛驚悸神不安定
白茯苓(一兩)熟乾地黃(一兩)琥珀桂心人參(去蘆頭)
遠志(去心)菖蒲栢子仁(各半兩)
右為末煉蜜和㨶二三百杵丸如梧桐子大不拘時
候以粥飲下三十丸
人參湯治産後虛驚心神恍惚
人參(剉一兩)麥門冬(去心半兩)木通(剉)芍藥(各二兩)甘草(炙一兩)
羚羊角(鎊屑一分)
右粗搗篩每用水三盞先煮羊肉三兩取汁一盞去
肉入藥末三錢匕再煎至七分去滓温服不拘時候
琥珀地黃丸治産後驚悸亂道言語如見鬼狀精神
不定者研好硃砂酒調下局方龍虎丹三丸作一服
兼服此藥
南番琥珀(别研)延胡索(糯米同炒赤去米)當歸(各一兩)蒲黃(炒香四兩)
生薑(洗研裂汁留滓以生薑汁於銀石器内炒地黃滓地黃汁炒生薑滓各至乾堪為末則止)
生地黃(各二斤研裂汁留滓)
右為末煉蜜丸如彈子大食前當歸湯化一丸服
麥門冬湯治産後心虛驚悸恍惚不安
麥門冬(去心焙半兩)熟乾地黃(焙一兩)白茯苓(去黑皮)甘草(炙剉)
芍藥(剉各一兩)
右粗搗篩每服三錢匕水一盞入生薑五片棗一枚
擘破煎至七分去滓温服不拘時候
療心虛多驚及産後敗血諸疾(出永類鈐方)
辰砂琥珀沒藥(並細研)當歸(各等分)
右為末每服三錢空心日午臨卧白湯調服
治産後血邪安心止驚悸
用自然銅以酒磨服之
傷寒(附論)
夫人觸冐寒氣而為病者謂之傷寒産婦血氣俱虛日
月未滿而起早勞動為寒所傷則淅淅惡寒翕翕發熱
頭顱肩背骨節皆痛至七八日乃瘥也凡産後發熱
頭痛身疼不可便作感冐治之此等疾證多是血虛或
敗血作梗血虛者隂虛也陰虛者陽必湊之故發熱且
以平和之劑與服必效如玉露散或四物湯以生地黃
易熟地黃加北柴胡等分煎服或人參當歸散秦芃
鱉甲散人參輕骨散人參百解散逍遥散皆可選用多
見不學無聞纔見産後發熱不退便以為熱入血室便
以小柴胡湯竟不可救者亦有用竹葉石膏湯而死者
亦有見前失而投以温劑其熱愈熾者諸如此等非不
知罪福皆是不觀古典杜撰臆度枉傷人命殊不知此
等病狀是産後去血過多而陰虛發熱亦有寒極生熱
但以上件之藥以脉證選用無不獲安若是陰陽不和
乍寒乍熱宜增損四物湯如敗血不散者宜奪命丹大
調經散五積散加醋煎却效王子亨云婦人新産去血
過多津液燥少陰陽俱虛大凢有疾如中風傷寒時氣
之類雖當發熱汗如麻黃證不可取汗毋令過多以意
酙酌(直指方云産婦傷寒論云或問婦人傷寒可得聞乎曰傷寒三百九十七條一百十有三方此張氏)
(誠然之筆削也於某證則見有某藥曷嘗以男女為别哉要之月事去來産前産後男子所無請發明其藴以)
(解世俗之惑盖婦人以血為主發熱惡寒經水適來經日熱除而胸滿讝語者是則邪氣結於胸脇當刺期門)
(隨其實而取之傷風經日續生寒熱發作似瘧而經水適斷者是則血結而不行當以小柴胡湯散之所謂治)
(之而愈者此也至如傷寒發熱經水適來晝醒暮讝如見怪狀是則裏無留邪熱隨血散所謂不治自愈者此)
(也前于吐血下血兩條併以犀角地黃湯桃仁承氣湯抵當湯丸之類言之詳矣抑産前産後治法將何擇焉)
(曰産前安胎産後消瘀於是遵依條例酙酌輕重而調理之安胎者何桑寄生阿膠縮砂為要藥他如桂枝半)
(夏桃仁大黃墮胎及燥熱等輩則不可輕用也消瘀者何川芎蒲黃赤芍藥生地黃為要藥他如内補攔住敗)
(血之劑則不可輕進也朱氏以阿膠桑寄生人參茯苓白术等而細末糯米飲調劑為孕婦安胎以紅花一分)
(官桂芍藥甘草半之薑棗同煎為解表消瘀以葱白生薑大劑濃汁為産前發散以小柴胡湯去半夏和解熱)
(入子宮郭稽中以枳殼防風一分甘草减半末之點服主大便秘澁又蜜導一法真可活人然則産婦證治觀)
(此可以問津索塗矣雖然知安胎則不可不調氣知消瘀則不可不扶虛枳殼香附陳皮以調氣也當歸川芎)
(黃耆人參以扶虚也退熱則柴胡黃芩解肌則紫蘇乾葛滋腸則麻人枳殼助陽則乾薑良薑其間採摭雖未)
(備古人之理然而甘辛為陽酸苦為陰皆不越古人之意婦人産後亡血過多故令欝冒其脉微嘔不能食)
(大便反堅但頭汗出所以然者血虚而厥厥而必冒冒家欲解必大汗出以血虚下厥孤陽上出故但頭汗出)
(所以謂産婦忌汗出者亡陰血陽氣獨盛故當汗出陰虚不復所以便堅而嘔不能食也方可用小柴胡湯加)
(生乾地黃主之)
方
人參湯治産後傷寒頭痛項強壯熱惡寒身體煩疼
寒壅欬𠻳鼻塞聲重
人參赤茯苓(去黑皮)當歸(切炒)前胡(去蘆頭)羌活(去蘆頭)
芎藭(剉)白术柴胡(去苗)枳殼(去穰麩炒)桔梗甘草(炙)
獨活(去蘆頭各一兩)
右粗搗篩每服三錢匕水一盞生薑三片薄荷五葉
煎至七分去滓温服不拘時候
前胡散(出聖惠方)治産後傷寒頭目疼痛四肢煩熱心胸滿
悶不欲食飲
前胡(三分去蘆頭)石膏(二兩)麻黃(一兩去根節)葛根(剉)人參(去蘆頭)
黃芩芎藭枳實(麩炒微黃)赤芍藥甘草(炙微赤剉)
半夏(湯洗七遍去滑)桂心(已上各半兩)
右為散每服四錢以水一中入生薑半分䜴五十粒
葱白五寸煎至六分去滓稍熱頻服以微汗為效
半夏散(出聖惠方)治産後傷寒欬𠻳咽喉不利四肢煩疼
半夏(湯洗七遍去滑)人參(去蘆頭)桔梗(去蘆頭)赤芍藥細辛
白术桂心陳橘皮(湯浸去白穰焙)甘草(炙微赤剉已上各半兩)
前胡(去蘆頭半兩)麻黃(一兩去根節)杏仁(三分湯浸去皮尖雙人麩炒微黃)
右為散每服四錢以水一盞入生薑半分煎至六分
去滓不拘時候温服
桂心散(出聖惠方)治産後傷寒頭目四肢俱疼心胸煩熱
桂心(一兩)石膏(二兩)麻黃(去根節三分)荆芥(三分)赤芍藥(三分)
葛根(三分)柴胡(一分去苗)芎藭(半兩)人參(去蘆頭半兩)細辛(去苗半兩)
甘草(一分炙微赤剉)
右為散每服四錢以水一中盞入生薑半分棗三枚
煎至六分去滓温服如人行五七里再服以得汗出
為度
桂枝湯治産後傷寒頭目昏痛體熱煩悶夫産後血
氣俱弱邪氣易襲藏於膚腠之間與正氣相摶則令
頭痛體疼發熱惡寒是為産後傷寒之證汗下之方
比常用之宜輕不可一槩也
桂枝(去粗皮)麻黃(去根節煎掠去沫焙)前胡(去蘆頭)芍藥柴胡(去苗)
人參當歸(切炒)甘草(炙)芎藭石膏(各一兩)
右粗搗篩每服三錢匕水一盞生薑三片棗二枚煎
至七分去滓温服不拘時候
前胡湯治産後傷寒發熱頭疼體痛欬𠻳痰壅
前胡麻黃柴胡人參桔梗芎藭
細辛枳殼甘草半夏
右粗搗篩每服三錢匕水一盞入生薑一棗大切煎
至七分去滓温服不拘時候
麻黃散(出聖惠方)治産後傷寒三日已前頭項腰脊俱痛發
汗不出煩躁者
麻黃(一兩去根節)桂心(三分)杏仁(半兩湯浸去皮尖雙人麩炒微黃)白术(三分)
人參(三分去蘆頭)厚朴(三分去粗皮塗生薑汁炙令香熱)甘草(半兩炙微赤剉)
乾薑(半兩炮裂)芎藭(三分)附子(三分炮裂去皮臍)
右為散每服四錢以水一盞入生薑半分棗三枚煎
至五分去滓稍熱服以衣覆取微汗如人行五七里
未汗即再服
前胡散(出聖惠方)治産後傷寒欬𠻳心胸不利背煩疼
前胡(三分去蘆頭)杏仁(半兩湯浸去皮尖雙仁麩炒黃)桂心(半兩)細辛(半兩)
人參(三兩去蘆頭)麻黃(三分去根節)赤茯苓(三分)甘草(一分炙微赤剉)
白术(三分)赤芍藥(半兩)
右為散每服四錢以水一中盞入生薑半分棗三枚
煎至六分去滓温服不拘時候
小柴胡加生地黃湯(出濟生拔粹方)治産後往來寒熱而脉弦
者少陽也
柴胡(二兩)黃芩(七錢半)人參(五錢)半夏(一兩半剉)甘草(七錢半)
大棗(三枚)生地黃梔子枳殼(麩炒各五錢)
右剉細每服一兩水煎服
葛根散(出聖惠方)治産後傷寒三日前頭疼惡風寒熱
葛根(一兩剉)麻黃(一兩去根節)桂心(三分)甘草(三分炙微赤剉)細辛(三分)
赤芍藥(三分)柴胡(一兩去苗)石膏(一兩)厚朴(一兩去粗皮塗生薑汁炙令香熱)
右為散每服四錢以水一中盞入生薑半分煎至六
分去滓稍熱服之如人行五七里再服以微汗為度
白术散(出聖惠方)治産後傷寒四肢拘急心腹滿悶頭痛壯
熱
白术芎藭赤芍藥附子(炮裂去皮臍)桂心(各三分)
青橘皮(湯浸去白穰焙三分)厚朴(一兩去粗皮塗生薑汁炙令香熱)石膏(一兩半)
甘草(一分炙微赤剉)
右為散每服四錢以水一中盞入生薑半分煎至六
分不計時候去滓稍熱服
石膏湯治産後傷寒時行温熱惡風頭痛體痛鼻
咽乾心膈煩滿寒熱往來欬𠻳痰壅
石膏(二分)黃芩(去黑心一兩半)前胡(去蘆頭二兩半)葛根(二兩半)升麻
桑根白皮(剉)荆芥穗(各一兩半)赤芍藥柴胡(去苗各二兩半)
右粗搗每服三錢水一盞生薑三片䜴十粒同煎
至七分去滓温服不拘時候
羚羊角飲治産後傷寒壯熱胸膈煩悶渴燥
羚羊角屑前胡(去蘆頭)人參桂(去粗皮)大腹皮(剉)
芍藥蘆根(洗剉)甘草(炙)當歸(切焙各一兩)
右粗搗篩每服三錢匕水一盞生薑三片棗二枚煎
至七分去滓温服不拘時候
柴胡當歸湯治産後傷寒喘急煩躁或戰而作寒陰
陽俱虛不可汗下此宜主之
柴胡(三兩)白术(二兩)人參甘草(炒)川當歸芍藥
五味子木通(各一兩)
右剉散每服四錢水一盞半生薑四片棗二枚煎至
七分去滓服不拘時候日進二三服
荆芥湯治産後傷寒頭目昏痛欬𠻳痰壅肢節疼痛
荆芥穗麻黃(去根節煎掠去沫焙)乾薑(炮)五味子石膏
甘草(炙)人參芍藥(各一兩)
右粗搗篩每服三錢水一盞煎至七分去滓温服
不拘時候
麻黃湯治産後傷寒欬𠻳痰壅氣短
麻黃(去根節煎掠去沫焙)前胡(去蘆頭)白前甘草(炙)貝母(去心)
桑根白皮(剉)杏仁(去皮尖雙人麩炒)當歸(切炒各一兩)
右粗搗篩每服三錢匕水一盞生薑三片葱白三寸
煎至七分去滓温服
細辛散(出聖惠方)治産後傷寒虚煩頭疼四肢骨節俱疼
細辛(半兩)桂心(一兩)赤芍藥(三分)前胡(一兩去蘆頭)石膏(二兩半)
葛根(三兩剉)黃芩(半兩)甘草(半兩炙微赤剉)
右為散每服三錢以水一中盞入生薑半分葱白五
寸䜴五十粒煎至六分去滓不計時候温服以微汗
為度
梔子散(出聖惠方)治産後傷寒煩熱不解大小便澀
梔子仁(半兩)犀角屑(三分)赤芍藥(三分)黃芩(半兩)柴胡(一兩去苗)
川大黃(一兩半微炒剉)甘草(半兩炙微赤剉)木通(一兩剉)
右為散每服四錢以水一中盞入生薑半分煎至六
分不計時候去滓温服
人參散(出聖惠方)治産後傷寒胸膈痰壅嘔逆四肢煩熱
人參(一兩去蘆頭)丁香(半兩)前胡(一兩去蘆頭)半夏(半兩湯洗七遍去滑)
甘草(半兩炙微赤剉)桂心(半兩)訶黎勒皮(三分)厚朴(一兩去粗皮塗生薑)
(汁炙令香熟)
右為散每服四錢以水一中盞入生薑半分棗三枚
煎至六分去滓不計時候温服
療産後感風傷寒欬𠻳多痰唾粘
甘草(六分)苦梗(六分)欵冬花(四分)生麥門冬生地黃(各十二分)
葱白(一握)䜴(二合舊名方無葱白與䜴)
右㕮咀水二升煮取八合去滓食後分二服
芍藥湯治産後傷寒肢體疼痛乾嘔頭昏煩躁潮熱
赤芍藥葛根(各一兩剉)麻黃甘草石膏人參
當歸
右粗搗篩每服三錢匕水一盞煎至七分去滓不拘
時候温服
竹葉湯治産後傷寒煩躁迷悶熱渴頭痛
淡竹葉(半兩切)人參芍藥黃芩麥門冬(去心焙)
石膏甘草(炙各一兩)
右粗搗篩每服三錢水一盞生薑三片棗二枚煎
至七分去滓温服不拘時候
枇杷葉散(出聖惠方)治産後傷寒嘔噦不止虛煩渴燥
枇杷葉(半兩去毛微炙)麥門冬(去心三分)厚朴(半兩去粗皮塗生薑汁炙令黃熱)
葛根(三分剉)陳橘皮(湯浸去白穰)人參(去蘆頭各三分)甘草(半兩炙微赤剉)
右為散每服四錢以水一中盞入生薑半分煎至六
分去滓温服不拘時
麥門冬散(出聖惠方)治産後傷寒頭痛身體如火心胸煩躁
麥門冬(一兩去心)赤芍藥黃芩梔子仁犀角屑(各三分)
石膏(二兩)甘草(半兩炙微赤剉)
右為散每服四錢以水一中盞入生薑半分葱白五
寸䜴五十粒煎至六分去滓稍熱頻服微汗出為度
羚羊角湯(出肘後方)治産後時行兼邪氣似瘧者
羚羊角鱉甲(炙各六分)知母甘草(炙各二兩)香䜴(五合)
牡蠣(一兩)
右以水五升煮取一升八合去滓分五服近用殊有
效
小柴胡湯治産後傷寒時氣發熱惡風頸項強急胸
滿脇痛嘔逆煩渴寒熱往來大小便不利或骨肉煩熱
傷寒過經不解或差後勞復百節疼痛
柴胡(去苗四兩)黃芩(去黑心)人參甘草(炙)半夏(湯浸去滑各二兩半)
右粗搗篩每服三錢匕水一中半入生薑五片棗二
枚煎至八分去滓温服不拘時候
射干散(出聖惠方)治産後傷寒經數日後胸中煩悶咽喉噎
塞不能飲食
射干(半兩)川升麻(三分)人參(三分去蘆頭)陳橘皮(三分湯浸去白穣焙)
甘草(半兩炙微赤剉)
右為散每服五錢以水一大盞入生薑半分煎至五
分去滓不計時候温服
羌活散(出聖惠方)治産後傷寒心膈煩躁肩背強硬四肢拘
急煩疼
羌活(三分)石膏(一兩)麻黃(一兩去根節)甘草(一分炙微赤剉)赤茯苓
桂心芎藭赤芍藥葛根白术黃芩
細辛(已上各半兩)
右件藥搗羅為散每服四錢以水一中盞入生薑半
分葱白五寸䜴五十粒煎至六分去滓稍熱服微汗
出為度
桂藥散(出衛生家寶方)治産後如傷寒候寒熱不調心驚頭昏
體虛四肢無力飲食全不思産中所犯並宜服
沒藥(一分研)官桂(半兩)當歸(三分生用)
右為末每服一大錢炒葱白酒下日三服
三物黃芩湯(大全良方)治婦人草蓐中風傷寒四肢苦煩熱
頭痛與柴胡湯後頭不疼但煩者(方見本門前産後諸疾類千金三物)
(黃芩湯)
陽旦湯(大全良方)治婦人産後傷風十數日不解頭微痛惡
寒時時有熱心下堅乾嘔汗出
桂枝芍藥(各三兩)甘草(炙)黃芩(各二兩)
右㕮咀每服三錢水一盞薑三片棗二枚煎至七分
去滓温服無時候自汗者去桂加炮熟附子一枚渴
者去桂加栝樓根三兩下利者去芍藥加乾薑三兩
心下悸者去芍藥加茯苓四兩虛勞裏急者正陽旦
湯主之煎時入膠飴為佳若脉浮緊無汗發熱者莫
與也
普濟方卷三百五十三
