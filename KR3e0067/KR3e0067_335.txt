普濟方卷三百三十五明周王朱橚撰
婦人諸疾門
血氣心腹疼痛(附論)
夫婦人血氣心痛者由臟腑虚血氣不調風冷邪氣乘
於心也其痛發有死者有不死者成疹者心為諸臟之
主而主於神其正經不可傷傷之痛者故痛發乍輕乍
甚而成疹者也心腹痛者服菩薩湯姙娠心腹忽痛
若不急治則痛擊胞絡必致胎動與人参湯二氣丸若
因産而心腹内痛者緣氣血俱虚臟腑未實飲冷食生
寒氣與熱氣相感是以為痛不治則變痢菩薩湯加紅
花主之
方
治婦人心痛脾疼
用荔枝核灰存性為末淡醋湯下亦治男子小兒卒
心痛&KR1109;粉湯下
沒藥散治婦人血氣壅滯攻心疼痛
沒藥(半兩)當歸(剉微炒)赤芍藥牡丹皮桂心
㯽榔川大黃(剉碎微炒)牛膝(去苖已上各一兩)
右為細散每服食前熱酒調下一錢
地黃散治婦人血氣刺心腹痛脇防悶不欲飲食
熟乾地黃當歸(剉微炒)木香乾膝(搗碎炒令烟出)白术
桂心枳殼(麩炒微黃去穣)㯽榔(已上各三分)
右為細散每服食前以醋調下一錢
烏藥散治婦人血氣攻心痛發歇不定
烏藥莪茂桂心當歸(炒)桃仁青皮
木香
右等分為末每服二錢熱酒調下
當歸散治婦人血氣刺心痛面無顔色四肢不和
當歸(剉微炒)㯽榔桂心蓬莪茂白术(各三分)
吳茱萸(半兩湯浸七遍焙乾微炒)
右為散每服三錢水一盞生薑半分煎至八分去滓
不計時候稍熱服
木香散(出聖惠方)治婦人血氣心痛及蚘蟲疰心痛並主之
木香赤芍藥(各一兩)鶴虱(一兩半)當歸(二兩剉微炒)
㯽榔(一兩)伏龍肝(半兩)
右為細散每服食前熱酒調下一錢
九痛丸(出危氏方)治九種心痛一蟲二疰三風四悸五食六
飲七冷八熱九瘧去來此悉治之又治連年積冷流
疰心胸疼痛并療冷氣衝上落馬堕車瘀血等疾
狼毒(半兩)乾薑人参(各一兩)附子(炮去皮用三兩)茱萸(炒一兩)
巴豆(去皮心膜炒乾取一兩)
右為末煉蜜為丸如梧桐子大每服一丸空心温酒
下卒中惡心腹脹痛口乾不能言者服二丸立安
當歸散(出聖惠方)治婦人血氣攻心疼痛及一切積冷氣痛
當歸(三分剉微炒)吳茱萸(一分湯浸七遍焙微炒)桂心(三分)
右為細散每服食前以生薑熱酒調下一錢
雞活香散治男子婦人九種心痛一切冷氣
良薑(剉細麻油炒)桂心赤芍藥(等分)
右為末每服二錢水一盞入鹽木瓜三片同煎七分
温服鹽湯點亦可血氣疝瘕痛用熱醋湯調下忌生
冷應痛散同不用桂心用醋煎醋湯點亦可
牡丹丸(出永類鈴方)治婦人脾血積氣及心脾疼(方見本門血氣心腹疼痛類)
菖蒲丸(出永類鈴方)治婦人脾血積氣及心脾疼
菖蒲(九節者六兩)吳茱萸(炮)香附子(炒去毛各四兩)
右並剉細以釅醋五升煮乾為度焙乾為末以好神
麴打糊為丸如梧桐子大每服空心食前以淡薑湯
吞下四五十丸日三橘皮湯亦好
黑金散治婦人血氣心疼
香附子(半斤)高良薑(五兩)五靈脂(三兩)
右將香附子良薑以醋煮乾用灰炒為末酒下
治婦人血氣衝心欲死者
芫花(三錢)吳茱萸(五兩)
右為末炒薑酒下
丁香湯治婦人卒心痛
用室女頭髮一塊如雞子大燒灰入丁香七箇同研
細熱酒調下半錢
治婦人久冷血氣攻心疼痛不止(出聖惠方)
吳茱萸(三兩)桃仁(一兩湯浸去皮尖)
右藥漫火同炒令熱即㨂出茱萸不計時候熱酒嚼
下桃仁五枚
靈苑花治婦人卒血氣心痛
用生五靈脂為細末每服一錢沸温服
治血塊横心呌噉其痛欲絶至危者如喫不得可灌下
用其大順散三錢熱酒調服立止
治血刺心痛婦人之疾
用玄胡索不以多少新瓦炒微黃不可焦碾為細末
每服三錢酒一盞煎至七分服不能飲者陳米飲調
下不拘時候以酒調亦得二者不若酒煎快此藥屢
驗王執中既效方玄胡索鹽炒乾蝎半之醋湯下
紫金散治婦人血氣刺心痛
用紫金藤一兩米泔浸一宿焙乾為末每服二錢用
鐡秤鎚燒紅淬温酒下
治婦人血氣刺心痛不可忍
用木香末酒服之不拘多少一方用青木香
治婦人宿血氣心痛冷氣結聚用鬱金温醋磨服之
治婦人氣血心痛破痃癖冷氣(方見本門痃癖類)
又方(出聖惠方)治婦人久冷血氣攻心疼痛不止
用取豉一團如雞子大以青布裹繫定剪却剩燒令
煙盡勿使灰搗羅為散不計時候以熱酒調下二錢
治暴心痛
用古鑑鼻燒酒淬服之
治婦人急心疼(出危氏方)
用南康真蛤粉為末細炒赤以酒調熱服愈
阿魏丸(出聖惠方)治婦人血氣攻心疼痛及一切積冷氣
當歸(炒)桂心青皮附子(炮)白术阿魏(麫裹煨麫熟為度)
川芎(各一兩)吳茱萸(炮)乾薑(各三分)㯽榔肉豆蔲(煨)
延胡索莪茂(各一兩)硃砂(細研半兩)
右為末先以醋一升煎阿魏成膏和藥末搗三五百
杵丸如梧桐子大服二十丸食前温酒下
腹内冷痛
用芽香煮服之
換金丸(出百選方)治婦人諸虛不足心腹疼痛
當歸沒藥玄胡索川芎藁本人参
白茯苓牡丹皮甘草白芍藥熟地黃
白术白芷白薇(各等分産寳方有桂心却無地黃)
右為細末煉蜜和丸如彈子大服一丸酒送下
琥珀散(出聖惠方)治婦人血氣上攻心腹疼痛經絡不利黃
瘦虚羸
琥珀(細研)麒麟竭木香沒藥桂心芸薹子
吳茱萸(湯浸七遍焙乾微炒各半兩)延胡索當歸(剉微炒)
牡丹(各一兩)麝香(一錢細末)青橘皮(半兩湯浸去白穣焙)
右為末細散入麝香研勻每於食前熱酒調下二錢
大延胡索散(出危氏方)治婦人經病并産後腹痛或腹滿喘
悶或癥瘕痞塊及一切心腹暴痛
延胡索當歸赤芍藥京三稜川練子
蓬莪茂官桂厚朴木香川芎(各一分)
桔梗黃芩大黃(各半兩)甘草(一兩)㯽榔(二錢)
右為末每服三錢水一鍾煎至六分去滓熱服食前
日三服惡物過多去大黃官桂加入黃藥子染子龍
骨各半兩如前法平人心胃急痛如本方煎服得利
尤良一方無川芎
異功散(出永類銓方)治婦人血冷氣痛心胸煩悶不思飲食
四肢無力頭暈昏疼寒熱往來状似勞倦並皆治之
牡丹芍藥白芷乾薑(各三錢)當歸玄胡索
陳皮(去白)官桂烏藥川芎苦梗(各半兩)
右生為末每服二錢生薑三片酒水各半盞煎至七
分温服初生産時宜服此藥每日三服七日後漸减
服數至一月滿永無疾病服藥後些少腹痛不妨幸
勿嘈囋
沈香活血丸治血氣不調臟腑積冷臍腹疼痛肌體日
瘦
沉香廣茂訶子(去皮各一兩)肉豆蔲丁香
良薑(各一兩)麝香(一分别研)椒紅當歸白术
附子(炮去皮各一兩)
右為末麝香和勻酒糊為丸如梧桐子大每服三十
丸温酒下
沒藥散(出危氏方)治一切血氣臍腹撮痛及産後惡露不行
兒枕塊痛宜服
血竭沒藥桂心當歸蒲黃紅花
木香延胡索乾漆赤芍藥(各等分)
右等分為細末每服二錢熱酒調下食前若血塊衝
心痛甚危者以大順散三錢熱酒調服立止
五經湯(出百一選方)治婦人諸虚不足心腹疼痛
熟乾地黃(半兩)人参桂心半夏(湯洗七遍)白芍藥
阿膠麥門冬(各二錢半)吳茱萸(湯浸七次)牡丹皮
當歸(各二錢半)
右為末每服三錢水一盞生薑五片煎至七分温一
方有川芎甘草無熟乾地黃
海藏當歸丸(出濟生拔萃方)治三隂受邪心臍少三腹疼痛氣
風等證
四物湯(各半兩)防風獨活全蝎(各半兩)續斷(一兩)
苦楝玄胡(各七錢)木香丁香茴香(一兩炒)
右為細末酒糊為丸如梧桐子大空心温酒下三五
十丸大效
玄胡索湯(出危氏方)治婦人室女七情傷感遂使血與氣併
心腹作痛或連腰脇或引肩背上下攻刺甚作搐搦
經候不調但是一切血氣疼痛亦可服之
當歸(去蘆頭酒浸剉炒)玄胡索(炒去皮)蒲黃赤芍藥
官桂(不見火各半兩)片子薑黃(洗)乳香沒藥木香(不見火各三錢)
甘草(炙二錢半)
右㕮咀每服四錢水一盞半煎至七分生薑七片去
滓食前温服吐逆加半夏橘紅各半兩
瑞金散治婦人血氣撮痛月經不行預先嘔吐疼痛
及月信不通
片子薑黃(四兩)牡丹皮莪茂紅花當歸
赤芍藥川芎桂心延胡索
右為末每服二錢水一盞酒三分煎七分温服日三
次
延胡索散治婦人血氣攻心腹疼痛
延胡索當歸川芎桂心(各三兩)枳殼木香
赤芍藥桃仁(各半兩)熟地黃(一兩)
右㕮咀每服三錢水一盞薑三片煎至七分去滓熱
服
琥珀散治婦人血氣攻心腹躁煩悶亂疼痛不止及
産後惡露不行兒枕塊痛
琥珀沒藥當歸(炒)赤芍藥牡丹皮蒲黃
延胡索莪茂桂心(各等分)
右為末每服一錢温酒調下一方加血竭紅花木香
乾漆無丹皮琥珀莪茂等分
紫金散治婦人血氣相摶心腹急痛一切疼痛不可
忍者
當歸(酒浸)玄胡索川芎肉桂(各半兩)香附子
烏藥紫荆皮(各一兩)木香(煨)甘草(各一錢)
右為細末每服二錢熱酒點服立效霹靂食下亦得
治婦人一切血氣疼痛如神烏雞煎
當歸川芎附子茯苓白术赤芍藥
白薑地黃官桂
右各一兩為㕮咀用烏雞一隻去頭足肚將藥盛雞
肚内用布袋盛之好酒醋各五升砂瓶煮剩下一盞
留打糊為丸如梧桐子大每服三十丸温酒鹽湯送
下食前
八僊散治婦人血氣心腹疼痛立驗
當歸厚朴芍藥枳殼(製)人参(各四兩)甘草
茯苓(各五分)肉豆蔲(二分)
右為末水二升煎取八合空心三服
牡丹散治婦人久虛羸瘦血塊走疰心腹疼痛不思
飲食
牡丹皮桂心當歸延胡索(各一兩)莪茂
牛膝赤芍藥京三稜(一兩半)
右為粗末每服三錢水一盞酒半盞煎七分温服
乳香散治婦人久冷血氣心腹疼痛
乳香(一分)没藥木香吳茱萸(湯浸七遍焙乾微炒)
硇砂(細研各一分)當歸(剉微炒)芎藭(各三分)桂心(半兩)
右為細散每服食前熱酒調下一錢
木香丸治婦人血氣心腹疼痛
木香(半兩)肉豆蔲(去殼)川大黃(剉碎微炒)㯽榔乾薑(炮製剉)
蓬莪茂香墨(各一兩)巴豆(一分去皮心研紙裹壓去油)
右為末入巴豆同研令勻醋煮麫糊為丸如菉豆大
每服於食前以温酒下五丸粥飲下亦得
神聖北亭丸治婦人積年血氣攻心刺疼痛不可忍
者及多方醫療不瘥急宜服此大有竒效又名靈苑
丸
北亭(去石焙)没藥木香當歸(各一分)芫花
蓬莪茂(各半兩)巴豆(去皮心膜四十粒)
右先研北亭没藥巴豆如粉用好醋三升同煎如稀
膏然後將餘四味為細末入於膏内摶合成塊用新
瓦合盛之臨時加减丸數用酒醋各半盞煎數沸通
口服不得嚼破仍須喫盡酒醋立瘥或男血氣亦依
前方服食如急喉閉者男左女右以一丸鼻中嗅之
立愈原方云臨時加减丸(丸未分大小服法又無數目)
古人亦鹵莾也既有北亭芫花巴豆合當丸如菉豆
大每服只五丸
沒藥丸治婦人血氣攻心腹疼痛經脉不調口乾燥
沒藥(半兩)木香㯽榔蓬莪茂硇砂(細研)
當歸(剉微炒各一兩)朱砂(半兩細研)
右為末用米醋熬硇砂成膏和丸如菉豆大不計時
候以熱酒下十丸
沒藥散治婦人血氣不利攻心腹疼痛
沒藥當歸(剉微炒)琥珀桂心(各一兩)木香(半兩)
芍藥(三分)麝香(一分細研)
右為細散入麝香同研令勻每服熱酒調下二錢日
三四服
内炙丹治臟腑久冷中焦停寒心腹臍下疼痛肢節
倦怠心悸怔忪食少惡心
蓽撥桂心乾薑(炮用)舶上硫黃(細研)
金釵石斛(細剉酒浸各半兩)附子(炮去皮臍)澤蘭葉(各一兩)
右為細末麫糊為丸如梧桐子大煆過朱砂為衣每
服三十丸至五十丸煎艾葉鹽湯空心下
蓬莪茂丸治婦人久積血氣風冷經候不調心腹疼痛
蓬莪茂(一兩)牛膝(去苖)没藥當歸(剉微炒)木香
桂心(各三分)硇砂(一兩别研)
右為末用釅醋煎硇砂成膏入藥末和丸如梧桐子
大每服食前以熱酒下十丸
紅花丸治腹中血氣刺痛月事不通
用紅花子一升為末以好酒一升八合拌了曝乾再
為末用蜜和丸如梧桐子大空心酒下四十丸一方
為散每服三錢空心温酒服
治女子婦人患血氣腹腫痛
用山豆根為末三錢熱酒下空心服之
軟金花丸治胸心腰腹急痛或淋閟并産前後經病
刺痛血氣勞傷往來寒熱四肢困倦夜多盗汗者兼
治血積食積
當歸(半兩焙)乾漆(生用)巴豆(去殼各二錢)斑蝥(生全用)輕粉
硇砂粉霜(各一錢)
右為末同研細棗肉為膏旋丸如菉豆大每服一丸
新水下病甚者加服看虚實
治婦人血氣刺痛大小腹痛並血脉不調走疰疼痛並
皆治之
川當歸白芍藥(各一兩)香附子(半斤炒去毛)山慈姑(二兩)
熟地黃(二兩)甘草(一兩)
右㕮咀每服三錢水一盞烏梅一箇荆芥少許同煎
七分空心温服如腹中冷痛不止者加阿膠二片同
煎立效
蘇沉麝香丸治諸血氣痛不可忍
血竭沒藥沉香辰砂(各一分)木香麝香(各半分)
右生為末磁器熬生甘草膏丸如皂子大每一丸薑
鹽湯嚼下産後血痛氣痛并主之亦治脾痛
硇砂丸治婦人血氣攻心腹疼痛宜服此行經脉利
氣血立效
硇砂水銀琥珀朱砂麝香硫黃(各一兩)
右以硫黃結成砂子都研令極細用酒煎狗膽一枚
為膏和丸如梧桐子大每服温酒下五丸
加减四物湯治婦人血氣不足肢體乏力或瘀血腹
痛或下血過多
當歸川芎芍藥乾薑(炒各半兩)南木香
甘草(炒各二錢半)
右㕮咀剉散每服三錢食前煎服若腹不痛則無瘀
血更加人参又能益其血也
治婦人血氣撮痛
芸薹子(隔紙炒半兩)沒藥(三錢)赤芍藥當歸莪茂(各一兩)
右為末每服三錢熱酒調下
沉香散治婦人一切血氣刺痛不可忍者及男子冷
氣痛並治之
沉香木香當歸白茯苓白芍藥(各一錢)
右㕮咀每服一錢水三盞於銀石器内不用銅鐡器
文武火煎數沸入全陳皮一箇又煎十數沸入好醋
一盞又煎十數沸入乳香沒藥如皂角子大一塊同
煎至一盞去滓通口服不拘時候
菩薩湯治産後胎前心腹痛
木香(不見火半兩)桂枝(不見火七錢半)當歸(三錢酒浸去蘆)赤芍藥(半兩)
甘草(二錢半)
右㕮咀每服三錢水酒各半盞煎七分熱服不拘時
牡丹煎治婦人血膈
牡丹苦参貝母(去心)玄胡索白芍藥
右等分為末煉蜜丸如梧桐子大每服十五二十丸
米飲吞下無時候
烏藥散治婦人血氣上攻心腹疼痛不可忍神情悶
亂
烏藥木香桂心青橘皮(湯浸去白穣焙)蓬莪茂(已上各二兩)
右為細末散每服生薑半兩拍碎黑豆半合同炒令
豆熟入童子小便一盞煎五七沸瀘去滓調下立止
芸薹子治婦人血氣痛不可忍
芸薹子紅花五靈脂延胡索(各半兩)三稜
莪茂(各一分)
右為末每服二錢熱酒調下
當歸丸治婦人血氣不和心腹疼痛
當歸(二兩微炒)硇砂(一兩别研)桂心沒藥(各一兩)蓬莪茂(二兩)
右為末用好酒醋大盞銀器内漫火熬&KR1504;砂成膏入
藥末和丸如梧桐子大每日空心及晚食前以醋湯
調下十丸
沒藥散治婦人血氣疼痛不可忍者
紅花沒藥當歸延胡索(炒)
右等分為末每服二錢童子小便酒水各半盞同煎
至六分熱服只用秤錘淬過調亦可常服只用温酒
調下二錢治月經欲來前後腹中痛
手拈散治婦人血氣刺痛不可忍者亦治諸般氣痛
草果(煨)玄胡索(炒)五靈脂(㨂去沙石炒各一兩)沒藥(五錢)
右為末酒調三二錢服
治婦人血氣腹痛經候或多或少
蔓荆子香附子蘹香子晚蠶沙(各等分)
右㕮咀炒焦酒淬去滓服未愈再服即愈
菖蒲散治婦人血氣痛
石菖蒲良薑桂心(各一兩)香附子(二兩)
右為末熱湯調下二錢
治婦人血氣腹内滿
以草蒿秋冬用子夏春用苖並搗絞汁服亦曝乾為
末小便冲服如覺冷用酒煮服
破經湯治婦人血氣不行腹臍疼痛
巴豆(七箇)苦葶藶(三錢)皂角(二錢)
右為末煉蜜和丸如彈子大每服一丸先用麻絲纏
部定坐一夜不行再一丸如覺寒熱取下赤白水再
服一丸取行一方不用皂角後四物湯補之
抽刀散治婦人一切冷氣血
大川烏頭(炮去皮炒黃色一兩)五靈脂芸薹子(隔紙炒)
良薑(各半兩)
右為末酒醋各半盞煎至七分温服
治婦人室女血氣刺痛不可忍日夜呌喚可怜者一服
見效
芸薹子肉桂良薑沒藥(各等分)
右乾焙為末每服二錢乳香調下熱服不拘時候
延胡索散治婦人血氣走作疼痛不可忍及月水不
利面色痿黃喫食减少及産後諸疾皆治之
延胡索三稜(生)當歸(去蘆頭酒浸)莪茂(醋浸微炒等分)
右為末每服二錢空心温酒調下如血氣發盛者及
月水不調並用童子小便酒紅花同煎調下只三服
瘥矣或後用黃散子化通珍珠丸一丸服之滿月百
病不生
當歸良薑散補養血氣去心腹疼痛脇脹滿經絡不
調或帶赤白腰脚冷痛一切痼病
高良薑(五兩)當歸桂(去皮各三兩)厚朴(去皮薑製二兩)
右乾用紗羅子羅每服二錢水一盞入艾十葉同煎
至七分去滓食前熱服之
小烏沉湯調中快氣治心腹刺痛
烏藥(一兩去皮)甘草(一分)香附子(砂盆内淅去皮毛焙乾穣二兩)
右為細末每服一錢鹽湯點不拘時候
金不換散治婦人血刺痛不可忍者
三稜莪茂(並細剉)巴豆(去皮各一兩)
右以釅醋一碗熬醋成膏為度先將糠固濟一鑵子
隂乾後將藥并醋膏一處置鑵子中外用泥裹以平
瓦子一片盖之用炭火五七片煆常看守却後煙急
出即取出看通黑則止不得燒過了便入乳鉢内細
研為末有患者炒生薑酒調一錢服之
八僊散治婦人血氣心腹疼痛立驗
棕櫚(二兩)當歸(一兩并剉碎一處燒成炭細研)麝香(一錢細研)
右同研令停每服一錢温酒調下
三神丸治室女血氣相摶腹中刺痛引心端經行澀
少或因經事不調以致疼痛
橘皮(二兩)玄胡索(醋煮去皮)當歸(去蘆酒浸剉微炒各一兩)
右為細末酒煮米糊為丸如梧桐子大每服七十丸
加至一百丸空心艾湯下米飲亦得
捉痛散治婦人血氣痛
玄胡索(一兩)當歸桂心(各半兩)
右為末酒調二錢
蠲痛散治婦人血氣刺痛
荔枝核(燒存牲半兩)香附子(去毛炒一兩)
右為細末鹽湯米飲調下二錢不拘時候
治婦人血氣痛遊走及腰痛
蓬术(切片)乾漆(研碎各二兩)
右同炒令漆焦香取出漆不用只用蓬术為末温酒
調下三錢腰痛胡桃酒下遊走痛冷水調下
治婦人血氣刺痛
用香附子一二斗皆可舂令極淨用炒鑵盛米醋者
令極久一日夜取出炒乾為末一兩用甘草三錢為
末鹽湯調下亦治血崩不止
治婦人血氣刺痛
神麯香附子(各炒赤)
右等分為末熱酒下
治老婦血氣痛不可忍
老松皮(用醋煮乾)延胡索
右為末秤錘燒紅淬酒調下
土神丸治婦人血氣不和作痛不止及下血無時月
水不調宜服一名蓽撥丸
眞蒲黃(炒)蓽撥(塩炒)
右等分為末煉蜜和丸如梧桐子大每服三十丸空
心温酒吞下如不能飲米飲下兩服即止
内炙散治婦人血氣刺痛不可忍者
蓬莪茂良薑(等分)
右為細末熱酒服無時
失笑散治小腸氣痛及婦人血痛心腹絞痛欲死百
藥不驗者并治急心痛一方失笑膏
五靈脂(炒)蒲黃(炒各等分)
右為末每服三錢先用米醋一合熬藥成入水一盞
煎一二服温酒調膏服
又方治婦人血氣痛
眞蚌粉(煆)香附子(末)
右等分和勻每服二錢醋調下神效
治婦人血氣攻心腹疼痛不可忍
熟艾(五兩)生薑(四兩細研)
右以布包用水三盞煮令水盡於包中絞取汁一盞
每服以熱酒調下二合
治婦人不曾生長血氣臟腑疼痛不可忍及治丈夫小
腸氣撮痛者並宜服二聖丸
乾漆(為末)濕漆(各一兩)
右先將濕漆入銚子内熬如一食飯間已來住火與
乾漆末一處拌和丸如半皂子大每服一丸温酒吞
下無時元氣小腹膀胱氣痛牙關緊急但捾開牙關
温酒化下丸灌下必安怕漆人不可服
又方治婦人血氣痛
乾薑赤石脂
右為末醋為丸每服五十丸淡醋湯下立效
治婦人血氣揍痛
用火煻煤一掬細末炒令煙出再用生薑一塊連皮
搥碎炒至煙起入久窨酒一升同煎一半濾去滓通
口服
石灰散治婦人氣血痛不可忍者
用取猪貼脊血半盞於湯上煖用杖子攪停後石灰
於火上燒令黃為末羅過入灰一錢同血攪停以温
酒服立愈
用黑狗膽一箇半乾半濕割開以篦子排丸如菉豆
大蛤粉滚過每服五丸燒生鐡淬酒下其痛即止
血氣虚損腰腹疼痛
用當歸連中湯加桂南木香若自汗則去木香加人
参白术
醋附丸治婦人血氣經候不調腹痛面色黃心怔乏
力腹脇疼脹頭暈惡心或崩漏帶下便血癥瘕等證
室女亦可服凡婦人數數堕胎由血氣不升降或云
此藥耗氣殊不知獲效非常古書為婦人仙藥服之
百日當顯其效一名醋煮香附丸
用香附子炒去毛以酒醋浸過煮令醋乾焙為細末
以米醋糊丸如梧桐子大每服五十丸醋湯下又方
為末每服二錢米飲湯調下治冷滯用膠艾葉煎湯
或加當歸鹿茸附子
又方
用香附子净一斤入大艾葉四兩當歸二兩如上醋
浸透煮為丸
治婦人久血冷氣攻心疼痛不止
用葉子雄黃二兩細研醋一升煎似稠糊丸如上醋
浸透豆大每服五丸醋湯下無時
治婦人血流血痢心頭疼痛不可忍欲死者及治血崩
用五倍子為末麫糊為丸每服二三十丸米湯送下
一方作散冷水調服
坤刀散治婦人心腹脇肋疼痛不可忍者産前産後
尤佳
川烏頭(炮去皮臍)牡丹皮芍藥乾薑(炮)桂心
沒藥當歸(各等分)
右為細末每服二錢熱酒調下不過三服輕可一服
效産後加紅花
香甲丸治婦人血海虚冷久積癥瘕癖心腹脹痛胸
膈注悶及月候不調産後蓐勞瘦瘁並宜服之
鼈甲(醋浸一宿蘸醋炙令黃色秤二兩)京三稜(大者細剉醋浸三日焙乾二兩)
乾漆(搗細炒煙出取末秤二兩)沒藥(三分别研)木香肉桂(去粗皮)
補骨脂(微炒)乾薑(炮)㯽榔細松煙墨(上六味各半兩)
硇砂(四錢别研)
右件為細末醋煮麫糊為丸如梧桐子大每服三十
丸淡醋湯下不拘時候
治婦人心脾血氣痛不可忍
五靈脂(炒)白薑(炮)
右等分為末每服一錢米醋調作膏白湯浸下
治血飲子治婦人血氣衝心
當歸菖蒲
右二味等分為細末酒調下一錢
四神散治血氣腹痛
當歸芍藥(一兩)乾薑(半兩)
每服二錢温酒調下一服愈一方無乾薑有茱萸等
分治婦人絶妙
玄胡索散治婦人血暈衝心欲死者
玄胡索(三兩)當歸(二兩)
右為末每服三錢用好紅花酒半碗熱調下未服藥
丸以硬炭半秤燒紅好醋五升作醋炭薰患人方服
藥
香附子飲治婦人眞心痛
良薑(麻油炒)蒼术(塩炒)香附子(石灰炒各等分)
右為末用燈心煎湯空心服下
分經散治婦人血氣痛心及遍身手足疼痛及經血
不通並皆治之
紅花蘇木乳香沒藥敗薑薑黃
當歸芍藥川芎木通甘草蓬术
地黃(生)玄胡索牡丹皮凌霄花
右為末每服二錢空心温酒調下一日三服加血竭
玳瑁尤佳湘黃蕉明三世業醫用之有效
大烏金散丸治婦人心腹刺痛身體疼痛惡心産後
惡露不下疼痛不已如經盛行則去白芷延胡索
當歸熟地黃白芍藥川芎附子肉桂
沉香(各一兩)延胡索粉草香附子乳香
縮砂敗薑白芷蒲黃薑黃㯽榔(各半兩)
白茯苓丁香白术(各二兩)沒藥人参(各二錢)
右為末醋糊為丸如彈子大百草霜為衣每服一粒
當歸酒下或嚼薑引下或作梧桐子大則加丸數眞
有竒功
玄胡索散治婦人血氣攻心痛不可忍并走疰
蓬莪茂(半兩麻油煎乘熱切片子)玄胡索(二錢半)
右細末淡醋湯調下空心
香雅散治婦人血刺心腹疼痛
當歸肉桂(各等分)
右為末每服二錢水一盞入醋少許煎七分空心熱
服
通隔散治婦人心腹刺痛寒熱往來
蓬术延胡索北芍藥當歸川芎甘草
牡丹皮
右等分細末每服二錢薑酒調服
加减四物湯治婦人欲念不遂心膈迷悶刺痛
四物湯一貼加橘皮香附子延胡索(各半兩)
順氣木香丸治婦人血氣攻刺手足疼痛冷脾心腹
久積搯刺口吐冷涎面目青黃色發歇作時
黃芫花(一兩)巴豆(七箇醋半碗浸一宿於銚内煮盡醋炒令紫色)延胡索
秦芁桑蛾(各半兩)官桂(一分)木香(一分)
右件凡七味為末醋糊為丸如梧桐子大每服六丸
熱酒下
治婦人心脾疼欲死赤白芍藥枳實當歸加手拈散草
果玄胡索沒藥五靈脂四味甘草同等分薑煎再磨
沉香木香入服甚效
黑靈散治婦人遠年血氣刺痛甚者
穿山甲(半箇)黑豆魚皮(半箇)小兒髮(半兩)皂莢(不蛀者三挺)
右件四味同入甕瓶子内用塩泥固濟先用文武火
燒次用大火煆之令赤黃熟放冷取出研細每服半
錢温酒調下
治血氣逆心煩滿
以燒羚羊角或水牛角末水服方寸匕
治血氣逆心煩悶心痛
用生蒜搗汁服二升則瘥
治血氣逆心煩悶滿心痛
以水牛角燒末酒服方寸匕
治血氣攻心痛不可忍
以蓼根細剉酒浸服之瘥
主血脹腹痛
以蓮房蓮葉酒煮服之
治婦人血氣調中
以牡蠣肉煮食之
血氣小腹疼痛(附論)
夫婦人小腹疼痛者此由胞絡之間夙有風冷摶於血
氣停結小腹因風虚動與血相摶故痛也小腹疼者
衝任脉虚膀胱積冷虚寒與冷氣相勝故小腹痛黃良丸
主之在姙娠小腹痛者由胞絡宿冷而姙娠血不行冷
氣血相摶而痛甚者堕胎宜與二氣丸産後臍下苦痛
緣惡露不下膀胱有餘血積於氣海也久則變為血瘕
黃良丸人参湯主之
方
血竭散治婦人臍下血積疼痛
血竭乳香沒藥(並别研)水蛭(一錢杵碎炒煆盡)白芍藥
當歸麝香(已上各一錢)虎骨(錢半)
右為細末每服三錢空心温酒調服
乾漆散治婦人血氣攻小腹疼痛不可忍宜服
乾漆(一兩搗碎炒令煙出)芫花(醋拌炒令乾)木香㯽榔
肉豆蔲(去殼各半兩)當歸(剉微炒)青橘皮(湯浸去白穣焙)桂心(各二分)
右為細散不計時候以熱酒調下一錢
牡丹散治婦人血氣攻膀胱連肚腹疼痛宜服
牡丹(二兩)赤芍藥當歸(剉微炒)桂心延胡索(各一兩)
沒藥麒麟竭芎藭(各半兩)
右為細末散每服不計時候熱酒調下一錢
沒藥散治婦人血氣小腹妨悶疼痛不止宜服
沒藥(一兩)赤芍藥當歸(剉微炒)紅藍花芫花(醋拌炒令乾)
㯽榔乾漆(搗碎炒令烟出各半兩)
右為細散每服不計時候熱酒調下一錢
秘方烏金散治男子婦人臍腹痛臨卧酒調服之去
臟腑見膿即效忌生冷油膩難化硬物每服三錢兩
服後食白粥補之
錦紋大黃(四兩)廣木香(四兩)
右去粗皮炭火燒紅黃土内埋取出和木香一處搗
為細末
當歸散治婦人久積血氣疼刺小腹疼痛四肢無力
不能飲食
當歸(炒)赤芍藥沒藥劉寄奴枳實
延胡索(各等分)
右為末熱酒調下一錢無時服
凌霄花散治婦人久積風冷氣血不調小腹疼刺疼
痛
凌霄花當歸(剉微炒)桂心赤芍藥(各半兩)木香
沒藥(各一兩)
右為細末散每服不計時候熱酒調下一錢
芫花丸治婦人氣攻心小腹疼痛及惡血積聚不散
芫花(醋拌炒令乾)桂心(各一兩)&KR1504;砂香墨釡底墨(各一分)
當歸(剉微炒三分)
右為末煎醋浸蒸餅和丸如梧桐子大每服於食前
熱酒下十丸服之
劉寄奴散治婦人血氣小腹疼痛宜服
劉寄奴當歸(剉)桂心芎藭牛膝琥珀(已上各一兩)
右為細散每服不計時候以熱酒調下一錢
伐鐡散治婦人臍腹疼痛諸藥不效名曰經痛
川芎香白芷當歸(各半兩)芫青(一錢)乳香
沒藥(各半兩同研細)
右為細末每服一捻點淡茶清少許掺藥在茶上服
之其痛即止一服進一錢
葳靈散治婦人久冷氣滯血刺小腹疼痛
葳靈仙(一兩)當歸沒藥木香桂心(各半兩)
右為細散無時熱酒調下一錢服忌茶
桃仁承氣湯治男子女人下焦蓄血小腹急痛内外
有熱大便秘結
大黃(半兩)桂枝甘草(炙各二錢半)桃仁(浸去皮尖)芒硝(别下各一錢半)
右剉細分作三服每煎至臨熟入芒硝半錢再煎沸
温服以通利為度
治腹常絞痛
甘草(炙)芍藥(各二兩)茯苓桂心(各三兩)
右用水七升煮取二升半分再服之
温經湯治婦人小腹痛
茯苓(六兩)土瓜根芍藥(各三兩)薏仁(二升半)
右㕮咀以酒三升漬一宿再加水七升煎取二升分
再服
治婦人臍腹疼不省人事只一服立止人不知者云是
心氣痛誤矣
白芍藥五靈脂木通(去皮已上各五錢)
右為粗末每服四錢醋一盞煎三沸再入水一盞煎
三沸去滓薑和滓熱服空心温服
靈寳散治婦人血氣攻刺痛引兩脇及癖冷氣
丁香乳香木香(各一錢半)當歸延胡索
白芍藥(各半兩)
右為末每服一錢空心温酒調下
治婦人血氣攻刺小腹痛不可忍
當歸石菖蒲劉寄奴(已上各一兩)
右為細散每服二錢酒一小盞入薑五片同煎至半
盞去滓薑熱服
追氣丸治婦人血氣刺小腹疼痛不可忍一名紫桂
丸
芸薹子(微炙)桂心(各一兩)乾薑(半兩)
右為細末醋糊為丸如梧桐子大每服五丸無時候
淡薑湯下常服補血氣破血塊甚有效
定命散治婦人急血氣室女血臟虛冷月水凝澀攻
小腹痛一名牡丹散
大黃烏(去皮尖)牡丹皮桂心(各一兩)
右為細末每服一錢酒半盞童子小便半盞煎至七
分温服如婦人血癖血氣胎血積聚上衝心腹須臾
欲絶者用酒一盞生薑一片煎至七分去滓通口服
一用川烏頭炮製去皮臍煉蜜和丸如梧桐子大不
計時候熱酒下十丸
麒麟竭散治婦人血氣攻刺小腹痛不可忍
麒麟竭阿魏(麫煨麫熟為度各一分)桂心(半兩)
右為細散每服以熱酒調下一錢
又方
芸薹子(微炒)當歸(剉微炒各一兩)
右為細散每服熱酒調下一錢
又方
硇砂附子(炮製去皮臍各一兩)
右為末醋煮飯和令熟丸如梧桐子大每服食前以
熱酒下十丸
又方
芫花(醋拌炒令乾)竈突煤(各半兩)
右為末醋煮麫糊和丸如梧桐子大每服不拘時候
以熱酒下七丸
治婦人臍下痛
黃栢山梔子
右等分為末空心無灰酒調下五錢
烏金散
甘草(炙)皂角(燒灰存性)
右等分為末生地黃同煎七分食前服
猪腎碁子羹治婦人血積久憊冷氣小腹常痛
小麥麫(四兩)高良薑蘹香子肉蓯蓉(去皮炙為末)
蜀椒(各一錢末)豶猪腎(一對去脂膜切焙菉豆大)
右除腎外以水和切作碁子先將腎以水五碗煮次
入葱薤白各少許候腎熟以五味調和如常法入藥
碁子再煮令熟分三次空腹食之
柴胡丁香湯治婦人年三十歲臨經豫先腰腹痛甚
則腹中亦痛經縮兩三日
當歸身(一錢)生地黃(二分)柴胡(一錢半)羌活(一錢)丁香(四兩)
全蝎(一箇)防風(一錢)
都作一服水四盞煎至一盞去滓稍熱服食前
坐藥龍塩膏
丁香(一錢半)全蝎(五箇)木香(一錢半)良薑(一錢)川烏頭(一錢半炮)
枯礬(半錢)龍骨(二錢)茴香(三分)當歸尾(一錢)玄胡索(五錢)紅豆
肉桂(各三錢)炒塩(二錢)漢防己(酒製一錢)厚朴(三錢)木通(一錢)
右為細末煉蜜為丸如彈子大綿裹留絲在外納入
隂戸内
勝隂丹如上藥力小再合此劑以藥行見效為度
三奈子川烏頭大椒(各半錢)柴胡羌活(各二分)
全蝎蒜(七分)甘松(二分)破故紙(與蒜同煮焙亁八分)麝香(少許)
升麻枯礬(各二分)
右為細末煉蜜為丸如彈子大依前用度
又方坐藥迴陽丹
草烏頭(三分)水蛭(三箇炒)䖟蟲(三箇去翅足炒)川烏頭(七分)大蒜
大椒柴胡(七分)羌活全蝎升麻(各一分)甘草(二分)
破故紙(一錢)三奈子蓽撥(焙半兩)炒黃塩(一錢必用之藥)
枯礬(半錢)
右為極細末煉蜜丸如指尖大用綿裹定留絲納隂
戸中覺臍下暖為度
玄胡苦楝湯治臍下冷撮疼痛隂中大寒
肉桂(三分)熟地黃附子(三分)炙甘草(稍半分)苦楝(二分)
黃栢(一分為引用)
右都作一服水四大盞煎依常食前
桂香散治婦人脾血久冷時作腹痛泄瀉
草果(去皮炒)甘草白术良薑(炒香)砂仁(各一兩)
净青皮(炒)訶子肉(各半兩)肉桂生薑厚朴(製)
棗肉(各一兩)
水一碗煮爛令乾同研作餅焙為末每服二錢入塩
少許空心沸湯點服
金耆散治婦人小腹急痛脹滿
金銀花黃耆甘草地黃芍藥當歸
右各等分為末每服五錢重水煎服
又方治腹中絞痛不可忍
延胡索當歸白芍藥川芎乾薑(各等分)
右為末每服三錢温酒調下
治小腹疼青黑或赤不能喘
以苦参一兩醋一升半煎八合分二服
血分水分腫滿(附論)
夫身腫者有血分有水分之候腎合膀胱為表裏腎主
水而膀胱為津液體虛而風濕客於皮膚轉於膀胱津
液壅滯腎水停積盖脾土虚而不能榮衛故流入于血分
也但腫疼退經血自行也血分者經先閉而後腫是血
分而為水也經通而腫自消其外候日驗裏如卧蠶頸
邊人迎脉動甚也其姙娠體腫者脾胃虛弱肌肉不實
則水浸積而為腫腹滿如蠱者水積於胞也如懷胎將
産之月脚腫自易産否則難下也産後身腫者亡血太
多邪氣乘虚而入故身腫宜與三物湯治之
夫婦人腫滿若先因經水不調後漸至四肢浮腫小便
不通名曰血分水分化為血血不通則化為水矣宜椒
仁丸先因小便不利後身面浮腫經水不通名曰水分
宜服葶藶丸方見後血分者經水流通之際寒熱往復
其血忽為之中止壅塞不可行播在皮膚邪氣相摶經
血分而為水發為浮腫血分脉經曰經水前斷後病水
者名為血分積久成水腫難治水分者以水氣上下溢
於皮膚分散四肢未發為浮腫盖腎胃之關閉不利故
聚水而從其類也此病有不同治法亦各異耳
方
椒仁丸治婦人血分水分腫滿
椒仁甘遂續隨子(去皮研)附子郁李仁
黑牽牛五靈脂(碎研)當歸吳茱萸延胡索(各半兩)
芫花(醋浸一宿炒黃)石膏(各一兩)信砒膽礬(各一分)
斑蝥(糯米炒黃去米不用)蚖青(各三十枚去頭足翅糯米炒黃)
右為細末麫糊為丸如莞豆大每服一丸橘皮湯下
大黃甘遂湯治婦人小腹滿如鼓状小便微難而不
渴産後者此為水與血并結在血室也
大黃(四兩)甘遂(二兩)阿膠(二兩)
右以水三升煮取一升頓服之其血當即下
治婦虚能散滯氣風腫水腫
澤瀉防己(各等分)
右為末每服二錢温酒調下不拘時候
漢防己散治婦人血分四肢浮腫喘促小便不利
漢防己當歸(微炒)赤芍藥桂心羚羊角屑
青橘皮(湯浸去白穣焙各半兩)赤茯苓大腹皮(剉)前胡(去蘆頭)
木通(炒各二分)桑根白皮(剉)㯽榔川大黃(剉碎微炒各一兩)
右為散每服四錢水一中盞煎至六分去滓食前温
服
枳實散治婦人血分身體浮腫心腹煩滿
枳實(去穣麩炒)當歸(切炒)牛膝(去苖酒浸切焙)桑根白皮(剉各一兩)
大黃(略炒)牡丹皮甘草(各半兩)防己(三分)猪苓(去黑心)
人参青橘皮(去白炒各一兩)㯽榔(剉)木香(炮各半兩)
右為細散每服沸湯點服通口喫日再
大腹散治婦人血分身體通腫虛煩不食
大腹皮(剉)桑根白皮(剉)㯽榔(剉各一兩)當歸(二兩切焙)人参
牡丹皮甘遂(各半兩)葶藶(一分炒)牛膝(去苖酒浸切焙)
赤茯苓(去黑心皮)生乾地黃(焙各一兩)木香(半兩)
右為細散每服二錢濃煎紫蘇湯調下日三服
㯽榔湯治婦人血分攻頭面身體浮腫煩熱心悶
㯽榔(剉)赤芍藥人参百合(各半兩)知母(焙一分)
木香(半兩)枳殼(去穣麩炒)牛膝(剉)赤茯苓(去黑皮各三分)丹皮
郁李仁(去皮尖雙仁)牽牛子(炒各半兩)
右麄搗篩每服三錢水一盞煎至七分去滓温服日
二夜一
羚羊角散治婦人經水先斷後病水名曰血分身體
浮腫煩悶宜服
羚羊角桂(去粗皮)甘草苦葶藶(紙上炒)木香
郁李仁(炒去皮尖各半兩)青橘皮(去白炒)㯽榔(剉)當歸(切焙)
牡丹皮赤芍藥(各一兩)
右為細末每服二錢濃煎桑根白皮湯放温調下不
拘時候
青橘皮散治婦人經水纔斷後輙病水四體浮腫
青橘皮(去白炒)大戟(去皮)白茯苓(去黑心皮)枳殼(去穣麩炒)
當歸(切焙)黃耆(剉各一兩)甘遂(炒)桂(去粗皮各一兩)人参(三分)
牛膝(去苗酒浸切焙一兩)
右為細散每服二錢濃煎桑根白皮湯調下日再服
赤茯苓散治婦人血分腹脇膨脹四肢浮腫肩背壅
悶
赤茯苓(三分)川大黃(二兩剉碎微炒)鼈甲(一兩塗醋炙令黃)桂心(半兩)
赤芍藥(三分)㯽榔(一兩)桑根白皮(三分剉)枳殼(半兩麩炒微黃去穣)
郁李仁(一兩湯浸去皮微炒)牽牛子(三兩微炒)
右為散每服四錢水一中盞入生薑半分同煎至六
分去滓食前温服
澤漆丸治婦人血分通身浮腫胸膈不利腹脇脹悶
喘息氣粗不能飲食
澤漆葶藶桑根白皮(炙剉)甘遂(剉炒令黃)㯽榔(剉)
牽牛子(各一兩生用)昆布(湯洗去醎炙三分)郁李仁(湯浸去皮尖微炒黃研一兩)
枳實(去穣麩炒微黃三分)
右除郁李仁搗羅為末入郁李仁再和勻煉蜜為丸
如梧桐子大每服十丸煎紫蘇湯下食前服温酒下
亦得
芍藥湯治婦人血分頭面浮腫腹脇妨悶四肢煩疼
經絡不通
赤芍藥(一分)桃仁(湯浸去皮尖雙仁麩炒微黃别研)枳實(去穣麩炒)百合
當歸(剉微炒)赤茯苓(去黑皮)牽牛子(微炒)㯽榔(剉各一兩)
右麄搗篩每服四錢水一盞半入生薑半分切同煎
至八分去滓空心温服逐日以利為效未利再服
大戟散治婦人血分心腹脹滿手足浮腫肩背疼痛
大戟當歸(剉微炒各三分)芫花(半兩醋拌炒令乾)猪苓(三分去黑皮)
青橘皮(三分湯浸去白穣焙)川大黃(半兩剉碎微炒)赤芍藥(一分)
桃仁(三分湯浸去皮尖炒微黃)
右為細末每服一錢食前温酒調下
郁李仁散治婦人血分氣血壅澀腹脇脹悶四肢浮
腫坐卧氣促
郁李仁(一兩湯浸去皮炒令微黃)桂心(半兩)㯽榔(三分)牽牛子(一兩微炒)
木香(半兩)青橘皮(半兩湯浸去白穣焙)
右為細散每服一錢食前温酒調下
芫花丸治婦人血分四肢浮腫心腹氣滯不思飲食
芫花大戟甘遂川大黃(各一兩)
青橘皮(一兩半湯浸去白穣)
右細剉以米醋一中盞同藥入於銚子内慢火炒令
醋盡搗為細末麫糊和丸如梧桐子大每服七丸温
酒調下食前
治經脉不利即為水水流走四肢悉皆腫滿名曰血分
其候與水相類醫作水治之非也宜此方養生必用
方仁存名當歸丸
人参當歸大黃(濕紙裹三兩同飯蒸米熟去紙切焙)瞿麥穗
桂心赤芍藥白茯苓(各三兩)葶藶(炒黃研一分)
右為末煉蜜丸如梧桐子大空心米飲下十五丸至
二十丸
鼈甲丸治婦人水分肢體腫滿不消因經水不通宜
先去水後調經血
鼈甲(去裙襴醋炙)杏仁(湯浸去皮尖雙仁麩炒)苦葫蘆(用穣)
天門冬(去心焙各一兩半)巴豆(一分去皮心膜出油盡)石菖蒲(微炒)
猪苓皂荚(醋炒)桂(去粗皮)葶藶(隔紙炒)甘遂(微煨)苦参
大黃(剉碎醋炒)茈胡(去苖)當歸(切焙)羚羊角(鎊各一兩)龍骨(燒三分)
右為末煉蜜和丸如小豆大每服十丸至十五丸食
前温水下日三服如一二服内水通利即减丸數及
間日服
黃耆散治婦人水分徧身浮腫煩悶喘渴經水不調
黃耆(剉)赤茯苓木香(各一兩)草豆蔲(去皮)桂(去粗皮)
當歸(切焙)防風(去义)紫葳根(炙剉凌霄花根是也)桑根白皮
甘草(炙剉)續斷澤瀉(各三分)甘遂(半兩)
右為末每服三錢水一盞半入小豆半匙生薑一塊
搗碎煎至七分去滓温服空心日午臨卧各一服
葶藶丸治婦人水分浮腫不退經脉不利
葶藶(隔紙炒二兩)木香陳橘皮(湯浸去白焙)枳殼(去穣麩炒)
楮根白皮(炙炒)乾薑(炮)㯽榔(煨剉)防己朴硝(剉研)
馬兜零(去皮微炒)蓬莪茂(煨炒各三分)甘遂(微煨一兩)
右為末煉蜜和丸如梧桐子大每日空心日午夜卧
時用桑根白皮煎湯下三十丸至四十丸以利爲度
如利即减丸數
防己飲治婦人水病浮腫因經水斷絶名曰水分
防己(一兩)葶藶(隔紙炒)赤茯苓(去黑皮各半兩)陳皮(湯浸去白焙)
玄参黃芩(去黑心)澤漆(炒各一兩)猪苓(去黑皮)白术(剉)
杏仁(湯浸去皮尖雙仁不用炒)大豆(炒各一兩半)桑根白皮(剉二兩)
右粗搗篩每服三錢水一盞煎至七分去滓空心日
午臨卧各一服
赤茯苓丸治婦人水氣在皮膚浮腫水不通
赤茯苓(去黑皮一兩)猪苓(去黑皮一兩半)瀉澤(一兩)小海蛤(一兩半)
陳橘皮(湯浸去白炒)桂(去粗皮三分)防己澤瀉(微炒各一兩)
木通(炙剉一分)赤芍藥(一兩)
右為末煉蜜為丸如梧桐子大每服二十丸煎桑根
白皮湯下日三
大腹皮丸治婦人月水腫滿不消經水斷絶
連皮大腹(一兩半)防己澤瀉木香蓬莪茂(煨剉)
枳殼(去穣麩炒各一兩)㯽榔(煨剉)陳橘皮(湯浸去白炒)
牽牛子(微炒各三分)
右為末煉蜜和丸如梧桐子大每日空心日午夜卧
生薑湯下三十丸至四十丸如减即少服
猪苓散治婦人水病腫滿小便滯澀經水斷絶
猪苓(去黑皮)防己(各一兩)桑根白皮(炙剉)郁李仁(湯浸去皮炒)
百合瞿麥穗(各三分)甘遂(半兩)
右為末每服三錢水一盞煎至七分空心日午温服
水通即止去滓早食前夜卧一服如疎利即减服
芍藥湯治婦人水分面目身體浮腫胸滿短氣小便
不利
赤芍藥(剉炒)桑根白皮(剉炒)木通(各一兩)百合(三分)甘遂(半兩)
大腹皮(碎五枚)郁李仁(湯浸去皮炒三分)
右粗搗篩每服三錢水一盞煎至七分空心日午臨
卧服水通即止
木通飲治婦人水分先病水腫日久不消致經水斷
絶
木通(剉一兩)桑根白皮(剉)澤瀉防己赤茯苓(去黑皮)
石韋(去毛各三分)大根
右粗搗篩每服五錢水一盞半煎至一盞去滓温服
日二如水通利即疎服
甘遂丸治婦人水分四肢浮腫經水斷絶
甘遂(微炒一兩一分)葶藶(隔紙炒二兩)黃連(去鬚)天門冬(去心焙各一兩半)
苦葶藶(一枚取穣)
右為末煉蜜和丸如梧桐子大每服十丸至十五丸
空心温酒下水利即疎服
葶藶丸治水分
葶藶(炒别研)續隨子(去殼研各半兩)乾笋末
右為末棗肉丸如梧桐子大每服七丸煎扁竹湯下
大便利者减續隨子葶藶各一分加白术半兩
大戟散治婦人水氣四肢浮腫心胸痞滿痰毒壅滯
喘息稍急小便不利坐卧不安
大戟前胡(去蘆頭)木通㯽榔赤茯苓(各一兩)
當歸桑根白皮(剉)防己(各半兩)陳橘皮(湯浸去白穣焙)
紫蘇莖葉(各三分)
右為細散每服四錢水一中盞入生薑半分煎至六
分去滓空心服以利為效未利再服
漢防己散治婦人頭面及四肢浮腫心胸滿悶喘促
小便赤色
漢防己(三分)赤茯苓(一兩)桑根白皮(剉)㯽榔木通
川大黃(剉碎微炒)紫蘇莖葉(各一兩)枳殼(三分麩炒微黃去穣)
甘草(半兩炙微赤剉)
右為散每服四錢水一盞入生薑半分葱七寸煎至
六分去滓温服不拘時候
赤茯苓散治婦人水氣身體浮腫喘息微促小便不
利
赤茯苓漢防己猪苓(去黑皮)澤漆木通(剉)
㯽榔(各一兩)桑根白皮(剉)
右為散每服四錢水一盞入生薑半分煎至六分去
滓每於食前温服為效
牽牛子散治婦人水氣腹脇妨悶四肢浮腫喘息微
促小便不利
牽牛子(二兩微炒)青橘皮(湯浸去白穣焙)㯽榔(各一兩)漢防己
赤茯苓(各半兩)木通(剉)桑根白皮(剉各三分)
右為細散每服三錢煎生薑葱白湯調下空心服以
利為效未利再服
商陸鱧魚湯治婦人水病頭面及四肢浮腫喘急小
便不利宜服
商陸(剉)木通(剉)陳橘皮(湯浸去白穣焙各一兩)赤小豆(半升)
鱧魚(二枚重一斤)桑根白皮(二兩剉)
右為末用水五升入生薑一兩葱五莖同煮令豆熟
為度每服喫一中盞魚豆任意食之不拘時候
治婦人水氣徧身浮腫喘急
麝香(一錢細研)雄黃(二錢細研)芫花(半兩醋拌炒令乾)甘遂(半兩煨令黃)
右為散都研令勻每服半錢空心以温酒調下以快
利為度未利再服
治婦人水氣腹脹四肢腫滿喘息微促小便不利
青橘皮(三分湯浸去白穣焙)甘遂(煨令微黃)郁李仁(湯浸去皮研入各半兩)
右為散每服半錢空心温酒調下至午時當利即再
服以大利為效
麝香散治婦人短氣虛羸徧身浮腫皮膚急
麝香(三銖)雄黃(六銖)芫花甘遂(各二分)
右治下篩酒服五錢匕老小以意增减亦可為丸如
小豆大酒服七丸一方小品無雄黃深師以蜜丸如
大豆服二丸日三治三焦决滿水在胸外名曰水病
腹濁大在腹表用大麝香丸華陀一方有人参二分
為丸服
人参白术飲
人参白术(炒)草果(去皮)厚朴(薑製)川薑(炮)半夏麯
大腹子(炮各一兩)甘草(炙一兩)澤蘭(或加半兩)
右為粗末每服四錢水一盞生薑二十片棗一箇同
煎至八分去滓食前服
普濟方卷三百三十五
