普濟方卷二百九明周王朱橚撰
泄痢門
濡泄
夫内經曰濕勝則濡泄甲乙經曰寒客下焦傳為濡瀉
夫脾為五藏之至隂其性惡寒濕今寒濕之氣而客於
脾則不能禆助胃氣腐熟水榖致清濁不分水入腸間
虚莫能制故洞泄如水随氣而下謂之濡泄
方
堅中丸治脾胃受濕滑泄注下
黃連(去鬚)黃蘗赤茯苓(去皮)白术澤瀉(各一兩)陳皮
人參肉荳䓻白芍藥半夏桂(各半兩)
右為細末水浸&KR1339;餅和丸如梧桐子大每服五七十
丸食前温米飲下
肉荳䓻散治腸胃受濕濡泄不止兼治暴瀉
肉荳䓻(去殼)黃連(去鬚炒)訶梨勒(去核炮各三分)甘草(炙剉)赤茯
苓(去黑皮)乾薑(炮)白术(各半兩)厚朴(去粗皮生薑汁炙一兩)
右為散每服二錢空心食前米飲調下日三
當歸散治腸胃寒濕濡泄腹内疞刺疼痛
當歸(切焙)木香乾薑(炮)肉荳䓻(去殼炮各半兩)訶梨勒(炮去)
(核)黃連(去鬚炒各三分)
右為散先用水四盞入甘草生薑各一分黑豆半合
並半生半炒同煎至二盞去滓分作二服每服用調
散三錢空心日午服之
加味五苓散治伏暑熱二氣及胃濕泄瀉注下或煩
渴小便不利
赤茯苓(去皮)澤瀉木猪苓(去皮)肉桂(不見火)白术(各一兩)
車前子(半兩)
右㕮咀每服四錢水一盞半薑五片煎八分去滓温
服不拘時或進來復丹亦可
炙肝散治飲食生冷内受風寒泄瀉無度
川麵乾薑(炮半兩)大附子(炮半兩)縮砂仁(半兩)肉荳䓻(二箇)
小茴香(四錢炒)川小椒(四兩)
右為末每三四錢用白羊肝三二兩或獖猪肝或猪
羊腰子批開放藥在内鹽末一錢葱白二根同肝一
處紙褁潤濕焼香熟為度細嚼生薑湯下或米湯酒
送下食前空心服之
阿梨勒散治寒温傷脾濡瀉
阿梨勒(炮去核)吳茱萸(湯浸焙炒)木香蕪荑(各半兩)黃連
(去鬚炒一兩)
右為細散每服二錢空心米飲調下
白荳䓻湯(出聖濟緫錄)治腸胃虛濕濡瀉無度腸痛飲食
不化
白荳䓻(去皮)訶梨勒(炮去核)乾薑(炮)陳橘皮(湯浸去白焙炒各半)
(兩)厚朴(生薑汁炙三分)
右搗篩每服五錢切薤白三寸水一盞半煎七分去
滓空心温服日午冄服
枳殼湯(出聖濟緫錄)治濡泄暴下不止
甘草(炙剉)阿膠(炙燥各半兩)黃連(去鬚微炒)枳殼(去穰炒三分)厚朴
(去粗皮生薑汁炙秤一兩)
右搗篩每服五錢水一盞半煎一盞去滓空心温服
日再
桂附丸(出聖濟緫錄)治濡泄水痢久不止
桂(去粗皮)附子(炮裂去皮臍)乾薑(炮)赤石脂(各一兩)
右為末煉蜜丸如梧桐子大每服二十丸空心日午
米飲下日三
附子湯(出聖濟緫錄)治腸胃寒濕濡瀉不止及冷痢色白
食不消化
附子(炮裂皮臍)甘草(炙剉)阿膠(炙燥各半兩)黃連(三分)
右剉如麻豆大每服五錢水一盞半煎至一盞空心
温服日再一名甘草湯
白术丸(出聖濟緫錄)治脾胃受濕濡瀉不止徤脾
白术乾薑(炮各三分)人參(三分)厚朴(去粗皮生薑汁炙一兩)
右為末煉蜜丸梧桐子大每服三十丸空心米飲下
日再
荳䓻散(出宣眀論)治脾胃受濕濡泄不止而腸痛滑利
肉荳䓻(去殼炮五枚)甘草(炙剉一兩)厚朴(去粗皮薑汁炙一兩半)
右為散每服二錢米飲下或湯調下食前温服
猪苓丸(出聖濟緫錄)治腸胃寒濕濡泄無度嗜困不食
猪苓(去黑皮半兩)肉荳䓻(去殼炮二枚)黃蘖(去粗皮炙一兩)
右為末米飲丸菉豆大每服十丸食前熟水下
附子丸(出聖濟緫錄)治濡泄不止或冷痢無度
附子(炮裂去皮臍)高良薑(各一兩)甘草(炙剉一分)
右為末陳米煑糊丸如桐子大每服二十丸米飲下
不拘時候
樗根丸(出聖濟緫錄)治濡瀉裏急後重數走圊
樗根皮(剉一兩)甘草(炙剉一兩)枳殼(去穰麩炒半兩)
右為散每服二錢粥飲調下食前一服止
戊巳丸(出濟生方)治脾胃不定濕熱乘之泄瀉不止米穀
腸鳴腹痛(方見本門諸瀉類)
對金飲子(出濟生拔萃方)治瀉泄
平胃散(五錢)五苓散(二錢半)草荳䓻(麵褁煨熟半兩)
右相和勻作四服生薑三片棗二枚水煑
白术芍藥湯(出保命集)治太隂脾經受濕水泄注下體重
微滿困弱無力不欲飲食暴泄無數水榖不化宜此
和之
白术芍藥(各一兩)甘草(五錢)
右剉每服一兩水二盞煎至一盞温服清如痛甚者
(宜蒼木芍藥湯)
蒼术芍藥湯(出保命集)
蒼术(一兩)芍藥(一兩)黃芩(半兩)
右剉每服一兩加淡味桂半錢水一盞半煎一盞温
服清如脉弦頭微痛者宜蒼术防風湯
蒼术防風湯(出保命集)
蒼术防風(各二兩)
右剉同前煎服如下血者宜
蒼术地榆湯(出保命集)
蒼术(二兩)地榆(一兩)
右剉同前煎服
已上証如心下痞每服各加枳實一錢如茯苓加
二錢由小便不利用如腹痛漸已瀉下微少宜訶子
散止之法云大勢已去而宜止之
附子丸(出聖濟總錄)治寒濕濡泄久不瘥
附子(一兩炮裂去皮臍)甘草(炙剉二兩)
右為末煉蜜丸如梧桐子大每服二十丸空心生薑
湯下日再
厚朴湯(一名黃連丸出聖濟緫錄)治傷濕濡泄不定亦治水榖痢
久不瘥
吳茱萸(湯洗三五遍一分)赤芍藥(半兩)肉荳䓻(四枚去殼)㯽榔(剉四)
(枚)
右搗羅為散每服三錢用不經水猪肝四兩去筋膜
批為薄片重掺藥置一鼎中入漿水一椀□半合蓋
覆煑肝熟入鹽秤用一錢葱白三莖細切生薑彈子
許拍破同煑水欲盡空心為一服如服令食之初微
瀉不效此是逐下冷氣少時自止渴即以粥湯飲之
一方為丸桐子大每服十丸粥飲下一方用破故紙
即補骨脂
猪肚丸(出危氏方)治臟寒泄瀉先用製成厚朴附子二味
生薑棗煎服空心仍服此猪肚丸
川烏(炮)附子(炮各二兩)乾薑(炮)白术厚朴(各一兩半)良薑
(炒)肉荳䓻(煨)蓽撥禹餘粮(火煆醋汁)丁香&KR1190;砂仁
桂心(各一兩)
右為末用獖猪肝一隻净洗以川椒一兩去目茴香
一兩大麴二兩入猪肝内用線縫定酒醋煑爛取出
川椒茴香大麴焙乾為末均和煎藥以猪肚杵和得
所為丸梧桐子大每服五十丸空心米飲下
人參湯療中焦虛寒洞泄補虛
人參(三兩)甘草(三兩)黃芩(二兩)當歸(三兩)茯苓(四兩)芎藭(三兩)厚
朴(四兩炙)乾薑(四兩)粟米(二升)
右切以水一斗五升煑米取熟去米澄取七升下諸
藥煎取三升分三服忌海藻菘菜大酢等物
訶梨勒丸(出和劑方)治腸胃虛冷内受風冷水榖不化泄
瀉注下腹痛腸鳴胸滿氣短又治腸胃積寒及冷純
白或有青黑日夜無度及脾胃傷冷暴瀉手足逆冷
脉欲絶並宜服之
訶梨勒皮川烏頭(炮去皮臍)&KR1190;砂仁白礬(煆各四十兩)
木香肉荳䓻(去皮炮)乾薑(炮各二十兩)龍骨(洗)赤石脂
(各八十兩)
右為末用粟米飲為丸梧桐子大每服二十丸至三
十丸温粟飲下食前服甚者加倍丸數一方有附子
無砂仁
木香散(出和劑方)治脾胃虚弱内挾風冷泄瀉注下米穀
不化臍下疞痛腹中雷鳴胸膈痞悶脇肋虛脹及積
寒久痢腸滑不禁肢體羸困不進飲食
木香當歸(去蘆細焙)肉荳䓻仁(炮)甘草(爁)丁香(各二十兩)
赤石脂(十兩)附子(去皮臍醋煑切作片子焙乾十兩)藿香葉(先焙四十兩)
訶梨子皮(十五兩)
右為末每服一大錢水一盞半生薑三片棗一箇煎
六分空心温服
木香訶梨勒丸(出聖濟總錄)治洞泄大腸切痛腸鳴不化食
訶梨勒(煨生核三分)木香(半生半炒共二兩)白术桂(去粗皮)蕪
荑(炒各一兩半)附子(炮裂去皮臍)厚朴(去粗皮生薑汁炙焦各二兩)良薑
(炒一兩)甘草(炙剉半兩)乾薑(炮一分)肉荳䓻(去殼一兩)
右為末陳麴末煑糊為丸梧桐子大每服三十丸煨
生薑鹽湯下
肉荳䓻(出聖濟緫錄)治脾胃虛寒洞泄注下腹脹腸鳴
肉荳䓻(五枚去殼)木香(一分)蝎稍(炒一錢)橘皮(去白炒)乾薑(炮)
附子(炮裂去皮臍)胡椒(各半兩)
右為末麵糊丸豌豆大每服十五丸米飲下
黃連飲(出聖濟緫錄)治脾寒洞泄
黃連(去鬚炒)訶梨勒(煨去核)地榆芍藥(炒各半兩)木香
當歸(切焙各三分)甘草(炙二分)
右細剉每服五錢水一盞半煎至八分去滓温服日
三
七棗湯(出和劑方)治脾胃虚弱内受寒氣泄瀉注下水榖
不化腹脇脹滿臍腹疞痛心下氣逆腹中虛鳴嘔吐
惡心胸膈痞悶困倦少力不思飲食
茴香(去皮炒)川烏(炮去皮臍)縮砂(取仁各八兩)益智(去皮一斤)乾薑
(炮四兩)厚朴(去粗皮薑製一斤)
右為粗末每服五錢水一盞大棗七枚同煎七分去
滓温服空心食前
豆附丸(一名桂香丸出和劑方)治男婦腸胃虚弱内受風冷水
榖不化泄瀉注下腹痛腸鳴手足逆冷服諸藥不效
亦治臟腑虚為風濕寒所摶泠滑注下不禁老人虛
人危篤服之
肉荳䓻(炮)白茯苓(焙)附子(炮去皮各四兩)木香(不見火)乾薑
(炮)肉桂(去粗皮各二兩)丁香(不見火一兩)
右為細末薑汁麵糊丸梧桐子大每服五十丸至一
百丸用薑湯下粥飲亦得空心食前一方或加訶子
半兩一方不用木香
茱萸断下丸(出危氏方)治臟腑寒腹痛泄瀉不止甚效
艾葉(炒)赤石脂川薑(各半兩)吳茱萸(二兩半炒)縮砂仁
肉荳䓻附子(炮去皮臍各一分)
右為末麵糊丸梧桐子大每服五七十丸米飲食前
下昔趙通判名從簡甲辰年丁母憂食素之久苦瀉
日七行首尾幾年每服他藥不過三兩日復作後得
此方而愈又數年間遇瀉服之再效
二黃丸(出聖濟緫錄)治洞泄寒中
黃連(去鬚炒)黃蘗(去粗皮炙剉)附子(炮裂皮臍)烏梅肉(炒)乾薑
(炮各半兩)甘草(炙剉一分)
右為末煉蜜丸梧桐子大每服二十丸至五十丸空
心米飲下
固腸散(出直指方)治脾胃虚弱内受寒氣泄瀉注下水榖
不分冷熱不調下痢膿血赤少白多或如魚腦腸滑
腹痛遍數頻併心腹脹滿食减少力並宜服之
陳米(炒二十兩)木香(不見火一兩)肉荳䓻(生用)罌粟殼(去蒂蓋蜜炙二)
(兩)乾薑(炮)甘草(炙各二兩半)
右為細末每服二錢酒一盞生薑二片棗一枚煎至
七分温服不計時如不飲酒水煎亦得忌酒麵魚鮮
等物
加味三建湯(出危氏方)治洞泄不止
大川烏綿附天雄(三味並炮鹽水浸去皮臍)木香肉荳
䓻(炮裂)訶子(去核各一兩)
右剉散每服三錢生薑十片紅棗二枚鹽梅一箇陳
米一撮同煎空心熱服未效仍服来復丹
温中丸(出聖濟緫錄)治脾胃虚寒洞泄不止四肢逆冷心
腹疞痛
肉荳䓻仁硫黃(研)乾薑(生用)附子(炮裂皮臍)龍骨
右為細末麵糊丸梧桐子大每服三十丸食前艾葉
湯下
厚朴乾薑丸(出聖濟緫錄)治脾胃虚冷洞泄不止
厚朴(去粗皮生薑汁炙三兩)乾薑附子(炮去皮臍)白术(各一兩)
訶梨勒皮(三分)
右為細末醋煑麵糊丸梧桐子大每服二十丸至三
十丸空心食前熱米飲下日三
烏梅丸(出聖濟緫錄)治大腸洞泄水榖入即注下
烏梅肉(炒四兩)附子(炮去皮臍)黃連(去鬚炒五兩)乾薑(炮二兩)肉
荳䓻(去殼五枚)
右為末煉蜜丸梧桐子大每服三十丸米飲下
黃連阿金湯(出千金方)治洞泄水榖注下亦治熱痢
黃連(去鬚)阿膠(炙燥)烏梅肉(炒各二兩)山梔子仁(三十枚)黃蘗
(去粗皮剉一兩)
右搗篩每服五錢水一盞半煎八分空心食前温服
日二
附子丸(出聖濟緫錄)治洞泄寒中注下水榖或痢赤白食
入即出不消兼治膿血痢
附子(炮裂皮臍)烏梅肉(炮乾各一兩)乾薑(炮一兩半)黃連(去鬚炒二兩)
右為末蜜煉丸梧桐子大每服五十丸空心米飲下
日晩再服
如神散(出聖濟緫錄)治洞泄不拘冷熱注下不止
附子(炮去皮臍)白术(椎碎用漿水煑半日焙乾各一兩)甘草(炙剉)乾薑(炮各)
(半兩)
右為散每服一錢空心米飲調下如熱瀉新汲水調
下
天仙子丸(出聖濟緫錄)治大腸洞泄不止
天仙子乾薑(炮)陳橘皮(湯浸去白焙各一兩)訶梨勒(一兩)
右為粗末用醋拌勻一宿炒令黃色再為細末醋煑
麵糊和丸桐子大每服二十丸食前米飲下
紅豆散(一名玉粉散出衛生寶鑑方)治洞泄寒中注下不禁不思
飲食
紅豆(揀)乾薑(炮)硫黃(細研)附子(大者炮去皮臍各一兩)
右為散每服一錢空心温粥飲下再服當愈
荳䓻附子散(出聖濟緫錄)治脾胃久寒大腸虚滑洞泄
肉荳䓻仁(麵包炮熟)附子(去皮臍剉鹽炒)縮砂(去皮各半兩)木香(半分)
右為散每服一錢食前米飲調下
丁香散(出王氏博濟方)治脾胃冷洞泄
丁香(二錢)厚朴(去粗皮生薑汁炙半兩)梹榔(一枚炮剉)肉荳䓻(去殼二枚)
(麵包煨)
右為末每服二錢熱粥飲調下一方粥飲煎三兩沸
温服以少許清粥飲衝下
黃連當歸湯(出聖濟緫錄)治洞泄中水殼不化
黃連(去鬚)當歸(切焙)甘草(炙剉各二兩)酸石榴皮(剉炒四兩)
右搗篩每服五錢水一盞半煎八分去滓空心食前
温服
荳䓻湯(出聖濟緫錄)治洞泄不止
肉荳䓻(七枚去殼)烏豆白术(各一兩)
右用油四兩先煎後三味後白术黃色烏頭外裂裏
黃取出烏頭去皮臍入肉荳䓻三味剉如麻豆每服
三錢水一盞煎八分去滓空心食前稍熱服
火輪散(出聖濟緫錄)治脾胃氣寒大腸虚滑日夜不止(方見)
(本門冷痢類)
木香丸(出本草方)治氣冷下瀉
木香(半兩)川烏(一兩生)
右為末醋糊丸桐子大陳皮湯下三五十丸
来復丹(出德生堂)治配類二氣均調隂陽奪天地冲和之
氣乃水火既濟之功可冷可熱可急可緩補損扶虚
善理榮衛養心腎上實下虚氣悶痰心腹疼冷臟腑
虛滑不拘男女老幼危急但有胃氣無不獲安
硫黃(用甘草熬水洒潤細研)硝石(細研用厚朴水洒潤各半兩)
右和勻一處同淹少時用砂銚於文武火上炒令交
搆氤氲相結取去埋土中去毒氣却碾為末用穤米
糊為丸如黃豆大每服三五十丸濃米湯空心服
治卒暴冷下下部疼痛
用焼磚令熱大酢沃之三重布覆坐上即瘥
附子湯(出聖濟緫錄)治洞泄不止兼治霍亂
用附子一枚重七錢炮去皮臍細切分二服每服水
一盞鹽半錢煎至六分去滓温服
建脾湯(一名建脾散出聖濟緫錄)治寒中洞泄不止及年高久瀉
(方見諸瀉痢於本門)
洞泄方(出直指方)
用車前子末米飲下
术附湯(出直指方)治洞泄
白术蒼术(各二兩)芍藥(三兩)茯苓(四兩)附子乾薑(各一)
(兩)
右為粗末每服五錢水二盞煎一盞去滓温服
术附丸(出指南方)
白术附子(各一兩)橘皮(二兩)
右為粗末煉蜜丸梧桐子大每服三十丸米飲下
薑附湯(出指南方)治隂寒暴下
乾薑(三兩)附子(三分)甘草(一兩)
右㕮咀每服五錢水二盞煎一盞去滓温服
金液丹(出指南方)
用好硫黃一斤研用一甆瓶内盛令七分滿以瓦子
盖口通用鹽泥固濟日乾用磚砌作爐中心掘地安
一罐子合口與瓶底相當滿盛水去口一指許坐藥
瓶在上將熱炭火下在爐内蓋藥罐子可厚三五寸
每日用熟炭一斤簇著瓶却以熟炭連大蓋子更用
磚蓋爐子如此七伏時撥去候打開色赤黃為上其
滓石盡澄在下刮去細研為末以浸蒸餅丸如梧桐
子大每服五十丸至百丸空心米飲下
白食不消者為寒不療方(出肘後方)
黃連(一兩)甘草(炙)附子(炮)阿膠(炙各半兩)
右水三升煑一分為再服
附子赤石脂丸(出楊氏家藏方)治老人虛人腸胃虚寒洞泄
不禁
附子(炮去皮臍取末一兩)赤石脂(研細一兩)
右件拌勻醋煑麵糊為丸梧桐子大每服五十丸食
前温米飲下
薑朴丸(出鮑氏方)治中寒洞泄
乾薑厚朴(等分)
右為末蜜丸任下三十丸
朴附丸(出朱氏集驗方)厚腸胃止寒泄助元氣進飲食兼治
脾腎氣弱手足浮腫
川椒(去目)茴香(各二兩)青鹽(一兩)附子(四兩去皮生用切作片子)生厚
朴生薑(各四兩)
右用水三升於銀噐内慢火煑水盡為度焙乾為末
煑糊為丸
蒜煑壮脾丸(出朱氏集驗方)
厚朴蒼术白茯苓(各二兩)陳皮(七錢)甘草(二錢半)訶
子(一兩)附子川烏(各一兩)生薑(半斤)棗子(五十枚)大蒜(十箇)
(去皮煑爛)
右細末神麴和丸每服百十丸空心米飲鹽湯任下
諸痢(附論)
夫一切痢者謂痢無定或米穀或膿或血或青或黃或
赤或白變雜無常或雜色相兼而痢也夾熱則黃赤熱
甚則變膿血也冷則白冷甚則青黑皆由飲食不節冷
熱不調胃氣虚弱故變色也治痢要訣痢出於積滯
積物積也滯氣滯也物積欲出氣滯而不與之出所以
下墜裏急乍起乍止日夜凡百餘度病家所請莫不求
其止孰知物積氣滯有如是之証耶世人但見有上
項証候不論色之赤白脉之大小一皆通利行之物即
用巴豆大黃軰氣滯用枳殼桔梗青皮蓬术軰二者兼
濟必能收功其間佐以黃連阿膠丸效驗尤著者蓋痢
疾多因伏暑食熱酒麵炙煿醖釀而成其阿膠尤大腸
之要藥有熱毒流滯則能疎導無熱毒流滯則能平胃
市肆或無丸子即以阿膠當歸青皮赤茯苓黃連作劑
入烏梅濃蜜同煎最能蕩滌惡穢積滯既去遍數自疎
嗣是却以木香茯苓&KR1190;砂白荳䓻陳皮甘草調之自然
喜食食則糟粕入於大腸然後真人養臟湯易簡斷下
湯可止
方
增損建脾丸(出千金方)治丈夫虚勞五臟六腑傷敗受冷
初作滯下久則變五色赤黑如爛腸極臭穢者羸瘦
身重胃冷飲食不消洩瀉不止
鍾乳粉(三兩)赤石脂(三兩)礬石乾薑蓯蓉桂心
五味子澤瀉遠志寄生栢子仁白
頭翁人參天䧺當歸石斛石榴皮
牡礪龍骨甘草(各二兩)
右為末蜜丸酒服二十丸加至三四十丸此一方止
痢神效
水煑木香丸(出御藥防方)治脾胃受濕臟腑滑瀉腹疼痛
日夜無度腸鳴水聲每欲利時裏急後重或下赤黃
或便膿血也並宜服之
木香(去鬚)丁香訶子皮當歸藿香葉黃連
(生薑製各一兩)厚朴青皮(去白)白芍藥陳皮(去白)甘草(炙)
枳實(麵炒)乾薑(炮各半兩)乳香肉荳䓻砂仁(各一兩半)御
米穀(蜜水拌炒擇黃色六兩)
右為細末煉蜜丸彈子大每一丸水一大盞煎至七
分和滓稍熱食前服
治痢仙方謌曰八利臨終事可危仙方等分與君醫
三香止痛尤為妙四白和中不可虧甘枳更加罌粟
殼訶榆全藉石榴皮半夏厚朴黃連橘救苦端教在
片時
丁香沉香木香白术白芷白茯苓
白芍藥甘草枳殼訶子地榆酸石榴
皮半夏厚朴黃連陳皮罌粟殼(蜜炙)
右等分一錢作五服白加生薑煎赤加烏梅煎
諸痢患無新舊如藥療之暫瘥還發此即縱以新藥止
之終存其根本由腸胃中冷熱不調病根固結必須
湯藥滌之以洩病勢痢後更以藥物補助之有此候
者依後附子等六味湯以利之後服高良薑十味散
以補之
附子(炮)細辛甘草(炙)人參(各二兩)乾薑(三兩)大黃(五兩)
右切以水七升煑取二升四合去滓分三服温服如
人行十里久一服此湯當得快利痢中有惡物如魚
腦状或如桃李但異於常利勿怪之將息經三四日
宜合後高良薑等十味散之
高良薑細辛黃耆白术苦參(各五兩)丁香
(二兩)人參乾薑(各四兩)荳䓻子(三兩)赤石脂(六兩)
右藥為散以飲下之初服一方寸日再服之稍加至
二三忌生菜桃李雀肉等
神應散(出危氏方)治痢緊嚴絶妙
金罌草(梗)肉荳䓻訶子地榆甘草罌粟
殼(去蒂萼)當歸(去尾)茯苓白术枳殼(去穰)烏梅(各一兩)
丁皮木香(住痛各五錢)陳皮(一兩取紅生血若紅痢不用)
右為丸或末五色痢用春茶陳皮煎湯下如是末用
蜜一匙春茶烏梅煎服
加减木香煑散(出危氏方)治一切痢神效
木香甘草當歸肉荳䓻人參官桂
楊芍藥訶子烏梅(去核)阿膠(蚌粉炒)白茯苓(各五錢)
罌粟殼(一兩半去蒂蜜炒)
右剉散每服四錢水一盞半生薑三片紅棗二枚同
煎去滓空心服
大斷下丸治下痢滑數肌肉消瘦飲食不入脉細皮
寒氣少不能言有時發虚汗由脾胃虚耗耗則氣奪
由殼氣不入胃胃無主以養故形氣消索五臟之液
不收謂之五虚此為難治要能食者生及臟腑停寒
臍腹疞痛
附子(炮)肉荳䓻(麵包煨)牡礪(煆秤各一兩)細辛(去土蒂七錢半)乾
薑(炮)白龍骨(研)赤石脂(研)酸石榴皮(醋煑乾為度焙乾各一兩)
(半)良薑(去蘆一兩半)白礬(枯)訶子(去核各一兩)
右為末醋糊丸梧桐子大每服三十丸粟米湯下一
方白湯下無白礬訶子
加减平胃散
白术厚朴陳皮(各一兩)甘草(七錢)㯽榔木香(各一)
(兩半)桃仁黃連人參阿膠白茯苓(各半兩)
右為細末同平胃散煎服如血多加桃仁如熱泄加
黃連如小便澁加茯苓如氣不下後重加梹榔如膿
加阿膠如腹痛加芍藥甘草如濕多加白术如脉洪
加大黃四時以胃氣為本久下血則脾胃虚損血不
流於四肢入於胃以致血痢
治痢如聖散治一切痢疾無問久新或赤白或赤白
相雜日夜無度悉能治之紹熙壬子浙東提舉黃郎
中施此藥頗有效驗
當歸地榆縮砂仁赤石脂陳皮甘草
乾薑訶子肉石榴皮罌粟殼(各等分)
右為麄末三錢重作一服水一盞入烏梅一箇煎至
七分去滓赤痢冷服白痢熱服赤白痢温服年高娠
婦小兒皆可服忌生冷油膩物
斷痢湯治胸心下伏水
半夏(一升)生薑(五兩)茯苓甘草龍骨(各一兩)附子(一兩)
人參黃連(各三兩)大棗(十二枚)
右㕮咀以水八升煑取三升分三服
治諸痢及赤白痢不瘥羸瘦
用鼠尾草煑汁服亦末服粥飲調下一方赤下用赤
花白下用白花尤佳
治痢方
用生鷄子一箇連紙一幅烏梅十箇有肉者取鷄子
白攤徧連紙日乾摺作四重包撮烏梅安熨斗中用
白炭火焼乘烟將盡時以碗蓋覆候冷研令極細入
水銀粉少許和勻如大人患分為二服小兒分為三
服不拘赤白痢空心井花水調服如覺臟腑微有疎
利更不要湏再服
玄青丸治下痢勢惡頻併窘痛或久不愈諸藥不能
止湏可下之以開除濕熱痞悶積滯而使氣液宣行
者宜以通之兼宣利積熱酒食積黃瘦中滿水腫腹
脹兼治小兒驚疳積熱乳癖諸証唯洩瀉者勿服
黃連(去鬚)黃蘗大黃甘遂芫花(醋拌炒)大戟(各半)
(兩)牽牛(四兩取末二兩已上同細末)輕粉(二錢)青黛(一兩)
右為末勻水丸小豆大初服十丸後每服加十丸空
腹日午臨卧三服以通利為度後常服十五二十丸
數日後得食久病未瘥除者再加取痢痢後却常服
以意消息病去為度後随証用之小兒丸如黍米大
或麻子大退疳驚熱積不湏下者常服十丸(昔一人常用頗)
(能清利頭目寬膈美食使髭鬚遲白久用亦能黑髭鬢固牙齒使衰老氣革於面而手足陽眀經絡貫注)
(之憂思則氣結而血液不行燥熱拂欝而血衰不能榮養故早蒼黃鬢白此藥能使陽眀氣血宣通效)
輕粉粉霜碙砂(另研)雄黃(研)硃砂信砒巴
豆(去皮各一錢)黃丹(三錢)蠟(三錢)
右先研粉霜次旋入碙砂研細下雄黃硃砂信砒再
研下丹粉研勻别研巴豆爛為油與前藥研勻近火
上炙控熱别研蠟軟入藥勻搓作劑旋丸小豆大新
水下一丸小兒黍米大或止吐瀉痢疾調桂苓甘露
散或益元散亦得
秘方養臟湯治五色痢經驗
陳皮(去白)枳殼(去穰)黃連(去鬚)南木香烏梅(去核各五錢)罌
粟殼(去蒂膜蜜炙一兩)厚朴(去粗皮薑汁炙)杏仁(去皮尖)甘草(各五錢)
右剉散五色黑豆棗子煎紅痢生地黃春茶甘草節
煎服五色久不效加龍骨赤石脂人參楊芍藥一兩
為末蜜丸烏梅甘草湯下粟米飲亦可
乳香散治痢疾重者數服止
人參白术當歸地榆阿膠(各一兩)蚌粉(炒黃)
甘草(各一錢)乳香肉荳䓻(二箇麵褁煨)
右剉散每服三錢以水一盞煎七分去滓温服仍兼
服來復丹
地榆散治大人小兒脾胃氣虚冷熱不調下痢膿血
赤多白少或因腸胃乘虚為熱毒所滲下痢純血臍
腹疞痛裏急後重口燥煩渴小便不利純下鮮血或
先經下痢不應服熱藥悮服熱藥藴毒不散積於腸
間滲而成血者並宜服之
地榆(炒)乾葛(各半斤)茯苓(去皮)赤茯苓(各六兩)乾薑(炮二兩)
當歸(去苖三兩)甘草(炙四兩)罌粟殼(蜜炙十二兩)
右為末每服二錢用温熟水調下不拘時小兒三歲
可服半錢更量歲數加減與之若下痢純白或下紫
黑血腸滑不禁者不可服
黑虎丹治痢疾不止者
用十二月殺的猪膽可收一百之上將雄黃豆装入
膽内麝香少許隂乾看人大小每服五七粒為細末
如紅痢甘草湯下如白痢生薑湯下
獨神丸治一切赤白痢不問新久百藥不效者(一名獨聖)
(丸)
用罌粟殼十兩分作三分一分生用去蒂萼及穰一
分醋炒一分蜜炙為末用蜜丸小指頭大紅痢生地
黃春茶煎湯嚼下白痢烏梅甘草節但為末二錢陳
米鹽梅湯亦效一方薑煎一方用米醋一盞且炙且
蘸候盡色黃為度焙乾研為末煉蜜丸彈子大每服
一丸水一盞入生薑如指面大一塊搥破煎八分通
口服
樗白皮散治下痢諸藥不效
用樗白皮一握粳米五十粒䓤白一握甘草一二寸
䜴二合水一升取半升頓服小兒量大小加减
陟釐丸治百病下痢及傷寒身熱頭痛目赤四肢煩
疼不觧恊熱下痢或醫已吐下之腹内虚熱煩欲得
冷飲食不能消腹中急痛温食則吐乍熱乍冷状如
瘟瘧或小便不利氣滿嘔逆下痢不止
水中陟釐(五兩)厚朴(一兩)漢中木防已(六兩)黃連(三兩)隴西
當歸(四兩)紫石英(三兩)三歲醇苦酒(五升)上好豉(三升)
右皆取真新者以苦酒二升漬防己極令潤出之留
苦酒置以利刀切防已厚令一分使厚薄悉等以板
瓦覆着炭火上以厚紙藉瓦上布滿取防已以着紙
上訖從頭依次翻周而復始令色槁燥復投向餘苦
酒中更出着瓦上焙之如此盡苦酒止勿令火猛徐
徐焙冷極燥各搗下篩畢都合搗千杵以餘三升苦
酒漬豉一宿眀旦以瓦盆盛之以一盆覆之蒸五升
土下湏土氣通流熱出之於盆中研䜴以新布絞取
濃汁如棗膏法以和藥搗三千杵頓為丸皆如水中
鷄頭子大分着數囊中懸令隂乾取燥乃更盛着凾
以蠟蜜封其際勿令見風塵此藥三丸為一劑平旦
井花水服一劑晝服一劑暮服一劑皆水服之初服
寧少食當於未食前服藥若飲食消腹中調和者日
可一服若已瘥三二日可一服消息以意若病重藥
力未行者但益服之日可四五劑或時下不止者當
復更增令腹中有藥力飲食消是其效也新服藥未
安調當水飱助藥力心中了然後可作羹臛但當冷
食之耳若有時不喜冷食者正是藥力盡耳復益服
藥至一宿許則復欲盡冷也若欲不復藥者但稍温
食藥力自盡矣服藥不必強多飲水自隨體調耳久
虚服之如法禁熱食生魚肉蒜生菜酒緣酒力發藥
力令病者煩熱也又禁腥物及諸肥膩難消物皆莫
食若有風病加防風一兩人虚可加石斛一兩若宿
有下痢脾胃損弱者可加太一餘粮二兩半取石中
黃軟者若婦人産後疾加石硫黃二兩小便黃赤不
利加蒲黃一兩依方消息之無不得效胡治云舊
有五石赤石脂白石英鍾乳礬石并禹餘粮石各
四兩常以二目合之泊宅編云姚祐自殿監遷入座
母夫人病痢諸藥不效令李昂筮甄革有真人指靈
草語之一日登對上訝其色悴具以寔奏詔賜一散
子數服而愈久乃知椿莢子一味為末耳余撿本草
椿筴主大便下血今處處有之夏中生莢樗之有花
者無莢有莢者無花常見生樗上未見椿有莢者然
世俗不辨椿樗之異故俗皆以此為椿莢其寔樗莢
耳注云樗皮主再痢日華子云樗皮温無毒止瀉及
脚風入藥時用蜜炙藥性論云樗白皮之性號微熱
無毒能治赤白痢腸滑痔疾瀉血不止下白利成血
後不行足
治大人丹痢(出本草)
用紅蜀葵葉搗汁服之可恐腹痛即煖飲之
白馬骨(出本草)治水痢
以白馬骨莖葉煑汁服
主水痢不問冷熱(出本草)
取松楊皮濃煎令黑冷服一升瘥
治水痢(出本草)方見本門冷痢類
止水痢後渴不止(出本草)
以赤瓜實汁服之
治水痢(出本草)
以葎草煑汁及生汁服之
澁腹止瀉(出本草)
以橡斗子煑食之亦可止飢
主水痢(出本草)
以棎子生食之
九盞湯(出本草)主下痢不問冷熱赤白略帶休息久下
悉主之
以黃連長三寸三十枚秤重一兩半龍骨如棋子四
枚重四分附子大者一枚薑一兩半並切先以水五
合着銅噐中去火三寸煎沸便下著土上沸止又添
水五合如此九上九下内諸藥著火上沸轍下著土
上沸止又復九上九下度可得一升頓服即止
張仲景治痢紫參湯(出本草)
用紫參半升甘草二兩以水五升内甘草煎取半升
分温作三服
斷下藥
以酸石榴皮湏老木所結及陳久者微炙為末以焼
粟米飯為丸梧桐子大食前熱米飲下三十至五十
丸以知為度如寒滑加附子赤石脂各一倍
治下痢心胸滿腹不快腹中雷鳴或嘔吐
黃連橘皮甘草(各二兩)龍骨生薑半夏(各三)
(兩)人參大棗(十五枚)
右㕮咀以水一斗先煑一大沸内藥煑取三升分四
服並妊娠良
阿膠梅連丸治下痢不問久新赤白青黑疼痛諸症
金井阿膠(淨草灰炒透眀白别研不細者再炒研細)烏梅肉(去核炒)黃蘖
(剉炒)黃連當歸(焙)赤芍藥乾薑(炮)赤茯苓(各等分半)
(兩)
右為末入阿膠研勻水丸桐子大温米飲下十丸食
前夜五六服小兒如菉荳大忌油膩物
痢藥乳香散
白梅(一兩灰焼)棗子(一兩焼灰)罌粟殼(一兩焼灰)訶子(半兩焼灰)
右為細末每服一二錢水一小盞乳香黑豆大一塊
同煎七分不拘時温服
治痢方
用蠟茶細末不拘多少白梅和丸赤甘草湯下白痢
烏梅湯下泄瀉不止陳米飲下每服二十丸團茶尤
佳大凡痢疾不問赤白當先辨冷熱之異若手足和
暖則為陽當先服五苓散粟米飲調下次服感應丸
二十粒即愈若手足厥冷則為隂當服暖藥如已寒
丸附子之類如此治痢無不效有人夏月患痢一日
六七十行用五苓散立效
木香散治痢疾腹痛
南木香(五錢)地榆(一兩)黃連(七錢)青皮(去穰)赤芍藥枳殼
(煨去穰)乳香甘草(各五錢)
右為末每服二錢熱湯調服
酸石榴皮散治一切痢不問赤白或一日之間一二
百行一服便疎再二三服即愈
石榴皮陳皮甘草川當歸罌粟殼(去蒂穰各)
(半兩)
剉散用水十盞煎取三盞次用下藥
茯苓(七錢)粉草(七錢)北五味子(七箇作棗子)
右為末將前藥汁入此三味再煎五七沸去滓空心
服甚者不過兩劑輕者一劑立效
治痢如神
烏梅(七箇)楮實子(七箇)甘草(七寸)杏仁(七枚)米殼(七箇)雄黃豆
(四十粒)棗(七箇)生薑(七片)
右㕮咀水煎無時服之
治一切痢無效宜服此藥
巴豆(五七枚去皮心研紙褁壓出油)桃仁(二十枚去雙仁湯浸去皮尖麩炒黃)杏仁
(二十枚去雙仁湯浸去皮尖麩炒令黃)硃砂(一分)硫黃(一分)砒霜(一分)麝香
(半錢)
右同研令細用軟飯和丸菉豆大每服以粥飲下三
丸忌食熱物
遇仙立效散治諸般惡痢或赤或白或濃淡相雜裏
急後重臍腹絞痛或下五色或如魚腦日夜無度或
噤口不食未問大人小兒虚弱老人産婦並宜服此
御米殼(去蒂蓋炒黃)川當歸(洗)甘草(各二兩)赤芍藥酸
石榴皮地榆(闕)
右為粗散每服三錢水一盞半煎七分去滓空心温
服小兒量歲數加减以瘥為度忌生冷油膩腥臊等
物一方赤茯苓北棗等分
黑豆散
小黑豆(炒)川楝子烏梅甘草乾薑罌粟
殼(三箇去蒂穰)
右剉散煎七分將紗濾過澄自然汁空腹服
治大人小兒痢疾
胡椒甘草米殼䓤白乾棗杏仁竹
葉(七片)
右㕮咀水煎服之神效
又方治暑毒濕氣下痢
右用雄黃一味乾蒸研為末甘草調服即效
如聖飲治痢
㯽榔(半兩)大附子(半兩)甘草(半兩)地榆(半兩)陳橘皮(二錢去白)
右為粗末每服半兩作一服水一盞半紫蘇莖舊者
一二寸煎至一盞空心食前熱服留滓再煎如瀉不
止必多服屡試皆效
救命延年男婦一切重痢
黃連(六兩)乾薑川當歸阿膠(各三兩)
右為末米醋煑阿膠令消盡量藥多少令醋恰好不
可剰將藥末搜醋丸梧桐子大每服二十丸飯飲吞
下
駐馬丸主救命延年治男婦一切重痢(方見本門合痢類)
消食止痢令人強徤及服食未能斷榖者
以橡斗子啖之蓋橡斗子非果榖而最益人氣無氣
而受氣無味而受味常服最有益
平補散治痢後不止手足冷此藥補之温脾正氣
白术甘草白薑陳皮(各二錢)茯苓木香(各一)
(錢)肉荳䓻(三箇煨)
右為末食前空心乃可服鹽湯下一錢日三四服痢
止手足温食進却住服
金粟湯治男婦室女小兒一切下痢不問新久冷熱
不調日夜無度臍腹絞痛即痢肢體困倦小便閉澁
不思飲食漸瘦又治傷生冷脾胃虚弱飲食不消腹
脹腸鳴泄瀉不止連月不瘥並宜服之
陳皮(去白一兩一分)車前子(炒四兩)乾薑(炮二兩)甘草(炒)罌粟
殼(去穰蒂蜜炒各半斤)
右為末每服二錢水一盞棗一箇薑二片煎七分空
心食前稍熱服或飯飲調下亦得忌生冷油膩魚鮓
醬等物
治痢疾
黃連巴豆(去殼各二兩)
右和炒赤色分㨂各另研為末以菉豆打糊為丸粟
米大作記認二處各自安頓巴豆末作一處為丸黃
連末别作為丸白痢黃連丸二十粒米湯米泔下赤
痢用巴豆丸二十粒井水下
黃連丸療痢無問冷熱並主之(一名黃連阿膠丸方見本門白痢類)
&KR1608;角丸但是痢服之無不瘥
&KR1608;角(屑取黑色文理粗者産后稱佳)宣府黃連金州黃蘖(赤色緊薄)
(者)苦參(多買輕搗)川當歸(五物取粉)
右等分别搗搗了秤和為散空腹爛煑穤米飲和一
錢服之日再忌粘滑生菜油膩
腸風黑散治荣衛氣虚風邪冷氣進襲臟腑之内或
食生冷或啖炙煿或飲酒過度積熱腸間致使腸胃
虚弱糟粕不聚大便鮮血臍腹疼痛裏急後重或肛
門脱出或久患酒痢大便頻併並皆療之
敗㯶(焼)木饅頭(焼)烏梅(去核)甘草(炙各二兩)
右為細末每服二錢水一盞煎至一盞空心温服
治痢
紫苑桔梗赤芍藥白术(已上各等分)
右為細末每服三五錢細切羊肝拌之作麵角兒焼
服之白湯送下
食前蒼术芍藥湯治痢疾痛甚者
蒼术(一兩)芍藥(一兩)黃苓桂(各五錢)
右剉每服一兩水煎
訶子散如腹痛漸已泄下微少宜止之
訶子皮(一兩生熟各半)木香(半兩)黃連(三錢)甘草(炙各二錢)
右為細末每服二錢以白术芍藥湯調下如止之不
已乃内有餘邪訶子散内加厚朴一兩竭其邪氣也
若泄久不愈者多傳變為痢疾太隂𫝊至少隂是為
鬼邪先以厚朴枳實湯防其大變
黃連阿膠湯治毒痢及腸蠱注下血如豚肝心煩腹
痛又脉或大或小浮熖而起下血如豚肝五内切痛
此或因服五石湯丸逼損氣甚則血自百脉經絡而
耒注下甚蠱毒此為難治
阿膠(一兩炒)黃連(二兩)黃栢(一兩炒)梔子仁(半兩)
右為粗末每服四錢用水一盞煎七分去滓服不拘
時
聖棗子(出醫方集成)治一切下痢臍腹疞痛
木香(二錢半)乳香(别研)沒藥(别研各一錢)肉荳䓻(二枚麵褁煨)
右為末每服一錢大乾棗一枚去核先入一半藥末
在内次用水浸巴豆半粒再入藥末半錢合定用油
餅紙裹一指厚火煨麵熟為度去麵巴豆不用只細
嚼棗藥空心米飲下一方用乳香一兩研肉荳䓻二
兩煨作末陳米糊丸效
猪肝丸(出千金方)治下痢腸滑飲食及服藥俱完出者
猪肝(一斤熬乾)黃連烏梅肉阿膠(各二兩)胡粉(七棋子大)
右為末蜜丸梧桐子大酒服二十丸日三亦可為散
服方寸匕
郁子丸(出危氏方)治痢後風手足不能屈伸或麻痘証變
手足筋急亦能治之
郁李仁枳殼川獨活鼈甲(醋炙黃)
右等分為末木瓜湯調下
治一切痢有效(出聖惠方)
寒水石(一分)附子(一分炮去皮為末)砒霜(一分)定粉(一分)
右都研粉以水浸蒸餅和丸如黍米大每服三丸不
拘時以新汲水下忌食熱物
又方(出聖惠方)
硃砂(二兩)硫黃(一兩)砒霜(半兩)黃丹(一兩微炒)
右和細研如粉水浸蒸餅和丸桐子大每服以冷飲
下一丸忌食熱物
又方(出聖惠方)
巴豆(十枚去皮心出油)硫黃(三分)硃砂(三分)
右為細末研如粉以麵糊和丸菉豆大每服以新汲水
下二丸忌食熱物
又方(出聖惠方)
白礬(一兩焼灰)硃砂(半兩)麝香(半錢)
右都研如粉糯米飯和丸如黃米大每服不計時以
二宜湯下十丸
又方(出聖惠方)
巴豆(七枚去皮心出油)深色臙脂(二錢)
右先研巴豆末次入臙脂同研令細煮棗肉和丸
黍米大每服以冷飲下三丸小兒一丸忌食熱物
黃丸子(出醫方大成)止諸痢
黃連(八兩)枳殼(四兩)大黃栢皮(四兩)
右為末麵糊為丸空心飲湯下如裏急後重加枳殼湯
下
參附湯(出危氏方)
人參綿附(炮去皮臍)肉荳䓻(微火煨裂)
右剉散每服二錢水一盞半生薑七片棗二枚煎食
前服
治痢緊嚴絶妙
金櫻花葉及子罌粟殼(去穰及蒂萼醋炒)
右為未用蜜丸手指頭大五花痢用春茶陳皮煎湯
如痢用蜜一匙春茶烏梅煎湯服下
香茸丸(出危氏方)治下痢危困氣血衰弱
麝香(半錢别研臨時入)鹿茸(刮去皮毛酥炙一兩)
右鹿茸為末方入麝香以燈心煑棗肉為丸梧桐子
大每服五十丸空心食前用米飲下若再添入乳香
半兩尤有效
楊梅方和五臟能滌腸胃除熱潰氣切不可多食甚
能損齒及筋亦能治痢用楊梅焼灰服之
獨聖丸治痢
用川烏頭一箇好者柴灰火焼烟令盡放地上盞子
合良久細研用酒蠟丸大如麻子每服三丸亦痢用
黃連甘草黑豆煎湯冷吞下如白用黑豆甘草煎湯
放冷吞下如瀉及肚疼水吞下每於空心服之忌熱
物
治癆痢及癥瘕甚效
用羊腎合脂為羔以蒜虀食脂一升甚驗
治下痢
用小麥炒粉一合和服斷
治痢藥(出百一選方)
用罌粟殼并去核鼠查子各數枚焙乾末米飲下治
噤口痢鼠查子即糖毬
百水散(出百一選方)治一切痢不問赤白或一日之間一
二百行只一服便疎再三服即愈魏不伐方
罌粟殼(三斤去皮上下蒂頂隔剉成片子蜜炒令赤色净秤)厚朴(三斤去粗皮净炒用)
(生薑汁淹一宿炙令薑汁盡為度)
右為細末每服二三錢米飲調下忌生冷油膩魚酥
毒物三日
三神丹治痢疾(方見本門赤白痢類)
濟泄丹治痢疾
巴豆(七粒去殼膜)丁香(四十二箇)胡椒(四十二箇)
右藥為末糯米和丸菉荳大每服一丸赤米飲下白
薑湯下赤白薑飲湯送下男婦皆可小者小丸一方
各用一百三十三箇赤痢蜜湯下白痢砂糖湯下
痢疾藥
黃栢(一兩用蜜炙透)巴豆(三錢不去油)
右為末滴水為丸梧子大每服三丸赤甘草湯下白
薑湯下小兒一丸心痛艾醋湯熱服氣噎薄荷湯下
治千百種雜下(出肘後方)
黃連(三兩)烏梅(四十枚)
右以水八升煑取四升停冷内鷄子白一枚攪調又
煎取二升分為三服一方下痢熱諸治不瘥為末蜜
丸桐子大每服二十丸三夜
薑茶治痢法(出危氏方)治赤白冷熱諸痢及暑毒食毒治
痢下腹痛肚皮熱手不可近
用老生薑切如豆許與茶葉等分用新水煎一服一
方如白痢用蜜赤痢用薑末效服真人養臟湯再加
芍藥當歸立止若熱痢即留薑皮冷即去皮大炒薑
能助陽茶能助隂二者能調隂陽失宜
治痢(一名沙調散出經驗良方)
用臘茶不拘多少新舊細研如赤痢用蜜同水煎白
痢用連皮薑研自然汁同水煎每水一盞煎半盞空
心服二服即愈經騐方用臘茶二錢湯點七分傾一
蛤蜊生麻油在内攪勻空心服之須臾腹痛大下即
止予少年親服之作效
真方聖散子治男婦脾胃受濕中脘停寒吃物頻傷
心胸滿悶脇肋膨脹腸鳴虚痞小腹堅痛臍下強急
或大便不調水榖遲化裏急後重下痢膿血或五色
或便如魚腦或如豆汁或有鮮血或如爛肉日夜無
度久不愈嗜卧怠惰虚瘦肢體沉重寒熱不時此藥
固養脾胃温中止腹痛服之有效
御米殼(五兩搗碎醋炙黃色)甘草(炙黃)赤石脂烏魚骨(去皮)肉
荳䓻(麺褁煨去麺)楝丁香訶子皮乾薑(炮各二兩)
右為末每服先用水一盞入如乳香少許煎七分沸
調藥末二錢和滓食前熱服
治痢疾
用臘月雀兒割開腸肚去皮毛用去皮巴豆一箇放
在内入沙石罐内盛頓炭火焼作黑研細另用好酒
煑黃蠟百十沸將蠟取出磁盞内化開黃蠟却將雀
兒末一處為丸每服一二十丸不拘時候如紅痢甘
草湯下白痢乾薑湯下花紅痢甘草乾薑湯下
蘹香子方治瘴痢渾身熱連背項
用茴香子搗取汁服
治痢亦治瀉血
用芫荽子一合搗碎赤者用糖水調白者用生薑自
然汁調水服一方酒調服
又方用砂糖水作雜椒料等物將烏龜去殼爛煑食
之以多為度即愈
交和散治痢
用御米殼去隔蒂乾淨安排新瓦上炙焦黃為末次
入平胃散如赤則用御米殼末二錢白則用平胃散
二分次飲湯調下
治暑痢
用五苓散粳米煎湯送下消暑丸
治痢
用杜蒺藜炒為末酒調二三服
楮實方治瘴痢無問老少日夜百餘度者
取乾楮葉三兩熬搗為末煎烏梅湯服方寸兼取羊
猪裏膜内榖道痢出即止
治疳痢方
取樗根搗絞汁一鷄子殼許和粟米泔一鷄子許服
以知為度即瘥甚騐如神小兒加减用之
治痢
用黃丹不拘多少熔黃蠟和劑為丸豌豆大每服三
丸赤痢甘草湯下白痢乾薑湯下赤白痢甘草乾薑
兼用之
一方治痢
東榆西柳樹南桃塞北雲桑節節高
此是周公出行法萬兩黃金也不消
治卒下痢多驗方
用韭葉煑鯽魚鮓食之
治暴痢方
用小鯉魚一枚焼為末米飲服之大人小兒俱服得
一方四兩去鱗紙褁火煨煑粥飲下
又方用搗蒜兩足下貼之
治卒下痢湯方(方見本門諸瀉類)
普濟方卷二百九
