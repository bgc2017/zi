普濟方卷二百二十二明周王朱橚撰
諸虚門
補虚治下小腸(附論)
夫腎與膀胱俱虚其氣盛有餘則病小腸痼二經俱虚
則寒邪乘之久而不愈傳為小腸之疾補虚之法去腎
間寒邪嘗須温煖盖為此也故令補虚又參以治小腸
之藥
方
蘹香子丸(出聖濟總錄)治小腸虚寒撮痛
蘹香子(炒)蜀椒(去目合口者炒取紅)附子(炮製去皮臍)巴戟(去心)木
香青橘皮(湯浸去白焙)青鹽(别研)楝實(剉炒)蓯蓉(酒浸切焙)阿
魏(醋化麩和作餅炙)乾蝎(去土炒)蓽澄茄補骨脂(炒)葫蘆
巴大戟(各一兩)肉豆䓻(去壳三枚)硫黃(舶上者研一兩)
右為末用白羊腎四對去筋膜砂盆内研如麵將藥
一處木臼中更入煉蜜杵千百下丸如桐子大每服
温酒下二十丸元氣虛寒煨葱白熱酒下三十丸空
心食前服
葫蘆巴(出聖濟總錄一名補骨脂丸)治腎臟虚憊腰膝疼小腸膀胱
等氣攻衝(方見本門補虚益精髓類)
内固丸(出聖濟總錄)治下元虚冷臍撮痛及小腸氣疼
丹砂(研一錢)硇砂(水飛研一分)蘹香子(炒)芫花(醋化煑炒焦黃色)
玄胡索(研)海蛤楝實(取肉麩炒)半夏(湯洗七次)葫蘆巴
芸蒿子(研)海桐皮(剉各半兩)沒藥(研)乳香(研)紅娘子(糯米)
(别研炒各一兩)良薑
右為末酒煑糊和丸如桐子大每服十五丸炒薑湯
鹽酒温下食前
楝實散治小腸撮痛
楝實(剉炒)莪术(煨剉)三稜(煨剉)芎藭補骨脂(炒)兔絲子
(酒浸另搗各半兩)木香葫蘆巴桂(去皮)蘹香子(炒)蓽澄
茄陳皮丁香(各一分)
右為散每服二錢七熱酒或生薑湯調下食前服
蘹香附子丸治積年傷憊小腸久冷及痃氣
附子(炮去皮臍)桂(去皮)葫蘆巴馬藺花(炒)蘹香子(炒)
青皮(去白焙)楝實(取肉炒)乾薑(炮)巴戟(去心)補骨脂(炒各半兩)
右為末酒煑糊和丸如桐子大每服空心鹽湯酒下
二十丸
木香丸治下元虚冷臍腹撮疼及膀胱小腸氣痛
木香(半兩)乾蝎(去土炒)阿魏(醋化麵作餅炙各一兩)蘹香子(炒)天
麻(酒浸切焙)海蛤牛膝葫蘆巴(炒)銀礦(醋末細研各半兩)
右為末粟米飲丸如芡實大每服一丸炒薑鹽酒化
下食前服
玉蘂丸治元陽虚憊臍腹冷疼面黃肌瘦多困少力
腰膝痠疼飲食減少膀胱小腸氣疼脾虚滑泄
木香(三分)蘹香子(炒)蝎稍(各半兩)附子(炮去皮臍一兩)白礬(燒令)
(汁枯一分)陽起石(煆)硫黃(研各半兩)硇砂(飛研一分)
右為末酒煑糊為丸如桐子大每服二十丸温酒下
小腸膀胱焼綿灰熱酒下隂陽二毒傷寒甘草湯下
泄痢虚滑不止腹内撮痛煎艾湯下婦人赤白帶下
沒藥酒下脾胃虛弱米穀不化温酒送下並食前服
吳茱萸散治小腸虚冷氣痞腹如刀刺或繞臍結痛
冷汗宜服
吳茱萸(一分湯泡焙乾微炒)厚朴(半兩去皮塗薑汁炙)芎藭(半兩)乾薑(半兩)
(炮剉)附子(三分炮製去皮臍)甘草(半兩炙微赤剉)
右為散每服三錢水一盞煎至八分去滓不拘時稍
熱服
鹿茸丸治小腸虚冷小便數多
鹿茸(一兩去毛酥炙微黃)白龍骨(一兩燒過)桑螵蛸(三分微炒)附子(一兩)
(半炮去皮臍)椒紅(一兩炒)山茱萸
右為末煉蜜搗一二百杵丸如桐子大每服空心鹽
湯下二十丸
芍藥湯治小腸虚冷時發搐痛不思飲食或時乾噦
補虚臟腑
芍藥牡丹皮莎草根(炒去皮)高良薑(各一兩)木香
附子(炮去皮臍各半兩)
右剉如麻豆每服三錢七水一盞生薑三片棗二枚
擗煎七分去滓温服
青鹽丸治下元積冷傷憊筋骨無力小腸氣痛并腎
臟風毒腰膝乏力沈重
青鹽(研一兩)天雄(炮去皮臍)蘹香子(炒)青皮(湯泡去白炒)附子
(炮去皮臍各一兩)牡蠣(研三兩同青鹽入小甆合内以鹽泥固濟令乾燒通赤出候冷再研)
(勻)
右除前二味外搗羅為末再同研勻酒煑糊和丸如
桐子大每服二十丸温酒鹽湯任下不拘時服
腽肭臍散治下元久冷虚氣攻刺心脾小腸冷疼不
可忍
腽肭臍(切焙)吳茱萸(洗焙炒)甘松(洗焙)陳皮(浸去白)良薑(各一)
(分)
右為末先用猪白&KR1004;一箇去脂膏入葱白三莖椒十
四粒鹽一捻同細剉銀石器中炒入無灰酒三盞煑
令乾去滓每服七分盞調藥二錢七日三
正元煑散補虚治小腸氣
楝實(取肉炒)木香桂(去皮各半兩)甘草(炙一兩)蘹香子(炒一)
(分)
右為散每服三錢水一盞煎七分臨熟入鹽少許温
服温酒調服亦得
巴戟煎丸治小腸積冷飲食減少面多虚黃手足常
冷
巴戟(一兩另研末去心)舶上茴香(二兩炒)川楝子(二兩麩炒)馬藺
(二兩醋炒紫色)牛膝(二兩酒浸三日去苗焙乾)黑附子(一兩炮去皮臍)蓯蓉(二兩)
(去土酒浸三日焙乾)破故紙(一兩)葫蘆巴(一兩)芸臺子(二兩炒)
右件十味搗羅為末再將巴戟末以好酒二升入白
麩少許同熬成膏拌衆藥勻再杵三五百下丸如桐
子大每服十五丸至二十丸空心鹽湯下
補虚益髭髮(附論)
夫手陽明經其支絡主髭足少陽經其榮在鬢足少隂
經其華在髮三者經絡所屬雖不同然所稟血氣則一
也故血氣内充則能上榮於髮鬚若本臟虚損則督衰
弱精血不榮骨髓枯竭則髭鬚頒白甚者墮落治宜補
精益血之劑則可變白反黑間有揩齒以烏髭鬚者盖
齒者骨之餘髓之養也
復老還童丸(出德生堂)補下元烏髭鬚
蓯蓉(酒浸)兔絲子(酒浸)巴戟(酒浸去心)牛膝(去蘆酒浸各一兩)山藥
川楝子(鹽炒)蛇床子(炒)茯神八角茴香黃芩
五味子續斷人參枳實㯽榔乾薑
(各一兩)丁香(母者佳)乳香木香沈香白檀(各半兩)
右為細末煉蜜為丸先入井花水一盞和藥杵一千
餘下方丸如桐子大每服三十五丸空心温酒下
地黃煎丸(出聖濟總錄)治諸虚損調順榮衛補填骨髓續筋
脈助真元滑肌肉駐顔色益氣烏髭髮
地黃(二十斤沈者净洗隂乾令水乾盡木臼杵絞汁餘滓更入法酒五升重杵再熬與前汁相)
(和於銀石器内慢火煎柳木篦子攪膏放冷入烏雞子青十一枚大麻油五合攪勻次入諸藥)山
芋(四兩)鹿角膠(久燥三兩)山茱萸(焙一兩)牛膝(酒浸切焙)蓯蓉(去皮)
(酒浸切焙)兔絲子(酒浸一宿搗爛拍作餅子)巴戟(去心)茯苓(去皮)虎骨(酥炙)
附子乾漆(炒)牡丹皮(剉焙)澤瀉(炮)續斷(各二兩)生地
黃(焙木臼内搗)熟地黃(焙木臼内搗)甘草(炙剉各四兩)
右除地黃外搗羅為末入煎和木臼搗千數丸如桐
子大早辰日午空心温酒或鹽湯下四十丸加至六
十丸初服擇日齋潔服藥後忌房事百日甚有神效
忌葱蘿蔔蒜并辛熱者
養壽丹(出御藥院方)補五臟散麻痛駐容顔黑髭髮壯筋骨
久服不老
遠志(去心)菖蒲巴戟(去心)白术茯苓地骨皮
續斷枸杞子菊花細辛地黃車前子
何首烏牛膝蓯蓉兔絲子(三味酒浸)覆盆子
(各半兩)
右為細末煉蜜和丸就復臼千杵丸如桐子大每日
服二十丸空心酒下
地金丸(出聖濟總錄)治氣血虚損補益烏髭髮(方見本門補虚益血類)
神仙六子丸(出御藥方)治男子血氣衰敗未及年五十之上
髭髮頒白或年少人髭髮蒼黃若服此藥百日内變
黃白色如黑漆
兔絲子(酒浸一宿焙)金鈴子枸杞子覆盆子五
味子(焙)蛇床子(炒)何首烏(酒浸一宿切焙各一兩)地骨皮
牛膝(酒浸一宿焙各三兩)熟地黃(三兩焙)舶上茴香(鹽炒二兩)
右為末用前項藥酒浸兔絲子酒澄清作麵糊為丸
如桐子大每服五十丸空心食前温酒送下日進一
服如要疾黑前件藥内加人參茯苓菖蒲各一兩若
服此藥大忌葱白韮薤蒜之物常服養精神氣血壯
筋骨補腎水滑肌膚駐容顔黑髭髮此藥甚效騐
烏金丸(一名巨勝丸)治滋血氣壯元陽髭髮反黑(方見本門補益諸疾)
(類)
真人換白丸(出御藥院方)治血氣不榮髭髮衰白
白芷甘菊花桂(去皮)苣勝子茯苓(去皮各三分)牛
膝(酒浸切焙)蓽澄茄(各半兩)覆盆子(一分)連子草(一兩)
右為末煉蜜和丸如桐子大每服空心温酒下三十
丸晩食前再服二十丸飲少酒行藥力兼治風疾一
名烏金丸用温麵糊為丸
太乙護命丸治元臟虚損兼實臟腑變白返黑滿骨
髓令風邪不能侵久服除百病益精血延年却老
甘菊花麥門冬(去心焙)枸杞子(焙)白术人參
白茯苓遠志菖蒲(石上者)桂(去皮各六兩)熟地黃(焙)
右擇開成日搗羅為粗末取春採生地黃五十斤絞
取汁同藥末於銀石器内逐旋入地黃汁微炒候入
盡汁焙乾再搗為末煉蜜和丸更入酥少許同搗三
千下丸如桐子大每服空心食前清酒下二十丸漸
加至五十丸復漸減至二十丸週而復始
覆盆子丸(出御藥方)壯筋骨益精明目黑髭髮
覆盆子(去萼)遠志(去心)杜仲(炒□絲)地膚子(炒香各一兩)枸杞
子(焙乾)破故紙(鹽炒)山茱萸(取肉)山藥(另取末)栢子仁(炒香另研)
(各二兩)胡桃肉(去皮一兩另研)
右為細末將山藥末同白麵酒糊丸如桐子大每服
四五十丸空心酒下
加減仙茅丸(出御藥院方)強筋骨益精神明目黑鬚鬢
仙茅(二斤米泔浸五日去赤水用銅刀子去皮用銅刀剉碎夏月止浸三日隂乾不見日秤一)
(斤)蒼术(二斤米泔浸五日或二日亦得去皮焙乾一斤)車前子(十二兩)枸杞
子(一斤)栢子仁(微炒黃搗)茯苓(去皮)茴香(炒香各八兩)生地黃(焙乾)
熟地黃(焙乾各四兩)
右為末酒煑糊和丸如桐子大每服五六十丸食前
温酒下日二服漸加至七八十丸
木香丸滋隂養正補腎秘真堅固骨髓調榮衛悦顔
色黑髭髮
山茱萸(不去核)蓮花蘂(各一兩)白茯苓木香(各二兩)破
故紙兔絲子(酒浸三日焙乾各五兩)胡桃仁(半斤微去油研爛)
右為末煉蜜和丸如桐子大每服七十丸温酒送下
空心每日一服
仙茅丸(出御藥方)治男子真氣不足常服強筋骨益精神明
目黑髭髮
仙茅(二斤糯米泔浸五日去赤水用銅刀去皮銅刀剉取一斤夏日止浸三日隂乾不見日)
舶上茴香(半兩)蒼术(二斤米泔浸五日或三日去皮焙乾取一斤)馬藺花
栢子仁(各半兩)椒紅(二斤醋炒取紅一斤)熟地黃(一斤焙乾半斤)
右為細末醋煑糊為丸如桐子大酒亦得每服三十
丸至四十丸或五十丸食前温酒下日二服漸加至
七八十丸
草還丹(出聖濟總錄)治氣血虚瘁髭髮變白
牛膝(酒浸切焙)熟地黃(焙)枳殼(去穰麩炒)地骨皮(各一兩)兔絲
子(二兩酒浸一宿時研爛入諸藥)
右為末煉蜜和木臼再杵千下丸如桐子大如菉豆
大每服三十丸温酒下空心食前一方鹽湯下
草還丹(出聖濟總錄)治氣血虚瘁髭髮變白
生地(淨洗)石菖蒲(節密細者)牛膝(酒浸切焙)地骨兔絲子(入鹽)
(少許乘熱取末)肉蓯蓉(酒浸一宿細研切焙各等分)
右為末煉蜜和丸如桐子大每服以丹砂為衣空心
温酒下四十丸日午再服二十丸一月内百疾俱退
一年白髮俱黑身體有力顔色如童睡少慾薄十年
之後預知前事
延壽丸(一名平補乾地黃丸出聖濟總錄)治諸虚及虚風烏髭髮
牛膝(酒浸切焙)乾地黃(焙)枳殼(去穰麩炒)地骨皮(各一兩)兔絲
子(二兩酒浸一宿研爛入諸藥末)
右為末煉蜜和木臼中再杵千下丸如菉豆大每服
三十丸温酒下空心食前一方鹽湯下
五精酒治萬病髮白返黑齒去更生
黃精(四兩)天門冬(三斤去心)松葉(六斤)白术(四斤)枸杞子(五斤洗)
右皆用生者内釡中以水三石煑之一日去滓取汁
漬麴如家釀法酒熟取清任性飲之一劑常年補養
忌鯉魚桃李雀肉等
青蛾丸(一名杜仲丸出御藥院方)治黑髮去風長年及肝腎虚腰脚
腿重痛脚氣常服壯筋骨補虚損益精髓返老還童
(方見本門補虚痼冷類魏將使蛾丸)
益髮令黑(出本草)
以椰子漿塗頭
南燭煎(出本草)益髮髭及容顔兼補煖方
以三月三日採南燭葉并蘂子入大净瓶中乾盛以
童子小便浸滿瓶固濟其口直閉處經一週年取開
每日一二次温酒服之每酒一盞調煎一七極有神
效
靈芝丸(出聖濟總錄)治氣血不榮變白返黑
三葉酸(一斤隂乾)黑桑椹(一斤暴乾)
右為末煉蜜和丸如彈子大每服温酒化下一丸日再
枸杞酒(出聖惠總錄)治精血虚損變白輕身
枸杞子(三斤)生地黃(汁三升)
右每以十月壬癸日面東採枸杞子先以好酒二升
於瓷瓶内浸二十日了開封再入地黃汁不犯生水
者同浸勿攪之却以紙三重封頭候至立春前三十
日開瓶空心煖飲一杯至立春後髭髮黑勿食蕪荑
葱
何首烏丸(一名二多丹)補煖臟腑袪逐風冷利腰膝強筋骨
黑鬢髮駐容顔(方見本門補益輕身延年類)
白术酒治萬病黑髭髮
以白术二十五斤㕮咀以東流水二石五斗於不津
器中積之二十日去滓内汁於大盆中夜候流星過
時抄己姓名置盆内如是五夜汁當變如血取以漬
麴如家醖法造酒熟取清任性飲之十日萬病除百
日白髮返黑齒去更生面有光澤久服長年忌李桃
雀肉等此酒至誠有靈風病服之百神衛人
何首烏丸治男子元臟虚損髮白再黑填精補髓
首烏(半斤)蓯蓉(六兩)牛膝(四兩)
右將首烏半斤用棗拌首烏甑内蒸棗軟用刀切焙
同為末棗肉和丸如桐子大每服五七丸嚼馬藺子
下酒服食前一服加一丸日三服四十丸數即止却
加至數效如神妙
神仙一井金丹補虚真元大壯腰脚久服髭髮不白
齒牙牢固進飲食明目聰耳行步輕快
牛膝(三兩酒浸三日)烏藥(二兩)羌活(一兩炒)川椒(三兩去子炒秤)金毛
狗脊(一兩炒去毛)白附子(三兩)南星(一兩炮)木鱉子舶上
茴香(一兩)萆薢(一兩黑豆煑)黑附子(三兩泡去皮秤)地龍(一兩瓦上炒去)
(土秤)防風(一兩去蘆)首烏(三兩黑豆半碗水三碗煑去皮)赤小豆(一兩)骨碎
補(一兩去毛炙)白蒺䔧(一兩去刺炒)綿黃芪(一兩去蘆蜜炙)五味子
(一兩炒)全蝎(一兩)覆盆子(一兩炒)青礬(一兩炮青)蓯蓉(三兩酒浸)
(三日)
右件為末無灰酒煑糊和丸如桐子大每服五十丸
浸五味子湯下空心日午服此藥大有神效兼進飲
食服至百日逢火日摘去白為黑
(余在淳安主簿李淵云乃祖通判公少服一井金丹至老髮不白後在都城訪楊五倅聞先和王晩年髮)
(不白所服何藥荅曰某未嘗知遂向老藥童叩之云先和王常服一井金丹後盧陵見前柳守趙鼎六十)
(餘年髭髮皆不白衆以為潤澤者僕子細視之非是染者渠云自然如此繼過豫章其子非作酒官托丘)
(倖叔獻詢叩渠云大人平生只服一井金丹方知此藥之妙皆得其方但其間有小不同今併載之一方)
(減川椒一兩白附子一兩木鱉子黑附子首烏合一兩每服二十丸五味用泡湯下其他方五味煎酒下)
(一方黑豆半碗水二碗同羌活萆薢首烏一處煑豆熟為度去豆不用只用三味藥一方萆薢黑豆同首)
(烏一處煑)
枸杞子丸滋補真元通流血脈潤澤顔色久服烏髭
髮延年耐老
枸杞子苣勝子兔絲子覆盆子當歸(洗焙)
乾地黃(洗焙)白茯苓白芍藥白芷山藥蒺
䔧牛膝(酒浸一宿)玄胡索蓽澄茄白术(以上十五味各)
(一兩)破故紙(三兩炒)
右件為細末用無灰酒煑糊和丸如桐子大候乾以
蒼耳葉罨一宿每服三十丸至五十丸温酒鹽湯任
下空心髮黑不老
一方取石蓮食之經秋正黑者良
補虚明耳目(附論)
内經謂智者有餘有餘則耳目聰明身體輕強老者復
壯壯者益智盖腎開竅於耳肝開竅於目腎臟二水木
之相生者也若腎精不足肝元自虚水木不能相生其
竅俱不和故耳聽不聰目視不明當補下經以益之
方
夜光丸治虚腎弱風毒上攻眼目視物昏花不明久
漸變内障常服降心火益腎水明目除昏夜可讀細
字
天門冬(去心焙)麥門冬(去心焙)生地黃(懷州者)熟地黃(懷州者)
新羅參(去蘆)白茯苓(去皮)乾山藥(各一兩)枸杞子(揀净)牛膝
(酒浸另搗)杏仁(去皮尖炒)金釵石斛(酒浸焙乾另搗)草決明(炒)甘菊
花(揀净)兔絲子(酒浸焙乾另研)羚羊角(鎊各七錢半)蓯蓉(酒浸焙乾另研)
五味子(炒)防風(去蘆)甘草(炙赤色剉)沙苑蒺䔧(炒)黃連(去鬚)
(炒)枳壳(去白麩炒)撫芎生烏犀(鎊)青葙子(各半兩)
右除另搗外同為細末煉蜜和丸桐子大每服三五
十丸空心温酒送下鹽湯下亦可
蓯蓉木煎丸(出聖濟方)治肝腎氣虚耳目不聰明及一切冷氣
腹脇疼痛久服延年輕身爽神益氣補壯筋骨
蓯蓉(一斤以酒浸净刮去皮及沙石細細切焙乾搗羅為末秤)牛膝(八兩去苗酒浸剉焙)
(乾搗羅為末秤)兔絲子(嘗甜骨者以水淘去浮者四兩半酒浸三五日入盆内研如泥又用)
(法酒二斗五升勻調同煎四味入銀器内重湯慢火熬成膏不住手攪勿令焦仍相度後藥末多少)
(或鞕更入煉蜜些須不可過軟所貴滋潤易為丸也)木瓜(嘗甜者以水淘去浮者四兩半酒浸)
(三五日以麵爛為末沙盆内研如泥用)附子(六枚炮製去皮臍剉以青鹽末三兩拌和勻炒)
(黃色同用)鹿茸(去毛酥炙)紅椒(四兩)麋角(鎊末五兩用酥拌和炒黃色)肉豆
䓻(二兩)補骨脂(净三兩焙炒香)木香(二兩)楮實(紅熟者用三兩半掏去浮者焙)
(秤)巴戟(二兩去心炒黃)桂(去皮三兩)㯽榔(二兩剉)乾薑(三兩炮製)蛇床
子(揀净二兩)
右搗羅十三味為細末將前和成劑再入臼内搗三
二千下入真酥少許丸如桐子大每服三十丸空心
温酒鹽湯任下亦得加至五十丸晩食前再服
五補丸(出聖濟方)治男子元臟虚憊目昏耳聾陽道衰弱多
小便膀胱積滯臍下疼痛疝氣攻疰夜夢鬼交多恍
惚腰重胯痛脚膝痠疼筋力困乏并婦人血海或子
宫虚冷久冷面黃顔色心腹疼痛四肢羸瘦丈夫久服
烏髮鬚駐顔色進飲食壯氣女人久服除風氣諸症
巴戟(去心)牛膝(酒浸焙)山芋蜀椒(去目并合口者)蓯蓉(酒浸令乾)
(切焙四兩)附子(炮製去皮臍)黃茋(剉)桃仁(水浸令乾去皮尖二仁炒)補骨
脂(酒浸)蘹香子(舶上茴者各三兩炒)木香人參白茯苓
山茱萸五味子桂(去皮)羌活(去蘆頭各二兩)
右為末酒煑麵糊和丸桐子大每服三十丸鹽湯温湯
下空心食前
通經丸(出御院方)益血明目通經絡壯筋骨
生地黃白茯神(去皮木)白芍藥當歸(去蘆)巴戟(油炒)
(焙乾用)楮實子五味子遠志(去心各一兩)覆盆子
地膚子枳殼(去穰麩炒)川芎蓯蓉(酒浸焙乾)木香(以上各二)
(兩)山茱萸(三兩)川楝子(半兩)
右為細末酒麵糊為丸如桐子大每服五十丸温酒
送下空心米飲下晩食前亦得
山芋丸(出聖濟方)補益十二經脈安魂定魄還精補腦開三焦
破積聚消五穀調臟腑除心中伏熱令耳目聰明強
骨輕身去諸風冷
山芋(二兩半)蓯蓉(去皮酒浸切焙四兩)五味子(二兩半)杜仲(去皮絲剉)
(三兩)牛膝(酒浸四兩)兔絲子(酒搗研爛焙乾)茯苓(去皮)赤石脂澤
瀉乾地黃(焙)山茱萸巴戟(去心各二兩)遠志(去心)石
膏(一兩)
右為末煉蜜和丸如桐子大每日空心酒下三十丸
服七日後四肢體光澤唇口赤色手足暖面有光消
食體輕舌厚通中腦鼻心酸勿疑秋夏蜜丸冬即為
散酒調服
茴香丸治丈夫元臟久虚冷氣攻衝臍腹絞痛腰背
拘急面色痿黃飲食減少及膀胱小腸氣痛并腎氣風
毒面虚浮目暗耳鳴脚膝少力腫疼生瘡婦人血臟
虚冷食減少力肢體痛並宜服之久服補虚損除風壯
筋骨明目
葳靈仙(洗去土)川烏(炮去皮臍)陳皮(去白)防風(去蘆)川楝子(麩炒)
萆薢(各三兩)烏藥(去土五兩)赤小豆茴香(炒各八兩)川椒(去目)
(合口者炒出汗二兩)地龍(去土炒七兩)
右為細末以酒煑糊和丸如桐子大每服空心及晩
食前温酒下三二十丸鹽湯亦得小腸氣痛炒生薑
茴香酒下脚轉筋木瓜湯下婦人血海虚冷温醋湯
下腰臍絞痛滑泄冷痢濃煎艾湯下
羌活丸(出聖濟總錄方)治元臟諸虚壯氣去風聰明耳目療筋
骨疼痛
羌活(去蘆)獨活(去蘆)青皮(去白焙)附子(炮製去皮臍各二兩)虎骨(塗酥)
(炙黃)牛膝(酒浸切焙各三兩)當歸(去蘆切焙二兩)桂(去皮)沒藥(研各一兩)木
香(一分)
右搗羅九味為細末入沒藥再拌研勻用宣木瓜二
枚切開頭剜去穰子各滿填熟細艾在内以竹劄元
盖了盖了入甑内蒸爛取出入臼搗如膏入諸藥和
更杵為劑如藥末多更入酒麵糊少許為丸如桐子
大每日空心温酒下二十丸男子女人並宜服之
烏頭煎丸(出聖惠方)壯筋骨明耳目補虚爽神益氣
烏頭(一斤大者刮去黑皮剜作小片子用雪水三升浸一宿入鹽六兩同煑乾炒黃秤)巴
戟(去心)牛膝(三兩酒浸一宿切焙乾)大棗(半斤湯浸去皮核焙)蓯蓉(切細用法)
(酒一升浸一宿焙乾四兩)桃仁(浸去皮尖雙仁麩炒五兩)陳皮(浸去白焙半斤)蜀椒
(去目并合口者二兩去汗)厚朴(去皮薑汁炙二兩)
右為末以酒煑糊和丸如桐子大每服三十丸鹽湯
空心服之
雲母丸(出聖惠方)補益臟腑輕身耐老便白明目強力益精
澤顔色壯筋骨精神明爽不復有病
雲母粉(五兩)茯苓(四兩)鍾乳粉(三兩)栢子仁(三兩)人參(三兩去蘆)
續斷(三兩)桂心(二兩)甘菊花(五兩)生地黃(四兩)
右為搗篩為散取天門冬七斤搗絞汁探諸藥用大
米五斗下蒸之令米熟取藥暴乾搗羅為末煉蜜和
丸更搗三五百杵丸如桐子大每服空心温酒下三
十丸
覆盆子丸(出聖惠方)補肝益腎平養心氣聰明耳目
盆子(三兩半揀去梗萼秤)巴戟(去心用紫者佳)蓯蓉(酒浸去皮切片焙乾)遠志
(去心)牛膝(酒浸一宿焙乾)五味子(洗净焙乾)續斷(各二兩)山茱萸(去核)
(焙乾一兩)
右為末煉蜜丸如桐子大每服五十丸空心温酒下
加至百丸久服益效
杜仲酒(出聖濟方)益精神通血脈除風濕明耳目悦顔色
年高者服之五十日力倍氣充至百日神明如三十
歲時力能引弩疾在腰膝者此酒悉治
天雄(去生皮臍)白歛(三兩)茵芋(去塵莖二兩)蜀椒(去目合口者去汗炒)羊
躑躅(半兩)烏頭(去生皮臍)附子(去生皮臍)薑(二兩)
右並細剉以酒三斗漬之春夏五日秋冬七日去滓
初服半合稍加至三合曝滓為散服方寸七日三以
知為度夏日恐酒酸以油單覆下懸井中
地仙丸(出聖濟方)治勞傷頭目昏眩安神延年烏鬚黑髮身
體輕健耳目聰明寬膈進食除寒弱調榮衛
枸杞子陳麴(炒)甘菊熟地黃(乾者炒)桂(去皮各二兩)
蓯蓉(酒浸一宿切焙乾一兩半)
右為末煉蜜和丸如桐子大每服三十丸酒飲任意
下空心食前用此藥常服補勞傷清頭目輕身延年
烏鬚鬢悦顔色
丹砂椒方(出聖濟方)明耳目煖水臟駐顔色
丹砂(細研三日水飛過用二兩)白茯苓(去皮取末一兩)人參(末一兩)蜀椒
(去目合口者半兩)
右用好酒三升于新瓦瓮器内向陽三伏熱時一處
用竹杖攪令酒浸乾為度每日早晨服二七粒冷水
或温酒下
大效四神丸(出聖濟方)治丈夫婦人元氣血氣交冷腰膝重
行步無力手足痠疼下元虚憊小便夜多服之壯神
氣添精髓倍氣力令耳目聰明
草烏蜀椒蒼术乾薑
右用鹽半斤先著鍋内炒欲乾先將草烏炒赤色次
入蒼术次入乾薑再入椒炒候香熟為度都傾出紙
襯地上出火毒夏月俱篩去鹽冬月三分存一分在
藥内同為末用法醋搗熟為丸如桐子大如難丸入
少薄糊和之每服三十丸空心温酒下鹽湯亦得如
久服夜卧再服亦可
延年丸(出聖濟方)去風邪補不足明耳目耐寒暑
白术白茯苓(去皮)甘菊花(三兩)耐冬葉(一名忍冬二兩)
右為末用生地黃搗取汁銀石器内熬如膏以藥末
和勻如乾更入蜜和搗三二千下丸如桐子大每日
空心清酒下三十丸
草還丹(出聖濟方)補虚冷調元氣壯筋骨明耳目進飲食和
脾胃延年固丹田
菊花(去萼)巴戟(去心)枸杞子(揀去土及蔕各二兩)蓯蓉(酒浸四兩焙乾)
右為末煉蜜為丸如桐子大以硃砂為衣空心温酒
或鹽湯下三十丸一方不用硃砂為衣名益壽地仙丸
小還丹(出聖濟方)補益元氣壯精華明耳目及治五勞七傷
蓯蓉(酒浸一宿切焙五兩)肉豆䓻(四枚去殼)山芋(三兩)
右為末煉蜜為丸如桐子大丹砂為衣每服三十丸
温酒下空心食前
椒紅丸(出聖濟方)治元臟傷憊耳聾目暗
蜀椒(去目合口者暴乾搗羅取紅秤一斤再搗為末)生地黃(七斤肥嫰者)
右將地黃搗絞自然汁銅器中煎至一升許住火候
稀稠得所即和前椒末為丸如桐子大每日空心温
酒下三十丸合藥時勿令婦人雞犬見服百日覺身
輕少睡足心力是藥效也服及三年心智爽悟記憶
不倦目明倍常面色紅悦鬚鬢光黑
四神丸(一名菊花膏出瑞竹堂)治腎經虚損眼目昏花補虚益損
及兩眼雲膜遮精
枸杞子(一斤甘州者擇去枝梗青者四兩分作四分先用好酒一盞潤過不然空炒過藥性)
(也四兩用川椒一兩炒去椒四兩用青鹽一兩炒去鹽四兩用小茴香一兩炒去茴香四)
(兩用芝麻一合炒去芝麻止用杞子)
右炒過將花椒等四味篩去不用止用杞子加地黃
白术白茯苓各一兩同杞子為末煉蜜和丸如桐子
大每服五七十丸空心温酒送下加甘菊花一兩炒
治虚勞眼暗
用蔓青花三月採隂乾為末以井花水調每服二錢
七空心下久服長生可夜讀書
益智明目補中聰明強志
用蓮實半兩去皮心細研先煑令熟次以粳米三合
作粥候熟入蓮實攪勻食之
輕身益氣明目(出本草)
用蕪菁子一升水九升煑令汁盡日乾如此三度水
搗末水服寸七日三
補心虚治健忘令耳目聰明(出本草)
用戊子日取東引桃枝二寸枕之
補虚理腰膝(附論)
内經謂腰者腎之腑轉搖不能腹急引卵腎將憊矣膝者筋
之腑屈伸不能行則僂俯筋將憊矣蓋腎主腰肝主筋筋聚
於膝若腎臟虚損肝元傷憊則筋骨受病故腰膝為之
不利
方
腽肭臍丸治元臟虚冷腰膝無力疼痛滋潤肌膚澤
顔色進飲食
腽肭臍(酒浸炒)鹿茸(去毛酥炙)蓯蓉(酒浸切焙)牛膝(酒浸切焙)人參
木香獨活(去蘆)天麻白术防風(去义)巴戟(去心)
麝香(研)鐵粉研五味子(各一兩)石斛(去心)沈香(剉)白茯
苓(去皮)遠志(去心)菖蒲(去根)山芋蓽澄茄丁香肉
豆䓻(去壳)訶梨勒皮(各三分)㯽榔(剉)乾地黃(焙)萆薢
松花(各一兩半)丹砂(研)赤石脂(研各二兩)
右為細末同羅令勻煉蜜和搗丸如桐子大每服二
十丸至三十丸空心食前温酒下栗米飲亦得
石斛丸(出聖惠方)治肝腎久虚腰膝不利肌膚羸弱憔悴成
勞疾服此強筋骨悦顔色耐寒暑倍力補精益髓
石斛(去根)牛膝(酒浸切焙)山茱萸續斷沈香(剉)蓯蓉
(酒浸一宿切焙)鍾乳粉(研)熟地黃(焙)桂(去皮)茯苓(去皮)澤瀉
黃芪(剉)兔絲子(酒浸三日另搗暴乾)蛇床子山芋附子
(炮製去皮臍)鹿茸(去毛酥炙)巴戟(去心)杜仲(去皮)補骨脂(炒各一兩)
右用為細末煉蜜和丸如桐子大每服二十丸至三
十丸空心温酒鹽湯下
木瓜煎丸治腎肝虚損腰膝無力疼痛及婦人虚冷
赤白帶下壯筋骨
木瓜(宣州者三枚開項去穰作窊子入硇砂末用新礶子盛蒸爛研)菊花(蒸)地骨
皮骨碎補牛膝(酒浸切焙)吳茱萸(湯浸焙炒各三兩)胡椒
蓽澄茄(各一兩)
倍力丸(出聖惠方)治元氣虚損腰膝筋骨疼痛
補骨脂(二兩炒)桂心(二兩)縮砂(一兩去皮)附子(二兩炮製去皮臍)木
香(二兩)安息香(二兩以酒熬成膏)鹿角膠(二兩搗碎炒令黃燥)
右為末煉蜜并安息香膏相和搗三二百杵丸如桐
子大每日空心以温酒下三十丸
萆薢丸治元臟虚損下注腰脚行步艱難脛膝少力
補虛
萆薢(六兩)杜仲(去皮炙二兩半)牛膝(酒浸三日切焙)續斷木瓜(焙三)
(兩)桂(去皮半兩)
右為細末煉蜜丸如小彈大研丹砂為衣每服一丸
食前温酒嚼下木瓜湯下亦得
酸棗仁散治骨極腎虚脚膝骨髓疼痛宜服補益
酸棗仁(八兩微炒)虎脛骨(八兩塗酥炙令黃)乾地黃(八兩)杜仲(二兩)
(去粗皮炒黃)桂心(三兩)牛膝(三兩去苗)
右為散每服二錢胡桃酒調下葱茶調亦得空心日
午夜各一服
牛膝木瓜丸補益壯筋骨駐顔理腰膝
牛膝(二兩酒浸一宿切焙)木香(各一兩)巴戟(去心炒)蘹香子(炒)木
瓜(去頂穰一枚入艾一兩)桂(去皮半兩)
右將五味為末入熟木瓜并艾同搗千杵丸如桐子
大每服二十丸空心鹽湯下
蘹香子丸(出聖惠方)治下元虚冷腰膝疼痛肌肉消瘦漸加
無力
蘹香子(一兩)桂心(一兩)巴戟(一兩)附子(一兩炮製去皮臍)補骨脂
(一兩微炒)乾薑(二兩炮剉)
右為末用羊腎二對切去筋膜以酒二升煑令酒沸
爛研和諸藥末更杵三二百杵丸如桐子大每日空
心薑酒下三十丸晩食前服
巴戟丸補虚冷壯腰脚明耳目煖下元
巴戟(去心)羌活(去蘆)獨活(去蘆)蘹香子(炒)人參茯苓(去皮)
枳殼(去白麩炒)木香桂(去皮)㯽榔(生剉)牛膝(去苗酒浸焙)當歸
(切焙)半夏(湯泡七次焙)厚朴(去皮薑汁塗炙)草豆䓻(去皮)附子(炮去臍皮)
沈香(剉)白附子(炮)天麻蓯蓉(酒浸二宿焙)蓽茇蜀
椒(去目合口者炒去汗)白豆䓻(去皮)甘草(炙)陳皮(去白)荆三稜(炮剉)
(一兩)
右為末煉蜜丸如桐子大每日空心温酒及鹽湯下
三十丸
鹿茸丸(一名石斛九)治腎臟虚損脚腰無力腰背拘急口苦
舌乾補益
鹿茸(去毛酥炙)澤瀉(一兩)石斛(去根剉各一兩)附子(炮去皮臍)熟地黃
(焙各二兩)牡丹皮山芋桂(去皮)杜仲(去皮炙)萆薢(剉)山
茱萸白茯苓(去皮)五味子(各一兩)遠志(去心)防風(去义)黃
茋(剉各一兩)蓯蓉(酒浸一宿切焙)補骨脂(炒各二兩)
右為細末煉蜜和丸搗三五百杵丸如桐子大每服
三十丸空心晩食前
安息香丸(出聖惠方)治腰膝煖下元
安息香(五兩黃明者細剉入蜜十兩煎成膏)牛膝(去苗三兩)鹿茸(二兩去毛塗酥)
(炙黃)桂心(二兩)附子(二兩炮製去皮臍)補骨脂(二兩炒)
右為末以安息香膏和丸如桐子大每服空心温酒
下三十丸
沈香丸治下臟冷氣腰膝無力
沈香(剉一兩)白芷(一兩)烏藥(剉四兩)丁香蘹香子(炒各半兩)
右為末煉蜜和丸如小芡實大每服一丸食前温酒
嚼下
吳茱萸丸(出王氏博濟方)治腰膝無力行步艱難虚憊冷積面
黃體腫飲食進退
吳茱萸(湯泡焙炒)青皮(去白焙)乾薑(炮各等分)
右為末用無灰酒和成劑别用無灰酒和麵作餅子
厚一指每一餅内安藥一鴨子大用稈草一束一半
燒成草灰一半旋添同燒仍安藥餅子于火内煨令
香熟放冷去麵取藥酒和成劑丸如桐子大每服三
十丸空心日午夜卧鹽湯送下其餅子麫不用如藥
硬少入無灰酒和之其藥麫亦煖可食也
地黃散治腰膝補下元壯筋骨
生地黃(五斤)五加皮(五兩)牛膝(去苗半斤)
右各細剉先以酒浸地黃一宿後九蒸九暴同搗羅
為散每服二錢匕空心温酒調下粳米粥調亦得
地仙煎治腰膝疼痛及腹内一切冷病令人顔色澤
骨髓堅固行及奔馬
山芋末(一斤)杏仁(浸去皮尖雙仁一升)生牛乳(一升)
右先研杏仁極細入生牛乳絞去汁次取山芋末相
拌入新瓦器密封安於釜中重湯煑一日煎成每服
一七空心用温酒調下
天雄丸(出聖惠方)補水臟壯腰膝去風冷煖下元
天雄(一兩炮)鹿角屑(一兩酥拌炒令勻黃)硫黃(一兩細研水飛過)
右為末入硫黃研勻以酒浸蒸餅和丸如小豆大每
日空心以鹽酒或湯送下
兔絲子丸(一名二妙丸出十便良方)治腰膝積冷痰痛或&KR0857;麻無力
壯真元
兔絲子牛膝(寸截各一兩)
右於銀器内好酒浸之令酒過藥一寸經五日控乾
焙燥搗羅為末將原浸酒煑糊和丸如桐子大每服
三十丸空心食前酒下
何首烏丸治脚膝壯筋骨烏鬚鬢理風虚悦澤顔色
(方見本門補虚壯筋骨類)
四倍丸補益壯腰脚
蜀椒(去目合口者炒出汗一兩)兔絲子(酒浸三日别搗二兩)萆薢(酒浸三宿另搗)
(四兩)牛膝(洗焙八兩)
右同為末煉蜜和丸搗五百杵丸如桐子大每服三
十丸至五十丸早晩鹽湯或酒任下服之一年行如
奔馬
香茸丸治精耗血少陽氣衰調榮利腰脚
鹿茸麝香沈香山茱萸(各等分)
右為末入麝香研勻煉蜜和丸如桐子大每服空心
温酒鹽湯任下三十丸
杜仲丸(一名青蛾丸)補下元烏鬚壯脚膝進食悦色治腰疼
(方見本門補虚益髭髮類)
羊腎丸治下焦虚冷脚膝無力虚弱並能補益
以羊腎一箇煑熟和煉成乳粉半大兩空腹食之
鹿角丸(出王氏傳濟方)治風冷補煖壯腰膝明耳目駐顔容近
老
用煑成角一斤(取麋角或鹿角須是殺者不用自死者角每對須要重十斤以上者)
(去腦角寸寸截每五斤以東流水浸四十九日或三七日刷去水積令净入一大鍋内研大丹大五)
(升取汁黃臘半斤青鹽四兩並碎剉以甜水滿鍋勻沸煑兩伏時如湯耗續添温湯不得入冷水却)
(須常另煎一鍋湯添只候角軟如薯蕷取出却刷洗令净却著絹袋子盛扭乾杵為末取煑角汁濾)
(去滓慢火熬成膏充和藥末)附子(二兩炮去皮臍)川巴戟(一兩去心用糯米炒)牛
膝(二兩酒浸切焙)海桐皮(二兩炒)破故紙(一兩净淘去浮者炒)官桂(一兩)
(去皮)白殭蠶(一兩炒)天麻(一兩)
右件八味同為末入一斤角霜同拌更入青鹽二兩
研令勻用白砂蜜一斤半角膏一斤同爛勻令蜜熟
和為丸再入臼杵二千下仍以半兩真酥塗杵臼候
熟衆手丸如桐子大每日空心温酒下五十丸日午
再服
烏頭煎丸(出王氏傳濟方)補元臟虚冷腰膝無力行步難食少
筋骨拘急疼痛駐顔益氣
川烏頭(一斤以大豆煑二伏時以竹刀子切作片子焙乾去大豆不用杵為末青鹽四兩化)
(用成水相和淋成片熬成膏次入下項藥)沈香(一兩半)破故紙(一兩)虎骨(一兩)
(醋炙)天麻(一兩)牛膝(一兩炙)海桐皮(一兩)肉豆䓻(四枚去殼)木香
(半兩)羌活巴戟(二兩炒令黃)
右件十味杵羅為末入膏攪和丸如桐子大每日空
心温酒下二十丸妙又一方不用木香羌活却入
舶上茴香炒㯽榔各一兩甘草半兩仍更加桐皮牛
膝各添一兩天麻加半兩即同前煎法則更佳也
硇砂丸(出王氏博濟方)補元臟虚冷脚膝無力生瘡腫壯筋骨
進食
硇砂(一合去石以好酒一合拌浸去滓熬用)大附子(半分炮)牛膝(半兩)乾
薑(二分炮)苦參(下生)吳茱萸(生半兩)桃仁(一兩去皮尖雙仁)木香
(半兩)川楝子(一分炒)
右件九味並杵為末將硇砂膏並桃仁同拌和别以
爛蒸木瓜去皮研為糊攪成劑為丸如桐子大每日
空心酒下三十丸要行氣疾去附子牛膝却入郁李
仁牽牛各半兩生為末如要補即依原法用之
神仙方(出本草)治腰膝去風久服延年
以兔絲子一斗酒一斗浸良久漉出暴乾再浸以酒
浸盡為度每服二錢温酒下日二服後吃三五七水
飯壓之至三七日加至三錢七服之令人光澤三年
老變為少
主一切風虚理腰脚輕身變白不老(出本草)
用放杖木浸酒服之老人服之一月放杖故以為名
也
補腰脚令健(出本草)
取女真皮以浸酒服
補虚強腰脚益腎(出本草)
以零餘子食之(出本草)
虎骨酒養肝腎調順血氣補虚排邪理腰膝風痺皮
膚不仁下注步履艱難久服去健忘益心氣清頭目
定神魂
虎脛骨(一兩酥炙)黃茋(剉)桔梗(炒)酸棗仁(炒)茯神(去木)羌
活(去蘆)石菖蒲遠志(去心)芎藭牛膝(酒浸一宿切焙)熟地
黃(焙)萆薢蓯蓉(酒浸一宿切焙)附子(生去皮臍以新汲水浸半日又破作)
(二片換水浸一日焙乾)石斛(去根各一兩)防風(去义)羚羊角(鎊各半兩)
右剉細以生絹袋盛入醇酒一斗浸之密封瓶口春
夏三日秋冬七日每服温飲一盞日二如服盡添酒
五升浸之又服盡取滓焙乾為末每服一錢酒調下
或以蜜丸如桐子大每服三十丸空心温酒下
萆薢丸治風冷壯腰膝煖臟腑利血氣補脾腎益氣
力
萆薢(剉)牛膝(去苗)杜仲(去皮炒微黃剉)酸棗仁(炒)栢子仁
防風(去义蘆)天麻肉蓯蓉(酒浸一宿去皮炙乾)桂心補骨
脂(炒)附子(炮去皮臍)五味子磁石(燒醋淬七次搗碎細研水飛過)鹿
茸熟地黃石斛(去根剉)巴戟(各一兩)
右為末入磁石研令勻煉蜜和搗三二百杵丸如桐
子大每日空心以温酒下三十丸
木瓜丸治腰膝無力四肢倦困腹肋冷疼壯筋力和
氣血補煖
木瓜(宣州者二枚去穰剜作頂子)硇砂(半兩上絹袋貯在木瓜内)羊腎(一對研以)
(上用好酒四升銀器内候硇砂盡去袋子熬成膏)雄雀(一對去毛嘴爪腸肚骨研)蓯蓉
(酒浸一宿切焙二兩)附子沈香(剉)木香蘹香子(炒)楝實
(剉炒)椒紅青皮(去白焙)巴戟天葫蘆巴㯽榔(剉)
桂(去皮各一兩)
右搗羅一十二味為末以前四味膏和丸如桐子大
每三十丸空心鹽酒下
熟乾地黃丸治下元虚冷腰脚無力益顔色黑髭鬢
補虚損
乾地黃(二兩)牛膝(去苗)遠志(去心)巴戟石斛(去根剉)桂心
車前子覆盆子兔絲子(酒浸二日暴另搗為末)天門
冬(去心焙)何首烏白茯苓黃茋(剉)鹿茸(去毛塗酥炙黃)
附子(炮製去皮臍)
右為末煉蜜和搗三五百杵丸如桐子大每日空心
温酒下五十丸
烏頭煎丸治下元風冷流注腰膝行步不能狀似軟風
補益陽氣(一名牛膝煎丸)
烏頭(五兩水洗令透軟去皮臍細切用好酒三升熬爛更細研成膏)木瓜(三枚下面剜去)
(穰核將艾搗末入在瓜内填實蒸令熟爛研)牛膝(去苗酒浸切焙乾)羌活巴
戟(去心)蓯蓉(酒浸切焙各一兩半)青鹽(研)青皮(去白焙)蘹香子(炒)
狗脊(去毛)萆薢(各二兩)
右搗羅十味為末入前二味膏中和勻丸如桐子大
每服三十丸空心温酒鹽湯任下
巴戟丸治骨髓虚憊腰膝無力
巴戟(去心三分)黃茋(剉一兩)遠志(去心)牛膝(去根酒浸焙)乾地黃
(焙)山芋(各三分)桂(去皮)五味子附子(炮去皮臍各半兩)猪腎
(一對去脂膜破開入椒四十九粒鹽花少許拌勻濕紙裹煨去核細切如糊穰諸藥)
右搗羅九味為末以猪腎和丸如桐子大每服二十
丸温酒下
腎附丸治水臟風冷滯氣耐寒暑煖腰膝
羊腎(五對)附子(五兩炮去皮臍)鍾乳粉(二兩)桂心(二兩)訶梨勒皮
(二兩)赤箭(二兩)山茱萸(二兩)薯蕷(二兩)肉蓯蓉(二兩酒浸一宿去皮焙乾)
兔絲子(二兩酒浸三日炮乾另研為末)
右件為末取羊腎去筋膜批作片子每一片上鋪藥
末一重如此重重相隔以盡為度用濕紙裹數重了
更用鹽泥重裹入煻灰火煨三炊後久候火氣通透
亦不得令焦出藥看作紫黑色即住如腎未熟即重
封更煨候得所即搗三五百杵入少水浸蒸餅更搗
候可丸即丸如桐子大每日空心服以温酒下三十
丸晩食前再服三日後已覺水臟温暖
麋角丸補煖下元壯腰膝治虚冷氣
麋角屑(一斤入乳拌勻用銀石器内盛封以大麥六斗盖各蒸一服時)肉蓯蓉(二兩)
(酒浸一宿去皮炙乾)蘹香子(二兩)桂心(二兩)蓽茇(二兩)木香(二兩)附子
(二兩炮去皮臍)栢子仁(二兩)肉豆䓻(二兩去殼)㯽榔(三兩)
右為末煉蜜為丸如桐子大每服空心以温酒下三
十丸
羊腎煎丸治下注傷憊腰膝無力四肢無力筋骨疼
痛行步艱難
羊脊骨(一條去筋)附子(炮去皮臍)㯽榔(剉)黃芪枳殼(去白炒各)
(一兩)沈香(剉)蜀椒(去目合口者炒去汗)桂(去皮)木香
右搗羅為末用硇砂二兩飛過法酒米醋各一升同
羊脊骨入銀器内文武火熬令酒醋焙燥杵羅為末
别用酒作麵糊同前八味藥末和搗丸如桐子大每
服二十丸至三十丸空心夜卧温酒或鹽湯下
八神散治四肢體沈重脚膝無力骨髓冷疼壯筋骨
明耳目
附子(去皮臍一兩)烏頭(去皮臍)草烏(各二兩并每箇剉作三叚同鹽二兩慢火)
(煑一日焙乾用)防風(半斤以上四味並剉令塊子相似)蛇床子莨宕子
馬藺子吳茱萸(各二兩)
右同用慢火炒令烟出急傾在净地上揀取附子防
風烏頭等四味杵羅為末散以磁合盛每服一錢空
心取井花水面東調下日後漸加三錢
補五臟理腰膝脚氣益陽事能消食除腹中冷氣消痃
癖(出本草)
以淡菜燒令汁沸出食之多令煩悶目闇可微利即
止
兔絲子丸(出十便良方)治腰膝無力壯氣祛風黃魯直說服此藥
若覺小壅當以少菊末和湯點服之但兔絲子久服
易思慾事切宜戒慎
右兔絲子揀去净不拘多少先入臼如舂殷然後簸
揚去塵稗净用水淘五次去浮者并底沙石控乾酒
浸之夏五日冬十餘日控子焙乾
右於大碾中碾羅為末取生山藥去皮磨為膏酒煑
成糊攪和為丸如豌豆大焙乾每一服空心酒下一
百丸無所忌李周侍郎服之年七十六如四五十歲
人朝中最強健屢見服兔絲子人得力有功也
普濟方卷二百二十一
