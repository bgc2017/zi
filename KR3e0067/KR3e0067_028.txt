普濟方卷二十八明周王朱橚撰
肺臟門
肺痿小便數(附論)
内經曰臟極高於肺又曰真氣奪則虛今肺中冷則肺
之真氣不足而其人上虛則無以制下故上為肺痿下
為小便數以至吐涎沫而欲欬不能者皆其證也治法
當以温藥和之
方
白茯苓湯治肺痿小便數甚者吐涎沫欲欬不能者
白茯苓(去黑皮)桂(去粗皮)附子(炮製去皮臍)白芍藥(各三分)補
骨脂(炒)黃耆(剉各一兩)蜀椒(去目及閉口者炒四十顆)肉蓯蓉(酒浸切焙)
(一兩半)
右㕮咀如麻豆每服三錢水一盞煎至七分去滓温
服食前臨卧日三
黃耆湯治肺痿小便數無力不進食
黃耆(剉)熟乾地黃(焙各二兩)桂(去粗皮)白芍藥當歸(焙切)
(各一兩)麥門冬(去心焙一兩半)白龍骨甘草(炙剉各半兩)
右搗篩每服五錢水一盞半入生薑五片大棗二枚
煎至八分去滓温服空心食前日三
龍骨湯治肺痿小便數漸覺氣弱
龍骨黃耆(剉)肉蓯蓉(酒浸切焙各一兩)白薇牡蠣(煆)
附子(泡製去皮臍各三分)甘草(炙剉半兩)
右㕮咀如麻豆大每服三錢水一盞入生薑三片大
棗二枚煎至七分去滓温服空心食前日三
五味子湯治肺痿小便數
五味子欵冬花(去梗)桂(去粗皮)人參(各二兩)麥門冬(去心)
(焙)桑根白皮(各三兩)
右㕮咀如麻豆大每服六錢水二盞入生薑和皮五
片大棗二枚粳米三十粒煎至一盞去滓温服空心
食前日三
熟乾地黃治肺痿小便數
熟乾地黃(焙)芎藭(各五兩)桂(去粗皮)人參(各三兩)桑根白
皮(二兩)
右㕮咀如麻豆大每服五錢水一盞半煎至八分去
滓温服
三味湯(出聖惠方)治肺痿多涎唾小便數者此肺已中冷必
多頭眩
甘草(各四兩)乾薑(炮)白芍藥(各二兩)
右㕮咀如麻豆大每服五錢水一盞半煎至一盞去
滓温服不計時
肺臟痰毒壅滯(附論)
夫肺臟痰毒壅滯之病其證目眩頭旋胸膈痞滿常多
痰唾不思飲食鼻聞腥臭盖肺主氣居於膈上為四臟
之盖邪熱壅熏散胸膈津液相搏故欝結成痰也
方
半夏散(出聖惠方)治肺臟久積痰毒在於胸膈不散少思飲
食
半夏(一兩湯洗七次去滑)木香(半兩)人參(一兩去蘆頭)㯽榔(三分)桔梗
(半兩去蘆頭)陳橘皮(三分湯浸去白焙)前胡(一兩去蘆頭)赤茯苓(二兩)
桂心(半兩)旋覆花(半兩)麥門冬(一兩去心)枇杷葉(三分拭去毛炙微黃)
細辛(三分)甘草(半兩炙微赤剉)枳殼(二兩麩炒微黃去穰)
右為散每服三錢以水一中盞入生薑半分煎至六
分去滓不計時候温服忌炙煿熱麵猪犬肉等
人參防己湯治肺臟壅熱咽喉腫痛頭目昏重惡飲
食客熱痰毒大小便閉澀
人參(半兩)防己(一兩)羌活(去蘆頭)芎藭㯽榔(剉)連翹
天麻玄參防風犀角(鎊)木香(各半兩)惡實(微炒)
甘草(炙各一兩)
右㕮咀每服三錢水一盞入生薑三片葱白一寸煨
熱同煎六分不拘時候去滓温服
甘菊花散(出聖惠方)治肺臟痿毒胸膈壅滯
甘菊花人參(去蘆頭)大腹皮(剉)半夏(湯洗七次去滑)木香
白术葳靈仙桔梗(麩炒微黃去穰)肉桂(去皺皮)訶黎勒
皮赤茯苓郁李仁(湯洗去皮尖炒)甘草(炙微赤剉各一兩)
右為散每服三錢以水一中盞入生薑半分煎至六
分去滓不計時候温服
人參散(出聖惠方)治肺臟痰毒壅滯氣逆欬嗽不思飲食
人參(一兩去蘆頭)麻黃(三分去根節)甜葶藶(三分隔紙炒令紫色)枳殼
(三分麩炒令黃去穰)木通(三分炒)烏梅(七枚用肉微炒)桔梗(三分去蘆頭)紫
苑(三分去蘆頭)桑根白皮(三分剉)甘草(半兩炙微赤剉)赤茯苓(半兩)
欵冬花(三分)
右為散每服三錢水一中盞生薑半分煎至六分去
滓不計時候温服
旋復花散治肺臟痰毒壅滯頭旋目眩
旋復花(半兩)人參(半兩去蘆頭)枇杷葉(半兩拭去毛炙微黃)赤茯苓
(一兩)蔓荆子(一兩)前胡(一兩去蘆頭)桔梗防風(各半兩去蘆頭)甘
草(半兩炙微赤剉)枳殼(一兩麩炒微黃去穰)半夏(三分湯浸七次去滑)
右為散每服四錢以水一中盞入生薑半分煎至六
分去滓不計時候温服忌炙煿熱麵
射干散(楊子建護命方)治肺臟積熱饞食辛酸熱毒之物即咽
中痿壅
射干杏仁(去皮尖雙仁炒)麻黃(去根節煑去浮沫)紫蘇子(炒)羌
活(去蘆頭)甘草桔梗牡丹皮柴胡(去苗)枇杷葉
(去毛)
右等分粗搗篩每服二錢水一盞生薑二片同煎取
八分食後臨卧服
柴胡湯治肺壅熱痰毒頭眩嘔逆
柴胡(去苗)甘草(炙各一兩)芎藭獨活(去蘆頭)羌活(去蘆頭)貝
母(去心)欵冬花(各半兩)廣麻(去根節)桑根白皮(剉各一兩半)
右粗搗篩每服三錢水一盞煎至七分去滓温服不
計時候
桑白皮散治肺臟痰毒滯心胸滿悶肩背煩疼不欲
飲食
桑根白皮(一兩剉)半夏(半兩湯浸七次去滑)赤茯苓(一兩)前胡(一兩)
(去蘆頭)大腹皮(三分剉)白术(半兩)木香(半兩)甘草(炙一分微赤剉)川
大黃(一兩炙微剉碎)
右為散每服三錢以水一中盞生薑半分煎至六分
去滓不計時候温服
前胡湯治肺熱欬嗽痰壅氣喘不安
前胡(去蘆頭一兩半)貝母(去心)白前(各一兩)麥門冬(去心焙一兩半)枳
殼(去穰麩炒一兩)芍藥(赤者)麻黃(去根節各半兩)大黃(蒸一兩)
右㕮咀剉如麻豆大每服三錢以水一盞煎取七分
去滓食後温服日二
貝母飲治肺臟熱咽喉及口乾欬嗽氣促痰壅
貝母(去心)百合(各一兩半)紫苑(去苗)桑根白皮桔梗(炒各一兩)
麥門冬(去心焙一兩半)大黃(蒸七錢半)甘草(炙半兩)
右㕮咀如麻豆每服三錢以水一盞煎取七分去渣食
後温服日二
潤腸丸治肺壅盛心胸滿悶欬嗽煩喘咽膈痰滯不
欲飲食大便多秘
桑根白皮(剉)甜葶藶(隔紙微炒)防己天門冬(去心炒)枳
殼(各半兩麩炒去穰)㯽榔(剉一分)牽牛子(白者炒香搗羅取細末一兩)
右為末鍊蜜和丸如梧桐子大每服二十丸煎人參
湯下不拘時服
木通湯治久嗽肺熱欬唾稠濁胸滿痛悶
木通桔梗桑根白皮升麻黃芩(去黑心各一兩)
(半)牽牛子(炒一兩)地黃(生切三兩)
右㕮咀如麻豆每服五錢以水一盞半煎取八分去
滓温服日二
六神散治肺臟痰毒壅滯
人參百合白术山芋白茯苓(去黑皮各一兩)甘
草(炙半兩)
右為散每服二錢白湯點服日三
紫蘇子散(楊子建護命散)治肺臟多熱面上生瘡胸中積滯或
痰唾稠粘或睡中口内有涎
紫蘇葉桔梗麻黃(去根節煑去浮沫)羌活(去蘆頭)牡丹
皮連翹(各一兩)
右搗篩每服三錢水一盞半煎至一盞去滓温服日
三一方為末
黑神丸治肺臟壅實痰嗽秘滯
皂莢(不蛀者一觔切長一寸於銚子内炒令烟盡後作次序下杏仁以下四味炒)杏仁
(去尖)半夏知母貝母(各一兩)
右同炒令黑色便入酥一兩攪勻後入巴豆霜半兩
糝在藥上不得攪動急着噐物盖令不得煙出復以
濕紙封固候冷出於地上以紙襯攤勻盖覆出火毒
一宿杵羅為末以醋麵糊為丸如菉豆大每服三丸
至五丸生薑湯或茶湯酒任下臨卧服
欵冬丸治肺氣不調上膈痰滯喘滿氣促語聲不足
欵冬花(半兩焙)馬兜鈴杏仁(去皮尖雙仁炒各一分)桂(去粗皮一)
(錢)苦葶藶(隔紙炒半兩)
右為細末煑棗肉和丸如梧桐子大每服二十丸食
後臨卧以温水下
栝蔞湯潤肺化痰利咽膈
大栝蔞(五枚去殼取瓤并子點切令勻細微以白麵同如餅子焙乾搗羅為末稱三兩)山
芋杏仁(去皮尖雙仁麩炒令黃入盆内研令極細各三兩)甘草(炙取末一兩)
右將山芋與栝蔞同於銀石噐中慢火炒令香熟取
出與甘草杏仁末和拌勻更用鹽花三分細研同和
勻每服一錢沸湯點服
前胡湯治肺喘毒壅滯心膈昏悶
前胡(去蘆頭)紫苑(洗去苗土)訶梨勒皮枳實(麩炒微黃已上一兩)
右為散每服一錢不計時候以温水調下
硝石半夏丸治肺熱胸中痰實咽喉不利化痰
硝石半夏(湯浸七次去滑焙各半兩)
右先搗半夏為末次入硝石同研令細再入白麵一
兩三味拌勻更羅過滴水丸如菉豆大老人風痰逆
上大腑熱不識人薑湯下二十丸常喫三丸
肺臟傷風冷多涕(附論)
夫肺臟虛弱氣血不足則風冷之氣傷於肺也肺主氣
氣之取行循環經絡若氣虛則外邪易入肺氣與邪氣
相搏故令欬逆寒惡語聲散失目眩頭旋鼻多涕也
方
桂心散(出聖惠方)治肺臟外傷風寒頭目不利多涕
白术(三分)厚朴(一兩去粗皮塗生薑汁炙令香熱)赤茯苓(三分)人參(三分)
(去蘆頭)桂心(三分)陳橘皮(一兩湯浸去白穰焙)半夏(半兩湯浸七遍去滑)附
子(三分炮製去皮臍)五味子(三分)麻黃(三分去根節)乾薑(半兩炮製剉)
杏仁(半兩湯浸去皮尖麩炒微黃)細辛(半兩)甘草(半兩炙微黃剉)
右為散每服三錢水一中盞入生薑半分棗三枚煎
至六分去滓不計時候稍熱忌生冷油膩猪魚肉等
細辛散(出聖惠方)治肺臟外傷風冷時有咳嗽頭目不利多
涕
細辛(三分)芎藭(半兩)乾薑(半兩炮製剉)杏仁(半兩湯浸去皮尖雙仁麩炒微)
(黃)赤茯苓(三分)白术(三分)附子(三分炮製去皮臍)前胡(半兩去蘆頭)
甘草(半兩炙微赤剉)陳橘皮(一兩湯浸去白穰焙)厚朴(一兩去粗皮塗生薑汁炙)
(令香熟)桂心(半兩)
右為散每服二錢水一中盞入生薑半分棗三枚煎
至六分去滓不計時候稍熱服忌生冷油膩濕麵
前胡散(出聖惠方)治肺臟因傷風冷痰嗽不止心膈煩滿或
時嘔逆鼻中多涕
前胡(一兩去蘆頭)桔梗(半兩去蘆頭)半夏(半兩湯洗七次去滑)白术(三分)
人參(三分去蘆頭)枳殼(三分麩炒微黃去穰)桂心(一兩)甘草(半兩炙微赤剉)
陳橘皮(一兩湯浸去白穰焙)細辛(半兩)枇杷葉(半兩拭去毛炙赤剉)厚朴
(一兩去粗皮塗生薑汁炙令香熱)
右為散每服三錢水一中盞入生薑半分棗三枚煎
至六分去滓不計時候稍熱服
人參散(出聖惠方)治肺臟傷風冷咳嗽多涕心膈痰逆不欲
飲食
人參(三分去蘆頭)半夏(半兩湯浸七次去滑)乾薑(半兩炮製剉)白茯苓
(半兩)白术(半兩)甘草(半兩炙剉微赤)五味子(半兩)肉桂(半兩去粗皮)黃
耆(半兩剉)陳橘皮(一兩湯浸去白穰焙)訶梨勒(三分煨用皮)
右為散每服三錢水一中盞入生薑半分棗三枚煎
至六分去滓不計時稍熱服
當歸人參湯(出聖惠方)治肺傷冷鼻中多涕四肢疼痛不思
飲食
當歸人參乾薑白术白茯苓(去黑皮)甘草
(炙剉)芎藭陳橘皮(湯浸去白焙)細辛(去苗葉)白芍藥(各半兩)
桂(去粗皮七錢半)
右搗篩每服三錢水一盞入生薑一棗大棗三枚煎
至七分去滓不計時候稍熱服
白术散(出聖惠方)治肺臟傷風冷頭目昏重常多清涕少思
飲食
白术(半兩)人參(一兩去蘆頭)肉桂(半兩去皺皮)桔梗(半兩去蘆頭)細
辛(半兩)甘草(半兩炙微赤剉)厚朴(一兩半去粗皮塗生薑汁炙令香熟)陳橘皮
(一兩湯浸去白穰焙)杏仁(三分湯浸去皮尖雙仁麩炒黃)
右為散每服三錢以水一中盞入生薑半分棗三枚
煎至六分去滓不計時候稍熱服
厚朴散(出聖惠方)治肺臟傷風冷咳嗽頭疼不可忍及多涕
厚朴(一兩半去粗皮用生薑汁炙令香熟)前胡(一兩去蘆頭)桂心(一兩)石膏
(一兩)赤芍藥(一兩)貝母(一兩煨令微黃)甘草(一分炙微赤剉)杏仁(三分湯浸)
(去皮尖雙仁麩炒微黃)
右為散每服三錢水一中盞入生薑半分棗三枚煎
至六分去滓不計時候稍熱服
麻黃湯治肺感風冷多涕
麻黃(去根節先煑掠去沫焙一兩)前胡(去蘆頭)白前(去苗各三分)甘草
(炙半兩)桑根白皮(剉炒一兩)紫苑(去土一兩)杏仁(湯浸去皮尖雙仁麩炒微)
(黃半兩)
右搗篩每服三錢水一盞入葱白三莖煎至七分去
滓食後服日三
桂心丸治肺寒内外合邪清涕多語聲不出
桂(去粗皮)細辛(去苗蘆)白芷防風(去叉)乾薑(炮)甘草(炙)
芎藭(各一兩)
右為細末煉蜜丸如梧桐子大每服三十丸温水飲
下食後服
紫苑湯治肺寒痰逆鼻多清涕
紫苑(去土)升麻天門冬(去心焙)貝母(麩炒黃各一兩)
右搗篩每服三錢水一盞入生薑三片大棗二枚同
煎至七分去滓温服不計時候
杏仁麻黃湯治肺冷多涕
杏仁(湯浸去皮尖雙仁炒一兩)麻黃(去根節先煑掠去沫半兩)五味子(炒)甘
草(炙剉各一兩)
右搗篩每服三錢水一盞入生薑一棗大煎至七分
去滓温服
肺臟傷風冷聲嘶不出(附論)
夫腑臟皆受氣於肺肺主於氣氣為陽陽氣平和則聲
通暢也若形寒飲冷兩寒相感則傷於肺是以風冷為
陰陰邪搏於陽陰陽不調氣道不通故令聲嘶不出也
方
半夏散治肺臟外傷風冷聲嘶言不能出胸膈氣滯
半夏(半兩湯洗七次去滑)細辛(三分)桔梗(半兩去蘆頭)桂心(二兩)杏仁
(三分湯浸去皮尖雙仁炒微黃)陳皮(一兩湯浸去白穰焙)麻黃(三分去根節)前胡
(半兩去蘆頭)紫苑(半兩洗去苗土)枳殼(半兩麩炒去穰微黃)桑根白皮(半兩)
(剉)木通(半兩剉)貝母(半兩煨令微黃)柴胡(半兩去苗)甘草(一分炙微赤剉)
訶梨勒皮(半兩)
右為散每服四錢水一中盞入生薑半分棗三枚煎
至六分去滓不計時候稍熱服忌生冷熟麵
生地黃煎治肺臟氣壅外傷風寒語聲嘶不出咽喉
乾痛
生地黃汁(一升)生薑汁(二合)生麥門冬汁(半升)牛酥(五兩)白
蜜(半觔)棗肉(三十枚研)
已上藥六味於銀鍋中慢火熬令稀稠併入後藥
桂心(一兩)貝母(一兩煨令微黃)細辛(一兩)菖蒲(一兩)皂莢子仁(一兩)
(微炒)杏仁(一兩湯浸去皮尖雙仁麩炒微黃研如膏)
右為細散入前地黃煎中攪令勻不計時候取一茶
匙含化嚥津
麻黃散治肺臟傷風冷語聲嘶不出喘促痰逆
麻黃(三分去根節)五味子(三分)桂心(半兩)甘草(一分炙微赤剉)半夏
(半兩洗去滑)人參(三分去蘆頭)乾薑(半兩炮製剉)陳橘皮(三分湯浸去白)
杏仁(一兩湯浸去皮尖雙仁麩炒微黃)
右為散每服三錢水一中盞入生薑半分棗三枚煎
至六分去渣不計時稍熱服
紫苑湯治肺臟傷風冷語聲嘶不出喘息不得
紫苑(三分洗去苗土)五味子(半兩)甘草(一分炙微赤剉)麻黃(半兩去根節)
赤茯苓(三分)木通(半兩剉)木香(三分)陳橘皮(三分洗去白)杏仁(一兩)
(去皮尖雙仁麩炒微黃)
右為散每服三錢以水一中盞入生薑半分煎至六
分去滓不計時稍熱服
貝母丸治肺臟傷風冷喘促咳嗽言語聲嘶咽喉不利
貝母(半兩煨令微黃)細辛(三分)桂心(一兩)菖蒲(三分)甘草(一分炙剉)百
合(半兩)紫苑(三分洗去苗土)陳橘皮(一兩湯浸去白)杏仁(半兩湯浸去皮尖雙)
(仁麩炒微黃)
右為末煉蜜和丸搗三二百杵丸如梧桐子大每服
不計時候以綿裹一丸含化嚥津
附子散(出聖惠方)治肺臟傷風冷語聲嘶不出或喫食後虛
喘
附子(一兩炮製去皮臍)麻黃(一兩去根節)甘草(一兩炙微赤剉)杏仁(一兩)
(洗浸去皮尖雙仁麩炒微黃)菖蒲(半兩)肉桂(一兩去粗皮)陳橘皮(一兩湯浸)
(去白穰焙)赤茯苓(三分)
右為散每服三錢水一中盞生薑半分棗三枚煎至
六分去滓不計時候稍熱服
五味子散(出聖惠方)治肺臟風冷背寒語聲嘶不出咳嗽氣
喘急
五味子(半兩)桂心(一兩)附子(一兩炮製去皮臍)欵冬花(半兩)桔梗
(半兩去苗)鷄蘇莖葉(一兩)乾薑(半兩炮製剉)
右為散每服三錢水一中盞入棗三枚煎至六分去
滓不計時候稍熱服
菖蒲煎治肺臟傷風冷聲嘶宣肺順氣通聲
菖蒲(一兩末)桂心(一兩末)生薑(半觔絞去汁)白蜜(十二兩)
右件藥先以水一大盞煎菖蒲桂心取五分次入薑
汁并蜜煉成煎不計時候取一茶匙含化嚥津
肺氣面目四肢浮腫(附論)
夫肺氣面目四肢浮腫其候咳嗽脹滿狀如水氣盖肺
主氣氣為陽陽體輕虛為寒所折攻發於外散於皮膚
氣逆浮腫内經論久嗽不止則三焦受三焦欬狀欬而
腹滿不欲飲食此皆寒聚於胃關於肺使人痰飲結聚
多涕唾而面目浮腫氣逆也
方
澤漆散(出聖惠方)治肺氣壅盛攻頭面四肢浮腫胸膈痰逆不下食
澤漆(一兩)羌活(三分)杏仁(一兩湯浸去皮尖雙仁麩炒黃)旋復花(三分)貝
母(一兩炮令微黃)半夏(二兩湯浸七次去滑)豬苓(一兩去黑皮)前胡(三分去蘆)
(頭)大腹皮(三分剉)漢防己(一兩)桑根白皮(三分剉)甜葶藶
(一兩隔紙炒令紫色)陳橘皮(一兩湯浸去白穰焙乾)
右為散每服三錢水一中盞入生薑半分棗三枚煎
至六分去滓不計時候温服
郁李仁湯(出聖惠方)治肺氣面目浮腫欬嗽煩熱心腹壅滯
胸膈氣促
郁李仁(湯浸去皮尖炒二兩)赤茯苓(去黑皮)貝母(炒)防己商
陸杏仁(湯浸去皮尖雙仁麩炒)紫蘇莖葉木香桑根
白皮(剉)陳橘皮(湯浸去白焙)㯽榔(剉各一兩)
右搗篩每服四錢水一大盞入生薑一棗大棗三枚
煎至七分去滓不計時候温服忌生冷雞魚蒜
大腹皮散治肺臟氣壅滯關膈不通四肢浮腫喘息
促急坐卧不得
大腹皮(三分剉)漢防己(半兩)桑白皮(三分剉)木通(三分剉)赤
茯苓(一兩)郁李仁(一兩湯浸去皮尖微炒)甜葶藶(一兩半隔紙炒)澤漆
(三分)桂心(半兩)百合(三分)陳橘皮(一兩湯浸去白)
右為散每服三錢以水一中盞入生薑半分棗三枚
煎至六分去滓不計時候温服
赤茯苓散(出聖惠方)治肺氣攻注四肢遍身虛腫按之没指
心腹氣滯大小便澀狀如水氣
赤茯苓(一兩)漢防己(一兩)川大黃(一兩半剉碎微炒)㯽榔(三分)柴
胡(一兩去苗)紫蘇莖葉(三分)桑白皮(一兩剉)甜葶藶(三分隔紙炒令)
(紫色)陳橘皮(一兩湯浸去白穰焙)
右為散每服四錢水一中盞煎至六分去滓食前温
服
杏仁散治肺臟積壅氣滯不通痞塞上焦忽背上心
前有一處疼痛背膊勞倦面目浮腫兩鼻生瘡乾痛
杏仁葶藶(隔紙炒)馬兜鈴柴胡(去苗)麻黃(去根節煮去沫)射
干貝母(去心各一分)皂莢(半兩燒存性)甘草(炙一錢半)
右為末每服二錢食後以綿裹含化嚥津
馬兜鈴散(出聖惠方)治肺氣咳嗽喘急妨悶面目浮腫
馬兜鈴(一兩)桑根白皮(一兩剉)漢防己(半兩)甘草(半兩炙微赤剉)
天門冬(三分去心)半夏(三分湯浸七次去滑)甜葶藶(半兩隔紙炒紫)百合
(三分)赤茯苓(三分)
右為散每服三錢水一盞入生薑半分煎至六分去
滓不計時候温服
陳橘皮散(出聖惠方)治肺氣攻四肢腫滿疼痛
陳橘皮(一兩湯浸去白穰焙)射干(三分)漢防己(半兩)赤茯苓(一兩)大腹
皮(一兩剉)澤瀉(三分)澤漆(半兩)桑根白皮(三分剉)
右為散每服四錢以水一中盞入黑豆五十粒煎至
六分去滓食前温服
防己丸(出聖惠方)治肺臟氣壅面目四肢浮腫喘促咳嗽胸
膈滿悶煩熱
漢防己(一兩)商陸(一兩)麻黃(一兩去根節)赤茯苓(一兩)桑根白
皮(一兩半剉)甜葶藶(一兩隔紙炒令紫色)蛤蚧(一對頭尾全者塗酥炙微黃)杏
仁(一兩湯浸去皮尖雙仁麩炒微黃)
右為末煉蜜丸和搗三二百杵丸如梧桐子大每服
不計時候以生薑湯下二十丸粥飲下亦得
葶藶丸(出聖惠方)治肺氣喘促煩熱面目浮腫大腸不利
甜葶藶(一兩炒紫色隔紙)杏仁(一兩湯浸去皮尖雙仁麩炒微黃)馬兜鈴
(一兩)漢防己(一兩)郁李仁(一兩湯浸去皮尖微炒)皂莢(無蚛者入小便浸二)
(宿後去黑皮塗酥炙焦黃搗末一兩)鷄子黃(五枚瀉紙上焙乾為末)
右為末煑棗肉和丸如梧桐子大每服不計時候以
生薑湯下二十丸
大黃葶藶丸(出聖惠方)治肺氣咳嗽頭目虛腫大便澀秘
甘草(煨令微黃半兩)川大黃(半兩剉碎微炒)甜葶藶(半兩隔紙炒紫)前胡
(三分去蘆苗)巴豆(一兩研紙裹壓去油)
右為末鍊蜜和搗三百杵丸如菉豆大每服空心以粥
飲下三丸
葶藶丸(出聖惠方)治肺氣咳嗽面目虚腫大腹秘澀
甜葶藶(隔紙炒二兩)郁李仁(去皮炒二兩)防己(半兩)桑根白皮
(剉炒二分)
右為末煮棗肉和丸如梧桐子大每服二十丸生薑
湯下不計時候
葶藶丸治肺氣喘息面目浮腫
葶藶子(隔紙炒)陳橘皮(湯浸去白)柴胡(去苗)棗肉(研各一兩)
右先搗前三味細羅為末煉蜜以棗肉和丸如梧桐
子大每服空心煎杏仁湯下二十丸日二
馬兜鈴湯治肺臟虚實不調痰滯咳嗽面目浮腫頰
赤虚煩
馬兜鈴麻黃(去節)五味子(炒)甘草(炙各一兩)
右搗篩每服三錢水一盞入沙糖少許同煎至六分
食後臨卧去滓温服
獨聖餅治肺喘嗽面腫四肢浮
蛤蚧(一對雌雄頭尾全者淨洗可用法酒和蜜塗炙熟)人參(紫團參一株如人形者良)
右搗羅為末鎔蠟四兩濾去滓和藥末作六餅子每
服空心用糯米薄粥一盞投藥一餅趁熟細細呷之
瀉白散(出楊氏家藏方)治肺氣上奔咽膈胸膈嗌滿喘急不止
甚者頭面浮腫腹脹小便不利
桑白皮紫蘇葉人參(去蘆頭)漢防己甜亭藶
(微炒)半夏(湯浸七次)麻黃(去根節已上七味各一兩)甘草(半兩炙)陳橘皮
(去白二分)吳茱萸(湯浸七次焙乾三分)
右件㕮咀每服五錢水一盞半生薑三片煎至一盞
去滓温服食後
皂莢丸治肺氣喘急面目浮腫
皂莢(如猪牙者去黑皮塗酥炙)防己(各一兩)葶藶(隔紙微炒一分)
右為末用棗肉和丸如梧桐子大每服十五丸煎桑
根白皮湯下不拘時
主肺氣上逆急喘無度面腫唇焦方(余居上選竒方)
百部(二兩)丹參桑白皮紫苑女苑杏仁(各半)
(兩)五味子(一分)人參甘草木通茵陳蒺藜
(各一兩)
右件剉作飲子分十貼每貼以水一升煎至六分去
滓服
肺臟風毒生瘡(附論)
夫肺主於表榮於皮毛若熱毒結伏在於肺腑積蓄日
久不宣通則攻於表也觸冒風冷腠理開疎風邪客於
肌肉真氣散失邪氣與衛氣並行風熱相搏流走皮膚
之間則生瘡疼甚則痒痛搔之成瘡也
方
牛黃散治肺臟風氣化痰涎除喘息皮膚生瘡骨痛
急口面喎斜
牛黃苦參丹砂(研水飛)麝香(研各一兩)羌活(去蘆頭)當
歸人參獨活(去蘆頭)秦芁(去苗土)前胡(去蘆頭)枳殼
桂(去粗皮)茯苓(去黑皮)白术白附子玄參丹參
防風(去叉)蔓荆子乾薑沙參防己白芷
半夏(湯浸七次薑製)乾蠍(酒浸一宿炒)天南星(炮各半兩)牛膝(酒浸一宿)
(切焙)附子(炮製去皮臍各一兩)黃耆(剉一分)麻黃(去根節湯煑去沫焙一兩)芎
藭仙靈脾(一兩)烏蛇(一條酒浸去皮骨炒)
右為末散每服一錢温酒調下不拘時如欲作丸即
煉蜜和丸如彈子大每丸分作六服豆淋酒或薄荷
酒嚼下
羚羊角散治肺臟風毒皮膚生瘡心煩熱腫痛
羚羊角(鎊)赤茯苓(去黑皮)防己(去义)麥門冬(去心焙)犀角
(鎊)蒺藜子(微炒去角)苦參(剉)秦芁(去苗土)黃芩(去黑皮)升麻
地骨皮惡實(微炒)桑根白皮(剉)枳殼(去穰麩炒)黃耆
(剉)柴胡(去苗)大黃(剉炒)玄參梔子仁(各半兩)甘草(炙半兩)
右為散每服二錢温漿水或酒調下不拘時候忌雞
猪毒物
牛黃散治肺風皮膚搔痒搔之成瘡心神虚煩頭目
不利
牛黃(細研)犀角屑杏仁(湯浸去皮尖雙仁炒微黃)防風(去蘆頭)細
辛天竹黃(細研)茯苓白鮮皮川大黃(碎炒)羌活
子芩麥門冬白殭蚕㯽榔羚羊角(屑)
甘草(炙剉已上各半兩)麝香(細研一分)
右為散入牛黃麝香更研令勻每服不計時候以荆
芥湯調下壹錢忌熱麵鷄猪魚蒜等物
楓香散治肺臟風毒壅滯皮胃及面上&KR1439;疱或如麻
豆苦痒搔之即赤痛或破為瘡
楓香景天花薺苨貝母(煨令微黃)甘草(炙微赤剉)天
麻防風(去蘆頭)細辛牡荆子甘菊花羌活
川升麻藁本白鮮皮荷葉紫苑(洗去土)
石膏(細研)枳實(麩炒微黃已上各半兩)
右為細散每服一錢温漿水調下不拘時候
薺苨散治肺臟風毒徧身生瘡皮膚瘙痒
薺苨(一兩半)白花蛇(酒浸去骨皮炙二兩)天麻槐子(炒)獨活
(去苗)防風(去义)晩蠶沙(炒)蔓荆子(去萼)人參葳靈仙
枳殼(去穰麩炒)甘草(炙)赤箭(各一兩)牡荆子(半兩)白鮮皮(一兩)
沙參(三分)
右為散每服二錢温酒或漿水調下不計時候
人參楓香丸治肺臟風毒皮膚生瘡瘙痒
人參天南星(炮)楓香羚羊角(鎊各一兩)赤箭(三分)黃
耆(剉)白茯苓(去黑皮)防風(去义)零陵香葉天麻白
鮮皮木香馬牙硝龍腦麝香(研)秦芁(各半)
(兩)
右為末入研藥和令勻鍊蜜和丸如雞頭大每服一
丸薄荷湯嚼下不計時候
犀角丸(出聖惠方)治肺臟風毒皮膚徧生瘡疱頭額生結核
犀角(屑半兩)連翹(三分)麥門冬(三分去心焙)子芩(半兩)川升麻
地骨皮(一分)防風(三分去蘆頭)秦芁(一分去苗)川大黃(半兩剉碎)
(炒)梔子仁(半兩)漏蘆(一分)烏蛇(二兩酒浸去皮骨炙微黃)牛蒡子(三分)
(微炒)苦參(一分剉)枳殼(三分麩炒微黃去穰)白蒺藜(三分微炒去刺)
右為末鍊蜜和搗三二百杵丸如梧桐子大不計時
候温漿水下二十丸
玄參丸(出聖惠方)治肺臟風毒皮膚生瘡疼痛
玄參(三分)羚羊角屑(三分)木香(三分)羌活(三分)白鮮皮(三分)沙
參(三分去蘆頭)零陵香(三分)㯽榔(三分)人參(三分去蘆頭)赤茯苓
(三分)黃耆(三分剉)白芷(三分)馬牙硝(三分)龍腦(一分研)麝香(一分)
(研)鉛霜(一分研)
右為末龍腦等同研令勻鍊蜜和搗三二百杵丸如
梧桐子大每服不計時候以薄荷湯下十丸
白花蛇丸(出聖惠方)治肺臟風毒皮膚瘙痒瘡疥癮疹
白花蛇(一兩酒浸去皮骨炙微黃)人參(一兩去蘆頭)玄參(一兩)沙參(一兩)
(去蘆頭)丹參(一兩)枳殼(半兩麩炒微黃去穰)白蒺藜(半兩微炒去刺)苦參
(一兩剉)黃芩(半兩)甘草(半兩炙赤剉)防風(半兩去蘆頭)漏蘆(半兩)川
大黃(半兩剉微碎炒)秦芁(半兩去苗)白鮮皮(半兩)
右為末鍊蜜丸搗三百杵丸如梧桐子大每服不計
時温酒下三十丸
天麻丸治肺臟風毒攻皮膚瘙痒搔之成瘡或生風
疹鼻塞頭目昏悶煩熱
天麻(三分)防風(半兩去蘆頭)烏蛇肉(一兩酒浸炙微黃)人參(半兩去蘆)
(頭)羚羊角屑(半兩)枳殼(三分麩炒微黃去穰)犀角屑(半兩)赤茯苓
(三分)牛蒡子(三分微炒)麥門冬(三分去心焙)黃芩(半兩)麻黃(一兩去根)
(節)羌活(三分)苦參(三分剉)秦芁(三分去苗)
右為末鍊蜜和搗三二百杵如梧桐子大不計時以
温漿水下二十丸
五參丸治肺臟風毒皮膚赤痒生瘡腫疼痛
人參(半兩去蘆頭)丹參(一兩)玄參(一兩)苦參(一兩剉)沙參(一兩去蘆)
(頭)茯神(三分)秦芁(三分去苗)白附子(三分炮製)枳殼(三分麩炒微黃去穰)
羌活(三分)川大黃(三兩剉碎微炒)細辛(三分)白鮮皮(三分)防風(三分)
(去蘆頭)烏蛇(一兩酒浸去皮骨炙微黃)
右為末鍊蜜和搗三二百杵如梧桐子大不計時温
漿水下三十丸
五參散治肺臟風毒皮膚生瘡欲似大風者
人參(一兩去蘆頭)沙參(一兩去蘆頭)玄參(半兩)苦參(一兩)丹參(一兩)
赤箭(一兩)烏蛇(三兩酒浸去皮骨炙令黃)白蒺藜(一兩微炒去刺)甘草(半兩)
(炙微赤研細末)桑根白皮(一兩)白楊皮(一兩)地骨皮(一兩)槐白皮(一兩)
右件桑根白皮等四味並細剉用薑汁煮三二十沸
取出焙乾搗為細散與前九味相和令勻每服不計
時候以温酒調下一錢
麻黃湯治肺臟風熱頭目昏眩皮膚瘙痒夜卧身體
如蟲行或如螻蟻
麻黃(去根節湯煑去沫)羌活(去蘆頭)芎藭射干荆芥穗
山梔子仁紫蘇葉杏仁(湯浸去皮尖雙仁炒)牡丹皮
細辛(去苗葉)白殭蚕(炒去絲)牽牛子(炒各半兩)
右為散每服三錢入生薑二片水一盞同煎取七分
去滓服食後臨卧和滓喫
獨活散治肺臟風毒鼻塞面痒生瘡
獨活(一兩)蔓荆子(半兩)人參(一兩去蘆頭)黃芩(三分)玄參(三分)秦
艽(三分去苗)沙參(三分去蘆頭)枳殼(三分麩炒微黃去穰)羚羊角屑(三分)
白鮮皮(三分)防風(三分去蘆頭)甘菊花(三分)
右為散每服不計時候以温漿調下一錢
白花蛇散(出聖惠方)治肺臟風毒徧身生瘡或生白瘕或生
班點及皮膚皴裂
白花蛇(二兩酒浸去皮骨炙微黃)天麻(一兩)槐子(一兩微炒)羌活(一兩)防
風(一兩去蘆頭)晩蚕沙(一兩微炒)蔓荆子(一兩)白鮮皮(一兩)葳靈
仙(一兩)枳殼(一兩麩炒微黃去穰)甘草(半兩炙微赤剉)
右為散每服不計時候以温酒調下一錢
烏蛇丸(出聖惠方)治肺臟風毒皮膚瘡癬心神煩燥體熱
烏蛇(二兩酒浸去皮骨炙微黃)秦艽(三分去苗)犀角屑(一兩)川升麻(三分)
子芩(三分)牛蒡子枳殼(一兩麩炒微黃去穰)防風(三分去蘆頭)川
大黃(一兩剉研微炒)苦參(三分剉)
右為末鍊蜜和搗三二百杵丸如梧桐子大不計時
候以温漿水下二十丸
黃連丸(出聖惠方)治肺臟風毒攻皮膚生瘡
黃連(去鬚)川大黃(碎剉微炒)苦參(剉)防風(去蘆頭)枳殼(麩炒微黃)
(去穰)川升麻牛蒡子(微炒)木通(剉)秦艽(去苗)黃芩(已上各一)
(兩)
右為末煉蜜和搗三二百杵丸如梧桐子大不計時
候温漿水下三十丸
皂角煎丸(出聖惠方)治積年肺臟風毒徧身生瘡大腸壅滯
心神燥煩
不蚛皂角(二觔一觔生搗水浸一宿絞汁一觔去黑皮塗酥炙)大鵝梨(二十枚)
生薄荷葉生荆芥穗(各一觔皂角水内揉洗極爛生絹絞取汁)防風
(去义)葳靈仙獨活(去苗頭)羌活(去苗頭)甘菊花(各二兩)
右除取汁外搗羅為末一半入前汁内銀石噐中慢
火熬稀稠後併入餘藥一半同搗和丸如梧桐子大
不拘時候温漿水下二十丸視虛實加减
鵝梨煎丸治肺風攻皮膚瘡癬瘙痒化痰涎解壅滯
(王氏博濟方)
鵝梨(大者十箇去皮核)薄荷葉(一觔)不蚛皂角(肥大者十挺與上二味漿)
(水内同搗取自然汁濾去滓)天麻(炙令黃各二兩)甘草(炙一兩)蒺藜子(炒去)
(角)葳靈仙(去土各一兩)防風(去苗頭二兩)杏仁(去皮尖雙仁四兩爛研)
(銀石噐内同煎文武火熬成膏入後藥)
右為末入前膏搜和丸如桐子大每服温漿水下十
五丸至二十丸食後卧服
火麻仁丸(出聖惠方)治肺臟風毒皮膚結硬及徧身瘙痒生
瘡大腸不利
火麻仁(二兩别研如膏)防風(一兩去蘆頭)枳殼(一兩麩炒微黃去穰)旋復
花(一兩)川大黃(三兩剉碎微炒)木香(一兩)㯽榔(一兩)川升麻(一兩)杏
仁(一兩湯洗去皮尖雙仁麩炒微黃)
右為末不蚛皂莢二十挺搥碎用水四升揉取汁慢
火煎成膏入前藥末和搗三二百杵丸如梧桐子大
每服不計時候以温水三十丸下
玄參湯治肺風熱鼻内生瘡煩悶脇脹
玄參紫蘇葉木通(剉各三分)防風(去义半兩)枳殼(去穰麩炒)
麥門冬(去心炒一兩一分)羚羊角(鎊一兩半)生乾地黃(三兩)
右搗篩每服三錢水一盞煎至七分去滓食後温服
日再
仙靈脾散治肺風皮膚瘙痒生㾦㿔
仙靈脾防風(去义)蔓荆子枳殼(去穰麩炒)何首烏(去黑)
(皮各一兩)苦參(半兩)荆芥穗(二兩)
右為散每服二錢温酒或臘湯茶清調下
枇杷葉丸治肺氣面上生瘡
枇杷葉(去毛皮尖)杏仁(漿水浸一宿去尖雙仁炒)半夏(漿水浸一宿炒各一兩半)
丁香(大者)木香(各一兩)皂莢(肥者一尺大一挺去皮酥炙)
右為末煉蜜和丸如梧桐子大别用杏仁半升去尖
炒研膏食後取杏仁膏一匙水一盞煎一二沸下七丸
至十丸
白鮮皮湯治肺臟風熱毒氣攻皮膚瘙痒胸膈不利
時發煩躁
白鮮皮防風(去义)人參知母(焙)沙參(各一兩)黃芩
(去黑心三分)
右為散每服二錢水一盞煎至六分温服食後臨卧
木乳散治肺臟風毒
木乳(皂角根皮是秋冬間採者取皮如羅紋陰乾炙黃)蒺藜子(炙去角)黃耆
(剉)人參枳殼(去穰麩炒)甘草(炮等分)
右為散每服一錢沸湯點服不拘時候
枳實散(出聖惠方)治肺臟風毒壅熱鼻塞乾燥大腸秘澀
枳實(一兩炙黃)川大黃(一兩半剉微炒)川朴硝(一兩半)郁李仁(一兩)
(半湯浸去皮尖雙仁炒)芎藭(三分)牛蒡子(三錢)
右為散每服不計時候以蜜水調下一錢
樺皮散治肺臟風毒徧身瘡疥及癮疼痒瘙成瘡面
上風刺
松刺樺皮(四兩燒灰)枳殼(四兩去瓤用炭火燒成灰於濕紙上令乾)荆芥
穗(一兩)杏仁(二兩去皮尖用水一碗於銀噐内煮熟一半取出放冷乾用)甘草(炙半)
(兩)
右件除杏仁外餘藥為末將杏仁别研與諸藥和勻
磁合内放之每服三錢食後温水調下一方用温酒
調下
皂莢丸治肺風成面瘡鼻赤爛
皂莢(十挺去皮子酥炙黃)苦參晩蚕沙(各一兩)乾薄荷葉(一兩)
右為末别用皂莢五挺先椎碎以湯二升浸揉濾取
汁銀石噐中熬成膏杏仁四兩湯浸去皮尖雙仁研
爛入水濾取汁一盞與皂莢膏同藥末熬和丸如梧
桐子大每服二十丸食後温水下日三仍用後硫黃
膏塗瘡
硫黃膏塗瘡硫黃研一錢
右以葱白三寸童子小便二合浸一宿研絞取涎研
作膏臨卧將水洗面拭乾塗之便卧不得出風
牡荆子丸(出聖惠方)治肺臟風毒皮膚生瘡疥
牡荆子(三兩)防風(三兩去蘆頭)皂莢(一十挺去皮塗酥)桑螵蛸(三兩)
右為末煉蜜和搗三二百杵丸如梧桐子大每服二
十丸荆芥湯下
天麻丸治肺臟風毒外攻皮膚瘙痒生瘡
天麻(一兩)蟬殼(一兩)皂莢(去皮酥炙令黃焦去子三兩)
右為末用精羊肉研爛和搗丸如梧桐子大每服二
十丸荆芥湯下
緣雲散(一名平肺散肘後方)治肺臟毒風瘡熱瘡大風疾
用桑葉好者淨洗過熟蒸一宿後晒乾為末水調
二錢一服熱湯下
治肺風瘡及胸面上瘡(本草)
以枇杷葉去毛煑汁飲之
肺中寒(附論)
内經曰肺惡寒行寒飲冷則傷肺盖肺之循環胃口苟
為寒邪所中則有欬而鼻塞唾濁涕語聲嘶破洒淅惡
寒之證
方
白石英丸治肺感寒邪補益正氣
白石英(研)磁石(醋煆碎研)陽起石(研)肉蓯蓉(湯浸切焙)莵絲
(酒浸爛軟搗焙)熟乾地黃(各一兩半)石斛(去根)白术五味子
栝蔞根(各三兩)巴戟天(去心一兩一分)蛇麻子(半兩)防風(去义一兩)
(一分)桂(去粗皮)人參(各一兩)
右為末煉蜜和丸如梧桐子大每服即可服十五丸
空心温服下米飲亦得加至三十丸日二
紫蘇子湯治肺感寒氣欬唾濁末語聲不出有妨飲
食神思倦怠
紫蘇子麻黃(去根節煑掠去沫焙)杏仁(去皮尖雙仁炒)百合(一兩)甘
草(炙半兩)陳皮(去白焙)桑根白皮(剉)赤茯苓陳麯
桔梗(焙各一兩)
右搗篩每服三錢水一盞煎至七分以綿濾去滓通
口熱細呷臨卧再服
麻黃湯治男婦遠年肺氣輕感寒時先覺發噎後復
加之喘急氣促即便發作但初感寒行嚏時即宜先
服此方以止之莫令發作
麻黃(去根節洗煮掠去沫)陳橘皮(去白焙各半兩)桔梗(焙)防風(去义)芎
藭紫苑(去苗土)羌活(去蘆頭)杏仁(湯浸去皮雙仁麩炒)甘草(炙)
細辛(去苗土)
右搗篩每服三錢水一盞生薑三片同煎取七分去
滓稍熱徐服不拘時候
欵冬花湯治肺中寒欬嘔濁唾不止
欵冬花桑根白皮(剉)人參前胡(各去苗頭)甘草(炙)
杏仁(去皮尖雙仁麩炒)半夏(湯浸七次去滑)細辛(去苗葉各半兩)陳橘皮
(湯浸去白三分)桔梗(炒半兩)
右搗篩每服四錢以水一盞入生薑五片煎至七分
去滓温服
橘皮湯(楊子建護命方)治肺臟本熱因傷於風寒壅相交痰唾
稠濁發而成欬服冷藥其欬愈加清涕不止
陳橘皮(湯浸去白焙半兩)麻黃(去根節洗煮去沫)羌活(去苗頭)防風
(去义)芎藭紫苑(去苗土)桔梗(各一兩)細辛(去苗葉一兩半)甘草
(二錢炙)
右搗篩每服二錢水一盞生薑二片同煎取七分去
渣温服不拘時候一方空心喫
參附散治肺氣虛弱中風寒欬唾不止
人參(一兩半)附子(炮製去皮臍)麻黃(去根節洗淨煑掠去沫)乾薑(炮)
細辛(去苗葉)防風甘草(炙各一兩)五味子濁活(去蘆頭一)
(兩半)
右為散每服一錢温酒調下
華盖湯(王氏博濟方)治肺感寒氣欬唾稠久療不瘥
紫蘇子(炒)麻黃(去根節煑掠去沫焙)杏仁(湯浸去皮尖雙仁炒)陳皮(湯浸)
(去白焙)桑白皮(細剉)赤茯苓(去粗皮各一兩)甘草(半兩炙)
右為散每服三錢水一盞煎至七分去滓温服食後
五味子湯治肺寒涕唾稠濁
五味子紫苑(去苗)桂(去粗皮)麻黃(去根節)甘草(炙各一兩)細
辛(去苗葉)乾薑(炮各半兩)
右為散每服四錢水一盞入大棗二枚煎取七分食
後温服
桂心湯治肺中寒欬唾喘息
桂心(去粗皮二兩半)麻黃(去根節煑去沫半兩)甘草(炙)杏仁(湯浸去皮尖雙)
(仁炒)欵冬花(焙各一兩)
右為散每服三錢水一盞煎至七分去滓温服日三
麻黃飲治肺中寒氣頭疼欬逆涕唾稠濁鼻塞短氣
麻黃(去根節煑去沫)前胡(去蘆頭)白前桑白皮(剉)杏仁(去皮)
(尖各一兩)
右為散每服三錢水一盞葱白三寸切煎七分去滓
温服
人參荆芥散(嚴氏濟生方)治肺感寒邪或感風熱痰多咳嗽
頭目不清言語不出咽乾痰實或項背強硬皮膚不
仁
荆芥穗麻黃(去節)細辛(洗去土)桔梗(去蘆炒剉碎)陳皮(去白)
半夏(湯炮七次)杏仁(去皮尖)人參通草甘草(炙各半兩)
右㕮咀每服四錢水一盞半生薑五片煎至八分去
滓食後温服
治遠年肺氣寒作有時涕唾稠粘上氣喘促臨發咳嗽
喘急時先聞痰與氣附在心下起上衝於肺即發嗽
喘急甚則悶絶不醒人事此緣久服凉藥大腑虛弱
正氣不足此疾感寒而作如此危困但一切遠年肺
疾之人若久服冷藥體氣虛弱脉氣微數只就寸口
大腑虛冷宜服此方名護命方
防風(一分)芎藭(一分)枇杷葉(半兩拭去毛令淨)甘草(三株)
右細搗羅為末每服二錢水一盞煎取九分用舶硫
黃丸五十丸空心服
人參紫苑煎(出楊氏家藏方)治肺感寒邪咳嗽急喘膈痞悶肢
體煩疼
人參(去蘆頭)紫苑百合貝母(炮)欵冬花杏仁
(湯浸去皮尖炒)甘草桔梗(上八味各一兩)細辛(去苗土半兩)
右件為細末次研杏仁合細同煎藥和勻煉蜜為丸
每一兩作一十五丸細嚼温熱水送下食後臨卧
九珍散(出楊氏家藏方)治肺臟乘寒咳嗽喘急喉中有聲
細辛(去葉土)射干半夏(湯浸七次)麻黃(去根節)黃芩白
芍藥五味子欵冬花甘草(炙)
右件九味各等分㕮咀每服三錢水一盞生薑煎至
八分温服
大五味子丸(出楊氏家藏方)治肺胃受寒欬嗽不已嘔吐痰沫
脇肋引痛喘滿氣短睡卧不安
五味子(一兩)乾薑(一兩炮)肉桂(去粗皮三分)甘草(一錢半炙)欵冬
花(二錢)紫苑(一錢半)
右件為細末煉蜜為丸每一兩作十五丸用熱湯化
下食後
八味蘇香散(出楊氏家藏方)治肺感風寒咳嗽不已痰涎喘滿
語聲不利面目浮腫脉氣不順
紫蘇葉半夏麴紫苑五味子陳橘皮(去白)
甘草(炙六味各半兩)杏仁(二兩湯浸去皮尖炒)
右件㕮咀每服四錢水一盞薑三片煎至七分食後
臨卧服
薑椒湯(出楊氏家藏方)治肺胃虛中寒氣道不順呼吸冷氣
白茯苓(一兩)肉桂(一兩不見火)桔梗(一兩去蘆頭)白芍藥(一兩生)
橘紅(二兩)川附(一兩炮去皮臍)甘草(半兩炙)蜀椒(半合去目隔紙炒傾磚上)
(出汗)
右件㕮咀每服約三錢重水一盞半入生薑自然汁
一蛤殼許同煎七分去滓不拘時候老婦常服此頗
覺少病
飬肺湯(出衛生家室)治肺感寒邪上氣喘急咳嗽無時聲音
不出痰唾稠
紫苑(去土半兩)欵冬花(半兩)杏仁(半兩)五味子(半兩)白茯苓
半夏(一兩泡洗十餘次)桂(半兩去粗皮)桔梗(半兩微炒)紫蘇子(半兩微炒)
右件麄末每服三錢水一盞生薑一十片同煎至七
分去滓微熱服不拘時候
皮虛實(附論)
夫五臟六腑者内應骨髄外合皮毛膚肉若病從外生
則皮毛膚肉關枯強急若病從内發則骨髄痠疼然陰
陽表裏外皮内髄其源不可不詳之也皮虛者寒皮實
者熱肌皮虛實之應生於肺大腸其病發於皮毛熱則
應臟寒則應腑
方
梔子煎(出千金方)治皮實主肺病熱氣
梔子仁枳實(炒)大青杏仁柴胡芒硝
生地黃淡竹葉(切各一升)生玄參(五兩)石膏(一兩)
右以水九升煑取三升去滓下芒硝分為三服
蒴藋蒸(出千金方)治皮虛主大腸病寒氣關格
蒴藋蒸根葉(切三升)桃葉皮枝(切三升)菖蒲葉(切三升)細
糖(一斗)秋米(五升)
右以水一石五升煑取米熟為度大盆噐貯之於盆
上作小床子罩盆人身坐床中四面廻將席薦障風
身上以身蓋覆若氣急時開孔對中泄氣取通身
接汗可得兩食久許如此三日再換藥煮汁用之若
盆裏不過熱盆下安炭火非但治寒但是皮膚一切
勞冷悉皆治之
氣極(附論)
夫氣者主肺也肺主氣氣與肺合日以秋遇病為病不
已復感於邪内含於肺則寒温之氣客於六腑也凡肺
有病先發氣上衝胸常欲自恚以秋庚辛日傷風邪之
氣為肺風風之状多汗若隂傷則寒寒則虚虛則氣逆咳
嗽則短氣暮則甚陰氣至温氣生故甚陰裹陽氣盡日
則差若陽傷則熱熱則實實則氣喘息上胸臆甚則唾
血也然陽病療陰陰病其裏陰病療陽陽病其外陰陽
表裏主治之源故知以陰調陽以陽調陰陽氣實則厥陰
氣虛則引善療病者病初入皮毛肌膚筋脉則治之若
至六腑五臟則半死半生矣扁鵲云氣絶不療喘而
冷汗出二日死氣應手太陰氣絶則毛髮焦太陰者行
氣温於皮毛者也氣不榮則皮毛焦皮毛焦則津液去
津液去則毛節傷毛節傷則爪枯毛折則氣先死丙篤
丁死火勝金所及也夫極者天氣通於肺地氣通於
益風氣應於肝雷氣應於心穀氣感於脾雨氣潤於腎
六經為川腸胃為海九竅為水注之於氣所以竅應於
五臟五臟邪傷則六腑生極故曰五臟六極也
方
鐘乳丸(出聖惠方)治氣極肺臟虛寒腸脇脹滿呼吸短氣欬
逆胸痛四肢淅洒毛皮乾焦肌體羸瘦面無光澤
鐘乳粉(二兩)五味子(三分)桂心(三分)石菖蒲(三分)鹿角膠(一兩)
(搗碎炒令黃燥)白茯苓(一兩)黃耆(一兩生)乾地黃川椒(三分去目)
(及閉口者微炒去汗)白术(三分)訶梨(一兩半用皮)木香(三分)人參(一兩去蘆)
天門冬(一兩半去心焙)
右為末煉蜜和搗三五百杵丸如梧桐子大每服以
水酒下三十丸空心及食前服忌鯉魚羊血
甘露丸治肺臟氣極風熱所傷津液不通
甘草(炙剉)生地黃大黃(蒸剉焙)天門冬(去心焙各一兩)防風
(去义)遠志(去心)羌活(去蘆頭)桑白皮(剉焙)秦艽(去苗土)地骨皮
(各三分)玄參羚羊角(鎊)胡黃連(各半兩)鉛粉(一兩)
右為末煉蜜和丸如梧桐子大每服二十丸食後薑
蜜湯送下
鐘乳散(出千金方)治氣虛極皮毛焦津液不通力乏腹脹甚
則喘急氣短息塞晝差夜甚
鐘乳粉煉成乾薑(炮)桔梗茯苓附子(炮去皮臍)
細辛(去苗)桂心人參(各一兩一分)白术(一兩)防風牡蠣
(煆)栝蔞(各二兩半)
右為末每服二大錢温酒調下食前
前胡散(出千金方)治肺急胸膈不利欬逆頭氣嘔吐不下食
前胡(二兩去蘆頭)半夏(一兩湯洗七次去滑)枳殼(半兩麩炒微黃去瓤)赤
芍藥(二兩)麻黃(一兩去根節)人參(一兩去蘆頭)赤茯苓(一兩)陳皮
(一兩洗浸去白穰)白术(一兩)厚朴(一兩去粗皮生薑汁製熟)甘草(三兩炙微赤剉)
右為末每服三錢以水一中盞入生薑半分棗三枚
去滓煎至六分不計時候服
黃耆湯治肺極虛寒皮毛枯燥津液不通
黃耆(剉炒)人參白术桂(去粗皮)赤茯苓(去黑皮)附子
(炮製去皮臍)麻黃(去節)柴胡(去苗)半夏(湯洗去滑焙)甘草(炙剉)桔梗
(剉炒各一兩)
右剉如麻豆每服五錢水一盞薑五片煎至七分去
滓温服
天麻丸治肺極虛寒皮痺
天麻(酒炙剉炒)乾薑(炮)桂(去粗皮)桔梗(切剉)附子(炮製去皮臍各二兩)
木香濁活(去苗頭各三兩)白术(炒)訶梨勒(煨去核)麻黃(去根)
(節)細辛(去苗葉各半兩)
右為末煉蜜和丸如梧桐子大每服二十丸薄荷茶
湯送下
黃耆散(出聖惠方)治肺極虛熱皮毛乾焦津液不通四肢無
力
黃耆(一兩剉)人參(一兩去蘆頭)桂心(一兩)紫苑(一兩洗去苗土)杏仁
(一兩湯浸去皮尖雙仁麩炒微黃)五味子(一兩)陳橘皮(三分浸去白焙)柴胡
(一兩去苗)甘草(半兩炙微黃剉)麥門冬(一兩半去心焙)桑白皮(一兩剉)
右為散每服四錢水一中盞入生薑半分棗三枚煎
至六分食後温服
五味子散治氣極寒傷於肺欬嗽短氣不得息胸中
廹急
五味子(二兩)訶梨勒(一兩半煨用皮)紫苑(一兩洗去苗土)桂心(一兩)麻
黃(去根節一兩)乾薑(半兩炮製剉)前胡(一兩去蘆頭)細辛(一兩炙微赤剉)
木香(半兩)甘草(半兩炙微赤剉)欵冬花(一兩)
右為散每服四錢水一中盞生薑半分棗三枚煎六
分不拘時温服
訶梨勒丸治肺極呼吸短氣臟虛腹脹
訶梨勒(一兩半煨用皮)甘薑(一兩炮剉)桂心(一兩)桔梗(一兩去蘆頭)附子
(一兩炮製去皮臍)木香(一兩)五味子(一兩)白术(半兩)人參(一兩去蘆頭)
沉香(一兩)枳殼(半兩麩炒微黃去瓤)
右為末煉蜜和丸三二百杵丸如梧桐子大每服二
十丸食前温酒下
麻黃散治氣極肺虛上氣喘急
麻黃(一兩去根節)杏仁(一兩湯浸去皮尖雙仁麩炒黃)桂心(半兩)五味子
(三分)麥門冬(一兩半去心)細辛(半兩)訶梨勒(一兩半煨用皮)甘草(半兩)
(炙微赤剉)紫蘇子(半兩炒)
右為散每服三錢以水一中盞入生薑半分棗三枚
煎至六分去滓不計時候温服
竹葉飲子治氣極傷熱則氣喘急甚則唾血乏力不
欲飲食口燥咽乾
竹葉(五十片)麥門冬(半兩去心)小麥(半合)生地黃(半兩)地骨皮
(一兩搗碎)黃耆(一兩剉)麻黃(半兩去根節)甘草(一分炒微赤)石膏(一兩)
(搗碎)
右為散每服五錢水一盞入生薑棗三枚煎至六分
食後温服
五味子湯治氣急寒喘嗽心胸廹急
五味子(炒)甘草(炙剉)紫苑(去苗土)桂(去粗皮)麻黃(去根節)乾
薑(炮)芎藭細辛(去苗葉各一兩)
右搗篩每服五錢水一盞半棗二枚煎至一盞空心
服夜卧各一服
前胡湯治肺氣實極胸膈不利欬逆短氣嘔吐不下
食
前胡(去苗)半夏(湯泡七次)杏仁(去皮尖麩炒)紫蘇子(炒)枳實(去瓤)
(炒)橘皮(去白)桑白皮(炙)甘草(炙各等分)
右㕮咀每服四錢水一盞半薑五片煎至八分去滓
温服不拘時候
紫苑湯治肺虛極皮毛焦津液不通四肢無力或喘
急氣短
紫苑茸(洗)乾薑(炮)黃耆(去蘆)五味子人參鍾乳
粉杏仁(去皮尖麩炒)甘草(炙各等分)
右㕮咀每服四錢水一盞生薑五片棗子一枚煎至
七分去滓温服不拘時候
麻黃湯治肺急傷熱肺虛多汗唾嗽上氣喘急
麻黃(四兩去節)甘草(二兩炙)桂心(二兩)生薑(二兩)紫苑(一兩)石膏
(六兩碎)半夏(五十枚洗四破)杏仁(四十枚去皮尖雙仁)
右切以水九升煎麻黃兩沸去上沫下藥煑取三升
去滓分為三服忌海藻生葱菘菜羊肉餳
前胡湯治氣實急喘息衝胸常欲自恚心腹滿痛内
外有熱煩嘔不安甚則唾血氣短乏不飲食口燥咽
乾
前胡(八兩)半夏(湯浸七次去滑)麻黃(去節)芍藥(各六兩)黃芩(三兩)枳
實(麩炒去穰一兩)
右剉散每服四錢水二盞生薑七片棗一枚煎至七
分去滓不以時候服
麥門冬竹葉湯治肺極傷熱氣喘甚則唾血氣短惡
食口燥咽乾
麥門冬(去心二兩)小麥(一合)麻黃(去根節一兩半)甘草(剉一兩)石膏
(碎三分)
右搗篩每服五錢水一盞半入生薑一棗大棗二枚
竹葉五片生地半分剉碎同煎至一盞去滓分服空
腹夜卧各二
麻黃湯治氣極熱肺虛多汗欬唾上氣喘息
麻黃(去根節二兩)甘草(生剉)桂(去粗皮)芎藭(各一兩)杏仁(十五枚湯)
(浸去皮尖雙仁生研)
右搗篩四味入研杏仁拌勻每服五錢以水一盞半
煎至一盞去滓分温二服空腹夜卧各一
黃耆湯治氣虛寒皮毛焦津液不通虛勞百病氣力
乏損
黃耆(剉二兩)人參白术桂(去粗皮各一兩)
右為散每服三錢水一盞入薑半分棗二枚煎至七
分去滓温服空腹夜卧各一一方加附子一枚炮製
去皮臍
普濟方卷二十八
