普濟方卷二百八十三明周王朱橚撰
癰疽門
諸癰疽
黃芩散治癰疽發背丹疹赤腫惡肉時行熱毒變作
赤色及眼赤腫生障翳病方
黃芩白芨麻黃(去節)漏蘆(真者)白薇枳殼(麸炒去穰)
升麻白芍藥川當歸川牛膝甘草(已上各二)
(兩)大黃(五兩)
右為粗末每服四錢水一中盞半煎至七分空心熱
服或利一二行如未利再服可加芒硝三錢未成者
散已成者立潰一云癰癤發背等疾服此獲安之後
宜常服四物湯交和黃耆建中湯空心煎服以禦未
來恐後再作
青露散治背疽一切惡瘡圍藥不散開
白芨白歛白薇白芷白鮮皮朴硝
青黛黃栢大黃天花粉青露散(即芙蓉葉)老
龍皮(即老松樹皮)
右各等分為細末用生姜自然汁調圍敷如乾時再
用姜汁潤一方無黃栢
吸筒以慈竹為之削去青
五倍(多用)白礬(少用些子)
右和筒煮了收起用時再於沸湯煮令熱以筯夾筒
乘熱安於患處
治癰疽發背腎癰
山藥(一尺)木鱉(六个)
右以木鱉細切𢷬成泥後將山藥先去泥與之同𢷬
成泥傅於患處四圍中間留瘡口
大黃蝕肉膏
大黃附子(炮裂去皮臍)莽草芎藭雄黃(研)雌黃
珍珠(研)白歛白礬(研)黃芩(去黑尖)䕡茹(各一兩)猪
脂(二斤)
右除研者并猪脂外剉碎先熬脂令沸下諸藥煎候
赤色綿濾過去滓下研者藥攪勻傾出瓷器盛每日
塗瘡日三五次以惡肉盡為度
當歸散治癰疽發背金瘡已壞及未敗火瘡諸瘑疥
患
當歸附子(炮)細辛芎藭續斷牛膝通
草甘草(炙)白芷(各二兩)蜀椒(三合)芍藥黃耆(各一兩)
右㕮咀以猪膏二升煎微火上以白芷色黃藥成絞
去滓以傅瘡上日三過忌海藻菘菜猪肉
乳香黃耆散治一切惡瘡癰疽發背疔瘡疼痛不可
忍者或瘡氣入腹神昏不醒嘔吐者或未成者速散
之已成者潰敗膿不出刀削其惡肉下打撲傷損筋
骨疼痛或婦人産後腹痛惡物不下
黃耆當歸(去蘆)川芎陳皮麻黃(去根節)甘草
芍藥(各一兩)人參(五錢)米殼(二兩去根蒂蜜炒)乳香没藥(各五)
(錢另研)
右為末每服三錢水一中盞煎至七分去渣温服如
瘡在上食後如瘡在下食前服
内補散(一名木占斯散)治癰疽發背婦人乳癰諸癤未潰者
便消不消者令速潰疾愈
木占斯人參乾姜(一云乾地黃一作大黃)細辛桂心
厚朴敗醬防風栝蔞根桔梗甘草
(各一兩)
右治下篩酒服方寸匕藥入咽覺流入瘡中若癰疽
灸之不能發壞者可服之未壞者去敗醬已發膿者
内敗醬服藥日七八服夜二三服病在下當膿血出
此為腸癰諸病在裏惟服此藥即覺其力痛者即不
痛常服治諸瘡及疽痔瘡已潰愈婦人乳癰宜速服
之一方無桂心一名木占斯散主癰腫堅結若已壞
者速愈未壞者使不成癰便消一方粥飲調下亦可
猬皮散治癰疽膿血内漏諸漏壞敗男發背女乳房
及五痔方
猬皮蜂房(各一具)地榆附子桂心當歸
續斷(各五分)乾薑蜀椒藁本(各四分)厚朴(六分)
右治下篩空腹以酒服方寸匕日三取瘥加斑猫七
枚益良外臺秘要有杜仲無乾薑
椒薑散治癰疽發背
蜀椒乾薑黃芩人參(各二錢)桂心小荳(一合)
(半)白斂甘草附子防風(各一兩)芎藭(二兩)
右治下篩酒服方寸匕日三夜二
祕𫝊連翹湯
連翹升麻朴硝(各一兩另研)玄參芍藥白歛
防己射干(各八分)大黃(一兩三錢)甘草(炙半兩)杏仁(八十)
(枚去皮尖麸炒黃另研)
右除杏仁朴硝外為粗末却入杏仁朴硝末令勻每
服三錢水一鍾二分煎至八分去滓空心服利下惡
物為效
神功妙貼散塗傅癰疽暈内使膿血化水收暈歛毒
南星(元白的)萞麻子仁(各四錢)半夏(生)白芷(硝一片)没藥
姜黃五倍子(淡紅的)貝母白芨(各三錢)乳香(各二)
(錢)花蕊石散(二貼)
右細末夾和井水入蜜調傅瘡色黯晦姜汁調傅從
暈邊收入裏留中間如錢大貼膏藥若瘡開大可用
紗攤藥以舊茶籠内白竹葉尾剪兩片如瘡勢先貼
藥上然後貼瘡久年蓬仰上竹葉亦得竹葉出水藉
藥以行之凡傅藥湏是細末則不痛
紅内消散癰疽内藴熱外發熱用此
紅何首烏(半兩)遠志(水浸取肉蘸姜汁片)赤茯苓川芎北
梗苦參赤小豆赤芍藥蔓荆子葳靈
仙(各三錢)甘草(生半兩)
右末每服二錢麥門冬十四粒煎湯調下
洗瘡方
莽草苦參貝母射干木通蜂房大
腹皮桑白皮漢椒白芷(各等分)連根葱白(多用)
右煎湯密室中淋洗
五香連翹湯治惡核癰疽惡瘡惡腫等已破未破疼
痛皆可治之
青木香母丁香(一作鷄舌香)黃熟沉香當門麝香
乳香川升麻桑寄生川獨活木通
牛舌大黃(蒸一方用兩半)連翹(各一兩)
右剉散每四錢水二盞煮一盞湏用銀銚煎如無用
銀一片空心熱服半日以上未利再服以利下惡物
為度未生肉前服不妨以宣去毒熱之氣一方有
射干一味本方有竹瀝芒硝恐泥者不能斟酌故缺
之知者自當量入一方有黃耆藿香無獨活射干名
五香大黃湯凡惡瘡一寸以下者曰癤以上曰癰
而瘡瘍亦非小疾有腫而冷者有腫而熱者有不腫
而冷者有不腫而熱者有肉色不變而腫者有腫而
不破者有破而無膿血者有破而不生肌肉者有膿
在膏膜之下若有膿在骨間者皆當與五香連翹湯
始發者即消膿成者自破可保全濟也肘後方有紫
葛甘草無通草治惡肉惡脉惡核風結腫氣痛要籍
喻義有黃耆甘草芒硝各六分翼云未瘥中間常服
佳與小兒篇方相重小有異處
加味十寄散治癰發已成未成服内消三五日不效
或年四十已上氣血衰弱成者速潰未成者速散服
至瘡口合而止能固濟去舊生新是名固壘
當歸(酒浸)桂心(不見火)人參土芎香白芷防風
(去蘆)桔梗厚朴(去粗皮姜汁炒)甘草(五支)乳香(另研)没藥(另研)
右前八味各等分同為末每服二盞酒調日三服病
愈而止不飲者麥門冬去心煎湯或木香湯
奪命更生散
乾葛知母貝母荆芥(各五錢)防風細辛
獨蓮白芷(各半兩)青木香澤蘭甘草節(各半兩)
右㕮咀每服五錢酒水各一盞薑五片煎至一盞温
服潮熱皮膚受毒加大黃擂爛柴胡地龍地骨皮麻
黃(不去節)嘔吐惡心脾胃受毒加母丁香瘡凹不起加
蜜水調蟬退發汗加黃芩山梔子燈心眼花心經受
毒先另服朱砂雄黃麝香為末薑酒下然後服前藥
喘𠻳肺經受毒加木瓜黑牽牛麝鹽小腹脹大小便
閉結脾經受毒加苦葶藶枳殼木通通草麝香瘡冷
加當歸肉桂羅參木香用前藥除獨蓮如瘡發痛及
身上有熱再進一服仍服前藥如當日瘡痛身熱次
早又冷加附子一隻去防風如眼大黃色暈黑汗冷
汗粘手足冷至膝瘡硬不起者不治
六化丹庶幾神化其藥而俗子所珍以其能化風化
熱化毒化結化積化膿為水故曰六化丹即痒丸丸
之易名也
犀角(生者一兩)黃芩(一兩)大黃(一兩)巴豆(半兩去油)白歛(一兩)升麻
(一兩)當歸(一兩)梔子仁(一兩去皮)防風草(一兩)甘草(一兩炙)天南
星黃耆(一兩半)
右為細末以順流新汲早潮水丸如梧桐子大每服
五丸不拘時候隨證量大小用之
内托散治一切癰疽毒腫發背發肩發髭發鬢發腦
發手發足附骨等疽應是瘡瘍毒腫未膿者即消散
已膿者即破潰已潰者即收歛消毒順氣托裏定痛
收瘡口散腫毒及腸胃癰皆可用化毒排膿内補
黃者當歸川芎白茯苓芍藥白芷
甘草人參厚朴(去粗皮用生薑汁製)桂心(去皮已上各等分)
右一十味為細末每服三錢至五錢不計時候溫酒
調下如不飲酒以木香湯調下
九珍散治一切癰瘡癤腫毒因氣壅血熱而生者
當歸川芎白芷赤芍藥生地黃熟地
黃瓜蔞甘草大黃茯苓(各等分)
右㕮咀每服四錢以水二盞酒一盞煎至二盞去滓
温服兼治婦人乳癰等瘡
芎歸托裏散托裏排膿生肌
川芎當歸白芍藥(炒)木香白芷茯苓(各半)
(兩)人參辣桂丁香甘草
右末每二錢食前米湯調下
沉水膏癰疽發背排膿歛毒
天南星(三分)白芨白芷赤小豆半夏(生)貝母
(各半兩)木鱉子仁(去油)乳香没藥(各二錢半)雄黃(一錢)
右細末井水入蜜調傅紗貼
爐峯散治癰疽腫毒
爐甘石(綠者十分細一兩)天南星半夏(生各半兩)五倍子
赤小豆片姜黃直殭蠶貝母白芨(各四錢)
乳香(二錢半)
右細末未破者酸醋調傅已潰者清蜜調傅半乾濕
只摻若紅腫多汁生地黃研汁調傅仍前苦參桑白
皮湯淋
五香散治癰疽湏要香氣透達經絡
木香丁香藿香葉(各一分)沉香乳香連翹
木通續斷桑寄生甘草(微炙各半分)
右細剉每服三錢井水一碗煎至七分入麝香少許
患在上食後服患在下食前服五發證皆令人頭痛
惡心寒熱氣急拘攣此藥療之如有熱加燈心桑白
皮
千金漏蘆湯治癰疽發背丹疹惡肉時行熱毒發作
赤腫及眼赤痛生障翳等疾并瘰&KR0659;初發吹妳腫痛
一切無名惡瘡雖覺所苦細微不可輕慢急服此藥
並皆内消更不成膿若發背癰已成膿者當排日服
之直至膿盡
大黃(三兩蒸)漏蘆白芨黃芩麻黃(去節)枳殼(麸炒)
升麻白歛(一方用白薇)芍藥甘草(炙各二兩)
右剉散每四錢水二盞煎七分空心熱服以快利為
度澹寮方云漏蘆湯後說本方有芒硝今去之若見
熱而實者加大黃作五兩或加芒硝服病人更自量
虚損服之
化毒方(一名十全内托散一名十寄散)治一切癰疽瘡癤未成者速
敗已成者速潰敗膿自出無假手擠惡肉自去不犯
針刀服藥後疼痛頓減此其當用有效也此方得自
於都下異人時有苦背瘍者七十餘日諸藥試遍不
獲痊效衆醫環立如堵出是方示之相目而笑曰是
豈癰背所用藥耶因謂之曰古人用方自有意義觀
其所用藥性平和縱未能已疾必不能壞病服之何
害廼治斯方藥與之以熱酒一升許下藥五六錢少
頃減七分數服後瘡大潰膿血流迸若有物自内托
出服半月瘡口遂合若未嘗有所苦者又有苦腸疾
者其痛異常醫者略曉時意謂此藥大能止痛試與
餌之當日下膿三二椀許痛亦遂止思察之乃腸癰
也又一老人忽胷間發腫根脚甚大毒氣上攻如一
瓢然斜插項右不能轉動遂以此藥與服明日腫毒
既散餘一小瘤如粟米大又明日帖然如故無事又
一人發腦疽疑此藥不能救遂殞於庸醫手次年其子
復苦此疾與父無異病状一同因懲父之失縱飲酒
服此藥而至不覺大醉竟日衮卧地上及至酒醒病
已去矣又一婦人發乳焮腫疼痛日夜呌聲不絶哀
苦之音皆不忍聞自謂無復生理又有一婦人股間
發腫大如桮椀服此藥皆脫然如失物是藥濟苦者
不可計數姑摭一二以示大略大扺癰疽之作無定
非氣血凝滯風毒壅結或飲酒食熱物過多房室虚
甚榮衛不調所致治之不早則外壞肌肉内攻臟腑
去生遠矣詳味此方其所用藥皆發散風毒調理氣
血排膿止痛生肌長肉等藥五毒不成而坐收瘍醫
十全之功其可尚也一方排膿内補十宣散治癰疽
瘡癤未成者速敗已成者速潰凡瘡痒者多是心血
虚弱此大能消風生血
人參(用新羅者團結重實滋潤者先洗淨去蘆薄切焙乾)當歸(取川中來者肥大擇如馬)
(尾状滋潤甜辣香芬者温水洗薄切焙乾)黃耆(用綿者為勝状如箭幹者長一二尺不開义者)
(洗淨寸截搥碎擘如絲状以鹽湯浸透微火炙酥再剉入衆藥中)芎藭(川中者為上今多止)
(是撫芎不用淨洗切焙乾)防風(擇新香者淨洗切焙)厚朴(宜用新州來者厚而紫搯之仲)
(出者佳去粗皮切姜汁一宿焙炒)桔梗(以有心味苦者為真無心味甘者薺苨也切勿誤用)
(洗淨去頭薄切焙乾入衆藥)甘草(生)
右八味選藥材精者皆取淨曬焙極燥方秤人參當
歸黃耆各二兩餘各一兩除參為細末後入諸藥
勻每服自三錢加至五六錢熱酒調下日夜各數服
以多為妙服至瘡口合更服為佳所以補前損止後
患也不飲酒人濃煎木香湯下然不若酒之勝也或
飲酒多能勉強間用調并木香湯解功效當不減於
酒也括蒼胡權識疽發背三尺童子亦知為膏肓
之疾庸醫既手無措或者又為高論以自神其術世
傳刻涓子方以為得之神仙家而湯劑不一用者惑
之歙丞胡君所藏方簡要而有大功郡酒官蕭世京
病此數日創大已如椀用其方而愈覽者勿以無竒
藥而忽之也如妳癰腸癰及其它腫毒皆常治愈
一方作散姜五片煎一方加白芍藥瓜蔞金銀
花等分或乳香服之得汗解一方加木香檳榔製
枳殼紫蘇天台烏藥名流氣飲甚效陳氏云服在内
消等方之後膿盡乃止
拔毒黃耆散
黃耆大黃(酒浸煨)羌活(去蘆)甘草(炙)當歸(去蘆)芍藥
白附子(炮)黃芩杏仁(去皮尖)連翹(已上各等分)
右搗羅為末每服先以黑豆半兩或二合水一大椀
煎至七分去黑豆入藥末再煎至一盞食後一日兩
服候逐出惡物即止其貼瘡歛瘡藥隨宜用之一方
無黃耆
犀角散
生犀角屑玄參(去蘆)升麻生黃耆(去蘆切)赤芍藥
麥門冬(去心)生粉草當歸(酒浸去蘆焙各一兩)大黃(微炒二兩)
右為粗末每服三錢水一盞半煎至七分去滓溫服
無時候
救苦黃耆散治諸癰癤惡瘡
黃耆甘草當歸瓜蔞根芍藥(各一兩五錢)懸
蔞(一對)熟地黃(不以多少)金銀花(二兩)皂角棘針(為引)
右㕮咀每服五錢無灰好酒一升同引子装於磁(瓦)
内將瓶用笋葉封坐於鍋内以大盆覆鍋口盆外用
黃土封之毋令出氣煮之外聞藥香為度取出瓶沉
定飲清將藥滓再添酒一升依前煮服不飲酒者以
水煮服若酒少者酒水各半煮服瘡在上食後臨卧
瘡在下空心服之
萬病解毒丸治癰疽發背魚臍毒瘡藥草毒挑生毒
蛇毒獸毒蠱毒廢蟲諸惡病
文蛤(即五倍子一兩半)山茨菇(即金花燈根一兩洗焙)全蝎(五枚)紅牙
大戟(洗焙七錢半)大山豆根續隨子(取仁去細留性各半兩)麝
香(一錢)朱砂雄黃(各二錢)
右件先以前五味入木臼搗羅為細末吹研後四味
夾和糯米糊丸分作三十五丸端午七夕重陽臘日
淨室修合每服一丸生薑蜜水磨下井水浸研傅患
處解毒收瘡救病神妙朱砂雄黃乃瘍醫五毒攻瘍
中物也一方無山豆根
九珍散治一切癰疽癤腫毒因氣壅血熱而生者
當歸川芎白芷赤芍藥生乾地黃苽
蔞甘草大黃北黃芩(各等分)
右㕮咀每四錢水二盞酒一盞煎至二盞去滓微熱
服未成膿即内消已成膿則速潰亦治婦人乳癰
瞿麥散主排膿止痛利小便
瞿麥芍藥當歸麥門冬(去心各二兩)桂心芎
藭白歛赤小豆(半合)黃耆(一兩)
右為散先食温酒服方寸匕日三翼深師同忌生葱
陳臭肉食等物
大黃薄貼方療癰疽發背
大黃黃芩寒水石石膏赤石脂黃連
(各三兩)白芷黃蘖(各二兩)白歛(五兩)
右藥下篩以三合投粉瀝三升中和薄塗貼腫上燥
易腫下止不下厚傅忌生冷熱麫大酢一方用漿水
調塗
小丹搨方治癰疽始發浸淫進長
升麻黃連大黃芎藭(各二錢)黃芩芒硝(各三)
(兩)當歸甘草(炙)羚羊角(各一兩)
右杖攪令成膏適令熱貼帛搨腫上數度便隨手消
散
瞿麥散治癰疽未潰瘡中疼痛膿血不絶
瞿麥白芷黃耆當歸細辛芍藥芎
藭薏苡仁赤小豆(末各一兩)
右先以清酒一升漬小豆出銅器中熬之乾復漬漬
復熬五遍上然後搗諸藥下篩酒服一方寸日三夜
二服三五日後痛者痒肌肉生一法以春酒漬小豆
多痛倍瞿麥痛未開倍白芷多膿倍黃耆薏苡仁芍
藥良李温如八行家寳秘療發背藥方不以𫝊人
其子秉彛客於新吳大姓羅氏一日出遊偶忘封鏁
書篋為諸生竊取其方錄之秉彛歸為之出涕盖其
父子以此方救人之死甚多深不欲𫝊也其用藥次
第如後
初覺瘡發時先服通關散治發背肉潰及諸惡毒衝
心嘔逆
以菉豆不拘多少為末每服二錢入乳香一錢井花
水調下以利為度未利更入乳香再服
次用藥試發瘡可治不可治
白礬(一兩)天南星(一个)
右為末以冷水和勻傅腫處留出瘡口仍以筆畫泥
瘡暈若藥力勝則腫消皮皺此為易治若腫處皮急
暈即難治
次服赤小豆
用赤小豆半升不去皮生為末每用一兩匙以冷水
調下連併服盡未退再服半升取口鼻大便出血為
度服豆末時不可喫飯
次服四味散
石上薜荔(二兩)地榆(一兩)甘草節(一兩)當歸(一兩)
右為末温酒調下三錢
次服
膨脝葉(一斤)岡糓刺葉(一斤)
右旋採勿令婦人鷄犬見碓臼内舂爛每用一碗許
以酒一盞浸去滓温服仍以藥滓罨瘡
次用歛瘡口生肌散
木香㯽榔黃連(洗去鬚)
右等分淨噐碾為末時以傅瘡若瘡潰爛傅了更以
常用膏藥或雲母膏貼定聽膿水自出若有此藥傅
後瘡口未便歛白艾末輕粉各少許勻傅即有速效
麝香蟾酥丸治一切癰疽發背疔瘡内毒如未破用
針刺破撚藥在内膏藥貼之其瘡即潰
蟾酥輕粉乳香(各半錢)明信雄黃(各一錢)巴豆
(十个去皮油)麝香(少許)寒食麫(三錢)
右為細末滴水為錠子如小麥大量瘡為度
八味黃耆散治癰疽發背
黃耆芎藭大黃黃連芍藥莾草黃
芩梔子仁(各等分)
右治下篩鷄子白和如泥塗故帛上隨腫大小傅之
乾則易若已開口封瘡上湏開頭令出氣
治癰疽發十指或起膀胱及發背後生惡肉者
猪蹄(一具治如食法)當歸大黃芎藭芍藥黃芩
獨活莾草(各一兩)
右㕮咀以水三斗煮猪蹄取八升去之内諸藥煮取
四升去滓漬瘡兩食頃洗之拭令乾傅麝香膏
麝香膏治癰疽及發背諸惡瘡去惡肉
麝香䕡茹(一作真珠)雄黃礬石(各一兩)
右為末以煮膏調如泥塗之惡肉盡止却傅生肉膏
生肉膏治癰疽發背後生肉
生地黃(一斤)辛夷(一兩)獨活(去蘆頭)當歸(焙)大黃(炒)黃耆
(剉)芎藭白芷芍藥黃芩(去黑心)續斷(各一兩)薤
白(五兩)
右十二味㕮咀以臘月猪脂四升煎取白芷黃下之
去滓傅之立效
參苓順氣散病癰疽之人進飲食降氣健脾
烏藥(一兩半)白茯苓(去皮)真紫蘇子(微炒)人參(去蘆各一分)青
皮(去白麸炒)粉草(炙各半兩)白术(泔浸半日焙麸炒)白芷(不見火各一兩)
右為細末每服二錢水一盞生老薑連皮切三片棗
一枚煎至八分空心溫服煎藥不用薑能發熱動氣
茯苓開胃散
白茯苓(去皮一兩)粉草(炙半兩)枳殼(去穣麸炒黃一分)
右為細末每服一錢入鹽一捻沸湯點服無時候
龍腦麝香錠子追毒回瘡止痛生肌
龍腦(三錢)麝香(二錢)輕粉(半錢)粉霜(三錢)雄黃(半錢)乳香(一錢)雌
黃(半錢)巴豆(十四个去皮尖)
右為細末乾飯為丸如小麥大紝在瘡上其瘡腫時
藥敷上用貼治疳瘡研絍在瘡内忌冷水
消腫膏治發背癰疽一切惡瘡
生烏麻油鉛丹(研)黃蠟(各四兩)熊脂松脂(各一兩)
水銀硫黃(研)芒硝(研各半兩)
右取五月四日早於淨室中用銀石噐炭火上微煎
至初五日早勿令息火膏成看瘡腫大小以故帛攤
貼之未作膿便消合時忌婦人猪犬見臘月臘日合
亦良其水銀熊脂於掌中研入諸藥
當歸貼方療諸癰瘡發背有膿血
當歸(一分)蠐螬丹參附子(炮)蠟蜜桂心膠
(各一分)梔子(十枚)
右合煎以貼瘡上
琥珀犀角膏治癰疽不曾宣毒致熱毒衝心經咽喉
口舌生瘡及紅黑&KR0818;者
真琥珀(研)生犀角屑(各一兩)辰砂(研二錢)人參(去蘆二錢)茯
神(去木皮二錢)真腦子(研一字)酸棗仁(去皮研二錢)
右人參茯神犀角為細末入乳鉢内别研藥味和勻
用煉蜜搜為膏子以甆缾收貯候其疾作每服一彈
子以麥門冬去心濃煎湯化服一日連進五服取效
追毒散追毒排膿
五靈散川烏頭(炮)白乾薑(炮各一兩)井鹽全蝎(各半)
(兩)釣靈根(三兩)無心草(二兩)
右為細末每用藥少許津唾調塗患處釣靈根一作
常靈根
萬應鐵針丸治一切腦背疽惡毒大瘡欲死者一粒
即愈
麝香(三錢)蟾酥(三錢舌試辣者可用)血蝎(三錢嚼如蠟者用散者非真不可用)輕
粉(三錢)硼砂(三錢)片腦(一錢)蜈蚣(一對全用)
右為極細末煉蜜和為劑如瘡有頭用針挑破微有
血出將藥一黍米大放於挑破瘡口内上用紙花周
圍唾津濕沾瘡上其藥不過時刻即效如兩三刻見
無頭瘡者即是暗疔俗云耍瘡是也即將兩手虎口
白土紋用針挑破如前藥封盖忌鷄鵝酒濕麫一切
發熱之物
清心散治癰疽有熱證
遠志(製)赤茯苓赤芍藥生地黃麥門冬(去心)
知母甘草(生各半分)
右剉每三錢薑棗煎服小便秘加燈心木通
獨活散浣洗一切癰疽
獨活黃芩莽草當歸川芎大黃赤
芍藥(各一兩)
右為散分作兩次先用猪蹄以水二升煮令蹄熟去
蹄入藥冄煎十餘沸去滓乘熱洗瘡
車鰲散治癰疽初發腫痛或少年熱盛發背等急宜
宣毒利下熱退為度大人小兒四季皆可服之
紫背車鰲(一雙鹽泥固濟火煆通紅地上出火毒用)輕粉甘草(各二錢)
大黃(五錢)黃芩漏蘆(去鬚)瓜根(各半兩)
右為末每服二錢薄荷湯下速利酒亦可
單煮大黃湯治同上氣血衰者不可用
大黃甘草(各等分)
右剉散每服三錢水一盞半煎空心服利下熱毒
排膿散廣濟療癰疽
黃耆(十分膿多倍)青小豆(一分熱口乾倍)芎藭(三分肉不生倍)芍藥(三分)
(痛不止倍)白歛(三分有膿不合倍)栝蒌(三分若渴小便利倍)甘草(三分炙)
右為散酒服方寸匕日三服不利忌海藻菘菜熱麫
魚蒜
止痛靈寳散
鬼繫腰(生竹籬隂濕石岸絡石而生者佳路木者無用其藤柔細兩葉相對形生三角用藤)
(葉一兩洗淨晒乾不見火)皂角刺(一兩剉新瓦上炒黃)甘草節(半兩)瓜蔞(大者)
(一个取仁亦用新瓦炒香)明乳香(一錢别研)没藥(三錢别研)
右除乳香没藥外為粗末入乳香没藥和勻每服二
錢水一盞酒半盞慢火煎至一盞去滓通口服無時
壓熱神白膏
大黃白歛黃蘖皮南星赤小豆黑蛤
粉
右為細末用芭蕉清汁調塗腫上遇乾時更用蕉汁
刷濕
内托黃耆丸治因用針砭傷其經絡白膿赤汁逗流
不止
生黃耆(去蘆焙剉八兩)當歸(洗焙三兩)肉桂(去淡者不見火)木香沉
香乳香(别研各一兩諸香並不見火)
右為細末用菉豆粉四兩生姜自然汁煮糊丸如梧
桐子大無時温熱水吞下四十五十丸
替針丸治癰疽已潰未破後膿出不快者
白丁香(一字)硼砂(一字)石灰餅(入藥内拌炒)糯米(十四粒一法用煉倉)
(米)没藥乳香(各一字)
右為細末粳米飯旋丸如麥粒大每用一粒米破用
津貼瘡頭薄處已破膿滯不快則用二粒絍瘡内使
膿不滯好肉易生三因方無乳香
枳殼丸治瘡疽熱癰腫瘰&KR0659;
枳殼(麸炒去穣)牽牛(炒取頭末)木香青皮(各一兩)甘草大
黃
右為末用皂角長一尺猪牙三挺約三兩炮燋搥碎
以好酒煮軟挼取汁熬膏調粘和前藥末為丸如梧
桐子大每服三五十丸食後葱茶下日進二服
升麻搨腫湯
升麻黃耆防風川芎生地黃細辛(等分)
右㕮咀用藥二兩水二升煎十沸稍熱淋搨内消
通聖雙行湯治傷風寒暑濕或澁或散使氣血滯凝
肉腐為膿壅結成癰疽隨處發作
大黃(蒸一兩)木鱉(去殼切)防風枳殼桔梗甘草
(各一分)
右為剉散每服四大錢水一盞煎七分去滓入朴硝
兩錢重煎鎔熱服得疎轉一兩次即服萬金湯若隂
證只服萬金不可用聖雙行湯
復元通氣散治諸氣澁耳聾腹癰便癰瘡疽無頭止
痛消腫
青皮陳皮(各四兩)甘草(三兩生熟各兩半)穿山甲(炮二兩)栝
蔞根(二兩)金銀花連翹(各一兩)
右為細末熱酒調下
消腫毒方專用塗諸瘡疽
川烏蚌粉草烏海金砂赤小豆天南
星(各等分)
右為末用生地黃汁調塗患處佳
越椒散洗諸癰疽
越椒(一名梔子)黃芩甘草當歸羌活白芷(各等)
(分)
右㕮咀每用一兩水五椀煎至四椀去滓温洗
當歸連翹散治腦疽發背諸惡瘡咽頰不利舌腫喉
閉鼻衂出血咳𠻳痰實
鷺絲藤芍藥梔子大黃當歸(切焙)連翹(各等)
(分)
右為粗末每服三錢酒一盞半煎至六分去滓温服
食後日三服量力減加熱實加倍以利之隂證者加
大黃一方生薑五片水煎服之
蠲毒散治癰疽腫毒未結則散已結則潰去風排膿
天南星(一兩)貝母(三分)白芷赤小豆(各半分)雄黃(二錢研)
直殭蠶(焙用半兩)
右細末初用醋調傅後用蜜水傅
癰疽宣毒方諸癰疽已破未破通用
瓜蔞(一箇去皮剉細用)皂角刺甘草(微炙各二錢)乳香輕
粉(各半錢)紫車鰲殼(一箇黃泥和塩塗得煆通紅用二錢)
右細末先用老酒二碗煎瓜蒌濾清取一碗五更煖
用瓜蔞酒調上項藥末空心服大便自下惡物如魚
涎状
消腫散癰疽通用
澤蘭皮天南星赤小豆白芷姜黃(各一分)
白芨(半分)
右細末酒調傅或蜜水醋同調傅
退毒散癰疽通用
木鱉子(去油)天南星半夏(生)赤小豆白芷草
烏(連皮尖等分)
右細末硬則法醋調傅熱焮則蜜水調傅
退腫散癰疽腫毒通用
天南星(圓白者)半夏(生各半兩)赤小豆五倍子白芷
貝母(各二錢半)
右細末蜜醋調傅
乳香膏治癰疽腫毒惡瘡排膿止痛收縮筋脚
乳香(竹葉包熨研)没藥(各一分)輕粉(一錢)麝香(半錢)黃蠟(二錢)&KR1181;
麻仁(一兩)
右搗研極細成膏撫紙折薄攤藥留眼貼之日二換
或純用萆麻子仁入没藥研細傅貼
神聖内托散未成者散已成者膿血自消
没藥(一錢鮮明者)大黃(一斤)甘草(半斤)牡蠣(四兩)山梔子(二兩)乳
香(五錢)
右粗末每服五錢水一大盞煎至三五沸去滓入蜜
半匙調勻温服年壮力盛人加至兩水一小盞煎服
劑下後宜以十六味流氣飲調理血氣復常
立效散治疽背膁瘡癤毒
當歸尾苦參南星黃芩黃栢草烏尖
(各等分)
右為末煎茶清調敷患處存瘡破處如不破通生肌
散米醋調陽證朴硝隂證加川烏尖
搨腫升麻湯
升麻芒硝黃芩漏蘆梔子仁蒴&KR0034;
右㕮咀每用藥二兩水三升煎十沸帛蘸藥搨潰腫
處
薏苡仁散主令癰自潰長肌肉方
薏苡仁桂心乾薑白歛當歸肉蓯蓉
(各一兩)
右為散先食温酒服方寸匕日三夜再忌生葱
神仙追毒丸(一名神授丹又名神仙解毒萬病丸)解一切毒如被狐狸
鼠莽惡菌河魨食疫死牛馬肉等毒或蛇犬惡蟲所
傷又治癰疽發背及魚臍瘡人多不識喚作癰疽治
殺人者及治諸風[病-丙+(穩-禾)]疹赤腫丹瘤等
山茨菰(去皮淨焙枰二兩重)文蛤(一名五倍子搥碎先焙淨秤三兩重)麝香(三錢)
(别研入)千金子(一名續隨子去殼研去油取霜一兩)紅牙大戟(去蘆洗淨焙乾)
(秤一兩半)
右除千金子麝香外三味為細末後却入研藥令勻
用糯米煮濃飲為丸分為四十粒每服一丸研生薑
薄荷汁井華水研服如是乾薄荷濃煎湯冷磨服亦
佳通利一兩行無妨只用温白粥止住合時宜用端
午七夕重陽日合或遇天德月德日亦佳合時湏淨
室焚香至誠修製毋令婦人鷄犬見效驗不可具述
宜珍藏之若游宦嶺表纔覺意思不快便服之即安
二廣山谷間有草曰胡蔓草又名斷腸草若以毒人
急水吞之急死緩水吞之緩死又有殺毒蛇以草覆
上以水灌之數日菌生其上取為末調酒以毒人始
若無患飲酒即毒發立死其俗淫婦人多自配合北
人與之情好多肯逐北人而隂以藥置食中比還即
戒之曰子復來若從其言即復以藥觧之若過期不往
則必死以名曰定年藥北人届彼亦宜誌之若覺中
毒四支不調即宜服之或於鷄豚魚羊鵝鴨等肉内
下藥冄食此物即觸發其毒急服此藥一粒或下隨
手便瘥昔有一女子病勞瘵命在旦夕為血尸蟲
所噬磨一粒服之一時間唾下小蟲千餘條大者挣
為兩叚後更服蘇合香丸半月遂愈别具湯使于後
菌蕈苽子金石砒毒喫疫死牛馬肉豚魚毒時
行瘟疫山嵐瘴氣急喉閉喉纏喉風脾病黃腫赤
眼瘡癤衝冐寒暑熱毒上攻自縊溺水打折傷死
但心頭微煖未隔宿者已上並用生薑蜜水磨一粒
灌之湏臾復甦癰疽發背未破魚臍瘡諸般惡瘡
腫毒湯火所傷百蟲犬鼠蛇傷已上並用東
流水磨塗并服一粒良久覺癢立消打撲攧損傷
折以炒松節酒磨下半粒仍以東流水磨塗男子
婦人顛邪鬼氣鬼胎以煖酒磨下一丸可以分作兩
服有毒即吞下自止縊溺死邪鬼死用磨服
聖效散
黃栢(二兩去粗皮細切炒至赤黑色)穿山甲(一兩炒令黃色)檳榔木香
(各半兩炒令黃)鷄䏶脛(七箇生用)
右為細末每用少許候大膿出盡方可乾摻瘡上
立效散治發背及諸癰癤及瘰&KR0659;有效或婦人乳癰
紫色皂角刺(半斤不用枯者細剉耐久炒赤)生粉草(二兩)乳香(别研半兩)
没藥(别研半兩)瓜蔞(五箇去皮取肉并仁搗碎)
右瓜蔞炒黃乾者不必炒共為細末每服二錢温無
灰好酒調下無時候
神驗酒煎散治癰疽發背諸癤毒定痛
人參没藥當歸(各一兩)甘草(炙一分)瓜蔞(一分半生半炒)
右㕮咀以酒五升煮至二升淨甆瓶貯之每服半盞
浸酒半盞温服無時候更用滓焙乾加當歸生為末
酒煮麫糊丸如梧桐子大每服五十丸用此浸藥酒
吞下順氣活血
潰消散治癰疽諸發可以宣熱拔毒
川當歸漢防己赤芍藥瓜蔞子木鱉肉
(各半兩)大黃(七錢)木香甘草(各三錢)
右㕮咀每服二錢酒水各半煎去滓露一宿空心冷
服若病勢急者漩冷服此藥較之連翹湯又無五香
而不利於虚若瘡不痛不大熱不腫高者不可輕用
沉水膏治癰疽腫熱硬痛不止
白芨白歛黃栢黃連黃丹(各等分)
右為細末新水調塗腫處
護肌膏收暈斂毒
天南星(二兩)明白礬(並生用七錢半)白歛白芨雄黃
右細末每半兩生地黃取汁調傅瘡暈外舊肉上自
外圍而促歛之又驗瘡用新水調筆蘸傅瘡藥力勝
則腫消皮皺易療若腫處皮急暈開難療
特異萬靈散治癰疽發背腫毒
軟石膏(燒通紅碗覆在泥地上一宿)大白南星赤小豆(各半兩)
草烏(連皮半兩)乳香(别研二錢)
右細末蜜水調膏從外抹收入留最高處如錢勿傅
如已破切忌藥入瘡口恐痛歛毒排膿不致潰爛屢
效
白芷洗方
白芷(一兩)新桑白皮(三分)貝母(半兩)漢椒(三錢)紫蘇(二莖)
右剉碎分兩次入連根葱煎以葱蘸湯洗潰爛者猪
蹄煎湯洗或水膠煎湯洗亦好
追毒餅子治諸般惡瘡因針開了口後又閉合生膿
脹痛不可忍用此藥捻成小錠麥大放入瘡口中永
不閉膿水自出瘡自乾好
極等好信(半錢)雄黃雌黃朱砂(各一錢)輕粉(少許)
右研細末用糯米糊丸如麥子大如瘡口閉合生膿
却將錠甲許入在瘡口中錠子既入仍將膏藥貼之
一日過丁子自出或不出膿瘡乾好如神效
諸疽瘡膏方
蠟亂髮礬石松脂(各一兩)猪膏(四錢)
右先下髮髮消下礬石礬石消下松脂松脂消下蠟
蠟消下猪膏塗瘡上
玄參散懸癰腫毒不下食
玄參(一兩)升麻射干大黃(各半兩)甘草(一分)
右用水煎作一服含嚥
追毒丹治疽瘡黑䧟者先用狗寳丸治次以烏龍膏
收腫散毒去赤暈乃用針刀開瘡納追毒丹使之潰
然後去敗肉隨膿排證治之癰疽疔瘡附骨疽並治
之
巴豆(七粒去皮心不去油研如泥)白丁香(一錢)雄黃黃丹(各二錢)
輕粉(一錢)
右研和加白麫三錢滴水為丸如麥状針破瘡納之
上復以乳香膏追出膿血毒物漏瘡四壁死肌不可
治亦以此法追毒去死肌乃養肉便愈矣疾小者用
一粒大者加粒數用之一方加蟾酥丸尤神速
治癰疽發背已潰未潰及諸腫毒
栝蔞根楡白皮故燕窠鼠坌土
右各等分為末以女人月經衣水洗取汁和如泥封
腫上乾即易潰者四面封之已覺即封從一日至五
日瘥
神功麻仁丸
麻仁(去殼研令極細)川大黃(三兩温紙褁煨)人參(三分去蘆)訶子(煨取肉三)
(兩)
右除麻仁外為細末和麻仁令勻煉蜜丸如梧桐子
大每服三十丸熟水任下食前臨卧服
排膿托裏散治一切瘡癤癰毒及腸癰背疽或赤腫
而未破者或已破而膿血不散渾身發熱痛疼不可
堪忍者并治婦人妳癰一切毒腫並宜服之
地蜈蚣赤芍藥當歸甘草
右等分為細末每服二錢温酒調下不拘時
靈寳膏治發背癰疽宣熱散毒排膿止痛及腦癰妳
癰疼痛不可忍
大瓜蔞(三十箇去皮留穣子炒香取仁細研)乳香(二兩)胡桃(六十箇取肉去皮同)
(瓜蔞細研)白蜜(一斤)
右以銀石器内慢火熬成膏每服兩大匙温酒調下
不以時候服一方無胡桃用瓜蔞五箇乳香五塊蜜
一斤熬成膏每服三二錢日二服大治發背諸惡
瘡等日進二服無不立效昔嚴州上人一通判忘其
名母病發背祈禱備至夜夢吕真人服青衣告云為
公極孝故來相告更遲一日不可療矣通判公急市
藥治服之即愈楊和玉得此方家中使令凡百瘡腫
等患服之皆效遂合以濟人無不驗者漏瘡惡核普
皆治之
烏龍膏治一切腫毒癰疽色赤暈
木鱉子(去殼)半夏(各一兩)小粉(四兩)草烏(半兩)
右令鐵銚内慢火炒令轉焦為細末出火毒冄碾細
以冷水調傅一日一換
逼毒散治諸般腫毒癰疽
白芷(半斤)貝母(十二兩)香附子末(六兩)甘草(三兩)
右為細末每服二錢用温酒調下隨病服
内補散治癰疽已破托膿敗毒
白芷(二兩)官桂(一兩)香附子(三兩)甘草(半兩)
右為細末每服二錢用酒調下
拔毒散癰疽腫結通用能散能漬
南星(上等大白者一兩)草烏頭白芷(各半兩)木鱉子仁(一个)
右細末分兩次法醋入蜜調傅紗貼之
穿山甲散癰疽托毒排膿治五毒附骨在臟腑裏托
出毒氣止痛内消
蜂房(一兩)蛇退穿山甲油髮(並燒帶生存性各一分)
右為末每服二錢入乳香末半錢煖酒調下
皂棘散托毒排膿
川烏(半兩)甘草(生一兩)乳香(一分)皂莢刺(燒帶生存性四兩)
右為末每二錢温酒調下
麝香散癰疽已結而頭不破用此
直雀屎(研一錢)斑猫(去頭足翅一錢半)腦麝(隨意)
右細末法醋調少許點在有頭處立破急用煎黃連
湯洗去
當歸酒治癰疽隂證頭平向内沉黯不疼渾身患處
不熱
辣桂(去粗皮半兩)當歸(四錢)木香白芷(各二分)
右細剉每服三錢半醇酒一碗慢火煎七分入乳香
末半錢不飢飽温服以排膿内補散加味千金正氣
散為佐以米補猪蹄膂肉為養喬麥麫能發起可煮
食之如更不發起用狗寳薑附湯當歸木香炙甘草
煎服之更不發起用
又方
穿山甲(頭截片子醋炒焦)人牙(煆留性各一分)
右為末分作兩服用辣桂當歸去節麻黃煎酒食前
調下患處用生薑汁和麫厚塗或用川烏硫黃人牙
煆並細末酒調傅之
癰疽腹痛方
辣桂(一分)木香芍藥北五靈脂(各半分)
右剉散每服三錢薑棗煎服
癰疽方
赤小豆菉豆黑豆川薑黃(各等分)
右細末未發起薑汁和井華水調傅已發起蜜水調
傅
家寳方柞木湯(一名柞木飲子)治發背及諸般癰腫
柞木葉(一葉刺在處有之焙乾)地榆根(刷洗去土切片煨)萱草根(洗去)
(土切片煨乾)乾荷葉(各等分)
右如急用濕者亦可共為粗剉將大斗瓶一隻入藥
半瓶却灌新水令瓶滿煎拆二分存八分無時温服
不拘多少飲多為妙如赤腫未結即自大便中下其
狀如碎猪肉勿以為怪如瘡黑赤為候怪證定結成
頭服之兩日黑定變赤其赤處變成紅穿用貼歛藥
得遂得效方用竹葉四兩柞葉四兩餘三味各一兩
外加甘草節一兩剉為散每半兩水二碗煎至一碗
分二服早晚各一服併滓再煎服膿血自乾未成者
自消忌一切飲食毒
追毒散又名四調膏治一切癰疽瘡癤
滑石寒水石黃連大黃(各等分)
右為細末用朴硝調傅上瘡腫處
藤花散治癰疽腫瘡毒内附筋骨裏托内消迴活氣
血
鷺鷥藤(莖葉花附)黃耆甘草(生各半兩)栝蔞根(半兩)
右為粗末每服五錢酒二盞煎至一盞紗絹拗濾去
滓温服日三無時
猪蹄湯
升麻甘草芍藥蒴藋(各等分)
右㕮咀每服藥四兩水一斗猪蹄一對煮蹄軟取出
次下藥再煎汁沸帛蘸淋搨之此藥如毒已破其熱
漸退即常服如患初發未破此藥性雖暖大能去熱
毒
化毒排膿内托散治一切癰疽發背諸般瘡腫未成
膿者自散已成膿者速潰貼膿自出至瘡口合止
人參當歸川芎防風(各一兩)
右同為細末每服五錢熱酒調下不拘時候
治生癰疽腫毒已未成者
生大黃山梔子金銀藤蠣殼(煉過末子)
右約三錢研和一處酒水為小煎至大半碗病在上
食後病在下空心服如生成者用皂角針七八枚將
尖頭火内燒作炭敲尖在内如前煎
阿膠飲子治一切癰疽發背挾&KR1506;&KR0146;&KR1506;妳癰癤毒
明牛膠(剉粉炒如珠出炒毒)粉草(生剉各一兩)化橘紅(半兩)
右㕮咀分作三分每服以水一椀煎至七分去滓候
温病在上食後服病在下空腹服試之有效一方有
紫色皂角刺燒存性等分
轉毒散治發背癰疽不問淺深大小利去病根則免
𫝊變不動元氣解壅積排膿血一名小車螯散一名
去毒散
車螯(紫背光厚者又名嫦娥以塩泥固濟煆令通赤候冷淨取末一兩用)生甘草(一分)
輕粉(半錢)
右細末每服四錢以濃煎栝蒌酒調下五更初服轉
下惡物為度未知冄用栝蔞一箇去皮酒一碗煎至
一盞調一服甚者不過二服要湏熱視其勢若大叚
聚則急服之效在五香連翹湯之上但稍緩者只服
五香連翹湯急切須急服神仙截法凡發背者自内
出外始名發背其疾實緣熱當心在中隔上下不通
拆以承背上虚處出也先三五日[病-丙+(穩-禾)]疹妨悶在肌膚
中積漸成腫如出皮膚結聚成腫故名發背
麥飯石膏治發背諸般癰疽神效一名鹿角膏又名
三神膏
白麥飯石(其石顔色黃白類麥飯團者是也如無此石只尋舊麫磨近齒處石不限多少)
(用炭火煆至紅以好米醋淬之如此煆淬十次方得却穣為末重羅去粗者取細末入乳鉢内用數)
(人更迭研五七日要如麫樣細炒用)鹿角(不用自脫者湏揀帶腦頂骨全者即是生取之角方)
(可用截作二三寸長炭火内燒令煙盡為度碾羅為末冄入乳鉢内更迭研令極細)白歛(研為)
(細末)
右用煆成麥飯石細末二兩鹿角灰細末四兩最要
研得極細方可效驗若研得不細塗即極痛若細而
嫩則大能止痛收口排膿精粗之效不同者如此和
合時量藥末多寡用經年好米醋入銀石噐内煎令
魚服沸却旋旋入前三味藥末在内用竹篦子不住手
攪一二時久令稀稠得所取出傾在甆盆内候冷以
紙盖慎勿令着塵埃每用時先以猪蹄湯洗去瘡上
膿至净以故帛挹乾以鵝翎拂藥膏塗傅四圍凢有
赤處盡塗之但留中心一口如錢大以出膿血使熱
毒之氣隨出如未潰能内消如已潰則排膿如湍水
逐日見瘡口收歛如患久肌肉腐爛筋骨出露用舊
布塗藥以貼瘡上但内膜不宂亦能取安洗瘡勿以
手觸動嫩肉仍不可以口氣吹着瘡更忌有腋氣之
人及月經見行婦人或有孕人見合藥亦忌此麥飯
石須好者鹿角湏生帶腦骨者燒灰時却不用腦骨
但要辨其生取與自退耳若能精虔選擇修製收功
多矣仍可熬米醋一大盆收甆噐内候逐日用藥於
瘡上久則其藥乾常用鵝翎點醋拂温其藥勿令綳
也初湏一日一洗一換藥十日後兩日一換古方
云白麥飯石顔色黃白類麥飯舊作磨者尤佳愚謂
麥飯石不可作磨如斯言則惑人以麥飯石其状如
飯團生粒點若無此石當以舊麫磨退齒處石代之
以其有麥性故也此石或無賣者只於溪中尋麻石
中有白石粒如米大者即是也但大小不同或如拳
或如鵝卵或如盞大略如握聚一團麥飯焉(古之吕西華北)
(方𫝊以外舅之親計其不可得裴員外㗖之以名利河南尹脅之以重刑吕寧絶榮望守死不傳君子責)
(之以存心隘是方之得不易如此)
普濟方卷二百八十三
