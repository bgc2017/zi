普濟方卷一百六十四明周王朱橚撰
痰飲門
總論
夫飲有四何謂師曰有痰飲有懸飲有溢飲有支飲問
曰四飲之證何以為異師曰其人素盛今瘦水走腸間
瀝瀝有聲謂之痰飲飲後水流在脅下欬唾引痛謂之
懸飲飲水過多水行歸於四肢當汗出而汗不出身體
疼重謂之溢飲其人欬逆倚伏短氣不得睡其形如腫
謂之支飲凡心下有水者築築而悸短氣而恐其人
眩而癲先寒即為虚先熱即為實故水在於心其人心
下堅築築短氣惡水而不欲飲水在於肺其人吐涎沫
欲飲水水在於脾其人少氣身體盡腫水在於肺脅之
下滿嚏而痛水在於腎心之下悸夫病人卒飲水多
必暴滿喘凡食少飲多水停心下甚者則悸微者短氣
脈雙弦者寒也皆大下後體虚耳脈偏弦者飲也脈飲
不弦但喜喘短氣支飲亦喘而不能眠加短氣其脈平
也溢飲形不發作無熱脈微煩滿不能食脈沉滑者留
飲留飲者脇下痛引缺盆嗽轉甚其人欬而不得臥引
項上痛欬者如小兒瘛瘲狀夫胷中有留飲其人短氣
而渴四肢歷節痛其脈沈者有留飲也心下有留飲其
人背寒冷大如手病人肩背上引此皆有溢飲在胷中
久者缺盆滿馬刀腫有劇時此為溢飲所致也膈上之
病滿喘欬吐發則寒熱背痛惡寒自泣目出其人振振
瞤瘛心有伏飲病人一臂不隨時復轉移在一臂其脈
沈細此非風也必有飲在上焦其脈虚者為微勞榮衞
氣不周故也冬自瘥(一本作久久自瘥)病痰飲者當用溫藥和
之人之有痰飲病者由榮衞不清氣血敗濁凝結而
成也内則七情汨亂藏氣不行鬱而生涎涎結為飲為
内所因大小青龍桂枝防風五苓通氣外有六滛侵胃
玄府不通當汗不泄蓄而為飲為外所因茯苓蒼术八
味參蘇或飲食過傷嗜慾無度呌呼疲極運動失宜津
液不行聚為痰飲屬不内外因十棗葶藶大黃大小半
夏湯控痰散惟氣與血能生諸病痰者津液之異名人
之所恃以潤養肢體者也血氣和平關絡條暢則痰散
而無氣脈閉塞脘竅凝滯則痰聚而有痰之所以發動
者豈無自而然則風寒暑濕調攝失宜以至諸熱蒸鬱
啖食生冷煎&KR1572;鯹羶鹹辛動風發氣等輩皆能致痰也
是痰作恙為喘為嗽為壅為嘔為眩暈為風癎為狂迷
為怯悸或吞酸或短氣或痞膈或腫脹或寒熱或疼痛
或攣躄或癃閉痰實主之人知痛生於氣血孰知痰涎
之流注亦能纏滯而為痛乎如頭風證眉稜眼角俱痛
投以風藥不效投以痰藥收功如患眼證赤腫羞明而
痛與之以凉劑弗療與之痰劑獲愈如酒家手臂痛重
時或麻痹二陳湯加片子薑黃下白丸子消飲丸倍术
九輩每每就安如鬭家胷骨撲傷刺痛無已散血之劑
罔功續以自己溲便飲之須臾吐痰其痛立止此皆痰
涎作痛之明證也然而頑痰滿胷上脘填塞其高者因
而越法當從權取吐或者津液不守所以痰多吐甚痰
脫則精竭而斃矣療痰之法理氣為上和胃次之若風
若寒若濕若熱如前數者亦當推尋所受之因和胃謂
何涎者脾之液也胃之津也脾胃一和痰液自散故治
痰多用半夏蓋半夏能利痰故也治法懸飲當下之
溢飲當發其汗支飲則隨證汗下痰飲則用藥從小便
利之痰飲之痰皆氣不順而致之當順氣為先分道次
之氣順則津液流通痰飲自下亦有腎氣虚寒不能攝
養腎水使邪水溢上多吐痰唾又當調之以八味丸最
得其宜王叔和云腎寒多吐蓋腎為水之官腎能攝水
腎氣溫和則水液流下腎氣虚寒則邪水溢上其藥用
山茱萸山藥輩取其補附子肉桂取其溫茯苓澤瀉取
其利理亦當矣或因酒後停飲而嘔者二陳湯丁香煮
散主之或脾胃為物所傷而停積痰飲五奪丸破飲丸
主之凡人病痰證發者比前論更多有三顯證共成
五也一曰風痰二曰熱痰三曰濕痰四曰酒痰五曰食
痰諸痰在於上焦毒薰於頭者諸陽之會首也故令病
人頭重目澁涕唾稠粘或欬嗽喘滿時發寒熱可用赤
小豆湯吐之吐後各隨其證而治之除風去熱導
濕化痰者可服通聖加半夏導氣之劑如新暴風痰者
體寒飲冷熱痰火盛制金濕痰者停飲不散可服加減
連&KR0034;飲子除濕丹無憂散亦有酒痰者解毒去熱宜以
三聖丸主之五者食痰可用漢防己丸丹砂丸而治之
若依法服之决有神效凡富貴之人痰嗽多是厚味
所致内經云所謂厚味則發熱可服通聖散加半夏以
止嗽更服人參半夏丸化痰墜涎止嗽定喘貧乏之人
多感風冷寒濕内經云秋傷於冬濕生欬嗽可服寧神
散寧肺散加白术之類若欬極面赤煩悗半晌此火化
乘肺也宜詳辨之積年痰飲漸成風口眼喎斜語不
通蘇合薑汁調半盞青州丸子有神功凡中痰一時
諸證蜂起則為困篤倉卒之間藥不可入當用白梅擦
開牙關或以半夏末或皂角末吹鼻或灌陳白梅汁以
收其痰或服真麻油調麝香以疏其氣或用稀涎散勝
金丸略吐其痰却以蘇合香丸薑汁調灌下三服更以
牛黃清心丸薄荷汁化開與服或有熱者用竹瀝調尤
好氣纔正却隨證施藥
一切痰飲(附論)
病源痰飲者由氣脈閉塞津液不通水飲氣停在胷腑
結而成痰又其人素盛今瘦水走腸間漉漉有聲謂之
痰飲其為病也胷脅脹滿水榖不消結在腹肋内水入
腸胃動作有聲身體重多唾短氣好眠胷背痛甚則上
氣欬逆倚伏短氣不得臥其形如腫是也脈偏弦為飲
浮而滑為痰
方
大五飲丸(出千金方)治主五種一曰留飲停水在心下二
曰澼飲水澼在兩脇下三曰痰飲水在胃中四曰溢
飲溢在膈上五臟間五曰流飲水在腸間搖動有聲
夫五飲者由飲酒後及傷寒冷水過多所致
蓯蓉(一兩)遠志(一兩)苦參(一兩)藜蘆(一兩)
烏賊骨(一兩)白术(一兩)甘遂(一兩)大黃(一兩)
石膏(一兩)括蔞根(一兩)桔梗(一兩)半夏(一兩)
紫苑(一兩)五味子(一兩)前胡(一兩)芒硝(一兩)
桂心(一兩)苑花(一兩)當歸(一兩)人參(一兩)
貝母(一兩)茯苓(一兩)芍藥(一兩)大戟(一兩)
葶藶(一兩)黃芩(一兩)薯蕷(三分)甘草(三分)
細辛(三分)附子(三分)巴豆(三十枚)厚朴
恒山
右為末蜜丸梧子大每服三丸日三稍加之以知為
度
旋蕧花丸(出千金方)治澼飲痰飲結兩脅腹脹滿羸瘦不
能食食不消化喜唾亁嘔大小便或澀或利腸中動
搖作水聲腹内熱口乾好飲水漿卒起頭眩欲倒脇
下痛
旋蕧花(五分)桂心(五分)枳實(五分)人參(五分)
甘遂(三分)吳茱萸(四分)細辛(四分)大黃(四分)
黃芩(四分)葶藶(四分)厚朴(四分)芫花(四分)
橘皮(四分)乾薑(六分)芍藥(六分)白术(六分)
茯苓(八分)&KR1668;毒(八分)烏頭(八分)礬石(八分)
右為末蜜和為丸如梧桐子大酒服五丸二日後加
以知為度延年方無白术&KR1668;毒烏頭礬石細辛黃芩
厚朴吳茱萸芫花橘皮甘遂有皂角附子各二分蜀
椒防葵杏仁各三兩乾地黃四分一方用米
生胃丸(出瑞竹堂)治脾胃不足痰多嘔逆不思飲食此藥
以南星粟米黃土為主蓋謂南星醒脾去痰粟米養
胃黃土取其以土養土性味溫美進飲食化痰之要
劑真良方也
大天南星(四兩用真黃土半斤將生薑汁和黃土成劑包裏南星慢火煨香透去土不用)
(將天南星切碎焙乾)丁香(一兩)木香(一兩)厚朴(一兩去皮)
(薑汁炒)神麴(一兩)麥芽(一兩炒)橘紅(一兩)
白豆䓻仁(一兩)縮砂仁(一兩)青皮(一兩去皮)半夏麴(二兩)
沈香(半兩鎊)人參(半兩)甘草(半兩炙)粟米(一升生薑)
(二斤和皮擂碎取自然汁浸粟米蒸)
右為細末法丸如菉豆大每服七十丸不拘時薑湯
下
前胡湯主胷背氣膈上熱口乾痰飲風氣頭旋
前胡(三兩)枳實(三兩炙)細辛(三兩)杏仁(三兩去尖)
(皮碎)芎藭(三兩)防風(三兩)澤瀉(三兩)
麻黃(三兩去節)乾薑(三兩)芍藥(三兩)茯苓(四兩一作)
(茯神)生薑(四兩)桂心甘草(各四兩)
右切以水九升煮取二升六合分三服微汗忌生冷
油膩豬羊肉麫海藻菘菜生葱生菜酢物
海藏五飲湯(出拔萃方)治一留飲心下二澼飲脇下三痰
飲胃中四溢飲膈上五流飲腸間凡此五飲酒後傷
寒飲冷過多故有此疾
旋蕧花人參枳實陳皮
白术茯苓厚朴半夏
澤瀉豬苓前胡桂心
芍藥甘草(各等分)
右剉每兩分四服水二盞生薑十片同煎至七分取
清溫服不拘時候忌食肉生冷滋味等物因酒有飲
加葛根葛花縮砂仁
大茯苓湯(出千金方)治主胷中結痰飲癖結臍下眩滿嘔
逆不得食亦主風水
茯苓(三兩)白术(三兩)當歸(二兩)橘皮(二兩)
附子(二兩)生薑(四兩)半夏(四兩)桂心(四兩)
細辛(四兩一作人參)
右九味㕮咀以水一斗煮取三升去滓分三服
薯蕷湯治七情藏氣不行鬱而生涎涎結為飲隨氣
上厥伏留陽經中心忪悸四肢緩弱熻然面熱頭目
眩冒如欲搖動
薯蕷(四兩)人參(四兩)麥門冬(四兩去心)前胡(二兩)
白芍藥(二兩)熟地黃(二兩)枳殼(三分麫炒去穰)遠志(三分去心)
(薑汁製炒)白茯苓(一兩半)茯神(一兩半)半夏(一兩一錢)
(湯洗去滑)甘草(半兩炙)黃茋(一兩)
右剉散用千里水一盞半薑七片秫米一升煎七分
去滓溫服食前
葛花解酒湯(一名葛花解醒湯出醫方大成)治飲酒太過嘔吐痰逆
心神煩亂胷膈痞塞手足戰搖飲食減少小便不利
縮砂(半兩)葛花(半兩)木香(半錢)白豆䓻(半兩)
橘皮(半錢)白术(二錢)乾生薑(二錢)連花青皮
(三分去穰)白茯苓(一錢半)豬苓(一錢半去皮)澤瀉(二錢)
神麴(二錢炒)人參(去蘆頭)
右為細末秤和勻每服三錢匕白湯調下得微汗酒
病去矣
消痰咳嗽丸(出御藥院方)治消痰理氣除咳嗽利咽膈
白术(二兩)牽牛(二兩)檳榔(二兩)白芷(二兩)
厚朴(二兩製)半夏(五兩洗)陳皮(四兩去白)乾薑(一兩半)
人參(一兩)木香(一兩)青皮(一兩)赤茯苓(三兩)
枳殼(三兩麴炒去穰)
右為細末麫糊為丸如梧桐子大每服五七十丸食
後生薑湯下
祛風丸(出御藥院方)治清膈化痰降氣消穀宣通藴滯調
順三焦
車前子(三兩)赤茯苓(三兩去皮)木香(三兩)皂角(三兩燒存性)
檳榔(三兩)枳殼(二兩麴炒去穰)陳皮(二兩去穰)青皮(二兩去白)
半夏(二兩湯洗)乾生薑(半兩)大黃(三兩)黑牽牛(六兩生)
右為細末熟飯為丸如梧桐子大每服五十丸至七
十丸食後生薑湯下
開結枳實丸(出御藥院方)治宣導凝滯消化痰飲升降滯
氣通行三焦滋榮心肺灌溉腎肝補助脾元養胃轉
行百脈去風結惡氣流暢大小腸主中痞痰逆惡心
嘔噦隔實酒醉不解宿物停積兩脇膨悶咽嗌不利
咳嗽等疾
枳實(半兩麩炒)白术(半兩)半夏(半兩湯洗)天南星(半兩)
(炮)白礬(半兩枯)苦葶藶(半兩)大黃(半兩)
青皮(半兩去白)木香(二錢)黑牽牛(二兩頭末)大皂角(一兩)
(去皮子酥炙)旋蕧花(一兩)
右為末生薑汁煮麴糊為丸如梧桐子大如单腹脹
上喘涎多四散腫滿食後生薑湯下三四十丸以為
度婦人乾血胸膈實腫滿或産後有傷面目浮腫小
便不利生薑葱白湯下黃疸病温酒下
剋效神聖餅子(出御藥院方)治積痰停飲留滯不散胷中
噎悶脅肋刺痛噫醋吞酸不嗜飲食及素有陳積攻
衝膈脘痞悶宜服之
安息香(半兩研)南乳香(半兩研)石三稜(半兩剉)川薑(半兩炮製)
硇砂(半兩水飛)丁香(半兩)木香(半兩)乾漆(一兩杵碎)
(炒令烟盡)高良薑(一兩)京三稜(一兩炮剉)蓬莪荗(一兩)
(炮剉)粉霜(一兩研)
右為末和勻用石腦油溫就和丸如菉豆大捻作餅
子每服五餅至七餅食後溫熟水下
參蘇飲(出仁存方)治痰飲積停胸中嘔吐痰涎眩暈怔悸
噦逆及痰氣中人停留關節手足嚲曳口眼喎斜半
身不遂食已則吐頭痛發熱狀似傷寒
前胡(三分)人參(三分)紫蘇(三分)茯苓(三分)
桔梗(半兩)木香(半兩)半夏(半兩)陳皮(半兩)
枳殼(半兩炒)甘草(半兩炙)
右剉散每服四錢水一盞半姜七片棗一枚煎至七
分去滓空心服噦者加乾薑服腹痛加芍藥一方加
乾葛
紫沈丸(出御藥院方)治宿食不化痰飲留滯心腹脹滿脇
肋疼痛胷膈痞滿噎塞不通嘔噦吞酸噫氣寒熱並
宜服之
丁香(一兩)青皮(半兩去白)陳皮(半兩去白)京三稜(半兩)
(剉炒)蓬莪荗(半兩剉炒)縮砂仁(半兩)桂(半兩去麤皮)
硇砂(一錢飛研)木香(三錢)烏梅(四兩和核搗碎去子)
巴豆(三十枚去皮心出油别研)
右為細末將巴豆硇砂和令極勻麫糊為丸菉豆大
每服十五丸至二十丸食後溫生薑湯下
人參枳术丸治痰
人參(半兩)枳殼(三兩炒)木香(三錢)半夏(五錢)
茯苓(半兩)神麴(三錢炒)白术(一兩)麥蘖(三錢炒)
南星(半兩)
右為細末水浸蒸餅為丸如菉豆大每服八九丸茶
湯送下不拘時候亦能消食
十寶散治消飲化痰丸至夜上牀亦氣喘促比十二
夜輕得睡些少十四日希賢胗脈令服後藥如常服
養脾丸
初服
紫蘇子(中)人參(中)枳殼(中)半夏(上)
良薑(中)枳實(中)甘草(下)白术
前胡陳皮
次服
木香(中)檳榔(中)半夏(上)陳皮(中)
枳實(中)草菓(中)桔梗(中)良薑(中)
甘草(下)
後服本道前方加星半服效本道又令服見現丸方
在後
人參木香良薑(少)三稜
南星半夏陳皮砂仁
蓬术蓽澄茄片黃
右已上三方用薑棗煎服
導飲丸治風痰風澀膈脘痞悶停飲不消頭目昏眩
手足麻痹聲重鼻塞神困多唾志意不清常服去痰
涎進飲食
荆三稜(三兩二錢炮)蓬莪荗(三兩二錢剉)
陳皮(一兩半去白)青皮(一兩半去白)白术(一兩半)白茯苓(一兩)
(改作一兩半去皮)枳殼(一兩麩炒去穰)檳榔(一兩)木香(一兩)
半夏(三錢改作一兩)
右為細末水麫糊為丸如梧桐子大每服五十丸漸
加至一百丸食後生薑湯下忌豬肉蕎麫等物一方
加神麴麥芽各二兩炒一方加乾葛
木香枳實丸治食飲停積胸膈痞悶消痰祛風宿食
遲化
木香(一兩)枳實(一兩麩炒)乾生薑(一兩)赤茯苓(二兩)
(去皮)青皮(二兩去白)半夏(二兩湯洗七次)縮砂仁(二兩)
白术(二兩)澤瀉(二兩)檳榔(二兩)
右為末水煮麫糊丸如梧桐子大每服七八十丸温
生薑湯送下不拘時候服
沉香中和丸治痰飲氣痞嘔吐涎沫粥藥難停
沉香(半兩)丁香(半兩)肉豆䓻(半兩麩炒煨熟)
半夏(半兩湯洗七次生薑製)木香(半兩)吳茱萸(半兩)
(湯洗焙乾)白茯苓(半兩去皮)水銀(半兩)硫黃(半兩并水)
(銀研結炒子星盡為度)人參(半兩)
右為細末生薑汁煮麫糊為丸如小豆䓻大每服三
四十丸生薑湯空心時服
半夏溫肺湯治心腹中脘痰水冷氣心下汪洋嘈雜
常多唾口中清水自出脇肋脹痛不欲食此胃氣虚
冷所致其脈沉弦細遲
旋蕧花(半兩)細辛(半兩)桂心(半兩)人參(半兩)
甘草(半兩)陳皮(半兩)桔梗(半兩)芍藥(半兩)
半夏(半兩製)赤茯苓(三分)
右㕮咀每服四錢水一盞生薑七片煎至七分溫服
食後
檳榔散治胷膈停滯痰飲腹中虚鳴食不消化或加
嘔逆或臂痛項痛
檳榔(一兩)半夏(一兩湯泡七次)杏仁(一兩去皮尖炒)桔梗(一兩去蘆)
(剉炒)橘紅(一兩)旋蕧花(一兩去枝梗)
乾薑(一兩炮)白术(一兩)人參(半兩)甘草(半兩炙)
右㕮咀每服四錢水一盞半生薑五片煎至八分去
滓温服不拘時候
桂心湯治下痰飲散風邪止涎嗽通耳鼻宣關竅利
咽膈清頭目解冐眩進飲食
桂(二兩去麤皮)細辛(二兩去苗土)乾薑(二兩炮)人參(二兩去蘆)
白茯苓(二兩去皮)甘草(二兩炙)五味子(三分)陳皮(三分去白)
半夏(三分湯浸七次細切如豆不擣)白术(三分)
右件除半夏外擣羅為麤末再同拌勻每服二錢水
二盞煎至一盞去滓食前溫服
丁香五奪丸治胃氣虚弱三焦痞澀不能宣行水穀
故為痰飲結聚胷臆間令人嘔吐惡心脹滿不食頭
目昏眩胷膈脹滿咳嗽氣急嘔逆脹疼伏於中脘亦
令臂疼不舉腰腿沉重久而不散流入於脾脾惡濕
得水則不能消化水榖又令腹中虚滿而不食也
南星(一兩每個切作十餘塊用半夏煮水浸三日須是每日換水次用白礬二兩研碎調入水)
(内再浸三日洗淨焙乾)半夏(一兩)乾薑(一兩炮)良薑(一兩)
白术(一兩)茯苓(一兩)丁香(半兩不見火)青皮(半兩去白)
陳皮(半兩去白)木香(半兩)
右為細末神麴一兩大麥蘖二兩同打糊為丸如桐
子大每服五十丸至七十丸溫水下不拘時常服脾
胃去宿冷消宿滯化飲食辟霧露風吹山嵐瘴癘非
時不正之氣但是酒癖停飲痰水不消累服湯藥不
效者服之如神
橘皮湯(出直指方)治胃停飲痰
半夏(五兩製)茯苓(三兩)陳皮(三兩)細辛(三兩)
青皮(三兩)枳殼(三兩製)桔梗(三兩)甘草(三兩炙)
旋蕧花(二兩去萼)人參(二兩)
右為散每服三錢水一盞半生薑五片煎至一盞去
滓食後服
薑椒湯(出千金方)治胷中積聚痰飲飲食減少胃氣不足
咳嗽嘔吐
薑汁(七合)蜀椒(三合)桂心(一兩)附子(一兩)
甘草(一兩)橘皮(二兩)桔梗(二兩)茯苓(二兩)
半夏(三兩)
右㕮咀以水九升煮取二升半去滓納薑汁煮取二
升分三服不效再服欲服他散及五奪丸必先此湯
及進黃茋丸佳一方不用甘草
化痰鐵刷丸(出御藥院方)治男子婦人風痰酒痰茶痰食
痰一切痰逆嘔吐痰逆頭疼目昏眩脾痿哈膿聲如
拽鋸並皆治之常服此藥化痰墮痰止嗽定喘
白附子(半兩炮)南星(半兩炮)半夏(半兩湯洗)白礬(半兩生用)
寒水石(一兩炒)乾生薑(七錢半)硇砂(一錢)輕粉(一錢)
皂角(一兩去皮子)
右為末麫糊為丸如桐子大每服二三十丸食後生
薑湯下
前胡飲治痰飲嘔逆頭目不利
前胡(去蘆)赤茯苓(去皮)陳橘皮(湯浸去白焙)人參
旋蕧花枇杷葉(炙去毛)半夏(湯浸七次去滑等分)
右剉如麻豆大每服五錢水一盞半生薑七片煎至
七分去滓温服食後良久服
滌痰丸(出御藥院方)治三焦氣澀痰飲不利胷膈痞滿咳
唾稠濁面目熱赤肢體倦怠不思飲食常服升降氣
滯清膈化痰
木香(一兩)檳榔(一兩)青皮(一兩去白)枳殼(一兩麩炒)
(去穰)京三稜(一兩煨剉碎)大黃(一兩濕紙)
(褁煨令香熟)半夏(一兩湯洗七次)黑牽牛(二兩微炒)
右為細末麫糊為丸如桐子大每服四五十丸食後
生薑湯下
化痰丸治停痰宿飲
人參(一兩去蘆)白茯苓(一兩)半夏(一兩湯浸七遍别研細末)
桔梗(一兩切作小塊薑汁浸)白木(一兩)白附子(半兩)
前胡(半兩)枳實(半兩)甘草(半兩)
右為末用半夏薑汁煮糊為丸如梧桐子大薑湯下
三四十丸
旋蕧花湯主胷膈痰結唾如膠不下食者
烏頭(五枚去皮熬)旋蕧花(二兩)細辛(二兩)前胡(二兩)
甘草(二兩炙)茯苓(二兩)半夏(一兩洗)生薑(八兩)
桂心(四兩)
右切以水九升煮取三升分為三服忌羊肉餳海藻
菘菜生葱酢物豬肉冷水等
檳榔散治胷膈痰飲腹中虚鳴食不消化或加吐逆
檳榔(一兩)人參(一兩去蘆)半夏(一兩湯洗七次去滑)
桔梗(半兩去蘆)杏仁(半兩湯浸去皮尖雙仁麩炒黃)乾薑(一分炮製)
(碎剉)橘皮(三分湯洗去白穰焙)甘草(半兩炙微)
(赤剉)白术(一兩)
右擣篩為散每服五錢以水一大盞入生薑半分煎
至五分去滓不忌時候溫服一方有旋蕧花
白金散治清利肺能下痰止煩惱(方見肺臟門脾臟壅熱類一名白金湯)
治心下有水(方見本門支飲類一名澤瀉湯)
新法半夏湯治脾胃氣弱痰飲不散嘔逆酸水腹肋
脹滿頭旋惡心不思飲食
縮砂仁(一兩)神麴(一兩)草菓仁(一兩)橘紅(一兩去白)
丁香(半兩)白豆䓻仁(半兩)甘草(二兩生炙)大半夏(四兩)
(湯洗七次每個切作兩片用)白礬末(一兩沸湯浸一晝夜漉出别用)
(湯洗七次去礬候乾一片作兩片再用薑自然汁於銀盆中浸一晝夜却於湯中頓用薑汁乾盡以)
(慢火焙燥為末再用生薑自然汁搜成餅日乾或焙乾炙黃勿令色焦)
右為細末每服一錢用生薑自然汁調成膏入炒鹽
少許沸湯服
木香半夏丸治痰涎上壅惡心胷膈不利常服消痰
飲
木香(七分半)半夏(一兩湯洗七次切片焙乾)陳皮(半兩去白)
白茯苓(半兩)乾生薑(半兩)白附子(半兩)人參(半兩)
草豆䓻仁(半兩)
右為細末麫糊和丸如梧桐子大每服二三十丸生
薑湯下不拘時候
木香檳榔丸(出衞生寶鑑)治疏通三焦寬利胷膈破痰逐
飲快氣消食通潤大腸
木香(一兩)檳榔(一兩)枳殼(一兩)杏仁(一兩去皮)
(尖麩炒)青皮(一兩去白)半夏麴(二兩)皂角(二兩去皮)
(酥炙)郁李仁(二兩去皮)
右為末别用皂角四兩用漿一碗搓揉熬膏更入熟
蜜少許和丸如梧桐子大每服五十九溫生薑湯下
藿香中和丸(出御藥院方)治痰不消胷膈痞悶頭目昏痛
嘔吐酸水或心腹滿痛怠惰嗜臥痃癖氣塊
藿香葉(一兩)陳皮(一兩不去白)丁香(半兩)人參(一兩半)
半夏(二兩生薑製作麴)白茯苓(二兩)白术(二兩)
巴豆(一兩半去皮與陳皮同炒令巴豆黑色提出巴豆不用)
右為細末麫糊為丸如菉豆大每服三四十丸食後
生薑湯下
破痰消飲丸(出危氏方)治一切停痰留飲其效甚速
青皮(一兩洗)陳皮(一兩洗)川薑(一兩炮製)京三稜(一兩)
(灰炮搥碎用)蓬术(一兩灰炮搥碎)良薑(一兩濕紙裹煨)草菓(一兩麫裹)
(炮)半夏(三兩湯泡七次)
右並焙乾為細末水煮糊為丸如桐子大陰乾每服
五十丸薑湯或熟水不拘時一方無半夏
檳榔利膈丸(出楊氏家藏方)化痰除五飲開痰厥上攻痰涎
壅滯呼吸喘促仰臥艱難牽風注外迫寒喉閉肺痿
勞喘咳嗽並皆治之
檳榔(一兩半)木香(一兩)人參(一兩半)半夏(四兩湯洗)
(七次)杏仁(一兩半水煮去皮)青皮(一兩半)
栝蔞(三個炒去穰)桔梗(一兩半)牽牛(三兩頭末)肉桂(半兩)
右為末薑汁並水煮糊為丸每服三十丸食後薑湯
下
半夏煮散(出王氏博濟方)治胃冷有痰嘔逆不思飲食及中
酒後大宜服此
半夏(十六分湯洗十度)木通(十六分)前胡(六分去蘆)
(頭)白术茯苓(六分去皮秤)陳橘皮(六分)
(湯洗去穰)檳榔(六分)官桂(五分去麤)
(皮)枳殼(三分麩炒去穰用)旋蕧花(五分)
(去萼仁)
右一十味擣羅為末每服三錢生薑二片水一大盞
煎至八分去滓空心服餘滓再煎日午服
芎辛散(出百一選方)治壅寒痰盛清頭目辛丑年葛丞相
苦此踰月語音不出服茈胡之類亦不能去醫者云
是燥用此藥數服而愈
川芎(一兩)細辛(一兩)防風(一兩)桔梗(一兩)
白芷(一兩)甘草(一兩)羌活(一兩)桑白皮(半兩)
右為細末每服二錢水一鍾半生薑二片薄荷三葉
煎至七分不饑不飽時溫服
前胡半夏湯(出直指方)治痰盛
前胡(三分)半夏(三分製)茯苓(三分)陳皮(二分)
木香(二分)紫蘇(二分)枳殼(二分製)甘草(二分炒)
右剉散每服三錢薑五片烏梅少許水一盞煎至八
分去滓不拘時候服
豁痰丸(出直指方)治頑痰壅寒
南星(三兩)半夏(二兩各剉大片用濃皂角水浸一宿焙乾為末)
白附子(一兩)川靈脂(一兩)直殭蠶(一兩炒去絲)
華陰細辛(一兩)白礬(一兩煅枯)全蝎(三錢半焟)
右為末皂角醬和麫糊為丸如梧桐子大每服二三
十丸薑湯下
調胃白术澤瀉散(出拔萃方)治痰病化為水氣傳變水蠱
不能食
白术澤瀉芍藥陳皮
茯苓生薑木香檳榔
右等分為末每服二小錢匕更量病勢虚實加減臨
時消息一法加白术本藥各半治腹上腫如神若下
痞者加枳實若下實者加牽牛末
一方(出千金方一名檳榔飲)治胷中痰飲腸中水鳴食不消嘔
水
檳榔(十二枚)生薑(四兩)杏仁(四兩)白术(四兩)
半夏(八兩)茯苓(五兩)橘皮(三兩)
右㕮咀以水一斗煮取三升去滓分三服
又方(出御藥院方)治諸瘧胷中痞悶痰逆嘔噦並宜服之
藿香(一兩)甘草(一兩炙)草豆䓻仁(一兩)橘皮(一兩去皮)
厚朴(一兩去皮)生薑(一兩去皮)半夏(一兩洗三味同搗爛焙乾)
右為麤末每服三錢水一盞生薑五片棗二枚煎至
七分去滓食前温服
又方(出百一選方)治遠年痰飲發作有時諸藥未效者
丁香(二錢半)枳殼(二錢半麩炒黃)木香(二錢半)半夏(半兩湯洗)
(七次)縮砂仁(半兩)陳皮(半兩去白)白茯苓(半兩)
右為細末每服四大錢匕水一盞半煎八分食前熱
服可斷根
寬中祛痰丸(出德生堂)治男子婦人飲食過飽色慾太多
喜酸鹹作成痰飲扵胷膈滿則嘔噫惡心流則臂膊
大痛升則頭目昏眩降則腰脚重痛沉則左癱右瘓
輕則猛然倒地此藥寬中理氣祛痰搜風又名祛風
化痰丸
半夏(四兩湯泡七次曬乾研為末用生薑自然汁和作餅子陰乾)荆芥穗(一兩)
白礬(二兩枯)麻黃(四兩去節淨用)槐角子(一兩麩炒)陳皮(一兩洗去)
(白)朱砂(一兩研細水飛過一半入藥一半為衣)
右為末生薑自然汁糊丸梧子大每服三十丸空心
臨臥皂角子仁炒黃同生薑煎湯下忌食豬羊血豬
肉桑鵝䕷菰黃瓜茄子等物一方用蘿蔔汁為丸
南星湯(出百一選方)
南星(半兩)半夏(半兩)枳殼(半兩)桔梗(半兩)
防風(半兩去蘆)甘草(半兩生)赤芍藥(一兩)
右為麤末每服五錢水二鍾生薑七片漫火煎至七
分去滓温服
化痰延壽丹(一名五福壽命丹又名長壽丹)治酒醉解醒專治酒痰
食痰寬胷利膈一切積氣
天麻(半兩)枸杞子(一兩半)白礬(一兩半半生半熟)
人參(一兩)半夏(一兩半湯洗七次用)乾生薑(一兩)
(半)
右為細末好糯酒拌勻如沙糖用&KR1339;餅劑蒸熟去皮
杵臼擣四五十杵便丸如乾入酒三四點丸如小豆
大每服三五十丸生薑湯下一方溫水送下食後臨
臥服
白木湯(出醫方大成)治胷中虚損及痰吐者
半夏麫白术(一錢)檳榔(二錢半)木香(一錢)
甘草(一錢炙)茯苓(一錢)
右為末每服二錢生薑湯調下食前服
水煮金花丸(出濟生拔萃方)治有痰泄痢不止甚則嘔而
欲吐利下而不能食由痰羈絆脾胃之間
半夏(一兩湯洗)天南星(一兩洗)天麻(半兩)寒水石(一兩)
(燒存性)雄黃(二錢半)白麫(六兩)
右為末滴水為丸如桐子大每服百丸先沸漿水内
下藥煮令浮為度漉出生薑湯食前下一方改寒水
石為輕粉少許
六物湯治痰氣上攻頭旋目暈嘔吐胸膈不快及治
痰瘧潮作寒熱往來頭痛不止
白术(一兩焙)人參(一兩去蘆)赤茯苓(一兩去皮)半夏(一兩湯洗)
(七次)橘皮(一兩洗淨焙)枳殼(一兩去穰麩炒)
右碾為麤末每服五錢水二盞生薑五片同煎至八
分去滓溫服不拘時候日進三服
白术茯苓丸(出御藥院方)治三焦氣澀停痰不消胸膈痞
悶腹脇脹滿欬嗽涎甚咽嗌乾痛心忪悸動頭目眩
暈寒熱時作肢節痛疼嘔吐清水神昏多倦不欲飲
食
白茯苓(半兩)白术(半兩白者)天南星(一兩)白附子(一兩)
白礬(三分)半夏(三兩並生用)
右為細末白麫糊丸如桐子大每服二三十丸薑湯
下不拘時候
藿香散(一名藿香湯出和濟方)治溫脾胃化痰飲消宿食止嘔
吐胷膈痞滿腹脇脹痛短氣噎悶欬嘔痰水噫醋吞
酸嘔噦惡心兼治山嵐瘴氣
藿香葉(一兩)厚朴(一兩去麤皮薑製)半夏(一兩切四)
(片薑汁浸一宿粟米炒黃用)甘草(一兩炙)陳橘皮(半兩)
(去白)
右為散每服二錢水一鍾生薑三片棗一枚去核同
煎至七分去滓少熱服不拘時候日進二三服
沉香墮痰丸(一名小半夏丸出御藥院方)治宿飲不消咽膈不利
咳嗽痰涎頭目昏暈嘔逆惡心胸膈不快
檳榔(大者二枚麫裹煨熟)半夏麴(二兩)木香(二錢)
沉香(二錢)青皮(二錢半去白)
右為末生薑汁浸蒸餅和丸如小豆大每服二十丸
生薑湯下不拘時候
加減二陳湯(出澹寮方)治痰飲為患或嘔吐惡心或頭眩
心悸或中脘不快或發為寒熱或因食生冷脾胃不
和並宜治之
丁香(一兩)半夏(五兩)陳皮(五兩)茯苓(三兩)
甘草(一兩半)
右㕮咀每服四錢水一盞半生薑三片烏梅一枚同
煎至七分去滓温服惡甜者減甘草不用或治痞疾
加草豆䓻麫裹煨熟一兩半
滚痰丸治諸痰疾為患胷膈痞悶心神不寧頭目眩
暈不美飲食常服滋潤腸胃安心神
大黃(半斤蒸熟)黃芩(半斤去腐淨)青礞石(一兩用硝煨)
沉香(半兩)上好硃砂(三兩研)
右為末滴水丸如麻子大硃砂衣每服七十丸食後
臨臥白湯送下溫茶清送下亦可漸加至一百丸
化痰丸(出瑞竹堂)治頑痰不化
青石(一兩水飛)石碌(半兩水飛)
右為細末麫糊為丸如菉豆大每服一十丸溫湯下
有痰即吐去一二碗不損人
新法半夏湯(出仁存方)治脾胃不和中脘氣滯宿寒留飲
停積不消心腹刺痛腸腹膨脹吐嘔痰水噫醋吞酸
或中吐酒噦逆惡心頭疼煩渴倦怠嗜臥不思飲食
並宜服之
青皮(六兩去穰)乾薑(六兩炮)桔梗(一斤炒)陳皮(一斤去白)
丁香(四兩)甘草(十二兩炒)半夏(二兩半洗薑汁製)
右為細末每服一錢鹽一捻沸湯點不時常服和三
焦開胃消酒進食
止嘔丸(出御藥院方)治停寒積飲嘔吐痰水無問冷熱不
下食者服之必愈
沉香(半兩)丁香(半兩)木香(半兩)吳茱萸(半兩)
(湯洗焙乾)半夏(半兩湯洗七次生薑汁製)水銀(一兩)
硫黃(一兩二味研砂子星盡為度)
右為末生薑糊丸如菉豆大每服二三十丸生薑湯
不拘時候服
導痰湯(出百一選方)
白茯苓桂心半夏(湯洗七次)乾生薑
橘紅枳殼(炒香)甘草
右等分為末入生薑三片煎至七分非時溫服
細辛五味子湯(出百一選方)
細辛(一兩)白茯苓(一兩)白术(一兩)人參(一兩)
甘草(一兩)乾薑(一兩炮)五味(三兩)
右為飲子每服三錢水一大盞煎至八分去滓食後
服
辰砂祛痰丸治酒食過鹹酸作成痰飲於胷中凝則
嘔逆惡心流則一臂痛頭目昏眩腰脚疼痛深則左
癱右瘓淺則蹶然倒地此藥神效
半夏(四兩)生薑(四兩製過作餅陰乾)槐角(一兩炒黃)
陳皮(一兩去白)白礬(一兩生)荆芥(一兩去土)硃砂(一兩水飛)
(一半入藥一半為衣)
右為末煎生薑湯作糊丸如梧桐子大每服五十丸
生薑皂角仁湯下空心一服臨臥一服忌動濕麫豬
肉油膩
觸痰丸專治痰
枳殼(半兩)茯苓(半兩)南星(半兩)半夏(半兩)
風化硝(二錢)殭蠶(二錢半)全蝎(三個)
右為細末薑汁為丸每服五六十丸薑湯送下不拘
時候
吳茱萸湯(出千金方)治胸中積冷心嘈煩滿汪汪不下飲
食心胸硬背痛
吳茱萸(三兩)半夏(四兩)桂心(二兩)人參(二兩)
甘草(一兩)生薑(五兩)大棗(十枚)
右㕮咀以水九升煮取三升去滓分三服日三服
梅青丸(出御藥院方)治平胃氣止咳嗽利咽膈化痰涎
青黛(二錢半)半夏(四兩湯洗七次)硝石(三兩)桔梗(一兩)
天南星(一兩生)蛤粉(一兩)白礬(半兩)
右為末水浸蒸餅丸如豌豆大每服五六十丸食後
生薑湯下
破飲丸(出和濟方)治一切停飲不散時嘔痰沫頭眩欲倒
膈脘不快
旋蕧花(八兩)白术(一斤一兩)肉桂(六兩去皮)乾薑(六兩炮)
赤茯苓(七兩去皮)枳實(二兩麩炒)
右為末麫糊丸如梧桐子大每服五十丸熟水下
暖胃丸(出仁存方)治去虚痰利冷飲
硫黃(一兩研)白礬(一兩同炒)丁香(一兩)茴香(一兩炒)
木香(一兩)半夏(二兩薑汁炒)
右為末薑汁煮麫糊丸桐子大每服二十丸空心米
湯下
天仙飲(出直指方)治痰注臂痛
片子薑黃(六錢)天仙藤(三錢)羌活(三錢)白术(三錢)
白芷稍(三錢)半夏(半兩製)
右剉每服三錢薑五片煎服間下千金五奪丸
白术半夏湯(出簡易方)治胃虚停痰飲惡心中脘刺痛腸
脇攪痛頭目昏暈肢體倦怠
半夏(二兩)陳皮(三兩半)赤茯苓(一兩)白术(一兩)
丁香(一兩)肉桂(半兩)
右㕮咀每服三錢水一大盞生薑五片煎取八分去
滓服
療痰飲氣隔食則嘔吐方
茯苓(八分)橘皮(六分)甘草(四分炙)生薑(八分)
雞蘇(六分)人參(四分)
右切以水五升煮取一升五合去滓分溫二服令相
去如人行六七里進一服忌海藻菘菜酢物
茯苓飲(一名參苓飲出三因方)主心胷中停痰宿水自吐水出
後胷膈膨脹氣滿不能食消痰氣令能食
茯苓(三兩)人參(三兩)白术(三兩)生薑(四兩)
枳實(二兩炙)橘皮(二兩半)
右切以水六升煮取一升八合去滓分溫三服如人
行八九里進之忌酢物桃李雀肉等物一方無枳實
沉香四倍丸治痰飲兩臂疼痛腰腿沉痛
木香(半兩)青皮(四兩去穰)白术(三兩)半夏(四兩湯洗)
(七次)沉香(半兩)黑牽牛(半兩頭末)
右為極細末生薑自然汁煮麫糊為丸如梧桐子大
每服三十丸生薑湯下食後服
丁香半夏丸(出危氏方)治脾胃宿冷胷膈停痰嘔吐惡心
吞酸噫醋心腹痞滿脇肋刺痛氣短噎悶不思飲食
肉豆䓻仁(一分)木香(一分)丁香(一分)人參(一分)
陳皮(一分去白)藿香葉(半兩)半夏(三兩湯洗七次薑汁製炒)
右為細末生薑汁煮麫糊為丸如小豆大每服二十
丸生薑湯下不拘時
小半夏湯(一名茯苓半夏湯出御藥院方)治諸嘔噦心下痞堅膈間
有痰水眩悸(方見本門留飲類)
赤茯苓丸(出御藥院方)治痰氣痞
赤茯苓(去皮)枳實(麩炒去穰)半夏麴檳榔
白术(各等分)
右為細末生薑汁麫糊為丸如梧桐子大每服五十
丸食後溫生薑湯下或風眩頭痛則荆芥湯下
五苓散(出三因方)假令瘦人臍下有悸者吐涎沫而宿水
也
豬苓(三兩去皮)白术(三兩)茯苓(三兩)桂心(二分去皮)
澤瀉(五分)
右五味水煎不拘時日三服每服時湏令微汗不過
數服愈忌桃李雀肉葱醋等物
茯苓丸(出德生堂)治痰飲為梗令人手臂背疼痛胷膈痞
塞神效
半夏(二斤製)赤茯苓(半斤)白茯苓(半斤)枳殼(半斤炒)
朴硝(四兩飛過)
右為細末生薑汁打麫糊為丸如梧桐子大每服三
五十丸生薑湯食後臨眠服氣實者加七十丸
枇杷葉散(出聖惠方)治痰飲發即煩悶不安兼吐痰水
枇杷葉(一兩拭去毛淨炙微黃)人參(一兩去蘆頭)半夏(一兩湯洗)
(七次去滑)陳橘皮(一兩去白)白术(一兩)
右擣篩為散每服三錢以水一盞入生薑半分煎至
六分去滓不拘時候溫服
潤肺丸(出御藥院方)治肺不調欬嗽聲重日久不止痰涕
結搏咽嗌不利心神煩燥頭目昏重精神不爽心忪
煩悸喉中呀呷逐氣有聲一切痰實並皆治之
硃砂(二兩水飛)五靈脂(二兩微炒)苦葶藶(一兩)杏仁(一兩去皮)
(尖麩炒)半夏麴(一兩)
右為末生薑汁麫糊為丸如桐子大每服四十丸食
後生薑湯下
大半夏丸(出御藥院方)治消痰順氣咳嗽
半夏(六兩)桑白皮(一兩)生甘草(一兩)皂角(八兩搥碎)
生薑(八兩剉碎)
右先將五味用水五升同煮汁盡取出半夏焙乾為
末次用下項
青皮(一兩)檳榔(一兩)木香(一兩)郁李仁(一兩)
(湯浸去皮别研與前半夏末拌勻)
右為細末生薑自然汁打白麫糊為丸如梧桐子大
每服三十丸食後生薑湯下
枳實半夏丸(出御藥院方)治消痰順氣利胷膈進飲食
枳實(一兩麩炒黃色去穰)半夏(一兩半湯洗七次切作片子焙乾)
白术(三分)蓬莪荗(半兩)白茯苓(一分去皮)
右為細末用生薑汁煮麫糊為丸如梧桐子大每服
六七十丸陳橘皮湯下不拘時候
化痰丸(出瑞竹堂)治快脾順氣化痰消食
半夏(洗)南星(去皮膜)白礬皂角(切碎)
生薑
右各一斤重用水同煎至南星無白點為度㨂去皂
角不用將生薑切作片同半夏南星陰乾不見日色
火焙再加
青皮(去穰)陳皮(去白)紫蘇子(炒)蘿蔔子(炒别)
(研)乾葛杏仁(去皮尖炒别研)神麴
麥蘖(炒)唐毬子香附子
右件已上半斤淨與前藥合和一處碾為細末生薑
自然汁浸&KR1339;餅打糊為丸如梧桐子大每服五七十
丸臨臥食後茶酒送下
敵痰丸(出瑞竹堂)治痰盛寬胷膈快氣
黑牽牛(三兩)皂角(二兩去皮弦火中微燒)白礬(一兩枯)
半夏麴(一兩炒)陳皮(一兩去白)
右為細末煮蘿蔔為丸如梧桐子大每服四五十丸
臨臥淡薑湯下
南星半夏丸(出經效濟世方)治痰開胃
天麻半夏天南星(炮去火毒)人參
白附子
右等分内半夏天南星倍之俱各為末半兩用生麫
一兩滴水為丸每服百十丸於沸湯中煮浮漉出用
生薑湯吞下食前服不拘時候
撩膈散(一名吐痰方出聖惠方)治心上結痰飲食寒冷心悶
瓜丁(二十八枚)赤小豆(二十枚)人參(一分去蘆頭)甘草(一分)
右篩酒服方寸匕日二亦治諸黃一方用虀汁調服
紫芝丸(出百一選方)治痰
五靈脂(粒粒取全者去砂石)半夏(湯洗七次慢浸令心透)
右等分為末生薑汁煮浸蒸餅為丸如梧桐子大每
服二十丸至三十丸生薑湯或茶湯食前下空心臨
臥時服
半夏丸(出十便良方)治消下痰涎
九製半夏老生薑(各等分同搗研如泥焙乾)
右搗為末用生薑汁打糊為丸如梧桐子大每服三
十丸生薑湯下食後服
二陳湯(出仁存方)治痰飲為患或嘔吐或頭眩心悸或中
脘不快或發為寒熱或飲酒過多脾胃不和
半夏(五兩洗七次)橘(五兩)白茯苓(三兩)甘草(半兩炙)
右為散每服四錢水一盞薑七片烏梅一箇煎六分
去滓熱服不拘時候一方傷寒後不敢進燥藥者用
此快脾則飲食倍進易得復常治痰疾加草菓如半
夏之數仍嚥紅丸子因酒食所傷發為黃疸亦加草
菓嚥紅丸子多服取效嘔吐者加丁香如甘草之數
惡甜者減甘草吐甚者兼服手流丸仍用半夏為細
末每一兩入丁香檳榔各一錢旋以生薑自然汁丸
如梧桐子大又水煮半夏丸先以水二盞煎沸次下
丸子煮令足一時挑服用藥汁嚥下煩燥者於二藥
並去丁香仍服養正丹或來復丹黑錫丹之類候大
便利無不見效嘔家不以溫藥微利大便則無由愈
此數藥皆有硫黃能溫利之祕甚用加味感應丸若
先自溏利是為虚寒不宜用此可於理中湯震靈丹
方中求之妊婦惡阻産科用茯苓湯茯苓丸作快脾
之劑服者病反增劇不若用此極有神驗餘見四物
湯并紅丸子方中一方加竹茹同煎食前服
溫中化痰丸(一名二薑丸出和濟方)治停痰留飲胷膈滿悶頭
眩目暈好臥減食欬嗽嘔吐氣短惡心或飲酒過多
或飲食無度或過傷生冷痰涎並多噦醋噫酸亦治煖
脾胃散寒氣
青皮(五兩去穰)良薑(五兩去蘆炒)乾薑(五兩炮)陳皮(五兩去白)
右為細末醋打麫糊為丸如梧桐子大每服三五十
丸粒米湯任下不拘時候或生薑湯亦可一方又為
末每服二錢水一盞薑四片煎七分溫服不拘時候
溫胃化痰丸(出御藥院方)治腹間有寒脾胃停飲胷中不
快痰涎不盡
半夏(三兩)橘皮(二兩去白)乾薑(二兩炮)白术(二兩)
右為末生薑汁麫糊為丸如桐子大每服二十丸溫
生薑湯下不拘時候
蠲飲枳實丸(出御藥院方)治逐飲消痰導滯清膈
枳實(三兩麩炒去穰)半夏(三兩湯洗七次)陳橘皮(三兩去白)黑牽牛(半斤)
(末三兩餘取頭滓不用)
右為細末水煮麫糊為丸如梧桐子大每服五十丸
生薑湯下不拘時候
除痰丸(出御藥院方)
天南星(二兩炮)半夏(二兩湯洗七次)皂角(一大定去皮弦子用水一大盞揉汁)
蛤粉(一兩微炮)
右為細末以皂角汁調麫糊和丸如梧桐子大每服
三十丸食後生薑湯下漸加至五十丸臨臥更進一
服忌甜物
二麴丸(出百一選方)治脾虚痰盛不思食妙甚
神麫(半斤為末棗肉搜成餅子候乾慢火炙)半夏(半斤為末生薑自然汁捏成餅子候)
(乾慢火炙)
右為末棗肉丸如桐子大每服五十丸姜湯下不拘
時候
治痰證看人眼有黑暈多者是
木鱉子白芥子甘遂大戟
右等分水糊為丸如梧桐子大每服十丸薑湯下
消痰倍术丸治胃虛五飲酒癖頭痛眩胃乾嘔飲流
腸間動則有聲
白术(五兩)削木(三兩)桂心(一兩)乾薑(四兩)
右為末麫糊為丸如梧桐子大每服三十丸溫米飲
送下食後服
半夏化痰丸(一名半夏丸出䘙生家寶方)治主痰實惡心嘔吐頭
目昏暈心忪背寒臂痛涎𠻳胷膈不快
半夏(一兩去滑)赤茯苓(半兩去皮)白礬(一分枯)鉛白霜(半兩)
右為末生薑汁打麫糊為丸如梧桐子每服十五丸
薑湯下
茯苓湯(出千金方)治胷膈痰滿
茯苓(四兩)半夏(一斤)生薑(一斤)桂心(八兩)
右㕮咀以水八升煮取二升半分四服冷極者加大
附子四兩若氣滿者加梹榔三七枚忌酢物羊肉生
葱猪腸
普濟方卷一百六十四
