普濟方卷二百九十九明周王朱橚撰
上部瘡門
頭瘡(附論)
夫諸陽之脉皆上於頭頭爲陽陽爲表陽盛則表熱若
人體虚腠理開洩爲風邪所客風之與熱摶於氣血則
澁留於皮膚故令頭生瘡也
方
黃連㯽榔散治秃頭瘡
黃連(為末用麻油輕粉調得所攤於艾中作一團焼煙碗覆其上薰之續再加艾薰用)細
辛蒺藜(炒去刺)麻黃(去節)雞心㯽榔當歸鬚
先亁地黃川芎赤芍藥川獨活牽牛
(微炒取末)蒼朮(炒)桑白皮(炒)枳殼(製)甘草(微炙)
(等分)
右剉散每服三錢入黑豆七十粒紫蘇五葉薑五片
同煎服如大便秘加些生地黃次用貝母膏傅瘡
松脂膏(出聖惠方)治頭瘡經年月久不瘥
松脂(三分)黃連(三分去鬚)川大黃(半兩)水銀(一兩半)
黃芩(一兩)苦參(一兩剉)蛇床子(一分)白礬(半兩洗令汁浸)
胡粉(半兩合水銀入少水同研令星盡)
右爲末用臘月凍了猪脂調令稀稠得所每日傅瘡
上大效
貝母膏(出仁齋直指方)治禿頭瘡
貝母(三錢半)半夏(生)南星五倍子白芷
厚黃栢苦参(各二錢半)雄黃(一錢)䝞丹(煆一錢半)
右爲細末初用蜜水調𫝊兩三次後只乾掺先以蜂
房白芷苦参大復皮荆芥煎湯薰洗拭乾即用藥或
有留滯不瘥以好膏藥貼
皂連散(出仁齋直指方)治頭瘡
滿尺皂角(去弦核一錢)黃連(净半兩)赤色白膠香(三錢)
五倍子(三錢)蛇床子(一錢)黃丹(煆二錢)輕粉(半錢)
右細末先用柳枚煎湯洗後掺用黃連半兩蛇床子
一分晒乾為末麻油輕粉調傅
雌黃膏(出聖惠方)治頭上生瘡及一切惡瘡諸藥治不瘥
者宜服
雌黃(一兩)黃連(一兩半去鬚)苦参(一兩)礬石(半兩細硏)
䕡茹(一兩)芥草(半兩)硃砂(一兩細研)
右先細剉四味以臘月猪脂一斤慢火同煎三上下
去滓下研了藥不住手攪令成膏入甆合中盛每用
少許塗於瘡上
鷄黃散治頭瘡不問遠年日近
水龍亮(搗細)黃丹白礬(三味等分一處燒過炭)牛皮(另焼)
鷄子清(元藥一處焼)硫黃(生用)
右為酸虀汁焼熱洗去瘡靨盡了香油調𫝊之
加味平胃散(出百一選方)治一切惡瘡頭上瘡
右平胃散入膩粉清油調𫝊之甚妙
油漆膏治頭瘡
黃栢川黃(各二錢)輕粉(一貼)明礬(一錢飛)漆滓
(二錢半)
右香油半碗共浸漆滓二宿後入三味通浸五宿却
入輕粉搽頭瘡
脂粉膏治頭中惡瘡
胡粉水銀白松脂(各二兩)臘猪脂(四兩)
右將猪脂合松脂煎却以水銀胡粉合研塗上又漆
小兒頭面瘡一方加黃連二兩更禿瘡
膩粉膏(出聖惠方)治頭瘡年月不瘥
杏仁(二兩湯浸去皮尖炒令黃黑色)豉(二兩微炒)膩粉(一分)硫黃
(半兩細研)
右先搗杏仁豉如泥即入膩粉硫黃同研令勻先以
葱塩湯後以生油調塗之
麻油膏(出仁齋直指方)治頭痺頭腦頭枕後生正者爲腦側
者為痺
輕浮白浮石(焼存性為末)
右麻油輕粉調鷄羽刷上勿用手按即漲或用黃牛
糞於瓦上焙亁加之尤好亦治頭&KR1506;
䕡茹膏(出聖惠方)治頭瘡經年月不瘥
黃連(四兩去鬚)
右為末以烏麻油調如膏若小兒先以泔清洗之大
人即以泔清皂莢洗之然後塗藥不過三上即瘥
螵蛸散(出瑞竹堂方)治頭上生瘡俗曰&KR0008;瘡絶妙方
海螵蛸(一錢)白膠香輕粉(各半錢)
右將海螵蛸白膠香羅入輕粉再研細敷貼先用清
油潤瘡摻摻藥只一上可二上
麝香散(出十便良方)治頭生惡瘡
生牛皮(焼灰半兩)鷰窠土(焼赤半兩)麝香(半錢)
右都細研令勻以生油調日二三度塗之
笋粉散(出肘後方)治頭上瘡
右大笋殼燒灰存性加輕粉生油調傅之
露蜂散(出聖惠方)治頭瘡及諸般瘡
露蜂房白狗糞(各半兩)
右並燒為灰細研以蜜和塗之立瘥
苦練散治頭瘡
苦練子(十四枚)杏仁
右都燒令煙盡搗為末入膩粉半錢更研令以生油
調塗三五上瘥
熊膽膏(出聖惠方)治熱毒上攻發赤根白頭瘡於頂上宜
用此方
龍膽(一分去蘆頭為末)熊膽(一分研細)
右同研令勻以生油調日可兩三度塗之
治頭爛瘡(出仁齋直指方)
右用燕窠取抱子處土搗末掺先白芷大腹皮煎湯
洗拭後掺
治頭瘡(出海上名方)
右用杏仁燒灰傅之
治人頭面患&KR0659;瘡
右用蛇蛻皮熱以磨之數百度令熱乃棄
又方
不蚛皂莢燒灰
右用為末以生油調塗之
又方
鯷魚鱗(炙令黃焦)
右為末每用時先以水洗瘡
又方
使君子(燒令焦)
右為末以生油調塗之
又方(出十便良方)
䜴(一升)
右以米醋二升浸三宿以布絞取汁於鐺内慢火熬
成膏洗瘡挹衣乾去痂塗之白禿瘑並宜用之
治頭極痒不痛生瘡方(出十便良方)
鵓鴿糞(五合)
右以好醋和稀膏煮三兩沸日二三上塗之
治頭瘡乍發乍瘥赤蚚疼痛方
竹葉(一片燒灰)
右為末鷄子白和勻日三四上塗之
治頭瘡經久不瘥方(出十便良方)
梁上塵(一兩細研)
右用時先以皂莢湯洗瘡拭令乾以生油調塗之
又方
蝦蟆頭(燒灰三枚)
右爲末用生油調塗之
又方
右用牛角尖燒灰為末以生油調塗之
治頭瘡鷄肫黃炒取油和粉𫝊之
鳥龍膏(出余居士選竒方)
不蛀皂角(一挺焼灰存性為末)杏仁(八枚濕紙)黃丹(五文累炒)
右為細末輕粉拌勻用麻油調傅
治頭瘡及諸熱瘡
用醋少許和水净洗去痂再温水洗挹衣百草霜緫
研入膩粉少許生油調塗立愈
羚羊角飲子(出王氏傳方)治丈夫婦人風毒攻衝頭面生
瘡虚腫等
羚羊角犀角羌活㯽榔人參(各一分)當
歸(一分)
右已上藥剉碎略焙杵細分作四貼每用水一升煎
至四合分作兩服空心臨卧分服其每貼兩服滓更
用水半升煎至七分又作一服喫之温服
苦参丸治肺毒邪熱頭面生瘡生疥癬並宜服之
苦参
右一味為細末粟米飯為丸如桐子大每服五十丸
空心温米湯送下
又頭瘡方(出仁齋直指方)
黃連為末用麻油輕粉調得所攤於椀中將艾一
撮焼煙椀覆其上薰之續再加艾薰用
又方(出仁齋直指方)
穿山甲&KR1109;粉(同炒)
右用麻油輕粉調傅
癩頭瘡(出危氏方)先用本人小便燒秤錘令紅投於小便
中方與洗瘡皮皆去然後以帛拭亁用歴青五文細
研用油魚三箇以盞燒成油調滴青塗之三日效
决效散治風痒頭瘡
管仲(三兩)白芷(一兩)
右為細末油調塗之
治頭瘡(出海上名方)乾地黃為細末入輕粉麻油調𫝊之
治頭瘡(出本草)以大筍殼葉燒為灰量瘡大小用灰調
生油傅入少膩粉佳
治頭耳瘡(出本草)以白馬頭骨燒𫝊傅之
治頭上一切惡瘡及禿瘡諸藥不瘥者
用鯽魚一頭長五寸留鱗開去腸胃入頭髮令滿即
以濕紙數重裹之燒為灰入雄黃一分同研令細用
臘月鍊了猪脂和更研令勻先以泔清洗瘡拭乾塗
之日三兩上自瘥用麻油調亦得
口舌瘡(附論)
口為脾之門舌為心之官嘗五味布五藏心之别脉係
於舌根脾之絡脉係於舌两傍而終於舌本三經為四
氣所中舌痺卷不言七情所鬱則舌腫不能語至如心
熱則舌破生瘡肝壅則出血如湧閉則白胎如雪此舌
之爲病也口則又稍不然盖熱則口苦寒則口醎虚則
口淡脾冷則口甜宿食則酸煩燥則澁乃口之津液通
乎五藏藏氣偏勝則味應乎口或勞鬱則口臭凝滯則
生瘡生瘡者夜不可失睡晝不可就寝違此必甚唇乃
全属於脾唇有病則多宜随證以治胎脾也齒乃骨之
餘腎主營飬呼吸之戶也故腎衰則齒豁精盛則齒堅
又手陽明大腸脉入於牙齒灌於大腸壅則齒亦浮腫
虚則宣露挾風則上攻面目疳匿蚛則&KR0008;(禹切虫也)爲脫為
痔皆當随證治之喉者候也咽者嚥也咽接三筦以通胃
故以之嚥物喉通五藏以係肺故以之候氣氣喉糓喉
皎然眀白人諸藏熱則腫寒則縮皆使喉閉風燥亦然
五藏久咳則聲嘶聲嘶者喉破也非咽門病若咽腫則
不能吞乾則不能嚥多咽飲啖辛熱或復嘔吐咯傷咽
係乾枯之所致也自與喉病不同又有懸癰暴腫閉塞
喉嚨亦如喉閉但懸癰在上㬽及關下俗謂之鸎翁又
謂之蛾聚俗語聲訛湏以後一十八種證辨之
方
茯神丸治積年口舌瘡諸方不瘥
茯神(一兩)白术(一兩)旋覆(半兩)&KR1190;砂蜜(去皮三分)
大黃(煨剉半兩)芍藥(半兩)桂(去粗皮三分)郁李仁(湯浸去皮)
(一兩)人參(半兩)大麻仁(别研二兩)枳殼(去三麸炒分)訶
棃勒(去核一兩)厚樸(去粗皮剉薑汁炙一兩)白梹榔(剉三分)
白鮮皮(剉半兩)陳橘皮(湯浸去白焙一兩)地骨白皮(剉半)
(兩)
右為末煉蜜和丸如梧桐子大每服二十丸空心粥
飲下加至三十丸
蘆薈散治口舌生瘡
蘆薈(半兩)丹砂(研一分)丁香(一分)麝香(半分)牛黃(研半)
(分)蟾酥(半兩)角蒿灰(研半兩)瓜蒂(二十枚)羊蹄
花(半兩)乾蝸牛(研三枚)熊膽(研一錢)細辛(去苖葉一分)
馬牙硝(研三分)白礬灰(研半分)
右為散先以頭髮裹指於温水内蘸揩之輭帛裛却
膿水取少許藥末掺瘡上或輕可即去蟾酥蘆薈有
病大小以意加减用之
玄参散(出聖惠方)治口舌生瘡連齒齗爛
玄参(三分)川升麻(三分)獨活(三分)麥門冬(三分去心)
黃芩(三分)黃栢(三分)川大黃(三分剉碎微炒)梔子仁(三分)
前胡(三分去蘆頭)犀角屑(三分)甘草(三分炙微赤剉)
右為散每五錢以水一大盞煎至五分去滓不計時
候温服之
犀角湯(出御藥院方)治口舌生瘡
犀角(屑三分)羚羊角(屑三分)丹砂(研三分)黃耆(剉半)
(兩)大黃(剉一分)升麻(半兩)生乾地黃(焙一兩)射
干(一分)玄参(三分)天門冬(生者去心焙一兩)甘草(炙剉一兩)
右粗搗篩每服三錢水一盞煎至六分去滓食後温
服
桂心散(出千金方)治心脾胃中客熱口舌乾焦生瘡
桂(去粗皮半兩)赤茯苓(去黑皮三分)黃連(去鬚)梔子仁
杏仁(去皮尖䨇仁研各半兩)黃芩(去黑心)甘草(炙剉)大黃
(剉炒各三分)苽蔞根(半兩)薔薇根(切三分)
右為散食後以温漿水調下二錢日三服一方有枳
實無梔子
蘆薈散(出聖惠方)治口舌上瘡久不瘥
蘆薈(二分)土益綠(三分)胡粉(三分)真珠末(半兩)波
斯塩綠(半兩)蝸牛殼(半兩炒令黃色)青黛(半兩)黃連(半兩)
(去鬚)麝香(一指細研)
右爲細散都研令勻先用甘草湯𠻳口洗瘡以帛裛
乾然後掺藥於上或以蜜和丸如鷄頭實大含之亦
得有涎吐之
麝香散(出御藥院方)治斷頬口舌生瘡
麝香(一分)浮香(半錢)定粉(一錢半)梹榔(生剉一枚)蜜
陀僧(半兩)白龍骨(一錢半)鳥曾骨(去皮微炙黃一錢半)寒
水石(燒赤三錢半)黃丹(慢火微炒一錢)
右為細末每用少許乾上瘡處有津即吐嚥無妨不
計時候日三五次上
麝香丸(出聖惠方)治口舌瘡亦爛宜含化
麝香(一分細研)杏仁(三分湯浸去皮尖雙仁)川升麻(三分)黃
芩(三分)浮萍草(三分)零陵香(三分)甘草(三分生用)寒
水石(三分)黃連(三分去鬚)
右為末煉蜜和丸如彈子大每每取一丸綿裹含化
嚥津
升麻洩熱散(出聖惠方)治心脾藏熱應口舌生瘡破裂唇
蹇赤色
川升麻(一兩)射干(一兩半)黃栢(一兩半剉)大青(一兩)
甘草(一兩炙微赤剉)玄参(二兩)黃芩犀角(屑三分)黃
連(一兩去鬚)
右為散每服四錢水一中盞入苦竹葉三七片煎至
五分去滓入地黃汁一合攪令勻食後温服
升麻散(出仁齋直指方)治心脾有熱口舌破裂生瘡
升麻玄参川芎生地黃(洗晒)麥門冬(各半兩)
大黃黃連(净)黃芩甘草(焙各三錢)
右剉碎每服三錢姜棗煎食後服
瀉黃飲子(出濟生方)治風熱藴於脾經唇燥折裂口舌生
瘡
白芷升麻枳殼黃芩防風半夏石
斛(各一兩)甘草(半兩)
右㕮咀每服四錢水一中盞薑五片煎八分去滓温
服不拘時候
五参丸治口乾舌上生瘡
玄參沙参丹参苦参人参秦芄(去苗土各)
(一兩)乾姜(炮半兩)酸棗(一兩)
右為末蜜丸如梧桐大每服二十丸加至三十丸米
飲下不拘時
升麻湯治口舌生瘡
升麻(一兩)大青(去根二分)射干(三分)黃栢(去粗皮一兩)
玄参(三兩)山梔子仁(半兩)薔薇根(剉三兩)
右麄搗篩每服五錢水二盞入竹葉七片煎至一盞
去滓入蜜少許地汁一合更煎三五沸徐徐含嚥
麝香散治口舌生瘡
麝香(研一分)乾蝦蟆(焼灰硏一兩)黃栢(去粗皮炙剉一兩)甘
草(炙剉三分)母丁香(一分)甜瓜蒂(一分)石膽(研一兩)
右為散臨卧以一錢掺舌上有涎吐出
硼砂丸(出仁齋直指方)治口臭口乾口舌瘡
寒水石(焼紅十兩)硼砂(二兩)腦射(各一錢)馬牙硝
(枯四兩)甘草(浸汁熬膏二兩)
右為細末甘草膏搜丸麻子大含化嚥
升麻散(出聖惠方)治口舌生瘡連頬腫痛
川升麻(半兩)芎藭(一分)防風(半兩去蘆)鷄腸草(三分)
大青(一分)甘草(半兩炙微赤剉)
右為散每用半錢於瘡上貼一可三五度瘥先於瘡
腫處針出惡血用塩湯煠後貼藥神效
升麻散(出和濟方)治上膈壅毒口舌生瘡咽喉腫痛
升麻赤芍人参(洗)桔梗(去蘆)乾葛(各一兩)
甘草
右剉散每服四錢水一盞半生薑五片煎温服不拘
時候一方加薄荷黃芩效永類鈐方云有黃連大黃
玄参麥門冬
萍草丸(出仁齋直指方)治舌瘡腫
浮萍草黃栢(並末)杏仁青黛(等分)輕粉
右為末煉蜜丸如皂子大以綿裹含有涎吐之
防風散治口舌生瘡
防風(去稍一兩)龍膽(一兩)生地黃(切焙二兩)沉香(剉半兩)
升麻(半兩)
右為散每用二錢入塩少許沸湯調勻指齒含嚥便
睡
青黛散(出聖惠方)治口舌生瘡
青黛(一錢)細辛(一分)黃栢(一分剉)地骨皮(一分)蜜
陀僧(一分)
右細羅為散每取少許貼於瘡上有涎即吐之
晩蠶蛾散治口舌生瘡齒動半枚燒灰研
晩蠶蛾末(二錢)乾蟾益母草(半兩)人中白(半錢)
皂礬(半錢)
右細研為散先以綿纏手指以温漿水洗去白皮掺
藥於瘡上日三五次
碧雪(出危氏方)治一切壅熱咽喉腫閉不能嚥物口舌生
瘡舌根緊言語不正腮項腫痛(見咽喉喉痺類)
綠雪散(出楊氏家藏方)治舌上生瘡
銅青松白霜
右件等分為細末每用少許乾掺舌上
柳花散(出御藥院方)治口舌生瘡
玄胡索(一兩)黃栢(去粗皮)黃連(各半兩)蜜陀僧(别研)
(三錢)青黛(三錢别研)
右為細末每用𫝊瘡上有津即吐之卧用
陀僧散治口舌瘡不瘥
蒲黃黃藥子(各半兩)蜜陀僧黃栢甘草(各一)
(兩炙)
右為細末乾貼口瘡上
浮萍煎膏(出聖惠方)治口生瘡久不瘥
浮萍草(一兩)川升麻(一兩)黃栢(一兩)甘草(一兩半生用)
右細剉和勻以猪脂一觔同於銀鍋中以文火煎至
半觔濾去滓成膏每服半匙含化嚥津
升麻煎(出千金方)治膀胱熱不已口舌生瘡咽腫方
升麻(四兩)玄参(四兩)薔薇根白皮(四兩)射干(四兩)
大青黃栢(各三錢)蜜(七合)
右七味㕮咀以水七升煎取一升五合去滓下蜜更
煎四五沸細含咽之
薔薇根散(出聖惠方)治口舌瘡及中腦皆生瘡
薔薇根皮(四兩)黃栢(二兩剉)川升麻(二兩)生乾地
黃(五兩)
右為散每服五錢水一中盞煎至五分去滓温含嚥
玉芝飲子(出精要方)治膈熱口舌生瘡咽喉腫痛
甘草(各二兩)藿香葉(一兩)石膏(水飛)山梔子仁(各一)
(兩)
右為末每服一錢以新水調下
大青湯治咽喉唇腫口舌糜爛疳惡口瘡
大青葉升麻大黃(剉炒各二兩)生地黃(切焙三兩)
右為粗末每服二錢水一盞煎至六分去滓温服微
利止
白芷散治口舌生瘡久不瘥
白芷(末二錢)銅碌(一錢)白姜蠶(四枚)乾胭脂(半錢)
右為末每用少許鷄翎子掃瘡有涎吐之不得嚥津
犀角散(出精要方)治口舌生瘡咽喉腫痛熱毒時氣
升麻桔梗甘草(炙各一兩)牛蒡子(炒四兩)
右為㕮咀每服三錢水一盞入竹葉五七片煎至七
分汁細細熱𠻳温即嚥之其滓熱掃項腫上
鷄蘇丸(出德生堂方)治頭目昏眩口舌瘡上焦有熱常服
噙化大妙
薄荷葉(一片)甘草(四兩)桔梗(四兩)川芎(二兩)
右為細末鍊蜜為丸如龍眼大每一丸噙化不拘時
候
蜜陀僧丸治口舌生瘡
蜜陀僧(研細)石膽(細研)白蜜(各一兩)生地黃(一斤搗絞)
(取汁)
右合和令勻以竹筒盛於飯上蒸候泣乾即主以飯
為丸如梧桐子大每服含化一丸有涎即吐出
鬱金散治口舌瘡
鬱金(半兩)生礬(生研一分)鉛霜(研一分)梹榔(剉半兩)
右為散每用半錢熱水調下食後日二服
消毒散(醫方集成)治口舌生瘡兩唇腫裂
晩蠶蛾五倍子密陀僧(各一兩)
右為末每用少許乾傅瘡上有津唾之
烏星散(永類鈐方)治虛壅上攻口舌生瘡
草烏(一箇)南星(一箇)生姜(一塊)
右為末每用二錢臨卧時以好醋調作掩子貼手脚
心
黃芩丸(出聖惠方)治口舌生瘡
黃芩(一分)五倍子(一分)蟾酥(半分)
右為末煉蜜和丸如鷄頭實大每取一丸含吐津以
瘥
石膽丸(出聖惠方)治口舌瘡腫
石膽(三錢)黃栢(一分)蟾酥(少許)
右同研令細以麫糊和丸如皂莢子大每度取一丸
用水化破以篦子取少許塗於瘡上日夜三兩度瘥
膩香散(旅舍方)治口舌唇吻等瘡
黃栢(蜜炙一錢)膩粉麝香(各少許)
右研勻貼之日三四易
治口中及舌生瘡(本草)
爛剉黃栢含之
治口舌生瘡胷膈疼痛(本草)
用焦豉細末含一宿便瘥
黃栢丸(聖惠方)治口舌瘡腫痛不止
黃栢末(一兩)蟾酥黃丹(一分)
右為末端午日午時合用蒸餅和丸如菉豆大綿裹
一丸夜後含有涎即吐之
鉛霜散(聖惠方)治口舌瘡
鉛霜(一分)龍腦(半錢)滑石(一分)
右為細散每用少許貼於瘡上有涎即吐神驗
蝦蟆散(聖惠方)治口舌久生瘡含藥取瘥兼治疳瘡
赤背蝦蟆(二分塗酥炙微焦)地龍(三分微炒)麝香(一錢)
右為細末每取少許含有津勿嚥之蝦蟆地龍端午
日者良
赴筵散(旅舍方)治心脾勞熱口舌生瘡或赤或白不下
飲食
廣土(即赤土)荆芥朴硝(各一兩)
右同研勻新汲水調服一錢小兒少少與
麻仁丸治連綿飲酒咽喉爛口舌生瘡
大麻仁(一升)黃栢(二兩)
右為細末蜜丸如芡實大每一粒含化
生地黃膏治口舌瘡腫
生地黃藍青葉(各等分)
右為入蜜杵細每服半兩井水嚥下一方井水煎食
後服
黃栢煎治口舌生瘡赤腫疼痛
黃栢(一兩剉)烏豆(一升)
右水二升半煎至五合去滓入寒食餳一兩蜜一兩
龍腦少許更煎稀稠得所不計時候常含半匙
白草散治口舌生瘡或咽喉痛者
甘草(五文)白礬(十文)
右為細末含化咽喉痛亦以之
含化丸治口舌瘡爛不瘥
黃丹(一兩)蜜(一兩)
右相和甆盞入盛坐在水銚子内慢火煮一炊久用
綿濾過却入甆盞内再煮如麵糊藥成丸如酸棗子
大每取一丸綿裹含嚥津日三四度含之又方
右取蟾酥和以綿惹日晒乾剪半寸含之有涎即吐
出或牙疼即咬之立瘥
赴筵散治舌上口瘡不能食
銅碌(半兩研)香白芷(一兩末)
右拌勻掺舌上温醋𠻳立愈
兼金散(出鈐)(類)治藴毒上攻口舌生瘡
細辛黃連(各等分)
右先用布帛醮水洗淨患處掺藥其上涎出即愈
蒺藜子散治口常有瘡舌乾燥
蒺藜子(炒去角)扁豆(炒各三兩)
右搗羅為散如茶點喫
黃丹膏(出聖惠方)治口舌生瘡
黃丹(半兩)舍上黑煤(半兩細研)
右入蜜調用甆盞之以文武火飬候成膏塗瘡上立
效
金粉丸治口舌生瘡久不瘥
菉豆粉(半兩)蓽撥(半兩)
右搗羅爲末糯米粥為丸如菉豆大先用冷水𠻳口
後化一丸嚥無妨
鷄黃散治口舌有瘡日有蟲食
鷄内金(焙乾)好黃連(焙乾)
右為末麻油調𫝊妙
蟾礬散(出聖惠方)治口舌生瘡
膽礬(一分)乾蟾(一分炙)
右研為末每取小豆大掺在瘡上良久用新汲水五
升潄水盡為度
又方(出聖惠方)治口及舌上生瘡爛
右研桑樹取白汁先以髮拭口次塗之瘥
又方(出聖惠方)治口舌生瘡
右用蝸牛殼細研塗瘡上有涎即吐之不過三兩上驗
又方(出仁齋直指方)治口舌瘡
右用大豆根剉細含嚥踐末掺𫝊(即山豆根)
又方(出聖惠方)治口中及舌上生瘡爛
右用牛膝酒清含潄之無酒者空含亦佳一方單用
好酒含之即愈
又方(出肘後方)治備急口中及舌生瘡日久不瘥入腦中
並生瘡三年以上不瘥者又用薔薇根濃煑汁含潄
之又稍咽之用根皮枝葉日三夜壹又方潄出
吐不湏嚥𢾗次即愈一方每用一匙頭以水二盞
同煎至六分去滓熱含冷即吐之
又方(出聖惠方)治口舌生瘡
右用石膽少許含之瘥
定齋濯足法(出簡易方)治下虛上壅口舌生瘡
右用白礬為末湯化以濯足即愈
治飛系入口令人口舌間生泡此最可危(出海上方)
右細嚼紫蘇葉白湯嚥下效即愈
貼臍散(出楊氏家藏方)治元藏氣虛浮陽上攻口舌生瘡
吳茱萸(醋炒香熟半兩)乾薑(炮半兩)木鱉子(五枚炒)
右為細末每用半錢冷水調以紙靨貼臍
薄荷煎(出永類鈐方)治口舌生瘡痰涎壅塞咽喉腫痛
薄荷(一斤取頭末二兩半)縮砂仁(半兩取末二錢)腦子(半錢别研)
川芎(半兩取末一錢)甘草(半兩末一錢)
右末入腦子和勻鍊蜜成劑任意嚥嚼一方無腦子
有桔梗
口舌生瘡(出海上名方)杏仁七箇去皮尖輕粉少許同嚼
吐涎即愈
治上焦有熱口舌咽中生瘡有膿血
桔梗(一兩)甘草(二兩)
右為末每服二錢水一盞煎至六分去滓温服食後
細呷之亦治肺&KR0034;
甘露飲(出入宜方)治口舌生瘡牙宣心熱
枇杷葉石斛甘草(炙)生地黃黃芩麥
門冬(去心各等分)
㕮咀水煎食後服
加味龍石散治口舌生瘡時時血出咽喉腫塞疼痛
妨悶
寒水石(焼四兩)硃砂(飛研二錢)馬牙硝(枯一錢)鉛白
霜(半錢)硼砂(半錢)腦子(二錢半)或加甘草(末二錢)
右研極細每用少許乾掺患處吐津悮嚥了不妨
龍石散(出和濟方)治大人小兒上膈壅毒口舌生瘡咽喉
腫塞疼痛妨悶每用少許掺貼患處嚥津小兒瘡疹
毒氣攻口齒先用五福化毒丹掃後仍再用此藥掺
貼立愈
硃砂(研飛二兩半)寒水石(焼赤二斤)生腦子(研二錢半)
右為末每日五七次用夜卧掺貼妙
㳄喉散(出仁齋直指方)治三焦大熱口舌生瘡咽喉腫塞神
思昏悶並能治之
蒲黃(一兩)盆硝(八兩)青黛(一兩半)
右用薄荷汁一升將盆硝青黛蒲黃一處用磁罐盛
慢火熬令乾研細每用一字或半錢掺於口内良久
出涎吞之不妨或喉中腫病用筒子入藥半錢許用
力吹之無不立效一無蒲黃
治口上瘡右用好墨研塗
口瘡(附論)
口瘡者由心脾有熱氣衝上焦薰發口舌故作瘡也又
有胃氣弱糓氣少虛陽之發而為口瘡者不可執一而
論當求其所受之本也凡患口瘡及齒禁油麵酒醬
酸酢醎膩乾棗瘥後仍湏慎之若不久慎尋及再發難
瘥薔薇根角蒿為口瘡之神藥人不知之凡大人小
兒口瘡唇緊用酸浆水洗去白痂臨卧貼赴筵散如不
愈貼鉛白霜散必愈矣應驗方論云一男子病口瘡
累年上至咽嗌下至胃脘皆痛不致食熱物一漏一泄
一汗十去其九次服黃連解毒湯不十餘日皆釋
方
薔薇膏治口瘡多年不瘥風熱上攻
薔薇根郁李根水楊皮牛蒡根(並宜切各一斤)
蒼耳(一升)露蜂房生地黃(切)升麻當歸
(研切各一兩)地骨皮白芷石膽(研各半兩)熟銅粉(研)
麝香(研各一分)
右先將前六味細切二斗煎至五升葛布絞去滓次
入地黃升麻當歸地骨皮白芷再煎煎至二升綿濾
去滓慢火又煎成膏乘熱下後三味研藥攪令勻瓷
器盛每含如彈丸大(吐津)
玄參煎治熱毒發動口瘡心煩燥
生玄參(汁)生葛(汁各三升)銀(十兩)寒水石(搗末)石膏
(搗末)滑石(搗末)磁石(搗醋淬七遍末各一斤)升麻羚羊角
(鎊)犀角(鎊)甘草(剉各二兩)芸消(一斤)牛黃(研為細末二兩)
右除鋌銀玄参生葛芸消牛黃外並麄搗篩以水三
斗煎銀寒水石石膏滑石磁石以汁二斗去滓别以
水五盞煎升麻羚羊角甘草至二盞去滓與玄参並
生葛汁一處再煎如稀錫然後下芸硝攪勻傾入甆
器中盛却入牛黃末再攪取勻停冷黃黑色每取兩
大匙入蜜一合和勻分四服熱湯調下不拘時候
升麻飲治口内生瘡齒内爛
升麻黃連(去鬚)羚羊角(鎊)玄参黃芩(去黑心)
麥門冬(去心焙)葛根(剉)大黃(剉)羌活(去蘆頭)
防風(去叉)甘菊花(各半兩)人參(三分)甘草(炙剉)知
母(各一分)
右粗搗篩每服三錢水一盞煎至七分去滓温服食
後一方有牛蒡子無人参
薔薇根散治口數生瘡連年不瘥
薔薇根(一兩去浮土)黃芩(三分)地骨皮(三分)桔梗(三分)
(去頭)白歛(三分)川大黃(三分剉碎微炒)鼠李根白皮
(三分)赤芍藥(三分)續斷(三分)黃栢(三分剉)黃蓍(三分)
(剉)葛根(三分)石龍芮(三分)苽蔞根(一兩)
右為細散每服一錢以米飲調下日三四服
燒肝散治口瘡久不瘥
茵蔯蒿犀角屑石斛(去根)白术柴胡(去苖净各)
(半兩)芍藥紫参桔梗(剉炒)防(去叉)桂(去粗皮)
吴茱萸(湯浸三焙炒)人参白蕪荑(各一分)
右為散每五錢用白羊肝五兩細切去筋膜入葱白
莖細擘相和濕紙三五錢重褁慢火燒熟空腹頓服
米湯下
乳香含化丸治舌瘡久不瘥
乳香麝香白膠香黃丹細辛川升麻
垢膩頭髮生乾地黃(焼灰)皂莢(焼灰)雄黃青
塩(已上各一分)白蜜(半兩)蠟(半兩)
右為末先以油三合入頭髮煎令化用綿濾過再煎
油令熱下黃蠟次下諸藥末煎令稠可丸如鷄頭實
大每服一丸以綿褁含化嚥津
薔薇湯(出千金方)治口數生瘡連年不瘥
薔薇根黃芩當歸桔梗黃耆白歛
大黃鼠李根皮芍藥續斷黃栢葛根
(各一兩)
右為末以酒服方寸七日二赤可漿水服之
薔薇丸(出千金方)治口中瘡身體有熱氣痱瘰
薔薇根黃芩鼠李根當歸葛白歛
黃栢石龍苪(翼作黃連)芍藥續斷黃耆(各一兩)
苽蔞根(二兩)
右為末蜜和丸如梧桐子大服十丸日三千金翼有
黃連一兩
玄参湯治心肺壅熱口内生瘡腦膈痰逆
玄参茅根(剉)羌活(去蘆頭)竹茹木通(剉)
羚羊角(鎊)升麻(各半兩)黃連(去鬚)人参苦竹
葉半夏(湯洗去滑各三分)甘草(剉一分)
右粗搗篩每服三錢水一盞入生姜三片煎至六分
去滓温服食後
樸硝散治口瘡及喉閉吹喉
樸硝消石膽礬白礬芸消(五味皆枯乾)寒
水石(焼)白姜蠶(宜炒)甘草(炙剉)青黛(研各等分)
右為細散和勻每用少許掺瘡上遇喉閉用茟管吹
一字在喉中立破
丹砂膏治口瘡積年不瘥
丹砂(研一分)猪脂蜜(各三兩)膩粉(一分)白礬(研一分)
杏仁(湯浸去皮尖䨇研三七粒)胡粉(一分)生地黃(半兩切焙)麝
香(研一分)
右研七味為末先煎脂蜜令化去渣次下諸藥更煎
十餘沸以綿濾去滓更煎待膏瓷盒盛每用如杏仁
大綿裹含吐津
槐枝煎治口瘡
槐枝(三月採好者剉)桑枝(剉)柳枝(剉各一斗三味以水五斗隔宿浸次)
(日入鍋文武火煎約得一斗去滓再入銅鐺煎五升入後藥)槐蠧(一兩)細辛
(去苖葉半兩)藁本(去苖土一兩)梧桐淚升麻莾草
(各半兩)麝(一分)
右將後七味為末槐桑柳煎汁如餳臨卧淨潄口以藥
半匙𫝊痛處有涎即吐之臨卧再用
白龍丸治一切口内諸瘡
南硼砂(一錢半)縮砂(二錢)地粟(三十箇去皮)甘草(二錢)
寒水石(三錢燒)白姜蠶(三十箇直者)桂心(二錢)白茯
苓(二錢)
右研細滳水丸如小豆蛤粉為衣咽喉中有一切痰
痛用清水半盞放藥在内用竹筋攪動出細呷之其
病消也
龍膽湯(出聖惠方)治口瘡
龍膽草黃連升麻槐白皮大青(各一兩)
苦竹葉(切一升)白蜜(半升)
右切以水五升煮取一升去滓下蜜煎之塗口瘡瘥
大青散(出肘後方)治口瘡
黃芩芍藥羚羊角(屑)苦竹葉黃栢大
青(各二兩)升麻
右切以水七升煎取二升去滓内蜜二合攪含冷吐
瘥
當歸膏(出千金方)治口爛生瘡水漿不下及治熱病咽喉
生瘡
當歸(一兩)射干升麻附子(去皮臍切各半兩)白蜜
(四兩)猪脂(五兩)
右除蜜脂外並剉先煎脂化滓入諸剉藥慢火煎候
附子色黃又去滓入蜜更煎如膏以瓷器盛每服如
杏核大含之日三度嚥津不妨
硫黃煎(出聖惠方)治口瘡久不瘥疼痛不可忍
硫黃(一分研細)麝香(一分細研)雄黃(一分細研)硃砂(一分細研)
乾薑(一分炮裂搗羅為末)蜜(一兩)
右研令勻其蜜用水一大盞調以蜜絹濾過於湯碗
内與諸藥相和入重湯内慢火煎如稀餳用瓷器盛
之每至卧時以匙抄藥在口内微微嚥津瘥
黃栢煎治口瘡
黃栢末(一兩)亂髮(洗去膩三兩)硫黃(研一分)黃連末
(一兩)麻油(半斤)
右先將油煎髮銷然後下黃栢等末重煎待凝成煎
每含如杏仁大吐津不得嚥
黃連膏治久患口瘡
黃連(去鬚)升麻槐白皮大青苦竹葉(各一兩)
右細剉以水二升煎至半升去滓取汁入龍腦蜜攪
令勻煎成膏塗瘡上三度瘥
甘草煎治口瘡咽喉閉塞口燥
甘草(炙為末半兩)猪膏(四兩)白蜜(二兩)黃連(去鬚為末一兩)
右先煎脂令沸去滓下蜜并藥慢火熬成膏每服一
匙頭含津以瘥為度
白礬煎(出聖惠方)治口瘡
白礬末鉛丹(研各一兩)附子(去皮臍生為末)屋下火煤
(各半兩)
右研為末白蜜三兩入竹筒盛飯上炊每用少許含
吐涎出效一方用白礬含之
石膽煎治口瘡疼痛
石膽(半錢燒研末)蜜(一合)黃栢(一錢)蟾酥(研半錢)
右先於鐺中慢火煎蜜次下藥末煎如餳每含如杏
核大吐津不得嚥
梔子湯療口瘡咽喉中塞痛食不得
大青(四兩)山梔子黃栢(各一兩)白蜜(半斤)
右切以水三升煎取一升去滓下蜜更煎一兩沸含
之取瘡
黃芩湯療口瘡咽喉中塞痛食不得
黃芩黃連甘草(炙)黃栢(各一兩)
右切以水三升煎取一升含之塗吐取瘥
硼砂散(出海上方)治口瘡
青黛石膏硼砂腦子
右為末抄半錢臨卧𫝊口内
赴筵散(出德生堂)治口瘡
黃栢(半斤)青黛(四兩)白礬(二兩)樸硝(三兩)
右為細末掺上吐去涎三上即愈
紫金霜(一名紫金散)治大人小兒積熱口内生瘡
黃栢(兩指大一片以蜜慢火炙令紫色)訶子(一枚焼過盞兒内盖少時)麝
香(少許)膩粉(少許)
右為細末每用二字掺舌生上
黃連散治口瘡絶妙
黃連樸硝白礬(各半兩)薄荷(一兩)
右為粗末於臘月將黃牛膽將藥入膽内風頭掛兩
月取下如有口瘡旋將藥碾細入於口瘡上去其熱
涎即愈
勝金散治一切身體頭面濕淫黃水等口瘡久不愈
者神效不能盡述
黃栢(四兩)甘草(炙二兩)蜜陀僧(研二兩)青黛(二兩)
右為細末入研藥勻每用如瘡濕則乾貼瘡乾則以
蜜水調塗頭上乾瘡油調塗口瘡乾貼有涎而吐悞
嚥不妨
地黃散(出海上方)治口瘡
黃栢(二兩)升麻(三兩)生地黃(五兩)薔薇根皮(四兩一方)
(用蘆根無蔷薇根皮)
右㕮咀以水七升煮取三升去滓含之瘥止含極吐
却更含
珠粉散治白舌瘡惡及牙疳蝕
枯白礬(一兩)乾胭脂(一錢半)輕粉(半錢)麝香(少許)
右研勻油調掺口瘡或乾貼
硃砂散治口瘡
樸硝寒水石硃砂甘草(各等分)
右為細末貼少許
鷄舌香丸治久患口瘡不任食物
鷄舌香(末)松脂(研各一分)胡粉(為末二七𢾗)細辛(為末)
(三分)
右為末用蘇木濃煎汁和藥丸如梧桐子大每以暖
水研一丸瘡上塗之
杏仁丸治口瘡
杏仁(湯浸去皮尖雙仁十粒)蛇床子(焼灰)白芷(燒灰)膩粉
(各一分)
右研杏仁如膏和三味為丸如鷄實大每細嚼五丸
不得嚥津吐涎出立效
蟾酥線治口瘡久不瘥
直蟾酥(五皂子大)硼砂龍腦麝香(各一皂子大)
右研極細以温湯半盞化令勻入緋綿穪半錢蘸藥
汁晒乾再蘸再晒候藥汁盡將線寸截每用一條貼
於患瘡處有涎即吐一日三五次易之取瘥為度
黃連膏(出千金方)治口瘡并咽㗋塞不利口燥
黃連(去鬚剉三兩)猪脂(一斤)白蜜(四兩)羊髄(研二兩)
右慢火煎猪脂取油滓入黃連又煎令黑色下半髄
髄化以綿濾去滓入蜜更煎數沸成膏瓷盒盛候冷
每含如棗大日三度嚥津不妨一方猪脂白蜜各一
升黃連一兩無羊髄
石膽散(出聖惠方)治口瘡經久腫痛赤爛不能食
石膽(半分)麝香(半錢)膩粉(一錢)杏仁(一分湯浸去皮尖雙仁研)
右同研令勻每取少許掺於瘡上良久吐出涎水瘥
石膽丸(出聖惠方)治口瘡久不瘥
石膽(一分)乳香(一分)黃丹(半分)蜜陀僧(一分)
右為細末鍊蜜丸如酸棗大每取一丸綿裹含之
白礬散(出聖惠方)治惡口瘡久不瘥
白礬(一分燒灰)黃栢(末一分)膩粉(一分)麝香(一錢)
右為細研末每取一字掺在瘡上以意加减用之一
方用鉛霜一分又方
黃連散(出海上方)治口瘡
黃連胡椒牙硝(等分)
右為末冷水潄口後以此藥擦瘡上折去頑涎便效
麝香散(出仁齋直指方)治口瘡
麝香(研一分)胡黃連(一錢)㯽榔(生剉一枚)
右搗研為細末屢傅之一方用黃栢無麝香
赴筵散治口瘡
黃連黃栢細辛(停分)
右為細末搽之涎出吐去妙
枯礬散(出海上方)治口瘡
黃連(七箇)玄胡索(七箇)飛礬(一塊如錢大)
右為細末搽口上
杏仁煎治口瘡
杏仁(去皮尖雙仁研二七箇)胡粉(研)鉛丹(研各一分)
右用蜜五合調和竹筒盛蒸一炊久旋含之吐津不
得
口瘡湯
細辛甘草桂(各三兩)
右為㕮咀以酒一升煮取六合含之
青銅散(出仁齋直指方)治口瘡
黃栢(四錢)青黛(二錢)銅碌(一錢)
右為末𫝊之
導赤散專治口瘡
木通生地黃甘草(各等分)
右為細末口瘡上貼之
赴筵散(出海上方)治口瘡疼痛
五倍子(一兩洗)黃栢(蜜塗炙紫色)滑石(各四兩)
右研細末每用少許掺患處嚥津不妨便可飲食俱
無妨碍甚竒
升麻湯(出肘後方)治卒患口瘡
升麻(剉)黃栢(去粗皮剉)大青(各一兩)
右粗搗篩每服五錢水二盞煎取一盞熱潄塗吐
浮萍丸(出聖惠方)治口瘡久不瘥
浮萍草(末一分)黃丹(一分)麝香(一錢細研)
右研為末鍊蜜和丸如彈子大每服含化一丸
杏仁丸(出聖惠方)治口瘡久不瘥及舌腫痛
杏仁(半兩湯浸去皮尖雙仁生用)膩粉(一錢)石膽(一分細研)
右用蟾酥一錢以湯浸潤和丸如录豆大淨潄口了
含一丸吐出涎即瘥一方有浮萍草末無石膽
石膽丸(出聖惠方)治口瘡久不瘥
石膽(一分)雄黃(半分)膩粉(一分)
右細研以蟾酥和丸如芥子大臨卧時含一丸吐津
口中熱痛勿訝
石膽膏(出聖惠方)治久口瘡及内疳瘡
石膽(一分細研)蜜陀僧(半兩細研)蜜(三兩)
右相和於銀器中慢火熬成膏每用少許塗瘡上嚥
津立效
牛膝散(出聖惠方)治口瘡不歇
牛膝生蘘荷葉(各三兩一方用根)黃栢(一兩)
右㕮咀以綿裹酒三升漬一宿微火煎一兩沸細細
含之
甘連散(出千金方一名杏仁丸)治口中瘡爛痛不得食
甘草(一寸)黃連(大銖)杏仁(二十枚)
右為末合和麵裹杏仁大含之勿咽日三夜一服以
瘥為度一方以蜜丸鷄頭大綿裹含之
銅碌散治口瘡久不愈瘡
銅碌(研一錢)鉛丹(炒研半兩)白芷(焙一分為末)
右研令勻取少許掺舌上即瘥
五靈脂含化丸(出聖惠方)治積年口瘡
五靈脂(一兩)杏仁(四十九枚湯浸去皮尖雙仁)黃丹(半兩炒令紫色)
右為細末用生蜜調令得所每取少許塗於瘡上有
涎即吐
水栢丸(澹方)專治口瘡
硼砂(瘡甚者加腦子研)黃栢(日乾)薄荷葉(各等分)
右為末生蜜丸如龍眼大每服一丸津液噙化一方
只以沙糖一塊細細含化亦愈
麥門冬丸治口瘡
五倍子生甘草(各一兩)麥門冬青苖(取四寸許秤四兩焙)
(乾)
右為細末蜜調塗舌上若以蜜丸如鷄頭大含化亦
得麥門冬取根一寸許白者却將水煮𠻳灌
綠雲散(出三因方一名綠袍散)治口瘡臭氣瘀爛久而不瘥
黃栢(半兩為末)青黛(二錢)甘草(二錢)
右同研臨卧置一字安舌下嚥津不妨遲明瘥凡
口瘡不可失睡失睡則甚一方無甘草
巴戟散(出王氏博濟方)治元藏虛冷上攻口瘡
巴戟(去心一兩)白芷(半兩)良姜(為末一錢七)
右為末用猪腰子二隻去筋膜每隻批開入藥末一
錢濕紙裹煨熟便去紙以口吸熱氣有涎即吐令細
嚼食之
玄参丸(出御藥院方)治口瘡
玄参天門冬(出心焙)麥門冬(出心焙各一兩)
右為末煉蜜丸如彈子大每用一丸綿裹含化嚥津
黃連散(出海上方)治上下㬽生瘡不可食
鷹瓜黃連露蜂房猪牙皂角
右各等分濃煎冷灌潄一云加荆芥尤妙
赴筵散(出海上方)毒熱攻口中生瘡
黃栢(蜜炙)細辛(洗去土葉等分)
右為細末每用少許掺於舌上有涎吐出以愈為度
螺青散治口瘡
五倍子(去蛀末揀净不拘炙炒)螺兒青(十分五倍子一分)
右為細末拌勻白口瘡先以&KR1197;汁潄了𫝊藥赤口瘡
先以淡醋湯潄了𫝊藥
升連散(出千金方一名黃連升麻湯)治口熱生瘡
升麻(三十銖)黃連(十八銖古今錄驗作黃栢)
右為末綿裹含咽汁去之蘆薈末𫝊
丹礬散(出醫方大成)治口瘡
白礬(一兩飛至半兩)黃丹(一兩炒紅色放下再紫色為度)
右為細末掺瘡上立愈一方白礬末半錢黃栢末一
錢和勻掺瘡苦水吐之如藥力盡再𫝊少許即效昔
唐仲舉母常用黃栢皮青黛等分拌勻𫝊之吐去涎
一方生白礬含化涎吐
川烏散(出仁存方一名二聖散)治口瘡滿口比虚壅上攻貼手
足心治小兒口瘡咽痛
川烏茱萸(等分)
右為末臨卧時用醋調成膏貼脚心并手心用油單
隔片帛繋定來日便可一方有地龍無川烏
黃丹膏治口瘡
黃丹(四錢)蜜(一兩)
右熬成膏塗口瘡
硝石散(出經驗良方)治口瘡疼唇破兼治熱瘡
樸硝寒水石(各一錢欶右膏者)
右為細末加硃砂少許和勻紅色傅瘡上嚥下不妨
味苦加甘草
擙金散(出海上方)治毒熱口瘡或下虚邪熱不可忍者
乾姜黃連
右為末掺瘡上初若不堪應手而愈應驗黃連三錢
乾姜二錢為末噙之涎應時出數遍即愈
遠志散(出危氏方)治口瘡立效
五倍(半兩)遠志(去心半兩)
右為末掺舌上吐出而瘡已效一方用五倍子末掺
瘡後用茶清灌潄
青礬散治口瘡
生白礬銅青(等分)
右爲細末用倒流水調藥一字口内噙一盞茶時即
吐效
茯苓湯治口瘡痛
茯苓人參(各一錢)
右㕮咀分作四服每服水二盞煎至一盞去滓温服
日三不過二劑
薔薇根散治口瘡經年歇發飲食艱難
薔薇根(剉)蜀椒(去目并閉口炒出汗四十九粒)
右為散以漿水二盞煎五七沸去滓熱含冷吐
滑石散治口瘡
滑石膽礬(各一兩)
右研為末每用一錢七以綿裹含吐津
生姜煎治口瘡疼痛
生姜(取汁一盞)白沙蜜(三兩)
右同煎十餘沸因瓷器盛時熟水調一匙頭含嚥之
麝香散(出聖惠方)治口瘡吻瘡久不瘥
麝香(少許)人中白(一錢)
右研細蜜丸綿裹如菉豆大含之嚥津一方研勻塗
瘡上一方有膩粉無麝香
二物散治口瘡
白姜蠶黃連(各等分)
右為末臨卧掺口内
赴筵散治口瘡
五倍子蜜陀僧(各等分)
右為細末先入漿水潄過乾貼一方用陀僧醋調灌
潄不可嚥
牛蒡子散(出聖惠方)治口瘡久不瘥
牛蒡子(一兩微炒)甘草(一兩炙微赤剉)
右為散每服三錢水一中盞煎至六分去滓稍熱細
細含嚥
含化雌黃丸(出聖惠方)治口瘡炙痰涎久不瘥
雌黃(一分細研)蟾酥(半分)
右相和以瓷器盛於飯甑内蒸一炊熟久候冷看得
所丸如粟米大綿裹一丸含嚥津
蟾酥丸(出聖惠方)治口瘡久不瘥
蟾酥(半分)麝香(半分)
右研為丸如粟米大用綿裹一丸含之有涎即吐
秦芄散治虛勞口瘡久不瘥
秦艽(去苗土)柴胡(去苗各一兩)
右為末每服三錢割猪肝三兩片用酒煮之去肝取
酒調藥温十服當愈
胡粉散(出聖惠方)治口疳瘡神秘含
胡粉(一兩)牛黃(一兩)
右相和安銚子中於暖灰上研令勻少少含之瘥
山李子煎丸(出聖惠方)治口中疳神秘含之
山李子根(一名牛李子)薔薇根(野外者良)
右細剉五升以五斗煎半日已來汁於銀器中盛重
湯煮如無銀器銅器亦得看稀稠得所即於瓷器内盛
每取少許含嚥之以瘥為度醬醋油熱麵大約不宜
食内如患發背重湯煎令極稠和如膏以帛塗之瘡
上神效昔襄州軍事柳岸妻竇氏患口疳十五年(齒)
盡落齗亦斷懷不可近用此方遂瘥
治口瘡時方口瘡刺發呌聲連銅碌麝香一處研
乾捻將來頻擦上不過二貼便安然
秘𫝊降氣湯治虚熱上壅口瘡(出危氏方)
右用生姜蘇葉煎食前吞黑錫丹每服二十粒
胡粉膏治口瘡
右用胡粉一兩炒研酥調如膏每含如杏仁大嚥津
神聖膏(危氏方一名茱萸膏)治下冷口瘡及咽痛
右吳茱萸去浮者一兩為細末酸醋一大盞調熬成
膏後入地龍末半兩桑枝攪勻臨卧時先用葱椒湯
洗足拭乾用藥厚塗兩脚底心以帛子繋定次日必
减未减再塗初生小兒亦可用一方用天南星末醋
調塗脚心男左女右
蟾酥線治口瘡海上方云治上下㬽生瘡不可食者
右用蟾酥二片以水半盞浸化為水更入牛黃末一
錢攪勻以絲線五十條就藥中浸一宿隂乾每取一
條含吐津海上方云以紅線取蟾酥隂乾寸剪口中
噙少時惡涎出即愈
豆豉散(出聖惠方)治口瘡唇瘡及舌生瘡胸膈疼
右用豆䜴四兩炒搗羅為末每用綿裹一錢含之日
五七次一方浸一宿炒研塗之
乾蟾散治口瘡
右用乾蟾酥炙一枚搗研為末綿裹半錢含吐津
馬牙硝散治口瘡
右用馬牙硝一兩為末每含一錢嚥津日三五度一
方樸硝
㯽榔散(出肘後方)治口瘡白瘡
右用㯽榔剉為散每服半錢塗舌及唇上
蒲黃散(出海上方)治口瘡
用蒲黃一兩每用一錢傅口舌上嚥之一方為末乾摻之
楸木汁方治口瘡
右用楸木白汁五合每服一匙頭含嚥一方用濕皮
貼之瘥
薺苨煎治口瘡
右用薺苨三十枚以薄綿裹酒煮二十沸許出取每
含一枚良久嚼嚥之日三五度
升麻含汁方治口瘡
右用升麻不拘多少含一塊嚥津
蘘荷根湯治口瘡
右用蘘荷根二兩細剉分為三分每分水二盞煎三
五沸去滓熱含冷吐
鉛霜散(出聖惠方)治大人小兒卒患口瘡
右用鉛白霜研細不拘炙炒取少許傅痛處一兩度
即瘥
治口中瘡久不瘥入腦中並生瘡
右用角蒿灰傅之一宿知二宿瘥有汁塗之不得嚥
也
治口瘡牙痛
右用華隂細辛根辣者為末𫝊之
獨勝散(出簡昜方)治口瘡
右用宿砂仁不拘多少火煆為末掺即愈一方用殼
治久患口瘡
右用蜀椒閉口者以水洗之以麫拌煮作粥空心服
之三五匙飯壓之再服瘥
治滿口生瘡疼痛不止(出海上方)
右用透眀鴨嘴黑膽礬碾極細每一字乾掺瘡上有
涎勿嚥就涎灌潄口内吐之再用温塩水盥潄口淨
一方用銀銚子内煆通赤地上出毒一夜細研每取
少許𫝊瘡上吐漿水清涎甚者一兩上便瘥一方以
膽礬一塊用白沸湯泡開口中含潄一夕可瘥
治口内熱瘡
右用古文錢二十文燒令赤投酒中服之立瘥
治久患口瘡(出肘後方)
右用生附子為末醋麫調男左女右貼脚心日再換
一方用姜汁調
治口瘡右用生半夏為細末醋調貼脚心中大有神
效
治口肥瘡(出千金方)右用熬竈上飯令焦末傅之
治口内生肉毬臭惡自己惡見有根綿長三五寸餘如
釵股吐毬出以飯食了却吞其綿以手輕捏痛徹於
心困不可言(出經騐良方)
右用水調麝香一錢三日驗
熝糟落口右用青桑葉擂細水調潄之松葉亦可
治口瘡及嚥吻瘡(出肘後方)
右用白楊梅漿水煎和塩含之一方取嫩枝鐡上燒
取汁塗(一作枮枝)
治口鼻生瘡(出本事方)
右用好生姜一塊臨睡時細嚼含睡不得開口出氣
眠着不妨睡覺嚥下
治口中面上瘜肉轉大(出千金方)
右以刀决潰去濃血即愈
半夏散(出得命集方)治少隂口瘡若聲絶不出者是風寒
遏絶陽氣不伸也
半夏(一兩製)桂心(一字)草烏頭(一字)
右同煎一盞水分作二服其效如神
乳香散(出保命集方)治赤口瘡
乳香没藥(各一錢)白礬(飛半錢)銅綠
為細末掺用
口瘡赤爛方(出仁齊直指方)用青蜜浸黃栢一宿取汁含嚥
治大人小兒口瘡(出𫝊信用方)用杏仁去皮尖爛研入輕
粉成膏口中嚼閉口少時灌潄用冷水潄吐出取下
爛肉便安勿嚥下
没藥散(出保命集方)治白口瘡
没藥乳香雄黃(各一錢)輕粉(半錢)巴豆霜(少許)
右細末乾掺
治一切丈夫久患口瘡不效宜服此方孕婦不可服别
有方見下(出護命方)
荆芥穗羌活獨活防風半夏芍藥
當歸大黃連翹木香殭蠶(去絲)牡丹皮
(去心)麻黃(去根)山梔子(各一分)牽牛(二兩)
右細杵羅為末滴熟水丸如梧桐子大食後臨卧熟
湯下三十丸不轉加至四十丸至五十丸以轉為度
既轉後平常只可喫二十丸以利脑膈也平常喫减
大黃一味此藥治一切風熱候神驗不可具說服此
藥後仍喫後面藥滿瘡口
生肌方
木香沉香麥門冬(去心)貝母(各一分)甘草(各四)
(銖)
右為細末每服二錢食後以水一小盞煎一沸和滓
喫
紫金膏(出護命方)治口瘡連年累月不效痰涎滿口飲食
不快宜用此方立便見效
乳糖(四兩)膽礬(八銖研碎)
右以水一碗半煉乳糖膽礬二味成汁取一碗已來
傾出放冷以新垍器收之以筋挑兩三滴着在痛處
瘡口内停待片時吐出熱涎立便安效
紅芍藥散(出衛生寳鑑方)
心病口瘡紫桔紅蒼三錢四兩五服安康
右件紫蘇桔梗紅芍藥蒼术各等為細末羊肝四兩
批開掺末三錢用麻纏定火内燒令熟空心食之大
效白湯送下
赴筵散(出宣明論)治口瘡不已者
蜜陀僧黃栢青黛(各等分)
右同研為細末每用乾掺於瘡上不過三二日即便
愈
治口瘡(出肘後方)薔薇根避風打却上土剉煮濃汁温含
冷昜煎亦得嚥亦不妨
速效散(出大術方)治男子婦人小兒口瘡
吴茱萸赤芍藥
右等分為粗細末每於臨卧先用粗末二大匙沸湯
泡淋洗腿脚拭乾以細末二錢米醋調勻攤兩脚心
用軟紙貼定再以帛子繋之抸明再易則愈
治口瘡(出海上方)訶子黃栢燒存性入輕粉麝香掺之嚥
亦不妨
一方(出鮑氏方)治口瘡目赤鼻衂
黃栢皮黃連大黃末
爲末貼足心睡五更口苦效用水調貼
一方(出鮑氏方)治輔車開不可飲冷大醉睡中㗜鼻&KR0008;則
自正
用南星末生薑汁調𫝊帛縳合一宿愈去風也
蜜蘖法(出東垣蘭屋方)治口瘡久不愈者
黃蘖(不計多少真者蜜塗其上炙黃色)
右件極為細末乾掺上臨卧忌醋醬塩
治口瘡(出如宜方)五倍子黃栢為末傅之黃連胡椒等
分為末掺之舌上腫硬宜百草霜塩等分井花水
調𫝊腫硬出血海螵消蒲黃等分為末𫝊
清脾湯(出如宜方)治口瘡
黃茋白芷升麻人參甘草(炙)半夏(製各)
(等分)
右㕮咀每服姜五片棗二枚煎食後服一方入小麥
一十粒煎
治口瘡立效(出危氏方)用生薑自然汁潄口數次涎出而
效
貼足方(出危氏方)右以茱萸為末水調𫝊足心效最宜治
小兒口瘡昔服藥者一貼而愈
治口内熱瘡(出本草)以青錢含之
治口瘡(出本草)以蠶退紙不計多少燒成灰乾𫝊瘡上
治口瘡(出本草)取蠐螬截頭筋翻翻過拭瘡效
治口瘡(出本草)取樸硝含之
治口瘡及口齒一切疾用五倍子為末掺之所患處有
涎即吐出便可飲食
治口中有瘡(出本草)以黃栢皮醋清含之即愈
治口瘡(出本草)以蜜浸大青葉含之
治口瘡(出本草)以溜師蜜含之
治急疳口鼻生瘡者有用没石子為末吹下部即瘥
治口瘡久不瘥者
亂頭髮(微)露蜂房蛇蜕皮
右三味各燒灰略存性為末每服三錢温酒調
治中面上瘜肉轉大麻骨一條燒烟吸入喉中即去
治口中瘡
右用乾薑炮為末水調臨卧塗手脚心来日即安
法
神驗法(出東垣蘭屋方)治口瘡無問久新
夜間將二丸以歴緊左右交手揉三五十次但遇睡
覺行之如此三五度因濕而生者一夜愈久病諸般
口瘡三二夜愈加鼻流清涕者歴之二丸揉之數夜
可愈内經云膀胱移熱於小腹膈腸不便上口為
麋昜老五苓散與導赤散相合而飲之
普濟方卷二百九十九
