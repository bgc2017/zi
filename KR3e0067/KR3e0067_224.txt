普濟方卷二百二十四明周王朱橚撰
諸虛門
平補(附論)
夫一隂一陽謂道偏隂陽之謂疾不明乎道未能有治
人之疾者世人貪餌藥石惟務酷烈非徒無益反傷和
氣故方書論平補之法欲隂陽適平而已
方
神仙巨勝子丸(一名益壽丹)
黃精木通當歸黃耆蓮子廣木香
枸杞子肉蓯蓉(酒浸)熟地黃(酒浸)何首烏人參
破故紙栢子仁巴戟(酒浸去皮)山茱萸兔絲子
(酒浸)杜仲(酒浸)酸棗仁五味子(酒浸各二兩)天雄(一對如無附子)
(亦可)石菖蒲(酒浸)楮實子甘菊花牛膝(酒浸三日)小茴
香(炒各一兩)川烏頭(炮)白茯苓覆盆子遠志(去心酒浸)
(焙)天門冬(酒浸去皮各一兩)
右為細末春夏煉蜜為丸秋冬棗肉為丸如梧桐子
大每服三十丸温酒空心下日進二服諸病盡除耳
聾眼暗並皆治之服至一月真氣元成五十日頭白
再黑百日顔如童子若遇冬天單衣不寒年老七十
無子服此藥生數子年至百歲
忌服日期
正月初四日二月初七日三月初六日四
月十八日五月十六日六月二十七日七
月二十四日八月二十九日九月二十一日
并二十四日十月全忌十一月二十四日
十二月二十日
還童丹(一名保靈丹一名延壽丹一名隂陽丹出德生堂)大能壯氣血筋力助
脾胃進飲食益顔色添精髓固元陽
沉香白茯苓木通熟地晚蠶蛾桑螵
蛸巴戟(酒浸去心)安息香(研)益智仁牛膝(酒浸)葫蘆
巴(酒浸各一兩)木香(一兩五錢)紅花没藥(研)蓮蕊蓮肉
(净)細墨(燒烟)五色龍骨(煆)硃砂(為衣各五錢)兔絲子(酒浸七錢)
(五分)蓯蓉(一兩二錢酒浸)破故紙(七錢酒浸)青鹽(三錢)麝香(一錢)海馬
(一對酥微炙炒)母丁香(七錢)
右為細末酒糊為丸每服三十丸加至五十丸空心
酒下此藥不濕不燥老少可服大通氣血駐顔生精
服之七日見效夏月茶清下妙乾物壓之
附子蓯蓉丸(出聖濟總錄)主平補壯元陽
附子(炮製去皮臍一枚)肉蓯蓉(酒浸一宿蒸焙)楮實(酒浸一宿蒸熟)補骨
脂(炒)蘹香子(炒)兔絲子(酒浸一宿蒸熟研焙)牛膝(酒浸切焙)杏仁
(去皮尖雙仁炒)白茯苓(去黑皮)當歸蓽撥(炒)桃仁(去皮尖雙仁炒)
(各五錢)遠志(去心)山茱萸(打破炒)柴胡(去蘆頭)黃耆(剉細)巴戟
天(去心各三分)蕪荑(炮)山芋(各一兩)大蒜(煨六顆)蜀椒(去目及閉)
(口炒出汗)黃蠟(各二兩)
右除蓯蓉桃仁楮實蒜蠟外並搗羅為末先取精羊
肉去皮骨一斤半細切用水煑熟次入好酒三升熬
爛次入黃蠟候鎔都取出細研入楮實桃杏仁蓯蓉
蒜等一處爛研如膏入前藥末和丸如梧桐子大每
服十五丸至二十丸空心鹽湯酒下
小金丹(一名彭祖丸出三因方)主補益勞血去風冷消百病諸虛不
足老人精枯神耗女子絶傷斷緒久服益壽延年安
神寧志定魄流滋氣血脉絡開益智慧釋散風濕耳
目聰明筋力強壯肌膚悅澤氣宇泰定
熟地黃肉蓯蓉(酒浸各六兩)五味子兔絲子(酒浸各五)
(兩)栢子仁天門冬(去心)蛇床子(炒)覆盆子巴戟
(去心)石斛(各三兩)續斷澤瀉人參山藥遠志
(去心炒)山茱萸菖蒲(去毛)桂心白茯苓杜仲(剉炒)
(絲斷各三兩)天雄(炮去皮臍一兩)煉成鍾乳粉(扶衰三兩續老二兩常調一兩)
(氣虛則不用)
右為末蜜丸如梧桐子大食前酒服三十丸至五十
丸忌五辛生葱蕪餳鯉虛人去鍾乳倍地黃多忘倍
遠志茯苓少氣神虛倍覆盆子欲光澤倍栢子仁風
虛倍天雄虛寒倍桂心小便赤濁三倍茯苓一倍澤
瀉吐逆倍人參
石斛丸(出聖濟總錄)主平補諸虛不足
石斛(去根)遠志(去心)檳榔(煨剉)牛膝(酒浸一宿焙)桑螵蛸(炙焦研)
桂(去麄皮)乾薑(炮各五錢)覆盆子(微炒)巴戟天(去心微炒)肉蓯蓉
(酒浸去皮焙)枳殼(去瓤麸炒)栢子仁(研各二兩)澤瀉(二分)陳皮(去白二兩)
鹿茸(一對去毛酥炙)蒺藜(炒各三分)天雄(炮去皮臍)兔絲子(酒浸搗爛焙三)
(次各二兩)
右為細末和勻煉蜜為丸如梧桐子大每服三十丸
空心鹽湯下
補骨脂丸(出聖濟總錄)主平補諸虛益精壯陽
補骨脂(炒)松脂山芋白茯苓(去黑皮各八兩)杏仁(湯浸)
(去皮尖雙仁炒焦三升)胡桃肉棗(各一斤)鹿角膠(炙燥十兩)桂(去麄)
(皮)牛膝(酒浸切焙)澤瀉菖蒲薏苡仁萆薢檳
榔(煨剉)獨活(去蘆頭)蒺藜子(炒去角)蛇床子(各一兩)生地黃
(二十斤取汁)
右除地黃汁外搗羅為末煎地黃汁成入藥點蜜和
丸如梧桐子大每服空腹温酒下三十丸
經驗補益方
石菖蒲川當歸白蒺藜兔絲子木香(各三)
(分)丁香(酒浸)破故紙(炒)没藥(各三分半)八角茴香(四分半鹽炒熟)
(為度)木通(七分炙)川練子(七分麸炒)馬藺花(七分半醋浸炒)桂花
龍骨葫蘆巴(炒)吴茱萸(湯浸洗七次各五分)仙靈脾(九分半醋)
(炙)蛇床子地膚子(四分)
右為細末用羊羔兒精肉一斤以刀刮去筋膜無灰
酒熬成膏子為丸丸如梧桐子大每服五十丸空心
酒下乾物壓之
温補藥
沉香木通木香丁香八角茴香杜仲(炒去)
(絲)葫蘆巴楮皮(炒)破故紙(炒)川萆&KR1082;韮子(炒)甘
草肉桂穿山甲地龍菊花枸杞子(各一兩)
無名異(二分半)青木香(半兩)
右為細末蜜糊為丸如梧桐子大温酒下三十五丸
空心服
壯元丹治肝腎虛精血不足眼昏黑花迎風有淚頭
暈耳鳴服之甚效或腎風下疰腰脚沉重筋骨痠疼
步履無力隂汗盗汗濕癢生瘡常服耐寒暑進飲食
黑髭髮潤肌膚壯筋骨
牛膝(酒浸三日)蓯蓉(酒浸一日)熟地黃川芎覆盆子(各二)
(兩)石斛(一兩五錢去根)兔絲子(一兩酒浸三日)當歸續斷巴
戟白茯苓山茱萸枸杞子肉桂(各一兩)五
味子防風杜仲(炒各半兩)
右為末用蜜丸如梧桐子大每服五十丸空心食前
用鹽湯酒下
歸茸丸補諸虛
當歸(酒洗)鹿茸(酒浸炙)北黃耆(鹽水炙)沉香靈砂(三兩研)
北五味子(炒)遠志肉酸棗仁吴茱萸茴香
(炒)破故紙(煆)牡蠣(煆)熟地黃(蒸)人參龍骨(煆)附
子(炮)巴戟(各一兩)
右煆製法酒糊丸如梧桐子大每服七十丸空心温
酒下
温補藥温補下元壯筋骨安神定志去痰驅風
乳香没藥木香沉香當歸(酒浸)肉蓯蓉(酒浸)
破故紙(酒浸)川續斷(酒浸)半夏茴香白茯苓天
麻官桂琥珀(各一兩)杜仲麝香辰砂(各一錢為)
(衣)
右為細末酒糊為丸如梧桐子大每服五六十丸空
心温酒或鹽湯下乾物壓之
沉香猪肚丸(出百一選方)
沉香丁香木通木香川椒(炒)蓽澄茄
陳皮葫蘆巴(炒)破故紙吴茱萸桂巴戟
(去心)茴香牛膝肉蓯蓉附子(炮去皮臍各三兩)檳榔
(剉)肉荳蔲(各四兩)
右為細末生猪肚一個去脂先用生絹袋盛藥末令
在猪肚内縫合用酸漿水一桶於銀石鍋内煑令猪
肚軟取出放冷不用猪肚將藥焙乾酒麵糊為丸如
梧桐子大每服五十丸温酒下婦人醋湯下與壯氣
丸相間服此藥雖男子藥婦人久病氣虛服之大驗
史忡花母親服取效
團參丸(出百一選方)
團參桑白皮(剉各二兩)人參陳皮(洗)桂(去皮)白术
訶子(去核)麥門冬(去心)大腹皮(剉炒)杏仁(炒去皮尖)半夏麯(各一)
(兩)檳榔(剉)芫花(醋炒)附子(炮去皮)澤瀉吴茱萸(炒)枳
實(麸炒去穰各五錢)
右為細末薑麺糊為丸如梧桐子大每服米飲下十
丸未效加至三十丸劉尉服時去芫花加牽牛粉五
錢取效牽牛只取第一次用丸作大丸或以水一盞
煎服尤妙
石菖蒲丸(出聖濟總錄)主平補諸虛久服輕身延年活血益
氣潤澤肌體
石菖蒲(九節者佳一兩五錢)栢子仁杜仲(去麄皮炙剉)百部
山芋甘草(炙)五味子貝母(去心)丹參(各一兩)人參
(蒸)防風白茯苓(去黑皮)茯神(去木各一兩五錢)遠志(去心五錢)
生乾地黃(焙二兩)麥門冬(去心焙二兩)
右為末煉蜜和丸如彈子大每服一丸空心食前熟
水嚼下日進三服
摩腰膏補下元虛憊白濁若摩一丸空心食前熟水
摩腰下如火至二丸血脉舒暢三服顔色悅澤十丸
骨徤身輕氣全精足骨髓堅完
母丁香木香硃砂藿香附子乾薑
沉香桂生硫黃枯礬吴茱萸雄黃
杏仁陳皮(各二錢)麝香輕粉(一錢)
右除麝香輕粉為末却入前味研勻蜜丸小鷄子大
每服用老薑汁煎滚傾盞内將一丸浸汁中良久化
破研之為汁令人蘸藥於腰上摩之藥盡為度須臾
腰上如火但是諸虛之病悉治之
地黃煎丸平補諸虛
生地黃(二十斤洗搗取汁)熟地黃(焙二斤)甘草(剉八兩炙)鹿角膠
(炙四兩)生乾地黃(焙二斤)兔絲子(酒浸另搗)醇酒(一斗用無灰者)白
蒺藜(炒去角)牛膝(酒浸切焙)乾漆(用酒拌和末)白檳榔(煨剉)白茯
苓(去黑皮)枳殼(去瓤麸炒)萆&KR1082;覆盆子(去梗各四兩)
右取生地黃汁并酒外並各細搗羅為末先取地黃
汁與酒五升於銀石鍋内慢火煎三二十沸次下鹿
角膠攪勻消盡次下地黃末又次下諸藥添酒以柳
枝不住攪候可為丸即分為二十劑餘以蠟紙塞於
寬瓷瓶内封貯逐一劑旋取丸如梧桐子大每服三
十丸加至五十丸空心食前温酒下餘剰藥收經三
月餘取於中日曝之依前收封貯兼治虛勞諸風等
疾牢牙齒榮髭髮久服堅筋骨長肌肉悅顔色聰耳
明目令人壯徤萬病不生用地黃酒下尤佳
延年丸平補五臟治百病(方見本門補益強力益志類一名枸杞子丸)
固真丸治諸虛不足常服補益五臟接助真陽潤澤
肌膚強壯筋骨
川烏頭(鹽炒黃色去鹽)熟地黃(浸洗焙)秦艽(各二兩)肉桂(去皮)茴
香(酒浸炒)葳靈仙山藥仙靈脾五味子(炒各一兩)
萆&KR1082;附子(炮去皮臍)白茯苓(去皮)當歸(洗焙)牛膝(酒浸一宿)石
菖蒲(各五錢)
右為末煉蜜和搗千餘下丸如梧桐子大每服五十
丸空心温酒鹽湯下一方無牛膝
坎離丸治心脾腎三經不足
蒼术(八兩剉如豆大泔浸二日或焙或曬乾分作四處一分用真烏頭一兩去皮臍切作片子)
(又用川楝子淨肉一兩同蒼术一處炒焦黃色為度一分用川椒去目一兩又陳皮一兩破故紙一)
(兩酒浸一宿炒令乾次下蒼术川椒一處炒黃一分用茴香淨一兩青鹽一兩半食鹽炒半夏一兩)
(先下蒼术炒熱次下茴香等一處炒黃色一分用醇釀酒醋各一杯煑蒼术令自乾熟燥入後藥)
麥門冬(去心三分焙乾)天門冬(去心三分焙)茯神(去麄皮木三分炒)遠
志(去心三分焙)沉香(一兩焙)鹿茸(燎去毛酥炙)葫蘆巴(酒浸焙)川
巴戟(去心酒浸炒各五分)當歸(酒浸淨焙)人參(去蘆)枸杞子雀腦
(五錢)川芎陳皮(去穰各半兩)
右為細末好酒煑神麴米二兩打糊為丸如梧桐子
大服四十五丸空心服如補心棗湯下補腎温酒鹽
湯送下
飛步丸
茅山蒼术(半斤米泔浸一宿切片子用老葱白同炒半黃色為度)小茴香(四兩)
(炒)杜仲(炒去絲)肉蓯蓉(酒浸)兔絲子(酒浸各一兩為餅)八角茴
香(炒)南木香(生)韮子(酒浸)破故紙(炒)川楝子(取肉炒)葫
蘆巴(炒)川牛膝(酒浸各五錢)胡桃肉(六十個去皮油用)好川烏
(炮製去皮臍兩個)
右為末煑酒為糊丸如梧桐子大每服七十丸加至
百丸好酒送下空心食前
心腎丸理水火既濟恍惚多忘心忪盗汗夜夢驚恐
小便白濁精滑夢泄腰膝緩弱四肢酸痛補氣血生
津液安神定志此方皆宣利諸患脫證自泄不止醫
不能治服心腎丸慱金散金鎻丹此三方得效復以
壯年精不自泄三藥互換間服
五味子(去核)人參(去蘆)遠志(去苖甘草煑搥去骨)附子(炮去皮臍)龍骨
(煆)白茯苓(去木)山藥當歸(去蘆酒浸)黃耆(蜜炙各一兩)蓯蓉
(酒浸)牛膝(酒浸)熟地黃(洗蒸各二兩)兔絲子(酒浸蒸研成餅二兩)鹿茸
(燎去毛用好酒塗炙一兩)
右為末用浸藥酒煮糊為丸如梧桐子大每服七十丸
棗湯送下
平補鎮心丹治丈夫婦人心氣不足志意不定神情
恍惚夜多夢異怪悸煩欝及腎氣傷敗血少氣多四
肢倦怠足脛酸疼睡臥不穏夢寐遺精時有白濁日
漸羸弱
熟乾地黃生乾地黃乾山藥天門冬麥
門冬栢子仁茯神(各四兩一方七兩)辰砂(少研另用為衣)桔
梗(炒各三兩)石菖蒲(九節蜜煑十六兩)遠志(去心甘草煑三四沸七兩)當歸
(去蘆六兩)龍骨(一兩)
右為細末煉蜜為丸如梧桐子大每服三十丸空心
飯飲吞下温酒亦得漸加至五十丸宜常服益精髓
養氣血明視聽潤肌膚駐顔色
三至丸(出永類鈐方)主補虛損生精血去風濕壯筋骨明目
聰耳強健腰脚悅隂陽既濟水火久服百疾不生
鹿角(鎊細以真酥一兩無灰酒一升煑乾慢火炒乾)蒼耳(酒浸一宿焙乾)山藥
沉香(鎊細以真酥二兩米醋一升煑乾慢火炒乾四味各半斤)當歸(五兩酒浸一宿焙乾)
黃耆(蜜炙各四兩)白茯苓(去皮)人參(去蘆)木香遠志(去心)沙
苑蒺藜(去土洗炒)附子(炮去皮臍各一兩)肉蓯蓉(酒浸一宿焙乾二兩)
右為細末用酒三升糯米三合煑爛和杵丸如梧桐
子大每服五十丸至一百丸温酒鹽湯空心送下
五味子丸(出本事方)主治肝腎俱虛收歛精氣補真壯陽充
肌膚進美飲食
五味子川巴戟肉蓯蓉人參兔絲子
熟地黃覆盆子白术益智仁(炒)土茴香
骨碎補(洗去毛)白龍骨牡礪(以上各等分)
右為細末煉蜜杵丸如梧桐子大焙乾每服三十丸
空心食前米飲下日二三服此藥補氣止汗
增減歛陽丹(出經驗良方)主治虛損不足心腎不交安神益
志順氣調榮衞甚妙
川楝子(去核皮取淨肉一兩微炒)木香(不見火)茴香(去枝梗淨炒)舊附
子(炮製去皮臍各一兩)鍾乳粉(二帖)破故紙(去皮炒各一兩五錢)肉荳蔲
(麵裹煨令赤去麵一兩)厚朴(去皮不見火一兩)葫蘆巴(酒炒乾淨一兩二分)嫩
鹿茸(酒炙不令傷火二兩)當歸頭(去蘆酒炙净一兩五錢)靈砂(揀墻壁多者研)
(細四兩)
右為細末用無灰好酒煑糯米糊為丸如梧桐子大
曬乾不可焙每服至五十六十丸空心鹽湯或酒下
上丹(出和劑方)主養五臟補不足秘固真元均調二氣和暢
榮衞保神守中久服輕身耐老徤力能食明目降心
火交腎水益精氣若男子絶陽房事不堪女子絶隂
乃不能姙娠腰膝重痛筋骨衰敗面色黧黑心勞志
昏寤寐恍惚煩憒多倦餘瀝夢遺膀胱邪熱五勞七
傷肌肉羸瘁上熱下冷難任補藥服之半月隂陽自
和容色肌肉光潤悅澤開意安魂魄消飲食養胃氣
五味子(八兩)百部(酒浸一宿焙)兔絲子(酒浸另研)肉蓯蓉(酒浸)杜
仲(炒斷絲)巴戟(去心)遠志(去心)枸杞子防風(去蘆)白茯苓
(去皮)蛇床子山藥栢子仁(另研各三兩)
右為末蜜丸如梧桐子大食前温酒鹽湯任下三十
九春煎乾棗湯夏加五味子四兩四季月加蓯蓉六
兩秋加枸杞子六兩冬加遠志六兩食後兼服衞生
湯方載補虛益氣類王啓玄傳耘苖丹序曰張長沙
戒人妄服燥烈之藥謂藥勢偏有所助勝尅流變則
真病生焉猶苖不長而揠之者也若禀氣受血不強
舍此藥而不服反忽略之是不耘苖者也或加官桂
白芍藥或更加附子
平補枸杞子丸
枸杞子(湯洗)菊花(揀淨)肉蓯蓉(酒浸一宿切焙)桂(去麄皮)黃耆(塗酥)
(炙剉)牛膝(酒浸一宿焙)遠志(去心)生乾地黃(酒浸一宿焙)山芋(各二)
(兩)栢子仁(酒浸焙炒)人參白茯苓(去黑皮一兩五錢)
右為末以浸藥酒煑麵糊丸如梧桐子大每服空心
温酒下三十丸鹽湯亦得
蓯蓉丸(出永類鈐方)主治丈夫禀受氣血有偏勝者則陽盛
隂微精氣不流經云陽強不能密隂氣乃消亡服此助
隂和陽一方無黃耆
熟地黃(酒浸洗蒸二次焙乾二兩)兔絲子(去沙土蒸二次研焙燥一兩五錢)黃
耆(蜜炙一兩)川當歸(焙洗乾燥一兩五錢)穿心紫巴戟肉蓯蓉
(洗焙各一兩)蓮肉北五味人參(去蘆)嫰鹿茸(酥炙)白茯
苓龍齒(各一兩)
右為末煉蜜和丸如梧桐子大每服五十丸温酒鹽
湯米飲任下
補益歸茸丸(出危氏方)能滋養肝腎益心血利足膝實肌膚
悅顔色真男子衞生之良藥也此方專理肝心腎之
血澤瀉則引諸藥入腎
地黃(酒浸九蒸)鹿茸(去毛酥塗炙)五味子(各四兩)山藥(酒浸)山茱
萸(去核)大附子(炮去皮臍)官桂(去麄皮)川牛膝(酒浸一宿各二兩)白
茯苓牡丹皮(去滑)澤瀉(酒浸一宿各一兩五錢)大當歸(四兩去蘆)
右為末用真鹿角膠半斤剉細入銀器中煑酒丸如
桐子大每服五十丸空心温酒鹽湯下
鹿茸丸(出聖惠方)主補虛勞倍筋力安脾胃祛冷氣潤肌膚
悅顔色
鹿茸(去毛塗酥炙微黃)肉蓯蓉(酒浸一宿刮去皺皮炙乾)熟乾地黃
兔絲子(酒浸三日曝乾另搗為末各二兩)薯蕷石斛(去根剉)桂心
(研)巴戟牛膝(去苖)山茱萸枸杞子五味子
人參(去蘆頭)赤石脂栢子仁澤瀉白茯苓
遠志(去心各一兩)
右為末煉蜜和搗三五百杵丸如梧桐子大每日空
心酒下四十丸
香茸丸(出本事方)
鹿茸(二兩)沉香人參白芍藥熟乾地黃生
乾地黃蓯蓉牛膝澤瀉大附子當歸
(各一兩)麝香(一錢)
右為細末酒糊為丸如桐子大每服五十丸鹽酒湯
下
神仙不老丸(出經驗方)主養榮衞潤三焦悅肌膚去邪氣惡
蟲等疾選竒方云子幼即勤瘁衰不待年方三十而
白髮生三十五而白鬚生自是時時衰去四十九則
不勝衰矣乃聽其自然未幾遭喪天之惨復罹哭子
之憂心志凋耗其白益多餘者益黃久之忽遇金花
山張先生謂予曰子今半百容貌衰甚可不為門戶
計進補治氣血以強色身之藥乎慨然傳一方云效
得之異人予拜而受之敬合服逾百日覺前時之白
者黃者皆反黑矣見者莫不以為異予遂名曰神仙
不老丸以其藥品概括為謌
不老仙方功效殊駐顔全不費功夫
人參牛膝川巴戟蜀地當歸杜仲俱
一味地黃生熟用兔絲柏子石菖蒲
更添枸杞皮兼子細末蜜丸桐子如
早午臨眠三次服鹽湯温酒任君須
忌飡三白并諸血能使鬚烏髮亦烏
川牛膝(長面潤者去蘆洗淨酒浸一宿焙燥秤一兩五錢)地黃皮(色黃者去浮皮)
(一兩)川巴戟(用黑色紫泥重大穿心)川當歸(大者去蘆二兩)地黃(以水浸沉)
(重者用以浮者搗取汁浸沉令透蒸焙乾如是者三次色黑者味甘熟秤一兩又用生沉者一兩酒)
(浸各用刀切忌鐡器)栢子仁(用色紅者去殼取仁一兩細研臨和時入)石菖蒲(一兩)
(去毛節米泔浸一宿節密者用)兔絲子(以水去浮者用沉者酒蒸焙乾二兩)枸杞子
(色紅者用去蒂淨洗酒浸一宿一兩)人參(二兩新者須是團者結重實滋潤去蘆頭刷洗净焙)
(乾薄切焙燥秤)杜仲(去麄皮薑皮炒去絲一兩五錢)
右件揀選之貴精製之如法不可曬只用慢火焙若
太燥則又失藥氣只可八分乾復於風前略吹令冷
熱相激便十分燥取淨秤分兩磨為細散煉白蜜以
火日搜和入木石臼内搗數百杵丸如梧桐子大每
日空心午間臨睡三次服每七十粒鹽湯酒任下忌
食葱白薤白蘆薈豆粉及藕諸般血使觧藥力若三
白誤食亦無他止令人鬚髮反白耳合時切忌穢觸
并婦人孝子雞犬等見此方非特烏髮鬚而已且大
能安養榮衞補益五臟和調六腑滋充百脉潤澤三
焦活血取氣添精實髓最要節色慾使藥力功效之
驗速也
歸神丹(出孟氏詵詵方)專治丈夫思慮過多役損心氣致神不
守舍不能管攝精氣之失無常故精滑冷遺白濁皆
由心虛不能攝致宜服此藥引神歸舍
辰硃砂(二兩搥作小粒不可成麄粉)豬心(大者一枚去筋膜略批開朱砂布於内再)
(合)
右猪心用燈心遍纏合用密以麻線縛定入銀石鐺
内用酒及好醋二味各一升同煑令乾取出去燈心
緩緩收下硃砂微炒乾乳鉢内研令極細將所煑餘
酒醋打清麵糊為丸如梧桐子大每服九丸用大棗
煎湯吞下半空心服數服之後便覺心志安寧無異
夢神既守舍則心火下交腎水陽事漸興切不可輕
洩須後服他藥補得真氣濃實方可施洩一法加白
茯苓二兩為丸每服十八丸
鹿茸丸(出聖濟總錄)能平補諸虛益氣血壯筋骨
鹿茸(去毛酥炙)附子(炮製去皮臍)續斷側栢葉厚朴(去麄)
(皮生薑汁炙)黃耆(剉各一兩)阿膠(炙燥)當歸(切焙)熟乾地黃(焙)麝
香(各五錢)
右為細末煉蜜和丸如梧桐子大空心米飲下三十
丸温酒鹽湯皆可服
山芋丸(出聖濟總錄)主平補諸虛百損
山芋牛膝(酒浸切焙)兔絲子(酒浸另搗)白茯苓(去黑皮)巴戟
天(去心)澤瀉赤石脂(各二兩)五味子(炒)杜仲(去麄皮酥炙剉)
山茱萸(各一兩)
右為末煉蜜為丸如梧桐子大每服三十丸空心温
酒下
參耆散(出御藥院方)專治虛寒自汗調榮衞補不足
人參黃耆當歸芍藥白术五味子
官桂甘草前胡秦芁
右各等分為細末每服五錢水一盞入生薑五片棗
二枚同煎服
大五補丸(出聖濟總錄)
天門冬麥門冬菖蒲茯神人參益智
(炒)枸杞子地骨皮遠志熟地黃(以上各等分)
右為末煉蜜為丸如梧桐子大空心酒下三十丸本
方數服以七宣丸泄之
壯氣丸(出百一選方)
茴香(炒)巴戟破故紙葫蘆巴玄胡索山
芋附子(炒)金鈴子桂(以上各三兩)木香(一兩五錢)
右為細末酒糊為丸每服五十丸温酒鹽湯下
十精丸(出經驗良方)主升降隂陽既濟水火平補心腎及治
下虛上盛
破故紙(炒)遠志(去心)白茯苓益智仁(炒)青鹽(炒另研各)
(一兩)兔絲子(酒浸)牛膝川當歸(酒浸一宿各二兩)石菖蒲(九節)
(者)山茱萸(各五錢)
右為細末用豶猪腰子一隻去膜和酒研細煑麵作
糊丸如梧桐子大每服四五十丸食前鹽湯或温酒
下如小便赤而少煎車前子湯下如心虚精神不定
用茯苓湯下如夜間煩躁不得睡用酸棗仁末調湯
下如心氣盛塞煎麥門冬湯下日二服一方去菖蒲
加熟乾地黃二兩用羊腰子丸
十寶丸(出瑞竹堂)能專益肝脾胃三經其功不可具述
破故紙(酒浸一宿焙乾)附子(炮製去皮臍秤)蒼术(剉泔水浸一宿焙乾)當歸
(去蘆頭各一兩)大棗(去核五錢)枸杞子(焙五錢)兔絲子(酒浸焙乾)蓯蓉
(酒浸焙乾)白茯苓(去皮各五錢)地黃(去蘆揀肥壯酒浸蒸焙乾以透黑為度仔細裂)
(全在此一味焙乾二兩)
右為細末醋糊為丸如梧桐子大每服三十五丸空
心用酒或鹽湯送下乾物壓之
神仙三黃丸(出聖濟總錄)能平補換骨駐色延年
生地黃(三十斤木臼搗取自然汁)生乾地黃(焙)熟乾地黃(焙各一斤)
(為末)鹿角膠(炙燥為末)大麻仁(研)乾漆(搗末點醋炒煙盡為度各四兩)甘
草(炙剉)杏仁(去皮尖雙仁研炒)蜜(各半斤)
右各修製搗研七味為末先以無灰酒一斗與生地
黃汁并蜜於銀器内用慢火煎以柳枝攪將欲成膏
便入諸藥同熬可丸即丸如梧桐子大每服三十丸
空心食前面東温酒下加至五十丸
九子丸(出聖濟總錄)能補隂血補陽氣壯精神倍力強陽補
腎益精氣壯筋骨
鹿茸(一兩刮去毛塗酥炙令黃色其味甘酸其性温熱每主男子腰腎虚冷脚膝少力夜多異)
(夢精自出助隂)肉蓯蓉(四兩酒浸三宿切焙乾其味丼酸醎其性温治男子絶陽不興女子)
(絶隂不産潤五臟長肌肉煖腰膝益精令人有子)仙茅(一兩以糯米泔浸三宿用竹刀刮去)
(皮於槐木砧子上切隂乾其味辛其性温主丈夫虚損老人失弱婦人失血無子久服通神強記壯)
(筋骨益肌膚長精神明目彭祖常服)遠志(一兩去心其味苦其性温主傷中補不足除邪氣利)
(九竅益智慧聰耳明目強志不忘久服輕身不老好顔色益精)續斷(一兩搥碎去筋醇酒浸一)
(宿其味苦辛其性愠主助氣潤血脉補不足)蛇床子(一兩微炒其味苦辛甘其性平主男)
(子隂痿濕癢久服輕身好顔色強力令人有子)巴戟(一兩去心其味辛甘其性温主隂痿強筋)
(骨安五臟補中增志益氣)蘹香子(一兩舶上者微炒其味辛其性平主膀胱腎間冷氣國人)
(重之云有助陽道用之)車前子(一兩其味甘其性平微寒主男子傷中強隂益精令人明)
(目利水道)
右為細末用鹿角脊髓五條去血脉筋膜以無灰酒
一升煑熬成膏更研爛同煉蜜少許和丸如梧桐子
大每服五十丸温酒下空心服不足者能補痿者能
健滑者能澁弱者能強久服延年不老令人多子
人參散(出本事方)主補虛損老少一切虛症並皆治之
人參桂(去皮不見火)白术茯苓黃蓍熟地黃
(洗)川芎甘草川當歸(各等分)
右為末每服二錢水一盞生薑三片棗子二枚同煎
至七分空心服
中丹(出簡易方)能補諸虛百損體勞少力少氣善驚昏憒上
焦客熱中脘冷痰不能多食心腹脹滿脾胃氣衰精
血妄行容色枯瘁
黃茋白芍藥當歸(各四兩)白茯苓人參桂
心(各一兩)川椒(炒去汗一兩)大附子黃芩(各一兩為末薑汁和作餅)
右為末薑汁和作餅再細研粟米飲搜和得所搗千
杵丸如梧桐子大酒飲任下三五十丸食前服
神仙八味丸(出聖濟總錄)性平補壯氣活血駐色輕身徤骨
牛膝(去苖一斤)葳靈仙(净洗)巴戟天(去心各四兩)石斛(去根四兩)天
麻(半斤切以上四味用好酒二斗浸兩宿焙)何首烏(一斤去黑皮米泔浸軟切於黑豆中)
(蒸爛焙乾)肉蓯蓉(去土二斤洗切用前浸藥酒同於銀石器内慢火熬成膏)海桐皮
(剉半斤)
右除蓯蓉膏外搗羅為末用蓯蓉膏和搗千杵丸如
梧桐子大每服二十丸至三十丸空心食前温酒下
日三服久服辟風邪調榮衞順三焦烏髭鬚
楮實丸(出聖濟總錄)能平補下元治諸虛冷益陽道令人久
立不倦年八十歲服之面不焦乳母服之令子肥白
(方見本門補虛駐顔色類)
八味地黃丸腎脾氣虛或時脚腫(方見腎臟門腎虛類)
八物腎氣丸(出御藥院方)主平補腎氣堅固牙齒活血駐顔
色益壽(方見本門補虛固精類)
八仙丸(出楊氏傳家藏方)療元臟氣虛頭昏面腫目暗耳鳴四
肢疲倦步履艱難肢節麻木肌體羸肩拘急兩脇脹
滿水榖不消吃食無味恍惚多忘精神不清並宜服
之
肉蓯蓉牛膝天麻(去苖)木瓜(去子各四兩並用酒浸三日焙乾)
當歸(洗焙二兩)附子(一兩炮去皮臍)鹿茸(一兩火去毛酥炙)麝香(一分另研)
右為末煉蜜和丸如梧桐子大每服五十丸空心温
酒下
烏沉湯(出澹療方)能生氣血補心腎虛損之人服此當勝大
建中湯
人參當歸(大者去蘆)白术(炒各一兩)天台烏藥沉香(各五)
(錢)附子(煨去皮臍)白茯苓(去皮各一兩)肉桂(去皮五錢)
右為末每服二錢水一盞薑五片棗一枚煎空心服
香茸丸(出永類鈐方)能治諸虛
鹿茸熟乾地黃(各二兩)附子破故紙蓯蓉
當歸(各一兩)沉香(五錢)麝香(一錢)
右為末煉蜜杵丸如梧桐子大每服五十丸空心鹽
湯下
加减大建中湯治内虛極冷手足厥逆小腹攣痛不
堪勞苦食减喘乏夢寐精泄補中益氣血
黃耆芍藥(各四錢)人參當歸(切焙)甘草(炙各二錢)桂(六錢)
熟附子(四錢老衰久冷加至二錢半)半夏(洗七次五錢)
右㕮咀每服二錢水二盞薑一錢三分棗半枚慢火
同煎至一盞去滓温服食前日進二三服
石刻安腎丸補下元
蒼术(半斤)川椒破故紙葫蘆巴陳皮茴香
(炒)續斷川楝(各四兩)
右為末酒糊丸如梧桐子大每服六十丸空心鹽湯
或温酒下
六神丸(出醫學切問中一名菖蒲丸)平補諸虛大益氣血亦治男子
婦人虛憊事多忘精神恍惚四肢不能動
石菖蒲(洗剉焙)地骨皮(洗焙)遠志牛膝(去苖酒浸焙)生乾
地黃兔絲子(酒浸七日炒另搗羅為末各等分)
右除兔絲子外並為末再與兔絲子一處和勻煉蜜
丸如梧桐子大每服二十丸空心食前温酒或鹽湯
下加至三十丸
犢髓全陽膏(出德生堂)大凡體氣虛弱動感疾病羸瘦少食
似無大害積久可憂不慣服藥者用此治之
小牛犢兒(一隻未知隂陽不見日者宰過撏去毛開破洗淨肚臟全體不遺大鍋頓煑)
黃耆(一斤剉净皮)甘草官桂陳皮良薑(各四兩麄剉)
川椒(去子淨四兩)鹽(二兩)好酒(二斗)
右以各藥同酒椒鹽入肉鍋内用水添至八分以慢
火熬肉爛如泥取骨搥髓盡化濾去肉骨藥俱净稠
汁冷入甕内盖覆掘土深藏露甕面如法遮蔽凢遇
吃飯麵食諸物即取甕内犢兒肉汁任意調和食内
以盡為度
小地黃煎丸(出聖濟總錄)能平補益顔色烏髭髮令人肥徤
生地黃(十斤洗漉出一宿後搗絞取汁)鹿角膠(一斤)紫蘇子(炒二升)酥
(一斤半)生薑(半斤絞取汁)蜜(二升)酒(四升)
右先以文火煎地黃汁一二沸即以酒研紫蘇子濾
取汁投之又煎二十沸下膠候消盡下酥蜜薑汁等
同煎稠如餳收於淨磁器中每服取一匙温酒化飲
之
人參丸(出本事方)能平補五臟虛弱六腑怯弱充肌膚進飲
食
人參山芋白术白茯苓石斛黃耆(取頭)
(末)五味子(以上各一兩)
右為細末煉蜜和丸如梧桐子每服三十丸空心食
前飲下久服不熱尤宜少年者服
治虛弱除心腹惡氣
以烏雄鷄一隻治食法五味汁和納一器中封口重
湯中煑之使骨肉相離食之甚補益仍須空腹時飽
食之肉須爛生即有損亦可五味罨經宿炙食之分
作兩頓
草還丹治上明眼目中煖水臟下補丹田疏風順氣
烏髭髮凡病愈後氣體不得復元者服之雖瘦弱人
亦得氣血調順身體肥徤不可以藥性微少而忽之
俗諺云見方不重藥只取其效也予得此方於東平
閠候之家常以此藥活人多矣
川椒(四兩净)蒼术(泔水浸三日)小茴香(鹽炒各三兩)白茯苓
川烏(炮一兩)甘草(二兩)
右為細末加附子一兩尤佳却不用川烏麵糊為丸
如梧桐子大每服五七十丸空心酒或鹽湯下
四製蒼术丸(出德生堂)所治證與前草還丹同又能烏髮髭
蒼术(一斤分四處一分酒浸一分童子便浸一分泔水浸一分鹽水浸春五夏三秋五冬七日)
川椒(去目炒)小茴香破故紙(酒浸炒)川楝肉(炒)何首
烏白茯苓(各四兩)
右為末酒糊為丸如梧桐子大每服六十丸空心鹽
酒湯下
沉香鹿茸丸(出和劑方)能鎮心腎養肝益五臟調順三焦
沉香(一兩剉)穿心巴戟(去心二兩)兔絲子(五兩酒浸一宿焙)鹿茸
(去毛酒炙去皮三兩)附子(四兩炮去皮臍須熟炮為妙)熟地黃(六兩須是自製好者)
右為細末入麝香一錢半另研入和勻煉蜜為丸如
梧桐子大每服四五十粒好酒鹽湯空心吞下常服
調養真氣益精明目悅顔色
平補熟乾地黃丸(出聖濟總錄)能治諸虛(方見本門補虛益髭髮類)
鍾乳酒治虛損通順血脉極補下氣
鍾乳(碎綿裹)石斛蓯蓉(各五兩)附子甘菊花(三兩)
右㕮咀以清酒三斗漬服日二合再稍增至一升
栢子仁丸(出御藥院方)能補益元氣充實肌膚
山茱萸(四兩)遠志(去心皮)栢子仁(各五錢)覆盆子山藥
(另取末各一兩)
右為細末用山藥白麵同酒煑糊丸如梧桐子大每
服三十丸温酒下空心食前服日進二服
保神丸(出御藥院方)善調和心腎補養精神
白茯苓黃連(各二兩)菖蒲遠志(各一兩)硃砂(五錢為衣)
右為細末水浸蒸餅和丸如梧桐子大每服五十丸
煎人參湯下臨臥服漸漸加至八十丸
斑龍丸(出百一選方)
鹿角膠(以酒浸膠數日煑糊丸入衆藥)鹿角霜(研為細末)兔絲子(洗淨酒浸)
(兩夜蒸研)栢子仁(净者另研)熟地黃(好者酒浸兩宿蒸焙餘酒入在膠内各十兩)
右先焙鹿角霜兔絲子地黃乾了碾為細末方入栢
子仁在衆藥内研却將鹿角膠酒約三四升煑足糊
丸於石臼内杵三千下令熟丸之梧桐子大每早晚
空心五十丸至一百丸止逐日早晚服久大有功效
鹽湯或酒任下
熟乾地黃丸(出本事方)專治虛損
熟乾地黃(五兩)兔絲子(四兩另研)鹿茸(三兩)附子(二兩)沉香(一兩)
右為細末入麝香五分煉蜜杵丸如梧桐子大每服
三十丸至五十丸鹽湯温酒任下
五補丸(出和劑方)昔麗正殿學士李子昭幼好道嘗棲名山
往來茅蒿間三十載傳此二方
人參茯苓(去皮)地骨皮乾地黃牛膝(各等分)
右搗篩蜜和丸如梧桐子大空腹以酒飲下三十丸
稍增至五十丸日再此是五補丸服五日十日及半
月日覺氣擁即服後七宣丸服經二三日覺氣散還
服五補丸若病後未退少少增之常自審以取調適
中須五補及七宣丸並須合服之夫人所疾皆因風
不宣散即成擁緩熱風若氣不流行即成痃癖冷氣
轉生衆病皆因此由尋其本源都為不嫺將理覺虛
則補風氣擁疾利利即腰背更虛且凡是利藥皆急
服便透過未能蓄洩諸病凡是補藥皆滯服未見效
先覺風發動明知宣補必藉兼行名曰五補七宣此
所以安七魄鎮五臟堅骨髓養神明久服長生百病
日去髮黑行及奔馬
七宣丸
大黃(煨五兩)枳實(炙五兩)青木香柴胡(各五兩)甘草(四兩)
(炙)訶梨勒皮(五兩)桃仁(六兩去尖皮炒)
右搗篩蜜和丸如桐子大以酒服二十丸稍加至五
十丸病在下空心服在上食後服之以宣利為度增
减以意量之若風氣結聚宿食不消兼石皮沙毛在
腹中服經七八日乃盡出下似牛涎魚腦等若病深
則須半月或一月專服之不用五補丸若積年腰膝
疼痛寒冷如冰脚氣衝心潰悶將死頭旋暗倒肩背
重悶心腹脹滿胸膈閉塞風毒腫氣連及頭面及大
小便或利澁脾胃氣不理不能食服之盡瘥夜臥脚
轉筋脉疼痛恍惚眠寢不安等疾以飲服之盡瘥此
藥功效不可盡說如前十數種病攻擊則須七宣丸
令除外感輕病不妨與五補丸兼服循環不輟補養
無限不問男女老少並可服餌但須量氣力細察候
之加减服若嬰孩可與三丸五丸少少加之取通利
其二方當須經久常服不限春夏秋冬朝夕行止間
藥性甚善竟如常法
平補蓯蓉四倍丸(出聖濟總錄)
蓯蓉(酒浸一宿去麄皮切焙二兩)菊花(六兩)牛膝(酒浸一宿切焙四兩)枸杞
(八兩)
右為末煉蜜丸如梧桐子大每服三十丸空心温酒
服下
山芋四倍丸(出聖濟總錄)性平補除風益壽延年
山芋(五錢)枸杞子(一兩)甘菊花(二兩)熟乾地黃(焙四兩)
右為末煉蜜丸如梧桐子大空心食前鹽湯下三十
丸温酒亦得
四金丸(出聖濟總錄)能平補五臟壯筋骨益顔色美飲食
肉蓯蓉(酒浸一宿焙)牛膝(酒浸一宿焙)天麻青鹽(細研各三兩)
右除鹽外為末與鹽勻和用木瓜一枚除心蒸爛去
皮入臼中與四味藥同搗丸如梧桐子大若乾少少
入酒丸每服五十丸空心夜卧煖酒下
萬壽地芝丸(出御藥院方)能和顔色利血氣調百節黑髮堅
齒逐風散氣愈百病
生地黃天門冬(去心各八兩)枳殼(去穰麸炒各四兩)
右為細末酒蜜麵糊為丸如梧桐子大每服三十丸
漸加至四十丸五十丸空心温酒下晩食前再服
黃連茯苓丸(出御藥院方)壯水源降心火
黃連白茯苓(各四兩)破故紙(微炒)菖蒲(各五錢)
右為細末酒麵糊為丸如梧桐子大每服六十丸食
前温水下之
玄兔丹(出百一選方)能治腎水枯竭津液不生煩渴諸症並
皆治之一方有人參
兔絲子(十兩)五味子(七兩一名玄及)白茯苓(五兩)蓮肉(二兩)
右為細末以山藥六兩打薄糊為丸每服五十丸鹽
酒任下
復春丹(出醫方大成)
穿心巴戟(酒浸)蓽薢(酥炙)破故紙(酒浸一宿芝蔴同炒熟去蔴揀净)杜
仲(酥炙去絲以上各等分)
右為細末胡桃仁十五個水煎去皮另研如泥與前
藥用酒打麵糊為丸如梧桐子大每服三十丸至四
十丸空心酒下忌油膩之物猪羊血菉豆粉芫荽漿
水冷物俱忌服之大效
平補枸杞子丸(出聖濟總錄)
石斛(去根一兩)鹿茸(去毛酥炙)地骨皮(各一分)
右焙搗羅為末以紅枸杞子自然汁二合無灰酒一
合白蜜五錢熬成膏丸如梧桐子大每服三十丸空
心温酒或生薑湯下
平補仙术丸(出聖濟總錄)
蒼术(三斤米泔浸一宿切炒為末)生乾地黃(切焙為末一斤)枸杞(一斤為末)
右為末用好酒二升先調枸杞子末成膏次將蒼术
地黃二藥同搗三百杵丸如梧桐子大每服三十丸
空心汲水下一方用枸杞子為末一斤同蒼术地黃
二藥成膏為度
三才丸(出御藥院方)能滋隂養血潤補不燥養氣和神
天門冬(去心)生地黃(各三兩二味用柳甑蒸以酒洒之九曝乾用)人參(去蘆)
(二兩)
右同為末以棗肉為丸如梧桐子大每服三十丸食
前温酒下日進三服歲久為驗一方用蜜麵糊為丸
或米飲亦可服
封髓丹(出御藥院方)專降心火益腎水
黃蘗(三兩)縮砂仁(四兩五錢)甘草(三兩)
右為細末水煑麵糊稀和丸如梧桐子大每服五十
丸用蓯蓉五錢切作片子酒一大盞浸一宿次日煎
三四沸去滓送下空心食前服
雙芝丸(出家藏經驗方)
麋鹿茸(用五兩只用一色亦得鎊細酒浸夏一宿春秋二宿冬浸三宿取出瀝令乾慢火焙)
沉香(七錢)川附子(兩個六錢者炮去皮臍)
右為細末鹿角膠三兩麸炒另為末用酒慢火熬成
膏入麝香三錢研細搜藥入臼搗數百杵令勻和丸
如梧桐子大每服三十丸空心温酒下加至五十丸
一方無麝香
麋鹿茸丸(出十便良方)主治腎經虛腰不能反
麋茸(一兩如無麋茸以鹿茸代)兔絲子(取末一兩)舶上茴香(五錢)
右為末以腎二對如法酒煑爛去膜研如泥和丸如
梧桐子大隂乾如腎膏少入酒糊佐之每服三十丸
温酒鹽湯下
芙蓉丹(出濟生方)能治心腎不足氣不升降用心過度驚悸
多忘
附子(一兩炮)硃砂(五錢)
右為末煑糊為丸鹽湯空心下五十丸
雙補丸(出朱氏集驗方)能治下部弱腎水冷平補不燥不熱
熟地黃(補精)兔絲子(補腎各五錢)
右為細末酒糊丸如梧桐子大每服五十丸人參湯
下如氣不順沉香湯下如心氣虛茯苓湯下如心氣
煩躁不得眠酸棗仁湯下腎氣動茴香湯下小便少
車前子湯下小便多益智湯下此法乃劉子受之祖
在京師辟雍得史戴之傳此法服之四十年年八十
矣
固真丸(一名鹿角霜丸出御藥院方)專治腎經虛損真元不足
以鹿角一對用殺者去頂骨截作三寸長短觧作兩
鏤秤見斤兩用河水浸七日每日一換新水浸候日
數足每角一斤入好黃蠟一兩用磁缸子内以河水
用桑柴火煑三伏時不得住火如水少漸添浸着角
後煑得角軟削去黑皮只取霜曬乾將煑角汁再以
慢火熬成清膠每用鹿角霜一斤入上好者雪白茯
苓五兩刮去黑皮二味同搗為細末將鹿角膠水搜
和為丸如梧桐子大每服五十丸空心用温酒下漸
漸加至一百丸亦得若不吃酒以清米飲下亦可常
服煖丹田補真氣活血脉徤筋骨添精固氣延年助
陽
丙丁丸(出本事方)能生血養氣降升水火
附子(一個九錢重炮)川烏(一個七錢重炮)當歸(二兩酒浸)赤芍藥(五兩)沉
香益智(各五錢)
右為末浸當歸酒煑麵糊丸如梧桐子大硃砂為衣
每服五十丸空心温酒鹽湯任下婦人淡醋湯下
麝香鹿茸丸(出百一選方)能治諸虛不足
當歸(酒浸一宿)鹿茸(去皮酥炙)鹿角霜(各三兩)麝香(三錢研細)肉蓯
蓉(酒浸一宿)附子(炮製去皮臍各二兩)
右為細末用鹿角膠四兩鎔作汁和丸如梧桐子大
每服五十丸空心酒鹽湯下日一服鹿角膠仝用難
和藥可入湯二三合同煑如缺以阿膠代之
治大病後不足病虛勞補虛
取七歲至十五歲以丄黃牛乳一升水四升煎取一
升如飢少少飲不得多服十日住
治虛弱(出本草)
用鯽魚一味五味熟煑食之
服大豆法長肌膚益顔色填骨髓加氣力補虛又能
嗜食瘦人服兩劑即令肥充不可識肥人不得服之
用大豆五升取肥好者一依作醬法料理取黃搗末
以絹篩之以猪肪脂銷煉如法去滓以膏和豆末作
丸訖以油帛塞之置於密器中收之一方服如梧桐
子大五十丸漸加至一百丸日再酒飲任下一無所
禁服十日以後食不知飽也
鎮心丸明目鎮保心氣寧飬神志宣暢氣血觧諸癰
黃疸鼻衂小水淋痛宜服之
黃芩(去黑心)大黃(各一兩炙熟)荆芥穗龍腦薄荷(去根)甘
草(炙)芍藥山梔子(各二兩)
右為末麵糊丸如梧桐子大每服三十丸温熟水下
不拘時候
熟乾地黃丸(出衛生家寳方)當常服平補益顔色填骨髓去勞
倦膈熱喀血等疾
熟乾地黃(十兩温湯洗過焙乾秤)枸杞子(五兩揀擇净洗焙乾秤)肉桂
(五錢不見火去麄皮)
右件先將熟乾地黃枸杞子二味搗為細末另搗桂
為細末一處拌勻煉蜜為丸如梧桐子大每服三十
丸至五十丸空心食前用温酒或温熟水下日二服
養真丸(出余居士選竒方)能治内補腑臟外充百脉資血平氣
調筋強力進食養精更宜常服功不可述
當歸(去蘆酒浸一宿湯洗過焙乾)熟地黃(洗淨焙乾各乾秤三兩)北五味
子(去梗一兩)川芎人參茯苓白术黃耆(各一兩)
右件為細末煉蜜丸如梧桐子大每服三十丸食前
米飲吞下
椒紅丸(出醫學切問)能安五臟壯筋骨明目去昏進飲食
川椒(三兩)巴戟(去心)茴香川楝子肉山藥(各一兩)
右為末酒為丸如梧桐子大温酒吞下五十丸空心
下老人加附子一兩通用炮過
養腎丸(出醫學切問)性平補
人參(一兩)破故紙(一兩)
右為末胡桃一百個取肉為丸每服五十丸空心温
酒送下
陽起石(出孟氏詵詵方)能治丈夫隂陽衰微陽事不舉纔交即
洩寒精自流胸中短氣隂汗盗汗冷痛或癢而生瘡
出黃濃水宜服此藥助隂壯陽
遠志(洗取肉五錢)陽起石(煆)沉香(不見火)北五味嫰鹿
茸酸棗仁(去皮)桑螵蛸(微炒)龍骨白茯苓鍾乳
粉(各一兩)天雄(一兩薑汁製去臍)兔絲子(二兩)
右為末煉蜜丸如梧桐子大每服四十丸炒茴香白
茯苓煎湯吞下若陽臟人服覺火熱去天雄加肉蓯
蓉
平補蓯蓉煎(出十便良方)能補虛填精髓
蓯蓉五味子山茱萸杜仲茯苓牛膝
(酒浸切焙)兔絲子薯蕷
右件等分搗羅為細末以酒煑麵糊丸如梧桐子大
每服三十丸空心米飲下
下氣補益(出本草)
以蘇子研之雜米作糜食之甚肥美
補治方(出本草)
以金櫻子熬作膏酒服有效
十精丸(出百一選方)專治下部常服
吴茱萸茴香台椒(三味同炒焦黃色)破故紙(炒)良薑
(炒)川楝子(去核皮)陳皮青皮蒼术大川烏(用青)
(鹽炒赤色去皮尖)
右十味各一兩同為細末酒糊為丸每服二十丸至
三十丸空心鹽湯任下婦人米醋湯下
六益丸(出朱氏集驗方)主專補脾腎乃劉通真家秘方
丁香木香肉荳蔲(麵煨)白附子(炮)附子(炮一兩老人尤)
(炒)血茸
右件各一兩為末酒糊為丸如梧桐子大每服三十
五丸温酒下
普濟方卷二百二十四
