普濟方卷二百七十七明周王朱橚撰
諸瘡腫門
漆瘡(附論)
夫漆雖有毒性有所畏毒即中之亦有氣適然相近者中
毒有輕者痒始於面而胷臂&KR0008;腨應之頭面腫起赤遶於
目搔之隨手生㾦㿔已而細瘡如粟重則徧身作瘡小如
麻豆大如棗李腫焮痛楚旋瘥旋發如火炳之狀是也此
疾雖有小着徧身頭面似&KR0146;瘷乳腫生瘡痛痒毛髮脫落心
煩恍惚不得眠睡因療之遲遂為他疾或便成風癩亦可畏也
方
四和膏方(出聖惠方)治漆瘡遍身焮赤疼痛
麻油松脂(各二兩)黃蠟桂(去麄皮為末各一兩)
右同熬成膏塗之
黃松末湯洗方(出聖濟總錄)治漆瘡
黃櫨(一斤)鹽(二兩)
右以水一斗煮取五升去滓洗之日三五度
治漆瘡方(出聖惠方)
以生柳葉三觔細切用水一斗五升煮取七升適寒
温洗之日三老柳皮尤妙
又方(出千金方)
以濃煮鼠查葉以洗漆瘡亦可搗葉取汁塗之尤妙
又方(出千金方)
以爛搗七姑草封之一云七姑草和芒硝塗之無芒
硝即朴硝最妙韭熨之效
又方(出千金方)
以貫衆為末以塗瘡上乾以油和之即愈
又方(出千金方)
以羊乳汁塗之
又方(出千金方)
以芒硝五兩湯浸洗之一方以水塗之
又方(出聖惠方)
以礬石着湯中令消洗之
又方(出千金方)
以噉豬肉嚼穄殼塗之
又方(出百一選方)
以榖精草煎湯放温洗立效收稻了田間生矮根株
成株叢生如鼓槌而小者
又方(出百一選方)
以生薑汁擦亦得
又方
用煎杉木水洗即安數數用即除小兒尤佳
治漆瘡面腫
用大粟葉煎洗挹乾以香油塗之
鐵漿方(出聖濟總錄)治漆毒傷人
以鐵漿濾隨量飲之以瘥為度或用鐵漿洗之
豬膏塗方(出聖濟總錄)
以豬膏五兩熬去滓停塗之
蟹黃塗方(出肘後方)治漆瘡
以螃蟹取黃塗敷瘡上日三五度或以水洗之取水
數數洗亦效
蜀椒湯洗方(出聖惠方)治漆瘡
以蜀椒去目及閉口者一兩用水五升煎至三升去
滓熱洗瘡上後嚼生糯米敷之
荷葉湯洗方(出肘後方)治漆瘡
以荷葉燥者一觔以水一斗煎取三升洗了以貫衆
末摻之乾則以油和塗
薤汁塗方(出肘後方)治漆瘡
以薤搗取汁塗之煮薤葉洗亦佳
地松塗方治漆瘡
以地松一兩搗汁二合入芒硝一分和塗之
雞子塗方(出肘後方)治漆瘡
以雞子黃一枚塗瘡上乾則易之不過三次
治漆瘡(出聖惠方)
以水煎黃櫨湯頻浸洗一云用汁煎洗最良一方入
生油調塗立當退下瘡皮痛止也
又方(出聖濟總錄)
以糯米生研塗之
治漆咬(出肘後方)
用韭葉研敷之一云搗韭和塗之煮薤葉洗之佳
治漆瘡
以五月五日採苦芙微曝乾作灰可敷面目通身漆
瘡亦取莖生食之但不可多食之爾
又方(出直指方)
以臘茶用麻油調塗之
又方(出危氏方)
以磨鐵槽中泥塗之磨刀石下泥亦得蕪湖二漆牙
相争其人以漆一桶自頭澆之其人患瘡幾死以此
方治之而愈
又方
以蓬莪术貫衆煎湯洗之
又方
以莧菜根煎湯洗之如無便清油搽亦可
療卒得漆瘡方
以煮香薷漬洗之
又方
以嚼秣米塗之
又方
以造酒小麯搗末粉之乾即以雞子白和塗之良
又方
以挼慎火草若雞腸草塗之七姑草亦佳
又方
以鹽湯頻洗之大良
又方
以馬尿洗之瘥止
又方(出傳信適用方)
以芸薹葉或用子搗汁塗之
又方(出聖惠方)
以青椒半兩醋醬一碗印成鹽五顆煎七沸以綿蘸
塗之
又方(出聖惠方)
以蛤粉用新汲水調塗之
又方(出聖惠方)
以油麻子搗令極爛以蔓菁菜汁調塗之
又方(出聖惠方)
以槲樹皮一觔細剉以水一斗煎至六升温温洗之
又方(出聖惠方)
以櫸樹枝葉二觔細剉以水一斗煮取六升淋洗瘡
上兼以葉搗絞取汁塗之
治漆瘡(出本草)
以糞藍煎湯洗之
治漆瘡(出本草)
以赤瓜煮汁洗瘡效
治漆瘡(出本草)
以好井水及土石間新出泉水飲之一方洗之即愈
治漆瘡(出本草)
以漢椒湯洗之即愈
治漆瘡(出本草)
用蚯蚓破之去泥以鹽塗之化成水敷之即效
湯火瘡(附論)
夫水火之氣當因其勢而利導之湯火誤傷毒熱方熾
通導而泄其氣可也苟救目前痛楚遽以冷物淋搨則
熱毒畏寒而内搏致有爛骨傷筋之患非熱氣本然也
湯火之傷本非血氣所生之病故治不及於湯藥特在
乎塗敷膏浴專治其外而已凡火燒慎勿以冷水淋
之火瘡得冷熱氣更深轉入骨壞人筋骨難瘥初被火
燒急向火更炙雖火痛難忍一食之久即不痛神效治
火燒悶絶不識人以新尿冷飲之及冷水和蜜飲之口
噤校開與之然後以下方治之
方
治湯火藥
大黃黃芩黃栢黃連知母貝母乳
香沒藥輕粉甘草蜜陀僧山梔子
右碾為細末用雞子青加蜜調擦不住手掃一時無
事本方無等分
臘鼠膏(出聖濟總錄)治湯火瘡除熱滅瘢
臘鼠(大鼠連毛一枚)研丹(研半兩)琥珀(研半兩)乳香(研)盧會(研)
石螺殼車螯殼蛤蜊殼(各一兩)
右除鼠外搗羅為末用清油一觔黃蠟并臘月羊脂
豬脂各四兩并鼠入銀石器内同熬濃去滓次入麝
香珍珠末各一分調勻盛甆瓶内蜜封沉於井中二
七日欲急用只少頃取上用鵝毛掃五七次立愈
治中熱油及火燒除痛(出本草)
以楓柳白皮燒為末敷之兼治炙瘡亦同妙
治湯火瘡(出本草)
用鉛丹敷之
治火燒瘡令不着風水止血除賊風(出本草)
以烏氊燒為灰酒下二錢
七珍散治湯火瘡痛不可忍
木鱉(二錢去油)大黃黃連黃芩黃栢欝金(各二)
(兩)梔子仁(三錢)
右為細末小油調掃瘡上
如聖散治湯火所傷(方見本門諸瘡腫類)
清涼膏(出聖惠方)治湯潑火燒止疼痛解火毒潤肌生肉
梔子仁黃連(去鬚切)白芷(各一分)生地黃(二兩)葱白(十枚)
(擘)黃蠟(半兩)清麻油(四兩)
右細剉於油鐺中煎以地黃焦黑為度綿濾去滓澄
清却於鐺内入蠟漫火熬候蠟消傾於磁合内每使
時用雞翎掃少許塗瘡上取瘥為度
治湯火瘡(出千金方)
栢白皮蛇㘅生地黃梔子仁黃芩苦
竹葉(各一分)
右㕮咀以羊髓半升煎三上三下去滓塗瘥止
麻子膏療火燒人肉壊爛
麻子(二合取仁碎)栢白皮山梔子(碎)白芷甘草
柳白皮(各一兩)
右㕮咀以猪脂一觔煎三上三下去滓以塗瘡上日
三
治湯沃人肉壊爛(出千金方)
杏仁附子(三兩)甘草(一兩)羊脂(五兩)松脂(雞子大)
右㕮咀以不下水猪膏五兩煎塗之
四黃散(出楊氏家藏方)治湯潑火燒熱瘡腫痛
大黃黃連黃蘗黃芩白芨(各等分)
右為末水調成膏用雞翎時塗瘡上
水霜散(出濟生拔粹方)治火燎損傷漆熱毒傷皮爛肉大痛
牡蠣(燒)明朴硝寒水石(生)青黛(各一兩)輕粉(少許)
右為細末新水調次油調乾貼痛處立止神效
黃栢散(出危氏方)治湯火傷
雞子殼黃栢樹皮朴硝大黃寒水石(各等)
(分)
右為末白水調塗極效
治湯火瘡
管仲大黃寒水石知母黑狗脊(各等分)
右為細末有膿者乾摻無膿者小油調敷
又方(出聖惠方)
蓮子草梔子黃芩胡粉栢葉(各一兩)
右為細末以羊髓和搗稀稠日可三度以翎羽塗之
此方去毒止痛無瘢㾗甚妙
止痛膏(出聖惠方)治炙及湯火所損晝夜啼呼止痛滅瘢
羊脂松脂(各二分)猪膏蠟(各二分)
右取松脂破銚中切脂嚼蠟着松明上少頃銚火燒
諸物皆消以杯承汁敷之松明是把松本節也
治湯火瘡(出德生堂)
用厨房下溝泥塗
治湯火瘡(出危氏方)
黃連黃栢輕粉(各等分)朴硝(少許)
右為末入清油用合子合住飯上蒸調塗立愈
治火瘡方(出千金方)
梔子(四十枚)白斂黃芩(各五兩)
右㕮咀以水五升油一觔合煎令水氣歇去滓待冷
以淋之令溜去熱火毒則肌得寬也作二日任意用
膏敷湯散治之
治火爛瘡膏(出千金方)
竹葉甘草(各二兩)栢白皮(四兩)
右㕮咀以猪脂一觔半煎三上三下去滓泠以敷之
集驗方用生地黃四兩
神效當歸膏(一名白膏方出聖惠方)治湯火傷初起瘭漿毒侵
展焮赤痛毒氣壅成腐爛成膿斂瘡口生肌肉拔熱
毒止疼痛
當歸黃蠟(各一兩)麻油(四兩)
右先將油煎令當歸焦黑去滓入黃蠟急攪之放冷
入磁合内每使時用帛子攤貼之一方有白蠟
栢葉散(出聖濟總錄)治湯火所傷
栢葉(焙)梔子仁(各一兩)胡粉(研半兩)
右搗研為末以羊髓五大合鎔銷和藥以木為研三
五百遍一日三次塗之瘥
赤石脂散(出聖驗良方)治湯火所傷赤爛熱痛
赤石脂寒水石大黃(各等分)
右為末以新汲水調塗傷處
神聖散治湯火所傷
杏仁(炒焦)出衣粉子(炒黃色)牛糞(燒灰)
右各等分為細末冷水調用翎毛掃之一方用香油
塗
治湯潑火傷(出聖惠方)
黃丹(一分)黃連末(一錢微炒)㯽榔(一枚細剉微炒搗作末)
右為末相為合勻先以鹽水洗淨然後以散敷於瘡
上
止痛散(出聖惠方)治火燒瘡
桃膠松脂黃蘖(各半兩)
右為細散用梨汁生蜜調塗瘥
換肌散(出楊氏家藏方)治湯火傷疼痛不可忍
洗麵脚(三兩炒黃色)白葉(一兩炒黃色)
右為細末用清麻油調稀翎毛揾藥拂傷處疼痛立
止
又方(出聖惠方)
&KR0554;樹上楸葉(半觔濕者)猫兒毛(一兩)蠟(半兩)
右以油煎二味令焦濾去滓下蠟令消收於不津器
中先以温水洗瘡後用藥塗之
治湯燙方(出百一選方)
韶粉(四兩)臘脂(一觔)
右用柳木槌於净器中研千下净瓶器收之遇燒盪
即敷上痛立止無瘢痕
止痛膏(出聖濟總錄)治湯火所傷皮肉未破爛只熱痛者
塗敷
朴硝(研一兩)爐星灰(是火炭爐内火正盛時退却火取熱灰放冷細絹篩取三兩)
右和勻冷水調如糊塗所傷處頻換即瘥
立應膏(出聖濟總錄)治湯火所傷皮肉已破爛者
生栢葉(焙乾二兩)糯米(焙乾三兩)
右為細末冷水調如糊塗腫處頻換即瘥
龍泉散(出聖濟總錄)治湯火盪燒熱焮腫
井泉石赤白脂(各等分)
右研為細散油調塗
薤葉膏(出聖濟總錄)治湯火所傷熱痛用之永無瘢癤
薤葉(半和白用)赤石脂(各一兩)
右搗研如泥敷瘡上
新瓦散(出聖濟總錄)治湯火所傷
新瓦(煆醋淬二七遍)使過鍊銀鍋子(煆醋淬二十遍各五兩)
右搗研為散生油調敷
梔子散(出聖濟總錄)治湯火所傷
梔子仁白礬灰
右等分搗羅為散用黃膠熬膏塗之
又方
用搗薤子塗之立效
拔毒膏(出聖濟總錄)治湯火所傷
鉛丹(炒過)蛤粉(研)
右不拘多少合研如桃花色為度生油調作膏濕紙
壓乾攤貼
治湯火燒毒氣入腹即殺人宜速去之(出聖濟總錄)
白藊豆(生末)白膩(各二錢)
右同研熱水調服當瀉出毒小兒半服
治湯火所傷神妙(出仁存妙)
&KR1181;麻子蛤粉
右為末研膏湯損用油調塗火瘡用水調塗
雞黃膏治湯火所傷
熟雞子(十箇取黃炒)膩粉(十文)
右攪勻用雞翎掃瘡上永除瘢痕
治湯火灼未成瘡
黍米麯(等分為末)
右各熬令赤以雞子白和敷之一方用女麴
大黃寒水散治湯火瘡
大黃(一兩)生寒水石(半兩)
右為細末清油調掃燒破處
治湯火破瘡(出聖惠方)
川大黃栢白皮(等分量)
右為末以生地黃汁調塗之
治火燒瘡急痛(出聖惠方)
梔子(二兩燒灰細研)柳白皮(二斤切)
以猪脂二觔於鐺内緩火煎柳白皮焦黃去滓入梔
子灰攪令勻成膏待經宿即用塗之
治火燒瘡
猪毛土糞(各等分)
右並燒灰細研以生油調塗效
又方(出聖惠方)
寒節白麵(半匙)梔子仁(一兩)
右為細末與麵相和以新汲水調塗之
鼠膏塗敷方(出聖惠方)治火燒瘡及炙瘡不瘥痛不可忍
以死鼠頭一枚用臘月猪膏煎令消盡以敷之乾再
敷之瘥不瘢痕神效亦治小兒火瘡
治火瘡敗壊及中熱油方
以栢白皮切以臘月猪膏合淹相得煮四五沸色變
去滓敷瘡上一云栢白皮末一觔以水五升濾去滓
熬成膏塗之即愈
又方(出千金方)
以榆白皮嚼塗之
治湯火方(出儒門事親)
以多年廟上&KR0008;與走獸為末小油調塗湯火處立效
又方(出儒門事親)
以牆上青苔燒灰小油調塗燒湯處
又方(出儒門事親)
以生地黃旋取新者爛搗取自然汁小油黃蠟少許
銀石器中熬成膏子用雞翎掃瘡上
治湯火盪瘡無問新舊(出瘡料精要)
以青槐枝一兩剉碎入菉豆粉一兩同炒黃色入輕
粉一錢同為細末油調塗之止痛滅毒
又方(出儒門事親)
以血餘灰臘月猪脂調塗之
凡被湯火熱油痛不可忍方(出外科精要)
取廨下黑淤泥量傷大小用多少加老薑汁麻油十
分之一共研勻搽傷處即愈一方以渠中青泥塗之
又方(出聖惠方)
以尿桶下濃脚搽傷處
又方(出外科精要)
以雄鼠糞兩頭尖者是燒存性麻油輕粉塗即愈已
上皆處處有之仍有竒妙
治中熱油及火燒除外痛(出聖惠方)
以丹參八兩細剉以水調取羊脂二觔煎三上三下
以敷瘡上愈
治湯燙火燒(出海上名方)
用湯瓶中堿不以多少細研入膩粉少許用麻油調
塗之
又方(出海上名方)
取淋過灰滓以水調得所即時攤於燒燙處半寸許
立效
又方(出海上名方)
取舊煎銀爐中燒過焦黃土研細如粉以生蜜調攤
於帛上貼之瘥即止或用前金銀鍊鍋唯是出火次
數多者為上纔被傷即以冷水急於石上磨汁重重
塗敷不見赤痕即止任其自乾剥落是驗其間不要
有一點如星許偶塗敷不到輙起紅泡糜爛經月不
瘥以此知此方神效也
又方(出海上名方)
以淡竹末用新水調塗之
治湯火瘡(出十便良方)
以竈中土篩細以新汲水調敷即瘥一方以甘草末
調塗之
又方(出仁存方)
用臘月猪脂調光粉研極細令勻敷
又方(出醫方集成)
用螺螄殼多少乾白者火煆為末如瘡破用乾藥摻
之如不破入輕粉清油調敷之治惡瘡尤妙
治湯火所傷(出醫方集成)
用大黃當歸各等分為末以清油調傅之濕則須乾
摻
又方(出得生堂)
以杉木皮燒灰存性為末濕用乾摻乾則用鷄子清
調塗一云用刮杉木皮乾掺之乾用清油調搽之即
愈
治湯盪火燒已潰膿出不已者熱毒疼悶神效(出百一選方)
先以梔子煎湯放溫洗净&KR0146;乾以赤焦大油餅炭上
燒灰存性研細傅之一方用山梔子細研鷄子清調
傅亦可鵝毛輕拂上立便冷如水少愈即用升麻炒
乾研末冷水調敷
又方(出聖惠方)
用大黃為細末以米醋調傅或倉卒不能得末只於
新净甆器上以醋磨傅亦可一方用蜜調和或冷水
調塗
治湯火傷(出百一選方)
以苦枤碾為細末清麻油調塗之即愈仍無瘢痕舊
迹
又方(出百一選方)
用無名異末輕粉油調敷之如破乾摻或用黃柏水
調立愈
治湯火盪方(出百一選方)
以炊布燒灰存性随消不半日而愈盖炊布受湯上
氣多反可用以出湯火毒猶以鹽水取醎味耳醫者
皆知亦甚可喜昔張德俊云項年和倅餘杭人將赴
官因蒸澤其木犀香自開甑上為熱氣所薰面即浮
腫口眼為之閉更數醫不能治最一醫云古無此證
請以意療之於是取僧寺久用炊布以此法治之即
愈
又方
以冷麵糊塗之舊爛者尤佳
又方(出百一選方)
用白甆器末湯煑過碾極細以油調塗立效或用煉
銀器鍋子搗為細末調塗之亦可
治湯盪方(出百一選方)
以葱白沙糖二味相等爛研敷之痛立止仍無瘢痕
又方(出百一選方)
初燒燙着只用醋糟&KR0008;之不痛即止倉猝中若得酸
醋洗之尤妙不腫痛
蛤蜊散(出衛生家寳)治湯燙火燒瘡
以蛤蜊殼不拘多少炙焦黃色搗羅為散以生油調
如膏敷之如水冷仍無痕一方用蜜水調敷之痛立
止不膿不瘕吳内翰居鄉中鄰家金翻一小兒自頭
至踵皆傷急以敷之啼立止遂無恙此藥唯纔傷便
隨手用即效少緩即不及當預合下
苦參散(出衛生寳鑑)治湯燙火燒瘡
以苦參不拘多少為散新水調如膏塗之一方用油
調搽
神須散(出聖濟總錄)治火湯燒傷熱毒瘡癤
以赤石脂研為散生油調塗之濕則摻或雞子青調
敷
玄精石散(出聖濟總錄)治湯火傷疼痛不可忍
以太隂玄精石不拘多少鍋子内大火煅用紙襯於
地坑内出火毒一宿研細散看多少用冷水調雞翎
掃之疼痛立止
黑神散(出百一選方)治火湯所傷
以白麵不拘多少炒令焦黑以紙傾在地上出火毒
候冷取研細每用一匙頭新水調塗患處熱痛立止
一方用生油調敷
清淨膏(出聖濟總錄)治湯火所傷
以生山蕷不拘多少去皮爛研成膏塗在上疼痛立
止不成瘢痕
定痛膏(出聖濟總錄)治火燒湯盪
以菉豆不拘多少炒令微焦研細以生油調塗瘡上
痛立止
成已散(出聖濟總錄)治火燒瘡
以乾牛糞燒灰細研生油調塗一方烏牛糞燒灰和
脂調塗
臘脂塗方(出聖濟總錄)治湯火所傷
以臘月猪脾脂不得經水細剉用乾净器研爛净瓶
盛之以油單盖埋幽隂地近水處深一尺許經夏取
出用時以鵝毛掃所損處
治大人小兒把火炭爛手方(出聖濟總錄)
以鼠一枚用烏麻油鐺中煎盡取脂塗瘡
又方(出聖惠方)
以酪塗之乾即易
治湯火瘡(出聖濟總錄)
以大豆煎濃汁塗之乾即易經宿一方用黑豆
治火燒瘡止痛令無瘢痕(出海上名方)
以釅醋傾淨地上磨取醋泥敷之昔有人抱孩子擁
爐不覺落火上以醋泥敷之至晚不痛亦無瘢痕
治湯瘡
以牧乳油煎令消入蠟敷之
治火瘡敗壊(出肘後方)
以雲母粉同生羊脂和搗如泥塗之一方用糊粉調
塗
治沸湯火燒爛瘡
以杵生胡麻如泥厚封之
治湯火瘡毒
用沸甲草爛研如膏貼之
湯火燒破瘡(出肘後方)
取兔腹下白毛燒膠以塗毛上貼瘡待毛落瘥
治火燒瘡(出肘後方)
以燒胡桃穰令黑杵如脂敷瘡上
治湯火燒未成瘡(出聖惠方)
取豆醬汁敷之
治湯火瘡
用槐皮煎膏貼之止痛長肉及消癰腫湯洗亦可
治湯火灼已成瘡及中熱油燒外痛(出聖惠方)
以白蜜塗之又以竹中白膜貼上三度一方生蜜塗
之效
治湯火瘡未起(出千金方)
以梔子仁燒灰麻油和封之厚乃佳已成瘡燒白糖
灰粉之燥即瘥一方用熬麫和塗
治火瘡滅瘢方
以赤地利二兩𢷬末生油調敷之
治湯火瘡(出肘後方)
以白膠用水煎膠令稀稠得所待冷塗瘡上
又方
以烏古瓦取土底深者既古且潤三角者用為末敷
之一方水磨塗之
又方(出肘後方)
用濕牛糞敷之痛立止常自良方一以新熱牛糞塗
之一以雞子白調敷
治熱油湯火燒痛不可忍(出聖惠方)
取狗毛細剪以烊膠和毛敷之瘡漸瘥比至痂落亦
不痛一作牛皮膠昔吳内翰家婢夜炊米釡翻傷腿
膝以夜不敢白比曉已潰爛用此治之而愈
又方
取石膏搗末細研用粉瘡愈
治湯火灼瘡痛不可忍(出肘後方)
用石灰細篩水調塗之乾即易一方銚子内炒令黃
放地上出毒生油塗一方煅令通赤水油調亦好不
煅亦得
紫雪(出百一選方)治湯盪火燒痛不可忍或潰爛或惡瘡
用松樹皮燒灰二錢瀝青一分研為細末清油調敷
濕乾摻忌冷水洗日三一方不用瀝青以松樹皮乾
為細末入輕粉少許生油調稀敷如不住紗絹帛縳
定即生痂神效
又方(出傳信適用方)
以芭蕉水雞翎掃之
又方(出聖惠方)
以好酒浸洗傷處良久痛止無痕
治火炙
以百合根浸酒空腹飲之
治湯火所傷未成瘡(出聖惠方)
取苽蔣根燒灰用雞子黃和封之一方用雞子白調
亦可
治大人小兒湯火燒瘡(出百一選方)
以栢葉入臼中濕擣令極爛如泥冷水調作膏敷傷
處用帛子繫定三兩日瘡當斂仍滅瘢一用燒灰存
性為末雞子清調敷如乾再上可用蜜調亦可或搗
末以脂和塗瘡上乾即易一方以山栢子葉爛搗塗
瘡
治湯火灼令不痛又速愈瑕痕(出本草)
以人津和鷹屎白日敷上痕自落亦用蜜和之
又方(出經驗良方)
用糯米一合炒令透骨焦黑放地上出火毒研為細
末用水調搽用雞子清調亦可愈後無痕一方猪脂
調亦可
又方(出經驗良方)
用芝麻不拘多少炒存性研為末清油調隔宿敷上
不痛亦無痕瘢毛髮再生一方生擂爛敷之亦佳
又方(出經驗良方)
用燒牛骨灰重羅過或雞子清調敷水亦可
又方(出經驗良方)
用大黃苦杖焙為末清油調塗
又方(出經驗良方)
用金櫻子樹根水洗去泥土磁瓦片刮根上皮擂爛
不問皮破生泡並可塗如乾再塗定痛不生疤瘢一
方用葉燒灰去火氣小油調塗或研爛入鹽敷之
又方(出聖惠方)
以新汲井水一盞清油一盞攪勻稀稠得所塗患處
隠士裴心傳一方調蜜漿飲之
又方(出經驗良方)
以稗草灰水調塗已破者乾貼
又方(出經驗良方)
以燒羊糞灰醋調塗
又方(出經驗良方)
用羊脛炭即小硬炭燒赤為末蜜調塗
新水散(出百一選方)治湯火
以蒻乾者燒灰得生堂方小油調塗如乾新汲水調
塗煮酒瓶頭蒻尤妙乃大尖竹葉是也
又方(出經驗良方一名降虐散)治湯火瘡
用霜後芙蓉桑葉等分隂乾為末蜜調塗敷之如濕
乾摻經驗方陳氏曰余在淳安設焦炷香爐中偶白
膠香滚起沾拈痛不可忍便成泡偶得此藥敷之痛
止
又方(出經驗良方)
用柳白皮栢皮爛研敷之乾則再敷極能定痛去火
毒更無疤痕
又方
用楊梅皮不拘多少去麄皮碨成末瓦器内熬成濃
汁以子成起如遇用時鵝毛塗患處立愈不生痂痕
又方
削生梨肉貼之能止痛易瘥
治湯火傷未成瘡者
用小麥炒黑為度研為末膩粉減半油調塗之
治火燒瘡
用炭皮為末摻上如神
雞黃油(一名至聖膏)治湯火燒
用雞子煮熟去白用黃放銀石鍋内炒乾待俱化成
油去火毒毛翎掃上即時痛止且無瘢痕入韶粉尤
佳一方夜明沙等分為末香油調敷濕乾摻一方用
生白塗絶妙一方用殼燒灰麻油調敷之
又方
以牡蠣火煅研成粉用夜明沙等分為末香油調敷
濕則乾敷
治烘方
用飛羅麵一兩鹽三錢蜜調稀稠得所敷貼甚妙不
犯火
湯火傷及治一切毒腫
用大黃朴硝等分為末新汲水調塗痛止無瘢痕及
敷腫處妙
又方
用臘月猪脂炒石灰敷之亦妙
又方
用櫸樹皮搗汁敷之
治湯火瘡
用湯退猪毛帶黑皮用麥麩炒過二味研為細末用
清油調塗
治湯火瘡
用山茶花用瓶盛貯作煉膏敷上
湯火燒不問男女老幼大小皆治
用蕎麥麵不以多少炒黃色井花水調掃攤貼如神
治湯火瘡敷方
以劉寄奴不拘多少為末先以糯米漿雞翎掃傷處
然後摻藥並不痛亦無痕大凡湯著急以醋調茶鹽
末塗之護肉不壊然後用别藥敷之妙
治湯火灼爛
用白歛栢敷之
鼠油膏治湯燙火燒瘡
用香油一觔大鼠二箇去皮腸同油内煎熱濾去滓
每用時鵝毛蘸藥搽患處
治湯向火灼成瘡
以柳皮燒灰以粉塗之一方無粉以猪脂生煎柳白
皮取汁塗之栢皮彌佳一方蜜和塗之
治人向火生火斑成瘡有汁及治火氣入瘡
用黃栢皮薄荷花末摻之即愈一方用黃栢皮為末
摻之立愈薄荷煎塗亦可
治燒燙方
用木炭搗羅為末每用不拘多少小油調如稀麵糊
用雞翎蘸藥掃患處
治湯火傷
以烏賊魚骨灰煅為末水調敷
保生救苦散治火燒或熱油燒湯火脫肌肉及諸瘡
血不止如神上此藥瘡變黑色藥力盡却變紅和也
用生寒水石不計多少為細末油調塗或乾用貼之
立效應驗方名救苦湯治刀斧及狗咬湯傷不可忍
者或用水調塗之亦可乾上痛立止與無瘡同不作
膿無分苦楚日近完復永無破傷風證
療湯火所灼未成瘡者
取煖熱灰以水和急急爾以敷之亦以灰汁洗之
又方
以苦酒和雄黃塗之
又方
以猪膏和米粉塗之日五六過良肘後同此一方既
令不痛又使速愈又無瘢痕已試有效
救急療湯火瘡無問大小秘要方(出十便良方)
取粟熬令焦黑投水中攪之良久濾取汁重煎如糊
以塗瘡上並滅瘢
又方(出聖惠方)
取黍米煮粥和雞子白敷瘡上良
療湯火爛方
取商陸根𢷬末以粉瘡上
療火油及天火瘡初出似沸子漸漸大如水泡似火燒
瘡赤色熱翕須臾浸淫漸多急速者是也方
以芸薹菜不限多少擣絞取汁芒硝大黃生鍼汞各
等分𢷬大黃末相和芒硝等以芸薹汁調如稀糊以
禿筆點藥敷瘡上乾即再點頻用極有效閻師云芸
薹冬月煮取汁洗亦可
又療卒被火燒苦劇悶絶不識人方(出十便良方)
取新煮小便飲一升及冷水和蜜飲之口噤不開者
可拗開灌之其悶瘥然後療外乃喜千金古今錄驗
崔氏小品同
又治湯火傷(出百一選方)
用紫桑椹子擣爛收之以塗傷處如藥乾入臘月水
浸之一方用桑椹子塗之一方收桑椹法以淨瓶收
之久自成水以雞翎掃敷之
又方(出德生堂)
以燒馬糞敷上即愈
又方
以黃蜀葵花乾為末井花水調敷之
又方
以冬青樹嫩頭𢷬爛取汁敷患處即愈
治火燒瘡
以白瞎莿葉潄口嚼細盫又用蝦蟇竹根搗汁刷查
盫患處取瘡口柿捍兒皮烘燥出火氣研末用
又方(出百一選方)
以乾桑葉為細末瘡乾蜜調敷濕則乾摻一方取霜
下桑葉水調敷之
又方
以榆柳皮燒灰為末入輕粉濕則乾用香油調搽效
即無痕
又方(出德生堂)
用絲瓜葉搗爛取汁塗
又方(出德生堂)
以大黃五靈脂末塗
又方
以卒被湯添火燒瘡痛爛悶不止兼令瘡不成瘢痕
又方
取大麻子如常法煮麻腐稀稠得所以敷之乾即換
之
又方(出聖惠方)
以牛膝苖𢷬取汁煎如膏以烏雞翎塗令徧即痛止
日敷三兩度瘥
又方(出聖惠方)
以桃葉及鹽和煮作湯洗之
治火燒瘡赤焮疼痛方(出聖惠方)
以臘月酒油煮麵糊一盞以青竹筒貯之每日塗於
瘡上
治火燒瘡腫痛方(出聖惠方)
取鱓魚皮燒作灰細研如麵用生油調塗瘡上並不
成瘢痕
又方(出聖惠方)
以猪毛燒灰細研和膠水調如稀糊塗經五日以來
煎椒湯洗却重更塗之即無痕
自然銅散(出聖濟總錄)治湯火瘡及一切惡瘡
自然銅密陀僧(各一兩並煅研)甘草(三兩為末)黃栢(二兩為末)
右一處研細收淨器中水調塗或乾者新水擂
煙薰迷悶欲絶
用蘿蔔嚼汁下咽即生乾者新水擂爛飲之
凡被火傷(出醫方集成)
急以火炙雖極痛強忍一時即不痛勿以冷物浥之
熱氣不出爛人筋也
薤白膏治火燒瘡(方見本門炙瘡類)
治湯火所傷(出百一選方)
用柿漆塗之更無瘢痕
治一切湯火所傷方(出本草)
初着即以女人津液塗之瘥
治湯火瘡雖膿水出皮肉潰爛者不過敷兩三次即安
(出百一選方)
蛇苺(本草音繆)
右搗爛敷之以瘥為度錢文子佃客因遺漏燒灼遍
身潰爛偶一道人傳此方用之即安更無瘢痕本草
不言治湯火燒
又方(出百一選方)
用黃瓦刮取細末濕者乾摻藥乾者麻油調塗
又方(出百一選方)
以薤白不拘多少搗爛以鵝翎敷之更無瘢痕
又方(出百一選方)
王仲杞以乾甑箄燒灰存性敷之
凝石散(出楊氏家藏方)治湯火所傷皮肉潰爛赤焮腫痛膿
水不乾或瘡痂未退肌膚急痛一應惡瘡悉能收歛
寒水石(三兩煅成粉)蛤粉(一兩)
右同研勻每用雞清入生油調稀以翎毛揾藥掃傷
處
無痕散(出楊氏家藏方)治湯火傷
臘茶(不拘多少)
右為細末用煮酒脚調敷如無煮酒脚只用好酒亦
得
神效散(出楊氏家藏方)治頭面湯潑火傷肌肉雖已平復遂
成瘢痕鬢髮不生
江茶生麵(各等分)
右研勻用生麻油調塗患處一日易之
如湯傷(出如官方)
以水花晒乾油調敷之火瘡通用又生百藥擂爛塗
又用柳白皮末藥妙
如火傷(出如官方)
用香油白水相等成膏調寒水石末塗之又用藏言
邜灰擦又黃芩末水調敷
黃栢散(出楊氏集驗方)治湯火瘡
雞子殼黃栢樹皮朴硝
右等分為末白水調塗極妙
湯傷(出東垣蘭室方)
寒水石火燒大黃油燒黃蘖(各等分)
右為末敷之
如神散(出危氏方)治湯火傷
以裏陳江茶著葉燒灰碾細羅過用生油輕粉調敷
若濕者乾摻止痛無痕陳待制桷奉道甚謹各日澡
浴偶坐櫈倒不敢以手捺地遂墜身火爐邊有傷人
傳此方用之愈
近效方(出危氏方)治湯火瘡
以山枇杷柴取皮焙乾為末生蜜雞子清調敷
療灼藥瘡及熱焱瘡(出本草)
用荆莖煮汁洗有效
治湯火瘡滅瘢
以臘日去取活&KR0146;鼠煎為膏敷之良
治火瘡(出本草)
用紅蜀葵葉搗碎敷瘡上
療湯火灼瘡(出本草)
用井内泥敷之温則易之
治湯火瘡爛(出本草)
用小麥麩醋炒貼罯
治湯火灼(出本草)
以餅爐中灰細羅過芝麻油調羽掃不得着水仍避
風
治湯火瘡(出本草)
以黃櫨煮湯洗之
治腫毒湯火瘡及風疹(出本草)
以水萍㶸之
治火瘡
以虎屎中骨為屑敷之
炙瘡(附論)
夫火艾焮毒不忍者為血俞内通臟腑也陶隠居謂炙
炳不依定俞或犯日時禁忌天地不和之氣及炙後食
毒不慎房室與夫炙數遍多皆令火毒發痛紅腫痛楚
經久不瘥
方
黃耆散治炙瘡止痛抽火毒吮膿
黃耆白芷白芨白薇當歸芍藥防
風(去蘆)甘草細辛(去苖葉各一兩)嫩桑枝(一分)垂柳枝(二兩)乳
香(研一分)鉛丹(六兩)清麻油(一觔)
右除乳香油鉛丹外細剉以油浸一宿次日煎候白
芷黃黑色綿濾去滓下鉛丹以拗篦攪候變黑色滴
水為珠子即入乳香末手攪令勻以甆合盛用薄紙
塗貼瘡日二上或膿水多易藥時用葱湯輭帛掃洗
貼膏以瘥為度
生肌膏治炙瘡久不瘥止疼痛
防風(去蘆頭)白歛赤芍藥當歸芎藭桑根
白皮杏仁(湯浸去皮并尖)木香丁香(各一兩)甘草(一兩)垂
柳枝(剉三合)亂髮(洗令淨)黃丹(五兩)麻油(一觔清者)
右除香二味𢷬羅為末餘並細剉以油浸一宿漫火
熬柳枝色黃黑綿濾去滓澄清拭擋令淨漫火熬藥
油入黃丹用拗木篦不住手攪令黃丹色稍黑取少
許滴於水内撚看得所入香末又攪令勻傾於不津
器中盛每用看炙瘡大小以紙上勻攤貼之每日三
兩度換仍煎柳枝湯洗勿令傷風
治炙瘡腫痛
用雁屎白人精相和研敷之
又方
用薤白切一觔猪脂一觔細切以苦酒浸經宿微火
煎三上三下去滓敷上
治炙瘡不瘥
用兔毛燒灰存性敷之即愈
止痛生肌解火毒方治炙瘡久不瘥
用黑豆半升水五升煮成濃汁去豆放温以綿裹指
頭欵欵洗瘡四面令極淨候瘡中膿出瘡痂自落便
摻止痛生肌散
薤白膏治炙瘡經久不瘥
薤白生地黃(拍碎三兩)梔子仁(一兩)杏仁(去皮尖一兩)胡粉
(三兩)白芷(一兩)酥(三兩)羊背膒脂(一升)
右除酥脂外細剉先以酥脂微火煎烊下薤白等藥
候白芷色赤以綿濾去滓用磁器盛下胡粉攪令勻
塗帛上貼之日三兩上以瘥為度
治炙瘡久不合
以白茅香花敷之
治鍼炙瘡發紅血不可止者
以鱧腸草敷之立已
治炙瘡不發者
以白魚作膾食之良
治炙瘡方
凡炙瘡不瘥日别炙上六七壮自瘥
黃連散治炙瘡痛不可忍
黃連(去鬚)赤小豆馬蹄(燒灰)大黃楸葉(等分)
右為散每用半錢以生麻油調塗之
當歸膏治炙痛
當歸(焙)甘草(剉)胡粉(研)羊脂(各一兩)猪脂(三兩)
右除羊猪脂粉外𢷬羅為末先熬脂令沸下藥末粉
等以拗篦攪令勻瓷盒盛取塗敷瘡上以故帛貼之
日一易以瘥為度一方無猪脂
梔子仁塗敷方治炙瘡疼不可忍
梔子仁石灰地椒黃蘖(塗蜜炙)鉛丹(各半兩)
右為散塗敷瘡上日三五上即瘥
薤白膏治炙瘡生肉止痛亦治火燒瘡
薤白當歸(各二兩)白芷(一兩)羊髓(一觔)
右㕮咀合煎以白芷色黃藥成去滓取敷之日三
治炙瘡膿不瘥
薤白(一握)胡粉石灰(各一兩)臘月猪脂(一觔)
右先煎薤白令黃去之綿裹石灰煎數沸去之次以
胡粉納膏中令勻調塗以故布貼上日三一方無石
灰
栢皮膏治炙瘡發腫火毒疼痛
栢白皮(三兩)當歸(一兩)薤白(五兩)猪脂(一觔)
右除薤白猪脂外細剉熬脂令沸下藥煎候薤白赤
黑色以綿布絞去滓瓷盒盛塗敷瘡上日三五度即
瘥一方無猪脂
甘草膏治炙瘡痛不可忍
甘草(半兩為末)乳香(少許研)蠟(少許)
右熬蠟入二藥末成稀膏貼之
止痛生肌散治炙瘡
石膏(一分燒過者)牡蠣(半兩燒過者)滑石(一分)
右為末凡用之時切護指甲勿令中風仍須洗瘡令
淨然後摻之薄薄令徧以軟錦帛繫之候肌生可用
白皮膏
栢皮膏治炙瘡久不瘥
栢樹白皮(末)伏龍肝(各四兩)猪脂(半兩鍊為油)
右用熬成膏濾去滓入甆器中每用時薄薄塗之上
以油單隔軟帛裹
治炙瘡
蠟(三兩)松脂(五兩)
右合煎紙貼之日三
治炙瘡久不瘥肉爛疼痛方
密陀僧(煆過研)白礬(飛令汁枯研)
右等分研勻先煎蓮子草汁洗瘡去痂後以藥敷之
綠雲散養炙瘡止痛
栢葉芙蓉(並重五日午時採)
右不拘多少隂乾𢷬羅為散每炙瘡黑蓋子脫了即
用井水調少許如膏藥攤楮紙上貼之養膿更無痛
楚
治炙瘡膿不瘥
白蜜(一兩)鳥賊魚骨(二枚一方作一兩)
右相和塗之
治炙瘡
取車&KR2343;脂塗上良
又方
用石灰一兩搗羅為末絹篩猪膏和令相得微火上
煎數沸以暖湯先洗瘡訖以布裹灰熨瘡上三過便
以藥貼瘡上炙之又搗薤敷
治炙瘡痛腫急方
用竈下黃土𢷬為末以水和煮令熱漬之
治針炙瘡血出不止方
以燒人屎灰敷之以蓮子汁洗瘡後敷之
又方
用死蜣蜋為末以猪脂和塗之
治炙瘡久不瘥痒痛出黃水方
用楸葉或根皮不拘多少搗羅為末敷瘡即瘥
葱白塗敷方治炙瘡血不止
用葱白一握研絞取汁塗敷瘡上日三五度
又方
以荼菜搗敷止痛易瘥
治炙瘡不瘥者
以牛屎熱灰敷之
治炙瘡久不瘥
用猯肉毛燒灰敷之又用桃膠和水銀擂研塗之
治炙瘡之中風冷腫痛方
但向火炙之瘡得熱則痛快至痛止日六七炙愈
四時貼護方治炙瘡未着痂及出膿不合者
春以柳絮夏以竹膜秋以新綿冬以兔毛
内托黃耆丸治鍼炙傷經絡流膿不止
黃耆(八兩)當歸(三兩洗)肉桂(去皮)木香乳香沉香(各一)
(兩)
右為末用菉豆粉四兩薑汁煮糊丸如梧子大每服
五十丸熱水送下不拘時
馬汗入瘡(附論)
夫諸瘡未愈而為馬汗淹漬或馬尾垢及馬屎尿及坐
馬皮韉並有毒令人身體壯熱疼痛焮腫毒氣淫溢則
嘔逆悶亂傳入腸亦能殺人
方
&KR1288;砂散治馬汗入瘡方
雄黃(研)硫黃(研)礬石(研)&KR1288;砂(研各一兩)巴豆(二十箇去皮不出油)
附子(去皮臍生用半兩)
右𢷬研為末用醋飲和丸如雞頭大將一丸分為兩
處用醋貼若瘡口合却須微撥破紅色處磨出黃水
瘥
薑黃散治馬骨刺肉方
䧺黃乾薑(各半兩)
右搗研為末調敷刺處
青皮散治驢涎馬汗入瘡方
冬瓜青皮(隂乾)
用為末貼瘡上一方挑瘡口敷之少頃即退
白礬散治馬汗入肉
雄黃白礬(各等分)
用烏梅三箇搥碎巴豆一箇合研為末以半錢用油
調敷患處
黃丹散治驢馬汗入瘡
白礬(二錢飛過)黃丹(三錢炒紫色)
右用為細末塗患處如乾油調塗
治馬汗入瘡疼痛方
用雞毛燒灰每服一錢水調服一方以酒服
治馬汗入瘡毒氣攻毒痛方
用馬鞭上手執處皮燒灰研細和猪膏塗瘡上一方
馬鞭梢燒灰用猪脂塗瘡上
治馬汗入瘡腫痛方一云人體上先有瘡因乘馬馬
汗馬毛入瘡中或為馬氣所蒸皆致腫痛煩熱入腹
則殺人
用醇酒任意飲之令醉醒必愈
治馬汗入瘡遍身毒氣攻方
用莧菜水煮熱取汁淋洗瘡上一方五月午日預採
收良
治馬汗入瘡方
用石灰赤研細以少許敷瘡上
治馬骨所刺毒氣攻人方
用大麻仁半升細研以水少許解去滓取汁每飲一
盞頻頻服
治馬骨刺肉中疼痛方
用馬齒莧細研以水少許觧去滓每服一盞更以汁
洗刺處又用小便洗之
治馬骨刺肉中成瘡痛方(出聖惠方)
用小蒜葉細搗炒煖塗上兼以湯汁淋灌瘡上良
治馬汗入瘡痛毒氣攻作膿心滿欲絶者
用燒粟檊草作灰熱煮濃淋蘸瘡於灰汁中須臾白
沫出盡即瘥白沫者是毒氣也
治馬汗入瘡腫漸甚宜急療之遲則毒深難理(出肘後方)
用川生烏頭末敷瘡口良久消黃水出立愈
治馬汗馬毛入人瘡中腫痛入腹害人(出聖惠方)
用井花水作湯浸痛處冷水亦得數飲好酒即愈又石
灰敷之
治馬汗入肉毒氣引入紅綿(出海上名方)
用烏梅和核爛搗為末以頭醋和為膏先將瘡口以
針刺破但出紫血有紅血出帛拭乾以膏敷上以帛
繫一方無醋爛嚼塗瘡上
治馬汗入瘡中及治馬嚼人作瘡有毒熱疼痛及瘡久
不瘥(出千金方)
以婦人月經血塗之
治驢涎馬汗入瘡(出傳信適用方)
用遠志去心為末以酒調塗
治馬血入瘡中(出千金方)
用服人糞子如雞子大復以糞敷瘡上
治剥死馬馬骨傷人手毒攻欲死方(出千金方)
用死馬腹中屎以塗之即瘥用馬糞乾者一物粉瘡
孔上瘡口大先以馬尿洗之大驗絞糞汁微温飲之
效
治馬毒瘡(出本草)
用堇菜搗汁洗并服之
又方(出聖惠方)
用人糞泥之又𢷬馬齒莧敷之一方乾者燒灰敷瘡
兼以馬糞汁洗瘡甚佳
治驢涎馬汗入瘡(出𫝊信適用方)
用頭垢和壁土貼之
又方(出傳信適用方)
用烏梅肉黃丹等分為末以唾調又飲淡豆豉汁一
椀
治驢涎馬汗入人肌内者(出𫝊信適用方)
用名鬃尾燒灰挑破所入汗處見血然後用麻油調
塗之
治馬汗入人瘡疼痛方(出聖惠方)
用煮豉作湯及熱漬之冷復易之
治忽驟乘騎來恐為馬汗所傷方
於衣上帶葱白一莖自無所害
治馬汗馬毛入人瘡中腫痛欲死方(出聖惠方)
用沸湯令得所浸洗之取瘥
治馬汗入瘡方(出千金方)
用驢耳中垢敷之兼治馬血入瘡效
治馬骨所傷毒氣攻人欲死方(出聖惠方)
用馬糞絞飲其汁即效兼燒末水服二錢日四五服
治馬骨所刺及馬血入人體故瘡中毒疼痛欲死者(出聖)
(惠方)
用熱灰汁更番漬之常令熱終日為之冷即易數日
乃愈若心痛而瘡腫不消者炙石熨之一方用熱桑
皮灰汁更番漬之
治馬血入瘡方
用嚼粟米肉爛塗之
治馬骨所刺及馬血入舊瘡中毒痛欲死方
用酒漬馬齒莧少少飲之
治驢涎馬汗入瘡(出傳信適用方)
用乾冬瓜燒灰淨洗瘡口搽藥在内一方用冬瓜青
皮隂乾為末敷之
治驢涎馬汗入瘡方
以馬汗蚛粟子一箇烏梅一箇嚼爛碎作十丸每一
丸用鍼挑破瘡貼之絹帛子繫
治馬汗入瘡及一切毒入腹不可療者
用葶藶子一兩炒研以水一升浸湯服取下惡血
惡核腫(附論)
夫惡核病者肉中忽有核累累如梅李核小者如豆粗
皮内瘮痛壯熱&KR0146;索惡寒是也與諸瘡根瘰&KR0659;結筋相
似其瘡根瘰&KR0659;因瘡而生是緩血毒惡核病卒然而起
有毒若不治入腹煩悶殺人盖由冬月受温風至春夏
有暴寒相摶氣結成此毒也但服五香湯主之又以小
豆末敷之亦煮洗漬時時洗消後以丹參膏塗之令核
盡消凡惡核初似被射工毒無常定處多惻惻然痛或
時不痛人不痛者便不憂不憂則救遲救遲即殺人是
以宜早防之尤忌魚雞猪牛馬驢等肉其疾初如粟米
或似麻子在肉裏而堅似皰長甚速初得多惡寒須臾
即短氣取吳茱萸五合作末水一升和之取汁頓服以
滓敷上服此汁令毒散上即不入腹也入腹則成禍矣
切慎之
方
五香散(一名五香連翹湯出聖惠方)治肉中或有惡核生腫破不
消惡肉惡脉瘰&KR0659;腫結氣
雞舌香(一兩)麝香(一分細研)薰陸香(一兩)射干紫葛(剉)川
升麻獨活桑寄生甘草(生剉)連翹(各二兩)川大
黃(三兩剉碎微炒)木香沉香(各一兩)
右為散入麝香研勻每服三錢水一中盞煎至五分
去滓入竹瀝半合更煎一二沸温服日三服
連翹散(出聖惠方)治項上惡核焮腫
連翹川升麻獨活木通(剉)木香沉香(各一)
(兩)桑寄生丁香(各半兩)川大黃(二兩剉碎微炒)
右為細散每服以清粥飲調下二錢日三服
獨活散(出聖惠方)治惡核風結腫毒四肢煩熱拘急
獨活木香射干連翹甘草(生剉)桑寄生
川升麻沉香川大黃(生用各一兩)
右為散每服四錢水一中盞煎至六分去滓入竹瀝
半合更煎一二沸放温服之日三服得快利為度
丹參膏(出肘後方)治惡核腫(方見本門惡脉類)
白歛散(出聖惠方)治惡核焮腫不消及癰疽
白歛川大黃赤石脂赤芍藥芥草黃
芩黃連(去鬚)吳茱萸(各一兩)
右為末以雞子清調如泥塗於布上貼腫處乾即易
之
黃耆散(出聖惠方)治惡核焮腫疼痛
黃耆(一兩半剉)黃芩芎藭黃連(去鬚)白芷赤芍藥
當歸(各一兩)
右為末以雞子清調如泥塗於布上貼腫處乾即易
之
貼惡核散
赤小豆猪牙皂角硝石黃藥木鱉子(各半)
(兩)
右為末雞子清調塗氣體壯實者仍服涼膈散或四
順清涼飲之類
治惡核腫結不散方(出肘後方)
吳茱萸(末一兩)小蒜(二兩)
右搗為汁敷之日三換以瘥為度
治惡核
蝸牛蟾酥
以針挑破貼之
治惡核脇黃患瘇
以針破用香油燒竹滴油在患處
又方
用火炮薑搗碎如飛鹽刺碎破揩黃水流出亦妙後
用&KR1181;麻子百粒去殼搗爛加小七香丸一握和成丸
如菉豆大分作二分服熱酒送下以利為度
治惡核腫不散
用鮮鯽魚杵敷之一方用鯉魚燒灰醋調敷之或加
天仙子米醋調勻敷患處尤佳
治結核(出本草)
用堇菜乾末和油煎成摩結核上日三度瘥
遊腫(附論)
夫遊腫之狀者青黃赤白無復定色遊於皮膚之間肉
上微光是也
方
欝金散(出聖惠方)治遊腫攻頭面焮腫赤熱疼痛
鬱金甜葶藶川芒硝川大黃(生各半兩)赤小豆
(一合)伏龍肝(二兩)
右為末以生雞子白并蜜少許調令稀稠得所塗之
乾即更塗
治赤白遊腫方(出聖惠方)
蕓薹子(半合)米醋(一雞子殼)鹽(一錢)
右搗爛如泥煮依腫大小塗紙上貼之如走即隨處
貼之不過三兩上
又方(出聖惠方)
川大黃(一兩生用)䜴(一合)紫檀香(一兩)
右為細末以醋和敷之乾即再敷
治青白赤遊腫微痛方(出聖惠方)
川大黃(二兩生)蒲黃(二兩)伏龍肝(二兩)
右為細散水和如泥薄敷之乾即再塗
治遊腫赤者方
川大黃(二兩)慎火草(五兩)
右合搗塗之乾即再和
又方(出聖惠方)
用紫檀香二兩為末水調塗之
治遊腫流徧身赤色入腹即死方
用生猪肉敷上數數換之其肉百鳥不食食自死惡
甚也
治白遊腫方(出聖惠方)
用生羊脂塗之
治遊腫方(出本草)
用甆塸中裏白灰醋磨敷之甆器物初燒時相隔皆
以灰為泥然後燒之塸甆也但看裏有即收之
赤遊腫若徧身入心腹即殺人(出百一選方)
以竈下黃土為末油調塗勿令乾
治赤遊腫若徧身入腹即殺人(出百一選方)
以白豆末水和塗若入腹及隂者以護湯火草取汁
一盞服乾即末之水調服出邵州偏急方馬敏叔親
曾為其子用甚妙所用白豆者
治遊風腫赤頳熱者(出本草)
以慎火草根耳為末水調掃患處
治遊腫(出本草)
以紅藍花苖生搗碎敷之
治赤白遊腫(出本草)
以豉蟲搗敷之
惡肉(附論)
夫惡肉者身裏忽有肉如小豆突出細長及如牛馬乳
亦如雞冠之狀不痒不痛久不治長不已由春冬被惡
風所傷風入肌内結淤血積而生也
方
漏盧散(一名漏盧湯出聖惠方)治惡肉
漏盧白歛黃芩白薇枳實(麩炒微黃)川升麻
甘草(生剉)赤芍藥川大黃(剉微炒)麻黃(去根節各半兩)
右為散每服三錢水一中盞煎至五分去滓不計時
候温服
大黃膏(出聖惠方)治惡肉久不瘥
川大黃(生用)附子(去皮臍生)芎藭雄黃(細研)真珠末(各一兩)
黃芩白歛䕡茹(另研為末)白礬(燒汁盡細研各二兩)
右大黃等五味並剉先以猪脂一觔半煎十餘沸濾
去滓納雄黃真珠䕡茹白礬攪令勻塗於惡肉上
蝕惡肉散(出聖惠方)
硫黃馬齒莧白礬(燒令汁盡)䕡茹丹參(各半兩)
右為細散塗敷惡肉上
治惡肉不瘥方(出聖惠方)
䕡茹末(半兩)白礬(三分燒令汁盡)雄黃(三分細研)
右同研為細散敷肉上
治瘡中惡肉出方(出聖惠方)
用生烏梅二十七枚燒灰為末敷瘡中惡肉上
惡脉(附論)
夫惡脉之病其狀赤絡忽起巃嵸而聚若死蚯蚓之狀
又若水在脉中長短隨絡脉所生得之春冬惡風入於
經脉瘀結而成是疾久不治則結脉變為瘻病宜服五
香連翹湯及所&KR0659;等治之刺去其血仍敷丹參膏亦用
白雞屎塗之
方
五香連翹湯(出肘後方)治惡脉宜服此湯及敷丹參膏服
五香湯敷小豆則瘥(方見本門惡核腫類五香散)
木香湯(出聖惠方)治惡脉腫毒
木香吳茱萸(湯浸微炒)升麻薰陸香雞舌香
雄黃甘草(炙)鱉甲(醋浸炙去裙欄)射干(各半兩一方用鳥利牛根半兩)
右麄搗篩每服五錢鹽水二盞煎至一盞去滓空心
温服日晚再服一方以水三升煎二升去滓用故帛
三五重浸湯中更互搨腫上不計遍數亦可
丹參膏(出千金方)治惡肉惡核瘰&KR0659;風結諸腫云此膏亦
可服
丹參蒴藋(各二兩)秦芃獨活烏頭白芨
牛膝菊花防風(各一兩一作防己)茵草葉蜀椒
躑躅花(各半兩)
右十二味切以苦酒二升漬之一宿以猪膏四升俱
煎令酒竭勿過焦去滓以塗諸疾上日五度塗故帛
上貼之此膏亦服得大行即須少少服
五香湯加茱萸犀角湯(出聖濟總錄)治惡脉腫毒氣攻脉
中卒腫痛結作核或似癰癤而非時使人頭痛寒熱
氣急數日不除
木香藿香葉沉香薰陸香雞舌香吳
茱萸(湯浸洗微炒)犀用(鎊各一兩)
右麄搗篩每服五錢鹽水二盞煎至一盞去滓空心
温服日晚再服其滓熱搨腫上冷即易之
升麻湯(出聖濟總錄)治惡脉毒腫
升麻(一兩)烏梅肉(二兩)梔子仁(十二枚)
右麄搗篩每服五錢鹽水二盞煎至一盞去滓空心
温服日晩再服餘滓熱搨患上
五香湯治惡脉病(方見本門熱腫類)
黃耆散(出聖濟總錄)治惡脉毒腫
以黃耆四兩細剉搗羅為散水調敷日三五度
又方(出聖濟總錄)
以漆頭䕡茹二兩為細散水調敷上日三五度
結陽(附論)
内經謂結陽者腫四肢夫熱勝則腫而四肢為諸陽之
本陽結於外不得行於隂則熱菀於四肢故其證為腫
况邪在六腑陽脉不能和隂則氣留之以其氣畱故腫
也
方
白鮮皮散(出聖濟總錄)治氣菀四肢腫實不散令人氣壅
(方見本門熱瘡類白鮮皮散)
犀角湯(一名犀角歛)治結陽四肢腫滿熱菀不散或毒攻
注大便閉澁(方見本門風腫類)
防己丸治四肢腫熱氣脉壅滯(方見本門熱腫類)
升麻湯(出聖濟總錄)治熱毒流於四肢腫痛不消
升麻大黃(剉如半粟大醋炒紫色各二兩)前胡(去蘆頭)梔子仁
射干(去毛炙各一兩半)黃芩(去黑心)犀角(鎊屑一兩)豉(炒半兩)羚羊
角(鎊屑半兩)
右麄搗篩每服三錢鹽水一盞半煎一盞去滓食後
温服日三
木香丸(出聖濟總錄)治結陽氣壅四肢腫熱大小便閉澁
木香芎藭羌活(去蘆頭)桂(去麄皮各二兩)㯽榔(煨)大黃
(剉如半粟大醋炒紫色)郁李仁(湯浸去皮研如膏各四兩)
右先以六味為末入郁李仁再研勻鍊蜜和丸梧桐
子大每二十或三十丸生薑湯下空腸臨卧各一服
普濟方卷二百七十七
