普濟方卷一百六十七明周王朱橚撰
痰飲門
痰逆不下食(附論)
夫痰逆不下食者由胷膈壅滯津液不通痰水結聚不
能消散流行於脾脾性惡濕得水則脹滿心胷不利多
痰而逆故令不下食也
方
黃耆散(出聖惠方)治痰止逆和胃思食調利五臟
黃耆(一兩剉)半夏(半兩湯浸七次去滑)人參(三分去蘆)
(頭)桂心(半兩)陳橘皮(三分湯浸去白穰焙)
赤茯苓(三分)白术(三分)甘草(三分)枳殼(三分麩炒)
(微黃去穰)芎藭(半兩)訶梨勒皮(三分)
右為散每服四錢以水一中盞入生薑半分棗三枚
煎至六分去滓不計時候熱服
枇杷葉散(出聖惠方)治痰逆温胃口思飲食
青橘皮(半兩湯浸去白穰焙)草豆䓻(半兩去皮)前胡(一兩去蘆)
(頭)枇杷葉(一兩拭去毛炙令微黃)半夏(一兩湯洗)
(七遍去滑)人參(三分去蘆頭)赤茯苓(一兩)大腹皮(半兩)
(剉)白术(一兩)厚朴(一兩去麤皮塗生薑汁炙令香熟)
右為散每服四錢以水一中盞入生薑半分煎至六
分去滓不計時候熱服
丁香散(出聖惠方)治痰積心胷氣噎嘔逆飲不下
丁香(一兩)陳橘皮(一兩湯浸去白穰焙)赤茯苓(一兩)
半夏(半兩湯洗七遍去滑)人參(三分去蘆頭)鷄蘇(三分)
麥門冬(三分去心)甘草(一分炙微赤剉)
右為散每服四錢以水一中盞加薑半分煎至六分
去滓不拘時温服
木瓜散(出聖惠方)治痰逆不思飲食化涎益脾胃
乾木瓜(一兩)高良薑(半兩剉)陳橘皮(半兩湯浸去白穰焙)
桂心(半兩)訶梨勒皮(半兩)沉香(半兩)厚朴(半兩去麤)
(皮塗生薑汁炙令香熟)甘草(一分炙微赤剉)半夏(半兩湯洗七遍去滑)
右為散每服三錢以水一中盞入生薑半分棗二枚
煎六分不計時候熱服
療心胷中痰積氣噎嘔逆食不下
柴胡(六分)橘皮(六分)茯苓(十分)人參(八分)
麥門冬(八分去心)鷄蘇(八分)生薑(四分)檳榔仁(四分)
(末湯成下)
右切以水八升煮取二升五合濾去滓分温三服時
相去如人行七八里進一服未瘥三日更服一劑以
利為度忌酢物生冷油膩粘食
檳榔散(出聖惠方)治胷中痰壅嘔逆不納飲食四肢少力
腹内小鳴
檳榔(三分)半夏(一兩湯洗七遍去滑)赤茯苓(一兩)
白术(二兩)青橘皮(半兩去白穰湯浸焙)草豆䓻(半兩)
(去皮)前胡(一兩去蘆頭)杏仁(二分湯浸去皮尖雙仁麩炒微黃)
右為散每服四錢以水一中盞入生薑半分煎至六
分去滓不計時候温服
治痰逆不能下食調和胷膈宜服此方(出聖惠方)
前胡(一兩去蘆頭)半夏(半兩湯洗七遍去滑)木香(三分)
赤茯苓(三分)白术(一兩)陳橘皮(半兩湯洗去白穰焙)
厚朴(三分去麤皮塗生薑汁令香熟)
右為散每服四錢水一中盞入生薑半分煎七分去
滓不計時候温服
治痰逆暖胃口思飲食宜服此方(出聖惠方)
白礬(一兩燒灰)半夏(半兩湯浸七遍去滑)乾薑(半兩炮製)
(剉)
右為末以生薑汁煮麫糊為丸如桐子大每服不計
時候以薑棗湯下二十丸
木香丸(一名消痰丸出聖惠方)治痰逆暖脾胃令思飲食(方見本門)
(痰癖類)
三聖散(出儒門事親)
防風(三兩去蘆)藜蘆(去苗心加減用之或一兩或半兩或八分)瓜蔕(三兩揀淨)
(研碎以紙捲定連紙剉細去紙用粗羅羅過另放末將渣炒微黃次入末一處同炒黃用)
右為麤末每服約半兩以虀汁三茶盞用二盞煎三
五沸去虀汁另入一盞煎至三沸却將原二盞一處
熬沸去渣澄清放温徐徐下之不必盡劑以吐為度
半夏碁子(出十便良方)治久疾温冷不下食嘔吐不止停
飲在胃中
右以半夏五兩洗搗羅為末取二錢以白麫一兩水
和搜切如碁子水煮麫熟為度生薑醋調和食之
稀涎散(出儒門事親)
豬牙皂角(不虫蛀者去皮弦秤一兩炙用)碌礬(二兩)晉礬(半兩)
藜蘆(半兩)
右為末每服半錢或一二錢斡開牙關漿調下灌之
治痰壅嘔吐逆心胷滿悶不下飲食(出本草)
用厚朴一兩塗生薑汁炙令黃為末非時粥飲調下
二錢匕
療胷中多痰頭痛不飲食(出本草)
右用礬石一兩以水二升煮取一升内蜜半合頓服
須臾吐出涎痰如未吐當飲少熱湯即吐一方治痰
涎用白礬
痰飲食不消(附論)
療源夫痰水者結聚在於胷腑膀胱之間久而不散流
行於脾胃惡濕得水則脹脹則不能消食也或令腹裏
虚滿或水谷不消化或嘔逆皆其候也
方
御愛紫宸湯(出德生堂)解宿酒嘔噦惡心睡不進飲食
良薑(二兩)丁香(二兩)甘草(二兩)陳皮(二兩)
藿香(一兩)官桂(一兩)茯苓(一兩)檀香(一兩)
木香(半兩)砂仁(一兩)葛花(一兩)乾葛(一兩)
右㕮咀每服四錢水一盞半煎至八分去滓不拘時
候服
高良薑散(出聖惠方)治痰飲破冷氣化宿食
高良薑(三分剉)肉桂(一兩去皺皮)厚朴(一兩去麤皮塗生薑汁製)
白术(一兩)陳橘皮(三分湯浸去白穰焙)木香(三分)
赤茯苓(一兩)訶梨勒皮(一兩)大腹皮(三分剉)人參(一兩去蘆)
(頭)草豆䓻(半兩去皮)甘草(半兩炙微赤剉)
右為散每服五錢水一盞入生薑半分煎至五分去
滓不拘時候温服
白术散(出聖惠方)治氣膈痰飲兩肋下痛食不消化
白术(一兩)柴胡(一兩去苗)赤芍藥(三分)檳榔(一兩)
陳橘皮(三分湯浸去白穰焙)厚朴(一兩去麤皮塗生薑汁炙令香熟)
桔梗(一兩去蘆頭)訶梨勒皮(三分)桂心(半兩)甘草(一分炙微)
(赤剉)
右為散末每服五錢以水一盞入生薑半分棗三枚
煎至五分去滓不計時候温服
枳實散(出聖惠方)治胷中痰飲冷熱不調食不消化體重
多卧
枳實(二兩麩炒微黃)附子(一兩炮製去皮臍)紫蘇莖葉
(三分)白术(一兩)人參(三分去蘆頭)川大黃(三分)
(剉碎微炒)大腹皮(三分剉)麥門冬(三分去心)半夏(三分湯浸)
(七次去滑)甘草(一分炙微赤剉)吳茱萸(一分湯浸七遍焙乾微炒)
右為散每服五錢以水一大盞入生薑半分棗三枚
煎至五分去滓不拘時候温服
訶梨勒皮丸(出聖惠方)治痰飲心胷積滯氣不宣通飲食
不消
訶梨勒皮(一兩)神麴(三分炒微黃)前胡(一兩去蘆頭)枳殼(三分麩炒)
(微黃去穰)桂心(一兩)白术(一兩)人參(三分去蘆)
(頭)檳榔(一兩)木香(一兩)川大黃(一兩)
(剉碎微炒)
右為末煉蜜和丸搗三二百杵丸如梧桐子大每服
不計時候以生薑橘皮湯下三十丸
前胡丸(出聖惠方)療心頭痰積宿食水嘔逆不下食
前胡(五分)白术(五分)甘草(五分炙)旋蕧花(三分)
豆䓻仁(三分)人參(六分)麥門冬(六分去心)枳實(四分炙)
大黃(四分)
右搗篩蜜和為丸如梧桐子大空心酒下二十丸漸
加至三十丸日再服不甚利忌桃李雀肉海藻菘菜
熱麫炙肉魚蒜粘食生冷等物或用生薑荆芥湯下
亦可
前胡散(出聖惠方)治脾胃虚冷痰飲結聚飲食不消
前胡(一兩去蘆頭)丁香(三分)陳橘皮(一兩湯浸去白穰焙)
大腹皮(一兩剉)枇杷葉(三分拭去毛炙微黃)草豆䓻(一兩)
(煨去皮)半夏(三分湯洗七遍去滑)甘草(半兩炙微)
(赤剉)乾薑(半兩炮製剉)
右為散每服五錢以水一大盞入生薑半分煎至五
分去滓不拘時候温服
半夏散(出聖惠方)治痰飲積聚食不化
半夏(一兩湯浸七次去滑)赤茯苓(一兩)訶梨勒皮
(一兩)紫蘇莖葉(一兩)陳橘皮(一兩湯浸去白穰)
附子(一兩炮製去皮臍)枳實(半兩麩炒微黃)皂角(一挺去皮)
(塗酥炙令焦黃去子)甘草(半兩炙微赤剉)
右為散每服五錢以水一大盞入生薑半分煎五分
去滓不計時服
人參散(出聖惠方)治胷中積聚痰飲時有嘔逆胃氣不和
食不消化
人參(一兩去蘆頭)半夏(一兩湯洗七遍去滑)陳橘皮(一兩)
(湯洗去白穰焙)
右為散每服五錢以水一大盞入生薑半分煎至五
分去滓不計時候温服
療胷膈痰飲食噉經時則併吐出食皆不消其人初空
腹一兩日驟食還服吐之極不便此由痰飲聚下絶
不通服此丸宣通下氣
吳茱萸(二兩)白术(二兩)澤瀉(二兩)芍藥(二兩)
漢防己(二兩)赤茯苓(二兩)川大黃(二兩)
右搗篩蜜和丸如梧桐子大每服二十五丸忌桃李
仁雀肉酢物
治胷多有痰頭痛不欲食及飲酒瘀阻作痰方(肘後方)
右用桂四兩甘草二兩附子一枚炮水六升煮取二升分
為三服暖胃
暖胃除痰進食消食方(護命方)
木香(一分)肉豆䓻(二箇去皮)半夏(半兩去臍孔薑汁浸熬令黃色為末)
右為末以蒸餅丸如芥子大酒食後以津液下五丸
至十丸
赤茯苓散治痰飲乾嘔食不消化及脾胃胷膈(方見本門)
(留飲類一名赤茯苓湯)
治痰飲飲食不消化乾嘔
人參(一兩)旋蕧花(一兩)橘皮(一兩)細辛(一兩)
澤瀉(二兩)白术(二兩)杏仁(二兩)枳實(二兩)
茯苓(三兩)柴胡(三兩)生薑(三兩)半夏(三兩)
芍藥(三兩)
右㕮咀以水九升煮取二升七合分三服日三
驅痰飲子治痰飲神效如人頭痛背痛飲食嘔惡皆
痰飲之證
天南星(一兩切作十片湯浸七次)半夏(一兩湯洗七次)青皮(一兩去白)
陳皮(一兩去白)赤茯苓草菓子(去殼秤切碎)
右六味㕮咀每服二錢水一鍾生薑七片棗子一枚
煎七分通口服不拘時候如飲酒先服一服酒後再
一服或以次日夜醒又一服永無痰飲
膈痰結寔(附論)
夫膈痰者氣不降津液痞澀水飲之氣聚於隔上久而
隔食故令氣道奔迫痞滿短氣不能卧甚者頭目旋暈
常欲嘔吐是也(聖惠方論云夫痰結實者由痰水積聚於胷腑間冷氣相摶結實不消故令心)
(腹痞滿氣息不利頭眩目暗常欲嘔逆故言痰結實也)
方
百合湯治痰飲上焦有熱壅塞不利
百合(兩半)枳殼(兩半去穰麩炒)麻黃(兩半去根節)天雄(兩半炮去)
(皮臍)欵冬花(兩半)昆布(兩半洗去醎)貝母(一兩去心)
當歸(一兩切焙)五味子(一兩)紫苑(一兩去苖土)白石脂(一兩)
黃連(一兩去鬚)黃芩(半兩去黑心)桂(半兩去麤皮)旋蕧花(半兩)
(焙)
右為㕮咀如麻豆大每服五錢水一盞半入生薑三
片同煎至八分去滓温服
茈胡地骨皮湯治膈痰結實氣不升降
茈胡(去苗)地骨皮赤茯苓(去黑皮)芎藭
大黃葛根(剉)芍藥茵陳蒿
甘草當歸(切焙)升麻(各等分如心燥加麥門冬一兩)
右搗篩每服三錢水一盞半食後臨卧服去滓
金箔丸治膈痰結實咽喉不利欬𠻳喘急
龍腦(半兩研)珍珠(半兩研末)金箔(十五片研)牛黃(半兩研)
麝香(半兩研)馬牙硝(半兩研)蓬砂(半兩)丹砂(一兩研)
甘草末(二兩)
右合研令勻煉蜜和丸如鷄頭大每服一丸食後温
薄荷湯或人參湯嚼下
前胡散治胷中宿食痰結食飲減少或發寒熱卧欲
起
前胡(一兩去蘆頭)旋蕧花(半兩)桂心(半兩)人參(一兩去蘆)
(頭)川大黃(一兩剉碎微炒)甘草(半兩炙微)
(赤剉)半夏(一兩湯浸七遍去滑)檳榔(一兩)
杏仁(半兩湯浸去皮尖雙仁麩炒微黃)
右為散每服五錢水一大盞入生薑半分煎五分去
滓不計時温服
八珍丸治膈痰結實胷不利喘𠻳嘔逆
丹砂(半兩研)犀角(二錢鎊)羚羊角(二錢鎊)牛黃(二錢研)
茯神(二錢去本搗末)龍腦(二錢)天南星(一錢牛膽内製隂乾)
蓬砂(一錢研)
右合研令勻煉蜜和丸如鷄頭實大每服一丸食後
人參荆芥湯嚼下
丹砂丸治膈痰結實頭旋惡心肢節疼痛
丹砂(半兩研)半夏(一兩湯浸七遍焙)天南星(一兩)
(炮)蝎稍(一兩炒)白附子(一兩炮)白殭蠶(一兩)
(炒)蓬砂(一錢研)牛黃(一錢研)
右為末合研令勻麫糊和丸如梧桐子大每服五七
丸食後荆芥湯下
銀粉丸治膈痰結實滿悶喘逆
粉霜(半兩)鉛白霜(半兩)白礬(半兩熬令汁枯)水銀(半兩)
鉛(半兩與水銀結炒)天南星(一兩半炮)半夏(一兩湯洗七遍去滑)
丹砂(一兩研)
右各研為末合研令勻麫糊和丸如梧桐子大每服
三丸食後薄荷湯下小兒丸如麻子大
犀角湯治膈痰結實頭目昏暈不思飲食
犀角(一分鎊)人參(一分)黃芩(一分去黑心)茈胡(一分去苗)
甘草(半分炙)白茯苓(半兩去黑皮)麥門冬(半兩)
(去心焙)升麻(半兩)
右細剉每服半兩水二盞煎至八分去滓食後服
木香丸(一名香橘丸)治膈痰結實胷膈不利頭目昏眩不
思飲食
木香(一分)牽牛子(一兩炒)半夏(一兩湯洗七次焙)
白礬(一兩熬令汁枯)檳榔(半兩)青橘皮(半兩湯浸去白入鹽炒)
右為細末煮棗肉和丸如梧桐子大每服二三十丸
食後生薑湯下
治痰膈食心胷壅滯常欲嘔逆不能下食宜服此藥(出聖)
(惠方)
半夏(一兩湯浸七遍去滑)郁李仁(一兩湯浸去皮微炒)
旋蕧花(半兩)前胡(一兩去蘆頭)桔梗(半兩去蘆頭)枳殼(半兩麩炒)
(微黃去穰)
右為散每服三錢以水一大盞入生薑半分煎至六
分去滓不拘時候温服
四味半夏丸治痰膈結實寬利胷膈
半夏(四兩生用)白礬(三兩生用)粉霜(半兩研)牽牛子(三兩)
(生搗取粉)
右各搗研為末合研令勻生薑自然汁煮麫糊為丸
如梧桐子大以丹砂為衣每服七丸至十丸食後臨
睡温水下
龍腦丸治膈痰結實咽喉不利
龍腦(三錢研)丹砂(一兩研)白礬(半兩熬令汁枯)半夏(三兩湯洗)
(七次去滑隂乾為末)
右各研令勻生薑自然汁煮麫糊和丸如豌豆大每
服十五丸食後臨卧温水下
半夏丸(出聖惠方)治痰隔食不消見食欲嘔
半夏(二兩湯洗七次去滑)乾薑(一兩炮製剉)白礬(一兩燒令)
(汁盡)草豆䓻(一兩去皮)
右為末生薑汁煮麫糊為丸如梧桐子大每服不計
時候以薑棗湯下十丸日三服
吐痰丸(一名撩隔散)治痰實寒熱發渴心胷滿悶(方見本門痰飲)
(類)
半夏丸(出十便良方)治膈痰結實胷中痞悶欬嗽喘急
半夏(五錢湯洗七次焙)生薑(五錢切焙)皂角(五枚去皮)
(子搥碎水一升煮焙)
右為末入生薑汁煉蜜和丸如桐子大每服二十丸
食後泡皂角子湯下
治痰實胷中結聚不散此方(一名半夏湯出聖惠方)
半夏(五兩)皂角(五挺搥碎去皮)
右同大□子内用水煮一日去皂角取半夏曬乾搗
細羅為散每服一錢以水一中盞入生薑半分葱白
七寸煎至六分去滓不拘時候温服
五膈丸(出肘後方)膈中之病名曰膏肓湯丸徑過針灸不
及所以作丸含之令氣勢得相患染此疾有十許方
率皆相類此丸最勝他方用藥雖多不合五膈之名謂憂
膈氣恚膈寒膈其病各有診别在大方中又有七氣
方大抵於此大同小别耳
右以麥門冬十分去心甘草十分炙椒遠志附子炮
乾薑人參桂細辛各六分搗篩以上好蜜為丸如彈
子大以一丸含稍嚥其汁日三丸服之治短氣心胷
滿悶心下堅冷氣也
又方(出聖惠方)治痰實胷中結聚不散
皂角(三十挺不蛀者去黑皮搥碎)
右以水五升浸一宿揉取汁去滓於鍋内微火熬令
可丸即丸如桐子大每於食後以鹽漿水下十丸
又方(出聖惠方)
密陀僧(一兩)
右用醋一盞水一中盞煎令醋水俱盡候乾細研為
散每服一錢以水二小盞煎至一盞不計時候和滓
温服如人行一二里當吐出痰涎為效
鶴頂丹治大人小兒風壅痰寔咽膈不利口乾煩渴
睡卧不安及中暑頭痛燥渴不解
麝香(二兩半研)寒水石(一百一十兩粉)硃砂(一百兩研)
(飛)牙硝(一百二十五兩枯研)甘草(三十五兩)
(炒為末)
右合研勻煉蜜搜和每一兩二錢作十丸大人温生
薑水化下一丸如治中暑入生龍腦少許同研細辛
水化下小兒一丸分四服更量大小加減又治小兒
臟腑積熱神不寧夜卧狂呌口舌生瘡用薄荷自然
汁化下並食後服
治氣不順停痰上攻頭痛(出澹寮方)
二陳湯(氣實脉盛者温膽湯)加沉香木香
天南星(生各少許)
右加薑五片煎熱服
治一切痰實上膈不利大便秘熱(出護命方)
皂角(半兩去皮以酥炙)旋蕧花(一兩)大黃(一兩)
杏仁(一兩)
右為細末煉蜜丸如梧桐子大食後熱水下二十丸
丁香半夏湯(出楊氏家藏方)平胃益氣寬膈化痰治嘔逆惡
心
半夏麴(二兩炒黃)白术(二兩)人參(二兩去蘆頭)甘草(一兩微炙)
白檀香(一兩)生薑(一兩去皮切片焙秤)薑黃(半兩)
丁香(半兩)
右件為細末每服二錢沸湯點下
逍遥丸(出御藥院方)治膈實氣痞痰實喘促
半夏(二兩湯洗七次焙)枳實(一兩麩炒)檳榔(一兩)
赤茯苓(一兩去皮)
右件四味為細末薑汁糊為丸如豌豆大每服二三
十丸食後生薑湯下
利膈解痰實(出本草)
以前胡用薑汁漬搗服之
開胷膈痰實結氣不并下焦冷氣不能下食(出本草)
以乾橘皮一斤搗為末蜜為丸每食前酒下三十丸
治痰飲上膈熱(出本草)
取離鬲草生絞汁服一合當吐出胷膈間宿物
下膈疎痰止吐(出本草)
以濟水服之(濟水出東阿)
治膈痰吞酸(出本草)
以皂角炮核取中黃心嚼餌下
熱痰(附論)
夫熱痰者由氣道壅塞津液不通或飲漿水結聚而陰
陽痞隔上焦生熱熱氣與痰水相摶聚而不散也若身
體虚熱逆害飲食咽喉乾燥或塞或壅頭目昏重欬唾
稠濁面目熱赤是其證也
方
鵝梨煎丸治熱痰凉心肺利胷膈解熱毒補元益氣
大鵝梨(二十枚去皮核用淨布絞取汁)皂莢(不蛀十挺去黑皮用漿水二升揉取)
(濃汁)生地黃(半斤研淨布絞取汁)生薄荷(半斤)
(研取汁)蜜(半斤已上五味同於銀石器中慢火熬成膏入諸藥)
人參(三兩)白茯苓(三兩去黑皮)白蒺藜(三兩)
牛膝(三兩酒浸一宿切焙)肉蓯蓉(三兩酒浸一宿切焙)
羌活(三兩去蘆焙)山芋(三兩)檳榔(二兩煨剉)半夏(一兩湯浸)
(七次焙乾)甘草(半兩炙剉)木香(一兩)防風(一兩去义)
白术(一兩)桔梗(一兩剉炒)青橘皮(一兩去白焙)
右除五味為膏外餘搗羅為末入膏拌和杵令硬輭
得所丸如梧桐子大每服十五丸至二十丸荆芥湯
下食後服日三服
麝香丹砂丸治痰咽胸膈不利頭目昏痛
麝香(一分研)丹砂(一兩研)麥門冬(三分去心焙)
龍腦(一錢研)木香(半兩)丁香(半兩)犀角(半兩末)
甘草(半兩)人參(半兩)藿香(半兩去梗)天南星(半兩)
(牛膽製者)防風(半兩去义)黃耆(半兩剉)
右為末拌勻煉蜜和丸如雞頭實大每服一丸嚼破
以荆芥湯下候臨卧服
木蘭湯主熱痰飲氣兩肋滿悶不能食者
木蘭(三分)枳實(三分)黃芩(三分)白术(三分)
漏蘆根(四兩)白蘞(四兩)升麻(四兩)芍藥(四兩)
桔梗(四兩)生薑(四兩)大黃(四兩)
右以水八升煮取二升六合分三服如人行三四里
進一服忌桃李豬肉一方有玄參二兩
旋蕧花散(出聖惠方)治心胷痰熱頭目旋痛飲食不下
旋蕧花(半兩)石膏(二兩細研入)枳殼(二兩麩炒微黃去穰)
赤茯苓(一兩)人參(一兩去蘆頭)麥門冬(一兩去心)黃芩(三分)
柴胡(一兩去苗)犀角屑(三分)甘草(半兩炙微赤剉)防風(三分去蘆)
(頭)
右為散每服五錢以水一大盞入生薑半分煎至五
分去滓食後良久温服
枳殼丸(出聖惠方)治痰熱心膈煩滿頭痛目旋暈不納食
枳殼(三分麩炒微黃去穰)石膏(三兩細研水飛)牛旁子(半兩)
(微炒)前胡(一兩去蘆頭)川大黃(三分剉碎微炒)
甘草(半兩炙微赤剉)半夏(一兩湯洗七次去滑)防風(半兩去蘆)
羚羊角屑(三分)杏仁(湯浸去皮尖雙仁麩炒微黃)
右為末煉蜜為丸搗三二百杵丸如梧桐子大每於
食後良久煎竹葉湯下三十丸
茅根散(出聖惠方)治心肺壅熱胷膈煩悶痰逆不能下食
茅根(二兩剉)子芩(一兩)枇杷葉(三片拭去毛灸微黃)
赤茯苓(一兩)陳橘皮(半兩湯浸去白穰)甘草(半兩炙微)
(赤剉)麥門冬(一兩去心)雞蘇(一兩)人參(半兩去蘆)
半夏(半兩湯洗七遍去滑)
右為散每服五錢以水一大盞入生薑半分竹葉二十
七片煎至五分去滓食後良久温服
犀角散(出聖惠方)治上焦壅滯痰熱心煩不欲食
犀角屑(三分)前胡(一兩去蘆頭)麥門冬(一兩去心)川升麻(三分)
黃耆(三分剉)半夏(三分湯洗七遍去滑)甘草(半兩生)
桑白皮(三分剉)
右為散每服五錢以水一大盞入生薑半分煎至五
分去滓食後良久温服
參黃湯治熱痰導壅氣潤腸胃
大黃(三兩煨剉)人參(二兩)枳殼(二兩湯浸去穰麩炒)
檳榔(二兩煨剉)焰硝(一兩研)半夏(一兩半湯浸去滑炒黃)
甘草(半兩炙剉)黃芩(三分去黑心)
右麤搗篩每服二錢以水一大盞入生薑半分同煎
至七分去滓食後臨卧温服
麥門冬散(出聖惠方)治熱痰胷膈壅滯口乾煩渴不思飲
食
麥門冬(一兩去心)枇杷葉(三分拭去毛炙微黃)石膏(一兩)
川升麻(三分)子芩(三分)甘草(一分炙微赤剉)赤茯苓(三分)
枳殼(三分麩炒微黃去穰)
右為散每服五錢以水一大盞入竹葉二十片生薑
半分煎至五分去滓食後良久服
治上焦痰熱頭目旋暈心神煩躁不下飲食宜服此方
(出聖惠方)
犀角屑(三分)苦參(一兩搗)旋蕧花(半兩)前胡(一兩去蘆)
(頭)麥門冬(一兩去心)甘草(一兩炙微赤剉)枇杷葉(半兩)
(拭去毛炙微黃)枳殼(三分麩炒微黃去穰)
右為末每服三錢以水一中盞煎至六分去滓每於
食後良久温服
白雪丸(出御藥院方)治痰實胸膈嘈逆及頭目昏眩困倦
心腹脹滿
白附子(二兩生)天南星(二兩炮)半夏(二兩洗炒)滑石(三錢半研)
石膏(三錢半研)龍腦(三錢半)麝香(三錢半)
右為末稀麫糊為丸如菉豆大每服三十丸薑臘茶
或薄荷茶下每遇頭目昏困精神懵冒胷中痰逆憒
憒如中酒則服此藥良久間如搴去重障豁然清爽
頓覺夷暢食後服為佳
麥門冬湯治胷間熱痰不思食
麥門冬(一兩去心焙)葛根(一兩)人參(一兩)
前胡(一兩去蘆頭)犀角(一兩鎊)桔梗(半兩)蘆根(一兩)
右剉如麻豆大令勻每服五錢水一盞半煎至八分
去滓酒服
柴胡飲子(出經驗良方)治痰熱頭疼手足煩熱榮衞不調肢
節倦怠身體疼痛嗜卧少力飲食無味兼治五飲消
痰癖利膈除煩悶
柴胡(八兩)半夏(二兩湯洗)白术(二兩)人參(三兩)
甘草(三兩)黃芩(三兩炒)麥門冬(三兩去心)
右剉如麻豆大每服五錢水一盞半入生薑五片棗
一枚同煎八分去滓温服不拘時候
犀角丸治熱痰噎悶乾嘔頭目疼昏如醉
犀角(半兩鎊)半夏(二兩漿水煮透)天南星(二兩黃牛膽内浸三宿焙)
丹砂(半兩研)白礬(半兩熬令汁枯)人參(半兩)大黃(半兩用醋)
(煮一時火焙乾秤)
右為末用大肥皂角十五挺揉水二碗慢火熬成膏
入前藥為丸如梧桐子大每服二十丸食後生薑薄
荷湯下
化涎散治熱痰利胷膈止煩渴
凝水石(一兩炭火煆)鉛白霜(一兩)馬牙硝(一錢)
雄黃(一錢研)白礬(一兩熬令汁枯)甘草(一兩微炒)
右搗研為末散别入龍腦少許更研勻每服一錢蜜
水調下小兒風熱涎用砂糖水調下半錢此藥大凉
不得多服
丹砂銀箔丸治苦痰寧神志去頭痛惡心解煩躁
丹砂(三分細研水飛)天南星(一分膽製)雄黃(一分研)龍腦(一分)
銀箔(五片)馬牙(一錢研)
右各研細再同研令勻煉蜜和丸如雞頭實大每服
一丸嚼破煎人參湯冷下或竹葉湯新水下亦得食
後臨卧服
天南星丸治熱實結摶咽嗌不利咳嗽久不愈(方見咳嗽)
(門痰嗽類一名大白丹)
一方治熱痰煩悶頭暈眼花四肢悶亂
甘遂硃砂風化朴硝大戟
白芥子黑芥子
右等分如前每服二十丸薑湯下
千金散治苦痰壅盛咽膈不利
半夏(半兩用生薑一兩同搗爛作餅子曝乾)滑石(三兩末)凝水石(三分)
(煅)甘草(五錢)青蛤粉(五錢末)
右同研如粉每服一錢虀汁一盞煎至六分臨卧温
服
松蘿湯治胷中痰癖積苦皆除之
松蘿(三兩)梔子(十四枚)烏梅(十四枚)甘草(三兩)
恒山(三兩)
右為㕮咀以酒三升浸一宿平旦以水三升煮取一
升半去滓頓服之亦可分二服一服得快吐即止忌
海藻菘菜生葱等
枳殼半夏湯治除苦痰下氣寬中利膈清上焦治痞滿
枳殼(一兩)半夏(一兩)黃芩(一兩)桔梗(一兩)
甘草(五錢)
右剉為散每服四錢生薑三片桑白皮十寸烏梅一
箇煎服未效加甜葶藶馬兜鈴防己薄荷立效吐熱痰黃
色是也
龍腦丸治解暴熱化痰凉膈清頭目
草龍腦(四兩)白礬(四兩燒沸定)天南星(二兩)半夏(二兩水浸)
(切作片用漿水雪水鍾半同煮三五沸焙乾秤)
右為細末麫糊為丸如梧桐子大每服三十丸臘茶
清下食後臨卧服麫糊須極稀如濃漿可也熱痰壅
膈若頭目眩重服之頓清嶺南瘴毒纔覺意思昏悶
速服便瘥咽喉腫疼口舌生瘡凡上壅苦痰諸證悉
可服小兒尤良
龍腦丸治熱痰咽乾煩渴
龍腦(一字)鉛白霜(一分研)甘草(半兩炙剉)凝水石(一分)
(用火燒令通赤研)
右味搗羅細研令勻用炊餅為丸如梧桐子大每服
含化三丸至五丸
丹砂丸治熱痰壅盛虚煩燥渴
丹砂(一兩研水飛)天南星(一兩炮)白礬(一兩熬令汁枯)莽草(半兩炙)
右搗研為末更用半夏二兩湯洗七次曝乾為末水
煮作糊和前藥為丸如梧桐子大每服七丸至十丸
薄荷茶或生薑湯温水下不拘時候
烏龍丸治熱痰壅滯咯唾如羊脂利咽膈墜痰涎
皂角(一兩不蛀者燒存性為末)白礬(好者半生半枯)鉛白霜(一兩)
(研)朴硝(一兩研)
右合研勻醋煮麫糊為丸如梧桐子大每服十丸濃
煮槐實湯下咽喉腫痛上膈不利以甘草煎湯食後
臨卧服
金硃化痰丸治痰熱安神志除頭痛眩暈心忪恍惚
胷膈煩悶涕唾稠粘欬嗽咽膈不利
皂莢仁(四兩炒)天竺黃(四兩)白礬(明者枯過四兩)半夏(四兩湯洗)
(七次薑二兩去皮同搗作小餅炙微黃)白龍腦(半兩生研)辰砂(二兩研飛)
金箔(二十片為衣)
右以半夏皂角子為末與諸藥同拌勻生薑汁煮麫
糊為丸如梧桐子大每服十丸至十五丸生薑湯食
後臨卧服
小黃丸治熱痰咳嗽其脉洪而面赤煩苦心痛唇口
乾燥多喜笑
南星(一兩湯浸七遍)半夏(一兩湯洗)黃芩(一兩)
右為細末生薑汁浸蒸餅為丸如梧桐子大每服五
七十丸薑湯下食後
礬石丸治熱痰壅滯
白礬(一兩熬令汁枯)丹砂(半兩研水飛)
右研勻薄麫糊和丸如梧桐子大爛嚼棗乾嚥下五
丸不計時候
法治紅半夏(出醫方集成)治風痰止咳嗽清頭目利咽膈
消痰降氣
每用半夏一兩加龍腦半錢研極細放在半夏上又
用水飛研硃砂半兩再為衣先鋪長燈草一重約厚
一指攤半夏在燈草上又用燈草蓋約厚一指以煮
豆焙之候乾取出於器内收貯每服一兩粒細嚼食
後温水或冷水下半夏仍依痰疾飲類製半夏法
人參散(出本事方)治邪熱於經絡肌熱痰𠻳五内煩躁頭
目昏痛夜多盗汗此藥補和真氣解勞倦婦人血熱
虚勞骨蒸並皆宜服
人參(一兩)白术(一兩)白茯苓(一兩)柴胡(一兩)
半夏(一兩)當歸(一兩)赤芍藥(一兩)乾葛(一兩)
甘草(一兩)子芩(半兩)
右為細末每服三錢水一盞生薑四片棗二枚煎至
八分不拘時候帶熱服但是有勞熱證皆可服熱退
即止大抵透肌解熱乾葛第一柴胡次之所以升麻
葛根湯為解肌之冠也
雙玉散(出保生集門方)治痰熱而喘痰湧如泉
寒水石石膏(各等分)
右為細末煎人參湯下三錢食後服
解熱毒治痰壅(出本草)
以砒霜生不和石色赤甚如雄黃者以冷水磨服甚
效
去熱解痰(出本草)
以茗&KR0034;煮汁同煮粥食之良
治風熱痰盛
用老茄子黃大者不計多少以甕瓶盛貯於中經一
年盡化為水取出入苦參末同丸如梧桐子大每服食
已及欲卧時酒下三十丸其功甚效
又方
用蘿蔔子為末温水調一匙頭嚥下良久出涎沫如
是癱緩風以此吐後用緊疎藥服疎服和氣瓶散即
瘥
寒痰(附論)
氣為陰陽不足者不能銷禁水飲遇脾氣虚寒熱氣逆
痞膈則聚飲而成痰浸漬腸胃上為嘔逆吞酸下為洞
泄寒中久不已則令人消瘦倚息短氣妨害飲食昔人
治痰飲多以温服和之正為此也難經曰肺大過則外
證面白善嚏悲愁不樂欲泣其内外證喘嗽上喝逆氣
煩心胷滿煩熱夜則涕出多嚏悲愁鼻不通肺金脉大
名以子助母也心脾肝皆受寒邪涎出水反傷土寒寡
於畏也腑中大寒病名曰寒中痰白作泡肺中氣虚而
為水助母也當於肺中瀉腎中浮火辛熱之藥不能退
也口中痰沫胃中寒而不和以辛甘熱去之飲酒多有
此證也
方
草豆䓻散(出聖惠方)治心膈冷氣痰飲胷中悶或吐清水
不納飲食
草豆䓻(一兩去皮)澤瀉(半兩)人參(半兩去蘆頭)桂心(二分)
白术(三分)赤茯苓(半兩)半夏(三兩湯洗七次去滑)
陳橘皮(三分湯洗去白穰焙)細辛(半兩)附子(三分炮製)
(去皮臍)厚朴(一兩去麤皮塗生薑汁炙令香熱)甘草(一分炙微)
(赤剉)
右為散每服五錢以水一大盞入生薑半分棗三枚
煎至五分去滓不計時候温服
高良薑散(出聖惠方)治胷膈冷氣痰飲口中清水自出脇
急脹痛不欲飲食此由胃氣虚冷
高良薑(三分剉)細辛(三分)桂心(三分)桔梗(半兩去蘆)
甘草(三分湯浸七次)訶梨勒皮(一兩)白术(二分)赤茯苓(三分)
半夏(三分湯洗七次去滑)陳橘皮(三分湯浸去白穰焙)
厚朴(一兩去麤皮塗生薑汁炙令香熟)人參(半兩去蘆頭)
右為散每服五錢以水一大盞入生薑半分棗三枚
煎至五分去滓不計時候温服
木香散(出聖惠方)治虛冷痰飲氣滯心胸滿脹不下飲食
木香(半兩)赤茯苓(三分)檳榔(半兩)木通(三分剉)
半夏(三分湯洗七遍去滑)枳殼(半兩麩炒微黃去穰)
草豆䓻(三分去皮)甘草(一分炙微赤剉)人參(半兩去蘆頭)白术(三分)
陳橘皮(三分湯洗去白穰焙)前胡(三分去蘆頭)
右為散每服五錢以水一大盞入生薑半分棗三枚
煎至五分去滓不計時候温服
一方治胷膈心腹中痰水冷氣心下汪洋嘈煩或水
鳴多吐口中清水自出脇肋急脹痛不欲食皆胃氣
弱受冷故也其脉喜沉弦細遲
半夏(五分)生薑(五分)芍藥(三兩)茯苓(四兩)
細辛(二兩)旋蕧花(二兩)橘皮(二兩)桂心(二兩)
人參(二兩)甘草(二兩)桔梗(二兩)
右㕮咀以水一斗煮取三升分三服病先有時喜水
下者用白术三兩去旋蕧花若欲得利者加大黃二
兩須微調者用乾薑地黃
温肺湯(出危氏方)治肺虚久感風邪客寒飲發則喘嗽不
能坐卧嘔吐痰沫不飲食
白芍藥(六兩)五味子(二兩去梗炒)乾薑(二兩)
肉桂(二兩去麤皮)半夏(二兩煮熟焙)陳皮(二兩去白)杏仁(二兩)
甘草(二兩)細辛
右為麤散每服三大錢水一盞半煎至八分以絹濾
汁食後服兩服滓再煎一服一方去白芍藥細辛二
味可加減用
訶梨勒皮散(出聖惠方)治胸膈冷滯痰飲嘔逆不下飲食四
肢不和
訶梨勒皮(三分)厚朴(一分去麤皮塗生薑汁炙令香熟)人參(三分去蘆)
白术(三分)半夏(三分湯洗七次去滑)桂心(一兩)
甘草(半兩炙微赤剉)陳橘皮(三分去白穰湯洗焙)乾薑(半兩炮製)
(剉)
右為散每服五錢以水一大盞入生薑半分棗三枚
煎至五分去滓不計時候温服
半夏散(出聖惠方)治胷中冷痰飲氣滿不欲食
半夏(一兩湯洗七遍去滑)陳橘皮(三分湯洗浸去白穰焙)
桂心(一兩)赤茯苓(一兩)人參(三分去蘆頭)細辛(三分)
甘草(三分炙微赤剉)乾薑(三分炮製剉)
右為散每服五錢以水一大盞入生薑半分煎至五
分去滓不計時温服
丁香茯苓湯(出聖惠方)治脾胃虚冷宿飲留滯以致嘔
吐涎沫或有酸水不思飲食
木香(四兩)丁香(四兩)乾薑(一兩半炮)附子(一兩炮去)
(皮臍)半夏(一兩洗七次)肉桂(一兩去皮)陳皮(一兩去白)
縮砂(半兩)
右㕮咀每服四錢水二盞薑七片棗一枚煎七分不
拘時候服一方有茯苓無肉桂
半夏湯治冷痰癖飲胷膈痞滿嘔逆不止
白术(二兩)人參(二兩)赤茯苓(二兩去黑皮)
桂(二兩去麤皮)甘草(二兩炙)附子(二兩炮製去皮臍)
半夏(三兩湯洗七遍切焙)
右剉如麻子大每服五錢以水一盞半入生薑半分
切煎取七分去滓温服食前日三服
半夏湯治冷痰消食温胃止逆
半夏(二兩湯浸去滑焙乾為末薑汁和作麴焙乾)杏仁(二兩去皮)
(尖雙仁麩炒研)木香(半兩)桂心(一兩去麤皮)陳橘皮(一兩)
甘草(一兩炙剉)乾薑(三分炮)
右搗篩每服三錢水一盞生薑三片煎至七分去滓
温服
前胡散(出聖惠方)治痰盛腹脇脹滿嘔逆不下食胸中冷
前胡(一兩去蘆頭)半夏(一兩湯洗七次去滑)人參(半兩去蘆)
(頭)桂心(半兩)乾薑(半兩炮製剉)陳橘皮(一兩)
(湯浸去白穰焙)白术(半兩)
右為散每服五錢水一大盞生薑半分棗三枚煎至
五分去滓不拘時候温服
渫白丸(出和劑方)治膈脘脹滿痰涎不利頭目昏暈吐逆
痰沫
生硫黃(一兩别研)天南星(一兩生用)半夏(一兩生用)盆硝(半兩)
玄精石(半兩)附子(一箇六錢重者生去皮臍)
右為末入細麫三兩令停勻水和為丸如梧桐子大
每服三十丸沸湯内煮令浮漉出生薑湯送下食後
服
蓽撥散治胷胸冷痰上焦客熱心下停飲時發醋心
咽喉欲唾乾嘔而渴
蓽撥(三分)桂(三分去麤皮)麻仁(三分)高良薑(三分)
人參(一兩)白术(一兩)甘草(半兩炙剉)乾地黃(一兩)
(半炮)厚朴(一兩半去麤皮生薑汁炙)
右為散酒調一錢日再服如要丸即煉蜜和丸如小
豆大温酒下二十丸
大半夏湯(出千金方)治痰冷癖飲胷膈中不利
半夏(一升)白术(三兩)生薑(八兩)茯苓(三兩)
人參(三兩)桂心(三兩)甘草(三兩)附子(三兩)
右八味㕮咀以水八升煮取三升分作三服
厚朴丸治冷痰不消胷膈不利解酒食毒
厚朴(八兩去麤皮切用生薑十兩細切同搗細焙乾慢火炒)桂心(五兩去麤)
(皮)乾薑(四兩炮)蜀椒(二兩去目并閉口者炒出汗)
右為細末煉蜜和丸如梧桐子大每服二十丸温熟
水下治脾胃米飲下中酒吐酒吐逆生薑湯下
人參丸治咯唾冷痰膈脘不利不思飲食
人參半夏(湯洗去滑)白礬(燒令枯)乾薑(炮製)
右等分為末將皂角五挺去皮子挼濾去汁煮成膏
和上件藥為丸如梧桐子大每服二十丸温水下不
拘時候
法製半夏方治冷痰利胷膈一應諸痰悉治之
半夏(半斤湯洗四十九次用薑汁二升浸一日焙乾)丁香皮(三兩)
(末)白礬(四兩)草豆䓻(二兩半去皮為末)
右同入酒内浸春夏七日秋冬半月候日滿只取半
夏於温湯内浴過火焙乾不計時候嚼下三五粒用
臘茶下或酒下亦得
小半夏湯治病心腹虚冷遊痰氣上胷膈不下食或
嘔逆者
半夏(一升)生薑(一斤)桂心(三兩)甘草(一兩)
右㕮咀以水七升煮取二升半分三服
千金丸(出百一選方)治中冷停食不散痰實不入食
硫黃(二兩通明者别研如粉)白茯苓(二兩)乾山藥(二兩)
附子(一兩去皮臍生用)半夏(一兩湯浸去滑)青皮(一兩去白)
右為細末拌勻湯浸炊餅為丸或用淡麫糊為丸如
梧桐子大每服三十丸至五十丸空心食前服
一方治冷痰
桂胡椒白芥子黑芥子
大戟甘遂
右件等分水糊為丸如梧桐子大每服十丸薑湯下
丁香半夏丸(一名檳榔丸出拔萃方)治心下停飲冷痰頭目昏
暈睡卧口中多涎
檳榔(二分)丁香(一兩)半夏(一兩)細辛(半兩)
乾薑(半兩)人參
右為細末生薑汁煮糊為丸如梧桐子大每服三十
丸薑湯下日三服食後
白豆䓻湯治胃虚氣寒飲食無味嘔逆冷痰噫時聞
食氣
白豆䓻(去皮)檳榔(剉)半夏(為末薑汁和作餅焙乾)
右為散每服二錢水一盞生薑三片煎至七分去滓
温服
温中化痰丸(出和劑方)治證與前一切痰飲類温中化痰
丸同
乾薑(一兩炮)半夏(一兩煮)細辛(半兩去葉洗)胡椒(半兩)
白术(二兩焙)
右為末薑汁打糊為丸如梧桐子大每服三十丸至
五十丸湯飲不拘時候
強中丸(一名強中二薑丸出三因方)治胃脘虚寒冷痰留滯痞塞
不通氣不升降口苦無味不思飲食亦主温脾胃消
寒痰茶積
高良薑(一兩細剉)乾薑(一兩炮淨拭)陳皮(一兩去白)青皮(一兩去穰)
半夏(二兩湯洗去滑)
右為末用生薑自然汁煮麫糊為丸如梧桐子大每
服二三十丸生薑湯下中滿氣痞服之甚妙一方有
南星半兩炮一方不用生薑汁丸鹽湯送下空心服
一法前藥並不炮製
吳茱萸湯治胷膈冷痰心下煩滿欲吐不下食
吳茱萸(二兩湯洗焙炒)半夏(二兩湯洗七次切焙)
桂(二兩去麤皮)人參(二兩)甘草(一兩炙)
右㕮咀如麻豆大每服五錢以水一盞半入生薑半
分切大棗二枚煎取一盞去滓温服日三
礬石丸治冷痰温胃利膈思食
白礬(一兩枯研)芎藭(一兩)乾薑(一兩炮)半夏(一兩碎剉)
(薑汁浸透炒)
右為細末煮棗肉和丸如梧桐子大每服十五丸至
二十丸生薑湯下不拘時候
薑桂丸(出拔萃方)治寒痰咳嗽脉沉面色黧黑小便急痛
足寒而逆心多恐怖
南星(一兩洗)半夏(一兩洗)官桂(一兩去麤皮)
右為細末蒸餅為丸如梧桐子大每服三五十丸生
薑湯下食後局方中胡椒理中丸仲景吳茱萸湯亦
可如心下痞悶者加枳實五錢如身熱甚者加黃連五
錢如體重加茯苓白术各一兩如氣逆上者加苦葶
藶五錢如氣促者加人參桔梗各五錢如浮腫加郁
李仁杏仁各五錢如大便秘加大黃五錢如痰而能
食者大承氣湯微下之如痰而不能食者厚朴湯主
之一方食後用防己丸或玉粉丸亦可
丁香半夏丸(出王氏博濟方)治胃冷有痰不思飲食
丁香(一分)白礬(半兩研)半夏(二兩水浸七日每日早換水日足取)
(出切曝乾)
右為細末薑汁和丸如小豆大每服二十丸薑湯下
食後一方鹽湯下如膈上有痰涎只服三服墜下立
見效
竒效湯治冷痰壅盛胷膈不利胃口冷脾氣弱嘔吐
痰涎
木香(半兩)附子(二兩炮製去皮臍)半夏(二兩湯浸)
(七次切焙)
右㕮咀剉如麻豆大每服三錢水一盞半生薑半分
切大棗二枚煎至一盞去滓空心温服
蓽撥丸治冷痰飲食不下膈脘不快
蓽撥(一兩炒)乾薑(半兩炮)訶梨勒(三分煨去皮)
右為細末煮麫糊和丸如桐子大每服二十丸薑湯
下不拘時候
治冷痰飲胷膈氣滿吐逆不思飲食宜服此方一名半
夏散(出聖惠方)
半夏(二兩湯洗七次去滑)乾薑(一兩炮製剉)丁香(一兩)
右為散不計時候以薑湯粥飲調下一錢
倍术散治酒癖五飲停水在心下或兩脇胃中膈間
動搖有聲
白术(二兩)附子(一兩炮去皮臍)
右剉散三服水一大盞生薑十片煎空心服臟腑微
動即安一方除附子加乾薑肉桂各一兩為末蜜和
丸如桐子大每服二十五丸米湯下食前大效
二生湯(出傳信適用方)專治寒痰胃冷
附子(生去皮臍)半夏(生用)
右各等分㕮咀每服四錢水二盞薑十片煎至七分
去滓温服空心入少木香煎佳一方去半夏用南星
名附子湯
薑附湯(出千金方)治痰冷癖氣胷滿短氣嘔沫頭痛飲食
不化
生薑(八兩)附子(四兩生用四破)
右二味㕮咀以水八升煮取二升分四服又主卒風
忌肉冷水等一方附子炮製
一方治痰涎
右用檳榔為末白湯點一錢服
一方(出聖惠方)治冷痰飲惡心
右用蓽撥一兩搗為末於食前清粥飲調半錢服
胡椒理中丸(出衞生家寶方)治脾胃虚寒氣不宣通咳𠻳喘急
逆氣虚痞胷膈噎悶腹脇滿痛迫塞短氣不能飲食
嘔吐痰水不止(方見咳嗽門冷嗽類)
豆䓻湯(出聖惠方)治痰冷嘔逆胷膈不利飲食不下
草豆䓻(半兩去皮)半夏(半兩湯浸七次去滑焙)陳橘皮(三分)
(湯浸去白焙)
右搗篩每服三錢水一盞生薑五片煎至七分去滓
温服不拘時候
吳茱萸湯治冷痰呑酸吐水胷中不利
吳茱萸(一兩湯洗七次焙炒)半夏(一兩湯洗七次焙)
附子(一兩炮製去皮臍)
右㕮咀如麻豆大每服三錢水一盞半生薑五片煎
至五分去滓温服不拘時候
鐵刷湯(出衞生家寶方)治積寒痰飲嘔吐不止胷膈不快不
下飲食
半夏(四錢洗)草豆䓻(三分)丁香(三分)乾薑(三分炮)
訶子皮(三分)生薑(一兩)
右㕮咀用水五盞煎至二盞半去滓分三服相繼不
拘時候吐不止加附子三錢生薑半兩
薑麴餅子(出十便良方)治冷痰瘚
生薑(二斤切作片子以鹽二兩淹一宿焙乾)半夏麴(一兩半)大杏仁(三十)
(枚)甘草(二兩)丁香(半兩)
右搗為末糯米糊丸為小餅子每以白湯嚼下三五
餅
白术散(出保命集方)治夏暑大熱或酒後飲冷痰濕不止胸
不利
白术茯苓半夏(洗)黃芩(各等分)
右為麤末每服五錢至七錢水二盞入生薑十片煎
至一盞去滓調陳皮末一錢神麴末一錢食後服
法曰大熱大飲蓋酒味熱而引飲冷冷與熱凝胃胷中
不能散而成濕故痰作甚者亦吐之吐後服五苓甘露
燥濕去痰之劑
順元散(出醫方集成)治氣虚痰盛不得睡卧氣壅痰瘚尤
宜服之
南星(一兩炮)川烏(半兩)附子(半兩)木香(二錢半)
右㕮咀每服三錢水一盞薑十片煎熱服
痰瘚
方
省風湯(出衞生家寶方)治痰瘚
半夏(八兩)防風(四兩)甘草(二兩)
右件同為細末分作四十服每服用水一大盞半薑
二十片煎至七分去滓温服不計時候一方用天南
星代半夏
導痰湯治痰瘚頭昏暈(出傳信適用方)
半夏(四兩湯浸七次)天南星(一兩細切薑汁浸)枳實(一兩去穰)
橘紅(一兩)赤茯苓(一兩)
右為麤末每服三錢水二盞薑十片煎至一盞去滓
温服
水玉湯(出楊氏家藏方)治眉稜骨痛不可忍者此痰瘚也
半夏(不拘多少湯洗七次切片子)
右㕮咀每服三錢水一盞半生薑十片煎至八分去
滓温服食後
普濟方卷一百六十七
