普濟方卷三百七十四明周王朱橚撰
嬰孩驚風門
一切驚風
硃砂膏(出直指方)治驚風涎盛
硃砂馬牙硝(各二錢)川靈脂蘆薈(各一錢半)麝
(少許)腦(一字)
右研細甘草膏為丸菉豆大箔為衣每服一丸薄荷
湯調下
生氣散(出直指方)治諸風疎利後以此調氣
丁香(二字)白术青皮(各二錢)甘草木香人
參
右為末每服半錢沸湯點服或用和劑調氣散亦得
塗顖法(一名塗顖香散出醫方大成)治小兒生有風證即用
麝香蝎稍薄荷葉蜈蚣牛黃青黛(等分)
右末研勻用棗肉膏調新綿上塗勻火炙煖手頻熨
之百日外兒更可用浴體法
浴體法(出危氏方)驚風及傷風不醒漸𫝊風證僵仆皆可
用
天麻蝎尾硃砂烏蛇肉(酒浸)白礬麝香
青黛(各等分)
右為末每服三錢水一碗桃枝一握并葉煎十沸温
熱浴背
小牛黃丸(出幼幼新書)治小兒膈熱痰涎稠盛心神不寧
睡不安穏煩躁怔忡四體作熱宜服之但痰熱驚風
常服有效
乾葛(一兩)甘草(一分)黃芩(一分)麝香(半字)山梔子
(半兩取仁去皮)
右為細末入麝香少許和勻如皂角子煉蜜丸常服
薄荷湯化下
議曰此四證名已述前篇兼載八候續今復舉驚熱并
風痰未發隂陽二癎之前醫者即先化痰祛風退熱利
驚如此逐病推究殊覺煩難專治其一是故難於療理
當推病源於證何憑凡此四證相隨不可缺其一也利
其驚則風縱退其熱則痰壅久尋此理未究善書忽一
日省悟錢氏宣明論諸方正為此等兒孩病設有痰即
壅有熱即閉有風即阻有驚即昏悶沉沉輕藥不能徹
散重劑又恐傷害但令其服疎風散宣風散等藥只
一二服之間風痰驚熱悉此消去神情欣悅四肢安善
雖此藥有似虎狼用之却和順推痰利驚且散風解熱
只與一服不移時即可見功效嘗見醫功調治此等証
候多是疑惑或進退怯阻若過其時延其日則復𫝊變
自驚作風自風作熱自熱作痰痰涎壅聚或急或慢
八候相從反覆𫝊變逓至發越之時不可得而進此藥
盖能疎風致害及其聚而自散者流入諸經或絡或經
或脉故作搐搦引掣等證矣
大效疎風方散(出幼幼新書)治小兒嬰孩驚熱風痰四證
聚於胸臆間令兒昏困沉重關竅不通諸脉氣閉所
以默默欲食不食欲起倦伏不知其証候者但不經
吐利宜與服之立見甦醒
錦紋大黃(三錢)鷄心㯽榔(二錢)舊陳桐皮(二錢)黑
牽牛(一分半)朴硝(一錢)
右為末二歲兒服半錢七三歲一錢匕先用生蜜調
就次煎薄荷湯服之不拘時候一方無朴硝風痰在
上即吐在下即瀉謂膈上下也一服之間即便安樂
未可便投他藥恐相致誤常人治之用腦麝參苓术
附香子無擔負之藥似此四證如此和調理也
正舌膏(出御藥院方)治小兒風病搐搦機關不利喫乳難
至於不能發聲者此因病作之後風邪客於喉舌間
而致此也服之累效
天麻(明大者)白殭蠶(去絲炒)大麥蘗薄荷(各半兩)
麝香(一錢研)好硃砂(飛研一分計三錢半入藥半為衣)腦子(少許)
右除研者及為末勻煉蜜和丸如榛子大每服一丸
薄荷湯化下時時服少許硃砂為衣
清心散(一名牛黃散出仁存方)截風驚(方見本明天瘹驚風類)
星香人參散治小兒驚風
人參陳皮(各一錢)木香(一錢)南星(二錢)
右㕮咀每服一錢紫蘇薑棗煎服有熱加防風一方
不用木香
鐵粉丸(出御藥院方)墜風痰潮搐吐逆咳嗽涎盛
水銀鉛(二味同結沙子净秤一分)鐵粉天南星(各一錢)
輕粉(一錢)硃砂(一錢)
右一處研至水銀星盡為度生薑汁麵糊為丸如粟
米大每服十五丸生薑湯下名太乙丹
已風丹(出幼幼新書)祛風退熱
天竺黃(一兩)防風(一兩)鈎藤(一兩)白殭蠶(半兩)乾
全蝎(半兩)白附子(半兩)
右為細末煉蜜為丸如鷄頭子大每服一粒至二粒
薄荷荆芥湯化下
金箔膏(出醫方妙選)治大便不通者
金箔(十片)水銀(一分入棗肉少許研)硃砂(一分)雄黃(一分)鉛
霜(一分)乾蝎(為末一分)
右研為細末鵝梨汁和丸如菉豆大每服二粒至三
粒麝香湯化下
銀箔丹(出醫方妙選)治伏熱潮𤼵者
銀箔(十片)續隨子(一分去皮)青黛(一分)蘆薈(一分)胡
黃連(一分)麝香(一錢)
右通研勻細以糯米飯和丸如菉豆大每服一粒至
二粒煎薄荷湯下量大小加减
白殭蠶丹(出醫方妙選)治驚風潮搐生痰上喘急宜服之
白殭蠶乾全蝎(二十箇)白附子(半兩)半夏(半兩泡七)
(次已上搗細末用)硃砂(半兩水飛)金箔(十片研)膩粉(一錢研)
右同拌勻棗肉和丸如黍米大每服七粒至十粒點
麝荆芥湯下量大小加减
木通散(出驗經方)能瀉肝風降心火利驚熱
山梔(二錢)大黃(一錢)羌活(二錢)木通赤茯苓
甘草(各一錢)
右剉紫蘇煎服每一錢
七珍丸(出直指方)治諸風頑麻痰壅盛大小通用
細辛五靈脂直殭蠶(各一錢半)白附子(一錢)硃
砂(半錢)全蝎(四箇)
右為細末南星生為末煮糊丸麻子大每服五丸薑
湯送下
透關散(出幼幼新書)治卒中感厥諸癎小兒驚風涎滿口
噤立效
硃砂(二錢)龍腦(一錢)牛黃(一錢)膩粉(一錢)水銀(同硃)
(砂研令星盡一錢)
右同研為細末分作三服用煎薄荷湯調下取出惡
物五七日後更一服一月更一服小兒每服一字薄
荷湯下口噤者拗開灌之甚妙
龍角丸(一名大黃丸出幼幼新書)
遠志牡蠣(煆赤)大黃(二分)黃芩(四分)
右為末蜜丸二歲小兒豆大五丸日再一歲麻子大
成癎者入牛黃一分一方乳汁下三丸量大小以意
加减
硃砂散(出幼幼新書)治小兒驚熱和氣
硃砂白茯苓人參山藥(等分)甘草(减半半生半熟)
右為末治驚金銀薄荷湯下和氣米飯下去熱竹茹
湯下量大小下一字或半錢或三字
天麻神妙丸(出幼幼新書)治驚風
天麻殭蠶(各酒浸一宿)輕粉蝎(炒)白附子(米泔)
(水浸一夜已上各等分)
右為末煉蜜丸菉豆大入硃砂麝為衣每服一丸薄
荷湯下
分金散(出幼幼新書)治四時驚風大效
硼砂馬牙硝(各半錢)腦麝(各一字)人參甘草
(炙各半兩)
右為細末每服一字四時驚風發動如羊服後口無
涎用腦麝冷水下一字
開關散(出危氏方)通關治驚
赤蜈蚣(一條炙)直殭蠶南星(炮各一錢)麝香(一字)
猪牙皂角(三挺燒存性)
右為末以手點薑汁煎藥少許擦牙或用物引滴入
藥兩三點入鼻内涎出自開
開牙散(出直指方)
華隂細辛南星朴硝(各一錢)麝香(半錢)蝎稍
(五條)
右為末以少許用烏梅肉搗末和擦牙並用細辛皂
角荆芥末吹入鼻中
一字散(一名蜈蚣蝎砂散出衛生家寳方)截風定搐
全蝎(褐色者是一箇)赤蜈蚣(一條並新瓦焙)硃砂(半錢)腦子(少許)
麝(少許)
右為末每服一字薄荷湯調下先以些少用管子吹
入鼻中自然通竅一方無腦子
撩痰散
川烏(尖生)附子(尖生)南星(尖生)半夏(生)蝎稍
(各一錢)
右為末鵝翎點醋入藥攪喉引痰出
鎮肝丸治小兒失心驚氣風證
全蝎(一枚)麝香(少許)酸棗仁(一錢)腦子(一字)辰砂
(一錢)
右為細末猪心血丸如菜子大每服七丸燈心湯送
下
治小兒驚風方(出本事方)
茯苓甘草硃砂青黛膩粉
右各等分入麝香少許每服一錢蜜水調下
抱龍丸(出鮑氏方)理一切驚風潮搐傷風温疫身熱昏睡
氣麄熱痰實壅嗽中暑沭浴後並宜進此及治痘瘡
熱發毒搐并蠱毒中暑冐悶
南星(四兩臘月醋浸一日夜隂乾如無以生者去皮臍炒熟一方臘月牛膽中隂乾如無生者)
(水浸三日焙用)辰砂(另研)麝香(半兩)雄黃(一分)天竺黃
(一兩)
右為末煮甘草水和丸指頭大每服一丸温水化下
壯實小兒宜時服
控痰散(出直指方)治風噤先用控痰散吐風涎次與益脾
散和胃又辰砂膏利驚即愈或手足拳噤口不開者
不治
蝎尾銅青(各半兩)硃砂(一錢)膩粉(一字)麝香(少許)
右為末每服一字臘茶清調下先吐風涎然後和胃
或後叚甘草方吐痰隨輕重用
龍腦膏(出幼幼新書)治小兒驚風搐搦痰壅用在瞪目直
視或眼不開口噤四肢或冷或熱大便或秘或洩等
證
腦子(一錢)石腦油(半兩)南星(二錢)輕粉(一錢)水銀
(半兩臘茶一錢酥一塊如棗大同研無星)
右為末研和為丸如小兒一歲一丸乳香湯下如不
得化破取下惡物後愈
神寳丹(出幼幼新書)治小兒體熱喘麄𠻳心忪頰赤大小
便不利夜眠不穏
滑石膩粉(半兩)青黛(半兩)南星(十二兩)巴豆(七百)
(箇)
右為末麵糊丸如麻子大每一歲一丸薄荷温水下
如急驚風頭熱足冷口噤面青筋脉抽掣上膈頑涎
疾吐甚者加一兩丸煎桃符湯下疎下藴熱涎立便
安愈小兒瘡疹後餘毒不解宜服食後一方無巴豆
青黛加蝎稍半錢
安神丹(出醫方集成)治兒心神不寧困卧多睡及痰壅塞
恍惚不定
硃砂人參(三錢半)南乳香(半兩)酸棗仁(一兩)遠
志(一錢半)
右為細末蜜丸榛子大金箔為衣每服一丸人參湯
化下每兩作三十丸
反砂膏(出仁存方)治驚風痰搐傷風咳嗽
南星(一兩又同半夏用白水浸三十一日焙乾又同浸焙乾)半夏(一兩)全
蝎(十二箇)天麻(半兩)硃砂(二錢)
右為末蜜丸如龍眼大每服一丸薄荷湯化下
珍珠散(一名直丸出仁存方)治驚風發搐化痰退熱
硃砂(一分)珍珠末(二錢)雄黃(一分)全蝎(一錢)蟬退
(七箇)
右為末每服一字至半錢煎金銀薄荷湯下竹瀝調
尤好一方作丸有輕粉不用蟬退粳米飯為丸如粟
米大每服二十丸薄荷湯下
保生丸(一名保生丹一名延壽睡驚丸出楊氏家𫝊方)治小兒胎中驚積盤
腸内瘹傴身廵視啼哭不止或潮熱風痰驟成急驚
吐瀉日久變成慢驚手脚搐搦哭而鴉聲脾胃虚損
不進乳食如能服令小兒永無驚風之疾睡眠安穏
乳食增進雖是傷風瘡痘之候服亦能解利寒邪透
肌消毒大人手足頑麻運動疼痛睡中驚悸心神不
寧以兩丸依方臨睡化下
硃砂(一分一方用一錢)麝香(一分一方用一字)天南星(半兩一方)
(兩半)白附子(半兩一方用一兩薑汁製)蛇含石(四箇大者於地上放方不)
(傷十二時爍令通赤紅醋淬七次反字只於反字上用瓦襯如出痰火須先時製下臨時入藥)
右為細末於重午日修合三五家粽子尖搜為丸如
梧桐子大每服一丸薄荷湯磨下若肚疼内瘹荆芥
湯磨化入薑汁兩三點調服一方每用一丸蘸竹瀝
如膏服不食以乳解送下
急風膏(出醫方選要)治小兒急驚風利胸膈
好硃砂(半兩)天漿子(二十七箇)乾全蝎(二十七箇)膩粉
(一錢)青黛(一分)
右都研勻腦子半錢研細用軟飯和丸成膏如皂角
子大每服一粒人參荆芥湯下
碧霞丹(出惠聖方)治小兒膈實涎盛者
硫黃(一分)膩粉(一分)青黛(一分)硃砂(一分水飛)巴豆
(五粒去油)
右都研勻細滴水和黍米大每服五粒以薄荷湯下
一方無硃砂軟飯和丸
聖金丹(出醫方妙選)治小兒痰實潮搐者
白殭蠶(一兩)半夏(一兩湯洗七遍焙乾)烏蛇頭(一枚酥炙令黃已上)
(搗羅為細末)青黛(一分)蟬酥(三片如茶葉大鐵器上焙乾)
右都研勻酒煮麵糊丸如黍米大每服十粒點龍腦
湯下量兒大小加减
祛風丹(一名宜風丸出幼幼新書)治潮發盛者服尤佳兼治急驚
風頭熱足冷口噤面青筋脉抽掣多痰涎
川烏頭(一箇大者炮製去皮臍)白附子(一分)天南星(一分炮已)
(上搗羅為細末用)巴豆(五箇去油)膩粉(一分)
右再研勻以棗肉為丸如粟米大每服三五粒煎
生薑湯冷下量兒大小加减一方薄荷湯下
追風丹(一名追風丸出十便良方)治潮發至困者
大川烏頭(一箇去皮炮)白殭蠶(半兩炮)白附子(一分)
天南星(一分炮)
右搗為細末煮膠丸黍米大每服十丸温酒下量兒
大小加减一方有乾蝎每服五丸
寸金丹(出醫方妙選)治利下後驚風及心肺中風尤宜服
之
蛇頭(一箇酒浸焙乾)赤蜈蚣(一條)乾全蝎(一錢)草烏頭
(去皮)麻黃(各一錢去節)
右為細末每服一字抄龍腦一字同温酒調下量兒
大小宜服加减
鐵粉散(出醫方妙選)治小兒驚風或多面赤口乾大便不
利尤宜服
鐵粉(半兩研)珍珠(一分研)欝金(一分研)牛黃(一分研)
右拌勻研細每服一字温蜜湯調下
油珠膏(出幼幼新書)補脾胃潤心肺治氣逆嘔吐風痰作
搐
石亭脂(即生硫黃須明色者)滑石(各半兩)附子(去皮)半夏
(去皮)南星(去皮臍各一錢)
右為末每服一錢以清虀水半盞滴清油一點如錢
大抄藥在油珠上須臾下却去虀水止取油珠藥再
服清虀水三四口並空心下候時方與服如乳壅涎
痰壅塞眼睛斜視速宜服之
生金湯(出幼幼新書)治小兒生七日後忽患口鼻青微驚
胸中冷眼反視
生金(黑豆大一粒無生用熟)全蝎(一分)茯苓甘草(一分灰)
右水一升煮五合分作八服日五夜三
人參丸(出幼幼新書)鎮心驚
人參芍藥甘草(各一錢)大黃(二錢)
右為末煉蜜丸如麻子大每服一丸米飲下
鉛白霜丸(出幼幼新書)鎮心驚
鉛白霜人參茯苓(各一錢)麝香(少許)
右為末煉蜜丸如青豆大薄荷湯下五丸
鎮心丸(出幼幼新書)治驚
硃砂犀角升麻大黃(各半兩)
右為細末煉蜜為丸如菉豆大每服三丸薄荷湯下
天麻丸(出幼幼新書)治小兒驚風
天麻全蝎(炒)天南星(去皮)白殭蠶(直者炒各等分)
右為細末酒糊丸如麻子大每服十五丸荆芥湯下
此藥性温可以常服永除諸風
茯神膏(出幼幼新書)治小兒驚風
蝎稍茯神(各半兩)白殭蠶(一兩)硃砂(一錢)
右為末用蜜和為膏每服一皂角子大煎金銀薄荷
湯化下
撫驚丸(出幼幼新書)治小兒一切驚風
青黛茯苓(各二兩)天麻(四兩)蝎(半兩)
右為末蜜丸如鷄頭子大薄荷湯化下
宣風散(出傅氏活嬰方)鎮心壓驚利痰解熱
人中白(一兩)麝香(一錢)蜈蚣(一條)盆蛸(二錢)
右為細末每用少許鼻内搐
膽星丸(出直指方)鎮心壓驚利痰解熱
牛膽南星(半兩)硃砂防風(各二錢)麝香(一字)
右用臘月黃牛膽汁和南星末作餅子掛當風處四
十日和下項藥末研細浸牛膽皮湯丸如梧桐子大
每服一丸井花水調下
疎膈丸(出宿州陳氏方)治驚亦治疳
青黛(一錢)乾蝦蟆(燒存性)木香(一錢)㯽榔(一錢)麝
香(一錢)續隨子(一錢)
右為末除青黛麝香續隨子仁三味各為細末共和
再研細煉蜜為丸如菉豆大一歲時每服十五丸米
飯送下量兒大小加减丸數
延壽散(一名鷄舌香散出全嬰方)治小兒驚搐不定或因驚風已
經取下舊病復作
鷄舌香(一粒)硃砂(半錢)五靈脂(錢半)
右為末一歲半錢糯米泔調飯湯亦可王氏云用鷄
舌香一錢黃耆一分蜜炙辰砂二錢五靈脂半錢治
療同
一字散(出仁存方)治驚風神困不醒(方見本門大疾驚風類)
又方(出海上方)治驚風不醒用藥不效者
蜈蚣蝎稍白附子(半錢生半錢熟)腦子(少許)
右為細末用每服一字薄荷水調勻吹兩鼻内得睡
安
小兒驚風
殭蠶蝎稍(等分)天雄尖附子尖(一錢)
右為末每服一字或半錢以薑酒灌之
治諸風如吐不止用十一味藿香正氣散吐止後服
此藥
防風(三兩)南星(三兩)金沸草(一兩)加硃砂(少許)
右用無灰酒調服或用油煎豆腐食後吐痰淨用此
藥
丹砂散治小兒驚搐
丹砂(一錢研)膩粉(一錢)蜈蚣(一條酒浸炙)蝎稍(四十九枚)
(炒)
右搗研為末每服一字七薄荷汁調下
犀角散治小兒多驚身體壯熱吐乳不止
犀角鎊(半兩)青黛(研)牛黃(一錢)龍膽(各一分)
保命丹
腦子(一片)硃砂(一粒)全蝎(一箇連足)殭蠶(一箇)
右為細末以乳調服之立效
軟紅膏(出醫方妙選)治小兒潮搐涎盛者
南星(一兩生用)硃砂(半兩)水銀(一分用真明臘油半盞同研細)乾
蝎稍(四十九枚)
右一處入龍腦麝香各一錢再研棗肉和於石臼中
搗三五百下硬軟得所成膏如皂角子大每服一粒煎
薄荷湯下神驗量大小加减
萬金丸(一名萬金丹出瑞竹堂)治慢驚風十無一失
蒿節内虫(七月初五日或五日取)辰砂輕粉麝香(少許)
(一方不用麝)
右先以辰砂輕粉為末同蒿蟲研勻入麝丸如黍米大
每服半歲一歲兒一丸二歲三歲三丸乳汁下或冷
水亦得一方男取生女乳女取生男乳名如聖丸
定志丸(一名遠志丸出幼幼新書)治心氣不定安神志小兒驚風
心忪多汗咽乾煩熱
遠志(去心三兩)人參(三兩)石菖蒲(三兩)白茯苓(三兩)
右為末煉蜜和丸硃砂為衣每服三十丸米飲下一
方加桂一半荆芥湯下
搐鼻藥(出典藥方)
蜈蚣(一條)蝎稍(四尾薑製)殭蠶(七箇直者去嘴生用)
右為細末用鵝毛管吹入鼻中便打噴嚏三五箇者
更有啼哭者可治却用妙齊散等藥治之如無噴嚏
者不可治也
弄舌散(出全嬰方)治小兒驚弄舌瀉黃散亦治
蛇皮(一分)牛黃(一錢)硃砂(一錢)麝香(一字)
右為末每服一字薄荷湯調下
碧雲散(出宣明論方)治小兒驚風有涎
膽礬(半兩研)銅青(一分研)粉霜輕粉(各一錢)
右為細末每服一字薄荷湯下中風漿水下如吐多
不定煎葱白湯投之立效
小丹砂丸(出王氏博濟方)治小兒驚積鎮心化涎
小丹砂(一分研)巴豆(去皮心膜出油盡三十粒)杏仁(先炮過後湯浸)
(去皮尖雙仁研五粒)
右研為末麵糊丸如菉豆大每服一丸薄荷湯下三
歲二丸五歲三丸如驚伏在内即驚積消盡仍舊藥
出如無驚積藥更不下
蝎稍丸治小兒胎虚氣弱吐利生風昏困嗜卧潮搐
全蝎白附子(半兩)半夏(一兩切片薑汁製焙乾)
右為末薑汁糊丸如麻子大每服三十丸荆芥湯下
更看大小加减服
硃砂散(出幼幼新書)治小兒不喫乳眼目不開手足牽搖
此為驚風
硃砂龍齒滑石(各一分)
右為細散每服煎竹葉湯放温調下一字如二歲以
上兒每服半錢
殊聖辰砂膏(一名保命丸)治小兒驚風手足動搖精神不
爽一切驚邪狂呌不寧
辰砂(光明有牆壁者研極細一兩)酸棗仁(研一兩)乳香(研各半兩)
右同研熬為膏每一服兩大豆許煎人參湯化下一
方煉蜜為丸棗湯下一方為末如發熱小麥煎湯調
下名寧心散
虎眼丸(出幼幼新書)鎮心化涎夜卧不穏夢中驚啼或
多虚汗並宜服之
硃砂白殭蠶天南星(生各一分)
右為末麵糊丸如菉豆大每服五七丸薄荷湯吞下
治驚和氣止瀉痢
白术(一錢切薄片密略塗紙襯慢火炒)甘草(半錢生一半炒一半)蝎(兩箇)
(全用龍腦薄荷葉同炒去之只用蝎)
右為末止驚金銀薄荷湯下和氣止瀉痢米飯湯下
治驚風上吐下瀉吐痰涎方
硃砂(一錢)麝香(少許)蝎(一箇)
右先研蝎為末後研硃砂麝香極細每服半字茶調
下乳汁下亦得
瑞紅散(出幼幼新書)治小兒諸驚
硃砂(一分)蝎稍殭蠶(三十箇直者)
右為末每服一字半錢金銀薄荷湯調下逐一日可
常服之
鎮心丸(出幼幼新書)治驚心墜涎
半夏(十箇)硼砂硃砂(各一錢為末)
右半夏以刀切開中心却將硼砂等末掺在内用好
瓦一片安半夏却將好醋滴在硼砂等内火炙取乾
碾爛用粟米糊為丸如桐子大每服五七丸金銀薄
荷湯下
珍珠丸(出幼幼新書)治小兒驚風又名白丸子
右研為末用糯米汁為丸如芥子大每服三丸糯米
湯下
牛黃丸(出錢氏方)
雄黃(研一錢)牽牛末(一錢)天竺黃(一錢)
右同研麵糊為丸粟米大每服三丸至五分食後薄
荷水下兼治疳消積常服尤佳大者加丸數
三聖丸(出錢氏方)化痰涎寬胸膈消乳癖化驚風療諸癎
疳積小兒周歲之内常服極妙又名小聖丸
青黛牽牛末(各三分)膩粉(一分)
右研勻麵糊為丸黍米大薄荷湯下
小黃丸(出錢氏方)
生半夏(末)巴豆霜(一字)黃蘖(末各三錢)
右研勻薑汁糊丸黍米大小兒百日者各一丸一週
二丸乳汁下
妙聖散(出錢氏方)治小兒驚風潮搐不定者
蜈蚣(一條葱汁浸一時焙乾)麝香(一錢)草烏尖(四箇薄荷生薑取汁浸一)
(日夜焙乾)
右以腦子半錢同為末半字蘆管吹鼻搐定為效可
兼服諸驚風藥
分肢散(出宣明論)治小兒大人中風口眼喎斜風涎褁心
驚天瘹走馬喉閉急驚一切風熱
巴豆(不去油)朴硝(半兩)川大黃(一兩)
右大黃為末後入巴豆朴硝一處細研用油单包藏
如有前患每服半錢熱茶下吐下頑涎立愈如小兒
胸喉驚弔等痰先服龍腦地黃膏一服次服此藥一
字看虚實加减只是一二服見效不宜頻服如吐瀉
不定以葱白湯調下立效
控心丸(出仁存方)治驚風發熱涎盛喉鳴
天南星(一箇)乾薄荷末(一錢)大活地龍(九條入南星末令涎)
(出取用)
右用白麵少許為丸如麻子大每服五丸薄荷湯化
下
治驚風不省用藥無效者(出濟世方)
蝎稍硃砂(各半錢)地龍(二條)
右為末將地龍水浸取涎和作丸放地龍於舊處煎
金銀薄荷湯下
鎮心丸(出直指方)治諸風頑痰喉風纏喉痺
北礬(火煆枯水飛過)直殭蠶(米醋浸焙各一兩)天南星(切片皂角)
(水浸一宿焙二分)
右為末稀粥糊為丸麻子大每服五丸薑湯下喉風
用皂角水研開灌
寒水石散(出幼幼新書)小兒之病多因驚則心氣不行欝
而生涎遂成大疾宜常服利小腸去心熱自少驚涎
亦不成疾一名墜痰散
寒水石滑石(各三兩)甘草(半兩)
右以水研如泔漿細研無聲量兒大小暑月冷水調
下寒月温湯調下被驚及心熱坐卧不安者服之即
安加薄荷龍腦尤妙
南星散(一名南星飲出直指方)驅風豁痰
南星(重八九錢以上者用一箇就地上作坑深七八寸用火炙五遍燒令通紅以好米醋半盞)
(洒入坑中即納南星於内以火燒調蜜薑汁入之用盆盛)
右為末入琥珀全蝎研勻每服半錢薑防風湯調下
三黃丸(出典藥方)治小兒驚風入腸一切咳嗽氣急有痰
解三焦積痰身上生瘡及消瘡氣
雄黃(研)欝金(各一錢)江子(去皮三粒)
右為細末和勻用飯丸蘿蔔子大每服五丸至八丸
十丸薄荷湯下米飲亦得
通膈丸
大黃牽牛木通(各等分)
右為細末滴水丸如粟粒大每服三十五丸量虚實
加减
大黃散(出幼幼新書)
大黃芍藥(等分)
右為末猪膽汁調貼之
乳香散(出幼幼新書)治小兒驚風涎溢悶絶慕死宜用亦
不吐出涎只此壓發搐
甘草乳香(各末一錢七)
右為細末每服半錢或一字童子小便下妙
注唇膏(出幼幼新書)治小兒令永不生風痰症心無驚多
紅潤唇臉如丹常服無疳積諸癖疾患
白殭蠶(一兩去頭足直者為末以薑汁和為餅子於火上炙乾再為末復以汁為餅乾為度)
硃砂(二錢細研用水一碗浸洗三遍去黃色傾紙上候乾研如細粉)
右同合和研勻煉蜜為膏入甆合子内貯每用如鷄
頭大三歲一丸
嚏驚散(出危氏方)
半夏(生一錢)皂角(半錢)
右為末用豆許以管子吹入鼻立醒
開關聖散(一名迴命散又名聖散子出直指方)治驚風弔眼
赤足蜈蚣(一條中分為兩各用葱汁浸一夜焙乾)全蝎(一箇中分為兩片各)
(同左右二味)
右為末左眼翻左手搐以左藥末入左鼻孔右眼翻
右手搐以右藥末入右鼻孔雙眼翻雙手搐兼用之
神效
不驚圓(出鮑氏方)治驚風上視氣急
枳殼(炒黃)淡豆䜴(等分)
右為末每服一字或半錢急風薄荷自然汁下慢風
荆芥湯下入酒五滴非慢脾風足冷者不治
猪牙皂角(四挺不灣者去皮)白礬(半錢)
右為細末小者一字大者半錢温湯調下此藥不必
大吐但微吐冷涎便醒
驚風後瞳人不正
阿膠(三錢炒)人參(一錢)研為末薄荷湯調下
治小兒驚風(出濟生拔粹方)濟生拔粹
白羊頭(一箇)丁香(一兩)
右同熬至軟令乳母空心盡食之
二聖膏(一名蟬殼散)治小兒眼口喎斜
蟬蛻(一兩五月五日取東行枝上者)寒食日麵(一兩)
右為末釅醋調𫝊紙攤如膏藥貼患處左斜貼右
右斜貼左如口正水洗下一方取七月七日東行枝
上蟬退依前法用
防風丹(出仁存方)治驚風神困多睡
全蝎白附子(各等分)
右為末蜜丸如龍眼大每服一丸用麝香荆芥湯下
南星醒神散(出直指方)治小兒驚風痰熱
天南星(不去皮切片)生薑(切片各等分)
右用竹籖一條以南星并薑相間插定次用輕粉少
許摻南星生薑片間風乾為末每服一字薄荷紫蘇
泡湯調下大人服半錢或吐或汗或下即病氣出也
奪命散(一名礞石散出醫方大成)大控風涎不問慢驚風急驚風壅
痰寒咽間其響如大潮百藥不能過咽命在須臾醫
者技窮以待其盡殊不知世有妙方服此藥後良久
藥褁涎出從便下如稠涕膠粘乃藥之神效故也然
後隨證用藥調理如無此證不須服一方次服花蛇
川烏全蝎蜈蚣等藥治慢驚此藥神驗不動臓不傷
真氣
青礞石熖硝(各一兩)
右以沙鍋鹽泥固濟炭火煆通赤須待硝盡為灰藥
令如金色取出研為極細末煎薄荷膏丸菉豆大每
服二丸如急驚風痰壅上身熱如火濃煎薄荷湯入
少許調勻温服之或煎荆芥湯調下如慢驚風脾用
南木香煎湯調下然青礞石熖硝古文錢等藥
利痰然其性非胃家所好須以木香佐之加青州白
丸三粒研為細末用生薑自然汁調若稀入熟蜜調
勻微温服但先用此藥入喉其痰墜下功有萬全奪
天地之造原得之聖僧累累有驗
治小兒驚神不安(出本草)
以虎膽研水服之
治大人小兒口噤牙關不開者
天南星(生末一錢)腦子(少許)
右和研用指蘸生薑自然汁蘸藥於左右大牙根上
擦之立開
治小兒夜驚大人因驚失心方
取震肉作脯與食之此畜為天雷所霹死者是也
服之神效
羚羊角丸(出全嬰方)治小兒驚風退後諸病之後筋脉緩
弱骨氣尚虚脾腎不足五六歲不能行
羚羊角虎脛骨生乾地黃酸棗仁(去皮)白
茯苓(各半兩)桂心(去皮)防風當歸黃芪(各一分)
右為末煉蜜為丸如鷄頭子大兩歲一丸白湯化下
薏苡散(出全嬰方)治小兒因驚風及諸病之後手攣不展
是肝氣不足内傷風邪
薏苡仁(三分)當歸桂心(各一兩)酸棗仁(去皮)甘
草防風秦艽(去苗各半兩)
右㕮咀三歲一錢水半盞煎至三分去滓無時服
當歸散(出直指方)治小兒驚因風及諸病後脚不展指攣
縮不伸
當歸麻黃(各半兩)羌活人參杜仲(去皮)酸
棗仁(去皮)桂心(一分)
右為末一歲一錢水一盞薑三片煎三分去滓無時
服
治小兒未滿月受驚似中風欲死者
用硃砂以新汲水濃磨汁塗五心上立瘥最有神
效
小兒浴湯主驚忤(出幼幼新書)
以升麻取葉搗汁作湯浴之
治小兒驚方
取燕窠與燕屎不拘多少以作湯浴兒療驚邪
治小兒被驚方卒驚似有痛處而不知疾狀
取雄鷄冠血一二歲每服用少許滴在口中三四
歲如每服取一橡斗子汁滴在口中一日二服
治小兒生下即驚方(出聖惠方)
用剪父母指甲燒灰井花水丸麻子大日進三服
夜一服亦治客忤一方麵糊為丸
全蝎散(出直指方)治小兒驚風不語通竅豁痰大小通用
全蝎七枚各用紫蘇葉包塗蜜炙為細末每服一
字薑汁入蜜搜和含化亦治大人風涎一方薄荷
葉褁炙同研為末湯下
治驚風墜涎(出𫝊氏活嬰方)
用天南星一箇重一兩酒浸七伏時取出於新瓦
上周迴炭火炙令乾裂置於濕地上去火毒用瓷
器合盛之冷搗末入硃砂一錢每服半錢荆芥湯
調下每日空心午時進一二服
一方治小兒牙關不開
用天南星一箇煨熟紙褁封角不要透氣於細
處剪鷄頭大一竅子透氣於鼻中牙關立開
又方(出全嬰方)治小兒眼中喎斜
以巴豆七粒爛研喎右塗右手心喎左塗左手心内
仍採取一葉安手心須臾即正洗去藥并頻抽掣
中指立效
治小兒驚風(出本草)
用蝎一箇不去頭尾薄荷四葉褁合火上炙令薄
荷焦同碾為末作四服湯下大人風涎只一服
治小兒驚疾皆因積氣風熱成痰涎驚藥多用硃蝎附
性烈力大嬰兒腸胃脆弱多不堪往往致害用遠志
去心煎湯隨時飲之
辰砂丸治驚風涎潮作及胃熱吐逆不止
辰砂(另研)水銀沙子(各一分)龍腦麝香(半錢)天
麻(一分)牛黃(半錢)蟬蛻(去頭足)白殭蠶乾蝎(一分)
(去毒炒)犀角末麻黃(去節)天南星(酒浸七次切焙乾各二分)
右為末再研勻熱蜜為丸如菉豆大硃砂為衣每服
二十丸或五七十丸食後服薄荷湯送下
大青膏
天麻(一分末)白附子(末生一錢半)青黛(一錢研)麝香
(一字匕)烏稍肉(酒浸為末半錢)天竺黃(一字匕)
右同再研細末生蜜和成膏每服皂角子大月内兒
服米大同牛黃膏温薄荷水化調下之五歲已上同
甘露飲服之匕謂匙也應服藥多少逐方說不盡並
時以意加减也
羌活散(出直指方)散風邪止驚搐退熱解肌
羌活粉草天麻(生)茯苓川芎(二錢)荆芥
穗白殭蠶白术白附子(一錢)桔梗(二錢半)
防風(一錢半)全蝎(半錢)硃砂南星(一字)
右為細末薄荷湯下如傷風鼻塞流清涕葱白煎湯
下咳嗽氣促桑白湯下常服白湯亦可
甘露飲(出朱氏集驗方)治驚風潮熱不退
寒水石石膏防風荆芥薄荷甘草(各等)
(分)
右為末每服半錢用井花水下或薄荷湯調下亦可
桃花散(出朱氏集驗方)治驚風潮熱煩悶
天竺黃白茯苓硃砂(各等分)腦麝(少許)
右為末每服一字薄荷湯下一日二服
酸棗仁丸(出楊氏家蔵方)治小兒心神不安卧睡不穏常服
壓驚邪寧卧睡
酸棗仁人參(去蘆)硃砂(研)白茯苓(去皮)珍珠
(末)
右件為細末煉蜜為丸每一兩作四十丸荆芥湯化
下二歲以上小兒服一丸食後服
透驚散(出楊氏家藏方)治小兒筋脉拘攣不舒手足軟弱虚
羸無力驚風搐之後偏廢不舉常服透經絡活血脉
及行步遲慢者
天麻(酒浸一宿焙乾)白附子牛膝(酒浸一宿)木鱉子(去殼)
(研)當歸(酒浸一宿焙乾)羌活(去蘆頭六味各半兩)地龍(去土一分)
乳香(二錢别研)硃砂(一錢别研)没藥(二錢)
右件為細末次入木鱉子乳香硃砂没藥研勻煉蜜
為九每一兩四十丸每服一丸煎薄荷湯化下温酒
少許同調下
定痛散(出幼幼新書)治小兒筋脉因驚之後觸冐風邪客
𫝊經絡走注疼痛或在手指腿足往來刺痛不可忍
者
天麻(去苗)防風(去蘆)地龍(去土)白殭蠶(去絲嘴)乳
香(研)五靈脂(去沙石)没藥(各等分)
右為細末次入没藥乳香同研令勻三歲兒每服半
錢温酒白湯各一半調下不拘時候服
蜈蚣丸(出朱氏集驗方)治驚風
白附子天南星赤脚蜈蚣防風半夏(各等)
(分)
右剉研諸藥掘地一小竅用炭火煆煉約半日尤好
地脉透熟入好釅醋在竅八分滿傾諸藥入醋煮之
用甆盆一隻頂上蓋住以泥封四圍至次日一週方
取出焙乾碾為末用獖猪心血研同熟蜜為丸不拘
丸子大小同薄荷湯下仍量兒大小投藥余年七歲
感患得此方而愈神效難言
防風導赤散治小兒初驚
生乾地黃川木通防風甘草(各等分)
右生用㕮咀每服三錢水一盞竹葉少許同煎
神寧膏後用此藥
茯神硃砂(各一兩)麥門冬(去心一兩)麝香(一分)
右碾細煉蜜為小餅子每服一餅臨睡同薄荷湯化
服一夜一服此二方江州置制使云昨在江州日兒子
偶有驚作遂訪一老醫求藥劑服三服遂全愈異而
問之渠云三代小兒科家𫝊只有四五方加减愈人
無數且如驚搐多是熱證若首先便用驚風藥白附
子全蝎殭蠶川烏之類便成壊證家中驚藥只用導
赤散加些防風進一二服導去心經邪熱其搐隨便
止次服寧神膏是家𫝊秘方自後常以二藥救人取
效甚多
羌活膏祛小兒驚風定驚
羌活防風川芎茯苓(二錢)茯神(去木二錢)白
术白殭蠶(薑汁炒各二錢)全蝎(半錢)
右為末煉蜜為丸每服菉豆大麥門冬薄荷湯化下
防風天麻散治驚風頭疼
防風天麻川芎白芷甘草川烏(一箇炮)
麻黃(去節)
右等分為細末葱蜜湯下薄荷湯亦可如驚搐加全
蝎一箇烏蛇肉尾白附子麝香各少許煎湯下無不
效者如傷寒加零陵香羌活
辰砂丸治小兒伏驚積在内壅併痰涎妳不下及虚
中積轉驚
辰砂(一錢)定粉(半兩)粉霜(錢半)膩粉(一錢)麝香(少許)
乳香(半字)
右同研細末用粟米飯和丸如菉豆大捏作餅子慢
驚風用微炮令紫色用粟米飲下一丸微利為度
錢湯丸治小兒驚積壯熱
猪牙皂角灰(一錢)天南星(半錢)滑石(末一錢)輕粉
(二錢)巴豆(二十四粒去皮尖)硃砂(一錢)
右為細末研以寒食麵糊為丸如菉豆大每服一歲
二丸三歲三丸煎古錢湯睡時服之
睡應丸治驚吐漸止得睡方用之
南星白附子青黛硃砂(一錢)雄黃(一錢)輕
粉(一字)全蝎金箔(三片)腦子麝香(少許)巴豆
(七粒去殼心膜及油)
右為末用生薑汁糊為丸鐵鹽粉為衣每服七丸荆
芥湯下如常服木瓜湯下如驚風麝香湯下
金箔丸治一切驚風
麻黃(半兩)羌活(三錢)殭蠶(三錢)南星(二錢)防風(二錢)
蟬退(三十箇去頭足)硃砂(二錢)麝香(一錢)人參(半兩)茯
苓(半兩)茯神(三錢)全蝎(半兩)山藥(三錢)遠志(去心半錢)
金箔(十片)銀箔(十片)
右件為末硃砂麝另研入藥煉蜜為丸如指頭大每
服用一丸臨睡薄荷湯下痰多皂角子湯化下
蛜&KR1417;丸治一切驚風心神驚悸夢中佯啼嘻嘆潮熱
上蒸驚熱面青風丹火灼手足抽掣搐搦無時形色
憔悴
茯苓茯神山藥天麻殭蠶(炒)蟬退
防風羌活人參白附遠志(去心)川芎
白芎蟬花(三隻)荆芥全蝎赭石粉草
琥珀珍珠硃砂腦子麝香金箔牛
黃(另研)早伏(即紫河車酒浸過各等分)
右為末用木瓜蒸麵糊為丸煎作錠子如粟米樣硃
砂為衣如驚時麝香湯下如尋常鈎藤湯下
小蛜&KR1417;丸治一切驚風手足搖動心神恐悸卧睡不
安
蛜&KR1417;(蝎雄是)白附子米粉硃砂青黛香
墨金箔青柳條細茶麝香防風羌
活白礬天麻茯神遠志山藥(各等分)
右為末棗肉木瓜同搗爛飯為丸煎作錠子硃砂為
衣周歲一二粒金銀薄荷湯下或麝香湯下
聖蠶丸治小兒胃虚生風壯熱精神恍惚痰涎壅塞
目睛上視睡卧不安頭痛頰赤多驚恐四肢體倦不
思乳食
白殭蠶(微炒)防風(去蘆)天南星(漿水煮五七沸)半夏(先洗)
(淨用水煮五七沸)白附子(漿水煮五七沸)人參(一兩)藿香(半兩)
右為細末用麺打簿糊為丸如麻子大周歲兒每服
五七丸用生薑薄荷湯下不拘時候兩三歲兒可服
十五丸餘當以意加减
青金丹(出傅氏活嬰方)治驚風身熱手足搐搦喉中涎鳴心
中不快睡卧不安面赤咳嗽口眼喎斜不省人事或
天弔角弓反張
輕粉天南星滑石青黛(各一字)巴豆(十粒去心)
(皮油膜)全蝎(十箇)辰砂(一字)蟬退(七箇)夜明砂(半錢)
天漿子(一錢)白附子(一錢)麝香(少許)
一方加天麻(酒浸一錢)殭蠶(一錢)半夏(半錢或水煮)
右為細末用麵糊丸如麻子大每服二十丸看大小
加减與服如不利更加錢許薄荷湯下痄腮或痰甚
葱白湯下脉壅杏仁湯下如不語急與服之風痰退
愈
寬熱散治驚風潮熱客忤甘痰等積
枳殼(一兩)大黃(二兩)朴硝(研)甘草(半兩炙)
右為末用錫合藏之每服一字薄荷煎湯下
茯苓散(出𫝊氏活嬰方)治驚風偏搐
茯苓牙硝雄黃硃砂(各半兩)
右為末金銀薄荷湯下
蝎紅丸(出𫝊氏活嬰方)治驚風頑痰上視
南星全蝎硃砂膩粉腦子(各等分)
右為末金銀薄荷湯下
小驚藥(出𫝊氏活嬰方)下痰疎風
茯苓茯神山藥蟬退羌活遠志(去心)
殭蠶白术白附子荆芥川芎赭石
鐵朵粉硃砂金箔麻黃甘草(各等分)
右為末以木瓜蒸和爛飯搗成丸如粟米大剪成粒
子每服用一粒金銀薄荷煎湯化下或以木瓜皂角
湯下
羌活膏(出衛生家寳方)治驚
羌活五靈脂荆芥穗(末)青黛蟬殼龍
腦薄荷白殭蠶茯苓(一錢)輕粉(半錢)天南
星
右件為末煉蜜為膏每周歲梅核大一丸薄荷湯化
下一日三服與牛黃散相間服
牛黃散(出直指方)治驚風搐搦心經伏涎不作聲悶絶身
體強直
雄黃(一錢研極細)地龍(半錢去土新瓦上焙乾)
右二味一處為末每服周歲半錢已下薄荷酒調下
服一稔疾不作凡進此藥一日二服不可多服要快
用細赤地龍一條和酒研服
防附湯(出衛生家寳方)治小兒驚風及一切頭風
防風(一分)殭蠶(一分)白附子(一分)川芎(二分)荆芥
(一分)雄黃(一錢)全蝎(七箇)硃砂麝香(少許)
右為細末每服半錢用好茶清調下小兒驚風用冬
瓜子湯下一日兩服
育嬰丸(出衛生家寳方)治小兒驚風
用京墨末不拘多少入鷄冠血拌和為丸如菉豆
大用生薑薄荷湯吞下每服二三丸不計候
治小兒猫鼠驚風(出十便良方)
用雄鼠糞七粒火煆赤於地下去火毒研為細末
薄荷湯調服加麝香少許尤佳
全蝎散(出衛生家寳方)治小兒驚風
全蝎(七箇生薄荷麻黃不拘多少外以線纏定再半夏末少許生薑自然汁同浸少時向火上)
(炙如乾又入薑汁内浸再炙以薑汁盡為度焙乾為末却入後藥)附子尖(三箇)
麝香(一字)真腦子(一字)
右為細末同前藥拌勻煎金銀薄荷湯調下小兒半
錢量歲數虚實加减服之
銀箔散(出衛生家寳方)治小兒驚風
白术(一兩剉以一合菉豆炙香色)乾芍藥(一兩)白附子(半錢以文)
(武火上炮黃地上去火毒)人參(一兩)白茯苓(一兩半)直殭蠶
(一分洗去灰炒勿令焦)木香(一分)黃茋(一兩)白扁豆(一兩)
川升麻(一分連葉佳焙乾)糯粟米(半兩)天麻(半兩剉如麻子大麵)
(炒黃)甘草(一分)藿香(半兩去土生用)
右為末以好甆礶盛遇有患依湯使用常服米飲調
下小兒半錢數歲以上加减用慢驚搐搦用麝香飯
飲調日進六服急驚定後用陳米飲調下驚吐不止
陳米飲調下天柱倒行步脚緩濃米飲下夾驚傷寒
發搐搦薄荷葱白湯調下疳氣常急多渴者百合湯
調下赤白痢不思乳食者生薑三片棗五箇陳米一
合煎飲調下飲食不知饑飽不長肌肉麥蘖一把炒
生薑湯調下暴瀉紫蘇湯木瓜湯調下形神脱語言
不正及大人吐瀉藿香湯下二錢
牛黃膏(出衛生家寳方)常服鎮心化驚涎
欝金(一錢)天南星(一錢)粉霜(一錢)巴豆(七粒連殼)
右一處為末麵糊丸如芥菜子大每服周歲四粒薄
荷湯下日二服食後臨睡時服凡小兒驚涎未可與
巴豆粉霜等藥恐邪入脾轉不好治且宜服惺惺散
涎積不退却進此藥
生犀散治驚積潮熱及五心積熱及驚吐或傷乳食
服睡不靜常服寧心安神
五靈脂(一兩)猪牙皂角(一兩灰黃色)芫花(一兩醋浸炒焦)
右三味一處為末次用巴豆六十粒連殼碾如膏用
小錢桃葉四十錢入巴豆内一處再研令極勻用醋
糊丸如粟米大周歲四粒食後臨卧薄荷湯下日二
服驚吐丁香湯下或淡醋湯下咳嗽皂角子煨軟搥
泡湯下白痢甘草薑湯下潮熱薄荷礬石水下驚熱
亦用柴胡湯下磨積及癖塊温水下
青州白丸子(出錢氏方)治小兒驚風大小諸風
半夏(七兩生)天南星(三兩生)白附子(二兩)川烏頭
(半兩生去皮臍)
右搗篩為細末生袋絹盛一處用井花水攪未出者
更以手揉令出如有滓更研再入絹袋内盡為度於
磁盆中日照夜露至曉棄水别用井花水攪又照至
來日早再換新水攪如此春五日夏三日秋七日冬
十日一法四時只浸一宿去水曝乾後如玉片研細
以糯米粉煎清粥丸菉豆大每服三五丸薄荷湯下
癱瘓風温酒下並不拘時候服
不驚丸(出宿州陳氏方)治小兒因驚氣而吐逆作搐痰涎壅
塞手足掣縮眼睛斜視或睛珠上視或上氣急足脛
冷者難愈也
枳殼(去穰炒黃取末一兩)淡豆䜴(七分)蕪荑仁(三錢)蝎稍
(十二尾鹽者去毒)
右四味同碾為細末醋糊丸如麻子大每服十丸乳
汁下清水飲亦得量兒大小輕重加减
大凡治驚各因用藥不同外物驚宜鎮之以黃連安
神丸若氣動而致驚又宜寒水石安神丸大忌防風
丸治風辛温之藥必殺人何也辛散浮温熱者也能
令風流動風之氣盛故殺人也因驚而泄青色先鎮平
以硃砂汁之類勿得用寒凉之藥大禁凉驚丸風木旺
必尅脾胃當先實其土後瀉其木閻孝忠編集錢氏方
以益黃散補土以其藥有丁香辛熱助火火旺愈虚矣
青橘皮瀉肺金丁香辛熱大瀉肺與大腸脾實當瀉子
今脾胃虚反瀉子而助火重虚其土殺人無疑矣其風
木旺證右關脉洪大掌中熱腹皮熱豈可以助火瀉金
如寒水來乘脾土其病嘔吐腸痛瀉痢青血益黃散聖
藥也今立一方先瀉火補金是為神治(出束垣先生蘭室秘蔵方)
黃耆湯
人參炙甘草黃耆
右三味皆甘温能補元氣甘能瀉火内經云熱滛于
内以甘瀉之以酸收之
白芍藥(酸寒能瀉火酸未能瀉肝而大補肺金所補得金土之位火旺火虚風木何由散耶)
(尅土然後瀉風之旺)
右等分㕮咀白水煎服
治小兒暴驚鬼魅寒熱
用野獼猴頭煎湯浴之人家飬者不治病不可用
神仙聚寳丹(出保生集)治一切驚風内弔腸肚緊便夜啼
發目睛上視手足搐搦角弓反張忽然倒地不省人
事係是急慢驚風悉皆治之
全蝎(二三箇)珍珠(三錢)硃砂(五錢)防風(五錢)天麻
(五錢)白附子(五錢)半夏(三錢)南星(三錢半)蟬殼(三錢)
(去趐)麝香(一錢)金箔(十五片)
右為末十三味用粟米粥為丸如鷄頭子大每服一
丸用薄荷湯磨化下如驚風痰實加南星末同研化
下如驚風内弔用釣藤湯化下
神妙防風散(出保生集)治小兒一切驚風搐搦諸般惡候
並治之
防風(二錢)細辛(二錢)殭蠶(二錢)白附子(一錢火炮)珠
砂(一錢)地龍(三錢去土)全蝎(三錢火炒)蟬殼蜈蚣(各三)
(錢火煨)天麻(一錢)荆芥(一錢)木香(一錢)麝香(一錢)
甘草(二錢)白芷(一錢)辰砂(二錢)人參(一錢)金箔(少許)
輕粉(少許)
右為細末每兒一字用燈心煎湯調下有痰薑湯下
南星丸治小兒驚熱喉中響咬齒牙
南星(半錢炮)天麻(半錢酒浸一宿)全蝎(半錢火炒)硃砂
麝香(少許)
右為末麵糊為丸每服七丸用金銀薄荷湯送下
鎮心丸治小兒涎潮壅盛喘急壯熱膈上涎鳴如服
此藥只取下涎藥立隨涎出
辰砂半夏(生薑汁製取出焙各半兩)杏仁(去皮尖研出油五分)江
子(三十粒去皮膜去油五分)
右拌勻和煮陳米粥為丸如芥子大量大小加减每
服三五丸生薑薄荷湯温下利涎
消乳痰丸治小兒無痰亦宜常服
大半夏(半兩切作豆子大用蘿蔔一箇亦切作豆子大用一碗水煮盡為妙)神草
(二錢半去蘆取末二錢)
右二味乾焙為末生薑自然汁煮麵糊為丸如菉豆
大每服二十丸薑湯食後下量大小加减
牛黃丸治小兒驚風涎盛
右用天南星二兩為末取臘月日牛膽黃牛者良一
枚以汁和之却入膽内隂乾為細末入硃砂一錢麝
香少許煎甘草水和丸如鷄頭子大一歲半粒熱水
下不拘時日進二服
墜驚散治小兒驚熱甚至
天竺黃鉛霜馬牙硝(各等分)
右為末每服半錢用熱水調下
青雲散孩兒咬齒即因驚唇赤饒於面色青睡起有時
頻呌喚青雲散下早惺惺
石蓮心(一錢)南星(炮)殭蠶(直者)全蝎鉛霜(一錢)
雄黃欝金(皂角煮乾)
右為末每服一字或半錢用蜜水調下
羌活膏(出保生集)治肝驚壅目直視手足拳攣伸舒立地
不得寬筋定搐
羌活蝎稍回草(即防風)天麻神草木瓜
當歸紫蘇根麝香(一分)硃砂白附子(半錢)
右除麝香外細剉用酒浸一宿日慢火焙乾為末入
麝香和勻用炒砂糖為膏常服一皂角子大如驚急
作搐瘛瘲每服一龍眼大荆芥湯化下先搐鼻後下
藥若舌哱連難治
翫月散(出保生集)治小兒驚風搐搦眼目上視此藥搐鼻
目視便下搐搦便定但搐鼻如嚏噴可治不爾死也
獨角仙(一箇竹刀中切作二片)輕粉大全蝎(一箇酒浸軟竹刀切)
(作二片)
右用輕粉拌和炙令乾全蝎二片分左右為末入細
辛末半錢麝香一豆大研勻成藥記明獨角仙同前
法却書藥上各記左右邊每二字男左女右用
奪命散(出保生集)治小兒驚風涎潮搐搦眼上不下喘急
急慢驚風並皆治之
赤脚蜈蚣(一條去足生用)瓜葉藜蘆葱白(去鬚一分)
右為末每發搐用一字吹鼻中
琥珀珍珠散(出保生集)治驚風
全蝎殭蠶硃砂輕粉
右為末各等分每一字用乳汁調下
辰砂妙聖丸治小兒驚風生痰涎時作搐搦壯熱驚
掣夜卧不寧牙關緊急
麝香川芎羌活天麻當歸膽釀南星
半夏(湯洗七次煮一伏時各半錢)蝎稍殭蠶辰砂(一錢半一)
(半入藥一半衣)
右末拌勻糯米清糊為丸如鷄頭子大每服一丸荆
芥湯化下如噤口用藥擦牙上
衮痰丸治小兒喉中涎響手足瘛瘲目睛上視即急
慢驚風證
江子半夏硃砂膩粉雄黃欝金(或加南星)
(尤妙)
右等分為末飯丸如麻子大每服七丸用薄荷湯送
下量大小加减服之利痰涎為度未利再服
辰砂丸(出保生集)治驚證嘔逆乳食不下睡卧不寧
人參(一兩)茯苓(半兩)防風(半兩)山藥甘草(半兩)
黃耆牙硝(三錢)麝香(三錢)硃砂(一兩)
右為末蜜丸每一丸薄荷湯下
普濟方卷三百七十四
