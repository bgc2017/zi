普濟方卷三百六十三明周王朱橚撰
嬰孩頭眼耳鼻門
頭瘡(附論)
夫小兒頭瘡者由臓腑有熱熱氣上衝頭面復有濕氣
乘之濕熱相搏折於血氣而變生瘡也白秃瘡者由
頭上白點斑剥初似癬而有白皮屑久則生痂或瘡遂
至遍頭自小及長不瘥頭髮秃謂之白秃瘡小兒頭
生小瘡浸滛疽癢黃膏出不生痂連年不瘥者亦名妬
頭瘡以赤龍皮湯及天麻湯洗之内服漏蘆湯不宜傅
飛烏膏散及黃連胡粉水銀膏散
方
雄黃膏(出聖惠方)救急療小兒頭瘡經年不瘥而復
發者
雄黃(研)大黃黃蘖黃芩薑黃雌黃(研)白
芷當歸青木香(各四兩)
右㕮咀以苦酒浸一宿以猪脂一大升煎俟白芷色
黃膏成去滓入水銀一兩以唾於手中研令消入膏
攪相得於甆器中收每以皂莢湯洗瘡乾拭以膏塗
之日再換以瘥為度一方無大黃以藍漿水洗淨塗
之
松脂膏(出聖惠方)治小兒頭瘡經年不瘥
松脂(一兩半)川大黃(一兩)苦参(一兩剉)黃連(一兩去鬚)胡粉
黃芩水銀(各一兩)白&KR0552;(半兩)蛇床子(三分)
右羅爲末以臘月猪脂膏和研水銀星盡以瓷合盛
每於瘡上塗之效
苦参湯(出千金方)治小兒頭瘡
苦參黃芩黃連黃蘖甘草大黃芎
藭(各二兩)蒺藜子(三合)
右㕮咀以水六升煮取三升漬布搨瘡上日數過
治小兒頭熱瘡(出千金方)
石南草大黃黃芩黃蘖&KR0552;石澤蘭(各)
(一兩)戎塩(二兩)蛇床子(三合)
右切以水七升煮取三升以絮内湯中洗拭兒日三
度瘥
藜蘆膏治小兒一切頭瘡久則疽癢不結痂
藜蘆黃連雄黃黃芩(各三兩)松脂(二兩)猪脂(半觔)
&KR0552;石(五兩)
右爲末煎令調和先以赤龍皮天麻湯洗乾傅之(赤龍)
(皮檞皮是也)一方用桐樹白皮天麻甘草煎湯洗淨塗之
治頭瘡
細擣水龍骨黃丹等分安白礬湏要碎鷄
子用青丸將去紅爐煆煉出象灰團牛皮
另燒用硫黃生一般香油調擦傅直要見
根盤神仙真妙藥一月保安全
右用酸虀汁去瘡蓋如有髮或剪剃淨方可傅之
青砂散(出聖惠方)治小兒頭瘡久不瘥
水銀(一分以少棗穣研令星盡)硫黃(一分)狗骨頭(半兩燒灰)川椒(一分去目)
膩粉(一分)宿砂(一分去皮)竹葉(半兩燒灰)
右羅爲散研入水銀令勻以生油調塗之立效
治小兒頭上生悪瘡方(出聖惠方)
人糞灰狗糞灰皂莢灰香豉(炒令微焦)白礬灰
(已上各半兩)
右羅爲散每使量瘡以生油調塗日一易以瘥為度
胡粉散(出聖惠方)治小兒頭上生惡瘡及疳瘡軟癤
胡粉黃連(去鬚各一兩)糯米(二十一粒)赤小豆(十四粒)吳茱
萸(半分)水銀(一兩點少水入胡粉研)
右羅爲末即以麻油和諸藥調勻塗之
水銀膏(出聖惠方)治小兒赤瘡渾頭面皮胸上作片
人不識者
水銀松脂(各一兩)膩粉(一分)土蜂窠黃蘖(剉)川大
黃(各一兩半)
右除水銀膩粉外搗羅爲末以煉成猪脂半觔煎成
膏似稀麫糊放冷取水銀膩粉於掌中以唾調和如
青泥後可入膏中相和攪令勻塗於瘡上不過三兩
上瘥
紫草膏治小兒頭瘡
紫草(二兩去無色枝幹搗末)馬腸根(一兩搗末)杏仁(一兩湯浸去皮研)吳
茱萸(一兩搗碎)雄黃(一兩細研)清麻油(八兩)
右先以麻油於一淨鐺内煎下杏仁茱萸徐徐煎三
兩沸即去火以生絹濾去滓次入紫草馬腸根等末
又煎五七沸再濾去滓看膏稀稠得所入雄黃末攪
勻用瓷合盛每用先以鹽漿水洗瘡令净拭乾以膏
塗之立效
治小兒頭瘡不瘥惡汁出不斷并熱瘡方
黃連(去鬚)黃蘖(剉)白礬(燒灰各一兩)蛇床子(半兩)胡粉(三分)
右羅為散以熬成猪脂調如膏日二塗之效一方無
白礬以油調傅之
治小兒頭瘡及惡瘡方
黃連(一兩去鬚)吳茱萸(生用)膩粉杏仁(半兩湯浸去皮)
麻油(一合)
右羅為末入麻油杏仁同研成膏每塗藥時先以鹽
漿水洗了拭乾塗上日二用之
黃連散治小兒頭瘡
川黃連黃蘖(去粗皮)草决明輕粉(各等分)
右為細末以生小油調藥於所患瘡上塗之立愈
治小兒三歲患頭上煙漿如釘盖一二日及胸背皆生
仍成瘡方
水銀硃砂(各半兩研兩相得)石硫黃(一兩研)臘月猪脂(細)
(研和膏)
右煮桑葉湯洗以傅之勿令猪犬婦人小兒見無效
一方有胡粉無臘月猪脂
治小兒頭瘡及惡瘡方
香豉(二合)麻油(二合)臰黃(半兩)葱白(四兩細切)
右先煎油令熱入香豉等熬令烟出熟搗貼於瘡以
物密裹之效
水銀膏治小兒徧頭生瘡
水銀(二兩)胡粉(二兩入少水與水銀同研令星盡)松脂(二兩細研)
猪脂(三兩)
右先煎猪脂令消去滓下松脂次下水銀胡粉不住
手以柳枝子攪令勻膏成去火傾在甆合内净洗乾拭
塗瘡上日二用之
鷄子膏治小兒頭瘡及白秃瘡
新雞子(七枚去殼)膩粉(半兩)麝香(一分細研)婦人油頭髮
(一團如雞子大)
右先將雞子入銚内熬次下髮令消以綿濾過入膩
粉麝香攪勻以甆合盛每用先洗净拭塗之
治小兒頭瘡出膿水瘥而復發
豆豉(一兩炒微焦)皂莢(一梃長三寸許燒過灰)鱉甲(一兩燒灰)膩粉(一分)
右羅爲散每使以生油調塗上立效
治小兒秃瘡
紫草(一兩為末)輕粉(二錢)臘月鵝油(無塩者不拘多少)
黃蠟(一兩)
右先熬紫草次諸藥煉成膏無時搽頭上瘡
治白秃瘡方
班猫蟲(七箇)巴豆(七箇去殼)蛇床子松香(各等分為末)
右用清油半盞煎蟲豆二味燋黑色並去不用只用
油候冷火氣息將二味末藥加輕粉於油内如用時
先以禾捍燒灰淋汁及煨皂角洗净候水氣乾塗前
藥
治小兒頭瘡方
胡粉連翹(各一兩)水銀(半兩)
右以水煎連翹内胡粉水銀和調傅之
螵蛸散治頭上瘡俗名粘瘡絶妙方
海螵蛸(二錢)白膠香(二錢)輕粉(半錢)
右將海蛸白膠香同研細羅過却入輕粉再於乳鉢
内煞硏極細敷貼瘡時先用清油將瘡潤了然後將
藥末乾糁瘡上只一上可甚者二上
黃連散治小兒頭瘡出膿水瘥而復發
黃連(五兩去鬚)水銀(二兩)烏賊魚骨(一兩燒令赤色)
右除水銀搗羅為散别用白蘝末一兩半入少水與
水銀同研星盡與前藥末相和研勻每先以桃葉湯
洗瘡令净拭乾以藥傅於瘡上
又方
水銀(半兩)黃連末(一兩)胡粉(半兩)
右相和入少水研水銀星盡以生油調塗之
如聖黑膏治頭瘡久不瘥及白秃
豆豉(半觔)龍膽草蕪荑(各一分)
右一處用濕紙裹塩泥固濟火煆存性碾爲末以生
清油半觔熬取四兩下藥急攪勻得所甆合收傅神
效凢人耳輪瘡極痒臨睡時傅一遍治白秃剃頭
後一傅愈
治癩頭瘡方
白礬(五分刀頭飛過)杏仁(五分去皮尖細研)大楓油(五十分)
右一處鎔成膏子後入輕粉三十分調傅之
治小兒頭瘡方
胡粉(一兩)黃連(二兩)
右爲末洗瘡去痂拭乾傅之即瘥更發如前傅之
治小兒頭瘡面上赤有日月益甚者方
黃連赤小豆(各等分)
右搗末以臘月猪脂和塗之即瘥止
治小兒頭瘡出膿水瘥而復發方
杏核(一百枚燒為灰)膩粉(一分)
右硏爲散每使用生油調塗之
治小兒頭瘡晝開出膿夜即復合者宜用此方
大附子(一枚去皮臍搗羅爲末)鯽魚(一尾長四寸者)
右將附子末入鯽魚肚中於炭火上炙令燋細研傅
瘡上更搗爛蒜於上封之甚良一方用鯉魚
又方
乳髮(一團如梨大)雞子黃(五枚)
右相和於銚中炭火熬令髮消以綿濾過用甆合盛
塗於瘡上
鯽魚方治小兒白秃瘡
鯽魚(一尾重三四兩者去腸肚以亂髮填滿濕紙裹燒存性)雄黃(二錢)
右爲末生清油調傅先以虀水洗拭後用藥
平瘀散治凍瘡白秃
黃栢九節黃連(各等分)
右爲末凍瘡以芸薹煎湯俟温洗令净軟絹拭乾烏
雞子清調傅白秃用甘草湯洗麻油調傅
治小兒頭上惡毒腫痤癤諸瘡方
取男子屎燒灰和臘月猪脂先以酢泔洗净拭
乾傅之
治小兒頭瘡方
以多年籬竹入土爛者燒存性入輕粉少許濕者
乾掺乾者油調塗之一名籬灰散
治頭瘡海上仙方治久不瘥瘡
以猪筒骨中髓膩粉和為劑復納骨中火煨香熟
取出先以温鹽水浴瘡乃傅之兼肥瘡疳瘡皆可
用
又方
取樹上乾桃燒存性碾為末與輕粉麻油調傅一
方無輕粉或暑毒頭塊瘡及面上軟癤亦可治
治小兒頭瘡
煮熟雞子黃炒令油出以麻油膩粉調傅或以葱
汁調膩粉塗之
治小兒頭瘡耳上生瘡方
用竹葉燒末和猪脂塗上又以雞子白傅之亦妙
治小兒頭瘡方
取猪膽汁傅之猪&KR1004;(音夷)主肺痿咳嗽棗肉酒浸服
之亦能主痃癖羸瘦
治頭瘡及諸熱瘡方
先用醋少許和水净洗去痂再用温水洗拭乾用
百草霜細研入膩粉少許生油調塗立愈
治小兒頭瘡方
用龜甲燒灰𫝊之
治小兒頭瘡方
用蓼葉搗末和白蜜雞子白和勻塗上蟲出不作
瘢
治小兒頭瘡及浸滛惡瘡大效亦療婦人隂瘡初食利
大小腸久食即否去陳留新胡麻仁生嚼塗之(八稜者名)
(胡麻二稜者名巨勝)一方用油麻嚼傅之
治小兒頭瘡方
用馬骨一味煆燒作灰和醋傅一治身上瘡白秃
瘡以駿馬不乏者尿數數煖洗之十遍瘥又白馬
脂五兩封瘡上稍稍封之白秃者髮即生
治小兒頭瘡不瘥方
用大䖝脂消令凝每日三四度塗之亦治白秃
治小兒頭瘡又白秃髮不生汁出者方
用雞子七箇去白皮於銅器中熬和油傅之
治頭瘡
用大笋殼葉燒為灰量瘡大小用灰調生油傅入
少膩粉佳
治小兒頭面身上生諸瘡方
用蛇蛻燒末和猪脂傅之
治頭瘡不瘥汁出不止方
用枳實燒灰猪脂調塗瘡上
又方
用田螺殼燒灰存性清油調塗濕摻末在瘡上
治頭面上諸惡瘡方
用南星貝母等分用湯泡七次研爲末入土硃末
少許乾油調塗濕用乾摻
治頭瘡白秃風瘙皮膚痒方
用紫草煎汁浸并傅一方用白芨煎汁浸并傅
治頭瘡白秃方
用馬肉煮汁洗一方用馬尿洗
治小兒頭上生瘡及肥疳瘡方
用糯米飯燒灰入輕粉清油調傅
治小兒頭瘡方
以松香爲末用青葱葉盛貯皮黃就湯煮數沸取
出待冷研細入輕粉和勻香油調𫝊
治小兒頭瘡晝開出膿夜即復合者(出聖惠方)
用馬蹄燒灰細研以生油調塗之
又方(出聖惠方)
用露蜂房細研以臘月猪脂調塗之
又方(出聖惠方)
用黑豆一合炒令存性搗爲末以水調塗之
治小兒頭瘡積年不瘥方(出聖惠方)
取㯽榔水磨以紙襯曬乾以生油調塗之
又方(出聖惠方)
用雞子殼燒灰細研以臘月猪脂和塗之效雞糞
炒爲末傅之亦佳
又方(出聖惠方)
用烏梅肉燒灰研以生油調塗之
又方(出聖惠方)
用吳茱萸炒令燋細研入膩粉以猪脂調塗之
又方(出聖惠方)
用菖蒲末生油調塗之
治小兒秃頭瘡方(出千金方)
取雄雞屎陳醬一升苦酒和以洗瘡了傅
又方(出聖惠方)
用芫花臘月猪脂和如泥洗去痂傅之日一度一
治白秃
又方(出千金方)
用不中水蕪菁葉燒作灰和猪脂𫝊之
秘𫝊頭秃瘡方(出活幼口議)
用吳茱萸鹽醃為末釅米醋調刷頭上大人肩疽
瘡用之立效
治小兒秃瘡方(出百一選方)
用鼠糞不以多少新瓦上煆存性入輕粉麻油調
塗之
苦楝膏治小兒秃瘡及惡瘡
用苦楝皮灰猪脂調傅
治小兒秃瘡方
用猪蹄甲七箇每甲中放白礬一塊棗兒一箇同
燒存性研爲極細末加輕粉得宜研細用清油調
搽不過三五上即瘥
治頭瘡白秃殺蟲方
以䒽草與白蘝赤小豆爲末雞子白調如糊熁毒
腫乾即更易
治小兒白秃瘡方
用羊糞煎湯洗去痂却用雄羊糞燒灰同屋懸煤
炒爲末清油調塗之
治小兒頭上秃瘡方
用仙人掌草焙乾爲末有汁出乾摻無汁油調
療秃瘡方
取虎骨爲末油調塗之
治小兒秃方
用白頭翁根傅一宿作痂二十日愈
療白秃瘡及髮中生癬瘡頂白者
取熊白傅之
治頭赤秃瘡
用赤馬皮白馬蹄燒灰末以臘月猪脂和傅之
治小兒秃瘡
用胡荽子油煎傅之
治秃瘡方
用桃枝未開花陰乾與桑椹赤者等分作末以猪
脂和先用灰汁洗去瘡痂即塗藥治患秃瘡用山
豆根以水研傅瘡上
治頭上秃瘡方
用膽礬少許火枯硼砂少許信少許硃砂少許一
處研末取月頭剃去瘡痂以炭汁洗净待血水乾
清油半盞取鱔魚一條斬斷尾滴血油内調藥用
治小兒頭瘡
用草鞋鼻子燒灰香油調傅
治小兒白秃瘡
用淡豉一合炒令煙出色燋為末用飯飲調屋塵
一團於炭火内煆令灰燼並細研入真輕粉少許
油調剃頭了搽之見效一方治頭瘡無屋塵
療惡瘡白秃
用蕺菜有毒淡竹筒内煨傅之
治小兒白秃瘡頭上瘡團團白色
以牛糞傅之
治白秃
以羊肉如作脯法炙令香及熱以搨上不過三四
日瘥
治小兒白秃瘡凡頭上團團然白色
以蒜揩白處早朝使之
治小兒白秃
用葶藶搗末以湯洗訖塗上
治小兒白秃瘡方(出肘後方)
搗榆白皮末醋和塗之虫當出
治頭瘡白秃殺䖝
用烏雌雞窠中草和白頭翁草紙灰猪脂調傅之
先以酸米泔水洗然後塗之
治白秃方
用白鵓鴿糞細羅為散先以酸米泔洗了𫝊之立
瘥
治白癩頭瘡(出百一選方)
以白炭不拘多少燒令通紅先用盆盛白沸湯以
熾炭投之却濾令淨將此灰湯俟通手洗瘡即愈
治小兒頭上熱瘡滿頭膿瘡成片用此藥兩三次作痂
而愈(出百一選方)
用屋塵即烏龍也以麻油脚研令極細傅之雖痛
不妨一方用皂角湯洗之皂角末𫝊之
治乳抱小兒癩頭方及治軟硬癤諸熱毒疱瘡
用五倍子七箇搗碎用真香油四兩瓦碗熬令乾
一半生布絞去滓𫝊之三四遍即可不必水洗一
方水調塗麻油點用
治小兒頭上梅花癩
用清油不以多少小竹子火灰内煨乾煎令油沸
却以猪膽一箇燈上燎熟針出膽汁入油内先剃
頭搽上勿令日曬之二三日即愈
治小兒頭上有瘡因入湯入水成毒膿水出不止(出百)
(一選方)
用紅麯不拘多少口爛嚼罨之立效
又方(一名香皂膏出海上名方)
用肥皂燒灰存性麻油膩粉塗
伏龍肝散治小兒頭瘡不瘥
鯽魚(一尾如手大者腹下開少許去腸不去鱗用)頭髮(約實一彈子大)伏龍肝
(一錢)巴豆(一枚去殼)
右將頭髮等三味入在魚腹中用甘草一寸塞魚口
内盛在瓦釡中固濟炭火燒紅無煙取出研細油調
塗之
生肌散治小兒頭上瘡
白礬(飛過在地上一宿)白膠香(别研)韶粉(各一兩)膩粉(一錢)
右爲細末麻油調塗瘡上只一二日效或熱毒盛再
生一兩番亦如此塗之
歴青膏治小兒粘瘡
歴青(一兩)黃丹(三錢)薗荽子(三錢)黃蠟(一兩)
右爲細末小油三兩點熬散搽不須洗
神妙散治小兒頭瘡疳肌秃瘡
豆豉(一合炒燋)白礬(半兩枯過)膩粉(一錢)
右件研令極細先淨洗瘡剃去髮以小便一盞焼秤
鎚通紅淬入小便中熱洗去瘡皮令净血出無妨用
軟帛拭乾生油調藥傅之
如聖散治小兒頭面耳連引甜瘡流水極痒不住手
撾又痛久不愈者神效
蛇床子(一兩)輕粉(三錢)
右為末小油調搽
治小兒頭生瘡手爬處即延謂之胎癬治法先以葱鹽
水洗
輕粉桑木蛀屑(煆存性)
右研勻生麻油調搽
治小兒頭瘡神效方
水飛雄黃蜜陀僧京瀝青(等分)
右各研極細再同研勻桃柳頭各十四箇清油浸兩
宿以此油調藥塗瘡
治小兒頭上生瘡方
黃泥裹豉煨熟放冷去土豉杵末先取菜油傅瘡
上著末必瘥
治小兒頭面忽生瘡方
炙艾於銅器内燒灰細研為末先用甘草煮水放
温洗了然後傅藥未愈再易
治頭瘡方
野外收乾牛糞經久不壞者燒灰存性用輕麻油
調搽
治小兒頭上膿瘡
蠶退紙(燒灰存性出火毒)
右用輕粉少許麻油調傅瘡上
治小兒頭痒瘡
舊牛皮鞋底净洗煮化净洗訖傅之
治小兒頭瘡及一切疥瘡
烏桕樹粗皮(向東者)大椒五倍子白礬(一錢)
苦楝樹根(焙乾)
右硏為細末用麻油調塗有膿水乾傅亦可
治小兒頭瘡及女人面瘡方
菟絲子煎湯洗
治小兒頭瘡吻瘡耳後膿蝕瘡
以龜甲燒灰傅之
治小兒頭瘡
以蓼葉搗𫝊之
治小兒頭瘡癰腫陰㿉
以蒺藜子作粉摩之
治小兒秃瘡熱腫
以藍靛滓𫝊之
頭不生髮(附論)
夫足少陰為腎之經其榮在髮小兒禀性少陰血氣不
足則髮疎薄亦有因瘡而秃落者皆由傷其氣血氣血
損少不能榮於髮故令髮不生也
方
治小兒不生髮燥痒(出經騐良方)
皂角(去皮弦子二條燒灰)乾薑(燒灰)㯽榔黃芩黃丹
(炒各一錢)麝香(少許)硃砂(少許)白芨(二錢)
右為細末先以桑桃枝燒灰熱湯淋灰汁洗去瘡痂
用米醋調塗甚者不過三次
京芎油(出全嬰方)治小兒頭髮不出
秦艽香白芷京芎附子蔓荆子零陵
香(各等分)
右味細剉用綿裹定生麻油三觔於磁器中浸二十
一日後塗頭上不得滴在面上恐生毛
苣勝丸(出全嬰方)治小兒頭髮不生
當歸(焙)生乾地黃芍藥(各一兩)苣勝(一合)胡粉(半兩)
右為末煉蜜丸如小豆大三歲三十丸煎黑豆湯下
兼化塗頭上無妨量大小加减
蓯蓉丸(出危氏方)治髮不生禀受血氣不足不能榮於
髮
當歸(去尾)生乾地黃肉蓯蓉(酒洗炙)楊芍藥(各一兩)
胡粉(五錢)
右為末煉蜜丸如黍米大每服十粒煎黑豆湯下兼
磨化塗抺頭上
神效黑豆膏治小兒腦疳頭髮連根作穗子脱落不
生兼白秃瘡髮不生者並宜用生髮
黑豆(三合)苣勝(三合)訶梨勒皮(一兩)
右羅為末以水拌勻内於竹筒中以亂髮塞口用煻
灰内煨取油貯於甆器中先以米泔皂莢湯洗頭拭乾
塗之日再用十日髮生
又方兼治小兒頭秃瘡苦痒
葛根末(一方用野葛末)猪脂羊脂(已上各二兩)
右於銚子内以慢火熬成膏收於甆合中每取一錢
塗摩頭上再用不過五七度取效
香薷煎治小兒白秃不生髮燥痒并出汁慘痛
陳香薷(二兩)胡粉(一兩)猪脂(半兩)
右以水一大盞煎香薷取汁三分去滓以胡粉猪脂
相和令勻塗於頭上再用之即生一方有黃丹無胡
粉
治少小頭不生髮一物楸葉方(出聖惠方)
取楸葉取汁傅頭上立生
治小兒頭不生髮方(出聖惠方)
燒鯽魚灰末以醬汁和傅之
治頭秃髮不生白秃者(出肘後方)
用椿楸桃葉心取汁傅之立生
治小兒白秃髮不生(出肘後方)
用臘月猪屎燒末傅之油調亦得
蔓菁子散(出聖惠方)治小兒頭秃不生髮苦痒
取蔓菁子搗為末以猪脂調塗於秃處佳
又方(出聖惠方)
取貫衆燒灰細研以油調傅之
又方(出聖惠方)
用麻子一升熬黑壓取脂傅頭上良
又方(出聖惠方)
用鹽湯洗之生油和蒲葦灰傅之
又方(出聖惠方)
用鴈脂傅之佳
長毛髮(出本草)
以物灼飲飯時取甑氣水沐頭令髮長密黑潤朝
取梳小兒頭有益
解顱(附論)
夫人之資質禀賦父精氣母血脉渾樸胞胎調攝鞠育
凡兒變蒸之後其形可知是以顱𩕄未合筋骨柔弱顱
𩕄青筋脉虛不榮顱𩕄常坑&KR0632;泄便便顱𩕄腫起風痰
不止顱𩕄久冷吐利清清顱𩕄虚軟癲癎不免顱𩕄匾
闊暴瀉易脫顱𩕄喎長風作即亡顱開連額驚風易得
顱𩕄未完怕熱怯寒顱𩕄緩收胎氣不周顱𩕄動數神
昏氣弱顱𩕄寬大受疾恐害顱𩕄者乃精神之門戸也
關竅之槖籥也上下相貫百會相通七孔應透五臟所
藉泥丸之宫魂魄之穴氣實則合氣虛即開良由長大
不可不合醫者一見當知其可否用藥凡兒有顱𩕄未
合受病沉重者愼勿將作尋常審思施治不可妄投丸
散小兒觧顱者𩕄大頭縫不合如開解故曰解顱也
皆由腎氣不成故也腎主骨髓而腦為腎海腎氣不成
則腦髓不足故不能合也凡得此者不遠千日其間亦
有數歲者乃廢人也人乏腦髓如木無根故也此乃無
辜之疾設有此證亦不可束手待斃也宜依錢氏以補
其腎萬一有可生之理宜服地黃丸解顱生下而𩕄不
合腎氣不成也長必少笑更有目白睛多面白色瘦者
多愁少悦也全嬰方云夫解顱者小兒頭骨不合腦縫
開解𩕄大青筋面色黃白多愁少悅易為傷犯蓋受父
母之精氣不足則髓海不強不能充於骨也令兒腎氣
不成腎氣主骨髓腦為髓海故腦骨開解也寶鑑云父
精不足頭骨去以顱開母氣衰微極其體虛而骨極其
開有如因驚風或傷風身熱不退被風邪所攻腦骨開
大頭重不舉夭傷多矣又或因地震亦令兒頭開經騐
有此病者便作頭巾長裹之不使令舒展更用治方久
而愈
方
牛黃丸治小兒腦長喜搖頭解顱
牛黃漆花甘草(炙剉)白术防風(去又)鍾乳粉
生乾地黃(焙各一分)
右為末用犬腦髓為丸如麻子大每服二丸至三丸
温水下早晨日午晩後各一服更量兒大小加减
半夏熨方(出聖惠方)治小兒長解顱不合羸瘦色黃至
四五歲不能行
半夏生薑芎藭(各一升)細辛(三兩)桂心(一尺)烏頭(十枚)
右㕮咀以醇苦酒五升漬之晬時煮三沸絞去滓以
綿一片浸藥中適寒温以熨𩕄上冷更温之復熨如
前朝暮各三四熨乃止二十日可愈一方無生薑
補骨丸(出全嬰方)治小兒骨氣衰弱𩕄門不合受胎精
氣不足風客於腦久病氣虛風邪攻作亦然
川萆薢骨碎補補骨脂(各半兩)牛膝葳靈仙
草烏頭(各一錢)
右為末醋糊丸小豆大三十丸鹽湯送下
地黃丸(出危氏方)治嬰兒胎虛氣弱腎氣不足神氣未
完𩕄大顱開面色光白眼目竄視白日好眠肌體羸
瘦如木無根不過千日終成癈人此方補腎合骨功
不可具論
熟乾地黃(八錢洗)山茱萸乾山藥澤瀉(洗)牡丹
皮(去心)白茯苓(去皮各三錢)
右為末丸如梧桐子大三歲以下一二至三丸温水
空心化下一方用炒茴香湯下一方用天南星微炮
為末米醋調傅於緋帛烘熱貼之
鍾乳丸治小兒解顱𩕄大身有痼熱頭面汗出腹脹
咳嗽上氣肩抬足蹇脛交三歲不行
鍾乳(研粉)防風(去义)生乾地黃(焙一方用熟地黃)牛黃(研)
甘草(炙剉)漆花(各一分一方無漆花)
右為末以犬腦髓為丸如麻子大每服二丸至三丸
米飲下早晨午時日晩各一更量兒大小加减一方以
豚腦丸之
防風丸治小兒解顱腦縫開不合
防風(去义)鍾乳粉牛黃(研)白术(各半兩)熟乾地黃
(焙)甘草(炙各三分)
右為末煉蜜丸如梧桐子大每服二丸温酒化下隨
歲數量加减服
玉乳丹治嬰兒頭骨應合而不合頭縫開解此最為
小兒大病皆由腎氣不足腦髓不能結成名曰解顱
蓋腎主骨而腦為髓海若此不察百病交攻極難將
護宜用
鍾乳粉(依古法製半兩)熟乾地黃(半兩依法蒸炒)栢子仁(半兩另研)
當歸(半兩洗)防風(一分)補骨脂(一分炒)
右除另為細末次以鍾乳等拌勻煉蜜和如黍米大
每服十粒煎茴香湯下食前或加黃耆茯苓
封𩕄散治小兒解顱𩕄門開解
栢子仁(炒)細辛(去苗葉)防風(去义)白芨(各半兩)草烏頭
(炮半兩)
右為細散乳汁調塗𩕄開處
封𩕄散治嬰兒解顱𩕄不合𩕄坑陷不平者皆由腎
經虛熱宜用
蛇蛻皮(一兩燒灰)防風(半兩)白芨(半兩)川大黃(半兩濕紙裹火炮存性)
右為細末青黛半兩同研勻每用半錢以獖猪膽汁
調勻用一紙可𩕄子攤之四邊各留少白紙用淡生
醋麵糊貼𩕄上不住以温水潤動一伏時換一方生
薑汁調𫝊
白芨散治小兒顱骨開蓋腎氣不成腦髓不足小兒
年大骨應合而不合頭縫開者以此藥塗之
白芨(一分)細辛(一分)防風(一分去蘆頭)栢子仁(一分)
右搗羅為散以乳汁調塗兒顱骨上日二用之
三辛散治小兒解顱腦角骨大𩕄開不合名曰解顱
細辛桂心(各半兩)乾薑(十八銖)
右為末以乳汁和𫝊顱上乾復傅之兒面赤即愈(一)
(名桂心散)
防風散(一名栢子仁散)治小兒𩕄開不合
防風(去蘆頭)白芨栢子仁(各一兩)
右羅為末以乳汁和塗頭𩕄上日一十日至二十日
愈以合為度
治小兒解顱不合方(一名解凡散)小兒頭骨連𩕄開作
縫者
生蟹足白蘝(各半兩)
右搗爲末乳汁和傅𩕄上立愈
治小兒解顱方小兒頭皮開解
蛇蛻皮(一兩燒灰細研)猪頰骨中髓(一分)
右調為膏塗於顱上日二塗之只用髓亦效曾有人
作頭巾裹遮護之久而自合亦良法也
治小兒骨氣衰弱𩕄開不合受胎精氣不足客風於腦
久病氣虛風邪攻作
用胡粉不以多少水調三豆大日三服
小兒頭骨開解
用驢頭骨不以多少燒灰研細以生油調傅頭縫
中一方用驢蹄燒灰
治小兒腦長𩕄不合雞血塗方(一名固頂散)
用丹雄雞一隻於小兒𩕄上割其冠使血滴𩕄乾
以赤芍藥末粉血上使血不見一日瘥
爽神丸母氣衰時胎氣弱父精不足致顱開胎中所受
多不足腎氣未全生下來身上自然無血色肌羸骨
細面容衰腦分十字顱門陷目無光彩白睛隈此候
父精不足頭角闊而顱開母氣衰微肌膚羸而四肢
弱凡遇此候十不救一先用爽神丸次與南星散貼
之
人参(三錢)白术(一錢)全蝎(一錢)防風(一錢)羌活(半)
(錢)天麻(一錢)殭蠶(半錢湯浸洗)丁香(二錢)木香(一)
(錢)茯神(一錢)
右為末以酒煮麵糊為丸如菉豆大每服五七丸糯
米飲下
南星散
南星(大者一箇開一穴入硃砂半兩用酒塞穴内於慢火煨製)白芨(半兩)
右為末令勻淡醋調塗𩕄上以絹片隔用慢火炙手
頻頻熨之待息自升如此六七次方見效百日孩兒
鼻塞不乳此藥服之亦效
熨頂散治長頭方面𩕄大不合手足痿小不能行步
頭頂軟弱體瘦面光並皆治之
半夏川烏川芎桂心細辛百合白
芨栢子仁朗黎樹根(焙各等分)
右為末用煨大蒜和酒搗成餅子貼之又用緋絹貼
之用慢火炙手頻頻熨之
地黃丸治頭𩕄不合體瘦骨露有如鶴膝皆腎虛不
足致成腎疳天柱傾倒腎主骨也
熟地黃(洗焙八錢)澤瀉(洗二錢)牡丹皮(去心)白茯苓(各三錢)
山茱萸肉牛膝鹿茸(酥炙)山藥(各四錢)
右為末蜜丸梧子大三歲已下三二丸温水空心化
下
防風栢子散治𩕄大不合
防風栢子仁百合川烏朗棃樹根皮(各)
(等分)
右為末酒調塗𩕄上
𩕄填陷
夫𩕄填者𩕄門腫起也脾主肌肉乳哺不常飢飽無度
或寒或熱乘於脾家致使腑臟不調其氣上衝為之填
脹𩕄突而高如物堆垜毛髮短黃自汗是也若寒氣上
衝則牢&KR1836;(音卯)頭屡起腫硬乃勞熱氣上衝則柔軟寒者
温之熱者凉之劑量重輕兼與調氣小兒肝盛風熱交
攻亦然未易退瘥𩕄陷者小兒胃氣中和則腦髓充
盛𩕄頂漸合若胃熱薰蒸腑臟則渴而引飲因致瀉利
令腑臟血氣虚弱不能上充髓腦所以𩕄陷如坑不得
平滿也聖惠云小兒上陷者此謂𩕄陷不平也由腹内
有熱氣熏臟熱則渴引飲而小便自利者臟腑血氣虛
不能上充髓腦故𩕄陷也
方
當歸湯(出危氏方)治小兒胃虛血氣不充𩕄陷
當歸(切焙)白术人参黃耆(剉各一兩)訶梨勒(煨去)
(核半兩)甘草(炙剉一分)
右麄搗篩每一錢水七分煎至三分去滓分温二服
不拘時候
地黃丸治小兒血氣虛弱𩕄陷不平
熟乾地黃(焙)芍藥當歸(切焙)白术(各半兩)桂心(去)
(皮一分)
右為細末和丸如黍米大每服七丸粥飲下乳食前
量兒大小加减
生乾地黃散(出聖惠方)治小兒臟腑壅熱氣血不榮致
𩕄陷者
生乾地黃(焙二兩)烏雞骨(一兩酥炙黃)
右為細散粥飲調下半錢不拘時候
治小兒𩕄陷方(出直指方)因臟腑有熱渴飲水漿致成
泄利久則血氣虛弱不能上充腦髓故𩕄陷如坑不
得滿平
用狗頭骨炙令黃搗羅為末雞子清調塗之一方
用黃狗頭骨
又方(出聖惠方)
用天靈蓋炙令黃搗羅為末生油調塗之
又方(出聖惠方)
取猪牙車骨髓煎如膏塗𩕄上良一方用頰車髓
𩕄腫為熱
以黃栢膏塗足心湧泉穴
陷則為冷
以半夏末塗手心妙
治𩕄填陷方
以白丁香膏三服或南星丸三服凡小兒生下一
月内或腫起乃受胎熱氣即用黃栢膏塗足心湧
泉如陷則用半夏膏塗足心乃嬰兒腎流冷氣邪
干心致此皆為末冷水調
𩕄風傷寒(附論)
小兒有𩕄風傷寒氣急喫乳不得身温熱鼻塞此候因
母夜間抱小兒睡鼻孔内氣衝著小兒𩕄門柰小兒的
𩕄門未合被熱氣吹著而鼻塞至此治之者用葱涎膏
塗𩕄門上然後用鎮心丸磨與下之氣通即愈也
方
鎮心丸治𩕄風傷寒兼治小兒諸驚
硃砂(别研)白附子白殭蠶(酒洗)蟬蛻(去足翅净洗)
茯神(去皮各半兩)全蝎(一分去尾)腦麝(隨意研入)
右為末拌合薄荷自然汁為丸如芡實大用硃砂拌
腦麝為衣每服一丸金銀箔合煎湯磨下
芎蝎散治小兒腦髓風𩕄顱開解皮肉筋脉急脹骨
縫青筋起面少血色或中氣不響時大便青白沬嘔
吐痰涎欲成慢驚風搐足脛冷或大人氣上衝胸頭
面瘇痒並宜服之
川芎蓽撥(各一兩)蝎稍(一錢)細辛(去蘆苖一兩净)
半夏(湯泡去皮臍二錢半生薑自然汁製一宿)
右件搗羅為細末週歲兒每少服一銅錢許用數沸
湯調稍熱肚飢服量兒疾大小以意增减如痰滿
胸喉中眼珠斜視者速與服之若上直視睹不轉睛
者難救或痰氣壅塞不能嚥藥用一指於兒喉腭
中探之就斡去寒痰冷涎氣稍得通次服補脾益真
湯或以油珠膏二藥選用之然生死在人主持此方
家𫝊累世救活無數文中今已刊行流傳於世使養
子之家無憂患離情之痛攅眉啼哭幸甚
通頂散治小兒腦熱枕骨疼腦熱閉目不開或頭風
痛攅眉啼哭并赤目
龍腦薄荷川芎(各半兩)山茵陳甘草(各四錢)朴硝
(三錢研)
右為末以少許吹鼻即效用朴硝吹鼻亦可如要嚏
噴加躑躅花一錢
葱涎膏治小兒𩕄風傷寒貼𩕄
猪牙皂角天南星赤小豆
右等分為末每服二大錢用生葱自然汁調塗𩕄上
兩次塗其鼻孔開即愈
治頭風痛
用川烏為末醋調塗頂上𩕄角太陽穴之上湏臾
即止
又方
用苦葫蘆子為末吹鼻即止
眉瘡(附論)
凢小兒面上瘡謂之眉煉耳上瘡謂之輙耳足上瘡謂
之靴癬此三者䆒其本皆謬名也經曰諸痛痒瘡瘍皆
属心乃血熱劇而致然也或謂内經大槩不可便以
為皆然此不明造化之道也慎勿妄信可用䤵針刺之
出血一刺不愈當復刺之再刺不愈則三刺之必愈也
内經曰血實者决之眉煉不可藥𫝊之以其瘡多痒痒
則爬恐藥入眼則目必損矣
方
治小兒眉煉
輕粉(一錢)青黛(三錢)白膠香(五錢)
右為末濕乾上乾使水油調搽神效
治眉煉頭瘡
用小麥不以多少火燒令黑色存性為末以小油
調塗瘡上
治小兒眉間煉胤瘡
用曾煆金飯甘鍋子搥碎煨細重研如粉生麻油
膩粉調𫝊之
治小兒面湮瘡俗之煉銀瘡者是母受胎之日食酸辣
及邪味過度多生此瘡
用百藥煎半兩生白礬二錢為細末小油調旋搽
之
治小兒煉胤瘡并眉煉瘡方
用黑驢屎晒乾燒灰清油調搽立效
前甲散治小兒眉叢中生瘡名曰煉銀癬
用川山甲前膊鱗炙燋為細末麻油輕粉調𫝊
黃連散治小兒眉瘕
黃連大黃黃芩百藥煎(各等分)輕粉(少許)
陀僧(與黃芩同)
右為極細末每用不以多少油蜜調搽效
眼目(附總論)
小兒眼疾除疳蝕班瘡二證外皆由五臓所積熱毒而
作又有胎内受氣乘母所食熱毒稍長因毒相觸忽作
障瞑不由腫赤熱毒積成其候者此等决定難醫若加
寒凉之藥壞害尤甚若赤腫眵淚疼痛翳膜謹謹與忌
其熱毒之物清心凉肝順氣行血解熱散毒認證瀉臟
常宜用四順清凉飲隨風熱毒所發輕重加藥與服萬
一尅效不必執殢方藥指算攻療蓋小兒無患眼所患
即與大人不同至重者謂赤腫等俱作宜與利下即便
解散若有瘀血眼胞内外羅腫盛即從鼻中取出敗血
立愈既無血眼不作攀努雖有赤脉貫萬一是熱毒所
致即不可鈎鎌鍼割凡當利下並以大黃藥洗心散之
属乃佳胎氣充足兒當將分降胞囊已破先行清水
其兒旣誕血即送下緣由胞氣頗澁轉側差緩其血壓
瘀眶眥遂致濺渗盛則灌注其睛不見瞳人輕則外胞
赤腫上下爛弦若投凉藥必寒臟腑宜與服生熟地黃
湯流行血氣或用杏仁二枚細嚼乳汁三五匙膩粉少
許蒸熟以絹片包蘸頻點功效重盛者加黃連朴硝最
良凢小兒患眼皆由熱毒得之方藥盛衆惟有班瘡
眼患此疾最為惡候若有是疾皆由兒病不謹口腹或
班瘡方愈便與食毒物熱毒散於肝腎之間便作腫痛
羞明怕日眵淚難開毒者諸凡炙&KR1020;醃臟油麵白印黃
牛母猪米醋鮭鮝鮓醬雞羊鵝鴨蝦蠏魚鱉腥膻鱔鰻
飛禽包氣之属悉為斯咎及至熱退痛止睛中白翳已
生或一隻兩睛隨其輕重得之宜速與療凢小兒甘
澁眼數日不開皆風熱所致可服凉膈散瀉肝經風熱
即甚鬱結散而自開也目内正赤者心熱𨗳赤散主
之淡紅者心虛熱生犀散主之青者肝熱瀉青丸主之
淺淡者補之黃者脾熱瀉黃散主之無精光者腎虛地
黃丸主之胎中受風五臟不和嘔吐黃汁兩眼一同
視物不明無藥可治目者腑臟之精華肝之外候也
小兒臟腑有熱與膈間痰飲相摶氣不宣通熏漬於肝肝
經受熱則血脈壅大循經上衝於目故令目赤痛不即
治熱甚則生障翳龍木論歌曰小兒不與大人同醫療
流𫝊别有宗神氣未全難保抱披鎌灸割哭傷瞳等閒
痛槩無令點啼呌勞他病轉濃更若手揉難禁制因兹
睛破更無功欲求稳便全雙目善藥熱淋洗避風服藥
治肝湏見效免教昏暗一生中
雀目(附論)
夫小兒有晝而精明至暝便不見物謂之雀目言如鳥
雀暝便無所見也
方
泉石散治小兒熱疳雀目青盲眼腫并疳眼生翳
甘泉石大黃梔子仁石决明菊花甘
草(各等分)
右為末三歲半錢煮狗肝湯調下食後服
還明飲(一名復明散)治小兒至夜不見物者又名雀目
蒼术(一兩泔浸切去皮)糓精草(半兩)黃芩决明子地
膚子(各等分)
右為末三歲一錢水半盞荆芥少許煎三分去滓食
後温服
治小兒雀目至暮無所見
老栢皮(一兩)烏梅肉(半兩微炒)細辛(半兩)地膚皮(一兩)
車前草(半兩)
右羅為散每服以粥飲調下半錢量兒大小加减
又方
細辛麥門冬(去心焙)甘草(炙微赤剉)秦皮蕤仁(湯浸)
(去皮細研以上各等分)
右羅為末以白羊子肝一枚去筋膜煑爛和丸如菉
豆大每日食後冷水下五丸五歲以上增之
又方
烏梅肉(微炒)槐子(微炒)黃連(去鬚)防風(去蘆頭已上各一兩)
黃牛膽(一枚取汁)
右羅為末牛膽汁拌勻曝乾重羅為末用蜜丸如菉
豆大三歲每日空心温水下五丸量兒大小加减
夜明砂散治小兒雀目日晩無所見
夜明砂(半兩微炒)細辛(一分)羌活(一分)薑石(半兩搗)
(碎細研水飛過)
右為散研令勻每服一錢用白羊子肝半枚粟米二
百粒水一中盞煑米熟去肝放冷漸漸服之兒稍大
并肝食之
煑肝石决明散治小兒雀目及疳眼
石决明(細)研井泉石蛤粉穀精草(以上各半兩)
右羅為散每服一錢取白羊子肝一枚劈開入藥末
以米泔一中盞煑熟空心與食量兒大小加减
仙靈脾散治小兒雀目至暮無所見
仙靈脾根(半兩)晩蠶砂(半兩)射干(一分)甘草(一分炙微赤剉)
右羅為散用羊子肝一枚切開糝藥二錢在内以綿
繫定用黑豆一合米泔一大盞煑熟取出分為二服
以汁下之
合明散治小兒雀目至夜不見物
蛤粉石决明甘草(各等分)
右為末三歲半錢煮猪肝汁調下食後服
又方
穀精草(半兩)甘草(半兩炙微赤剉)乾薑(一分剉)
右搗為末用麵一兩作燒餅子樣用藥三錢入在中
間安慢火内煨令熟用好茶下之每日早晨一服至
三日後見物多時者不過五服見效無問大人小兒
並治小兒量其大小加减
又方
地膚子决明子(各半兩)
右羅為末以粟米飯和丸如菉豆大每日空心粥飲
下七丸至夜再服量兒大小加减
又方
夜明砂(微炒)黃芩(各半兩)
右搗為散用米泔煮猪肝汁調下半錢日三服三歲
以上增之
又方
用蒼术一兩去皮剉微炒每服一錢用羊子肝一
具以米泔煮熟分半具細切拌藥與兒食之至晩
再服五歲已上即頓服未榖食兒不可與一方用
河水浸去黑皮煮熟乘熱薰眼後食之間治大人
雀目
治小兒雀目立效方
用羊子肝一具薄切作片子鄆州蛤粉一錢勻摻
在肝内繫定以水煮熟服之五歲已下分减與食
又方
用牽牛子一兩搗羅為散用羊子肝一片切入末
一錢拌肝以白麵作角子兩箇炙令黃色候冷服
之粥飲下量兒大小加减
又方
用夜明砂一兩微炒細研用猪膽和丸如菉豆大
不計食前後以粥飲下五丸三歲以下三丸
胎眼熱赤痛(附論)
夫小兒眼胎赤者是初生洗目不净令穢汁浸漬於眥
中使臉赤爛至大不瘥故云胎赤也
方
升麻湯治小兒眼胎赤風毒所攻腫痛
升麻黃耆(剉)元參甘草(炙各半兩)犀角屑
防風(去叉)蕤仁(湯浸去皮研各等分)
右麄為搗篩每服一錢以水七分煎至四分去滓分
温二服更量兒大小加减一方加竹瀝半合更煎一
兩沸服
麥門冬湯治小兒眼胎赤腫痛上焦壅熱
麥門冬(去心焙)犀角屑芒硝防風(去叉)甘草(炙)
(各半兩)旋覆花(一分)
右麄搗篩每一錢水七分煎至四分去滓量兒大小
分温服日四五
牛黃丸治小兒眼胎赤久不瘥
牛黃(一分研細)黃連(半兩去鬚)决明子(一分)蕤仁(一分)
(湯浸去皮)犀角屑(半兩)龍腦(一錢細研)
右為末煉蜜和丸如麻子大每服以温水下五丸日
三四服更量兒大小加减
黃連丸治小兒胎赤眥爛
黃連(去鬚一兩)防風(去叉)龍膽(去土)大黃(剉炒)細辛
(去苗葉各半兩)
右為末煉蜜丸如菉豆大每服五丸至七丸温熟水
下日三更量兒大小加减
黃連散治小兒胎赤眼由洗兒洗眼不净穢汁浸漬
或在胎母食熱物熱藥令兒目赤爛
黃連黃栢當歸赤芍藥杏仁(各等分)
右剉乳汁浸一宿晒乾為末每用一字用地黃汁調
頻點眼中母服洗心散
杏仁膏治小兒眼經年胎赤兼有翳膜
杏仁(一兩湯浸去皮尖細研如膏)膩粉(一錢)綠塩(一分細研)黃連末(一分)
右同研令勻以真酥調如膏攤於銅碗内以熟艾如
雞子大掘小坑子内燒艾烟出便蓋銅碗於上薰之
勿令洩氣候烟盡為度更重研令勻每取少許以綿
裹用人乳汁浸一宿日三四度點之
銅青散治小兒眼胎赤經年月深遠者
銅青(一錢)膩粉(一錢)龍腦(半錢)乾地龍(一条為末)
右研令極細每用半小豆許點著目眥日以兩度用
之
龍腦膏治小兒眼胎赤及生瘡怕見風日
龍腦(半錢細研)𬎼仁(一分湯浸去皮研)杏仁(一兩湯浸去皮尖雙仁研)
右滴少水都細研乳汁浸日三四度點之
龍腦煎治小兒眼胎赤
龍腦(一錢)青塩(半兩)𬎼仁(一分湯浸去皮)
右研令細蜜調似面脂每日三兩上點之
黃連煎治小兒眼胎風赤爛不以年月發歇頻頻視
物淚出澁痛不可忍
黃連(一兩去鬚)蘆會(一分)龍腦(一錢别研)
右先將黃連蘆會搗為末以新綿裹用水一大盞於
銀器中以重湯内煎候藥汁三分减二即去藥綿入
龍腦以甆瓶子内收每日三兩上點之
治小兒眼胎赤痒痛
龍腦(半錢細研)桑葉(五錢燒作灰)
右水一升先煎桑葉灰取半升綿濾去滓後入龍腦
&KR2898;令勻日三四上少點之
玉筋煎治小兒胎赤眼及風赤眼
用蚘䖝二條小兒口中者為妙於甆合子中盛用
紙裹向濕地埋五日後取出其䖝化為水以甆瓶
子盛每日以銅筯點少許著目眥頭及夜卧時再
點之
治小兒眼胎赤及生瘡方(出聖惠方)
用馬牙硝半兩研取臘月猪膽三枚内硝於膽中
浸之俟乾後取硝出以少許龍腦同研細點之
四仁膏治小兒風熱疳氣攻眼赤痛内外障眼
桃仁(四箇去皮尖)杏仁(四箇去皮尖)蕤仁(五箇去皮尖)郁李仁(五箇)
(去皮尖)蕪荑(五箇取肉)海螵蛸(取中心末半錢)牡荆(如指大一塊)
右七味於乳鉢内生研極細將綿絹濾過後入白蜜
五文龍腦一百文真麝香一百文輕粉五文再研極
勻點之
四順散(出鄭氏小兒方)治小兒目赤上焦壅熱及退諸般潮
熱大便不通
當歸(洗去土)芍藥(洗)大黃(濕紙裹煨)甘草(炙)
右等分為末每服嬰孩一字二三歲半錢及一錢水
一藥注或半銀盞於銀石砂銚中煎十數沸温服
牛黃散(出宣明論方)治小兒上焦壅熱諸眼疾
肉桂鬱金(一兩)馬牙硝(四兩)甘草(半兩生)
右為末如患眼三五年喫三五兩便瘥每服一錢新
汲水調下小兒十歲服半錢五歲以下服一字永無
驚風疳癎之患效
目赤腫痛(附論)
夫肝氣通於目臟内有熱與胷膈痰飲相摶薰漬於肝
熱氣皆發於目故令眼赤痛甚則生翳也
方
羚羊角散(出聖惠方)治小兒肝臟風熱上注眼目赤腫
疼痛
羚羊角屑犀角屑赤芍藥(各三分)黃連(去鬚)
馬牙硝硃砂(細研各一分)川升麻牛黃(細研)天竺黃
(細研)芎藭當歸(剉微炒)甘草(炙微赤剉各半分)
右羅為散入研了藥令勻每服煎竹葉湯放温調下
一錢量兒大小加减
羚羊角散(出聖惠方)治小兒肝臟風毒上衝眼赤痛開
張不得頭額疼痛
羚羊角屑(半兩)甘草(半兩炙微赤剉)葳𬎼防風(去蘆頭)
甘菊花牛黃(細研入)元參赤芍藥黃芩梔
子仁(已上各一分)
右羅為散每服一錢水一小盞煎至六分去滓入牛
黃一字量兒大小分减温服
龍腦散治小兒肝臟壅熱兩眼赤痛
龍腦(一錢細研)梔子仁黃芩麥門冬(去心焙)地骨
皮川升麻犀角屑(已上各半兩)牛黃(一分研細)川大
黃(一兩剉微炒)甘草(一分炙微赤剉)
右羅為散每於食後以温水調下半錢五歲以下可
服一字
决明湯(出聖惠方)治小兒眼赤隠澁不開膈中有熱
决明子(炒)黃芩(去黑心各一兩一分)柴胡(去苖)大黃(碎炒各一)
(兩半)升麻石膏梔子仁(各一兩)甘草(炙剉)枳殼(去穰)
(麵炒各半兩)
右麄搗篩每一錢水七分入竹葉五片同煎至四分
去滓分温二服隨兒大小加减食後服一方有羚羊
角屑無枳殼
地黃散(出錢氏方)治小兒心肝壅熱目赤腫痛生赤脉
或白膜遍睛四邊散漫者猶易治若暴遮黑睛多致
失明宜速用此方亦治瘡疹入眼
生熟乾地黃(切焙秤)當歸(去蘆頭切焙秤)防風(去蘆頭焙)羌活
(焙)生犀末蟬殼(去土并頭足)木賊穀精草白蒺
藜沙苑蒺藜(各一錢)甘草(一錢半剉炒)元參(半錢)
右為末每服一字或半錢量大小加减煎羊肝湯食
後調下日三夜一忌口將息亦治大人一本黃連去
鬚太黃者去皮取尖者略炒一錢木通一錢半
小流氣飲(出活幼口議)治小兒風毒眼患
蟬蛻(去大節)甘草(炙)羌活天麻川當歸赤芍
藥防風大黃龍腦薄荷杏仁(各等分)
右㕮咀每服二大錢水一小盞煎至半盞去滓通口
食後服
小菊花膏(出活幼口議)治小兒積毒眼
黃連黃芩大黃菊花羌活蒼术(米泔浸)
荆芥穗防風
右等分為末煉蜜為膏尾指大每服一餅細嚼白湯
下
小防風湯(出活幼口議)治小兒熱毒眼患赤腫沙澁疼
痛不開者
大黃(蒸)山梔子甘草(炙)赤芍藥川當歸(洗淨)
防風羌活(各等分)
右㕮咀每服二大錢水一小盞煎至半盞去滓通口
食後服一方有荆芥用燈心薄荷同煎
洗肝散(出全嬰方)治小兒肝熱赤眼腫痛多淚
赤芍藥羌活防風大黃甘草(各等分)
右為末三歲一錢白湯調下食後或用黑豆三五箇
同煎服一方黑豆燈心煎服又方秋了芙蓉葉為末
水調貼太陽尤妙
銀白散治嬰孩肝熱眼赤痛凉膈退熱
天花粉(一方用蛤粉)連翹甘草川白藥白附子
(各等分)
右為末每服半錢麥門冬蜜熟水調下不拘時候
梔子仁散治小兒眼風熱澁赤痛
梔子仁黃芩犀角屑龍腦(去蘆頭)赤芍藥
黃連(去鬚)胡連川大黃(剉微炒)甘草(炙微赤剉以上各半兩)
右搗篩為散每服一錢水一小盞煎至五分去滓温
服量兒大小加减
治小兒熱毒眼痛赤澁熱淚不止方
元參决明子甘草(炙微赤剉)黃芩梔子仁
犀角屑牛黃(細研俱各半兩)龍腦(半錢細研)
右羅為散都研令勻每於食後以蜜水調下半錢五
歲已上增之
瀉青丸治疳熱肝風赤眼多淚睛疼心躁并消熱翳
(即瀉肝丸)
當歸龍膽草川芎梔子仁大黃(炒)防風
(去蘆)羌活(已上各等分)
右為末煉蜜丸如芡實大煎淡竹葉湯化下一方加
甘草每服一丸沙糖湯下
又方大人小兒皆可服
蒼术(去皮生用)當歸(洗去土蘆)赤芍藥荆芥穗防
風(去蘆)槐花(各一兩)甘草(生一分)
右㕮咀水煎去滓有食熱加大黃大人小兒以意加
减
黃連水藥煎治小兒熱毒眼赤
黃連(去鬚)𬎼仁(湯浸去皮研入)杏仁(四十九枚湯浸去皮尖雙仁研入)
黃蘖(剉)青鹽(已上各半兩)膩粉(一錢細研)龍腦(錢細研)
右羅為末入研了藥令勻以生絹袋盛用雪水二大
盞浸藥一七日取出藥袋子將藥汁灌在竹筒内密
裹封坐在重湯鍋中煮一復時掘地坑子深三尺埋
一宿出放龍腦攪令勻以甆瓶盛旋取點之
真珠散治小兒肝臟風熱上攻於眼目赤痛
珍珠末(一分研)青箱子(一分)牛黃(細研)黃連(去鬚)甘
草(炙微赤剉以上各等分)蔓菁子(半兩)
右羅為末入研了藥都研令勻每服以熱水調下半
錢量兒大小加减
牛黃丸治小兒肝心壅熱上衝眼赤腫疼痛
牛黃(一分細研)硃砂(半兩細研水飛過)熊膽(一分細研)龍腦(一錢細研)
黃連末(半兩)膩粉(一錢)
右研令勻煉蜜和丸如麻子大計時以温水下五丸
量兒大小加减
寒水散治肝風暴赤目睛偏視
青黛(一錢)大豆(去皮)黃蘖(各三錢)馬牙硝黃連(各)
(二錢)
右為細末每用一錢蜜少許冷水調成膏緋絹作花
子如小錢大攤藥於上貼太陽穴病左貼左病右貼
右
生地黃湯治小兒眼赤痛不開
生乾地黃(二兩)决明子黃芩(去黑心)竹葉(各一兩)
芍藥(一兩)
右細剉以水二升煮五六沸去滓澄清洗眼一日三
次大人通用
治小兒暴赤眼澁痛神效方
龍腦(半錢)秦皮(剉)黃連(去鬚)甘草(生剉)馬牙硝(煉)
(過細研已上各半兩)
右羅為末用水一大盞浸藥一宿以銀銚子煎至五
分以新綿濾過入龍腦攪令勻用甆器盛日三度以
銅筯點之
導赤散治心熱小便赤澁眼目赤痛
生乾地黃木通(各一兩)甘草黃芩(各半兩)
右㕮咀燈心淡竹葉煎大小以意加减
黃芩散治小兒赤眼
黃芩(去黑心半兩)寒水石(一兩一分)升麻甘草(炙剉各一分)
右麄搗每一錢水七分入竹葉五片同煎至四分去
滓分服二貼食後臨卧隨兒大小加减
敗毒湯治小兒風熱眼赤痛
大黃(剉碎麩炒)甜硝(别研)甘草(炙剉各二錢)陳橘皮(三兩去白焙)
右麄搗篩每服一錢水七分入薄荷三葉煎至四分
去滓食後量兒大小加减無薄荷入乳香亦得
大黃丸治小兒目赤澁痛漸生翳膜昏暗
大黃(剉)鬱金人參黃連(去鬚各二錢)
右為末研鼠肝和丸如菉豆大每服三丸米泔下妳
食服量兒大小加減
胡黃連散治小兒肝臟久積風熱毒所攻兩眼赤痛
胡黃連(一分)真珠末(一分研入)梔子仁(半兩)甘草(半兩炙微赤剉)
右羅為散入真珠粉同研令勻每服一字濃煎竹葉
湯温調不計時量兒大小加减
治小兒暴赤眼澁痛點眼方
黃連末(一分)膩粉(半錢)杏仁(一分去皮尖)𬎼仁(半兩湯浸去皮)
右先將杏仁蕤仁爛研如膏後與黃連膩粉相和研
了以新綿厚裹却以新汲水半小盞於净器内浸藥
半日濾取汁日三四度點之
貼藥治小兒赤熱腫目
川大黃白礬朴硝(等分)
右為末冷水調作掩子貼目上一方無朴硝
决明丸治小兒赤眼
决明子牛黃(别研)𬎼仁(各等分)
右為末煉蜜丸如麻子大臨卧時乳汁下二丸隨兒
大小加减如熱痛不可忍者用猪膽汁丸立瘥
黃連膏治小兒眼爛眥痒痛淚出不能視物風傷則
痛
黃連(去鬚八分)大銅錢(七文)白礬(燒灰一分)
右以水并白蜜各三合用銅器盛於飯上炊一次綿
濾去滓貯甆合内點眼
黃蘖湯治小兒赤眼
黃蘖(去粗皮剉)秦皮(各一兩剉)𬎼仁(去皮半兩)
右麄搗篩每用兩匙頭以水一碗入乾棗三枚同煎
三五沸去滓適寒温洗眼一方有秦芁無秦皮
朴硝膏點方治小兒赤眼
朴硝(燒灰乾一分)黃連(去鬚三分)
右為粗末綿裹以乳汁浸之點眼效一方無朴硝
治小兒暴赤眼澁痛點方
甘蔗汁(三合)黃連末(半兩)
右於銅器中以慢火熬令汁減半以綿濾過日三
四度點之
又方
龍腦(一錢)川朴硝(半兩)
右都硏令細每用如菉豆大日三四度點之
治小兒眼暴赤痛點眼方
雞子(一枚)黃連末(半兩)
右取雞子&KR1201;破頭作小竅子出黃取清調拌黃連末
却内雞子殼中以蠟紙封裹於青泥溝中浸三兩日
不得令沒取出日三四度點之
又方
杏仁(一分湯浸去皮尖)龍腦(三豆許大)
右先研杏仁後與龍腦同研如膏頻點少許目眥中
瘥
治小兒目暴赤熱毒腫痛方
𬎼仁(一分去皮尖)黃連末(半兩)
右同研以綿裹内雞子白中浸一宿後和如膏以半
小豆大點兩目眥良久用熱水洗之
治小兒眼赤痛不能開方
竹瀝(三合)人乳汁(一合)
右相和以綿濾過時時拭眼中月内兒及三歲以下
並宜用之
牛黃膏治小兒肝臟風熱上攻於目疼痛不止
牛黃(一分)川大黃(一兩剉生用)
右先搗羅大黃為末以牛黃同研令勻以生地黃汁
調如稀膏勻於紙上貼眼候乾時時以冷水潤之如
視頻開重換
治小兒蓐内患赤眼或眥中延瞼赤爛至長大不瘥者
名曰胎赤
黃連(一錢去鬚)黃蘖
右細剉以妳汁浸半日綿裹濾去滓頻點之一方用
荆芥湯浸放温時時洗之
治小兒赤眼
用黃連研為末調塗脚底心其赤自退
又方余平先免赤眼之患用之如神大人小兒俱可
用
凡眼赤澁之初即用自己小便張目溺出一半可
用指按抹眼中尿畢閉目少頃開後即效此以真
氣逐去邪熱故也
鉛丹丸洗眼治小兒目暴赤痛
用鉛丹一兩細研入白沙蜜調如稀糊同入瓦器
内攪勻炒候鉛丹紫色可丸即丸如皂子大每用
一丸沸湯化乘熱淋洗
療小兒眼痛
取淡竹瀝拭之
又方
取鯉魚膽傅之
又方
取車前草汁和竹瀝傅之
療小兒蓐内赤眼方
用生地黃薄切以井花水浸以貼之
又方
取羊子肝薄切用井花水浸以貼之
又方
取黃蘖以乳浸貼之
治小兒赤目腫痛多淚(一名清凉膏)
用芙蓉葉焙乾為末每用半錢水調塗太陽穴
洗眼光明膏治冷熱諸風眼疾
盧甘石(用火煆十次每次却用黃連水浸後方煆)當歸(一兩)桑白皮
龍膽草(二兩)七里光(洗净多為妙又名黃花演)生地黃(净洗一兩)國丹
(飛三錢)乳香(少許)麝香
右件先用七里光龍膽草當歸生地黃四件以長流水
三升熬至半升用綿絹濾過却入蜜三兩亦用絹濾
過慢火熬令成膏却入國丹等藥取出半冷再入麝
香少許攪勻如法封裹埋新土中出火毒候三日可
用
至聖散治小兒眼赤爛
黃連(五錢水洗)乾銅綠(半兩研)生白礬(半兩研)膩粉(一錢)
麝香(一錢研)乳香(一錢研)
右將黃連搗為末羅過入其餘五味拌勻每用少許
沸湯泡澄下乘熱洗之
主明目及疳濕
右以搗牛膽釀槐子服之
普濟方卷三百六十三
