普濟方卷九十六明周王朱橚撰
諸風門
風痙(論)
夫太陽中風重感於寒濕則變痙也痙者口噤不開背
彊而直如發癎之状摇頭馬鳴腰反折須臾十發氣息
如絶汗出如雨時有脱易得之者新産婦人及金瘡血
脉虚竭小兒臍風大人凉濕得痙風者皆死温病熱盛
入腎小兒癎熱盛皆痙痙瘠厥癩皆相似久厥成癲宜
審察之其中者患耳中策痛皆風入腎經中也不治流
入腎則喜卒然體痙直如死皆宜服小續命湯兩三劑
也若耳痛腫生汁作癰癤者乃無害也惟風宜防耳針
耳前動脉及風府神良
方
牛黃丸(出聖惠方)治風痙身體強直牙關緊急心神昏昧
牛黃(細研)麝香(細研)龍腦(細研各一分)硃砂(細研水飛過三分)白殭
蠶(微炒)鹿角膠(搗碎炒令黃燥各半兩)白花蛇(酒浸炙去皮骨二兩)白附
子(炮製)天麻白蒺蔾(微炒去刺)赤茯苓白芷羌活
獨活蔓荆子麻黃(去根節)漢防己木香
檳榔藁本防風(去蘆頭)乾蝎(微炒)當歸(剉微炒各一兩)
右為末入研了藥令勻鍊蜜和搗三二百杵丸如梧
桐子大每服不計時候以温酒研下十丸
天麻丸(出聖惠方)治風痙四肢強硬口噤不開
天麻烏蛇(酒浸炙微黃去皮骨各二兩)白殭蠶(微炒)桂心防
風(去蘆頭)蟬殼川烏頭(炮製去皮臍)白附子(炮製)羌活
細辛獨活(各三分)附子(炮製去皮臍)羚羊角屑(各一兩)乾
薑(炮製剉)天南星(炮製各半兩)麻黃(去根節一兩半)乾蝎(微炒三分)
右為末鍊蜜和搗三五百杵丸如酸棗大每服不計
時候以温酒研下一丸
麻黃散(出聖惠方)治風痙身體強直口噤不能言神思昏
昧
麻黃(去根節)羌活附子(炮製去皮臍)赤茯苓芎藭(各三)
(分)桂心黃芩羚羊角屑蔓荆子酸棗仁
(各半兩)防風(去蘆頭一分)甘草(炙微赤半兩)
右𢷬篩為散每服四錢以水一中盞煎至五分去滓
入淡竹瀝一合更煎一兩沸不計時候温服衣覆汗
出避風
白附子丸(出聖惠方)治風痙口噤身體強直迷悶不識人
白附子(炮製)白殭蠶(微炒)麻黃(去根節)防風(去蘆頭)麝香(細研)
(各一兩)膩粉(一分)天南星(炮製)羚羊角屑(各三分)白术(半兩)赤
箭白花蛇(酒浸炙微黃去皮骨各二兩)
右為末入麝香膩粉研令無聲以糯米粥和𢷬三二
百杵丸如梧桐子大每服不計時候以温酒研下十
丸
麻黃湯(出聖劑總錄)治風痙身體強直口噤不知人事
麻黃(去節先煎掠去沫焙乾二兩)甘草(炙剉)當歸(焙)黃芩(去黑心各一分)
石膏(𢷬碎一兩)桂(去粗皮)芎藭乾薑(炮各半兩)附子(炮去皮臍半兩)
杏仁(湯浸去皮尖雙仁炒二十枚)
右剉如麻豆每服五錢匕水二盞煎至一盞去滓入
荆瀝半合更同煎三五沸温服日二夜二治風痱身
體不能自收不能言語冐昧不知人者不用荆瀝每
服六錢七水三盞煎至一盞半去滓分温二服空心
夜卧各併二服初服一日猶能自覺者勿熱服服訖
密室卧用厚衣覆微汗出漸减衣未汗出更用熱生
薑稀粥投之汗出忌觸外風并治上氣欬逆者面目
大腫但得坐不得卧凡産婦并病人已曾大汗者不
可服若虚羸人但當少服
天麻散(出聖惠方)治風痙口噤腰背強直不可轉側
天麻獨活麻黃(去根節各一兩半)當歸(剉微炒)防風(去蘆)
(頭)桂心細辛附子(炮製去皮臍)蔓荆子(各一兩)
右𢷬羅為散每服四錢以水酒各半中盞入生薑半
分煎至五分去滓不計時候温服
天麻湯(出聖劑總錄)治風痙身如板直偏身鞕強
天麻(半兩)羌活(去蘆頭)人參桂(去粗皮)白术麻黃(去節)
(先煎掠去沫焙乾)杏仁(湯浸去皮尖雙仁炒各一分)附子(炮製去皮臍一枚)
右剉如麻豆每服五錢七生薑一棗一水二盞煎至
一盞去滓入酒半盞再煎一沸熱服服後以生薑稀
粥投之取汗日二服
續命湯(出聖劑總錄)治風痙口噤不開身背強直發如癎
状
麻黃(去根節先煑掠去沫焙)獨活(去蘆各一兩半)升麻葛根(剉各半兩)
羚羊角屑桂防風(去义一兩半)甘草(炙剉一兩)
右㕮咀每服六錢匕水二盞浸一宿明旦煎取一盞
去滓温服衣覆避外風每年春分後常服二三劑即
不患天行傷寒及諸風邪等疾
甘草湯(出聖劑總錄)治風痙口噤不語肢體強直神識不
明
甘草(各一兩一分剉)羌活(去蘆一兩一分)附子(炮去臍皮半兩)人參防
風(去义一兩)
右剉如麻豆每服四錢七水一盞半入地黃汁一合
先同煎至八分去滓次入荆瀝竹瀝各半合同煎三
沸温服日夜各一服
附子湯(出聖劑總錄)治風痙口噤不語身體強直
附子(炮去皮臍一分)羌活(去蘆頭)防風(去义)桂(去粗皮各二兩)
右剉如麻豆每服五錢七水二盞煎至一盞入竹瀝
一合更煎三沸去滓温服空心食前日二服
羚羊角散(出聖惠方)治風痙口噤身體強直不知人事
羚羊角屑附子(炮製去皮臍)當歸(剉微炒)桂心防風
(去蘆頭)阿膠(𢷬碎炒令黃燥各一兩)麻黃(去根節)天麻獨活(各一)
(兩半)
右𢷬羅為散每服四錢以水酒各一中盞煎至一盞
三分去滓不計時候分温二服
當歸散(出聖惠方)治風痙搖頭口噤身體強直
當歸(剉微炒)細辛防風(去蘆頭)桂心附子(炮製去皮臍)
薏苡仁芎藭(各一兩)獨活麻黃(去根節各二兩)
右𢷬羅為散每服四錢以水酒各半中盞入生薑半
分煎至五分去滓不計時候温服
蒼公當歸酒治風痙
當歸防風(各三兩)獨活(半兩)麻黃(一兩一分)附子(炮去皮臍)
右為末每服五錢水二盞煎一盞去滓温服
龍膽湯治五臟生風發痙日夜數十發者
防風黃連草龍膽白殭蠶(炒各半兩)
右為末每服五錢水二盞煎一盞去滓温服
承氣湯治剛痙大便不通十數日者
厚朴(四兩去皮)薑(二兩同𢷬爛乾焙)大黃(二兩)枳實(半兩麥麩炒去穰)芒
硝(一兩半)
右除芒硝外并為麄末每服十錢水二盞煎一盞半
去滓入芒硝半錢攪勻再煎三兩沸微熱服
療賊風痙(出本草)
右以鐵屑炒使極熱用投酒中飲酒
治中風痙通身拘急口噤不省人事婦人産後亦宜服
之
右用獨活一兩為末以酒一大盞煎至七分去滓入
竹瀝一合分二服
治中風痙口噤面青手足急強婦人産後亦宜服之
右用竹瀝一升分為五服微温頻服大效
風痓(論)
夫風痓病者身熱足寒頭項強急惡寒時頭熱面青目
赤獨頭動搖卒口噤背反張以發熱惡寒不惡寒有汗
無汗分剛柔者風寒痓也脉沉細即為濕痓瘡瘍未合
風入為破傷風濕入為破傷濕二者害人最急倉卒不
知其旨甚難認癰疽瘰癧濃潰之後尤宜謹之太陽
風痓証候始則發熱腹痛喘息涎流次則牙緊頭搖十
指微動漸加項背強直轉側不仁甚者昏困失音目睛
直視滑泄不禁身腰反張如此則十不救一新産血虚
汗出傷風亦作痓証凡産後發熱口苦舌蹇唇急手指
微動便急作風痓病療之
方
紫湯方治中風無問男子婦人中風瘠急身痓如弓
雞屎(二升)大豆(一升)防風(三兩切)
右以水三升先煑防風取三合汁投雞屎二物鐺中
熬之令黃赤色用酒二升淋之去滓後用防風汁和
分為再服相去如人行六七里衣覆取汗忌風
大豆紫湯(出指南方)治風痓昏迷吐沫抽掣背脊強直産
後中痓
右用黑豆炒焦好酒淋之取清汁酒一盞獨活剉三
錢煎七分温服又連續進劑以瘥為度此湯大能去
風消血結如姙娠折傷胎死腹中服此並瘥此歸荆
湯獨活酒人為邪氣所干則發而為病若氣若血若
痰若水若風若寒若暑若濕腑臟表裏冷熱虚實各
有受病之處用藥之法必究其原而後可以起病否
則前賢所謂獵不知兔廣絡原野冀一人獲之術亦
疎耳是可以人試伎乎哉一方用羌活得汗則愈
歸荆湯(出指南方)治風痓昏迷吐沫抽掣背脊強直産後
中痓通用
當歸荆芥穗(各等分)
右為末每服二錢水一盞酒少許煎七分灌下如牙
關緊用銅匙斡開以雞羽蘸藥入口或用童尿調下
或以芎藭代當歸亦妙
風角弓反張(論)
夫風角弓反張之状腰背反折不能俛也由風邪客於
諸陽之經邪正相搏風氣勝則筋脉縮急腰背反折如
弓之形也
方
天麻丸(一名朱附丸出聖惠方)治中風角弓反張口噤不語四
肢拘急并腎臟風毒攻注手足頑麻一切急風
天麻白附子(炮製)附子(炮製去皮臍)牛膝(去苖)白殭蠶(微炒)
羌活槐膠羚羊角屑防風(去蘆頭各一兩)天南星
(炮製)蟬殼硃砂(細研各半兩)膩粉麝香(細研各一分)乾蝎
(微炒半兩)白花蛇(酒浸去皮骨炙令微黃二兩)
右為末入研了藥令勻鍊蜜和搗三二百杵如雞頭
實大每服以生薑汁薄荷汁各少許入熱酒二合相
和研下一丸不計時候頻服一方無薄荷汁
犀角散(出聖惠方)治中風角弓反張心神煩亂口噤不語
犀角屑麻黃(去根節)羌活附子(炮製去皮臍)杏仁(湯浸去皮)
(尖雙仁麩炒各一兩)防風(去蘆頭)桂心白术人參(去蘆頭)芎藭
白茯苓細辛當歸(各三分)石膏(二兩)甘草(炙微赤剉半兩)
右𢷬羅為散每服四錢以水一中盞入生薑半分煎至
五分去滓入竹瀝一合更煎一兩沸不計時候温服
龍腦丸(出聖惠方)治角弓中風身如角弓反張不語昏悶
龍腦(細研一錢)麝香(細研)蟬殼牛黃(研入各一分)乾蝎(微炒)天南
星(炮製)硃砂(細研)阿膠(搗碎炒令黃燥)香墨白附子(炮製)防風(去蘆)
(頭)羚羊角屑肉桂(去皺皮)羌活(各半兩)烏蛇肉(酒浸炙令微黃三分)
右為末入研了藥令勻鍊蜜和𢷬三五百杵丸如菉
豆大每服不計時候以温酒研下十丸
麻黃散(出聖惠方)治卒中風身如角弓反張口噤不語
麻黃(去根節)石膏(各三兩)防風(去蘆頭)羚羊角屑獨活
五味子前胡(去蘆頭)桂心附子(炮製去皮臍)人參(去蘆頭)芎
藭當歸甘草(炙微赤剉)杏仁(湯浸去皮尖雙仁麩炒微黃各一兩)
右𢷬羅為散每服四錢以水一中盞入生薑半分煎
至六分去滓不計時候温服
枸杞浸酒(出聖劑總錄)治中風身如角弓反張及婦人一
切血風上攻下注若久服悦澤顔色滋潤皮膚退風
益氣強力
枸杞子晩蠶沙(炒各半)惡實(炒)蒼耳子(炒各一升)防風
(去义)大麻子(炒各二升)茄子根(二斤洗令净細切蒸復時須是九月九日採)牛
膝(酒浸細切)惡實根(切炒各一斤)桔梗(剉炒)羌活(去蘆頭)秦艽(去苖)
(土剉)石菖蒲(九節者剉各二兩)
右以夾絹袋盛用好法酒三斗浸密封閉勿令通氣
七日方開開時不得面對瓶口每服一盞温空心食
前臨卧服常令有酒容久病風痙不過一月瘥
薏苡仁散(出聖惠方)治中風身如角弓反張心胸滿悶
薏苡仁芎藭桂心(各一兩)當歸細辛前胡
(去蘆頭)羌活茵芋生地黃萆薢羚羊角屑
(各三分)甘草(炙微赤剉半兩)
右𢷬羅為散每服四錢以水一中盞入生薑半分煎
至六分去滓不計時候稍熱服
天雄散(出聖惠方)治中風身如角弓反張口噤者
天雄(炮製去皮臍)獨活羚羊角屑白蘚皮防風
(去蘆頭)躑躅花(酒拌微炒)麻黃(去根節)芎藭酸棗仁(微炒)桂
心(各一兩)牛黃(研入一分)川烏頭(炮製去皮臍半兩)
右𢷬羅為散入研了藥令勻每服不計時候以温酒
調下二錢服以汗出為度
麻黃飲(出聖劑總錄)治中風身如角弓反張四肢不随煩
亂口噤
麻黃(去根節湯掠去沫焙乾三兩)防風(去义)桂(去粗皮)白术人參
芎藭當歸(焙)甘草(炙剉)乾薑(炮各二兩)附子(炮製去皮臍一)
(兩)杏仁(湯浸去皮尖雙仁麩炒三十枚)
右剉如麻豆每服五錢七水一盞半煎取一盞去滓
温服不拘時候
小&KR0008;蜜湯(出聖惠方)治惡風角弓反張飛尸入腹絞痛悶
絶往來有時筋急少隂傷寒口噤不利
大黃(二兩)雄黃青羊脂(各一兩)當歸乾薑桂心
乾地黃芍藥甘草細辛(各四兩)吴茱萸(三兩)
右㕮咀以水二斗煑取六升分六服重者加藥用水
三斗煮取九升分十服
羚羊角散(出聖惠方)治中風身如角弓反張筋脉拘急疼痛
羚羊角屑(一兩)肉桂(去粗皮一兩半)細辛(半兩)赤茯苓芎藭當
歸酸棗仁(微炒)防風(去蘆頭各三分)羌活茵芋丹參(各一兩)
右𢷬羅為散每服三錢以水一中盞入生薑半分煎
至六分去滓不計時候稍熱服
葳靈仙散(出聖惠方)治中風身如角弓反張言語蹇澁心
神煩亂
葳靈仙(二兩)獨活羚羊角屑麥門冬(去心焙)桂心
赤茯苓防風(去蘆頭)細辛麻黃(去根節)五加皮
薏苡仁(各一兩)
右𢷬羅為散每服四錢以水一中盞入生薑半分煎
至五分去滓入淡竹瀝一合更煎一兩沸不計時候
温服
麻黃散(出聖惠方)治卒中風身如角弓反張眼斜口噤
麻黃(去根節)芎藭當歸杏仁(湯浸去皮尖雙仁麩炒各一兩)羌
活附子(炮製去皮臍)防風(去蘆頭)桂心薏苡仁羚
羊角屑(各三兩)甘草(炙微赤剉半兩)
右𢷬羅為散每服四錢以水一中盞入生薑半分煎
至六分去滓不計時候稍熱服
大黃飲(出聖劑總錄)治中風身如角弓反張及飛尸入腹
㽲痛悶絶往來有時筋急少隂寒熱口噤不開
大黃(蒸三度)熟乾地黃(切焙各二兩)雄黃(研)乾薑(炮)桂(去粗)
(皮)赤芍藥細辛(去苖葉)甘草(炙剉各一兩)青羊脂(細切一兩)
右剉如麻豆每服三錢七水一大盞煎至七分去滓
温服日二夜一
續命湯(出聖惠方)治中風口噤身體拘急如角弓反張口
噤欲死者
獨活防風(去蘆頭)附子(炮製去皮臍)桂心杏仁(湯浸去皮)
(尖雙仁麩微炒黃各一兩)麻黃(去根節二兩半)細辛芎藭當歸(各三)
(分)
右𢷬羅為散每服四錢以水一中盞入生薑半分煎
至六分去滓不計時候温服
急風散(出聖劑總錄)治中風身如角弓反張
附子(一枚炮製去皮臍)烏頭(三枚炮製去皮臍)天南星(炮一枚)藿香
(去梗)防風(去义)白芷(各半兩)乾蝎(全者去土炒一分)白附子(炮一分)
右為細散每服半錢七豆淋温酒調下并二服未愈
再服
當歸湯(出十使良方)治中風身如角弓反張口噤不開
當歸(焙)細辛(去苖葉各三分)防風(去义)獨活(去蘆各一兩半)麻黃(去根)
(節煎掠去沫焙乾一兩一分)附子(炮製去皮臍一枚)
右剉如麻豆每服三錢匕以水一盞酒半盞同煎取
一盞去滓温服如得汗出慎外風若口噤即斡開口
灌之一方治賊風口噤者加生薑一棗大拍碎同煎
服名當歸飲一方水酒煎
大豆散(出聖劑總錄)治中風背反張身不著席口噤不開
大豆(炒令焦二兩)乾薑(炮製去皮劑半兩)蜀椒(去目并閉口者者炒出汗一兩)
右為細散每服一錢七酒調下日夜各二汗出即差
驢皮膠酒(出聖劑總錄)治中風身如角弓反張兼治賊風
口噤
驢皮膠(炙燥二斤)清酒(一斗)
右以酒煑膠令化取六升分十二服空心細細服之
治角弓風(出本草)
以豆淋紫酒服之
治因瘡中風腰脊反張牙關口噤四肢強直(出本草)
雞屎白(一升)大豆(五升)
右和炒令變色乘熱以酒沃之微煮令豆味出量性
飲之覆身出汗慎勿觸風
治中風體角弓反張四肢不随煩亂欲死(出本草)
清油(五升)雞屎白(一升)
右杵為末合和之搗千遍乃飲大人服一升日三少
小五合差
治中風身如角弓反張口噤不語婦人産後亦宜服之
川烏(五兩剉如豆)
右取黑豆半斤同炒半黑豆以酒三大升瀉於鐺中
急攪以絹濾取酒微温服一小盞取汗若口不開者
拗開口灌之未效加雞糞一合炒加酒中再服以差
為度
急風(論)
夫急風中人乃毒癘之氣非天地隂陽槖籥之常也其
證筋脉緊急身背強直面黑鼻乾口噤不語須臾風入
五臟與青氣相引則通身壯熱汗出如油直視唇青痰
涎結聚咽嗌壅塞如拽鋸聲診兩手脉隂陽俱細緩者
生或沉微浮數者難治
方
牛黃丸治中急風
牛黃(研半兩)硇砂(研)丹砂(研)水銀膩粉(研)硫黃(入銚)
(子鎔入水銀攪令極勻焰起下火以濕布撲滅)龍腦(研)麝香(研各一分)金箔(研)
(十定)雄黃(一分以上十味同再研令勻細)天麻芎藭獨活(去蘆頭)
人參茯苓(去黑皮)麻黃(去根節先洗掠去沫焙)牛膝(酒浸切焙)升
麻白芷桂(去粗皮)芍藥縮砂仁龍骨細
辛(去苖葉)枳殼(去穰麩炒)桔梗(剉炒)葛根(剉)當歸(切焙)茈胡(去苖)
杜仲(去粗皮切焙)黃蓍(切焙)木香犀角(鎊)遠志(去心)防風
(去义)紫苑乾蝎(酒炒)肉豆蔲(去殼)蟬蛻(微炒)厚朴(去粗皮生姜汁)
(炙五遍)附子(炮製去皮臍)白殭蠶(炒)藁本(去苖土)羌活(去蘆各半)
(兩)青葙子(半兩)烏蛇(酒浸去皮骨炙半兩)
右除研藥外𢷬羅為末與研藥拌勻炊大棗取肉并
鍊蜜同和𢷬三千杵丸如麻子大每日空心熱酒下
二丸加至三丸纔覺中風便取熱豆淋酒研化三丸
服良久以熱生薑酒粥投之衣盖汗出即差患者只
服二丸至三丸不得多服凡合藥取臘日及四時王
相日天德月德月合之日仍忌慎勿令婦人孝子小
兒雞犬等見凡入臼時先吸王氣即吞陽氣三口入
臼若理四時中風傷寒加一丸麻黃杏仁湯下小兒
驚風一丸如黍粒大荆芥薄荷湯下大人攤緩風天
麻酒下三丸空心午時夜卧各一服
麝香丸(出聖惠方)治急風口眼喎斜四肢抽掣
麝香(細研)牛黃(細研)白附子(炮裂)蔓荆子白殭蠶(微炒)乾
蝎白蒺䔧(微炒去刺)乳香羚羊角屑(各半兩)龍腦(細研)
膩粉(各一分)雄黃(細研)犀角屑桂心羌活獨活
晩蠶蛾防風(去蘆豆)芎藭麻黃(去根節各三分)白花
蛇(酒浸去皮骨炙令微黃二兩半)天麻(一兩半)半夏(湯洗七遍去滑三分)硃砂
(細研水飛過一兩)
右為末都研令勻鍊蜜和丸如梧桐子大每服不計
時候以温酒下十丸
天竺黃丸治中急風
天竺黃(研)牛黃(研)雄黃(研)龍腦(研)犀角(鎊)麝香(研各)
(一分)水銀(一分)丹砂(半兩研為末一半内銚子中入前水銀更入一半丹砂熱鎔攪令勻)
(下水刮取用)西甘石(研)天麻烏蛇(酒浸去皮骨炙)乾蝎(酒炒)白
殭蠶(炒)蟬殼(微炙)桑螵蛸(炙)羚羊角(鎊)白附子(炮)附
子(炮製去皮臍)莎草根(炒去毛)羌活(去蘆頭)獨活(去蘆頭各半兩)狐
肝(一具炙乾)蔓荆實(去白皮)麻黃(去根節先煎掠去沫焙各半兩)
右除研藥外為細末再入研藥拌勻鍊蜜和丸如梧
桐子大每服豆淋薄荷酒下二丸至三丸加至五丸
後以熱稀薑粥投之日夜可三四服汗出多即减服
數
牛黃散(出聖惠方)治急風唾涎臂嚲胸膈躁悶
牛黃(細研)龍腦(細研)麝香(細研)蟬殼(微炒各一分)硃砂(細研)雄黃
(細研)天南星(炮製)烏蛇肉(酒浸炙微黃)白附子(炮製)白殭蠶(微炒)
芎藭防風(去蘆頭)紫葛(剉)麻黃(去根節)細辛藁本
(各三分)側子(炮製去皮臍)天麻乾蝎(微炒)甘菊花犀角
屑羚羊角屑天竺黃(細研各半兩)
右細羅為散入研了藥令同研勻不計時候以熱酒
調下二錢
狐肝丸治中急風
臘月狐肝(一具)藿香(二兩)臘月朴觜鵶(一隻去觜毛)桑螵蛸
白附子地骨皮(各一兩半)麥門冬(一兩以上五味次入礶子内狐)
(肝鵶上同燒)乾蝎(炒)烏蛇(酒浸去皮骨炙)白殭蠶(生用)白花蛇(酒浸)
(去皮骨炙)天門冬(去心生用)人參檳榔(生用)天南星(炮製一兩半)
膩粉(一分)麝香(研半兩)五靈脂天麻(生用)羌活(去蘆各一兩已)
(上并麝香同搗羅細)
右將前七味先下狐肝鵶次下五味藥入礶子内團
瓦一片盖口上仍一眼如錢竅大出煙黃泥封定慢
火先燒令乾漸加火燒青煙出即泥合竅子住火以
炭培候冷取出研細同餘藥一十三味再同研令勻
重羅鍊蜜為丸如菉豆大每服温酒下三丸至五丸
微嚼不得多服空心併二服如人行五里再一服午
時夜深各一服汗出即差
蟬蜕丸治急風卒中半身不随腰脚輭弱歴節疼痛
手足拘攣口面喎斜言語蹇澁白癜頑麻心驚恍惚
肢體戰掉腲腿攤緩及脚氣風腫疼痛等疾
蟬蜕乾蝎(炒去土)附子(生去皮臍)烏蛇(酒浸去皮骨炙)五味子
(四味各一兩同用酒三升浸三日後取出焙乾)天南星(炮)天麻(各二兩)白附
子(炮)芎藭白殭蠶(炒)防風(去义)乾薑(炮)麻黃(去根節)
蔓荆實(去白皮)狗脊(去毛)雄雀糞(炒各一兩)當歸(切焙三分)雄黃
(研一分)丹砂麝香(研各三分)
右為末鍊密丸如彈子大每服半丸薄荷酒嚼下急
風攤緩及攻注筋骨疼痛薄荷汁化開一丸以熱酒
投下向患處卧衣被盖汗出睡覺疼痛即止
臘鵶散(出聖惠方)治急風手足攣急口噤項強不知人事
臘月鵶(一隻去骨觜)獵月野狸肝(一具已上二味同入瓦缻中以鹽泥固濟)
(候乾以大火煆令通赤去火取出細研為散)天麻烏蛇肉(酒浸炙微黃各三分)
天南星(炮製)白附子(炮製)桑螵蛸(微炒)藿香乾蝎(微炒)白
殭蠶(微炒)天竺黃(細研)阿膠(搗碎炒令黃燥各半兩)麝香(細研)牛黃
(細研)龍腦(細研)膩粉(各一分)蚱蟬(微炒一分)
右搗羅為散與前二味相和更研令勻每服以温酒
調下二錢不計時候頻服以效為度
龍腦丸(出聖惠方)治急風四肢拘急口眼不正言語蹇澁
龍腦(細研)麝香(細研各一分)雄黃(細研水飛過)硫黃(細研水飛過)硃
砂(細研水飛過)獨活桂心白附子(炮製)天南星(炮製)阿
膠(搗碎炒令黃燥)木香人參(去蘆頭各一兩)天麻防風(去蘆頭各)
(二兩)松霜(細研)半夏(湯洗七次去滑)香墨(各半兩)
右為末都研令勻用肥皂莢二斤去黑皮以水五升
浸軟挼濾取汁於銀鐺中慢火熬稀稠得所和前藥
末更搗五七百杵丸如豇豆大每服不計時候以温
酒化破十丸服後别喫一盞熱葱酒令有汗出至重
者併三五服差
鉛霜丸治急風身強口噤身足拘急
鉛霜(研入)赤箭白殭蠶(微炒)附子(炮製去皮臍各一兩)犀角屑
桑螵蛸(微炒)白附子(炮製)乾蝎(微炒)天南星(炮製)半夏(湯洗)
(七次去滑)烏頭(炮製去皮臍)防風(去蘆頭各半兩)白花蛇(酒浸去皮骨炙令黃)
(二兩)羌活羚羊角屑(各二分)麝香(研入一分)
右為末入研了藥令勻以水煮槐膠和丸如菉豆大
不計時候以温酒研下十丸
白花蛇丸(出聖惠方)治急風口噤項強手足攣急唇青面
黑
白花蛇(酒浸去皮骨炙微黃三兩)乾蝎(微炒)白附子(炮製)白殭蠶(微炒)
防風(去蘆頭)桂心麻黃(去根節)鹿角膠(搗碎炒令黃燥)半夏
(湯浸去滑各一兩)天南星(炮製)川烏頭(炮製去皮臍)牛黃(細研)桑螵
蛸(微炒)雄黃(細研水飛過各半兩)硃砂(細研水飛過三分)
右為末都研令勻用天麻三兩𢷬羅為末以無灰酒
一大碗慢火熬成膏用和藥末更𢷬五七百杵丸如
梧桐子大每服不計時候以薄荷酒研下十丸
紫金丸治急風筋脉緊急身背強直面黑鼻乾口噤
不語甚者壮熱汗出直視唇青涎盛咽塞
烏頭(生去皮尖四兩)地龍(去土炒二兩)白膠(酒研一兩)木鱉子(去殼三兩)
龍腦(一錢)乳香(研)沒藥(研)丹砂(研各半兩)五靈脂天麻
附子(炮製去皮臍)白花蛇(酒浸去皮骨炙)
右為末用辰月日時於辰方上取東流水和杵三千
下丸如彈子大每服半丸生薑自然汁和酒磨下一
切風随證或乳香龍腦麝香薄荷茶酒臨時作湯使
牛黃丸(出聖惠方)治急風身背強直面青口噤心煩言語
不得
牛黃(細研)麝香(細研)龍腦(研入各一分)雄黃(研水飛過)硃砂(研水飛過)
水銀阿膠(搗碎炒令黃燥)桂心獨活白附子(炮製)赤
箭(各一兩)硫黃(并水銀結為砂子研)天南星(炮製)鉛霜(細研各半兩)
右為末都研令勻鍊蜜和丸如菉豆大不計時候以
熱豆淋酒研下十丸
天雄丸(出聖惠方)治急風筋脉拘急口面喎斜
天雄(炮製去皮臍)麻黃(去根節)天麻桂心天南星(炮製)
半夏(湯洗去滑)羌活乾蝎(微炒)硃砂(研水飛過)防風(去蘆頭各一兩)
膩粉雄黃(細研各半兩)牛黃(細研)麝香(細研各一分)
右為末入研了藥令勻鍊蜜和搗五七百杵丸如梧
桐子大不計時候以荆芥酒下十丸
丹砂丸治中急風昏亂不識人
丹砂牛黃阿魏龍腦(以上並研)水銀天麻
防風(去义)芎藭細辛(去苖葉)羌活(去蘆頭各一分)麝香(研二分)
烏雞血(一兩)烏蛇(酒浸去皮骨炙二兩)
右各别為末先以酒二升煎蛇末令濃和前藥又以
鹽米醋白礬末合研勻候色光白入銚内煮令熱下
丹砂同煎結成沙子研和前藥丸如梧桐子大每服
十丸熱酒下汗出即差
雄黃散(出聖惠方)治急風不省人事
雄黃(細研)香墨乾蝎蟬殼(細研各半兩)龍腦(細研)麝香
(細研)木香牛黃(細研)膩粉(各一分)硃砂(三分細研)天南星(炮製)
阿膠(𢷬碎炒令黃燥各一兩)
右細羅為散入研了藥都研令勻不計時候以温酒
調下一錢妙
龍腦丸治中急風
龍腦(研)白花蛇(酒浸去皮骨炙)白殭蠶(炒)天麻乾薑(炮製)
乾蝎膩粉半夏(湯浸生布挼洗七次為末薑汁作餅暴)麻黃(去根)
(節先煎掠去沫焙)麝香(入龍腦膩粉同研各半兩)
右除研藥外為細末與研藥和勻酒煎槐膠和丸麻
子大豆淋酒下五丸至十丸日三夜一不拘時候
烏蛇丸治中急風
烏蛇(酒浸去皮骨炙半兩)天麻白附子天南星(炮)半夏
(湯洗生布挼洗七次後入生薑一兩同搗焙各一兩)犀角(鎊)乾薑(炮)白殭蠶
(酒炒)羌活(去蘆頭)晩蠶(炒各半兩)麝香(研一分)
右除研藥外𢷬羅為細末與研藥拌勻鍊蜜為丸如
菉豆大每服二丸加至三丸苦風口噤下七丸熱酒
灌下再用五丸投之
龍腦牛黃丸治急風涎潮稍退風留四肢變為攤緩
手足不随口眼喎斜
龍腦(别研)牛黃(别研)槐膠(通明者)阿膠(炒令燥)膩粉水銀
(以棗肉同研無星各一分)乾蝎(去足真酥酒炒一分)阿魏(半分麵裹燒令麵熟去麵不用)
白花蛇(酒浸去皮骨炙肉用)麝香(别研各一兩)鉛白霜(别研半兩)
右先將槐膠阿膠乾蝎白花蛇搗羅為細末再入諸
藥研勻鍊蜜和丸如皂子大新病者每服一丸細嚼
生薑湯下更以酒少許衝下常於密室内避風後藥
服覺病處汗出氣息上膈涎痰出或暴利一兩次腹
内鳴轉三服後即减覺退後三日再一服
如聖散治急風
狐心肝(三副)烏鵶(二隻去觜爪翅并臘月者已上二味相次新藏瓶一枚斡開口子内)
(之瓦蓋合留一眼子外以紙筋泥固濟泥乾以火燒令赤候煙細無香氣去火盖定眼子候冷取出)
(以絹帛裹地坑内覆出火毒一復時取出研細為末)龍腦(研)麝香(研各二錢)牛黃
(研半錢)犀角(鎊)琥珀(各一字)金箔銀箔(各十片)真珠(麻子)
(大者五顆小者十顆細研)丹砂(研二錢)
右𢷬研極細同前藥研勻每服一錢七薄荷自然汁
入酒少許調下空心日午臨卧各一服
大黃丸治急風手足拳攣不得屈伸大小便澁百節
痛不能行走
大黃(煨)乾薑(炮)白殭蠶(炒)天麻白附子(炮)天南
星(炮)附子(炮製去皮臍)半夏(湯洗去滑各一兩)牛黃(研半兩)膩粉
(一分)麝香(研半分)
右為末鍊蜜和丸如雞頭大每服一丸冷酒化下
天南星散治急風及破傷角弓等風
天南星(切作片子水浸一宿焙乾)半夏(湯洗去滑)乾蝎(微炒)白殭蠶(微炒)
細辛白附子(炮製各半兩)肉桂(去皺皮一兩)膩粉(一分)白花
蛇(酒浸去皮骨炙微黃一兩)犀角屑天竺黃(各三分)
右細羅為散不計時候以温豆淋酒調下一錢
防風丸治中急風
防風(去义)白殭蠶(炒)乾蝎(酒炒)白附子(炮)丹砂(研)五靈
脂(研)羌活(去蘆頭)天麻天漿子(去殼入研末研各半分)牛黃
(研一錢)
右為細末拌勻糯米煮糊和丸麻子大薄荷酒下五
丸加至七丸或口噤研化灌下小兒急驚風荆芥薄
荷湯下二丸至三丸
追風散治一切急風角弓反張四肢抽掣牙關緊急
骨節疼痛及破傷風
烏頭(去皮臍)附子(去皮臍)白附子白花蛇(酒浸去皮骨焙)丹
砂(研各一兩)蝎稍麝香(研各三分)膩粉(研一分)天南星(去臍一兩)
右並生用搗羅六味為細散入研藥合研勻瓷合收
每服半錢至一錢豆淋酒或煎葱白酒調下口噤者
用少藥揩牙即開為妙
牛黃金虎丹治急中風身背強直口噤失音筋脉拘
急鼻乾面黑遍身壮熱汗出如油目瞪唇青心神迷
悶形體如醉痰涎壅塞胸膈喉中如拽鋸聲
白礬(枯過)天竺黃(研)天南星(湯洗焙為末用牛胆和作餅焙乾如無牛胆用)
(法酒蒸七晝夜)膩粉(研各二十五兩)牛黃(研二兩半)生龍腦(研五兩)天雄
(炮去皮臍十二兩半)金箔(八百片為衣)雄黃(研飛一百五十兩)
右為末鍊蜜搜和每一兩半作十丸以金箔為衣每
服一丸以新汲水化灌之扶坐使藥行化良久續以
薄荷自然汁更研化一丸灌之立愈肥盛體虚多涎
有風之人宜常以此藥随身備急忽覺眼前暗黑心
膈悶亂有涎欲倒化藥不及急嚼一丸新汲水下小
兒急驚風一歲兒服菉豆大一丸薄荷自然汁化灌
之更量歲數随時加减有孕婦人不可服
透關丸治中急風榮衛痺滯頭目昏暈額角偏痛手
足無力舉動戰掉語言蹇澁心神不寕
麻黃(去根節二兩)麝香(研)天麻(各半兩)沒藥(研)乳香(研)地
榆甜瓜子黑參川烏頭(生去皮臍各一兩)
右為末以酒一升慢火熬成膏更重入鍊蜜如梧桐
子大每服三十丸温荆芥湯下不計時候
附子散治急風面青口噤心膈有涎不可出者
附子(酒浸過炮製去皮臍)白附子(生用)白殭蠶(生用)天南星(生用)海
桐皮半夏(湯洗七次去滑各一兩)狼毒(以醋煮半日細切曝乾)乾薑
(炮製各半兩)麝香(細研一分)
右搗細羅為散入麝香都研令勻每服以熱豆淋酒
調下二錢良久再服必吐涎出相次以熱葱酒一盞
投之盖覆令有汗為效
蛜&KR1417;散治急風四肢搐搦口面喎戾不知人事
蛜&KR1417;(微炒)白附子(炮製)獨活槐螵蛸(微炒)天麻桂心
(各一兩)白殭蠶(微炒)天南星(炮製)膩粉(各半兩)
右搗羅為細散不計時候以温酒調下一錢
烏蛇散治急風蹇澁心膈煩悶四肢緊急
烏蛇肉(酒浸炙微黃)白殭蠶(微炒)天麻(各一兩)天南星(炮製)白
附子(炮製)半夏(湯洗七次去滑各半兩)附子(炮製去皮臍一兩)蟬殼(微炒)
牛黃(細研各一分)
右搗細羅為散不計時候以温酒下二錢薄荷調下
亦得
雄黃散治急風及破傷風立效
雄黃(細研)白附子(炮製)天南星(醋煑十沸炙乾各三分)牛黃(細研一分)
麝香(細研)蛜&KR1417;(微炒)白殭蠶(微炒各半兩)天麻白花蛇肉
(酒浸炙微黃各一兩)
右搗細羅為散入研了藥令勻不計時候以温酒調
下一錢
天麻散(出聖惠方)治急風四肢拘攣牙關緊急失音不語
天麻附子(炮製去皮臍各一兩)天南星(炮製)白附子(炮製)麻黃
(去根節)桂心烏頭(炮製去皮臍各三分)乾薑(炮製剉各半兩)半夏(湯洗)
(七次去滑)
右搗細羅為散每服以豆淋酒調下二錢盖覆當有
汗出良久未汗即再服之
土蜂丸(出聖惠方)治急風筋脉拘急口眼喎斜
土蜂(十枚)雄黃硫黃硃砂(各一分)膩粉龍腦
麝香(各一錢)乾蝎(十枚頭足全者)蟬殼(十枚微炒)
右都研為末用槐膠和丸如菉豆大每服不計時候
以熱豆淋酒下十丸頻服汗出為度
蠐螬丸(出聖惠方)治急風眼前暗黑心躁吐涎四肢不舉
蠐螬(乾者)槐䖝糞乾地龍(微炒)蛜&KR1417;(微炒)烏頭(去皮臍生)
(用各半兩)蠶沙(微炒)天麻(各一兩)白花蛇(酒浸炙微黃二兩)晚蠶蛾
(微炒一分)
右為末用烏驢腦髓和丸如梧桐子大每服不計時
候以熱酒研下十丸其藥於臘月預修合之
銀星丸(出聖惠方)治急風涎盛口眼喎斜言語蹇澁
天南星(為末牛乳拌炒乾細研四兩)白附子(為末生薑自然汁拌炒乾細研二兩)
麝香(研)竈突中煤(細研)蝎稍(炒)水銀(各一兩)鉛(一兩與水銀結)
(沙子研)牛黃(研半兩)
右合研令勻鍊蜜和丸如菉豆大每服十丸至十五
丸煎甘草黑豆湯下小兒慢風痰涎不利服三五丸
欲利者以龍腦膩粉薄荷汁調下一方有石腦油無
麝香名牛黃丸
阿膠散(出聖惠方)治急風口眼不開筋脉拘急
阿膠(搗碎炒令黃燥)當歸(剉微炒)桂心附子(炮製去皮臍)麻黃
(去根節各一兩)乾蝎(微炒)白殭蠶(微炒)蟬殼(微炒各半兩)
右搗細羅為散每服以温酒調下二錢良久以葱酒
投之令汗出為效未汗再服
赤箭丸(出聖惠方)治急風涎在胸膈悶亂不已
赤箭天南星(炮)阿膠(搗碎炒令黃燥)乾蝎(微炒)半夏(湯洗七次)
(去滑各三分)雄雀糞麝香(細研二錢)
右為末鍊蜜和丸如菉豆大不計時候以温生薑酒
研下七丸為妙
七寳丸(出聖惠方)治中急風及中惡不識人面青四肢逆
冷
丹砂(研)瑇瑁(鎊子沙盆内丹砂研細末)安息香(鍊去沙石各三兩)雄黃
(研)龍腦(研)麝香(研)琥珀(搗碎别研各半兩)
右以六味和同研一日取安息香以無灰酒五合别
入胡桃瓤二兩同研以葛袋子貯椀盛于飯甑上蒸
三升粟米飯熟為度更研如稠糊和前六味如硬即
更入鍊蜜丸如雞頭大每服生薑汁合童子小便二
合化下半丸或一丸如人行五里再服汗出清利即
愈孕婦不可服
分涎散(出衛生寳鑑)治急風口噤手足搐搦涎潮作聲不
得出
藿香葉蝎稍(一方用乾蝎)白附子(炮各一分)天南星(炮半兩)
丹砂(研)膩粉(研)粉霜(研各一兩)
右先將四味搗羅為末次入丹砂膩粉粉霜同研勻
每服一錢匕至二錢薄荷茶調下沫吐利再服
白荆花丸(出聖惠方)治急風腰背強硬口眼牽急
白荆花(微炒半兩)烏頭(炮製去皮臍)半夏(湯洗七次去滑)天南星(炮裂)
(各一分)膩粉水銀(以棗瓤研令星盡各半分)白花蛇(酒浸去皮骨炙微黃)
(二兩)
右為末入水銀都研令勻鍊蜜和丸如菉豆大不計
時候以熱酒下五丸
天南星丸治中急風
天南星(炮)白附子(炮)乾蝎(酒炒)白花蛇(酒浸去皮骨炙用)桂
(去粗皮)附子(炮製去皮臍各半兩)
右為末鍊蜜和丸如梧桐子大用膩粉半兩滚以粉
盡為度每服熱酒下三丸衣覆出汗避外風
治急風不語兼注氣攻刺背痛
白附子(炮)白殭蠶(炒)天麻乾蝎(酥炙各一兩)白花蛇
肉(酥炙半兩)胡粉(一錢)
右為末鍊蜜和丸如梧桐子大每服二丸冷酒下再
用熱酒投汗出即差
乾蝎散(出聖惠方)治急風頑涎壅悶不知人事
乾蝎(微炒)桑螵蛸(微炒)蟬殼(微炒)白附子(炮製)膩粉(各一分)白
殭蠶(微炒半兩)
右搗細羅為散不計時候以温酒調下一錢
天麻丸治中急風
天麻(半兩)白附子(炮半兩)半夏(一分湯浸生布挼洗七次入薑一分同搗焙)
天南星(炮各半兩)乾蝎(酒炒一分)
右𢷬羅為末用猪胆一枚溲和為丸如小豆大每服
空心薄荷酒下五丸至七丸小兒如大麻粒大薄荷
湯下一丸至二丸
歸命丸治急風中人身背強直面黑鼻乾口噤不語
蛇黃(紫色者火煆令通赤取出以紙襯地上出火毒一宿杵羅為末研如麵用四兩重)鐵
粉(一兩)獖猪糞(用瓶子固濟燒煙盡為度候冷研細二兩)丹砂(研半兩)麝香
(研一錢)
右研極細糯米粥和丸如雞頭大一切風用薄荷酒
磨下一丸小兒半丸疳熱冷水磨一丸分作四服合
時忌婦人雞犬見如是大人小兒中風口噤反張涎
滿者灌下一服立甦小兒被驚及發熱並以薄荷酒
磨下少許此藥又名神穴丸合了排漆盤中日内曬
之及乾翻看每丸有一小穴通丸其藥中空也舊法
須端午及甲午日合急即不須
急風方(出直指方)
硃砂(一字)輕粉(一点)巴豆(去油如霜少許)全蝎(一枚)蟬殼(二枚去土)
右為末合和大人盡劑用薄荷泡湯調下小兒分半
用乳汁調下或吐痰或瀉毒物皆效
蛜&KR1417;散治中急風
乾蝎(炒)白附子(炮)附子(炮裂去皮劑)天南星(湯浸軟剉小塊以生)
(薑汁炒各半兩)
右為散每服一錢七生薑汁調下
天麻散治中急風
天麻天竺黃天南星乾蝎(並生用等分)
右為散每服半錢以温酒調下小兒半字
半夏丸(出聖惠方)治急風吐涎四肢拘急腰背強硬
半夏天南星乾蝎烏頭(去皮臍各半兩)
右並生用搗羅為末以黑豆麵糊和丸如菉豆大每
服不計時候以温生薑酒下十丸
治急風立效方(出聖惠方)
土蜂子(二十七枚針簽燈上微炙)乾蝎(二七枚全者生用)雄黃(細研半兩)牛
黃(細研一分)
右用極細粳米飯和丸如梧桐子大不計時候以温
酒研下五丸
治急風吐痰方
薺苨防風(剉各二兩)生薑汁(二合)
右將前二味以水五盞煎取三盞每一盞入生薑汁
半合空心服之良久即吐痰并惡物等
紫桂散治急風吐痰
桂(去麄皮為末)髮灰(研各一兩)
右和勻為散以好酒一升調灌之取吐凡中風人口
噤或不嚥藥即用黑豆三二升以青布裹於醋湯鐺
内蘸及熱熨前後心并胸膈令風氣散即得藥下或
炒鹽醋灰亦得一方治中風失音不語用藥末内舌
下良久以温水衝下一方以温酒調服尤妙一方以
水煎不計時候分温三服無亂髮
蝴蝶散治急風牙關緊不能轉舌語澁
礬蝴蝶蜜陁僧(各三分)
右同研勻每服半錢以温水調灌之若牙緊不能下
藥即鼻中灌之
六神湯(出衛生寳鑑方)治老人急中風虚涎潮口噤昏沉不
醒
天雄(一個炮去皮臍)大附子(一箇炮去皮臍用七錢的)天南星(半兩炮切片薑)
(汁浸半日)半夏(半兩炮切片薑汁浸半日)人參(半兩)白术(半兩)
右為剉散每服三大錢水二大盞生薑二十大片同
煎至八分去柤温服不計時候
治一切丈夫婦人急中風痰悶倒不省人事口中涎溢
宜服此
右以不損皂角一條搥碎揉取濃漿新布濾過土器
内暖令温和挈開口灌一盞吐涎即安未吐更灌一
盞
主口癖眼急風(出本草)
用枳茹刮取上青為末欲至瓤上者得茹五升微火
灼去濕氣以酒三升漬微火煖令得藥味遂性飲之
治卒中急風身直不得屈伸反覆者(出本草)
刮取枳木皮屑為之枳茹一升酒一升浸一宿服五
合至盡再作良
偏風(論)
夫人身所養者惟血與氣血氣均等則無太過不及之
害稍至衰弱則所運不周遂致體有偏虚復因風客身
一邊者謂之偏風其状半體不知痛痒或痿痺不仁或
縦緩或痺痛是也
方
茯苓浸酒(出聖劑總錄)治偏風手足一邊攣縮不随百醫
未效已經數歲宜服
山茱萸(一兩)括蔞根(二兩)防風(去义二兩)赤茯苓(去黑皮五兩一方用)
(白茯苓)牡丹皮(去心二兩)人參(二兩)白术(一分)甘菊花(未開者良微炒)
(二兩)牡蠣(熬半兩)黃茋(二兩)紫菀(去土三分)肉蓯蓉(酒浸切焙半兩)天
雄(炮去皮臍)蒼耳(炒各一兩)芍藥(三兩)菖蒲(米泔浸刮去皮節二兩)菟絲
子(酒浸别搗)熟地黃(切焙)原蠶沙(炒各三兩)石斛(去根剉一兩一分)栢
子仁(生用半斤)蛇床子(炒三分)萆薢(炒三分)杜仲(去粗皮剉炒三分)
遠志(去心)乾薑(炮各二分)狗脊(去毛一分)惡實根(刮去皮剉半兩)羌
活(去蘆頭半兩)桔梗(去蘆炒一分)枸杞子(炒半升)牛膝(去苗浸酒切焙)
(乾三分)虎骨(酒炙半兩)續斷(五兩)惡實(炒三分)附子(炮製去皮臍一兩)
右剉如麻豆每斤藥以生絹袋盛須稍寬即可用無
灰酒二㪷乾瓷瓶中浸封頭蠟紙并白紙十重封繫
至二七日藥成方開封不得面當瓶中藥氣衝人每
日平旦日中晩後各一每服四合不得過多若病深
常令有酒容不得醉吐如患經數年不過一料諸疾
稍輕入口見效如有丈夫女子骨節痠疼腫痛行履
不得四肢不收脊背傴僂言語蹇澁口面喎斜中風
不語手足不遂頭旋眼暗冷淚下流清涕常出四肢
跳躑筋脉牽抽徧身瘙痒毒風刺風赤癜白癜並
宜服之不論年月久新皆療或手足冷痛并臟腑㽲
痛腸鳴嘔逆痰水夜常不睡顔貌漸衰小便失精力
微細累年心痛丈夫風冷勞女子血風勞赤白帶下
五種痔疾依法服之並皆差酒藥若盡即絞滓隂乾
搗為末以鍊蜜和丸如梧桐子大每空心服三十丸
如患諸風用酒下冷氣以米飲下諸風若為散即酒
調下三錢服之
換骨酒(出衛生家寳)昔人早年患偏風證四肢不舉未服
此藥時非人回轉不能自動服藥三日便舉手梳頭
七日四肢漸舒十日行步半月覺身輕眼明此藥神
效不敢隠藏
白茯苓晩蠶沙(炒各三兩)虎脛骨(酒浸炙黃)甘草(一兩)梹榔
(一兩)郁李仁(湯浸去皮)附子(炮去皮臍各半兩)何首烏(半兩)防風(半兩)
瓜蔞(半兩)牛旁子根牛膝(各半兩)乾菊花(半兩)杜仲(去皮)
(絲)黃茋(半兩)白附子益智仁(各一兩)石菖蒲(半兩)天麻
(一兩)山茱萸牡蠣牡丹皮(半兩)枸杞子(各半兩)蛇床
子肉蓯蓉(各一兩)羌活(半兩)鼠粘子(半兩)狗脊(去毛)天雄
(炮去皮尖)乾薑(炮)蒼耳子(炒半兩)菟絲子(各一兩)紫菀(半兩)白
术白花蛇(酒浸去皮骨炙半兩)
右入臼為麄末用無灰好酒三五斗生絹袋盛在壜
子内封閉令密浸之藥酒日進三服春夏二七日秋
冬三七日開時人面不得向壜口上取浸藥酒日進
三服各一盞温暖服久患者不過月日近者只五服
其藥柤隂乾為末鍊蜜為丸一名換骨丹每服三四
十丸如桐梧子大温酒送下此藥神效益精補虚活
血駐顔潤皮膚兼治眼目能退一切風疾常服烏髭
髮身輕骨健爽精神净房修養一月妙
大木香丸(出御藥院方)治偏風半身不遂語言蹇澁麻痺
不仁風毒注腫痰潮涎出精神昏憒
木香(一兩一分)天麻桔梗防風黃芪天南星
(薑製)半夏麴白鮮皮海洞皮羌活川芎
白芷茯苓(去皮)麻黃(去根節)白殭蠶(炒各一兩)虎脛骨(酥炙)
(一兩)當歸(一兩)烏蛇(酒浸取肉)犀角(鎊)羚羊角(鎊)人參(六錢)白
花蛇(酒浸取肉六錢)全蝎(微炒四錢)沒藥(六錢)桂心(六錢)乾薑(炮四錢)
阿膠(炒六錢)蟬殼(六錢)牛黃(另研)硃砂(另研為衣)腦子(另研各二錢)
白附子(炮)麝香(另研四錢)
右為細末鍊蜜丸如彈子大硃砂為衣每服一丸生
薑湯下食前服
甘草湯(出千金方)治偏風積年不差手脚枯細面口喎僻
精神不定言語倒錯
甘草桂心芎藭麻黃當歸芍藥人
參(各一兩)附子側子(各三枚)獨活防己(各三兩)生薑
石膏茯神(各四兩)白术黃芩細辛(各一兩)秦
艽防風(各一兩半)菊花(一升)淡竹瀝(四升)
右㕮咀以水一斗先煮麻黃去沫取七升内竹瀝及
藥煑取三升分四服服三服訖間一杯粥後更進一
服待藥勢自汗慎生冷醋蒜麵乳酪魚等
茵芋散(出聖惠方)治偏風積年不差脚手枯細口面喎斜
精神不守言語倒錯
茵芋桂心漢防己附子(炮去皮臍)側子(炮去皮臍)芎
藭人參(去蘆頭)麻黃(去根節)當歸(剉微炒)赤芍藥茯
神五加皮(各三分)秦艽(去苖一兩)防風(去蘆頭)白术黃
芪(剉)細辛甘菊花甘草(炙微赤剉各半兩)
右搗麄羅為散每服四錢以水一中盞入生薑半分
煎至五分去滓入竹瀝一合更煎一兩沸不計時候
温服忌生冷油膩魚滑等物
防風散(出聖惠方)治偏風頑痺心神冒悶身體疼痛
防風(去蘆頭)白术莽草(各三分)當歸(剉微炒)前胡(去蘆頭)
麻黃(去根節各一兩)羌活川椒(去目及閉口者微炒去汗)天雄(炮去皮臍)
附子(炮去皮臍)赤箭乾薑(炮剉)細辛川烏頭(炮去皮臍)白
芷山茱萸丹參(各半兩)人參(去蘆三分)
右搗細羅為散每服二錢不計時候以温酒調下
側子散(出聖惠方)治偏風不遂肢節煩疼心胸滿悶緩縦
不仁
側子(炮去皮臍一兩)獨活桂心漢防己附子(炮去皮臍)
芎藭人參(去蘆頭)麻黃(去根節)當歸(剉微炒)秦艽(去苖)茯
神防風(去蘆頭)白术細辛甘菊花枳殼(麩炒)
(微黃去瓠各三分)甘草(炙微赤剉半兩)
右搗羅為散每服三錢以水一中盞入生薑半分煎
至五分去滓入竹瀝半合攪令勻更煎一兩沸不計
時候忌生冷油膩雞猪肉
防風湯(出千金方)治偏風
防風芎藭白芷牛膝狗脊萆薢白
术(各一兩)羌活葛根杏仁附子(一作人參各二兩)薏
苡仁石膏桂心(各三兩)麻黃(四兩)生薑(五兩)
右㕮咀以水一斗二升煑取三升分作三服服一劑
覺好更進一劑即一度針九劑九針即差灸亦得針
風池一穴肩髃一穴曲池一穴支溝一穴五樞一穴
陽陵泉一穴巨虚下廉一穴凡針七穴即瘥
防風飲(一名芎藭湯)治偏風半身不遂筋脉抽牽行履不
得(方見中風身體不随類)
麻子湯治偏風
大麻子(一升净擇水漬一宿)麻黃(去節)防風生薑橘皮
荆芥芎藭(各三兩)桂心(二兩)石膏(五兩搥碎綿裹)竹葉(洗)葱
白(各一握)豉心(一合)蜀椒(二十枚去目)杜仲(五兩)獨活(四兩)
右切以水二斗煮麻子令牙出去柤取一斗先煑麻
黃三沸去沫内諸藥煎取三升去滓空腹頓服之令
盡服取汗後以粉粉身勿衝風此藥補虛不虚人亦
間有患風疾及大風者不過三四劑忌生葱生菜熱
麵蕎麥猪魚笋一切陳物
獨活散(出聖惠方)治偏風手足不遂肌肉頑痺
獨活附子(炮去皮臍)桂心(各二兩)赤茯苓漢防己
芎藭赤芍藥牛膝(去苖)當歸(剉微炒)萆薢(剉)茵芋
防風(去蘆頭)羚羊角屑(各一兩)麻黃(去根節一兩半)甘草(炙微)
(赤剉半兩)
右麄搗羅為散每服四錢以水一中盞入生薑半分
煎至六分去滓不計時候温服忌生冷油膩猪魚雞
犬肉
防風散(出聖惠方)治偏風手足不遂肌體不仁筋脉拘急
時有疼痛
防風(去蘆頭)白术芎藭白芷牛膝(去苖)狗脊
萆薢(剉)薏苡仁杏仁(湯浸去皮尖雙仁麩炒微黃)當歸(剉微炒)
羌活麻黃(去根節)桂心(各三分)側子(炮去皮臍一兩)石膏(二兩)
右搗羅為散每服四錢以水一中盞生薑半分煎至
六分去滓不計時候温服忌生冷油膩雞犬肉
五加皮散(出聖惠方)治偏風不遂肌體煩疼肢節無力
五加皮防風(去蘆頭)白术附子(炮去皮臍)萆薢(剉)芎
藭桂心赤芍藥枳殼(麩炒微黃去瓤)荆芥羚羊
角屑丹參(各一兩)麻黃(去皮節)羌活(各二兩)甘草(炙微赤剉)
(半兩)
右麄搗羅為散每服四錢以水一中盞入生薑半分
煎至六分去滓不計時候温服
萆薢丸(出聖惠方)治偏風手足不遂筋脉緩弱肢節疼痛
萆薢(剉)白蒺䔧(微炒去刺)赤茯苓附子(炮去皮臍)麻黃(去根)
(節)防風(去蘆頭)羌活人參(去蘆頭)羚羊角屑柏子
仁薏苡仁桂心生乾地黃當歸(剉微炒各一兩)
右為末鍊蜜為丸如梧桐子大每服食前以温酒下
三十丸
麻黃湯(出聖劑總錄)治偏風手足不遂
防風(去蘆頭一兩半)芎藭防己(各一兩)麻黃(去節煎掠去沫焙各一兩)
(半)黃芩(去黑心一兩)芍藥人參附子(炮去皮臍)羚羊角
(鎊)桂(去粗皮各一兩)石膏(研一兩半)杏仁(去皮尖雙仁炒四十九枚)甘草(炙剉)
(一兩)
右剉如麻豆每服十錢以水三盞煮取一盞半入竹
瀝一合生薑汁半合再煮取一盞半去滓分三服日
中空心夜卧各一服熱服取汗慎外風漸覺病勢少
損仍服後防風湯
防風湯(出聖劑總錄)治偏風不遂
防風(去义一兩)芎藭(一兩半)獨活(去蘆頭)麻黃(去節煎掠去沫焙乾各一)
(兩半)桂(去粗皮一兩)升麻(一兩)羚羊角(鎊一兩)
右麄搗篩每用十錢以水三盞煑取二盞入竹瀝一
合更煎三沸去滓分三服日二夜一微熱服之若手
足冷加生薑三兩若未即除更服後人參湯
人參湯(出聖劑總錄)治偏風半身不遂手足常冷
人參甘草(炙剉)白术(各一兩)麻黃(去節煎去沫焙一兩半)升麻
(一兩)防風(去又各一兩半)羚羊角(鎊二兩)獨活(去蘆頭一兩)芎藭(一兩)
黃芩(去心一兩)石膏(二兩)防己(一兩)芍藥(一兩半)桂(去粗皮一兩)附
子(炮去皮臍三分)
右剉如麻豆每用十錢七以水三盞入生薑十片者
取一盞半入竹瀝一合更煎三沸去滓分三服日二
夜一微熱服之若有冷氣加陳橘皮湯浸去白焙牛
膝去苖剉五加皮細剉各一兩若風退後服獨活湯
獨活湯(一名防風獨活湯)治偏風半身不遂肌肉偏枯(方見中風)
(類)
荆瀝湯(出聖劑總錄)治偏風不随心中煩悶言語蹇澁
荆瀝(五合)竹瀝(五合)生薑汁(二合)
右相和再煖每服三合以酒調下一方不用酒止服
藥亦差妙每日旦服煑散午後進此平復止
烏蛇丸(出聖劑總錄)治體有偏虚風客半體不自收持&KR0146;
麻痺痛
烏蛇(酒浸去皮焙乾和骨用)天南星(炮)天麻羌活(去蘆頭)獨
活(去蘆頭)白附子(炮)白殭蠶(炒各一兩)烏頭(炮去皮臍)乳香(研各)
(一兩)龍腦(研)麝香(研)牛黃(研各一分)丹砂(研半兩)
右各為細末先將烏蛇丹砂研末與蜜同熬成膏和
諸藥為丸如梧桐子大每服七丸至十丸薄荷酒下
日進三服
枳殼丸(出聖劑總錄)治偏風不隨
枳殼(去瓤麩炒)羌活(去蘆頭)防風(去义)人參(各一兩半)升麻(二兩)羚
羊角(鎊一兩半)白茯苓(去黑皮)熟乾地黃(焙)黃連(去須各二兩)
乾薑(炮)薏苡仁(炒)桂(去粗皮各一兩)甘菊花(一兩)
右為末鍊蜜丸如梧桐子大空腹煖酒下三十丸日
二一方治熱毒風者用生乾地黃赤茯苓
枳殼人參丸治偏風手足一邊不遂筋骨煩疼
枳殼(去瓤麩炒)人參羌活(去蘆各一兩半)甘菊花(未開者良微炒一兩)
防風(去义一兩)羚羊角(鎊一兩半)葛根(剉一兩)熟乾地黃(切焙二兩)
升麻(二兩)黃連(去鬚二兩)桂(去粗皮一兩)薏苡仁(炒一兩)
右為末鍊蜜和丸如梧桐子大每服二十丸漸加至
三十丸空心温酒下日再
天麻散(出聖惠方)治偏風不遂心神虚煩頭目昏重肢節
不仁
天麻麻黃(去根節)防風(去蘆頭)芎藭枳殼(去瓤麩炒微黃)
荆芥桂心附子(炮去皮臍)獨活白术當歸(剉微)
(炒各一兩)石膏(二兩)
右麄搗羅為散每服四錢以水一中盞入生薑半分
煎至六分去滓不計時候
枳殼丸(出聖惠方)治偏風不遂心神煩悶言語蹇澁
枳殼(去瓤麩炒微黃)赤茯苓川升麻黃茋(剉)羌活
人參(去蘆頭)桂心(各一兩)丹參(半兩)防風(去蘆頭)羚羊角(各三)
(分)薏苡仁生地黃(各二兩)
右為末鍊蜜和丸如梧桐子大每服不計時候薄荷
湯下二十丸忌生冷油膩猪雞肉
防己湯(一名加减續命湯出聖劑總錄)治偏風半身不遂口眼喎斜
不能言語筋脉拘急不得轉側(方見中風類)
羚羊角散(出聖惠方)治偏風肌體虚弱手足不随筋脉拘
急心胸煩悶宜服
羚羊角屑酸棗仁(微炒)防風(去蘆頭)荆芥芎藭
黃芪(剉)五加皮熟地黃(各三分)獨活薏苡仁
赤茯苓(各一兩)
右細羅為散每服貳錢以荆瀝半合酒一小盞和煖
不計時候調服
麻黃散(出聖惠方)治偏風手足不隨失音不語口眼喎斜
麻黃(去根節)防風(去蘆頭)附子(炮去皮臍)芎藭桂心(各一兩)
犀角屑前胡(去蘆頭)赤芍藥人參(去蘆頭)杏仁(湯浸)
(去皮尖雙仁麩炒令黃各三分)甘草(炙微赤剉半兩)
右搗麄羅為散每服四錢以水一中盞煎至六分去
滓不計時候温服
擬金丸(出聖劑總錄)治偏風半身不随不知痛痒
骨碎補(去毛)狗脊(去毛各一兩半)馬藺花萆薢(各一兩半)乳香
(研)楓香脂(研)五靈脂(各一兩)地龍(去土半兩)草烏頭(生去皮臍)
(二兩半)
右將七味搗羅為末入研者二味和勻醋煑麵糊和
丸如小豆大每服三丸至五丸荆芥湯下空心臨卧
各一服
續命獨活湯治偏風半身不随熱悶語澁
獨活(去蘆頭)防風(去义)人參芍藥(各二兩)防己(一兩半)桂
(去粗皮一兩)羚羊角(鎊三分)
右㕮咀如麻豆大每服五錢以水一盞半煎至八分
去滓入竹瀝半合更煎一二沸温服
羌活酒(出聖劑總錄)治偏風纔得冒悶不知人事手足嚲
曳便速服神效
羌活(去蘆頭)獨活(去蘆頭)芎藭(各半兩)大麻子仁(一合炒研)黑
豆(去塵土一合不搗)
右粗搗篩以黍米酒四升浸夏月三日秋冬七日滿
更煎十餘沸炒黑豆令煙起乘熱傾放酒中窨經少
時净絞去滓每服二合至三合日二夜一
安息香丸(出聖劑總錄)治偏風半體不仁縦緩不收或即
痺痛
安息香(研)乳香(研各一兩)麻黃(去根節二兩)胡桃仁(湯浸去皮研一)
(兩半)乾浮萍草(去土一兩半)
右先搗麻黃浮萍草為末與研藥拌勻鍊蜜和丸彈
子大每服一丸温酒化下以汗出為效
羚羊角湯(出聖劑總錄)治偏風手足不遂四肢&KR0146;痺
羚羊角(鎊一兩)獨活(去蘆頭二兩)防風(去义一分)烏頭(炮去皮臍三分)
右剉如麻豆每服五錢以水三盞煎取一盞去滓分
温二服空腹夜卧各一
羌活湯(出聖劑總錄)治偏風一邊手足嚲曳行履不得肌
肉&KR0146;痺百日内能起
羌活(去蘆頭一兩半)桂(去粗皮一兩)葛根(一兩)附子(一枚及半兩者炮去皮臍)
右剉如麻豆每服五錢以水一盞半煮取一盞去滓
分温二服臨卧各一
麻子仁酒(出聖劑總錄)治偏風手足不随口面喎斜
麻子仁(二合炒)黑豆(二合緊小者炒令黃色)鴿糞(二合炒)垂柳枝
(二握剉半寸長)
右先以酒七升煮柳枝及五升炒鴿糞麻仁黑豆等
令黃乘熱便投以柳枝酒須臾去滓令净每服旋取
温服二合至三合空心臨卧各一服
急療偏風膈上風熱心經恍惚神情昏悶天隂心中憒
憒如醉不醉者宜服
淡竹瀝(三升若熱多用竹瀝冷多用荆瀝)羚羊角屑(二分)石膏(十分碎綿)
(裹)茯神(切六分)
右以水一升合竹瀝煮取一升五合去滓食後欲消
分為三服常能服之永不畏風發忌酢物
生地黃湯(出聖劑總錄)治偏風手足一邊不收口目喎戾
言語蹇澁其湯不虚人老小並可服之
生地黃汁竹瀝荆瀝(各一升五合)
右别將羌活防風各一兩去蘆頭并又剉附子一枚
重半兩者去皮臍生用作八九片入前三汁中慢火
煎取一升半去滓每服用醇酒三合調化藥二合煖
服之日二夜一無問冬夏並宜服之
竹瀝湯(出聖劑總錄)治偏風手足一邊不随心神恍惚不
知人舌強不能言纔覺中風先服之
竹瀝(二盞)生葛汁(一盞)生薑汁(三合)
右相和煎至五七沸去滓每宜微熱服三合日可三
服夜一服若覺四體稍快宜服前方麻黃湯
鐵彈丸(出聖劑總錄)治偏風卒中風
五靈脂烏頭(去皮臍尖並生取净各等分)
右合研令勻滴新水硬和入臼中杵一千下丸如彈
子大生絹袋子内盛之懸透風處每丸分四服爛嚼
温酒喫下十服後一丸分二服更十日後却一丸分
四服一月内必瘥如不喫酒薄荷茶葉亦得然不如
酒服一方治中風肢體麻痺頑疼少力用鍊蜜為丸
温酒化下食後
治偏風手足一邊拘攣半身不随經年不瘥(出聖劑總錄)
女真葉(一担)楸葉(一担)
右東西掘地方五尺深二尺為坑坑内先燒黃蒿蒼
耳令坑中赤熱方出灰灑薄醋入二件葉欲滿令勻
即將病人就偏風不遂及疼痛處臥於葉上以衣厚
盖令汗出為度經三月偏即瘥
獨活酒(一名大紫豆湯)治偏風一邊不随口眼喎斜(方見風痓類)
石灰膏治偏風口喎斜(方見中風口眼喎斜類)
又方
用鹿肉生貼正即除之如上貼左右
治偏風手足不遂皮膚不仁(出聖惠方)
用仙靈脾一斤細剉絹袋兜浸酒春夏三日秋冬五
日厚粉重重封閉無使失氣逐旋開随意煖飲常令
醺醺不得大醉久之無不效驗合時切忌雞犬見之
白魚膏治卒患偏風口喎語澁(方見風口眼歪斜類)
治偏風半身不遂及癖疰
用桃仁一千七百枚去雙仁皮尖以好酒一斗三升
浸經二十日出曬乾令細作丸每服二十丸還將桃
酒服之
治偏風半身不遂兼失音不語
用生杏仁七枚不去皮尖日服從一七漸加至七七
枚七七日周而復始後即以竹瀝下之任意多少每
料一升取效
附子酒治偏風半身不遂冷癖(方見大風癩病類)
竇侍御仙酒(出家藏方)治偏風手足拘攣半身不遂
牛膝(净洗切半斤)牛蒡根(净洗炮半斤)大麻子(一升净洗炒)枸杞
子(一合净洗)蒼术(一斤洗净切)牛蒡子(净洗炒)蠶沙(净洗炒)秦艽
(净洗切)桔梗(去蘆頭净洗切已上六味各一兩)羌活(去蘆頭净切)防風(去蘆)
(頭净切)
右件無灰酒二斗於銀器内浸密封七日每服一大
盞食後温服常令有酒力
治偏風筋骨癰緩手足不随及腰軟膚頑痺
以原蠶屎炒令熱袋盛熱熨之
治中偏風牽口面喎斜(出本草)
取新硬石灰一合以醋炒調如泥于患人口脣上不
患處一邊塗之立便牽正如向右即於左邊塗之向
左即於右邊塗之後才正如舊即須以水洗下大妙
治偏風中惡(出本草)以薑酒服之
治卒患偏風口喎語澁(出本草)
取白魚摩耳下喎向左摩右喎向右摩左正即止(衣魚)
(今人呼在衣書中蟲也)
主偏風口喎手足癱患補虚益陽去冷氣風痺(出本草)
用龍手藤斟酌多少以醇酒浸近火令温空心服之
取汗出
療偏風半身不遂冷癖疰(出本草)
以附子一兩生用無灰酒一升右附子㕮咀内於酒
中經一七日隔日飲之一小合差
治半身不遂失音不語
取萆麻子油一升酒一斗銅鉢盛油著酒中一日煮
之令酒油熱服
導引法
養生方云一手長舒合掌一手捉頦挽之向外一時極
勢二七左右亦然手不動兩向側勢急挽之二七去頭
骨急強風腦旋喉痺專内冷疰偏風又云一足蹹地一
手向後長舒弩之一手捉湧泉急挽足弩手挽一時急
勢左右換易二七去上下偏風隂氣不和
普濟方卷九十六
