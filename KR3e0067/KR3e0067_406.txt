普濟方卷四百六明周王朱橚撰
嬰孩諸瘡腫毒門
五色丹毒(附論)
夫丹之為候由熱毒之氣摶於榮血而風乘之所以赤
乳肌肉而為之走注也外因乳母食啖熱毒物藥及烘
衣不候冷便與兒服而得之其證或發於手足或生於
頭面胷脇令兒煩悶腹脹其熱如火痛不可言赤腫遊
赤徧體也湯氏所為丹有十五種又有赤遊風及熛瘡
本事方以十種治之然丹不特色赤或青或黃或白或
黑是血熱風毒有盛有衰挾冷挾熱故其色變易又不
同焉要之諸瘡皆属於心心為血之主血為熱之媒古
人以丹命名蓋謂心應火色尚赤揣本揆元大槩心家
血熱所致風以動之於是遊赤而遍體也蔓衍而不歇
則爛肌自四肢而入腹入腎則殺人惟初生於胷腹然
後流散於四肢者易愈夫小兒五色丹者由丹發而
變改無常或青黃白黑赤此是風毒之熱有盛有衰或
冷或熱故發為五色丹也赤丹者由風毒之重故使赤
也初發疹起大如連錢小者如麻豆肉上生粟色如鷄
冠故謂之赤丹亦名茱萸丹也白丹者由夾風冷之氣
故使色白也初發痒痛微虚腫如吹妳起不痛不赤而
白也黑丹者由風冷傷於肌肉故令色黑也初發痒痛
或熛腫起微黑色者是也丹發於肉中有赤如丹色大
者如手劇者遍身赤痒故號天火丹丹發於兩脇及腋
下此謂之殃火丹也丹發兩膀上過一日便赤謂之神
火丹也丹發赤斑如梅子遍背腹謂之野火丹也丹初
發着兩頰兩腋下兩膀上謂之家火丹也丹發如灼在
脇下正赤初從頭起而多痛謂之螢火丹也朱田火丹
由丹發於背漸至遍身一日一夜而成瘡謂之朱田火
丹者是也丹發兩膀裏尻間正赤流至隂頭赤腫血出
謂之天竈火丹也丹發從足趺起正赤謂之廢竈火丹
也丹發膝上從兩股起及臍間走入隂頭謂之尿竈火
丹也有肌肉虚者為風毒熱氣所乘熱毒摶於血氣則
皮膚赤而腫起其風随氣行遊不定故名赤遊腫也
凡患諸丹癅腫毒必須先服升麻飲之類導氣藥以散
其毒方可用藥調塗不然恐毒氣入腹則殺人也凡
小兒丹瘤乳腫毒赤走引遍身者乃邪熱之毒在表以
磁片撇出紫血其病立愈如不愈者後用凉膈散加大
黃芒硝利三五行為效次用拔毒散掃三五度必愈矣經
曰丹煉赤瘤火之色也相火主之凡小兒有赤瘤暴
腫可用牛黃通膈丸瀉之後用陽起石散傅之則腫毒
自消如不消可用䤵針砭刺血出而愈矣䤵風熱發丹
古方謂小兒得之最忌以其氣血未定肌膚柔脆無以
勝悍毒故也是以諸丹不同其發無定處俗又謂之溜
流走經絡散發肌表如塗丹之赤有法可鎌洩去毒氣
不爾則毒入腹近心則死但初發於心頭者不可鎌爾
方
藍青散治丹毒大赤腫身壮熱百治不差
寒水石(十六銖)石膏(十三銖)藍青(十二銖冬用乾者)犀角(八銖)柴
胡(八銖)知母(十銖)羚羊角(六銖)杏仁(八銖)芍藥黃芩(各七銖)
梔子(二銖)竹&KR0377;(一升)生葛汁(四合澄清)蜜(二升)
右㕮咀以水五升并竹瀝煮取三升三合去滓内杏
仁脂合蜜汁微火煎取二升一二歲兒服二合大者
量加之米飲化下
搨湯治小兒數種丹方
大黃甘草當歸芎藭白芷獨活黃
芩芍藥升麻沉香青木香木蘭皮(各一)
(兩)芒硝
右㕮咀以水一斗二升煑取四升去滓内芒硝以綿
揾揚中適寒温搨之乾則易取差止
藍葉散治諸丹發熱赤腫
白芷柴胡知母杏仁(去皮)川芎赤芍藥
生地黃川升麻生甘草(各一分)乾葛(一分)爛石膏
梔子仁(各半兩)藍葉(日乾一分)
右剉細每一錢半新水煎服熱甚加黃芩玄參煎服
藍青散治一切丹毒赤腫身熱如火已服諸藥不退
由風熱毒氣在於腠理熱毒摶血蒸發於外其皮上
熱而赤如丹塗之状故謂之丹若久不治則肌肉壞
爛若毒氣入腹則殺人也今以一方同療之
藍青知母甘草梔子(各半兩)黃芩(一兩)杏仁(去皮)
(尖用半兩)升麻柴胡寒水石石膏(各一兩)赤芍藥
(四錢)羚羊角
右㕮咀每服三錢水一盞煎六分三次温服
升麻膏治小兒一切丹發無常處體熱如火燒
川升麻川大黃景天草蛇銜梔子仁
寒水石川芒硝藍葉生地黃芭蕉根
羚羊角屑梧桐皮(各半兩)
右細剉以竹瀝浸一宿明日漉出却入鐺中用臘月
猪脂一斤於慢火上熬一食久承熱以綿濾去滓候
冷成膏以甆合盛旋取摩之兼以膏如枣核大以竹
瀝調服之
升麻膏治小兒赤毒腫
川升麻白歛漏蘆川芒硝(各一兩)黃芩枳
殼連翹蛇御(各一兩半)梔子仁(二兩)蒴藋(二兩)
右細剉以猪脂一斤入於鐺中以慢火煎諸藥令赤
色去滓放冷以甆合盛旋取塗之
麻黃湯治小兒丹毒風腫及風疹
麻黃(一兩半)獨活射干甘草桂心青木香
石膏黃芩(各一兩)
右㕮咀以水四升煮取一升三歲兒分為四服日再
升麻黃芩湯治小兒月内發丹一名藍葉散
升麻黃芩(去黑心)犀角(鎊)大黃(剉)柴胡(去苖)山梔子
仁(各半兩)石膏(三分)甘草(炙剉一分)藍葉(切二合)
右搗篩每服二錢七水一盞煎至半盞去滓食後分
温二服更量大小加减外臺秘要用竹瀝四合同煎
治小兒惡毒丹及風疹
麻黃升麻葛根(各一兩)射干鷄舌香甘草
(各半兩)石膏(半合)
右㕮咀以水三升煮取一升三歲兒分三服日三
治小兒大腹痞滿丹毒寒熱
取郎耶根莖煮服之
治小兒衝惡熱毒煩悶及諸熱丹毒
以生銀水磨服功勝紫雪忌生血
内托散
紅内消當歸茄片甘草節羌活黃芩
(各半兩)麝香(半錢)
右為末每服二錢茄蒂煎湯調下或生地黃亦可
金花散治一切丹毒
鬱金黃芩甘草山梔大黃糯米黃
連
右各一兩生為末蜜和冷水調以鵝毛上患處
淋洗方
防風桑白皮黃菊花丹參莾草荆芥
棗木根(等分)
右剉煎水避風浴之
大黃散治小兒一切丹遍身赤痛
川大黃(半兩剉微炒)防風(半兩去蘆)川升麻(一分)黃芩(一分)麻黃
(一分去根節)秦艽(一分去苖)川朴硝(三分)
右搗羅為散每服一錢以水一盞煎至五分去滓放
温不計時候量兒大小分减服之
防己散治丹腫候熱毒之氣極與血相搏而風乘之
故赤腫及遊走遍體者又名赤遊風入腹入腎則殺
人也
漢防己(半兩)朴硝犀角黃芩黃耆川升麻
(各半錢)
右㕮咀每服半錢水一盞加竹葉煎去滓大小以意
加减服之一方加川芎蜜煎
升麻飲治一切丹遍身壮熱煩渴赤流初發甚者一
名消毒散
升麻黃芩大黃(各一錢)麥門冬(去心)葛根朴硝
(各三錢研)
右為細末和勻熟水調下半錢一方煎服無葛根量
兒大小加减
黃芩湯治小兒丹毒徧身
黃芩(去黑心)麻黃(去根節)秦艽(去苖土)升麻(各一兩)大黃(剉炒)
防風(去蘆各半兩)
右搗篩每一錢匕水七分煎至四分下朴硝末半錢
匕去滓空心分温二服晩再服更量兒大小加减
寄生散治毒腫甚者
桑寄生獨活川大黃(各一兩)犀角朴硝甘
草(各半兩)
右搗羅為末每服一錢煎五分去滓温服量兒大小
加减
升麻膏治小兒赤丹初發肉色如硃色如鷄冠又名
茱萸丹
川升麻白歛漏蘆川芒硝(各一兩)連翹梔
子(各半兩)
右剉細以猪脂半斤入鐺中用慢火煎諸藥令赤色
去滓放冷以磁合盛旋取每用少許塗患處
升麻湯治小兒黑丹以此藥搨之
升麻散(二兩)漏蘆(二兩)川芒硝(二兩)黃芩(三兩)梔子仁(一兩)蒴
藋(半兩)
右細剉和勻每用三兩以水五升煎至三升去滓微
温以軟帛旋蘸搨病上以消為度
牛黃散退丹毒
鬱金甘草(炙)桔梗天花粉葛粉
右等分為細末每服一錢薄荷湯入蜜調下
淋洗方
防風桑白皮黃菊花丹參莾草
右等分加荆芥煎湯浴患處
黃耆湯治小兒丹毒
黃耆(剉)蒺䔧子(炒去角)黃芩(去黑心)大黃(剉焙)甘草(炙剉各一)
(分)
右搗篩每一錢匕水七分煎至四分下朴硝末半錢
匕去滓食前分温二服更量兒大小加减
吳藍湯搨方治小兒發丹毒熱痛
吳藍大黃槐白皮商陸榆皮(各二兩)
右細剉每用二兩以水五升煎至四升去滓入朴硝
半兩攪勻以綿二片浸於湯中更旋搨丹上日三五
度即差
祛毒膏治小兒丹黑色痒痛腫起一名祛毒散
川升麻漏蘆芒硝(各二兩)黃芩(一兩)梔子(一兩)
右為麄末每用兩匙頭以水三盞煎至二盞去滓微
熱以軟帛旋蘸搨瘡上以消為度
治小兒五色丹
川大黃黃芩川芒硝梔子仁乾藍葉
商陸(各一兩)
右羅為散以水調塗之立效
治小兒天竈火丹
薺葉(三分)赤小豆(一合)鍜鑪門上灰(一兩)青羊脂(三兩)葱白
(二莖切)
右相和搗如膏摩之燥再摩之
拔毒散治小兒丹毒肉色變異或着四肢或在胷背
遊走不定焮熱疼痛拔毒消腫散熱痛
石膏(三兩)甘草黃蘖(各一兩)寒水石(七兩)
右為細末每用水調服時以鷄翎刷掃以芭蕉汁調
尤妙
朱黛散治解丹熱諸毒
青黛土硃(各一分)軟滑石荆芥穗(各半分)
右為末每一錢半蜜水調下兼與撲身
寒水石散治角癉遊走不定焮然赤腫疼痛用藥角
歸手足上為妙
寒水石石膏黃連黃栢(各一兩)
右為末水調刷
治小兒野竈丹從膝起薺葉塗方
乾薺葉(末)香薷(末)赤小豆(末各半兩)生蒴藋葉莖(一握細剉)
右細研蒴藋入諸藥末和調如糊塗乾即易之以差
為度
治小兒天竈火丹發尻間正赤流隂頭赤腫血出葱薺
苨塗方
葱(五莖和須切碎)薺苨(五莖生者和梗切研)赤小豆(末)竈門上灰(研各)
(一合)
右合研勻細以青羊脂三兩調勻塗之以差為度
治小兒天火丹發徧身赤如絳色痒痛甚者
桑根白皮(二兩)丹參(二兩)甘菊(一兩半)莾草(一兩)
右細剉和勻每二兩以水三升煎至二升去滓令煖
避風浴兒
棗根湯治小兒五色丹徧身宜用洗浴丹發而變改
無常
棗木根(四兩)丹參(三兩)乾菊花(二兩半)
右細剉煎湯避風冷處浴之次敷藥每用二兩以水
五升去滓
丹毒至效散治小兒一切丹毒及龍帶發作先服消
毒飲次用傅之
黃丹(一錢)朴硝(一錢)赤小豆(兩頭尖者為末半合)
右研令勻井水調以鷄毛刷立效
麻黃散治小兒丹若入腹及下部隂卵百藥不差
麻黃(去根節)升麻(各半兩)硝石(研一兩)
右搗羅為散每服半錢七井花水調下空心日晩各
一
三黃散貼一切丹腫毒
大黃黃蘖宣連(各等分)
右為末獖猪膽汁調塗頭心及貼脚心
又方
用硝石白麫等分研勻井水調稀睡時塗脚心效
硝石散治小兒丹發如灼其初從額起至脇下大痛
者名螢火丹
硝石(半兩)寒水石(一分)赤小豆(一合)
右搗羅為細末每用半錢以冷水調塗患處一方用
猪脂
莾草散治小兒丹發從足趺起色正赤乃名癈竈火
丹
莾草寒水石硝石(各半兩)
右搗羅為散每用以新汲水調塗患處一方每服半
錢一日三服量兒大小加减服之
愼火草散治小兒一切丹通用
慎火草(半兩)紫葛(半兩)硝石(半兩)
右搗羅為散用冷水調塗之乾即再塗以差為度
治小兒黑丹
茺蔚子蛇啣草慎火草(各二兩)
右搗令爛以鷄子白調塗之
治小兒天竈火丹
細辛(一兩)糯米(一合)景天草(三兩)
右搗如泥塗丹上差
白玉散治赤遊丹毒
白玉(一兩)寒水石(二兩)
右為末米醋調傅貼患處或腫至外腎有破處只用
水調亦可
保嬰方
無白玉用白土如乾上用水鷄翎掃之
治小兒天竈火丹病從髀間起其小兒未滿百日犯行
路竈君若熱流下令隂頭赤腫血出方
鯽魚肉(剉五合)赤小豆末(三合)
右二味同搗少水和傅之良
姜礬散治小兒火丹并一切風疹赤腫
生姜(五兩切片子)白礬(二兩半研同上調少時自乾不見火)
右為末生姜自然汁調鵝毛拂之又方牽牛末薄荷
蜜水調下食後大便利是效
治小兒丹瘤
綿羊腦子(生用)朴硝
右調勻貼於瘤上
備急治白丹
苧麻根(三斤連葉)赤小豆(四升)
右以水三斗煮浴日三四遍浸洗妙看冷熱避風
甘草散治小兒丹毒防入腹
甘草(炙剉一分為末)油麻(半斤)
右先取油麻去皮研細絞取汁一合調甘草末半錢
七服日再服
青藍汁治小兒丹毒
青藍汁(一合)竹瀝(二合)
右和勻空心温服一合日晩再服以差為度
鯽魚塗方治小兒丹毒徧身絳色
生鯽魚(一頭三兩)麻油(二兩)
右搗魚令細入油研勻塗丹上日三五度即差
梓木灰塗方治小兒家火丹發如大指日長一寸偏
着兩脇傍兩頰上
梓木白皮蓼葉(各一分)
右燒灰研末以鷄子白調如糊塗之以差為度
猪槽泥塗方治小兒烟火丹從身起
猪槽下泥(一合)生麻油(一兩)
右和調如糊塗之以差為度
癈塼塗方治小兒地竈丹從隂下起入踝骨上
廢竈塼(末)屋四角茅(燒灰各一兩)
右和研勻細以新水調如糊塗丹乾即易之以差為
度
戎鹽塗方治小兒鬼火丹發兩臂赤起如李子及從
面上起
戎鹽(一分)附子(一枚)
右燒過研細用雄鷄血調塗丹上日三五徧以差為
度一方用雄黃半兩
雄黃塗方治小兒野火丹發徧身斑如梅李狀
雌黃戎鹽(研各一兩)
右以鷄子白調塗丹上日三五次以差為度一方有
雄黃無雌黃
猪通灰塗方治小兒白丹
猪屎灰鷄子白
右調和如糊塗之以差為度
茅灰塗方治小兒火丹從踝及䏶起
茅草(屋四角者取燒研灰)鷄子白
右和調如糊塗之以差為度
拔毒散治小兒發丹生於兩脅及腋下乃名殃火丹
川朴硝(一兩)梔子仁(一兩)
右羅為末每用半錢好醋調塗患處
山梔膏治丹發生於兩脅及腋下乃名殃火丹
山梔子(四兩)生鯽魚(半斤)
右藥同搗如泥每用少許看丹發處以醋化塗患處
竹葉散治小兒丹發斑斑如梅子徧背腹乃名野火
丹
青竹葉(二兩燒灰)竈中黃土(一兩)
右細研為散看丹發處每用少許以鷄子白調塗患
處
赤豆散治小兒丹發於兩膀裏尻間正赤流至隂處
乃名天灶火丹
赤小豆(一分研)伏龍肝(一分研)
右再同研勻每用一錢以鷄子白調塗患處
二根湯治小兒丹發膝上從兩股至臍間走入隂處
乃名尿灶火丹
桑根白皮李子根(各四兩)
右細剉每用三匙頭以水兩碗煎至一碗去滓看冷
熱避風處淋患處
硝石散治小兒一切丹徧身體熱
硝石(一兩)乳香(一分)
右細研為散以鷄子白調塗之
又方
太隂玄精(一兩)白礬(一兩)
右細研為散以調塗之
治小兒白丹方
酸母草五葉草(各五兩)
右搗絞取汁塗之
治小兒黑丹
風花石灰(二兩)屋四角茅草(三兩燒灰)
右細研為散以鷄子白調塗之日三五度效
治小兒天火丹發徧身赤如絳色
虎脂(二兩)黃丹(一兩)
右研為膏塗之即差
治小兒鬼火丹
景天草(五兩)蛇啣草
右㨶如泥以鷄血調塗之
治小兒野火丹
白殭蚕(二七枚)慎火草(一兩)
右搗令爛塗之
治小兒螢火丹
竈中黃土(一合)生油(二合)
右調如泥時用塗之以差為度若痛至隂不治即殺
人
治小兒癈竈火丹
赤小豆(末一兩)牛角(二兩燒灰)
右細研為散用鷄子白調如泥塗之
治赤遊毒腫
用花蕊石散生姜薄荷自然汁調鵝毛刷上患處此
方尤妙於前白玉散行在潘術幹傅尤妙於前方只
一晝夜消盡
治小兒丹毒及火丹熱如火遶腰者
用搗馬齒莧一握取汁飲之以滓傅其上亦可
又方
用煎大豆汁塗之良差後亦無瘢㾗
又方
用臘月猪脂和釡下土傅乾則易
治小兒五色丹方
用猪槽下爛泥傅之乾則易
又方
服黃龍湯二合并傅患處佳
治小兒赤丹方
用蕓薹葉搗取汁服三合滓傅上良千金翼以蕓薹
末用鷄子白和塗
治小兒赤丹斑駁者方
用唾和胡粉從外向内傅之一方粉熬過
又方
用鍜鐡屎以猪脂和傅之
又方
用屋塵以臘月猪脂和傅之
治小兒火丹赤如朱走皮中方
用醋和豉研傅之
又方
用鯉魚血傅之良
又方
用荏子搗傅之良亦治天火丹
又方
用猪米水和絞取汁温服少許良
治小兒天火毒肉中有赤如丹色大者如手甚者遍身
或痛或痒腫方
用赤小豆二升為末鷄子白和如薄泥傅之乾則易
便差一切並用此方皆瘥一方用五合水和取汁飲
一合取滓塗五心一方水調鵝毛拂上大妙又有鷄
冠丹大者如豆粒肉上生粟一名茱萸火療同前天
火法
治小兒骨火毒其瘡見骨方
用搗大小蒜厚封之着足踝者是也
治小兒殃火丹毒着兩脇及腋下者方
用伏龍肝為末油和傅之乾則易若入腹及隂以慎
火草取汁服之
治小兒尿竈丹從兩股起及臍間走入隂頭皆色赤
用切桑白皮二升以水二升煮取汁浴之良
又方
用燒李根為灰以田中流水和之良一方半斤
治小兒朱田火丹病一日一夜即成瘡先從背起漸至
徧身如豆棗大正赤色者亦治茱萸丹五色丹
用濃煮棗根汁洗之已成瘡者赤小豆末傅之未成
瘡者鷄子白和小豆末以傅之凡方中用鷄子者皆
取先破者用之完者無力
治小兒癈竈火丹初從足趺起正赤色者
用棗根煮汁沐浴五六度
治小兒丹毒
用白豆末水和傅之勿令乾
黃皮散治小兒徧身火丹并赤遊
用黃皮山梔子等分為細末雪水調塗即差又方菉
豆大黃為末薄荷蜜水調塗又方藍澱塗之并藍青
汁飲之
獨效散治小兒諸丹毒并赤遊腫
用栢枝研細塗立效又塗白礬汁頻刷之即消又方
以芒硝泡湯拭之亦效
治小兒丹毒腫痛如火
用土蜂窠為末入麝香少許蜜調塗之水調與喫尤
妙
治小兒丹毒入腹即殺人
用水苔生地黃生菘菜豆葉蒴籊浮萍護火草五葉
籐苦硝海藻菜蕓薹大黃梔子黃芩但得一味研末水
調傅之良
治小兒熱丹瘡成片及治大人
用系茅草葉破即愈
治小兒丹瘤
用萆麻子五箇去皮研如麫以水一匙調塗之甚妙
又方
用木鱉子新者去殼研如泥淡醋調傅之一日三五
次便效
治急救丹毒方
用白扁豆末水和塗若入心腹者以慎火草取汁一
盞服乾即末之水調服
本事方治小兒十種丹瘤腫毒所起形候
一飛竈丹從頂起腫光用葱白研自然汁塗
二吉竈丹從頭上紅腫痛用赤小豆末鷄子清調
塗
三鬼火丹從面上起赤腫用竈心土末鷄子清調
塗
四天火丹從背起赤點丹桑白皮末羊脂塗
五天竈丹從兩臂赤腫黃色用柳木燒灰水調塗
六水丹從兩脇虚腫用生鐵末猪糞調塗
七胡吹丹從臍上起黃腫用㯽榔末米醋塗
八野火丹從兩脚赤腫用乳香末羊脂調塗
九烟火丹從兩角有赤白點猪槽下土清油調塗
十胡漏丹從隂上起黃腫用屋漏處土羊脂調塗
右此十種丹毒變易非輕治之或緩終不能救余不
惜是方逐一子細辦認依方法治之萬不失一如經
三日不治攻入臟腑則終不可救治之也
治丹瘤方
用大黃朴硝大土蜂窠三味為末篾箍子箍定真赤
處將刀子刺破令出惡血然後用井水調塗赤處效
又方
用茅屋上經年青苔焙乾為末醋調塗赤腫處消
治小兒瘤初發
用麻子擂為漿井水調下
治小兒丹瘤
服托裏散消毒飲外用白芨白歛研為細末搽無病
肉上而截之令不得過却用紫浮萍爛研傅瘤上萬
不失一
治大人小兒纏蛇丹初發便用
用蚯蚓糞連皮生姜研爛傅即愈亦治火丹以水和
泥傅之米醋調亦可
又方
用大黃為末搗爛馬齒莧取汁調塗已成丹亦治
又方
用蓼葉燒灰鷄子清和數數塗之
又方
用桃仁湯浸去皮爛搗塗之又清油調白礬末亦妙
治小兒風丹疹
用蜜調赤土硃入酒一二滴服之亦研塗疹上
治諸丹
用人參羌活散惺惺散夾和用竹葉煎湯調下熱證
加黃芩玄參冷證加黃耆白芷
疎風觧毒散治丹毒傅方
用紫浮萍一碗活地龍中等者七條同研細傅之
又方
用水藻搗傅
又方
用芭蕉根用汁傅之
又方
用蚕沙一升井水煎温和密室洗之亦治天□火丹
治青白丹毒痒痛虚腫如吹
用竈中黃土一分豉半分為末麻油調傅患處
蜞針法
用水蜞數條以青苔盖覆或温紙亦可去血即消未
消再用癉毒滿身徧黑入腹入隂難治
平血飲治風熱積毒聚成發於頭面手足熱者如胭
脂色其熱如火輕輕着手痛不可忍
右加紫草與犀角消毒飲相間煎服赤癉丹火癉紫
萍癉並治壮熱煩渴甚加黃芩麥門冬去心朴硝各
半錢一方與敗毒散和生姜薄荷蟬螁去足翼防風
去蘆細切煎渴加天花粉少許
治角癉
用青黛土硃為末井水調入蜜敷角亦可
又方
用黃丹不拘多少磨刀水調刷
治丹毒腫如火
用大黃朴硝為末調塗腫處立效水苔生地黃菘菜
浮萍梔子皆可硏爛水調傅
洗方
用防風醋車前赤豆竈心土煎水洗
又方
洗角後用小驚丸壓邪大驚丸鎮驚
治丹發疼痛
用搗篇竹汁服一日一兩服立差若未差再服之
治赤白遊疹及癰腫毒腫
用水蛭十餘枚令㗖病處取皮皺肉白無不差也冬
月無蛭虫地中掘取暖水中養之令動洗去人皮醎
以竹筒盛蛭綴之須臾便咬血滿自脫更用飢者崔
知悌令兩京預養之以防緩急收乾蛭當展其身令
長腹中有子者去之此物難死雖加火炙亦如魚子
烟薰三年得水猶活也
治小兒赤遊行於體上下至心即死方
用芒硝内湯中取濃汁以拭上又方以水調塗之治
一切丹毒流腫
治小兒丹毒破作瘡黃水出亦治惡瘡
用䜴炒令烟絶為末油調傅之
治小兒丹毒
用柳葉一斤水一斗煮三升去滓搨洗赤處日七八
度
治小兒赤丹不止
用番黃米粉鷄子白和傅之
治丹者惡毒之瘡五色無常
用蜜和乾薑末傅之良
治丹火毒偏身睡不可忍亦治赤流
用藦蘿草搗絞取汁或搗傅上随手消
治小兒熱毒遊腫
用故麻鞋草鞋和人亂髮燒作灰醋和傅之
治火丹毒
用梔子和水調傅之一方用醋和塗之亦治神火丹
治五色丹俗名遊腫若犯多致死不可輕之
用敗蒲席燒灰和鷄子白傅之
治小兒赤遊行於體上下至心即死
用水中苔搗末傅上良
治暴熱小兒丹毒寒熱腹内熱結
用搗積雪草絞汁服之
治小兒丹毒皮膚熱赤
用寒水石半兩白土等分搗羅為末用米醋調傅之
愈
治白丹
用取白甆末猪脂和傅之
治小兒丹毒從臍起方
用伏龍肝是年深竈下黃土研為末用屋漏水和如糊
傅患處乾即易以差為度用新汲水調亦得一方用
鷄子白相和塗良
治天竈火丹風熱赤遊腫
用猪脂塗
治小兒赤遊行於體上下至心即死
用蒴藋煎汁洗之一方摶葉傅之治丹毒五色者
治小兒油丹赤腫
用蕎麥麫醋和傅之良
療螢火丹從頭起
用慎火草搗和苦酒塗之
療煙火丹發從背起或兩脅及兩足赤如火
用景天草(即慎火草)真珠末一兩搗和如泥塗之
治小兒赤遊行於體上下至心即死
用愼火草生一握搗絞汁以拭之搨上日十遍夜三
四遍
治小兒赤丹不止
用胡荽汁傅之差
療竈丹從兩脚赤如火遶
用五加葉根燒灰五兩取鍜鐵家槽中水和塗之
五色丹名油腫不可輕
用牛屎傅之乾則易
治赤丹
用研粟米傅之
治熱遊毒赤腫
用栝樓末二大兩釅醋調塗之
治小兒丹毒
用青黛和水服之又以汁傅之熱則易
治小兒遊瘤丹毒諸惡瘡腫
用爛搗剪刀草莖葉如泥傅之又以此草膏化如糊
以鷄翎掃上腫便消殊效根煮熟未甚乾時人作果
子常食無毒
治小兒丹毒熱
用旋覆花根苖搗絞汁服之
治小兒風熱丹毒瘡
用水甘草同煎飲服之
又方
用杵菘菜傅之
治小兒火熖丹消赤腫
用老鴉眼睛草根與木通胡菜煎湯服通利小便
治小兒丹
用杵黃芩末水調傅之
香欒皮散治諸腫丹毒發於四肢腹背頭面或赤或
白或痒或痛或寒或熱
用香欒皮一兩水一大碗同煎取半碗以翎毛刷患
處效
蠐螬散治丹走行皮中浸廣者入腹殺人用蠐螬乾
者碾末油調塗之以差為度
泥醋塗方治小兒胡吹竈丹從隂下起
用磨刀水棚下泥和醋調膏塗之乾即更塗以差為
度
鐵槽水洗方治小兒飛竈丹從項起
用浸槽中水日三五度又方飲一合治熱毒遊腫
犬骨灰塗方治小兒神火丹從項起
用犬枯骨為末以青羊脂調如糊塗之日三五次
治白丹鐵挑方
右於兒男左女右大脢脂面螺文上以鐡挑有筋斷
之差
羊脂塗方治小兒殃火丹從兩脅下起青黑色
用鍜鐵下槽中鐵屎搗研為末半兩羊脂二兩猪糞
燒灰一兩同研如糊塗之以差為度
治小兒患赤白遊疹
用蝦蟇搗碎傅之煮熟色正赤小兒及鷄狗食之脚
屈不行
治一切丹毒
用梔子大黃蜜水搗傅
治小兒一切丹徧身體熱
用浮萍草研如泥傅之
又方
用韭畦中土以水調塗之
又方
用粟米水煮濃汁洗之
又方
用地龍煮以水研如泥塗之
治小兒一切丹及諸腫毒
用鼠粘子根洗去苖搗絞取汁每半合量兒大小分
减服之
治小兒一切丹
用水苔搗爛頻頻傅之
又方
用景天草爛搗傅之一方取汁先微揩丹上後塗以
差為度
治小兒丹發惡毒五色無常
用青粟毬有刺者搗碎以水煮洗之
治小兒五色丹徧身熱如火燒遶腰即損人
用蕓薹子一兩以酒一小盞細研取汁塗之
治小兒火焰丹消赤腫
用老鴉眼睛草葉入醋細研傅
治小兒白丹
用蘭香葉搗爛塗之
又方
用蓼葉搗爛塗之
又方
用樑上塵以醋和塗之
用鹿角燒灰細研猪脂和塗之
治小兒面身卒得赤丹或痒或腫起不速療之即殺人
用羖羊角屑八兩以水五升煎至一升絹濾去滓入
煉了猪膏五兩和令勻傅之
治小兒赤丹
用葛勒蔓輕磨破以醋研訶梨勒塗之妙
治小兒黑丹
用青羊脂熟摩日三五度用之
又方
用喂猪杓子炙令熱熨之
治小兒天火丹發徧身赤如絳色
用鬼木搗絞汁塗赤處
又方
用小兒埋胞衣瓶子中水二合時時與兒服及塗身
上有毒處效
治小兒殃火丹生於脇腋下方
用川朴硝細研為散每服以竹瀝調下半錢量兒大
小加减服
又方
用伏龍肝細研以生油調塗之一方鷄子白和傅
又方
用浮萍草絞取汁時時與兒服之
治小兒神火丹
用鯽魚半斤赤小豆屑三合搗如泥塗丹上唯數塗
為良
治小兒朱田火丹
用鷄子白塗之
治小兒天竈火丹
用車前子末水調塗之
又方
用鐵落末以餳和如膏塗之
治小兒尿竈火丹
用屋四角茅燒灰細研為散以鷄子白調塗之
澤蘭湯治丹入腹(方見本門風瘙癮疹類)
治天行煩毒小兒寒熱丹毒
用藍或青布水漬取汁飲之
拔毒膏治小兒赤毒腫及腮頰腫痛
黃栢(一兩)寒水石(一兩)石膏(半兩)甘草(二錢半)黃芩(半兩)
右為細末醋調成膏貼赤腫處或用新水調搽亦可
葛根白术散治一切赤白丹腫毒
白术(一錢)木香(一錢半)芍藥(一錢半)枳殼(一錢半去穣麩炒)甘草
(二錢炙)茯苓(三錢去皮)葛根(三錢)
右㕮咀每服三錢水一盞煎至七分去滓温服不拘
時候量兒大小增减
土黃散治赤流丹毒可用一小鈒刀䟱去赤暈惡血
毒汁次用此藥
土硝(一兩)大黃(細末一錢)
右二味相合新水調攪勻用鷄毛蘸時時塗掃
解肌散治火丹
赤芍藥(二錢半)甘草(二錢)乾葛(一錢)麻黃(去節一錢)黃芩(一錢)川
升麻(二錢)
右㕮咀每服半錢桃柳條各七寸水六分盞同煎温
服如發熱氣壅宜先用虎睛丸麥煎散
人參散治赤遊丹
人參(三錢)蟬退(十五个去足)羌活(二錢)防風(三錢)當歸(二錢)粉草
(二錢)全蝎(十个去毒)茯苓(三錢)紅花(三錢)
右㕮咀每服用燈心薄荷生地黃同煎
當歸散治一切風丹火疹
赤芍藥(二錢)當歸(一錢)地黃(一錢)紫草(二錢)麻黃(一錢去節)羌活
(一錢)桂皮(一錢)甘草(二錢)
右為末每服一錢薄荷葉同煎
塗角藥
赤小豆白藥子天花粉槐花滑石黃
皮拍寒水石等
右為末用生赤芍藥地黃藕節雪草搗汁塗患處即
散
治丹毒未見面目或不當處不可角退
牡礪青黛豆粉(等分)
右為末用生地黃汁塗角調傅患處
又方
赤小豆赤芍藥(等分)
右為末用鷄子清生地黃藕汁調塗傅患處
治小兒赤遊行體上下至心即死
以生景天草搗傅瘡上
治白遊赤遊
以死蠶塗之白遊用白死蠶塗赤遊用赤死蠶塗
普濟方卷四百六
