普濟方卷二百七十四明周王朱橚撰
諸瘡腫門
諸疔瘡
廣濟療疔腫犯之重發方
以青羊糞一升用水二升漬少時煑兩服絞取汁一
升頓服無所忌
又方(出肘後方)
以鹿角焼作灰三年大醋和刺破四畔傅上則大良
又方(出肘後方)
以馬兜鈴擣根以蜘蛛網裹之傅瘡少時根自出
又方(出肘後方)
以焼鐡針若釵烙燼瘡根此方無有不應手瘥者療
背彌騐
又方(出肘後方)
用顛蟷頭二枚蜘蛛短脚墨者好二物並先取隂乾
彌精緋方寸倒須棘刺二七枚蜂&KR0008;一棗許大薰陸
香炲煤亂髮各一棗許大其炲煤取竈突上者八物
先鋪亂髮次下緋蜂窠及諸藥以髮纏裹作塊長釵
穿之炭㷔上轉側後炙熱㷔盡停冷細温清酒一小
盞子和一錢服盡一食久即瘥瘥訖欲之後針棘根
即痛變成好肉若經食犯者療取驗疾口已噤者折
齒灌之入咽即其顛蟷蜘蛛無乾者濕用亦得一無
禁忌
又方(出肘後方)
取戸邊蜘蛛搗以醋和先挑四畔令血出根稍露用
藥塗乾即易後旦至午後拔根出大有神效一方用
斑蜘蛛冷無毒
又方(出聖惠方)
取柳枝葉煎為劑塗之神效一方細挫水五斗煑取
三斗去滓煎如餳刺破塗之
又方(出肘後方)防毒氣入心
常飲枸杞汁至瘥
又方治疔腫
用白犬血塗立愈及手指赤随月生死煑苦酒沸以
生薤一把内中熱出以傅之即愈又用韭
治疔瘡
用九月九日採芙蓉花葉隂乾研細如遇有瘡兒用
井水調銀釵打成膏厚紙攤貼瘡上次日用蚰蜒螺
即鬼丁螺一箇用銀器盛打破依前調藥却將油蜒
螺放在瘡上貼待過周日揭起其疔自出立效其藥
不用要攤闊
治疔瘡
用多年墻内或泥土中秀釘洗净以灰火内煆入醋
内淬待冷用刀刮釘銹又於火内煆紅入醋淬仍前
刮末再三如此煆淬刮末用紗帛細羅包裹遇人有
此證略將瘡口撥開挑藥末在内不拘貼何膏
露蜂房散(出聖惠方)治疔腫
露蜂房亂髮蛇蛻棘針(各三兩一方用皂荚刺代)
右以緋帛裹於熨斗内焼灰細研為散空心温酒調
下一錢匕晩再服根自出一方用温水調下一方緋
帛一尺分作四片褁上件藥髮䋲扎炭火焼存性服
棘鍼散(出肘後方)治疔腫内消
棘鍼(倒勾多年者三十二枚)大豆黃(生用四十枚)緋頭&KR1326;(三條每條闊一)
(寸)亂髮(如雞子大三團)
右分三分各將緋一裹棘鍼豆子用髮一團纏裹令
周匝牢固各於炭火焼令烟盡先研兩團令細温酒
半盞調下候覺瘡四邊軟即瘥過半日未效更服一
團必瘥瘥後犯之當有三五頭赤黑膿出不經犯者
七八日瘥勿輕之其棘鍼一年已上陳者佳此法常
用神效良方
治疔腫病疽瘡(出本草)
以赤翅蜂焼令黑和油塗之
療疔腫(出本草)
用白薑石末和鷄子清傅之疔自出
治疔腫(出本草)
用苦苣折取莖中白汁傅之疔腫出根又方以苦苣
搗汁傅疔瘡殊驗青苗隂乾以備冬月為末水調傅
治疔瘡(出本草)
以蜆子活侵取汁洗瘡痱以糟煑蜆食之
治疔瘡(出本草)
以白狗屎水絞取汁服之
治疔腫惡瘡(出本草)
用銅鑛石末傅瘡上良
治疔腫(出本草)
以槐葉煎湯服皮莖同用
治疔腫(出本草)
搗充蔚莖傅之仍服其汁使疔腫毒内消及治諸毒
腫服之亦效一方用子
破疔腫開(出本草)
以新人屎封之一日根爛
療疔腫惡瘡骨疽(出本草)
以蝮蛇皮作灰傅之
治疔腫瘡(出本草)
以前藥為細末用清油調塗之瘡口内立效
又方以拔毒散水煎服(方見本門熱腫類)
又神效方
千金草(四兩)明礬(五錢)乳香(一兩)
右為末酒調下一錢出汗為度
又方治拔疔
兩尖(一兩係兩頭尖)巴豆(四箇)
右為細末貼瘡上紙封
又方治冷疔瘡
青靛(一兩)明礬(七錢)
右為末井花水調服五錢仍飲熱葱湯一盞被盖汗
出即愈
治赤根疔(出千金方)
熬白粉冬黑蜜和傅之良
治一切疔瘡(出本草)
以螲蟷焼為末和臘月猪脂傅之
治疔瘡
櫻桃者用佛掌花根蜜薑三件研汁服用天茄藥繫
瘡口上連珠者用鴨脚青蕪蘇研糖水拌刷水晶
者用水莧天茄
治疔瘡
用荔枝或三箇五箇不用雙復用狗食過米糞淘淨
為末復用糯米厚粥一處研搗成膏用好皮紙攤上
貼之患處紙上留了一竅只痊可
又方治疔瘡
凡黑者中央凹四畔黑腫用頭髮䋲扎住將尖葉薜
荔葉搗細取汁和蜜調一盞服之又用葱白和蜜搗
傅患處
又方治水疔瘡色黃&KR0146;麻木不疼
用刀刺四畔將桕樹根經行路者取二尺許去皮搗
細井花水調一盞服待瀉用三角銀杏去殼浸在油
水年久者搗盒患處亦治暗疔瘡頭凸紅色使人昏
懵狂&KR0008;者
又方治冷疔瘡
用生烏頭切片醋熬成膏子塗瘡上絹帛貼次日去
絹疔根自出
又方治疔瘡
取末結子柜樹根細嫩者洗淨去黑皮取白皮擂細
以無灰生酒調開攄去滓用藥吞下解毒雄黃丸瘡
化黃水而散
奪命丹治一切疔腫
血蝎(一錢)蟾酥銅綠明礬硃砂輕粉大
黃(各半錢)麻黃(半兩去根節)麝香(三字)海羊(十五個去蝸牛)一方用
龍腦(二字)
右研為細末將海羊研細爛為丸如雞頭大每一丸
先嚼葱白三寸然後用好酒送下一丸如重車行七
里汗出為效
走馬丹
硃砂輕粉粉霜金脚信雄黃蟾酥
百草霜
又方治一切疔腫
班猫(不去翅足不可用多多則結頂藥不能入)殭蠶麻蟲(蒼耳内者炒)磁
石仙人髄蒼耳子肉一方加輕粉
右用白梅猪謄為膏常以蜜濕潤之遇有瘡調藥傅
上早間傅至午前再換
立馬回奪命散治疔瘡咽喉乳鵝腫痛喉痺大效
牡礪當歸牛蒡子白殭蠶(各五錢)大黃(一兩)
右用每五錢用青石磨刁水酒各一盞煎去滓連進
二服疔瘡汗者生無汗者死
又方治一切疔腫
麻蟲江茶殭蚕
右為末用蜜水調傅上
二烏散(出永類鈴方)治發背蜂窩疔瘡便毒等證
川烏草烏(各一箇)
右將新瓦一個汲新水一桶將川烏頭草烏頭併瓦
俱浸於水桶内如無新於房上取淨瓦亦可候透瓦
將川烏草烏於瓦澁面磨藥成膏就磨藥手挑藥貼
於瘡口明圍如未有瘡口慢慢塗藥如三四重紙厚
上用紙條透孔貼盖如藥乾用雞翎蘸水掃濕如此
不過三兩次一方單用草烏亦可用醋磨
又方治一切疔腫
用楊樹上大烏殼硬蟲或地上新糞内泥堆中者亦
得活者取末用蜜浸待死將新瓦上煆灰用好醋調
傅上先用針將火上焼過待冷撥損瘡頭上
又方
用麻樹蟲焼灰為末用麻油調傅即愈
又方
用田螺一箇以好冰腦二片放在螺内化為水點瘡
上
又方
用南墻上朝陽螺螄殼用手撚易碎者又用田中浮
螄去靨搗爛丸如蘿蔔子大遇瘡放一粒在内
又方
先用針刺周圍令出紫血次用海螵硝脊骨為末掺
於刺破處其疔自出
又方
用江菇放銅青在内即時化水將瓦噐藏之必用銀
簮頭點
治疔走了黃打衮將死者
牡蠣大黃山梔子金銀花地骨皮牛
蒡子連翹木通乳香没藥皂角刺
瓜蔞
右等分氣壮者加朴硝水一碗酒半碗同煎一服定
愈救命仙方也
治魚臍疔瘡疼痛不可忍方(出聖惠方)
淘河舌(一枚)天南星(一分)肉桂(一分去粗皮)砒霜(半錢)硃砂(一分)
巴豆(五枚)麝香(半錢)硇砂(一分)
右為極細散用黃臘并猪膽汁相和消鎔為丸如綠
豆大一丸放瘡上取穴為度其藥却收取每一丸可
藥五六人
青金錠子
銅綠(三錢)青礬(真者)輕粉白丁香(真者)苦葶藶(净洗各一錢研)
(細)片腦麝香(各半錢)
右藥先研葶藶子細次下餘藥用研細白麺加白芨
末一錢調糊為度捻如麻黃麄約入瘡口深淺絍入
疼者可治不疼難治前藥分作三分加减藥用一
緊峻加砒一錢生用碧雲錠子閉瘡口用二緊緩
加砒一錢煆煉過碧霞錠子去死肉三緩慢去砒
加枯礬一錢碧玉錠子生肌肉詩曰緊峻始初開
瘡口緊緩去肉慢生肌若人會得三般錠免使針刀
五臟虧先賢妙法傳為是分明一一與君推更通難
素隂陽理起死回生天下知
聖授奪命丹
五倍子(槌碎洗净三兩重)山茨菰(去皮焙乾二兩重即紅金撜花根)川墨
(焼存性一兩重)續隨子(去殼不去油二兩重一名千金子)五靈脂(洗净一兩重)
拔藍根(洗淨焙乾一兩重即大靛子)紅牙大戟(去蘆洗淨一兩重)
右用續隨子加麝香四錢二味另研外六味另研細
令勻却用公鴨血為丸無鴨糯米粥亦可分作四十
九丸隂乾勿令見日量病人虚實忽半丸忽一丸生
薑薄荷井花熱水磨化細細服之三五行為度温粥
補之合藥日用端午重陽天德月德吉勿令人見
專治一應無名疔腫肺癰肚癰菌蕈菰子金石砒毒
疫死牛馬羊肉河豚魚毒時行瘟疫山嵐瘴氣急喉
閉纏喉風脾病黃腫衝冐寒暑熱毒上攻癰疽發背
未破魚臍瘡湯火所傷百蟲風犬鼠咬蛇傷用東流
水磨化塗之又磨化半丸服之良久覺癢立效打撲
攧傷炒松節加酒磨化服半粒仍東流水磨化塗之
男子婦人顛邪鬼氣鬼胎用熱酒磨化一丸作二服
有毒吐下自縊溺水打折傷死但心頭微熱未隔宿
用生薑蜜水磨化灌之
芫花根膏(出聖惠方)治魚臍疔瘡久療不瘥
芫花根(二兩)猪牙皂荚(五挺)白礬(二兩焼令冷細研)黑豆(三合)
右用醋一斗先洗芫花及皂荚黑豆三日於釡中以
火煎至二升去滓後却日當中煎至一升入白礬末
攪令勻去火成膏但是魚臍丹惡瘡攤於帛上日二
易之
治魚臍疔瘡(出危氏方)
絲瓜葉(即虞刺葉)連鬚葱韭菜
右入石鉢内擣爛如泥以酒和服以滓貼腋下如病
在左手貼左腋下右手貼右腋下在左脚貼左胯右
脚貼右胯如在中則貼心臍並用布帛縛住候肉下
紅線處皆白則可為安如有潮熱亦用此法却令人
抱住恐其顛倒倒則難救矣
奪命丹
硃砂(半錢)乾胭脂(一分)蟾酥
右為末每服一錢用帶根葱一根破開將藥於用火
焼軟湏嚼碎好酒下汗出為妙一方用銀朱水為丸
每服一丸温酒下名走馬丹治魚臍疔瘡以新火針
瘡四邊赤中央黑可針刺之若不大痛則殺人
又方(出千金方)
以臘月魚頭灰和髮灰等分以雞溏屎和傅上此瘡
見之甚可即能殺人一方不用髮灰以雞子清塗
又方
以寒食餳傅之良硬者焼灰塗貼即瘥
治魚臍瘡頭白似腫痛不可忍者(出聖惠方)
先以針刺瘡四畔作孔擣白苣取汁滴着瘡孔内一
方用白芷
崔氏療魚臍毒瘡腫方(出千金方)凡瘡初生之時頭白如黍
米許大當中黑如蟻四畔赤至四五日之後疼痛不
可忍似潰不潰雖至潰破膿出廻轉還滿疼痛不止
者便是其候
取獺屎以水和封腫處及瘡上即得膿出止痛消腫
慎口與患疔瘡腫同必至瘥莫浪雜犯觸
又方(出崔氏方)治魚臍毒腫
瘡藥難醫治火内
治魚眼睛
魚睛瘡藥難醫治火内焼礬上面攤寒食麫糊敷貼
了無膿抽腫完全
治魚臍疔瘡如黑豆色者以大針針瘡四邊兼中央(出聖)
(惠方)
用臘猪頭一枚焼灰搗為散以雞子清調勻傅瘡上
日三易之
雄黃硇砂(各一錢)蟾酥金脚信(各半錢)加輕粉(半錢)
巴豆(一十箇生用)
右為細末刺破絍之
蟾酥錠子
蟾酥(不以多少)八角兒(四箇)粉霜(少許)雄黃(少許)麝香(少許)巴豆
(一箇去皮)
右將八角兒先研如泥化開黃蠟少許入前藥末和
成膏子如麥粒大如有患瘡者先用針針破疼時用
榆條兒送下藥後用雀兒糞於瘡口内放二箇如瘡
回也不須下藥如不疼依前再下藥如針破無血時
係是着骨疔即於男左女右中指指甲用女人未使
新針刺之有血時藥糊突下瘡内效如指内無血即
於脚大拇指内刺取血糊突藥丸下瘡口效如是都
無血時恐證難醫必死然如此呵再將醫六七人藥
下瘡口内救之忌飲冷水如瘡更不回用蟾酥放瘡
口内便回如蟾乾用八角兒且如冬月天無八角只
用八兒窠三箇用楊柳上者
酒煎散治疔瘡
赤烏桕根水柳根水楊梅根葱頭根紅
内消白香芷(各等分)
右剉散酒煎旋入通明雄黃研爛和服如瀉時瘡勢
略退只喫此藥若不瀉再服通利藥
通利藥
黑牽牛(炒一兩)巴豆(十五箇去油)大黃(五箇生用)
右為末米糊丸如菉豆大初服七丸次五丸第三服
五丸如瀉不止喫白粥及冷水洗五心如一服即止
瀉服量人虚實與服如人盛服前二藥通再服後藥
人十分實者
大通藥
芫花巴豆大黃荆芥(各等分生用)
右剉散白水煎一沸便濾過空心服可留藥滓再煎
放用若要瀉住再服一服
連翹散瀉後用此
用小蒜五月五日採者生食之不可常食
治疔瘡
用蜣蜋安盞内以膿米泔半盞在内以火逼之蟲熱
喫泔及困死取腹中白肉新瓦上焙乾為末熱酒調
二錢服仍以些小傅瘡即愈一方蜣蜋心即腹上度
稍白處搗爛貼瘡上半日許再易血盡根出昔劉禹
錫纂柳州救三死方云元和十一年得疔瘡凡十四
日益篤善藥傅之皆莫能知長樂賈方伯教用蜣蜋
心一夕而百苦皆已明年正月食羊肉又大作再用
如神驗大忌羊肉蜣蜋所忌
貝母散(出鮑氏方)治馬疔
川山甲(焼存性)貝母(等分)
右為末酒調下三四服隨用先藥下惡物用小刀子
取出烏疔深者寸半用惹蠒花乾小便浸乾為末麻
油調傅
治疔瘡奪命散(出保命集)
烏頭尖附子底蝎稍雄黃(各一錢)蜈蚣(一對)硇
砂粉霜輕粉麝香乳香(各半錢)信(二錢半)腦
子(少許)
右為細末破瘡出惡血以畢草仗頭用紙帶入於内
以深為妙
拔毒散(出楊氏家藏方)治十腫疔瘡毒氣發硬如石痛不可忍
鉛百霜膽礬粉霜硇砂硃砂(少别研上五味各一)
(錢)蜈蚣(一條炙)
右件研為細末先用針桃令血出入藥一字在内上
用醋煑麫糊貼之一日其根潰出立愈
又方(出未類鈴方)
用紫花地丁草擂水洗極有效
元朝脫脫丞相疔方太醫院抄本未用他藥先服硝黃
湯利動毒氣若虚老人却宜斟酌(出永類鈴方)
朴硝(明者熬成牙硝二錢)大黃(生用半兩)荆芥黑牽牛(炒各半兩)甘
草節(四錢)
右為細末酒調空心以利為度
疔腫隂證脉沉四肢冷瘡不發(出永類鈴方)
用五香散除大黃加蒼耳連肉酸棗仁藿香茯苓黃
茋肉桂當歸防風白芷附子等藥生薑煎半水半酒
以發藥性潮熱皮膚受毒加生大黃柴胡地骨皮
嘔逆脾胃受毒加丁香喘𠻳肺經受毒加杏仁
去皮尖知母蓁芁紫苑大小便秘腹脹滿加製枳
殼木通苦葶藶或生大黃眼花心經受毒加硃砂
雄黃麝香脚冷腎經受毒加木瓜黑牽牛並鹽炒
發渴自汗肝經受毒加黃芩山梔
疔瘡陽證潮熱心間霍亂或發譫語六脉洪大(出永類鈴方)
用五香散熱不退而渴用不二散蛇床子生大黃作
末冷酒或冷水調二錢止二服使微利
主疔瘡(出本草)
以斷罐草合白牙荲菜青苔半夏地骨皮蜂窩小兒
髮緋帛並等分作灰五月五日和調諸藥末服一錢
疔根自出
治溪毒疔腫
用狗屎和臘月猪脂傅之疔根出
救生丹專治諸腫疔瘡眼内火光出昏迷不醒用一
丸研細放舌中汗出效三月辰日採生桑黃荆葉用
竹針穿成孔用紙裹風内隂乾至未端午前多收蝦
䗫至端午日五更將二味藥為細末用蝦䗫酥滴在
藥末上就為丸如用時再用雄黃同藥一般大同為
細末依前服之
救生散(服前救生丹却用此藥外傅瘡上)
用荆桑二藥同為細末一錢胡桃肉一箇片腦半
錢大黃半錢硇砂半錢同為細末用竹針撥開瘡口
唾津調藥末如麥大一錠貼瘡上封固為妙
反花瘡(附論)
夫瘡生惡肉久則反出於瘡外故謂之反花瘡其初如
一飯粒破之血出餘毒尚熾惡肉隨生根深而膿潰此
皆風熱毒氣之所作也
方
臙脂散(出直指方)治反花瘡
臙脂貝母(各一分)硼砂没藥(各半分)胡粉(一分)
右研細先以温漿水拭後傅藥
甘草塗傅方(出聖濟總錄)治反花瘡
甘草(半生半熟)礬石灰人中白密陀僧(各半兩)
右為末入童子小便半盞以微灰火熬用竹篦攪成
膏取塗瘡上日三五次
臙脂塗傅方(出聖惠方)治反花瘡
臙脂(一兩)胡粉(一兩半)
右相和研令勻先以鹽湯洗瘡淨帛揾乾用藥傅之
三五上
治反花瘡方(出聖惠方)
以鼠尾草根細切不拘多少熱搗和豬脂封貼瘡上
用鼠粘草根
莉蘆傅方(出聖濟總錄)治反花瘡
莉蘆末豬脂
右相和調糊塗瘡上日三五度
惡實根塗傅方(出聖濟總錄)治反花瘡并治積年諸瘡不瘥
者
惡實根末(四兩)豬脂
右調和如糊塗瘡上日三四度
又方(出聖惠方)
鷰糞胡粉(各一兩)
右搗細羅為散先以温漿水洗瘡後以藥傅之
治反花瘡久不瘥方(出聖惠方)
用鵓翎三兩炒黃為散先以温漿水洗瘡揾乾以藥
傅之
馬齒莧塗方(出危氏方)
取馬齒莧搗爛令細塗瘡上日五度一方焼灰以豬
脂調塗之
治反花瘡方(出千金方)
取踟蛛膜貼瘡上乾即易之瘥止
治反花瘡方
以柳枝葉三斤剉水五升煎至二升去滓再煎如餳
塗傅瘡上日三五度一方以清油單煎柳枝令焦黃
去滓候冷令塗之
治反花瘡方(出聖濟總錄)
以硇砂細研塗傅上日三五度
治反花瘡方
以蒼耳藥搗攪取汁服三合并塗瘡日三五次
治反花瘡方(出本草)
以鬼屎刮取和油塗之生隂濕地如屎亦如地錢黃
白色者
治反花瘡方(出本草)
以掬天皮和油塗之
浸淫瘡(附論)
夫心惡熱風熱藴於心經則神志躁鬱氣血鼔作發於
肌膚而為浸淫瘡其狀初生甚微痒疼汁出漸以周體
若水之浸淫佚不止故曰浸淫其瘡自出曰流散四肢
者輕毒氣已升出故也從四肢反入於口則重以毒復
入於内故也
方
水沉膏
乳香輕粉白歛赤歛(各二錢)雄黃(半錢)白芨
黃丹烏魚骨(各一錢)
右為細末後將草藥一處再為末先用熟絹子放在
水上浸少時取出量大小調藥攤於絹子上貼瘡口
上三二日勿敷之
升麻湯(出聖濟總錄)治心有風熱生浸淫瘡遍體
升麻大黃(剉炒)黃芩枳實芍藥(各一兩)甘草(炙)
當歸(各半兩)
右麄搗篩每服五錢用水一盞半入燈心一握煎至
一盞去滓空心晩食前服
苦瓠散(出聖惠方)治浸淫瘡表裏相當
苦瓠(一兩)蜂房蛇蛻(各半兩)大豆(半兩)梁上塵(一兩)
右治下篩以粉為粥和傅紙上貼之日三一方無大
豆
胡粉散(出聖惠方)治浸淫瘡多汁
胡粉(研炒黃)甘草䕡茹黃連(去鬚已上各半兩)
右搗細羅為散日三四上以傅之
戒鹽塗傅方(出聖惠方)治浸淫瘡
戒鹽(半兩)大黃(一兩)䕡茹心(一分)
右為細末以酒調塗傅瘡上日三五度
治面上耳邊生浸淫瘡有黃水出久不愈名辦香瘡
羖羊鬚荆芥乾棗(去核各二錢)
右焼灰存性研勻入膩粉半錢同研每日少許清油
調搽先以温熱湯洗淨拭乾塗藥三二次必效又治
大人小兒兩吻瘡
立效丸治浸淫瘡疼痛動臟腑
雄黃(一兩)雌黃(五錢)没藥(半兩)巴豆(一兩去皮不出油另研)乳香(五錢)
木香(一兩)
右為細末麺粉丸梧桐子大每服五丸夏月清茶下
冬月温水食後下
又方(出千金方)治浸淫瘡
以豬牙車骨年久者槌破焼令脂出熱塗之
鷄冠血塗方(出聖濟總錄)治卒得浸淫瘡早不治則遶身周
匝能殺人外臺云浸淫瘡轉廣有汁多起於心
以雄雞冠上刺血塗傅日三五度
牛屎汁塗方(出聖濟錄)治浸淫及濕瘑丹毒
以牛屎新者絞汁傅之或取乾者焼烟燻之亦佳
治卒得浸淫瘡有汗多發於心不早治周身則殺人(出肘)
(後方)
以秫米熬令黃黑杵末以傅之
療卒毒氣攻身或腫或赤痛痒并分散上下周匝煩毒
欲死方(出聖惠方)
以生鯽魚切之如繪以鹽和搗傅之若通身即多作
遍病上乾復易之此為浸淫瘡也備急同一方用豆
豉和搗傅之或醬清調用魚焼灰為之亦療馬瘡
苦練散(又名苦練膏出聖惠)治浸淫瘡及大人小兒禿惡瘡
右以苦練根日乾存性或用皮亦得為末豬脂調傅
濕則掺先用苦練参大腹皮煎湯洗一云取皮并枝
焼作灰傅上
治卒得浸淫瘡有汗多出於心不早治周匝身則殺人
(出聖濟方)
取胡鷰窠中末水和傅之
治浸淫瘡(出本草)
以瞿麥搗傅之
治浸淫惡瘡
用胡麻子生嚼傅之
治浸淫瘡遶身至心者死
用燕子窠中草焼灰為末酒調服之
冷瘡(附論)
夫形不足者温之以氣氣能養形故也周官瘍醫掌腫
瘍潰瘍金瘍折瘍有五氣養之之法盖以氣不足則血
不行血不行則經久不瘥所謂冷瘡是也盖諸瘡既潰
風冷之氣入於榮衞傷於肌肉故冷瘡而不痛痒治宜
温肌養血滌汚除膿則愈
方
猪骨膏(出聖濟總錄)治諸瘡口氣冷不瘥
猪筒骨(二箇取髄)松脂(通明者研二錢)乳香(研)黃連(去鬚為末)白芨
(為末各五分同研)
右搗研鎔蠟和為膏不拘時傅之
乳香膏治諸冷瘡久不瘥
乳香(一兩)食鹽末(一兩半)松脂杏仁(湯浸去皮尖研各一兩半)生
地(汁三兩)白羊腎脂(半斤)蠟(三兩)
右先熬脂令沸下杏仁生地黃汁蠟煎候蠟鎔盡入
香鹽松脂煎以柳棍攪勻甆合盛取傅瘡上日三兩
度
蕪荑散(出聖惠方)治冷瘡久不瘥
蕪荑(一兩微炒)䔧蘆(一兩去蘆)熏黃(半兩)青礬(半兩)雄黃(五錢)苦参
(三分)附子(三分)
右為末先以温水洗瘡去痂拭乾生油調塗之
烏賊魚骨散(出聖惠方)治冷瘡發歇疼痛膿水不止生肌
烏賊魚骨(一兩焼)黃連(一分)㯽榔(一枚)訶梨勒皮(一分)白龍
骨(一錢半)赤石脂(一錢半)麝香(一錢)
右為細散於瓦鉢内入麝龍骨赤石脂相和研勻每
用時先暖鹽漿水洗瘡拭乾後以散傅日二用之
葶藶膏(出聖濟總錄)治一切瘡久冷
葶藶(一兩)蜣蜋(五枚)馬牙蟲(五枚)蟬殼(五枚)斑猫(五枚)麝(一錢)
右搗研為末煉蜜和為膏以故帛上攤貼日三次瘥
為度
二黃散治冷瘡不愈
雌黃雄黃密陀僧定粉膩粉(各一分)乳香
(少許)
右研細乳香同研蜜調傅之
六灰煎膏(出聖濟總錄)治諸冷瘡紫肉久不瘥
石灰(五升)蒺䔧灰白頭翁灰桑灰白柞灰(如無)
(□蒿灰代之)䔧蘆(各半斤)
右相和於瓦甑内蒸一飯時取釜中湯淋下灰汁二
升於銅器中煎成膏以磁合盛先以塩湯洗瘡後取
塗傅即瘥
葱白湯治諸瘡風冷腫痛皆因瘡腫坐於水中及風
冷所致或反脹腫入腹則能殺人
葱白(切)蜀椒(去目及合上者用)薤白(各半斤)香䜴(二合)防風(三兩)
芎藭(一兩半)
右剉碎取一長項甆&KR1125;納藥於&KR1125;中下水二升以故
帛及紙三兩重密封&KR1125;口以繩縛之然後納&KR1125;於釜
中以水煑之&KR1125;中氣沸當中通氣以瘡當氣上射之
瘡中黃水出盡即止日三兩度再煑&KR1125;令熱用之以
瘥為度
亂髮熏方治冷瘡
亂髮鷄屎蠟(各二兩)大麻子大豆(各二合)青布
(一尺二寸)
右先鏞髮安青布上吹鏞鷄屎蠟麻豆等如果餅角
可麄如臂長一尺以繩縛之取一瓦着煻灰火置藥
於瓦中更以一瓦覆上以繩縛定塞一頭孔其烟只
一頭出以瘡當烟上射之令瘡中黃水出盡乃止或
汗出勿觸風薰了鎔熱蠟疰瘡中即瘥
㯽榔散治冷瘡
鷄心㯽榔木香硫黃薑黃(各半兩)吴茱萸
麝香(一字)
右擣末麻油調傅有膿乾掺
㯽榔散治冷瘡不瘥
㯽榔(半兩)甘草欝金木香黃連(各半兩)麝(一字)
右為細末令勻先取砒霜少許安上用生油調敷有
膿乾掺日再換
丹砂散治冷瘡長肌肉止疼痛
丹砂(一分)麝(一分)陳石灰(一分)鉛丹(一分)猪筒骨(一枚)
右搗羅為散每用一錢乾傅之
乳香散治瘡冷及膝脛生瘡年深筋骨攣躄膿血不
瘥
乳香(一錢)紫藤香(末一錢)安息香灰(半錢)人指甲灰(五分)硇
砂(一字)
右細研令勻用油單褁角令人懷中貼肉懷十日取
丹研令勻患者以温水洗瘡以紙撚子小頭上點藥
少許深納瘡中外面以帛子裹縛令定一夜當取出
惡物如魚腸之類自然生肉
雄黃散治冷瘡暖瘡口
雄黃(研)百合乳香(研)黃蘖(去皮炙)墻上爛白蜆子
(小蚌蛤子是各一分)
右為細散先用漿水煎甘草&KR0668;柳枝湯温洗拭乾𫝊
之
乳香散治冷瘡暖瘡立止疼痛
乳香(研末)麝黃蜀葵花(搗)白小豆(搗)黃蘖
右等分搗為細散乾傅瘡口
附子散治冷瘡夜發歇疼痛
附子(半兩泡裂去皮臍)川椒(一分去目)白礬(三分焼汁盡細研)膩粉(二錢)
雄黃(一分細研)
右附子川椒二味為末次入白礬膩粉雄黃相和勻
每使以清油調令得所貼瘡日二換
木香散治冷瘡或在頂上或在脇間年深未瘥
木香乳香(各一分)母丁香(一枚)麝(一字)
右搗研為散用雞子一枚打作眼子取清和藥二錢
却入空殼内濕紙盖了飯上炊熟分作四服每日空
心午間臨卧各一服爛嚼臘茶下
金黃散治冷瘡經久不愈
雄黃括蔞根五倍子(等分)
右為散先用温漿洗瘡了乾貼如瘡口久不合者洗
了用巴豆一米許絍瘡内待血出後傅此藥
治冷瘡疼痛不止方
蛇床子(一兩)乳香(半兩)薤白(臨時切)
右為末入薤白搗看稀稠得所可瘡上貼之
治積年風冷疼痛方
麝香(一分)乳香(一分)龍骨(一分)
右細研用黃蠟臨時看口大小於湯内鎔蠟如軟麫
入前藥相和熱貼在瘡口上不過三兩度
又方治冷瘡日夜發歇疼痛
龍骨(一兩焼)蜂窠(一兩焼)蛇床子(焼半兩)
右研令勻以生油調塗日二換之
桑灰洗方(出聖濟總錄)治冷瘡
以水淋桑柴灰汁温浸洗日三五度即瘥
棗肉浸洗方(出聖濟總錄)
用棗肉二斤以水五升煑取三升浸之洗瘡以瘥為
度
生肌散(出聖濟總錄)治一切瘡口不合
以秦芁净洗焙乾為細末貼之便生肌肉
冷露瘡(出應驗方)
用細茶同藿葉一處煑一般焼灰油調照瘡大小攤
在葉上貼之
灸藥餅(出聖濟總錄)治冷瘡諸瘡中風冷氣膿出痛急
薤白(切一合)商陸(切二合)
右以鹽半兩相和熟搗令細捻作餅子厚如錢安瘡
口上以艾炷灸令熱氣射瘡中即水出再灸水出盡
即止餅子乾頻頻換之以瘥為度
熱瘡(附論)
凡熱瘡起便生白膿黃爛瘡起即淺但出黃汁名肥瘡
又有洪燭瘡身上忽生瘭漿如沸湯灑劇者徧頭面
亦有胸脇腰腹腫緩通體如火湯灼瘭起者是也治之
急服漏蘆湯下之外以升麻膏傅之其間傅升麻膏若
無效一依𫝊丹方熱瘡本於熱盛風氣因而乘之故
特謂之熱瘡盖陽盛前表實形勞則腠疎風邪得入相
搏於皮膚之間血氣之内聚而不散故藴結為瘡赤根
白頭輕者瘭浆汁出甚者腐為膿血熱少於風則痒熱
盛於風則痛而腫
方
内塞散(一名防風散出聖惠方)治大瘡熱退膿血不止瘡中肉虚
疼痛排膿
防風(去义)白茯苓(去黑皮)白芷桔梗(剉炒)遠志(去心)甘草
(炙炒)人参芎藭當歸(切焙)黃耆(剉炒各一兩)肉桂(去麄)
(皮半兩)附子(二箇泡裂去皮臍)厚朴(去麄皮生姜汁炙三分)赤小豆(五合)
(酒浸熬之)
右搗羅為散酒調下二錢日三度一方無酒用黃芪
湯調下
白蘚皮散(出聖惠方)治遍身熱毒瘡及皮膚瘙痒發躁
白蘚皮子芩川升麻玄参白蒺䔧(微炒去刺)
桔梗(去蘆頭)前胡(去蘆頭)百合甘草(炙微赤剉)梔子仁(各半)
(兩)馬牙硝(一兩)麥門冬(一兩半去心焙)
右為散每於食後以薄荷湯調下二錢
黃耆湯(出聖濟總錄)治瘡退風熱
黃耆(剉一兩半)生地黃(四兩)甘草(炙剉)麥門冬(去心焙)芍藥
黃芩(去黑心各一兩半)石膏(碎)芎窮大黃(剉炒)人参當
歸(切剖一兩)
右剉如麻豆每服五錢用水一盞半竹葉七片煎至
一盞去滓空心温服日晚再服
犀角散(出聖惠方)治熱毒攻皮膚生瘡疼痛
犀角屑木香川升麻吴藍玄参子芩
羚羊角屑防風(去蘆頭)白蒺䔧(微炒去刺)枳壳(麫炒黃去穰)
甘草(炙微赤剉各一兩)麝香(一錢研細入)
右為細散每於食後煎竹葉湯調下二錢
白蒺䔧散(出聖惠方)治熱毒瘡瘙痒心神壅躁
白蒺䔧(微炒去刺)白鮮皮防風(去蘆頭)子芩玄参
赤芍藥梔子仁桔梗(去蘆頭)川大黃麥冬(去心)
(焙)前胡(去蘆頭)甘草(炙微赤剉各一兩)
右為細散每於食後煎薄荷湯調下二錢
木蘭皮膏(出聖濟總錄)治熱瘡
木蘭皮芍藥射干蛇床子(各一兩)白芷黃
連(去鬚一兩半)黃栢(去皮)黃芩(去黑心)狼牙山梔子(各一兩)
豬脂(二斤)
右除脂外細剉如麻豆大先熬脂令沸下藥煎候白
芷黃赤色以綿濾去滓甆合盛塗瘡上日三五度即
瘥
甘家松脂方(出肘後方)療熱瘡尤嗍膿不痂無瘢
松脂白膠香薰陸香(各一兩)當歸蠟(一兩半)甘
草(一兩並切)猪脂羊腎脂(各半合許)生地黃(半合)
右以松脂等末内脂膏地黃汁中微火煎令黃下蠟
絞去滓塗布貼瘡極有驗秘不能𫝊此是半劑
蛇床子散(出聖濟總錄)治熱瘡
蛇床子乾地黃(各半兩)苦参(洗)大黃(生)木通(剉)白
芷(洗)黃連(去鬚各一兩)狼牙(半兩)
右搗羅為散旋取臘月猪脂調塗傅瘡上日三五度
赤小豆散(出聖惠方)治熱毒瘡腫痛
赤小豆糯米(各三兩)松脂黃蘖(微炙剉)白礬灰
萵苣子(三合)黃丹(微炒)密陀僧(各半兩細研)
右為末研勻用生油調日三兩次塗之
芎藭散(一名大黃散出聖惠方)治熱瘡多膿汁
芎藭大黃(生)白歛芍藥黃連(去鬚)槐皮(剉)龍
骨(火焼各半兩)
右搗羅為散塗傅瘡上日三五度一方無芎藭
紫金散(出聖惠方)治一切熱毒瘡
紫草黃芩漏蘆車前子黃蘖(各半兩剉)赤小
豆糯米(各一合炒焦)
右為末以生油調令稀稠得所日三塗之
人参龍骨散(出千金方)凡患腫皆因宿熱所致湏服冷藥瘥
後有患冷利不止者
人参龍骨赤石膏甘草乾姜(各三兩)附子
(一枚)
右㕮咀以水八升煑取二升半分三服每服八合
麦門冬湯治體卒生熱瘡
麦門冬(去心焙二兩)䜴(炒一分)人参(三分)桑根白皮(剉一兩半)肉
桂(去皮半兩)甘草(炙剉一兩)
右麄搗篩每服五錢用水一盞半葱白三寸切同煎
至一盞去滓空心温服晩再服
紫草膏(出直指方)治熱瘡
紫草茸黃連黃栢漏蘆(各半兩)赤小豆菉
豆粉(各一合)
右搗細入麻油為膏日三傅常服黃連阿膠丸清心
又方(出直指方)治熱瘡淫濕
南星半夏黃栢黃連(各一分)五倍子(煆)虢丹
(各半分)
右細末糁癢加煆白礬更癢加雄黃
熱證平血飲(出危氏方)治徧身生瘡膿血臖腫極痛極癢
乾葛赤芍藥升麻(各一兩)粉草(五錢)天麻(加)蟬蛻
(加)
右挫散與人参敗毒散合和生薑薄荷生地黃麥門
冬去心煎不拘時候服大效
膩粉膏(出聖惠方)治熱毒瘡腫痛
膩粉胡粉(細研)黃連(去鬚為末)甘草(生為末各一兩)松脂(半兩)猪
脂(六兩鍊了者)
右先以猪脂煎松脂花後去滓下四味攪勻甆合盛
用每日三四度塗之
狼牙湯(出聖惠方)治熱毒惡瘡淋洗
狼牙赤芍藥白芷黃蘖丹参(各五兩)川大
黃(三兩生用)
右細剉分為六貼每度一貼以水四升煎取二升半
去渣看冷暖洗之日三度
黃芩湯治表熱實身體生瘡或發瘡癤大小便不利
梔子仁(半兩)知母(焙)甘草(炙剉)黃芩(去黑心各一兩)大黃(剉炒二兩)
右麄搗篩每服五錢水一盞半煎至一盞去渣入芒
硝一錢空心温服以利為度未利再服
二參丸(出聖濟總錄)治熱瘡
玄参苦参烏頭(炒裂去皮臍用之)何首烏(各二兩)丁香
(一分)
右搗羅為末麺糊丸如梧桐子大每服二十丸至三
十丸空心塩湯下日三
金露散(出瘡科精要)治時氣熱毒瘡
黃栢(一兩)白芨白歛雄黃(各二錢半)寒水石(生一兩半)
右為細末無根水調以紙花紙貼或掃亦妙
密陀僧散(出聖惠方)治熱毒惡瘡臰爛久不生肌
密陀僧雄黃雌黃定粉(各半兩)膩粉(三錢)
右研為末先用柳枝一握生甘草一兩槌碎以漿水
二升煎六七沸去滓稍熱淋洗瘡後以藥傅之
竹茹膏(出醫方大成)
真麻油(二兩)青木香(半兩)青竹茹(一小團)杏仁(二七粒去皮尖)
右用藥入麻油慢火煎令杏仁色黃去滓入松脂末
半兩熬成膏子每用少許擦瘡上
四聖丸(出𫝊信適用方)治熱毒風瘡
何首烏蔓荆子苦參荆芥穗(各一兩)
右生為細末酒糊為丸如梧桐子大每服二十丸至
三十丸温酒送下
水銀膏(出聖惠方)治熱毒瘡亦治頭中惡瘡
水銀(并胡粉入少水研星令盡)胡粉松脂(各二兩)猪脂(半斤鍊了者)
右先以猪脂煎松脂令消次下水銀胡粉攪勻甆噐
中盛旋取塗瘡日二胡治云療兒頭面瘡加黃連
二兩亦療得禿瘡
大黃散(出聖濟總錄)治熱毒瘡腫
大黃(剉炒)赤小豆(各三兩)石灰(一兩)
右搗羅為散用釅醋調塗傅瘡上日三五度即瘥
大黃散(出聖濟總錄)治熱瘡
大黃(生為末)硝石(研各半兩)黑膠(一分)
右先搗大黃硝石為末用醋半合鎔膠烊調散子如
糊塗傅患上日三五度即瘥
又方(出直指方)治熱止痛收汁先用大腹皮苦参白芷煎湯
泡荆芥洗次用止
地榆苦参白芷黃連(等分)
右為細末入真蚌粉乾掺更痛加去皮菉豆
治身體生瘡熱毒似火焼爛赤方(出聖惠方)
胡粉黃連(去鬚各一兩)膩粉(一錢)
右為末用掺瘡上日四五度
又方(出聖惠方)
密陀僧(細研)胡粉(細研各一兩)黃連(二兩去鬚為末)
右研勻先以温水洗去瘡痂拭乾日三四度傅之
黃連散(出仁存方)治風熱毒氣胳膊肌膚成瘡癢痛不止
黃連(一兩)輕粉(一錢)
右為細末入輕粉和勻瘡乾燥生油調塗有膿汁乾
捻在患處一日兩三上
黃連湯(出聖濟總錄)治熱不散體生細瘡
黃連(去鬚四兩)芒硝(四兩)
右先將黃連以水一斗煎取七升去滓下芒硝乘温
洗瘡上冷即再煖洗日三五徧以瘥為度
治皮膚熱生瘡及皮熱方
苦参地龍(去土)
右等分為末醋糊丸每服三十丸空心酒下温漿亦
可
青金散治一切熱毒膿窠瘡
青黛(一兩)寒水石(一兩煆過蘇為度)
右為細末用香油調搽
茄子角方(出聖濟總錄)治熱瘡
先取生茄子一枚割去二分令口小再去瓤三分似
一罐子合於腫上角即消如已出膿再用以瘥為度
地榆根湯(出聖濟總錄)治熱瘡
以生地榆根二斤洗切細剉以水一斗煎出五升去
滓温洗瘡上冷即温日二度瘥
治熱瘡
搗蕪荑和猪脂塗瘥
白金散治風攻注毒便及手足生熱瘡疼痛有黃水
出者
用桂府滑石為細末先用虎杖甘草豌豆各等分約
半兩許二椀水煎上項藥煎至二椀去滓微熱淋洗
瘡水冷拭乾上掺滑石末冷通便睡至明决愈
治遍身熱毒瘡痛而不痒手足尤甚粘着衣被夜不得
睡及治頭瘡(出危氏方)
多取菖蒲為末布於&KR0034;上使病者恣卧其間仍以衣
被覆之五七日瘡愈疹瘡爛用艾葉亦可一方用末
傅瘡上
苦参丸(出醫方大成)治肺受熱毒遍身生瘡及治火丹
用苦参為末粟米飯和丸梧桐子大每服五十丸米
湯送下或為末水調傅丹上
治熱毒赤瘡子心神煩熱(出聖惠方)
用梔子仁二兩以少酥拌微炒為細散每於食後以
温水調下二錢
硝石水漬方(出肘後方)治服丹石人有熱瘡疼痛不可忍
用硝石研末以紙撚作䋲如指大累起圍腫上取硝
石填令滿以匙抄新汲泠水澆令濕候覺寒冷不痛
即止日三四徧瘥為度
密陀僧散(出楊氏家藏方)治熱毒攻注遍身生瘡臭穢不可近
者
黃連(去鬚)密陀僧(火煆别研)香白芷白歛(已上各半兩)膩粉
(半錢)
右為細末先以塩湯洗瘡次用生油調藥以翎毛傅
之
五参丸(出澹嶚方)凡瘡無有不属腎心者赤而痛乃心經熱
痒而黑乃心腎虚皆當兼服此藥
人参杜参玄参苦参沙参(等分)
右為細末麺糊丸熱水吞下本草無杜参一方用紫
参即沙参之紫花者亦名杜蒙
羚羊角散(出朱氏集騐方)治一切濃泡熱瘡及發背
羚羊角黃耆生熱地黃川芎當歸芍
藥
右等分㕮咀每服三錢水一盞煎八分空心服
鹿角丸(出朱氏集騐方)治療同前
鹿角(剉)黃蓍(炙)
右等分却入羚羊角一半蜜丸地黃酒下趙龍學病
虚服之剛劑多劉立之云必有瘡疾服此藥後不發
止遍身發細瘡用生地黃汁觧白餅酒常服兼進前
方服之遂無事盖鹿角散血羚羊角消濃兼用鍾乳
鹿茸為丸服之
治熱瘡(出本草)
以蚯蚓屎鹽研傅之
治熱瘡(出本草)
以田中螺肉擣碎傅瘡上
治熱瘡觧諸毒(出本草)
以藍澱傅之
治熱瘡(出本草)
以水萍搗汁傅之
治身皮瘡熱氣(出本草)
以牛扁作湯浴之
治大颷熱瘡及疥瘡(出本草)
以活螄搗碎傅之
治火心瘡(出本草)
以慎火草根濃研取汁塗患處
疿瘡(附論)
夫經謂汗出見濕乃生痤疿盖熱盛汗出陽氣發泄而
腠理疎反以寒水洗浴則熱氣内欝於皮腠之間輕則
為疿重則為痤也世俗通謂之疿子瘡其状皮肉如毫
針所刺徧體細瘡如麫片愈而復發者是也
方
玉粉散(出御藥院方)治熱汗浸漬成瘡腫痒焮痛
定粉(一兩)蛤粉(九兩半)石膏白石脂白龍骨(各半兩)
滑石粟米粉(二兩)寒水石(焼通赤於淨地上放冷出火毒一兩)
右為末再捻極細勻每用藥乾擦患處
七寳散(出御藥院方)治熱汗浸漬成瘡痒痛不已
黃耆當歸防風荆芥穗地骨皮木通
(各三兩)白礬(一兩)
右為麄末每用藥一兩水三椀煎五六沸濾去滓稍
熱淋泄患處拭乾避風少時先師東垣老人論次方
城北獨柳店之客舍有推江軸者皮膚皴裂不任痛
兩手不能執轅足不能履地而輙止宿因製此藥與
傅之即效明日遂行自此屡用屡效
赤石脂散(出聖惠方)治疿子磨破成瘡宜止痛生肌
赤石脂(細研一两)黃蘖(去粗皮剉)臘茶(末各半兩)白麺(二兩)龍腦(半錢)
右搗研為細末每用時綿揾撲之
葛粉方治夏月疿子及熱瘡
葛粉(三兩)石灰(微炒半两)甘草(生用為末一兩)
右研細末每服用時綿揾撲之
滑石粉方治夏月疿盛
滑石(研)菉豆粉(研)棗葉(乾者為末各一兩)
右合研為細末徧傅之
治熱疿瘡方
乾炭灰(半合)石灰(半合微炒)棗葉(半斤)
右為細散先以温漿水洗瘡後以藥傅之瘥
蛤粉散治夏月㧓破皮膚成瘡
蛤粉白礬(各少許)胡桃(一箇焼灰)
右研細油調塗之
龍腦粉方治疿瘡痒痛
龍腦(一錢)粟米粉(五兩)
右研細末先用棗葉湯洗後綿揾撲之
玉女英治夏月疿瘡痒痛(一名疿子滑石粉)
菉豆粉(四兩微炒)滑石(半兩研)
右拌勻如粉綿撲之
棟花粉傅方治疿子瘙痒
以苦棟花不拘多少焙乾細為末入蚌粉滑石末各
少許研勻日頻傅之
丹惡散治夏月疿瘡
取舊屋梁上刮取舊赤白羅末傅之
治暑月肌膚瘡爛或因搔及汗抓成瘡出水汗出坐卧
濕地多是大暑傷肌膚
取乾壁土揉細末傅之随手即瘥
治夏月痧疿子痒痛
用新汲水挪蒿汁調蛤粉傅之雪水尤妙
又方
以剪草汁調蛤粉傅之剪刀草即慈菰葉也
治熱疿瘡
以棗汁揩之和葛根汁尤妙亦治熱瘤(一方棗葉乾為末和葛粉)
(褁之)
治暑月汗漬腋下赤腫及疿瘡
以臘和拌粉傅之立瘥瓦木上以雞毛羽掃取收甆
瓶中持久亦不壊可用或用霜亦可一方加滑石菉
豆粉同和勻無雪水則用新汲水調塗或日乾撲之
又方
用升麻煎湯洗仍湏先歛一盞如神
治痤疿法
用黃瓜一枚切作段子擦疿子上
玉粉散治疿痤
寒水石(四两火煆紅取出地上去火毒)井泉石(二兩生用)腦子(半錢)
右件細研新水調傅乾撲亦得
治疿子
用冬瓜切摩甚良
治疿瘡英粉方
用粟米浸累日令敗研澄取之傅瘡尤佳
普濟方卷二百七十四
