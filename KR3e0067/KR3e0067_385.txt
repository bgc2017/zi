普濟方卷三百八十五明周王朱橚撰
嬰孩諸熱疸腫門
風熱(附論)
夫小兒體性純陽熱氣自盛因觸犯風邪與熱氣相搏
外客皮毛内壅心肺其狀惡風壯熱胸膈煩悶目澁多
渴是也
方
珍珠丸治小兒風熱心神驚悸夜卧不安
珍珠(末)羌活(去蘆頭)防風(去尖)鈎藤龍胆天竺黃
(别研)升麻牛黃(研各一分)茯神(去皮)人參羚羊角(鎊)犀
角(鎊各一兩)鉛霜(研)龍腦(研)麝香(研各一分)
右搗研為細末煉蜜和丸如菉豆大每服五丸荆芥
薄荷湯化下日三服治一切驚涎量兒大小加减
牛黃丸治小兒風熱身體温壯利膈化涎安神鎮心
牛黃(研)龍腦(研)麝香(研各半錢)甘草(炙剉)雄黃(研)天竺黃
(研)丹砂(研)人參遠志(去心)乾蝎(去頭足炒)山芋白殭
蠶(各一錢)天南星(水煮一日透要焙切)天麻(各一字)
右搗研為末煉蜜和丸如鷄頭大每服一丸分四服
金銀薄荷湯化下不拘時候量大小加减
丹砂丸治小兒風熱多驚
丹砂(研水飛)柴胡(去苗)鐵粉(研)麥門冬(去心焙)白茯苓(去黑)
(心皮各半兩)天竺黃(研)人參黃耆(剉)黃芩(去黑心)甘草
(炙剉各一分)牛黃(研)麝香(研各一錢)
右搗研為末煉蜜和丸如菉豆大每服五丸煎竹葉
湯化下量兒大小加减一方有茯神半兩
犀角丸治小兒風熱心神驚悸
犀角屑(半兩)牛黃(研一錢)硃砂(半兩研水飛)天竺黃(半兩細研)鉛
霜(一分細研)鉄粉人參(半兩去蘆)赤茯苓(半兩研)蚱蟬(一分細炒)
龍腦(一錢細研)麝香(一錢細研)白附子(一分炮)
右搗羅為散入研令勻煉蜜和丸搗一二百杵如桐
子大每服以薄荷湯研下三丸量兒大小以意加减
鈎藤湯治小兒風熱驚疳潮熱
鈎藤(一兩)史君子(去皮)乾蝎(炒)人參子芩川大黃
(剉微炒)犀角屑(各一分)蚱蝉(三枚微炒)甘草(半兩剉炙微赤)石膏(半兩)
川升麻(半兩)
右搗篩為末每服一錢以水一小盞煎至五分去滓
入竹瀝半合牛黃末一字看大小分加减
寸金湯治小兒風熱
欝金大黃(各一兩)皂莢(二兩用金汁浸煎一二沸煮軟切片曝乾)
馬牙硝當歸(切焙)山梔子仁(各半兩)人參甘草(炙)
赤芍藥(各一兩)雄黃(少許好者)
右粗搗篩每服半錢水七分薄荷三葉同煎四分去
滓冷服日一服
牛黃丸治小兒風熱心神煩躁不得少睡
牛黃(一錢細研)硃砂(半兩研水飛)黃芩犀角屑(半兩)川升麻
(半兩)人參(去蘆)麥門冬(去心焙)防風(去蘆)赤茯苓甘草(炙微)
(赤各等分)
右搗羅為散入研了藥研勻煉蜜丸如菉豆大每服
竹葉湯嚥下五丸三日四服量大小以意加减服之
茯神丸治小兒風熱潮作肌體煩倦不思飲食安鎮
心神
茯神(去末)麥門冬(去心焙各半兩)犀角梔子仁白鮮皮
升麻玄參車前子(各一分)鉄粉(研)丹砂(研各半兩)
右搗羅八味為末與鐵粉丹砂研勻煉蜜和丸如菉
豆大每服五丸温水下不拘時量兒大小以意加减
鉛霜丸治小兒風熱宜服鎮心安神化涎
鉛霜(細研)天麻牛黃(細研)天竺黃(細研)甘草麝香(細研)
(各一錢)茯神(二錢)龍腦(一分細研)人參硃砂(半兩細研水飛)
右搗羅為末研了藥令勻煉蜜和丸搗一二百杵丸
如梧桐子大不計時候以薄荷湯研下一丸量兒大
小以意加减
化涎餅子治小兒風熱涎盛發喘嗽
鉄粉(研)人參白术硼砂馬牙硝粉霜
牛黃麝香(各一錢)丹砂(二錢研)
右搗研為細末煉蜜和丸如皂子大捻作餅子别以
丹砂為衣二歲兒服半餅子薄荷湯化下
羚羊角湯治小兒風熱心膈煩悶身體壯熱少睡多
渴
羚羊角(鎊)麥門冬(去心焙)甘草(炙剉各三分)白茯苓(去黑皮一)
(方有茯神)白鮮皮升麻人參黃耆(各半兩)
右粗篩每服一錢水一小盞煎至五分去滓入竹瀝
半合更煎沸分為二服量大小加减
桔梗煮散治小兒風熱及傷寒時氣瘡疹𤼵熱等證
桔梗(剉炒)細辛(去苗)人參白术&KR0797;&KR0803;根甘草(炙剉)
白茯苓(去黑皮)芎藭(各等分)
右搗羅為散每服二錢水一盞生姜一片薄荷三葉
同煎至六分去滓服三歲以上至五歲連進二三服
即瘥小兒發熱不問傷寒熱便與數服無不愈兼服
小黑膏丸
白蘚皮散治小兒心肺風熱壅滯胸膈不利
白蘚皮防風(去蘆)黃芩犀角屑知母沙參
(去蘆)人參(去蘆各半兩)甘草(炙微赤剉一分)
右搗篩為散每服一錢水一小盞煎五分去滓量兒
大小加减温服
鎮心鉛霜散治小兒肺心風熱多驚鎮心
鉛霜(二分細研)天竺黃(一分細研)硃砂(二錢細研)栢子仁白附
子(炮煨等分)
右搗羅為散如研了藥都令勻每服以荆芥薄荷湯
調下半錢日三四服量兒大小以意加减
桃符丸治小兒風熱
大黃郁李仁黃蘖宣黃連欝金(各一分)巴
豆(二七个去皮油為霜)輕粉(二錢)
右為末滴水為丸菉豆大以硃砂為衣每服二丸用
桃符煎湯看人大小加减
人參湯治小兒多驚風熱
人參白茯苓(去黑皮)甘草(炙剉)大黃(煆剉)芍藥鈎藤
當歸(焙各半兩)
右搗粗篩每服一錢水八分入竹葉五片煎至五分
去滓温服
麻黃湯治兒風壅痰入經絡邪氣頭疼
麻黃(去根節煮掠去末焙)防風(去皮)芎窮羌活(去蘆頭)葛根(剉)
甘草(炙各一兩)荆芥穗(二錢)
右粗搗篩每服一錢水一盞煎至五分去滓温服
欝金散治小兒風熱胸膈煩悶目澁多渴
欝金(半兩)蟬螁(四个去足)龍胆白附子(焙各半兩)大黃(炒)乾
蝎(炒)甘草(各一兩)
右搗羅為散每服一字至半錢量兒大小空心煎薄
荷湯下
大麻仁散治小兒肝肺風壅心膈不利痰嗽
大麻仁(半兩)百合(半兩研)犀角屑(半兩)杏仁(湯浸去皮雙仁麩炒黃半)
(兩)牛黃(一錢研)㯽榔(一錢研)龍腦(一錢細研)
右搗羅為散每服煎生姜甘草湯調下半錢量兒大
小以意加减
白术生犀散治小兒一切風熱
白术桔梗(微炒)甘草(炙剉)馬牙硝(研各半兩)麝香(研一錢)生
犀角(半兩)
右搗羅四味為散與二味研者和勻每服半匕熟蜜
水調下薄荷熟水亦可量兒大小加减
犀角丸治小兒風熱痰實面赤大小便祕澁三焦邪熱
臓腑藴毒導散極稳
牛犀丸(半錢)人參(半兩去蘆)黃連(一兩)枳實(去穰炙剉一兩)大黃(一兩)
(酒浸切片巴豆去皮一百十粒在大黃上紙煨即上蒸三次切炒令黃焦去巴豆不用)㯽榔
(半兩)
右為細末煉蜜為丸如麻子大每服一二十丸臨卧
熟水下未動加數丸治大人孕婦無損
綠霞丸治小兒風熱身如火炭夜則多哭
栢葉(半兩)全蝎欝金殭蠶(炒去系去唃)雄黃(各一分)南
星(姜汁湯炮三五次後乾炮煨一分)
右為末三歲一錢薄荷蜜湯下一方任調
凉心煮散治小兒風熱
連翹防風(去乂)甘草(炙剉)山梔子仁鷄蘇惡實
(炒各半兩)
右為散每服二錢水一盞煎三五沸量兒大小加减
天竺黃散治小兒驚風風熱
天竺黃蟬蛻白姜蠶(炒)山梔子仁甘草
欝金
右等分搗羅為散每服一錢熟水調下三歲兒可服
半錢未晬一字
天竺牙硝散治小兒風熱
天竺黃馬牙硝(各半兩研)丹砂生龍腦(研)葛根
滑石(各一分)
右搗研為細散每服半錢新汲水調下
防風湯治小兒風熱止渴除風疹治驚悸
防風(去乂)黃耆(剉)甘草(炙剉)人參連翹(各半兩)山梔子
仁(一分)
右粗搗篩每服一錢水八分煎六分去滓温服
抱龍丸治小兒風熱壅毒關膈滯寒凉心壓驚
右以臘月黃牛胆一枚天南星好者炮去皮臍搗為
細末填滿膽中緊繫通風處隂乾去胆皮取藥每一
两入金銀箔小者各十片丹砂一錢半龍腦麝香各
一字同研細煉蜜和丸如鷄頭實大每服一丸竹葉
水化下歲數小者半丸
柴胡木香湯治小兒風熱潮作不思飲食肌體消瘦
柴胡(去苗十兩)木香(一兩)人參半夏(湯洗七遍去滑各二兩)黃芩
(去黑心)甘草(炙三兩)
右粗搗篩每服二錢水一盞入姜二片大棗一枚擘
煎至六分去滓温服不拘時候
龍胆丸治小兒肺心風熱
龍腦(三錢去蘆)胡黃連(二錢)牛黃(一錢研)川大黃(二錢)犀角屑
(二錢)
右搗羅為末入牛黃都令勻煉蜜和丸如菉豆大每
服以薄荷湯化破服五丸量兒大小以意加减
宣風散疎導風熱(方見本門疹瘡類)
越桃飲治小兒風熱
越桃(去皮一兩)甘草(剉一兩)藿香葉石膏(飛過各半兩)
右用蜜二匙塗在銚子内先炒甘草赤色次下越桃
藿香葉炒微黑為度搗羅為末入石膏研勻每服一
錢匕新汲水調下
人參桔梗散治小兒風熱
人參白茯苓(去黑皮)桔梗(微炒)甘草(炙剉)
右等分搗羅為散每服半錢匕熟水調下
牛黃散治小兒風熱心胸煩悶
牛黃(一分)欝金(半兩取末)人參(一錢取末)
右細研勻每服半錢荆芥湯調下日進三四服量兒
大小以意加减
珍珠散治小兒挾風藴熱
太隂玄精石(一兩)石膏(三分)龍腦(半錢)
右搗研極細每服半錢新汲水調下
鈎藤散治小兒風熱驚悸(方見本門壯熱類)
連翹瞿麥車前子牛旁子赤芍藥滑
石(各一兩)梔子仁木通當歸防風(各半兩)荆芥
黃芩(各半兩)柴胡甘草(各二兩)蟬殼(二錢半)
右㕮咀燈心煎
辛芎散去風邪退身熱
茯苓(去皮)川芎(各等分)人參甘草(炙)桔梗(去蘆)細辛(去苗)
白术
右為㕮咀每服三錢水一盞煎至七分去滓稍熟不
飢不服
大黃丸治風熱裏實口中氣熱大小便秘赤飲水不
止有不正者宜服之
川芎(半兩剉)黑牽牛(半兩半生半熟炒)大黃(一兩酒洗過飯上蒸熟切片暴)
(乾)甘草(一分剉炙)
右為細末稀糊為丸如麻子大二歲每服十丸温蜜
水下乳後溏利為度未利加丸數再服量兒大小虛
實用之
紅綿散治風熱頭目不清
白殭蚕(二兩直者炒)天麻(一兩生)南星(一兩切浸黃)蘇木(二兩半研)
右為末每服一錢入紅綿少許煎六分食前傷寒有
表正發熱者每服入去節麻黃末一字有裏證心躁
熱渴入滑石末半錢或一字同煎
惺惺散治風頭痛壅疼咳嗽清涕或凝疹瘡
半夏(製)南星常山草菓陳皮(製)厚朴(製)㯽
榔秦芁柴胡蒼术烏梅良姜
右㕮咀酒水各一盞桃柳枝各七寸甘草一寸煎去
滓露一宿次日鷄鳴時服
又方
用常山生煨草果各一錢東方桃枝七寸煎入生姜
汁半盞露一宿五更服
壓熱抱龍圓治小兒風熱痰盛驚癎搐搦五心煩熱
睡卧不寧精神不悅
天南星(一兩切作片子用雪水一碗甘草一兩匙碎煮軟切焙别為主)雄黃(一錢細研)
(水飛過)硃砂(一錢乳鉢研極細)牛黃(半錢研為末)天竺黃(二錢研為末)
麝香(一字研入諸藥拌和)
右件和勻滴雪水為丸如鷄頭子大每服一歲以下一
丸用薄荷湯化下日午臨卧服三歲左右一丸半余
長周晬糞長青到永州方脉蒋冥用此藥數服即變
黃今家間小兒常服之
清心丸治風熱不睡
天竺黃大黃黃連牡蠣遠志梔子仁
(炒)黃芩甘草
右為末煉蜜和丸如菉豆大新汲井水吞下
茯神散治風熱驚悸心虛盗汗
茯神山藥全蝎遠志甘草白附子
荆芥蟬蛻硃砂金箔麝香
右為末燈心湯調下
蝎尾散治風熱
茯苓蝎尾飛羅麵硃砂山藥麝香
甘草
右為末麝香湯入酒下滴調下
升麻飲子治小兒臓腑積熱面赤煩渴痰實不利腸
胃煩燥澁一切風壅並皆治之
山梔子仁防風甘草大黃連翹升麻
(各等分)
右㕮咀每服二錢水六分煎至四分去滓温服乳食
後大便尚未通入芒硝半錢再略煎熱服
地黃煎丸治小兒血熱風壅大人亦宜服之
生地黃(洗切焙乾)熟乾地黃(洗切焙各二兩)薄荷葉(二兩半洗去土)甘
草(一兩半微炒)山梔子仁(二兩半)片白腦子(一兩别研)
右件為末後入腦子同研勻煉蜜為丸每一兩作四
十丸每服兩丸温水化下乳食後臨卧服大人每服
五丸至十丸
淡竹葉粥治小兒臓肺風熱精神恍惚
淡竹葉(一握切)粳米(一合)茵陳(半兩)
右以水化下一大盞煎二味取汁一盞去滓投米作
粥食之
羌活丸治風熱化痰安驚
羌活荆芥穗甘草桔梗白术白附子
川芎防風茯苓(各二兩)硃砂(二錢一半入藥一半為衣)
右為細末煉蜜為丸如皂子大每服一丸用薄荷煎
湯化下如涎盛加葛湯下此方最穏
防風湯治風熱痰壅大便不通
羌活防風枳實(各半兩)川芎甘草(炒)大黃(濕紙)
(煨各二錢半)
右剉末每服三字姜棗煎服
阿膠散治風熱涎潮喘促搐掣竄視
透明阿膠(炒二錢半)紫蘇(一錢)
右為末每服一錢入烏梅肉少許煎灌下神效熱出
於肺熱則生風阿膠清肺行小便故也肺風之妙藥
驚凉散治風熱相摶手足搐搦目睛上視
龍胆草末防風末青黛(研各三錢)龍腦(一錢七分)鈎藤
(三錢末)黃連(五錢七分)牛黃麝香(各一字)
右為細末麫糊丸粟米大每一二十丸金銀湯温服
麥門冬湯治小兒風熱塞滯壯熱煩渴時候
麥門冬(去心一兩)&KR0797;&KR0803;根知母(焙)人參藜蘆(去蘆頭各)
(一兩)龍胆(半兩)粟米(一合)
右搗粗篩每服三錢水一盞半煎至八分去滓温服
金星丸治風熱結聚喉内痰鳴喘麄咳嗽紅頰腮赤
腫疼咽膈壅塞目閉眼多胝膿發熱狂言煩焦多渴
郤生驚風或大便不通小便如血諸熱壅類宜服之
欝金末(一分)雄黃(同上另研)膩粉(半錢)巴豆(七粒去油)
右末米醋糊丸如麻子大薄荷湯臘茶清下又方全
蝎梢一錢天南星一箇泡尤佳如痰實大便風結熱
病實證宜加丸數一服神效
壯熱(附論)
夫小兒壯熱者由隂陽不和氣盛血實邪熱之氣客于
腸胃藴蓄日久薰發飢肉故令身體壯熱其脉三部俱
實者是也亦有乳食不化及食物不消蒸欝於外令兒
壯熱口乾煩渴其寸脉浮而大按之反澀者是也小
兒壯熱者是小兒血氣五臓生熱薰發於外故令身體
壯熱大體與温壯相似而又小異或挾伏熱或挾宿寒其
挾伏熱者大便黃而臭挾宿寒者糞白而酸氣此二者
臓腑不調冷熱之氣俱乘腸胃藴積漸染而發温温然
熱不盛甚是温壯也其壯熱者是血氣薰於外其發無
漸壯熱甚以此為異若壯熱不渴則變為驚極重者亦
變癎也(錢氏附方論小兒壯熱昏睡傷風熱瘡疹傷食皆相似未能辯認間服升麻葛根湯惺惺散小)
(柴胡湯甚騐盖此數藥通治之不致悮也惟傷食則大便醋臭不消化偎食或吐食宜以藥下之張瑍瑾按小)
(兒冬末春初温厚之衣或乳母恣食酒麫甘肥等物令兒心肺不和因藴邪熱因其觧脫風邪傷于皮毛傳於)
(臟腑則令胸膈痰滯身體壯熱心神驚悸又以傷寒時氣瘡疹之類及各風熱候莊氏家𫝊小兒壯熱有七候)
(傷寒後渾身壯熱時時舌出繳唇班瘡候多咳嗽下身嗄聲渾身壯熱惟耳鼻不熱然歲逆也風熱候渾身壯)
(熱鼻兩邊胞動叩叩然甚者鼻内生瘡手有血紋也氣積候渾身壯熱早晨手足冷饒沉重困悶晚晡發潮熱)
(虚積候渾身壯熱脚冷手不冷在肋右卧腍赤在肋即左腮赤也驚熱候亦渾身壯熱愛睡妄語睡便即仰卧)
(驚跳啼呌搖頭弄舌上竄也喉咽痺候亦渾身壯熱時時發嗽飲水喉痛復小寒也上七候宜在詳審用藥)
方
大黃散治小兒壯熱實滯不去寒熱往來微驚悸
大黃(剉炒一兩)黃芩(去黑心)栝蔞根甘草(各炙三兩)牡蠣(熬)
龍骨凝水石(研)白石脂(各半兩)滑石(研)硝石(研)人
參桂皮(去粗皮二兩)
右以分去滓温服食後相繼三服隨兒大小加减一
方加紫石英半兩先以九味麄搗篩入研藥和勻五
六歲兒每服水一鍾盞煎
大黃散治小兒朞歲至三歲壯熱
川大黃(剉研微炒一兩)石膏(一兩半)柴胡(去苗)川升麻枳殼
(麩炒微黃去穰)黃芩赤芍藥(各三兩)梔子仁(二分)知母(三分)杏
仁(湯浸去皮尖雙仁麩炒令黃各三分)
右為散每服一錢水一小盞入青竹葉七片煎五分
去滓量兒大小加减服之
鈎藤散治小兒壯熱驚悸大小便赤色亦澀
鈎藤天竺黃(細研)地骨皮(各一分)茯神犀角屑
龍胆(去蘆頭)川芒硝甘草赤茯苓(各半兩)川大黃
(三分剉微炒)
右為末每服一錢水一小盞煎至五分去滓量兒大
小加减温服一方無茯神
山葛湯治小兒身上有赤處按聖惠方云傍赤點者
胭脂向止皮微皴者是也若不急治必作壯熱喘急
危殆之疾
黑參黃芩枳殼(麩炒去瓤)葛根(四味各二錢半)麻黃(半兩去殼)
山梔子(炮)甘草(炙上三味各一錢半)
右㕮咀每服二錢水半盞煎至三分去滓温服不拘
時候
如聖青金丸治小兒肌體壯熱夜多驚啼及發吐逆
日久不觧或瀉或祕變成慢驚或作疳疾定搐搦除
疳氣墜痰涎鎮心神
龍腦(研一錢)麝香(研)膩粉(各一分)香墨(杵研)蘆薈(研各一錢半)
白麫(三錢)金箔銀箔(各十片)史君子(四枚以麫裹煨令麫香熟去麫)
(杵末取)
右同研令勻滴井水為丸如鷄頭大實大患慢驚用
薄荷化水下三歲以上服一丸已下半丸服訖便睡
覺逐利動立愈後隔三五日一服些小驚著或急驚
及覺身體熱但服之取下青涎為效量兒大小加减
服之一方無蘆薈
治小兒壯熱浴方
白芷(二兩)苦參(三兩)
右都研剉以水一斗煎至七分去滓加少塩及入少
塩漿水浴畢以粉摩之即不畏風又大引散諸風也
治小兒壯熱用棗葉湯浴蛤粉撲之
二黃犀角散治小兒身體温壯心神不安大臟秘熱
(一名犀角散方見本門温壯類)
調中湯治小兒春和月晨夕中暴冷氣析其四肢熱
不得瀉則壯熱冷氣入胃變下利或欲赤白滯起數
多小腹脹極壯熱氣脉洪大或急數者服之熱便歇下
瘥也但壯熱不吐下者亦主之
葛根黃芩茯苓桔梗芍藥白术藁
本甘草(各六銖)大黃(六銖)
右㕮咀以水二升煮取五合服如後法兒生一日至
七日取一合分三服生八日至十五日取一合半分
三服十六日至二十日取二合分三服兒生二十日
至三十日取三合分三服生三十日至四十日取五
合分三服恐喫五合未得更以意斟酌百日至三百
日兒一如龍胆湯加之
牛黃散治小兒身體壯熱心肺煩壅
牛黃(細研半分)黃芩梔子仁(各一分)甘草(炙微赤剉碎半兩)龍
腦犀角屑寒水石(各一兩)麝香(一錢細研)
右為散入牛黃麝香同研令勻每服以竹瀝調半錢
服量兒大小以意臨時减增
清凉丹治壯熱連滯
白芍藥(半兩)黃芩(一分)犀角末(一分)欝金(一分)硃砂(半兩水飛)天
竺黃(一分)麝香(一研錢)龍腦(一錢研)
右研拌勻煉蜜和丸鷄頭實大每服一粒至二粒煎
人參湯化下
龍腦散治小兒壯熱心神煩躁夜卧狂語
龍腦(一錢細研)牛黃(一錢)黃連(一分去鬚)犀角屑羚羊角屑
琥珀末甘草(炙)珍珠末鐵粉(細研各半兩)
右為散每服用蜜水調下半錢量兒大小以意加减
人參湯治小兒壯熱面赤唇口焦乾大小便不通四
肢掣動啼哭或發渴
人參(三分)柴胡(去苗一分)大黃(剉炒一分)升麻(半兩)芍藥(二分)山梔
子仁(半兩)甘草(炙半兩)鈎藤(半兩)
右搗粗篩每服一錢水七分煎取四分去滓温服
茯神丸治壯熱驚痰壅直視
南星胡黃連天麻(各三錢)青黛(二錢)茯神(三錢)牙硝
硃砂(各二錢)麝香(一字)
右為末用粟米糊丸如桐子大每服一丸石菖蒲荆
芥煎湯化下
犀角散治小兒壯熱口乾煩不欲乳食宜服之
犀角屑(一分)黃耆(剉各一分)黃芩(半兩)麥門冬(去心焙半兩)柴胡
(半兩去苗)川升麻(半兩)甘草(炙微赤剉各半兩)
右為散每服一錢水一小盞入淡竹葉七片煎至五
分去滓量兒大小分减温服
人參散治小兒壯熱心神不安
人參(去蘆五錢)鈎藤(半兩)赤茯苓(半兩)川升麻(半兩)犀角屑(一分)
山梔子(一分)甘草(炙微赤剉一分)
右為散每服一錢水一小盞煎至五分去滓量兒大
小分减不計時候温服
寒水石散治小兒壯熱不觧宜以粉之
寒水石川芒硝赤石脂石膏滑石甘
草川大黃(各一兩)
右為散每用粉兒身良
蘆根散治小兒壯熱兼嘔渴不止
蘆根(剉)麥門冬人參(各半兩)知母(焙一兩)
右粗搗篩每二錢水一盞入生姜少許擘破同煎至
五分去滓日温三服量兒大小以意加减
龍胆湯治小兒四五十日服藥下後身壯熱如火傷
寒更兼腹滿頭腫此皆内有伏熱
龍胆(去根)冬葵子威蕤大青柴胡(去苗各一分)赤
茯苓(去黑皮)甘草(炙各半兩)
右粗搗篩每服一錢水半盞煎至三分去滓分為三
服如人行十里已来一服隨兒大小加减
芍藥湯治小兒身體壯熱心腹脹悶不思乳食漸漸
羸瘦
人參(去蘆頭)赤芍藥桔梗(去蘆頭)地骨皮杏仁(湯浸)
(去皮尖蛤粉炒五味各半兩)木香㯽榔甘草(微炙上三味各二兩半)
右件㕮咀每服二錢水半盞煎至三分去滓温服不
拘時候
龍胆飲治小兒壯熱脹滿不飲乳
龍胆(去根)犀角(鎊屑各半兩)升麻天麻甘草(炙)鼈甲
(去裙襴醋浸炙黃色各三分)檳榔(煨剉一枚)
右粗搗篩每服一錢水半盞煎至三分去渣分温服
鈎藤飲治小兒壯熱不安
鈎藤升麻甘草(炙)人參(各半兩)
右粗搗篩每服一錢煎至五分去渣温二服空心午
後各一服隨兒大小以意加减
山梔子湯治小兒八九歲痰實壯熱
山梔子仁黃芩(去黑心)前胡(去蘆頭)甘草(生用)
右等分粗搗每服一錢水一盞煎至五分去渣温服
日三兒大小加减不計時候
龍齒散治小兒百日以来結實壯熱兼驚宜服之
龍齒梔子仁枳殼(麩炒微黃去瓤)甘草(炙微赤剉各一分)朴
硝(三分)川大黃(半兩剉研微炒黃)
右為散每服一錢水一小盞煎至五分去滓量兒大
小分加减
芒硝散治八九歲兒臓結實壯熱
川芒硝赤茯苓(各三分)木通(剉一兩)大黃(研炒三分)黃芩
(半兩)甘草(一分炙微赤剉)
右為散每服一錢水一小盞入生姜少許葱白三寸
煎至五分去滓隨兒大小加减温服
兼氣湯治四歲小兒壯熱
大黃(五分)麥門冬(去心)甘草(各三分)細辛(二分)甘竹葉(一合切)
黃芩(四分)
右水三升煮一升二合一服日再二三歲兒量加减
竹瀝葛根湯治五歲兒壯熱發疹已服湯煎丸尚時
熱不消
竹瀝(一升二合)生薑(汁五合洗净)牛黃(三大黑豆大研末入汁内)
右四五歲為四服六七歲為三服月内兒與米合出
月與一合百日兒三合
虎睛丸治小兒蓐内及百日已来壯熱多驚
虎睛(一對酒浸微炙取仁)牛黃麝香硃砂雄黃(各一分)
右同研令細煉蜜和丸如菉豆大以乳汁研服五丸
隨兒大小以意加减服之
甘草摩膏治新生兒肌膚嫩弱易為風邪所中身
體壯熱中大風手足驚掣
甘草防風(各一兩)白术桔梗(各二錢)雷丸(二兩半)
右㕮咀以不下水猪肪一斤煎為膏以煎藥微火煎
之消溶開濁膏成去渣取如弹丸一枚炙手以摩兒
百過寒者更熱者更小兒雖無病早起常以膏摩顋
上及手足心甚辟寒風治百日兒患壯熱氣急唯歇
眠眼不開小便黃赤加水銀如豆大一枚日十度三
日瘥止不瘥更摩水銀大冷切宜消息用也
治小兒壯熱(出本草)以生子者雌楝樹皮煎湯浸洗服食
祛熱湯治小兒百日已来結實壯熱兼驚
大黃(炒剉)朴硝甘草(炙)龍齒(各一兩)枳殼(去瓤麩炒一兩)
右粗搗篩每服半錢煎至三分去滓温服時與一分
日三服乳母服之亦妙
白餅子(一名珍珠丸)治壯熱有痰及多温壯夜卧不穏喫食
過多
滑石輕粉半夏(浸七次)天南星(湯浸七次各一錢)巴豆
(二十个去皮以麥一升水煮盡為度)
右研巴豆後入衆藥以糯米飯為丸如菉豆大捏作
餅子三歲以上三五餅子以下三餅葱白湯卧服一
方瀉利用米飲下食葱湯下如膈上有食即吐出食
如在中脘即瀉下驚悸薄荷荆芥湯下
清木香浴湯治小兒壯熱羸瘦
清木香(四兩)麻子仁竹葉(各一升)虎睛(五兩)白芷(三兩)
右㕮咀以水二斗煮取一斗稍稍浴兒
地黃煎治小兒壯熱心煩眠卧不安
生地黃汁(一錢)白沙蜜(三合)酥(三合)生麥門冬(取汁三合)
右於銀噐内慢火熬如飴糖每服半匙熟水化下燈
心湯亦得
紅龍散治小兒壯熱不觧及驚風熱等疾
牙硝(一分以合子内固濟火煆通赤先掘一地坑子先傾甘草水令温後以紙襯藥入坑子内)
(一宿取出研末用之)硃砂(研一錢)乾蝎(七个微炒)龍腦(半錢)
右細研每服半錢或一字參芩湯調下驚熱冷水調
下熱甚者冷水研生地龍汁調下
輕粉散治小兒壯熱驚風
天南星半夏滑石(各一錢)巴豆霜(一字)
右為細末輕粉半錢研勻麫糊為丸如粟米大每歲
三粒三歲七粒用葱湯下
子芩散治小兒胸壯熱
子芩升麻龍腦大黃(各三分)
右以水二升二合温一日服盡利三二行乳母忌熱
麫動風物
犀角湯治小兒熱不除
犀角(鎊半兩)升麻(一分)大黃(剉炒一分)石膏(搗研三分)
右以三味粗搗篩入石膏拌勻每服半錢水半盞煎
至三分去滓放温相繼三服隨兒大小以意加减
大青湯治小兒服藥吐利後身壯熱精神昏慢或微
利而内有結熱
大青大黃甘草麻黃
右粗搗篩二三歲兒每服半錢煎至叁分去滓食後
相繼三服仍隨兒大小以意加减
大黃丸治小兒滯結壯熱
川大黃(一兩剉研微炒)赤茯苓鼈甲(塗酥炙黃去裙襴各半兩)
右為末煉蜜和丸如麻子大一二歲兒每服以粥飲
飯下五丸每日空心午後各一服量兒大小以意加
减
温壯(附論)
夫小兒温壯者由臓腑不調内有伏熱或挾宿寒皆搏
於胃氣足陽明為胃之經主身之肌肉其胃不和則氣
行壅澀故藴積體熱令兒多睡名為温壯小兒大便其
糞黃而臭此腹内有伏熱宜將服龍胆湯若糞白而酢
臭則挾宿寒不消當服紫䨇丸輕者少服令默除之其
增令微痢皆當節乳哺數日令胃氣和若不節則病易
復其胃氣令腹滿再三利尚可過此傷小兒矣
方
竹葉湯治小兒五歲温壯腹中急滿臭不利或有微
腫亦主極羸不下飲胸痞手足逆冷
竹葉(切一升)小麥(半升)甘草(炙)黃芩苽蔞根澤瀉
茯苓知母白术大黃(各一錢)生姜(一兩半)桂心
(二銖嬰要瓀用三錢)麥門冬半夏(各二兩)當歸(十八銖)人参(三兩)
右㕮咀以水七升煮小麥竹葉取四升去滓内藥煎
一升六合分四服
消滯丸治小兒熱疾後腹中不調飲食不節腹滿温
滿及中客忤兼乳冷有所為停滯一名雀屎丸
雀屎白牛黃(研各一錢)芎藭芍藥乾姜甘草
(炙各半兩)麝香(研)小麥麫大黃(剉炒研)當歸(焙)人參(三分)
右為末煉蜜和丸如麻子大火温熟水下三丸欲下
都服五丸一方加黃耆黃芩(各二分炒)
柴胡湯治小兒脇下實股惕惕已發温壯傷寒
柴胡當歸辛細(各三分)黃芩大黃升麻
五味子紫苑(各二分)牛黃杏仁(四十个去皮炒)
右切以水五升每服二合日進三服夜二服量兒大
小以意用之一方無牛黃以麝香代之
竹葉湯治小兒夏月患腹中伏熱温壯往来患下痢
竹葉(切)小麥(去泥土五合)黃芩(一兩六銖)茯苓(去皮)柴胡人
參麥門冬甘草(炙各半兩)
右㕮咀以水四升煮竹葉小麥二升去竹葉小麥再
下諸藥煮取一升半分三服若小兒夏月忽壯熱炙
手洞下黃溏氣力惙然脉極數用此方加大黃二兩
再服得下即瘥
胡黃連散治小兒温壯常欲飲水
胡黃連犀角屑牛黃(細研入)龍胆(去蘆頭)川大黃
(炙微赤剉)知母(研各二錢)麥門冬(半兩去心焙)
右為散每服以沙糖水調下半錢量兒大小以意加
减
牛黃丸治小兒温壯驚熱
牛黃天竺黃腦麝(並細研)熊胆(各一分)犀角屑
胡黃連(末)山梔子仁(末)郁李仁(湯浸去皮研各半兩)
右同研令勻以糯米粥和丸如麻子大不計時候以
薄荷湯下三丸量兒大小以意加减
生犀牛黃丸治小兒風邪温壯發熱驚搐頭痛痰涎
犀角屑(一分)牛黃(要研極細)龍腦(各一分)麝香(各半錢研)天南星
(牛胆内櫃者末)藿香葉(為末各二兩)甘草(末)雄黃(各半兩研)
右合研如粉煉蜜和丸如鷄頭大每服一丸不計時
候薄荷湯下
柴胡湯治小兒腹中伏熱温壯往来一名柴苓散
柴胡(去蘆豆三分)黃芩(去黑心一兩)人參甘草(炙)赤茯苓
(去黑皮各半兩)麥門冬(去心半兩)
右㕮咀每服一錢水七分小麥五十粒竹葉十片煎
四分去滓温服量兒大小加减服之
麝香丹治温壯
人參(去蘆頭)胡黃連鈎藤赤芍藥(每一分)
右為細末次入好麝香一錢牛黃半錢拌糯米粥和
丸黍米大每服五粒至七粒煎陳橘皮湯下不拘時
天南星丸治挾熱痰盛温壯夜卧不穏
天南星(泡為末)半夏(湯浸七次焙為末)膩粉(研)滑(研各一分)巴豆
(二十四粒去心以水浸一宿不出油)
右先研巴豆令熟次下藥末以糯米粥和丸如菉豆
大每服三十丸更量兒大小加减瀉痢米飲下取食
葱湯下驚悸薄荷荆芥湯下
清凉飲子治小兒多温壯熱實及兒頰赤渴五心煩
躁睡卧不安四肢驚掣及因乳哺不時寒温失度令
兒血氣不理腸胃不調或連滯欲成伏熱或欲發驚
癎或風熱結核頭面瘡&KR2043;目赤咽痛瘡疹餘毒一切
壅滯並宜服之
大黃(四兩)甘草(炙)當歸芍藥
右水一升六合煮取八合分為三服此方四味飲而
元和紀用經乃有療小兒百疾加减四味飲仍云自
四味飲以下紫丸等方謂之有嬰七寳紫陽道士一
名保子七聖至寳方專一書者此方也此飲理小兒
胎寒腹脹痛乳哺不時温壯發熱吐利不常諸驚掣
縮二十五癎肌膚喜瘡遇時而發作口瘡惡核赤目
黃瘦大小變蒸用芍藥白者赤者各半如宣泄即用
純赤者生用二分癘疫温壯肺邪不利寒熱時加二
分通用四分也利小便用赤色者及驚狂瘡疥赤目
瀉血當歸肉多枝少氣香者生用二分欲血脉流暢
不為瘡痬惡核者及止腹中痛胎寒腹痛啼聲不已
者加二分通用四分也如理寒熱破積觧温壯以下
加大黃如牛舌緊硬用蜀中者如欲泄痢宣蕩推陳
去熱即用河西錦紋者生用二分葛氏元用四分紫
陽保子方减二分下利者又减一方只用一分也甘
草赤黃斷理縢而易折者炙剉二分虛熱者加一分
通用三分也及觧煩止渴寒熱邪氣大能安神定驚和
而不寒有國老之號也四味以水三升煮去滓月内
兒服一杏核量之日三百日兒服一粟殼量之日一
二三歲兒粟殼量之為一服日三歲兒以上隨大小
增之兼乳母服尤良依上法增减正藥外若發驚及
温壯外有冐寒邪以去節麻黃一分水三升煮去味
去滓内正藥如本方服之者若驚風反折戴眼掣縮
加細辛四分内一料正藥增水至四升煮取一升五
合若中風身體強戴眼者加獨活二分内一料正藥
中水如正方煎服大神驗
二黃湯治温壯
大黃黃芩(各四分)甘草(三分炙)細辛(二分)
右水五升煮取一升二合三服此方小兒數服不癎
若卓驚加鈎藤二分大效胡治云此治兒有病大效
牛黃散治小兒温壯身體常熱不止
牛黃(細研)甘草(炙微赤剉各半分)梔子仁子芩柴胡(去苗)
龍胆(去蘆頭各一分)
右為散入研藥令勻每服半錢以金銀温水調下不
計時候服量兒大小臨時分减服之
升麻湯治小兒温壯不觧
升麻柴胡(去蘆頭)麥門冬(去心焙)黃芩(去黑皮)甘草(炙剉)
(各半兩)人參黃耆(剉各一兩)
右粗搗篩每服一錢以水八分煎取五分去滓量兒
大小分加减服
黃芩散治小兒温壯或下痢之後而熱不除舌大不
能含乳胸中有痰作聲口中生瘡妨乳兼驚悸搐搦
宜服
黃芩(一兩)鈎藤(半兩)甘草(炙微赤剉半兩)川芒硝(半兩)川大黃(剉研)
(微炒一兩)蛇蛻(三寸炙黃)
右為散每一錢以水一小盞煎至五分去渣入牛黃
少許量兒大小分减温服
犀角散治小兒身體温壯心神不安
犀角屑鈎藤黃芩梔子仁川大黃(剉研微炒)
(半兩)甘草(一分微炙赤剉研)
右為散每一錢水一小盞煎五分去滓量兒大小分
减温服
天竺黃散治小兒健驚温壯不可喫乳
天竺黃(細研)鈎藤赤芍藥人參(去蘆豆)甘草(炙微赤剉)
牛黃(細研各半兩)
右為散入研藥更研令勻不計時候以蜜水調下半
錢量兒大小以意加减
七寳散治小兒温壯伏熱傷寒煩躁面赤氣喘夜熱
曉凉
當歸芍藥甘草(炙)大黃(蒸熟一錢)麻黃(去節三分)白术
(麩炒)荆芥穗(各二錢)
右細末每服半錢至一錢水半盞葱白一寸薄荷一
葉煎至三分温温併三服要瀉熱服
百病飲子治小兒多温壯熱實
大黃(四分)甘草(炙)芍藥(各二分)
右以水一升六合煮取八合分為三服
五味子湯治少小有熱服藥大下後身温壯胸中有
結熱及治傷寒病久不除瘥後復劇瘦瘠骨立
五味子(三分)黃芩柴胡芒硝麥門冬(去心)黃連
石膏末(各二分)甘草(炒)當歸(各一分)大黃(四分)
右水二升七合煮一升三合去滓内芒硝令洋二百
日兒服三合日進三服夜一服有痰必吐得下便止
一方有前胡無柴胡
煩熱(附論)
夫小兒臓腑氣實血氣盛者則表裏俱熱若然煩躁不
安兼皮膚壯熱也
方
大青散治小兒氣壅煩熱心躁目赤
大青(半兩)川大黃(半兩微炒)牛黃(半錢研細)硃砂(細研)甘草(炙)犀
角屑玄參川升麻梔子仁(各一分)
右為散入研了藥都令勻不計時候以沙糖水調下
半錢服量兒大小以意加减
黃芩散治小兒臓腑壅實心神煩熱睡卧不安
黃芩川大黃(剉微炒)甘草(炙)川芒硝麥門冬(去心)
石膏(各半兩)
右為散每服一錢水一小盞煎至五分去渣量兒大
小以意加减不計時候温服
人參散治小兒煩熱多驚
人參(一分去蘆)天竺黃(一分細研)甘草(半兩炙)鈎藤(一分)牛黃(半分)
(細研)
右為散不計時候煎竹葉湯調下半錢量兒大小以
意加减
龍胆丸治小兒心臓氣壅煩熱悶亂
龍胆(一兩去蘆)黃連(一兩去鬚)鉛霜(半兩細研)牛黃(一錢細研)鐵粉(一分)
(細研)
右為末都研令勻以粟米飯和丸如菉豆大不計時
候以薄荷蜜水下五丸量兒大小以意加减
犀角散治小兒煩熱昏悶多睡
犀角屑(半兩)青黛(一分)硃砂(一分)蛇蛻(灰一錢)
右為散每服以温水調下半錢量兒大小加减服之
一方有代赭一分
硃麝散治小兒煩熱昏悶多睡
青黛(三分)乾地龍(七條微炒為末)麝香(半分)硃砂(一分)
右研為散每服以飲調下半錢量兒大小加减服之
治小兒寒熱噦方
用好乳二合姜汁一合銀噐中慢火煎過五六沸一
歲兒飲半合量兒大小加减服之
治小兒煩熱驚風以慎火草即景天草水煎洗浴
潮熱(附論)
夫小兒潮熱者身體發熱作止有時故謂之潮熱由保
飬失宜風冷邪氣客於分肉之間每於衛氣至則真邪
相搏故令發熱若欲知在何經絡當觀間甚之時屬何
臓腑各循其經以調之治潮熱五者一因傷寒之後
餘毒不觧或潮熱宜服脫甲散兼小柴胡湯二因痞氣
有塊隂陽不均成潮熱先服黎漿飲次三後煎丸三癥
積食傷冷滯脾胃不和成潮熱先服脫甲次塌氣下之
後調胃四隂陽不和臓腑虛怯成潮熱或冐暑濕脾瘧
成潮熱單服煨姜散五瘡疹後餘毒不觧成潮熱宜服
大連翹飲子更與助胃氣潮熱謂熱来之有期或一日
一發或二日一發不越三日先寒後熱正定来者昜治
亂日者難理痰起脾胃即是瘧候同出而異名又有單
熱潮發久作疳長作癥積滯痞氣皆脚冷肚熱者便與
下之須量熱輕重分數而利有蟲多者取之少則安之
取蟲宜在於春旺冬實之時其或兒壯蟲盛不拘此說
方
大連翹飲(治證在前論)
連翹瞿麥穗滑石車前子牛旁子(炒)紅
芍藥(各一兩)山梔仁木通川當歸防風(各半兩)
黃芩(去心)荆芥穗(各一兩)柴胡(去蘆)甘草(炙各二兩)蝉蛻(去足一分)
右㕮咀每服一大錢水一小盞煎取半盞風痰熱變
蒸熱麥門冬去心前實熱單熱加大黃燈心煎瘡疹
熱未出前已出後紫草當歸煎胎熱肺熱傷寒後餘
毒熱瘡疹餘毒熱加薄荷煎癰癤毒熱加大黃朴硝
煎此藥觧利心經邪熱心與小腸受盛小腸乃水竇
常宜通利壅則結滑則脫熱則澀盛則淋平凉心經
三焦自順不得疾作而觧證成而療者疎怠有之矣
一五味加湯使在前纔覺藴熱寒邪風邪胃入肺經
心將之心不受觸𫝊於小腸或閉或澀或赤或白淋
瀝不通榮衛不順壅之作疾其發多端以至膈熱眼
目腫赤唇口白瘡津液不生唾涕稠盛雖在表裏但
得其宜驚風悉皆能散化痰熱亦自消除連翹之功
不虛設尔
梨漿水飲(治證在前論)
柴胡人參黃芩(去心)前胡秦芁(去土)甘草(炙)青
蒿(取在頭用童子小便浸一二次日就為度)
右件等分每服一錢水一小盞入生藕生梨梨條亦
得薄荷二葉生地黃一寸同煎至半去滓通口空心
食前服兩滓併煎作一服一歲兒半錢此方治脾積
寒熱其狀如瘧乃由脾氣隂陽相盛故也其寒在先
隂盛於陽其熱在後陽盛於隂隂陽循之經絡𫝊歸
於本依前復作不越三日而止重則頭疼嘔逆久則
二三歲不歇左脇有塊小者如桃李大者如杯碟治
法下去癥積痞塊自消然寒熱亦未能自觧宜先與
服梨漿飲連渣併三服定去寒熱了方可下積問之
藥性寒凉何以禦之荅曰所謂先寒後熱猶陰陽勝伏
逓相更變陰積陽虧逆虛愈重所服梨漿飲以毒攻
毒藥以青蒿以寒禦寒其熱不有寒必無加自然榮
與衛和隂與陽合寒熱再潮未之有也梨漿之攻妙
哉絶倫稍能知用無不獲安若患三載不過服兩服
曾經十年只此方妙用至純使人飲歎而已
犀角散治小兒骨蒸肌瘦頰赤口乾日晚潮熱夜有
盗汗五心煩躁四肢困倦飲食雖多不生肌肉
犀角末地骨皮麥門冬枳殼(去穰麩炒)大黃(蒸)
柴胡茯苓赤芍藥桑白皮黃耆人参
鼈甲(塗醋炙焦各䓁分)
右粗末用每服二錢入青蒿少許水煎量兒大小加
减一方有秦芁無大黃
人參柴胡湯治小兒潮熱不觧飲食不長肌肉
人參柴胡(去苗)甘草(炙)白茯苓(去黑皮)芎藭(各一兩)知
母(焙)升麻藁本天門冬(去心焙各半兩)獨活(去蘆頭)栢
子仁(研各一分)
右粗搗篩每服一錢水半盞入生姜二片青蒿一穗
同煎至三分去滓食後温服五歲以上十五歲以下
入醋炙鼈甲半兩每服二錢水一盞煎六分服
柴胡飲治小兒潮熱
柴胡(去蘆半兩)人參知母(焙)羚羊角(鎊)甘草(炙)陳橘
皮(湯浸去白焙)赤茯苓(去黑皮)半夏(湯浸七遍去滑焙)木通(剉)芍
藥(各等分)
右粗搗篩每服一錢水一盞入姜一片同煎至五分
去渣温服日二
白鮮皮湯治小兒潮熱
白鮮皮人參白芷防風(去乂)黃芩(去黑皮)知母
(焙)沙參犀角(鎊各半兩)甘草(炙一分)
右粗搗篩每服一錢水八分入薄荷三片煎五分去
渣分温二服
青蒿湯治小兒潮熱
青蒿(焙)知母(焙)甘草(炙各二兩)半夏(湯浸七遍姜汁製一分)常山
(當剉焙二兩)鼈甲(醋炙黃去裙襴)枳殼(去瓤麩炒)秦芁(去苗切各四兩)
右粗搗篩每服半錢水半盞入生姜一片烏梅肉少
許同煎三五沸去渣温服
犀角湯治小兒潮熱骨蒸羸瘦久咳嗽喘
生犀角(鎊半錢)柴胡(去苗)秦芁(去苗土各一兩)白术赤茯苓
(去黑皮)木香(各半兩)甘草(炙一分)
右粗搗篩每服一錢水七分入小麥三七粒同煎至
六分去滓温服日三
二連丸(一名猪胆丸)治小兒血熱每日午間發熱遇晩則凉
胡黃連宣黃連赤芍藥(各半兩)
右為末獖猪胆汁和成劑入在胆中懸胆用漿水煮
熟取出飯為丸如小豆大三十九丸米湯送下日三
服無時又有瘰壅證相似兒多鼻結洩瀉或腹中氣
滿或時嘔逆宜服之
秦芁散治小兒潮熱减食蒸瘦
秦芁(去頭切焙)甘草(炙各一兩)甘薄荷葉(半兩切焙)
右為粗末每服二錢水一鍾煎至八分食後温服
銀棗湯治小兒潮熱往来睡多盗汗肌體瘦弱久不
瘥者
麥門冬(去心)地骨皮遠志(去心)人參(去蘆頭)白茯苓(去皮)
甘草(炒)防風(去蘆頭切上七味各二錢)紫石英(一錢)石膏(一錢)羚羊
角(一錢)龍齒(二錢)
右件每服二錢水六分煎至四分去渣温服乳食後
臨卧服
天竺黃散退熱理驚觧唇紅面赤煩躁焦啼
瓜根甘草欝金天竺黃連翹防風
牙硝(别研各等分)
右為末每一錢潮熱燈心茅根湯下急驚竹葉湯下
黃鷄煎丸治小兒潮熱肌瘦盗汗
黃連(去鬚二兩)鶴蝨蕪荑仁(各半兩)秦芁(去苗土)柴胡(去苗)
知母(焙各一兩)史君子(去皮一兩)
右搗為末以黃雌鷄一隻重斤許者籠之食以麻子
候五日去毛令净於項下開竅去腸肚洗淨乾入前
藥末於腹内以線縫之取小甑先以黑豆鋪甑底厚
三寸安鷄在甑内四旁以黑豆圍裹上以黑豆寸半
盖之自巳時炊至申時住候取鷄去腹中藥及筋骨
趐以淨肉研和得所更少入酒麵糊丸如小菉豆大
每服十丸量兒大小加减空心臨卧麥門冬熟水疳
瘦骨熱十五歲以上温酒下
鼈甲丸治小兒潮熱煩渴引飲脇腹滿脹羸瘦多汗
鼈甲(醋炙去裙襴)黃耆(剉)柴胡(去苗各一兩)枳殼(去瓤麩炒)白术
人參(各半兩)木香(一分)
右搗羅為細末浸炊餅心和丸如麻子大二歲兒十
丸温粥米飲下日更量兒大小加减服之
人參芎歸散治小兒童虛勞閧熱潮或遍身生瘡
北參當歸北前胡柴胡遠志(浸去肉姜汁焙)地
骨皮防風北梗半夏麯(各一錢半)川芎茯苓
麥門冬(去心用各二錢)枳殼(製一錢半研)赤芍藥(一錢)甘草(三錢焙)
右剉㕮咀每服二錢水一小盞姜三片紫蘇三四葉
煎服發瘡者兼服猪肚黃連丸(方見疳類)别作小丸不惟
治瘡治渴其發熱而肚脹者米飲常服二十丸
地骨皮飲治小兒潮熱盗汗心忪及骨蒸勞熱
地骨皮白茯苓(去黑皮)瞿麥穗赤芍藥山
梔子仁生乾地黃(焙)甘草(炙各一兩)大黃(剉炒)柴胡(去苗)
木通(剉各一兩)人参木香(各半兩)青橘皮(湯浸去白焙一分)
右粗搗篩每服一錢水七分入竹茹少許同煎至四
分去渣温服不拘時候量兒大小加减
六合湯治小兒血熱每日己午間發熱遇晩則凉
當歸大黃川芎熟地黃白芍藥柴胡
(各三兩)一方加桂(半兩名琴飲子亦治頭熱身凉并五心熱名四順飲加川芎一倍)
右為末一錢水半盞煎三分無時三歲用一錢
酸棗仁飲治小兒風虛潮熱齗齒譫言
酸棗仁(一兩)蛇蛻皮(炙三條)人參羌活(去蘆頭各半兩)甘草
(炙一兩)
右粗搗篩每服二錢水一盞入薄荷三葉同煎七分
去滓温分三服量兒大小加减
百一羌活餅治小兒潮熱
羌活(去蘆頭)芎藭白殭蠶(炒)鷄蘇(各一兩)乾蝎(十四枚炒)
右粗羅為末煉蜜和丸如鷄頭大捏作餅子每服一
餅荆芥湯下
連翹湯治小兒潮熱(方見嬰孩傷寒門夾驚傷寒類金連散)
尅效散治小兒潮熱往来久而不觧煩渴昏倦肌瘦
减食
地骨皮(二兩)防風(去蘆一兩半)人參(去蘆)黃芩甘草(炙)葛
根(四味半兩)
右件每服二錢水半盞煎至三分去渣温服不拘時
柴胡地骨皮湯治小兒潮熱飲食不為肌肉黃瘁夜卧
不安時有虛汗
柴胡(去苗)地骨皮桔梗(焙各一兩)甘草(炙半兩)
右粗㨶篩每服一錢水一小盞煎至五分去滓食後
臨卧温服量大小加减
甘露飲治潮熱乍来乍去潮熱心煩面赤口乾如瘧
寒水石石膏欝金甘草薄荷(各半分)
右為末每服一錢食後薄荷湯調下
牡蠣散(一名黃耆散)治血虛自汗潮熱
牡蠣(煆)黃耆生地黃(各等分)
右㕮咀每服二錢水半盞煎至三分去渣服一方加
浮麥煎
蜀漆湯治小兒潮熱及百日兒壯熱氣息雖得歇眼
不開小便黃赤
蜀漆甘草知母龍骨牡蠣(各半兩)
右㕮咀每服水四升煮取一升去渣一歲兒少温服
半合日再
保童丸治小兒肌瘦五心潮熱觧骨熱長肌肉益氣
丹砂(研一分)大黃(剉炒)赤芍藥梔子仁(各半兩)知母(切焙)
(一兩)人參胡黃連(各半兩)鼈甲(去襴裙醋浸炙各一兩)
右件除研外搗為細末入丹砂同研浸蒸餅為丸如
菉豆大每服五丸至十丸温蜜湯或人參湯下
通心飲治心氣通小便退潮熱分水榖及治旋螺風
木通(去皮節)連翹瞿麥梔子仁黃芩甘草
(各等分)
右剉散每服二錢水一盞燈心麥門冬煎春加蝉
蛻防風夏加茯苓黃芩車前子秋加牛旁升麻
冬加山梔子連翹瘹氣用鈎藤川練子加白茅根
竹葉口瘡地黃野苧揚湯旋螺風如赤腫而痛
者先用土牛膝澤蘭煎水洗
普濟方卷三百八十五
