普濟方卷三百九十五明周王朱橚撰
嬰孩吐瀉門
冷吐(附論)
冷吐者由乳母當風取凉解脫致令風冷之氣入於乳
令乳變敗兒若飲之則冷氣入胃故成嘔吐其青涎夾
妳吐出是也治之當令乳母捻去舊宿敗乳然後服藥
用醖乳法以療之(楊氏云乳母服香蘇散夾和藿香正氣散薑棗煎服逐去寒邪次服理中)
(湯加丁香木香煎服以温養乳母)
方
聖石丹治小兒胃氣不和乳哺重沓及食入不消或呼
吸風冷即令嘔吐若不止最為大病胃氣虚嘔吐久
差神騐
真陽起石半夏(洗七次焙各半兩)人參(去蘆)不灰木(炭灰洗一)
(伏時二兩)杏仁(同巴豆製)巴豆(各一七箇上同連皮燈上煉為度研末)阿魏(研一)
(錢)木香白茯苓母丁香(各一兩)礞石(炭灰燒一伏時四兩)
右先將八味搗羅為末次用杏仁巴豆阿魏研末同
入湯泡炊餅和丸如龍眼大每服一粒水一盞入生
薑一皂子大同擘碎煎五分温服須於銀器中煎藥
石器亦得
治胃寒嘔吐方
金液丹青州白丸子
右合和為末麫糊再丸如米大米湯送下仍服助胃
膏
助胃膏治小兒冷氣入胃嘔吐不已
人參(去蘆)白术白茯苓甘草(炙各半兩)砂仁(四十箇)白
豆蔲(十四箇)木香(三錢炮)丁香(半兩)乾山藥(一兩)肉豆蔲(四箇)
(炮)
右為末煉蜜丸如芡實大米湯下一歲服一丸(一方加藿)
(香陳皮)
丁香丸治小兒胃虚寒腹疼吐逆
丁香木香藿香牛黃(各半兩)腦麝(二錢)膩粉(少許)
右為末麫糊丸小豆大熱湯化一丸服之
金鍼丸治小兒冷氣吐逆不止心胷痞滿
陽起石杏仁(十五枚湯浸去皮尖雙仁炒)不灰木(生研半兩)阿魏
(半錢)巴豆(去皮膜十二枚)
右除巴豆杏仁别研外為末後入二味再研勻以糯
米飲丸如雞頭仁大焙乾每服一丸同鍼穿燈熖上
燎透為度入䀋少許研細冷薑湯調下量大小加减
以意
温脾散散寒濕治嘔吐
厚朴(去皮塗薑汁炙香熟一兩)丁香白术乾薑(各半兩)肉桂
(一分)
右為末每服一錢煎人參湯調下
中結丸治脾胃冷吐逆水食不下噎妳此因乳母多食
酒肉淹藏毒物得之
禹餘粮(火煨赤米醋滓半兩)巴豆(麫裹煨七粒)朱砂(皂子大)定粉(炒二)
(錢)麝香(少許)
右為末蒸餅為丸如菉豆大每服三五丸遠志湯下
流星散治小兒胃氣虚冷痰吐嘔逆
半夏(十四箇大者生用)胡椒(四十九粒)
右為麤末每服半錢水一盞入生薑一分油七滴煎
至四分去滓温服
橘皮湯治小兒嘔吐膈上有冷
陳橘皮(湯浸去白焙)細辛(去苖葉)乾薑(炮製分各二)大黃(剉炒)甘草
(炙各三分)
右麤搗篩每服一錢水七分盞煎至四分去滓温服
分三服一日令盡更量兒大小以意加减
瑞蓮散治脾胃一切虚寒嘔吐不食並皆治之
石蓮肉(一兩)木香丁香(各二錢半)人參(三錢)澤瀉(三錢)訶子
肉(一箇)紫蘇子(炒半兩)肉豆蔲(二箇煨)白芷(半兩)陳皮(半兩)
右為末每服一錢薑棗湯下
熱吐(附論)
夫小兒熱盛患極熱而吐更下熱藥脾胃熱而胃口閉
所以吐傷水榖不通丸下湯藥乳食只伏在管胃口不
開脾伏乳食上下不動若下取藥胃口不開只在胸膈
不上不下乃是結腸翻吐候也(歌曰得患初因是熱傷熱極吐逆也尋常悞人)
(最是庸醫見熱病仍將熱藥嘗致令胃閉并腸結莫服冷藥不須凉若還更取兒當死先宜開胃後通腸)
方
辰砂丸治胃熱吐逆不止及驚風涎盛潮作
辰砂(别研)水銀砂子(各一兩)牛黃腦麝(别研各半錢)生犀
(末)天麻白殭蠶(酒炒)蟬殼(去土)乾蝎(去毒炒)麻黃(去節稱)
天南星(湯浸七次切了焙乾稱各一分)
右為末再研勻熱蜜丸如菉豆大朱砂為衣每服三
丸或五七丸食後煎薄荷湯送下
保命膏治吐逆不定服熱藥過多不能瘥者
丁香山大戟大黃(炮)不灰木(焼紅放冷)甘遂(各一分已)
(上俱為細末)朱砂(細研)水磨雄黃(細研水飛各半兩)粉霜水銀
(用結錫砂子各一錢重)巴豆(去皮心膜不出油研細十箇)
右都研勻用黃臘四兩銀石器中鎔攪成膏旋取和
丸如黍米大每服未周歲一粒二三歲兩粒四五歲
三粒六七歲五粒十歲已上七粒用新汲水下
清膈飲治小兒伏暑嘔吐者最宜服之
淡竹葉(去枝梗剪葉焙令乾)香薷(各一兩)檀香人參(去蘆頭)半
夏(湯洗七遍)白茯苓甘草(炙各半兩)白粳米(一合)
右為粗末每服一錢水一大盞煎至六分去滓温服
量兒大小以意加减一方薑棗煎
益胃湯治胃虚挾熱嘔吐不止
丁香人參(去蘆頭各一兩)訶藜勒皮(一分)官桂大黃(炮黑)
(黃各十兩)
右為細末每服一錢水一小盞入生薑二片煎至五
分去滓服温下
妙聖散治小兒胃熱吐逆
龍腦粉霜膩粉滑石(各等分)
右研為細末麫糊為丸如菉豆大每服一丸煎乾柿
湯下不拘時候
麥門冬散治小兒嘔吐心胷煩熱
麥門冬(去心焙)甘草(炙微赤剉)人參(去蘆頭)陳橘皮(湯浸去白瓤焙各一)
(分)
右為散入淡竹茹苑根各一分剉碎每服一錢水一
小盞入生薑少許煎至五分去滓稍熱頻服量兒小
大以意加减
香茹散治小兒熱吐秋夏多伏暑出有黃涎頭額温至
心熱小便赤澀或乾嘔無物霍亂吐瀉轉筋腹痛宜
服此乳母同之又宜服甘露飲
香薷(一兩)厚朴(製)白扁豆(各半兩)
右先用薑汁四兩杵厚朴令細炒令黃赤色入香薷
扁豆二味都為末每服五錢水一盞酒一盞共煎去
滓入甆瓶内蠟紙封沉入井中候極冷取出一餅服
加减兒母同
甘露飲治證同前(方見本門霍亂吐利類一名玉露散)
蘆根粥治小兒嘔吐煩熱渴
生蘆根(剉二兩)粟米(一合一方作糯米)
右以水二大盞煎至一盞去滓投米作粥入生薑蜜
汁少許服
甜消散治小兒風熱吐不止
甜消(一錢)滑石(白膩者半兩)
右為散每服半錢用漿水半盞入生油一點打勻調
下極者三服必定兒大者每服一錢忌生魚菓實
治小兒壯熱嘔吐不住食驚癎方
以葛粉二大錢水合調勻瀉鏭鐸中傾側令偏重湯
中煮令熟以米湯相和令下之
清胃散治小兒熱吐
用生薑薄切以生麫拌晒乾各焙為末以紫蘇湯調
下
治熱吐兼痢方
用敗毒散五苓散陳米煎服夏秋吐痢多是母感
胃暑毒必脉虚面垢自汗身熱惡寒煩渴證治與此
熱吐或痢同
夾驚吐(附論)
小兒吐乳早晚發熱則是驚吐而不睡是也此由胃氣
實其乳或氣不定或食交乳或怒未息或成房事因以
乳兒致劃然便吐吐出乳若不變色無害若色青黃或
如水或其中有蟲者治須凉膈以温物煖其腦後避惡
風吹其風府也既生其氣又凉其上焦吐即止也更宜
與調劑以療之(歌曰吐乳從來胃氣實乳滿胃中生吐逆吐多遍身有風熱驚邪本是從斯得)
(治法無過温腦後吐乳湏教莫變色先與定氣後除驚如此醫流無費力)
方
歸命丹治夾驚吐嘔不止
丁香藿香(各一分)生犀牛黃(各半錢)猪膽狗膽
蝟膽熊膽鯽魚膽(各等分共稱取半兩)
右末和丸如菉豆大量兒大小加减一歲以下煎苦
棟湯研下二丸已殊聖方歌曰小驚膈滿吐還頻晝夜
連連不暫停綠水槐黃泔淀汁蚘蟲乳食一時噴藿香
研共生犀角五膽牛黃立有勲若有得逢如此藥直饒
命困却還魂
三香丹治夾驚嘔吐不定
藿香葉丁香(各一兩)半夏(湯洗七遍焙乾半兩已上並為細末用)膩
粉(各一分)龍腦麝香(當門子各一錢)
右同拌勻取生薑汁打麫糊和丸如黍米大每服十
粒入人參薄荷湯量兒大小加减
人參温中湯治小兒驚吐熱吐心神悶亂中脘不和漸
加恐悸恍惚無定
人參白术白茯苓半夏(湯浸七次)陳皮肉豆
蔲(煨各等分)
右為細末蒸棗肉為丸如麻子大朱砂為衣藿香生
薑湯下三五十丸不拘時候多服勿慮
藿香湯治驚吐并吐
藿香(三兩)白扁豆(薑製)厚朴(薑製)白茯苓(各兩半)甘草(炙一兩)
右剉酒水煎子母同服
定吐丸治小兒驚食胃脘不快吐逆乳或心胷發熱
丁香(二十一枚為末)蝎稍(四十九條)半夏(三箇洗焙乾為末)
右研勻煮棗肉丸如黍米大每服七丸至十丸金銀
湯吞下如傷暑霍亂吐瀉煎藿香散送下
睡驚丸治熱化痰涎鎮心神止驚悸吐逆
半夏(薑製末)乳香(末)犀角(末各一錢)
右以生薑自然汁煮麫糊為丸如菉豆大每服七粒
至十粒薄荷水夜卧服
四季散治久患翻胃及驚吐諸吐
上好硫黃(半兩細研)水銀(同硫黃再研無星一分)生薑(四兩取汁)
右同研如黑煤色每服三錢入薑汁并酒一盞同煎
熟調藥空心服用衣被蓋覆半日汗出即瘥有人患
翻胃三年不瘥治療百端無騐四季者持此藥與服
汗出如膠腥穢不可近後更不復吐其神效如此又
須量兒大小服一錢至一字冷水調下此藥難調須
先滴水少許以指緩研殺稍稍增湯始令調和若入
湯酒則浮泛不可服矣一方無生薑
毒氣吐(附論)
小兒服湯中毒氣吐下候春夏以湯下蓋由腸胃脆嫩
不勝藥勢遂吐下不止藥勢熏臓腑乃煩懊頓乏者謂
此為中毒毒氣吐也
方
藿香湯治小兒毒氣吐下腹脹逆害乳哺
藿香(一兩)生薑(三兩)青竹茹甘草(炙各半兩)
右㕮咀以水二升煮取八合每服一合日三有熱加
升麻半兩
消妳毒方令小兒喫妳無毒
升麻(剉半兩)大麻子(搕破一合)
右酒浸每早晨與妳一盞喫了要乳時須捻去些少
方與兒喫并兒有毒亦觧
吐痢(附論)
夫吐痢者由腸虚而氣逆故也小兒有解脫而風冷入
腸胃虚則泄痢胃氣逆則嘔吐此大體與霍亂相似而
小輕不劇悶頓故直云吐痢不呼為霍亂也(歌曰小兒吐痢早須)
(醫只為腸虚逆氣為更有中他湯藥毒必加煩躁在心脾)
方
掌胃膏治小兒脾胃虚弱嘔吐泄痢
人參白术白茯苓(去黑皮)甘草(炙)肉豆蔲(麫裹煨去)
(麫)白豆蔲陳皮草豆蔲(去皮)枇杷葉(去毛)青皮(去白)
丁香沉香木香藿香葉縮砂葉(各等分)
右為末煉蜜丸如龍眼大每一丸食前米湯化下日
二
助胃膏治小兒胃氣虚弱乳食不進腹脇脹滿腸鳴泄
哯乳便青或時夜啼胎寒腹痛
官桂(去皮)白茯苓(去皮)白术藿香葉縮砂仁(各三兩)
白豆蔲仁肉豆蔲(煨)木香(各一兩)丁香(一兩)甘草(炙剉)
(二兩)橘紅(去白)山藥(各四兩)人參(一兩)
右為細末煉蜜和膏丸如雞頭大每服一丸量兒大
小加减米飲化下不拘時候
參苓散治吐瀉
人參白茯苓山藥乾葛麥門冬(去心)黑附
子(炮去皮臍)桔梗(去蘆)甘草(炙各半兩)蓮子心木香(不見火各一錢)
藿香葉(一分)
右為末每服一錢紫蘇米飲調下
醒脾散
人參(五錢去蘆)丁香(一錢)赤茯苓(五錢)藿香葉(五錢)白术(五錢)白
薑(二錢炮)甘草(三錢炙)木香(二錢炮)厚朴(薑製)天南星(大者二箇)
縮砂仁(一兩同南星炒)
右剉薑棗煎燒䀋服
醒脾湯治小兒吐瀉脾虚多困不思乳食欲生風候
人參白茯苓白术山藥白扁豆(炒)白附
子藿香白殭蠶甘草升麻酸棗仁(各等)
(分)
右為末三歲一錢冬瓜子三七粒水半盞煎至三分
去滓服二劑消風散最治吐瀉生風多困加硃麝
香朴飲子治小兒伏熱吐瀉虚煩悶亂如發驚狀
人參茯苓甘草紫蘇葉木瓜澤瀉
香薷半夏麫白扁豆(炒)陳皮烏梅肉厚
朴(炒各四錢)
右為末每服一錢薑棗煎服
治小兒直腸泄瀉水榖不分小便不利口乾作渴
人參白术白茯苓木香訶子(麫裹炮)砂仁
陳皮(炒)瞿麥(炒)車前子麥門冬(去心各等分)甘草(减半)
(用)
右㕮咀每服三錢水一盞煎至七分量兒大小無時
服
小兒青糞者冷也亦是肝尅脾之證也肝屬木其色青
脾屬土其色黃糞黃者脾家之本色也若脾受肝尅則
其糞青肝木主風宜早治之不爾成脾風發癎也然所
謂青糞纔下便青若初下時黃良久乃青小兒安樂
者皆然不可認為青糞也可服白附子丸羌活膏
白附子丸治小兒青糞及吐而有冷證者
白附子(一分為末)舶上硫黃半夏(半兩生為細末用自然汁和成劑藥)
(作小錢大餅子沸生薑湯内下候煮熟不麻人為度取研成膏)
右加蝎稍末一分同研勻入在半夏膏内和冷得所
乾即添湯丸蘿蔔子大每服三十五粒米湯或乳汁
下
羌活膏治小兒胃虚吐瀉生風
羌活天麻防風(各半兩)人參茯苓蝎(酥炒)桂
(各一兩)朱砂(一錢研)水銀(一錢)硫黃(一錢同水銀研)
右先將八味為末入水銀硫黃研勻煉蜜為膏每服
一皂子大用荆芥薄荷湯化下食前服更量度加减
醒脾散治小兒吐瀉脾困不食痰作驚風
全蝎(焙半錢)白附子(炮)天麻(焙)甘草(炙)人參(炙)白茯
苓石昌蒲(細節者)木香蓮肉(去心)白术(各一錢)
右為末每服二錢水一盞生薑三片棗一箇煎服有
熱者去木香一味加南星半夏陳米
大醒脾散治證同前如兒不肯服藥令乳母服後即仰
卧片時乳兒
南星白茯苓橘紅(各二錢半)全蝎(炒)甘草(炙)白附
子(炮)蓮肉(去心)人參木香(各一錢二分半)陳米(二百粒)
右為末每服一錢水一小盞薑三片棗一箇煎服
木香散治諸般瀉痢久不瘥者並皆治之
白术(麫炒)麥芽木香人參陳紅麯(各一錢同白术炒)
茯苓神麯甘草青皮(各二錢)當歸(一錢)
右為末每服半錢白湯下一方用紫蘇木瓜湯調下
加减觀音散治小兒食瀉及調理脾胃宜常服之
白扁豆(蒸)白术(炒)人參白茯苓乾山藥黃
耆(蜜水炙)甘草神麯麥蘖香附子(沙去毛各等分)
右為末空心米湯調下此藥宜常服取後復補
調中散治脾胃不和霍亂吐瀉
人參白茯苓白术木香(炮)乾薑(炮)藿香葉
香附子(炒去毛)縮砂仁甘草(炙)丁香(不焙各等分)
右為末薑棗煎大小以意加减或肚疼急白湯調下
參术散治小兒吐瀉亡失津液煩渴心躁不食多服尤
妙
人參白术白茯苓山藥白扁豆(炒)乾葛
藿香甘草(炙)丁香訶子(炮去核各一分)
右為末三歲一錢水半盞生薑二片煎三分食前如
渴速進三五服
羌活膏治小兒吐痢不止煩渴悶亂欲成脾風手足微
搐但非次發熱不能辨認證候請於一時中併服隨
手有應冬末春初最宜頻
羌活獨活(各去蘆頭)人參(切)白茯苓(去皮切)天麻(炙)乾
蝎青黛(研各一分)腦麝(各半錢研)水銀硫黃(各一錢結沙子)
右為末研勻煉蜜丸皂子大捻作餅子五七歲每服
三餅三二歲二餅一歲半餅一餅如發熱煎荆芥湯
下或乳香湯手足厥冷人參生薑湯下舊方有香而
無龍腦青黛此方去三物亦不曾入丁香三二歲兒
每服祇一餅恐大寒也若吐甚丁香湯化下亦佳
一方治小兒因驚發熱涎𠻳累經痢動或因傷乳食吐
瀉後氣虚弱精神昏倦减乳食手足厥冷脉息微細漸
成慢驚用藥普同
羌活膏治小兒伏熱吐瀉不定煩渴肚疼
羌活獨活人參防風肉桂(去皮不見火)硫黃
(三錢)白茯苓全蝎(各一分)水銀(一分同硫黃研無星)
右為末煉蜜丸如雞頭大三歲一丸食前薄荷湯化
下
和安散治冷熱不調瀉盛下泄
木香當歸川芎北前胡柴胡青皮
桔梗甘草(炙)赤茯苓(各等分)
右剉散每服一錢水一盞生薑二片棗二枚煎空心
服
觀音散治小兒外感風冷内傷脾胃嘔逆吐瀉不進乳
食久則漸漸羸弱此藥主温養脾胃進美飲食
人參(一兩)茯苓(一錢半)神麴石蓮肉(炒去心一分)綿耆
白芷木香(炮)甘草(炙)白扁豆(去皮炙焦令色黃去火毒各一錢)
右為末每服一錢水一小盞棗一枚藿香三葉煎四
分去滓温服量兒大小加减一方無藿香煎一方加
麥蘖香附子各炒二錢大抵脾虚則瀉胃虚則吐脾
胃俱虚吐瀉不已遂成風癎之證矣
和中散治胃氣止吐瀉
茯苓石蓮肉(各一分)藿香人參天麻白扁
豆(製)木香白术甘草(炒各半分)
右剉散每服三字水煎服
和中散治吐瀉止煩渴腹痛和胃氣
人參(切去鬚焙)白茯苓白术甘草(剉炒)乾葛(剉)黃耆
(切焙)白扁豆藿香
右為末每服二錢水一盞棗二枚薑五片煎至八分
去滓温服之一方無乾葛名加减四君子湯每服一
錢䀋點服
玉柱杖丸治小兒吐瀉胃虚腹脤脾困昏睡不食
茯苓訶子(去核)藿香丁香(各一錢半)人參木香
甘草(炒各半兩)厚朴(薑製一兩)
右為細末煉蜜為丸如櫻桃大每服一丸白湯化下
食前
大安丸治小兒吐瀉不止
南木香白芍藥人參白术(各一錢)白茯苓
訶子(炮)厚朴(製)橘紅(各半錢)
右為細末蜜丸如雞頭大陳米飲湯化下一二丸
厚䃼散治小兒虚滑瀉痢不止
厚朴訶子皮(各半兩)史君子(一箇)揀丁香(十箇)吳白术
茯苓青皮(各二錢)甘草(二寸炒)
右為末每服一字量兒歲加减用清米湯下
訶子湯止瀉及治臓寒泄瀉
訶子(炮肉)人參白茯苓白术(各一兩)木香(炮半兩)陳
皮(去白半兩)甘草(炙半兩)豆蔲(半兩)
右為末薑煎若久瀉手足厥冷加附子大小加减服
之
人參散治小兒臓寒泄瀉
人參木香(炮)白术白茯苓(各一錢)山藥(一分)肉豆
蔲(一箇炮)附子尖(一錢炮)甘草(半錢炙)
右為末薑棗煎量兒大小加减服之
妙丸子治小兒吐瀉并傷食腹疼不思乳食兼吐哯
丁香藿香葉木香白茯苓官桂(去皮)青礞
石代赭(各一錢)巴豆(二七粒大者去皮心膜紙上壓去油)
右為末酒糊丸如芥子大一歲二丸薑湯下或藿香
湯食前不得喫物須權住乳效恐乳多再吐如傷食
瀉與五七丸利下食次與益中膏
木香散治小兒脾胃虚弱瀉泄飲食不進
木香藿香葉青皮(去白)甘松丁皮香附子
益智仁(各半兩)縮砂仁(一兩)薑黃(一錢)
右為末甘草末一兩每服一錢紫蘇湯調下食前大
人用每服三錢
濟世膏治小兒吐瀉并百物所傷驚疳潮熱
木香五靈脂(一錢)肉豆蔲(二箇)楜椒(一錢)丁香(一錢)全蝎
(二錢)巴豆(四粒去油存性)硃砂(半錢為衣)
右為末糊丸如蘿蔔子大每服二三十丸米湯下
訶藜勒散治小兒脾胃氣弱不欲乳食四肢不和吐痢
不止者
訶藜勒皮陳皮(去白各半兩)黃耆(去蘆頭)藿香葉赤
茯苓白术桂心甘草
右為粗散每服一錢水一小盞入生薑少許棗一枚
同煎至五分去滓食前温服
感應丸治小兒脾虚累有暴傷糞白腫臭水榖不分肚
腹疼痛吐瀉不定
百草霜(二錢)杏仁(七箇去皮尖)丁香(七粒)肉豆蔲(一箇)木香(一塊)
(如棗大)乾薑(炮一塊如棗大)巴豆(七粒去殼去油)蠟(二棗大酒煮蠟鎔酒冷蠟泛於上取)
(用)
右為末酒蠟搗三二千下成劑入磁器中每服三歲
五丸小豆大乾薑湯下食前此藥不損氣亦不吐
瀉只磨積滯
碧香丹治小兒吐痢後大渴不止得眠睡甚則成疳
天竺黃不灰木(燒赤放冷)赤石脂龍骨(各一兩)鐡粉
定粉鉛白霜蛤粉(各一兩細研)
右為細末以先四味後入霜粉四味更加麝半兩研
滴水和丸如雞頭大每服一丸至二丸用蚫螺兩箇研
細沸湯浸水沉極冷化下大渴即令服神驗
治秋深腹虚吐痢無時喫食微細面目黃腫方
胡黃連丁香馬牙硝蜜陀僧(各一分)訶子(五分)
豆蔲(二箇)㯽榔(一箇)麝(少許)
右為末用蒸餅酒浸為丸如菉豆大每服三丸陳米
飲下日三服五歲五丸止吐用楠木湯下止瀉用菉
豆湯下
醒脾散治小兒吐瀉脾困多睡不思飲食
人參木香茯苓陳皮(去白)甘草(炙)草豆蔲(去皮)
厚朴(用鋼砂一錢膽水一碗入此二味煮冷乾切細却焙已上各一分)白术(半兩)
右為細末每服一錢以冬瓜子煎湯下
勻胃散治三焦不調停寒膈上乳哺不消胷膈痞滿甚
則喘逆吐痢肌體痿黃
甘草(一分炙)藿香葉(一兩)白豆蔲(一兩)人參(去蘆頭一兩一方各半兩)
木香(炮半兩一方用一錢)乾薑(炮半兩一方用一錢)厚朴(去粗皮薑製半兩一方用)
(一錢)丁香(半兩)
右為細末每服一錢水一小盞入生薑二片煎至六
分去滓温服一方為末薑棗䀋湯或紫木瓜湯點服
兼治霍亂
草豆蔲散治小兒吐痢兼胷脇脹滿
草豆蔲(去皮)木香五味子人參(去蘆頭)白茯苓
陳橘皮(湯浸去白瓤焙各一兩)訶藜勒皮甘草(炙微赤剉各半兩)
右為散每服一錢水一小盞煎至五分去滓不計時
候稍熱服隨兒大小以意加减
訶梨勒皮散治小兒吐痢腹脇虚滿
桂心(一分)訶藜勒皮人參(去蘆頭)甘草(炙微赤剉)白术
厚朴(去粗塗生薑汁炙令香熟)陳橘皮(湯浸去白瓤焙已上各半兩)
右為散每服一錢水一小盞煎至五分去滓不計時
候稍熱服之量兒大小加减
增减神妙方治小兒下痢及吐兼驚
大黃(二分)釣藤(六分)黃耆細辛(半分)蛇蛻(一寸炙)蚱蟬(二箇)
(炙)甘草(一分炙)
右切以水一升半煮五合絞去滓研牛黃五大豆許
入湯中一服一棗許日三夜更用艾灸兩耳前三炷
必瘥無牛黃麝香代之十日以來止吐以意量之二十
日即可全愈
人參異功散治小兒瀉痢止吐逆順氣補虚
人參(一錢半)白术(半兩)青橘皮陳橘皮茯苓甘
草(各一分)豆蔲(三箇入訶子)
右為末每服一錢陳米飲調下如秋間合則加訶子
春夏不用或用紫蘇木瓜煎七沸半盞末半錢或加
至一錢逐日早服如傷風及諸般傷寒此藥亦能和
正氣候然後以紅綿散治之無不效者
醒脾散治小兒吐瀉脾困及脾胃怯弱為風冷所乘體
熱頭疼霍亂
人參(二錢)丁香(二十粒)白茯苓白术(各一分)藿香甘
草(炙各一錢)天南星(一箇七八錢重去心用縮砂仁研入在天南星内麫裹煨熟麫焦為)
(度去麫不用)
右為細末每服一錢水六分生薑三片冬瓜子十四
粒同煎三分温服不拘時
紫霜丸治小兒吐瀉
代赭石陳皮(去白巴豆半錢重同炒乾巴豆去油)木香杏仁(去皮)
(尖研各一錢)肉桂(去皮不見火)丁香(各半錢)藿香葉(二錢)
右為細末粟米飯為丸小菉豆大每服七粒藿香湯
下吐瀉炙藿香橘皮湯下吐煎棗子湯下
温脾散治吐痢不進乳食
蒼术(二錢細剉先以油葱炒令赤)陳皮草果子(不炮去皮用)桂心
(不見火各五分)桔梗甘草(炙各一錢)
右為末每半錢棗湯調下
銀白散治小兒胃氣不和吐瀉不止痰逆不進妳食平
胃引行諸藥
半夏(一兩湯洗七次焙乾為末薑汁製為餅子)白扁豆(微炒)罌粟子人
參(去蘆頭)白术(炒剉焙)山藥白茯苓(各四錢)
右為末每服二錢水八分盞生薑二片棗一枚煎至
六分温服
桑葉膏治小兒伏熱吐瀉渴腹疼肢冷
水銀硫黃(各一錢同研黑)丁香槐花(蜜炙炒)藿香葉
蠟茶(各一錢)滑石(三錢)
右為末煉蜜和丸如雞頭大三歲一丸煎桑葉湯食
前化下
平胃散治小兒伏熱吐瀉煩渴腹冷疼
水銀硫黃(各一錢同研黑)訶子(炮去核)肉豆蔲(炮)桂(去皮)
草豆蔲(去皮)附子(炮去皮臍尖已上各一錢)
右為末煉蜜丸如雞頭大三歲一丸米湯調下食前
服
消食丸治小兒吐瀉不定傷食腹痛可食亦治瀉利
丁香皮縮砂甘草甘松蓬术益智(各一)
(兩)香附子(二兩一方加神麴麥蘖)
右為末糊丸小豆大三歲三十丸米湯下
益中膏治小兒吐瀉脾虚全不食腹脹肚疼困倦
丁香(二錢)縮砂(一錢)訶子(炮去核)甘草(半兩炒)青橘皮(半兩炒)
陳皮(一兩炒)肉豆蔲(二錢炒)
右為末煉蜜丸如雞頭大三歲一丸白湯磨下肚腹
脹不思飲食大便榖米不化夜起者連進三服立效
人參膏治小兒吐瀉脾虚困倦不思乳食腹痛滿加沉
香
人參訶子(炮去核)木香肉豆蔲丁香藿香
縮砂甘草(炙各一錢)
右為末煉蜜丸如雞頭大三歲一丸白湯下食前空
心服
白术散治暑瀉身熱發渴不問陰陽虚實並宜服
白术(一兩本用半兩今增)人參(一兩)木香(炮半兩)白茯苓甘草
(炙半兩)藿香葉(半兩)葛根(一兩本用二兩今减半)
右㕮咀水煎冷服一方無木香一方㕮咀每服二錢
水一盞煎至半盞量大小與服仍用香連丸間之渴
欲飲水者時時煎服取意飲之彌多彌好一方白
术散治嘔吐用白术人參各一兩半夏兩半茯苓乾
薑甘草各半兩薑棗煎錢氏方謂小兒吐瀉當温
補之每用理中湯以温其中五苓散以導其逆連進
數服兼用四君子湯加橘紅等分調之名異功散
若吐瀉之後已覺虚損若因虚發熱必作慢風急用
金液丹雜青州白丸子等分為末米飲調服此藥多
服為佳若胃氣已生則旋减金液却以異功散等藥
徐調理不因吐瀉後忽因驚發搐搦者名急驚風
則服大青膏奪命丹等有因傷食并傷風發熱驚
跳搐搦如風者是瘡疹之候宜服參蘇丸仍於惺惺
散方求之若食不化脾胃虚寒嘔吐惡心者當服
益黃散用陳皮半兩青皮訶子肉甘草各一分丁香
一錢量大小煎服小兒暑月吐瀉其證不一有
伏暑小便必不利宜服五苓散有傷食者其吐并糞
必酸臭氣宜服紫霜丸有因驚者泄瀉其色必青
宜服睡驚丸有虚冷者泄瀉無度或復溏利宜以
六神湯加附子服之用人參茯苓山藥白术白扁豆
甘草等分薑煎服風證於六神湯中加天麻痢加罌
粟殼熱痢當用斷下湯中治法若吐瀉初定當單
以天南星為細末每服用冬瓜子仁七粒煎服以防
變癎有霍亂吐瀉諸藥不納者用楜椒綠豆各十九
粒研破水煎服小兒之病與大人無異用藥一同
但當量力服之唯回氣臍風夜啼重舌變蒸客&KR0008;驚
癎解顱&KR0146;病疳氣不行數大人無之自有專科不敢
濫及海藏云四君子湯加减治法濕勝氣脫泄痢
大過
木香丸治小兒泄瀉不止進食和氣(方見本門&KR0938;逆類一名木香豆䓻丸)
豆蔲丸治痘疹泄
木香縮砂仁(各二錢)白龍骨訶子肉(各半兩)赤石
脂枯白礬(各七錢半)肉豆蔲(半兩)
右為末麫糊丸如黍米大每服三十丸至五十丸煎
異功散下或瀉水榖白色淡黃木香散下
雞舌香散治小兒吐瀉
良薑香附子天台烏藥辣桂(各二錢)甘草
(微炙)陳皮藿香(各一錢)
右為細剉每服一錢水煎灌下仍别煎與乳母服
沉香散生胃氣止吐瀉
茯苓(二錢)沉香丁香木香藿香川厚朴(製)
甘草(炙各一錢)
右為末每服一字米飲調下
惺惺散治小兒吐瀉脾困内虚
人參茯苓木香天麻白扁豆陳皮(炒)
全蝎(焙各等分)
右為末每服半錢薑棗略煎服
助胃丹治小兒泄注不止手足厥冷及霍亂吐痢
附子(一枚重半兩炮製去皮臍)舶上硫黃乾薑肉豆蔲
肉桂白术(各半兩)
右為細末麫糊丸如黍子大每服十丸米飲下食前
服
木香益黃散治胃虛腹痛泄痢
陳皮(一兩)青皮訶子肉(微炒各一兩)丁香(二錢)木香甘
草(炙各錢半)
右為細末每服一錢陳米少許水煎服
六神散治吐瀉胃氣不和進飲食
人參(半兩)甘草(二錢)山藥(半兩)白茯苓白扁豆(炒各一兩)白
术(半兩)
右為末每服一錢薑棗煎服吐瀉後發搐加天麻更
瀉不止加白豆蔲治吐逆瀉痢入藿香陳皮少許同前
湯風即入香白芷桔梗渴即加乾葛小兒加减服
固腸丸治小兒脾胃不和腸滑泄瀉
木香肉豆蔲(麫裹煨以麫熟為度去麫)縮砂仁赤石脂
厚朴(薑製)川薑(各等分)
右為細末麫糊丸如黍米大每服三十丸至五十丸
乳食前煎草節湯下
香橘餅子治食瀉
木香(一分)青皮(一分去白)陳皮(一分去白)厚朴(三分製)神麴(半兩炮)
麥蘖(半兩炒)
右為末煉蜜丸如茨實大煎石香薷湯化下一歲一
丸
罌房散治小兒久新吐瀉不思乳食或成白痢
罌粟殼(一兩炒)陳皮(一兩炒)訶子(一兩炮去核)縮砂仁甘
草(炙二錢)
右為末三歲半錢米飲下食前
沉香散治小兒吐瀉不思乳食腹滿
沉香丁香(各半兩)木香藿香葉甘草(炒)縮砂
仁(各一兩)
右為末三歲半錢紫蘇木瓜湯調下食前
人參散治小兒吐瀉煩渴不止兼虚熱疎轉後可服
人參茯苓桔梗乾薑(各半兩)生犀角(屑)甘草
(炙各一分)
右為末每服一錢水一盞入燈心五莖煎至五分煩
渴入新竹葉煎服大小以意加减(一名犀角人參散)
人參(去蘆頭)白术(炮)丁香(各一兩)乾薑甘草(炙)赤茯
苓(各半兩)
右為末煉蜜丸如皂子大每服一粒熱湯化開新水
或冷沉令極冷即服
木香散治小兒腹脹瀉渴此藥性温平能和表裏通津
液清上實下扶助陰陽
木香丁香官桂人參大腹皮(炒一用子)陳皮
訶子肉前胡半夏(製薑汁浸)甘草茯苓(各等分)
右㕮咀每服三錢水一盞薑三片煎六分稍熱服量
大小加减服之
調中六神散治小兒或吐或瀉脾困不進乳食或驚風
傷風潮熱或喘後出汗
白术茯苓甘草藿香葉草果子(各一分)丁
香(二錢)
右為細末每服一錢紫蘇米湯煎下兼治氣不勻疳
瀉痢妙
沉香飲子大治吐瀉
沉香丁香藿香(各半錢一方用一分)㯽榔(二箇一方用一箇)肉
豆蔲(二箇)甘草(炙一錢一方用一分)
右為末每服一大錢水一小盞入老薑一小指大搥
碎同煎三兩沸去滓温服
人參散治脾胃氣虚吐瀉
人參白茯苓白术乾葛陳橘皮(去瓤)厚䃼
(薑汁塗炙各等分)
右為末每服半錢用百沸湯點量大小服之
人參散治小兒吐痢發熱不欲乳食
人參(半兩去蘆頭一方用四兩)乾薑(製炮剉)桂心(各一分一方用各三分)甘
草(一分炙微赤剉一方用各四兩)黃芩(二分一方用六分)
右為散每服一錢水一小盞棗一枚煎至五分去滓
不拘時稍熱服量大小加减
白术散治小兒冷熱不和吐痢不止
白术木香丁香陳橘皮(湯浸去瓤焙各一分)麥門冬
(三分去心焙)
右為散每服一錢水一盞煎至五分去滓不拘時稍
熱服量兒大小以意加减
丁香散治小兒吐瀉
丁香(二七粒)肉豆蔲(一箇)木香藿香桂心(各半錢)
右先將前三味研用醋麫裹熱灰煨令麫赤色去麫
不用次同藿香桂心為末每服一字或半錢用陳米
飲煮飲調下
醋酒白丸子治小兒吐痢中寒并各忤
半夏(洗)人參(各三分)桔梗附子(炮去皮臍)乾薑(各四分)
右為末以苦酒和丸如小豆大一服一丸日三此一
歲服法
降靈丹治小兒非時吐瀉腹脹胸膈痞閉(一名來復丹)
舶上硫黃雪白硝石(二味各一兩並於沙石銚内或銀器用文武火慢炒)
(鎔令作珠子無令火緊太過即不中須傾在紙上放冷取之研細末二味先將成末為妙須依法度)
(製)連花青皮久年陳皮上等無石五靈脂(各一)
(錢)
右為細末麫糊丸如麻子大量兒大小加减大人丸
如莞豆大每服十丸空心食前温米飲下此藥治隂
陽不和冷熱相擊榮衛差錯上下隔塞心腎不升降
水火不交養男女老幼一切危證並可救治但點胃
氣在服者無不獲安邪熱炎上煩躁及冷熱攻注急
痛諸霍亂吐瀉水榖湯藥不過一服即安吐逆唇口
青色手足厥冷脚轉筋兼着熱煩躁昏塞倒地不省
人事者兩服見效若吐瀉下痢不問赤白冷熱或非
時吐瀉氣痞食不下或一丸兩丸化破甚五十丸輕
者二十丸小兒十丸十五丸嬰兒三丸五丸因驚成
癎發渴多日變成虚風或作慢驚者五七丸併服其
神聖救人隨時變動不能俱述
白术散治小兒吐痢不止温胃消食
白术木香丁香肉豆蔲黃連(各等分)
右為末麫糊丸如黃米大每服十丸米飲下
雙金散治小兒吐瀉實脾胃進飲食
丁香人參甘草(各一錢)白术白茯苓(各半兩)半
夏(薑製半錢)
右為末每服二錢水七分盞薑二片棗二枚同煎至
四分去滓温服
厚朴散治小兒脾胃冷或吐或瀉
厚朴(薑製)白术(各一兩)神麴(炒)麥蘖(炒各半兩)藿香甘草
(各一分)
右為細末棗湯調下
開胃丸治小兒臟腑怯弱内受風冷腹痛脹滿鳴泄痢
或青白乳食不化兼胎寒臓冷腹痛夜啼
白芍藥麝香(細研各一分)人參木通蓬术(煨)白
术當歸(炒各半兩)
右為末勻湯浸炊餅和丸如黍米大每服十五丸温
米飲下新生兒每服五丸乳食前一方有术香無木
通
異功散治温中和氣吐泄思食凡小兒虚冷病服之正
氣
人參茯苓(去皮)白术甘草(炒)陳皮(各等分)
右為末每服二錢薑五片棗二枚同煎至七分食前
温服量多少與之海藏云四君補脾湯加减法一方
治榮衛脾胃弱加白扁豆等分陳米飲調下
木瓜丸治小兒吐瀉
木瓜(一字)麝香木香(末)膩粉㯽榔(末各一字)
右同研麫糊丸如黃米大每服一二丸甘草水下無
時
人參膏治小兒泄瀉煩渴嘔逆
人參(一兩)白术(半兩)丁香(半兩)藿香(半兩)白扁豆(一分)
右為末蜜丸如菉豆大或麥粒大量大小加减生薑
湯下五七丸至十丸
厚朴膏治小兒吐瀉不思食
厚朴(製)訶子(炮去核)肉豆蔲(炮)當歸(各半兩)甘草(炙一分)
右為末鍊蜜丸雞頭大三歲一丸白湯化下食前
益黃散治暑瀉身熱發渴及乳食失節肚痛腹大腸鳴
好食泥土吐瀉不止面青肌瘦或食乾嘔久病體黃
口中氣出吐酸水不能消食一切脾胃虚冷宜服此
藥
陳皮(去白一兩)青皮(去白炒半兩)訶子肉(炮半兩)丁香甘草
(半兩)
右為末三歲一錢半水半盞煎三分去滓食前加减
服本方陳皮一兩大疎氣若與甘草各减半方按古
今用藥不同用陳皮青皮加肉豆蔲累騐若依原方
内有青皮陳皮大僭及燥利其氣今故加减於方後
令又濟患庶得稳當亦不敢去其舊焉一方加木香
半兩
和胃丸治小兒吐瀉有痰不思飲食困頓欲生風
丁香藿香葉蝎尾(各一錢)白术(切焙)半夏(炮七次各一兩)
右為末薑汁糊丸如小豆大三歲三十丸生薑湯服
乳肌服之
千金丸治小兒吐瀉腹痛不思飲食及傷食酸醙氣
神麴(炒)麥蘖(炒各一兩)烏梅肉乾薑(炮)縮砂(去皮各半兩)
右為末白麫為丸如小豆大三歲三十丸米飲送下
食前
温白丸治小兒脾氣虚困洩瀉瘦弱令疳洞痢因吐瀉
或久病後成慢驚身冷瘈瘲
天麻白殭蠶白附子乾蝎(去毒)天南星(各一錢剉)
(湯浸七次焙)
右為末湯浸寒食&KR1287;丸菉豆大仍於寒食麫内養七日
取出每服五七丸至三二十丸空心煎生薑米飲漸
加丸數多與服之
桂心湯治小兒痢下吐逆壯熱數日不止不得乳哺或
但嬴困欲死者
甘草(炙)牡蠣(煅赤)芍藥桂心(各三兩)
右為粗末一歲兒水一升内四方寸匕煮三合頓服
日再小兒以意加减此能除熱止痢上下神驗
温白丸治小兒寒中吐痢及客忤
附子(炮)桔梗(各二分)人參(一兩)乾薑(二分)
右為末煉蜜丸二十日兒麻子大一丸五十日兒胡
豆大一丸百日兒小豆大一丸米飲送下
藿香散治吐痢不止
藿香(一兩)丁香(一錢)木香縮砂(各半兩)
右為末每服半錢水五分煎三分通口服或續加陳
皮甘草人參草果尤妙
附子湯治吐痢過多手足厥冷六脉沉細
生附子白薑(炮)人參甘草(炙各等分)
右為剉薑棗冬瓜仁煎服
豆蔲散治吐瀉煩渴腹脹小便少
豆蔲丁香(各半分)舶上硫黃(一分)桂府白滑石(三分)
右為細末每服一字至半錢米飲調下無時
术附膏治小兒吐瀉不定氣粗煩渴眼慢困頓肚疼不
食口鼻氣冷諸藥力不能攻者宜服此
附子(大者一箇炮去皮臍薑汁製浸夏三日春秋五日冬七日焙乾微炒黃色半兩)白术
訶子(炮去核)甘草(炙各二錢半)
右為末煉蜜丸如雞頭大三歲一丸水半盞煎三分
暑月冷服食前春秋冬温服危者連進三服小可吐
瀉一服效須是首尾住妳則可
附苓丸治小兒溏洩小便不利即加五苓散加附子
附子(炮去皮半兩)白茯苓澤瀉滑石(各三錢)
右為末白糊丸小豆大三歲二十丸燈心湯下
金液散治小兒吐瀉危困四肢逆冷口鼻氣冷肚痛氣
急乳藥不進但多灌死中亦得活
硫黃(十分好者入罐子至七分勿冷)水鑑草(一兩把節似花田草一名田草)黃土
(同搗為泥其用新益母草泥搗亦得)石龍苪(兩把又名狗啼草)
右固濟藥罐子均厚半寸置平地以瓦覆口四面炭
五升擁定以熟火一斤自上然之候罐子九分赤口
縫有碧熖急退火以潤灰三斗覆至冷剖罐取藥去
沉底滓濁依前五煅為定藥如雞卵氣取出罐子埋
潤地一宿以水煮半日取藥以柳木搥碎研頻滴水
候無滓更研令乾每藥一兩以蒸餅兩浸捻乾同杵
如小豆大為丸三歲三十丸米飲下食前危困連進
十服或為末多灌之尤妙或用生薑煎米飲調灌之
若手足煖陰退陽回即减金液丹二分增青州白丸
子二分研服
四君子湯治小兒吐瀉氣虚煩渴此藥生津液養五臟
多服妙
人參白术茯苓甘草(炒各一兮)
右為末三歲一錢水半盞煎三分食前服如久瀉手
足冷或服藥不痊以豆蔲水三分盞薑一片棗半枚
附子三片煎取一半五歲以上加藥末以意為之如
只瀉加肉豆蔲煨陳皮厚朴如渴則加麥門冬天花
粉熱則加地骨皮銀柴胡
殢腸散治小兒腸胃虚寒臟腑久冷泄瀉不止夏用暴
瀉尤宜
真鉛粉(半兩炒)白石脂(一錢)白礬(二錢焙)白龍骨(一錢)
右為末每服半錢匕大者一錢温飰飲調下薄糊作
小丸多服尤效
术附湯治小兒臟腑虚寒泄瀉洞痢手足厥冷
附子(半箇炮了者)白术(一分)乾薑(二錢炮)甘草(一錢炙)
右㕮咀每服一錢水一小盞煎至半盞去滓服手足
煖止之須是手足冷洞泄方可服
白术散治小兒脾胃弱虚吐瀉
白术肉豆蔲甘草丁香青皮茯苓(各等)
(分)
右為末每服一錢紫蘇湯下或用二錢水一盞生薑
二片烏梅半箇棗二枚蘇梗三寸煎温服
和中散治小兒脾胃不和嘔逆惡心冷熱不調减食泄
瀉腸痛腹鳴少力嗜卧
厚朴(去皮薑製六兩)白术(三兩)乾薑(炮二兩)甘草(炙二兩)
右為末每服一錢水八分盞生薑二片煎六分去滓
稍熱服乳食前
治小兒吐瀉不止男子婦人大人亦宜服
陳䀋梅(二箇)乾木瓜(三錢)食茱萸(二錢)食䀋(二錢)
右用䀋炒茱萸水一椀煎至半椀不拘熱服
去桂五苓散
猪苓白术赤茯苓(去皮各五錢)澤瀉(七錢半)
右為末用車前草燈心湯下一方加羌活鎮心加茱萸
砂吐不止加生薑自然汁渴盛加人參
肉豆蔲丹治小兒泄瀉水榖不消
木香肉豆蔲(各一兩)青橘皮(半兩炒黃)黑牽牛(一分炒)
右為細末滴水和如黍米大每服十粒米飲下食前
或入生薑米飲須量大小加减
建中丹治泄注不止啼腹痛
胡椒蓬术肉豆蔲(各半兩)全蝎(一分)
右為細末&KR1287;糊為丸黍米大每服十粒米飲下
藿香散治小兒脾胃虚弱乳食不調時作身熱或吐瀉
不定
藿香人參白茯苓(各半兩)丁香(一錢)
右為末每服一錢水半盞煎至三分去滓温服不拘
時若傷風熱入生薑一片作驚加羌活防風各半兩
痰逆加湯洗半夏一片薑三片煎如前
治百日兒以下蓐内吐痢方
麫(一錢炮)乳汁(二兩)龍骨(六分)
右為龍骨煎入炒&KR1287;服之
中和散治小兒未及周晬吐瀉不止因乳母氣血劳動
或熱妳傷胃致有痰涎
雄黃(少許)大黃五靈脂(各等分)
右同研為末每服一字磨刀水調下
大白术散治脾胃氣虚嘔吐泄瀉外熱裡寒手足厥冷
逆昏困嗜卧面色青白下痢清榖不思乳食
甘草(二兩炮)乾薑(一兩半炮)附子(一箇去皮生用分作八片)
右為細末每服一錢水六分盞生薑二片同煎至四
分去滓温服量大小加减
龍骨散治小兒吐利
龍骨(一分)赤石脂縮砂(去皮各一兩)
右為末&KR1287;湯下一字或半錢大人一錢若止吐入丁
香一分代縮砂
桃紅散治小兒脾胃虚弱乘冷吐痢不定不問冷熱可
服
人參(去蘆洗剉)藿香(用葉)麹紅色(各二錢半)
右為末每服五分米飲下無時量大小加减
治吐利不止
陳鹽梅(二箇)乾木瓜(二錢)食茱萸(三錢)
右用食鹽二錢炒同煎服
三和散治吐利津液燥少
白茯苓(一錢)烏梅肉(炒乾)乾木瓜(各半兩)
右為細末每服一錢水一小盞煎五分去滓時時温
服之
妙應丸治吐瀉霍亂下利不止
丁香(四十九箇)杏仁胡椒(各四十九箇)巴豆(七粒)好硃砂(二錢)
右為細末飛羅&KR1287;為丸硃砂為衣每服五七丸白湯
下
甘露飲治小兒伏熱吐瀉兼中暑昏迷煩渴不止心懆
體熱頭疼及傷風體熱渴嗞煎
石膏寒水石(各一兩)甘草(三錢)
右為末三歲半錢燈心湯下暑熱冷水下立夏後立
秋前宜用月餘不可一方獨用薑汁調下而止
豆蔲香連丸治洩瀉不分寒熱赤白隂陽不調腸鳴切
痛大效
黃連(三錢炒)肉豆蔲南木香(各一錢)
右為細末粟米飰丸米粒大每服米飲下十丸至二
三十丸日後各四五服食前
小香連丸治冷熱腹痛水榖利滑腸
木香訶子肉(各一錢)黃連(半兩炒)
右為末粟米飯和如小豆大米飲下十丸三五十丸
頓服之食前取效為度
白龍丸治小兒吐瀉不定滑洩注水小便少
附子(炮半兩)白石脂(煆)白龍骨(煆各一分)
右為末白糊丸小豆大三歲三十丸米飲下食前一
方加白礬煆一分除白石脂加滑石
契聖旣濟丹治小兒隂盛陽虧臟腑虚寒泄瀉不止
熟硫黃(一錢)白礬(枯二錢)半夏末(二錢薑汁浸半日乾秤)
右為末雪膏丸如麻子大每服三五十丸温米湯下
茱連丸治小兒夏月暴瀉注下
土黃連吳茱萸(各一兩)陳皮(半兩去白)
右為末水煑白&KR1287;糊為丸大如麻子每二十丸湯飲
下
治白瀉不止
白石脂(一錢)白龍骨(一錢)白茯苓(二錢)
右為末滴水丸如粟米大每服二十丸紫蘇木瓜湯
下乳前三日
神功散治小兒滑腸不止
五倍子百藥煎乾薑(炮各等分)
右為末每服一錢米飲下大人煑糊丸黍米大每服
三十丸米飲下
治小兒因吐瀉胃虚生風作驚癎狀
天麻白附子(各一分)白术(二分蜜煑焦須用木炭火洗净切焙入蝎梢三)
(七箇用)
右為末米飲調下一方無天麻
治小兒吐瀉不止
龍骨(火燒存性)滑石定粉(各等分)
右為細末每服一錢至二錢熱水調下
治小兒吐痢
亂髮(半兩焼灰)鹿角(六銖)
右為末米汁服一刀圭日三
石黃散治小兒吐瀉
白滑石硫黃(等分)
右為末糯米泔下一字治霍亂吐瀉用滑石一分硫
黃半兩每服半錢(新生小兒未滿月及百日舌上生瘡口中白膏厚如池紙坯子臙脂)
(兒病用女乳汁女病用兒乳汁同調塗舌上一宿至效)
不二丸
巴豆(三十箇去心膜細研别用好黃連半兩水浸紙二張褁豆煨令出油)硃砂(末一錢)
寒食麫(一錢)
右研勻滴水丸如綠豆大以新汲水磨下一丸
木香丸治小兒兼大人吐痢
木香白茯苓(等分)
右為末煉蜜丸如梧桐大每服二十丸生薑米飲下
量兒大小化下三五丸
治小兒吐痢
舶上硫黃藿香(等分)
右為末每服半錢生糯米泔調下
治吐利
丁香白术(等分)
右為末&KR1287;糊丸如粟米大飲下十丸至十五丸臨時
增减
治吐瀉
草果子甘草
右等分半為末米飲下
二聖丸治小兒臟腑或吐瀉不止羸瘦成疳宜常服
川黃連(去須一兩)黃蘖(去粗皮一兩)
右為末入猪膽内湯煑熱丸如綠豆大每服二三十
丸米飲下量大小加减頻服
附香丸治小兒吐瀉不退腸鳴腹疼肚急氣粗
附子(炮去皮)木香(炮等分)
右為末白&KR1287;糊丸如小豆大三歲二十丸米湯下食
前一用附子白茯苓等分不用木香糊丸治用同
香肉丸治小兒吐瀉不定兼咳𠻳噫入口便定
木香肉豆蔲(等分並褁煨令&KR1287;焦為度)
右糊為丸小豆大白湯下若作末白水煎亦可咳𠻳
熱服
雙黃丸治小兒洩瀉注水腸鳴肚疾
黃連(炒)硫黃(等分)
右為末白糊丸小豆大三歲十丸米湯下食前
半硫丸治小兒洩瀉注下或手足冷者亦治咳𠻳
半夏(湯炮七次)硫黃(各一兩一方加蝎白附各半兩)
右為末薑汁糊丸小豆大三歲三十丸米湯下一方
加白礬半兩名二聖既濟丹
川椒丸治小兒夏月傷濕冷入於腸胃泄瀉不止
川椒(一兩去月用雙者連枚炒)肉豆蔲(炮半兩)
右為末粳米飯為丸如小豆大三歲三十丸米飲食
前
豆附丸治小兒搐溺吐瀉
肉豆蔲(一個)附子(一箇炮)
右為末&KR1287;糊丸粟米大飯飲下
正氣人參膏治小兒脾胃氣處中寒腹痛泄痢嘔逆不
入乳食夜哭睡中多驚吐利蚘蟲虚煩悶亂服之止
煩渴調脾胃進食
人參乾木瓜甘草(剉炒各半兩)陳橘紅罌粟米
乾薑(炮)茯苓(各一分)
右為末煉蜜和膏每服一皂子大米飲化下
梓朴散治小兒吐瀉兼誤食冷藥脾虚成慢驚風涎潮
搐弱大人亦可服去涎去風
梓州厚朴(一兩細剉)半夏(一錢湯洗七次薑製晒令乾)
右以米泔水二升同浸一百刻候水盡為度如水未
盡加火熬乾去厚朴不用只用半夏為末每服半錢
或一字薄荷湯下效
半粟散治小兒脾胃虚寒吐瀉水榖不能入及冷痰
齊州半夏(一兩湯炮七次洗切焙乾)陳粟米(二錢一方用陳粳米三錢)
右㕮咀每服三錢水一大盞半生薑十片煎至八分
去滓食前温服一方用北棗煎
治小兒吐痢
以熱牛屎含之一作牛膝
又方
焼牡猪屎水解取汁少服之
治小兒吐利不止
以欝金一個刮開心入去殼巴豆一箇&KR1287;褁煨熱取
出候冷去&KR1287;及巴豆不用只用礬金為末米泔汁調
下一字大
治小兒夏秋吐痢
以大好黃連一兩剉碎去須土炒令黃色次入虢丹
一兩同黃連炒令丹焦為度頓出放在紙上仍放散
着地令冷為末薄煑&KR1287;糊為丸如芥子大每服二十
粒至三十粒用壁土生薑煎湯下量大小加减連進
二服尤佳
獨附散治小兒吐瀉氣脫四肢冷肚疼眼慢
以附子一箇炮去皮臍為末三歲一小盞水半盞薑
汁一蜆殼棗半枚煎三分以下水中頓冷飢服
治瀉不止
用橡斗子二箇入黃丹在内合定焼灰存性為末每
服半錢至一錢米飲調下
又方
以訶梨勒皮為末每一錢陳米飲下
半夏湯治小兒吐瀉發搐覺有痰者
以五苓散入生薑半夏煎服吐了痰瀉亦止驚自退
豆蔲散治腹痛洞泄腸鳴胃虚冷乳食不化
肉豆蔲一枚剜一小孔内滴乳香一塊麫褁煨熱為
末每服一錢米飲調下一法用&KR1287;糊為丸如黃米
大一歲兒服二三十丸空心日進二服温米飲送下
椒紅散治小兒水瀉年及五十以上患瀉
用椒二兩醋二升煑醋盡慢火焙乾為末磁器貯之
每服二錢或酒或米飲下
治小兒熱瀉
用黃蘗削皮焙杵末用薄米飲為丸如粟米大每服
十丸米飲下
治小兒瀉
以桑葉不拘多少用生蜜&KR0146;葉上𫝊過線繫葉蒂上
繃陰乾細切用水煎汁服之
治小兒暑月泄瀉無度
以雞子五枚同菉豆煮熟令豆軟下陳倉米作稀粥
攪令粥温食就以雞子壓之須喫一二頓乃安
治小兒鼔脹聚瀉
用膽礬二錢半為末乾蒸餅丸麻子大陳皮湯下十
丸
鍾乳震靈丹治小兒腎瀉面黎黑齒消脫骨力弱小腹
痛泄多白膿
用震靈丹三丸為末入鍾乳粉半錢以炒破故紙一
錢半生肉豆蔲一錢大棗二枚煎取清汁乘熱調空
心灌下
治梅月天時行瀉
用香葛湯每服生薑二片豆豉五粒水一盞煎服
南星散治小兒吐瀉兼誤食冷物脾虚生風成慢驚
以天南星一箇重八九錢已上者掘地作坑深三寸
用炭火五斤燒通赤入好酒半盞後入南星又用炭
火三二條蓋坑上候藥微裂取出再炒為末每服半
錢或一字煎生薑防風湯食前調下量兒大小加减
治小兒驚瀉不定
以蝎稍七箇胡椒四十九粒為末每服半錢荆芥湯
下
白龍丸治小兒瀉清水不止
白石脂(一分)白龍骨(一分)
右為末滴水丸如芥子大每服三四十丸至五十丸
紫蘇木瓜湯下日三量兒大小加减與服
雙金丸治小兒泄瀉不止胷膈痰喘吐逆欲變風證
金液丹青州白丸子(等分)
右同研麫糊丸如黍米大每服五十丸米飲下痰多
加白丸子瀉多加金液丹可後六神散調之
黃龍丸治小兒中暑吐瀉胃悶煩渴昏迷身熱有痰
半夏(四兩米醋半升煮乾)白茯苓甘草(各一兩)
右為末生薑汁煮糊丸如小豆大三歲三十丸生薑
燈心湯送下即消暑丸
杏仁丸治小兒中暑吐瀉煩渴肚疼亦治痢
川乾葛(二兩炮)杏仁(二兩半沙炒)柳桂(去皮生一兩二錢)甘草(三兩)
(炒)
右為末先研杏仁為粉白糊丸小豆大每三歲三十
丸燈心湯下本大順散因改為丸亦鍊蜜為膏冷水
化下飢服一用車前子為末米湯調下治水瀉尤妙
治吐痢轉筋
用桑葉研水服
木瓜湯
乾木瓜(一兩)茴香(二錢炒)甘草(一分炙)吳茱萸(五錢湯炮七次)
右剉生薑紫蘇煎入䀋服
備急方
取瓦屋上熱瓦熨心下
艾灰餅子治小兒吐瀉日夜無度
艾葉(燒灰留性)白龍骨定粉(各三錢)肉豆蔲(一枚麫裹煨熟)黃
丹(半錢火煆飛過)
右件為細末滴水和丸每一兩作四十丸捏作餅子
每服一餅子先用取油燈盞水洗過煎油燈盞湯化
下乳食空
銀白散治小兒吐瀉之後脾胃虚弱昏睡露睛漸生虚
風
人參(去蘆頭)白茯苓(去皮)白术山藥天麻全蝎
(去毒微炒)白扁豆(炒各一兩)甘草(炙一分)
右㕮咀每服二錢水六分盞生薑一片棗一枚同煎
至三分去滓温服乳食前
人參散治腹瀉百藥不痊
人參白术(炮)黃耆白茯苓甘草(炙等分)肉豆
蔲(一箇)史君子(半兩)胡黃連(二分)宣連(二錢)青皮(半兩去穰)莪
术(半兩)
右為末用陳米同煎大小以意加减
六神丸治腹瀉不止
豆蔲(半兩炮去皮)木香(半兩炮)丁香(三錢)訶子肉(二錢炮)史君
子(三錢)蘆會(半兩别研)
右為末爛飯為丸如黍米大每二十丸湯飲下一方
名六神丹定吐瀉薄糊為丸菉豆大粥飲吞下
一捻散治小兒滑泄腹脹作瀉吐逆不思食方
陳皮青皮丁香(各一錢)訶子肉甘草(炙各一分)
右為末米飲調下
前朴散治心腹結氣嘔吐泄瀉肚脹疼或發驚悸
前胡白术人參陳皮良薑藿香甘
草厚朴(各一錢)
右為散每服三二錢煎熱服
白术丁香散治小兒吐瀉不止煩渴小便少
人參(二錢)白术丁香豆蔲(各三錢)桂府滑石(二兩)舶
上硫黃(三錢)
右為細末大人每服二錢小兒每服一錢温米飲湯
調下食前
黃連丸治小兒瀉
黃連(去鬚一兩)南木香(一兩)
右二味各一半生一半炒為末醋糊丸如菉豆大每
服三二十粒多至五十粒米飲下鄭樞密達夫嘗用
有效
車前子散治小兒伏暑吐瀉渴引飲小便不通
白茯苓木猪苓(各去皮)車前子人參(去蘆)藿香葉
(等分)
右為細末每服一錢煎燈心湯下不拘時候
理中丸治吐痢不歇米穀不化手足厥冷
人參(去蘆)白术(剉)乾薑(炮)甘草(炙剉各一兩)
右為末煉蜜和丸雞黃大每服一丸水一大盞化開
煎及七分連滓放温服小兒分為三服大小以意加
减食前
金液丹治吐痢日久脾胃虚損手足厥逆精神昏睡寒
多睡露睛口鼻氣凉欲成慢驚風者又治大人陽虚
陰盛身冷脉細自汗吐瀉小便不禁
舶上硫黃(十兩先飛煉去砂石秤研為細末用砂合子盛令八分滿水和赤石脂封䀋泥)
(固濟晒乾露地先埋一罐盛水令滿坐盒子在上又以鹽泥固濟用火煅令溶候凝取上黃明者用)
右以柳木搥乳鉢内研為細末每服二錢生薑米飲
調下大小以意加减多服效大人藥末一兩水浸軟
飯和丸桐子大晒乾每服五十丸至百丸米飲下并
空心連服
又方
硫黃(不以多少淡黃通明為上飛煉去砂石研末用有蓋砂罐子一箇取水中田字草或益母)
(草搗極爛成泥更入紙節同搗固濟罐子貴不破晒乾盛硫黃末在内可不滿兩指於露地深畫十)
(字放礶子在中心使底下通透四面用炭約四五觔勻火熬不蓋罐子項用時揭覷候化為汁速去)
(四面火温土埋一宿次日取出於見日氣處掘一坑子約三尺將罐子去蓋倒埋一宿至次日取出)
(和罐子入湯内五十沸漉出取藥)
右以柳木槌乳鉢内研如粉麫相似小兒因吐瀉之
後變成慢驚者每服一二錢生薑米飲調下餅取效
大陰證傷寒脉微欲絶風以水浸無䀋蒸餅和圓桐
子大晒乾每服五十丸或百丸
觀音救命散治小兒熱瀉
木香(一錢)川連(一兩)
右以水三椀煮乾去連只以木香乾焙為末分三服
或兩服量兒大小與之加燈草數莖各長四寸棗子
一枚煎湯調下乳食前服
參蘇飲子治小兒伏熱吐瀉虚煩悶亂引飲不止
人參(去蘆)白术白茯苓(去皮)甘草(炙)紫蘇葉乾木
瓜香薷葉厚朴(去皮薑製)半夏麴白扁豆(炒)陳
橘紅(各等分)
右剉散每服二錢水一盞煎至七分去滓温服不拘
時候
八賢散治小兒洩瀉發熱手足稍冷
當歸白芍藥白茯苓甘草(各一兩)川芎桂
柴胡(各半兩)熟地黃(一兩)
右㕮咀三歲一錢水半盞煎至三分去滓無時
桃紅散治驚瀉
辰砂(少許)羌活(半兩)防風(半兩)人參(一錢)白术(三錢)茯苓(錢半)蟬
蛻(三箇)甘草
右為末每服錢半荆芥湯下如未止用天麻四君子
湯相間服之為妙
隂陽丸治伏熱吐瀉并諸般吐逆不定
硫黃(半兩)水銀(一錢)
右同研無星如黑煤色薑汁糊丸小豆大三歲三
丸冷水下
豆蔲散止瀉
豆蔲(一箇&KR1287;煨)青皮陳皮木香白术甘草(各一)
(錢)草果(一箇)
右為末米飲下
調中散治小兒調氣主脾及治吐瀉
人參白术茯苓甘草訶子(煨)陳皮木
瓜白扁豆(炒)黃耆(蜜炙)木香罌粟子(炒)乾紫蘇
葉
右等分為細末白湯點服
藿香散治小兒臟腑不調作瀉青黃黑白乳食不消糞
中有凍如雞子清兼暴瀉如水其證肚痛微熱面赤
唇黃白此藥治之慢驚或僵墜紅腫内弔紫蘇湯調
下三五服痛止宜用此藥
陳皮藿香葉厚朴(薑製)枳殼(去穰)甘草
右等分為細末陳米飲下紫蘇湯下糞中有黃白凍
子木瓜并白梅去䀋煎湯下如痢止用棗子煎湯下
大能和胃進乳食此是小兒常服藥
斗門丸治小兒腸胃虚弱泄瀉糟粕或變白沫日夜無
度
附子(一枚重六錢炮去皮臍尖)乾薑(炮各一分)肉豆蔲(麫裹煨熟)
右為細末煮麫糊和丸如黍米大每服三十丸温米
飲送下乳食空
固腸丸治小兒臟寒泄瀉色多青白腹痛可食
硫黃(别研)肉桂(去粗皮)龍骨(别研)訶子(煨去核)丁香(等分)
右為細末煮麫糊和丸如黍米大每服三十丸温米
飲送下乳食空
調臟丸治小兒臟腑不調泄瀉頻并精神昏困全不入
食
木香人參(去蘆頭)白术乾薑肉豆蔲(麫褁煨熟)白
芍藥(等分)
訶子丸治脾胃不和泄瀉不止
訶子(煨去核)乾薑(炮)肉豆蔲(麫裏煨熟)木香赤石脂(等分)
右件為細末煮麫糊和丸如黍米大每服三十丸温
米飲送下乳食前
固腸丸治小兒臟腑泄瀉色多青白腹痛可食
硫黃(二錢别研)牡蠣(煅别研)龍骨(煅别研)乾薑(炮)木香(各一兩)
右為細末煮麫糊和丸如黍米大每服三十丸温米
飲送下乳食空
豆蔲丸治小兒風冷摶於腸胃飡泄不止不思飲食
肉豆蔲(麫褁煨熱)草豆蔲(去殼各半兩)草烏頭(三枚燒灰留性)
右為細末煮麫糊丸如黍米大每服十丸蘿蔔湯下
乳食空
治小兒冷瀉欲死者
肉豆蔲(煨)粉草(炙)藿香葉
右三味等分為末陳米飲下一錢
治小兒久瀉不止喫煖藥其瀉愈甚忽喫食减少非時
吐逆喫煖藥其吐愈甚此為脚疳毒氣刑脾故有斯
疾但雖久瀉忽吐唇皮常焦赤色口内常多涎溢生
口瘡方熟疳宜喫此方若是面色青黑唇皮無色不
湏服此方但小兒體氣虚弱須是審慎方可投藥
山梔(一兩)荆芥(三分)羌活獨活(各半兩)薄荷(五錢)
右為細末每服一錢食後煎薄荷湯調下去滓服兒
大者服一錢半
温白丸治小兒久瀉脾虚不進飲食食乾仍前瀉下米
榖不化
白术(一分用米泔浸少時切焙)半夏(一錢半湯炮洗七遍)丁香(半錢炒)
右為末生薑自然汁煮麫糊為丸如菉豆大每服半
歲三丸三五歲五七丸淡生薑湯吞下早晚各進一
服
惺惺散治嬰孩小兒久瀉脾困不思食乳恐作脾風
天麻(半錢)全蝎(半錢)糯米(一錢微炒)白扁豆(一錢炒)人參(一錢微炒)
茯苓(一錢徼炒)木香(一錢炮)山藥(一錢焙)甘草(一錢炙)
右為末每服嬰兒一字二三歲半錢用水一藥注或
半錢棗子半片煎十數沸服
白术丸治小兒白瀉
白术當歸芍藥木香
右等分為末煉蜜丸如菉豆大每服十丸至十五丸
不拘時候米飲下
單方治小兒久瀉臟腑如雞子黃漸作驚風證滁州趙
使君云其女甫週歲忽苦臟腑每所下如雞子黃者
米盆許數日之間幾取至百往漸作驚風證有一士
太夫教以鍾乳服亦可以小兒只用一錢匕平復矣
𫝊方者云他日或作少瘡痬不足慮兒子清老年三
歲過鎮江時病久瀉危甚用法至一半遂安不生瘡
楊氏醒脾散治吐瀉不止痰作驚風脾困不食
白术人參甘草陳皮白茯苓全蝎(各半)
(兩)半夏麯术香(各一分)白附子(四箇炮)南星(一箇炮)陳
倉米(三百粒)
右為末每服一錢水半盞薑二片棗半箇煎時時
頻服則吐
醒脾散治小兒吐瀉初定
天南星(沸湯浸洗七遍)
右一味為細末一歲兒每服半錢以河水七分盞冬
瓜子七粒同煎至二分温服不拘時候
守胃散治小兒陰陽不和吐瀉不止預防風證常調脾
胃進乳食
人參白术白茯苓(去黑皮)山藥白扁豆(炒)乾
葛南星(炮)甘草(微炙)藿香(葉)防風天麻
右等分為細末每服一錢水一盞冬瓜子二十粒生
薑一片同煎至四分温服如大瀉不止危急每服沉
香肉豆蔲各少許
人參白术散治小兒嘔吐泄瀉口乾唇燥煩渴引飲小
便赤澁並宜服之
白术(去蘆)白茯苓(去皮)人參(去蘆)木香藿香葉乾葛
(剉各半兩)滑石(膩白者六錢)甘草(炙三錢)
右為末每服二錢百沸湯調下或生薑湯亦可或㕮
咀煎服更妙嘔吐加丁香二錢
肉豆蔲膏治小兒夹驚寒大便清瀉服疾不稳
肉豆蔲(二錢剉)人參(一錢)白术(二錢)甘草(一錢)丁香(一錢不見火)
木香(一錢不見火)藿香(五分)
右同為細末煉蜜為丸如雞頭大每服一丸米飲下
空心妳前服
參蘇飲子治伏熱吐瀉虚煩悶亂飲引不止感暑者
白茯苓人參白术甘草紫蘇木瓜
藿香厚朴半夏(各等分)
右湯點服空心量與神效
沒石子丸大徤小兒脾胃吐瀉不進乳食諸病後虚弱
精神昏慢全不入食嘔吐生痰漸成慢脾候立有神
效不可具述
半夏(半兩用生薑一兩半搥爛將半夏每箇切作兩片水半碗同薑煮用白&KR1287;一錢重□鉢内)
(研作餅子慢火炙熱)沒石子(一枚)滑石(一分研)人參(一分)丁香(一錢)白
礬(一錢枯)硃砂(一錢細研)
右為末每服半錢煎冬瓜子生薑湯調下如為丸用
水調薄薑汁&KR1287;糊為丸子每服三十丸量大小加减
服
觀音散
扁豆(炒)白术(煨)茯苓人參(炙)神麯(炒)麥芽(炒)香
附子(各等分)
右為末空心米飲調下
霍亂(附論)
夫小兒霍亂者由隂陽清濁二氣相干氣亂於腸胃之
間故為霍亂也然腸胃怯弱或因觧脱為風冷所乘及
乳哺不消而成吐瀉或乳母觸冒風冷及飲食生冷等
物冷氣入乳令乳變敗兒若飲之亦成吐利是皆觸犯
臟腑使清濁之氣相干之所致也挟風而實者體熱頭
疼而復吐瀉凡遇此病湏暫斷乳食仍以藥調適乳母
先當散乳間風冷之氣宜服香蘇飲夹和霍香正氣散
煎食後捻去宿乳服之逐去寒邪次用理中湯加丁香
木香煎服温養其乳此先定其大勢然後自合釀乳藥
同兒飲之乃服醒脾散使免生慢驚之疾也楊氏曰陽
隔隂而不降隂霍亂也先心痛則先吐先腹痛則先瀉
心腹俱痛吐利並作所謂賊邪木來勝土也王氏曰小
兒内因脾胃虚弱乳哺停積外因感胃寒暑邪正交争
証有冷熱之不同藥用温京之各異陳無擇曰傷風則
惡風自汗傷寒則惡寒無汗胃温則冷凝傷暑則熱煩
必以外所因而治之扶救不先立致危殆治法必先止
吐次則随證治利許仁則曰濕霍亂死者少乾霍亂死
者多楊氏曰足陽明屬胃以養宗筋暴吐暴痢津液驟
亡失其所養甚則轉筋入腹而死王氏曰小兒吐痢暴
作最為急證蓋脾虚則吐胃虚則瀉脾胃俱虚吐痢俱
不止吐而不止瀉者危楊氏曰吐瀉不止必轉慢驚慢
脾虚風也又曰小兒有中霍亂吐瀉侯上吐下瀉偏身
微熱不能乳哺此因喫食熱不調順脾家受熱胃冷不
消化所致宜用睡驚沉香飲夾丁香散乳香散活脾散
與服如𫝊變大渴不食面臉紅眼微視氣小不語汗多
恐患慢脾風死候不治又小兒霍亂而成吐瀉仍須進
大七寳散二三服并觀音散二三服温白丸二三服如
不退恐脾困不進乳食須進惺惺散二三服如此不效
往往變作慢脾風慢驚風此候宜進竹瀝膏二三服間
惺惺散調胃氣並沉香散又小兒霍亂吐痢由陰陽不
和清濁相干與大人無異如救火拯溺宜速療之兼宜
用聖石丹宜順正湯霍亂吐瀉形候忽然吐瀉謂之霍
亂吐瀉如有渴即下沉香飲子夹平胃丸若未有渴量
大小下鮓湯丸通一二遍白涎只依前用沉香飲子平
理胃如尚猖狂煩躁夜睡不得喘息急促此死候不
治(翰林待詔楊大鄴問小兒霍亂吐妳者為何荅曰凡將息小兒之道切慎擇妳母精神強徤祥慢智惠深)
(遠身無疾病肌肉肥潤溫厚善能調理乳食何疾更生衆疾易愈)
方
大七寳方治小兒霍亂吐瀉不進食乳
木香(炮)丁香(炒)官桂(不見火)茯苓麻黃(去節)當歸
甘草(炙)人參大腹皮川楝子(去核)阿膠(炒各一錢)訶
子(去核一錢)肉豆蔲(一个炮)藿香葉(一錢炒)地榆(二錢炒)
右為末每服一歲兒一字二三歲半錢四五歲一錢
水一藥注或半銀盞入棗子半片煎十數沸溫服
地黃散治小兒脾胃氣衰弱霍亂吐瀉嘔逆不食煩躁
迷悶
乾地黃厚朴(去粗皮薑汁浸炒)人參茯苓乾葛
藿香葉黃耆(蜜炒)白术(麩炒各一分)丁香訶子(炮取肉各)
(一錢)
右為末每服半錢或一錢用蒼术煮飯飲調下並進
四五服
肉豆蔲散治小兒霍亂吐瀉不止飲食不下
肉豆蔲(一枝去殼)丁香黃耆(剉)枇杷葉(去毛炙微黃各半分)
桂心人參甘草白茯苓(各半兩)陳橘皮(一分湯浸)
(去白瓤焙)
右為散一歲兒霍亂每服以溫水調下半錢大小加
减
半夏散治小兒霍亂後吐瀉不止煩悶
半夏(湯浸七遍去滑用)黃連(去鬚)乾薑(炮製剉)陳橘皮(去白瓤湯浸焙)
人參(去蘆頭)當歸(微剉炒以上各半兩)黃芩甘草(炙赤微剉各一分)
右為散每服一錢水一小盞煎至五分去滓不拘時
量大小溫服
丁香散治小兒霍亂吐瀉不定
丁香木香甘草(炙微赤剉)葛根(剉)枇杷葉(去毛炙微黃各)
(半分)藿香人參(去蘆頭)桑黃(各半兩)
右為末不計時以麝香湯調下半錢量大小以意加
减服之
救生丹治小兒心膈伏熱生涎霍亂躁悶身熱吐逆惡
心乳食不下
大洩(一錢半)輕粉(三字)乳香丁香(各半錢)龍腦(一字)粉
霜(三字)水銀黃蠟(各二錢)黑鉛(一錢一字與水銀結砂子)
右為末鎔蠟為丸如小豆大一歲一丸木瓜甘草湯
饑服如煩躁研生芝蔴馬齒莧水下如逆吐煎藿香
湯下更量虚實加减食後臨卧服之此藥除熱化涎
下膈止吐逆若胃虚傷冷嘔吐不止者不可服凡小
兒吐逆宜速療之久不止遂為慢驚常宜收此藥備
急
醒脾散
人參(半兩去蘆)丁香(四十粒)白茯苓(半兩)藿香葉(半兩)白术(半兩)
甘草(半兩炙)天南星(二箇重八錢已上者)縮砂仁(四十枚同南星炮)
右為末生薑冬瓜子煎大小以意加减服
勻氣散治霍亂吐(方見本門痢類)
蘆薈丸治霍亂後乾&KR0938;不常
蘆薈安息香胡黃連枳殼(麩炒各一錢)史君子
(三七箇炒)蕪荑(一分)定粉(一錢五分)麝香(少許)
右為末獖猪膽糊丸如梧桐子大五七丸米飲吞下
麥門冬散治小兒霍亂不下乳食
麥門冬(一兩去心焙)白茯苓人參(去蘆頭)陳橘皮(湯浸去白)
(穰焙)乾木瓜(各一分)厚朴(去粗皮塗薑汁炙令香熟)茒香(各半兩)
右為粗散每服一錢水一盞入生薑少許煎至五分
去滓不計時候量大小加减服
沉香散定霍亂治吐止瀉補虚調胃氣進乳食
沉香茯苓(各一分)甘草(炙)丁香(炒)藿香葉(各一錢)木
香(炮)官桂(去粗皮不見火各半錢)
右為末每服一歲兒一字二三歲半錢五七歲一錢
以意加减紫蘇木瓜湯調下一日三服
順正湯順陰陽治霍亂吐痢
白豆蔲高良薑(微炮)藿香葉當歸(湯浸焙乾)草豆蔲
(麫褁炮)陳橘皮(去白炮乾各半兩)丁香(一兩)
右為細末每服半錢至一錢温粥飲調下
順氣散治霍亂吐瀉
人參藿香丁香(各一分)茯苓乾葛甘草
天台烏藥(各半兩)紅橘皮(一兩)
右為末每服半錢水六分棗二枚薑一片同煎温服
交泰散治霍亂吐瀉
藿香葉陳皮肉豆蔲(生)半夏(製)青皮酸木
瓜甘草(微炙各半兩)石菖蒲(二錢)
右細剉每服一錢薑三片紫蘇三葉水煎服暑月加
香薷
人參藿香散治小兒霍亂吐瀉不止身熱頭痛(方見本門吐痢)
(類)
治小兒霍亂吐瀉不止心神煩渴方
人參(去蘆頭)陳橘皮(湯浸去白瓤焙各半兩)麥門冬(去心焙)訶藜
勒皮(微煨)丁香桂心(各一分)
右為散每服一錢水一小盞煎至五分去滓不計時
量大小以意加减温服
立效方治小兒霍亂不止和胃氣定吐瀉
胡椒(七枚拍碎)人參(去蘆頭)生薑(各半兩)陳橘皮(一分湯浸去白穣焙)
紅梗米(四十九粒)棗(三枚)
右細剉和勻分作七服每服水一小盞煎至五分去
滓不計時量大小以意加减温服
理中丸治小兒或大人冷熱不調霍亂吐痢宿食不消
人參白术甘草(炙)高良薑(各六分)乾薑桂心
(各六分)
右搗篩蜜丸如梧桐子大小兒以意加减大人三十
丸漸加至四十丸空服以飲服忌生冷油膩生葱海
藻菘萊桃李雀肉等物
人參散治小兒霍亂吐逆不止(方見本門吐痢類)
治小兒霍亂空吐不痢方
人參(六分)生薑(四分)厚朴(二分炙)橘皮(一分)兔骨(一兩炙碎)
右切以水一升二合煎取四合服即利下部又以杏
仁䀋少許皂角末少許麫和硬搜如棗核大以線褁
納之便通妳母忌熱麫大效
沉香飲治小兒吐哯霍亂睡驚
沉香丁香(各一分)㯽榔甘草(炙各半兩)肉豆蔲(一兩)
右為末每服半錢或一錢用棗子半箇水五分盞煎
二分通口服
銀白散取積取蟲後生胃氣使不霍亂吐瀉脾胃虚弱
及治煩渴口乾泄瀉不利内亡津液發渴不止並宜
服之
人參茯苓甘草(炙)白扁豆(去皮)白术(麥麩炒)
右各等分為末每服一錢紫蘇湯調下一方有藿香
葉各加减四君子湯白湯調下或為㕮咀每服三錢
水煎服之亦妙
人參散治霍亂候嘔逆不止心胃虚熱
人參陳皮桔梗甘草(炙)白芷(二錢)
右為末每服一錢水五分入淡竹葉煎二分入蘆荻
根煎亦得
治小兒霍亂吐痢不止方
人乳汁(二合)生薑(汁粟米許)籧篨(一小把)龍骨(六)豆蔲(取仁碎以)
(蕎麥大二七枚)
右以乳煎取一合着少許牛黃麝香兔毛灰等和為
三服如渴以糯米着蜜與食即瘥
人參白术湯治小兒霍亂吐痢
人參(六分)白术茯苓(各四分)厚朴甘草(炙各三分)
右切以水一升半煑取六合分温服立效嬰孺治期
歲兒
丁香丸治小兒霍亂吐瀉心煩悶
丁香地黃花桑葉硃砂(細研各一分)甘草(半兩炙微)
(赤剉)
右為末朱砂令勻煉蜜和丸如黍米大每服二丸以
生薑温湯下三歲以上以意加之
二薑湯清濁治霍亂吐利
高良薑川&KR1287;薑(各一兩)丁香人參(去蘆頭各半兩)甘草
(炙一分)
右為細末每服半錢米飲調下
建脾膏治一切霍亂吐利皆服之
丁香藿香葉人参(去蘆頭各一兩)沉香木香(各半兩)
右為末煉蜜丸雞頭大每服一粒粟米飲化下
治霍亂吐瀉轉筋方
硫黃熖硝晉礬滑石(細研)白&KR1287;(各一兩)
右以&KR1287;和藥研勻滴水丸如梧子大每服三四十丸
熟水下小兒别作一等丸量大小加减
大薑煎丸治小兒脾胃伏寒吐利不止霍亂煩悶身體
痛發熱嗜卧手足厥逆
乾薑(二兩)人参白术甘草(各一兩)黑附子(半兩)
右為末煉蜜和丸如一兩作八十丸白湯六盞分
化破再煎至四分連滓温服
順二散治伏熱中暑霍亂吐瀉煩悶躁渴小便赤澁
便血肚疼
木猪苓(去皮)澤瀉茯苓白术甘草(炙各一兩)桂(一兩)
(半)乾葛(半兩炒)杏仁(一兩去皮尖䨇仁炒)
右為末每服半錢至一錢新汲井水調腑臟虚怯
水煎服
六和湯治中暑霍亂吐瀉煩渴
人參縮砂仁甘草杏仁(去皮)半夏(湯炮各一兩)扁
豆(薑製)赤茯苓(去皮)藿香木瓜(各二兩)香薷葉厚
朴(薑製各四兩)
右剉薑棗煎温服一方為末每服二錢水一盞生薑
二片木瓜一片煎温服不拘時
人參藿香散治小兒霍亂吐利身熱頭疼
藿香(半兩)人參(七錢半)白术甘草厚朴(各半兩)葛根
(二錢半)
右為末每服二錢水半盞薑一片棗二枚煎三分服
縮脾飲
縮砂仁(三兩)草果仁烏梅肉白扁豆(薑製炒)香薷
(各一兩)甘草(炙五分)乾葛(一兩)
右剉薑水煎服
香豆散治霍亂煩渴(一名人参豆蔲散)
藿香葉肉豆蔲(各一兩)白扁豆人参(去蘆頭各半兩)甘
草(一分炙)
右為末每服一錢水八分生薑二片煎四分温服
香参膏治霍亂吐瀉不住者
人參(一指大剉)丁香(十四粒)藿香(一錢)糯米(七十粒同丁香炒令黃)
右為末用棗和丸每服一指頭大温湯下
丁香散治霍亂吐不食
丁香(二十箇)母丁香(一箇)藿香(一錢)半夏(五箇湯炮七次)
右為末以薑汁浸三宿焙乾為末每服一字藿香湯
下
治小兒霍亂吐利
人参(一兩)厚朴甘草(各半兩)白术(十八銖)
右㕮咀以水一升二合煑取半升六十日兒一合百日
兒三服期年二服間隔乳服之乳毋忌生冷油膩等
物一方加乾薑一分或生薑三分
治小兒霍亂方
人參蘆籜(各半兩一用根)扁豆勝(二兩)倉米(一撮)
右㕮咀水二升煑取八合温服
菖蒲散治小兒霍亂吐瀉不止煩悶
菖蒲肉豆蔲(去殼)人参(去蘆頭)白茯苓(各一分)
右為散不計時以温薑湯下半錢量大小加减
人參散治小兒霍亂吐瀉不定
人参(去蘆頭)陳橘皮(湯浸去白瓤焙)黃連(去湏)厚朴(去粗皮薑汁炙令香)
(熟)
右各三分為散以陳粟米粥飲調下半錢三歲以上
加服
香連散分清濁定霍亂吐利
木香川黃連(去頭各一兩)人参(去蘆頭)厚朴(去粗皮塗薑汁炙令)
(香熟各半兩)
右為末每服一錢粟米飲下
快膈散定霍亂吐利服藥多吐即服此藥
甘草(半兩炙)高良薑(微炮)肉豆蔲(去殼)丁香(各二錢)
右為末每服半錢新冷水調下
桃仁膏治霍亂吐瀉
桃仁杏仁巴豆(各一粒)朱砂(少許)
右同研飯為丸如米大每服一丸以飲吞下
治霍亂吐瀉不止方
乾薑(炮)人參白术(各四錢)厚朴(二分薑汁浸炙)
右剉細分作四服每服水二盞煎取六分以意加减
與服入甘草二分尤佳
青金丹治小兒霍亂吐逆及治大人虚實冷熱吐瀉并
諸般吐逆不定(一名隂陽丸)
水銀(一錢)硫黃(二錢生者同水銀研令水銀不見星只作黑色)
右薑汁糊丸麻子大每服二十丸淡薑湯下治吐水
調末服
治霍亂常用妙方
南没石子肉豆蔲訶子
右三味各磨水少許煎數沸一二服可止若加黃連
木香等分為末麫糊丸便是没石子丸亦治熱瀉久
痢
治霍亂吐瀉面色青四肢冷虚汗出方
香葇(一分)生薑(棗大碎)薄荷葉(半分)
右以水一小盞煎至五分去滓量兒大小加减温服
丁香散治霍亂吐瀉
丁香(一錢)藿香(半兩)枇杷葉(七片湯洗炮去毛炙為末)
右為細末每服一字或半錢飯飲調下只兩服住
治小兒霍亂吐瀉方
草豆蔲㯽榔甘草(等分)
右為末薑煎一分空心服
木香散治霍亂吐瀉
木香(細剉)人參藿香(各等分)
右為末每服一錢水五分煎至三分服
藿香散治小兒霍亂吐瀉
藿香香薷(末各一分)白茯苓(末二錢)
右研每服半錢薑湯下如人行三五里進一服連進
三服
乳香丸治小兒霍亂吐瀉不定
乳香硃砂(各一錢研)半夏(半兩湯浸洗七次薑汁炒黃)
右為末麫糊丸如菉豆大每服五丸米飲下日三張
氏家傳方同半夏却只用一兩名香砂丸
又方
丁香(末一錢)消梨(一枚絞汁)妳汁(一合)
右和勻少少與兒服之
又方
甘草(半兩炙微赤剉)肉豆蔲(去殼)乾薑(炮裂剉各一分)
右為散以冷水調下一字二歲以上加服
龍骨散治小兒霍亂吐瀉不止
龍骨(末一分)草豆蔲(末半兩)爛籧篨(末半分)
右研勻以妳汁三合煎二合去滓别入麝香牛黃兔
毛灰各一字生薑汁少許調勻分為三服如人行五
里一服
治霍亂吐瀉并冷瀉欲死
肉豆蔲(去殼)甘草(炙微赤剉)藿香(各一分)
右為散每服一錢水一小盞煎至五分去滓不計時
大小分减温服一方用粉草
香薷散治小兒霍亂吐瀉體熱煩躁昏冐多渴陰陽不
順清濁相干
厚朴(去皮製)黃連(二味同薑汁杵炒作紫色)香薷(各一兩)
右為末三歲一錢水半盞酒少許煎三分去滓水中
頓冷服一方用白扁豆炒各等分
又方治小兒霍亂立驗
人參(一兩)木瓜(一枚)倉米(一撮)
右㕮咀以水煮分服更量大小加减佳
温中丸治小兒胃寒泄瀉腹痛腸鳴吐酸水不思食霍
亂吐瀉
人參(切去蘆頭)甘草(炮)白术(各一兩為末)
右薑汁麫糊丸菉豆大米飲下一二十丸無時
治小兒霍亂但痢不吐方
烏牛糞(半兩燒灰)人參(三分去蘆頭)生薑(半分切)
右用甜淡漿水一大盞煎至五分去滓不拘時量大
小加减温服如渴取曲蟮糞爛龍骨一兩漿水煎服
一作烏牛葹草用一團箷舒移切
治小兒霍亂方
生薑(四分切)香薷薄荷(各一兩)
右以水煎分温兒與妳母同服之甚良量兒大小分
减稍熱頻服
和中散治陰陽不調清濁相干霍亂吐痢壯熱煩渴胷
膈痞悶腹脹滿面色青白手足厥寒困頓多睡全不
思食
乾薑厚朴(去皮薑製)甘草(炙各一兩)
右為細末每服一大錢水八分盞生薑三片同煎至
三分去滓温服
丁香散治小兒霍亂不欲乳食
丁香(一分)人參(半兩去頭)
右為散每服水一盞煎五分去滓不拘量大小分减
温服一方以乳汁三合同煎
肉豆蔲散治小兒霍亂不止
肉豆蔲(一分去殼)藿香(半兩)
右為散每服一錢以水一小盞煎至五分去滓不拘
時量大小分减服
治小兒霍亂方
扁豆莖(一升先炙令黃切細)人參(三兩切)
右以水三大升半取汁煮粟米少許為粥與乳母服
衣褁乳勿令露之每欲乳兒先捻去少許然後乳兒
常服大住
石黃散治霍亂吐瀉不止(方見本門吐痢類)
治伏暑霍亂吐瀉
胡椒(半兩)豆粉(一兩)
右為末煎燈心木瓜湯調下
又方治小兒霍亂吐痢(一名霜葉散)
乾桑葉藿香(各半兩)
右為末不拘時以粥飲調下半錢量大小加减
又方
桂心甘草(等分)
右粗末水煎入法醋少許服
治小兒惡氣霍亂方
用梳笓垢水和飲之
治小兒乳霍乳方
取厠屋戶簾燒灰研飲服一錢
又方
用訶梨勒一枚先煎沸湯研一半許與兒服立住如
未止再服
治百日以來及蓐内兒霍亂方
以人乳半合及生薑汁少許和煎服入口定
治小兒熱霍亂諸藥不瘥者
用蘆葉二大兩或蘆根糯米三大合水三升先煮葉
入米煮取一升入蜜少許和服瘥不止即取桑葉二
升生薑半兩切以水二升煮取一升入一匙白米為
飲服
牛泄方治小兒霍亂腹脹不得痢
取牛泄絞汁百日兒一合二百日一合半三歲二合
服
治小兒霍亂吐乳不止
以人參煎湯服瘥
又方
取薄荷葉未乾者研汁量多少捻鼻合口開灌之
治霍亂
用陳大蓼濃煎湯洗足止并服濃汁一二合自愈
蒔蘿丸治小兒氣脹霍亂嘔逆腹冷食不下及脇痛
以蒔蘿為末糊丸如菉豆大三歲三十丸青皮湯下
治小兒霍亂
以尿滓乳上服之
又方
以牛涎灌口中一合瘥
治小兒吐痢霍亂
用寡婦薦取二七莖煮飲之
又方
用芹葉細切煮熟汁任性飲多少止
又方
用桑蟲一枚炙焦黃細研以妳汁調灌之
又方
用&KR1889;螉窠微火炙為末以乳汁調一字服之
備用方治小兒霍亂吐痢
用生蒜研塗心下及兩足心效
八白飲治小兒脾虚胃弱膈有風痰水榖入口悉皆
嘔&KR0938;體羸氣乏飲食不下霍亂吐痢神情恍惚心胸
脹滿中腕不和
沉香藿香葉人參草果半夏麯白川
薑(炮)白芍藥白㯽榔白豆蔲白茯苓白
术白扁豆(炮)白芷(各等分)
右為末瀉後復吐或吐後復瀉每服一錢水一小盞
生薑二片棗半箇煎三五沸通口不拘時服
五苓散治霍亂吐瀉燥渴飲水小便不利
澤瀉(二兩半剉)木猪苓(去皮剉一兩半)官桂(去皮一兩)白茯苓(剉一兩半)
白术(剉一兩半)
右為細末每服一錢温湯調下渴躁新水調服以意
加减不以時服
丁香散治霍亂
丁香藿香(各一兩)人參(半兩)
右為細末每服一錢以水半盞煎五沸更入妳汁少
許去滓稍熱細呷頻服量兒大小加减
乾霍亂(附論)
夫乾霍亂者由脾胃氣實陰陽氣内積外傷邪熱之
氣摶於脾胃稽留散傷動陽經遂致精神昏亂則血脉
不榮易受風冷卒被所感便即心痛煩滿氣粗腹大如
鼓涎壅咽乾因其氣虚而邪氣勝邪氣既勝則與衛氣
並行其所以不吐痢也蓋脾胃充實難於吐痢其證心
神煩亂恍惚多驚故曰乾霍亂也又云忽然心腹脹滿
絞痛欲吐不吐欲痢不痢痰壅腹脹頃刻之間便致
悶絶此乃所傷之物因吐痢盡則生若上不得吐下不
得痢所傷之物壅閉正氣關隔陰陽操擾喘脹霍亂氣
息少者危法宜蘇感丸疎利之
方
治小兒霍亂不吐痢肚脹奶滿上下不通
甘草(四分炙)當歸(三分)石䀋(三分)
右以水漿一升半煎至六合去滓入牛黃麝香各半
錢研蜜半匙相和以下灌之即通奶母與漿水粥飲
勿喫麫肉等
立應散治小兒乾霍亂不吐不瀉腹脹如鼓心胸痰壅
䀋(二兩)生薑(一兩)
右同炒令轉色三歲半錢童子小便半盞煎三分去
滓温服
保安丸治小兒乾霍亂不吐不痢煩悶不知所為
以巴豆一枚去皮心分作十小丸每服一丸水研服
當快利三五行即以漿水補之
治乾霍亂
以蘇合香丸加枳殼一分木瓜半分煎湯調下
又方
以炒䀋二椀紙裹綃護頓胸前并腹上截以熨斗火
熨令熱氣透即蘇又炒䀋依法熨背則全愈一方用
䀋一大盞極醎熱飲以手剜喉令吐三飲三剜三吐
即止
治小兒乾霍亂渴熱及壯熱眼色慢四大困悶
以烏豆二升净洗乾擇生薑一兩切水三升煎豆皮
欲爛即濾取汁二合和少許蜜喫即便吐如人行五
七里又與喫無問大小兒並令服之效
霍亂心腹痛(附論)
夫小兒冷熱不調乳哺不節使陰陽二氣相干而變亂
於腸胃則成霍亂也心腹痛者是冷氣與真氣相擊或
上攻心或下攻腹故成痛也
方
人參散治小兒霍亂心腹痛不欲飲食
人參(去蘆頭)白术芎藭草豆蔲(去皮)厚朴(去粗皮塗薑汁)
(炙令香熟)當歸(剉微炒)陳橘皮(浸去白瓤焙)丁香桂心(各一分)
右為細散不拘時煮薑棗米飲調下半錢量大小加
减
治小兒霍亂心腹刺痛吐利方
茯苓桔梗人參(各六分)白术(五分)甘草(炙四分)厚朴
(炙四分)
右為散每服一錢水一小盞煎至五分去滓不計時
量大小加减温服
人參散治小兒霍亂心腹痛不欲飲食
人參(一分去蘆頭)丁香(一分)桂心(一分)白术(三分)芎藭(三分)
右為散不拘時煮薑棗米飲下半錢量大小加减服
肉豆蔲散治小兒霍亂吐瀉不止腹痛
肉豆蔲(去殼)桂心(各一分)人參(去蘆頭)甘草(炙微赤剉各半兩)
右為散每服一錢水一小盞生薑少許煎至五分去
滓不計時量大小加减温服
烏藥散治小兒乳食冷熱不和及心腹痛或水瀉乳汁
不好
香附子(用白者)高良薑赤芍藥天台烏藥(等分)
右為末每服水一盞煎六分温服如心腹痛入酒煎
米飲下不計時
調中丸
甘草(半兩炒)白术(半兩)人參(切去鬚半兩)乾薑(四錢炮)
右為細末蜜丸如菉豆大每服半丸至三二十丸食
前温水送下
治轉筋入腹欲死
用生薑一兩槌碎酒五盞煮服
又方
令病人仰睡熱土頓臍上令人尿之
針頭丸治小兒霍亂吐痢腹中疼痛
巴豆肉(二箇水半盞煮乾)阿魏(雞頭大一塊)舶上硫黃(如魏大)
右研勻以薄糊搜作餅子如錢眼大每服一餅子針
頭穿定燈上焼留三分性淡薑湯化開服
治霍亂吐痢腹痛
用高良薑水煎加粳米如粥食之
普濟方卷三百九十五
