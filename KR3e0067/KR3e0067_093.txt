普濟方卷九十四明周王朱橚撰
諸風門
中風半身不遂(附論)
夫脾為胃水榖之海水榖之精化為氣血氣血充盛則
身體滋榮而風邪不能為寇脾胃既弱水榖虧耗所以
滋養者不足氣血偏虛又為邪風所侵此所以半身不
遂病苦悲傷不樂惡聞人聲少氣時汗出臂偏不舉診
其脉寸口沉細是也又寸口偏絶者則偏不遂兩手俱
絶則不可治也又云世傳左為癱右為瘓此說尤非
何者經有偏中半身不遂之候則癱瘓之候當以左右
俱中者名之又云春夏得之難治秋冬得之易治春夏
者陽氣上騰火力方盛風火相得而旺故難治也秋冬
者陽氣下降火力漸微則易治也此說亦未可必惟其
中之淺深者為難易耳治法疏理肝腎為得盖肝主筋
腎主骨風中肝腎則筋骨癱瘓也
方
鐵骨丹治諸風癱瘓拳攣半身不遂
川烏頭草烏頭川芎當歸(酒浸晒)辣桂川
續斷(晒洗)華隂細辛補骨脂(炒)烏蛇(洗酒浸取肉用晒乾七錢)
(半)直殭蠶木鱉子(去殼炒熟)麻黃(去根節酒浸晒)羌活獨
活堅白南星(炮熟)白蒺藜(炒搗去刺)薏苡仁天麻(酒浸)
(晒炒)蒼术(炒各半兩)萆薢(鹽水煑乾)杜仲(去粗皮剉盡炮裂炒焦各一兩)牛膝
(酒浸晒一兩)虎脛骨(洗酒浸炙焦)白附子(炮各三兩)秦艽(二錢半)全
蝎(去毒炒三錢半)川五靈脂(四錢)自然銅(燒紅醋淬七次三兩重)巴戟
(酒浸去心晒)防風滴乳香沒藥(炒各半兩)麝香(半錢令别研)
右細末乳香沒藥别研漸入拌和以浸藥酒調飛麵
煮糊研築丸彈子大每服一丸温酒磨下或宣州木
瓜煎湯下黑豆淋酒下不拘時候服仍間用高良薑
碎一升煎湯圍燻湯盆浴最妙未服藥前湏以班猫
二十一箇去翅足用黑豆一中盞慢火同炒焦只用
七箇并豆入全蝎十四枚微炒五靈脂二錢半為末
糕糊丸如麻子大每二十一丸老酒下先去其風根
烏犀丸治中風半身不遂身體頑麻
烏犀屑羚羊角屑天南星(醋浸一宿炒令黃色)天雄(炮製)
(去皮臍)天麻桂心白殭蠶(微炒)乾蝎(微炒)川烏頭(炮製)
(去皮臍)芎藭白术當歸乾薑(炮製剉)白芷細
辛牛膝(去苖)㯽榔青橘皮(湯浸去白穣炒)白附子(炮製)桑
螵蛸(微炒)阿膠(搗碎炒令黃燥已上各一兩)烏蛇(酒浸炙黃去皮骨)防風
(去蘆頭)麻黃(去根節各二兩)牛黃(細研)麝香(細研各一分)
右為末入研了藥令勻煉蜜和搗五七百杵丸如梧
桐子大每服食前以温酒下十丸
天雄丸(出聖惠方)治中風半身不遂言語蹇澁肌膚頑痺
筋脉不利骨節疼痛
天雄(炮製去皮臍)天麻附子(炮製去皮臍)麻黃(去根節)仙靈
脾乳香道人頭(已上各一兩)羚羊角屑桑螵蛸
(微炒)蟬殼牛膝(去苖)桂心當歸芎藭羌活
白殭蠶(微炒)五加皮薏苡仁防風(去蘆頭)乾蝎(微炒)
硃砂(已上各半兩細研)烏蛇肉(二兩浸酒炙微黃)牛黃(一分細研)麝香
(一分細研)
右為末煉蜜和搗五七百杵丸如梧桐子大每服以
温酒下二十丸漸加至三十丸日三四服
秦艽散(出千金方)治半身不遂言語錯亂乍悲角弓反張
皮膚風癢
秦芁獨活(胡冷用烏頭)黃耆人参(各二兩)防風山
茱萸桂心石斛(胡冷用萆薢各一兩)防己細辛當
歸芎藭(胡冷用桔梗)五味子甘草白术乾薑
(各三十株)麻黃遠志(胡冷用防己)天雄(各一兩)白蘚皮(三十銖胡)
(冷用白歛)甘菊花(二兩胡冷用蜀椒)茵芋(十八銖胡冷用茵草)
右治下篩酒服方寸匕日再漸漸加至二七又云治
風無新久并補虚弱
茯神湯(出聖濟總錄)治中風手足一邊不收精神健忘
茯神(去木三兩)防風(去义)牛膝(去苖)枳殼(去穰麩炒)防己(剉)秦艽
(去土)玄参(堅者)芍藥黃耆(細剉)澤瀉白蘚皮(剉)獨活
(去蘆各二兩)桂(去粗皮一兩半)五味子(半升)人参(半兩)薏苡仁(炒半升)
羚羊角(鎊屑二兩)石膏(研半斤)麥門冬(去心焙半兩)甘草(炙剉一兩)
(半)磁石(十二兩烈火燒赤醋淬十次淘用别搗研)
右除磁石外粗搗篩每用藥一兩磁石末半兩别入
杏仁七枚去皮尖碎以水四盞同煎至二盞去滓分
二盞微熱服之空心并午時各一服每自仲春宜服
至季夏住一方用枳實無枳殼仍忌生冷海藻等物
天麻散(出聖惠方)治中風半身不遂沉重
天麻白附子白殭蠶(炒)防風(去义)麻黃(去節)甘菊
花(撶)白蘚皮藁本(去苖土)羌活(去蘆頭)獨活(去蘆頭)細
辛(去苖土)阿膠(炙火燥)乾蝎(去土炒)烏蛇(酒浸去皮骨炙各三兩)當
歸(炙刺)桂(去粗皮)白茯苓(去黑皮)乾薑(炮)甘草(炙各一兩半)
右為散每空腹煖酒調三錢匕服忌生菜鷄肉油膩
赤箭丸(出聖惠方)治肝腎久虛外中風毒半身不遂肢節攣
急腰間痠疼漸覺羸瘦
赤箭(一兩)茯神五加皮(一兩)防風(去蘆頭一兩)牛膝(去苖一兩)
(半)獨活蛇床子酸棗仁(微炒)山茱萸巴戟
仙靈脾萆薢熟乾地黃桂心(已上各一兩)鹿茸
(去毛塗酥炙令黃)附子(炮裂去皮臍)石斛(去根各二兩)兔絲子(三兩酒浸)
(三日曝乾别搗為末)
右為末煉蜜和搗三二百杵丸如梧桐子大每於食
前以温酒下三十丸
仙靈脾浸酒方(出聖惠方)治中風半身不遂肢節疼痛無
力
仙靈脾天麻獨活天雄(炮裂去皮臍)牛膝(去苖)五
加皮芎藭茵芋萆薢狗脊海桐皮
鼠黏子蒼耳子川椒(去閉口及目微炒去汗已上各一兩)虎脛
骨(二兩塗酥炙黃)桂心當歸石斛(去根已上各一兩半)
右細剉以生絹袋盛用好酒二斗浸之密封至七日
後每日不計時候温酒飲一小盞常令酒氣相續其
酒出一盞入一盞以藥味薄即止
荆瀝湯(出聖濟總錄)治中風半身不遂心虛風熱發即恍
惚煩悶筋脉攣急
荆瀝(旋入)麥門冬(去心生二兩)人参(一兩)地骨皮(酒洗焙二兩)梔
子仁(一兩)甘草(炙一兩半)黃芩(去黑心)白茯苓(去黑皮各一兩)芎藭
(一兩)桂(去粗皮一兩)細辛(去苗葉一兩)杏仁(湯浸去皮尖雙仁炒一兩)豉(炒微)
(乾一合半)防風(去义一兩)海桐皮(一兩)石膏(一兩半)竹瀝(旋入)
右除荆竹瀝外十五味㕮咀如麻豆大每用一十二
錢匕以水四盞入生薑一分切煎取二盞去滓入荆
竹瀝各一合更煎五沸分四服日三夜一間食服之
良一方用白蘚皮無海桐皮
白蘚皮湯(出聖濟總錄)治中風半身不遂口不能言及諸
風偏枯
白蘚皮(炙剉)附子(炮製去皮臍)白术防風(去义)麻黃(去根節先)
(煎掠去沫焙乾用)葛根獨活防己人参石膏(碎二)
(兩)桂(去粗皮一兩)白芷(半兩)茯神(去木)當歸(切焙各一兩半)甘草(炙)
杏仁(湯退去皮尖併去雙仁炒)
右㕮咀如麻豆大每用藥十錢匕以水三盞煮取一
盞半去滓分温三服日二服不拘時候一方治風痱
入生薑半分同煎
黑龍丸治中風半身不遂口眼喎斜手足拘攣或生
嚲曳語言蹇澁心多驚悸其狀多端各随所中此由
氣血俱虛腠理疎弱風邪外中真氣失守邪正相干
故為是病宜服之(一名資壽黑龍丹方見諸風雜治類)
側子湯治中風手足不遂口眼喎斜
側子(炮去皮臍一分)附子(炮去皮臍一分)獨活(去蘆頭一兩)芎藭秦
艽(去苗土各一兩)麻黃(去根節先煎掠去沫焙用一兩半)木通(一兩)磁石(烈火)
(燒赤醋淬十次淘用三兩)山茱萸山芋(各一兩)杜仲(去粗皮刺)白蘚
皮(各一兩半)甘草(炙)桂心(去粗皮各一兩)防風(去义半兩)
右㕮咀如麻豆大每用十五錢匕以水四盞入生薑
一分切煎至二盞去滓分温三服日一服夜并二服
服此湯訖唯暖覆所患處微取汗慎外風
白芷湯治中風手足一邊不遂言語蹇澁
白芷白术芎藭防風(去义各半兩)石膏(一兩半)羌
活(去蘆頭一兩)牛膝(去苗)狗脊(去毛)麻黃(去根節洗煎掠去沫焙乾用半兩)
葛根(一兩)桂(去粗皮一兩半)附子(炮裂去皮臍一兩)萆薢(炒半兩)薏苡
仁(炒)杏仁(湯退去皮尖並雙仁炒各一兩)
右㕮咀如麻豆大每十八錢匕以水四盞入生薑一
分切煎取二盞去滓分温三服微熱服日二夜一
摩挲丸治中風癱瘓半身不遂口眼喎斜言語蹇澁
精神昏塞步履艱難或肌肉偏枯手足嚲曳或筋脉
拘攣不得屈伸及氣痺之疾諸風身體疼痛
麻黃(一斤去苗洗)辰砂(細研水飛)天台烏藥自然銅(燒赤醋淬)
麝香(别研)生龍腦(别研)雄黃(飛研)薰陸香(油的乳者别研)烏犀(鎊屑)
(别為細末各四兩)地榆(去苖)木香黑参(揀潤者洗淨去土焙乾八兩)真
珠末(研二兩)川烏頭(炮製去皮臍尖八兩)
右為末研勻煉蜜和丸如楮實大每服一丸温酒化
下不拘時候服訖避風處衣被盖覆令汗出患重者
服一月痊安輕者半月瘥初患者五七日服可安
八風九州湯治男子婦人寒冷不自愛護當風觧衣
汗出卧冷濕地半身不遂或俛仰屈伸難周身滛滛麻
痺四肢不收狀如風狂飲少溲少手足苦冷或不遂
麻黃(四兩去節)甘草(炙)乾薑附子防風獨活(各三)
(兩)石膏(綿裹)茯苓白术芎藭柴胡當歸
人参(各三兩)杏仁(四十枚去皮尖二枚)細辛
右㕮咀以水一斗清酒五升漬三夜煑取四升分為
三服一日令盡若病人羸瘦者用水煎服藥訖被覆
當汗出微微去上衣汗皆用粉撲上忌生菜海藻菘
酢李猪肉雀肉
化風丹治一切中風半身不遂言語蹇澁神昏錯亂
洗頭破傷血風驚風服之皆效
防風(一兩)羌活獨活(各一兩)麻黃(去根節)白芷(三錢)芎藭
桂枝川烏(炮去皮臍)藁本(去土)茯苓(去皮)白附子全
蝎(去毒)甘草(炒)皀角(燒存性各半兩)
右為細末水浸蒸餅為丸如彈子大隂乾每服一丸
傷風葱白酒下婦人血氣當歸酒下小兒驚風人参
細嚼温酒下日三服涎痰薄荷酒下破傷豆淋酒薄
荷酒下
附子散治中風半身不遂肢節無力疼痛
附子(炮裂去皮臍)防風(去蘆頭)五加皮萆薢薏苡仁
桂心牛膝獨活當歸杜仲(去粗皮炙黃剉)海桐
皮木香仙靈脾枳殼(炒微黃去穰已上各一兩)
右為散每服三錢以水一盞入生薑半分煎至六分
去滓不拘時候温服
三石丸治中風半身不遂病苦悲傷惡聞人聲少氣
多汗偏臂不舉
凝水石(火煅通赤研為細末三兩半)石膏(煅令赤研一分)天南星(炮去皮臍)
陽起石(煅令通赤研為細末一錢一匙)天雄(炮去皮臍)草烏頭(炮去皮臍為末)
白附子(炮為末)乾蝎(去土炒)白殭蠶龍腦(研)麝香(研各)
(一錢)海蛤(煅通赤研二兩)蟬殼(去土焙乾為細末半錢)
右勻細入白麵一錢半令勻煉蜜和丸如鷄頭大每
服一丸細嚼荆芥薄荷湯下茶酒亦得不拘時候
禦風丹治一切中氣半身不遂神昏語蹇口眼喎斜
婦人頭風血氣暗風倒仆嘔噦涎痰手足麻痺
川芎白芍藥桔梗細辛(去葉)防風(一兩)羌活
白殭蠶(炒)天南星(薑製各半兩)麻黃(去根節)白芷(各一兩半)乾
生薑甘草(炒各三分)硃砂(二錢半為衣)
右為細末煉蜜為丸如彈子大每服一丸熱酒化下
食前日三服神昏有涎者加硃砂二錢半
麻黃散(出聖惠方)治中風半身不遂頭目昏痛心煩體熱
麻黃(去根節)葛根(剉各二兩)桂心犀角屑地骨皮
丹参白术獨活芎藭石膏甘菊花(各一)
(兩)甘草(半兩炙微赤剉)
右為散每服四錢以水一中盞煎至六分去滓不計
時候温服忌油膩毒滑魚肉
仙酒方治大風手足拳攣半身不遂
川牛膝(一斤洗淨)秦艽(一兩洗淨切)防風(二兩洗淨)枸杞子(二兩洗淨)
蠶沙(二兩洗淨)牛蒡子(炒一斤)桔梗(二兩洗)蒼术(二斤去皮蒸爛用)
地黃(一兩八錢洗)當歸(一兩八錢洗净用)天麻(五兩洗淨)
右用無灰酒二斗以前藥於淨磁缸内浸用七重淨
白紙密封七日勿用婦人封取藥成若用時人面勿
得於缸口内覷每酒一盞日進三服年深重風不過
二斗忌濕麵等物常每日一服
人参湯(一名参桂湯出千金方)治中風半身不遂手足拘急不
得屈伸身體痺冷或時瘛瘲或身背強直不語或狂
言妄語或角弓反張或欲得食或不能食或大小便
不利悉皆治之
人参(一兩半)桂心(去粗皮)麻黃(去根節先煎掠去沫焙乾各一兩)當歸
(切焙乾)獨活(去蘆頭)甘草(炙剉各一兩半)石膏(淬三分)黃芩(去黑心)
乾薑(炮各半兩)杏仁(湯退去皮尖雙仁炒四枚)
右粗搗篩每用藥十二錢匕以水三盞煎取一盞半
去滓分為二服空心并服服後相去如人行五里衣
覆令汗出觧即自食粥慎外風未汗復更煎并服之
唯汗出得差服藥後如人行七八里用熱生薑稀粥
發汗
活絡通經丸(出三因方)治半身不遂口眼喎斜癱瘓諸風
通活經絡宣道凝滯常服壯筋骨助血脉起偏廢其
效如神
川烏頭(二兩一兩生不去皮尖一兩炮去皮尖)草烏(二兩治如上法)當歸(一兩)
(半)木鱉子(三兩一分細研)班猫(百箇去頭足翅醋煑香熟炮乾用)烏蛇(酒浸)
(去皮骨焙)白花蛇(酒煑去皮骨用)好墨(火煆)白膠香(各一兩别研)五靈
脂(三兩三分)
右為末將木鱉子末醋研為膏和黑豆末一斤好醋
拌一兩作十丸以墨為衣空心食前温酒鹽湯嚼下
一丸
天真丸(出仁存方)治中風半身不遂手足頑麻口眼喎斜
痰涎壅塞及一切風他藥所不能治者小兒驚風大
人頭風婦人血風皆可服之
南星(炮)白附子(生)川烏(去皮生各二兩)半夏(五兩炮)全蝎(一兩)
(炒)烏蛇肉(半兩炒)白殭蠶(去嘴足一兩炒)花蛇肉(半兩)麝香
硃砂(三錢)
右為末薑汁糊丸如梧桐子大每服二三十丸温酒
下不拘時候
獨活湯(一名桂心散出聖濟總錄)治中風半身不遂口不能言
獨活(去蘆頭)桂(去粗皮各二兩)葛根(生剉二兩)甘草(炙)防風(去义)當
歸(切焙各一兩)芍藥(一兩半)附子(炮去皮臍半兩)半夏(湯洗七遍一兩半先)
(與生薑二兩同搗炒)
右㕮咀如麻豆大每用藥十二錢匕以水三盞入生
薑半分拍碎同煎至二盞去滓分温三服空心午時
候及晩卧各一服一方用棗一枚同煎
葛根湯治中風半身不遂口不能言(方見賊風類)
芎藭湯(出聖濟總錄)治中風半身不遂口不能言冐昧如
醉不知人又云凡風生於涎毒多起於腎藏腎惡燥
燥則生熱熱生氣氣上乘風則成病入室多則腎乾
故令半身不遂
芎藭(二兩)石膏(碎四兩)桂(去粗皮)人参(各二兩)甘草(炙剉二兩)乾
薑(炮切三兩)當歸(切焙二兩)杏仁(湯退去皮尖雙仁炒四十枚)麻黃(去根節煎)
(掠去沫二兩)
右麄搗篩每用十二錢匕以水四盞煑取二盞去滓
分温三服日二夜一不拘時候
獨活散(出聖惠方)治中風半身不遂身體筋脉攣急肝心
壅滯宜服此藥(方見風腰疼痛類獨活湯)
牛膝散(出聖惠方)治中風半身不遂筋脉拘急疼痛
牛膝(去苖)漏蘆敗醬茯苓酸棗仁(微炒已上各二兩)
羚羊角屑芎藭枳殼(一兩麩炒微黃去穰)防風(去蘆頭一兩)
右為末每五錢以水一大盞煎至六分去滓入荆瀝
一合更煎一兩沸不拘時候温服
牛黃丸(出聖惠方)治中風半身不遂或舉體痺麻
牛黃(研)麝香(研各二分)赤箭(一兩半)白殭蠶(微炒)白附子(炮各)
(兩)白花蛇肉(二兩塗酥炙微黃)羌活桂心乾蝎(微炒各二)
(兩)
右為末研牛黃麝香令勻煉蜜和丸如梧桐子大每
於食前以温酒下十五丸
防己湯(出聖濟總錄)治中風半身不遂口眼喎斜語不得
轉
防己(剉一兩)竹瀝(旋入)防風(去义剉一兩)升麻(一兩)麻黃(去根節先)
(煎掠去沫焙乾用一兩半)桂心(去粗皮一兩)芎藭(一兩)羚羊角屑(鎊一兩)
右先將七味粗搗篩每用十二錢匕以水四盞煎至
二盞去滓入竹瀝二合更煎二沸温分三服空心午
時夜深各一服常服加獨活一兩半最佳此方神良
若手足厥冷加乾薑一兩炮製若不即除更服後麻
黃防風湯
麻黃防風湯(出聖濟總錄)治中風半身不遂
麻黃(去根節先煎掠沫焙乾用三兩)防風(去义)芍藥(各三分)防己桂
(去粗皮)芎藭黃芩(去黑心)甘草(炙)白术人参獨
活(去蘆頭半兩)竹瀝(旋入)附子(炮製去皮臍一兩半)升麻(半兩)石膏
羚羊角(鎊屑各一兩)
右先將十五味㕮咀如麻豆大每用藥十五錢匕以
水四盞入生薑一分切煎至二盞去滓入竹瀝二合
更煎三沸分温三服可相去如人行十里更一服若
有滯氣者進芍藥湯
芍藥湯(出聖濟總錄)治中風半身不遂
芍藥防風(去义)麻黃(去根節掠去沫焙乾各三分)葛根(剉一兩)黃
芩(去黑心)防己桂(去粗皮各半兩)乾薑(炮裂一兩)白术人参
獨活(去蘆頭)芎藭竹瀝(旋入)升麻牛膝(去蘆頭剉微黃)石
膏(碎)陳橘皮(湯去白焙)羚羊角(鎊屑)五加皮(炙各半兩)
右先將十八味㕮咀如麻豆大每藥一十二錢匕以
水四盞煎取二盞去滓入竹瀝一合更煎三沸分三
服空心午時夜卧各一服
羚羊角湯(一名續命湯)治中風半身不遂(方見風痙類)
加味青州白丸(出經驗良方)治男子婦人中風邪
遂口眼喎斜痰涎逆閉寒𠻳咯血胷膈滿悶小兒驚
風婦人血風大人洗頭風並宜服之
白附子天南星半夏川薑(各二兩)白殭蠶
天麻乾蝎(各一兩)川烏頭(去皮尖半兩)
右並生用為細末白麵糊丸如梧桐子大每服三五
十丸生薑湯下不拘時如癱風温酒下小兒驚風薄
荷湯下五丸常服安神定志去風痰膈壅滯疾有孕
婦人不宜服一方云以前捌味一料為末加真料蘇
合香丸二兩薑汁糊丸如梧桐子大薄荷湯下小兒
偶驚風生薑薄荷湯磨下三五丸灌之立定
省風湯(出醫方集成)治中風痰涎壅盛口眼喎斜半身不
遂不省人事
半夏(生用)防風(各一兩)甘草(炙各一兩)全蝎(去毒三枚)川烏(生用)白
附子(生用)木香天南星(生各半兩)
右㕮咀每服半兩水一盞薑十片煎温服
安胃湯治飲食汗出日久心氣虛中風邪令人半身
不遂見偏風痿痺之證當先除其汗慓悍之氣接而
收之
黃連(淨半錢)五味子(去子)烏梅(去核)甘草(生各半錢)熟甘草(半分)
升麻稍(三分)
右㕮咀分作二服每服水二盞煎至一盞去滓温服
食遠濕麵大料物並宜忌之
袪風導氣化痰丸(出瑞竹堂)治男子婦人咳𠻳氣積嘔吐
痰涎頭目昏暈半身不遂偏廢口眼喎斜他藥不療
者
大川烏頭(半兩重炮去皮臍用)烏爹泥天南星(各三兩)白附
子(三兩生用)天麻(酒浸焙一兩)全蝎(一兩不去毒用薄荷葉炒)半夏(七兩)
右各取净末除南星半夏生取末以絹袋盛安磁器
中新水浸日晒夜露三日晝夜每早換水三日取出
晒乾為細末各依分兩秤相和重羅用蘇合香油三
兩如無蘇合香丸膏子亦可如不熬入糯米粉打薄
糊為丸如梧桐子大每服五七十丸食後卧薑湯送
下日進二服藥只隂乾不要晒乾及焙
疎風湯治半身不遂或肢體麻痺筋骨疼痛
麻黃(去節)益智仁杏仁(炒去皮各一兩)甘草(炙)升麻(各五兩)
右㕮咀每服一兩水一小盞煎六分去滓熱服脚登
熱水葫蘆取大汗葫蘆冬月不可用
乾薑附子湯治心虛寒風半身不遂骨節離觧緩弱
不收便利無度口面喎斜
乾薑附子(各八兩)桂心麻黃(各四兩)芎藭(三兩)
右㕮咀以水九升煑取三升分三服三日後服一劑
輕骨丹治脾胃虛弱血氣虧耗風邪相攻半身不遂
少氣汗出宜服
狗脊(去毛)木鱉子(去殼)五靈脂草烏頭(去皮各等分)
右並生用為末醋煑麵糊用東南引桃柳枝各七莖
攪候糊成和丸如梧桐子大隂乾每服七丸温酒下
不拘時候
趁風膏治中風手足偏廢不舉
川山甲(左癱用左足右癱用右足)紅海蛤(如棋子大)川烏頭(大者生用二兩)
右為末每用半兩搗葱白汁和成厚餅約經寸半貼
在所患一邊脚中心用舊帛緊縳定於無風處室中
椅子上座椅前用湯一盆將貼藥脚於盆内浸仍用
人扶病人恐汗出不能支持候汗出即急去了藥汗
欲出身麻木得汗週遍為妙切宜避風自然手足可
舉如病未除候半月二十日以後再依此法用一次
自除根本仍服治風補理藥忌口遠慾以自養
枲耳散專治半身不遂口眼喎斜肢體麻痺皆可服
之(方見諸雜類)
八生飲子治半身不遂手足無力由飲食起居失節
陽氣不歛風邪所侵若服補劑則風毒愈固其病尤
難治矣宜以歛陽消隂疎風去濕之藥必可取效服
之旬日以手足輕脚膝有力為驗可戒羊肉猪頭動
風氣物切不可針炙也
天雄(二兩此藥最佳無則以大附代之去皮)大川烏(二兩去皮)天南星
白附子天麻白术(各二兩)川芎木香全蝎
(羌活拌全用)半夏(各半兩同天雄附子南星川烏并生用)
右件並生用剉如麻豆大每服水五盞生薑一兩切
片子每藥一兩半文武火煉取一盞半更以水二盞
再煉第二遍取一盞又用水三盞再煉第三遍取一
盞共煉三盞一處和合分作三服空心稍温服一日
可服此三盞
舒筋丸治療同前
蒼术(削去皮酥炙)川牛膝(去蘆剉)肉蓯蓉(剉)木瓜(去穣各一兩並)
(酒浸一宿焙乾)虎脛骨(一兩酥炙)附子(一兩半炮去皮臍)乳香沒藥
(研)官桂(不見火)
右件為細末酒煑麵糊為丸如梧桐子大每服五七
十丸温酒空心送下日二服
附子大獨活湯治男子婦人體虛中風半身不遂左
癱右瘓口眼喎斜手足嚲曳經脉攣縮足膝軟弱四
肢酷冷肌肉頑痺骨間疼冷行步艱難及風濕相摶
關節酸痛自汗惡風項急面目浮腫兼療八風五痺
久患頭風每遇隂雨發則頭疼項強節緊頭暈憎寒
嘔吐發渴不已一切風氣虛損不足並宜服之
白殭蠶人参肉桂乾葛白芍藥當歸
(各九兩)川獨活(十六兩)大附子(九枚)防風甘草(各二兩)
右為㕮咀每服三錢水二盞煎至一盞去滓無時温
服其驗如神中風者此藥不過十服立見殊效也
風藥聖餅子治男子婦人半身不遂手足頑麻口眼
喎斜痰涎壅塞及一切疎風他藥不能治者小兒驚風
大人頭風婦人血風並宜服之
川烏(二兩生用)草烏(一兩生)荆芥(一錢半)防風(七錢半)蒼术(五錢)
白附子(五錢)藿香(二錢半)川芎(五錢)香白芷(二兩)雄黃(一錢六分)
白殭蠶(五錢)何首烏(五錢)麻黃(一兩去節)乾薑(二錢半)
右為細末醋打麵糊為丸如梧桐子大捻作餅子每
服二餅細嚼破茶清送下食後服之
治一切風疾半身不遂口眼喎斜或成癱瘓或生煩熱
拽或腿膝無力手足沉重四肢不舉頭目昏眩語言
蹇澁心神煩躁大腑祕熱一切風病證候並宜此方
(出護命方)
麻黃(一兩去根)附子(炮去皮)荆芥穗木香蔓荆子
細辛人参沉香藿香殭蠶桔梗防
風天麻乾蝎烏蛇(酒浸去骨如白花蛇修製)伏牛花
菊花芎藭羌活天南星半夏(薑汁煑洗十餘次)
獨活麝香當歸(各一分)龍腦(三銖)牽牛(二分)
右除麝香龍腦二味了所餘衆藥味都作一處杵羅
為末却入麝香等相研令勻細每服四錢煎薑湯半
盞薄荷湯半盞相對入藥末更煎一服和滓空心頓
服盖衣被以出汗為度若汗未出煑葱粥入生薑一
二片同煑喫半碗投之仍盖衣被出汗為度若臟腑
傷冷只用生薑一片濃煎湯後入藥末更煎一沸空
心頓服也取汗如前法若是初中即如此發汗若中
已多時只平常服每服一錢半非時薄荷湯調下和
滓喫也大腑冷不可喫
搜風順氣飲子(出海岱居士袐方)治男子婦人半身不遂節
脉拘攣脛酸肢體困倦口眼喎斜語言蹇澁濕痺渾
身骨痛或麻木不仁無問久新並宜服之
大黃(五錢)甘草(五錢)當歸(一錢)防風(二錢)朴硝(六錢)白芍藥(三錢)
天麻(三錢)
右㕮咀作一服用水二大盞去租食前温服以利取
效渣再煎服
治半身不遂頑痺腰膝疼痛或走不定狀如結核(出余居士)
(選奇方)
芎藭附子杏仁川當歸甘草生薑(各四)
(兩)石膏(十四分)麻黃人参防風肉桂
右搗為細末以水一盞煎至七分服
加减沖和湯(出衛生寳鑑)順德府安撫使張耘夫年六十
一歲於己未閏十一月初得風證半身不遂言語蹇
澁心神昏憒躁熱自汗表虛惡風如洒雪水口不知
味鼻不聞香臭聞音則驚悸小便頻大便結燥若用
大黃之類下之却飲食减少不然滿悶晝夜不得瞑
目最苦於此約三月餘凡易三醫病全不减至庚申
三月七日又因風邪加之痰𠻳嗌燥疼痛不利唾多
中脘氣痞似噎予思之内經有云風寒傷形憂恐忿
怒傷氣傷氣臟乃病臟病形乃應又云人之氣以天
地之疾風感之此乃風氣下䧟入隂中不能生發上
行則為病矣又行藥志若病生於脉神先病也邪風
加之邪入於經動無常處前証互相出見治病必求
真本邪氣乃服論時月則宜升陽補脾胃瀉風木論
病則宜表養衞氣瀉風木潤燥益元氣節喜怒是治
其本也以此藥治之
柴胡升麻黃耆(各五兩)半夏(二分)陳皮人参
芍藥(各二分)當歸(三分)甘草(炙三分)黃藥(湯洗二分)
右件剉如麻豆大都作一服水二盞煑一盞温服如
自汗多加黃耆半錢𠻳者加五味子二十箇
晝夜不得睡乃因心事煩擾心火内動上乘陽分衞
氣不得交入隂分故使然也以硃砂安神丸服之由
是晝亦得睡十日後安撫曰不得睡三月餘今因睡
不已莫變他証否曰度此乃衛氣交入隂分循其天度
故安穏而得睡也何病之有焉十三日晡微有悶亂
不安與前沖和湯又加柴胡三分以升少陽之氣飲
三服至十五日全得安卧自汗惡寒燥熱胸膈痞滿
小便多服藥之後减半大便一日二行鼻聞香口知
味飲食如常脉微弦而柔和按之微有力
當歸連翹湯治眼白睛紅隱澁難開宜熱洗之(方見眼目)
(門一切眼疾雜治類)
玄参升麻湯治咽喉中妨悶會厭後睡舌赤早辰語
言快利午後微澁(方見咽喉門咽喉中如有物妨悶類)
大阿膠丸(出楊氏家藏方)治一切中風半身不遂口眼喎斜
并産後中風及風氣注痛遊走不定
白花蛇(酒浸取肉四兩)烏蛇(酒浸取肉)虎脛骨(酥炙)海桐皮赤
箭(已上四味各三兩)麻黃(去根節)蟬蛻(去上)天南星(酒浸一宿)木香
白殭蠶(炒去絲嘴)半夏(湯洗煑薑汁製)附子(炮去皮臍尖)白术(已上)
(八味各二兩半)全蝎(去毒粳米炒)香白芷防風(去蘆頭)白附子
川芎(已上五味各二兩)阿膠(蛤粉炒)沒藥(别研)肉桂(去粗皮)細
辛(去土葉)人参(去蘆頭)犀角屑硃砂(别研)麝香(别研已上八味)
(各一兩半)
右件同為細末煉蜜為丸一兩作十丸空心生薑酒
磨下小兒每丸分作四服薄荷湯下
乳香宣經丸(出仁存方)治中風寒濕半身不遂手足頑麻
骨疼手腫惡寒發熱漸成脚氣或閃肭傷筋骨男子
疝氣婦人血不調
葳靈仙苦葶藶黃耆續斷
蒼术陳皮烏藥茯神
右各半兩每須用木瓜一箇在内如常法三蒸三曝
蒸時用酒洒然後焙乾為末研瓜膏為丸如梧桐子
大每服十五丸鹽湯温酒任下食前
八味順氣飲(出德生堂)治中風得病之源多因憂思欝結
心神不安又為酒色過度邪氣乘虛入腠理以致半
身不遂口眼喎斜語言蹇澁神志昏憒骨節攣拳痰
涎壅滯麻痺不仁遍身疼痛此疾先當調氣不當治
風大宜服之
人参白术白芷烏藥青皮陳皮白
茯苓(各一兩)甘草(半兩)如痰盛可加南星半夏(各半兩)
如氣不順加黃木香(半兩)
右㕮咀每服五錢水盞半煎至七分去滓温服無時
服如藥有南星半夏必加生薑七片棗一枚同煎服
臨時可服活絡丹或青州白丸子蘇合香丸三藥相
間服之
烏金煎(出經驗方)治中風半身不遂手足麻痺疼痛
大附子(二箇生去皮臍重一兩)雄黑豆(一百粒)
右用水一大碗入銚子内煮候豆爛則先漉出豆其
附且於豆汁内更煑直令汁乾不令焦爛取附子收
起貯於空瓶將黑豆以温水淘過先取一粒至十五
粒入口爛嚼如糊未得嚥下更遂旋將黑豆嚼直候
一百粒一齊嚼爛如糊滿口便用熱酒半盞猛衝下
别用熱酒半盞潄牙縫内黑豆滓令净嚥下然後就
患處一邊卧被覆必有汗出明日又將收起之附子
依前煮黑豆一百粒嚼服第三日亦依前煮服訖方
將治附二箇劈為八片各以濕紙包裹每日空心爛
嚼一片熱酒下如前法並逐日被覆取汁後甚者不
過似此三兩次用效當見人用此藥數無疑
聖散子(出經驗方)治偏風半身不遂一切風麻痺疼痛及
破傷急風等
川烏頭(皮小皺有蘆頭者可用削去皮先丸無蘆頭者不可用四兩)川芎當
歸藁本防風桂(不見火)天南星(生)雄黃(研入已上)
(各半兩)白芷乾薑(生已上各一兩)
右十味為末每服一匙用煨葱白麝香酒調下空心
食前服病甚可服半錢踰時方可進飲食
治熱風中人忽悶倒不知人事半身不遂口眼喎斜其
病所起盖因酒色之傷或多服熱藥後恣行忽愛食
油膩上焦氣滯下部氣弱精原空竭上膈氣昏致生
斯病其病候必先於一年或數月前覺上膈氣昏睡
中口内生涎頭目昏重忽然悶倒不知人事喉中涎
併膠涎滿口宜服取涎散後服疎風氣方若喉中潮
涎併多填塞喉方進取涎散若無潮涎只是口眼喎
斜不宜進此藥(出獲命方)
治風痰取涎散方(出楊子建獲命方)湏識是熱方可喫
半夏(三分)硝石(半兩)牽牛(一兩)羌活獨活麝香荆
芥穗天南星殭蠶(各一分)
右為細末每服四錢熱湯調下和滓喫若人牙關急
口不開急以木杓柄斡開口灌之以吐涎為度未吐
更進一服
治熱風中人悶倒不知人事先要喫前面取涎散子後
喫此疎風氣方臟腑熱方可喫(出楊子建獲命方)
荆芥穗防風桑寄生羌活芍藥乾蝎
天麻白花蛇(酒浸十餘度炙黃熟去骨不用只用肉)附子(大去皮炮)
半夏麻黃(去節)木香蔓荆子川芎殭蠶(去絲)沉
香麝香硃砂牡丹皮(去心)官桂(各一分)龍腦(三銖)
右為細末了然後入硃砂龍腦麝香同研令如塵每
服三錢以薑三片濃煎薄荷湯調下食後喫
治大風半身不遂(出楊子建獲命方方見本門大風癩類)
風腰脚不遂(附論)
夫風腰脚不遂者腰脚運用不能相繼也盖肝主筋腎
主骨肝腎氣虛風邪攻之則流傳筋骨走注腰脚故令
機關不利不能相随也
方
金鳳丹(出聖濟總錄)治肝腎久虛風邪攻注腰脚不遂
五靈脂天麻(酒浸一宿焙各三兩)烏頭(炮製去皮臍)楓香脂(研各)
(二兩)乳香(研各一兩)地龍(去土炒三兩半)沒藥(研半兩)木鱉子(去殼二兩)
海桐皮(剉一兩)黑豆(去皮各一兩)草烏頭(炙)薄荷葉乾
蝎(全者去土)狼毒(炮各一兩)牛膝(酒浸切焙一兩)丹砂(研半兩)附子(炮製)
(去皮臍各一兩)當歸(切焙一兩)自然銅(煅醋淬)骨碎補(去毛)虎骨(酥炙)
(各一兩)龍腦(研)麝香(研各一錢)
右為末以生薑葱白汁和丸如鷄頭大每服一丸生
薑葱酒下走注風乳香酒下卒中風薄荷酒下半身
不遂煎松明酒下婦人産後破血氣煎黑豆酒下不
可食葱婦人産後虛腫及頭面生瘡偏身痒痛白芷
酒下諸風疾治之皆效
羌活丸(出聖濟總錄)治風冷下注腰脚不遂五勞七傷六
極并諸風痺
羌活(去蘆頭)鹿茸(去毛酒炙)牛膝(酒浸切焙)乾熟地黃(切焙)酸棗
仁(炒)兔絲子(酒浸别搗)山茱萸巴戟天(去心)茯神(去木)防
風(去义)五加皮(剉)桂(去粗皮)五味子蛇床子(炒各半兩)黃
芩(去黑心)白蘚皮羚羊角(鎊各一分)生乾地黃(焙一兩)
右為末煉蜜丸如梧桐子大每服二十丸至三十丸
空心温酒下日冄服
乾地黃丸(出聖濟總錄)治風腰脚不遂膝脛沉重飲食减
少日漸無力
熟乾地黃(切焙)大麻仁(炒研二兩)萆薢(炒)五加皮(剉)石斛
(去根)赤芍藥防風牛膝(酒浸切焙)桂(去粗皮)酸棗仁(炒)
羌活(去蘆頭)木香(各三分)附子(炮製去皮臍)牡丹皮(半兩)㯽榔
(二枚剉)
右為末煉蜜丸如梧桐子大每服十五丸至二十丸
空心服温酒下日再
竹瀝湯(出聖濟總錄)治風腰脚痺弱或脚脛轉筋或皮肉
脹起如腫而按之不䧟心中煩懊不欲飲食或風患
風氣者
竹瀝(湯下)甘草(炙剉)秦艽(去苖)細辛(去苖葉)白术(炒)黃芩(去黑)
(心)桂(去粗皮)防風(去义各一兩)乾薑(炮各半兩)葛根防己
升麻麻黃(去根節煎掠去沫焙三兩用)附子(炮製去皮臍)
右除竹瀝外剉如麻豆每服五錢匕水一盞半煎至
八分去滓入竹瀝一合更煎一沸温服空心日晩各
一服
茯神丸(出聖濟總錄)治風腰脚不遂行履不得丈夫五勞
七傷六極并治諸風痺
茯神(去木)五加皮防己(去义)桂心(去粗皮)五味子蛇
床子(炒各一兩)羌活(去蘆頭)鹿茸(去毛酒炙)牛膝(酒浸切焙)山茱萸
兔絲子(酒浸别搗)酸棗仁(炒)巴戟天(去心各一兩)熟乾地
黃(切焙三兩)
右為末煉蜜丸如梧桐子大每服二十丸至三十丸
温酒下早晩食前各一服
萬金散(出危氏方)治風補益虛勞衞理氣血治腰膝沉重
無力醫官杜壬治手足風累驗予常病左臂不遂後
雖已痊平而手指不便無力試諸藥不驗遂服此藥
半劑即愈
續斷杜仲(去粗皮炙香切)防風牛膝(酒浸焙)細辛(華隂者)
白茯苓人参當歸桂(去粗皮取有味處不見火)甘草(炙各)
(一兩)川芎獨活秦艽(去土各半兩)熟乾地黃(半兩)
右麄末每服五錢匕水二盞煎至一盞濾去滓不拘
時但空心熱服本事方有白芍藥共十五味前十味
秤兩同後四味各三兩細末每服二錢水一盞生薑
三片棗一枚同煎至七分空心食前熱服文潜云予
常臂不遂後已痊愈而手指不便試不驗遂服此藥
纔半劑而愈名續斷湯錄驗方治手足麻木杏仁防
風秦艽羌活附子等分粗末三錢水一大盞半姜三
片煎至七分去滓入地黃汁兩合再煎數沸空心服
名小防風湯一方治血虛體弱加鹿茸肉蓯蓉各兩
半
白蘚皮湯(出聖濟總錄)治風腰脚不遂四肢&KR0857;痺口噤不
語手臂脚膝痿弱顫掉
白蘚皮女萎防風(去义)細辛(去苖葉)升麻蒼耳
(炒)桂(去粗皮)附子(炮製去皮臍)五味子(炒用各一兩)黃芩(炙剉二兩)
菖蒲(九節者去湏節米泔浸切焙)蒺藜子(炒用各一兩)
右剉如麻豆每服五錢匕水一盞半煎至八分去滓
食前温服日再
萆薢丸(出聖惠方)治腰脚不遂骨節酸疼筋脉拘急行履
稍難兩脇抽痛
萆薢(三兩)牛膝(細切浸焙)白㯽榔(煨)酸棗仁(炒)防風(去义各二)
(兩)杜仲(去粗皮炙)丹参赤芍藥郁李仁(去皮尖炒)石斛
(去根各一兩半)當歸(炙一兩一分)桂(去粗皮皺二兩)
右為末煉蜜丸如梧桐子大每服空腹煖酒三十丸
牛膝湯(出聖濟總錄)治風腰脚不遂
牛膝(去苗土)羌活(去蘆頭)羚羊角(鎊各半兩)升麻酸棗仁
(炒)芍藥(各三兩)防風(去义)虎脛骨(酥炙各一兩)梔子仁(二枚)
右麄搗篩每服五錢匕水一盞半煎至八分去滓温
服不拘時候服
黃耆湯(出聖濟總錄)治風腰脚不遂脚脛&KR0857;痺疼痛不可
忍
黃耆(炙剉)獨活(去蘆頭)防風(去义)酸棗仁(炒)茯苓(去木各一兩)
白蘚皮(三分)羚羊角(鎊半兩)桂(去粗皺皮半兩)
右麄搗篩每服五錢匕水一盞半煎至八分去滓温
空心服晩食前各一
巴戟湯(出聖濟總錄)治腎臟風冷腰脚不遂補理腎臟虛
風
巴戟天(去心)覆盆子(炒)羚羊角(鎊)地骨皮牛膝(酒浸)
(切焙)酸棗仁(炒各半兩)
右粗搗篩每服五錢匕水一盞半煎至八分去滓温
服早晩食前各一服
桑寄生丸(出聖濟總錄)治風腰脚不遂
桑寄生黃耆(炙剉)熟乾地黃(炒)枳殼(去穰麩炒各二兩)蔓
荆子(炒一兩)
右為末煉蜜丸如梧桐子大每服二十丸空心温酒
下日再服合藥宜於净室中仍取服人自身天醫三
生日
牛膝丸(出聖濟總錄)治風腰脚不遂攣急疼痛
牛膝(酒浸切焙四兩)萆薢(炒各八兩)烏頭(炮製去皮臍一兩)丹参(炒)
右為末煉蜜丸如梧桐子大每服十丸十五至二十
丸温酒或鹽湯下早晩食前各一
附子飲(出聖濟總錄)治風冷腰脚疼痛不遂由少年服冷
藥太過補煖調氣
附子(一枚炮去皮臍)防風(去叉)羌活(去蘆頭一兩)牛膝(切焙酒浸三分)
右㕮咀如麻豆大每服五錢匕水一盞半煎至八分
去滓温服早晩食前各一
茯苓湯(出聖濟總錄)治冷濕風虛腰重不遂脚膝浮腫温
腎
白茯苓(去黑皮)乾薑(炮)澤瀉(各一兩)桂(去粗皮一兩半)
右粗搗篩每服五錢匕水一盞半煎至八分去滓温
服空心食前夜卧各一服
杜仲酒(出千金方)治腰脚疼痛不遂諸虛
杜仲(八兩)石楠(二兩)羌活(四兩)大附子(五枚)
右㕮咀以酒一斗漬三宿每服二合日再偏宜冷病
婦人服之即效
萆薢散中風腰脚緩痺行步艱辛不穏
萆薢(二十四分)杜仲(八分)
右為末早朝温服調服三錢加至五錢忌食牛肉
雄豆散(出聖濟總錄)治風腰脚不遂筋急行履不得用雄
豆緊小者不拘多少以新汲水淨淘漉乾頻灑水候
生藥纔及半暴乾炒熟不退皮搗羅為散每服二錢
至三錢匕温酒調下日三至半月後所患處覺有觸
動是驗
紫葳散(出聖濟總錄)治風腰脚不遂
用紫葳東引根凌霄花根是也炙剉搗羅為散每服
二錢匕空心温酒調下
蒴藋散(出聖濟總錄)治風腰脚不遂
用蒴藿根去皮土切焙搗羅為散每服一錢匕空心
温酒調下漸加至一錢半
治一切風筋骨節繫急腰脚不遂
右以金牙石燒浸服之良
治骨斬風腰膝疼行履不得遍身瘙痒(出本草)
以何首烏大而有花紋者同牛膝剉各一斤以好酒
一升浸七日暴乾於木臼内搗末蜜丸每日空心食
前酒下三五十丸
普濟方卷九十四
