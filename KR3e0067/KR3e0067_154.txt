普濟方卷一百五十五明周王朱橚撰
身體門
五種腰痛(論)
夫腎主於腰脚若腎虛損而為氣冷乘之故腰痛也又
邪客於足大陽之絡令人腰痛痛引小腹不可以仰息
診其尺脉沉者主腰背痛寸口脉弱腰背痛尺寸俱浮
直下此為督脉腰痛凡腰痛有五一曰少隂腎也十月
萬物陽氣皆衰是以腰痛二曰風痺風寒着腰是以痛
三曰腎虛役用傷腎是以痛四曰䐴腰痛或墮傷腰是
以痛五曰寢卧濕地是以痛也故曰五種腰痛
杜仲丸(出聖惠方)治五種腰痛腎經虛損致風冷乘之故多
痛也
杜仲(一兩去麤皮炙微黃剉)乾薑(炮裂剉半兩)萆薢(一兩剉)羌活(三分)
天雄(三分炮裂去皮臍)川椒(三分去目及閉口者微炒去汗)防風(半兩去蘆頭)
桂心(三分)芎藭(半兩)秦芁(半兩去苖)細辛(三分)續斷(二兩)㯽榔(三分)
川烏頭(三分炮裂去皮臍)五加皮(三分)石斛(三分去根剉)當歸(三分)
(剉微炒)五味子(三合)
右為末煉蜜和擣五七百杵丸如梧桐子大每於空
心以温酒下三十丸晚食前再服
桑寄生散(出聖惠方)治五種腰痛及脚弱不能行履
桑寄生(一兩)附子(一兩半炮裂去臍皮)獨活(二兩)杜仲(一兩去麤皮炙黃剉)
當歸(三分剉微炒)赤芍藥(三分)牛膝(三分去苖)羌活(半兩)芎藭(三分)
石斛(三分去根剉)甘草(半兩炙微赤剉)桂心(一兩)狗脊(三分)海桐皮
(一兩剉)
右為麤散每服四錢水一盞煎至六分去滓每於食
前温服
附子散(出聖惠方)治五種痛腎藏虚冷行立艱難
附子(一兩炮裂去皮臍)杜仲(三分去麤皮炙微黃剉)磁石(三兩搗碎水去赤汁)
枳殼(三分麩炒微黃去穰)當歸(三分剉微炒)熟地黃(一兩)五味子(三分)
牡丹皮(三分)&KR1181;薢(一兩剉)桂心(三分)羌活(三分)續斷(三分)木香(三分)
牛膝(三分去苖)
右為麄散每服用羊腎一對去脂膜先以水一大盞
半煮腎令熟去腎入藥末五錢生薑半分棗三枚椒
三七粒煎至五分去滓空心温服晚食前
治五般腰痛
巴豆(五個每個用濕紙褁煨令去殼取肉去油只使半出油半微去油)萆薢(三錢炒)
五靈脂(半兩火上累炮)白牽牛(瓦上炒)黑牽牛(瓦上炒各三錢)狗脊
(半兩微去毛)没藥(三十文)胡桃(二個取肉研為膏)
右為末將前胡桃膏入醋糊為丸如梧桐子大每服
五十丸風腰疼豆淋無灰酒下氣腰疼煨葱白酒下
敗精腰疼茴香酒下失血腰疼當歸酒下打撲腰疼
蘇木酒下
鹿角丸治五種腰痛腎藏虚冷顔容萎黃形體消瘦
腰痛不可忍虚&KR0629;無力
鹿角屑(一斤熬令微黃)兔絲子(一觔酒浸一宵另搗為末)遠志(二兩去心)肉
蓯蓉(五兩酒浸一宿刮去皴皮焙乾)天雄(二兩炮裂去皮臍)熟乾地黃(六兩)
五味子(五兩)杜仲(二兩去麄皮炙微黃剉)
右為末煉蜜和搗二三百杵丸如梧桐子大每服三
十丸以温酒下空腹晚食前再服
萆薢浸酒治五種腰痛連脚膝筋脉拘急痠疼
萆薢(三兩)附子(二兩炮裂去皮剉)杜仲(二兩去麄皮炙微黃)牛膝(三兩去苖)
狗脊(二兩)羌活(二兩)桂心(二兩)桑寄生(一兩)
右細剉用生絹袋盛以酒二斗浸密封七日後開每
於食前用一中盞服
立安丸治五種腰痛常補腎強腰脊亦治脚氣
破故紙續斷木瓜牛膝(酒浸)杜仲(炒各一兩)萆薢
(二兩)
右為末如梧桐子大每服五十丸鹽湯酒任下食前
服
鍾乳丸治五種腰痛腎藏衰冷行立無力
鍾乳粉(二兩)吳茱萸(半兩湯浸七遍焙乾炒)兔絲子(一兩浸酒一宿别搗)
(為末)石斛(一兩去根剉)附子(一兩炮裂去皮臍)肉桂(一兩半去皴皮)
右為末煉蜜和搗三二百杵丸如桐子大每服空心
以温酒下三十丸食前再服服訖行二三百步
鍾乳散治五種腰痛風冷氣攻腎臟致腰痛轉動不得
鍾乳粉(一兩)防風(半兩去蘆頭)丹參(半兩)細辛(半兩)乾薑(一分炮裂)
(剉)桂心(半兩)
右為細散每於食前以温酒下二錢
治五種腰痛轉動艱難
桑寄生丹皮桂心續斷鹿茸(去毛塗酥炙微黃)
芎藭(各一兩)
右為細散每於食前以温酒調下二錢
摩腰丸治五種腰痛腎藏久冷
丁香末麝香(半兩細碎)蕓薹子(末一兩)硫黃(半兩細研)龍腦
(二錢細研)温肭臍末(二兩)
右熬野駞脂和丸如鷄頭實大每用兩丸熱灸手於
腰間摩令熱徹為度偏壯益腎氣若摩兩脚覺漸輕
徤
澤瀉湯治五種腰痛
澤瀉(半兩)桂(去麄皮三分)白术白茯苓(去黑皮)甘草(炙剉各一)
(兩)牛膝(酒浸切焙)乾薑(炮各半兩)杜仲(去麄皮剉炒三分)
右為麄散每服三錢水一盞煎至七分去滓空心日
午夜卧温服之效一名腎著散用酒煎服
狗脊丸治五種積冷腰痛脚膝痠痿一名金剛骨丸
狗脊(去毛剉)萆薢(剉焙)兔絲子(酒浸三宿焙乾)
右各等分為細末煉蜜丸如梧桐子大别用新萆薢
三五兩酒浸三日空心旋暖萆薢酒下三十丸服服
半之後行及奔馬久立不倦一方酒煮麵糊為丸
摩腰散治五種腰痛腎氣衰冷陽憊腰痛
野狐頭及尾骨(各一兩炙令焦黃)硫黃(半兩細研)硇砂(半兩細研)黃
狗隂莖(一具炙微黃)針沙(一兩)
右為末取莨菪子半升酒二升浸一宿後漉去莨菪
子取酒和前藥末令勻入於甆瓶中以油單蜜封又
坐於大瓶中以蠶沙埋却坐於飯上蒸之以飯熟為
度取出曝乾搗細羅為散以黃狗膽及脂入少許麝
香同摩腰須臾即效
神應丸(出和劑方)治腎經不足風冷乘之腰痛如折引背膂
俛仰不利轉側亦難或因役用過多勞傷於腎或因
寢冷濕地氣傷腰或因墜墮傷損或因風寒客摶皆
令腰痛並皆治之
葳靈仙(去土十二兩)當歸肉桂(去麄皮各十兩)
右為末以酒煮麵糊為丸如梧桐子大每服十五丸
温葱酒或煎茴香湯下食前服婦人煎桂心湯下加
至二十丸有孕婦人不得服忌茶一方治五種腰痛
不可轉動三味為末每於食前以温酒調下二錢一
方加破故紙桃仁地膚子等分
鹿茸丸(出便良方)治五種腰痛輕身利脚膝
鹿茸(二兩去毛塗酥炙微黃)附子(三兩炮裂去皮臍)
右為末煮棗肉和丸如梧桐子大每日空心以温酒
下三十丸晚食前再服
治五種腰痛下焦風冷腰脚無力(出聖惠方)
牛膝(一兩去苖)山茱萸(一兩)桂心(三分)
右為細末每於食前以温酒調下二錢
桂附丸(出朱氏集驗方)治五種腰痛
破故紙(二兩炒)附子(炮)肉桂(各一兩)
右酒糊為丸每服五十丸空心酒下
又方(出聖惠方)
杜仲(半觔去麄皮炙微黃剉)五味子(四兩)天雄(二兩炮製去皮)
右為散每服半兩以水二大盞隔宿浸藥至五更入
生薑半兩煎至一大盞去滓入羊腎二枚切去脂膜
内湯中煎令熟空腹和腎喫之
補骨脂散(出楊氏家藏方)治寒濕氣滯五種腰疼痛脚腫
黑牽牛(頭末半兩)破故紙(一兩炒)
右為末煎陳皮湯調二錢以利為度又法用猪腰子
去皮膜切作兩片入藥在内濕紙褁煨熟嚼核桃酒
下治腰痛如折加少許麝香酒調下服之
治五種腰痛
草烏頭(一兩)鮮硫黃(一錢)
右為細末醋糊為丸如梧桐子大蒲黃為衣每服七
丸醋茶湯下
治五種腰痛不止方(出聖惠方)
吳茱萸(一兩)芸薹子(一兩)
右為細末每用三錢生薑一兩同研令勻攤在極薄
紙上貼於痛處
鹿角霜方(出聖惠方)治五種腰痛夜多小便膀胱宿冷
取鹿角嫩實處五觔先用水煮三五十沸後刷洗令
淨即以大麻仁研取濃汁煮角約一伏時便軟後又
須刷洗鍋器令淨更用真牛乳五觔鍊專看如玉色
即住細研如麵每日空心服以温酒調下二錢晚食
前再服
腎瀝湯(出聖濟總錄)治五種腰痛腎臟虚冷脚弱不能行步
桑根白皮(剉二兩)黃耆(剉)五味子(去梗)肉蓯蓉(酒浸切焙)防
風(去义)秦芁(去苖土)澤瀉巴戟天(去心)桂(去麄皮)山芋
丹參茯神(去木)牛膝(酒浸切焙各三兩)石斛(去根)磁石(煆醋淬二)
(十遍各一兩)杜仲(去麄皮剉炒)人參(各三分)
右為麄末每服先用水二盞煮羊腎一雙至一盞去
腎入藥末三錢匕生薑三片煎至七分去滓空心日
午夜卧服
人參湯(出聖濟總錄)治五種腰痛
人參(三分)杜仲(去麄皮剉炒)桂(去麄皮各一兩)芍藥(三分)白术熟
乾地黃(焙)木通(剉)玄參當歸(灼焙各三分)牡丹皮(半兩)
芎藭桑寄生(各一兩)防風(去义)獨活(去蘆頭各半兩)
右為散每服三錢水一盞煎至七分去滓温酒服空
心日午夜卧服一方有生薑名玄參湯療腰痛以水一
斗二升煮取三升日三夜一忌生葱桃李
寄生湯(出聖濟總錄)治五種腰痛不能轉側動
桑寄生附子(炮裂去皮臍)獨活(去蘆頭)狗脊(去毛)桂(去麄皮各)
(一兩)杜仲(去麄皮剉炒一兩一分)芎藭(一分)甘草(炙剉)人參(各半兩)芍
藥白术石斛(去根)牛膝(酒浸切焙各三分)
右剉如麻豆每服三錢水一盞煎至七分去滓空心
午夜卧温服
腎主腰痛(論)
夫腎主腰脚腎經虛則受風冷内有積水風水相摶浸
漬於腎腎氣内著不能宣通故令腰冷腹重如帶五千
錢狀如坐水中形狀如水不竭小便自利飲食如故久
久變為水病腎濕故也
方
治腎著腰痛及風冷相攻方(出聖惠方)
桂心(一兩)白术(二兩)甘草(一兩炙微赤剉)澤瀉(一兩)牛膝(一兩去苖)乾
薑(三兩炮裂剉)杜仲(一兩半去麄皮炙微黃剉)茯苓(四兩)
右為散每以食前以温酒調下二錢一方無茯苓一
方為麄散每服方寸匕酒一升煮五六沸去麄頓服
日三服
又方(出聖惠方)
萆薢(三分剉)丹皮(半兩)澤瀉(三分)桂心(三分)附子(三分炮去皮臍)木
香(半兩)
右為細散每於食前以温酒調下二錢
牛膝散(出聖惠方)治腎著腰痛及膀胱有積滯冷氣膿水不
下令腰痛膝不利
牛膝(三分去苖)丹皮(半兩)澤瀉(半兩)桂心(半兩)㯽榔(一兩)
右為散每服四錢以水一中盞煎至五分次入酒三
合更煎三兩沸去滓每於食前温服
治腎著腰痛及膀胱氣壅不得宣通致腿膝沉重(出聖惠方)
甘遂(三分煨冷微黃)木香(三分)青橘皮(半兩湯浸去白穰焙)桂心(一分)
右為細散每服用豶猪腎一隻切作二片去脂膜内
散一錢入腎中用三五重濕紙裹於灰中煨令熟五
更初食之後喫煖酒一中盞相次喫稀粥無妨得通
利三兩行為效如未快利隔日再服
磁石散(出聖惠方)通利宜服
磁石(一兩搗碎水淘去赤汁)沉香(半兩)山茱萸(半兩)黃耆(半兩剉)桂
心(半兩)五味子(半兩)肉蓯蓉(半兩酒浸一宿刮去皴皮炙乾)附子(半兩炮裂)
(去皮臍)萆薢(半兩剉)白茯苓(半兩)牛膝(半兩去苖)人參(半兩去蘆頭)
右為麄散每服四錢以水一中盞入生薑半分棗三
枚煎至六分去滓每於食前温服
甘草湯(一名腎著湯出危氏方)腎著之為病其人身體重從腰以
下冷如水中行狀如水不渴小便自便食飲如故是
其證也從作勞汗出表裏冷濕久之故得也腰以下
冷痛腹重如帶五千錢者
甘草(二兩炙)乾薑(三分炮)白术(四兩)茯苓(四兩)
右以水五升煮取五升服一升日三腰中即温忌海
藻菘菜桃李雀肉酢物經心錄方甘草一兩乾薑二
兩餘同聖惠方有當歸二兩此由腎虚
桂心散治腎著腰痛連腿膝不利(方見五種腰痛類澤瀉湯)
治腎疰腰痛膀胱氣痛(出本草)
用橘核微炒去殼為末酒調服愈内有積水傷為風
冷所乘久而不已令人水病謂之腎著宜服
風濕腰疼(論)
夫腎氣虛弱風寒濕氣著於腰間則令腰痛蓋腰為腎
府腎經留滯風濕不得發散注於腰脚故起坐行立皆
痛甚則浮腫風濕腰痛也
方
天雄丸(出聖惠方)治腎臟氣衰虛腰痛或當風濕冷所中腿
膝冷痺緩弱
天雄(一兩炮裂去皮臍)獨活(三分)杜仲(一兩半去皴皮炙微黃剉)附子(一兩)
(炮裂去皮臍)牛膝(一兩半去苗)乾漆(三分搗碎炒令煙出)桂心(一兩)没藥
(三分)巴戟(一兩)鹿茸(一兩去毛塗炙微黃)蟬殼(一兩酒浸焙乾)虎脛骨(三分)
(酒浸炙微黃)萆薢(一兩剉)乳香(三分)蛜&KR1417;(三分微炒)天麻(一兩)白花
蛇(二兩酒浸去皮骨炙微黃)狗脊(三分)川烏(三分炮裂去皮臍)當歸(三分剉微)
(炒)芎藭(三分)地龍(一兩微炒)硃砂(三分細研水飛過)敗龜(一兩塗醋炙令)
(黃)麝香(半兩去皮)
右為末入研了藥令勻煉蜜和搗五七百杵丸如梧
桐子大每服於食前以温酒下三十丸
黑豆浸酒方(出聖惠方)治風濕腰痛牽引流入腿脛元氣衰
虛
黑豆(五合炒令熟)熟乾地黃(三兩)杜仲(二兩去麄皮炙微黃)枸杞子
羌活(各一兩)牛膝(三兩去苗)仙靈脾(三分)當歸(一兩)石斛(二兩去根)
側子(二兩炮裂去皮臍)茵芋(二兩)白茯苓(二兩)防風(三兩去蘆頭)川
椒(一兩去目及閉口者微炒去汗)桂心(一兩)芎藭白术(各三分)五加
皮(一兩)酸棗仁(一兩微炒)
右細剉用生絹袋盛以酒二斗浸密封經七日後開
每於食前煖一中盞服之
獨活寄生湯(出蘭易方)治風濕摶於腰背氣血凝滯連引痛
疼
獨活(二兩去蘆洗)桑寄生(蜜炙)人參茯苓白术(炒)熟
地黃(炒)當歸(去蘆)川芎防風白芍藥桂心
牛膝(酒浸)杜仲(去麄皮剉薑汁浸淹一錢取乾炒)秦芁(洗各二兩)細辛(去葉)
甘草(炙各二兩)川續斷(一兩若有寄生則不用此味)
右為麄末每四錢水一盞煎七分去滓熱服腰疼腿
痛入麝少許亦治歷節風一方無白术
五加皮浸酒方(出聖惠方)治腎風藏濕氣腰痛痛連䏶中及
骨髓疼痛
五加皮(二兩半)枳殼(二兩半麩炒微黃去穰)獨活(一兩半)烏喙(一兩)
(半炮裂去皮臍)乾薑(一兩半炮裂)石南(一兩半)丹參(二兩)防風(二兩去蘆)
(頭)白术(二兩)地骨皮(二兩)芎藭(二兩)熟乾地黃(三兩)秦椒根
(二兩)牛膝(三兩去苖)虎脛骨(五兩塗酥炙令微黃)枸杞子秦芁(各二)
(兩)
右細剉用生絹袋盛以清酒二斗浸之蜜封七日開
每於食前煖一中盞服之
復春丸治腰脚風濕勞損手足麻痺筋骨疼痛不能
屈伸治氣血駐顔色補虛損宜服之
萆薢(四兩)破故紙(炒)杜仲(炒去絲)葫蘆巴(炒)木通(各二兩)
骨碎補(去)虎骨(蒸炙)乳香(研)㯽榔没藥木香(各一)
(兩半)甜瓜子(三兩炒)牛膝(去蘆酒浸焙乾)巴戟(各二兩去心)黑附子
(一兩炮)胡桃仁(一百個去皮另研極細)
右為細末與胡桃仁一處再研極細酒糊丸如梧子
大每服四十丸五十丸食前温酒送下
虎骨丸(出聖惠方)治一切風濕腰痛神效
虎脛骨(一兩塗醋炙微黃)桑寄生(一兩)黃耆(三分剉)枳殼(三分麩炒)
(微黃去穰)牛膝(一兩去苖)白茯苓(一兩)熟乾地黃(一兩)石斛(一兩)桂
心(一兩)防風(三分去蘆頭)羌活(三分)酸棗仁(三分微炒)當歸(三分剉微)
(炒)
右為末煉蜜和搗二百杵丸如梧桐子大每於食前
以温酒下三十丸
牛蒡浸酒方(出聖惠方)治風濕氣著於腰間疼痛坐卧不安
牛蒡子(三兩微炒)茵芋(三分)白茯苓(一兩半)杜若(一兩)石斛(二兩)
(去根)枸杞子(二兩)牛膝(二兩去苖)側子(二兩炮裂去皮臍)乾薑(一兩半炮)
(裂)大豆(二合炒熟)川椒(一兩半去目及閉口者微炒去汗)大麻子(一合)
右細剉以生絹袋盛甆瓶中以好酒二㪷浸密封七
日後開每於食前煖一小盞服之
獨活散(出聖惠方)治腎臓風濕腰痛連腿膝頑痺不能運動
獨活(一兩)黃耆(半兩剉)防風(三分去蘆頭)白蘚皮(半兩)茯神(一兩)
芎藭(半兩)羚羊角屑(半兩)桂心(三分)酸棗仁(一兩微炒)當歸(半兩)
(微炒)附子(一兩炮裂去皮臍)
右為麄散每服四錢水一中盞煎至六分去滓每於
食前稍熱服
小風引湯治中風腰脚疼痛弱者
獨活茯苓人參(各三兩)防風當歸甘草
乾薑(胡洽作桂心)石斛(各二兩胡洽作黃耆)附子(一枚)大豆(二升)
右㕮咀以水九升酒三升煮取三升分四服服訖相
去如人行十里久胡洽云南方治脚氣弱與此别用
升麻一兩半夏芍藥各二兩合十三味本只有十味
減當歸石斛名小風引湯刪繁方無石斛以療肉極
寒肌肉變舌痿名曰惡風腰痛脚弱
獨活湯治勞傷腎氣經絡既虛或因卧濕當風而風
濕乘虛於腎腎經與血氣相繫而腰痛故云風濕腰
痛
獨活(三兩)生薑(六兩)乾地黃(五兩)芍藥(四兩)防風(三兩)桂心(三兩)
栝蔞(三兩)甘草(三兩炙)麻黃(二兩去節)
右切以水八升酒二升煎取三升分三服不差重作
忌海藻生葱菘菜蕪荑
生附子湯(出直指方)治受濕腰痛
生附子(一分)蒼术(炒)杜仲(薑製炒各半兩)生乾薑白术
茯苓牛膝(酒浸焙)厚朴(製)甘草(炙各一分)
右剉末每三錢生薑四片棗二枚食前水二盞煎至
一盞去滓温服
地黃湯(出聖濟總錄)治風濕腰痛
熟乾地黃(焙一兩一分)芍藥甘草(炙剉)麻黃(去根節半兩)桂
(去麄皮)栝蔞實葛根獨活(去蘆頭)防風(去义各三分)
右麄搗篩每服三錢水一盞煎至七分去滓不拘時
温服
羚羊角湯(出聖濟總錄)治風濕著於腰脚骨節冷痛搖轉不
能
羚羊角(鎊)羌活(去蘆頭)牛膝(酒浸切焙各一兩)升麻酸棗
仁芍藥(各一兩半)防風(去义二兩)梔子仁(五枚)虎脛骨(酒炙二兩)
右麄搗篩每服五錢水一盞半煎至一盞去滓食前
温服
椒紅丸(出聖惠方)治風濕積冷腰痛行立無力小便滑數
川椒(微炒去汗取紅五兩)磁石(三兩燒醋淬七遍搗碎細研水飛過)附子(三兩炮裂)
(去皮臍)巴戟(二兩)硫黃(二兩研細)厚朴(三兩去麄皮塗生薑汁炙令香熟)蘹
香子(二兩微炒)鹽花(二兩)白蒺䔧(二兩微炒去刺)
右為末以羊腎三對盡去筋膜細研用好酒二升相
和於銀鍋内熬成膏和前藥末搗三五百杵丸如梧
桐子大每日空心以温酒下三十丸晚食前再服
羌活丸(出聖濟總錄)治風濕腰痛
羌活(去蘆頭)五加皮(剉)杜仲(去麄皮切炒)乾薑(炮)桂(去皮)巴
戟天(去心)附子(炮裂去皮臍各一兩)牛膝(酒浸切焙一兩半)
右為末煉蜜丸如梧桐子大每服三十丸温酒下無
時
熨烙當歸散治寒濕留注腰腿疼痛脛脉逆滯不得
宣通
防風(去蘆頭)當歸(去蘆頭)藁本(去土)獨活(剉去土)荆芥穗
蔓荆葉(以上各一兩)
右為麄末每服用藥一兩半鹽四兩熳火炒令熱用
絹袋盛之去痛處熨神效
羌活湯(出聖濟總錄)治風濕腰痛腎傷腰脚痺痛行步艱難
羌活(去蘆頭)桂(去麄皮各一兩)附子(炮裂去皮臍)當歸(切焙)防風(去义)
牛膝(酒浸切焙各三兩)
右㕮咀如麻豆大每服二錢水一盞煎至七分去滓
温服無時一方用生薑煎服五觔
五加皮湯(出聖濟總錄)治風濕腰痛強直筋脉急不可俛仰
五加皮(剉)芍藥萆薢桂(去麄皮)蘆根(切)杜仲(去麄)
(皮切炒各半兩)
右麄搗篩每服二錢水一盞煎至七分去滓温服不
拘時
石斛浸酒方(出聖惠方)治風腰濕痛通利關節堅筋骨令強
徤悅澤
石斛(半兩搥破)杜仲(半觔去麄皮炙微黃)牛膝(一觔去苗)丹參(半觔)生地
黃(半觔)
右細剉用生絹袋盛以好酒三斗甕中盛密封浸七
日每於食前温一小盞服之
趁痛丸(出御藥院方)治風毒留客日沉氣虛邪實攻擊不定
走注疼痛
大戟(刮去皮)甘遂白芥子(各一兩)大麥麵(一兩并前三味和作)
(餅子熳火炙黃熟再為細末)
右除大麥麵一兩外碾羅為細末與大麥麵拌和令
勻薄麵糊為丸如梧桐子大每服十丸漸加至十五
丸空心冷酒下
甜瓜子丸(出端竹堂方)治風濕相搏腰脚疼痛服之大效
甜瓜子(二兩淨炒黃色)乾瓜子(一兩半去皮穰)葳靈仙(一兩)川烏頭
(半兩炮去皮臍)
右為細末酒煮麵糊丸如梧桐子大每服三十丸温
酒送下避風處少息汗出為度服藥後當忌食熱物
及相反藥材與半夏瓜蔞貝母白芨之類如病在下
食前服病在上食後服
四神丹(出聖惠方)治下元風濕久患腰痛
硇砂(二兩)陽起石(二兩)白礬(五兩)太隂玄精石(六兩)
右為末入甆瓶子内以紙筋鹽泥固濟候乾先以小
火逼令熱徹後以火一秤燒之待火耗即取罐子候
冷取藥於地上鋪好黃土用紙襯盆合一宿出火毒
了研如粉以水浸蒸餅和丸如梧桐子大每日空心
以鹽湯下五丸酒下亦得或醋湯下
附术湯(一名术附湯出醫方大成)治濕傷腎經腰重冷痛小便自利
其脉絡緩遶腰如帶五千錢不能俛仰
附子(炮去皮臍)白术(各一兩)杜仲(去皮剉炒去系半兩)
右㕮咀每服四錢水一盞半薑七片煎至七分去滓
空心食前温服
萆薢酒治風濕腰痛痰濕痺不散
萆薢杜仲(去麄皮各三兩)枸杞根皮(洗五兩)
右細剉以好酒五升於淨瓶内浸密封於銅器内時
許取出候冷旋煖不拘時飲之常令取醉為效
二效方治坐立或熟睡濕地濕入腎經外腎腫腰曲
痛楚甚
右用五苓散每服二錢用栢子少許下青木香丸三
十粒數服臟腑微動稍腰直其痛立止昔太學有一
士人夏月浴出未解裙衫忽寢熟遂致濕氣入腎經
腫痛腰背攣曲服此效
摩腰丹治寒濕腰痛類神仙摩腰丹
橘子仁湯治風濕腰脚疼痛服諸藥不效者此藥親
見功效
橘子仁當歸萆薢獨活肉桂麻黃
木猪苓甘草厚朴没藥防風附子
赤芍藥草烏杏仁羌活地黃川烏
川芎茴香
右等分為細末每服三錢用木瓜酒調下空心服
葳靈仙丸治風濕攻注腰脚肢體痛疼
草烏頭(炮去皮臍)何首烏赤芍藥荆芥穗細松
煙墨(燒紅研碎)蒼术(米泔浸一宿取出去麄皮細切焙六味各三兩)葳靈仙
地龍(去土)五靈脂(各一兩)没藥(半兩别研)白殭蠶(三兩炒去絲)
右件並生為末醋糊為丸如梧桐子大每服十丸温
酒送下腰疼胡桃酒下脚疼木瓜酒下頭疼葱茶下
手疼肩背疼乳香酒下不拘時候
芸薹散治風濕毒氣攻注腰脚及遍身疼痛
甘遂(麩炒黃色)木鼈子(去殼)芸薹子(炒各半兩)
右件為細末每服二錢熱酒調下不拘時候忌甘草
一日虛人老人不宜服
腰痛強直不得俛仰(論)
夫腰為腎之府足少隂腎之經也其脉貫脊属腎抵腰
勞傷之人腎氣既衰陽氣不足寒濕内攻經絡拘急所
以腰髐強直而痛不能俛仰
方
石斛酒治腰痛強直不可俛仰
石斛(去根剉二十四兩)黃耆(一兩半)丹參(去苖)牛膝(去苗剉各二兩)人
參(一兩半)杜仲(去麄皮剉炒)五味子白茯苓(去黑皮各二兩)枸
杞子(一兩半)山茱萸山芋萆薢(各二兩)防風(去义一兩)
天門冬(去心一兩)細辛(去苖一兩)生薑薏苡仁(一兩)
右剉如麻豆生絹囊盛以酒五斗於淨甆器中浸七
宿初温服三合日三夜漸起至六七合一升勿令大
醉常令有酒力佳
續斷湯治腰痛強直不得俛仰
續斷(焙)桂(去麄皮)防風(去皮)大黃(剉炒)牡丹皮芎藭
牛膝(去苗酒浸焙乾)細辛(去苗一兩)秦芁(去苗土)赤茯苓(去黑皮)海
桐皮(去麄皮剉)當歸(切焙)赤芍藥(各兩)杜仲(去麄皮剉炒)熟地
黃(焙各二兩)
右麄搗篩每服三錢水一盞煎至七分去滓温服不
拘時
獨活散治腰痛強直不能俛仰皆由腎氣虛弱卧冷
濕地或當風所得
獨活(一兩半)續斷(一兩)杜仲(一兩去麄皮炙微炒)桂心(一兩)防風(一兩)
(去蘆頭)芎藭(一兩半)牛膝(一兩去苗)細辛秦芁(各一兩)赤茯
苓海桐皮(剉)當歸(剉微炒)赤芍藥熟乾地黃(各一)
(兩)
右為麄散每服四錢水一中盞入生薑半分煎至六
分去滓每於食前温服
天雄酒治腰痛牽引流入腿䏶元氣衰虛風冷所侵
腰脊拘急俛仰不得
天雄(一兩炮裂去皮臍)杜仲(一兩去皮炙微黃)牛膝(三分去苖)仙靈脾
(三分)烏蛇(三兩酒浸去皮骨炙微黃)石斛(三分去根)側子(二分炮裂去皮臍)防
風(三分去蘆頭)桂心(一兩)芎藭(三分)川椒(三分去目及閉口者微炒去汗)白
术(三分)五加皮(三分)酸棗仁(一兩炒)
右細剉以生絹袋盛用酒二㪷浸密封經七日後開
每於食前温一小盞服之
杜仲丸治風虛氣滯腰痛強直不能俛仰
杜仲(去麄皮一兩炙微黃剉)萆薢(一兩剉)細辛(一兩)丹參(一兩半)鹿
角膠(一兩搗碎炒令黃)當歸(一兩剉微炒)羌活(一兩)㯽榔(一兩)郁李
仁(二兩湯浸微炒)酸棗仁(一兩半微炒)大麻子(二兩)
右為末煉蜜和搗三五百杵丸如梧桐子大每日空
心以温酒下三十丸晚食前再服
摩腰丸(出聖惠方)治腰疼痛俛仰不得
膩粉(一分)麝香(一分細研)硫黃(一兩細研)朱砂(一分細研)白礬灰(一兩)
母丁香(一兩)乾薑木香(一兩)附子(一兩)吳茱萸(一兩七遍焙乾)
(湯浸微炒)陳橘皮(一兩湯浸去白穰焙)雀糞(一兩以絹袋子盛於水澄之水中擺取白)
(盡取此曝乾)杏仁(一兩去皮尖研之依前絹袋子盛於水中擺清取霜曝乾)
右為末煉蜜和丸如半棗大用時取生薑自然汁小
半盞於銚子中煎一兩沸傾於盞内浸藥一丸良久
藥破以指研之令細勻旋以指點摩腰上候熱徹摩
盡為度便以綿裹肚繫之
茵芋浸酒方(出聖惠方)治腎藏風濕腰痛不得俛仰皮膚不
仁骨髓疼痛
茵芋(一兩半)萆薢狗脊桂心附子(各一兩半炮裂去皮)
(臍)牛膝(三兩去苗)石斛(三兩去根)川椒(半兩去目及閉口者微炒去汗)生薑
(三兩)
右細剉生絹袋盛以酒一斗五升浸密封七日開每
於食前温一小盞服之
附子散(出聖惠方)治腰痛強直不能俛仰及筋脉拘急
附子(一兩半炮裂去皮臍)牛膝(三分去苗)杜仲(一兩去麄皮炙微黃剉)羌活
(一兩)桂心(半兩)當歸(一兩半剉微炒)防風(二兩去蘆頭)延胡索(一兩)
右為麄散每服四錢水一中盞入生薑半分去滓煎
至六分去滓每於食前温服
石斛丸(出聖惠方)治風虛冷氣攻腰痛強直不能俛仰
石斛(三兩去根剉)天雄(一兩炮裂去皮臍)側子(一兩炮裂去皮臍)牛膝
(三兩去苖)赤茯苓(一兩半)狗脊(一兩)桂心(一兩)乾薑(半兩炮裂剉)
右為末煉蜜和搗二三百杵丸如梧桐子大每於食
前以温酒下三十丸
狗脊酒(出聖惠方)治腰痛強直不能舒展
狗脊(去毛)丹參黃耆萆薢牛膝(去苗)芎藭獨
活(去蘆頭各一兩)附子(炮裂去皮臍一枚)
右剉如麻豆大用酒一斗浸内瓶中密封重湯煮三
時展取出如效冷旋温服一盞不拘時
郁李仁煮散(出聖濟總錄)治腰痛強直不可俛仰
郁李仁(去皮尖研)㯽榔(生剉)朴硝(研各一兩)芍藥當歸(切焙各三)
(分)訶棃勒(炮去核)木香(各半兩)
右為末再入研藥和勻每服三錢水一盞煎至七分
去柤温服空心日午臨卧各一
萆薢散(出聖惠方)治腰痛急強如板硬俛仰不得
萆薢(一兩剉)狗脊(一兩)桂心(一分)㯽榔(半兩)吳茱萸(一分湯浸七遍)
(焙乾微炒)桑根白皮(三分剉)川大黃(一兩剉碎微炒)
右為散每服四錢水一中盞煎至六分去滓每於食
前温服
楮實丸(出聖濟總錄)治腰痛強直不得俛仰
楮實(炒)桂(去麄皮)枳殼(去瓣麩炒)乾薑(炮各三分)㯽榔(生剉一兩一分)
牛膝(去苗酒浸一兩半)
右為細末煉蜜丸如梧桐子大每服三十丸温酒下
不拘時
地黃丸(出聖濟總錄)治腰痛筋脉拘急強直不伸
熟乾地黃(焙)枳殼(去穰麩炒)黃耆(剉)桑寄生(各一兩)蔓荆
子(半兩)
右為細末煉蜜丸如梧桐子大每服三十九温酒下
空心日午夜卧各一服
羌活酒(出聖濟總錄)治腰痛強直難以俛仰
羌活(去蘆頭六兩)獨活(去蘆頭二兩)五加皮(三兩)黑豆(一升緊小者炒)
(熟)生地黃汁(一升煎十沸過)
右除黑豆地黃汁外餘三味剉如麻豆大内清酒二
斗中及熱下豆并地黃汁於鐺中煮魚眼沸取出去
滓候冷每服任性飲之常令有酒力妙
郁李仁散(出聖惠方)治腰痛強直連脇妨悶不能俛仰
郁李仁(一兩湯浸去皮微炒)㯽榔(一兩)訶梨勒(半兩煨用皮)木香(半兩)
川朴硝(一兩半)
右為麄散每服四錢水一中盞入生薑半分煎至六
分去滓食前温服以利為妙
牛膝酒(出聖濟總錄)治風冷傷腰筋骨疼痛不可屈伸
牛膝(去苗)虎脛骨(酥炙黃)
右剉如麻豆大用酒五升内瓶中密封重湯煮三時
辰取出放冷旋温服一盞不拘時常令酒力相續
牽牛丸(出楊氏家藏方)治冷氣流注腰疼不可俛仰
延胡索破故紙(炒各二兩)黑牽牛(炒二兩)
右為末研煨蒜為丸如梧桐子大每服三十丸葱酒
鹽湯任下
五加皮散(出聖惠方)治腰痛強直不能俛仰宜服疎風利筋
脉
五加皮(一兩)赤芍藥(一兩)川大黃(二兩剉碎微炒)
右為散每服四錢水一中盞入生薑半分煎至六分
去滓食前温服微利即效
杜仲酒(出醫方大成)治風冷傷腎腰痛不能屈伸并補腎虚
治背痛
杜仲(一觔切薑汁製炒去絲斷一方無薑製)
右用無灰酒三升浸十日每服二三合四五服無時
一方為末温酒調下一錢空心服
治腰痛不可忍俛仰不得方(出經驗方)
右用椶櫚不拘多少燒存性研細發時温米飲調下
二錢空心日午服
五積散(出醫方大成)治寒傷腎經痛不可俛仰(方見傷寒隂證類)
右每服可加桃仁七粒去皮尖煎疼甚或加黑牽牛
少許熟炒研每一貼水二盞生薑五片煎空心服
治卒腰痛不得俛仰(出肘後方)
右用鼈甲一枚搗末服方寸匕一方用湯飲酒服空
腸服之
吳茱萸(出聖惠方)治冷氣攻刺腰間疼痛俛仰不得
吳茱萸(一升)
右用生絹袋盛以醋三升浸一伏時取出掘一地坑
可深尺餘以三秤炭火燒令地通赤去火筯繫茱萸
子懸於坑内上以瓦盆子蓋四畔以土擁之經宿後
取出搗羅為末煉蜜和搗三五百杵丸如梧桐子大
每日空心及晚食前以温酒下三十丸
又方(出聖惠方)
虎脛骨(二條塗酥炙微黃)
右搗碎以絹袋子盛以酒二斗置於甆中安絹袋子
在内然後以糠火微煎一炊久即止任性飲之當有
微利便差
獨活湯治腰痛牽引脊背不可俛仰腰脚冷痺不仁
無力
獨活(去蘆頭一兩)麻黃(去根節)甘草(炙去皮炒)桂(去麄皮)葛根
芍藥栝蔞根(一方各三兩)防風(去义炒)附子(炮裂去皮臍研半兩)
熟地黃(切焙炒)
右剉如麻豆大每三錢水一盞煎至六分去滓空心
日午夜卧温服一方用生薑水酒煎
秦芁湯(出聖濟總錄)治腰痛強直不可俛仰(方見脚腰疼痛類)
秦芁散
腰脚疼痛攣急不得屈伸(論)
夫足少隂腎之經也主於腰脚而勞於骨足厥隂肝之
經也内血而主於筋若二臟俱虛為風邪所乘摶於經
絡流於筋骨故令腰脚疼痛筋脉攣急不得屈伸也
方
蛇床子浸浴方治腰脚疼痛筋脉攣急
蛇床子細辛牛膝(去苖)桂心吳茱萸川椒
(各一兩)白附子白殭蠶天麻(各半兩)芎藭厚朴
白蒺䔧麻黃香附子(各一兩)
右為麄散每使時用醋漿水二斗藥五兩煎數十沸
去滓後看冷煖以盆中坐浸浴疼痛處
萆薢丸治腰脚疼痛攣急不得屈伸宜服袪風利氣
止疼痛
萆薢(剉)牛膝(去苖各一兩半)杜仲(去麄皮炙微黃剉)酸棗仁(微炒各一)
(兩)當歸(三分剉微炒)防風(一兩去蘆頭)丹參(三分)赤芍藥(三分)桂
心(三分)石斛(去根剉)㯽榔郁李仁(湯浸去皮微炒各一兩)
右為末煉蜜和搗三二百杵丸如梧桐子大每於食
前以温酒下三十丸
羚羊角散治腰脚疼痛筋脉攣急不得屈伸心神煩
悶少得卧睡
羚羊角(屑一兩)羌活牛膝(去苖各一兩)海桐皮(三分剉)酸
棗仁(一兩微炒)赤芍藥(三分)赤茯苓(一兩)防風(三分去蘆頭)虎脛
骨(二兩塗酥炙微黃)生乾地黃(一兩)
右為麄散每服三錢水一中盞煎至六分去滓每於
食前温服
治腰脚疼痛筋脉攣急不得屈伸
柳樹中蟲蛀屑(一升半)桂心(三兩)益母草(八兩)蠶沙(一升)虎
脛骨(五兩)
右為散以好酒拌令濕浥浥於平底鐺中炒令勻熱
煎槐白皮湯若欠卧時先濯所患處然後喫温酒一
二盞令體中微熱遂取前藥以細布裹熨所患處以
被厚覆之要睡但藥冷重煖用之常宜避風
桑根白皮散治腰脚疼痛筋脉攣急不得屈伸坐卧
皆難
桑根白皮(一兩剉)酸棗仁(一兩微炒)薏苡仁(一兩)
右為散每服四錢水一中盞煎取六分去滓每於食
前温服
治腰脚疼痛攣急不得屈伸及腿膝冷麻
杏仁(二兩湯浸去皮尖雙仁焙炒微黃)桃仁(二兩湯浸去皮尖内仁焙炒微黃)
右用研為膏煉蜜和丸如梧桐子大每日空心以温
酒下三十丸晚食前再服
浸腰脚拘攣方(出十便良方)
皂莢(半觔一尺長無虫孔者搗碎生用)川椒(四兩去子生用)
右用水五斗煎取四斗去滓看冷煖於盆中坐添至
臍換如湯少已來令即添更依此方分兩處作每日
浸之經三日止每浸後以衣覆出汗切避風冷
煨腎散(出御藥院方)治腎經積水不散流於經絡腿膝攣急
腫悶往來疼痛服之
甘遂(半兩生)木香(一兩)
右為細末每服二錢以㹠猪腰子一隻薄批開去筋
膜摻藥在内淹勻用薄荷裹定外用濕紙五重以麻
縷纏定更用水蘸過乾濕得所於文武火煨熟紙乾
為度臨卧細嚼用温酒送下有黃水下是其效也
治腰脚疼痛攣急不得屈伸及腿膝冷麻
虎脊骨(一具脛骨兩莖)
右用酥炙塗以慢火勻炙令黃熟都搥碎投於無灰
酒三斗中密封浸一七日每日空腹及晚食前温酒
隨性多少飲之
治腰脚疼痛筋急行履不得
取黑豆不限多少著新手巾淨拭灑水如生糵法數
令人看之若得芽出令長纔半寸便住不得令豆皮
落便曝乾炒令熟搗細羅為散每於食前以温酒調
下二錢
治腰脚疼痛攣急不得屈伸及風壅氣盛宜服
用牛蒡子二升輕搗簸去麄皮微炒盆中研以無灰
酒五升攪和捩汁又取滓再研取前酒攪和又捩去
滓又研如此經三遍以綿濾去滓將酒盛於甆瓶中
蠟紙封頭候七日隨性取暖服之
破故紙丸(出經效濟世方)治腰疾拘攣不能行步及固本氣
破故紙(二兩酒浸)茴香(一兩薑汁浸)
右焙乾為末酒糊丸如桐子大空心食前酒下三四
十粒
牛膝丸(出聖惠方)治腰脚疼痛攣急不得屈伸及腿膝冷麻
牛膝(三兩)續斷(一兩半)狗脊(一兩半)桂心(一兩)川椒(一兩半)附
子(一兩半)乾薑(一兩半)
右件藥搗羅為末和搗三二百杵丸如梧桐子大每
服於食前以温酒下三十丸
萆薢丸(出聖惠方)治丈夫腰脚痺緩急行履不穏
右以萆薢二十四分合杜仲八分搗篩每旦温酒和
服三錢匕增至五匕忌食牛肉
治腰胳木墜兩脚攣腫方(出千金方)
蜀椒四兩以水四斗煮取二斗半甕盛下著火煖之
懸板為橋去湯二寸許以脚踏板柱脚坐以綿絮密
塞勿令泄氣若瘦即出入被以粉摩之一食久更入
甕下火不絶勿使湯冷如此消息不過七日得伸展
并腫亦消
徤步丸(出試效方)治膝中無力伸而不得屈屈而不得伸腰
背腿脚沉重行步艱難
羌活柴胡(各半兩)防風(三錢)川烏頭(一錢炒)滑石(半兩)炙
甘草(半兩)防已(一兩)苦參(一錢酒製)肉桂(半錢)瓜蔞根(半兩酒製)澤
瀉(三錢)
右為末酒糊丸如梧桐子大每七十丸煎愈風湯送
下空心服愈風湯出潔古老人方(論風門中)
羌活蒼术湯(出試效方)治脚無力沉重
羌活(三分)防風(一錢五分)柴胡(七分半)升麻獨活(各一錢)葛
根炙甘草(各半錢)黃耆(二錢)蒼术(一錢)橘皮(六分)砂仁(一錢)
黃皮(半錢)知母(二錢半)生甘草(半錢)草豆蔲(半錢)
右件分作二服每服水三盞煎至一盞去滓熱服
張走馬家飛步丸(出朱氏集驗方)此係第一方筋骨藥能去筋
脉骨節手足腰背諸般疼痛攣縮不伸之患趙寺簿
渠甚妙之
木鼈子(取肉别研去油)川烏(生去臍皮)草烏(生去皮臍)白膠香白
芍藥(各二兩)乳香(一兩别研)
右為細末用赤小豆末煮糊為丸如梧桐子大每服
十五丸木瓜湯下病在上食後臨卧服病在下空心
服忌熱物片時及熱湯
羊腎散(出衛生家寳方)治久患腰膝疼痛攣拳行動不得
吳茱萸(生用)食茱萸(生用)山茱萸(生用各一兩)川芎(生用)黑牽
牛(生用各半兩)白牽牛(一錢生用)
右為末每服三錢羊腎一個批開入藥在内濕紙褁
煨熟細嚼温酒下日二服早空心臨卧服兼治傷寒
後汗出不止兩足不得屈伸
兔絲子丸(出衛生家寳方)治腰膝疼痛
兔絲子(一兩)白石英(九錢)乾薑(八錢)杜仲(七錢)白术(六錢)人參
(五錢)
右同為末煉蜜為丸如梧桐子大每服三十丸空心
温酒下
治腰脚風血積冷筋急拘攣疼痛(出本草)
取茄子根五十箇細切淨洗訖以水五斗煮取濃汁
濾去滓更入小鐺器中煎至一斗以來即入生粟粉
同煎令稀稠得所取出搜和更入研了麝香硃砂粉
同丸如梧桐子大每服旦日秫末酒送下三丸近暮
再服一月乃差男子女人通用皆驗
治脚膝筋急疼
用煮木瓜令爛研作漿如粥樣用裹痛處冷即易一
宿三五度熱裏便差煮木瓜時用一半酒同煮之
䐴腰痛(論)
夫䐴腰者謂卒然傷損於腰而致痛也此由虛損血摶
於腰脊而為若久不已則令人氣息乏少面無顔色此
損腎故也
方
乳香趁痛丸(出直指方)治打墜腰痛
虎脛骨(酒炙黃)敗龜(酒炙各二兩)騏驎竭赤芍藥當
歸没藥自然銅(用醋淬細研)防風白附子(炮)辣
桂(去麄皮)白芷蒼耳子(微炒)骨碎補(炒去毛各三兩)牛膝
天麻(各一兩)
右為末每服一錢温酒調下加全蝎炒脚氣通用
㯽榔散(出聖惠方)䐴腰疼痛不止膀胱風墜氣盛血脉滯留
於腰間故攻擊而痛
㯽榔五加皮羌活(各一兩)澤瀉(半兩)丹皮(半兩)桂心
(半兩)獨活(半兩)赤芍藥(半兩)枳殼(半兩麩炒微黃去瓠)防風(半兩去蘆頭)
赤茯苓(半兩)羚羊角屑(半兩)木香(半兩)川大黃(一兩剉辛微炒)
右為散每服四錢水一中盞入生薑半分煎至六分
去滓每於食前温服
治䐴腰疼痛連腹中冷氣滯亦治腰脊痛(出聖惠方)
羊腎(一對)
右切作為片去心中筋膜入胡椒末一錢濕紙裹煨
令熟空心食之後喫一中盞温酒下之一方羊腎為
末酒服
升朝散治腰間隱疼挫閃而不能動者(方見腰痛類治腎虛腰痛)
(方)
治腎腰中冷痛方(出聖惠方)
附子(一兩生用去皮臍)杏仁(一兩湯浸去皮)漢椒(一兩)當歸(一兩)桂心
(一兩)乳香(一兩)白芷(一兩)巴豆(一分去皮)蠟(半觔)
右為末鎔蠟調藥末攪令勻傾出作片裹腰痛處
菴䕡丸(出醫方大成)治墜墮閃肭血氣凝滯腰痛者
菴䕡子(半兩)没藥(二錢半别研)乳香(二錢半别研)杜仲(去麄皮剉令絲)
(斷)補骨脂(炒半兩)葳靈仙(洗去蘆半兩)官桂(不見火)川當歸
(去蘆酒浸切焙各半兩)
右為細末酒糊丸如梧桐子大每服七十丸空心食
前酒鹽湯任下
大腹皮湯(出聖惠方)治䐴腰疼痛腹脇脹悶
大腹皮(三分剉)桂心(一分)赤茯苓(半兩)赤芍藥(半兩)木香(一分)
澤瀉(三分)枳殼(半兩麩炒微黃去穣)
右為麄散每服四錢水一中盞入生薑半分煎至六
分去滓每於食前温服
治挫氣腰痛
紅麯香附白芨乳香(少許)
右為末用好酒食後調服
桑寄生散(出聖惠方)治䐴腰痛疼及元藏虚冷
桑寄生桂心鹿角屑(微炒)杜仲(去皮麩炒微黃剉各一兩)
右為細散每於食前以温酒調下二錢
㯽榔丸(出聖惠方)治䐴腰疼痛不能轉動
㯽榔(二枚)牽牛子(二兩微炒)陳橘皮(一分湯浸去白瓤焙)食茱萸(半兩)
右為末以稀餳為丸梧桐子大每於食前以温水下
三十丸以利為效
治䐴腰疼痛方(出聖惠方)
菴䕡子(一兩微炒)甜瓜子仁(半兩微炒)杜仲(一兩去麄皮炙微炒剉)
右為細散每於食前以温酒調下二錢
治䐴腰疼痛大便壅滯心腹閃痛方(出聖惠方)
㯽榔(三分)木香(一分)川大黃(半兩剉碎微炒)
右為散每於食前用生薑汁童子小便調下三錢以
快利為度
茴香酒(出聖惠方)治打墜凝瘀腰疼通用
破故紙(炒香)茴香(炒)辣桂(等分)
右為末每服二錢熱酒調食前進故紙主腰痛主行
血
治䐴腰疼痛久治不瘥方(出聖惠方)
蛇床(三兩)鹿角膠(一兩搗碎炒令黃燥)
右為麄散每服三錢水一中盞煎至五分去滓入酒
二合更煎三兩沸每於食前温服
治䐴腰疼痛不可㶸腰方(出聖惠方)
桂心(一兩)附子(半兩去皮臍生用)
右為細散以生薑汁調如稀糊塗紙上貼腰中立效
治䐴腰腫痛展轉不得方(出聖惠方)
附子(一枚裂去皮臍)羌活(一分)
右為細散分為二服每於空腹以冷茶調服良久覺
腰中煖為效
治䐴腰中冷痛方(出聖惠方)
硫黃(一兩半細研)針砂(二兩)
右都研於銚子中煎熬過以冷水拌令得所用紙裹
纏中冷痛處須臾腰中如火即瘥
治䐴腰痛及䏶痛方(出聖惠方)
棘針(一升剉微炒)鹿角屑(二升微炒)
右以生絹袋盛用酒一斗於瓮瓶中浸七日後每於
食前温一中盞飲之
熟大黃湯(出危氏方)治墜閃腽腰痛不能屈伸打傷惡血瘀
痛不可忍
大黃(切如豆大)生薑(各半兩)
右同炒令焦黃以水一大盞浸一宿五更去滓頓服
天明所下如鷄肝者即惡物出即病止
治挫氣腰痛(出經驗良方)
猴香子(去核四兩)北茴香(一兩微炒)
右為細末熱酒下不飲酒煎木香湯下
治䐴腰腫痛展轉不得方
用鹿茸四兩大火燒赤後入一升酒中淬如此五遍
搗細羅為散每於食前以温酒下二錢
療䐴腰(出單方)有血痛不可忍者病源云䐴腰者謂卒然
損傷於腰而致痛也此由損血摶於背脊所為久不已
令人氣自乏少面無顔色損腎故也
右以桂心搗末以苦酒和塗痛處此令人喜卧可勤
用之再為必瘥一方用桂節以好酒和塗治反腰痛
又方(出肘後方)
右以生地黃搗絞取汁三升煎得二升内蜜二升和
煎之三五沸日服一升亦可一日盡三升以瘥止甚
效
治䐴腰痛(出肘後方)
右為以生葛根嚼之嚥其汁多多益佳
治䐴腰疼痛不可忍方(出聖惠方)
&KR1190;砂(一兩去皮為末)
右入釅醋二合攪令勻熬令稠次入茶末酌量拌和
得所丸如梧桐子大每服於空腹以醋湯下三十丸
晚食前再服
治䐴腰連小腹膀胱痛方(出聖惠方)
用巴豆半顆去皮猪腎一對去心中筋膜將巴豆入
腎中以濕紙褁入於煻火中煨令熱去巴豆旋冷空
腹服盡須臾以熱茶湯投之利下惡物當日見效
茗葉丸(出海上方)治攻氣壅䐴腰痛轉動不得
用煎茶五合投醋二合頓服
治氣挫腰痛
以一手按腰一手打噴嚏數箇氣行痛止
又方
用鹽炒茴香煎酒下七香丸
卒腰痛(論)
夫卒腰痛者為勞傷之人腎氣虚損故也腎主腰脚其
經貫於腎絡於脊若風邪乘虚卒入腎經故卒然而
腰痛也卒腰痛者謂氣脉凝滯經絡壅澁或舉重傷
腰故卒痛也宜通行氣脉調順經絡平補腎臟則病可
愈
方
杜仲湯(出聖濟總錄)治動傷腰卒痛
杜仲(去麄皮酒浸剉炒)桂(去麄皮)羌活(去蘆頭)椒(去目并閉口者炒出汗)
秦芁(去苖土)石斛(去根)栝蔞根續斷五加皮(剉炒)牡
丹皮芍藥當歸(剉焙各半兩)
右麄搗篩每服三錢水一盞酒少許同煎至七分去
柤温服不拘時
桂心散(出聖惠方)治卒腰痛行立不得
桂心(一兩)牛膝(一兩去苗)杜仲(一兩去麄皮炙微黃剉)五加皮(三分)獨
活(三分)防風(三分去蘆頭)赤芍藥(三分)五味子(半兩)附子(三分炮裂)
(去皮臍)
右為細末每服四錢水一中盞入生薑半分煎至六
分去滓每於食前温服
桂心湯(出聖濟總錄)治卒腰痛轉動艱難
桂(去麄皮)牛膝(去苗酒浸一宿剉焙)芍藥當歸(剉焙)葳靈仙(去土)
杜仲(去麄皮酒浸剉炒)芎藭大黃(剉炒各一兩)
右麄搗篩每服二錢水一盞煎至七分去柤温服空
心日午臨卧各一
芎藭飲(出聖濟總錄)治腎虛勞役腰卒痛
芎藭丹參當歸(剉焙)細辛(去苗葉)桂(去麄皮)牡丹皮
(剉)桃仁(去尖雙仁炒各一兩)大黃(剉炒半兩)
右麄搗篩每服三錢水一盞半煎至一盞去柤温服
空心日午臨卧
烏頭丸(出聖濟總錄)治腎虚寒冷傷腰氣血滯卒痛
烏頭(炮製去皮臍)羌活(去蘆頭)牛膝(去苗酒浸一宿剉炒)㯽榔(剉)大
黃(剉炒)木香(各一兩)芸薹子(酒浸一宿研如膏一兩)
右為細末入研者藥和勻酒煮麵糊丸如梧桐子大
每服二十丸温酒下空心日午臨卧各一服
牡丹湯(出聖濟總錄)治腰卒痛
牡丹皮桂(去麄皮)續斷牛膝(去苗酒浸一宿焙)萆薢(剉各)
(一兩)
右麄搗篩每服三錢水七分酒三分同煎七分去滓
温服不拘時候
杜仲酒(一名杜仲散出聖惠方)療腰卒然痛病源云夫傷勞之人
腎氣虛損而腎主腰脚其經冒腎絡脊裏虚風邪卒
入腎經故卒然而腰痛也
杜仲(半觔)丹參(半觔)桂心(四兩)細辛(二兩)芎藭(五兩)
右切以酒一斗浸五宿隨多少飲之延年經心錄同
無桂心忌生葱生菜
續斷散(出聖濟總錄)治氣滯腰卒痛
續斷葳靈仙(去土剉炒)桂(去麄皮)當歸(剉焙各一兩)
右為散每服二錢温酒調下不拘時
治卒腰痛不可忍(出聖惠方)
狗脊(一兩)漏蘆(一兩)附子(一兩炮裂去皮臍)桂心(一兩)
右為細散每服於食前以温酒下二錢
又方(出聖惠方)
附子(一枚炮裂去皮臍)木香(半兩)㯽榔(半兩)
右為散每於食前以温酒調下二錢
烙藥方治卒腰痛至甚起坐不得
附子(一兩生用)吳茱萸(一兩)蛇床子(一兩)
右為末每用半兩以生薑自然汁調如膏攤故帛上
於痛處貼好用衣服繫定覺通熱即瘥未退再貼
治卒腰痛連脚膝疼方(出聖惠方)
胡麻(三合新者)附子(一兩炮裂去皮臍)
右熬胡麻令香同搗細羅為散每於食前以温酒調
下二錢
治卒腰痛熨法方
芫花(半觔)羊躑躅花(半觔)
右以醋拌令濕炒令熱用帛裹分作兩包更番熨痛
處冷即復炒
治卒腰痛暫轉不得
用鹿角一枚長五寸酒二升燒鹿角令赤内酒中浸
一宿飲之一方搗末酒服鹿茸尤佳
大豆紫湯療卒腰痛拘急不得喘息若醉飽得之欲
死者并治脇痛如打
右用大豆一升熬令焦以好酒二升煮豆令熟隨多
少飲勿至醉
神效方治卒腰痛
芸薹(一兩)
右為末醋調塗於蠟紙上貼痛處覺劇即去之痛止
普濟方卷一百五十五
