普濟方卷一百四十六明周王朱橚撰
傷寒門
傷寒後脚氣
夫傷寒後脚氣者此是風毒濕氣滯於腎經緣腎主腰
膝今腎既受濕故脚弱而腫滿即成脚氣也又春夏之
時温濕之氣摶於腎經沉滯不散兩脚浮腫疼悶而熱
其體性夙有風毒則風濕之氣上衝心肺即氣悶而胸
滿致於夭横診其左手尺脉當洪而數是其候也若服
藥後其脉洪而緩者疾當愈也活人書云問傷寒頭疼
身熱肢節疼痛大便秘或嘔逆而脚屈弱者此名脚氣
也傷寒只傳足經不傳手經故也寒暑風濕皆作蒸氣
足常履之遂成脚氣所以病證與傷寒相近其脉浮而
弦者起於風濡而弱者起於濕洪而數者起於熱遲而
澁者起於寒風者汗而愈濕者温而愈熱者下而愈寒
者熨而愈脚氣之病始得之不覺因他病乃知毒氣入
心則小腹不仁令人嘔吐死在朝夕矣然終是與傷寒
不同者孫真人云卒起脚屈弱不能轉動者此為異耳
要之有脚氣之人先從脚起或先患寒熱疼痛寒氣勝
者為痛痺有寒故也或行起忽倒或兩脛腫滿亦有不
腫者或脚膝枯細或心中忪悸或小腸不仁病久入深
榮衛之行濇鼓皮虚不榮故為不仁不仁者皮顔不知
有無也或舉動轉筋或見食嘔逆惡聞食氣或胸滿氣
急或遍體痠痛皆脚候也黃帝所謂風寒濕痺是也痺
者閉也閉而不仁故曰痺寒中三陽所患必冷越脾湯
小續命湯或加生薑自然汁最快暑中三陽所患必熱
小續命湯去附子加桂一半大便燥者紫雪最良大便
秘者脾約丸神功丸五柔丸大腕散木瓜散主之脚氣
之疾皆由氣實而死終無一人以服藥致虚而殂者頭
疼身熱肢節痛而脚屈弱者是其人素有脚氣此時發
動也脚腫者梹榔散主之脚氣方論千金外臺最詳此
不復叙大抵越脾湯小續命湯薏苡仁酒脾約丸神功
丸皆要也仍針灸為佳不服藥而用湯淋洗者皆醫之
大禁也
方
㯽榔散(出聖惠方)治傷寒後脚氣上攻心腹煩悶坐卧不
安
㯽榔羚羊角屑木香(各三分)郁李仁(半兩湯浸去皮微炙)
吳茱萸(一分湯浸七次焙)陳橘皮(三分湯浸去白穰焙)
右為散每服三錢以水一盞煎至六分去滓不計時
候温服
鼈甲散(出聖惠方)治傷寒後脚氣攻心悶亂腹滿如石
鼈甲(三分塗醋炙微黃去裙闌)木通(三分剉)郁李仁(湯浸去皮尖微炒)赤
茯苓(各一兩)羚羊角屑㯽榔(各三兩)
右為散每服四錢以水一中盞煎至六分去滓不計
時候温服
木香散(出聖惠方)治傷寒後脚氣心下痞堅或時煩痛不
能飲食
木香鼈甲(塗醋炙微黃去裙闌)訶梨勒皮㯽榔赤茯
苓郁李仁(湯浸去皮尖微炒各三分)
右為散每服四錢以水一中盞煎至六分去滓不計
時候温服
沉香散(出聖惠方)治傷寒後脚氣衝心煩悶氣促腰膝痠
疼昏沉不利
沉香(三分)赤芍藥(一兩)木通(三分剉)紫蘇莖葉(一兩半)吳茱
萸(半兩湯浸七次曝乾微炒)㯽榔(三分)川朴硝(一兩)
右為散每服三錢以水一中盞入生薑半分煎至六
分去滓不計時候温服
半夏散(出聖惠方)治傷寒後脚氣心煩滿悶飲食不下嘔
逆痰唾
半夏(湯浸七次去滑)枳殼(麩炒去穰)赤茯苓前胡(去蘆頭)木通
(剉)人參(去蘆頭各三分)
右為散每服三錢以水一中盞入生薑半分煎至六
分去滓不計時候温服
桑白皮散(出聖惠方)治傷寒後脚氣衝心神識悶亂
桑根白皮(剉)木通(剉)陳橘皮(湯浸去白穰焙)紫蘇莖葉(各二)
(兩)
右為散每服半兩以水一大盞入生薑半分煎至五
分去滓不計時候温服
羚羊角散(出聖惠方)治傷寒後脚氣上衝心膈煩悶
羚羊角屑(一兩)旋覆花(三分)赤茯苓(一兩)黃芩(三分)半夏(三分)
(湯浸七次去滑)陳橘皮(三分湯浸去白穰焙)㯽榔(三分聖濟方半兩)吳茱萸
(半兩湯洗七次焙乾微炒)
右為散每服四錢以水一大盞入生薑半分煎至五
分去滓不計時候温服聖濟方每服五錢匕水一盞
半入薑一分拍碎同煎至七分去滓食前温服名羚
羊角湯
紫蘇散(出聖惠方)治傷寒後脚氣衝心心神煩亂嘔逆惡
食腰膝痠疼
紫蘇莖葉(一兩)木香(三分聖濟方半兩)赤茯苓(三分聖濟方半兩)沉
香(一兩)吳茱萸(一分湯浸七次焙乾微炒)赤芍藥(一兩)陳橘皮(三分湯浸)
(去白穰焙聖濟方作一分)㯽榔(三分剉聖濟方作一分)
右為散每服三錢以水一中盞入生薑半分煎至六
分去滓不計時候温服聖濟方煎至七分去滓食前
温服名紫蘇木香湯
前胡散(出聖惠方)治傷寒後脚氣上攻痰逆頭目旋悶
前胡(一兩去蘆頭)半夏(湯浸七次去滑)桂心甘草陳橘皮
(湯浸去白穰焙)大腹子(各三分)赤茯苓(一兩半)桑根白皮(一兩半剉)
右為散每服四錢以水一大盞入生薑半分煎至五
分去滓不計時候温服
犀角散(出聖惠方)治傷寒後風毒脚氣心膈壅悶頭旋目
眩
犀角屑(三分)防風(去蘆頭)羌活秦芃(去苖各一兩)陳橘皮
(一兩湯浸去白穰焙)桂心大腹子(各三分)牛膝(一兩半去苗)
右為散每服五錢以水一大盞入生薑半分去滓不
計時候温服
赤茯苓散(出聖惠方)治傷寒後脚氣上攻煩滿及脚膝疼
腫
赤茯苓赤芍藥枳殼(麩炒微黃去穰)大腹子(各三分)桑
白皮(一兩半剉)紫蘇莖葉(三分)百合(三分)川大黃(三分剉碎微炒)甘
草(半兩炙微赤剉)漢防己(三分)郁李仁(三分湯浸去皮尖微炒)羚羊角
屑(三分)
右為散每服五錢以水一大盞入生薑半分煎至五
分去滓不計時候温服
柴胡散(出聖惠方)治傷寒後脚氣上攻心胸煩悶喘促食
少
柴胡(一兩去苗)旋覆花青橘皮(湯浸去白穰焙各三分)大腹子
(三分)馬牙硝(二兩)甘草(半兩炙微赤剉)
右為散每服四錢以水一大盞入生薑羊分煎至五
分去滓不計時候温服
又方(出聖惠方)
木香(三分)㯽榔(二分)川朴硝(三分)紫蘇莖葉(半兩)枳實(半兩麩炒)
(微黃)
右為散每服三錢以水一中盞入生薑半分葱白三
莖煎至五分去滓不計時候温服
大黃丸(出聖惠方)治傷寒後脚氣并腎氣上衝
川大黃(一兩剉碎微炒)牛膝(三分去苖)㯽榔(一兩)枳殼(三分麩炒微黃)木
香(三分)人參(三分去蘆頭)郁李仁(一兩湯浸去皮尖微炒)桂心(三分)前
胡(一兩去蘆頭)
右為末煉蜜和搗三二百杵丸如梧桐子大每服食
前以温酒下三十丸
木瓜丸(出聖惠方)治傷寒後脚氣久不瘥心腹脹滿腿膝
洫腫胸膈煩悶
木瓜(一兩半乾者)桂心(半兩)沉香(一兩)柴胡(一兩去苗)㯽榔(一兩)高
良薑(三分)赤芍藥(一兩)吳茱萸(三兩湯浸七次曝乾微炒)厚朴(三分去皮)
(生薑汁炙令香熟)
右為末煉蜜和搗三二百杵丸如梧桐子大每服食
前以生薑湯下三十丸
淋蘸方(出聖惠方)治傷寒後初覺脚氣
薏苡仁根(三兩)蒴藋枝(五兩)枳殼根(三兩)吳茱萸(一兩)
右細剉以水三斗煎至二斗去滓入鹽半合浆水一
碗看冷熱淋脚洗時踏一新磚勿令湯過脚面旋淋
之湯冷為度後以生薑汁熱擦足心
淋蘸方治傷寒後脚氣腫滿不消
萆麻葉枸杞根葡萄蔓(各一兩)蒴藋枝(七兩剉)羌
活(一兩)藁本(一兩)吳茱萸(半兩)杏仁(半兩)椒(一合)青鹽(一兩)
右細剉分為二劑每劑用水二斗入連鬚葱白三莖
生薑一兩拍碎煎至一斗去滓加鹽半匙避風處看
冷熱淋蘸
㯽榔散治傷寒後脚氣攻心悶絶
㯽榔(剉)木香(各一兩)郁李仁(微炒去皮)桂(去麄皮各三分)吳茱萸
(湯洗三次焙乾炒半兩)赤茯苓(去黑皮)牛膝(去苗酒浸焙各三分)
右為細散每服一錢半以水煎桑白皮木通湯調下
日二服
陳橘皮散治傷寒後脚氣胸中滿悶喘息促急
陳橘皮(湯浸去白焙三分)㯽榔(剉一兩)桂(去麄皮三分)牽牛子(微炒)
(一兩)
右為細散每服一錢半食前温酒調下日三服
茯苓湯治傷寒後脚氣攻心悶亂腹滿如石小便赤
澀
赤茯苓(去黑皮一兩)鼈甲(醋炙去裙闌)郁李仁(微炒去皮)木通(剉各)
(三分)
右麄搗篩每服三錢七水一盞煎至七分食前温服
半夏湯治傷寒後脚氣心煩滿悶飲食不下嘔逆多
痰
半夏(湯洗七次炒乾)枳殼(去穰)赤茯苓(去黑皮)前胡(去蘆頭)木通
(剉各三分)
右麄搗篩每服三錢匕水一盞入生薑一分拍碎同
煎至半盞去滓食前温服
赤小豆湯治傷寒後脚氣膝腫滿氣急大便閉澀
赤小豆(半合)桑根白皮(半兩)紫蘇葉(一兩)㯽榔(半兩)
右剉三味如麻豆大同赤小豆用水五盞煎至二盞
半去滓分兩服食前温服
犀角散治傷寒後脚氣兩脛腫滿心下煩悶
犀角(鎊一兩)㯽榔(剉半兩)陳橘皮(湯浸去白焙三分)細辛(去苗葉半)
(兩)吳茱萸(湯浸三次焙乾炒一分)
右為細末每服一錢食前温酒調下日二服
吳茱萸散治傷寒後脚氣心腹煩悶脹痛坐卧不安
吳茱萸(湯浸三次焙乾炒一分)㯽榔(剉)當歸(切焙)木香郁李
仁(微炙去皮各三分)
右麄搗篩每服三錢用水一盞煎至七分去滓食前
温服
大戟丸治傷寒後脚氣攻心腹脹鞕小便赤澀
大戟(炒)芫花(醋炒令焦)苦葶藶(炒各半兩)續隨子(去皮炒)巴豆
(去皮心壓去油净另研各一分)
右為細末入巴豆和研勻煉蜜和丸如小梧桐子大
每服用丸或五丸温米飲下不計時候
傷寒後勞復(附論)
夫傷寒勞復何以明之勞為勞動之勞復為再發也是
傷寒瘥後因勞動再發者也傷寒新瘥後血氣未平餘
熱未盡勞動則真氣虧而邪熱還經遂致復發然此有
二種一者因勞動外傷二者因飲食内傷其勞動外傷
者非止強力持重行遠之勞至於梳頭洗面則動氣憂
悲思慮則勞神皆能復也况其過用飲食者乎故内傷
者謂多食則遺食肉則復者也内經云熱病已愈而時
有遺者何也以熱而強食之病已衰而熱有所藏因其
榖氣留摶兩陽相合故有所遺經曰經病有已瘥尚微
煩設不了了者以新氣不勝榖氣故微煩損榖則愈夫
傷寒邪氣之傳自表至裏有次第焉發汗吐下自輕至
重有等第焉又其勞復則不然其邪氣之復來也必迎
奪之不待其傳也經曰大病瘥後勞復者枳實梔子豉
湯主之若有宿食加大黃黃帝曰熱病已愈時有所
遺者何也岐伯曰諸遺因熱勝而強食故有所遺也若
此者皆已衰而熱有所藏者其榖食相摶兩熱相合故
有所遺也帝曰善治遺何也岐伯曰視其虛實調其逆
從可使必己食肉則復多食則遺此其禁也宜枳實梔
子䜴湯則吐之豈待虚煩懊憹之證加大黃則下之豈
待腹滿譫語之後經曰傷寒瘥後更發熱者小柴胡湯
主之脉浮以汗解之脉沉實者以下之亦使析其邪也
蓋傷寒之邪自外入也勞復之邪自内發也發汗吐下
隨宜焉嗚呼勞復也諸勞皆可治御内則死矣若男女
相易則為隂陽易自病者謂之女勞復以其内損真氣
外動邪熱真虛邪盛則不可治矣昔督郵顧子獻不以
華敷之診為信臨死致有出舌數寸之騐由此觀之豈
不與後人為鑒戒仲景曰傷寒瘥後更發熱者小柴胡
湯主之脉浮者以汗觧柴胡桂枝湯脉實以下觧宜大
柴胡湯又大病瘥後勞復者枳實梔子湯主之千金勞
復以起死人參麥門冬湯又有食復者大病新瘥脾胃
尚弱血氣未復強食過多停積不化因而發熱名曰食
復大抵新瘥後多因傷食便作痞滿乾噫腹中雷鳴下
利等證可與生薑瀉心湯仲景枳實梔子湯若有宿食
内加大黃如棋子五六枚服之愈廣濟療患勞復雄鼠
屎湯七味葱白湯皆可選用之飲酒勞復者陽盛生熱
古人以傷寒為大病大病之後不可與酒勞發後飲酒
致劇其熱尤甚傷寒已得汗觧因飲酒復劇煩悶口燥
乾嘔呻吟妄語不得睡黃連解毒湯龍膽草湯或橘皮
為佐汗下後有虛勞復者大汗則損氣損氣則陽微脉
虚而惡寒大下則傷血傷血則隂弱脉濇而發熱悞汗
下亦猶是耳且隂以陽為主陽以隂為根血隂也氣陽
也血非氣使不能自行也下之亡陽是陽不生隂矣隂
無所生而寒氣搏之所以脉濇寒極血虛所以發熱方
藥之劑其可忽乎汗後陽微惡寒可與四逆湯或用甘
草芍藥附子湯下後隂弱而發熱是為内熱可與葶藶
苦酒湯瘥後勞復發熱小柴胡湯枳實梔子湯猳鼠糞
湯即雄鼠糞兩頭尖者若脉浮則汗之宜麻黃湯脉實
則下之用承氣湯大柴胡湯其證瘥後熱不減柴胡桂
枝湯下利腸鳴痞滿者生薑瀉心湯小便不利麥門冬
湯交接勞復外腎腫腹中絞痛橘皮湯勞動心力復熱
用枳實梔子湯小柴胡湯瘥後食復發熱枳實梔子湯
加大黃粥飯傷飽或食肉或餅脯硬物不消發熱者必
有痞滿噯氣吞酸腸鳴下利等證可與生薑瀉心湯下
後身熱而心中結痛者梔子湯
方
大青散治傷寒後勞復壮熱肢節不利
大青(二兩)甘草(炙微赤剉)阿膠(杵研炒少黃燥)白术陳橘皮(湯浸)
(去白各一穰焙兩)
右為散每服五錢以水一大盞煎至五分去滓温服
柴胡散治傷寒後勞復體熱鼻衂觧肌退熱
柴胡(三分去苖)木香茯苓赤芍藥犀角屑葛
根甘草(炙微赤剉)生乾地黃黃芩(各半兩)石膏(一兩)麻
黃(去根節三分)
右為散每服四錢以水一中盞入生薑半分棗三枚
煎至六分去滓不計時候温服
梔子散(出聖惠方)治傷寒後新瘥因食早起動多勞復
梔子仁桂心麻黃(去根節)川大黃甘草(炙微赤剉)
(各一兩)豉(二兩)
右為散每服五錢以水一大盞煎至五分去滓不計
時候温服
梔子石膏散(出聖惠方)治傷寒後新瘥起早飲食過度勞
復
梔子(一兩)石膏(三兩)雄鼠糞(三七枚)豉(二兩)川大黃(三兩剉碎微炒)
枳殼(二兩麩炒微黃去穰)
右為散每服三錢以水一盞煎至六分去滓不計時
候温服
枳實散(出聖惠方)治傷寒大病已解勞復如初
枳實(麩炒微黃)梔子仁麻黃(去根節)柴胡(去苖)桂心(各一兩)
豉(二兩)
右為散每服半兩以水一大盞煎至五分去滓不計
時候熱服如未汗再服
㯽榔散(出聖惠方)治傷寒後食早傷脾胃勞復
㯽榔麥芽(炒令微黃)白术人參(去蘆頭各一兩)神麯(二兩炒令)
(微黃)桔梗(半兩去蘆頭)
右為散每服三錢以水一中盞入生薑半分棗三枚
煎至五分去滓不計時候温服
桂心散(出聖惠方)治傷寒瘥後勞復頭痛壮熱肢節煩疼
桂心甘草(炙微赤剉)人參(去蘆頭)赤茯苓赤芍藥
芎藭厚朴(去粗皮塗生薑汁炙令微黃)麻黃(去根節以上各一兩)
右為散每服五錢以水一大盞入生薑半分煎至五
分去滓不計時候温服
鼈甲散(出聖惠方)治傷寒後令病人不復發
鼈甲(二兩塗醋炙微黃去裙闌)白木(二兩半)防風(去蘆頭)瓜蔞根桔
梗(去蘆頭各一兩)細辛(二分)附子(炮裂去皮臍)乾薑(炮製剉)桂心(各半兩)
右為散每服五錢以水一大盞煎至五分去滓不計
時候温服
香豉散(出聖惠方)治傷寒已愈飲食過多復發
䜴(二合)川朴硝(半兩)甘草(半兩炙微赤剉)白术(一兩)㯽榔(一兩)川大
黃(一兩剉細)
右為散每服半兩以水一大盞煎至五分去滓不計
時候温服以疎利為度
梔子仁粥(出聖惠方)治傷寒已愈因食過多勞復頭痛壮
熱
梔子仁(一兩)䜴(一兩)人參(半兩去蘆頭)柴胡(半兩)雄鼠糞(二七枚)
右藥以水二大盞煎取一大盞去滓内加粟米半合
煮作稀粥不計時候温服
枳殼散(出聖惠方)治傷寒已愈氣未平復勞動起早後復
發
枳殼(麩炒微黃去穰)人參(去蘆頭)白术(各三分)梔子仁(半兩)黃耆
(三分半)甘草(一分炙微赤剉)
右為散每服五錢以水一大盞煎至五分去滓不計
時候温服
又方(出聖惠方)
頭垢(一兩煆灰)麝香(一錢)
右細研為散每服不計時候温水調下一錢
又方(出聖惠方)
右用雞子連殼碎之炒令黃黑色細羅為散每服以
熱粥飲調下三錢汗出即愈本草方熬令黃黑搗篩
熱湯和一合服之温卧取汗伏雞子尤佳
柴胡知母湯治傷寒瘥後因食勞復如初壮熱頭疼
柴胡(去苗一兩)知母(焙三分)鼈甲(去裙闌醋炙一兩)石膏(搗碎一兩半)
雄鼠糞(炒三七枚)秦芄(去苗土半兩)
右麄搗篩每服五錢以水一盞半加豉一百粒同煎
至八分去滓食後温服
麻黃梔子湯治傷寒瘥後因飲食動作致勞復如初
麻黃(去節一兩)山梔子(半兩)鼈甲(去裙闌醋炙一兩)雄鼠糞(炒三七粒)
右麄搗篩每服五錢以水一盞半入葱白五莖䜴一
百粒同煎至八分去滓食後温服良久喫葱豉粥衣
被蓋覆取汗
三物湯治傷寒及温病瘥後或食肉或淋浴或嗔怒
動作勞復
山梔子仁(三七枚)鼈甲(去裙闌醋炙)乾薑(焙各一兩)
右㕮咀為麻豆大每服五錢以水一盞半入䜴一百
粒同煎至八分去滓食後温服日二服
六神湯治傷寒瘥後勞復壮熱頭疼
鼈甲(去裙闌醋炙)柴胡(去苗)人參知母(焙)黃連(去鬚炒各一兩)
烏梅肉(炒半兩)
右㕮咀每服五錢匕水一盞半入生薑半分拍碎同
煎至五分去滓食後温服
知母湯治傷寒新瘥後勞動用力或飲食過傷致勞
復
知母(焙)鼈甲(去裙闌醋炙)柴胡(去苗各一兩半)麻黃(去根節)葛根
(剉焙各三分)雄鼠糞(炒令焦一兩半)
右麄搗篩每服五錢匕水一盞半入葱白五寸豉一
百粒同煎至八分去滓食後温服後喫葱豉粥取汗
紫蘇飲治傷寒及温病瘥後起早及飲食多致勞復
紫蘇莖葉(剉一兩)生薑(切半兩)䜴(二合)
右三味用水二盞半煎至五分去滓食前温服日二
服
石膏黃芩散治傷寒後食肉勞發如初壮熱頭痛心
煩欲吐小便赤黃
石膏(碎一兩)黃芩(去黑心)山梔子仁葛根(剉)人參
黃連(去鬚炒各半兩)知母(焙半兩)
右為細散每服二錢葱白竹葉煎湯調下空心食前
日二服以瘥為度
異功湯治傷寒天行病瘥後食勞加熱
雄鼠糞(炒令烟出二七枚)山梔子仁(五枚)枳殼(麩炒去穣一分)
右細剉用水一盞半煎至八分去滓食前温服
麴蘖湯治傷寒後傷食勞困絶者
陳麴(搗碎一兩)大麥蘖(炒半兩)寒食乾飯(半合)雄鼠糞(三七粒炒)
(令烟盡為末)
右除鼠糞外略𢷬拌勻分作二服用水一盞半入葱
白五寸豉一百粒同煎至八分去滓入鼠糞末一半
攪勻空心温服
知母湯治傷寒後勞復小腹鞕㽲痛欲絶
知母(焙)柴胡(去苖)麥門冬(去心焙)甘草(炙各半兩)葱白(三莖)
右㕮咀如麻豆大以水一盞浸一宿次日煎令水欲
盡下童子小便二盞豉心半合煎五六沸再下地黃
汁二合更煎微沸去滓空腹頓服微利即瘥
麥門冬湯治傷寒後勞復氣欲絶
麥門冬(一兩)甘草(二兩)京棗(二十枚)竹葉(切一升)
右㕮咀以水七升煮粳米一升令熟去米入諸藥煎
取三升分三服不能服者綿滴口中有效
治傷寒及温病後勞復或食或飲或動作方
梔子仁(二十一枚)石膏(五兩)雄鼠糞(炒頭尖者二十枚)香豉(一升)
右㕮咀以水七升煮三升分三服
治病後勞復或因洗手足或梳頭或飲食方
右取洗手足汁飲一合又取頭垢如棗核大吞一枚
一方取飯燒為末飲進一合
治新瘥後起早及多勞復方
豉(五合)雄鼠糞(炒頭尖者二十一枚)
右以水二升煮取一升盡服之温卧令小汗愈崔氏
加梔子七枚尤良肘後方有麻子仁一升枳實三枚葱
白二莖亦妙
治重病新瘥後早起勞動及飲多復發欲死方
右用鼈甲燒末飲服方寸匕
治食寒飽脹不消及勞復脉實者方
䜴(一升)雄鼠糞(二十一枚)梔子仁(七枚)大黃(三兩)
右㕮咀以水六升煮取二升分三服取微汗外臺秘
要有麻黃三兩去節
治勞復病重垂危方
右用煖湯三合洗四五歲女子隂取汁服即愈小男
兒亦可
治飲食勞復方(出千金方)
右用麩二升煮取汁服之
又方(出千金方)
右用杏子仁五十枚以酢浆二升煎取一升服之取
汗
又方(出千金方)
右用燒人屎灰水服方寸匕
治病人不勞復方(出千金方)
右用頭垢如梧桐子大以酒服之飲服亦可又方治
傷寒天行病後勞復以頭垢如棗核大一丸含之
治病新瘥飲美食過多勞復者(出千金方)
右取血餘燒灰為末飲調服二錢日三服
紫石英散(出金匱方)治傷寒後免致勞復
紫石英白石脂赤石脂鍾乳(煆煉)栝蔞根
防風桔梗文蛤鬼臼(各十分)乾薑附子(炮去)
(皮臍)桂皮(去皮各四兩)禹餘糧(十分煆)
右為散酒服方寸匕
治傷寒後勞復熱甚大小便赤如血色者
右用胡黃連一兩山梔子二兩去皮入蜜半兩拌和
炒令微焦搗為末用猪膽汁和丸如梧桐子大每服
用生薑二片烏梅一個童子小便三合浸半日去滓
臨卧時用湯頓熱送下十丸
治傷寒後飲食勞復方
以麴一餅煮取汁飲之
枳實梔子湯(出千金方)治大病瘥後勞復
枳實(一個)梔子(二枚)豉(一兩半)
右剉散先將清浆水二盞半空煮至二盞納枳實梔
子煎九分下䜴再煎至五分去滓温服以衣被蓋令
出汗若有宿食加大黃一錢重煎三四沸服
梔子湯治傷寒後因食勞復頭痛壮熱
梔子(十四枚擘)香豉(一升綿裹)葱白(一握切)粟米(三合)雄鼠糞(兩頭)
(尖者三七枚煆令烟盡研末)
右以水七升煑取二升三合勻分三服服後如人行
六七里須利否則加芒硝五分忌麫炙肉葱蒜等物
大青湯治勞復
大青(四兩)甘草(二兩)阿膠(二兩炒)香豉(二兩)
右以水一斗煑取三升去滓温服一升日三服此湯
消渴觧毒除熱止吐下傷寒一二日至十數日困篤
發熱不觧吐下後熱不除下痢等症服之甚良忌菘
菜海藻
又方
取馬糞燒為散冷酒服方寸匕良
葵子湯治傷寒瘥後勞復
葵子(二升)粱米(一升)
右煑薄粥飲之取汗即瘥
大黃豉湯治傷寒已愈食飲多勞復
豉(五錢)甘草(炙)桂心(各二兩)大黃(四兩)芒硝(半斤)
右㕮咀以水六升煮取二升去滓温飲一升日再服
忌海藻菘菜生葱等物
梔子湯(出肘後方)治傷寒瘥後飲食勞復
梔子(一十四枚)豉(一升)桂心麻黃大黃(各二兩)
右㕮咀以水七升先煑麻黃掠去沫入餘藥更煮取
二升去滓温飲一升日再服當小汗及下利忌生葱
一方無桂心
治傷寒已愈食飲多復發者方
豉(五合綿裹)甘草(二兩炙)大黃(四兩)芒硝(半兩)
右以水九升煑取三升去滓温飲一升日再服忌菘
菜海藻等物
白芷散治傷寒瘥後令不復
白芷(十二分)白术(十分)防風(八分)括蔞(五分)桔梗(四分)細辛(三分)
附子(二分炮去皮)乾薑(三分)桂心(二分)
右為散用粳米粥清調服一錢日三服小兒日一服
當以鷄子羹及粳米飯病人食之可令緩步行走仍
梳頭洗手面勞行如前則不復發忌猪肉桃李雀肉
胡荽葱蒜青魚生菜一方有人參三分
梔子豉湯(出聖惠方)治傷寒六七日後脇腹疼大便結因
酒食所傷發熱發渴
枳實山梔子(各一錢)厚朴(二錢)大黃(另研)豆豉(各三錢)
右㕮咀如法修製分作二服每服用水一盞半生薑
三片煎至一大盞下大黃再煎去滓温服
治傷寒後飲食勞復(出本草方)
用古木砧上垢及病人脚下土如錢許男左女右和
砧垢及鼠頭一枚如無即以鼠屎三七枚服之神效
治傷寒後飲食勞復
用寒食飯燒為灰調服之
傷寒後隂陽易
大凡傷寒大病之後氣血未復若房事太早不特病人
有傷亦且傳染於人男病傳女女病傳男猶易然故名
曰隂陽易其状身熱衝胸頭重不能舉目眩四肢拘急
小腹急痛力弱不能轉側舉動憑人若不即治則死或
經歲月漸至羸困亦死又云傷寒隂陽易者是男子婦
人傷寒病新瘥未平復而遽行交接得病者名為隂陽
易也其男子病新瘥未平復婦人與之交接得病者名
陽易其婦人得病新瘥未平復而男子與之交接得病
者名為隂易若男女並不相交亦有名為易者隂陽感
動其毒度著於人如換易也其病之状身體重小腹裏
急或引隂中拘攣身熱衝胸頭重不能舉眼内生花四
肢拘急小腹㽲痛手足攣皆即死其亦有不能即死者
病小腹裏急熱上衝胷頭重不能舉百節觧離經脉緩
弱血氣空虚骨髓枯竭便嘘嘘吸吸氣力轉少著床不
能動搖起止仰人或引歲月方死歌曰陽易隂根腫
痛深腹連腰胯痛為隂温家脉躁重生熱隂與陽交病
莫禁男子陽易婦人隂易病新瘥後而動滛慾也一名
女勞復感於情者亦然其候身重氣乏小腹痛頭不能
舉足不能立四肢拘急百節離散眼中生花熱上衝胸
在男子則隂腫入裏腹内攻痛在婦人則裏急腰引腹
俱疼若手足拳攣脉離經皆不可治榮衛虚精髓竭腰
翕少氣著床不能動搖者引歲月死吁外感六氣内傷
七情其為害若是歟損脉離經一呼一至是為不足一
呼三至是為有餘宜猳鼠糞竹茹湯乾薑湯當歸白术
湯隨症擇用隂陽交者温病不得發汗若汗之復生大
熱狂言不食其脉躁是也大抵其脉浮數則表症猶在
可再汗之若脉沉實狂語則為胃實陽盛又當下之再
汗用桂枝湯再下用承氣湯
方
葛根散(一名七味葱白湯)治傷寒瘥後隂陽易勞復如初
葛根(一兩半細剉)生乾地黃(一兩半)麥門冬(去心一兩)葱白(三莖)
豉(二合)勞水(五升此水杓揚之一千遍名曰勞水)生薑(一兩)
右細剉和勻每服半兩以勞水一大盞煎至五分去
滓不計時候温服
地骨皮散(出聖惠方)治傷寒後隂陽易病乍寒乍熱發作
有時
地骨皮(半兩)知母麥門冬(去心各三分)竹瀝(半合)白蜜(半兩)
右細剉用水二大盞煎至一盞去滓入白蜜竹瀝攪
令勻分作五服不計時候温服
治傷寒後未平復隂陽交合變成易病身體大熱氣衝
胸背手足拳攣(出聖惠方)
乾薑(一兩炮製剉)母參(一兩)甘草(炙微赤剉一兩)
右為散每服五錢以水一大盞煎至五分去滓不計
時候温服
知母散治傷寒後隂陽易小腸硬卵縮病痛宜服
(出聖惠方)
知母(三分)柴胡(去苗三分)麥門冬(去心焙一兩)豉(二合)木香(一兩)甘
草(炙微赤剉一分)
右為散每服五錢以水一中盞煎至五分去滓入生
地黃汁半合更煎一兩沸不計時候温服
荆芥散治傷寒後未平復隂陽交合為病氣欲絶
荆芥鷄肶胵(各三分聖濟各半兩)葱白(二七莖)桑螵蛸(二七枚微)
(炒聖濟方用一分)鼠(一個煆為灰另細研)薤白(二七莖)
右細剉和勻分為五服以水一大盞煎至五分去滓
入鼠末半錢攪令勻不計時候温服聖濟方搗篩每
服五錢匕水二盞入葱白薤白各一莖同煎至一盞
去滓下鼠灰末一錢攪令勻空心温服日晩再服名
荆芥湯
萎蕤散治傷寒後氣血未平復隂陽交合成病小腹
拘急隂腫身體熱毒氣衝心頭重不能舉
萎蕤(一兩)桂心(半兩)木香(三分)雄鼠糞(三七枚)荆芥(半兩)
右細剉和勻分為五服以水一大盞煎至五分去滓
不計時候温服聖濟方搗篩每服五錢用水一盞半
煎至一盞去滓食前温服日再服以瘥為度名萎蕤
湯
附子散(出千金方)治傷寒後隂陽易小腹急痛隂腫四肢
乏力
附子(一兩炮裂去皮臍)細辛(三分)乾薑(炮裂剉)白术甘草(炙微)
(赤剉)蘹香子(各半兩)
右為散每服五錢以水一大盞入生薑半分煎至五
分去滓不計時候温服
當歸散(出聖惠方)治傷寒後未平復隂陽交合為病小腹
裏急㽲痛氣血虚弱力乏
當歸(剉微炒)梔子仁(各一兩)木香犀角屑枳殼(麩炒)
(微黃去穰各半兩)䜴(一合)黃耆(三分剉)
右為散每服五錢以水一大盞入生薑半分葱白二
莖煎至五分去滓不計時候温服
大腹子散(出聖惠方)治傷寒後真氣尚虚因隂陽交合致
小腹拘急小便澁痛
大腹子木香柴胡(去苗各一兩)當歸(微炒)芎藭瞿
麥(各半兩)
右為散每服四錢以水一大盞入生薑半分煎至五
分去滓不拘時候温服
韮根散(出聖惠方)治傷寒後隂陽易頭重百節觧痛翕翕
少氣著床不能起動甚者手足拳卵腫疼痛
韮根瓜蔞根(各二兩)青竹茹乾薑(炮製各半兩)
右細剉和勻分作八分以水一大盞煎至五分去滓
入鼠糞末一匙攪令勻不計時候温服聖濟方搗篩
每服五錢用水一盞半煎至一盞去滓食前温服名
豐本湯
犀角散(出聖惠方)治傷寒後未平復交合成隂陽易壮熱
頭疼或鼻中出血
犀角屑竹茹葛根丹參(各一兩)石膏(三兩)
右為散每服五錢以水一大盞煎至五分去滓不計
時候温服聖濟方作搗篩每服五錢匕水一盞半煎
至一盞去滓食後温服名犀角湯
生地黃散(出聖惠方)治傷寒後隂陽易壮熱心躁鼻血不
止
生地黃(二兩)地骨皮(半兩)甘草(炙微赤剉三分)伏龍肝(一兩)朴硝
(半兩)
右為散每服五錢以水一中盞煎至六分去滓不計
時候温服
柴胡散(出聖惠方)治傷寒後隂陽易小腹急脹卵縮小便
不通
柴胡(去苖)木通(剉)黃耆(剉各三分)木香當歸(剉微炒)竹茹
紫蘇莖葉(各一分)
右為散每服五錢以水一大盞煎至六分去滓不計
時候温服
附子散(出千金方)治傷寒後百日未平復因交合遂成隂
陽易病四肢厥冷心痛煩悶手足拘攣
附子(一兩炮裂去皮臍)乾薑(炮裂剉半兩)桂心白术細辛
木香(各三分)甘草(半兩炙微赤剉)吳茱萸(半兩湯浸七次焙乾微炒)
右為細散每服五錢以水一中盞煎至六分去滓不
計時候温服
竹茹散(出聖惠方)治傷寒後隂陽易頭痛鼻衂不止
竹茹(一兩)犀角屑(三分)生乾地黃(二兩)甘草(半兩炙微赤剉)伏龍
肝朴硝(各一兩)
右為散每服五錢以水一中盞煎至六分去滓不計
時候温服以瘥為度
白薇丸(出聖惠方)治傷寒後隂陽易四肢或寒或熱
白薇知母地骨皮生乾地黃萎蕤陳
橘皮(湯浸去白穰焙各一兩)麥門冬(去心焙一兩半)甘草(炙微赤剉)蜀漆
(各半兩)
右為末煉蜜和搗三二百杵丸如梧桐子大每服食
前粥飲下二十丸
猳鼠糞湯(出聖惠方)治傷寒後男子與女人交接病名陽
易
韭(一把)雄鼠糞(七枚聖濟方用二十枚炒兩頭尖者是也)
右以水一大盞煎至五分去滓不計時候温服厚蓋
汗出便愈聖濟方以水三盞煎至二盞去滓一日令
服盡汗出
竹皮湯治傷寒後隂陽易腹中㽲痛不可忍
竹茹(一兩)
以水一大盞煮取五分去滓不計時候熱服本草方
以水二升煑五分絞去滓頓服通治勞復
治傷寒後隂陽易腹中㽲痛
右用瓜蔞根一兩搗碎以水一大盞煎至五分去滓
不計時候温服得小便利為效
又方
右剪女人手足爪二十枚煆為末不計時候温水調
服或用粥飲調下亦可一方用女人衣帶一條燒灰
調服
治傷寒後隂陽易勞復方
䜴(一兩)鼈甲(一兩塗醋炙令黃去裙闌)枳殼(一兩)
右為散每服五錢以水一升入生薑半分煎至五分
去滓不計時候温服
枳實湯治傷寒大病瘥後勞復隂陽易
枳實(去穣麩炒)梔子仁(各一分)雄鼠糞(七枚微炒)豉(二合綿裹)
右麄搗篩用淘米泔二盞先煎取一盞半後下藥再
煎取八分去滓分二服食前温飲未效再服
木香丸治傷寒後未平復因隂陽強合毒氣感動身
體熱氣上衝胸頭重不能舉四肢拘急小腹㽲痛或
筋脉舒緩氣力瘦乏卧床不能動搖甚者手足拳即
死
木香(一兩)犀角(鎊屑)生乾地黃(焙)萎蕤(各三分)沉香(剉)白
术(各三兩)杜仲(去皮剉炒半兩)石膏(研細)當歸(各一兩)蘹香子(炒三)
(分)芎藭(剉一兩)知母(焙三分)柴胡(去苖)肉蓯蓉(酒浸去皮焙各一兩)
㯽榔(剉)人參(剉)白茯苓(去黑皮各半兩)附子(炮裂去皮臍一兩)
右㕮咀為末煉蜜和丸如梧桐子大空心用温酒下
三十丸
石膏湯治傷寒後隂陽易頭痛壮熱
石膏(二兩研)荆芥穗(一兩)青竹茹(半兩)
右㕮咀每服二錢用水一盞煎至七分去滓食後温
服
杜仲散治傷寒後未平復隂陽交合成易力弱汗出
及鼻衂頭痛
杜仲(去麄皮炒剉一兩)牡蠣(煆二兩)
右為細散每服二錢食後濃煎麻黃根湯調下日三
服
治傷寒後隂陽易及隂卵腫縮入腹絞痛欲死
右燒婦人月經衣熱水調下方寸匕
治傷寒後婦人男子未滿百日與之交合致為隂陽之
病丈夫名曰陽易婦人名為隂易其證體重小腹急
熱上衝胸頭不能舉眼中生翳膝脛拘急手足拳攣
欲死速當汗之可痊滿四日不可療
用乾薑四兩為末湯調下可連服蓋衣被出汗方解
手足伸而愈
治隂易病身體重小腹急熱上衝胸頭重不能舉眼中
生花膝脛拘急欲死
右取藍一把水五升鼠屎兩頭尖者二十七枚煮取
二升盡服之温覆取汗
治傷寒瘥後交接困劇欲死
右用梔子三十枚水三升煎取一升服之
治傷寒後男子陽易
右用黍米三兩煮薄粥酒和飲之汗出愈隨症加減
治傷寒後交接勞復隂卵腫或縮入腹絞痛或便結
用蚯蚓數條搗絞取汁熱服良一方用蚯蚓二十四
條水一斗煮取三升服
治傷寒後交接勞復卵腫縮腹絞痛欲死
用取所交婦人衣服以覆男子立愈
治隂陽易病
用取雞卵二枚温令熱酒吞之一方取㹠子一箇撞
之三十六放戸中逐使喘極乃刺脇下取血一合和
飲之
三灰散治傷寒後隂陽易
手足指甲(二十片男病用女者女病用男者)中衣襠(一片男病用女者女病用)
(男者用中衣帶一尺亦可)
右並燒灰研細分三服不計時候温酒調下或米飲
服之
羌活散治男女交感不問隂陽皆可服
柴胡(二兩)粉草(半兩)羌活川芎白芷(各一兩)
右為末葱酒湯任下
又方
用取猳㹠脛及血和酒飲之瘥
又方
用取女隂上毛焼灰飲之或以湯三升洗隂汁服之
又方
右以礬石一分硝三分為末用大麥粥清服方寸匕
日三服熱毒隨大小便出愈
又方
用取蓼子一大把取汁一升飲之或搗葱白和苦酒
服亦佳
若瘥後病男接女病女接男隂陽易病復發者必死至
男女温病瘥後雖數十日血脉未和尚有熱毒與之交
接者亦曰隂陽易殺人甚於時行宜急服之
燒裩散治隂陽易身體重小腹急熱上衝胸頭不能
舉眼中生花膝脛拘急欲死
右用婦人裩襯隂上者割取燒末調服方寸匕日三
服小便即利而隂微腫者此當愈得童女裩益良若
女病亦可用男裩也隂陽易病者人患時行病起後
交合隂陽便即相感甚於本病其小便赤澁寒熱甚
宜服此藥便通利不爾灸隂二七壮
傷寒後脾胃氣不和
夫傷寒初受病時毒熱氣盛多服冷藥也自瀉下病瘥
後熱既退冷氣乃動故使心下滿悶噫噦腹内雷鳴而
不能飲食四肢無力此由脾胃之氣虚冷故也
方
白术散治傷寒後脾胃氣不和飲食減少四肢乏力
白术(一兩)陳橘皮(半兩湯浸去白穣焙)芎藭(半兩)當歸(半兩剉微炒)桂
心(一分)附子(半兩製去皮臍)厚朴(半兩去麄皮生薑汁製令香熟)㯽榔(半兩)大
腹子(半兩剉)草豆䓻(去皮一分)川大黃(一分剉微炒)高良薑(一分)
右為散每服五錢以水一大盞入生薑半分棗三枚
煎至五分去滓不計時候温服
大腹皮散治傷寒後胃不和宜服和氣益脾胃思飲
食
大腹皮(一兩剉)草豆䓻(半兩去皮)人參(半兩去蘆頭)白茯苓(半兩)
陳橘皮(三分湯浸去白穣焙)乾薑(半兩炮製剉)厚朴(半兩去麄皮塗生薑汁炙)
(令香熟)枳殼(半兩麩炒微黃去穣)甘草(半兩炙微赤剉)桂心(半兩)白术(一兩)
右為散每服五錢以水一大盞入生薑半分棗三枚
煎至五分去滓不計時候温服
木香散治傷寒後胃氣不和心腹滿悶四肢少力不
欲飲食
木香(半兩)訶梨勒皮(三分)草豆䓻(半兩去皮)陳橘皮(半兩湯浸去白)
(穣焙)半夏(半兩湯洗七次去滑)附子(半兩炮裂去皮臍)乾薑(半兩炮製剉)甘
草(半兩剉)益智子(半兩去皮)白术(一兩)白茯苓(三分)
右為散每服五錢以水一大盞入生薑半分棗二枚
煎至五分去滓不計時候温服
丁香散治傷寒後脾胃氣不和噎食痰逆兩脇煩悶
四肢少力
丁香(半兩)人參(三分去蘆頭)㯽榔(半兩)赤茯苓(三分)草豆䓻(半兩)
(去皮)前胡(一兩去蘆頭)厚朴(一兩去麄皮塗生薑汁炙令香熟)白术(一兩)大
腹皮(一兩)陳橘皮(一兩湯浸去白穣焙)訶梨勒皮(一兩)半夏(半兩湯浸)
(三次去滑)紫蘇莖葉(三分)桂心(三分)甘草(半兩炙微赤剉)
右為散每服五錢以水一大盞入生薑半分煎至五
分去滓不計時候熱服
人參散治傷寒後脾胃氣不和腹脹氣滿噎悶食少
人參(一兩去蘆頭)陳橘皮(一兩湯浸去白穣焙)桂心(半兩)乾薑(半兩泡製)
(剉)赤茯苓(一兩)神麴(一兩炒微黃)麥蘖(一兩炒令微黃)白术(一兩)甘
草(半兩炙微赤剉)訶梨勒皮(半兩)㯽榔(一兩)厚朴(一兩去麄皮令塗生薑汁炙)
(香熟)
右為散每服五錢水一中盞入生薑半分煎至六分
去滓不計時候温服
半夏散治傷寒後脾胃不和不思飲食心膈痰逆
半夏(半兩湯浸七次去滑)陳橘皮(三分湯浸去白穰)白术(三分)枳殼(半兩)
(麩炒微黃去穣)甘草(半兩炙微赤剉)高良薑(半兩剉)桂心(半兩)人參(三分)
(去蘆頭)
右為散每服三錢水一中盞入生薑半分棗二枚煎
至六分去滓不計時候熱服
木香散(出聖惠方)治傷寒後脾胃不和腹脇氣滯痰逆不
納飲食四肢乏力
木香(三分)人參(半兩去蘆頭)赤茯苓(三分)白术(一兩)陳橘皮(一兩)
(湯浸去白穰焙)桂心(半兩)㯽榔(半兩)草豆䓻(半兩去皮)丁香(三分)厚朴
(一兩去麄皮塗生薑汁炙令香熟)半夏(半兩湯洗七次去滑)附子(半兩炮去皮臍)
訶梨勒皮(三分)甘草(半兩炙微赤剉)枳殼(半兩麩炒微黃)
右為散每服五錢水一中盞入生薑半分棗二枚煎
至六分去滓不計時候熱服
人參散(出聖惠方)治傷寒後胃氣不和食即心胸煩悶四
肢少力
人參(三兩去蘆頭)桂心(一兩)陳橘皮(二兩湯浸去白穰焙)厚朴(二兩去麄)
(皮塗生薑汁炙令香熟)乾薑(一兩炮製剉)神麴(一兩炒令微黃)麥蘖(二兩炒令)
(微黃)白术(二兩)赤茯苓(二兩)草豆䓻(一兩去皮)
右為散每服四錢水一中盞入生薑半分棗二枚煎
至六分去滓不計時候温服
白豆䓻散(出聖惠方)治傷寒後脾胃不和飲食減少四肢
乏力
白豆䓻(三分去皮)白术(三分)甘草(半兩炙微赤剉)厚朴(半兩去麄皮塗生薑)
(汁炙令香熟)枳殼(半兩麩炒微黃去穣)桂心(半兩)陳橘皮(三分湯浸去白穣焙)
高良薑(半兩剉)白茯苓(三分)半夏(半兩湯浸七次去滑)訶梨勒皮
(三分)人參(三分去蘆頭)
右為散每服五錢水一中盞入生薑半分棗二枚煎
至六分去滓不計時候温服
桔梗丸(出聖惠方)治傷寒後脾胃不和心腹滿悶四肢乏
力飲食減少
桔梗(一兩去蘆頭)吳茱萸(半兩湯浸七次焙乾微炒)白术(三分)人參(一兩)
(去蘆頭)㯽榔(半兩)甘草(半兩炙微赤剉)陳橘皮(一兩湯浸去白穣焙)枳殼
(三分麩炒微黃去穰)乾薑(半兩炮製剉)桂心(三分)厚朴(一兩半去麄皮塗生薑汁)
(炙令香熟)
右為末煉蜜和𢷬三五百杵丸如梧桐子大每服食
前薑棗湯下三十丸
人參丸(出聖惠方)治傷寒後脾胃不和不思飲食或加痰
逆
人參(三分去蘆頭)白术(三分)桂心(三分)木香(四兩)白茯苓(半兩)陳
橘皮(半兩湯浸七次去白穰焙)訶梨勒皮(三分)甘草(半兩炙微赤剉)乾薑
(半兩炮製剉)
右為末煉蜜和丸桐子每服食前粥飲下三十丸
補脾湯(一名治中湯出永類鈐方)治傷寒後飲冷致傷脾胃胸膈
不快血氣不和
人參乾薑白术甘草陳橘皮(去白)青橘皮
(去白各等分)
右為末每服三錢水一盞煎數沸熱服入鹽點亦可
又記有人患傷寒得汗數日忽身熱自汗脉弦數不
得寧真勞復也予診曰勞心之所致神之所傷未復
其初而又勞傷其神榮衛失度當補其子入其脾觧
其勞庶幾得愈授以補脾湯佐小柴胡得觧或曰難
經曰虚則補其母今補其子何也予曰子不知虚勞
之異乎難經曰虚則補脾氣以益之脾王則感于心
矣此勞則當補其子子所未聞也蓋母生我者也子繼
我而助我者也方治虚與勞則補其我生者與錦囊
所謂骸得氣遺體受以隂同義方治其勞則補其助
我者與荀子所謂未冇子富而父貧同義此治虛與
勞所以異也
治傷寒後脾胃傷冷惡寒戰慄渾身冷汗出咳噫不止
(出子建方)
藿香細辛廣橘皮芎藭枇杷葉(去毛净)防
風(各一兩)白术(半兩)甘草(四銖炙)
右為細末每服二錢水一盞入生薑二片同煎八分
空心去滓服
調胃散(出御醫院方)療隂陽氣不和三焦痞膈五勞七傷
山嵐瘴氣八般瘧疾四時傷寒頭目肢節疼痛心腹
脹滿嘔吐惡心痰疾欬嗽手足虛腫五種膈氣噎食
寒熱水瀉諸痢婦人胎前産後蓐勞脾胃不思飲食
老少並皆治之
藿香甘草(炙)半夏麴陳皮(去白)厚朴(薑汁炒各二兩)
右為細末每服二錢水一盞入生薑三片同煎至七
分去滓不計時候温服
養脾湯(出保生回車論)
茯苓(一兩)白术(二兩)丁香(半兩)乾薑(一兩炮)人參(半兩)甘草(半兩)
右如法製杵羅為末每服二錢水一盞煎至六分去
滓不拘時候温服日三服
調中湯(出保生回車論)
白术(二兩)茯苓(一兩)丁香(半兩)厚朴(二兩生薑汁炒)半夏(一兩湯浸七次)
(切焙乾)甘草(一兩炙赤色)肉桂(半兩忌火)㯽榔(二兩剉碎)
右杵篩為麄散每服三錢水一盞生薑五片同煎至
七分去滓食前温服日三服
薏苡仁湯(出保生回車論)
薏苡仁(二兩)白术(二兩)茯苓(一兩)麥門冬(一兩去心)桂心(半兩)熟
地黃(二兩切焙)甘草(半兩炙赤色)厚朴(一兩薑製焙乾)
右為麄散每服三錢水一盞煎至六分去滓不拘時
候温服日三服
大順散(出保生回車論)
甘草(十二兩細剉慢火炒赤色以砂炒色為最良)乾薑(二兩)杏仁(三兩炒焦不去)
(皮尖)桂(三兩忌火)
右𢷬羅為細末每服二錢沸湯點服續二三服有不
喜湯者即以新汲水調服亦佳煩躁滿悶霍亂吐瀉
二三服即愈
補中湯(出保生回車論)
厚朴(二兩薑製)陳皮(二兩去白)白术(二兩)半夏(一兩湯浸七次切片焙)藿
香葉(半兩)肉豆䓻(二枚剉)桂(半兩去皮)甘草(炙焦黃半兩)
右杵碎為麄散每服四錢水一盞半薑三片棗二枚
同煎至六分去滓温服日三服不拘時候
傷寒後宿食不消
夫傷寒臟腑未平脾胃尚弱或累經汗下表裏俱虚新
瘥之後飲食失節胃氣未營不能摧化五榖故致宿食
不消化也又云胃受榖脾播而消之傷寒發汗之後
臟腑俱虚氣血未復脾胃弱不能剋化飲食故令宿食
不消也其状煩熱如瘧心胸滿脹噫氣酸臭者是也
又云此謂脾下後六七日不大便煩熱不觧腹滿而痛
此中有乾糞挾宿食故也或先患寒癖因有宿食人感
於傷寒熱氣相搏故宿食不消也
方
草豆䓻散(出聖惠方)治傷寒後冷熱不調氣不和心腹疼
痛食不消
草豆䓻(一兩去皮)吳茱萸(半兩湯浸七次焙乾微炒)青橘皮(三分湯浸去白)
(穰焙)川大黃(一兩剉碎微炒)㯽榔(一兩)當歸(半兩)
右為末每服四錢水一盞煎至六分去滓不計時候
熱服
健脾散(出聖惠方)治傷寒後脾胃虚弱不欲飲食縱食不
能消化
訶梨勒皮(一兩)白术(一兩)人參(一兩去蘆頭)麥蘖(一兩炒令微黃)神
麴(半兩炒令微黃)甘草(半兩炙微赤剉)大腹皮(半兩剉)枳殼(半兩麩炒微黃)
(去穰)乾薑(三分炮製剉)
右為散每服四錢水一盞生薑半分煎至六分去滓
不計時候熱服
枇杷葉散(出聖惠方)治傷寒後脾胃氣虚食不消化食即
嘔吐
枇杷葉(三分拭去毛炙微黃)前胡(一兩去蘆頭)㯽榔(一兩)草豆䓻(一兩)
(去皮)人參(一兩去蘆頭)厚朴(一兩去麄皮塗生薑汁炙令香熟)
右為散每服四錢水一盞入生薑半分煎至五分去
滓不計時候熱服
又方(出聖惠方)
人參(一兩去蘆頭)半夏(一兩湯浸七次去滑)高良薑(一兩剉)陳橘皮
(一兩湯浸去白穰焙)甘草(半兩)
右為散每服四錢水一盞入生薑半分棗三枚煎至
六分去滓不計時候熱服
半夏散(出聖惠方)治傷寒後宿食不消痰逆氣脹
半夏(一兩湯浸七次去滑)陳橘皮(一兩湯浸去白穰焙)前胡(一兩去蘆頭)赤
茯苓(一兩)川大黃(一兩剉碎微炒)㯽榔(一兩)白术(一兩)郁李仁(一兩)
(湯浸去皮尖微炒)
右為散每服五錢水一盞入生薑半分煎至五分去
滓不計時候熱服
白术散(出聖惠方)治傷寒後脾胃氣虚食不消化頭目昏
重心神虚煩
白术(一兩)半夏(一兩湯浸七次去滑)人參(一兩去蘆頭)白茯苓(一兩)桂
心(半兩)陳橘皮(一兩湯浸去白穣焙)旋覆花(半兩)五味子(半兩)大腹
皮(半兩)厚朴(一兩去麄皮塗生薑汁炙令香熟)前胡(一兩去蘆頭)
右為散每服三錢水一盞入生薑半分煎至六分去
滓不計時候熱服
丁香散(出聖惠方)治傷寒後脾胃氣虚心腹脹滿宿食不
消四肢逆冷不欲飲食食即嘔吐
丁香(半兩)白术(三分)人參(三分去蘆頭)甘草(半兩炙微赤剉)乾薑(三分)
(炮製剉)陳橘皮(一兩湯浸去白穣焙)神麴(三分炒令微黃)訶梨勒皮(一兩)
厚朴(一兩去麄皮塗生薑汁炙令香熟)
右為散每服四錢水一中盞入生薑半分煎至六分
去滓不計時候温服
㯽榔散(出聖惠方)治傷寒後隂陽氣結腹痛胃中有宿食
不消
㯽榔當歸(剉微炒)川大黃(剉碎微炒)川朴硝赤茯苓
(以上各一兩)枳殼(三分麩炒微黃去穣)
右為散每服四錢水一中盞入生薑半分去滓空心
熱服如人行五里許再服以利為度
橘皮湯(出聖惠方)治傷寒後脾胃虚弱飲食不消胸膈氣
滯
陳橘皮(一兩半湯浸去白穣焙)㯽榔(二兩)麥蘖(一兩炒令微黃)厚朴(一兩)
(半去麄皮塗生薑汁炙令香熟)木香(三分)草豆䓻(一兩去皮)甘草(三分炙微赤剉)
人參(半兩去蘆頭)
右為散每服二錢生薑湯調下不計時候
木香丸(出聖惠方)治傷寒後脾胃氣虚冷氣攻心腹痛四
肢不和食不消化
木香人參(去蘆頭)青橘皮(湯浸去白穣焙)㯽榔(以上各一兩)吳
茱萸(半兩湯浸七次焙乾微炒)訶梨勒皮(一兩)草豆䓻(一兩去皮)桂心
(一兩)郁李仁(一兩湯浸去皮尖微炒)
右為末煉蜜和丸如梧桐子大每服不計時候生薑
湯下三十丸
高良薑丸(出聖惠方)治傷寒後宿食不消脾胃積冷多吐
酸水不思飲食
白术(一兩半)厚朴(二兩去麄皮塗生薑汁炙令香熟)人參(一兩去蘆頭)高
良薑(一兩)桂心(一兩)甘草(半兩炙微赤剉)乾薑(半兩炮製剉)京三稜
(一兩微煨剉)紅豆䓻(半兩去皮)
右為末煉蜜和𢷬三二百杵丸如梧桐子大每服三
十丸食前薑棗湯送下
厚朴丸(出聖惠方)治傷寒後脾胃虚寒宿食不消腹中㽲
痛腸滑日漸羸瘦
厚朴(一兩去麄皮塗生薑汁炙令香熟)丁香(三分)肉豆䓻(三分去殼)人參
(三分去蘆頭)乾薑(三分炮製剉)訶梨勒皮(一兩煨)木香(三分)陳橘
皮(三分湯浸去白穣焙)神麴(三分炒令微黃)白术(三分)枳殼(半兩麩炒微黃去穣)
麥蘖(半兩炒令微黃)
右為末煉蜜和𢷬三五百杵丸如梧桐子大每服三
十丸食前粥飲送下
麥蘖人參丸治傷寒後胃氣虚冷宿食不消
大麥蘖(炒黃)人參枳殼(麩炒去穣)白术(各一兩)甘草(半兩炙)
木香乾薑(炮製各三分)
右𢷬羅為末煉蜜和𢷬三五百杵丸如梧桐子大每
服食前用温酒送下十五丸加至二十丸日再服
大麥蘖丸治傷寒後飲食不消腹脇虚滿
大麥蘖(炒黃一兩)白术人參(各一兩半)枳殼(去穣麩炒)㯽榔(剉)
半夏(湯洗七次焙)薏苡仁(炒)陳橘皮(湯浸去白焙)乾薑(炮各一兩)
甘草(炙三分)厚朴(去麄皮生薑汁炙一兩)大黃(細剉用好醋炒一兩)
右𢷬羅為末煉蜜和𢷬三五百杵丸如梧桐子大每
服空心米飲下十五丸加至三十丸日再服
神麴丸治傷寒後脾胃虚冷食不能化
神麴(𢷬炒黃一兩)乾薑(炮)白术人參(各一兩半去蘆)枳殼(去穣麩炒)
甘草(炙)大麥蘖(炒黃)厚朴(去粗皮生薑汁炙)桂(去麄皮三分)杏仁
(湯浸去皮尖炒黃各一兩)
右除杏仁外𢷬羅為末再加杏仁同研勻煉蜜和𢷬
三百杵丸如梧桐子大每服空心酒下二十丸日再
服
疎氣丸治傷寒宿食不消心腹煩悶大腸不利
京三稜(炮製二兩)牽牛子(微炒四兩)乾薑(炮半兩)陳橘皮(湯浸去白)
(焙一兩)
右𢷬羅為末煉蜜和𢷬三五百杵丸如梧桐子大每
服空心生薑湯下二十丸微利為度未利稍加至三
十丸
平胃丸治傷寒後胃氣不和不能食縱食不消
白术白豆䓻(去皮)枳殼(去穣麩炒)人參甘草(炙半兩)乾
薑(炮三分)大麥蘖(炒黃各一兩)
右𢷬羅為末煉蜜和𢷬三五百杵丸如梧桐子大每
服空心薑棗湯送下二十丸日再服
參术丸治傷寒後宿食不消心腹脹悶
白术(一兩)人參木香陳橘皮(湯浸去白焙)乾薑(炮)桂
(去粗皮)赤茯苓(去黑皮一兩)㯽榔(半兩剉)枳殼(去穣麩炒一兩)
右𢷬羅為末煉蜜和𢷬三五百杵丸如梧桐子大每
服空心温酒下十五丸日再服
木香丸治傷寒後脾胃虚冷胸膈氣滯宿食不消
木香人參白茯苓(去黑皮)㯽榔(剉)白术乾薑
(炮)陳橘皮訶梨勒皮(炙)桂(去麄皮)郁李仁(微炒去皮尖各)
(一兩)甘草(炙三分)吳茱萸(湯浸三次炒乾半兩)
右𢷬羅為末煉蜜和𢷬三百杵丸如梧桐子大每服
空心米飲下二十丸
調中丸治傷寒後宿食不消
白术高良薑(各一兩半)桂(去麄皮)甘草(炙)人參京三
稜(炮各一兩)紅豆䓻乾薑(炮各一兩)枳殼(去穣麩炒三分)
右𢷬羅為末煉蜜和𢷬三五百杵丸如梧桐子大每
服空心温酒下二十丸加至三十丸日再服
助胃丸治傷寒後宿食不消
縮砂仁白术茯苓(去黑皮各一兩)紅豆䓻甘草(炙)
人參枳殼(去穣麩炒各半兩)
右𢷬羅為末煉蜜和𢷬三五百杵丸如梧桐子大每
服空心米飲下十五丸日再服
大黃丸治傷寒後宿食不消大腸氣滯
大黃(一兩細剉醋炒)葶藶(微炒)杏仁(湯浸去皮尖雙仁炒)朴硝(各一兩)
右𢷬羅為末煉蜜和𢷬三五百杵丸如梧桐子大每
服食前米飲下十丸以利為度
駃豉丸治傷寒後留飲宿食不消
黃苓(五兩一方二兩)大黃(五兩)梔子仁(十六枚)甘遂(三兩太山者)黃
連(五兩去鬚一方一兩)䜴(一升熬)麻黃(五兩去節)芒硝(二兩研)巴豆(一百)
(枚去皮油研)
右𢷬篩為末煉蜜和丸如梧桐子大每服三丸以吐
下為度若吐利更加二丸忌猪肉冷水葫蘆等物一
方治傷食癖實痰飲百病有杏仁七十枚去皮尖熬
無梔子仁名續命丸
傷寒後不思食(附論)
夫傷寒後不思食者脾胃虚弱故也由汗下之後邪氣
已除榖氣未復脾胃虚弱故不思飲食
方
人參丸治傷寒後脾胃虚弱不思飲食
人參白术厚朴(去麄皮薑汁炙各半兩)細辛(去苖葉一分)陳
橘皮(湯浸去白焙一兩)
右為末煮棗肉和丸如梧桐子大每服生薑湯食前
下十五丸
消食丸治傷寒後脾胃氣虚不嗜飲食及氣虚不勝
榖氣
小麥蘖(一升)麴(一升)乾薑(炮)烏梅肉(各四兩)
右為末煉蜜和丸如梧桐子大每服温湯下十五丸
漸加至四十丸日再服
茯苓散治傷寒後脾胃氣虚四肢乏力骨節煩疼口
苦舌乾不思飲食
白茯苓(去黑皮)柴胡(去苖)訶梨勒皮(炙)陳橘皮(湯浸去白焙)
桔梗(炒)人參(各一兩)甘草(炙)半夏(湯浸七次去滑各半兩)枇杷
葉(去毛薑汁炙二兩)枳殼(去穣麩炒三分)
右為散每服五錢水一盞半入生薑一分拍碎同煎
至七分去滓食前温服
理中丸治傷寒後脾胃虚冷不入飲食
人參白术乾薑(炮)甘草(炙各等分)
右為末煉蜜和丸如彈子大每丸食前用沸湯化服
人參散治傷寒後胃氣冷不思飲食
人參厚朴(去麄皮薑汁炙)白茯苓(去黑皮各一兩)柴胡(去苖三分)半
夏(湯浸七次去滑焙)枇杷葉(去毛薑汁炙)草豆䓻(去皮各半兩)
右為散每服五錢水一盞半入生薑一分拍碎同煎
至七分去滓食前温服
白术湯治傷寒瘥後胃虚不能飲食
白术陳橘皮(湯浸去白焙各三分)甘草(炙一兩)白豆䓻(去皮)高
良薑(各半兩)
右麄𢷬篩每服五錢水一盞入生薑半分棗一枚同
煎至七分去滓食前温服
參朴湯治傷寒後脾胃氣虚不思飲食臟腑不調
人參厚朴(去粗皮薑汁炙各二兩)陳橘皮(湯浸去白焙)訶梨勒
(炙)桂(去麄皮)木香枳殼(去穣麩炒)黃耆(剉各半兩)甘草(炙一分)
白术(三分)
右麄𢷬篩每服三錢水一盞入生薑半分拍碎棗二
枚擘破同煎至半盞食前温服日再服
六神湯(出濟生拔粹方)治傷寒後虛羸不思飲食
人參白术黃耆(剉各一分)枳殼(去穣麩炒)白茯苓(去黑皮各)
(半兩)甘草(三分)
右麄𢷬篩每服五錢水一盞半入生薑半分拍碎棗
三枚擘破粳米少許同煎至七分去滓食前温服
參橘湯治傷寒後脾胃肺不和痰壅欲吐不思飲食
人參陳橘皮(湯浸去白焙各一兩)前胡(去蘆頭)白术杏仁
(湯浸去皮尖雙仁炒)枇杷葉(去毛薑汁炙各半兩)甘草(炙一分)
右麄𢷬篩每服五錢水一盞半煎至七分去滓食前
温服
百合飲治傷寒後脾胃有餘毒氣滿不能食
百合(一分)人參(一分)豉(熬)粳米(淘各半合)陳橘皮(湯浸去白焙半兩)
薤白(切五分)生薑(切半兩)
右剉如麻豆以水五盞煎至二盞半去滓分三服食
後温飲
治傷寒瘥後一年心下停水不能食(出千金方)
生地黃(五斤)白术(一斤)好麫(二斤)
右合𢷬曝乾為細末每服用酒調下方寸匕日三服
白术飲治傷寒後胃虚不思食
白术人參生薑(切各半兩)甘草(炙一分)
右剉如麻豆以水三盞煎至一盞半去滓分二服食
前温飲
普濟方卷一百四十六
