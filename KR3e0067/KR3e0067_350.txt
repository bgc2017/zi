普濟方卷三百五十明周王朱橚撰
産後諸疾門
中風(附論)
夫産後中風由産傷動血氣勞損臟腑未平復起早勞
動氣虛而風邪氣乘虛傷之故中風風邪冷氣客於皮
膚經絡但疼痺羸乏不任少氣若筋脉挟寒則攣急喎
僻挟温則緩弱若入諸臓恍惚驚悸随其所傷臓腑經
絡而生病焉又云産後中風蓋由産後五七日内強
力下床或一月之内傷於房室或懷憂怒擾盪冲和或
因跌挫傷動臓腑得病之初眼澁口噤肌肉瞤搐漸至
腰脊筋急強直者不可治産後血氣未完風邪中之
入於經絡則發為痓其候口噤不開筋脉攣急面目喎
僻至於五臓六腑則随所中而證候出焉甚者瘈瘲直
視角弓反張神志昏塞便溺遺失瘖不能言又有産後
汗出多而變痓者由産後血虛腠理不密故多汗因遇
風邪搏之則變痓痓者口噤不開背強而直如發癎狀
搖頭馬鳴身反折湏臾十發氣息如絶宜速斡口灌小
續命湯稍緩即汗出如雨手捻不開者不可治也又
云産後心悶氣絶眼張口噤遍身強直腰背反偃狀如
癎疾心忪驚悸言語錯亂皆是宿有風毒因産心氣虚
弱發成風痙之證几産後口噤腰背強直角弓反張皆
名曰痙又曰痓當察有汗無汗以分剛柔隂陽而治之
今中風口噤及角弓反張各一類其實一也凢産室
但無風為佳不可衣被帳褥太暖即汗出汁出則腠理
開易於中風便昏峕有一婦人産後遮護太密閤内更
生火睡久及醒即昏昏如醉不省人事醫用愈風散佐
以交加散囑云服之睡睡中必以左手搔頭覺必醒矣
果如其言云
方
牛黃散(出聖惠方)治産後中風言語謇澁精神昏憒四肢
急強
牛黃(細研)天麻秦芃(去苖)防風(去蘆頭)天雄(炮製去皮臍)藁
本當歸(剉微炒)天南星(炮裂各三分)龍腦(細研)人參(去蘆頭)
芎藭獨活枳殼(麩炒微黃去穰)蝎尾(微炒)麝香(細研各半兩)
桂心(一兩)金薄銀薄(各五十片細研)甘草(半兩炙微赤剉)烏蛇(二兩)
(酒浸去皮骨炙微黃)
右為細散同研令勻不計時候以豆淋酒調下一錢
當歸散(出聖惠方)治産後中風手脚頑痺緩弱無力
當歸(剉微炒)羌活附子(炮裂去皮臍)防風(去蘆頭)薏苡仁
麻黃(去根節各二兩)茵芋羚羊角屑菖蒲阿膠
(搗碎炒令黃燥)乾蝎(微炒)木香牛膝(去苗)柏子仁(各一兩)芎藭
桂心(各一兩半)烏蛇(酒浸去皮骨炙一兩)麝香(一分細研)
右為細散入麝香相合令勻不計時候以豆淋酒調
下二錢
烏蛇丸(出聖惠方)治産後中風四肢頑痺令人心腹疼痛
烏蛇(一兩酒浸去骨炙微黃)釡底墨天麻牛膝獨活
當歸(剉微黃)桂仁乾蝎(微炒)天南星(炮製)柏子仁乾薑
(炮裂炒)芎藭(各半兩)朱砂(半兩細研入藥)附子(一兩炮裂去皮臍)龍腦
麝香(各一分細研)麻黃(三錢去根節)
右為末入研藥令勻煉蜜和搗三五百杵丸如梧桐
子大每服不計時候以温酒下一十五丸
獨活寄生湯(出危氏方)治産後血虛生風手足抽掣筋脉
攣急時發搐搦半身不遂或因勞役太早風邪乘間
而入服之立愈有痰間服加味紫石英散
芎藭湯治産後中風舌強不知人事
芎藭(一兩半)防風(去义)人參附子(炮裂去皮臍)芍藥當
歸(切焙)鬼箭羽(剉)虎杖(剉各半兩重)牛黃(别研一分)甘草(炙)檳
榔(各半兩)生乾地黃(切焙半兩)
右剉如麻豆每服三錢水七分酒三分同煎七分去
滓温服不拘時候
蠶蛾散治産後中風偏風聲音不利或只發熱昏冒
筋脉攣急
原蠶蛾(炒)陳麴(各一兩)桂(去粗皮一分)肉蓯蓉(酒浸切焙)麝香
(别研一錢)防風(去义)巴戟天(去心)白芍藥(各二兩)茵芋生乾
地黃(焙)丹砂(别研)白芷(各半兩)
右擣研為散每服一錢生姜薄荷酒調下不拘時候
羌活散治産後中風身體麻痺疼痛
羌活(二兩)莽草(微炒)防風(去蘆頭)川烏頭(炮裂去皮臍)桂心
赤芍藥生乾地黃麻黃(去根節剉碎)萆薢(剉)牛膝
(去苗)枳殼(麩炒微黃去穰)當歸(剉微炒各一兩)
右為粗散每服四錢以水酒各半中盞入生姜半分
煎至六分去滓不計時候温服
小續命湯治中風及剛柔二痓血氣痺弱不能轉側
兼治小兒驚風及婦人産後失血冒昩不知痛處拘
急遺失便利
麻黃(一作葛根)桂心甘草(各半兩)防風(三錢去乂)芍藥
白术(一作杏仁)人參川芎附子防己黃芩(各半兩)
右㕮咀每服五錢水一盞半煎至一盞去滓取八分
清汁入生姜汁再煎一二沸温服日三服夜二服若
柔痓自汗者去麻黃夏間及病有熱者去附子减桂
一半冬及初春去黃芩陳無擇評曰凡産後汗出多
便痓亦令服小續命湯既汗多如何更服麻黃官桂
防己黃芩軰不若大豆紫湯并大聖散佳而小續命
湯加减並治剛柔二痓若柔痓自汗朱奉議有去麻
黃加葛根之說必有所據雖大豆紫湯大聖散良亦
不可偏見曲說有妨古人之意云一方桂防風各一
兩附子一枚炮人參等八味各半兩入生姜一棗大
同煎名人參湯治中風口面喎斜一方姜七片棗二
枚煎有熱荆芥末炒烏豆淋酒下
夀星丸
獨活(二兩半)桑寄生(如無以續斷代之)杜仲(姜汁炒)細辛牛
膝(酒浸焙)秦艽(去蘆)茯苓白芍藥辣桂川芎
防風人參當歸熟地黃(淨)甘草(炙各二兩)
右細剉每服三錢姜棗煎服下利者去地黃一方獨
活芍藥熟地黃各二兩桑寄生一兩一分當歸一兩
三分杜仲等十味各一兩半名獨活湯
五石湯(出千金方)治産後卒中風發疾口噤倒悶吐沫瘈
瘲眩冒不知人及濕痺緩弱身體痙姙娠百病
紫石英(三兩)鍾乳赤石脂石膏白石英
牡蠣人參黃芩白术甘草栝蔞根
芎藭桂心防己當歸乾姜(各二兩)獨活
(三兩)葛根(四兩)
右以五石為末諸藥㕮咀用水一斗四升煮取三升
半分五服日三夜二一方有滑石寒水石各二兩棗
二十枚
四石湯治産後卒中風發疾口噤瘈瘲悶滿不知人
并緩急諸風毒身體痙強及挾胎中風百病
紫石英白石英石膏赤石脂(各三兩)獨活
生姜(各六兩)葛根(四兩)桂心芎藭甘草芍藥
黃芩(各二兩)
右㕮咀以水一斗二升煎去三分半去滓分五服一
方有麻黃無黃芩
獨活湯治産後中風手足頑痺角弓反張或口噤不
能言
獨活生姜(各五兩)防風秦艽桂心白术
甘草當歸附子(各二兩)葛根(三兩)防己(一兩)
右㕮咀以水一斗二升煑取三升去滓分三服不計
時候
知母湯治産後中風煩悶發熱渴燥頭痛目昏身體
拘急
知母獨活(去蘆頭)葛根(剉)白术(各三兩)甘草(炙)石膏
桂(去粗皮)芍藥防風(去义各二兩)半夏(生姜汁製半兩)
右粗擣篩每服三錢水一盞酒少許入生姜半分切
同煎至七分去滓温服不拘時候一方無葛根名石
膏湯
人參湯療産後中風心忪悸志意不定恍惚語言錯
亂
人參(六分)羚羊角屑麥門冬茯神(各八分)黃芩
白鮮皮甘草(各四兩)石膏(十分)
右㕮咀以水二大升煎至七合下竹瀝二大合分三
服
甘草湯治産後腰背及脇肋不得轉動名曰風痙
甘草乾地黃麥門冬麻黃(各二兩)栝蔞根
芎藭黃芩(各二兩剉碎)杏仁(五十枚)
右㕮咀以水一斗五升爛煑葛根半斤取八升去滓
内藥煑取三升分再服一劑不瘥更服良一方有前
胡三兩
芎藭散治産後體虛中風四肢疼腹内㽲痛
芎藭附子(炮製去皮臍)琥珀生乾地黃當歸(剉炒)
羌活桂心赤芍藥(各一兩)枳殼(半兩麩炒微黃去穰)川椒
(半分)生姜(一兩)
右為粗散用羊肉二斤葱白二七莖以水五升煑取
汁三升每用肉汁一中盞藥末四錢煎至六分去滓
不計時候温服
羚羊角散治産後中風發熱面赤氣喘頭痛
羚羊角屑生乾地黃漢防己當歸(剉微炒)赤
芍藥桂心(各一兩)石膏麻黃(去根節各二兩)甘草(半兩炙微)
(赤剉)
右細剉每服四錢以水一中盞入竹葉二七片生姜
半分煎至六分去滓不計時候温服
烏金煎治産後中風言語謇澁心神恍惚筋脉不利
黑豆(炒一升)天麻羚羊角屑防風(去蘆頭)赤茯苓
羌活桂心酸棗仁(微炒)生乾地黃(各二兩)
右細剉以水八升煎至三升絞去滓更熬成膏每服
不計時候以温酒調下一匙
石斛浸酒方治産後中風四肢緩弱舉體不仁
石斛(去根二兩)附子(炮裂去皮臍)牛膝(去苖)茵芋桂心芎
藭羌活當歸(剉微炒)熟乾地黃(各一兩)
右細剉用絹袋盛以清酒一斗浸三日每服不計時
候煖一小盞服之
防風湯治産後中風背急短氣
防風獨活葛根(各五兩)當歸芍藥人參
甘草乾姜(各二兩)
右㕮咀以水九升煑取三升去滓分三服日三一方
有乾桑耳無乾姜名人參湯
羚羊角湯療産後腹中堅硬兩脇膈脹手足冷心中
煩熱欲飲水乾嘔關節勞痓中風之疾
羚羊角(二分)防風(十二分)羌活苦梗敗醬(各八分)桂
心柴胡大黃(浸過各六分)
右以水二升煎取八各空心二服畢即吐良久更服
當歸湯治産後中風半身手足不遂言語謇澁恍惚
多忘精神不定
川獨活當歸芍藥防風川芎玄參(各兩一)
桂心(一分半)
右細剉以水八升煑取二升半分為三服覺效更作
一劑漸瘥湏適寒温將息如不瘥即以此方作丸每
服二十丸一方用天麻二分有熱加乾葛五兩有冷
加白术五兩有氣加生姜六分手足不遂加牛膝五分萆
薢二兩黃耆四兩腹痛加當歸芍藥各三分不食加人參
四分玄參四分若寒中三陽所患必冷小續命湯加
生姜汁煎若暑中三隂所患必熱小續命湯去附子
减桂心一半加薄荷
增損柴胡湯治産後經水適斷感於異證手足牽搐
咬牙昏冒繫屬上焦
柴胡(八錢)黃芩(四錢半)人參半夏(各三錢)甘草(炙)石膏
(各四錢)知母(二錢)黃耆(五錢)
右為粗末每服半兩生姜同煎服棗四個水一盞半
煎至一盞温服無時
秦艽湯前證已去次服此以去風邪
秦艽(八錢)芍藥(半兩)柴胡(八錢)防風黃芩(各四錢半)人參
半夏(各三錢)甘草(炙四錢)
右為麄末每服七錢水一盞煎至七分温服無時二
三日經水復行前證退宜服荆芥散小柴胡小料中
加荆芥穗五錢枳殼麩炒去穰同小柴胡湯煎服二
三日後脾胃之氣兼除風邪宜防風湯
大續命湯治婦人産後中風卒然瘖瘂及治偏枯賊
風
麻黃(去根節煎掠去沫焙乾八兩)石膏(四兩)桂(去粗皮)乾姜芎藭
(各二兩)當歸(切焙)黃芩(去黑心各一兩)杏仁(三十枚去皮尖雙仁炒)
右㕮咀每服五錢以水一盞半煎七分去滓又入竹
瀝半合再煎數沸温服能言未瘥服小續命湯方見
本門
竹葉湯治産後中風發熱面赤氣喘頭目昏痛
淡竹葉葛根人參防風(去义各一兩)桔梗(炒二兩一)
(作苦梗)甘草(炙半兩)附子(大者一枚炮去皮臍)桂(去麄皮半兩)
右剉如麻豆每服三錢水一盞生姜三片煎至七分
去滓温服不拘時候千金方用大棗煎一方嘔者加
半夏一方無附子
獨活煑散治産後中風
獨活(去蘆頭一兩)當歸(切焙三分)赤芍藥(炒半兩)芎藭秦艽
(去苖土)桂(去粗皮)生乾地黃(焙各三分)黑豆(二合)
右㕮咀每服五錢水一盞半生姜三片同煎至八分
去滓温服日二
濟危上丹夫産後中風者五七日内強力下床或月
未滿而行房傷於血室或懷蕩冲和或因火驚惕藏
府得病初時眼澁口噤肉搐以漸腰背強直此候難
治是自作招風中疾或血下過多虛極生風氣無所
主唇青肉冷汗出目眩神昏命在湏臾若以風藥治
之則悞矣
乳香五靈脂硫黃大隂玄精石(細研)陳皮
桑寄生真阿膠卷柏子(各等分)
右同研不入鐡器内微火焙乾為細末用生地黃汁
煑糊為丸如梧桐子大空心温酒或當歸酒吞下二
十丸一方不用阿膠
小柴胡湯治婦人在蓐得風熱四肢苦煩皆自發露
所為若頭疼服此方
柴胡半夏(各半斤)人參甘草(各三兩)大棗(十二枚)生
姜(二兩)黃芩(三兩)
右㕮咀以水一斗二升煑取六升去滓每服一升日
進三服若頭不痛但煩熱與後方三物黃芩湯
三物黃芩湯治婦人草蓐中傷風四肢苦煩熱頭疼
與小柴胡湯頭不疼但與此藥
黃芩苦參(各二兩)乾地黃(四兩)
右㕮咀以水八升煑取一升去渣適寒温服一升日
二多吐下蟲
川芎湯療産後中風身背拘急如束并渴
川芎羌活羚羊角屑酸棗仁芍藥(各四兩)
桑白皮(六分)防風(五分)
右㕮咀水四升煎取二升分温三服
麻黃湯治産後中風四肢拘急筋節掣疼不得轉側
角弓反張
麻黃(去根節一兩一作三分)桂(去粗皮一兩一作半兩)防風(去义)芍藥(各三)
(分一作二分半)芎藭(二分半)甜竹瀝(半合)
右除竹瀝並細剉分作兩劑每劑用水五盞入生姜
一分切煎至兩盞去滓下竹瀝更煎三兩沸分温服
取微汗為度一方有防己
獨活防風散治産後柔風
獨活(去蘆頭)防風(去义各二兩)牛膝(去苖兩半)當歸(切焙)芍藥
秦芃(去苖)白术(各一兩)
右擣羅為細散每服三錢空心豆淋酒調下三服
防風酒治産後中風
防風獨活(各一兩)香荽桂心(各二兩)茵芋(一兩)石斛
(五兩)
右㕮咀以酒二斗漬三宿初服一合稍加至三四合
日三
大豆湯治産後中風頭面手臂通滿
大豆(三升以水六升煑取一升半去豆澄清更煎取一升内後藥)附子白术
獨活(各三兩)生姜(各八兩)
右以煑豆水一升内藥後添水一斗煎取五升入好
酒五升合煎取五升分五服日三夜二間粥服
甘草湯治産後腹中傷絶寒熱恍惚狂言見鬼此病
由中風内絶藏氣虛所為
甘草芍藥(各五兩)羊肉(三斤)通草(三兩)
右㕮咀以水一斗六升煑肉取一斗去肉内藥煑取
六升去滓分五服日三夜二一方用當歸
獨活乾姜湯治産後中風口噤不任身體強直角弓
反張重者名為蓐風蓋由觸犯所致
獨活(四錢)甘草(二錢)乾姜生薑(各六錢)
右以水二升煎至一升作二服
全蠍散治産後中風諸風皆治之
全蠍麝香(少許)砂糖朱砂(各一分)
右為末用頸白地龍擣如泥以井花水調前藥服之
羊肉當歸渴治産後虛弱受風欲得補氣除風
肥羊肉(去脂膜切半斤)當歸(切焙二兩半)黃耆(剉)芎藭(各二兩)
右除羊肉外剉如麻豆大每先以水二升微火煑羊
肉取汁一升澄清去肉入藥十錢煎去二盞去滓温
三服一日令盡
獨活湯治産後中風或虛汗多困乏體熱頭痛
獨活(去蘆頭一兩半)白鮮皮(半兩)羌活(去蘆頭)人參(各一兩)
右粗擣篩每服三錢水七分酒三分同煎七分去滓
温服不拘時候
大豆湯治産後卒中風發病倒悶不知人及姙娠挾
風兼治在蓐諸疾
大豆(五升炒令焦)葛根獨活(各八兩)防己(六兩)
右㕮咀以水一斗二升煑豆取八升去豆内藥煑取
四升去滓分六服日四夜二
獨活酒治産後中風言語謇澁腰強直
獨活(一斤)桂心(三兩)秦芁(去苗五兩)
右㕮咀以酒一斗半漬三日飲五合稍加至一升随
性服
羊肉湯治産後中風久絶不産月水不利乍赤乍白
及男子虛勞冷盛
羊肉(一斤)香豉成蘀大蒜(去皮切各三升)
右以水一斗三升煑取五升去滓内酥一升更煑取
三升分温三服
獨活酒治産後中風四肢麻痺不仁或角弓反張并
口噤
羌活(三兩)防風(三兩)大烏豆(一升炒令拆)
右以酒五升先漬二味經宿大豆乘熱投中攪勻密
封二日以湯煑瓶良久服八合覆衣取汗速以豆淋
酒服之
荆芥湯治産後中風不省一名獨活湯
荆芥獨活防風(各等分)
右細剉每服半兩水一盞半煎至一盞去滓温服不
拘時候如牙關緊用白梅蘸腦子擦便開
地黃酒服黑豆酒已再服此方
生地黃汁(二升)生姜汁(二合)清酒(三升)
右煑地黃四五沸入姜酒更煎三沸任性細細飲冷
多加桂末二兩熱多加生藕汁二合一方用地黃切
一升炒令黑甆瓶中熱酒三升密封口令减半任意
服之
紫葛散治産後柔風
紫葛(去心四兩)甘草(焙半兩)羌活(去蘆頭一兩)
右擣羅為散每服三錢空心熱酒調下日再服
木防己膏治産後中風身體痺麻四肢筋脉攣急
木防己(半斤)茵芋(五兩)
右㕮咀以苦酒九升漬一宿猪膏四升煎三上三下
膏成以手摩十遍瘥日二
浴湯治産後中風流腫
鹽(五升炒令黑)鷄毛(一把焼作灰)
右以水一石煑鹽作湯内雞毛焼着湯中適冷煖浴
之又浴婦人隂冷腫痛凡風腫面欲裂者仍服紫湯
瘥紫湯乃炒黑豆作者
當歸散治婦人産後中風不省人事口吐涎沫手足
瘈瘲
當歸荆芥穗(各等分)
右為細末每服二錢水一盞酒少許煎至七分灌之
如牙關緊急用匙斡開微灌之但下咽即生不問多
少便服不可以藥味尋常忽之
雞屎醴療産後中風男子諸風并産後百疾又治産
後中風口噤拘急困篤腰背強直時時反折
烏雞屎(三升)大豆(二升)
右先炒豆令聲絶次炒雞屎令黃以酒一升先淋雞
屎次淋大豆取汁每服一升重者凡四五服極效
交加散治産後中風腰脇不得轉動
生地黃(五兩研取汁)生薑(五兩研取汁)
右交加互以汁浸一日次日各炒黃漬盡汁為度乾
為末酒調服平旦腹痛酒下三錢産後尤不可闕女
人榮衛不通經脉不調腹痛如撮氣多血少結聚為
瘕並皆療之危氏得效方多及血氣口噤項強頭
痛壯熱暈眩皆治加少酒尤速産後血衂血悶築心
腹迷悶欲倒者如上劑服
黃土酒治産後風痙不得語腰背着床不得口噤
竈中黃土乾姜(炮各等分)
右擣羅為散以温酒調二指撮服一名伏龍肝散
一物獨活湯療産後中風虛人不可服他藥者
用川獨活三兩細切以水三升煑取一升分服禁酒
者亦可酒滴水煎服亦可與白鮮皮合煑之
一物白鮮湯治證如前
以白鮮皮治之如前法
紅花子湯療産後中風煩渴
以紅花子五合炒微熟研碎以水一升煎取七合每
用一匙頭徐徐呷之
治中風口噤手足麻痺面青身體強直反張
用竹瀝三升以䈽竹籖一尺五寸長磚架起仰着下
用乾竹燒頃之有汁出兩頭以碗盛之取瀝飲之佳
每二升分五服温温頻服之
羌活散治産後中風言語謇澁四肢拘急
用羌活三兩為末每服五錢水酒各半煎服一方酒濃
煎羌活温服亦治中風子腸脫出
治産後中風身痙直眼口角及目外皆向上牽急不省
人事
取雞子清一箇以荆芥末二錢調服後醫治他病如
無他證服此即愈
治産後中風
用水蘇以清酒煑汁服之彌佳
治産後中風血氣驚邪憂悸氣逆
用猪心一枚切於豉汁中煮五味糝調和食之
治女人中風血虛悶産後血暈悶欲絶者
以生羊血飲一合即蘇
大豆紫湯治婦人産後中風困篤背強口噤或但煩
熱或頭身背重或身痒劇者嘔逆直視此皆因風濕
所為
以大豆三升炒令聲絶取器盛清酒五升沃熱豆中
訖濾出豆取豆汁每温服一盞日五七服温覆取微
汗身纔潤則愈一則去風二則消血如服竹瀝産婦常
服破血防風湯佳如姙娠傷胎死腹中三日服此即
瘥亦有加羌活者亦佳
吳茱萸飲治産後中風腹痛
用吳茱萸湯洗焙乾炒四兩每服半兩水一盞半煎
至一盞去滓温服不拘時
烏鵶散治産後中風及暗風頭旋
用烏鵶一隻去嘴爪後從脊上破開不出腸胃以真
虎糞實築腹中令滿縫合以甆罐盛用黃泥封裹候
乾猛火煆通赤取出出火毒良久入麝香半兩細研
為散每服不計時候以暖酒調下二錢
荆芥散治産後中血風眩瞀精神昏昩
荆芥穗(一兩三錢)桃仁(五錢炒去皮尖)
為細末温酒調下三錢如微喘加杏仁炒去皮尖甘
草炒二錢半同煎服
獨活當歸湯治産後中柔風舉體疼痛自汗及除百
疾一名小品湯
獨活(八兩)當歸(四兩)
右㕮咀以酒八升煑取四升去滓分四服日三夜一
取微汗出身潤則瘥葛氏方單用獨活小品加當歸
若上氣者加桂心二兩不瘥更作
愈風散治産後中風口噤牙關緊急手足瘈瘲如角
弓狀亦治血暈四肢強直不省人事或口噤眼斜吐
瀉欲死及治産後中風鼻衂名曰蓐風
用荆芥略焙為末每服三錢豆淋酒調下用童子小
便亦可其效如神若口噤者灌之齒斷噤者吹鼻中
皆效一方荆芥煎湯一盆坐之先熏後淋沃若眼反
折四肢搐搦以荆芥穗子為末酒服名如聖散一方
用古錢煎湯調服名一捻金散危氏以舉卿古拜為
二味蓋切脚隐語以秘之也或用當歸同煎頻服良
海神散治産後身雖強直搐搦不反張無汗出亦宜
作中風治之恐産時損動子宫風因而入子藏謂之
破傷風證
用魚鰾一兩剉以蛤粉炒黑去粉為細末作三服煎
蟬退湯調下
白术酒治産後風痙偏身冷直口噤不識人兼治中
寒
以白术為細散温酒調下二錢匕一方用白术四兩
細切酒三升煑取一升頓服效
治産後中風腰背強直時時反張名日風痙
防風乾葛川芎地黃(各二兩)麻黃(去節)甘草
桂心獨活羌活秦芃防己(各四兩)杏仁(五十)
(枚去皮尖炒)
右㕮咀每服一兩水煎有汗者不可服
治産後中風肌肉頑痺肢節牽抽非時增寒大腑虛冷
防風獨活羌活細辛豆蔲續斷(各一分)
芎桂心白术萆薢(各半兩)牛膝當歸(各一兩)
附子(炮去皮一枚)
右為細末每服三錢水一盞五分煎取一盞二分空
心和滓喫
治産後中風四肢躁身體疼痛精神昏悶大腑祕熱不
通
麻黃(去根)羌活獨活乾葛防風芎秦芁
荆芥穗(各一分)大黃(三分炮熱)細辛(二銖)
右為細末每服四錢水一盞二分薄荷五莖同煎
取一盞去滓熱喫
治産後心虛中風心中戰慄驚動不安每日如人將捕
大腑傷冷
藿香人參菖蒲芎紫石英白石英
遠志(去心)茯苓當歸續斷桑寄生獨活
石斛細辛沉香(各一分)
右為細末每服二錢水一盞煎一兩沸去滓喫
治産後腎氣虚弱風邪所中因而病傳其所傷必感腎
邪非時驚悸如人將捕既喫前方藥了即宜喫此抑
腎邪藥免令干心也
石斛巴戟(去心)茯苓山茱萸防風芎獨
活木香(各一分)阿魏(二銖)胡蘆芭(半兩炒)
右為細末熟水化阿魏和蜜丸如梧桐子大早朝空
心湯下五十丸日午或晚前空心復可喫
荆芥穗散治産後中風或口噤或角弓或狂言如見
鬼神或搐搦如癎方
荆芥穗熟乾地黃(各二兩)
右剉為煑散每劑六銖不拘時候煎服亦治一切風
血
桂枝加葛根湯活人書曰新産血虛多易中風當察
其有汗無汗以分剛柔二痓無汗惡寒名曰剛痓有
汗不惡寒名曰柔痓若有汗宜服此方
桂枝芍藥甘草(炙三味各三錢半)乾葛(六錢半)
右剉末每五錢姜四片棗一枚水一盞半煎八分温
灌救如無汗却宜葛根湯
葛根湯
葛根(四錢)麻黃(去節)桂枝(去皮)芍藥甘草(炙四味各二錢)
右剉末每五錢姜四片棗一枚水一盞半煎八分温
灌救却以薄衣盖覆取汗為妙
中風口喎(附論)
足陽明經入上齒中環出夾口環唇下交承漿手太陽
經循頸上頬至日銳皆此二經為風寒所中使經筋縮
急牽引於頬故為口喎僻言語不正目不平視也
方
獨活湯治産後中風口面喎斜語澁筋脉拘急
獨活(去蘆頭一兩半)枳殼(去穰麩炒)芎藭當歸(切焙各一兩)竹瀝
(半碗)細辛(去苖葉)桂(去粗皮各半兩)防風(去义)蔓荆實(各一兩)
右將八味粗擣篩每服三錢水一盞半煎至一盞入
竹瀝一合煎至七分去滓服不拘時
小續命湯治産後中風口面喎斜手足不随語澁昏
昩
麻黃(去根節煎掠去沫焙三兩)甘草(炙)桂(去粗皮各一兩)芎藭當歸
(剉炒)乾薑(炮)黃芩(去黑心)石膏(各半兩)杏仁(去皮尖雙仁炒四十枚)
右粗擣篩每服三錢水一盞半煎七分去滓温服不
拘時
竹瀝湯治産後中風口喎言語不利手足不隨
竹瀝(半合)防風(去义一兩半)升麻(一兩一分)羌活(去蘆頭)桂(去粗皮)
芎藭羚羊角屑(各一兩)麻黃(去根節煎掠去沫焙一兩半)杏仁
(去皮尖雙仁炒八十枚)
右除竹瀝外粗擣篩每服三錢水一盞煎七分去滓
入竹瀝半合再煎至七分温服不拘時候
天麻散治産後中風口眼喎斜筋脉不利
天麻荆芥穗生乾地黃(焙)獨活(去蘆頭)當歸(切焙)
桂(去粗皮)白殭蠶(炒)防風(去义)延胡索(各半兩)
右擣為散研勻每服二錢空心薄荷酒調下
葛根湯治産後中風口面喎斜
葛根(剉)防風(去义)附子(炮去皮臍各一兩)枳實(去穰麩炒一兩半)麻
黃(去根節煎掠去沫焙一兩)獨活(去蘆半兩)杏仁(去皮尖雙仁炒四十枚)
右剉如麻豆每服五錢水一盞半入生姜半分切煎
至七分去滓温服不拘時
桂心湯治産後中風口喎言語不利筋脉拘急
桂心(去粗皮三分)升麻防風(去义各一兩)芎藭羚羊角
屑(各一兩半)麻黃(去根節煎掠去沫焙一兩)
右粗擣篩每服三錢水一盞煎至七分去滓入竹瀝
半合再煎三兩沸温服不拘時
附子湯治産後中風口喎
附子(炮裂去皮劑)乾姜(炮各四分)桂(去粗皮剉一兩)芎藭(一兩半)麻黃
(去節根煎掠去沫焙乾一兩)
右剉如麻豆每服五錢水一盞半煎至七分去滓温
服不拘時候
地黃湯治産後中風口喎面僻語澁不利
生地黃(汁)竹瀝(各半升)獨活(去蘆頭一兩半)
右將獨活粗擣篩每服三錢水一盞煎至六分入地
黃汁竹瀝各一合再煎取七分去滓温服不拘時候
人參湯治産後中風口面喎斜(一名小續命湯方見本門中風類)
中風口噤(附論)
夫産後中風口噤是實血氣虛而風入於頷頬夾口之
筋脉手三陽之筋結入於頷産則勞損藏腑傷於筋脉
風若乘之其三陽之筋脉則邪偏摶之筋得風冷則急
故令口噤也
方
防風散療産後心驚中風口噤心悶通身強直腰背
反偃狀如痺痙
防風(去蘆頭)當歸(剉微炒)茯苓防己麻黃(各八分)秦
芃(去苖)人參川芎獨活白鮮皮甘草(炙)白
薇(各六分)石膏竹瀝(二升)
右以水七升先煑麻黃掠去沫下諸藥入竹瀝煎取
二升半去滓温三服忌菘菜猪肉生冷一方麻黃石
膏(各二兩)甘草(二兩)防風等十一味(各一兩)入生姜半分同煎若口
噤拗開口灌之
葛根湯治産後中風口噤痙痺氣息廹急眩冒困頓
并産後諸疾
葛根生姜(各六兩)獨活(四兩)當歸(三兩)甘草桂心
茯苓石膏人參白术芎藭防風(各二兩)
右㕮咀以水一斗二升煑取三升去滓分三服日三
烏蛇散治産後中風口噤四肢抽搐
烏蛇肉(一兩酒塗炙令黃)天麻(一兩)桂心莽草㯽榔
麻黃(去根節)天雄(炮裂去皮臍)獨活天南星(炮裂)蟬殼(微炒)
犀角屑(各半兩)麝香(一分研)
右為細末入麝香令勻每服不計時候以豆淋酒調
下一錢
羌活散治産後中風口噤昏悶不語身體痙直
羌活(二兩)麻黃(二兩去根節)防風(去蘆)秦芃(去苖)桂心甘草
(炙微赤剉)葛根附子(炮裂去皮臍)當歸(剉微炒)杏仁(去皮尖雙仁麩)
(炒微黃)芎藭(各一兩)
右為散每服四錢以水一中盞入生薑半分煎至五
分入竹瀝半合攪勻不計時候拗開口灌之
羚羊角散治産後中風口噤眼張筋骨強直腰背反
偃心中驚悸
羚羊角屑防風(去蘆)芎藭天麻當歸(剉微炒)秦
芁(去苖)麻黃(去根節)赤芍藥生乾地黃(剉各一兩)桂心(半兩)
黑豆(二合炒熟)
右為粗散每服四錢以水一中盞入生姜半分煎至
五分去滓入竹瀝半合不計時候拗開口灌之
羌活湯治産後中風口噤憒悶不能言身體強直
羌活防風秦芃桂心粉草葛根(各三兩)
生薑(八分)附子(一箇炮)杏仁(八十枚去皮尖)麻黃(十分去節)
右㕮咀水九升煮麻黃去沫後下諸藥取二升分為
三服有汗不可服
白殭蠶散治産後中風口噤
白殭蠶(微炒)天南星(炮裂)乾蠍(微炒)桑螵蛸(微炒)桂心藿
香川烏頭(炮裂去皮臍)烏蛇肉(酒拌炒令黃各半兩)防風(去蘆頭一)
(分)
右為細散每服不計時候以生姜酒調半錢拗開口
灌之
獨活散治産後中風口噤肩項強直四肢拘急
獨活防風(去蘆頭各二兩)附子(半兩炮裂去皮臍)桂心甘草
(炙微赤剉碎)當歸(剉微炒)麻黃(去根節各一兩)細辛(半兩)
右為粗散每服四錢以水酒各半盞煎至六分去滓
不計時拗開口灌之
秦芁散治産後中風口噤不開神思昏悶肩背強急
秦芃(去苗)防風(去蘆頭)葛根(剉各三兩)獨活(一兩半)附子(炮裂去皮)
(臍)當歸(剉微炮)桂心(各半兩)
右為粗散每服四錢以水一中盞入生姜半分煎至
六分去滓不拘時候温服
天南星散治産後中風口噤四肢強直
天南星(炮裂)蠍梢(生用)白附子(炮裂)烏頭(炮裂去皮臍)天麻(各半)
(兩)膩粉(一分)半夏(三分湯洗洗遍去滑以生姜三分去皮擣令爛炒乾)
右為細散研入膩粉令勻每服不計時候以生姜薄
荷酒調下一錢
天麻散治産後中風口噤
天麻(三分)白附子(炮裂)天南星(炮裂)乾蝎(微炒)半夏(湯浸七遍去滑)
(以生姜半兩去皮同擣炒乾各用半兩)
右為細散每服不拘時候以生姜薄荷酒調半錢拗
開口灌之
小獨活湯療産後中風口噤
獨活(八分)乾葛(六分)甘草(二分)生姜(五分)
右㕮咀以水二升煑取一升分為二服
麻黃散治産後中風痙通身拘急口噤不知人事
麻黃(去根節)白术獨活(各一兩)
右為散每四錢以水酒各半盞煎至六分去滓不計
時候温服
又方
獨活(一兩擣末)竹瀝(一合)
右以酒一大盞同獨活末煎至七分去滓入竹瀝分
温二服
又方
用雞糞白一兩炒令黃以酒一大盞煎五七沸去滓
分温二服
治産後渾身厥冷非時口噤不識人
白术羌活芎吳茱萸人參續斷官
桂(去皮)炙艾葉菖蒲(各一分)當歸牛膝(各半兩)附子
(一箇炮去皮)天南星(四錢)
右為細末每服三錢熟湯調下空心喫
中風筋脉四肢攣急
夫中風筋脉攣急者由産後氣血不足臟腑俱虛日月
未滿而起早勞役動傷臟腑虛損未復為風邪冷氣初
客於肌膚經絡則令人頑痺不仁羸乏少氣風氣入於
筋脉挟寒則攣急也
方
羌活散治産後中風四肢筋脉攣急疼痛
羌活天麻防風(各一兩)桂心(半兩)當歸酸棗仁
川牛膝薏苡仁柏子仁鹿角膠(炒各一兩)蔓
荆子(半兩)川芎羚羊角附子(炮各三分)麝香(研一分)
右為細末以豆淋酒調下二錢隨時服
白花蛇散治産後中風四肢筋脉攣急皮膚麻痺
白花蛇肉(一兩酒拌炒令黃)天南星(一兩炮裂)土蜂兒(微炒)乾蠍
(微炒)栢子仁當歸(剉微炒)桂心桑螵蛸(微炒)麻黃(去根)
(節)赤箭薏苡仁(微炒)酸棗仁(微炒)羚羊角屑牛膝
(去苖各半兩)麝香(一分研入)
右為細散研入藥令勻每服不計時候豆淋酒調下
一錢
羚羊角丸治産後中風四肢攣急疼痛心神煩悶背
項強直
羚羊角屑羌活防風附子(炮裂去皮臍)麻黃(去根)
(節各一兩)地黃(生乾者)桂心(各三分)酸棗仁(炒)黃耆當歸
川牛膝川芎萆薢(各半兩)
右為細末煉密為丸如梧桐子大每服三十丸温酒
下
獨活酒治産後中風筋脉四肢攣急或強直睡卧不
安
獨活防風天麻(各一兩)桂心當歸荆芥
川芎蔓荆子(各半兩)麻黃(去節)附子(炮裂去皮)羚羊角屑
赤芍藥(各三分)
右㕮咀每服四錢水酒各半盞煎至六分去滓温服
有汗者勿服
細辛散治産後中風手足不遂筋脉攣急不能言
細辛肉桂(去粗皮)獨活秦芃(去苖)麻黃(去節根)菖蒲
紅藍花薏苡仁附子(炮裂去皮)當歸(剉微炒)萆薢
(剉各半兩)枳殼(半兩麩炒微黃去穰)
右為散每服四錢以水酒各半中盞入生姜半分煎
至六分去滓不拘時温服
赤箭飲治産後中風四肢筋脉攣急腰背強直
赤箭防風(去蘆頭)羌活酸棗仁(炒)附子(炮裂去皮臍)
牛膝(去苗)薏苡仁(各一兩)桂心(半兩)秦芁(去苗半兩)赤芍藥
海桐皮(剉)萆薢(剉各三分)
右為散每服四錢以水一中盞煎至六分去滓不計
時候温服
芎藭散治産後中風四肢筋脉攣急疼痛背項強直
防風(一兩)赤芍藥桂心(各半兩)羚羊角屑川芎
羌活當歸酸棗仁牛蒡子(炒各三分)
右㕮咀每服四錢水一盞煎至六分去滓温服不拘
時候
側子散治産後中風四肢筋脉拘急疼痛心中悶亂
言語謇澁
側子(一兩半炮裂去皮臍剉)赤芍藥(半兩)當歸(剉微炒)芎藭桂
心生乾地黃薏苡仁(各三兩)酸棗仁(微炒)羚羊角
屑防風(去蘆頭)牛膝(去苖)海桐皮(剉各一兩)
右為粗散每服四錢以水一中盞入生薑半分煎至
六分去滓入竹瀝半合相和令勻不計時候温服
獨活散治産後中風苦背項強四肢拘急不得轉動
獨活(一兩半)麻黃(二兩去根節)甘草(半兩炙微赤剉)芎藭桂心
天麻當歸(剉微炒)生乾地黃五加皮防風
(去蘆頭)側子(炮裂去皮臍)
右為粗散每服三錢以水一中盞煎至六分去滓不
計時候温服
血風散療産後諸風痿攣無力四肢不利
秦芁羌活防風白芷川芎芍藥當
歸地黃茯苓白术(各等分)
右為細末加半夏黃耆以一半為丸煉蜜如梧桐子
大一半為散温酒調下丸藥五七十丸
中風角弓反張(附論)
夫中風角弓反張者由體虛受風風入於諸陽之經也
夫人隂陽經絡周環於身蓋皆為陽復為隂隂陽之脉
交相維持産後血氣不足風邪乘虛中於陽經使陽脉
拘急反弓腰背如角弓反張之狀故以名焉
方
側子散治産後中風角弓反張手足強硬不得轉側
側子(炮裂去皮臍)麻黃(去根節)阿膠(擣碎炙令黃燥)赤箭(各一兩)桂
心(三分)藁本防風細辛赤茯苓白鮮皮
乾姜(炮裂)甘菊花當歸(剉微炒)獨活龍腦(細研各半)
(兩)麝香(一分細研)烏蛇(二兩酒浸去皮骨炙令黃)
右為細散入研藥令勻每服以煖酒調下二錢續喫
葱豉粥投之汗出效
竹瀝湯治産後中風角弓反張及賊風入腹腹中拘痛
煩亂恍惚忌誤迷惑不知人事口噤不開手足緩縱
及治産後餘病體虛受風煩憒欲死
秦芃(去苖)甘草(炙)防風(去义)當歸(切焙各一兩)茵芋(去粗莖)烏
頭(炮裂去皮劑)乾薑(炮)細辛(去苖葉)人參黃芩(去黑心)桂
(去粗皮)天䧺(炮裂去皮臍)防己白茯芩(去黑皮)白术(各半兩)
右剉如麻豆每服三錢入竹瀝并水合一盞煎取六
分去滓温服不拘時候
犀角散治産後中風如角弓反張筋急口噤
犀角屑烏蛇(酒浸去皮骨炙)細辛(去苗葉)芎藭獨活(去蘆)
(頭)黃耆(剉)升麻天麻(酒浸焙)蜀椒(去目并閉口者炒汗出)前
胡(去蘆頭)苦參(各一兩)龍骨(火燒)酸棗仁(炒)蔓荆子(各三分)
枳殼(去穰麩炒半兩)
右擣羅為散每服三錢温酒調下或二三服後於温
煖浴室内澡浴一次令身内外和煖浴後再服每日
一次佳不可太汗出慎風冷
天麻丸治産後中風如角弓反張言語謇澁
天麻白附子(炮裂碎剉)天南星(炮裂)羌活白殭蠶(微炒)
赤茯苓防風(去蘆頭)桂心硃砂(細研水飛過)乾蠍(微炒)
蟬殼羚羊角屑(各一兩)鉛霜(半兩細研)麝香(一分細研)烏
蛇(二兩酒浸去皮骨炙令黃色)
右為末入研藥令勻煮槐膠和丸梧桐子大不計時
候以温酒研破十丸服之
天麻丸治産後中風角弓反張筋脉強直
天麻(酒焙)白附子(炮)天南星(炮)桂(去粗皮)獨活(去蘆)烏蛇
(酒浸去皮骨炙)白殭蠶(炒)乾蠍(去土炒)麻黃(去根節沸湯煎掠去沫焙)丹
砂(别研半兩)吳茱萸(炒各一兩)麝香(别研一分)
右除丹麝外擣羅為末和勻煉蜜為丸如梧桐子大
每服用二十丸温酒下不計時候
防風散治産後中風角弓反張并口噤
防風(去蘆頭)葛根(剉)芎藭生乾地黃藁本杏
仁(湯浸去皮尖雙仁麩炒微黃各一兩)麻黃(去根節二兩)甘草(三分炙微赤剉)桂
心(三分)獨活(二兩)漢防己蔓荆子(各三分)
右搗粗散每服四錢以水一中盞煎至六分去滓不
計時候温服
麻黃湯治産後中風腰背反折強直疼痛
麻黃(去根節煎掠去沫焙乾)防風(去义)桂(去粗皮)白术(剉炒)人參
芎藭當歸(剉炒)甘草(炙各一兩)乾薑(炮)附子(炮裂去皮臍各半兩)
杏仁(去皮尖䨇仁炒四十枚)
右剉如麻豆每服五錢水二盞煎至一盞去滓温服
不拘時候
當歸湯治産後角弓反張筋急疼痛
當歸(切焙)桂(去粗皮)芍藥甘草(炙)細辛(去苖葉)生乾地
黃(焙各二兩)大黃(剉微炒)乾姜(炮各一兩)吳茱萸(炒)䧺黃(研各半兩)
右粗搗篩每服五錢水一盞半羊脂一棗大同煎至
七分去滓温服不計時
茯苓湯治産後中風身如角弓反張口噤
白茯苓(去黑皮)芎藭(剉炒)當歸(剉炒)甘草(炙)梔子仁(各半兩)
桂(去粗皮)吳茱萸(炒)細辛(去苖葉)乾姜(炮各一兩)熟乾地黃
(焙一兩)
右粗搗篩每服五錢水一盞半煎至八分去滓温服
不拘時候
芎藭湯治産後身體強直如弓反張
芎藭防風(去义)桂(去粗皮)人參(各一兩)附子(炮去皮臍剉)
甘草(炙剉各半兩)麻黃(去根節煎掠去沫焙一兩半)石膏(碎二兩)杏仁
(去皮尖炒八十枚)
右剉如麻豆每服五錢水二盞入生姜半分煎取一
盞去滓温服不拘時
羚羊角散治産後中風身體反張如角弓狀
羚羊角屑當歸(剉微炒各三兩)獨活防風(去蘆頭)麻黃
(去根節各一兩)人參(去蘆頭)赤芍藥細辛桂心(各半兩)
右為散每服四錢以水一中盞入生姜半分煎至六
分去滓不計時候温服
龍腦散治産後口噤身體如角弓反張迷悶
龍腦(細研)膩粉乾蠍(微炒)白礬(各一分)天麻天䧺(炮裂)
(去皮臍)天南星(用酒一升微火煮令酒盡取出切曝乾)
右為末入乳鉢中再研令勻不計時候以煖調下一
錢
大黃湯治産後中風角弓反張不得俛仰筋脉急痛
大黃(剉碎醋少許炒)當歸(切焙)熟乾地黃(焙)桂(去粗皮)芍藥(各半)
(兩)吳茱萸(洗焙乾炒)䧺黃(研各八分)
右粗搗篩每服三錢水一盞入羊脂一棗大同煎至
七分去滓温服不拘時
防風湯療産後中風痙腰背強直時時反張
防風葛根川芎地黃麻黃(去節)甘草桂
心川獨活防己(各六兩)杏仁(五枚去皮尖炒研)
右細切以水八升煮麻黃去沫後下諸藥煎取三升
分温三服有汗者不可服
獨活湯治産後中風角弓反張口噤發痙
獨活(去蘆頭一兩半)當歸(剉炒)防風(去义剉各三分)附子(一枚炮裂去皮臍)
細辛(去苖葉半兩)麻黃(去根節煎掠去沫焙一兩)
右剉如麻豆每服五錢水酒共一盞半同煎至一盞
去滓温服不拘時
豆淋獨活酒治産後中風形如角弓反張口噤涎潮
煩熱身重嘔吐直視一名獨活紫湯
黑豆(半斤净)獨活(半兩切碎)
右於鉄銚中炒黑豆令焦黑候煙起以無灰好酒二
升沃之安甆器中每用酒一盞去豆入獨活同煎約
至八分去滓温服日進無時以差為度或卒中未有
獨活止連服前豆淋酒亦效莫如加獨活效速凡産
後服黑神散皆宜以豆淋酒調服活血袪風最為要
藥姙娠折傷胎死腹中服此得瘥一方炒黑豆令焦
以酒沃之入水一盞煑熟入獨活末煎去滓温服名
獨活湯一方無獨活以豆淋酒調荆芥末妙
大蒜湯治産後中風角弓反張口不能言
右以大蒜每取兩瓣拍碎水一盞半煎至七分去滓
灌之一方以三十瓣水三升煑取一升灌之
川烏酒治産後中風身如角弓反張口噤不語
用川烏五兩剉取黑豆半升同炒半黑以酒三升瀉
於鐺内急攪以綿濾取酒微温服一小盞取汗若口
不開者拗開口灌之未效加雀糞一合炒内酒中服
之以瘥為度
中風偏枯(附論)
人之氣血環周一身無或偏廢産後中風偏枯者由新
産之後氣血俱耗不能周營於肌肉肢體或偏虚風邪
乘虛入客於半身日加痿瘁而為偏枯也
方
黃耆酒治産後中風偏枯半身不遂言語不利疼痛
無力
黃耆獨活(去蘆頭)桂(去粗皮)蜀椒(去閉口并目炒出汗)白术
牛膝(去蘆頭)葛根(各三分)防風(去义四兩)芎藭甘草(炙剉)細
辛(去苖葉)山茱萸附子(炮裂去皮臍)秦芃(去苖土)乾姜(炮)
當歸(切焙)烏頭(炮裂去皮臍)人參(各三兩)
右剉如麻豆用生絹袋盛於四斗醇酒内浸三日每
温服一盞不拘時
天䧺散治産後中風偏枯手足不遂痿弱無力
天䧺(炮裂去皮臍)五味子(炮)白术人參白芷附
子(炮裂去皮臍)細辛(去苖葉各一兩)烏頭(炮去皮臍)柴胡(去苖)乾姜(炮各)
(三分)麥門冬(去心焙三分)麻黃(去根節)山茱萸(各半兩)蜀椒(去目)
(并閉口者微炒出汗半兩)當歸(切焙一兩半)桔梗(剉炒半兩)防風(去义二兩)
右為散每服二錢温酒調下不拘時
椒附湯治産後中風手足偏枯筋脉弛緩疼痛無力
蜀椒(去目并閉口者炒出汗半兩)附子(炮裂去皮臍)防風(去义)桂(去粗皮)
白茯苓(去黑皮)甘草(炙剉)麻黃(去節煎去沫焙)杏仁(去皮尖雙仁炒)石
膏(碎各一兩)人參芍藥(各一兩半)當歸(切焙)芎藭(各二兩)乾姜
(炮)黃芩(去黑心各半兩)
右剉如麻豆每服三錢水一盞入生姜三片棗一枚
擘煎至七分去滓温服不拘時候
獨活湯治産後中風偏枯手足不隨痿弱無力或痠
或痛一名獨活寄生湯(方見中風類)
防風湯治産後中風偏枯疼痛拘攣言語謇澁
防風(去义一兩半)芎藭(一兩)天䧺(炮裂去皮臍)人參山芋
秦芃(去苖土各三分)狗脊(去毛剉炒)白歛乾姜(炮)乾漆(炒煙出各)
(半兩)吳茱萸(湯浸焙炒一分)桂(去粗皮半兩)
右剉如麻豆每服三錢水一盞生姜三片棗一枚擘
破煎七分去滓温服不拘時
獨活飲治産後中風偏枯半身不收麻痺不仁
獨活(去蘆頭)杜仲(去粗皮切炒)牛膝(去苖酒浸焙)細辛(去苖葉)芎
藭附子(炮裂去皮臍)芍藥當歸(切焙)秦芁(去苗土)麻黃
(去根節各一兩)桂(去粗皮剉碎一兩)
右剉如麻豆每服三錢水一盞煎至七分去滓温服
地黃湯治産後中風偏枯
熟乾地黃(焙一兩一分)蓽撥(三分)附子(炮裂去皮臍三分)乾漆(炒烟)
(出)麻黃(去根節)細辛(去苖葉)防風(去义)羌活(去蘆頭)當歸(切焙)
(各一兩)蜀椒(去目并閉口者炒出汗半兩)
右剉如麻豆每服三錢水一盞煎至七分去滓温服
不拘時
菖蒲湯治産後中風偏枯手足不仁或筋脉無力不
能自舉心下多驚
菖蒲(洗剉)遠志(去心)木通(剉)白茯苓(去黑皮)人參石决
明當歸(切焙)防風(去义)桂(去粗皮各一兩)
右粗搗篩每服三錢水一盞生姜三片棗一枚擘同
煎七分去滓温服不拘時候
中風恍惚(附論)
夫産後中風恍惚者由心主血血氣通榮衞腑臟徧循
經絡産則血氣俱傷腑臟皆虛心不能統於諸藏榮衞
不足即為風邪所乘令心神恍惚不安也
方
牛黃丸治産後中風心神恍惚或時口噤
牛黃(細研)人參(去蘆頭)茯神芎藭獨活川烏
犀角屑羌活麻黃(去根節)乾蠍(微炒)防風(去蘆頭)龍
腦赤箭甘菊花當歸(剉微炒)桂心麝香(細研)
(各半分)羚羊角屑(三分)生乾地黃朱砂(細研水飛過各一兩)
右為末入研藥令勻煉蜜和搗五七百杵丸如小彈
子大不計時候以薄荷竹瀝酒研破一丸服之
獨活散治産後中風恍惚語澁心胸不利頭目疼痛四
肢壯熱
獨活麻黃(去根節)防風(去蘆頭各一兩)石膏(二兩)芎藭蔓
荆子桂心赤芍藥犀角屑茯神甘草
(炙微赤剉碎)甘菊花人參(去蘆頭)羚羊角屑枳殼(麩炒)
(微黃去穰已上各半兩)
右為粗散每服四錢以水一中盞入生姜半分煎至
六分去滓不計時温服
琥珀散治産後中風恍惚語澁心神煩悶四肢不利
琥珀(細研)茯神(各一兩)遠志(去心)菖蒲黃耆(剉)羚羊角
屑防風(去蘆)麥門冬(去心焙)芎藭獨活人參(去蘆)
桑寄生赤芍藥(各半兩)甘草(一分炙微赤剉)
右為粗散每服三錢以水一中盞煎至六分去滓不
計時候温服
羚羊角散治産後中風心神煩熱恍惚言語謇澁四
肢拘急
羚羊角屑白茯苓人參(去蘆頭)犀角屑當歸
(剉微炒)桂心枳殼(麩炒微黃去穰剉碎)甘草(炙微赤已上各半兩)獨活
芎藭防風(去蘆頭)酸棗仁(微炒)遠志(去心)麥門冬(去心)
(焙各三兩)
右為粗散每服四錢水一中盞入生姜半分煎至六
分去滓不計時温服
朱砂丸治産後中風恍惚語澁口角涎出
朱砂(研細水飛過)赤箭獨活(各一兩)白附子(炮裂)桑螵蛸
(微炒)琥珀桂心(各半兩)鉛霜(細研)麝香(細研各一分)附子(三分)
(炮裂去皮臍)阿膠(二分搗碎炒令黃)乳香(半兩)
右為末研藥令勻煉蜜和丸如梧桐子大不計時候
以竹瀝酒下五十丸
茯神散治産後風邪所中心神恍惚志意不定
茯神(一兩)遠志(去心)白薇人參(去蘆頭)防風(去蘆頭)荆芥
獨活(各三分)熟乾地黃龍齒(各一兩)甘草(半兩炙微赤剉)
餳(一升以水五升煑取三升)
右為散每服四錢以水一中盞煎至六分去滓不計
時候温服
遠志散治産後中風心神恍惚言語錯誤煩悶
遠志(去心)防風(去蘆頭各一兩)甘草(半兩炙微赤剉)麥門冬(去心)羚羊
角屑酸棗仁(微炒)桑寄生獨活桂心當歸
(剉微炒)茯神(各三分)
右為散每服三錢水一中盞煎至六分去滓不計時
候温服
天麻丸療産後中風恍惚語澁四肢不利
天麻硃砂防風羌活(各一兩)殭蠶(三分炒)乾蝎
(炒)白附子(炮裂)五靈脂雄雀糞(炒)牛黃(各一兩)
為末糯米軟飯為丸如梧桐子大薄荷酒研十五丸
服之
風虛勞損(附論)
夫産則血氣勞傷臟腑虛弱而氣冷客之搏於血氣不
能温於肌膚使人虛乏疲致羸損不平復若久不瘥風
冷入于子臟則胞臟冷亦使無子謂風虛勞損也
方
延年增損澤蘭丸治産後風虛勞損黃瘦
澤蘭(熬七分)防風乾地黃當歸北細辛桂
心茯苓芍藥人參甘草藳本烏頭
(炮)麥門冬石斛紫苑川芎(各五分)乾姜栢
子仁蕪荑子仁厚朴川椒(各四分)白术黃
耆(各六分)紫石英石膏(各八分)
右為細末煉蜜為丸如梧桐子大酒下二十丸或三
十丸
澤蘭丸治産後虛損夹風勞氣飲食减少面色萎黃
腹内冷疼四肢乏力
澤蘭黃耆(剉)白术栢子仁赤石脂(各二兩)白
礬(焼令汁盡)桂心木香人參(去蘆頭)白茯苓附子
(炮裂去皮臍)續斷芎藭當歸(剉微炒)細辛龍骨
川椒(去目及閉口者微炒令去汗)厚朴(去粗皮塗生姜汁炙令香熟各一兩)藁本
乾姜(炮裂剉)陳橘皮(湯浸去白焙各半兩)羌活(三分)
右為末煉蜜和搗五七百杵丸如梧桐子大每服空
心及晩食前以温酒下三十丸
澤蘭丸治産後風虛並治之
澤蘭(九分)禹餘糧防風(各十分)石膏白芷藁本
蜀椒白术栢子仁(各五分)桂心甘草當
歸生姜(各七分)蕪荑細辛(各四分)乾地黃赤石
脂肉蓯蓉鹿茸芎藭(各八分)厚朴(四分)人參(三分)
右治下篩酒服方寸匕日三以意增之
牛膝丸治産後風虚勞損臟腑之弱四肢羸困不思
飲食
牛膝(去苖)白薇乾姜(炮裂剉)細辛防風桂心
紫苑(洗去根土)當歸(剉微炒)五味子萆薢(剉)甘草(炙微赤剉)
(各半兩)栢子仁牡蠣(研為粉)黃耆(剉)熟乾地黃紫
石英(細研水飛過各一兩)杜仲(去粗皮炙微黃剉)川椒(去目及閉口者微炒去汗)
(用)附子(炮裂去皮臍)澤蘭白茯苓厚朴(去粗皮生姜汁炙令)
(香熟各三分)
右為末煉蜜和搗三五百杵丸如梧桐子大每服空
心及晩食前以温酒下三十丸
白薇丸治産後風虛勞損腹痛冷氣脚膝無力痿黃
飲食减少日漸羸瘦
木香當歸桂心澤蘭葉牛膝白薇
牡丹皮枳殼人參川芎厚朴白术
續斷熟地黃北細辛赤石脂龍骨禹
餘糧黃耆(各一兩)白茯苓附子(各三分)吳茱萸(一分)
右為細末煉蜜丸如梧桐子大食前温服酒下三十丸
栢子仁丸治産後風虚勞損四肢羸弱心神虚煩不能
飲食眠卧
栢子仁澤蘭(各一兩)熟乾地黃麥門冬(去心焙各一兩半)
防風(去蘆頭)人參(去蘆頭)黃耆(剉)續斷白茯苓酸棗
仁(微炒)附子(炮裂去皮臍各三分)當歸(剉微炒)羚羊角屑桂心
芎藭白术(各半兩)紫石英(一兩細研水飛過)甘草(一分炙微赤剉)
右為末入研藥令勻煉蜜和搗三二百杵丸如梧桐
子大每服於空心及晚食前以温酒下三十丸
枸杞子丸療産後風虛勞損四肢疼痛心神虚煩不思飲食
枸杞子牛膝白茯苓人參黃耆(各一兩)當歸
漏蘆防風桂心酸棗仁羚羊角屑羌活
五加皮白术川芎(各三分)熟地黃(二兩)甘草(半兩)麥門冬(兩半)
右為細末煉蜜丸如梧桐子大温酒下三十丸荆芥湯
亦得
白薇丸治産後風虛勞損寒熱發渴血脉虛竭四肢
羸弱飲食無味
白薇丹皮當歸(剉微炒)黃耆(剉)人參(去蘆頭)桂
附子(炮裂去皮臍)石斛(去根剉)白术(各三分)芎藭肉蓯蓉
(酒浸一宿刮去皺皮炙乾三分)栢子仁熟乾地黃白茯苓(各一)
(兩)羌活白芍藥五味子(各半兩)甘草(一分炙微赤剉)
右為末煉蜜和搗三五百杵丸如梧桐子大每於空
心及晚食前以温酒下三十丸
澤蘭丸療産後患風冷氣腹内不調補益肥白悅懌方
澤蘭厚朴人參石斛蕪荑仁續斷防風
桂心(各三分)川芎白术栢子仁北五味子黃耆
遠志(各四分)赤石脂甘草乾地黃(各六分)
右為細末煉蜜丸如梧桐子大每用酒下二十丸至
三十丸日二服
澤蘭丸治産後風虛勞損羸弱百病必效方
澤蘭葉(六分)白芷川椒蕪荑仁藁本白細辛(各分四)
人參白术栢子仁防風桂心厚朴丹
參(各五分)川芎當歸甘草(各七分)乾地黃(十分)
右為細末煉密丸如梧桐子大空心温酒下二十丸至三
十丸日二服忌生冷鮓滑猪牛雀肉葱麵桃李海藻菘菜
延年澤蘭丸治産後風虛損瘦不能食服此令人肥悅
澤蘭當歸甘草(炙)厚朴藁本食茱萸
蕪荑仁白芷乾薑芍藥(各三分)石膏(八分)人參
栢子仁桂心(各四分)白术(五分)
右為細末煉蜜丸如梧桐子大酒服十五丸至二
十五丸日二服忌法如前
羌活散治産後風虛勞損身體疼痛時有煩熱不思
飲食四肢少力
羌活赤箭防風芎藭白茯苓黃耆(剉各)
(三分)白芷白芍藥羚羊角屑當歸(剉微炒)牛膝
(去苖)骨碎補(各半兩)熟乾地黃(一兩)桂心細辛(各半兩)
右為粗散每服三錢以水一中盞入生薑半分煎至
六分去滓不計時温服
黃耆丸治産後風虛勞損體瘦乏弱肢節疼痛不欲
飲食
黃耆(剉)熟乾地黃人參(去蘆頭)附子(炮裂去皮臍)白茯
苓(各一兩)赤箭羌活羚羊角屑五加皮白
术(各三分)防風(去蘆頭)當歸(剉微炒)桂心酸棗仁白
鮮皮(各三分)
右為末煉蜜和搗三五百杵丸如梧桐子大不計時
候以温酒下三十丸
紫桂丸治産後風虛勞損氣攻臍腹疼痛
紫桂(一兩半去皺皮)當歸(剉微炒)人參(去蘆頭)白术(各三分)木香
羌活乾姜(炮裂剉)羚羊角屑白芍藥白薇
細辛(各半兩)酸棗仁(三分微炒)熟乾地黃栢子仁丹
皮(各一兩)
右為末煉蜜和搗三五百杵丸如梧桐子大不計時
以温酒下三十丸
木香散治産後風虛勞損氣攻心腹四肢疼痛不思
飲食
木香人參陳皮白茯苓白芍藥黃耆
川芎(各三分)熟乾地黃當歸附子(各一兩)甘草
(分)桂心白术(各半兩)
右㕮咀每服三錢水一盞入姜三片棗一枚煎至七
分去滓温服
熟乾地黃散治産後風虚勞損四肢煩疼夜卧不安
漸加羸瘦
熟乾地黃黃耆(剉各一兩)羚羊角屑羌活酸棗
仁甘草(炙微赤剉)防風(去蘆頭各半兩)當歸(剉微炒)人參(去蘆頭)
麥門冬(去心)白芍藥芎藭白茯苓(各三分)
右搗篩為散每服四錢以水一中盞入生姜半分棗
三枚同煎至六分去滓温服日三服
人參散治産後風虛勞損羸瘦四肢無力不思飲食
人參黃耆熟地黃(各一兩)羚羊角屑(三分)桂心
川芎當歸防風白茯苓白术北五味
子(各半兩)甘草(一分剉)
右為粗末每服三錢先用水二大盞獖猪腎一雙切
去脂膜姜棗同煎至一盞去猪腎入藥煎至四分去滓
空心温服
黃耆散治産後風虚勞損羸瘦不思飲食四肢疼痛
黃耆白术木香羚羊角屑人參當歸
桂心川芎白芍藥白茯苓(各半兩)甘草(一分)
右㕮咀每服三錢水一中姜三片棗一枚煎至七分
去滓温服不拘時
黃耆當歸散療産後風虛羸瘦不生肌肉勞弱無力
黃耆當歸芍藥人參(各二兩)桂心甘草
川芎生姜(各八分)大棗(十二枚)
右為散以水七升煑取三升分温三服
當歸散治産後風虚勞損四肢疼痛不欲飲食
當歸(剉微炒)白芍藥芎藭(各一兩)黃耆(一兩半剉)防風(去蘆)
(頭)人參(去蘆)白茯苓(各一兩)熟乾地黃(二兩)甘草(半兩炙微赤剉)
右為粗散用羊肉二斤棗二十枚先以水五升煑至
二升半每服用肉汁一中盞入藥四錢煎至六分去
滓温服日三服
普濟方卷三百五十
