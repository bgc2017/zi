普濟方卷三百二十五眀周王朱橚撰
婦人諸疾門
血積氣痛(附論)
血積氣痛者惡血久積而成痛也其狀隠隠㽲痛或成
塊攻築或聚或散或沈或浮盖氣痛則血行氣澀則血
滯若月水不通産後惡露不盡或因他病使血不行皆
致氣血凝滯血因氣聚藴而成積久不去則為痛
方
當歸煎丸治婦人血積血癖臍腹㽲痛心膈滿悶四
肢煩疼口苦舌乾飲食減少漸成勞瘦
當歸(切焙)附子(去皮臍生用各半兩)没藥(研)硇砂(研)血竭(各一兩)
禹餘粮(煅赤醋淬七遍)延胡索(各半兩)以上搗研為末同酒
三升調勻於石器内漫火熬成膏和後藥茈胡
(去苗)鱉甲(去裙襴醋炙黃)人參乾地黃(焙)芍藥磁石(煅醋)
(淬七遍)牡丹皮(各一兩)木香(一分)澤蘭(半兩)
右將後九味搗為細末入前膏内和丸如豌荳大每
服二十丸淡醋湯下空心食前服
桃仁散治婦人因月水不通血積不散氣攻疼痛積
聚成塊
桃仁(湯浸去皮尖雙仁炒二兩)劉寄奴(去根剉碎)蓬莪茂(炮細剉)當歸
(炙剉)蘹香子(微炒)烏藥(剉)白术陳橘皮(湯浸去白穰)桂(去麄)
(皮)木香乾薑(炮剉)附子(炮製去皮臍)芎藭桑黃(剉)高
良薑(剉各一兩)
右為細末每服二錢温酒或醋湯調下空心晩食前
服
當歸丸治婦人血積臍下結塊痛如錐刺或下赤白
月水不調腰背痛
當歸(切焙)芍藥吳茱萸(湯洗焙乾炒)大黃(煨剉)乾薑(炮)附
子(炮裂去皮臍)細辛(去苗葉)牡丹皮芎藭(各半兩)蝱蟲(糯米)
(炒)水蛭(糯米炒各七十枚)桂(去皮三分)厚朴(去皮薑製)桃仁(去皮尖雙仁麩)
(炒各一兩)
右為末煉蜜和劑搗令勻蜜丸如梧桐子大每服二
十丸食前温酒下加至三十丸
地黃煎丸治婦人因月水不調血結不通血疾小腹
成塊如覆杯
生地黃(肥者細切研爛絞汁一十斤)生薑(去皮研爛絞汁一斤半二味汁於微火上)
(煎令如稀餳)乾漆(炒令煙出)桂(去麄皮)當歸(切焙)桃仁(湯浸去皮尖雙仁麩)
(炒)生薑地黃(焙)芍藥牡丹皮牛膝(去苗酒浸炙黃各二)
(兩)大黃(煨一兩半)水蛭(糯米炒)蝱蟲(去翅足頭炒各百枚)
右搗羅後一十二味為末入前地黃煎中以微火上
煎鞕輭得所衆手丸如梧桐子大每服七丸食前温
酒下
延胡索丸治婦人血臟久冷虛積氣攻心腹臍下痛
嘔逆痰涎不思飲食
延胡索(米醋炙黃三分)當歸(切焙)沈香(剉各半兩)木香白术
芎藭青橘皮(湯浸去白穰焙)附子(炮製去皮臍)吳茱萸(湯浸焙乾)
(炒)桂(去麄皮)荆三稜(濕紙裹煨别搗為末各一兩半)蓬莪茂(剉炒一兩)
右為末以酒煑麵糊丸如梧桐子大每服二十丸煎
生薑醋湯下日進三服不計時候
勝金丸治婦人血積心腹疼痛氣刺氣脹攻築或經
候不行肢節煩疼痰逆癖塊
乾漆(炒煙盡)烏頭(炮裂去皮臍)狼毒京三稜(剉碎炒黃各一兩)
紫葳(凌霄花是也)麒麟竭没藥梹榔(各半兩八味同為末)硇
砂巴荳(二十枚去皮心膜研去油)大黃(單搗為末一兩)芫花(單搗為末半兩)
右先以醋二升熬大黃芫花二味末次下巴荳硇砂
同熬稠其餘八味同搗細羅為末同熬成膏和劑如
乾鞕少入煉熟蜜同和劑令得所丸如菉荳大每服
七丸至十丸當歸酒下
桃仁丸治婦人因月水不利血結成積氣攻疼痛
桃仁(湯浸去皮尖雙仁麩炒黃)澤瀉白茯苓(去黑皮)芍藥瞿
麥(用穗)乾薑(炮裂)生乾地黃(焙)甜葶藶(紙上炒)當歸(切焙)甘草
(炙)芎藭(各一兩)大黃(剉炒一兩半)
右為末煉蜜和丸如梧桐子大每服二十丸空心食
前温酒下米飲下亦得
增減四物湯(出蘭室秘藏方)治婦人血積
當歸川芎芍藥熟地黃廣茂荆三稜
桂(去皮)乾漆(炒煙盡)
右各等分為麄末每服三錢水二大盞煎如常食前
没藥丸治婦人腹内血結氣攻疼痛行經
没藥(一兩研)桂(去麄皮)當歸(切炒)芫花(醋炒半焦)乾漆(炒煙透各半兩)
右搗羅為末醋煑麵糊丸如梧桐子大每服二十丸
温酒下不拘時
没藥丸治婦人血氣血積堅癖血瘕發歇攻刺疼痛
嘔逆噎塞迷悶及血蠱脹滿經脈不行
没藥(研一兩)芫花(一兩用米醋二升煎至一升半濾去滓不用將醋入石器内入硇砂)
(霜一兩巴荳肉七粒研細入醋内煎成膏入後藥末)附子(生去皮臍一兩)梹榔(剉一分)
木香肉荳䓻(二枚炮去皮)當歸(剉焙)桂(去麄皮)蓽撥(各一兩)
斑蝥(三十枚糯米炒令黃去翅足别研細)
右搗羅七味為末没藥研勻入煎膏内和搗千
百杵丸如梧桐子大初服三丸以醋炒薤白令焦黑
以酒浸煎一兩沸吞下漸加五丸七丸為度如急卒
血氣攻心脾以酒醋共一盞煎沸吞下血瘕堅癖結
塊攻心疼痛悶亂久醫不效者即入禹餘粮一兩火
煅醋淬七遍為末和為丸每服五丸蘇木節三兩剉
細酒三升煎至七合去滓分作三分每服下丸子三
丸併服三服即血瘕隨大小腸遂下其病立瘥人弱
者每服只二丸如是丈夫元臟小腸氣脾積氣癥塊
等疾即入丹砂一兩細研和停以生薑鹽湯吞下三
丸
硇砂丸治婦人血塊攻築疼痛不可忍
硇砂(研)没藥(研各一兩)粉霜(半錢)乾漆(炒煙盡半兩)乾薑(炮)京
三稜(炮各一兩)桂(去麄皮)當歸(剉焙各半兩)阿魏(一分醋化入白麵少許作)
(餅炙令熟)木香(一分)
右為細末煑醋麵糊和丸如菉荳大每服十五丸淡
醋湯下或空心食前服
薑黃散治婦人冷癖血塊虚脹月經不調瘦弱不能
食面無顔色
薑黃白术(各八兩)生薑(去皮細切三升)當歸(切十兩)陳麯末
大麥蘖末(各二升)生地黃(細切三升)桃仁(去皮尖雙仁)杏仁(去皮)
(尖雙仁各二升)青橘皮(湯浸去白切三升)
右為末臼搗如泥水甑中鋪勻以麵封之勿使洩氣
蒸熱并甑置屋下三日取出藥暴乾搗羅為散酒服
方寸匕日二服取利為度十日内忌生冷難消化物
過十日百無所忌若煉蜜為丸亦得每服三十丸酒
下日再服
大黃丸治婦人月水不通結堅瘕如塊腹脹血積不
散
大黃(剉炒)硝石(熬沸研細各二兩)蜀椒(去目及閉口炒出汗半兩)代赭(别研)
乾漆(炒煙盡)芎藭赤茯苓(去黑皮)乾薑(炮)蝱蟲(去翅足并)
(頭炒各一兩)
右為末煉蜜和丸如梧桐子大每服空心食前温酒
下米飲亦得漸加至三十丸
芍藥湯治婦人血積氣攻心刺疼痛不已面黃體瘦
經水不調
芍藥芎藭當歸(切焙)防風桂(去麄皮各半兩)甘草(炙)生
乾地黃(焙各一兩)枳殼(去穰麩炒)白术(各半兩)
右麄搗篩每服三錢水一盞煎七分去滓温服經水
久不利煎成取入芒硝半錢食前稍熱服
血竭散(出瑞竹堂方)治婦人臍下血積疼痛
血竭乳香没藥(别研)白芍藥水蛭(鹽炒煙出)當歸
麝香(以上各一分)虎骨(塗酥炙令黃一錢六分)
右為極細末每服三錢空心調酒下
硇砂丸治婦人年久血積塊攻刺疼痛不可忍或嘔
吐不盡飲食面黃怠惰
硇砂(去夾石者)當歸(切焙)芫花(醋炒微焦各一兩)蓬莪茂(炮半兩)木
香(一分)巴荳(三十粒去皮心膜出油盡)
右先研硇砂巴荳没藥如粉用米醋三升同煎為稀
膏後將四味搗羅為細末入在前膏内和成劑瓷合
盛用時丸如梧桐子大每服七丸看患虚實臨時加
減用酒醋各半盞同煎數沸通口服不得嚼仍須飲
盡酒醋立瘥
没藥丸治婦人血氣積腹脇有堅癖攻築疼痛不思
飲食
没藥(别研)硇砂(别研)木香當歸(剉焙各半兩)五靈脂(二兩半)
右搗羅三味為末入二研藥銀器内以酒醋各半盞同
熬成煎瓷盒盛勿透氣每服旋取一櫻桃大熱酒化
下不計時候日可三二服如不飲酒醋湯化下
當歸丸治婦人虚冷血氣及血積隠隠㽲痛血塊攻
築疼痛
當歸(切焙)延胡索(各一兩)没藥(研)麒麟竭硇砂(研各三分)
右為末合研勻用狗膽和丸如梧桐子大每服十丸
加至二十丸醋湯或温酒下
狗膽丸治婦人血氣
狗膽(一枚入巴荳七粒空房後掛三十日乾用)木香丁香硇砂
槐花(各半兩)
右為細末煉蜜丸如菉荳大每服二丸血風虚腫氣
急煎薄荷酒下兒枕不散疼痛不可忍煎醋湯下產
後通身走注疼痛蓮花湯下吐血不止刺薊根入小
便送下血塊桂心酒下血逆萞麻湯下熱疾地黃酒
下敗血衝心蒲黃酒下
青金丸治婦人血積氣攻衝心腹㽲痛吐逆不下食
前發作神思昏悶四肢逆冷
五靈脂(二兩取細末一兩)硝石(一分同上研)斑蝥(不呌者去翅與糯米同炒)
(取一分為末)
右同研令勻滴水丸如豌荳大每服七丸煎生薑醋
湯嚼下不計時候服甚者再服愈
秘傳降香湯(出衛生家寶方)治血氣攻刺如鑚針所刺痛不可
忍及一切敗血成積無藥可療者服之即愈
真降香(一錢)没藥(一錢)麒麟竭(一錢)
右為末每服一錢磨真降香温酒下立止
穿山甲散(出楊氏家藏方)治婦人血積氣塊往來刺痛經脈欲
絶腹腸疼痛寒熱肌肉消瘦
當歸(洗焙)乾漆(米醋炒令煙盡)穿山甲(石灰炒如田螺)乾薑(炮)
右件各等分為細末每服二錢温酒調下食前
治一切血氣(出本草)以蚶殼燒以米醋三度淬後埋令壊
醋膏丸服之
瘀血(附論)
瘀血者由經水蓄聚或産後惡露不盡皆本衝任氣風
冷所乘不能宣故血瘀也瘀血不去結痼成積則令人
面黃瘦煩渴增寒腰腫重痛久變癥瘕
方
調榮湯治瘀血不消臍腹引腰背俱痛
川芎當歸芍藥生乾地黃三稜蓬术
白芷延胡索蒲黃香附子澤蘭細
辛川白薑厚朴(製各三分)辣桂(三分)桃仁(湯浸麩焙二分)半
夏(製)甘草(炙各三分)
勝金丸治婦人久積瘀血在腹内疼痛不可忍
水銀(二分)硫黃(一兩已上二味同結作砂子細研)㯶櫚皮(燒灰)乾漆(搗碎)
(炒令煙出)鯉魚鱗(燒灰)自然銅(細研)麒麟竭(以上各一兩)狗膽(一枚)
(乾者)當歸(一兩微炒炙)延胡索(半兩)蝱蟲(一分微炒黃去翅足)水蛭(一分)
(炒令微黃)烏蛇(一兩酒浸去皮炙微黃)桂心(半兩)亂髮(一兩燒灰)没藥(半兩)
右為末研令勻以酒煑麵糊丸如梧桐子大每服不
計時候以熱酒下十丸
麒麟竭丸治婦人經絡痞塞腹内有瘀血疼痛不可
忍
麒麟竭(半兩)没藥(半兩)硇砂(用狗膽内浸一七日)乾漆(搗碎炒令煙出)芫
花(醋拌炒令乾以上各一兩)延胡索川烏頭(炮去皮臍)白附子(各半)
(兩)當歸(一兩剉微炒)砒霜(半兩)伏龍肝(一兩)蝱蟲(一兩微炒去皮)水
蛭(一兩微炒)巴荳(一兩去皮心研紙裹壓去油)紅藍花(一兩)
右為末用生鍼銚子内入頭醋一升先下硇砂攪勻
然後下藥末一半用漫火熬如膏後入餘藥末和丸
如小荳大每服不計時候熱酒下五丸
當歸丸治婦人經絡澀滯致有瘀血在臟結聚欲成
癥塊
當歸(一兩半剉微炒)鼈甲(半兩塗醋炙令黃去裙襴)琥珀(半兩)桃仁(一兩去皮)
(尖雙仁麩炒微黃)川大黃(剉碎微炒)菴䕡子丹皮水蛭(三分)
(炒令黃)芎藭桂心(以上各半兩)蝱蟲(三分炒微黃去翅足)牛膝(去苗)
赤芍藥(各一兩)
右為末煉蜜和搗三二百杵丸如梧桐子大每服日
空心用熱酒下二十丸
蝱蟲散(一名桃仁散)治婦人臟腑宿冷經脈不利腹中有瘀
血攻刺疼痛(方見本門㿂瘕積聚一塊)
川當歸散治榮衛消瘀血出聲音治痰嗽
川當歸牡丹皮白芍藥子芩木通
華隂細辛麥門冬甘草(各半兩)生地黃(一兩)
右㕮咀每服三錢水一盞薑三片煎至七分去滓温
服
地龍散治婦人血氣不調腹中積瘀血疼痛
地龍(一分微炒)蜴蜥(炒)芎藭桂心(各一兩)乾薑(炮半兩)蘇
枋木(一兩剉)木香蒲黃牡丹赤芍藥水蛭
(炒以上各三分)桃仁(一兩去皮尖雙仁麩炒黃)
右為細散每服二錢食前温酒調下
烏金散治婦人臟腑風冷宿有瘀血不消令黃瘦羸
困
鯉魚鱗(三兩)亂髮(二分)槐花(三分)桑蛾(三分)蝱蟲(一分)水蛭(一分)
川大黃(一兩剉碎)硇砂芫花牛膝(去苗各半兩)
右藥並入磁缾子内用瓦子盖以鹽泥固濟候乾以
大火煆令通赤漫漫去火候冷取出入麝香二錢同
研令細每服空心熱酒調下二錢
敗蒲湯治婦人因血澀内瘀不散疼痛
敗蒲(燒灰)當歸(各二兩)牡丹皮芎藭赤芍藥(各一兩)
䜵心(一兩)桃仁(湯浸去皮尖雙仁半兩)陳橘皮(去白焙一兩)蒲黃(紙上)
(炒半兩)
右麄搗篩每服三錢水一盞煎至七分去滓入地黃
汁一合朴硝一錢温服
硇砂丸治婦人積瘀血在臟攻心腹時痛四肢黃瘦
夜卧心煩
硇砂硫黃(與硇砂同結為砂子細研)芫花(醋拌炒令乾)没藥水
蛭(炒令黃)當歸(剉炒)川大黃(剉碎微炒)牡丹蝱蟲(炒令黃去翅足)
(各半兩)
右為末入砂子研令勻煉蜜搗三二百杵丸如菉荳
大每服空心熱酒下五丸
桃仁湯治婦人經水否澀因冷血瘀不通結積臍腹
為氣痛面黃體瘦
桃仁大黃(生用各一兩)桂(去麄皮)當歸(切焙各三分)甘草(炙半)
(兩)蝱蟲(去頭足)水蛭(炒焦各十枚)
右麄搗篩每服三錢水一盞煎至七分去滓下芒硝
半錢勻空心日晩再服
芫花散(出聖惠方)治婦人腹中宿有瘀血結聚不散疼痛
芫花(醋拌炒令乾一兩)川烏頭(一分炮裂去皮臍)鬼箭羽蝱蟲
(炒去翅足)水蛭(炒微黃)桃仁(以上各一兩湯浸去皮尖雙仁麩炒微黃)
右為細散每服食前用熱酒調下半錢
芎藭湯治婦人經水不利血瘀不消
芎藭大黃(生用各一兩)荷葉(燒灰三十枚)桂(去麄皮)菴䕡子
(各一兩)
右麄搗篩每服三錢水一盞半煎至一盞入朴硝一
錢去滓空心温服
大黃湯治婦人血瘀不消及撲損瘀血
大黃(生用)桃仁(湯浸去尖皮雙仁各一兩)桂(去麄皮半兩)生乾地黃(焙一)
(兩)郁李仁(去皮研半兩)
右麄搗篩每服三錢水酒各半盞同煎至七分去滓
温服
治婦人臟腑瘀血氣脹頭疼咽乾胸中妨悶食即嘔逆
臍下滿疼四肢無力萎黃瘦弱宜服此(出聖惠方)
亂髮釡下土桂心神麯(微炒以上各一兩)麝香(一錢)
右為細散每服空心以熱酒調下二錢
桃仁丸(出聖惠方)治婦人腹内有瘀血月水不利或斷或來
心腹滿急
桃仁(二兩湯浸去皮尖雙仁麩炒微黃)蝱蟲(四十枚去翅足微炒)川大黃(二兩)
(剉碎微炒)水蛭(四十枚炒微黃又方用糯米炒)
右為末煉蜜和搗百餘杵丸如梧桐子大每服以熱
酒下十五丸一方有當歸無大黃每服十粒米飲下
琥珀散治婦人經絡否澀腹内有瘀血疼痛不可忍
琥珀(半兩細研)没藥(半兩細研)生地黃(半斤)
右除地黃汁外二味和勻每服二錢水酒各半盞煎
至七分入地黃汁二合再煎數沸去滓温服不拘時
候
燒鹽酒(出直指方)治血閉腹痛産後瘀血腹痛
右以新布數重包裹白鹽一合焼灰存性研細温酒
調下即用青麻布包熨能逐瘀血
治破腹中惡血兼能殺蟲
右用馬鞭草生搗水煎去滓復煎如飴空心酒服一
匕
地榆散(出家藏經驗方)治敗血
何首烏肉桂地榆香白芷
右各等分為麄末每服二錢米泔一盞半沙糖一小
塊煎至八分去滓服空心食前余内子在吳興忽苦
此用王克明翰林調治三服而止
消瘀血(出本草)以生地黃搗傅心腹上
治婦人敗血甚佳(出本草)以馬藍焙搗下篩酒服一錢
消瘀血不散(出夲草)以生藕汁飲之
療瘀血(出本草)以琥珀刮屑水服之
治瘀血不散變成癰(出本草)搗生菴䕡蒿取汁一升服
之即瘥
除腹中宿血(出本草)以乾柿多食瘥
破宿血(出本草)用磨石燒赤熱投酒中飲之
破宿血(出本草)用紫荆木濃煑服之
痃癖(附論)
夫婦人痃癖者本因邪氣積聚而生也痃者在腹内近
臍左右各有一條筋脈急痛大者如臂次者如指因氣
滯弦之狀多者痃氣也癖者為僻側在兩肋之間有時
而痛故曰癖也夫痃之與癖皆隂陽不和經絡否隔飲
食停滯不得宣流邪冷之氣摶結不散得冷則作疼痛
故曰痃癖也
方
昆布丸(出千金方)治婦人胸中伏氣方
昆布海藻芍藥桂心白石英欵冬花
桑白皮人參(各二兩)栢子仁茯苓鍾乳紫
苑甘草(炙)乾薑(一兩六銖)吳茱萸五味子細辛
(各一兩)杏仁(百枚)橘皮蘇子(各五合)
右為末蜜和丸如梧桐子大酒服二十丸加至四十
丸
四等丸(出聖惠方)治婦人痃癖氣心腹疼痛飲食不消宜服
川大黃(一兩剉碎微炒)訶梨勒皮梹榔木香(以上各一兩)
右為細末以酒煑麵糊和丸如梧桐子大每服食前
生薑橘皮湯下十五丸温酒亦得
又方(出聖惠方)
附子(一兩炮裂)桃仁(一兩湯浸去皮尖雙仁麩炒黃色)芫花(醋拌炒令乾)
右為末醋煑麵糊丸如梧桐子大每日食前以生薑
湯下十丸
又方(出聖惠方)
鼈甲(一兩塗醋炙令黃去裙襴)川大黃(一兩剉微炒)京三稜(一兩炮裂)
右為末以醋煑麵糊丸如梧桐子大每服食前以生
薑湯下十丸
木香硇砂丸(出濟生拔萃方)治婦人痃癖積聚血塊刺痛脾胃
虚寒宿食不消久不瘥
丁香硇砂(研)木香官桂附子(炮)乾漆(炒煙盡)
細墨大黃(剉炒為末)乳香(研)廣茂青皮京三稜
巴荳霜(減半)没藥(研)猪牙皂莢乾薑(炮各等分)
右除硇砂乳香没藥外同為末以好醋一升化開硇
砂去子滓銀器中慢火熬次下巴荳霜大黃熬成膏
將前藥末與膏子為丸如麻子大每服三五十丸食
後温水送下加至大便利為度一方温酒下
牛李子丸(出聖惠方)治婦人痃癖氣每發攻心脇疼不能食
牛李子(三兩一半生用一半微炒)蝙蝠糞(一兩微炒)川烏頭(三分炮裂去皮)
(臍)川大黃(一兩剉碎微炒)葳靈仙(三分)京三稜(一兩微炮剉)桃仁
(三分去皮尖雙仁麩炒)青橘皮(三分湯浸去白)梹榔(一兩)麝香(一分)牛膝
(三分去苗)赤芍藥(三分)琥珀(一兩細研)阿魏(一分麵裹煨熟為度)
右為末以乾漆三兩為末用醋二升熬成膏和末藥
搗三五百杵丸如梧桐子大每服空心及晩食前熱
酒下三十丸桃仁湯亦得
木香散(出聖惠方)治婦人痃癖心腹痛不欲飲食宜服
木香(三分)梹榔蓬莪茂(各半兩)京三稜(三分炮剉)延胡索
當歸(剉微炒)芎藭(各三分)桃仁(一兩去皮尖雙仁麩炒微黃)牛李
仁琥珀桂心麝香(研以上各三分)
右搗細羅為散每服不計時候以熱酒調下一錢
治婦人無故憂患胸中廹塞氣不下方(出千金方)
芍藥滑石黃連石膏山茱萸前胡(各一)
(兩六銖)大黃麥門冬細辛生薑(各一兩)半夏(十八)
(銖)桂心(半兩)
右為末煉蜜丸如梧桐子大酒服二十丸加至三十
丸日三服
麝香丸(一名大麝香丸出聖惠方)治婦人痃癖冷氣兼疰氣心腹痛
不可忍
麝香(半兩别研)阿魏(一分麵裹煨令麵黑)五靈脂桃仁三稜
(各三分)芫花(醋炒)梹榔(各一兩)蓬莪茂桂心没藥木
香當歸(各半兩)
右為末入麝香令勻用粳米軟飯為丸如梧桐子大
每服十丸無時淡醋湯下一方淡薑湯下
桃仁散(出聖惠方)治婦人痃癖氣令人羸瘦寒熱食少
桃仁(半兩湯浸去皮尖雙仁麩炒微黃)柴胡(一兩去苖)梹榔(三分)厚朴(三分)
(去麄皮塗生薑汁炙黃香熟)鼈甲(一兩塗醋炙令黃去裙襴)枳殼(三分麩炒微黃去穰)
烏梅肉(三分炒)赤芍藥(三分)白术(三分)甘草(半兩炙微赤剉)川大
黃(一兩剉碎微炒)
右件藥搗麄羅為散每服四錢以水一中盞入生薑
半分煎至六分去滓每於食前稍熱服
大黃丸(出聖惠方)治婦人痃癖氣多疼痛
川大黃(一兩剉碎微炒)麝香(一分細研)硇砂(三分細研)京三稜(一兩醋拌)
(微炒)巴荳(一分去皮心研紙裹壓去油)川烏頭(三分去皮臍)桂心(三分)當
歸(三分微炒)木香(三分)梹榔(三分)乾薑(三分炮裂剉)
右件藥搗羅為散煉蜜和搗三二百杵丸如小荳大
空心及晩食前以粥飲下五丸以利為度
京三稜丸(出聖惠方)治婦人痃癖氣攻腹脇妨痛面黃羸瘦
少力不飲食
京三稜(三分微炮裂)鼈甲(三分塗醋炙令黃去裙襴)木香(三分)桂心(半兩)
川大黃(一兩剉碎微炒)梹榔(三分)訶梨勒(三分煨用皮)當歸(半兩剉微)
(炒)芎藭(半兩)郁李仁(三分湯浸去皮微炒)
右為末煉蜜和搗三二百杵丸如梧桐子大食前粥
飲下三十丸
鼈甲丸(出聖惠方)治婦人痃癖及血氣不調或時臍腹撮痛
鼈甲(一兩塗醋炙令微黃去裙襴)川大黃(一兩剉碎微炒别搗為末)京三稜
(一兩炮)附子(一兩炮去皮臍)木香(一兩)乾漆(一兩剉微炒别為末)當歸(一兩)
琥珀没藥(各一兩)枳殼(一兩麩炒微黃去穰)
右為末以陳頭醋二升先煎鼈甲大黃末成膏入諸
藥末和搗三二百杵丸如梧桐子大每服不計時候
熱酒下二十丸
當歸散(出聖惠方)治婦人痃癖氣攻心腹痛飲食不思
當歸(三分剉微炒)木香(半兩)京三稜(一兩炮剉)梹榔(三分)桂心(半兩)
陳皮(半兩)郁李仁(一兩去皮)吳茱萸(一兩湯浸七遍焙乾微炒)桃仁(一兩)
(湯浸去皮尖雙仁麩炒)
右件搗麄羅為散每服三錢水一中盞煎至六分去
滓不計時候稍熱服
枳殼煎丸(出聖惠方)治婦人痃癖氣嘔吐酸水腹痛面色
萎黃不能飲食
枳殼(三兩麩炒微黃去穰搗羅為末以米醋三升慢火熬)五靈脂(一兩)川大黃
(一兩微炒)蓬莪茂(一兩)訶梨勒皮(一兩)當歸(一兩)木香(一兩)
右為細末入前煎中和鎔為丸如梧桐子大每服食
前生薑湯下十五丸漸加至二十丸
蓬莪茂丸(出聖惠方)治婦人痃癖氣兩脇妨脹或時疼痛不
欲飲食宜服
蓬莪茂(三分)萆薢(半兩)芫花(一兩醋拌炒令乾)京三稜(三分微炮)神
麯(一兩炮令微黃)木香(半兩)麥蘖(一兩炒令微黃)鼈甲(一兩塗醋炙令黃去裙襴)
麝香(一分細研)
右為末醋煑麵糊丸如梧桐子大每服不計時候熱
酒下二十丸
麵碁子治婦人血氣癖積臟腑疼痛泄瀉
小麥麵(四兩)肉荳䓻(去殼為末)蓽撥(為末)胡椒(末)蜀椒(去目并閉)
(口者炒出汗各一錢半)
右拌勻以水和作碁子用精羊肉四兩切炒令乾下
水五升入葱薤白各五莖細切依常法煑肉以鹽醋
調和候熟濾去肉將汁煑碁子空服熱食
半夏厚朴湯(出千金方)治婦人胸滿心下堅咽中熱如炙有
肉臠吐之不出咽之不下
半夏(一升)厚朴(三兩)茯苓(四兩)生薑(五兩)蘇葉(二兩)
右㕮咀以水五升煑取四升分四服日三夜一不瘥
頓服一方無蘇葉生薑
没藥散
没藥(一兩)芎藭(一兩)鼈甲(二兩醋炙令黃去裙襴)
右為細末每服不計時候以熱葱酒調下一錢
白术猪肚粥治婦人腹脇血癖氣痛衝頭面熻熻嘔
吐酸水四肢煩熱腹脹
白术(二兩)梹榔(一枚)生薑(切炒一兩半)
右麄搗篩以猪肚一枚治如食法去滑内藥於肚中
縫口以水七升煑肚令熟取汁入粳米及五味同煑
粥空腹食之
半夏不飥方治婦人痃癖血氣口吐酸水
大麥麵(四兩)半夏(湯浸去滑盡炒半兩為末)桂(去麄皮一錢為末)
右同以生薑汁并米醋少許和切作不飥熟煑如常
法空心食之
治婦人患癖按時如三五筒而作水聲殊不得寢食常
心悶(出千金方)
右用牽牛三升治下篩飲服一方寸匕日一服三十
服後可服好硫黃一兩
治婦人氣痛方(出千金方)
右取烏牛尿一服止
神效方(出大全良方)治婦人痃癖及血氣等
右以獖猪肝一具可及十兩者用巴荳五十枚去尖
皮劄在肝内用釅醋三碗慢火熬令乾爛熟入砂鉢
内研令及爛入京三稜末和稠得所丸如梧桐子大
每服五丸食前熱酒下
夫痃癖瘕血氣塊硬發渴刺痛甚則欲死究而言之皆
血之所為僕嘗治一婦人血氣刺痛極不可忍甚而死
一二日方醒醫巫并治數年不愈僕以葱白散烏雞丸
遂安又嘗治一婦人血氣作苦如一小盤樣走注刺痛
要一人伏定方少止亦用此二藥而愈尋常婦人血氣
用此二藥亦有竒效故錄於後
小烏雞煎丸(出大全良方)治痃癖癥瘕氣血塊硬發血刺痛
甚則欲死或塊如小盤每作痛要人伏定方少止數
年不愈者與葱白散間服神效方見婦人諸疾門雜
病類
葱白散(出大全良方)專治一切冷氣不和及本臟膀胱氣攻
衝疼亦治婦人産前後痛胎不安或腹刺痛者兼能
治血臟宿冷百節倦疼肌膚怯弱勞傷帶癖久服盡
除但婦人一切疾病最宜服之
川芎當歸枳殼厚朴桂心乾薑芍
藥舶上茴香青皮苦楝子木香熟地
麥芽三稜蓬术茯苓神麯人參(各等分)
右為細末每服三錢以水一盞連根葱白二寸拍破
塩半錢煎至七分温服加大黃訶子宜相度病狀如
大便不利入大黃同煎却不入鹽如大便自利入訶
子煎朱先生云此藥大治心氣脾疼用之見效僕嘗
以此藥治浮腫立效陳宜人病血氣作楚痛不可忍
服諸藥無效召僕診之兩關脈弱為肝脈沉差緊此
血氣漸成痃癖也只以此二藥安愈四明馬朝奉後
院亦病此用二藥愈
治血運血結或聚於胸内或偏於小腹或運於脇(出保命集)
(方)
右用四物湯四兩焙當歸川芎鬼箭紅花玄胡各一
兩同為麄末如四物湯茶清調服
没藥散(出保命集方)
蝱蟲(一錢去翅微炒)水蛭(三錢炒)麝香(少許)没藥(一錢)
右為細末前藥調服血下痛止只服前藥
治女子血氣破痃癖冷氣心痛(出本草)
以蓬莪茂用酒醋磨服效
乳癰(附論)
足陽明之脈自缺盆下於乳又衝脈者起於氣衝並足
陽明之經夾臍上行至胷中而散蓋婦人以衝任為本
若失於將理衝任不和陽明經熱或為風邪所客則氣
壅不散結聚乳間或鞕或腫疼痛有核皮膚焮赤寒熱
往來謂之乳癰然風多則腫鞕色白熱多則腫焮色赤
若不即治血不流通氣為留滯與乳内津液相摶腐化
為膿大凡婦人乳癰此非小病蓋婦人肺在前近乳
故也懷娠發乳癰此却無害盖由血氣凝滿而成纔産
後便可愈又有產後發乳癰者此乳道蓄積不去因氣
逆而結成宜常令擠乳汁令通便可愈也又有產後為
小兒睡中呵吹以致腫結而痛名曰吹奶宜速下其乳
汁導其壅滯有輔奶又名石奶初結如桃核漸次浸長
至如拳如椀堅硬如石數年不愈將來潰破則如開石
橊之狀又反轉外皮名審花奶年四十以下間有可治
者五十以上有此决死如未破以前不如不治以聽其
終天年不可不知於其右手關上脉沉而為隂虚者則
病癰乳久不瘥將變為漏男子以腎為重婦人以乳為
重上下不同而性之根一也坐草以後風邪襲虚榮衛
為之凝滯與夫嬰兒未能吮乳或乳為兒輩所吹飲而
澀或斷乳之時汗出不盡皆令乳汁停蓄其間與血氣
摶結而腫痛繼而結硬至於手不能近前乳癰之患成
矣乳癰一名妬乳惡寒發熱煩躁大渴是其證也甚則
嘔吐無已咽膈窒礙何耶蓋胃屬足陽明經實通乎乳
血熱入胃嘔吐何疑或者昧於温散妄以寒涼疎轉之
劑行之即便癰毒自外入裏嘔吐尤甚其咽膈妨礙者
毒氣上衝所致也生薑甘桔湯最為咽間要藥乳粉托
裏散最能返出毒氣一香散加瓜蔞根止嘔止渴兩得
其便也更以萬金醉膏佐之能事畢矣雖然渴而過飲
水入腸胃必至下利醫理失節久而不瘥必成漏瘡又
不可不防其變産後不自飲兒并失兒無飲乳乳蓄
常結癰不飲兒令乳上腫者以雞子白和小荳散傅乳
房令消結也若飲兒不泄者數捻去之亦可令大孩含
水口中使嗍之取滯乳汁吐之不含水嗍去熱能令乳
頭作瘡乳孔塞也産後宜嗍去乳汁不宜蓄積不出
惡汁内引於熱則結硬堅腫牽急疼痛或渴思飲其奶
手近不得若成膿者名妬乳乃結成癰宜服連翹湯利
下熱毒外以赤小荳末水調塗之便愈或數捏去乳汁
或以小兒手摩動之或大人含水嗍之得汁吐之其汁
狀如膿若産後不曾乳兒蓄積乳汁亦結成癰凡婦
人乳癰發痛者亦生子心也俗呼吹奶是也吹者風也
風熱結聚於乳房之間血脈凝注久而不散潰腐為膿
宜用益元散生薑湯調下冷服或新汲水時時呷勿輟
晝夜可三五十次自解矣或煎解毒湯頓服之
方
治乳癰方(出千金方)
麥門冬(一升)黃芩芍藥茯苓(各二兩)桑寄生
人參黃蓍防風甘草(各一兩)飴糖(八兩)大棗(五枚)
右㕮咀以水一斗煑取三升去滓内糖一沸分作四
服
又方先服前件湯五日後服此丸即愈矣(出千金方)
天門冬(五兩)澤蘭(五分)大黃(十分)升麻(六分)羌活桑寄生
防風人參黃耆乾地黃白芷通草
黃芩枳實五味子茯神天雄芎藭
當歸(各一兩)
右為末蜜丸酒服二十丸加至四十丸
麥門冬丸治乳癰先用諸湯藥塗傅癟後服此
麥門冬(去心二兩)木通人參五味子黃耆羌
活(去蘆頭)防風(去苗)生乾地黃(焙)黃芩(去黑心)桑寄生
茯神(去木)天雄(炮裂去皮臍)升麻澤蘭(各半兩)枳殼(去穰麩炒)
大黃(各三分)當歸(一分)
右搗羅為末煉蜜丸如梧桐子大每服空心温酒下
二十丸漸加至三十丸以瘥為度
托裏散(出衛生家寳方)治乳癰極妙
甘草(一兩生)當歸(一兩)天蘿(一箇炒絲瓜是也)瓜蔞(一箇炒紫色)皂
角刺(四十九箇炒)
右件為細末每服二錢酒調下
治奶結硬(出朱氏集驗方)凡未成瘡纔覺腫硬作痛
右以葱熱熨之其法用中樣磁瓶湏瓶口寬者以炭
火入瓶内上以熱灰填滿平瓶口以葱葉及葱白搥
損令覆瓶口以手帕子裹定煮熱將瓶口葱向腫處
任意輕輕熨之有驗
芎藭丸(出聖惠方)治婦人乳癰穿穴膿水不住年月遠深蝕
肉傷筋或時碎骨瘡中自出肉冷難生疼痛不可忍
芎藭(二兩)當歸(兩半)桂心黃耆沉香安息香(各一)
(兩)附子(半兩去皮臍)白芷麒麟竭丁香(各半兩)木香
(一兩)枳殼羌活赤芍藥(各半兩)
右為末煉蜜和搗三五百杵丸如梧桐子大每服空
心午晩食前以甘草酒下二十丸
排膿散(出千金方)治乳癰除惡肉
蓯蓉(微炙)鐵精桂心(去皮)細辛(去苗)黃芩(去黑心)人參
防己(一作防風)乾薑芎藭當歸(各三分)甘草(五分)
右治下篩酒服方寸匕日三夜一服藥十日膿血出
多勿怪
葶藶散(出聖惠方)治婦人乳癰瘡腫焮熱疼痛宜用散毒氣
甜葶藶(一兩)赤芍藥(三分)白芷(一兩)丁香(三分)黃耆(一兩)羊桃
皮(一兩)硝石(三分)半夏(一兩湯浸七遍去滑)白歛(一兩)莽草(半兩)木香
(一兩)木鱉子(一兩去殼)
右為細散用酸漿水調和令勻攤於故帛上貼之
麥門冬湯治乳癰初有異於常則先用此藥散化毒
氣
麥門冬(去心二兩)黃芩(去黑心一兩)桑寄生(剉下兩半)甘草(炙令黃)
木通防風赤茯苓(去皮)芍藥(炒)黃耆(各一兩)人參
(一兩半)
右麄搗篩每服三錢匕水一盞入乳糖一分棗三枚
擘破同煎至七分去滓温服三日早晨午時至晩各
一方無木通
治乳癰黃耆白芷膏塗方
黃耆白芷大黃當歸續斷(各一兩)薤白(二兩)
(切)松脂(二兩)乳香(半兩)蠟(一兩)猪脂(二斤)生地黃汁(三合)
右取前五味剉碎以地黃汁拌勻先熬脂令沸下諸
藥煎白芷赤黑色漉出下薤白松脂香蠟煎候鎔盡
以綿布絞去滓瓷盒内盛取塗傅乳上旦四度即瘥
一方無乳香
大黃散(出聖惠方)治婦人乳癰經年腫破如石不消宜貼
川大黃當歸(微炒)赤芍藥黃香芎藭防風
(去苗)黃連(去鬚)莽草梔子仁(以上各一兩)膩粉(一兩)乳香(半兩)
右為散細入粉和勻以雞子白并蜜調令勻塗帛上
貼乾即易
當歸散(出聖惠方)治乳癰堅硬如石腫痛
當歸芍藥人參枳殼(去穰一兩麩炒)黃耆(炒)蒺藜
子(去角)附子(去皮臍)雞骨(各一兩)薏苡仁(半兩)桂(去麄皮一兩半)
右搗羅為散服二錢匕以温酒調下日三早晨午時
至晩各一服一方用枳實
地黃湯治乳癰
生地黃汁(一合)射干升麻黃連芒硝白歛
梔子大黃(各半兩)甘草當歸(各一兩)
右九味剉碎以水五升煎至三升去滓下地黃汁更
煎三五沸以故帛二片浸藥汁更互搨腫上日一二十
度再煖用即瘥
治婦人乳腫不消(出聖惠方)
川大黃莽草伏龍肝(各三分)
右為細散入生薑汁半合入少醋和塗乳上乾即再
塗
治乳癰初作腫痛(出直指方)
貝母天花粉
右等分為末酒調服
木通散(出聖惠方)治婦人乳癰成瘡腫膿水疼痛不可忍
木通(一兩半)黃耆(二兩)玄參(一兩)沉香(三分)赤芍藥(二兩)子芩
(一兩)敗醬(一兩)露蜂房(一兩)防己(一兩半)川朴硝(二兩)
右為散每服四錢水一盞煎至六分去滓不計時候
温服
又療乳癰初覺有異(出大全良方)
黃芩甘草防風赤芍藥黃耆(各五兩)通草
(十分)桑寄生麥門冬(各六分)大棗(五枚)
右細切以水一升煑取九合去滓入乳糖六分分為
四服
枳殼散治乳癰堅硬
枳殼(去穰)芍藥人參(各一兩半)黃耆雞骨(炙)木通
當歸桂(去白皮各一兩)蒺藜子(炒去刺)
右搗羅為散每服二錢温酒調下日三
療乳癰(出大全良方)
用黃丹一分細研末以雞子白調停塗之乾則易立
愈
治乳腫(出大全良方)
用馬溺塗之立止又黃柏末雞子青調搽一方用白
馬溺
又方未成腫痛者(出百一選方)
用水粉炒令黃色以紙攤在地上出火毒了碾作細
末傅之
熨火湯(出聖惠方)治乳癰風毒腫久不消未成服先用湯淋
熨令四面惡物消散方
赤小荳(五合)葱(一十莖并根細切)白礬甘草(一兩)乳香(半兩)芥子
(二合)桑根白皮(一兩)
右用青布裹於鍋内以水三升煑藥令熟乘熱熨腫
處冷則再煖熨之一日可四五度熨則令内消
治奶癰
乾山藥苧根芙蓉葉五倍子葱管
白蜜(各等分)
右為末用米醋調敷在患處畱頭立效
治乳癰貼散方
黃連(去鬚)白斂鼠糞積霜草大黃甘草(炙各)
(半兩)
右搗羅為散用漿水調為膏貼之乾即易
治奶癰(出大全方)
乳香没藥草烏南星牡蠣(以上各一錢)白芨
(二錢)
右為細末不要見火用雞子清調作二服用鐵篦挑
塗患處用白紙蓋上面如乾用水外面濕之膿血皆
化為大小便
大黃散(出聖惠方)治婦人乳癰焮腫疼痛
川大黃(剉微碎)川棟子赤芍藥馬蹄(燒灰)玄參
蒲公英(各一兩)
右為細散每服一錢温酒調下日服汗出瘥
治乳癰疼痛宜熏方(出聖惠方)兼治乳汁不出内結成膿腫
名妬乳方
用露蜂房半斤以醋五升煑令熟相和傾於瓶中熱
熏乳上三五度即瘥冷則再煎用之一方燒灰研每
服二錢水一盞煎六分温服
治乳癰方(出千金方)
大黃莽草生薑(各二分)伏龍肝(十二分)
右搗為末以醋和塗乳痛即止有效劉涓子不用生
薑用金背鯽魚立效
治乳癰始作其乳癰大堅赤紫色衣不得近痛不可忍
者(出千金方)
大黃楝實芍藥馬蹄
右各等分治下篩飲服方寸匕取汁出瘥一方酒服
覆取汗當睡著覺後腫處散不痛經宿乃消
治乳癰黃明膠傅散
黃明膠(炙令燥)大黃(炒)莽草細辛(去苗各半錢)
右搗羅為散以雞子白調芍藥勻塗紙上貼腫處頻
易即瘥仍割穿如小錢大露腫頭
治乳癰腫未破痛不可忍薰陸香塗傅方(出聖惠方)
薰陸香(一分為末)百合(半兩)雄雀屎(二十枚)鹽(半兩)
右細研令勻以醋調如糊塗傅患上乾即再傅以瘥
為度一方鼠糞醋調塗
生魚膏主乳癰
生鯉魚(長五寸)大黃莽草竈中黃土(各六兩)
右别搗魚如膏三物下篩更搗令調以生地黃汁和
傅腫上日五六夜二三即愈
治乳癰及一切無名腫毒
瓜蔞貝母(去心)乳香天花粉
右等分㕮咀水酒煎以疾上下分食前後服未成速散
已成速潰惡毒從大便中出如膠神驗
治諸般腫毒并疼毒奶癰
白术猪苓赤茯苓澤瀉
右各等分兩瓜蔞子酒一半水煎一盞露天一宿臨
睡卧用黑荳一升米醋煑乾就炒燥研末傅之
湧泉神應散(出德生堂方)治婦人吹奶或兩乳腫痛即為奶
癰急宜連進數服立效
金銀花黃耆(各三兩半)當歸甘草(切各二兩)
右㕮咀每服四錢水一盞酒半盞煎八分去滓臨卧
服滓再煎
治婦人乳癰焮腫赤硬疼痛不止(出聖惠方)
赤小荳(炒)白芷白歛雞子(一枚用白)
右為細散入雞子白調如稀糊塗乳腫處乾即更塗
之
治乳癰除惡肉(出千金方)
生地黃(三升)芒硝豉(一升)
右合搗傅熱即易之取瘥止一切癰腫皆用之一方
單用地黃傅之
治乳癰堅方(出肘後方)
黃芩白歛芍藥(各等分)
右為末將乳飲服半錢日三若左乳汁結者即取用
右乳汁若右乳汁結者可將去左乳汁服散消根
丹參膏(出大全良方)療婦人乳癰乳腫毒氣焮作赤熱漸成
攻刺疼痛及治乳核結硬不消能通順經絡利導癰
滯
丹參白芷芍藥(各一兩)
右㕮咀以苦酒淹經宿以猪脂半斤微火煎至白芷
黃為度膏成去滓傅之一方入黃蠟一兩每少許時
時塗之
黃鼠膏(出肘後方)治乳癰
大黃鼠屎(新者各一兩)黃連(二分)
右各搗為末以黍米粥和傅乳四邊痛止即愈無黍
米用粳米並得
治乳癰初發(出危氏方)
草烏(七箇)赤小荳(七粒)拒霜葉(一兩隂乾)
右為末井花水調塗乳四畔黃頂用前敷藥亦妙
車螯散治乳癰及一切腫毒
車螯殼(燒灰十兩)黃連(去鬚一兩)蜆殼(多年白爛者炙黃泥裹燒五兩)
右搗羅為散每服二錢空心用甘草酒調下日晩再
服
治乳癰方
乳香(一兩為末)丹砂(一兩為末)葱白(三兩切)
右先研葱令細入二味再研令勻塗傅乳上乾即易
之
治婦人乳汁不下肉結成腫名為乳毒乃毒成癰也宜
服此(出聖惠方)
川大黃(一兩炒)黃連(三兩)牛蒡子(一兩)
右為散每服三錢水一中盞煎至六分去滓不計時
候温服
治乳癰腫成瘡疼痛方(出聖惠方)
防風(一兩去蘆)牽牛子(二兩微炒)牛蒡子(一兩)
右為細散不計時候以温水調下二錢
又方(出聖惠方)
蔓荆子(一兩)甘草(二十寸一半生一半熟)乾薄荷(半兩)
右為細末每服二錢用煖酒調下日三服
又療乳癰初得令消(出聖惠方)
赤小荳甘草
右等分各為細末苦酒和傅之愈
鹿角散(出聖惠方)療乳癰或瘡久不瘥膿汁出痛欲死不可
忍亦治妬乳
鹿角(二兩)甘草(半兩)
右為細末用雞子白和於銅器中煖温敷患處日五
六易即愈一方用鹿角石上磨取濃汁塗之一方用
鹿角燒灰酒調傅
金黃散(出大全良方)治奶癰
川大黃粉草(各一兩)
右為細末以好酒熬成膏傾在盞中放冷攤紙上貼
痛處仰面卧至五更瘥貼時先用温酒調一大匙就
患處洗明日取下惡物相度強弱用藥羸弱不宜服
治乳癰初作腫痛便服久患乳癰戒不可用針若悞針
着乳房立死(出存仁方)
右以栝樓子忍冬葉各一兩濃煎汁飲即消
皂蟾散(出拔萃方)治婦人因露風邪氣外客於乳内結為吹
奶積久不消以為奶癰此藥導其汗散其風邪出其
病自然痊愈矣
皂角(不蛀者燒存性)真蛤粉(各等分一方用皂角刺)
右為細末每服二錢温酒下不拘時候詩曰婦人吹
奶藥婁羅皂角燒灰蛤粉和熱酒一盞調八匙雙手
操散笑呵呵加乳香少許尤佳
瓜蔞散(出危氏方)如不愈者並前方治之
瓜蔞明乳香(各等分)
右為末每服二錢温酒調下熱者加石膏末少許
蔓荆實散治乳癰疼痛
蔓荆實(炒一兩)甘草(一两半生半熟)
右搗羅為散每服二錢以温酒調下日再服
防風散治乳癰
防風(去乂二兩)牽牛子(炒令香二兩)
右搗羅為末每服二錢空心用沸湯調下取微利為
度未利再服漸減服之即瘥
鯪鯉甲散治乳癰疼痛結硬不可忍
鯪鯉甲(燒灰一兩)栝蔞(一枚燒灰)
右研和為散每服二錢空心用葱酒調下至晩再服
乳初腫方(出直指方)
右用甘草生二錢炙二錢為麄末分二次新水煎服
令人吮乳即瘥
又方治奶疼
右用芭蕉根槌碎盫之
治乳癰腫疼宜熁貼方(出聖惠方)
藍草根生蒻頭(各半兩)
右搗如泥貼之立效
治乳癰方(出聖惠方)
赤小荳蛇脱皮(燒灰)
右以雞子白和之傅上少乾即易
一字散治婦人乳結痛不忍者
麝香(半錢)螃蠏殼(不拘多少)
右為灰入麝香調下
治乳癰瘡
鼠糞米粉(炒黑)
右各等分勻加麝香少許好酒二盞送下
秘方
山藥(半斤為末)官桂(二兩為末)
右用秈米粉打糊為圓每服一百五十丸用無灰好
酒送下不拘時服次用膏藥貼痛處
貝母散治乳癰
貝母金銀花(各二兩)
右為細末每服三錢好酒調食後服
治婦人乳癰毒氣不散
冬瓜皮(研取汁)當歸(半兩末)
右以冬瓜汁調塗之以瘥為度
附子散治婦人乳疽及妬乳作寒熱疼痛宜服
附子(一兩去皮臍)藜蘆(半兩去蘆頭)
右為末用醋調傅之乾即再傅之
又方
米粉(一合炒令黑)雞子白(三枚)
右藥相和塗帛上以貼疽上開一小孔以洩毒氣燥
即易之
又方
釜底土(一兩)雞子白(三枚)
右搗相和塗之
又方
半夏末(一兩)雞子白(三枚)
右藥和塗之極效
治婦人乳頭裂痛欲成瘡
臙脂(三分)蚌蛤粉(一兩)
右藥研細塗乳裂處神效
治婦人乳中結塞腫硬如石成癰(出聖惠方)
玄參白檀香(各半兩)
右為細散用醋調塗腫結處乾更塗
治乳癰堅方(出千金方)
以水鑵中盛醋澄清燒石令熱内中沸止更燒如前
少熱納乳漬之及冷更燒石内漬不過三度燒石愈
治乳癰方(出千金方)
鹿角治下篩以猪脂上清汁服方寸匕不過再服效
不可以醋漿水服
治乳癰二三百日衆療不瘥但堅紫色青柳根熨方(出千)
(金方)
柳根削取上皮擣令熟熬令温盛著練囊中熨乳上
乾則易之愈
治乳癰痛不可忍(出鮑氏方)用餛飩草酒浸服以滓傅縛
治乳癰(出聖惠方)用鹿角屑一兩為細末以猪膽汁調下一
錢不過再服神驗以醋醬水服之亦得集驗方以猪
頷下清汁一方鹿角炒微黃用
橘香散(一名橘皮出拔萃方)治乳癰未結即散已結即潰極痛不
可忍者藥下即不疼因小兒吹㚷變成斯疾者並治
之
陳皮湯浸去白晾乾麵炒微黃為細末麝香研酒調
二錢初發覺赤腫疼痛一服見效每服有效一方用
青皮焙乾為末熱酒調下
一醉膏(出十便良方)治㚷癰
石膏不以多少煅通赤取於地上椀覆出火毒細研
每服三錢温酒下添酒盡醉睡覺再進一服療乳無
汁以水煑服
治療婦人乳癰已穿未穿出膿大止痛斂瘡口(出大全良方)
以芙蓉花爛研如泥若無花只取根上皮先用竹刀
刮去麄皮但用内一層嫩白皮研如泥却入蜜少許
調停看瘡大小如未穿即畱中孔如已穿即塞其孔
其膿根自然淋出盡不倦頻頻更換此方大治一切
癰疽發背立見神效膿出盡却用後藥傅
乾膿散(出大全良方)治斂瘡口
烏賊骨黃丹天竺黃(各一錢)輕粉(二錢)麝香(一分)老
降真香(三錢)
右研細末乾糝瘡口不數日乾
又方(出大全良方)
降真節(二錢)天竺黃露蜂房(各一錢)麝香輕粉(各少)
(許)
右為末乾糝之
又方(出大全良方)
乳香没藥黃丹(各一錢)龍骨(二錢)真樺皮(二錢)血竭
(半錢)麝香(一字)降真節(一錢)
右為末乾糝之
治乳癰初作腫痛(出仁存方)用萱根自然汁調傅
一方治乳癰
牛皮膠不拘多少鎔開用紙花攤貼㚷上次以舊齒
刷子一箇燒灰存性研為細末酒調服甚有功效
又方(出百一選方)用苔脯中泥調塗㚷上甚妙
治婦人㚷癰(出危氏方)用仙人掌草一握
一處擂爛入桂末少許炒酒服滓罨腫處便止痛更
不成瘡
又方(出危氏方)用山礬菜為末食後温酒或熱湯調下
治婦人乳癰(出聖惠方)以人牙齒燒灰研令細以醋調塗貼
攤上
乳癰方(出直指方)乳癰疽初發
用貝母為末每服二錢温酒調下即以兩手覆按乳
掉上垂乳良久自通
麵塗方(出肘後方)主婦人癰疽不消
用白麵半斤炒令黃色用醋煑為糊塗於乳即消或
以蔓荆根葉淨擇去土不用洗以鹽擣傅乳上熱即
換不過三五度冬無葉即用根須避風
荒蔚子(出聖惠方)治婦人勒乳痛成癰
用益母草搗羅為末新汲水調塗乳上一宿自瘥生
者搗爛用
治乳癰痛不可忍(出鮑氏方)
右搗橘葉極細攤傅縛之
治乳癰腫如椀大痛甚
取白殭蠶搗末一二斤用雞子白和如飴傅腫上乾
易之此方頻試驗如雞子不便榆白皮和搗傅即瘥
乳癰月蝕瘡遶耳根以烏骨雞膽汁傅之日三
治婦人㚷癰未成結者用管仲一味為細末外用敷
腫上内亦可服之
牡蠣散治乳癰初發腫痛結硬欲成膿令一服瘥
牡蠣(取腦頭厚處生用)
右細研為散每服二錢更研澱花冷酒調下如癰盛
已潰者以藥末傅之仍更服藥一日三服
樺皮散治乳癰初發腫痛結硬欲成膿令一服瘥
以北來真樺皮燒灰酒服方寸匕就病乳處卧及覺
已瘥
治乳癰結硬疼痛方
右用泥芥菜半斤剉碎以水四升煑取三升傾於瓷
瓶熏乳腫處日三五度即瘥
治乳癰結硬疼痛
右和泥葱半斤細剉以水四升煑十數沸於瓷瓶子
内盛熏乳腫處日三五度即瘥冷即再煖以瘥為度
一方搗葱白摶之絞汁一升頓服
治乳癰疼痛方
右車前子一兩搗羅為散每服二錢匕温酒服調下
治乳癰腫疼痛方
右打雞子一枚熱酒調為一服
治乳癰初發用皂角針四十九枚燒灰存性瓜蔞根
酒服立潰
㚷癰瘡用黃瓜蔞一二箇連皮穰子剉碎用無灰常
酒一二升於砂瓶内煑存一升去滓時温服酒盡再
煑滓服如初覺時便服此藥即時痛止便不成瘡如
已成瘡服之其瘡自穿而痛自止
治乳癰痛不可忍
右用地龍一二條入生薑於乳鉢内研如泥塗四傍
紙花貼之
治乳癰用夏枯草酒擂服仍用滓敷即日乳下三日
愈
又方用猪膽汁蜜擣葱貼乳上妙
無比散(出傳信適用方)治婦人㚷癰痛甚
用蛇蛻皮燒灰一錢炒甘草末半錢同和煖酒下如
破用生油調塗
治㚷癰用蒺藜子煎湯洗一方用枇杷葉煎湯洗若
無則用棠梨葉
又方(出肘後方)用屎或馬屎敷並佳此消去
又方用擣生地黃汁傅之熱則易小荳亦佳
治乳癰疼痛寒熱至甚宜服此(出聖惠方)用鑿下馬蹄燒為
灰細研以醋調塗緋帛上貼日二換之
治婦人乳癰身體壮熱疼痛不可忍(出聖惠方)取蒲公草并
根擣絞取汁半合酒和服之如無新者用乾擣細羅
為散每服調下二錢
治婦人乳癰并吹㚷疼痛不止(出聖惠方)蝦蟇一枚五月五
日收隂乾者以罐子盛燒令赤候冷取出細研為散
每服熱酒調下二錢
治婦人乳癰熱毒腫痛(出聖惠方)
右青牛腹下毛燒作灰細研水和服之立效
又方(出聖惠方)治婦人乳癰不消立效
右嫩皂莢刺二兩黃色者微炒搗羅為細散以温酒
調下二錢
治婦人乳疽及妬乳作寒熱疼痛(出時效方)
以醋和吳茱萸末或搗生薑或小蒜和傅之並良
治乳癰宜薰
耶屈律藤蔓(切一斤)
右水二升煑取一升半瀉於小口瓷瓶中薰患處良
蒺藜丸(出千金方)治婦人乳癰瘡腫疼痛除熱
蒺藜(白者微炒去刺)大黃(炒各一兩)敗醬(一兩)桂心人參(去蘆頭)
薏苡仁附子(炮去皮臍)黃連(去鬚)黃耆(去蘆)當歸(微炒)枳實
(麩炒)芍藥通草(各三分)
右為末蜜丸如梧桐子大未食飲服三丸不知益至
五丸日三無所忌一方無大黃敗醬黃連通草為散
酒服方寸匕
升麻散治婦人乳初覺腫房疼痛及欲成癰結
川升麻赤芍藥甘草川大黃(各一兩)玄參(一兩)
(半)白芷(三分)馬蹄(三分)川朴硝(二兩)桑根白皮(三兩)
右件藥搗麄末羅為散每服四錢以水一中盞煎至
六分去滓食前温服
傅乳方(出聖惠方)
天南星半夏生皂莢刺(燒帶生各二兩)白芷草烏
真殭蠶(焙各一兩)
右為細末多用葱白研取汁入蜜調傅若瘡口破用
膏藥貼
治婦人乳腫妨痛日夜不可忍(出聖惠方)
鍜爐底土(一兩)露蜂房(半兩炒)赤小荳(一合)川大黃(一兩)木
香(一兩)桂心(一兩)
右為細末以真麻油調塗上經宿神效
治赤腫欲作癰者(出百一選方)用天南星為末生薑自然汁
調塗初發便用以鵝翎塗之
又方(出百一選方)
右用缺盆草糯米香草又名趙侯鬚其葉小却如蒲
萄有刺不拘多少連皮生薑一塊同研爛罨即瘥
治㚷疼方
真蛤粉(五錢炒)
右用皂莢刺四五箇煎湯調服加好酒一呷服後又
用後藥
皂莢防風大黃當歸(各等分)
右煎湯洗可止用手大揉揉久之後用口飲㚷汁出
方可
治乳腫(出聖惠方)
桂心甘草烏頭(一分炮)
右為末和苦酒塗覆之膿為水即神效
治婦人乳腫痛慮作癰毒宜服此
甘草(半兩一半生用一半微炒)栝蔞(一枚去皮穰子細剉令爛)
右以酒一大盞煎甘草取六分入栝蔞酒後宜更用
藥淋熨腫痛上
柳白皮松枝(二握剉)
右以水五升煎至三升及稍熱并滓熏乳腫處以通
手即淋熨乳上當日即退
菩薩散治㚷癰腫痛時發寒熱狀如傷寒不可忍已
結未並治文經
霜杜荆子(今作枤子者是去皮十二月正月二月採之)酵頭(用作炊餅者微炒勿)
(令焦)
右二件各搗為細末以淨盤子擎之於佛前焚香誦
南無藥王菩薩南無觀音菩薩聖號各一百八遍等
分拌勻至心禱告畢炒三錢匕以葱酒調下食後稍
空進之服藥頃間度藥力到患處即令人以手揉摩
之更令人吮出乳汁尤佳飲酒多人多飲之令有力
不飲酒者以葱湯衝酒借氣可也得熟寐即釋然脱
去矣已結未成膿者立潰並免痛楚重者不過兩服
故人何伯選高曾以來久施此藥其效如神秘而
不傳近日漕司李運幹家有一婦患此病懇而得方
一投而愈
治乳癰不可忍
右用古蛀竹籖將朽者研極細羅過温酒服先用復
元通氣散佳
又方用竈間倒掛塵多年者羅細末二錢以乳汁調
勻温酒調下仍以手頻挼腫處即消
又方用桑蟲糞曬乾為末酒下去風毒也
治婦人乳腫不消
右取魚枕擣末唾調塗之
治乳腫痛甚者
野松(半斤不用洗)
右和鹽擣爛厚塗腫上乾即換之
治乳頭裂破
右用苧麻根擣傅之
治㚷頭裂
右用秋後冷露茄兒花裂開者隂乾燒存性灰水調
傅之如未秋時但是裂開者亦可用
療乳癰及發背四肢虛熱大渴
生地黃(六兩)黃芩芍藥人參知母甘草(各二)
(兩)升麻黃耆麥門冬栝蔞(各三分)大棗(十二枚)
右以竹葉切三升以水一斗二升煑取九升去竹葉
内藥煑取三升渴則飲之
連翹湯治妬乳乳癰
連翹芒硝(各二兩)芍藥射干升麻防己
杏仁黃芩大黃柴胡甘草(各三兩)
右㕮咀以水九升煑取二升五合分三服
療婦人發乳丈夫發背爛生膿血氣虛成疾
黃耆麥門冬地黃人參升麻茯苓(各三)
(兩)當歸芍藥遠志甘草(各一兩)大棗(十枚)
右水二升煑取一升温分三服若有是症蜀中排膿
内補十宣散妙
神效瓜蔞散治婦人乳疽㚷勞
瓜蔞(一箇去皮焙研為末如急用只爛研子多者有力)當歸(酒浸去蘆半兩)乳香
(一錢)生粉草(半兩)通明没藥(一分二味别研)
右用無灰酒三升同於銀石器中慢火熬取一升清
汁分作三服食後良久服如有㚷勞便服此藥可杜
絶病根如毒氣已成能化膿而黃水毒未成即於大
小便中通利疾甚再合服以退為妙婦人乳癰方甚
多獨此一方神效無比百不失一矣癸亥年僕處五
羊趙經略廳判閫夫人年七十一歲隔一二年左乳
房上有塊如鵝卵大今忽然作楚召余醫僕云據孫
真人云婦人年五十歲以上乳房不宜見癰見則不
可治矣幸而未破恐是氣瘤謾以五香連翹湯去大
黃煎服服稍減則已過六七年每遇再有腫脹再合
服消
立效散(出直指方)治發背及諸癰癤并瘰癧有效或婦人乳
癰與前方間服妙
紫色皂莢(半斤不用枯者細剉炒耐久炒赤色)生粉草(二兩)乳香(半兩别研)
没藥(半兩别研)瓜蔞(五箇去皮取肉并仁搗碎炒煑乾)
右為細末每服二錢温無灰酒調下無時候煎服直
指方名五物湯
竹皮大丸(出金匱方)治婦人乳中虚煩亂嘔逆安中益氣
生竹茹(三分)石膏(二分)桂枝(一分)甘草(七分)白薇(一分)
右五味棗肉和丸彈子大以飲服一丸日三夜二服
有熱者倍白薇煩喘者加栢實一分
治婦人乳癰(出危氏方)
火掀草皂莢刺穿山甲黃蜂窠
右以上件各燒存性為末入輕粉生麻油調傅瘡上
療乳癰諸般癤癰疽(出大全良方)
橘紅(半兩)阿膠(粉炒燥)粉草(炙各二兩)
右㕮咀為二服每服用泉水一椀半煎至减半去滓
温服
治妬乳乳癰方(出千金方)
右取研米搥二枚炙令熱以絮及故帛㩉乳上以搥
更易熨之瘥止已腫立效
療㚷癰并無名癰癤(出大全良方)
右用鼠糞不拘多少焼存性二分入輕粉二十分研勻
麻油調塗如有頭即潰無頭即消又療火瘡
治㚷勞㚷癰等疾(出危氏方)
右用赤小荳三升酒研爛去滓温酒服以滓傅患處
一方赤小荳為末水調塗愈
又方(出危氏方)
右用蔓荆子無子用嫩葉或花擂爛炒酒服之用滓
貼患處
伏龍肝(出肘後方)療㚷發諸癰疽發背及乳
右以釜下土搗取末雞子中黃和塗之加少鹽良
治妬乳乳癰乳頭裂破(出肘後方)
右取丁香擣末水調方寸匕服傅患處亦佳
治㚷發痛不可忍(出大全良方)
右水楊柳根新採者一握搥碎以好酒同甘草烏梅
煇至七分去滓時時温服
治婦人乳勞癰爛見心者(出危氏方)
右用猫兒腹下毛耳鍋煅存性為細末乾傅或油調
入輕粉少許
青桑膏(出危氏方)治乳硬作痛
右用嫩桑葉左手採細研細末調攤紙花貼病處此
症四十以下可治五十以上不可治之任死不治則
自得終其年矣
連翹湯治吹乳乳癰
連翹瞿麥穗(各一兩)升麻玄參生乾地黃(焙)
芍藥(各三分)甘草(炙一分)射干(一分)
右細剉如麻荳大每服五錢水一盞半煎至八分去
滓食後温服
治婦人乳結硬疼痛方(出聖惠方)
右取鱓魚皮燒灰搗細羅為散空心以煖酒調下二
錢服之
治乳赤腫欲成癰者(出鮑氏方)
白芷芙蓉葉赤芍藥紫金藤黃柏當
歸(各等分)
右為末入雄黃研少許拌勻蜜水調下
治㚷癰腫痛
右用瓜蔞根為末入炙甘草末少許用薄荷酒調下
治乳癰惡痛者用茺蔚子擣傅及取汁服效
治乳腫用栝蔞黃色老大者一枚熟擣以白酒一斗
煑取四升去滓温服一升日三服若無大者小者二
枚黃熟為上
妬乳(附論)
氣血流行則上為汁下為月水上下通達不失常度是
謂平人宜通而塞則為痛熱氣復乘之則為腫向之流
行者壅遏矣儻失調治則結鞕成核身體壯熱甚則憎
風遂為乳癰世傳氣結乳閇亦為妬乳者此也婦人
女子乳頭生小淺熱瘡癢搔之黃汁出浸淫漸長百種
治不瘥者動經年月名為妬乳婦人飲兒者乳皆欲斷
世謂苟抄乳是也宜以赤龍皮湯及天麻湯洗之傅二
物飛鳥膏及飛鳥散佳若始作者可傅黃芩漏蘆散及
黃連胡粉散並佳吹㚷妬乳乳癰其實則一只分輕
重而已輕則為吹㚷妬乳重為癰
方
升麻托裏湯(一名肉桂升麻湯出濟生拔萃方)治婦人兩乳間出黑頭
瘡瘡頂塌下作黑眼子其脈弦洪按之細小
升麻葛根連翹(各一錢半)肉桂黃栢(各三錢)當歸
身黃耆炙甘草(各一錢)黍粘子(半錢)
右㕮咀都作一服水酒同煎去滓稍熱服
治妬乳乳生瘡方(出千金方)
蜂房猪甲中土車轍中土(各等分)
右三味為末苦酒和傅之
黃連胡粉膏(出千金方)
黃連(二兩)胡粉(十分)水銀(一兩同研令消散)
右三味擣黃連為末三物相和合皮裹熟挼之自和
合也縱不能無迹然得水銀細散入粉中也以傅乳
瘡諸濕痒黃爛肥瘡若着甲煎為膏亦可
漏蘆散治乳汁不時洩蓄積於内遂成癰名妬乳
漏蘆(一兩)黃芩(一兩去黑心)米粉(半兩)
右三味搗為細散小調如膏塗於乳上
治妬乳方(出千金方)
右燒自死蛇為灰和以猪膏塗之大妙
赤龍皮湯(出大全方)治乳瘡
右以檞皮切三升水一斗煑五升春夏冷用秋冬温
之分以洗乳亦洗諸毒敗爛久瘡洗畢傅膏散千金
同
天麻草湯(出大全良方)
右用天麻草五升切水一斗半煎取一斗隨寒温分
洗乳以殺痒也此草葉如麻葉冬生夏着花赤如鼠
尾花亦洗浸淫黃爛熱瘡痒疽濕隂蝕瘡小兒頭瘡
洗畢傅膏散千金同
飛鳥膏(出大全良方)
右用燒硃砂作水銀上黑煙(名棑彩者三兩熱令焦燥)礬石三兩
燒粉皆以絹篩了以甲煎和勻令如脂以傅乳瘡日
三作熱者不須和有汗自着可用散亦傅諸熱瘡黃
爛浸淫汁瘡蜜瘡丈夫隂蝕痒濕諸小兒頭瘡疳蝕
口邊肥瘡蝸瘡等並以此傅之千金同
兵部手集療妬乳硬欲結膿令消及發乳房初起微赤
不急治之即殺人(出肘後方)
右以鹿角於石上磨取白汁塗之乾又塗不得近手
并以人嗍却黃水一日許即散一方燒灰酒調抹一
方苦酒和塗
一方(出便產須知)治妬乳便産須知云產婦乳汁不宜積蓄
惡汁不出内為熱結腫痛煩渴手不可近成膿者名
妬乳乃甚於癰
右用連翹湯利下惡熱毒
一方(出大全良方)
右用生地黃汁塗之熱即易瘥又吮汁吐去若不吮
吐汁必蓄積决然作癰釅醋調塗亦可
治妬乳(出肘後方)
右用梁上塵醋和塗之亦治隂腫
治女子妬乳腫
右取蔓荆根生擣後和鹽醋醬水煑取汁洗之五六
度瘥又搗和雞子白封之亦妙
治妬乳及癰(出本草)以研朱石搥煑令熱熨乳上取二搥
更易用之以手覆乳上合熱徹内數十徧取瘥為度
也
治婦人妬乳乳癰(出本草)以車脂熬令熱塗之亦和熱酒服
治妬乳用榆木葉生服一兩頓佳
普濟方卷三百二十五
