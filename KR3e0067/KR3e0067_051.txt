普濟方卷五十一明周王朱橚撰
面門
面䵟&KR0845;(論)
夫䵟&KR0845;之黑點如烏麻班如雀卵稀則碁布密則不可
容鍼皆由風邪客於皮膚痰飲浸漬其形外著或飽食
安坐無所作為若養生方所謂積聚不消之病使人面
目黎皯是也散之固有常劑若乃塗澤蠲除朝夕從事
者又安可已面䵟&KR0845;者由臟腑有痰飲或皮膚受風
邪致令氣血不調則致黑䵟五臟六腑十二經脉皆上
於面夫血之行俱榮表裏又或痰飲積於臓腑風邪入
於腠理使氣血不和或澁或濁不能榮於皮膚故變生
黑䵟若皮膚受風邪外治則瘥若臓腑有痰飲内療則愈也
方
防風膏治面䵟&KR0845;塗之能令光潤
防風藁本辛夷芍藥當歸白芷牛
膝商陸細辛蜜陀僧芎藭獨活萎
蕤木蘭皮蕤仁杏仁(各一兩)丁香鷄舌香
零陵香珍珠屑麝香(一分)油(一斤)麞髓鹿髓
(各一斤)牛髓(一斤)蠟(四兩)
右先將髓以水浸令白取出除珍珠屑麝香外餘藥
並剉碎㳄將油髓蠟入鍋中熬令銷入諸藥用文火
煎之若白芷色黃量稀稠得所以新綿濾去滓方將
珍珠屑麝香别研為細末入前汁中熬成膏貯瓷器
内臨卧塗面上旦起以溫水洗去避風日妙
長春𣪚治風䵟粉刺常用光澤面皮
甘松藁本藿香白附子細辛廣陵香
小陵苓茅香白檀三柰子川芎白芷
(各二兩)白丁香白芨白蘝(各三兩)瓜蔞根楮實
(各四兩)滑石(半斤)韶腦(半兩)牽牛(四兩)皂角(二斤半)菉豆(一升)
右為細末加白麫一斤和勻一處後入韶腦再和勻用
甚妙
治面䵟&KR0845;粉刺及面皮皺方
白芨(二兩半)白术(五兩)白芷細辛白附子防風
白茯苓白石脂土瓜根蕤仁葳蕤白
礬蒿本芎藭(各一兩半)當歸(一兩)白玉屑琥珀末
珍珠末鍾乳粉(各半兩)
右搗羅為細末取鷄子白并蜜等分和撚作挺子入
布袋盛懸掛門上隂乾六十日後如鐡即堪用再搗
研為末每夜用漿水洗面即以面脂調藥塗之經六
十日面如新剥鷄子
治外膏主面䵟&KR0845;
白芷白蠟(各二兩)白附子辛夷防風烏頭
零陵香藿香萎蕤(各半兩)藁本商陸麝
香(各六錢)麻油(一合)羊脂(五合)牛脂鵝脂(各一升)
右薄切醋漬浹洽一宿但合煎後白芷色黃膏成以
皂莢湯洗面傅之
白瓜丸治面䵟&KR0845;令色光白
白瓜子仁(三兩)陳橘皮(三分)白芷藁本遠志杜
蘅車前子當歸雲母粉白石脂(各一兩)天
門冬細辛栢子仁&KR0797;&KR0803;根黃丹(各半兩)
右搗羅為末鍊蜜和搗三五百杵丸如梧桐子大每
服不計時候以温酒下三十丸
治粉滓䵟&KR0845;皴皰及茸毛令面悅澤光潤如十四五時
方
黃耆白术白蘞萎蕤土瓜根商陸
蜀水花鷹屎白防風白芷細辛青木
香白附子芎藭杏仁(各二兩)
右為末以鷄子白和作挺隂陽石上研取漿水塗面
夜塗旦以水洗之細絹羅如粉佳一方無土瓜根
玉容𣪚治面上熱刺䵟&KR0845;
牽牛(一兩)香白芷川芎藿香甘松藁本(各半)
(兩)栝蔞根(七錢半)楮桃兒猪牙皂角(各二兩)阿膠
細辛(各二錢半)廣零陵香(一兩)
右為細末每用一錢如洗面藥用早晨晩夕各用一
次
藿香𣪚治去䵟洗髭
藿香葉零陵香皂角檀香沉香(各一兩)香
白芷(二兩)白丁香黃白膠丁香(各七錢)龍腦(二錢半)
糯米(一升)
右為細末每日如常使用洗髭髮手面百日令光悅
澤潤
硃砂紅丸子治面色不瑩淨及䵟&KR0845;面黑皺
硃砂白术白斂白附子吳白芷白殭
蠶木香(各半兩)鍾乳粉(二兩)白茯苓蜜陀僧白
芨(各二錢半)
右為細末用阿膠半兩熬成膏子入上項藥末一處
合成丸如梧桐子大如常用温水蜜少許磨化開調
塗面上次日早晨用温湯水洗之甚妙
洗面去䵟&KR0845;令悅澤方
猪胰豆粉(四升)冬瓜子(半斤)皂莢(五挺)細辛白术防
風白蘝白芷(各二兩)商陸(三兩)
右用土瓜根一兩搗絹羅取大猪蹄一具煮令爛作
汁和𣪚為餅曝乾再搗為末羅過洗面不過一年光
白一方每夜取少許洗手面令光滑
玉容𣪚治面上諸䵟&KR0845;及滅瘢痕
白附子冬瓜子韶腦(各二錢半)楮桃兒(二錢)白殭蠶
白蘞鍊成鍾乳粉(各半兩)白芨(一兩半)麝香(一錢)
右為極細末用玉漿調稀稠得所臨卧塗患處眀旦
温淡漿水洗去
白附子膏治䵴皯令面悅澤亦治䵟&KR0845;
白附子青木香丁香(各一兩)商陸根(一兩)細辛(三兩)
酥(半斤)羊脂(三兩)蜜陀僧(一兩)金牙(三兩)
右以酒三升漬一宿煮取一升去滓内酥煎一升膏
成夜塗面上旦起温水洗不得見大風日差又先以
内酥羊脂煎成膏入金石蜜陀僧攪令勻盛不津器
中夜卧塗之尤佳一方無丁香
治面䵟&KR0845;令悅白方(出聖惠方)
雄黃(一兩半)雌黃(一兩)硃砂珍珠白芨白殭蠶
(各三兩)白茯苓(一兩)膩粉(半兩)蜜陀僧(一兩)
右搗羅為末入研了藥更研令勻細旋取以猪脂面
脂等分調攪令勻每先以澡豆漿水洗淨拭乾塗之
勿衝風向火
鍾乳粉𣪚治䵟&KR0845;去黯子
玉女粉白芨(各二錢半)細辛末輕粉(各半錢)蜜陀僧
(一錢半)白附子鍾乳粉白歛(各二錢)
右同研勻細用孩兒乳汁調塗患處或温水調亦得
臨卧用次日以温水洗去
猪蹄膏治洗面䵟
白芷玄豆瓜蔞白芨白歛零陵香
藿香鵝梨(各等分)
右用猪蹄一付刮去黑皮切作細片用慢火熬如膏
粘用羅子濾過再入鍋内用蜜半盞同梨入藥末一
處再熬滴水不𣪚方成以絹濾過臨卧塗面次日漿
水洗面
沉香膏治面䵟&KR0845;
沉香牛黃薰陸香玉屑(各三分)丁香水銀
(各一分)雌黃鷹屎(各半兩)
先將三味共搗羅為末次將玉屑牛黃雌黃同入乳
鉢中研令細入水銀及諸藥同研令極細入白蜜調
和令稀稠得所入甆合中盛每至臨卧時塗面䵟&KR0845;
處兼治䵴皯面
蘇合煎治面皯黯
蘇合香麝香白附子女菀蜀水花(各二兩)
青木香(三兩)鷄舌香鸕鷀屎(各一兩)
右先取糯米二斗淅炊一斗生用一斗合醇酢用水
一斛五斗稍稍澄取汁合得一斛煮並令沸以綿裹
諸藥用著沸漿水煎得三升藥熟以澡豆洗皯處令
燥以傅皯上日再欲傅藥常以酢漿水洗面然後塗
藥塗藥至三四合皯處當小急痛痛處微微剥去便
白以漿三四合傅玉屑膏訖再粉之若急痛勿怪痒
勿搔之但以粉粉上而按抑痒處滿百日可用脂胡
粉取差
茯苓膏治面䵟&KR0845;令悅澤光白潤好及皯皴
猪蹄(兩具)白梁米(一升)白茯苓商陸(各五兩)萎蕤(一兩)白
芷藁本(各三兩)
右㕮咀用前藥汁三斗并研杏仁一升合煮一斗五
升去滓甆瓶盛貯内甘松零陵香末各一兩入膏中
攪令勻綿羃之每夜取塗手面一方用桃仁一升合
煮亦治面皯皰
白附丹治男子婦人面生黑班點
白附子(二兩)白芨白蘝白茯苓蜜陀僧石
脂定粉(各等分)
右為末先用洗面藥洗淨臨卧用人乳汁如無用牛
乳或鷄子清調如合就用乳將藥末丸如龍眼大窨
乾逐旋用漿水磨開傅之一方無石脂
治面上䵟&KR0845;班點方
白附子(一兩)白歛白芷蜜陀僧赤茯苓胡
粉(各半兩)
右為末每用時先以熱水洗面臨卧時以牛乳和塗
之人乳亦可
杏仁膏治面䵟&KR0845;塗之令光白潤澤
杏仁雄黃瓜子白芷(各一兩)
右除白蠟外並入乳鉢中研令細入油半斤并藥鍋
中以文火煎之候稠凝即入白蠟又煎攪勻内甆盒
中每日先塗藥後傅粉大去䵟&KR0845;
桃仁澡豆主悅澤去䵟&KR0845;方
桃仁(一升)蕪菁子(一兩)蓽豆麫(二升)白术(六合)土瓜根(七合)
右搗羅為細𣪚却以漿水洗手面
白附子治去面䵟&KR0845;
白附子香附子白檀馬珂紫檀(各兩)
右為末白蜜和如杏仁大隂乾臨用以水研塗面旦
以温水洗却忌風油七日面色如蓮花
治面多䵟&KR0845;皮肉粗澁令人不老方
硃砂雄黃(各二兩)水銀霜(半兩)黃鷹屎(一升)上胡椒(二兩)
右細研如粉以面脂和淨洗面每夜塗之以手細摩
令熱明旦不發作矣然須五日一洗面塗不過三遍
所有惡物一切皆除數倍少嫩慎風日不𫝊神秘
玉容𣪚治面黑䵟&KR0845;皮皺皴方
白附子蜜陀僧牡礪白茯苓芎藭(各二兩)
右為末和羖羊乳夜塗面以手摩之旦用漿水洗不
過五六度一重皮脱䵟瘥矣一方以酥調傅
治面䵟&KR0845;永除根本方
烏雌鷄胡粉膩粉英粉鷹屎白(各一兩)
右藥都細研令勻臨卧時淨洗面於手掌内以津唾
調塗面上或早晨用亦得塗却後一日不得洗面不
過三五上面色潔白
治䵟&KR0845;烏靨令面潔白方
馬珂(三兩)白附子鷹屎白珊瑚(各兩)
右研成粉和勻用人乳調每夜取傅面明旦溫漿水
洗之
桃花團治面黑令人潔白光悅方
桃花(二升)桂心烏喙甘草(各一兩)
右為末丸如大豆許每服十丸日二服十日易形一
方有白附子&KR0008;瓜杏仁各一兩為七味
治面䵟&KR0845;風刺方
苦參(一斤)紅芍藥冬瓜子(各四兩)玄參(二兩)
右為末每用一匙用手傅面上
治面上有班子方
大風子膩粉麝香荆芥(各等分)
右為末清晨傅面上
治面䵟&KR0845;方
鷄子(二枚)胡粉丁香(各一兩)
右先以醋一升浸七日後取鷄子白調香粉令勻以
漿水洗面傅之佳
礬石𣪚治面䵟&KR0845;
白礬石硫黃白附子(各六銖)
右為末以酢一盞漬三日夜淨洗面傅之莫見風日
慎三七日可如白雪
羊乳膏治面上䵟&KR0845;内外兼治
甘草(二兩)白羊乳(三升)羊&KR2955;(二具)
右相和一宿先以酢漿洗面水布拭之夜傅藥兩遍
明旦以猪蹄湯洗却每夜洗之
又方
桂心蜜石塩(各等分)
右為末相和夜調塗之
治去䵟&KR0845;方
白礬末白丁香鷹糞(各等分)
右為末以唾津調傅
羊髓膏治面䵟&KR0845;塗之令光白潤澤
羖羊脛骨髓(二兩)丹砂(半兩)鷄子白(二枚)
右先將髓并丹砂入乳鉢中研令極細以鷄子白調
和令勻入盒中盛每用時先以漿水洗面後塗之
治黑䵟令人面色好方
白殭蠶黑牽牛細辛(各等分)
右為末如澡豆用之洗面又浴小兒胎穢良
治面黑䵟&KR0845;皮皺皴方
益母草灰(五升)落梨灰(三升)石灰(一斗)
右研於盆内先着石灰上用紙蓋漸入熱水候濕透
石灰於紙上留取水五升已来將此水煮稀糯米粥
拌前件二味灰作毬於灰火内燒令通赤取去候冷
搗羅為末依前將粥拌更燒如此七遍後更以牛乳
拌又燒兩遍然後搗羅為末每夜先洗面了以津唾
調少許塗之平旦以熟漿水洗面去班皺䵟&KR0845;極妙
杏仁膏治面黑皴皺靨黑䵟&KR0845;皶靤粉刺疵痣黃黑
不白光淨凢是面上之病皆主之
杏仁鷄子白(各等分)
右相和如餅煎麫入夜塗面明旦以米泔洗之一方
温酒洗之
治粉滓䵟&KR0845;方
白蘝(十二銖)白石脂(六銖)
右搗篩以鷄子白和夜卧塗面明旦用井花水洗却
治䵟&KR0845;班及去瘢痕方
雲母粉杏仁(各等分)
右細研入銀器中以黃牛乳拌略蒸過夜卧時塗面
上旦以漿水洗之
治面䵟&KR0845;方
鷄子(一枚)硃砂末(一兩)
右先研硃砂為末入雞子中封固口與鷄卵同令鷄伏
候鷄鶵出即取塗面效不過五度一方以白鷄腹下
伏之如前法取用蓋用鷄子令面皮急而光滑丹砂
發紅色也
治䵟令人面皮薄方
鹿角尖(煎汁)乾薑(一兩)
右搗乾薑汁和鹿角汁攪使調每夜先以煖漿水洗
面軟帛拭乾取上白蜜塗面以手摩使蜜盡不粘手
為候然後塗藥平明還以煖漿水洗之二三日顔色
驚人塗藥過不用見風日尤佳
治面皯黯方
茯苓白石脂(各等分)
右為末和蜜塗之日三除面黑
治面黑䵟&KR0845;皮皺皴方
杏仁(一兩)膩粉(半兩)
右以鷄子白和勻夜用傅面經宿拭去甚妙
治䵟&KR0845;班點兼去瘢痕方
桃花杏花(各一升)
右以東流水浸七日相次洗面三七遍極妙一方加
當歸
治䵟&KR0845;班點方
皂筴末(半升)杏仁(半兩)
右都研令細每夜用唾調塗之
治面䵟&KR0845;内外兼治方
以煉成松脂為末温酒服三合日三服盡三升無不
瘥
又方(出聖惠方)
右以白附子為末酒和傅之即落一方以水和塗之
亦治面皯皰
治人面䵟&KR0845;黑膚色粗陋皮厚状醜
右以羖羊脛骨為末以鷄子白和傅之旦以白淨梁
米泔洗之日三白如雪
治去䵟&KR0845;方
右以白殭蚕為細末先以肥皂洗淨面却以藥末傅
面洗之良
又方
右以胡粉黃連二味為末擦之
丹砂方治面䵟&KR0845;塗之令光白潤澤
右以丹砂一兩研細入蜜少許更研如膏入盒中盛
每至臨卧塗面明旦以漿水洗之一方以水和丹砂
末服方寸匕男七日女二七色白如雪
益母草塗方治面䵟&KR0845;令光白潤澤退皴皺
右以益母草灰一斤以醋和為細團以炭火煆七度
後入在乳鉢中研細用蜜和勻入盒中每至晩卧時
先漿水洗面而後塗之大妙又方以草煮湯洗之一
方麵湯和燒七遍洗面用之
治面䵟黑子方
右取李核中仁去皮細研以鷄子白和如稀餳塗至
晩每以淡漿水洗之後塗胡粉不過五六日有效避
風
治血䵟面皺靨子令人面潤澤有光
右取蕪菁子爛研入常用面脂中良
又方
右用葵菜子以醋浸之揩面令潤澤有光
治面多䵟&KR0845;或似雀卵色者
右用苦酒漬术常以拭之面即漸漸除之
治面䵟&KR0845;黑子方
右以雄黃一兩細研入猪脂和每夜塗之效
治䵟&KR0845;班方
右以蜜陀僧用乳煎塗面佳兼治&KR1439;鼻皰一方以入
乳調塗面每夜用之
治面䵟&KR0845;黑膚色粗陋皮厚状醜方
右用杏仁酒浸皮脱搗碎絹袋盛夜取拭面亦治面
皯
又方
用酒浸鷄子三枚密封四七日成傅面如白雪
治面皯黯方
右用桃花冬瓜子各等分搗以蜜和𫝊面
治面黑䵟&KR0845;皮皺皴方
羖羊膽牛膽(一枚)
右以醋一合和煎二三沸夜卧塗之
治面䵟&KR0845;滅瘢去黑痣方
治療䵟&KR0845;
攀風黃耆膏整容去風
黃耆當歸防風檀香括蔞香白芷(各半)
(兩)甘松零陵香川芎甘草生乾地黃
木香藁本白蘝(各一兩)赤芍藥杏仁麻油
(一斤)
右件藥除油外十六味皆剉碎焙乾入油内熳火熬
一伏時去諸藥不用再稱熬若油每一兩入明蠟四
錢再於火上化開蠟熬少時用新綿子濾去滓盛於
磁器内熬時不得用銅鐡器須銀石器内熬
七香嫩容𣪚去風刺䵟&KR0845;
黑牽牛(一十二兩)香白芷零陵香甘松括蔞根
(各二兩)茶子(四兩)皂角末(四兩)
右件為細末如常用之
藁本𣪚治面多䵟&KR0845;風刺
藁本黑牽牛黑豆皂角(各等分)
右為細末如燥豆常用之
石菖蒲𣪚治面上䵟&KR0845;風刺瘡靨
石菖蒲甘草白茯苓淡豆豉皂角
右各等分為末卧時以皂角洗面楮拭令極乾用鷄
子清汁塗面上至明早將此藥澡豆用之
五倍子膏治面上風刺䵟&KR0845;
漏蘆五倍子黃蘗(各一兩)
右為細末臨卧時蜜調塗如生赤瘡即以香油調傅
瑩肌如玉𣪚治有䵟點及粉刺之類并去垢膩潤澤
肌膚
皂角(三斤)糯米(一升六合)菉豆楮實子白芨白丁
香縮砂升麻(各半兩)甘松(七錢)山柰(三錢)
右同為細末和糯米菉豆粉末及皂角末一處攪拌
勻用之甚效
去䵟&KR0845;(出本草)
以山慈菰根搗塗面上
去面䵟(出本草)
以孝子衫襟燒灰傅之
治面䵟(出本草)
以小萍子是溝渠間者為末傅之
去面䵟(出本草)
以橡㪷子中仁碎為粉和大豆澡面良
面䵟皰(論)
夫面皯皰者生皶皰細起如粟穀状由風熱相搏而生
蓋諸陽在於頭面風熱乘之結而不𣪚故成皯皰養生
方說醉不可露卧及飲酒熱未解冷水洗面令人發面瘡也
方
五香𣪚治䵟皰黶&KR0845;黑赤氣令人面光潤方
黃耆白茯苓萎𬎼杜若商陸大豆黃
卷(各二兩)白芷當歸白附子冬瓜仁杜蘅
白殭蠶辛夷仁香附子丁香子蜀水
花旋覆花防風木蘭芎藭藁本白
莢白膠杏仁天門冬土瓜根白术
梅肉酸漿水萍(各二兩)黑豆猪胰(二具)
右治下篩取洗面二十七日白一年與衆别
玉屑膏治面皰皯
玉屑珊瑚木蘭皮辛夷(各一兩半)白附子芎
藭白芷(各一兩)冬瓜子仁(四兩)桃仁(半斤)商陸(半斤)牛脂
(二兩)猪脂(四兩)白狗脂(一斤)
右除玉屑珊瑚及諸般脂外並細剉先於銀鍋中以
文火銷諸般脂令鎔後下諸藥同煎三上三下令白
芷色黃為度濾去滓下玉屑珊瑚末攪令勻於甆器
中盛每夜塗面神效
治面皯方
雄黃雌黃光明砂蜜陀僧珍珠硝粉
白殭蠶白芨茯苓水銀(各等分)
右研和令勻取少許和猪脂面脂攪令調每夜用澡
豆漿水洗去勿衝風火又方以李子仁和鷄子白塗
則落
麝香膏治面皯皰令光白
麝香附子當歸芎藭細辛杜蘅白
芷芍藥(各一兩)猪脂(一斤)
右先將猪脂入鍋中化成油餘並剉如小麥大入脂
油中以文火煎稀稠得所濾去滓麝香攪令勻傾入
甆合中收每塗藥先以漿水洗面
治面皯方
芍藥茯苓杏仁防風細辛白芷(各一兩)
白蜜(一合)
右為𣪚先以水銀霜傅面三日始取前件白蜜以和
散藥傅面夜中𫝊之不得向風日向曉任意作粉常
用妙每夜先以漿水洗面後傅之
枸杞子𣪚治面皰傅面
枸杞子白茯苓杏仁防風細辛白芷
(各一兩)
右為細𣪚先以膩粉傅面三日即以白蜜一合和𣪚
藥夜卧時先用漿水洗面了傅之不得見風日能常
用大佳
治面上雀子班名皯皰方
白蘝生礬石白石脂杏仁(各等分)
右研和鷄子白夜卧塗面上旦用井花水洗之
治面皯皰令人悅白方
括蔞子白石脂雀屎麝香(各等分)
右搗篩别研麝香雀屎白石脂和合取生兔絲苖汁
和之如薄泥先用澡豆洗去面上垢膩次以藥塗䵟
上日夜三四度平旦温漿水洗之亦治面黑班駮
冬葵子𣪚治面皯皰令光白少年氣血盛面皰甚者
冬葵子栢子仁白茯苓冬瓜子(各等分)
右搗細為𣪚每服二錢匕温酒調下食後臨卧服之
礬石𣪚治面皯皰令光白
礬石白石脂白蘝杏仁(各等分)
右並為𣪚以鷄子白調令勻入瓷盒中盛臨卧時先
用漿水洗面後塗藥明旦以井水洗之白蘝亦作白
藍
黃連𣪚治面皯皰令光白
黃連(一兩)木蘭皮(三兩)大猪肚(一隻)
右將二味搗羅為末内猪肚中縫合口入五斗米瓶
内蒸熟取出細切曝乾搗羅為末每服二錢温水調
空心臨卧服
麻黃𣪚治面皯皰
麻黃甘草杏仁(各三兩)
右搗篩酒下一錢日三服
羊乳膏治面皯
羊膽膏治面皯皰及産婦黑皰如雀卵色
羊膽猪脂(三合)細辛(三分)
右相和煎成膏每夜塗面旦以漿水洗之亦治令面
皮光澤
治面皯皰方
黃連(三兩)蛇床子(四合)
右搗末以面脂和塗面日再瘥
治面皯皰及産婦黑皰如雀卵色
桃花冬瓜仁(各一兩)
右搗為末以蜜調𫝊之
治面皯如雀卵色
以羖羊膽一枚酒二升煮三沸塗之日三度瘥
浮水膏治面皯皰令光白
用水萍曝乾五兩搗羅為末以蜜調和稀稠得所入
瓷盒中盛每卧時塗面本草以浮萍搽之亦可飲少
許汁良治少年面上起細皰
治面皯皰及産婦黑皰如雀卵色䵟&KR0845;班方
用白茯苓末蜜和傅之
治面皯
用桂心石姜末蜜和傅之
治面皯皰及産婦黑皰如雀卵色
用七月七日取露蜂子於漆椀中以少酒漬取汁重
濾過以明粉相和塗之
治面皰方
生地(三斤)枸杞根(一十斤)
右先搗枸杞次搗地黃曝乾合篩空心酒服方寸匕
日三久服顔如童子此秘方也
治男女皰面生瘡方
黃連(二兩)牡蠣(三兩)
右搗羅以粉頻傅之即瘥一方以水和如泥傅之妙
治面上皰子方
水銀臘月猪脂(各一兩)
右相和熟研令水銀星盡向夜塗之平明拭淨三四
度瘥
又方
鷹糞白(半兩)胡粉(一分)
右細研以蜜和傅面上
治少年面上起細皰方
鷄子(二枚)好酒(一升)
右甆瓶子内盛密封頭候七日取出鷄子去殼每夜
塗面上旦以温漿洗之
治面及鼻病皶皰
木蘭皮(一斤)梔子仁(一斤)
右搗𣪚食前以漿水服方寸匕日三一方食後用蜜
湯下
治面&KR1439;皰方
用鸕鷀屎一升為末以臘月猪脂和勻夜傅之亦治
䵟&KR0845;
治面皯皰年少氣盛
用麋脂塗拭面上日再塗之瘥
治面上皰方
用川大黃末以水調每夜塗之
木蘭膏治面皶皰
木蘭皮防風白芷辛夷木香牛膝
獨活藁本芍藥白附子杜蘅當歸
細辛芎藭(一兩)麝香(三錢)臘月猪脂(二斤)
右除麝香猪脂外並剉碎先將猪脂入鍋中令銷下
諸剉藥以文火煎三上三下候白芷塊子黃色膏成
用新綿濾去滓入麝香攪勻稀稠得所甆盒盛每臨
卧時先以温漿水洗面後塗膏日三次
白芷膏治面&KR1439;皰
白芷白附子(各三分)芎藭防風(半兩)白丁香蕪
夷木蘭皮細辛藁本零陵香松花
麝香(各一分)熊脂(三斤)
右除麝香熊脂外並剉碎入淨器中以酒二升浸一
宿先將熊脂入銅鐺中化令銷次下酒中諸藥以文
火煎之三上三下候白芷黃色膏成用新綿濾去滓
入麝香攪勻稀稠得所甆盒盛每臨卧時先以澡豆
温漿水洗面後塗膏大效
防風𣪚治肺臟風每及過飲成皶皰
防風(一兩)石膏(三兩)小荆子梔子仁薺苨枸杞
子白蒺藜(各一兩)甘草(半兩)
右為末每服二錢温水調下食後二服
杏仁膏治面&KR1439;皰
杏仁(研一兩)硫黃(研一兩)蜜陀僧(研半兩)硼砂(研一錢)白鵝
脂(二兩)
右除鵝脂外再同研如粉入鵝脂油更研令勻傾入
甆盒子坐煻灰火中養之攪令稀稠得所成膏每臨
卧以紙拭皰令乾塗之
治卒得面靤方
土瓜根水銀胡粉青羊脂(各一分)
右為粉和傅面靤旦以漿水洗之極妙
白附子𣪚治面靤痒腫
白附子青木香豆豉(各二兩)麝香(三分)
右為𣪚以水和塗面一方用細辛二兩尤佳
白膏治面&KR1439;疱疥癰惡瘡
附子(十五枚)蜀椒(一升)野葛(一尺五寸)
右㕮咀以酢漬一宿猪膏一斤煎令附子色黃去滓
塗日三
治面皰及黑方
淳酒(三升)牛膽羖羊膽(各一具)
右合煮三五沸傅之
治面上皶䩅皯䵴方
蒺藜子梔子仁(各一斤)
右搗合如泥以酢漿和如泥臨卧以塗面上日未出
便洗瘥
雄黃𣪚治面上生細皰瘡方
雄黃硝粉水銀(各等分)
右以臘月猪脂和以傅皰上差止
治年少氣盛面生疱瘡方
薺苨肉桂(各二兩)
右為末以酢漿服方寸匕日一服亦治䵟&KR0845;及滅瘢
去黑痣
治面&KR1439;皰皯&KR0845;方
用木蘭皮一斤以三年酢漬令至百日曝乾為末温
酒服方寸匕日三或以漿水服之又以為末傅之治
滅瘢
治面皯皰及産婦黑皰如雀卵色
右鷄卵醋浸令壞傅面皯後以漿水洗之
治面皯(一名杏仁膏)
治面皯黯令悅白潤好及手皺(一名茯苓膏)
治䵴皯面(一名治白䵟&KR0845;方)
白附子膏(方見面䵟&KR0845;類)
治面皯皰令悅白潤好及治手皺方
治少年面上起細皰(方俱見面䵟&KR0845;類)
以浮萍搽之亦可飲少許汁良也
治面黑皯(出本草)
以冬瓜藤燒灰洗之
治面皯(出本草)
以乾肺炙食之
治面白皯瘢(出本草)
以續隨葉汁傅之又莖中白汁搽人面去䵟&KR0845;甚效
面粉皶(論)
夫面皶者是粉刺也面上有皶如米粒此由膚腠受於
風邪搏於津脉之氣因虛而作亦由傅胡粉散入虚肌也
方
治粉刺面生䵟&KR0845;方
黃耆白术白蘝葳𬎼(各二兩半)商陸鸕鷀糞
鷹糞(各一兩)防風芎藭白芷細辛(各一兩半)木
香(一兩)白附子杏仁(各一兩半)
右為末以鷄子白都和作挺子曝乾以漿水研塗面
夜傅朝洗之妙
治面上粉刺悅澤容顔方
硫黃蜜陀僧乳香膩粉白殭蠶杏仁
(各等分)
右同研如粉以牛酥調稀稠得所煖漿水洗面了拭
乾塗之勿使皂角三五度瘥
治面上粉刺及面瘡方
黃連粳米赤豆(各五分)吳茱萸(一分)胡粉水銀
(各六分)
右搗黃連等下篩先於掌中研水銀使極細和藥使
相入以生麻油調稀稠得所洗瘡拭乾𫝊之但是瘡
即療神騐一方無胡粉
赤膏治婦人面粉皶
光明沙(四分)麝香(二分)牛黃(半分)水銀(四分)雄黃(三分)
右研如粉面脂一升内藥中和攪令勻如傅面脂法
香漿水洗塗藥避風經宿粉皶如蔓菁子状自落大
效
防風𣪚治面上風刺粉刺
防風輕粉荆芥(各三分)蜜陀僧乳香(各一錢)
右為細末每夜臨卧用藥一錢塗面上以乳汁調傅
次日空心用鹽荆芥湯洗之
治面上瘢跡一切風刺粉刺雀班方
白附子蜜陀僧白茯苓白芷胡粉(等分)
右為細末以羊汁調塗傅至天明漿洗面不過五七
次亦治風瘡
治面上粉刺及黑䵟方
硃砂雄黃蜜陀僧(各一兩)麝香(半兩)粉霜(半兩)
右研細用面脂調夜卧時勻以塗面至明以温漿水
洗之
肥皂圓治男子婦人風刺粉刺雀班面上細瘡
南星朴硝(各半兩)巴豆(七枚)白梅(一兩)
右為細末和勻將肥皂一箇酌量大小入藥在肥皂
内麻線扎定濕紙煨香熟取出入消風𣪚一貼爛搗
成膏丸如彈子大每日用之洗欲入諸香隨意加之
治風刺粉刺瘡麻子風黑䵟等疾方
殭蠶白附子白芷藁本(各一兩)
右為末如常面藥洗之
五参圓治去酒刺面瘡
人参丹参(各一錢)苦参羅参(各一兩)
右為末用胡桃仁五錢重杵碎為丸如梧桐子大每
服三十丸茶湯送下日進三服食後服
紅膏治面上粉刺
硃砂(一兩)麝香牛黃(各半兩)雄黃(三分)
右同研令勻以面脂和為膏勻傅面上避風經宿粉
刺自落
白歛膏治面粉皶
白歛白石脂杏仁(各半兩)
右為末更研極細鷄子白調和稀稠得所甆盒盛每
臨卧塗面上明旦以井花水洗之良
療面及鼻酒皶方(出肘後方)
珍珠胡粉水銀(各等分)
右猪脂和塗又鸕鷀屎和臘月猪脂塗亦大驗神效
傅面旦起以水洗之
治粉刺方(出百一選方)
雄黃硫黃蛇床子(等分)
右為細末臨睡洗面了用真酥一字塗之
治婦人面上粉刺方
滑石(半兩)黃臘(一錢)巴豆(五箇)
右每為細末每用少許如常法洗面
治婦人頰上瘡瘥後每年不發
黃礬石(二兩)胡粉(一兩)水銀(一兩半)
右搗篩先以片許猪脂於甆器内熟研水銀令銷盡
更加猪脂并礬石胡粉使粘稠洗面瘡以塗上又别
熬胡粉令黃塗膏訖則塗粉數日即瘥
治卒病餘面如米粉方
白歛杏仁(半分)鷄矢白(一分)
右搗下以蜜和之雜水以揩面良
丹砂𣪚治面&KR1439;如麻子
丹砂桃花(各五兩)
先將桃花研令如膏次入砂研極細每服一錢空心
井水調下日三服十日白二十日太白小便當出黑
汁
萱草膏治面粉皶痞㿔
萱草花(曝乾七兩)白蜜(二兩)
右搗羅萱草花極細與蜜調研令勻入甆盒盛每旦
洗面後随多少塗面上
石粟膏治面粉皶痞㿔如麻子
石灰(二兩)粟米(二兩)
右將灰羅細同粟内瓶中以水浸經三日取出如膏
爆乾重研如粉以面脂調勻入甆盒中盛每洗面訖
拭塗之
治面皯及粉皶
右三年大酢二升漬鷄子五枚七日當軟如泥去酢
瀉著甆器中以胡粉兩鷄子許和研如膏蓋口蒸之
於五斗米下熟藥成封之勿泄氣夜欲卧時研塗面
皰粉刺上旦以漿水洗面日每如此百日瘥勿見風
效亦治粉刺及䵟
治面及鼻病酒皶方
用馬蘭子花杵傅之佳
治面粉滓方
右熬礬石以清酒和傅之不過三上一方熬汁盡為
末酒塗之亦治卒病皶面如米粉又去粉刺
又方(出聖惠方)
用生莵絲苖搗汁塗不過三上一方莵絲子汁
玉女粉治面上風刺粉刺面䵟黑白班駮
用益母草不拘多少剉搗晒乾燒灰湯和燒數次與
粉相似每用以乳汁調先刮破風刺後傅藥上一方
洗面用之又以醋漿水和燒通赤如此五次細研夜
卧時如粉塗之
治大粉痣方(出海上方)
用黑牽牛為末對入面藥中洗面能去粉痣
治粉刺方
用茺蔚子燒益母灰為末以面湯溲澆之洗面徧治
面上風刺亦治面黃極妙
又方
以蘖米末共米醋和傅亦使皮膚澤其熱不及麥蘖
也
又方
以蜂子取其未成頭足時炒食之又酒漬以傅面令
面悅白
治去酒刺面瘡
用蜜一兩白丁香一十粒浸在蜜裏早晨夜晩點在
面上酒刺自落
治鼻&KR1439;贅子及面上雀兒斑
黃丹硼砂巴豆餅藥(各二錢)
右為末入石礦石灰末一匕鷄子清調勻酒&KR1439;用鵝
翎刷上雀兒班竹針刺破挑藥點之纔覺痛微腫可
洗
治粉刺面䵟黑白班駮
右羖羊膽五枚取汁以好酒一斤相和煎令稠以塗
面上日三度
土瓜膏治面粉皶痞㿔
用土瓜根二兩搗為細𣪚以漿水和研成膏入甆盒
中盛每臨卧以漿水洗面塗少許
治婦人粉刺面上黑子
右以黑牽牛不拘多少以童子小便浸令軟爛研極
細先以生薑自然汁塗患處却以藥塗之詰旦用温
酒洗淨甚者不過三次效
面體疣目(論)
夫風邪入於經絡血氣凝滯肌肉弗澤發為疣目或在
頭面或在手足或布於四體其状如豆如結筋綴連數
十鼠乳相類故謂之疣目
方
治一切疣贅瘢靨方
風化石灰粉爐炭灰桑柴灰(各一升)砒霜硼
砂(各一分)黃礬(半分)
右將砒霜等三味研令極細入前膏内調令用布揩
破塗之似有白痂即以新羅松子油調塗之
治疣目及痣等方
桑柴灰(四升)附子(兩顆)硼砂(一分)糯米(五十粒)
右搗為末入灰内調令勻每取少許點疣目上即自落
兼破一切腫毒要作頭者當急用此藥腫毒即破也
治面及身上生疣目方
膩粉(一兩)巴豆(一枚)
右細研以針輕撥破疣目自上點之成瘡自落後用
黃連末傅之便乾
治去疣目方
松脂栢脂
右等分合和塗之一宿失去兼治疵痣
治面及身上生疣目方
用蠟紙一片炙令熱上以硫黃末少許掺令勻緊卷
以火燒點疣目上待有沸聲便撥却已去根也
治疣目及痣靨子方
用糯米五十粒於濕石灰裏埋之以米爛為度用針
撥破疣目傅之經宿自落亦治靨子
治去疣目方(出聖濟緫錄)
用猪脂於痒處揩之令少出血即瘥神驗
又方(出聖惠方)
用灰二兩以苦酒漬七日滴汁點疣目上即落作小
瘡子即瘥亦治疵痣
又方(出聖濟緫錄)
用牛口中涎數塗疣目上自落亦治疵痣
又方(聖濟緫錄)
用艾作炷於疣目上灸之三壯即除
又方
以鹽塗疣上令牛䑛之不過三度
又方
以屋溜下水塗之效或云以墨塗之不過三度
又方
以朔藋赤子挼使軟疣目上亦令塗之
又方(出聖惠方)
以蜘蛛網絲繞纏之自落良一方叢落間花蜘蛛絲
尤良
又方
以石硫黃揩疣目上六七遍再以醋調塗即瘥亦治
疵痣
又方
每月十五日正中時望中以秃條帚掃疣目上三七
遍瘥
又方
取月盡日平旦井花水月初一日煮作湯竈突北面
南自洗呪曰日盡水日初湯竈突北千疣死百疣亡
凡七度洗及呪甚妙
又方
用布紙一張於牀下即以筆點疣下還點紙一下無
問多少皆一一點每點即呪曰紙亦𣪚點一遍訖乃
深埋點紙於屋漏下久當疣𣪚
又方
月晦日夜於厠前取故草二七莖别二七過粉疣目
上訖呪曰今日月晦疣驚或明日朝乃棄勿反觀之
又方
取亡人枕若席物拭之亡人近彌易去也
又方
取七月七日以大豆一合拭疣目上三過訖使病疣
目人種豆著南向屋東頭第二霤中豆生四葉以熱
湯沃殺疣目便失
又方
右盜取一酘酒醅以摩疣目上呪曰疣疣不知羞一
酘酒醅洗你頭急急如令呪滿七次即自愈
又方
用杏仁二十枚燒令黑研如膏塗疣目上
治疣目耳瘑瘡(出本草)
以烏鷄膽日三傅
銷黑痣疣贅(出本草)
取浣衣黃灰蒿藜荻三種灰熱水蒸以點之即去不
可廣用爛人皮肉桑薪灰功勝浣衣黃灰及炭灰
治人面卒得赤黑丹如疥狀不急治徧身即死
用燒鹿角末猪膏和塗之
療面目身卒得赤班或痒或癮子腫起不即治之甚殺
人
以羖羊角燒為灰研令極細以鷄子清和塗之極神
驗無鷄子醋和塗之亦妙
治面目卒得赤黑丹如疥狀不急治遍身即死若白丹
者方
取白磁瓦末猪脂和塗之
靨痣(論)
夫黑痣者蓋風邪搏於氣血變化所生也夫人氣血充
盛則皮膚潤悅不生疵瑕若損則生點痣然黑痣者是
風邪變其血氣所致也若生而有之者非藥可治也
方
三灰煎治疣贅瘢痕疵痣及癰疽惡病等傷其上皮
令裁破以藥點之
石灰(一斗五升)温桑灰(四斗)柞櫟灰(四斗)
右合九斗五升以沸湯令浥浥調濕内甑中蒸之從
平旦至日中還取釡中沸湯七斗就甑三淋之澄清
内銅器中煎令至夜酌量餘五斗汁微火徐徐煎取
一升洗亂髮團之如鷄子大内汁中即銷盡又取
五色綵翦如韮葉大量五寸著藥中亦消盡又令不
強藥成以白甖子貯之煎時不令婦人小兒鷄犬見
亦治消諸瘤其血瘤附左右胡脉及懸癰舌本險處
不可令消消即血出不止殺人宜詳慎之
治去黑子方
大丁香江子(各等分)
右以研塗黑處
神手膏治耑去痣
石灰(一兩)班猫(七个)
右蘸苦竹麻油少許却和勻石灰攪調然後入釅醋
少許搜和不拘多少先用刀剔破痣入藥於内塗之
糯米膏去靨子
石灰木炭灰(三錢)
右件秤勻以水少許調令稀稠得所甆盞内盛以竹
篦子攤平然後㨂好糯米二十粒每粒立種之如蓮
蓬樣每粒插一半在灰内以好紙遮蓋盞口無令透
氣候四五日取起一二粒著在灰内者若化作粥漿可
用米如末化候一二日如取靨子先洗淨過以竹斜
削作針燈上燎過其尖稍利先輕手於靨周圍略撥
動即以竹針輕批糯米漿汁勻布撥動處靨上不用
湏臾微有小痛不作膿三數日即作痂勿剥任其自
落不作瘢痕其靨自除
治去靨方
用蕎麥稭一擔不爛者燒灰存性入石灰半斤同灰
一齊過冷火滅然後以熱水淋灰窩淋下灰水用鐡
器内煮以漆匙攪成膏子於靨上點出或先以草莖
刺破亦可
又方
七白錠治面上靨色并雀班
白附子白芨白蘞白芷白殭蠶白茯
苓白术(各等分)
右為末以鷄子清調作錠子隂乾每用漿水摩傅面
上以時換傅七日見效加蜜陀僧
治面上黑痣及贅方
雄黃硫黃珍珠末白礬蘭茹藜蘆(各半)
(兩)巴豆(三枚)
右為末都研令勻以黑漆和合如膏於上點之當成
痂自落及去面上䵟皮中紫點其不耐漆人用鷄子
白和塗之良
治赤疵及黑痣去靨穢
乾漆(一兩)巴豆(三枚)炭灰雄黃雌黃白礬(各一兩)
右為末都研令勻以黑漆和合如膏於上點之成痂
自落及去面䵟皮中紫點其不耐漆人用鷄子白和
之塗良
五灰煎治黑子去疣贅
石灰朔藋灰桑灰炭灰蕈灰(各一升)
右以水溲蒸令氣匝仍取釡中沸淋取清汁五升許
於銅器中東向竈煎之不得令鷄犬小兒女子穢惡
人見膏成凝強如砂糖即堪用量以點之
治去痣方
糯米(一百粒)石灰巴豆(三粒)餅藥(少許)
右入磁瓶同窨三日以竹簽挑粟米許點痣自然蝕
落又治去瘢
治點痣方
硼砂石灰班猫巴豆(各等分)
右用餅藥調每用粟米大點上
治黑子及贅方
生䔧灰(五升)生薑灰(五升)石灰(三升半)
右合和令調蒸之令溜取甑下湯一斗從上淋之盡
湯取汁於鐡器中煎減半更慢火煎以鷄羽摇中即
撚斷藥成欲去黑子疣贅先小用石灰桑灰淋汁熬
成膏草莖刺破點新水沃之忌油膩等物
治面靨方
先以草挺搯斷於靨上劃破俟有些微血出用研銅
綠細末貼之三日不洗面瘡痂起自然無了如厚靨
或青靨須再貼一遍方盡無瘢㾗
治黑痣生於身面上
用藜蘆灰五兩水一碗淋灰汁於銅器中盛以重湯
煮令如黑膏以針微撥破痣處點之者不過兩次神
騐
治黯點方
用桑灰艾灰各三升以水三升淋之重淋三遍以五
色帛内汁中合煎令可丸以傅黯上則爛脱乃以膏
塗之兼治疣目甚妙
治瘢痣藥
用鹻入水熬數沸下好灰調如粥相似入磁器内上
鋪白連紙一層用糯米五十粒頓於紙上用物合了
放在煖處次日看米如膏點痣用針撥破點上米膏
治點靨子方
取落梨灰少許淋取灰汁於銅器中重湯煎如黑餳
以針微撥破靨子令藥得發動點之大者不過一點
治黑子去疣贅方
用續隨子熟時碎破之以塗其上便落
神效灰煎治疣贅黑疵痣靨穢瘡疽瘜肉結瘤
用炭灰三升湯拌令濕徹以熟湯漬令半日後以熱
湯淋之稍點湯不得太速下即灰汁不驗候汁下得
二三升即内一小鐺中煎一兩沸即别取一兩用風
化石灰為佳恐中濕者湏熬令極熱内灰汁中和煎
以杖連攪之勿住手候如煎餅麫少許細細取成膏
急瀉着一甆器中攪令冷不然湏臾乾燥不堪用常
候其煎十分至一分堪久停但有傷損肉色湏臾變
赤黑色痛如火燒状如炙瘢發痛即肉病凹為效後
經二十餘日病自然脱落無瘢痕欲衝風冷遠行貼
烏膏亦神效痂亦易落瘡未瘥切忌小豆薑縦有瘢
亦不凸出烏膏極妙
治赤痣
用黑大蒜䱉合血塗之
治去痣靨小瘤子方
用石灰化鹻各等為細末先以針挑破却用水調藥
點上些小在患處三日三上即去如無鹻用麥桿灰
竈灰淋水同石灰調依前用一方天色冷温用
治去靨子方亦治血䵟面皺
用蔓菁子研末入面脂中及去皺
治去痣靨
用石灰炭火上熬熱放糯米於灰上候米化即將米
點之
美容膏治徧滿頭面大小諸靨子及身體者
料炭灰桑柴灰蕎麥蘸灰(各半兩)
右灰用熱湯淋取一升熬至五分乃用
獨角仙(一个)紅娘子(半錢)糯米(四十九粒)石灰(一兩)
右為末將前項灰調汁如麵糊相似在甆盒内土底
埋五七日取出使用取瘢痕靨以針挑破用細竹簽
子點之放藥用濕紙揩藥再點至三上見瘢痕時冷
水淋洗忌薑醋無血之物
如聖膏(出楊氏方)
黑豆梗灰蕎麥稭灰茄梗灰桑柴灰礦
灰炭灰
右件各等分為末水三椀淋取汁俟淋下再淋兩次
慢火熬膏每用少許針刺破靨子傅之
治去面上靨子黑痣方
右夜以煖漿水洗面以生布揩靨子令痛水研白旃
檀香取濃汁塗靨子上旦復以煖漿水洗之次以鷹
屎白傅其上亦治黑子
治黑靨子及紋刺
用石灰水調一盞如稠粥揀好糯米粒全者半置灰
中半灰外經宿灰中米色變如水精若人手面上有
黑靨子及紋刺先微以針頭撥動置少許如水精者
於其上經半日靨汁自出剔去藥不用但不得着水
二三日愈
治疣痣黑子(出本草)
以諸灰雜石灰熬煎以點之
治痣子方(出本草)
用苦菜折之取白乳滴出常點痣子自落
治黑痣面䵟潤毛髮
用大豆黃卷一升炒令香為末空心煖酒下一匙大
豆黃卷者乃黑豆芽也
普濟方卷五十一
