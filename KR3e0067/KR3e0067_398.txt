普濟方卷三百九十八明周王朱橚撰
嬰兒下痢門
疳痢(附論)
夫小兒疳痢者由乳哺不節生冷過度傷於脾胃冷熱
相摶致臟腑不調久而不瘥即變諸疳若大腸虚弱水
穀不化下痢無度是為疳痢其證面色萎黃肌體羸瘦
盜汗壯熱皮毛焦枯嗜好酸醎心腹虚脹痢下藴瘀日
夜無度是也
方
熊膽散治一切疳痢
熊膽(研)雄黃(研)青黛(研)丹砂(研各半兩)甘草(炙一兩)黃礬
(燒令枯)細辛(去苗葉)莨菪子(炒各半兩)蘆薈(研)龍膽當歸
(焙)白礬(燒令汁盡)蟬蛻(炒)蝦蟇(炙焦各三分)麝香(研)黃連(去鬚)
黃蘗(去皮各一兩)
右為散六十日至百日孩子每服一字一二歲半錢
三四歲一錢並米飲調下早晚食前各一服
大疳丸治小兒痢疳羸瘦
黃礬(枯)綠礬(各一兩)膽礬(二錢)乾蝦蟇(一枚去腸肚炙)莨菪子
葶&KR1047;(炒各一分)蝸牛(四枚已上七味入在瓶内鹽泥固濟候乾火燒通赤取出研為)
(細末)胡黃連(一分)生蝸牛(研三枚)麝香(研)丹砂(研)雄黃(研)
牛黃(研各一分)熊膽(研)訶梨勒皮細辛(去苗葉各二分)青黛
(半錢)
右為末和令勻燒粟米飯和丸如麻子大每服三丸
至五丸薄荷湯下不拘時服量兒大小加減
麝香丸治小兒疳痢不止體瘦食少腹痛羸弱
麝香(細研)硃砂(細研)蘆薈(細研)雄黃(細研)母丁香鶴蝨
白礬灰蜜陀僧(細研)沒藥龍膽(去蘆頭)地龍(微炒)熊
膽(細研各一分)蟾酥(一錢)艾葉(半兩炒黃)肉豆䓻(半兩去殼)黃連(去鬚)
定粉(微炒各半兩)
右為末入研了再研令勻以麫糊和丸如菉豆大每
服以粥飲下三丸日三服量兒大小加減
蘆薈丸治小兒五疳八痢腹内積滯堅硬如石肚大
筋青面黃羸瘦寒熱往來目澀口臭牙齦爛黑出血
常服長肌退黃殺疳蟲進飯食消積滯
青皮(去穰)陳皮(去白)荆三稜石三稜(半兩)史君子檳
榔蓬术神麴(炒)麥蘖(各一兩)胡黃連(一兩半)熊膽
(半兩)木香蘆薈南星(各半兩)蕪荑(二錢半)雷丸(三錢炒)
右為細末麫糊丸如麻子大每服三十丸米湯送下
食前服
熊膽丸治小兒疳痢氣痢腹大肌瘦常服
熊膽(研)胡黃連夜明砂(炒)青黛(研)黃連(去鬚各一錢)
肉豆䓻(一枚去殼)蘆薈(一分研)龍腦(一錢研)蟾頭(一枚酥炙)麝香
(三錢研)史君子(一分去殼)丁香(半分)無食子(一分)
右為末粟米飯為丸如菉豆大每服七丸至十丸米
飲下日三服
青金丹治小兒驚風諸疳諸痢病疳瘠黃疸喘粗有
氣者或下蟲數合無不即瘥肥壯無疾用之有益
青黛(研三分)雄黃(研)胡黃連(末各二分)丹砂(研)膩粉熊
膽(温水化)白附子(為末)蘆薈(研各一兩)麝香(研半兩)蟾酥水
銀(各皂子大)鉛霜(研)龍腦(研各一錢)
右同為末入乳鉢内再研令勻用獖猪膽一枚取汁
熬過浸蒸少許為丸如黃米大暴亁一歲可服二丸
量大小增減驚風諸癎先以一丸温水化鼻中令嚏
戴目者當自下瘈瘲亦定更用薄荷湯下諸疳米粥
飲下變蒸寒熱薄荷湯下諸瀉痢米飲下疳蚘咬心
揀實煎湯下鼻下赤爛口齒疳蟲口瘡等乳汁研塗
病疳眼雀目白羊子肝一枚竹刀批開内藥肝中以
麻縷纏米泔煮令熟空腹服乳母常忌毒魚大蒜鷄
猪肉治疳最佳
肥兒丸治小兒五疳八痢隂陽氣不順虚痞腹脹嘔
逆腹痛瀉痢消化乳癖積聚肥退面黃瘦殺蟲安胃
進飲食此藥應有小兒疳病累服藥未效者不問虚
實便與數服即安
檳榔(用麫裹煨熟去麫剉焙)陳皮(去白)青皮(去白)胡黃連宣連
(去鬚微炒)白蕪荑(炒)史君子(煨去皮)肉豆䓻(如檳榔法煨)人參
(去蘆)夜明砂(微炒)赤芍藥龍膽草
右等分為細末麫糊為丸如蘿蔔子每服三五十丸
同紫蘇木瓜湯下瀉痢米飲下不計時候日二三服
更量兒大小加減
青黛散治小兒疳痢脊膂如鋸眼口鼻痒自咬指甲
頭髮亁燋下部急痛
青黛(細研)雄黃硃砂(俱細研)附子(炮製去皮臍)藜蘆(去蘆頭)
胡黃連細辛麝香(細研)白礬灰黃礬莨菪
子(水淘去浮者水煮令芽曝乾炒令微焦已上各一分)
右都研令勻每服以粥飲下半錢早晨晚後各一服
量兒大小加減
木香丸治小兒疳痢日夜不止體瘦乏力不能飲食
木香蟬殼(微炒去足)肉豆䓻(去殼)黃丹(微炒)硃砂(細研)夜明
沙(微炒各一兩)赤石脂(細研半兩)黃連(半兩微炒去鬚)田父(一枚燒灰)蝸
牛(二十枚炒微黃)麝香(一錢細研)
右羅為細末入研令勻湯浸蒸餅和丸如菉豆大每
服以温粥飲下五丸日三服量兒大小加減
厚朴丸治小兒疳痢嘔逆
厚朴(去粗皮薑汁炙三分)龍骨白石脂(各半兩)白茯苓(去黑皮)
人參(各三分)陳橘皮(去白焙一分)當歸(焙三分)肉豆䓻(一枚去殼)
烏梅肉(炒)乾木瓜(各半分)
右為細末煉蜜為丸如麻子大每服五七丸煎薑棗
湯下食前服
史君子丸治小兒五疳瀉痢肌膚黃瘦多困好喫泥
土五心常熱煩渴引飲夜多虚汗
史君子(去殼麫裹煨)木香無食子(各五枚)赤芍藥蘆
薈(研各一分)肉豆䓻(去殼)檳榔(煨各一枚)黃連(去鬚)麒麟竭(研)麝
香(研各一分)
右為細末粟米飯丸如麻子大每服五丸至十丸米
飲下不拘時服夏秋宜常服
蘭香散治小兒一切疳痢
蘭香人糞白狗糞蝦蟇白礬蜘蛛
蚯蚓蝸牛子(八味並燒灰)蘆薈(研)
右為散以葦管斜批吹少許入鼻中及齒上更以蜜
和塗紙上貼之
蘆薈丸治小兒疳痢四肢羸瘦腹脹鼻痒皮膚乾燥
下痢不恒
蘆薈雄黃(各細研)沒石子蛇蛻皮(燒灰)丁香熊
膽蟬殼(微燒去足)蟾酥(研已上各一分)麝香黃連(半兩微鬚去炒)
右為細末煉蜜丸如米大每服以粥飲下三丸别研
一丸吹鼻中量大小加減
龍骨丸治小兒疳痢日夜無度肌體羸瘦
龍骨(半兩)雄黃麝香硃砂(各一錢俱細研)橡實(半兩)蝸牛
(二十枚炒微黃)牛黃(細研)白土青黛(各一錢)訶藜勒(一分煨用皮)
右羅為細末入研令勻用麫糊和丸如菉豆大每服
以粥飲下五丸日三服量兒大小加減
龍骨湯治小兒三歲已上疳痢口瘡身體手脚心熱
龍骨(一兩)黃連(去鬚)黃蘗(去粗皮炙)地榆(炙各三分)白頭翁乾
薑(炮)當歸(焙)醋石榴皮白术(各半兩)
右麄搗篩一二歲每服半錢水半盞薑三片同煎至
三分去滓分温二服早晚食前各一服量兒大小加
減口瘡取蘆薈赤地利末傅之下部生瘡取蚦蛇膽
黃連麝香等分為末塗傅之一方有高良薑
沉香煎治小兒疳痢黃瘦焦枯壯熱脹滿
沉香丁香酸石榴皮(各二分)木香肉豆䓻(去殼)
訶藜勒(炮去核)無食子縮砂仁(各三分)史君子(去皮半兩)
右為末煉蜜調成膏每服一豆大米飲化下
熊膽丸治小兒疳痢脾胃虚冷乳食不化臍腹疼痛
熊膽(一分)附子(一枚炮製去皮臍)巴豆(七枚去皮心研紙裹壓去油)定粉
(一兩炒微黃)黃丹(二兩醋炒令紫色)砒霜(一錢細研)亁薑(一分煨裂)硫黃
(一錢細研)訶藜勒(一分煨用皮)
右為末湯浸蒸餅和丸如黃米大每服以冷水下二
丸量兒大小加減切忌熱物
定命丸治小兒疳痢
青黛(研三分)烏蛇(皮骨酒炙一分)白附子(一枚)亁蠍(炒七箇)膩粉
(研一分)獨角仙(去足炙一枚)棘剛子(去殼七枚)麝香(研一分)
右為末用豶猪膽汁丸如黍米大每服三丸早晨晚
後各一服温水下
金髓丸治小兒急疳痢不止或膿或血或青或黃髮
結或穗或墮落鼻乾咬指好喫土炭
金牙(一分)烏頭(生去皮臍半兩)肉豆䓻(去殼一枚)訶梨勒(煨去核二枚)
石中黃(如無禹餘糧代)麝香(研)丹砂(研各一分)黃連(搗末用鷄子一枚取)
(清和末併餅炙乾一兩)
右搗研為末煉蜜丸如菉豆大每服五丸空心米飲
下日晩再服量大小加減
胡黃連丸治小兒氣疳痢下痢腹脹
胡黃連蝦蟆(炙)蝸牛(研)訶黎勒皮(各半兩)蛇蛻(炙)
青黛(研)麝香(各一分)木香(一兩)
右為末用米飲為丸如菉豆大每服三五丸米飲下
蟲出為度
至聖丸治小兒疳痢腹脹肌瘦泄瀉不止
史君子(二十枚去殼)肉豆䓻(一枚去殼)丁香陳麴(炒)雄黃
(研)熊膽(研各一分)麝香(研半錢)訶藜勒皮(一錢)
右為末白麫糊和丸如菉豆大每服十丸米飲下乳
食前服量兒大小加減
香橘丸治小兒疳痢冷熱不調水穀不化
史君子(二兩)訶子肉(五錢)神麴麥芽甘草(炙)厚朴
(各五錢薑汁炒)陳皮(三錢)木香(二錢半)
右為細末煉蜜丸米湯化下
水蓼丹治血痢疳瘦
蛇蛻皮(燒灰)鷄頭殼(燒灰存性各一兩)胡黃連硃砂水
蓼(各半兩已上搗羅為末次用)蘆薈牛黃(各一分)粉霜(一錢並各研極)
(細)
右為細末軟飯和丸如黍米大每服五粒至七粒麝
香湯下量大小加減不拘時候
神聖散治小兒疳痢腹大口亁四肢羸弱下痢不止
亁蝦蟇(一枚五月五日&KR0776;者去肚腸)獨顆蒜(一顆搗研)川椒(半兩去目已上)
(二味入蝦蟇腹中用著大麥麫餅裹燒令燋黃色搗羅為末)麝香(一錢)龍腦(半錢)蘆
薈(一分)硃砂(一錢)雄黃(二錢)
右與前藥同研為散每服以粥飲調下半錢日三四
服量兒大小加減服之
百中湯治小兒疳痢
樗皮(炙)黃連(去鬚)枳殼(炒)蕪荑(各半兩)生薑(一分)豉(半兩)葱
白(三莖)
右細剉以水五合浸經宿平旦煎取三合量兒大小
空腹服之初服經日昏沉後漸漸甦未全效更作一
劑熱渴與竹&KR0377;飲之
阿膠丸治小兒一切痢久成疳
阿膠(炙燥)白龍骨黃連(去鬚)白石脂鷄屎白(炒一方用)
(鷄屎礬)胡粉(炒)赤茯苓(去黑皮各一兩)
右為細末煉蜜丸如麻子大每服米飲下三丸食前
服更量兒大小加減
丹砂丸治小兒五疳八痢
丹砂青黛(共研各一分)丁香(半分)肉豆䓻(去殼一枚)無食子
(一枚)麝香(研一錢)亁蝦蟇(去頭足酥塗炙一枚)
右為末麫糊丸如黃米大每服三丸空心米飲下
胡黃連丸治小兒疳痢皮毛焦身體羸瘦喜食酸醎
心腹脹發熱
胡黃連(一分)芎藭蓬莪荗(煨)青橘皮(去白焙各半兩)亁薑
(炮一錢)荆三稜(三錢煨)陳橘皮(去白炒半兩)
右為末每抄一錢入巴豆十粒去皮心膜入冷油内
慢火煎墨色研細煮醋麵糊丸如黍米大一歲一丸
薄荷湯下
二肝丹
地膽草漏蘆菖蒲(一寸九節煮各一兩)胡黃連地榆
(各半兩已上搗羅為末次用)鷄肝猪肝(一兩鹽炒少許同上諸藥和煮肝)
右為石臼中搗一二百下成膏丸黍米大每服十粒
麝香湯温下乳食前服量兒大小加減
青黛散治小兒疳痢下部痒
青黛蟾灰(各一分)赤石脂(半兩)訶藜勒皮(一兩煨)胡粉
(炒)黃連(去鬚炒)麝香(細研各一分)
右搗為散每服以乳汁調下半錢日三四服量兒大
小加減
桃皮散治小兒疳痢赤白及一切痢并下部濕&KR0630;
桃白皮(炙半兩)黃連(去鬚)胡粉(炒)赤茯苓(去黑皮各一兩一方用白)
(茯苓)黃蘗(去粗皮各半兩)丁香(七粒)
右為散每服半錢米飲調下早晚前服量大小加減
豆䓻丸治小兒疳痢及吐不吃乳食四肢瘦弱
肉豆䓻(去殼一枚)木香(半兩)丹砂(研)人參訶藜勒(煨去核)
麝香(研各一分)
右為末用米飲丸如麻子大每服三丸空心米飲下
日再服更量大小加減
龍齒散治小兒疳痢或口内生瘡
龍齒(半兩)丁香(一分)黃連(去鬚)胡粉(炒)赤茯苓(去黑皮各半兩)枳
殼(去瓤麩炒一分)
右為散每服半錢粥飲調下食前服量兒大小加減
牛黃一錢亦得有鮮血加蕪荑一分
肉豆䓻丸
肉豆䓻(去殼一枚)訶藜勒(炮去核三枚)黃連(去鬚一錢)赤石脂(研一)
(錢)木香(一分)蟾頭(薑汁炙一枚)
右為末用蝸牛肉研為丸如黍米大焙亁每服三丸
至五丸粥飲下食前服
六神丸治小兒疳痢羸瘦飲食減少及肚瀉并驟瀉
丁香木香肉豆䓻(去殼各半兩三味同麩裹慢火煨)蘆薈(研一)
(兩)史君子(去殼)訶藜勒(各半兩)
右為末棗肉為丸如菉豆大每服三丸至五丸米飲
下空心服一方不用棗肉爛飯為丸蓋飯引入脾也
驟瀉不已用金星丸等推去滯調理脾胃
黃連木香丸治小兒疳痢無常色
黃連(去鬚)木香(各半兩)麝香(研一錢)定粉(一分)狗肝(一具切)蝦
蟇(一枚切)
右為末將狗肝蝦蟇用酒三升煮爛至一升去滓煎
成膏丸前末如菉豆大每服三丸空心米飲下更量
兒大小加減
莨菪丸治小兒疳痢面黃體瘦盗汗壯熱心腹虚脹
皮毛焦枯
莨菪子(醋浸一宿炒一兩)木香胡黃連蘆薈(研各一錢)訶
藜勒皮(二枚)肉豆䓻(大者一枚)
右為末用粟米飯和丸如黃米大每服五丸至十丸
空心米飲下
鼈甲散治小兒疳氣腹脹泄痢小便赤澀
鼈甲(醋炙去裙襴)訶藜勒木香赤茯苓(去皮)蒼术(米泔)
(浸焙一兩)牽牛子(炒一兩半)
右為散食前温水半盞日再服量大小加減
史君子膏治小兒疳痢腹痛驚瀉清水臟腑虚滑不
思飲食
厚朴(薑汁炙)甘草(炙)訶子(炮各二兩)青黛陳皮(去白各一分)
史君子(半兩用醋麩煨用)
右為末煉蜜為丸如鷄頭大作餅每服一餅用米飲
下一方有青皮無青黛若治下痢青積則用青皮者
是一方兒百日已上三歲每服半丸乳汁化下
香䓻丸治疳痢外由風寒暑濕冷熱不調内因停滯
積聚水穀不化頻下惡物外證毛亁唇白額青上
絞肚脹腸鳴泄下糟粕
黃連木香訶子肉(煨)肉豆䓻縮砂仁茯
苓(各二錢)
右用飯丸米飲下
療大人小兒久痢成疳方
豉(三升)葱白(一握)桃葉(一握)鹽(二十顆)苦參(五寸)青黛(一抄)
右切以水三升煮取一升二合法仰卧灌下部中極
妙
龍骨湯治小兒痢久成疳漸漸黃瘦
龍骨訶子肉(炮)赤石脂(各半兩)醋石榴皮(一分炒黃)木
香史君子(各一分)
右為末每服一字至半錢點麝香湯下
玉粉散定痢截疳
胡粉(一兩半)白龍骨(研)雄黃(研微炒)漏蘆白馬夜眼
(洗净燒乾)楮木根白皮(各半兩)
右為細末都拌勻每服一字至半錢以鷄子清調下
乳食前服
青黛丸治小兒疳痢不止體熱口亁心煩瘦弱
青黛熊膽麝香定粉(炒微黃)寒食蒸餅末(各一)
(錢)蟾酥(半錢)
右都研如粉用豶猪膽汁和丸如黃米大每服以粥
飲下五丸日三服量兒大小加減
砒霜丸治小兒疳痢
砒霜(一分細研)白礬灰亁蟾(燒灰)夜明沙(微炒)黃丹(微炒各半)
(兩)硃砂(一分細研)
右羅為末都研令勻以軟飯和為丸如菉豆大每服
以冷水下三十丸服藥後以桃柳湯衣服祼之蟲子
當出白黃即易瘥黑者難瘥忌食熱物
鉛丹丸治小兒疳痢
鉛丹(炒研)定粉(炒研)蛇蛻(炙焦各一兩)夜明沙(炒)蘆薈(研臨時入)
(各一分)
右為散丹醋拌和為餅就熱銚上煉熟細研為散後
入蘆薈和勻每服一字以米飲調服早晨午後各一
服量兒大小加減
烏梅丸治小兒疳痢日夕不止手足逆冷或下鮮血
虚渴不止
烏梅肉(炒)龍膽龍骨(各一兩)黃連(去鬚一兩半)地龍糞
(炒一兩一分)
右為末煉蜜丸如麻子大一歲米飲下三丸食前服
以瘥為度一方用新汲水服三日隨兒大小加減
厚朴丸治小兒疳瘦下痢腹脹不思飲食臓腑虚滑
常服化食補胃消疳肥肌
厚朴(去粗皮薑汁炙半兩)陳橘皮(去白焙一分)甘草(炙)史君子(去殼)
(麫裹煨)訶藜勒皮(半生半炮各半兩)
右為細末煉蜜丸如小鷄頭大三歲已上每服一丸
米飲化下百日兒每丸作四服乳汁或清米飲化下
如熱瀉加青黛一兩
神安散治小兒疳痢煩渴肌體羸瘦
黃耆(蜜炙半兩)甘草(炙二錢)白茯苓(去黑皮)人參石蓮肉
(去心炒各一兩)
右為細末每服半兩水半盞棗一枚煎三五沸量兒
大小加減温服
胡黃連丸治小兒乳哺不節生冷過度下痢不止面
黃肌瘦腹脹發熱名曰疳痢
胡黃連白蕪荑仁(俱為末)蘆薈(研)麝香(研各一分)巴豆
(五粒去皮心膜出油細研)
右研勻細煮麫糊和丸如粟米大每服五丸至七丸
柳枝湯下不拘時
治小兒疳痢方
丹砂(研半兩)麝香(研)熊膽(研)丁香(為末)蟾酥(各一錢)
右細研如麫取蟾酥和為丸如黍米大一歲一丸米
飲或乳汁相和下勿令碎喫藥后以水濃煎桃柳枝
淋洗兒取一丸吹兒鼻中以濕青衣覆體其蟲便出
以疾退為度
蘗煎丸治小兒驚疳身熱頰赤發枯皮燥煩滿吐痢
黃蘗(去皮蜜炙)黃連(去鬚)胡黃連蘆薈訶藜勒皮
右等分為末熬猪膽汁和丸如黃米大每服十丸米
飲下
丁香丸治小兒疳痢不止漸至困弱
丁香黃連(去鬚)橡子白礬灰(各一分)巴豆(七枚以醋漿水)
(一碗半煮盡為度去皮心研紙裹壓去油)
右羅為末以麫糊和丸如黍米大每服以冷粥飲下
三丸日三服量兒大小加減服之
麝香丸治小兒疳痢羸瘦
麝香(一分細研)鉄粉(半兩)鼈甲(醋炙去裙襴)黃連(去鬚各半兩)蝦蟇
(一枚燒灰)
右羅為末以軟飯和丸如麻子大每服以温米飲下
五丸日三服量大小加減
扺聖丸治小兒疳痢不止漸加黃瘦
巴豆(五枚去皮心研紙裹壓去油)硫黃(一錢)粉霜(半錢)硃砂(一分)沒石
子(末一分)
右都研如粉用糯米飯和丸如黃米大每服以冷水
下二丸量大小加減
砒霜丸治小兒五疳八痢
砒霜(研一錢)凝水石(燒)附子(炮製去皮臍各一分)定粉(炒半兩)
右為末用粟米飯和丸如麻子大每服三丸五丸米
飲下量大小加減
青金散治小兒疳痢
鉛丹莨菪子胡粉(各半兩)大棗(二十枚)
右杵作團燒令通赤取出候冷研細每服半錢空腹
米飲調下晚後再服
龍骨散治小兒疳痢日夜不止肌肉消瘦面黃髮焦
啼呌不恒
龍骨胡粉(炒各一分)黃連(去鬚半兩)白礬(燒令汁盡一分)
右為散每服半錢米飲調下空心日三服量兒大小
加減一方用胡黃連
丁香丸治小兒疳痢日夜無數脫肛身體羸瘦
丁香(三枚)麝香(研少許)青黛(研一分)蝦蟇(一枚去肚足炙令黃色)
右為末煮漿水飲為丸如粟米大温水下三丸量兒
大小加減
肉豆䓻丸治小兒疳痢不止
肉豆䓻(一枚去殼)胡黃連(一分)砒霜(半分細研)
右羅為末用糯米飯和丸如黍米大每服冷水下一
丸切忌熱物
蘆薈丸治小兒疳痢不止
蘆薈(半兩)定粉(半兩)黃丹(微炒)夜明沙(微炒各三分)
右研為散每服以粥飲調下半錢日三服量兒大小
加減服之
硃砂丸治小兒疳痢四肢亁瘦腹脇脹滿食不能消
硃砂硫黃(各一分)巴豆(七枚去皮心研紙裹壓去油)蟾頭灰(三錢)
右都研如粉以麫糊和丸如黃米大每服以甘豆湯
下三丸量兒大小加減
牛黃丸治小兒疳痢不止體熱心煩腹痛不能乳食
牛黃(一錢)麝香蟾酥(各半錢)
右都研如粉用湯浸蒸餅和丸如黃米大每服空心
冷薑醋湯下二丸量兒大小加減
麝香丸治小兒疳痢不止
麝香(研一錢)史君子(去殼半生半炮)無食子(各二枚半生半炮)
右為末以薄麫糊丸如小菉豆大每服三丸米飲下
和痢丸(一名戊巳丸)治小兒疳氣下痢脾受濕氣臍腹刺痛
黃連(去鬚)白芍藥(各半兩)吳茱萸(炒一分)
右同炒紫色為末陳倉米飯為丸如黍米大每服三
十丸空心米飲下小兒就乳與服一方麫糊為丸
治小兒疳痢肚脹
用薤白一握生搗如泥以粳米粉蜜和作餅炙熱喫
三二服效
治痢成疳
用葎草取蔓篩量多少管吹穀道中不過三四瘥神
效
療小兒疳痢渴瘦方(一名治小疳痢發渴方)
椿木根皮(亁末)粟米(搗粉煮飲汁)
右以蜜和作丸服五丸至七丸十丸以瘥為度一方
以粟米研煮糊為丸一方以蜜丸如菉豆大每服五
丸若下部開以亁末頻吹之一方一丸内竹筒中入
鼻中三遍瘥服丸以飲下
又方
用蝸牛三五十枚於净盤内以物蓋令行即有似銀
泥以膩粉和揩取便丸之如黍米大不計時候以温
水下二丸
又方(一名麝香散)療小兒痢下部開并有瘡疳痢經四五日
吹藥止痢療疳神驗
黃連(三分搗末)麝香(少許研)
右相和以竹筒吹下部中三瘥止
治小兒疳痢
單煮地榆汁如餳糖與服便已又毒蛇螫咬人搗新
根汁飲兼薄良久赤白下骨立者地榆一斤水三升
煮取一升半去滓再煎如稠餳絞濾空腹服三合日
再服
治小兒疳痢痔疾
用茺蔚子益母草葉煮食之取汁飲之亦妙
治疳痢腹中諸瘡
用豹皮煮汁飲之或燒灰和酒服之
治小兒疳痢
用飛廉為散以漿水一盞下大效
治小兒疳痢
若行數暴多生薔薇根洗净切以適多少濃煎汁稍
飲
又方治小兒疳痢不止肌體黃瘦宜服
取椿白皮一握倉粳米五十粒葱白一握甘草三寸
炙䜴四合以水一升煮取半升頻服之小兒以意服
之一方椿白皮為末麫作丸日亁水煮服加鹽醋亦
可一方臭樗根白皮塗蜜炙焦羅為散每服粥飲調
下半錢一方樗椿白皮葉與皮切用皆同
療小兒疳痢困垂死方
用益母草一握煮汁飲之取足瘥止甚妙
治小兒疳痢
用椿木俗名猪椿可煮汁後灌之
治小兒疳痢不止肌體黃瘦
取橡㪷子内仁核煨熟大人嚼爛與兒食之取汁灌
之亦佳
治小兒因喫交妳變成疳痢色轉不定宜服此方
用狗骨腐爛者不問多少燒成灰細研為散每服濃
煎桃葉湯調下半錢日三服量兒大小加減
又方
取鷄子一枚敲空以巴豆一粒線穿之内入鷄子内
用紙裹以生麫糊定於飯甑内蒸令熟去巴豆每日
喫鷄子一枚至二枚當瀉下惡物即瘥
治小兒疳痢不止宜服此方
用莨菪子四兩淘去浮者水煮令芽出曝亁却炒黑
色搗羅為末以白麫四兩和搜作餅子煉亁搗散每
服以粥飲調下一字空心午後各一服量兒大小加
減
治小兒疳痢肚脹
用鷄子一箇開竅入巴豆一粒去皮膩粉一錢用紙
五十重裹甑上蒸一二度打破取出共研入麝香添
糊為丸如梧桐子大量兒大小加減臨卧服
治小兒疳痢所下之物多黃沫白涕但髮稀面黃腹大
忽非時泄瀉不生肌肉宜喫此方
史君子(蒸三度半兩)訶子(麫裹煨去核一兩)白蕪荑萆薢
川芎檳榔肉豆䓻木香(各一分)
右為細末每服一錢半空心倉米湯調量大小服之
木香丸治疳痢冷熱不調五色雜下裏急後重
訶子肉(炒一錢)黃連(净三錢)木香紫厚朴(去粗皮薑汁炒)夜
明沙(隔紙炒各二錢)
右為末粳米飯丸麻子大每服十五丸亁艾葉生薑
煎湯食前下
胡粉丸治小兒疳痢渴不止
胡粉(研半兩)鷄子(一枚)
右將鷄子打頭上破如錢眼大入定粉於鷄子殼内
以紙糊定用水一升并入銚子内慢火煮熟取出殼
每服與梧桐子大哺之日三五度量兒大小以意增
減服之
又方
杏仁(一分湯浸去皮尖雙仁)膩粉(一錢)
右研杏仁如膏加膩粉相和令勻用麫糊和丸如菉
豆大空心以粥飲下三丸
治小兒疳痢及婦人隂瘡
右用鷄卵和光粉炒亁用
治小兒疳痢
以虎膽研水服之
治小兒疳痢痔疾
以益母草葉煮粥食之取汁飲之亦妙
治小兒疳痢
以蚦蛇膽灌鼻中及下部
治疳痢
以鷄子和蠟炒服之
無辜疳痢(附論)
夫小兒無辜疳痢者是腦後有核如彈丸捏之皮下轉
動者是也若漸長大即隨氣血流散所在停留子母相
生侵蝕臟腑肌内或即生瘡大腸洩痢膿血毛髮皮膚
枯槁肌體日漸羸瘦腸胃既虚痢無時節故名無辜疳
痢也
方
亁蟾丸治小兒無辜疳痢黃瘦腹痛或腹内有蟲
亁蝦蟇(一枚塗酥炙微黃)漏蘆菖蒲(各一兩)雄黃(細研)硃砂
(細研各三分)麝香(細研一分)
右為末都研令勻煉蜜和搗一二百杵丸如菉豆大
每服以粥飲下五丸日三服量兒大小加減
無食子丸治小兒無辜疳痢
無食子(煨)甘草(炙)龍骨當歸(焙)黃連(去鬚)人參(各一)
(兩)
右為細末煉蜜丸如麻子大每服三丸五丸米飲下
早晨日午各一服以瘥為度
療小兒患無辜疳痢
龍骨當歸黃連人參(各二兩)甘草(炙一兩)
右為細末煉蜜丸如梧子大每服二丸白湯下次日
再服五歲已上五丸若小不能吞丸即研飲之
硃砂散治小兒無辜疳痢久不瘥漸至羸弱
硃砂(細研)白馬夜眼(微炙)丁香地榆(微炙各一分)
右為細散每服以粥飲調下半錢日三服服後即喫
雉肝粟米粥飲一方無地榆
胡粉散治小兒無辜疳痢鼻中亁塞眼内有暈黃昏
不見物體熱心煩口亁頂上生瘡
胡粉(二錢)白龍骨(二錢)胡黃連(各為末三錢)
右同炒過後更研令細每服以鷄子清調下半錢日
三四服量大小加減
漏蘆丸治小兒無辜疳痢羸瘦不欲飲食及腹内蟲
動作多吐清水
漏蘆猪肝(&KR1020;亁)楮樹根白皮(各一兩)
右為末煉蜜和搗一二百杵丸如彈子大每服温水
研一丸不計時量兒大小分減服之
又方
用雉肝一具薄切煉亁為散每服以粥飲調下半錢
日三服每喫藥後宜喫粳米軟飯少許
治小兒無辜腹脹或時瀉痢寒熱不調
用地膽草一兩為散每服一錢以猪肝一兩入鹽少
許煮熟不拘時量兒大小分減食之不許輕用
治小兒無辜痢赤白兼成疳
用胡粉熟蒸熬令色變以飲服之
煮肝散治小兒無辜疳肚脹或時瀉痢冷熱不調
用漏蘆一兩杵為散每服以猪肝一兩散子一錢鹽
少許以水煮熟空心頓服量兒大小加減
疳痢久不瘥(附論)
夫小兒疳痢久不瘥者因臟腑宿挾疳氣忽乳食不節
冷熱相交腹胃既虚遂令下痢不瘥連滯日月故名久
疳痢也
方
青黛散治小兒疳痢久不瘥日漸羸瘦
青黛(一兩細研)麝香(細研)雄黃(細研)硃砂(細研)蚦蛇膽黃蘗
(蜜炙)苦參桂心杏仁(湯浸去皮尖雙仁麫炒微黃已上各半兩)亁薑
(一分炮製)白礬(半兩燒令汁盡)細辛(一分)黃連(半兩微炒去鬚)藜蘆(去蘆頭一)
(分)附子(半兩炮裂去皮臍)莨菪子(半兩水淘去浮者煮令芽出候亁炒令黃黑色)
右羅為散都研令勻以甘草水調下半錢日三服一
歲服一字三歲服半錢量大小加減若口有瘡及鼻
痒酥和菉豆大安鼻中若頭疳瘡及下部有瘡赤爛
并用散傅之
黃連散治小兒疳痢經久不瘥肌膚羸瘦宜服
黃連(微炒)胡黃連硃砂(研)麝香(細研)蝸牛(微炒各一分)牛
黃(研)鉛霜(研各一錢)訶藜勒(煨用皮)沒石子(微煨)史君子
肉豆䓻(去殼)定粉(炒微黃)黃丹(微炒)龍骨(各一分)
右細羅為散每服粥飲調下半錢日三四服量兒大
小加減
當歸散治小兒久患疳痢
當歸(焙)人參亁薑(炮)木香(各三分)桃白皮(炙)槐白
皮(炙)丁香阿膠(炒燥)龍骨(各一分)黃連(去鬚各一兩)麝香
(研一分)
右搗篩與麝香和勻一二歲每用半錢水一小盞煎
至四分去滓分温二服更量兒大小加減
硃砂丸治小兒疳痢久不瘥體瘦羸弱皮毛亁燥髮
無潤澤
硃砂(細研水飛過)青黛田父灰牛黃(各半兩)麝香
粉霜薈蘆雄黃(各一分)蛇蛻皮(三尺燒灰)胡黃連(三分)
(末)虎睛(一雙酒浸一宿炙黃)蟾酥(一錢)
右為末用軟飯和丸如麻子每服以粥飲下五丸日
三服量大小加減
麝香丸治小兒疳痢久不瘥腹内脹
麝香(一分研)巴豆(去皮心半兩)
右先將巴豆入麻油中煎令黑色研爛用紙五重裹
出油盡為度與麝香同研勻用稀糊和丸如黍米大
每服一丸或二丸米飲下空心午後各一更量兒大
小加減
黃連散治小兒疳痢久不瘥
黃連(去鬚)白茯苓(去黑皮)阿膠(炒燥)黃蘗(去粗皮)人參丁
香(各半兩)訶藜勒(三枚炮去核)桃白皮(炙三分)無食子(無孔者二)
(枚)
右為散每服半錢米飲調下空心午近晚各一服更
量兒大小加減
雄黃丸治小兒疳痢經年不止進退不定狀如白膠
雄黃(研)凝水石(燒研)白礬(枯研)水膠丹砂(研各半兩)砒霜
(研半錢)鉛丹(研)鷄子皮(燒灰各一分)大黃(炒一兩)
右為末和勻以蟾酥麫糊丸如菉豆大每服一丸至
二丸石榴皮湯下生薑湯新汲水亦得早晚食前各
一更量兒大小加減
丁香散治小兒疳痢久不瘥
丁香訶藜勒皮當歸(焙各半兩)龍骨(煆)蘆薈(研三分)
麝香(研)胡黃連(各一分)肉豆䓻(去殼一枚)
右為散每服半錢米飲調下早晨午後各一量兒大
小加減
五靈脂散治小兒宿挾疳氣因乳食不節腸胃虚損
下痢日久
五靈脂赤箭龍骨(各一分)麝香(研)丁香蘆薈
(研各半錢)熊膽(研)胡黃連(各一錢)
右為細散每服半錢陳米調下
夜明沙丸治小兒疳痢久不瘥不喫乳食漸加黃瘦
夜明沙(一分微炒)訶藜勒(煨用皮)龍骨(各半兩)熊膽(細研)硃砂
(細研)牛黃(細研)麝香(細研各一分)黃連(半兩微炒去鬚)
右為末都研令勻以猪膽汁和丸如黍米大每服以
粥飲下五丸日再服
獖猪膽丸治小兒疳痢久不瘥食物即嘔
獖猪膽(瓦上&KR1020;亁二兩)胡椒亁薑(炒)蕪荑(炒)陳橘皮(去白)
(焙各一分)蒔蘿(微炒半兩)蒼术(炒三分)
右為末用稀糊和丸如麻子大每服五丸米飲下早
晚各一服量大小加減
龍膽丸治小兒疳痢久不瘥體熱心煩不欲乳食
龍膽(一分去蘆頭)史君子胡黃連苦楝根皮(炙微黃各)
(半兩)麝香(一分)蟾酥(半錢)臭樗根皮(半兩炒微黃)
右為末都研令勻以麫糊和丸如菉豆大一歲以粥
飲下一丸兒稍大以意加之
蟬蛻丸治小兒疳痢或青或黃項細腹大口鼻生瘡
日加羸瘦久不瘥
蟬蛻(去足炙)麝香(研各一分)青黛(研)阿膠(炙燥各半兩)蛇蛻皮
(一條燒灰)瓜蔕(七枚)
右為末稀糊和丸如菉豆大五歲以下每服三丸或
五丸米飲下空心日午近晚各一服更量兒大小加
減
天靈丹治疳痢久不瘥四肢羸瘦或多心忪驚悸
亁蟾(一兩燒灰一方用人糞)天靈蓋(一箇燒灰)莨菪子(半兩水淘去浮者炒)
(令黑色)胡黃連(半兩末)砒霜(一分同天靈盖濕紙三五重裹膠泥固濟於木灰火)
(上燒令通赤取出候冷以上都搗細末次入)麝香(一分)
右件都拌勻軟飯和入黍米大每服五粒乳汁下量
兒大小加減服之不計時節孩子昏昏似醉以衣蓋
覆候睡覺看兩手十指節頭有毛白者立瘥赤者五
日内瘥青黑者難瘥
蝸牛散治小兒疳痢不瘥肌體黃瘦愛食泥土
蝸牛(二十枚)蛇蛻皮(一分)莨菪子(半兩水淘去浮者)亁蜣蜋(半兩)
臭黃夜明沙(各一分)
右都入甆瓶子内以泥封瓶口燒令藥熟候冷取出
搗羅為散每服以粥飲調下半錢日三四服量兒大
小加減
訶梨勒散(一名龍骨散)治小兒疳痢久不瘥
訶藜勒(炮去核)龍骨赤石脂蜜陀僧(煆)酸石榴
皮(焙)麝香(各一分)
右為散每服半錢米飲調下空心食前服若是膿血
痢黃連湯調下量兒大小加減
黃連散治小兒疳痢久不瘥并暴痢
黃連(去鬚)黃蘗(去粗皮各三分)桃白皮(炙)胡粉(各半兩炒黃)丁香
(二分)沉香木香(各二分)川椒(三分)
右為散每服半錢米飲調下空心午後各一量兒大
小加減
丹粉散治疳痢久不瘥肌膚羸瘦
黃丹(微炒)胡連(炒黃各一兩)醋石榴皮(三分微炒)訶藜勒(一兩煨用)
(皮)棗(二十枚去皮燒灰)
右搗為散每服煎糙米粥飲調下半錢日三四服量
兒大小加減服之
蟬殼丸治小兒疳痢久不瘥日夜度數無恒
蟬殼(去足微炒)蝸牛殼亁漆(搗碎炒令煙出各一分)狗頭灰(三分)
夜明沙(一分微炒)
右為末湯浸蒸餅和丸如菉豆大一歲以粥飲下一
丸兒大小即隨年加之
砒霜丸治小兒疳痢久不瘥宜服
砒霜雄黃硃砂麝香亁蟾灰(已上各一分)
右同研為末湯浸蒸餅和丸如黍米大每服以冷粥
飲下一丸日再服忌熱物
救急散治小兒疳痢久不瘥
丁香(二十七粒一方用母丁香)鷄屎礬(燒灰)麝香(研各一分)黃蘗(去粗皮一)
(兩)
右為散和勻每服半錢早晨米飲調下相繼煮苜蓿
并勿令熱與喫極效更量兒大小加減
蕪荑丸治小兒疳痢久不瘥
蕪荑(炒為末半兩)羊子肝(一枚)
右先用米泔煮羊肝令熱切作薄片將蕪荑末糝在
肝内搗爛更入少糯米糊和丸麻子大每服五丸米
飲下早晚前各一服量兒大小加減
胡粉散治小兒久痢無問冷熱疳痢水穀痢日夜不
止
胡粉(研三分)棗(七枚去核用入胡粉在内)
右搗為餅煆赤取出以碗合之候冷細研為散每服
半錢米飲調下空心午後各一更量兒大小加減
蘆薈丸治小兒疳痢久不瘥肚大有青筋漸瘦
蘆薈粉霜(各一兩)
右同研為末以水煎黃連汁至濃和丸如菉豆大每
服食前以粥飲下五丸量兒大小加減
煞疳丸治小兒疳痢久不止
雄黃(研)麝香(研)牛黃(研)蘆薈(研)硃砂(細研)胡黃連
蜜陀僧(燒令赤色研)龍骨(燒令赤色已上各一分)青黛(半兩研)金箔
(十片研)肉豆䓻(二枚去殼)蟾酥(半分熱水化如泥)
右羅為末入研了藥及蟾酥研令勻湯浸蒸餅和丸
如黃米大每服温水下三丸煎黃連苦參湯洗身上
用青衣蓋出蟲後便瘥
暖腸丸治疳痢久瀉不止臟腑冷熱
木香肉豆䓻丁香胡椒
右等分為末蒸餅為丸如菉豆大每服三五丸用米
飲下
疳痢腹脹(附論)
夫小兒疳痢者由痢多而腸胃虚弱冷氣在内與臟氣
相搏真邪交擊故令腹中㽲痛
方
附子散治小兒疳痢多有白膿腹内㽲痛
附子(一枚炮製去皮臍)龍骨(細研)赤石脂(細研各半兩)蜜陀僧(細研)
黃丹(微炒)烏賊魚(燒灰)赤芍藥(已上各一分)棗(五枚燒灰)訶藜勒
(一分煨用皮)炭皮(一分)
右為細散每服以粥飲調下半錢日三四服量兒大
小加減
木香丸治小兒疳痢腹脹㽲痛
木香附子(生用去皮臍各半兩)巴豆(半分去皮心研紙裏去油)蟾酥(半分)
(研)青橘皮(去白焙)肉豆䓻(去殼各半兩)硃砂(細研)人參(去蘆頭各)
(一分)
右為末用醋煮麫糊為丸如粟米大每服粥飲下二
丸量兒大小加減
草豆䓻散治小兒疳痢腹痛不下乳食
草豆䓻(三分去皮)龍骨(一兩)醋石榴皮(三分炒黃)高良薑(一分剉)
當歸(微炒半兩)亁薑(一分炮)子芩(三分)
右為散每服一錢水一小盞入薤白一莖煎至五分
去滓不計時量兒大小分減温服
白术散治小兒疳痢腹脹㽲痛日夜三十行
白术(一兩微炒)當歸(微炒)地榆(炒)木香赤芍藥甘草
(炙各半兩)
右為麄散每服一錢水一小盞煎至五分去滓不計
時量兒大小分減温服
胡黃連丸治小兒疳痢腹痛不止
胡黃連(半兩)沒藥木香(各一分)
右羅為末用糯米飲和丸如菉豆大每服以粥飲下
五丸日三四服量大小加減
疳痢下部濕&KR0630;(附論)
夫小兒乳食不節冷熱相乖傷於臟致疳氣也若脾胃
虚弱則哺乳不消大腸虚寒遂變洩痢因其久痢不止
腸胃俱虚為水濕所乘腹内蟲動侵蝕下部故名疳痢
濕&KR0630;也
方
黃丹丸治小兒疳痢不止下部濕&KR0630;宜下蟲即自止
黃丹定粉蛇蛻皮(燒灰)蟬殼(各一分)青州棗(四十九枚)
(去核)亁蟾(一枚燒灰)醋(小半盞)
右都搗為團以炭火燒令煙盡取末搗羅極細入麝
香末一分更同研令勻以麫糊和丸如菉豆大每服
以温水下五丸為散即服一字良久當有蟲出黑者
難治
如聖丹治腸胃俱虚腹内蟲動侵蝕下部疳痢濕&KR0630;
亁蟾(七枚燒灰)蟬殼(半兩)蚦蛇膽(一分)大棗(一分去核燒灰已上搗羅為末)
黃丹定粉麝香(各一分並細研)
右同拌勻用好醋一大盞𢷬一二百下成膏丸黍米
大每服五粒至七粒米飲下量兒大小加減或化三
兩粒塗患處若蟲出即愈
麝香丸治小兒疳痢下部濕&KR0630;
麝香(一錢)蝦蟇(半兩燒灰)砒霜(一分)蟬殼(燒灰)蝸牛(燒灰)蛇蛻皮
(燒灰各半兩)
右同研為末用軟飲和丸如粟米大每服以冷粥飲
下三丸量兒大小加減
桃白散治腸胃俱虚腹内蟲動侵蝕下部疳痢濕&KR0630;
桃木白皮黃蘗(蜜炙)黃連(去鬚炒各一兩)蛇蛻皮(半兩燒灰)亁
蝸牛(一分燒灰)青州棗(五十枚去核燒灰)
右為細末入定粉麝香一分同研勻每服一字粥飲
下乳食前服
治小兒疳痢久不斷體羸昏昏不睡下部濕&KR0630;食飲不
下方
用蚦蛇膽如大豆許大煮木通汁研膽以意多少用
粥飲調服早晨晚後各一服並塗五心及下部
蠱毒痢(附論)
夫小兒下痢瘀血如鷄鴨肝片隨痢而下者蠱毒痢也
皆由歲時寒暑不調有毒厲之氣中兒腸胃其邪與血
氣相搏變而成痢血毒氣盛熱則傷損腑臟如中蠱之
狀故名蠱毒痢
方
黃連飲治小兒蠱毒痢下血體羸并熱毒痢
黃連(去鬚一兩)犀角(鎊)白蘘荷根黃芩(去黑心)茜根(各三分)
敗鼓皮(炒焦)藍青甘草(炙)白頭翁(去蘆頭各半兩)
右搗篩一二百日兒每半錢水半盞煎至三分去滓
分温二服更量兒大小加減一方無敗鼓皮
白頭翁散治小兒歲時寒暑不調而有毒厲之氣入
於腸間其痢狀如鷄鴨肝片隨痢而下乃名蠱毒痢
及肛門脫出去毒止痢
白頭翁黃連(去鬚微炒)茜根(焙亁)蘇枋木舊鼓皮(炙令)
(黃焦各一兩)犀角屑地榆(炙各半兩)甘草(炙一分)
右為細末每服一錢水一小盞煎六分去滓温服量
兒大小加減乳食前服
升麻散(一名蘘荷散)治小兒蠱毒血痢身體壯熱煩悶
升麻白蘘荷根(各一兩)犀角(鎊)芍藥(各三分)敗鼓皮
(炙焦一分)亁藍甘草(炙各半兩)
右搗篩一二歲每用半錢水半盞入䜴七粒煎至三
分去滓分温二服空心午後各一更量兒大小加減
地榆丹消毒止痢
地榆(炙)黃連亁藍葉川升麻(各一兩)川楝子
苦楝根(各半兩)
右為細末軟飯和丸如黍米大每服十粒米飲下量
兒大小加減乳食前服
犀角散治小兒蠱毒血痢發甚心神煩悶腹脹不欲
飲食
犀角屑白蘘荷根地榆(炒)桔梗蘇枋木(三分)
右為散每服一錢水一盞煎至五分去滓温服不拘
時量兒分減服一方無蘇枋木
犀角地榆湯治小兒蠱毒血痢并熱不瘥
犀角(鎊)地脉草(各一分)地榆(三分)
右搗篩一二歲每服半錢水一小盞入蜜半匙煎至
五分去滓分温二服更量兒大小加減
犀角飲治小兒蠱毒痢下血不止身體壯熱
犀角(鎊)地脉草(各一兩)
右搗篩一二歲每服一錢水一盞煎五分去滓分温
二服更量兒大小加減一方為散以粥飲調下半錢
治小兒洞泄注下(附論)
夫小兒下痢不止食已即泄名為洞泄注下此由風邪
客於腸胃所致盖方春之時為風冷所傷藏在肌肉至
長夏隂氣方盛或因飲食居處不慎復被風冷入於腸
胃其病下痢冷盛則重故為洞泄注下病本於風若甚
則變胃風證
方
黃芩湯治小兒洞泄下注壯熱兼渴增損
黃芩(去黑心)枳殼(去穰麩炒)桂皮甘草(炙)女萎黃蘗
(去粗皮炙各一兩)石膏(碎)栝蔞根竹葉(各半兩)赤茯苓(去皮)
(一兩三分)
右搗篩每一錢水七分煎至四分去滓分温二服空
心晚後各一更量兒大小加減
葛根湯治小兒春夏秋冬晨夕暴冷折其四肢熱不
得泄發為壯熱冷氣入胃洞泄下痢或赤白頻數小
腹脹痛脉洪大或數者
葛根黃芩(去黑心)芍藥白术藁本甘草(炙各)
(一分)赤茯苓(去皮半兩)大黃(炙半兩)
右搗篩一歲已下每一錢水七分煎至五分去滓分
温三服食前日三服量兒大小加減
大安丸治小兒脾胃冷氣洞泄注下腹痛嘔逆腸鳴
脹滿大便青白
木香訶藜勒皮人參白茯苓(去黑皮各半兩)陳橘
皮(去白焙)厚朴(去粗皮薑汁炙)白术烏藥(各一兩)
右為細末煉蜜丸如鷄頭大每服一丸温米飲化下
歲數小者半丸
草豆䓻湯治小兒洞泄不止
草豆䓻(三枚去皮)高良薑人參甘草亁木爪(各一)
(分)白茯苓(去皮)桔梗(炒各半兩)
右搗篩每一錢水七分生薑二片同煎至四分温三
服乳食前各一量大小加減
木香豆䓻丸治小兒泄痢不止進食和氣
木香草豆䓻(去皮)檳榔陳橘皮(去白焙)青橘皮(去白)
(各一兩)荆三稜(煨搗碎四兩)肉豆䓻(去殼五枚)
右為末麫糊丸如小豆大每服五丸至七丸棗湯下
更量兒大小加減
石脂丸治小兒洞泄
白石脂厚朴(去粗皮薑汁炙)當歸(炒各一兩)亁薑(炮)赤石脂
(煆)訶藜勒皮陳橘皮(去白焙半兩)
右為細末飯丸如梧子大每服五丸空腹服米飲下
訶藜勒丸治小兒洞泄注下腹脹不思乳食
訶梨勒皮(二錢炮)青橘皮(去白焙)亁薑(各一分炮)白豆䓻(去皮)
木香烏頭(炮去皮臍)蓽澄茄(各一錢)
右為細末煮棗肉和丸如菉豆大每服七丸米飲下
不拘時量兒大小加減
健胃散治小兒泄瀉身熱煩渴
厚朴(去皮薑汁炙)川黃連肉豆䓻(各一兩)縮砂仁亁
薑白术木香(各半兩)
右為末每服一錢水一小盞生薑粟米各少許煎五
分去滓温服
人參茯苓湯治小兒洞泄不調
人參赤茯苓(去皮各一兩半)枳殼(去穰麩炒)甘草(炙各一兩)黃芩
(去黑心)桂皮(二兩半梁州者佳)
右搗篩一二歲每服一錢水五分煎至三分去滓分
温二服空心午後各一兒大者增之
草節丸治小兒洞泄不調
無食子肉豆䓻(去殼各一枚)吳茱萸(湯洗焙亁炒)亁薑(炮)
黃連(去鬚炒)訶藜勒(炮去核各一錢)
右為細末湯浸蒸餅心和丸如菉豆大每服五丸甘草
節湯下乳食前服更量大小加減
粟煎湯治腸胃受風冷泄注不止身體壯熱
白术當歸(焙)川芎人參(去蘆頭)肉桂芍藥
右為細末每服一錢水一盞生薑三片粟一匙頭煎
五分去滓温服
訶梨豆䓻丸治小兒久泄不止
訶梨勒草豆䓻(各一兩)白术亁薑川黃連
當歸(各半兩焙)
右為細末米飯和丸如黍米大每服十粒米飲下大
小加減
阿膠丹治痢泄身熱及暴瀉不住
真阿膠(炙燥)亁薑(各一兩)芍藥當歸(焙)黃連肉豆
䓻(各半分)
右為細末煉蜜和丸如黍米大每服十粒粟米飲下
量兒大小加減
訶子湯治小兒泄痢
訶子(去核)人參(去蘆頭)木香白茯苓(各一兩)甘草(炙)陳
橘皮(去白各半兩)
右為細末每服一錢生薑二片煎至五分去滓温服
香橘丸治小兒洞泄心腹脹痛不思飲食
陳橘皮(去白焙三兩)丁香訶藜勒皮甘草(炙)青橘
皮(去白焙各半兩)
右為細末煉蜜丸如桐子大每服一丸生薑湯化下
三歲以上二丸
小連丸治小兒腸胃虚寒洞泄下痢腹痛
黃連(去鬚炒半兩)吳茱萸(湯浸焙亁)亁薑(炮各一分)肉豆䓻(去殼二枚)
草豆䓻(去殼一枚)
右為末燒粟米飯和丸如菉豆大每服七丸乳食前
米飲下更量大小加減
厚朴散治小兒洞泄注下
訶梨勒(炮)厚朴(薑汁製)肉豆䓻(各一兩)白术乾薑(各半)
(兩)
右為細末每服一錢水八分生薑粟米各少許煎至
五分去滓温服
清胃散治挾熱泄痢頻併
川楝子黃柏(炙)地榆(炙)當歸(焙)黃連(炒各半兩)
右為細末每服一錢水八分煎至四分去滓食前温
服
豆䓻丸治小兒洞泄不止
草豆䓻(三枚去皮)烏頭(三枚用鹽花水浸少時炒)益智(去皮)青橘皮(去白)
(焙各一分)
右為末生薑汁煮麫糊丸如菉豆大每服七丸煎木
瓜湯或生薑湯下乳食前服更量兒大小加減
附子丸治小兒洞泄及冷痢日夜數十行
附子(炮製去皮臍一枚)訶梨勒皮(一枚)白礬(三分燒令汁盡)甘草(炙半)
(兩)
右為末飯丸如梧桐子大每服三丸至五丸空腹米
飲研下日三四服量大小加減
香礬丹治小兒泄瀉久不瘥
白礬(枯)木香(各一兩)訶子(炮)酸石榴皮(炒黑各半兩)
右為細末煉蜜丸如黍米大每服十粒粥飲下量兒
大小加減
蜜陀僧散治小兒洞泄下痢不止漸至羸困
蜜陀僧黃丹定粉白礬(各一兩研)
右以新甆瓶盛用紙筋泥固濟以文火燒令通赤候
冷取出入龍骨末一兩同研令細每服以粥飲調下
半錢日三四服量兒大小加減
四物粱米湯治少小泄注
粱米稻米黍米(各三升)蠟(如彈丸大)
右以水五升東向竈煮粱米三沸去滓復以汁煮稻
米三沸去滓更以汁煮黍米三沸去滓以蠟内汁中
和之消取以飲之有驗
亁薑丸治小兒洞泄晝夜不止
亁薑(炮)人參黃芩(去黑心各半兩)
右為末煉蜜丸如菉豆大每服三丸米飲下空心日
午晚後各一量大小加減
三聖散治小兒洞泄下痢羸瘦及赤白臍腹撮痛日
夜頻併煩渴全不入食
地榆(半兩微炙)厚朴(三分去粗皮薑汁炙)訶藜勒(半兩煨用皮)
右為細散每服以粥飲調下半錢日三四服量兒大
小臨時加減一方用木瓜棗湯下
加聖散治小兒洞泄下痢不瘥乳食全少
鹿茸(半兩去毛塗酥炙微黃)黃連(三分去鬚微炒)厚朴(半兩去粗皮生薑汁炙香)
右為細散每服以粥飲調下半錢日三四服量兒大
小加減
又方
楮樹葉(半兩)訶黎勒(一分煨用皮)橡實(七枚微炒)
右為細散每服以粥飲調下半錢日三四服量兒大
小加減
藜蘆散治少小泄注痢方
藜蘆(一分)黃連(三分)附子(一分)
右為細末蜜丸如麻子大以粥飲服二丸立效
厚朴湯治小兒泄痢不止
厚朴(去粗皮薑汁炙)黃連(去鬚各一兩)
右搗篩一二歲每一錢水七分入生薑二片煎至四
分去滓分温二服空心午後各一更量兒大小加減
沒石子散治小兒洞泄下痢羸困
沒石子(微煨)訶藜勒(煨用皮各半兩)
右為細散每服以粥飲調下半錢日三四服量大小
加減
羊脛灰散(一名鹿角散)治小兒洞泄下痢不瘥乳食全少
羊脛骨(燒灰)鹿角(燒灰各一兩)
右研為末煉蜜和丸如梧桐子大每服以熱水化下
三丸日三四服量兒大小加減
梅花丸治小兒泄痢不定肚疼霍亂
白石脂(煆)川亁薑(炮等分)
右為末白糊丸小豆大每服三十丸米湯下
治小兒洞泄下痢
用煮柏葉服之
治小兒洞泄下痢并赤白痢
用燒蝦蟇灰米飲調方寸匕服五月五日者尤佳
治少小洞注下痢方
用蒺藜子二升搗汁温服以瘥為度
又方
用狗頭骨燒灰水和服之一方細研為散以粥飲調
下半錢日三四服大小加減
又方
炒倉米飲服
又方
炒䜴令焦水淋汁服之神驗冷則酒淋服一方用五
月五日百草末吹下部
石蓮散
用石蓮肉亁為末陳米飲下便覺思食仍以日曬東
方壁土炒陳皮加薑棗煎一方治下痢并嘔噦不食
用石蓮去心為末米飲下治噤口痢因澀藥太過傷
胃聞食口開四肢逆冷若穀道黃汁長流不治
烏鷄煎
以烏骨鷄一隻去毛腸用茴香良薑紅豆陳皮白薑
椒鹽同煮熟爛以鷄令患者臭之使聞香氣如欲食
令飲食汁肉即使胃氣開病愈人活亦可治久痢
治少小洞注下痢
用木瓜汁飲之
斗門丸治小兒腸胃虚弱泄瀉糟粕或便白淋晝夜
無度
附子(一枚重六兩)硫黃肉桂龍骨訶子丁香
亁薑(各一分)
右件為細末煮麫糊丸如黍米大每服三十丸温米
飲下乳食前空心服
調臟丸治臟腑不調泄瀉頻併精神昏困全不入食
木香人參白术亁薑肉豆䓻白芍藥
(各等分)
右件為細末煮麫糊為丸如黍米大每服三十丸乳
食前米飲送下
豆䓻丸治小兒風冷摶於腸胃飡泄不止不思乳食
肉豆䓻草豆䓻草烏頭(三枚燒灰存性)
右件為細末煮麫糊和丸如黍米大再服十丸煎蘿
蔔湯下乳食前空心服
訶子丸治脾胃不和泄瀉不止
訶子亁薑肉豆䓻木香赤石脂(各等分)
右件為末煮麫糊和丸如黍米大每服三十丸空心
温米飲送下
治小兒洞泄下痢赤白
以羚羊角中骨燒末飲服方寸匕
水穀痢(附論)
夫小兒水穀痢者由寒温失宜乳哺不節或當風解脫
血氣俱虚為風冷所傷留連在於肌肉因其脾胃不和
大腸虚弱風邪入於腸胃既虚不能制化水穀故變為
下痢也
方
神效木香散治小兒水穀痢腹痛
木香(半兩)訶藜勒(三分煨用皮)龍骨黃連(去鬚微炒)赤芍藥
(微炒)當歸(微炒已上各一兩)
右為麄散每服一錢水一小盞煎至五分去滓温服
不計時量兒大小加減
梅花丸治小兒瀉痢不定肚疼霍亂
白石脂(煅)川亁薑(炮等分)
右為末白糊丸小豆大每三十丸米湯下
龍骨散治小兒水穀痢不止
白龍骨白石脂黃連(去鬚微炒)胡粉(炒令黃各三分)亁薑
(半兩炮裂)
右為細散不計時以粥飲調下半錢量兒大小加減
又方
附子(炮去皮臍)亁薑(炮)橡實當歸(各半兩炒)赤石脂(一兩)
右為細散不計時以粥飲調下半錢量兒大小加減
地榆散治小兒水穀痢日夜不止
地榆(炙)厚朴(去粗皮薑汁炙各三分)黃連(一兩去鬚微炒)阿膠(半兩搗碎)
(炒令黃色)
右為細散不計時以粥飲調下半錢量大小加減
訶藜勒丸治小兒水穀痢不止羸瘦腹脹不欲飲食
訶藜勒(一兩煨用皮)當歸(一兩微炒)白术(三分)
右為末煉蜜和丸如菉豆大不計時以粥飲送下七
丸量大小加減
又方
白礬(一兩燒令汁盡)訶藜勒(半兩煨用皮)醋石榴皮(三分微炒)
右為末煉蜜和丸如菉豆大不計時以粥飲下五丸
量兒大小加減服之
橡子散治小兒水穀痢日夜略不暫止
橡實(二兩微炒)亁柏葉(半兩微炒)
右為細末以水煮烏梅汁調下半錢不計時量兒大
小加減
又方
用訶梨勒二兩煨用皮為末煉蜜為丸如麻子大每
服以温水研化五丸日三四服大小以意加減
噤口痢(附論)
夫噤口痢者久痢脾胃俱虚或峻取太過損傷胃氣致
成胃風噤口不食雖曰脾虚亦有熱氣關閉心胸亦使
口噤宜用參茯白术散加石菖蒲枳殼粳米煎之若胸
次一開自然乳食得下矣或嘔吐不食者危
方
當歸散治小兒瀉痢腹痛煩渴不食
當歸罌粟殼甘草地榆木通烏梅
陳皮訶子(炮去核)木香(各三錢)
右等分㕮咀三歲一錢水半盞煎三分去滓食前服
术䓻散治小兒噤口痢不止或赤白久不止
白术(半兩)肉豆䓻(炮二枚)木香(二錢)
右為末白麫二兩入藥水溲作劑切作條子水煮令
熟用葱白生薑鹽各少許和汁滋味與之看多少仍
兼鷄清丸服
香脯治小兒刮腸下痢噤口不食閉眼合口至重者
精猪肉(一兩薄切作一片)膩粉(半錢)
右將肉於炭火上慢炙旋鋪膩粉令勻炙令成脯每
以少許與喫如未知喫嗅於鼻頭自然要喫此方治
胃口有毒至竒至妙一方烏骨鷄修事白煮清汁與
服胃開痢止人活
治噤口痢
羊骨灰鹿骨灰
右並水和服之隨得一事即用之
小兒下痢煩渴(附論)
夫小兒痢渴不止者此是水穀津液枯竭臓腑亁燥則
引飲若小便快痢斷者渴則止若小便不行於小腸胃
間虚渴亦不止痢亦不斷凡如此者由身體浮腫脾氣
虚弱不能尅水故也亦必腹痛生障小兒上焦本熱今
下焦又熱氣轉盛熱熏心肺故也
方
天竺黃散治小兒痢渴不止身體壯熱
天竺黃(研)黃連(去鬚微炒)赤石脂梔子仁葛根(各半)
(兩)甘草(炙一分)牛黃(研一分)樗根皮(炙黃)龍骨(各半兩)犀角
屑土瓜皮(各一分)
右為細散每服以熟蜜水調下半錢日三四服量兒
大小加減
黃芩飲(一名黃芩丸)治小兒下痢兼渴不止壯熱腹痛
黃芩(去黑心)栝蔞根黃連(去鬚各三分)烏梅肉(一分焙)訶
藜勒(煨去核)樗皮(炙各半兩)當歸(焙三分)
右搗篩每一錢水一小盞煎至五分去滓分温徐徐
令服更看兒大小加減一方為末煉蜜丸如菉豆大
温粥飲下七丸日三四服
黃蘗湯治小兒大熱痢兼渴
黃蘗(去皮蜜炙半兩)黃芩(去黑心一兩)枳殼(去穰麩炒半兩)石膏(先搗羅為)
(末一兩)桂皮(一兩一分)竹葉人參(各半兩)
右剉如麻豆一歲每服一錢水七分煎至四分去滓
分温二服空心午後各一服量兒大小加減
瓜蔞湯治小兒有熱不調渴痢不止
瓜蔞根(三分)赤茯苓(去黑皮半兩)黃芩(去黑心一兩)甘草(半兩)人
參(二分)黃蘗(去粗皮炙半兩)
右搗篩一二歲每服一錢水七分煎至四分去滓分
温二服空心午後各一量兒大小加減
黃耆飲治小兒渴痢
黃耆(炒)白茯苓(去黑皮)麥門冬(去心焙)黃芩(去黑心各三分)高
良薑(炮一分)烏梅肉(焙去核二枚)白术(兩半)
右搗篩每二錢水八分煎取三分去滓空腹温服
黃連湯治小兒渴痢不止壯熱
黃連(去鬚)犀角(屑)甘草(炙)阿膠(炙燥各半兩)烏梅(焙去核二枚)
藍葉(一分)黃芩(去黑心三分)
右搗篩每服三錢水一盞煎取三分去滓空心温服
知母飲治小兒下痢虚渴煩熱
知母(焙半兩)瓜蔞根黃連(去鬚)蘆根(半兩)麥門冬(去心焙各)
(三分)糯米(焙半合)訶子(三錢)
右搗篩每服一錢水六分煎至四分去滓温服量兒
大小加減
栝蔞湯治小兒痢不止煩渴引飲
栝蔞根(一兩半)冬瓜(絞汁)白茯苓(去黑皮)麥門冬(去心焙)知
母(焙各三分)粟米(一合)
右搗篩一二歲每服一錢水六分煎至四分去滓入
冬瓜汁半合若渴則徐徐飲服隨量大小加減
茒根飲治小兒熱痢煩渴
茒根龍骨白茯苓(去黑皮各三分)人參(半兩)麥門冬(去心)
(焙三分)厚朴(去粗皮薑汁炙一分)
右搗篩每服一錢水一盞煎至七分去滓分作二服
令徐徐温服量兒大小增減
人參湯治小兒久痢及腹痛兼渴
人參桔梗(炒各半兩)當歸(焙三分)烏梅(去核焙二枚)艾葉(微炙)
黃耆(各半兩)
右搗篩一二歲每服一錢水半盞入生薑二片同煎
至三分去滓分温二服空心午後各一隨兒大小增
減
龍骨散治小兒痢渴體熱煩悶
白龍骨(一兩)茯神人參(去蘆頭各三分)胡黃連(半兩)麥門冬
(去心焙三分)茅根(三分)
右為散每服一錢水一小盞煎至五分去滓不計時
量兒大小加減温服
藍葉散治小兒痢渴煩熱不止
藍葉(一分)黃連(半兩去鬚微炒)赤茯苓(一分)冬瓜(半兩)醋石榴皮
(半兩微炒)赤石脂(一兩)
右為散每服一錢水一小盞煎至五分去滓入蜜半
茶匙更煎三兩沸不計時量大小加減服之
龍骨散治小兒痢渴不止身體壯熱
龍骨甘草(炙)史君子黃芩黃連(去鬚微炒)爪蔞
根(各半兩)
右為細散每服以粥飲調下半錢日三四服量兒大
小加減
夜明沙散(一名黃金丸)治小兒痢渴不止壯熱腹痛
夜明沙(一分微炒)亁蝦蟇(半兩塗酥炙)蝸牛(三七枚炒黃)麝香(一錢)
(研)硃砂(一分研)龍骨(半兩)
右為細末每服以粥飲調下半錢日三四服量兒大
小臨時加減
當歸散治小兒痢渴腹内疼痛不止
當歸(三分微炒)黃連(三分微炒去鬚)亁薑(半兩炮)黃耆(三分)甘草(半兩)
(炙)
右為散每服一錢水一小盞煎至五分去滓不計時
量大小加減
地龍糞散治小兒痢渴煩熱不止
地龍糞人參(去蘆頭)烏梅肉(微炒各半兩)蝸牛殼(炒)龍
骨(各一兩)
右為麄末每服一錢水一小盞煎至五分去滓不計
時量兒大小加減
黃連散治小兒痢渴煩熱喫水不知足
黃連(去鬚微炒)牡蠣(煆各半兩)烏梅肉(焙)甘草(炙)訶藜勒(一分)
(煨用皮)
右為散每服一錢水一小盞煎至五分去滓不計時
量兒大小加減温服
桂皮散治小兒下痢兼渴不止
桂皮(炙一兩)栝蔞根白茯苓(去黑皮各三分)人參(半兩)
右為散每服半錢粟米飲調下徐徐服之隨大小加
減
人參飲治小兒夏秋患痢後渴不止變疳
人參龍骨地龍糞(各半兩)烏梅肉(七枚焙亁)
右搗篩一二歲每服半錢水七分煎至四分去滓分
為二服空心午後各一更隨兒大小增減
桃皮湯治小兒痢煩渴胕腫頭熱煩悶不欲乳食
桃白皮黃連(去鬚炒)龍骨(各一兩)丁香(一十四粒一方用木香)
右搗篩每三錢水一盞半煎至八分去滓分三服一
方為細散以粳米粥飲調下半錢
蝸牛丸(一名黃金丸)治小兒痢渴不止壯熱腹痛
蝸牛殼(一兩微炒)夜明沙(三分微炒)龍骨(一兩)黃連(三分去鬚微炒)
右為末煉蜜丸如梧子大每服以粳米粥飲研化七
丸日三四服量兒大小臨時加減
甘草飲治小兒痢渴不止并冷熱痢心神煩渴腹痛
胷膈滯悶
甘草(炙一分)烏梅肉(焙一分)訶藜勒(焙去核三枚)
右搗篩每一錢水一小盞入生薑二片棗一枚同煎
至五分去滓徐徐温服隨兒大小增減一方無棗
地榆散治小兒痢渴或下五色惡物心神煩熱不止
地榆白茯苓黃蘗(微炙各一兩)
右為散每服一錢水一小盞煎至五分去滓不計時
量兒大小分減服之
楮葉湯治小兒痢渴不止或時嘔逆不下食
楮樹葉(二十片微炙)木瓜(半兩)人參(去蘆頭一分)
右為末以漿水一中盞煎至六分去滓不計時量兒
大小加減細温服
訶藜勒煮湯治小兒痢渴不止腹脹不能食
訶藜勒(煨去核一兩半)桑葉(二兩半切)
右㕮咀如麻豆每服一錢水一盞煎至五分去滓分
温徐徐服量兒大小增減
黃耆湯治小兒久痢煩渴
黃耆人參(各一兩)
右搗篩一二歲每服一錢水一盞煎至五分去滓分
温二服空心午後各一隨兒大小加減
黑豆飲治小兒但渴多熱痢不止
黑豆(炒令微熟半兩)甘草(炙半兩)
右一處用水二盞同煎至一盞去滓分温五服徐徐
服之
治小兒痢渴小便澀羸瘦宜服此方
用榆樹根白皮一兩炙微黃搗羅為末以粳米飲和
丸如菉豆大每服以粥飲下七丸日三四服量兒大
小臨時加减
治小兒痢渴不止方立驗
以醋石榴一枚和皮搗用漿水一大盞煎至五分去
滓入蜜半合放温不計時量兒大小加減服之
大艾煎丸治小兒虚痢作渴不止
大艾葉(燒灰)亁葛粉(炒)海螵蛸龍齒胡粉(炒)
右等分為末煉蜜丸如鷄頭大每一粒至二粒飯飲
湯磨下
議曰下部既虚無不作瀉瀉之加虚無不成痢瀉痢
轉虚故有上盛三焦不順所以瀉若不住則瀉不止
痢不渴又以止渴其藥性凉瀉痢尤重此方兩獲全
功扶救痢疾不致其虚亦不致熱
烏梅散治小兒下痢後津液减少臓腑虚躁煩渴引
飲及治諸病煩渴飲無度不止
烏梅肉(微炒半兩)白茯苓亁木瓜(各一兩)
右為粗散三歲每服一錢水一小盞入生姜一片煎
至五分去滓不計時候量大小加減一方無生薑
治小兒渴痢方
用搗冬瓜汁飲之
脫肛(附論)
夫肛門者大腸之候若小兒大腸虚冷久痢不已偃氣
於下裏急後重或致用力則氣下墜故令肛門脫出是
為下痢脫肛之病難經曰出者為虚入者為實楊氏曰
惟實則温温則内氣充而有所蓄惟虚則寒寒中肥瘠内
氣之虚實何如耳凡治脫肛先以温湯洗軟漸漸納入
及小兒啼呌弩氣久痢不止風邪襲虚亦有此證(全嬰方云)
(王伯廣教授子三歲肛腸脫出經旬不入但連聲而哭自用千金方鼈頭灰散并數法不效召愚視之先以冷)
(水净洗用澁腸散擦於腸頭上以絹帛揉入之從此如舊又一兒四歲亦脫肛出主人心急以手揉因指甲傷)
(破流血腫痛狀若紅柿經三日不入召愚視之亦用水洗以澁腸散頓糝於上至三五日皺而痒脫落黑皮腸)
(小自然而入)
方
蛇床子散治小兒脫肛洗藥
蛇床子藜蘆槐白皮苦參蕪荑仁白
礬
右為散每用半兩水三升煎取一升密室中洗肛門
一日一度仍傅後方
黃耆散治小兒脫肛洗後
黃耆(炒三分)附子(去皮臍生用)桑黃(蜜炙熟各一兩)白礬(燒灰半兩)
右為散以新綿搤藥傅之更以手按入腸頭
蕪荑丹治小兒久痢頻併大腸虚冷肛門脫出
白蕪荑(一兩微炒)鼈甲(一兩塗酥炙去裙襴)蝸牛皮(一兩炙黃)磁石(一兩)
(煆醋蘸七次細研水飛)黃連(半兩去鬚微炒)蚦蛇膽(半兩)
右為細末用軟飯和丸如黍米大每服十粒粥飲下
量兒大小加減乳食前服
蚦蛇膽丸治小兒痢後腸頭脫出
蚦蛇膽(湯浸軟一枚)烏梅(焙乾七枚)蕪荑仁(炒研)黃連(去鬚一兩)
右為細末以蚦蛇膽和搗如硬加煉蜜少許和丸如
麻子大每服三丸至五丸米飲下日三服更量兒大
小加減
地榆散治小兒因患瀉痢後脫肛不得收
地榆(炒)亁薑(炮)當歸(焙)縮砂仁(各一分)
右為散每服半錢生薑蜜少許和熱酒調下日三服
龜頭散療小兒久痢脫肛
東壁土(五分)龜頭(一枚炙焦)五色龍骨(五分)卷柏(四分)
右搗散以粉傅之按内之即瘥一方無壁土卷柏
鼈頭丸治小兒積冷久下痢後餘脫肛不瘥腹中冷
肛疼痛不得入
死鼈頭(二枚炙焦一方用鼈甲)小蝟皮(一枚炙令焦)磁石(四兩)桂心
(三兩)
右為末煉蜜丸如大豆大三歲至五歲服五丸至十
丸日三服兒大加之粥飲下
妙應散治小兒久痢大腸虚冷肛門脫出
莨菪子(半兩淘去浮者炒令黑色)天台烏藥(半兩已上搗羅為末次入)白麫
(一分)龍腦(半錢)
右都拌勻每服一字蜜湯調下乳食前服
龍骨散治大腸虚弱肛門脫下
龍骨訶子(炒各一分)沒石子(大者一枚)粟殼(去穰醋炒一錢)
右為末白湯調服仍用葱白湯薰洗令軟以手按上
又用新磚一片燒紅以醋澆之氣上即用脚布疊數
重壓定使磚氣上透不可過熱令病者以臀坐於布
上如覺布温逐漸減之以腸得温熱為度一方有赤
石脂用米飲調下
治小兒脫肛
莨菪子(炒)橡實(五枚)蔓陀羅(一枚)
右為末亁糝在上以手按入續令嚏噴更不脫下
黃連丸治小兒久痢腸頭挺出
黃連(一兩去鬚微炒)蚦蛇膽(半兩)蕪荑(一兩微炒)
右為末用軟飯和丸如菉豆大每服以粥飲下五丸
日三四服量兒大小加減
治小兒久痢後大腸頭脫出不進
訶子(炮)赤石脂龍骨(各等分)
右為末臘茶少許和藥糝腸頭上絹帛揉入甚妙又
治痢米湯送下
黃連丸治小兒脫肛
黃連(去鬚)黃蘗(去粗皮炙各半兩)
右為末煉蜜和丸如麻子大每服五丸至七丸早晚
食前米飲下量兒大小加減
鼈頭散治小兒脫肛
鼈頭(一枚燒灰存性)莨菪子(炒三分)
右為散先以新磚一片燒赤以醋半升潑之候冷熱
得所即糝磚上坐之三兩次即瘥一方每空腹以粥
飲調下半錢大小加減
二金散治小兒久痢大腸虚冷肛門脫出
龍骨(一兩)龜(一枚活者塗酥炙黃)
右為細末每用一字至半錢亁貼肛門上按内之一
方用龜頭
瓜蔞丸治初病脫肛鼻梁青筋唇白齒根焦黃久病
兩頰先赤唇焦多啼哭
黃瓜蔞(一枚)白礬(半兩)
右將白礬入瓜蔞内固濟火煆為末米糊丸每服三
十丸米湯送下
五倍子散治小兒脫肛
五倍子地榆訶子(各等分)
右為細末每服半錢米飲調下空心服量兒大小加
減
赤石脂散治小兒因痢後躽氣下推出肚門不入
赤石脂伏龍肝(各等分)
右為細末每服半錢傅腸頭上每日三上用
附子散治小兒大腸虚冷肛門脫出多因下痢得之
宜以藥傅
附子(生去皮)龍骨(各一兩)
右搗羅細散每用一錢傅在肛門上按令入頻用之
以瘥為度
又方
黑狗脊荆芥(各一兩)
右以水二升煎令沸先嘘後洗立效
治小兒脫肛久不瘥
雀糞(半兩)亁薑(一分炮)
右羅為散每服一錢白麫半匙同溲作餺飥煮熟入
鹽醋少許每日早晨一服量兒大小加減服之
治小兒下痢肛腸下脫久不瘥方
用大蜘蛛濕紙裹燒焦存性入麝香少許同研細先
用温湯淋洗肚邊軟帛搤亁糝藥傅之立效一方治
卒脫肛者無麝香更燒桑葉薰
治痢頻脫肛黑色生殼方
用巴豆殼燒灰芭焦自然汁煮入朴硝少許洗軟用
真清油點三滴放三角白礬煆過研爛真龍骨少許
同研糝肛頭用芭蕉葉托上勿令使出入令大兒抱
定
治大腸虚肛門出洗方
用香附子荆芥皂角煎水洗
又方
以葱湯洗令軟用芭蕉葉托上
又方
用五倍子朴硝大腹皮煎水洗以赤石脂末糝在芭
蕉葉上托入
貼方
用萆麻子四十九粒研爛水調作餅子貼𩕄頭頂上
收上即洗之
水聖散子治脫肛不收
用浮萍草不計多少杵為細末亁貼患處
紫蕺膏治臟熱肛門脫出
用紫背蕺一大握又以魚腥草擂爛如泥先朴硝水
洗糝肛門用芭蕉葉托入却用藥於臀下貼坐自然
致入
抵聖散治小兒腹中虚痛肛門脫出
用五倍子不計多少為末煉蜜調入如膏攤油紙上
貼之托入一方入茶少許糝腸頭上絹帛揉入一方
糝患處一物襯手揉入切忌喫發風毒物
治男子婦人小兒脫肛
用亁蝦蟇皮一片瓶中燒煙薰
治小兒因痢肛門脫
以鐵精粉一方磨刀水洗之亦效一方煮水洗之
治小兒五歲以下脫肛
以紫堇草汁半合子許調散和酒令服之亦宜忌食
生冷陳倉米等
又方(一名收肛散)治小兒脫肛
用團魚頭不拘多少燒灰存性入麝香一錢為細末
糝在肛上一方無麝香用鼈魚頭甲灰取粉撲之
治腸頭作癢即是有蟲
用生艾苦楝根煎湯薰洗
敗毒散治風邪入大腸脫肛
用敗毒散一貼加陳米煎服或噤口不食加石蓮肉
煎
桑葉方
用黃皮桑&KR0008;取葉三升煎帶温以布盛罨小兒肛門
輕手按入次用門臼中細塵綿蘸撲之
治脫肛法
用蒲黃一兩猪脂二兩煉和成膏塗腸頭上即縮入
又方治小兒痢脫肛
用白龍骨末傅肛門腸頭上不過三上瘥
治瀉痢後脫肛
用陳槐花不拘多少為末陳米飲下
治小因痢後軀氣下推出肛門不入方
用細墨末每服以温酒調下一字日三服
又方
用鼈頭一枚炙令焦為末以米飲調下半錢一方用
馬蘭花半兩搗細散以漿水先洗拭亁糝藥末半錢
於故綿紙上按入每日用之以瘥為度
又方
用生鐵二觔以水三碗煮取一碗候冷暖得所洗之
立瘥
治小兒大腸虚冷脫肛方
用莨菪子一兩炒令黑色為末先以暖水净洗亁拭
塗藥半錢却内入腸不過三上不出便以芸薹子熟
研為末一錢以醋調塗餬餅上炙亁加減與食之
又方
用女萎五兩燒薰下部三五上瘥
釣腸丸治脫肛及諸痔下膿不止
白礬綠礬訶子苦瓜蔞(炒)枳殼(炒)白附子
(製)南星(生)鷄冠花(炒)附子(去皮)半夏蝟皮(破瓶内燒存性)
胡桃肉(不油者燒存性)
右各等分為末麫糊丸如麻子大每服二十丸空心
送下
又方
用水楊柳根煮水薰洗用馬恰葉托上
木鼈子丸治小兒久痢腸滑脫肛
沉香(二錢)枳殼(半兩麩炒)五靈脂(半兩微炒)木鼈子(連殼秤半兩去殼用)
右件前三味為細末次入木鼈子同研細醋煮麫糊
為丸如黍米大二歲每服三十丸醋調茶清送下乳
食前服
龍骨散小兒久痢脫肛宜服
龍骨赤石脂訶子(煨去核)白术枳殼(麩炒去穰已上)
(各等分)
右件為細末每服一錢温米飲調下乳食前服
歸腸散治小兒腸虚脫肛
橡斗子(半兩蜜炙黃)木賊(半兩燒灰留性)
右件為細末每服一錢陳米飲調下乳食前服
治小兒脫肛
先用麻油湯熱薰患處候温旋洗之即以五倍子細
末多糝軟手揉入切忌食發風等毒物又勿令為外
風所傷
治小兒脫肛血痢
以榼藤子燒灰服
普濟方卷三百九十八
