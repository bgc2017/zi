普濟方卷二百三明周王朱橚撰
霍亂門
霍亂心煩(附論)
夫霍亂而心煩者由大吐大痢腑臟氣暴極大吐者胃
氣逆痢者腸虚也大吐大痢者氣逆則甚三焦不理五
臟未和冷摶於氣逆上乘心故心躁亦有未經利心煩者
是冷氣入於腸胃水榖不消藴瘀不宣氣亦逆上故亦
煩也霍亂心煩者緣心下有水水害心火其氣不宣故
令人心煩悶亂而不安也盖胃土氣衰不能運化飲食
氣鬱於中使清濁不分隂陽干擾故霍亂而神情煩躁
也
方
白豆蔲丸(出聖濟總錄)治霍亂後脾胃尚虚榖氣未實津液
内燥令人煩躁睡卧不安
白豆蔲(去皮)陳橘皮(去白焙)厚朴(去粗皮生薑炙)草豆蔲(去皮)桂
(去粗皮)白术(炒)乾木瓜人參半夏(湯洗去滑七次以上各二)
(兩)縮砂蜜(去皮)高良薑(炒)甘草(炙剉)陳麴(炒)麥蘖(炒)木
香乾薑(炮)白茯苓(去黑皮以上各一兩)桃仁(四兩去皮尖雙仁炒)
右搗研為末煉蜜和丸如梧桐子大每服三十丸至
四十丸空心米飲下
人參散(出聖惠方)治霍亂吐痢汗出心煩
人參(去蘆頭)茯神麥門冬(去心各三分)白术黃耆
甘草(炙微赤剉)乾薑(炮製剉)桂心(以上各半兩)
右搗篩為散每服四錢以水一中盞入生薑半分煎
至六分去滓溫頓服
蘆根散治霍亂心煩乾嘔
蘆根(剉一兩半)人參(去蘆頭)陳橘皮(泡去白穰焙以上各一兩)枇杷葉
(半兩拭去毛炙微黃)麥門冬(半兩去心)木瓜(二兩)
右搗篩為散每服三錢以水一中盞入生薑半分煎
至六分去滓溫頻服之
麥門冬湯(一名人參散出聖惠方)治霍亂心煩坐卧不安
麥門冬(去焙)心茯神(去木)人參陳橘皮(湯浸去白焙)甘草
(炙各一兩)
右搗篩每服三錢匕水一盞入生薑半分小麥五十
粒竹葉十片煎至七分去滓溫服不拘時
亂髮湯(出聖惠方)治霍亂吐痢後心煩
亂髮(一圍如鷄子大焼存性)吳茱萸(湯浸焙乾三分)甘草(炙)人参(各一兩)
右搗篩每服五錢水一盞酒半盞煎至八分去滓溫
服日三服之
蘆根飲(出聖惠方)治霍亂乾嘔心煩
蘆根(剉炙一兩一分)人參水萍(紫者焙乾)杷枇葉(拭去毛各一兩)
右搗篩每服五錢匕水一盞酒半盞薤白四顆拍碎
煎至八分去滓溫服日三一方無水萍
生薑飲(出聖惠方)治霍亂吐瀉心煩悶亂
生薑(汁一合)蜜(一合)糯米(一合以新汲水淘令並研如粉)
右以新汲水一大盞相和時時服一合
又方
甘草(一分炙微赤剉)槐葉桑葉(各一兩)
右搗篩為散每服三錢以水一中盞煎至六分去滓
不計時候溫服
香豉湯(出聖濟總錄)治霍亂心中煩悶
䜴(七合綿裹)梔子仁厚朴(去粗皮薑汁炙各三兩)
右㕮咀如麻豆大每服六錢水二盞煎至一盞去滓
溫服
治霍亂心煩躁(出聖惠方)
棗(十三枚)生薑(二兩剉)
右用水二大盞煎至一盞去滓分溫二服
又方
桂心(一分末)人參(半兩去蘆頭)
右以水二大盞煎至七分去滓分溫二服
又方(出聖惠方)
蘆根(半兩剉)麥門冬(一兩去心)
右以水二大盞煎至一大盞去滓分溫二服
橘皮湯(出聖濟總錄)治霍亂吐後煩滿嘔逆
陳橘皮(湯浸去白焙)梔子(各二兩)
右搗篩每服三錢入䜴半合水一盞煎至七分去滓
溫服日三服
竹瀝飲(出聖濟總錄)治霍亂狂悶煩渴吐瀉無度氣欲絶者
淡竹瀝(一合)粳米(一合以水二盞同研去滓取汁用)
右和勻頓服之
葱白大棗湯(出聖惠方)治霍亂後心煩卧不安席
葱白(二十莖去鬚)大棗(二十枚去核)
右以水三盞煎取一盞半去滓分溫二服
治中熱霍亂暴痢心煩脉數欲得冷水者(出千金方)
用新汲井水頓服一升立愈先患胃口冷者勿服之
治霍亂煩躁心腹脹痛(出十便良方)一方治不吐不痢胸膈
煩渴
用焼亂髮如雞子大鹽湯三升和服之不吐再服
厚朴湯治霍亂心煩不止(方見本門霍亂心下痞逆類)
桑葉飲(出聖惠方)治霍亂已吐痢心煩悶不止
用桑葉一大握切以水一盞煎至七分頓服立定
治霍亂煩悶(出本草)
取向陽壁上土水煮服
治霍亂後胃氣逆煩(出本草)
用苦苣菜生搗汁飲之雖冷甚益不可用熱服
霍亂後煩躁卧不安
夫霍亂後煩躁卧寐不安者胃虚餘勢未盡榖氣鬱蒸
津液内耗血氣散亂故煩躁不得安卧也當安其胃氣
則病可愈
方
丁香白术丸(出聖濟總錄)治霍亂煩躁不得安卧
丁香(一兩)白术沉香(剉)胡椒(各半兩)肉豆蔲(去殼)五味
子(各二分)芎藭白殭蠶(各一分)
右為末研勻好酒煮木瓜一枚取肉丸如梧桐子大
若患渴煎木瓜湯下十丸若氣病溫酒下
神應散(出聖濟總錄)治霍亂後煩躁眠睡不安
白茯苓(去黑皮一分)丹砂(研)硫黃(研各一錢)朴硝(二錢)蛤粉(三錢)
(半)人參(一分)
右搗羅為散每服一錢用芝麻水調下不計時候服
木香湯(出聖濟總錄)治霍亂煩躁懊憹不得安卧
木香乾木瓜紫蘇(不去莖各一兩)草豆蔲(去皮一兩半)
右搗篩每服三錢水一盞入黑豆半合許生薑一棗
大拍碎煎至七分去滓溫服日三
甘草湯(出聖濟總錄)治霍亂躁不得息
甘草(炙剉)半夏(湯洗七次去滑)人參陳橘皮(湯浸去白焙各二兩)
右搗篩每服五錢水一盞半入䜴半合生薑五片煎
至八分去滓溫服日三
枇杷葉(出聖濟總錄)治霍亂心煩懊不得安卧
枇杷葉(拭去毛一分)蘆根(洗焙三分)人參(一分)
右搗篩每服五錢水一盞半薤白五寸煎至一盞去
滓溫服有頃再服
香薷飲(出聖惠方)治霍亂後胃氣虚不能安卧脹滿手足冷
香薷(一握)生薑(三兩)木瓜(一枚)
右細切研攪取自然汁空心頓服白米煮粥入藥汁
少醬為味食之佳
橘皮湯(出聖濟總錄)治霍亂煩躁卧不安
陳橘皮(湯浸去白焙)人參(各三兩)
右搗篩每服四錢水一盞半入生薑三片煎至八分
去滓溫服日三
橘薑湯(出聖濟總錄)治霍亂後煩躁卧不安
陳橘皮(湯浸去白焙一兩)生薑(二兩)
右㕮咀每服五錢水一盞半入醋少許煎至一盞去
滓溫服之
豆薑湯(出聖惠方)治霍亂後煩躁卧不安
大豆(淘一合)生薑(切半分)
右以酸漿水三盞煎至一盞半去滓分溫二服
薑茶散(出聖濟總錄)治霍亂後煩躁卧不安
乾薑(炮為末炒二錢)好茶末(一錢)
右以水一盞先煎茶末令熟即調乾薑末服之
調胃乾薑散(出肘後方)治霍亂吐痢後煩躁卧不安心腹脹
痛
用乾薑炮一兩或用生薑為細末每服二錢匕溫粥
飲調下熱酒調服亦可以水煮沸頓服愈
竹葉湯(出聖惠方)治霍亂痢後煩熱燥渴卧不安
用濃煮竹葉汁飲五六合佳
木瓜子方治霍亂後煩躁卧不安有生食氣氣急
用木瓜子不拘多少每服七粒微嚼破以溫水半盞
吞之瘥
既濟湯治霍亂後虚煩不得眠
人參甘草淡竹葉(炙各四兩)麥門冬(去心一兩)附子(炮半)
(兩)半夏(湯洗五錢)
右㕮咀每服四錢生薑五片粳米百餘粒水煎空心
服
治霍亂後煩躁卧不安穩(出本草)
以葱二十莖大棗十枚以水三升煎取二升分服
治霍亂腹中不安消榖理胃氣溫中除邪疫毒氣温脾
胃
用小蒜煎湯服之
霍亂逆滿(附論)
夫霍亂逆滿雖本於飲食不消亦或痰水積聚滿逆不
行皆氣分之痞也證胸膈窒塞脇肋脹滿或不得吐或
吐而不止治法順其升降則愈
厚朴丸(出聖濟總錄)治腑臟不調内寒外熱脾胃氣冷宿食
不消乍秘乍利不時霍亂逆滿
厚朴(去粗皮生薑汁炙)赤石脂(各一兩半)白术乾薑(炮)麥蘖
(炮)人參白茯苓(去黑皮)當歸(切焙)橘皮(湯浸去白焙)甘草
(炙剉)訶梨勒(煨取汁各一兩)
右搗羅為末煉蜜和丸如梧桐子大空心米飲下二
十丸至三十丸
柴胡湯(出聖濟總錄)治霍亂逆滿兩脅下妨悶嘔不下食
柴胡(去苗)厚朴(去粗皮薑汁炙)白茯苓(去黑皮各三兩)陳橘皮(湯浸去白)
(焙)人參訶梨勒(煨去皮)桔梗(去蘆頭炒各一兩半)紫蘇(莖葉)甘
草(炙各一兩一分)
右搗篩每服五錢水一盞半入生薑一棗大拍碎煎
至一盞去滓溫服日三
蘇桂丸(出聖濟總錄)治霍亂逆滿氣痞胸膈咽寒妨悶食不
消腹脇虚脹腸鳴刺痛
紫蘇葉桂(去粗皮)陳橘皮(湯浸去白)人參白术(各一兩)
甘草(炙半兩)高良薑(三分)
右為細末煉蜜丸如梧桐子大每服二十丸至三十
丸溫酒下米飲亦得如緩急無湯酒細嚼藥嚥津
薷香散(出聖濟總錄)治霍亂逆滿開胃口
薷香葉(一兩焙)訶梨勒(煨去核十枚)人參丁香(各半兩)糯
米(一百粒)甘草(炙一分)石蓮心(二百個如無以白豆蔲半兩代之)
右為細散每服一錢用煨和皮生薑一塊棗二枚去
核煎湯調下早晩食前服
紫蘇子丸(出聖惠方)治霍亂逆滿胸膈噎悶飲食不消乾嘔
不吐者
紫蘇(一方無莖葉)陳橘皮(湯浸去白焙各二兩)桂(去粗皮)高良薑
人參(各一兩)
右為細末煉蜜丸如梧桐子大每服二十丸米飲下
不拘時食生冷過多欲作霍亂者含化嚥汁氣滿惡
心欲吐不吐乾嘔者溫酒下
麥門冬湯(出聖濟總錄)治霍亂逆滿不下食食即吐出煩卧
不安
麥門冬(去心焙三兩)茅根(剉焙五兩)甘草(炙剉)人參(各一兩)
右搗篩每服五錢水一盞半入竹茹弹子大一塊生
薑一棗大拍碎煎至一盞去滓溫服日三
麥門冬人參湯(出聖濟總錄)治霍亂逆滿風邪熱氣衝心心
悶氣短吐不下食
麥門冬(去心焙二兩)人參(三兩)陳橘皮(湯浸去白焙)羚羊角(鎊屑)
(各一兩)
右搗篩每服五錢水一盞半入生薑七片煎至一盞
去滓溫服日三
半夏湯(出聖濟總錄)治霍亂心下逆滿吐逆冐悶
半夏(湯浸去滑七次四兩)厚朴(去粗皮薑汁炙二兩)赤茯苓(去黑皮二兩)
右搗篩每服五錢水一盞半入生薑一棗大拍碎煎
至一盞去滓溫服不拘時
豆蔲湯(出聖濟總錄)治霍亂逆滿不下食或腹中氣妨悶
草豆蔲仁(半兩)人參(一兩)甘草(炙三分)
右搗篩每服五錢水一盞入生薑一棗大拍碎煎至
半盞去滓溫服
半夏人參湯(出聖濟總錄)治霍亂逆滿心下痞塞
半夏(為末薑汁作餅焙乾)人參(各三兩)
右搗篩每服三錢水一盞入白蜜一匙煎至七分去
滓溫服日三不拘時
霍亂乾嘔(附論)
夫霍亂乾嘔者胃氣逆也本於吐痢之後脾胃俱虚三
焦不理氣時逆上故但嘔逆而無所出即謂之乾嘔若
遇冷傷胃氣則變噦也
方
白术散(出聖惠方)治霍亂胃氣虚乾嘔不止
白术藿香人參(去蘆頭各一兩)枇杷葉(拭去毛炙微黃)高良
薑(剉)草豆蔲(去皮各半兩)
右搗羅為散每服三錢以水一中盞入生薑半分棗
三枚煎至六分去滓不拘時候溫服
薤白人參散(出聖惠方)治霍亂乾嘔不止
薤白(一握)人參(去蘆頭)白术香葇厚朴(去粗皮塗生薑汁炙)
右細剉和勻每服半錢以水一中盞入生薑半分棗
三枚煎至六分去滓不計時候溫服
生薑飲(出千金方)治霍亂引飲飲輙乾嘔
用生薑五兩㕮咀水五升煮取二升半分二服又高
良薑佳
薤白湯(出聖濟總錄)治霍亂乾嘔不止
用薤白一握細切水三盞煎一盞半溫分二服去滓
不拘時
木瓜湯(出聖濟總錄)治霍亂乾嘔
木瓜(乾者去穣一枚)厚朴(去粗皮薑汁炙半兩)乾薑(炮一兩)人參(一兩一錢)
右搗篩每服五錢匕水一盞半煎至八分去滓熱服
不拘時
乾薑人參湯(出聖惠方)治霍亂乾嘔
乾薑人參(去蘆頭)陳橘皮(湯浸去白穣焙各二兩)
右細剉和勻每服半兩以水一大盞煎至五分去滓
不計時候溫服
又方
吳茱萸(半兩湯浸七次焙乾微炒)乾薑(半兩炮製剉)人參(二兩去蘆頭)
右搗羅為散每服三錢以水一中盞煎至七分去滓
不計時候溫服
生薑香葇湯(出聖惠方)治霍亂引飲飲即乾嘔
生薑(切)香葇(切)陳橘皮(湯浸去白穣焙各一兩)
右以水二大盞煎至一盞去滓分二服
薤白湯(出聖惠方)治霍亂乾嘔不息
薤白(一握切)生薑(半兩切)陳橘皮(三分去白穣焙)
右以水二大盞煎至七分去滓分溫二服
人參湯(出聖濟總錄)治霍亂乾嘔
人參甘草(炙)陳橘皮(湯浸去白焙各二兩)
右搗篩每服三錢匕水一盞葱白二寸煎至六分溫
服
木香湯(出聖濟總錄)治霍亂乾嘔不止
木香乾木瓜(去穣白一兩)紫蘇(莖二兩)
右搗篩每服三錢匕水一盞半入黑豆一百粒生薑
五片煎至一盞去滓溫服良久再服
丁香人參散(出聖惠方)治霍亂胃氣虚乾嘔不止
丁香(一分)人參(一分去蘆頭)
右搗羅細為散分為二服每服以牛乳三合煎三五
沸去滓溫服如人行五里再服
又方(出聖惠方)
生薑汁(半合)牛乳(一合)
右煎一兩沸頓服之
吳茱萸湯(出聖惠方)治霍亂乾嘔不止
吳茱萸(湯浸焙乾炒)乾薑(炮各一兩)
右搗篩每服五錢以水一盞半煎至八分去滓溫服
治霍亂乾嘔不息(出本草)
取薤一虎口以水三升煮取半升頓服不過三服
霍亂嘔噦
夫霍亂嘔噦者隂陽冷熱不調清濁相干胃氣不和風
冷加之故嘔嘔不止則噦昔人謂嘔噦發下焦之間是
也此甚於嘔吐治宜降氣於下令上下通逹升降無礙
則病可愈
方
人參霍香散(出御藥院方)治霍亂定嘔逆止心腹刺痛進飲
食化痰益氣皆治
人參白茯苓(去皮)青皮(去白)乾薑(炮)枇杷葉(去毛炙)半
夏(生薑製各一兩)甘草(炙七次錢半)丁香(半兩)藿香葉厚朴(薑汁)
(製各二兩)草豆䓻(六分去皮)
右為末每服三錢水一盞生薑三片同煎至七分去
滓熱服不拘時一方有棗子煎
理中散(出千金方)治年老羸弱冷氣惡心飲食不化心腹急
短氣霍亂嘔逆四肢厥冷心煩氣悶流汗不止
麥門冬乾薑(各六兩)人參白术甘草(各五兩)附
子茯苓(各三兩)
右治下篩以白湯三合服方寸匕常服將蜜丸如梧
桐子大酒服二十丸
當歸湯(出聖濟總錄)治霍亂嘔噦手足冷
當歸(切焙)桂(去粗皮)吳茱萸(湯浸焙乾炒各二兩)細辛(去苖葉)木通
(剉)甘草(炙)乾薑(各炮一兩)
右搗篩每服五錢水一盞酒半盞大棗二枚煎至一
盞去滓温服
䜴湯療霍亂嘔噦氣厥不得喘息
豉(一升)半夏(半兩洗)生薑(二兩)人參(一兩)柴胡(二兩)甘草(一兩炙)
右以水五升煮取二升半溫服七合忌羊肉餳海藻
菘菜等千金方有桂心一兩
藿香吐液散治大人小兒諸嘔逆吐瀉或霍亂不安
丁香(一錢)桂府滑石(四兩焼)藿香(四錢)
右為極細末每服二錢小兒半錢清米飲調下溫冷
服大人吐瀉水打臘茶調下二錢立效及治大人小
兒傷寒瘧病前後嘔噦躁不得眠睡腹脹或小便赤
澁大便瀉躁渴悶亂並宜服之
橘皮湯(出聖濟總錄)治霍亂嘔噦不止
陳橘皮(湯浸去白焙二兩)甘草(炙一兩)枇杷葉(拭去毛炙二兩)
右搗篩每服三錢水一盞生薑三片煎至七分去滓
溫服如人行五七里
半夏湯(出聖濟總錄)治霍亂氣厥嘔噦不得息
半夏(湯浸七次焙二兩)甘草(炙)人參前胡(去蘆頭)桂(去粗皮各)
(一兩)
右搗篩每服五錢水一盞半生薑一分切豉五十粒
煎至七分去滓溫服
枳實湯(出聖濟總錄)治霍亂卒噦
用枳實去穰麸炒二兩搗篩每服三錢匕羊乳一盞
羊脂一弹子大煎至七分去滓熱服不拘時
治霍亂嘔逆及人常嘔吐(出本草)
用蘇方木水煎服之破血可用酒煮為良
糯米粉飲(出聖濟總錄)治霍亂卒噦
用糯米粉一升每服三錢以井花水調下不拘時
生薑飲(出聖濟總錄)治霍亂嘔噦
用生薑二兩切以水三盞煎取一盞半去滓分温三
服不拘時候
治霍亂後惡心(出本草)
以蒲萄根濃煮汁飲之
治吐逆霍亂(出本草)
以椰子皮煮汁服之
霍亂轉筋(附論)
夫霍亂轉筋緣風冷傷於三焦傳於脾胃得冷陽氣不
得宣行致四肢筋絡不得舒緩此盖中下不足其候胃
膕不安經筋攣結腨肉緊痛反急於上盖足陽明之經
處膀胱之脉塞也然足陽明之脉塞者起冒下口循
腹裏下至氣衝中而合以下髀關抵伏兔下入膝腹中
下循脾外廉足太陽之經其脉循髀外復廉下合膕中
下貫腨内是動則病脾不可回轉膕如結腨如裂治宜
調胃腑而溫膀胱之經如此則小水得宣寒冷自下胃
腑溫和霍亂可愈轉筋之疾無由作也
方
草豆蔲散(出聖惠方)治霍亂吐瀉後轉筋
草豆蔲(去皮)高良薑(剉)丁香白术人參(去蘆頭)縮
砂(去皮)陳橘皮(湯浸去白穰焙各一兩)甘草(半兩炙)木瓜(二兩乾者)
右搗細羅為散不計時候以熱生薑湯調下二錢
桂苓白术散(出濟生拔萃方)治冒暑濕熱吐瀉轉筋腹痛小兒
吐瀉驚風
桂茯苓白术(各半兩)甘草澤瀉寒水石(各一)
(兩)滑石(二兩)
右為細末熱湯調下三錢食後冷飲汲新水或生薑
調下小兒一錢
治霍亂轉筋方(出聖惠方)
附子(三兩炮去皮臍)川椒(三分)葱根鬚(三握)白礬(三兩)柳葉(三握)桃
枝(三握)生薑(一兩以綿包繫在脚心下)
右以水三斗煎三十沸已來看冷暖淋多時為妙如
急即加醋五升同煎
高良薑散(出聖惠方)治霍亂吐痢轉筋疼痛
高良薑(三分剉)甘草(半兩炙微赤剉)陳橘皮(二兩湯浸去白穰焙)木瓜
(二兩乾者)人參(一兩去蘆頭)厚朴(一兩去粗皮塗生薑汁炙令熱)
右搗篩為散每服三錢以水一中盞煎至六分去滓
不計時候熱服
雞舌香散(出聖惠方)治霍亂吐瀉多後心神煩躁及轉筋不
止
雞舌香香葇(各三分)木瓜(乾者)人參(去蘆頭)陳橘皮(湯浸)
(去白穰焙)厚朴(去粗皮塗生薑汁炙令香熟各一兩)桂心(半兩)
右搗篩為散每服三錢以水一中盞入生薑半分煎
至六分去滓不計時候熱服
雞白湯(出聖濟總錄)治霍亂轉筋悶絶欲死
雞糞白(一合熱)胡椒(二十粒)高良薑桂(去粗皮)白术(各一)
(兩一分)木瓜(三兩)生薑(切焙六分)
右剉如麻豆每服五錢以水一盞半取八分去滓不
計時候溫服
胡椒湯(出聖濟總錄)治霍亂轉筋
胡椒吳茱萸(湯洗净炒)肉豆蔲(去殼各半兩)人參桂(去粗皮)
乾薑(炮半兩)
右搗篩每服五錢以水一盞半煎至八分去滓溫服
厚朴湯(出聖濟總錄)治霍亂轉筋脉微而細此風寒客於胃
吐瀉不止
厚朴(去粗皮塗生薑汁炙五度)乾木瓜(各二兩)高良薑香薷
陳橘皮(湯浸去白焙)紫蘇子(各半兩)
右搗篩每服五錢匕生薑三片鹽少許水一盞半煎
至八分去滓溫服
蘹香子散(出聖濟總錄)治霍亂吐瀉轉筋煩悶
蘹香子(炒)木香陳橘皮(湯浸去白焙)人參(各半兩)菖蒲(切末)
(泔浸一日炒二兩)甘草(炙剉一分)
右搗羅為散以冷米飲調下三錢如人行二里再服
茱萸湯(出聖惠方)療霍亂轉筋不止及疼痛欲入腹者
吳茱萸(一升)甘草(二兩炙)乾薑(三兩炮)亂髮(一兩炊汁洗却膩)蓼子
(一把)桂心(一兩)
右切以水七升煮取二升二合絞去滓分溫三服每
服相去如人行六七里忌生葱海藻菘菜生冷粘膩
等一方無亂髮
高良薑散(出聖惠方)治霍亂吐痢轉筋疼痛引入腹者
高良薑(剉)桂心(各三兩)木瓜(二兩乾者)肉豆蔲(二兩去殼)陳橘
皮(一兩湯浸去白焙)
右搗篩為散每服三錢以水一中盞煎六分去滓不
計時候熱服
半夏湯(出保命集方)治霍亂轉筋吐瀉不止
半夏茯苓(去皮)白术(各半兩)淡味桂(一錢半)甘草(二錢半)
右為細末渴者涼水調下不渴者以微溫水服
薑附湯治中寒霍亂轉筋手足厥冷(方見本門寒暑類)
肉豆蔲湯(出聖濟總錄)治霍亂轉筋
肉豆蔲(去殼半兩)人參(二兩)桂(去粗皮)吳茱萸(湯洗净炒各一兩半)
右搗篩每服三錢入生薑三片煎至六分去滓温服
之
附子湯(出聖濟總錄)治霍亂轉筋淋足方
附子(去皮剉一枚)葱(半斤拍碎)生椒(綿包)生薑(切碎各一分)
右以水一斗煎三兩沸入瓷盆中瀘去滓以鹽漿水
解之冷熱得所淋洗立效
神聖香薷飲(出聖濟總錄)治胃氣霍亂吐瀉轉筋腹痛
香薷穗(經霜者一兩半)厚朴(去粗皮)黃連(去鬚各二兩)白扁豆(一兩焙)
右先用生薑汁四兩一處搗黃連厚朴二味令細炒
成黑色入香薷扁豆二味都粗搗篩每服五錢水一
盞酒一盞共煎至一盞瓷瓶内蠟紙封沉入井底候極
冷併服二服至死者亦可救
糯米乾薑湯治霍亂轉筋
糯米(二兩為末)乾薑(炮製為末)甘草(生用為末)人參(為末各二錢)
右拌勻冷水調下三錢不拘時服因腎氣虚吐瀉轉
筋术附湯和木瓜鹽煎服或理中湯亦煎服良
吳茱萸湯(出經騐良方)治乍感冷濕氣吐瀉轉筋
吳茱萸(四兩)木瓜(五兩)蒼术(二兩)鹽(一兩)
右酒醋各二盞同煮至乾為末白湯調服三錢
高良薑散(出聖惠方)治霍亂吐痢過多徧身筋轉及心腹痛
高良薑(半兩剉)桂(一兩)木瓜(三兩乾者)
右搗篩為散每服三錢以水一中盞煎至六分去滓
不計時候熱服
木瓜湯(出聖惠方)治霍亂瀉後脚轉筋
木瓜(二兩)生薑(半兩)吳茱萸(一分湯浸七次焙乾微炒)
右細剉以水二大盞煎至一盞二分去滓分為三服
頻服之
桂心湯(出聖惠方)治霍亂轉筋
桂心木瓜(乾者)烏梅肉(各二兩)
右搗篩為散每服半兩以水一大盞煎至五分去滓
溫服日三服
杜仲湯(出聖濟總錄)治霍亂轉筋
杜仲(去皮剉炒一兩一分)桂(去粗皮一兩)甘草(炙剉一分)
右搗篩每服三錢生薑三片水一盞煎至六分去滓
溫服
木瓜湯(出聖濟總錄)治霍亂轉筋吐瀉不止
木瓜(切一兩)青銅錢(四十九文)烏梅(五枚拍碎炒)
右以水二盞煎至一盞去滓分三服細呷
治霍亂轉筋不止(出聖惠方)
高良薑(五兩)木瓜(二枚)川椒(二兩)
右細剉以水二斗煎三二十沸去滓入醋一升於桶
内看湯緊慢淋蘸水冷即止綿衣褁勿令傷冷
胡椒丸治霍亂轉筋諸藥不除
胡椒(末一兩)木瓜(汁一升)硇砂(研極細一錢)
右將木瓜汁浸椒砂二末攪勻熬令稠和如梧桐子
每服十丸藿香湯下
棠梨枝散(出聖惠方)治吐痢不止兼轉筋
棠梨枝(一握)木瓜(二兩)
右細剉和勻分為四服每服一中盞入生薑半分煎
至六分去滓不計時候熱服
木瓜粳米湯(出聖惠方)治霍亂吐瀉轉筋
木瓜(一枚大者四破)倉粳米(一合)
右以水二大盞煎至一盞半去滓時時溫一合服之
桂心半夏湯(出聖惠方)治霍亂轉筋
桂心(一兩)半夏(一兩湯浸七次去滑)
右搗羅為末每煎生薑酒調下一錢如人行十里再
服水服亦可
蜀椒湯(出聖濟總錄)治霍亂轉筋
蜀椒(去目并閉口者炒出汗一分)烏梅(一枚)
右㕮咀以水二盞煎取一盞再入蜜一匙煎兩沸空
腹頓服
木瓜湯(出聖濟總錄)治霍亂轉筋
木瓜(汁一盞)木香(末一錢)
右以熱酒調下不拘時
治霍亂轉筋心痛鼻洪并兼及痢後人不分寒熱急痛
用艾葉和蠟并訶子焼薰艾葉絞汁煎服亦可
治脚轉筋疼痛攣急者(出肘後方)
用松節一兩細剉如米粒乳香一錢拌藥用銀石器
内慢火炒令焦只留一分性出火毒研細每服一錢
至三錢木瓜酒調下凡是筋病皆治之
高良薑湯療霍亂吐痢轉筋欲入腹
高良薑桂心(各四兩)
右切以水七升煮取二升去滓分三服如行四五里
一服忌生冷生葱
治霍亂轉筋(出千金方)
用舊木梳焼灰為末酒一匙調服永瘥
又方(出千金方)
用車轂中脂塗足心下瘥
又方(出本草)
用栢葉擂褁脚上及煎汁淋之又用栢樹末煮酒淋
之暖物褁脚瘥
又方
用楠木皮煎湯洗之
又方(出本草)
用皂角末吹一字入鼻得嚏即瘥
又方
用醋調南星末𫝊之及用老壁土佳
又方(出本草)
用單繩頭尾焼灰和南星敷却以桑白皮縛敷處即
止
桃仁煎(出聖惠方)治霍亂轉筋不止
用桃仁一百枚湯浸去皮尖雙仁研如麵以牛乳五升
同入漿水於銅器内盛在重湯内煎瓷器中盛每服
空心溫酒調下兩匙良
生薑酒(出肘後方)治霍亂轉筋入腹欲死亦瀉痢不止
用生薑五兩切以無灰酒一升煎取八合頓服便瘥
雞白湯(出十便良方)治霍亂轉筋入腹或腹中如欲轉臂脚
直脉上下行微弦
用雞白糞炒一兩為粗末每服二錢以水七合煎三
沸去滓頓服勿令病人知之一方熱酒調下
鹽搨方(出肘後方)治霍亂轉筋入腹
用鹽三合以水五升煎取三升浸青布搨轉筋上一
方煮令熱薰灼再漬手足在胸肋者湯洗之入腹者
倒擔病人令頭在下腹中平乃止劇者并隂縮者必
死一方極醎鹽湯於槽中暖漬之
苦酒絮褁足方(出肘後方)治霍亂轉筋
用苦酒一升半取衣絮内苦酒中煮令溫從轉筋處
褁之一方浸毡褁轉筋上入以少粉尤佳又以綿纏
膝下至足
褁足法(出本草)治轉筋入腹氣急煩渴
用木瓜二枚切破以水五升煮取三升取故青布浸
湯中用褁轉筋上如無木瓜煎枝二兩亦得木瓜煮
汁服亦可一方無前藥口默念木瓜二字轉筋立愈
治霍亂轉筋胷堂及臍下痊痛
用銅器並衣被襯後貯火熨之
又方(出本草)
用故麻鞋底焼令熱投酒煮粟榖汁頓服之
治霍亂轉筋(出本草)
用香薷煮飲服之無不瘥者若四肢煩冷汗出而渴
者加蓼子同煮飲服之
治霍亂轉筋垂死
用敗蒲蓆一握細切漿水一盞煮汁溫服一方焼灰
酒調服
又方(出肘後方)
用蓼子一握香䜴一升先切葉以水三升煮取二升
内䜴汁中更煮至一升半分三服又與大麥麵相宜
一方去香䜴用酒煮服熏洗亦可水煮服佳
治轉筋(出本草)
用米粉和醋褁脚又皂角灰主理氣下血
治霍亂轉筋腹痛(出本草)
用煮淡竹葉湯五六升令灼上轉筋處
黃龍膝湯療舌強筋縮牽隂股引胸腹脹霍亂
用黃龍膝切一升(黃龍膝者樟木膝也斷以吹氣從裏面度者好也)以水四升
煮取八合為一服一劑不止更至一劑良驗或宿食
不消霍亂或乾霍亂或吐痢不止或不吐痢並悉療
之
療霍亂轉筋及四肢已冷強氣絶心上微暖者猶可救
之
用硃砂二兩熱研蠟三兩和之為丸待冷著火籠中
如薰衣被厚覆勿令咽洩兼牀下著火令復微暖徹
良久當汗則漸氣通便活忌生血物
療脚轉筋及渾身轉筋立效
用暖水稍熱於浴斛中坐浸須臾便瘥如湯沃雪
又方治霍亂轉筋不止
用芥菜子不拘多少擂細水調傅臍上
又方治脚轉筋
用獨頭葱一個嚼一半於患處脚上猛擦一半用水
送下一時立效
治轉筋方(出肘後方)
用焼鐵令赤以灼踵白肉際上近後當從鐵以隨足
為留停令成瘡兩足皆爾須臾間熱入腹不復轉筋
便愈燒蝦尾用之即瘥
又方(出肘後方)
用焼蜈蚣膏傅之即瘥
又方(出聖惠方)
用橘皮二兩湯浸去白穣焙以醋漿水一大盞煎至
五分去滓稍温服
又方(出聖惠方)
用釜底黑土末煖酒調下二錢頻服之
又方(出聖惠方)
用釅醋和米粉摩塗轉筋處三二升煎五七沸看緊
慢冷換之
治脚轉筋方(出聖惠方)
用木瓜一兩以酒一升煎三七沸溫酒服之
治霍亂轉筋(出聖惠方)
用木瓜櫖子煮汁食之與木瓜梢等餘無有益江外
常為果食
人參散(出廣南四時攝生論)治霍亂吐逆及痢并脚轉筋
人參(去蘆頭)吳白术木瓜(乾者各一兩)薑(炮半兩)
右為散每服三錢以水一中盞入生薑半分煎至五
分去滓不計時候溫服
木瓜散(出聖惠方)治霍亂吐痢轉筋心膈煩悶
木瓜(乾者)桂心(各一兩)草豆蔲(半兩去皮)
右為散每服三錢水一中盞煎至六分去滓不計時
候溫服
又方(出聖惠方)
扁豆(五十粒)木瓜(一分)皂莢子(十枚)
右炒黃為散以水一大盞煎至六分去滓頓服立效
治卒轉筋(出醫方集成)
以香薷煮汁頓服半升止
治霍亂轉筋入腹無可奈何者(出醫方大成)
用酢煮青布搨之冷即易
治躄筋急(出本草)
以白酒研桂塗之
治霍亂轉筋
用山梔子二枚燒灰為末水調服之
廣濟療轉筋方(出本草)
取故綿入釅醋甑中蒸及熱用裹病人脚冷更易
又方(出聖惠方)治霍亂轉筋不止
右焼編薦索灰研三指撮以熱酒調服之瘥
治肝虚轉筋(出肘後方)
用赤蓼莖葉切三合水一盞酒三合煎至四合去滓
溫分二服
治霍亂脚轉筋(出本草)
用吳茱萸和艾以醋湯拌塗之妙
治霍亂轉筋(出本草)
取蓼子一把去兩頭以水二升半煮升半頓服之
治霍亂轉筋(出本草)
多取蓼煮湯及熱將脚浸之
治霍亂轉筋(出本草)
以鹽一升水一升半作湯漬之
治霍亂轉筋(出本草)
以榲桲煮汁飲之
主霍亂身冷轉筋
於床下取厠籌□取熱氣徹上
治霍亂轉筋(出本草)
以新研粟米清水和濾取汁服之腹胃冷者不宜多
服
治霍亂手足轉筋(出本草)
以銅器或瓦器盛熱湯熨之亦可令蹋器使脚底熱
徹亦可以湯搨之冷則易用醋煮湯更良煮蓼子及
吳茱萸汁亦好以綿絮及破毡擱脚湯淋之貴在熱
徹
治脚轉筋兼暴風通身冰冷如癱痪者(出本草)
取蠟半斤以舊帛絁絹並得約五六寸随患大小加
減闊狹先銷蠟塗於帛上看冷熱但不過焼即便乘
熱纏脚仍須當脚心便著韈褁脚得冷即更易之亦
治心躁驚悸如覺是風毒兼褁兩手心
治脚膝筋急痛(出本草)
以木瓜煮令爛研作漿粥樣用褁痛處冷即易一宿
三五度熱褁便瘥煮木瓜時入一半酒同煮之
導引法
治轉筋不止者(出千金方)
男子則以手挽其隂牽之女子則挽其乳分左右邊
灸霍亂法(附論)
夫霍亂灸之或須未能立瘥終無死憂不可逆灸或但
先腹痛或先下後吐當隨病狀灸之
灸法
治先心痛及先吐者(出肘後方)
灸巨關七壯在心下一寸不效更灸如前數外臺秘
要療下痢不止上氣灸五十壯各巨關
治吐下不禁兩手隂陽脉俱疾數者
灸心厭骨下三寸又灸臍下三寸各六七十壯
治下痢者
灸榖門三七壯在臍傍二寸男左女右一名大腸募
不瘥更灸如前數甲乙鍼經天樞一名長谿一名榖
門夾臍兩傍各二寸䧟者中
治下痢不止者(出肘後方)
灸大都七壯在足大趾本節後内側白肉際
治先腹痛者
灸太倉二七壯穴在心厭下四寸臍上一寸不止更
灸前數
治苦繞臍痛急
灸臍下三寸二七壯名關元良
療霍亂心腹痛脹吐痢煩悶不止則宜灸之
令痛人覆卧伸兩臂膊著手則以小繩正當兩肘骨
尖頭從背上量度當脊骨中尖繩下點之去度又以
繩度病人口至兩吻截斷便中折之則以度向所點
背下兩邊各依度長短點之三處一時下火灸絶便
定神驗艾炷火稍加也
治瀉痢所傷煩欲死者
灸慈宮三七壯柱横骨兩邊各二寸半横骨在横臍
下横門骨是轉筋在兩臂及胸中者灸手掌白肉際
七壯及灸膻中中府巨關胃管尺澤并治筋拘頭及
足背愈
灼艾法(出仁存方)治霍亂轉筋欲死絶惟腹中有暖氣者
灸承筋七壯取繩量圍足從趾至跟匝捻取等折一半
以度令一頭至跟踏地處引繩上至度頭即是穴起
死人又以鹽内臍中令實就鹽上灸二七壯一方灸
氣海穴臍下一寸半二七壯妙
療霍亂神秘起死(出濟生方)
用以物横度病人口中屈之從心鳩尾度以下頭五
壯横度左右復灸五壯此三處併當先灸中央畢更
横度左右也又灸脊上以物圍令正當心厭又夾脊
左右一寸各七壯是腹背各灸三處
療霍亂已死上屋喚魂者又以諸療皆至而猶不瘥
捧病人覆卧之伸臂對以繩度兩肘尖頭依繩下夾
背脊大骨穴中去脊各一寸灸之百壯無不活者所
謂針灸法此最善已試數百人皆灸即起坐或以此
術傳其子孫世世皆稱之
療手足逆冷者
灸三隂交穴在足内踝直上三寸廉骨際䧟中左右
七壯不瘥更灸如前數
治手足逆冷(出肘後方)
灸大指上爪甲際七壯
治乾嘔者
灸間使各七壯在手腕後三寸兩筋間不瘥更灸之
治乾嘔者
灸心主各七壯在掌腕上約中吐不止更灸如前數
療苦煩悶腠滿
灸心厭下三寸七壯名胃管
治轉筋四逆
灸兩乳根黑白際各一壯外臺秘要灸兩乳邊連黑
外近腋白肉際各七壯可至二七壯療吐下痢者
治走哺轉筋
灸踵踝白肉際各三七壯及灸小腹下横骨中央如
前數
治轉筋
灸湧泉六七壯在足心下當拇趾大筋上又灸足大
趾下約中一壯
治轉筋不止
灸足踵聚筋上白肉際七壯立愈
治轉筋入腹痛欲死(出肘後方)
四人持手足灸臍上一寸十四壯如不動勿復傷之
又灸股裏大筋去隂一寸一分半臍左邊二寸
治霍亂轉筋
令病人合面正卧伸兩手着身以繩横量兩肘尖頭
依繩下夾脊骨兩邊相去各一寸半灸一百壯無不
瘥
主霍亂脚轉筋及入腹
以手拗所患脚大拇指灸當脚心下急筋上七壯
療霍亂轉筋不止漸欲入腹凡轉筋能殺人起死之
法無過於灸灸法惟三處要穴第一承筋穴在脚腨
下際取穴法
以繩從脚心下度至脚踵便截斷度復廻此度從脚
踵還量向上盡度頭當腨下際宛宛中是穴灸三七
壯則定又不止則灸涌泉在足心下當足大指中節
後一寸半正當大筋上是穴又灸足跟後黑白肉交
際當中央此三處要穴灸之不過二三七壯必定
療轉筋在兩臂苦胸脇者
灸手掌白肉際七壯
療轉筋十指筋攣急不得屈伸
灸手踝骨上七壯良
扁鵲療筋脛骨痛不可忍
灸屈膝下廉横筋上三壯
腹腸轉筋
灸臍上一寸十四壯
沙證
夫沙證之病在江南舊無今多有之原其證古有不載
所感如傷寒頭痛嘔惡渾身壯熱手足指末微厥或腹
痛悶亂須臾能殺人宜先濃煎艾湯試之如吐即是
方
艾湯方(出仁存方)
用五月蚕退紙碎煎安椀中以碟盖之以百沸湯泡
艾椀許仍以綿紙封褁縫良久乘熱飲之就卧即愈
又方(出危氏方)
近時多看頭額上胸前兩邊有小紅點在於皮膚者
用紙撚成條或大燈草微蘸香油燈上點焼於紅點
上焌爆者是又名水傷寒用樟木煎湯服或葱豉湯
汗出愈如腹痛不止又用針於兩手十指近甲稍針
出血即愈
又法(出危氏方)治沙證
用苧麻蘸水於頸項兩肘及臂兩膝腕等處戞掠見
得血凝皮膚中紅點如粟粒狀然後盖覆衣被喫少
粥或葱䜴湯清油葱茶得汗即愈使皮膚腠理開發
鬆利誠不藥之良法也
又法(出危氏方)治兩足墜痛亦名水波
於兩脚曲腕内兩筋兩骨間刺出血愈名委中穴
絞腸沙方有一證心腹絞痛冷汗出悶脹欲絶俗謂
攪腸沙今考之此證乃名乾霍亂而致此亦由山嵐
瘴氣或因饑飽失時隂陽暴亂而致急用鹽湯吐法
此法救人不一
用鹽半盞以熱湯數椀泡鹽令患人盡服連至數椀
不住手方可却以雞羽埽咽㗋間即時吐所喫鹽湯
盡出其證即愈
又方(出醫方集成)治絞腸沙證手足厥冷腹痛不可忍者
用手蘸溫水於病者膝灣内拍打有紫黑點處以針
刺去惡血即愈
治絞腸沙痛不可忍或輾轉在地或起或卧其腸絞縮
在腹此是中毒之深須臾令人死古方乾霍亂是也
急用鹽一兩熱湯調灌入病人口中鹽氣一到腹其
痛即定也
又方
用石沙炒令赤色冷水淬之良一二合服之愈
又方(出經驗良方)
陳樟木陳艾陳壁土(各等分)
右為細末水濃煎去滓連進三四服即安
又方(出經驗良方)治心痛絞腸沙腹痛嘔吐瀉及霍亂中暑
煩渴不省人事
用馬糞研同蜜擂濾過新汲水下隨手即愈
治絞腸沙痛欲死者可活
用蚕生子連紙用手掌一片剪如錢大按於椀内上
用一盞覆之然後將熱滚水一盞沿盞縫澆入去待
少刻熱服立效
又方
用飲艾湯亦可
治絞腸沙其病身熱肚腹疼痛咽㗋刺刺澁疼是也
用礦灰一小塊為細末半盞服之立效
治沙子絞腸病危急之甚用黑神散
用童子小便調服如不止再調服立愈
普濟方卷二百三
