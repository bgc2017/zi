普濟方卷八十五明周王朱橚撰
眼目門
目瞼生風粟(論)
夫瞼生風粟外障此根初患之時皆因肺臟壅毒大腸
積熱肝家有風致令眼瞼皮上下有肉如粟粒相似或
赤或白唯多淚出澀痛如米隱睛一般積久年深翳膜
昏暗漸漸加重此眼宜飜眼皮起以針撥之又頻洗出
血去除根本即瘥然後服除風湯退熱飲危氏得效方
論云兩瞼上下初生時如粟米大漸漸大如米粒或赤
白不甚痛疼堅硬者蓋肝壅血所成宜服消毒飲子
方
知母湯(出聖濟總錄)治眼生風粟
知母茺蔚子人參白茯苓(去黑皮)大黃(剉炒)五
味子黃芩(去黑心各一兩)車前子(一兩半)芒硝(半兩)
右麄𢷬篩每服一錢匕水一盞煎至五分食後去滓
温服
青葙子丸(出聖濟總錄)治目瞼生風粟
青葙子(二兩半)犀角(鎊)白茯苓(去黑皮)羌活(去蘆頭)槐子
(各一兩半)桑白皮(剉一兩半)麻黃(去根節一兩一分)羚羊角(鎊三兩)大
黃(炒一兩)
右為末鍊蜜丸如梧桐子大每服三十丸食後粥飲
下日再
防風散(出聖惠方)治瞼生風粟及生珠管
防風(去蘆頭)犀角屑羚羊角屑川大黃(剉碎微炒)前
胡(去蘆頭)黃芩玄參地骨皮(各一兩)甘草(半兩炙微赤剉)
右為散每服五錢匕水一中盞半煎至五分去滓於
食後温服
除風湯(出龍木論)治瞼生風粟外障
防風(二兩)犀角大黃知母黃芩黑參(各一兩)
桔梗羚羊角(各一兩半)
右為末以水一盞散一盞煎至五分空心去滓温服
退熱飲子(出龍木論)治瞼生風粟外障
茺蔚子知母人參五味子茯苓大黃
芒硝車前子(一兩半)
右為末以水一盞散一錢煎至五分食後去滓温服
茺蔚散(出聖惠方)治服生風粟疼痛時有淚出
茺蔚子防風(去蘆頭)羚羊角川大黃(剉碎微炒)黃芩
杏仁(去皮尖雙仁麩炒微黃)車前子赤茯苓(已上各一兩)
右為散每服四錢以水一中盞煎至六分去滓入芒
硝半分攪勻每於食後温服
細辛湯(出聖濟總錄)治眼生風粟疼痛時有淚
細辛(去苖葉)玄參五味子人參白茯苓(去黑心)
防風(去蘆)車前子(各一兩)
右粗搗篩每服五錢以水一盞半煎至七分去滓食
後臨卧温服
蕤仁膏(出聖濟總錄)治眼瞼生風粟
𬎼仁(三兩)秦皮(剉一兩)黃連海蛤丹砂(研各半兩)龍腦
(研一錢)
右除研者外搗羅為末酥和於銅器中煎新綿濾過
入研者二味拌令勻置甆器中每以一小豆大點服
消毒飲(出危氏方)治兩瞼上下生風粟漸漸大如米粒或
赤或白不甚疼痛堅硬者
大黃(煨)荆芥(各半兩)牛蒡子(炒)甘草(各一分)
右剉散每服三錢水煎一盞半食後温服
治眼瞼垂腫生風粟磨隠睛痛方(出聖惠方)
蜜(少許)水銀(半棗大以津液研令星盡)龍腦(半錢細研)
右相和勻每用少許日三五上點之
目内生瘡(論)
夫目生瘡者以脾臟毒熱薰蒸於上鬱而不散而又多
食五辛或飲熱藥遂令瞼内瘡生初患之時或即痒痛
作時發歇不定或多淚出遂令瞼内瘡出致令四眥如
硃砂色相似然後漸生翳膜障蔽瞳人蓋是脾臓風毒
積熱隔中致令此眼亦不宜點藥矣著頭面上恐損眼
也宜服瀉脾湯墜膈丸立效龍木論歌曰風赤生於脾
臓家瘡生兩瞼似硃砂發歇無時多淚出漸生翳膜苦相遮
輕翳點塗權宜法服餌鎌鈎智者誇若把炙燒來退却
欲除根本路程賒此因黑珠上瘡稍安其痕疤不沒侵
入水輪雖光未絶終亦難治又大眥頭結聚生瘡流出
濃汁或如涎水粘睛上下不痛仍無翳膜此因心氣不
寧并風熱停留在眼中宜服白薇丸
方
蕤仁丸(出聖濟總錄)治目生瘡疼痛赤腫心躁視物不明
蕤仁(去皮)決明子(微炒)秦皮(去粗皮剉)車前子甘菊花
黃連(去鬚)防風(去蘆)藍實槐子(各一兩半)柴胡(去苖)人參
白茯苓(去黑皮)山芋芎藭(各一兩)甘草(炙一兩半)大黃(剉炒)
(令黑一兩)
右為末煉蜜丸如梧桐子大每服三十丸空心米飲
下
決明子丸(出聖濟總錄)治肝肺熱毒氣攻兩眼生瘡赤痛
決明子(微炒)菊花秦皮(去粗皮剉)黃連羚羊角(屑)黃
芩(去黑心)萎𬎼山梔子(去皮)生乾地黃(焙)秦艽(去苗土)
升麻(各一兩)車前子地骨皮青葙子白茯苓
(去黑皮各一兩半)
右為末煉蜜丸如梧桐子大每服三十丸食後温水
下臨卧再服
決明散(出聖濟總錄)治眼内生瘡爛赤痒熱風
麥門冬(去心焙)菊花白附子(炮半兩)石決明(刮洗二兩)枸
杞子沉香(剉)秦皮(去粗皮剉)巴戟天(去心)桂(去粗皮)牛膝
(酒浸坦焙)梔子仁
右為末每服三錢匕空心菊花湯調下臨卧再服
柴胡散(出聖惠方)治肝臟風熱眼中生瘡腫痛
柴胡(去苖)川升麻黃芩黃連(去鬚)梔子仁車前
子決明子防風(去蘆頭)羚羊角屑馬牙硝
甘草(炙炒赤剉)玄參(已上各一兩)
右麄搗篩每服四錢匕水一盞入生薑一片棗一枚
煎取七分去滓服食後日二
獨活散治頭目陽明邪攻注眼目牙齒斷肉腐痛兼
治偏頭痛攻注眼目
川芎獨活羌活防風(各三錢)細辛(二錢)荆芥
鄆薄荷生地黃(各三錢)
右為末水水煎去滓食後服
芎菊散(出聖濟總錄)治眼骨太陽穴頭面俱痛眼見黑花
目漸昏暗
芎藭白芷防風(各二兩)細辛(去苖葉)石膏(水飛過)甘
草(各半兩)菊花(一兩)
右為細末每服用一錢匕食後茶調服
治眼眉骨連頭疼痛(出聖惠方)
羌活甘菊花芎藭甘草(赤剉)旋復花(各半兩)石
膏
右為末每服四錢匕水一盞煎至六分去滓每服於
食後温食忌炙煿熱麵
香甲散(出聖濟總錄)治風熱頭痛目疼遶額角
甘菊花(二兩)芎藭(一兩)甘草(生用)生橘皮(湯浸去白焙)檀香(剉各)
(半兩)
右為散每服二錢匕沸湯入鹽少許點眼不拘時候
通頂散(出聖濟總錄)治風頭目痛及偏頭痛
地龍(去土)龍腦(研)瓜蒂赤小豆馬牙硝
各等分𢷬研為細散每一小豆少許吹入鼻内偏頭
疼隨左右用含水㗜尤佳
芎藭散(出聖濟總錄)治頭目偏痛時多運眩鼻中壅塞不
聞香臭
芎藭白附子滑石槐芽(各三錢)細辛(去苗葉一錢)
右為細散入生龍腦半錢匕同研極細每用一匙㗜
入鼻中
鼢鼠土骨(出聖惠方)治初發眼風頭疼(見本門後患目類)
川芎散(出德生堂方)治初患發眼風頭疼
甘菊花川芎荆子(各一兩)薄荷(二兩)
右為細末以生葱三寸熬黑豆水入茶末少許每服
二錢食後調服
地龍散(出聖濟總錄)治眼眉骨及頭腦俱痛
地龍(二錢去土)穀精草(二錢)乳香(研一錢)
右為細末每用半錢於燒香荆子上取炬用紙拈子
罩熏鼻中偏痛隨左右用之
又方(出聖惠方)治眼熱毒連眉骨及頭疼壯熱不止
川大黃觧毒子木香(各三分)
右為細末以漿水調為膏於生絹上勻攤貼熁乾即
易之
石膏散(出御藥院方)治腦熱鼻寒頭目昏腫
石膏(水飛三錢)龍腦(一錢另研)
右為細末每用少許鼻内㗜之
選竒湯(出衛生寳鑑方)治眉骨痛不可忍大有神效
羌活防風(二錢)甘草(二錢)酒黃芩(冬月不用熱甚者用)
右以粗末每服三錢水二盞煎至一盞去滓温服食
後時服之
二陳白丸(出仁存方)治眉心眉稜骨疼及治臂疼或麻木
或戰掉
二陳湯吞青州白丸子
目眵䁾(論)
夫目者腑臟之精華肝之外府津液之道也若腑臟挾
熱内重於肝衝𤼵於目使液道熱澁結滯於眥瞼則成
眵䁾
方
羚羊角散(出聖濟總錄)治風熱衝肝上重於目結成眵䁾
羚羊角(二錢)犀角(二兩)防風(去叉)牛膝(去苖)羌活(去蘆頭)桑根
白皮(剉)五味子生乾地黃(焙)白蒺䔧(炒去角)芍藥
(各三錢)
右為細散每服二錢水一盞煎至六分不去滓食後
臨卧温服
澤瀉丸(出聖濟總錄)治臟腑挾熱衝發於目津液結滯而
成眵䁾
澤瀉茺蔚子兔絲子(酒浸搗别)石斛(去根)地膚子
五味子生乾地黃(各一兩)山芋(一兩半)細辛(去苖葉半兩)
右為末鍊蜜為丸如梧桐子大每服二十丸空心温
服臨卧再服
秦皮湯(出聖濟總錄)治目生眵䁾淋洗
秦皮(去粗皮)柴胡(去苖)黃皮黃連(去鬚)蛇蛻(各二兩)苦竹
葉(二握)細辛(一兩)
右麄𢷬篩拌勻每用二兩以水六盞煎取三盞去滓
熱淋洗冷即再煖
曾青散(出危氏方)治目生眵䁾宜點此藥
曾青水晶(各一兩)真珠龍腦(與真珠各等分)琥珀(半兩)
右研如粉以銅器收盛臨卧用銅筯點如黍米許
蕤仁膏(出聖濟總錄)治目眵䁾宜點此方
蕤仁(研)馬蹄決眀(搗末)黃連(各一兩)黃蘗(末二錢)
右為末用白蜜清者二升和勻入銅器中以油單密
封於飯上蒸之飯熟為度取出綿絞去滓後入輕粉
二錢龍腦末一分攪和再入銅器中以蠟封口施取
如麻子大點眼眥頭日再
黃連膏(出聖濟總錄)治目多眵䁾
黃連(去鬚為末)蕤仁(研各三分)乾薑(為末)膩粉(各一分)
右除膩粉外用牛乳三合漬之一宿明旦於微火上
煎至一合去滓取清汁入膩粉攪和每用銅筯點如
黍米許安眥頭日三
黃蘗膏(出聖濟總錄)治風熱眥目炙生眵䁾
黃蘗(剉一兩)蕤仁(半兩)大棗(青州者三枚)
右以水三升同内碟磁噐中慢火煎至一升去滓取
清汁再以淨瓷瓶子收每用銅筯點眼目三五度
療數歲䁾眼爛眥方(出肘後方)
用枯荷葉中心一把著鐺子中水五升煮用板盖上
穿板作孔目臨孔上瘡當痛食頃出淚一二升便瘥
目&KR0617;&KR0617;(論)
夫目者肝之外府也腑臟氣虚不能上注於目作精華
衰弱又為風邪痰飲所攻故使瞻視不明而䀮也或見
飛蠅黑花者久成障翳也
方
藍實丸(出聖惠方)治肝臟風熱兩目&KR0617;&KR0617;視物不明
藍實決明子青葙子枳殼黃連(去鬚)地膚
子川大黃(剉細微炒)甘菊花甘草(炙微赤剉)茺蔚子
車前子蕤仁(湯浸去赤皮)羚羊角屑防風(去蘆頭)生
乾地黃細辛赤茯苓(半兩)兔肝(一具)鯉魚膽(七)
右為末鍊蜜和𢷬三二百杵丸如梧桐子大每於食
後以清粥飲下二十丸
青葙子丸(出聖惠方)治風熱壅滯眼不得見物日淚出&KR0617;
&KR0617;不見物
青葙子決明子車前子甜葶藶(隔紙炒令紫色)細
辛五味子(各半兩)麥門冬(去心焙一兩)生乾地黃枸
杞子茺蔚子防風(去蘆頭)澤瀉地膚子桂
心兔絲子(酒浸三日曝乾另𢷬為末已上各半兩)兔肝(一具炙乾)
右為末鍊蜜和𢷬三二百杵丸如梧桐子大每於食
後以粥飲下二十丸
兔肝丸(出千金方)治眼睛&KR0617;&KR0617;不明寒則淚出肝痺所損
兔肝(一具)栢仁子乾地黃茯苓細辛蕤仁
枸杞子(各一兩六錢)防風芎藭薯蕷(各二兩)車前子
(二合)五味子(八錢)甘草(各半兩)兔絲子(一合)
右為末蜜丸如梧桐子大每酒下二十丸日宜服加
至四十丸
薯蕷散(出聖惠方)治肝腸風虚眼目昏花&KR0617;&KR0617;視不明
薯蕷防風(去蘆頭)山茱萸枳殼人參(去蘆頭)枸
杞子茯苓芎藭覆盆子(各一兩)甘菊花細
辛(各三分)甘草(半兩)
右為細末散每用服空心以棗湯調下二錢夜臨臥
再服
川升麻散(出聖惠方)治腑臟中痰實熱毒衝眼遠視䀮䀮
川升麻枳殼(麩炒微黃去穰)黃芩生乾地黃(各一兩)半
夏(湯洗七遍)杏仁(洗浸去皮尖雙仁麩炒微黃)羚羊角屑細辛(各半)
(兩)赤茯苓甘草(炙微赤剉各三兩)
右為散每服三錢以水一盞入生薑半片苦竹葉二
七片煎至六分去滓每於食後温服
防風湯(出聖濟總錄)治肝虛寒目視&KR0617;&KR0617;
防風(去叉)芎藭白蘚皮(各一兩)細辛(去苖皮)甘草(炙)羌
活(去蘆頭)陳橘皮(湯浸去白焙各半兩)竹葉(十片)棗(二枚)
右為七味麄搗篩每服五錢匕水一盞入竹葉棗子
同煎至八分去滓下蜜半匙再煎沸食後臨卧温服
黃連膏(出聖濟總錄)治目&KR0617;&KR0617;不明
黃連(去鬚一兩)蕤仁決明子秦皮(各半兩)
右為末以八合煎至三合以綿濾去滓澄清點注眼
中日三
真珠散(出千金方)治肝氣寒眼睛&KR0617;&KR0617;不見物
真珠(一兩)白蜜(二合)鯉魚膽魚膽(各一枚)
右合和微火煎兩沸綿裹内目中當汁出藥歇更為
之
車前門冬丸(出聖濟總錄)治膈上風熱上衝眼目&KR0617;&KR0617;不
明
車前子麥門冬(去心焙)防風(去叉)枳殼(各一兩)生乾地
黃白茯苓(去黑皮各一兩半)人參
右為細末鍊蜜和丸如梧桐子大每服三十丸食後
臨卧粥飲下
防風湯(出聖濟總錄)治肝虚寒目暗&KR0617;&KR0617;不明視物并生
黑花
防風(去义一兩一錢)芎藭甘草(炙剉)白茯苓(去黑皮)獨活(去蘆)
(頭)前胡(去蘆頭各一兩)人參細辛(去苖葉各三分)
右麄𢷬篩每服五錢以水一盞半棗子二枚劈破同
煎至七分去滓食後温服二日
龍腦煎(出聖惠方)治目䀮䀮昏暗赤澁怕日淚出難開
龍腦雄黃蕤仁銅綠青鹽膩粉(各一分)
黃丹(半兩)
右都研三兩日可用然後取白蜜半斤攪勻内於一
細長項瓷瓶内以湯煮一伏時候冷取出每以銅筯
取藥如黃豆大每次於兩眼内點三點藥力歇用熱
鹽湯洗之
駐景丸(出聖濟總錄)治目視&KR0617;&KR0617;
車前子兔絲子决明子羚羊角防風(各等)
(分)
右為末鍊蜜為丸如梧桐子大每服三十丸食後臨
卧温水下
細辛散治肝氣虚乏視物䀮䀮欲成青盲面目青眼
中多淚
細辛甘草(各一兩)蕤仁栢子仁(各二兩)羊子肝(二具)
右為細散每服空心以温酒下二盞晩食再服
丹砂丸治目視&KR0617;&KR0617;不能遠見
丹砂(半兩細研)青羊膽(一具)
右以丹砂末入羊膽中掛西北角陰乾一百日取出
丸如小豆大每服十丸食後臨卧米飲下日三
治眼&KR0617;&KR0617;無所見
以青羊膽一具細切以水内銅器中煮以麫餅盖上
鑚兩孔如人眼大以目向就薰不過再薰即瘥若眼
已無所見不用麫餅
空青方治眼䀮䀮不明
以空青少許漬露一宿以水點之
又方用生兔肝研碎絞汁入人乳汁中漬滴目中
一切眼疾雜治(論)
危氏得效方云其證上横如劍脊下面微而薄不赤不痛
病此希少又云其疾上如水光白色環遶瞳人初生目
小眥頭至黑珠上不痛不痒無血色相朝又云其病白
藏在黑中白日細視方見其白或兩眼相傳病疾無瑕
疵夜重間出淚又曰其疾膜如凝脂一邊形如鈇鉞其
色光白無瑕疵前件諸證並不可治皆是宿生注受當
有此病縱然用藥終無安日又云其候周回如鋸齒四
五枚相合赤色刺痛如鐵視物如煙晨輕而晝則痛楚
迎風多淚昏暗不見又云其候四邊皆白當中一點黃
大小眥頭微赤時下澁淚團圓在黑珠上前三證亦是
肝肺相傳停畱風熱宜服還睛散墜翳丸又云其候初
生三五歲視物則近著轉睛不快至四五歲睛上潔白
昏蒙不見延至年高無藥可治蓋胎中受熱致損其目
莫能治之又云五色變為内障其候顔色相間頭疼其疼
無淚出兼毒風腦熱所致日中如坐暗室常自憂歎又
云其候熱毒之氣衝入眼中致牽引瞳人或微或大或
小黑暗全不見又云其候因病目再被撞打遂變成内
障日夜疼痛淹淹障翳赤膜遶目不能視三光亦如久
病内障前四證設有患者俱不可治所謂鍼刀難下手
藥力並無功若強治之不過服還睛散然亦難愈又云
其病初患時頭暈兩額角相牽瞳人連鼻凖皆痛或時
紅白花起或先左而後右或先右而後左或兩眼同發
或吐逆乃肺肝之病肝受熱則先左肺受熱則先右肝肺
同病則齊𤼵先服羚羊角散後服還睛散海上方云眼
疾各証加減藥味并諸忌物馬尿馬肝及以瘡眼俱係
毒眼所服煎藥丸散俱加紫犀角解熱毒小兒未出
痘之先可用升麻防風各少許為細末以水糊在眼胞
使發出斑眼中不生病或用如胚貼上亦可因酒損眼
多加乾葛如秋苖刺眼及諸物傷眼生白點突起半分
至風眼瞼胞腫刺痛疼望風垂淚及冷淚出日微退夜
虚腫並一般用藥大凢眼疾忌用水洗血寒不散須
用薰洗藥熱則血散也忌食犬馬虎肉荔枝櫻桃枇杷老
雞鯽魚雀兒母猪氣猪肉滯鱗豆腐俱碍痢眼忌飯上
蒸雞彈子飯亦不可食即香油菜油田螺炒豆與鱗魚
及煎煿火食糟藏醋煎物色俱有熱毒切不可食
方
菩薩膏治遠年近日一切眼疾
菩薩石金精石銀精石太陰石太陽石
禹餘糧石河洛石礬礦石雲母石爐甘
石井泉石白滑石紫石英寒水石陽
起石猪牙石代赭石碧霞石烏魚石
青鹽蜜陀僧銅青(各一兩)黃丹(四兩)硇砂(半兩)麝
香腦子(各一錢)輕粉(一錢半)乳香(二錢)熊膽(一箇)白砂蜜
(二斤)硼砂(三錢)
右為細末以井花水九大椀熬就作四椀點水内落
下錢許不大散可用如散再熬去滓濾過露後施點
羚羊角散治大人小兒一切眼即深重頭疼作熱虛腫
生翳障眼突出攀睛努肉肝臟風爛眩風婦人血風
氣毒時出赤澀瞼胞腫疼沙澁疼痛不問久遠深淺
並宜服之
北黃芩川芎(洗)當歸地骨皮獨活山茵
蔯(去根木花)人參土白芷旋覆花(去梗)荆芥桔梗
車前子(隔紙炒)青葙子甘草石膏(煆)香附子(炒去)
(毛河水洗)草決明(微炒)乾葛木賊何首烏澤蘭葉
蟬殼(去土)淡竹葉地扁竹(去根)羌活夏枯草(泡沙糖水)
(浸一夕洗去糖)龍腦薄荷(各一兩)羚羊角(鎊屑二兩)防風(一兩)
右為細末每一大錢百沸湯點眼日三夜一
蟾光膏(出濟生拔粹)治遠年病目不通道路退去雲膜須
用臘月合或開日合
白砂蜜(四兩色白者炒用隔年葱一根去鬚皮切短和蜜一同熬去白膜覷葱軟熱為度以)
(濾滓放定用紙取臘面)黃丹(三錢)蜜陀僧(三錢各水飛生用)鑪甘石(火煆)
(過秤五錢水飛)
上三味熬研極細重羅膩細末傾入前蜜中桃柳無
節病者各一枝攪勻
當歸赤芍藥杏仁(湯浸去皮尖已上三味五錢)川芎(半兩)黃
連(去蘆頭并去刺淨稱二兩)秦皮呵子皮防風石膏
玄精石(龜背文者炒)井泉石無名異玄參代赭
石石決明
上十味各三錢㕮咀用雪水或長流河水五升於銀
器内熬至二升濾去滓淨再煎熬至一升將下五味
煎熬至一升藥水内才入上十味藥和蜜一同銀器内
用慢火熬藥紫金色時再添入後藥勿令過火
乳香沒藥琥珀朱砂(另飛)蕤仁(帶皮科各三錢去皮用仁)
上五味各三錢前四味先乾研爛後入蕤仁水飛一
同研細澄清有滓再水飛澄清再水飛才傾入前紫
金色藥内一同復熬三沸以筯點藥滴於水中不散
為度大抵勿令過與不及既成於土中埋七日取出
置於銀器内盒中如法收貯便再添入後細藥傾入
藥時亦用柳桃枝攪勻
南硼砂玲珠龍腦珊瑚枝(各一錢)麝香(半錢)
右五味熬研細亦以桃柳枝攪勻傾入前藥中俟攪
勻然後以紙封器盒口施取用元盛器盒中如有取
不盡藥用淨水斟酌洗渲却將渲藥水熬三五沸另
行收拾或先點眼或膏子藥稠了傾入銀器内用桑
柴燒計二十丸味
還睛丹(出經驗良方)治遠年近日久患雙目不覩光明内
外氣障拳毛倒一切眼疾普治之
羌活(治腦熱頭風)白芷(淸頭)乾菜子(起倒睫)細辛(起倒睫)蒼术
(明目煖水臟)川芎(治頭風)大麻子(起拳毛)防風(去叉)藁本(治頭痛)
當歸梔子仁黃連桔梗甘草(觧藥毒)菊花
薄荷連翹石膏(治頭痛)密蒙花(治羞明怕日)川椒
枸杞天麻荆芥穗(治頭痛)烏藥木賊(退翳障)黃
芩(退心熱各一兩半)
右為末蜜丸如彈子大每服二丸嚼細食後温酒化
下宣明論為末每服二錢蜜水調下或茶清或米泔
調亦得日進三服十日漸明二十日大驗此方救人甚
驗
張武經大明丸(出簡易方)治一切混沌眼疾
川芎當歸(洗)羌活防風荆芥穗甘草(炙)
白芷菊花獨活陳皮仙靈脾青皮
柴胡(去蘆)木賊(去節)白附子石膏(煆)蒺藜(炒去刺)蒼术
(泔浸一宿)蟬殼(去足)枸杞子全蝎(去毒炒)遠志(去心)楮實子
(炒)青葙子(炒各等分)
右為末鍊蜜丸彈子大每服一丸食後薄荷茶清嚼
下
撥雲膏(出瑞竹堂)治男子婦人諸般眼患不問遠年日近
黃丹(四兩細研水飛)青鹽(半錢)爐甘石(四兩用童子小便煆淬五七次研細黃連)
(水洗五七次)硇砂乳香雄黃川芎末黃連末
枯白蜜輕粉甘草末蜜陀僧麝香
龍腦當歸末白丁香(各半錢研)硼砂硃砂(各三錢研)
沒藥海螵蛸(各二錢研甲)
右件修合各如法研細用白沙糖一十五兩慢火熬
初沸下黃丹二沸下爐甘石三沸下諸藥末不粘手
為度用瓷盞内熱水泡開熱點眼不拘時候
一捉金方
甘草人參天麻芍藥薄荷荆芥川
芎乳香沒藥白芷甘松鬱金䔧萎
細辛甘菊花藁本茯苓防風桔梗
右等分為細末每用一匙㗜鼻中良
塗頂油方(出聖惠方)治眼養髮補心除頂熱明目
生麻油(二斤)沉香白檀香木香蘇合香(一兩)蔓
荆芥防風(二兩)餘甘子(半兩)川朴硝(一兩半)甘粉子
零陵香丁香白茅香犀角屑龍腦(細研各一)
(分)空青(三分研)石膏(𢷬研)生鐵(各三兩)連子草汁(二斤)
右件藥除汁藥外細剉以新綿裹於不津鐵器中盛
以前麻油蓮子草汁浸經七日後取塗頭頂上甚良
神聖眼藥(出儒門事親)
蕤仁黃丹(飛)秦皮(各一兩)金精石銀精石赤
石脂滑石蜜陀僧(各二兩)爐甘石(四兩)銅綠硇
砂乳香(各三錢)鵬砂(一錢半)盆硝青鹽腦子
麝香(已上四味各少用)高良薑(三兩)
右用東流水三升先入蕤仁次下九味等白沙蜜一斤
熬至二升以綿綃細濾澄清入生藥攪之勻點
六甲散治一切病眼不通路者
沉香檳榔(各三錢)甘草木香恒山龍骨(醋浸)
(炙)人參白茯苓柴胡(去蘆頭)青皮(白去)甘松半
夏(湯浸七次)藿香(洗淨)生地黃官桂陳皮(去穰各一兩)當
歸鱉甲(各一兩半)
右為粗末每服三錢水一盞煎至八分去滓食後温
服
神子荆芥散(出海上方)凡眼疾心肝肺三經相連纔一經
發病則三經俱熱獨一熱用藥恐未便可諸色眼疾
則須服之(上件撮要方無不驗)
黃芩梔子羌活地細辛車前子升麻
(各二錢)防風荆芥桑皮(各二錢半)知母連翹(各二錢)
川芎(一錢半)甘菊花旋覆花(一錢)甘草(半兩)柴胡(三錢半)
赤芍藥(四錢)
右剉散分八股白水煎服如眼血多去羌活換獨活
三錢加生地黃二錢半當歸去鬚二錢半如火燒痛
者乃熱多加大黃二錢剉作一服入前藥内一服前
微利去熱如眼青睛上生點者加白蒺蔾四錢炒香
了用磚二片磨去刺并加木賊一兩去節同剉碎每
服前藥内加蒺賊兩味少許煎服眼中如針刺疼者
乃是氣眼加枳殼二錢紫蘇子三錢半眼角痛者可
加白芷二錢石膏末三錢同前藥煎服
萬金散治夾腦頭風一切眼疾
鬱金(一錢)蓽撥薄荷甘草道人頭細辛
盆硝(各二錢)蜈蚣(一個)兩頭尖青黛川芎雄黃
(各二錢)白芷乳香(各二錢)石膏(半兩)蝎稍(半分)麻黃(五分燒灰)
(在)
右為細末口噙水㗜之
神聖光生散
蒙花(治差明怕日)木賊(退翳暈)白芷(淸頭風)細辛乾葛
蔴實(起倒睫拳毛)川芎羌活(治腦熱淸頭目)蒼术(明目煖水臟)甘
菊荆芥(治眼中黑花生)黃芩(治心藏積熱)甘草(觧毒)石膏藁
本(偏頭正頭風夾腦風)
右等分為末每服二錢食後臨卧蜜水調服或茶泔
水亦可日三服
石膏羌活散(出宣明論)治久患雙目不覩光明遠年近日
暗拳毛倒睫一切眼疾
羌活(治腦熱頭風)蜜蒙花(治明怕日)木賊(退翳障)香白芷(清利頭目)
細辛乾菜子(二味起倒睫)麻黃(起拳毛)川芎(治頭風)蒼术
(明目暖水臟)甘菊花荆芥穗(治眼中生瘡)黃芩(洗心去熱)藁本
(治偏頭正頭風)甘草(觧諸藥毒)石膏
右為末每一錢至二錢食後臨臥用蜜水調下一盞
或茶清或第三遍米泔亦得日進三服至十日漸明
眼至二十日大驗此方醫數十人皆效一方無蒼术
甘菊花荆芥穗
摩頂膏(出聖惠方)治腦熱眼睛頭施髮落心中煩熱宜用
青鹽蓮子草牛酥(各三兩)吴藍葳蕤梔子
仁槐子犀角屑洛石玄參川朴硝(别研)
大青空青(細研入各二兩)竹葉(兩握)石長生(四兩)
右件藥以油三升先微火煎熱次下諸藥添火煎鍊
三五沸用布絞去滓入鐺内又火鍊之入酥及鹽朴
硝空青茅末鍊如稀餳又以綿絞内磁器中盛欲卧
時用摩頂上點眼藥治一切眼疾
螵蛸硼砂硇砂(各一錢)黃丹(二錢)明礬(一錢)沒藥
血竭(一錢)熊膽(一錢)雄黃(一錢)蕤仁(五十箇)輕粉(一錢)乳香(一錢)
龍腦麝香(各少許)
右用好雞鳳爐甘石用無灰好酒一大盞黃連剉一
二兩酒浸一宿將甘石灰火燒紅於酒内淬之再燒
再淬酒盡為度次用一兩研為細末同入諸藥再研
極細點之
洗肝散治一切眼患不觀光明
川芎木賊石决明甘草地龍皮甘菊
花川椒蒼术谷精草黃連地骨皮
蟬殼黃芩草決明
右各等分為細末食前茶清調服
錦鳩丸(出龍木論)治肝經不足風邪内乘上攻眼暗淚出
怕日羞明隱澁痒瞻視茫茫多見黑花或生翳膜並
皆治之
草決明子(二錢)蕤仁(去皮)羌活(去蘆)瞿麥(各三兩)細辛(去苖五兩)
牡蠣(火煆取粉)黃連(去鬚)白蒺䔧(炒去尖)防風(去蘆)肉桂甘
菊花(淨各五兩)白茯苓(去皮四兩)蔓荆子(二升淘洗絹袋盛飯甑蒸一伏時乾)
斑鳩(一隻去皮毛腸觜爪用文武火連骨煑乾)
右為末鍊蜜和杵五百下丸如梧桐子大每服五十
丸至二十丸温白湯或酒下空心日午臨卧日三服
久患内外翳障漸加服五十丸暴赤眼食後荆芥湯
下二十丸一方加羯羊肝一具薄切炙令焦忌房事
五辛猪鷄魚蒜一醫患目三年得此藥遂愈一名貍
鳩丸
增明丸(出御藥院方)治一切眼目昏暗翳膜遮睛或時眼
見黑花熱淚出視物不明並皆治之
當歸芍藥木香川芎連翹熟乾地黃
甘草㯽榔(各一兩)山梔子薄荷葉黃芩(各一兩半)
大黃(二兩)芒硝(七錢半)牽牛(研炒取頭末一兩半)
右為細末燒飯為丸如梧桐子大每服三四十丸不
拘時候茶清下或荆芥湯下諸飲亦得日進一二服
錠子眼藥(出儒門事親)
黃丹(二兩飛)黃蘗(去皮)黃連(去鬚)枯白礬爐甘石(黃連製)
銅綠(各半兩)硇砂川烏(炮各三錢)薑(一錢)蝎硝(二錢)信(半錢火燒)
沒藥(少許)
右為細末入豆粉四兩煉蜜和如大麥許錠子於眼
大眥頭點藥力盡温水洗之
竹瀝泄熱湯療腸傷氣伏邪熱喘逆悶恐眼視無明
狂懆非意而言一切證
竹瀝(一升)麻黃大青梔子人參玄參升
麻茯苓知母(各二錢)石膏(碎)生葛(各八兩)生薑
芍藥(各四兩)
右切以水九升煮取二升去滓下竹瀝更煎三五沸
分三服忌酢物
重聖散(出宣明論)治一切風熱内外障氣眼疾
川芎川獨活川羌活吳射干井泉石
仙靈脾防風甘草蒼术草決明丹參
白术石決明(各三分)
右為末每服二錢水一盞半煎至一盞食後温服日
三
摩頑膏(出聖惠方)一切眼疾及生髮退熟毒風
生油(一斤)黃牛酥(三兩)蓮子草汁(一升)淡竹葉(一握)大青(一兩)
(半)葳蕤(一兩半)曾青(二兩研細)石長生(一兩半)吳藍(一兩)槐子
(一兩半)川朴硝(一兩半)青鹽(一兩)梔子仁(一兩半)
右伴藥細剉綿裹於鐺中先下油酥及蓮子草汁後
下諸藥以文火煎半日即以武火煎之候蓮子草汁
盡其膏即成去滓更細澄濾訖通油和合成丸每欲
用時夜間臨卧以鐵匙取少許塗頂上細細以匙摩
之令稍散入髮孔中頓覺清涼輕者不過五六度重
者用膏半劑即瘥摩膏之法每隔三夜一度摩之法
妙併日恐藥驅風毒大急内障方盡所不治者此能
療之翳除眼暗映翳赤風毒冷熱淚出眼暗如針刺
痛無不瘥者摩頂後三兩日便能髮風毒自散也合
藥取蓮子草汁須是八月九月採之其汁方濃有力
餘時不堪也一方有蕤仁無川朴硝
猪肝散(出海上方)
菊花楮桃夏枯草(各一兩)蒼术木賊(去節)防風
赤芍藥石决明草决明(各一兩半)當歸(三錢)黑豆(一合)
生地黃(三兩)
右為末用雄猪肝不拘多少竹刀切片入藥末綿縳
猪肝米泔水蒸空心細嚼可用麥門冬湯潄下忌毒
物
療眼中一切諸疾盲翳天行風熱胎赤淚出常䑃䑃不
多見物
石膽(一兩蒲州解縣出光明者)波斯鹽綠(一兩色青陰雨中置乾不濕者是)真
石鹽(二兩)硇砂(二分以上四味各别研)烏賊魚骨(一兩去上皂别研)蕤
仁(研膏三兩)秦皮黃連(連硃眥)防風(各三兩)細辛鉛丹
(各一兩)馬蹄决明(三兩七孔者仍以煖水别洗細片數過者)
右合𢷬篩似粉以白蜜於火上微煖去上沫取下青
者和入作塊更𢷬千杵以油蠟紙裹之取磁瓶子盛
貯勿使見風每欲用以兩米許大和蜜少許用篦子
頭分置兩眼眥夜卧合眼至明不潄口含清漿和豆
許鹽鹽消吐洗眼不避風日未瘥之前忌食麫羊肉
漿菓葷辛生菜虀汁苜蓿萵苣麞兔每日一度點效
金絲膏(出保命方)點眼藥
生薑(四兩取汁)白沙蜜(一斤煉去滓)䝋猪膽汁(三錢)黃連(四兩用)
(水一斗浸煎取五升)
右先煎黃連水後入薑汁次入蜜同煎去沬淨次入
下項藥末
腦子(四兩)麝香(三錢)硇砂(四錢)鵬砂(三錢)輕粉(五錢)熊膽(四錢)青
鹽(三錢)
右極細攪勻熬冷稀膏點用
還睛膏(出海上方)
爐甘石(此爐甘石黃白者佳用桑柴火燒通紅童子小便三升蘸七次研為細末另取黃連)
(末調水飛用爐甘石末焙乾用六兩)黃連(去鬚出揀净研為細末用童便熬沸加三兩尤)
(妙此須臨時秤用不預飛爐甘石黃連數内)鷹條(一兩洗淨如無以白丁香代之)當歸
(生用洗乾一錢)魚骨麝香輕粉乳香硇仁(各一錢)
黃丹(水澄焙乾二兩)片腦(少許)
右用蜜六兩以砂碢化開煮葱三百根焦色去蠟滓
綿子濾淨秤之後將淨蜜傾入砂碢内文武火熬之
槐枝攪勻先下爐甘石攪勿熬動下黃丹又攪勻次
下黃連又下當歸五次下硇砂六次下烏魚骨七次
下輕粉麝香熬成紫色方下龍腦待不粘手為丸如
龍眼大如施人只須麥粒大每藥一丸温水一呷化
開點洗若作錠子點眼大有神效上件煎黃連汁浸
一宿濾去黃連澄清却於銚子内炒爐甘石末子將
黃連汁滲乾為度如多合分兩輕者隨增
神授太師方(出直指方)治一切眼疾昏翳
甘草(生)川芎榖精草蒺䔧(炒杵去刺)蟬退(洗晒)旋覆
花密蒙花(等分)荆芥羌活木賊(去節童尿浸一宿晒)防
風(等分)
右為末每服二錢秦皮煎湯調下
療眼中一切諸疾青盲翳者天行風赤無端忽不見物
悉主之此方兵部侍郎盧英所傳價千金
石膽(研)皮斯鹽碌(研)石決明烏賊魚骨(去甲)鉛丹
細辛龍腦(各三分)蕤仁(研)防風(末各三錢)秦皮(末)馬蹄
决明(淨揀各二兩)
右搗散及研避風煮以白蜜鍊濾淨和訖更搗五七
千杵以油蠟紙重裹之重合盛勿令見風可致百年
不敗合時不欲見蟲犬與鳥雀婦女及孝子穢惡之
類須於臘月合之有患取米粒許和蜜如稀餳夜卧
點之以瘥即止
丁香化光丸(出宣明論)治一切遠年近日疼
丁香荆芥穗(各三錢)巴豆(一錢去皮油)半夏(二兩)烏梅(去枝)
盆硝甘草(各半兩)南硼砂(三錢)腦子(二厘)縮砂仁(一錢半)
右為末錯煮麫糊為丸如菉豆大每服十丸至十五
丸食後米泔下日三服
靈光還睛膏(出瑞竹堂方)治一切眼疾
川黃連乳香(各半錢)爐甘石(六兩炭火在鐵片上鍊紅末放於黃連斗)
(内依前燒)麝香烏魚骨(末)白丁香硇砂(研)輕粉
(各一錢研)
右為細末白沙蜜一十兩銀器内或沙鍋内亦可先
熬五七沸以淨紙搭去面上蠟取淨除黃連外下餘
藥用濕柳竿子攪勻次下黃連攪勻於慢火内徐徐
攪至紫色不粘手為度和丸如皂子大以紙裹之每
每用一丸新汲水於小盞内化開時洗之
菊花散(出海上方)
甘草(各一兩)川芎蒼术甘菊(一兩)防風羌活
木賊麻黃白蒺䔧黃連(各三錢)
右為細末每服三錢食後臨臥茶酒任下日進三四
服如頭目眩亦宜服之
羚羊角散(出危氏方)
家菊防風川芎羌活車前子川烏(炮去)
(皮火各半兩)半夏(泡)羚羊角薄荷葉(各一兩)細辛(一兩)
右剉為散或為末或丸以生薑煎用末以荆芥茶清
調下食後服
金絲膏(出儒門事親)
黃丹代赭石玄精石(各半兩)爐甘石(一兩)腦子(半錢)
黃連蕤仁(去皮油各三錢)白丁香南硼砂(各一錢)
右除硼砂腦子外同為細末以河水一升白沙蜜二
兩同熬三五沸然後入藥末再熬至半茶盞以末用
綿子濾過去滓次入砂腦子末攪勻定磁器内放徐
徐點眼有神驗
洗肝散(出本事方)治眼
大黃甘草(各五錢)黃芩芍藥(赤者)乾葛川當歸
熟地黃山梔子仁(各半兩)
右為末每服二錢第二次米泔水調下甚者三錢
魚膽丸(出海上方)
黃熟川連(一兩洗淨研令碎新汲水一盞浸一宿煎至二分許綿絹濾瓷器内一用煎成)
(膏文武火勿令焦)南硼砂真片腦(各一錢)蕤仁(一分去皮殼出油盡)
右乳鉢内研極細一處和勻或膏素細條鏡上刀切
磨令圓每用一丸點服
菊睛丸(出本事方)治諸般眼患
甘菊花(二兩)川芎甘草(各一兩)天門冬(四兩去心)
右為細末鍊蜜為丸如梧桐子大每服十五丸至二
十丸空心温水服或酒下日午臨卧日三服如久患
加荆芥余寓衡陽日有一婦人患眼十分余與此藥
十服瘥
洗眼方(出危氏方)
韶粉防風馬牙硝餅子銅青
右為細末每用一匙温湯調下不拘時洗立效
治眼疾
黃芩桔梗(各一兩)防風荆芥穗桑白皮前
胡甘草(各半兩)大黃(一兩)芍藥(二錢半)
右水二盞煎至一盞食後服
菊花散治一切眼疾肝熱上攻羞明晨日淚出
菊花(一兩)蜜蒙花甘草(生)梔子仁芎藭大黃
(各半兩)防風(去叉)蒺䔧子(炒去角)當歸(焙各一兩)
右為散每服二錢食臨卧麥門冬熱水調下
魚膽丸(出儒門事親)
草龍膽青鹽腦子(各半兩)黃連(去鬚一兩)硇砂南
鵬砂麝香鯉魚膽(各一錢)
右除草龍腦連外同為細末先將草龍膽連微研破
以河水二升浸春秋二宿夏一宿冬三宿將浸並揉
極爛用絹袋濾去滓於石器内慢火熬成將膏子點
於水内不散用指頭捏開有絲乃膏成然後入魚膽拌
勻將膏和上件藥末作劑丸如粟米徐徐點用之
還睛膏(出海上方)
白蒺䔧(炒去刺)青葙子白术(各半兩)兔絲子木賊
(去節各一兩)北五味羌活(各三錢半)防風(三錢半)
右為細末鍊蜜為丸如龍眼大每服三丸食後細嚼
白湯嚥下
點眼藥方
金精銀精代赭爐甘水石泉石石
膏滑石
右等分杵碎研細先用蜜一斤熬鍊紫色後下四兩
同熬紫黑色為度下水四升入藥末再熬滴水不散
用紙七層濾之加硇砂硼砂各半錢腦子少許各研
調和用少許點眼眥
涼膈散
川大黃連翹薄荷甘草山梔子黃連
皮硝黃芩
右水煎服之
塗頂油方(出聖惠方)治腦熱風目睛
麻油(二合)硝石(細研)川朴硝(研各一兩)連子草汁(半合)白蜜(半兩)
右同研令勻以甆合盛之每取一匙塗於頂上甚良
又方治眼疾
當歸芍藥(各半兩)大黃(一兩)黃芩桔梗瓜蔞根
防風甘草(各半兩)
右水二盞煎至一盞食後服
眼藥匳子(出海上方)
赤芍藥(别研)生地黃(研)白芷(各一兩别研)黃蘗(一塊如鷄子大)生
薑(半兩)冬青葉生薄荷(少許)
右搗研為膏如乾以薄荷水添潤仰卧用藥匳於眼
上内用一層紗片隔住外用紗帛縳定如此數日即
效
點眼方(出海上方)
硼砂琥珀(各二兩)梅花腦子真珠(各一匙)朱砂(二錢)
(半)石決明(半箇用絲綿褁斧打碎子礶粉)麝香(一匙)
右但畱硃砂臨時為末雜和諸藥令勻以角管收藏
復以紙塞勿令泄氣每用以銅筯沾木蘸藥點眼片
時便别
普濟方卷八十五
