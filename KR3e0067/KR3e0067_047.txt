普濟方卷四十七明周王朱橚撰
頭門
風腦旋(論)
夫風腦旋者以氣虚體怯所禀不充陽氣不能上至於
腦風邪易入與氣相鼓致頭暈而旋也又有胸膈之上
痰水結聚復犯大寒隂氣逆上風痰相結亦令頭旋
方
旋覆花湯(出聖濟總錄)治熱毒風上攻頭旋欲倒或嘔吐
不止惡見日光不思飲食
旋覆花前胡(去蘆)菊花防風(去义)羌活(去蘆)熟乾地
黃(焙)杏仁(去皮尖雙仁炒令黃色各一兩)元參白殭蠶(炒)黃芩
(去黑心)白术半夏(為末薑汁製作餅炮乾)藁本(去苗土)甘草(炙剉)
當歸(切焙)人參赤茯苓(去黑皮各一兩)
右麤𢷬篩每服五錢水一盞半生薑五片煎至八分
去滓食後温服
蔓荆子散(出聖惠方)治風頭旋暈悶起則欲倒
蔓荆子(三分)赤箭(半兩)細辛(半兩)麥門冬(一兩去心焙)地骨皮
(半兩)石膏(一兩)黃芩(三分)防風(三分去蘆)羚羊角(三分)枳殼(三分麪炒)
(微黃去瓤)芎藭(三分)茯苓(三分)甘菊花(三分)甘草(半兩炙微赤剉)半夏
(三分湯浸七遍去滑)
右麤𢷬羅為末每服三錢以水一中盞入生薑半分
煎至六分去滓不計時候温服忌熱麵飴糖羊肉
療熱風頭旋心悶衝風起即欲倒方
麥門冬(去心)山茱萸茯苓苦參(各八分)地骨皮
薯蕷人參蔓荆子沙參防風芍藥
枳實大黃(各六分)甘菊花龍膽(各四兩)
右𢷬篩蜜丸每食訖少時以蜜水服如梧桐子大二
十丸日二漸加至三十丸自愈忌酢物熱麵炙肉禁
猪肉魚粘食
漢防已散(出聖惠方)治上焦風痰上攻頭目旋暈心神煩
亂宜服
漢防己(一兩)羚羊角屑(三分)人參(三分去蘆)荆芥(三分)芎藭(三分)
半夏(半兩湯浸七遍去滑)赤茯苓(三分)旋覆花(半兩)防風(半兩去蘆)前
胡(一兩去蘆)細辛(半兩)麥門冬(一兩去心焙)枳實(三分麪炒微黃)甘草
(炙半兩微赤剉)
右麤𢷬羅為散每服三錢以水一中盞入生薑半分
煎至六分去滓不計時候温服忌飴糖羊肉
遠志散(一名天雄散出聖惠方)治風頭旋眼暈如似屋轉起即
旋倒者(方見風頭類)
甘菊花散(出聖惠方)治風頭旋忽忽如醉痰逆不下飲食
甘菊花(三分)天麻(一兩)石膏(二兩)芎藭(三分)獨活(三分)防風(三分)
(去蘆)白术(三分)茯苓(一兩)杏仁(半兩湯浸去皮尖雙仁麪炒微黃)羚羊角
屑(三分)杜若(三分)黃芩(三分)甘草(半兩炙微赤剉)
右麤𢷬羅為散每服三錢以水一中盞入生薑半分
煎至六分去滓不計時候温服
麝香天麻丸(出聖濟總錄)治風頭旋目黑肩背拘急恍惚
忪悸肢節疼痛宜服
麝香(研一錢半)天麻天南星(炮)白附子(炮)羌活(去蘆)赤
茯苓(去黑皮)乾蝎(去土炒)丹砂(研)防風(去义)桂(去粗皮)蝉蛻
(洗炒各一兩半)烏蛇(酒浸去皮骨炙二兩)鉛霜(研一分)
右除研者外𢷬羅為末再同研勻煉蜜和丸如梧桐
子大每服二十丸溫酒下荆芥湯亦得不拘時候
芎菊散(出聖濟總錄)治諸陽受風頭目旋暈目視昏暗肝
氣不清
芎藭甘菊花(擇各一兩)羌活(去蘆三分)防風(去蘆三分)細辛(去苗)
(葉)白殭蠶(炒各三分)草决明旋覆花(擇)蟬蛻(洗焙各一錢)
蜜蒙花(擇)天麻荆芥穗甘草(炙各半兩)
右為細散每服二錢水一盞煎至七分食後温服湯
點亦得
摩頂細辛膏治風旋頭
細辛(三兩)當歸(三兩)桂心(三兩)天雄(二兩去皮臍生用)白芷(一兩半)
芎藭(一兩半)乾薑(一兩)烏頭(二兩去皮臍)松栢枝(四兩)生地黃
(五斤取自然汁)硃砂(一兩細研)猪肪(三斤)
右𢷬篩如麻豆大以生地黃汁浸一宿先將猪肪銷
去筋膜下火停冷下地黃汁并浸者藥同煎合白芷
黃色去滓入硃砂末用柳木篦不住手攪令凝收於
瓷合内用頭頂上甚效
菊花丸治風頭旋目暈欲倒胸中痰逆兼治筋骨疼
痛
甘菊花(擇)枸杞子(擇)天麻(酒浸切焙)獨活(去蘆)木香芎
藭防風(去义)羌活(去蘆)天竺黃(研)赤茯苓(去黑皮)蔓荆
子(去皮)藁本(去土各等分)
右為細末煉蜜和𢷬三百杵如梧桐子大每服十丸
荆芥湯下不拘時候
旋覆花丸治肺脾風痰上攻心膈煩滿頭目旋暈不納
飲食
旋覆花(半兩)枳殼(二兩麩炒微黃去瓤)石膏(二兩)川升麻(半兩)前胡
(一兩去蘆)防風(一兩)羚羊角屑(三分)赤茯苓(三分)黃芩(三分)白蒺
蔾(三分微炒去刺)川大黃(三分剉碎微炒)甘草(半兩炙微赤剉)
右𢷬羅為末煉蜜和𢷬三二百杵丸如梧子大每於
食後煎竹葉湯下三十丸
羚羊角湯治熱毒風上攻頭旋目暈耳内虚鳴或身
體癮疹麻痺
羚羊角(鎊二兩)菊花(三兩)防風(去义)羌活(去蘆)前胡(去蘆)藁本
(去苗葉)元參黃芩(去黑心)杏仁(去皮尖雙仁炒令黃色)菖蒲
甘草(炙剉各一兩)
右麤𢷬篩每服五錢水一盞半煎至八分去滓食後
温服
療頭面熱風頭旋眼濇項筋急強心悶腰脚疼痛上熱
下冷健忘方
肉豆蔲(十枚去皮)人參犀角屑枳實(炙各六分)黃連
白术大黃(各八分)甘草(炙)苦參旋覆花(各四兩)㯽
榔仁(十顆)
右𢷬篩蜜丸如梧桐子大以酒飲服二十丸漸加至
三十丸日三服無問食前後服之不利及忌生菜熱
麪蕎麥酒蒜猪肉海藻菘菜桃李雀肉等
蛇蛻飲治頭旋悶發即欲倒
蛇蛻(去土炙皮二兩)蚱蟬(去頭翅足炙四十枚)柴胡(去苗)沙參赤芍
藥葛根(各一兩)石膏(碎)杏仁(去皮尖雙仁炒令黃各三分)麻黃
(去根節三分)牛黃(如大豆粒十枚研湯調下)
右除牛黃外麤𢷬篩每服五錢水一盞半煎至八分
入蜜竹瀝牛黃各少許更煎三兩沸去滓温服
療風邪氣未除發即心腹滿急頭旋眼暈欲倒方
芎藭獨活防風白术杏仁(去皮尖研)枳實(炙各)
(二兩)茯苓(三兩)生薑(四兩)羚羊角屑黃芩(各一兩)
右切以水九升煑取三升分為三服日三忌桃李雀
肉并蒜大酢麪等
白术散治風頭旋心胸不利
白术(一兩)前胡(一兩去蘆頭)防風(三分去蘆頭)枳殼(二分麩炒微黃去瓤)
赤茯苓(一兩)蔓荆子(三分)甘草(半兩炙微赤剉)半夏(半兩湯浸七遍去滑)
芎藭(三分)
右麤𢷬為散每服三錢以水一中盞入生薑半分煎
至六分不拘時候温服
前胡散冶上焦風痰頭旋目暈不欲飲食
前胡(一兩去蘆頭)白术(一兩)防風(一兩去蘆)枳殼(一兩炒微黃去瓤)茯
神(一兩)細辛(半兩)蔓荆子(三分)半夏(七分湯浸七遍去滑)甘草(半兩炙微)
(赤剉)
右麤羅為散每服三錢以水一中盞入生薑半分薄
荷七葉煎至六分去滓不拘時候温服
芎藭散(出聖惠方)治頭風旋發則心腹滿拘急眼暈欲倒
芎藭(三分)獨活(半兩)防風(半兩去蘆)赤茯苓(三分)杏仁(半兩湯浸去皮)
(尖麩炒)白术(半兩)枳殼(三分麩炒微黃去瓤)黃芩(半兩)羚羊角屑(半兩)
右麤搗羅為散每服三錢以水一中盞入生薑半分
煎至六分去滓不計時候温服
獨活散治風頭旋手足厥逆身體疼痛心亂反倒如
癲發歇無恒(方見風頭眩類)
羚羊角散治一切頭旋手足因體虚風邪乘於陽經
上注於頭面遂入於腦亦因痰水在胸膈間犯大寒
使陽氣不行痰水結聚上衝於頭則令頭旋(方見風頭眩類)
荆芥丸(出聖濟總錄)治風頭旋目痛眩肢拘急手足少力
荆芥穗(四兩)細辛(去苗葉)芎藭白殭蠶(炒各一兩)天麻(一兩)
(半)羌活(去蘆頭)防風(去义)蒺蔾子(炒去角二兩)
右為末煉蜜丸如鷄頭大每服一丸食後細嚼荆芥
茶下温酒亦得
羚犀湯(出聖濟總錄)治暗風頭旋眼黑昏眩倦怠痰涎壅
盛骨節疼痛
羚羊角(榜)石膏(碎)甘草(炙剉)旋覆花紫苑(去苗土已上各)
(一兩)
右麤𢷬篩每服三錢水一盞入生薑一棗大拍碎煎
至七分去滓食後温服
人參丸(出聖濟總錄)治風頭旋目眩痰逆惡心胸膈痞滯
欬嗽痰逆喘滿嘔逆不欲飲食
人參甘草(炙剉)白术旋覆花(微炒各一兩)麥門冬(去心)
(焙)前胡(去蘆)枳殼(去瓤麩炒各二兩)
右為細末以湯浸炊餅和丸如梧桐子大每服二十
丸食後温生薑湯下
川風散(出聖濟總錄)治風頭旋目暗昏眩肢節疼痛手足
麻木上膈壅滯或發寒熱
荆芥穗芎藭防風(去义)獨活(去蘆)甘草(炙剉)
右為散每服二錢水一盞入生薑三片薄荷三葉煎
至七分去滓温服
山茱萸散(出聖惠方)治風頭旋目疼體痛
防風山茱萸川芎甘菊花細辛天雄
(炮)山藥(各半兩)
右為細末每服二錢温酒調食前服十便良方無天
雄
防風丸(出聖濟總錄)治風頭旋目眩肩背拘急發熱惡寒
肢節疼痛
防風(去义)甘草(炙各一兩)羌活(去蘆半兩)獨活(去蘆)桔梗(去蘆炒半兩)
芎藭白芷(各三分)
右為末煉蜜丸如櫻桃大每服一丸食前後荆芥湯
嚼下
芎藭散(出聖濟總錄)治風頭旋眼目昏花痛眩暈倦怠心
忪
芎藭人參前胡(去蘆)白殭蠶防風(去义)天麻
蔓荆子
右為散每服二錢食後温酒調下
白蒺蔾丸(出聖濟總錄)治風頭旋目暈痰逆
蒺蔾子(去角炒)旋覆花(擇)皂莢(去皮子燒灰)惡實(炒各一兩)龍
腦(研二錢)麝香(研一錢)菊花(擇二兩)
右為細末煉蜜和𢷬三百杵丸如雞子大每服一丸
細嚼温酒下食後服
白术飲(出聖濟總錄)治風邪在胃頭旋不止復加嘔逆
白术厚朴(去粗皮薑汁炙)甘菊花(半兩)人參白芷防
風(去义一兩)
右㕮咀如麻豆大每服五錢水一盞半生薑五片煎
至一盞去滓食前温服
松香散(出聖濟總錄)治風頭旋肩背拘急肢節疼痛鼻塞
耳鳴面赤咽乾心忪痰逆眼見黑花當風淚出
松實(去殼)白芷當歸(研焙)芎藭甘草(炙各三兩)甜瓜子
(洗一升)
右為散每服二錢食後以荆芥薄荷茶清調下
防風飲專療風痰氣發即頭旋嘔吐不食
防風人參橘皮(各二兩)白术茯神(各二兩)生薑
(四兩)
右切以水六升煑取三升去滓分温四服中間任食
一日令盡忌大醋桃李雀肉蒜麪等物
貼頂膏(出聖濟總錄)療頭風悶亂鼻塞及頭旋眼闇皆主
之
萆麻(去皮)杏仁(去雙仁皮尖)石鹽芎藭松脂防風
右等分先𢷬石鹽以下四種為末别𢷬萆麻杏仁相
次訖即臘紙裹之有病者先灸百會三壯訖刮去黑
毛使净作一帛貼子裁大於灸處塗膏以貼兩三日
一易之其瘡於後即爛破膿血出及帛貼之似爛柿
蔕出者良一方用脂兼前六物相和一方無防風
天雄散(一名大五七散)治風頭旋口喎目痛耳聾(方見風頭眩類)
遠年療頭風旋不食食則吐方
前胡(三兩)白术防風枳實(炙)茯神(各三兩)生薑(四兩)
右㕮咀以水六升煎取二升濾去滓分温三服忌桃
李雀肉酢等
秦芁飲子吐方療心虚感風頭旋心忙痰飲令心悶惛
惛惚惚不能言語宜微吐痰此候極重
秦艽常山人參羚羊角屑(各三兩)生甘草(三兩)
右切以水六升煑取二升絞去滓分溫二服日一再
如人行四五里久進一服取吐不利忌生菜生葱熱
麪蕎麥猪肉魚海藻菘菜
祛痰丸(出聖濟總錄)治風頭旋痰逆惡心咽膈不利
天南星(生)半夏(生)赤茯苓(去黑皮)乾薑(炮)陳橘皮(湯浸)
(去白焙各等分)
右為細末稀麪糊丸如梧桐子大每服三十丸加至
四十丸温米飲下不拘時候
䲭頭丸(出聖惠方)治風頭旋每發眩暈
䲭頭(一枚炙令黃)莒茹(一兩)白术(一兩)川椒(去目及閉口者微炒出汗)
右為末煉蜜和𢷬三五百杵丸如梧桐子大每服食
前以温酒下二十丸
藿香散(出本事方)治風頭旋目暈痰逆惡心不思飲食
藿香葉零陵香莎草根(炒去毛各等分)
右為散每服二錢臘茶清調下日三
松花浸酒方(出聖惠方)治風頭旋腦皮腫痺
右用松花并臺春三月取五六寸如鼠尾者不計多
少蒸細切一升用生絹囊貯之以酒三升浸五日每
服空腹煖飲五合晩食前再服
乾薑方治頭旋眼眩
右以乾薑為末熱酒調一錢服立效
蟬殼方(出聖惠方)治風頭旋腦
右用蟬殼二兩微炒為末非時温酒下一錢
治頭風頭旋(聖惠方)
右用九月九日菊花暴乾取家糯米一斗蒸熟用五
兩菊花末搗拌如常醖法多用細麪麴為良侯酒熟
即壓之去滓每一小盞服
止逆湯(𫝊信適用方)治頭目旋暈吐逆蓋胃冷生痰致有
此疾累用效
川乾薑(二兩炮)甘草(一兩炙赤剉)
右㕮咀為麤末每服四五錢用水二盞煎至八分食
前熱服
化風丸(楊氏家藏方)治風氣上攻頭目旋暈項背拘急鼻
塞不通神思不爽
藁本(去土)川芎荆芥穗細辛(去葉土)甘草(炙)草烏
(炮去皮尖)香白芷(七味各一兩)
右件為細末湯浸蒸餅為丸每一兩作一十丸硃砂
為衣隂乾每服一丸細嚼茶清送下食後
芎辛煎(楊氏家藏方)治風熱上攻肌肉瞤動頭暈旋運鼻
塞聲重
桔梗(二兩微炒)川芎(一兩)甘草(七錢微炙)防風(半兩去蘆)細辛(去葉土一)
(錢)麝香(半錢别研)
右件並為細末入麝香研勻煉蜜為丸每一兩作一
十丸硃砂為衣每服一丸細嚼温酒或茶清下
白附子丸(楊氏家藏方)治風摶陽經胸膈涎盛眉痛頭旋
半夏(湯浸七次生薑汁製)天南星(炮)寒水石(炮)細辛(去葉土)白
茯苓白殭蠶(炒去絲嘴)肉桂(去粗皮)白附子(炮)川芎(已上)
(九味各三分)香白芷(一分)麝香(一錢别研)
右件為末生薑煑汁麪糊丸如梧桐子大每服三十
丸温熱水食後下
枳實散(聖惠方)治風頭旋起倒無定
枳實(三分微炒令黃)獨活(一兩)石膏(一兩)蒴&KR0034;(一兩)
右件藥𢷬麤羅為散每服三錢以酒一中盞煎至六
分去滓不計時候温服
獨活散(聖惠方)治風頭旋手足厥逆身體疼痛心亂反
倒如癲發歇無常
獨活(一兩)白术(三分)防風(去蘆三分)細辛(半兩)人參(去蘆半兩)乾薑
(半兩炮)天雄(去皮尖一分炮製)桂心(一兩)&KR0797;蔞根(三分)
右件𢷬羅為散每服不計時候以温酒調下二錢
槐角煎(楊氏家藏方)治風凉血療頭目暈涕唾稠粘皮膚
瘙痒
槐角(四兩慢火麩炒微黃黑)荆芥穗(一兩)菊花(一兩)皂角(去皮弦子酥炙)
(黃一兩)
右件同為細末煉蜜每兩作一十丸每服一丸細嚼
茶清食後送下
百嚼丸(楊氏家藏方)治風壅涎實頭目昏暈眼多緊澁肌
肉蠕動手足煩熱渾身疼痛腰腫脚弱大便多秘夜
間少睡並皆治之
槐角(炒)槐花(炒)桔梗(炒)薄荷葉(去土)蟬蛻(洗已上五味各半斤)
荆芥穗甘草枳殼(麩炒去瓤)白殭蠶(炒去糸嘴四味各四兩)
川芎羌活(去蘆)香白芷白茯苓(去皮已上四味各三兩)天
麻(一兩去蘆)細辛(去土葉)藁本(去土)白附子(炮)煙墨(燒紅醋淬已上)
(四味各半兩)
右件為細末煉蜜為丸一兩作一十丸每服一丸細
嚼茶淸食後臨卧送下
熊脂方
右用熊脂味甘微寒無毒治諸風療頭旋
風頭眩(論)
素問諸風眩拌皆屬於肝則知肝風上攻必致眩暈所
謂眩暈者眼花屋轉起則眩倒是也由此觀之六淫外
感七情内傷皆能致疾當以外證與脈别之風則脈浮
有汗項強不仁寒則脈緊無汗筋攣掣痛暑則脈虚煩
悶濕則脈細沉重吐逆及其七情所感遂使臓氣不平
鬱時涎結而為飲隨氣上逆令人眩暈眉稜骨痛眼不
可開寸脈多沉有此為異耳與夫淫欲過度腎家不能
納氣歸元使諸氣逆奔而上此眩暈之出於氣虚也明
矣吐衂漏崩肝家不能收攝榮氣使諸血失道妄行此
眩暈之出入生於氣虚也以致新産之後血海虚損或
瘀滯不能行及金刀血衂皆能眩暈是可不推尋致病
之因乎治法最不可妄施汗下眩然而眩暈欲解自汗
則有之若諸逆發汗劇者言亂目眩與夫少隂病不利
上而頭眩時時自暈者此虚極而脫也肝脈溢大多作
眩暈也夫風頭眩者頭與目相連也由血氣虚風邪入
於腦而眩引目系故也五臓六腑之精氣皆上注於血
氣與脈并上為系上屬於腦後出項中逢身之虚則為
風邪所傷入腦則腦轉而目系急目系急故成眩甚則
倒仆也診其脈洪大而長風眩久不差則變為癲
方
䲭豆酒(出千金方)風頭眩轉面上遊風
飛䲭豆(五枚)茯神(一方無)防風芎藭薯蕷(各四兩)葛
根桂心細辛人參天雄乾薑枳實
貫衆蜀椒(各三兩)獨活(二兩)麥門冬(一作天門冬)石南
(一作石膏各五兩)山茱萸(一升)
右㕮咀袋盛清酒四斗浸六宿初服二合日再服稍
加以知為度
雞蘇羌活九(出聖濟總錄)治風邪鼓作頭目眩目系急痛
甚則倒仆
雞蘇葉(二兩)羌活(去蘆)芎藭(各一兩半)羚羊角(鎊)防風(去义)天
麻丹砂(研)人參(各一兩)白殭蠶(微炒)天南星(炮)乾蝎
(去土炒黃)牛黃(研)麝香(研)龍腦(研各半兩)犀角(鎊一兩)
右為末同研勻煉蜜和丸如梧桐子大每服二十丸
臘茶清下食後臨卧服
增損黑錫丹(出危氏方)治隂陽不分降上熱下冷頭目昏
暈病至危篤或暖藥上僣愈甚者
黑錫丹頭(二兩)川棟子陽起石木香沉香
青皮(炮各半兩)肉豆蔲茴香官桂(去粗皮不見火)綿附(炮去)
(皮臍)葫蘆芭破故紙(炒各一兩)烏藥(去木剉一分)磁石(火煅醋淬)
(七次細研水飛)
右為末酒糊丸如梧桐子大每服五十丸濃煎人參
茯苓生薑棗湯空心吞下一方無磁石
羌活湯(出聖濟總錄)治風頭眩筋拘急痰涎壅滯肢節煩
疼
羌活(去蘆)廿菊花(擇去枝梗)麻黃(去根節煑掠去沬焙)芎藭防風
(去义)石膏(研碎)前胡(去蘆)黃芩(去黑心)細辛(去苗葉)甘草(炙剉)枳
殼(去瓤麩炒)白茯苓(去黑皮)蔓荆子(各一兩)
右麤𢷬篩每服三錢水一盞生薑三片雞蘇三葉煎
至七分去滓温服不拘時
天雄散(一名遠志散)治頭目眩屋轉地倒者(聖惠方)
天雄防風芎藭人參獨活桂心葛根
(各三分)莽草(四分)白术遠志薯蕷茯神山茱
萸(各六分)
右治下篩先食以菊酒服方寸匕日漸加至三匕以
知為度菊花酒以九月九日取鄧州甘菊花曝乾作
末以饙蒸作酒
躑躅散(出聖惠方)治風毒氣上攻頭痛目眩
躑躅花(一兩酒拌微炒)白花蛇(一兩酒浸炙令微黃)天雄(一兩炮裂去皮臍)
甘菊花(半兩)天麻(一兩)肉桂(一兩去粗皮)藁本(一兩)細辛(三分)羌
活(一兩)秦芁(一兩去苗)防風(三分去蘆)羚羊角(鎊屑三分)甘草(半兩炙微)
(赤剉)
右為細末每服不計時候以溫酒調下二錢
青蓮摩頂膏(出聖惠方)治頭風目眩風毒衝腦腦戶留熱
及腦中諸疾或腦脂流入目中風類宜用生髮明目
去諸疾
生油(一升)真酥(三兩)蓮子草汁(一升)吴藍(一兩)大青(一兩)葳蕤
(一兩)槐子仁(一兩微炒)山梔子仁(一兩)淡竹葉(一握已上六味細剉綿裹)
長理石(一兩)鹽花(二兩)曾青(二兩)川朴硝(二兩)
右先取油酥蓮子草汁三味於銅鍋中以慢火熬令
如魚眼沸即入綿袋内藥煎至半日去藥别用綿濾
過又净拭鐺却入藥油煎令微沸即下長理石四味
以柳棍輕攪十餘沸膏成收於不津器中每用塗頂
及無髮處勻塗以鐵匙摩之令膏入腦即止亦不能
頻每二三夜一度摩之摩膏後頭或垢膩任以尋常
洗之用桑柴灰洗頭更益眼矣
獨活湯(出聖濟總錄)治風頭眩仆倒屋轉吐嘔涎痰惡聞
人聲
獨活(去蘆一兩)茯神(去木各半兩)甘草(炙)當歸(酒浸切焙)牡蠣(煅)
白术附子(炮裂去皮臍)肉蓯蓉(酒浸切焙各一兩)防風(去义)遠
志(去心三分)人參(二兩半)黃茋(薄切一兩半)
右剉如麻豆每服三錢水一盞半生薑三片棗一枚
去核煎至一盞去滓溫服
茵芋湯治風虚眩眼暗
茵芋(一分)人參甘草蓯蓉黃耆茯苓秦
芁厚朴烏喙(各二兩)防風(六兩)山茱萸松實(各三)
(兩)
右㕮咀以水一斗煑取二升半分五服強者一日夜
盡羸劣分五服二日盡
杜若散治諸頭風目眩心胸痰壅不下飲食及四肢
不和
杜若(一兩)防風(一兩去义)赤茯苓(一兩)山茱萸(三兩)蔓荆子(三兩)
茵芋(三分)飛廉(三分)天雄(三分炮裂)石膏(一兩)藁本(半兩)甘草(炙微)
(赤剉)芎藭(半兩)
右麤羅為散每服三錢水一中盞生薑半分煎至六
分去滓不計時温服
赤茯苓散治風頭眩暈起即欲倒不下飲食
赤茯苓(三分)防風(三分去蘆)甘菊花(三分)天雄(炮裂去皮臍)麻黃
(半兩去根節)細辛(半分)芎藭(半兩)杜若(三分)前胡(三分去蘆)白术(三分)
杏仁(半兩湯浸去皮尖雙仁麩炒微黃)甘草(半兩炙微赤剉)
右麤羅為散每服三錢水一中盞生薑半分煎至六
分去滓不計時温服
旋覆花散治風熱上攻頭旋暈悶喜卧怔忪起即欲倒
項背拘急
旋覆花(半兩)蔓荆子(半兩)白术(三分)麥門冬(一兩去心焙)前胡
(一兩去蘆)枳殼(三分麩炒微黃去瓤)甘菊花(三分)防風(半兩去蘆)半夏(半兩)
(湯浸七遍去滑)川大黃(一兩剉碎微炒黃)獨活(半兩)甘草(半兩炙微赤剉)
右麤羅為散每服三錢水一中盞生薑半分煎至六
分去滓不計時温服
甘菊花散治頭風目眩痛
甘菊花(三分)茯神(一分)犀角屑(三分)防風(一兩去蘆)升麻(三分)石
膏(一兩)白芷(半兩)芎藭(半兩)甘草(半兩炙微赤剉)牡荆子(一兩)葛根
(一兩剉)枳殼(半兩麩炒微黃去瓤)
右麤羅為散每服三錢水一中盞生薑半分竹葉二
七片煎至六分去滓不計時温服
白芷散(出聖惠方)治頭風目眩惡風冷心悶不下飲食
白芷(半兩)防風(去蘆一兩)白茯苓(一兩)細辛(一兩)芎藭(一兩)天雄
(一兩炮裂去皮臍)薯蕷(一兩)人參(一兩去蘆)杜若(半兩)桂心(三分)白术
(一兩)前胡(一兩去蘆)
右為細末每服二錢不計時煖酒調下
沉香磁石丸(醫方集成)治上盛下虚頭目眩暈耳鳴耳聾
沉香(半兩别研)磁石(火煅醋淬七次細研)葫蘆芭(炒)川巴戟(去心)陽
起石(火煅研)附子(炮去皮臍)椒紅(炒)山茱萸(取肉)山藥(炒各一兩)
青鹽(别研)甘菊花(去枝)蔓荆子(各半兩)
右為細末酒煑米糊為丸如梧桐子大每服七十丸
空心鹽湯送下倉卒不得便以沉香湯送下養正丹
亦得
茯神湯(出危氏方)治喜怒憂思悲恐驚所感臓氣抑鬱而
生涎結為飲隨氣上逆伏留陽經心中忪悸四肢緩
弱翕然面熱頭眩暈如欲搖動
人參麥門冬(去心)山藥(各一兩)前胡熟地黃(洗酒拌炒)
(各一兩)遠志(甘草水煑去心薑汁炒)枳殼(去瓤麩炒三分)白茯苓茯
神(各一兩半)半夏(湯洗七次)黃耆(炙一兩)甘草(半兩)
右剉散每服四錢流水一盞半生薑五片秫米一撮
煎食前服之
防風散(出聖濟總錄)治風頭眩旋暈欲倒
防風(去义)芎藭山芋人參白术遠志(去心)獨
活(去蘆)桂(去麤皮)茯神(去木各三分)天雄(炮去皮臍)莽草(去根節酒洒焙)
(各半兩)
右為細散每服一錢半至二錢食前浸甘菊花酒調
下日再夜一服
防風枳實散(出千金方)治風頭眩欲倒眼旋屋轉腦痛
防風枳實杏仁芎藭(各二兩)茯神麻黃
前胡生薑半夏(各四兩)細辛(二兩)竹瀝(三升)
右㕮咀水六升合竹瀝煎取二升七合分三服頻服
三兩劑佳
虚風丸治一切虚風等疾心神迷悶頭目旋暈耳内
虚鳴唇面冷麻口面喎邪語言謇澁舌本緊強神志
昏塞涎液不收
白附子(炮裂)天南星(炮裂)烏頭(炮裂去皮臍)防風(去义)天雄(炮去)
(皮臍)天麻附子(炮裂去皮臍)芎藭人參天蓼木
白茯苓(去黑皮)烏蛇肉(酒浸炙)白鮮皮白芷麻黃
(去根節)細辛(去苗土)惡實(炒)甘草(炙)雄黃(别研)牛黃(别研)丹
砂(别研各一錢)蝎稍(一分炒)龍腦(一分别研)麝香
右為末煉蜜丸如櫻桃大每服一丸荆芥湯嚼下或
化下亦得不計時候
虚風丸(出御藥院方)治一切虚風頭痛目眩旋暈欲倒嘔
吐涎痰牙關緊急手足無力麻木不仁不省人事
獨活防風人參(並去蘆)麻黃(去根節炒)甘草(剉炒)細辛
(去苗葉土)白茯苓(去黑皮)白术全蝎(微炒)天麻(酒煑)天南星
(切作片子酒煑)烏蛇(酒浸去皮骨)天蓼木吴白芷白殭蠶
(去絲微炒)白鮮皮川芎川烏頭(炮裂去皮臍各三錢七分半)黑
附子(炮裂去皮臍)天雄(炮裂去皮臍各三錢七分半)龍腦麝香(各半)
(錢)雄黃硃砂(並飛研)馬牙硝(别研各二錢半)
右為細末煉蜜為丸每兩十丸每服一丸温酒化下
或荆芥湯亦得食後卧服
生犀香芎丸治風痰上壅頭昏眩痛鼻塞清涕語聲
不出咽喉不利欬嗽痰喘頭目熻赤肌肉蠕動痒如
蟲走清神志明耳目
生犀(半兩鎊)荆芥穗(十五兩)細辛(去葉土十兩)白芷(十兩)芎藭
(半兩)香附子(三十兩炒)龍腦薄荷葉(五兩)甘草(炙五兩)
右為末水煑麪糊為丸如梧桐子大每服三十丸生
薑湯下不計時候
防風散(出聖惠方)治風頭目眩眼旋欲倒頭痛
防風(一兩去蘆)枳殼(三分麩炒微黃去瓤)麻黃(三分去根節)茯神(一兩)芎
藭(半兩)前胡(半兩去蘆)細辛(半兩)石膏(二兩)黃芩(半兩)虎掌(半兩酒浸)
(七遍生薑汁拌炒令黃)甘草(半兩炙微赤剉)
右麤羅為散每服三錢水一中盞煎至六分去滓入
淡竹瀝荆瀝各半合更煎二三沸不計時温服
前胡散(出聖惠方)治頭風目眩痰逆頭痛水漿不下
前胡(一兩去蘆)旋覆花(三分)防風(一兩去蘆)甘草(半兩炙微赤剉)澤瀉
(三錢)飛廉(半兩)黃栢(半兩酒浸)柴胡(七分)栝蔞根(半兩酒浸)白茯苓
(五錢)
右為麤末每服五錢水二中盞煎至一盞取淸食後
或先卧通口熱服之日進三服
茯苓半夏湯(出衞生寳鑑)治風熱痰逆嘔吐或眩暈頭痛
半夏(三枚稍大者水煑三沸各切作三四片焙乾)赤茯苓(堅赤好者去皮一分)黃
芩(一分不腐者剉)甘草(一錢剉)陳皮(一分湯浸去皮)
右用水兩盞生薑三片煎至一盞濾汁分三次作一
日温服無時以效為度
治頭眩目昏面赤心悸肢節痛前後不仁(不仁謂痛麻痺痿)多
痰短氣懼火喜寒(一云惡寒)又狀若中風之類者是用後
方(出華陀中藏經方)
桑白皮(闊一寸長一尺)檳榔(一枚)木通(一尺)大黃(三分濕紙煨)黃芩
(一分)澤瀉(二兩)
右剉為散水五升煎至三升取清分二服食後臨卧
服
芎辛湯(出十便良方)治風壅傷風鼻塞清涕頭目昏眩
川芎(四兩米泔水浸三日切焙)細辛(一分)甘草(一兩)白芷(一分)
右為細末随時白湯點二錢不入鹽
芎犀丸治頭目暈眩欲倒痰逆惡心偏正頭痛眉骨
痛肢體倦怠鼻塞氣道不通或面上遊風目瞤常服
治風化痰清神志
犀角(鎊屑一分)芎藭(三兩)桔梗(剉炒一分)甘草(炙一分)天麻(半兩)雞
蘇葉(去土三兩)丹砂(别研水飛半兩)細辛(去苗葉一分)防風(去义)白芷
(一分)
右除丹砂别研丸味𢷬羅為細末和勻煉蜜丸如櫻
桃大每服一丸食後細嚼茶酒任下
大芎犀丸(出經驗良方)治風頭目昏眩肢節煩倦痰涎壅
盛覺意思昏倦或頭痛服多效
川芎(二兩)生犀屑(三分)防風(半兩)白菊花(鄧州者三兩)香白芷
(蔡州者剉細略炒半兩)細辛(華隂者去苗一分)甘草(炙一分)龍腦(研一錢)
右為末煉蜜為丸如半彈子大硃砂為衣每服一丸
細嚼荆芥湯下食後服淸頭目化痰尤妙
大川芎丸(出醫方大成)治頭風旋暈眩急外合陽氣風寒
相摶胸膈痰飲偏正頭疼身拘倦
川芎(一斤)天麻(四兩郫州者)
投一升酒徧洗手足須臾自然解髮以粉粉之快然
面熱便愈亦可洗頭面汗出
芎藭散(出聖惠方)治頭風目眩心腹滿悶不下飲食
芎藭(三分)杜若(三分)白术(半兩)天雄(三分炮裂去皮臍)防風(半兩去蘆)
赤茯苓(二分)人參(三分去蘆)半夏(半兩湯浸七遍去滑)陳橘皮(三分湯浸)
(去白瓤焙)甘草(一分炙微赤剉)
右麤羅為散每服三錢水一中盞生薑半分煎至六
分去滓不計時温服
人參前胡湯(出直指方)治風痰頭暈目眩
前胡橘紅半夏麴木香枳殼(製)紫蘇葉
赤茯苓南星(炮)甘草(炙各半兩)人參(三分)
右麤𢷬篩每服五錢水一盞半煎至一盞去滓食前
温服日再夜一服
人參湯(出千金方)治風頭眩但覺地屋俱轉目閉不開
人參防風(去义)白术當歸(酒洒切焙)麥門冬(去心焙)獨
活(去蘆)桂(去粗皮)黃耆(切焙)芍藥(前五味各用一兩後五味各用一兩半)
右麤𢷬篩每服五錢水一盞半煎至一盞去滓食前
溫服日再夜一服
菊花湯(出聖濟總錄)治風頭眩悶氣即欲倒頭痛眼疼視
屋轉動
甘菊花(去梗)細辛(去苗葉各半兩)防風(去义)前胡(去蘆)茯神(去木)白
术麻黃(去根節各一兩)芎藭杏仁(湯浸去皮尖雙仁各三分)
右麤𢷬篩每服五錢水一盞半煎至一盞去滓入竹
瀝半合煎沸食前温服日再夜一
山芋散(出聖濟總錄)治頭風目眩痛耳聾
山芋甘草(炙剉)五味子甘菊花(擇各半兩)細辛(去苗葉)
山茱萸升麻蔓荆子防風(去义一兩)
右為細散每服三錢空心温酒調下
防風散(出聖濟總錄)治風頭眩目昏痛
防風(去义)羌活(去蘆)甘菊花(擇去梗)白附子(炮)山芋藁
本(洗切焙)附子(炮裂去皮臍)蒺藜子(炒去角各半兩)麝香(研一分)
右為末每服一錢食後茶清調下或煉蜜丸如梧桐
子大每服二十丸茶酒任下亦得
清風散(出宣明論)治頭目昏眩咽膈不利痰涎壅塞
石碌(一錢)硃砂牙硝雄黃(各三匙)龍腦(一匙)皂角(一挺)
(去皮炙黃為末)瓜蔕(二錢)滑石赤小豆(各半錢)
右為細末每服半錢新汲水調下如噤不省人亊滴
水鼻中或健者可治為驗
獨活散(出醫方集成)消風化痰治頭目眩暈
細辛(去苗土一兩)石膏(研)甘草(炙各半兩)防風(去蘆)藁本(去土)旋
覆花蔓荆子川芎(一兩)獨活(去蘆)
右為細末每服二錢水一大盞薑三片煎至七分食
後熱服
羚羊角散(出本亊方)治風邪乘於陽經上注頭目遂入於
腦又或痰水結聚胸膈上衝頭目一切眩運并皆治
之
茯神(一兩)芎藭羚羊角甘草(各半兩)枳殼半夏
白芷防風附子(各一分)
右㕮咀每服四錢水一盞生薑三片煎至七分不拘
時温服
漢防已散(出聖惠方)治頭風目眩水漿不下食輙嘔逆起
即眩倒
漢防已(一兩)杜若(一兩)防風(一兩去蘆)細辛(半兩)桂心(半兩)虎掌
(半兩湯洗七遍生薑汁拌炒令黃)附子(半兩炮裂去皮臍)甘草(一分炙微赤剉)芎
藭(三分)
右麤羅為散每服三錢水一中盞煎至六分去滓不
計時温服
茯神散(出聖惠方)治頭風目眩
茯神(一兩)甘菊花(一兩)蔓荆子(一兩)白蒺藜(一兩微炒去刺)地骨
皮(一兩)石膏(二兩)防風(三兩去蘆)甘草(三分炙微赤剉)枳殼(三分麩炒微黃)
(去瓤)
右為細末每服二錢不拘時温酒調下
薯蕷散(出聖惠方)治頭風目眩痛及耳聾
薯蕷(一兩)防風(一兩去蘆)細辛(半兩)山茱萸杜若(三分)白茯
苓(三分)芎藭(三分)甘菊花(半兩)蔓荆子(半兩)
右為細散每服二錢不計時温酒調下
延年薯蕷酒主頭風眩不能食益補氣力
薯蕷白术五味子(碎)丹參(各八兩)防風(十兩)山茱
萸(二升碎)人參生薑屑(六兩)
右切以絹袋盛酒二升浸七日温服七合日二稍加
忌桃李雀肉等
犀角湯(出聖濟總錄)治頭風眩目痛
犀角(鎊)甘菊花(擇)元參(各三兩)茯神(去木一兩半)防風(去义)
升麻葛根(各一兩)
右麤𢷬篩每服三錢水一盞入芒硝末半錢竹葉十
片煎至七分去滓温服無時
防風湯(出聖濟總錄)治風頭眩欲倒眼旋腦痛
防風(去义)赤茯苓(去黑皮)芎藭(各二兩)枳實(去炒麩)前胡(去蘆)
麻黃(去根節先煎掠去沬焙各一兩半)細辛(去苗葉一兩)石膏(研碎二兩半)
右麤𢷬每服五錢水一盞半煎至一盞入竹瀝半合
再煎令沸去滓温服日三不拘時
守中丸(出聖濟總錄)治風頭眩腦轉目系急忽然倒仆
白术人參甘菊花(擇去梗)山芋(各二兩)枸杞子(二兩)
白茯苓(去黑皮)麥門冬(去心焙)生地黃(二十斤絞取汁)
右為末先用生地黃汁於銀器内入酥三兩白蜜三
兩同煎逐旋掠取汁上金花令盡得五升許於銀器
内拌炒前七味藥漸漸令盡候乾入白蜜同𢷬數千
杵丸如梧桐子大每日空心或食後温酒下五十丸
服百日後五臟充滿肌膚潤滑修合須擇四季王相
日或甲子日此藥亦名為五芝地仙金隨丸
菊花丸(出聖濟總錄)治風邪注頭目俱暈輕則心悶重則
倒仆
甘菊花(去梗)羌活(去蘆)枳殼(去瓤麩炒)芎藭防風(去叉)細辛
(去苗葉一兩)檳榔(剉一枚)
右為末生薑汁煑薄麪糊丸如梧桐子大每服三十
丸空心酒下日再服
新補薄荷白檀湯(出宣明論)治風壅頭目眩鼻塞煩悶精
神不爽消風化痰清頭目
白檀(一兩)荆芥穗瓜蔞根白芷(各二兩)薄荷葉
甘草(炙)鹽(各四兩)縮砂仁(半兩)
右為末每服一錢白沸湯點食後臨卧稍熱服
加减薄荷煎丸(出衞生寳鑑方一名龍腦川芎丸)治頭目昏眩口舌
生瘡痰涎壅塞咽喉腫痛除風熱消瘡疹聰利七竅
爽氣清神
薄荷葉(八兩)川芎桔梗白豆蔲仁防風(各一兩)
甘草縮砂仁腦子(各半兩)
右為細末煉蜜和丸每兩作二十丸每服一丸噙化
一方細嚼茶淸送下
香橘散(出直指方)治氣虚眩暈
木香白术半夏麴橘皮白茯苓縮砂
仁(各半兩)丁香甘草(炙各一分)
右剉散每服三錢薑五厚片同煎吞蘇合香丸(方見咳嗽)
(門)本方加當歸川芎各三分官桂半兩并治血虚眩
暈
三五七散(出危氏方)治陽虚眩暈頭痛惡寒耳鳴或耳聾
人參附子北細辛(各三錢)甘草乾鹽山茱
萸防風山藥(各五錢)
右剉散每服四錢生薑五片棗二枚煎食前服中寒
欲倒服薑附湯
枳實湯(出聖濟總錄)治風頭暈倒眼旋腦項急痛
枳實(去瓤麩炒)防風(去义)芎藭麻黃(去根節先煎掠去沬焙乾各一兩)
杏仁(去皮尖雙仁麩炒一兩)細辛(去苗葉)半夏(為末生薑汁和作餅爆乾一兩)
右麤𢷬篩每服五錢水一盞半煎至一盞去滓入竹
瀝半合更煎服早晚食前温服
山芋散(出聖濟總錄)治風頭眩轉耳聾
山芋(二兩)防風(去义二兩半)升麻山茱萸(各一兩)細辛(去苗)
(葉)甘菊花(擇一兩)蔓荆子(一兩)
右為細末每服三錢食前温酒調下日再
人參湯(出聖濟總錄)治風頭眩涕唾稠黏心胸煩悶
人參柴胡(去苗)羌活(去蘆)荆芥穗旋覆花甘菊
花(擇去梗)桑根白皮(剉各等分)
右麤𢷬每服五錢水一盞煎至七分去滓早晚食後
臨卧溫服
瓜蔕神妙散(出宣明論)治頭目偏正眩頭疼等症
熖硝雄黃川芎薄荷葉道人頭䔧蘆
(各一分)天竺黃(一錢半如無以鬱金代之)
右為末口含水鼻中㗜一匙神驗
療頭痛眼眩心悶隂雨彌甚
當歸山茱萸(各一兩)防風柴胡薯蕷(各二兩)雞
子(二枚熟去皮打黃碎)
右𢷬篩用前雞黃和散冷酒調服方寸匕日三
薄荷散(出聖濟總錄)治風邪上攻頭目眩暈心膈煩悶
薄荷葉甘菊花(去梗)甘草(炙剉)白芷石膏(碎)芎藭
(各等分)
右為散每服一錢荆芥茶調下
大五七散(一名天雄散)治頭風眩口喎目斜耳聾亦治陽
虚風寒入腦頭痛目眩轉如舟車之上耳内蟬鳴或
如風之聲應風寒濕痺脚氣緩弱等疾并皆治之(出聖)
(惠方)
天雄(炮裂去皮臍)細辛(各三兩去苗)山茱萸(焙)乾薑(各五兩去皮)
薯蕷防風(各七兩)
右治篩清酒服五分再不止稍加一方治面骨疼
川芎散(出本事方)治風眩頭運
山茱萸(一兩)山藥甘菊花人參茯神小川
芎(各半兩)
右為末每服二錢酒調下不拘時日三服不可悮用
野菊花
川芎散(出危氏方)治眩暈惡風自汗或肢體不仁氣上衝
胸戰搖如在舟船之上
川芎(一兩)北細辛(三分)白茯苓(一兩)白术(一兩)粉甘草(半兩)桂
枝(三分)
右剉散每服四錢水一盞半生薑三片煎不拘時服
有痰兼服青州白丸子
加味二陳湯(出危氏方)治痰暈或因冷食所傷
陳皮半夏白茯苓(各一兩半)甘草(五錢)丁香胡椒
(各三錢)
右剉散每服四錢生薑三片烏梅一箇同煎不拘時
熱服體虚甚者川元散服之
防風散(出醫方集成)治頭目不清常服去風明目及神志
不爽
防風(去蘆)川芎香白芷甘菊花甘草(炙各等分)
右為末每服二錢食後荆芥湯調下
芎藭散(出御藥院方)治頭目昏眩肢體煩倦
芎藭菊花荆芥穗石膏(研細)甘草(各等分)
右生用𢷬研為細散每服一錢熱湯下
芎术湯(出三因方)治着濕頭重眩暈苦極不知食味暖肌
補中益精氣
川芎白术(各半兩)甘草桂心(各一分)附子(去皮臍半兩)
右剉散每服四大錢水二盞薑七片棗一枚煎七分
去滓食前服
近效白术附子湯療風虚頭重眩苦極不知食味暖
肌補中益氣又治風濕相摶骨節疼痛不得屈身近
之則痛劇汗出短氣小便不便惡風不欲去衣身體
為腫者
白术(三兩)附子(炮裂剉二枚)甘草(炙過剉二兩)桂心(四兩)
右切以水六升煑取三升分為三服日三初服得微
汗即解能食復煩將服五合以上愈忌海藻菘菜猪
肉生葱桃李雀肉等
四神湯(出聖濟總錄)治風頭眩暈倒不定
獨活(去蘆六兩)石膏(四兩碎)麻黃(去根節先煑掠去沬焙)枳實(去瓤麩炒)
(各三兩)
右麤𢷬篩每服五錢水一盞酒半盞煎至一盞去滓
溫服日三
芎黃湯(出醫方大成)治頭目眩暈
大黃荆芥穗川芎防風(各等分)
右為麤末大作劑料水煎去滓服之以利為度
救生散(出三因方)治外傷風冷内積憂思氣鬱聚涎隨氣
上厥伏留陽經頭痛壯熱眩暈或胸膈塞痞兼服寬
中丸并攻之
菊花蔕川芎石膏(煅各一兩)甘草(一分)
右日乾為末每服三錢煎葱湯下如覺胸痞即調此
下寬中丸服不計時候
芎术散(出危氏方一名芎术湯)治冐雨中濕眩暈嘔吐逆頭重
不下食
川芎半夏白术(各一兩)甘草(一兩)
右㕮咀用生薑煎服之一方有木瓜二片不拘時候
放温服
白薇湯(出危氏方)治平居無苦疾忽如死人身不動搖默
默不知人目閉不能開口啞不能言或微氣息惡聞
人聲但如眩暈移時方寤此由已汗過多血少氣併
於血陽獨上升不下氣壅塞而不行故身如死氣過
血還隂陽復通故以時方寤名曰鬱暈亦名血暈婦
人多有之宜白薇湯倉公散
白薇當歸(各一兩)人參(半兩)甘草(一兩)
右為麤末每服五錢水二盞煎至一盞去滓溫服
倉公散(出危氏方)
瓜蔕末藜蘆雄黃礬石(煅各等分)
右為細末少許吹入鼻中以嚏出為度
芎藭湯治一切失血多眩暈不甦
芎藭當歸(去蘆酒浸)白芷甘草(各等分)
右㕮咀每服四錢水一盞半煎至八分去滓温服不
拘時
茯苓桂枝白术甘草湯(出直指方)治氣上衝胸戰搖眩暈
茯苓(一兩)桂枝白术甘草(炙各半兩)
右剉散每服四錢新水煎服風症加川芎蒼术寒症
加乾薑良薑
茶調散一名酒調散治一切諸風痰壅目澁昏眩
頭疼心憒煩熱皮膚痛痒并風毒壅澁清爽神志通
和關竅消惡汗(方見本門首風類)
小五七散(出三因方)治頭風目眩耳聾
天雄(三兩一方用附子)薯蕷(七兩)山茱萸(五兩)
右為末篩以淸酒服五分日再不止稍加以為度
用薑棗煎服亦得
附子膏(一名附子摩頭散)治風頭眩摩頭(方見首風類)
麴术散(出三因方)治冐濕頭眩暈經久不差嘔吐涎沫飲
食無味好食黃土
神麴(二兩炒)白术(三兩)
右為末每服二錢生薑煎湯調下或以酒糊丸如梧
桐子大每服三五十丸湯飲任下忌桃李雀蛤日三
服
芎歸湯(出濟生方一名芎藭湯)治去血過多頭重目昏眩暈不
省舉頭欲倒惟脈獨弱預見崩疾
大川芎大當歸(去尾各三兩)
右剉散每服三錢水一盞半煎服不拘時候
桂苓丸(出直指方)治暑症眩暈
肉桂茯苓(等分)
右為細末煉蜜丸每兩作八丸每服一丸用香薷剉
散調下消暑丸通用
消者丸(出危氏方)治冐暑眩暈煩悶不甦
用香薷散生薑煎吞下消暑丸每服七十丸
水蘇方療風頭眩
用水蘇一升酒二升煑汁一升半煩服之
甘菊方主頭風目眩胸中淘淘日淚出風痺骨肉痛
用甘菊花切作羹粥并生食並得
玉屑散(出三因方)治傷寒發熱涎潮上厥伏留陽經頭疼
眩暈不可忍者
用石膏煅研細每服葱白點茶調下二錢小兒量大
小加减與之
治諸風眩暈搐掣語短嘔吐
用真方白丸子三十粒蘇合香丸三粒全蝎一箇炙
為末三件研和以紫蘇橘皮煎湯入生薑汁少許調
下
治心氣不斂怔忪頭暈
用蘇合香丸同棗湯調開震靈丹
玉液湯(出濟生方)治七情傷感氣鬱生涎沫隨氣上逆頭
目眩暈心嘈忪悸眉稜骨痛
右以大半夏洗淨湯泡七次切作片子每服四錢水
二盞生薑十片煎至七分去滓入沉香一呷温服不
拘時
導引法
養生方云以兩手拘右膝著膺除風眩又云凡人常覺
脊背屈強不問時節縮咽髆内仰面努體并向上頭左
右兩向挼之左右三七一住待血行氣動住然後更用
初緩後急不得先急後緩若無病人常欲得旦起午時
日没三辰行二十七除寒熱病脊腰頸項痛風痺口内
生瘡牙齒風頸頭眩衆病盡除又云大寒不覺煖熱久
煩冷患耳聾及目眩病久行即成法法身五六變也又
云低頭不息六通治耳聾目癲眩咽喉不利又云大前
不和不息六通愈耳聾目眩隨左右聾伏並兩膝耳著
地牢強意多用力至大極愈耳聾目眩病久行不已耳
聞十方亦能倒頭則不眩也
大防風丸(出楊氏家蔵方)治風邪上攻頭目昏眩鼻塞耳鳴
項背拘急
防風(去蘆)山藥甘草(炙上三味各二兩)蔓荆子獨活(去蘆)
香白芷藁本(去土)川芎(已上五味各一兩半)天麻(去苗)肉桂(去粗)
(皮)白附子(炮已上三味各一兩)全蝎(去毒炒)細辛(去葉士)大豆黃
卷(炒)雄黃(已上四味各半兩)
右件為細末煉蜜為丸每一兩作十丸硃砂一分為
衣細嚼茶酒任下食後
天麻防風丸(出楊氏家藏方)治一切氣上壅頭昏目澁鼻塞
耳鳴項背拘急肢體倦怠常服疎風順氣清利頭目
天麻(去苗)防風(去蘆)細辛(去葉土)藁本(去土)川芎香白芷
乾山藥黃茋(蜜炙)蝎稍(略炒去毒)當歸(洗焙已上十味各一兩)
甘草(八錢炙)白附子(半兩炮)
右件為細末煉蜜和丸每一兩作十丸每服一丸茶
酒任下食後
川芎散(出蘭室秘藏方)治頭目不清利
川芎(三分)羌活(一錢)防風(一錢)柴胡(七分)升麻(一錢)藁本(一錢)生
甘草(一錢)熟甘草(二錢)黃芩(四錢半酒浸)黃連(四錢半酒浸炒)生地
黃(酒浸二錢)
右為細末每服一錢或三二錢食後茶清温酒調下
忌酒濕麪
川芎散(出蘭室秘蔵)
青黛(一錢半)蔓荆子(一錢二分)川芎(一錢三分)鬱金(一錢)石膏(一錢)
(一分)細辛(一錢)薄荷葉(二錢)芒硝(一錢)紅豆(一箇)
右為極細末鼻内㗜之
羌活清空膏(出蘭室秘藏)
羌活(四錢)防風(四錢)甘草(四錢)黃芩(一兩)蔓荆子(一兩)生黃芩
(二兩)
右為細末每服一錢茶清調下食後臨卧
羌活湯(出蘭室秘藏)治風熱壅盛上攻頭目昏眩
羌活防風(各一兩)細黃芩(一兩酒洗)甘草(七分炙)黃連(一兩)
(酒浸)黃芩桂心防己(各半兩)赤茯苓(一兩)石膏(二兩)芎
藭(半兩)
右麤羅為散每服三錢水一中盞入甜竹茹一分煎
至六分去滓不計時溫服
釣藤散(出本事方)治肝厥頭暈淸頭目
釣藤陳皮半夏麥門冬茯苓茯神
人參甘菊花防風(各半兩)石膏(一兩)甘草(一分)
右為麤末每服四錢水一盞半生薑七片煎至八分
去滓温服之
白附子丸(出直指方)治風痰上逆眩暈頭疼
白附子(炮)南星(炮)半夏(湯洗七次)旋覆花甘菊花
天麻川芎橘紅殭蠶(炒去糸嘴)乾薑(生各一兩)全蝎
(半兩焙)
右為末用生薑半斤取汁打麪糊為小丸每服五十
丸食後荆芥湯下
前胡湯(出聖濟總錄)治風頭眩飲食不下
前胡(去蘆)旋覆花黃耆(薄切)防己桂(去粗皮)竹茹
防風(去义各三兩)甘草(炙剉半兩)赤茯苓(去黑皮)石膏(研碎一兩)
右麤𢷬篩每服五錢水一盞半煎至一盞早晚食後
臨卧温服
天麻羌活丸(出聖濟總錄)治頭目風眩邪氣鼓作時或旋
暈
天麻羌活(去蘆)藁本(去苗土)白芷芎藭芍藥
細辛(去苗葉)麻黃(去根節各二兩)麝香(研)牛黃(研各一分)
右為末煉蜜和丸如皂子大每服一丸研薄荷酒下
清神散(出御藥院方)治頭風旋運面目瞤動神志不清鼻
塞聲重
王瓜(細研炒令黑色)川芎防風薄荷葉白芷荆
芥穗羌活細辛(去葉)甘草(炙各一兩)香附子(二兩炒)
右為細末每服一大錢食後茶清點服或水亦得
治風頭眩惡風吐冷水心悶方(出千金方)
防風(一兩)澤瀉(一作澤蘭)天雄(一作人參)細辛附子薯蕷
茯苓(各一兩)白术(二兩半)桂(一兩半)乾薑(半兩)
右治下篩酒服方寸常令酒氣相接則脫巾帽解髮
梳頭過復右為末煉蜜為丸每兩作十丸每服一丸
細嚼茶酒下
川芎散(出保命集方)治風熱上衝頭目眩熱及胸中不利
川芎槐子(各一兩)
右為細末三錢如胸氣滯不利生薑湯調目疾茶調
風熱上攻㕮咀一兩水煎食後
槐子散(出保命集方)
槐子黃芩木賊蒼术(各等分)
右為細末茶清調下食後
人參消風散(出如宜方)治風上攻頭目昏痛耳鳴目眩鼻
塞肉瞤拘急(方見風頭疼類)
治諸風作熱痰頭目眩暈(出如宜方)
南星(四兩)防風(二兩)甘草(一兩)
右㕮咀每服五錢水一盞半薑十片煎服面上如蟲
行加全蝎
治頭眩令好顔色(出本草)
以菊花茯苓合為丸以成煉松脂和每服如雞子一
丸
治頭眩暈經久不差四體漸羸飲食無味好食黃土
蒼术(三斤去皮毛研為末)麴(三斤)
右二味酒和丸如梧桐子大暴乾米飲送下二十丸
日進三服忌桃李雀蛤等
主中風頭眩心肺浮熱手足無力筋骨煩言語似澁一
身動搖
以烏驢頭一枚燖洗如法蒸令極熟細切更於豉汁
内煮着五味調點少酥食之效
膈痰風厥頭痛(論)
夫膈痰風厥頭痛者謂膈上有痰氣不下行復感風寒
痰相結其氣厥逆上攻於頭故令頭痛也亦有數歲不
已連腦痛者蓋風寒在於骨髓也故云膈痰風厥頭痛
其脈伏而時見若手足寒冷至節則死夫厥逆頭疼
者頭痛齒亦痛數歲不已是也蓋腦為髓海係於頭齒
為骨餘屬於腎因犯大寒寒氣内著骨髓髓以腦為主
腦逆故令頭痛齒亦痛也
方
牛黃鐵粉丸治風痰氣厥頭痛心胸壅喘滿惡心
牛黃(研一錢)鐵粉(研一兩半)水銀砂子半夏(生)天南星
(炮)膩粉(研一分)粉露(研二錢)丹參(研三分)乾蝎(去土炒一分)白
附子(生半兩)
右為細末拌勻煮棗肉和丸如梧桐子大每服五丸
至七丸生薑湯下卧服
金犀丸治風痰氣厥攻擊頭痛痰逆惡心退風壅化
痰
金箔(三十片)犀角(鎊一兩)龍腦(研一錢)麝香(研一分)丁香(一分)
丹砂(研水飛二兩)天南星(炮一兩)半夏(二兩洗去滑)天麻(半兩)白
礬(枯一兩)
右為細末拌和勻再研者火棗肉丸如梧桐子大每
服十五丸溫薑湯下
芎藭湯治胸膈風痰氣逆厥上攻頭痛嘔吐痰飲
芎藭獨活(去蘆)旋覆花防風藁本(去苗土)細辛
(去苗葉)蔓荆子(各一兩)石膏(碎)甘草(炙各一兩)
右麤𢷬篩每服三錢生薑二片荆芥三穗水一盞同
煎至七分去滓食後稍熱服
犀角半夏丸治風痰攻衝頭痛利咽膈和胃氣進飲
食去風氣
犀角(鎊生)木香桔梗(剉炒各半兩)天麻人參(各一兩)半
夏(洗去滑二兩半)丹砂(細研)檳榔(煨剉)青橘皮(浸去白焙各三分)
右為細末拌和令勻生薑自然汁煮麪糊和丸如梧
桐子大每服十五丸加至二十丸淡薑湯下不計時
天南星丸治風虚痰頭目旋暈肢節拘急
天南星(半兩炮裂)華隂細辛(半兩)附子(半兩去皮臍)防風(半兩去蘆)
白附子(半兩炮裂)芎藭(半兩)天麻(一兩)半夏(半兩湯洗七遍去滑)旋覆
花(半兩)
右為細末薄糊為丸如豌豆大每服三十丸至五十
丸荆芥薄荷湯下不計時候
附子散治痰厥頭痛胸滿短氣嘔吐白沫飲食不消
附子(半兩炮去皮臍)前胡(半兩去蘆)半夏(半兩湯洗七遍去滑)枳殼(半兩麩炒)
(微黃去瓤)檳榔(半兩)石膏(二兩杵碎)芎藭(半兩)人參(半兩去蘆)
右細散和勻每服四錢水一盞生薑半分煎至五分
去滓不計時温服
乳香散治風痰攻擊頭痛惡心胷膈煩滿咽乾多渴
乳香(一兩以生薑自然汁一盞煑乳香令軟於乳缽内研細濾去滓入麪少許銀器内慢火熬)
(成膏)鐵粉(研水飛一兩)半夏(洗七次焙二兩)鉛白霜(研一兩)丹砂(研水)
(飛一兩)皂角根白皮(剉二分)天南星(半兩生用)
右為細末拌和再研勻以乳香膏和丸如梧桐子大
每服十五丸加至二十丸生薑薄荷湯下食後服
麝香天麻丸治風痰氣厥頭疼目眩旋暈四肢倦怠
精神不爽眠睡不寧
天麻(酒浸一宿焙)防風(去义)芎藭(各一兩)甘菊花(三分)天南星
(一枚重一兩者先用白礬湯洗七次然後用水煑令軟切作片子焙乾)麝香(研二錢)
右為末拌勻煉蜜丸雞頭實大每服一丸細嚼荆芥湯
下不拘時
化痰丸治風痰氣厥頭痛利胸膈進飲食
半夏(湯浸去滑别𢷬二兩)天南星(炮)白附子(炮)丹砂(研各一兩)檳
榔(煅剉半兩)丁香(一分)
右為細末以生薑自然汁煑前半夏末作糊和丸如
梧桐子大每服十五丸加至二十丸薑湯下不計時
葱白湯治冷熱膈腋發時頭痛悶亂欲吐不得者
葱白(二十莖)烏頭甘草真珠恒山(各半兩)桃葉
(一把一作枇杷葉)
右㕮咀水酒各四升和煮取三升去滓内珠每服一
升吐即止
防風散治痰厥頭痛
防風(一兩去蘆)甘菊花(一兩)牛蒡子(一兩微炒)白附子(一兩炮裂)前
胡(一兩去蘆)石膏(二兩細研水飛過)
右為散每食後以生薑茶清調下二錢
石膏丸治痰厥頭目眩心膈不利
石膏(二錢細研水飛過)甘菊花(二兩)附子(一兩炮裂去皮臍)防風(一兩)
(去蘆)枳殼(一兩麩炒微黃去瓤)郁李仁(一兩湯浸去皮尖微炒)
右為末煉蜜和𢷬三二百杵如梧桐子大每於食後
及夜臨卧時以温水下二十丸
導痰湯治一切痰厥頭目旋暈或痰飲留積不散胸
膈痞塞脇肋脹滿頭痛吐逆喘急痰嗽涕唾稠粘坐
卧不安飲食不思
半夏(湯泡七次四兩)天南星(炮去皮)橘紅(去穰麪炒)枳實(去瓤麩炒)赤
茯苓(去皮各一兩)甘草(炙半兩)
右㕮咀每服四錢水二盞生薑十片煎至八分去滓
温服食後一方無甘草
玉露丸(出王氏博濟方)治風痰氣厥攻擊頭痛胸膈不利嘔
逆食少
半夏(湯洗七次為末薑汁和作餅子焙)白附子(炮)天南星(炮各二兩)龍
腦(研一分)白礬(研一分)
右以前三味搗羅為末研入白礬腦子令勻煮薑汁
麪糊為丸如豌豆大每服二十丸食後薑湯下
菊花散治風痰氣厥頭昏眩
菊花(一兩)白附子(炮三分)枳殼(去瓤麪炒三分)防風(去义)甘草(炙一)
(分)
右為散每服二錢以臘茶清調服不拘時候
白附子丸(出經效濟世方)治風虚痰盛頭目昏眩
天南星(生)天麻半夏(湯洗七遍)川烏頭(生去皮臍)白附子
(生用)
右等分為細末入腦麝少許瓷盒内閉一兩宿清水
丸如梧桐子大硃砂為衣每服五七粒加至十粒食
後茶清或薑湯下服時微以齒碎之
靈砂丹(出仁存方)治痰飲頭痛
南星(炮)半夏(炮)白附子(炮)白礬(各一兩)牙皂(半兩)
右為末别研皂角膏丸如梧桐子大每服三十丸硃
砂為衣食後薑湯下
天南星丸治風痰壅盛胸膈不利攻擊頭痛
天南星(炮)白附子(炮)半夏(漿水浸三日切焙各一兩)木香(一分)
右為末生薑汁和丸如菉豆大每服十丸食後生薑
湯下
順元散(出醫方大成)治體虚痰氣不順頭目眩暈
南星(一兩炮)川烏頭附子(各半兩)木香(二錢半)
右㕮咀每用三錢水一盞薑十片煎熱服
治痰厥頭痛宜吐之方(出聖惠方)
茶木(四錢)人參蘆頭(一分)燈心(一大束)
右以水一盞煎至五分去滓温服如人行五里未吐
再服
治卒頭痛如破非中冷又非中風是胸膈中痰氣上衝
所致名厥頭痛吐即差療方(出聖惠方)
釡下墨(四錢)附子(三分炮)
右為末以冷水服方寸匕當吐愈一方有桂心一分忌
猪肉冷水等物
又方(出聖惠方)
常山(四分)甘草(半兩)
右切以水七升煑取三升每服一升不吐更服亦可
内蜜半升忌生葱生菜海藻菘菜
治痰厥頭痛方(出聖惠方)
旋覆花(一兩)牛蒡子(一兩微炒)
右為細散不計時候以臘麪茶清調下一錢
又方(出聖惠方)
附子(半兩生用)半夏(半兩生用)
右為散每用一錢以水調如膏用紙着大小塗藥貼
在太陽穴上藥乾疼止立驗
治痰厥頭痛及治卒頭痛如破非中冷乂非中風
以梅實十箇取内鹽二錢酒一中盞合煎七分去滓
非時温服吐即住烏頭梅亦可
山芋丸治厥逆頭痛及齒痛骨寒
山芋天雄(炮裂去皮臍)硫黃(研)白茯苓(去粗皮)五味子
磁石(煅醋淬五七遍)熟乾地黃(焙各兩)
右為末酒煑麪糊為丸如梧桐子大每服二十丸至
三十丸食前温酒下
附子湯治風寒内著骨髓上連於腦頭痛齒痛
附子(炮裂去皮臍)桂(去粗皮)五味子白茯苓(去黑皮)石膏
(煅)人參補骨脂(炒各一兩)
右剉麻豆大每服三錢水一盞煎至七分去滓温服
椒附丸治厥逆頭痛齒骨痛寒
蜀椒(去目并閉口炒出汁一分)附子(炮裂去皮臍一兩)木香(炮)細辛(去苗)
(葉各半兩)
右為細末酒煑麪糊為丸如梧桐子大每服二十丸
空心日午臨睡溫酒下
三五七散(一名大三五七散)治厥逆頭痛(方見風頭眩類)
丁未十月中范天騋之内素有脾胃之證時顯煩躁
胸中不利大便不通因乘寒出外晚歸又為寒氣怫
鬱悶亂大作火不能伸故也疑其有熱服疎風丸大
便行其病不减將其藥再服七八十丸大便復見兩
三行元證不瘳增添吐逆食不能停涕唾稠粘湧出
不止眼澁頭旋惡心煩悶氣短促上喘無力以言心
神顛倒兀兀不止目不敢開如在風雲中頭苦痛如
裂重如山四肢厥冷不得安卧先師料前證是胃氣
已損復下兩次重虚脾胃病名曰痰厥頭痛與半夏
白术天麻湯治之
半夏白术天麻湯(出試效方)
天麻(半錢)半夏(一錢半)黃茋(半錢)人參(半錢)白术(一錢)蒼术
橘皮澤瀉茯苓(各半錢)炒麴(一錢)麥蘖麪(二錢)乾薑
(二分)黃蘖(二分)
此頭痛苦甚為足太隂痰厥頭痛非半夏不能療眼
黑頭旋風虚内作非天麻不能除其苗謂之定風草
獨不為風所動也亦治内風之神藥也内風者虚風
是也黃茋甘溫瀉火補元氣實表虚自汗人參甘溫
益氣瀉火補中二术俱苦甘温除濕補中益氣澤瀉
茯苓利小便導濕橘皮温益氣調中升陽麴消食蕩
胃中滯氣大麥蘖寬中助胃氣乾薑辛熱以滌中寒
黃蘖苦寒酒製以療冬天少陽在泉發躁也
右㕮咀每服半兩水二大盞煎至一盞去滓帶熱服
之再服而愈
石膏散(出衞生家寳方)治痰熱畜於胸中嘔吐上熱頭痛
石膏(一兩研)天麻防風大青白附子殭蠶
(去絲嘴炒令赤)羌活(已上各半兩)麝香(一分别研)甘草(一分炙)
右件為末香豉一合湯浸軟碾細和藥杵一千下丸
如彈子大微火焙乾每服一丸細嚼煎薄荷湯下
八風丹(出楊氏家藏方)治體虚有風痰壅盛頭目昏重口眼
牽引面若蟲行及癱緩諸風並宜服之
附子(去皮臍)川烏頭(去皮臍)草烏頭(去皮尖)白附子半
夏天南星香白芷天麻(去苗)川芎細辛(去土)
(葉已上十味各半兩並生用)硃砂(半兩别研)麝香(一兩别研)
右件並為細末入白麪五兩一處研勻水和為丸每
一兩作一十二丸隂乾每服一丸細嚼茶清或温酒
送下食後臨卧
十珍丸(出楊氏家藏方)治諸風掉運痰厥頭旋項背拘急肢
體疼痛麻木不仁
草烏頭(八兩一半生去皮臍尖一半炮)天南星(五兩三錢河水浸三日炮)縮砂
仁(二兩)肉桂(去粗皮)川芎防風香白芷桔梗(去蘆)
(頭炒已上五味各二兩七錢)麻黃(去根節七兩)細松煙墨(二兩燒研)
右件為細末煉蜜為丸每一兩作三十丸每服一丸
嚼細茶酒下食後
拒風丸(出楊氏家藏方)治風虚痰厥頭痛旋暈如在舟車之
上
天南星(二兩炮)半夏(二兩浸洗七次切焙)藁本(去土)細辛(去葉土)防
風(去蘆)羌活(去蘆)獨活(去蘆)川芎(已上六味各一兩)
右件為細末生薑汁糊為丸如梧桐子大每服三十
丸生薑湯下食後
蓽撥散(出楊氏家蔵方)治年深頭風痰厥嘔吐惡聞人聲頭
不能舉目不能開
蓽撥(不以多少)
右為細末每服一大錢茶調下仍搐少許鼻中食後
大芎辛湯(出如宜方)治氣虚痰飲腎氣諸厥頭痛及頭暈
舉頭似屋宇旋轉如在舟中此有虚風痰三證
附子烏頭天南星乾薑(炮)川芎細辛
甘草(各等分)
右㕮咀薑五片茶芽煎食後服一方去附子乾薑甘
草加石膏白芷韮汁丸如梧桐子大嚼生葱茶下名
七生丸治八般頭風諸厥頭疼如體虚痰腎諸厥頭
痛服大芎辛湯無效宜黑錫丹
普濟方卷四十七
