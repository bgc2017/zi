普濟方卷一百五十明周王朱橚撰
時氣門
時氣宿食不消論
夫時氣吐之後或病新差脾胃氣皆虚不能化水穀致
有宿食難消頭目多疼時發寒熱或心腹煩滿大腸結
燥此皆是其候也
方
枳實散(出聖惠方)治時氣後脾胃氣虚心腹虚脹喫食不
消
枳實(麩炒令黃)人參(去蘆頭各一兩)乾薑(炮製)
甘草(炙微赤剉)半夏(湯洗七遍去滑)木香(各半兩)
白术桂心桔梗(去蘆頭各三分)
右為散每服四錢以水一中盞入生薑半分棗三枚
煎至六分去滓食前服
麥蘖散(出聖惠方)治時氣後宿食不消不思飲食
麥蘖(微炒)前胡(去蘆頭)白术檳榔
人參(去蘆頭)厚朴(去粗皮塗生薑汁炙令香熱各一兩)
甘草(半兩炙微赤剉)
右為散每服五錢以水一大盞入生薑半分煎至五
分去滓食前温服
人參散(出聖惠方)治時氣後胃虚心膈壅悶時有寒熱宿
食不消
人參(二兩去蘆頭)大腹皮(一兩剉)枳實(一兩麩炒微黃)
赤茯苓訶藜勒(用皮)白术桔梗(去蘆頭各一兩)
麥門冬(一兩半去心焙)甘草(半兩炙微赤剉)
右為散每服五錢以水一大盞煎至五分去滓食前
温服
白术散(出聖惠方)治時氣後宿食不消心胸壅滯乍寒乍
熱
白术人參(去蘆頭)陳橘皮(湯浸去白瓤焙)
大腹皮(剉)黃茋(剉)枳殼(麩炒微黃)
甘草(炙微赤剉各半兩)訶䔧勒(用皮)沈香(各一兩)
右為散每服五錢以水一大盞煎至五分去滓食前
温服
大黃散(出聖惠方)治時氣後宿食不消不思飲食
麥蘖(微炒)前胡(去蘆頭)白术檳榔
人參(去蘆頭)厚朴(去粗皮塗薑汁炙令香熱各一兩)
甘草(半兩炙微赤剉)
右為散每服五錢以水一大盞煎至五分去滓食前
温服
厚朴丸(出聖惠方)治時氣後腸胃虚冷食不消化
厚朴(去粗皮塗生薑汁炙令香熱)人參(去蘆頭)
枳殼(麩炒微黃去瓤)神麯(炒微黃)大麥蘖(炒微黃)
杏仁(湯浸去皮尖雙仁麩炒微黃各一兩)乾薑(炮製剉)
白术(各一兩)甘草(半兩炙微赤剉)吳茱萸桂心(各三分)
右為散煉蜜和丸如梧桐子大每服食前以棗湯下
三十丸
白荳䓻丸(出聖惠方)治時氣後脾胃氣冷食不消化
白荳䓻(去皮)草荳䓻(去皮)
白术人參(去蘆頭)陳橘皮(湯浸去白瓤焙)
桂心神麯(炒黃三分)乾薑(炮剉)甘草(炙微赤剉各半兩)
右為末煉蜜和丸如梧桐子大每服食前以薑棗湯
下三十丸
木香丸(出聖惠方)治時氣後脾胃虚冷宿食不消
木香乾薑(炮製剉各三分)人參(去蘆頭)
枳殼(麩炒微黃去瓤)麥蘖(炒黃熟)檳榔(各一兩)
白术(一兩半)甘草(半兩炙微赤剉)
右為散煉蜜和丸如梧桐子大每服食前以薑棗湯
下三十丸
黑神散(出活人書)治瘟疫時氣有積食
巴豆(新好者一兩輕槌去皮以急流水兩碗浸一宿然後煮三五十沸候冷瀝)
(出去心膜以帛拂去水然後研如膏用厚紙十數重褁壓去油)
豆豉(二兩新軟者為妙不得令乾與巴豆膏同細研)
五靈脂(黑色者為上二分)大戟(半兩用生去皮其裏面如粉白者妙)
三稜(半兩生用)杏仁(半兩燒過後入蒜煮研)
右三味為極細末入巴豆豆豉研細後入杏仁更研
細别入飛羅麫半匙以井花水調漸次拌藥和得所
入臼中搗三二千下丸如菉豆大晾乾入瓶盒内或
微火焙亦得如遇傷寒有食積者脉沈身體不熱即
宜服之量患人臓腑虚實加减丸數服用薑棗湯吞
下取微利為度不可太過溏泄身熱下之則為病氣
結胸若病在上可吐者同生薑乾嚼五丸
時氣煩躁論
夫時氣病煩躁者由隂氣少陽氣多故身熱而煩躁也
其毒氣在心上而煩躁者由隂氣少伸陽氣多故身熱
而煩躁也則令人悶而欲嘔者若其人胃内有燥結而
煩躁者或則譫語時遶臍痛其腹脹滿當察其證候而
治之也
方
竹葉湯(出聖惠方)治時氣表裏未解煩躁不可忍者
竹葉(二兩)石膏(二兩)麥門冬(半兩去心)生薑(半兩)
半夏(湯洗七遍去滑)人參(半兩去蘆頭)甘草(一分炙微赤剉)
陳橘皮(一分湯浸去白瓤焙)
右細剉和勻每服半兩以水一大盞煎至五分去滓
不計時候温服
犀角散(出聖惠方)治時氣頭目煩疼心神躁壅大小便不
利宜服
犀角屑(半兩)防風(半兩炙微赤剉)檳榔(二兩)
川升麻(一兩)秦芁(一兩去苗)白蘚皮(一兩)
甘草(半兩炙微赤剉)川朴硝(二兩)木通(一兩剉)
右為散每服五錢以水一大盞入生薑半分煎至五
分去滓不計時候温服
大黃散(出聖惠方)治時氣表裏如火煩躁欲死宜服
川大黃(半兩剉碎微炒)寒水石(半兩)川升麻(半兩)
石膏(半兩)川朴硝(半兩)甘草(半兩炙微赤剉)
葛根(半兩)
右為散每服不計時候以新汲水調下二錢
水解散(出聖惠方)治時氣煩躁頭痛壯熱宜服(方見本門時氣二日類)
大黃散(出聖惠方)治時氣壯熱不解心神煩躁宜服
川大黃(半兩剉碎微炒)黃連(半兩去鬚)麥門冬(一兩去心)
梔子仁(半兩剉)柴胡(一兩去苗)甘草(半兩炙微赤剉)
右為散每服五錢以水一大盞入豉半合葱白二莖
煎至五分去滓不計時候温服
苦參散(出聖惠方)治時氣壯熱不解心神煩悶毒氣在胷
膈宜服
苦參(一兩剉)黃芩(一兩)川升麻(二兩)
右為散每服五錢以水一大盞煎至五分去滓不計
時候温服煩服當吐為效
治時氣已五六日心神煩躁不解(出聖惠方)
竹瀝(半小盞)新汲水(半小盞)
右相和令勻不計時候頓服
又方(出聖惠方)
用大地龍二條破腹去泥細切似小豆大小便一中
盞煮令熟去滓不計時候温服
又方(出聖惠方)
鷄子清(一枚)芒硝末(一錢)
右以新汲水半盞調服一方用新汲水三合調服
竹葉湯治煩躁而渴不止惡寒但熱盛者崔氏療常
用亦佳不徒療天行凡虚羸病及病後胷上痰熱者
服之皆妙
甘草(一兩)黃芩(一兩)棗(十五枚擘)半夏(一兩洗)
芍藥(三兩)前胡(一兩)小麥(五合)人參(二兩)
粳米(一升)知母(二兩)栝楼(一兩)生薑(四兩)
麥門冬(四兩去心)竹葉(一把湏用竹葉入水煮湯不用其藥)
右切以水一斗五升煮取五升分五服若天行而虚
羸久病胷上痰熱亦可服之加黃茋二兩除黃芩减
知母一兩除栝楼用之大效忌羊肉海藻菘菜
救生散治疫癘病壯熱煩躁頭痛體疼
人參五味子白术(各半兩)麻黃(去根節三兩)
桂(去粗皮)厚朴(去粗皮薑汁炙)大黃(剉炙各二兩)
附子(麩炒去皮尖)甘草(炙各二兩)
右搗羅為散每服三錢匕新汲水調下後用熟水嗽
口良久喫生薑熱茶一盞以綿被覆之如陽毒汗出
隂毒瀉下立差
治時氣表裏大熱欲死方
大黃寒水石芒硝石膏
升麻麻黃葛根紫葛
右各搗篩水服方寸匕
發汗麻黃湯治天行壯熱煩悶
麻黃(五兩去節)葛根(四兩)梔子(二十一枚擘)
葱(切一升)香䜴(一升綿褁)
右㕮咀以水八升先煮麻黃葛根三味沸去沫内諸
藥煎二升五合去滓分為三服别柤去如人行五
十里更進一服不利覆取汗後以粉粉身忌風及諸
熱食
葛根解肌湯(出肘後方)
葛根(四兩)芍藥(二兩)麻黃(一兩去節)大青(一兩)
甘草(一兩炙)黃芩(一兩)石膏(一兩研)桂心(一兩)
大棗(四枚孹)
右切以水五升煮取二升分温三服相次服之覆取
汗差忌海藻菘菜
治天行病心悶(出本草)
以水中細草搗絞汁服之
治時氣熱毒心神煩躁(出肘後方)
取生杼木削去黑皮細切裏白者一升以水二升五
合煎去滓一服八合三服
又方(出肘後方)
取术丸子二七枚以水五升挼之熱去滓食服汗吐
即愈
又方(出肘後方)
取古錢一百五十七枚以水一斗煮取七升服汁
盡之須臾復以五升水更煮令得一升以水二升投
中合得三升出錢飲汁當吐毒出也
又方(出肘後方)
取猪膽膏如彈子大者温服之日三服三日九服
勝金湯(出肘後方)治時氣病熱狂言心躁
用苦參不拘多少炒黃色為末每服二錢水一盞煎
至五分温服連煎三服者有汗無汗皆差
治天行病心悶(出本草)
以絡石草煎服
治時氣五六日心神煩躁不解
用竹瀝半盞新汲水半盞和勻服之
時氣煩渴論
夫時氣煩渴者此由熱氣入於腎臓故也腎惡燥今熱
氣盛則腎燥腎燥故渴而引飲也
方
知母散(出聖惠方)治時氣頭疼骨肉煩疼口燥心悶外寒
内熱已自下利由有虚熱未退煩渴不止宜服
知母人參(去蘆頭)地骨皮葛根(剉)
甘草(炙微赤剉各一兩)石膏(三兩)&KR0797;&KR0803;根(二兩)
右為散每服五錢以水一大盞入生薑半分煎至五
分去滓不計時候温服
赤芍藥散(出聖惠方)治時氣數日不解心燥渴小腹脹急
臍下悶痛宜服
赤芍藥知母黃芩玄參麥門冬(去心)
柴胡(去苖各三分)石膏(二兩)甘草(三分炙微赤剉)
右為散每服四錢以水一中盞入生薑半分竹葉三
七片煎至五分去滓不計時候温服
柴胡散(出聖惠方)治時氣頭痛骨肉煩疼口燥心悶外寒
内熱已自下利由有虚熱未退煩渴不止宜服
柴胡(一兩去苗)川升麻(三分)黃芩(三分)
石膏(二兩)麥門冬(一兩去心)犀角屑(三分)
葛根(三分剉)甘草(三分炙微赤剉)
右為散每服五錢以水一大盞入葱白二莖竹葉二
七片煎至五分去滓不計時候温服
赤茯苓散(出聖惠方)治時氣頭痛雖時有汗煩渴不止宜服
赤茯苓(二兩)甘草(炙微赤剉)澤瀉
桂心葛根(剉各一兩)石膏(二兩)
右為散每服五錢以水一大盞煎至五分去滓不計
時候温服
猪苓散(出聖惠方)治時氣煩熱煩渴欲飲水小便不利
猪苓(去黑皮)赤茯苓澤瀉
阿膠(搗碎炒令微黃)滑石(各一兩)
右為散每服五錢以水一大盞煎至五分去滓不計
時候温服
麥門冬散(出聖惠方)治時氣壯熱煩渴
麥門冬(二兩去心)五味子(一兩)人參(一兩去蘆頭)
石膏(二兩)甘草(一兩炙微赤剉)
右為散每服三錢以水一中盞煎至六分去滓不計
時候温服
土瓜根散(出聖惠方)治時氣大熱心胷煩渴
土瓜根(半兩)乾棗(五枚)麥門冬(半兩去心)
甘草(三分炙微赤剉)䜴(半合)
右細剉和勻每服半兩以水一大盞煎至五分去滓
不計時候温服
治時氣煩渴不止方(出聖惠方)
地骨皮(半兩)阿膠(半兩搗碎炒微黃)葱白(二莖并鬚)
右細剉和勻每服半兩以水一中盞煎至五分去滓
不計時候温服
治時氣煩渴身熱頭痛嘔逆不能下食宜此方(出聖惠方)
柴胡(二兩半去苗)赤茯苓(二兩)枳殼(二兩麩炒微黃去瓤)
甘草(二兩炙微赤剉)麥門冬(二兩去心)
右為散每服五錢以水一大盞入生薑半分煎至五
分去滓不計時候温服
升麻散(出聖惠方)治時氣下後煩渴不止
川升麻(三分)知母(三分)甘草(三分炙微赤剉)
石膏(一兩半)葛根(一兩剉)
右為散每服五錢以水一大盞入竹葉三七片粳米
一百粒煎至五分去滓不計時候温服
葛根散(出聖惠方)治時氣煩渴飲食即吐心胷不利宜服
葛根(剉)猪苓(去黑皮)赤茯苓桂心
白术澤瀉&KR0797;&KR0803;(各一兩)
右為散每服不計時候以温水調下二錢令亟飲水
小便利汗出便愈
又方(出聖惠方)
黃連(一兩去鬚)&KR0797;&KR0803;根(一兩)
右為末煉蜜和丸如梧桐子大每服不計時候煎大
麥湯温下三十丸
治時氣煩渴不止方(出聖惠方)
葛根(二兩剉)葱白(五莖切)
右以水二大盞煎至一大盞去滓内白粳米半合豉
半合以生絹裹煎良久候爛去米豉放冷不計時候
温服
治時氣煩渴不止方(出聖惠方)
取生藕搗絞取汁一中盞入生蜜一合攪勻不計時
候分二服
芍藥湯神方治毒温病及吐下後有餘熱煩渴
芍藥(五分)黃連(四分)甘草(二分炙)
黃芩(二兩)桂心(二兩)栝樓(二分)
右切以水五升煮取三升分三服一日令盡忌猪肉
冷水海藻菘菜生葱等
乾糞湯(一名破棺湯)解大熱天行病若大困患舌燥如鋸
極渴不能服藥者宜服
用陳久乾人糞一升以沸湯一大升沃糞一食久澄
清瀝取一升頓服如渴不止者又依前法更服此炙
從心厭骨下一寸半名巨闕取患人中指節為寸炙
三十壯若無心厭骨則以中指節前量横括心上岐
骨上兩頭築著骨當横量下前一寸當中直下則是
巨闕也
時氣鼻衂論
夫時氣鼻衂者由五臓結熱所為心主於血邪熱中於
手少隂之經客於足陽明之絡故衂血也衂者血從
鼻中出也
方
石膏飲子(出聖惠方)治時氣鼻衂煩躁不止頭痛氣逆
石膏(搗碎)竹茹(各二兩)甘草(炙微赤剉)
桂心(各半兩)赤芍藥柴胡(去苖)
黃芩(各一兩)生地黃(三兩)
右剉碎和勻每服半兩先以水一大盞半浸伏龍肝
二兩澄清一大盞煎至五分去滓不計時候温服
治時氣心肺中熱鼻衂不止(出聖惠方)
胡粉(炒令黑細研)乾薑(炮製剉為末)亂髮灰(細研)
釡底墨(細研)伏龍肝(細研各少許)
右藥末少許吹入鼻中便止若吹一大豆許更效
治時氣鼻衂心膈躁悶面赤目黃起卧不定
烏賊魚骨刺蘇蒲黃(各二兩)
右為散每服不計時候以冷粥飲調下二錢頓服以
定為度
治時氣鼻衂諸藥無效者宜服此方
白馬通(七枚絞取濃汁)阿膠(半兩槌碎炒令黃燥為末)
右同和熟攪以滴鼻中仍用新汲水微浸足即止
治時氣鼻衂日夜不止面色如黃金(出聖惠方)
取韮根一握搗取汁瓶中盛以索懸於井中浸良久
急取出滴二七滴鼻中即止
治時氣卒患鼻衂不止(出聖惠方)
以鬱金為末每服不拘時候以冷水調下二錢以定
為度
又方(出聖惠方)
熟艾(一鷄子大)牛皮膠(一片如手大杵碎炒令黃燥)
右以䜴汁二大盞煎至一大盞去滓分温二服
清涼散治時氣頭目昏疼久積熱毒鼻口中出血
大黃(剉)芍藥(各一兩)麻黃(去根節煎去沫一兩)
右為散每服一錢匕沙糖冷水調下食後服
生地黃飲治時疾壯熱頭疼鼻血不止
生地黃汁生藕汁生薑汁生蜜(各三合)
右和勻分作三服每服微煎過食後臨卧服
治天行毒病鼻血是熱毒血下數升者病源天行衂血
者五臓熱結所為心主於血邪熱中於手少隂之經
客於足陽明之絡故衂血者血從鼻出也(出肘後方)
右勿療自瘥亦無所苦亦可取好松煙墨搗之以鷄
子白和丸如梧桐子大水下一服十丸並無所忌或
用生地黃汁下二十丸
大病差後小勞便鼻衂方(出肘後方)
左顧牡蠣(十分)石膏(五分)
右搗末酒服方寸匕三四日亦可蜜丸如梧桐子大
服之
龍骨散(出嚴氏濟生方)治時氣鼻衂三升以上恐多宜此藥止
龍骨(不拘多少)
右為細末用少許吹入鼻中九竅出血皆用此藥吹
之
時氣熱毒攻眼論
夫肝開竅於目肝氣虚熱毒氣則乘虚上攻於目故赤
疼痛或生赤翳白膜瘜肉及瘡也
方
升麻散(出聖惠方)治時氣熱攻於肝臓目赤色痛宜服
川升麻地骨皮玄參甘草(炙微赤剉)
黃芩赤茯苓梔子仁防風
羌活桑根白皮(剉)决明子(各半兩)石膏(三兩)
右為散每服五錢以水一大盞入竹葉二七片黑豆
五十粒煎至五分去滓不計時候温服
梔子散(出聖惠方)治時氣熱毒未除心胷煩悶毒氣上攻
而眼赤腫宜服
梔子仁黃連(去鬚)枳殼(麩炒微黃去瓤)赤芍藥
龍膽(去蘆頭)甘草(炙微赤剉)川大黃(剉碎微炒各半兩)
右為散每服五錢以水一大盞煎至五分去滓食後
温服之
羚羊角散(出聖惠方)治時氣肝臓虚熱眼昏赤痛宜服
羚羊角屑赤茯苓防風(去蘆頭)
麥門冬(去心)甘草(炙微赤剉)地骨皮
枳殼(麩炒微黃去瓤)蕤仁(各半兩)
右為散每服五錢以水一大盞煎至五分去滓入蜜
一茶匙更煎兩沸食後温服
地骨皮散(出聖惠方)治時氣熱毒攻眼疼痛心中煩躁宜服
地骨皮防風(去蘆頭)赤芍藥葛根(剉)
羚羊角屑川大黃(剉碎微炒各一兩)
右為散每服五錢以水一大盞入豉五十粒葱白一
莖煎至五分去滓食後温服
治時氣熱毒攻眼不見物(出聖惠方)
川升麻(一兩)决明子(一兩)細辛(半兩)
黃連(一兩去鬚)犀角屑(半兩)蕤仁(一兩)
右為散每服食後以温漿水調下二錢
洗眼竹葉湯治時氣目赤碜痛及痒不可忍宜用
竹葉(二百片)秦皮(三片)防風(三分)甘菊花(三分)
葳蕤(三分)蕤仁(三分)甘草(一分生用)
右細剉以水二大盞煎至五分以綿瀝去滓避風處
洗眼目三五度差
獖猪膽點眼方(出聖惠方)治時氣熱毒攻眼中有努肉瞼
裏有瘡日夜下淚不見物
獖猪膽(一枚汁)川朴硝
黃連末(半錢)龍腦(一豌豆大研令細)
右都研與猪膽相和勻浸一宿晝夜點眼若熱氣淚
至多當時便止
治時氣熱毒攻眼腫痛不可忍洗眼方(出聖惠方)
以水煮蜂窠洗之日六七度甚效
獖猪肝貼眼方(出聖惠方)治時氣後因喫葵蒜熱麫損眼
暗不見物晝夜疼痛不可忍宜服
以獖猪肝一具薄切以清水浸淘如法貼眼瞼上乾
即換之連日及夜貼之重者不過一二日效
漏蘆連翹湯治時氣熱毒變作赤色癕疽丹疹毒腫
及眼赤腫生障
漏蘆連翹黃芩麻黃白蘞
升麻甘草(各一兩)枳殼大黃(各二兩)
右㕮咀以水九升煮取三升分三服相去如人行五
里久更服熱盛者可加芒硝二兩
時氣餘熱不退論
夫時氣病其人或未發汗吐下或經服藥以後而脉洪
大實數腸胃脹滿小便赤黃大便難或煩或渴面色變赤
此為臓腑有結熱故也
方
大黃散(出聖惠方)治時氣餘熱不退發渴躁悶宜服
川大黃(剉碎微炒)梔子仁犀角屑
麥門冬(去心)黃連(去鬚)甘草(炙微赤剉)
地骨皮黃芩柴胡(去苗)白鮮皮(各一兩)
右為散每服五錢以水一大盞煎至五分去滓不計
時候温服
麥門冬散(出聖惠方)治時氣餘熱不散心膈時發煩躁宜服
麥門冬(去心)犀角屑竹茹黃芩石膏
川大黃(剉碎微炒)川朴硝甘草(炙微赤剉各一兩)
右為散每服五錢以水一大盞煎至五分去滓不計
時候温服
解肌散(出聖惠方)治時氣五七日頭痛餘熱不解宜
服
葛根(一兩剉)柴胡(一兩去苗)麻黃(三分去根節)
赤芍藥(半兩)黃苓(半兩)甘草(半兩炙微赤剉)
桂心(半兩)石膏(二兩)
右為散每服五錢以水一大盞入生薑半分煎至五
分去滓不計時候温服
知母散(出聖惠方)治時氣三五日餘熱不解心燥煩渴宜
服
知母(三分)川升麻(三分)鈎藤(一兩)
地骨皮(三分)赤茯苓(三分)麥門冬(三分去心)
石膏(一兩)甘草(一分炙微赤剉)
右為散每服五錢以水一大盞入生薑三七片煎至
五分去滓不計時候温服
犀角散(出聖惠方)治時氣餘熱不解心煩燥渴表裏虚宜
服
犀角(一兩)葛根(一兩剉)麻黃(一兩去根節)
黃芩(三分)甘草(半兩炙微赤剉)
右為散每服四錢以水一中盞煎至六分去滓不計
時候温服
麻黃散(出聖惠方)治時氣餘熱不解身體疼痛宜服
赤芍藥(二分)麻黃(三分去根節)柴胡(一兩去苗)
赤茯苓(三分)地骨皮(三分)人參(一兩去蘆頭)
右為散每服四錢以水一中盞煎至五分去滓不計
時候温服
麥門冬散(出聖惠方)治時氣餘熱不解心膈壅悶四肢煩
熱宜服
川芒硝(一兩)麥門冬(一兩去心)梔子仁(三分)
枳殼(三分麩炒微黃)黃芩(三分)甘草(半兩炙微赤剉)
右為散每服五錢以水一中盞入竹葉七片煎至五
分去滓不計時候温服
又方(出聖惠方)
大青(三分剉去心)枳殼(三分麩炒微黃去瓤)黃芩(三分)
川升麻(一兩)川朴硝(一兩)甘草(一分炙微赤剉)
右為散每服五錢以水一大盞煎至五分去滓不計
時候温服
葛根散(出聖惠方)治時氣餘熱不解頭重宜服
葛根(一兩剉)赤芍藥(一兩)黃芩(一兩)
梔子仁(一兩)豉(二合)
右為散每服五錢以水一大盞煎至五分去滓不計
時候温服
治時氣十數日餘熱不解或時發寒熱宜服方(出聖惠方)
葳蕤(一兩)柴胡(一兩去苗)羚羊角屑(三分)
石膏(一兩半)黃芩(一兩)甘草(半兩炙微赤剉)
右為散每服五錢以水一大盞入生薑半分煎至五
分去滓不計時候温服
&KR0797;&KR0803;根散(出聖惠方)治時氣餘熱不退
&KR0797;&KR0803;根(一兩)柴胡(三分去苗)地骨皮(一兩)
枳殼(半兩麩炒微黃去瓤)赤茯苓(一兩)
鼈甲(一兩塗酥炙金黃去裙襴)
右為散每服五錢以水一中盞煎至五分去滓入生
地黃汁半合更煎一兩沸不計時候温服
大黃丸(出聖惠方)治時氣餘熱不退發渴不止大便秘澁
宜服
川大黃(三兩剉碎微炒)柴胡(去苗)黃芩秦芁(去苗)
黃連(去鬚)白蘚皮梔子仁龍腦(去蘆頭)
赤芍藥麻黃(各一兩)
右為末煉蜜和丸如梧桐子大每服不計時候以竹
葉湯下三十丸以利為度
柴胡丸(出聖惠方)治時氣餘熱不退煩躁發渴四肢無力
不能飲食
柴胡(去苗)桔梗(去蘆頭)子芩赤芍藥
黃茋(剉)枳殼(麩炒微黃去瓤)鼈甲(塗酥炙金黃去裙襴)
人參(去蘆頭各一兩)甘草(半兩炙微赤剉)
右為末煉蜜和丸如梧桐子大每服不計時候温水
下三十丸
治時疾内外熱不解(出本草)
以柴胡單煮服之良
生地黃湯治天行二七日外至三七日不歇或寒或
熱来去噏噏四肢羸瘦飲食不能腹中虚滿熱毒不
安宜服
生地黃(汁一升)生麥門冬(汁一升)赤蜜(一升)
人參(二兩)白术(三兩)桂心(一兩)甘草(二兩炙)
升麻(三兩)薄心(一升)石膏(八兩碎綿褁)
生地骨皮(四兩)
右細切以水九升煮諸藥取二升去滓下地黃汁更
煎三兩沸分温五服晝四夜一忌蕪荑生葱海藻菘
菜桃李雀肉等物
鼈甲湯治天行三七至四七日勞㾓未歇熱毒不止
乍寒乍熱乍劇乍瘥發動如瘧
鼈甲(三兩炙)大青(三兩)石膏(八兩碎綿褁)
牡丹皮(二兩)烏梅肉(一兩)常山(三兩)
竹葉(切一升)牛膝根(三兩)甘草(一兩)
香豉(一升綿褁熬)
右切以水九升煮取三升分温三服日三服忌生葱
生菜鯉魚海藻菘菜莧菜蕪荑一方有生天門冬生
地黃汁各一升
治時氣餘熱不解煩躁發渴四肢無力不能飲食(出聖惠方)
用牛蒡根摶絞取汁不計時候服一小盞
治天行壯熱(出本草)
以陳思岌煮食之
治天行熱疾(出本草)
以石蠏熟水磨服之
治天行寒熱(出本草)
取藍麩子乾𢷬為末食之
治天行時氣内外俱熱(出本草)
以前胡單煮服之
時氣發黃論
夫時氣病者因温毒氣盛畜於脾胃有熱則新穀鬱烝
不能消化大小便赤澁故身面變黃或如橘色或如桃
枝色也
方
秦芁散(出聖惠方)治時氣壯盛腹下硬滿不能飲食發黃
宜服
秦芁(去苗)柴胡(去苗)芎藭桔梗(去蘆頭)
葛根黃芩甘草(炙微赤剉)川大黃(剉碎微炒)
桑根白皮(各一兩)
右細剉和勻每服半兩以水一大盞煎至五分去滓
不計時候温服
柴胡散(出聖惠方)治時氣五六日壯熱骨節煩疼連心兩
肋氣脹急硬痛不能食變為黃宜服
柴胡(去苗)枳殼(麩炒微黃)&KR0797;&KR0803;根黃芩
梔子仁茵陳龍膽(去蘆頭)川大黃(剉碎炒微黃)
甘草(半兩炙微赤剉)
右為散每服五錢以水一大盞煎至五分去滓不計
時候温服
梔子散(出聖惠方)治時氣三日外若忽覺心滿堅硬脚手
心熱則變為黃不療殺人宜服
梔子仁柴草白蘚皮黃芩
秦芁(去苖各一兩)甘草(半兩炙微赤剉)
右為散每服五錢以水一大盞煎至五分去滓不計
時候温服
茵陳丸(出聖惠方)治時氣熱毒不退心胷躁悶變為黃宜
服
茵陳(一兩)川大黃(二兩剉碎微炒)豉(一合)
梔子仁(一兩)鼈甲(一兩塗醋炙令黃去裙襴)
川芒硝(二兩)杏仁(一兩湯浸去皮尖雙仁麩炒微黃)
右為末煉蜜和丸如梧桐子大每服不計時候以竹
葉湯下三十丸以利為度
大黃丸(出聖惠方)治時氣徧身發黃心膈煩熱宜服
川大黃(剉碎微炒)黃連(去鬚)黃蘖(剉)
黃芩麴衣梔子仁(各一兩)
右為末煉蜜和丸如梧桐子大每服不計時候以温
水下二十丸
治時氣發黃宜服此方(出聖惠方)
甜葶藶(二兩隔紙炒令紅色)川大黃(二兩剉碎微炒)
右為末煉蜜為丸如梧桐子大每服不計時候以温
水下二十丸以利為度
又方(出聖惠方)
以生小麥苖𢷬取汁每服一小盞日三四服即愈
治時氣三日外忽覺心滿堅硬脚手心熱則變微黃不
治殺人宜服此方名瓜蒂搐鼻法又治傷寒鼻塞頭
痛(出德生堂)
取甜瓜蔕七枚為末用一大豆許大吹兩孔中令黃
水出殘末水調服之得吐黃水一二升即差
又方(出聖惠方)
以萱草根苗搗絞汁二小盞分為三服以利為度
茵陳蒿散治時氣發黃疼痛
茵陳蒿黃芩(去黑心)梔子仁
大青(各一兩)大黃(剉)朴硝(各五兩)
白蘚皮葛根(剉)升麻(各一兩半)
右為散每服二錢匕新汲水調下取利即瘥
茵陳黃芩湯治時氣面黃腹堅氣急言語錯亂
茵陳蒿大黃(蒸過)生麥門冬(去心)
梔子仁(各四兩)青黛升麻(各三分)
黃芩(去黑心二兩)
右㕮咀如麻豆大每服二錢以水一盞半煎至八分
去滓下芒硝末半錢更煎三沸温服
許仁則療急黃此病始得與前天行病不多異五六日
但加身體黃甚者洟淚汗唾小便如蘖色眼白睛正
黃其更重狀與天行病候重最者無别如至此困自
須依前救治天行最重半夏七味湯救之若未至是
者宜依後法急黃狀始得天行類天行病經三兩日
宜合麻黃等五味湯服之發汗以洩黃勢
麻黃(三兩去節)乾葛(五兩)石膏(八兩研褁)
生薑(六兩)茵陳(二兩)
右切以水八升煮取升七合去滓分温三服服相去
如人行十里久服訖欲汗則覆被取微汗以散之
依前麻黃等五味湯服之取汗汗出後未歇經三五日
又合梔子等五味湯以取利
梔子(二十枚孹)柴胡(三兩)黃芩(三兩)
茵陳(三兩)芒硝(六兩)
右切以水八升煮四味取二升六合去滓内芒硝攪
令硝盡分温三服如人行十里更服之
療時疾發黃心狂煩熱悶不識人者
用大栝樓一枚黃老者以新汲水九合浸取汁下蜜
半大合朴硝八分合攪令硝盡分再服便差
治時氣黃病發初唯覺四體沉沉不快須臾見眼中黃
漸至面黃及舉身皆黃急令溺白紙即如蘖染者此
熱毒已入内急治之若初覺便作
用瓜蔕赤豆散吹鼻中黃汁出數升者多瘥若深應
著其舌下兩邊有白脉彌處蘆刀割破之紫血出數
升亦歇然此須慣解割者不解割忽係亂舌下青脉
血出不止便然人方可燒紡鐵以灼此脉令焦兼瓜
蔕雜巴搗為丸服之大小便亦去黃汁破灼已後禁
諸雜食又云有依黃坐黃須要分别之一方粥煮飲
之
又方
用醋酒浸鷄子一宿吞其白數枚
又方
竹葉(切五升)小麥(七分)石膏(三兩)
右為末綿褁之以水五斗煮取七升一服七升盡
喫即瘥也
又方
生葛根汁(二升)梔子(三七枚)茵陳(一升切)
右水五升煮取三升去滓内葛根汁分為五服
又方
用金色脚雌雞血引治如食法熱食寅飲汁令盡不
再作亦可下少鹽豉佳
茵陳湯治時氣行瘀熱在裏鬱蒸不散化為發黃
茵陳(六兩)大黃(四兩)梔子仁(三錢)
右㕮咀每服四錢以水一盞半煎至八分去滓不拘
時候
茵陳黃連湯治天行急黃身如金色
茵陳蒿黃連(去鬚)黃芩大黃(剉炒各一兩)
甘草(炙剉)人參(各半兩)
右麄搗篩每服五錢匕以水一盞半煎至一盞去滓
食後温服之
梔子丸治時氣病急黃及瘴瘧疫癘
茵陳梔子芒硝(各三分)大黃(蒸一兩一分)
杏仁(去皮尖炒三分)豆䜴(一分半湯浸别研)常山
鼈甲(醋炙各半兩)巴豆(去皮壓去油一分)
右為末餳飴為丸如梧桐子大每服三丸飲下吐利
為效未瘥加一丸覺體有異急服之
茵陳丸治天行熱病七八日成黃面目身體悉黃心
滿喘氣
茵陳(三兩)大黃(五兩)梔子仁(二兩)黃芩(二兩)
常山(二兩)芒硝(二兩)巴豆(一兩去皮心炙)䜴(三分熬)
升麻(二兩)鼈甲(二兩炙)
右搗篩以蜜和丸如梧子大每服三丸以得吐利則
瘥忌莧菜生葱生菜野猪肉
秦艽湯治天行三日外若忽覺心上妨滿堅硬脚手
心熱則變為黃不療殺人
秦芁(一兩)紫草(一兩)白蘚皮(一兩)黃芩(一兩)
梔子仁(一兩)
右切以水一大升半牛乳一大升煑取七合分為二
服老小以鍾量之一劑不愈更喫有效
治時行黃病
用冬葵子葉單煮汁服之
主疫氣結黃瘧瘴
以千里及煮服之
時氣毒氣攻手足論
夫時氣毒氣從臟腑中出攻手足則炘熱赤腫疼痛也
人五臟六腑其各輸皆出於手足指故毒氣從内出攻
手足也
方
治時氣毒攻手足赤腫疼腫痛欲斷方及傷寒(出聖惠方)
豉(半斤一作塩豉)羊肉(一斤)
右以水一斗同煮候肉熟以汁看冷暖得以漬手足
日三度外臺秘要方用鹽豉一斤
又方(出聖惠方)
以掘地作坑子深三尺大小容兩足燒中令熱以酒
灌坑中著屐踞坑上衣擁勿令泄氣日再服之
又方(出聖惠方)
以羊肉桃葉煮取汁漬之加鹽少許尤佳一方鹽䜴
尤好
治時氣熱毒攻手足腫熱疼痛欲死脱方(出聖惠方)
取虎杖二斤剉以水三斗煮取二斗去滓温清手足
日三度
又方(出聖惠方)
以苦參一斤剉酒一斗煮五七沸去滓温温漬之日
三四度
治時氣熱毒攻手足焮熱疼痛
用煮馬通汁漬之日三度
又方(出聖惠方)
用猪膏和馬通塗之亦佳
治時氣熱毒攻手足腫痛似脫不可忍方(出聖惠方)
用猪蹄一具去毛淨洗剉碎葱白一握切以水一斗
煮取五七沸去猪蹄等稍熱漬之外臺秘要方内鹽
少許肘後方同
又方(出聖惠方)
用黃蘖半斤細剉以水三斗煮十沸用漬手足差外
臺秘要方用黃蘖五斤水煮漬之
治時氣毒攻手足腫痛欲脫方亦治傷寒(出聖惠方)
以生牛肉褁腫消痛止
神聖熱藥(一名褁白散出御藥院方)治時疾
白花蛇肉(二錢)黑花蛇肉(二錢)紫色雄黃(二錢)
錦文大黃(半兩)
右各生用搗羅為細末大人每服三四錢水一盞半
同煎三五沸食後稍熱服病大者每日三四服若十
餘歲以下小兒每服一錢半至二錢煎服同法
治熱病手足腫欲脫者方兼主天行(出肘後方)
用稻穣灰淋汁漬之佳
治熱毒攻手足腫痛欲脫方(出肘後方)
取煮馬糞若羊糞汁漬之一方猪膏和羊糞塗之亦佳
時氣下痢論
夫時氣吐下之後表裏俱虚熱毒乘虛入於腸胃則下
痢黃赤或下膿血徧身壮熱臍腹疼其脉數者自愈脉
沉弦者必重脉大者為未止此皆熱毒氣所為也
方
升麻散(出聖惠方)治時氣熱毒攻於腸胃下痢不止
川升麻當歸(剉微炒)黃連(去鬚微炒)桂心
赤芍藥黃蘖(微炙剉)甘草(炙微赤剉各半兩)
右為散每服半兩以水一大盞煎至五分去滓不計
時候温服外臺秘要方治天行毒病酷熱下痢用水
三升煮取一升頓服之忌海藻菘菜猪肉冷水生葱
等物一名七物升麻湯
龍骨散(出聖惠方)治時氣諸痢不止宜服
龍骨黃連(去鬚炒)黃蘖(微炙炒)當歸(剉炒)
阿膠(杵碎炒令黃各三兩)
右為散每服五錢以水一大盞煎至五分去滓不計
時候温服
槲葉散(出聖惠方)治時氣大腸實熱下血不止臍下疼痛
宜服
槲葉(一兩)地榆(三分剉)木賊(三分剉)當歸(三分剉)
赤芍藥(三分)伏龍肝(二分)
右為散每服不計時候以粥飲調下二錢
黃連散(出聖惠方)治時氣四五日大熱下痢宜服
黃連(去鬚微炒)黃蘖(微炒)艾葉(微炒)黃芩(各一兩)
龍骨(二兩)
右為散每服不計時候以粥飲調下二錢
木香散(出聖惠方)治時氣熱毒痢膿血腹中疼痛宜服
木香(半兩)黃連(一兩去鬚微炒)青橘皮(半兩湯浸去白瓤焙)
梔子仁(一分)地榆(半兩)
右為散每服不計時候以粥飲調下二錢
黃連丸(出聖惠方)治時氣熱毒痢宜服
黃連(二兩去鬚微炒)當歸(一兩剉微炒)黃芩(一兩)
赤石脂(一兩)龍骨(一兩)
右為末煉蜜和丸如梧桐子大每服不計時候以粥
飲下三十丸
治時氣下痢不能食方(出聖惠方)
烏梅肉(十枚微炒)黃連(二兩去鬚微炒)
右為末煉蜜和丸如梧桐子大每服不計時候以粥
飲下十丸
黃連湯(出聖惠方)治時氣熱毒下痢
當歸(二兩炒)黃連(二兩炒)黃蘖(二兩剉炙)
右為散每服五錢以水一大盞煎至五分去滓入蜜
一茶匙再煎一兩沸温服不計時候外臺秘要方治
天行諸下痢可用水六升煮取三升去滓内蜜一合
微火煎取二升半分三服良騐忌猪肉冷水
治時氣赤白痢方(出聖惠方)
鼈甲(二兩塗醋炙黃去裙襴)阿膠(一兩碎炒令黃燥)
赤小豆(一合炒熟)
右為散每服不計時候以粥飲調下三錢
雄黃丸治時氣熱毒下痢赤白及下部毒氣下細蟲
如布絲長四五寸黑頭銳尾
雄黃(研一分)丹砂(研)乾薑(炮)
附子(炮製去皮臍各半兩)
右搗研為末煉蜜和丸𢷬五百下丸如菉豆大每服
十丸空心米飲下
麝香丸治天行熱毒下痢赤白久下膿血及下部毒
氣常下細蟲如布絲縷大或長四寸黑頭銳尾
麝香(一分)附子(三分炮)雄黃丹砂
乾薑(各二分)
右五味各𢷬下篩訖復更合治之蜜和丸如小豆大
每服一丸老小半之效騐忌猪肉生血等物
治天行四五日大下熱病痢(方見本門時氣四日類黃連青龍湯同)
竹茹飲治痢後得天行頭痛三四日食即嘔吐者
竹茹(二兩)橘皮(二兩)生薑(四兩)人參(二兩)
蘆根(切一升)粳米(一合)
右切以水六升煮取二升五合去滓分温五六服中
間任食忌熱麵生冷
時氣下部䘌瘡論
夫時氣下部瘡者䘌由熱毒結在腹中穀氣衰毒氣盛
三蟲動作長食人五臟多冷洩痢下部生瘡痒不暫
止若唇内生瘡但欲寐者此蟲蝕下部也重者則肚爛
傷於五臟也即死也
方
雄黃散(出聖惠方)治時氣䘌蝕下部生瘡宜服
雄黃(半兩細研外一方用醋炙)青葙子(三兩)苦參(三兩剉)
黃連(三兩去鬚微炒)杏仁(一兩半湯浸去皮尖双仁麩炒微黃外一方用桃仁)
右為散每服食前粥飲調下二錢外臺秘要方𢷬篩
綿褁如半棗核大内下部亦可米汁服方寸一日三服
忌猪肉冷水及熱麫炙肉蒜等物
毒病下部生瘡者(出肘後方)
𢷬蛇苺汁服之三合日三水漬烏梅令濃并内崖
蜜數數飲之
治天行下部生瘡爛方(出肘後方)
𢷬烏梅(二十七枚去核)大蒜(二十枚)屋塵(半升篩取細者)
右擣篩為散苦酒一升和調於銅器中煎成膏作長
挺内下部
治時氣下部䘌瘡疼(出聖惠方)
桂心(二兩)藍葉(二兩)
右為末分為三服以生猪肝半斤去膜細切拌藥一
服入五味同煮每日早晨一服當於下部中出蟲如
髮一合已來便差外臺秘要方治天行䘌病用㕮咀水
一斗煮取二升内猪肝十兩去膜細研著湯中和令
相得臨時小温若毒悉在腹内盡服之在下部者三
服藥中用一分竹筒内下部中服藥一時間當下細
蟲如髮大五六升小兒半之忌生葱一名桂枝湯
治時氣痢膿血下部生䘌瘡蟲方(出聖惠方)
黃連(三分去鬚微炒外臺秘方作三兩)蠟(一兩)
烏梅肉(三兩微炒)
右為末化蠟和蜜為丸梧桐子大每服食前以粥飲
下三十丸晩再服之外臺秘要加至四十丸瘥忌猪
肉冷水一名黃連丸
治時氣下部䘌瘡方(出聖惠方)
用馬蹄燒為灰為末以猪肉脂和塗之一日可五六
遍即瘥
治時氣病下部䘌瘡痛不止(出聖惠方)
用濃煮桃枝皮取汁煎如調餳以通下部中若口瘡
含之差亦治熱病下部生瘡
治傷寒䘌病兼治蛔蟲攻心臍如刺口吐清水(出千金方)
取生鷄子小頭叩出白入漆一合熟和攪令極調沫
出更内著殼中仰吞之食頃或半日乃吐下蟲劇者
再服蟲盡熱除病愈
毒病下部生瘡者(出肘後方)
燒鹽以薰導之不透又以綿褁熨之
又方(出肘後方)
用生漆塗之綿導之
又方(出肘後方)
大丸艾灸下部
又方(出肘後方)
取蚓三升水五升得二升半盡服之
又方(出肘後方)
取水中荇葉搗綿褁導之日五易瘥
又方(出肘後方)
用攪皮檞皮煮汁粘糖以導之又濃煮桃皮飲之最
良
猪膽苦酒湯(出千金方)治熱病有䘌上下攻移殺人
用猪膽一具苦酒半升和之大煎令沸三上三下藥
成放温空心服飲三滿口蟲死便愈
治傷寒熱病多睡變成温䘌四肢煩疼不得食(出千金方)
用羊桃十觔切搗令熟暖湯三升掩浸之日正午時
入中坐一炊久不過三度瘥
青箱散(出千金方)治熱病有䘌下部生瘡
青箱子(一兩)篇竹(二兩)藋蘆(四兩)
甘草(一分)狼牙(三分)
右搗篩米飲和每服一合日三服不知稍加之一方
無甘草有橘皮二兩
雄黃兊散(出千金方)治時氣病䘌下部生瘡
雄黃(半兩)桃仁(一兩)青箱子黃連
苦參(各半兩)
右為末綿褁如棗核大内下部亦可棗汁服方寸匕
日三服
治温病下部有瘡蟲蝕人五臟(出千金方)
雄黃皂莢(各一分)麝香硃砂(各二分)
右為末蜜和丸如梧桐子大幼得病酒服一丸日二
若下部有瘡日二
時氣大小便不通論
夫天行大小便不通此由脾胃有熱發汗太過則津液
竭津液竭則胃乾燥結熱在内故大便不通又汗後津
液虚少其人腸有伏熱故小便不通
方
廣濟柴胡散治天行熱氣惡寒頭疼壯熱大小便澁
柴胡(八分)茵陳(十分)黃芩(八分)土瓜根(十分)
白蘚皮(八分)青木香(十分)梔子仁(十分擘)
大黃(二十四分)芒硝(十二分)
右搗為散平晨空肚以新汲水服五六錢少時當一
兩行微利後煮葱䜴稀粥食之熱如未歇明晨更服
四錢熱歇停藥忌熱食猪肉油膩等
柴胡湯治天行惡寒壯熱頭痛大小便赤澁不下飲
食
柴胡(七分)茵陳(七分)大黃(十二分别著)
升麻(七分)梔子(四枚擘)芒硝(四分湯成下)
芍藥(七分)黃芩(十二分)
右切以水四升先漬藥一時猛火煮取二升五合分
温三服服别相去如人行六七里喫一服以快利為
度第二服則利更不須服之忌熱食炙肉蒜粘食
近效主天行後兩脇脹滿
以炒鹽熨之如小便澁亦用鹽熨臍下如水腫以穀
枝汁服愈大效
滑石湯治天行病腹脹滿大小便不通
滑石(十四分研)葶藶(一合紙上炒令紫色研)大黃(三分切)
右切以水一大升煎取四合頓服
時氣大便不通論
夫時氣大便不通者由脾胃有熱發汗太過則津液竭
津液竭則胃中乾燥結熱在内則大小便不通也
方
羚羊角散(出聖惠方)治時氣熱毒在臟大腸不通宜服
羚羊角屑(一兩)柴胡(一兩)麥門冬(二兩去心)
大腹皮(一兩剉)川大黃(一兩剉碎微炒)
川升麻(一兩)甘草(半兩炙微赤剉)
右為散每服三錢水一中盞煎至六分去滓入元明
粉一錢攪令勻不計時候温服
大黃散(出聖惠方)治時氣十日已上腹微滿而喘臍下疼
痛大便不通宜服
川芒硝(二兩)川大黃(三兩剉碎微炒)羚羊角屑(一兩)
枳實(一兩麩炒微黃)桑根皮(一兩)
右為散每服五錢以水一大盞煎至五分去滓不計
時候温服以利為度
柴胡散(出聖惠方)治時氣惡寒頭痛壯熱大便不通宜服
柴胡(去苗)茵陳木通土瓜根
白蘚皮梔子仁(各一兩)川大黃(三兩剉碎微炒)
川芒硝(二兩)
右為散不計時候以温水調下三錢少時當利一兩
行煮葱頭稀粥飲之如熱未歇再服
大麻仁丸(出聖惠方)治時氣胃中煩熱大便不通宜服
大麻仁(二兩研)川大黃(二兩)郁李仁(一兩湯浸)
槐寄生川朴硝枳殼(麩炒微黃去瓤)
木通(各一兩)
右為末入大麻仁等令勻煉蜜和丸如梧桐子大每
服不計時候以温酒調下二十丸
調氣丸(一名承氣丸出聖惠方)治時氣十餘日不大便
川芒硝(二兩)枳實(一兩麩炒微黃)川大黃(二兩剉)
杏仁(二兩湯浸去皮尖雙仁麩炒微黃研如膏)
右為末煉蜜和丸如梧桐子大不計時候以温水下
三十丸如未利再服
治時氣熱毒在胃大便不通(出聖惠方)
川大黃(一兩剉碎微炒)川芒硝(一兩)
右細剉以水一大盞浸一宿明早煎五七沸綿濾取
汁不計時候温服
時氣小便不通論
夫時氣小腸者心之腑也心與小腸為表裏心臟熱久
而不除汗後津液虚少不能灌溉而熱毒之氣流注小
腸故令不通也
方
赤茯苓散(出聖惠方)治時氣有時寒熱四肢沈重口不知
味胸中噦塞小便不通宜服
赤茯苓(二兩)前胡(三分去蘆頭)白蘚皮(一兩)
蘧麥(一兩)子芩(半兩)梔子仁(半兩)滑石(二兩)
川升麻(三分)木通(一兩半剉)
右為散每服三錢以水一盞煎至六分去滓不計時
候温服
具齒散(出聖惠方)治時氣熱毒流注小便不通宜服
具齒(四十枚)白蘚皮(一兩)猪苓(一兩去皮)
川大黃(一兩剉碎微炒)蘧麥(一兩)
右為散每服不計時候以水一中盞半調下三錢良
久再服以利為度
犀角散(出聖惠方)治時氣四五日寒熱頭痛心腹煩悶小
便不通
犀角屑柴胡(去苗)赤芍藥蘧麥
黃芩知母木通(剉各一兩)川大黃(二兩剉碎微炒)
滑石(二兩)
右為散每服五錢以水一中盞煎至五分去滓不計
時候温服以得通為度
柴胡散(出聖惠方)治時氣惡寒壯熱頭痛小便不通
柴胡(去苗)茵陳川大黃(剉碎)黃芩
木通(剉)川升麻梔子仁川芒硝
茅根(剉各一兩)
右為散每服五錢以水一大盞煎至五分去滓不計
時候温服以得通為度
治時氣壅毒心腹脹滿小便不通(出聖惠方)
滑石(二兩)甜葶藶(一兩隔紙炒令紫色)
右搗篩以水二大盞煎至一盞去滓不計時候温服
以得通為度
療小腹滿不得小便方兼治天行
細末雄黃和蜜為丸棗核大内溺孔中令入中等半
寸以竹管注隂令痛搠之通
普濟方卷一百五十
