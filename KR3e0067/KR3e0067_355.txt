普濟方卷三百五十五眀周王朱橚撰
産後諸疾門
咳嗽(附論)
夫肺者主氣因産後血虛肺經一感微邪便成咳嗽或
風或熱或寒或濕皆令人咳嗽也若産後吃塩太早而
咳嗽者難治産後血氣不通咳嗽者何答曰産後咳
嗽多因食熱麵壅納或熱病或有氣塊發時衝心痛氣
急咳嗽四肢寒熱心悶口乾或時煩躁睡夢驚悸氣虚
肢體無力宜服局方真黑神散五積散加棗煎服内
經謂五氣所病在氣為咳嗽産後臟腑俱弱風寒乘虚
而客於肺肺為華盖位處於上其俞皆在外合皮毛寒
氣客之則先乘於肺肺感之故為咳嗽肺感微寒則
成咳嗽而肺主氣因産後氣虚風冷寒於肺故咳𠻳也
方
桃仁散治産後咳嗽有時寒熱四肢乏力疼痛不思
飲食
桃仁(湯浸去皮尖雙仁麸炒)桑白皮(各三分)當歸(炒)白茯苓
白术人参甘草(各三分)鱉甲(塗醋炙去裙襴)紫苑(洗去苗土)
木香桂心白芍藥子芩陳皮(湯浸去白)熟
地黃(各半兩)柴胡(一兩去苗)
右為散每服四錢水一鍾生姜半分棗三枚煎六分
去滓溫服
紫苑散治産後咳𠻳四肢無力喫食减少
紫苑(半兩洗去土)人参(三分去蘆)半夏(半兩湯洗七遍去滑)白茯苓
陳皮(三分湯洗去白)麥門冬(一兩去心)當歸黃耆(一兩)白芍
藥(半兩)桂心(半兩)熟地黃(一兩)甘草(一分)五味子(三分)杏仁(半兩)
(湯浸去皮雙仁麩炒)
右為末每服四錢水一盞生姜半分棗三枚煎六分
去滓不計時溫服
天門冬散治産後咳嗽心膈不利涕唾稠粘四肢煩
熱不思飲食
天門冬(去心焙三兩)前胡(去蘆)赤茯苓黃耆杏仁(湯洗)
(去皮尖雙仁不用)桑白皮(各三分)生地黃當歸(微炒)百合
欵冬花赤芍藥甘草(各半兩)
右為散每服四錢水一盞生姜半分煎六分去滓不
時溫服
熟乾地黃散治産後虚羸四肢無力喫食减少常多
咳嗽
熟地黃桂心細辛杏仁(去皮尖雙仁麸炒各半兩)
五味子人参白术白茯苓百合當歸
(各三分)甘草(一分)陳皮(湯浸三分)
右為散每服四錢水一中盞姜半分棗三枚煎六分
去滓不計時溫服
人参散治産後虚乏短氣咳嗽不思飲食
人参續斷白茯苓黃耆熟地黃白术
白微五味子當歸芎藭(各半兩)麥門冬(一兩去心)
甘草(一分炙)
右為散每服四錢水一中盞生姜半分棗三枚煎六
分去滓不計時候
欵冬花散治産後咳嗽涕唾稠粘胷膈壅悶喘急不
調四肢無力
欵冬花貝母(煨)桔梗紫苑(去苗土)旋覆花五
味子海蛤天門冬(去心)赤茯苓漢防己(一分)
甘草(各半兩)
右為散每服四錢水一中盞生姜半分棗三枚煎六
分去滓不時溫服
百部丸治産後咳嗽連聲不絶痰涎壅盛
百部(焙半兩)細辛(去苗葉三兩)貝母甘草紫苑桂
(各二兩)白术麻黃五味子(各三兩)杏仁(去皮尖雙仁麩炒四)
(兩)
右為末和勻煉蜜為丸如梧桐子大每服五十丸食
前臨臥服
犀角散治産後咳嗽吐血不止心中煩悶頭目旋悶
犀角屑(三分)麥門冬(去心一兩半)赤茯苓(一兩)鷄蘇(一兩)生地
黃(一兩)馬兜鈴(三分)紫苑(三分洗去土)甘草(半兩)羚羊角屑(三分)
竹茹(一分)
右為散每服四錢水一中盞生姜半分煎六分去滓
不計時服
人参散治産後腹冷肺寒咳嗽鼻多清涕不欲飲食
四肢無力
人参白术陳皮厚朴(薑汁製)乾薑白茯苓
(各三分)紫苑(洗去土苗)桂心細辛甘草(炙各半兩)
右為散每服四錢水一中盞生薑半分煎六分去滓
不計時服
療咳嗽多痰唾粘氣急
前胡五味子紫苑貝母(各六分)桑白皮茯
苓(各分)淡竹葉(三十片)
右㕮咀水二升煎取八合去滓食後分二服
百部湯治産後咳嗽痰壅煩悶
百部欵冬花紫苑(去苗土)貝母知母白微
杏仁(去皮尖雙仁炒)
右等分為散每服三錢約以水一盞煎七分去滓不
拘時溫服
二母散治惡露上攻入肺經咳嗽如傷風痰嗽服尋
常傷風藥不效宜服
知母貝母白茯苓人参(各半兩)桃仁杏
仁(去皮尖各一分)
右為末每服三錢水一盞半煎八分無時溫服如覺
腹痛併服
紫苑湯治産後咳嗽痰涎壅悶
紫苑(去苖土)貝母(去心一兩)人参(一兩)白茯苓(二兩)陳皮(半兩)杏
仁(去皮尖雙仁炒一兩半)
右為散每服三錢煎七分去滓温服不拘時
療産後咳嗽氣喘
百部根苦梗(各六分)桑白皮(二十分)百合赤茯苓
(各八分)
右㕮咀水二升煑取七合去滓食後分三服
皂莢丸治産後痰盛咳嗽頭目不利
皂莢(七挺不蛀者水浸絞取汁慮去皮)丁香桂(各半兩)訶黎勒(去皮)
(十枚)杏仁(八十枚去皮尖雙仁炒)
右將四味搗為細末以皂莢水就銀石銚内煎如膏
即將藥和搜為丸如梧桐子大每服十丸烏梅湯下
不拘時
半夏湯治産後咳嗽痰壅
半夏(半兩生薑汁浸一宿切焙)貝母(去心一兩)柴胡(一兩去苗)甘草猪
牙皂角(各半兩去皮)
右為散每服二錢淨水一盞生薑五片煎七分去滓
不計時服
黃耆湯治産後肺氣虚寒咳嗽喘悶
黃耆桔梗人参(各半兩)白茯苓(半兩)山芋(半兩)
右搗篩每服三錢淨水一盞煎七分去滓温服不拘
時
柴胡湯治産後咳嗽喘急煩悶
柴胡麻黃(去根節煎掠去沫焙)紫蘇莖葉陳皮杏仁
(去皮尖雙仁炒)
右等分麄搗篩每服三錢煎七分去滓不時服
茱萸湯治産後肺寒感咳嗽不已
吳茱萸(湯浸焙三分)桂(一兩)細辛(一兩一分)當歸(三分)杏仁(去皮尖雙)
(仁炒半兩)
右搗篩每服三錢淨水一盞煎七分去滓不拘時服
百花散治婦人産中咳嗽
黃蘖桑白皮(用蜜塗慢火炙黃為度)糯米(二十粒)欵冬花(燒灰)
(六錢)
右為細末每服一二錢水一盞入糯米同煎至六分
以欵冬花攪在藥内同調温服之
白散子治産後痰血結滯發為寒熱心胷如火煩躁
口乾諸藥不效
大川烏(去皮臍)南星半夏白附子(各一兩)羌活
黃芩(各五錢)
右生用剉散每服三錢生薑五片水一鍾半煎服
旋覆湯治産後傷風感寒暑濕咳嗽喘滿痰涎壅塞
坐卧不寧
前胡麻黃杏仁(去皮尖雙仁炒)五味子(净)茯苓甘
草赤芍藥荆芥旋覆花半夏麯
右等分為麄末每服四大錢水一盞半薑五片棗三
枚煎七分食前服一感冐寒熱頭痛不宜服峻劑
神仙百解散生料五積散集驗療産後感風傷寒
咳嗽多痰唾粘
甘草苦梗(各六分)欵冬花(四分)麥門冬生地黃(各十)
(二分)葱白(一握)豉(二合舊方無葱白與豉)
右㕮咀水二升煑取八合去滓食後分二服
治産後嗽逆三日不止欲死
桂心(半兩)薑汁(三合)
右同煎取二合以火先炙手摩令皆熱時塗藥汁盡
妙
治産後咳嗽
燒車釭頭脂内酒中分温三服
咳𠻳(附論)
夫肺主於氣五臟六腑俱禀於氣産後則氣血俱傷臟
腑皆損而風冷搏於氣氣則逆上而又脾虛聚冷胃中
伏寒因食熱物冷熱氣相衝擊使氣厥而不順則咳噫
也脾者主中焦為三焦之關五臟之倉廩貯積水糓若
隂陽氣虚使榮為氣厥逆則致生斯病也經云咳噫者
胃寒所生服藥無效者灸期門三壯必愈期門穴乃胃
之大路
方
丁香散治産後心煩咳噫不止脾胃虚寒衞氣厥逆
丁香白豆䓻仁(各半兩)伏龍肝(一兩)
右為細末煎桃仁吳茱萸湯調下一錢如人行五里
再服
石蓮散治氣咳噫吐逆心怔目暈不思飲食
石蓮肉(炒半兩)白茯苓(一兩)丁香(半兩)
右為細末每服三錢米飲調下無時候
羌活散靈苑治咳嗽
羌活附子(炮)茴香(炒各半兩)木香白薑(炮各一分)
右為麄末每服二錢淨水一盞塩一捻煎一二十沸
熱服一服止
丁香散治産後欬逆
石蓮肉(十箇去心焙)白茯苓(一兩)丁香(十枚)
右為末水半盞煎數沸服
産後欬逆或患氣亂心煩
用乾柿一箇切碎以水一&KR0678;煎至六分熱呷
又方
治産後欬逆經三五日不止欲死
用古壁鏡窠三四箇以水一小&KR0678;煎至一半熱服
治婦人乾逆
用白芍藥為末姜五片煎服
治婦人産後逆氣
用青橘皮為末以葱白童子小便煎湯調服之
治産後逆不止
狗膽(一箇)硇砂丁香五靈脂(各等分)
右為細末以狗膽丸如白大豆大每服一丸生薑水
磨下
霍亂(附論)
夫産後霍亂氣血俱傷五臟六腑虚損或飲食不消觸
冐風冷所致隂陽不順清濁相干氣亂於腸胃之間真
邪相摶冷熱不調上吐下痢故曰霍亂也經云渴而飲
水者五苓散寒多不飲水者理中丸大叚虚冷者加附
子來復丹亦妙霍亂者由三焦氣不調清濁邪正相
擾之間吐痢不已心痛者吐腹痛者痢痢不已則轉筋
四肢厥逆
方
乾薑湯治産後霍亂吐痢四肢逆冷虛煩
乾薑(炮三兩)黃連(去鬚三兩)赤石脂(三兩)當歸(三兩)半夏(研為末生)
(姜汁作餅子五兩)赤茯苓(一兩)甘草(炙)桂龍骨(火燒紅)枳殼
(去穰麩炒)人參附子(炮去皮臍各二兩)
右剉如麻豆每服五錢淨水一盞半生薑五片煎八
分去滓食前温服
厚朴湯治産後霍亂吐痢四肢逆冷虚煩
厚朴(去粗姜製)高良薑人参白术(各二兩)麥門冬
(去心)赤茯苓桂甘草(各一兩半)紫蘇莖葉(全用炮)陳皮
(各一兩一分)吳茱萸(一兩去滑略炒)
右搗篩每服三錢淨水一盞半生薑五片煎八分去
滓温服食前
人参散治産後霍亂吐痢胃虛煩躁
人參白术當歸麥門冬(去心)厚朴(薑製)草豆䓻
芎藭白茯苓訶黎勒皮沉香(各三分)甘草(半兩)
右為散每服三錢水一中盞生薑半分棗三枚煎至
六分去滓不計時服
藿香散治産後霍亂吐痢煩渴不已
藿香香薷白术麥門冬(去心)厚朴(薑製)葛根
人參(各三分)桂心(半兩)蘆根(一兩)白豆䓻(半兩)甘草(一分炙)
右為散每服三錢水一鍾生薑半分竹葉三七片棗
三枚煎六分去滓不計時服
附子散療産後霍亂吐痢不止手足逆冷腹痛煩渴
附子白术當歸吳茱萸桂心人參
丁香橘紅甘草(各半兩)
右為細末粥飲調下二錢無時即理中丸加减虚冷
甚者兼来復丹
木香丸治産後吐痢食物不化腹脇疼痛
木香(三兩炮)白豆䓻(十二枚炮去皮)草豆䓻(十二顆去皮)小蒜(切半)
(兩)菖蒲(炒一兩)神麯(炒一兩)乾椿根白皮麥芽(各一兩半)
阿魏(一錢别研入)
右為末酒糊麵為丸如梧桐子大每服二十丸煎橘
皮湯下食前
白茯苓散治産後霍亂吐瀉心神煩悶腹内疼痛四
肢厥逆不時躁渴
白茯苓(三分)麥門冬(去心三分)草豆䓻當歸藿香
人參高良薑芎藭甘草(各半兩)
右為散每服四錢水一中盞生薑半分煎六分去滓
不計時服
香薷散治産後霍亂吐痢煩渴心胷滿悶
香薷前胡麥門冬人參白术甘草(炙)
半夏(浸湯七遍)陳皮(湯浸去白皮)訶棃勒皮(各半兩)
右為末每服三錢水一中盞生薑半分煎六分去滓
不計時温服
丁香散治産後胃氣虚弱因飲食不節致成霍亂
丁香肉豆䓻當歸白术縮砂(去皮)人參
厚朴(薑製)陳皮(湯浸去白皮三分)甘草(半兩炙剉)
右為散每服三錢水一中盞生薑半分棗三枚煎六
分去滓不計時服
厚朴散治産後霍亂吐瀉不止
厚朴(去皮汁製)陳皮(湯浸去白穰)人參(各一兩)肉豆䓻(去殼)
紅豆䓻桂心白术乾薑甘草(各半兩)
右為散每服三錢水一中&KR0678;生薑半分煎六分去滓
不計時服
當歸散治産後霍亂吐痢腹中疼痛
當歸白荳䓻(去皮)木香白术高良薑白芍
藥(各半兩)甘草(半兩)厚朴(一兩姜製)吳茱萸(一分浸七遍)
右為末每服二錢粥飲調下不計時
厚朴湯治産後霍亂吐痢肢體逆冷
厚朴(去皮薑汁製)陳皮(去白)當歸桂(各二兩)甘草人參
附子(炮製去皮臍各一兩)白术(三兩)
右為散每服三錢淨水一盞煎七分去滓温服食前
藿香湯治産後霍亂吐痢腹痛轉筋煩悶(一名木瓜散)
藿香葉當歸人參五味子(各一兩)白术赤
茯苓黃耆(各一兩半)木瓜(二兩)
右為散每服五錢淨水一&KR0678;半煎八分去滓温服一
方用薑煎
温中散治産後霍亂不止吐瀉之疾
人參白术當歸草豆䓻仁乾薑(各一兩)厚
朴(二兩)
為細末每服三錢水煎服
白术散治産後霍亂吐痢腹痛煩渴手足逆冷
白术橘紅麥門冬人參乾薑甘草(半兩)
右為細末每服四錢生薑五片水一盞煎七分去滓
温服
白术湯治産後霍亂吐痢不思食
白术赤茯苓人參(各一兩)甘草(一兩)厚朴(薑汁製)枳
殼(各一兩半麩炒)
右為散每服五錢淨水一盞半煎八分去滓不拘時
服
厚朴湯治産後霍亂吐瀉
厚朴(薑汁製一兩)陳皮(去白穰半兩)藿香(去枝梗)高良薑當
歸(各三分)
右為散每服三錢淨水一盞煎七分去滓温服不拘
時
葛根湯治産後霍亂吐痢煩渴不食
葛根人參白术桔梗白茯苓(各半兩)
右為散每服三錢淨水一盞半煎八分去滓温服不
拘時
當歸湯治産後霍亂吐痢心腹痛
當歸(二兩)乾薑(半兩)人參厚朴(薑製)芎藭(各一兩半)
右為散每服三錢淨水一盞煎七分去滓空心服
枳殼湯治産後霍亂吐痢厥逆不食
枳殼(去穣麩炒)甘草(各三分)胡椒(一分)人參(一兩)
右為散每服五錢淨水一盞煎七分去滓不拘時服
厚朴湯治産後霍亂吐痢
黃連(去鬚)甘草(炙各一兩)厚朴(薑汁製一兩半)肉豆䓻(去殼半兩)
右為散每服三錢淨水一盞煎七分去滓空心温服
人參湯治産後霍亂吐痢
人參陳皮(去白切)乾薑甘草(各一兩)
右為散每服三錢淨水一盞煎七分去滓温服日三
厚朴湯治産後霍亂吐痢不止
厚朴(薑汁製)乾薑當歸甘草(各一兩)
右搗篩每服三錢水一盞煎七分去滓空心温服
高良薑散治産後霍亂吐痢腹中疼痛
良薑當歸草豆䓻仁
右等分為細末每服二錢粥飲調下
胡椒湯治産後霍亂吐痢不止腹痛
胡椒(一分)乾薑(半兩)訶棃勒皮(一兩炒)甘草(三分)
右為散每服三錢淨水一盞煎七分去滓空心温服
木瓜湯治産後霍亂吐痢脚轉筋
木瓜(去子二兩)生薑吳茱萸(黑豆炒各一兩)
右搗篩每服五錢淨水一盞半煎八分去滓温日二
服
蘆根飲治産後吐痢霍亂心腹痛
蘆根(二兩)人參枇杷葉(各一兩)
右搗篩每服五錢淨水一盞半煎八分去滓温服不
拘時
嘔吐(附論)
産後氣血尚虚風冷之氣傷於脾胃令飲食俱不能運
行則否而不通其氣上衝故令嘔逆久不已則中焦虛
而不食強食亦令人噎塞也夫胃為水糓之海水糓
之精以為血氣榮運臟腑傷動有時而氣獨盛者則氣
乘腸胃腸胃燥澁其氣則逆故嘔逆不下食也
方
白豆䓻散治産後脾胃氣寒嘔逆不納飲食四肢乏
力不能運動
白豆䓻(去皮)人參(去蘆頭)白术黃耆當歸附子
(去皮臍)白茯苓(各三分)半夏(半兩湯浸七遍去滑)陳皮(一兩湯洗去白)甘
草(一分)乾薑芎藭(各半兩)
右為散每服三錢水一中&KR0678;生薑半分棗三枚煎六
分去滓服
草豆䓻散治産後脾胃虛寒或時嘔逆不下飲食
草豆䓻(去殼)陳皮當歸白术前胡附子(去皮)
(臍)人參(去蘆)木香桂心半夏(湯浸七遍)甘草(炙各半兩)
右為散每服四錢水一中&KR0678;生薑半分煎六分去滓
不計時候服
訶棃勒散治産後脾胃傷冷嘔逆不下飲食四肢微
冷腹脇痞滿
訶棃勒(三分)陳皮(一兩湯浸去白)甘草(一分)桂心當歸(微炒)丁
香藿香木香白术附子(去皮臍)乾薑
右為散每服三錢水一中盞棗三枚煎六分去滓不
計時稍熱服
木瓜湯治産後嘔逆日漸成吐
木瓜(切)白术藿香葉甘草五味子白茯
苓陳皮(去白皮)草豆䓻(去皮)人參(各一兩)乾薑(半兩)
右搗篩每服二錢淨水一鍾煎七分去滓温服不拘
時
丁香散治産後脾胃氣寒心胷滿悶吐逆四肢少力
不納飲食
丁香人參梹榔白术桂心當歸厚
朴前胡甘草良薑(各半兩)
右為粗末每服四錢水一盞薑三片煎七分去滓空
心服
人參湯治産後嘔逆不進食
人參桂(去粗皮)陳皮(去白)厚朴(薑製)半夏(薑汁製)當歸
白术藿香(各一兩)丁香(半兩)
右搗篩每服三錢淨水一盞生薑三片煎七分去滓
温服不拘時
白术湯治産後嘔逆飲食不下
白术枇杷葉(去毛)桂(去粗皮)當歸枳殼(去穣)人參
甘草麥蘖(一兩)乾薑(炮半兩)
右搗篩每服三錢淨水盞半煎七分去滓温服不拘
時
藿香湯治産後嘔逆不下食心腹虛脹
藿香(去梗)訶棃勒(炮去核)甘草(炙)陳皮人參白术
(各一兩)白豆䓻(去皮)麴(各半兩)草豆䓻(半兩)
右為散每服三錢水一盞生薑三片棗二枚擘破煎
七分去滓温服不拘時
人參散治産後虚羸嘔逆飲食不下
人參(一兩去蘆)麥門冬(三分去心)黃耆(一兩)半夏(湯浸七遍去滑)桂心
(各半兩)白茯苓(三分)陳皮當歸(半兩)厚朴(三分薑製)
右為散每服四錢水一盞生薑半分棗三枚煎六分
去滓不計時服
枇杷葉散治産後血氣壅滿心煩嘔逆不下飲食
枇杷葉(半兩去毛)紅藍花(一兩)桂心(半兩)當歸(三分)赤芍藥(三分)人
參(三分)蘆根(三分)白术枳殼(半兩去核)
右為散每服四錢水一中盞生薑半分去滓不計時
温服
厚朴湯治産後嘔逆不進飲食
厚朴(薑製)人參白术沉香白茯苓(去皮)烏藥
甘草(炙)藿香葉(各一兩)
右搗篩每服三錢水一&KR0678;煎至七分去滓不拘時服
大壯氣丸治産後惡心
白术乾薑半夏麯桂心當歸(酒浸)白豆䓻
(焙)丁香(各半兩)甘草(炙二錢半)
右為細末蜜丸如彈子大每服一丸細嚼白湯送下
㯽榔湯治産後胃氣虛嘔逆不止或吐食不納
檳榔白术當歸京三稜(煨)桂蓬莪术
厚朴(薑製)陳皮(各一兩)
右搗篩每服三錢淨水一&KR0678;煎七分去滓温服不拘
時
温中散治産後胃冷嘔逆
陳皮(一兩半)乾薑(炮半兩)白术麥門冬(去心)甘草(炙)
人參(各一兩)訶棃勒(炮去核半兩)
右為散每服二錢煎沸湯調下不拘時服
丁香丸治産後胃氣虛冷嘔逆
丁香(半兩)檳榔(三分)桂當歸人參厚朴(薑汁製)半
夏(湯浸七遍去滑各一兩)
右為末生薑汁煑麵糊為丸梧桐子大每服二十丸
生薑陳皮湯下不拘時
又丁香丸治産後嘔逆不下飲食心胷噎悶一名白
豆䓻丸
丁香吳茱萸(炒各半兩)白豆䓻(去皮)桂(各三分)橘皮(去白)訶
棃勒(煨去核各半兩)木香(一分)
右為末研勻煉蜜和調丸如梧桐子大每服二十丸
桃仁醋湯下不拘時一方用橘湯下
白术散治産後腹中痛嘔逆飲食不下
白术麥門冬(去心焙)厚朴(薑汁製)人參橘皮(湯浸去白)
當歸(各一兩)桂心(一兩)
右為散每服四錢水一中盞生薑半分煎六分去滓
不計時服
開胃散治産後胃氣不和嘔吐不止全不納食
訶子肉(一兩半)人參(一兩)甘草(半兩)半夏(半分)生薑(一分)薤白
(二七莖)
右為末别以半夏生薑薤白水一大&KR0678;煎六分去滓
分為二服
丁香散治産後嘔逆膈脘痞悶不思飲食并脾胃傷
冷心胷氣滯不止一名厚朴散
丁香(去梗)枳殼(去穰麩炒)芎藭(各半兩)草豆䓻(一兩)厚朴(薑製去皮)
白术(各三分)
右為散研勻每服二錢宜煎吳茱萸醋湯調下不拘
時一方單用醋湯
人參散治産後血氣未和心煩嘔逆不下飲食
人參(三分)胡麻(一兩)紅藍花(一兩)生地黃(三分)甘草(半兩)葛根
(三分)
右為散每服四錢水一中盞生薑半分煎六分去滓
不拘時服
治産後嘔逆不止咳噫氣亂心煩宜服此方
生薑汁蜜薄荷汁(各一合)酒(二合)
右煎一兩沸投酒再煎放温分三服
療産後嘔逆不止
橘紅(一兩)半夏麴甘草(各半兩)藿香(三兩)
右為細末每服二錢約以水一盞半薑三片煎六分
不拘時服
草豆䓻散治産後嘔逆不止氣虛心煩
肉桂(半兩)桃仁(去皮尖雙仁麩炒)草豆䓻(各三分)甘草(一分)
右為散每服三錢水一盞生薑七片煎七分去滓温
服
肉豆䓻散治産後心腹疼痛嘔逆清水不下飲食
肉豆䓻(去殼)檳榔人參桂心(各半兩)
右為末以粥飲調下一錢不計時
丁香散治産後嘔逆不止(方見本門咳逆類)
人參枳殼散治産後惡心不下食
人参(半兩)枳殼(一分去核)陳米(二合綿上煨熟)
右為細末每服二錢温水調下
琥珀膏治産後血氣上攻嘔逆煩悶(方見本門血暈類)
治産後更無他疾但多嘔逆不能食
白术(五分)生薑(六分)
右細切酒水各二升煎取一升分三服一方無酒煎
治婦人産後惡心不思飲食者
生薑小馬蹄香(各等分)
右二味擂酒一盞服立效
抵聖湯治産後腹脹滿悶嘔吐不定者何答曰敗血
散於脾胃脾受之則不能運化精微而成腹脹胃受
之則不能受納水糓而成吐逆醫者不識若以尋常
治腹心痛藥治之病與藥不相干轉更傷動正氣疾
愈難治服抵聖湯則愈
赤芍藥半夏澤蘭葉人參陳皮(各一分)
甘草(一錢)
右㕮咀每服水一碗生薑焙乾半兩煎至半碗去滓
分熱三服
喘促(附論)
夫産後喉中氣急喘促者何答曰榮者血也衞者氣也
榮行脉中衞行脉外相随上下謂之榮衞因産所下過
多榮血暴竭衞氣無主獨聚肺中故令喘也此名孤陽
絶隂為難治若惡露不快敗血停凝上熏於肺亦令喘
急但服奪命丹血去喘自定若感風寒或因憂怒飲
食醎冷等奪命丹未可均濟况孤陽絶隂乎若榮血暴
絶宜大料煑芎藭湯亦可救傷風寒宜旋覆花湯性理
欝發宜小調散用桑皮杏仁煎湯調下傷食宜服見現
圓五積散治肺熱悶不止胷中喘急客熱往来欲死
不堪服藥者此可以治胷中喘氣用桃皮芫花各一升
二物以水四升煑取一升半取去滓以布蘸汁薄胷再
蘸再薄即效産後虚喘者由臟腑不足氣血虚傷敗
血衝心上搏於肺肺主氣氣與血并故令喘急也産
後氣虛血弱腠理開疎感冐寒邪搏流肺經則氣道不
利痞滿胷中乃有上氣喘急之證
方
紫苑湯治産後上氣咳逆煩悶
紫苑(去土)人參陳皮(去白)紫蘇莖葉訶棃勒(去核)枳
殼(去核)細辛(去苗)郁李仁(去皮尖研如膏)杏仁(湯浸去皮尖雙仁麩炒)桂
赤茯苓甘草當歸(各一兩)大黃(半兩炒)
右搗篩每服二錢淨水一盞煎七分去滓温服不拘
時
治産後上氣及婦人賁豚氣積勞臟氣不足胷中煩躁
關元以下如懷五千錢狀
厚朴桂心當歸細辛芍藥石膏桔
梗(各三兩)甘草黃芩澤瀉(各二兩)吳茱萸(五兩千金翼作)
(大黃)乾地黃(四兩)乾薑(一兩)
右㕮咀以水一斗二升煑取三升去滓分三服服三
劑住
人參湯治産後上氣喘急煩悶
人參陳皮(去白)厚朴(薑汁製)麻黃(去根)白前防己桑
皮杏仁(湯浸去皮尖雙仁麩炒)當歸訶棃勒(去核各一兩)
右搗每服二錢淨水一盞煎七分去滓温服不拘時
大腹湯治産後上氣喘急滿悶
大腹皮前胡(去蘆)檳榔(煨)百部根陳皮(去白)枳實
(麩炒)桑皮杏仁(去皮尖雙仁麩炒)當歸人參(各一兩)
右搗篩每服二錢淨水一盞煎七分去滓温服不拘
時
地黃散治産後體虛微喘汗出乏力腹内疼痛
熟地黃(一兩)牡蠣粉(一兩)白术(三分)黃耆(三分)當歸甘草
桂心五味子芎藭赤芍藥(各半兩)
右為末每服三錢水一盞生薑半分煎六分去滓不
計時服
黃耆散治産後虛損喘促氣力乏少食飲不進
黃耆(一兩)人參(三分)甘草桂心熟地黃當歸
白茯苓麥門冬(去心)白术
右為散每服三錢水一鍾薑半分棗三枚煎六分去
滓不計時服
五味子散治産後血海氣虚上攻於肺時或喘促不
欲飲食四肢乏力
五味子訶棃勒皮(一兩)人參(一兩)熟地黃(一兩)桂心(半兩)
菖蒲(半兩)白茯苓(一兩)黃耆(三分)鍾乳粉(一兩)
右為散每服四錢水一&KR0678;薑半分棗三枚煎六分去
滓不計時服
杏仁飲治産後上氣喘急
杏仁(湯浸去皮尖雙仁炒)紫蘇莖葉麻黃麥門冬(去心)
五味子桑皮甘草陳皮(去白各一兩)
右為散每服三錢水一盞煎七分去滓不拘時服
桑根白皮湯治産後上氣虛喘欬逆
桑皮欵冬花五味子杏仁(去皮尖雙仁炒)當歸
人參甜葶藶防己(各一兩)
右搗篩每服三錢淨水一盞煎七分去滓不拘時服
紫蘇子飲治産後肺氣上喘煩悶
紫蘇子人參陳皮大腹皮桑皮甜葶
藶(紙上炒)甘草(炙)當歸(各一兩)
右搗篩每服二錢水一盞煎六分去滓不計時服
赤茯苓飲治産後上氣喘急
赤茯苓(去皮)甜葶藶(紙上炒)桑白皮當歸枳殼(去白)
細辛(去土)郁李仁(去皮尖)桂(各一兩)
右搗篩每服二錢水一盞煎七分去滓温服不計時
潤氣煎治産後喘急上氣咽嗌不利
陳皮紫苑(去土)人參甘草紫蘇杏仁(湯浸去皮尖)
五味子(各一兩)
右為細末蜜半&KR0678;姜自然汁三分同藥和勻置瓷器
中甑上蒸熟每服半匙許熱湯化下不拘時
五味子散治産後虚喘氣少不足四肢羸困不欲飲
食
五味子人參當歸黃耆芎藭白茯苓
(各一兩)
右為散每服三錢水一盞煎七分去滓不計時温服
桂心散治産後血氣上攻於肺虚喘
桂心陳皮人参當歸(各一兩)紫蘇子(半兩)五味
子(半兩)
右為末每服一錢不計時粥飲調下
橘皮散治産後上氣胷膈不利
青橘子(去白)訶棃勒(去核)紫蘇子杏仁(湯浸去皮尖)
甘草(各半兩)
右為散每服二錢匕煎桑皮湯下不拘時
参蘇飲治婦人産後血入於肺面黑發喘欲死者為
孤陽絶隂不治者
人參(一兩為末)蘇木(二兩搥碎)
右以水兩碗煑取一碗以下去滓調参末随時加减
一方各一兩每服五錢水二盞煎七分頻頻呷服
治産後氣喘為孤陽絶隂不治者
胡桃核肉(不必去皮)人参(各等分)
右㕮咀每服五錢水二盞煎七分頻頻呷服
短氣(附論)
夫呼出心與肺吸入腎與肝呼吸應息則人氣平調産
後肺氣不足呼吸升降不至舒快故為短氣之病短則
脉短内經所謂短則氣病難經所謂前小後大即胷滿
短氣是其證也
方
白术湯治産後短氣力乏言語不利
白术人參杏仁(湯浸去皮尖炒)甘草陳皮(去白)厚朴
(薑汁製)枳實(麩炒)木香當歸熟地黃(各一兩)
右搗篩每服三錢淨水一盞生薑三片棗一枚煎七
分去滓服不拘時
地黃飲治産後氣短呼吸促廹
熟地黃(焙)當歸人参白术白茯苓烏藥
沉香青皮(去白)甘草桂(去粗皮各一兩)
右㕮咀如麻豆每服五錢淨水一盞半薑三片棗二
枚擘破煎八分去滓不拘時日三
人参湯治産後短氣上膈壅悶
人参訶棃勒(去核)木香五味子白茯苓陳
皮(去白)白术杏仁(湯浸去皮尖各一兩)
右搗篩每服三錢淨水一盞煎七分去滓温服不拘
時
前胡湯治産後肺氣不足短氣虚乏
前胡(去蘆頭)半夏(為末餅製作)白术人參甘草桔
梗(各一兩)訶棃勒(去核半兩)麥門冬(去心三分)
右搗篩每服三錢淨水一盞薑三片棗一枚煎七分
去滓温服日三
枳實半夏湯治産後氣短不足
枳實(去核)半夏(薑汁製為末作餅子焙)木香乾薑(各半兩)五味
子(三分)人參青皮(湯去白)甘草(炙一兩)
右搗篩每服三錢水一盞薑三片棗一枚擘破煎七分
去滓温服不拘時
當歸建中湯治産後勞傷虛羸不足腹中疼痛吸吸
少氣小腹拘急連腰背時自汗出不思飲食産訖直
至滿月每日三服令人丁壯強健
當歸(四兩)桂(三兩)芍藥(六兩)甘草(炙二兩)
右㕮咀如麻豆大每服五錢淨水一盞生薑一片大
棗三枚拍碎煎八分去滓温服日三若大虛加飴糖
少許湯飲下
半夏丸治産後短氣
半夏(去滑洗七遍一兩)人参枳實(去核麩炒半兩)訶棃勒(煨去核三分)
右為末用生姜自然汁煑麵糊丸如梧桐子大每服
一十丸生薑紫蘇熟水不拘時日三服
主産後氣短頭旋體虚欲危
麥門冬(六分)淡竹葉(三十片)防風(三分)旋覆花(二分)葛根(三分)
人參(二分)小麥(三合)石膏(六分)
右剉為散水二升煎至半升去滓服
産後短氣欲死心中煩悶不觧
甘草(一兩)生薑(三兩)大棗(十二箇)竹葉麥門冬小麥
(各一升)
細切水一斗煑竹葉小麥取八升入藥煑三升温服
若虛悸加人參二兩少氣力加粳米五合一方更加
茯苓
泄瀉(附論)
夫産後腹痛及瀉痢者何答曰産後脾胃虚怯寒邪易
侵若未滿月飲冷當風風冷乘虛襲於肓膜散於腹脇
故腹疼作陣或如錐刀所刺流入大腸水糓不化洞瀉
腹鳴或下赤白胠脇腹脹或痛走不定急服調中湯立
愈若醫者以為積滯取之禍不旋踵謹之謹之産後
氣血俱虛飲食易為傷動脾胃不和水糓不化故腹滿
腸鳴而為泄瀉更遇寒氣則變為帶下矣
方
加味五積散治産後因食動傷腹痛至甚水穀不化
洞瀉腸鳴除麻黃加高良薑熟綿附子生薑烏梅紅
棗煎服之效
地榆散治産後泄瀉不止煩渴困倦不思飲食
地榆桂草豆䓻黃連(各二分去鬚)檳榔(剉)當歸
(切)肉豆䓻(去壳)阿膠(炒)木香(炮)丁香烏頭(去皮臍)枳
實良薑(炒各半兩)
右為散每服二錢匕温酒調下米飲亦得食前
附子丸治産後虛冷泄瀉不止臟腑冷痛腹脹滿悶
附子木香當歸甘草乾薑芍藥厚
朴吳茱萸陳皮訶梨勒黃連白术
右為末薄麫糊和丸如梧桐子大每服三十丸米飲
下食前服
龍骨丸治産後日久泄瀉倦怠煩渴
龍骨甘草赤石脂烏梅肉(炒)人参黃芩
(去黑心)枳殼(去穰)赤茯苓(各半兩)黃連厚朴(薑製各三分)
右為末麵糊和梧桐子大每服三十丸米飲下食前
日三
阿膠丸治産後虛冷洞下心腹絞痛兼泄瀉不止
阿膠(四兩)人參甘草龍骨桂心乾地黃
白术黃連當歸附子(各二兩)
右為末蜜丸如梧桐子大温酒服二十丸日三
調中湯治産後腹痛又瀉痢或成赤白或洞瀉腸鳴
高良薑當歸桂心芍藥附子川芎(各一)
(兩)甘草(半兩)
右為粗末每服三錢淨水三盞煎一盞去滓熱服
評曰産後下痢非止一証當随所因而調之既云飲冷
當風何所不至寒熱風濕本屬外因喜怒憂思還從自
性况勞逸飢飽皆能致病若其洞泄可服調中湯赤白
帶下非此能愈各随門類别有正方今錄桃膠散白翁
湯以備用餘從帶下門選之
阿膠丸治産後泄瀉腸滑不止
阿膠(炒)黃栢(去粗皮)人参乾薑當歸醋石榴
皮(各一兩)
右為末麩糊和丸梧桐子大每服三十丸食前米飲
白堊丸治産後冷滑泄瀉不止
白堊(火燒一兩)赤茯苓生地黃乾薑陳皮(半兩)
右為末薄麫糊和丸梧桐子大每服五十丸食前米
飲下
厚朴湯治産後泄瀉久不止不思飲食
厚朴(薑汁炙二兩)生地黃蒼术(一兩)當歸(五分)酸石榴皮
(半兩)
右為散每服三錢淨水一盞煎七分去滓温服
人參丸治産後瀉痢不止
人參草豆䓻訶棃勒(炮去核)甘草(炙各一兩)白礬(熬令)
(盡半兩)
右為末麵糊和丸梧桐子大每服三十丸米飲下食
前服
木香湯治産後熱痢不止
木香黃連(去鬚各一兩)訶棃勒皮(炮三分)龍骨(火燒紅半兩)
厚朴(去粗皮薑汁三分)
右搗篩每服三錢匕水一盞煎七分去滓空心温服
厚朴湯治産後泄瀉不止
厚朴(去粗皮薑汁炙剉)乾薑(炮)白术(各一兩)甘草(炙半兩)陳皮
(去白三分)
右㕮咀每服三錢匕水一盞煎七分去滓温服食前
四君子湯治産後腹微疼泄瀉不止烏陳米煎湯調
下
赤石脂丸治産後久瀉不止
赤石脂人參(各一兩)乾薑(炮半兩)龍骨(三分)
右為末麵糊和丸梧桐子大每服三十丸食前米飲
下
四勝丸治産後水瀉不止
代赭乾薑龍骨(各一兩)附子(去皮臍三分)
右為末麵糊和丸梧桐子大每服二十丸米飲下空
心服
熟艾丸治産後冷瀉日久不止
熟艾(四兩)附子(去皮臍)陳皮(去白)乾薑(各一兩)
右為末麵糊丸梧桐子大每服三十丸食前米飲下
肉豆䓻散治産後冷瀉不止
肉豆䓻(一兩)生薑(三合汁)細麵(二兩)
右二味用薑汁調作餅子慢火炙乾再焙搗羅為散
每服二錢用米飲調下日三服
治産後腹痛瀉痢腸胃虚怯寒邪易侵若未滿月飲
冷當風風冷乘虛襲於肓膜散於腹脇腹痛如刺水
糓不化洞瀉腸鳴或結為赤白走痛不定
生薑自然汁(二分)濃米飲(一分)
右調勻放温先以温米飲一二口通咽路却取汁不
住口服盡却以米飲嗽口吞下立見神效甚妙此飲
食傷冷所致
的竒散治産後泄瀉惡露不行此餘血渗入大腸為
瀉分過則愈雖洞泄不禁下青黑色物亦驗因食傷
動用調十湯
右用荆芥大者四五穗於盞内燃火燒成灰不得犯
油火入麝香少許研沸湯一兩呷調下此藥雖微能
愈大病宜勿忽之
治産後泄瀉不止臍腹撮痛方
白礬(燒汁盡)附子(去皮臍各二兩)
右為末煉蜜和丸如梧桐子大每服十丸温米飲下
食前
厚朴湯治産後泄瀉腹痛嘔逆不能食
厚朴(去粗皮薑汁二兩)白术(炒一兩)
右搗篩每服五錢淨水一盞半煎八分去滓空心服
治産後泄瀉不止
用艾子一兩微炒為末每服一錢温酒調下
療産後遺糞
礬石(枯)牡蠣(熬各等分)
右為末酒飲服方寸匕日三亦治男子
療産後出糞不知遺時
方
白蘞芍藥(各等分)
右為末方寸匕酒服
療産後遺糞
取故燕窠中草燒為末以酒調下半&KR0678;亦治男子
下痢(附論)
夫産後痢疾者由産勞傷臟腑不足日月未滿虚乏未
復或動勞太早或誤食生冷若行起太早則外傷風冷
乘虚入於腸胃若誤食生冷難化之物傷於脾胃皆令
洞泄或甚者變為痢也若血渗大腸則為血痢難治世
之謂産子痢是也得冷則白或如魚腦得熱則赤黃或
為驟血若冷熱相兼則赤白或膿血相雜若已青色則
極冷也若飲食不進便痢無常日夜無度産後本虛更
加久痢不止無力瘦乏謂之虚下痢又有産後氣宇不
順而下痢赤白謂之氣痢治之之法熱則凉之冷則温之
冷熱相搏則調之滑者澁之虚者補之水糓不分者當
利小便若産婦性情熱者不能寬觧須當順其氣未有
不安者也産後下痢作渴水之精化為血氣津液以
養臟腑虚燥故痢而渴若引則難止反溢水氣脾胃既
虛不能克水水自流溢浸漬皮膚則令人腫但止其渴
則痢自瘥産後勞臟腑不足或飲食乖度傷胃虚弱
水糓不消冷熱之氣乘之於血血渗腸間與腸間津液
相雜而下故成膿血痢也
方
澤蘭湯治産後痢疾赤白若膿裏急胷脇滿痛欬嗽
嘔血寒熱小便赤黃大便不利
澤蘭石膏(各二十四銖)當歸甘草厚朴(各十八銖)遠
志(三十銖)藁本川芎(各十五銖)乾薑人参桔梗
乾地黃(各三十銖)白术蜀椒白芷栢子仁山
茱萸細辛(各九銖)桑皮麻子仁(各半升)
右㕮咀以水一斗五升先用桑白皮煑取七升半去
之内諸藥煑取三升五合去滓分三服
藍青丸治産後下痢
藍青(熬)附子鬼臼蜀椒(各一兩半)厚朴阿膠
甘草(各一兩)艾葉龍骨黃連當歸(各三兩)黃蘖
茯苓人参(各一兩)
右為末蜜和丸如梧桐子大每服二十丸空心飲下
一方用赤石脂四兩
療産後赤白腹中絞痛不下食
當歸石榴皮地榆(各三分)白襄荷黃連(各十)
(二分)黃蘖(一分)犀角屑(四分)黃芩枳殼甘草升麻
(各六分)茜根(八分)粳米(三分)薤白(一升)
右為末煉蜜丸如梧桐子大空心粥飲吞下二十丸
龍骨散治産後久痢腹中疼痛不欲飲食
龍骨(一兩)肉豆䓻(三分去壳)厚朴(一兩薑汁製)白术(三分)艾葉(三分)
(炒)乾薑(半兩炮)人參(去蘆半兩)訶棃勒(一兩煨用皮)當歸(一兩)地
榆(半兩)白頭翁(半兩)木香(半兩)
右為散每服三錢水一鍾生薑半分煎六分去滓温
服
温脾丸治産後脾胃虚冷水糓不化脹滿或時寒極
及下痢
乾薑人參桔梗甘草(各三分)法麴(五合)桂(去粗皮五)
(兩)附子(炮裂去皮臍)細辛(各二兩去苗土)枳實(三枚去穰炙)吳茱萸
大麥芽(炒各五分)
右為末煉蜜丸如梧桐子大每服二十丸温酒下加
至三十丸日三
木香散治産後赤白痢腹中疼痛不欲飲食
木香(半兩)厚朴(一兩去粗皮薑汁製炒令香)訶棃勒皮(一兩煨)甘草
(半兩炙)黃連(一兩去鬚炒)白术(三分)當歸(一兩微炒)龍骨(一兩)赤石
脂(一兩)乾薑(半兩)阿膠(三分搗碎炒黃)
右為細末不計時以粥飲調下二錢
阿膠散治産後膿血痢不止腹中疼痛不欲飲食漸
加羸弱
阿膠(三分搗碎炒)人參(三分去蘆)黃耆(三分)乾薑(三分炮)當歸(三分)
熟地黃(三分)芎藭(半兩)白茯苓(半兩)陳皮(半兩去白)艾葉(半兩)赤
石脂(二兩)
右為末每服二錢粥飲調下日三四服
烏梅散治産後膿白痢及水糓不化臍下疼痛
烏梅肉(一兩炒)龍骨(二兩)乾薑(一兩炮)赤石脂(三兩)甘草(半兩)
(炙微赤)黃連(一兩去鬚炒)人參(一兩)白术(一兩)當歸(一兩)阿膠(一兩)
(搗碎炒)艾葉(一兩炒)
右為末每服二錢粥飲調下日三四服
烏梅丸治産後冷熱久下不止
烏梅(三百枚)當歸(四兩)乾薑(炮十兩)桂(去粗皮六兩)黃連(十六兩去)
(鬚)附子(去皮臍六兩)蜀椒(去目閉口者炒出汗四兩)人參黃蘖(各六)
(兩)
右除烏梅外各為末再合和勻以苦酒漬烏梅一宿
去核蒸之搗如泥盤中與藥&KR0679;令相得煉蜜和杵二
千下丸如梧桐子大每服十丸食前米粥下加至二
十丸日三
當歸芍藥湯治産後赤白痢臍腹疼痛一方名當歸
飲有黃耆無黃連
當歸芍藥地榆龍骨(火燒紅)黃連(去鬚各一兩)厚
朴(去粗皮三分汁製)艾葉(炙)甘草(炙)黃芩(去黑心)乾薑(炮各三兩)
右搗篩每服三錢水一盞煎七分去滓温服即瘥忌
生冷油膩海藻菘菜猪魚肉
赤石脂丸療産後下痢虚冷青色鶩溏
赤石脂(三兩)甘草當歸白术黃連乾薑
秦皮(各二兩)川椒附子(各一兩)
右為細末煉蜜丸如梧桐子酒下二十丸日三良忌
猪肉海藻菘菜(千金方作散酒服方寸匕)
白豆䓻散治産後冷痢臍下痛不能食
白豆䓻白术甘草肉豆䓻仁芍藥白
茯苓(各三兩)桂(去粗皮)陳皮(各半兩)枳殼(去穰麩炒一分)
右為散每服二錢匕空腹米飲調下
木香散治産後赤白痢臍腹撮痛
木香(半兩)甘草(炙半兩)阿膠(三分搗碎)地榆(兩)當歸(三分炒)赤
芍藥黃連(一兩去鬚)訶棃勒皮(一兩)熟乾地黃(一兩)
右為散每服三錢水一鍾煎五分去滓食前温服
赤石脂散治産後膿血痢腹中疼痛不可忍
赤石脂龍骨(一兩)黃連(去鬚一兩炒)當歸(三分炒)乾薑(半兩)
(炮)艾葉(半兩炒)阿膠(半兩搗碎炒全黃)黃蘖(半兩微炙)黃耆(半兩剉)
右為末每服二錢粥飲調下日三四服
乾薑散治産後膿血痢腹中疼痛四肢逆冷
乾薑(半兩炮)當歸(半兩炒)川椒(半兩去目閉口者炒)白术(一兩)艾葉
(一兩炒)熟地黃(一兩)縮砂(半兩去皮)甘草(半兩炒)赤石脂(一兩)
右為末每服二錢粥飲下日三四服
當歸湯治産後下痢赤白腹痛
當歸龍骨(各三兩)乾薑白术(各二兩)芎藭甘草
白艾(熟者)附子(各一兩)
右㕮咀以水六升煑取二升去滓分三分一日令盡
服藥忌猪肉冷水桃李雀肉毒物
療産後下痢赤白有血
赤石脂黃連地榆(各六分)當歸(四分)乾薑甘草
(各三分)厚朴(十二分)葱白(七莖)
右水二升煑取八合空心分二服一方薤白三寸煎
無葱白
療産後久痢津液竭渴不止
龍骨(十二分)厚朴茯苓黃耆麥門冬人参
(各八分)生薑(六分)大棗(十四个)
右水二升煑取八合空心分二服再以水一大升煑
取七合空心分兩服
當歸丸治産後血痢結澁疼痛
當歸(炒)白术甘草(炙各一兩半)桂(去粗皮)人参(各三分)桑
白皮乾薑(炮一方用生薑)細辛(去苗土各一兩)
右為末煉蜜和丸如梧桐子大每服三十丸米飲下
空心日三服一方用温酒下
阿膠散治産後痢赤如血煩熱渴燥腹疼不思飲食
漸加羸瘦
阿膠(炒)黃連(去鬚)黃蘖芍藥地榆甘草(炙)虎
杖(酒浸)艾葉(各一兩半)
右為散每服二錢用米飲調下食前日再服一方有
乾薑無虎杖名艾葉散
附子丸治産後冷痢不食腹痛乏力
附子(一兩炮製去皮)當歸(三分)艾葉(三分微炒)訶棃勒皮(半兩)厚朴
(三分去皮薑製)木香(半兩)吳茱萸(半兩湯浸七遍)
右為末醋煑飯和丸梧桐子大不計時每服三十丸
粥飲下
木香丸治産後心腹氣痛泄痢不止
木香(半兩)訶棃勒皮(一兩煨)龍骨(一兩)附子(炮去皮臍)黃連(一兩)
(去鬚)乾薑(一兩炮)當歸(一兩)吳茱萸(浸七遍炒半兩)
右為煉蜜丸梧桐子大每服二十丸粥飲下日三四
服
黃連丸治産後赤白痢日夜數十行腹中疼痛
黃連(一兩去鬚)烏梅肉(三分炒)敗龜(三分塗酥炙黃)鹿角屑(半兩微焙)
(黃)乾薑(半兩炮)當歸(一兩炒)阿膠(半兩搗碎炒令黃)楖角皮(一兩)
右為末煉蜜丸如梧桐子大每服二十丸粥飲下不
計時
白术散治産後赤白痢腹痛不思飲食
白术(一兩)赤芍藥(一兩)當歸(一兩)黃連(去鬚炒)厚朴(薑汁炙)黃
芩肉豆䓻乾薑(各一兩炮)
右為末以棗瓤杵丸如梧桐子大不計時艾葉煑粥
飲下三十丸
産後以酒吃藥因飲不飲亦作瀉痢非此神方不能治
人
神麯(二錢)人參枳殼(各一錢)赤石脂(三錢)白术熟地
黃(各二錢)
計一兩一錢細末挑三錢空心米飲下又服白頭翁
湯亦可
桂蜜湯治産後餘寒下痢便膿血赤白日數十行腹
痛時下血
桂心甘草乾薑(二兩)附子(一兩)蜜(一升)當歸(三兩)赤石
脂(十兩)
右㕮咀以水六升煑取三升去滓内蜜煎一兩沸分
三服日三
生地黃湯治産後忽着寒熱下痢
生地黃(五兩)甘草黃連桂心(各一兩)大棗(十枚)淡竹
葉(二升一作竹葉)赤石脂(二兩)
右㕮咀以水一斗煑取竹葉取七升去滓内藥煑取
二升半分三服日三
治産後赤白痢臍下氣痛不可忍并腹絞痛(一名黃丸)
黃連(四兩)阿膠蒲黃梔子仁(各一兩)當歸(一兩半)黃
芩(一兩)黃栢皮(三兩)
右細末煉蜜丸如梧桐子大飲下六十丸日三夜一
立定破血止痢
療産後虚羸下痢膿血腹痛
黃連芍藥甘草當歸乾薑人參(各八兩)
艾葉(三分)
右㕮咀水七升煑取二升分三服忌猪鹿肉
治産後痢赤白臍下氣痛
製朴(四錢)當歸(三錢)枳殼訶子甘草(各三分)薤白(一合)
肉豆䓻(三錢煨)
右每服四錢水盞半煎大半碗去滓空心服
斷下散治産後血痢臍腹疼痛
右用四物湯内加槐花黃連御米糓去頂炒等分為
末每服三錢水盞半粟米一撮煎八分去滓温服此
方雖用粟殼以其前四味類婦人四物湯但芍藥赤
耳亦先活其氣血黃連肥腸厚胃槐花觧熱殼粟從
其類故耳
黃耆湯治産後赤白痢膿血相兼疼痛一方為末飲
服方寸匕
黃耆(一兩)赤石脂(兩半)阿膠(炒)黃連(去鬚各一兩)白术(一兩)黃
栢(三分)龍骨(一兩半燒紅)
右搗篩每服二錢用水一盞煎七分去滓温服日二
夜一
白术湯治産後心腹脹滿飲食不消時作水痢
白术厚朴(薑汁炙)草荳䓻(去皮三分)枳殼(去稜三分)白茯苓
(去皮)木香人參(各半兩)
右剉細每服五錢用水一盞煎八分入生姜三片去
滓温服日二
白术散治産後冷痢臍下痛羸瘦不能食
白术芍藥(各三分)木香(半生半炒)縮砂仁黃連(去鬚各半)
(兩)陳麯(炒一兩半)厚朴(姜汁炙一兩)
右為散每服二錢乾薑米飲調下
地榆湯治産後血痢不止臍腹疼痛
地榆芍藥(各三分)木香當歸甘草(炙)阿膠(搗碎)
(各半兩)乾薑(炮一分)
右搗篩每服五錢用水一盞半煎八分去滓温服
芍藥丸治産後赤白痢
白芍藥艾葉(各一兩)地榆當歸(焙)白术(各三分)龍
骨(碎)乾薑(各半兩)
右為末米醋糊丸如梧桐子大每服五十丸空心米
湯送下
紫桂丸治産後痢疾
桂甘遂丁香芫花(醋炒焦)木香巴豆(去油)
硇砂(各等分)
右為末醋麵糊丸如小豆大每服二丸至三丸温水
下加减更量虛實此丸取積最勝不以久近皆能化
逐産後積滯尢妙
治産後痢日五十行者
右取木裏蠧虫糞鐺中炒之令黃急以水沃之稀稠
得所服之即止獨孤祭酒秘方
治産後痢無不瘥用訶黎勒皮一兩酥炒為末每服
二錢温酒調下
當歸散治産後下痢腹中疼痛
當歸(一兩炒)乾薑(一兩)赤芍藥(半兩)芎藭(半兩)甘草(半兩炙)熟
地黃(一兩半)艾葉(一兩半炒)
右為散每服三錢水一鍾煎六分去滓温服日三四
服
橡斗子散治産後休息痢
橡斗子灰(二錢)白礬灰蜜陀僧(半錢)自然銅(半錢)龍骨
(半錢)亂髮灰(二錢)麝香(半錢細研)
右為末每服半錢食前粥飲調下
附子散治産後膿血痢日夜數十行疼痛不止
附子(半兩炮去皮臍)乾薑(半兩炮)川椒(半兩去目閉口者炒)甘草(三分炙)
白术(三分)黃耆(三分)赤石脂(二兩)
右為末每服二錢粥飲調下日三四服
白頭翁湯治産後下痢虛極
白頭翁(劉寄奴花亦可)甘草阿膠(各二兩)黃連栢皮
陳皮(各三兩)
右㕮咀每服四錢水碗半煎至七分去滓空心服日
三
膠蠟湯治産後三日内下諸雜五色痢
阿膠黃蘖(各一兩)蠟(三錢)當歸(一兩半)黃連(二兩)陳廪米
(一升)
右㕮咀以水八升煑米蟹目沸去米内藥煑二升去
滓内膠蠟令烊分四服一日令盡一方無黃蘖
治産後下赤白痢腹中絞痛(一名救急散)
芍藥乾地黃(各五兩)甘草阿膠艾葉當歸
(各二兩)
右㕮咀以水七升煑取二升半去滓内膠令烊分三
服空心
黑散治産後下痢
麻黃貫衆桂心(各一兩)甘草乾漆(各三兩)細辛
(二兩)
右治下酒服五撮日再五日愈麥粥下尤佳
龍骨散治産後五色痢
龍骨代赭黃蘖根皮(蜜炙令焦)艾(各一兩半)黃連(二兩)
赤石脂(一兩半)
右治下篩飲服方寸匕日三
療産後水痢
黃連(六分)烏梅(五分)赤石脂石榴皮當歸(各四兩)乾
薑(三分)
右為細末煉蜜丸如桐子大空心米飲下三十丸
療産後血痢
艾葉(三分)阿膠(十分)黃連(七分)芍藥黃栢甘草(各六分)
右為末粥飲調下方寸匕外臺秘要有地榆
治産後大小便血痢
黃芩蒲黃車前子牡蠣粉芍藥乾地黃
(各等分)
右為末米飲下食前調一錢服忌麫蒜
理中湯治産後虛證下痢純白腹痛裏急後重手足
冷加木香煨肉豆䓻每服三錢陳米塩烏梅煎空心
服(方見大人科泄瀉類)
黃連散治産後冷痢不止
黃連(去鬚)乾薑訶棃勒(去核)地榆(各一兩)甘草(半兩)烏梅
肉(三分)
右為散每服二錢用陳米飲調下食前服
黃連丸治産後赤白痢
黃連(一兩)阿膠(炙)當歸(切)乾薑(各三兩)甘草(炙一分)赤茯
苓(半兩去皮)
右為末煉蜜和丸如梧桐子大每服三十丸空心米
飲下
乾薑散
乾薑(一兩炮)人參(半兩去蘆)枳殼(去白麩炒半兩)赤石脂(一兩)白术
(三分)神麯(一兩炒微黃)
右為末每服二錢粥飲調下日三四服
乾薑丸治産後冷痢久不瘥
乾薑(一兩炮)黃連(二兩去鬚炒)當歸(一兩)烏梅肉(二兩炒)熟地
黃(二兩)木香(二兩)
右為末煉蜜丸梧桐子大每服三十丸粥飲空心下
日三四服
黃耆散治産後赤白痢日夜數十行心腹疼痛
黃耆(三兩)地榆(二兩)紫參(三兩)黃蘖(二兩炙)厚朴(薑汁炙三兩)黃
連(一兩去鬚炒)
右為散每服三錢水一中盞入薤白三莖煎六分食
前去滓温服
當歸散治産後赤白痢不止
當歸(一兩)犀角屑(一兩)黃芩(一兩)黃連(一兩)白术(一兩)地榆(一兩)
右為散每服三錢水一中盞煎六分去滓不計時温
服
黃連散治産後三日内患膿血痢腹中疼痛不止
黃連(一兩去鬚)黃栢(一兩)阿膠(一兩搗碎炒)當歸(一兩俱微炒)龍骨
(一兩)木香(三分)
右為散每服三錢水一大盞入陳米半合煎五分去
滓温服日三四服
治産後赤白痢心腹刺痛
薤白(一兩)當歸(二兩)酸石榴皮(三兩)地榆根(四兩)粳米(五合)
右㕮咀水六升煑取二升半去滓分三服必效一方
加厚朴一兩阿膠人參甘草黃連各一兩半聖濟緫
錄有大黃豆糯米無粳米黃豆五合糯米二合
鱉甲湯治産後早起中風冷泄痢及帶下
鱉甲(如手大)當歸黃連乾薑(各二兩)黃蘖(長一尺廣三寸)
右㕮咀以水七升煑取三升去滓分三服日三千金
翼加白頭翁一兩
乾地黃湯治産後下痢
乾地黃(二兩)白頭翁黃連(各一兩)蜜蠟(一方寸匕)阿膠(如手)
(掌大一枚)
右㕮咀水五升煑取二升半去滓内膠蠟令烊三服
日三千金翼用乾姜一兩
療産後赤白痢疾
黃連(八分)阿膠(六分)赤茯苓當歸黃蘖(各四分)
右為末煉蜜丸如梧桐子大粥飲吞下二十丸空心
一方用乾薑炮三分
又療産後赤白痢臍下氣痛
當歸(八分)厚朴黃連(各十二分)肉豆䓻(五枚)甘草(六分)
右㕮咀水一盞煎七分去滓温服日三
療産後羸困赤白痢疾心腹絞痛
薤白石榴皮黃連(各三分)當歸(一兩)地榆(二分)
右以水七升煑取二升半分為三服
療産後水痢
當歸(三分)枳殼(四分)厚朴茯苓黃連(各六分)
右以水一升煑取八合空心分為三服
烏梅黃連丸治産後赤白痢腸腹疼痛
烏梅(去核炒)黃連(去鬚)當歸阿膠(炒令燥各一兩)蠟(一兩半)
右除蠟外為末煉蜜丸如梧桐子大每服三十丸米
飲下日三服
黃連丸治産後赤白痢腸鳴腹痛
黃連當歸胡粉阿膠(炒各一兩半)無食子(二枚)
右為末煉蜜和丸如梧桐子大每服三十丸食前米
飲下
訶棃勒散治産後血痢腹痛不止
訶棃勒(炮去核)阿膠(炒令燥)黃蘖地榆甘草(炙各等分)
右為散每服三錢米飲調下食前日三
木香散治産後氣痢不止腹痛
木香(三分)訶棃勒(半生半煨去核一兩一分)當歸白术肉豆
䓻(去殼各半兩)
右為散每服二錢陳米飲調下
治産後患水痢
神麯(末五合熬六月六日煑)人參(四分)枳實(炙六分作枳殼)赤石脂(十分)
白术(六分)
右搗散米飲下方寸匕漸漸加之忌桃李雀肉等一方
有熟地黃
白頭翁丸治産後下痢不止
白頭翁(一兩)乾薑(一兩炮)黃連(一兩去鬚)地榆(一兩)阿膠(一兩搗碎)
右為末黃蠟消丸如梧桐子大每服二十丸食前粥
飲下
薤白飲子治産後赤白痢心腹疼痛不能飲食
薤白(切二合)甘草(半兩炙)黃連(一兩去鬚炒)木香(半兩)
右為散分為六分每服水一鍾煎六分去滓不計時
温服
阿膠丸治産後痢下膿血腹痛
阿膠(一兩搗碎)黃連(一兩去鬚)乾薑(半兩炮)木香(三分)厚朴(三兩去粗皮薑汁炙)
右為末煉蜜丸梧桐子大每服三十丸食前米飲下
治産後赤白痢久不斷身面悉腫
大豆(熬)小麥蒲黃(各一升)吳茱萸
右水九升煑取三升去滓分三分亦可以水五升酒
一斗煎取四升分四服此藥神驗
黃連散治産後下痢
黃連(一兩)黃芩䗪虫熟地黃(各一兩)
右治下篩酒服方寸匕日三服十日愈
治産後下痢不禁止因氣乏欲絶無問赤白水糓不分
黃連厚朴(各三兩)芍藥黃栢(各一兩)
右水六升取二升分温二服
當歸湯治産後赤白痢臍腹撮痛
當歸犀角屑黃芩(去黑心各一兩)黃連(去鬚二兩)
右搗篩每服二錢水一盞煎七分去滓温服不拘時
駐車丸治産後冷熱痢腹痛
乾薑(二兩炒)黃連(去鬚六兩)阿膠(炒别為末)當歸(各三兩)
右除阿膠外搗羅為末用多年陳醋消膠令鎔和為
丸併手丸如梧桐子大每服二十丸陳米飲下日再
服甚者加丸數
地榆飲治産後赤白痢久不止臍腹疼痛
地榆酸石榴皮(各一兩)黃連(三兩)當歸(炒三兩)
右為麄散每服三錢水一盞煎至七分去滓食前温
服
膠豉湯治産後虛冷下痢并血液輸瀉腹痛
阿膠(一兩搗碎)豉(一兩)薤白(七莖切)生薑(切一兩)
右為散水二大&KR0678;煎二分去滓食前分三服
厚朴湯治産後下痢下部冷痛
厚朴(一兩半薑汁炙)乾薑(三分)黃連(一兩去鬚微炒)當歸(一兩剉)
右為散每服三錢水一鍾煎六分去滓温服日三四
服
犀角散治産後熱毒痢
犀角屑(一兩)苦參(一兩)黃連(一兩)黃栢(一兩)
右為末每服粥飲下日三四服
桃膠丸治産後下痢赤白裏急後重疼刺等症
桃膠(瓦上焙乾)沉香蒲黃(隔紙炒等分)
右為末每服二錢粥飲調下日三四服
黃連丸療産後冷熱痢
黃連(六兩)烏梅(三兩)乾薑(一兩)
右為細末煉蜜丸梧桐子大空心米飲下三十丸忌
食猪肉
赤散治産後下痢
赤石脂代赭(各三兩)桂心(一兩)
右為末酒服方寸匕日三服十日愈粥飲下亦可
三聖散治産後赤白痢不止
烏魚皮(炒)燒綿灰血餘灰(各等分)
右為細末每服一錢煎石榴皮湯調下熱服
舒眉丸治痢痛
五靈脂蒲黃(炒各等分)麝香(少許)
右為末煉蜜丸如梧桐子大每服一丸醋湯下
牛䚡散治産後血痢不止
黃牛角䚡(三兩半燒灰)橡實(一兩炒)側栢葉(半兩焙)
右為散每服二錢米飲空心調下服
桂薑散治産後冷痢疾
桂(去粗皮薑汁炙)阿膠(炙)當歸(各半兩)
右為細末空心米飲調下二錢日再服
神麴散療婦人生産多臍下冷數痢瘦不能食令人
腹發花色方
麴(二升寬器中熬令香發即止)熟地黃(五升淨洗)白术(五兩)
右為末每日以好酒服兩大匙無酒米飲及乳下
沒藥散治婦人産後痢疾
沒藥(一兩)木香(二兩)阿膠(一兩搗碎)
右為末每服二錢粥飲調下二錢日三四服
治産後赤白痢日夜數十行
買子木(一兩)生藕(肥長者一尺一挺搗絞取汁)益麻綟頭
右水二小盞煎上件二味藥至一大盞去滓用藕汁相和
更煎三五沸分為三服
治産後痢下膿血腹痛
臭樗根(一兩微炙)地榆(一兩半)甘草(半兩炙)
右為末煉蜜丸梧桐子大每服三十丸食前粥飲下
療産後氣痢不止日夜十餘次者
青木香(三分)訶子(酥炙黃去核八分)
右為細末空心米飲調下方寸匕一方用縮砂仁三
味等分為細末入蜜一匙米飲調下二錢
療産後痢而渴飲無度數
麥門冬(十二分)烏梅(二十箇)
右細切以水一升煑取七合細呷
治産後瀉下血不止
右用艾葉半兩炙熟老生薑半兩濃煎湯一服立止
茱萸丸治産後赤白痢日久臍腹疼痛
吳茱萸(一兩黑豆汁浸乾)黃連(去鬚一兩半)
為末煉蜜和丸如梧桐子大每服二十丸煎芍藥湯
下空心食前服
甘草散治産後下痢赤白久不瘥
甘草(半生半炙)黃連(炒各二兩)
右為散每服二錢温漿湯調下食前服
木香散治産後痢不止
木香(三分)訶棃勒皮(一兩半)
右為散研勻每服二錢米飲調下
乳薑散治産後冷痢疾
右以乾薑二兩炮搗羅為細末以人乳汁和作餅以
慢火炙令黃熟研為細末每服空心陳米飲調下三
錢
産後赤白痢葱白一握餘兩合好豉煎喫了當時除
治産後痢久不瘥
倉米(一合)當歸(一兩)
右以水一大盞煎六分去滓分為二服
治産後下痢白多赤少腹痛不止
甘草(半兩炙)川烏頭(半兩去皮臍)
右將水一大盞煎取半盞食前分二服
産後諸痢方
右煑薤白食之
又方
右以羊腎脂炒薤白空腹食尤佳
又方
右炙肥羊肉食之
療産後血痢小便不通臍腹痛
右用生馬齒莧搗取汁三合煎一沸下蜜一合調頓
服
療産後血不止
右用臭樗根六分為末水和丸如棗核大麵担作餛
飩無度煑二七箇熟吞之
療産後痢日久津液枯涸四肢浮腫口乾舌燥
右以冬瓜一枚黃泥裹厚五寸煨令爛熟去皮攪汁
服之瘥
治産後大小便血痢
右用髮灰為末米飲調一錢空心服
治産後血痢
右用生薑不拘多少切成小棋子片以麵搜毬子慢
火炒令黃色為末米飲調下三錢空心服
治臨産而痢
右用梔子燒灰空心調下一匙大甚者不過五服
治産後痢無不效
右用蒼耳子葉為汁温服半盞日三四服
治産後瀉痢
右用龍牙草根焙乾不拘分兩搗為細末用米飲調
服一錢
治産後痢
右用没石子一箇燒為末和酒服方寸匕冷即酒服
熱即飲下
治産後虛及痢
右用鷄子醋煑服之一方用黃脚鷄子一枚水攪取
兩服合水服之
治産後下痢腰腹痛
右用野鷄一隻作餛飩食之
治産後痢
右用鱟魚骨尾其尾長二尺燒為黑灰為末酒下先
服生地黃汁蜜煎訖然後服之無不斷也
春蕨散治産後痢疾
右用新生蕨菜不拘多少隂乾為細散每日空心陳
米飲調下一二錢
芸薹散治産後下痢久不止
右用芸薹不拘多少净洗爛煑飽食住一方用子二
兩微炒為末每服一錢粥飲調下
治産後痢無不瘥
用劉寄奴一兩為末每服二錢陳米飲調下
産後積多因食葷太早作瀉謂之新産痢腹痛不止有
死無生惟神仙感應丸救之庶活萬一
治産後産前痢
右用龜一枚米醋搗為末米飲調下
硇砂丸治一切積滯化氣消食補益真氣産後逐
敗血補虛至善
硇砂(揀通無石者别研如粉)天雄(用無灰酒煑五七百沸候軟去皮)金鈴子
(去核)當歸(各净二兩)巴戟檳榔木香舶上回香
(炒)附子(炮)沉香阿魏(半兩米醋磨成膏入諸藥)肉從蓉(一兩)
右為細末以無灰酒煑白麵糊丸如梧桐子大每服
三十丸空心日午温酒下
此方家家有之吾家婦人常病下痢日久甚困篤百
方不瘥服此乃愈
士人李潜善醫曰蓐中痢與他痢不同常痢可用苦
澁藥止之蓐中主於投虚不足澁之則血愈不行痢
當更甚
隂脫(附論)
夫婦人臨産努力太過致隂下如脱肛狀及逼迫腫痛
舉動房勞能發作清水續續小便淋露
方
玉龍湯治婦人産後用力太過産門突出
右以四物湯入龍骨真者為末少許煎空心連進二
服麻油湯熏洗
療隂下脫出
皂莢(去皮子)半夏(洗)大黃細辛(各四分)蛇床子(六分)
右搗散薄絹袋盛如指大内隂日二易又以羊脂已
煎遍塗止以鐵精𫝊脂上多少令調以火炙布令煖
以熨之研磁石酒服方寸匕日三服
當歸散治隂下脫
當歸黃芩(各一兩)芍藥(半兩一分)牡蠣(一兩二錢半)蝟皮(燒存)
(性二錢半)
右為末每服二錢温酒或米飲調下忌作勞舉重
治産後隂脫此趣産勞力而致隂下挺出腫痛
五倍子蛇床子荆芥枳殼
右味煎湯洗之
硫黃湯治産勞玉門不閉
硫黃吳茱萸兔絲子蛇床子(各一兩半)
右為散每服四大錢水一碗煎數沸去滓洗玉門日
再洗
治子宫不收
荆芥穗藿香葉臭椿樹皮(各等分)
右將前藥煎湯熏子宫即入
療婦人隂下挺出
蜀椒烏頭白芨(各二分)
右搗篩以方寸用綿裹内隂中入三寸腹中熱明旦
更著瘥止一方無蜀椒
治婦人産後隂下脫
蜀椒(一升)吳茱萸(二升)戎鹽(半雞子大)
右三味搗以綿裹如雞子大内隂中日一易二十日
愈
硫黃散治産後勞傷隂脫
硫黃烏賊骨(各半兩)五味子(一分千金翼用三銖一方無之)
右為細末研令極細糁患處日三易
治子宫脫出
萆蔴葉(有九角葉者好)飛過白礬(各等分)
右為細末以紙片攤藥末於紙上托紙藥於脫處用
手徐托脫肛門處便入
治婦人子宫出痛不可忍
右用五倍子白礬為末温湯泡洗又先用淡竹葉根
煎湯洗後仍用此末藥糝立效
治婦人隂挺下脫
蛇床子(五兩)烏梅(十四个)
右剉碎水五升煑取三升去滓熱洗日五次
療産後隂下脫方
鱉頭(二箇隂乾)葛根(一斤)
右為末酒服方寸匕日三服
隂脫洗熨方治産後隂門開而不閉
蛇床子(炒)五倍子(各等分)
右煎湯乘熱以舊衣帛蘸藥洗
治婦人産後子宫脫出
用酸豚草俗名老鴉酸煎湯用草坐不開孔纔熏收
一半稍温下手洗並收入而安
治婦人子宫出不可忍
用萆麻子塗頂心吸如入即洗去藥亦妙
治婦人㾧疾
用温水先洗軟却用飛鼠糞燒烟熏之
又方
用黃栢一兩為末浸冷水洗
治産後隂腫下脫腸出玉門不閉
用石灰一斗熬令黃以水三斗投灰中放冷澄清取一
斗二升緩緩洗一方可燒草以水二斗投灰中坐湏臾
療産後隂下脫
用兔頭燒作末傅之瘥
治産後隂脫
用車釭頭脂燒作灰内酒中分温三服
治産後隂脫下
用慎火草一斤隂乾以酒五升煑取汁分温四服
治産後隂下脫療隂腫
以鐵精粉推内之(又炙臍下攢交二七壯)
治産後隂下脫
用人屎炒令赤以酒服方寸匕日三服
治婦人産後隂下脫
取蛇床子一升布裹炙熨之亦療中痛
治隂脫
以鐵精羊脂二味攪令稠布裹炙熱熨推内之瘥
治産後隂痛
以訶棃勒和蠟燒熏及熱煎湯熏通手後洗
不語(附論)
夫産後不語何答曰人心有七孔三毛産後虚弱多致
停積敗血閉於心竅神志不能明了又心氣通於舌
心氣閉塞則舌亦強矣故令不語也
方
七寳飲治産後不語敗血閉於心竅神志不能守舍
又心氣閉則舌強不語
川芎人參石菖蒲生地黃(各一兩)細辛(一錢)防
風(半錢)硃砂(半錢别研)
右為細末每服一錢薄荷湯調下不拘時地黃膩膈
以當歸代之效尤甚
孤鳳散治産後閉目不語
用白礬細研每服一錢以熱水調下
乍見鬼神(附論)
夫産後乍見鬼神者何答曰心為一身之主因産後耗傷
血脉心氣虚則敗停積上干於心心不受觸遂致心中
煩躁臥起不安乍見鬼神言語顛錯醫人不識呼風邪
如此治之必不得愈但服調經散每服加龍腦一撮得
睡即安
方
小調經散(方見本門浮腫類本方無龍腦)
八寳散(一名七寳散)治産後乍見鬼神(方見本門不語類)
甘草小麥大棗湯治婦人臟躁喜悲傷欲哭象如神
靈作數欠伸
甘草(三兩)小麥(一升)大棗(十枚)
右三味以水六升煑取三升温分三服亦補脾氣
調經散産後血虚心無所主躁不安乍見鬼神言語
顛錯
麝香琥珀(並細研)桂心(各一兩)芍藥當歸(各一分)乳
香(研)細辛(各半兩)
右為末每半錢薑汁同温酒調下
諸疾方
大聖散治婦人血海虚冷久無子因産後敗血衝心
中風口噤子死腹中擘口灌之湏臾生下堕胎攻刺
腹痛横生逆生胎衣不下血運血崩血癖血入四肢
應血臟有患及諸風氣傷寒吐逆咳嗽寒熱往來遍
身生瘡頭痛惡心經脉不調赤白二帶下乳生惡氣
胎宫虚冷曾堕胎崩中不足因此成疾及室女月水
不通常服煖子宫和血脉悅顔色退風冷治百病兼
治男子五勞七傷虚損等病
澤蘭葉石膏(各一兩)桔梗厚朴(薑炙)吳茱萸(湯洗七次炒)
白茯苓卷栢(去枝)北細辛(去葉)栢子仁防風(各一兩)
人參(三兩)川芎(一兩二分)藁本川烏(炮去皮臍)乾薑黃耆
五味子白芷丹參川椒(去子閉目者炒出汗)白术(各三)
(兩)當歸芍藥甘草(炙)蕪荑仁(各一兩二分)阿膠(炒)
生地黃白微(各半兩)肉桂(去皮一兩)
右為末每服二錢空心熱酒調下急卒有患不拘時
服産後不問下血多少湏日進黑神散二服下血少
者以大聖散間之至一服腹中無痛處方服四物建
中湯之類若早服則補住敗血為後患不淺黑神大
聖散非逐血藥但能推陳致新多飲不妨
勝金丸治血暈血氣及滯血不散便成癥瘕兼瀉面
色黃腫嘔吐惡心頭目眩暈口吐清水四肢羸弱五
臟虚怯常日睡多喫少久為勞疾如此所患宜服之
澤蘭葉(四兩)芍藥蕪荑仁甘草當歸芎藭
(各六分)乾薑桂心(各三分)石膏桔梗細辛厚
朴吳茱萸栢子仁防風烏頭(炮)白微
枳殼南椒石灰蒲黃石斛茯苓(各三分)
白术白芷人參青木香藁本(各一分)
右揀擇上等州土如法脩製為末煉蜜丸如彈子大
有所患熱酒研一丸入口便愈忌生冷熱物若胎死
不下胎衣在腹中並炒鹽酒服未效再服
牡蒙丸治婦人産後十二癥病帶下無子皆是冷風
寒氣或産後未滿百日胞胳血未盡便利久懸圊上
及久坐濕寒入胞裏結在小腹牢痛為之積聚小如
鷄子大者如拳按之跳手隠隠然或如蠱齧或如針
刺氣時搶心兩脇支滿不能食飲食不消化上下通
流或守胃管痛連自出子門不正令人無子腰胯疼
痛四肢沉重淫躍一身盡腫乍来乍去大便不利小
便淋瀝或下如腐肉青黃赤白黑等如豆汁
乾薑䗪虫牡丹牡蒙厚朴消石前
胡蜀椒黃芩桔梗茯苓細辛葶藶
人參芎藭吳茱萸桂心(各二十八銖)大黃(二兩半)
附子(一兩六銖)當歸(半兩)
右為末蜜和更萬杵丸如梧桐子大空心酒服三丸
日三不知則加之至五六丸下赤白青黃物如魚子
者病根出矣
增損澤蘭丸治産後百病理血氣補虚勞
澤蘭甘草當歸芎藭(各四十二銖)附子乾薑
白术白芷桂心細辛(各一兩)防風人參
牛膝(各三十銖)栢子仁乾地黃石斛(各三十六銖)藁本
厚朴蕪荑(各半兩)麥門冬(二兩)
右為末蜜和丸如梧桐子大空腹酒服十五丸至二
十丸
羊肉杜仲湯治産後腰痛咳嗽
羊肉杜仲紫苑當歸桂心白术(各三兩)
五味子細辛欵冬花人參厚朴芎藭
附子萆觧甘草黃耆(各二兩)生姜(八分)大棗(三十)
(枚)
右㕮咀以二斗半煑肉取汁一斗五升去肉内藥煎
取三升半去滓分五服日三夜二
應病散治婦人胎前産後百病諸般崩漏
人參白茯苓(去皮)白术(麩炒)白微(去蘆用根)當歸(各半兩)白
芷(半兩)甘草(三分半)京芍藥(半兩)元胡索(五錢)桂(不見火)赤石
脂(火煅紅)牡丹藁本(各半兩)沒藥(三分)沉香(三錢)
右為細末每服二錢入煉蜜大半匙熱酒調服如骨
蒸熱入童子小便一盞煎服不能飲酒不用小便薑
自然汁調服産後熱亦用酒蜜服有胎或産後皆可
服也
當歸丸治産後虚羸及傷血過多虚竭少氣臍腹拘
急痛引腰背面白脫色嗜臥不眠唇口乾燥心忪煩
倦手足寒熱頭重目眩不思飲食或勞傷衝任内積
風冷崩中漏下淋瀝不斷及月水將行腰腿重疼及
治男子婦人從高墜下内有瘀血下血等病一名大
效内補丸
真蒲黃(炒三分半)熟地黃(十兩)阿膠當歸續斷乾
薑甘草芎藭(各四兩)附子(炮去皮臍)白术白芷
吳茱萸(湯洗七次各三兩)肉桂白芍藥(各二兩)
右為細末煉蜜丸如桐子大每服三十丸食前以温
酒下漸加五十丸一方加杜仲鹿茸肉蓯蓉北五味
子
神授散治婦人産後一切疾病不問大小以致危篤
不能治者
牡丹皮白芍藥桂心陳皮青皮(各半兩)當
歸百合(水浸)川芎甘草乾薑(炮各一兩)人參神
麯麥蘖(炒各三錢)紅花(一錢半)
右為末每服二錢水一盞薑三片棗一枚煎七分空
心服孕婦忌服
當歸人參散治産後虚損痿弱難以運動疼痛不思
飲食
當歸白术黃芩芍藥大黃茯苓陳
皮(各五錢)人參黃耆厚朴(薑汁炙)川芎官桂(各三)
(錢)甘草(一兩)枳殼(各二錢半)
右為末每服三錢水一盞半薑三片煎六分去滓不
拘時温服如大小便閉以此散下和中丸
神仙索金丹治婦人産後血暈血虚血積不散寒熱
往來胷膈不寬氣喘不進飲食骨節疼痛生新血逐
敗血止肚痛
金滕川牛膝當歸川芎麻黃元胡索
官桂神麯荆芥粉草赤芍藥熟地黃
雄黑豆(各二兩)
右為末温酒調或當歸童子小便任下
治産勞方
人參當歸陳皮半夏烏梅甘草麻
黃根乾薑蓮肉胡桃杏仁小麥(各一錢半)
青色鵓(一箇)
右㕮咀乘在鵓鴿肚内用水二碗煎八分酒一大盞
再煎八分温服將鵓鴿肉喫再將鴿骨并藥柤再煎
連飲二服却將骨藥晒乾研為末煉蜜為丸如梧桐
子大或酒入鹽湯空心服三十丸無不應驗功效非
常
黑散子治産後一切疾神效
鯉魚皮(三兩燒灰)芍藥蒲黃(各二兩)沒藥桂心好
墨卷栢青木香麝香(各一兩)男髮灰鐺墨
(各半兩)當歸
右為末以新瓷器盛蜜封勿令走氣每産後以好酒
調下一錢如血暈衝心下血不盡臍下攪刺疼痛不
可忍塊血癥血疾甚日加兩服不拘時候忌冷物果
子粘食
吳茱萸湯治産後虛勞百症悉皆治之
吳茱萸(一兩半泡七次)桔梗福薑(炮)甘草(炙)麥門冬(去心)
半夏(泡七次)防風真細辛白茯苓牡丹皮
桂心當歸(酒炒各半兩)
右㕮咀每服三錢水三盞半煎七分頓服
温經湯治女人曾經小産或帶下三十六病腹脹唇
口乾日暮發熱小腹急痛手足煩熱大腑不調時時
泄痢經脉不調久不懷孕衝任虚損月候不勻或崩
中去血過多不止
吳茱萸(三兩)白芍藥當歸芎藭(各三兩)麥門冬
半夏(各三兩半)人參阿膠牡丹皮(去心)甘草桂心
(各一兩)
右為末每服三錢水一盞薑五片煎七分去滓空心
食前服忌生冷羊肉發物等
黑龍丹治産後難生或胎衣不下産後血暈不省人
事狀如中風血崩惡露不止腹中血刺疼痛血滯浮
腫血入心經語言顛倒如見鬼神身熱頭痛或類瘧
疾胎前産後一切危急垂死黑龍丹灌三四丸救活
一切血疾垂死惡證妙不可言
當歸(去蘆)川芎(大者)地黃(生乾)五靈脂(去石)良薑(各一兩净用菉豆炒)
(合)硫黃(各錢半)花蘂石琥珀(真的各一錢)百草霜(五兩别研)
右兩項末煮醋糊為丸彈子大每服一丸燒通赤以生
姜自然汁與無灰酒各一合童子小便半盞攪和投
藥於中研化頓服應有危證灌此入口無不作效
産後一切血疾淋露不快兒枕不散積瘕堅聚按之
攖手寒痛攻心垂死但灌藥下咽立效和劑方名琥
珀黑龍丹唇青沬出子母皆致不救若兩臉微紅母
却得生詳審用之姙娠得病用附子等劑醫家惟恐
堕胎且如服他藥不效日月因循養成大病子母皆
殂是愛指失掌豈不先救母斯若有實對証用藥治
療終不致於俱殞也昔有朱汴水部施黑龍丹丸産
後諸病危死者無不愈郡中及村落人賴以全活者
甚衆汴受代歸婦人數千號泣遮道送行效應如神
果不可盡述
黑琥珀散治産後一切疾病産前胎死産横生逆生
産後衣不下衣帶先斷遍身疼痛口乾心悶非時不
語如血暈眼花言語為暗乍寒乍熱悞以為瘧疾四
肢浮腫悞以為水氣言語顛狂乍見鬼神誤以為邪
祟腹脇脹滿嘔逆不定誤以為翻胃大便秘澁小便
出血誤為五淋及惡露未盡經候未還起居飲食便
不戒忌血氣之疾即聚成塊散即上衝氣急心痛咳
嗽睡多驚悸盗汗崩敗中癥遶臍刺痛或即面赤因變
骨蒸皆宜多服此藥若産後鼻衂口黑色氣短喉中喘
中風口噤皆為難治須急服之凡未産前宜一兩服能
安神順胎産後雖無疾七日内亦進一二服能散諸
病或因驚恐變生他証當連服取效
琥珀(研别製)硃砂(别研)百草霜(别研)新羅白附子(炮)松墨
(燒)黑衣(皂屋塵是也)血猫灰(鯉魚鱗是也燒為末各半兩)麝香(研)
當歸(去蘆)白蚕(即殭蚕是也各一分)
為散每服二錢炒姜温酒和童子小便調下食前一
方有桂心半兩無小便
大黑神散治婦人産後衆疾並皆治之
生熟地黃(生者半兩熟一兩)甘草(炙一兩)當歸(酒浸半日燥稱)肉桂
(各三兩一分)乾薑(炮一兩一分)白芍藥真蒲黃(紙裹炮各一兩)極
小黑豆(炒去皮一兩半一方作黑豆)附子(炮六錢去皮臍重二錢)
右為末每服二錢産後一旬内並以童子小便温調
服胎斃腹中温酒下月内不語加獨活末酒調
下衣帶斷胞衣不下血暈口乾心悶乍寒乍熱四肢
浮腫凡有此症並宜服之惡露不盡血氣刺痛入
炒三稜加延胡索各半錢酒調下小便不通或出
血加琥珀末半錢米湯調下大便秘加大麻仁半錢
煎枳殼湯下水瀉加乾薑末陳米飲下惡痢濃瞿麥
湯下中風手足夢搐加荆芥末煎湯下遍身疼痛加黃
耆末酒下血崩濃煎艾湯下咳𠻳微汗加人參白术
末薑湯下血渴加蒲黃乾葛湯下米飲亦可嘔逆惡
心煎人參陳皮湯鼻衂煎芋根湯下鼻衂非常口
鼻黑色汗如雨氣急喘嗽皆不治局方黑神散於
本方去附子生地黃七味各一兩黑豆炒去皮二兩
為末温酒半盞童子小便半盞同煎五分調二錢連
進二服無時服産寳云胎死不下産母舌青者去
蒲黃加熟附子半兩若心腹刺痛加元胡索末半錢
温酒調下鮑氏方内血暈荆芥燒灰存性同藥調下
(詹療方云昔有永嘉法曹司馬逑妻分娩亟贖黑神散三貼與服惡血稍多進第二服其血如傾扶策登)
(床耳間如鼓聲者數百二三婢重手按其頭稍定急服當歸鹿茸二物湯夜以繼日而鼓聲漸遠半月平)
(復則知黑神散亦未猛進也此盧祖常易簡紏繆中載然謂遇産後自不可以易用藥况市黑神散安可)
(不辨其精粗真偽耶本方加川芎一兩)
烏金散治産後血暈敗血不止淋瀝不斷臍腹疼痛
頭目昏眩無力汗多又治崩中下血過多不止並宜
服之
麒麟竭百草霜亂髮(要男者燒)好松墨(煆醋淬)延胡
索鯉魚鱗(燒為末)當歸肉桂赤芍藥(各等分)
右為末每服二錢温酒調下
蒲黃湯治産後餘疾胷中少氣腹痛頭疼血未除腹
中脹滿欲死方
蒲黃生地黃生薑(各五兩)芎藭桂心(各一兩)芒
硝(二兩)桃仁(二十枚)大棗(十五枚)
右㕮咀以水九升煑取二升去滓内芒硝分三服日
三良驗
烏金散治産後十八疾方論方與局方黑神散同有
人選集調十八首言語鄙俚故不錄
一曰産後因熱病胎死腹何但服烏金散二曰
産後者何但服烏金散三曰産後胞衣不下者
何但服烏金散四曰産後血暈者何但服烏金
散五曰産後口乾心悶者何但服烏金散六
曰産後乍寒乍熱者何但服烏金散七曰産後
虚腫者何但服烏金散兼服硃砂丸八曰乍見
鬼神者何但服烏金散九曰産後月内不語者
何但服烏金散十曰産後腹内疼痛兼瀉者何
但服烏金散兼用止瀉調氣藥十一曰産後遍
身疼痛者何但服烏金散十二曰産後血崩者
何但服烏金散十三曰産後血氣不通咳嗽者
何但服烏金散十四曰産後乍寒乍熱心痛月
候不來者何但服烏金散十五曰産後腹脹滿
嘔逆不定者何宜服烏金散次服硃砂丸三二日
炒生薑散湯下七丸十六曰産後口鼻黑氣鼻
衂者何論同此症不可治十七曰産後喉中氣
喘急者何論同十死不治十八曰産後喉中氣
喘急者何但服烏金散已上與郭稽中二十一
論答同故不詳錄
玉露散治産後乳脉不行身體壯熱疼痛頭目昏痛
大便澁滯悉能治之凉膈壓熱下乳
人參白茯苓甘草(各半兩)苦根(炒)川芎白芷
(各一兩)當歸(一分)芍藥(三分)
右為細末每服二平錢水一盞煎七分温服如煩熱
甚大便秘者加大黃二錢半
半夏茯苓湯治産前胸中宿有痰飲産後多致眩暈
半夏(湯洗)白茯苓(去皮)陳皮(去白)白术(各一兩)丁香縮砂
(各五錢)粉草(三錢)
右剉散每服四錢生薑三片烏梅一个煎温服
療産後腹痛氣脹脇下妨滿不能食兼之微痢
茯苓人參厚朴(各八分)甘草(炙)陳皮當歸
黃芩(各六分)
右搗散以飲下方寸日三度漸加至一錢半
當歸飲子治血虚勞倦五心煩熱肢體疼痛頭目昏
重心忪頰赤口燥咽乾發搦盗汗减食嗜臥及血熱
相搏月水不調臍腹脹滿痛寒熱如瘧又療室女血
弱隂虚榮衞不和痰嗽潮熱肌體羸瘦漸成骨蒸
當歸柴胡(各二兩)人參(一兩)半夏(七錢半)白芍藥(一兩半)
黃芩(一兩)甘草(半兩)
右㕮咀每服四錢水一盞半薑三片棗一枚煎八分
去滓不拘時服
紅花散治婦人産後血昏血崩月事不調遠年乾血
皆治之
紅花乾荷葉牡丹皮當歸蒲黃(炒各等分)
右為末每服半兩酒煎和滓温服又如衣不下别末
榆白皮煎湯調下半兩
五通散補婦人産後諸虚血氣不調臍腹疼痛痞滿
塊滯瀉痢一切諸虛
五靈脂乾薑良薑青皮陳皮(各兩)
右為末每服三錢水一盞半煎七分去滓食前温服
日二服
四味湯産後一切諸疾纔分娩吃一服尤妙
當歸(心膈加錢半)元胡索(氣悶急加半錢)血竭(惡露不快加半錢)沒藥
(心腹刺痛加半錢)
右等為細末每服各炒半錢用童子小便一盞煎六
分口服
地黃煎治産後諸疾
生地黃汁生薑汁(各一升)藕汁(半升)大麻仁(三兩去核殼為)
(末)
右和停銀器内慢火熬成膏温酒調下半匙更以北
术煎膏半盞入之尤佳産寳方無麻仁用白蜜治産
後虛憊盗汗嘔吐
地黃丸治産後腹痛眼見黑花或發狂如見鬼狀或
胎衣不下失音不語胷脹滿水糓不化口乾渴及療
咽喉腫痛中心忪悸夜不得睡産後中風角弓反張
面赤牙關緊急或崩如豚肝狀臍腹疼痛四肢腫滿
唇口指甲青黑一方地黃减半當歸一兩延胡索
琥珀各一兩名琥珀地黃丸
生地黃(研取汁)生薑(各二斤研取汁)蒲黃當歸(各四兩)
右於銀石器内用慢火取地黃汁炒生薑渣以薑汁
炒地黃滓各令乾四味同焙乾為細末醋煑麵糊丸
如彈子大每服一丸食前用當歸酒調下
羊肉湯治産後腹中疼痛虚勞不足裏急脇痛並治
寒疝
當歸(三錢)生薑(一兩一分)精羊肉(四兩)陳皮(半兩)
右剉散水三碗酒少許煎至一碗去滓分二服或少
加葱鹽亦佳
四物湯治産後榮衞大虚血氣未定或内積虚損外
傷或飲食甘辛所致及口乾痞滿當審所因治之用
四物湯去地黃加人參烏梅煎外傷燥熱看屬何經
以為治療方(見本門虚渴類)
地黃酒治産後百病未産前當預釀之産訖蓐中服
之
地黃汁(一升)好麯好米(各二升)
右先以地黃汁漬麯令發凖家法醖之至熟封七日
取清服之佳
黑神散治産後諸疾如産臥畢切湏用童子小便調
服數沸除百病如無小便用白湯亦可
三合湯治喉痛風毒積於臟腑毒氣随經流轉虚行
而實止在身而為腫毒在咽喉為痛姙娠者最宜急
治否則子母俱傷産前産後姙娠同三合湯治之
升麻桔梗甘草(各半兩)
右㕮咀每服三錢水一盞煎七分食後服之
大豆紫湯治産後百病及中瘋舌強口噤煩渴頭眩
目直視皆因虛風濕及勞傷産後及諸風病不得用
藥惟宜單行一兩味亦不得大發汗特忌轉筋吐痢
必死無疑大豆紫湯産後大善(方見本門中風類)
芎藭湯(一名弓調散)治大産小産對症加添服餌一名二
奇散治産後頭疼懸虛心煩眩暈目暗耳聾滿塞舉
頭欲倒死胎血暈悶昏不醒人事或胎傷或金瘡或
崩中或諸般去血不止者並皆治之
芎藭當歸(去蘆酒浸各等分)
右㕮咀每服三錢以水一盞半煎七分去滓温服不
拘時候如腹中刺痛加芍藥煎口乾煩渴加烏
梅煎發寒熱加甘葛芍藥煎水停心下嘔逆加茯
苓生薑煎虚煩不得眠加人參竹葉煎大便祕澁
加大黃煎小便不利加車前木通煎腹脇膨脹
加厚朴煎血崩不止加香附子煎咳嗽痰多加
紫苑半夏生薑煎腰痛脚疼加牛膝煎心下疼
痛加延胡索惡血不下加牡丹皮煎産後疼痛
不可忍加官桂童子小便煎服之立效
治虛勞血癖氣壅滯産後惡露不安怯起衝心腹内攪
疼及經絡不通男女中風口噤不語宜此法
用乳香細研末方寸酒煎蘇木去滓調立吐惡物
瘥
葎草汁治産後婦大喜汗出汚衣赤色及膏淋尿血
用葎草不拘多少搗取汁二升醋二合和空腹一杯
或濃煑汁飲亦治淋澁尿血
治産後肌羸
用乳柑子樹皮為末酒下
治産後遍身如粟米熱如火者
用桃仁研臘月豬脂調敷上日易
桃仁煎治婦人産後百疾諸氣補益悅澤
右用桃仁一千二百枚搗令細熟以上好酒一斗五
升研濾三四遍如麥粥法以極細為佳内長項瓷瓶
中蜜塞以麫封之内湯中煑一沸時不停亦勿令火
猛使瓶口常出在湯上無令沉沒熟訖温酒服一合
日再雖丈夫可服之
備急丹治産後惡血衝心胎衣不下腹中血塊等疾
用錦紋大黃一兩杵為細末釅醋半升同熬成膏丸
如梧桐子用醋七分盞化五丸服之湏臾血下即愈
亦治墜馬内損惡血不下此藥難用大叚虚弱不
可服其調藥醋不宜大酸便損肺臟全在醫者斟酌
麻根散治産婦諸症
用苧麻根或麻笋如産後惡血不散衝心刺痛以前
藥打爛貼腹上服巾包之如無麻根以麻笋同苧麻
作枕頭睡苧麻根包在腹上立愈如孕婦或子死不
死胎動每用水酒煎連煎數服胎若已死即下未死
其胎即安又治産前産後未産發寒熱者加生薑
三片酒水同煎服之又治室女心腹刺痛經脉不調
用酒煎服又治胎氣不安以酒煎服亦治子死腹中
如大黑豆一勺炒熟水酒同煎服之
瓜子湯治産後腸頭如似針刺連糓道又如痔痛小
便如淋狀或寒熱此由産時用力氣併腸間亦由隂
虛陽邪中之毒氣攻衝恐成腸癰
瓜蔞子桃仁(去皮尖)牡丹皮(各一兩)薏苡仁(四兩)
右為散每服五錢水二盞煎至一盞服
後口鼻黑氣起及鼻衂者何答曰陽明者經脉之海
起於鼻交頞中還出頰口交人中左之右右之左産
後氣消血散榮衞不理散亂入於諸經却還不得故
令口鼻黑氣罩滿及變鼻衂此緣産後虛熱變生此
症世有患者名胃絶肺壞此症不可治故不出方
也遇有此疾急取緋線一條并産婦頂心髮兩條緊
繫中指節上即止無藥可療亦厭禳之一端也
若胎已落而母死者
用磨石上盖以杵産婦腹三五廻即活
治産後風虚五緩六急手足頑痺頭旋眼眩血氣不調
用大豆一升炒令熟熱投三升酒中密封隨性飲之
墜氣丸治婦人産後血塊積滯腹痛惡穢不下一切
諸疾瀉痢等
巴豆(四十九箇去皮生研)寒食麵(三錢蒲炒用半錢)黃丹(三錢蒲炒半錢)
右研勻滴水為丸如豆大每服三四丸水二盞入秤
搥糓查七个同煑放冷送下虚實加减取微利
普濟方卷三百五十五
