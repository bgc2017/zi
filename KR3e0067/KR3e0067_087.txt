普濟方卷八十八明周王朱橚撰
諸風門
中風
活命金丹(衛生寳鑑)治中風不語半身不遂肢節頑痺痰
涎上潮咽嗌不利飲食不下牙關緊噤及解一切藥
毒酒毒發熱腹脹大小便不利胷膈痞滿上實下虛
氣閉面赤汗後餘熱不退勞病諸藥不治無問老幼
男子婦人俱宜服之
貫衆甘草板藍根&KR0008;硝乾薑(各一兩一作乾葛)
龍腦(研)麝香(研)青黛(各三錢)牛黃(研)生犀(研)珠子末
薄荷(各半兩)川大黃(一兩半)辰砂(四錢一半入藥一半為衣)桂(三兩)
右為末與研藥一處攪勻煉蜜同水浸蒸餅為劑每
兩作十丸别以硃砂為衣就濕真金箔四十片為衣
臘月修合磁器收貯多年不壞如療風毒茶清化下
解藥毒新冷水化下汗後餘熱勞病及小兒驚熱薄
荷湯化下已上並量病大小加減用之大有效一方
貫衆不用
牛黃鐵粉丹(御藥院方)治中風痰甚精神昏憒語言蹇澁
手足不隨諸藥不效服之神驗
牛黃膩粉硃砂麝香生犀木腦子(研)
鉛白霜雄黃(各一分)南星(牛膽製)鐵粉川&KR0008;硝
人參(各半兩)金箔銀箔(大者各十片)
右研細煉蜜和丸如雞頭大每服二丸以薄荷湯化
下
紅雪通中散(出聖濟總錄)
大青(别研一兩)硝石(五斤煎藥後下)丹砂(别研半兩)桑根白皮(一兩)羚
羊角(鎊半兩)蘇枋木(二兩)梔子仁(一十五枚)槐花(一兩)升麻(一兩)
(半)淡竹葉(二握)訶黎勒(十五枚去核)大腹㯽榔(各五枚剉)
右别研丹砂大青外餘並粗搗篩用水一斗浸一宿
煎至五升去滓入銀石鍋即下硝石丹砂大青不住
手攪候沫盡水即成紅雪置磁器中三日取出搗羅
為末即用瓷缾盛不得泄氣有皮風疾者即及一切
滯悶不通臨服用温水調下二錢匕小兒半錢匕亦
治傷寒
附子湯(出聖濟總錄)治中風欲死身體緩急目不能開強
舌不能語
芍藥甘草(炙)麻黃(去根節先煎掠去沬)白术(各一兩)防風(去义)
防己(各一兩半)附子(炮裂去皮臍一枚)人參黃芩(去黑心)桂(去粗)
(皮)獨活(去蘆頭)芎藭(各一兩)天雄(炮裂去皮臍一枚)
右剉如麻豆每服五錢匕水一盞半入生薑半分切
煎八分去滓空心日午夜卧各温服如人行五里以
熟生薑稀粥投之微汗出慎外風
五靈脂丸(出聖濟總錄)治中風精神昏昧四肢縱緩言語
蹇澀
五靈脂(别為末)附子(炮裂去皮臍)天麻(各五兩)白殭蠶(生用)天
南星(生用)烏頭(去皮酒浸)烏蛇(酒浸去皮骨炙各三兩)地龍(去土)白花
蛇(酒浸去皮骨炙各五兩)白附子(生用一兩)牛黃龍腦麝香
(各二錢並細研)
右為末用醇酒五升以五靈脂末並入細麫一兩同
煎成膏與衆藥杵丸如雞頭實大每服一丸用葱白
二寸生薑一寸細剉酒一盞煎臨熟去滓入薄荷汁
少許放温磨下
神照散(出聖濟總錄)治中風昏塞肢體不收口眼喎僻
木香白茯苓芎藭蒺藜子(炒去角)人參獨
活(去蘆頭)黃耆(剉各一兩一分)附子(炮裂去皮臍)遠志(去心各三分)萆
薢茵芋(各一兩)梔子仁(二兩)
右為末每服一錢匕温酒調下加至二錢三錢匕空
心日午夜卧服
苦參丸(出聖濟總錄)治中風風熱未退頻服前湯力不能
攻更服方見本門風熱類
獨活湯(出聖濟總錄)治中風五臟奄忽不能言四肢垂曳
皮肉&KR0857;痺痛癢不知
獨活(去蘆頭三兩)防風(去义)芎藭白茯苓(去黑皮)當歸(切焙)
葛根桂(去粗皮各二兩)細辛(去苖葉)甘草(炙各一兩)附子(炮裂去皮)
(臍各一兩)麻黃(去根節先煎掠去沬焙三兩)
右剉如麻豆每服五錢匕水一盞半生薑五片煎至
八分去滓空心日午夜卧温服若初得病自有汗減
麻黃宿有滯氣加吳茱萸湯洗七遍炒二兩厚朴去
粗皮薑汁炙一兩乾嘔加附子炮裂去皮臍一兩噦
加陳橘皮湯浸去白二兩若胷中吸吸少氣加大棗
去核十二枚心下驚悸加茯苓去黑皮一兩若熱去
生薑加葛根初得風不須加減即依本方服四五日
以後更視病虛實或加減
鐵粉散(出聖濟總錄)治中風涎潮搐搦口眼喎斜手足垂
嚲及破傷風沐風生産後中風等
鐵粉(研四兩)天麻(一兩)蠍稍(炒一分)白殭蠶(直者炒一兩)白附
子(炮半兩)烏頭(炮裂去皮骨)白花蛇(酒浸去皮骨炙各三分)桂(去粗皮半)
(兩)麝香龍腦(各一分)丹砂(一兩三味同研細)
右以前八味搗羅為末以後三味合研令勻每服一
錢匕薄荷汁和酒調下臘茶清亦得如病勢危急研
龍腦膩粉薄荷水調服小兒驚風半錢匕
防風湯(出聖惠方)治中風不語兩目不開手足抽掣發歇
往來昏塞涎潮
防風(去义)羚羊角(鎊)赤箭獨活(去蘆頭)當歸(切焙)麻黃
(去根節)桂(去粗皮)杏仁(湯浸去皮尖雙仁麸炒各一兩)前胡(去蘆頭)甘草
(炙剉)秦芁(去苖土各半兩)
右粗搗篩每服四錢匕以水一大盞生薑半分切煎
至七分去滓不計時温服
人參順氣散(一名通氣驅風湯出直指方)治男子婦人血氣虚弱
虛風攻疰肌體顫掉肩背刺痛手足拳攣口眼喎斜
半身不遂頭目旋暈涎痰壅盛語言蹇澁行步艱難
心忪氣短客氣所凑四肢拘急鼻塞頭痛脾胃不和
心腹刺痛胷膈不快少力多困精神不爽不思飲食
嘔吐惡心霍亂吐瀉胎前産後但是風虛百病皆可
治之依法常服調榮衞進食去風通滯氣
天台烏藥(五兩)桔梗(去蘆頭)白川芷川芎甘草(炙)
陳皮(去白)白术(各二兩半)麻黃枳殼(去穰麸炒各一兩半)乾薑(炮七)
(錢半)人參(去蘆頭半兩)
右細末每三錢水一盞薑三片棗一箇煎八分食前
服傷風鼻塞頭疼葱白薄荷同煎婦人血氣當
歸煎一方去白术人參加殭蠶(炒去絲嘴各一兩)乾薑(半兩)
細末生薑薄荷同煎治風氣不順手足偏枯流注經
絡并濕毒進襲腿膝攣痺筋骨疼痛大有功效若用
治風去薄荷增棗煎名烏藥順氣散血虛生風氣痺
之狀亦類中風世人呼曰中風所謂熱則生風蓋大
綱之論其實疼痛癱瘓縱掣攣痺之證因於血氣不
流行者為多間有起居不節為賊風所中亦必因虛
而得故治風以暖散中通為先通則痰氣不薰蒸風
亦自得以攄散小續命湯古今治風良法也但無通
氣藥不可獨用復以此藥兼而治之成功必矣一方
無乾薑用紫蘇木瓜湯調末服一方治閃挫身體不
能屈伸温酒調下一方治搔癢抓成瘡薄荷煎服一
方每料加天麻一兩沉香五錢常服疎風通滯氣調
榮衛進飲食
加減續命湯(一名小續命湯出濟生方)治中風不省人事漸覺半
身不遂口眼喎斜手足顫掉語言蹇澁肢體痿痺神
情昏亂頭目眩重痰涎併多筋脉拘攣不能屈伸骨
節煩疼不得轉側亦治脚氣弱緩熱久服之瘥有病
風人每遇天色隂晦節候變更宜預常服不可缺以
防瘖啞
麻黃(去根)人參黃芩白芍藥川芎甘草
防己杏仁(去皮尖炒)桂(各二兩)防風(一兩半)附子(炮去皮臍有熱)
(者用)白附子(以上係正方)
右剉散每服四錢水一盞半生薑三片棗二枚煎不
拘時候温服取汗隨人虛實與所中輕重也筋急拘
攣語遲脉弦加薏苡仁治筋急加人參黃芩芍藥以
避中寒服後稍輕再加當歸全愈脚氣痺弱不能轉
側心神恍惚加茯神遠志骨節煩疼有熱者去附子
倍加秦芁煩懆大便澁去附子倍芍藥加竹瀝臟寒
大便自利去黃芩加白术附子骨肉疼痛者加肉桂
附子煩懆多驚者加犀角嘔逆腹脹人參半夏自汗
去麻黃語言蹇澁手足顫掉石膏蒲黃竹瀝大便秘胷
中不快枳殼大黃氣塞沉香有痰南星數片發渴麥
門冬乾葛瓜根身疼秦芁上氣浮腫喘急防風桑白
皮以上所加各一兩小兒漫驚煎取藥汁一盞入生
薑汁再煎一二沸日三服夜二服夏間又有熱者減
桂一半春加麻黃一兩夏加黃芩一兩秋加當歸四
兩冬加附子半兩風虛加川芎一兩一方加木香縮
砂獨活各一兩川烏炮三分亦效牙關緊急用南星
末半錢龍腦一匙頻擦牙上令熱即開若便痢産後
失血并老人小兒加麻黃桂心甘草各二兩若或歌
或哭或笑語無所不及用麻黃三兩人參桂枝白术
各二兩無附子生薑防風有當歸一兩自汗出去麻
黃杏仁加白术若脚弱加牛膝石膏各一兩若腰疼
加桃仁杜仲各半兩若失音加杏仁一兩深師方有
白术無杏仁救急方無川芎杏仁延年方無防風葉
氏方有羌活川烏當歸無防己外臺方無防己加石
膏忌猪肉冷水海藻葱菜一方無棗煎名防己湯此
方諸風通治然有感受不同法湏兼服一曰首風因
沐頭而感多汗惡風當先風一日而病頭痛不可出
至日則少愈用熟附子一箇鹽等分二味為散沐了
以此方摩痛上令藥行二曰漏風因醉而感多汗少
氣口乾而渴近衣則身熱如火飲食則汗出如浴骨
節怠惰用澤瀉白术各一兩為末每服二錢酒飲任
下空心名麋啣湯三曰内風房室而成惡風多汗沾
衣口乾上瀆不能辛苦身體盡疼生附子人參各半
兩茴香茯苓山藥各一分甘草乾薑各三分為散每
用四大錢薑三片少鹽煎食前名附子湯一方中風
卒失音濃煎桂末三服效云喉痺用本方
麻黃續命湯(出拔翠方)治中風不審六經之形證加減雖
治與不治無異也開則洒然寒閉則熱而悶知暴中
風邪宜先以加減續命湯隨證治之中風無汗惡寒
麻黃防風杏仁
依本方加一倍宜鍼太陽經至隂出血崑崙舉蹻
小續命湯(出拔萃方)中風有三内經曰人之氣以天地之
疾風名之故中風者非外來風邪乃本氣病也凡人
年逾四旬氣衰者多有此疾壯歲之際無有也若肥
盛則間有之亦形盛氣衰如此治法和臟腑通經絡
便是治風然輕重有三中血脉則口眼喎斜亦有賊
風襲虛傷之者也中腑則肢廢中臟則性命危急此
三者治各不同如中血脉外有六經之形證則從小
續命加減及疎風湯治之中腑内有便溺之阻隔宜
三化湯或局方中麻仁丸通利外無六經之形證内
無便溺之阻隔宜養血通氣大秦芁湯羌活愈風湯
治之中臟痰涎昏冐宜至寳丹之類鎮墮若中血脉
中腑之病初不宜用龍麝牛黃為麝香治脾入肉牛
黃入肝治筋龍腦入腎治骨恐引風入骨髓如油入
麫莫之能出又不可以槩用大戟芫花甘遂瀉大便
損其隂血真氣愈虚方列於後治風經驗方
麻黃(去節)人參(去蘆)黃芩(去黑心)芍藥甘草(炙)川芎
杏仁(麫炒去皮尖)防己官桂(各一兩)防風(一兩半蘆頭去)附子
(炮去皮臍細剉半兩)
右除附子杏仁搗為粗末後入二味令勻每服五錢
水一盞半入生薑五片煎至一盞去滓稍熱服一方
有熱者加桂枝麻黃各用半兩黃芩加作二兩去附
子一本云恍惚者加茯神遠志錄驗方有白术不用
杏仁救急方無川芎杏仁延年方無防風昔有人久
患脚弱服此六七劑乃愈有風疹值天隂節輒合服
之可以防瘖瘂
附子續命湯(出拔萃方)治中風無汗身涼
附子(加一倍)乾薑(加二兩)甘草(加三兩)
宜鍼隠白穴去太隂之賊也此一證太隂經中風也
桂枝續命湯(出拔萃方)治中風有汗惡風
桂枝芍藥杏仁
依本方加一倍宜鍼風府此二證太陽中風
白虎續命湯(出拔萃方)治中風身熱無汗不惡寒
石膏知母(一料中各加二兩)甘草
依本方加二倍
葛根續命湯(出拔萃方)治風中身熱有汗不惡風
葛根桂枝黃芩
依本方加一倍宜鍼䧟谷刺厲充鍼䧟谷者去陽明
之賊也刺厲充者瀉陽明之實也此二證陽明中風
也
羌活連翹續命湯(出拔萃方)無此四證六經有繫於少陽
厥隂或肢節攣痛或麻木不仁
小續命(八兩)羌活(四兩)連翹(六兩)
右古之續命混淆無經今立分經治療又分各經鍼
刺則無不愈也治去厥隂之井大敦刺以通其經少
陽之經絶骨灸以引其熱以此通經引熱是鍼灸同
象治法之大體也
桂附續命湯治中風有汗無熱
甘草桂枝附子
依本方加一倍宜鍼太溪此證少隂經中風也
續命湯(一名西州續命湯)治中風入臟四體不自知口不能
語昏昧不知痛處或筋脉拘急中外疼痛不得轉側
(方見本門風痱類)
大通青金丹(出聖濟總錄)治中風
金箔(四十九片)丹砂(别研)硫黃(研)曾青(二分螺髻者為上研)胡粉
鉛丹(與曾青末紫石英末胡粉鉛霜再同研)雄黃(各三分與丹砂同研)紫石英
(研一兩)鉛霜(研)水銀(三分與硫黃結砂子研)
右取一湖南燒藥缾子并蓋用六一泥固臍火熁令
乾先下金箔二十片次下砂子同研四味末實按平
又下金箔二十片次下曾青同研五味末又按實令
平次又下金箔九片始用蓋子六一泥合蓋子只留
縫一寸不泥合用火法并再搗羅出火毒及再研法
並與前方大通水銀丸同用槐膠濃煮湯去滓停令
温入麫煮作稠糊丸如梧桐子大凡中風癱瘓風手
足攣急風口面喎斜風癲癎風狂風邪並用温酒下
至五丸七丸空心日午夜卧各一服
薏苡仁湯(出聖濟總錄)治中風風勢未退服前湯數日未
效
萎蕤(一兩)石膏(研二兩半)生薑(切焙三兩)薏苡仁(炒一兩半)犀角(鎊半)
(兩)地骨皮人參(各一兩)麥門冬(去心生用半兩)烏梅(去核二十)
(枚)杏仁(去皮尖雙仁炒一兩半)
右粗搗篩每服五錢匕水一盞半煎至八分去滓入
竹瀝半合白蜜少許攪令勻温服病若熱多即食前
冷服若冷多即食後煖服如服後苦參丸以此湯嚥
下
麻黃湯(出聖濟總錄)治中風肢體弛緩言語蹇澁精神昏
憒
麻黃(去根節先煎掠出沬焙三兩)桂(去粗皮半兩)獨活(去蘆頭三錢)羚羊
角(鎊三分)萎𬎼(切焙一兩)葛根(剉三兩)防風(去义一兩半)升麻(一兩)
(半)石膏(碎六兩)甘草(炙剉三分)
右粗搗篩每服五錢匕水一盞半煎至八分去滓温
服如人行五里再服用熱生薑稀粥投汗出愼外風
犀角搜風丸(出御藥院方)治風下痰解結順氣
乾生薑木香(各半兩)白茯苓(去皮)車前子木通(各一)
(兩)青皮(去白三兩)陳皮(去白)枳實(麸炒去穣各二兩)牽牛頭末(四兩)
生犀角(一兩半鎊屑)
右為細末湯浸蒸餅為丸如梧桐子大每服三十丸
至五十丸食後温生薑湯下
乳香尋痛丸(出危氏方)治中風癱瘓不遂手足嚲曳口眼
喎斜或旋暈僵仆涎潮搐搦卒中急風不省人事每
服二十丸黑豆淋酒下風虛眩冐項筋拘急太陽穴
疼痛宜用生地黃汁調酒下脚腰疼重行步艱辛筋
脉攣促俛仰不利賊風所中痛如錐刺皮膚頑厚麻
痺不仁或血脉不行肌乾瘦生葱酒下或生葱茶亦
可風濕脚氣腿膝無力或腫或疼不能舉步兩脚生
瘡膿血浸漬癢痛無時愈而又發温鹽酒下打撲閃
肉筋骨損已經多年每遇天寒時發疼發痛没藥酒
下
乳香川烏沒藥五靈脂白膠香地龍
白薑半夏五加皮赤小豆(各等分)
右為末糊丸隨證湯引如前並空心服
桂附湯(一名解語湯)治中風精神冐悶語聲不出(方見諸風雜治)
(類)
神異温風丹治中風一切諸疾
麻黃(去下節擇淨生用五兩)人參白术乾薑(炮各三兩)茯神
附子(炮去皮臍)白膠香(别研)甘草(炙各一兩)乳香(别研)全蠍(炒各)
(一兩)
右將麻黃細剉用水五升熬去半入蜜六兩又熬成
膏入前件藥末和丸如彈子大每服一丸温酒下日
三服
除濕湯(余居士選竒方)治一切中風自汗淅淅惡風翕翕發
熱呼吸少氣風濕風温表實裏虚或表虛裏實腠理
開疎氣道壅塞虛汗目黃身腫小便不利胷膈滿腰
疼體痛嘔吐涎沬
白术白茯苓蒼术(米泔浸)藿香葉(去土)甘草(炙)橘
紅厚朴(製)半夏(各一兩)附子(六錢炮)生薑(二兩)
右厚朴半夏生薑共一處搗作餅子焙乾同衆藥研
為粗末每服三錢水一盞薑十片煎至一盞不拘時
候服
麻黃湯治中風氣逆滿悶短氣
麻黃(三兩去節)甘草(二兩炙)石膏(四兩碎綿褁)杏仁(五十枚去雙仁及尖)
(皮研碎)人參(三兩)半夏(一兩洗)乾薑(五兩)防風茯苓(各四兩)
桂心(三兩)
右㕮咀以水九升煮取三升先食服一升日三服忌
海藻生葱羊肉餳菘菜
大通水銀丸(出聖濟總錄)治中風
水銀鉛丹(研)丹砂胡粉(研)鉛霜(别研候藥成入)雄黃
硫黃(先以銚子銷鎔熟帛濾水銀入後以柳杖子急攪結沙子搗研細)硇
砂(以水銀硫黃雄黃丹砂同研)曾青(以上各一兩别研次以曾青鉛丹胡粉同)
(研)
右先將水銀砂子雄黃丹砂硇砂入湖南瓶子中實
築次下曾青鉛丹胡粉實築用蓋子蓋訖使六一泥
固濟留縫一寸不泥合火炙令乾先用文火養一日
夜後用文武火從午時燒至申時通赤縫中有煙焰
藥氣即抽火向後急泥合縫用篩了淨灰蓋窨缾子
後至來日冷即開取藥出搗羅下用篩了濕淨沙土
攤開上以重抄紙三重襯置藥在上上更以三重抄
紙蓋細勻洒濕上以盆合蓋經三日夜每日微晒日
滿取藥再入鉢與鉛霜一味同研細用爛蒸青州大
棗取肉研如膏拌和丸如梧桐子大每服一丸至兩
丸用豆淋酒下空心午時夜卧服得汗出慎外風未
汗用熱生薑稀粥投汗出即瘥
附子補湯(出聖濟總錄)治中風服前湯後服
附子(炮裂去皮臍)石膏(碎)乾薑(炮各一兩半)桂(去粗皮一兩)犀角
(鎊各二兩)地骨皮(二兩)白术(二兩)獨活(去蘆頭)芎藭(各二兩)
右剉如麻豆每服五錢匕水一盞半入生薑半分切
煎至八分去滓空心温服三服後用熱生薑稀粥投
以厚衣覆令出汗不止以牡蠣粉粉身覺熱壅即疎
服病勢損不必盡劑服此二藥未效宜服薏苡仁湯
青金丹(出御藥院方)治中風不省痰涎壅滯在咽嗌間如
拽鋸聲連服三兩丸或吐或利後精神出立省
膩粉粉霜(各一兩)滑石(為末)水銀(鍚結砂子一兩)半夏(湯洗過生)
(薑汁浸為末三錢)青黛(二錢)腦子麝香(各一錢)續隨子(去皮研一)
(百二十箇)
右為末同研令勻水丸如榛子大每服三兩丸煎葱
白湯下或薄荷湯化亦得
大星附湯(一名生附散出醫方大成)中風雖能言口眼喎斜而手
足嚲曳脉虛浮而數風中肺也蓋風中肺則口眼喎
斜風中腑則肢體廢風中臟則性命危凡風中腑痰
涎昏冐牽掣不遂宜以汗解服澹寮方
天南星半夏(二味切薑汁浸)黑附子白附子川烏
(並生去皮)殭蠶人參白茯苓没藥(研各等分)
右㕮咀每服二錢水酒各一盞煎至七分去滓服并
進得汗為愈鹿本薑七片
防風湯(一名防己湯)治證同前(方見中風半身不遂類)
水銀丸(出聖濟總錄)治中風仆地口眼喎斜涎潮語澁手
足不遂及非時胷膈痰涎
水銀(一兩)臘茶末(半兩)青州棗(十枚取肉煮)
右將棗肉同水銀研令星盡然後入臘茶末一處研
勻旋滴糯米飲丸如皂子大每服一丸温酒下不計
時候磨下
防風湯(出本事方)治中風内虛脚弱語蹇
石斛(一兩半)乾地黃杜仲丹參(各一兩一分)防風
川芎麥門冬桂心川獨活(各一兩)
右為粗末每服五錢水一大盞半棗二枚同煎八分
去滓温服
金箔丸(出旋舍備要)治中風語澁口吐涎頭目昏項強直
口眼喎及治痰飲腸鳴清膈利涎疎風壅
金箔(五十片)天南星(炮)半夏(各一兩)白附子(炮各二兩)雄黃
(研飛半兩)牛黃(研)硃砂(研飛半兩)人參(半兩)犀角(一分)
右為末麫糊為丸菉豆大生薑湯下十五丸急病竹
瀝下
茯苓湯治中風入腹心下如刺不得卧或在脇下轉
動無常腹滿短氣惙惙欲死此病或中虛冷或素有
宿食食飲不消或素風氣在内今得他邪往干五臟
故成此病
茯苓(二兩)芎藭乾薑芍藥白术當歸人
參(各一兩)枳實(三分炙)甘草(炙二兩)
右細切以水九升煮取三升日三服若病劇者可相
去人行五里頃一服胷中有氣可加人參二兩服一
劑不瘥不過兩劑忌海藻菘菜桃李雀肉大鮓
牛黃丸(出聖濟方)治中急風涎潮昏塞不省人事口眼喎
斜手足嚲曳抽掣麻木筋脉拘急皮膚不仁
牛黃(别研)天南星(搗羅為末内牛膽中隠乾者各一兩)白附子(生用半兩)天
麻(三分)天雄(炮裂去皮臍一分)躑躅花(醋拌炒半兩)烏頭(炮去皮臍一兩)
犀角(二兩)
右除外搗羅為末拌勻煉蜜為丸如雞頭大每服一
丸或二丸温薄荷自然汁化下不計時候
羌活湯(出聖濟總錄)治中風身體疼痛四肢緩弱不隨
羌活(去蘆頭半兩)葛根(三分)甘草(炙一分)乾熟地黃(焙三分)桂
(去粗皮一分)芍藥(半兩)麻黃(去根節三分)黃耆(半兩)
右剉如麻豆大每服五錢匕水一盞半煎至八分去
滓食後良久温服訖衣被覆取微汗為度
雄硃丸(出和濟方)治中風涎潮咽膈作聲目眩不開口眼
喎斜手足不遂應是一切風疾並宜服之
雄黃(研)硃砂(研)龍腦(研)麝香(研各一兩)白附子(生)天南
星(洗生)白殭蠶(去絲嘴生)烏蛇(去皮骨生各半兩)
右除研外餘皆為末煉蜜為丸如梧桐子大如中風
涎潮牙關不開先用大蒜瓣搗爛塗在兩牙關外腮
上次用豆淋酒化一丸揩牙齒上即開續用薄荷酒
化下一兩丸如丈夫風氣婦人血風牙關緊急者只
用豆淋酒化藥揩牙齒上即開如頭風目眩暗風眼
黑欲倒者急嚼一兩丸薄荷酒下
八味順氣散(出濟生方)治中風亦當間服此藥中氣者尢
得其宜
白术白茯苓青皮(去白)香白芷陳皮(去白)人參
(各一兩)甘草(炙半兩)天台烏藥(一兩)
右為細末每服三錢水一大盞煎至七分温服不拘
時候可加生南木香仍以酒化蘇合香丸兼服蘇沈
良方謂蘇合香丸祇用人參湯否則白湯嚼如古方
用酒多不效然愚謂恐人之臟腑有不宜酒者古方
末間服有風之人先宜服此次進治風藥
療風飲子
羌活(三兩)桂心(半兩)人參(一兩)蜀升麻茯神防風
生薑(和皮切)生犀角屑(各二兩)
右切以水一大升煮取二大合分温三服如熱下竹
瀝一盞忌生葱鮓
七寳丸(出御藥院方)治中風不計緩急涎潮冐悶不知人
事
丹砂牛黃水銀龍腦膩粉麝香(以上各細)
(研各一錢)金箔(大者二十片與藥同研)
右再同研令水銀星盡用蒸棗肉丸如梧桐子大病
輕者每服十丸重者二十丸温水化破服利下涎須
服和氣藥日後時慢服治風藥治中風涎潮不下
精神昏憒不省人事者用薄荷湯磨下
雄黃半夏丸(出聖濟總錄)治五臟内虛中風昏冐涎潮氣
壅
雄黃(研飛過一兩)丹砂(研一兩)膩粉(研一分)麝香(研一分)半夏
(湯浸七遍去滑焙三分為末)牛黃(研一錢)天竺黃(研一分)
右研極細用生薑自然汁調麫和丸如梧桐子大每
服一粒食後臨卧生薑湯下如要行風氣空心服二
粒甚效
銀粉丸(出御藥院方)治中風痰涎不得下精神昏塞不省
人事
水銀(二兩鍚結沙子另研)突中煤牛黃(研各半兩)麝香(另研)蠍稍
(各一兩)天南星(四兩牛乳拌勻濕炒)白附子(生薑汁拌勻炒取二兩)
右除别研外為細末後同研令勻煉蜜和丸如彈子
大每服半丸薄荷湯化下如大便不利薄荷湯調膩
粉半錢匕下小兒服量虛實服如豆大一二丸
桃溪回陽丹(出簡易方)治卒暴風中氣中癱瘓手足不遂
語言蹇澁口眼喎斜筋脉攣急半身不舉不省人事
川烏(洗)草烏(各三兩洗)地龍(洗)五靈脂(洗)南星(洗各一兩)腦
子麝香(各少許)
右日乾細末蜜丸雞頭子大每服半丸漸加小丸至
大丸薑汁磨化温酒先嚼薄荷日午夜卧服癱瘓不
能行服三十丸必愈如中風不軟只口眼喎斜服三
二丸效
紅龍散(出三因方)治一切中風前開關竅不致枯廢服此
後服治風之藥
硃砂(别研)五靈脂(各一兩半)全蠍(半兩)茯神萆薢(各一兩)腦
子(别研)麝香(别研各半錢)
右為細末每服二錢酒調或煎荆芥薄荷湯服次服
神異温風丹
十二味正氣散(出朱氏集驗方)治風中氣中
陳皮厚朴半夏藿香甘草人參(二錢半)
茯苓白术石菖蒲木香遠志薏苡仁
(各半兩)
右除人參外餘藥各半兩㕮咀每服三錢水一盞薑
三片棗一枚煎八分服
通心辰砂丸(出旅舍備要)治一切風涎潮發以至狂語狀
若心風只服此藥方
硃砂(半兩研)龍腦(半兩)硇砂(半兩研明者)黃丹(炒一錢)白芥子
(微炒取末一兩)半夏(湯洗取末半兩)天南星(炮取末半兩)
右研勻麫糊丸如菉豆大更研硃砂為衣每服十五
丸同鐵粉牛黃丸共服
㗜鼻奪命散(出德生堂方)治中風不省人事口眼喎斜痰
涎塞壅半身偏廢及卒中風癎即隂證傷寒手指青
冷諸般眼疾暴發者悉皆治之
頑荆葉石菖蒲谷精草東平薄荷(各四錢)芎
藭(二錢半)藜蘆(二錢)細辛(二錢半)
右為細末先令患者吃葱茶一盞後噙水在口郤用
手捻藥末些小㗜入鼻内如手不可動以葦管吹入
即時痰唾涕噴隨時見效如三次吹藥不涕噴其病
難治以順氣之藥服之為效
分涎散(出御藥院方)治中風涎潮作聲不得出口噤手足
搐搦(方見急風類)
薏苡仁湯(出聖濟總錄)治中風肢體緩縱精神恍惚言語
蹇澁
薏苡仁(炒五兩)萎蕤(切焙三兩)犀角(鎊二兩)茯神(去木三兩)
烏梅(去核七枚)麥門冬(去心焙三合)
右粗搗篩每服五錢匕水一盞半入生薑半分切煎
至八分去滓入竹瀝白蜜各少許再煎三五沸食後
日午夜卧各一服
附子湯(一名附子散出醫方大成)治五臟中風挾寒手足不仁口
面喎斜昏暈失音眼目瞤動牙車緊急不能轉動
附子(炮去皮臍)桂心(各半兩)細辛(去苗)防風(去义)人參乾薑
(炮各六錢)
右剉為散每服四錢水一盞半薑五片棗一枚煎至
七分去滓食前服或為末酒調二錢服亦可
青龍湯治中風發三春脉浮短者多凶大而長可療
甘草(一兩炙)生薑芍藥(各二兩)大棗(二十枚擘)麻黃(二兩去節)
桂心(七寸)
右㕮咀以水六升煮取二升半分為兩服初服覆取
汗後即止忌海藻菘菜生葱等物
三陽湯治中風發三夏脉沉緊惡寒不汗而煩
當歸(一兩)生薑(二兩)甘草(炙五分)麻黃(五兩去節)杏仁(四十枚去皮尖)
(并雙仁碎為用)石膏(二兩碎綿褁)
右㕮咀以水六升煮取半升再服忌海藻菘菜等
物
扶金湯治中風發三秋脉浮大而洪長
葛根(三兩)獨活(二兩)附子(一兩炮四次)石膏(二兩碎綿褁)
右㕮咀以水八升煮取三升服九合日三夜一忌猪
肉冷水等物
温脾湯治中風發三冬脉浮者
芎藭(二兩)石膏(四兩碎綿褁)甘草(炙四分)黃芩(三兩)杏仁(十四)
(枚去皮尖雙仁碎)麻黃(六分去節)蜀椒(二分去汗)防風(四分)桂心
(五分)
右㕮咀以水八升煮取三升分三服忌海藻菘菜生
葱等物
五虎湯治中風嚲曳目睛上視牙關緊急涎盛昏塞
不省人事(出衛生家寳方)
南星草烏川烏(並炮去皮)半夏(炮七次)皂角(去皮絃子)
(炙)
右㕮咀等分每服三大錢水二盞薑十片煎至八分
去滓温服不以時口噤灌下余居士選竒方二草烏
川烏並不去皮尖
二香三建湯(出醫方大成)治男子婦人中風虛極言語蹇
澁六腑俱微舌強不語痰涎並多精神如癡手足偏
廢不能舉動此等證候不可攻風止可扶虛
天雄(去皮生用)附子(去皮生用)川烏(生去皮各一兩)木香(不見火半兩)沉
香(旋磨水入)
右㕮咀每服四錢水二盞生薑十片煎至七分去滓
温服空心食前
勝金丸(一名硃砂丸出簡易方)治中風忽然昏昏若醉形體昏
悶四肢不收涎潮于上膈氣閉不通
生薄荷(半兩)猪牙皂角(二兩搥碎水一升二味一處並搗取汁慢熬成膏)
瓜蒂末(一兩)藜蘆末(一兩)硃砂(半而研)
右將硃砂半兩與二味研勻用膏子搜和丸如龍眼
大以餘硃為衣温酒化下一丸甚者二丸以吐為度
得吐即省不省者不可治心用方論中風無吐法引
金虎碧霞為戒且如卒暴涎生聲如引鋸牙關緊急
氣閉不行湯藥不能入命在湏臾執以無吐法可乎
但不當用銀粉藥恐損脾壞人四肢爾
荆瀝湯(出聖濟總錄)治男初中風四肢不收心神昏憒眼
不識人不能言語先服
荆瀝竹瀝生葛汁(各一升)生薑汁(三合)
右和勻去滓瓷器中煎三五沸每服二盞平旦日午
晡時夜卧各一服服訖覺四體有異以次更服後防
風湯
次服防風湯(出聖濟總錄)
防風(去义)麻黃(去根節先掠去沫焙各二錢)杏仁(湯浸去皮尖并雙仁炒)芎
藭防己人参附子(炮裂去皮臍)石膏(研三兩)黃芩
(去黑心)桂(去粗皮)甘草(各半兩炙)芍藥羚羊角(鎊一兩)
右剉如麻豆每服五錢匕水一盞半入生薑半分切
煎至八分去滓更入竹瀝葛汁各少許再煎三五沸
温服日二夜一覺減損更服後防己竹瀝湯
次服防己竹瀝湯(出聖總錄)
防己(剉一兩)防風(去义)升麻麻黃(去根節先煎掠去沫焙)桂(去粗)
(皮)芎藭獨活(去蘆頭)羚羊角(鎊各三兩一方無獨活)
右粗搗篩每服五錢匕水一盞半煎至八分去滓更
入竹瀝一合再煎三五沸温服日二夜一手足逆冷
加生薑三兩白术二兩風若未除更服後防風獨活
湯
次服防風獨活湯(出聖濟總錄)
防風(去义)獨活(去蘆頭)秦芁(去苗土)黃耆芍藥人参
茯神(去木)白术(剉炒)芎藭山茱萸薯蕷天門
冬(去心焙)桂(去粗皮)羚羊角(鎊)升麻麥門冬(去心焙各一兩)
甘草(炙)丹参五加皮厚朴(去粗皮生薑汁炙)石斛(去根)
地骨皮遠志(去心各四兩)陳橘皮(湯浸十一日焙)附子(炮裂去皮)
(臍)麻黃(去根節煎掠去沫焙各三兩)石膏(碎六兩)乾菊花(半開者一开微)
(炒)薏苡仁(一升)牛膝(去苗酒浸切焙)熟乾地黃(焙六兩)
右剉如麻豆每服五錢匕水一盞半入生薑半分切
煎至八分去滓空心日午夜卧各温服如覺心膈虛
煩滿悶氣喘面赤即與前四味荆瀝湯相間服佳又
用竹根竹葉細切煮濃汁去滓代水煎防風湯尢良
一方治偏風半身不隨肌肉偏枯者加防己二兩可
再服本類荆瀝湯
小竹瀝湯(出醫方大成)治中風涎潮言語昏塞四肢緩縱
不收
秦芁(去苗上剉)防風(去蘆頭)附子(炮去皮臍)獨活(剉各一分)
右水四盞煎二盞入生地黃汁竹瀝合半盞煎三五
沸去滓分四服不拘時熱服病去以他藥扶持未知
再作
羌活湯(出仁存方)治中風眩暈惡風自汗或身體不仁兼
濕身體疼煩掣痛不可屈伸或身微腫
羌活附子(炮)白术甘草
右等分每服四錢水一盞半薑五片煎至八分去滓
温服不拘時
雄附醒風湯(出醫方大成)治中風涎潮牙關緊急不省人
事
附子(一箇)天雄(一箇各一兩)蠍稍(半兩)南星(一箇一兩重與雄附並生用去)
(皮臍)
右㕮咀每服五錢水一盞薑七片煎七分不拘時
三化湯(出拔萃方)治中風外有六經之形證先以加减續
命隨證治之内有便溺之阻隔復以三化湯導之
厚朴(薑製)大黃枳實羌活
右剉如麻豆大每服三兩水三升煎至一升半終日
服之以微利為度無時法曰四肢不舉俗曰癱緩故
經所謂太過則令人四肢不舉又曰土太過則敦阜
阜高也敦厚也既厚而又高則令除去此真所謂膏
梁之疾非肝腎經虛何以明之經所謂三陽三隂發
病為偏枯痿易四肢不舉王注曰三隂不足則發偏
枯三陽有餘則為痿易易謂變易常用而痿弱無力
也其治則瀉令氣弱陽衰土平而愈或三化湯調胃
承氣湯選而用之若脾虛則不用也經所謂土不及
則卑䧟卑下也䧟坑也故脾病四肢不用四肢皆稟
氣於胃而不能至經必因於脾乃不得稟受也今脾
不能與胃行其津液四肢不得稟水糓氣日以衰脉
道不利筋骨肌肉皆無氣以行故不用焉其治可補
十全散加减四物去邪留正
桂枝湯治中風身體煩疼惡寒而自汗出頭強痛急
桂心(五兩)生薑(八兩)甘草(二兩炙)葛根(八兩)芍藥(三兩)大棗(十二)
(枚擘)
右切以水七升煮取二升半服八合日三温服取汁
忌生葱海藻菘菜
普濟方卷八十八
