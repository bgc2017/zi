普濟方卷三百七十八明周王朱橚撰
嬰孩一切癎門
驚癎(附論)
夫小兒氣血微弱易為病若卒驚動傷亂精神心氣不
定因驚而發為癎凡養小兒當須持護或見異類必當
撫抱無令恐怖若初覺兒驚急保抱之其驚自止若忽
因驚成癎宜按圖灸廉以摩膏不可大下蓋以心氣不
足若下之則内愈虚手足抽掣者並不可持捉使氣血
凝滯失其道耳夫驚癎忤三候大抵略相似皆口面
青黑嘔吐涎沫頭項直手足搖動但驚即發拳癎搐搦
忤即掣瘲驚則喉中涎響癎則口中涎出響忤則口吐
青黃白沫驚則雙目視癎則口眼相引而目睛上搖忤
則眼不正插不可得而同也
方
歸魂散治小兒驚癎忤手足瘲頭項強直狀如角弓
蝎稍(一錢半炒)蜈蚣(赤脚者半條炙)水銀粉腦麝(各一字)
花蛇肉(酒浸炙黃色秤一錢)川烏頭(尖七箇生)天南星(切碎用生)
(薑汁浸一日為末秤半錢)
右為末每服嬰孩半字二三歲一字已上四五歲半
錢金銀薄荷湯調下量兒虚實加减
清心丸治小兒驚癎潮搐精神昏慢痰涎流溢并虚
實煩躁頭疼惡心風眩不語嘔吐倦怠
牛黃(三錢)腦子雄黃(各二錢)麝香(一錢)川芎
茯苓柴胡桔梗(各四兩)蒲黃芍藥(各二兩)
犀角(鎊)白术黃芩黑豆(炒)阿膠(炒各半兩)
麥門冬(去心半兩)杏仁(去皮尖半兩)人參神麯(炒各三錢)
肉桂(去皮一分)羚羊角屑(一兩)乾薑(炮一分)山藥(一兩)
(三分)甘草(一兩半)金箔(三百片)
右為末煉蜜丸雞頭大金箔為衣一丸竹葉湯化下
蚱蟬煎治小兒驚癎頻頻發動經久不瘥肌體瘦弱
蚱蟬(三枚微炙去趐足)麻黃(去根節)釣藤(各一分)柴胡
(去苗)白芍藥犀角(屑)知母沙參(去蘆頭)甘
草(炙微赤剉)杏仁(湯浸去皮尖雙仁知膏各半兩)蛇蜕皮(五寸燒灰)
生地黃汁(五分)石膏子芩蜜龍齒(各一兩)
右除薑汁地黃汁蜜杏仁牛黃外並細剉先以水二
盞煎至一盞去渣入竹瀝一小盞又煎五七沸内杏
仁蜜薑汁地黃汁慢火煎攪不停手約十餘沸放冷
於甆合中盛牛黃攪令勻每一合分為三服煮量兒
大小加减
烏蛇牛黃散治小兒驚癎風癎手足瘈瘲口眼相引
烏蛇(項下七寸酒浸一宿去皮骨炙秤一錢)青黛(研二錢)蝎稍(炒十)
(枚)牛黃(炒半錢)麝香(研一字)蓬(研)龍腦(研)
水銀沙子(各半錢)金箔銀箔(並研各十片)蛇黃(醋淬)
(三遍)天南星(用生薑一同𢷬作餅子焙乾)墨(燒)半夏(用生薑同)
(𢷬作餅子焙乾一錢)烏蛇尾(酒浸一宿去皮骨炙秤一錢)
右研為散每服半錢量兒大小加减金銀薄荷湯服
鎮心丸治小兒驚癎百病鎮心氣
銀屑(十二銖)水銀(二十銖)牛黃(六銖)大黃(六分)茯
苓(三分)茯神人參遠志防已白歛雄
黃芍藥(各二分)紫石英真珠防葵鐵精
(各四分)
右先以水銀和銀屑研如泥别治諸藥和丸三歲兒
如麻子大二丸隨兒大小增之一方無牛黃
延壽丹治小兒驚癎及大人卒中惡風涎潮昏重口
眼喎斜四肢痑拽口噤不省大效
辰錦砂膩粉鐵熖粉白附子(各二兩)蛇黃
(用醋浸少時以大火煆過)大附子(炮各九兩)天南星(生淨洗)羌
活巴豆(搥碎用新水浸逐日換水七日後以紙褁壓出油用)牛藤(去苗酒浸)
(焙)蝎稍(各三兩)生金生銀(各别研一分)麝香
真牛黃(各别研一兩一分)
右為細末以蜜丸粟米飲搜和為丸如雞頭大每中
惡風痑緩及五□疾薄荷酒磨下一丸老兒半丸小
兒驚癎十歲已上一丸
石膏散治小兒一歲至四歲壯熱大驚發癎(方見本門一切)
(癎類)
牛黃酒治少小驚癎經年小勞輙發
牛黃鍾乳(研各八分)麻黃(去節)秦艽人參(各八分)
桂心(七分)龍角白术甘草當歸細辛(各五)
(分)杏仁(四分)蜀椒蜣蜋(九枚炙)
右切以絹袋中酒五升浸之隨時月數半合日三
治小兒驚癎客忤發動鎮心安神
麝香當門子(一粒)丹砂(一塊大小相似)
右細研熟水灌之
䲭頭丸治小兒驚癎發動經年不斷根源
䲭頭(炙焦一枚)蜣螂(去足炙七枚)桂皮(去粗皮一兩一分)芍藥
(一兩)蛇蜕(炙五寸)蚱蟬(去趐足炙十枚)白茯苓(去黑皮一兩一)
(分一方用茯神半兩)露蜂房(炙半兩)甘草(炙剉)黃芩(去黑心)
當歸(切焙)芎藭丹參(各一兩)麝香(研一分)牛黃
(研半兩)莨菪子(酒浸一宿暴乾蒸熟八合)大黃(濕紙褁煨二兩)
右𢷬羅為末煉蜜和丸如小豆或如黍米大臨時量
兒大小虚實與服温酒下
牛黃散治小兒驚癎發無時候
牛黃(細研)赤芍藥露蜂房黃芩人參(去蘆頭)
葛根(剉)甘草(炙微赤剉)蚱蟬(去翅足微炒)芎藭川
芒硝蜣蜋(微炙)桂心(各一分)當歸(剉微炒)石膏
(各半兩)蛇蜕皮(五寸炙黃)川大黃(半兩剉碎微炒)杏仁(一分)
(湯浸去皮尖雙仁麩炒微黃)
右件藥𢷬羅為末散每服一錢水一小盞煎至五分
去滓温服更量兒分四服四歲已下一丸分五服新
生孩兒一丸分七服並用蜜水磨下如中風者髮直
面如桃色口眼俱閉喉中作聲汗出如油及汗出不
流多要下泄或瀉血者並是惡候更不用服唯口噤
眼開者藥下立瘥如患痙雖風壅塞氣息不通將絶
者急化一丸生薑薄荷酒下必效
牛黃丸治少小痰實結癖或腹内堅強驚癎百病
牛黃玄參乾薑(各二分)苦參丹參桔梗
甘草人參(各四分)甘遂(炒)沙參(各五分)䗪蟲
(十四箇)大黃(十二分)蜀椒(四分出汗)巴豆(一百枚去皮心炒别)
(研入)葶藶(一合半炒)
右為末蜜丸如小豆大一服二丸米飲下
歸魂丸治小兒驚癎搐搦涎潮昏塞
史君子(兩枚以麵褁於慢火中煨候麵黃為度去皮不用)水銀(結沙子)
香墨蘆薈熊膽(研)臘茶(研)乳香(研)龍
腦(各一錢研)蝎稍(三十枚炒)天竺黃青黛(研)丹砂
(研各半錢)輕粉(二錢)寒食麵(一錢半)
右同研令勻細滴水丸如菉豆大每服一丸薄荷蜜
水化下如小兒稍覺驚者化半丸與喫若能常服永
無驚疾量兒大小加减
鎮心丸治小兒驚癎
金銀箔(各細研五十片)防葵(半兩)水銀(以少棗瓤研令星盡)鐵
粉(細研)真珠(末)紫石英(細研水飛過)雄黃(細研)人
參(去蘆頭)白芍藥(各半兩)牛黃(細研)遠志(去心)白
歛(各一分)漢防已川大黃(剉碎微炒)茯苓(各三分)
右為末入研了藥都研令勻煉蜜和丸如菉豆大每
服以薄荷湯研下三丸日三服看兒大小加减
柴胡煎治小兒驚欲作癎
柴胡(去苗)升麻梔子仁芍藥(各三分)釣藤(各一)
(分)凝水石(研)黃芩生葛汗(合)知母(切焙各一)
(兩)甘草(炙一分)蜜(二合)杏仁(湯浸去皮尖雙仁炒别研半兩)
淡竹葉(細剉三握)
右麄𢷬篩以水三升入銀石銚内文武火煎至一升
綿濾去滓再入鍋内下蜜并葛汁杏仁等煎如餳以
甆器盛百日兒每服如菉豆大一歲如杏仁大日三
服更量大小加减温漿水化破服
萬病丸治小兒驚癎乳癖
雄黃(研)丹砂(研)麝香(研)龍腦(研)蘆薈(研)
木香㯽榔(剉各一分)牛黃(研半兩)胡黃連(一分)青
黛(研半兩)巴豆(去心皮膜研出油盡)桂(去粗皮)人參(各分)
右研為末煉蜜丸如小菉豆大每服一丸至二丸温
水下更量大小加减十五歲已下常服永無諸疾
虎睛丸治小兒驚癎邪氣皮肉壯熱嘔吐心煩不得
安睡
虎睛(一對細研)牛黃天竺黃麝香(各細研一分)川
大黃(一兩剉碎微炒)川升麻釣藤甘草(炙微赤剉)犀
角(屑)梔子仁(各半兩)蚱蟬蜣螂(各去翅足微炒三枚)
蛇蜕皮(五寸燒灰)
右為末煉蜜和丸如菉豆大三歲兒以粥飲研三丸
量兒大小加减
鉛霜丸治小兒驚癎發熱搐搦不定
鉛霜(細研)馬牙(各半兩)硃砂(細研水飛過)鐵粉(細研各一兩)麝
香(細研半分)川大黃(細碎微炒)人參(去蘆頭各三分)羌活芎
藭白茯苓牛黃(細研)乾蝎(微炒)龍膽(去蘆頭各一分)
右為末入研了藥同研令勻煉蜜和丸如菉豆大每
服不計時候荆芥薄荷湯下五丸量兒大小加减
牛黃豚血湯治小兒驚癎掣縮不止
豚血牛黃當歸大黃人參(各四分)蜣螂
蚱蟬(各三枚炙)川芎黃芩(各八分)葛根(十二分)鼠
屎(四兩)蛇蜕(五寸)蜂房(八分)
右以酒五升煮取四升去滓服二合日三夜二此論
一歲兒耳三歲兒服三合神效
保和丸治小兒癎身熱手足瘈瘲目睛上視狀如中
風
丹砂(研一錢)蝎稍(二十箇)雄黃(研二錢)蘆薈(研)
熊膽(研各半錢)蛇蜕(燒灰一錢)瓜蔕(二十枚)蟾酥(一皂子大)
(湯浸)膩粉(研)龍腦(研)麝香(研)牛黃(研各半錢)
右𢷬研如粉用浸蟾酥并麵糊同研為丸如黍米大
每服用倒流水先化一丸滴鼻内良久嚏訖即用薄
荷水一丸
青金煎治小兒驚癎積熱痰涎咳𠻳
天南星(牛膽内匱者半)馬牙硝(研)天竺黃(研各一分)青
黛(研一兩)龍齒(研)蟬蜕(去土為末各半兩)鉛白霜(研)
蓬砂(研各一分)甘草(生末三分)麝香(研一錢)牛黃(研各一錢)
右研勻細蜜和為膏甆合内收每服一小鷄頭實大
更量兒大小加减薄荷水化下
大釣藤飲治小兒驚癎壯熱
釣藤黃芩(去黑心)麻黃(去節各一兩一分)龍齒(研一兩)
甘草(研二兩半)石膏(研二兩半)赤芍藥(去黑心)桂龍
膽(去土)牛黃(研一兩)杏仁(去雙仁皮尖麩炒研半兩)
右麄𢷬篩十味每服三錢七水一盞煎至六分去滓
下牛黃杏仁膏加白蜜竹瀝各少許煉如餳湯調服
如人行五里再服
虎睛丸治小兒驚癎邪氣身熱嘔吐下痢五色
虎睛(一枚研)牛黃(研)麝香(研各半分)升麻釣藤
生犀角桂(去粗皮各一分)山梔子(一兩)蚱蟬(炙去頭足翅)
蜣螂蛇蜕皮(五寸燒灰)大黃(蒸二度剉焙二兩)
右研為末煉蜜丸如梧桐子大每服三丸至五丸食
後米飲研下日再服
癲癎湯治大人風引少小驚癎瘈瘲日數十發醫所
不療除熱
大黃乾薑龍骨(各四兩)桂枝(三兩去皮千金用五兩)
甘草(炙)牡礪(各二兩熬千金各同五兩外宜各三兩)凝水石
滑石赤石脂白石脂石膏紫石英(各六兩外)
(臺此六味各八兩)
右杵麄篩以韋囊盛之取三指撮井花水三升煮三
沸去滓温服一升巢源脚氣宜風引湯千金紫石煮
散與此方治療藥味皆同外臺崔氏紫石湯療藥味
亦同有分兩不同者各注于下注云永嘉二年大小
兒頓行風癎之病得發例不能言或發熱半身掣縮
或五六日或七八日死張思惟合此散所療皆愈此
方本仲景傷寒論方
鎮驚丸治一切驚癎
紫石英(燒醋淬研)鐵粉茯神遠志肉(薑製焙)人
參琥珀滑石南星(炮)蛇黃(煆醋淬各一分)龍
齒熊膽(半分)輕粉
右為細末煉蜜丸硃砂為衣桐子大每服一丸金銀
湯調下或用猪乳調拭入口中
牛黃丸治少小癖實驚癎百病
牛黃芒硝甘草(炙)人參(各四分)甘遂(炒)
沙參(各五分)䗪蟲(十四枚)大黃(十二分)蜀椒(四分出汗)
巴豆(一百枚去皮心炒黃别研入)葶藶(一合半炒)真珠(末)
右為末蜜丸如小豆大一服二丸飲下
紫石英散治小兒風熱驚癎手足掣縮日數發者
紫石英(一兩)寒水石(一两)龍骨(半兩)牡礪(半兩)滑石
(一兩)赤石脂(半兩)藍葉(一分)川大黃(一兩剉碎微炒)石
膏(一兩)白石脂桂心甘草(各半兩炙微赤剉)
右件藥𢷬羅散每服一錢水一小盞煎至五分去渣
量兒大小加减温服
人參湯治小兒邪熱驚癎口噤
人參(一兩)木通(剉)黃芩(去黑心)升麻(各半兩)龍
齒(研三分)犀角(鎊炒)赤茯苓(去黑皮剉)鐵粉(研各半兩)
蜣螂(十枚去足炒)釣藤(半兩)蚱蟬(去足趐炙二七枚)
右麄𢷬篩三四歲兒每服一錢水一盞煎至五分入
竹瀝少許更煎三兩沸去渣分為三服日三更量大
小加减
虎睛丸治小兒諸驚癎兼壓驚鎮心藏
丹砂(研一兩)虎睛(研一對)牛黃(研)麝香(研)犀
角(末各一兩)釣藤(四兩)白茯苓(去黑皮剉)黃芩(去黑心)
人參梔子仁(各一兩)大黃(濕紙褁煨熟剉二兩)
右𢷬研為末煉蜜丸如鷄頭大每服一丸或二丸煎
金銀湯化下人參湯亦得更量兒大小加减聖濟用
龍腦一錢半
鎮心丸治小兒驚癎
銀箔(研一百片)大黃(剉炒)丹砂(研各一兩)蜣螂(三枚去頭足炒)
升麻黃芩(去黑心)犀角(屑)梔子仁龍齒
麥門冬(去心焙)鐵粉(各一兩)
右𢷬研為末煉蜜丸如梧桐子大食後及乳後新汲
水研一丸灌之三歲及五歲兩丸至三丸七歲至十
歲五丸如大人患者温漿水下十五丸如冬月以温
水研灌之
釣藤子芩湯治小兒驚癎體虚
升麻(一兩)黃芩沙參(各三兩)知母(焙)犀角(鎊各)
(一兩)釣藤蛇蜕皮蚱蟬(三枚炙去翅頭足)柴胡(去苗)
甘草(炙剉)白术(半兩各)
右麄𢷬篩以水二升煎去渣取六合入蜜二合竹瀝
三合再煉如餳每服一錢微微與服以意量之
竹瀝湯療暴得驚癎立驗方
釣藤茯神黃芩升麻白鮮皮沙參(各二)
(兩)龍齒(三兩)蚱蟬(七枚去趐炙研湯成内之)石膏(八兩)寒
水石(六兩淬研)甘竹瀝(二升湯熱内之)
右以水九升煮取三升温三服相去六七里久若小
孩子患藥各减量取多少細細飲之立瘥忌醋物
至寳丸治小兒驚癎頻發不定
川升麻子芩犀角(屑各一兩)金銀箔(各五十片細研)
梔子仁川大黃(剉碎微炒)硃砂(細研水飛各一兩)鐵粉
龍齒(並細研各二兩)麥門冬(一兩半去心焙)蜣蜋(三枚去翅足微炒)
右為末入研了藥同研令勻煉蜜和丸如麻子大每
服煎竹葉湯研下五丸更量兒大小加减
羚羊角丸治熱風常發驚癎每發或吐沬
釣藤防葵人參羚羊角(屑)茯苓遠志
(去心)漢防已(各八分)麥門冬(去心)龍齒(研各十二分)
鐵精(六分)杏仁(十分去皮央炒别研入)
右為末蜜丸大豆大飲下三十丸漸加至五六十丸
常服大佳忌猪肉及醋小兒量多少服
奪命散治驚風癎病眼目飜視牙關噤急口内無氣
脣赤並皆治之
蜈蚣輕粉硃砂麝香白附子牛黃(已上)
(各一分)蟾酥(半錢)水銀(用棗肉少許不見星秤一錢)天南星
(一去箇心)真珠(末一字)巴豆霜(三箇去油)
右為末棗肉為丸每服三丸薄荷湯下口噤不開研
灌入鼻中心煩壯熱荆芥湯下加减
比金膏治驚癎先用此
人參琥珀白茯苓遠志肉(薑製焙)硃砂
天麻石菖蒲(細節去)川芎南星(薑汁浸焙二錢)麝
(一字)青黛(一錢)
右為末煉蜜丸桐子大每服一丸金銀煎湯泡薄荷
調下
褊銀丸治小兒驚癎涎盛搐搦不定
天南星(炮半錢)青黛(研一錢)蝎稍(炒四十枚)粉霜(研)
水銀滑石(各一錢)半夏(七枚用生薑汁一升煮)龍腦(研)
麝香(研半字)膩粉(研半錢)
右研為末用水浸炊餅和丸如梧桐子大捏作餅子
每服一餅至二餅量兒大小加减薄荷湯下
虎睛丸治小兒孩子二十四種驚癎壯熱抽掣脚手
嘔吐夜啼眠睡不安驚癎
虎睛(一雙聖惠用一對)梔子仁茯苓(各二分)牛黃(少許)
(聖惠用半兩)人參(一分聖惠用一兩)釣藤大黃(各四分)
犀角(末一分聖惠用二兩)黃芩(一分聖惠用一兩)蛇蜕(七寸燒灰聖惠)
(用一分)
右為末煉蜜丸黍米大空心用熟水下隨年丸數輕
者一服重者三服妳汁下亦得或粥飲下量兒大小
以意加减妳母忌一切生冷油膩等物
蛇蜕皮散治小兒驚癎發作不定
蛇蜕(五寸炙黃)蚱蟬(十枚)蜣螂(三枚去翅足微炙)麻黃(去根)
(節)甘草(炙微赤剉)當歸(微炒剉)細辛黃耆(剉各半兩)
人參(三分去蘆頭)川大黃(一兩剉碎微炒)
右𢷬羅為散每服一錢以水一小盞煎至五分去滓
入牛黃二豆許攪令勻温服更量大小以意加减小
兒體氣羸者以桂心二分代大黃治百病驚癎初瘥
後變成諸疾風癎悉治之
犀角煎治小兒發驚癎體瘦煩熱
犀角(屑)知母川升麻(各一兩)子芩人參(去蘆)
(頭)釣藤(各三分)蚱蟬(去翅足二枚微炒)蛇蜕皮(三寸微炙)
甘草(炙微赤剉)柴胡(去苗各半兩)
右為末用水二盞入銀鍋中以文武火煎取六分去
滓入蜜二合竹瀝一小盞再煎如餳每服抄半錢以
温水化服更量兒大小加减
碧雪治大人小兒心熱驚狂諸癎熱病皆主之
川升麻(二兩)黃芩釣藤犀角(屑)青黛(各一兩)
虎睛(一對)天竺黃(半錢)腦麝(各一分)川朴(一觔)竹
瀝(三合)
右虎睛天竺黃腦麝青黛等細研入餘藥並細剉用
水一斗煎至三升濾去滓澄清下朴硝微火更煎以
柳木萬攪勿住手候消散下竹瀝并研了藥更攪令
勻候稍凝即於新瓦盆中盛經宿即凝𢷬羅為散每
服金銀湯調二錢食後并夜臨睡時服老少以意服
釣藤散治小兒四五歲忽患驚癎
石膏(細研水飛過)釣藤梔子仁(各半兩)犀角(屑)
牛黃(細研)防風人參(各去蘆頭)獨活(各一分)虎睛
(一對)蚱蟬(一枚各微炙)
右𢷬細為散每服一錢水一盞煎至五分和滓分為
二服如人行二三里進一服更量兒大小加減
桃奴丸治心氣虚有熱恍惚不常言語錯亂尸疰客
忤魘夢不祥小兒驚癎並宜服之
桃梟(七枚别為末桃不成實經冬在枝上不落者是也)安息香(一兩以無灰酒)
(酙酌炙少研飛去砂石銀器入上一味同桃仁一處熬成膏)桃仁(十四枚去皮麩以别)
(研同已上二味熬膏)琥珀(三分白研)生玳瑁(鎊過杵為末要細一兩)
雄黃(用桃煮水研飛取三分)辰砂(研飛半兩)黑犀(石上以水磨澄去水)
(取末半兩)牛黃腦麝(各别研一分)
右為細末和前膏丸如鷄頭隂乾密器封安淨室人
參湯研服一丸食後臨睡時服
鷄石香丸治憂恚所衝痞結等氣胷管窒塞噎悶臓
腑積聚欲作癥瘕酒食毒痰澼嘔逆有妨食飲兼治
小兒驚癎客忤泄利
鷄舌香(用母丁香)墨(略燒)麝香牛黃(並别研)犀角
(末)鐵鏵粉(各一分半)棗(五枚燒存性)荆三稜(末一錢)
烏梅肉(焙乾一分)巴豆(大者十五枚去皮心膜漿水煮三五十沸再入麩炒令赤)
(色别研)
右為末煮糊丸黃米大每服三五丸煎人參湯下漸
加至七丸十丸食後服
牛黃丸治少小癖實驚癎百病
牛黃芒硝真珠(末)甘遂(炒)雄黃(各四分)
麝香(一分)巴豆(五分去皮心炒别研入)蜀椒(三銖炒汗)蜈蚣
(一條去足)蚱蟬(十四枚炙)
右為末入巴豆勻次下真珠末煎蜜三合令如白蠟
一兩水煎和熟下諸藥杵和得所有病者一服如麻
子大二丸飲下旦服快下為度以意加减
鎮心膏治驚癎及發癎挾熱者尤宜服之
遠志(一兩去心)漢防已人參(去蘆頭)川大黃(微炒)
茯神(各半兩)已上為細末次用好硃砂(一兩細研水飛)
龍腦(一錢細研)金箔(三十片各細研)銀箔(十片細研)水磨雄
黃(一分細研水飛)
右拌勻煉蜜成膏每服一皂子大薄荷湯化下乳後
服
蛜□丸治小兒因吐瀉後虚風眼澀潮搐驚癎及丈
夫婦人一切虚風頭旋眼黑惡心吐逆筋脉堅緩手
足麻木身體疼痛精神不爽並皆治之
全蝎(微炒)白殭蠶雄黃(炒)白附子(炮)天麻
(剉碎)硃砂麝香(各細研)天南星(濕紙包炮碎用)半夏
(湯泡五七次去黑臍生薑三分取汁煮令盡焙朝各一分)烏蛇稍(尾穿一百足錢者住)
(於須後麄虔取七寸酒浸七日去皮骨慢火炙黃)
右同研細生薑汁煮稀糊為丸如黍米大每服三歲
已下七丸五歲已下十丸五歲已上十五丸荆芥湯
下不計時候如菉豆大每服二十丸荆芥茶下如急
用即以二十丸研碎用荆芥生薑濃煎湯化下
安驚丸治諸驚風癎或大聲異物驚忤打墜不省人
事並主之
遠志肉(薑汁浸焙)淨錢粉硃砂人參茯神(各半)
(兩)全蝎(二十箇焙)南星(中者一箇薑汁浸一宿切細焙)白附子
(略炮二錢半)花蛇頭(酒浸一宿焙)麝(半錢)
右為末煉蜜丸桐子大每服一丸菖蒲燈心煎湯下
龍骨散療大人風引少小驚癎掣瘲日數發醫所不
能療除熱
龍骨大黃乾薑(各四兩)牡蠣(熬)滑石赤
石脂白石脂桂心甘草(炙各三兩)
右𢷬不篩韋囊盛大人三指撮以井花水二升煮三
沸藥成適寒温大人服一升未滿百日兒服一合未
能飲者綿褁筯頭内湯中着小兒口中以當乳汁熱
多者四服每服以意消息之忌海藻菘菜生葱一方
無大黃赤石脂桂心甘草
五癎煎(一名釣藤煎)療小兒驚癎體羸不堪療
釣藤(二分)知母子苓(各四分)甘草(炙)升麻
沙參(各三分)寒水石(六分)蚱蟬(一枚去翅炙)蜣螂(三枚)
(炙)
右𢷬篩以好蜜和薄泔着銅器於沸湯上調之攪不
停手如飴糖煎成稍别出少許百日兒噉之一枚棗
核大日夜五六過服不妨五六日兒噉三枚百日兒
噉之四枚二百日兒三百日兒噉五枚三歲兒噉七
枚以意量之
釣藤散治小兒忽得驚癎壯熱口燥
釣藤白茯苓黃芩川升麻白鮮皮(各三分)
龍齒玄參石膏寒水石(各一兩)
右𢷬羅為散每服一錢以水一小盞煎至五分去滓
入竹瀝半合攪令勻重煎一兩沸分温二服更量兒
大小加减
雄珠散治小兒鎮心驚癎
硃砂雄黃真珠(末)硼砂水銀鉛(各半兩先)
(將鉛在銚子内煮鎔便放水銀轉撥成沙子瀉出放冷即用)全蝎白附子
(各三錢)腦麝(隨意入)
右各研一處為末每服一字半錢荆芥薄荷湯入蜜
少許調
清神湯治驚癎
犀角遠志肉(薑製焙)人參甘草(炒各一錢)大黃
(焙)茯神(半兩)白鮮皮石菖蒲半夏(製各一分)
右為末每服三字去心麥門冬湯調下
釣藤飲治小兒驚癎疾
釣藤黃芩(去黑心)犀角(鎊各半兩)石膏(碎)龍齒
(各一兩)升麻甘草(炙剉各三分)竹葉(四十片)
右㕮咀如麻豆大每服一錢七水一盞煎至半盞去
滓入麝香少許温服更量兒大小加减
人參牡蠣雷丸(各半升)沙參苦參玄參
丹參大黃(三升)
右以水三升作東向竈以韋薪煮三沸停後小沸留
之度一斗許去滓先以三指染藥汁注兒口二七已
大染手混吻額背以後如炊物温之再浴度盡七升
止一日一浴甚者三浴三日無令兒見風浴時避日
及隂之
天竺黃散治驚癎啼呌
天竺黃(一兩研)牡蠣粉白芍藥犀角(屑)白
附子天麻乾蝎人參(各半兩去蘆頭)
右為末每服一錢水分生薑薄荷各少許煎四分去
滓温服
蛇蜕丹治驚癎涎盛
蛇蜕皮(五寸燒灰)麝香牛黃膩粉天竺黃(各細)
(研)釣藤(取末各一分)虎睛(一對)蜣螂(三枚去趐足微炒取末)
右拌勻煉蜜和丸黍粟大每七粒至十粒麥門冬去
心煎湯下
萬全犀角丸治小兒驚癎壯熱心神不定
犀角(屑半兩)硃砂天竺黃麝香牛黃(各細研)
乾蝎(微炒)天南星(炮)人參(已上各一分)
右為末水浸蒸餅和丸如菉豆大每服三丸薄荷湯
下量兒大小加减
安神散治小兒驚癎手足瘈瘲頭項強硬狀如角弓
蝎稍(炒一錢半)蜈蚣(赤足全者一條)輕粉(一字)烏頭尖(生用)
(七箇)天南星(用生薑汁𢷬作餅子焙乾秤半錢)麝香龍腦(研各)
(七字)
右研為散每服一字匕量兒大小加金銀薄荷湯調
下
釣藤散治小兒驚癎仰目嚼舌精神昏悶宜服
釣藤川大黃(剉碎微炒)子苓(各半兩)龍齒(一兩)麥
門冬(去心焙)石膏(各三分)梔子仁(一分)
右麄羅為散每服一錢水一小盞煎至五分去滓量
兒大小加减不計時温服
犀角丸治小兒驚癎壯熱心神不定
犀角(屑)麝香(各半兩)硃砂天竺黃牛黃(細研)
乾蝎(微炒各一分)天南星(炮製半分)
右為末水浸蒸餅和丸如菉豆大每服薄荷湯下三
丸日三四服量兒大小加减
百病湯治小兒驚癎脹滿掣縮吐哯
黃耆黃芩釣藤(各一分)蚱蟬(三分炙)甘草(二分)
(炙)蛇螁皮(一寸炙)牛黃(三銖)
右為末以水一升半煮取六合百日兒與半合服二
歲三合服取利為度有汗則以粉粉之
蛜&KR1417;散治小兒驚癎搐搦眼上視身熱
蛜&KR1417;白附子硃砂(各一錢末)巴豆(四十四箇研不去油)
膩粉(半錢)棘罔子(三枚去殼)麝香(一字)
右細研勻如麵每服一字再研薄荷湯調下量大小
用藥
紫永膏治小兒驚癎手足瘈瘲身熱眼上
紫永(一錢重棗肉五箇研永成泥然後入諸藥)硃砂(研細末二錢)蝎尾
(七箇)黑附子(尖一箇)生薑(一塊去皮)膩粉(五錢)生
天南星(心中末一錢)
右研為膏每服鷄頭大薄荷化開量大小用微取下
涎效
七寳鎮心丸治驚癎心熱
遠志肉(薑製焙)雄黃鐵粉琥珀(各二錢)硃砂
(一錢)麝(少許)金銀箔(二十片)
右為末棗肉丸桐子大每服一丸去心麥門冬煎湯
下
牛黃散治小兒驚癎腹中乳癖
牛黃(一分)人參(半兩)大黃(剉炒)當歸(剉焙)芍藥
甘草(炙剉各一兩)
右研為散每服一錢七以水七分煎取三分去渣量
兒大小加减温服微利為度
白鮮皮散治小兒驚癎邪氣發即吐涎迷悶難醒
白鮮皮釣藤龍齒(各一兩)犀角(屑)子苓(各三)
(分)蚱蟬(半兩去趐足微炒)
右麄羅為散每服一錢以水一小盞入淡竹葉七片
煎至五分去渣量兒大小加减服之
犀角丸治小兒驚癎多涎體熱
犀角(屑)天麻白附子(炮製)天竺黃鉛霜(並細)
(研各半兩)硃砂(一兩細研水飛過)
右為末入研子藥更研令勻以軟飲和丸如菉豆大
每服煎竹葉湯下五丸看兒大小加减丸數服之
龍腦丸治小兒驚癎煩熱眠睡不安
龍腦(半分細研)硃砂(一兩細研水飛過)粉霜(半兩細研)鐵粉
龍齒(細研二兩)人參(三分去蘆頭)
右為末入研藥同研藥令勻煉蜜丸如麻子大不計
時候以粥飲下五丸更看兒大小加减
麻黃拭體丸治小兒驚癎
麻黃(去根節)葛根雷丸(各三兩)金(各一兩)石膏
(五兩末)蛇蜕皮(一條)
右細剉用水七升煎取一升去渣以軟帛浸拭兒身
上
虎睛丸治小兒二十四種驚癎壯熱抽掣手足嘔吐
夜啼睡不安
虎睛(一對微炙細研)牛黃(細研)川大黃(剉碎微炒)白苓(各一)
(分)人參(半兩去蘆頭)蛇蜕皮(五寸微炒)
右𢷬羅為末煉蜜和丸如菉豆大一二歲兒每服以
乳汁化破二丸服三四歲兒薄荷湯化破五丸服更
看兒大小加减
牛黃散治小兒三十四種諸驚癎眼口牽掣嚼舌反
物
牛黃(一分細研)石膏(細研)釣藤(各一兩半)甘草(炙微赤剉)白
歛(各一兩)蛇蜕皮(半分炙令黃色)
右𢷬羅為散每服一錢以水一小盞煎至五分去渣
入牛黃一字不計時候量兒大小加减温服
犀角散治小兒百日以來至三四歲肝心風熱發驚
癎掣瘲身體如火並皆治之
犀角(屑)釣藤黃芩川升麻(各一兩)龍齒(二兩)
麥門冬(一兩半去心焙)
右𢷬麄羅為散每服一錢用水一盞入竹葉七片煎
至五分去滓量兒大小加减温服
蛇蜕皮丸治小兒驚癎除熱常服
蛇蜕(炙)細辛黃芩蜣螂(炙用自飛者)牛黃(各一)
(分)大黃(五分)
右為末蜜丸小豆大服三丸不知稍增之日三
犀角丸治驚癎悶亂
犀角(屑)天南星(微炒各一兩)乾蝎(半兩)已上為細
末次用硃砂(細研半兩水飛)牛黃麝香(一錢研)
右拌勻水浸蒸餅丸黍米大服十五粒並人參湯下
犀角(一兩屑)人參(半兩)茯苓(半兩)麥門冬(半兩去心焙乾)
黃芩(半兩)甘草(半兩炙)
右為末每服一錢水八分入生地黃汁少許同煎四
分去滓温服
寒水石散治小兒驚癎四肢抽掣及身體反張目睛
上視色青大呌聲不轉者服
寒水石紫石英石膏貝齒(各半兩)龍齒(一兩)
右𢷬研以水二大盞煎至一盞去滓量兒大小分减
服
大驚丸宣利小兒熱毒涎并潮搐等癎疾
蛇黃(一枚火煆醋淬二錢)青礞石(一錢)辰砂雄黃(各二錢)
鐵鏵粉(四錢極細)
右為末化蒸餅丸金銀刀股湯五歲已上吞下幼小
花下如麻子大利即止藥末知再服
二砂散治小兒驚癎
夜明砂(研一錢)丹砂(研一錢)蝎稍(炒七枚)輕粉(研一)
(錢)
右為散服半錢七童子小便并酒各少許調下量大
小加减
孩子百日内驚癎驗方
黃梨汁和黃梨花偏治驚癎力更加
牙硝入之一大分亦須更着小鉛華(鉛華黃丹)
(也)
牛黃散子治小兒驚癎熱躁發歇不定宜服
牛黃(一分)馬牙硝鐵粉龍腦(各三分)
右為細末為散每於乳食後以熱水調下半錢量兒
大小加减一方用龍齒
蛇黃丸治小兒驚癎
蛇黃(三枚大者細研)麝香(半分)欝金(三分為末)金銀箔(各細)
(研五十片)
右同研令勻以粳米飯和丸如菉豆大每服用磨刀
水煎一兩沸如人體下三丸更看兒大小加减一方
無銀箔
極妙方治小兒驚癎
鐵粉石膏牡蠣(各一分)黃丹(半兩)
右細研為散以井花水調下半錢量兒大小加减服
之
子芩散治驚癎發熱并無癎似熱即與服
升麻子芩犀角(屑各三分)大黃(六分)
右水二升半煮一升二合候温漸與服微利三兩行
忌麵猪魚醋物
葛散子方治少小驚癎掣瘲一日一夜餘發
葛根雄黃甘草(炙各六分)當歸(二兩炒者)
右為末取一小豆乳汁和令嚥之日夜三四服不可
服用當歸半兩小豚卵一具並切酒一升二合煮八
分服半合至一合量兒大小日夜三四服大妙
二氣蝎稍散治小兒驚癎
青州白丸子(半兩)隂陽硫黃(係生熟者各用菉豆大)全蝎(兩箇)
(全者不得用火焙要曬乾一法用蝎稍)
右為細末每一歲至五歲半錢六歲至十歲一錢用
無灰酒下忌動風物小兒妳母亦忌口若驚發作用
無灰酒下一大錢病除過十服
辰砂乳香丸(亦名鎮驚安神)治驚癎胎風壯熱瘈瘲弄舌搖
頭眠睡不穏目睛上視口眼牽引痰實咳𠻳咬齒譫
語
半夏(炮)乳香硃砂(各研)
右各等分麵糊丸每服十丸乳食後温薄荷湯下量
兒大小加减
丹參摩膏方治小兒驚癎除熱
丹參雷丸(各半兩)猪膏(二兩)
右件藥細剉猪膏入銀器中煎然後納諸藥煎七上
七下膏成綿濾去滓用甆合中盛以摩兒身日三用
之
天南星丸治男子婦女上膈痰壅頭目昏眩咽喉腫
痛小兒驚癎潮熱一切涎積等患
天南星(四兩湯浸去皮臍)齊州半夏(二兩同上)
右焙乾以生薄荷葉五斤𢷬取自然汁一大碗藥浸
焙直候藥盡𢷬羅為末煉蜜為丸如梧桐子大每服
十丸五丸生薑薄荷湯吞下兒丸如黍米每服七丸
至十丸驚風金銀薄荷湯下心臓壅熱荆芥薄荷湯
吞下食後臨卧服
治驚癎發熱無癎但似熱即與服之
乾鹽凝水石(各等分)
右為末水調𫝊頭大佳醫云此病是氣不通常以薏
苡仁紫蘇粥食大良
當歸湯治少小驚癎壯熱中風四肢掣瘲舌書沫
當歸(二分)豚卵(一雙切細)
右二物以淳酒三升煮取一升為二服兒小即用一
卵一本棗二十枚大者
治小兒驚癎掣瘲方
右用虎睛一隻或一對生者尤佳為細末研水調灌
之量兒大小加减
治小兒癎方
右用以猪齒燒灰飲服半錢並治蛇咬
治小兒驚癎方
右用以蛇黃以水煮研取汁服一方用水磨服之
廣利方治小兒驚癎不知迷悶嚼舌目仰
右用以牛黃一大豆許研和一盞水服
治小兒驚癎掣瘲方
右用取熊膽一兩豆大和乳汁及竹瀝汁服並良得
去心中涎至良
治小兒驚癎方
右用以青牛肝一具細取薄切以水洗漉出瀝乾以
五味醬醋食之
治小兒驚癎發動無時
右用以猪乳汁三合以綿纏浸令兒叱之多尤佳
治小兒壯熱痰吐不住驚癎
右用以葛粉二錢水二合調勻瀉向鏭鐸中傾側令
遍重湯中煮令熟以摩飲相和食之
治小兒驚癎
右用以羖羊角燒灰酒服少許或以羚羊角亦可治
山瘴并惡血又云治噎食不通皆良
羊頭肉方治中風目眩羸瘦小兒驚癎及五勞手足
無力
右用白羊頭一枚洗如法蒸令極熟細切以五味汁
食之或作鱠入辛醬醋食之
又方治驚癎發熱如無癎但似熱即與服之
右用取月候血和青黛新汲水調一服大一錢入口
即瘥量兒增减如神
又方
右用以熊膽水調少許妙
又方
右用以麻油少少喫之亦好
又方
右用以鐵粉水調常服
神驗方(一名蝎虎散)治久患驚癎心血不足
右用蝎虎一枚褐色者用剪子取下四足爪連血細
研入生硃末麝香腦子各少許研細薄荷湯調作一
服須先用奪命散控下涎次服之能奪造化雖數年
癲癎亦能除之此藥所以神效者蓋癎病皆心血不
足此物可守宫其心血之血類也助以二陳湯與之
若無生蝎當取帶性雄猪心血代用入于代赭石散
中一作效取下如室女之於心故能補也心全則病
瘥豈非神聖功巧乎余侍郎之子已是廢人服之全
愈余常試之必效但害一物而救一人此乃怪蟲去
其足而復能行又再生而活
蜜佗僧飲治驚癎入心不語神效諸驚失音大人通
用
右用佗僧為細末每服一字米醋湯下大人用二錢
熱酒調下
治小兒驚癎補虚氣乏
右用豆牙猪頭一枚治如食法煮令極熟停冷作鱠
以五辛醋食之
治小兒汗出舌上白受驚者衣厚過熱也鼻上青及下
痢青乳不消喜啼者衣薄厚冷也小兒多患胎寒如
啼晝夜不止因此成癎宜急與當歸散
右用當歸末取小豆大取乳汁以咽之日夜三四度
即瘥若不瘥當歸半兩小豚卵一具並切之以酒一
升二合用煮取八合服半合至一合隨兒大小日三
夜四神效
又方治驚癎
右用以鷄子黃和乳汁量兒大小服之不過三兩枚
自定
五味麝香餅子治小兒驚風發癎目睛邪視胷膈多
痰搐搦不定神昏不醒又治變蒸温壯不解
麝香(半錢研)青黛(三錢研)全蝎(去毒生用一十五枚)蜈蚣
(一對生用)石膏(飛研細一兩)
右為細末研勻湯浸油餅為丸如梧桐子大捏作餅
子每服五七餅子用金銀薄荷水化下
粉紅丸(又名温驚丸)治小兒驚癎搐搦目睛上視
天南星(為末入臘月釀牛膽中百日隂乾取末四兩另研如無釀者只剉炒熱用)硃
砂(一錢半研)天竺黃(一兩研)坯子臙脂(一錢研丸染臙脂)
龍腦
右同牛膽汁和丸鷄頭大每服一丸小者半丸炒糖
温茶化下
紅丸子治一切驚癎化痰
白礬(三枚出火毒)半夏(一分炮)雄黃(一錢三分半)硃砂
(二錢二分半)
右將半夏末作生薑自然汁煮糊丸如菉豆大每服
二十七丸以痰不為度以一半硃砂為衣
治小兒驚癎大人見鬼方
右用狐肉亦作羹食之良
治孩子驚癎不知人迷悶嚼舌仰面者方
右用犀角末半錢入水二大合服之立效
大醫局紫雪療脚氣毒遍内外煩熱不解口中生瘡狂
昜呌走&KR0146;疫毒厲卒温瘧五尸五痓心腹諸疾癘刺
切痛及解諸藥毒發邪熱幸黃等並解蠱毒魅野道
熱毒又治小兒驚癎百病
黃金(一百兩千金翼用十六兩)石膏寒水石磁石滑
石(各三觔搗碎千金翼無滑石)已上用水一斛煮至四斗去
渣入下項玄參(洗焙搗碎)升麻(各一觔)羚羊角(屑)
犀角(屑)青木香沉香(並搗碎各五兩)丁香(一兩搗千金翼)
(用四兩)甘草(炙剉八兩)已上八味入前藥汁再煮取
一斗五升渣去入下項硝石(四升芒硝亦得每升重七兩七錢半)
朴硝(精者十觔千金翼用四觔)已上二味入前藥汁中微火
煎柳木箟攪不住手候有七升投在木盆中半日
欲凝入下項硃砂(飛研净三兩)麝香當門子(一兩二錢)
(半研千金翼用麝香粉半兩餘觔兩不注者皆同)已上二味入前藥中
攪調令勻寒之二日
右件藥成霜雪紫色每服一錢或二錢用冷水調下
大人小兒臨時以意加减食後服
牛黃保勝丸治小兒驚癎衆疾身熱急驚不可服
天麻(一兩明亮者)白附子(一兩米泔浸一宿)南木香(一兩)
丁香(一分)牛黃(半兩)黃耆(一兩)地榆(半兩湯浸)麝香
(一兩)犀角(末一分)大附子(一兩生薑半兩不蛀棗子二枚水一大碗慢火)
(用煎附子水盡去皮切)
右件為末煉蜜和丸如梧桐子大每服一粒用薄荷
湯化下
烏蛇散治小兒驚癎並急慢驚
烏蛇(三寸去皮骨)鼠糞(新者五十粒)無蛀皂角(一定)
右用新瓦上煆存性入麝香少許為末金銀湯下服
少許
硃砂丸治小兒心肺積熱發驚癎煩悶吐逆心氣昏
迷痰涎壅滯
硃砂牛黃鉛霜(各細研)乾蝎蠶蛾(並微炙炒各一)
(分)膩粉腦麝(各細研半分)天漿子(二七枚内有物者微炒)
右為末都研令勻煉蜜和丸如黍米大每服薄荷湯
化五丸量兒大小加减
保安丸治小兒諸風驚癎潮發搐搦口眼牽引項背
強直精神昏困痰涎壅塞哽氣喘急目睛邪視一切
虛風並皆治之
附子(半兩炮去皮臍)白附子(炮)天麻全蝎(去毒微炒)
蔓荆子防風(去蘆皮頭)羌活(去蘆頭)川芎肉桂
(去麄皮)白殭蠶(炒去絲嘴)當歸(冼焙十味各一兩)烏蛇(酒浸)
(去骨取肉焙乾利半兩)乳香(一分另研)
右件為細末次入乳香研勻煉蜜為丸每服一兩作
四十丸每服一丸煎荆芥湯化下不拘時候服
治小兒諸熱驚癎發熱方
右以青黛水研服
治小兒天瘹驚癎客忤方
右用家桑東行根研汁服之
治小兒驚癎客忤鎮心安神方
右以麝香當門子一粒如丹砂相似細研熟水灌下
治驚癎精神恍惚言語錯繆歌笑無度兼五臓積冷蠱
毒寒熱
右以狐肉一片及五臟治如食法豉汁中煮五味和
作羹或作粥炙食並得京中以羊骨汁鯽魚替豉汁
治小兒驚癎壯熱方
右以槐葉煎湯服皮莖同用
治小兒壯熱痞疾驚癎方
右以李葉作湯沭之
治小兒驚癎方
右取鴈毛自落者小兒帶之又鴈喉下白毛療小兒
癎有效
治小兒驚癎方
右以馬齒水磨服之
又方
右以棘枝上雀甕研其間蟲書灌之
治小兒驚癎方
右以磁石煉水飲之
治小兒驚癎方
右以鷄腦燒灰酒服之
治小兒鬼驚癎方
右以虎煮汁浴之
治小兒發熱驚癎方
右以風涎母煮服之
癎瘥復發(附論)
夫小兒患疾瘥後更發候癎發之狀或口眼相引目睛
上搖或手足瘈瘲或背脊強直或頭項反折或屈指如
數皆由當風取凉乳食失節之所為其瘥之後而更發
者是餘勢未盡小兒血氣軟弱或因食不節或風冷不
調或更驚動因而重發如此者多成常疾
紫金散治小兒諸癎復發不問風之與熱發作多少
般數
紫金粉(一兩半一名赤烏角)牡蠣粉麻黃(去根節)川大
黃(剉碎微炒各三分)石膏(細研飛過)地骨皮赤石脂(各一)
(兩)烏蛇肉(炙令黃)黃芩(炙微赤剉)防風(去蘆頭)赤
芍藥葛粉牛黃(研細)甘草(炙微赤剉)秦芁(去苗各半)
(兩)羌活桂心(各一分半)當歸(一分剉微炒)朴硝
寒水石(去苗各半兩)虎睛(一對微炙)
右𢷬細羅為散都研令勻每服煎竹葉湯調下半錢
更量兒大小加减服之
百病欽丹丸治小子驚癎復發眩悶倒蹶或湯火不
避及除百病
松丹硃砂(細研水飛過)鐵粉牛黃雄黃(各細研)
細辛獨活露蜂房(炙黃)人參(去蘆頭)漢防已
桂心甘草川椒(去目及閉口者微炒去汗各一分)蜣螂(五枚)
(微炙)蛇蜕皮(五寸炙黃)鷄頭(一枚赤剉)赤茯苓(一兩)
右為末煉蜜為丸和𢷬三二百杵如菉豆大每服以
粥飲下五丸量兒大小加减服之
䲭頭丸治小兒驚癎發動經年不斷根源
䲭頭(一枚自死者炙令黃色)桂心茯神赤芍藥露
蜂房(炙黃)甘草(炙微赤剉)當歸(剉微炒)芎藭丹參
蜣螂(七枚去趐足微炒)麝香(一分細研)牛黃(細研)蛇蜕皮
(五寸炙黃)莨菪子(炒令黑各半兩)蚱蟬(十枚微炙)
右為末煉蜜和𢷬三二百杵丸如菉豆大每服以温
水下看兒大小加减服之
鎮心銀屑丸治發癎雖瘥餘疾慮動防疾
銀屑黃耆大黃鱉甲(炙)甘草(炙各四分)細
辛桂心(各三分)茯苓柴胡黃芩人參
芍藥(各三分)葵子(三分)牛黃(一分)
右為末蜜丸大豆大一服五丸日三服大良
天漿子丸治小兒諸癎復發使斷根源
蠐螬(三分微炒)芎藭(半兩)知母(半兩)天漿子(十四枚去殼别)
(研)人參(去蘆頭)生乾地黃桂心(各半兩)川大
黃(一兩半剉碎微炒嬰孺用十分)蜣螂(三枚去趐微炙)蚱蟬(去趐足微炙半)
(兩嬰孺用一分)牛黃(一分細末嬰孺用三分)䖟蟲(三枚炒黃嬰孺用三分)
右為末煉蜜和𢷬三二百杵丸如菉豆大每服以粥
飲下三丸日一服量兒大小加减服之
除病銀屑丸治發癎雖已瘥而根源不斷至長將除
疾
銀屑(一針)紫苑細辛麻黃(去節)黃芩(各一分)
人參大黃甘草(炙各二分)牛黃(四銖)
右為末蜜丸小豆大一服二丸三丸
化痰丹治胞絡痰涎諸癎瘥後皆宜常服此方
半夏(一兩湯浸七遍)乾薑(微炮)川黃連(去頭)桂心南
木香(各半兩)已上先𢷬羅為細末次用牛黃
麝香(各研一分)硃砂(一兩細研水飛)巴豆(十箇去皮心膜炒黃别研)
右拌勻滴水和如黍米大每服三粒至五粒温粥飲
下未周歲嬰兒乳汁下謂如三歲至五歲不過五粒
量兒大小加减
斷癎丹治癎瘥後復作證候多端連綿不除用驗
黃耆(蜜水塗炙)釣藤釣子細辛(去根土葉)甘草(炙各)
(半兩)蟬殼(四箇炒出洗去土炒去足)牛黃(一字别研)蛇蜕(三寸酒塗)
(炙)
右為末煮棗肉為丸如麻子大煎人參湯下一歲十
丸大小加减一方麵糊
治癎三十年患者一瘥方
苦參(二大觔)童子小便(一斗二升煎苦參取六升)
右以粥米及麵和前汁作酒十餘日當熟澄清一服
半鷄子許四五叟服一升永瘥非止癎疾但腹中諸
病悉治神驗曾試亦治一切氣塊宿冷癖心痛惡病
皆治放二三年酒不壊可多作救人神效
癎瘥身面腫(附論)
夫小兒發癎瘥後身體頭面悉腫滿候七癎發之狀或
口眼相引或目睛上搖或手足掣瘲或背脊強直或頭
項反折或屈指如數皆由以兒當風取凉乳哺之所為
也其癎瘥而腫滿者是風癎因小兒厚衣汗出因風取
凉而得之其癎雖瘥血尚而熱未盡在皮膚與氣相摶
致冷氣不宣泄故停并成腫也
方
黃芩湯治小兒癎瘥後血氣尚虚而熱在皮膚與氣
相摶通身頭面皆腫
黃芩澤瀉通草(木通也各八分)桑白皮(各七分)澤
膝葉(四分)木猪苓(去皮)杏仁(湯浸去皮尖各六分)柴胡
右為麄末每服方寸許水一大盞煎至五分小兒乳
食後服甚效
又方
龍腦葵子萎蕤茯苓前胡(已上各一分)
右為麄末每服方寸許水一大盞煎至五分小兒乳
食後服一合
癎瘥不能語(附論)
夫發癎瘥後六七歲不能語者心之聲為言開竅於口
其癎發雖止風冷之氣猶滯心之絡脉便心氣不和其
聲不發故不能言也
補心湯治小兒癎瘥後風冷留滯於心絡使心氣不
和語聲不發宜千金大補心湯
黃芩附子(炮去皮臍各一兩)甘草(炙)茯苓桂心
(各三兩)石膏半夏遠志(去心各四兩)生薑(六兩)
大棗(二十枚)飴糖(一觔)熟地黃阿膠麥門冬
(去心各三兩)
右㕮咀每服一大撮入前飴糖半匙許水一盞半煮
至半盞量大小分减乳食前服日三
羚羊角散
木通(剉)防風(去蘆頭)川升麻羚羊角(屑)桂
心(已上各半兩)甘草(一分炙)
右件藥𢷬為麄散每服一錢水一小盞煎至五分去
渣入竹瀝少許更煎兩沸不計時服量兒大小加减
服之
肥兒丸治驚風後失音楊氏曰咽喉為之道路風傷
其氣故掩閉聲音道路之門亦有血滯於心竅不能
言也可服
蕪荑(炒)神麯(炒)麥芽(炒)黃連(去毛各等分)
右用猪膽汁糊為丸木通湯送下或木香陳皮甘草
煎湯吞下
木通湯
木通石菖蒲防風(去蘆頭)枳殼全蝎(焙)
殭蠶(焙)甘草木香南星
右剉猪心二片或紫蘇生薑煎服
排關散(一名通關散)治小兒諸癎退後不能言
右用天南星泡為細散每服一字許猪膽調下嚥入
喉中即能言量兒大小加减一方用生薑薄荷蜜酒
調下一方用臘月牛膽釀南星不拘多少每服半字
薄荷湯調下卧時服兒大者服一字至半錢
截癎法(附論)
夫小兒未發癎之先及欲發癎之候或壯熱連滯或搖
頭弄舌或眼目抽掣如此是欲發癎宜療之也小兒
驚不已即變成癎疾又有不因驚而變成癎者然初亦
有證可驗未發之前身體壯熱連滯不歇素有痰涎咽
喉呀呷作聲或搖頭弄舌眼目邪視眠睡驚掣如此必
是欲發癎之證宜截之
防病牛黃湯治少小心驚又治癎發衆醫不復治者
牛黃芍藥杏仁(炒去皮尖)蜣螂蜂房黃芩
人參葛根甘草(炙)蚱蟬(炙)芒硝川芎
桂心(各一分)大黃(三分聖惠用半兩)當歸(三分)石膏(四分)
(碎聖惠用半兩)
右細切取豚五臓及卵以水一斗煮臓卵得三升去
渣澄清納諸藥煮取一升三合去渣入芒硝洋盡一
服一合日三夜一臨卧末牛黃納湯中常用大驗一
方蚱蟬蜣螂各五箇無芒硝用生薑三分水一升煮
取二停
茯苓湯治少小滯實不去内有熱搖頭弄舌欲作癎
茯苓(二分)蚱蟬(三箇炙)雀甕(二箇炙)蛇蜕皮(半分)
鐵精芍藥麻黃(去節)黃耆柴胡當歸
人參(各一分)
右切以水三升先煮麻黃十沸去沫納諸藥煮一升
五合為四服百日兒一日服盡大小加减
消熱定驚煎治小兒驚熱欲發癎
柴胡升麻梔子仁芍藥(各七分)子苓知
母(各八分)寒水石(十二分)竹葉(切一升)杏仁(六分去皮)
(尖炒别研)甘草(二分炙)
右以水四升七合煮取一升半絞去渣内蜜葛汁於
文武火煎攪勿住手至一升二合一月及初滿月兒
一合為三服中間進乳出一月一服半合五六十日
兒一服一合百日兒亦一合出百日服一合半一二
歲二合日二夜一冬温服之
牛黃散治小兒未滿百日聚口吐沫此欲作癎候腹
内有冷熱癖實宜服之
牛黃(細研)細辛黃芩當歸(研微炒)甘草(炙微赤剉)
防風(去蘆頭各一分)柴胡(一分半去苗)川大黃(剉細微炒)蜣
螂(炙各二分)蚱蟬(三枚微炙)
右𢷬細羅為散每服一錢以水一小盞煎至五分和
渣不計時候量兒大小加减温服
藍葉散治小兒頭額體背俱熱大便秘澀眼赤心悶
乍睡乍驚精神昏濁與人不相主當欲作癎狀
藍葉人參(去蘆頭)知母(各半兩)釣藤川升麻
葛根子苓犀角射干(各一分)玄參(二分)
右細羅為散五歲以竹瀝半合調半錢服日三服量
兒大小加减服若未辨合煎藥可服玄參生犀升麻
葛根竹瀝生薑汁大豆汁地黃汁皆可單服又取少
蚯蚓糞水調服良
釣藤散治小兒壯熱欲發癎或時四肢抽掣多吐白
沫宜服之
釣藤甘草(炙赤剉)川升麻石膏(各半兩)人參
(去蘆頭)子苓犀角(屑)蚱蟬(三枚微炙)川大黃(剉碎)
(微炒各一分)
右麄羅為散每服一錢以水一小盞煎至五分去渣
入竹瀝半合牛黃末一字看小兒大小分减服之
茯神散治小兒心腹結實身體壯熱四肢不利心神
多驚欲發癎
茯神玄參(各一兩半)川升麻秦芁(去苗)龍膽(去蘆)
(頭各一兩)寒水石(三兩)川大黃(剉研微炒)川芒硝(各三兩)
右麄羅為散每服一錢以水一小盞煎至五分去渣
分温二服早晨午後各一服更量兒大小加减
龍齒散治小兒壯熱欲發癎心驚神悸多啼或口吐
白沬
龍齒川芒硝(各一兩)釣藤川升麻子苓
防風(去蘆頭)犀角(屑各三分)麥門冬(一兩去心焙)
右麄羅為散每服一錢以水一小盞入竹葉七片煎
至五分去渣分為二服日四服量兒大小加减
安神散(一名安神湯)截癎安神除熱
白茯苓(二兩)石菖蒲(一寸九節)白鮮皮人參(去蘆頭)
遠志(各一兩)石膏(半兩)犀角甘草(炙各半兩)
右為麄末每服一錢水一盞入麥門冬少許煎至五
分去滓放温服時與服
退熱清凉散治小兒壯熱欲發癎宜服
白藥子甘草(炙微赤剉)欝金黃芩天竺黃(細研)
(各一分)麝香(半分細研)硃砂(半兩細研水飛過)
右細羅為散都研令勻不計時温水調下半錢量兒
大小加减
牛黃丸治小兒驚熱入心擬成癎疾面色不定啼哭
不出發熱作時不喫乳食大便秘澀眼飜露白手足
逆冷
牛黃(細研)川大黃(剉細微炒)獨活(各一分)川升麻
琥珀菉豆粉大麻仁(各半兩)
右𢷬羅為末煉蜜丸如梧桐子不計時侯以熟水研
一丸服之至五七歲金銀箔各五片藥兩丸研化下
獨活散袪風截癎
獨活羌活川升麻(細剉)酸棗仁(揀淨)人參(去蘆)
(頭已上各一兩)川大黃(細剉微炒各半兩)
右為細末每服一錢水一小盞入金銀薄荷各少許
煎至五分去渣放温服不拘時候
定心膏安神治欲發癎
竹瀝(半合依法旋取)大麻仁(研一分)生葛根(取汁合許如無生者)
(只用乾葛剉細水浸一宿慢火熬取汁)已上三味同研次入硃
砂(半合依法旋取)牛黃麝香(各一錢)菉豆粉(一兩已上並研)
(勻)
右與石臼中𢷬二三百下成膏如鷄頭大每服一粒
至二粒煎人參湯下
清凉丹治壯熱連滯欲作癎
欝金黃芩犀角(末各一分)白芍藥(半兩)已上𢷬
羅為細末次用腦麝(各研一錢)天竺黃(一分細研)好
硃砂(半兩細研水飛)
右拌勻煉蜜和如鷄頭大每服一粒至二粒煎人參
湯化下
知母散治心熱弄舌欲作癎
知母(一兩)釣藤升麻葛根(剉)黃芩(各一分)
藍葉人參(去蘆頭各半兩)
右為細末每一錢水八分入竹瀝三兩點同煎至五
分去滓放温服
地黃汁湯治少小始滿月變蒸時患驚欲作癎已服
四味湯及紫圓已大下熱猶不折腹滿眼目視高者
宜此除熱
地黃(升半合)黃芩(三分)大黃甘草(炙各一分)梔子
仁(二分)
右切以水八合煮至四合去滓下地黃汁服一合日
進三服夜一服
洗浴菖蒲湯治散風截癎
菖蒲(三兩一十九者節)防風荆芥穗(各二兩)石膏
梅根(各一兩)
右為麄末每用五匙頭水三碗煎三五沸適寒温浴
兒先頭面次浴身體為佳
救急中軍候黑丸療諸癖結痰飲等大良及治小兒
欲發癎
杏仁(去皮尖五分兩仁者熬)桔梗桂心(各四分)巴豆(八分)
(去心皮熬)芫花(十二分熬)
右先𢷬桂心桔梗芫花成末别𢷬巴豆杏仁如膏合
和又𢷬一千杵下蜜又搗二千杵丸如胡豆大漿水
服一丸取利可至二三丸兒生十日欲癎發可與一
二丸如黍米大諸腹不快體中覺患便服之得一兩
行利即好忌猪肉生葱蘆笋等物不拘時服
雞腦丸治少小癎候夜啼不止
雄雞腦丹砂(各二分)牛黃當歸(各一分)
右為末以雞腦和杵七百下丸麻子大百日兒服一
丸日二服量大小加减
茯苓湯治七日兒生後有熱欲作癎
茯苓黃芩釣藤大黃(各一分)
右切以水一升煮三合為三服或五服日多者加黃
芩一分生三七以後者加大黃一分量兒大小加减
生薑子治小兒欲發癎極熱不已
生葛根(汁)竹瀝(各一分)牛黃(如杏仁大細研)
右相和每服半合量兒大小加减服
洗浴石膏湯治小兒欲發癎壯熱如火
石膏(五兩)菖蒲(二兩)雷丸(三兩)
右𢷬碎以水煮取三升適寒温浴兒并洗頭面佳
雀屎丸治少小癎候胎寒舌下唾聚夜啼不止
雄雀屎(炒)麝香牛黃(研入各一分)
右為末蜜丸黍米大一月兒與一丸日一服時極送
藥看咽中吃乳食令即咽喉不久停口中而散也後
稍加之百日兒麻子大一丸日三臨服旋丸勿先丸
下四十日而後牛黃麝香可加使多也為是一歲兒
也
五苓散治小兒因吐利欲作癎宜服方見傷寒門傷
寒類
普濟方卷三百七十八
