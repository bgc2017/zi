普濟方卷六十九明周王朱橚撰
牙齒門
齒風腫痛(論)
齒風腫痛者齒根虚浮牙齒疼痛或遇呼吸風冷其痛
愈甚則齗䐬腫赤乃至動摇此蓋手陽明經虚風其客
脉流注齒間故為齒風腫痛之患也夫手陽明之支
脉入於齒齒是骨之所终髓之所養若風冷客於經絡
傷於骨髓冷氣入齒根則齒痛也若蟲蝕齒而痛者齒
根有孔穴蟲在其間則針灸不差若傅藥則蟲死其痛
乃止也
方
雄黃丸治風齒腫痛
雄黃丹砂麝香桂(各一分)㯽榔鹿茸乾
薑防風天南星黃耆白茯苓半夏
白附子白殭蠶(各一分)
右為末鍊蜜和丸如梧桐子大服十丸空心酒下
梧桐淚散治足陽明經虚風熱所襲𫝊流齒牙攻注
齗内則致腫結妨悶甚者與齗間津液相摶化為膿
汁宜用此藥
梧桐淚石膽黃礬蘆薈(各半兩)硃砂細辛
當歸牛膝川芎(各二錢半)亂頭髮灰麝香(各一)
(錢)川升麻(半兩)
右為細末先以甘草湯潄口後用藥少許傅之如常
用少許揩齒去風退熱消腫化毒牢牙永無宣露血
疳之疾
清上防風散治上焦不利風熱攻衝氣血鬱滯牙齒
悶痛肉虚腫鼻塞聲重頭昏目眩並皆治之
防風細辛薄荷葉(各一兩)川芎獨活荆芥
天麻甘草白檀白芷(各半兩)片腦子(一錢)
右同為細末入腦子再研勻細每服二錢淡茶清調
勻稍熱潄冷吐不拘時候如頭暈目昏牙齒腫悶用
熱清茶調三錢食後服亦得
細辛散治久患風牙疼痛疳䘌
細辛羌活藁本當歸附子牛膝木
香甘草(各半兩)皂莢礬石(各少許)
右為散常用揩牙永瘥
升麻散治陽明經有熱攻注牙齒腫痛疎風毒
升麻細辛防己枳殼(各一兩)羌活大腹子
郁李仁大黃牽牛麻仁(各三兩)
右為末煉蜜和丸如梧桐子每服三十丸食前温酒
下
地黃散治風熱攻注陽明齒痛齗腫或血出宣露
地黃防風細辛薄荷葉地骨皮藁本
(各一兩)莽草葉荆芥穗當歸(各半兩)
右為粗末用四錢水一盞半煎一盞去滓微熱潄口
冷即吐不拘時
地骨皮湯治牙齒風腫
地骨皮白楊皮細辛(各一兩)鹽(二錢)蒼耳生地
黃蜀椒杏仁(二十枚)
右為粗末每服五錢以水一盞半煎入地黃汁半合
煎至一盞去滓熱潄冷吐日三五度酒煎亦佳
白礬湯治齒痛風腫摇動發作不時兼蛀牙
白礬乾薑藜蘆蛇床子(各一分)甘草細辛
(各半兩)蜀椒防風(半兩)
右搗篩每用二錢以酒一盞調勻煎三五沸熱潄冷
吐齒落盡欲令生每日含潄不食鹽則生此方甚良
秘之一方加附子半兩
升麻湯治一切風齒疼痛
升麻細辛甘松防風露蜂房甘草(各一)
(兩)地骨皮鷄酥葉(四兩)
右為粗末每服三錢水一盞同煎七分温潄冷吐
應痛散治陽明有風熱攻注牙齒疼痛
細辛白芷升麻(各三錢)南硼砂川芎鉛白
硝龍腦(各一錢)麝香(半錢)
右為細末頻擦牙痛處吐津悞嚥無妨不拘時候
莽草散治風壅熱氣上攻齒齗浮腫或連頰亘痛或
宣露血出
莽草川升麻柳枝槐角子鶴虱地骨
皮藁本槐白皮(各等分)
右㕮咀每服一兩水一碗入鹽少許煎七分去滓熱
含冷吐日三次
升麻地黃散治風氣上攻牙齒疼痛齗腫連腮頰緊
急
升麻生地黃地骨皮青鹽川芎(各半兩)皂
角細辛槐角子(半兩)
右為細末少許揩齗上有涎吐了悞嚥不妨
雄黃散治諸般風腫牙疼
雄黃細辛青鹽石膏良薑蓽撥麝
香胡椒(各等分)
右為極細末早晩擦於牙上潄三五次吐了再擦其
痛處即止
蜀椒散治牙疼及頭牙齗風腫口急不開面目虚腫
蒴藿(五兩)蜀椒(一兩)吳茱萸獨活烏賊魚骨桃
膠(各一兩)桂心(半兩)酒(一合)
右切以水二升煮取八合投蒴藿汁及酒更煎取一
小升去滓含之就病處日三以瘥為度
附子湯治牙齒風痛不得安睡
附子防風細辛獨活甘草(各三分)莽草
芎藭(半兩)
右為粗末用五錢水二盞煎十餘沸去滓熱潄冷吐
日三五度
蜀椒湯治頭面風口齒疼痛不可忍
蜀椒莽草雀李根獨活(各二兩)細辛芎藭
防風(各一兩)
右㕮咀以酒二升半煮三五沸去滓含之冷吐更含
之勿嚥汁一方有白术無蜀椒如齒齗間血出用生
雀血塗之便愈
白牙升麻散治風牙疼痛及齒齗腫硬不消
川芎升麻藁本石膏白芷(各一兩)細辛(六錢)
皂角(一兩)
右為末紗羅三度每用刷牙蘸藥少許刷牙用温水
潄
小至寶丸治風牙病
荆芥防風何首烏威靈仙蔓荆子菖
蒲苦參(各二兩)
右為細末煉蜜為丸如彈子大每服一丸細嚼茶酒
送下
驅風散治風牙疼
細辛草烏(各一兩)蝎稍(五錢)荆芥穗防風(各一兩半)升
麻(半兩)沒石子(一兩)
右為末擦患處
莽草散治風牙疼
莽草(一兩)白芷(三分)細辛(一兩半)芎藭(半兩)升麻(一兩)荆芥穗
(一兩半)
右為散揩齒良久以鹽湯潄口
香芎湯治骨槽風壅齒痛不可忍或牙齒動摇并口
内生瘡者
芎藭羌活細辛防風莽草郁李仁(各半)
(兩)
右為粗末每用五錢以水一盞半煎三五沸熱潄冷
吐立妙一方有桃李仁
治風蚛牙疼不可忍者
白芥子胡椒白殭蠶草烏頭(七枚)乾蝎(七枚)乳
香(一塊)
右為末每用真酥調少許如膏點在疼處
蒴藿湯治風齒腫疼及頭面腫痛口急不開
蒴藿桂桃膠蜀椒吳茱萸烏賊魚骨
(各一兩)
右剉每用五錢以水一盞煎十餘沸去滓更入酒半
盞又煎十餘沸熱潄冷吐
蜀椒湯治風齒痛不可忍
莽草細辛菖蒲牛膝枳壳(各半兩)蜀椒(三十)
(粒)
右剉如麻豆大以水三盞煎三五沸熱潄冷吐
巴豆丸治一切風齒疼痛
巴豆胡椒高良薑烏頭桂(各一分)麝香(少許)
右為細末煉蜜和丸如梧桐子大以棉裹置於痛處
咬之勿嚥津液
露蜂房散治齒風腫痛
露蜂房猪牙皂角川椒荆芥鶴虱細
辛(各等分)
右為㕮咀煎一二沸灌潄去涎即愈一方米醋煎一
二沸冷潄涎去即愈
芎藭湯治風齒疼腫及口臭
芎藭當歸獨活細辛白芷(各一兩)
右為粗末每用五錢以水一盞煎至七分去滓熱含
冷吐如此三五次
治風齒及蚛牙疼痛不可忍
狼牙草根柳蛀屑茛菪子槐枝(半兩)皂莢(一分)
右細剉和勻分為三度每度以漿水二大盞煎七分
去滓熱含冷吐
蛇蛻皮散治風齒疼痛不可忍
蛇蛻皮蚕沙柳枝吳茱萸槐枝(各一兩)
右細剉每服五錢水一大盞煎七分盥潄稍熱含之
冷吐效
獨活酒治風牙齒疼痛
獨活莽草細辛(各半兩)附子防風(各半兩)
右細剉以酒一升半煎至一升熱潄冷吐一方無防
風
郁李酒治齒風腫痛呼吸風冷其痛愈甚齗䐬腫赤
郁李根細辛椒(半兩)槐白皮柳白皮
右細剉每用藥一兩酒升半煎三五沸去滓熱潄冷
吐
蓽撥散治諸陽氣虚風攻牙齒疼痛不論寒熱嚼物
隱痛
蓽撥苦參防風升麻(各一兩)藁本(半兩)
右為散每用三錢水一盞煎六七沸熱潄冷吐
石燕子散治齒牙風冷疼痛及齒齗不密固
石燕子茯苓細辛寒水石香白芷(各一兩)
右為細末入研藥勻每用藥半錢以指蘸擦牙齗上
合口少時後用温鹽湯微潄一兩口存藥性食後或
日用一兩遍
升麻散治陽明經受風邪入齒牽引牙䐬疼痛不止
升麻香附子細辛莽草(各等分)
右同為細末用三錢水一盞煎至七分去滓熱潄冷
吐日用三四度
定痛散治牙風疼立效
華隂細辛川烏頭香白芷(各一兩)乳香(二錢)
右為末每用少許擦牙痛處有涎吐之須臾以鹽水
灌潄濟生方除白芷川烏用全蝎草烏
潄毒散治風熱攻注牙齒疼痛久而不愈
細辛薄荷葉荆芥穗地骨皮
右為粗末每用七錢水二盞煎至一盞半去滓食後
温潄冷吐
川椒散治風牙腫疼
露蜂房(去土)殭蚕(淨)川椒(去子)茄蒂(各等分)
右並燒灰存性入鹽擦之去涎即愈
荆芥湯治風熱齒痛
荆芥薄荷升麻細辛
右等分為末每服二錢以沸湯點潄口含嚥并用擦
牙
草烏頭散治風牙疼痛
兩頭尖(七個)草烏頭(七個)全蝎(七個)殭蚕(七個去頭足)
右為細末用指點擦於痛處唾津勿嚥然後潄之吐
出
又方
蓽撥細辛良薑白礬
右為細末和勻一半於牙痛處擦之須臾有稠涎出
盡覺生清液用温水潄之
濕生蟲丸治風齒疼痛
濕生蟲(一枚)胡椒(一顆)巴豆(一枚去皮)
右先研胡椒細次下巴豆濕生蟲研令勻用軟飯和
丸如菉豆大以綿裹一丸咬之良久涎出逐漸吐立
效一方丸米大内蟲孔中痛立止效騐不可名状
草烏頭散治一切風齒疼痛飲食艱難揩擦
草烏頭(二枚炮)膽礬(研)細辛(各一錢去苗葉)
右為細末每用一字以指頭擦有涎吐之
皂莢湯(出聖濟總錄)治諸風齒疼痛
皂莢(一挺去皮子炙令黑色剉)露蜂房(一枚劈碎)鹽(一分)
右剉分三貼以漿水一盞煎十餘沸去滓熱潄冷吐
殭蚕散治風壅牙疼
薑黃藁本白芷(各等分)
右為細末每以少許揩牙疼處用鹽水盥潄立刻見
效
杏辛散(出海上方)治風腫
杏仁(十個去油)細辛(焙乾十匙)雄黃(别研十匙)
右為末男左女右搐鼻中妙
又方(出海上方)
草烏(尖)皂角(炒黃)道人頭(各等分)
右為末揩痛處鹽湯潄之
草烏散治牙疼并牙疎又治風腫牙疼極效
草烏(四個緊小如鳥啄者不去皮)全蝎(二個)胡椒(三十粒)
右同為細末揩牙出涎即以荆芥湯灌潄微覺麻少
頃即定
槐白皮散治齒風疼痛不止
槐白皮地骨皮(各一兩)松節(三兩剉)
右為散每用五錢以漿水二中盞煎五七沸去滓熱
含冷吐
皂莢散(出聖惠方)治齒風蚛疼痛不可忍
皂莢(炒黃焦)荆芥胡椒(各一兩)
右為末每用三錢以水一大盞煎至七分去滓熱含
冷吐
皂莢丸治齒風疼或蟲痛不可忍根下有孔
猪牙皂角(二挺去皮子)漢椒(七枚去目)莽草(半兩)
右為末以棗肉和丸如芥子大每用一丸内蟲孔中
有涎即吐却
芎附湯治齒疼痛
芎藭(二兩)附子(炮裂去皮臍)
右為末每用三錢水一盞煎至八分去滓熱潄冷吐
治熱毒風攻牙齒疼痛
附子(燒灰一枚)礬石(燒灰一分)
右為細末每用少許揩齒瘥
逡廵散治風牙疼痛不拘新久一服立效
高良薑(一塊約二寸)全蝎(一枚瓦上焙乾)
右為末以手指蘸藥如齒用藥須擦熱用俟須臾吐
出少涎以鹽湯潄口大妙亦治腮頰腫痛勑局周含
鮑子明常患風牙腮頰腫痛甚不能忍予以此方投
之出涎數口即愈此藥亦係丐者所𫝊疑丐者是異
人一方先用酸漿水潄牙
細辛散常用去風蟲不蛀
茄蒂(晒干燒灰)細辛(各等分)
右和勻擦之
治齒風連面疼痛不可忍者
細辛(一兩)黑豆(一合)
右熬豆令熟然後以好酒二大盞同煎至一大盞去
滓熱含冷吐
治頭面風口齒疼痛不可忍
用鷄屎白燒灰以綿裹置齒痛處咬之又以傅齒根
亦可一方以醋漬煮含之
又方(出千金方)治齒痛
用煮枸杞汁含之
又方(出千金方)
含驢尿須臾止
治風熱上攻齒痛余頃任淮西幕府己酉冬被檄來
和州至含山縣齒痛大作忽於刀鑷人處得草藥一
捻許以湯炮少時冷暖隨意以手揩蘸藥水浥痛處
即定明日若人去余因傳得其方後以治人多效
用皺面地葱子即本草稀薟又名地菘者霜後收之
每用少許湯泡又云即是鶴虱但本草别有鶴虱及
細考沈存中筆談專辨地菘云其子名鶴虱余之所
用正此物也又季誠方用鶴虱一枚濯置齒中高堅
云以醋煎鶴虱潄口其痛立定尤妙
治風齒敗口臭
用芎藭含之
大蒼散治牙床風腫
每用大蒼术切作兩片於中穴一孔入鹽實之濕紙
裹燒略存性取出研細以指揩之去風涎即愈以鹽
湯潄口
治牙疼并牙疎又治風腫牙疼極效
用獨子肥皂去子以青鹽實之用紙裹水浸潤入火
燒存性更入生樟腦子十五枚同研細揩之
又方(出海上方)
用生薑一塊破開入巴豆肉一粒濕紙裹慢火煨香
為度去巴豆切薑為末揩之於疼處竒妙一方猴薑
熟用川巴豆紙壓去油却以新綿少許裹巴豆在内
隨蚛孔大小加减用綿塞蚛牙中其痛立止用三次
蚛牙自落妙不可言
專治風腫氣腫牙疼及風蛀牙痛有苦牙疼者百藥不
效用此馬敏叔說一村媪苦牙痛百藥不效用此即
愈
用天蘿即生絲瓜一個小者擦鹽火燒灰存性成末
擦上痛處腫處涎盡即愈右乃嚴月軒家傳屢效之
方自患此證一試而無不效若以水調藥灰掩傅腫
腮上尤妙前有此方治蛀牙據月軒此物大能去風
若蛀牙則不效
治齒牙疼
用猪牙皂角不拘於灰火内煨過剉碎用葱白漿水
同熬去滓乘熱潄冷吐之立止
治風齒疼頰腫(出肘後方)
用獨活酒煮熱含之一方剉碎以水二大盞煎至一
盞去滓熱含冷吐亦治齒風宣露
治療牙風
取東墻下朽骨削之如疼牙齒許大於炭灰中煨燒
令熱於所痛處齧之冷即易之
治風牙疼痛方
用木鱉子去殼細磨稀調上患處
治風牙疼痛方
用胡絲饅頭草將鹽少許於掌心揩碎擦之即愈
風齒疼痛頰腫及治血出不止
用䒽草五兩水一斗煮取五升熱含吐之一日盡又
酒煮獨活熱含之
治患牙壅腫疼
用敗毒散加荆芥穗石膏防風桔梗大黃煎服後服防
風通聖散更加石膏芒硝防風全蝎大黃煎服
治風蚛牙頥頰腮腫痛
用芭蕉自然汁一碗煎及八分乘熱潄牙腫處潄盡
即止凡是風牙用之必愈頥頰腫而痛者風牙也頥
頰不腫只牙齗腫痛蚛牙也
治風蛀牙疼方及治熱風頭痛
用杏仁燒令煙盡去皮以亂髮裹之咬於所患齒下
其痛便止薰諸蟲出并風便差重者不過再服薰之
即效
槐枝散治牙齒腫痛牙齗宣露氣臭齒挺出時發疼
痛常用去疳牢牙
細辛(去土)川芎白芷(各一兩)蝎稍(生二錢半)
右為細末每用半錢擦在牙疼處有涎即吐悞嚥無
妨早辰臨臥日用一兩遍
治風氣攻注牙齒腫痛(華陀中藏經方)
藁本剪草細辛
右等分為粗末每服三錢水二大盞煎至一盞半以
下乘熱潄之過後微覺痛少頃自止
一方治一切風腫牙寒濕腦風項筋急牙摧齦脱
麻黃(三兩)柴胡(半兩)羊腦骨灰(三錢)羌活根(一錢半)當歸(半錢)白
芷桂枝細辛(各半錢)蒼术升麻(各一錢半)
右為末極細潄口指擦牙疼處立止
立應散(出楊氏方)治風蚛牙疼
楊梅根皮(厚者一兩去粗皮)川芎麝香(少許别研)
右件為細末研勻每用一字先含温水一口次用藥
於鼻内搐之涎出病止為妙
救急療齒風痛(出本草)
取蒼耳一握以漿水煮入鹽少許潄之
治牙齒痛上攻腫痛
獨活地黃
右二味各三兩為末每服三錢水一盞煎和滓温服
臥時再用
治口齒風疳䘌血
以槐白皮煎漿水煮含之
腎虚齒痛(論)
夫齒者骨之精華骨乃腎之所主外板則為齒内床則
為牙人腎氣強則齒自堅腎氣衰則齒必病且手陽明
大腸之脉入於齒灌注於牙倘風寒壅熱之氣鬱滯心
胸衝發於口則齒為之病矣輕者為宣露齗頰浮腫重
則為疳䘌齲脱之證也亦有腎虚氣壅齒痛宣露當進
補腎藥隨證治之足少隂經虚氣血不能榮養骨髓故
因呼吸風疼或潄寒水則令齒痛而不已
方
沉香延齡散治風牙腎虚牢牙補腎生津液
沉香川芎生地黃藁本零陵香砂仁
人參熟地黃防風沒石子荆芥藿
香片腦木香石膏地骨皮白蒺藜
桂心母丁香檀香白芷杜蒺藜(炒去刺)石
菖蒲(以上各半兩)當歸天麻訶子細辛何首
烏枸杞子青鹽甘松乳香龍骨槐
角子香附子(以上各七錢半)露蜂房(一兩)蓽撥(二錢)柳枝(四兩)
(炒)膽礬(一錢半)石燕子(五個火煆)海浮石(一兩)麝香(一錢)
右為細末早晚擦牙鹽湯潄然後嚥之
無食子散治腎虚齒痛揩齒黑髭
無食子乾馬齒莧蓮子草石榴皮巨勝
子生地黃柳皮(取白)羌活(去蘆頭)訶梨勒皮牛
膝生薑皮生胡桃皮白芷(各一分)皂莢(一挺不蚛)
(者去皮炙)青鹽
右剉如麻豆大瓷瓶子盛密蓋泥封頭炭火燒令赤
候冷取出搗羅為散更以濕紙攤用盆蓋一復時出
火毒每用柳枝湯潄口畢揩齒
鷄腸草散治腎虚齒痛揩齒烏髭鬢駐顔
鷄腸草白礬(碎)訶梨勒蘹香子旱蓮子
晚蠶沙青鹽茜根皂莢(各一兩)麻粉(半兩)
右除礬并青鹽蘹香蠶沙外各剉長半寸用磁瓶一
枚開口入諸藥在内紙筋鹽泥固濟以炭火半斤煆
盡火放冷取出研如粉早晨食後夜臥揩三兩次少
頃潄口
天雄散治腎虚齒痛
天雄(炮裂去皮臍)當歸(切焙)細辛(去苗葉)附子(炮裂去皮臍)甘草
(炙剉)乾薑(炮)生地黃(切焙)苦參䔧蘆(各半兩去苗)
右為細末揩貼齒痛處日三五上勿嚥津每藥盡即
以水潄
地黃散治腎虚齒痛烏髭鬢揩齒
升麻(剉一兩)訶梨勒(搗二枚)白鹽花(半分)麻籸末(第一𥚹打者四)
(合)生地黃丹砂(一兩細研臨燒時以沙牛糞汁調之免飛上)粟饋(一大)
(合)
右拌勻以淨沙瓶中盛密封泥裹隂乾以炭火七觔
燒炭盡取藥細研為末每欲用先以生薑一塊爛嚼
吐却以左手指揩三五遍就點藥揩十數遍含津不
吐兩手取津塗髭髮待辛辣定則嚥之兼治脚氣腸
風
莽草散治腎虚齒痛揩齒烏髭益夀延長
莽草生薑乾薑猪牙皂角生地黃兔
絲子胡麻子
右各四兩剉如麻豆大入磁瓶内鹽泥固濟火煆一
日後入地一尺一寸深埋三復時取出露三夜不得
著日氣研為細末用如齒藥法揩牙
地黃丸治腎氣虚食冷熱物齒疼痛
生地黃(切焙一兩)白茯苓(去黑皮)防風(去叉)獨活(去蘆頭)枸杞
子山芋(各半兩)
右為細末鍊蜜丸如梧桐子大空心煎棗湯下十丸
至十五丸
三枝散治腎虚齒痛
槐枝柳枝桑枝晚蠶沙青鹽麻籸
右剉如麻豆大鹽泥固濟一罐子曝乾後入諸藥在
内開口於地坑子内四面炭火簇燒令通赤時用柳
枝攪撥轉燒令勻煙盡去炭火用濕紙三五重蓋罐
口候冷出藥研為末瓷合盛每日揩齒日久良
勝金散治腎熱上攻牙齗浮腫牙齒疼痛或腎原虚
冷牙齒摇動或赤腫痛風牙蟲牙並皆治之
用老生薑十兩切作錢薄攤箕内冷水淘次用砒霜
一錢重細研拌薑錢令勻留少許砒放鎔銀乾沙鍋
子内砒拌生薑於上按令緊用新瓦一片蓋鍋内烈
炭火煆令煙盡傾於盆内盞子合定存性要成黑炭
不可白却
蓽撥全蝎華隂細辛胡椒
右焙乾薑炭亦為細末拌勻每用手指點少許如黑
豆大揩牙齗上閉口候有涎沫即吐出立效
茈胡湯治腎虚牙齒齗腫膈上熱
茈胡枳殼黃連厚朴
右搗篩每用五錢水二盞煎至一盞去滓食後分二
服
麝香散治腎虚齒痛揩齒
麝香小豆麵蜀椒青鹽
右為末用揩齒後以温水潄之
治腎虚齒痛揩齒
硫黃甘松
右等分為細末百沸湯泡熱潄口神效
治腎虚髓少齒痛
生地黃川芎(各一兩)
右以煎湯漬齒根無拘時
骨碎補散治腎虚氣攻牙齒血出牙齗痒痛揩齒
用骨碎補炒黑色二兩為細末於潄後揩齒根下良
久吐之臨臥再用嚥津不妨
治老人牙疼因腎氣虚弱或因用凉藥擦牙所致
用肥皂一枚去核入鹽在内用鐡線扎合以鹽泥固
濟火煆黑末擦牙
治蚛牙
用蟾蜍眉酥和牛酥摩傅腰腹并隂囊治腎腰冷助
陽氣以吳茱萸苗汁調
加减牙藥麝香散治腎氣虚弱夫齒者乃骨之所終
髓之所養也若腎氣實則骨髓堅固齒無病矣
綠礬石膽五倍子訶子皮何首烏龍
骨藿香葉甘松(各四錢)縮砂仁細辛白茯
苓零陵香百藥煎青黛龍腦生地黃
麝香(各半兩)
右為細末入研藥勻如常法用少許用刷牙蘸藥刷
牙齒上合口少時後用温水潄口吐之每日早用
齒齗宣露(論)
夫牙齒雖為骨之所終髓之所養得齗肉而固濟可以
堅牢今氣血不足揩理無方風邪襲入客於齒間則令
肌寒血弱齗肉縮落漸至宣露齗肉腐爛永不附着齒
根也
方
升麻散治牙齒宣露齗肉腐爛
升麻防風藁本細辛白芷地骨皮
露蜂房木香甘松丁香沉香柳枝心
右為散以一錢患處貼齒齗上嚥津以差為度
茜根散治齒齗宣露口臭血出
茜根升麻甘松牛膝(剉)細辛羌活硫
黃槐白皮皂莢鹽花芎藭地骨皮(各一)
(分)
右細剉同入瓶子内燒勿令煙盡取出去火毒後𢷬
研為散揩齒甚妙
鷄舌香散治牙齒宣露口臭血出不能飲食
鷄舌香當歸青葙子乾薑菖蒲莎草
根木香青黛梧桐淚棘刺
右為散每用綿裹半錢含化嚥津更於患處齒齗貼
一方無青葙子有細辛
玉池散治風蚛牙疼瘇痒摇動牙齒齗潰爛宣露出
血口氣等疾悉能治
地骨皮香白芷川升麻防風細辛川
芎槐花當歸藁本甘草(各等分)
右為末每用一字許揩牙或齒痛即取二錢水一盞
半合生薑三片煎至一盞稍温漱候冷吐之殊效或
用金沸草散薰潄佳一方有刺蒺藜
白牙藥真珠散治齒齗宣露牙黃黑不白
真珠白檀石膏烏魚骨白石䕟浮石
(各半兩)硃砂香白芷川升麻川芎(各二錢半)
右為細末每用少許以指蘸藥擦牙合口良久吐津
後温水潄口
地黃散治口齒宣露䘌蝕腫痒
生地黃牛膝地骨皮升麻羌活芎藭
藁本細辛(各一兩)梧桐淚
右為散先用温鹽湯淨潄次用藥揩了更不潄早起
臨臥
治大人小兒牙疳宣露
輕者
枯礬青黛銅綠生朴硝
甚者
綠礬蘆薈麝香龍骨血蝎(各少許)
右以虀水温潄然後用藥傅貼
紅綿散治牙齒宣露疼痛并齒浮動
柳絮麝香紫石英凝水石海蛤龍腦
丹砂白石英
右為散每服半錢揩牙良久潄口不計時候
獨活散清頭目發散風熱治陽明經不利邪毒攻注
牙齒齗肉虚浮宣露根下動摇又治偏正頭痛漸漸
攻注眼目或發疼痛視物不明其藥功效不可具述
川芎獨活羌活防風(各半兩)細辛荆芥
鄆薄生地黃(各三錢)
右為粗末每服三錢水一盞煎至八分去滓温服食
後日三二服
細辛湯治風牙腫疼宣露
細辛升麻芎藭荆芥穗木通(各半分)莎草
根莽草(半兩)
右為粗末每用五錢水一盞煎七分熱潄冷吐日三
兩次
白楊皮湯治牙齒宣露
白楊皮地骨皮防風細辛蔓荆子杏
仁生地黃
右剉如麻豆每用五錢以水二盞煎至一盞去滓留
八合入酒一盞更煎三五沸熱潄冷吐即差
地黃散治風齒血弱齗肉縮漸至宣露
生地黃莽草生薑乾膝猪牙皂莢萆
麻子兔絲子(各四兩)
右入瓶内以黃泥固濟火煆一日後入地一尺二寸
深窖却三伏時取出合子盛露三夜不得見日氣搗
羅為散如齒藥用之
防風湯治齒根出露摇動疼痛
防風蔓荆子細辛川升麻地骨皮赤
茯苓芎藭
右剉和勻每用半兩以水一大盞酒一盞煎至一盞
去滓熱含於患處冷即吐含盡為度日二盡此一劑
瘥矣
梧桐淚散治齒齗腫悶宣露出血
梧桐淚川芎細辛白芷(各半兩)生地黃青
鹽寒水石
右為細末每用二錢水一盞入柳枝黑豆少許同煎
至七分去滓熱潄冷吐日三二服
芎藭散治牙齒浮腫宣露鮮血不止
芎藭梧桐淚石律防風白芷莽草(各一)
(兩)
右為散每用半錢揩牙鹽湯潄之
常用齒藥牢牙去風冷蚛蝺宣露不問老少用之甚
妙
槐枝柳枝皂莢鹽(四兩)降真香白膠香(各半)
(兩)
右同入磁瓶内黃泥固濟糠火燒一夜候冷取出研
細用如常法一方無降真香白膠香三因方出謂石
佛庵主年七十餘云祖上多患齒疼脱落此方效數
世
牢牙散治牙齒宣露
瓜蔞根白芷鷄舌香白檀香麝香
右為散每用半錢揩牙悞嚥無妨
芎藭散治齒齗宣露疳蟲蝕
芎藭木香乳香丁香(各一分)鹽(半兩)
右為散每用少許患處傅貼日三五上即差
細辛散治牙齒浮腫宣露疼痛
細辛荆芥莽草升麻(各一兩)梧桐淚(半兩)
右為粗末用五錢水二盞槐枝十數莖鹽二錢同煎
令濃熱潄冷吐
地黃散治牙齗宣露痒疼血出
生地黃細辛皂莢(各一兩)白芷(一兩)
右入磁瓶内以紙泥固濟暴乾用炭火燒令煙盡取
出放冷研令極細次入白殭蚕末一分甘草末二錢
再研令勻早晨或臨臥以少許揩牙齗良久温水潄
口
松節湯治牙齒宣露腫痒
松節細辛蜀椒梧桐淚
右剉如麻豆用五錢水二盞煎十餘沸熱潄冷吐以
差為度一方用酒煎
藁本散治牙齒風齗腫宣露膿出氣臭
藁本升麻皂莢(各半兩)石膏(一兩半)
右為散臨時以手指蘸藥擦齒上微潄藥氣行即愈
蜜陀僧散治牙齒齗宣露腫悶生瘡或有膿血
蜜陀僧雄黃石膽麝香
右為細末每用少許乾貼患處吐津悞嚥不妨不計
時候
治齒齗宣露
以蚯蚓屎水和為泥火燒令極赤研之如粉臘猪脂
和傅上日三永差一方同入甆瓶内黃泥固濟糠火
煨燒一夜候冷取出研細用如常法揩牙三因方謂
石佛庵主年七十餘云祖上多齒疼脱落此方效數
世用之齒白齊密乃良多也
治齒痛宣露涎血臭氣
川芎竹葉鹽(少許)細辛
右水三盞煎兩煎熱含潄冷吐
海蛤散治牙齒宣露
海蛤硫黃乾膝
右更入麝香少許研為散先用淨帛拭患處以藥傅
之有涎吐
青黛散治牙齒宣露
青黛樺皮蝦蟇
右於乳鉢中研令細每用少許傅齒宣露處立騐有
津吐之
鷄舌香散治風冷乘於齒間發熱疼痛口氣宣露
鷄舌香麝香射干
右搗羅為散入麝香再拌和勻每用少許揩牙良久
湯潄之
牛膝散治齒齗宣露風痒
牛膝細辛
右為散更於乳鉢中細研傅宣露處日三五上即騐
用蠟和圓如蓮子大以綿裹一丸痛處咬之
白殭蠶散治風毒壅滯齒齗虚腫出血宣露疼痛
白殭蠶麝香
右研令勻每用少許揩齒良久荆芥湯稍熱潄口冷
吐出
治牙齒齗宣露有膿血出及小兒蟲疳齗
葶藶梧桐淚(各半兩)
右為散於患處摻之即差
一方治熱毒上攻宣露出血齒痛齗腫亦治舌出血
百草霜鹽
右各等分研細乾擦舌上其血自止
治牙宣
明礬黃連
右為末候睡着擦牙上
驅毒飲治熱毒上攻宣露血出齒齗腫痛不可忍者
用屋遊即瓦上青苔不拘多少洗淨煎湯澄清入鹽
一小匕放温頻潄之
治牙宣(出百一選方)
用赤芍荆芥同為細末揩齒上以荆芥湯潄
治牙宣牙癰
用蠶退紙不計多少燒灰存性揩入口瘡則用乾摻
齒縫血出不止以紙絍子蘸乾用蟾酥少許傅血出
處立止
小薊散治牙齒宣露出血
用百草霜小薊根附子炒去毛真蒲黃各五錢為末
揩牙齒上立愈
治軸車開不可合
用天南星末生薑汁調傅綿縳合一宿愈去風也又
法一人以手指牽其頥以漸推之則復入矣推當疾
出其指恐嚙傷又法飲大醉睡中搐鼻嚏自正
蚺蛇膏治牙露
用蚺蛇膏和麝香末傅之
治齒齗宣露
每旦捻鹽内口中以熱水含潄齒百遍不過五日齒
即牢密
治牙宣熱爛
用羊蹄草含化即可
治牙痛有血臭氣
用地骨皮不拘多少煎湯潄畢嚥之又治上膈咯血
并骨蒸癆
麝香散治熱多寒少牙露肉齗脱血出齒動欲落大
作疼痛妨食忤凉少忤熱多
麻黃根草蔲生地黃益智當歸升麻
熟地黃骨灰黃連人參麝香漢防
己
右為細末用温水潄口淨擦之其痛立止
膏香膏治大人小兒齒齗損爛及走馬疳
麝香猪牙皂角白礬水銀苦楝根綠
礬蜜陀僧膩粉黃蘗
右件為末用無灰酒三升熬成膏患者先净潄口塗
之久患者取藥一匙砒霜末各一錢半和勻使絶妙
齒痛牙齗宣腫方
香附子乳香細辛防己荆芥(各三錢)
右搗羅為細末早上揩痛處如大叚痛時即煎防風
湯先須潄盥了多着藥擦之一日三次每次一飯久
為佳
牙宣(出永類鈴方)
當歸尾黃竹葉
右同鹽潄
牙動牙宣血出
淨香附子薑汁同浸晒乾為末擦之
牙藥紫金散解風熱潄積壅去口氣上牙宣揩牙白
療齗腫及一切疼痛處
右用生大黃不拘多少入罐子煆存性碾為細末早
晚用少許擦之温水潄口大有竒效路鈐梁園材云
都下一家專貨此物兩宫常以數千錢來買其門如
市鄰人咸訝其不曾見修製之功密叩厥子遂得是
方
治牙齒宣露
用蘩蔞燒灰以揩齒宣露然燒灰减力不若乾作末
有益矣
治牙齒宣露
以蚺蛇膽和麝香末傅之
齒間血出(論)
夫邪熱潛在上流傳於手陽明之支脉入於齒頭面有
風而陽明脉虚氣挾熱乘虚入齒齗摶於血則令齒齗
虚腫甚者齒間出血蓋性得温則宣流故也
方
烏金散治齒齗血出及腫痒風冷疼痛
槐白皮猪牙皂角威靈仙生乾地黃酸
石榴皮何首烏青鹽(各一兩)細辛升麻(各半兩)
麝香
右共研為細末將諸藥并麝同研令勻每用半錢揩
牙良以温湯潄口如早作齒藥用尤妙一水調藥半
錢塗在紙上於牙齒上貼之三兩次即愈
柳枝散治齒齗血出
柳枝桑皮槐枝皂莢丹砂生地黃
麝香凝水石小薊根
右搗研為細散每用揩齒良
雄黃麝香散治牙齒腫爛出血
雄黃銅綠枯礬血竭麝香輕粉黃
丹黃連(各一錢)
右為細末每服少許隨病大小傅上
角蒿散治齒痛宣露血出不止
角蒿細辛升麻(各半兩)地骨皮牛膝(各一分)
右藏瓶内燒灰存性搗羅為散每用一錢摻濕紙上
患處貼
當歸湯治酒醉牙齒涌血出亦治齒風痛
當歸礬石桂心細辛甘草(各一兩)
右㕮咀以漿水五升煮取三升含之日五六夜三二
次一方無細辛水煎亦可
治牙宣血出
藁本零陵香甘松三奈荆芥
右水煎潄之如刷牙用砂鍋末
治齒齗間出血喫食不得
黃連白龍骨馬牙硝(各一兩)白礬龍腦(一錢)
右搗為散研入龍腦令勻每用半錢傅齒根下
龍骨散治齒齗血出不止
白龍骨生地黃乾薑曲頭棘刺白礬
右搗羅為末每用半錢傅齒齗處即差
生肌桃花散治牙齒内血出并有竅眼時時吐血
寒水石粉硃砂甘草腦子
右為細末每用少許乾捻有竅處
龍腦散治牙齒疼痛間血出去口氣辟風冷
龍腦蔓荆實細辛升麻(各一兩)
右為細散入龍腦拌勻每用半錢揩牙良久温湯潄
口
鬱金散治齒出血
鬱金白芷細辛
右等分為末擦牙仍以竹葉竹皮濃煎入鹽少許含
嚥或炒鹽傅
治牙宣出血
明白礬乳香麝香(少許)
右同研細輕手擦良久鹽湯盥潄
神效散治牙縫血出
草烏頭青鹽皂莢(各一分)
右入瓦器内燒灰存性每用一字揩齒立效
生地黃湯治齒齗血出
生地黃大豆柳枝
右將豆及柳枝炒焦以無灰酒四盞沃之即下地黃
根煎五六沸去滓熱潄冷吐
治齒齗血出不止方
乾地龍末白礬灰麝香末
右同研令勻於濕布上塗藥貼於患處
一方治齒齗間津液血出不止
細辛(二兩)甘草(一兩)
右㕮咀以醋二升煎取一升日夜旋含之及熱尤良
大勝散治齒衂
蒲黃螺兒青(各等分)
右為細末每用少許擦患處少待用温鹽水潄之
荆槐散治牙宣出血或痛
槐枝荆芥穗
右等分為末擦牙仍前點服
胡粉散治牙出血不止
胡粉麝香(半錢)
右同研細散臨臥淨揩牙潄口訖乾貼兼能牢牙
治齒齗間津液血出不止
用礬石一兩燒水三升煮取一升先拭血乃含之已
後不用朽人牙齒根落不用之可也
又方治齒根血出
用苦竹葉濃煮與鹽少許温熱得所含之冷即吐一
方無鹽
又方治齒出血不止
用刮生竹皮二兩苦酒浸之令其人解衣坐使人含
噀其背上三過仍取竹茹濃煮汁勿與鹽使微温含
潄之竟日為度
治酒醉牙齒涌血
用燒釘令赤拄血孔方止
治酒後口齒有血出
用枸杞為末煎湯潄之然後吞下立止根亦可
靈芝散治出血齒痛
用川五靈芝以米醋煎汁含嚥
治齒疼齗間出血極騐
用鹽末每夜厚封齒齗上有汁瀝盡及臥其汁出時
仍叩齒勿住不過十夜疼血止更久尤佳長忌猪肉
油菜等
又方
用食茱萸遇齒痛酒煎含之
治牙疼肉爛血出不止
用草烏頭大者去皮臍高良薑等分為散先用温鹽
湯潄口了揾藥少許揩齒涎出立效
凡齒宣露多是疽及蝕
用角松灰夜塗齒上齗間使滿勿使食油菜三度即
差食油菜即發并桂心常忌沙糖乾棗
又方(出肘後方)
每日早捻東牆衣口中暖水含扣百遍常為勿脱不
五日宣齒即牢固良騐凡齒痛病皆由月蝕飲酒慎
之為妙
治齒縫忽然血出不止方
用梧桐淚半兩研羅為末貼齒縫如血出不定再貼
神效
治齒浮動齗腫出血方
用屋下塵煤細羅為散揩傅齒根下
又方(出聖惠方)
用燒銅筯烙血出處以白礬灰傅之
治大人牙宣出血極多
用消毒散加大黃赤芍藥當歸生地黃等分同煎服
仍敷貼前藥或以綿紙蘸藥塞牙縫中
二妙圓治齒衂
巴豆蓽澄茄(七枚)
右研爛為細末綿裹左齒痛納之左耳右齒痛納之
右耳
齒縫出血方
齒縫出血不止他藥不能治者鹽注之素問云鹽勝
血故也蘭室寶鑑用門冬煎湯潄之亦良
又方治齒縫出血蓋上實下虚也
八味丸服之而愈
治牙齒出血及走馬疳
右用頭髮䬣&KR2571;用剃面刀子細切銚内慢火炒存性
為末
治齒縫多血
以鹽湯常潄即已益齒止血良驗
治齒齗間津液血出不止
用苦竹茹四兩以醋漬一宿含之一方用酒
治齒縫中血出
以紙絍子蘸乾蟾酥少許於血出處按立止
骨槽風
乳香蓽撥散專治牙疼骨槽風
天麻防風荆芥穗草烏頭蓽撥細辛
川烏頭紅豆盆硝(各一錢)乳香沒藥官
桂(各半錢)麝香(少許)
右為細末每用一惟或半錢口含温水鼻内㗜之
左右用
玉池散治牙濃血變骨槽風者及骨已出者此方張
龍圖傳之
藁本升麻防風細辛白芷川芎甘
草節當歸槐花獨活(各等分)
右為末每服三錢生薑三片水一盞煎七分温潄服
之無不效
如意湯治骨槽風走馬牙疳及洗金瘡
荆芥穗防風薄荷葉白芷黃栢黃連
地骨皮貫仲(各等分)
右為粗末水煎潄去骨槽風出孫真人瘡科論除疳
瘡諸毒
牙癰方
硃砂雄黃磁石石膽礬石
右各等分入磁合鹽泥塗燒兩日夜置淨地出火毒
兩日細末雞羽蘸傅瘡惡肉朽骨損牙俱出而愈
梧桐淚散治骨槽風痛齗腫齒疎
梧桐淚槐樹根白薔薇根垂柳稍李樹
根
右為粗散每用半兩水二大盞煎至一盞去滓熱含
冷吐
生肌散
枯白礬白蘚皮黃蘗白芷(各等分)
右為末先以如意湯潄畢上此藥神效
地骨皮散治骨槽風牙齒宣露腫痒浮動疼痛不時
或齗爛生瘡及大人小兒口瘡
地骨皮麥糵(各一兩)猪牙皂莢(半兩)青鹽
右入鍋炒搗羅為散每用先以鹽漿水潄口摻擦即
愈
潄口沉香散治牙槽熱毒之氣衝發齒根腫痛成瘡
或差或發並宜服之
香附子沉香升麻華隂細辛(各一兩)
右為細末每用二錢水一大盞同煎至三兩沸去滓
温潄冷吐悞嚥不妨不拘時候日用三四次
地黃膏治骨槽風痛齗腫齒宣露齒根挺出時膿血
不止
生地黃梧桐淚白礬(各半兩)麝香(一分)
右為極細末與生地黃汁相和勻於銀器中以文武
火慢慢煎成膏臨時以藥於齒齗上塗之有津即嚥
每用一匙食後臨卧
一方治牙癰腫塞口噤而不能開
附子黃連礬石(一兩)
右為末内口中有如口噤不能開者須用銀筯撬開
將藥以蘆管細細吹入咽喉中即甦醒
治骨槽風牙疼腫
用桔梗為末棗瓤和丸如皂子大綿裹咬之腫則荆
芥湯潄之
治骨槽風熱牙齒疼痛不可忍滿口牙齒俱動宜用此
方去熱毒後喫齒痛方
細辛羌活荆芥穗防風大黃繭草
川芎(各一分)
右為細末每服三錢以熱湯調熱含冷吐如此使兩
三次後喫後方
茵陳散治骨槽風熱及一切牙齒疼痛至坐卧不穏
痛不可忍
麻黃荆芥穗升麻黃芩羌活獨活
牡丹皮薄荷連翹茵陳射干大黃
殭蚕半夏(各一分)細辛(半分)牽牛(一分)
右細杵羅為末每服三錢水一盞先煎湯熱下藥末
攪一攪急瀉出食後臨卧和滓熱服
普濟方卷六十九
