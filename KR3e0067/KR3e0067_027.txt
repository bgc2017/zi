普濟方卷二十七明周王朱橚撰
肺臟門
肺勞
論
夫凢肺勞病者補腎氣以益之腎旺則感於肺矣人逆
秋氣則手太隂不起肺氣焦滿順之則生逆之則死順
之則治逆之則亂不順為逆是謂關格病則生矣肺勞
者或因形寒飲冷秋氣所致其證短氣面腫鼻不聞香
臭胸中結滯氣乏聲嘶咳𠻳呀呷咯唾稠黏或唾膿血
或咽喉亁痛不能唾上氣喘滿漸至衰瘁寒熱時作飲
食减耗皆肺勞之證
方
紫苑湯治肺臟虚勞痰𠻳不止背膊并項筋痠疼日
漸羸瘦
紫苑(去苖土)貝母(去心)黃耆(剉)柴胡(去苖)人參白茯苓
(去黑皮)麻黃(去根節)杏仁(湯浸去皮尖雙仁炒炙)欵冬花桔梗
陳橘皮(去白炒)當歸(炙剉)大腹子(剉)桑根白皮五
味子(炒)甘草(炙剉)生亁地黃(焙各一兩)桂(去粗皮)半夏(洗去滑焙)
(一兩半)
右剉每服五錢以水一盞半入生薑半分切大棗二
枚同煎取七分去滓温服
天門冬丸(出聖惠方)治肺勞痰𠻳氣促下焦虚損上焦煩熱
四肢羸瘦宜服
天門冬(去心焙二兩)牛膝(一兩去苖)麥門冬(二兩)人參(一兩去蘆頭)
紫苑(三分洗去苖土)黃耆(一兩剉)杏仁(湯浸去皮尖雙仁麸炒黃)白茯苓
(一兩)鱉甲(二兩塗醋炙黃裙襴)薯蕷(一兩)五味子石斛(去根剉)枸
把子沉香訶梨勒皮肉蓯蓉(酒浸一宿刮去皺皮炙令)
(黃各一兩)熟乾地黃(二兩)
右為末煉蜜和搗三五百杵丸如梧桐子大每服食
前以棗湯下三十丸忌鯹魚莧菜
桔梗湯治肺勞欬𠻳痰涎唾上氣喘急時發寒熱疼
痛亦治腹風下血諸氣羸弱
桔梗(炒剉)旋覆花好貝母(去心)防風(去义)陳橘皮(湯浸去白)
(炒)麥門冬(去心焙)枳殼(去穣麸炒各半兩)桑根白皮(剉)人參
前胡(去蘆頭)鱉甲白茯苓(去黑皮)蒺䔧子(剉去角)甘
草(炙剉)黃耆(剉各一分)天門冬(去心焙一兩半)
右為末每服三錢沸湯調下不拘時候
天靈盖散(出聖惠方)治肺勞羸瘦四肢無力至日晩即煩熱
頰赤痰𠻳不利骨節多疼或乍寒乍熱飲食不成肌
膚宜服
天靈盖(塗酥炙黃)鱉甲(醋炙令黃去裙襴各一兩)訶梨勒(煨用皮)柴胡
(去苖)桂心麥門冬(去心)赤茯苓(各一兩半)把子仁人參
(去蘆頭)貝母(煨令黃)地骨皮黃耆(剉各一兩)桃仁(湯浸去皮尖雙)
(仁麸炒微黃)生乾地黃(各二兩)㯽榔(半兩)
右為散每服五錢以童子小便及水各一小盞入葱
白一莖生薑半分煎至一盞去滓食前温服
柴胡湯(出聖惠方)治肺勞胸膈壅滯痰𠻳不止四肢無力少
思飲食宜服
柴胡(一兩去苖)白术木香(半兩)紫苑(三錢洗去苖土)赤茯苓(三分)
赤芍藥(一兩)鱉甲(一兩半醋塗炙令黃去裙襴)半夏(三分湯浸七次去滑)前胡
(三分去蘆頭)訶梨勒(一兩煨用皮)枳殼(麸炒微黃去穰)人參(去蘆頭)杏
仁(湯浸去皮尖雙仁麸炒微黃各三分)枇杷葉(半兩拭去毛炙微黃)甘草(一分炙微赤剉)
右為散每服三錢用水一盞入生薑半分煎至六分
去滓不計時温服忌飴糖米肉莧菜
桃仁散(出聖惠方)治肺勞上氣胸滿痰唾不利右脇有疾積
聚發微寒肌體瘦食少無力宜服
桃仁(一兩湯浸去皮尖雙仁麸炒微黃)訶梨勒(二兩煨用皮)桂心半夏
(湯浸七次去滑)五味子㯽榔木香赤芍藥(煨用)人參
(去蘆頭)陳橘皮(湯浸去白穣焙)白术京三稜(煨用)郁李仁(湯浸)
(去皮尖炒一兩)鱉甲(二兩塗酥炙令黃去裙襴)柴胡
右為散每服四錢以水一盞入生薑半分煎至六分
去滓不計時温服
補氣黃耆湯(一名補肺黃耆散)治肺勞飲食减少氣虚無力手
足顫掉面浮喘𠻳(出聖惠方)
黃耆(剉)人參茯神(去木)麥門冬(去心焙)白术五味
子桂(去粗皮)熟乾地黃(焙)陳橘皮(去白焙)阿膠(炙燥各一)
(兩)當歸(切焙)白芍藥牛膝(酒浸切焙各三分)甘草(炙剉半兩)
右麄搗篩每服三錢水一盞入生薑三片棗二枚用
煎至六分去滓温服食後一方無阿膠
補肺欵冬花湯治肺勞痰𠻳日漸羸劣
欵冬花(三分)人參升麻(各半兩)桔梗(各半兩)杏仁(湯浸去皮)
(尖雙仁炒一兩)白茯苓(去黑皮三兩)甘草(炙剉半錢)乾薑(炮一錢)柴胡
(去苗土一兩半)桑根白皮(炙剉三錢)天門冬(去心焙半兩)鱉甲(去裙襴酥)
(炙一兩)黃耆(細剉半兩)肉蓯蓉(酒浸去皺皮炙一兩)
右搗篩每服五錢水一盞半煎至八分去滓食後温
服日三
五膈下氣丸療肺勞熱損肺生蟲形如蠶在肺為病
令人欬逆氣喘或為憂膈氣膈恚膈寒膈熱膈皆從
勞氣所生名曰膏肓鍼灸不着
麥門冬(十分去心)椒(四錢炒)遠志皮附子細辛(各六分)
甘草(十分炙)乾薑桂心人參百部白术
黃耆(各五分)杏仁(四十枚炒去皮尖雙仁者)
右搗篩以白蜜和丸如彈子大將一丸内牙齒間含
稍稍咽其汁忌猪肉海藻菘菜生葱桃李雀肉等
青龍五生膏治肺勞虚損至腸中生痔名曰腸痔肛
門邊有核寒熱得之好挺出良久乃縮而生瘡
猪後懸蹄(三枚炙黃)生梧桐白皮(四兩)龍膽草桑白皮(五寸炙)
雄黃(研各五分)蛇蜕皮(五寸炙)露蜜房(炙)蜀椒(各三分汗)猾皮
(燒)附子(炮各四兩)生白皮(七分炙)杏仁(三十枚去皮尖)生青竹皮(六分)
右細切綿裹以苦酒二斗半淹漬一宿於火上炙燥搗
篩以膏三升和微火上煎如薄糖傅瘡并酒服如棗大
肉蓯蓉丸治肺勞虚損欬𠻳唾血下焦冷憊腹脇疼痛
肉蓯蓉(去皺皮酒浸炙令黃)白术龍骨牡蠣(煆)杜仲(去粗)
(皮酥炙剉)胡桃肉(别研各三分)附子(炮製去皮臍)巴戟天(去心)遠志
丁香鹿角膠(炙令燥各半兩)杏仁(湯浸去皮尖雙仁生用别研一兩)
右為末入研杏仁胡桃肉再研令勻以煑熟棗肉及
熟蜜砂盆内研如麵糊和藥更杵一千下丸梧桐子
大每服空腹米飲下三十丸
鱉甲(出聖惠方)治肺勞發渴寒熱痰𠻳喘促坐臥不得
鱉甲(一兩塗酥炙黃去裙襴)人參(三分去蘆頭)枳殼(三分麸炒微黃去穣)紫苑(三分)
(洗去土苖)柴胡(一兩去苖)露房蜂(微炙)㯽榔(半兩)桔梗(去苖頭)五味
子(半兩)赤茯苓(半兩)甘草(炙微赤剉)杏仁(各半兩湯浸去皮尖雙仁麸炒微黃)
右為散每服四錢以童子小便一中盞入生薑半分
煎至六分去滓不計時温服忌猪肉莧菜
桔梗散(出聖惠方)治肺勞痰唾稠黏日晩即寒熱面色赤脇
肋妨滿宜服
桔梗(去蘆頭)知母(一兩)柴胡(去苖)杏仁(浸去皮尖雙仁炒)人參(去蘆)
(頭)鱉甲(塗酥炙黃去裙襴)白茯苓(一兩)郁李仁(各一兩湯浸去皮尖微炒)
白前(一兩)㯽榔(半兩)半夏(一兩湯浸七次去滑剉碎)陳皮(半兩湯浸去皮尖微炒)
右為散每服四錢以水一中盞入生薑半分煎至六
分去滓每於食後温服
麻黃散(出聖惠方)治肺勞氣喘鼻張面目苦腫心胸不利宜服
麻黃(一兩去根節)五味子(一兩)前胡(一兩半去蘆頭)杏仁(一兩湯浸去皮)
(尖雙仁麸炒黃)細辛(一兩)桂心(一兩)半夏(半兩湯浸七遍去滑)紫蘇莖葉(一兩)
漢防己(一兩)陳橘皮(一兩湯浸去白焙)桑根白皮(一兩剉)㯽榔(一兩)
右為散每服三錢以水一中盞入生薑半分煎至六
分去滓不計時候温服忌飴糖生冷羊肉
茯苓湯治肺勞欬𠻳喘滿氣逆痰唾不利不思飲食
赤茯苓(去黑皮)大腹皮(剉)枳殼(去穣麸炒)陳橘皮(湯浸去白焙)
半夏(湯浸七徧暴乾)杏仁(湯浸去皮尖雙仁炒令黃)㯽榔(剉)訶梨勒皮
桑根白皮(剉)甘草(炙剉各半兩)人參(一兩)
右搗篩每服三錢水一盞生薑三片同煎至七分去
滓不計時服
補虚飲治肺臟因血吐後四肢虚劣氣乏無力手脚
振掉飲食不得
黃耆(剉二兩)人參茯神(去木)麥門冬(去心)桂(去粗皮)陳橘
皮(去白焙)當歸(炙剉)天門冬(去心焙)甘草(炙剉)熟乾地黃(焙)
五味子(炒各一兩)
右搗篩分作十劑每劑以水三盞入生薑計半兩切
大棗七枚同煎至一盞去滓空心頓服
黃耆散(出聖惠方)治肺勞氣津液不通皮毛結燥宜服補虚
思食助力
黃耆(一兩剉)赤芍藥(一兩)桂心(三兩)五味子(一兩)天門冬(一兩)
(去心)白茯苓(一兩)甘草(三兩炙微赤剉)半夏(三分湯浸七遍去滑)人參(一兩)
(去蘆頭)杏仁(一兩湯浸去皮尖雙仁麸炒黃)生乾地黃(二兩)
右為散每服四錢以水一中盞生薑半分棗三枚煎
至六分去滓不計時温服忌鯉魚飴糖
紫蘇子丸(出聖惠方)治肺勞氣喘咳𠻳食少脇痛四肢寒熱
宜服
紫蘇子(二兩微炒)柴胡(二兩去苖)桔梗(一兩去蘆頭)赤芍藥五
味子木香(各一兩)鱉甲(二兩塗酥炙令黃去裙襴)訶梨勒(一兩煨用)
(皮)人參(一兩去蘆頭)桃仁(一兩湯浸去皮尖雙仁麸炒微黃)枳殼(一兩麸炒)
(微黃去穣)郁李仁(一兩湯浸去皮尖微炒)
右為末鍊蜜和搗三二百杵丸如梧桐子大每服不
計時以黃耆湯下三十丸忌莧菜
麥門冬丸(出聖惠方)治肺勞經久即生蟲在肺令人欬逆氣
喘或謂憂恚氣膈寒熱所致
麥門冬(二兩去心焙)川椒(半兩去目及閉口者微炒去汗)遠志(一兩去心)附
子(一兩炮製去皮臍)乾薑(半兩炮製剉)人參(一兩去蘆頭)細辛桂
心(一兩)百部(一兩剉)黃耆(一兩剉)杏仁(一兩湯浸去皮尖雙仁麩炒微黃)
右為末鍊蜜和搗二三百杵丸如彈子大每服綿裹
一丸含化嚥津
調肺人參湯治肺勞形寒飲冷則傷肺吸咽酒後吐
血欬嗽吐濁時發寒熱食物不得日漸羸瘦
人參附子(炮製去皮臍)知母(各三兩)紫苑(去苗土)白茯苓
(去黑皮)甘草(炙)烏梅肉(炒)柴胡(去苗)秦芁(去苗土各半兩)訶梨
勒(麵裹煨令色黃取皮一兩)
右剉如麻豆每服三錢水一盞生薑半分棗二枚煎
至七分去滓温服不拘時
鰻鱺魚煎湯治肺勞欬嗽日久
大白鰻鱺魚(三條用醋湯洗淨腹内垢以無灰酒入銀鍋内慢火煮熟漉出取肉細研)
(再入酒二升慢火煎成膏)青蒿子桔梗(剉炒)秦芁(去苗土)柴胡(去苗)
知母(焙)甘草龞甲(九肋者去裙襴醋浸三日後令黃熟)附子(炮製去皮)
(臍)人參(各一兩)
右為末以魚拌和勻更搗五十杵丸如桐子大或乾
更入鍊蜜少許每日空心午後臨卧用炒栝蔞根酒
下二十丸
白虎湯治肺氣勞傷
龍骨(研)白石英(研)白茯苓(去黑皮)桑根白皮(剉炒)人參
百合磁石(煆醋淬十遍各一兩)玄參(半兩)大豆(一合)
右每服二錢水一盞煎取六分更入酒半盞煎至八
分去滓服
厚朴湯療肺勞虛寒腹脹膨滿氣急小便少
厚朴(四兩炙)枳實(炙)桂心橘皮大黃(各三兩)甘草
(二兩炙)五加皮生薑(各五兩)大棗(二十枚擘)
右切以水一斗二升煑取三升去滓分温三服忌海
藻菘菜生菜
五味子散(出聖惠方)治肺勞虛損腸鳴切痛胷脇逆滿氣喘
宜服
五味子(一兩)白术(一兩)紫蘇子(一兩微炒)附子(一兩炮製去皮臍)桂
心半夏(半兩湯浸七遍去滑)訶梨勒(一兩半煨用皮)桔梗(一兩去蘆頭)
木香(半兩)
右為散每服三錢以水一中盞入食米半匙生薑半
分棗三枚煎至六分去滓不計時候温服
鼈甲丸(出聖惠方)治肺勞痰嗽氣急抽牽五臟不安宜服
鼈甲(一兩塗醋炙令黃去裙襴)五味子(一兩)貝母(一兩煨令微黃)紫苑(一兩)
(洗去泥土苗)皂莢(二兩去皮塗醋炙微黃去子)木香(一兩)杏仁(一兩湯浸去皮)
(尖雙仁麩炒微黃)訶梨勒皮(二兩)紫蘇子(一兩炒)
右為末鍊蜜和搗三二百杵丸如梧桐子大每服不
計時候煎人參湯下二十丸
温中下氣湯治肺虛勞寒損則腰背痛難以俛仰短
氣唾如膿
生薑(一觔)大棗(三十枚)杜仲皮(五兩)萆薢桂心(各四兩)白
术(五兩)甘草(炙)附子(炮三兩)
右切以水九升煑煎取三升去滓分温三服忌肉海
藻菘菜生葱桃李雀肉等
蛤蚧丸治肺勞欬嗽
蛤蚧(炙一對)天門冬(去心焙)麥門冬(去心焙)生乾地黃(焙各)
(一兩)貝母(去心焙二兩)欵冬花(焙)紫苑(取鬚焙各二兩)杏仁(去皮尖雙)
(仁焙一百枚研)
右為末鍊蜜丸如梧桐子大每服十丸至十五丸食
後煎淡生薑湯下
建中湯治肺虛損不足補氣
黃耆芍藥(各三兩)甘草(炙二兩)桂心(三兩)生薑(六分)半夏
(五兩洗)大棗(十二枚擘)飴糖(十兩)
右切以水八升煑取三升分為三服忌肉餳海藻菘
菜生薑
附子湯治肺虛勞損腹中寒鳴切痛胸脇逆滿氣喘
附子(炮)甘草(炙各二兩)宿薑半夏(洗破各四兩)白术(三兩)食
米(半升)大棗(二十枚擘去皮核)
右切以水一斗煑取三升去滓分温為三服忌猪肉
海藻菘菜羊肉桃李雀餳等
人參丸治勞欬嗽
人參桔梗(炒)烏梅(椎碎)麻黃(去根節)甘草(炙剉)杏仁(去皮)
(尖雙仁炒各一兩)
右先以童子小便五升浸三宿同煎小便盡焙乾搗
羅為末煉蜜和丸如梧桐子大每服二十丸蜜湯下
臨時看患深淺加减
紫金丸治肺勞胸滿氣急喘嗽氣不升降飲食减少
羊脊骨(全一條以硃砂一分酒二盞化開浸脊骨一復時取出炙黃研為末)生地黃
(十觔研絞取汁)杏仁(五升去皮尖雙仁炒)蜀椒(去目并合口者半觔炒去汁)附子
(炮製去皮焙半觔)
右為末取地黃汁於銀噐中用炭火一觔以火奄四
面煎之勿令火急便入諸藥末以柳木篦攪三百下
後方入脊骨末又攪勿住手看稀稠可丸即丸如桐
子大每服空心酒下十丸每服後良久以飯壓之女
子服亦得
桑白皮散治肺勞欬嗽胸滿短氣
桑根白皮(剉)桔梗(剉炒各一兩)紫苑(去苖土半兩)木香人
參(各一兩)
右為散每服三錢用猪胰子一具批開摻藥在内用
麻纏定水二盞同煮令水盡為度去麻縷細嚼米飲
下食後服
五味子湯治肺勞虛損腰腹痛氣逆喘悶
五味子(二兩)白术紫蘇莖葉桔梗(剉各二兩)半夏(湯洗)
(七遍焙乾半兩)
右麄搗篩每服三錢水一盞生薑五片棗二枚煎至
六分去滓温服不計時候
蛤蚧散(出聖惠方)治肺勞欬嗽
蛤蚧(一對用醋少許塗炙令赤色)白羊肺(一兩分為三分)麥門冬(半兩焙去)
(心)欵冬花(一分)胡黃連(一分)
右除羊肺外搗羅為末先將羊肺一分於沙盆内細
研如膏以無灰酒一中盞暖令魚眼沸下羊肺後入
藥末三錢攪令勻令患者卧去枕用衣墊腰仰面徐
徐而服勿太急久患不過三服
桑根白湯治肺勞熱生蟲在肺為病
桑根東引白皮(用三兩切)狼牙(一兩半)茱萸根皮
右搗末每以一兩用酒三盞煎至一盞半去滓温服
空腹臨卧服之
治肺受勞氣夫五行既相為制伏則火氣之盛者必鑠
金精心病之極故𫝊之於肺肺之受勞則涕唾膠粘發
嗽不止耳眉悚立膠痰堅實伏在胸中唾中有血凡此
受勞本於心之未治而𫝊之於肺治之亦難矣但脉氣
輕浮而數重手取之即無是名有表無裏萬一而可治
也如脉氣盛實重手取之即骨間應指亦可喫此
方
桔梗麥門冬(去心)茯苓前胡柴胡(各去苖)黃茋
桑白皮紫苑天靈盖(酥炙)鼈甲芎藭羌
活(各一分)木香甘草(各半分)
右杵細末每服三錢水一盞煎取八分食後去滓喫
肺病之極必𫝊之於肝肝病則常多嗔怒及肝膊於
脾遂加泄瀉皆不治之候也
黃耆散治咽咯血成勞眼睛痛四肢倦脚無力
黃耆麥門冬熟地黃桔梗白芍藥(各半兩)
甘草(二兩半)五味子人參
右為末每服四錢水一盞煎至七分去滓日三服
桃仁散治遠年一切肺痰咯唾膿血漸成勞證
白茯苓(去皮)五靈脂(去土炒)馬兜鈴(各半錢)杏仁(三十枚去皮尖)
(蛤粉炒)桃仁(三十枚去皮尖蛤粉炒)
右件為細末每服三錢水一盞半加蘿蔔三片同煎
至一盞去滓入黃蠟一塊如皂子大再煎至候蠟鎔
通口服食後臨卧
治肺勞欬嗽(斗門方出本草)
以黃蠟一兩入瓦合内不封固坐合子於地上用
灰培之固匝令實可厚二寸以炭一觔簇定頂以
火煆製之三分去一退火待冷出研如麯用蟾酥
為丸如粟米大每日空心杏仁湯下三丸瘥
補虛勞治肺勞止渴去熱風(出本草)
用麥門冬去皮心入蜜煑之食後服之若曝乾入
蜜丸尤佳
肺臟壅熱(附論)
夫肺居膈上為四臟之盖若將養過温或多嗜五辛熱
氣内搏肺經壅熱則令人咽乾舌燥膈煩熱欬嗽壅悶
鼻内生瘡是為肺壅熱之候
方
欵肺湯治肺臟壅熱咳嗽多痰面色赤口乾氣急煩
滿大腸不利
知母(焙)百部百合白前芍藥黃耆(剉)欵
冬花馬兜鈴貝母(去心)五味子前胡(去蘆頭)青
橘皮(湯浸去白焙)防葵大黃(生剉)麻黃(去根節)桃仁(去皮尖雙)
(仁炒黃)白术(剉炒)升麻紫苑(去苖土)大棗(去核焙)㯽榔(麩炒)
甘草(炙)葛根防己(各一兩)
右搗篩每服三錢水一大盞煎至七分去滓温服不
拘時
地黃湯治肺熱上熱下冷膈疼痛痰涕多
生地黃(一觔)生薑(二兩)蜜(三兩以上二味同搖取汁和蜜銀石噐内煎成膏)柴
胡(去苗)前胡(去蘆)山梔子仁百合天門冬(去心焙)百
部桔梗木通(剉)甘草(剉炙)惡實紫蘇子(各半兩)
人參桂(去粗皮)木香芎藭當歸(切焙)麝香(各一分)
右為末與前膏拌勻酥塗手丸如梧桐子大每服三
十丸臨卧生薑湯下
柴胡散(出聖惠方)治肺臟壅熱胸膈煩悶四肢疼痛
柴胡(去苖)桔梗(去蘆頭)枳殼(麩炒微黃去穰)麥門冬(去心)地骨皮
生乾地黃龞甲(塗醋炙令黃去裙襴)人參(去蘆頭)葳蕤赤
茯苓木通赤芍藥甘草(炙微赤剉以上各半兩)
右為散每服四錢以水一中盞煎至六分去滓不計
時温服忌熱麵炙煿莧菜等
黃耆散(出聖惠方)治肺臟壅熱心悶不利喫食全少四肢煩
疼
黃耆(剉)赤茯苓人參(去蘆頭)麥門冬枳殼(麩炒微黃)
(去穰)川升麻前胡(去蘆頭)百合赤芍藥紫苑(洗去)
(苖土)甘草(炙微赤剉)玄參知母(以上各一兩)
右為散每服三錢以水一中盞煎至六分去滓不計
時温服
調肺丸(出聖惠方)治肺壅熱欬嗽痰涎心胸煩悶咽膈不利
天門冬(去心焙)麥門冬(去心焙)人參赤茯苓(去黑皮)百
合桑根白皮(剉)紫苑(洗)貝母(炒)杏仁(湯浸去皮尖雙仁麩)
(炒各一兩)前胡(去苖)五味子(各三分)甘草(炙半兩)
右搗羅為末煉蜜丸如龍眼大每服一丸温水嚼下
桑白皮湯亦可食後一方天門冬丸綿裹含化嚥津
防己湯(出聖惠方)治肺壅熱煩躁喘粗不思飲食
防己赤茯苓(去黑皮)白前桔梗(炒)大黃(剉炒)陳橘
皮(湯浸去白焙)枳殼(去穰麩炒)木通紫苑(去苖)紫蘇葉天
門冬(去心焙)甘草(炙剉各一兩)
右粗搗篩每服三錢水一盞煎至六分去滓不計時
候温服
地黃煎治肺臟壅熱
生地黃汁生杏仁(取油)生紫蘇汁生麥門冬汁
生天門冬汁(各一盞)菜菔子(炒半兩)五味子桔梗
桑根白皮(炙剉)旋復花貝母(炒各二兩)
右將後六味為末用煎汁和丸彈子大食後臨卧含
化一丸
桑白皮飲治肺氣壅熱喘息欬嗽不得安卧咽嗌乾
燥
桑根白皮(剉)木通(剉)紫蘇莖葉桔梗(炒)大腹皮
(各一兩半)欵冬花紫苑㯽榔旋復花(各一兩)前胡
(去蘆頭)杏仁(各半兩湯浸去皮尖雙仁麩炒微黃)
右搗篩為散每服三錢水一中盞生薑半分煎至六
分去滓温服日三
枳殼散(出聖惠方)治肺臟壅熱心胸不利少欲喫食
枳殼(三分麩炒微黃去穰)前胡(半兩去蘆頭)川升麻(半兩)赤茯苓(半兩)
子苓(半兩)麥門冬(去心)沙參(去蘆頭各三分)玄參(半兩)茅根(半兩剉)
甘草(半兩炙微赤剉)木通(半兩剉)
右為散每服三錢以水一中盞入生薑半分竹葉二
七片煎至六分去滓不計時温服忌炙煿猪鷄犬肉
前胡湯治肺氣壅熱
前胡(去苖)柴胡(去苖)紫苑(去苖土焙)赤茯苓(去黑皮)桑根白皮
(剉炒各半兩)百部(焙)杏仁(湯浸去皮尖雙仁各一分)白前(去苖三分)栝蔞
(剉炒一枚)桔梗(炒半兩)
右搗篩每服三錢水一盞煎至七分去滓食後温服
日三
瀉肺丸(出聖惠方)治肺氣實心胸壅熱喘促欬嗽面目浮腫
馬兜鈴(一兩)欵冬花(半兩)甜葶藶(三分隔紙炒微紫色)赤茯苓(一兩)
(剉)杏仁(一兩湯浸去皮尖雙仁麩炒微黃)漢防己(三分)甘草(半兩炙微赤剉)
桑根白皮(一兩剉)陳皮(湯浸去白焙乾三分)皂莢(四莛不蛀者去黑皮塗酥)
(炙微黃焦去子)
右為末鍊蜜和搗三百杵丸如梧桐子大每服三十
丸食後温水下
柴胡湯(楊文建護命方)治肺壅熱上膈昏滯頭面及鼻内生
瘡精神不爽胸中煩渴
柴胡(去苖)射干防參(去蘆)牡丹皮大黃(皂莢水二鍾煑乾)
杏仁(湯浸去皮尖雙仁炒)紫苑(去土)葶藶子(隔紙炒)紫蘇子(各二兩)
右搗篩每服二錢水一盞生薑二片同煎至八分食
後臨卧去滓温服若小便多减射干
麥門冬散(出聖惠方)治肺臟壅熱喘促心煩食少
麥門冬(一兩去心)柴胡(二兩去苖)杏仁(一兩湯浸去皮尖雙仁麩炒微黃)石
膏(三兩)麻黃(一兩去根節)赤茯苓(三分)紫苑(三分洗去苖土)吳藍(三分)
甘草(半兩炙微赤剉)
右為末每服三錢以水一中盞入生薑半分竹葉二
七片煎至六分去滓不計時候温服
赤茯苓散(出聖惠方)治肺臟壅熱喘逆胸滿仰息不食
赤茯苓(一兩)石膏(一兩)杏仁(三分湯浸去皮尖雙仁麩炒微黃)旋復花
(半兩)半夏(半兩湯浸七遍去滑)紫苑(一兩洗去苖土)麻黃(一兩去根節)甘草
(炙微赤半兩剉)桑根白皮(一兩剉)
右為散每服三錢以水一中盞入生薑半分竹葉二
七片煎至六分去滓不計時候温服
犀角丸(出聖惠方)治肺臟壅熱煩悶口乾
犀角屑(一兩)川升麻(三分)黃連(三分去湏)赤茯苓(三分)梔子仁
(半兩)木通(一兩剉)子苓(三分)玄參(三分)天門冬(三分去心焙)
右為末煉蜜和三二百杵丸如梧桐子大每於食後
及夜臨卧時煎淡竹葉湯下二十丸
柴胡散治肺暴熱大便不通時欬嗽喘急
柴胡(去苖)桑根白皮(剉)桔梗(炒)龞甲(去裙襴醋炙)㯽榔(剉各)
(一兩)旋復花甘草(炙各半兩)大黃(剉炒二兩)
右粗搗篩每服三錢水一大盞入生薑一棗大煎至
五分去滓温服不計時候
紫苑飲治肺熱喘嗽
紫苑貝母(去心)五味子(各一兩半)木通(剉)大黃(煮三度各二兩)
白前(一兩)淡竹茹(三分)杏仁(湯浸去皮尖雙仁炒二十一枚)
右麄搗篩每服五錢水一盞半煎至八分去滓温服
日再
順中散(出王氏博濟方)治肺臟熱壅毒則胸膈壅血與氣皆逆
行上於肺肺壅利故令人吐血朝夕不住發寒熱氣
喘促紅物至頻頻嘔吐漸至勞劣
㯽榔(一枚)大黃(剉炒)甘遂木香白牽牛子蘹香
子(各半兩)青橘皮(湯浸去白穰焙半兩)
右為末每服半錢木香湯調如曾中藥毒嘔黑血者
亦能解之或木香酒下亦得如作常服茶酒任下一
字
杏仁湯治肺熱上氣息賁
杏仁(湯浸去皮尖雙仁炒四兩)石膏(碎八兩)淡竹葉(切)陳皮(湯浸去白)
(焙)乾藍葉(各一兩)柴胡(去苖)麻黃(去根節湯煑去沃各三兩)
右㕮咀如麻豆大每服五錢水一盞半煎至八分去
滓温服
百部飲
百部根百合木通(剉)赤芍藥(各二兩半)枳殼(去穰麩炒)
(二觔)白茯苓(去黑皮)柴胡(去苖各二兩)
右搗篩每服五錢水一盞半煎至八分入郁李仁先
粗去皮打碎入藥再煎至七分食後温服
桑白皮散治肺熱
桑根白皮防風(去苖)麥門冬(去心焙各半兩)防己紫蘇
葉㯽榔(麵裹煨各一分)甘草(炙剉半兩)
右搗羅為散食後服調下二錢
知母飲治心肺客熱頭疼氣痛乾嘔吐食腹中結塊
四肢煩悶
知母(焙)麥門冬(去心焙)赤芍藥龞甲(去裙襴醋炙)桃仁
(去皮尖雙仁炒各一兩半)㯽榔(一枚)升麻(一兩)
右搗篩每服三錢水一中煎至七分去滓食後温服
日三
紫苑散(出聖惠方)治肺臟壅熱心胸悶嗽逆食少大腸不利
紫苑(一兩洗去苖土)桔梗(一兩去蘆頭)蘆根(三兩剉)甘草(半兩炙微赤剉)
川朴硝(一兩)川大黃(一兩剉碎微炒)木通
右為散每服三錢以水一中盞煎至六分去滓不計
時候温服
華蓋散治肺氣壅熱胸膈痞悶痰唾欬嗽
黃耆(剉)人參桑根白皮(炙剉)白茯苓(去黑皮)防風(去蘆)
(各一兩)甘草(炙三分)
右搗羅為散每服二錢生薑蜜湯調下常服入生薑
二片如茶點不拘時候
白礬丸治肺熱壅喘欬化痰涎利胸膈定煩渴
白礬(枯)玄參知母(焙)貝母(炒)熟乾地黃(焙)訶梨
勒皮(各一兩)
右搗篩為末麵糊和丸如梧桐子大每服十五丸至
三十丸煎生薑棗湯下食後臨卧時服
地黃湯治肺壅喘急短氣唾膿血
生乾地黃(炒二兩)芒硝羚羊角(鎊各一兩半)石膏(三兩)麻
黃(去根節湯煑掠去沫二兩半)杏仁(去皮尖雙仁炒二兩)
右搗篩每服三錢水一盞入竹茹少許同煎至七分
去滓内蜜半匙再煎兩沸食後温服
鐘乳丸治肺虚壅喘急連綿不息
生鐘乳(五兩取長半寸以來明淨有光潤者用之細研如粉)黃蠟(三兩剉)
右先取黃蠟盛於細瓷器用慢火化開投入鐘乳粉
末攪和令勻取出令物蓋定於飯甑内蒸熟研如膏
旋丸如梧桐子大每服一丸温水下
麥門冬湯治肺熱氣滿
麥門冬(去心焙)赤茯苓(去黑皮一兩半)人參桑根白皮(剉炒)
(各一兩)陳橘皮(湯浸去白半兩)
右粗搗篩每服三錢水一盞入生薑一棗大煎至六
分去滓温服日三不拘時候
蔓荆實散治肺熱壅盛痰嗽喘急
蔓荆實(去白皮)大黃(剉)威靈仙(去土)天麻(各一兩)
右為散每服二錢蜜酒調下
白金湯(出御藥仙方)治肺壅解五勞益肌肉平常進服
桑根白皮(炙剉)桔梗(炒各半兩)甘草(炙)紫蘇子(各一兩)
右麄搗篩每服三錢水一盞煎至八分食後去滓温
服
欵冬花湯治肺熱煩喘
欵冬花山梔子仁(各三分)甘草(炙)燈心(一小束)
右細搗每服五錢水一盞半入蜜半匙同煎至八分
去滓温服食後
梔子膏治肺臟風熱鼻内生瘡
山梔子仁苦參木通(各三兩)酥(四兩)
右將前三味為細末用酥煎成膏塗鼻中
葱白湯治肺氣壅熱久嗽涕唾多
甘草(炙)大黃(炙)桑根白皮(剉各一兩)
右麄搗篩每服五錢以童子小便一盞半入葱白五
寸切同煎至八分去滓温服
治肺熱悶不止胸中喘急驚悸寒熱來去欲死不堪服
藥泄胸中喘氣方(出千金方)
桃皮芫花(各一升)
右㕮咀以水四斗煑取二斗五升去滓用布手巾内
汁中薄胸中温四肢不盈數日即歇
治肺臟壅熱煩悶(出聖惠方)
用新百合四兩蜜半盞和蒸令軟時含一棗大津
嚥之
黃耆散(出王氏博濟方)治肺臟壅塞&KR2098;嗽唾稠黏喉咽不利
黃耆(去蘆頭上麄皮蒸出擘皮於槐砧上剉一兩)甘草(半兩炙)人參(一兩)柴
胡(一兩去蘆頭并根葉洗淨剉勿犯鐵器)秦芁(一兩須是於脚下認左文列者為真以布)
(减却毛)茯苓(赤者入水中澄去浮者炒用一兩)川升麻(半兩)黃苓(一兩)地
骨皮(半兩)山梔子(一兩如脛省者去皮以甘草水浸一宿焙用)
右件一十味同搗為末以磁器内盛貯每服三錢水
一盞同煎至六分去滓温服於食後
治一切遠年肺疾將欲發作預先喫此通利正氣逐邪
散于大腑常熱方可喫此方(出護命方)
防風羌活葶藶杏仁紫蘇牽牛(各一兩)
右使巴豆皂角各一兩安在一瓶内實封固濟猛火
一煆放冷取研如飛塵所餘衆藥作一處杵為末每
服衆藥末二錢皂角巴豆末一錢合為三錢食後卧
煎葱調下
國老湯(一名如聖湯出十便良方)治肺經積熱外感寒邪口乾喘滿
咽燥腫痛挾寒咳嗽唾有膿血(方見本門肺痿類)
天門冬煎(出楊氏家藏方)治肺臟風壅咳嗽稠痰咽膈氣塞頭
目不清
天門冬(去心二兩)麥門冬(去心二兩)欵冬花(去枝梗)桔梗(去蘆頭)
紫苑(去土)白前(已上四味各二兩六味為細末)生地黃汁(五合)白蜜(五合)
杏仁(一兩去皮尖研如膏)
右件前六味將地黃汁杏仁膏白蜜三味於銀石器
内同煎成膏入前藥末搗和為丸每一兩作二十丸
細嚼温熱水送下食後
薑汁丸(出楊氏家藏方)治肺氣壅盛喘滿咳嗽嘔吐飲食便溺
不利
半夏(湯洗七次)乾生薑(各一兩)巴豆(二錢半去皮心膜油取霜)
右二味為細末入霜再研勻薑汁打稀麵糊為丸如
黍米大每服十丸生薑湯下食後
二母湯(出醫學切問)治肺氣壅熱咳嗽
知母貝母(各半兩用巴豆七枚去殼同炒黃色去巴豆不用)
右二味為末以生薑切片夾藥末細嚼淡薑湯下乾
嚼亦可
主肺氣壅鼻畔赤色上氣嘔逆方(出余居士選竒方)
枇杷葉(十片去毛)木通紫苑桑白皮大黃杏
仁欵冬花(各等分)
右搗篩為末餳為丸如梧桐子大食後米湯下三十
丸
半夏丸(出嚴氏濟生方)治肺臟壅熱痰嗽倚息不得卧睡
瓜蔞子(出殼别研)半夏(湯泡七次焙取末各一兩)
右件和勻薑汁糊為丸桐子大每服五十丸食後薑
湯下
麥門冬散(出楊氏家藏方)治肺壅氣不升降中浣有痰口燥舌
乾眼澀面赤生&KR1439;神思不爽
麥門冬(去心)桔梗(去蘆頭)赤芍藥甘草前胡(去蘆頭)
防風(去蘆頭)旋復花白蒺䔧(炒去刺)升麻(以上九味各半兩)
白术半夏(湯洗七次生薑汁製)杏仁(去皮尖雙仁炒)五味子菊
花栝蔞根蔓荆子地骨皮(以上八味各一兩)
右㕮咀每服五錢水盞半薑三片煎至一盞去滓食
後服
三才丸(出楊氏家藏方)治肺氣不和上焦壅盛頭目昏重
天麻(去苖)人參(去蘆頭)熟乾地黃(洗焙)
右件各等分為細末鍊蜜為丸每一兩作一十丸每
服一丸卧含化
治肺燥熱大腸秘(出本草)
以栝蔞實九月十月間取瓤以乾葛粉拌焙乾銀
石器中慢火炒熟為末食後夜卧以沸湯點一二
錢服
治肺熱消渴(出本草)
以取濮瓜去皮每食後嚼喫三二兩五七度良
治小便頻數肝肺有熱以此痛疼宜服此化肝肺熱毒
方(楊子建護命方)
杏仁牡丹皮(去心)黃芩虎杖麻黃(去根節)木香
芍藥柴胡升麻紫苑貝母荆芥穗
連翹羌活(各等分)
右件細杵羅為末每服二錢七生薑三小片同煎取
八分食後臨卧去滓徐徐熱喫服此藥後常暖葱湯
於脚盆内探手掬水洗榖道使大腸與肺氣交感表
裏上下相通引行水道轉入大腸漸次出後通即便
减得小便并疼痛也大腸既通喫後方藥便喫消積
滯方乃得全安大腑若不通即以牽牛半兩皂角半
兩杵為細末舊筆管盛藥末二錢匕内在榖道中一
寸以末吹之即下
治肺燥喘熱大腸秘潤澤五臟(出本草)
以杏仁去皮研一升以水一升半飜復絞取稠汁
入生蜜四兩甘草一莖約一錢銀石器中慢火熬
成稀膏甆器盛食後夜卧入少酥沸湯點一匙七
服如無上證更入鹽點服尤佳
肺脹(附論)
夫肺脹者手太隂經是動病也邪客於肺脉氣先受之
其證氣脹滿膨膨而喘咳缺盆中痛甚則交兩手兩臂
是為肺病脉經肺脹者虚而滿喘欬逆倚息目如脱
其脉浮是也
方
半夏飲治肺氣脹滿咳嗽喘痰壅四肢痿弱積漸虚
羸
半夏(生薑湯浸七遍去滑)麥門冬(去心焙各一兩半)升麻前胡(去蘆)
(頭各一兩)㯽榔(剉二枚)陳皮(湯浸去白焙)大黃(蒸三度炒各半兩)䈽竹
葉(三十片水洗)生地黃(三兩)
右㕮咀如麻豆大每服五錢水二盞入生薑二棗大
煎至一盞去滓温服日再
麻黃湯(出千金方)治肺脹咳而上氣咽燥而喘脉浮者心下
有水
麻黃芍藥生薑(用乾薑仲景)細辛桂心(各二兩)半
夏五味子(各半升)石膏(四兩)
右㕮咀以水一斗煑取三升分三服仲景名此為小
青龍加石膏湯用甘草二兩為九味
石膏湯治肺脾
石膏麻黃(去根節湯煑掠去沫)桑根白皮(剉炒)甘草(炙剉)欵冬
花(去梗焙)熟乾地黃(炒各一兩)麥門冬(去心焙)桔梗(炒各半兩)
右搗篩每服三錢入竹葉少許水一盞煎至七分去
滓温服日三夜一
㯽榔湯治肺氣脹心腹滿悶
㯽榔(二枚剉)訶梨勒(二枚去核)陳皮(湯浸去白焙三分)甘草(炙半兩)
桑根白皮(一兩三分)豉(半合去皮)
右㕮咀如麻豆大每服五錢水二盞入生薑二棗大
葱白五寸切同浸一宿次日煎至一盞半去滓温服
紫苑湯治嗽喘肺脹不得眠卧氣急欲絶
紫苑(去苗土焙乾一兩半)甘草(炙剉二兩)㯽榔(七枚剉)赤茯苓葶
藶子(炒一兩)
右搗篩每服三錢水一盞煎至七分去滓温服日三
以快利為度
半夏湯(出金匱方)治肺脹欬逆倚息喘目如脱脉浮大
半夏(半升湯浸七次去滑)麻黃(去根節湯煑掠去沫六兩)石膏(碎半觔)甘草
(炙二兩)
右㕮咀如麻豆大每服五錢水二盞入生薑五片棗
二枚煎至一盞去滓温服日三
杏仁丸治肺氣喘急者由肺乘於風邪則肺脹或肺
管不利經絡澁氣道不宣則上氣逆喘或息鳴
杏仁(湯浸去皮尖雙仁炒)馬兜鈴蟬蜕(各半兩)砒霜(研一分)
右為末煑棗二十枚去皮核爛研和丸如梧桐子大
每服一丸至二丸空心薄荷湯下
皺肺丸治肺脹
五靈脂(研二兩)栢子仁(半兩)胡桃(八枚去殼研)
右研成膏滴水為丸如小豆大煎香甘草湯下十五
丸
木通飲治肺脹膈膨膨喘嗽缺盆中痛
木通(剉)桔梗(炒)桑根白皮升麻黃芩(去黑心各一兩)
(半)惡實(炒一兩)
右麄搗篩每服五錢水一盞半生地黃分半切煎至
八分去滓温服
肺氣喘急(附論)
夫肺氣喘急者肺腎氣虚寒濕至陰氣所為也肺為五
臟之盖腎之脉入肺故下虚上實則氣道奔廹肺氣高
舉上焦不通喘急不得安卧又内經謂水病下為䯒腫
大腹上為喘呼不得卧者標本俱病也
方
馬兜鈴散(出聖惠方)治肺氣喘急時坐卧不得喉中鳴心胸
滿悶
馬兜(三分)桑根白皮(三分剉)漢防風(半兩)麻黃(三分去根節)
白茯苓(一兩)柴胡(三分去蘆)白前(半兩)大腹皮(三分剉)陳橘皮
(一兩湯浸去白穰焙)桔梗(三分去蘆)五味子(半兩)甘草(一分炙微赤剉)紫苑
(半兩湯洗去苖土)杏仁(五十枚湯浸去皮尖雙仁麩炒微黃)
右為散每服三錢以水一中盞入生薑半分煎至六
分去滓不計時候温服忌炙煿熱麵
大腹皮散(出聖惠方)治肺氣喘急不思飲食
大腹皮(剉)赤茯苓枳殼(麩炒微黃去穰)桔梗(去蘆頭)人參
(去蘆頭)陳橘皮(湯浸去穰焙)半夏(湯浸七次去滑)川大黃(剉焙微炒)杏
仁(湯浸去皮尖雙仁炒)訶梨勒皮桂心(已上半兩)甘草(一分炙微赤剉)
右為散每服三錢以水一中盞煎至六分去滓不計
時候温服
澤漆湯治肺氣喘急坐卧不得
澤漆(一兩)桑根白皮(剉)赤茯苓(去黑皮各一兩半)紫苑(去土一兩)
(半)木通(剉)陳皮(湯浸去白焙各三分)紫蘇葉(一兩一分)甘草(炙半兩)
大腹(并子三顆)
右剉如麻豆大分六貼水三盞入生薑一分煎取二
去滓三服一日盡
紫苑湯治肺氣喘急咳嗽胸中塞滿
紫苑(去苖土)桑根白皮(剉各一兩半)欵冬花(一兩)萎𬎼(一兩一分)
柴胡(去苖一兩半)桔梗(炒一兩一分)甘草(炙半兩)升麻(一兩一分)射
干(一分)
右剉如麻豆大分六貼水三盞入生薑一分煎至二
盞去滓分三服一日盡
黃芩湯(楊子建護命方)治久患肺氣喘急喉中作聲上焦壅熱
不能起動先宜喫解上焦散子
黃芩(去黑心)杏仁(去皮尖雙仁炒)麻黃(去根節湯煑掠去沫焙)羌活(去蘆)
人參升麻桔梗(炒各三分)黃連(去鬚錢半)蛤蚧(酥炙半兩)
右搗篩每服三錢水一盞煎五沸去滓食後臨卧服
未愈更服葶藶丸
葶藶丸(楊子建護命方)
葶藶子(隔紙炒半兩)鉛丹(細研)砒霜(夜間露七夜細研日收)半夏(湯浸)
(去滑焙)羌活(去苗頭)杏仁(去皮尖雙仁炒)馬兜鈴(各一兩)
右件除砒霜鉛丹二味研如飛塵所餘衆藥另研并
杵羅為末却襄在乳鉢内爛研千百搗令如飛塵以
棗肉丸如菉豆大丹砂為衣食後䓤茶下三十丸實
氣者加至五七丸
紫蘇散(出聖惠方)治肺氣壅滯咳嗽發即氣喘煩悶
紫蘇莖葉猪苓(去黑皮)陳橘皮(各一兩湯浸去白焙乾)馬兜
鈴(七枚細剉如皮子)桑根白皮(剉碎搏去粗皮)麥門冬(去心)大腹皮
(剉)赤茯苓(去皮)枳殼(各一兩麩炒黃去穰)
右為散每服四錢水一中盞入生薑半分煎至六分
去滓不計時候服
朴硝丸(出聖惠方)治肺氣喘急不得卧無問晝夜長倚物坐
惟食稀粥服此藥其氣極當日便减更經三五日卧
穩頭着枕小便通心腸氣散二十日外平復如故兼
治水腫
朴硝芒硝(熛熱各二兩)硝石(一兩與前二味同研)犀角(鎊)椒目
(微炒同搗為末各一兩)莨菪子(掬去浮者煑乾炒黑)甜葶藶(隔紙炒紫色各半兩)
杏仁(湯浸去皮尖雙仁麩炒二兩與前二味搗如膏)
右各研勻棗肉和搗三五百杵丸如桐大每服棗湯
十五丸不拘時候
水蓼散治肺久勞患喘急坐卧不得涎唾稠黏
水蓼覆盆子五味子京三稜(炮)蘹香子(炒)
皂角子(炮)桑皮(各一兩)甘草(炙二錢)
右為散每服四錢水一大盞煎至七分去滓溫服
五味子(出聖惠方)治多年肺氣累療不瘥心膈煩悶喘促
砒霜(一兩以熱絹裹用大蘿蔔一枚開一竅却以綿經繫内鍋中以水入燈心五束煑半日出)
(之取砒霜研令細入後藥用之)五味子(半兩搗末)金箔(五十片研)黃蘗(半兩研末)
銀箔(五十片研)菉豆粉(一兩)蜜陀僧(半兩研)膩粉(一錢)
右件藥同研令勻煑棗肉和丸如梧桐子大以沙糖
温水研化一丸食後服之
通膈湯治肺氣喘急煩悶或時候咳嗽
射干桑根白皮(炙剉一兩)麻黃(去根節湯煑掠去沫)甘草(炙各一兩)
㯽榔(剉)草豆䓻仁(各半兩)郁李仁(麩炒去皮一兩)
右搗篩每服三錢水一盞入生薑一棗大同煎至七
分去滓食後温服
阿膠膏(出聖惠方)治肺氣喘急下焦虚傷
阿膠(三兩搗碎炒令黃燥為末)白羊腎(三對去筋膜切細研)杏仁(三兩湯浸去皮)
(尖雙仁麩微炒黃研如膏)薯蕷(三兩搗為末)薤白(一握細切)牛黃酥(四兩)羊
腎脂(四兩煑去滓)
右件藥相和於磁瓶内貯之蒸半日令藥成膏每服
不計時候用煖酒調下一茶匙
牛黃丸(出聖惠方)治肺氣定喘嗽
牛黃(半兩細研)人參(一兩去蘆頭)赤茯苓(一兩)蛤蚧(一雙頭尾全者塗酥炙令)
(黃)訶梨勒(煨用皮)杏仁(三分湯浸去皮尖雙仁麩炒微黃)甘草(半兩炙微赤剉)
右為末入牛黃更研令勻鍊蜜蠟同丸如芡實大不
拘時候含一丸嚥津
雞膍胵丸(一名救生丹)治肺氣喘急坐卧不得(出王氏博濟方)
雞膍子(二七枚湯焙)半夏(一分湯洗七次去滑)牽牛子(半兩瓦上煿乾令焦)
甜葶藶(半兩炒)砒霜(半分露至七宿細研收於床下)鉛丹(治如砒霜者半兩)
右為末用紅棗肉和丸如菉豆大丹砂為衣食後臨
卧葱與臘茶湯下七丸甚者加至十丸一方為丸如
乾入醋少許忌太冷大熱毒食等
麻黃生薑湯治肺氣喘急
麻黃(去根節煎掠去沫焙一兩)五味子甘草(炙各二兩)杏仁(去皮尖雙)
(仁炒八十枚)淡竹葉(切一升)石膏(研六兩)
右㕮咀如麻豆大每服六錢水二盞去滓温服日三
麻黃散(出聖惠方)治肺氣喘急腹脇疼痛
麻黃(一兩去根節)赤茯苓桂心(各一兩)桔梗(一兩半去蘆頭)甘
草(半兩炙剉微黃)杏仁(四十九枚湯浸去皮尖雙仁麩炒微黃)
右為散每服四錢水一中盞煎至六分去滓不計時
候温服
桔梗湯(出聖惠方)治肺氣喘急咳嗽
桔梗(一兩去蘆頭)桑根白皮(三分剉)甘草(半兩炙微黃剉)訶梨勒
皮(三分)乾桑葉(半兩)貝母(半兩煨令微黃)
右為散每服不計時候以稀粥糯米飲調下一錢
潤肺湯治肺氣喘急四肢乏力飲食無味
杏仁(湯浸去皮尖雙仁炒一兩)麻黃(去根節湯煑掠去沫乾焙二兩)甘草(炙一兩)
紫蘇子(炒一分)貝母(炒一兩去心)
右搗篩每服三錢水一盞入乾柿一枚切煎至六分
去滓温服空心日午臨卧各一
蜀椒丸治肺氣喘急坐卧不得
蜀椒(去目閉口者炒出汗一兩)乾薑(炮半兩)葶藶子(隔紙炒三分)猪牙
皂角(去皮塗酥炙一兩)
右為末以棗肉和丸如梧桐子大每服三丸煎桑根
白皮湯下不拘時候
如聖飲治肺氣上喘不以久新
麻(去根不去節寸截沸湯掠去沫六兩)甘草(炙一兩)桂(去麄皮半兩)杏仁(湯浸)
(去皮尖雙仁四十九枚)
右剉如麻豆以水五盞銀石噐内慢火煎取三盞澄
清放温每服半盞服罷去枕具仰卧其喘立止餘藥
以淨瓶盛外以温湯飬之旋旋服
防己丸(出聖惠方)治肺氣咳嗽喘促坐卧不得
防己(一兩)陳皮(湯浸去白半兩)甜葶藶(隔紙炒三分)猪牙皂莢(去黑)
(皮酥炙一兩)
右為末煑棗肉和搗三五百杵如梧桐子大每服十
丸至十五丸煎桑白皮湯下食後臨卧一方無陳皮
用乾薑
四神湯治肺喘
麻黃(去根節湯浸去沫)五味子(各一兩)甘草(炙半兩)杏仁(去皮尖雙)
(仁麩炒二十五枚)
右㕮咀如麻豆大每服五錢水二盞煎至一盞去滓
温服仰卧少許
桂皮散治肺臟喘急胸膈壅滯大腸不利
桂(去粗皮)陳橘皮(湯浸去白炒各一兩)白㯽榔(剉一兩半)牽牛子(半生)
(半熟二兩)
右為散每服三錢温酒調下空心食前服日三
葶藶丸治久患肺氣喘急痰壅悶亂
甜葶藶(一兩隔紙炒紫色别研如膏)貝母(一兩煨令微黃搗末)杏仁(一兩湯浸)
(去皮尖雙仁炒微黃研如膏)皂莢(一兩炮碎以酒五合浸取汁熬成膏)
右都研令勻以皂莢膏丸如梧桐子大每服不拘時
候以桑根白皮湯下二十丸
瀉肺湯治肺氣肺癰喘急坐卧不安
桑根白皮(剉炒)甜葶藶(隔紙炒各一兩)
右搗篩每服三錢一盞煎至六分去滓食後温服微
利為度
猪胰散治肺氣遠年不痊
猪膩一具(去脂細切)官粉(一兩)
右入磁瓶内固濟上留小竅煆煙盡細研每服二錢空
心漿水調下
清肺散治肺喘氣短
蒲頽葉(蒲頽葉微似棠葉大柔厚皆白似熟羊皮經冬不凋花如丁香蒂極細女絲倒垂之)
(風吹則搖然冬末生花至正乃敷實一如山茱萸味酥可啖與麥齊熟實不甚大吳人名半舍春紅)
(南名棠京師名曰紙錢棠毬襄漢名黃婆妳)
右為細末每服二錢温水調下發時服有人患喘三
十年者服之皆愈甚者服藥後胸上生小癮胗癢者
其疾則瘥一方用人參等分
猪胰酒治肺氣喘急唾卧不安
大棗(百枚)猪胰(一具)
右以酒五升浸之秋冬七月春夏五月出布絞去滓
七日服盡二七日亦得忌鹽羊胰亦可治欬嗽胸脇
支滿多喘上氣尤良亦治久嗽上氣二十年者治不
瘥
主肺氣喘息急坐卧不得
桑白皮(一兩)地骨皮(一兩)甘草(半兩)
右作飲子水三升煑一升食後分二服日只可兩劑
治久患肺氣喘急至效
以杏仁去皮尖二兩童子小便浸一日一換夏月
日三四換浸半月取焙乾爛研令極細每服一棗
大薄荷一葉蜜一雞頭大水一中盞同煎取七分
食後温服甚者不過三劑瘥永不發動忌腥物
治肺壅氣喘急不得卧
以葶藶子三兩炒大棗三十枚水三升煑棗取三
升又煎取一升去滓二服
治肺氣上喘兼咳嗽
以崖椒并野薑簁為末酒服一錢匕甚效忌鹽
肺痿(附論)
夫肺痿寸口脉數其人病欬中反有濁唾涎沫出何也
人曰為肺痿之病何從得之師曰病熱在上焦因欬
為肺痿或從汗出或從嘔吐或從消渴小便利數或從
便難數被快藥下重亡津液故得肺痿又寸口脉不出
而反發汗陽脉短數陰脉不澁三焦踟蹰入而不出陰
脉不澁寸口數而虛按之濇身體反冷其内反煩多
唾唇燥小便反難此為肺痿復於津液便如爛瓜下如
㭬腦但坐發汗故也其病欬𠻳不得欬嗽乾沫出久小
便不利其脉平弱肺痿吐涎沫而不欬者其人不渴必
遺溺小便數所以然者上虛不能制下故也此為肺中
冷必眩師曰肺痿咳唾咽燥欲飲者自愈自張口者短
氣也肺為五臟華盖百脉取氣運動血脉衛飬腑臟
灌注皮毛將理失宜氣與血亂則成肺痿癰矣然五臟
皆有痿癰而獨論此者以肺屬金數盡於陽九位最高
内為五臟長多致此病故獨論此
方
清燥湯六七月之間濕令大行子能令母實而熱旺
濕熱大勝而刑庚大腸故寒凉以救之以天令言之
則清燥之氣絶矣古人之法夏月熱以救熱傷天真
元氣燥金受濕熱之邪絶寒水生化之源源絶則腎
虧痿厥之病大作腰以下痿軟癱瘓不能動行及不
正兩足欹側更宿有濕熱之證當急救之(一名茯苓燥濕湯)
黃耆(一錢半)黃連(淨一分)蒼术(一錢)五味子(九箇)白术(半錢)橘
皮(半錢)人參(三分)當歸身(二分)生地黃(二分)麵(二分)升麻(三分)白
茯苓(三分)澤瀉(半錢)猪苓酒黃蘖(一分)柴胡(一分)甘草(炙二)
(分)麥門冬(二分)
右㕮咀如麻豆大每服半兩水二盞半煎至一盞去
滓稍熱空心服
知母茯苓湯治肺痿喘嗽不已往來寒熱自汗
茯苓(去皮)甘草(各一兩)知母五味子人參薄荷
半夏(洗七次)柴胡白术欵冬花(各半兩)桔梗
麥門冬黃芩(各半兩)川芎阿膠(炒各三錢)
右為末每服三錢水一盞半生薑十片同煎至七分
去滓熱服
天門冬丸治肺痿經年咳嗽不止唾成五色喘急促
急少食羸瘦
天門冬(去粗皮)大麻仁紫蘇子(炒别研入)大黃(剉炒)厚朴
(去粗皮湯汁炙)貝母(煨去心各半兩)升麻(剉)麻黃(去根節)甘草(炙剉)桔
梗(炙剉)五味子陳橘皮(湯浸去白炒各一兩)紫苑(湯洗去苗土三分)
杏仁(四十九枚去皮尖雙仁炒研)
右為末煉蜜為丸如梧桐子大食後蜜湯下二十五
丸日再如利即减丸數
紫苑茸湯(出永類鈐方)治飲食過度或呌呼走氣或食煎&KR1020;
邪熱傷肺欬嗽咽痒痰唾血喘急胸滿脇痛不得安
卧
紫苑茸經霜桑葉欵冬花百合(蒸焙)杏仁(去皮)
(尖)阿膠(蛤粉炒)貝母(去心)蒲黃(炒)半夏(湯浸七次各一兩)犀角
(鎊)甘草(炙)人參(各半兩)
右㕮咀每服四錢水一盞半生薑五片煎至八分去
滓食後温服
竹茹湯治肺痿勞吐血
竹茹赤小豆麥門冬(各三兩)大棗(一十箇)桔梗
北柴胡川續斷(各二兩)桑白皮(二兩)甘草(一兩二錢半)麻
黃(去節)五味子(各一兩五錢)
右為末每服二錢水一盞煎至七分無時服
杏仁半夏湯(出宣明論)治肺痿涎喘不定咳嗽不已及甚者
往來寒熱
杏仁(去皮)桔梗陳皮(去白)茯苓(去皮)漢防己白礬
桑白皮(各二兩)薄荷葉(一錢)甘草(二寸)猪牙皂角(一錠)
右為末作二服水二盞生薑三片煎至六分去滓食
後温服
人參平肺散(出濟生拔粹方)治心火刑肺𫝊為肺痿咳嗽喘嘔
痰涎壅盛胸膈痞滿咽嗌不利
赤茯苓(四兩)知母(七分)桑白皮(一錢)甘草(炙半錢)青皮(二分)地
骨皮(三分)陳皮(三分)天門冬(二分)人參(三分)五味子(三十箇)
右㕮咀只作一服水二盞煎至一盞去滓食後温服
如熱盛加黃芩二分一方又加紫蘇葉五錢半夏五
錢洗
欵冬花湯治肺痿嗽唾如牛涎日夜不已坐卧不安
肋痛
欵冬花赤茯苓(去黑皮)紫苑(去苗土)獺肝(炙碾末)甘草
(炙)桔梗(剉炒)貝母(煨去心各一分)芍藥(一錢半)桑枝(剉炒一兩半)蛤
蚧(炙研末三分)
右剉每服五錢水二盞煎至一盞去滓下蛤蚧獺肝
末各少許食後温服
人參清肺湯(出仁存方)治肺痿勞嗽唾血腥臭乾嘔煩熱聲
音不出肌肉消瘦倦怠减食及治肺胃虛寒咳嗽喘
急胸膈噎悶腹脇脹滿廹塞短氣喜欲飲冷咽嗌噫
痛
人參(去蘆)地骨皮烏梅(去核)甘草(炙)阿膠(麩炒)杏仁(去皮)
(尖麩炒)桑白皮知母罌粟殼(去葉盖蜜炙各等分)
右㕮咀每服三錢水一盞半大棗一枚同煎至半盞
食後卧温服兩滓併煎
紫苑湯治肺痿欬嗽涕唾稠粘小便不利
紫苑(去苗土)桔梗(剉炒)木通(剉)白蒺䔧(炒去角)桑根白皮
(剉)赤茯苓(去黑皮各二兩)甘草(炙微赤剉)茅根(剉)旋復花(各半兩)
右搗篩每服四錢水一盞煎至七分去滓不計時温服
甘草湯療肺痿涎唾多心中温温液液者
甘草(四兩炙)生薑(三兩去皮)人參(二兩)地黃(一觔)阿膠(三兩炙)大
麻子仁(半升)大棗(四十枚擘)麥門冬(半升)桂心(二兩)
右切以美酒七升水八升相和先煑八物取四升絞
去滓内膠上烊銷温服七合日三夜一忌海藻菘菜
生葱蕪荑
百部散(出聖惠方)治肺痿欬嗽涕唾稠粘胸膈煩壅咽喉不利
心神煩熱
百部(一兩)桔梗(一兩去蘆頭)射干(一兩)川升麻(一兩)天門冬(一兩去心)木
通(一兩)甘草(半兩炙微赤剉)沙參(半兩去蘆頭)川大黃(半兩微炒剉碎)
右為散每服四錢以水一中盞入竹葉二七片煎至
六分去滓不計時候温服
桑根白皮散(出聖惠方)治肺痿欬嗽涕唾稠粘胸膈煩壅咽喉不利
桑白皮(半兩剉)桔梗(去蘆頭)木通(剉)紫苑(洗去苗土)㯽榔(各三分)旋覆
花(半兩)欵冬花(半兩)前胡(半兩去蘆頭)杏仁(洗去皮尖雙仁麩炒微黃)
右為散每服三錢以水一中盞入生薑半分煎至六
分去滓不計時候温服
白前散治肺痿欬嗽日月久遠喘息促肩脾高卧仰不安
白前旋復花(半兩)桑根白皮(一兩剉)赤茯苓(一兩)漢防己
(半兩)麻黃(去根節各半兩)紫苑(一兩洗去苗土)五味子(半兩)白蒺䔧(微炒去刺)
右為散每服四錢以水一中盞煎至五分去滓不計時候温服
紫苑散治肺痿咳嗽涕唾稠粘小便不利
紫苑桔梗木通(各半兩)赤茯苓白蒺䔧甘
草桑白皮茅根(各三分)
右㕮咀每服四錢水一盞煎至六分去滓不計時候
温服忌生冷油膩雞猪一方加旋復花
杏子湯治肺痿四肢煩熱涕唾稠粘
杏仁(去皮尖雙仁炒)升麻(各一分)桔梗(剉炒)紫蘇莖葉(三分)馬兜
鈴(一錢半)五味子(炒)麻黃(去根節)芍藥(各半兩)
右細剉每服五錢水二盞煎至一盞去滓温服日再
旋復花湯治肺痿咳嗽唾如稠涎羸瘦喘急盗汗
旋復花甘草(炙)牡蠣(末各一分)萎蕤紫苑(洗去土)桔
梗(剉炒各半兩)生地黃汁生薑汁(各二合)
右八味除地黃生薑汁外並細剉每服五錢水二盞
煎至一盞去滓次下地黃汁生薑汁少許再煎取八
分食後温服
白煎湯治肺痿欬嗽日久喘急仰卧不安
白前木通(剉各二兩)防己麻黃(去節根各半兩)白茯苓(去黑)
(皮)厚朴(去粗皮薑汁炙紫色)桑白皮(剉各二兩)紫苑頭(五十枚)
右剉每服五錢水二盞煎至一盞去滓食後良久温
服日三胸中有膿者當得吐出
赤芍藥散治肺痿唾嗽如稠膠日夜肺氣上逆坐卧
不安脇肋疼痛
赤芍藥(三分)赤茯苓(一兩)桔梗(三分去蘆頭)貝母(一兩煨令微黃)甘
草(半兩炙微赤剉)欵冬花(半兩)獺肝(半兩微炙)紫苑(一兩洗去苗土)
右為散每服四錢以水一中盞煎至六分去滓不計
時候温服
七寶散治肺痿勞嗽久嗽
人參欵冬花鐘乳石鵝管石明礬(煆二錢)
辣桂甘草(各一錢)
右細末臨卧少許嚥下
紫苑湯治肺痿唾膿血多欬嗽日漸羸劣
紫苑(去苗土)天門冬(去心焙)桔梗(炒各半兩)白茯苓(去黑皮)知
母(焙各一分)生百合(三枚)生地黃汁(不拘多少)
右細剉每服五錢水二盞煎至一盞去滓入地黃汁
少許食後温服要利加朴硝少許湯澄下此疾利多
為肺與大腸合故秘澀者少
阿膠散治肺痿損敗氣喘咳嗽有血
阿膠(一兩搗碎炒黃燥)熱乾地黃(三分)白茯苓(半兩)人參(一兩去蘆)
(頭)麥門冬(半兩去心焙)蛤蚧(一隻頭尾全塗酥炙令黃)側栢葉(一兩塗酥)
(炙令黃)
右為散每服不計時候以粥飲調下一錢
犀角飲治肺痿咳嗽氣喘喉中有血
犀角(鎊)竹茹(各一兩)桔梗(炒)柴胡(去苗)黃芩(去黑心兩半)生
天門冬(去心)朴硝
右㕮咀每服五錢水二盞煎至一盞去滓下朴硝少
許温服
治肺破出血忽嗽血不止者
用海犀一大片於火上炙令焦黃色後以膠塗之
又炙再塗令通透可碾為末用湯化三大錢七放
冷服之即血止水膠是也大驗
地黃湯治虛寒肺痿喘氣
熟乾地黃芎藭(各五兩)桂(去粗皮)人參(各三兩)大麻仁
(一升炒研為末)桑根白皮(剉炒二升)
右除麻仁外並細剉每服五錢水二盞煎至一盞去
滓入麻仁少許更煎數沸温服日三
杏仁煎治肺痿久嗽
杏仁(去皮尖雙仁炒黃研)阿膠(炙燥各半兩)栝蔞(一兩剉)人參(一兩)貝
母(去心焙)丹砂(各一分研)
右為末入瓷噐中同白餳三兩熬成煎每服皂子大
食後夜卧時含化
鹿髓煎治傷中脉絶筋急肺痿咳嗽
鹿髓(半升)蜜酥(各一兩)生地黃(取汁五合)杏仁桃仁(各三)
(兩湯浸去皮尖雙仁炒搗碎酒一升濾去汁)
右先煎桃仁杏仁地黃汁减半次下鹿髓酥蜜煎如
稀餳每服一匙頭徐徐嚥服空心食前日三
桂枝皂莢湯(出千金方)治肺痿吐涎沫不止
桂枝生薑(各三兩)甘草(二兩)皂莢(一兩)大棗(十五枚)
右㕮咀以水七升煑取三升去滓分三服
人參散治身熱頭痛積熱黃瘦肌熱惡寒畜熱發戰
膈熱嘔吐煩渴濕熱瀉利或目赤口瘡咽喉腫痛或
風昏眩虚汗肺痿勞嗽
石膏甘草(各一兩)滑石(四兩)寒水石(二兩)人參(半兩)
右為末每服三錢温水調下早晩食後兼服梔子金
花丸
温中生薑湯(出千金方)治肺虛寒羸瘦緩弱戰掉虛吸胸滿
肺痿
生薑(一片)桂心橘皮(四兩)甘草麻黃
右㕮咀以水一斗煑取二升半分三服先煎麻黃沸
去滓然後入諸藥合煑
半夏肺痿湯療虛寒喘鳴多飲逆氣嘔吐
半夏(一升湯浸四次)母薑(一觔)橘皮(一觔)白术(半觔)桂心(四兩)
右切以水九升煑取三升去滓分温三服忌羊肉餳
桃李雀肉生葱一方有桑白皮切一升
四聖散治欬嗽有血
晉鹽槐花子乾葛山梔子仁
右為末每服二錢加烏梅甘草少許同煎水一盞煎
至七分食後服
炙肝散治欬嗽血不止
瓜蔞(不去皮用穰瓦上焙乾)烏梅(大者五箇去核同煎藥焙)杏仁(二十枚去皮尖)
(熬炒别研)
右為末每一捻猪肝一片切開入藥在肝内火上炙
熟放冷嚼津液吞下食後及臨夜服
上紅散治心肺客熱咳嗽吐血
北柴胡(去蘆一兩)胡黃連宣連(各半兩)
右為末入生硃砂少許研勻每服三錢水一盞煎至
半盞服
阿膠散治肺損嘔血開胃
阿膠(三箇好者炒)木香(二錢)糯米(一合半)
右為末每服一錢百沸湯點不拘時
雄黃欵冬花散治肺痿喘嗽痰涎壅盛
欵冬花(半兩)佛耳草(半兩)明雄黃(一錢研)
右以椀内停灰火上礫藥烟薰紙盖椀口留眼吸烟
嚥了頻㗜吸藥烟其嗽即止
桔梗散(出聖惠方)治肺痿咳嗽胸中滿而振寒脉數乾或渴
時出唾又吐膿如米粥者
桔梗(三兩去蘆頭)甘草(炙一兩微赤炒)赤茯苓(二兩)
右為散每服三錢以水一中盞煎至六分去滓不計
時候温服
人參甘草湯(出千金方)治肺痿欬唾涎沫不止咽燥而渴
人參(一兩)甘草(炙一兩三錢)
右為剉散每服四錢水一盞半薑五片棗五箇煎至
七分去滓温服
如聖湯(一名桔梗湯出千金方)欬而胸滿振寒脉數滑咽乾不渴
時出涎唾腥臭久久吐膿若粥者為肺癰
桔梗(一兩)甘草(炙二兩)
右為剉散每服四錢水一盞煎七分去滓不以時服
兼治喉痺咽痛或咽中生瘡唾有膿血加薏米知母
煎一方有欵冬花一兩半
防己散(出仁存方)治肺痿咯血多痰
漢防己黃葶藶
右各等分為末每服二錢糯米飲調服食後
甘草乾薑湯(出千金方)温臟治肺痿多涎唾小便數肺中
冷必眩不渴不嗽必遺溺若渴者屬消渴法上虛下
不能利溲服此湯宜小温服之
甘草(四兩)乾薑(二兩集驗方内有大棗十二枚)
右㕮咀以水三升煑取一升半去滓分三服
補肺散治肺痿勞傷吐血
黃明膠(炙燥二兩)花桑葉(陰乾二兩)
右為細散每服三錢用生地黃汁調糯米飲亦得
甘草湯治肺痿涎唾多出血心中温温液液(一名温液湯)
用甘草二兩以水三升煑取一升半去滓分三服
綿膠散治肺損吐血
新綿(燒灰研)黃明膠(炙燥搗末)
右等分研勻每服一錢臨卧糯米飲調下
治肺痿喘嗽
用漢防己為末每服三錢漿水一盞同煎至七分
和滓温服
治療肺痿時時寒熱兩頰赤氣急亦治久嗽涕唾多骨
節寒熱
用童子小便每日晩取之去初沫少許小便可用
五合取上好甘草量病人中指節男左女右長短
截之炙令熱破作四片内小便中置於閑淨處露
一宿噐上横一小刀明日早旦去甘草頓服之每
日一劑其童子勿令喫五辛忌海藻菘菜熱麵一
方用甘草末一錢小便三合攪令散服
治口中血腥吐紅咳嗽
用熟地黃乾嚼酒下又為末酒調下
治一切肺疾咳嗽膿血不止
用猪胰一具削薄竹筒盛於糠火中炮令極熟食
後喫之
皂莢散治肺痿吐涎沫
皂莢(半兩去黑皮塗酥炙令焦黃去子)桂心(一兩)甘草(一兩半炙微赤剉)
右為散每服三錢以水一中盞入生薑半分棗三枚
煎至六分去滓不計時候服
蛤蚧散治患肺痿欬嗽及肺壅嗽
蛤蚧(一對新好者用湯洗十遍漫火炙令香研為細末)人參茯苓(去皮)知
母貝母(各炙過湯洗)桑白皮(以上各二兩)大杏仁(六兩湯浸去皮)
(尖爛煑令香取出研)甘草(五兩炙)
右件八味同為細末入杏仁勻拌却麄羅再篩過唯
細為妙每服半錢入生薑二片酥少許水八分煎熟
服如以湯點之頻服亦妙
四君子湯治肺頻而皮聚者毛落益氣可也
白术人參黃耆茯苓
右為麄末每服五錢至七錢水一盞煎至七分去滓
食遠温服
治痰上氣氣急
右用猯猪膏一合煖酒和服
治肺痿吐血
以鹿血和酒服之良
治肺痿欬嗽鬼氣痓病
取溺久停臭者佳恐冷當以熱物和温服之
治肺疾唾膿血
取薏苡仁十兩杵碎以水三升煎取一升入酒少
許服之
治肺疾咳嗽
以蘿蔔子半升淘澤洗焙乾於銚子内炒令黃熟
為末以沙糖丸如彈綿裹含之
治肺痿吐血
用蘿蔔和羊肉鯽魚煑食之
肺痿咽燥(附論)
夫熱在上焦因欬為肺痿其脉則寸口數其證則欬而
口中有嘔唾涎沫甚者咽中乾燥盖以邪熱熏肺使然
或因快藥下利重亡津液所致也
方
地黃湯治肺痿咽燥咳嗽吐膿血胸脇脹滿短氣羸
不思飲食一名生乾地黃散
生乾地黃(切焙)赤茯苓(去黑皮)柴胡(去苗各一兩)射干甘
草(炙剉)麥門冬(去心焙各半兩)紫苑(去苗土)半夏(湯洗七次)麻黃(去節)
黃芩(去黑皮)桑根白皮(剉)五味子(各三分)
右搗篩每服三錢水一盞生薑一棗大棗二枚煎至
七分去滓温服不拘時候
天門冬丸治肺痿咽乾煩燥痰壅咳嗽小便赤澀眠
卧不安咽喉腫痛
天門冬(去心焙二兩)甘草(炙剉一兩)人參(三分)杏仁(湯浸去皮尖雙仁炒)
(一兩)貝母(去心焙)五味子阿膠(炙令燥)桑根白皮(炙剉各半)
(兩)
右為末煉蜜和丸如雞頭大每服一丸食後臨卧時
温人參湯嚼下含化嚥液亦得
地黃紫蘇煎治肺痿喘嗽涕唾稠粘咽膈不利
生地黃(切焙用三兩)生薑(二兩與地黃和研絞取汁)生天門冬(去心半箇)
生玄參(一觔)生麥門冬(去心一觔)杏仁(去皮尖雙仁三兩研别入)紫蘇
子(炒研二兩)生牛蒡(四兩細切與玄參至紫蘇子四味燥研以水少許拌勻布絞取汁)
右將兩等藥汁并杏仁和勻於銀石噐中慢火煎令
稍稠停火入白蜜五兩真酥二兩和勻於飲甑蒸少
時候冷以淨噐盛每服一小匙含化不拘時日三一
方久服大益心肺滑潤肌膚補助榮衛忌生冷猪肉
柴胡湯治肺痿久嗽不已四肢煩熱頰赤咽燥
柴胡(去苗)竹茹桔梗紫苑(去土)貝母(去心焙各二兩)訶黎
勒皮(一兩)知母(炒二兩)
右㕮咀如麻豆大每服五錢水一盞生地黃汁半盞
烏梅一箇煎至八分去滓温服日再夜一
天門冬煎治肺痿咳嗽吐涎沫咽燥而渴者
生天門冬(去心搗汁取)醇酒(各一升)紫苑(去土為末四兩)餳糖
右同入銀石噐中重湯煎候可丸即丸杏仁大每服
一丸嚥津含化日三五服
普濟方卷二十七
