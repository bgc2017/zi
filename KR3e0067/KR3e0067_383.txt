普濟方卷三百八十三明周王朱橚撰
嬰孩諸疳門
疳瀉(附論)
全嬰論云賈公賓監酒子四歲六月中洩瀉黃水身熱
小便赤少或夾白酸臭召一醫作伏暑與五苓散黃龍
丸不退一醫作食瀉以感應丸小益黃散補因兒恣食
病多進退至月餘目炮乳腫面黃消瘦腹大氣麄渴飲
不食糞雜不化腥臭肥膩召愚視曰本傷水食因瀉久
則亡津液變成疳瀉主人曰何傷暑食與疳兼兒平日
不曾食甜物何變成疳也答曰傷暑瀉黃身熱小便赤
少傷食者瀉白酸臭食物不化疳瀉者瀉腥肥膩腹急
氣麄錢氏曰疳皆脾胃病亡津液之所作也盖脾胃有
疳食積所以進退不已此病以補之法去其積主人曰
小兒瀉久憔悴難動臟腑答曰積聚之病終身為憂况
疳病一成虚中有積若不以補瀉之法恐久害身主人
聽先以麝沉香膏益黃散補三日各三服苐四日與二
黃丸止瀉餘次除積再以前藥補二日病退七分後沒
石膏六甲丸治愈
方
人參散治疳瀼瀉(湯氏曰此瀉與積瀉相類但臭如抱退雞子瀉又不頻又如水聚作一次)
(只難得止實者宜微取積先服麝香竣丸次服人參散常服六神丸)
人參(去蘆)白术(炒)黃耆(蜜炙)茯苓(去皮)甘草(炙各二錢)肉豆蔲
(一錢)史君子肉(五個)白薑(五分)木香(一錢)胡黃連(二錢)丁香(二錢)
右為末陳米煎空心服(一方加白豆蔲)
吳婆散治小兒疳瀉不止日夜遍數不計漸漸消瘦
木香(炮)丁香沒石子(蜜炙)㯽榔黃連(炒)厚朴(製)
桃根白皮苦楝根白皮(各等分)
右為末三歲半錢柴胡木瓜湯下食前一日三服(一方)
(有蕪茅東坡家小兒曾患此症百藥不效因得此方多人服之皆愈錄此示人藥性少温暴熱瀉者或不)
(相當如先生之說果騐也)
保安丸治小兒瀼瀉傷食瀉
香附(一兩净)白薑(炮)青皮陳皮(去白各一兩)砂仁(一兩)三
稜(炮)莪术(半兩)甘草(炙半兩)
右為末麵糊為丸如菉豆大每服一二十丸淡薑湯
下食前服
麝沉膏治小兒疳瀉白濁腥臭肥膩骨熱多渴腹痛不
食羸劣無力頸骨垂倒
乳香(一錢)木香(一錢炮)訶子(炮四錢)麝香(半錢)沉香(半錢)蚵蚾
(酒浸去皮骨炙黃六錢)豆蔲(半兩取孔子入乳香在内薑汁麵裹炮焦去麵)
右為末煉蜜丸如雞頭来大三歲一丸米湯下
沒石膏治小兒白濁疳瀉腥臭肥膩骨熱多渴
沒石子(二個)香附子(四錢)人參訶子(炮去核)丁香(各一錢)
白术(炙二錢)巴豆(十粒針穿燒存性)
右為末煉蜜丸如雞頭大三歲一丸米湯化下
至聖丸治冷疳不時洩瀉虚汗不止
丁香丁皮(各一錢)木香紫厚朴(製見前)橘紅史
君子(焙)肉豆蔲(濕紙裹煨各二錢)
右為末神麯糊丸麻子大每服七丸食前湯下
調中散治小兒瀼瀉傷食瀉
香附甘草白茯苓天仙藤藿香白芍
藥葛粉
右各等分為末烏梅甘草湯調一錢食前服
如聖丸治冷熱疳瀉
胡黃連川黃連白蕪荑(去皮各三分)史君子(一兩去皮)
(殼秤)麝香(别研半錢)乾蝦蟆(五個剉熬成膏)
右件藥為末與膏丸麻子大每服人參湯下二三歲
五六丸已上十丸至十五丸
香蔲散治疳瀉
黃連(三錢炒)肉豆蔲(生)木香訶子(煨)縮砂仁茯
苓(各一錢)
右為末粳米飲丸麻子大每服十丸食前米飲下
沒石子丸治疳痢及治瀼瀉血痢滑腸腹痛
木香黃連(各二錢半)沒石子(一個)肉豆蔲(一個煨)訶子
(三個煨)蠟茶(半兩)
右為細末爛飯丸如黍米大白湯下量兒大小服之
日進二三服食前米飲湯送下亦可(一方無蠟茶)
龍粉丸治疳瀉渴飲
草龍膽定粉(微炒)烏梅(焙秤)黃連(各二分)
右為末煉蜜和丸麻子大米飲下一二十丸(小兒疳虚極用)
(補藥太過反生大熱而渴當審)
六甲丸治小兒疳瀉白瀉腥臭肥膩骨熱多渴腹疼不
食體倦少力六甲日修合
黃連(炒五錢)肉豆蔲木香(各一兩)
右為末白麵糊丸小豆大三歲三十丸米湯下(又方木香)
(一分肉豆蔲半兩薑汁麵炮訶子火炮去核一兩黃連二兩治法亦同)
木香丸治小兒疳瀉不止腹急亦理尋常腹痛
木香(炮)肉豆蔲(炮各一分)牽牛(半兩半生半炒)
右為末糊丸小豆大三歲三十丸米湯送下
芎朴丸治小兒疳瘦瀉白水腹脹
芎藭厚朴(各一兩)白术(半兩)
右為末煉蜜丸小彈子大每服一丸米飲下三歲已
下半丸
京芎散治小兒疳瀉進退
京芎赤石脂(各等分)
右為末三歲兒半錢米湯下饑服(又方加蚵蚾灰訶子炮黃連炒肉豆)
(蔲炮當歸焙作丸子尤妙)
香糖丸治小兒喫泥害肚進退不定並治疳瀉
右以輕粉一錢沙糖搜和為丸如雞頭肉大三歲
一丸米湯化下食久瀉下泥土後服益黃散若以
陳皮地榆煎湯化下治疳瀉痢
治小兒疳瀉
右用赤石脂杵羅為末如麫以粥飲調下半錢立
瘥或以京芎等分同服更妙
治疳瀉疳痢百藥不效只一服取安方
右用雞子一枚打破黃蠟一塊大如指頭鎔鍋内
傾雞子炒熟令兒空心喫盡此乃隨藥作效百𤼵
百中
凡瀼瀉亦與傷瀉不相遠也治法亦須略取然後服前
件藥若小兒禀賦平常亦如前法只用官局進食丸取
之若充實頑徤飲食如常者當峻取之
右用雞子一枚筯頭扎竅入金星丸一歲五丸二
歲十丸大小加減入藥於雞子内紙塞蒸熟取出
去殼空心令兒連藥喫盡良久取下臭穢滯積却
再喫前方蠟雞子一枚仍忌魚肉一日只喫葱白
粥萬無一失
治小兒水瀉妳疳
右用川椒一分去目為末酥調之少傅腦上日可
三度
四香三米飲治小兒疳傷聚瀉遺糞帶餿酸臭氣穢至
二三尺遠最有神效
木香丁香檀香(各等分)藿香葉(加兩倍用)早米晚
米(或陳倉米尤妙)糯米(各等分炒熟)
右每服半米藥三錢重水一盞煎不拘時候
六神丸治疳氣消瘦臟腑怯弱洩瀉虛滑乳食減少心
腹脹滿
肉豆蔲(麫煨)木香(炮一兩)丁香訶子肉(炮各半兩)史君子
(二兩半)蘆薈(一兩半另研)
右為末棗肉和丸加減米湯下(緊瀉不止須紫霜丸服之)
直指沒石子丸
白沒石子(一個)白豆蔲(三個)訶子(煨三個取肉)木香(炮一兩)黃
連(一錢)
右為末粳米糊丸梧子大每服十五丸米飲下
神效豆蔲散治小兒疳瘦弱或洩瀉無度
神麯(半兩炒)肉豆蔲(三兩裹煨)麥蘖(半兩炒)黃連(去鬚半兩)史君
子(十枚去殼)蘆薈(二錢半研)
右為細末獖猪膽汁為丸如黍米大或桐子大每服
二三十丸米飲下空心食前
木香散治小兒腹脹不消疳瀉白色乳榖不化
木香(一錢)青橘皮(去白一兩)陳粟米(一合)巴豆(去殼三十粒同粟米炒令)
(巴豆黑去巴豆不用只用粟米)肉豆蔲(二十枚止用十枚麫裹煨過)蜣蜋(二枚去頭)
(足翅糯米炒焦不用糯米)
右件為細末每服半錢温米飲調下乳食空服
香連散治五疳瀉痢
龍膽草(一錢)胡黃連(半錢)五靈脂(一錢炒)丁香(半錢)赤剪子
(一錢)麝香(半錢)蘆薈龍骨(半錢)
右為末爛飯為丸如粟米大飲湯吞下
史君子丸治五疳瘦瘁面色萎黃髮竪眼澁瀉痢穢惡
並宜服之
蕪荑(一錢)苦楝皮(一錢)史君子(二十個去殼炒)訶子(一錢煨)陳皮
(一錢)青皮(一錢)㯽榔(一錢)木香(半錢)
右件為細末蒸餅丸如黍米大每服七丸温米飲送
下乳食前服
硫黃丸治小兒疳瀉不止色如米泔者
巴豆肉(二十粒去殼出盡油)硫黃(别研)五靈脂(一錢炒)丁香(半錢)
右為末再入蚌粉一錢麝香少許再取猪膽汁煮粉
為丸每服五十粒陳皮湯下如水瀉陳米飲下煩渴
罌粟殼湯下澁石榴皮湯吞下
木香丸治小兒喫食太早遂成疳疾腹脹疳瀉及瀼瀉
等病
木香沉香青皮(去白各一錢)肉豆蔲(一錢麵裹煨)牽牛
(二枚炒)
右為細末醋麵糊丸如麻子大二三歲兒服三粒五
六歲服五七粒濃煎蘿葡子湯下
疳渴不止(附論)
夫小兒有積氣肌膚瘦瘁内亡津液心肺壅熱則為疳
渴蓋因乳母不慎恣食熱物不擇酸鹹致令壅熱潛流
乳脉或即乳兒致臟腑生熱疳熱相摶上焦乾燥津液
枯少故煩燥而渴
方
龍膽丸治小兒渴疳黃瘦日夜飲水
龍膽(研)麝香(研)丹砂(研)牛黃(研)胡黃連熊膽
蘆薈丁香木香黃連(去鬚)大黃(剉)騏驎竭
蟾酥(研一錢)
右研為細末飯丸如菉豆大每服三丸至四丸薄荷
湯下
地骨皮丸治小兒疳瀉不定黃瘦不思食
地骨皮龍膽黃芩(去黑心)枳殼(去瓤麩炒)木香赤
芍藥猪苓(去黑皮)海蛤(研各一分)紫參(剉)大黃(剉炒各半兩)
郁李仁(炒研一兩一分)
右為末煉蜜和丸如菉豆大每服五七丸温湯下微
利即止量兒大小加減
蟾酥丸治小兒疳渴不止及急慢驚風膈有痰涎天瘹
疳風並皆治之
蟾酥麝香(研)犀角(鎊)牛黃(研)丹砂(研)蘆薈(研)天
竺黃(半兩炙)益知仁(十枚)青黛(研半兩)乾蟾頭(五枚全者)白花
蛇(一寸去皮骨炒)
右為末用獖猪膽汁和丸如米粒大丹砂為衣每服
五丸至七丸煎薄荷湯下驚風用剪刀股研薄荷湯
下慢驚風煎荆芥湯下疳氣麝香湯下驚風搐搦目
睛上視煎金銀酒化下此藥兼利胸膈墜涎壓心臟
腑積熱順氣進妳食開胃小兒諸疾皆治量兒大小
加減
天竺黃散治小兒多疳渴體熱煩燥少得睡臥
天竺黃(半兩細研)黃連(半兩去鬚)馬牙硝(半兩)梔子仁(半兩)葛根
(半兩剉)甘草(一分炙微赤剉)牛黃(一分細研)欵冬花(一分)紫苑(一分洗去)
(苗土)犀角屑(一分)土瓜根(一分)
右為細散都研令勻不計時候以蜜水調下半錢量
兒大小加減服之
參苓白术散治疳渴由臟腑夙有疳氣加之乳母恣食
甘肥酒麴炙&KR1572;使邪入心肺壅熱日則煩渴飲水乳
食不進夜則渴止
白术人參(去蘆)甘草(炙)山藥石蓮肉桔梗(去蘆)
(炒)薏苡仁縮砂仁(各三錢)白藊豆(薑製二錢)白茯苓(去皮)
(一兩)
右為細末(全生方白术丸曰疳病皆因津液亡竭凡飲食之中入藥食之王氏曰仍以前藥加)
(黃連入猪肚内縛口煮爛入臼杵丸食後米飲下可以生津清心止渴調脾諸疳皆可常用)
龍膽散治小兒疳渴羸弱
龍膽熊膽(研)蝸牛(炒令黃)蘆薈(研)夜明砂(炒)麝香
(研)青黛(研)丹砂(水飛過半兩)乾蟾頭(炙焦一枚)
右研為散每服半錢米飲下量兒大小加減
金粉地黃膏治小兒膈壅乾渴凉心經
欝金(一兩皂莢水煮軟切焙)乾地黃(半兩剉)雄黃(水飛一分)菉豆粉
(半兩)白术人參甘草(炙各一分)牛黃(一錢)
右為末煉蜜和丸如菉豆皂子大二歲一丸薄荷湯
化下一歲半丸更量大小加減
烏梅丸治小兒渴疳飲水不止
烏梅肉(焙)茜根(去土)木瓜(焙)葛根(炮各一兩)人參(一分)白术
(一分)赤茯苓(去黑皮半分)甘草(炙半兩)
右為末沙糖和丸如皂子大每服一丸新汲水化下
蘆薈丸治小兒渴疳肌膚消瘦乳食不進
蘆薈(研)硼砂(研)麝香(研)馬牙硝(研)人參熊膽(研)
甘草(炙搗為末各半兩)
右為末煉蜜為丸如菉豆大每服五丸或七丸薄荷
湯下
鉛霜丸治小兒疳
鉛白霜鉛丹定粉鉄粉龍腦蛤粉
馬牙硝
右等分為細末入麝香少許用蝸牛肉研和為丸如
梧桐子大每服一丸倒流水化下
大棗湯治小兒久疳多渴不慕乳食
大棗(去核)人參白术白茯苓(去黑皮)陳麴(炒各一兩)甘
草(炙)檀香(剉各一分)
右搗篩一歲兒一錢水半盞入棗一枚擘煎至三分
去滓温服日三度量兒大小加減服之
胡黃連丸治小兒疳渴黃瘦壯熱不欲乳食
胡黃連(半兩)旱蓮子(半兩)龍膽(半兩去尖頭)牛黃(一分研細)青黛
(半兩細研)烏梅肉(半兩微炒)
右為末以棗肉和丸如菉豆大每服以甘草湯下五
丸日三服量兒大小加減
黃連散治小兒疳熱煩渴乾瘦
黃連(一分去鬚)天竺黃(一分細研)甘草(一分炙微赤剉)梔子仁(一分)欵
冬花(一分)牛黃(一分細研)葛根(一分剉)紫苑(一分洗去苗土)犀角屑
(一分)川朴硝(半兩)竹瀝(二合)
右為末先用竹瀝拌和更入熟蜜和丸如菉豆大每
服以新汲水研破五丸服日四五服量兒大小臨時
加減
黃連散治小兒渴疳飲水不止
胡黃連葛根(剉)玄參枇杷葉(拭去毛炙黃)甘草(炙各)
(一分)麥門冬(去心焙半兩)
右為散每服一錢水一盞生薑少許煎至五分去滓
入蜜少許再煎一兩沸放温服
愈金湯治小兒渴疳喜水小便淋
山梔子(炒黃一兩)瞿麥(半兩)木通(剉半兩)滑石(研分)一甘草(炙一)
(兩)竹葉(一兩切焙)
右搗篩二歲兒每服一錢水一盞沙糖皂子大同煎
至五分去滓温服日兩服更量兒大小加減
人參散治小兒宿疳氣心腹壅熱内亡津液煩渴不止
人參白茯苓(去黑皮一兩)葛根(剉二兩)木香藿香葉
甘草(炙各一兩)
右為細散每服一錢水半盞煎三五沸温服
草豆蔲散治小兒疳渴不止調中補虛
草豆蔲(五枚和皮用)人參白茯苓(去黑皮)防風(去乂)藿香
(各半兩)陳橘皮(去白焙一分)
右為散每服一錢生薑米飲調下量兒大小加減服
胡黃連散治小兒乾熱渴乾瘦
胡黃連(一分)犀角(一分)生地黃(二合)青羊肝(一具研取汁)麝香
(半錢細研)蜜(半合)
右搗胡黃連犀角細羅為散入麝香令勻次羊肝汁
地黃汁蜜等調令勻每服煎竹葉熟水調下藥末用
茶匙量兒大小加減服之
黃連丸治疳渴由臟腑夙有疳氣加之乳母恣食甘肥
酒麴炙&KR1020;使邪入心肺壅熱日則煩渴飲水乳食不
進夜則止渴
黃連(五錢猪膽汁浸一宿晒乾)天花粉烏梅肉(焙)杏仁(五錢去皮)
石蓮肉白茯苓(各三分)
右為末牛膽汁浸糕丸麻子大每服十五丸煎烏梅
薑蜜湯下(一方無茯苓又疳&KR0630;後附消渴方論内二藥可治疳渴及五乾疳)
又方治小兒疳渴口乾煩燥體熱羸瘦不欲乳食宜服
蝸牛殼(半兩微炒)蟾頭(半兩塗酥炙令焦黃)胡黃連(半兩)硃砂(一分細研)
青黛(一分細研)
右為散都研令勻每服以蜜水調下半錢不計時候
量兒大小以意加減
五膽丸治小兒渴疳
猪膽狗膽牛膽鯽魚膽蝟膽(已上各一枚)
右併四膽汁並入牛膽内在竈北後懸候稍乾可丸
即丸如黍米大每服以新汲水下二丸以飲水足為
度空心午後各一服更看兒大小以意加減
狗膽丸治小兒渴疳
乾漆(一分搗碎炒令煙出)鉛霜(一分)狗膽(一枚)猪膽(一枚已上二膽各用米泔)
(煮過)麝香(一分)
右細研令勻以猪膽等和丸如黃米大不計時候以
冷水下三丸量兒大小以意加減
治小兒疳渴壯熱驚悸宜服
地龍糞(一分)龍膽(一分去蘆頭)烏梅肉(一分細研)黃連(一分去鬚)
右為末以猪膽汁和丸如菉豆大不計時候以新汲
水化破五丸服之量兒大小以意加減
柳絮礬散治小兒渴疳不止
柳絮礬(半兩)鉛白霜(一兩)馬牙硝(一分)芒硝(一分)
右細研為散每服一字冷水調下一服立效
治小兒疳熱煩渴不止
乾蟾頭(二枚塗酥炙令焦黃)蝸牛殼(半兩微炒)胡黃連(半兩)&KR0797;&KR0803;根
(半兩)
右細研為散每服以竹葉湯調下不計時候服量兒
大小臨時加減服之
鉛丹丸治小兒疳大渴不止
鉛丹(一分)鉛霜(一分)黃連末(半兩)石膏末(半兩)
右都研為末以糯米飯和丸如菉豆大每服新汲水
淘米泔研下五丸日三四服量兒大小以意加減
龍膽丸(一名梅肉丸一名龍粉丸)治小兒疳渴喫水不止
龍膽(半兩去蘆頭)定粉(半兩)烏梅肉(半兩微炒)黃連(半兩去鬚)
右爲末煉蜜和丸如麻子大每服以温水下五丸日
四五服量兒大小以意加减(一方用米飯湯下)
又方
蝸牛殼(一分微炒)鉛霜(一分)膩粉(一分)
右都研為末以糯米飯和丸如菉豆大不計時候以
新汲水下五丸量兒大小以意加減
又方
杏仁(一分湯浸去皮尖雙仁)膩粉(一錢)
右研杏仁如膏與膩粉相和令勻用麫糊和丸如菉
豆大空心以粥飲下三丸
麝香丸治小兒疳常渴飲冷水下體冷
麝香(一分)人中白(一分)
右都研令細次蒸飯和丸如麻子大三歲兒每服煎
皂莢湯下二丸空心午後各一服更量兒大小以意
加減
治小兒熱疳渴
黃連末(半兩)定粉(一兩微炒)
右細研令勻不計時候以熟水調下半錢更看兒大
小以意加減
無辜疳(附論)
無辜疳候面黃髮直時時壯熱飲食不生肌膚積經日
月隨至死者又無辜腦後有核如彈圓捏之皮下轉是
也凡小兒有此物如禽獸舌下有禁蟲若不速去當損
其命此核初生軟而不痛中有蟲如米粉得熱氣漸長
大大則筋結定定即蟲隨血氣流散所有停留子母相
生侵蝕臟腑肌肉作瘡或大便泄濃血致使小兒漸漸
黃瘦頭大髮堅手足細弱從兹夭折也(玄中記云天上有女鳥名姑獲)
(又子母祕錄作雨烏獲一名隠飛一名夜行遊女又名鉤星喜以陰雨夜飛鳴徘徊純雌無雄胷前有兩乳能)
(收人魂魄取人之子為己子脱毛在兒衣被是以小兒生至十歲衣被不可夜露七月八月尤忌聖嬰簡易云)
(此疾蓋是八邪所得之疾其八邪者飢飽勞疫風驚暑濕素問一云去暑濕王氏曰暑濕謂之八邪久則令兒)
(日漸黃瘦飲食雖多不長肌肉又不知飢飽晝夜啼哭便利不定壯熱多渴核塊瘡疥是也此王氏論之其理)
(甚明小兒有此疾者但作驚疳治之更宜隨証凡小兒不可夜露衣者慮其隂氣令兒生病亦不可於星月之)
(下飲兒乳致生吐瀉)
方
牛黃丸治小兒無辜疳及諸驚熱
牛黃(細研)麝香(細研)珍珠(細研)牡蠣(燒為粉已上各一兩)虎晴(一對酒浸)
(炙微黃)杏仁(半兩湯浸去皮尖雙仁麩炒黃)甘遂(半兩煨令黃)巴豆(半兩去皮)
(心研細紙裹壓去油)赤茯苓(三分)赤芍藥(三分)甘草(半兩炙微赤剉)
右為末都研令勻用蒸餅和丸如麻子大百日内兒
每服以乳汁化下一丸二歲以粥飲下三丸量兒大
小以意加減
犀角散治小兒一切疳無辜黃瘦不可食腹脹烙後宜
服消腫利氣壓驚
犀角屑琥珀(研)蘆薈(研)木香醋石榴(東南根皮)訶
梨勒皮龍腦(各三分)黃連(去鬚)㯽榔(紙裹煨)麝香乾
薑(炮製各一分)
右羅為散一歲兒半錢三四歲一錢米飲調下不計
時候量兒大小加減
雄黃散治小兒十歲已上至新生百日無問癎熱無辜
疳皆療之
雄黃丹砂牛黃麝香石膏(並研細)杏仁(去皮)
甘遂(微炒)牡蠣(燒研各半兩)巴豆(去皮醋煮半日研如膏一分)
右為末煉蜜和丸如粟米大一二歲服二丸米飲下
三四歲三丸微利為度隨兒大小加減
鼈甲散治小兒無辜疳項細肚大毛髮乾堅作穗
鼈甲(三分塗酥炙黃去裙襴)㯽榔(三個)沉香漏蘆牛篣子
史君子赤芍藥訶梨勒皮甘草(炙微赤剉已上)
(各半兩)
右為散每服一錢以水一盞煎至五分去滓不計時
候量兒大小加減服
地榆散治小兒無辜疳服大益腦腹脹筋急四肢消瘦
地榆(微炙一兩半)蝸牛殼(去土)青黛(研各一兩)麝香人糞(燒灰)
蘭香根(燒灰)蚺蛇膽龍腦(各一分研)
右為散五十日兒一字百日兒一字餘二百日兒半
錢米飲調下不拘時候隨兒大小加減
棘剛子丸治小兒無辜疳面黃髮直時時壯熱飲食不
加肌肉
棘剛子(為末如無以水銀代之)麝香(研)蟾酥(研)牛黃(研各一分)白
附子末(半兩)犀角末半夏末(各三錢)乾猪膽(少許)
右同研細麵糊丸如黍米大每服七丸薄荷湯下或
乳汁亦可
鼈甲丸治小兒無辜疳腹中癖四肢瘦弱宜常服
鼈甲(醋炙黃去裙襴)黃連(去鬚)桔梗(炒)夜明砂(各一兩)麝香(一分)
(研)訶梨勒皮(兩枚一生一熟)乾蝦蟇(雄者一枚塗酥炙令焦黃)
右為末以糯米飲和丸如菉豆大粥飲下七丸疳利
亦宜服日三度量兒大小加減(一方有蝎虎無乾蝦蟆煉蜜和丸)
麝香熊膽丸治小兒無辜疳面黃髮直時𤼵壯熱飲食
不減肌肉不生
麝香(研半兩)熊膽(研二錢)蘆薈(研三分)胡黃連黃連(去鬚)
(各一兩)史君子(去殼十枚)乾蟾(大者一枚去足并腸胃燒灰研)
右研為細末以白麫稀糊丸如菉豆大每服十五丸
至二十丸米飲下
長肌丸治小兒無辜疳面黃髮直時時壯熱食不生肌
胡黃連(半兩)木香無食子(各一分)蘆薈(研)麝香(研)牛
黃(研)黃蘖(去麄皮各半分)
右搗羅四味為末與三味研者拌勻滴水和丸如菉
豆大每服五丸七丸温水下量兒大小加減
蝎虎丹治小兒無辜疳截疳袪毒
乾蝎虎(雄者微炙)蝸牛殼蘭香根澱花(各分)雄黃
(細研)麝香(研各一分)龍腦(研半分)
右為細末煎米醋打麵糊丸如黍米大每服十粒煎
芝蔴湯下乳食後服
蚺蛇膽丸治小兒無辜疳髮堅作穗羸瘦腹脹面黃
蚺蛇膽(去脂炙)黃芩(去黑皮)枳殼(去瓤麩炒)甘菊花牛膝
(酒浸切焙各一分)赤芍藥升麻(各半兩)
右為末煉蜜和丸如菉豆大每服五丸空心米飲下
更量大小加減
蟬殼灰丸治小兒無辜疳宜常服
蟬殼灰澱花蛇蛻皮灰乾蝎(二十一枚微炒)附子
(去皮臍生用)硃砂(研細)麝香(細研已上各一分)
右為末都研勻以熟水浸寒食蒸餅和丸如麻子大
每服以粥飲調下五丸量兒大小以意加減
治小兒無辜疳針烙法方(凡小兒無辜頭乾髮堅身無滋潤頭露骨出腦熱腹脹鼻)
(中多痒好食漿肉數渴飲水則為痢如泔色背冷腹熱腹中有塊漸加黃瘦或有邪鬼之状亦是閃癖之)
(類腦後兩邊皮中有筋肉結作小核如杏子大多時不除即流入腹中遂成前狀須烙破結子者或有炙)
(其結子者有割皮挑出結子者稍勝於灸然病已至深小兒忍痛不住恐動其脉往往變為癎疾今𠫭詳)
(最妙者是烙烙亦更無别法但看小兒病狀相似有結子者速依此法烙之)
右以一鐡針尖利者燒針頭似火色看核子大小
作一紙鐶子束定無辜仍須捏定以針當中烙之
可深二豆許即貼沉香膏(方見本類)
治小兒無辜疳項細腹大髮乾作穗
用苦耽苗子煮汁服亦生搗絞汁服
鼈甲湯治小兒無辜疳項細腹大髮乾作穗
鼈甲(去裙襴炙令焦)陳橘皮(湯浸去白焙)蒼术(去皮米泔浸一宿切焙)赤
茯苓(去黑皮)赤芍藥(各三分)檳榔(二分)
右麄搗篩一二歲兒一錢水七分煎至四分去滓分
温二服日再量兒大小加減
鼈甲散治小兒無辜疳
訶梨勒(去核)蒼术(去皮米泔浸切焙)鼈甲(去裙襴醋炙焦)牽牛子(焙各)
(一分)赤茯苓(去黑皮)木香(各三分)
右搗羅為散一二歲半錢熟水調下食前日二服量
兒大小加減
硃砂丸治小兒一切無辜疳黃瘦腹痛或有蟲冷與熱
悉主之
硃砂(一分細研)雄黃(一分細研)乾蟾(一枚塗酥炙令黃)漏蘆(一兩)麝香
(一兩研)菖蒲(一兩)
右羅為末都研令勻用粟米飲和丸如麻子大每服
以粟米飲化下二丸空心午後各一服隨兒大小以
意加減
茯神散治小兒針後宜服壓驚
茯神(半兩)川升麻(半兩)犀角屑(半兩)代赭(細研)鈎藤川大
黃(剉碎微炒已上各一分)
右搗羅為散每服一錢以水一小盞煎至四分去滓
放温漸漸服之
决明子丸治小兒冷熱無辜疳或時驚熱或時夜啼犬
便青黃白汁頭熱頭髮作穗四肢黃瘦不多食物
馬蹄决明子(二兩)
右為末煉蜜和丸如麻子大每服於食後以熟水下
三丸更量兒大小加減服之
蘆薈散治小兒無辜疳氣寒熱積滯不化心腹脹滿
蘆薈(研)人中白(研)蝦蟇(炙黃各半兩)麝香(少許)
右搗羅為細散再合研令細每服一字至半錢熟水
調下不拘時候日二服服後當下惡物量兒大小加
減
四神散治小兒無辜疳瀉
蝦蟇(一枚炙)黃連(去鬚為末)鉛丹(炒各半兩)麝香(半分)
右細研為散每服半錢陳米飲調下
劉老丸治小兒無辜疳
陳粳米(一合炒過去火毒研)黃連(去鬚一兩剉炒放冷出火毒)陳橘皮(去白)
(半兩)乾漆(一分炒去煙出火毒存性)
右為末猪膽汁煑麵糊為丸如小豆大每服七丸用
米飲下不拘時
青金丹治小兒無辜疳針烙後宜服
巴豆(一兩去皮心)硫黃(一兩)苦楝根皮(二兩)醋石榴根皮(二兩)
(剉)
右件藥於鐵鼎子内滿著水煑七晝夜如水耗即放
添熱水日滿即去楝根石榴根取巴豆并硫黃同研
更入桂心檳榔木香細辛末各一分馬牙硝橘皮乾
薑藍花末各半分同研令勻飯和丸如麻子大每日
空心以温水下二丸當得溏痢為效三歲以下日服
一丸
漏蘆丸治小兒無辜疳肌瘦有蟲
漏蘆(去蘆頭二兩)猪肝(炙乾去膜)棟根(剉各一兩)
右為末煉蜜為丸如菉豆大一二歲兒每服三丸三
四歲兒每服五丸温水下乳食前日三服如患瀉米
飲下
又方
地膽草
右為末每服以羊肉二兩藥末一錢入鹽少許以水
煑熟空腹頓服
救生丸治小兒無辜疳腹脹氣喘六脉空浮乍熱乍寒或
時瀉痢心腹疼痛
巴豆(去皮取二兩半米醋一升生姜半兩切同煑醋盡取巴豆爛研)雄黃(半兩研)丹
砂(一分研)
右各研勻以湯浸蒸餅心為丸如黃米大每服芍藥
湯下二丸
吹鼻散治小兒無辜疳腦熱髮乾竪
硝石(三分)熊膽(一分)麝香(一豆大研)
右件藥相和細研為散取一小豆許吹兩鼻中得黃
水出為效
胡粉散治小兒諸疳無辜鼻中出清水眼上有白膜或
患痢體熱口乾生瘡脚腫眼澀腹中有蟲喜飲冷水
胡粉龍骨末(各一錢)
右炒令黃以雞子清空心服半錢日三
治小兒無辜疳方
乾蝦蟇(三枚塗醋炙黃焦)苣蕂(半兩微炒)
右為末入少許五味和為劑内入羊腸中兩頭緊繫
放麩椀中安之上以紙覆之却將椀合蒸一炊久去
麩取藥并腸細切搗如膏更入煉蜜和丸如菉豆大
每服以粥飲下七丸日二服量兒大小以意加減
沉香膏治小兒針無辜核後宜煉貼之
沉香(一兩剉)黃丹(六兩)
右件藥以清麻油一升先下沉香燋黑漉出下黃丹
不住手攪以慢火煎之後滴於紙上如黑錫無油傍
映即成膏每貼法以篦子於爛帛上攤膏令稍薄貼
之一日一換勿令風吹著針處為妙
雉肝散治小兒無辜疳
右將雉肝一具乾者搗濕者熬為末分三服每服
丹砂散後即一服米飲調下半錢
蝸牛煎治小兒無辜疳
右用蝸牛殼七枚舊死者皮薄黃白色者是净洗
不得小有塵土漉乾内酥蜜殼中入甆瓶紙糊頭
飯上蒸之下飯時即坐甑中裝飯及蒸飯熟細研
如水淀漸與服一日服盡
大黃煎丸治無辜閃癖或頭乾瘰癧頭髮黃焦落去或
乍痢乍差諸狀既多不可備說四肢黃瘦食物不長
肌膚精神失緒
大黃(九兩錦文新實者若微朽即不用剉去蒼皮乃秤)
右搗篩為散以上好米醋三升和之置銅椀内於大
鐺中浮湯上炭火煑之火不用猛又以竹木篦攪藥
候堪丸乃停放小甆器中密貯兒年三歲一服七丸
如梧子日再服常以下青赤膿為度若不下膿或下
膿少者稍稍加丸下膿若多丸又須減病重者或至
七八劑方盡根本大人小兒不等以意量之此藥惟
下膿及宿結不令兒痢禁牛馬驢雞猪魚兔肉生冷
粘滑油膩小豆蕎麥乳母亦同
蝦蟇丸治小兒患無辜疳三焦虛熱飲水不歇下痢頻
併日夜無度煩躁乾嘔食入即吐如此惡證服諸疳
藥未安一服虚熱去兩服煩渴止三服瀉痢住不過
三服諸證悉應尅效萬一神聖秘密
蟾蜍(一枚夏月取生活者乃是溝渠中腹肚大不能跳又不能鳴者身上多痱磊是也)
右取糞蟲一杓放於桶中更以尿灌四邊令乾即留
得蟲却將蟾蜍打殺放在蟲上任其蟲咀食兩日乃
用新布作袋包裹小麻繩繫於急流中浸一宿明日
取上晒乾瓦上焙為末入麝和勻湯浸蒸餅丸如麻
子豆子大兒小者二十丸大者三十丸温飯飲下或
麥門冬去心煎湯空心食前日進二服切效神妙却
宜至誠修合和夜明砂為末入蜜中啖之治無辜疳
演山人參散治小兒疳熱虚煩作渴不思乳食四體腫
脹服此吞前蝦蟇丸作效
人參莪术當歸龍腦棟根甘草(炙)赤
芍藥白茯苓枳殼
各等分為末麥門冬湯下
漏蘆散治小兒無辜疳肚脹或時瀉痢冷熱不調宜服
漏蘆(一兩)
右為細散每服以水磨犀角湯下半錢空心午後各
一服量兒大小以意加減
療無辜疳腦後兩畔有小結者方
凡無辜之病此結為根欲療者先看結之大小然後
取細竹斟酌籠得此結便截竹使斷狀如指環形仍
將此竹籠結自然不得轉動以火針針結於中央作
兩下去針訖乃塗少許膏藥無者雜油亦得須待三
兩日又如前復針更經一兩日當膿水自出若不出
復如前針候膿潰盡結便自散俗法多用刀子頭割
者謂之割無辜此未𠫭詳殊不如針之以絶根本恐
後者不悉故重複說之
治無辜疳其證腦後項邊有核如彈按之轉動軟而不
疼其間有蟲如米粉宜速破而去之免蟲如血氣流
散淫蝕臟腑以致肌體癰瘡便利膿血壯熱羸瘦頭
露骨高急用竹刀刺破刮去核内蟲又楊氏方用夜
明砂為末加飲食内食之膏藥貼則愈或因澣濯兒
衣露於簷下為雌鳥落羽所洒兒著衣蟲入皮毛亦
致斯疾凡晒兒衣須微火烘之
疳&KR0630;(附論)
夫小兒嗜食甘味多而動腸胃間諸蟲致令侵食臟腑
是名疳&KR0630;也凡食五味之物皆入於胃其氣隨其臟腑
之味而歸之脾與胃為表裏俱象土其味甘而甘味柔
潤於脾胃脾胃潤則蟲動侵食成疳也但蟲因甘而動
故名之為疳也若蟲食下部則肛門生瘡爛開急者數
日便死宜速療之小兒宿有疳氣加以腸胃虚弱寒邪
乘之則變下痢久而不止腸胃益虚寒濕相乘蟲因虚
動侵蝕臟腑或口齒生瘡或肛門傷爛故名疳&KR0630;
方
緋帛膏
緋帛(燒灰研一分)倒棘刺(四十九枚燒灰研)雄黃(研)磁石(搗研)麝
香(研)蚺蛇膽(研各一分)槐枝(一條長八寸剉)猪脂(臘月者五兩)
右先研六味為細末次煉脂作油去滓下槐枝煎令
焦黃去槐枝下六味藥末煎成膏以磁器盛每用少
許塗下部日三次
五福化毒丹治小兒&KR0630;鼻疳瘡清膈凉血
玄參(一兩)桔梗(去蘆八錢净)赤茯苓人參牙硝青
黛(各二錢半)甘草(二錢)麝香(少許)
右除麝香牙硝别研餘一處為末以和青黛煉蜜為
丸如圓眼大用金銀箔為衣薄荷湯化下瘡疥餘毒
磨生犀水下如上焦熱口血臭氣用生地黃自然汁
化開食後服
麝香丸治小兒疳&KR0630;下部開張痢有膿血爛痒赤腫
麝香(研)蟬殼(去足)猪牙皂莢(去皮子灰)蘆薈(研)人中白(研各)
(一分)青黛(半兩研)
右為細末先取五月五日蝦蟇一枚以繩子雙繫後
脚倒掛用胡黃連一寸以綿線繫定内蝦蟇口中將
不滲器承蝦蟇涎從午至戌解放蝦蟇只取胡黃連
并涎用將六味藥末涎和丸如黍米大每用先將暖
水洗兒軟帛拭乾後扶坐取一丸子以乳汁少許化
下須臾如醉慎勿驚之蟲即自出若蟲色白或身黃
頭黑皆是病淺易差若蟲子徧體亂出紛紛如碎剪
馬尾此必死之候
苦參丸治小兒疳蟲蝕下部久痢膿血舉體痛痒面色
虚腫
苦參雄黃(研)白礬(燒各半兩)麝香(少許研)藜蘆(去蘆頭一分)
右為末以一小棗許内下部中日兩三上
黃蘖散治小兒疳䘌齒瘡宣露
黃蘖根皮(炙剉)黃連(去鬚)黃芩(去黑心)升麻(剉各三分)大青(半兩)
乾蝦蟇(酥炙一分)
右為散以綿裹貼齒齗上吐涎
麻子膏治小兒疳&KR0630;下痢不問赤白
大麻子(二兩)黑豆黃(一兩)青黛(半兩研)蝦蟇(一枚焼灰研)
右先研麻仁搗研黑豆等四味為末與麻仁同研如
稠餳入少許竹瀝和勻圓瓷收貯口鼻疳瘡者每服
半七匙米飲調下日三服若腦脊疳每日塗鼻上若
下部開以綿裹藥半七匙内下部日二換量兒大小
加減
治小兒疳蚘蝕口鼻及下部赤爛方
大麻仁(三合)地龍(去土炒一兩)亂髮(如雞子大)葶藶(半紙上炒兩)
右除亂髮外並搗碎與髮勻拌都入在一根新竹筒
内置於瓦上以熱炭火燒取瀝少許塗兒口鼻頂上
及糓道中
蝦蟇散治小兒下部疳&KR0630;瘡
乾蝦蟇(塗酥炙令黃)蕪荑(微炒)乾薑(炮製剉)葵莖灰莨菪
子(水飛去浮者煑令芽出候乾炒令微黃黑色)白礬(燒令汁盡各半兩)
右為細散三歲兒每服以温水調下一字看兒大小
以意加減
又方
乾蝦蟇(一枚塗酥炙令微黃)蚺蛇膽(半兩)木香(半兩)硫黃(半兩)麝香
(二分)
右為細散都研令勻三歲兒每服以温水調下一字
日再服量兒大小以意加減
苦參膏治小兒疳䘌蝕下部
苦參(五兩)艾葉(二兩)青葙子甘草(炙剉各三兩)
右先以青葙甘草為末次用水五升煎苦參艾葉成
湯凉久去滓入二味藥末和作梃子長一寸如筋許
大暴乾塗猪脂内下部日再貼蟲出盡為度
又方治小兒下部疳&KR0630;瘡
吳茱萸根白皮(一兩)桃白皮(一兩)
右細剉以酒一大盞浸一宿看兒大小漸漸分服之
又方治小兒疳&KR0630;蟲蝕下部
以鐵衣少許研細綿裹内下部中
黃連丸治小兒疳&KR0630;或口齒生瘡或肛門傷爛
黃連(去鬚一兩)白蕪荑(半兩)麝香(一錢)
右為末麵糊和丸如麻子大一二歲每服十丸温米
湯飲下日三服
治小兒下部痒痛方
枳實(二兩)鬼箭羽(一兩)木香(一兩)
右為麄散以鹽醋拌和炒令熱用青布裹日三度熨
之
治疳&KR0630;口齒及下部
以飛廉蒿燒灰搗篩以二錢七熱熨痛處忍之若
不痛非疳也下部蟲如馬尾相纏出無數十日差
二十日平復
雄黃散治小兒&KR0630;蟲蝕下部
雄黃(研)胡粉(各半兩)
右細研如粉每用半錢乳汁調内下部中日三上以
差為度
猪膽飲治疳&KR0630;蟲蝕肛門治不以時多至殺人
猪膽(一枚)苦酒(五合)
右同煎量力空心飲之蟲即死
又方治小兒疳&KR0630;蟲蝕大腸赤爛
羊膽汁漿汁(各一分)
右藥相合令勻日三四度塗之
治疳&KR0630;無問新舊皆治之
右用蝦蟇燒灰好醋和傅日三五度瘥
治小兒下部疳&KR0630;蟲蝕大腸赤爛
右用水銀一兩以將水煑之取少許以唾研安著
竹筒吹入下部中三度差
又方
大麻仁(一分)
右以水研取汁與飲之量兒大小臨時加減日三四
服候蟲出盡即住
又方
扁竹(一兩)
右以水一杯煎六分去滓看兒大小加減温服
又方
艾葉(一兩)
右以水一杯煑取六分去滓看兒大小加減温服
又方
青黛(一兩)
右為末散先用麻油塗上次用此藥貼之日三四度
效
又方
胡粉(二兩熬令黃色)
右細研猪脂和日三度塗之
治疳&KR0630;
用雞腸草燒傅之
五疳出蟲(附論)
夫小兒五疳之疾皆由乳哺不調寒温失節之所致也
久而不差則腹内有蟲肌體黃瘦下痢不止宜服藥出
之則疳氣漸退又因肥甘所致蓋臟腑氣血更相榮衞
逢甘則中緩致榮衛行遲故臟腑之間化為諸蟲其蟲
狀如絲髮或如馬尾多出於腹背及頭頂上若蟲色黃
白及赤可療青色者不可療也
方
乾蟾丸治小兒五疳眼鼻多痒寒熱往來臟腑不清或
瀉膿血肌體瘦弱飲食不化多困少力眼澁饒睡兼
治驚風
乾蟾(一枚大者端午取)蛇蛻皮(大者一條)糓精草(二兩三味同入一瓶子内)
(以鹽泥固濟燒灰)胡黃連甜瓜蒂母丁香(各一分)熊膽
(研)天竺黃蘆薈雄黃(研各一分)丹砂(研)牛黃(研)龍
腦(研)麝香青黛(研各半兩)
右為末再研勻獖猪膽汁煑麵糊丸如菉豆大每服
三五丸米泔下量兒大小加减服藥後以桃柳湯浴
兒著青衣蓋疳蟲出衣上及肩毛髮邊如細麩片子
或如糝麵塵青黑色者難治黃白色易(一方無熊膽)
水銀丸治小兒五疳四肢黃瘦腹脹氣麄髮乾作穗眼
鼻多痒精神昏悶不欲飲食宜出蟲仍宜粥飲下丸
日三服甚者半月内差
水銀(三分)硫黃(半兩二味結沙微炒細研)粉霜(半兩)蘆薈(半兩細研)硃砂
(半兩細研水飛過)礬灰(一分)蛤蚧(一枚塗酥炙令微黃)烏驢蹄灰(一分)雄
黃(一分細研)蟬殼(一分微炒)天靈蓋(一分塗酥炙黃焦)故皮中蛀灰
(一分)白猪糞灰(一分)
右為末研了藥令勻以苦參半升剉碎用水五升浸
一宿煑至一升去苦參候熬成膏用諸藥丸如菉豆
以獖猪膽去汁將藥入内懸於舍東隂七日候乾
以麝香蜜水下三丸後便煎桃柳湯浴兒以青衣蓋
徧身蟲出或洩惡氣或瀉惡物便是病源已出小兒
每三歲加一丸服之
蘆薈丸治小兒五疳瘦弱腹脹氣麄頻揉鼻眼宜服出
蟲
蘆薈(一分細研)田父(一枚燒以煙絶便住)青黛(半兩細研)膩粉(一錢)牛黃
(一分細研)粉霜(一錢)硫黃(一錢細研)蟬殼(一分)蛇蜕皮(一條燒灰)麝香
(一錢細研)巴豆(去皮心十枚研紙裹壓去油)
右為末入研了藥令勻以粳米飲和丸如菉豆大每
服以温水下二丸良久煎桃柳水浴兒後以青衣蓋
徧身當有蟲出白黃色者可治青黑色者難治
青黛丸治小兒諸疳
青黛(研)蘆薈(研)乾浮萍草蝦蟇(燒灰)蟬殼(去土)菉豆
故破手巾(燒灰研)香豉(炒)白礬(燒硏)丹砂(研)麝香(研各)
(一分)
右為末和勻用粟米飲為丸如麻子大一歲兒每服
一粒用熱水下先以桃柳湯浴兒後與藥服服藥後
得睡覆面看脊骨間必有蟲出形狀不定甚者吐出
或噎出即愈
糓精丹治諸病下蟲如絲髮或如馬尾甚者便至夭傷
糓精草(三兩入瓶子内鹽泥固濟用慢火煨通赤為度取出)胡黃連(半兩)乾蟾
(三枚五月五日取者用酥炙黃)皂角(三寸燒灰)瓜蔕(半兩)母丁香(半兩)粉霜
蘆薈麝香(各一分並各研)
右件都拌勻用猪膽汁和丸如黍米大每服十粒米
泔放温下量兒大小加減
田父丸治小兒五疳下痢羸瘦鼻痒
田父(三分炙微黃)夜明砂(半兩微炒)蛇蜕皮(半兩燒灰)胡黃連(三分)
白礬灰(一分)牛黃(一錢細研)硃砂(一錢細研)麝香(一錢細研)莨菪子
(一分水淘去浮芽炒令黃黑色用)
右為末都研令勻以糯米飯和丸如菉豆大一二歲
空心熟水下三丸服藥後用桃柳湯洗浴兒了以青
衣蓋覆良久當有蟲出黃白赤者易治黑者難醫量
兒大小加減服
青黛丸治小兒五疳體熱乾瘦髮堅鼻痒不欲乳食
青黛(半兩)蘆薈(半兩)蟬殼(半分)人中白(半兩)麝香(一分)胡黃連
(三分)蟾涎(少許)人乳汁(少許)猪牙皂莢(半兩生用)
右為末五月五日午時修合以稷内棗肉丸及蟾涎
乳汁和如黍米大先以桃柳湯浴兒後以粥飲下一
二丸後著熱青衣蓋兒看身上有蟲出青黑者不治
白黃赤者易差
定命夜明砂丸治小兒疳
夜明砂(炒)青黛蛇蜕蟬蜕麝香地龍
乾蝦蟇(各一分)蚱蟬(四十枚)
右為末和勻粟米飯丸如麻子大一二歲一二丸三
四歲五丸并用米飲下空心日午各一服更用水化
一丸滴兩鼻中又以柳桃湯浴兒以青布偎良久蟲
出青布上
麝香丸治小兒諸疳
麝香(研)熊膽(研)丹砂(研)牛黃(研)蚺蛇膽(研)瓜蔕(一分)
赤小豆(七粒)蟾酥(二片如小豆大作蟾頭一枚炙焦黃)
右為末和勻麵糊丸如麻子大每服一二丸至五丸
空心日午近晚各一度量兒大小加減服後以桃柳
湯浴兒即衣蓋覆當有蟲出(一方煉蜜和丸如兒小即乳汁化服)
麝香丸治小兒五疳瘦弱毛髮乾焦口鼻痒
麝香(一分)蘆薈(一分)蟾酥(一片豆許大)皂莢(三寸燒為灰)蛇蜕皮
(五寸燒為灰)粉霜(一分)蝙蝠(三枚取血拌入藥末)硃砂(一分細研)
右爲細末以油鎔蠟和丸如小豆大先以桃柳湯洗
兒後用藥一丸塗於臍中醋麺封之良久即蟲出黃
白赤者易治黑者難療
蘆薈散治小兒五疳煩熱乾瘦或不欲乳食宜服出蟲
蘆薈(半兩細研)胡黃連(半兩)雄黃(一分細研)熊膽(半兩研入)硃砂(半兩)
麝香(半兩細研)乾蟾(一枚塗酥炙焦黃)代赭(一分)
右爲細散先用柳桃湯浴兒後以粥飲調下半匙然
後著青衣覆其蟲自出量兒大小加减服之
螳螂散治小兒五疳羸瘦腹脹不欲乳食宜服出蟲
螳螂(三分炒令黃)蝸牛子(七枚炒令微黃色)蟬殼(七枚微炙)丁香(一分)
蟾酥(一錢細研)麝香(一錢)地龍(三分微炒)蛇蛻皮灰(一錢)
右為細散先以桃柳湯浴兒後以粥飲調下半錢便
以青衣蓋覆當有蟲子自出赤白者易治青黑者難
治
瓜蔕丸治小兒疳出蟲
瓜蔕(燒灰)麝香(研)蟾酥(各半兩)烏蛇尾(酒浸炙)黃連(去鬚各一)
(分)蛇蜕皮(燒灰)熊膽(各半兩研)
右為末用粟米飲丸如麻子大温熱水化破二丸滴
於鼻中蟲出為效
出蟲丸治小兒五疳久不瘥羸瘦極甚
硃砂(一分)麝香(一分)牛黃(一分)蟾酥(半錢)熊膽(一分)蝸牛子(一分)
(炒微黃)夜明砂(一分微炒)
右都研細以麵糊和丸如菉豆大每服以温水下三
丸更别以水研一丸滴向鼻中得嚏四五聲良久當
有蟲隨汗出立效
麝香散治小兒疳氣
麝香(研)白礬(燒灰)膽礬(燒過)皂莢(燒灰各一分)猪膽(一枚去膜熬乾)
膩粉(研半錢)
右研令極細每服一字米飲調下服藥後以青衣蓋
兒身上良久有蟲出即差
除疳散治小兒五疳吐蟲腹脹羸瘦
丁香生犀角(末各半錢)苦楝根(有子者良赤者不用隂乾為末)鶴蝨
(各半兩)蜜陀僧白檳榔(炮剉各一分)
右為散每服一錢米湯調下日三度蟲自出更量兒
大小加減
天靈蓋丸治小兒五疳定命
靈蓋灰(一分)蟾酥(一片如柳葉大)汗襪灰(一分)砒霜(半分)麝香(一分)
驢蹄窩乾灰(一分)
右為末煉蜜和丸如麻子大空心以温水下二丸後
以桃柳湯浴兒了澄浴水清看盆内當有蟲如蟻子
白即吉黑即凶更看兒大小以意加減
熊膽丸治小兒五疳出蟲
熊膽(細研)硃砂(細研)麝香(細研)蚺蛇膽(細研)蜣蜋(微炒)瓜蔕(已上)
(各一分)
右為末入研了藥令勻以猪膽汁和丸如菉豆大先
用桃柳湯浴兒了用粥飲下三丸以青衣蓋當有蟲
出也
蟾頭丸治小兒五疳手足乾瘦腹脹筋起鼻痒昏沉多
睡宜服出蟲
蟾頭青黛(一分研)硫黃(一分研)皂莢(一分先湯中泡七日後以水洗)
(净刮黑皮炙令焦黃去子)麝香(半分細研)巴豆(七枚去皮研紙裹壓去油)
右為末煉蜜和丸如菉豆大空心以粥飲下三丸良
久當有蟲出量兒大小以意加減
乾蟾丸治小兒五疳出蟲
乾蟾蟬殼麝香(半分)天靈蓋(半兩)鼈甲(一分)
右為末用燒飯和丸如菉豆大二歲已下以蛤粉湯
下一丸三歲已上至五歲二丸服藥後續以桃柳湯
浴兒後以青衣蓋之當有蟲子出赤白者易治黑者
難醫
蘆薈丸治小兒疳殺蟲
蘆薈蕪荑木香鶴虱(各半兩)
右為末水浸炊餅丸如黃米大每服十丸米飲下更
量兒大小加減
雄黃丸治小兒疳殺蟲
雄黃(研)黃連(去鬚)木香(各一分)麝香(半分)
右搗羅為散每服半錢米飲下量兒大小加減
定命散治小兒疳
蝦蟇(一枚燒為灰)蛇蛻皮(一分炒令黃)蟬殼(一分)
右為末入麝香末半錢研勻但是一切疳至午時後
以暖水調半錢一歲二歲即服一字後煎桃柳湯放
温浴兒了便用青衣蓋當有蟲出效
雄黃丹治五疳羸瘦或多生蟲
胡黃連乾蟾白蕪荑川黃連(各一兩)乾漆(半兩)
雄黃(半兩研)麝香(一錢研)
右為細末猪膽汁和丸如黍米大每服十粒新水下
量兒大小加減
稷香丸治五疳多蟲羸瘦黃瘁瀉痢無常
黃連青皮蕪荑仁胡黃連蘆薈神麯
麥芽木香當歸肉豆蔲史君子三
稜莪术(各一分)
右為末麵糊為丸如菉豆大每服二十丸米飲下
化蟲丸治小兒因食甘肥致使蟲動嘔吐涎沫心腹悶
痛此藥止痛下蟲
五靈脂(一兩半)白礬(一兩)
右件為細末麵糊為丸如黍米大每服二十丸温米
湯送下不拘時候
雷丸散治消疳殺蟲
雷丸史君子(炮去殼)鶴虱榧子檳榔(五味各等分)
右件為細末每服一錢温米飲下乳食前
楝實散治小兒疳黃羸瘦好食泥土蛔蟲㽲痛發渴往
來
川楝子(去核半兩微炒)甘草(半兩)&KR0797;&KR0803;根(一兩)
右件為細末每服二錢煎紫蘇湯調下乳食前
治小兒疳毒生蟲肌肉消瘦頻頻腹痛臨痛時多在小
腹上或胃脘上忽上衝心前疼痛不可勝忍喫食減
少非時只思清水喫其痛之極忽口中吐出蟲忽大
便下得蟲宜服此方但尋常好喫清湯忽痛時只思
清湯喫即是有蟲之候
史君子(蒸二次方用)萆薢狗脊檳榔烏藥芎
藭南椒(二錢)白蕪荑(一分)
右細杵羅為末麺糊為丸如黍米大每服二十丸
米飲下不拘時
治小兒諸疳臟腑之間化為諸蟲飲食不下或嘔吐
或手足浮腫飲水不歇並宜服之
青皮三稜莪术北柴胡半夏大腹皮
秦芃净香附陳皮紫蘇青木香枳
殼㯽榔甘草
右各等分㕮咀每服一錢生薑同煎餘以意加減湯
使服之
治疳氣腹痛服藥不見效此藥治之
㯽榔(三個剉炒)蓬术(一錢)陳皮(二錢)巴豆(七粒去油)茴香(一錢炒)枳
殼(一錢)
右為末麵糊為丸如粟米大每服二十丸陳皮湯下
普濟方卷三百八十三
