普濟方卷六十三明周王朱橚撰
咽喉門
咽喉腫痛
夫足太隂之脉屬脾絡胃上膈挾咽連舌本足陽明之
脈其支者從人迎前下人迎循喉嚨是知咽喉者脾胃
之候也脾胃有熱風毒乘之其上氣衝經絡胥慮故喉
咽為之腫痛或為風毒腫痛或連頸外痛甚則水漿不
下便能殺人其候有使人寒熱似傷寒者宜急治之咽
喉卒腫痛者脾肺暴熱胸膈壅滯上攻咽喉故發腫痛
也亦有服餌丹石過度毒氣在胃多嗜五辛酒麫傷於
脾肺皆致此疾源雖不同其為熱則一
方
龍麝聚神丹(出濟生拔萃)治心脾客熱氣攻衝咽喉赤腫
疼痛或成咽癤或結硬不消愈而復發經久不瘥或
舌本腫脹滿口生瘡飲食難嚥並宜服之
川芎(半兩)生地黃犀角屑南琥珀南元參
桔梗連翹(各半兩)馬牙硝赤茯苓(去皮)人參牛
黃(研)麝香(研)腦子(研)升麻(各三錢)朱砂(飛半兩)金箔(五片)
鉛白霜(一錢)南硼砂(各研一兩)
右為細末煉蜜為丸每兩作十五丸用金箔為衣每
服一丸用薄荷湯化下或新水化服亦可更或細嚼
服并噙化嚥津皆可服食後臨卧進三兩服
袪毒牛黃膏治大人小兒咽喉腫痛舌木強硬或滿
口生瘡涎潮喘急胸膈不利飲食難進
牛黃(研二錢半)人參(一兩)南琥珀南硼砂犀角屑(研細)
桔梗生乾地黃(各半兩)雄黃(煉二錢)川升麻(三錢)南元
參(三錢)蛤粉硃砂(研飛七錢)鉛白霜(一錢)腦子(三錢)金箔
寒水石(燒赤去火毒三兩研)
右為細末入研藥勻煉蜜丸如小彈子大金箔為衣
用滋器收每服一丸濃煎薄荷湯温化下或新汲水
化服亦可食後日進三兩服更或噙化嚥津亦可
沈香湯治咽喉腫痛不得語卒中風毒入於喉間舌
強頭面身體疼痛咽喉閉塞氣欲絶者
沈香(剉)木香射干防風(去义)甘草(炙)當歸(切焙)黃
芩(去黑心)升麻薰陸香藿香葉雞舌香(各一兩)
獨活(去蘆頭三兩)麻黃(去根節先煎掠去沫焙三分)大黃(剉生用二兩)
右粗搗篩每服三錢七水一盞煎至六分去滓食後
温服日三服
丹砂玫瑰丸治脾胃有熱風毒相乘上攻咽喉腫痛
丹砂(二兩研)人參硼砂(研)半夏(為末生薑汁作餅暴乾)雄黃
(研各半兩)麥門冬(去心焙一兩半)甘草(生剉)烏梅肉(各一兩)赤茯苓
(去黑皮)白梅肉(各三分)麝香(研)龍腦(研)紫雪(各一分)
右研為末以乳糖和丸如雞頭實大金箔為衣每服
一丸紫蘇熟水嚼下含化嚥津亦得食後臨卧服
犀角散(出聖惠方)治咽喉毒氣結塞疼痛不下湯水宜服
犀角屑(一兩)沈香(一兩)木香(半兩)馬牙硝(一兩)雞舌香(一兩)薰陸
香(半兩)川升麻(三分)射干(三分)甘草(半兩生剉)黃芩(半兩)麝香(一分細研)
右為散每服二錢水一中盞入竹葉二七片煎至六
分去滓不計時候温服
治咽喉腫
欎金甘草馬牙硝細研將來冷水調
加入殭蠶并半夏自然風熱不能潮
大青湯治咽喉唇腫口舌糜爛口乾面熱瀉脾
大青升麻大黃(剉炒各二兩)生乾地黃(三兩剉焙)
右粗搗篩每服二錢匕以水一盞煎至七分去滓温
服利即愈
春永散(出御醫院方)治脾肺積熱咽喉赤腫疼痛
大黃(生一兩)盆硝薄荷甘草(微炒各三兩)
右為細末每服二錢食後新水一盞服調入蜜少許
玉塵散(出御醫院方)治小兒大人咽喉腫痛口舌生瘡
寒水石(燒三兩)馬牙硝(枯一錢)鉛白霜(半錢)南硼砂(半兩)
右為細末每用少許乾摻口瘡上嚥津不妨不拘時
候
大青丸(出聖惠方)治咽喉腫痛上焦實熱口舌生瘡
大青(一兩)黃芩(半兩)蚤休(半兩)黃藥(半兩剉)黃連(去鬚半兩)薔薇
根皮(一兩剉)升麻(川半兩)&KR0797;&KR0803;根(半兩)知母(半兩)石膏(細研)半
夏馬牙硝(半兩)
右為末煉蜜和搗二三百杵丸如酸棗大綿裹一丸
含嚥津
硼砂散(出御醫院方)治心風熱毒充發咽喉生瘡腫痛或
木重舌脹或子舌脹腫悶塞水漿不下
南硼砂(三兩)白茯苓(去皮)縮砂仁滑石末荆芥穗
山豆根南元參管仲甘草(各半兩)薄荷葉(郯州)
(者一兩)
右件除研藥五味外搗羅為末同合和勻每服半錢
調點舌上嚥津無妨不拘時候
三合湯治喉痛風毒積於臟腑毒氣随經流𫝊虚行
面上身面為腫毒在咽喉為痛姙娠者最宜急治不
然子母俱傷産後咽喉一同三合湯主之
升麻桔梗(去蘆)甘草(各半兩)
右㕮咀每服三錢水一盞煎至七分食後服
治喉痛(出海上方)
用白礬半斤研細水和勻新磚一片入礬水中浸如
水下乾取磚曬復浸礬水乾重五日入大便缸中浸
一月取出洗净安隂處用雞掃收如喉痛服無不好
治咽喉腫痛口舌生瘡凡腫毒之屬殊效
用升麻一兩剉水一升煎煉取濃汁服
治咽喉腫痛方
用紫背龍牙草含嚥之效
治咽喉頸外腫痛黃膏方(出聖惠方)
木鼈子(十枚)土瓜根(一兩)黃連(半兩去鬚)黃耆(一兩剉)&KR0797;&KR0803;根
(二兩)黃蘖(一兩剉)消石(一兩)馬牙硝(一兩)芸薹子(二兩)川大黃
(二兩剉)麝香(一錢細研)
右為散入射香研令勻以生油旋調可腫處傅之有
菜油調更佳乾即再傅
絡石飲(出聖惠方)治咽喉風毒腫痛熱毒氣攻心胸滿悶
絡石葉赤芍藥桔梗(剉炒各一兩半)射干元參
升麻青竹茹(各一兩)木通(剉)馬牙硝(各二兩)生犀角
(鎊)梔子仁(各三分)
右搗篩每服五錢匕水一盞半煎八分去滓温服以
通利為度
人參青肺散(出御藥院方)治脾肺不利風熱攻衝咽喉腫
痛嚥物妨悶宜用此藥
人參(去蘆頭)甘草(生)山梔子盆硝(各一兩)薄荷葉
黃芩(净)川大黃(生各一兩半)連翹(三兩)黃連(五錢去鬚)白附子
(七錢去皮)
右為粗末每服五錢水一盞半煎一盞去滓食後温
服一方無黃連
消毒丸治脾胃毒熱上攻咽喉腫痛化涎生津
五倍子馬牙硝(各一兩)甘草(三分生剉)硼砂白礬(熬令)
(汁枯)升麻馬勃(各半兩)丹砂(炒)麝香(研)龍腦(研各一分)
右為末糯米飯為丸如雞豆大每服一丸含化不拘
時侯
犀角湯(出聖惠方)治咽喉腫痛風毒衝心胸
豉(一升半)犀角(鎊)射干杏仁甘草(各二兩)芍藥(三兩)
梔子(七枚)升麻(四兩)羚羊角(一兩半鎊)
右㕮咀以水九升煮取三升去滓入豉煮一沸分三
服一方有漢防已
青金散治心肺客熱上攻咽喉腫痛生瘡舌夲強硬
妨悶不利宜服(出御醫院方)
薄荷(二兩)甘草(七錢半炒)百藥煎(半兩)南硼砂(一兩别研)紫河車
(二錢半)青黛(别研)馬牙硝(另研各半兩枯)腦子(半錢另研)白殭蚕(直者)
(去頭微炒取末一錢半)
右除研藥外同為細末入研藥再研勻細每用少許
時乾摻舌上細細嚥津
薑蜜煎治喉痺腫盛語聲不出(方見夲門喉痺類)
治喉中腫痛膈上痰熱初覺便治不能成喉痺亦緩取
效可也
用硼砂含化嚥津一方治喉痺為末水調嚥之
治喉熱上壅咽喉腫痛
用鵝抱草隂乾節末以酒調服之有效
犀角散(出聖惠方)治咽喉疼痛四肢寒熱痰涎壅滯煩躁
頭疼
犀角屑(三分)馬牙硝(一兩)白礬(一分)川升麻(三分)甘草(剉半兩生)
桔梗(半兩去蘆頭)細辛(一分)石膏(一兩)前胡(三分去蘆頭)
右為散每服三錢以水一中盞煎至六分去滓不計
時候温服之
射干散(出聖惠方)治風毒攻咽喉腫痛水漿不下宜服
射干(二兩)赤芍藥(一兩)甘草(二兩炙微赤剉)牛蒡子(一兩)楓香(一兩)
葛根(二兩剉)杏仁(二兩)
右為散每服三錢水一中盞煎至六分去滓不計時
候温服
治咽喉壅塞頸頷腫痛宜服此方(出聖惠方)
升麻(川一兩)漏蘆(半兩)木通(三分剉)赤芍藥(三分)桑白皮(三分)
(剉)川大黃(三分剉)枳殼(半兩麯炒微黃去穣)甘草(半兩炙微赤剉)漢防
己(三分)
右為散每服三錢水一中盞煎至六分去滓不計時
候温服
青硼砂散(出御藥院方)治咽喉赤腫疼痛不消有妨飲食
防風(去蘆頭)白茯苓(去皮)五倍子(去穰)牙硝(各四錢)白礬
紫河車(各四錢)薄荷葉(四兩)甘草(二兩半)
右為細末每服半錢摻患處如咽喉腫用蜜水調凉
服
牛蒡子湯(出濟生方)治風熱上攻壅咽喉腫痛或生壅瘡
有如肉臠
牛蒡子(炒)元參升麻桔梗(去蘆炒)犀角(鎊)黃芩
木通(去節)甘草(各等分)
右㕮咀每服四錢水一盞薑三片煎八分温服不拘
時一方無犀角
知母飲治咽喉腫痛
知母麥門冬(去心焙)山梔子仁人參(各半兩)黃芩
(去黑心)赤茯苓(去黑皮各一兩)天門冬(去心焙一兩)甘草(炙剉三分)
右粗搗篩每服三錢匕水一盞煎至六分去滓温服
病甚者倍之
丹砂牛黃丸治咽喉腫痛解臟腑諸毒化涎
丹砂(研)硼砂(研各半兩)生甘草末(一分)礬蝴蝶(研)牛黃(研)
龍腦(研各三錢)印子塩(二十粒細研)凝水石(燒赤去火毒研半兩)
右將七味同研令勻用甘草末熬煎和丸如雞豆大
每服一丸食後含化嚥津
羚羊角湯治痺熱喉中腫痛熱塞不通
羚羊角(鎊一兩)射干絡石(碎)大黃(剉)升麻(各三分)木
通(剉)芍藥(各一兩半)生地黃(二兩切焙)
右粗搗篩每服五錢匕水一盞半煎至八分去滓下
芒硝末一錢匕攪勻温服得利即瘥
桔梗散(出聖惠方)治咽喉腫痛結毒氣衝其心胸
桔梗(一兩去蘆頭)犀角屑(一兩)甘草(一兩炙微赤剉)羚羊角屑(一兩)
赤芍藥(一兩)川升麻(二兩)梔子仁(一兩)杏仁(一兩湯浸去皮尖雙人麯)
(炒微黃)
右為散每服四錢以水一中盞煎至六分去滓不計
時候温服
鉛霜散(出聖惠方)治咽喉腫痛風熱上攻胸膈心神煩熱
鉛霜(一分細研)磁藥(一兩細研)龍腦(一分細研)羚羊角屑(一兩)黃耆
(一兩剉)黃芩(二兩)甘草(三分炙微赤剉)馬牙硝(一兩細研)
右為散都令勻每服不計時候以冷水調下一錢
龍腦散(出聖惠方)治咽喉卒腫痛
龍腦(研一分)犀角(鎊)丹砂(研)白藥子(各三分)真珠(研)黃
耆(剉)甘草(炙各半兩)牙硝(研一兩)
右為散拌勻再羅每服二錢匕新汲水調下不拘時
候
治咽喉疼痛含嚥丸
黃藥白藥&KR0797;&KR0803;根牛蒡子馬勃(以上各一兩)
玄參(一兩半)砂糖(三兩)蜜(三兩)
右煎六味為末煉蜜并糖和丸如彈大不計時候含
一丸嚥津
馬藺根散(出聖惠方)治咽喉卒腫痛熱毒在胸膈
馬藺根(二兩)川升麻(一兩)射干(一兩半)犀角屑(一兩)玄參(一兩)
(半)木通(剉一兩)蘧麥(一兩)甘草(半兩生剉)
右粗搗羅為散每服三錢以水一中盞煎至六分去
滓不計時候温服
馬牙硝丸(出聖惠方)治咽喉風毒腫痛煩熱不止四肢不
利宜服含化之
馬牙硝(三分細研)犀角屑(一分)川升麻(半兩)甘草(一分炙微赤剉)真
珠(一分)黃藥(二分)硼砂(二分細研)朱黃(半兩)
右為末入研了藥令勻煉蜜和丸如雞豆大每服一
丸含化嚥津
治風熱嚥水不下及瘰癧腫方
升麻芍藥(各四兩)射干杏仁楓香葛根
麻黃(各三兩)甘草(炙二兩)
右㕮咀以水八升煮取二升半分三服
勝金散(出危氏方)治咽喉腫痛氣急諸項等証於内麝香
旋入有孕者不可用麝香不問冷熱虚熱實並皆通
用若痰盛者如煎藥内所用不應於中略加膽礬少
許立效或吐無妨
礬石(三兩)大硃砂南雄黃(其色勝如硃砂者炒各五錢)麝香
乾胭脂菉豆粉(各二錢半)白礬(半生半枯)光粉(各五錢)
右為末研薄荷汁同炒少許調服
天門冬丸(出御藥院方)治上膈欎熱咽喉腫痛唇焦舌乾
腮頬生瘡解化痰毒並宜服之
天門冬(慢火炙)玄參(湯洗焙乾)牛蒡(炒各一兩)百藥煎紫蘇
葉(各半兩)甘草(炙)人參(各一兩半)
右為細末煉蜜和丸如皂子大每服一丸噙化嚥津
食後
備急散治咽喉腫痛生痛瘡涎堵水米難下
盆硝(四兩)紫河車青黛蒲黃(一兩)甘草(二兩)薄荷
(二兩半)殭蠶(二錢炒)
右為細末入硝研勻吹半錢許咽喉中或摻不住吹
摻一方無青黛蒲黃
天門冬丸(一名硼砂丸)治上膈壅實咽喉腫痛(出王氏博濟方)
天門冬(去心焙)玄參(焙)惡實(炒各一兩)甘草(炙剉一兩半)人參
硼砂(研)龍腦(研各一分)
右搗羅五味為末與别研二味拌勻煉蜜和劑搗三
百杵丸如皂子大每服一丸食後臨卧淡生姜湯嚼
下
射干丸(出聖惠方)治咽喉腫痛水漿不下
射干(半兩)柑皮(半兩)山大豆苦藥子硝石(研)甘草
(炙剉各一分)升麻(半兩)
右為細末煉白蜜和丸如彈丸大每服一丸含化嚥
津
乳香丸治咽喉腫痛喉痺及咽喉諸疾
乳香(研)石膏脂(研)阿魏蜜陀僧安息香(各一分)
砒霜(研半分)麝香(研半兩)
右除安息香外搗研為末煮酒安息香和丸如菉豆
大每服五丸茶清下空心服良久以熱茶投令吐更
欲服只用薑湯
含化升麻丸(出聖惠方)治咽喉腫痛熱毒在肺脾上焦壅
滯心神煩悶宜服
川升麻(一分)川大黃(一分剉微炒)玄參(炒一分)甘草(半兩炙微赤剉)
射干(一分)馬牙硝(三分)杏仁(半兩湯浸去皮尖雙仁麸炒微黃)
右為末煉蜜蠟和圓如杏核大以綿裹一丸含嚥津
日五六服
射干散(出聖惠方)治胸肺壅熱咽喉疼痛胸膈壅滯心煩
悶頬赤四肢不利
射干(二兩)川升麻(一兩)羚羊角屑(半兩)木通(半兩剉)絡石(一兩)
赤芍藥(半兩)川大黃(一兩碎微炒)
右為散每服三錢以水一中盞入生地黃一分煎至
六分去滓温服如人行五六里再服以利為度
絡石散(出聖惠方)治咽喉卒腫痛
絡石(半兩)細辛(一分)玄參(半兩)黃藥(三分)甘草(半兩生剉)赤芍藥
(半兩)川大黃(三分剉碎微炒)
右為散每服三錢水一中盞入竹葉二七片煎至六
分去滓不計時候温服
牛黃散(出聖惠方)治咽喉風毒腫塞疼痛
牛黃(一兩細研)龍腦(一分細研)金箔(五十片)犀角末(三分)鉛霜
(一分)太隂玄精(三兩炒熟)
右都研令細末每服以汲水半盞調下一錢日五七
服若乾含半錢嚥津亦得
治咽喉腫痛急慢喉痺懸癰乳鵝嚥物不下
訶子(一兩醋浸一宿去核晒)黃芩(五錢醋浸一宿晒)膽礬(一錢)明礬(一錢)
(半)牛蒡子(生者)甘草薄荷(各五錢)
右為細末先用生薑摻舌上用藥末半錢以蘆筒吹
在喉中吐出涎痰使用熱茶喫下再吹二次用熱粥
三次再吹仍用熱茶或粥乘熱食之加朴硝少許舌
上生用敷之口中立止
硼砂丸(出和劑方)治大人小兒風壅膈熱咽喉腫痛舌頬
生瘡口乾煩渴
麝香(一兩研)硼砂(研十兩)甘草(浸汁熬膏十兩)牙硝(枯研二兩)梅花
腦(别研一分)寒水石(燒通赤五十兩)
右為末甘草膏子和搜每兩作四百丸含化嚥津當
下化痰利膈生津止渴一方有腦子三分
龍腦散(出御藥院方)治咽喉腫痛粥飲難下風熱在於脾
肺邪毒藴滯胸膈不利故發疼痛及急喉脾閉塞腫
痛粥飲難嚥
硼砂腦子硃砂(各一兩)滑石(研末半兩)石膏(水飛二兩)甘
草(生取末炒少半錢重一字)
右為細末每服半錢用新汲水調服或乾摻嚥津亦
得
龍腦飲治藴積邪熱咽喉腫痛口瘡目赤鼻衂多渴
痰飲咳嗽中暑煩懆一切風壅
甘草(一兩半)砂仁(三錢)藿香(一分)山梔子(一兩二錢)天花粉(三錢)
石膏(半兩)
右為末井花水調下二錢食後服一方無砂仁名玉
芝飲子
碧玉散
殭蠶青黛(各一兩)蒲黃盆砂甘草(各二兩)薄荷(三兩)
右為末每服少許吹咽喉内嚥之無妨頻用妙
烏犀膏(出永類鈐方)治咽喉腫一切急喉爛喉遁蟲纏喉
閉喉急飛絲入喉重舌木舌等證
皂莢(二條槌碎水二升一時挼汁去滓于瓦器内熬成膏子)好酒(一合)人參(為末)
百草霜(研各一錢用皂角膏攪勿令太稠)硇砂燄硝白梅霜
(各少許並研入前膏子中)
右斟酌拌和以可掃為度若有前患用鵝毛點少許
於喉中有惡涎自出或下腹可一兩度引藥方歇良
久惡物出盡為度却嚼甘草二寸嚥津若木舌先
以粗布蘸水楷舌令軟次薑片擦之然後用藥掃咽
神效
絡石射干湯治咽喉腫痛嚥物不得
絡石(三分)射干(一兩半)芍藥升麻(各一兩一分)露蜂房(炙)
蒺藜子(炒去兩角一兩)
右粗搗篩每服三錢匕水一盞煎至六分去滓入馬
牙硝一錢匕勻食後臨卧細細含嚥亦得
五香飲治咽喉腫痛
沉香木香雞舌香薰陸香(各一兩)麝香(三分剉)
連翹(二兩)
右除五香各搗研為末外粗搗篩每服三錢匕水一
盞半煎至一盞去滓入五香末一錢半匕再煎七分
温服不計時
麻黃湯治風熱客於脾腑經喉間腫痛語不出
麻黃(去節去根)乾薑(炮各二兩)細辛(去苗葉一兩半)五味(炒一兩半)桂(去粗)
(皮半兩)半夏(湯洗七遍七分)
右粗搗篩每服三錢匕用水一盞煎至七分去滓温
服食後日三服
馬兜鈴散(出聖惠方)治咽喉疼痛喘息急悶
馬兜鈴(一兩)黃耆(一兩剉)甘草(半兩生剉)杏仁(半兩湯浸去皮尖雙仁麩)
(炒微黃)玄參(一兩)絡石(一兩)
右為散每服三錢水一中盞煎至六分去滓不計時
候温服
治咽喉風熱腫塞疼痛宜用此方(出聖惠方)
牛黃(一分)龍腦(一錢)石膏(一兩)馬牙硝羚羊角屑(半兩)寒
水石(半兩)
右都研如粉每服不計時候以新汲水調下一錢
牛蒡(半兩微炒)川升麻(半兩)甘草(一分生剉)陳橘皮(一分湯浸去白穣焙)
白藥(半兩)川芒硝(三分)
治咽喉内卒腫痛(出聖惠方)
右為末化赤餳汁和丸如雞實大每服以綿裹一丸
含嚥津
龍腦丸(出聖惠方)治咽喉風毒及急喉閉腫痛下湯飲不
得
硃砂(半兩)龍腦(半兩)牛黃(半兩)硇砂(半兩)麝香(一錢)馬牙硝(一分)
右都細研用大羊膽一枚取汁和丸如梧桐子大鋪
於紙上令乾收於磁器中如患者將一丸劈為兩片
安在兩邊鼻内良久吐出即瘥
治咽喉頸外腫痛(出聖惠方)
山豆根沉香麝香木香黃藥川大黃
右研末入麝香令勻水調為膏塗貼腫處
天蘿飲子治咽喉腫痛
殭蠶(一錢)防風(三錢)天蘿子(一合)陳白皮(大者七箇小者十箇)膽礬
(少許)酸米醋(少許)
右搗碎成餅子如錢大外用綿裹終日含之吐出痰
涎令盡自愈如吞得時些藥不妨此最妙
治咽喉閉塞頸頷腫痛(出聖惠方)
川大黃(一兩剉碎微炒)川升麻(一兩)射干(一兩)甘草(半兩炙微赤剉)玄
參(一兩)羚羊角屑(半兩)
右為散每服三錢水一中盞煎至六分去滓不計時
候温服
絳雪散(出直指方)治咽喉腫痛嚥物妨碍及口舌生瘡
龍腦(半字)硼砂(一錢)硃砂(二錢)馬牙硝(半錢)寒水石(一錢)
右各研末和勻每用一字摻於舌上用津嚥之或用
甘草膏為丸如菉豆大每服三丸噙化亦得食後臨
卧温服
生犀飲(出楊氏家藏方)治脾肺積熱臟腑結滯咽喉腫痰𠻳
不利
大黃盆硝(各三兩)荆芥薄荷甘草(各一兩或等分)
右粗搗末水煎食後或為末蜜水調下
黃耆湯治咽喉中腫痒微𠻳聲不出
黃耆(剉二兩)人參(一兩)赤茯苓(去黑皮一兩半)桂(去粗皮半兩)甘草
(炙一兩)
右粗搗篩每服三錢匕水一盞生薑半分大棗三枚
擘煎至五分去滓空腹食前一服
凉膈甘露丸(出御藥院方)治咽喉疼痛多痰
丹砂(研一兩)龍腦(一字)甘草(一兩半炒)南硼砂(研半錢)川百藥
煎(槌碎焙乾研一兩)
右為細末研勻用糯米粥清和丸如梧桐子大無時
噙一丸
白龍散(出御藥院方)治大人小兒咽喉腫痛滿口生瘡
西硼砂(一錢)鉛霜腦子(各一字)寒水石(一兩火飛)
右為細末每用少許乾摻舌上嚥津不拘時候
青龍散(出御藥院方)治咽喉腫痛悶
石膏(八錢)青黛(半兩)朴硝甘草(生各一兩)
右為細末每服二三錢煎薄荷湯調勻熱𠻳冷吐不
拘時誤嚥不妨
如聖丸(出御藥院方)治咽喉腫痛水漿不下
甘草(生用)桔梗牛黃腦子(各一錢)
右為細末煉蜜丸每兩服作二十丸每服一丸細細
嚥津不拘時
搐藥斬邪散(出御藥院方)治喉中腫痛不消及痰盛氣不
宣通
藜蘆(七錢去苗)川芎(半兩)細辛(二錢半去苖葉)草烏頭(尖十箇)
右為細末每用少許鼻内搐之
神效破關散治咽喉瘡毒腫痛
膽礬銅錄白殭蠶馬牙硝
右等分為末每用一字竹筒吹入喉中立效如走馬
喉閉牙關緊急不省人事用鐡器撬開口以冷水調
一字灌之立效
硼砂丸治咽喉腫痛及走馬喉痺
硼砂馬牙硝(各一分)丹砂(半兩)斑猫(二枚去翅足炒)
右為細末生薑汁煮麫糊丸如梧桐子大蠟茶為衣
每服二錢蠟茶下
一捻金散治風熱咽喉腫痛飲食妨悶
惡實(炒)馬牙硝(研)礬蝴蝶(研各一分)甘草(炙剉半兩)
右搗研為散摻一字於舌上
鼠粘子散(出御藥院方)治時行熱毒攻發咽喉及頸外腫
痛
鼠粘子馬牙硝寒水石(各一兩生)大黃(半兩生)
右為細末每服三錢蜜水一盞調勻和滓服不拘時
候
利膈散(出御藥院方)治咽喉諸疾腫痛生瘡
黑牽牛(炒)甘草(炒各四兩)牛蒡子(炒八兩)防風(一兩)
右各炒慢火炒令熟與防風同研末每服二錢湯沸
一大盞點藥澄清温服
追風散治咽喉結腫(出危氏方)
黃丹朴硝猪牙皂角(燒灰)縮砂殼(灰各五錢)
右為細末每服少許以鵝毛蘸於口中舌上及腫處
用水灌漱如喉間毒已破瘡口痛者用猪膽髄蒸熟
淡薑醋喫效如病將可有身體痛於所服藥内加秦
芁同煎效
四味如聖湯治咽喉腫痛
桔梗枳殼麥門冬甘草
右㕮咀每服三錢水一盞半煎至八分去滓温服加
荆芥防風各一錢尤妙
青黛解毒丸(出直指方)治咽熱毒上攻咽喉腫痛
寒水石石膏(各四兩研)青黛(二兩研)
右為細末拌和青黛水浸蒸餅研糊丸龍眼大每一
丸食後以井花水下立效
千金湯(出楊氏家藏方)治咽喉腫痛
陳皮升麻(各半兩)射干(一兩)
右㕮咀三錢水一盞生薑五片煎七分去滓温服無
時
真珠丸治手足心煩熱壅悶咽喉腫痛
真珠(一錢匕末)太隂玄精石(煆赤研末四兩)不灰木(用牛糞燒赤末四兩)
右研細用糯米粥為丸如雞豆大每服一丸食後用
生地黃汁粟米泔研化下日三服
龍膽膏治咽喉腫痛及纏風粥飲難下者
龍膽(一兩)膽礬(研)乳香(研各一分)
右研勻煉沙糖丸和如豌豆大每服一丸綿裹含化
嚥津未瘥再服
附子散(出聖惠方)治咽喉腫并喉閉風熱上攻結塞不通
附子(一枚炮去皮臍或生去皮臍作四片酥炙或蜜炙)惡實(炒三分或生用)馬藺
子(一兩)
右搗羅為末每服一錢匕空心温水調下漸加至一
錢半
通喉散(一名如聖散)治風熱上攻咽喉腫痛
黃連(去鬚)猪牙皂角(去皮子)礬石
右等分入瓦器内煆過成細散每用一匙匕吹在喉
中取出涎差甚者半錢匕合時勿令婦人鷄犬見
地黃煎(出聖惠方)治喉腫痛祛熱毒利胸膈
生地黃(一斤研取汁)白礬(五兩)馬牙硝(研細三兩)
右先將地黃汁蜜入於石鍋中慢火煎成膏去却火
次下馬牙硝攪令勻用甆合盛不計時候抄一杏核
大含嚥津冷水調下亦得
治咽喉閉塞胸膈熱毒所攻疼痛(出聖惠方)
射干川升麻川朴硝(以上各二兩)
右粗羅為散每服一錢水一中盞煎至六分去滓放
温細細嚥之以咽喉利為度
治傷風後喉痛
烏梅(三箇)赤皮葱(和莖三根)地&KR0034;葉(如漆者春用葉秋用根)
右同煎温服
治風毒攻咽喉及頭面腫痛方(出聖惠方)
用杏仁三兩湯浸去皮䨇仁以雞子黃和搗令乳入
傅之帛裹乾即易之日七八度瘥
治咽喉腫痛(出海上名方)
生甘草生白礬
右等分為末每服半錢入口中嚥下亦治喉閉立效
治咽喉腫痛
生礬銅綠
右為末以銅綠少許左邊腫用右手拇指頂蘸藥點
之右邊用左手拇指點甚則針少陽穴在手大拇指
甲外角邊左邊腫針右穴右針左穴仍掺藥
白藥散(出直指方)治喉中熱塞腫痛散血消痰
白藥朴硝(各等分)
右為末以小管吹入喉
蛇蛻散(出聖惠方)治咽喉腫痛嚥物不得
蛇蛻皮(一條燒令烟盡)馬勃(一分)
右搗羅為散每服一錢匕以綿裹徐徐嚥津立瘥
丹砂散治咽喉腫痛嚥物妨悶
丹砂(一分研水飛)芒硝(一兩半研)
右研用每服一字時時吹入喉中
龍腦丸(出聖惠方)治咽喉腫痛立效
龍腦(一分)白藥(一兩搗羅為末)
右研令勻煉蜜和丸如鷄頭實大常含一丸嚥津
治咽喉内卒腫痛(出聖惠方)
馬兜鈴散根(一兩)甘草(一分生剉)
右為散每用二錢以水一中盞煎至六分去滓不計
時候温服
治咽喉頸外腫及咽乾痛方(出聖惠方)
生黑豆黃(一合)蜀葵心(一合)
右入少塩同搗為膏傅腫上日三兩度瘥
又方(出聖惠方)
牛蒡子(三兩搗碎)塩(二兩)
右炒令熟熨喉上立效
如聖湯(一名甘桔湯出直指方)治風熱毒氣上攻咽喉痺腫塞
妨悶及肺壅咳嗽咯唾濃血胸滿振塞咽乾口渴時
出濁沫氣息腥臭久吐膿状如米粥又治傷寒咽喉
桔梗(一兩炒)甘草(剉二兩炒)
右為粗末每服二錢水一盞煎至七分温服小兒時
時呷服食後臨卧一方有荆芥穗
乳香湯治肐&KR2923;咽喉腫痛
大黃甘草(各一兩)
右為末每服四錢水一盞半煎六分去滓化乳香一
字温服不拘時
治喉腫痛(出衛生家寳一名吹喉散)
朴硝(四兩另研)甘草(一寸生末一兩)
右為末每以半錢乾摻喉中腫甚者吹以竹筒吹入
喉中為佳
治咽喉腫痛方(一名消壅祛毒散出百一選方)
用山豆根洗净新水浸少時每用一塊入口中嚥下
苦汁少頃痛亦止未愈更一二塊一方作末子每用
半錢乾掺舌上細細嚥津
如聖散(一名殭蠶散出百一選方)治喉腫痛
用白殭蠶直者不拘多少為末以生薑自然汁調服
一錢匕吳内翰幵備急方云余嘗苦此用之甚效葛
彦恢提舉閩中曾患喉痺吳八主簿用此治之即安
一方調下二錢未通半時許再服立通吐出頑涎别
將大黃一塊慢火炮熟打撲盡灰如一米厚切片以
兩指大片口内含汁嚥之一食頃再換一片含至三
片即止或患人含不得久自嚥不下即扶持起靠斜
仰坐令人呷藥在口以筆管注入鼻中男左女右注
藥訖湏臾吐涎不止即扶起恐吐自鼻中出也吐了
含嚥大黃如前法(大能救人無不騐)
治喉腫痛飲食不可入者
用猪牙皂角一梃去黑皮并核米醋浸炭火上炙令
乾再浸再炙七遍黃色則止莫令大焦為細末每用
少許以管吹入喉内吐出痰涎即止
又方
用蛇牀子三四撮入小花瓶内用火一塊入瓶内燒
之即用筆管入瓶内用口吸咽吐痰出即止
又方
用野塵葱一枝獨生者槌碎用白絹包縳以酸米醋
一大碗煎乾候冷取着牙外牙根即止使藥味入喉
立便吐出痰涎
又方治喉腫痛
用直殭蠶白梅不拘多少研為末入米醋少許和蠶
末含化須臾所腫即破矣
治傷寒毒攻咽喉腫方
用真䕡如瓜甲大内口中嚼汁嚥之自寬
治喉中腫痛不得飲食(出肘後方)
用燒筆頭灰將飲下方寸匕
治壅熱咽喉腫痛方
用百兩金一寸含之嚥津
治咽喉腫痛方
用都管草根切片含之立愈
治咽喉腫痛語言不出(出海上名方)
用硼砂碾細竹筒吹入喉内其痛自定
治卒風咽腫面腫方
用杏仁末和鷄子黃更搗傅上乾復易之七八度若
腫汁出煮醋和伏龍肝傅乾更易之
又方
用含上好醋口舌有瘡亦佳
鶴頂丹治大人小兒咽喉腫瘡
用甜硝四兩炒過研細先掘地作坑子揩净入甜硝
在内一時辰出火毒取出入熟甘草末半兩麝香生
龍腦各一錢硼砂二錢半馬牙硝一兩丹砂一錢半
一處細研滴水丸如雞豆大每服一丸含化嚥津小
兒只作散新汲水調下半錢匕
治咽喉卒腫不下食方(出聖惠方)
取鯇魚膽滴喉中如喉嚨痛以膽塗喉嚨外痛處極
妙
治咽喉卒腫痛不下食方
用附子半枚生搗細羅為散用竹管吹入喉中
治咽喉卒腫痛不下食方(出聖惠方)
用生地龍十四枚搗爛塗喉外帛繋之兼治癰發喉
中一方取地龍一條着塩淹令化為水蜜少許調勻
服之
治咽喉卒腫痛不下食方
用白麫不計多少以苦酒和塗喉外腫處
治咽喉卒腫食飲不通(出肘後方)
用黃蘗搗傅腫上冷復易之用苦酒和末亦可服
搗薤膏(出聖惠方)治咽喉卒腫食飲不通
用薤一握爛搗醋和傅腫上冷復易佳一方用根炒
搗貼腫處以帛繫之
治咽喉内卒腫痛(出聖惠方)
用商陸根爛搗微炒帛裹熨之冷即易之立愈
治咽喉頸外腫及咽乾痛方(出聖惠方)
用皂莢炙黃焦去皮搗羅為末水調傅之
治風毒嚥水不下
用水服莨菪子末二錢匕神良
又方
用煮桃皮汁三升服
硼砂散治咽喉緊腫疼痛
硼砂甘草(剉一分)馬牙硝人參(各半兩)
右為細散每服半錢匕含化嚥津不拘時
防風散(出危氏方)虚者少用實者多用
防風(去蘆一兩)羌活黃藥子白藥子(蜜炙)殭𧖟(炒)硼
砂大黃(紙褁煨令香熟)荆芥細辛川芎紅豆
鬱金山豆根甘草(已上各五錢)牙硝(二錢)薄荷葉
右為末研薄荷汁同蜜少許調藥服之
治咽腫痛至危困
以手用力拔頂心髮立通無髮者撮頂心皮即安之
劉大夫得此方未試忽一日苦咽痛不能言亟去其
巾乃患酒即以意令人用力撮其頂心皮遂安(出百一選)
(方)
射干膏(一名烏翣膏)治喉腫熱塞不通脾熱上衝(方見本門咽喉)
(腫塞類)
絳雪散(一名代針散)治男女長幼咽喉腫氣息難通(方見夲類)
(後代針散)
杏仁丸治咽喉噎塞咳嗽(方見本門語音不出類)
治喉卒腫不下食(出經騐良方)
以薤一把搗熬傅之冷則易之
治卒咽痛
燒炊箅一枝漿水服方寸匕
發聲散治咽痛有妨嚥物嚥物則微痛不宜寒凉藥
過泄之此妨悶非熱也
&KR0797;&KR0803;(去穰)白殭蠶(半兩微炒)桔梗(新白者七錢半炒)甘草(二錢炒)
右件為細末每用少許乾摻咽喉中大腫痛左右有
紅或只一邊筋紫大米水難下用此散一錢朴硝一
錢匕和勻乾摻喉中嚥津如喉中赤腫或有小白頭
瘡用前藥一錢匕白礬細研作粉半錢匕和勻乾摻
通關散治一切咽喉危疾
盆砂甘草蒲黃白殭蠶青黛(已上並等分生用)
右為細末每用一字乾摻在舌上嚥津
鉛霜散治咽喉腫痛清凉咽膈
南硼砂柿霜糖霜鉛白霜
右件各等分為細末每服半錢遂旋摻嚥下食後
菖蒲大丸治風熱壅盛咽嗌腫痛語音嘶嗄嚥物艱
難常服清上焦發音聲
水菖蒲白术(各一兩)防風(去蘆頭)川芎(各半兩)甘草(炙)
桔梗(去蘆頭微炒各二兩)木通(半兩)肉桂(去粗皮二錢半)杏仁(半兩湯浸去皮)
(尖細研以竹紙包壓去油取霜)縮砂仁(二錢半)薄荷葉(去土取末十兩)
右為細末次入杏霜薄荷葉末研勻煉蜜為丸每一
兩作一十丸每服一丸含化嚥津食後一方無木通
犀角散治上焦壅熱咽膈腫疼不利
鼠粘子(一兩銚子内以文武火隔紙炒令香為度)甘草(一分)荆芥(半兩)
右件三味同為細末每服一錢水三分一盞煎令沸
去滓温服大調胸膈
治丈夫婦人喉嚨腫痛飲食不下喘息不通頭項俱腫
命欲臨死宜服此返魂散量病勢大小使藥輕吹吹
重則人悶絶
硝石牽牛(各一兩)半夏(三分)殭𧖟(去鬚)天南星(各一兩)
右為細末以舊筆管盛吹在痛處停候片時吐出涎
後喘息已通即便住藥若氣未通腫氣未消未破更
進吹一錢半待氣通即住若未通加藥吹之以氣通
為度若喉中喘息已通更修合後方喫
麻黃荆芥穗羌活牡丹皮(去心)射干殭蠶
(去絲)連翹硝石(各一分)大黃牽牛(各半兩)半夏(三銖)
右為細末用白麫些少和滚熟水丸如梧桐子大食
後葱湯下五十丸只作散子喫每服三錢水一盞三
分煎一兩沸食後和滓喫若喫時吐逆即濃煎去滓
喫一兩盞只以通取轉為度
桔梗湯治咽腫微覺痛聲破
麻黃(半錢不去節)桔梗(一錢)當歸(一分)黃芩(三分)白殭蠶(一分)馬
屁勃桂枝(少許)
右件剉如麻豆大都作一服水二大盞去滓稍熱食
後時時服之
治咽喉腫痛
用生艾尾研井花水朴硝噙嚥津
治咽喉腫痛
百藥煎(去黑心)硼砂甘草生白礬(等分)
右四味為細末每服一錢食後米飲調細細呷嚥下
治咽喉腫痛
用山豆根磨醋噙出涎
又方
白礬(三錢)巴豆(三箇去殼)
用炒白礬枯去巴豆只研礬為末調灌或點入喉中
黃芩湯治喉嚨腫疼口瘡等疾
黃芩蓽撥
右等分為末煎湯漱口神效
龍腦丹砂丸治喉腫痛連舌頰牙根赤腫心煩咽乾
多渴眠睡不穏
龍腦(研二錢)丹砂(研半兩)人參白茯苓(去黑皮各一兩)羚羊
角犀角(鎊)甘草(炙剉)升麻惡實(炒各半兩)麥門冬(去心)
(炒一兩半)馬牙硝(研)黃藥(各半兩)
右為末再同和勻煉蜜丸如雞豆大每服一丸含化
嚥津食後臨卧
治咽喉間生肉層層相疊漸漸腫起不痛多日乃有竅
子臭氣自出遂退飲食用臭橘葉煎湯連服愈
治卒咽痛
懸木构燒末水服方寸匕日三
代針散(一名絳雪散)治咽喉腫痛氣息不通難下飲食
硇砂(為君少許)白礬(為臣皂子大)牙硝(一分三兩)硝石(四兩)黃丹(半兩)
巴豆(六枚)
右用粗磁礶子一箇先煨令熱後次第漸漸下藥巴
豆逐箇咬破後有火熖盡更入一箇續入蛇退皮一
條圍之入五味以火養成汁後結硬乃成也每用少許
以竹筒子吹在患處忌鷄犬及婦人見唯臘月合之
秘𫝊觧毒丸治一切諸毒瘡痍之疾咽喉腫痛
貫衆山豆根黃藥子牙硝寒水石龍
膽草雄大豆乾葛百藥煎紫河車甘
草節薄荷梔子大黃豆粉(各四兩)加山茨
菰二兩大妙
右細末煉蜜為丸秤一兩作十丸如前銀箔為衣服
治喉嚨疼
用木通煎湯服之或木通將含之嚥津亦得
又方
用甘草煎湯去滓温服一盞日三服
治一切咽頷腫毒
右用蝉殼一兩為末以猪膽汁和蜜調傅腫處即消
治咽喉痒痛失音不語
杏仁(味甘苦冷有毒惡黃芩黃耆葛根畏蓑草去皮尖炒)桂心(味甘辛大熱有小毒為末)
右二味各一兩同研爛如泥用半熟蜜和圓如櫻桃
大新綿裹含之嚥津日五次夜三次大效
普濟方卷六十三
