普濟方卷四十一明周王朱橚撰
小腸腑門
總論
小腸腑者主心也舌是其候也心合於小腸小腸者受
盛之府也號監倉吏重二斤十四兩長二丈四尺廣二
寸四分(難經甲乙云三丈二尺大二寸半徑八分寸之少半)後附脊左廻疊積其
注於廻腸者外傅臍上回運環反十六曲常留水榖二
斗四升其一斗二升是水一斗二升是榖應主二十四
氣也(難經云十六曲盛榖二斗四升水六升三合合之大半甲乙云受三斗三合合之大半)唇厚
人中長以候小腸小腸病者小腸疼腰脊控而痛時
窘乏復耳前熱若寒甚獨肩上熱及手小指次指之間
熱若脉滑者(脉經作䧟甲乙同)此其候也小腸控睾引脊上
衝心牙在小腸者連睾系属於脊貫肝肺絡心系氣盛
則逆上衝腸胸動肝肺散於育結於臍故取之育原以散
之刺太陰以與之取厥陰以下之取巨虚下廉以去之按
其所過之經以調之左手關前寸口陽絶者無小腸
脉也若臍痺小腹中疝瘕王月即冷上搶心刺手心主
治隂心主在掌後横文中入一分在關前寸口陽實者
小腸實也若心下及熱痺小腸内熱小便赤黃刺手太
陽治陽手太陽在手小指外側本節䧟中小腸有寒
其心下重便膿血有若虙痔小腸有宿食常暮發熱明
日止小腸脹者小腹腫脹引腹痛心前受病移於小腸
心欬不已則氣與欬俱出厥氣客於小腸夢聚邑街衢
心應皮皮厚者脉厚脉厚小腸厚皮薄者脉薄脉薄小
腸薄皮緩者脉緩脉緩者小腸大而長皮薄而脉冲小
者小腸小而短諸陽經脉皆多紆屈者小腸結扁鵲
云手少隂於太陽為表清表濁清實濁虚故食下腸實
而貫故腹實而不薄實則腹熱熱則口張口為之生瘡
虚則傷寒寒則便泄膿血或發裏水其根在小腸先從
起小腸絶不治六日死何以知之髮直如乾麻不得
屈伸自汗不止
小腸實(附論)
夫小腸者受盛之官心之腑也手太陽其經也其氣盛
則為有餘故左手寸口人迎以前脉陽實者小腸實也
實生熱是有身熱來去口乾心煩身重汗不出小便不
利之證治宜瀉之
方
升麻散(出聖惠方)治小腸實口乾舌燥心胸煩悶小便不利
川升麻黃蘖(剉)杏仁(湯洗去皮尖雙仁者麩炒微黃)犀角屑
栝蔞根桑白皮(剉)葵子木通葳蕤川大
黃(剉碎微炒各三分)甘草(半兩炙)
右為細末每服四錢水一中盞煎至六分去滓食前
温服
犀角湯(出聖惠方)治小腸實熱心煩口瘡小便赤澀
犀角(鎊)瞿麥穗杏仁(去皮尖雙仁麩炒)梔子(去皮)赤茯苓
(去黑皮)木通黃連(去鬚各二分)白茅根(一分剉)甘草(半兩炙)
麥門冬(去心焙一兩)
右為末搗篩每服三錢匕水一盞入竹葉二七片煎
至六分去滓温服不拘時候
柴胡澤瀉湯(出千金方)治小腸熱脹身熱手足心熱汗不
出心中煩滿結塞不通口瘡身重
柴胡澤瀉橘皮黃芩旋覆花枳實
升麻芒硝(各三兩)生地黃(切一升)
右㕮咀以水一斗煮取三升去滓芒硝分三服無時
下
欝金散治小腸實熱熱則心下急痺口舌生瘡
欝金(一兩)白附子(三分炮)羌活(一兩)甘草(半兩炙)黃連(一兩去鬚)
黃芩(三分)川大黃(一兩微炒)麥門冬(一兩半去心焙)川升麻(三分)
右為細散每服食後煎麥門冬湯調下忌炙煿熱麵
欝金散治小腸實熱心下急痺口舌生瘡
欝金(一兩)白附子(半兩)羌活(三分)甘草(半兩)黃連(一分)黃芩(去黑)
(心半兩)側栢(半兩)大黃(剉炒半兩)乾蠍(去土炒半兩)
右為細散醋和勻每服二錢匕食後薄荷熱水調下
生薑蜜湯下亦可
赤茯苓湯治實熱面赤多汗小便不利急痛
木通(去節)赤茯苓(去皮)檳榔生地黃(焙)黃芩赤芍
藥(各三分)甘草(炙半兩)麥門冬(去心焙三分)
右㕮咀每服四錢水一盞半生薑五片煎至八分去
滓温服不拘時一方無生薑煎
瞿麥湯(一名黃連散)治小腸實熱小便黃赤結不通
瞿麥犀角(鎊)猪苓(去黑皮)防己(各三分)黃連車前
子木通(剉各一兩)甘草(炙剉一兩)
右搗篩每服三錢匕水一盞煎取七分去滓温服不
拘時
木通散治小腸實熱心煩悶小便澀腹中急疼痛
木通(一兩剉)檳榔羚羊角屑赤芍藥黃芩
當歸(微炒剉)車前子(各三分)甘草(半兩炙)
右為散每服四錢水一中盞煎至六分去滓食前温
服
大黃丸(出千金方)治小腸熱結滿不通
大黃芍藥葶藶(各二兩)大戟朴硝(各三兩)杏仁
(五十枚)巴豆(去油七枚)
右為末蜜和丸如梧桐子大食後大人七丸小兒二
三丸日去一服
麥門冬湯(楊子建護命方)治小腸實熱脉氣盛實小便下血
服此
麥門冬(去心焙)知母蒲黃黃芩(去黑心)木通(剉)升
麻(各一兩)大黃
右搗篩每服三錢匕以水一盞煎至八分去滓食後
温服
滑石散治下焦帶隂中疼痛小便艱澀
滑石(一兩研)甘草(炙剉)大黃(剉炒)黃耆地椒山梔子
(去皮各半兩)乳香(一錢研)
右為散食前乳香酒調下一錢匕未愈再服
胡荽湯治小腸風熱小便黃赤澀結不通
胡荽車前子木通防己瞿麥穗犀角
(鎊)黃連(去鬚各等分)
右為散每服五錢匕水一盞半煎至八分去滓食後
温服日進三服
射干湯(楊子建護命湯)治小腸實熱小便赤澀疼痛不可勝
忍
射干黃芩(去黑心)麥門冬(去心焙)大黃(剉焙)知毋木
通(剉等分)
右為散每服三錢匕水一盞入葱白五寸切碎同煎
至八分去滓食後温服以利為度若三服以上未通
急煎芎藭湯一盞投之即下自早至夜可兩服不可
常喫
海蛤丸(出聖惠方)治小腸實熱小腹滿小便赤澀
海蛤(三分)漢防己(半兩)甜葶藶(半兩隔紙炒令香)檳榔(半兩)木通
(半兩)猪苓(半兩去黑皮)
右為末煉蜜丸如桐子大每服食前煎冬葵根湯下
二十丸
地黃湯(出聖惠方)治小腸實熱心中煩悶小便出血
生地黃白茅根(各半兩)葱白(二錢焙)
右剉如麻豆大水三盞半去滓食前分温三服
小腸虚(附論)
夫小腸者受盛之官心之腑也手太陽其經也其氣虚
則為不足故在手寸口人迎以前脉陽虚者小腸虚也
虚則生寒是故有顱際頭角偏痛耳聾不聰驚跳小便
數之證治宜補之小腸者受盛之官化物出焉承奉
胃司受盛糟粕受以傳於大腸是謂化物者也其經有
寒則亦傳於大腸故化物難而又腸中懊痛便痢赤白
脉經謂小腸寒則令人下重便膿血者是也
方
牡蠣丸(楊子建護命方)治小腸虚寒小便頻數便下有膜如乳酪狀
牡蠣(火煅細研)萆薢川續斷益智仁(去殼)石斛(去根)芎藭
淮牛膝(酒浸切焙)狗脊(去毛)五味子石硫黃(另研)山茱萸
巴戟天(去心)龍骨(各等分)
右為末煉蜜丸如桐子大空心鹽湯下四十丸小便
止即已不必服一方杵為末入塩煎空心頻頻服不
止再煉蜜丸服
烏梅丸治小腸寒下痢赤白
烏梅(一百箇)乾薑(炮)黃連(去鬚各三兩)當歸(切焙)細辛(去苖葉)
附子(炮製去皮臍)桂(去麄皮)蜀椒(去目并閉口炒出汗)黃蘖(去麄皮剉)人
參(各一兩)
右將九味搗為細末以苦酒漬烏梅一宿去核蒸令
爛别搗如泥攪勻更入煉蜜少許和丸如梧桐子大
每服十丸米湯下食前日三服至二十丸
益智丸(楊子建護命方)治小腸虚寒小便後餘瀝隂痿不起
益智子(去皮)萆薢狗脊(去毛)芎藭巴戟天(去心)乾木
瓜續斷牛膝(酒浸切焙各半兩)附子(炮製去皮臍大者一枚)
右為末煉蜜丸如梧桐子大每服四十丸空心鹽湯
下
蘹香子丸(一名附子丸出聖惠方)治小腸虚冷小腹疼痛不可
忍
蘹香子(炒)桂(去麄皮各一兩)附子(炮製去皮臍)當歸(切焙)蓽澄茄
木香赤石脂(各三分)蜀椒(去目及閉口者微炒出汗半兩)
右為末煉蜜丸如梧桐子大每服温酒下二十丸空
心食前一方有川烏三分
温腸丸治小腸虚冷下痢便泄膿血腸滑懊憹
補骨脂(炒一兩)肉蓯蓉(酒浸去皮焙一兩)狗脊(剉三分)獨活(去蘆)
(頭三分)附子(炮製去皮臍)巴戟天(去心)鹿茸(酒炙去毛各一兩)五味
子(三分)
右為細末煉蜜丸如梧桐子大每服三十丸鹽湯或
酒任下
乾薑黃連湯(出千金方)治小腸虚寒頭偏疼耳頰痛痢下
赤白腸滑腸中懊憹腹中疼痛裏急後重
乾薑(三分炮)當歸(切焙)黃蘖(去粗皮)地榆(各四兩)黃連(去鬚)阿
膠(各二兩炙令燥)石榴皮(三枚焙)
右㕮咀以水七升煮取二升五合去滓下膠煮取膠
盡分三服一方加茴香
沉香湯(出聖惠方)治小腸虚寒臍下急痛小便滑數
沉香(剉)桂(去粗皮)附子(炮製去皮臍)白龍骨(各一兩)木香
當歸(各二錢)枳實(去穣麩炒半兩)
右剉如麻豆每服三錢水一盞入生薑半分煎至六
分去滓食前服
木香丸治小腸寒便利赤白腸滑
木香黃連(去鬚)訶子皮無食子(各半兩)赤石脂(一兩)
厚朴(去粗皮生薑汁炙剉碎)當歸(切焙各三分)
右為細末炊棗肉為丸如梧桐子大每服二十丸食
前温米飲下
吳茱萸散(出聖惠方)治小腸虚冷小腹如刀刺或繞臍結
痛冷汗出
吳茱萸(一分湯浸七遍焙乾微炒)厚朴(半分去粗皮塗生薑汁炙令熱)芎藭(半兩)
乾薑(半兩炮剉)甘草(半兩炙)附子(三分炮製去皮臍)
右為散每服三錢水一盞煎至六分去滓不拘時溫
服
椒附丸(一名鹿茸丸出聖惠方)治小腹虚冷小便頻數
椒紅(炒出汗)桑螵蛸(酒炙)龍骨(生用一方白者燒過用)山茱萸(取肉)
(去核)附子(炮去皮臍)鹿茸(酒蒸焙一方用酥炙)
右等分細末酒糊丸如梧桐子大每服七十丸空心
鹽湯下一方煉蜜為丸
厚朴散治小腸受寒腸痛下重便利膿血
厚朴(去粗皮生薑汁製炙剉)黃連(去鬚微炒)乾薑(炮)當歸(切焙各一兩)
白茯苓(去黑皮)無食子(各半兩)
右為細末每服二錢匕食前米飲調下
阿膠湯治小腸寒腸中懊痛下赤白
阿膠(炙燥二兩)桂(去粗皮)生薑(切焙各半兩)黃連(去鬚三分)
右為散每服五錢匕水一盞半煎至一盞去滓稍熱
日三服
寸金丸(出百一選方)治元陽虚弱寒氣攻衝膀胱小腸發
腫作痛或在心脇之間撁連属隂間致身體增寒撮
痛不可忍
楮實子川楝子(炒各一兩半)巴豆(炒七箇去皮油)全蝎(炒四十箇)
當歸(去皮酒浸一宿一兩半)
右為細末用浸當歸酒打麵糊和丸如雞子實大空
心温酒鹽湯下吞二丸或三丸併進二服
蓬莪荗散(楊子建護命方)治小腸虚冷時發刺痛
蓬莪荗(炮)蘹香子(炒)芎藭牛膝(酒浸切細各半兩)桂(去粗)
(皮一分)
右為散每服三錢匕銀石器内煎葱湯調下
牛膝丸(楊子建護命方)治小腸虚冷小便頻數日夜五六十
次
牛膝(酒浸切焙)續斷芎藭(各半兩)萆薢(二兩)
右為末煉蜜丸如梧桐子大空心鹽湯下四十丸或
用鹽煎服
厚朴散(出聖惠方)治小腸虚冷氣小腹卒疞痛如割胸脇
氣滿悶亂不可忍
厚朴(一兩去粗皮塗生薑汁炙令香熟)高良薑(一兩剉)當歸(三兩剉微炒)
桂心(一兩)芎藭(三分)白芍藥(三分)
右為散每服三錢水一盞煎至六分去滓不拘時熱
服
木香湯治小腸有寒下利赤白腹痛下重
木香(三分)黃連(去鬚微炒)當歸(切微炒各一兩)附子(炮製去皮臍一兩半)厚
朴(去粗皮生薑汁炙三兩)吳茱萸(湯洗七遍焙乾炒半兩)
右為散每服三錢水一盞煎至七分去滓稍熱食前
服
斷弓絃散(出續易簡方)治小腸虚冷寒撮痛併婦人血刺
心痛
五靈脂蒲黃(等分)
右同研為散每服二錢匕先用釅醋一合熬藥成膏
以一小盞煎至七分熱呷下
治小腸虚熱忽因酒後頓喫冷水薺汁梨小柑子果食
生冷之類冷氣偏勝裹着熱氣結於小腸其病状臍下
結塊如癰瘇堅硬不通連通外腎俱腫宜服此方診其
脉短此即隂中有伏陽也但結塊當臍下堅硬不通者
服之無有不騐也(出楊子建護命方)
吳茱萸(一分)芎(半兩)木通草(五錢)半夏(二錢)
右件細杵羅為末每服三錢以水一盞葱三莖同煎
取八分空心和滓喫喉間得瘇處痒即續進一盞其
瘇處痒後散滿一服即喫後方
治小腸冷熱不調取結氣方(出楊子建護命方)
吳茱萸木通草芎官桂大黃(炮炒)細辛
藁本獨活(各一兩)生牽牛熟牽牛(各半兩)半夏(四錢)
右件細杵羅為末每服四錢牽牛半夏末二錢諸藥
二錢合為四錢濃煎葱湯空心調下以大腑快為度
未通再酌量臓腑尋常帶熱即使大黃若不帶熱不
使也
治小腸頻數不計度數臨小便時即隂莖内疼痛不可
勝忍凡人得此疾必先大腑秘熱不通水只就小腸中
行大腑乾渴即不通也大腑熱甚即渾身熱心煩常思
凉處愛吃凉水如此即得之重也詳此候本因貪酒好
色臓腑中有熱毒之氣流行於小腸故小便時令痛也
若不因貪酒必平生愛吃葷膩辛熱毒之物腸中行引
此熱毒積如腐爛者瘀血之類又因色傷小腸氣虚水
就小腸行致有斯疾此與淋病不同俱小便頻數每度
止有一盞半盞已來若是澀而疼痛者治之不同也治
小便頻數不計度數臨小便時疼痛不可勝忍宜服此
方(出楊子建護命方)
萆薢(一兩用水浸少時漉出用鹽半兩相裹鍋内炒乾去鹽不用)
右件細杵羅為末每服三錢水一盞同煎取八分和
滓空心服此藥兩盞後便喫後方
治肝肺熱毒蒸欝臓腑因生積滯其積者如腐爛瘀血
之類熱毒熾盛大腸乾渴又因色傷小腸虚冷水道乘
虚只行於小腸故小便常數而疼痛不可勝忍急宜服
此化熱毒方然後非時以葱湯洗榖道并内藥於榖道
中令上下相感引水道下入大腑即自然小便不數疼
痛自止也緣此病大腸熱渴小腸虚損下熱藥固小腸
則大腸愈竭而病愈增下冷藥通大府則小腸愈數而
病不減當此之際醫之莫不為難也嘗以此方治之得
騐故備錄之使後來者觀之更生高見則萬世生靈無
大折者矣
治小便頻數肝肺有熱以致疼痛宜服此化肝肺熱毒
方(出楊子建護命方)
杏仁牡丹皮(去心)黃芩虎杖麻黃(去根節)木香
芍藥柴胡升麻紫苑貝母連翹
荆芥穗羌活(各等分)
右件細杵羅為末服二錢匕生薑二小塊同煎八分
食後濾滓徐徐熱喫服此藥後常暖葱湯於脚盆内
探手掬水洗榖道使大腸與肺氣交感表裏上下相
通引行水道轉入大腸漸次出後通即便減得小便
并疼痛也大腑既通喫後方藥便喫積滯方乃得全
安大腑若不通即以牽牛半兩皂角半兩杵為細末
舊葦管盛藥末二錢匕内在榖道中一寸已來吹之
即化積滯通大腑方(方列前腸腑門大便秘澁不通類)
利小腸(出本草)以小麥苖絞汁服之
滑小腸(出本草)用冬葵子細剉以水煎服一盞食之一方
葵子葉煮汁服之
治小腹堅大如盤胸中滿能食而不消(出本草)用麴末服
方寸匕日二服
普濟方卷四十一
