普濟方卷三百十四明周王朱橚撰
膏藥門
諸瘡毒腫方
金絲膏治諸惡瘡
清油(半觔)白膠香(赤者七錢半白者七錢半)膩粉(冬用七箇夏用八箇)
(湏臨安者)韶粉(半兩)
右細研入油内用銀噐文武火熬以向南柳枝作小
把攪成膏如琥珀色於白椀底上試不散為度如湯
盪火燒金瘡用雞翎掃之如久患惡瘡口含漿水洗
淨或麺圈瘡口傾藥在内痛立止如刀斧所傷傾藥
在上定疼止血愈無瘢痕
聖應膏治諸腫惡瘡疽腫毒疼悶
槐枝(一觔)巴豆(二枚)木鼈子仁(二枚)當歸(一錢)
右用好油三兩半下銚内煮十沸滓不用却下黃丹
一兩半慢火上鍊以鉄冷試之硬軟盛磁噐内每用
旋攤
翠玉膏治軟癤膿水逗流愈後復發
明瀝清(四兩)銅碌(二兩)芝蔴油(三錢)徖豬膽(三箇)
右先於炭火上鎔開瀝清入油令沸下膽汁攪勻入
水用手摶搦磁盒内收每用於緋帛上量瘡大小攤
貼不湏再換自落為度
乳香膏(一名大紅膏)
瀝清(一觔)黃丹(十兩)乳香(二兩)油(不以多少添裁用)
右藥先用瀝青以銀噐内慢火熬開鉄鍋子攪覷時
月看硬軟旋入油硬軟恰好次用乳香攪勻綿濾過
次入黃丹再攪勻盛磁盒内每用熁過熱鉄錍攤厚
紙上貼
烏金膏治一切惡瘡腫
麻油(一觔)鉛丹(四兩煉過)白蠟(四兩)頭髮(鷄子大一塊)
右先炒鉛丹黑色即下油及髮以柳木錍不住手攪
滳水中侯可丸即止便下蠟更煎銷後即盛磁噐内
隨大小攤貼
烏金膏治一切惡瘡發背毒腫
油(半觔)塩花(一兩)黃蠟(三兩)柳枝(二兩剉)
右先熬油令沸下柳枝煎候焦黃漉出綿布絞去滓
再煎下蠟塩花以柳錍攪稀稠得所磁盒盛如用故
帛上攤貼若三日内未成膿便消已成膿頭未破即
潰不湏鍼炙其瘡變痛成癢是藥力也色如皮濈黃
水若是惡瘡發背用藥貼出膿血及黃水赤小豆汁
盡為度
烏賊骨膏治一切瘡腫
烏賊魚骨(去甲研末)舊鉛灰(研末各一兩)鉛丹(三兩研)
清油(十二兩)
右先熬油令沸下鉛丹以柳木錍攪候黑色即將前
二味下再攪勻滳水内成珠得所磁盒盛放故帛上
攤貼日三一方有麝香
楸葉膏治發背癰腫惡瘡
右先取馬齒莧楸葉以水五斗煎至一斗濾去滓更
煎至一升半下二味藥末柳錍攪候稀稠得所故帛
上塗貼日二
生肌膏治發背腦疽膁
右取婦人梳下油頭髮一兩半油二兩熬髮稀爛去
滓滳水中成珠不散下丹一兩冷定下輕粉三錢磁
噐内放之
鐵鑵膏治一切惡瘡内毒止痛追毒去死肉
桑柴灰蕎麥稭灰石灰(各一椀)
右用瓦鑵一箇傍鑚一孔塞住前傾灰填鑵内用水
注滿著厚紙封固一復時用芙筒插在孔内細淋之
盡其水去灰將水於小鍋内慢火熬用鐵片頻攪休
暫定看調稠滳水中不散為用鐵鑵子盛封定口或
有諸般惡瘡及腸風痔瘻量瘡用度
遇仙膏治癰疽發背毒瘡
川五靈脂白芷貝母(各半兩)當歸(二錢半)
右用麻油六兩剉細柳枝二十四寸同上藥入磁銚
一宿慢火煎柳枝攪色黑焦入肥白巴豆二十一枚
木鼈碎五箇攪煎令黑頓冷爐生絹濾再煖入蠟半
兩鎔盡再下火入淨虢丹二兩半更換柳枝急攪候
色黑滳入水成珠入乳沒末各二錢拌和傾磁噐候
凝覆泥地三日貼服皆好柳枝止痛
百靈膏治癰瘡久不痛
槐花子(炒焦為末)松脂(各一兩)乳香膩粉(各一兩)
右細研拌勻用清油黃蠟各一兩磁噐内慢火熬成
膏貼之
大乙膏治癰疽發背惡毒
虢丹(二兩半)男生髮(洗焙二錢)木鼈子仁(碎三枚)肥
白巴豆(十八粒肉)
右用麻油四兩慢火先煎巴豆木鼈髮團更換柳枝
攪准髮耗五分頓冷爐絹濾再煖入淨虢丹換柳枝
頻攪候色變滳水中右將甘草根節剉成叚椎破内
留一條長者攪藥用銀石噐入油甘草同焦黃取出
不用入黃丹以前所留長甘草不住手攪如黑色點
少許入水試候成膏不散用綿濾滓入鉼封閉令密
坎地上埋二寸許二十日取出臘月合妙發背如梧
桐子大五十丸甘草湯下傅貼如常法
金絲萬應膏
松香(一觔)香油(四兩)五積散(二兩)
右用油煎藥黃去滓入松香槐柳條攪數沸候冷濾
水中拔百徧就水飬之日換凉水
三仙膏治一切惡瘡
麻油(四兩)鉛丹定粉(各研一兩)
右先鍊油熟將鉛丹定粉同羅過同煎用槐枝攪勻
候稀稠得所滳水内如珠即止每用隨瘡大小貼之
貼毒膏治一切癰疽上攻下座風毒瘻瘡疼痛(方見本門)
(金瘡類)
靈鼠膏治諸瘡腫
右以大䧺鼠一枚用清油一觔慢火煎鼠焦水上試
油不散即以綿濾去滓澄清再拭銚令淨仍以慢火
煎油次下黃丹五兩炒紫色柳木錍不住手攪令勻
又於水上試之候凝即下黃蠟一兩又煎滯黑色方
成膏收貯於磁盒内候硬合地上出火毒三二日傅
白膏治一切無名腫毒發等疾
萆麻(四十九粒去殼)嫩松脂(一錢)滳乳(半錢)
用鐵斧於石砧上推為膏乾濕得所隨意加减松乳
攤於紙上貼之成珠隨意入乳香末再煎沸傾入磁
噐候凝覆泥三日貼用凡修合於密室中勿令猫犬
婦人見
靈應膏治五發惡瘡瘰&KR0659;結核乳癰
白歛(五兩)鹿角(十兩燒存性)白麥飯石(五兩燒醋淬七次)
右為細末每用釅醋中熬如膏厚塗於上中心留一
竅以出其毒或故舊軟布攤貼未成膿即消已成膿
便潰惡瘡疾出新肉早生
白芨膏治螻蛄瘡
良薑白芨瀝青(各等一分)
右為細末嚼芝麻水同熬為膏入冷水共淀用緋絹
一片攤作膏貼瘡上
烏麻膏治諸惡瘡一十三般疔腫五色遊腫癰癤毒
熱狐刺蛇毒狂犬虫狼六畜所傷不可識者二十年
漏金瘡中風皆以此膏貼之惡膿盡即差止痛生肌
一貼不換惟一日一度拭去膿再貼
生烏麻油(一觔)黃丹(四兩)蠟(四分皆大觔大兩)
右以臘日前一日從午内油鍋噐中微火煎至明旦
看油减一分下黃丹消盡下蠟令沫消藥成至午時
出惟男子合之毋令小兒婦人六畜見
白膠香膏治一切軟癤
右用麻油半盞先將巴豆煎黑去巴豆入先二藥再
煎至令勻乘熱傾入水中為度用緋帛攤貼
萬金膏治一切癰癤毒
大甘草節(四兩剉去皮)真麻油(八兩)黃丹(四兩)
未攤只用水浸貼之便癢癢後即散
紅膏治軟癤癰腫風濕疼痛惡瘡
瀝青白膠香(各二兩)黃蠟(三錢)
右同於銚内煎化量用麻油三錢許煎濾於水盆中
揉成劑收之每用於水内捻作餅子隨瘡大小貼之
上傅以紙如當歸一兩於内煎令黃色去滓於水盆
内取出揉成劑再加乳香末各二錢和為乳香膏其
加責黛名青金膏其加虢丹即名紫金膏用功一而
已矣
神應膏治癰疽發背惡瘡
龍泉光粉(二兩)真麻油(三兩)
右慢火同熬更換柳枝頓攪滳入水成珠子方入白
膠末少許徐徐傾入磁噐以水浸二日抄紙攤貼一
方白膠香
水晶膏治疔瘡背疽瘤疽妳癰丹毒杖瘡等疾
好白油草紙(十張每剪作八片)鷹爪黃連(一兩去湏細剉)
用水兩椀許入砂鍋内同黃連煎至一椀半先下油
单紙五張又續下五張同煎五七百沸湯耗旋添不
得犯鐵噐漉起擦去黃連滓屑焙乾如瘡破有膿將
藥花旋鬆貼如杖瘡約度大小恪好剪貼不可太大
先將鍋内煎下油单燒灰熱酒調嚼生薑送下次貼
藥不得犯女人手
水宂金絲膏治一切惡瘡
瀝青白膠(各一兩春秋用油夏用油蠟二錢半冬用油蠟四錢)
右鎔開油蠟下瀝青白膠用槐枝攪勻綿濾過滳冷
水盆中以手扯一十餘徧其膏軟硬得宜然後收住
凡用如瘡透了可喫數丸亦作劑於瘡内填之亦將
膏藥攤於紙上貼之勿令火炙
黑神膏治諸般瘡腫痛
用酒二大椀皂莢一觔去皮粒搗碎熬至半濾去滓
再用前汁入銀石噐内熬為膏随患處貼之
歸命膏治發背
用野生茄子熟黑者取子不拘多少爛研取汁以絹
濾去滓入大銀盂内慢火熬成稀膏以細青竹枝去
葉五七莖扎聚不住手攪候成稀麺糊收之時用不
問隂陽二證發背或一不一或有無頭或癢或痛皆
可用之如無頭無異色或熱不熱一發從外漸漸傳
入如有赤脉有頭先從去脉傳之漸漸出一日上三
四度
䧺黃膏治一切癰疽發背腦癰諸毒瘡又妳癰疼痛
䧺黃(二兩細研)黃茋(三分)漏蘆絡石續斷菅
實紫葛漢防己(各三分)桑寄生商陸連
翹白歛赤芍藥敗醬川升麻莾(各半兩)
當歸苦参木通紫苑(去土)芫花藜蘆(去蘆)
(頭)白芨䕡茹(各二兩)黃丹(十五兩)蠟(四兩)清
油(三觔)
右藥剉碎以酒二升拌一宿先取油安鐺内慢火煎
令熱即下藥前白歛赤黑色漉去滓下蠟候鎔以綿
濾過拭鐺却將油入鐺内下丹於慢火上柳錍不住
手攪變色黑滳水内為珠則膏成矣去火下䧺黃末
調勻傾磁盒中如用故帛上攤貼日易之
黃丹膏治癰疽發背癰腫風毒一切瘡癤内消止痛
黃蠟(二十四兩微炒細羅)麻油(二觔半)猪脂(八兩臘月者)松
脂(四兩)紫菀(一兩去土)當歸防風黃参莨菪
子(各一兩)棘針(四十九枚頭與者)青緋帛(各二尺燒灰)人
糞灰(一兩)青白葉(一兩)蝪蜥(七枚)亂髮(如雞子大)蠟
(五兩)葱(連根二十莖)
右藥剉碎先下油脂於鍋中煎令鎔次下藥以文火
煎半日次下松脂蠟香候熟以綿濾去滓却入油於
鍋中内黃丹不住手攪勻候色變紫色收得力盡軟
硬得所用磁盒盛攤故帛上貼之
通神膏治一切癰疽發背惡瘡瘻瘡
䧺黃(二兩細研)黃丹(八兩細羅)蠟(六兩)膩粉(半兩)没藥
(一兩)騏驎竭(一兩)麝香(一分細研)桑枝(四兩)槐枝(四兩)
蝪蜥(三枚)當歸(三分)芎藭(三分)白芷(三分)木香(三分)
沉香(半兩)欎金(半兩)烏蛇内(三分)藁本(一兩)細辛
(三分)桂(一兩半)麻油(二觔)
右藥細剉先取油傾於鐺中以文火煎令熟下剉藥
煎候白芷黃黑色以綿濾過拭鐺内煎令鎔即入藥
於油鐺中次下黃丹次下諸藥末不住手攪稀稠得
所滳入水不散即膏成以磁盒盛密封閉懸於井底
一復時出火毒每用攤在故帛上貼日二易之
抵聖膏治一切惡毒瘡腫
木香細辛續斷莾草槐枝木鼈子(去殼)
柳枝(各一兩)陳油(一觔半)黃丹(四兩)密陀僧蠟
(一兩)槐松脂野狐膽乳香騏驎竭腽肭
臍阿魏没藥(各一分)麝香(二錢)
右藥先將前七味細剉入油煎令烟盡綿濾去滓却
將後藥除丹蠟脂外為細末先於銀鍋内熬油令沸
下丹以柳木錍攪候變黑色即下諸藥末攪勻於地
坑内出火毒一宿煎時切忌水落藥中如有發背每
日空心酒下七粒如梧桐子大只一服止更於故帛
上攤貼日二易之
紫金膏治發背癰疽乳癰穿瘻一切惡瘡結腫疼痛
紫柳(一兩)石菖蒲(半兩)獨活(半兩)白术(三分)防風
(半兩去蘆頭)附子(三分去皮臍)白芷(一兩)木鼈子仁(一兩)
(半)漢椒(半兩)杏仁(一兩湯浸去皮尖䨇仁)半夏(三分)桂
心(三分)騏驎竭(一兩細研)没藥(三分)木香(半兩)甘草
(三分)赤芍藥(半兩)白芨(三分)沉香(半兩)麝香(一分細研)
朱砂(二兩細研)龍腦(半兩細研)黃蠟(三分)乳香(一兩)甘
松香(半兩)零陵香(半兩)白檀香(半兩)甲香(半兩)猪
脂(一觔半)羊脂(一觔半)
右藥剉碎以酒二大盞拌一宿取猪羊脂安鐺内煎
沸下諸藥以文火熬候白芷黃黑色下蠟候鎔綿濾
過入磁盒中下騏驎竭麝香朱砂龍腦等攪勻故帛
上塗貼日二易之
大垂雲膏治一切惡瘡焮腫
當歸附子(去皮臍生用)芎藭防風川升麻
槐子細辛(去苖)側栢葉桃仁(湯浸去皮尖䨇仁)甘
草杏仁(湯浸去皮尖䨇仁)桑根白皮白芨黃蓍
白殭蚕(各一分)垂柳(一握)黃丹(七兩)䧺黃(半兩)朱
砂(一分細研)硫黃(一分細研)麝香(一錢細研)白芷(一分)没
藥(一分)騏驎竭(一分細研)龍腦(一分細研)黃蠟(四兩切碎)
油(一觔半)
右除研藥并丹外細剉先熬油沸下剉藥煎候白芷
黃赤色以綿濾過拭鐺令淨再煎下再以柳木錍攪
候變黑色即下蠟鎔盡滳於水中為珠不散即次下
諸藥末攪勻以磁盒盛如發背瘡熱酒調一錢服外
貼之瘰&KR0659;漏見骨貼之疽瘡風腫疥癬腸癰妳癰髮
鬢牙癰發腦腎癰馬墜搕破骨損貼之一切虫蛇毒
物咬之並貼虎豹咬者用甘草水洗貼
垂雲膏治發背乳癰及諸瘡腫
亂髮(一兩)黃丹(六兩)緋絹(方一尺二寸燒灰)松脂(二兩)
曲頭棘針(五十枚)丁香(半兩末)蠟(一兩)塩(一兩)柴
胡(一兩去苖)黃蓍(一兩)乳香(半兩細研)莨菪子(二兩)清
麻油(一觔)驢耳塞(半兩)
右藥鍊油令烟絶即下緋帛髮松脂蠟等煎令髮盡
取煎柴胡等碎剉下油鐺中以文火煎一炊久綿濾
去滓油却安鐺中丹攪勿住手候藥色黑入丁乳香
末令勻時點於鐵上拭撚成丸即藥成用不津噐盛
每用於帛上攤貼之日二易
神效烏膏治一切瘡腫
清油(一觔)黃蓍(一兩剉)木通(一兩剉)亂髮(雞子大)
杏仁(一兩湯浸去皮尖䨇仁研)皂莢(一挺不蚛者皮子生剉)黃丹(七兩)
(炒紫色)
右將藥前五味先以油浸一宿明旦以文火煎待藥
滓微焦黑綿濾去滓却入鐺更煎下蠟月鍊成猪脂
五兩却黃丹油中煎柳木錍不住手攪待丹消盡油
面清次下成鍊脂一兩舶上紫蔬末一兩畢不停手
攪時滳少許漆噐上試病凝不粘手去火下麝香一
分細研攪勻傾入磁盒中收之一切瘡腫故帛上攤
貼未作頭者當消已成頭者當自穴矣瘡腫焮痛及
金瘡傷折火久乘熱貼之腸癰作丸如梧桐子大空
心服温酒下十丸
木通膏治發背及諸癰疽瘡
木通(三兩剉)露蜂房(二兩)連翹(二兩剉)黃芩(二兩剉)
商陸(剉)黃茋(剉)牛蒡根(剉)乳頭香(剉細研)
松脂蠟(各二兩)黃丹(七)羊腎脂(三兩)緋帛(一尺)
(燒灰細研)消石(一兩細研)曲頭棘針(一百枚)
右以生麻油二觔於鐺中文火煎令香熱下剉藥急
火煎候藥赤黑色下松脂蠟烊以綿濾去滓下丹及
羊脂攪勿住手候色黑時點於鐵上試看凝如餳去
火適大熱下乳香帛灰消石等攪勻用不津噐盛每
用塗帛上貼如腫未成膿即内消已成膿即日二貼
之自破
十香膏治風毒瘡腫癰疽丁贅瘤癭
沉香(剉)檀香(剉)丁香(末)欎金香(剉半兩)甘
松香(剉半兩)麝香(一分細研)薰陸香(半兩細研)白膠香
(半兩細研)龍齒(半兩細研)黃丹(六兩)麻油(一觔)蘇合油
(半兩)木香(半兩末)
右藥先取沉檀欎金丁甘松香五味於油浸七日却
入鐺中以少炭火温飬五日後用武火煎三二十沸
漉出香綿濾過淨拭鐺却下油於内下丹以柳木錍
不住手於火上攪候色黑滳水中如珠軟硬得所去
火將前丁香等六味入膏中攪三五百徧膏成安磁
盒内軟帛上攤貼日二易之
神聖膏治發背癰瘡腫結硬痛不可忍
木香(一兩)䧺黃(細研)桂心赤芍藥當歸人
参(去蘆頭)附子(去皮臍生)丁香白芷黃茋没
藥芎藭防風(去蘆頭)甘草沉香細辛
乳香白檀香甘松香(各一兩)蠟(二兩)松脂
垂柳枝(三兩)黃丹(一觔)栢枝(三兩)清麻油(三觔)
右藥並細剉先煎油沸下甘松檀香柳栢枝以慢火
煎半日色黑漉去下諸藥文火煎候白芷色赤黑漉
去下蠟松脂令烊綿濾過淨拭鐺却下藥油入黃丹
再著火煎不住手攪候變色黑滳水如珠即膏成磁
盒盛於綿上攤貼每日早晩換之
烏犀膏治發背癰疽結硬腫痛
烏犀屑玄参黃芩紫粉木通川升麻
白芷當歸白歛白芨防風(去蘆頭)芎藭
甘草(二兩)赤芍藥(一兩)桂心(一兩)槐枝(二兩)垂柳
枝桑枝(二兩)松脂(二兩)黃丹(十二兩)蠟(二兩)油
(二觔)青塩(二兩)
右藥細研於淨鍋内以油浸藥三宿後以文火煎令
白芷色黑漉去滓次下松脂蠟令烊綿濾去滓鐺拭
令淨却鐺内下丹文火上煎不住手以柳錍攪候色
變黑滳水内熬看軟硬得所傾磁盒内帛上攤貼日
二換之
黑金膏治風毒氣結堅硬疼痛及消附骨疽
桂心芎藭當歸木鼈子烏賊魚骨漏
蘆白芨川烏頭(去皮臍生)雞舌香木香白
檀丁香(各一分)松脂(二兩)亂髮(一兩)黃丹(六兩)
清麻油(一觔)
右藥𢷬羅為細散入松脂亂髮於油内煎令髮盡綿
濾去滓澄清拭鐺淨以慢火熬旋入丹柳木錍不住
手攪黑色時下諸藥末又攪勻看軟硬得所於不津
噐内收貯每用看腫痛處大小於火畔熁攤故帛上
厚貼日二易換之
琥珀膏治一切惡毒瘡腫堅硬疼痛
琥珀(細研)䧺黃(細研)朱砂(細研)丁香木香當
歸白歛芎藭(各一分)木鼈子(去殼一兩)亂髮(一兩)
(燒灰)生地黃(二兩切)垂柳枝(三兩剉)槐枝(三分剉)
松脂(一兩)黃丹(五兩)清麻油(十兩)
右藥丁香木香當歸白歛芎藭五味並𢷬細為散以
琥珀相和細研候膏成乃下餘藥並浸一宿淨鐺内
煎鍊地黃色黑為度綿濾去滓澄清却於鐺内慢火
熬藥油相次入丹以柳木錍不住手攪色黑時取少
許滳水内撚看軟硬得所入琥珀等末攪勻傾不津
噐内每用看瘡大小故帛上攤貼日二換之
木通膏治發背癰疽熱毒氣結腫痛堅硬
木通甘草當歸白芷防風(去蘆頭)細辛
梔子仁黃連(各一分)垂柳枝(剉二合)黃芩(一分)
黃丹(六兩)黃蠟(二兩)清麻油(一觔)
右藥細剉於油内浸三宿入淨鐺内以慢火熬令柳
枝黃黑色為度綿濾去滓澄清却入鐺内慢火熬藥
油相次下丹柳木錍不住手攪令勻滳水内撚看硬
軟得所入黃蠟又攪勻傾不津噐内每用時看腫結
處大小火畔熁於故帛上攤貼日二換之
䧺黃膏治一切發背乳癰惡瘡骨疽穿漏收毒止痛
生肌
䧺黃(細研)當歸桂心(各三分)白芷(半兩)赤芍藥
(各半兩)甘草附子(生去皮臍)黃茋枳殼(各三分)
吳茱萸白术獨活(各半兩)㯽榔(三分)麝香(半兩)
(細研)乳香(半兩)突厥白(三分)木鼈子(半兩去殼)雲母
粉(三分)松脂白蠟(二兩)垂柳枝(一兩)槐枝(一兩)
白檀香(半兩)零陵香甘松香(各十兩)黃丹(十兩)
麻油(二觔)
右先將油於鐺内以炭火鍊熟下甘松零陵檀香槐
柳枝等慢火煎槐柳黑色即去之細剉諸藥以酒半
升拌藥一宿後入油中煎白芷色赤綿濾過拭鐺淨
却傾入鐺内下丹於火上煎變色黑不住手攪三二
千徧有油泡子飛即成膏矣入䧺黃麝香攪勻安磁
盒内蠟紙上攤貼早晩換之
五香膏治一切癰疽發背惡毒瘡腫止痛生肌
丁香(末)木香(末)白檀香(末)薰陸香(末)麝
香(末各一分)黃蓍白芷細辛防風(去蘆頭)芎
藭當歸(各半兩)甘草桑白根皮(各一兩)槐枝
(剉三合)亂髮(一兩燒灰)垂柳枝(剉三合)黃丹(十兩)清
麻油(一觔四兩)
右藥除五味末外並細剉入淨鐺内油浸一宿以慢
火煎令槐柳枝色黃黑為度綿濾去滓澄清却於鐺
内慢火熬藥油相次入黃丹用柳木錍不住手攪候
丹色黑滳水内看軟硬得所入乳香末攪勻傾不津
噐内盛每用於火畔熁以紙上塗貼日二換之
烏膏治一切癰疽發背疼痛不可忍口乾火渴不欲
食
䧺黃(細研)雌黃(細研)芎藭川升麻黃連黃
蘖川烏頭(生去皮臍各一兩)杏仁(五十枚湯浸去皮尖䨇仁)胡
粉(一兩細研)巴豆(二十枚去皮心)亂髮(雞子大)漢防己(一兩)
松脂(鷄子大)
右藥細剉用猪脂三觔急火煎髮消盡下諸藥文火
熬烏頭赤色綿濾冷用真珠末五錢安藥内入䧺黃
雌黃胡粉攪勻先以温水洗瘡口拭乾傅之
黃丹膏治一切癰疽發背疼痛大渴悶亂腫硬
黃丹(七兩)蠟(三兩)白歛(二兩剉)乳香(二兩末)黃連
(二兩剉)生油(一觔)杏仁(三)
右將白歛等三味以生絹袋盛入油慢火熬半日漉
出下黃丹柳木錍攪候變色黑膏成入蠟乳香更熬
硬軟得所用磁盒盛故帛上攤貼日二換之
麝香膏治一切癰疽發背及熱風毒結腫疼痛
麝香(一兩細研)黃犬脂(一兩)没藥(半兩末)朱砂(三分細研)
白蠟(三分)木香(半兩末)騏驎竭(三分末)葉子䧺黃
(半兩細研)丁香(半兩末)當歸(二分末)黃丹(三兩)油(八兩)
㯽榔(半兩末)龍腦(半兩細研)麝香(一兩細研)
右先將油於銀鍋内以慢火鍊令香下蠟犬脂去火
漸下黃丹却用火煎不住手以柳木錍攪變色即去
火將六味藥末并香藥一處更研令勻微火煖動漸
漸攪入令勻膏成磁盒盛蠟紙上攤貼日二換之
乳香膏治一切癰疽發背日夜疼痛
乳香(半兩)黃丹(三兩)麻油(半觔)麝香(一錢細研)桂心
(一錢)膩粉(三錢)附子(二分生去皮尖)當歸(半兩)
右藥𢷬為細散取銚子於慢火上炒黃丹令赤入油
同煎時滳在水椀内凝結如珠便下諸藥末攪煎成
膏於磁盒内盛以故帛上塗貼日二換之
騏驎竭膏治一切癰疽發背惡瘡毒腫潰後久膿水
不住肌肉不生毒氣未定收毒止痛暖肌
騏驎竭(半兩)䧺黃(細研半兩)密陀僧(細研半兩)雌黃(一分)
(細研)亂髮(半兩灰)朱砂(半兩細研)乳香(一兩細研)黃茋
(一兩)白芍藥牡丹黃翹丁香木香桂
心當歸牛膝(去苗)細辛白芷(各一兩)松脂
(二兩)蠟(三兩)黃丹(十二兩)麻油(二兩)油(二觔半)
右黃茋等十二味細剉入油内浸一宿後用文火煎
諸藥色黑漉出次下松脂乳香蠟消鎔盡綿濾去滓
拭鐺淨却下藥油慢火熬相次入丹不住手用柳木
錍攪候色變滳水内撚看硬軟得所歇良久入騏驎
竭䧺黃密陀僧朱砂等末攪勻磁盒内紙上攤貼日
二易之
連翹膏治一切癰疽發背穿穴後排膿散毒止痛
連翹(一兩半)陳油(一觔半)猪脂(七兩)羊脂(五兩)黃
茋(一兩半)黃丹(十四兩)白芷(一兩半)白芨白歛
(各一兩半)乳香(三分)松脂(一兩半)蠟(二兩)露蜂房(一兩)
(半)亂髮灰(半兩)青絹緋絹(各一尺二寸燒灰)當歸
(二兩半)白芍藥桂心(各一兩半)
右先將油及猪羊脂微火煎候脂消盡剉碎黃茋白
芷連翹蜂房白芨白歛當歸芍藥桂心九味下入油
内以微火煎候藥黃黑色次入松脂蠟乳香鎔盡即
以綿絞去滓再入鐺内煎即下黃丹以柳木錍攪勿
令住手候藥變黑色次下青緋絹灰及髮灰攪令勻
滳於冷處凝硬得所成膏於磁噐内收用時於故帛
上攤日二換
止痛膏治一切癰疽發背潰後日夜疼痛排膿
油(一觔)當歸(一兩半)白芷(一兩)桂心(三分)芎藭
藁本(各一兩)細辛(三分)密陀僧(一兩細研)黃丹(五兩)
麝香(二分細研)鹿角膠(一兩半)蠟(三分)朱砂(一兩細研)
塩花(一兩)膩粉(三分)乳香(三分細研)
右藥先取油安鐺内鍊沸當歸等六味細剉入油煎
白芷赤焦色綿濾去滓淨拭鐺仍下藥油依煎慢火
熬下蠟并丹不住手以柳錍攪候色黑次下密陀僧
鹿角膠塩花次下膩粉次下乳香次下麝香朱砂等
慢火熬攪候藥黑光即滳水内如軟硬得所藥成入
銅鑵中待凝於淨地上安一宿以物盖之出火毒每
用故帛上攤貼日再換
神秘膏治一切癰疽發背已潰後日夜疼痛不可忍
膿不能出者
生地黃汁(五合)防風(三分切去蘆頭)羊腎脂(二兩)麻油
(五兩)乳香(一兩)黃蠟(二兩)亂髮(半兩)當歸(半兩)甘
草(三分)白歛(半兩)
右藥細剉以醋拌濕先以油煎亂髮消盡下地黃汁
煎如魚目沸候地黃汁盡綿濾去滓却於火上下蠟
香脂熟攪勻煎令稠磁盒盛以故帛塗貼看瘡大小
日二易之
生肌膏治一切癰疽發背潰後肌肉不生
黃丹(六兩)松脂(半兩)薰陸香(半兩)故緋帛(一尺燒灰細研)
亂髮(半兩)蠟(一兩)故青帛(一尺燒灰細研)
右藥以油一觔先煎一兩沸内髮煎令消盡然後内
蠟及松脂薰陸香青緋帛灰煎攪勻烊以綿濾去滓
却入鐺中下丹以火煎攪令黑色軟硬得所貯一磁
噐中少許塗於楸葉上貼日二易之
挺子膏治一切癰腫惡毒瘡疼痛
附子(生去皮臍)赤芍藥當歸黃連騏驎竭(各一)
(兩)没藥(一兩)赤柳皮(四兩)黃丹(三兩)杏仁(二兩湯浸)
(去皮尖䨇仁)清油(一觔)
右藥並細剉先將清油及諸藥入鐺中煎令焦黃色
待冷澄濾過下黃丹騏驎竭没藥同煎以柳木錍不
住手攪候黑色取少許滳水中成珠即成膏矣放冷
作挺子多年冷漏惡瘡先甘草煎水洗後貼攤腫皂
莢酒服二丸弹子大齒癰腫貼之
地黃膏治一切癰疽發背潰後疼痛不止
生地黃汁(一升)松脂(二兩)薰陸香(一兩)羊腎脂
牛膝(各一兩半)蠟(一兩)
右藥於地黃汁中煎松脂及香消盡即内羊脂酥蠟
慢火煎令稠膏成塗軟帛上日三二上貼
騏驎竭膏治一切癰疽發背日夜疼痛
騏驎竭(一兩)桂(三分)木香(半兩)附子(三分生去皮臍)㯽
榔(半兩)當歸白芷(各半兩)芎藭(三分)訶梨勒皮
(半兩)沉香乳香甘草(剉)没藥白芨麝
香(細研各半兩)白檀香(三分)甘松香(一兩)零陵香(半兩)
槐枝(二兩)栢枝(一兩)垂柳枝(二兩)桂枝(三分)白蠟
(三分)黃丹(十五兩)油(二觔半)朱砂(三分細研)丁香(半兩)
右藥先將油於鐺中以炭火鍊令香細剉甘松香檀
香零陵香栢槐柳枝等入油内浸一宿以文火煎候
三般枝黃黑色即去却下松脂并蠟化了綿濾過拭
鐺淨却傾油入鐺中下丹於火上用柳木錍不住手
攪令沸轉黑色後將前十七味藥搗羅為末微火上
用柳木内攪三二千徧令勻滳水中作珠子即膏成
用磁盒收於蠟紙上攤貼甚者每日早晩換之
潤瘡生肌膏治一切癰疽發背肌肉不生乾急疼痛
㯽榔白芍藥丁香細辛黃連川芎藭
杏仁(湯浸去皮尖䨇仁)桂心天南星牛膝(去苖)木
鼈子(去殼)羌活附子(去皮生)藁本防風白
膠香(各一兩)當歸木香白芷乳香野駝
脂(各一觔)麝香(半兩細研)蠟(四兩)羊脂猪脂
右藥除脂蠟麝香外並細剉以米醋半升拌勻一宿
先取三般脂於鐺内文火煎沸即下諸藥煎半日候
白芷色赤漉出下蠟令消盡以綿濾去滓磁盒盛調
入麝香勻看患處大小塗貼日二換之
生肌膏治一切癰疽發背敗壊疼痛
蛇銜草當歸黃連(各一兩半)黃茋甘草黃
芩川大黃續斷白芍藥白芨芎藭
莾草白芷附子(生去皮臍)細辛蜀椒(去回各一兩)
生乾黃(二兩)薤白(一把)
右藥並細剉次酒一升拌令潤半日先用臘月猪脂
三觔安鐺内鍊沸漸入藥煎令白芷黃赤色漉出綿
濾過磁盒盛每日三兩度患處
止痛生肌膏治一切癰疽發背
騏驎竭没藥乳香當歸(各一兩)白芷(半兩)
黃丹(八兩)
右五味擣細散先用清油一觔半煎桑白皮柳白皮
各三兩令色赤漉出滓用綿濾過下丹攪勻候色黑
次下五味散以柳木錍攪候軟硬得所即膏成矣於
故帛上攤貼如内損疼痛酒服五丸如皂莢子大
水楊膏治一切癰疽發背生肌歛收瘡口
水楊皮(剉)槐皮(剉各二兩)黃丹(六兩)騏驎竭(一兩末)
密陀僧(一兩半細研)白松脂蠟白歛(剉)降真
香(剉各一兩)油(二觔)
右藥先將油於鐺中内微火煎水楊槐皮後下白歛
騏驎竭松脂降真香再熬候水楊皮黃色綿濾去滓
再入鐺内重煎入密陀僧黃丹蠟等用柳木錍攪勿
令住手候色變黑旋滳放冷處看硬軟得所膏成盛
磁噐中於軟帛上攤貼每日換之
生肌膏治一切癰疽發背膿血不止
薰陸香松脂(各一兩)黃丹(二兩)羊腎脂(一兩)生
地黃汁(二兩)麻油(四兩)故緋帛(五寸)
右先以油煎緋帛消盡下薰陸香松脂羊脂又煎三
兩沸去火下地黃
烏蛇(四兩)當歸(一兩)黃茋(一兩)生乾地黃(一兩)亂
髮(三分燒灰)防風(一兩去蘆頭)甘草(二兩)黃丹(六兩)胡
粉(四兩)蠟(一兩)松脂(一兩)
右藥並細剉以清油二觔半於鐺内入蠟松脂及藥
煎黑色綿濾去滓却内鐺中下丹以文武火上不住
手攪候色黑滳於水中如珠硬軟得所即膏成矣用
故帛上可瘡大小貼日二易之
䧺黃膏治一切惡毒瘡日夜疼痛膿血不止
䧺黃(三分細研)騏驎竭(細研)乳香(細研各三分)麝香(一分)
(細研)杏仁(一兩湯浸去皮尖䨇仁)柳枝(一㭾剉)瀝捲油(八兩)
右先將油入銚子内與杏仁柳枝同煎至黑色用綿
濾過淨拭銚子入丹二兩於油内熬常以柳枝子攪
令黑色候滳水中不散入前四味藥末又熬稠傾磁
噐中軟帛上攤貼
挺子膏治一切惡毒瘡
騏驎竭(半兩)定粉(一兩)没藥(半兩)自然銅(半兩)黃
丹(一兩)無名異(五兩)蠟(四兩)
右藥為末先用蠟於銚内鎔次下藥末以柳枝子攪
勿令住手至冷劑為挺子有患者着漆楪子底上點
生油磨令濃每日兩次上貼
白微膏治一切惡毒瘡腫
白微白歛白芨白附子白芷赤芍藥
(各半兩)粉胡(三兩細研)乳香(二分細研)白蠟(三兩)油(十二)
(兩)
右將白微等六味剉油浸七日用磁缻子盛以紙三
兩重封瓶口繩繫牢於飯上蒸五度然後用銚子煎
五六沸綿濾去滓又入胡粉乳香白蠟等更煎一兩
沸以磁噐盛於軟帛上攤貼日二易之
莨菪膏治一切惡毒瘡
莨菪(一合)白歛(末)芎藭(末)丁香(末)沉香(末)
乳香(末)木香(末)鷄舌香(末各一兩)黃丹(七兩)麻
油(一升半)
右藥唯莨菪子别擣綿裹入油鐺中煎候色焦黑漉
出次下白歛黃丹等末用柳木錍不住手攪候稀稠
得所即成膏矣收於磁盒中故帛上攤貼日二易之
犀角膏治一切毒腫不問大小焮熱疼痛不可忍者
赤芍藥絡石白歛半夏連翹商陸
玄参(各一兩)桑寄生(三兩)酥(三兩)川消石(二兩)
右藥細剉以臘月猪脂鍊成者三觔入藥文火同煎
候白芷黃赤色以布絞去滓淨拭鐺重煎下酥消石
添火鍊之不得絶急候如稀稠餳又以綿濾内磁噐
中於軟帛上攤貼日二換
烏蛇膏治一切毒腫筋急疼痛
烏蛇(一兩)木香訶梨勒皮芎藭細辛牛
蒡子防風(去蘆頭各半兩)垂柳枝黃丹(六兩)清油
(一觔)
右藥為末於油内先煎柳枝令黃黑色綿濾去滓澄
清拭鐺淨以慢火入丹攪如黑豆色一時下藥末又
攪令勻傾入不津噐内每用看瘡腫大小火畔熁以
紙上攤貼日二換之
觧毒膏治一切毒腫疼痛
川升麻白歛漏蘆連翹川芑消(各一兩)
黃芩蛇銜草(各一兩半)梔子仁(二十枚)蒴翟根(二兩)
右藥剉碎以酒拌半日用猪脂一觔半煎藥赤色即
膏成矣綿濾去滓磁噐盛於軟帛上攤貼日二換之
升麻膏治一切毒腫熱疼
川升麻(一兩)犀角屑(一兩半)玄参赤芍藥杏
仁(湯浸去皮尖䨇仁)麻黃(去根節)梔子仁甘草川
芒硝芎藭蛇銜草白歛黃芩莾草
桑寄生白芷射干藍葉(各一兩)地黃汁(五合)
猪脂(四觔)
右藥並剉以醋地黃汁漬一宿於鐺内先煎猪脂入
藥以慢火煎候醋氣歇白芷黃赤色膏成綿濾去滓
盛磁噐中每日四五度塗摩腫處
地黃膏治一切毒腫結硬疼痛
生地黃(半觔)辛夷獨活當歸芎藭黃茋
白芷續斷赤芍藥黃芩川大黃(各一兩)
薤白(二兩)
右藥並細剉以臘月猪脂一觔半煎候白芷黃赤色
以綿濾去滓盛不津噐中日三四度塗之
敗龜膏治一切風毒氣流注骨節筋脉結聚疼痛
敗龜(一兩)桂心(半兩)木香(一分)木鼈子(半兩)防風
(去蘆頭三分)白芷當歸(各一分)槐白皮(一兩)獨活
川烏頭(生去皮臍)芎藭藁本(各一分)黃丹(一兩)清
油(十兩)松脂(一兩)
右將敗龜木香桂心三味合擣為末其餘細剉以油
浸一宿同煎令槐白皮黑色為度綿濾去滓澄清却
於鐺内慢火熬入丹以柳木錍不住手攪勻候黃丹
色黑滳入水内看硬軟得所成膏便入敗龜等三味
末更勻傾於不津噐内每用時看疼痛處大小火畔
熁紙上攤貼日二三度易之
天麻膏治一切風毒流注不定焮赤疼痛
天麻當歸防風烏頭(去皮臍生)獨活細辛
烏蛇半夏乾蝎白薤蚕(各一兩)
右藥細剉以臘月猪脂一觔半煎沸下藥文火熬藥
赤黑色漉去即下蠟四兩候鎔綿濾過安磁盒内每
日三五度取少許摩令熱兼空心及晩食前温酒調
下半匙
換骨膏治一切風毒流注筋骨疼痛
㯽榔没藥塩麝香(細研)當歸乾竭芎
藭(各一分)黃丹(三兩)清油(五兩)垂柳枝(二兩剉)
右藥擣為末先以油煎柳枝令黃黑色漉去綿濾過
却入鐺中下塩黃丹以柳木錍攪慢火熬令黑色下
諸藥末急攪勻取磁盒盛攤於故帛上貼日三兩度
換之
乳香膏治發背癰疽瘡瘻
油(二觔)桑枝槐枝(各四兩)蜥蝪(三條)當歸芎
藭白芷細辛(去苗)烏蛇肉(各三分)欎金香
木香沉香(各半兩已上並剉)桂(去粗皮一兩半)藁本(去苗土一)
(兩剉)鉛丹(八兩)蠟(六兩)䧺黃(别研一兩)乳香(研末)没
藥(研末)騏驎竭(研末各一兩)麝香(研一分)水銀粉(半兩)
右藥先以油煎桑槐枝黃熟下藁本等已上十一味
入前油内煎令焦黃漉去澄濾取清油二十兩入鍋
中徐徐火煎熬藥末次下再熬下丹蠟不住手攪勻
次下諸藥末候成膏入盒内盛封閉於井底出火毒
七日應患一切毒瘡攤帛上貼三日一換次服連翹
湯(方見癰疽門發背類)
膏藥方
江子(七十粒)赤芍藥(二錢)木鼈(四枚原去殼)當歸(三錢)
白芷(二錢)没藥(一錢)乳香(一錢)黃丹(春夏四兩半秋冬五兩)
柳枝(一束)
右依法煎熬
萬金膏敗毒生肌諸毒瘡皆可用
黃蓍當歸(各半兩)白芷(各三錢)杏仁(三錢)防風
(三錢)羌活(二錢)獨活官桂白歛狼毒(各二錢)
乳香没藥(各三錢)黃連(一錢)黃丹(四兩)清油(一觔)
桑白皮(二錢)
右除黃丹一味以文武火於銀噐内煉不住手攪千
餘下後入黃丹次用柳枝攪滳水上如珠為度隂大
煉春冬軟收夏月倉收用新磁噐盛以竹篦子攤用
勿使霑塵常好盖覆愈久愈好久瘡尤佳貼上不痛
古滕吳僉判元益授此方用之效
靈應膏治諸般瘡癤消腫疼痛
萆麻子(去殼研)當歸(洗焙切)木鼈子(去殼研)欎金
(剉)真白芨(剉)萆麻頭(炮裂去皮臍)甘草(剉炒)大
黃(剉)赤芍藥(剉)自然銅(火煆醋淬碎)黃丹(六兩)
乳香(别研一錢)没藥(别研一錢)白歛(剉已上一十四味各一兩)白
殭蚕(末)蘇方木(剉)白芨(剉)麻黃(去根節)天
南星(剉)瀝青(别研)葱白(十莖)麻油(二觔)
右件除没藥乳香黃丹殭蚕外將餘藥入油内熬令
諸藥赤黑色然後濾去諸藥次將没藥等四味研令
極細徐徐下入油内用槐柳枝各十條長五六寸不
住攪之漸加火熬滳水不散成膏子為度每遇患者
量癰腫大小攤在紙花上貼之日易一次
拔毒膏治膁瘡漏瘡一切惡瘡
右用黃丹不拘多少以苦竹園中地龍泥裹包火煆
令紅取出放冷去泥細碾和以輕粉麻油調如膏藥
厚薄攤在油单上貼之李中文傳屡用有效
神效膏治一切惡瘡
虢丹(二兩)杏仁(二兩搥碎)黃連(半兩為末)清麻油(半觔)
右用東南柳枝二十七條各長五寸先用油熬焦黑
用綿濾過次下黃丹再熬至滳水中成珠子不散為
度傾入磁噐中以盆覆隂地上出火毒再宿用之神
效
善應膏
黃丹(二觔)南木香(别研)没藥(研)當歸木鼈子
(生用)白歛白礬(生用)官桂(二寸)杏仁白芷(已上)
(各一兩)新柳枝(一觔各長一脂)
右除黃丹乳没等八味用芝麻油五觔浸一宿用鐵
鍋内煎令黃色藥不用次入黃丹鍋内柳條攪令黃
色方可掇下用柳枝攪出大烟入乳没勻令冷傾在
磁盆内候藥硬用刀子切作塊子油紙封裹
如聖膏治一切惡瘡癰疽
乳香(好者研)没藥(研各一兩)當歸(三兩)血竭(一兩)川
芎(三兩)黃丹(一兩半别研)清麻油(二觔半)槐枝白皮
水楊樹白皮(各十四條每長一寸)葱(半觔連根洗令乾)苦参(一分)
川練子肉(一分)
右件除没藥乳香别研餘藥為末先將油葱槐楊樹
皮同煎令黃色綿濾過去葱樹皮再將油入鑊内燒
沸入黃丹煎令紫色入水不散傾入鉢内令温將前
件浸藥等藥末油内以水楊樹枝打令勻和新汲水
頓冷為度却覆地上三日出火氣如用膏藥作靨之
時不可厚但頻易其效如神
神效乳香膏治一切瘡腫生肌止痛(一名金露)
芝麻油(四兩)黃丹(一兩半)乳香(一分)羊同骨隨(四兩)
麝香(少許)一方用没藥一分(代乳香)
右件藥一處入磁噐内用文武火熬之成膏用綿濾
過入磁盒收之入黃蝎半兩
佛手膏治膿窠熱瘡神效
大戟細辛蛇床子(各一兩)䧺黃白膠香
青州蝎黃蘖黃丹(各半兩)白礬(一錢)
右為末以清油八兩熬烟出次下去皮巴豆四七粒
槐枝二七截候焦取出不問次下黃蠟一兩松脂二
兩次下前九味末以槐枝不住手攪成膏磁盒内貯
(又名紫霜膏)
千金膏治臘姑如神又治多日諸般惡瘡
瀝青(四兩)黃蠟(三兩)散綠(三錢另研)
右先用小油三兩燒温入瀝青攪勻入散綠取下火
攪勻濾水内後磁噐内放之如欲用時將藥入水捻
作餅於緋絹上貼之
軟青膏治一切風熱瘡又治小兒頭瘡
瀝青黃蠟(各十兩)巴豆(十四箇)芝麻油(十兩)
右先將瀝青黃蠟熬成汁入巴豆不住手攪候巴豆
焦黑去巴豆不用次入膩粉二錢再攪極勻候冷傅
瘡上
奪命膏專治丁瘡石癰始終皆大寒證
當歸尾(一兩)乳香(三錢)藁本(半兩)杏仁(七十箇)柳
枝(寸許六十莖)白芨(一錢半)木鼈子(去皮五箇)巴豆(去殼)
(肥者二十三枚)桃枝(寸許一百一十莖)芝蔴油(一觔)
右件一處先將桃柳枝下在油内煮焦取出不用次
下其餘藥物熬至焦黑漉去滓却將油澄清上火令
沸旋入黃丹熬成膏藥緋絹上攤之立有神效如寒
證去其瘡不住此藥作痛換柳枝膏貼大抵膏藥止
可衛護皮膚行瘡口上氣血而已使氣血周流而無
凝滯乃上法也既經絡行必無疼痛易為痊瘳矣
柳枝當歸膏治一切熱瘡
當歸尾(去細稍水浸去土一兩)杏仁(浸去皮尖一百箇)黃丹(細研)
(水飛六兩)肥嫩柳枝(二兩半切如一寸水洗淨令乾)肥嫩桃枝(一兩)
(半洗淨令乾)芝麻油(一觔)
右件先令油熱下柳桃枝熬令半焦以綿裹杏仁當
歸同熬至桃柳枝裹焦為度去藥滓濾油澄清淨抹
去銚子中滓穢令淨再上火令沸旋旋入黃丹熬滳
水中不散為度或只於紙上攤令不透紙為度
排膿生肌膏治一切癰疽發背潰後疼痛瘡口不合
宜用此方
川大黃(一兩)細辛防風(去蘆頭)黃芩白芷
白芍藥莾草黃蘖黃連當歸猪脂(已上)
(各半兩)芎藭白歛白蠟(四兩)松脂(一觔)麻油
(半觔)
右件藥都細剉先於淨鐺内煎麻油脂蠟令消後入
諸藥煨火煎看藥欲焦即以綿濾去滓放冷膏成每
用以故帛上塗貼日三換之
血竭膏治癰疽發背
真虢丹(二兩)滳乳香(一分細研)没藥(一分細研)
右用麻油四兩熬令沸先下虢丹(非虢丹不可用)柳枝不住
手攪直至色變滳水中成膏為度然後下没藥乳香
再令沸放冷處每用時以白紙攤藥大如瘡根貼之
本方用血竭恐難得可以没藥代之如得血竭虢
丹四兩可對血竭一分滳乳一分麻油五兩
神效血竭膏治癰疽發背一切惡瘡不問年月深淺
及軟癤成膿貼之即效蛇虎犬蝎湯火刀斧損傷並
可内服外貼
白芷白歛川藭黃蠟(鎔去滓淨者)甘草(炙已上五)
(味各一兩)當歸(洗焙)丁香乾蟾(三味各半兩)木鼈子
(二十八枚去殼)鼠頭(三收臘月者)緋絹(一尺燒灰)黃丹(七兩)
室女髮(一兩)杏仁(九十八枚研不去皮尖)没藥(一兩半别研)
乳香(二兩半别研)血竭(一兩半别研)
右件除黃蠟黃丹乳香没藥血竭外其餘藥並細研
用好酒拌温淹一宿傾在鐺中入清油二觔慢火煎
候藥黑色濾去滓别入淨鐺内慢火煎少時即入黃
蠟候鐺次以黃丹作兩次下以柳枝不住手攪滳入
水中成珠子為度方下乳香没藥血竭攪勻候冷以
净磁噐收之如患發背未結膿者取舊艾一小把水
三斗煮十沸放温洗瘡後用膏子一錢分作三服温
酒化下仍外貼之膿即隨藥出如患腸肺癰疽惡癤
用半兩分五服甘草湯化下婦人血勞用膏子丸如
梧桐子大每服十丸用生薑地黃汁和童子小便下
破傷風并傷折内損並用温服下梧桐子大十丸丸
時以蛤粉襯手
神明膏治癰疽發背一切瘡腫打撲傷損湯火金瘡
並皆治之
栝樓(一枚去皮穰只取仁子)赤芍藥甘草(微炙)黃蓍
杏仁(湯洗去皮尖)香白芷當歸(洗焙)桃仁(湯浸去皮尖已)
(上七味各一分)人参(去蘆頭)川芎蒼术(米泔浸一宿焙)桑
白皮(已上四味各一分)沉香零陵香藿香葉(去土已上)
(三味各半兩)
右件並剉細用清麻油十五兩浸藥四十九日候日
滿先傾油入銀鍋中慢火煉令香熟放冷却諸藥以
文武飬一日候藥色半焦濾去滓却用鵝梨三枚取
汁黃蠟一兩半麝香一分細研並入藥内重煉候油
不滚起乃成膏也用新綿濾過待冷入研細生龍腦
一分攪勻入新磁噐中盛之若内傷用藥一錢以酒
化服口瘡含化少許惡瘡多年不生肌者先以葱湯
淨用藥傅之鼻内有肉鈴子者以紙撚子蘸藥點之
一月可取下乾温癬風癢頑麻並以藥摩之
善應白膏治癰疽發背一切腫毒惡瘡骨節疼痛筋
脉拘欒及諸打撲損傷並皆治之
光粉(一觔細研)商陸粉(二兩半)續斷(二兩)當歸(洗焙)
赤芍藥白芍藥(三味各一兩)柳皮(二兩)香白芷
川芎(各半兩)
右剉如麻豆大用清麻油一觔以鐵銚或磁噐内入
上藥以文武火煎藥黑色為度然後去藥滓留清油
再上火煎次入光粉以柳枝子攪勻與油相和得所
滳入水内試之以不散為度傾入新水内澄凝熱候
取出以綿子拭乾再入鉢子内以文武火煎再鎔入
蠟半兩乳香末三錢再以柳枝子攪勻傾入新水内
方取出拭乾入磁噐收之若一切瘡腫傷折並於所
患處貼之
如聖膏不問年深日近發背惡毒癰疽漏瘡瘰&KR0659;並
皆治之每用攤紙上貼如常法
巴豆(取肉二十七枚)密陀僧(半兩别研細)天南星(半兩)附
子乳香(别研)没藥木香當歸防風紫
藤白芨白歛香白芷黃芩黃蓍赤
芍藥(已上各用一分)黃蠟(一分另入)塩花(半錢炒過)頭髮(一結)
(淨洗控乾)
右同為麄末入前四味用清油一觔熬令黃色入磁
瓶内收要用旋以絹袋濾去滓煎令極沸春秋入黃
丹七兩夏用八兩冬用六兩慢火煎熬成膏於鐵刀
上試令軟硬得所攤得成靨為度
大乙膏治&KR0659;子瘡神效
没藥(四錢)清油(一觔)黃丹(五兩)腦子(一錢)麝香(三錢)
乳香(二錢)輕粉(二錢)
右件先將油黃丹熬用柳枝攪又用憨葱七枝先熬
一枝令焦再下一枝葱盡為度下火不住手攪覷冷
熱入腦子等味攪勻磁噐内盛之用時旋攤
太乙膏治惡瘡
桂心玄参白芷大黃廣茂生地黃
芍藥當歸(各二分俱剉)
右清油一觔同熬焦黃濾滓净入丹半斤慢火熬滳
水如珠收用
神僊太乙膏治一切癰疽惡瘡
熟地黃大黃白芷黃茋甘草當歸
防風白芍藥桂玄参(已上各一兩)
右件等為末麻油二觔浸藥數日用慢火同藥煎滳
水成珠為度濾去藥末然後入好黃丹一觔煎三兩
沸為度丹一觔藥各一兩每用攤紙上貼患處
通聖膏治癰疽漏瘰一切惡瘡
真麻油(一觔)無蚛皂角(一尺二寸去核搥碎)降真香(二兩搥碎)
巴豆(四十粒去殼劈開去心)
右用柳條一掘長四五寸以草繋定先煎油轉黑色
(火稍猛不妨)取下稍定却下柳枝煎少時除去次逐放下
降真香皂角巴豆湏防湧也用火稍慢以長柳二條
長尺許時時攪轉候巴豆紫黑色為度以綿或絹絞
去滓入紅色虢丹八兩作三兩次下不住手攪轉後
黑光滳少許入淨冷水内得所不粘手為熟傾入石
噐中乘熟入少乳香末尤妙攤紙上貼患處
乳香膏治一切癰疽惡瘡結毒赤腫疼痛呻吟不忍
聞未潰貼令内消已潰貼收歛膿血或惡瘡久而未
愈者貼之拔虫生肌止痛極妙
川烏(生去皮臍切)乳香(研粗)没藥(研粗)太平州白芷
赤芍藥(切)當歸(洗切)綿黃蓍(切各半兩)白芨(切一分)
桑白皮(切半兩)白歛(切)桂(切)血竭(研)防風
(切已上各一分)巴豆(二十一粒去殼皮)連湏葱(七條)桃柳枝
(各十條長四寸切)
右用清麻油一觔浸藥三宿慢火熬直令白芷焦赤
為度以綿濾過入黃蠟二兩旋旋再熬片時下黃丹
三兩攪令勻再熬候滳入水中成珠子為度收入淨
磁鑵中密封用如常
乳香膏治諸般癤毒惡瘡
當歸香白芷赤芍藥木鼈(各半兩)江子(二十)
(粒)萆麻(二十粒)草烏(一兩)黃蓍(一兩)
右桃柳枝各七叚長二寸麻油一百文重煎衆藥焦
黑色滳水為珠去衆藥旋下黃丹春用丹四兩半夏
用丹四兩半秋丹五兩冬丹三兩半隨時加减下丹
時不住手打却於鐵噐上試軟硬了入乳香少許累
有神驗
神僊膏藥
麻油(一觔)黃丹(半觔)巴豆(二十粒)當歸(半兩)草烏
(半兩)杏仁(半兩)新折柳枝(如筋大者四十截各長二寸)
右絶早先煎油慢火至巳時方旋入柳枝二截慢火
候色焦赤方取出再入二截候入盡四十截為度仍
將新綿一片薄裹杏仁當歸巴豆入油内慢火煎至
申時候油烟少即漉出去之入黃丹於油内復用柳
枝二條各長尺左手順攪候滳水中成珠即以瓷噐
收入水中坐一日收之發背癰癤諸般惡瘡隨大小
攤帛上貼帛中作孔出毒合時勿令婦人鷄犬猫兒
孝服人見之
紫金膏治一切瘡癤生肌止痛
乳香(明淨者二錢半)膩粉(二十文)五倍子(大者二文)
右三味入磁瓶子内燒只用槐椿枝子燒至青白烟
出每一料用清油五兩黃丹一兩用藥末一錢用慢
火不住手用木篦子攪候將卻得時於紙上待油不
浸過在紙上即是每用如常法大有妙效
敗風膏治本&KR0008;風毒攻疰虫瘡及熱毒氣流疰赤癢
白芨(半兩)白歛(半兩二文)白礬(一錢一文)吳茱萸(一分一文)
剪草(一兩半淨洗細剉四文)水銀(小豆大三文)麝香(三十文)
右七味為末相和先用油半盞已下於磁椀内盛以
慢火熬令沸更入蠟一分同煎三五沸却安冷處入
前藥末調和自然成膏或是瘡以塩湯洗後以藥貼
在瘡上
烏金膏治瘡癤生肌止痛消腫毒
乳香没藥(各半錢)騏驎竭(半兩)當歸(一錢)木鼈
子(半兩)血餘(三兩婦人者)黃丹(水淘去土一兩)
右將血餘黃丹入銚子内用清油十兩黃蠟二兩同
煎熬令黑色後入諸般藥末同煎去滓更入慢火熬
候滳在水内成珠子不散即住火乃入淨磁盒内收
盛掘地坑子可深三尺埋之在内經二宿取出用之
如常法一方有杏仁
殘霞膏治風毒流注惡瘡熱疼生肌化毒
烏蛇(四兩)五倍子(一兩半)蛇皮(半兩已上生使剉碎)巴豆
(二十箇去殼)䧺黃牙硝(各一錢細研)麝香(續添一錢)
右件依法修事於銚子内入油二兩半煎聞油香入
煎藥熬候藥并巴豆焦黑色漉出諸藥不用却入黃
蠟一兩半慢火飬成膏以磁噐内盛但有風毒瘡以
小紙攤貼妙
騏驎膏治八發癰疽一切惡瘡軟癤無問年月深遠
已成膿成膿貼之即效凡火刀斧所傷並可内服外
貼神效
白芷白歛川芎甘草(已上各四兩)當歸丁
香(半兩)木鼈子(三十八箇)没藥(一兩半另研)乳香(二兩半另)
(研)腦(四兩)乾蟾(半兩)杏仁(九十八箇)鼠頭(臘月者二箇)
清麻油(二觔)麒麟竭(一兩)真緋絹(一尺燒灰)黃丹(十兩)
室女油頭髮(一拳大團)
右並細剉用好酒拌濕一宿入鐺内用油煎候藥深
赤色濾去滓另入淨鐺慢火可少頃即入研者麒麟
乳香等及黃丹蠟用柳枝子不住攪打時時滳下水
試看軟硬得所即是成膏發背未膿者半入銀石噐
慢火熬及半盞許去滓次下乳香碾碎先入又熬之
候如一茶脚許先將蜜熬去滓放冷却入前熬者膏
子及衆末攪勻再熬候金錫状乃成入不犯水磁噐
内收之每用少許點大妙
梧枝膏
用香油(一觔)黃丹(五兩)槐枝柳枝梧桐樹枝
桑枝桃枝(各長一寸各重一兩)
右先用同枝入鍋内文武火煎衆煎黑色濾去滓次
入黃丹不住手柳枝攪黑色
三黃膏治杖瘡
黃梔子(一兩去殼)黃白皮(一兩去粗皮)槐花黃連
右四件為麄末用井水一椀浸藥一宿次日去滓用
無灰白皮紙將藥水浸之令透取曬乾次用後藥
麻油(三兩)輕粉(五十文煎油成膏入)萆麻子(七粒煎焦取出)杏
仁(七粒煎焦取出)黃丹(一兩煎油成膏入)
右將油刷紙上成油单紙看杖瘡大小貼之如水累
有神
司馬温公觧毒膏治諸瘡及杖瘡尤宜貼之
木鼈子(二十四箇去皮)杏仁(四十八箇)萆麻子(三十四箇)巴
豆(一十四箇)乳香(三錢)槐枝(四兩上四指)柳枝(二兩)桃
枝(三兩)
春秋入黃丹(三兩半)夏入黃丹(四兩)冬入黃丹(三兩)
右件藥下熬黑滳水内不散為度如用時於水内浴
貼之用好綿一葉濾過
定痛膏
清油(一十二兩)瀝青(一觔)黃丹(十兩)没藥乳香(各一)
(兩半另研)
右先將清油熬香熟次下瀝青再熬濾去滓次下黃
丹槐枝攪文武火熬滳水中成珠不散為度去火後
下没藥末攪勻和乳香一處勻
瘡方通神乳香膏
乳香没藥血竭黃丹木鼈子(二兩)膩粉
(三錢)烏魚骨(二兩)不灰木(四兩)五靈脂(二兩)海桐
皮(二兩)瀝青(四兩)蠟(一兩)麝(二錢)油(八兩熬用)
右先將清油木鼈子不灰木等藥熬香熱次下瀝青
熬數十沸去滓次入黃丹槐柳條攪滳水中不散再
下乳香没藥血竭麝香膩粉一處攪勻
寒水石膏治一切癰發背熱毒猛異攻肌内赤色腫
痛不可忍卻成膿及已成膿并風熱毒在關節欲結
成癰便令内消
寒水石(二兩)羊蹄根(一兩)硝石(一兩)川大黃(一兩)
白歛(二分)木香(三分)附子(二分去皮臍)黃連(一分去頭)
丁香(三兩)榆白皮(三分剉)莾草(三分)赤小豆(一合)
漢防已(一兩)半夏(三分)玄参甘草
右十六味搗羅為細散每用時以生密一合地黃汁
一合旋調以成膏攤於生絹上貼乾即易腫消為度
瘡腫傷折方
神仙萬應膏治一切瘡腫傷折
川山甲當歸大黃黃芩黃皮玄参
川芎木鼈子知母貝母白微白歛
羌活獨活降真蘇木柴胡芷稍赤
芍藥苦杖防風桔梗蜀葵花瓜蔞
椿皮槐枝柳枝竹枝野紫蘇葉天南
星續斷荆芥黃茋苦参草烏商陸
甘草官桂薄荷車前草桃仁杏仁
槐花蒼耳芒硝地榆劉寄奴葛根
通草澤蘭桑桂黃梔子
右除川芎當歸大黃官桂各半兩餘藥各三錢剉碎
用好香油二觔或三觔除薄荷車前草外諸藥俱入
油中煎至焦黃色臨熟下薄荷車前草熬一二沸濾
去滓以油入銚内煎候油七分熱下黃丹一觔用槐
枝條不住手攪成膏於水内滳試以不散為度然後
入乳香没藥各一兩攪勻傾入鉢候凝定却入水中
出火毒旬日方可用煎藥油用鉼盛埋土中出火毒
用以洗瘡湏十分用力揉洗乃貼之
雲母膏治一切癰疽瘡腫折傷等病
雲母消石(細研)甘草(各二兩)槐枝栢葉柳
枝桑根白皮(各二兩)桔梗防風(去叉)桂(去粗皮)
蒼术菖蒲高良薑黃芩柴胡(去苖)厚朴
(去粗皮)松脂蜀椒(去目及閉口者)芍藥龍膽白
芷白芨白歛黃蓍芎藭白茯苓(去黑皮)
夜合花附子(去皮臍各半兩)塩花人参當歸(切焙)
木香騏驎竭没藥麝香乳香(各半兩)橘
皮(去白一兩)鉛丹(十四兩)水銀(二兩)
右依次第用各粗剉勿令大細免煎易焦黑先以清
油四十兩於鐺内鍊令香熟下雲母用柳錍不住手
攪候十數沸即以罩篱漉出次下消石亦凖前法次
下栢葉焦黃色為度亦漉出一味味前相次下柳槐
枝次下塩花及人参諸藥候藥盡後提鐺離火待微
冷以綿濾過再入鐺内便下塩丹急以柳錍攪湏臾
色變即止却將鐺火上加火煎之色黑稠以柳錍取
少許滳水上凝結不散不粘手是藥已成先湏炙一
磁噐令熱即下藥仁内候膏藥如人體温方入麝香
仍以絹袋子盛水銀以手彈膏藥上如有頭細再以
柳錍攪勻皆是飬藥母也如人收此藥内身以蠟紙
裹不令風乾可三二十年並無損動若發背先以敗
蒲三觔用水三升煮三五十沸將蒲湯洗瘡拭乾貼
藥一兩分為三服温酒下未成膿者立差乳癰瘰&KR0659;
骨疽毒穿至骨者同藥一兩分作三分温酒下甚者
即瀉出惡物兼貼外差腸癰以藥半兩分為五服用
甘草湯下未成膿者當時便消已成膿者膿隨藥下
膿出後每日酒下五丸如梧桐子大膿止即止風根
貼兩太陽穴一切惡虫咬外貼留瘡口發腦發髭鬢
發眉發耳臍癰牙疼並外貼腎癰馬墜傷筋骨痛不
可忍者但以酒下半兩老少臨時加减外更膏藥包
裹當時痛止箭頭在内不出者外貼每日喫少爛菉
豆箭頭自出虎豹所傷先以甘草湯洗然後貼膏每
日換不過三貼犬咬外貼又以生油下十丸如梧桐
子大難産二三日不分免者温酒下一分血暈欲死
以薑汁和小便半升温酒下十丸死胎在腹以榆白
皮湯下半兩小腸氣炒蘹香子温酒下婦人血氣當
歸酒下中毒藥者洗襪酒下各一分許中毒之人即
吐瀉出惡物一切腫癤瘤贅藥利即差只忌羊血(餘無)
(所慮藥八味看點者杵羅為末與黃丹同入)
神效回生膏治癰疽癤毒遠近膁瘡打撲顛折傷損
腫毒發背刀斧所傷箭頭在内蛇犬所傷並皆治之
槐柳桃榆桑枸杞(已上各二十條每條長二寸通計一)
(百二十條嫩者剥取皮)白芷白芨白歛當歸大
黃黃蘖赤芍藥杏仁萆麻子(已上各一兩半)
黃丹(十二兩)血竭䧺黃乳香没藥(已上各五錢)
輕粉(二錢)
右先將前六味樹條皮用清油三觔文武火大砂鍋
内煎令津液盡為度將油濾過却將白芷等九味剉
碎再下於前油内浸透用慢火煎焦去滓再將油濾
過却將黃丹分作三次下油内熬令黑色滳水中不
散為度將血竭等為極細末待油微温下於油内以
磁罐盛之盖口埋土内三日去火毒任意攤貼患處
二日外自覺病退其效如神
膏藥方
川當歸(去蘆)芍藥川芎黃蓍香白芷黃
芩黃連黃蘖皮桑白皮白芨白歛
蓬术南木香皂莢(去子)升麻栝蔞根木
鼈子㯽榔杏仁藿香没藥(各半兩)巴豆
(一錢)川山甲(二錢)肉桂(半錢)白膠黃蠟(各一兩)
已上二十四味剉為細末和勻以好澄清油半觔將
黃蠟白膠於鐺内煎鎔却下煎藥於内煎令焦黑使
棕皮濾去滓再將熟藥油入淨鐺内却用
黃丹(四兩)乳香末(五錢)射香(半錢細研)
右用煎藥遂匙挑在油内不住手以箭簳大柳枝攪
火上鍊至黑色時復滳在水盞内若成珠子不粘手
即傾出磁噐内盛了任意攤用貼之除炙瘡有瘢癤
外但一應惡瘡貼之並無瘢跡修合時湏於淨室忌
婦人僧鷄犬猫畜見
萬金膏治癰疽發背諸般瘡癤從高墜墮打撲傷損
脚膝生瘡遠年膁瘡五般痔漏一切惡瘡又士專治
發背方神妙不可具言有祁覺或做瘡用牛皮膠熬
令稀稠得所如藥化攤在毛頭紙上於初覺處或有
做瘡處貼次用軟布帕子二條於釅米醋内煮令熱
漉出互相於膠紙上乘熱蒸熨不可令布帕冷布帕
二條不可都齊漉出常留一條在醋内煮候蒸熨得
一條冷却於醋内取熱布却入醋内煮庶幾常得熱
布替換熨蒸即易見效若瘡癢時乃是藥攻其病
湏思癢不止蒸煮真候膿出將盡即濃煎貫衆湯候
温洗去膠紙次日後依前更洗若尚有膿又如前法
蒸熨准連數日蒸熨不防但要瘡中膿盡瘡成乾掩
為度然後用生肌紅玉散糁在瘡上即以萬金膏貼
每日一上或兩上每再蒸熨並如前先鋪膠紙於瘡
上熨了亦如前用貫衆湯洗去膠紙
龍骨鼈甲苦参烏賊魚骨黃蘖草烏
頭黃連猪牙皂莢黃芩白歛白芨
木鼈子仁當歸厚朴(去粗皮)川芎香白芷
没藥(另研)槐枝柳枝(並同剉碎各一分)乳香(另研一錢)
黃丹(一兩半)清麻油(四兩冬月半觔)
右除黃丹外銀石噐中將諸藥於油内慢火煎紫赤
色去藥不用却黃丹一半於油内不住手攪令為黑
色更入於黃丹不住手攪湏是慢火熬令紫黑滳在
水中不散及不粘手然後别入黃丹少許再熬沸如
硬時却硬入油些少以不粘封為度用時量瘡大小
攤紙上貼之專治諸般惡瘡内加自然銅肉桂一分
一方無當歸
大乙膏
黃丹(四兩)木鼈子(九枚去皮)巴豆(九十箇)大摩(七十箇去)
(皮)柳枝槐桃枝(各二兩)香白芷(一錢)蒼术(隨用)
杏仁(隨用)川山甲(一箇)清油(半觔)没藥川芎
當歸人参乳香輕粉(已上六味各一錢)黃連
黃芩黃蘖銅青(俱隨用)
右藥依法煎熬
普濟方卷三百十四
