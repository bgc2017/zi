普濟方卷三百十九明周王朱橚撰
婦人諸疾門
客熱(附論)
夫婦人有氣血隂陽臟腑虚則生熱虚則受邪邪熱加人
隂陽冷熱自相承也今云客熱者是體虚而將温過度
外熱加之非腑臟自生故云客熱其状上焦胸膈之間
虚熱口燥心煩手足壮熱者是也
方
羚羊角散治婦人客熱心神煩躁體熱四肢疼痛不
思飲食
羚羊角屑(三分)紅花子(半兩)赤芍藥(半兩)當歸(半兩剉碎微炒)
枳殼(半兩麩炒微黃去穣)赤茯苓(一兩)犀角屑(半兩)生乾地黃(一兩)
人参(三分去蘆頭)麥門冬(三分去心)㯽榔甘草(炙微赤剉各半兩)
右為散每服三錢以水一中盞入生薑半分煎至六
分去滓不計時
生乾地黃丸治婦人客熱面赤頭疼口舌生瘡心胸
煩壅飲食無味
生乾地黃(一兩)羚羊角屑白鮮皮葳蕤(各半兩)
黃連(三分去頭鬚)黃耆(半兩炙微赤炒)羚羊角麥門冬(三兩去心焙)
玄参地骨皮(各半兩)川大黃(一兩)甘草(半兩炙微赤炒)
右為細末煉蜜和搗三二百杵丸如梧桐子大每服
不計時候以温水下三十丸
黃耆丸治婦人客熱心神壅悶肢節煩疼少思飲食
麥門冬(一兩半去心)生乾地黃(一兩)犀角屑人参(三分去蘆頭)
茯神(三分)&KR0797;&KR0803;子仁(半兩)黃芩(半兩)甘草(半兩)
右為細散每服不計時候以竹葉湯二錢一方無麥
門冬
丹砂散治婦人客熱心神煩躁口乾舌澀飲食無味
丹砂(一兩細研水飛過)犀角屑天竹黃胡黃連(各半兩)
麥門冬(三兩去心焙)寒水石(細研)馬牙硝(一分細研)鉛霜(半兩細研)
右為細散入研了藥令勻每服不計時候以竹葉湯
調下一錢
治婦人客熱煩渴頭疼痰湧如泉(一名玉雙散)
石膏(二兩細研水飛過)寒水石(一兩細研)
右為散同研勻每服不計時候以生地黃湯調下一
錢
犀角散治婦人客熱四肢悶煩疼痛不下飲食
犀角赤芍藥地骨皮紅花冬草(半兩)人参
北柴胡黃耆(一兩半)麥門冬赤茯苓(各三分)
右㕮咀每服二錢水二盞薑三片煎至七分去滓無
時温服一方有生地黃七分半
麥門冬散治婦人客熱四肢煩悶頭疼不下飲食
麥門冬北柴胡赤茯苓(各一兩)羚羊角屑
赤芍藥桑白皮黃耆(各三分)生乾地黃
甘草(各半兩)
右㕮咀每服四錢水二盞薑三片煎六分去滓温服
無時候
治客熱以白油麻作飲汁服之
寒熱(附論)
夫陽虚在外則寒隂虚在内則熱陽盛則熱隂盛則寒故婦
人勞傷氣血虚寒熱相搏令隂陽二氣虚實不調故令寒熱也
方
桃仁丸治婦人頭目昏重心神煩悶或時寒熱肢節
疼痛不欲飲食
桃仁(一兩湯浸去皮尖雙仁麩炒微黃)芎藭白术(各半兩)柴胡(一兩去黃)
赤茯苓(三分)枳殼(半兩麩炒微黃去穣)赤芍藥(半兩)訶梨勒皮(三分)
人参(一兩去蘆頭)酸棗(一兩微炒)生乾地黃(一兩)
右為末煉蜜和搗三二百杵丸如梧桐子大每服不
計時候以生薑荆芥薄荷湯下三十丸
地骨皮散治婦人血風氣體虚發歇寒熱如瘧經曰三
陽不足則先寒後熱三隂不足則先熱後寒隂陽交争
虛實不調(方見木陽血風勞氣類)
鼈甲(一兩黃去裙令)生乾地黃(一兩)當歸人参(各三分去蘆頭)
甘草(半兩炙微赤剉)木香(半兩)白术(一兩)桂心(二分)桃仁(一兩湯浸去皮尖)
右為末煉蜜和三百丸如梧桐子大每於食前以温
酒下三十丸
鼈甲散(出聖惠方)治婦人寒熱肌瘦煩疼
鼈甲(二兩塗醋炙令黃去裙襴)白茯苓枳殼(麩炒微黃去穣)白芍藥
當歸五加皮羌活桃仁(湯浸去皮尖炒微黃)菴䕡子
白术柴胡(各一兩去苖)甘草(半兩炙微赤剉)
右為散每服四錢以水一中盞入生薑半分煎至六
分去滓不計時候温服
黃耆散(出聖惠方)治婦人血脉不調發歇寒熱胸膈煩躁不
思飲食四肢疼痛
黃耆(一兩去蘆頭)赤芍藥(半兩)麥門冬(三分去心)赤茯苓
白术(各三分)羚羊角屑(半兩湯洗)半夏(半兩)前胡(去蘆頭三分)
當歸(一兩)枳殼(一兩麩炒微黃去穣)甘草(半兩炙微赤剉)
右為散每服三錢以水一中盞入生薑半分煎至六
分去滓不計時候温服
七寳湯治寒熱往來
防風(去蘆)知母(去蘆)生地黃(各半兩)柴胡(去蘆)秦芁
甘草(各二錢半炙)前胡(去蘆二錢半)
右㕮咀每服五錢水一盞半加人参三寸煎至七分
熱服
油煎散(出永類飲)治血虚寒熱四肢酸倦無力瘦瘁不進飲
食
川烏海桐皮地骨皮五加皮牡丹皮
陳橘皮桂心白芍藥川芎當歸烏藥
白芷莪茂(各等分)
右為末每服二錢入生麻油三四點煎至七分温服
無時候日三服
柴胡散(出聖惠方)治婦人寒熱體瘦肢節疼痛口乾心煩不
欲飲食
北柴胡黃耆赤茯苓白术(各一兩)地骨皮
人参枳殼(製)生乾地黃黃苦梗桑白皮
赤芍藥(各三分)鼈甲(炙二兩)麥門冬(三兩)甘草(半兩)
右㕮咀每服四錢水一盞半薑三片煎至七分去滓
温服無時候一方無鼈甲
青蒿散(出永類鈴方)治男子婦人肢體倦疼虛勞寒熱
用青蒿八九月間成實時採去枝梗以蒿用童子小
便浸三日晒乾為末每服二錢烏梅一箇煎至七分
服
生乾地黃散(出聖惠方)治婦人風血氣或時寒熱體疼不思
飲食(方見本門虛損類)
諸勞
鼈甲煎(出大全良方)治勞
鱉碓(一箇重一斤者)杏仁(去皮尖雙仁麩炒)柴胡貝母(去心)
知母(各四兩)
右除鱉外諸藥細剉以好酒五升入鍋内將活鱉在
中以藥和勻圍定上用版子石壓之令活鱉在藥内
喫酒藥候來日却以慢火煮候酒盡為度却取鱉令
患人喫盡次將鱉甲用醋炙黃入在前項諸藥内焙
乾為細末酒煮麫糊為丸如梧桐子大用米飲吞下
三十丸無時候日五服治一切婦人室女思慮所感
變化勞候其病變状多端骨節軟弱背膊勞倦或乍
寒乍熱夜夢不祥或項頸酸疼四肢無力小便下水
濃似米泔忽頭骨冷痛精神倦怠忽血氣刺痛攻心
飲食减少口無滋味此皆肝腎感傷之所致也但臓
腑傷冷體氣虛弱宜喫此方若經候行少忽不通不
宜服(出楊子建獲命方)
當歸(一兩)萆蘚益智(去皮)鼈甲(醋炙)川芎杜仲(去皮)
茱萸石觧獨活茯苓藁本(各半兩)木香
荆三稜(各一分)
右為細末每服三錢水一盞煎兩三沸空心去滓服
和蜜丸如梧桐子大早朝空心塩湯下三十丸亦佳
治一切婦人室女虚勞證候既喫前方藥了仍喫此清
心煎藥對當前方藥服餌若更似有發𠻳急修合下
面保肺藥喫也(出楊子建獲命方)
桑寄生(半兩)木香鼈甲(醋炙)天靈盖(蘇炙黑色)前胡(去毛)
柴胡(去毛)沉香麥冬(去心)茯苓(各一分)黃連(三銖)
右為細末砂盆内水磨犀角取汁一盞煎藥二錢取
服食後
治一切婦人室女有前方所說虛勞之候下部脉微上
部脉盛即將此藥對前面補藥喫也上部脉不盛大
却微有𠻳亦請依法加减此方服餌(出楊子建獲命方)
桔梗紫蘇杏仁(去尖)紫苑黃芩鼈甲(醋炙)
蛤蚧(蘇炙深黃色)天靈盖(蘇炙焦黑色)柴胡(去毛各一分)
麻黃(去根半兩)
右為末每服二錢水一盞生薑一小片同煎三沸食
後徐徐去滓服若上部脉不盛却减黃芩一味不喫
也
明月丹(出大全良方)治諸勞
兔屎(四十九粒)&KR1504;砂(如兔屎大四十九粒)
右為研生蜜丸如梧桐子大以甘草半兩碎之水浸
一宿取汁五更初下七丸勿令病人知勞病下後頻
看若有蟲急打殺以桑火油煎使焦棄急水中三日
不下更服須在月望前日服忌見喪衣婦人猫犬之
類後服治勞補氣藥取差沈内翰云威愍孫元規
藏此方類能活人江人隂萬融病勞四體如焚垂危
夜夢神人腸壅一月如大盤明爛不可正視逼人心
骨背寒已而悸寢俄頃扣關乃威愍使人遺之藥服
之遂差問其名則明月丹也始悟向之所夢大體此
藥最治熱勞又方云傷寒煩躁骨熱皆治療一方有
硼砂等分
勞瘵(附論)
夫骨蒸硽殜傷連尸疰蟲疰毒疰熱疰食疰鬼疰等皆
曰傳尸以疰者疰也病自上疰下與前人相似故曰疰
其變二十二種或三十六種或九十九種大略令人寒
熱盗汗夢與鬼交遺泄濁髮乾而聳或腹中有塊或腦
後兩邊有小結核連腹類箇或聚或散沉沉默默咳𠻳
痰涎或咯膿血如肺痿肺癰状或後下利羸瘦困乏不
自勝持積月累年以至於死死後乃疰易傍人乃至滅
門者是也更有蜚尸寒尸喪尸尸疰等謂之五尸乃大
小附着等證不自知其所苦無處不思以三因攻之内
非七情所忤外非四氣所襲蟲苦麗乎不内奈其證多
端轉變遷移難以推測故自古及今愈此病者十不保
一所謂(闕)
病者憎寒發熱自汗面白目乾口苦精神不
守恐畏不能獨外其傳在肝病者憎寒發熱面黑鼻
燥忽忽喜忘大便若難或復泄瀉口瘡其傳在心病
者憎寒發熱面青唇黃舌本強不能嚥飲食無味四體
羸瘦吐涎沫其傳在脾病者增寒發熱面赤鼻白乾
燥毛折咳𠻳喘急時吐白涎或有血線其傳在肺病
者增寒發熱面黃耳輪焦枯胻骨疼痛小便白濁遺瀝
胸痛其傳在腎所謂勞&KR0034;者二十四種隨證皆可考尋
毛折髮焦肌膚甲錯其蒸在皮外人覺熱自反惡寒
身振癎其蒸在外髮焦鼻衂或傷屈血其証在肉血
身熱煩燥痛如針刺其蒸在脉爪甲焦枯眼昏兩脇
急痛其蒸在筋版齒黑燥大牙酸疼其蒸在骨背
膂疼痛胻骨酸&KR2329;其蒸在髓頭眩熱悶口多濁涎眼
多眵淚其蒸在腦男子失精女子白滛其蒸在房
乍寒乍熱中脘興膻心中煩悶其蒸在三焦小便赤
黃凝濁如膏其蒸在膀胱傳道不均或秘或泄腹中
雷鳴其蒸在小腹大腹隠痛口鼻乾疼其蒸在大腹
口鼻乾燥腹脹睡卧不安自汗時出其蒸在胃耳
聾脇下痛其蒸在膽裏脹急後重肛門澀秘其蒸在回
腹小腹疼痛筋脉縱緩隂器自強其蒸在宗筋眼昏
淚下時復眩暈燥怒不常其蒸在肝舌焦黑氣短煩
悶洒洒浙浙其蒸在心唇乾口瘡胸腹脹悶畏寒不
食其蒸在脾咳嗽喘滿咯痰吐血聲嘶音喑其蒸在
肺耳輪焦枯脚氣酸疼起居不適其蒸在腎情想
不能無故泄精白物綿綿而下其蒸在右腎心主胞
絡心膈噎塞攻擊疼痛俛仰煩冤其蒸在膈諸證雖
不同其根多有蟲囓其心肺治之不可不絶其根也内
經曰有病胸脇支滿者妨於食病至則先聞腥臊臭出
清液先唾血四肢清目腫時時前後血病名血枯此得
有所大脱血若醉入房中氣竭肝傷故月事衰少不來
也夫肝藏血受天乙之氣以為滋榮者也其經上胃膈
布脇肋令脱血失精肝氣已傷故血枯涸而不榮胸脇
支滿以經絡所貫然也妨於食則以肝病傳於脾胃病
至則先聞腥臊臭出清液以肝病肺乘之先唾血四肢
清目眩時時前後血皆肝病血傷之證也
方
河車丸(出大全良方)治勞嗽一切勞瘵虛損骨蒸等疾
河車(一枚初生男子者尤良長流水中蕩洗紫血淨入鍋熟煮用手擘成數小片焙乾須在一)
(日内便碾成末纔經宿即不乾碾不成末矣本草方於内治療病瘵病胞衣飄生者尤佳血氣羸)
(瘦婦人勞損面黯皮黑腹内諸病漸漸瘦瘁者以五味和之如鐩&KR0008;法與服之勿令病者知亦治天)
(行熱病之效胞衣埋地中七八年化成水澄清如眞水南方之人以甘草升麻和諸藥羅盛埋之三)
(五年發之此為藥服)雪白茯苓(半兩)乾山藥(一兩)揀参(一兩)
右為細末麫糊為丸如梧桐子大以少麝香末為衣
每服三五十丸米飲温酒塩湯送下空心服嗽甚者
五味子湯下
蓯蓉丸治婦人胸脇支滿聞腥臊氣唾血目眩不能
飲食泄瀉不已日久血枯
蓯蓉(酒浸)熟地黃白茯苓兔絲子(製)附子(炮)
當歸(炒)白石英(研)五味子(各一兩)禹餘粮(製研一兩)
人参(半兩)烏賊魚骨(去甲一兩)
右為末煉蜜為丸如梧桐子大酒下二三十丸米湯
亦可空心日中臨卧各一服
掌中金丸(出投粹方)治婦人乾血氣
川山甲(炮)甘草苦丁香川椒苦葶藶
白附子草烏頭猪牙皂角(各二錢)巴豆(一錢全用研)
右通為細末生葱絞汁和丸如彈子大每用一丸新
綿包定内隂中日即白二日即赤三日紅
肉蓯蓉丸治婦人胸脇支滿聞腥臊氣唾血目眩不
進飲食泄血不已日久使血枯燥
肉蓯蓉(酒浸切焙)熟地黃(焙)白茯苓(去皮各一兩)人参(半兩)
兔絲子(酒浸别為末一兩半)白石英五味子
烏賊魚骨(去甲各一兩)
右為末煉蜜為丸如梧桐子大每服二十丸至三十
丸温酒或米飲下藥汁化阿魏再煮十數沸去滓候
温作二次調下件藥末
朱砂(半兩)小㯽榔(半兩)麝香(半兩)
右三味研令極細分為二服用湯使調下五更初一
服三點再一服屁時間取下蟲遂絶根本若見蟲色
白者此病必瘥若黑色則已傳入腎經不可救也服
藥後只以淡粥補支并不動原氣效騐無比切須秘
之世傳勞蟲有靈輕易傳之則傷醫者此說殆醫者
秘惜其方不可以援人耳要須密重之則無洩慢天
機乃起死還生功同造化鬼神護助自有靈效大凡
𫝊尸勞者必須先服此一藥後十五方隨證治不可
以槩用藥調治三五箇月再服此取蟲藥則永除根
本如取下蟲色已黑縱服後藥亦無補也然則能使
不𫝊他也
養正膏(出大全良方)治𫝊尸出汗取蟲辟邪
鼈甲(一兩醋炙)青蒿(一握)淡頭(三七粒)葱白(二莖)安息香(二分研)
桃柳桑(各七莖)桃仁(四十九箇去皮尖雙仁)天靈盖(用七頭大片醋炙)
右十味隔夜以水一升浸至五更煎至半升再以童
便半升同煎取四合又用㯽榔一箇為末麝香一錢
七將所煎藥去滓調下至日高二丈時放温頓服以
出汗審看十指汗出如藕絲五色臭穢汗出後仍瀉
下蟲状惡物盡甚者旬再服
大靈明月丹治𫝊尸
雄黃木香(各半兩)輕粉(一分)天靈盖(炙一兩)鼈甲(醋炙一兩)
兔屎(二兩)
右為末用法酒一大升大黃半兩為末熬膏入前藥
為丸如彈子大朱砂為衣𫝊尸勞肌瘦面黃嘔吐咳
嗽不定先燒安息香令煙出空心日午夜卧各一
乾地黃湯治婦人先有所脱血或醉中房勞傷肝致
使月事不來血枯燥
熟地黃澤蘭葉白茯苓(去黑皮)人参五味子
附子(炮製去皮臍)當歸(切焙)禹餘粮(火煨醋淬各一兩)
右粗搗節每服三錢水一盞煎至七分去滓温服空
心日午夜卧日三一方用薑五片
磁石丸治婦人隂氣衰弱血枯不榮月事不來
磁石(火煨醋淬三七徧)白茯苓(去黑皮)附子(炮製去皮臍各一兩)人参
當歸(切炒)乾地黃(焙各一兩)
右為末煉蜜為丸如梧桐子大每服二十丸至三十
丸温酒或米飲下空心日午夜卧日三服
破經丸(出仁存方)治婦人乾血氣久渫腿臍腹冷痛寒熱往
來血塊血刺痃癖癥瘕四肢無力飲食漸减久變成
虚勞痰嗽
川大黃(一兩)硇砂(研)川芎(各半兩)紅娘子(四十九箇)
馬鳴退灰(三錢)當歸(六錢切焙)
右煎小醋一盞入大黃末作膏和後五味如米豆大
每服十丸至十五丸煎紅黃酒下食前三兩時間覺
臍腹下微痛藥行大小便取惡血濃粘為效如未覺
加至二十丸三五服效要内消只服三五丸每日常
服覷患老少輕重以意加减
烏賊魚骨丸(出大全良方)治婦人血枯胸脇支滿妨於飲食
病至即聞腥臊之氣先唾血出清液或前後泄血四
肢清目眩轉月事衰少不來
烏賊魚骨(去甲四兩)䕡如(一兩)
右為末用雀卵不拘數和成劑令得所丸如小豆大
每服五丸加至十丸以鮑魚湯下後以飲食壓之食
後日三服
行經丹(出仁存方)治婦人乾血氣滯腰脚臍下痛寒熱血脉
阻渫
斑猫(二十箇去頭翅)杏仁(二十箇去皮炒)
右同研白麫糊為丸如小豆大每服十丸煎桃仁湯
下日未出小便内取下血片覺臍下痛
治婦人乾血氣
赤雹兒(七箇燒存性隂乾亦可)當歸(一兩炒乾)
右為末每服三二錢空心温酒調下
血極膏(出濟生拔方)治婦人乾血氣
川大黃釅醋
右二味熬成膏就如雞子大每服一丸熱酒化開卧
温服大便利一二行後紅脉自下是婦人僊藥也加
歸頭更妙
治婦人血枯(出神效方)
右用川大黃為末醋熬成膏就如雞子大作餅兒酒
磨化一餅
治婦人血氣不行上氣衝心變作乾血氣
用絲瓜兒一箇燒存性每服一箇用弦絲燒灰為飲
子空心温酒調下
神仙秘(出大全良方)取𫝊屍勞蟲服此藥須先擇良日焚香
禱祝令病人設榻面向福德方服即有神效不可使
病人知其藥味
青桑皮楊柳枝梅枝桃枝(口南枝取東引者各七莖)
葱白(七莖)阿魏(二分)青蒿(一握如無以子代)眞安息香(一分研去石)
已上八味除阿魏外用童子小便一升半煮取藥耗
及一半去滓將吸之不嗽非傳尸也不可用此藥若
煙入口不能禁止乃𫝊屁宜用此藥五更初服勿令
病人知以童便共酒一盞化一丸服如暇人行十里
乃必吐出蟲如燈草細長及寸或如爛瓜李又如蝦蟇
状各不同未效次日再服以應為度
熱勞(附論)
夫婦人熱勞者由心肺壅熱傷於氣血不調臟腑壅滯
熱毒積蓄在内不得宣通之所致也其後心神煩燥頰
赤頭疼唇澀乾四肢状煩熱煩渴不止口舌生瘡神昏
沉少起多卧飲食無味舉體疲熱煩疼或時心怔或時
盗汗肌膚日漸消瘦故名熱勞也陽不足則先寒後熱
隂不足則先熱後寒夫婦人勞傷氣血虛弱又隂陽交
争虚實不調故令寒熱如瘧也
方
胡黃連丸治婦人熱勞煩悶四肢黃瘦疼痛時有咳嗽
不欲飲食
胡黃連(半兩)柴胡(一兩去苖)赤芍藥(三分)鼈甲(二兩塗醋炙令黃去裙襴)
知母(半兩)犀角屑(三分)川升麻(半兩)玄参(半兩)人参(半兩去蘆頭)
地骨皮(三分)當歸(半兩)茯神(三分)杏仁(三分湯剉浸去皮尖雙仁麩炒微黃)
麥門冬(一兩半去心焙)紫苑(三分洗去苗土)川大黃(三分剉碎微炒)
甘草(半兩微赤)&KR0008;秦芁(三分去苖)枳殼(三分麩炒微黃去穣)桔梗(半兩去蘆頭)
右為末煉蜜和擣三二百杵丸如梧桐子大不計時
候以粥飲下三十丸
益母草煎丸治婦人熱勞煩悶四肢疼痛經脉滯澀
腹脇煩悶不欲飲食
益母草汁(一升)青蒿汁(一升)生薑汁(三合)童子小便(一升)
已上四味於銀器中以漫火熬成膏
柴胡(一兩去蘆)人参(三分去蘆頭)麥門冬(一兩去心焙)琥珀(三分細頭)
桃仁(一兩湯浸去皮尖雙仁麩炒微黃)地骨皮(三分)枳殼(三分麩炒微黃去穣)
白术(三分)桔梗(三分去蘆頭)鼈甲(二兩塗醋炙令黃去裙襴)赤芍藥(一兩)
當歸(三分)生乾地黃(一兩)鬼箭羽(一兩)麝香(一分細研)
右為末用上熬成膏和擣三二百杵丸如梧桐子大食
前以温水下三十丸
青蒿丸(出聖惠方)治婦人熱勞咳嗽肌體消瘦心膈煩熱後多
盗汗四肢痠痛食少無力
青蒿(一兩半)天門冬(一兩去心焙)柴胡(一兩去苖)紫苑(一兩洗去苗土)
地骨皮(一兩)旋覆花(一兩)貝母(一兩)人参(一兩去蘆頭)龍膽(半兩)
杏仁(一兩半湯浸去皮尖雙仁麩炒黃)秦芁(一兩去頭)川大黃(一兩剉碎微炒)
天靈盖(一兩半塗醋炙令黃)葳蕤(一兩)鼈甲(一兩半塗醋炙令黃去裙襴)
黃耆(一兩剉)枳殼(一兩麩炒微黃去穣)甘草(三分炙微赤剉)麝香(半兩細研)
朱砂(一兩細研水飛過)
右為末入研了藥令勻煉蜜和搗三五百杵丸如梧
桐子大每服不計時候以麥門冬湯下二十丸
鼈甲丸治熱勞尤佳
河車(依前法修製)鼈甲(醋炙半兩)桔梗白芍藥大黃(煨)
甘草苦参貝母知母秋石草龍膽
豉心黃藥子莪木犀角消石(各半兩)
右為末以前膏子為丸湯飲如前
胡黃連散(出聖惠方)治婦人熱勞體瘦經脉不通四肢疼痛
口乾煩渴不得睡卧飲食减少
胡黃連(三分)天靈盖(一兩塗醋炙令黃)柴胡(一兩去蘆頭)當歸(三分)
鼈甲(一兩半塗醋炙令黃去裙襴)赤芍藥(二分)地骨皮(一兩)木香(半兩)
生乾地黃(一兩)黃耆(一兩剉)麝香(一分細研入)川大黃(一兩剉碎微炒)
青蒿(三分)黃芩(三分)犀角屑(一兩)
右為粗散每服四錢以水一中盞入生薑半分桃柳
心各七莖煎至六分去滓不計時候温服
半夏散(出聖惠方)治婦人熱勞煩渴口乾體瘦無力四肢疼
痛或時寒熱痰逆嘔吐不思飲食
半夏知母苦梗赤茯苓人参秦芁
赤芍藥麥門冬烏梅肉(各半兩)鼈甲(醋炙)北柴胡
黃耆(各一兩)大腹皮(三分)甘草(一分)
右為粗末每服四錢水一盞半薑三片煎至七分去
滓温服無時候
犀角散(出聖惠方)治婦人熱勞心胸煩熱不思飲食四肢多
疼經脉滯澀
犀角散(半兩)柴胡(一兩去苖)赤芍藥(三分)虎杖(三分)紅藍花(一兩)
黃芩(半兩)鼈甲(一兩塗醋炙令黃去裙襴)甘草(半兩炙微赤剉)地骨皮(三分)
茯苓(三分)麥門冬(三分去心)當歸(三分)枳殼(三分麩炒微黃去穣)
右為粗散每服三錢以水一中盞入生薑半分煎至
六分去滓不計時候温服
紅藍花散(出聖惠方)
紅藍花(一兩)柴胡(一兩半去苖)當歸生乾地黃虎伏
赤芍藥鬼箭羽大腹皮麥門冬(去心)土瓜根
地骨皮枳殼(麩炒微黃去穣各一兩)甘草(半兩炙微赤剉)
右為粗散每服四錢以水一中盞入生薑半分煎至
六分去滓不計時候温服
鼈甲地黃湯治婦人熱勞手足煩心怔悸婦人血室
有乾血身體羸瘦
柴胡當歸麥門冬鼈甲(醋炙)石斛白术
熟地黃茯苓(去皮)秦芁(各一兩)人参肉桂
甘草(各半兩)
右㕮咀每服四錢以水一盞半薑五片烏梅半箇同
煎至七分去滓温服不計時候此藥專治熱勞脾胃
快者可服若脾虚汗多不可服
鼈甲散(出聖惠方)治婦人熱勞發渴壮熱四肢煩疼漸漸黃
瘦心胸&KR0997;悶
鼈甲(一兩半塗醋炙令黃去裙襴)知母(三分)川大黃(三分剉碎微炒)黃芩
地骨皮赤芍藥(各三分)甘草(半兩炙微赤剉)人参(三分去蘆頭)
麥門冬(一兩去心)黃耆(剉三分)柴胡(一兩半去蘆頭)桑根白皮(三分剉)
右為粗散每服四錢以水一中盞入生薑半分葱白
五寸䜴五十粒煎至六分去滓不計時候温服
黃耆散(出聖惠方)治婦人熱勞羸瘦四肢煩疼心躁口乾不
欲飲食
人参黃芩當歸(各三分)北柴胡(去皮一兩半)地骨皮
黃耆赤茯苓麥門冬生地黃赤芍藥(各一兩)
甘草(一分)
右㕮咀每服四錢水一盞薑五片煎至六分去滓温
服無時候
雞蘇丸(出拔粹方)治虚熱昏冐倦怠下虛上壅血衂血
雞蘇葉(半斤)黃耆(半兩)甘草川芎(各一分)荆芥穗(一兩)
防風(一兩)苦梗(半兩)甘菊花(一分)生乾地黃眞腦子(半錢)
右為細末煉蜜丸如彈子大每服一丸用麥門冬去
心煎湯嚼下又治肺損吐血日漸乏力瘦弱行步不
得喘嗽痰涎飲食不美或發寒熱小便赤澀加車前
子一分每服一丸煎桑枝湯嚼下日可六七服桑枝
剉炒香每用水三盞煎至一盞去滓下藥
知母散(出聖惠方)治婦人熱勞體瘦壮熱四肢煩疼咽喉不
利少思飲食
知母黃芩(各三分)柴胡(去苖)生乾地黃(各一兩)赤芍藥
麥門冬射干川升麻(各三分)甘草(半兩炙微赤剉)
右為粗散每服四錢水一中盞入生薑半分淡竹葉
二十七片同煎至六分去滓不計時候温服
子苓散(出拔粹方)
白芍藥子苓人参白茯苓黃耆(一兩)
麥門冬生乾地黃(各半兩)苦梗
右為粗末先用竹葉一掘小麥七十粒水三盞薑三
片煎至一盞半入藥末三錢重煎至七分去滓温服
治一切婦人骨糟勞熱宫臟不調因感癆氣子母相傳
邪氣干心非時驚恐如人將捕戰慄不安(陽子建護命方)
桑寄生(半兩)人参茯苓鼈甲(醋炙)柴胡(去毛)獨活
天靈盖(醋炙黑色)川芎(各一分)沉香(二銖)木香(三銖)
右杵為細末每服二錢水一盞煎至兩三沸急瀉
出空心食遠時和滓喫
猪肚丸(出聖惠方)治婦人熱勞羸瘦
北柴胡赤茯苓人参黃耆(各一兩)黃連(三兩)
地骨皮木香(各半兩)桃仁鼈甲(各一兩)
右為細末用好嫩猪肚一枚净洗將藥末入猪肚内
以綿縫合蒸令爛熟於砂盆内研膏丸如梧桐子大
食前粥飲下三十丸日午再服
逍遥散(出醫方集成)治血虛勞倦五心煩熱肢體疼痛頭目
昏重心忪頰赤口燥咽乾發熱盗汗减食嗜卧及血
熱相傳月水不調臍腹脹痛寒熱如瘧又主室女血
弱隂虚榮衛不和痰嗽潮熱肌體羸瘦漸成骨蒸
白茯苓白术白芍藥當歸(去蘆酒浸半日微炒)
北柴胡(去苖各一兩)甘草(炙一兩半)
右剉散每服三錢水一盞半薑三片麥門冬三十粒
去心煎服不拘時候一方加知母地骨皮一方薄荷
湯下無麥門冬一方名人参散治婦人血熱虛勞骨
蒸兼治邪熱客於經絡肺痰嗽五心躁煩頭目昏痛
夜多盗汗補眞氣觧勞倦用人参白术茯苓柴胡半
夏當歸赤芍藥乾葛甘草黃芩各等分㕮咀每服四
錢水一盞半生薑五片棗二箇煎至六分不拘時候
服應有勞熱之証皆可服之熱退即止但婦人寒
熱亦有因經血滯閉者遂致五心煩熱及骨節間熱
或作虛勞治之反以為害積日既久乃成眞病法當
行其經血若月事以時自然平治宜以局方大聖散
用紅花酒煎調服不能飲者醋湯代之乃以經丸子
醋湯嚥下此二藥大治經事不調或腹有血塊或久
無子息服之數月其效特異但非可數服責其無功
或因下血過多發為寒熱當用當歸地黃之類如大
建中湯藥令湯養榮湯十神飲雙和散軰是也然有
痰飲停積之人則難用此盖當歸地黃與痰不得其
宜由是不進飲食遂成眞病至於困頓者多矣痰
飲中致生寒熱者宜以二陳湯参蘇飲等藥療
之應手而效更有服退熱冷藥太過因而咳嗽不
利發熱自汗皆可用惟眞武湯增損名故陽湯仍佐
以震靈丹其詳更於眞武湯方中求之如早灸膏肓
其效尤着但是病虚損發熱若虚勞寒熱及久患瘧
疾皆宜灸之輕者穴五七十壯養其火力重者三數寅夜
熱若永除次日再灸數十壮或有餘熱逐日炙三七
壮養其火力以熱退為期今人見病人畏灸多謂無
力勝火當候少愈此大不然倘能漸安又何必灼艾
此皆悠悠之語成則悔無及矣凡灸比穴者切不可
炙三脘腹中臍下等處若前後受火則灸氣交攻中
脘隔截往往嘔吐清水或氣息喘急或渴欲引飲名
為水刑灸有致斃治法以黑豆煎湯徐徐觧之輕者
尚可療也或謂炙膏肓多致不救然乃灼艾傷脘已
不及耳
秦芁散(出大全良方)治血經有熱月脉凝滯五心煩倦
麥門冬秦芁(各一兩)生地黃當歸(各半兩)地骨皮
欝金蘇木(各半兩)
右為細末每服一錢半水一盞紅花少許同煎至七
分温服若經脉調不用紅花忌酒熱物此方可服一
年
冷勞(附論)
夫冷勞者由血氣不足表裏俱虛臟腑久挾宿冷致令
飲食不消腹内積聚臍下冷痛月候不調骨節痠痛手
足無力肌膚羸瘦面色痿黃故曰冷勞也
方
木香丸(出聖惠方)治婦人冷勞經脉不調臟腑氣滯四肢疼
痛飲食無味漸加羸瘦
木香琥珀吳茱萸(炮)當歸牡丹皮三稜
赤芍藥附子(炮)延胡索川芎(各三分)北柴胡
乾薑人参桂心白术厚朴熟地黃
鼈甲(醋炙去裙襴)陳橘皮(各一兩)
右為末煉蜜為丸如梧桐子大每服三十丸空心服
温酒下
栢子仁丸(出聖惠方)治婦人冷勞腹脇疼痛不思飲食四肢
少力漸加羸瘦
栢子仁(三分)乾漆(三分搗碎炒令煙出)當歸(三分剉碎微炒)麝香(半兩細研)
鼈甲(一兩半塗醋炙令黃去裙襴)紫石英(三分細研水飛過)熟乾地黃
白术肉蓯蓉(酒浸一宿剖去皺皮乾)乾薑(炮製剉)牛膝(去苖)
桂心赤芍藥附子(炮製去皮臍)芎藭木香
琥珀桃仁(各三分湯浸去皮尖雙仁麩炒微黃)
右為末入麝香令勻煉蜜和擣三二百杵丸如梧桐
子大空心及晚食前以温酒下三十丸
猪肝散(出聖惠方)治婦人冷勞脾胃虚乏大腸轉洩水榖不
化四肢羸瘦口内生瘡不思飲食漸加無力宜服此
藥
北柴胡縮砂仁蒔蘿蓽撥(各三分)蕪夷仁
白术白芷胡椒白薑陳皮茵陳
人参木香紫苑白芍藥北細辛
桂心(各半兩)
右為細末以獖猪肝一具去脂膜切如柳葉片以新
汲水洗過入葱白三寸細切入藥末半兩於銚内以
新水二大盞入塩酌少許甆椀合着令水盡空心以
意食之喫粥飲下食後良久飲煖酒一盞為妙晚食
前再服亦佳
煮肝散(出聖惠方)治婦人冷勞面色痿黃不多思食或時腹
痛四肢少力積漸羸瘦
白芍藥川芎苦梗厚朴桂心(各三分)白薑
當歸荆芥穗蒔蘿胡椒蕪夷仁膏永
柴胡紫苑(各半兩)陳皮(一兩半)
右為細末每服半兩以獖猪肝一具用塩醋葱白各
少許相和如尋常煮熟空心任意食之然後喫温酒
二盞尤佳
治經脉不調少思飲食
熟乾地黃鼈甲陳皮(各半兩)北五味子當歸
川芎桂心(各半兩)川牛膝人参白附子
白芍藥白茯苓黃耆(各二分)甘草(一分)
右為細末煉蜜丸如梧桐子大空心温酒下三十丸
厚朴散治婦人冷勞氣面色痿黃四肢羸瘦多卧少
起不欲飲食身體虛困
厚朴(一兩去麄皮塗生汴薑炙令香熟)木香(半兩)當歸(三分剉碎微炒)白术
人参(去蘆頭各三分)熟乾地黃(一兩)半夏(半兩湯浸七日去滑)牛膝(二分去苖)
白茯苓(三分)乾薑(半兩炮製剉)白芍藥(半兩)附子(三分炮製去皮臍)
陳橘皮(三分湯浸去白穣焙)甘草(半兩炙微赤剉)
右為麄散每服四錢以水一中盞入生薑半分去滓
不計時候温服
牡丹丸治婦人冷勞血海氣虚經絡不利四肢疼痛
不欲飲食漸加羸瘦
牡丹(三分)牛膝(一兩去苖)桂心(三分)附子(一兩炮製去皮臍)木香(三分)
桃仁(一兩湯浸去皮尖雙仁麩炒微黃)熟乾地黃(一兩)水蛭(三分炒令黃)
乾漆(三分搗碎炒令煙出)芎藭(三分)菴䕡子(三分)䖟蟲(三分去翅足微炒)
延胡索(半兩)當歸(三分剉碎微炒)
右為細末煉蜜和擣三二百杵丸如梧桐子大空心
及晚睡前以温酒下三十丸
牛膝丸治婦人冷勞血氣凝滯面色痿黃四肢羸瘦
不思飲食腹中多痛
牛膝(一兩去苗)川椒(一兩去目及閉口者微炒出汗)青橘皮(三分湯浸去白穣焙)
芎藭(三分)木香(半兩)附子(一兩炮製去皮臍)當歸(三分剉碎微炒)白术
乾薑(各三分炮製剉碎)熟乾地黃(一兩)澤蘭(三分)肉豆蔲(一兩去殼)
蓬莪茂(一兩)硇砂(一兩半研入)
右為末煉蜜和擣三二百杵丸如梧桐子大空心及
晚食以煖酒下三十丸
訶棃勒散治婦人冷勞氣攻脾胃腹脇妨悶四肢不
和喫食减少漸至虚羸
訶梨勒皮厚朴(去粗皮塗生薑汁炙令香熟)柴胡(各一兩去苖)
木香(半兩)當歸(半兩)桂心(半兩)芎藭(三分)白芍藥(三分)白术(三分)
陳橘皮(二分湯浸去白穣)熟乾地黃(三分)人参(三分去蘆頭)
牛膝(一兩去苖)甘草(一分炙微赤剉)
右為粗散每服四錢以水一中盞入生薑半分棗三
枚煎至六分去滓不計時候温服
桃仁散治婦人冷勞氣滯經脉不通腹脇妨悶四肢
羸瘦不思飲食一方有鼈甲
木香呵子皮白薑桃仁人参(各半兩)陳皮
琥珀桂心(各一兩)赤芍藥延胡索赤茯苓
川牛膝當歸白术(各三分)
右㕮咀每服四錢水一盞生薑三片煎至七分去滓
空心温服
厚朴湯治婦人下焦勞冷膀胱腎氣損弱白汁小便
俱出用厚朴如手大長四寸以酒五升煮兩沸去滓
取桂一尺為末内汁中調和一宿勿食旦頓服一方
無桂用水濃煎空心温服治月水不通
硇砂煎丸治婦人冷勞心腹積聚腹脇疼痛四肢羸
瘦不食
鼈甲(醋炙)桃仁(去皮尖麩炒)木香五靈脂(去沙石炒)當歸
硇砂(二兩醋一升熬成膏)
右為細末用&KR1216;砂膏為丸如梧桐子大空心服温酒
下二十丸
骨蒸(附論)
夫骨蒸勞者由熱毒氣附骨故謂之骨蒸也亦曰傳尸
亦謂殗滯亦稱復連亦名無幸丈夫以痃癖為根女人
以血氣為本無問少長多染此病内既傷於臟腑外則
損於肌膚日久不痊遂致羸瘦因服冷藥過度則傷於
脾氣既衰而傳五臟脾初受病或脹或妨遂加洩痢肌
肉瘦瘠轉增痿黃四肢無力飲食少味既脾受已次傳
於腎腎既受病時時盗汗腰膝冷疼夢鬼交侵小便赤
黃腎既受已次傳於心心既受病往往怯悸或喜或嗔
兩頰常赤唇色如朱作熱乍寒神氣不守心既受已次
傳於肺肺既受病胸膈短氣咳嗽多唾皮膚甲錯状如
麩片肺既受已次傳於肝肝既受病兩目昏暗脇下妨
痛不欲見人常懷忿怒五臟既病漸漸羸瘦即難療也
方
人参散治婦人骨蒸勞身體壮熱手臂疼痛月水不
通日漸瘦瘁兩脇氣刺四肢羸弱腹内塊生時有咳
嗽不欲飲食
人参(二兩去蘆頭)地骨皮(二兩)鼈甲(三兩塗醋炙令黃去裙襴)黃芩(三分)
羚羊角屑(二兩)赤茯苓(二兩)知母(一兩半)柴胡(三兩去苖)當歸
川朴硝(各三分)枳殼(二兩麩炒微黃去穣)牛膝(二兩去苖)赤芍藥(一兩)
生母(三兩煨令微黃)&KR0797;&KR0803;根(一兩)桃仁(一兩湯浸去皮尖雙仁麩炒微黃)
草豆蔲(一兩去皮)安息香(半兩)甘草(三分炙微赤剉)柴紫(一兩半去心)
天靈盖(一兩半塗醋炙令黃)
右為粗末每服四錢以水一中盞入生薑半分棗三
枚煎至六分去滓食前温服
黃耆丸(出聖惠方)治婦人骨蒸煩熱四肢羸瘦疼痛口乾心
燥不得卧眠
黃耆麥門冬(去心)茯神北柴胡甘草(各一兩)
生乾地黃(一兩)酸棗仁郁李仁杏仁(去皮尖雙仁麩炒黃)
枸把子人参(去蘆)黃芩(各三分)百合枳殼(去穣麩炒)
赤芍藥知母(各半兩)鼈甲(二兩製)秦芁(半兩)
右為細末煉蜜為丸如梧桐子大清粥吞下三十丸
無時候
天靈盖散(出聖惠方)治婦人骨蒸勞四肢無力每至晚間即
熱兩頰紅色飲食不下心神煩燥
天靈盖(醋炙)安息香地骨皮當歸山梔子仁
人参(去蘆)貝母(去心)黃連桃仁(去皮尖雙仁麩炒黃)㯽榔(各一兩)
鼈甲(醋炙)北柴胡生乾地黃赤茯苓麥門冬(各一兩半)
右為粗末以童子小便一大盞桃柳枝各七寸薑五
片葱白五寸藥四錢煎至七分去滓温服
青蒿鼈甲煎丸(出聖永類鈴方)治骨蒸勞退熱觧肌進食
九肋鼈甲(一個)北柴胡(二兩)甘草杏仁地骨皮
桔梗當歸人参赤芍藥(各一兩)胡黃連
宣連(各一分)官桂木香(各半兩)麝香(一兩)酥蜜(各三兩)
右為細末用青蒿一斤童子小便五升好酒一升熬
青蒿汁約二升已來摝去青蒿不用入酥蜜再熬成
膏冷後入藥末搜和為丸如梧桐子大每服十五丸
温酒下米飲亦得日進三服如秋後合再入桃柳枝
七莖此藥甚妙
赤茯苓散(出聖惠方)治婦人骨蒸及血勞等疾面色黃瘦四
肢無力煩疼痰壅弟唾稠粘不思飲食
赤茯苓(一兩)鼈甲(二兩塗醋炙令黃去裙襴)柴胡(去苖)麥門冬(去心各一兩)
人参(去蘆頭)桃仁(湯浸去皮尖雙仁麩炒微黃)木香白术(各三分)
桂心(半兩)川大黃(一兩剉碎微炒)瞿麥赤芍藥當歸
半夏(湯洗七遍去滑各三分)甘草(半兩炙微赤剉)
右為粗散每服四錢以水一中盞入生薑半分煎至
六分去滓不計時候温服
益母草丸(出聖惠方)治婦人骨蒸勞瘦月候不通心神煩熱
四肢疼痛不能飲食
益母草青蒿(各二斤)桃枝(一握長一寸)柳枝(一握長一寸)
已上四味細剉用童子小便一㪷於銀鍋中煎至三
升絞出滓煎成膏
柴胡(三兩去苖)朱砂(一兩細研水飛過)天靈盖(一兩塗醋炙令微黃)木香
甘草(各一兩炙微赤剉)鼈甲(三兩塗醋炙令黃去裙襴)赤芍藥(二兩)
犀角屑(二兩)麝香(半兩細研)桃仁(五兩湯浸去皮尖雙仁生研如膏)
右為末用益母草膏都和擣五七百杵丸如梧桐子
大每服不計時候用烏梅甘草煎下三十丸
獺肝丸(出聖惠方)治婦人骨蒸勞熱體瘦煩疼不欲飲食
獺肝(一具)鼈甲(醋炙)北柴胡(各兩半)川升麻天靈盖(醋炙)
桃仁(去皮尖雙仁麩炒黃)犀牛角屑梔子仁地骨皮
知母(各一兩)黃耆(三分)甘草(半兩)麝香(一分研)朱砂(一兩)
右為細末煉蜜丸如梧桐子大温水下三十丸無時
候
黃連散(出聖惠方)治婦人骨蒸勞熱四體昏沉背膊疼痛面
色痿黃漸漸無力
黃連(二兩去鬚)知母(一兩)鼈甲(二兩塗醋炙令黃去裙襴)麥門冬(三分去心)
龍膽(半兩去蘆頭)甘草(半兩炙微赤剉)柴胡(一兩半去苖)地骨皮
白术黃芩犀角屑(各三分)木通(一兩半)
右為粗散每服四錢以水一中盞入生薑半分淡竹
葉二十七片煎至六分去滓不計時候温服
青蒿散(出聖惠方)治婦人骨蒸勞熱四肢煩疼痛日漸羸瘦
青蒿(二兩)龍膽(一分去蘆)梔子仁(三分)知母(三分)黃連(一兩去毛)
鼈甲(二兩塗醋炙令黃去裙襴)黃耆(一兩剉)地骨皮(半兩)白术(一兩)
桑根白皮(一兩剉)甘草(半兩炙微赤剉)柴胡(一兩半去苖)
右為粗散每服四錢以水一中盞入生薑半分煎至
六分去滓不計時候温服
柴胡散(出聖惠方)治婦人骨蒸勞熱咳嗽胸膈痰壅腹脇妨
悶不欲飲食
柴胡(一兩去苗)半夏(半兩湯洗七遍去滑)川大黃(三分剉碎微炒)百合(三分)
枳殼(三分麩炒微黃去穣)桑根白皮(一兩剉)赤茯苓(一兩)知母(三分)
麥門冬(一兩去心)秦芁(三分去苖)紫苑(三分洗去土)甘草(半兩炙微赤剉)
黃芩(三分)赤芍藥(三分)木通(三分剉)鼈甲(二兩塗醋炙令黃去裙襴)
右為粗散每服三錢以水一中盞入生薑半分煎至
六分去滓不計時候温服
麥煎散(出聖惠方)治少男室女骨蒸婦人血風攻疰四肢心
胸煩壅
赤茯苓當歸乾漆(炒令煙盡)鼈甲(醋炙)常山白术
大黃(煨)北柴胡生乾地黃石膏(各一兩)甘草
右為細末每服二錢水一盞小麥五十粒煎至分
食後臨卧時温服有虚汗加麻黃根一兩蘇東坡
云比川吳通判官方療骨蒸黃瘦口臭肌熱盗汗極
效麥煎散甚多此方吳尹寳之如稀世之珍其效可
知
金花散治室女骨蒸熱勞
霍香零陵香延胡索芍藥白芷川芎
當歸桂心(各一分)蓮子心晩蚕蛾(各二分)
右為細末温酒調下二錢日二服
鼈甲丸(出聖惠方)治婦人骨蒸勞月水不通脇下痃癖往往
腹痛
鼈甲(二兩塗醋炙令黃去裙襴)土瓜根桂心荆三稜
牡丹牛膝(去黃)川大黃(剉碎微炒)訶梨勒皮(各一兩)
桃仁(二兩湯浸去皮尖雙仁麩炒微黃)琥珀(一兩細研)
右為末煉蜜和擣三二百杵丸如梧桐子大不計時
候以桃仁湯下三十丸
猪肚丸(出永類鈴方)治骨蒸勞唇頰赤氣粗口乾遍身壮熱或
多虛汗大腸澀秘小便赤黃飲食全少
青蒿鼈甲(醋炙)北柴胡木香生乾地黃(各一兩)
青皮(半兩)宣黃連(二兩)
右為末以猪肚一箇洗净内入藥在内繫定蒸令極
軟研如泥為丸如菉豆大湯下十五丸空心日三服
忌温酒麫毒物
石膏散(出永類鈴方)治骨蒸寒熱外寒内熱附骨蒸盛之時
四肢微瘦足跌腫者病在臟腹中用真石膏不以多
少研令極細汲新水和服方寸匕取身無熱為度
鼈甲丸治男子婦人童男室女五勞七傷傳疰飛尸
注八極骨蒸肺痿黃瘦虚勞無肉肌肉不生婦人血
蒸五心煩熱血蒸勞氣室女月閉黃瘦氣塊腸痛經
脉不調乾嗽咽膈不利癥瘕積塊臉赤口瘡已上等
疾
黃耆柴胡枳殼知母白茯苓沉香
人参附子木香升麻肉桂胡黃連
杏仁當歸常山羌活荆三稜烏梅肉
安息香(明者同胡桃肉細研)
右共十九味脩製了各稱一兩為末用活鼈一箇重
十兩或半斤者河水養七日須逐日換新水用童子
小便五升無灰酒五升於銀石器内漫火熬百沸先
更加桃柳枝東南上者各剉三條烏梅五十箇拍破
此三味用綿裹同鼈煎煮至半去桃柳三味鼈爛取
出將肉研入膏骨并殼焙乾為末再入汁中熬如漆
色或更入酒少許此在臨時斟酌盛放磁器中搜和
藥入臼中杵千下丸如梧桐子大丈夫婦人十五歲
已上二十至三十丸温酒下婦人荆芥酒下所煑膏
子須斟酌多少勿令剩下却但少些子不妨却别熬
酒若膏剩恐鼈不全故也凡服此藥恐熱三五更須
服八仙飲子一服觧之
八仙飲子
常山白术秦芁洪州鬼臼甘草紫蘇
赤芍藥銀州柴胡
又等分洗净為粗末每服半兩水碗烏梅肉二箇
葱白薤白桃槐枝各七寸同煎至一盞去滓温服滓
併煎
殺鬼丸(出聖惠方)治婦人骨蒸𫝊尸勞瘦鬼氣伏連
麝香(三分)犀角屑木香白术(各一兩)虎頸骨(醋炙)
鬼箭羽天靈盖(醋炙)桃仁(去皮尖雙仁麩炒黃)雄黃(各半兩)
辰砂(半兩)
右為末煉蜜丸如梧桐子大温水下二十丸藥亦辟
瘟疫亦可帶之
牡丹湯治婦人骨蒸經脉不通漸增瘦弱
牡丹皮(一兩半)桂(去粗皮)木通(剉炒各一兩)土瓜根(一兩半)
芍藥(一兩半)鼈甲(醋炙去裙襴二兩)桃仁(湯浸去皮尖雙仁麩炒)
右粗搗節每服五錢水一盞半煎至一盞去滓温服
空心食後
天門冬丸(出大全良方)治伏連𫝊注腹中有堅硬積氣壅心
胸作痺痛引脇皆痛脘膈妨悶
鬼臼天門冬(去心各三分)巴豆芥子
不蛀皂角(醋炙各半兩)葉子雄黃(一兩)
右為細末煉蜜為丸如小豆大每服一丸漸加至三
十丸空心湯水吞下臨卧一服常宜斟酌勿令泄瀉
忌鯉魚山猪蘆笋
飛尸血厥(附論)
夫飛尸者遊走皮膚穿臟腑每發刺痛變作無常遁尸
者附骨入肉攻作血脉每發不可近見尸喪聞哀便發
風尸者滛濯四肢不知痛之所在每發昏沉得風雪便
作沉尸者纏骨結臟衝心脇每發絞切遇寒冷便作注
尸者舉身沉重精神錯雜常覺昏廢每節氣至變輙成
大惡宜服忍冬葉方人平居無疾苦忽如死人身不
動搖默默不知人目閉不能開口噤不能言或微知人
惡聞人聲但如眩冐移時方寤此由汗多血少氣併於
血陽獨上而不下氣壅塞而不行故身如死氣過血還
隂陽復通故移時方寤名曰欝冐一名血厫婦人多有
之宜服白薇湯倉公散
方
雄朱散(出大全良方)治因喪驚憂悲哀煩惱感尸氣而成變
動不已似冷似熱風氣觸則發
雄黃(研)朱砂(研)苦梗羌活當歸川烏(炮)
升麻龍齒(别研)犀角屑白术芍藥木香
鬼箭羽白殭蚕虎頸骨(醋炙)紫蘇子(炒)川芎
南星(炮)山梔子陳皮芥草枳殼(去穣麩炒)
黃芩(各一分)麻黃(半兩去根節)蜈蚣(二條炙去頭足)㯽榔(二個)
全蝎(一分炒)
右為末每服二錢温酒調下一日三服
白薇湯(出大全良方)治婦人欝冐血厥忽如死不動不知人
目閉口噤移時微寤由汗多血少氣併於血陽獨上
而不下氣壅塞而不行氣過血還隂陽復通故移時
方寤婦人多有此病
白薇當歸(各一兩)人参(半兩)甘草(一分)
右㕮咀每服五錢水二盞温服
倉公散(出大全良方)治卒鬼擊鬼疰鬼刺心腹如刺下血便
死不知人及卧夢魘嚙脚趾不覺者并諸毒氣等疾
瓜蔕藜蘆末雄黃(研)礜石
右為末研停用少許吹入鼻中得嚏氣通便活未嚏
再吹以得嚏為度此藥能起死人恐皂角者為正
樟鎮寳金寺僧傅脘王善醫術一日偶皆往舖中市
藥藥舖主人請僧就視一病僧因拉手同到病者榻
前扶一病婦年約五十閉目昏默醫者五六軰環視
問之皆以生飲順元散對僧診脉後一揖而出病家
邀之不來主人曰以倉公散吹入鼻中嚏而醒後與
藥問之則曰諸醫得將不察耳此病乃欝冐血厥許
學士本事方白薇湯其證也若風藥則謬矣服至二
十丸乃安
治𫝊尸血厥(出大全良方)
右以忍冬葉剉數斛煮令濃取汁煎之如雞子大日
三服
鼻衂(附論)
夫婦人鼻衂者由傷動血氣所致也凡血氣調和則循
環表裏經絡澀則不散若傷損動因而生熱氣逆流溢
入於鼻者則成鼻衂也只有産後見衂者不可治評曰
凡鼻衂雖多因熱而得此疾亦有因怒氣而得之者曾
趙恭人鼻衂不止諸治不差召予治之先用蘇合香丸
四粒次用五苓散濃煎白芽花湯調服即止亦用芎歸
湯調理又有一富室男子鼻衂不止脉法數究竟云服
丹藥太過遂用黃連黃芩大黃為末水煎服愈調服亦
可
方
觧肌湯(出氏方)治勞傷體熱鼻血能退熱
柴胡麻黃木通茯苓犀角赤芍藥
蒲黃黃芩葛粉生地黃甘草(各等分)
右剉散每服四錢水一盞半生薑三片紅棗二枚煎
不計時候温服
阿膠散(出聖惠方)治婦人鼻衂出血數升不知人事
阿膠(一兩摶炒黃燥)桂心(半兩)細辛(半兩)龍骨(半兩)當歸(半兩剉微炒)
蒲黃(一兩)亂髮灰(一兩)
右為散每服二錢温酒調下不計時候
治婦人鼻衂出血數升不知人事(出聖惠方)
用𢷬楮葉汁飲一中盞效
又方(出聖惠方)
用艾灰吹鼻中
又方(出聖惠方)
用研紫檀木令細吹鼻中
又方(出聖惠方)
用梁上塵塞鼻中
刺蘇散(出聖惠方)治婦人鼻衂血不止
刺蘇(二兩)桑耳(二兩)亂髮灰艾葉(各一兩炒)生地黃(二兩)
蒲黃(一兩半)
右為細末每服二錢無時粥飲調下一方為散每服
三錢水一中盞入淡竹茹一分煎至六分去滓不計
時候温服
黃連散(出聖惠方)治婦人鼻衂不止心神煩燥
黃連(一兩去髮)犀角屑(一兩)刺蘇(二兩)雞蘇葉(二兩)生地黃(一兩)
右為末散每服四錢水一中盞入生薑半分煎至六
分去滓温服不計時候
生乾地黃散(出聖惠方)治鼻衂血出數升不知人事
生乾地黃(二兩)黃芩(一兩)阿膠(二兩𢷬碎炒黃燥)栢葉(一兩)
甘草(一兩炙微赤剉)
右為散每服三錢水一中盞煎至六分去滓温服不
計時候
藕汁飲(出聖惠方)治婦人鼻衂出血數升不知人事
生藕汁(三合)生地黃汁(三合)刺蘇汁(三合)牛旁汁(三合)
白蜜(三合)
右相和令勻每服一合不計時候
犀角地黃湯(出大全良方)治内有瘀血鼻衂吐血面黃大便
黑心胸徹背痛
芍藥(三分)生地黃(半斤)牡丹皮(去心一兩)犀角屑(一兩如無升麻川者代)
右㕮咀每服五錢水煎服有熱如狂者加黃芩二兩
蒲黃散(出聖惠方)治婦人鼻衂出血數升不知人事
鹿角膠(三兩摶炒黃燥)艾葉(一兩微炒)續斷(一兩)蒲黃(一兩)
右為細散每服二錢煮竹茹粥飲調下不計時候
麝香散(出聖惠方)治婦人鼻衂出血數升不知人事
人中白(一分)石榴花(一錢)故錦灰(一錢)麝香(半兩)
右細研為散每取少許吹鼻中
伏龍肝散(出聖惠方)治婦人鼻衂出血數升不知人事
生地黃汁(六合)刺蘇汁(六合)生麥門冬汁(六合)伏龍肝末
右煖三味汁調下伏龍肝末一錢
生地黃飲(出聖惠方)治婦人鼻衂出血數升不知人事
生地黃(一兩)生薑(二兩)阿膠(一兩摶碎炒黃燥别研為末)
右先研地黃生薑取入阿膠末於銀器内煖過每服
一合
麥門冬飲子(出濟生拔粹)治衂血不止
麥門冬生地黃
右剉每服一兩水煎衂血先硃砂蛤粉次木香黃連
大便結下之大黃芒硝甘草生地黃瘡軟子黃芩黃
連可選而用之
又方治婦人鼻衂出血數升不知人事
錦灰(一分)人中白(一錢)
右相和研令勻分為二服以温水調下立效
又方
石膏牡蠣
右等分搗羅為末更研以新汲水調如煎餅面滴於
鼻中立止
又方
蓮子心(末)刺蘇汁
右研令勻每用酒鼻中
治産後鼻黑色及鼻衂脉當在血海起攻於鼻口血交
左右於其産後氣消血敗榮衛不理散亂入於經内
不還故令口鼻黑起及變鼻衂緣此産後虛熱變生
大病日久不可治名曰胃絶肺敗遇有此病疾用緋
線一條掛在産婦項髮兩條縳在婦人兩手中指節
間其血衂即止
又方治婦人鼻衂出血數升不知人事
用白米粉以新汲水調下一錢
又方
用燒蝟皮灰細研入大豆少許綿裹内鼻中塞之
又方
用飲白馬尿一合即止
又方
用飲赤馬通汁一合并&KR0146;入鼻中立止
又方
用青箱草汁灌入鼻中
又方
用人中白細研吹鼻
又方
用石榴花栢葉等分細研吹鼻中
又方
用𢷬苧根汁一合飲之立止
桑白皮散治心胸積氣作胸痺引兩脇痛昏悶不收
音聲不清虛熱上壅作鼻衂
桑白皮(三分)枳殼木通生乾地黃白芍藥
子苓甘草
右為粗末每服三錢重水盞半煎至七分去滓温服
食後
普濟方卷三百十九
