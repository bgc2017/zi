普濟方卷一百九十四明周王朱橚撰
水病門
水腫胸滿氣急(附論)
内經論水病謂其本在腎其末在肺又曰肺為喘呼腎
為水腫氣否滿塞於胸中故有胸中滿急之證蓋由腎
虛既成聚水之病上攻於肺布葉舉在於胸背者胸中
之附也
防己丸治水氣腫滿肺氣喘急咳嗽脹滿悶坐臥不
得喉中作聲心胸痞滯
防己白前五味子紫苑(去苗土各半兩)馬兜鈴
桑根白皮(去皮)陳橘皮(浸焙去白各一兩)甘草(炙剉一分)
杏仁(五十枚浸炒去皮尖雙仁)
右搗羅為末煉蜜和丸梧子大每服十五丸至二十
丸温生薑湯下不拘時候
澤瀉丸治水氣腿股腫滿喘促咳嗽坐臥不得
澤瀉芫花(炒)郁李仁(炒去皮尖)牽牛子(炒去頭末)
防己苦葶藶(炒各一錢)滑石(研)大戟(炒各三分剉)
海蛤(研)甘遂(炒)㯽榔(剉各半兩)
右搗羅為末煉蜜和丸梧桐子大每服二十丸食前
煎陳皮湯送下
茯苓杏仁煎療氣忽發滿胸急者
茯苓(四兩)杏仁(四兩製去皮尖)橘皮(三兩)
右切以水九升先煑諸藥取三升去滓内竹瀝生薑
汁蜜等和攪微火煎取四升一服四合日再夜一忌
海藻菘菜酢物
十聖丸治水病喘氣上氣消腫脹
大戟(炒)桑白皮(炒切)甘遂(炒)甜葶藶(紙上炒)
巴豆(去皮心炒各半兩)續隨子(去皮)㯽榔(剉)烏頭(去皮)
(臍細慢火炒令焦黑烟出為度各一分)杏仁(去皮心雙仁炒三分)牽牛子
(炒二兩三分)
右為末蜜丸如雞頭大每服一丸生薑湯化下更量
病勢加减
療氣忽發滿腹急者方
猪腎(一具生破去膜)桑根白皮(五兩)茯苓(四兩)澤漆葉
(三兩)防己(三兩)澤瀉(三兩)橘皮(三兩)大豆(三升净)
郁李仁(一升碎)甘遂(三兩煑)
右切以水一斗三升先煑猪腎桑根白皮澤漆葉大
豆取八升去滓内餘藥煎取二升七合分為三服忌
醋物
甘遂湯(出聖惠方)治水腫胸滿氣急上喘大小便澁
甘遂(炒一兩半)赤茯苓(去皮)郁李仁(浸去皮尖研)黃芩
(去心)杏仁(去皮尖雙仁炒各二兩)澤瀉陳橘皮(浸去白炒乾)
澤漆(微炒各二兩)
右搗篩每服五錢水三盞煎至一盞半去滓分温三
服一方煎桑根白皮湯調下末一錢以利為效
療氣忽發心滿胸急者
桑白皮(四兩)橘皮(三兩)茯苓(四兩)杏仁(三兩)甘遂
澤瀉(三兩)黃芩(四兩)赤小豆(一升)
右切以水九升煑取二升半分三服忌酢物一方甘
草三兩
又方
青羊腎(一具)桑根白皮(四兩)茯苓(四兩)橘皮(三兩)
李根白皮(四兩)黃耆(三兩)玄參(三兩)生薑(四兩)
右切以水九升煑取二升七合分三服忌酢物
黃耆丸(出聖濟總錄)治水氣消腫定喘
黃耆(剉)甘遂(炒)青橘皮(浸焙去白)麥蘖大戟
(炒)陳橘皮(浸去白焙)陳麴(炒各半兩)
右為末煉蜜丸桐子大煎木通桑根白皮湯下
苦葶藶丸(出聖濟總錄)治水氣喘滿小便赤澁腰腿浮腫
不得眠臥
苦葶藶(四兩三分紙上炒)杏仁(三分浸去皮尖炒)
右搗羅五味為末與二味研者和勻煉蜜丸桐子大
每服二十丸食後煎橘皮湯下日再煎紫蘇湯下亦
可
郁李仁湯(出聖惠方)治水腫胸滿氣急
郁李仁(浸去皮尖炒)桑根白皮(炙)赤小豆(炒各三兩)
紫蘇(一兩半)橘皮(二兩)茅根(切四兩)
右搗篩每服五錢水三盞煎至一盞去滓温服
葶藶散(出危氏方)治因飲水漿多感冷濕胸腹脹滿瀝咯
有聲喘急氣促面色黃
芫花(炒赤)甘遂大戟黑牽牛(炒取為末)
右各等分為末每服一錢先將紅棗十枚煎湯一盞
調温再單飲棗湯送下平旦服病不除明日更服加
半錢利後稀粥自養但服加味控涎丸方見喘急
茯苓湯治水腫胸中氣滿喘急
赤茯苓(去皮)杏仁(去皮尖雙仁炒各四兩)陳橘皮(浸去白炒二兩)
右搗篩每服五錢水三盞煎至一盞去滓温服日再
服隨小便下
療氣忽發滿胸急者
大棗(三十枚打破)
右以水四升煑取二升内蜜和調不得過甜不過酸
稍含咽之
水腫欬逆上氣(附論)
内經謂腎為水腫肺為喘呼氣逆不得臥蓋腎主水肺主
氣虛不能制水水氣脹滿上乘於肺肺得水而浮故上
氣而欬嗽古方有曰腫從水起上氣而欬名曰白水其病
在肺
烏腎丸(出聖惠方)治水氣腫滿欬逆上氣
烏腎(半兩)蛤蚧(一對塗酥微炒)木通(半兩)漢防己(半兩)
㯽榔(半兩)大戟(三分)陳橘皮(三分)海藻(半兩炒洗去醎)
木香(半兩)當歸(半兩剉碎微炒)郁李仁(三分湯浸去皮尖微炒)
續隨子(一分)海蛤(半兩細研)肉桂(半兩去皺皮)赤茯苓
(半兩)赤芍藥(半兩)
右為末煉蜜和丸如小豆大每日五更初以桑根白
皮湯下三十丸
大白前湯(出聖濟總錄)治水欬逆上氣通身洪腫短氣脹
滿晝夜臥不得喉中鳴大小便不通不下食而不甚
渴
白前(一兩半)紫苑(去土二兩)半夏(湯洗七遍去滑焙乾二兩剉)
生澤漆根(微炒一兩)
右四味搗篩每服五錢水一盞半煎至一盞去滓入
内後藥
桂(去皮一兩半)人參(三分)白术赤茯苓(去皮各二兩)
葶藶散治十種水氣喘急坐臥不得小便淋澁(方見十類)
(神助散)
褚證漢防己散(出千金方)治水腫上氣
漢防己澤漆葉石葦澤瀉(各五兩)白术
桑根白皮丹參赤茯苓橘皮通草(各三兩)
郁李仁(五合)
右治下篩為粗散以水一升煑三因方取八合去滓
頓服一日三取小便利為度
大棗散(出聖濟總錄)治徧身浮腫脹上氣不得臥大小便
澁先服大棗散後服海蛤丸後三年不得食肉入房
不爾病必重發治陽中風下利嘔逆短氣不惡寒熱
汗出發作有時頭痛心痞硬引脇下痛兼下水腫腹
肋脹并酒食積腸垢積滯痃癖腎積畜熱極痛塵氣
久不已或表之正氣與邪熱并邪熱并甚於裡熱極
以隂及寒表氣入裡陽氣極深脉將絶并風熱燥甚
結於下焦大小便不通實熱腰痛
芫花(炒一分)甘遂(炙半分)大戟(去皮一分)
右搗羅為散每服一錢以大棗十枚水一盞半煑棗
二十沸去滓棗調藥空心頓服當利勿止勿止三服
後服海蛤丸人實更加服隨實虛加减
海蛤丸(出聖濟總錄)
海蛤(别研)赤茯苓(去皮各一兩)狼毒(三分)桑根白皮
(炙剉)玄參(微炙各一兩)膩粉(半兩)薏苡仁陳橘皮
(浸炒去白)防己葶藶(炒研)杏仁(湯浸去皮尖雙仁炒各一兩)
右除海蛤外搗羅為末同海蛤再研勻煉蜜丸如小
豆大每服空心用橘皮湯下三十丸日三服五日後
覺齒痒即住藥齒腫口瘡即是瘥候
白前湯(出聖濟總錄)治水欬逆上氣通身浮腫短氣脹滿
晝夜倚壁不得卧其喉中水雞聲
白前(十兩三分)紫苑(去土一兩半)半夏(洗七遍三兩)澤漆
根(炒)秳蔞(一枚去皮)白术(一兩)桂(去皮一兩半)人參
乾薑(各半兩)吳茱萸(浸一宿炒二兩)
右搗篩每服用五錢水三盞入棗二枚生薑一塊拍
破煎至一盞半去滓分二服當小便利或微溏腫即
减
防己湯(出聖濟總錄)治水氣欬逆上氣四肢浮腫坐臥不
安
防己(半兩)桑根白皮(剉)木通(剉)赤茯苓(去皮各一)
(兩)澤漆郁李仁(浸去皮炒)甜葶藶(各半兩隔紙炒紫色)
陳橘皮(浸去白焙二兩)
右搗篩每服五錢水一盞半棗四枚擘破同煎至七
分去滓食後温服
黃耆湯治水氣面浮欬嗽氣促
黃耆(三分)柴胡(去苖)赤芍藥(炒)赤茯苓(去皮各半兩)
陳橘皮(浸去白焙)麥門冬(去心焙)惡實(炒)甘草(炙各)
(三分)
右搗篩每服三錢水二盞煎至七分去滓温服不拘
時候
治水氣浮腫欬逆上氣宜服此方
甜葶藶(三分隔紙焙)杏仁(湯浸去皮尖雙仁半兩炒微黃)赤芍藥(半兩)
秦芁(半兩去皮)漢防己(半兩)麻黃(半兩)郁李仁(半兩)
桑根白皮(半兩)甘草(半兩)
右篩為散每服三錢以漿水一盞煎至六分去滓温
服日三四服
杏仁散(出聖惠方)治水氣腫盛欬逆上氣小便赤澁
杏仁(一兩湯浸去皮尖雙仁炒微黃)茅根(一兩半)赤茯苓(一兩)
陳橘皮(一兩湯浸去白)桑根白皮(二兩)郁李仁(二兩湯浸去皮)
(微炒)澤漆葉(二兩)川芒硝(一兩)木通(一兩)
右為散每服四錢水一鍾入生薑半分煎至五分去
滓空心温服如人行十里當下黃水一二升為效
鯉魚湯(出聖濟總錄)治水腫腹大喘欬胸滿不得臥
鯉魚(一箇重三斤去鱗腸肚)桂(去皮)紫苑(去苖土各二兩)防己
黃芩(去黑心)硝石(研如粉)人參(各二兩)
右除魚搗篩先用東流水五升煑魚令爛熟去魚内
藥末五錢匕煑赤小豆一合大棗三枚擘生薑三片
候豆熟去滓温服日三夜一
治水腫欬逆上氣坐臥不得宜服此方(出聖惠方)
甜葶藶(一兩隔紙炒令紫色)橘皮(一兩湯浸去白焙)甘遂(半兩炒微)
(黃)牽牛子(一兩炒微黃)郁李仁(半兩湯浸去皮微炒)
右搗羅為末煉蜜和丸梧桐子大每服煑赤小豆飲
及大麻子飲下七丸日三服以大小便利為度
又方(出聖惠方)
海蛤(一兩細研)甜葶藶(一兩隔紙炒紫色)漢防己(一兩剉)
杏仁(三分湯浸去皮尖雙仁炒微黃)甘遂(一兩炒令微黃)桑根白皮
(一兩剉)
右搗為末以棗肉和搗三二百杵丸梧子大每服於
食前煎以大麻子湯下七丸
白前湯治水咳逆上氣身體浮腫短氣脹滿晝夜倚
壁不得臥咽中作水雞鳴
白前紫苑半夏大戟(各三兩)
右㕮咀以水一斗浸一宿明旦煑取三升日三服
水腫小便澁(附論)
水氣小便澁者由榮衛不調經絡否澁脾腎虛弱使水
氣流溢於皮膚四肢腎與膀胱有熱故也凡此二經俱
主於水流行於小腸入脾為小便也今熱氣在於臟腑
水行則澁故令小便澁
海蛤丸主下氣水苦小便澁腫氣妨悶食
昆布(洗)橘皮赤茯苓漢防己海蛤(研)
郁李仁桑根白皮澤漆(炙)㯽榔杏仁(各四)
(分去皮尖雙仁研)大黃(六分)葶藶(二十分微炙熬令黃)
右搗篩蜜丸梧子大每服十五丸日二服加至二十
五丸以小便利為度忌熱麵冷滑大酢
海蛤丸(出聖濟總錄)治水腫腹滿四肢黃瘦喘促小便澁
海蛤(二兩研)木香訶梨勒皮防己厚朴(去粗)
(皮生薑汁炙)旋覆花(各一兩)白㯽榔(剉)鱉甲(去裙爛醋)
(浸炙)郁李仁(去皮研各一兩半)桂(去皮半兩)
右為末煉蜜丸桐子大每服二十丸煎大腹皮湯送
下之
海蛤丸(出聖惠方)治大腹水腫四肢洪滿小便澁少
海蛤(一兩研)甜葶藶(一兩隔紙炒令黃色)赤茯苓(一兩去皮)
桑根白皮(一兩剉)郁李仁(一兩湯浸微炒)防己(一兩剉)
陳橘皮(一兩湯浸去白)甘遂(半兩炒微黃)
右搗羅為末别擣葶藶如泥内藥末中和勻煉蜜和
丸二三百杵丸梧子大每服二十丸以粥飲下日三
四服
又方(出聖惠方)
㯽榔(一兩)牽牛子(一兩微炒)赤茯苓(一兩)桑根白皮
(一兩剉)甜葶藶(一兩隔紙炒黃色)漢防己(半兩)
右為末别搗葶藶如泥内藥末中和搗三二百杵丸
梧子大每服二十丸粥飲下日三服以瘥為度
漢防己散(出聖惠方)治水氣四肢腫滿上氣滿喉中喘急
小便秘澁
漢防己(一兩)木通(一兩)桑根白皮(一兩剉)赤茯苓
(一兩)甘草(半兩剉炙微赤)大腹皮(半兩剉)牽牛子(二兩微炒)
右搗羅為散每服三錢以水一中盞入生薑半分葱
白七寸煎至六分去滓不計時候温服
商陸丸(出聖惠方)治水腫利小便消脹滿宜服
商陸(一兩)川芒硝(半兩)甘遂(一分微炒黃)川大黃(半兩)
(剉碎微炒)芫花(半兩醋拌炒乾)蕘花(半兩微炒)
右為末煉蜜和搗三二百杵丸梧子大每服食前粥
飲下三丸以利為度
蘧麥散(出聖惠方)治水氣面目腿膝硬小便赤澁
蘧麥(一兩)滑石(一兩)漢防己(一兩)川大黃(一兩剉微炒)
川芒硝(一兩)
右為散每服三錢水一中盞煎至六分去滓不計時
候温服
又方(出聖惠方)
木通(二兩剉)桔梗(一兩去蘆頭)赤芍藥(一兩)甜葶藶
(一兩)桑根白皮(一兩)
右為散每服五錢水一大盞煎至五分去滓不計時
候温服
大戟散(出聖惠方)治水氣腫滿大小便澁壅宜服
大戟(一兩湯浸去白微炒)陳橘皮(一兩湯浸去白)商陸(一兩剉)
木通(一兩剉)蘧麥(一兩剉)
右為散每服三錢水一盞煎至六分去滓空腹温服
如未通即良久再服
水銀丸(出聖惠方)治水氣腹脹促小便澁
水銀(一兩乳缽内研令星盡)甜葶藶(一兩用隔紙炒令紫色)椒目
(半兩微炒出汗)浮萍草(半兩)滑石(二兩)
右為末研入水銀令勻煎皂莢子膠和丸梧子大每
服十五丸葱湯下日三服
香蘇散(出衛生寳鑑)治水氣虛腫小便赤澁
陳皮(一兩去白)防己木通紫蘇葉(各半兩)
右為散每服二錢水二盞生薑三片同煎六分去滓
温服食前日二
治水氣小便澁身體虛腫宜服此方(出聖惠方)
搗桕皮(一兩)木通(一兩剉)㯽榔(一兩)
右為細末每服二錢粥飲下不計時候
塗臍膏(出得生堂)治水腫小便絶少
地龍(生者炒研)猪苓針硝(煆紅存性)
右各一兩為末擂葱涎研成膏傅臍中約一寸高以
闊絹帛縳定出小便多為度日二更入甘遂同為末
尤妙
治水氣小便澁喘息促四肢無力宜服此方
沙牛尿(一斗)訶梨勒皮(半斤搗末)
右先以牛尿於銅器中煎至二升入訶梨末熱令硬
軟得所丸如梧子大每服茶酒任下三十丸日三服
當下水及惡物為效
治水氣洪腫澁方(出聖惠方)
芫花根(一兩剉炒)
右為末每服空心以温水調下一錢得小便大利瘥
治水腫煩渴小便赤澁方
冬瓜白瓤(不限多少)
右以水煑令熟和淡食之
治水氣徧身腫小便赤澁方
甜葶藶(二兩隔紙炒令紫色)
右搗如膏煮棗肉和丸梧子大三十丸煎桑根白皮
湯下日三四服之
治氣喘促腫浮小便澁
用杏仁一兩去皮尖熬研和米煑粥極熟空心喫二
合
千金翼治小便不利膀胱水氣流滯
用浮萍晒乾為末服方寸匕日一二服良
蠱病(附論)
内經謂脾風傳之腎病名曰疝瘕少腹膀胱冤熱而痛
出白一方名曰蠱夫脾受風邪傳於腎經邪熱内爍其
情不守久而弗治適以喪己志也水之精為志志既喪
則情從之左傳謂惑以喪志為蠱者如此
大沉香尊重丸方治蠱腹滿水腫遍身腫病滿氣逆
嘔噦喘急小便赤澁大便不調一切中滿下虛危困
病證其效不可盡述
滑石(三錢)沉香丁香人參㯽榔車前子
葶藶(各二錢)青皮白牽牛枳實(炒)木通(各四)
(錢)胡椒木香海金沙蝎尾(去毒)茯苓
肉蓯蓉(各一分)蘿蔔子(六錢炒)白丁香(一錢半别研)
郁李仁(湯浸去皮一兩二分)
右為細末生薑自然汁打糊為丸如豌豆大每服二
十丸生薑湯下不拘時候日進三服忌鹽魚菜肉麵
食单服米粥常治水蠱用尊重丸為正散腫丸為副
日各二服如蠱脹高腹肚有些小青筋腫少脹多者
单服此藥一方加陳皮
無價散治諸般蠱氣
青皮陳皮桑白皮(炒)猪苓車前子(焙)
澤瀉續隨子甜葶藶(炒)樟柳根大戟
白牽牛末甘遂川椒木香木通(去皮剉)
郁李仁(各等分)
右件為末每服三錢用䓤白二根切水二盞煎至五
分和滓温服
㯽榔散治男子婦人蠱氣及下元腿膝虚腫
㯽榔白茯苓白附子白术芫花蓬术
大戟甘遂黑牽牛巴戟青皮荆三稜
肉桂茴香(各等分)
右為末每服一錢用樟柳根煎湯調服一更前後取
脚上水二更煎升麻湯下取面上水三更煎赤小豆
湯下取手上水四更煎桑白皮湯下取肚中水五更
煎茶酒下取膜中水
治蠱證
茯苓(二兩)茯神(二兩)猪苓(一兩)乾山藥(三兩)人參
白酒麯(半兩)神麯(半兩)麥門冬(半兩)牽牛(半兩頭末)
乾生薑(二兩)
右樟柳根去皮淨咀作片子水浸一宿天明換水煑
乾爛就搗研晒乾與前藥料對半一同分兩為末生
薑汁葱頭自然汁打糊為丸梧子大每服三十丸或
四五十丸不拘時候
搨腫神應丸男子婦人諸腫蠱毒肚脹如鼓脾癖癥
瘕氣塊上喘氣急咳嗽倚息不得睡服諸藥得自秘
傳用之
三稜莪术青皮(各一兩)乾漆(燒一兩)芫花(七錢)
(半)大戟(一錢)碙砂(一錢)巴豆(去殼取霜研一錢)
右前藥和一處用好米醋一大碗慢火淬乾為度取
出晒乾碾為末醋糊為丸作如梧子大每服四五十
丸用生薑湯五更空心下隨用椒目六兩白蘿蔔子
半斤炒香熟用手帕盛藥熨患身上俱腫處如冷則
再取出炒熱仍熨至再至三直至小大便行後方住
熨如去大便後要住温稀粥一盞補即止
肉蓯蓉丸治蠱病小腹冤熱而痛便溺出白
肉蓯蓉(去皮酒浸焙)白茯苓(去皮)黃耆(剉)澤瀉
五味子龍骨牡蠣(火煆研)當歸(切焙各一兩)
右為末煉蜜丸梧子大每日服三十丸須温服酒下
空心日午臨臥各一服
萬安丸治蠱病
大黃雷丸木香(各兩)一苦葶藶樟柳根(各半)
(兩)黑牽牛白牽牛(各一兩半)㯽榔(七箇)
右為末每服五錢用熟蜜五錢酒一盞調服空心食
前
大建中湯(出宣明論)治蠱病小便腹急脹痛便溺失精溲
而出白液
黃耆(剉)遠志(去心)當歸(去蘆頭)澤瀉(各三兩剉焙)
芍藥(炒)人參龍骨甘草(各二兩)
右剉如麻豆大每服五錢匕水二盞生薑三片棗二
枚劈破煎至一盞去滓温服不拘時候
澤瀉丸治蠱病小腹冤熱而痛精氣不守溲便出白
澤瀉(剉)補骨脂(炒)巴戟天(去心)五味子(焙)
石斛(去根)芍藥人參甘草
右為末煉蜜丸梧子大每服三十丸温酒或鹽湯下
空心日臨臥合一服
乾地黃丸治蠱病精氣不守便溺出白小腹冤熱而
痛
熟地黃(焙半兩)鍾乳粉(半兩)龍骨兔絲子(酒浸一宿)
(别搗)磁石(火煅醋淬七遍)芍藥黃芩(去黑心各一兩)
右為末酒煑麵糊為丸桐子大每服二十丸温酒或
鹽湯下空心日晩
無憂散(出儒門事親)治腹肚蠱脹大便不利
木香(半兩)白术(半兩)桑白皮陳皮木通(剉)
黃耆(各半兩剉)官桂(半兩一方用胡椒)
療氣忽發滿胸急者方
猪腎(一具去脂膜)桑根白皮(五兩)茯苓(四兩)澤漆葉
(三兩)防己(三兩)澤瀉(三兩)橘皮(三兩)大豆(三升半)
郁李仁(一升碎)甘遂(三兩煑)
右切以水一斗三升先煑猪腎桑根白皮澤漆葉大
豆取汁八升去滓内餘藥煎取二升七合分為三服
忌酢物
又方
甘遂(炒一兩半)赤茯苓(去皮)郁李仁(浸去皮尖研)黃芩
(去黑心)杏仁(去皮尖雙仁炒各二兩)澤漆葉(二兩)陳橘皮
(浸去白焙二兩)澤瀉(微炒二兩)
右搗篩每服五錢水三盞煎至一盞半去滓分温二
服一方用朴硝一方煎桑白皮湯調下末一錢以利
為效
療氣忽發滿胸急者
桑白皮(四兩)橘皮(四兩)杏仁(三兩)甘遂(三兩)澤瀉
(三兩)黃芩(四兩)赤小豆(一升)
右切以水九升煑取二升半分三服忌酢物一方甘
草三兩
又方
青羊腎(一具)桑根白皮(四兩)茯苓(四兩)橘皮(三兩)
李根白皮(四兩)黃耆(三兩)玄參(三兩)生薑(四兩)
右切以水九升煑取二升七合分三服忌酢物
黃耆丸(出聖濟總錄)治水氣消腫定喘
黃耆(剉)甘遂(炒)青橘皮(浸焙去白)麥蘖大戟
(炒)
右為末煉蜜丸桐子大煎木通桑根白皮湯下
苦葶藶丸(出聖濟總錄)治水氣喘小便赤澁腰腿浮腫不
得眠臥
右為末量人虛實施入黑牽牛半生熟各二兩為細
末斟酌多少用每服二錢燈心湯調下食前
仙方萬安散治男子婦人不論老幼一切沉深積塊
氣水蠱食蠱小腸膀胱豚疝氣徧墜木腎脚氣十隔
五噎翻胃吐食脾痛氣喘嗽痰飲咳嗽肺脹吐血咯
血淋齒者瘢瘡癬腸風瀉血婦人赤白帶下經脉不
調或後或前血崩中漏下惡積聚
黑牽牛(五兩生熟各半熟黃色不用焦黃)雷丸(三箇生用)大黃(二兩)
(生用)管仲(三兩)㯽榔(三兩生用)
右各為細末每服四錢重者五錢用沸湯浸至明調
服畢細嚼生薑三片過藥一時刻取下病源各隨所
傷如亂絲馬尾或如血蠱或如蛇蝦䗫之類各種樣
不齊此藥不動真氣四時着病皆可服之十歲者分
作二服老幼衰弱臨時加减忌魚腥三五日
治男子婦人蠱氣及下元腿膝虛腫
猪苓茯苓漢防己木通陳皮(各等分)
右為末每服四錢水一盞半用燈心十莖同煎至七
分去滓温服如服四服小便通為驗
權水丸治男子婦人通身蠱脹不能動作
南康蛤粉(一兩)猪苓(半兩)澤瀉(半兩)真平胃散(一兩)
右為末同平胃散蛤粉和勻用大蒜連皮灰火煨香
熟搗爛和搜丸梧子大每服三十丸至五十丸用温
水送下日三服忌腥冷物濕麵
四炒丸(出危氏方)治氣血滯腹内蠱脹如鼓坐臥喘急不
安
枳殼(四兩去瓤切作兩指面大塊四處一一兩用蒼术炒去蒼术一兩用蘿蔔子兩同炒)
(黃去蘿蔔子一一兩用乾漆一兩炒黃去乾漆末一兩用茴香兩同炒去茴香止用枳殼為細)
右用芫花同炒蒼术等四味同水二碗煎至一碗去
滓煑麵糊丸梧桐子大每服五十丸食後米飲下
中經丸治蠱脹虛腫滿不思飲食
神麯(炒)乾薑(炮各一兩)麥蘗(炒一兩)吳茱萸(半兩湯洗)
(七次焙乾)
右為細末麵糊為丸梧桐子大每服三十丸温酒送
下食前日進三服
磁石丸治蠱病少腹熱痛精液出白
右搗羅為末煉蜜丸梧子大每服三十丸鹽湯下空
心臨臥各一服
苦蒿梨丸治水蠱氣
苦蒿梨木香蘿蔔子(各等分)
右為細末酒糊為丸梧子大每服三二十丸空心温
酒送下
朱砂守病丸專治久積一切蠱氣返食證
人言(一兩)巴豆(去皮燒熟一兩)芫花(一兩醋炙)
右為細末如皂子大每服三丸空心一盞温酒送下
治蠱脹
用皂角尖用香二兩重宣瀉五六次後
香綿散
生漆滓(一兩半)春蠶綿(三兩重)麝香(五錢)
右以漆滓放在鉄鍋炒做灰綿用剪細入此鍋同漆
滓炒作灰用碾末後將麝香入用飯飲湯調下好酒
亦得
香木枳殼丸治蠱脹
枳殼芫花(各等分)
右用釅醋浸芫花透將醋再煑枳殼爛擂芫花末丸
桐子大每服數丸温白湯送下
治蠱
用鷄尿醴酒調服之
消蠱湯(出直指方)治氣作蠱脹但腹滿而四肢頭面不腫
紫蘇莖葉縮砂肉豆蔲(生)枳殼青皮
陳皮三稜蓬术㯽榔辣桂白豆蔲仁
蓽澄茄木香(各一分)半夏(製)蘿蔔子(生各一分半)
甘草(炙一分半)
右剉每服三錢薑棗煎服
石燕子丸治婦人男子氣蠱血蠱之疾
石燕子(四個煆)木通大戟海金沙石韋
苦楝根猪苓海藻扁竹茴香白牽牛
海蛤瞿麥通草延胡(各半兩)
右為細末燈心竹葉打麵糊為丸梧子大每服五十
丸用燈心竹葉湯送下食前
奪命方丹治氣蠱勞蠱血蠱筋蠱水蠱
麝香(一錢半)大黃(生用五錢)黑牽牛(半兩)甘遂(二錢)
澤瀉(半兩)香附子(半兩)
右為細末每服一錢用白樟柳根汁半盞無灰酒半
盞調藥末頓熱空心服之服藥後忌生人三日不可
食魚腥鹽漿濕麵發氣等物六十歲以上十五歲以
下只可服半貼大便取下惡物
香棗丸(出瑞竹堂方)治蠱氣滿病蠱有十種
用苦丁香為細末用熟棗肉為丸每服三十丸煎棗
湯送下空心服三服必愈
治蠱氣方
用環腸草不拘多少晒乾水煎利小便為度
五蠱丸(出聖濟總錄)治百病及諸色蠱
雄黃椒目(炒)莽草真珠(研)巴豆(去油盡)
芫花(醋浸炒焦)鬼臼礬石(燒令汁枯)藜蘆(去蘆頭微焙)
獺肝(各一分)蜈蚣(一寸)附子(炮製去皮臍半兩)斑猫(去翅)
(足炒十枚)
右為末煉蜜丸如小豆大甆合蜜收每食後服一丸
如未效增一丸以利為度當有虫出形狀不可具載
虫下後七日内切宜將攝凡人服此藥一劑虫出不
損百病盡除勿食五辛又蛇毒甚者合五蠱丸未及
且以大豆漬酒絞汁服半升差又酒服桔梗角末方
寸匕日三服中毒甚不能服斡口開與之藥下心頭當
悶煩須臾即甦如此服七日後宜食猪脾臟補養今
所錄蛇蠱方在卷末者緣蛇毒狀似水病治之且謂
水藥不驗楊香所傳他仙徒都先生神方一十五首
皆治之且謂水藥不驗蛇蠱次之餘方世人無有傳
者楊黁云曾有親識患水病洪腫滿狀頃刻必死旦
服此藥至暮獲安息不忍弃其滓以絹囊盛之凡煎
防己湯須用臼鐺於火中合之燒令通赤揩磨取淨
免有油膩又於藥名二十味中各取一字合成四句
歌之庶使年久不忘胡牽犀藶海漢茯戟通桑青黃
訶射白郁橘紫防榔
紫蘇煑散(出聖濟總錄)治水氣
紫蘇葉防己(去皮)桑根白皮(切)白术(剉碎各等分)
右為散如茶法煎三兩沸齊熟即去白术加甘草功
如前方所說又有蛇毒蠱狀與水病相似四肢如故
小便不堪澁但腹急腫而蠱脹不下食凡醫多悞作
水氣治之宜細詳審當服太上五蠱丸
枳殼丸(出衛生寳鑑方)治久患五隔氣積噎塞氣血結滯腹
脹成蠱身瘦面黃肚急如鼓兼治脾積食蠱
厚朴(去皮一斤同大黃二兩生薑四兩棗五十枚川烏一兩以水煑棗爛為度只用厚朴)
枳殼(麩炒去穣)
右為末每服厚朴八錢枳殼二錢入定粉三錢膩粉
二錢同碾令勻每服半錢熱米飲調下日進三服不
計時候日三取服重者不過五日遂下惡物瘀血為
應次以和脾胃藥補之
木香丸(出楊氏家藏方)治氣蠱腹脹(方見本門水氣心腹鼓脹類五味木香丸)
消脹丸(出楊氏家藏方)治蠱脹推氣退腫
法麴(四兩炒)乾薑(一兩)肉桂(去皮一兩)蕤仁(三十粒去皮)
巴豆(二十五粒去皮)木香(一兩)陳橘皮(去白一兩)㯽榔(半兩)
縮砂(一兩)黑牽牛(一小升用無灰酒半升浸一宿取出焙乾)
右件為細末用獖猪肚一枚淨洗將前件牽牛盛在
内用無灰酒五升慢火煑之酒盡肚爛取出於臼中
搗極爛和前藥末一處杵為丸如菉豆大每服五十
丸空心日午臨臥温酒送下更量虛實加减之
蘿蔔子丸(出楊氏家藏方)治蠱氣脹滿四肢虛腫浮上氣喘
急小便秘澁
蘿蔔子(四兩炒令黃)雷丸(二兩炒黃)白附子(一兩半去黑皮)
㯽榔(半兩)陳橘皮(去白二兩)葛根(三兩炒黃)
右件為末酒煑糊為丸如菉豆大每服十丸至三十
丸橘皮湯空心送下
又周益公隂德錄治蠱腫秘方(永類鈐方)
用膽礬水一鍾用信州蒲州明亮如翠璃似鴨嘴者
用米醋煑製勝針鐵矣蓋膽礬亦銅之精液以其味
辛酸補肝膽利脾胃皆佐以君臣之藥安魂魄消水
腫此妙方也得者當如珍寳之故老嘗授以疎順飲
即二十四味流氣飲加减嚥下沉香丸治水氣
縮砂飲(出朱氏集驗方)治氣脹氣蠱等病如神
蘿蔔子(自然汁浸縮砂炒乾或用蘿蔔汁浸數日炒乾亦可)
右以縮砂為細末每服一大錢米飲調下
治蠱病(出本草)
用薺花根搗末以飲服方寸匕立差
水蠱(附論)
夫水蠱之狀膜脹皮膚麄黑搖動有聲此由脾腎氣虛
濕氣淫溢久不瘥則害人如蠱之毒故謂之水蠱也
無比丸(出聖濟總錄)治水蠱通身腫滿
京三稜(煨剉)牽牛子膽礬(研)㯽榔(剉)芫花
(醋浸炒各一兩)膩粉(一分)續隨子硇砂(研)木香(各半)
(兩)珠粉(研三分)大棗(三十個湯内略煑過去皮核取肉爛研)
右除膽礬硇砂棗肉外同搗羅為細末用釅醋二大
升先下硇砂膽礬棗肉於銀石器内煎五七沸次下
諸藥末一處攪勻慢火候可丸如豌豆大每服十丸
丈夫温酒下婦女醋湯下
㯽榔丸治蠱病
㯽榔郁李仁(各一兩)續隨子甘遂(各半兩炒黃)
䕡茹樟柳根黑牽牛大黃(各一兩)木通
海金砂(各半兩)滑石(一兩)
右為細末麵糊為丸梧子大每服三十丸温酒送下
如瀉白粥補之常服只十丸至十五丸忌鹽醋油醬
油膩生冷麵粉忌半年
中隔丸(出聖濟總錄)治水蠱腹脹消腫滿痞氣
芫花(醋浸炒黃)甘遂(炒黃為末)大戟(炒各一兩)澤瀉(剉)
青橘皮(湯浸去白)木香(各半兩)硇砂(研)乳香(研各一兩)
巴豆(去皮膜出油研二十枚)
右搗研為末煉蜜和丸如菉豆大每服三丸至五丸
温酒下
㯽榔丸治水蠱
㯽榔郁李仁(各一兩)樟柳根黑牽牛大黃
(各一兩)木通海金砂(各半兩)滑石(一兩)
右為細末麵糊為丸梧子大每服三十丸温酒下如
瀉白粥補之常服只喫十丸至十五丸忌鹽醋油醬
油膩生冷麵半年
瓠瓤煎方(出聖濟總錄)治水蠱徧體洪腫
用瓠瓤一枚以水二升煑一炊頃去滓煎堪丸即丸
如小豆大每服米飲下十丸取小便利利後作小豆
羹食之勿飲水
楮枝煎方治蠱病水腫
用楮枝剉半升以水五升煎至二升半去滓取汁入
黑豆末半升煎成膏每服一匙空腹服之一方加細
桑枝同煎
分氣散(出聖濟總錄)治水蠱腹腫利小便
甘遂(炒)商陸(剉炒)白牽牛(炒各半兩)㯽榔(剉一枚)
木香(一分)白丁香(研五十個)膩粉(研一錢)
右搗研為散每服半錢匕温酒調下實者加至一錢
匕
大黃湯
大黃(剉炒一兩半)麥門冬(去心焙三分)甘遂(微炒)茅根
(剉)黃連(去鬚各一兩)貝母(炮去心三分)
右粗搗篩每服二錢匕水一盞煎至七分去滓温服
瞿麥湯(出聖濟總錄)治水腫腹脹滿急小便不通縱有而
黃赤
瞿麥穗車前子滑石(碎)茅根(剉)甘遂(微炒)
苦參
右等分搗篩每服三錢匕以水二盞煎至七分去滓
温服三日以利為度
海蛤丸(出聖濟總錄)治水蠱腹脹喘嗽似水氣
海蛤(燒灰半兩)滑石(研)凝水石(研各一兩)白丁香(研五)
(十五個)膩粉粉霜(各一分)
右一處杵勻麵粉糊和餅子以濕紙褁燒熟搗羅為
末薄麵糊和丸如菉豆大温酒下二十丸
經驗白术散治水蠱氣蠱病
白术(一兩)苦葶藶(一兩)川山甲(五錢)蛇退(一條全)
黑牽牛(末二兩)土牛兒(一個燒土坑火内焙乾)
右件為末每服三錢好酒調下
葶藶湯(出聖濟總錄)治水蠱身體洪腫喘滿
葶藶(紙上炒令黃紫色搗末一兩)
右以水二盞入葶藶五錢匕大棗十枚擘破同煎至
一盞去滓分為二服以利為度後服葶藶丸
葶藶丸
葶藶子(三兩炒令紫色)牽牛子(炒一兩半)海藻(洗去醎炒一兩)
澤漆(一兩)昆布(洗去醎炒一兩)猪苓(去皮一兩)
右搗羅為末煉蜜和丸小豆大每服米飲下十五丸再
稍加至二十丸
治積年水蠱宜服此方(出聖惠方)
大戟(半兩炒剉)甘遂(半兩)甜葶藶(半兩)巴豆(十四個炒熟去)
(皮尖油)赤小豆(四十五粒)
右為細末以煑棗肉和丸梧子大每服空心粥飲下
三丸當日便利水為效
結水湯治水蠱内腫即冷外腫即熱氣急無力
黃連(去鬚)大黃(剉碎炒各二兩)甘遂(微炒)葶藶(炒紫色各一兩)
右搗篩每服二錢水盞半煎至七分去滓温服日二
椒目丸(出聖濟總錄)治水蠱徧身洪腫
椒目(炒去汗)牡蠣(煆各二兩)葶藶(二兩)甘遂(二兩)
右等分為末煉蜜和丸如小豆大每服米飲下十丸
取利二後服白米粥食之
治水蠱
木香黑牽牛(炒)飛麵(炒黃色各四兩)白牽牛(炒四兩)
右為細末用年深米煎湯和丸作成餅子約計如錢
大每服一餅子用陳皮湯送下食前日進二服忌魚
雞麵等物
水銀丸治大腹水蠱堅硬如石宜利小便方
水銀(一兩以煑棗肉研令星盡)川芒硝(一兩)甜葶藶(五兩炒紫)
右件藥相和搗一千杵丸梧子大每服空腹服十丸
粥飲下差後食牛羊肉自補稍飲之
治腫腹重大動搖有水聲皮膚黑色名曰水蠱宜服此
方
青蛙(二枚乾者塗酥微炙)螻蛄(七枚乾者炒)苦葫蘆(半兩炒)
右為細末每日空心以温酒調下二錢不過三服差
鼠尾草丸(出肘後方)治水蠱亦治卒大腹水病
鼠尾草馬鞭草(各五斤)
右用水五斗煑取二斗去滓煎成膏為丸小豆大以
輕粉為衣每服米飲下三丸至六丸禁肥肉生冷勿
食
治腹大動搖作水聲皮膚麤黑似腫狀名為水蠱(出肘後方)
白茅根(一大把切)小豆(三升赤者)
右件以水二升煑取乾去茅根食豆水隨小便下
又方(出聖惠方)
用鬼扇搗絞取汁服如雞子即下水更服取水盡如
渴研麻子汁飲之為良
又方(出肘後方)治腹脹大動搖作水聲皮膚黑名水蠱
巴豆(九十粒去心皮炒黃)杏仁(九十個去皮尖炒令黃)
右搗和服如小豆大一枚以水下為度勿飲酒佳忌
野猪肉蘆笋
又方
用兹彌草三十斤水三石煑取一石去滓更湯上煎
令可丸服此如皂莢子三丸至五六丸水隨小便去
即飲糜粥養之
惡實丸(出聖濟總錄)治水蠱身體洪腫
用惡實微炒一兩為末麵糊和丸梧子大每服十丸
米飲下勿嚼破
主腫腹動搖作水聲皮膚黑名曰水蠱
巴豆九十粒去心皮熬黃搗丸如小豆大小下一丸
以利為度勿飲酒
治水蠱(出百一選方)
用商陸根赤者杵爛貼臍心以絹繫縳定病自小水
而出去商陸有二種白者不可用一方用生薑搗和
取汁調五苓散取下惡水即愈
二聖散(一名二氣散)治水氣蠱脹滿
白牽牛黑牽牛(各三兩)
右為末用大麥麵四兩同一處為燒餅臨臥用茶一
盞下降氣為效
治水蠱腹脹(出百一選方)
右取加味散四桂散細末等分和勻依法煎服紹興
術士朱蓑衣名甫苦此疾醫者只令服加味散久之
不效葛丞相授此法即安
治水蠱(出本草)
用山豆根末酒下二錢
普濟方卷一百九十四
