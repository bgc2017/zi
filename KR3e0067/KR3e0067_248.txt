普濟方卷二百四十八明周王朱橚撰
㿗疝門
心疝(附論)
夫疝者痛也由隂陽氣積于内寒氣不散上衝心故使
用痛謂之心疝也其痛也或如錐刀所刺或隂隂而疼
或四肢逆冷或唇口變青皆其候也内經謂診得心
脉而急疾名心疝少腹當有形也心為牡臟小腸為之
使故曰小腹當有形也夫臟病必傳於腑今心不受邪
病傳於腑故小腸受之為疝而痛當有形也世之醫者
以疝為寒濕之疾不知心氣之厥亦能為疝心疝者當
兼心氣以治之
方
牡丹丸治心疝心痛如錐所刺
牡丹皮桂(去皮)芍藥烏頭(炮去皮)細辛甘草(炙)
木香吳茱萸(湯浸焙炒)梹榔(各一兩)
右為末煉蜜丸如梧桐子大每服三十丸温酒下不拘
時
赤芍藥丸(出聖惠方)治心疝心腹中如錐刺疼痛脇下脹滿
赤芍藥(去蘆)桔梗(去蘆頭)細辛桂心川椒(去目及閉口微)
(炒出汗)乾姜(炮製剉)附子(炮製去皮臍)木香梹榔(各一兩)
右為末煉蜜和搗三百杵丸如梧桐子大每服以熱
酒下三十丸日四五服
木香散治心疝心痛不可忍
木香羌活(去蘆頭)梹榔(生剉)牡丹皮當歸(切炒)桂(去皮)
青橘皮(湯浸去白皮炒)蓬莪术(煨各一兩)
右為散每服二錢沸湯或温酒調下不拘時
蓬莪荗散治心疝痛肢體虚冷
蓬术(煨)梹榔(生剉)附子(炮製去皮臍)甘草(剉)桂(去麄皮)胡椒
(半兩)芎藭白术(各三分)
右為末每服二錢水一盞煎七分温服不拘時
桃仁丸(出聖惠方)治心疝心痛四肢逆冷面色青黑
桃仁(湯浸去皮尖双仁麩炒微黃)沒藥安息香乳香麝
香(細硏)桂心木香吳茱萸(湯浸七遍焙乾微炒各一分)
右為末都研令勻用蒸餅和丸如小豆大不拘時以
少酒嚼下二十丸
治心疝心腹中如錐刀所刺疼痛(出聖惠方)
巴豆木香梹榔(各半兩)附子(去皮臍生用)川烏頭(去皮)
(臍生用共一兩)乾漆(搗碎炒令煙盡)桃仁(湯浸去皮尖双仁麩炒黃)蓬莪荗(各三)
(分)
右件藥先以巴豆附子烏頭等三味以水煮一日久
取出各去皮巴豆去心膜一處搗如泥諸藥别搗羅
為末相和巴豆等分入醋麵糊丸菉豆大不拘時醋
湯下五丸
芍藥丸治心疝心脇痛及繞臍痛
芍藥桔梗(去蘆炒)細辛(去苖葉)蜀椒(去目閉口炒去汗)桂心
(去皮)乾姜(炮共三分)附子(炮製去皮臍半兩)
右為末煉蜜丸如梧桐子大每服二十丸温酒或鹽
飲不拘時
木香散治心疝心脇痛及繞臍痛
芍藥桔梗(去蘆頭)細辛(去苖葉)蜀椒(去目閉口炒去汗)桂(去皮)
乾姜(各五分)附子(炮去皮臍一兩)
牡丹丸治疝氣心腹痛
牡丹桂心川烏頭(炮製去皮臍)木香吳茱萸(湯浸)
(七遍)梹榔(各一兩)
右為末煉蜜和搗三二百杵丸如菉豆大每服以温
酒服十丸日四五服
硃砂丸治心疝心腹中㽲刺疼痛不可忍
硃砂(細研半兩)桂心(半兩)桃仁(湯浸去皮尖双仁麩炒黃半兩)附子(炮製去皮)
(臍一兩)麝香(半錢細研)巴豆(二十一枚去皮心研紙煨去油)
右為末麵糊和丸如梧桐子大每服醋湯下二丸
治心疝發作有時激痛難忍者
以麝菵吳茱萸等分搗末蜜丸如麻子大每服二
丸日三服勿熱食一方以茱萸一升麝菵如彈子
大服一丸合搗以鷄子白和丸如小豆大服二丸
即止
紫桂丸治隂交攻心疝疼痛
桂(去粗皮半兩)當歸(焙三分)吳茱萸(湯洗焙一兩)
右為末醋煮麵糊丸如梧桐子大每服二十丸炒生
姜鹽酒下米飲亦得日三服
治心疝心腹内攻刺疼痛腹脇虚脹宿食不消或時吐
逆少思飲食
硃砂(細研水飛過)半夏(湯洗七次去滑共一兩)川烏頭(半兩去皮臍生用)
右為細末醋煮麵糊和丸如小豆大不拘時以生姜
橘皮湯下
三温散治心疝冷痛不可忍
附子(炮製去皮臍)蓬莪荗(煨剉各一兩)
右為散每服一錢匕熱酒調下不拘時婦人醋湯下
治三十年心疝神效方
射干(半兩)吳茱萸(二兩湯浸七次焙乾微炒)
右為末煉蜜和丸如菉豆大每服五丸以粥飲下日
三服藥勢欲盡乃可喫熱食良
木香散治心疝小腹痛悶已絶者
木香陳皮(各一兩)良姜乾姜訶子皮赤芍
藥枳實(各半兩)草豆蔲川芎黑牽牛(各三錢)
右為末每服二錢水一盞煎至七分去滓温服
厥疝(附論)
夫内經謂脉黃之至也大而虛有積氣在腹中有厥氣
名曰厥疝女子同法得之疾使四肢汗出當風夫疝臟
疾言隠而難見隂沉而伏也今脾虚風寒客於膜腹之
間不能興通行水穀之氣結而成積使氣道厥而通故
謂之厥疝
方
蘹香丸治厥疝上攻腹痛無時
蘹香子(炒)吳茱萸(酒浸焙乾炒)桂(去粗皮)胡椒楝實(剉碎)
(麩炒)延胡索(各半兩)䖟蟲(去翅足炒)海蛤芫花(醋炒焦)碙砂
(研)木香(共一兩)
右為末酒煮麵糊和丸梧桐子大每服十丸鹽酒下
食前
山茱萸丸治厥疝上搶心腹冷痛
山茱萸吳茱萸(湯洗焙乾)食茱萸楝實(剉碎麩炒)馬藺
花蘹香子(焙)青橘皮(湯浸去白焙)陳橘皮(湯浸去白焙)乾
姜(炮)荆三棱(炮各三兩)附子(一枚重兩半者炮製去皮臍)
右為末醋煮麵糊和丸如梧桐子大每服二十丸酒
或鹽湯下空心服
細辛丸治厥疝冷逆攻心腹痛
細辛(去苖葉)芍藥吳茱萸(湯浸焙乾炒)人参白术
桂(去粗皮)乾姜(炮)甘草(炙剉)當歸(切焙)附子(炮製去皮臍各一兩)
右為末稀麵糊丸梧桐子大空心米飲下三十丸日
三服
木香湯治厥疝逆上攻心腹冷痛
木香梹榔(生剉)烏頭(炮製去皮臍)細辛(去苖葉)當歸(切焙)吳
茱萸(湯浸焙乾炒)枳壳(去瓤麩炒)甘草(炙各一兩)
右㕮咀如麻豆每服三錢水一盞煎至七分去滓温
服不拘時
吳茱萸湯(出宣明論)治厥疝腹中隂冷痛積氣上逆
吳茱萸(湯洗焙乾炒二兩)烏頭(炮製去臍皮)細辛(去苖葉各三分)當歸
(切焙)高良姜(剉炒)乾姜(炮)桂(去粗皮各一兩)
右剉如麻豆大每服五錢水三錢煎一盞去滓温服
日三
當歸乾姜湯治厥疝腹中冷痛
當歸(切焙)乾姜(炮)附子(炮製去皮臍)人参甘草(炙)細辛
(去苖葉)芍藥(各一兩)
右㕮咀如麻豆每服三錢水一盞煎七分去滓温服
不拘時
卒疝(附論)
夫卒疝者腎臟虛弱之人形寒飲冷暴受邪氣傳入經
脉盖是少隂腎經與太陽膀胱二經合為表裏卒然感
寒熱相傳則津脉不得流通氣道結澁而腸滿攻臍腹
牽引於隂暴發疼痛或曰汗出悶絶不省難可堪忍故
卒疝也
方
蘹香煮散治卒疝攻小腸疼痛
蘹香子(炒)枳壳(去瓤麩炒)木香芍藥厚朴(去粗皮生姜汗)
(炙)陳皮桂(去粗皮)青橘皮(湯浸去白焙)乾姜(炮製)人参
白茯苓(去黑皮)荆三棱(各半兩)生地黃(焙三分)
右為散每服三錢匕水一盞葱白二寸鹽少許煎七
分熱服
木香丸治卒疝腹痛不可忍
木香桂(去粗皮)梹榔(剉)蓬莪术(煨)蘹香子(炒)桃仁
(去皮尖双仁研膏共三分)萊菔子(炒)青橘皮(湯浸去白焙各半兩)厚朴(去粗)
(皮生姜汁炙一兩)
右將八味擣羅為末入桃仁膏和勻酒煮麵糊丸梧
桐子大每服二十丸空心温酒下食前
茱萸湯治卒疝攻臍腹痛汗出悶絶
吳茱萸(湯浸焙乾炒半兩)細辛(去苖葉)附子(炮製去皮臍)人参
白茯苓(去黑皮)桂(去粗皮)半夏(生姜汁製乾)當歸
右㕮咀如麻豆每服三錢水一盞生姜一片大棗二
枚擘破煎七分去滓温服不拘時
乾姜湯治卒疝繞臍腹卒暴疼痛
乾姜(炮製)白茯苓(去黑皮)椒(去目并閉口炒出汗)附子(炮製去皮臍)桂
(去粗皮)芎藭當歸(切乾)芍藥(一兩)
右㕮咀如麻豆每服二錢水一盞煎七分去滓温服
不拘時
蜀椒散治卒疝心痛如刺繞臍腹中盡痛自汗出氣
欲死方出本門寒疝心腹痛類
姜术散治卒疝少腹中相引疼痛不可忍
蒼术(米泔浸切炒)乾姜(炮製)馬藺花芫花(醋炒焦)五靈脂
(去皮)烏頭(炮製去皮臍各一兩)
右為末醋煮麵糊丸如梧桐子大每服十丸食前温
酒或鹽湯下
當歸湯治卒疝心腹痛裏急
當歸(焙)生姜芍藥(各二兩)羊肉(切去脂膜半斤)
右將三味細切先以水五升煮羊肉爛熟去肉以汁
煮藥候熟去滓澄清每服一盞不拘時
走馬湯(出聖惠方)治卒疝無故心煩腹痛隂縮手足厥逆幷
治飛尸氣擊有尸&KR2096;兼治中惡心痛腹脹大便不通
巴豆(三個去皮心炒)杏仁(三個去皮心炒)
右味綿纏搥令碎熟湯二合捻取白汁飲之當下老
少量與服之尤妙療鬼擊有尸&KR2096;者當蓄此藥用驗
忌野猪肉蘆笋等物
寒疝
夫寒疝為病隂冷内積胃氣不行結於腹内故遇寒則
發其狀惡寒不欲食手足冷繞臍痛自汗出遇寒則發
其脉弦緊是也疝之為病隨臟氣虚實感傷外邪寒
泣風散暑欝濕着絞刺擊摶無有定處倉卒之際痛不
堪忍世人稱為横弦堅弦膀胱小腸氣賊風入腹等名
義不同症狀則一寒則温之風則散之暑則利之濕則
燥之各有成法
方
四製茱萸香煉丹(出德生堂方)專治小腸疝氣陽事衰敗下
元虛冷效
吳茱萸(一兩分作四分醋一分裝猪尿胞帶尿者酒浸煮一分浸去膜一分童子小)
(便浸炒一分鹽)澤瀉(四兩)川楝子(四十九個巴豆二十個炒黃去巴豆)枳壳
(去瓤炒)木香陳皮青皮茴香(鹽炒)石菖蒲(炒)梹
榔三稜(煨)桃仁(去尖炒)萆薢蓬术(煨)官桂白
茯苓乳香(共三兩别研)荔枝核(四十九枚)
右為細末酒糊為丸如梧桐子大每服五十丸空心
鹽湯或酒下常服辟除邪氣食前空心服治腎經虚
弱寒腫痛諸種疝氣
吳茱萸湯(出聖惠方)治寒疝腰腹痛胸中冷氣上搶心脇支滿
不得卧面目痛風寒悸悼多驚不能飲食已即嘔寒
熱往來
吳茱萸(湯浸七遍焙乾微焙)半夏(浸七次去滓)乾姜(炮裂剉)人参(去蘆)
(頭)當歸(剉碎微炒)赤芍藥(各三分)細辛紫苑(去苖土)附子
(炮裂去皮)熟乾地黃前胡(去蘆頭)赤茯苓白术桂
心木香(各一兩)甘草(炙微剉)旋復花(各半兩)訶黎勒(一兩)
(半用皮)
右為末煉蜜和搗三二百杵丸如梧桐子大不拘時
生姜湯下二十丸
補腎湯(出醫方集成)治寒疝入腹上實下虚小腸疼痛時復
泄瀉胷膈痞滿不進飲食常服温脾補腎
人参茯苓白术(一兩)黃蓍附子(炮製去皮臍各一兩)沉
香(四錢)木瓜(一兩半)羌活(半兩)甘草(炙)芎藭(各一分)紫蘇(三錢)
右為末每服三錢水一盞姜三片棗二枚煎七分去
滓食前服嘔加半夏半兩添水作盞半姜七片煎
治脇下風氣作塊寒疝發則連小腹痛湊心其積名属
肝在右脇下故病發則右邊手足頭面昏痛不思飲食
止頭痛
乾葛(一兩)麻黃(三分)側子(一個)川芎防風枳實芍
藥桂枝羌活甘草當歸(各四錢)
右為末每服四錢水一盞半姜三片同煎七分去滓
通口服日三四服有汗避風
木香湯方治寒疝攻注胷脇滿痛汗出
木香(三分)梹榔(剉)細辛(去苖葉)赤茯苓(去黑皮)人参芍
藥當歸(切焙)桂(去粗皮)前胡(去蘆頭)青橘皮(湯浸去白焙已上各)
(一兩)
右為散每服三錢水一盞煎七分去滓温服不拘時
茱萸内消丸(出和劑方)治腎與膀胱經虛為邪氣所摶結成
寒疝伏留不去臍腹㽲痛刺小腸氣奔豚痃癖痛不
可忍隂核偏成大膚囊癰腫結硬牽急重大滋長㿋
癢疼痛時黃水瘡癢腰腿沉重足脛腫滿行步艱難
累經治療不見减瘥服之漸漸内消不動大腸亦不
搜絞補虚消疝温飬腎經此藥不熱無毒若至心服
餌其效如神
吳茱萸(湯浸七次焙)陳皮(去白)川楝子(蒸去皮核)肉桂(去粗皮不見火)
馬藺花(醋炙)青皮(去白)山藥(焙)茴香(炒)山茱萸(去核共二兩)
木香(一兩不見火)
右為末酒糊丸梧桐子大每服三十丸至五十丸空
心温酒或鹽湯吞下
桂心丸治寒疝胸脇支滿食飲不化臍腹㽲痛及嘔
痢風痙齊項強急不得俛仰
桂(去粗皮五分)吳茱萸(湯浸焙乾炒三兩)白薇(一兩)烏頭防葵
(各半兩)蜀椒(去目及閉口者炒)白芷(各三分)乾姜(炮)芎藭(各一兩)
右為末煉蜜丸如梧桐子大每服十丸温酒下食前
一方忌生葱猪肉冷水
茴香丸(出儒門事親書)治冷氣攻刺疝氣疼痛腎虚脚弱
茴香(八兩炒)川楝子(炒)川烏(炮去臍皮)葳靈仙(洗去土)防風
(去蘆)陳皮(各三兩)地龍(一兩去土微炒)烏藥(五分)赤小豆(八兩)
右為末酒糊為丸每服三五丸茶酒下
蓬莪术湯治寒疝四肢冷逆氣弱汗出
蓬莪茂(炮)附子(炮製去皮臍)桂(去粗皮)梹榔芍藥(各一兩)
芎藭白术(共三分)乾姜(半兩炮)
右剉如麻豆大每服三錢水一盞煎七分去滓温服
不拘時
人参湯治寒疝冷痛氣弱汗出不欲食
人参白茯苓(去黑皮共一兩)蜀椒(去目及閉口者炒出汗)乾姜(炮半)
(兩)附子(炮製去皮臍)梹榔白术青皮(湯浸去白焙共一兩)
右剉如麻豆大每服三錢水一盞煎七分去滓温服
三增茴香丸(出危氏方)治腎與膀胱俱虚為邪氣摶結遂成
寒疝伏留不散臍腹痛隂核偏大膚囊癰腫重墜滋
長有妨行步療癢不止時行黃水浸成瘡癢或長怪
肉累治不痊致令腎經閉結隂陽不通外腎腫脹冷
硬如石漸磈大皆由頓服熱藥内攻或因兜取以至
如此此藥温導陽氣漸退寒邪補虚消疝暖疝飬腎
經能使復元氣應小腸氣寒疝之疾久新不過三料
第一料
舶上茴香(用海鹽半兩炒黃和鹽稱)川楝子(炮去核)沙参(洗)木香
(洗各一兩)
右為細末煮米粉稠糊丸如梧桐子大每服二十丸
温酒鹽湯空心日進三服小病此一料可安才盡便
可服第二料
第二料加下項藥
蓽撥(一兩)梹榔(五錢)
右入前藥共六味重五兩半細末依前法糊丸湯使
丸數服之若病大未愈便服第三料
第三料又加下項藥
白茯苓(四兩緊小者去黑皮)黑附子(半兩炮去皮稱或作一兩)
右通前藥八味重十兩並依前法糊丸湯使丸數服
之加至三十丸新久大病不過此三料可愈小腸氣
發頻及三十年者寒疝氣至栲栳大者皆可消散神
效
生料木香勻氣散(出危氏方)治寒疝作痛和氣
丁香檀香木香(共一兩)甘草(爁四兩)&KR1190;砂(二兩去壳)白
荳蔲仁沉香(共一兩)蘇合香(去皮土四兩)
右剉散每服二錢水一盞半生姜三片紫蘇葉五錢
食鹽少許煎熱服不拘時或為末炒茴香鹽酒調亦
可
茱萸湯治寒疝來腰腹攻痛
吳茱萸(湯浸焙炒三分)生姜(切焙微炒)豉(微炒)桂(去粗皮共半兩)
右為散每服三錢水一盞酒少許同煎七分去滓温
服
治虚人老人寒疝作痛不可攻刺(出澹療方)
右以木香調氣散煎炒茴香鹽酒調下一法㕮咀
每服二錢水一大盞生姜紫蘇鹽煎服尤妙立有
效驗
又方治下部冷及臍下小腹痛不可忍一服效
赤石脂乾姜(各十兩)
右為末麵糊為丸如豌豆大每服十丸至二十丸空
心米飲下日三服
紫蘇子丸治臟氣疝腹痛
紫蘇子(揀净)陳橘皮(去白共一兩)高良姜桂人参(共半)
(兩)木香(一分炮)
右為末煉蜜丸如芡實大如丸服細嚼米飲下小兒
白湯化下一丸霍亂吐瀉急服煎藿香湯下尤妙
高良姜湯治寒卒痛積聚不散上衝心腹與隂相引
痛則出汗
高良姜(炒)梹榔(半大升)
右和暖灌下部少間即减日一度再灌之即止
大烏頭桂枝湯(出濟生方)治風寒疝氣中痛逆冷手足不仁
身體疼痛炙刺諸藥不能療及賊風入腹攻刺五臟拘
急不得轉側作呌呼隂縮悉主之
大烏頭(五枚實者去皮尖蜜一大盞煎减半傾出湯切洗)桂心芍藥(各三)
(錢三字)甘草(一分炙)
右剉散每服四大錢水一盞半生姜五片大棗三個
入前煎烏蜜半合同煎七分盞去滓食前服一法用
附子一個不使烏頭為蜜附湯
茴香小佳酒(出直指方)治腎冷疝氣偏墜急痛
舶上茴香(三錢)胡椒(一錢)縮砂仁辣桂(各二錢)
右為末以生雀燎毛去腸拭净洗用三個入藥於其
腹中麻䋲繫定濕紙數重褁煨香熟空心嚼食温酒
送下
治寒疝來去每發絞痛(出肘後方)
附子(一枚)椒(三百粒)半夏(十個)乾姜(十兩)
右大棗三十枚粳米一升水七升煮米熟去渣一服
一升令盡
牡丹丸(方見本門諸疝類)治寒疝心腹刺痛休作無時及治婦
人月病血刺疼痛
烏頭湯治寒疝手足逆冷身體疼痛冷汗自出
烏頭(炮製去皮臍二兩)桂(去粗皮一兩)細辛(去苖葉三分)
右剉如麻豆每服三錢水一盞煎七分去滓温服
牡丹丸治寒疝来去疼痛冷汗自出
牡丹皮桂(去粗皮共二兩)烏頭(炮製去皮臍二枚)
右為末煉蜜為丸梧桐子大每服二十丸温酒送下
空心日午卧時服
木香丸治寒疝繞臍痛結硬不消
木香附子(炮製去皮臍)碙砂(飛研各一兩)
右為細末煮麵糊和丸如梧桐子大每服三十丸温
酒下空心食前
姜桂丸治腎冷寒疝
良姜(半兩切片)巴豆肉(二十一粒截斷同炒焦去巴豆)桂心(半兩)
右為末醋麵糊丸梧桐子大每服三十丸温酒食前
服
烏頭湯治寒疝滿逆手足不温偏身疼痛炙刺諸藥
不能治一名烏頭桂枝湯
烏頭(實大者三枚去皮臍生切)白蜜(一斤)桂(去粗皮二兩)
右先以慢火煎蜜及烏頭候蜜减半濾出烏頭别就
一處以水三盞煮桂候减半濾出桂將桂汁幷煎蜜
汁共和别煎取二盞許服半盞温服未知再服其知
如醉伏得吐為中病也外臺云以水二升半煮桂取
一升以桂汁和蜜煎合煎之得一升許服又云范注
方以桂枝湯烏頭煎服
治寒疝腹痛飲食下難不覺其流行方
半夏生姜(各半升)桂(八兩)
右水二升煮取一升分三服
治寒疝来去每發絞痛方
吳茱萸(三兩)生姜(四兩)豉(二合)
右酒四升煮二升分為二服
又方(出肘後方)
牡蠣甘草官桂(各二兩)
右水五升煮取一升半再服
備急方治臟寒氣疝腹疼
沉香木香
右以水磨濃又傾小盞内逐旋磨及一服許煎數沸
即服無不作效
治寒疝腹痛飲食不下喉中噎塞
川椒(去目及閉口者微炒去汗)乾姜(炮製剉)桂心(各半兩)
右為散水三大盞煮取二盞去渣内牽牛子末一兩
又煎一盞三分去滓分温三服
倉卒散治寒疝入腹心腹卒痛及小腸膀胱氣㽲刺
脾腎氣攻攣急極痛不可忍屈伸不能服中冷熏如
石自汗出一名奪命散
山梔子(四十九個燒半過)附子(一枚炮)
右剉散每服二錢水一盞酒半盞鹽一捻温服即愈暑
症香薷散加瞿麥木通每服四錢食鹽少許煎服如
外腎痛者用川椒半兩白麵二匙以鹽水和作餅子
褁之仍用絹綿包定乾即再用鹽水搜和再用立效
治寒疝心痛四肢逆冷全不欲食
用桂心二兩去皮搗羅為散不計時熱酒調下一
錢
大烏頭湯治寒疝繞臍苦痛發即自汗手足厥寒其
脉沉弦
用烏頭十五枚熬黑不切水三升煮取一升去滓
内蜜二升煎令水氣盡得二升強人服七合羸人
五合一服未效明日更服
療疝瘕冷氣方
用採鼠李子日乾九蒸九曝酒浸服三合日兩服
漸加三服能下血及内積滯物
治寒疝小腹及隂中相引痛自汗出欲死
用丹参一兩杵為散每服熱酒調下二錢七住時
後用沙参
療寒疝不能食
取馬藺子一斤每日取胡桃許以麵拌熟煮吞之
然後依常飯日再服服盡必愈一除腹内一切諸
疾消食肥肌仍時燒磚熱以羖羊毛作毡裹却毡
上熨之日一度尤佳
治寒疝来去每發絞痛(出肘後方)
用宿烏鷄一頭治如食法生地黃七斤合細剉之
着甑篦中蒸同器盛湏取汁清旦服日補令盡其
間當下諸寒癖訖作白粥漸食之久疝者下三劑
愈
治寒疝来去每發腹中㽲痛(出聖惠方)
吳茱萸(半兩湯浸七次焙乾微炒)桂心(一兩)
右為散每服二錢水一鍾煎六分去滓食前温服
寒疝心腹痛(附論)
夫疝者痛也本由寒氣内積陽衰隂盛寒邪不散因
而攻擊或冷氣搶心或腹内㽲刺發即俱痛故名寒疝
心腹痛也
寒疝心腹痛者由隂氣積結所生也隂氣不散則寒氣
盛寒氣盛則痛上下無常言冷氣上衝於心故令心痛
也
方
吳茱萸丸治寒疝心腹痛㦯逆搶心煩滿不得卧惡
風驚惕不食亦發寒熱
吳茱萸(湯洗焙炒一兩)細辛(去苖葉)芍藥柴胡(去苖)旋復花
黃芩(去黑心)紫苑(去苖土)人参白术乾姜(炮)白
茯苓(去黑皮)桂(去粗皮)附子(炮製去皮臍)甘草(炙剉)半夏(浸洗七次)
(去滑)當歸(切焙共一兩)
右為末煉蜜丸梧桐子大每服二十丸至三十丸温
酒下不拘時
吳茱萸丸治寒疝心腹痛面目青黃不下飲食縱食
嘔逆
吳茱萸(湯浸七次焙乾微炒)赤茯苓乾姜(炮製剉)甘草(炙微赤剉)
(各半兩)白术前胡(去蘆頭)桂心赤芍藥半夏(湯浸)
(七次去滑)當歸(剉微炒)川椒(去目及閉口微炒去汗)陳橘皮(湯浸去皮穣焙)
附子(炮製去皮臍)人参(去蘆頭)木香(共一兩)
右為細末煉蜜和搗三二百杵丸如梧桐子大每服
以生姜下二十丸日四五服
當歸湯治寒疝心痛及諸虛冷氣滿悶
當歸(剉微炒)乾姜(炮製剉)甘草(炙微赤剉共半兩)黃蓍(剉)人参
(去蘆頭)川椒(去目及閉口微炒去汗)半夏(湯洗七次去滑)青橘皮(湯浸去白)
(穣炒)附子(炮裂去皮臍共一兩)厚朴(二兩去粗皮塗生姜汁炙令香熟)桂心(半兩)
右為散每服三錢水一中盞生姜半分煎六分去滓
不拘時稍熱服
瓜子散(出聖惠方)治寒疝胷脇支滿飲食不下寒中心腹痛
及吐痢背項強急不得俛仰
甜瓜子(微炒)桂心白芷芎藭川烏頭木香
當歸(剉碎微炒共一兩)白薇川椒(去目及閉口者微炒去汗)乾姜(炮製)
(剉)吳茱萸(湯浸七次焙乾微炒)防葵(各半兩)
右為細末和搗三二百杵如梧桐子大每服生姜湯
下二十丸日四五服
七熬飯後丸療手足熱腹中寒疝不能飲食數心腹
痛
茯苓(五兩)乾姜(六兩令焙共十二兩)大黃(二斤)柴胡(十兩)芎藭(七兩)葶
&KR1047;子(一升)蜀椒(一兩炒出汗)芒硝(一升重十兩减五兩)杏仁(一升去皮尖双)
(仁熬)加桂心(五兩)附子(三兩)
右藥乾姜茯苓不熬餘皆熬搗篩以蜜和丸梧桐子
大每服七丸日三忌猪肉冷水醋物生葱等
木香散(出聖惠方)治寒疝心痛悶絶
木香(一兩)高良姜(剉)赤芍藥赤茯苓乾姜(炮製剉)
陳橘皮(湯浸去白穣焙)訶黎勒(煨用皮)枳壳(麩炒微黃去穣共半兩)芎
藭草豆蔲(去皮)牽牛子(微炒共三兩)
右為散每服三錢水一中盞生姜半分煎六分去滓
不拘時稍熱服
白术丸(出聖惠方)治寒疝心腹痛四肢不和面色青冷不欲
飲食氣漸羸弱
白术(一兩)青橘皮(湯浸去白穰焙)厚朴(去粗皮塗生姜汁炙令香熟)桂心
附子(炮製去皮臍)草豆蔲(去皮共一兩)乾姜(炮製剉)當歸
芎藭木香(共半兩)山芋子(三分)
右為末煉蜜和搗三二百杵丸如桐子大每服不拘
時熱酒下三十丸
吳茱萸丸治虛冷痰癖疝食不消心腹痛氣弱欲食
虛惙羸瘦
吳茱萸烏頭(炮共十兩)紫苑白薇(共三分)桂心(六兩)前
胡芍藥細辛芎藭黃芩(共五分)
右為散蜜和酒服如梧子大五丸日三稍加之忌猪
肉冷水桃李生葱菜等
人参湯治寒疝心腹痛胸脇支滿不下食汗出嘔逆
人参白茯苓(去黑皮)梹榔(剉)木香芍藥芎藭
當歸(切焙)桂(去粗皮)青橘皮(湯浸去白焙共一兩)
右為散每服三錢水一鍾煎七分去滓温服不拘時
芎藭丸(出聖惠方)治寒疝心腹疼痛胷脇支滿飲食不下
芎藭(一兩)川椒(一兩半去目及閉口者微炒出汗)防葵白薇桂
心白术吳茱萸(湯浸七次焙乾微炒)乾姜(炮製剉)川烏頭
(炮裂去皮臍共一兩)
右為末煉蜜和搗三二百杵丸如梧桐子大每服生
姜橘皮湯下三十丸日四五服
柴胡湯治寒疝心腹痛
柴胡(去苖四兩)大棗(去核焙六枚)黃芩(去心)人参甘草(炙剉)半
夏(湯浸去滑生姜汁炒)桂(去粗皮)芍藥(共一兩)
右為散每服三錢水一盞生姜一片煎七分去滓温
服不拘時
木香散(出聖惠方)治寒疝心腹胷脇支滿不能下食
木香(三分)梹榔赤茯苓人参(去蘆頭)當歸(剉碎微炒)桂
心前胡(去蘆頭)青橘皮(湯浸去白穣各一兩)
右為散每服四錢水一鍾生姜半分棗三枚煎六分
去滓不拘時稍熱服
蜀椒湯主寒疝氣心痛如刺繞臍腹中盡痛自汗出
欲絶夫疝者痛也隂氣積結所生也隂氣不散則寒
氣盛寒氣盛則痛上下無常言冷氣上衝於心故冷
心痛也
蜀椒(二百枚出汗)附子(一枚炮)乾姜(半兩)半夏(十二枚洗)大棗(二十)
(枚擘)粳豆(一升)甘草(一兩炙)
右切以水七升煮取三升澄清熱服一升不瘥更服
一升用以療心腹痛差效困急欲死逐結寒上下痛
良忌猪羊肉餳海藻菘菜
地黃湯治寒疝心腹痛汗出厥冷
生地黃(焙三兩)甘草(炙)白茯苓(去黑心)人参當歸(切焙)
(二兩)羊肉(去脂切三斤)
右前五味細剉將羊肉用水二斗煮取一斗去羊肉
入諸藥煮取七升入葱白一把切棗十四枚擘破再
煮六升絞去滓每温服一盞不拘時
蜀椒散(出聖惠方)治寒疝心痛如刺絞臍腹盡痛自汗出氣
欲絶方
川椒(一分去目及閉口者微炒去汗)附子(一個炮製去皮臍)乾姜(炮製剉)桂
心(共半兩)半夏(湯浸七次去滑)甘草(炙微赤)
右為散每服三錢以水一中盞入粳米半合生姜半
分棗一枚煎六分去滓不拘時稍熱服一方無粳米
治寒疝心痛四肢冷逆不欲食(出聖惠方)
蓬莪荗附子(炮製去皮臍)桂心(共一兩)胡椒(半兩)芎藭
白术(共二分)
右為散不拘時以熱酒調下一錢
當歸散(出聖惠方)治寒疝心腹痛不下飲食痛甚引脇肋間
及腹裏急者
當歸(剉碎炒)乾姜(炮製剉)白术陳橘皮(湯浸去白穰焙)羊肉
(半斤細切)蓽茇(半兩)
右件藥除羊肉外為散以水三大盞合煮取兩大盞
半去滓不拘時稍熱服一小盞
椒附散(出聖惠方)治寒疝心腹痛如刺不下飲食自汗出氣
欲絶
川椒(去目及閉口者微炒出汗)乾姜(炮製剉共半兩)附子(炮製去皮臍)梹榔
白术青橘皮(湯浸去白穰共一兩)
右為散每服三錢水一中盞入生姜半分棗三枚煎
六分去滓不拘時稍熱服
高良姜羊肉湯(出聖惠方)治寒疝心腹痛及脇肋裏急不下
飲食
高良姜(剉)赤芍藥(剉)當歸(剉微炒)桂心(共一兩)羊肉(一斤)
(半細切)
右件除羊肉外為散水五大盞合煮取兩盞半去滓
不拘時稍熱服一小盞
附子丸療寒疝下牽小腹心腹痛
附子(二兩炮去皮)桃仁(三兩去皮尖双仁熬)蒺藜子(一升去角尖熬)
右為末蜜和丸如梧子大空心酒下十丸漸加十五
丸及二十丸日再服忌生菜熱麵炙肉笋蒜猪魚
治寒疝心腹痛四肢逆冷不欲食(出聖惠方)
高良姜(剉)當歸(剉微炒)桂心(各一兩)
右為細末不拘時熱酒送下一錢
當歸湯(出金匱方)治寒疝心腹痛裏急
當歸(切三兩)生姜(切五兩)羊肉(去脂膜切作片一斤)
右以水一斗煮取五升去滓每服一盞不拘時日三
夜二若寒多者加生姜切一斤痛多而嘔者加橘皮
二兩白术一兩加生姜者亦加水五升煮取三升二
合服之
治寒疝心腹脇引痛諸藥不可近者(出本草)
以烏頭五枚大者去芒角及皮四破以白蜜一升
煎令透潤取出焙乾搗篩又以熟蜜丸冷鹽湯吞
下二十丸如梧子永除又法用煎烏頭蜜汁以桂
枝湯五合解之飲三合不知加五合其知者如醉
者以為中病
寒疝積聚(附論)
夫積聚者由寒氣在内所生也血氣虚弱風邪摶於腑
臓寒多則氣澁而生積聚也積者隂氣五臓所生如發
不離其部故上下有所窮也聚者陽氣六腑所成也故
無根本上下無所留心但諸臓腑受邪初未能為積聚邪
氣留滯不去乃成積聚其為病也或左右脇下如覆杯
或臍上下如臂或胃管間覆大如盤羸瘦少氣或洒淅
寒熱四肢不收飲食不為肌膚或累累如桃李或腹滿
嘔泄寒則痛故云寒疝積聚也其脉駃而緊積聚浮而
牢積聚牢強急者生虛弱急者死也
方
續命散(一名食茱萸圓)治寒疝積聚邪氣往来厥逆搶心痛羸
瘦少氣胸脇滿不嗜食
食茱萸(二兩)芍藥細辛(去苖葉)前胡(去蘆頭各一兩一分)乾姜
(炮)烏頭(炮裂去皮臍各二兩半)紫苑(去苖葉)黃芩(去黑心)白术
白薇芎藭人参生乾地黃(焙各一兩一分方用熟地黃)
蜀椒(去目及閉口炒出汗)桂(去粗皮各二兩半)
右為末煉蜜和丸如梧桐子大每服七丸米飲或温
酒下食前服一方無黃芩有當歸忌生冷油膩滑物
桂心湯治寒疝積聚心腹疼痛結塊不消
桂(去粗皮)大黃(略炮皮)桔梗(剉炒)附子(炒製去皮臍)木香白
术當歸(切焙)梹榔赤芍藥(各一兩)芎藭高良姜
(剉炒)枳實(去穰麩炒共半兩)
右㕮咀如麻豆每服三錢水一鍾煎七分去滓温酒
服不拘時
芫花丸(出聖惠方)治寒疝積聚動搖大者如鼈小者如杯乍
来乍去在於胃管大腸不通風寒則腸鳴心下寒氣
上搶胸脇支滿
芫花(二兩醋拌炒令乾)椒目川大黃(剉碎微炒)細辛川烏
頭(炮製去皮臍)赤芍藥赤茯苓桂心木香(各一兩)
半夏(湯洗七遍去滑)桔梗(去蘆頭)吳茱萸(湯浸七遍焙乾微炒各半兩)
右為末煉蜜和擣三二百杵丸如梧桐子大每服以
温酒下七丸日三服當下如泥其病即愈
鼈甲湯治寒疝積聚心腹結痛飲食不下
鼈甲(醋炙去裙襴)荆三稜(炮剉)大黃(剉炒各一兩)當歸(切焙)桂(去麄)
(木)赤芍藥木香枳殼(去瓤麩炒)訶梨勒(炮去皮)梹榔
(各半兩剉)
右為散每服三錢水一盞生姜三片煎七分去滓温
服不拘時候
桔梗丸治寒疝邪氣往来堅固積聚不散多寒不得
臥苦汗出大小便不利
桔梗(剉炒)藜蘆(去蘆頭炙各半兩)葶藶子(紙上熬)厚朴(去麄皮生姜汁)
(塗炭剉)附子(去皮臍炮製各一兩一分)人参沙参桂(去麄皮各三分)
杏仁(去皮尖双仁炒五十枚)特生礜石(一兩燒半日許)
右為末煉蜜和丸如梧桐子大每服五丸或七丸米
飲或温酒下日三
桔梗丸(出聖惠方)治心腹牢強寒疝邪氣往来堅固積聚苦
寒煩悶不得眠臥夜苦汗出大便堅小便不利食不
生肌
桔梗(去蘆頭)甜葶藶(微炒令香)藜蘆(去蘆頭微炙)桂心厚朴
(去麄皮塗生姜汁炙令香熟)附子(炮製去皮臍)當歸(剉微炒)鼈甲(塗醋炙微)
(黃去裙襴)川大黃(剉碎微炒各一兩)杏仁(五十枚湯浸去皮尖双仁麩炒微黃)
右為末煉蜜和擣三二百杵丸如梧桐子大每於食
前温酒下十五丸
梹榔湯治寒疝積聚結塊攻注心腹脹滿
梹榔(生剉)芎藭桔梗(剉炒)當歸(切焙)桂(去麄皮)赤芍藥
白术木香(各半兩)大黃(剉碎微炒一兩)
右為散每服二錢七水一盞煎六分去滓温服不拘
時
木香湯治寒疝積聚来去攻擊疼痛不欲飲食
木香訶梨勒皮(炮)梹榔(剉)厚朴(去粗皮塗生姜汁炙)青橘
皮(湯浸去白焙各半兩)赤茯苓(去黑皮三分)白术人参桂(去麄)
(皮各一分)
右為散每服三錢水一盞生姜三片煎七分去滓温
服不拘時
鼈甲丸(出聖惠方)治寒疝積聚固結不通繞臍切痛腹中脹
滿風入五臓憂患所積用力不節筋脉勞傷羸瘦不
能飲食
鼈甲(一兩塗醋炙微黃去裙襴)甘草(炙微赤剉)甜葶&KR1047;(微炒令香)桂心
川烏頭(炮製去皮臍)川大黃(剉碎微炒)芎藭赤芍藥梹
榔(各半兩)
右為末煉蜜和搗三二百杵丸如梧桐子大每服食
前生姜橘皮湯下二十丸
白术湯治寒疝凝結積聚不散攻注腹内疼痛不下
飲食
白术(二兩)赤茯苓(去黑皮)枳殼(去瓤麩炒)人参桔梗(剉炒)桂
(去麄皮)荆三稜(炮製)梹榔(剉各一兩)
右為散每服三錢水一盞煎七分去滓温服不拘時
梹榔湯治寒疝積聚胸腹堅急脹滿不飲食
梹榔(生剉)桃仁(去皮尖双仁炒)郁李仁(炒去皮)木香荆三稜
(炮各一兩)桂(去麄皮)青橘皮(湯浸去白焙各半兩)
右為散每服三錢水一盞生姜三片煎七分去滓温
服不拘時候
附子丸治寒疝冷心腹積聚繞臍切痛飲食不下
附子(炮製去皮臍)吳茱萸(湯浸七遍焙乾微炒)細辛藁本川
烏頭(炮裂去皮臍)梹榔(各一兩)
右為末煉蜜和搗三二百杵丸如梧桐子大每服以
燒酒下二十丸日三四服
蘹香子丸(一名香橘散)治寒疝積聚臍腹疼痛兩脇脹滿及
一切冷氣刺痛皆治
蘹香子(炒)梹榔(炮剉)荆三稜(炮剉)青橘皮(湯浸去白鹽炒黃各半兩)
木香(一分)
右為散每服二錢入鹽少許沸湯點服不拘時
香豉丸療積年腹内宿結疝冷氣及諸癖癥等
香美爛豉(曝乾微蒸令香即止)小芥子(揀去土石微熬令疝即止各一升)
右為末煉蜜丸空腹酒服二十丸漸加至三十丸日
二服初服半劑以来腹中微繞痛勿怪之是此藥攻
病之候
隂疝(附論)
黃帝鍼經曰足厥隂之脉環隂器抵小腹是動則病丈
夫㿗疝即隂疝也嗜慾傷腎水涸竭無以滋榮肝氣故
留滯内結發為隂疝之病也世俗論隂疝者為腎餘氣
殊不知邪實又本於肝經也治法宜瀉邪氣之實補肝
經之虛
方
昆布丸治隂疝腫大偏墜
昆布(洗去鹹炙)海藻(洗去鹹炙)蒺藜子(炒去角)蕪荑仁(炒)梹榔
(剉各一兩半)枳殼(去瓤麩炒)大麻仁(研各二兩)木香黃蓍(剉)訶
梨勒(炮去核各三分)陳橘皮(去白炒)桃仁(去皮尖双仁炒研)兔絲子
(酒浸一宿别搗各一兩)
右為末和勻煉蜜丸如梧桐子大每服三十丸空心
食前温酒或鹽湯下
葫蘆巴煮散治隂疝攻痛
葫蘆巴沉香馬藺花蓬莪荗(煨剉)蘹香子(炒各)
(半兩)楝實(取肉麩炒)木香姜黃梹榔(剉)桂(去麄皮各一兩)附
子(炮製去皮臍三分)甘草(炙剉半兩)
右為散每服三錢水半盞煎七分空心食前和滓温
服
葫蘆巴丸治隂疝氣攻疼痛
葫蘆巴補骨脂白豆蔲(去皮)青橘皮(去白焙)萆薢
蘹香子(炒)附子(炮製去皮臍)肉蓯蓉(酒浸切焙)牛膝(酒浸切焙)
桂(去麄皮)防風(去蘆)兔絲子(酒浸搗各一兩)
右為末酒煮麵糊為丸如菉豆大每服二十丸空心
生姜鹽湯下
桃仁湯治隂疝牽引小腹痛
桃仁(去皮尖双仁炒)吳茱萸(湯洗焙乾炒)陳橘皮(去白切焙)桂(去麄皮)
海藻(湯洗去鹹炙各一兩)白茯苓(去黑皮)羌活(去蘆頭)蒺藜子(炒去)
(角各一兩半)梹榔(十枚剉)
右為散每服五錢水一盞半生姜五片煎八分去滓
温服不拘時
川烏頭丸(出聖惠方)治隂疝積聚繞臍腹疼痛飲食不下
川烏頭(炮製去皮臍)荆三稜(煨剉)桂心木香郁李仁
(湯洗去微剉各一兩)吳茱萸(湯浸七遍焙乾微炒)細辛甘草(炙微赤剉)藁
本(各半兩)
右為末煉蜜和搗三二百杵丸如梧桐子大每服二
十丸生姜湯下
川烏頭散治隂疝腹腰痛手足逆冷身體疼痛針炙
諸藥所不能任者
川烏頭(十枚炮製去皮臍)桂枝(二兩)
右為散每服二錢水一盞生姜半分煎五分下蜜半
合更煎三沸令熱食前和滓温服
椒附丸治隂疝腫痛上攻臍腹
蜀椒(去目并閉口炒出汗一兩)附子(炮製去皮臍)桂(去麄皮)巴戟天(去心)
桃仁(去皮尖双仁炒研)芎藭當歸(切炒各半兩)
右為末煉蜜丸如梧桐子大每服二十丸空心日午
夜臥温酒下
木香丸治隂疝急脹疼痛卵腫
木香陳橘皮(去白炒)莱菔子(炒)青橘皮(去白炒)桂(去麄)
(皮各一兩)牽牛子(炒二兩)
右為末煉蜜丸如梧桐子大每服二十丸温酒下以
利為度
二氣丸治隂疝上而不下臍腹疼痛
石硫黃(研)黑鉛(各一兩)
右先以鉛於銚内鎔成汁次下硫黃炒煙㷔透移下
候冷取出研為細末糯米糊丸如梧桐子大每服二
十丸温酒下
蒺藜湯(出衛生寳鑑)治隂疝牽引小腹痛諸厥疝即隂疝也
嘻欲勞痛不可忍之
蒺藜子(炒去角)附子(炮製去皮臍)山梔子仁(各一兩)
右㕮咀如麻豆每服五錢水一盞半煎八分去滓食
前温服控睾證茴香陳實丸亦治
沙参散治隂疝牽引疼痛
沙参(一兩半)桂(去麄皮半兩)桃仁(四十九枚去皮尖双仁炒研)
右為散每服二十丸温酒調下不拘時
應痛丸治隂疝撮痛不可忍者
韭子(炒)芎藭
右等分為末煉蜜丸如梧桐子大每服三十丸空心
温酒下
隂疝腫縮(附論)
夫隂疝腫縮者寒邪客於厥隂之經而陽氣不能自温
故令諸筋拘急隂器緊縮而腫痛也肝者筋之合也筋
者聚於隂器而絡於舌本脉不榮即筋縮急則引卵與
舌故舌卷卵縮者皆厥隂為病也
方
碙砂丸治隂疝腫縮疼痛
碙砂(研)木香(各半兩)楝實(去核炒)蘹香子(炒)荆三稜(炮各)
(一兩)
右為末煉蜜丸如梧桐子大每服二十丸空心酒下
消腎丸治下部腎囊脹腫擊攻疼痛
牽牛(半斤取頭末四兩二兩炒熟二兩生用)香附子(净一兩半兩炒半兩生用)破
故紙(一兩半兩炒半兩生用)青木香(一兩半兩炒半兩生用)川楝子(半兩)
(半炒半生用)
右為細末用大蒜二十箇半煨半生爛搗三五百下
丸如梧桐子大每服五十丸空心葱鹽湯下取大便
三二行不利再加如利大减忌濕麵
狼毒丸治隂疝腫縮疼痛氣欲絶
狼毒(炙二兩)防葵(炮)附子(炮製去皮臍各一兩)
右為末煉蜜丸如梧桐子大每服十丸温酒下空心
日午臨臥服
黃連丸治隂疝腫縮
黃連(去鬚)熟艾(炙)杏仁(去皮尖白研各半兩)
右為末煉蜜丸如梧桐子大每服二十丸用鹽湯下
空心服
萵苣熨方治隂疝腫縮疼痛
萵苣(切半斤)皂莢(剉碎三挺)蜀椒(去目及閉口者炒出汗一兩)
右三味少用水煮令相得不可太稀乘熱用布三兩
重褁熨腫處冷即易頻熨自消
雄黃洗方治隂疝腫縮痛人所不能忍及隂腫大如
斗核痛者
雄黃(研)甘草(各一兩)礬石(研二兩)
右為末每用藥一兩熟湯五升通手洗腫處良久再
煖洗至冷候汗出瘥(集驗方無礬石只二味)
雞翅灰散治隂疝腫縮
雞翅(左右俱用不限多少燒灰)
以細研為散每服二錢温酒調下不拘時
槐子丸治隂疝腫縮
槐子(炒一兩)
右為末煉蜜丸如梧桐子大每服二十丸温酒下空
心服
蔓菁散塗方治隂疝腫縮
蔓菁根(不拘多少剉碎)
右為散温水調塗腫處或以絹帛敷之以瘥為度
車前子塗方治隂疝腫縮
車前子(不拘多少)
右為末湯調塗腫處一方酒調服之
狼毒丸治男子隂久卒縮入腹急痛欲死名隂疝
狼毒(四兩)防風(二兩)附子(三兩)
右為末鍊蜜丸如梧桐子大每服三丸日夜三度
治男子隂疝
右用槐白皮煎淋浴
普濟方卷二百四十八
