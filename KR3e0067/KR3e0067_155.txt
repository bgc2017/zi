普濟方卷一百五十六明周王朱橚撰
身體門
久腰痛(論)
夫久腰痛者皆由傷於腎氣所為也腎氣虛則受於風
邪風邪停積於腎經與氣血相擊久而不散故為久腰
痛
方
沉香丸治腎臟風虛冷滯腰間久痛連腿膝痺或時
疼痛乏力羸瘦
沉香(三分)補骨脂(一兩微炒)石斛(三分去根剉)桂心(三分)木香(半兩)
牛膝(三分去苗)萆薢(三分剉)附子(一兩炮裂去皮臍)羌活(三分)熟乾
地黃(三分)杜仲(三分去麄皮炙微黃)茯苓(三分剉)㯽榔(三分)當歸(半兩)
(剉微炒)海桐皮(三分剉)白术(半兩)芎藭(半兩)防風(半兩去蘆頭)漏
蘆(三分)
右為末煉蜜和搗三五百杵丸如梧桐子大每於空
心以温酒下二十丸晚食前再服
鍾乳丸治腎臟虛憊風冷所浸致腰間久痛行立不
得
鍾乳粉(一兩)薯蕷(一兩)續斷(一兩)桂心(一兩)肉蓯蓉(一兩酒浸一宿)
(刮去皴皮炙乾)附子(一兩炮裂去皮臍)牛膝(一兩去苗)萆薢(一兩剉)㯽榔
(一兩半)石斛(一兩根剉)覆盆子(一兩)五味子(一兩)兔絲子(二兩酒浸)
(三日曝乾别搗末)山茱萸(一兩)蛇床子(一兩)狗脊(二兩)杜仲(二兩去麄)
(皮炙微黃剉)巴戟(一兩)熟乾地黃(二兩)
右為末煉蜜和搗五七百杵丸如梧桐子大每於空
腹以温酒下三十丸晚食前再服
牛膝散治風虛濕痺腰間久痛不任行履
牛膝(一兩去苗)五加皮(半兩)丹參(半兩)木香(三兩)桂心(三兩)羌活
(半兩)當歸(半兩剉微炒)防風(半兩去蘆頭)補骨脂(三分微炒)附子(一兩)
(炮裂去皮臍)安息香(三分入胡桃仁同搗熟)白芍藥(半兩)石斛(三分去根)
(剉)枳實(半兩麩炒微黃)鹿茸(四兩去毛塗酥炙微黃)虎脛骨(一兩塗酥炙微)
(黃)
右為細散每於食前以熱酒調下二錢
治久冷腰痛摩腰方
巴戟(一兩)附子(一兩生去皮臍)陽起石(一兩細研)硫黃(一兩細研)雄雀
糞(一兩)川椒(一兩去)乾薑(一兩剉)木香(一兩)兔絲子(一兩酒浸三日)
(曝乾别搗為末)韮子(一兩微炒)
右為末以真野猪脂熬成油瀘去皮膜待冷入諸藥
末和丸如彈子大洗浴了取丸分作四丸於腰眼上熱
灸手摩之一方用猪脂熬油以黃犬尤妙
附子丸治腰痛不可轉側
附子(一兩炒裂去皮臍)㯽榔(二兩半)川烏頭(一兩炮裂去皮臍)天雄
(一兩炮裂去皮臍)桂心(一兩半)乾薑(一兩半炒剉)防風(一兩半去蘆頭)
右為末煉蜜和搗百餘杵丸如梧桐子大每於食前
以温酒下二十丸
葳靈仙散治久患腰疼痛不瘥
葳靈仙(一兩)牽牛子(一兩微炒)厚朴(半兩去麄皮塗生薑汁炙令香熟)吳
茱萸(一分湯浸七遍晒乾微炒)陳橘皮(半兩湯浸去白穰焙)
右為散每於食前以温酒服二錢得微利即效
又方
熟乾地黃(三分)白术(半兩)乾漆(半兩搗碎炒令煙出)桂心(三分)甘草
(半兩炙微赤剉)牛膝(半兩去苗)
右為細散每於食前温酒調下二錢
鹿茸丸治腎氣衰虛或中風濕而傷於腎經致腰痛
經久不瘥
鹿茸(一兩去毛塗酥炙黃)天雄(一兩炮裂去皮臍)附子(一兩半炮裂去皮臍)杜
仲(一兩去麄皮炙微黃剉)安息香(二錢酒一盞熬成膏)
右為末用安息香煎和為丸如梧桐子大每於食前
以酒下二十丸
治久患腰痛氣攻心腹滿悶方
當歸(一兩剉微炒)漢椒(半兩去目及閉口者微炒去汗)㯽榔(一兩)
右為末每於食前以熱酒下二錢
治久腰痛及脚膝疼方
牛膝(三兩去苗)何首烏(三兩)
右為末以酒三升浸三日後焙乾細羅為散每於食
前温酒調下二錢
治久患腰疼
石甜瓜(一兩)附子(炮半兩)冬瓜皮(一兩)冬瓜子(一兩)鷄心㯽
榔(一兩)木香(一兩)烏藥(半兩)
右為細末每服一大盞温酒下臨卧時服此日只午
後申時先喫了飯令腹空
橘香散治腰痛經久不瘥
橘核茴香葫蘆巴菴䕡子破故紙(各炒)附
子(炮等分)
右為末酒煮米糊丸梧桐子大每服三四丸食前鹽
湯下申時向後不得喫食專候臨卧時服藥
煖腎散治腰久患痛皆由腎冷所致
附子(炮裂去皮臍一兩)澤瀉(一兩半)桂(去麄皮一兩半)蜀椒(去目并閉口者)
(炒出汗)杏仁(湯浸去皮尖雙仁炒黃)當歸(剉各一兩)
右為細散每服五錢空心冷酒調下日再服
牛膝丸治久積冷氣腰痛行步無力及治畜滯腰間
攻刺疼痛不能俛仰
牛膝(酒浸焙乾炒)附子(炮裂去皮臍各二兩)桂(去麄皮)吳茱萸(湯浸焙乾)
(炒)乾薑(炮各一兩半)牽牛子(三兩)
右為末煉蜜和丸如梧桐子大每服三十丸食前温
酒或橘皮湯下一方有木香
乾漆散治多年腰痛
乾漆(炒令煙出)木香桂(去麄皮)甘草(炙剉各一兩一分)熟乾地
黃(焙二兩半)
右為散每三錢温酒調下日三服
一方治久腰痛不可忍者立效
青鹽(半兩炒)黑牽牛(一兩炒)破故紙(一兩炒香熟)茴香(半兩)
右為末酒糊為丸每服三十丸空心温酒下重者外
用黑牽牛生熟各半為末每以三錢鹽酒調就嚼茴香數
粒就吞丸子
療腰痛皆積年腰痛者夫腰痛皆由傷腎氣所為腎
虛而受於風邪停滯於腎經為血氣相擊久而不散故
為久腰痛也
乾地黃(十分)白术(五分)乾漆(五分)桂心(八分)甘草(五分炙)
右為末以酒服方寸匕日三忌桃李雀肉生葱藻菘
菜蕪菁
腰胯疼痛(附論)
夫腰胯疼痛者由氣血膚腠虛疎而受風冷故也腎主
腰脚腎藏虛弱為風邪所乘風冷客於腰胯之間故令
疼痛爾
方
狗脊丸治腎臟虛冷氣攻腰胯疼痛羸弱無力
狗脊(二兩)木香(一兩)薯蕷(一兩)桂心(一兩)附子(二兩炮裂去皮臍)㯽
榔(一兩半)牛膝(一兩去苗)蛇床子(一兩)白茯苓(一兩半)五味子
(一兩半)覆盆子(一兩半)獨活(一兩半)熟地黃(三兩)
右為末煉蜜和搗三五百杵丸如梧桐子大每日空
心以温酒下三十丸晚食前再服
療下冷腰胯肋下結氣刺痛方
當歸(六分)鼈甲(八分炙)桑耳(八分炙)禹餘糧(八分研)白石脂
(八分)芍藥(八分炙)厚朴(六分炙)吳茱萸(六分)茯苓(六分)橘皮(六分)
㯽榔仁(六分)人參(六分)
右搗篩蜜和丸如梧桐子大空腹以飲服二十丸再
日加至三十丸忌肉莧酢物
萆薢丸治腰胯疼痛筋脉拘急行動難兩脇妨痛(方見)
(本門腰脚疼痛攣急不得屈伸類)
應痛丸治冷氣連腰胯痛食冷物即加劇
白术牛膝(酒浸切焙)當歸(切焙)黃耆(剉)芍藥桂(去麄皮)
訶梨勒(煨去核)厚朴(去麄皮薑汁製)白茯苓(去黑皮)陳橘皮(等分)
(湯浸去皮培)
右為末煉蜜和丸如梧桐子大每服二十丸温酒下
加至三十丸空心食前日三服一方有人參
療腹中冷氣食不消腰胯冷痛者方
人參(六分)白术(八分)芎藭(六分)桂心(六分)吳茱萸(六分)橘皮(六分)
㯽榔仁(八分)當歸(六分)牛膝(八分)芍藥(六分)枳殼(八分炙)
右為末蜜和丸如梧桐子大酒下三十丸至三丸熱飲
酒衝上頭面宜煮薑棗湯下飲服亦得忌桃李雀肉
生葱
牛膝丸治腰胯疼痛四肢少力不能飲食
牛膝(一兩去苗)當歸(一兩剉微炒)乾薑(半兩炮裂剉)白芍藥(三分)厚
朴(一兩去麄塗生薑汁炙令香熟)白术(三分)芎藭(半兩)附子(一兩炮裂去皮臍)
羌活(三分)桂心(三分)訶梨勒(一兩煨用皮)
右為末煉蜜和搗三二百杵丸如梧桐子大每於食
前服
獨活散治冷滯風氣攻刺腰胯疼痛
獨活(一兩)牛膝(二兩去苗)附子(一兩炮裂去皮臍)芎藭(三分)桂心(三分)
赤芍藥當歸(三分剉微黃)桃仁(半兩湯浸七遍去皮尖雙仁麩炒微黃)
右為麄散每服三錢水一中盞入生薑半分煎至六
分去滓每於食前温服
虎骨散治腰胯連脚膝晚夜疼痛不可忍
虎脛骨(一兩塗酥炙微黃)萆薢(一兩剉)桂心(一兩)敗龜(一兩塗酥炙微)
(黃)當歸(一兩剉微炒)芎藭(一兩)牛膝(一兩去苗)羌活(一兩剉)
右為細散每於食前以温酒調下二錢
木香丸治久冷腰胯疼痛
木香(三分)乾薑(一兩炮裂剉)當歸(一兩剉微炒)附子(一兩炮裂去皮臍)
羌活(一兩)桂心(一兩)莨菪(三合水濯去浮者水煮令茅出浸乾炒令黃黑色)
右為末煉蜜和搗三二百杵丸如梧桐子大每於食
前以温酒下二十丸
熟地黃散治腰胯及脇肋疼痛不可忍
熟乾地黃(一兩)牛膝(三分去苗)乾漆(半兩搗碎炒令煙出)白术(半兩)桂
心(半兩)木香(半兩)
右為細散每於食前以温酒下二錢調服
治膀胱氣實腰骻間疼痛不可忍者方
甘遂(半兩炒令微黃)杜仲(半兩去麄皮炙微黃剉)青橘皮(半兩湯浸去白穰焙)
右用為細末散每用羊腎一隻去脂膜入藥一錢濕
紙褁煨令熟空心食之然後喫煖酒一中盞服後良
久即便通利如未快即再服
治腰胯疼痛熨方
芫花(二升)川椒(三升)羊躑躅(二升)
右以醋拌令勻濕分為兩處各内布囊中蒸各令極
熱適寒温隔衣熨之冷即更蒸熨之以痛止為度
治腰胯連兩脇疼痛如打方
右用大豆五合熬令焦用好酒一升煮之令沸去豆
稍熱於食前調下菴䕡子末二錢
治膀胱冷氣攻腰胯疼痛方(方見腰痛類治腎類羌活丸)
巴戟丸治風冷腰胯疼痛行步不得(方見風濕腰痛類羌活丸)
腰脚疼痛(附論)
夫腰脚疼痛者由腎氣不足受風邪之所為也勞傷則
腎虛虛則受於風冷風冷與真氣交爭故腰脚疼痛
木瓜丸治腰脚少力疼痛無時及諸風氣濕閉
蓯蓉(酒浸)牛膝(酒浸)當歸(各四兩)血竭没藥(各半兩)木瓜
葳靈仙防風(各一兩)石菖蒲牽牛(各四兩)人參(三兩)
全蝎白花蛇(酒浸)朱砂麝香天蔴雄黃(各三)
(兩)
右為細末水麵糊丸如梧桐子大每服五十丸浸木
瓜酒送
獨活湯治腰脚連骨疼痛搖動不能
獨活(去蘆頭三分)麻黃(去根節一兩)細辛(去苗葉)丹參牛膝
(酒浸切焙)草薢黃耆桂(去麄皮各二兩)防風(去义)附子(炮裂去皮)
(臍)赤茯苓(去黑皮)羚羊角(鎊各一兩)當歸(切焙)芎藭(各半兩)赤
芍藥(三分)
右剉如麻豆大每服三錢水一盞煎至七分去滓温
服不拘時
秦芁散療風冷虛勞腰脚疼痛諸病悉主之方
秦芁(四分)白术(十四分)桔梗(四分)乾薑(五分)附子(三分)牡礪
(炒)防風(六分)人參(四分)茯苓(四分)椒子(三分炒)黃芩(三分)桂心
(五分)細辛(三分)甘草(三分炙)杜仲(三分)
右為散以酒服方寸匕日再服一方加鍾乳粉一兩
亦好忌桃李雀肉生葱生菜猪肉冷水
獨活散(出聖惠方)治風毒腰骨節疼痛
獨活(三分)麻黃(半兩根節)細辛(半兩)丹參(三分)牛膝(三分去苗)萆薢
(三分剉)黃耆(三分)桂心(三分)防風(一兩去蘆頭)犀角屑(一兩)赤茯
苓(三分)羚羊角屑(一兩)芎藭(半兩)赤芍藥(三分)當歸(半兩微炒)
右為麄散每服四錢水一中盞煎至五分後入酒二
合更煎三兩沸去滓每於食前温服
羌活湯(出聖濟總錄)治腰脚疼痛痿痺不仁骨髓中冷久立
不得羸瘦
羌活(去蘆頭)防風(去乂)木通(剉)五加皮(剉)芍藥牛膝
(酒浸切焙)桂(去麄皮各一兩半)酸棗仁(炒)當歸(焙切各一兩)丹參
麻黃(去節各一兩)白㯽榔(四枚煨剉)黃耆(剉二兩半)
右麄搗篩每服五錢水一盞半煎取八分去滓温服
日二
鹿角膠丸(出聖濟總錄)治腎氣虛弱脚怯腰疼痛或因寒濕
久滯
鹿角膠(炙一兩)附子(炮裂去皮臍)乾薑(炮各半兩)桂(去麄皮三分)杜
仲(去麄皮剉一兩一分)莵絲子(酒浸一宿炒乾一兩)山茱萸五味子
(各三分)熟乾地黃(剉)肉蓯蓉(酒浸切焙)巴戟天(去心)牛膝(酒浸)
(切焙各一兩)
右為末煉蜜丸如梧桐子大每服二十丸温酒下不
拘時
療患腰腎虛冷脚膝疼痛胷肺中風氣重聽丸外臺秘
要病源云腎氣不足風邪之所為也勞傷則腎虛虛則
受於風冷風冷與真氣交爭故腰脚疼痛也
石斛(五分)五味子(六分)牡丹皮(八分)桂心(八分)白术(六分)丹參
(六分)磁毛石(十分)芍藥(四分)㯽榔仁(十分)枳實(六分炙)通草(六分)
細辛(四分)
右搗篩和丸如梧桐子大空腹以酒服二十丸漸加
至三十丸日再忌生葱雀肉桃李菜胡荽
一粒金丹(出宣明論方)治腰膝走注疼痛如虎嚙
草烏頭五靈脂(各一觔)白膠香(半觔)木鼈子地龍
(去土炒各四兩)細墨乳香(各一兩)當歸(焙)没藥(各一兩)麝香
(一錢)
右為末再研一千下糯米麵糊丸如桐子大每服一
丸至二丸酒下喫藥罷遍身微汗神驗
巴戟湯(出聖惠方)治腎虚腰脚疼痛行立不得
巴戟天(去心)桂(去麄皮)萆薢牛膝(酒浸切焙)石斛(去根各三兩)
防風(去义)五加皮(各半兩)白茯苓(去黑皮三分)附子(炮裂去皮臍一)
(兩)
右剉如麻豆每服三錢水七分酒三分同煎七分去
滓温服不拘時候
牛膝丸(出聖惠方)治腎傷腰脚疼痛舉動艱難及歷節風等
牛膝(酒浸切焙)虎脛骨(酥炙)羚羊角(鎊)松節(剉)附子(炮裂去皮)
(臍)葳靈仙(去土)桂(去麄皮三兩)當歸(切焙一兩)
右為末用酒二升煮黑豆半升令熟濾去黑將酒入
麵煮糊丸如梧桐子大每服三十丸温酒下不拘時
服
杜仲丸(一名杜仲散出聖惠方)治腰脚疼痛搖轉不能并治䐴腰
連膝疼痛
杜仲(去麄皮剉炒)枳殼(去穰炒)馬芹子(炒)萆薢續斷
橘子仁牛膝(酒浸切焙)牽牛子(炒各一兩)
右為末煉蜜和丸如梧桐子大每服二十丸温酒下
空心日午臨卧服或為散每於食前以温酒調下二
錢
牛膝浸酒(出聖惠方)治腰脚疼痛不任行履
牛膝(三兩去苗)萆薢(三兩)桂心(二兩)羌活(二兩)附子(二兩炮裂去皮臍)
當歸(二兩)防風(二兩去蘆頭)虎脛骨(三兩塗酥炙微黃)
右細剉用生絹袋盛以酒二斗於瓮瓶中浸密封經
七日開每於食前温一小盞服
趁痛散(出醫方大成)治濕攻注腰脚疼痛行步少力
杜仲(炒斷絲一兩半)延胡索萆薢(各一兩)没藥(一兩)當歸(洗焙)
肉桂(去皮各半兩)
右為末每服三錢空心温酒調下
復春丹(出瑞竹堂方)治腰腿疼痛
杜仲(碎炒斷絲)破故紙(酒浸一宿用芝蔴炒黃色)萆薢(酥炒黃)巴戟(去心)
(各一兩)沉香(五錢)胡桃(五十箇去皮)
右為細末醋糊丸如梧桐子大每服五七十丸空心
每服藥時先嚼胡桃一枚同藥一處温酒送下用乾
物壓
桂薑丸(一名丹參丸出千金方)治腰脚疼痛行步艱難并冷痺
桂(去麄皮)乾薑(炮各半兩)丹參杜仲(去麄皮剉炒)牛膝(酒浸切焙)
續斷(各三分)
右為末煉蜜和丸如梧桐子大每服三十丸温酒下
不拘時
虎骨散治膝四肢疼痛
虎骨(二錢)米殼(三錢)甘草(三錢)陳皮(半錢)没藥(三錢)乳香(三錢)
右為細末每服三錢看上下食前後白湯調
葳靈散(出聖惠方)治腰脚疼痛經年不差
葳靈仙(一兩半)牽牛子(一兩微炒)陳橘皮(半兩湯浸去白穰炒)吳茱
萸(一兩湯浸七遍焙乾微炒)㯽榔(一兩)木香(一兩)
右為細末散每服於食前以温酒調下三錢服之瀉
下惡物為效
夜合花丸(出聖惠方)治腰脚疼痛久不差
夜合花(四兩)牛膝(一兩去苗)紅藍花(一兩)食鹽(一兩)杏仁(半兩湯浸)
(去尖雙仁麩炒微黃)桂心(一兩)
右為末煉蜜和搗百餘杵丸如梧桐子大每日空心
以温酒下三十丸晚食前再服
治腰脚疼痛不止神效方(出聖惠方)
骨碎補(一兩)桂心(一兩半)牛膝(三兩去苗)㯽榔(二兩)補骨脂(三兩)
(微炒)安息香(二兩)入胡桃仁搗熟
右為末煉蜜入安息香和搗百餘杵丸如梧桐子大
每於食前以温酒下二十丸
煨腎丸(出買明論方)治男子腰膝疼夜多小便者
川練子茴香(炒)破故紙葫蘆巴馬鍊花(以上)
(各等分)
右除茴香外酒浸同為末酒煮麵糊丸如梧桐子大
每服十丸至二十丸温酒下空心食前服
養腎散(一名踊烏散出經驗良方)治腰脚筋骨疼痛不能步履其效
如神
蒼术(去皮一兩)全蝎(半兩)天麻(三錢)黑附子(炮裂去皮臍)草烏(去尖)
(各二錢)
右為末每一錢淋黑豆酒調下藥氣所至麻痺少時
須臾疾隨藥氣頓愈如是骨髓中痛用胡桃酒調此
藥去積聚癥瘕傷寒中風皆治百一選方載忠州太
守陳逢原因暑中取凉食瓜至秋忽然右腰腿間疼
痛連及膝脛曲折不能經月右脚艱於舉動凡治腰
脚藥服之無效得此養腎散才一服移刻舉身痳痺
不數服脚能屈伸再一服即康寧又本州監酒年四十
虚損兩脚不能行進此藥二服迤邐可行三服馳走
盧祖常易簡方内載謂有子弟者忽兩足拳連腰疼
楚脉弦緊甚此證兩感寒多於風只投百一選方養
腎散隨效惠倅季奉議亦嘗謂余曰其家曾有婦人
腰脚不能轉動用此藥即效皆風寒而感也
玉桂丸(出聖惠方)治腰腿疼痛不遂
白蒺䔧(一兩半炒)兩頭尖(一兩半)天麻(一兩)何首烏五苓
脂(一兩)
右為細末醋糊為丸如梧桐子大每服十丸至二十
丸看上下食前後酒下忌熱物
五生膏治腰脚痛甚起坐不得
附子(一兩)吳茱萸(一兩)蛇床子(一兩)當歸桂心(一兩)
右為細散每用一匙以生薑汁調攤於蠟紙上可痛
處貼之
大黃丸(出聖惠方)治腰脚疼痛大傷壅滯
川大黃(二兩剉碎微炒)芎藭(半兩)桂心(半兩)杏仁(半兩湯浸去皮尖雙仁麩)
(炒黃)
右為末煉蜜和搗百餘杵丸如梧桐子大每於食前
以温酒下三十丸以利為度
地黃酒(出聖惠方)治腰脚疼痛
生乾地黃(一觔細切)白楊樹皮(半觔剉)生薑(二兩碎切炒熟)大豆
(半升炒令熟)
右用絹袋盛以清酒一㪷於甆瓶中浸密封經七日
開每於食前温一小盞服
治腰脚痛方(儒門事親書)
細辛半夏天麻(已上二兩)
右生絹袋二箇各盛藥三兩煮熱交互熨痛處汗出
則愈
治遠行脚腫痛用之可行千里輕便甚妙(百一選方)
防風細辛草烏頭(各等分)
右為細末摻鞋底内如草鞋即以微水温過然後摻
藥一方或片褁安鞋底
蒸藥方(出聖惠方)治腰脚疼痛
用荆葉不限多少蒸令極熱置於甆中其下著火熱
温之以痛處就於葉中剰著熱葉蓋之須臾當汗出
未汗如飢即就藥中喫飯稍倦即止便以綿衣蓋避
風仍喫葱䜴酒及豆淋並得
治腰脚疼痛不可忍方(一方附子散出十便良方)
附子(一枚炮裂去皮臍搗)桂心末(一錢)補骨脂(一錢)
右以水一大盞煎至五分和滓空心温服後垂所患
脚坐良久以候藥力
治腰脚疼痛經年不差(出聖惠方)
枳殼(一兩麩炒微黃去穰)皂莢子仁(一合微炒黃色)白蒺䔧(一兩微炒去刺)
右為細散每於食前以温酒調下一錢
治腰脚疼痛大傷壅滯(一名地黃丸出十便良方)
牛膝(二觔搗碎用生地黃汁五升浸一宿曝乾又浸再曝炒此以地黃汁盡為度)附子
(五兩炮裂去臍)乾薑(三兩炮裂剉)
右為末煉蜜和搗五七百杵如梧桐子大每於食前
以温酒下三十丸
治腰脚不問年歲疼痛不可忍方(出聖惠方)
烏鷄糞(一兩)垂柳稍(剉一升)
右並炒令煎微焦細布裹以無灰酒一㪷於甆瓶中
盛浸以蠟細密封繫頭經七日後開每於食前温一
中盞服之
治腰脚疼痛并跪艱難方(出聖惠方)
玄參(一兩)熟乾地黃(一兩)
右為末每用藥末三錢鹽一錢麵兩匙相和水搜捍
作餺飥每日空心煮食之
治腿脚疼痛
用好醋一盞皂角五錠揉碎去粗熬成膏子次入乳
香一兩令勻或有病處將羊毛筆蘸藥塗疼處次用
表紙貼之少許一方用酒熬
蒼术丸(出經驗良方)治腰脚濕痛能養腎水順氣疎風
蒼术一觔(四兩酒浸四兩米泔浸四兩醋浸四兩青鹽水浸冬五日夏三日如數分作四)
(分用椒一兩炒一分破故紙一兩炒一分用黑牽牛一兩炒一分用茴香一兩炒)
右炒訖除去伴藥只留蒼术為末醋麵糊丸空心温
酒下或鹽湯熟水任下年五十上加沉香一兩南木
香二兩巴戟二兩酒浸二宿去心
獨栗丸(出聖濟總錄)治腰脚沉重及勞傷脚氣等疾(栗不拘多少)
右取肉焙乾為末煉丸如梧桐子大每服二十丸温
酒下空心日午服漸加至三十丸
治腰脚(出本草)
以韭子一升揀擇蒸兩炊以來曝乾簸去黑皮炒令
黃搗成粉安息二大兩水煮一二百沸乾緩火令炒
赤色二物相和搗為丸如乾入蜜亦得每日空心服
酒下二十丸然後以少飯壓之大佳
補腎散(出十便良方)治卒患腰脚疼痛
以杜仲一兩去麄皮炙微黃剉用水二盞煎一盞去
麄用羊腎一對細切去脂膜入藥中煮次入牙皂莖
鹽花椒薑醋調和作羹喫空心食之
治腰脚疼痛方(出肘後方)
用胡麻一升新者熬令香杵篩日服一大升計服一
斗即永差酒飲羹汁蜜湯皆可服之佳
皂角方(出本草)治腰脚不履地
取皂角子一千二百箇淨洗令乾少酥熬令香為末
蜜丸如梧桐子大空心以蒺䔧子酸棗子湯下三十
丸
治腰脚疼痛久不差方(出聖惠方)
取不著子皂莢樹上刺五兩燒作灰搗細羅為散每
於食前以温酒調下三錢
除濕丹(出經驗良方)治腰脚重痛足脛浮腫筋腫拘攣便尿
不利且療疹癰疽發背走注脚氣疹癬惡瘡並皆治
之
澤瀉㯽榔乳香(别研末)葳靈仙赤芍藥大
戟(水煮)甘遂(水煮各一兩)陳皮青皮没藥黑牽(各半)
(兩)
右為細末麵糊丸小豆大温湯下三十丸
百倍丸(出御藥院方)治男子婦人腰膝疼痛筋脉拘攣行步
艱難
敗龜虎骨(二味各醋浸一宿蘸醋炙令黃為度)肉蓯蓉(酒浸一宿)牛膝
(酒浸一宿去苗)木鼈子(去殼)乳香(别研)没藥(别研)骨碎補(去苗)自然
銅(醋淬七炙)破故紙(炒以上各半兩)
右為末以浸蓯蓉牛膝酒煮麵糊丸如梧桐子大每
服三十丸温酒下
葫藋散(出御藥院方)治榮衛不順氣血偏虛風寒濕氣攻注
脚膝疼痛
葫藋吳茱萸頑荆黃耆防風防已(各四)
(兩)躑躅花白獨活荆芥穗藁本(各二兩)
右為麄末都入水半碗葱白二七莖細剉木瓜半箇
挼碎拌令勻作三分每服用藥一分於銚内慢火炒
令通熱用綿帛兩重褁藥熨分引痛處如覺藥微冷
依前别炒餘藥更換熨之三劑必减
萬安丸(出經騐方)
川鍊子(半觔微炒出汗)知母(半觔微炒出汗)甘草(四兩炒黃色)茴香(四兩)
(炒黃色)蓮子心木香(各一兩)晚蠶沙(一兩微炒)
右除甘草茴香先為末存留四兩熬膏子外將餘末
四兩共餘藥一處為末用膏子為丸如梧桐子大每
服七八十丸空心温酒送下
金鈴子丸治腰脚痛并小腸脚氣等疾
金鈴子肉葫蘆芭(一兩)破故紙(一兩)萆薢(一兩)小茴香
(三兩)蒼术(二兩)附子(一箇)
右為細末酒打麵糊丸如梧桐子大每服五十丸空
心温酒送下
玄胡索散(出海上方)治遠年近日腰腿疼痛大有神效
玄胡索牛膝當歸破故紙(各等分為度)
右為末每服三錢空心温醋湯調下
四焙丸(出瑞妙聖)治腰膝疼痛
杜仲(四兩瓦器内炒黃色去絲)破故紙(四兩瓦器内炒黃色)甘草(四兩)胡桃
(四兩去皮膜)
右為細末酒丸如梧桐子大每服五十丸空心用甘
草末調湯下
六半湯治血虛腰腿疼痛
白芍藥(六兩)甘草(炙半兩)
右用水一盞半煎至八分服空心食前
草烏膏(出仁存方)治行路脚板腫痛
草烏甘遂(各等分)
右為細末臨卧用新汲水調傅脚板上下痛處次早
洗去便可行
藥碁子(一名銀&KR0008;丸)治腿腰痛氣滯(出本事方)
右以牽牛不拘多少用新瓦入火煿得通赤便以牽
牛在瓦上自然一半生一半熟不得撥動取末一兩
入細研硫黃一分研勻分三每用白麵一匙水和捍
開切作碁子五更初以水一盞煮熟連湯温送下住
即己未住隔日再作予嘗有此疾每發止一服痛止
病源曰腿腰痛者或墜傷腰是以痛一方二味同炒
熟不用研碎每服五十丸粒用温酒鹽湯空心吞之
下
正本丸治心氣妄行流入腎經腰膝疼痛眼見黑花
流入經絡四肢疼痛或不能舉動
右用益智仁四兩擘破鹽二兩於甆器内同炒令香
熟篩出鹽不用將益智碾為細末煉蜜丸如梧桐子
大却以白茯苓二兩甘草一兩研羅為末每以末二
錢百沸湯服不拘時送下
療腰膝疼
右用久年陳艾一觔濃煎將小深桶滿盛將脚擱其上
却以衣服覆之令其汗出透了如湯可容下脚則以
膝脚放入浸之覺有意思就以洗之
治膝腰疼痛貼損傷(出肘後方)
右用鹿茸不限多少塗酥炙紫色為末温酒下一錢
單以鹿茸燒赤淬酒中服亦得
治腰膝疼痛久不已方(出聖惠方)
右以糟底酒摩腰膝及痛處筋攣處
治腰膝急痛(出本草)
右用虎骨煮作湯浴之或和醋浸亦良治筋骨急痛
脛骨痛尤妙及行步足膝痛方以熱水沃之竟日便
能愈
又方(出永類鈴方)治腰脚撑腿痛
亟用葡萄根煎湯淋洗
治久行脚心腫痛(出危氏方)
用蚯蚓糞塗腫處高擱起脚一夕即愈
葳靈仙方(一名葳靈散出御藥院方)治腰脚痛并腰腎脚膝積聚腸
内諸冷病積年
用葳靈仙一觔洗乾好酒浸七日為末麵糊丸桐子
大却以浸藥酒每服送下二十丸一方為細末每服
一錢温酒調下逐日微利為度
烏礬散(出海上方)治行千里不損脚板
草烏頭(半觔)白礬(二觔)
右以大黑豆煮軟為度同為末每用三錢調塗足下
又方(出永類鈴方)治腰脚撑腿痛
猫糞燒灰研痛處即汗無汗處以唾温酒而研之
治腰脚損痛(出永類鈴方)
川牛膝(一兩半)川萆薢(半兩)薏苡仁(半兩)乳香(一兩)當歸(一兩)
(半)破故紙(一兩)製杜仲(二兩)南木香(半兩)北茴香(一兩半)没
藥(半兩)杜烏藥(一兩)吳茱萸(一兩半)川鍊子(二兩)青鹽(半兩)天
麻(半兩)蓯蓉(一兩)葫蘆芭(一兩)葳靈仙(半兩)續斷(半兩)麝香(一錢)
青藤根(半兩)川烏(一隻)附子(一隻)虎骨(炙酥令黃)
又酒糊為丸
療腰膝髀連腿疼酸者方(方見腰脚臍冷痺類獨活酒)
三仙飛步丹(出永類鈴方)
白芷草烏(醋煮)破故紙杜當歸乳香(各二兩)川
山甲南星(醋煮各一兩)蒼术(六兩)杜烏藥(五兩)香附子(四兩)
吞沙(四兩炒去皮炒作末)
右為末薑汁丸挫氣皆治常服薑酒下挫氣茴香酒
腰痛胡桃酒頭風生葱茶
酒法獨活牛膝防已當歸烏頭薏苡仁肉桂秦芁防風
羌活萆薢蒼耳乾葡萄五加皮海桐皮附子杜仲杉木
節川椒乳香没藥生薑(出永類鈴方)
乳香散(正元安挫方)孫尚藥治脚轉筋疼痛攣急者
松節(一兩細剉如米)乳香(一錢)
右以銀石器内慢火炒令焦只留一二分性出火毒
研細每服一錢至二錢熱木瓜酒調下應是筋病皆
治之
治血㾏脚先祖妣十餘年不愈用此方收效(出經驗良方)
桑桂菰牛屎菰(又石灰菰生地上如石塊者碎其中有灰起)肥株柱
菰胎髮(男用男女用女)
右用三菰焙乾各五錢重胎髮燒灰存性並為末和
前藥濕則乾搽乾則清油調塗
治腰脚弱(出本草)以生栗子食之昔有人患脚弱往栗樹
下食數升便能起行此是補腎之義
治人冷失腰脚(出本草)
用小麥麩蒸熱袋盛熨
主腹内冷腰膝痛弱小便白數陽道乏(出本草)
以牛領籐煮汁酒服之
治腰膝痛及折傷(出本草)
多取鹿角併截取尖錯為屑以白蜜淹浸之微火熬
令小變色曝乾搗末篩令細以酒服之
治丈夫腰膝積冷痛或頑麻無力(出本草)
莵絲子洗秤一兩牛膝一兩同浸於銀器内用酒過
一寸五日曝乾為末將原浸酒再入少醇酒作糊搜
和丸如梧桐子大空心酒下二十丸
腋臭(論)
夫有天生狐臭有為人所染臭者天生臭者難治為人
所染者易治然須三年醋傅礬石散弗止并服五香丸
乃可得瘥勿言一度傅藥即瘥正亦傅藥時暫得一瘥
耳凢狐臭人通忌食芸薹五辛治之終身不瘥狐臭與
漏腋雖不害人性命而害人身奉親事君乃至交友皆
非所宜修身之士務為清潔者或得此患不可不思有
以去之夫狐臭者多因勞逸汗漬以手摸而嗅之致清
氣道中受此宿穢故𫝊而為病方論有天生臭之說恐
未必皆然多見為人相染者盖其氣吸上元宫遂散百
脉多相沾染忌之為得漏腋者亦由腋不收汗致汚衣
數重皆透然未必臭以二證致之其病自别古方共作
一病未為至論隂陽之在人血與氣爾兩者調適則行流
散徙莫或疷滯逹於形色暢於膚理無不得其和苟失
其宜血氣從而凝積此所以有狐臭之病其候不一有
曰狐臭有曰體臭有曰漏腋狐臭者指其腋間體臭者
舉其大槩漏腋則又曰言其温而生瘡者不可不辨也
方
十香丸(出聖惠方)含化令人遍體俱香
沉香(剉)白檀香(剉)木香零陵香甘松(去土)藿香
白芷細辛(去苖葉)芎藭㯽榔(剉)肉豆(殼)鷄舌香
丁香(各半兩)龍腦麝香(各一分别研)
右除别研外同搗羅為末入腦麝拌勻煉蜜和鷄頭
大每日三四度用綿褁一丸令化嚥津
香粉方(出聖惠方)
白附子白茯苓白芷白斂白檀香沉
香木香鷄舌香零陵香(以上各一兩)麝香(三分細研)
英粉(六升研碎絹嚢盛)藿香(一兩)
右為散入麝香研勻將粉囊置大盒子内上以藥末
覆之密閉七日後以粉粉身極香
透香丸(出聖惠方)治身體常香
麝香(細研)沉香白檀香龍腦(研細各一分)煎香鷄
舌香丁香黃熱香鷄骨香甘松香(各一兩)
川升麻鬱金香(各三分)
右為末入麝香龍腦和拌令勻煉蜜和丸如鷄頭米
大每服用鹽湯嚼下三十丸留一半散不和每揩齒
了以散子重揩然嚥津不過半月香汗通透也
五香丸主口臭及身臭止腫痛散血氣
豆蔲子丁香藿香白芷青木香當歸
桂心(各一兩)零陵香(一兩)甘松香(三分)香附子(二兩)㯽榔仁
(二枚)
右搗篩蜜丸如大豆日三夜二時含之咽津五日内
口香十日身香二七日衣被香三七日下風人聞香
四七日淨洗手水落地香五七日把他人手亦香禁
五辛下氣去臭
令人體香方(出肘後方)
瓜子芎藭藁本當歸杜蘅細辛甘
草(炙各二分)白芷桂心(各五分)
右搗下篩食後服方寸匕日三五日香二十日肉香
一方無甘草
石灰散(出千金方)治狐臭
石灰(一觔)楓香(一作沉香)丁香薰陸香青木香(各二兩)
礬石(四兩一作白礬)橘皮陽起石(各二兩)
右治下篩以綿作篆子粗如指長四寸展取藥使着
篆上以絹袋盛著腋之下先以布揩令痛然後挾之
丁香丸(一名香遍滿方出千金方)治七竅臭氣皆令馨香
沉香白瓜子仁(各一兩)丁香甘草(炙)當歸(切焙)芎
藭麝香(研各半兩)藁本(去土三分)
右搗篩七味為細末後入麝香拌勻煉蜜和丸如小
豆大每服温酒下二十丸日三服令身背香
療腋臭方
好䂩砂好白礬蜜陀僧(各三兩)酢酪(三兩乾者)胡粉
鉛錫生銅屑(各三分)金屑(八分)
右並研令細酪一升新銅器中盛藥密封其口二七
看上青綠色欎欎然其藥即成還須研令極細至用
若乾更以好酒和藥以塗病處若有毛先拔去以石
炭水淨洗拭使乾以生布揩令微赤可作瘡一日一
塗洗遠不過十日即待腋瘡差訖更取銅屑細研成
粉粉病處日五六即止病差終身不可帶麝香食胡
薑
治身體臭令香(出聖惠方)
柑子皮白芷(各二兩半)瓜子仁(二兩)藁本當歸細
辛桂辛(各一兩)
右治下篩服方寸五日口香三七日身香
金錯屑塗法
金錯屑(一銖)銀錯屑(一兩)赤銅屑香附子胡粉
錢錯屑(各一兩)三年醋(三升)
右以羊酪一升於銅器中煮得二沸用以塗之
療人七孔臭氣方(出聖惠方)
瓜子防風(各一分)芎藭藁本當歸杜蘅(各一)
(兩)細辛
右搗下篩食後温水服方寸匕日三
六物散(出千金方)治漏腋下及足心手掌隂下股裏常如汗
濕臭
乾枸杞根乾薑薇根(肘後作苗)甘草(各半兩)商陸根
胡粉(三兩)滑石(各一分)
右治下篩以苦酒少少和塗當微汗出易衣服更塗
上不過三着便愈或一歲復發塗之
蟬殼膏(出聖濟總錄)治血氣藴積成狐臭
蟬殼(四十九枚)烏梅(七枚去核微炒)綠礬(一兩)爾滷(一合)杏仁(七枚湯浸)
(去皮)青銅錢(七文)
右除錢外搗羅極細入滷中調之先以皂莢水洗拭
乾用錢腋下摩之候熱稍拔去腋下毛即以藥塗之
仍用膩粉覆其上兩三度便愈
療腋臭方
鷄屎白礬石(熬令汁盡)黃礬附子(炮)木蘭皮青
木香
右搗為散粉之又石龍衣一大兩蛇&KR0008;皮是也以子
日夜半燒為灰服之
治腋氣息似狐狸者
白礬(燒令汁盡)黃丹(各一兩)南礬鐵粉雄黃膩粉
(各一分)
右研為散每夜先以皂莢水洗後用津唾調藥塗之
治狐臭方(出千金方)
辛夷芎藭細辛杜蘅藁本(各二兩)
右㕮咀以淳苦酒漬一宿煎取汁傅之欲傅取臨卧
時以瘥為度
療腋臭方
錢(三十七文)胡粉馬齒草(麄莖各二兩)青木香(一兩)大酢(半升)
右切先以醋浸錢五六日然後緫漬諸藥一物煎五
六沸置磁器中先以石灰汁洗病處拭乾訖塗之以
差為度
令人體香方(出肘後方)
枯礬輕粉蜜陀僧蛤粉麝香(等分)
右三味為細末入香蛤粉麝香少許摻之
治腋氣積久身體手足心汗出皆臭
白礬灰麝香膩粉母丁香(各一錢)砒霜(半錢)
右同研如粉患者先浴了以津唾調之甚者不過三
上效
治狐臭不可近
木香白礬(燒令汁盡各二兩)附子(生用去皮)石灰(各一兩)米粉
(半升)
右為末如粉傅於腋下良
治腋氣
胡椒白礬灰膩粉蜜陀僧乳香(各等分)
右細研令勻塗擦腋下每日用之以差為度
治狐臭方(出千金方)
辛夷細辛芎藭青木香(各四兩)
右治下篩薰竟粉之
治身體臭令香(出千金方)
甘草松根皮大棗甜瓜子(各等分)
右治下篩食後方寸匕日三七日除五十日身體並
百日大香衣服床幃皆香
四灰散(出聖濟總方錄)治腋氣
粉霜艾人灰鉛灰(無即用胡粉蜜陀僧代之)礬石灰
右唯艾人灰用稍多餘並等分研令極細先以醋漿
洗拭乾即傅之不過三五上永除臭氣如要試但傅
藥在上良久自無臭氣兼治脚汗效
治腋氣人不可近者方(出十便良方)
石灰雄黃(各二兩)炭灰桑柴皮(各一兩)
右同研為末水調塗於腋下可一食久即以柳木篦
子刮藥其腋下毛並落後用前四灰散傅之
效驗狐臭方(出肘後方)
鷄舌香藿香青木香胡粉(各二兩)
右作粉綿褁内腋下常傅即差
療腋臭方
黃礬細辛芎藭(各二兩)雄黃(一兩)
右搗下篩為散先以泔淨洗腋拔去毛令血出以粉
腋下
又方
三年釅醋(二升)碎銅(一觔)鹽(半合)灰(二合)
右浸藥攪藥色青即塗腋下日三四塗三日小愈一
月全差
治男子婦人狐臭一切治之
麝香白膠香蜜陀僧青銅(等分)
右為細末𫝊上臭處半月不可盡述
小靈丹取體氣藥
䂩砂(三錢用濕紙包數層再用紙與泥一處包火上燒煉二次放冷然後去泥燒成白雪)雷
丸香附子輕粉(各五錢)
右為細末用醋打糊為丸硃砂為衣如梧桐子大每
服五七丸臨睡紫荷車磨水送天明體氣根源皆去
為妙
治狐臭不可近方
白礬(三兩燒令汁盡)馬齒莧(乾者各二兩)石灰(五合)
右為細散先以生布揩腋下令黃汁出拭乾便以散
傅之三五度永差
又方
青礬(燒灰)白礬(燒灰各一兩)白梅(七枚搗碎)古字錢(十四文)
右於甆瓶内盛冷水一大盞浸半日先洗淨腋下將
藥水時時塗之
胑臭方(出神效方)
烏魚頭骨枯白礬(各三錢)蜜陀僧(一錢)
右為末先用漿水洗臭處後用藥末擦之
治腋氣(出百一選方)
蜜陀僧輕粉(多用)染臙脂(墮意)
右為細末乾傅之一方無染臙脂用蛤粉擦腋下
又方
膩粉明礬(煨)紅丹
右為細末臨睡時抹上便可住半月去根
又方
大銅錢(二七文)白梅(二七箇)鹽(一升)
右以五月五日水一升共置瓶子裏置戸上百日畢
可取用塗不得令婦人為塗藥食粘食復發
又方
右以酢五合内銅器中以錢十四文胡粉五銖置瓶中
泥頭七日後以粉十銖和之訖去腋下毛日再傅之
合藥勿令人見秘之
療人七孔臭氣方
甘草(五分炙)芎藭(四分)白芷(三分)
右作散下篩食後飲服方寸匕日三
治狐臭方
龍骨白膠香蜜陀僧
右研為細末擦之
治體氣臭者(出德生堂)
枯白礬(一兩)樟腦(一錢)蛤粉(半兩)
右為末擦之
又方(出德生堂)
膽礬(一豆許)田螺(大生者)巴豆(去殼各一箇)
右將田螺以水飬三日出泥土揭起靨入礬豆同麝
香少許以綿拴住放磁器内次日化成水温令熱候
五更將藥水以手自抹在兩腿内不住手抹藥直待
腹内欲行臟腑却住手先要揀深遠無人處空地内
去大便下黑糞極臭是其證以土厚盖之不可令人
知之如不盡再以藥水抹又去大便後次日以礬藥
擦之可去病
治七孔臭氣皆令香(出聖惠方)
松根白皮冬瓜仁(各一兩)細辛(半兩)
右為細散每服以温酒調下二錢日二服
治狐臭方(出千金方)
牛脂胡粉(各等分)
右煎令可丸塗腋下一宿即愈不過三劑肘後方云
合椒以塗之
治漏腋腋下及足心手掌隂下股裏常如汗濕臭者(出千)
(金方)
水銀胡粉(外臺作粉霜)
右以面脂和塗之良驗
又方(出千金方)
石灰(三升)銀屑(一升一作銅屑)
右合和絹囊盛汗出粉之妙
治腋臭(出海上名方)
黃丹輕粉(各少許)
右以唾調之塗搽
腋氣方(出直指方)
明白礬黃丹
右入麝少許末傅之
至效石緣散(出海名方)治腋氣累醫不退
石緣(三錢細研)膩粉(一錢半一作輕粉)
右同研令勻先疎拔去腋下毛然後以醋和藥末熟
摩令熱效
青羊脂粉療狐臭
胡粉銅青(各等分)
右先以鹽湯洗兩腋不及著藥且淋洗又以青羊脂
和傅數日差一方用人乳和塗
療諸身體痛方(出十便良方)
竹葉(一兩)桃白皮(四兩)
右以水一石二斗煮取五斗浴即香
治體氣臭者(出德生堂)
枯白礬蜜陀僧(各三錢)
右為末擦之即止
又方(一名凉肌散出德生堂)
輕粉(一作蛤粉)蜜陀僧
右為末擦腋下即效
治腋氣人不敢近者
伏龍肝白茅香(各二兩)
右為末每月用塗腋以差為度
又方(出一便方)
胡粉(一兩)麝香(一錢)
右研令細以牛脂調每日用塗之
治狐臭(出肘後方)
取三年苦酢和石灰傅之
又方(出千金方)
取槲葉切三升以水五升煮取一升用洗腋下即以
白苦瓠燒令火出熏之數數作用
又方(出千金方)
用馬齒菜一束搗碎以蜜和作丸以絹袋盛之以泥
紙褁厚半寸曝乾以火燒熟破取更以少許蜜和使
熱勻令冷先以生布揩之夾藥腋下藥痛久忍之不
能然後以手巾勒兩臂
又方(一名諸病臭出肘後方)
取伏龍肝作泥傅之
治漏腋腋下及足心手掌隂下股裏常如汗濕臭者(出千)
(金方)
取正月一日以尿洗腋下神妙或將自己尿洗亦妙
舊衣服洗換尤佳
胑臭方(出神效方)
用蜜陀僧不以多少研細先以漿水洗臭處乾擦之
蜘蛛散(出簡易方)治狐臭熏人不可嚮邇者
用大蜘蛛一箇以黃泥入少赤石脂搗羅極細入鹽
少許為一窠盛蜘蛛在内以炭燒令通紅候冷剖開
研細臨卧入輕粉一匙用釅醋調成膏傅腋下明早
必瀉下黑汁臭穢於遠僻處傾褁埋之免致染人
治腋氣(出簡易方)
以膽礬如琉璃者半生半熟煆為細末入膩粉少許
同研每用半錢用生薑自然汁調藥揩擦腋下亦令
十分熱痛則止礬無灰色石頭者妙
又方(出百一選方)
用輕粉傅之雖不能去根本嘗用立效
又方(出百一選方)
用熱餅一枚擘作四片摻蜜陀僧細末一錢許急夾
在腋下略睡少時候冷易之如一腋有病只用一半
藥元方平素苦此疾来結興偶得此方用一次遂絶
根本
治狐臭股内隂下常濕臭或作瘡(出肘後方)
用青木香好醋浸於腋下塗之即愈
又方治腋氣(出海上方)
用泥礬少許為末如光韶粉擦腋下乳汁調亦可一
方無光韶粉有灰末水調抹之
又方(出海上方)
以古老錢七文煆通紅米醋浸以酥為度研細入麝
香少許先用皂角鹽煎湯洗次以自己唾傅之一方
無麝香醋浸一二宿用磨錢抹之銅錢亦可一方用
開通錢四十九文銅筯穿入炭火内燒赤醋浸四十
九次為細末入麝香一分和勻先用熱酒洗腋下後
將藥抺揩腋下七次永除臭氣
又方(出海上方)
用銅青乾傅之可止半月之臭
又方(出海上方)
捋去腋毛以甘遂半兩為末用猪肉兩片薄批開將
甘遂末摻肉上午後貼放兩腋下候明旦五更濃煎
甘草半兩為湯一碗服須臾通下臭氣
又方(出海上方)
用活田螺一箇以好麝香少許安於田螺内仰埋於
露天地上不可再打七七四十九日取出看患處淨
洗拭乾用黑土搽之却再洗看有孔處是竅子用田
螺汁點之兩度立愈
治腋臭(傅信適用之)
取生薑連皮帶汁夾於腋下三次絶根本或以濕紙
褁煨研腋下立效
腋臭方(出直指方)
用好綠礬半生半煆為細末入少輕粉研細每半錢
匕浴後以生薑汁調擦候十分熱痛即止
又方(出直指方)
用夜明砂為末同豉汁調傅
治腋氣
以銅青好者不拘多少米醋調成膏先淨洗腋下用
輕粉摻過却使上膏塗之立效
治腋氣神妙不可盡述(出簡易方)
用白礬飛不拘多少臨卧時以紙襯桌上伸手托壁
柱上以藥乾揩令腋下十分熱痛兩腋揩遍先於中
日將所着上截衣服用灰汁淨洗又泡去衣袖中臭
氣皆無氣息庶新衣方可着若洗氣息不斷枉用其
藥大槩藥無不驗多是衣服再作氣故不能斷根一
方用燒好礬石末絹囊盛常以粉腋下不過十度一
方唾調塗之
治狐臭(出本草)
用鐵屑炒極熱用投酒中飲酒療賤風痙又褁以熨
腋療驗一方用鐵屑炒褁熨腋
療狐臭若股内隂下常濕且臭或作瘡(出肘後方)
以胡粉一物粉之即差
治狐臭方(出千金方)
先以清泔淨洗又用清醋漿洗微揩使破取赤銅屑
和醋熱揩數度瘥或取銅屑和酢銀器中炒極熱以
絹褁熨下冷復易之一方赤銅屑以醋和如麥飯袋
盛先刺腋下脉去血封之
療人體及腋下狀如狐&KR0008;(思晉切少獸也)氣世謂之狐臭病源
云人腋下臭如葱豉之氣者亦言如狐狸之氣者故謂
之狐臭此皆血氣不和藴積故氣臭(出十便良方)
以炊甑飯温熱丸以拭腋下臭
如此即差一方以二月社日盗取私家糜饋一圑背
地摩腋下三七偏擲著五路勿令人知
又方(出十便良方)
取鷄子兩枚煮熟去殼及熱各内腋下冷弃之三路
口反顧三為之
又方
青木香附子(各一兩)礬(半兩燒)白灰(一兩半)
右為細末以粉腋下出汗因以粉之亦差
又方
青木香(一觔)石灰(半觔熬)
右常以粉身亦差並搗末傅之
又方
乾薑胡粉白灰(等分)
右合作末粉之
療腋臭方
常以鹽滷和釃酢塗之一遍一年再塗永除以胡粉
和水銀和令相入塗腋下十日以來無氣出
又方
取五月五日承露百草隂乾火燒為灰用井華水和
灰為丸重火燒如燂灰色煉訖即以釃酢和為餠厚
如掌大小徑二寸以来即放兩腋下挟冷即易夾時一身
連頭並悶二日後若病不差復着藥微發亦不甚臭
還法如前療之永斷一身瘡出即以小便洗之
又方
以首先男兒乳汁浸鹽研銅青拔去毛使血出塗差
錢汁傅方
用錢二七文以礦石磨令平以夾腋下神良
療漏腋方夫病源腋下常濕仍臭生瘡謂之漏腋此亦
是氣不和為風邪所摶津液不和故令濕臭
用馬齒菜腋下夾之令燥復易之先用焦黃石灰
等分合水煎一兩沸如泥泥之毛落然後塗諸藥良
治發腋方
用攬藤搗碎傅之或用厭草亦佳
治腋氣
用鷄子一枚醋浸過宿針刺小孔歷取清液入砒霜
菉豆許和勻將麄布痛擦患處以指點揩之妙
治七孔臭氣皆令馨香
用麻骨一條燒烟吸入喉中即去
導引法
養生方云以兩手掩口鼻臨卧閉氣久許時手中即生
液連以手摩面目常行之使人體香
治腋臭
用銅鑛石石上水磨取汁塗之
治腋臭
用田螺一箇水養之候開即以針插巴豆於其中取
螺拭乾仰傾酒盞内夏月一宿冬月五七宿即自成
水取以搽腋下永絶除根
治腋下體臭妙方
水銀粉(半錢)椒(半兩)黃丹(一錢)
右先將水銀粉入瓶子内却將椒末紙裹却留在粉
瓶内經一宿去了椒不用將黃丹同粉塗之却將
米醋再抹之甚妙
田螺散治狐臭有效
田螺(兩箇各起掩入)巴豆(一粒去殼取肉入在螺内仍掩住須臾盡化成水却去掩傾注)
(器内令貼在患上須臾狐氣退)
神保丸三丸同用温湯送下令瀉即愈兩服斷根神
效
治腋氣又方
白礬(火煆乾為度研一錢)輕粉(半錢)
右二味令勻乾時擦腋下神效
治隂汗鵶臭不可與人同行共處
白礬蜜陀僧黃丹(各一分)麝香(一錢)
右於乳鉢内研如飛塵以醋於手心内調藥末搽腋
下經兩時辰許却以香白芷煎湯洗之一日使一次
蜜陀僧散治腋氣
開通錢(十文米醋内蘸用炭火燒)蜜陀僧(半兩)麝香(一匙别研)輕粉(一匙)
右件為末每月先令浴了剃去腋毛以生薑一塊切
作兩片左手托右右手托左少頃去薑傅藥數次效
石膽散治腋氣
膽礬蜜陀僧輕粉(各等分)
右件為細末津唾調擦之數次除根
普濟方卷一百五十六
