普濟方卷二十二明周王朱橚撰
脾臓門
兼理脾胃
夫人身之脾胃專藉之以容納五榖而尅化之脾屬土
而居五臟之中寄旺於四時之内以土能容載萬物故
好静其脉常喜沉細而緩帶浮緊洪數者即有病之脉
也尋常理脾助胃之道當用以和平之藥又須時其饑
飽不以生冷之物傷之不為寒暑所侵不為七情所傷
如是則氣體自然充實百病不生將理失宜或為六滛
七情相干為嘔為泄為滿為喘變生諸症矣
方
綾錦養脾丸(出御藥院方)治大補脾胃極進飲食調順三
焦保養榮衛脾腎俱虚冷氣攻刺心胸脇小肚疼痛
嘔逆痰水口苦噫氣吞酸及膀胱冷氣逩衝腰背臍
腹絞痛手足微冷小便頻數又治卒暴心疼霍亂吐
痢婦人血氣癥瘕心腹刺痛此藥誠如綾錦之美麗
故以名
木香丁香沉香紅豆大椒官桂(去粗皮)
附子(炮製去皮臍各一錢)白茯苓(去皮)内豆䓻川薑(炮製)蓽
撥蓽澄茄縮砂仁甘草(剉炙黃)人參(去蘆頭)白
术訶子肉陳皮(去白)神麯(打碎微炒)良薑(剉炒)麥蘖(炒黃)
(各二錢半)厚朴(去粗皮生薑製)破故紙(微炒上二味各六錢)
右為細末煉蜜和丸每兩作六丸此藥雖有三五味
辛熱煉蜜和成約四兩半藥并煉淨熟蜜約四兩半
計九兩分作五十四丸一錢六分有餘若服此藥一
料大補如前法每服一丸細嚼好酒或薑湯米湯沸
湯送下不拘時候
沉香温胃丸(出御藥院方)治脾胃虚弱三焦痞塞中脘氣
滯胷膈滿悶宿寒留飲停積不消心腹刺痛脇肋膨
脹嘔吐痰逆噫氣吞酸腸鳴泄痢水榖不化肢體倦
怠不思飲食常服可益脾胃大進飲食温中消滯寬
膈順氣
沉香(剉)陳皮(去白)青皮(去白)人參(去蘆頭)大麥蘖(炒)亁薑
(炮)神麴(炒)白茯苓桂(並去粗皮)甘草(炙各一兩)揀丁香
高良薑(剉)丁香皮白豆䓻仁蓽撥縮砂仁
紅豆(各半兩)白术(剉炒二兩)大椒(二錢半)
右為細末煉蜜和丸每兩作十丸每服一丸食前細
嚼生薑湯送下
和胃丸(出和劑方)治脾胃不和中脘氣痞心腹脹悶不思
飲食嘔吐痰逆噫氣吞酸面色萎黃肌肉消瘦腹脇
刺痛便利不調少力及嗜卧體重骨節痛及治虚勞
脾胃虚弱飲食不化心腹痞滿並宜常服此藥老幼
氣弱皆可常服能温中和脾胃進調飲食
厚朴(去粗皮碎以生薑二兩研爛同炒)半夏(一半湯洗日乾微炒一半生薑汁製作餅)
(炙黃)神麴(碎炒)鱉甲(揀用大者一枚黃泥外裹以米醋二椀化硇砂一兩放鱉甲内漫火)
(熬乾取二兩細研如粉用)麥蘖(微炒)白术(剉炒)肉桂(去粗皮各二兩)枳殼(去瓤)
(麩炒)三稜(炮)青皮(去白炒)人參(各三兩)陳皮(去白)訶子(炮去核各)
(四兩)㯽榔當歸(各一兩半)芍藥甘草(炒各一兩)甘薑(炮)赤
茯苓(去皮各三分)
右為細末蜜丸小豆大每服十二丸微嚼破温水下
不計時候
大健脾丸(出醫方大成)調中養氣和胃健脾治中焦積寒
胷膈氣痞嘔逆惡心腹脇疼臟腑虚滑飲食多傷困
倦少力肢體怠惰少精神
肉桂(去粗皮剉用)厚朴(去粗皮細剉用生薑一兩研爛同浸一宿炒令香熟)甘草
(各一兩炙)肉豆䓻(麵裹煨)乾薑(炮)丁香胡椒附子(炮去)
(皮臍)木香蓽撥神麴(炒)白术麥蘖(炒)人參(去蘆)
白茯苓(去皮)白豆䓻(各半兩)訶子(麵裹煨去核二錢半)
右為細末煉蜜為丸如彈子大每服一丸細嚼温米
飲下食前
吴茱萸丸(一名木香利膈丸)大理脾胃胸膈不通調中順氣方
治冬三月隂氣在外陽氣内藏當外助陽氣不得發
汗内消隂火勿令泄瀉此閉藏周密之大要也盛冬
乃水旺之時水旺則金旺子能令母實肺者腎之母
皮毛之陽元本虚弱更以冬月助其令故病者善嚏
鼻流清涕寒甚出濁涕嚏不止比常人大惡風寒小
便數而短或上飲下便色清而多大便不調夜寒無
寐甚則為痰咳為嘔為噦為吐為嘔白沫以至口開
目瞪氣不交通欲絶者主之
吴茱萸草豆䓻仁(各一錢二分)橘皮益智仁人
參黃耆升麻(各八分)澤瀉白殭蠶薑黃
柴胡(各四分)當歸身甘草(炙各六分)木香(二分)青皮(三分)大
麥蘖(一錢五分)半夏(一錢)
右為細末湯浸蒸餅為丸如菉豆大細嚼三十丸白
湯下無時夏三月暑陽氣在外隂氣在内以此病而
值此時是天助正氣而剉其邪氣不治而自愈矣然
亦有當愈不愈者蓋隂氣極盛正氣不能伸故耳且
如膈咽不通咽中如梗甚者前證作治法當從時利
膈丸泄肺火以黃耆補中湯送下如兩足痿蹶行步
惟艱敧側欲倒臂臑如折及作痛而無力或氣短氣
促而喘或不足以息以黃耆人參甘草白术蒼术澤
瀉猪苓茯苓橘皮等作湯送下滋腎一百五十丸六
七月之間濕熱之令大行氣短不能言者加五味子
麥門冬如心下痞膨脹悶食不下以上件白术蒼术
等湯送下消痞丸五十七九
温脾散(出醫方大成)
青皮陳皮縮砂仁舶上茴香(炒)桔梗白芷
厚朴(各一兩)木香香附子白术(各半兩)甘草(一兩五錢)
紅豆(三分)良薑(一兩)麥蘖(五錢)乾葛(一兩)
右㕮咀每服三錢水一盞半棗一枚煎七分空心服
導氣枳殼丸(德生堂方)理順三焦調理脾胃去脹滿及痞
悶不通氣不舒暢
枳殼(炒)木通青皮(炒)陳皮(炒)桑白皮三稜(炒)
莪术(炒)㯽榔麥蘖(炒)神麴(炒)黑牽牛小茴香
西木香(各五錢)
右為細末蘿蔔熬水煮麵糊為丸如梧桐子大每服
五十丸温水下無時
木香分氣丸(出濟生拔萃方)善治脾胃不和心腹脹滿兩脇
膨脹胷膈注悶痰𠻳喘息醋心乾嘔咽喉不利飲食
不化並皆治之大有效
木香㯽榔青皮(去白)陳皮(去白穣)薑黃玄胡
蓬莪术(炮)乾生薑當歸白术赤茯苓(去皮)肉
豆䓻枳殼荆三稜(濕紙裹煨香)秋冬加丁香(炒各等分)
右為細末白麵糊丸如小豆大每服三十五丸生薑
湯下忌生茄馬齒一方無枳殼陳皮
大藿香散(出百一選方)大治一切心肺脾胃氣變為萬病
服之皆愈(盛季文傳於賀方回云前在河朔因食羊肝傷脾胃泄瀉膿血仍發脾氣嘔吐霍亂)
(心腹撮痛時出冷汗四肢厥逆不可忍邑宰萬侯湜懷此藥煎以進用即定)
藿香葉(二兩)木香青皮(去穣麩炒)神麯(炒)人參(去蘆)肉豆
䓻(麵裹煨)良薑(炒)大麥蘖(炒)訶子(煨去核)白茯苓甘
草(炒)厚朴(薑汁製炒)陳皮(各一兩去白)白乾薑(五錢炮)
右為細末每服二錢吐逆瀉痢不下食或嘔酸苦水
翻胃惡心並用水一盞煨生薑半塊擘破同煎鹽一
捻安盞中候前藥及七分熱呷水瀉滑洩腸風臟毒
陳米飲熱調入鹽少許下赤白痢煎甘草黑豆湯下
脾元受虚邪變為寒熱或脾胃虚冷醋心氣脹宿滯
酒食噫滿不化膈上不快面色積黑痰氣作暈頭目
眩掉水一盞薑三片棗一枚擘破同煎至七分入鹽
少許嚼薑棗湯執服胃氣逆噫生薑自然汁半茶鍾
入鹽點熱呷絶不思食或喫少氣弱膈滿煨薑一小
塊先嚼入鹽點熱服中酒亦如之或氣膈變成百病
如上服之不拘時如湯點入薑鹽紫蘇尤佳大能消
食順氣利膈開胃功不可細述
又方(出百一選方)主脾氣不調有寒熱或下閉塞調五臓
不利嘔逆飲食者
大黃(六分)杏仁(去皮)附子(炮)當歸乾薑桂心(各四分)
人參細辛芍藥茯苓半夏(洗)黃芩蜀
椒(各三分炒出汗)玄參(五分)
右搗篩蜜和丸如梧桐子大飲服六丸日三增至十
丸忌猪羊肉冷水麵生葱生菜酢物等一方無半夏
附子
育氣湯(出御藥院方)通流百脉調暢脾元補中脘益氣海
思進飲食大益脾虚疼痛袪寒止腸鳴
白术丁香人參木香白茯苓藿香
縮砂仁肉豆䓻蓽澄茄甘草(各五錢炙)乾山藥
(一兩)陳皮(去白)青皮(各一分去白)
右為細末每服三錢木瓜湯空心點服鹽湯亦可一
方加白檀香五錢
瀉脾丸調中利飲食除胃中積聚寒熱老人長服長
肌肉令人光澤
黃芩杏仁(去皮尖䨇仁熬)澤瀉通草芎藭桂心
白术乾薑(各五分)茯苓黃耆乾地黃(各六分)附
子(二分炮)麥門冬(四分去心)
右搗篩蜜和丸如桐子大每服二丸日三服忌猪肉
冷水桃李雀肉生葱酢物蕪荑等
白术沉香散(出百一選方)墜氣益脾胃
沉香人參(紫暈者)白茯苓半夏麴訶子肉
木香川薑(各一兩)白术乾山藥(各一兩五錢)甘草(六錢)
丁香(五錢)附子(兩筃炮)
右為細末每服二錢水一中盞生薑三片棗一枚木
瓜一片前至七分食前服
桂麴丸(出醫方集成)健脾胃進飲食助尅化生冷温中下
氣治食少易傷胸滿惡心或心腹疼痛病後衰弱氣
不復常
人參蓽撥白术乾薑(炮)高良薑(微炒)縮砂仁
肉豆䓻(麵裹煨)陳皮(湯浸去白)桂枝(各一兩去粗皮)甘草(剉炒)丁香
(各五錢)神麴(三兩剉煨炒熟)
右為末熟湯泡蒸餅和丸如梧桐子大食前一時米
飲下五十丸以至七十丸
荳䓻橘紅散(出醫方集成)温脾養胃升降隂陽和三焦化
宿食
丁香木香(各一兩)白豆䓻仁人參(去蘆)厚朴(薑製)神
麴(炒)乾薑(炮)半夏麴(炒)橘紅(去白)甘草(炙)藿香葉
白术(各五錢)
右㕮咀每服三錢水一盞薑三片棗一枚煎七分温服
和中益氣丸(出御藥院方)治脾胃不和氣不升降嘔吐減
食口苦吞酸胸滿短氣肢體怠惰面色萎黃中焦虚
痞不任攻擊藏氣久寒不受峻補又療心胸愊愊如
滿五飲停滯不散常服温中益氣進美飲食或大便
不通尤宜服之
木香丁香(各五錢)肉豆䓻茴香(微炒香)荆三稜(炮剉)
白豆䓻仁人參(去蘆頭)桂(各一兩去粗皮)縮砂仁(二兩)青皮
(去白)陳皮(各四兩去白)
右為細末白麵糊和丸如桐子大每服六十丸至七
十丸食前温生薑湯下
通膈丸(出醫方集成)快氣進食利胸膈消膨脹
丁皮蓽澄茄白豆䓻檀香粉草(各五錢)縮
砂仁香附子(各一兩)木香(二錢)片子薑黃(二兩)甘松
丁香(各三錢)
右為末用蓽澄茄為母以布蘸水塗濕筐盤一邊滚
蓽&KR0034;茄就乾筐盤一邊上藥末又滚就濕處一邊拌
濕再就乾處一邊上藥末即法丸也丸如梧桐子大
每服三十丸白湯送下
宫方七香丸(出直指方)治消食快膈和胃止痛
木香丁香檀香甘松(净)丁皮橘紅縮
砂仁白豆䓻仁三稜(醋炙)蓬术(各五錢醋炙焙乾)大香
附(二兩五錢炒去毛)
右為末研米和丸如菉豆大每服三四十丸薑湯下
一方用油餅湯泡和丸
木香啟中湯治脾胃進飲食寬膈順氣
人參白术茯苓甘草半夏枳殼香
附縮砂白豆䓻木香陳皮(各等分)
右如法修製為㕮咀每服六錢水一盞半生薑七片
棗一枚同煎至八分去滓温服
木香枳殼丸治寬胷膈進飲食消食快氣
木香㯽榔陳皮(去白)黃連(去鬚)廣荗(煨)當歸(去蘆)枳
殼(去穰麵炒)青皮(已上各五錢)黃蘖香附子(各一兩五錢去毛麩炒)
牽牛(頭末二兩)
右為細末滴水為丸如桐子大每服五六十丸食後
薑湯送下若有瘡毒急服百丸至二百丸看人虚實
加減服但利五七行立消毒腫
丁香和胃丸治脾胃不和中脘氣痞胸膈停痰嘔吐惡
心脇肋刺痛飲食無味肢體倦怠常服温中和胃止
嘔進食
丁香木香沉香(各五錢)藿香葉白茯苓(去皮)白
豆䓻仁陳皮(去白)白术人參(各一兩)半夏(三兩薑製)
右為細末生薑汁麵糊為丸如桐子大每服三十丸
至五十丸煎生薑湯下不拘時候
大七香丸治脾胃不和三焦滯氣不宣通腹脇脹滿
胸膈噎塞飲食遲化氣刺氣疰中酒吐酒常服消榖
進食(方見胃腑門胃虚冷類)
殼神丸治消食健脾益氣進美飲食
人參縮砂香附子(炒去毛)三稜(炒)莪术(煨)青皮
陳皮神麴(炒)麥芽(炒)枳殼(炒去穣各等分)
右為細末粳米糊丸如桐子大每服三十丸空心米
飲吞下鹽湯下亦可
足齊安中湯治脾胃一切疾不利
三稜(炮)莪术(炮)川薑(炮)良薑(炮)陳皮(連白)草菓仁
益智仁甘草(各一兩一分炙)神麴(炒)麥蘖(各三分炒)
右為細末每服二錢食後鹽湯點服
大蓽澄茄丸和脾胃進美飲食治脾胃虚滿消積滯
化痰飲宜服
蓽澄茄(一兩)青皮(去白)廣荗(煨)陳皮(去白)川丁皮半夏
(洗七次)厚朴(各二兩五錢去粗皮用薑製)赤茯苓(去皮四兩)麥蘖(三兩)
(炒)
右為末生薑汁麵糊為丸如桐子大每服六七十丸
温生薑湯送下不拘時候
白术湯治理脾和胃順氣進食
白术厚朴桂心乾薑桔梗人參當
歸茯苓甘草(各等分)
右㕮咀每服四錢水一盞棗二枚煎至八分去滓温
服不拘時候
茯苓分氣散治脾胃不和胸膈噎塞腹脇疼痛小腹
氣促喘急下脹滿飲食不進嘔吐不止兼脾氣横泄
四肢浮腫
五味子桔梗白茯苓桑白皮蘇葉大
腹皮甘草草菓仁陳皮(各一錢五分)
右㕮咀每服四錢水一盞薑三片鹽少許煎至七分
空心服
思食丸(御藥院方)生津大進飲食
烏梅肉大麥蘖神麴(各一兩碎炒)乾木瓜桂(去粗皮)
右為細末煉蜜為丸每兩作十丸每服一丸細嚼白
湯下不拘時候日三服或作小丸如桐子大每服三
十丸亦可
八珍湯(出醫方集成)和氣理脾胃
當歸赤芍藥川芎熟地黃人參白茯
苓甘草砂仁(各等分)
右㕮咀每服三錢水一盞薑七片棗三枚同煎空心服
千金大思食丸(一名透氣丹出百一選方)快氣進食
烏梅(去仁不去核)神麴(各十兩炒)蒼术(四兩)麥蘖(十五兩炒)乾薑(炮)
京三稜陳皮(各二兩去白)蓬莪术(三兩)
右為細末醋糊為丸如梧桐子大每服三五十丸橘
皮薑湯送下
治脾胃氣弱則所食之物不能腐又與榖相兼宿滯腹
内噫氣胸腹脹悶脇肋刺痛此藥寬利胸膈消化宿食
木香桂(去粗皮)青皮(去白)陳皮(各五錢去白)荆三稜(煨)蓬
莪术(各三兩煨)大麥蘖㯽榔(各一兩)
右為細末麵糊為丸如梧桐子大每服三五十丸食
後生薑湯下(出御藥院方)
木香三稜湯(出御藥院方)和脾胃進飲食消化生冷物治
心腹刺痛霍亂吐瀉胸膈膨脹
木香神麯(各一兩炒)陳皮(湯浸去白)益智仁(各四兩)荆三稜
(二兩炮剉)甘草(三兩炙)蓬莪术(六兩炮剉)
右為細末一錢入鹽沸湯空心點服
七珍散(出本事方)治開胃養氣温脾進食
人參白术黃耆(蜜炙)山芋茯苓粟米(炒)甘
草(各一兩)
右為末每服三錢水一盞薑棗煎服又方加白扁豆
一兩蒸用名八珍散子製此方温中不熱每有傷寒
瘧疾中暑得瘥之後用此藥調脾胃日三四服十日
外飲食倍常
安中散治久遠脾疼反胃吐酸寒邪留滯胸滿攻刺
腹脇嘔逆身倦面黃肌瘦及治婦人血攻刺用
玄胡索(去皮)甘草(十兩炒)良薑(炒)乾薑(炒)桂心(各五兩)牡
蠣(四兩)茴香(五兩炒)
右為細末每服二錢酒調下如不飲酒鹽湯點下婦
人淡醋湯下不拘時又治腹内停積不消小腹連腰攻
疰重痛
香朴湯(出百一選方)
草菓厚朴(薑製)白术(各一錢)陳皮(各二錢)良薑(四錢)甘
草(炙)川薑(炮各一錢)
右為粗末每服三錢水一盞薑三片棗二枚同煎至
七分去滓帶熱服不拘時有氣者加木香二錢
七香丸(出百一選方)治嘔逆化積氣消宿食止瀉痢
甘草(剉碎炒)甘菘(去土揀淨)縮砂仁(去土揀净)丁香皮薑黃
(一用莪木)益智(各一兩)香附子(擦去皮毛净二兩)
右為細末湯浸蒸餅為丸如梧桐子大每服二十丸
細嚼白湯下麵糊為丸亦可七香丸極多惟此最真
一方又名小七香丸温酒薑湯下
治臟氣不足温養五臟消水榖下氣令人能食
法麯(五兩熬)乾薑(炮)枳實(各五兩炙)附子(三兩炮)人參甘
草(各二兩炙)蜀椒(一兩炒出汗)
右搗篩蜜和丸如桐子大每服十五丸酒飲皆得不
必增之忌猪肉冷水海藻菘菜
人參調中湯(出儒門事親書)調脾胃寬中順氣
沉香(二兩)木香白荳䓻(一兩用仁)甘草(一分)腦子(一錢)麝香
(五分)人參(五錢)
右為末每服五分用沸湯點服或入生薑鹽湯少許
食後服
小橘皮丸(出御藥院方)調中順氣寬膈進食治心腹痞悶
脹滿飲食遲化嘔噦惡心口苦無味肢體煩倦𫝊導
不調或秘或泄
橘皮(去白半斤)木香縮砂仁㯽榔(各二兩)青皮(去白四兩)
半夏(六兩湯洗七次)
右為細末生薑汁麵糊為丸如桐子大每服六七十
丸食後温生薑湯下
快活丸治消脾胃順氣進食利小便
丁香官桂木香茴香(各三錢)乾薑(五錢)蒼术(去皮)
(炒五錢)
右為末醋打麵糊為丸如小豆大每服五七丸食前
好酒送下
秘方思食丸(出醫方集成)
神麴(九錢炒)麥蘖(六錢炒)甘草(炙)人參(各二錢)烏梅(去核五錢)
右為末煉蜜為丸如鷄頭子大每服十丸白湯下一
方無人參
沉香湯(出簡易方)治調中順氣養正除邪理心腹暴痛胷
膈痞滿頭氣煩悶痰逆嘔心飲食少進肢體多倦常
服和平臓腑充實肌膚光潤顔色
沉香(二兩)白豆䓻仁木香(各一錢)甘草(各五錢)生龍腦
(一錢研)麝香(五分别研)
右為細末入研藥和每服五分沸湯點服或入薑汁
鹽少許亦可酒食後服之甚快又十便治腹脹膨脝
鼓之有聲喘息不便由上下不升降痞無歸三焦渾
亂用
厚朴(四兩薑製)枳實(三兩炒)桂心(一兩)
右粗散每服五錢水二盞煎至一盞去滓温服名調
中湯又十便治産後泄痢一名調中湯
消酒進食方
生薑(二兩)白术(五錢)草菓(一兩)縮砂(二兩)檀香(五錢)炒鹽(五錢)
右為細末每服二錢用沸白湯調下
枳實理中丸(出和劑方)理中焦除痞滿逐痰飲止腹痛大
治傷寒結胸欲絶心膈高起實滿作痛手不可近一
方為末調服名枳實理中湯治吐痢後胸痞欲絶心
膈高起急痛手不可近
枳實(一兩麵炒)白术人參(去蘆)甘草(炙)白茯苓(各五錢去皮)
乾薑(各二兩炮)
右為細末蜜丸如鷄子黃大每服一丸熟湯化下連
進二三服胷中豁然不拘時(如傷寒湯加栝蔞根下痢加牡蠣粉各等分)
健脾湯治脾氣不調使人身重如石欲食即嘔四肢
酸削不收
芍藥甘草(炙)黃耆(各一兩)生薑(二兩)白蜜(一升)生地黃(一兩)
右剉以水九升煮取三升去滓内蜜攪勻調煎令微
沸服八合日三服忌海藻菘菜蕪荑
健脾湯(𫝊信適用方)大益脾胃消痰進飲食開通關膈及
酒病尤宜服
生薑(一斤洗過細切入乾磁盆内以鹽四兩浸一宿日中半曬以鹽汁盡為度用)草豆
䓻仁(焙乾)甘草(炙)陳皮(去白)神麴(炒)麥蘖(各二兩炒勿焦)
右為細末白湯點服空心食前
丁香生胃散(御藥院方)治中焦不和氣滯不下嘔逆惡心
飲食進退肢體困倦常服進美飲食止嘔逆消痰
丁香藿香葉肉桂(去粗皮)薑黃甘草(各等分炙)
右為細末每服三錢水一盞生薑三片煎至七分去
滓食前温服
調胃散(宣明論方)治胸膈痞悶不思飲食脇肋硬痛消水脹
半夏(製)甘草(炙)厚朴(去皮)陳皮(去白)藿香(已上各等分)
右為末每服一錢薑三片棗二枚水一盞同煎温服
食前一方無棗煎服
青木香丸(出和劑方)寬中利膈行滯氣消飲食治胸膈噎
塞腰脇脹滿疼痛心下堅痞腸中水聲嘔噦痰逆不
思飲食及治小腸疝氣宜服
蓽澄茄破故紙(各十兩)牽牛末(三十兩一半炒用)木香(五兩)
㯽榔(十兩酸陳粟米飯裹㯽榔又用紙裹炭火中煨紙焦去之)
右為末和勻米糊丸如菉豆大每服十五丸茶湯熟
水送下如小腸疝氣發作疼痛用蟠葱散煎送下五
十丸通利一二行即愈或用生料五苓散加漢茱萸
灯草三十莖煎水送下不拘時一方食後服每酒食
後可服五丸或七丸小兒一歲一丸妊婦不可服之
理中湯(德生堂方)理中焦不和脾胃中寒胸膈噎塞嘔吐
冷痰噫醋吞酸飲食減少短氣虚羸胸膈滿悶心腹
攪痛怠惰嗜卧傷寒時氣内寒外熱上吐下痢心氣
結痛手足冷傷胃吐血冷濕氣泄水榖不分腸内虚
鳴霍亂之後氣體上虚未禁熱藥者並宜服温中散
逐寒飲去濕固衛止汗
人參乾薑(炮)白术甘草(各一兩炒)
右㕮咀每服三錢水盞半煎取一中盞去滓空心服
傷胃吐血服如本方過啖熱食廹血上行發為鼻衂
加川芎能理中脘分利隂陽安定血脈用之效停
痰留飲加茯苓半夏導利去之建理停飲心脾氣
痛加炮過茱萸三十粒腎氣發動繞臍築痛去术
加桂五錢腎惡燥故去术恐作奔豚故加桂以洩之
小腸氣痛加桂枝川楝子四肢麻痺加附子天麻
各四分之一霍亂後𫝊筋加煆石膏若誤服附
子中毒者正用本方或只用乾薑甘草等分煎服仍
以黑豆前湯佐之寒濕所中昏暈緩弱腰背強急
心腹滿脹胸膈痞塞吐痢交作加附子等分名附子
理中湯定齋於本方中甘草但用四分之一更作細
末每服二錢入燒鹽點服若欲袪氣添入橘皮五錢
名加減理中湯若虚寒洩瀉者加茯苓陳皮等分名
補中湯若溏泄不已補中湯内加附子一兩若水榖
不化食少翻胃更加縮砂五錢名附子理中湯若乾
霍亂心腹作痛先以鹽湯少許頓服候吐出令透即
進此藥若霍亂吐下心腹作痛手足逆冷於本方中
去术加熟附名四順湯若渴者加栝蔞根枳實茯苓
名枳實理中湯若悸多者加茯苓一兩若腹滿者去
白术加附子一兩若渴欲飲水者添加术五錢若苦
寒者添加乾薑五錢
理中丸(衛生寳鑑)治温脾暖胃消痰逐飲順三焦進飲食
辟風寒濕冷之邪亦及大病瘥後胷中有寒涕涶不
止又治婦人新産五内俱虚血脉未定及産後腹痛
作瀉最危急者並宜服之其餘治法理中湯同藥品
在前理中湯正四味是也
右為細末煉蜜為丸每兩作十丸每丸食前沸湯化
服嚼食亦可或作小丸如梧桐子大熟水送下未
病方云肺寒作𠻳加五味子阿膠等分脾肺俱受邪
寒作嗽不止加胡椒八分之一名胡理中丸二方理脾
温胃散寒止𠻳功效特異脾屬土肺屬金土能生金
脾為肺母母能令子實肺受寒而濕理脾氣者此其
意也治心腹繞痛霍亂轉筋一切沉寒痼冷加附
子等分每一丸水煎化服名附子理中湯
黑散子補益脾胃
青州棗(一斤)生薑(一斤)厚朴(一兩)甘草(一兩五錢)
右剉碎同淹三日慢火炒黑焦置地上出火毒三日
為末每服二錢水一盞煎至七分空心服
延年草邢和璞真人常服安神順氣消酒食益脾胃
老人小兒皆可服昭陵每食後嚼數片神安體健賜
吕申公劉斯立秘之名延年草
上等白鹽花(五兩再淋煎方用須要雪白)新舶上茴香(四兩)甘草
(六兩炙剉碎)青皮(一斤湯浸三日換水浸苦味去盡然後去穰切作指面大方片子)
右用甜水一斗同藥入銀鍋熬不住手攪勿令着底
置密器中收不得走氣候水盡取出慢火炒令乾不
得有焦氣選勤謹者一人專一掌之去甘草茴香不
用只取貯青皮如傷寒生冷及菓實蔬菜之類即嚼
數片氣通即無恙常服一二片極佳以其尤宜老人
邢和璞所以名萬年草斯立又以延年目之也
加減平胃散治脾胃不和不思飲食心腹脇肋脹滿
刺痛口苦無味胷滿短氣嘔噦惡心噫氣吞酸面色
萎黃肌體瘦弱怠惰嗜卧體重節痛常多自痢或發
霍亂及五噎八痞膈氣反胃並宜服之常服煖胃消
痰除山嵐瘴氣
蒼术(捒堅實者剉為兩叚以米泔浸一日一换一宿後以竹刀刮去皮再浸至濕透盡去油為)
(度不可致爛再洗淨焙乾五兩五錢)厚朴(厚者去粗皮剉如小豆大生薑自然汁浸至浸過三)
(日人換一番浸五六日炒令去油嚼之不粘牙為度亦不可焦三兩五錢)粉草(劈片慢火炙令)
(香熟不可傷火一兩)橘皮(揀真橘皮旋浸旋以瓦磨去白令盡不可久浸去味焙乾三兩五錢)
右為細末每服二錢水一盞入薑二片乾棗二枚同
煎至七分去滓温服或去薑棗𢃄熱服空心食前入
鹽一捻沸湯點服亦可一方以棗肉為丸如小豆大
每服五十丸温生薑湯下空心食前常服調氣煖胃
化宿食消痰飲辟風寒冷濕四時非節之氣一方加
人參茯苓如小便赤色加白茯苓澤瀉如水榖不化
飲食多傷加枳實如胸中氣不快心下痞氣加枳實
木香如脾困弱不思飲食加黃耆人參如心下痞悶
腹脹者加厚朴甘草減半如遇夏則加炒黃芩如遇
雨水濕潤時加茯苓澤瀉如遇有痰涎加半夏陳皮
凡加時除蒼术厚朴外依例加之每一服五錢有痰
用半夏五分如𠻳飲食減少脉絃細加當歸黃耆用
服如脉洪大緩加黃芩黃連如大便硬加大黃三錢
芒硝二錢先嚼麩炒桃仁爛以藥送下一方名天下
受拜平胃散一方加草菓名草菓平胃散一名棗肉
平胃散治脾胃不和嘔吐痰水氣刺氣悶脇肋虚脹
腸痛腸鳴胸膈痞滯不進飲食常服温養脾元平和
胃氣寬中進食並皆治之又選竒方厚朴去皮陳皮
湯浸去白生薑和皮甘草剉各三兩茅山蒼术去皮
米泔浸一宿剉五兩南京小棗二百枚去核用水五
升煮乾搗作餅子曬乾再焙研為末每服二錢鹽湯
點服泄瀉薑五片烏梅兩箇鹽少許水盞半煎服若
瀉脾濕加茯苓丁香白术為調胃散一法加藿香半
夏若加乾薑為厚朴湯若温疫時氣二毒傷寒頭痛
壮熱加連根葱白五寸豆䜴三十粒煎二三服微出
汗即愈若五勞七傷手脚心熱煩燥不安百節酸疼
加柴胡若痰嗽瘧疾加薑製半夏若本臓氣痛加茴
香若水氣腫滿加桑白皮若婦人赤白帶下加黃耆
若酒傷加丁香若飲冷傷食加高良薑若滑腸泄瀉
加肉豆䓻若風痰四肢沉困加荆芥若腿膝冷痛渾
身虚壅拘急加地骨皮若腿膝濕痺加兔絲子若白
痢加吴茱萸若赤痢加黃連若頭風加藁本若轉霍
亂加南木香若七邪六極耳鳴夢泄盜汗四肢沉重
膝腿酸痛及婦人宫藏久冷月脉不調者加桂若胃
寒嘔吐加生薑一法加茯苓丁香各三兩共成六味
若氣不舒快中脘痞塞加縮砂仁香附子各三兩生
薑煎服若與五苓散相拌為對金飲子若六一散相
合為調胃散若欲進食加神麯麥蘖吴茱萸蜀椒乾
薑為茱萸湯若加藁本為和氣散治傷寒吐痢加半
夏霍香為不換金正氣散若瘧疾寒熱者加柴胡若
小腸氣痛加茴香苦梗一方老人飲食輙噎及痼冷
加吴茱萸生薑煎心怔忪小便不通加木通生薑煎
氣虚胃寒痼冷加附子生薑煎若風熱頭痛加羌活生
薑煎有風頭痛加細辛生薑白痢加乾薑肉豆䓻生
薑煎脾虚發寒熱作瘧加防風草豆䓻煎小兒脾虚
吐瀉發驚加天麻川芎(如禀氣弱入少附子氣實可不用)婦人小便
白濁(為心胸寒熱不分加茯苓石葛蒲煎)胃虚咳嗽加五味子生薑胃
虚詭言如見鬼状身無大熱加防風遠志煎夜夢見
鬼交加龍骨煎肺虚咳嗽加五味子生薑煎有邪熱
發熱吐血加紫苑黃耆煎胃寒大嘔吐加吴茱萸半
夏生薑煎食傷肚脹痛揉之益痛加枳殼一指大生
薑煎有熱甚則欲上高而歌棄衣而走數日不大便
加大黃一錢煎以取利一行(若便自利只用防風遠志)若隂聞木
音則惕然而驚心欲動獨閉戶而處脉細氣弱不下
飲食忽爾振寒皆胃虚寒所致加附子厚朴各一指
頭大(小兒不用附子用縮砂生薑煎)久痢不愈者有二一瘦瘠腹脇
滿此為積毒加神麯木香煎其胃虚腸滑瘦瘠不思
飲食臍腹按必有痛加赤石脂肉豆䓻煎人經云按
之有益則為内虚按之無益則為内實一凡腹痛按
之遂止此為有益是虚加赤石脂豆䓻煎一凡腹痛
按之愈痛為無益是内實加神麯木香煎内選一竒
方云諸藥人常服獨此方者透滋味相和而美與衆
方不同故佳
大養脾丸(百一選方)
丁香皮良薑(各一兩)藿香葉甘草(各一兩五錢)
右並生用碾為細末煉蜜為丸如彈子大隨意服
之
扶老強中丸(出百一選方)温煖五臓大健脾胃充肌壮體
通和血脉消食除痰破癥散積寬膨進食化水榖補
中
神麯(炒二十兩)吴茱萸(揀净炒)乾薑(炮各四兩)
右為細末煉蜜丸如桐子大每服四五十丸不拘時
米飲熱水任下又方加陳皮青皮各二兩麵糊為丸
常服邢醫云加白茯苓四兩尤佳又一方加烏頭剉炒
五兩一方薑湯下一百丸
益中丸(出簡易方)健脾煖胃消化冷痰治中滿脹悶噫氣
吞酸心腹時痛不進飲食
神麯(炒)麥蘖(炒)良薑(炒)陳皮(各一兩)枳殼(去穰麩炒)肉豆
䓻(麩裹煨)丁香(各五錢)
右為細末麵糊丸如梧桐子大每服五十丸温米飲
熱水任下不拘時候
四倍散(和劑方)治大人小兒脾氣不順補虚進食定吐
白茯苓(去皮二兩)人參(去蘆一兩)訶子(煨去核五錢)白术(四兩)
右為末每服一錢水一盞薑三片棗二枚煎至六分
空心温服如早辰常服大妙
厚朴丸(出御藥院方)和脾煖胃補虚益氣治心腹疼痛胸
膈虚痞腹脹腸鳴口苦吞酸肢體倦怠飲食減少痰
逆惡心時發嘔吐大便不調或即泄瀉
川厚朴(生薑汁製去皮四兩)乾薑(炮)川椒(去閉口及目微炒)桂(去粗皮各二兩)
右為細末水煮麵糊為丸如梧桐子大每服三十丸
至五十丸食前温米飲送下
草豆䓻散(出和劑方)治脾胃不調胸膈滿悶飲食不化嘔
逆惡心或霍亂嘔吐心腹刺痛腸鳴泄痢水榖不化
草豆䓻(去皮一斤)生薑(切竹片二斤)甘草(剉八兩)
右件拌勻入於銀器内水浸過三指許以慢火熬令
水盡焙令乾杵為細末每服一錢用沸湯點服不計
時候夏月煎作熱水常服調中吐逆除冷氣消冷食
寬中丸治氣滯不快飲食不消胸膈痞塞凝痰聚飲
状如傷寒頭疼胷痞用
大附子(炮去皮劑)青皮大黃(濕紙裹煨各等分)
右為細末醋糊丸如梧桐子大每服十丸薑湯送下
三炒丹(出百一選方)治脾腎
吴茱萸(一兩去枝梗洗淨以破故紙一兩慢火炒候香熟去破故紙)草菓仁(二兩)
(以舶上茴香一兩炒候香熟去茴香)葫蘆芭(一兩以山茱萸一兩炒候香熟去山茱萸)
右為細末酒煮麵糊丸如桐子大每服六十丸鹽湯下
白术散(出濟生拔萃方)治四肢懶倦小便不利大便易走沉困
飲食減少
白术芍藥茯苓(各等分)
右為末水煎如發熱或惡熱或腹下痛而脉疾黃連
為主如未見膿而惡寒乃太隂而𫝊少隂加黃連為
主桂枝佐之如腹痛甚者加當歸倍芍藥如見白膿
為主如見血黃連為主桂枝當歸佐之
茴香丸(出肘後方)治脾胃進飲食
茴香(二兩味辛平)生薑(二兩味辛微温惡黃芩黃連天鼠糞)
右同搗令勻入淨器用濕紙蓋一宿次入銀石器中
文武火炒令黃焦為末酒丸如梧桐子大每服十丸
至十五丸茶酒下
食藥三稜丸(出百一選方)治脾胃因饑飽不時生病
陳倉米(四兩揀净以新好色巴豆二十一粒刮去皮慢火同炒候倉米香黃巴豆黑色為度)
(不令米焦揀去巴豆不用只用陳倉米)橘皮(去白焙乾與倉术等分稱)
右為細末白麵糊丸如黍米大每服三四十丸薑湯
下少入甘草亦可一方治諸般積聚百物所傷陳米
一升數年者巴豆一兩去殼同炒令紫色為度去巴
豆不用秤炒米四兩入陳皮一兩麝香少許神麯丸
如菉豆大每服二十丸薑湯下食後服小兒慢皮風
只五丸甚妙一云食藥用巴豆者春冬可服夏秋不
可服易動臓腑一方無巴豆製米以薑汁糊為丸米
飲下名太倉丸
指迷寬中丸(出簡易方)治脾胃不和冷氣客於中則氣收
聚而壅遏不通是為脹滿
橘皮(四兩)白术(二兩)
右為細末酒糊丸如桐子大食前木香湯下三十丸
治脾強胃弱
用升麻湯加黃連厚朴
二橘散養脾胃進飲食
青橘皮(湯浸去白焙)陳橘皮(湯浸去白焙各二兩)益智(去皮微炒)蘹香
子(炒)荆三稜(煨研碎)木香肉豆䓻仁(各三分)縮砂仁
(去皮)人參(各一兩)薑黃甘草(各五錢炙剉)
右搗羅為散每服二錢七入鹽少許沸湯點服空心
食前
奪命抽刀散(出仁存方)治男子婦人脾胃積冷中焦不和
心下虚痞腹中疼痛胸膈逆滿噎塞不通嘔吐冷痰
飲食不下噫氣吞酸口苦無味不思飲食婦人久病
血氣刺痛不可忍者男子或當空露外或受風露之
邪得心痛積年大效
乾薑(剉入巴豆五錢同炒至黑色即去巴豆)良薑(入斑毛一百箇同炒即去斑毛各二)
(十兩)糯米(二十五兩炒)石菖蒲(不見火二十二兩)
右為細末每服二錢用鹽少許沸湯點服不拘時常
服醒脾胃進飲食此藥大解酒毒空心食前服或温
酒調尤佳一方以去殼巴豆炒蛤粉去巴豆入内煎服
若尋常氣痛不用巴豆炒只加炒蛤粉亦得或甚而
心腹痛大便秘者巴豆同粉研爛同油刀散醋糊丸
服二三粒大腑通為度
守中金丸(出和劑方)理中焦不和脾胃積冷心下虚痞腹
中疼痛或飲酒過多胸脇逆滿噎塞不思飲食又治
傷寒時氣裏寒外熱霍亂吐痢心腹繞痛手足不和
身熱不渴腸鳴自利米穀不化及咳𠻳無時嘔吐冷
痰飲食不下噫醋吞酸口苦無味怠惰嗜卧
乾薑(炮)甘草(炙)蒼术(米泔浸)桔梗(去蘆)
右各等分煉蜜為丸如彈子大每服一丸食前沸湯
嚼下又治脾胃留濕體重節痛面色萎黃肌肉消瘦
常服温脾煖胃消痰逐飲順三焦進美飲食辟風寒
濕冷
五味湯(出類鈐方)温中益氣治胸膈痞滿心腹刺痛短氣
噎悶咳嗽痰唾嘔逆惡心不思飲食
五味子(洗九斤)良薑(炒)陳皮(去白)茴香(炒一斤)甘草(炒七十斤)
(半)鹽(炒一十二斤)
右為細末每服二錢沸湯點服
撾脾湯(出類鈐方)治脾胃不和宿酲留滯嘔吐酸水心腹
脹痛不思飲食傷冷洩瀉
麻油(四兩)良薑(十五兩)茴香(炒十兩半)甘草(十一兩七錢)
右炒鹽一斤同藥炒為細末每服一錢白湯下常服
快氣大解中酒進美飲食
秦綾錦家二十四味養脾丸(傳信適用方)治風冷寒濕邪
氣腹脹痞滿刺痛腸鳴泄瀉吐逆吞酸羸弱困怠無
力不思飲食一切脾胃之疾並治之
丁香陳香木香(各一錢五分)附子(六錢五分炮去皮臍秤)陳
皮(去白五錢)大腹皮神麯(炒各五錢)白术大麥蘖(炒)肉
桂(去皮不見火各一兩五錢)厚朴(去皮薑汁製三兩)訶子(炮去核一兩三錢)人
參(去蘆)茯苓(各四錢)縮砂仁(八錢)蓽澄茄白附子(炮)高
良薑(油炒)紅豆(去紅皮)楜椒(炒)甘草(炙)川薑(炮各二錢)生薑
(十四兩切作片焙乾)
調和胃氣(本草)
以乾薑去皮於鐺鍋中微火緩逼乾為末量多少入
生薑末為湯點
凡遇處暑節暑猶未退宜微收實毛皮益衛氣秋以
胃氣為本藥中加時藥使邪氣不能傷也以益元氣
調胃主之
人參(三分)益氣和平當歸身(三分佐)和血潤燥
陳皮(去白三兩)順氣和平熟地黃(三分佐)養血瀉隂火
潤燥白芍藥(四分臣)大補脾胃微收治風木之邪
升麻(三分使)使陽明之氣上升以滋榮百脈柴胡
(二分使)引少陽之氣出於胃中使風行於地之上
黃茋(五分臣)實皮毛止自汗益元氣半夏(湯洗三分佐)
療風痰胃氣進食麥門冬(去心三分佐)猶有暑氣未
退安肺氣得秋分不用白术(二分佐)養胃氣厚腸
胃和中炙甘草(二分)調和胃氣温中益氣
右㕮咀都作一服水二盞煎至一盞去滓温服忌食
辛熱之物及助暑氣秋氣不能收也正氣得復而安
矣
厚朴丸(出十便良方)治脾虚受濕濕勝則濡泄故腸鳴夜
起四肢浮腫困怠少力
厚朴(一斤)生薑(半斤淨洗切作片)附子(七分者四枚)大棗(五十枚)人
參訶子白术白茯苓肉豆䓻木香(以上)
(六味各二兩)
右將前四味入銀石器中以水一斗慢火熬乾取棗
去皮核四物一處搗如泥將人參等六味作細末和
勻入少麵糊同搜和杵千下丸如桐子大每服五十
丸米飲送下食前
木麴丸(出十便良方)進飲食快中脘
神麯(四兩)大麥蘖(二兩)橘紅白术(各一兩)白豆䓻(五錢)
右為細末浸蒸餅心為丸如桐子大每服三五十丸
不拘時候濃煎人參湯下日進三四服
健脾人參丸(出十便良方)治脾胃久虚飲食全減
鍾乳粉(二兩)人參石斛(各三分)大麥蘖乾薑陳
橘皮(各五錢)
右為細末水煮麵糊為丸如桐子大每服二十丸空
心米飲下
厚朴煎(出十便良方)治脾胃虚冷腹脇刺痛飲食進退大
便秘
厚朴(四兩)陳皮(三兩)乾薑(二兩)附子(一兩)
右為細末棗肉和丸如桐子大每服三十丸空心米
飲下
厚朴煎丸(出十便良方)補脾健胃強中逐寒大去冷痰兼
止吐瀉倍進飲食
厚朴(一斤紫黑者去粗皮剉如指面大以生薑半斤和皮切作片子水三升慢火熬乾去薑不)
(用)乾薑(四兩炮)附子(炮去皮臍二兩)
右為細末生薑煮棗肉丸如桐子大每服三十丸至
五十丸空心米飲下
六君子湯(出十便良方)治胸膈痞悶脾寒不嗜食服燥藥
不得者正宜服此
甘草陳橘皮白术人參白茯苓半夏
(各等分)
右各等分為粗末每服五錢以水二盞加生薑五片
同煎至一盞去滓温服不計時候
丁香平胃散(出十便良方)理一切氣温和脾胃大進飲食
止腹痛療泄瀉
厚朴白术(各六兩)甘草陳橘皮(各二兩五錢)縮砂仁
丁香(各二兩)
右件為細末每服三錢水一盞生薑七片棗三枚同
煎八分温服食前
胃愛散(出十便良方)治脾久虚中焦氣滯上壅或有冷痰
上潮嘔惡或有胸腹疼痛不思飲食
丁香(一分)人參(一兩)白术茯苓甘草(各一分)肉豆䓻
(三箇)乾薑(各五錢)黃耆(一錢)
右白米二盞同碾為細末每服二錢水一盞入生薑
一片同煎至七分通口服如臓腑不調加丁香十四
粒石蓮心七粒同煎七分通口温服空心食前
厚朴煎丸(醫方大成)温中下氣理脾進食常云補腎不若
補脾然胃既伏則飲食進飲食既進榮衛血氣自盛矣
厚朴(一斤極厚者去皮剉如指面大用生薑二斤不去皮净洗切片用水五升同煮水盡去薑)
(只焙乾厚朴)乾薑舶上茴香(各四兩)附子(二兩炮去皮臍)甘草
(剉半寸長二兩二味再用水五升同焙厚朴處煮水盡不用丼草只將乾薑厚朴焙乾)
右同為末生薑煮棗肉丸如桐子大每服五十丸米
飲下
厚朴丸(治風經驗方)治脾胃氣弱胸中滯悶痰飲不思飲
食或大便不調
厚朴(去粗皮塗薑汁炙香焦一兩)木香(一分)陳橘皮(去穰焙一兩)㯽榔
(四箇)肉豆䓻仁(四箇)
右為末别用神麯一兩杵碎炒熟為細末以生薑自
然汁調煎作糊丸如梧桐子大每服二十丸至三十
丸生薑湯下稍空服
紫蘇散(王氏博濟方)治肝氣盛行於脾胃致多飱泄調順
中脘平和胃氣
紫蘇葉(一分㨂擇净控乾)紫花白术(五錢細剉微炒黃色)肉豆䓻(一分)
(去殼)青橘(去白一分)蠻薑(半分炮)縮砂仁(一分)芎(一分)天雄(一分剉碎)
(以鹽一分同炒令黃色佳)
右件九味同為細末每服二錢水一盞入生薑三片
同煎至五分温服日進三服
白豆䓻散(王氏傳濟方)補中益氣調順脾元心胸滿悶不
思飲食上熱下冷宜服
白豆䓻仁(五錢)肉豆䓻仁(三箇)肉桂(去皮五錢)白术(一兩)青橘
皮(去穰五錢)甘草(三分炙)厚朴(去皮薑汁炙五錢)
右件七味同為細末每服三錢水一盞入生薑二片
粟米少許棗三枚同煎至七分去滓熱服之
人參訶子散(王氏博濟方)和胃氣進飲食
草豆䓻(二枚煨)甘草(五錢炮)茯苓(五錢)人參(一分)訶子(二枚炮)
陳皮(去白五錢)蒼术(一分炙)
右同為末每服二錢入煨生薑二塊水一盞煎至七
分温服
桂附丸(衛生家寳方)治脾胃進飲食
香附子厚朴陳皮甘草蒼术桂心
三稜肉豆䓻(一箇煨)阿魏(各五錢别研)
右為末酒糊為丸如龍眼大每服一丸生薑一塊切
開作孔安藥在内合定濕紙裹煨後熱鹽湯嚼下
煮朴丸(衛生家寳方)補氣化痰温脾進食
好厚朴(去皮取四兩)附子(三兩去皮生用切作片)陳皮(二兩不去白)川
乾薑(一兩剉)青州棗(取肉半斤)
右件入鍋内用水浸過二指煮盡為度慢火炒乾不
得令焦入
舶上茴香(一兩炒)白术(一兩)白茯苓(一兩)神麯(二兩炒别為末)
右一處為末用神麯為丸如桐子大空心食前下一
百丸米飲吞下
平胃煮散(衛生家寳方)寬中利膈消酒進食快脾胃止嘔
逆霍亂吐瀉辟四時惡氣時氣嵐瘴諸病或酒食後
尤宜進之此藥療疾有異效不可盡述
蒼术(四兩洗淨剉細作片子先以米泔浸一宿了漉出復用淸水浸一宿漉出焙乾或曬乾用)
白术(二兩)橘皮(去白取二兩)棗(四兩剉碎)厚朴(去粗皮取四兩先以生薑自然)
(汁浸一宿火上炙令香剉細)生薑(四兩切作片)甘草(二兩剉作半寸許)
右件依數修合事了以磁鍋或銚或缾入藥在内以
水淹浸二三寸許文武火煮乃不緊不慢火候煮藥
同乾將出火焙燥碾羅為細末每服二錢水一盞入
生薑二片棗一枚同煎至八分服白水煎亦可或沸
湯點服並宜早晨空心常進一服
九寳湯(衛生家寳方)和中化痰快脾胃用真厚朴去粗皮
秤三兩半夏三兩沸湯炮九次切成片焙乾作粗末
二味共六兩和作一處用生薑十二兩淨洗和粗皮
搗令細同厚朴半夏浸一宿日曝乾却入後藥
甘草(炙)桔梗(一兩去蘆酒浸切碎炒令黃色)藿香(三兩)陳皮(三兩)人參
(一兩)紫蘇葉(三兩)
右為粗末每服三錢水一盞入紫蘇十葉煎至六分
去滓不拘時候服
正脾散(衛生家寳方)調脾養胃順氣治倦怠腹痛進飲食
此藥大治酒後數便如痢氣瀉脾疼等疾不可盡述
凡嶺外瘴瘧若能空腹一服永無所苦
緊實大蒼术(一斤米泔浸一宿去皮薄切焙乾秤)粉草(二兩)南木香(一兩)
(不見火)桂心(一兩去粗皮不見火)吴白芷(一兩)粉薑(一兩)益智仁(一兩)
陳橘皮(二兩去穣)荆南茴香(一兩)
右為細末每服一錢水一盞紫蘇二葉或棗子一箇
同煎至七分入鹽少許通口喫食前日三服如大便
壅秘則食後時以青木香丸服得臓腑氣快為妙
健脾丸(經效濟世方)温煖脾胃增進飲食
厚朴(一斤去皮切)棗(二斤去核切)生薑(一斤去皮切)
右三味先入鍋内猛火炒勻攪候紫焦傾出為粗末
每末一斤入良薑四兩乾薑四兩炮製神麯四兩同
為細末煉蜜為丸如梧桐子大每服三五十丸空心
米飲送下加附子二兩炮去皮臍
和中丸(出濟生拔萃方)補脾胃進飲食
乾生薑橘皮人參(各一錢)乾木瓜(二錢炙)甘草(二錢)
右為細末湯浸蒸餅為丸如梧桐子大温水送下
調脾散(續易簡方)治脾胃少有不和可常服
蒼术(米泔水浸一宿冬月則浸二宿焙乾炒令赤色秤八兩)厚朴(去皮五兩薑汁炒)
甘草(一兩炙)
右為細末每服二錢用燒鹽湯點七分温服或用水
一盞薑三片棗二枚煎七分食前服或作丸散
温脾煖胃散(廣南四時橘生論)
陳橘皮白术厚朴(各一兩)
右為散每服一大錢水一盞入薑棗同煎至七分空
心温服
沉香養脾丸(華陀中藏經方)
人參白术川麵薑(炮)甘草(炙)丁香木香
肉豆䓻(麵裹煨)縮砂(八味各五錢)沉香(一分)
右為末煉蜜丸一兩作十粒每服一粒食前嚼下化
下亦得
枇杷葉散(朱氏集驗方)調理脾胃清膈下氣去積滯舒氣
除痰推陳納新養生之要也不可缺也
丁香乾薑半夏(湯浸洗)沉香枇杷葉(薑汁塗炙)肉
豆䓻(各三錢麵裹煨)甘草(各五錢五分)白豆䓻仁(炒)陳皮縮
砂仁(炒各六錢)茯苓(去木)白术(各一兩)檳榔(二錢五分煨)青皮(四錢)
(五分)木香(四錢)
右㕮咀每服三錢水一盞半生薑三片棗子一枚煎
至七分不拘時候
運脾散(十便良方)
縮砂吴术人參藿香肉果丁香神
麯(各一兩)甘草(五錢)
右件為細末服時以橘皮湯點之通中健胃消食
中和湯(十便良方)調適隂陽通流榮衛養脾進胃快飲食
治脇肋脹滿止嘔逆惡心
白术(四兩)黃橘皮厚朴人參甘草茯苓(各二)
(兩五錢)
右為細末每服二錢水一盞入生薑三片煎至七分
去滓食前温服
安胃丸(衛生寳鑑方)治寒邪傷胃温中補氣安胃進食
縮砂(二錢)陳皮(三錢)木香(一錢)白术(五錢)青皮(二錢)白茯苓(二錢)
乾薑(三錢炮)大麥蘖(五錢)
右為細末湯浸蒸餅為丸如桐子大每服三十丸温
水送下食後忌冷物
補中丸(衛生寳鑑方)補脾虚調胃進飲食止瀉痢定痛
厚朴(一兩)乾薑(五錢炮)白茯苓(一兩去皮)陳皮(一兩去白)甘草(一兩炙)
右為細末煉蜜為丸如櫻桃大每服一丸空心食前
白湯化下嚼亦可
沉香湯(楊氏家藏方)温脾快膈進飲食除嘔逆
沉香(五錢)甘草(五錢炙)檀香(三分)白豆䓻(三兩)縮砂仁(六分半)
木香(三分)麝香(半字另研)
右件為細末入麝香研勻每服一錢入鹽少許沸湯
點服
進食散(朱氏集驗方)調胃進食療腹脹吐逆
青皮陳皮甘草肉桂附子(炮)草菓子
訶子良薑白薑
右等分㕮咀生薑三片棗子一枚水一盞半煎至一
盞空心一日三服
厚朴煎丸(詵詵方)凡補脾胃進飲食滋榮衛固精血孫
兆云補腎不如補脾胃蓋脾能運化飲食也
茴香(炒黃)川椒(炒少時各四兩)附子(炮)益智仁(各二兩)厚朴(半斤)
(去皮剉如指面大用生薑半斤𢃄生薑切作片子用水三升慢火煮乾去薑)乾薑(四兩研如)
(骰大用甘草二兩剉半寸長用水五升同煮焙乾去甘草)
右為末用生薑煮肥棗約一斤去皮取肉和丸如桐
子大每服五十丸空心米飲下此藥温中升降氣血
進飲食化痰涎極有神效人能常服此藥久則補助
脾氣無白濁白滛之症自然無病丈夫婦人皆可服
拾珍散(出簡易方)治大病之後氣不復常乏力短氣精神
不足口苦無味
揀參白术白茯苓黃耆(蜜炙)白扁豆(薑製)山藥
(各一兩)縮砂仁桔梗五味子甘草(各五分炙)
右為細末每服三錢水一盞薑三片棗二枚煎至七
分食前服之
助氣益脾胃
用鶻嘲烏一枚煮炙食之頓盡一枚至驗(鶻嘲似雀尾短黃色)
(在深林間飛翔不遠一名鸛□一名鳴鳩或呼為鶻)
硇砂丸
以硇砂不計多少用罐子内著硇砂上面更座罐子
一箇用紙筋白土和上下俱泥了窨乾後從辰初時
便用蒼耳草自在落下葉將來搗羅為末藥上鋪頭
蓋紙上面罐子内用水坐著水旋添火燒從罐子外
五寸已来圍遶欲盡更添火移向前罐子周廻火盡
更促向前計一伏時為度更不移火即閒雜人及婦
人不得見一伏時住取来搗羅為末醋煮麵糊為丸
如梧桐子大每服逐日十丸至十五丸温酒或米飲
下並無忌若熟燒喫二三斤進食無病
脾胃俱實(附論)
夫右手關上脉隂陽實者足太隂與陽明經俱實也病
苦脾脹腹堅搶脇下痛胃氣不轉大便難時反泄痢腹
痛上衝肺肝動五臟立喘鳴多驚身熱汗不出喉痺精
少名曰脾胃俱實者也
方
瀉熱方(出千金方)
大黃麻黃黃芩(各四兩)杏仁赤茯苓甘草
橘皮芒硝澤瀉(各三兩)
右㕮咀水九升煮三升絞去滓内大黃煮兩沸去滓
下芒硝分三服
大黃瀉熱湯(出千金方)治脾脉厥逆大腹中熱切痛舌強
腹脹身重不下心注急痛
大黃(細切水一升半别漬一宿)甘草(各三兩)澤瀉茯苓黃芩
細辛芒硝(各二兩)橘皮(二兩)
右㕮咀以水七升煮三升三合去滓下大黃更煎兩
沸去滓下芒硝分三服
瀉黃散(出危氏方)治脾胃壅實口内生瘡煩悶多渴頰痛
心煩唇口乾燥壅滯不食
藿香葉(七錢)石膏(煆)縮砂仁山梔子(各五錢)甘草(各五)
(錢)防風(去蘆四兩)
右剉同蜜酒炒香焙為末每服三錢水一盞煎至七
分服不拘時候
普濟方卷二十二
