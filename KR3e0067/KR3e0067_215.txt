普濟方卷二百十五明周王朱橚撰
小便淋秘門
血淋(附論)
夫心主氣通小腹與膀胱行於水道下焦受熱則氣不
宣通故溲便癃閉而成淋也熱則摶於血摶則流行入
於胞中與溲便俱下故為血淋也血淋者是熱淋之
甚也然尿血謂之血淋心主血之行身通遍經絡循環
腑臟勞熱甚者則散失則其常經溢渗入胞而成血淋
也
方
亁地黃丸補神益脾氣散客熱則自然調和小便色
即變白如常切不得憂愁在心并勿食熱食及冷水
等物
亁地黃黃耆(各六分)防風遠志皮茯神括
&KR0803;子芩鹿茸龍骨人参滑石石韋
當歸芍藥蒲黃甘草戎鹽車前子
右為末以蜜及棗膏各半相和煎令消散和藥為丸
如梧桐子大食後少時以粥湯下十丸日二三稍加
至二十丸以知為度禁熱食及冷水海藻菘菜蕪荑
酢等物
瞿麥湯治血淋尿血通用
爛滑石赤芍藥瞿麥穗車前子赤茯苓
石韋桑白皮阿膠黃芩生地黃甘
草白茅根
右為末每服二錢入生髮燒灰一錢沸湯調下如無
茅根用茅花
石韋湯治血淋小腹内結痛
石韋大黃滑石甘遂木通冬葵子
赤芍藥當歸車前子蒲黃
右搗篩每服三錢水一盞煎七分不拘時去滓温服
小蘇飲子(出危氏方)治下焦結熱血淋
生地黃(洗四兩)小蘇根滑石通草蒲黃(炒)淡
竹葉藕節當歸(去蘆酒浸)山梔子仁甘草(炙各半兩)
右㕮咀每服四錢水一盞半煎七分去滓温服空心
食前服
王不留行散(出聖惠方)治血淋疼痛不止
王不留行(一兩)甘遂(煨微黃)赤芍藥桂心蒲黃
當歸(剉微炒各半兩)葵子滑石(各一兩半)車前子木通(剉各)
(一兩)
右為細散每服一錢食前粥飲調下
當歸湯(出百一選方)治血淋及五淋等疾
當歸(去蘆)淡竹葉燈心紅棗竹葳蕤麥門
冬(并根苖用)烏梅甘草木龍(又名野葡萄籐)
右等分或多少不妨煎湯作熱水患此疾者多渴隨
意飲之
石韋湯治血淋小腸澁痛煩悶
石韋(去毛)滑石(碎各三分)葛根桑根白皮甘草獨
活(去蘆頭)防風(去皮各半兩)木通(剉各半兩)
右搗篩每服三錢水一盞煎七分去滓温服不拘時
龍腦散(出聖惠方)治血淋心神煩躁水道澁痛不得眠卧
龍腦(細研)膩粉(各一錢)寒水石白茅根(剉)黃連(去鬚)馬
牙硝滑石木通(剉)伏龍肝(細研各半兩)
右為細散每服煎竹葉湯調下一錢如人行十里再
服
增味導赤散(出直指方)治血淋尿血通用
生地黃亁(洗)木通黃芩生甘草車前子
山梔子仁川芎赤芍藥(以上等分)
右為末每服三錢入竹葉十片薑三片煎服
白茅根湯(出聖惠方)治血淋小便出血疼痛不可忍
白茅根芍藥木通車前子(各二兩)亂髮(燒灰半兩)
冬葵子(微炒半兩)滑石(碎)黃芩(去黑心各一兩)
右搗篩每服三錢水一盞煎七分去滓温服日三
鷄蘇湯治血淋
鷄蘇(一兩半)滑石膏(碎)淡竹葉木通甘草滑
石小蘇根生地黃(半觔剉焙)
右搗篩每服六錢水二盞煎一盞去滓空心温服
羚羊角飲治血淋小便出血熱結澁痛
羚羊角屑山梔子仁冬葵子(炒各一兩)青箱子
紅藍花麥門冬大青大黃荆芥穗鷄
蘇甘草芍藥
右為末水煮麵糊丸梧桐子大每服二十丸温水下
不拘時候服
瞿麥散治血淋及尿血尿水道中澁痛徧絡腑臟熱
甚則血散失其常經而成血淋
瞿麥滑石生亁地黃鬱金
右搗篩每服三錢水一盞煎七分去滓温服不拘時
服
鎮心丸鎮保心氣寧養神志宣暢氣血解諸邪壅黃
疸鼻衂小尿淋痛目赤暴腫或作飛血證
川大黃車前子亂髮灰
右為細末每服二錢食前葱湯調下
淡竹葉湯治沙血淋
淡竹葉甘草燈心棗子烏豆車前子
右不拘多少以水濃煎湯代熱水服甚妙一方無車
前子
榆皮湯治血淋熱痛
榆白皮滑石石韋瞿麥穗筆頭灰
右麄搗篩每服二錢水一盞煎七分去滓温服不拘
時一方有生地黃一兩
鷄蘇飲治血淋不絶小便渗痛
鷄蘇苖竹葉滑石木通小蘇根生地
黃
右㕮咀如麻豆大每服五錢以水一盞半煎至八分
去滓温服不拘時以利為度一方加石膏五兩碎
瞿麥湯治血淋熱結不通利者及尿血者水道中澁
痛
瞿麥穗亁地黃車前子葉滑石鬱金
芒硝
右搗篩每服三錢水一盞煎七分去滓温服不拘時
黃芩散治血淋小便疼痛不可忍
黃芩鷄蘇滑石小蘇根生亁地黃木
通(各一兩)
右為散每服三錢水一盞煎至六分去滓食前服温
下
地龍散治血淋煩熱澁痛眠卧不安
地龍(微炒)滑石(各一兩)膩粉麝香(研細各一錢)自然銅(半兩)
菉豆粉(三分)
右為細散研令勻不計時候煎甘草湯調下
鷄蘇飲治血淋不絶
鷄蘇(一握切)石膏(八分碎)竹葉生地黃(一升切)蜀鬼子
(四分)
右先將四味水五升煮取二升去滓湯成下葵子末
四分分温二服如人行四五里久進一服不利忌蕪
荑蒜麵炙肉等物餘無忌
阿膠湯治血淋
阿膠(二兩)木猪苓(去皮)赤茯苓滑石澤瀉車前
子(各一兩)
右㕮咀每服三錢水一盞煎七分五更時服至大晩
小便清瀅其血不知去處
木通湯治血淋疼痛
木通(剉三兩半)鷄蘇葉石膏(碎各二兩)刺薊根生亁地
黃(切焙三兩)
右搗篩每服三錢水一大盞煎七分去滓温服不拘
時
金黃散治小便血淋疼痛
大黃(煨剉)人参蛤粉黃蜀葵花(切焙)
右等分搗羅為散每服一錢煎燈心湯調下日三服
葵根湯治血淋
葵子根胡荽淡竹葉(各一握)滑石末(二錢)
右將前三味剉細末作分三分每服水一盞半滑石
末一錢七煎八分温服
車前子草方治小腸有熱血淋急痛
用生車前草洗净臼内搗細每服惟一盞許井水調
濾清汁食前服若沙石淋則以煆寒水石為末和之
新水調下一方用蜜調服
豆葉飲(出千金方)治血淋
以水四升煮大豆葉一把二升頓服
又方(出千金方)
以水三升煮葵子一升取自然汁日三服亦治虛勞
尿血
石韋散治血淋心煩水道中澁痛
石韋當歸蒲黃芍藥
右為散酒服方寸日三
解毒散治男子婦人血淋
百藥煎車前子黃連滑石木香
右為細末燈草湯調下空心服重者日進二服
治血淋心煩水道中澁痛
石鷰赤小豆商陸子紅藍花
右為細散每服一錢煎葱白湯調下食前服
立效散治血淋多因下焦結熱小便黃赤淋閉疼痛
所出如血或外挾風冷熱或内傷勞神或房室過度
丹石發動便解赤者為風熱傷心瘀血者為風冷傷
腎及大小便俱出血
瞿麥穗耳草山梔子
右為末每五錢至七錢水一碗入連鬚葱根七個燈
心五十根生薑五片同煎至七分時時温服不拘時
既云血寒則瘀此藥衛心勻治宜煎木通湯下麝
香鹿茸丸兔絲子丸等所以養生方云不可專以血
得熱則淖溢為說於理甚明不復詳解鹿茸丸兔絲
子丸方見虛損門
桃膠散治血淋
木通石膏桃膠
右為細末每服二錢水一盞煎七分通口食後服
神效方治血淋
海螵蛸生亁地黃赤茯苓
右為末每服一錢煎栢葉車前草湯調下
通秘散治血淋痛不可忍
陳皮香附子赤茯苓
右剉散每服二錢水一盞煎至六分去滓空心服
鬱金散治血淋心頭煩水道中澁痛及治小腸積熱
尿血出者
生亁地黃鬱金蒲黃
右為細末每於食前煎車前子葉湯調下一錢湯調
下亦得
大黃散治血淋熱痛不可忍
大黃亂髮
右為散每服二錢温熱水調下日一服
旱蓮子湯治血淋心煩水道中澁痛
旱蓮子芭蕉根
右搗篩每服五錢水一盞半煎八分去滓温服日二
服
桑黃湯治小便淋瀝出血疼痛及臍腹陰根澁痛
桑黃榆白皮
右搗篩每服三錢水一盞煎七分去滓温服
治血淋
車前子生亁地黃
右相和煎三分沸食前服
治血淋臍腹及陰根澁痛
金燈花地蘖花(各一兩)
右藥陰亁為散每服三錢水一盞煎六分去滓食前
温服
又方(出聖惠方)
薜之籐(一握)甘草(一分炙)
右為散水大一盞煎七分去滓食前分二服
治血淋
用蜜一瓶熬熟入生薑汁一鍾同煎四五沸將瓦器
盛之旋取白湯調服或只挑服之亦得
髮灰散(出危氏方)治血淋若單小便出血如尿此為莖中衂
此主之
用乳髮不拘多少燒灰入麝香少許每服用米酢泡
湯調下
治淋
以葵子末等分用米飲調下最治婦人胞轉不尿
治男子血淋(出經驗良方)
用蓮房燒存性入麝香少許每服二錢空心米飲調
下
又方(出經驗良方)
以茄蔕火烟上薰亁為細末每服二錢温酒或鹽湯
調下隔年者尤佳又治腸風臟毒茄蒂燒灰存性為
末米飲湯調下二錢小兒服半錢
抵聖散治男子婦人血淋便澁水道疼痛
治血淋及五淋等疾(出百一選方)
用多年煮酒瓶頭蒻葉惟福建過夏酒有之三五年
至十年者為佳每七個作一服燒灰存性入麝香少
許研極細陳米飲煮濃湯調下空心臨卧服有人久
患三服而愈
治血淋(出經驗良方)
用山梔子不見火為細末加滑石葱湯調下一方温
酒調下
治血淋因虛損得之(出經驗良方)
用生料平胃散每服五錢重加龍骨一錢同煎空心
服之數服而愈
黃芩一物湯(出直指方)治血淋熱痛亦治熱淋
用黃芩細剉新水煎通口服
海金散(出直指方)治血淋小便澁痛
用黃爛浮石於草陰地為末每服二錢生甘草煎湯
調下亦治小腸氣根縮囊腫用木通燈心赤茯苓麥
門冬煎湯調下
獨連丸治男子婦人血淋下血
用黃連末四兩或五兩於猪臟頭内煮熟去臟將藥
末用糕并米飲湯和丸空心米湯送下丸如梧桐子
大
麻根湯(出聖惠方)治淋下血
用麻根十枝水五升一服血止神效
治血淋臍腹及根澁痛(出聖惠方)
用烏魚骨搗細羅為散每於食前地黃汁調下一錢
又方(用出聖惠方)
用天靈盖炙令黃色搗細羅為散每食前以新汲水
調下一錢
又方
用晩蠶蛾研為末每食前熱酒送下二錢
柿灰方(出危氏方)
用亁柿燒灰存性為末米飲調下二錢蓋柿性寒也
治血淋
以酸草酒煎五苓散酸草名醋唎唎爐田家謂之田
字草
清泉湯治血淋不止
右用㯶櫚皮不拘多少分為兩處一半生炒為末一
半燒灰為末每服生熟各半錢空心温酒調下立效
髮灰煎(出十便良方)治五勞七傷溺血淋瀝胸腹撑悶
兔絲子(四兩)鹿茸山藥(各一兩)髮灰(一分)
右為細末酒浸煮麵和丸如梧桐子大服五十丸空
心白湯下
茯苓散(出十便良方)治血淋不可進涼藥者
五味子阿膠茯苓(各半兩)黃蓍(一兩)
右為細末每服二錢米飲調下不拘時服
伏龍肝飲(出十便良方)解血淋
甘草川芎伏龍肝黃苓(各一兩)赤芍藥(一兩)
右為麄末用水一升藥半兩煎至七分去滓分作三
服温服之
鹿草地黃煎(出十便良方)治血淋
鹿茸熟地黃當歸蒲黃(各半兩)龍骨髮灰
(各一分)
右為末煉蜜丸如彈子大每服一粒以水一盞入青
鹽一捏煎化食前空心服之
一方(出鮑氏方)
用推車客即糞鳩去足翅研水下
一方(出鮑氏方)
劉君玉大帥苦淋人獻土狗五苓散效
七聖散(出衛生家寶方)治因酒色太過眼赤腹脹膿血淋瀝腹
痛
五淋散(半兩)杏仁(一分去皮)桃仁(一分去皮)
右為細末每服三錢温水調下
一方(出鮑氏方)治夏月勞淋血淋
用洗心散入木通燈心一貼分二服
治血淋
用鱘魚木耳水煮汁飲之
沙石淋(附論)
夫石淋者淋病而有沙石從小便道出也盖由腎氣虛
損則飲液停聚不得宣通膀胱客熱則水道痛澁胞内
壅積故令結成沙石隨小便而下其大者留凝水道之
間痛引小腹膀胱裏急令人悶痛絶
方
王不留行散(出聖惠方)治石淋及血淋下沙石兼碎血片小
腹結痛悶絶
王不留行石韋(去毛)滑石蒲黃桂心(各一兩)甘
遂(三分)葵子赤芍藥當歸(各一兩半)木通(二兩)車前子
右為散每服三錢以水一盞煎六分去滓不計時温
服以利為度
石韋散治石淋疼痛淋瀝晝夜不利
石韋當歸木通地膽鍾乳粉車前子
瞿麥穗蛇床子細心露蜂房(各半兩)
右為散煎冬葵子湯調三錢以食前服一方加滑石
神效琥珀散(出聖惠方)治石淋水道澁痛頻下沙石
琥珀磁器(燒酒淬七遍細研水飛過)桂心滑石葵子
川大黃膩粉木通木香
右為散每服於食前葱白燈心調下二錢
如聖散(出經驗良方)治沙淋
馬藺花麥門冬苦葶藶白茅根車前子
檀香連翹甜葶藶(各等分炒)
右為末每服四錢水煎服如渴加黃苓煎臨熱入燒
酒少許
滑石膏(出聖惠方)治膀胱虛熱下沙石澁痛利水道
滑石(二兩)木通(一兩)燈心大麥小麥桑根白皮(各半)
(兩)酥(半觔)葱白(二七莖)
右以酥和諸藥慢火煎候葱白黃色綿濾去滓次入
滑石末更煎五沸收於瓷盒中每於食前以温水調
下半匙
木通散治沙石淋疼痛不可忍
木通亁地黃黃蜀葵花(各半兩)鯪鯉甲炙(一分)芫
青(去頭足翅)班猫(各一分)糯米
右為散每服一錢煎蜀葵根湯於冷時調下空心食
前
乳香丸治沙石淋痛不可忍
乳香班猫海金沙硇砂(各一分)麝香(各一錢)鯪
鯉甲(半兩)葵菜子(一合)
右除乳香麝香硇砂外搗羅為末合研勻米酢煮麵
糊丸如菉豆大每服十丸煎木通湯下第二服用續
隨子二丸爛研水酒各半盞同煎沸放温并服三服
沙石即下小兒量减丸散
七寶散(出指南方)治久患沙石淋痛不可忍此藥親試累驗
百部(揀净)琥珀没藥郁李仁(湯浸去皮研如麵油入麵少許搜成)
(亁時消水為丸)明乳香蒲黃桃膠
右等分各研為末如粉麵别以胡桃一個燒存性細
研為末每服時先炒胡桃灰一錢空心温酒調服約
一時辰久却炒前藥一錢亦温酒調下夜卧再一服
永除根一方用石韋無百部
木通散(出聖惠方)治石淋澁痛
木通(三兩)葵根(一握)葳蕤(二兩)大青(一兩)桔梗(二兩)山梔子仁
(半兩)白茅根(一握剉)
右為散每服三錢以水一盞煎六分去滓不計時温
服以利為度
瞿麥散治沙石淋澁痛
瞿麥穗(半兩)沙草根(去毛炒)木通(各一兩)甘遂(炒)青鹽(各一)
(分)檳榔(二枚)
右為散每服一錢以温熱水調下不拘時服
海金沙散治石淋澁疼痛不可忍
海金沙滑石(碎)木通甘草(炙剉)石膏(碎)井泉石
(各等分)
右搗研為散煎燈心湯調下
滑石散治沙石淋如割痛
爛滑石爛石膏(各半兩)石韋(去毛)瞿麥穗木通(去節)
蜀葵子(各一兩)
右為末每服二錢半用葱頭二莖燈心一握新水一
大盞蜜二匙煎湯調下
六味湯治男子澁滯疼痛沙淋或小便出血
破故紙(水浸半日焙亁四兩)川練子(四兩)南木香舶上茴香
(酒浸半日)沉香麝香(二匙别研)
右為末每服三錢青鹽沸湯調空心服其沙即下
人参散治沙石淋
人参木通青鹽海金沙(各一分)莎草根(炒去毛半)
(兩)
右除海金沙青鹽外為散合研令勻每服二錢以空
心米飲湯調下
硼沙散(出直指方)治沙石淋急痛
硼沙(細研)琥珀赤茯苓蜀葵子陳橘皮(不去白各)
(等分)
右為末每服二錢半用葱頭二個去心麥門冬二十
一粒蜜二匙新水煎取汁調下或菉豆水浸和皮研
清汁調下
石鷰丸治石淋多因憂鬱氣主下焦所結鹹氣而成
令人小便渗痛不可忍出沙石而後小便通
石鷰子(燒令通赤水中淬一兩次搗研水飛焙亁)石韋子滑石瞿
麥穗(各一兩)
右為末糊丸梧桐子大煎瞿麥燈心湯下十丸食前
服日二三服甚即以石韋去毛瞿麥穗木通各四錢
陳皮茯苓各三錢為末每服三錢以水一盞煎七分
去滓服
治石淋小便澁下如沙石者(出聖惠方)
桑根白皮(一兩半)陳橘皮(一兩)葱白(二七寸)川芒硝(三分)
右為散以水二大盞煎一盞三分去滓食前分温三
服宜喫葱葵羹及煮冬瓜等食之
治石淋小便澁痛不可忍(出聖惠方)
瞿麥葳蕤(各一兩)車前子滑石(各一兩半)
右為散每服四錢水一盞煎六分去滓每於食前温
服
通神散治沙石淋
粟米(炒一合)故筆頭(燒灰二枝)馬藺花(燒灰七枝)
右為散温酒調下二錢痛不可忍者併三服
海金沙散治沙石淋
海金沙(碎各一分)滑石(碎各一分)膩粉(一錢)
右為散再研勻每服一錢以温酒調下
勝金散治沙石淋
甘草(炙剉)石滑(碎)鬱金(各半兩)
右為散每服一錢以温水調下日三一方治卒小便
淋瀝不通甘草生用
茅根湯(出聖惠方)治沙石淋及臍下妨悶
茅根(細剉一升)葛花(為末一兩)露蜂房(炙為末二兩)
右為分作三服每服以水三盞煎一盞去滓空心温
服當下沙石
木通湯(出聖惠方)治沙石淋
木通滑石(碎各一兩)冬葵子(二兩)
右搗篩每服五錢以水一盞半同煎至八分去滓温
服一方治小便不利赤澁疼痛以米飲葱白湯調下
一錢以利為度
療石淋方
栢子仁芥子滑石(各等分)
右為散以麥汁飲服方寸匕日三服效
車前子草散(出聖惠方)治石淋水道澁痛頻下沙石
車前子草(二兩)榆白皮(一兩剉)亂髮(如鷄子大燒灰)
右細剉以水二大鍾煮取一盞半去滓入亂髮灰更
煎三二沸食前為三服服
車前子散治沙石淋
車前子檳榔(剉各一兩)
右為散每服二錢煎木瓜湯調下
二柳湯治小腸淋沙石難出疼痛
胡椒撲硝(各一兩)
右為散温湯調下二錢併二服
葵子散(一名滑石散出直指方)治腎為熱所乘熱結則成名淋水
莖中中痛尿不能出引膀胱裏急痛甚則悶絶也小
便中出沙石
治沙石淋方
黑豆粉草
右以新水煎乘熱入滑石末一錢調和空心服
療石淋及諸淋方
石首魚頭骨當歸
右為散以水二升煮煎一升頓服立愈單用魚頭骨
亦佳
石韋散治石淋水道澁痛頻下沙石
石韋滑石(各三分)
右為散用米汁若蜜服一刀圭日二服調下一方食
前粥飲下
治石淋水道澁痛頻下沙石(出聖惠方)
赤柳根(半兩)滑石(二兩)
右為散以水三大盞煎取一盞半食前分為三服
鷄白散(出十便良方)治膀胱虛熱下沙石澁痛水道
鷄糞白(一兩微炒)雄鷄膽(半兩)
右同研令細每於食前以温酒調下一盞以利為度
菝葜散治沙石淋重者取出根
用菝葜二兩搗為細末每服一錢以米飲調下服畢
用地椒煎湯浴連腰浸須臾即通
獨聖散治沙石淋
用黃蜀葵花炒一兩搗為細末每服一錢食前米飲
調下
治石淋方(出傳信通用方)
取浮石使滿一手許去下節以水三升酢一升煮取
二升澄清服一升不過三服沙石下亦治嗽醇酒熱服
之一方治沙石淋極疼痛者為末每服一錢熱酒調
下
又方
用桃膠棗許大夏以冷水三合和服日三當下石子
如豆卵石盡止亦治小便出血
靈苖湯(出經驗良方)治沙淋
用瓦松即屋上無根種草是也搗細濃煎湯乘熱薰
洗小腹約兩時辰即通
治沙石淋痛不可忍(出聖惠方)
用九肋鼈甲一個酥炙令脆研為細末酒調服一匙
當下沙石出以效為度一方無酥炙
治沙淋(出聖惠方)
用萱草根搗汁飲之亦取嫩苖煮汁服之如酒疸黃
色如金遍身立效如無處取苗蓿根汁亦得
治莖中淋石
取尿白暴之半亁熬令香末以露飯飲服方寸匕亦用
鷄尿白
治石淋
用瞿麥子搗為末酒服方寸匕日三三日當下石
又方(出聖惠方)
用古文錢按錢青者是大錢煮汁服之主五淋磨入
目主盲障腫赤和薏苡根煮服主心腹痛煮此錢以
新汲水投服
治石淋便中有石子者
用胡桃肉一升細米煮漿粥一升相和頓服即瘥
治石淋
用雄鵲燒灰淋取汁飲之石即下若燒作灰以作散
鮮者是雄鵲也又燒毛作屑入水中沉者是雄也又
其翼右覆是雄也其雄鵲一名飛升駮鳥也
療淋方
取人家籬墻上蓮蔓葎闊掘出見其根挽斷以杯於
坎中承其汁服之一升石自當出若不出更服一升
又方
取牛角燒灰服方寸匕日五六服任意飲酒
治石淋方
用鯉魚齒一升搗篩以三歲苦酒和分為三服經宿不
食日初服一分日中服一分日暮服一分
療石淋方
取鷄子陳者一枚用醇苦酒一升以鷄子合黃酒置
器中以油紙三四重密封頭不令透水沉井中一宿
平旦取出剥去皮呑其黃石消去也
又方
用生筆葉搗絞取汁三升為三服苦毒石自出
治膀胱虛熱下沙又澁痛利水道
取故甑篦燒灰細研每於食前以温酒調下一錢
又方
用滑石以水一小盞濃磨服之
又方
用鷄糞炒細研為末每服以冷水調下一錢旦服至
食時當下石出
又方(一名下石散)
用鷰糞細研為末每服以冷水調下二錢旦服至晩
當下石出
金葵散治石淋
用五月五日葵子微炒為末每於食前以温酒調下
一錢當下石出收取淋石遇有人患石淋以水研淋
石喫更佳
來復丹
淋凝脂而易散石淋結塊而難消攻療石淋專用枳
殼散空心食前呑來復丹為妙但恐大陰玄精石不
得其真維得真料而長服關格開通而大便洞瀉石
塊自小便出
定磁散治沙石淋
真定磁赤芍藥
右等分為細末濃煎燈心湯空心調服
治石淋取石下了當喫此兩方以除病根
紫花杏仁桔梗羌活芍藥麻黃蔓
荆子前胡荆芥穗(各等分)
右細杵羅為煮散每服二錢以水一盞生薑一片同
煎取八分食後去滓熱服體氣若進凉藥不得不喫
此藥却喫後方也
續斷龞甲鷄内金川芎茯苓石槲
牛膝莵絲子(各半兩)枳殼南彬木通草(各一兩)
右為細末將硇砂三銖化熟湯些小對煉蜜丸如梧
桐子大空心鹽湯下三十丸若上焦熱骨槽熱甚喫
前方少喫此方若氣虛下部虛而上焦不熱甚喫此
方少喫前方也病者自量臟腑進服免有誤失
治石淋小便時沙石下血塞其水道疼痛不可忍經及
時日水道不通其氣上攻頭痛面目浮腫則四枝八
節俱腫其石大者如核堅硬而有稜角其石小者惟
碎石相結通下即碎宜服此取石方若體氣健大腑
熱者先喫後方數盞方喫此取石方
滑石射干知母冬葵子(各一分)通草(三分)
右為細末每服二錢半水一盞半苦竹葉十片同煎
取一盞煎食後去滓熱服若大腑臟熱頭痛者此因
體氣壯健先進後方藥二三盞然後喫取石方
治石淋水道不通却頭痛眼昏先宜喫此方
麻黃(去根)荆芥穗蔓荆子羌活射干知母
防風紫莞(去沙)牽牛半夏(二銖)
右杵羅為細末每服二錢水一盞煎取九分食後去
滓熱喫
琥珀湯治石淋
琥珀當歸末(半兩)淋石(一分研)
右為細末每服二錢米飲調下不瘥服後藥
治石淋發煩悶
取滑石十二分研粉分兩服水和攪令散頓服之煩
熱積停淋瀝未盡服此必瘥
治石淋破血
以石欄杆磨服亦煮汁服亦火燒投酒中服之
下石淋
用磨石燒赤熱投酒中飲之
治石淋
取鯉魚齒一升篩末以三歲苦酒和分三服宿不食
旦服一分日中服一分暮服一分瘥
治石淋(出本草)
以暈石磨服之亦燒令赤投水或酒中服
下石淋(出本草)
取獮猴桃搗汁和生薑汁服之佳
治石淋(出本草)
用淋石(出是患石淋人或於溺中出者候出即收之以小石)水磨服之當得碎
石隨溺出即愈
治石淋(出本草)
用蛇黃以水煮沙汁服一方燒赤二次醋淬以水煮
研取汁服之
利小便出石淋(出本草)
取榆葉煮食之時復食頓食尤食
破石淋血結
用石鷰磨服之當下碎石
下石淋(出本草)
以鳥芋搗汁服一升
治石淋(出本草)
以地膽去子為末服一刀圭即下
治石淋導水(出本草)
用螻蛄七枚鹽二兩同於新瓦上鋪盖焙亁研末酒
温調一錢貼之即愈
治石淋
用石首魚取頭中石如碁子者水磨服之或燒過為
末米飲調服
膏淋(附論)
夫膀胱為渗瀉之府腎氣均平則溲便清陰陽不調勞
役所復則腎氣虚而不能制其肥液故與小便俱出色
若脂膏故謂之膏淋又曰肉淋
方
沉香散(出聖惠方)治膏淋臍下妨悶不得快利
沉香黃蓍(剉)陳橘皮(湯浸去白)滑石榆白皮(剉)韮
子(微炒各一兩)瞿麥(三分)黃芩甘草(炙剉各半兩)
右為細末食前以清粥飲調下三錢
榆白皮湯治膏淋
榆皮(洗切焙)黃芩(去黑心)瞿麥穗甘草(炙剉)滑石(碎)澤
瀉(剉)赤茯苓(各一兩)
右搗篩每服三錢以水一盞煎七分去滓温服不拘
時
滑石湯治膏淋小便肥濁
滑石白茯苓白术木通赤芍藥五味
子熟亁地黃(焙各一兩)
右搗篩每服三錢以水一盞煎七分去滓温服不拘
時
沉香丸治膏淋
沉香肉蓯蓉黃蓍磁石(火煨三七遍)瞿麥穗
滑石(各一兩)
右為末煉蜜丸如梧桐子大每服三十丸温酒下不
拘時
車前子散(出聖惠方)治膏淋而有而肥狀似膏與小便俱出
車前子具齒(燒赤)赤茯苓白术木通(剉)赤芍
藥(各一兩)
右為細末每服食前以温酒調下二錢
治渴膏淋(出經驗良方)
宣連麥門冬(去皮各一兩)&KR0797;&KR0803;根
右為末别以麥門冬去心一兩重熬成膏和勻前藥
丸如梧桐子大服三十丸煎小麥湯下空心日四服
鹿角霜丸(出危氏方)治膏淋多因憂思失忘意含不寧濁氣
干清小便淋閉或復黃赤白黯如脂膏狀疲劇筋力
或傷風濕致有此證
鹿角霜白茯苓秋石(各等分)
右為末糊丸梧桐子大每服五十丸米湯下
磁石丸治膏淋小便肥如膏
磁石(火煨酢淬三七遍)肉蓯蓉(酒浸)澤瀉滑石(各一兩)
右為末煉蜜丸如梧桐子大每服三十丸温酒下不
拘時
海金沙散(出仁存方)
滑石末(各一兩)甘草末(一分)
右研勻每末二錢用麥門冬湯調下燈心湯調服亦
可
治膏淋臍下妨悶不得快利(出聖惠方)
榆白皮(三兩)犡粉肉蓯蓉(末各一兩)
右二味相和令勻以水三大盞煎榆白皮取二大盞
去滓每於食前調下散二錢
又方(出聖惠方)
以羊骨燒灰搗細羅為散每於食前以榆白皮湯調
下二錢
治膏淋尿血及産婦大喜汗出出汚衣赤色(出聖惠方)
以搗葎草汁二升醋二合和空腹頓服之當尿如小
豆汁也又濃煮汁飲亦治淋瀝尿血
治膏淋小便不通上膈多壅昏悶不快宜先喫此方兩
三盞後方喫前面知母散若上膈無熱不喫此方(出護)
(命方)
柴胡(去毛)知母(去心)貝母(去心)桔梗升麻麻黃(去根)紫
菀(去土)杏仁(去尖并雙仁者)荆芥穗獨活(各等分)
右細杵羅為末每服二錢水一盞生薑一片煎取八
分食後去滓徐徐熱喫
治膏淋謂肺熱腎虛元氣失守遺精聚結成條塞定水
道小便不通痛不可勝忍宜喫此方若大腑熱上膈昏
先宜喫後方兩三盞方進此方出護命方
知母射干(去土)柴胡(去毛)葶藶(隔紙炒)通草滑石
升麻(各等分)
右細杵羅為末每服二錢水一盞煎取八分食後去
滓喫若上膈氣昏先進後方兩三盞方進此藥
&KR0693;絲子丸(出指南方)治膏淋
&KR0693;絲子(去塵土水淘酒浸控亁洗搗粗末焙)桑螵蛸(炙焦各半兩)澤瀉(一分)
右為細末煉蜜為丸如梧桐子大每服二十九丸米
飲下
勞淋(附論)
夫人因勞傷腎經腎虛膀胱有熱氣不傳化小便淋瀝
水澁痛勞即發故謂之勞淋小腹尿留於莖内數起不
出引痛者是其候也
方
地黃丸治腎虛勞膀胱結淋澁
生亁地黃(剉焙)黃蓍(各一兩半)防風(去义)遠志括&KR0803;子
茯神黃芩鹿茸(各一兩)人参(一兩)石韋(去毛)當歸(各半)
(兩)赤芍藥甘草(炙)蒲黃戎鹽車前子滑
石(各二兩)
右為末煉蜜丸如梧桐子大每服二十丸食前温酒
送下或鹽湯下
木通湯(出聖惠方)治勞淋澁小便澁滯小腹引痛
木通石韋王不留行滑石白术瞿麥
穗鷄蘇冬葵子赤茯苓木香當歸
赤芍藥(各等分)
右搗篩每服三錢水一盞煎七分食前去滓温服
人参飲治勞淋水道不利腰脚無力虛煩
人参熟亁地黃(切焙)五味子郁李仁(湯浸去皮)山梔
子仁瞿麥穗木通木香(各半兩)榆皮(三分)檳榔
(三枚)
右搗篩每服三錢以水一盞煎七分去滓温服不拘
時
黃蓍湯治腎虛變勞淋結澁不利
黃蓍(剉二兩)人参滑石五味子白茯苓磁
石旱蓮子(各一兩)桑根白皮(三分)黃芩枳殼(各半兩)
右搗篩每服三錢以水一盞煎七分去滓温服不拘
時
地黃湯治勞淋結澁不通
熟亁地黃人参石韋(各一兩)王不留行冬葵
子車前子桂皮甘遂木通(各半兩)
右搗篩每服三錢以水一盞煎七分去滓温服不拘
時
&KR0693;絲子丸治腎勞虛損溲便不利淋瀝不已
&KR0693;絲子(酒浸)人参黃蓍滑石芍藥木通
車前子黃芩冬葵子
右為末煉蜜丸梧桐子大每服二十丸食前温酒鹽
湯下日二夜一
紫柴胡散(出聖惠方)治勞淋每小便莖中痛卒不能出引小
腸急脹淋瀝痛不止
柴胡(一兩去苖)甘草(一分)葵根當歸(剉微炒)白茅根石
韋(去毛)木通(各三分)木香(三分)榆白皮(剉)
右為散每服四錢水一盞煎六分去滓食前温服
治勞淋心腹煩壅臍下妨悶(出聖惠方)
葵子(一合)川芒硝滑石旱蓮子白茅根(剉)川
大黃(剉碎微炒各三分)桂心(一分)
右為散每服三錢水一盞煎六分去滓食前温服
滑石散(出聖惠方)治勞淋陰中澁痛不得小便
滑石冬葵子鍾乳粉(各一兩)桂(去麄皮)木通(剉一作通)
(草)王不留行(各半兩)
右搗篩為末散每服二服食前温酒調下忌生葱
鷄蘇飲子(出聖惠方)治勞淋膀胱熱盛津液結澁小腸脹滿
便溺不通
鷄蘇(一兩半)木通葵子白茅根
右為散每服半兩以水一大盞煎五分去滓食前服
石韋散治勞淋日夜數起小便不利引陰中痛
白芍藥煎治勞淋小腹疼痛小便不利
當歸白芍藥鹿茸熟地黃
右為細末煉蜜丸如梧桐子大阿膠湯下三十丸
榆皮散治腎氣傷懣勞淋不止無時遺瀝或熱淋妨
悶
榆皮黃芩瞿麥赤茯苓通草鷄蘇
郁李仁(去皮)山梔子
右等分為剉散每服五錢水一盞半煎至八分去滓
空心服
止夜起方(出傳信適用方)
用益智二十個和皮剉碎用水一碗煎至七分臨卧
熱服
卒淋(附論)
夫卒淋者緣下焦有熱傳入膀胱其候卒然小腹急痛
小便淋瀝數澁痛故謂之卒淋盖下焦在臍下正當膀胱
上口主分别清濁而内以傳導也今熱在下焦故其病
如此
方
茅根飲治卒淋結澁不利
茅根(剉)木通(各三兩)石韋(去毛)黃芩當歸芍藥
滑石冬葵子(各二兩)亂髮(鷄子大兩枚)
右搗篩每服三錢以水一盞煎七分去滓温服不拘
時
地膚子飲治卒淋小便不通秘澁疼痛
地膚子(三兩)知母(焙)猪苓(去黑皮)瞿麥黃芩升麻
木通(各二兩)冬葵子(一兩半)海藻(洗去醎焙一兩)
右搗篩每服三錢以米汁一盞煎七分去滓温服不
拘時
黃蓍飲治膀胱虛熱小便卒暴淋澁
黃蓍(細剉)人参白茯苓(去黑皮)旱蓮子(研各一兩)桑根白
皮(剉三分)黃芩(去黑心)枳殼(去穰麩炒)芒硝(各半兩)
右搗篩每服三錢以水一盞煎七分去滓温服不拘
時
瞿麥湯治卒淋通利小腸
瞿麥(半兩)木通赤茯苓陳橘皮(湯浸去白焙各一兩)滑石
冬葵子(炒一合)甘草(炙剉)桑根白皮(各半兩剉)
右搗篩每服三錢以水一盞入葱白二根煎七分去
滓温服不拘時候
當歸散(出聖惠方)治卒淋小便痛澁
當歸(微炒)猪苓(去黑皮)海蛤(細研)漢防己甘遂(煨令黃)蒲
黃赤芍藥(各三分)亂髮灰(一分)
右為末每服食前煎木通葱白湯下一錢
榆皮飲治小便卒暴淋澁不通
榆白皮(洗剉)瞿麥穗赤茯苓(去黑皮)鷄蘇梔子仁
木通郁李仁(湯浸去尖炒各半兩)
右搗篩每服三錢以水一盞煎七分去滓温服不拘
時候
茯苓湯(出聖惠方)治小便卒淋水道中澁痛
赤茯苓(去黑皮三兩)滑石(碎四兩)石韋(去毛)瞿麥穗蒲黃
(各二兩)榆白皮(切三兩)冬葵子
右搗篩每服五錢以水一盞半煎八分去滓食前温
服
木通飲治卒淋
木通茅根瞿麥(去梗)芍藥(各二兩)滑石(碎三兩)亂髮
(鷄子大二枚燒灰)
右搗篩每服三錢以水一盞煎七分去滓温服不拘
時
又木通飲(出聖惠方)治卒淋秘澁不通
木通黃芩滑石(碎各一兩)甘草(炙一兩)漏蘆(去蘆頭二分)
甜葶藶(紙上炒一分)
右搗篩每服三錢以水一盞煎七分去滓温服取小
便利為度未利再一二服食前服
治卒淋小便不通疼痛煩悶坐卧不得(出聖惠方)
滑石(一兩)瞿麥石韋(去毛)葵子石鷰車前子(各一)
(兩)
右為細散每於食前以粥飲調下二錢
桑白皮散治小便淋瀝不通
桑根白皮(三分)子芩葵子牽牛子(微炒各一兩)陳橘
皮瞿麥(半兩)
右搗篩每服於食前煎生薑燈心湯調下二錢
海蛤丸治小便卒淋秘澁不通
海蛤(半兩)白芃屑(定州老研水淘過晒亁)滑石(研)商陸(切焙)漏蘆
(去蘆頭各半兩)
右為末取生何首烏自然汁一升煮麵糊和丸如梧
桐子大每服二十丸燈心湯下食前服
治小便卒淋不通(出聖惠方)
葵子(一合)瞿麥石韋(去毛)白茅根桑根白皮(一兩)
右為散每服半兩水一盞煎五分去滓温食前服
葵子散(出聖惠方)治小便卒淋澁水道熱痛
葵子瞿麥木通(剉)榆白皮(各一兩)滑石(二兩)
右為麄散每服四錢水一盞入葱白二莖煎六分去
滓食前温服
又方
石韋(去毛)瞿麥車前子(各一兩)滑石(二兩)象牙屑
右為麄散每服半兩水一大盞入燈心煎至七分去
滓食前分為二服
石韋湯治卒淋
石韋(去毛)瞿麥穗冬葵子(炒)車前子(各一兩)
右搗篩每服三錢水一盞煎七分去滓温服不拘時
麻根湯(出聖惠方)治卒淋小便不通疼痛煩悶坐卧不得
麻根大麻子子芩(各二兩)亂髮灰(半兩)
右為麄散每服四錢水一盞煎六分去滓食前温服
治卒小便淋澁不通(出聖惠方)
鬱金末(二兩)大麻根(二兩剉)葱白(一握)
右以水二大盞煎取一盞三分去滓食前分三服
鬱金散(一名勝金散方見本門沙石淋數)治卒小便淋澁不通
一方(出聖惠方)治卒淋
用鷄腸草及縏蔞若&KR0693;絲並可單煮服
治卒小便淋澁不通(出聖惠方)
車前葉(一握研絞取汁)蜜(一合)
右藥相和令勻空腹頓服
又方(出聖惠方)
葱(十四莖并根碎切)滑石(三錢)
右藥將葱置碗中以湯八分停之合却少時待通口
調滑石末分為二服
治卒小便澁淋痛(出聖惠方)
石鷰(七枚)桑根白皮(三兩剉)
右為散水二大盞煎取一盞半去滓食前分三服
又方(出聖惠方)
芭蕉根(四兩)葳蕤(一兩剉)
右藥以水二大盞煎取一盞三分去滓入滑石末二
錢攪令勻食前分三服
葵子湯(方見本門小便不通類)治卒小便淋澁痛
墨金散治卒淋不通
用好細墨燒一兩為細散每服一錢温水調下不拘
時候服
治卒淋小便淋澁痛
用大麥三兩水二大盞煎一盞三分去滓入生薑汁
半合蜜半合和食前分為三服
又方
用魚頭中石子二兩為細散每於食前冷水調下一
錢
小便赤澁(附論)
夫膀胱者津液之府與腎合而主水共為表裏行於小
腹入於胞為溲便令胞有内客熱入於膀胱致水液不
利故小便赤澁也治小便赤色如淺紅花汁此是憂
愁驚恐氣虛客熱邪氣等積於心所致故小便赤心主
南方火旺在四月五月六月其色赤驚恐動於心心不
受邪邪即傳於小腹渗胞入中所以小便微赤為徵其
病猶輕令服丸子即得是火火惡於清清即是水水猶
减火既損心氣即不得食熱及冷水并勿憂愁如不慎
恐小便色赤如血漸難即愈
方
麥門冬丸治小便如血氣小腹脹滿疼痛
麥門冬茯神人参赤芍藥甘草黃蓍
&KR0797;&KR0803;子芩蒲黃車前子木通生亁
地黃石韋當歸滑石
右為細末煉蜜和搗三百杵丸如梧桐子大每於食
前以粥飲下三十丸
犀角湯治因有客熱入臟腑變為熱勞小便赤澁四
肢煩疼心膈壅悶下黃月赤身壯熱骨節痛飲食無
味
犀角鼈甲紫胡山芋續斷熟亁地黃
黃芩紫菀甘草秦芃防風厚樸
右搗篩每服四錢水一盞半入生薑三片同煎八分
去滓食前温服
酸棗仁丸治膈上虛熱咽喉結塞小便赤澁神困多
睡
酸棗仁薏苡仁木通枳殼黃蓍升麻
大黃(剉炒)麥門冬(去心焙)木香赤茯苓生挐草
(各一兩)
右為末煉蜜和丸如梧桐子大每服二十丸加至三
十丸煎麥門冬湯下
八珍散治大人小兒小便澁去潮熱
大黃木通滑石粉草瞿麥山梔子仁
黃芩荆芥
右為末每服一錢薄荷煎湯温下小兒加减服
茅根湯治心脾熱壅小便赤澁皮肉發黃目黃色
白茅根(三兩)黃芩(一兩半)秦芃茵蔯蒿犀角(鎊)樸
硝(研)赤芍藥(各三兩)麥門冬(去心生用一兩半)
右搗篩每服三錢以水一盞半煎一盞去滓空心服
日二夜一
木通湯(又名瞿麥湯方見本門熱淋類)治小腸客熱小便淋澁赤痛
龍膽湯治小便赤澁額上汗出手足煩熱
龍膽(去苖洗)犀角(鎊)生地黃(各一兩)升麻(剉)甘草(各半兩)
牡蠣(一兩半)麥門冬(去心生用三分)
右㕮咀每服四錢以水一盞半煎八分去滓不拘時
温服
榆白皮湯治膀胱積熱小便赤澁
榆白皮車前子冬葵根木通瞿麥穗
茅根桑螵蛸(各半兩)
右細剉每服五錢以水一盞半煎八分去滓温服
榆皮湯治腎熱脬囊澁小便色出如血
榆白皮(剉)葵子車前子木通(剉)滑石(各四兩)蜜
(六分)
右都搗水一斗煮取二升綿濾去滓下蜜更五七沸
每服食前煖一盞服之
治小便赤色如血心神煩燥水道中痛
生亁地黃(二兩)黃芩甘草(炙微赤剉)車前子(微炒)當歸(炒)
川芒硝(一兩)
右為麄散每服四錢水一盞煎六分去滓食前温服
茅根飲子治小便赤色痛
白茅根生亁地黃木通(剉各二兩)赤茯苓人参
(去蘆頭)葵(各一兩)
右為散每服半兩水一大盞煎五分去滓食前温服
治小腸壅熱小便如紅花汁
木通滑石(各二兩)葵子石韋(去毛)子芩甘草(炙微)
(黃剉各一兩)
右為散每服四錢水一盞煎六分去滓每於食前温
服
石韋湯治心與膀胱俱熱小便赤澁不利
石韋(去毛)瞿麥穗虎杖海金沙(各半兩)滑石(一兩)
右搗篩每服二錢以水一盞燈心半握煎七分去滓
温服
石鷰子散治心熱小便赤澁不利
石鷰子(一個)滑石(一分)冬葵子續隨子(去皮别研)海金沙
(别研各一兩)
右為散與别研者和勻每服二錢煎木通湯冷調下
透泉散通利小腹治小便赤瀝
滑石末甜硝琥珀
右研細每服二錢煎葱白湯調下早晩食前夜卧一
檳榔湯治頭浮虚心胸膨脹小便赤澁欲作水候
檳榔枳殼桔梗木香
右搗篩每服二錢水一盞半薑三片棗二枚擘煎七
分去滓温服不拘時
通滑散治熱極小便赤澁不通水道中痛即尿號啼
滑石(一兩)木通草(七分半)冬葵子赤茯苓車前子
黃芩(各半兩)
右為細末食前温熱水調一錢或半錢
滑石散(方見本門沙石淋類)治小便不利赤澁疼痛一名木通湯
蠶蜕散(方見本門小便不通類)治小便赤澁疼痛一名蠶散灰
酸漿飲(方見本門小便淋秘類)治小便赤澁疼痛一名酸漿酒
茅根飲子治胞胳中虛便如血色
茅根(一升)茯苓(三兩)人参亁地黃(各二兩)
右切以水五升煮取一升五合去滓分温五六服中
間任食一日令盡忌大蒜蕪荑大酢五辛熱麵等物
通草飲子治熱氣淋澁小便赤如紅花汁色者
通草(三兩一作木通)葵子(一升)滑石(四兩碎)石韋(二兩)
右切以水六升煎取二升去滓分温三服如人行八
九里又進一服忌食五辛熱麵炙煿等物
治心經留熱小便赤澁
以山梔子去皮及火炮大連翹甘草炙等分末之水
煎三二分服之無不效
小便出血(附論)
夫内經失調衰太甚胞絡絶陽氣動中數溲血又曰胞
移熱於膀胱為癊溺血二者皆由虛熱妄行而溢故令
血溲不止也治法宜去邪熱調心氣病小便出血多
因心覽氣結所致或因憂勞房室過度而然此乃得之
於虛寒也故養生方書云不可專以血得熱為淖溢為
說二者皆能致尿血也尿血與淋不痛以其不同故屬
尿血痛則當屬血淋之症夫心生血與小腸合若心臟
有熱積蓄不散留溢於小腸故小便血也下部脉急強
者風邪入於少陰則小便出血尺服微而芤亦尿血也
方
茯苓調血湯治酒麵過度房勞後小便下血
赤茯苓(一兩)赤芍藥川芎半夏麵(各半兩)前胡
柴胡青皮枳梗北梗桑白皮(炒)白芽
燈心甘草(各二錢半)
右剉細末每服三錢薑五片蜜三匙新水煎服
地黃丸(出危氏方)治小便出血
白芷生亁地黃牡荆實(去蕊)冬瞿子&KR0693;絲子
(酒浸一宿曝亁别搗)當歸芎藭赤茯苓(去皮)敗醬蒲黃
(各一兩)
右為末每服煉蜜丸梧桐子大每服二十丸煎粟米
飲下日三
治尿血
淡竹葉麥門冬(去心)天門冬(去心)白茅花車前子
燈心陳柳枝香附子地榆鬱金(各等分)
右以水二碗煎八分去滓調五苓散空心服
人参湯治小便出血
人参生亁地黃芍藥枳梗當歸(切焙)甘草
(炙剉)桂(去麄皮)芎藭(剉各一兩)淡竹茹(二兩)
右㨶篩每服四錢以水二盞煎一盞去滓温服不拘
時
蒲黃丸(出聖惠方)治虛損膀胱有熱尿血不止
蒲黃葵子黃蓍赤茯苓(各一兩)生亁地黃
麥門冬(去心焙各二兩)荆實當歸車前子(各三分)
右為細末煉蜜和搗三二百杵丸如桐子大每食前
服粥飲下三十丸
滑石丸治小便出血疼痛
滑石車前子海蛤(各一兩)瞿麥穗牡蠣(燒)海
金沙木通甘草(炙半兩)
右為末煉蜜丸梧桐子大每服二十丸小蘇湯下不
拘時服
生亁地黃散(出聖惠方)治小便出血皆由心臟積邪毒流於
小腸
生亁地黃芎藭葵子(各二兩)赤芍藥茅根
車前子人参甘草(各一兩)
右為散每服五錢水一大盞入青竹茹一鷄子大煎
至五分去滓温空心服之
阿膠湯治腎客熱連心小便出血疼痛
阿膠(炒燥)黃芩(各三兩)甘草(半兩)生地黃(絞取汁四合)車前子
(葉生者絞取汁四合)生蜜(一盞)藕節(絞取汁四合)
右將三味麄搗篩同後四味攪勻每服一大盞同水
煎七分去滓温服不拘時
車前子散治小便赤色或小便鮮血
車前子木通澤瀉當歸桑螵蛸桂(去粗)
(皮)滑石(各等分)
右為散每服二錢煎冬葵子根湯下
治小便出血方
戎鹽(六錢)甘草蒲黃鹿角膠芍藥(各三兩)礬石
(三兩)大棗
右㕮咀以水九升煮取二升分三服
茅根散(出聖惠方)治尿血水道中痛不可忍
白茅根(三兩)赤芍藥(一兩)滑石木通(二兩)葵子(二合)子芩
亂髮灰(各兩半)
右為麄散每服四錢水一盞煎六分去滓每於食前
温服
榆白皮湯(出聖惠方)治小便出血水道中澁痛
榆白皮(三兩)冬葵子(一合)滑石(二兩)石韋瞿麥穗生
亁地黃(一兩)
右搗篩每服五錢以水一盞半煎六分去滓入筆頭
灰半錢攪勻食前温服
車前子湯治小便出血
車前子(亁者)茜根黃芩(去黑皮)阿膠地骨皮(洗)紅
藍花(各一兩)
右搗篩每服三錢水一盞煎七分去滓温服不拘時
栢葉散(出余居土選竒方)治因損小便出血
栢葉黃芩桂心阿膠(搗碎炒金黃色各一兩)甘草(半兩)
(剉生用)熟亁地黃(一兩)
右為散每服五錢水一大盞煎五分去滓温服一方
用茅根一握
牡蠣散治勞損傷中尿血
牡蠣(燒為粉)車前子桂心黃芩熟亁地黃
白龍骨(燒令赤各一兩)
右為細散每於食前粥飲調下二錢
金黃湯(一名瞿麥湯)治小便出血道中澁痛
治小便下血不止或不通
用醎酸草自然汁調五苓散服之即痊如小便不通
加川木通麥門冬燈心煎湯調藥送下一方單研酸
草自然汁服
如神散治小臟有熱如血渗小腸故尿血也
阿膠山梔子車前子黃芩甘草
右為末井花水調下半錢加至一錢日三服
栢葉散治小便出血心神煩熱口亁眠卧不安
栢葉(微炙)黃芩車前子甘草(炙)阿膠(搗碎炒令黃燥各二)
(兩)
右為麄散每服四錢以水一盞入生地黃半兩竹葉
二十七片煎至六分去滓每於食前温服一方無車
前子
黃芩湯治小便出血皆因膀胱有虛熱所致
黃芩阿膠甘草(各二兩)栢葉(一把)
右搗篩每服五錢以水一盞半入生地黃一分拍碎
同煎八分去滓食前温服一方為末燒地黃汁調下
一方無甘草
鹿茸散治小便血日夜不止
鹿茸當歸(剉炒)生地黃(各二兩)冬葵子(炒四兩半)蒲黃(一合)
右為散極細每服三錢空心酒調服日二一方治下
元虛&KR0629;尿血蜜為丸桐子大每服二十丸食前炒鹽
湯下
治房勞傷中尿血方
牡蠣桂心黃芩車前子(各等分)
右為散飲服方寸稍加至上上日二三服
歸血散治男子婦人老幼小便溺血
荆芥(剉一合)大麥(一合)黑豆(一合)甘草(二錢)
右件和水一盞半煎一盞去滓作二次食前服或食
後卧温服
木通飲(一名通草飲方見本門小便赤澁類)治小便出血
木通湯治小便出血面色萎黃飲食不進
木通(剉)冬葵子(各半兩)燈心(切一握)
右搗篩每服五錢水二盞煎一盞去滓温服不拘時
木通散治小便出血
木通(一方剉作通草)白茯苓(各一兩)葶藶(隔紙炒一分)
右為散每服二錢煎粟米飲調下不拘時服一方治
熱淋小便不利莖中疼痛小腹急痛用酒服葱白湯
亦可調服
鷄蘇湯治小便出血不絶
鷄蘇(去土)石膏(各二兩)竹葉(剉一兩)
右搗篩每服四錢水二盞煎一盞去滓温服不拘時
鹿角膠丸治房勞損傷中小便尿血
鹿角膠(半兩)油頭髮灰没藥(别研各三分)
右搗篩為末用茆根汁打糊丸如梧桐子大每服五
十丸空心鹽湯送下
薑蜜湯治小便出血不止
薑(七片)蜜(半盞)白茅根(一握)
右用水調同煎服神效
㯶櫚湯治下血小便
用㯶櫚灰米飲下一法㯶櫚同葵子等分米飲下二
錢又治轉胞妙血以灰吹入鼻中
治因勞損尿血不止
生亁地黃汁車前子汁(各五合)鹿角膠(三兩)
右藥將二味汁相和每服食前煖一大盞調下膠末
二錢
治虛損膀胱有熱尿血不止
生地黃汁生藕汁(各五合)蜜(一合)
右為末細和煖令温食前分為三服
槐金散治小便出血
槐花(炒)鬱金(剉各一兩)
右為散每服二錢煎木通湯調下不拘時
蒲黃散(出聖惠方)治膀胱熱小便下血不止亦治血淋
蒲黃(微炒二兩)鬱金(剉三兩)
右為散每服一錢粟米飲調下空心晩食前服
地黃飲(出危氏方)治小便出血
地黃汁生薑(一合)
右並取自然汁相和分作三服每服煎一沸温服自
早至日中服
治小腸尿血方
指甲(半分)頭髮(一分)
右燒灰研勻空心酒調一錢頓服
玉屑膏(出三因方)治尿血并淋沙石疼痛不可忍受者
黃茋人参(各等分)
右為末用蘿蔔大者切一指厚三指大四五片蜜淹
少時蘸蜜煮亁復蘸盡蜜二兩為度勿令焦炙熟點
黃茋人参末喫不以時仍鹽湯送下一方無蘿蔔蜜
治小便出血(出危氏方)
當歸川白芷(各等分)
右為末每服二錢温米飲調下
治卒傷熱行來尿方(出聖惠方)
大黃末芒硝末(各半兩)
右以水冷和頓服之立止服後三日禁如藥方
二聖散治男女人小兒小便出血
芍藥黃栢(各等分)
右為末每服三錢温漿水調下食前服
治虛損膀胱有熱尿血不止(出聖惠方)
大麻子根(三兩剉)亂髮灰(研合細)
右以水二大盞煎麻根取一盞三分去滓每於食前
煖一小盞調下髮灰一錢
治尿血不出止(出時后方)
用鬱金一兩為末葱白調和水煎温服
又方
用黃麻根煎服一服即止神驗亦作麻布麻子更治
莖中痛
治小便出血方
用胡麻三升搗細末以東流水二升漬一宿平旦絞
去滓煮兩沸頻服
又方(出時后方)
用龍骨為末温水服方寸日五六服一方酒調服
又方
用搗荆葉取汁酒服二合
又方(出聖惠方)
用車前根葉子煮汁多飲佳一方取車前葉搗絞取
汁每服三合每於食前服之
又方
用酒服葵莖灰方寸日二
又方(出時后方)
以刮滑石末水和敷繞小便及陰際佳一方治小便
不通
髮灰散(出十便良方)治小便尿血或先尿而後血或先血而
後尿亦遠近之謂也
用髮灰每服二錢以酸醋二合湯少許服之井花水
温水調亦得兼治肺疸血衂内崩吐血一兩口或舌
上血水如針孔若鼻衂吹内立止一法㯶櫚燒灰米
飲調下又治大小便出血又一方同葵子等分為末
米飲服二錢又治轉胞及小便不通一方再用亂髮
灰温湯調服一方恐難喫用蜜丸此方通瘀利水道
一方用自己髮灰酒調下
治血出不止(出百一選方)
以熱艾裹之燃再以絹裹立定昔紹興王小八者賣
饌為業不知何處得此方治人甚驗遂棄業行醫
琥珀散(出直指方)治尿血
用琥珀為細末每服二錢燈心一握龍腦薄荷少許
煎湯調下一方治諸般沙石淋用葱白濃煎湯下
治大人小兒尿血(出經驗良方)
以升麻一兩半剉用水一升煎五合接續服
治小便出血(出經驗良方)
用鷰窩草抖撇去泥燒草存性為細末白湯調下
又方(出經驗良方)治血淋小便秘昔有婦人患此十年服之
神效
用牡牛膝净洗一握水五盞煎一盞入乳香麝香少
許研細服
又方(出經驗良方)
用牽牛子二兩半為末每服二服一錢一服薑湯調
下良久熱茶服之又一方大檳榔一枚麥門冬熱酒
研磨一盞熱湯下
又方(出經驗良方)
用烏豆白柿鹽煎湯調京墨末服
治溺血如注水小腹氣痛(出經驗良方)
用茶籠内□葉燒灰入麝香少許米飲調下
治小便出血(出聖惠方)
用當歸四兩細剉酒三升煮取二升頻服亦治遺尿
小便澁
又方(出聖惠方)
用荆棘刺三升水五升煮取三升分三服(棘刺乃棗針也)
白膠方(出時后方)治尿血
用白膠三兩炙水二升煮取一升四合分再服一名
黃明膠
治小便出血療五淋方(出聖惠方)
用茅根一把切以水一碗煮半碗服二次愈
治無故遺血溺(出本草)
用船中故竹茹亁末酒服三錢日三服
治小便出血(出危氏方)
用竹茹一大塊水煎服妙
療小遺出血條(出危氏方)
用淡豆䜴一撮煎湯服效酒煮頻服亦可
治小便出血(出危氏方)則小便腹氣秘氣秘則小便難其痛
者謂之淋不痛者謂之尿血此方治之此藥能利水
道而不動氣水水道利則清濁分榖藏自止矣
用車前子但曬亁為末每服二錢車前子葉煎湯調
下一方米飲下二錢
又方
用海金沙為末以新水汲調下一方用沙糖水調下
治尿血方(出聖惠方)
服益母草汁一升瘥立止一云葎章
又方(出聖惠方)
用酒服蒲黃二方寸以日二服水服粥飲亦可調下
又方
搗水芹汁服六七合日一服
治小便出血
用五蘇散夾五苓散加竹葉薑麥門冬燈心葱頭煎
湯調下
治小便後出鮮血數點又不疼(出仁存方)
用鏡面草一名螺靨草搗細用蜜水調服經驗方
陳氏云余在章貢時年二十六忽小便後出鮮血數
點不勝驚駭却全不疼如是一月若不飲酒則血少
終不能止有鄉兵告以市醫張康者嘗療此疾遂呼
之來以一器清汁云是草藥添少蜜解以水兩服而
愈既厚酧之遂詢其藥名乃鏡面草一名螺靨草藥
其色青翠所在石階縫中多有之徐克安云亦治蟲
牙
治少便頻數卒然下血不止並不疼痛此緣心中積惡
機謀艱險長懷嫉妬多積忿怒傷損肝心正氣又因
氣傷小腸氣虛血承虛妄虛行故有此疾宜服此方
(出護命方)
桑寄生(一兩)亁地黃茯苓(各半兩)人参羌獨活
蒲黃(各一分)甘松沉香(各二銖)
右細研羅為末每服三錢以水一盞煎一二沸便瀉
出去滓不拘時服服此藥後其血以安校覺丹田元
氣之虛腰膝沉重多困少力者宜喫後方藥以補之
桑寄草生一味為末每服一錢非時煎點喫
當歸散(出於居土選竒方)治小便下血不止
當歸白芷川芎蒲黃(各等分)
右為末每服二錢温米飲調下
栢葉湯(出十便良方)治小便下血
生地黃(三兩)白葉(小半握)黃芩(一兩)阿膠(三升)
右四味切以水三升煮取七合去滓入膠分作五六
服
蓯蓉丸(出十便良方)若小便純血血下則凝亦無痛處惙惙
短氣日就嬴瘦不食此由陽氣不固陰無所守五液
淋下欲絶而身冷者死治虛損宜服
&KR0693;絲子肉蓯蓉亁地黃鹿茸(各一兩)
右為末酒糊丸如梧桐子大飲下三十丸
玄胡索散(出活人書)治尿血
玄胡索(一兩)朴硝(三分)
右為末每服四錢水二盞煎至八分温服
犀角地黃湯治小腸淋瀝出血痛難忍及治心血妄
行衂血等疾
犀角(半兩)芍藥(二錢)牡丹皮(半兩)
右三味為粗末入生地黃二寸打碎水一盞同煎至
八分空心服之心血妄行衂血等疾食後臨卧服之
用絲茅根煎湯服余癸丑夏嘗若淋滴之疾出血已
得黃應明授此方數服而愈
香附地榆湯(出指南方)治尿血
香附子(切)新地榆(切各不拘多少)
右各濃煎湯一盞先呷附子三口呷地榆湯以盡為
度未效再進
蓯蓉丸(出指南方)治虛損溺血
肉蓯蓉&KR0693;絲子桑螵蛸(半兩)亁地黃鹿茸(各一)
(兩)
右為細末酒糊為丸如梧桐子大每服三十丸鹽湯
下
普濟方卷二百十五
