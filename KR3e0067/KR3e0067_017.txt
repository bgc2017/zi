普濟方卷十七明周王朱橚撰
心臓門
心煩熱
論
夫心煩熱之病手少隂經有餘所致也其不足則亦能
令人虚煩大抵心属火而惡熱其受病則易心生熱熱
則血氣壅滯故為煩躁寢卧不得安寧口舌生瘡頭痛
頰赤之類虛則熱氣内攻心神不寧亦為煩躁也
方
黃苓湯治心熱恍惚煩躁面赤小便澁
黃芩(去黑心)貝母(去心)升麻麥門冬(去心焙)玄參紫
苑(去苗土)柴胡(去苗)桔梗(去蘆頭炒)牡丹(去心)木香胡黃連
(等分)
右𢷬篩每服三錢水一盞煎七分去滓温服不拘時
鉄粉丸治心虚煩熱怔忪頭目昏眩夜卧不寧
鉄粉(二兩)蛇蛻(五尺炒焦)黃連(去鬚)澤瀉犀角(鎊各三錢)龍齒
遠志(去心各半兩)麥門冬(去心焙)白茯苓(去黑皮)人參(各一)
(兩半)
右為末鍊蜜和丸梧桐子大每服二十丸熟水下日
三服
烏犀湯治心臓煩熱睡即多驚心忪不欲見人
犀角(鎊八錢)龍齒升麻(各一兩)麥門冬(去心焙二兩)茯神
(去木一兩半)玄參(一兩)甜瓜根(剉焙三兩)赤芍藥(一兩半)
右𢷬篩每服三錢水一盞入馬牙硝半錢生地黃五
七寸拍碎同煎至七分去滓温服
凉心丸治心熱煩躁
紫河車(三錢蜜汁)人參白茯苓(去黑皮各半兩)遠志(去心一錢)
麥門冬(去心焙半兩)丹砂(别研一兩)龍腦(别研半錢)金箔(二十片與丹砂)
(龍腦同研)
右除别研外𢷬羅為末再同研勻鍊蜜和丸如雞頭
大每服一丸人參湯下
遠志湯治心虚多煩躁背膊妨悶面色變赤言語謬
亂
遠志(去心一兩)白茯苓(去黑皮三分)犀角(鎊一兩半)知母(半兩)芍藥
(一兩)黃苓(去黑皮)前胡(去蘆頭各三分)
右𢷬篩每服三錢水一盞入生麥門冬汁半合煎至
八分去滓不拘時温服
麥門冬湯治心煩躁口乾舌澁
麥門冬(去心焙二兩)龍齒(半兩)玄參(洗切)梔子仁茅根(各一)
(兩)木通(二兩剉)赤芍藥(一兩)
右𢷬篩每服三錢水一盞煎八分去滓不拘時温服
黃耆湯治虚煩
黃耆(剉)麥門冬(去心焙)栝蔞根(剉各一兩)茯神(去木)熟乾地
黃(洗切焙四兩)
右𢷬篩每服五錢水一盞半煎一盞去滓不拘時温
服
瞿麥湯治心熱煩躁小便赤澁
瞿麥穗麥門冬(去心焙)木通(剉各一兩)黃蓮(去鬚)甘草(炙剉)
(各半兩)
右𢷬篩每服三錢水一盞入竹葉十片同煎至七分
去滓不拘時温服
黑豆湯治心膈虚煩躁渴至甚
黑豆(小者一升)防風(去乂二兩)甘草(炙剉)麥門冬(去心各一兩)
右除黑豆外並細剉用水七升煎取五升不拘時温
服從早至夜勻分作四服如渴不至甚者止用半
劑
地黃散治心經積熱煩欝
生地黃汁(三升)蛤粉(一斤)欝金(剉二兩)甘草(炙剉三兩)
右將地黃汁拌和下三味令勻曝乾𢷬羅為散每服
一錢用新汲水調下日三服食後臨卧
地骨皮湯治心煩熱咽乾舌澁面赤潮熱
地骨皮防風(去蘆各一兩)甘草(剉炙半兩)
右𢷬篩每服三錢水一盞入竹葉五七片同煎至七
分去滓不拘時温服
瀉心散(出千金方)治心受積熱譫言發狂逾墻上屋心氣
不定吐血衂血
大黃黃芩黃連(各五錢)
右剉散每服四錢水一盞半煎服
鎮心丹(出家藏經驗方)治心氣不足病苦驚悸不知人及膽
寒不卧自汗心煩悶短氣喜怒悲憂悉不自知亡魂
失魄状若神靈所憑及治男子遺泄女子帶下
光明辰砂(研)白礬(煆汁盡各等分)
右為末水丸如雞頭大每服一丸煎人參湯下食後
服
治大熱心悶者用槐子燒末酒服方七七
理心煩悶益氣力止渴用苦笋熱煮任性食之
治心癉煩心中熱取茜根煑之任服
治心煩去熱取香薷煎湯作羹煮粥及生食並得
治熱攻心煩躁恍惚以牛蒡根搗汁一升食後分為
三服良
治觧勞發汗通利關節以薄荷與薤杵汁服去心臓
風熱
安神丸(出蘭室方一名硃砂丸)治心煩懊憹心神顛倒兀兀吐
食胷中氣亂而熱皆鬲上血中伏火蒸蒸不安宜用
權衡法以鎮隂火之浮行兼以飬上焦之元氣用甘
草之甘温補之為長生隂血之勝藥也以補其不
足以黃連去心煩除温熱之勝藥也以硃砂納浮游
之火而安神明也(方見本門心虚類)
金花散(出王氏博濟方)治心腹壅熱薰蒸上焦致口氣生瘡
連年不差
黃連(半兩炒令稍焦赤如年少即加少許)人參(半兩)枳殼(半兩去白麩炒微黃)甘
草(半兩炙微赤)半夏(半兩以薑汁拍破浸一宿漉出焙乾)
右為末每服一錢入生薑三片煎六分食後臨卧時
温服
火欝湯(出東垣蘭室方)治五心煩熱是火欝於地中四肢者
土也心火下䧟在脾土之中
升麻根葛根柴胡根白芍藥(等分)
右同㕮咀每服三錢或四錢水二盞入連鬚䓤白三
寸煎一盞去滓稍熱服
治心臓積熱口臭喉中氣壅精神恍惚心中煩躁面赤
非時潮熱喫些醎物即惡心思吐少力小便赤澁大
便秘熱(楊子建萬全護命方)
黃芩貝母(去心)升麻玄參麻黃(去根)麥門冬(去心)
紫苑柴胡(去毛)桔梗牡丹皮木香(各一分)胡黃
連(三銖)
右搗羅為細末每服二錢水一盞煎取八分食後去
滓温服
柴胡升麻湯(出試效方)治男子婦人四肢發困熱筋骨熱
表熱如火燎於肌膚捫之令人手熱夫四肢者屬脾
脾者土也熱伏地中此病多因血虚而得之也又有
胃虚過食冷物欝遏陽氣於脾土之中並宜服之
羌活升麻葛根白芍藥人參獨活(各半)
(兩)柴胡(三錢)甘草(炙三錢)防風(二錢半)生甘草(二錢)
右件㕮咀如麻豆大每服五錢水三盞煎至一盞去
滓温服忌寒冷之物
火欝湯(出試效方)治五心煩熱是火欝於地中四肢者脾
土也心火下䧟於脾土之中欝而不得伸故經云火
欝則發之是也
升麻葛根柴胡白芍藥甘草(炙各一兩)防風
(半兩)
右件㕮咀如麻豆大每服三錢或四錢水二盞入連
鬚䓤白三寸煎至一盞去滓稍熱服之無時
人參散(出經驗方)生心胃氣散滯欝
新羅人參沉香白茯苓(各半兩)大麥蘖丁
香(各一錢)
右為末每服二錢水一中盞薑二片煎至六分去薑
和滓服空心食前大妙
地黃散(出衛生寶鑑)治心臓積熱口乾煩渴頰赤口澁生
津液兼治汗後餘熱
防風(一兩)地骨皮(一兩)甘草(半兩)人參(半兩)
右為末每服三錢水一盞入青蒿五七葉同煎至七
分去滓温服如無青蒿用竹葉五七葉
凉補圓(出衛生家寳方)治心經積熱思慮過多一切漏精白
濁等病久則飲食减少轉成勞傷此藥上凉心膈下
補元陽
肉蓯蓉(薄切用酒浸一日宿火焙)澤瀉(切焙乾)石菖蒲兔絲子
(酒浸一宿研爛焙乾)黃耆(火炙細剉為末)川練子(細剉)山茱莄(已上七味各半)
(兩)熟乾地黃(一兩净洗焙乾為末)
右為細末煉蜜丸如梧桐子大每服三十丸食前空
心鹽酒湯送下如五淋疾用豆淋酒服
鉄粉丸(出指南方)治凡熱則脉洪數由脾氣上欝心經
鉄粉(二兩)辰砂(一兩)牛黃天竺黃鉛白霜(半兩)天南
星(一兩)
右為細末薑煮麺糊為丸如梧桐子大每服五丸薑
湯下
療煩悶(本草)以白术末水調七匕
止心煩躁悶(本草)以籃汁服之一方塗五心
主心悶煩熱(本草)治頭旋目眩心中瀁瀁欲吐卒失音
及小兒心熱驚癎止消渴除痰令人不睡
取荆莖條截於火上燒之兩頭以器承取瀝汁飲
之
治心脾熱舌頰生瘡方(本草)用蘖皮以蜜勻炙與青黛
各一分入生龍腦一匙研勻當糝瘡上有涎即吐
觧煩悶(本草)以白梁粟經三五年陳者或呼為粢米作
粉食之
治心腹煩悶(本草)以乾苔用冷水研如泥飲之即止
主大毒熱心腹煩滿(本草)以梧桐淚水和服之
止煩悶(本草)用冷冬瓜𢷬絞汁服之
通利五臓(本草)用芥子微熬研之作醬食
治胷中煩悶邪氣止渴(本草)以蟶煮食之於飯後食之
佳與服丹石人相宜天行病後不可食切忌
治散支節筋骨煩熱毒及消脹腫(本草)取牛蒡子三七
粒熟挼食前吞之十服後甚良細切根如小豆大拌
麵作飯煮食尤良
治熱攻心煩躁恍惚用黑豆(味甘平)半升净淘以水二升
煮取七合去滓食後服之
心胷煩熱(附論)
夫心氣盛實氣血壅澁隂陽不通榮衛隔塞上焦壅滯
故令心胷煩熱也
方
羚羊角散(出聖惠方)治心胷煩熱渴逆頭痛
羚羊角屑柴胡(去苗)赤茯苓(各一兩)葛根(剉)赤芍藥
甘草(炙微赤剉)梔子仁(各半兩)石膏(二兩)麥門冬(三錢去心)黃
芩(半兩)
右為散每服三錢以水一盞入竹葉七片豉三十粒
煎至六分去滓不計時温服
麥門冬散(出聖惠方)治心胷煩熱眠卧不安或大小腸不
利口舌生瘡
麥門冬(去心)黃芩(各三兩)枳殼(麩炒微黃去瓤)大青黃連(去鬚)
犀角屑川升麻小草甘草(炙微赤剉各半兩)川
芒硝(一兩)
右為散每服三錢水一中盞煎至六分去滓食後温
服
眞珠散(出聖惠方)治心胸煩熱口舌乾燥心神不利
眞珠粉琥珀末寒水石天竺黃馬牙硝
鐵粉硃砂甘草末(生用半分)&KR0797;&KR0803;末(一分)
右同研令細每服半錢不計時候竹葉湯放温調下
人參散(出聖惠方)治心胷煩熱不思飲食
人參(去蘆頭)沙參(去蘆頭)赤茯苓黃耆(剉)地骨皮
麥門冬(去心)柴胡(去蘆頭)羚羊角屑(各一兩)甘草(半兩炙微赤剉)
右為散每服三錢水一中盞煎至六分去滓不拘時
温服
地骨皮散(出聖惠方)治心胸中久積煩熱口乾頰赤
地骨皮葳蕤玄參黃耆(剉)子芩麥門冬
(去心)川升麻(各一兩)甘草(半兩炙微赤剉)
右為散每服三錢水一中盞入竹葉七片煎至五分
去滓入生地黃汁蜜各半合更煎一兩沸不計時
温服
含化玉液丸(出聖惠方)治心胸煩熱口乾舌澁心神壅悶
寒水石(研)石膏(研如粉)葛根&KR0797;&KR0803;根赤茯苓(各一)
(兩)烏梅肉(半兩炒)麥門冬(一兩半去心焙)龍腦(一錢研入)
右為末入研了藥令勻鍊蜜為丸如彈子大每服一
丸薄綿裹含化嚥津
黃芩散(出聖惠方)治心胷煩熱頭疼目澁煩渴不止
黃芩赤茯苓麥門冬(去心各一兩)石膏(二兩)甘草(炙微)
(赤剉)葛根(剉)甘菊花(各半兩)
右為散每服三錢水一中盞入豉二七粒淡竹葉二
七片煎至五分去滓入生地黃汁一合更煎一兩
沸不拘時温服
甘露散治心胸煩熱不得安定
甘草不灰木(各半斤)
右藥湏是臘月内預辦修合取雪水浸過隂乾又投
入水中如此三二十度後隂冷極乾𢷬細為末散
每服不計時以新汲水調下一錢
除胸膈熱痰用三白草𢷬絞汁服令人吐逆
治胷中痞塞熱結者可多食好生梨即通
止心中酸水以楂子食之
去心胸煩熱熱風恍惚明目鎮心温補久服好顔色
變白去風不忘用大豆食罷生服半掬
治服藥失度心中苦煩取生葛根汁飲之大良無生
者搗乾葛末水服五合亦可煮服之
利胑節去五臓中煩悶氣以蟹用醋食之八月後食
之佳
治胷中煩熱或渴心躁用葛粉四兩先以水浸粟米
半升經宿漉出與葛粉相拌令勻煮熱食之
除胸中實熱氣以鳬茨作粉食之
觧肌下膈去胷中煩以茵蔯蒿研作飲服之
心臓風熱(附論)
夫心属火主於血血實則生熱風邪摶於陽經傷於血
脉榮氣不行心臓壅滯之氣稽留不散則令心胷煩亂
語錯多驚故名風熱也
方
龍齒散(出聖惠方)治心臓風熱心神恍惚煩躁多驚不得
睡卧
龍齒(細研)甘草(炙微赤剉)甘菊花(各半兩)硃砂(細研如粉)犀角屑
防風(去蘆頭)羌活細辛荆芥枳殼(麵炒微赤)天
竺黃(細研)茯神沙參(去蘆頭)天麻川升麻子芩
麥門冬(去心焙)羚羊角屑(各一兩)牛黃(研入)龍腦(各一分細)
(研)
右為細散入研了藥令勻每服食後煎竹葉湯調下
一錢
硃砂丸(出聖惠方)治心臓風熱多驚恍惚煩躁語澁
硃砂(細研水飛過)龍腦(細研)天竺黃(細研)馬牙硝犀角屑
人參(去蘆頭)茯神川升麻羚羊角屑天麻
麥門冬(去心焙)獨活甘菊花子芩(各一兩)牛黃
(細研)麝香(細研各一錢)虎睛(三對酒浸一宿微黃)甘草(半兩炙微赤剉)金銀箔
(各一百片細研)
右為末入研了藥令勻鍊蜜和𢷬二三百杵丸如梧
桐子大每服不計時以荆芥湯嚼下十丸
犀角散(出聖惠方)治心臓久積風熱臓腑壅滯口乾舌縮
神思不安
犀角屑硃砂(細研如粉)防風(去蘆頭)細辛天竺黃(細研)
茯神龍腦(細研各一錢)川大黃(剉研微炒)羌活麥門冬
(去心焙)赤芍藥白殭蠶(微炒)㯽榔(各一兩)羚羊角屑
甘草(炙微赤剉)梔子仁子芩(各半兩)麝香(一分細研)
右為細末散入研了藥令勻每服不計時煎竹葉湯
調下一錢
鐵粉散(出聖惠方)治心臓風熱頭疼面赤心煩多驚恐精
神錯亂
鐵粉(細研)龍腦(細研)琥珀(細研如粉)犀角屑赤茯苓子
芩石膏露蜂房(微炙各一兩)人參(去蘆頭)防風(去蘆頭)
葳蕤玄參甘草(炙微赤剉各半兩)金箔(五十片細研)牛黃
(一分細研)
右為細散研了藥令勻每服不拘時以薄荷湯調一
錢
升麻散(出聖惠方)治心臓風熱心煩舌澁口乾語錯
川升麻犀角屑龍膽(去蘆頭)羌活葛根(剉)甘
草(炙微赤剉)防風(去蘆頭各半兩)麥門冬(去心)玄參黃芩(各三錢)
石膏(一兩)
右為散每服三錢水一中盞入生薑半分竹葉二七片
煎至六分去滓食後温服
牛黃丸(出聖惠方)治心臓風熱胷中煩懣神思不安宜服
之
牛黃(細研如粉)甘草(炙微剉各一錢)硃砂(細研如粉)麥門冬(去心焙)遠
志(去心各三錢)黃芩白附子(炮裂)犀角屑地骨皮(各半)
(兩)天竺黃(一兩細研)龍腦(一錢細研)
右為末入研了藥令勻鍊蜜和𢷬三二百杵丸如梧
桐子大每服不計時以荆芥湯嚼下十丸
牛黃散(出聖惠方)治心臓風熱口乾舌澁心神煩悶宜服
之
牛黃(細研)犀角屑川升麻鉛霜(細研各半兩)玄明粉
(三錢)甘草(炙微赤剉三錢)
右為細散更都研令勻食後煎麥門冬湯調下一錢
氣針丸(出經騐方)治久疾風熱疎利滯氣寬胷膈止刺痛
木香大黃(炮)㯽郎(各一兩)黑牽牛(頭末一兩半)青皮(一兩)
右為末煉蜜丸如梧桐子大温水下三十丸
治心熱口乾(本草)以砂糖食之
利五臓(本草)取桑根白皮煮汁服之
去心臓風熱(本草)以薄荷杵汁服
除心肺風熱毒熱壅閉不通口瘡煩悶(本草)以蜀升麻
水煎服
下心肺五臓熱毒氣(本草)以苦竹根細剉一片水五升
煮取汁一升分三服
療心熱(本草)以紫花棃絞汁飲之昔唐武宗有此疾百
醫不效青城山邢道人以此棃絞汁而進帝疾遂愈
後復求苦無此棃常山忽有一株因緘實以進帝多
食之觧煩躁殊效
治疎道五臓風熱壅(本草)用皂莢子炒舂去赤皮取人
將湯浸軟煮熟以糖漬之食
去五臓風取蕡麻汁煮粥食之
心熱多汗(附論)
夫心生血血生於肌肉之間遇熱則腠理開腠理開則
汗出蓋心之液為汗汗出亡陽陽虚熱甚不已則肌肉
消瘦也夫血脉充塞榮衛不行心氣壅塞上焦煩熱
即多汗也心象於火其液為汗今陽氣發洩妄行故令
汗出也
方
羚羊角湯治心熱汗出及骨蒸煩躁盗汗出不生肌
羚羊角(鎊)地骨皮秦艽(洗去苗土)麥門冬(去心焙)枳殼
(去瓤麩炒)大黃(剉)柴胡(去苗)白茯苓(去皮)桑根白皮(剉)芍藥
黃耆(薄切)人參鼈甲(醋炙去裙襴各一兩)
右𢷬篩每服三錢水一中盞煎七分去滓温服不拘
時
地骨皮丸治五臓壅滯或時煩熱頻多汗出
地骨皮(三兩)柴胡(去苗)子芩生乾地黃麻黃根
知母川升麻人參(去蘆頭)赤茯苓(各一兩)麥門冬
(去心焙)犀角屑牡蠣粉甘草(炙微赤剉各半兩)
右為末鍊蜜和𢷬三二百杵如梧桐子大每服不計
時煎淡竹葉湯下三十丸
降氣湯治心熱多汗言笑無度四肢煩熱
麻黃(去根節)梔子仁黃芩(去黑心)白茯苓(去黑皮)白术
(剉)芒硝(各三兩)石膏(八兩碎研)生地黃(切焙一升)桂(去粗皮二兩)甘
草(炙剉一兩)赤小豆(二合)
右𢷬篩每服五錢水二盞棗二枚煎取一盞下竹瀝
少許再煎去滓温服
七寳湯(一名人參湯)治心熱多汗口苦舌乾涕唾稠黏胸
中煩悶不思飲食(方見本門心實類)
犀角湯(出聖惠方)治心氣壅熱手心頭面多汗胸中煩滿
犀角(鎊)龍骨黃耆(剉)麥門冬(去心焙)地骨皮茯
神(去木)人參麻黃根遠志(去心)甘草(炙剉各一兩)
右𢷬篩每服五錢水一盞半淡竹葉二七片煎至一
盞去滓食後温服忌炙&KR1020;熱麫
石膏丸(出聖惠方)治心臓壅熱口舌乾燥多汗
石膏(研)栝蔞根麻黃根烏梅肉葛根(剉)天
竺黃(研)牡蠣(燒各一兩)甘草(炙剉半兩)麥門冬(去心一兩半)
右為末鍊蜜丸如梧桐子大每服二十丸新汲水下
不拘時
麥門冬散(出聖惠方)治心實熱血脉多壅滯口乾心躁常
多汗出
麥門冬(去心焙)寒水石(各一兩)川升麻犀角屑生
乾地黃天竺黃(細研)麻黃根(各半兩)甘草(一分炙微赤剉)
右為細散不計時以竹葉湯調下一錢
柴胡飲治心熱多汗及骨蒸盗汗咳𠻳五心煩熱
柴胡(去苗二兩)桑根白皮(剉)防風(去乂)芍藥玄參黃
芩(去黑心)甘草(炙剉各一兩)
右𢷬篩每半兩水三盞生薑五片煎至二盞去滓分
作两服日午臨卧如咳𠻳咯血加杏仁二十枚去
皮尖雙仁粗研同煎
牡蠣散(出聖惠方)治心熱汗出不止
牡蠣粉寒水石(各一兩)鉛霜硃砂(細研如麵各半兩)甘
草末(生用)故扇灰(各半分)
右藥同用乳鉢研令細每服半錢新汲水調下不計
時服
小麥湯治心熱多汗及心胃客熱嘔逆不睡
小麥(一合)蘆根(一握剉)竹茹人參(各一兩)白茯苓(去黑皮二)
(兩)
右𢷬篩每服五錢水一盞半煎一盞去滓温服不拘
時
瀉心湯(一名竹葉湯)治心熱多汗欲吐不出煩悶喘急頭
疼並皆治之(方見本門心實類)
黃連散治心熱汗出及虛熱盗汗
黃連(去鬚半兩)柴胡(去苗)前胡(去蘆頭各一兩)
右為細散每服一錢温酒調下日三
熟乾地黃湯治虛熱多汗
方用熟乾地黃五兩剉如麻豆大以水五盞煎至
三盞去滓温分三服空心日午臨卧服之
治心悶汗出不識人以新汲井華水和蜜飲之甚妙
陳艾湯(出危氏方)治盜汗只自心頭出名曰心汗
用茯苓二兩半為末每服二錢濃煎艾湯調下
心中寒(附論)
夫心中寒者心痛徹背背痛徹心如蠱注之状蓋心為
陽藏中寒則寒必甚心背徹痛則寒邪所藏深矣
方
桔梗散治心中寒氣疼痛肋下鳴轉喉中妨悶食不
消常生食氣
桔梗當歸芍藥橘皮(湯浸去白瓤)茯苓厚朴
(去粗皮薑炙)白术(各二兩)蓽撥豆䓻子(各一兩)㯽榔桂
心訶棃勒皮(炒各一兩半)
右為散每服三錢水一盞半生薑五片棗一枚煎至
八分去滓空心温服日三
赤石脂丸治心中寒心背徹痛
赤石脂(一兩半)乾薑(炮二兩)烏頭(炮製去皮尖三錢)人參(一兩)細
辛(去苗葉一兩)桂(去粗皮三)蜀椒(去目并閉口炒出汗半兩)
右為末鍊蜜和丸如梧桐子大每服五丸食前米飲
下日二未效漸加丸數以知為度
吳茱萸湯治中寒心痛
吳茱萸(湯浸一宿焙亁炒二兩)附子(炮製去皮臍二枚)芎藭乾薑
(炮)厚朴(去粗皮生薑汁炙各二兩)甘草(炙剉一兩)
右𢷬篩每服五錢水一盞半棗二枚擘破同煎至一
盞去滓温服不計時日三如人行十里再服
薑附丸治中寒心痛徹背背痛徹心或心下結實
附子(炮製去皮臍一錢)乾薑(炮三錢)烏頭(炮製去皮尖一)吳茱萸
(湯浸一宿焙乾炒半兩)厚朴(去粗皮生薑汁炙半兩)
右為末鍊蜜和丸如梧桐子大空心以酒下三丸日
三夜一未效稍加丸數
大腹皮散治心中寒發痛甚
大腹皮(半兩剉)吳茱萸(湯浸一宿焙乾炒一錢)高良薑芍藥
(各一兩)
右為散每服二錢温酒調下不飲酒生薑湯亦得
又茱萸丸治心中寒氣疼痛肋下鳴轉喉中妨悶食
不多消常生食氣
吳茱萸(一升)桂心當歸(各二兩)
右為末鍊蜜丸梧桐子大每服三十丸温酒下漸加至
四十丸
瓜蔕散(出百一還方)治心中寒脉浮當吐全生指迷方
張德明閤中服此吐涎甚多遂安又以醫陳式功亦
效
瓜蔕(一分炒黃)赤小豆(一分)
右𢷬羅拌勻再羅每服一錢以香䜴一合熱湯一盞
煮作稀糜去滓取汁調散温頓服之不吐者少加
服之决吐乃止諸亡血虛人不可服一方熱米飲
調一錢羸人半錢得吐即止德明閤中服三錢方
吐數日後又服遂全安
又方治心臓中風心中常如寒慄惡風冷汗自出言
語混錯驚悸恍惚不能安(出楊子建萬全護命方)
細辛遠志(去心)人參五味子菖蒲芎藭
木香牡蠣(火煆通赤)防風(各䓁分)
右件藥細杵羅為末每服二錢水一盞煎取八分空
心和滓去滓任意服
心健忘(附論)
夫健忘之病本於心虚血氣衰少精神昏憒故志動亂
而多忘也蓋心者君主之官神明出焉苟為怵惕思慮
所傷或愁憂過損驚懼失志皆致是疾故曰愁憂思慮
則傷心心傷則善忘健忘者陡然而忘其返也雖曰
此證皆由憂慮過度損其心胞以致神舍不静遇事多
忘然過思傷脾亦能令人健忘治之湏兼理心脾神凝
意定其證自除
方
菖蒲丸補心益智治健忘除虚損
菖蒲熟乾地黃麥門冬(去心焙)天門冬(去心焙各一兩)
杜仲(去粗皮炙微黃剉)白茯苓人參(去蘆頭)丹參防風
(去蘆頭)栢子仁百部遠志(去心)五味子桂心(各三)
(錢)薯蕷(一兩)
右為末鍊蜜和𢷬三二百杵丸如梧桐子大食前以
温粥飲下二十丸
檀香丸治心常忪悸恐懼多忘
檀香(三兩)菖蒲犀角(鎊)天竺黃(研)生乾地黃(焙)蘇
合香油(各一兩)桂(去粗皮)甘草(炙)白茯苓(去黑皮各三兩半)遠
志(去心)天門冬(去心)人參(各兩半)
右除蘇合香油外為末以蘇合香油同少酒化入煉
蜜丸如櫻桃大食後含化一丸
白石英湯(出楊子建護命方)治心氣虚精神不足健忘隂痿
不起懶語多驚稍思慮即小便白濁忽多忽少輕使
心則小便白
白石英人參藿香葉白术芎藭紫石
英(各一兩)甘草(一錢半)細辛(去苗葉一錢)石斛(去根)菖蒲續
斷(各一兩)
右為粗散每服二錢水一盞煎至七分去滓空心温
服
烏犀丸治心虚驚悸健忘精神恍惚言語無度心中
煩悶安魂定魄
犀角(鎊)羚羊角(鎊各一)龍齒茯神(去木)人參(各半兩)遠
志(去心)麥門冬(去心)郁李仁(去皮)丹砂(研)鐵粉(各一兩)龍腦
(一錢)
右為末鍊蜜和為劑旋丸如雞頭大每日空心臨卧
嚼一丸温酒下金銀薄荷湯亦得小兒可服半丸
薯蕷丸(出聖惠方)補心益智安神強記
薯蕷牛膝(去蘆)人參(去蘆頭)白茯苓附子(炮製去皮臍)
枸把子(各一兩)遠志(去心)桔梗(去蘆頭)天門冬(去心焙)菖蒲
桂心(各三錢)
右為末鍊蜜和𢷬三二百杵丸如梧桐子大每服空
心及晚食前温酒下三十丸一方有麥子無桂心
歸神丹(出危氏方)治一切驚憂思慮恍惚作事多忘心氣
不足癲癎狂亂及大病後心虚神不守舍久服飬神
思益眼力
顆塊大硃砂(二兩入猪心内灯心纏縳用無灰酒蒸二次後取出另研)銀箔(二十)
(片别研)真金箔(四十片别研)深紅琥珀(一兩别研)酸棗仁(去殼二兩)
大遠志(取净皮薑汁拌一兩)白茯苓(去木)羅參大當歸(去尾各二)
(兩)龍齒(一兩)
右為末酒煮稀糊丸梧桐子大每服二九丸至三九
丸去心麥門冬湯下癲癎至甚者乳香人參湯下
夜寤不寐或多亂夢炒酸棗仁湯下
延齡煮散(出楊子建護命方)治心臓氣虚止健忘安神飬氣
常服
茯神(去木)益智(去皮)防風(去乂)人參桑寄生藿香葉
甘草(炙剉)沉香熟地黃(等分)
右為散每服二錢水一盞煎至七分空心去滓温服
一方和滓服
養神丸治心氣不定驚悸多忘
遠志(去心)麥門冬(去心焙)菖蒲熟乾地黃(焙)山芋
人參茯神(去木各一兩)甘草(炙半兩)白术(三分)
右為末鍊蜜和再𢷬三二百下丸如梧桐子大每服
三十丸食後米飲下
二丹丸(出濟生拔粹方)治健忘飬神定志和血以安神外華
腠理
熟地黃天門冬丹參(各一兩半)茯苓甘草(各一兩)
遠志(去心兩半)麥門冬(去心一兩)人參(半兩)硃砂(半兩研為末)
右為末煉蜜為丸如梧桐子大每服五十丸至百丸
空心煎愈風湯常服安神定志一藥清脉一藥安
神故清中者歸脉以助天真清中濁者堅強骨髓
血中之精榮養於神血中之濁華榮腠理如素有
痰久病中風津液湧溢在胷中氣所不利用獨聖
散吐之後用利氣湯火之劑一方有菖蒲
人參丸(出聖惠方)補心益智強記助神令身軆光潤
人參(去蘆)赤石脂杜仲(去粗皮炙令微黃剉)遠志(去心)菖蒲(各一)
(兩)白茯苓黃耆桂心栢子仁(各三錢)
右為末鍊蜜和𢷬一二百杵丸如梧桐子大食前温
粥飲下二十丸
補心虚治健忘令人耳目聰明宜服此方(出聖惠方)
菖蒲磁石(燒醋淬七遍𢷬碎細研如粉)茯神熟乾地黃
薯蕷(各二兩)人參(去蘆頭)麥門冬(去心焙)遠志(去心)赤石脂
(各一兩)
右為末鍊蜜和𢷬三二百杵丸如梧桐子大每服食
前温酒下二十丸
菖蒲益智丸(出千金方)治喜忘恍惚破積聚止痛安神定
心志聰明耳目
菖蒲遠志人參桔梗牛膝(各五分)附子(五分)
茯苓(七分)桂心(三分)
右為末蜜丸如梧桐子大一服七丸加至二十丸日
二夜一禁如藥法一方用温酒米飲湯下
八味散(出千金方)養命開心益智
天門冬(六錢)桂心茯苓(各一兩)乾地黃(四錢)五味子
菖蒲遠志石葦(各三錢)
右藥治下篩食後或酒或水服方寸七三十日力倍
六十日氣力強意足
歸脾湯(出醫方大成)治思慮過制勞傷心脾健忘怔忡
白术茯神(去木)黃茋(去蘆)龍眼肉酸棗仁(炒去殼各一兩)
人參木香(不見火各半兩)甘草(炙二錢半)
右㕮咀每服四錢水一盞半生薑五片棗二枚煎七
分去滓温服不拘時
人參湯治善忘小便赤黃多夢亡人或夢居水中驚
恐惕惕目視&KR1129;&KR1129;不欲聞人聲遠不知味安神定志
人參甘草(炙各二兩)半夏(湯洗去滑七遍三兩)龍骨(炙)遠志(去心)
(各六兩)麥門冬(去心)石膏熟乾地黃(各四兩)
右𢷬篩每服五錢水一盞半大棗二枚擘破小麦五
十粒煎八分去滓炙阿膠一片飴糖半匙再煎少
頃食後温服日三
桂心湯(出千金方)治驚勞失志健忘
桂(去粗皮)白龍骨(炙)防風(去乂)遠志(去心)麥門冬(去心)牡蠣
(燒研)甘草(炙各一兩)茯神(去木五兩)
右剉如麻豆每服五錢水一盞半入大棗二枚擘破
煎八分去滓空心温服日三
遠志散(出聖惠方)補心定志益智明目
遠志(去心)人參(去蘆頭)菖蒲熟乾地黃(各一兩)白茯苓
决明子薯蕷(各三錢)桂心(半兩)
右為細散食前以温粥飲調下一錢
養命開心益智方(出千金方)
乾地黃人參茯苓(各二兩)蓯蓉兔絲子遠
志(各三兩)蛇床子(二分)
右藥治下篩服方寸匕日二忌兔肉餘無忌
加味茯苓湯(出意氏方)治痰迷心胞健忘失事言語如癡
人參(去蘆)半夏(湯洗)陳皮(去白各一兩半)白茯苓(去皮一兩)粉草(五錢)
益智(去殼)香附子(炒去毛各一兩)
右剉散每服四錢水一盞半薑三片烏梅半個同煎
不拘時服
七聖丸治健忘益心令人聰明
白茯苓(去黑皮二兩)桂(去粗皮)遠志(去心)人參天門冬(去心)
(焙)菖蒲地骨皮(各一兩)
右為末鍊蜜丸如桐子食後茶酒下三十丸
小定志丸(出永類鈐方)治心氣不定五臓不足甚者憂憂
愁愁不樂忽忽喜忘朝差暮劇暮差朝發及因事有
所大驚夢寐不祥登高涉險致神魂不安驚悸恐怯
常服益心定志令人不忘
菖蒲(炒)遠志(去心薑汁淹各三兩)茯苓茯神人參辰
砂(為衣)
右為末蜜丸如桐子大每服五十丸米湯下一方去
茯神名開心散飲服二錢七不以時
人參煮散(出楊子建護命方)治久懷憂戚氣滯血澁失志健
忘
人參遠志(去心)桑寄生(各半兩)牡丹皮(一錢)木香(一錢半)
沉香(二錢)
右為散每服二錢水一盞煎八分温服不拘時
治多忘令人不忘方(出千金方)
菖蒲(二分)茯神茯苓人參(各五分)遠志(七分)
右為散酒服方寸七日三夜一五日後知神良開心
散無茯神
又方(千金方)
蓯蓉續斷(各一分)遠志菖蒲茯苓(各三分)
右為散酒服方寸七日三至老不忘
遠志散治心熱健忘補心氣強力益志
遠志(去心)黃連(去鬚各八兩)菖蒲(三兩)白茯苓(去黑皮二兩半)人參
(一兩半)
右為散食後酒調方寸七日二夜一
山芋丸治心臓氣虚恐怖驚悸恍惚健忘煩悶羸瘦
山芋熟乾地黃(焙)黃耆(剉各一兩)菖蒲(半兩)遠志(去心一兩)
(半)
右為末鍊蜜和丸如梧桐子大每服二十丸温酒或
米飲不拘時候服
龜甲散(千金方)治善忘開心智強力益志
龜甲(炙)龍骨(一方用木通不用龍骨)遠志菖蒲(各半兩)
右為散酒服方寸七日三常服令人大聰一方食後
水服
治健忘方(千金方)
天門冬遠志茯苓乾地黃(各等分)
右為末蜜丸如梧桐子大酒服二十丸日三加至三
十丸常服勿絶
茯神散(出聖惠方)補心虚治健忘久服聰眀益智
茯神龍骨(各三兩)人參(去蘆頭二兩)熟乾地黃(一兩)菖蒲
(三兩)遠志(去心半兩)麥門冬(去心一兩)
右為散每服三錢水一中盞棗三枚煎六分去滓食
前温服
豫知散(出千金方)治好忘久服聰明益智治神思虚弱健
忘
龍骨(白者)虎骨(酥炙)遠志肉(各等分)
右為散食後服方寸七日二一方酒服方寸七一方
生薑湯下
又方(出千金方)
以七月七日用麻勃一升人參二兩為末蒸令氣
遍臨卧一刀圭盡知四方之事一方以温粥飲調
下一錢
治人心昏塞多忘喜誤(出肘後方)
取商陸花隂乾百日𢷬末日暮水服方寸匕卧思
念所欲事即於眼中自覺(商陸花亦名樟柳花)
治好忘久服聰明益智(出聖惠方)
常以五月五日取東向桃枝日未出時作三寸木
人著衣帶中令人不忘矣一方戊子日取東邊桃
枝二七枝縛著卧床中枕之不忘
治人心昏塞多忘喜誤方(出千金方)
以七月七日取蜘蛛網着衣領中勿令人知不忘
治人心昏悶多忘喜誤(出肘後方)
以丙午日取鱉甲着衣帶上良一用五月五日
治人心昏塞多忘善誤(出千金方)
以丁酉日密自至市買遠志著巾角中還為末服
之勿令人知一方着衣裳帶令人不忘抱朴子
云陵陽仲子服遠志二十年開書所視便記而不
忘
治好忘久服聰明益智(出千金方)
以七月七日取菖蒲酒服三方寸七飲酒不醉好
事者服而騐之不可犯鐵若犯之令人吐逆一方
常以甲子日取石上菖蒲一寸九節者隂乾百日
治下篩服方寸七日三耳目聰明不忘
療人心孔惛塞多忘善誤(出聖惠方)
取牛馬猪鷄心乾為末向日酒服方寸七日三聞
一知十
養生方
男子勿北首神昏不安多愁忘
瓊方既濟丸(出衛生家寳方)治為事健忘神志不安夢寐驚
悸不思飲食腎水無所滋飬腰重脚弱行履少力精
神恍惚小便頻數常服益心氣補丹田婦人常服有
子
白茯苓破故紙(各一斤)
右為細末酒糊為丸如梧桐子大空心食前温米酒
飲下四十丸
排風湯(出聖惠方)治健忘
茯苓茯神酸棗仁人參黃耆當歸
白芍藥遠志(各半兩)甘草(二錢)蓮肉(半兩)
右薑棗煎服
琥珀丸(出楊氏家藏方)安神飬志寧睡固精血悅澤顔色滋
益榮衛
人參(去蘆頭一斤切碎水二升銀鍋内熬去水一升濾過取人參汁再熬成膏和衆藥服之)
附子(一枚重八錢煮去皮臍)遠志(湯浸去心)沉香龍骨(飛過)琥珀
(别研上五味各一兩)巴戟(湯浸去心)防風(去蘆頭)半夏麯蓮子心
紫石英(研細飛過)白茯苓(去皮)石菖蒲茯神(去木)熟乾
地黃(燒焙)栢子仁乳香(别研)麥門冬(去心)牡蠣(火煆取粉)辰
砂(研細飛過)酸棗仁(炒已上十五味各半兩)安息香(酒煮去滓熬成膏)
右件為細末次入辰砂乳香琥珀安息香膏子人參
膏子和丸如梧桐子大每服五十丸日午及臨卧
温熟水送下
定志丸(出楊氏家藏方)治怔忪健忘精神恍惚睡卧不寧一
切心疾
人參(去蘆頭)白茯苓(去皮)石菖蒲遠志(去心)龍腦酸
棗仁鐵粉(别研)硃砂(飛過)麥門冬(去心焙乾)乳香麝香
琥珀(别研)
右件各等分為末入硃砂鐵粉同研勻絞生地黃汁
浸蒸餅為丸如梧桐子大别用硃砂為衣每服二
十丸温熟水下
養心丸(出楊氏家藏方)治憂慮太過健忘怔忪睡多恐惕夢
陟險危自汗不止五心煩熱目澁昏暗夢寐失精口
苦舌乾日漸羸瘦全不思食
茯神(去木)人參(去蘆頭)綿黃耆酸棗仁(去皮秤别研成膏已上四)
(味各一兩)熟乾地黃(焙乾)遠志(去心)五味子栢子仁(别研成膏)
(已上四味各半兩)硃砂(三錢研細水飛)
右件為細末入貳膏和勻研細煉蜜為丸如梧桐子
大每服五十丸食後卧時濃煎人參湯送下
遠志丸(出楊氏家藏方)治憂愁思慮過多苦勞心神恍惚健
忘睡卧不寧
遠志(去心)石菖蒲茯苓(去木已上三味各一兩)天竺黃酸
棗仁(炒已上二味各半兩)硃砂(别研三錢)犀角屑龍腦(燒研已上二味)
(各一錢)
右件除别研外並為細末煉蜜丸如梧桐子大每服
三十丸温熟水送下食後臨卧服
真珠丸(出楊氏家藏方)治心氣不足上焦壅熱涎壅上盛睡
卧不寧身體發熱口躁咽乾
真珠末白术硃砂(别研一半入藥一半為衣三味各半兩)白茯
苓(去皮半兩)人參(去蘆頭一兩)麝香(别研)腦子(别研二味各一錢)
右件為末用猪心血為丸如梧桐子大硃砂為衣每
服三十丸煎人參湯送下食後服
主鎮安魂魄珠蜜方(出本草)
煉真珠如大豆以蜜一蜆殼和一服與一豆許日
三大宜小兒
安魂定神令人聰明(出本草)
採桑椹暴乾和蜜食之
普濟方卷十七
