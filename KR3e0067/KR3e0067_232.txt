普濟方卷二百三十二明周王朱橚撰
虚勞門
虚勞不足(附論)
夫虚勞不足者是因中風傷寒熱病勞瘟瘧大病之後血
氣减耗臟腑未和使虚乏不足則經絡受邪隨其所犯
變成諸病也
方
肉蓯蓉丸(出聖惠方)治虚勞腎氣不足夢與鬼交四肢少力
不思飲食
肉蓯蓉熟乾地黃鍾乳粉五味子龍骨
山茱萸車前子桂心人参牛膝枸
杞子遠志白茯苓黃蓍石斛杜仲
防風薯蕷石菖蒲附子兔絲子
右為末煉蜜和丸如梧桐子大每服空心及晩温酒
下三十丸
麋茸丸(出聖惠方)治虚勞不足
麋茸鹿茸熟乾地黃牛膝人参白茯
苓桂心五味子巴戟兔絲子附子
蛇床子山茱萸薯蕷車前子遠志肉
蓯蓉漢椒
右為末取羊腎十隻去筋膜細切爛研用好酒五升
火熬成膏入前末藥搗如梧桐子大每服用温酒空
心下二十丸
黃蓍湯(出御藥院方)治虚勞少氣胸心淡冷時驚惕心中悸
手脚逆冷五臓六腑諸虚榮衛不調補諸不足又治
風寒裏急
黃蓍人参橘皮當歸桂心細辛前
胡甘草芍藥麥門冬茯苓生薑大
棗半夏
右㕮咀以水二斗煮取四升每服五合日三夜一深
師方無橘皮細辛前胡甘草麥門冬有烏頭三兩蜀
椒二兩遠志二兩胡洽崔氏有蜀椒一兩烏頭五枚
崔氏藥令黃蓍湯一方有五味子無橘皮治四肢煩
疼食脹汗出
附子湯(出千金方)治虚損少氣腹脹内急拘引小腹至冷不
得屈伸不能飲食寒熱頭痛手足逆冷大小便難或
復下痢口乾百節疼痛
附子厚朴甘草人参桂心當歸茯
苓麥門冬黃蓍龍骨芍藥生薑飴
糖生地黃大棗
右㕮咀以水一斗二升煮取四升去滓内飴糖每服
八合三夜三日倍加生薑
人参補虚湯(出御藥院方)治虚勞不足四肢困弱嗜卧少力
心中悸動夜多盗汗建中進食
黃蓍人参陳皮當歸白芍藥桂細
辛前胡半夏麥門冬甘草白茯苓
熟乾地黃
右為末每服三錢水一盞薑五片棗一枚食前煎服
熟地黃散(出聖惠方)治虚勞不足四肢無力不能飲食食即
多汗
熟乾地黃牡蠣黃蓍(剉)人参麥門冬白
茯苓續斷白芍藥桂心五味子甘草
當歸白术山茱萸
右為散每服四錢以水一中盞入生薑半分棗三枚
煎至六分去滓每於食前温服
治虚勞不足小便數四肢無力不能自持宜服此方
石斛黃蓍澤瀉補骨脂遠志牛膝
當歸人参熟乾地黃桂心五味子白
茯苓鹿茸龍骨
右為散每服用羊腎一對切去脂膜以水一大盞半
煮取汁去腎入藥煎服之
黃蓍散(出聖惠方)治虚勞不足不能飲食
黃蓍人参陳橘皮當歸附子石斛
白术山茱萸白茯苓桂心甘草麥門
冬
右為散每服三錢水一中盞入生薑半分棗三枚煎
至六分去滓温服
胡麻散(出聖惠方)治虛勞不足
胡麻桂心甘草人参澤瀉黃蓍白
茯苓五味子麥門冬地骨皮天門冬(去心)
(已上各半兩)熟乾地黃
右為散每服四錢水一中盞入薤白兩莖生薑半分
煎六分去滓不計時服
龍齒散(出聖惠方)治虚勞不足汗出而悶心悸虚煩
龍齒(一兩)甘草(半兩炙)黃蓍(一兩剉)麥門冬(一兩)熟乾地黃
(一兩)人参(一兩)乾薑(半兩)阿膠(一兩)桂心(半兩)
右為散每服四錢水一中盞入棗三枚煎至六分温
服
建中散(出聖惠方)治虚勞脾腎氣寒饑不欲食面色黑少氣
不足
磁石散治虚勞能益補足
磁石(二兩)黃蓍(一兩剉)杜仲(一兩半去麄皮)白石英(一兩)五味子
(三分)白茯苓白术(各一兩)桂心(三分)附子(一兩)
右為散每服三錢以水一中盞煎至六分去滓食前
温服
治虚勞不足補益思食助力
石斛(一兩)桑螵蛸(微炒)紫芝五味子紫苑(各三分)熟
乾地黃鍾乳粉(各一兩)遠志(半兩去心)附子(三分)
右為散每於食前以温酒調下二錢
兔絲子散(出聖惠方)治虚勞不足隂陽失度傷筋損脉嘘吸
短氣漏泄不止小便赤顔色不悦
兔絲子(三兩)甘草(二兩)棗肉桂心(各三分)杜仲(五兩)麥門
冬(二兩)生乾地黃(五兩)肉蓯蓉(三兩)
右以酒五升浸三宿出曝乾復浸以酒浸盡為度搗
羅為末食前以温酒調下二錢
胡麻湯(出聖惠方)治虚勞絶傷羸極氣少不足四肢消瘦
胡麻(三兩)熟乾地黃(二兩)人参(一兩去蘆頭)甘草(一分炙微赤剉)麥
門冬(二兩去心焙)藁本(三分)
右為散每服四錢以水一中盞煎至五分去滓食前
温服
鍾乳散(出聖惠方)治虚勞不足益氣力思飲食
鍾乳粉(二兩)黃蓍(剉)桂心(各一兩)乾薑(三分炮製剉)肉蓯蓉
(湯浸一宿刮去皺皮炙令乾)白术(各一兩)
右為散每服食前以温酒調下二錢
鍾乳酒浸方(出聖惠方)治虚勞不足補養五臟療風氣堅筋
骨益精髓宜服
鍾乳粉(三兩)黃蓍(剉)牛膝(去苖)石斛(去根節)防風(去蘆頭各二兩)
熟乾地黃(五兩)
右細剉都以生絹袋盛以酒三斗浸三日後每於食
前温飲一小盞
清神甘露丸(出衛生寳鑑)治男子婦人虚勞不足骨枯肉䧟
並皆治之
生地黃汁白蓮藕汁牛乳汁(生用)
已上各等分用砂石器内以文武火同煎熬成膏子
用後藥
白术人参黃連黃蓍五味子胡黃連
右各等分為細末煎膏子和劑如梧桐子大每服五
十丸人参湯下
八味腎氣丸(出千金方)治虚勞不足大渴欲飲水腰痛小便
拘急大便不利小腹脹滿羸極氣少四肢無力效騐
方
乾地黃(八兩)山茱萸薯預(各四兩)澤瀉牡丹皮
茯苓(各三兩)桂心附子(各二兩)
右為末蜜丸如梧桐子大酒下十五丸日三加至二
十五丸仲景云常服去附子加五味子治大風冷
姚公云加五味子三兩蓯蓉四兩張文仲云去五味
子蓯蓉各四兩肘後方云地黃四兩附子澤瀉各一
兩餘各二兩
又方(出肘後方方見本門虚勞小便不利類一名苦参丸同)
五加皮酒(出千金方)治虚勞不足
五加皮枸杞白皮(各一斗)
右㕮咀以水一石五斗煮取七斗分取四斗浸麴一
斗餘三斗用拌飯下米多少如常釀法熟壓取服之
多少任性禁房事如法將息愈
虚勞嘔逆(附論)
夫虚勞之人中焦有冷不能化榖寒氣入胃痞滿不通
故雖能食而胃亦不受使氣上行令人嘔逆痞悶不安
心下逆滿也虚勞嘔逆者為勞傷之人五臓不安六
腑不調胃氣虚弱故也胃為水穀之海今既虚弱復有
寒氣所侵則不勝於水穀故氣逆而嘔也
方
七香丸治虚勞脾胃冷寒痰嘔吐心腹脹滿疼痛水
穀不消
零陵香(去梗)甘松香(去土各一兩)藿香(去梗)木香(各一兩半)丁香
皮(剉)沉香(各半兩)麝香(研)紅荳蔲(去皮)蓽澄茄(各一兩)草
荳蔲(去皮一兩)山芋㯽榔(煨各二兩)厚朴(去麄皮姜汁炙熟)白术
半夏(湯浸七遍去滑)青橘皮(湯浸去白焙)白荳蔲(去皮)人参
蒟醬(各一兩)陳橘皮(湯浸去白三分)甘草(炙一兩半)
右搗羅為末麵糊和丸如梧桐子大每服二十丸食
前生薑湯下
厚朴丸治虚勞脾胃氣弱嘔吐口乾煩渴不能飲食
四肢疼痛
厚樸(去麄皮薑汁炙熟)陳橘皮(湯浸去白焙)白茯苓(去黑皮)人参
乾薑(炮)白术薏苡仁(各一兩半)桂(去皮)石斛(去根)甘草
(炙)牛膝(酒浸焙各一兩一分)枳殼(去穰麩炒)細辛(去苖葉)食茱萸
大麥蘖(炙各三分)
右搗羅為末煉蜜和丸如梧桐子大每服二十丸温
酒下日二服加至三十丸
訶棃勒散(出聖惠方)治虚勞脾胃氣不和嘔逆不納飲食四
肢少力胸膈煩悶
訶棃勒皮(一兩)黃蓍(一兩剉)白荳蔲(去皮)陳橘皮(湯浸去白穰焙)
白术(各三分)半夏(湯浸七遍去滑)㯽榔(各半兩)人参(去蘆頭)厚樸
(一兩去麄皮塗生薑汁炙令香熟)甘草(半兩炙微赤剉)桂心(三分)前胡(三分)
右為散每服三錢以水一中盞入生薑半分棗三枚
煎至六分去滓不計時候稍熱服
赤茯苓散(出聖惠方)治虚勞胸膈氣滿嘔逆不納飲食
赤茯苓(一兩)陳橘皮(湯浸去白穰焙)人参(去蘆頭各三分)丁香半
夏(湯浸七遍各半兩)黃蓍(剉)白术(各三分)五味子枳實(麩炒)
(微黃各半兩)甘草(一分炙微赤剉)訶棃勒皮(三分)桂心(半兩)
右為散每服三錢以水一中盞入生薑半分棗三枚
煎至六分去滓不計時候稍熱服
藿香湯治虚勞脾胃久虚吐逆不下食
藿香葉人参白茯苓(去黑心)桔梗(去蘆頭炒)桂(去麄皮)
木香白术甘草(炙)杏仁(湯浸去皮麩炒)半夏(湯洗七遍去滑)
(炒令黃各半兩)枇杷葉(十片拭去毛炙)
右搗篩每服五錢水一盞半生薑五片同煎至七分
去滓稍熱不拘時服
黃蓍散(出聖惠方)治虚勞脾胃氣不和喫飲食嘔逆
黃蓍(剉)訶棃勒皮(各一兩煨)桂心(半兩)半夏(半兩湯洗七遍去滑)白
术白茯苓草荳蔲(去皮)厚樸(去麄皮塗生薑汁炙令香熟各一兩)
人参(三分去蘆頭)陳橘皮(一兩湯浸去白穰焙)甘草(半兩炙微赤剉)
右為散每服三錢以水一中盞入薑半分棗三枚煎
至六分去滓不計時候稍熱服
半夏飲治虚勞胃氣寒中脘痞悶嘔吐多痰不思飲
食
半夏(一兩湯洗去滑用生薑二兩搗作餅子焙乾)丁香木香(各一分)白
术沉香陳橘皮(湯浸去白焙各半兩)甘草(炙)草荳蔲(五枚)
(去皮)青橘皮(湯浸去白炒各一兩)
右麄搗篩每服五錢水一盞半生薑半分煎取一盞
去滓温服
白术湯治虚勞胸中氣滿痰飲癖結或時嘔逆不欲
飲食
白术陳橘皮(湯浸去白炒)白茯苓(去黑皮)桂(去麄皮)前胡
(去蘆頭各一兩)枳實(麩炒)半夏(湯洗七遍去滑)附子(炮製去皮臍各一兩)甘草
(各半兩)
右剉如麻豆每服三錢以水一盞半生薑半分煎至
一盞去滓不計時候温服
橘皮湯(出聖惠方)治虚勞嘔逆煩渴不能食四肢少力
陳橘皮(一兩湯洗去白穣焙)半夏(湯洗七遍去滑半兩)白茯苓白术
人参(去蘆頭)麥門冬(去心)黃蓍枇杷葉(去毛炙微黃各半兩)
甘草(一分炙微赤剉)
右為散每服四錢以水一中盞入生薑半分煎至六
分去滓不計時候稍熱服
前胡散(出聖惠方)治虚勞脾胃氣滯胸膈痰壅不散食即嘔
逆
前胡(一兩去蘆頭)赤茯苓(半兩)陳橘皮(三分湯浸去白穣焙)枇杷葉
(半兩拭去毛炙黃)㯽榔人参(去蘆頭)草荳蔲(去皮)半夏(湯浸七遍)
(去滑)甘草(炙微赤剉各半兩)
右為散每服四錢以水一中盞入生薑半分煎至六
分去滓不計時候稍熱服
白术散(出聖惠方)治虚勞脾胃氣冷食即嘔逆無食即饑
白术(三分)藿香(半兩)枇杷葉(二分拭去毛炙微黃)人参(去蘆頭)白茯
苓(各一兩)肉荳蔲(三枚去殼)甘草(半兩炙微赤剉)厚朴(一兩去麄皮塗生薑)
(汁炙令香熟)桂心(半兩)
右為散每服三錢以水一中盞入生薑半分棗三枚
煎至六分去滓不計時候稍熱服
丁香散(出聖惠方)治虚勞脾胃氣弱嘔逆不欲飲食四肢少
力
丁香人参(去蘆頭各三分)甘草(半兩炙微赤剉)白术(三分)茯神(一兩)
高良薑(剉)白荳蔲(去皮)陳橘皮(湯浸去白穣焙)半夏(湯洗七遍去滑)
(各半兩)
右為散每服三錢以水一中盞入生薑半分棗三枚
煎至六分去滓稍熱服不計時
前胡湯治虚勞胸滿氣逆嘔吐飲食不欲
前胡(三分去蘆頭)柴胡(去苖)桔梗(炒)赤茯苓(去黑皮各半兩)大腹
子(三枚并皮剉)半夏(湯洗七遍去滑)陳橘皮(湯洗去白炒各一兩)人参
右麄搗篩每用五錢水一盞半生薑一分拍碎煎至
一盞去滓空腹分温二服
人参湯治虚勞脾胃氣弱嘔吐不納飲食四肢怠堕
人参肉荳蔲(去殼炮)半夏(湯洗七遍去滑)黃蓍(剉)厚朴(去粗)
(皮生姜汁炙熟)枇杷葉(拭去毛炙)藿香(去梗)白茯苓(去黑皮各二兩)
右麄搗篩每服三錢水一盞入生薑指大拍碎大棗
二枚擘破煎取七分去滓空心食前温服
半夏湯治虚勞脾胃氣滯胸膈痰壅食即吐嘔
半夏(湯浸去滑焙乾一兩)陳橘皮(湯浸去白焙二兩)芍藥白茯苓
白术杏仁(湯浸去皮尖雙仁别研各一兩半)
右除杏仁外麄搗篩和勻每服五錢用水一盞半入
棗二枚擘破生薑一分拍碎煎至一盞去滓分温二
服
附子湯治虚勞脾胃冷弱胸滿氣逆嘔吐咳嗽腹痛
腸鳴
附子(炮製去皮臍)甘草(炙各一兩)乾薑(炮三分)白术(炒剉一兩半生薑二)
(兩同搗作餅炙)蒼术(米泔浸去粗皮剉炒二兩)半夏(一兩湯洗去滑)
右剉如麻豆每服三錢水一盞半棗二枚擘破生薑
半分煎至一盞去滓分為二服
虚勞咳唾膿血(附論)
夫虚勞之人血氣久耗寒邪僣熱伏結上焦内傷心肺
殘賊榮衛心主血血為榮肺主氣氣為衛榮衛不調金
火相尅其病難治則因咳嗽間有膿血者津液腐化也
宜潤飬上焦滋益榮衛則病緩而可也
方
鼈甲湯治五勞咳嗽咯唾膿血言語聲嗄日漸羸劣
不能飲食
鼈甲(去裙襴酒浸炙一兩半)柴胡人参白术虎頭骨
(酒浸炙一兩)知母(焙)半夏(湯洗去滑)桔梗(炒)紫苑(去苖土各一兩一分)
桑根白皮(剉一兩半)芎藭(三分)芍藥(炒一兩一分)當歸(焙)秦艽
(去苖土)地骨皮(各一兩半)甘草(炙)桂(去麄皮各三分)生乾地黃(焙)
赤茯苓(去黑皮)㯽榔(煨)附子(炮製去臍各一兩半)
右剉如麻豆每服三錢水一盞入生薑一片棗一枚
拍碎煎至七分去滓空腹食前煎服日三如寒熱小
便赤澁者更加葱白一莖豉四十粒
鼈甲湯治虚勞煩躁羸瘦發熱面紅頰黑赤咳嗽膿
血
鼈甲(醋炙黃)桑根白皮(剉)甘草(炙剉)貝母(去心炒)麥門冬
(去心炒)白术人参陳橘皮(去白焙各一兩)胡黃連知
母(焙)麻黃(去根節)黃芩(去黑皮)百部紫苑(去苖土)山梔
子仁括蔞根柴胡(去苖)欵冬花(各半兩)
右麄搗篩每服三錢水一盞半煎至八分入杏仁七
枚去皮尖再煎至六分去滓臨卧温服如嗽止不用
杏仁只用生薑少許同煎
柴胡湯治五勞七傷四肢少力肌瘦盗汗遺精心怯
不思食飲咳嗽唾膿血
柴胡(去苖一兩炒)鼈甲(去裙襴醋炙)秦艽(去苖土)知母(焙)桂(去麄)
(皮)人参白茯苓(去黑皮)附子(炮製去皮臍)黃蓍五味
子羌活(去蘆頭)木香沉香(各半兩)枳殼(去穣焙一分)㯽
榔(炮剉二枚)枸杞子
右剉如麻豆每服三錢水一鍾煎至六分去滓温服
不拘時
如聖黃蓍湯治虚勞心肺俱傷咳唾膿血
黃蓍(剉)烏梅(去核)知母(焙乾)甘草(炙剉)欵冬花秦艽(去苖)
(土)貝母(去心焙)半夏(湯浸七遍焙乾各一兩)糯米桑根白皮
桃仁(去皮米麸炒)鼈甲(去裙襴醋炙黃各半兩)人参(一兩半)柴胡
(去苖二兩)
右麄搗篩每服三錢水一盞半入生薑三片桃柳枝
葱白薤白各少許同煎至六分去滓不拘時温服
蛤蚧散治勞嗽咯血膿
蛤蚧(酒浸炙)知母貝母鹿角膠甘草杏仁
(去皮尖)乾葛枇杷葉(去毛酥炙)人参(去蘆各一兩)欵冬花
紫苑茸鼈甲(各一兩)
右為末每服三錢先煎桑白皮水一盞入藥再煎至
七分去滓温服一日二服
蛤蚧湯治虚勞咳嗽咯唾膿血
蛤蚧(酒浸一宿酥炙)知母(焙)貝母(去心炒)鹿角膠(炙燥)甘草(炙剉)
杏仁(去皮尖雙仁麸炒)枇杷葉(拭去毛炙)葛根(剉)人参(各一兩)桑
白皮(炙剉三分)
右為末每服二錢水一盞煎至八分去滓温服
葳蕤湯治虚勞咳嗽咯唾膿血
葳蕤百部(各一兩)麥門冬(去心焙)阿膠(炒令燥)馬兜鈴
(各半兩)白茯苓(去黑皮)人参甘草(炙剉)桑根白皮(剉各一兩)
右麄搗篩每服三錢水一盞入烏梅一箇生薑三片
同煎至六分去滓不拘時温服
炙肝散治咳嗽血不止
瓜蔞(不去皮用穣瓦上焙乾)烏梅(大者五箇去核同前藥焙)杏仁(二十一粒去皮)
(尖熱炒别研)
右為末每一稔猪肝一片切開入藥在肝内火上炙
熟放冷嚼津液吞下食後及臨夜服
止紅散治心肺客熱咳嗽吐血
北柴胡(去蘆一兩)胡黃連宣連(各半兩)
右為末入生硃砂少許研勻每服三錢水一盞煎半
盞服
一捻金散治虚損勞嗽咯血吐血心胷不利上氣喘
急寒熱往来盗汗羸瘦肢節疼痛肌肉枯槁咳嗽不
已涎痰壅盛夜卧不安截勞氣定喘滿化痰涎療暗
風癎及倒卧不省人事口吐痰沫
杏仁皂莢子(各六兩)黃明膠(剉三兩)半夏巴豆
天南星(剉)阿膠(剉各三兩)白礬(一兩半)
右藥入藏瓶内外留一穴子出烟鹽泥固濟俟乾用
炭半稱煆令烟盡為度却用泥塞合出烟眼子放冷
一宿研為末每服半錢生薑自然汁調成稀膏入虀
汁半錢和勻臨卧服
知母散(出楊氏家藏方)治虚勞心肺有熱咳嗽唾膿血大能解
勞除熱調順榮衛
黃蓍(一兩蜜炙)白芍藥生乾地黃黃芩麥門冬
(去心)人参(去蘆頭)白茯苓(去皮)桔梗(去蘆頭)知母(已上各三分)甘
草(炙半兩)
右㕮咀每服五錢水二盞入生薑三片淡竹葉三十
葉小麥五十粒同煎至一盞去滓不拘時温服
人参紫苑散(出楊氏家藏方)治虚勞咯血痰涎上盛咳嗽喘重
寒熱往来肩背拘勞倦少力盗汗發渴面目浮腫並
皆治之
人参(去蘆頭)紫苑(洗去蘆頭)陳橘皮(去白各一兩)貝母(去心)桑白
皮五味子(各二兩)紫蘇葉(四兩)甘草(炙)白茯苓(去皮)杏
仁(去皮尖用麸炒冷熱各半兩)
右為末每服三錢水一盞生薑五片煎至七分不拘
時温服
黃蓍散(出經驗濟世方)治虚勞有熱膿血口苦咽乾胸滿短氣
黃蓍(四兩去蘆)甘草(一兩炙)
右為細末每服二錢白湯點服不計時候
紫金丸(出楊氏家藏方)治虚勞咳嗽咯血涎痰壅盛
新綿灰(一兩)漢防己(一兩)甘草(炙半兩)阿膠(半兩蛤粉炒)麝香
(半兩别研)乳香(半兩别研)
右為細末研勻滴水為丸如桐子大每服二十丸至
三十丸臘清茶下食後或臨卧服
知母散治虚勞咳嗽咯血日漸瘦劣
知母白芷人参半夏(湯洗七次入生薑半兩同搗末曝乾)防
己(各半兩)杏仁(去皮尖雙仁用爪蔞穰同炒黃)黃明膠(炒令燥)貝母(去心)
(各一兩焙)
右為散每服一錢食後臨卧糯米飲調下
葶藶清治虚勞咳嗽咯血日漸瘦劣聲音不出
葶藶(隔紙炒)杏仁(去皮尖雙仁麸炒)貝母(去心)百合麥門冬
(去心焙)生乾地黃(焙)
右等分麄搗篩每服三錢水一盞入皂莢子二七枚
同煎至五分去滓稍熱服空心夜卧服
黃蓍散(出簡易方)治因嗽咯血成勞眼睛疼四肢倦脚無力
黃蓍麥門冬熟地黃桔梗(各半兩)甘草(一分)白
芍藥(半兩)
右為末每服四錢水一盞半生薑三片煎至七分去
滓温服日三服一方有五味子人参各二錢無薑煎
名五味子黃蓍散
治虚勞久嗽咯血(出海上方)
右用五倍子為細末每服一錢用温茶一大口許調
勻食後服米飲半盞調服亦得
黃蓍鼈甲散(出和劑方)治虚勞客熱肌肉消瘦四肢倦怠惡
心煩熱口燥咽乾頬赤心怯日晩潮熱夜有盗汗胸
脇不利减食多渴咳嗽稠黏有膿血
黃蓍(一兩)桑白皮半夏(製)黃芩甘草(炙)知母(焙乾)
赤芍藥紫苑(各五錢净)地骨皮(各六錢六分净)白茯苓(焙)生
地黃柴胡秦芁肉桂人参桔梗鼈
甲(去酥)天門冬
右為麄末每服二大錢水一大盞煎服食後一方無
黃芩一方無肉桂名人参黃蓍散
虚勞唾稠黏(附論)
夫虚者則致津液减少减少者由腎氣不足故也腎主
液而為唾上焦隂虚虚則生熱熱衝咽喉故唾凝結也
方
白术散(出聖惠方)治虚勞羸瘦每唾稠黏心胷壅悶
白术前胡(各一兩去蘆頭)半夏(湯洗七遍去滑)人参(去蘆頭)杏仁
(半兩湯浸去皮尖雙仁麸炒微黃)紫苑(去苖土)赤茯苓(各三分)桂心(三分)
鼈甲(一兩塗醋炙令黃去裙襴)百部(三分)旋覆花(半兩)枳殼(麸炒令黃去穰)
甘草桑根白皮(各三分剉)㯽榔(半兩)
右為散每服三錢以水一中盞入生薑半分煎至六
分去滓不計時候
黃蓍散(出聖惠方)治虚勞羸瘦上焦壅滯每唾稠黏不思飲
食
黃蓍(一兩剉)枳殼(三分麸炒微黃去穣)麥門冬(三分去心)鼈甲(塗醋炙令)
(黃去裙襴)柴胡(去苗)赤茯苓(各一兩)赤芍藥桑根白皮(各三)
(分剉)五味子(半兩)紫蘇莖葉(三分)半夏(半兩湯洗七遍去穰)木通(三分)
(剉)訶棃勒皮(一兩)甘草(半兩炙微赤剉)
右為散每服三錢以水一中盞入生薑半分煎至六
分去滓不計時候温服
人参散(出聖惠方)治虚勞上焦氣壅每唾稠黏不思飲食四
肢少力
人参(去蘆頭)桔梗(去蘆頭)桑根白皮(各一兩)枳殼(麸炒微黃)柴
胡(去苖)黃蓍(各一兩剉)赤茯苓(三分)鼈甲(塗醋炙令黃去裙襴)訶棃勒
皮(各一兩)木香桂心(各三分)麥門冬(各三分)
右為散每服四錢以水一中盞入生薑半分煎六分
去滓不計時候温服
前胡散(出聖惠方)治虚勞損乏短氣不足上焦壅滯唾稠如
膠咽喉不利
前胡(去蘆頭)麥門冬(去心)生乾地黃(一兩)枳殼(麸炙炒微黃去穣)
赤芍藥射干(各三分)赤茯苓(各一兩)紫苑(各三分去苖土)甘
草(半兩炙微赤剉)訶棃勒皮人参(去蘆頭)
右為散每服三錢以水一中盞入生薑半分煎至六
分去滓不計時候温服
通神湯治虚勞咳嗽不止肺氣損傷咯吐膿血日漸
痿瘦
土馬騣(焙乾二兩)枳實(去穣麸炒)白茯苓(去黑皮)秦艽(去苖土)甘
草(炙剉)柴胡(去苖蘆)人参生乾地黃(焙各一兩)
右搗篩每服三錢水一中煎至七分去滓食後温服
白前飲治虚勞咳嗽上氣壅熱咯吐膿血
白前(二兩半)桑根白皮(炙)桔梗(炒各三兩)白茯苓(去黑皮三分)
甘草(一兩炙)杏仁(去皮尖雙仁炒一兩半)
右各剉如麻豆大拌勻每服三錢水一中煎取七分
去滓食前温服日二
鷄蘇丸治虚熱昏冒倦怠下虚上壅嗽血衂血
鷄蘇葉(半斤)黃蓍防風荆芥穗(各一兩)甘草川
芎桔梗生地黃(各半兩)甘菊花(三錢)腦子(半錢)
右為細末煉蜜丸如彈子大每服一丸用麥門冬去
心煎湯嚼下嗽血衂血藕節湯下一丸空心食前服
若肺損吐血日漸乏力瘦弱行步不得喘嗽痰涎或
寒熱小便赤澁加車前子三錢用桑枝剉炒香煎湯
嚼下
人参佛耳散治勞傷虚怯咳嗽咯血虚熱喘急脇痛
人参佛耳草欵冬花寒水石沒藥(另研各二)
(錢)
右為細末用棗十四枚去核以沒藥末入於棗肉每
服棗二枚藥末一錢同棗相合細嚼白沸湯或淡薑
湯下
四聖散治咳嗽有血
晉鹽槐花子乾葛山梔子仁
右為末每服二錢加烏梅甘草少許同煎水一盞煎
至七分食後服
桔梗散(出聖惠方)治虚勞上焦氣滯喘促唾稠如膠心神煩
熱
桔梗(三分去蘆頭)黃蓍(剉)桑根白皮(各一兩剉)麥門冬(一兩去心)
(焙)枳殼(麩炒微黃去穣)甘草(炙微赤剉)桂心前胡(去蘆頭)五味
子(各三分)
右為散每服三錢以水一中盞入生薑半分煎至六
分去滓不計時候温服
桑白皮散(出聖惠方)治虚勞肺壅心胷不利每唾稠黏不思
飲食
桑根白皮(剉)赤茯苓(各一兩)杏仁(湯浸去皮尖雙仁麸炒微黃)麻
黃(各三兩去根節)甘草(半兩炙微黃)柴胡(一兩去苗)澤瀉紫苑(去苖)
(土)大腹皮(各三分剉)
右為散每服四錢以水一中盞入生薑半分煎至六
分去滓不計時候温服
茯苓散(出聖惠方)治虚勞每唾稠黏咽喉不利
赤茯苓麥門冬(去心)生地黃人参(各一兩去蘆頭)前胡
(二兩去蘆)枳實(麸炒微黃)赤芍藥(一兩)甘草(半兩炙微赤剉)射干(一兩)
右為散每服四錢以水一中盞煎至六分去滓不計
時温服
黃蓍茯苓散(出聖惠方)治虚勞上焦浮熱每唾稠黏咽喉不
利
黃蓍(一兩剉)赤茯苓(二分)麥門冬(去心三分)枳殼(麸炒微黃去穰二分)
桑根白皮(剉)射干桔梗(各三分去蘆)甘草(半兩炙微赤剉)
右為散每服四錢以水一鍾入生薑半分煎至六分
去滓不計時温服
治一切男子婦人虚勞發嗽涕唾膠粘乍寒乍熱毛髮
焦枯脉氣微細宜服此方(出護命方)
桔梗黃蓍(去心)麻黃(去根)紫苑黃橘皮白术
柴胡(去苖)鼈甲(醋炙)防風天靈盖(酥炙焦黑色)羌活(各一分)
蛤蚧(一隻雄者酥炙黃色)
右為細末每服二錢半水一鍾生薑一片煎至一二
沸非時徐徐熱服
虚勞不思食(附論)
夫虚勞不思食者勞氣在脾胃也胃為水穀之海脾能消
磨今脾胃虚弱不能化穀則胃中虚滿而不飢令人胷
膈否塞故不思飲食
方
猪肝煎丸治五勞七傷臟腑虚憊四肢少力骨節疼
痛胃氣不調日漸羸瘦不思飲食
猪肝猪肚(净洗去脂膜各二具)
已上二味並切作片於新砂盆内以薄黃泥固濟外
面泥如竈初且用小便一斗入肝肚慢火煎以柳木
篦攪夜盖覆旋入小便更可二斗次别入後藥
桃仁(去皮尖雙仁炒五兩研)薄荷汁(二升)青蒿頭(研汁二升)阿魏(二兩)
(醋化去砂石以麸炒慢火煨候麺黃熟麺并桃仁同研入藥)猪胆(二十枚取汁)
已上五味並相次入前藥煎頻攪更入小便二斗都
可五斗已来不住以慢火煎漸漸入不得令候乾煎
如稀餳以通油噐盛貯封盖更入後藥末
鼈甲(去裙襴醋炙)荆三稜(煨剉各二兩)㯽榔(剉)乾漆(炒去煙)桂
(去粗皮)厚朴(去粗皮生姜汁炙)附子(炮製去皮臍)蓬莪茂(煨)木香
石斛(去根)草豆蔲(去皮)枳殼(去穣麸炒)當歸(切焙)白术(剉炒)牛
膝(酒浸切焙)桔梗(剉炒)紫苑(去苖皮)芎藭芍藥訶棃勒
皮陳橘皮(去白焙)陳麴(炒)地骨皮肉豆蔲(十枚去殼)
柴胡(去苖三兩)
右並搗羅為末用前煎搜和丸如梧桐子大每服二
十丸加至三十丸空心人参湯温酒下亦得
通真丸(出聖惠方)治虚勞暖脾壯胃令思飲食和氣
厚朴(一兩去粗皮塗生薑汁炙令香熟)楮實(三分水淘去浮者焙乾)石斛(去根)
(剉)肉桂(各一兩去皮)乾薑(炮製剉)牛膝(各三分去苖)白术(一兩)青
橘皮(半兩湯浸去白穰焙)人参(一兩去蘆)白茯苓(半兩)㯽榔(三分)薯蕷
(半兩)木香(三分)乳香(半兩)附子(一兩炮製去皮臍)肉豆蔲(一兩去殼)
右為末煉蜜和搗三五百杵丸如梧桐子大每服以
生薑湯下三十丸酒下亦得
猪肝丸治虚勞不思飲食腹肚不調口瘡痰逆及臓
腑久冷
豶猪肝(半具去脂膜以酒五斤煮令爛細切復入藥末)柴胡(去苗)乾薑(炮製)附
子(炮製去皮臍)縮砂(去皮)白术(各一兩)陳橘皮(湯浸去白炒)當歸
(切焙)芍藥(各半兩)陳麴(炒)肉豆蔲(炮去殼)桂(去粗皮)木香
黃連(去鬚各一兩)
右除猪肝外搗羅為末入木臼將猪肝相和爛杵為
丸如桐子大每服二十丸温酒下不拘時
温脾散(出聖惠方)治虚勞脾胃虚冷不思飲食
訶棃勒(煨用皮)肉桂(各三兩去皺皮)木香肉豆蔲(去殼)人参
(去蘆)附子(各一兩炮去臍)乾薑(半兩炮製剉)白茯苓丁香沉
香(各半兩)厚朴(一兩去粗皮塗生薑汁炙令香熟)甘草(炙微赤剉)藿香(各半)
(兩)
右為散每服三錢以水一鍾入生薑半分棗三枚煎
至六分去滓不計時候稍熱服忌醋物菘菜
桔梗丸(出聖惠方)治虚勞脾胃虚冷氣滿不思飲食
桂心桔梗(各一兩去蘆)白术神麴(炒微黃)人参(去蘆)麥
蘖(炒微黃)吳茱萸(各一兩半湯浸十遍焙乾微黃)厚朴(二兩去粗皮塗生薑汁炙)
(令香熟)陳橘皮(湯浸去白穣焙)枳殼(麸炒微黃)乾薑(各一兩炮製剉)甘草
(半兩炙微赤剉)肉豆蔲(三分去殼)
右為末煉蜜為丸和搗三二百杵丸如桐子大每服
二十丸食前以煖酒下二十丸以瘥為度
巴戟丸治脾勞虚損不思飲食臍腹痛疼補虚壯陽
巴戟天(去心)附子(炮製去皮臍)肉蓯蓉(酒浸切焙)蘹香子(炒)牛
膝(酒浸切焙)蓽澄茄當歸(切焙)人参蜀椒(去目及閉口者炒出)
(汗)木香吳茱萸(湯浸焙)青橘皮(各一兩湯浸去白焙)
右為末醋煮麵糊為丸如桐子大每服二十丸不拘
時温酒下
白术散(出聖惠方)治虚勞脾胃氣虚不思飲食
白术木香草豆蔲(去皮)陳橘皮(湯浸去白穣焙)人参(去蘆)
肉豆蔲(去殼)益智子(去皮)乾姜(炮製剉)白茯苓厚朴(去粗)
(皮塗生薑汁炙令香熟各一兩)半夏(湯浸七遍去滑)甘草(各半兩炙微赤剉)
右為散每服三錢以水一中盞入生薑半分棗三枚
煎至六分去滓不計時稍熱服
訶棃勒散(出聖惠方)治虚勞脾胃虚弱不思飲食四肢無力
睡常不足面色萎黃
訶棃勒(三分煨用皮)人参(去蘆)當歸(各半兩)白术(一兩)芎藭
丁香(各半兩)甘草(一分炙微赤剉)陳橘皮(一兩湯浸去白穣焙)黃蓍(三分)
(剉)桂心(半兩)熟乾地黃(一兩)麥門冬(一兩半去心焙)
右為散每服三錢以水一中盞入生薑半分棗三枚
煎至六分去滓不計時候温服
煮肝散(出聖惠方)治虚勞不思飲食
木香人参(各一兩去蘆)桂心(半兩)柴胡(一分)補骨脂(半兩)白
术白芍藥(各一兩)高良薑(剉)乾薑(各半兩炮製剉)&KR1190;砂(去皮)
陳橘皮(一兩湯浸去白穰焙)厚朴(各半兩去粗皮塗生薑汁炙令香熟)
右為散每服用豶猪肝一具細切以散五錢拌和令
勻入於鐺内以漿水二大盞入葱白五枝煮令爛熟
任意食之
厚朴丸(出聖惠方)治虚勞脾胃氣不和心腹冷氣不思飲食
厚朴(一兩去粗皮塗生薑汁炙令香熟)人参(一兩去蘆)青橘皮(湯浸去白根焙)
白术(一兩)吳茱萸(各半兩湯浸七遍焙乾微炒)白茯苓草豆蔲
(各一兩去皮)桂心高良薑(剉)附子(各半兩炮製去皮臍)甘草(一兩)
(炙微赤剉)
右為散每服三錢以水一中盞入生薑半分棗三枚
煎至六分去滓不計時熱服
厚朴丸(出聖惠方)治虚勞脾胃不調腹脇脹滿不思飲食
厚朴(去粗皮塗生薑汁炙令香熟)五味子桔梗(各一兩去蘆)白术
(一兩半)枳殼(麸炒微黃去根)訶棃勒(各一兩煨用皮)桂心(三分)乾薑(半兩)
(炮製剉)人参(一兩去蘆)麥蘖(炒微黃)益智子(各三分去皮)
右為末煉蜜和搗三二百杵丸如桐子大每服食前
以温酒下二十丸
茱萸丸治虚勞不思飲食胷背支滿臟氣逆羸瘦食
不消化温脾進食
食茱萸(微炒三分)乾薑(炮製)大黃(剉炒)附子(炮製去皮臍)甘草(炙)
麥麴(炒各一兩)厚朴(去粗皮生薑汁炙剉)人参枳實(去根麸炒各一兩)
右為末煉蜜和丸如桐子大每服二十丸温酒或米
飲下空心日午夜卧服
地黃丸治虚勞羸瘦不思飲食臟腑虚冷内補
熟乾地黃(焙)桂(去粗皮各三分)防風(去蘆)烏頭(炮製去皮臍)芎藭
桃仁(湯浸去皮尖炒别研)牛膝(酒浸切焙)石斛乾薑(炮製各半兩)
右除桃仁外搗羅為末與桃仁和勻煉蜜為丸如桐
子大每服二十丸温酒下空心日午夜卧服
荳蔲湯治虚勞不思飲食中滿痞塞大腸或閉或泄
白荳蔲(去皮一兩)丁香(半兩)白术(剉炒一兩)㯽榔(剉二枚)厚朴(去粗)
(皮生薑汁炙二兩)人参(一兩)乾薑(炮製)甘草(炙各半兩)陳橘皮(湯浸去白)
(焙一兩)
右粗搗篩每服三錢水一鍾入生薑三片棗二枚擘
破同煎至七分去滓温服不計時候
蓽撥丸治虚勞脾胃宿冷不思飲食四肢怠墯心腹
脹滿臍下結痛及痃痞氣塊等病兼治五勞七傷腎
虚皮弱上焦煩熱下元虚冷腹内雷鳴胸膈氣滯羸
瘦無力
蓽撥(炒)訶棃勒(煨去核)乾薑(炮製)人参(各一兩)桂(去粗皮)白
茯苓(去黑皮)胡椒(各半兩一方用胡桃仁一兩)
右為末煉蜜和丸梧桐子大每服二十丸米飲空心
食前服二方用陳橘皮一方温酒下
人参湯治虚勞不思飲食進食補虚
人参木香藿香葉白茯苓(去黑皮)陳橘皮(湯浸)
(去白焙)青橘皮(湯浸去白焙)甘草(炙各一兩)
右麄搗篩每服三錢一鍾水生薑三片棗二枚擘破
同煎至七分去滓温服不計時
烏頭湯治脾勞腹痛不思飲食
烏頭(炮製去皮臍一兩)青橘皮(湯浸去白焙一兩半)甘草(炙一兩)益智
(去皮)高良薑(剉炒)蘹香子(炒各半兩)草豆蔲(去皮五枚)
右剉如麻豆每服三錢水一盞入鹽少許同煎七分
去滓温服如氣瀉入艾葉五片同煎
厚朴散治虚勞脾胃不和少思飲食或時自瀉
厚朴(五兩去粗皮細剉用生薑五兩取汁和浸厚朴一宿取并捏焙乾微火炒食令香紫色煙)
(盡為度)人参(去蘆)陳橘皮(湯浸去白穣焙)白术(各一兩)訶棃勒(二兩)
(煨用皮)草豆蔲甘草(半兩炙微赤剉)
右為散每服食前以生薑棗湯調下一錢
木香丸治虚勞脾胃氣冷不思飲食或氣滿刺痛
木香(半兩)訶棃勒(一兩煨用皮)肉豆蔲(去殼)麝香(各一分)
右為末煮棗肉和丸如菉豆大每服食前以煖酒下
十丸
五香鼈甲散治五臟虚勞氣攻疰四肢無力手足痛
疼背甲氣刺日漸瘦弱心下氣滿不思飲食
鼈甲(醋炙二兩)荆三稜(炮)白茯苓人参枳殼羌
活㯽榔厚朴(去粗皮)木香五味子白芍藥
肉豆蔲大黃(七錢半)牛膝熟地黃(炒各一兩半)黑
附子(半兩)丁香當歸白术沉香(各一兩)
右為細末每服三錢水一大盞棗三枚生薑五片同
煎至七分去滓再將兩服滓用水一盞半煎七分一
服
参苓白术散(出直指方)治虚勞胃弱飲食不進
人参白茯苓甘草山藥(炮各二兩)白扁荳(製一兩半)
縮砂桔梗(炒)蓮子肉薏苡仁(各一兩)白术(二兩)
右為末每服二錢棗薑略煎服
柴胡膏(出王氏博濟方)治五勞七傷肢軆煩倦日漸消瘦行步
稍難飲食不進
柴胡(半兩去苖)紅芍藥(一兩一分)白蒺藜根(一兩一分)青橘皮(半兩)
川附子(半兩炮)吳茱萸(半兩)青木香(一分)陳橘皮烏鷄
(一隻净去骨皮毛腸肚唯擇肉)
右為末入烏鷄肉内杵成膏入甆合食前温酒一盞
調一匙令有酒容只兩日内見效騐
炙肝散治男子五勞七傷四肢煩倦口瘡咽喉不利
心胸痞滿不思飲食久積瀉利脚膝腫
柳桂吳白芷羌活(温水洗浸過)獨活芍藥(各一兩)
白术(半兩)蠻薑(半兩)訶子皮(七箇好者)
右為末每服用豶猪肝一具净除筋膜切如柳葉狀
換水七遍控乾用藥末一兩鹽一分同拌令勻作丸
串子以慢火炙熟空心任意服之以薑粥下之
異香鼈甲散治五臟虚勞氣攻四肢無力手足酸疼
背甲拘急日漸虚弱心下氣滿不思飲食
鼈甲(二兩醋炙黃)牛膝(一兩半酒浸)熟地黃(一兩半)人参(二兩半)
大黃(三分煨)黑附子(炮去皮臍)荆三稜白茯苓羌活
枳殼(去穣麸炒)肉桂(去皮)厚朴(薑製)五味子木香(不見火)
當歸白术(炒)白芍藥肉豆蔲(已上各一兩)
右為麄末每服三錢水一大盞入棗三枚生薑五片
同煎至七分去滓温服
虚勞食不消(附論)
夫受水穀者胃也化水穀者脾也人臟腑充實故能腐
熟水穀布散精氣以禆養諸臟勞傷之人脾胃虚弱腐
化遲難故食不消也
方
人参丸治虚勞脾胃冷弱飲食不消氣逆煩滿稍熱
即發虚煩
人参(二兩)陳橘皮(湯浸去白一兩一分)厚朴(去粗皮生薑汁炙)白术(剉各)
(二兩)乾薑(炮製半兩)甘草(炙剉)赤石脂茯神(去木)當歸(切焙)薏
苡仁麥門冬(去心焙)麥蘖(炒各一兩)紫蘇子(一合)細辛(去細)
(葉)杏仁(去皮尖雙仁炒各三分)
右為末煉蜜和丸如梧桐子大每服二十丸温酒下
食前日三
補胃丸治虚勞脾虚冷氣滿不能食腹内不消不除
冷下氣
桔梗(炒)吳茱萸白术桂(去粗皮)人参厚朴(去粗)
(皮生薑汁炙)陳橘皮(湯浸去白焙)枳殼(去穣麸炒)乾薑(炮製)甘草(炙剉)
麥蘖(炒)陳麴(炒各一兩)
右為末煉蜜丸如桐子大每二十丸食前温酒下米
飲亦得日二夜一
當歸丸治虚勞脾胃不調寒熱羸瘦飲食不消不長
肌肉
當歸(切焙半兩)大黃(剉炒一分)乾薑(炮製)桂(去粗皮)玄参芍藥
川椒(去目及閉口者炒出汗)杏仁(去皮尖雙仁炒各半兩)細辛(去苖葉)
人参白茯苓(去黑皮)黃芩(去黑心各一分)
右為細末煉蜜丸如梧桐子大每服十五丸温酒下
日三服
石斛散療男子七傷面目黃黑飲食不生肌肉手足
酸疼少腹裏急小便利
石斛山茱萸肉蓯蓉牛膝五味子(各六分)
附子(四分炮)遠志(六分酒浸)桂心人参茯苓(各六分)秦
艽(四分)兔絲子(八分酒浸)
右為散以酒服方寸匕日三食前服忌猪肉冷水生
葱酢物
白荳蔲散治虚勞脾胃冷弱食不消化四肢少力
白荳蔲(去皮)木香青橘皮(湯浸去白穣焙)白术(各一兩)吳茱
萸(半兩湯浸七遍微炒)訶棃勒(一兩煨用皮)乾薑(三分炮製剉)草荳蔲
(去皮)厚朴(去粗皮塗生薑汁炙令香熟)桂心人参(去蘆各一兩)甘草
(半兩炙微赤剉)
右為散每服三錢以水一盞入生薑半分棗三枚煎
至六分去滓食前稍熱服
訶棃勒丸治虚勞脾胃虚冷飲食不消脇腹脹滿
訶棃勒(一兩煨用皮)桂心(三分)丁香高良薑(剉各半兩)白术
草荳蔲(去皮)神麴(炒微黃)麥蘖(炒微黃)人参(去蘆各一兩)吳
茱萸(半兩湯浸七遍焙乾微炒)厚朴(去粗皮塗生薑汁炙令香熟)陳橘皮(湯浸)
(去白穣焙乾各一兩)
右為末煉蜜和搗三二百杵丸如梧桐子大每服食
前以薑棗湯下二十丸
厚朴散(出聖惠方)治虚脾胃虚冷喫食即吐胸中煩悶宿食
不消
厚朴(去粗皮塗生薑汁炙令香熟)人参(去蘆頭各一兩)白豆蔲(三分去皮)甘
草(炙微赤剉)高良薑(剉)丁香(各半兩)訶棃勒(一兩用皮)桂心
前胡(去蘆頭各三分)半夏(五錢湯浸七遍去滑)陳橘皮(一兩湯浸去白穰焙)
右為散每服三錢以水一中盞入生薑半分棗三枚
煎至六分去滓食前稍熱服
麥蘖丸治虚勞脾胃虚冷不能飲食即脹滿温中下
氣令人能食
麥蘖(炒二兩)人参枳殼(去穣麸炒)白术厚朴(去粗皮薑汁炙)
(各三兩半)乾薑(炮製五錢)桂(去粗皮)陳麴(炒)甘草(炙剉)食茱萸
右為末煉蜜丸如梧桐子大每服二十丸温酒下食
前日二服
人参散(出聖惠方)治虚勞脾胃虚冷食不消化腹脇氣痛
人参(一兩去蘆頭)當歸(剉微炒)草豆蔲(去皮各三分)陳橘皮(一兩)
(湯浸去白穣焙)厚朴(二兩去粗皮塗生薑汁炙令香熟)桂(三分)甘草(半兩炙微赤剉)
白术(三分)大麥蘖(二兩炒微黃)吳茱萸(半兩湯浸七遍焙乾微炒)
右為散每服三錢以水一中盞入生薑半分棗三枚
煎至六分去滓食前稍熱服
白术丸治虚勞脾胃氣弱飲食不消胸膈滿悶消散
氣止嗽令能食
白术(剉炒一兩一分)厚朴(去麄皮生薑汁炙)人参陳橘皮(湯浸去白)
(焙)麥蘖(炒)桂(去麄皮)紫苑(去苗土)貝母(去心)甘草
右為末煉蜜丸如梧桐子大每服二十丸米飲下日
三
茱萸丸治虚勞脾胃氣弱飲食不消胸膈滿悶消食
散氣止嗽令能食
半夏湯治虚勞脾氣不足臍腹疼痛食不消化温脾
半夏(二兩薑汁製作餅炙)乾薑(炮製)當歸(切焙)甘草附子(炮製去皮)
(臍)人参赤石脂厚朴(去麄皮生薑汁炙)桂(去麄皮各一兩)
右剉如麻豆每服五錢水一盞半煎至一盞去滓温
二服
五柔丸療虚勞不足飲食不生肌膚三焦不調大便
秘澁此藥和腸臟療癖飲百病(方見本門虚勞大便類)
白术散(出聖惠方)治虚勞脾胃虚冷食不消化漸加無力
白术(三分)陳橘皮(一兩湯浸去白穣焙)人参麥蘖(一兩微炒)附子
(一兩炮製去皮臍)芎藭(三分)厚朴(一兩半去麄皮生薑汁炙令香熟)訶棃勒
(一兩煨用皮)桂心(三分)
右為散每服三錢以水一中盞入生薑半分棗二枚
煎至六分去滓食前稍熱服
白术散(出聖惠方)治虚勞脾胃虚冷飲食不消
白术人参(去蘆頭各一兩)桂心(三分)厚朴(一兩半去麄皮塗生薑汁炙令)
(香熟)吳茱萸(半兩湯浸七遍焙乾微炒)訶棃勒(一兩煨用皮)益智子(三分)
(去皮)㯽榔(半兩)陳橘皮(一兩湯浸去白穣焙)
右為散每服三錢以水一中盞入棗三枚煎至六分
去滓食前稍熱服
神麴丸(出聖惠方)治虚勞脾胃虚冷飲食不消腹脇氣滿
神麴(三兩炒微黃)白术附子(炮製去皮臍)枳殼(麩炒微黃去穣)高
良薑(剉)人参(去蘆頭)吳茱萸(湯浸七遍焙乾微炒)訶棃勒(煨用皮)
草豆蔲(去皮各一兩)
右為末煉蜜和搗三二百杵丸如梧桐子大每服食
前煎橘皮湯下二十丸
草豆蔲散(出聖惠方)治虚勞脾胃虚冷食不消化
草豆蔲(去皮)人参(去蘆頭各一兩)桂(五錢)白术(一兩)半夏(湯浸七遍去滑)
(五錢)甘草(一分炙微赤剉)陳橘皮(一兩湯浸去白穣焙)厚朴(一兩半去粗皮塗生)
(薑汁炙令香熟)
右為散每服三錢以水一中盞入生薑半分棗三枚
煎至六分去滓食前稍熱服
白术丸治虚勞脾胃虚冷消食下氣
白术人参(各一兩半)枳殼(去穰麸焙一兩一分)厚朴(去粗皮生薑汁炙)
桂(去粗皮)㯽榔(剉各一兩)陳橘皮(湯浸去白焙三分)
右為末煉蜜丸如桐子大每服二十丸米飲湯若有
寒温酒下
平胃丸治虚勞胃氣不調不能食冷即腹脹泄痢
甘草(炙剉)枳殼(去穣麸炒)白术人参(各一兩)乾薑(炮製半兩)麥
蘖(炒一兩)
右為末煉蜜和丸如桐子大每服二十丸米飲下不
拘時日三
丁香丸治虚勞脾氣虚弱腹脹飲食不消面無顔色
四肢羸瘦
丁香(一兩)硫黃(二分細研)神麴(一兩炒微黃)㯽榔陳橘皮(湯浸)
(去白穣焙)厚朴(去粗皮塗生薑汁炙令香熟各一兩)
右為末煉蜜和搗三二百杵丸如桐子大每服空心
及晚食前以温酒下二十丸粥飲下亦得
白术丸治虚勞脾胃虚冷不能食食不消化
白术(二兩)陳橘皮(湯浸去白焙)人参厚朴(去粗皮生薑汁炙)甘
草(炙剉各一兩)
右為末煉蜜丸如梧桐子大每服十五丸至二十丸
温酒下日一服一方無甘草米飲下
神麴散治虚勞脾胃冷弱腹中氣脹滿食不消化
草豆蔲(去皮各二兩)神麴(二兩微炒)木香陳橘皮(湯浸去白穣焙)
麥蘖(微炒)
右為散每服食前以温酒調下一錢
普濟方卷二百三十二
