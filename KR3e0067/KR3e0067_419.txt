普濟方卷四百十九明周王朱橚撰
鍼灸門
頭風
療頭風穴百會腦空天柱
療頭風目眩狂亂風癎左主如花右主如果穴神聰
療頭風熱痛頭腫風癎穴前頂
療風眩目&KR0617;&KR0617;額顱上痛穴後頂
療頭風目眩穴上星
治頭風目眩面赤腫穴前頂
治頭風穴下廉五處神庭
治風頭眩善嘔煩滿穴神庭
治風眩頭痛穴天牖風門崑崙關元關衝
治風眩顔清引頷痛穴上星
治風頭眩頭痛顔清穴𩕄會
治風頭耳後痛煩心穴完骨
治痿厥風頭重痛穴跗陽
治胸中寒如風狀頭眩兩頰痛穴俠谿
治風頭痛穴腎腧攅竹承光絲竹空
瘛脉和窌
治頭眩風悶穴五處
治風頭熱穴合谷五處
療頭風面腫目眩項強不得轉穴天牖
治頭風生白屑多睡
穴𩕄會鍼住以油鹽措髮根頭風永除
治頭風腫痒穴肩井(針)
療頭目眩痛穴通理百會
療頭眩穴陽谷
王氏云論頭痛本於大寒内至骨髓則頭風者亦本
於風寒入腦耶本氏方論婦人患頭風者十居其半
或者婦人無巾以禦風寒焉耳男子間有患之者非
頭上少髮必其𩕄會前頂之髮秃也欲灸頭風先宜
𩕄會百會前頂等穴其頭風連目痛者當灸上星神
聰後頂等穴予嘗自灸驗效教人炙之亦驗云
治頭風
灸後頂穴在百會後一寸五分強間穴前一寸五
分灸五壯兼治癲疾并搖頭喎者風瘙身體[病-丙+(穩-禾)]疹
灸曲池二穴甲乙經云穴在肘外輔骨屈肘曲骨
之中手陽明脉之所入也各灸三壯
治頭風面腫項強不得廻顧
刺手少陽經天牖二穴在頸筋缺盆上天容後天
柱前完骨下髮際上鍼入五分留七呼不先補亦
不宜瀉只若炙之面睡眼合取足太陽經譩譆二穴
在背腧部第三行肩髆内廉俠第一穴顧下兩傍
相去各三寸正坐取之足太陽脉之所發也鍼入
六分留三呼瀉五吸後鍼天牖風池其病即瘥若
不先鍼譩譆即難瘳其疾也此皆久病流注之法今
舉此為例學者宜須審詳
治頭風面虚腫穴上星
治目黃頭腫穴腦戶
頭痛
治風眩頭痛嘔吐心煩穴解谷承光
治頭痛振寒汗不出穴膽腧
治頭痛振寒穴大杼
治頭痛風汗不出穴瘂門
治頭痛穴合谷天池絲竹空四白天衝
三焦腧風池
治寒熱頭痛進退痎瘧恍惚悲愁徤忘驚悸
穴神道
治厥逆頭痛胷滿不得息穴陽谿
治厥頭痛面浮腫風逆四肢腫身濕穴豐隆
治頭重鼻塞風寒從足少指起脉痺上下帶胷脇痛無
常轉筋寒熱汗不出煩心穴至隂
治頭痛振寒目黃脇痛穴青靈
治腦旋目暈頭痛不可忍煩心嘔吐涎沫發無時項強
不可顧穴強間
治頭痛肩急穴崑崙
治頭痛頸項急不得顧目眩穴風府
治頭項痛穴曲池
療身熱頭痛不可反側穴顱息
療頭痛甚汗不出穴魚際
療頭痛穴腦戶
療頭目眩痛穴百會通理
療頭痛如破身熱如火穴命門中衝
療寒熱頭痛善噦衂肩不舉穴温溜
療醉後酒風發頭重皮膚兩角眩痛穴率谷
治頭痛穴天柱陶道大杼孔最後谿(亦作本神)
治頭重痛穴腦戶腦空通天
治頭痛如破目痛如脫喘逆煩滿嘔吐汗出
穴大陵頭維
治頭痛如錐刺不可動穴竅陰強間
治頭痛寒熱汗不出惡寒
穴目窗中渚完骨命門豐隆太白
外丘通谷京骨臨泣小海承筋
陽陵泉
治寒熱頭痛喘渴目大可視穴神庭水溝
治寒熱痺頭痛穴消濼
治頭痛穴五處
治頭痛筋攣骨重少氣噦噫滿時驚不嗜卧咳嗽煩冤
其脉舉之則弦按之石堅氣不足而内著其氣逆而上
行謂之腎厥宜灸關元百壯服玉真丸
治頭痛連齒時發時止連年不已此由風寒留扵骨髓
髓以腦為主腦逆故頭痛齒亦痛
穴曲鬢七壯左痛灸右右痛灸左宜白附子散
治頭痛頭風耳後痛腦空等穴小海完骨
治癲疾頭痛穴天衝
素問嘗論有數歲頭痛不已者大寒内至骨髓髓以
腦為主腦逆故頭痛齒亦痛名曰厥逆頭痛亦有腎
厥肝厥頭痛者如本事方所謂下虛者腎虚也腎厥
則頭痛上虚者肝虚也肝厥則頭暈是也皆可隨症
治之若真頭痛則朝發夕死夕發朝死矣人而患此
亦未知要之亦有所自來其在根本不固也若欲著
艾須先百會𩕄會等穴而丹田氣海等穴尤所當灸
以補養之毋使至於此極也
治風眩偏頭痛穴前頂
治風痰頭痛穴豐隆
治頭風目眩無所見偏頭痛引目外眥急耳鳴好嚏頸
痛穴頷厭治頭偏痛引目外眥穴懸釐
治頭偏痛穴後頂
治頭半寒痛頭眩目痛穴玉枕
治頭項偏痛穴正宮
治熱病煩滿汗不出頭偏痛引目外眥赤身熱齒痛
穴懸顱
治頭偏痛煩心不欲食穴懸釐
治偏正頭痛穴絲竹空風池合谷
治眉攅内疼痛不可忍者穴解谿
治頭眩痛穴崑崙解谿曲泉飛揚
前谷少澤通理
腦痛
治腦旋(資生經)穴強間
治頭旋腦痛風腦重目如脫項如拔項強痛不得顧
穴天柱
治腦風疼不可忍穴玉枕
治腦風頭痛惡風寒穴承靈
治腦風頭痛不可忍目眩心悸發即為癲風引目眇
穴腦空
治腦風頭痛穴上廉
治腦兩角強痛穴率谷
療頭風腦疼穴瘖門
療腦疼穴風池
治腦風穴小海
治口鼻出血不止名腦衂穴上星灸五十壯
治腦熱疼甚穴𩕄會強間
王氏云患腦熱疼甚則自床投下以腦拄地或得冷
水粗得而疼終不已服諸藥不效人教灸𩕄會而愈
熱痛且可灸况冷疼乎凡腦痛腦旋腦瀉先宜灸𩕄
會而強間等穴盖其次也
頭旋
治忽頭旋(資生經)穴目窗治頭旋腦重穴天柱
治頭旋耳鳴穴絡却
治坐如在船車中穴申脉
王氏云母隨赴任為江風所吹自覺頭搖動如坐舟
車上如是半年乃大吐痰徧服痰藥并灸頭風諸穴
方愈
治頭風搖動灸腦後玉枕中間七壯
治失枕頭重如石穴玉枕
治頭痛穴百會治頭重眩運穴陶道
治腦重鼻塞頭目眩疼穴百會
治頭重穴率谷又穴至陰又穴腎腧
治頭重痛穴跗陽腦戶
治頭重不能起灸腦戶下一寸半
治頭重風勞穴腦戶灸五壯
頭腫
治頭腫(資生經)穴腦戶
療頭風熱痛頭腫極即以三稜針刺之繞寸已下其頭
痛腫立瘥穴前頂
療頭風頭腫皮腫面虚鼻塞頭痛穴上星
治頭皮腫生白屑穴𩕄會
治頂痛穴曲差治頭面腫穴公孫
治頭面氣腫穴完骨
頸項強
治頸項腫寒(資生經)穴腕骨陽谷
治頸腫寒熱穴丘墟
治寒熱頸痛瘰癧穴大迎
治項痛穴竅陰消濼
治項腫不可俛仰頰腫引耳後穴完骨
治頸項強不可俛仰穴大杼京骨
治頸項不得顧穴肩井魄戶
治頸項痛穴完骨頷厭
治頸項強痛穴本神
治痎瘧頸項痛不得顧穴風池
治頸項轉側難穴通天
治頸項強不得顧穴頰車大椎氣舍
腦空
治頸項筋急不得顧穴天柱
治項氣悶腫食不下穴人迎
治頸項痛惡風寒穴後頂外丘
治頸項急不得顧穴齗交風府
治頸項強穴臂臑強間
治項強急痛不可顧穴少澤前谷後谿
陽谷完骨崑崙小海攅竹
治項如拔不可左右顧
穴消濼本神通天強間風府瘖門
天柱風池齗交天衝陶道外丘通谷
玉枕
療項如拔穴強間又穴天柱
治頸腫項痛不可顧穴天容前谷角孫
腕骨支正
治頸項癰腫不能言穴天容
治頸項疼歷節汗出穴飛揚湧泉頷厭
後頂
治頸項拄滿穴角孫
治頸項癰腫不能言及癭肩不舉穴浮白
療心煩滿汗不出頭項痛身熱目視不明穴曲差
治頭痛重暫起僵仆穴通天
治項強不得顧穴瘖門
治項痛穴玉枕完骨
療頭痛及項急不可傾側
療脇痛頸腫寒熱
療身寒熱頸腫喉中鳴翕翕胷中氣鯁鯁穴天突
療頸項及肩背痛穴天井
療頸項不得顧引牙齒痛口噤不能言穴曲鬢
面腫
治面惡風寒頰腫痛(資生經)穴巨窌
治頭風面虚腫穴上星天牖
治目眩面腫及治面赤暴腫穴𩕄會
治面赤腫穴前頂
治頭面浮腫痛引目外眥上赤痛穴目窗
治頭面浮腫穴完骨
治面腫唇動狀如虫行穴水溝(風水四腫鍼此穴出水盡頓愈)
治面痒腫穴迎香
治風壅面浮腫目不閉唇吻瞤動不止
穴人迎鍼之頓愈
治面浮腫唇吻不收瘖不能言口噤不開穴合谷
治面虚腫穴温溜
治面腫穴豐隆承漿陽交
治寒瘧面腫足䯒寒穴厲兊
治面浮腫穴陷谷
治飲酒面赤穴大腧
治頭風面赤穴解谿
治面赤腫頭痛穴腦戶
療面浮腫穴厲兊
療面腫穴水溝天牖
療頭面虛腫穴䧟谷
治肺風面赤目視&KR0617;&KR0617;項強不得顧面腫皮軟腦疼
穴風池
治面赤腫穴上星𩕄會前頂腦戶
風池
治卒面腫穴陷谷上星𩕄會前頂
公孫
治面腫穴䧟谷陽陵泉天樞中府解谿
有人因入水得水腫四肢皆腫面水腫人為灸水分
并氣海翌朝視其面如削矣盖水腫亦可灸水分云
面痛
治面赤頰中痛(資生經)穴攅竹齗交玉枕
治顳顬痛頷顱痛面赤穴中渚
治面皮赤痛穴懸釐
治面赤熱穴腎腧内關
治面皮熱穴天窗天突
治面赤目黃穴腦戶
治面膚赤痛穴懸顱
治面蒼黑穴行間
治面赤穴支溝間使掖門
治面赤穴解谿療冷病面黑穴氣海
治面黑穴關衝療面黃黑穴腎腧
治目眩面腫穴𩕄會
治目眩面赤腫小兒頂腫穴前頂
目痛
治目瞳子痛痒(資生經)穴陽白
治下&KR1475;痛穴太衝
治目急痛赤穴太衝陽谷崑崙
治目赤腫痛穴曲泉
治目痛赤穴陽谿陽谷
治目外眥赤痛逆寒淚出目痒穴俠谿
治目眥傷穴三間
治目痛不能視先取譩譆後取天牖風池
穴風池腦戶玉枕風府上星
治目痛視如見星穴照海
治目如脫穴天柱陶道崑崙
治目痛如脫穴太陵頭維
治目急痛穴前谷三間
治頭目痛目眵穴陽白
治頭面浮腫痛引目外眥上赤痛忽頭旋目&KR0617;&KR0617;視不
明穴目窗
治目睛不能遠視穴上星腦戶
治目痛不能視目痛如脫穴玉枕
療頭風目如脫穴天柱
療目痛穴心腧陰蹻
療頭眩眼痛穴飛揚陽谷
療目内攣絲急痛失枕頭重項痛風眩目痛頭寒多汗
耳聾鼻塞穴玉枕
治目痛僻戾目不明穴四白
治目痛不明穴齗交治眼痛穴下廉
治眼痛不可忍刺足少陽經風池二穴手陽明合
谷二穴立愈
治目痛穴前谷
治風癢赤痛穴人中鼻柱灸二壯
治頭目痛穴通理百會後頂
治目如拔穴崑崙
治頭重目眩穴陶道
治目瞑視穴天柱
治頭風目暝腦風頭痛穴腦空
治頭眩目瞑遠視&KR0617;&KR0617;穴天府
治目瞑身汗出穴承漿
目微澁痛或兩傍生小米珠頻去其睫自愈不必鍼
灸
治目不得閉穴大迎
治目眩遠視&KR0617;&KR0617;穴目窗
治雙目&KR0617;&KR0617;穴偏歷
夫眼生倒睫拳毛者兩目緊急皮縮之所至也盖内
被熱致隂氣外行當去其内熱并火邪眼緩則眼毛
立出翳膜亦退
用手法攀出内臉向外
刺以三稜針去血以左手爪甲迎其鍼鋒立愈
治目眶歲久赤爛俗呼為瞎是也
當以三稜鍼刺目眶外以瀉熱立愈
治雙目&KR0617;&KR0617;少氣灸五里右取左左取右
治乾勞邪氣眼赤灸當陽二穴百壯
治目急痛不可遠視灸當陽
治傷寒目瞑穴風門
目上視
治目反上視若赤痛從内眥始(資生經)穴申脉
治目絲急目上插穴陽白上星本神
大都曲泉俠谿三間前谷攅竹玉枕
治目上插憎風寒穴絲竹空前頂
治目上視不識人穴神庭𩕄會
治目上視穴肝腧
療目轉上及目瞪上垂穴筋縮
治目瞤動與項口相引甲乙云目瞤動與頭口参相引
喎僻口不能言穴承泣
治口喎面赤目黃眼瞤動不止䪼腫齒痛穴顴髎
治眼瞤動不止目不得閉穴地倉
治眼臉瞤動穴攅竹
治眼目不明淚出目眩瞢腫癢遠視&KR0617;&KR0617;昏夜無見目
瞤動穴刺承泣
治眼戴睛上插眼反戴眼
目淚出
治目淚出(資生經)穴掖門前谷後谿腕骨
神庭百會天柱風池心腧天牖
治目淚多眵䁾穴肝腧
治淚出目痒穴俠谿治目淚出穴承泣
治目淚出穴行間神庭治多淚穴臨泣
治目淚眵汗出背赤痒痛生白翳穴齗交
治目淚出欠氣多穴風池
治氣眼冷淚穴睛明
治目瞤冷淚穴承泣治風淚出穴頭維
治目淚生翳穴腕骨
療目泣出穴行間魚際
治目遠視不明惡風目淚出憎寒頭痛目眩瞢内眥赤
痛遠視&KR0617;&KR0617;無見眥痒痛淫膚白翳穴睛明
治目淚出穴行間
治目痛淚出甚者如脱穴前谷
目眩
治頭重目眩善驚引&KR0864;衂頸項痛目&KR0617;&KR0617;(資生經)
穴通谷
治目眩穴神庭上關漏泉譩譆
束骨魚際大都
治目眩頸項強急胷脇相引不得轉側穴本神
治頭目眩穴飛揚肺腧
治目眩循眉痛穴肺腧
治目眩頭痛目赤視物&KR0617;&KR0617;風癎目戴上不識人眼睫
毛倒發狂吐涎沫發即無時穴絲竹空
治目眩遠視&KR0617;&KR0617;穴天府
治目眩頭痛穴支正三焦腧
治目眩穴風池治身熱目眩穴風門
治頭風目眩淚出穴神庭
治目眩睛痛不能遠視穴上星
治頭風目眩戴上穴前頂五處
治目眩鼻塞目生白翳穴臨泣
治頭痛目眩眼白翳微風目瞤動不息穴四白
治風赤眼頭痛目眩澁穴前關
治頭痛目眩身熱肥肉動穴束骨
治目眩淫淫穴前谷
治頭痛目眩穴四白湧泉大杼
治頭目風眩眉頭痛&KR0864;衂目&KR0617;&KR0617;無遠見穴攅竹
治頭目眩穴𩕄會
岐伯灸頭旋目眩及偏頭痛不可忍牽引&KR0617;&KR0617;不遠視
灸兩眼小眥上髮際各一壯立瘥
治酒醉風熱兩目眩痛穴率谷
治目眩穴大都
治目眩瞑穴承漿前頂天柱腦空目窗
治目眩目如脫又云瘧多汗目如脱項如拔
穴天柱陶道崑崙
治目不欲視太息穴大敦
治頭痛目不可視穴水溝神庭
治目眩穴承泣治目眩疼穴後頂
治頭目眩疼穴通理百會
治目眩穴臨泣中渚
治目眩穴頷厭
治目眩枕骨頭顱痛惡寒穴臨泣
治頭痛頸項急目眩穴風府
目不明
治目&KR0617;&KR0617;(資生經)穴腎腧偏歷後頂
治目&KR0617;&KR0617;視物不明眼中赤痛及臉瞤動又云三度以
細稜鍼刺之目大明穴攅竹
治目視不明穴養老合谷曲差
治寒熱目視不明穴眉中腧
治目不明穴風池五處
治眼昏頭旋目&KR0617;&KR0617;遠視不明又云三度刺目大明
穴目窗
治起則目&KR0617;&KR0617;穴復溜肝腧
治偏痛目視物不明穴頭維
治目不明穴三里(人年三十以下不灸三里令氣上衝目又云令氣上眼暗盖三里氣下也)
療目無所視偏頭痛引目外眥急穴頷厭
療目&KR0617;&KR0617;穴攅竹腎腧崑崙
療目不明惡風寒頭目眩痛穴後頂
療目生白翳氣短唾血目上視多怒狂衂目&KR0617;&KR0617;
穴肝腧
療目黃遠視&KR0617;&KR0617;穴脇堂
治目不明穴天牖
治目眩目不明目如脫穴天柱陶道崑崙
治目不明淚出目眩瞢瞳子癢遠視&KR0617;&KR0617;昏夜無見
穴承泣
治目瞳子痛痒遠視&KR0617;&KR0617;昏夜無見穴承泣陽白
治目&KR0617;&KR0617;不明惡風寒
穴腎腧胃腧心腧百會内關復溜
太泉腕骨中渚攅竹睛明委中
崑崙天柱本神太杼頷厭通谷
曲泉後頂絲竹空
治目痛不能視穴風池
治肝虚目不明
穴肝腧二百壯小兒斟酌可灸一二十壯
資生經云戒人喪明之由生食五辛積熱食飲刺頭
出血過多極目遠視夜讀注書久處烟火博奕不休
日沒後讀書飲酒不已熱飡麫食抄寫多年雕鏤細
作泣淚過多房室不節數向日月轉看月下讀書夜
視星月極目瞻視山川草木(一十八件)又有馳騁田獵冐
涉風霜迎風走獸日夜不息者並是傷目之由也其
讀書博奕等過度患目者名肝勞若欲治之非三年
閉目不視不可得瘥徒自瀉肝及作諸治終是無效
又云讀書之苦傷肝損目誠然晉范寗嘗苦目痛就
張湛求方湛戲之曰云云指讀書一减思慮二專内
視三閒外觀四日早起五一更早眠六凢六物煎以
神火下以氣血藴於胸中七日然後納諸方寸修之
一時近能數其目睫遠視尺箠之餘長服不已洞見
墻壁之外非但明目乃亦延年審如是而行之非可
謂之嘲戲實竒方也以其勸觧人有理故備載之以
示後人
治眼暗
大椎數節第十當脊中安灸二百壯以多為佳最
驗又云人年三十以上若不灸三里令氣上衝目
千金云讀書博奕等過度患目者名肝勞若欲治之
非三年閉目不視不可得瘥徒自瀉肝及作諸治終
是無效則是目者不可使之勞也古人盖有養之之
法如彭真人龜年嘗患目疾不計晝夜瞪目注視以
去昏暗閉之少頃依法再行積久而視秋毫徐真人
甲嘗患目疾暗室正坐運睛旋還八十數閉目集神
再運如數而神光自現壯如金輪永除昏暗施真人
自記歌亦云運睛除目暗(此見抱朴子)皆養之之法也若
用藥則地黃丸羊肝丸等與連翹當歸芍藥黃連
等分為末以雪水煎濃汁乘熱頻洗之最佳
治癲風引目眇穴腦空
目翳膜
治目翳穴至隂
治目翳瞳子不見視不明了穴丘墟
治目眥爛有翳又治目赤有翳穴後谿
治目中白翳穴前谷京骨
治目反白白翳從内眥始穴京骨
治目淚出多䁾眵内眥赤痛痒生白膚翳
穴肝腧上星風池睛明齗交承泣
四白巨窌瞳子窌
治目生白膜穴承光
治目生白膜又治目眩生白翳穴臨泣
治攀睛翳膜覆瞳子惡風淚出目内眥痒小兒雀目
疳眼大人氣眼冷淚&KR0146;目視物不明眥努肉侵睛及治
膚翳白膜覆瞳子眼暗雀目疼穴睛明
治白翳覆瞳子穴巨髎
治白翳膚覆瞳子穴少澤
治目中翳膜穴丘墟瞳子髎
治目眩生翳膜穴中渚
治目生白翳
穴臨泣腕骨齗交肝腧四白關衝前谷
治睫目&KR0617;&KR0617;穴上關偏歷
治目生白翳眼眥赤筋缺盆中引痛穴大淵
治目風赤爛有翳穴陽谿
治目生膚翳穴角孫
療目翳&KR0617;&KR0617;穴至陰
療目不明生白翳穴合谷
張仲文療風眼卒生翳膜兩目痛不可忍
灸手中指本節頭節頭尖上三壯炷如麥左灸右
右灸左
治目中白翳穴前谷
治白膜覆珠子無所見穴解谿
治目卒生翳灸大指節尖三壯左灸右右灸左
療目生白翳穴肝腧解谿
治澁目穴水溝
王氏曰予遊學會稽絶早觀書辰牌方食久之患
目澁倦遊而歸舍遺以鹽精數次揩目而疾除鹽
精且爾則青鹽之能治目故也古方盖用青鹽揩
牙因掬在手洗目而明矣鹽精乃鹽食地下之精
英
目赤
治目内眥赤痛(資生經)穴懸釐
治眼赤痛穴攅竹
治目内眥赤痛氣發耳塞目不明穴風池
治目赤穴崑崙太淵陽谿
治目外眥赤目眩穴俠谿
治目赤澁暴痛穴液門
治目赤支滿穴内關
治目赤穴目窗太陵
治目内眥赤痛痒穴上星肝腧
治目赤腫痛穴申脉太衝曲泉陽谿
治目眥赤爛穴束骨京骨
療風赤眼穴前關
治目赤痛從目眥起穴陰蹻
治目赤穴睛明後谿目窗瞳子髎
治肝勞邪氣赤眼穴當陽灸百壯
治目痒赤灸人中
治目黃穴腦戶膽腧意舍陽綱
治目黃振寒穴太陵中管
治黃疸目黃穴勞宫
治目青而嘔穴期門
治目中白睛青穴太泉
治目黃穴青靈
治目赤黃穴顴窌内關
治眥爛赤穴束骨
青盲
治青盲無所見(資生經)穴商陽巨窌
上關瞳子窌絡却承光
治目青穴太泉期門
治青風内障目無所見穴絡却
治青盲目無見遠視&KR0617;&KR0617;白翳覆瞳子穴巨髎
治青盲目無見遠視&KR0617;&KR0617;目中翳膜頭痛目外眥赤痛
穴瞳子髎
治目青盲穴商陽左灸右右灸左
治疳眼穴睛明
治熱病瘥後食五辛多患眼闇雀目冷淚穴肝腧
耳鳴
治耳鳴聾(資生經)穴上關下關四白百會顱息
翳風耳門頷厭天窗陽谿關衝液門中渚
治耳聾嘈嘈若蟬鳴
穴天容聽會聽宫中渚
治頷痛引耳嘈嘈耳鳴無所聞
穴腕骨陽谷肩真竅陰俠谿
治耳鳴穴前谷後谿偏歷太陵
治耳中聾鳴刺一分留一呼灸三壯左取右右取左如
食頃穴偏歷太陵商陽
治耳鳴耳聾穴百會
治頭旋耳鳴穴絡却
治耳鳴嘈嘈無所聞穴浮白
治耳中嘈嘈穴和髎
治耳中如蟬鳴穴上關
治耳中如蟬聲穴耳門
治耳鳴蟬聲穴聽會聽宫
治頭風耳鳴穴瘛脉
治耳鳴
穴偏歷陽谿商陽絡却腕骨前谷
治耳鳴穴頷厭
治耳鳴無聞穴肩真
人之耳鳴醫者皆以為腎虚所致是則然矣然亦有
因氣而得者用心而得者不可一槩論也若欲無此
患盖亦不使腎至於虚且不使氣不用心可也或微
微耳鳴只用葱管寘在耳中令氣透自不鳴矣
耳痛
治耳痛(資生經)穴上關下關四白百會顱息
翳風耳門風池頷厭天窗陽谿關衝
液門中渚
治耳前痛穴少商治耳痛穴曲池
治風耳後痛穴瘛脉完骨
耳聾
治耳暴聾(資生經)穴天牖四瀆
治耳渾渾淳淳聲無所聞穴外關會宗
治耳中風聾鳴穴商陽
治耳不聽暴聲穴天牖
治耳鳴聾狀如蟬聲穴上關
治耳鳴耳聾穴商陽陽谷百會
治耳聾穴束骨翳風上關後谿顱𩕄
治耳塞穴風池治耳聾腎虚穴腎腧
治耳聾耳中如蟬聲無所聞穴聽會
治耳聾如物傾塞所聞耳中嘈嘈穴聽宮
治耳鳴聾無所聞穴外關天窗
治卒耳不聞人語穴竅陰
治耳暴聾穴三陽絡液門
治暴氣耳穴四瀆
治頭痛耳聾兩顳顬痛穴中渚
治耳聾穴會宗
治頰頷腫耳聾胸痛不可轉側無常處耳鳴聾
穴俠谿
治耳聾嘈嘈無所聞穴浮白
治耳聾穴玉枕
治耳鳴聾穴耳門翳風腦空
治耳淳淳渾渾無所聞
穴聽會外關葦筒灸耳病(見中風不語)
治耳聾穴肩真刺足少隂
治暴耳聾穴天牖
耳聾有因氣得者快則通傷寒用衣被擁塞得者
病去漸愈鄉人劄耳草取汁用新羅百草煮粥食亦
驗云
治耳病
作泥餅子厚半分覆耳上四邊勿泄氣以筯刺泥餅
作一小孔以艾灸百壯候耳痛不可忍即側耳倒傾
黃水出盡即愈若泥乾數易之又截箭簳二寸内
耳中以麫擁四畔勿令泄氣灸簳筒上七壯又搗
豉作餅填耳内以地黃長五寸削一頭令尖納耳中
與豉餅底齊上着荷葉盖之剜一孔如筯頭透餅於
上灸三壯
治耳聾耳鳴
刺手少陽經翳風二穴次鍼足少陽經聽會二穴
聤耳
治聤耳有膿汁出(資生經)穴下關
治耳塞穴風池
治耳如物塞穴聽宫
治聤耳膿出穴上關日灸三壯至二百壯
治耳有膿汁出生瘡窒耳聤耳耳鳴如蟬聲重聽無
所聞穴耳門
鼻塞不利
主鼻窒喘息不利鼻喎僻多涕&KR0864;衂有瘡(資生經)
穴風府曲差上星迎香素窌
水溝齗交通天禾窌
主鼻窒喘息不通穴承靈
主鼻不利涕黃穴前谷厲兊京骨
治息肉不利穴齗交治不知香臭穴天柱
治鼻聞焦臭穴中管療頭疼鼻塞穴眉衝
療鼻塞穴玉枕百會明堂當陽臨泣
療鼻息不聞香臭穴迎香
療鼻不得息穴風府
療鼻塞不聞香臭穴天牖
又穴𩕄會(若是鼻塞灸𩕄會日七壯至四日漸退五日頓愈)上星
百會承光
治鼻塞悶穴通天臨泣
治鼻塞不通穴步郎
治目眩鼻塞穴臨泣
治鼻塞不利穴前谷齗交
治鼻衂息不利穴承靈
治鼻塞息肉不消多涕成瘡穴素髎
銅人云素髎穴諸方闕治療法千金治鼻塞息肉
不消多涕生瘡而今之千金只云主鼻喎僻多涕
&KR0864;衂有瘡又云主鼻窒喎息不利與此文稍異豈
古今本不同耶
治惡風鼻不利穴厲兊
治不知香臭穴水溝
鼻有息肉
治鼻中息肉不利鼻頭額頞中痛鼻中有瘡
穴齗交
治厲鼻穴腦空
治鼻息肉穴上星灸二百壯又灸頰上星兩
旁相去各百壯
治鼻有息肉不聞香臭衂血穴迎香
治鼻中息肉蝕瘡穴齗交
治息肉不消多涕成瘡穴素髎
治鼻中息肉
穴𩕄會灸七壯又通天灸七壯左臭灸右右
臭灸左左右臭皆灸之曾用此法灸數人皆於鼻
中去臭積一塊如朽骨臭不可言去此全愈
鼻涕出
療頭風多鼻涕鼻塞穴明堂
療鼻窒口僻鼻多清涕出不可止&KR0864;衂有瘡
穴禾窌
療鼻衂多涕穴崑崙
療衂不止鼻垂清涕穴風門
治鼻洞涕生瘡穴禾髎
治鼻衂出清涕穴風門
治口喎鼻生清涕穴通天承光
治頭風目眩鼻出清涕目出淚穴神庭
治鼻&KR0864;清涕出
穴通谷神庭攅竹迎香風門合谷
至陰
治鼻喎僻多涕穴曲差
治多嚏穴風門
主鼻不收涕不知香臭穴天牖水溝
主涕黃穴前谷厲兊京骨
治多涕穴素髎
治鼻中乾鼻衂等凡二十二病穴絶骨皆灸五十壯
王氏云母氏久病鼻乾有冷氣問諸醫者醫者亦不
暁但云病去日愈既而病去亦不愈也後因灸絶骨
而漸愈矣予亦嘗患此偶絶骨疼而着艾鼻乾亦失
去初不知是灸絶骨之力後閱千金方有此證始知
鼻乾之去因絶骨也若鼻涕多因灸𩕄會前頂大
人小兒之病初無以異焉耳
治時時嚏不止穴風門五處
療好嚏穴頷厭
鼻痛
主鼻管疸發為厲鼻穴腦空竅陰
治涎出鼻中痛穴復溜
治面風寒鼻䪼上腫癰痛穴巨髎
治鼻中酸穴肝腧治額頞中痛穴齗交
療鼻準上腫癰痛穴巨窌
療鬼擊鼻出血穴人中水分陰交
鼻衂
治鼻&KR0864;穴神庭治鼽衂有瘡穴曲差
治鼻衂窒喘息不通
穴承靈風池風門譩譆後谿
治頭熱&KR0864;衂
穴中管(又云中管主鼻間焦臭)三間偏歷厲兊
承筋京骨崑崙承山飛揚隠白
治鼻中衂血不止淋濼穴京骨申脉
主衂血嘔血穴郄門
治衂血劇不止穴隠白
治衂不止穴湧泉
主鼻不得息及衂不止穴水溝天牖
主衂血不止穴天府鍼四分
治鼻衂穴上髎後谿風府
治諸陽熱氣盛衂血不止穴瘂門
治衂血頭重穴通天
治衂血不止穴禾髎兊端勞宫
治衂血穴曲泉隠白譩譆陰郄迎香
治衂血穴偏歷合谷二間崑崙通谷
治衂血喘呼小腹痛攻咽喉穴曲泉
療衂血不止穴太谿隠白風門兊端腦空
療&KR0864;衂有瘡穴禾窌
療鼽衂穴攅竹
治鼻出血不止名腦衂穴上星(灸五十壯)
徐德占教衂者急灸項後髮際兩筋間宛宛中三壯
立定盖血自出入腦注鼻中常人以綿勒頸後尚可
止衂灸决效無疑
治腦衂穴上星(灸五十壯)
王氏云母忽患鼻衂急取藥服丸平昔與人服有效
者皆不效因閱集效方云口鼻出血不止名腦衂灸
上星五十壯尚疑頭上不宜多灸只灸七壯而止皆
復作再灸十四壯而愈有人鼻常出膿血後以予效
灸𩕄會亦愈則知𩕄會上星皆治鼻衂云
治鼻衂穴絶骨治衂血穴前谷
治温瘧肩背痛目眩鼻衂喘逆腹脹肩膊内廉痛不可
俛仰穴譩譆治鼻&KR0864;穴風門
治衂時痒痒不止灸足大指節横理三毛中十
壯劇者百壯衂不止灸之瘥并治陰卵腫又灸
風府一穴四壯不止又灸或湧泉二穴各百壯又
以弓張絃向上病人仰卧枕絃放四體如常卧法
治衂而下衃血流
取足太陽大衂衃取手太陽不已刺腕骨下不已
取膕中出血
治鼻衂不止穴合谷内庭瘂門
治鼻衂漏血不止
項後髮際兩筋間䧟者中三壯(又云灸髮際一穴五七壯麥粒大)
治卒鼻衂
灸手大指端骨七壯隨血左右
治脉浮大鼻中燥如此必去血鼻衂
灸兩臂中脉取止取臂脉法以臭臂點其鼻所着
處是穴兩臂皆爾
口緩
治唇吻不收(資生經)穴合谷水溝
治失欠頰車蹉
背第五椎一日灸二七壯滿三日未瘥灸氣衝二
百壯胸前喉下甲骨中是亦名氣堂又灸三陰交
百壯三報之
治數欠頻伸穴通理
治口失欠下牙齒痛穴下關大迎翳風
治喜頻伸數欠惡聞人音穴内庭
治數欠穴漏谷治數欠不得息穴太淵
治數欠穴經渠
治目淚出欠氣多穴風池
治口緩不收不能言穴地倉大迎
治失欠穴翳風通谷
治舌緩穴風府又穴瘂門
治口閉穴崑崙治不能言穴翳風
治失欠穴完骨
治數欠穴通理二穴甲乙經云手少陰絡在腕
後一寸足手太陽各灸五壯炷如半棗核大又灸
足内踝上三寸宛宛中或三寸五分百壯三報此
三陰交穴也
口瘖瘂
治瘖(資生經)穴合谷水溝
治不能言穴承泣地倉大迎魚際通理
治瘖不能言穴腦戶
療失音穴孔最瘂門
療瘖不能言穴風府承漿
治失音穴聽宫
療暴瘖不能言穴翳風通理
療失音穴頰車
治失音不能言穴陰郄
治瘖不能言穴間使合谷
治暴瘖氣哽又云暴瘖咽腫食不下喉鳴穴天鼎
治暴瘖不能言口噤穴靈道天突天窗
治暴瘂穴支溝通谷三陽絡
治牙關不開口噤不語失音牙關痛頷頰腫
穴頰車
治言語不正穴日月
治舌下腫難言舌瘲涎出穴廉泉然谷陰谷
治舌緩瘖不能言舌急語難穴風府
治暴瘖不能言
穴支溝天窗扶突曲鬢靈道
治舌卷不能言穴復溜
治不能言穴通理
治頸上氣失瘖不能言舌急穴魚際
治頸項強舌緩不能言失瘖不能言舌急穴瘂門
瘂門一名舌本一名舌厭督脉揚維之會入繋舌本
則是穴也其舌本所繋歟凡舌緩不能言者宜治此
治舌下腫難言縱言涎出欬𠻳上氣喘息嘔沫口噤舌
根急縮下食難穴廉泉廉泉一名舌本盖
舌之根本也故能治舌下腫難言舌縱涎出根急縮
諸病與千金方所療略同凡有此等疾者宜鍼灸此
穴
治舌強不能言穴大迎
口眼喎
治口喎僻不能言(資生經)
穴承泣四白巨窌上關大迎顴骨
強間風池迎香水溝素窌
治口僻痛惡風寒不可嚼穴頰車顴窌
治口不能禁水漿喎僻穴水溝齗交
治風頭耳後痛煩心足失履口喎僻穴完骨
治偏風口目喎穴上關下關
治口喎鼻多清涕風眩頭痛穴承光
治口喎鼻多清涕衂血頭重穴通天
治口面喎穴完骨列缺
治口眼喎斜失欠脫頷口噤不開食不能言頰腫牙車痛
穴翳風
治偏風口喎穴承漿
治瘛瘲口喎穴巨髎
治口喎眼瞤動穴顴髎
治口眼喎斜目瞤面葉葉動牽口眼目視&KR0617;&KR0617;冷淚眼
眥赤痛穴承泣
治偏風口喎目不得閉失音不語飲食不收水漿漏落
眼瞤動不止病左治右右治左
穴地倉承漿(艾如粗釵脚大若大口轉喎却灸七壯始愈)
治口喎四肢逆冷嗌乾煩渴瞋不欲視目淚出太息
穴行間
治失欠口喎食飲善嘔暴瘂不能言穴通谷
治口喎穴温溜偏歷二間内庭
治偏風口眼喎肘腫齒齲痛寒熱穴衝陽
治口僻穴和窌
治口喎穴列缺地倉
治口僻面風寒鼻凖上腫癰痛招搖視瞻瘛瘲
穴巨窌
治僻風口喎失瘖不言不得飲水食漏落脉瞤動
穴地倉大迎
治風中脉口眼喎斜其狀喎向右者謂左邊脉中風而
緩宜灸左喎左灸右炷如麥粒各二七壯頻灸取盡風
氣穴聽會頰車地倉各二穴
治喜齧頰穴光明臨泣
治自齧頰唇穴京骨陽谷
治口瘡舌下腫難言舌縱涎出舌根急縮
穴廉泉灸三壯次鍼湧泉二穴
治口中齒痛惡寒䪼腫穴商陽
治口僻穴偏歷治口齒痛穴温溜
治口舌生瘡失欠頰車蹉及治咽喉腫痛
灸背第五椎一日二七壯滿三日未瘥灸氣衝二
百壯胸喉下甲骨中是亦名氣堂又灸足内踝上
三寸宛宛中前或三寸五分百壯二報此三陰交
穴也
口舌乾苦
治口舌乾食飲不下(資生經)穴膽腧商陽小腸腧
治口熱口乾口爛穴勞宫少澤三間太衝
治咽乾口熱唾如膠穴少澤大谿
治口乾穴曲澤章門
治舌卷口乾穴少陰
治口苦嗌乾介介然穴陽陵泉
治舌卷口乾心煩悶穴關衝
治身熱煩渴口乾穴曲澤
治口乾穴三間肺腧不容章門商陽
竅隂兊端
治口苦舌乾又治食不下口舌乾穴膽腧
治舌乾穴復溜大鍾尺澤
治唇乾涎出不覺穴下廉
治口中熱穴少衝大鍾
治口乾穴肝腧少澤曲澤
治大人小兒口中腥臭胸脇肢滿又主老小口中腫腥
臭及療小兒齗爛臭穴勞宫
治口熱咽酸穴少衝治口乾穴曲澤
口齒疳瘡
治口齒疳蝕生瘡(資生經)穴承漿
治牙齗腫穴天衝
治齒齗腫小兒疳濕瘡穴角孫
史記齊大人病齗齒太倉公灸其左太陽明脉即為
苦参湯日潄三升出入五六日病已得之風及卧開
口食而不𠻳
治牙車急穴完骨治牙車痛穴翳風
治牙車脫穴下關
治牙關不開穴水溝上關頰車
治牙車引急頭重痛耳中嘈嘈頷頰腫穴和髎
治牙車脱臼相離三寸及治牙車急痛不得嚼食
穴聽會
唇頰腫痛
治唇吻不收(資生經)穴合谷
治緊唇不能開合灸虎口男左女右
療唇口乾穴三間
治唇乾涎出穴下廉
治喜嚙頰穴光明足臨泣
治頰腫痛穴巨窌天窗
治自嚙唇穴京骨陽谷
治頷痛穴腕骨治唇腫痛穴迎香
治牙痛唇吻急強穴正營
治唇吻強穴上關兊端
治唇吻瞤動穴大迎治唇腫穴膺窗
太衝治頰腫穴完骨
治頷頰腫穴俠谿和髎頰車
治頷頰腫引牙車不開急痛口噤不能言穴曲鬢
治頰頷腫穴大迎治脱頷頰腫穴翳風
治頸項腫寒熱穴腕骨陽谷
治頷腫穴支正治腮頷腫穴少商
治頰頷腫瘰癧穴手三里
治頤頷腫齒痛惡寒肩背急相引缺盆痛目青盲
穴商陽灸三壯右取左左取右食傾立已
治頰腫痛穴天窗治頰痛穴攅竹
治頸頷拄滿穴角孫
治胸膈滿悶頸下腫善嚙頰穴臨泣
治面腫唇動葉葉肺風狀如虫行及治不能言口噤
不開穴水溝
資生經云孝襲與稱武德中出鎮潞州甄權以新
撰明堂示予時有刺史成君綽患頸腫如數升喉
中閉塞水粒不下三日矣余屈權救之針其右手
次指之端如食頃氣息即通明日飲噉如故按銅
人云少商穴在手大指端内側去爪甲角如韭葉
成君綽顋頷腫大如升甄權針之立愈病狀少異功
效實同但李云次指端銅人云大指端未知孰是果
針少商當在大指端也姑兩存之以俟識者
舌強
治舌強穴中衝治舌縱穴然谷
治舌縱涎下煩逆溺難小腹急引陰痛股内廉痛
穴陰谷治舌下急穴天突
治口痛齧舌穴解谿
治俠舌縫脉青穴天突
治舌上黃身熱穴魚際
治舌強穴竅陰
治吐舌戾頸小兒吐舌舌強嗍妳不得穴陽谷
療吐舌穴滑肉門少海温溜
治舌強穴大迎治吐舌穴曲賓太一
治舌卷穴衝關
治吐舌穴陽谿二間飛揚温溜
治舌強穴瘂門治舌急穴風府
治舌縱穴陰谷
治舌本出血穴扶突大鍾竅陰
治舌乾脇痛穴尺澤
治舌本痛穴中衝
治舌緩涎下煩悶取足少陰
治重舌刺舌注以䤵鍼
治重舌穴行間灸隨年壯
治重舌極證
右用指去爪先從舌下筋上擦至根漸深深擦入
如此三次又用指蘸水取項後燕窠小坑中筋膜
自上趕下至小窟深深擦入亦三次小兒若飲乳
勝前則病去矣
治舌上出血如簮孔者
以錢掩臍下灸錢下際五十壯
治舌卒腫滿口嗌乾如吹猪胞氣息不得通須臾不治
殺人急以指刮破舌兩邊去汁即愈亦可鈹刀决
兩邊破之以瘡膏傅之
治舌卒腫
刺舌下兩邊大脉血出勿使刺着舌下中央脉血
出不止殺人如尚不愈或血出數升則焼鉄篦令
赤熨瘡數過以絶血也
牙疼
治齒痛惡寒穴曲池大迎顴窌聽會
治牙齒痛不能言穴浮白
治上牙齒痛穴陽谷正營
治下牙齒痛穴四凟陽谷液門商陽
二間
治牙齒不能嚼穴頰車角孫
治風齒疼痛外踝上高骨前交脉灸三壯(或七壯驗)
又以線量手中指下掌後横文折為四分量横文
後當臂中灸二壯愈隨左右
王氏云有老婦人舊患牙疼人皆教將兩手掌交叉
以中指頭盡處為穴灸七壯永不疼恐是外關穴也
穴在手少陽去腕後二寸䧟中泉司梢子妻舊亦患
牙人為灸手外踝穴近前些子遂永不疼但不知所
謂外踝上者指足外踝耶手外踝耶識者當辨之
治牙車痛穴翳風
治牙痛頰頷腫穴大迎
治頰頷腫引牙車不得開穴曲鬢
治牙齒痛唇吻急強齒齲痛穴正營
治齒痛穴陽谿懸顱手三里
治齒痛惡寒穴商陽
治齒齗痛穴兊端治牙痛穴厥陰腧
治寒熱齒齗腫風眩頸項痛穴少海
治風牙疼牙車不開口噤嚼物鳴穴上關
灸牙疼法隨左右所患肩尖微近後骨縫中小舉
臂取之當骨解陷中灸五壯
王氏云予親灸數人皆愈灸畢項大痛良久乃定永
不發予親病齒痛百方不騐用此法瘥又辛師舊
患傷寒方愈食青梅既而牙疼甚有道人為之灸屈
手大指本節後陷中灸三壯初灸覺病牙痒再灸覺
牙有聲三壯疼止今二十年矣後陽谿穴也又云
治齒痛手陽明脉入齒縫中左疼灸右右灸左
治牙齒疼(危氏方)灸兩手中指背第一節前有陷處
七壯下火立愈
治牙疼穴合谷
治蛀牙方凡蛀牙疼必須出之若無妙手其疼不
可忍也無問上下但隨左右於牙關齦車骨尖相
時近裏以指捻之覺痛處是穴以艾火灸七壯瘡
斂蛀牙自落其驗如神又火灸脂索如錐以納
蟲孔中便緣脂出
治牙疼鍼内庭二穴如虫食疼者傅藥而愈
又分男左女右在肩頭上穴口中灸轉三遭左疼
灸右右疼灸左
治唇吻強齒齗痛穴兊端
治骨槽風於痛處耳中梗上灸
治齒病灸肩髃七壯隨灸左右
又法灸耳垂下牙疼骨上三壯未效加壯數
治牙齒疼痛先以稲藁心量中指中節若手長却
將手掌下量及臂上兩叚以艾灸之七五壯若左
邊牙疼灸右邊右邊牙疼灸左邊
治齒痛不惡清飲取足陽明惡清飲取手陽明
齒齲
療齒牙不嚼物齲痛腫(資生經)穴角孫
療齒齲穴耳門
治齒齲痛穴三間陽谷衝陽内庭
厲兊四凟液門上關
治齒齲痛穴三間大迎正營
治齒齲痛又治齒寒腦風頭痛穴少海
治齒齲穴合谷偏歷三陽絡耳門
治齒齲穴完骨
治齒齗痛唇吻強上穴兊端目窗正營耳門
治齒齲穴厲兊三間衝陽偏歷少海
合谷内庭復溜
治齒齲穴曲鬢
療牙齒齲痛穴下關大迎翳風完骨
傳曰唇亡齒寒謂前齒非牙也說文云齲齒蠧也謂
齒蠧而痛也其不因齲蠧而痛者盖風寒入腦髓爾
素問謂大寒至骨髓故頭痛齒亦痛當以此治之
治齒齲穴曲鬢衝陽
治上齒齲腫穴目窗
治上齒齲痛惡寒穴正營
治齒痛惡清穴三間
齒噤
治欬逆上氣喘息嘔沫齒噤(資生經)
穴天容廉泉魄戶氣舍譩譆扶突
治口噤不能言穴曲鬢
治口噤穴天窗翳風
治口噤舌根縮穴廉泉
治口噤不開穴合谷列缺頰車禾髎
治風痙口噤穴大迎
治口噤不開暴惡不能言穴支溝
治僻噤穴外關内庭三里商丘大泉
治口噤不開引鼻中穴齗交三關大迎翳風
治唇吻不收瘖不能言口噤不開穴合谷水溝
治口噤不開穴曲鬢商丘
療面風口不開口生瘡又治口噤穴承漿
療齗噤穴廉泉療口噤鼓頷穴兑端
療口噤不開穴翳風
療口不可開及尸厥穴素窌
咽喉腫痛
治咽喉痛(資生經)穴風府
治咽痛食不下穴膽腧
治喉嗌痛穴風府天窗勞宫
治嗌痛穴中渚支溝内庭
治咽中痛不可納食穴通泉大鍾
治咽中如扼穴間使治咽喉痛穴膝關
治喉痛穴天窗治咽喉腫穴泉突
治嗌偏腫不可咽穴前谷照海中封
治喉腫穴中封
治嗌内腫氣走咽喉不能言穴然谷太谿
治咽喉癰腫穴大迎
治咽腫穴太谿中渚
治喉痺咽癰腫水漿不下穴璇璣
治咽外腫寒厥背痛不能上下穴液門
治咽内腫穴然谷
治咽腫穴水突氣舍
治喉中生瘡不得下食穴天突
治頷腫如升喉中閉塞水粒不下穴少商以三稜
針刺微出血洩諸陽藏熱次針陽谷二穴而愈
治喉腫胸脇支滿穴尺澤灸百壯
治喉腫厥逆五臟所苦鼔脹
灸承滿各五十壯老人加之小兒隨年壯
治咽腫難言穴天柱
治男子婦人咽閉腫痛不能言者
刺少商穴出血立愈如不愈以温白湯口中含潄
是以熱導熱也
咽喉鳴
主喉鳴暴忤氣哽(資生經)穴扶突天突太谿
主喉中鳴穴少商大衝經渠
治喉中焦乾穴魚際
治喉中如水雞聲穴天突扶突
治喉中作聲穴天髎
治喉鳴穴大鍾大包
治喉中鳴翕翕穴天突
療喉鳴穴陽陵泉天池亶中
主呼吸短氣咽中如息肉狀穴液門四凟
主嗌中有氣如息肉狀穴蠡溝少府
主嗌内腫氣走咽喉穴然谷太谿
治咽喉僂引項攣不收穴風池
治咽冷聲破穴天樞灸五十壯
咽喉乾
治咽喉乾(資生經)穴極泉太淵偏歷太衝天突
治喉乾燥寒慄鼓頷欬引尻痛溺出嘔血穴魚際
治喉乾煩渴穴行間
治咽乾不嗜食穴神門
治嗌乾四肢墮善悲不樂穴照海
治咽酸穴少衝治咽乾穴少澤太谿
主嗌乾穴復溜照海太衝中封
喉痺
治喉痺脇中暴逆(資生經)先取衝脉後取三里雲門
各瀉之又刺手小指端出血立已
治喉痺不能言
穴三里温溜曲池中渚豐隆
治喉痺穴神門合谷風池
治喉痺頸項腫不可俛仰頰腫引項後
穴完骨天牖前谷
治喉痺腫水漿不下穴璇璣鳩尾
治喉痺哽噎咽腫不得消食飲不下
穴天鼎氣舍膈腧
治喉痺哽咽寒熱穴湧泉然谷
治喉痺胷滿塞寒穴中府陽谷
治喉痺哽咽寒熱穴天容缺盆大杼
膈腧雲門尺澤二間厲兊湧泉然谷
治喉痺咽如哽穴三間陽谿
治喉痺咽乾急穴天突
治喉痺嗌乾穴大陵偏歷
治喉痺舌卷口乾穴關衝竅陰少澤
治喉痺穴陽輔陽交厲兊下廉然谷
經渠完骨膈腧缺盆氣舍雲門
陽谿合谷温溜中府浮白
治喉痺煩滿穴大杼
治喉痺寒熱咽中如鯁穴天容
治喉痺咽腫不得食飲食不下喉鳴穴天鼎
治頷腫喉痺穴前谷
治喉痺頷腫肩背痛振寒穴二間
治喉痺不能言穴曲池
治喉痺舌強口乾肘不舉穴竅陰
治喉痺舌強口乾心煩穴少澤
治喉痺口乾身熱頭痛短氣胷脇痛穴大陵
療寒熱喉痺穴浮白
療喉痺穴膈腧經渠
療喉痺咽如有物傷忍振寒又治喉痺咽腫多卧善睡
穴二間
治喉痺氣逆欬𠻳口中涎唾
灸肺腧七壯亦可隨年壯至百壯
治急喉閉纏喉風
灸三里穴二七壯三七壯有人嘗苦喉痺雖水亦
不能下咽灸三里而愈又隨腫一邊於大指外
邊指甲上與根齊鍼之不問男左女右只用人家
常使針血出即效如大叚為急兩大指都針尤妙
治喉痺以砭針刺腫處出血立效
治咽喉病刺手小指爪文中出三豆大許血逐左
右刺皆須慎麫毒物
治咽喉諸症及毒氣歸心等項惡症並皆治之無有不
效
第一穴風府穴腦後入髮際一寸針入四分穴高
主暈恐傷人不可不知須令人扶護乃針第二
穴少商穴在手大指表虎口一邊指甲與根齊離
爪如韭葉許針入二分病甚則入五分第三穴
合骨穴治口撮治牙關不開則陽靈穴應針各刺
一刺出血入二分關竅即閉又有一症潮熱者有
作寒者於合谷穴用針左轉發寒右轉發熱第
四穴是上星穴在項前入髮際一寸治頰腫及纏
喉風等症又氣急者實熱針足三里虚熱灸足三
里以手約膝取中指稍盡處是穴根脚咽喉常發
者耳垂珠下半寸近腮骨灸七壯二七尤妙及灸
足三里穴在膝下三寸䯒骨外
治喉痺穴豐隆湧泉關衝
如病甚以小三稜鍼藏於筆頭中誑以點藥於喉
中痺上急刺之則有紫血頓出效如不藏針恐患
人難以刺之
治喉痺及毒氣
穴尺澤灸百壯
普濟方卷四百十九
