普濟方卷一百十五明周王朱橚撰
諸風門
諸風雜治
白丸子方(出聖惠方)治一切風
附子(半生去皮)白附子(半生)半夏(湯洗七次)天麻乾蝎(生用)白
花蛇肉(令黃)甘菊花羌活防風(去蘆)芎藭桂心
(去蘆頭)白殭蠶(生用)白蘚皮木香(已上各半兩)巴豆(半兩)硃
砂(一分)雄黃(一分)麝香(一分)
右搗羅為末入硃砂雄黃麝香等研令勻以糯米飯
和搗一二千杵丸如梧桐子大用膩粉滚過每服以
温酒下三丸
藁本散治一切風治婦人血風丈夫筋骨風腸風痔漏
四肢軟弱及小兒急風能療骨節風攻痛疼等并寸
口白蟲解傷寒若能常服治諸風氣諸疾
藁本赤箭羌活獨活芎藭白蘚皮
防風(去蘆)肉桂(去皺皮)附子(炮製去皮臍)續斷五加皮
甘菊花麻黃(去根節)赤芍藥細辛乾蝎(一兩半)
當歸牛膝(去苖)枳殼(炒黃)甘草(各一兩半)
右搗羅為散每服以温酒調下一錢薄荷湯下亦得
忌生冷猪雞魚動風物一方無乾蝎
追風散(出和劑方)治年深日近偏正頭痛又治肝臓久虚血
氣衰弱風毒之氣上攻頭痛頭眩目暈心忪煩熱百節
酸疼腦昏目痛鼻塞身重項背拘急皮膚瘙痒面上遊
風狀若蟲行及一切頭風兼治婦人血風攻疰頭目
昏痛病皆治之常服清頭目利咽膈消風壅化痰涎
川烏(去皮)防風(去蘆)川芎(洗)白殭蠶荆芥(去梗)石膏
甘草白附子(炮)羌活白芷全蝎(微黃)天南星
(炮)天麻(去蘆)地龍(半兩)乳香(研)草烏(去皮)沒藥(研)雄黃(一分)
右為細末每服半錢入好茶少許同調食後及臨睡
服
龍麝紫芝煎療一切諸風半身不遂口眼喎斜頭旋耳
鳴鼻塞咽乾四肢麻木疼痛痰毒下疰腰膝沉重筋
攣骨冷皮膚瘙痒昏迷倦飲食進退行步少力
何首烏天麻(去苖)吳白芷防風(去苖)羌活甘草
(炙)黑附子(炮)甘松胡椒良薑藿香葉肉
桂川薑(一兩)麻黃(一兩)龍腦白檀香零陵香
右為細末炒米粉四兩黃色糯米粥入汁白蜜二兩
和就作錠子一寸半長每服一錢錠細嚼茶酒下如
病重每服三錠子日三服
遇仙如意丸(出瑞竹堂)治諸風疾病及患惡瘡婦人月事不
見産後胸中惡物盡皆治之大有效驗
白茯苓(去皮)陳皮(去白)青皮(去穣各一錢)丁香木香人
參(各二錢)白术(煨)白豆蔲仁縮砂仁官桂(去皮)荆
三稜(炮)石菖蒲(炒去毛)遠志(去心)廣茂(炮各三錢)乾山藥(半兩)
甘草(去皮少許)香附子(三兩)牽牛頭末(八兩加二)
右為細末好醋糊為丸如梧桐子大每服一百二十
丸看老幼虚實加减丸數臨卧温水送下凡食不可
大飽可食粥五七日忌生冷硬物酒肉魚麫若風疾
加地骨皮一兩氣蠱水蠱每服三百丸一服立消此
藥微利三五次欲止臓腑熱喫凉水一口便立住後一
服甘露散即補之
甘露散(出瑞竹堂)服如意丸後便服此藥即補能分隂陽有
大效驗
白滑石(六兩半)澤瀉甘草(去皮各一兩)人參白术
木猪苓(去黑皮各半兩)
右為細末每服三錢白湯調服欲分隂陽蜜和丸如
彈子大用湯化如稀麫糊調服之
羌活(去蘆頭)麻黃(去根節湯煑掠去沬焙各一兩)防風(去蘆三錢)木香
㯽榔(剉)附子(炮製去皮臍)白术白頭(炮製去皮臍)草豆蔲
(和皮)陳橘皮(湯浸去白焙)牛膝(酒浸一宿切焙)當歸(酒浸一宿切焙)杏仁
(去皮尖雙仁生用)人參白茯苓甘草芎藭桂(去粗)
(皮各半兩)
右剉如麻豆每服一兩水三盞生薑七片煎至一盞
去滓取七分溫服大腸不通加大黃末一錢量老少
加减久不通者加至三五錢小腸不通心腹脹加葶
藶並滑石末各一錢滑石湯化下上膈壅滯咳嗽氣
急加半夏升麻天門冬知母末各二錢服訖衣覆取汗
不過三五服差
走馬丹(出聖惠方)治一切風
硃砂(一兩)雄黃(一兩)硫黃(一兩)水銀
已上四味同研極細墨染紙褁用線繫定取巴豆一
斤和皮都搗黏爛以磁盒内巴豆一半鋪底入前四
味藥在巴豆中心上又以巴豆盖之如法固濟候乾
入爐中用半秤火煆後火盡取出並巴豆灰與四味
藥同研極細更入後藥
木香(一分)天麻(一分)犀角屑(一分)白附子(一分炮製)天南星(一分)
(炮製)丁香肉桂(一分去皺皮)麝香(一分細研)龍腦(一分細研)藿香
(一分)白花蛇(三分酒浸去皮骨炙微黃)白殭蠶(一分微炒)乾蝎(一分微炒)附
子(一分炮製去皮臍)
右搗羅為末與前藥同研令勻用湯浸蒸餅和五七
百杵丸如梧桐子大每日空心以温酒下十丸當取下
如魚油惡物一兩椀便是風之根本忌動風物
雄黃丸(出聖惠方)治一切風
雄黃牛黃龍腦(各一分細研)麝香(半兩)白殭蚕(一兩微炒)
天南星(一兩炮製)白花蛇(二兩酒浸去皮骨炙微黃)天麻(一兩)白附子
(一兩炮製)天雄(一兩炮製去皮臍)乾蝎(一兩微炒)半夏(半兩湯洗七次去骨)蟬
殼(半兩)獨活(一兩)芎藭(一兩)膩粉(半分)犀角屑(半兩)槐膠(一兩)
右搗羅為散末煉蜜和搗三二百杵丸如豇豆大每
服以温酒嚼下五粒如心煩壅悶驚悸即以荆芥薄荷
湯下忌動風物
神效無比牛黃丸(出聖惠方)治一切風
牛黃(半兩細研)硃砂(一兩細研水飛過)麝香(一分細研)龍腦(一分細研)附
子(一兩半炮製去皮臍)羌活(一兩)白殭蚕(一兩半微炒)白附子(一兩炮製)
乾蝎(一兩全者微炒)芎藭(一兩)天南星(炮製)當歸(一兩)桂心(一兩)木
香(一兩)天麻(二兩)防風(一兩去蘆頭)㯽榔(一兩)獨活(一兩)
右搗羅為未入研了藥同研令勻煉蜜和三五百杵
丸如櫻桃大每服以薄荷湯研下一丸薄荷葱茶下
亦得
花桑枝煎治一切風
花桑枝(一斤剉)海桐皮(半斤)仙靈脾(半斤)五加皮(半斤)牛蒡
根(半斤)
已上五味細末以水三斗煑至一斗濾去滓却入鍋中
以慢火熬至五升
附子(去皮臍)牛膝(去苗)天麻羌活桂心萆薢(剉)
羚羊角屑虎脛骨(塗酥炙微黃)酸棗仁當歸木
香乳香㯽榔(已上各一兩)
右搗羅為末於前煎中别入好酒二升白蜜五合入
銀鍋中熬至三升後下諸藥末以柳木棍攪令勻看
稀稠得所即以磁器盛每服空心及晩食前以温酒
調下一茶匙
復夀延春丹治未來症候右癱左瘓口眼喎斜半身不
遂服此藥並無此病見治者補五臓分隂陽止咳𠻳
助聲音駐顔色黑髭髮明耳目不忘記添精髓壮筋
骨美食去一切風
人參(二兩)白茯苓遠志(去心)牛膝(酒浸)杜仲(炒絲)黃耆
菖蒲當歸蒼术(泔浸去皮)甘菊花地骨皮(各一兩)
天麻半夏(製)生地黃熟地黃益智仁萆薢
(酒浸)羌活(各半兩)
右為細末酒糊為丸如梧桐子大每服三五十丸空
心以温酒送下
䟱風順氣丸(出聖生堂方)順三焦和五臓潤腸胃除風氣又
治冷熱壅結津液耗少令人大便閉塞不通及年高
氣弱及有風人大便閉澁尤宜服之
大黃(五兩半生半熟)車前子(二兩半)㯽榔(二兩)大麻子(三兩)山藥
(二兩)郁李仁(二兩)兔絲子(酒浸)牛膝(酒浸)木香蓯蓉(酒浸)白
茯苓續斷防風枳殼(炒)獨活人參白
术甘草(各一兩)
右為細末蜜為丸如梧桐子大每服三十五丸加至
五十丸温水送下不拘時侯此方加味補藥在内用
之屢驗
雙丸子(出王氏博濟方)治癱瘓一切風疾傷寒等症
烏蛇(酒浸去皮骨炙)天麻蝎稍(全者)天南星(炮)原蚕蛾(炒)
犀角(鎊)羚羊角屑(鎊)丹砂(研)藿香葉白檀香
零陵香(各一兩)天雄尖麝香(研各半兩)牛黃(研)雄黃(研各)
(一兩)狐肝(一具水煑薄切焙乾别研)烏鵶(一隻去嘴爪腸肚於磁礶内燒為灰别研羅入)
(諸藥末内用)
右除别研外搗羅為末與别研者加勻煉蜜和杵三
五百下用磁器盛每服二丸薄荷湯下大人如白豆
丸大小兒如菉豆大卒患併三服癱瘓中風入膩粉
少許水調同藥化下小兒驚風金銀薄荷湯下婦人
血風産後中風手足拘攣當歸紅花酒下傷寒豆淋
酒下三五丸
防風通聖散(一名防風湯出儒門事親書)治一切風熱怫欝致氣血
壅滯筋脈拘倦肢體焦痿頭目昏眩腰脊強痛耳鳴
鼻塞口苦舌乾咽嗌不利胸膈痞悶咳嗽喘滿涕唾稠
粘腸胃燥澁便溺淋閟或夜卧寝汗咬牙睡語筋愓
驚悸或腸胃怫熱欝結水液不能浸潤於周身而但
為小便多出者或濕熱内餘而時有溏泄者或因忘液
而成燥淋閟者或因腸胃燥欝水液不能宣行於外
反以停温而泄或燥濕往來時結時泄者表之陽和
正氣衛氣是也與邪熱相合并入於裏陽似隂而寒戰
煩渴者(表氣虚故戰裏熱甚故渴)或瘧氣久不已者(經言邪熱與衞氣并入於裏則寒戰并出)
(于表則發熱并則病作離則病已)或風熱走注疼痛麻痺者或腎水真
隂損虛心火邪熱暴而僵仆或卒中久不愈者或一切
暴瘖不語或語中不出聲或暗風癎病或洗頭風或
破中風或諸潮搐并小兒諸疳積熱驚風或斑疹未
出與驚風積熱傷寒疫癘不能别辨者或熱甚怫結
反出不决者或熱極黑陷將欲死者或大人小兒風熱
瘡疥久不愈者或頭生白屑徧身初黑紫白斑駮或白
嘴紫赤風刺□疥呼為肺風者或成癘風世傳為大
風疾者或腸風痔漏并飲酒過熱毒兼解利諸邪所傷
及調理傷寒發汗不解或不經發汗頭項身體疼痛
者并兩感證兼治産後血液損虛以致隂氣衰殘陽
氣欝甚為諸熱證腹痛喘悶譫妄驚狂或熱極生風
而風熱燥欝舌強口噤筋惕肉瞤一切風熱燥欝惡物
腹滿實痛而昏惑者(惡物過多而不止者不宜服)兼消風除大小瘡
及惡毒兼治墜墮打撲損傷疼痛或因而熱結大小便
澁滯不通或腰腹急痛腹滿喘悶者並宜服之通聖
散益元散各十錢名通氣防風湯又名䨇解散
防風(半兩)石膏(一兩)川芎(半兩)滑石(三兩)當歸(半兩焙)芍藥(半兩)
(生)甘草(二兩剉炒)大黃(半兩)荆芥穗(一分)薄荷葉(半兩羅净)麻黃
(半兩去根不去節)白术(一兩)山梔子(一分)連翹(半兩)黃芩(一兩)芒硝
(半兩盆硝是也)桔梗
右為細末每服二三錢水一中盞生薑三片煎至三
分濾汁温服無時日三服病甚者服五七錢或得利
更妙利後却如常服以意加減無生薑亦得或常服
難以煎藥即為極細末温水調下二三錢或兼涎吐
者加半夏半兩生切作片子不可無生薑煎亦得作
細末調下凡小兒服大人藥一服分三服
透空丸(出御藥院方)治男子婦人一切諸風頑麻疼痛上攻
頭目下脚腰手背顫動
香附子藁本藿香葉地龍(去土炒)川芎白
殭蚕(炒)乾薑(炮)甘草(炙)乾蝎天麻(去苖各一兩)白芷
(炙七錢)天南星(生薑製各一兩)神麴(碎炒二兩半)茴香(炒)麥蘖(净炒)
(各三兩)胡椒(一兩)川烏頭(炮製一兩二錢)
右為末每藥末三兩白麫六水和就丸小彈子大相
連排放自空夏月新瓦上發每服一丸細嚼茶酒化
下食前服
太乙丹(出聖惠方)治一切風
川烏頭(生用去皮臍)乾蝎(微炒)白殭蚕(生用)天麻天南星
(生用)羌活躑躅硃砂(細研半兩)乳香(已上各一兩)白附子
(半兩生用)附子(去皮臍生用)牛黃(細研)雄黃(細研已上各一兩)安息香
(一兩半)麝香(一分細研)白花蛇肉(二兩半酒浸炙微黃)龍腦(半分細研)
右搗羅為末入研了藥令勻别以麻黃去根節搗碎
以酒五升煎至二升去滓入糯米粉一兩更熬成膏
次下諸藥杵五七百杵丸如菉豆大以膩粉内滚過
令乾每服以温酒下七丸忌動風物
換骨丹(出御藥院方)療血滯不流衞氣不通風寒濕氣相搏
筋血之間内舍偏虚發不遂之病氣感八風血凝五
痺筋攣骨痛癱瘓偏枯一切風症並皆治之服之神妙
難以言宣
槐角子(炒黃熟)桑白皮(去粗皮炙)川芎蒼术白芷
蔓荆子(去萼)人參葳靈仙何首烏防風(各二兩)
五味子硃砂(水飛)香附子苦參(各一兩)麝香(半兩另研)
麻黃(一斤十兩)
右將麻黃去根不去節用河水三石三斗三升小斗
七升是也熬六斗濾去麻黃澄清再熬至二升半入
其餘藥每一兩三錢作一十丸硃砂為衣每服一丸
用温水一盞浸至晩溶化開卧服之神清無睡是藥
之驗須臾隔五日服之如中風無汗宜服若體虚自
汗服之是重耗津液也若風盛人如密室(温卧取汗)
太乙散(出御藥院方)治陽明經虚風邪外入令人口眼喎斜
麻木不仁及驚風癎痓手足搐搦不省人事
獨活蓁艽(並去蘆頭)川芎熟地黃乾甘草(炒各一兩)
(半剉)人參防風當歸(並去蘆頭)肉桂(去粗皮)白茯苓(去黑)
(皮)黑附子(炮去皮臍)杜仲(炒去絲)牛膝(酒浸一宿)白芍藥續
斷細辛(去苖葉土各一兩)
右為細末每服三錢水一大盞煎至七分去滓温服
無時蒼耳酒去皮節頭足諸熱風藥性冷不便熱以
六月以後收取晒乾至九月剉一大斛煑取四斗漬
二大斗麴三度緫以米一大斗漬三日如凡釀法將
息酘之酒熱日三二服五合凡諸風骨髓中風若差
或發瘡瘡差後皮痛膚堅實光悅脚甚便若虚弱羸
瘦弱人無問男女加生地黃五大升杏仁一大升去
皮尖荆根若子二大升松葉五大升枸杞根五大升
杏仁一大升去皮尖荆根若子二大升水三大石别
煑牛膝丹參松葉子取六大斗并蒼耳汁緫一石漬
五斗麴用米二石五斗分四度酘杏仁末煑第一酘
飯中下生地黃搗如泥著第二酘飯中下天門冬蒸
熟剥去皮搗如泥著第三酘飯中下又大麻子一斗
搗碎著第四酘飯中下去皮膚風補虚大良效多頭
風者得甘菊花一升漬第五酘糟中下攪之調酒熱
大小同服並得餘無禁忌毒魚肉並勿食有藥處可
辦無藥處可蒼耳為本如或少三兩物亦得不必俱
偹年常釀至三月服極攘衆疾復延齡輕身將漬石
斛等藥酒彌佳忌鯉魚蕪荑
單釀鼠粘根酒和蒼耳單酒法大治風疼痒止咳嗽消
痰癖差疸瘻亦是良藥脚氣人作漬側子等酒彌佳一
名牛蒡根草名惡實根又患眼昏頭旋彌甚氣滿背痛
取煎蒼耳酒漬此後藥
獨活山茱萸天門冬(去心)黃耆甘菊花防
風天雄(炮)側子(炮)防己白术茯苓牛膝
(各四兩)枸杞(三兩)丹參(四兩)生薑(六兩)磁石(十兩綿褁)貫衆(三兩)生
地黃(八兩切)
右切以絹袋盛酒二大斗漬七日温服一盞日二三
服忌猪魚陳臭物除脚氣去酒風忌冷水桃李雀肉
鯉魚蕪荑酢
石斛散(出濟生方)治大風四肢不收不能自反覆兩肩疼痛
身重脛強急筋腫不能行時寒熱足踹如刀刺痛身
不能自任此皆得之飲酒中大風露卧濕地寒從下
腰以下冷不足無子精虚衆脈寒隂下濕熱莖消令
人不樂恍惚時悲此藥除風輕身益氣眀目強隂令
人有子補不足方
石斛(二分)牛膝(二分)附子(炮製去皮臍)杜仲(各四分)栢子仁
石龍芮芍藥粉子雲母粉山茱萸澤
瀉萆薢兔絲子(酒浸)防風細辛(各二分)桂心(三分)
右治下篩酒服方寸以日再隂不起倍兔絲杜仲腹
中痛倍芍藥膝中痛倍牛膝眥痛倍萆薢腰中痛倍防
風少氣倍栢子仁厥足不能行倍澤瀉隨病所在倍
三分亦可為丸以棗膏丸如梧桐子酒服七丸一方
無松枝
丸風湯治諸風疾
天台烏沉香(少許)香附子甘草陳皮青皮
(五分)木香木通㯽榔厚朴桂皮人參
藿香白茯苓半夏菖蒲(各等分)
右每服水一盞半生薑三片棗二枚煎八分不拘時
通口服滓再煎
天仙聖化丹治一切風症
川芎防風羌活獨活(各一兩)胡麻子(微炒)金毛
狗脊(去毛)苦參(去皮)猪牙皂角(微炒各一兩二錢半剉)當歸(一兩半)
荆芥(陳者)蟬退(去土)全蝎(全者)殭蚕(直者炒)何首烏(新者)香白
芷蒼耳草(蒸各半兩)
右為細末用大楓子二觔去殼爛杵如泥與前和勻
用陳皮擂粉粉打糊為丸如梧桐子大每服四十丸
加至六十丸如病人面上浮腫眉中痒不止或是風
氣攀睛手足拘攣先服此藥一料亦用藥滓送下茶
清尤得日進四服空心食後午候臨卧服之或病人
四肢麻木手足刺痛脚腿上生瘡服奪命丹一料後
服聖化丹藥十日後仍用白薄磁碗打針先於面上
放血次入膊後放腿脚上血如遇天道晴明五六日
間如此放血一次量病輕重不可放血太多若婦人
患病放多不妨
天兹奪命丹
當歸(味甘者佳辣者不用酒微浸洗)防風(去蘆頭資州順德者佳)川芎(道地雀腦)
(者入手沉重者餘芎不用)羌活(皮黑體輕竹節者佳)金毛狗脊(新者去毛浸軟切)
獨活(形如當歸者佳川者)
右等分晒乾碾為極細末用新大楓子四斤去殼不
用將肉爛杵如泥入前末子藥和勻用陳米飯杵爛
和藥為丸如梧桐子大每服五十丸至七十丸病在
下煎藥去滓空心送下食後用茶清送下若病在上
可空心用茶清送下食後臨睡以煎藥送之日進三
四服切忌發風動氣毒物止食白粥白飯大忌房事
治一切風疾及眼昏
胡麻葳靈仙何首烏苦參甘草石菖
蒲
右六味各等分研為細末每服一錢温酒一盞食後
臨卧調服之
天麻丸(出聖惠方)治一切風
天麻(二兩)芎藭(一兩)羌活(一兩)桂心(一兩)藁本(一兩去苗)附子(一兩)
(炮製去皮臍)防風(去蘆頭)細辛(一兩)乾蝎(半兩微炒)白附子(炮製半兩)
犀角屑(半兩)牛黃(一分細研)雄黃(半兩細研)麝香(一分細研)龍腦(一分)
(細研)硃砂(一兩細研水飛過)
右搗羅為末入研了藥都研令勻煉蜜和搗三二百
杵丸如梧桐子大每服以温酒或薄荷湯嚼下十丸
如卒中風不語口噤不識人迷悶者研化服之
狐肝丸(出聖惠方)治一切風
狐肝(一具)烏鵶(一隻去嘴爪肚腸照乾共狐肝一處入瓶燒為灰)天南星(半兩)
(炮製)天麻(一兩)藿香(一兩)白附子(一兩炮製)烏蛇(二兩酒浸去皮骨炙微黃)
桑螵蛸(一兩微炒)乾蝎(一兩微炒)白殭蚕(一兩微炒)烏藥(一兩)麝香
(半兩細研)白蒺䔧(一兩微炒去刺)硃砂(半兩細研水飛過)牛黃(一分細研)蟬
殼(半兩)
右搗羅為末煉蜜和搗三五百杵丸如菉豆大每服
以温酒下十丸
檉枝煎(出聖惠方)治一切風
嫩檉枝(三斤)牛蒡根(五斤)
已上二味細剉以水五斗煑待牛蒡根爛至二斗以
来即去滓澄濾用煎後藥
石榴(二十顆和皮搗碎如非時即用枝二斤代之)生木瓜(二顆和皮細切如無生者)
(即用乾者倍用代之)桑根白皮(五兩如無以桑根細切代之)羚羊角屑(三兩)
生薑(三兩細切)烏鷄糞(一兩)
已上六味以煎檉枝汁煎之至五升濾滓入後藥末
烏蛇(三兩酒浸去皮骨炙微黃)天麻(一兩)羌活(一兩)防風(一兩去蘆頭)桂
心(一兩去蘆頭)白蒺䔧(一兩)仙靈脾(一兩)附子(一兩生去皮臍)
右搗羅為散入煎中别入好酒二升白蜜一升以慢
火熬用柳木棍不住手攪令稀稠得所以磁器盛每
服空心及晩食前温酒調下一茶匙忌毒魚動風物
茄子根浸酒方(出聖惠方)治風利關節治頑麻除痛疼去攣
縮強腰膝
乾茄子根(二斤未著霜者細剉飯上蒸一炊時)蒼耳子(一升微炒搗碎)牛膝
(一斤去苖)鼠粘子(一升微炒搗碎)大麻子(一升微炒搗碎)牛蒡根(一斤切酥)
(炒黃)防風(三兩去蘆)萆薢(二兩)晩蚕蛾(半升微炒)枸杞子(半升一半微炒)
(一半生用)敗龜(二兩酥塗炙微黃搗為末)桔梗(一兩去蘆頭)虎脛骨(二兩塗酥)
(炙黃搗為末)羌活(二兩)秦艽(二兩去苗)附子(二兩炒製去皮劑)
右件藥都細剉以生絹袋盛用好酒三斗浸一磁瓶
盛密封經二七日開之開時不得面對瓶口每日空
腹日午初夜量力温服一盞候重者不過一劑差忌
毒滑魚肉等物
續命煑散(出千金方)治風輕重皆主之
麻黃芎藭獨活防己甘草杏仁(各三兩)
桂心附子茯苓升麻黃細辛人參
防風(各三兩)石膏(五兩)白术(四兩)
右粗篩下以五方寸匕内小絹袋子中以水四升和
生薑三兩煑取二升半分三服日日勿絶慎風冷大
良吾嘗中風言語蹇澀四肢嚲曳處此方日服四服
日夜服之不絶得愈
乳香丸(出和濟方)治一切風疾左癱右瘓口眼喎斜半身不
遂語言蹇澁精神恍惚痰涎壅塞手足嚲曳筋脈拘攣
或遍身頑痺走注疼痛脚膝緩弱行步艱辛又治撲傷
破損瘀血不散痛不可忍或行路勞損脚膝浮腫疼痛
或腎臓風毒上攻面腫耳鳴下疰脚膝沉重並皆治之
糯米(炒)川烏頭(炮去皮尖)五靈脂(去泥土各三兩)乳香(研)白芷
(剉)藿香葉(洗)天南星(炮)沒藥(研)荆芥(去皮根)赤小豆
(生)骨碎補(去毛)白附子(炮各一兩)松脂(研半兩)香墨(煆)草烏
頭(炮去皮臍各五兩)
右為細末酒煑麵糊丸如梧桐子大每服十丸至二
十丸冷酒吞下清茶亦得不拘時忌熱物一時辰
黑神丸
川芎(四箇)南星(一兩製)半夏(二錢半薑製)天麻(半兩炮製)防風(四兩)
何首烏(四兩米泔水浸一宿去皮)甘松(四兩洗净)白芷(六兩大者)川烏(半兩)
(炮製過)華隂細辛(二兩净)甘草(二兩炮)桔梗(四兩)桂(半兩去皮)皂
角絃(二斤燒灰四兩存性)乾薑(一兩炮)
右為細末蜜打糯米粉子為劑用棒搥打一千餘搥
勻為丸鷄頭大每服二三十丸不拘時候如風疾左
癱右瘓口眼喎斜不省人事筋骨疼痛手足戰動芝
麻汁或䓤湯送下頭痛暗風茶清下肝腎攻衝脾胃
虚弱温酒下小兒天弔風倒地不醒濃煎薑湯下冷
氣攻衝心腹疼痛生薑湯下瀉痢甘草湯下瘧疾烏
梅湯下風牙細嚼填牙竅内婦人血氣風當歸湯下
小兒驚風加輕粉少許薄荷湯下衝冐霜露不伏水
土山嵐瘴氣當噙化常服之立效
黑虎丹治諸風神驗
蒼术(米泔浸七日)川烏(煨)草烏(米泔浸去皮煨)細辛防風
荆芥麻黃兩頭尖金釵石斛天麻川
芎白芷甘草何首烏當歸(已上各一兩)
右為細末煉蜜為丸如彈子大每服一丸隨飲自送
治男子婦女三十六種風疾眉毛退落冷茶送下腰
痛耳聾腎臓風荆芥湯送下遍身紫癜風防風湯送
下飲食無味脾胃風皂角子湯送下手心退皮鼓掌
風天麻湯送下迎風冷淚肝臓風米泔水送下筋骨
疼痛氣不住乳香湯下口眼喎斜葱湯下指節破裂斷
風塩白湯下心腹脹悶胸膈塞氣風生薑湯下前後
倒卧地感厥風生薑湯下發狂吐沬急緩風荆芥湯
下五般淋瀝腎患風塩白湯下
資夀黑龍丸(一名黑龍丸出簡易方)治諸風疾夫風之為病半身
不遂口眼喎斜手足拘攣或身殭嚲曳語言蹇澁心
頭驚悸其狀多喘各隨所中此由氣血俱虚腠理疎
弱風邪外中真氣失守邪正相干而生焉
自然銅(一斤好者杵碎用生鐡銚子内以炭火一秤漸熖火起聞腥氣又聞似硫黃氣其藥)
(成俟冷取出如藥有五色者即其妙也後安向净黃濕土上著紙先襯其藥盆子合之不得通風一)
(宿出火毒乳鉢内研細以水净淘又取濃者三五度淘澄定去清水用新瓦盆内將紙襯著令白乾)
(如黑粉亦同秤六七兩用之候炮製後藥了當却入)川烏(四兩略炮)麻黃(三兩去節)黑
附子(炮製)烏蛇(酒浸一宿去皮骨炙)厚朴(去皮薑汁煑)防風蒼术
(麩炒)川芎陳皮白芷白术(炒黃各二兩)芍藥(一兩半)
南星(半兩)吳茱萸(兩半)
右為末與自然銅粉相和勻搗細入煉蜜丸如梧桐
子大臘月令甚妙男女中風癱瘓半身不遂起止不
能者空心服臨卧豆淋酒下一粒六十日内必差男
女患筋骨腰膝疼痛走疰不定坐即刺腰卧即刺背
行即入脚跟亦用豆淋酒下須臾以葱粥一盞投之
衣被盖覆出汗然後更喫一粒必差如或患五七日
間未得汗亦如前法服纔入口汗即出便安依法服
二十日定愈治破傷風頑麻風暗風偏風並用豆淋
酒下一粒至二粒即見功效丈夫元臓氣痛臍下掫
痛不可忍者以㯽榔一箇酒磨一半入生薑自然汁
少許同煎五七沸研二粒服之須臾以小麩麥醋拌
炒熨臍下便止治痃癖氣發不省搐得兩膝相就用
㯽榔一箇酒磨一半入生薑自然汁少許同煎五七
沸中分破一半生用一半炙黃用酒盞飲非氣非温
但能治腰以上疾若腰以下則藥力不至可服三服
而愈一方治腰疾加海桐皮當歸赤芍藥三味各二
兩腰以下疾則食前服以上疾則食後服一方有乾
蝎炒一兩半服之
白花蛇丸(出聖惠方)治一切風
白花蛇肉(三兩酒浸炙微黃)晩蚕蛾(微炒)天南星(炮製)白殭蚕
(微炒)當歸桂心萆薢(剉)藁本附子(炮製去皮臍)白
附子(炮製)天麻羌活芎藭防風麻黃(去根節已)
(上各一兩)
右搗羅為末煉蜜和搗三二百杵丸如梧桐子大每
於夜臨卧時以熱酒服十丸以衣被厚盖勿令通風
要知藥力行即須臾汗出如無汗即依前再服以汗
出為度仍須避風為妙
天蓼木煎(出聖惠方)治一切諸風
天蓼木(五斤細剉以水三斗煎至一斗濾去滓却熬取五升)赤箭獨活
防風(去蘆頭)芎藭仙靈脾牛膝(去苗)天雄(去皮)山茱
萸巴戟萆薢(剉)茵芋海桐皮桂心沉
香(已上各一兩)
右搗羅為末入白蜜五合相和於銀鍋中慢火熬以
柳木篦攪令稀稠得所以磁器盛每服以温酒調下
一茶匙空心及晩食前服
陳厚膏(出御藥院方)治諸風拘攣疼痛麻痺不仁風瘙痒疥
癬腹中疼痛積聚並可治之
當歸(切三兩)硃砂(研飛)細辛(去土)川芎(各二兩)天雄(二兩二銖)附
子(十二銖如指面大)桂(去粗皮一兩二銖)松脂(半斤)雄黃(三兩二銖)乾薑
(三兩十七銖)米醋(二升)白芷(剉細二兩)生地黃(二斤研取汁)猪肪脂
(十斤去筋膜切作指大)
右以地黃汁大米醋清丸味一宿并脂合煎之十五
沸膏成新綿濾去滓入雄黃硃砂攪令勻凝切忌小
兒婦人六畜見之每用少許摩擦患處熱徹為度又
治面目黧黑消瘦是心腹積冷酒調半匙日三服病
無不愈一方有川烏
續治獨命湯(出御藥院方)治卒暴中風不省人事漸覺半身
不遂口眼喎斜手足戰掉語言蹇澁體麻痺精昏亂頭
目眩重痰涎併多筋脈拘攣不能屈伸骨節煩疼不能
轉側又治諸風服之皆驗若治脚氣緩弱久服得瘥久
病風人每遇天色隂晦節候變更宜先服之以防瘖瘂
麻黃(去根節)人參(去蘆頭)黃芩芍藥芎藭甘草
(剉爁一兩)杏仁(去皮尖炒黃細切)桂(各一兩)防風(去蘆頭一兩半)附子(炮皮)
(臍去一兩)防己白花蛇肉獨活乾蝎(各三錢)
右為粗末每三錢以水一盞半生薑五片煎取一盞
去滓稍熱食前服
剪刀股丸治一切風
白茯苓(二兩)山芋(半兩)天麻(半兩)防風(二兩)全蝎(半兩)羌活(一兩)
(半)川芎(一兩)甘草(二兩)麥門冬(半兩)鐵豔粉(二錢半)白附子
(半兩)殭蚕(二錢半)硃砂麝香(少許)
右為細末水調服之或煎飲亦可
治風浸酒方(出得生堂)
防風秦艽白茯苓羌活牛膝人參(各一)
(兩半)夏蚕(明净者一兩)鱉甲(炙)西枸杞(各三兩半)當歸松節
虎骨(酥各一兩)茄根(四兩飯甑上蒸熱)
右㕮咀作一服用生絹袋盛藥以好酒二大瓶浸之
過一十四日後開瓶每日早午晚各飲一盞酒浸以
其藥滓曬乾再碾為末酒糊為丸如梧桐子大每服
五十丸下不拘時
白花蛇散(出聖惠方)治一切風
白花蛇肉(酒浸二兩炙微黃)白殭蚕(一兩微炒)麝香(一分細研)硃砂
(一兩細研)羌活(二兩)秦艽(一兩去蘆)附子(一兩炮製去皮臍)桂心(一兩)當
歸(一兩)牛膝(一兩去苗)芎藭(一兩)萆薢(一兩微炒)乾蝎(一兩微炒)防風
(一兩去蘆頭)
右搗羅為散入研了藥更研令勻每服以煖酒調下
一錢忌生冷鷄猪肉等
乳香沒藥丸(一名通經治絡丹出和濟方)治男子婦人一切風氣經絡活
血脈治筋骨疼痛手足麻痺半身不遂暗風頭旋偏
正頭風小中急風手足疼痛牙關緊急四體軟弱腎
臓風毒上攻頭面下疰腰脚生瘡徧體疼酸並宜服之
橅芎(一百八兩)躑躅花(炒)木鼈白膠香(揀净)藿香(揀炒)
白殭蚕(洗焙)五靈脂(揀)白芷(揀)當歸(各七十二兩)地龍(一百)
(四十兩)何首烏(二百四十四兩)葳靈仙(洗二百二十二兩)草烏頭(炒六)
(百四十八兩)
右為末醋糊丸如梧桐子大每服五丸不可多服食
後用薄荷茶下温酒亦得有孕婦人不可服
乳香應痛丸(出和濟方)治一切風氣左癱右瘓口眼喎斜半
身不遂語言蹇澁精神恍惚痰涎壅塞筋骨拘攣或
遍身頑痺走疰疼痛脚膝緩弱行步艱難又治打破
傷損瘀血不散痛不可忍或路勞傷脚膝浮腫疼痛
或腎臓風虚上攻面腫耳鳴下疰脚膝沉重又治偏
正頭疼攻疰眼目並皆治之
龍骨(酒浸一宿焙乾研粉水飛三度晒乾四兩半)赤小豆(生用)蜈蚣(六條去尾)
(針以薄荷葉褁煨熟)虎骨(酥炙焦各六兩)白殭蚕(炒去絲嘴)草烏頭(炮去皮尖)
(各十二兩)白膠香(揀净過)天麻(去蘆洗三兩)川牛膝(酒浸去蘆各三兩)
全蝎(去尾針微炙七十斤)川當歸(酒浸去蘆頭各三兩)乳香(研六錢)木鼈
(大仁七十二個别研)
右為細末用醋糊為丸如梧桐子大每服五丸至七
丸泠酒吞下或冷茶清下亦得不計時候忌諸熱物
一時辰久此藥但卧睡服尤妙忌温麵炙煿酢脯發
熱動風等物
大防風湯(出醫藥集成)祛風順氣活血脈壮筋骨除寒温逐
冷氣善發寺僧如真師孫遂良紹熙季年患痢後脚
疼瘓弱不能行履名曰痢風或兩膝腫大痛髀脛枯腊
但有皮骨拘攣跧卧不能屈伸名曰痢風或兩鶴膝風
服之氣血流暢肌肉漸生自然行履如故真竒方也
川芎(撫芎不用)附子(炮去皮臍各一兩半)熟乾地黃(洗净)白术防
風(去蘆)當歸(洗去蘆酒浸焙乾炒)白芍藥黃耆(微炙)杜仲(去粗皮炒)
(絲斷各一兩)羌活(去蘆)人參(去蘆)甘草(炙)牛膝(去蘆酒浸切微炒各一兩)
右為粗末每服五錢水一盞半入生薑七片大枣一
枚同煎八分去滓温服空心食前或云四物湯下四
斤亦效
鐵彈丸(出三因方)治男子婦人一切風疾無問遠近癱緩中
風口眼喎斜言語蹇澁手足戰曳難以稱舉或發搐瘈
或如蟲行或失音不語牙關緊急脚不能行身體頑
麻百節疼痛精神不爽頭虚煩悶夜卧不安多言胸膈
不利口乾眼澁多困少力如破傷風身如角弓口噤不開
作汗如油及洗頭風腦重眉梁骨痛卒中不語迷悶
兼白癜風徧身癮疹鼻多清涕耳作蟬鳴小兒驚風
夭弔搐搦婦人血風手足頑熱夜多虚汗頭旋倒地
並皆治之
白附子(炮)沒藥(别研)虎脛骨(酒浸一宿乾炙)全蝎(去尾刺炒)烏頭
(炮去皮炙)麻黃(不去節)自然銅(燒存性醋浸一宿各一兩)白花蛇(酒浸半兩)
辰砂(别研一分)五靈脂(一分)腦麝(一分别研)木鱉子(二十箇去皮别研不)
(入羅)乳香(柳木搥碎)
右為末蜜丸如彈子大用無灰酒一升浸一丸分二
十服傷風鼻塞分三十服空心臨卧各一服大風五
丸可安
大黃丸(出聖濟總目)治三十六種風
大黃(剉)蔓荆實桂(去粗皮)麻黃(去根節湯煑掠去沫各一兩)羌
活(去蘆)芎藭(各一兩半)防己白附子(炮各二兩半)雄黃(研)空
青(研各半兩)膩粉(研)麝香(研各五分)白花蛇(酒浸去皮骨炙乾三兩)
右為末煉蜜和丸如梧桐子大每服三十丸温酒下
服訖飲三兩盞以衣覆出汗如膠後每夜七丸四十
日愈
仙靈脾煎(出聖惠方)治一切風
仙靈脾(一斤細切酒七升煮至三升濾去滓入後藥末)附子(二兩炮製去皮臍)肉
桂(二兩去皺皮)赤芍藥牛黃鹿角膠(搗碎炒令微燥)萆薢
(剉)五加皮酸棗仁石斛(去根剉)當歸木香
乳香(已上各一兩)
右搗為末於銀鍋中入前煎在内次入白蜜五合下
諸藥末用慢火熬以柳木篦不住手攪令稀稠得所
收入磁器中盛每食前以温酒調下一茶匙忌猪鷄
牛黃小烏犀丸(出和濟方)治諸風筋脈拘急手足麻痒語言
蹇澁口面喎斜心怔恍惚痰涎壅滯頭目昏眩肢節
煩痛及中風癱緩暗風癎病腎上攻面腫耳鳴下疰腰
脚沉重疼痛婦人血風頭旋吐逆皮膚腫痒遍身疼痛
天麻(去苗二十兩)川芎(炮去皮臍)地榆(去苗洗焙)玄參(洗焙各十兩)
已上為細末以水少許化蜜同於石鍋内慢火熬攪
成稠膏於次冷入後藥
浮萍草(洗净焙)龍腦薄荷葉(去土)甜瓜子(各十兩)生犀(鎊)
硃砂(研飛各五兩)牛黃(研)麝香(研各一兩)龍腦(研一兩)
右為細末與前膏子一處搜和丸如鷄頭大每服一
丸細嚼清茶下温酒亦得不計時候
龍腦芎犀丸(出和濟方)消風化痰除心肺邪熱去頭面諸風
治偏正頭疼心忪煩欝面熱目瞤鼻塞腦昏痰壅咳
𠻳咽膈不利
石膏(細研)川芎(各四兩)生龍腦(别研)生犀角(各一兩)山梔子
(去皮一兩)硃砂(研飛各四兩内一兩為衣)人參(去蘆)茯苓(去皮用白者)細辛
(去苗)甘草(炙各二兩)阿膠(碎炒一兩)麥門冬(去心三兩)
右除别研後入外並搗羅為細末煉蜜為丸每服一
丸至二丸細嚼茶酒下食後服之即愈
牛黃丸(出和濟方)治卒暴中風眩暈倒精神昏塞不省人事牙
關緊急目睛直視胸膈喉中痰涎壅塞及諸癎潮發
手足瘈瘲口眼相引項背強直並皆治之(方見風癎類十二味牛黃)
(丸)
消花散(出衛生寳鑑)治諸風上攻頭目昏痛項背拘急肢體
煩疼肌肉蠕動目眩旋暈耳蟬鳴眼澁好睡鼻塞實皮
膚頑麻瘙痒癮疹又治婦人血風頭皮腫痒眉稜骨
痛旋暈倒痰逆惡心
荆芥穗甘草(炒)芎藭羌活(去蘆)白殭蚕防風
(去蘆)茯苓(去皮用白者)蟬殼(去土微炒)藿香葉(去根)人參(去蘆各二兩)
厚朴(去粗皮薑汁塗炙)陳皮(去穰洗焙各半兩)
右為細末每服二錢茶清調下如久病偏風每日三
服便覺輕减如脱著沐浴暴感風寒頭痛身重寒熱
倦痛用荆芥茶清調下温酒調下亦得可併服之小
兒虛風目澀昏困及急慢驚風用乳香荆芥湯調下
半錢不計時侯一方治口眼喎斜半身不遂多因下
元虛弱為風所乘先服氣藥次服補劑却用茶清調此
吞青州白九子一方無藿香葉防風
太白丸(出御藥院方)治諸風頭旋額角偏痛肢體拘倦痰盛
氣壅鼻塞聲重咽膈不利清爽神志觧利四時邪氣
天麻芎藭(各一兩)附子(炮去皮臍)細辛(去苗葉各二兩)白附子
(五錢)半夏(十五兩洗煑焙乾)蝎稍(炒一兩)人參(半兩)阿膠(三分炙令熱燥)
天南星(二十兩)寒水石(炒熟五十兩)白殭蚕(炒三兩)
右搗羅為末水麵糊為丸如梧桐子大每服三十丸
生薑湯下不拘時候
太白丹(出御藥院方)治諸風頭目旋暈偏在頭疼肢體拘倦
痰盛氣壅鼻塞聲重咽膈不利清爽神志觧利四時
邪氣
天麻芎藭(各一兩半)蝎稍(一兩炒)青皮(去白)木香白殭
蚕(去絲炒各三兩)天南星(二十兩炮)細辛(去土)附子(炮去皮臍各二兩)半
夏(十五兩湯浸洗去滑切作片子焙乾)白附子(炮去皮臍各二兩)寒水石(十兩)
(燒一半為衣)
右為細末生薑汁麵糊和丸如梧桐子大寒水石為
衣每服十丸生薑湯下不拘時候
石南湯(出千金方)治六十四種風注走入皮膚中如蟲行腰
脊強直五緩六急手足拘攣癮疹搔之則作瘡風尸
身痒卒風面目腫起手不能伸口噤不能言
石南乾薑荆芥細辛人參(各一兩)桂心
麻黃當歸芎藭(各一兩半焙)甘草(二兩)乾地黃(十八銖)
食茱萸(三十銖)
右㕮咀以水六升酒三升煑取三升分三服大汗勿
怪
洗浴法
椿樹根(去皮)苦參海桐皮槐花黃栢山梔
子地骨皮荆芥虎杖青木香槐樹枝
(嫩者)葱白
右剉碎三兩重水一桶煎至滚沸藥味缸一隻放藥
在内湯中用小板一片須要穏人坐其板上外用蘆
蓆或草蓆圍定勿令熱氣出頂上將被盖之令患人
通身要出汗透如熱氣太猛少揭起被出氣稍温下
手净洗之温湯出浴暖處睡然後温粥補丹食之效
大補丹專治男婦人諸般風疾口眼喎斜脚腫痛渾身
拘急癱軟半身不遂頭風脚氣下元虛冷無力症並
皆治之
防風(一斤醋煮晒乾為末)黑豆(一斤炒燥入酒内浸一宿取出晒乾如前炒又入酒浸如)
(是三次晒乾為末)川烏(半斤不去皮)蒼术(一斤半泔水浸一宿洗刮去皮净晒乾為)
(末此黑豆防風蒼术三味一處將紙褁在一處)草烏(一斤不去皮剉碎用薑汁浸軟搗為泥)
生薑(一斤為泥)葱白(一斤)
右用川烏草烏薑葱搗碎一用皮紙褁露一宿後入
新瓦礶内盛緊褁器口春五日夏三日秋七日冬十
日如是日畢取出入前三味末和勻用糯米糊丸如
團魚子大許每服一丸臨卧睡時咬破用温酒吞下
薑湯亦可服藥後一切熱物湯酒不可食此藥麻人
大忌房事後加人參當歸青黛各四兩
寒水石煮散療一切風
寒水石石膏滑石白石脂龍骨(各八兩)桂
心甘草(炙)牡蠣(各二兩煆)赤石脂乾薑大黃(各四)
(兩)犀角屑(一兩)
右搗以馬尾羅篩之將皮囊盛之急繫頭掛著高涼
處欲服以水一升煑五沸内方寸匕藥煑七八沸下
火澄清瀉出頓服服之每日服亦得百無所忌小兒
服之即以意斟酌多少忌生葱海藻菘菜立效
天南星丸(出聖惠方)治一切風
天南星(一兩炮製)白花蛇(一兩酒浸炙微黃)附子(一兩炮製去皮臍)㯽
榔(一兩)麻黃(一兩去根節)硃砂(三兩細研)乾蝎(一兩微炒)膩粉(半兩)
右為末煉蜜和丸如梧桐子大每服以温酒三十丸
薄荷湯茶下亦得忌毒滑魚肉動風物
又方(出聖惠方)
天麻(一兩)乾蝎(半兩生用)天南星(半兩生用)川烏頭(一分生用去皮臍)
附子(半兩生用去皮臍)芎藭(三分炮)細辛(半兩炒)半夏(半兩生用)白
附子(半兩生用)白殭蚕(三分生用)麝香(一分細研)麻黃(半兩去根節)
右為細末以棗瓤和搗三五百杵丸如菉豆大以膩
粉滚過令乾每服以温酒下三十丸
海桐皮酒浸方(出聖惠方)治風
海桐皮五加皮獨活側子(炮製去皮臍)天麻
桂心防風(去蘆頭)枳殼(麩炒微黃去穣)杜仲(去皺皮炙微黃已上各三)
(兩)牛膝(五兩去苗)薏苡仁(六兩)生地黃(半斤)
右細剉和勻以生絹袋盛用清酒三斗浸之春夏七
日秋冬二七日每日隨性飲一盞常令有酒氣不得大醉
至寳丹(出和濟方)療卒中急風不語中惡氣絶中諸物毒暗
風中熱疼痛及火毒山嵐瘴氣毒水毒産後血暈口
鼻出血惡血攻心煩懆喘吐逆難産悶塞死胎不下
已上諸疾並用童子小便一合生薑自然汁三五滴
入於小便内温過化下三丸至五丸神效又療心肺
積熱伏熱嘔吐邪氣攻心大腸風秘神魂恍惚頭目
昏眩眠睡不安唇口乾燥傷寒狂語並皆療之
生犀角屑(研)硃砂(研飛)雄黃(研飛)生玳瑁屑(研)琥珀(研各)
(一兩)麝香(研)龍腦(研各一分)金箔(半入藥半為衣)銀箔(研各五十片)牛
黃(研半兩)安息香(半兩為衣以無灰酒攪澄飛過濾去沙土約得盡數一兩慢火熬成)
(膏)
右將生犀玳瑁為細末入於藥研勻將安息香膏重
湯煑凝成後入諸藥中和搜成劑盛不津器中忙旋
丸梧桐子大用人參湯化下三丸至五丸又療小兒
諸癎急驚心熱卒中客忤不得眠睡煩躁風涎搐搦
每二歲兒服二丸人參湯下
石膏丸(出御藥院方)治諸風痰涎頭痛目眩旋暈欲倒心忪
悸動恍惚不寧神思昏憒肢體倦惰頸項強硬手足
麻痺當服除風偏正頭疼
石膏(别研)半夏(湯洗七次)川芎白附子(炮)天南星(炮)菊
花(揀次)天麻白殭蚕(炒去絲)旋覆花陳皮(去白各一兩)
全蝎(炒半兩)
右為細末生薑汁浸蒸餅為丸如梧桐子大每服五
十丸漸加至一百丸食後生薑湯下忌粘滑生硬等
物
皂角丸(出和濟方)治風氣攻疰頭面腫痒遍身拘急痰涎壅
塞胸膈煩悶頭旋目眩鼻塞口乾皮膚瘙痒腰脚重
痛大便風秘小便赤澁及咳嗽喘滿痰唾稠濁語澁
涎多手足麻痺暗風癎病偏正頭痛夾腦風婦人血
風攻疰徧身疼痛心忪煩躁癮疹痒並宜治之
皂角(搥碎以水一十八兩六錢浸汁用蜜一斤同熬成膏為用甚妙)薄荷葉槐
角(爁各五兩)牽牛子(爁二錢)甘菊花青橘皮半夏(湯洗)
(七遍)葳靈仙(洗)白礬(炮過)貝母(去心炒黃)知母(各一兩)
右為末以皂角膏搜和為丸如梧桐子大每服二十
丸食後生薑湯下如治痰實咳嗽用蛤粉韲汁湯下
手足麻痺用生薑薄荷湯下語澁涎盛用荆芥湯下
偏正頭痛夾腦風用薄荷湯下愈
風餅子(出儒門事親)治諸風疾
川烏(半兩炮製)川芎甘菊白芷防風細辛
天麻羌活荆芥薄荷甘草(灸各一兩)
右為細末水浸&KR1339;餅為劑捏作餅子每服三五餅子
細嚼茶酒送下不拘時候
仙酒方(一名竇侍御遇仙酒出衛生家十方)治諸風疾并大風偏風
牛膝(洗净細切)秦艽(去裂文)桔梗(去蘆)防風(去蘆)羌活(去蘆細研)晩
蚕沙(淨洗炒已上各二兩)牛蒡根(一斤去粗皮細切)枸杞子(二升)牛蒡
(半斤)大麻子(一升洗净)蒼术(一升洗净去粗皮磁噐内蒸熱用)
右為糯米酒二斗於磁器内浸藥封口第七日開封
勿令面近瓶口恐藥氣觸人眼目每服一盞空心服
日進三服温服之忌濕麵魚三月勑送御藥院附靈
寳上方更加天麻半斤洗净枳殼二兩揀净當歸三
兩地黃二兩同前藥浸酒勿令斷絶常令面有酒色
甚者不過一斗前監察御史西京留守竇文炳染偏
風疾手足拘攣半身不遂蒙恩藥不愈訪求醫到奉
仙縣有縣尉李能有此方極有神效名曰仙酒方依
方浸酒一斗未服藥時令人扶策不能自動飲酒二
升能舒手飲酒三升能伸睡飲四升五升全愈此方
不敢私隐
搜風順氣丸治三十六種風七十二氣去上熱下冷腰
脚疼痛四肢無力多睡少食漸漸羸瘦顔色不充黃
赤惡瘡下疰口苦無味增寒聳積年癥氣塊丈夫陽
事絶斷女人無子嗣久患寒瘧吐逆瀉痢變成勞病
百節酸痛初生小兒及百歲老人皆可服補精駐顔
疎風順氣又治大腸秘澁(一名順氣丸)
車前子(二兩半)白㯽榔大麻子仁(微炒赤色退殼用)郁李
仁(湯泡去皮另研)牛膝(酒浸二宿)兔絲子(酒浸焙乾研作餅晒乾入諸藥用)乾
山藥(各二兩)枳殼(去穰麩炒)防風獨活(各一兩)錦文大黃
(五錢半生一半熟一半)
右為細末煉蜜為丸如梧桐子大每服二十丸酒茶
米飲湯送下百無所忌早辰臨卧各一服服經一月
消飲二月去腸内諸宿滯三月無倦少睡四月精神
強勝五月耳目聰明六月腰脚輕健一年百病皆除
老者返少孕婦勿服如服藥覺臓腑微動以羊肚肺
羹補之久患腸風便血用藥治之除根如顫語蹇澁
及癱瘓授此方隨至平復若酒後老少能餌一服宿
食物消盡百病不生無病不治一方陳蔔葡子炒木
香二兩茱萸一兩去核一方加山茱萸一方用當歸
一方作餅晒乾為泥木香一兩
天麻丸治風氣癱緩等疾
天麻(二兩)玄參防風(去蘆)地榆乾浮萍(紫背者洗焙)乾
薄荷烏頭(炮製去皮臍)牛膝(酒浸切焙各一兩)不蚛肥皂莢
(五梗就地坑内燒成黑灰以磁碗内合定)桂(半兩細研入諸藥)牛黃龍腦(各一)
(錢别研入)
右除别研外搗羅為細末共和勻煉蜜和搗百餘下
丸如鷄頭大每服一丸温嚼下
小續命湯治卒中風欲死身體緩急口眼不正舌強不
能語奄奄忽忽神情悶亂歴觀此湯治諸風不拘病
之輕重表裏深淺服之皆驗不令人虛(方見中風類)
烏金煎(出聖惠方)治一切風
黑豆(五升)桑樹東南枝(錢眼内穿得過者三斤剉用)生薑(半斤切)
已上三味以水二斗煑至一斗濾去滓放鍋中以慢
火熬至三升入後藥末
牛膝(去苗)赤箭附子(去皮臍)羌活桂心防風(去蘆)
(頭)木香大麻仁(已上各二兩)
右搗羅為末入前煎中用慢火熬以柳木篦攪勻看
稀稠得所於磁器中盛每服空心及晩食前以温酒
下一茶匙忌生冷猪鷄毒魚大蒜治風無問新久及
偏枯頑痺不仁肢節緩急宜服此浸酒方(出聖惠方)
茵芋狗脊川烏頭(炮製去皮臍)天麻附子(炮製去皮)
(臍各二兩)獨活(三兩)躑躅(一兩微黃)天雄(二兩炮製去皮臍)牛膝(三兩去苗)
防風(三兩去蘆頭)桂心(半兩)
右件藥細搗和勻以生絹袋盛用好酒二斗浸十日
每服温飲一盞日三服以效為度忌生冷毒魚鷄狗
鵝鴨肉
烏頭摩風膏(出聖惠方)治風頑痺腰脚不遂四肢拘攣并馬
墜疼痛不可忍及白癜諸瘡兼脚氣等
烏頭附子(並生用)當歸(各二兩)羌活細辛桂心
(半兩)防風(去蘆頭)白术川椒吳茱萸(各一兩)猪脂(一斤)
(臘月者若半得駞脂尤好去脂膜煎脂化去滓放冷)
右件藥幷細切如大豆頭醋微淹之經一宿煎猪脂
化去滓内藥慢火煎之候附子黃色即膏成收磁合
中有風者頻取摩之宜用衣遮護避風冷
金牙酒(出千金方)療積年八風五疰舉身嚲曳不得轉側行
步跛不能收攝又暴口噤失音言語不正四肢背脊
筋急腫痛流走不常勞冷積聚少氣乍寒乍熱三焦
不和脾胃不磨飲澼結實逆害飲食酢咽嘔吐食不
生肌醫所能治之
金牙(碎米粒用小絹袋盛)地膚子(無子用薑一方用蛇床子)乾地黃蒴
藋根附子防風細辛芥草(細各四兩)蜀椒(各四)
(合)羌活(一斤一方用獨活)
右㕮咀盛以絹袋用酒四斗於磁缶中清密盖頭勿
令洩氣春夏三四秋冬六七宿酒盛去滓日服一合
此酒無毒極可小醉常令酒氣相接不一劑病無不
愈又令人肥健酒盡自可加諸藥各三兩惟蜀椒五
兩用酒如前勿加金牙也冷加乾薑四兩服此酒勝
炙刺治三十諸風嚲曳神驗肘後背急用升麻乾薑
各四兩人參二兩石斛牛膝各四兩五兩不用蒴藋
根為十四味蘇恭不用地黃為十三味一方用蒺䔧
四兩黃茋三兩胡哈用續斷四兩為十一味千金翼
用茵芋四兩
芥草灌酒(出聖惠方)除風氣通血脉益精華定六腑眀耳目
悅澤顔色頭白更黑齒落更生服藥二十日力勢倍
六十日志氣充盈八十日能晝夜百日致神明房中
強壯如三十日時能引弩年八十人服之亦當有子
病在腰膝藥悉主之
天雄(二兩生用)商陸根躑躅蜀椒(各一兩)烏頭(一枚大者)
附子(五枚)桂心白歛茵芋乾薑(各三兩)
右㕮咀以絹袋盛酒三斗漬春夏五日秋冬七日去
滓初服半合稍加至兩三合搗滓為散酒服方寸匕
日三以知為度夏日恐酒酸以油單覆之下井中近
水冷不酸也一方無商陸桂心為八味一方無商陸
有牛膝名天雄浸酒方忌生冷鷄猪肉豆豉
烏藥順氣散(出三因方)治男子婦人一切風氣攻疰四肢骨
節酸痛遍身頑麻頭目眩暈及療卒中風手足癱瘓
語言蹇澁筋骨拘攣又治脚氣步履難脚膝軟弱婦
人血風老人冷氣上攻胷臆兩肘刺痛心腹膨脹吐瀉
腸鳴先宜多服此藥以疎氣道然後隨證投以風藥
麻黃(去根節)陳皮(去穰)烏藥(去木各二兩)白殭蚕(去絲嘴炒)川芎
(炒)枳殼(去穰麩炒)甘草(炒)白芷桔梗(一兩)乾薑(炮半兩)
右為細末每服三錢水一盞半生薑三片棗一枚煎
至七分温服如四時傷寒增寒吐熱頭痛肢體倦怠
加葱白三寸同煎併服出汗見效如閃剉身體疼痛
温酒服遍身瘙痒抓之成瘡用薄荷三葉煎服孕婦
不可服常服疎風順氣
黑神丸(出和濟方)治一切風疾及癱瘓風手足顫掉渾身麻
痺肩背拘急骨節疼痛兼療婦人血風頭旋眼暈精
神困倦
牡丹皮白芍藥川芎草烏(炮各六兩)麻黃(去節各四)
(兩)赤芍藥甘草(各十兩)荆芥烏頭(八兩)何首烏(米泔)
(浸切焙十二兩)
右為細末水糊為丸如鷄頭大每服一丸細嚼茶酒
任下不拘時婦人血風流注用黑豆淋酒下小兒驚
風用金銀湯下傷風咳嗽酒煎麻黃下頭痛葱下
搜風丸(一名人參半夏丸出儒門亊親)治諸風疾
人參茯苓南星(各半兩)蛤粉(二兩)半夏乾生薑
(剉)白礬(剉)水石(各一兩)薄荷(半兩)藿香(一分)
右為細末水丸如豌豆大每服三十丸生薑湯下之
㗜藥下卧丸(出瑞竹堂方)治一切風疾
藿香石藋花(黃者)人參藜蘆(去苖葉取根)芍藥糓
精草苦丁香石膏(研)川芎甘草
右等分為細末每用三字口噙水左右鼻内搐之作
涕為效
櫻桃丸治手足一切風疾
川烏(一隻大者生用去皮)羌活(一兩)麝香(五分另研)腦子(五分另研)草烏
(半錢去皮生用)川獨活(一兩)當歸(一兩半去蘆)海桐皮(一兩半去皮一兩净)
葳靈仙(一兩半去蘆一兩净)硃砂(一兩細研一半為衣一半入藥用)
右為粗末煉蜜為丸劑如鐵臼内杵二千餘下以不
粘口為度丸如櫻桃大硃砂為衣每服一丸細嚼温
酒嚥下食前卧服
再合寧心丹治一切風
白茯苓(二兩)山藥(一兩半)防風(一兩)羌活(一兩)川芎(半兩)香附
(白者二錢)殭蚕(二錢)天麻(半兩)甘草(一兩)全蝎(二十一枚)
右為細末煉蜜為丸如梧桐子大每服四十丸用温
酒下或棗湯亦得
鐵彈丸治風濕筋骨軟弱癱瘓一切風疾並皆治之
乳香沒藥木鱉子白附子虎骨(各二兩)麝
香(二錢)全蝎(三兩)麻黃(去根節三兩)草烏(三兩)自然銅(一兩三錢)
右為細末用墨汁一錠磨汁為丸一兩作十丸用酒
開服
黑附子丸治癱瘓中風及婦人血風等疾
附子(去皮臍生)烏頭(去皮臍生)虎脛骨(塗酥炙)五靈脂(炒)防風
(去蘆)桂(去粗皮)海桐皮(剉)地龍(炮)狼毒(生去蘆頭用猪血浸一宿炙乾)
(用)自然銅(煆醋滓七次各四兩)
右為細末煉蜜丸如鷄頭大每服一丸爛嚼温酒下
空心日午臨卧服
通明赤丸治中風癱緩并柔風一切風疾
烏蛇(去頭骨去皮不用)麻黃(去根節)白殭蚕(各一兩)白附子(生用)
半夏(湯浸去滑)乾蝎(炮)天南星附子(去皮臍各半兩)麝香(一分)
右並生用搗為末以湯浸槐膠研和為丸如大麻子
大以生絹袋盛不得置合内亦不得以火焙常服每
日空心薄荷酒下三丸微嚼破服覺藥衝煨甘草噙
之如中風急以濕薄荷酒磨下五丸或七丸服之小
兒中諸風癎或天弔風等以母乳磨一丸或兩丸量
力服之
天麻防風丸(出直指方)治一切諸風
人參天麻防風(各一兩)全蝎(炒半兩)硃砂(研)雄黃
(研)甘草(炙各五分)直殭蚕(研半兩)牛黃(一錢)麝香
右為細末煉蜜為丸如梧桐子大每服二丸紫蘇薄
荷湯下
洗藥治一切諸風
大風殼香白芷荆芥苦參何首烏川
椒防風蒼耳草麻黃葱(連根)
右用水桶煎藥湯取温煖處浴再煎滓添洗用被盖
覆取汗出不可見風
太一丹(出傳信適用方)治諸風及癱瘓偏風手足頑麻肢節緩
弱骨脊疼痛并治頭風偏正頭痛項頸拘急頭旋目
暈嘔吐痰水或耳鳴聾閉風痰上盛及療傷寒頭痛不
可忍者並宜服之常服消化痰清頭目利胷膈
川芎川烏(去皮尖)草烏(去皮尖)白芷白附子黑
附子(去皮臍)細辛(去葉洗)半夏(洗)天南星(洗)天麻(洗)
右等分並生用細末如藥二十四兩即入麵二十兩
白者同拌勻滴水和丸如彈子大日中照乾每服一
粒茶酒任嚼下荆芥薄荷茶亦得如傷寒傷風頭目
昏疼用葱白一莖同嚼熱茶清送下不計時候此藥
用之甚妙
大聖一粒金丹(一名併命出和濟方)治男子婦人一切風疾氣血
俱虚隂陽偏撩卒暴中風僵仆昏塞涎潮搐搦不省人
事失音項強手足嚲曳口眼喎斜癱瘓偏枯半身不遂
語言蹇澁舉止錯亂四肢麻痺癲癎倒地目瞑不開涎
盛作聲角弓反張目睛直視口噤悶絶牙關緊急風搏
陽經目眩頭痛耳内蟬鳴皮膚&KR0972;搐多困喜睡項強拘
急不能四顧腎臓風脚膝疼痛步履艱難徧流注一身
屈伸不得此藥無問新久並治之有風疾常服尤佳補
益五臓秘固真元通流關節袪除風邪壯筋續骨大效
白礬(别研枯)硃砂(别研)沒藥(别研)麝香(净内各半兩)五靈脂(去石)
白殭蚕(炒去絲)白蒺䔧(炒去刺各一兩)大川烏頭(去皮尖)大黑
附子(並炒去皮臍)新羅白附子(炮二兩各為末)
右為細末合和用粉烟墨半兩井花水磨下汁搜丸
每兩作六丸用金箔二百片為衣窨乾每一丸用生
薑半兩取自然汁磨化用無灰酒煖熱半盞同藥温
服量病人酒性多少更喫温酒一升二升投之以助
藥力次用衣被盖覆使卧汗出為效熱輕者半丸不
拘時候葉氏於本方中去麝香增天麻防風乳香減
沒藥硃砂白礬各一分餘依本治一切風及頭面諸
風皮膚不仁癮疹手足頑麻名萬金丹一法於方前
四味减半後六味等分製料服&KR0008;之法並同如病勢
危急不睱求薑酒以白湯磨先擦牙齦牙關寬便可
灌藥下即甦亦名大聖一粒金丹本方中增防風一
兩全蝎一分治中風癱瘓流涎不語手足麻痺痛癢不知
名大聖鎮風丹一方有殭蚕孕婦不可服
龍腦方(出聖惠方)治一切風
龍腦(一分細研)雄黃(半兩細研)硃砂(一分細研)阿膠(一分搗砂炒令黃燥)丁
香(一分)天南星(一分炮製)好墨(半錠)牛黃(一分細研)天竺黃(一分細研)
右搗羅為末研令勻取三月三日以末蜜和丸如豇
豆大每服以熱酒研一丸服之
烏頭湯(出千金方)治八風五尸惡氣遊走心胷流出四肢来
往不住短氣欲死
烏頭芍藥乾薑桂心細辛乾地黃
當歸吳茱萸甘草(各二兩)
右㕮咀以水七升煑取二升半分三服
清神散(出和劑方)消風壅化痰涎治頭目昏眩心忪面熱腦
痛耳鳴鼻塞聲重口眼瞤動精神昏憒肢體疼倦頸
項緊急心膈煩悶咽嗌不利
檀香(剉)人參(去蘆)防風(去苗各十一兩)薄荷(去土)荆芥穗(去土)甘
草(爁各二十兩)石膏(研四十兩)細辛(去苖洗焙用五兩)羌活(去苗一十五兩)
右為細末每服二錢沸湯點服或入茶末點服亦得
食服
追風散(出和劑方)治證與前追風散同
白殭蚕(去絲嘴炒)全蝎甘草荆芥(各二兩)川烏(炮去皮臍)
防風(去蘆頭)石膏(研各四兩)川芎(三兩)麝香(研一兩)
右為細末每五分好茶調下食後臨卧服常服清頭
目利咽膈消風壅化痰涎
磁石丸(出仁存方)治一切癱瘓暗風等疾
磁石(一兩)石燕(各一兩)石碌(半兩並煆醋淬七次)雄黃輕粉
硃砂牛黃(各半兩)麝香(二錢)
右細研以好酒磁器内熬之可丸則丸入麝香一處
丸如鷄頭大每服一丸荆芥薄荷酒化下如是大患
風涎暗風昏迷不省者更入輕粉少許白礬半錢研
用藥二丸磨盡作一服灌下便安服後便安服後有
汗見效三日一服小兒一丸分三服
定風餅子(出醫方大成)治風客陽經邪傷腠理背膂強直口
眼喎斜體熱腰寒痰厥頭目疼痛肉瞤筋愓辛額鼻塞
及飲酒過多嘔吐痰沫頭目眩暈如坐車船常服解五臓
傷寒辟霧障氣爽惠神志諸風不生
天麻川烏(炮)南星(炮)半夏(炮)川薑川芎白
茯苓甘草防風
右等分用生薑汁為丸如龍眼大捏作餅子硃砂為
衣每服一餅細嚼薑湯下不以時候但不當生用仍
須炮製預服最防風痰一方無防風
大省風湯治諸虚風涎潮痰瘚神昏頭暈語澁手足搐
搦半身不遂及歴節風痛筋脈攣急
川芎半夏防風(各一兩)甘草(炙半兩)全蝎(去毒三個)附
子(生用皮臍)川烏(去皮臍)木香南星(各半兩)
右剉散每服四錢水一盞半生薑十片煎温服不拘
時候氣虚加沉香氣逆加紫蘇胷膈不利有痰倍加半
夏人參頭暈頭痛加天麻半兩全蝎二錢煎熱入麝
香熱風左癱右瘓口眼喎斜口噤不能言手足頑麻
於本方去附子川烏一方無防風
五粒松酒浸方(出聖惠方)冬十月以法服大治諸風
五粒松葉(七片並大片)麻黃(七兩去節)防風黃耆獨活
(炮)秦艽(各二兩)牛膝(四兩)生地黃(一斤)芎藭(二兩)
右以無灰清酒四大斗漬春七日冬二十日夏五日
取酒服之大有效騐忌如藥法一方無芎藭黃耆有
天雄肉桂
加味苦參丸治一切風證
苦參(一斤)荆芥(半斤)何首烏白殭蚕(二兩)香白芷川
芎(二兩)赤芍藥(二兩)大黃(一兩)加白花蛇
右為細末麵糊為丸如梧桐子大每服五十丸不拘
時候温茶清下
又方(出聖惠方)
白附子(一兩炮製)白殭蚕乾蝎(一兩半微炒)蟬殼(半兩)天麻
(一兩)羌活(一兩)防風(一兩去蘆頭)側子(一兩炮製去皮)麻黃
右為末煉蜜和丸如菉豆大以膩粉滚過令乾如中
風不語重者以煖酒研下十丸當有汗出即差如常
服即空心温酒下五丸
太白丹(出聖惠方)治一切風
鹿角霜(半兩)磁藥(七兩燒令通赤候冷搗羅細研水飛過)蛤粉(七兩)天南
星(三兩炮製)白蒺蔾(三兩微炒去刺)蛜&KR0008;(三兩微炒)麝香(一兩半細研)川
烏頭(二兩生用去皮臍)白花蛇肉(酒浸三兩炙微黃)
右為末入麝香研令勻以麵糊和搗五七百杵丸如
鷄頭大每服以豆淋酒研下一丸
龍腦丸(出聖惠方)治一切風
龍腦(一分細研)麝香(一分細研)硃砂(半兩細研)天南星(一分炮製)白附
子(一分炮製)半夏(一分湯洗七遍去滑)甘草(一分炙微赤剉)附子(半兩炮製去皮)
(臍)川烏頭(一分去皮臍炮製去滑)
右為末以糯米粥和丸如菉豆大每服以温酒下三
丸
獨活酒浸方(出聖惠方)治八風十二痺
獨活(四兩)石南(四兩)防風(三兩去蘆頭)茵芋附子(炮製去皮臍)
川烏頭(炮製去皮臍)天雄(炮製去皮臍)桂心(一兩半)牛膝(去苗已上)
(各一兩)
右細剉以生絹袋盛用好酒二斗漬經七日隨性溫
飲一小盞勿令大醉以效為度
經效鼠粘根浸酒方(出聖惠方)治風
鼠粘根(五斤掘時勿令見風密房内净洗薄切密瓮内隂乾)防風(五兩去蘆頭)附
子(二兩炮製去皮臍)獨活(五兩)漢防己(二兩)桂心(二兩)天麻(二兩)麻
黃(二兩去根節)生地黃(八兩)
右細剉用生絹袋盛以無灰酒三斗浸之密封春夏
七日秋冬二七日開每日空心服日午夜卧各温飲一
小盞
桑枝浸酒方(出聖惠方)治風
花桑枝(一斤)垂柳枝(一斤)槐枝(一斤)羌活(三兩)牛膝(三兩去苖)黑
豆(一升炒熟)附子(三兩炮製去皮臍)桂心(三兩)熟地黃(三兩)
右細剉和勻以生絹袋盛用好酒五斗浸經七日後
每日飲前後任性煖飲一二小盞不得令過度但醺
醺然長有酒氣為妙忌生冷毒魚猪肉
天腦天麻煎(出和劑方)治一切風及癱緩風半身不遂口眼
喎斜語澁涎盛精神昏憒或筋脈拘攣遍身麻痺百
節疼痛手足顫掉及腎臓風毒上攻頭面虛腫耳鳴
重聽鼻塞口乾痰涎不利下疰腿膝緩弱腫痛生瘡又治
婦人血風攻疰身體疼痛面浮肌瘦口苦舌乾頭旋目
眩或皮膚瘙痒癮疹生瘡暗風偏正頭疼並皆治之
甜瓜子(湯洗令净)浮萍草(揀洗净)川烏(炮去皮臍)地魚(去苗刮削令净)
黑參(洗净焙各五十兩)天麻(去苗一百兩)
已上為細末用雪水白沙蚕各一十斤零十兩同化
開用絹袋子濾過銀石器内慢火熬成稠膏
生龍腦(研八兩)麝香(研四兩)
右為細末除麝龍外用天烏頭膏和搜令勻放冷入
龍麝再搜令勻入臼内搗千百杵搓為錠子每服一
皂莢子大與薄荷同嚼茶酒任下不計時候治癱緩
風併服見效如破傷風黑豆淋酒下須發汗用煨葱
熱酒併三服常服亦得
八風丹(出和濟方)治諸風及痰熱上攻頭痛面赤目眩旋運
鼻塞咽乾頸不利痰涎唾稠濁精神如醉百節疼痛
耳内蟬鳴面上遊風口眼蠕動
滑石(細研)天麻(酒浸各一兩)龍腦(研)麝香(研各一兩)白殭蚕(微炒)
白附子(炮各半兩)半夏(白礬製二兩)凝水石(火燒通赤細研水飛半兩)
右為細末入研者藥同研勻煉蜜和丸如櫻桃大每
服一丸細嚼温荆芥湯下茶清亦得食後服
洗澡藥(出御藥院方)治淋滯一切諸風燥痒
葳靈仙(去土)藁本(去土)藿香葉乾荷葉(各十二兩)零陵香
(炒)茅香(各十六兩)甘松(去土)香白芷(各八兩)
右為細末每用二兩生絹袋盛用水二桶約四斗煎
三沸放稍熱放無風處淋渫了避風少時常用治遍
身瘙痒光潤皮膚如水少時更添熱水斟酌得所使
用只令添水藥末不添
大辰砂丸(出醫藥大成方)淸頭目化痰涎利咽膈手足麻木肢
節疼痛鼻塞聲重頭昏目眩項背拘急皮膚瘙痒卒
生疹癮冐觸風寒服之
天麻(去苗)川芎甘草(炙)硃砂(為衣)吳白芷(各一兩)防風
(去蘆頭)細辛(去苗葉土)薄荷葉(各半兩)
右為細末煉蜜丸如彈子大硃砂為衣每服一丸細
嚼食後生薑湯下茶淸亦得
龍腦川芎丸(出御藥院方)消風除熱化痰消滯通利七竅爽
氣清神
薄荷(去土五兩三錢)川芎甘草(微炒)防風(去蘆頭)桔梗(一兩半)
龍腦(研六錢)縮砂仁(二錢)白豆蔲仁(半兩)
右為細末入研藥勻煉蜜為丸每服二丸細嚼温茶
清送下食後服之每兩可作二十丸
防風湯(出儒門事親)治諸風疾
防風麻黃獨活秦艽(去苖)黃芩石膏當
歸(去蘆)白术(各三兩)
右為粗末入半夏片子令攪勻每服四錢水二中盞
入生薑七片煎至一盞去滓取清汁六分入麝香少
許帶熱食後服
清風散(出儒門事親)治諸風疾
川芎羌活(去蘆)人參(去蘆)白茯苓(去皮)白殭蚕(炒)蟬殼
(去土各一兩)厚朴(去粗皮薑製)陳皮(去白各半兩)
右為細末每服二錢茶清調下
拒風丸治風客陽經邪傷腠理背膂強直口眼喎斜體
熱惡寒痰厥頭目疼痛肉瞤筋惕辛額鼻淵及飲酒
過多嘔吐痰沫頭目眩暈如坐車船常服觧五臓傷
寒爽神志諸風不生
南星(炮)半夏(炮各二兩)川芎防風羌活獨活
藁本細辛(各一兩)
右為細末薑糊為丸如梧桐子大每服三十丸薑湯
下食後服之
真方白丸子治風可常服永無風疾隔壅之患
大半夏(湯炮七次)白附子(洗净略炮)天麻天南星(洗净炮用)川
烏頭(去皮尖炮)全蝎(去毒炒)枳殼(去穣炒)木香(各一兩)
右為細末生薑自然汁打糊為丸如梧桐子大每服
一二十丸食後臨卧茶清熱水送下癱瘓風温酒下
三日服小兒驚風薄荷湯下二丸
觧語湯治中風客於心脾二經舌強不能言半身不遂
口眼喎斜神氣不清一切風氣並皆治之
附子(炮)防風(去蘆)天麻(一方用赤箭)酸棗仁(炒各一兩)羚羊角
屑官桂(各七錢半)甘草(炙)羌活(各半兩)
右為粗末每半兩水二盞煎八分去滓入竹瀝兩匙
再煎三兩沸温服無時二滓併煎一方專治中風卒
失音有赤箭無天麻名桂心散
靈寳丹治一切諸風癱瘓傷風等疾
川烏(去皮尖略炮)五靈脂(各三兩)沒藥(一兩半)胡椒(半兩)木香
(炮)乳香(研)硃砂(研)麝香(各一分和硃砂為衣)
右前五味為細末擇辰日時取東方井水入乳香末
和前藥末為丸如豆大將硃砂麝香為衣每服一粒
生薑二片同嚼茶酒任下不拘時如傷風頭痛及胎
風荆芥湯下
龍腦雙丸治一切風
天南星(湯浸軟洗切焙)半夏(湯洗七次去滑切焙各半兩)胡粉膩粉
(各一錢)麝香龍腦(各一分四味同研)白殭蚕(酒炒各分二味晒末)
右研勻稀糯米糊丸如皂子大每服一丸或二丸嚼
破温酒下如急風口噤用青葱筒子灌於鼻内口立
開大效
蝎麝白丸子治男子婦人半身不遂手足頑麻口眼喎
斜痰涎壅塞及一切風他藥不能治者小兒驚風大
人頭風洗腦風婦人血風
半夏(七兩)川烏(一兩)白附子(二兩)天南星(三兩)天麻(一兩)全蝎
(五錢)防風(一兩)生麝香(五分)
右為末薑汁糯米糊丸如桐子大每服一二十丸淡
薑湯下無時吞下癱瘓風温酒下三日服一二日當
有汗便能舒展經三五日類呵欠是應常服除風化
痰治膈壅小兒驚風薄荷湯下三兩丸
又方治一切風
天麻天南星(炮製)白附子(炮製)白花蛇肉(酒浸炙微黃)附
子(炮製去皮臍)白殭蚕(微炒已上各一兩)膩粉(一分)麝香(一分)
右為末研入麝香膩粉煉蜜和搗二三百杵丸如梧
桐子大以胡粉滚過每服以温酒下三丸忌毒滑物
又方
白附子(一兩炮製)天麻(一兩)雄雀糞(一兩)天南星(酒拌炒令黃)麝
香(細研)乾蝎(微炒)水銀(已上各一分以小棗穣研令星盡)牛黃(細研)
右為末研入水銀令勻以棗穣和丸如菉豆大入膩
粉中滚過曬乾每服以温酒下三丸
百靈牛膝煎治一切風不以近遠服之皆效
百靈藤(五斤細剉以水三斗煎至一斗濾去滓更煎三升)牛膝(去苖)附子(去皮)
赤箭仙靈脾何首烏鹿角膠乳香(已上各二)
(兩)
右為末入煎中别入白蜜五合同熬以柳木篦攪令
勻如稀湯上收於磁器中每服以温酒調下一茶匙
空心及晩食前服忌毒滑物
七生丸治丈夫婦人三十六種風五般腰疼打撲傷損
並入骨疼痛背膊拘急手足頑麻走疰不定筋脈攣
縮久患風疾並皆療之
地龍(去土)五靈脂(去石)松脂(去木)荆芥(去枝梗)川烏(炮去皮臍)天
南星(炮各一兩)草烏(炮去皮尖各二兩)
右為末醋煑麵糊為丸如梧桐子大每服五丸至七
服茶湯任下孕婦不可服温酒送下亦可
川芎散治諸風疾
川芎荆芥甘菊薄荷蟬殼蔓荆子(各二)
(兩)甘草(一兩炙)
右為細末茶酒任下二三錢食後服
愈風丹(出瑞竹堂方)治諸風証偏正頭風
通聖散四物湯黃連觧毒湯(各一料加後藥)羌活
細辛(去葉)甘菊天麻何首烏薄荷獨活(已上)
(各一兩)
右為細末煉蜜為丸如彈子大每服一丸細嚼不拘
時侯茶酒下
靈龍丹治一切風疾
麝香(一兩)乳香(五兩)地龍(五兩)白膠香(七兩)烏頭(五兩)木鱉子
(十二兩)五靈脂(四十兩)
右為極細末酒糊為丸如彈子大每服一丸酒化服
之用辰年辰時生人修合
防風湯(出濟生拔萃方)治風寒汗出肩背痛中風小便數而欠
者風熱盛使肺氣欝甚也當瀉風熱以通氣
柴胡升麻黃耆(各一錢)羌活防風橘皮
人參甘草(各半兩)青皮黃蘖白豆蔲(已上各二分)
藁本(三兩)
右㕮咀都作一服水二盞煎至一盞去滓温服食後
氣甚者宜服面白脫色氣短者勿服之小便遺失者
肺氣虚也宜安卧飬氣禁勞役以黃耆人參之類補
之不愈當清其熱加黃蘖地黃肩背痛不可廻顧此
手太陽欝而不行風藥散之如或目痛項強腰似拔
上衝羌活勝濕湯及足太陽經不行也以羌活勝濕
湯主之
羌活勝濕湯(出濟生拔粹方)
羌活(一錢)獨活(一錢)藁本防風(各半兩)蔓荆子(三分)川芎
(二分)甘草(炙五分)
右㕮咀都作一服水二盞煎至一盞去滓温服食後
如身重腰沉沉然乃經中有濕熱也更加黃蘖一錢
附子半錢蒼术二錢如腿脚沉重無力者加酒洗漢
防己半錢輕則附子重則川烏頭少許以為引用而
行經也如卧而多驚小便淋溲者邪在少陽厥隂亦
用太陽經藥更加柴胡半錢如淋加澤瀉半錢此下
焦風寒二經合病也腎肝之病同一治焉但在下焦
非風藥行經不可也如大便後有白膿或只便白膿
者因勞役氣虚傷大腸也以黃耆人參湯補之如裏
急頻見者血虚也更加當歸如肺脹膨而喘咳胷高
氣滿而上奔者多加五味子人參次之麥門冬與黃連
少許如甚則交兩手而瞀者真氣散加黃連五味子
參黃芩桔梗甘草各半錢如耳鳴目黃頰頷腫肩肘
臂外後廉痛面赤脉洪大者以羌活防風甘草藁本
通經血加黃芩黃連消其腫以人參黃耆益其原氣
而如脉緊者寒也或面白善嚏或面色惡皆寒也亦
加羌活四味足太陽不用連芩少加附子以通其脉
面色惡多恐者更加桂附如便白膿少有衣者氣脫
加附子皮如泄加米殼如氣澁者有甘藥補氣安卧
不語以飬其氣
知母湯(出本事方)治遊風攻頭目或四肢作腫塊
知母(一兩)麻黃黃耆甘草獨活白术枳
殼(各半兩)
右為粗末每服四錢水一盞半牛蒡百粒研碎煎至
七分温日三服覺冷不用牛蒡子
苦參丸治一切諸風
荆芥防風何首烏蔓荆子葳靈仙菖
蒲苦參
右煎六味各等分參加一倍㕮咀為細末酒糊為丸
如梧桐子大每服三四十丸臨卧塩湯送下茶清湯
亦可别無所忌常服諸瘡疾不生大有神效
烏金浸酒方(出聖惠方)治風
黑豆(二升緊小者炒熟搗碎)防風(去蘆頭)桂心附子(炮製去皮臍)
羌活(已上各二兩)熟乾地黃(三兩)烏鷄糞(堆者以大麻子取子餵籠七日後)
(□一兩)
右為細剉和勻入於生絹袋中用好酒二斗磁瓮子
中重湯緩煑候藥瓮子内有香氣即止每日三度温
飲一小盞
川芎丸消風壅化痰涎利咽膈清頭目治頭痛旋暈心
忪煩熱頸強急肩背拘倦肢體煩疼皮膚瘙痒目痛
面上遊風如蟲行相似
川芎龍腦薄荷葉(焙乾各七十五兩)細辛(洗五兩)防風
(去苗二十五兩)桔梗(一百兩)甘草(爁三十五兩)
右為細末煉蜜搜和每一兩半分作五十丸每服一
丸細嚼茶下食後臨卧
薄荷煎丸消風熱化痰涎利咽膈清頭目治遍身麻痺
百節疼酸頭昏目眩鼻塞腦痛語言聲重項背拘急皮
膚瘙痒或生疹及治肺熱口腥脾熱口甜膽熱口苦又
治鼻衂唾血大小便出血及脫傷風并沐浴後並服之
龍腦薄荷(取葉十片)防風(去苖)川芎(各三十兩)縮砂仁(五兩)桔
梗(五十兩)甘草(炙四十兩重)
右為末煉蜜丸每服作三十丸每服一丸細嚼茶酒
任下
加減三五七散治八風五痺癱瘓嚲曳口眼喎斜眉角
牽引項背拘強牙關緊急心中憒悶神色如醉遍身
發熱骨節煩疼腰膝不仁皮膚瞤動或如蟲行又治
陽虚頭痛風寒腦目旋運轉有似舟車之上耳内蟬
鳴或如風雨之聲應有風濕痺脚氣緩弱疾並能治
之又名大三五七散
山茱萸乾薑(炮)茯苓(去皮各三兩)附子(炮去皮臍三十五箇)細
辛(一斤八兩)防風(去蘆四斤)
右為細末每服二錢温酒調下食前一方天雄細辛
各三錢乾薑山茱萸各五錢山芋防風各七錢
大醒風湯治中風痰厥涎潮昏運手足搐搦半身不遂
歴節疼風筋脈攣急並皆治之
南星(生八兩)防風(生四兩)附子(去皮臍生)獨活全蝎(微炒)甘
草(生各二兩半)
右㕮咀每服四錢重水二大盞生薑二十片煎至八
分去滓温服不拘進二服
活絡丹治丈夫婦人元臓氣虚婦人脾血久冷諸風温
毒之氣留滯經絡流注脚手筋脈攣拳或發赤腫行
步艱辛腰腿沉重脚心弔痛及上衝腹脇脹胷膈痞
悶不思飲食衝心悶亂及一切痛風走注遍身痛
川芎(炮製去皮臍)草烏(炮製去皮臍)地龍(去土)天南星(炮各六兩)乳
香(研)沒藥(研各二兩二錢)
右為細末入研藥和勻酒糊為丸如梧桐子大每服
二十丸空心日午冷酒送下荆芥亦可
追風應痛丸治一切風疾左癱右瘓半身不遂口眼喎
斜牙關緊急語蹇澁筋拘攣百骨疼上攻下疰遊走
不定腰腿沉重耳鳴重聽膝緩弱不得屈伸步履艱
難遍身麻痺皮膚頑厚又婦人血風攻疰身體疼痛
面浮肌瘦口苦舌乾頭旋目眩昏困多睡或皮虛瘙
痒癮疹生瘡暗風夾腦偏正頭疼並治之
葳靈仙狗脊(去毛各四兩)何首烏川烏(炮去皮臍各六兩)
乳香(研一兩)五靈脂(酒浸淘去沙石晒乾五兩半)
右為末酒糊為丸每服十五丸加至二十丸麝香温
酒吞下只温酒亦可食稍空服常服輕身體壮筋骨
通經活絡除濕去風孕婦不可服
新補菊葉湯治一切風頭目昏眩嘔吐面目浮腫
菊花(去梗)羌活獨活旋覆花牛蒡子甘草
(各等分)
每為末每服二錢水一盞生薑三片同煎至七分去
滓温服食後
當歸川芎散治風疾一方治壅頭目昏眩痛悶筋脉拘
倦手足麻痺兼保護胎氣調和榮衞
當歸川芎(各半兩)甘草(二兩)黃芩(四兩)薄荷(一兩)縮砂(一分)
右為細末温水調一二錢食後日三服
疎風丸治諸風疾通聖散一料加天麻
羌活獨活細辛甘草首烏(各半兩)
右為細末煉蜜和丸如彈子大每服硃砂為衣每服
一丸細嚼茶調下
皂角六一丸(出危氏方)疎風活血起癱瘓除脚疾烏鬚駐紅
顔肌肉不緊實風証切宜此藥服之
川芎草烏(各一兩)天台烏藥(二兩)烏梅(乾癟者去核五十箇)猪
牙皂角(五挺湯泡去皮弦)烏豆(一升)
右剉如脂面大用無灰酒釅醋各二浸一宿磁瓦銚
内慢火煎乾取出晒焦揀何首烏一味别為末煑膏
以六味焙乾碾末以前煑藥餘酒醋及何首烏膏為
丸每服三十丸酒下
六聖散
川芎石膏雄黃乳香沒藥(二錢)盆硝(半兩)
右為細末噙水搐之亦治眼昏冷淚頭風咽嗌鼻塞
語沉一搐牙疼便定
拒風丹(出和濟方)治一切風
川芎(四兩)防風(一兩半)天麻(一兩去蘆)甘草(一兩剉)細辛(三錢半)
蓽撥(半兩)
右為細末煉蜜和丸作杵每服一丸細嚼荆芥湯或
温酒下尋常些小傷風頭痛鼻塞強筋急皆可服然
暴喜傷陽暴怒傷隂憂愁不樂氣多厥逆往往多得
此疾便涎潮昏塞牙關急緊痛若概作中風證用藥
非止不相當多致殺人忽有人一日氣厥牙噤有潮
醫者作中風以大通丸三粒下之下數行一夕而亡
予常痛恨每見此證急化蘇合香丸四五粒灌之便
醒然後隨其虚實寒熱而調治之無不愈經云無故
而瘖脉不至治自己謂氣暴逆也氣復則已審如是
雖不服藥亦可得平治作口眼喎斜次則涎潮閉塞
左右共灸十二穴者謂聽會頰車地倉百會肩隅曲
池風市足三里絶骨髮際大椎風池也依而用之無
不立效若病因驚恐肝臓為邪来乘邪陽明之經即
胃是也邪盛不畏勝我者又来乘肺肺緣久病氣弱
全無德受肝凌侮其病時復頭眩瘈瘲搐掣心胞伏
涎久之則害脾氣要當平肝氣使歸經則脾不受尅
脾為中州土中四肢一本之事脾氣正則土生金旺
則肺安矣今肺不安時覺氣中衝者是侮脾不受侮
故有此上衝肝勝則復受金尅故搐弱也以熱藥治
之則風愈甚以冷藥治則氣虚也肺屬金金為清化
便覺藏腑不調今用中和温藥抑肝補肺漸可安愈今
心忪非心忪也胃之大絡名曰建絡胷膈及兩乳間
虚而有疾則動建須時發一陣熱者是其候也服續
斷湯茱萸丸獨活散下三方一月而愈思和名醫寓
真儀時人少知者後至都下聲名籍甚為醫官政和
中度為黃冠終藥珠佩囊
續斷湯(出本事方)治一切風(方見風脚疼痛類)
薯蕷丸(出本事方)治一切風
薯蕷人參遠志防風真珠母紫石英
(研飛水)茯苓虎骨(各一兩)虎睛(剉二味須真者)龍齒華隂
細辛石菖蒲五味子丹參(各一分)
右為細末煉蜜為丸如梧桐子大每服三十丸至五
十丸金銀薄荷湯下食後臨卧一方有砂參
獨活散(出本事方)治一切風
川獨活白术白茯苓葳蕤栢子仁甘
草(各一兩)犀角川椒熟乾地黃枳殼官桂
(各半兩)人參
右為細末每服二錢水一盞生薑三片棗一箇同煎
至七分不拘時候服之
生地黃飲子療一切風及偏風發四肢口眼喎戾言語
蹇澁其陽不虚人勝於續命湯宜老人服之
生地黃(汁)竹瀝荆瀝(以上三味各取汁一升五合)羌活防
風(各二兩)蜀附子(大者一枚生用去皮八九研重一兩者有神)
右切内前三味瀝汁中寬火煎取一升五合去滓温
服分二服相去八九里風甚頻服六劑驗不可論特
宜老人無問冬夏並同服之無忌隔三日服一劑亦
甚佳忌猪肉蕪荑
黑神丸治風不計急慢並主之方
硫黃硃砂水銀雄黃(已上俱半兩細研)
已上四味先用硫黃雄黃於銚子内銷作汁次下水
銀硃砂便攪結為砂子後用磁盒子盖上鑚一孔子
似黃米大即安砂子在内便塩泥固濟只留孔子放
乾先用火半斤去盒子四面四寸已来至熱再圍四
面如火放黑氣出盡便用濕紙片子搭上孔子纔乾
則捏至三十片為度其藥已成後令細研入後藥
麻黃(去根節一兩)天麻(半兩)白附子(一分炮製)白殭蚕(一分微炒)烏
蛇(三分酒浸去皮骨炙微黃)桂心(一分)乾蝎(一分微炒)天南星(一分炮製)天
雄(一分炮製去皮臍)獨活川烏頭(一分炮製去皮臍)麝香(一分細研)
右為末每石藥一兩管草藥二兩相合令勻煉搗三
二百杵丸如豇豆大每服以豆淋酒嚼下三丸忌動
風物
普濟方卷一百十五
