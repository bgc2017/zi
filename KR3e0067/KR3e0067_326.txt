普濟方卷三百二十六明周王朱橚撰
婦人諸疾門
脚氣(附論)
夫婦人脚氣與丈夫不同男子則腎臟虛弱為風濕所
乘女子以胞絡氣虛為毒所摶是以胞絡屬於腎也腎
主於腰脚又肝脾腎三臟經絡起於十足指若臟腑虚
損則風邪先客於脚從上而下動於氣故名脚氣也此
皆由體虛或當風取凉或久坐卑濕或産後勞損或恚
怒傷肝心氣滯致令月候不通因其虛傷風毒搏於肌
骨則令皮膚不仁筋骨抽痛五緩不遂六急拘攣或即
冷痛或即腫滿兩脚痺弱或舉體轉筋目眩心煩見食
即吐精神昏憒肢筋煩疼小便赤黃大便秘澁並皆其
證也其婦人脚氣治之與丈夫不同者以其氣血不調
懷胎難産崩傷之異是以褚澄療寡婦師尼與妻妾殊
别即其義也凡婦人有脚氣疾者必無生育
凡頭痛身熱肢節疼大便秘或嘔逆而脚屈弱者脚氣
也輕者可與香蘇散加木瓜㯽榔生薑煎服然後隨證
治之要知有脚氣之人先從脚起或先緩弱疼痺或行
起忽倒或兩脛腫滿或脚膝枯細或心中忪悸或小腹不
仁皮頑不知有無也或舉體轉筋或見食嘔逆惡聞食
氣或胸滿氣急或遍體痠疼皆脚氣候黃帝所謂緩風
濕痺是也頑若名緩風疼痛為濕痺寒中三陽所患必
冷小續命湯主之煎成入生薑自然汁最甚快暑中三
隂所患必熱小續命湯去附子減桂一半主之大煩躁
者紫雪最良若無紫雪以百合薄荷煎冷水調服極妙
大便秘者脾約圓麻仁圓三和散主之仍針灸為佳服
補藥與湯淋洗皆醫之大禁也又云若産後熱悶氣上
轉為脚氣者蓋由産卧血虛生熱復因春夏取凉過多
地之蒸濕因足履之所以著為脚氣其狀熱悶掣瘲驚
悸心煩嘔吐氣上皆其候也可服小續命湯兩三劑必
愈若誤以逐敗血藥攻之則血去而疾益增矣陳無擇
謂脚氣固是常病未聞産後能轉為者往往讀千金見
産婦多有此疾之語便出是證設是熱悶氣上如何便
服小續命湯此藥本主少陽經中風非均治諸經脚氣
要依脚氣方論隂陽經絡調之
方
紫蘇散治婦人風毒脚氣腹内壅塞痰惡不思飲食
脚腫虛腫並皆治之
紫蘇(莖葉)木通桑白皮茴香根(各一兩)枳殼(二兩)川
羌活獨活荆芥穗木瓜青皮(各半兩)大腹
子(十個)甘草(半兩)
右㕮咀每服三錢水一盞薑三片葱白一莖煎至七
分去滓温服佳
薏苡仁散治婦人脚氣緩弱及頑痺腫滿心下急大
便澁
薏苡仁防風猪苓川芎防己㯽榔
郁李仁大麻仁(各一兩)桑白皮(三兩)枳實(三分)甘草(半兩)
羚羊角屑(一兩)
右為散每服三錢水一盞煎至七分去滓放溫服
牛膝散治婦人脚氣浮腫心神煩悶月信不通
川牛膝羚羊角㯽榔大黃芒硝(各一兩)防
己桂心牡丹皮赤芍藥甘草(各三兩)桃仁
(五粒製)
右為粗末每服三大錢水一盞煎至七分去滓溫服
利下惡物為度亦要相其強弱用之一方有當歸三
分
防風散治婦人脚氣腫滿疼痛筋脉拘急
防風(一兩去蘆頭)五加皮(二兩)薏苡仁(二兩)羌活(一兩)附子(一兩)
(炮去皮臍)酸棗仁(一兩微炒)枳實(三分麩炒微黃)甘草(半兩炙微赤剉)芎藭
(一兩)川大黃(三兩剉碎微炒)當歸(一兩剉微炒)羚羊角屑(一兩)
右為散每服四錢水一中盞煎至七分去滓食前温
服
大腹皮散(一名大腹子散)治婦人風毒脚氣肢節煩疼心神壅
悶
大腹皮(一作大腹子)紫蘇木通桑白皮羌活
荆芥赤芍藥青皮木瓜獨活(各一兩)
枳殼(二兩)
右㕮咀每服四錢水一盞薑五片葱白七寸煎至七
分去滓空心溫服
赤茯苓散治婦人脚氣腫滿腹内妨悶月水不通四
肢疼痛服之
赤茯苓(一兩)木通(一兩)紫蘇莖葉(一兩)牛膝(一兩去苗)木香(半兩)
防葵(半兩)㯽榔(一兩)桂心(半兩)鼈甲(一兩塗醋炙令黃去裙)赤芍藥
(半兩)川大黃(二兩剉碎微炒)
右為散每服四錢以水一中盞生薑半分煎至六分
去滓食前溫服惟以利為效
桑白皮散(出聖惠方)治婦人脚氣盛發兩脚浮腫小便赤澁
腹脇脹滿氣滿坐卧不得並宜治之
桑白皮郁李仁(各一兩)木香防己大腹皮(各半)
(兩)紫蘇子木通㯽榔青皮(各三分)赤茯苓(二兩)
右㕮咀每服三錢水一盞薑三片煎至七分去滓溫
服
羚羊角圓(出聖惠方)治婦人脚氣上衝喘急稍縱兩脚不仁
小腹頑痺頭面浮腫時復心悶便利常澁
羚羊角屑(一兩)漢防己(半兩)薏苡仁(一兩)牛膝(一兩去苗)芎藭
(一兩)川大黃(一兩剉碎微炒)獨活(半兩)大麻仁(一兩)木香(半兩)郁李
仁(一兩湯浸去皮微炒)枳實(一兩麩炒微黃)
右為末煉蜜和擣五七百杵丸如梧桐子大每服三
十丸溫酒下食前
木香散(出聖惠方)治婦人脚氣卒發衝心悶亂
木香(半兩)郁李仁赤芍藥大腹皮紫雪(各一兩)
桑白皮桂心㯽榔茯苓(各三分)
右㕮咀每服三錢水一盞薑三片煎至七分去滓溫
服
紅藍花散(出聖惠方)治婦人脚氣心神煩亂
紅藍花(一兩)柴胡(一兩半去苗)羚羊角屑赤芍藥(各一兩)
桑根白皮(二兩剉)㯽榔紅雪(各二兩)甘草(三分炙微赤剉)紫
蘇莖葉(一兩)
右為散每服四錢水一中盞入生薑半分煎至六分
去滓溫服不計時候
牛膝散(出聖惠方)治婦人脚氣緩弱無力兼軟風
牛膝(一兩去苗)附子(炮裂去皮臍)仙靈脾萆薢羌活
防風(去蘆頭)大腹皮(剉各一兩)桑根白皮(二兩剉)郁李仁(一兩)
(湯浸去皮微炒)
右為末每服四錢水一中盞入黑豆五十粒生薑半
分煎至六分去滓每於食前溫服
木瓜丸(出聖惠方)治婦人脚氣衝心悶亂腹脇脹滿不能下
食
木瓜(二枚蒸熟去皮子)木香(一兩)㯽榔(二兩)草荳蔲(一兩去皮)青橘
皮(湯浸去白穰焙)桂心(各三分)當歸(剉微炒)郁李仁(湯浸去皮微炒各半)
(兩)桃仁(一兩湯浸去皮尖雙仁麩炒微黃)
右為末煉研木瓜和丸如梧桐子大溫酒下三十丸
不計時候
半夏散(出聖惠方)治女人脚氣發動心腹脹滿飲食下嘔下
逆不止
半夏陳皮人參大腹皮桂心(各三分)㯽榔
(一兩)赤茯苓紫蘇(各一兩半)
右㕮咀每服四錢水一盞半薑三片煎至七分去滓
溫服一方有木通
犀角散(出聖惠方)治女人脚氣怱發衝心悶亂四肢煩疼有
熱者
犀屑木香(各半兩)紫蘇莖葉白茯苓㯽榔
(各一兩)赤芍藥紅花(各三分)紅雪(一兩半)
右㕮咀每服四錢水一盞煎至七分去滓溫服
坐挐散(出聖惠方)治婦人脚氣厥冷血氣不調
坐挐(一兩)狼毒(一兩旋酥炙令酒旋點取盡)沈香紫蘇子羌
活蘿蔔子(微炒)杉木節(各三分剉用乳香炒)桂心(半兩)
右為散每服用水煎木瓜紫蘇莖葉湯調下二錢每
於食前服
蒼朮丸(出永類鈐方)治自諸證退後只有脚攣痛不能行以
蒼朮丸治之效此藥大治乾濕脚氣筋脈拘攣疼痛
不能行履兼補下部
乳香沒藥(各二錢另研)川牛膝青鹽(各半兩研)熟艾(四錢)
川烏(三錢)全蝎(一錢炒)
右除研藥為細末入研藥令停以木瓜一個大者切
一頭留作蓋去穰入上件藥於木瓜内將蓋簽定安
木瓜於黑豆中蒸令極爛取出去皮連藥研成膏却
入生蒼朮末拌勻得所丸如梧桐子大每服五十丸
空心用木瓜湯下或溫鹽酒亦得一日三服忌血與
蒜䓤等物如大便祕者可與七宣丸神功丸七聖㯽
榔丸三和散服效昔有婦人病發熱自汗心煩身體
骨立足痛拘攣不能屈伸飲食不進雖老醫亦不能
療因治之見六脉弱似勞實非勞也似脚氣非止脚
氣但當調脾生血其熱必退然後見功足則可望安遍
尋諸方皆無對証之藥遂處四白散子與服不半劑
熱退能食又處蒼朮丸繼之筋脈伸足能行而愈
治婦人脚氣衝心悶亂不識人宜服此藥(出聖惠方)
紫蘇莖葉松節(各二兩)吳茱萸(半兩)㯽榔乾木瓜
(各一兩)陳皮(三分)
右㕮咀每服四錢水一盞煎至一半入童子小便二
合再煎三沸溫服
紅雪散(出聖惠方)治女人脚氣臟腑氣壅胸膈滿悶脚膝煩
痛
紅雪(一兩半)赤芍藥(半兩)茜根(半兩剉)桂心(一兩)生乾地黃
(一兩)紅藍花(三分)
右為散每服四錢以水一中盞煎至六分去滓食前
溫服
治婦人脚氣卒發衝心煩悶氣急大便苦難小便赤澁
心神熱燥宜服(出聖惠方)
紅藍花(三分)生黑豆皮(二合)川大黃(三分剉碎微炒)
右以水一盞半煎至一盞去滓食前分溫三服
治脚赤腫(出聖惠方)
荆芥石膏地龍(炒)薄荷
右剉散生薑三片蜜少許煎服
腰脚疼痛(附論)
夫腎主於腰脚女人腎臟繫於胞絡若勞傷腎氣虛弱
而風冷客於胞絡邪氣與真氣交爭故令腰脚疼痛也
凡婦人腰膝痛兩脚麻木惡寒喜煖内經曰風寒濕合
而為痺先可服除濕丹七八十丸量虛實以意加減次
以禹功散投之瀉十餘行清冷積水青黃涎沫為驗復
用長流水煎生薑棗同五苓散服之風濕散而氣血自
和也
方
附子丸(出聖惠方)治婦人血風流注腰脚骨節痠疼不可忍
附子(三分炮裂去皮臍)牛膝(一兩去苗)海桐皮(剉)桂心延胡
索安息香(各半兩)天麻羚羊角屑芎藭當
歸(各三分)白芷(半兩)木香(半兩)乾蝎(一分微炒)酸棗仁(三分微炒)羌
活(三分)防風(三分去蘆頭)漏蘆(一兩)
右為末煉蜜和擣三五百杵丸如梧桐子大每於食
前以暖酒下三十丸
虎骨丸(出聖惠方)治婦人血風流注腰脚骨節疼痛不可忍
虎脛骨(塗酥炙令黃)㯽榔敗龜(塗酥炙令黃各一兩)防風(去蘆頭)
附子(炮裂去皮臍)赤芍藥麒麟竭(各半兩)當歸川大
黃(剉碎微炒三分)桂心沒藥地龍(炒令微黃各半兩)牛膝(一兩)
(去苗)木香海桐皮(剉)桃仁(湯浸去皮尖雙仁麩炒微黃各三分)
右為末煉蜜和擣三五百杵丸如梧桐子大每於食
前溫酒下二十丸
酸棗仁散(出聖惠方)治婦人血氣風虛腰脚疼痛頭目昏悶
食少無力者服之
酸棗仁(炒)川牛膝當歸(各三分)羌活川芎桂
心防風木香海桐皮杜仲續斷粉
草附子萆薢(各二分)
右㕮咀每服四錢水一盞半薑三片煎至七分去滓
溫服
骨碎補散(出聖惠方)治婦人血風氣攻腰脚疼痛腹脇拘急
肢節不利宜服
骨碎補(炒)萆薢川牛膝(去苗)桃仁(湯浸去皮尖麩炒黃)附子
(炮製去皮臍)川芎(各三分)枳殼(半兩一作枳實)
右為粗末三錢水大盞薑三片棗一個煎至七分去
滓食前熱服一方無棗
仙靈脾散(出聖惠方)治婦人血氣攻注腰脚疼痛
仙靈脾(一兩)羌活海桐皮牛膝(去苗)當歸芎藭
骨碎補(去毛)延胡索桂心木香(各三分)桃仁(一兩湯浸)
(去皮尖雙仁麩炒微黃)菴䕡子枳殼(各三分)㯽榔(一兩)蛜&KR1417;(半兩)
(微炒)麝香(一分細研入)
右為細散每服食前以豆淋酒調下一錢
藁本散(出聖惠方)治婦人血風流注腰脚疼痛不可忍宜服
藁本(一兩半)狗脊(一兩去毛)沒藥天麻麒麟竭蟬
殼(微炒)骨碎補桂心(各一兩)虎脛骨敗龜穿山
甲(已上各二兩各醋塗炙令黃焦)麝香(半兩研入)
右為細散每服少生薑黑豆淋酒下二錢空心服
萆薢丸(出聖惠方)治婦人血風腰脚骨節痠疼筋脈拘急行
履艱難兩脇抽痛
萆薢(剉)牛膝(去苗)當歸石斛(去根剉)附子(炮裂去皮臍各一兩)
虎脛骨(一兩半塗酥炙令黃)防風(去蘆頭)丹參赤芍藥桂
心酸棗仁杜仲(去粗皮炙黃剉各三分)
右為末煉蜜和擣三二百杵丸如梧桐子大每日空
心及晚食前以温酒下三十丸
琥珀散(出聖惠方)治婦人血風攻注腰脚疼痛經絡滯澁四
肢煩疼宜服之
琥珀牛膝(去苗)當歸凌霄花赤芍藥沒藥
(各一兩)地龍(半兩微炒)水蛭(一兩炒令黃焦)麝香(一分細研入)桃仁(一兩)
(半湯浸去皮尖雙仁麩炒微黃)
右為細散每服食前以温酒調下二錢
敗龜散(出聖惠方)治婦人風毒流注腰脚疼痛行立艱難
敗龜(二兩塗醋酥炙令黃)白殭蚕(一兩微炒)沒藥(半兩)薏苡仁當
歸(剉微炒)杜仲(去粗皮炙微黃剉各一兩)桂心乳香地龍(微炒)
(各三分去土用)虎脛骨(二兩塗酥炙令黃)
右為細散每於食前以暖薄荷酒調下二錢
牛膝散(出聖惠方)治婦人腰脚風冷疼痛久不瘥
牛膝(去苗)敗龜(塗醋酥炙令黃各二兩)虎脛骨(塗酥炙令黃)沒藥
羌活當歸桂心(各一兩)
右為末煉蜜和擣三二百杵丸如梧桐子大每於食
前温酒下三十丸
海桐皮丸(出聖惠方)治婦人腰脚風冷疼痛行立無力宜服
海桐皮(剉)牛膝(去苗)熟乾地黃杜仲(去粗皮炙微黃剉各一兩)
桂心石斛(去根剉各三兩)
右搗羅煉蜜丸如梧桐子大每於空心及晩食前以
温酒下三十丸
附子散(出聖惠方)治女人腰脚積年疼痛不瘥
附子(炮裂去皮臍)桂心(各二兩)沒藥葳靈仙牛膝(去苗)
乾漆(搗碎炒令烟出各一兩)
右為細散於食前温酒下二錢
葳靈仙散(出聖惠方)治婦人腰脚疼痛大腸不利
葳靈仙牽牛子(微炒各二兩)木香(半兩)枳殼(一兩麩炒微黃去穰)
右為細散每日空心以茶清調下二錢以利為效
腰痛(附論)
夫腎主於腰女人腎臟繫於胞絡若腎氣虛弱外感六
淫内傷七情皆致腰痛古方亦有五種之說如風腰痛
宜小續命湯加桃仁杜仲煎服脾胃氣蔽及寒濕腰痛
宜五積散加桃仁如虚損及五積腰痛者青蛾丸神應
丸皆可用也如氣滯腰痛加神保丸黑牽牛茴香橘核
必有功也
方
獨活寄生湯(出大全良方)夫腰痛者皆由腎氣虚弱卧冷濕
地當風所得不時速治喜流入脚膝為偏枯冷痺緩
弱疼重或腰痛拘腰重痺宜急治之
獨活(三兩)桑寄生續斷杜仲北細辛川牛
膝秦艽茯苓白芍藥桂心川芎防
風人參熟地黃當歸(各二兩)甘草(二兩炙)
右㕮咀每服三錢水一盞煎至七分去滓温服空心
若下利除地黃并治新産腹痛不得轉動及腰脚攣
痺弱不得屈伸此藥最能除風消血肘後有附子一
枚無寄生人參當歸甘草近人將治歴節風脚氣流
注亦效
如神湯(出鮑氏方)治男子婦人腰痛及産後臍下痛
延胡索當歸桂心(等分)
右為末温酒調下二錢甚者不過數服一方無當歸
有杜仲
虎骨散治腰上實肉處痛不可忍
用麝香末半錢用酒調服虎骨末
治婦人患腰痛亦治卒中吐血及痔血
用向東者蘘荷根一把擣絞汁三升服之一方空心
酒煎服治婦人月信滯
下部諸疾(附論)
夫婦人下部諸疾其類不一隂腫者是虛損受風邪所
為胞絡虚而有風邪客之風氣乘於隂與血氣相搏令
氣否澁腠理壅閉不得泄越故令隂腫也胞絡勞傷子
臟虚損風冷客之冷乘於隂故令冷也胞絡傷損子臟
虛冷氣下衝則令隂挺出謂之下脫亦有因産而用力
嘔氣而隂下脫者診其少隂脈浮為虚動為悸故令下
脫也隂瘡者由三蟲或九蟲動作侵蝕所為也諸虫在
人腸胃之間若臟腑調和血氣充實不能為害若勞傷
經絡腸胃虚損則動作蝕於隂輕者或痒或痛重者生
瘡診其少隂之脈滑而數者隂中生瘡也
方
當歸湯(出聖惠方)治産後臟風隂腫痛
當歸獨活白芷地榆(各三兩)川敗醬礬石
(各一兩)
右以水一斗半煮取五升適令煖稍稍洗隂日三兼
治隂挺下脫
治腫不收(出聖惠方)
麻黃荆芥茄子皮蛇床子真杉木刺
蝟皮(各等分)
右為末敷或煮水熏洗小麥朴硝白礬五倍子葱白
煮水淋洗極效
麻黃湯(出聖惠方)療婦人隂腫苦瘡熾者宜用洗之
麻黃(去節)黃連艾(一方無艾)蛇床子(各二两)酢梅(十枚一作烏梅)
右切以水一斗煎取五升熱洗之宜避風冷
菖蒲散(出聖惠方)治女人月水澁滯隂中腫痛
菖蒲當歸(剉微炒各一兩)秦艽(三分)吴茱萸(半兩湯浸七遍焙乾微炒)
右粗搗羅為散每服三錢以水一中盞入葱白五寸
煎至六分去滓每於食前溫服
經心錄方(出聖惠方)治婦人隂中腫痛不可忍
艾葉(五兩)防風(三兩)大戟(二兩)
右剉碎以水一斗煮取五升熱洗日三切宜避風冷
礬石散(出聖惠方)療婦人隂腫堅痛
礬石(二分熬)甘草(半分炙)大黃(一分)
右搗篩取棗大綿纏導隂中二十日即愈
桃仁膏(出危氏方)治産後隂腫妨悶
桃仁(去皮尖另研為膏)枯礬五倍子
右等分為細末以膏子拌勻傅之
治産後臟中風隂腫疼方(出千金方)
用搗熟桃仁傅之良日三度
治隂腫大如升脹痛不問男子婦人皆可用(出澹寮方)
用馬鞭草搗汁塗之效
治婦人隂腫堅硬(出澹寮方)
用枳實半斤打碎炒令熱將舊絹帛裹熨入冷則易
之又炒熱再熨
治隂門腫方(出危氏方)
用甘菊苗研爛百沸湯淋洗先熏後洗
療隂中腫痛(出聖惠方)
用枳殼一斤炒令熱故帛裹熨冷即換
治婦人隂腫堅痛(出聖惠方)
用商陸一斤剉以水一斗煮取五升稍熱洗之日三
度
五加皮浸酒方(出聖惠方)治婦人癖溲冷
五加皮熟乾地黃丹參杜仲(去粗皮炙微黃)蛇床
子乾薑(各三兩)地骨皮(二兩)天門冬鍾乳粉(四兩)
右細剉以生絹袋盛以酒一斗五升漬二宿後每服
煖一大盞空心及晩食前服一方用枸把子無地骨
皮
治婦人隂冷痒方(出大全良方)
遠志乾薑(生用)蓮花(各半兩)蛇床子五味子(各一兩)
右搗羅為末每用先以兔糞塗隂門中用綿裹一錢
内隂中熱即為效
又方
蛇床子(三分)甜葶藶(各半兩)吳茱萸(半兩)沒石子(一枚)
右搗羅為末綿裹棗許大内隂中令腹内熱為度
又方
蛇床子(一兩)吳茱萸(一兩半生用)
右搗羅為末煉蜜和丸如酸棗大以綿裹内隂中下
惡物以瘥為度一方用麝香
治温中坐藥
用蛇床子為末白粉少許和勻相得如棗大綿裹内
之自然温矣甚效
三茱丸治隂中生一物甚大牽引腰腹膨痛至甚不
思飲食皆因多服熱藥及煎煿或犯非理房事兼意
淫不遂名隂挺
食茱萸吳茱萸(湯浸微炒)桔梗(水浸一伏時漉出漫火炒)白蒺藜
青皮(去口)山茱萸(去核取肉微炒)舶上茴香(淘去砂土焙乾各一兩)五
味子海藻(洗焙)大腹皮(酒洗過晒乾用)川楝子(去核)玄胡索
(各一兩二錢半)
右為末酒糊丸如梧桐子大每服三十五丸木通湯
下下虛加川烏炮去玄皮肉桂去粗皮各一兩腰腹
痛甚加桃仁可去皮尖麩炒别研用再加青皮去白
枳實去穰各一兩真南木香七錢半服之一方每服
二錢生地黃湯調仍用金毛狗脊五倍子白礬水楊
根魚腥草川黃連各一兩為散分作四服以有觜瓦
罐煎熟預以銀錫作一長小筒下透罐觜觜上貫挺
上先熏後洗立效冄服白薇散凌霄花少許煎
一捻金丸服前藥未效却用
玄胡索舶上茴香吳茱萸(炒)川楝子(去核)青木
香(各二兩)
右為末粳米糊丸如梧桐子大每服三十五丸空心
木通湯服又用梅花腦子半錢鐵孕粉一錢水調刷
上如隂畔生疱以凉血飲每服三錢加凌霄花少許
煎空心服見效
黃芩散治婦人隂脫挺出
黃芩蝟皮(炙微焦)當歸(各半兩)芍藥(一兩赤)牡蠣竹
皮(各二兩)狐莖(一具一用松皮)
右治下篩飲服方寸匕日三禁舉重房勞冷食一方
以酒服二錢妙
硫黃散治産蓐努用力太過隂迸下脫
硫黃烏賊魚骨(各半兩)五味子(三銖一作五倍子)
右治下篩以粉其上良日再三粉之
當歸散治同前
當歸(剉微炒)黃芩(各二兩)蝟皮(半兩)牡蠣(二兩半燒為粉)芍藥(一兩)
(六銖)
右治下篩酒服方寸匕日三服禁舉重良方食前煖
酒調下二錢
治婦人隂挺出下脫方
皂莢(去皮子炙黃焦)半夏(炒令黃)大黃細辛(各一兩)蛇床子
(一兩半)
右搗羅為末薄絹袋盛如指長内隂中日二易之
硫黃湯治産勞玉門開而不閉
硫黃(四兩)吳茱萸(一兩半)兔絲子(一兩六銖)蛇床子(一兩)
右為散以水一升煎二方寸匕洗玉門日再洗
磁石散治子宫不收名瘣疾有痛不可忍者
用磁石酒浸火燒為末糯米粥丸梧子大每服二十
丸空心滑石湯下一方為散温酒調服一錢治隂挺
出下脫
鐵粉散治同前
當歸磁石(酒浸)鐵粉(各等分)
右為末米飲調下隔夜用角藥次日服此角藥用鐵
屑螺青為末磨刀水調下
治婦人隂挺出下脫方
桂心(一方作川椒)吳茱萸(一兩生用)戎鹽(二兩)
右藥並熬令色變搗羅為末以綿裹如指大内隂中
日再易之甚妙
又方
川椒(生用)川烏頭(生用)白芨(各半兩)
右搗羅為末綿裹一錢内隂中深三寸腹中熱即止
來日再用之
又方
蛇床子(五兩)烏梅(二七枚)
右以水五升煮取三升去滓稍熱洗之每日夜三五
度用
又方
川烏頭(生用)白芨(各一兩)
右搗羅為末綿裹一錢内隂中令入三寸腹内熱即
止來晨再用
又方(出聖惠方)
硫黃烏賊骨(各半兩)
右搗羅為末傅之
又方(出聖惠方)
用鐵精細研以羊脂調布裹炙令熱熨之以瘥為度
治産後隂下脫方(出聖惠方)
用蛇床子一升布裹炙熨之亦治産後隂中痛
又方(出聖惠方)
用弊筆頭燒為灰酒服方寸匕食前服
治産後隂道開而不閉此因産室失於遮護致風入産
門截勝湯(出千金方)
用石灰一斗熬冷燒草以水二斗投之適寒温入汁
中坐漬之須臾復易坐如常法此方已效千金不𫝊
治婦人隂下脫若肛方(出千金方)
用羊脂煎訖適冷煖取塗上以鐵精傅之上多少令
調以火炙布令煖熨肛上漸推内之然後末磁石酒
服方寸七日三
熏洗法(出危氏方)
用荆芥穗藿香葉臭椿樹皮煎湯熏洗即入
托藥
用萆麻葉有九角者好飛過白礬為末以紙片攤藥
托入
摻藥
先以淡竹根煎湯洗仍用五倍子白礬為末乾摻立
效
敷藥
用温鹽水洗軟却用五靈脂燒烟熏次用萆麻子研
爛塗上俟吸入如入即洗去
療苦産門痒無計(出聖惠方)
蚺蛇膽(研)雄黃(研)石硫黃(研)硃砂(研)硝石藜蘆
蕪荑(各二分)
右搗細篩重羅令調以臘月猪脂和如泥取故布作
篆子如人指長一寸半以藥塗上内孔中日一易易
時宜以猪椒根三兩煮湯洗拭乾内藥佳
三黃散(一名大黃散出千金方)治隂中癢入骨肉
大黃黃芩黃蓍(各一兩)芍藥(半兩用赤)玄參丹參
(各十八銖)吳茱萸(三十銖一作山茱萸)
右治下篩酒服方寸匕日三一方有蛇床子半兩亦
可煎洗
治婦女隂中瘡濕痒(出聖惠方)
黃連梔子仁甘草黃蘖(各一兩)蛇床子(二兩)
右治下篩為細末以粉瘡上無汁以猪脂和塗之深
者用綿裹内瘡中日二一方無蛇床子一方無甘草
真丹散(出聖惠方)療隂痒似有蟲狀煩悶
真丹(一分研)礬石(三分燒研)芎藭(四分)
右為散以縠囊盛著隂中蟲當死盡(真丹一作丹砂)
浴風湯治隂中痛痒
蛇床子吳茱萸(湯浸七次石灰炒乾)草烏(等分)
右為細末煎湯洗之三五次
治隂痒脫(出聖惠方)
用礬石燒為細末每日空心調方寸匕日三服一方
隂挺出下脱
治女子隂中苦痒搔之痛悶(葛洪肘後方)
用猪肝炙熱内隂中當有蟲隨肝出
治女子隂癢絶産小兒㿉卵腫
用狐肉煮炙食之良
療隂癢痛不可忍(出大全良方)
用蒜隨多少水煮作湯洗之日三一方用小蒜
又方(出聖惠方)
猪牙(二兩)蛇床子(三兩)
右以水三升煮作湯稍熱洗日三用之
又方(出大全良方)
取杏仁燒作灰乘熱綿裹内隂中良亦治女人隂中
蟲疽
療隂癢(出聖惠方)
用枸把根一斤水三升煮汁沸適寒温洗之
治隂癢有蟲(出聖惠方)
取雞肝去脂及熱内隂中有蟲當盡死
又方(出聖惠方)
取牛肝截五寸䋲繫内隂中半日蟲入肝出之猪肝
亦得
療隂中有蟲癢且痛目腫身黃欲得男子漏血下白少
氣思美食服此(出聖惠方)
用鯉魚長一尺去頭肉取骨搗末熬黃黑以猪脂和
以絹袋盛如常法内隂中至痛處即止蟲當自出
治婦人隂癢不止用小薊不拘多少水煮作湯熱洗日
三用之
治小戸嫁痛連日(出千金方)
甘草(炙)生薑(各三分)芍藥(二分)桂心(一分)
右切以酒二升煮三沸去滓溫服之神良
單行大黃湯(一名大和湯出千金方)治婦人嫁痛
用大黃三兩以酒一升煮一沸頓服
治婦人隂戸嫁痛(出千金方)
用牛膝三兩酒三升煮取一升半去滓分作三服
治婦人小戶嫁痛(出大全良方)
用烏賊骨燒研末酒調下方寸匕日三服一名海螵
蛸散
治婦人隂處疼痛(出危氏方)
用青鹽以布裹熨之
補心湯(出危氏方)治隂中生瘡名曰䘌瘡或痛或癢如蟲行
狀淋瀝濃
白茯苓人參前胡半夏(湯洗七次去滑)川芎(各三分)
枳殼(麩炒去穰)紫蘇桔梗甘草(炙)橘紅乾薑(各半)
(兩)當歸(一兩三分)白芍藥(二兩)熟地黃(一兩半)
右剉散每服四錢水盞半薑五片棗一枚同煎食前
服
藿香養胃湯(出危氏方)治陽明經虚不榮肌肉隂中生瘡不
愈
藿香白术白茯苓神麴(炒)烏藥(去)縮砂仁
薏苡仁半夏麴人參(各半兩)蓽澄茄甘草(炙各)
(三錢半)
右剉散每服四錢水盞半薑五片棗二枚同煎不以
時候
治隂瘡方(出千金方)
蕪荑芎藭黃芩甘草礬石雄黃附
子白芷黃連(各六銖)
右㕮咀取猪膏四兩合煎傅之
治婦人隂瘡與男子妬精瘡大同小異(出危氏方)
黃丹枯白礬扁蓄藁本(各一兩)硫黃(半兩)白蛇
皮(一條燒灰)荆芥蛇床子(各半兩研極細)
右細末叧以荆芥蛇床子煎湯溫洗軟帛滲乾清油
調塗如瘡濕乾末滲之
洗搨乾草湯(出大全良方)療隂蝕
甘草乾漆(各一兩)黃芩乾地黃當歸(各二兩)
右細切以水七升煮取一半去滓以綿帛内湯中以
搨瘡處良久即易日二度每搨湯可行十里許即可
乾捻取勻濕散薄傅瘡上使遍可經半日又以湯搨
乾如前傅藥用五月五日蝦蟆青木香石硫黃鐵精
為末生麝香臨時加入
黃芩湯(出聖惠方)療婦人隂中生瘡洗之方
當歸黃芩芎藭大黃礬石(各三分)黃連(一分)
雄黃(二分)
右切以水五升煮取四升洗瘡日三度一方無雄黃
雄黃散(出聖惠方)療婦人隂中生瘡
芎藭藜蘆雄黃(研)丹砂(研)蜀椒細辛當
歸(各一分)
右搗篩散取方寸匕綿裹内隂中又傅外瘡上忌如
常法
治疳瘡因月後便行房致成湛濁伏流隂道疳瘡遂生
搔癢無時先用胡椒葱白作湯一日兩三度淋洗却
服後藥(出危氏方)
赤石脂龍骨黑牽牛(炒)兔絲子(酒浸蒸)黃蓍(鹽水)
(炙)沙苑蒺藜(炒)
右為末蜜丸梧桐子大每服二十丸燕窠蒸酒澄上
清者吞下
雄黃兌散治下部䘌瘡
雄黃(研)青葙子苦參黃連(各三分)桃仁(去皮尖炒一分)
右為末以生艾搗汁和如棗核綿裹内下部未效更
加扁竹汁無艾只用綿裹散子内下部亦可
隂瘡膏治男女隂瘡方
米粉(一酒杯許)芍藥黃芩牡蠣附子白芷(各十)
(八銖)
右㕮咀以不落水猪膏一斤微炒上煎三上三下候
白芷黃膏成絞去滓内白粉和勻相得傅瘡上併治
口瘡一方無米粉
杏仁膏治婦人隂瘡
杏仁(五兩湯浸去皮研)白芷芎藭生乾地黃(各一兩)猪
脂羊髓(各三兩)
右細剉以猪脂羊髓拌令勻入鐺中慢火煎候白芷
色黃絞去滓膏成用甆合中貯之每取如棗大綿裹
内隂中頻頻換之易瘥
黃芩散治隂門生瘡
黃芩當歸川芎白礬黃連(各等分)
右剉散煮水熏洗即安
當歸湯治婦人隂蝕瘡凡婦人少隂脈數而滑者隂
中必生瘡名曰䘌瘡或痛或癢如蟲行狀淋露膿汁
隂蝕幾盡者此皆由心神煩鬱胃氣虚弱致氣血流
滯故經云諸痛癢瘡皆屬於心又云陽明主肌肉癢
痛皆屬於心治之當補心養胃外以熏洗坐導藥治
之乃可
當歸芍藥甘草芎藭(各二兩)地榆(三兩)
右細切以水五升煮取去滓熏洗日三夜三一方用蛇
床子不用芎藭
甘濕散(又名蚺蛇膽散)療疳蟲隂蝕
蚺蛇膽(真者)青木香(末)石硫黃鐵精麝香(各四分臨)
(時分之多少入用原麝香觧蛇毒若先以相和蛇膽即無力也舊用五月五日蝦蟆)
右等分為末更細研有患取如三碁子和井花水日
再服訖先令便利了即以後方桃枝熏下部訖然後
取藥如碁子安竹管裏吹下部中亦日再度老少減
量其熏法每日一度不用再為之
又療疳蟲食下部及五臓方
用取桃東南枝三七枚輕大頭使散以綿纏之又搗
石硫黃為末將此綿纏枝撚轉之令末少厚又截一
短竹筒先内下部中仍以所撚藥桃枝熟燃熏之
療婦人隂中痛生瘡
羊脂(一斤)當歸杏仁(去皮尖研)白芷芎藭(各一兩)
右細切羊脂和置甑中蒸之藥成取如大豆一枚綿
裹内隂中日一易之
治婦人隂戶生瘡
青黛虢丹水粉五倍子(各為細末)
右用賣肉舖上拭肉巾燒灰為末和前藥用小絹袋
入宫中滲乾如乾用荆芥薄荷栢葉煎水洗如乾仍
用油調煎藥塗瘥
治婦人隂上生瘡
黃芩海桐皮白礬薤菜(各等分)
右煎湯洗後用破牛皮鼔燒存性細研入輕粉在内
刮下雞腸上膏調藥塗瘡上如蟲喫入隂内用雞子
一個煮熟去殼塗藥末於上綿子兜入隂中如洗了
向火炙患處得癢即蟲行若身微作寒服藿香正氣
散二三服
杏仁散治女子隂中瘡
杏仁(燒末)雄黃礬石(燒各二分)麝香(半分)
右細研為散每用少許傅瘡上以差為度一方無杏
仁
治婦人隂蝕瘡方
蒲黃(一升)水銀(一兩)
右研勻以摻上
又方
用肥猪肉三十斤以水三石煮熟去肉入盆中浸之
冷即易不過三兩度湯令熱便洗瘡
療隂蝕欲盡者方
蝦蟆糞兔屎
右等分為末傅瘡上良
治茄子疾心躁連綿黃水易治白水難愈(出危氏方)
烏金散二豆散
右用薑棗子煎温服
麝香杏仁散治婦人隂瘡
麝香(少許)杏仁(不拘多少燒存性)
右為末如瘡口深用絹袋子二個盛藥滿繫口臨上
藥炙熱安在隂内立愈
治下部䘌瘡方
右以平胃散加貫衆末每用二錢熟煮猪肝拌藥入
隂戶内數日可安
治隂中生瘡如蟲咬痛(出三因方)
用生搗桃葉綿裹納隂中日三四易
狼牙湯療婦人隂蝕其中爛傷濃水淋漓臭穢
用狼牙三兩㕮咀以水四升煮取半升去滓内苦酒
如雞子中黃大沸湯一杯消盡夜適寒溫以綿纏筋
頭大如蠒濡湯以瀝瘡中日四五度即差一方以水
煮洗之一方蝕於肛者單燒雄黃末熏煎苦參湯洗
亦可
治女子隂瘡
用硫黃末傅之瘡上即瘥
治婦人隂中生痔凡九竅有肉突出者皆名痔
用烏頭七個燒存性用小瓦罐盛釅醋淬乘熱熏候
通手沃之良
洗方治茄子疾
用茄皮白礬馬稻頭根朴硝澤蘭煮水熏洗加入砂
石灰少許妙
傅藥治痂子疾
用朴硝為末黃荆柴燒瀝調傅或濃鐵漿水敷之
又方治痂子疾
用硫黃一兩大黑魚一個去頭皮納入藥故紙裹黃
泥固濟火煆烟盡為末米糊丸梧桐子大每二十丸
溫酒下如下疽生蟲所下如柿汁臭穢心中㽲痛悶
絶虚煩甚者不可治
治茄子疾心躁連綿黃水易治白水難愈(出危氏方)
用生枳殼為散熏洗却用絹帛包枳殼滓納入隂中
即日漸消
治婦人産時患瘡
用冬葵子患瘡者吞一粒便治一頭可煮頓服
童女交接陽道違理及為他物所傷犯血出淋漓不止
用釜底墨研胡麻以塗之一方有葫蘆塗藥入隂中
納之
又方
用燒青布并髮為粉傅之大良
治玉門寬冷方
以硫黃末煎湯洗
治隂冷子門癢閉
五倍子(四兩)
為細末每用以口中玉泉和如兔屎大内隂門中熱
即效
治女人交接輒血出方
桂心伏龍肝(各二分)
右為末酒服方寸匕瘥止
又方兼治合隂陽輒痛不可忍(出大全良方)
黃連(六分)牛膝甘草(各四分)
右三味細切以水四升煮取二升洗之日三四度瘥
止
治女童交接陽道違理血出不止(出大全良方)
割雞冠血塗之
治隂冷病(出本草)
用丁香為末縫紗囊如小指實末内隂中其病便已
治婦人産門痒痛
以槐皮煎湯浸洗
治婦人隂瘡(出本草)
以瞿麥搗傅之
治婦人隂瘡浮疱
用落鴈木以椿桐煮洗妙
治女人痂病(出如宜方)
白獨活荆芥甘草
右松花煎湯服仍宜硝菊花煎湯熏洗
治産後隂下脫方
用鼈頭五枚燒末以井花水服方寸日三
治婦人隂瘡
以雞子和光粉炒乾服
治一切婦人因産用力過多隂門挺露不收(出護命方)
萆薢狗脊(去毛)石斛牛膝續斷益智仁(去皮)
(各半兩)當歸(一兩)蒼术(一分)巴戟(去心)附子(火炮去皮)磁石(真上等吸)
(鐵者燒赤醋淬七度研如塵水飛過用各一兩半)
右件藥先熬搗衆藥為細末方入磁末相滚令勻以
薄醋煮稀麵汁丸如梧桐子大早朝熱湯下四十丸
治婦人宫臟虚冷正氣微弱每懷孕時即隂門挺露喫
食減少肌體羸瘦宜喫此方(楊子建萬金護命方)
萆薢五味子當歸續斷石斛杜仲
人參細辛白朮炙艾葉川芎(各等分)
右細杵羅為末煉蜜丸如梧桐子大空心鹽湯下五
十丸吃了若大腑疎轉連連進服以安效為期
治婦人懷孕臨産隂門挺出通而生露
桑寄生川芎當歸黃橘皮細辛藿香
人參防風炙艾葉
右為細末每服二錢水一盞煎取八分空心去滓喫
治女人隂腫(出本草)
用荏子葉生搗和醋以綿裹内三四易
寸金散(出衛生寳鑑方)治婦人子腸不收
蛇床子韶腦葫蘆巴紫稍花
右件各等分為細末每服五七錢用水半碗淋洗之
伊祁散(出衛生寳鑑方)治婦人子腸不收
全蛇(不拘多少)
右為細末口噙水鼻内搐之立效
若有息肉突出(出肘後方)
以苦酒三升漬烏喙五枚三日以洗之日夜三四度
治隂下濕癢(出肘後方)
用吳茱萸一升水三升煮三沸去滓洗癢瘥
治産後傷水隂腫如斗神驗(出胎産救急方)
用牡蠣粉傅之
又方
以通脱木根研汁調服
又方
防風荆芥蛇床子
右煎湯熏洗
凡産後歸房早多有此隂瘡(出胎産救急方)
蛇床子地骨皮
右煎湯熏洗
又方
黃連黃芩枯礬
右煎湯熏洗
治隂瘡癢(出胎産救急方)
枯礬川芎硃砂
右為細末綿裹内隂中有蟲即死
又方
枯礬蛇床子
右為末同煎洗一方則用蛇床
又方
菊花榴根皮
右煎湯熏洗
又方
蛇床子白礬榴根
右五倍煎湯熏洗
治女子隂隠瘡及骨節中寒熱者(出本草)
以龜殼作湯浴漬之
治隂癢痛
用車前子以水三升煮三沸去滓洗癢痛處
不用藥法療頽必瘥方(出肘後方)
令病人自把糯米餅子一枚并皂莢刺一百箇就百
姓間坐社處先將皂莢刺分合社人社官三老以下
各付一針即出餅子示人從頭至尾皆言從社官已
下乞針搖社人問云搖何物病人云搖人鬼周匝總
遍訖針并插盡即時餅却到家收掌於一處餅乾頽
不覺自然永散瘥極神效
普濟方卷三百二十六
