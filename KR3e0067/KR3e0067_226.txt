普濟方卷二百二十六明周王朱橚撰
諸虛門
補益諸疾
參附湯(出醫學切問)專治男子婦人諸虛百損恍惚健忘神
昏氣短頭暈目眩咳嗽多疾氣不升降夜多盗汗虛
勞喀血遺精白濁腸鳴泄瀉並宜服之此藥補氣養
血調和五臟温煖脾元進美飲食久服無病不除
川當歸川芎北防風北芍藥陳皮白
桂大附子黃耆(各一兩鹽水炙)人參丁香益智
仁白薑縮砂白荳蔲(焙)肉荳蔲(煨)北五味
子(各五錢)南木香(四錢)沉香甘草(各三錢)
右為麄末每服四錢水一盞半生薑三片棗子一枚
煎八分空心棗湯下脹氣虛滿者去之膽虛不得眠
加酸棗仁虛勞咳嗽痰多加半夏麴杏仁北細辛紫
苑欵冬花久嗽不愈喀血者煎地黃汁調鍾乳粉下
黑錫丹氣壅加紫蘇葉腹脹加萆薢澄茄夜多小便
加茴香益智鹽湯温服心熱小便澁加茯苓口乾加
五味子嘔者加藿香冷氣脹痛加茱萸良薑
又方補虛損填骨髓長肌肉去客熱
黃耆(三分)人參(三分)防風(二分)茯神(二分)甘草(八分)
右搗篩為散納煎蜜中更煉為丸服之大效忌海藻
菘菜酢物
補益方昔禇氏患腰脚服之瘥顔色如三十歲時
蓯蓉(三兩)桂心(五兩)兔絲子(酒浸三兩)乾漆(熬三兩)蛇床子(三兩)
(另搗為末)生地黃(一斤切以上好酒一斗漬之晝曝夜漬酒盡則止曝乾搗篩以和前藥)
右蜜和丸如彈子大酒飲任下一丸嚼破日三常服
髓滿骨健忌生葱蕪荑
石斛散治男子隂衰腰背疼痛小便餘瀝囊下濕
癢虛乏(方見腎臟門白滛類)
伏火二氣丹(出和劑方)主治真元虛損精髓傷敗腎氣不足
面黑耳焦下虛上盛頭目眩暈腹脹刺痛翻胃吐逆
虛勞盗汗水氣喘滿全不入食婦人血氣久冷崩中
漏下癥瘕塊癖此藥奪隂陽造化之功濟心腎交養
之妙大補諸虛
硫黃(四兩)黑錫水銀丁香(不見火)乾薑(各五錢)
右先用錫後下水銀結砂子與硫黃一處再研成黑
灰色次入餘藥研勻用生薑自然汁煑糊為丸如梧
桐子大每服十粒至十五粒濃煎生薑湯空心食前
下
助神丸治隂氣不能運用滋隂助陽益氣血黑髭鬢
潤澤皮膚榮養肌肉明目壯筋骨益精補髓
何首烏(用千里水淘米泔浸軟用竹刀去皮曝乾雌雄各五錢秤三十兩赤者為雄白者為)
(雌)生地黃(投水中浸沉底於柳木甑内鋪勻瓦釜中用千里水於釜内桑柴火蒸熟待通)
(透曝用地黃汁洒勻再曝乾如此蒸曝九遍乾秤十兩)當歸(洗淨去蘆頭焙乾七兩五錢)
穿心巴戟(七兩酒浸焙乾)五味子(去核炒焙乾七兩)
右同於木臼杵搗羅為細末用地黃自然汁銀石器
熬成膏為丸如梧桐子大用磁器中貯放每服七十
丸食前各進一服用温酒與地黃煎各半相和送下
畏蕪荑忌猪羊血至如悞食亦無大惡只是觧當日
藥力無效如小便渾濁加澤瀉七兩如大便秘澁加
栢子仁七兩氣不順加木香七兩
楮實丸(出聖惠方)能治積冷氣衝胸背及心痛有蛔蟲痔漏
痃癖氣塊積聚心腹脹滿兩脇氣急食不消化急行
氣奔心肋并疝氣下墜飲食不下吐水嘔逆上氣咳
嗽眼花少力心虛徤忘冷風偏風等坐則思睡起則
頭旋男子冷氣腰疼膝痛冷痺風頑隂汗盗汗夜多
小便洩痢陽道衰弱婦人月水不通小腹冷痛赤白
帶下一切冷氣無問大小服之能明目益力輕身補
煖
楮實(一升水淘去浮者微炒搗為泥)桂心(四兩)牛膝(半斤去苖)乾薑(三兩炮製)
(剉)
右為末煑棗肉和丸搗五七百杵丸如梧桐子大每
日空心以温酒下五十丸
大補丸(出宣明論)專治男子脾腎不足不問久新者
陳蘿蔔陳韭子(並炒)蕤仁(去皮各五錢)麝香(少許)穿山
甲(七片酒浸)
右為細末蜜和丸如櫻桃大每服一丸温酒送下食
前空心服
人參固本丸(一名地黃固本丸出如宜方)夫人心生血血生氣氣生
精精盛則髭髮不白顔貌不衰延年益壽其夭閼者
多由服性熱之藥不能滋生精血也而藥之滋補者
無出生熟二地黃天麥二門冬人徒知服二地黃不
知服二門冬為引也盖生地黃能生精血天門冬引
入所生之地熟地黃能補精血用麥門冬引入所補
之地四味互相資助本草又以人參為通心氣之主
五味并歸于心而藥之滋補誠無過也
生地黃(洗)熟地黃(洗又蒸)天門冬(去皮)麥門冬(去心各一兩)
人參(五錢)
右為細末煉蜜丸如梧桐子大每服五十丸空心温
酒鹽湯送下十日明目二十日不渴自此可致長生
也
生地黃煎補虛損填骨髓長肌肉去客熱
生地黃汁(五升)棗(六枚)白蜜(一升)犛牛酥(三合)好酒(三合)
右先煎生地黃汁如稠糖攪不停手次入棗膏蜜煉
如糖煎成可丸如彈丸日以酒服一日一服漸至二
服食訖以酒送含嚥並得無所忌唯禁蕪荑
秘元丹(一名秘精丸出御藥院方)能助陽消隂正氣温中治内虛裏
寒冷氣攻心脇肋脹滿臍腹刺痛嘔逆泄瀉自汗時
出小便不禁陽氣衰微手足厥逆久虛下冷真氣不
足一切虛冷並宜服之(方見本門補虛固精類)
磁石酒(出千金方)善療丈夫虛勞冷氣骨中疼痛陽氣不足
隂氣下疥一作痛熱方
磁石石斛澤瀉防風(各五兩)杜仲桂心(各四)
(兩)天雄桑寄生天門冬黃耆(各二兩)石南(二兩)
狗脊(八兩)
右㕮咀以酒四斗浸漬服三合漸加至五合日再服
亦可單漬磁石服之
鷄清丸(出瑞竹堂)能治男子婦人精滑下元虛冷及疝氣症
婦人經脉不調大人小兒皆可服(方見本門内補虛固精類)
金液丹(出聖濟緫錄)
硫黃(十兩精瑩者研碎入罐子及八分為度)黃土(一掬同搗為泥只用益母草根泥搗)
(亦可)水鑑草(兩握稲田中生一莖四花如田字亦名水田草獨莖佳)石龍苪(兩握)
(又名狗蹄草)
右固濟藥罐子均厚半寸置地以瓦覆罐口四面炭
五斤堆定以熟火一斤自上燃之候藥罐瓦通赤口
縫有碧熖急退火以微火三斗覆至冷剖罐取藥削
去沉底滓濁如前再煆通以五煆為足藥熟如雞卵
氣急可用三煆止取出罐埋潤地一宿又以水煑半
日取藥柳木椎研頻滴水候揚之無滓更研令乾每
藥一角用蒸餅一兩湯浸同杵丸之曝乾金液丹舊
方治病甚多大體治氣羸凡久疾虛困久吐痢不瘥
老人臟秘傷寒脉微隂厥之類皆氣羸所生服此多
瘥大人數十丸至百丸小兒以意裁度多少皆粥飲
下羸甚者化開灌之小兒凡吐痢垂困藥乳皆不入
者併與數十丸往往自死得生一每遇患者纔覺腑
臟稍秘及飲食或少似有乍寒壯熱立便取温米飲
服藥五十丸早晨一服日午一服晩更一服如此頻
服一二百丸其疾當時减退必逐下腹中積滯次日
又更一兩服小便清便是效也差了日只可一服一
無患逐日早服二十丸至三十丸諸疾永不生一旦
遇有患更不問疾之冷熱但取藥服之以效為度自
然見神效别藥更不宜雜服亦不得着别藥吐瀉此
藥自然瀉與常不同不問丈夫婦人老少有患並服
無忌一生子留末細研以米飲調以匙子灌之夜啼
心驚彌月有疾涎者並速研藥一分已來令服之日
二服自然便效逐下積物多多與服並無忌若三五
歲患者無論瀉痢並服得一患瀉痢不止以黃連貝
母二味煎湯下藥恐嫌苦杵羅入等分蒸餅丸如梧
桐子大米飲下一若患腸風痔漏用前末等分依前
法丸服亦米飲下
四柱散治丈夫元臟氣虛真陽耗散兩耳常鳴臍腹
冷痛頭旋目暈四肢倦怠小便滑數洩瀉不止凡臟
氣虛弱者悉宜服之(方見本門補虛益氣駐顔)
補益人(出本草)
以麋角刮取屑熬香酒服之
巨勝丸(一名烏銀丸出御藥院方)治男子筋痿小腹不利小便頻
數腰背疼痛不能久立立則腿膝麻冷難以屈伸思
意多忘耳内蟬鳴久服不闕滋血氣壯元陽髭鬢反
黑令人不老添精補髓益壽延年婦人服之亦可
巨勝子甘菊花(去心)旋復花(去萼)吴白芷(切)白茯苓
(去皮)肉桂(去麄皮)蓽澄茄(去枝)牛膝(去苖酒浸)覆盆子(去枝)遠志
(去苖心)熟乾地黃(焙各一兩)旱連(去莖葉七錢五分)
右各修治畢除野芝蔴外共為末再與野芝蔴同碾
羅勻細酒煑麵糊丸如梧桐子大每服四五十丸空
心温酒下日進二服忌羊血生葱蘿蔔等
碙砂丸(出聖濟緫錄)能補諸虛
碙砂(飛研五錢)硫黃(研三分)白礬(研)附子(炮製去皮臍各一兩)木香
(一分)白附子(炮)蘹香子(炒)乾薑(炮)蓽澄茄乾葛(去土)
(炒)芎藭青橘皮(湯浸去皮焙各一兩)
右為末水浸炊餅和丸如雞頭實大空心鹽湯或温
酒嚼下一兩服
甘草丸安養五臟長肌肉調經脉下氣補脾胃益精
神令人能食強徤倍力
甘草(四兩炙)人參(二兩)白术(二兩)芍藥(二兩)黃耆(二兩)遠志(二兩)
(去心)大麥蘖(二兩)
右為散以棗膏和蜜攪調和藥令成丸食後少時以
酒或飲任下五十丸如桐子大漸加至七十丸日再長
服勿絶盡即更合非止一劑即停多分兩恐難盡又
壊分兩少服盡更合常得新藥服忌海藻生菜桃李雀
肉
陽液方治諸虛百損氣血勞傷因病久深變生膈腹
脇肋刺痛噎痞心胸食結不消噦逆嘔水翻胃吐食
大便硬秘形瘦體枯以致難救者
黃米(二升醋煑粥)麯細末(三升)糯米(二升醋煑粥)
右量寒温和器内停貯候其沉澄之時又入餳稀六
斤等候成糟粕訖自然上清下沉以成湯液晝夜十
二時辰分三度一度一服俟藥氣澄沉後停待一時
温服湯液一盞液後又候一時更吃白餳數塊日夜
長短勻服三飲液食餳均九度飲食陽液造作如前
食藥相應順生養氣諸虚勞損百日獲安如故
三建湯(出和劑方)能治真氣不足元陽久虛寒邪攻衝肢節
煩疼腰背酸楚自汗厥冷大便滑泄小便白濁及中
風潮涎不省人事傷寒隂症厥逆脉微皆可服之
天雄附子大川烏(各炮去皮臍净秤一兩)
右剉散每服四錢水二盞薑十片煎不計時服氣不
順加木香沉香胃冷加丁香胡椒名丁胡三建湯自
汗加肉桂小麥
補虛損(出本草)
取山藥以乳作水煑服之
治虛損(出本草)
以牡蠣肉煑食之
服附子法(出十便良方)
虛人合服附子欲其不濕不燥以沉香烏藥磨水令
濃厚以附子切片約重三錢和生薑三錢重用此水
一盞半煎至七分空心食前温服烏藥沉香須各磨
欲得其濃方可無烏藥不可無沉香
蒼术丸(出瑞竹堂)主治腰腿疼痛明目煖水臟并小腸疝氣
大有補益
蒼术(一斤用泔浸去皮切作片用生葱白一斤加鹽二兩同炒蒼木黃色為度揀去葱不用)
川椒(微炒)白茯苓(去皮)小茴香(各四兩微炒)
右為末酒糊丸如梧桐子大每服五七十丸空心酒
送下
坎離丸滋腎水益元氣補下元不足去膀胱積熱
知母(一兩)黃栢黃連(各二兩)
右為末水丸如梧桐子大食前服
又方(出東垣蘭寳方)
苦葶藶(酒洗炒)石膏(五錢覺肚冷勿用)薑黃(一錢五分)苦參(二錢)黃
栢(酒炒各五錢)知母(酒炒)黃連(净一錢)肉桂(三分)
右為極細末打薄糊為丸如梧桐子大每服一百丸
空心下用食壓之
靈砂丹(一名靈砂丸出和劑方)藥性温無毒主五臟百病益精養
神補氣明目安魂魄通血脉止煩熱欝滿殺邪魅善
治榮衛不交及隂陽不升降上盛下虛頭旋氣促心
腹疼痛翻胃吐逆霍亂轉筋臟腑滑泄赤白下痢久
服通神輕身不老令人心靈此丹按仙經服餌之法
會五行符合之妙體性輕清不隨煙㷔飛走男女老
幼皆可服(方見本門補壯元陽類)
茸附湯(出危氏方)能治精血俱虛榮衞耗損潮熱自汗怔忡
驚悸肢體倦乏凡是一切虛弱之症皆宜服之
鹿茸(去毛酒蒸一宿)附子(炮去皮臍一兩)
右㕮咀分作四處服水二盞生薑十片煎至八分去
滓食前温服
椒附散(出直指方)專治腎氣上攻項背不能轉側冷痺不仁
熟附子(末)好川椒
右每服附子末二大錢川椒二十一粒用白麵塞滿
水盞半薑七片煎半盞去椒入鹽少許通口空心服
療性熱虛羸補益
用生地黃一石細切蒸之極熟以好酒一斗灑之於
篩子上曝乾搗併手丸每食前含一丸如胡桃大咽
令盡日三五度
坎離丸
黃栢(酒炒)知母(酒炒各等分)
右為細末滴水為丸如桐子大每服一百丸至一
百五十丸
又方(出本事方)專治下部冷極臍下及小腹痛不可忍者一
服取效
赤石脂乾薑(各十兩)
右二味為末麵糊為丸如豆大每服十丸至二十丸
空心飯飲下日進三服
主聦明調血氣令人強壮及主五臟益精去三蟲輕身不
老變白潤肌膚煖腰脚(出本草)
取萎蕤根花葉隂乾和漆葉服有熱不可服晉嵇紹
有胸中寒疼每酒後苦唾服之得愈昔華陀入山見
仙人所服以告服之壽百歲也
治男女傷中隂氣不足利血脉益精氣
用羊髓和酒服之
集驗鹿茸丸(出直指方)能治諸虛勞倦補養心腎滋養血氣
鹿茸(酥炙)熟地黃當歸(酒浸焙)枸杞子附子(炮)酸
棗仁(慢火炒去皮)遠志(薑汁醃取肉炒)沉香牛膝(酒浸焙)山藥
(炮)蓯蓉(酒浸焙各一兩)麝香(五錢)
右為末煉蜜丸如桐子大每服五十丸空心鹽湯下
薯蕷散(出千金方)能補丈夫一切病不能具述也
續斷(一方用遠志)茯苓(一方用茯神)薯蕷荆實(一方用枸杞子)牛
膝兔絲子巴戟天杜仲(各一兩)蓯蓉(二兩)五味
子山茱萸(一用防風)蛇床仁(二分)
右為末篩酒服方寸七日二夜一惟禁醋蒜外無忌腹
疼加遠志茯苓體澁加栢子仁服三兩劑益肌肉亦
可為丸每服三十丸日二夜一以頭面身體煖為度
其藥和平不熱調五臟久服健力不可當婦人服之
面生彩色
人參丸(一名青春丸出本事方)能治後生丈夫婦人房事不節漸
至虛損行步如踏空夜夢從高墜下及夢大水溺水
諸般水夢並皆治之常服永無虛病雖十歲亦可服
人參白茯苓地骨皮(真者)川牛膝(去苖酒浸一宿)川當
歸(去蘆酒浸一宿)熟地黃(各等分)
右為末煉蜜丸如梧桐子大每服三十丸酒下或鹽
湯空心下常服只二十丸用三五匙乾飯壓下服三
五日後飽飯後及臨睡時服局中雞蘇丸五十粒不
嚼破熟水吞下須如此相間服前藥百病皆去雖百
歲髭髮不白
牡蠣散(一名黃耆散出德生堂)專治諸虛不足及新病暴虛津液
不固體常自汗夜卧即甚久而不止羸脊枯瘦心忪
驚悸短氣煩倦
黃耆(去苖土)麻黃根(洗各一兩)牡蠣(米泔浸刷去土火燒通赤)
右為麄末散每服三錢水一盞半小麥十餘粒同
煎至八分去滓熱服日一服不拘時候一方入葱
白三寸煎治虛勞盗汗一方酒煎服治夢遺精淋
澁一方有知母
碙砂丸(出聖惠方)專治元氣虛冷臍腹疼痛
碙砂(一兩細研)硫黃(一兩細研水飛過)自然銅(一兩細研)桃仁(一兩湯浸)
(去皮尖雙仁麸炒微黃)乾蝎(一兩炙黃)木香(一兩)阿魏(一兩麵裹煨令熟為度)
右研為末諸藥令勻燒粟米飯和丸如小豆大每日
空心以鹽湯下十五丸
陸杭膏(出千金方)專治虛冷枯瘦身無精光虛損諸不足
牛髓羊脂(二升)酥(經心錄用猪油)生薑汁白蜜(各三升)
右先煎酥令熟次入薑汁次入蜜次入羊脂牛髓微
火煎三五沸令薑汁水氣盡即膏成攪令凝温酒隨
人量飲不限多少服之令人肥健去熱一云治百病
勞損風濕補益神效男女通服之
小鹿骨煎(出千金方)能治一切虛羸
鹿骨(一具碎一云鹿茸骨)枸杞子(切二升)
右各以水一斗别器各煎汁五升去滓澄清乃合一
器共煎取五升日二服皆用大斗
麋角丸(出聖惠方)能治五臟虛損腰脚疼痛久服益肌填骨
髓好顔色耐寒暑祛風破氣髭髮潤黑
麋角屑(一斤以酥拌炒微黃)熟乾地黃巴戟黃耆牛
膝人參(去蘆頭)獨活萆&KR1082;白茯苓桂心
附子澤瀉肉蓯蓉(酒浸一宿刮去皺皮炙乾)續斷芎藭
(製)檳榔當歸防風鹿角膠(搗碎炒令黃色)白蒺藜
(微炒去刺以上各一兩)
右為末以生地黃汁一大盞酒一大盞相和入酥半
合煎成膏和諸藥末若硬即用煉蜜同和搗五七百
杵丸如梧桐子大每日空心以温酒下三十丸加至
四十丸
鹿血丸治諸虛百損精血俱耗血少不能養筋精虛
不能實骨筋骨痿弱面色黧黑耳鳴氣短目暗昏花
腰脊疼痛足膝酸弱步履艱難小便頻數但是一切
虛損之症悉能治婦人虛弱亦宜服
桑寄生(二兩)鹿角(鎊)川續斷(剉酒潤)鹿茸麋茸(去毛酒蒸)
麋角(煆)附子(炮去皮)川烏(炮去皮)鍾乳粉陽起石(煆)
川巴戟(搥碎)沉香川牛膝(去蘆酒浸)川萆&KR1082;(各一兩)五味
子兔絲子(淘酒蒸擂焙二兩)宣木瓜(二枚去皮穰蒸爛)椒紅(去目)
(及閉口者微炒出汗取紅五錢)
右為細末刺鹿血乘熱搜和搗千百下丸如桐子大
每服一百丸空心食前用鹽湯温酒任下婦人用淡
醋湯下
補益還少丸(出簡易方)服此藥大補虛損氣血凝滯目暗耳
聾恍惚精神困倦脾胃怯弱飲食無味肌瘦體倦
山藥牛膝(各一兩酒浸)白茯苓(去皮)枳實五味子
杜仲(去皮薑汁拌酒炙香熟)山茱萸巴戟遠志(去心)熟地
黃肉蓯蓉(酒浸一宿切焙)石菖蒲枸杞子(各五錢)蒼术
(八兩)蓮肉(四兩)
此藥並為末入棗餅肉為丸如梧桐子大每服五十
丸空心食前温酒鹽湯任下日進三服若一服加一
丸數服五日眼頭有力十日眼明半月筋骨盛二十
日精神爽一月夜思飲食此藥無毒平補性温百年
無忌久服牢牙明目壯髓百病俱除永無腫痢行步
輕徤看時加减若熱加山梔子心氣不寧加麥門冬
精神恍惚加五味子陽氣不舉加續斷常服牢牙去
風顔色光澤功效非常
大薯蕷丸(出千金方)能治男子婦人虛損傷絶目暈頭眩骨
節煩痛飲食微少羸瘦百病
薯蕷附子人參澤瀉(各八分)天門冬乾地
黃黃芩當歸(各十分)乾漆杏仁阿膠(各三分)
白术白歛(古今錄作防風)芍藥石膏前胡桔梗
(各四分)乾薑桂心(各五分)大黃(六錢)五味子(一錢六分)甘草
(二錢)大棗(一百枚)大豆卷(五分古今錄作黃耆)
右為末蜜和棗膏搗三千杵丸如梧桐子大酒服五
丸日三漸增至十丸
麋茸丸(出聖惠方)能治虛損益下元煖水臟治風冷氣調三
焦利腰脚
麋茸(二兩去毛塗酥炙各一兩)腽肭臍(酒洗微炙)巴戟附子(炮製去皮)
(臍)肉蓯蓉(酒浸一宿刮去皺皮炙乾各一兩)石斛(一兩去根剉)澤瀉
遠志(去心)山茱萸續斷天麻五味子酸
棗仁(微炒)蘹香子(微炒)栢子仁(各一兩)桂心白茯苓
蛇床子兔絲子(一兩酒浸一宿曝乾)杜仲(去皮炙微黃剉)枳殼(麸炒)
(微黃去穣各三分)芎藭當歸萆&KR1082;(剉各五錢)牛膝(一兩五錢去苖)
漢椒(五錢去目及閉口者微炒去汗揀净)
右為末煉蜜和搗五七百杵丸如梧桐子大每服空
腹及晚食前以温酒下四十丸
椒附丸(出和劑方)能補氣温和五臟治下經不足内臓積冷
臍腹強急痛引腰背四肢倦怠面色黧黑唇口乾燥
目暗耳鳴心忪短氣夜多異夢話少精神時有盗汗
小便滑數夢遺白濁脚膝緩弱舉動乏力心腹脹滿
不進飲食並宜服之
附子(炮製去皮臍)川椒(去子炒出汗)檳榔(各五錢)陳皮牽牛(微炒)
五味子石菖蒲乾薑(炮各一兩)
右剉碎以好米醋於磁器内用文武火煑令乾焙為
細末醋煑麵糊為丸如梧桐子大每服三十丸温熟
酒或鹽湯下或空心食前吞下婦人血海冷當歸酒
下泄瀉飯飲下冷痢薑湯下赤痢甘草湯下極煖下
元治腎氣虧乏兼療腰疼
正元丹開三焦破積聚消五穀益精髓祛冷除風能令
陽氣入腦補益極多不可盡述
黃精(揀淨二斤剉)蒼术(去皮)北棗(各一斤)
右三味煑爛為度漉出曝乾揀去棗子將二味入青
鹽一兩小茴香二兩同炒香熟為末却將棗肉為丸
如梧桐子大每服三十丸溫酒鹽湯任下
碙砂丸(出聖惠方)能治腎臟虛憊腰間疼痛小便滑數冷氣
攻逐虛損不足(方見本門補虛固冷類)
補虛乏(出本草)
以肉蓯蓉作羊肉羹服之極佳亦可生噉
益人(出本草)
取初生嫰色皂莢葉芽作蔬茹食之
通靈玉粉方(一名扁鵲玉壺丸出聖惠方)能治腰膝煖水臟益顔色
其功不可具載
用硫黃半斤以桑柴灰五斗淋取汁煑三伏時時以鐵
匙抄於火上試之候伏火即止候乾以火煆之如未伏更
煑以伏為度細研為散又穿地作坑深一尺二寸投水
於中待水清取和硫黃末於磁鍋内煎之候欲乾即
用鐵𨫼子一個仰著入細砂砂上布紙下著微火令熬
熱即於磁鍋内抄硫黃於紙上滴之自然如玉色光
彩射人此號通靈玉粉細研以飯和丸如蔴子大每日
空心以鹽湯下十丸作散服亦以鹽湯調兩匙極有
功效余鄉人王昭遂合服之年九十顔貌如童子夜
視細字力倍常人
彭祖丸(一名神仙丹)無所不療延年益夀通臟腑安神魄寧
心意固榮衛開益智慧寒暑風濕氣不能傷人又療
勞虚風冷百病(方見本門平補類)
益夀地仙丸(一名草還丹)能補五臟填骨髓續絶傷黑髭髮
和血脉輕身徤體延年益夀補益丹田治頭風聰耳
目(方見本門補虚明耳目類)
蜜煑硃砂煎丸(出十便良方)有大效固中下益脾胃
光明成顆粒硃砂(每一兩用蜜四兩先將硃砂用綿裹定將蜜置銀器内或磁器)
(中下硃砂於蜜内於重湯煑三晝夜取出用新井水洗淨又用温熟水再洗蜜盡微火焙乾研令細)
(極)
右用蒸熟軟爛棗肉去核研爛絹帛裹硃砂取出同
和丸如梧桐子大每服五七十丸米湯下忌羊血空
心食前日進二服
紫金丹(出衛生藏家寶方)治一切虛憊消腹中痞塊惡心泄
瀉不食
鹿脊(一具帶骨肉全者剉作小塊)舶上硫黃(五錢)好碙砂(二錢以上各研)
(細入無灰酒三升同浸鹿骨一日取焙乾再浸再焙酒盡為度末另用)破故紙(三兩)禹
餘糧(四兩火煆醋淬三次)舶上茴香(三兩炒用)川烏頭(三兩炮)巴戟
(一兩去心)石中黃(一兩醋淬)太隂玄精石(一兩)
右件同為末入前鹿脊骨末拌和極勻酒煑糯米糊
為丸如雞頭大硃砂為衣每服一丸空心溫酒下臘
月合之可久收若無鹿脊骨以羊脊骨代之亦得
覆盆子丸(出衞生藏家寶方)
熟乾地黃(二兩)兔絲子五味子枸杞子覆盆
子牛膝葫蘆巴綿黃耆(以上各一兩)
右為末煉蜜丸如桐子大每服三十五十丸食前以
生地黃汁熬成膏每服半匙用酒調送下
神禹疏鑿丸(出衞生藏家寶方)治元氣衰少膀胱津液雖藏而
不化又遇上焦有寒不能引導隂陽開通閉塞决瀆
之官自失所司水道無從而出與氣相壅停留膈間
久而為痰飲漸漬脾土脾既得濕而化欝蒸滛於肢腹
上浮於肺腎尤虛者則獨乘於下部是以人素盛而
令衰瘦膈間常有水聲脇肋脹滿上氣喘急四肢沉
重遍身浮腫或偏注腰脚小便减少飲食不思此藥
壯元氣補脾腎逐痰飲除濕腫非若破故紙軰以反
收水液甘遂類以虛經氣老幼虛皆可服餌久之大
有效
吴茱萸(六兩剉)茴香(揀)蒼术(剉)陳橘皮(剉)青鹽(以上各四)
(兩)川椒(去子閉目者)厚朴(剉去皮)乾薑(剉以上各三兩)
右以水一斛同於磁器内煑水盡為度取出焙乾
附子(炮去皮臍)枳實(去瓤麸炒焦黃各六兩)木瓜(四兩乾者)川烏(炮)赤
茯苓(各三兩)木香(一兩五錢)天雄(如無以大附子代之)椒目(炒)木通
(炮)好硫黃(舶上者去沙石另研以上各三兩)陽起石(二兩五錢真者酒煑半日)
(另研極細)
右同為細末然後入陽起石硫黃二味拌勻生薑自
然汁打麵糊為丸如梧桐子大每服五十丸温酒或
米飲下
固真丹(出秘方)
木香(二錢)母丁香(二錢)沉香(二錢)麝香(五分)頭紅花(三錢)川楝
子(三錢)細墨(二錢)韭子(三錢酒浸一宿)兔絲子(三錢酒浸一宿擂細成餅曝乾)
(為末)牛膝(三錢酒浸一宿)破故紙(三錢同前製)巴戟(三錢同前)肉蓯蓉
(三錢同前)蓮肉(三錢)青鹽(三錢)蓮心(五錢)茴香(三錢)穿山甲(三錢酥炙)
(黃)益智(三錢)地龍(去土三錢)川木通(三錢)葫蘆巴(三錢)硃砂(三錢)
右二十三味青鹽蓮心細墨另研共為末酒糊為丸
如桐子大每服三十丸温酒送下空心服訖乾物壓
之
羊肉湯(出楊氏家藏方)能治男子婦人一切虛損不足肌體羸
弱不思飲食
生羊肉(半斤精者分作八服)生薑(半斤切片子)當歸(洗焙)川芎人
參(去蘆頭)白术肉豆蔲(麵裹煨)附子(炮去皮臍以上各二兩)
右件㕮咀每一料分作八服水三盞煎至一盞熱服
韓魏王自養丸(出衞生藏家寳方)治真氣逐風冷填骨髓治肌
體羸瘦精神昏倦减食痞滿嘔吐心腹常痛腰重腿
痛泄瀉無時
川烏頭(四兩切作小塊蛤粉炒黃)紅椒(一兩酒浸去目)川楝子(取肉三兩)舶
上茴香(四兩炒)牛膝(一兩去苗酒浸)破故紙(四兩酒浸炒)巴戟(一兩)
(半酒浸)葫蘆巴(一兩半酒浸)兔絲子(二兩酒浸蒸熟研焙入衆藥)附子
(一兩炮去皮臍)山藥(四兩)
右為細末醋糊為丸如梧桐子大空心鹽湯或酒下
三十丸
棗附丸(出太醫局方)能治諸虛不足臟腑不調常服資血氣進
飲食
大附子(三個)
右用貢棗五十個煑附子五分去皮臍另用留棗五
十個再煑附子軟片切乾搗為細末以棗肉為丸如
桐子大每服二三十丸空心米飲下
黃耆建中湯(出太醫局方)治男女人諸不足小腹急疼痛脇
肋腫脹臍下虛滿胸中煩躁面色萎黃唇口乾燥少
力身重胸滿短氣腰背強痛骨肉痠疼行動喘乏不
能飲食或因勞傷過度或因病後不復並宜服之(方見)
(本門前補虛益血氣)
延壽丹(出劉先生直指方)用治元臟虛冷筋骨緩弱肝腎不足
精神困乏久服清心益志和血駐顔延年益壽
牛膝(去蘆酒浸一宿)兔絲子(酒浸一宿)遠志(去心)地骨皮石菖
蒲甘菊花熟乾地黃
右七味各等分同為細末用浸藥酒熬麵糊為丸如
梧桐子大每服十五丸空心臨卧日進三服温酒下
百無所忌
大金液丹(出澹療方)
硫黃(三斤取火鼎煉取一斤半)鹿茸(真蜀地者十二兩炮去皮毛)鹿角霜(如上)
大天雄大川烏大附子(並真蜀地者各十二兩炮去皮臍)肉
蓯蓉(四斤真佳者)川牛膝(真地道者)
右用鹿角膠為丸原方無蓯蓉牛膝愚恐其燥雖添
之亦非常服之劑然大瀉大吐大虛脫證得之極妙
此丹燥甚本難以許人服餌然卒暴虛脫孤隂絶陽
救急之際又不可廢古人之法也且人之臟腑不同
有宜於丹者有不宜於丹者嘗聞有一趙知府雖平
生酒色作喪然其服藥亦甚有不可曉處每日早晨
煎乾薑熟附湯吞此丹百粒方能健痰否則身體倦弱
不能支持遂與此丹相依為命壽至九十他人進一
粒半粒恐為害此老服之猶家常茶飯頼之以夀其
身臟腑之不同如此真不可曉也
靈乳丹(出澹療方)
靈砂(一兩另研)鍾乳(五錢另研)沉香(五錢鎊末)乳香(五錢桑葉上炙細研)没
藥(五錢研)
右為末乳鉢内搗令無聲為度却用半夏為末煑糊
為丸如菉荳大另用好硃砂細研為衣建盞内出光
磨沉香湯下
茸附養氣丹(出澹療方)專治諸虛不足壯真氣斂元陽
代赭石紫石英禹餘糧石赤石脂(各二兩)
右四味用醋淬煆七八次以酥為度共研為末入瓦
瓶内鹽泥固濟炭火煆養一日一夜後移埋别地三
晝夜出火毒同後藥修合
天雄(一個去皮臍)附子(一個炮去皮臍)乾薑(炮)鹿茸(煆去血毛鹽酒炙)
當歸(去苖酒浸)沉香丁香肉桂(去麄皮)陽起石肉
蓯蓉磁石石燕葫蘆巴(炮炒)破故紙(炒)肉豆
蔲(煨)舶上茴香(炒)胡椒蓽澄茄(去蒂)牡蠣(蝦)乳香
(另研)血竭(另研)硃砂(另研)没藥(另研)鍾乳粉(各一兩)
右二十八味共為細末糯米糊丸如桐子大每服五粒
七粒或九粒早晨棗湯吞下或參湯鹽湯下妙在諸
丸之上
大陽丹(出鮑氏方)治諸虛百損妙廬山譚先生服此百四十
餘歲
硃砂雄黃雌黃(五錢末)乳汁(半斤生男者)
右以酒一升同熬乾三次丸如麻子每一丸至三丸
米飲下空心服兼服地仙酒老仙酒更妙
又方
老硫黃(不換)川椒(季一換四兩)訶子(七十二個七十二日一換)
各用絹袋盛酒浸七日入半杯酒飲下不必多杯也
衞真湯(出本事方)能治丈夫婦人元氣衰憊榮衞怯弱真陽
不固三焦不和上盛下虛夜夢鬼交覺來盗汗面無
精光唇口乾燥耳内蟬鳴腰背倦痛心氣虛乏精神
不寧驚悸徤忘飲食無味日漸瘦悴外腎濕癢夜多
小便腰重冷痛牽引小腹足膝緩弱行步艱難婦人
血海久冷經後不調或過期不至或一月兩來赤白
帶下漏分五色子宫感寒久不成孕並皆治之此藥
大生氣血遇夜半子時腎水旺極之際仗藥力收攝
血化精實丹田填五臟諸病未萌之前皆能制治便
不復為梗是此藥也每服多寡具列在後
川當歸(三兩酒浸一宿)人參(一兩五錢)金釵石斛(五兩)白茯苓
木香肉豆蔲山藥(以上各三兩)生地黃(三兩五錢)丁香
(一兩)熟地黃(温水洗三兩)青皮(一兩去白)川牛膝(二兩童子小便酒各半浸)
(一宿)
右為細末每服三錢温酒調鹽湯亦得空心食前一
服婦人諸疾用童子小便同温舊酒調空心下
瓜砂丹(出朱氏集驗方)能治男子婦人諸虛不足心氣不寧夢
寐不安手足疼痛腰膝拘攣步履艱難及婦人脚氣
衝心嘔吐藥不能下咽者並皆治之蜀醫何殿機傅
方
硃砂(四兩以木瓜十數個每木瓜開盖去瓤底以下根鋪藥末少許中以紗片塞硃砂一兩蜜)
(拌濕坐於其間仍盖藥末令滿以木瓜盖子盖定篾筌定紗片塞木瓜全個不令散失之如此者二)
(三十個酌以銀盒大小坐於其中銀盒上下仍鋪末藥封盖定於銀鍋甑中勿用鐵器以桑柴燒文)
(武火蒸七晝夜再換木瓜藥末一次又蒸七晝夜乃止取出硃砂一味攤乾研細以薏苡粉煑稀糊)
(為丸如梧桐子大每服二三十丸茶酒任下諸藥在後)黃耆(炙)當歸遠志
(去心)栢子仁川烏(炮)木香茯神(去木)益智仁人
參乳香龍齒五味子石斛川椒熟
地黃麥門冬白芍藥仙靈脾(各一兩)鹿茸(炙)
酸棗仁附子(炮去皮)鍾乳粉(各二兩)加瓜砂(二兩)
磁石丸(出朱氏集驗方)專治心腎諸虛不足
磁石(醋煆)黃耆(蜜炙)覆盆子赤茯苓(去皮各五錢)乾薑
巴戟(去心)桂心鹿茸(蜜炙各三錢)蓯蓉(酒浸焙乾)牛膝(酒浸焙乾)
川椒(炒各四錢)栢子仁(另研)防風地骨皮遠志(去心各三)
(錢五分)大附子(一個炮去皮)大川烏(一個去皮)紫稍花(去蒂各一兩)
右為細末酒煑糊為丸如梧桐子大每服三十丸湯
酒任下婦人白帶下及男子泄精加龍骨五錢海螵
蛸一兩牡蠣五錢鹽泥固濟火煆
巴戟丸(出朱氏集驗方)能治諸虛不足真氣衰憊服之有效
川楝子(去核)葫蘆巴(炒)白薑(炮)川椒(炒)茴香川牛
膝(酒浸焙)破故紙(炒)山藥木通肉桂(去皮)牡蠣(煆)
附子(炮去皮臍)赤石脂
右等分為末酒糊為丸如梧桐子大每服五十丸空
心温酒鹽湯下隨症加味子後腎虚頭疼加川芎肺
虛咳嗽加五味子欵冬花背勞倦加沉香脾胃不和
加蓽澄茄虛瘧寒熱加蜀漆葉心神不寧加龍齒酸
棗仁炮去皮殼
玉女砂(出朱氏集驗方)能治男子婦人諸虛百損煖下元固陽
煖子宫産後諸虛尤宜服之又專治虛病寒熱自汗
尤神此乃潼州許德修名醫遇仙人得此方極驗
好辰砂(八兩或六兩或十兩絹袋盛若塊打令稍小惟紅者為上再入後藥)金毛狗
脊(去毛)熟地黃吴茱萸兔絲子杜仲瓦松
(古屋瓦上青毛焙乾去土)五味子人參肉荳蔲(麵包煨研細)桑
寄生川萆薢芍藥巴戟(去心)黃耆牡丹皮
(去心)肉蓯蓉當歸茯神(去木)茴香(洗)遠志山茱
萸
右各一兩裝在一斗瓶内着童子小便五七升將砂
袋懸掛瓶中如煑酒法於鍋内着水亦懸藥瓶於鍋
中桑柴或間松柴煑五日夜火不要急小便不住增
添煑令乾日足取出將砂袋以温水滌十餘次又換
温水浸半日棄藥不用將辰砂又洗三兩次糯米團子
和丸空心棗湯下五粒至十粒
加味大建中湯(出朱氏集驗方)大補諸虛
白芍藥官桂黃耆(蜜炙)附子(炮)五味子乾薑
(炮)人參鹿茸(酒蒸)白茯苓(去皮)川芎半夏當歸
(酒浸)陳皮(各一兩)甘草(五錢)
右為麄末每服四錢水一盞半薑七片棗一枚煎六
分去滓空心服
大防風湯(出如宜方)能治諸虛損兼治風冷腰膝筋骨疼痛
熟地黃防風白术當歸杜仲(製)黃茋(炙)
白芍藥(以上各二兩)羌活牛膝(製)人參甘草(各一兩)
右㕮咀每服四錢薑七片棗一枚煎服一方有附子
炮川芎各一兩五錢
青春丸(一名人參丸出如宜方)專治少年夢高墜下水溺行似踏
空(方見本類前人參丸)
詵詵兔絲子丸(出如宜方)
熟地黃遠志龍齒(各二兩)兔絲子(三兩)
右為細末用山藥糊和為丸如梧桐子大每服五十
丸温酒或鹽湯下空心服
沉附湯(出如宜方)能治上盛下虛氣不升降胸痞氣急
附子(炮)乾薑(各五錢)沉香白术(各一兩)甘草(一兩五錢)
右㕮咀薑五片煎空心服又大附子炮作二服薑十
片煎磨沉香入藥
黑錫丹(出如宜方)能治五臟俱虛隂陽衰損上盛下虛痰生
頭眩
沉香葫蘆巴附子(製)陽起石肉桂破故
紙(炒)茴香(炒)肉荳蔲(製)金鈴子木香錫硫砂
子(各四兩)
右為末同砂子末酒糊丸如梧桐子大隂乾入布袋令
光瑩每四十粒空心薑鹽湯下
附子鹿茸丸(出十便良方)能補諸虛不足
鹿茸麋茸附子白龍骨(各一兩)麝香(一分)
右為末以糯米糊丸如梧桐子大空心晚食前温酒
下一二十丸若覺得力即止不可多服
鍾乳散(出十便良方)專治諸虛不足羸弱不能起止
煉成鍾乳麥門冬人參熟乾地黃黃蓍
杜仲肉蓯蓉薯蕷石斛(各一兩)白茯苓甘草
(各一兩)
右件藥搗羅為散入鍾乳研令勻每服空心及晚食
前以温酒下二錢
黃耆白术散(出十便良方)能治大人小兒諸虛不足面黃食少
困倦潮熱有時
黃耆白术芍藥桂茯苓甘草人參
(去蘆)神麯(各一兩)
右㕮咀每服三錢加生薑棗子煎不計時候日進三
四服
重校定香茸丸(出十便良方)專補諸虛不足
麝香(二錢研)鹿茸熟地黃肉蓯蓉牛膝(各四兩)
沉香(二兩)
右搗羅為細末拌勻煉蜜和丸如梧桐子大每服三
四十丸空心温酒或鹽湯任下
附子黃耆湯(出十便良方)能治諸虛不足及大病後氣血不
復虛羸少氣腹脇疼痛精神倦怠飲食不進
附子黃耆白术當歸蓯蓉厚朴(各一兩)
人參桂心(各三分)半夏乾薑(各五錢)甘草(一分)
右件藥搗篩為細末每服三錢以水一盞半生薑三
片棗子一枚同煎至八分去滓食前温服
肉丹(出十便良方)補益老人一切虛症治胃弱飲食不進
精羊肉(一斤去盡筋皮横文塊切以好酒半斤加水五升爛煑焙乾研為細末)白
术神麯(各二兩)附子肉菓縮砂仁乾生薑
(製)陳蒼术(半斤)
右搗羅為細末拌勻以沸湯洗泡蒸餅和為丸如梧
桐子大每服五十丸食前温酒或米飲湯任下
固真丹(一名補益固真丸出十便良方)能治諸虛不足五勞七傷元陽
氣虛及小腸腎餘膀胱疝氣諸般淋疾及治婦人産
前十八般冷病赤白帶下血出崩漏子宫久冷血海
虛弱面色痿黃並宜此藥(方見本門前補虛固精類神仙補益固真丸)
神仙保真丸(出楊氏家藏方)能治真元不足臟氣虛弱及胃觸
寒氣閉塞下元心腹疼痛自汗厥逆及奔豚發痛上
下有聲小腹急脹
川楝子(去核一兩炒)蓬莪茂(半兩)肉豆蔲(半兩麵煨香)木香(半兩)
檳榔(三枚)當歸(七錢五分洗淨)神麯(五錢炒香)茴香(揀净者半兩半一半炒香一)
(生用)附子(一兩炮製去皮臍令取末)碙砂(光明不夾石者二分用無灰酒一大盞將砂入)
(酒内銀石器内慢火熬化濾去滓放冷將附子細末打糊搜和餘藥末)
右件除附子碙砂外餘藥並為末將熬下附子碙砂
糊搜和和上件細末為丸如梧桐子大每服五十丸
將炒桃仁七枚同藥用温酒一盞送下鹽湯亦得空
心食前如大痛時併進二服
保真丸(出衞生蔵家寶方)治真氣虛憊下焦傷竭臍腹強急脚
膝痠疼精神困倦面色枯槁小腸疝氣奔豚腎餘夜
夢遺精小便滑數常服壮陽補腎益精髓
肉蓯蓉(酒浸一宿)舶上茴香(炒香)川牛膝白蒺藜(炒搗去尖)
葫蘆巴(炒香)補骨脂(炒香)黃耆(鹽水浸炙)附子(炮去皮臍)杜仲(去麄)
(皮炒斷絲)兔絲子(酒浸二宿蒸熟研細)白茯苓山茱萸薯蕷
(炮)桂心(去麄皮)川楝子(去油)南木香(濕紙裹煨以上各一兩)
右為細末煉蜜為丸如梧桐子大每服五十丸鹽酒
任下食前服
坎離丹(出朱氏集驗方)能兼濟水火
伏火靈砂陽起石(酒煑)磁石(火煆醋淬)鍾乳粉(各一兩五錢)
龍齒(二兩黑豆蒸)
右為細末麵糊丸如菉豆大每服十五粒空心用棗
肉湯下
既濟丹(出朱氏集驗方)專治心腎不足
靈砂陽起石(煆)鍾乳粉磁石(煆)鹿茸茯神
(各一兩)沉香(半兩)硃砂(一錢為衣)
右為細末麵糊丸如梧桐子大每服二十丸空心棗
湯下
既濟丹(出朱氏集驗方)能升降心腎
磁石(好者煆醋淬研細水飛)辰砂(蜜煑尤妙)酸棗仁人參(各二兩)
乳香(五錢)
右為細末神麯和為丸如梧桐子大每服三五十丸
燈心棗湯下不拘時候
既濟玉關丸(出朱氏集驗方)能治憂思過度心腎不足水火不
能交養神志不寧此藥壯真氣益心腎水火既濟不
生諸疾
真辰砂(一兩)滳乳香(五錢)法麯(一升以上用銀器以慢火煑令極乾刮下為末)
(却入附子罐内)大附子(四隻生去皮臍作罐子留頂盖却將煑了辰砂等勻在附子罐内附)
(子肉亦入在内有餘木瓜肉以元頂盖定線扎牢固為妙)宣州花木瓜(兩隻大者中分)
(作兩片去皮穣却將扎定附子四隻分入木瓜内以竹簮定用大麥坐木瓜蒸之候兩時辰木瓜香)
(熟却取出取附子切作片子焙乾其辰砂另研細末木瓜即另研為膏)補骨脂
熟地黃(酒浸)兔絲子杜仲(薑炒各一兩五錢)鹿茸川當
歸遠志栢子仁沉香巴戟肉蓯蓉
牛膝北五味子石斛綿茋(各一兩)
右件修製了同附子為細末入辰砂乳香令勻更用
山藥白茯苓(各一兩)
右為細末或以末入木瓜亦得打糊用木瓜膏子作
一處搜和為丸每服五七十丸至一百丸温酒鹽湯
吞下久服腰膝不痛小便如水功效甚驗不可具述
理諸虛人榮衞不調和者(本草)
以萎蕤煑汁飲之
療虛損絶傷(出本草)
以續斷葉莖搗取其汁飲之
補虛損(出本草)
以水雞食之兼縮小便
茯苓散大補益縮小便
右用好白茯苓不拘多少用湯數滚取出曝乾為末
每服二錢空心温酒湯下
五痿(附論)
三因方論云夫人身之有皮毛血脉筋膜肌肉骨髓以
成形内則有肝心脾肺腎以主之若或妄用喜怒不節
勞佚兼致内臟精血虛耗榮衛失度發為寒熱使皮血
筋骨肌肉痿弱無力以運動故致痿躄状與柔風脚氣
皆相類以脉證并所因别之不可混濫柔風脚氣皆外
所因痿躄則内臟氣不足之所為也又曰病患肺熱皮
虛弱薄者足痿躄其色白而毛敗名曰皮痿由肺熱葉
焦使然也肺為五臟長有所失亡所求不得則發肺熱
而肺葉焦論曰五臟因肺熱焦發為痿躄病患心下熱
膝腕樞細如折去而不相提挈脛筋促緩不能任其地
其色赤而脉絡溢名脉痿皆由心衰太甚陽氣内動數
溲血故病論曰大經空虛發為脾痺傅為脉痿病者肝
熱口苦筋膜急攣其色蒼而爪枯名曰筋痿由思想無
窮所願不得意淫於外入房太甚宗筋弛緩及為白淫
故下經曰筋痿者生於肝使然也病者脾熱胃乾而渴
肌肉不仁其色黃而肉蠕動名曰肉痿由漸於濕地也
用水為事居處下澤潰濡痿而不仁故下經曰肉痿者
得之濕地下也病者腎熱腰脊不舉骨枯而髓減其色
黑而齒槁名曰骨痿因遠行勞倦遇大熱而渴陽氣内
乏熱舍於腎致水不勝火則骨枯而髓虛故下經曰骨
痿者生於大熱也
方
龍骨丸治膀胱賢冷坐起欲倒目&KR0617;&KR0617;氣不足骨痿
方
龍骨柏子仁乾地黃甘草防風(各五分)禹
餘粮石白石英桂心黃耆茯苓(各七分)五味
子羌活人參山茱萸附子(各六分)玄參芎
藭(各四分)磁石杜仲乾薑(各八分)
右為末煉蜜和丸如梧桐子大空心服三十丸加至
四十丸
起痿丹(出永類鈐方)能治諸痿法當養陽明與衝脉陽明主
胃乃五臟六腑之海主潤宗筋束骨之利機關衝脉
者諸經之海主滋灌谿谷與陽明合養於宗筋會於
氣衝屬於帶脉絡於督脉故陽明虛則宗筋縱滯筋
不引故足痿不用也治之各補其榮而通其虛實和
其逆順至筋脉骨肉各得其時病乃已矣腎經虛敗
遂成骨痿腰脚難舉日加困乏
附子(炮去皮臍)枸杞子(揀去枝梗)肉蓯蓉(酒浸焙乾)沉香(不見火)官
桂硃砂(另研)熟地黃(酒浸蒸焙)母丁香(各一兩)木香(不見火)
陽起石(火煆)天雄(炮去皮臍或用鹿茸亦可)硫黃麝香(另研各一兩)
膩粉(五錢)白丁香(少許)
右為末煉蜜丸如彈子大每用一丸以薑汁火上入
藥鎔化用手點藥於腰眼上磨擦至藥盡用至二十
丸大有神效若有他處癱瘓風疾加皂角一片去筋
搥爛薑汁浸一宿瓦上焙乾為末入前藥内依法用
藿香養胃湯(出三因方)能治胃虛不食四肢痿弱行立不能
皆由陽明虛宗筋無所養遂成痿躄
藿香白术白茯苓神麯烏藥(去木)縮砂仁
(炒)薏苡仁(炒)半夏麴人參(各五錢)蓽澄茄甘草
(炙各三錢五分)
右剉散每服四錢水一盞半生薑五片棗二枚同煎
七分去滓不時服
芎桂散(出危氏方)能治四肢疼痛輭弱行履不便
川烏(二兩切作片子水浸一宿切作蒜子條更以米泔浸一宿不洗曝乾麩炒微赤為度乾了)
(秤)川芎(一兩五錢)桂心(一兩)甘草(炙)乾薑(炮各一分)
右為末每服二錢温酒下日三服
麋角丸(出危氏方)能治五痿皮緩毛瘁血脉枯槁肌肉薄著
筋骨羸弱飲食不進房事不與四肢無力爪枯髮落
眼昏唇燥疲憊不能支持
熟地黃(四兩)大附子(生去皮臍一兩五錢)麋角(鎊一斤重酒浸一宿)
右用大麥粉二升以一半在上以二布巾隔覆炊一
日取出藥與麥另焙乾為末以浸藥酒添清酒煑麥
粉為糊搜和得所杵三千下丸如梧桐子大每服五
十丸温酒或米飲下食前服
治筋痿兩手握固無力兩腿行動無力急飢食少此名
筋痿其病症候多口舌生瘡忽生痰涎忽然睡中涎
溢身上燥熱忽時增寒項背強急小便赤白不定大
便忽冷忽熱不調宜喫此方
荆芥穗蔓荆子連翹防風羌活獨活
(研)木香牡丹皮山梔秦芁(去土炒)麻黃(去根)牽
牛子(醋煑以上各一分)
右細杵羅為末每服一錢食後熱湯調下連滓喫
金剛丸(出保命集方)能治腎損骨痿不能起于床宜益精
萆薢杜仲(炒去絲)蓯蓉(酒浸)兔絲子(酒浸等分)
右為細末酒煑猪腰子為丸每服五七十丸空心酒
下
牛膝丸(出保命集方)能治腎肝損骨痿不能起于床筋緩不
能收持宜益精煖中
牛膝(酒浸)萆薢杜仲(炒去絲)蓯蓉(酒浸)防風兔絲子
(酒浸)白蒺藜(各等分)
右為細末酒煑猪腰子搗丸如梧桐子大空心酒下
五七十丸
煨腎丸(出保命集方)能治腎肝及脾損榖不化宜益精煖中消
榖
牛膝萆薢杜仲蓯蓉兔絲子防風
白蒺藜葫蘆巴破故紙(等分)桂(五錢)
右和劑服如金剛丸法腰痛不起者甚效
治莖痿(出本草)
以筆頭灰酒服之良
普濟方卷二百二十六
