普濟方卷一百六十九明周王朱橚撰
積聚門
積聚
消積丹治婦人男子一切冷積
青皮(一錢半)陳皮(一錢半)葫蘆芭故紙京三稜
白牽牛黑牽牛(各三錢)
右用巴豆二十粒大棗二十枚去核巴豆去皮每棗
一箇包巴豆一箇用紙裹定泥包成箇燒餅文武火
燒乾取出將前項藥同燒乾棗豆為細末又用白麺
四兩包藥成大燒餅燒乾同藥研為細末醋糊為丸
如桐子大每服五七丸至九丸空心醋湯下
木香丸(出聖濟總錄)治冷積滯氣心胷痞悶令氣上攻臟腑
疼痛
木香桂(去粗皮)京三稜(煨剉)蓬莪茂(煨剉)胡椒(炒)青橘
皮(去白焙各一兩)梹榔(剉)訶黎勒(煨去核)大黃(剉炒各兩半)白牽
牛(炒二兩取末半兩)
右為細末醋煑麺糊為丸如菉豆大每服七丸至十
丸食後生薑湯下
金華散治遠年沉積酒食過多生冷所傷驚憂聚結
不散胷膈膨悶脇肋堅痛肌瘦减食時發寒熱夜多
盗汗身體俱黃四肢浮腫痰涎壅盛咳𠻳胷滿嘔逆
惡心臟腑虛弱臍腹刺痛傷滑下利膿血瘡癩不服
水土及婦人經候不調
大黃(三十兩)瞿麥(净十兩)京三稜梹榔茴香(各五錢)
黃芩木香(各四兩)
右為細末用白麺一斤和藥勻水搜作十餘餅微亮
亁用猛火焙一夜極亁又為末入木香每服三錢臨
睡服用酒調下至五更時取惡物更以温粥補之
磨積丸(出聖濟總錄)治積聚不消累有傷滯食已腹痛飲食
不化惡心嘔吐胷脇脹悶大便秘利不定
木香青橘皮(湯浸去白焙)桂(去粗皮各一兩)吳茱萸(湯洗焙乾炒三)
(兩)硼砂(醋煑成霜研末一錢)巴豆霜(半錢)
右搗羅四味為細末入硼砂巴豆霜拌勻醋煑麺糊
丸如菉豆大每服三丸至五丸早晚食後臨卧服大
便溏利即減丸數
鱉甲桃仁煎丸治諸候
桃仁(五兩湯浸去皮尖用水研濾取三升)京三稜(二兩煨黃)鱉甲(九錢煑醋炙黃)
(三兩)梹榔青橘皮(去瓤炒)木香(各一兩)
右先取桃仁汁慢火熬至二升同加好醋一升再熬
如糊將餘藥五味細末拌勻丸如桐子大每服五七
十丸淡醋湯下空心日二服
青金膏(信香十方青金膏灌頂大法王子所傳十二上願藥師琉璃光如来應供正徧知明行足善逝)
(世間解無上士調銜丈夫天人師佛世尊方境授)治周身中外隂陽不調氣
血不調變生百病乃至虛羸困倦徧攻酒食内傷心
腹滿塞急痛或酒積食積癥瘕積聚痃癖堅積中滿
膈氣食臭酸醋嘔吐飜胃或膈脹消中善食而瘦或
消渴多飲而數小便或傷風下血痔瘺痒痛或瘡疹
徧身癰疽惡瘡或瘡毒已入於裏腹滿嘔吐或成瀉
利或除惡瘡瘜肉或下利腹痛或一切風氣肢體疼
痛及中風小兒疳疾諸風搦搐但平人常服補飬榮
衛調和飲食
信砒乳香(剉在碗水研細)輕粉(一錢)巴豆(各一兩都研)龍腦(炒半)
(兩)麝香(各半兩)青黛(三錢同研細)黃蠟(三錢)一方用粉霜(先研)
(一兩)硼砂(一錢研細)
右為細末鎔蠟入蜜半錢就搓勻旋丸菉豆大至小
豆先服小丸病在上食後在下食前在中不計時候
面東頂禮一丸净器盛水送下合藥即净處面東每
一丸密念咒三遍或病人不能咒諸人咒或師氏咒
通
咒曰信香十方金青膏藥師咒成密遍抛
普濟有緣除百病仰吞一粒體堅牢
密咒但言八金剛莫說十方佛
五藴六根俱不通十二上願自然成
如意丸治虛中積冷氣弱有傷不能𫝊化心下痞堅
兩脇脹滿心腹疼痛噫宿腐氣及霍亂吐瀉水榖不
化久利赤白膿血相雜久病黃色羸瘦及腹中一切
食癥之疾並皆治之
枳殼(去穰)梹榔橘紅半夏(湯泡七次)蓬术京三稜
亁姜(炮)黃連(去鬚各二兩)巴豆(七十粒連殼用)
右除巴豆外剉如豆大用好醋煑亁去巴豆餘藥焙
為細末薄糊為丸如菉豆大每服十丸加至十五丸
用茶清姜湯送下食後臨卧有孕婦人不宜服
集香丸治消磨積塊去疾療癖治一切積滯不拘老
弱虛損者皆可服餌
木香(七錢半)蓽撥(直者)硼砂(半兩水化開盞子内焙亁)附子(二枚各重五錢)
(半以上者須得真生好者炮製去皮臍剜出粗末)破故紙(炒各一兩)
右五味將飛過硼砂末分在附子瓮内却用剜出末
子末盖口用和成白麫裹約半指厚慢火内燒令黃
色去麫為末將原裹附子麫丹為細末醋調糊為丸
如菉豆大每服十五丸至二十丸食後生姜湯下
蘇湯煎治膈中不快酒食不消飲食或忻或不忻善
治脾元一切中虛積滯
肉豆蔲丁香木香硼砂京三稜蓬术
(各一兩燒存性)
右為末烏梅肉丸如麻子大每服十四粒空心熱蘇
湯送下
聖餅子治一切沉積氣脹兩脇氣滿無問久新者
大黃(三兩)硼砂(三錢)山梔子(半兩)輕粉(二錢)黑牽牛(頭末一兩)
右為細末鍊蜜為丸捻作餅子如小銅錢大每服三
餅子細嚼温酒送下食後臨卧如行粥補之虚實加
減
妙應丹治諸臟氣虛損積聚煩悶及飲食中蠱毒或
食水陸果蓏蟲卵入腹而成蛇蟲魚鱉或宿食留飲
婦人産後敗血不消女子月水不通結為癥瘕時發
寒熱唇口焦黑肢體瘦削嗜卧多魘食少腹痛大便
糟粕變成冷痢
附子(四箇六七錢重者生去皮臍剜作粗末入硼砂共一兩七錢重麫濟褁煨熟去麫不用)
蓽撥木香(煨)青皮破故紙(各三兩半)
右為末麺糊搜丸如梧桐大每服三十丸生姜橘皮
湯下洩利米湯下加至五十丸
麝香丸治停宿積聚能尋諸處痛凡膀胱氣脇下痛
最難治心腹冷痛温中快氣此藥主之
麝香(一錢)木香胡椒(各一兩)全蝎(去毒微炒)巴豆(去皮心各四兩)
右為末湯泡蒸餅糊丸麻子大硃砂為衣每三丸常
服熱水下心腹痛研煨生姜下血痛炒姜醋湯泡下
腎氣脇脹茴香湯下大便秘蜜湯下
梹榔丸治積食破滯氣
梹榔木香人参(各二錢)橘皮(五錢)炙甘草(二錢)
右為細末湯浸蒸餅為丸如桐子大温水下四五十
丸
五百丸(一名羅漢丸出李氏方)治宿食留飲積聚中腕噫息吞醋
心腹痛疼并療中虛積聚及臟腑飱泄赤白痢下並
治一切酒食所傷化痰涎逐滯氣消痞痛
丁香巴豆(去皮)縮砂仁胡椒烏梅(去核)
右各一百箇為細末炊餅糊為丸如菉豆大每服五
七丸熱水下食後臨卧服一方姜湯下一方橘皮湯
下
防葵丸(出聖惠方)治積聚氣塊
防葵(五錢)芫花(五錢醋拌炒亁)亁姜(五錢炮)鱉甲(一兩醋炙黃去裙攔)硼
砂(一兩不夾石者細研入)
右為細末研入硼砂令勻以米醋一升煎令稠下諸
藥末慢火熬入少蒸餅和鎔可丸如菉豆大每服十
丸空心温酒下
土瓜丸(出千金方)治諸臟寒氣積聚煩悶熱飲食中蠱毒或
食生物及生中蟲卵入腹而或為蟲蛇魚鱉留飲宿
食婦人産瘕帶下百病隂陽不通利大小便不節絶
傷墮落寒熱交結唇焦黑身體消瘦嗜多食少魘産
乳胞中餘疾股裏小腹中結
土瓜根桔梗(各半斤)大黃(一斤蒸二斗米下爆乾)杏仁(一升)
右為細末蜜丸如桐子大空腹飲服三丸三日不知
加之以知為度
串痺藥
半夏(七枚)白酒藥(一弹丸)杏仁(七枚)
右件炒黃色為末用酒蒸化為丸如菉豆大每服五
七丸治嗽卧時白湯下治氣木香湯食後送下
貼臍餅子治虛中積滯腹脹痞痛大小便不通
穿山甲(炮燥)五靈脂巴豆(去皮)大蒜(去皮各三錢)
右為細末同研如泥作餅子如三錢大用綿裹一餅
安臍中著物繫定覺熱藥行宣取效
十三丸(一名守病&KR0008;疾丹出醫學切問)治諸疾氣心疾
巴豆(去皮用生肉一兩)雄黃(二錢)人言(二錢)粉霜(一錢)
先化黃蠟五錢次將四味為細末一時下於蠟内熬
勻和冷定為丸如桐子大每服一十三丸先用銀篦
一隻冷水一盞將藥和銀篦浸一宿空心温水下忌
熱物油膩物孕婦人不可服或自瀉者不可服一方
有輕粉一錢五分
沉香海金沙丸(出衛生家寳)治一切積聚痺濕腫脹肚大青
筋瘦惡症
海金沙(一錢)沉香(二錢)輕粉(一錢)牽牛末(一兩)
右為末研獨顆蒜如泥為丸如梧桐子大每服三十
丸加至十五丸煎燈草湯通草湯空腹送下更量虛
實加减丸數取利為度
利藥盪積(出危氏方)
巴豆(百粒去皮水洗四十次)五靈脂白殭蠶赤茯苓(各一)
(兩)
右為末醋糊為丸如菉豆大每服七丸冷茶清五更
初服或欲瀉止冷水洗手面脚三處立住
太上清金丹
芫花(一兩生)黑豆(一兩生)巴豆(和皮用)五靈脂(一兩五錢)
右四味先杵三味末入巴豆同杵醋麫糊丸黍米大
每服三五丸食後各隨病引子下後忌熱食惡心
痛酸湯下婦人臍脇刺痛熱醋下酒病酒下
飲食隨傷物湯下消積聚温湯下白痢生姜湯
下赤白痢甘草湯下
枳殼散(出十便良方)治心下蓄積痞悶或作痛多噫敗卵氣
枳殼白术(各五錢)香附子(一兩)梹榔(三錢)
右為細末每服二錢米飲調下日服三服不拘時候
治脇下邪氣積聚往来寒熱如温瘧(出千金方)
右用蒸鼠壌土熨之冷即易腹中切痛炒鹽半斤令
焦内湯中飲之大吐瘥若手足痛者燒青布内口噐
中熏痛處
治萬病積聚湯(出千金方)
七八月收蒺藜子不拘多少以水慢煑熟取滓曝乾
搗篩蜜丸桐子大酒服七丸以知為度其汁煎如飴
服之
尋積丸治諸般積氣
右用巴豆不拘多少和殼研細黃連生麫等分勻拌
一處冷水丸如桐子大却用麥麩地灰用文武火炒
令乾將冷水一碗安於側候藥丸炒乾可將一丸於
冷水内試以浮在水面為度每五七丸至十丸晚用
温熱水送應有積皆取下可自看是何積就此藥以
冷水洗了焙乾可服三次又好治痺寒
取積丹
右用好大黃不拘多少為細末用好醎醋熬成膏子
為丸如桐子大每服一百丸加至一百二十丸至日
平西喫飯起更前後將細墨研濃好酒送下
治男子婦人諸般積氣成聚(出本草)
右黑牽牛子一斤生𢷬末八兩餘滓子新瓦上炒令
香熟放冷再𢷬取四兩熟末生末共一十二兩拌勻
令鍊蜜和丸如梧桐子大患疾氣至重者三五十丸
煎陳橘皮生姜湯下臨卧空心服如二更至三更以
來藥行時效應未動再與三十丸投之轉下積聚
之物常服十丸至十五丸行氣甚妙小兒十五以下
至七歲以上服五丸至七丸年及五十以上不宜服
之
萬病無憂散治諸般氣積腫脹
梹榔(五錢)大黃(一兩)甘草(二錢半)黑牽牛(一兩半炒)
右為末每服三錢茶清調服不拘時候日進二服
治久積冷不下食嘔吐不止冷在胃中(出肘后方)
右用半夏五兩净洗過為末每服三錢白麺一兩以
水和搜切作碁子水煑麺熟為度用生姜醋調和服
之
治結氣冷癥積在脇下及脚氣上入小腹腹中脹滿冷
氣痃癖羸瘦(出千金方)
右大蒜去皮心三升𢷬令極熟以水三升和調絞取
汁更𢷬餘滓令熟以水三升和調絞取汁更𢷬餘滓
以水三升和令調熟取汁合九升所得滓可桃顆大
乘熱却以微火煎取三升下牛乳三升合煎取三升
旦起空腹温服一頓令盡至申時食三日服一劑三
十日服十劑
萬金丸(出危氏方)治諸般食積氣積血氣蠱脹之類如治蠱
脹加香附子末湯調三錢吞下此藥治腫尤快趙神
服救母已驗方
右石菖蒲去根用剉如米大半斤重班猫蟲半斤重
去足趄同菖蒲火炒不可燒了如菖蒲黃色提起揀
去班猫蟲小布袋盛起菖蒲兩人牽扯布袋去盡班
猫屑止將菖蒲研為細末用米醋煑糊為丸如梧桐
子大每服三十丸隨意加减用温酒或熟水不拘時
候
治積聚疼痛每日早晨服香油四兩帶鬚䓤白三莖
神效紫金丹
右半夜子時得一夢夢中𫝊得仙方硼砂輕粉最為
良雄黃甘漆信豆用粉霜七味一錢停分兩三錢黃
蠟粧爛研硃砂做衣裳每服單一粒送用米飲湯不
問男子共婆娘多年沉病積取了大安康
香稜丸(出濟生方)治五積破痰癖消癓塊及冷熱積聚
木香(不見火)丁香(各半兩)京三稜(細剉酒浸一宿)枳殼(去穰麸炒)蓬
莪术(細剉一兩用去殼巴豆三十粒同炒巴豆黃色去巴豆不用)青皮(去白)川練
子(剉炒)茴香(炒)
右等分為細末醋煑麺糊為丸如梧桐子大以硃砂
研細為衣每服二十丸炒生姜湯下温酒亦可不拘
時候
治傷積有滯食嘔酸調心腹氣膨小腹不仁或時溏洩
(出本事方)
高良姜陳皮(去白)莪术(醋煑)烏梅生姜甘草
乾姜(已上各等分)
右用好紅椒三十粒去子同研為細末每服二錢水
一盞姜三片煎至七分温服
廣茂潰堅湯(出東垣蘭室方)治中滿腹脹内有積塊堅硬如石
令人作卧不能大小便澁滯上氣喘促面色痿黃通
身虛腫
厚朴黃芩益智仁草豆䓻當歸(各五錢)黃
連(六錢)半夏(七錢)廣茂紅花吳茱萸(各二錢)生甘草
澤瀉升麻神麯青皮陳皮(各三錢)柴胡(三錢)
渴者加乾葛根(四錢)
右㕮咀都作一服水二盞浸少時煎至一時去滓温
服食前忌酒麺二服之後中滿减半祗有積塊未潰
再服半夏厚朴湯
半夏厚朴湯(出東垣蘭室方)
厚朴(八分)半夏(一錢)吳茱萸(一錢)肉桂(三錢)桃仁(七箇)紅花
蘇木京三稜(四分)蒼术草豆蔲白茯苓(各三分)
澤瀉(三分)猪苓(四分)乾生姜(一分)柴胡(三分)升麻(四分)木香(二分)
青皮(二分)橘皮(三分)生黃芩(三分)黃連(一分)生甘草(三分)昆布
(少許)炒麹(六分)當歸(尾四分)如渴者加葛根(三分)
右拌剉如麻豆大旋稱都作一服水先拌藥次用水
三盞煎至一盞去滓稍熱服之忌如前服此藥二服
之後前症三减半即於前藥中加减服之
厚朴(半錢)黃芩(二分)黃連(一分)炙甘草(五分)吳茱萸(一分)益智
(二分)縮砂仁(一分)草豆蔲仁(三分)半夏(四錢)廣茂(三分)當歸梢
(一分)紅花(少許)
右剉如麻豆大煎法如常忌苦藥泄便又忌鷄魚兔
肉并鹽物房事
軟金丸取一切虛中積滯兩脇有塊寒熱往來治危
疾皆驗諸藥既為蠟櫃已無狼虎之性專攻病而已
粉霜輕粉硼砂蜜陀僧砒霜(各一錢)雄黃
烏魚骨白丁香(即雀糞也)黃鷹條(即鷹糞也)巴豆仁(二兩)
(去膜研細)
右件藥一處研為細末黃蠟一兩鎔和為膏旋丸如
小豆大每二丸食後臨卧冷水浸一時辰即用水下
醫者夏巡所傳每用以為神藥
木香三稜丸(出聖惠方)治積聚氣塊
木香(半兩)京三稜(一兩)莞花(一兩)乾漆(半兩)川大黃(一兩)青橘
皮(半兩湯浸去白穣焙)
右件藥搗碎以醋二斤慢火煎令醋盡焙乾為末以
醋煑麺糊和為丸如菉豆大每服空心生姜湯下十
五丸加至二十丸
六神丹治男子婦人遠年近日飲酒過度結成痞塊
噫醋吞酸肚腹膨脹疼痛諸般積病
巴豆(去皮油膜)蓬术青皮陳皮白姜(炮)黃連(各一)
(兩)
右為細末醋糊為丸如梧桐子大每服十丸至十五
丸姜塩湯送下或米飲茶湯亦可面色痿黃已患傷
寒不痊者用藥二錢茶二錢生姜三片葱白一根水
一盞半煎至一盞吞下六神丹用被盖出汗宣三五
行温粥補痺寒亦治婦人血氣病兩脇痛用紅花酒
下十丸男子冷氣或兩肋刺痛炒茴香酒下十丸
冷瀉酸醋湯下十丸熱瀉冷水送下十丸瘕聚
積滯隨意斟酌加减服之
五積丸
大黃(三錢)黃栢(三錢)梹榔(七箇)山豆(一兩半去皮)蛤粉(三錢)雷丸
(三錢)
右為細末醋麺糊為丸如桐子大每服二十丸温水
送下
趁痛散(仁存方)治神氣不守正位為七情忤氣聚涎結結
積堅牢有坯塊心腹絞痛時發時止發則欲死
蓬术桂心(各一兩)梹榔(半兩)附子(炮)細辛(各半兩)芫花
(炒為末二錢半)
右除芫花外一處為末每服三錢水一盞煎至七分
去滓調莞花末一字匕温服
青木香丸(出德生堂方)寬中利膈行滯氣消飲食治胷膈噎
塞腹脹心下堅痞腸中水聲嘔噦痰逆不思飲食
補骨脂(炒香)蓽澄茄梹榔(酸粟米飯裹濕紙包火中煨令紙焦去飯各四)
(十兩)黑牽牛(二百四十粒炒香别搗末一百二十粒)木香(二十兩)
右為細末入牽牛末令勻漸入清水和丸如菉豆大
每服二十丸茶湯熱水任下酒食後可服五丸或七
丸小兒一歲服一丸懷妊婦人忌服
水煑桃花丸(出儒門事親書)
黑牽牛頭末(半兩)苽蒂末(二兩)雄黃(一錢水飛過用之)乾胭脂
右以雄黃水調麺為丸以水煑令浮熟取出冷水拔
過麝香湯下
硫黃丸(出聖惠方)治積聚氣多年不消變成癆症腹内結塊
疼痛脹滿常吐清水食飲不下
硫黃(半兩細研)硼砂(半兩不夾石者細研)木香(半兩為末)巴豆(去皮四十九粒)
(取蘿蔔一枚四破開鑽四十九竅各納巴豆一枚依舊合之藏在土坑中深一尺四十九日後取去)
(巴豆研如膏壓去油再入噐中研)
右件藥取蘿蔔一枚剜作坑子内硫黃硼砂却以蘿
蔔盖頭用紙重裹以好黃泥固封曝用大火煅令通
赤候冷去泥取出藥研蘿蔔一時細研入前木香末
及研了巴豆令勻以醋煑麺糊為丸如菉豆大每服
空心温酒下五丸晩食前再服以利為度
知命丹(出醫學切問)治虛損撮痛下痢
烏頭(去皮臍三錢半)黃丹(五錢炒)巴豆(三枚去皮膜不用油)
右同研麺糊為丸如麻子大米飲下三丸立效如瀉
下丸子來不化即病不療
磨積丸(出衛生家寳一名脾疾丸)治茶傷飲食减少面黃腹痛及百
物所傷常服消滯氣
陳倉米(半升用巴豆七粒去殼同米炒令赤色去巴豆不用)青皮(去穰炒)陳橘
紅(各二兩)
右為末好醋糊為丸如豌豆大每服二十丸食後用
淡姜湯下
神明度命丹(出千金方)治久患腹内積聚大小便不通氣上
搶心腹中脹滿逆害飲食
大黃芍藥(各二兩)
右為末如梧桐子大温水服四丸日三不知可加至
六七丸以知為度
炒粉丸(出仁存方)治積聚涎塊結於心腹之間致令心腹刺
疼日久不愈或乾嘔减食
蚌粉(一兩)巴豆(七粒去殼及膜)
右同炒令赤色去巴豆不用只以醋丸蚌粉如梧桐
子大丈夫臍腹痛炒茴香酒吞下二十丸婦人血氣
炒姜湯下敗血衝心童便和當歸酒服常服姜酒下
治酒食積水病
石榴䨇用又連枝三稜巴豆五靈脂
瞿麥杏仁車前子大戟芫花甘遂宜
右醋糊丸七丸為止
五香蠲痛丸(出百一選方)治冷物傷脾胃并酒食傷久積成
癖胷膈痞塞心腹疼痛不可忍者服之立效有傷滯
臟腑不過一行無傷滯臟腑不動
丁香藿香木香乳香沉香桂心吳
茱萸青皮蓬莪术枳殼(去白麫炒)京三稜(各一兩)
硼砂(四錢)一用牽牛末(三兩)橘皮(一兩去白同巴豆五錢去皮炒令黃色去)
(巴豆不用)
右為細末麺糊為丸如菉豆大每服二十丸至三十
丸熟水送下一方用枳實不用枳殼
大蒜煎(出千金方)治疝癖積聚冷癖痰飲心腹脹滿上氣咳
𠻳及風癲偏風半身不遂腰疼膝冷氣息痞塞百病
蒜(六斤四兩去皮切水斗煑取水去滓)酥(一斤入蒜汁用)牛乳(三斤)蓽撥胡
椒乾姜(各三兩)阿魏戎鹽(各二兩)石石菖蒲
木香(各一兩)乾蒲桃(四兩)
右為末合入蒜汁中以銅器微火煎取一斗空心服
酒下一兩五日以後稍加至三兩二十日覺四體安
和更加至六兩此治一切冷氣甚良
丁香丸(出楊氏博濟方)治停滯不消胷膈痞滿心腹疼痛嘔逆
常服磨積破塊消酒食毒
丁香木香五靈脂(去沙)京三稜(煨)蓬莪茂(炮)茴
香(以上六味各半兩)乾漆(三錢炒烟出)胡椒(四錢)梹榔(二枚)青橘皮
(去白)陳橘皮(去白各一兩)巴豆(春夏四十粒秋冬一百粒去殼將二橘皮同巴豆炒)
(令巴豆黑色不用巴豆)
右件為細末用硼砂二錢酒浸去沙石入醋一盞麺
一兩煑糊為丸如桐子大朱砂麝香為衣每服二丸
至九丸生姜湯下或温酒送下
解毒梹榔丸治心火有餘腎水不足洪範曰火曰炎
上水曰潤下當心火有餘腎水不足乃陽實隂虛此
藥抑上奉下心火自降腎水昇上實下虛之人常患
也此藥壯陽筋骨添髓起陽道益子精益夀内經曰
諸濕痓滿皆屬脾土此藥流濕潤燥推陳致新滋隂
陽散欝結活氣通血能治男婦嘔吐酸水痰涎不利
大便膿血閉澁風壅精熱口苦煩燥涕唾稠咳嗽血
溺血崩腹脹氣滿手足痿弱四肢無力面色痿黃又
治酒疸食黃宿食不消口苦生瘡骨蒸肺痿寒熱往
來&KR0146;疾腸風痔漏發痛消痒癓瘕血積成塊硬積諸
惡瘡疔瘇背疔疽瘡急宜多服速利三五行為妙四
方人不服水土傷寒結胷以利為度婦人赤白帶下
血崩漏不止血胎艱難調血脉每服五十丸温水隨
意服之
梹榔黃連青皮陳皮(去白)木香沉香巴
戟(酒浸去心)當歸廣茂(火炮)枳殼(炮去穰)香附子(炒)甘草
(去皮炙)大黃(以上各一兩)黃柏(三兩)牽牛頭(末四兩)
右為細末滴水為丸如桐子大每服三十丸或四十
丸五十丸生姜湯下温酒亦可服食後食前量病上
下
十寳大安散(一名萬病無憂散)治男子婦人老幼年深日久一
切沉疾積氣塊十種水氣血氣下部小腸偏墜木腎
乾濕脚氣十隔五噎番胃嘔吐食心氣脾疼喘急痰飲
咳嗽肺脹吐血鼻衂五淋白癩大風瘡癬腰腿疼痛
五種消渴二十四種痔漏腸風下血三十六種風七
十二般氣丹毒赤腫紫血癜風癱疸癤毒左右癱赤
白瀉痢寒熱瘧疾隂陽二毒山嵐瘴氣婦人赤帶下
經脉不調崩中漏下小兒疳氣癲癎亦皆治之須依
四季加减修合
大黃(春冬一斤夏半斤秋十二兩)甘草(春冬六兩夏三兩秋四兩)牽牛(春冬十二)
(兩生夏八兩半生秋八兩)梹榔(春冬十二兩夏八兩秋六兩)
右藥每一斤用木香半兩夏加南木香秋加天花粉
為細末每服三錢重五更雞初鳴時用冷水調下加
黃茋蜜炙七次陳皮去白胡椒生蓬莪炮三稜炮自
然有瀉有補其藥須在五更初用冷水調下則病根
隨大便取下或赤黃白青黑如爛魚腸或小便中取
下或黃或白如米泔或是寸白疳痐&KR0146;蟲血癆蟲形
如蜈蚣如蠶如蜣螂又如肉塊如馬尾如亂絲如猴
猻如小蛇狀不拘四季服此藥又無諸毒惡百無所
忌但娠婦不可服必五更初服者盖人一日受用飲
食諸物至子時宿食皆消此時服藥故速見效或瀉
二三次或五七次更不必補藥一兩服其瀉自住十
五歲以下只作一服十五歲以上作二服小兒隨意
加减
又方
牽牛木香赤土(生)貫仲鶴虱(各一兩)大黃(紙裹)
(煨)大腹子梹榔(生)雷丸(生各三兩)甘草(二兩)
右為末每服二錢五更用冷水調下清茶亦可服治
百病
保安丸(出楊氏博濟方)治男子婦人一切酒食所傷取積滯行
冷氣
巴豆(半斤去皮心研紙裹去了油入衆藥同研)黃連(一兩去毛炒紫色)青橘(去白)
(一兩炒轉色)蓬莪茂(一兩剉了炒紫色)乾姜(一兩炮烈去皮切再炒少時)
右四味為細末入前巴豆同研令勻以米醋糊為丸
如麻子大用硃砂衣常服白湯下二丸大人三丸霍
亂吐瀉用煨生姜湯下五丸小兒三丸心氣痛醋湯
下三丸白痢乾姜湯下赤痢甘草湯下五丸小兒一
丸至二丸服如疎轉即多服之
丁香煑散(出入宜方)治脾胃伏冷吞酸嘔逆積飲聚痰
丁香乾姜紅豆青皮陳皮(製)甘草川
烏良姜(各四兩)胡椒(二兩)益智仁(一兩)
右㕮咀薑鹽水煎
小七香丸治茶酒食積吐酒酸心
丁香香附子甘草(各十二兩)莪术砂仁(各二兩)甘
松(八兩)益智仁(六兩)
右為末糊為丸菉豆大每服三十丸温酒姜湯下内
加烏藥藿香陳皮麥芽肉桂名大七香丸以蜜丸如
彈子大姜湯嚼下如酒積酒下茶積茶下食積丁香
良姜湯下
三稜丸治積年五臟氣塊積滯
京三稜石三稜(二味醋浸一宿切片醋熬成膏)鷄爪三稜(炮)青
橘(去白)厚朴(去皮姜汁塗炙)硼砂(飛過熬成膏)巴豆(出油去皮上各半兩)梹
榔(二箇生用一箇炮一箇)肉豆蔲(一箇去殼)木香(一錢)乾漆(一錢炒)
右件十一味為末入于膏子内和勻杵一千下丸如
菉豆大每服五丸如呃氣茴香湯下臍下氣塊神麯
湯下心膈氣良姜下左脇塊柴胡湯下右脇塊木香
湯下血氣當歸湯下血氣痛赤芍湯下
萬病丸(出醫學切問方)破一切積散一切氣蠱血氣結塊冷痛
癥瘕積聚心氣脾疼食積酒積肉積胃冷吐食氣膈
噎塞不通遍身浮瘇氣急痰壅婦人血氣不行腹肚
疼痛年深日久並皆治之
硼砂阿魏(醋研去土)大黃吳茱萸(去皮)青礞石(研細末用)
(縮砂拌和鍋内炒取净)肉桂木香玄胡蘇五靈脂(酒淘)
(净)小茴香(炒)川山甲(蛤粉炒)乳香沒藥當歸
石菖蒲皂角(去皮弦)乾漆(炒烟盡)梹榔陳皮(去白)枳
殼京三稜(煨)丁香莪术(煨)良姜(炒)甘遂元
花(醋炒)大戟雄黃(各半兩)巴豆(去皮油膜二錢半)
右為細末醋煑麵糊為丸每三十丸空心生姜湯下
利行白粥補之更量虛實加减丸數
八仙丹(出醫學切問)治一切積氣
京三稜(煨)五靈脂(酒浸淘去土)杏仁(去皮尖另研)巴豆(去油膜)
右各等分為末用豆淋為丸如桐子大每服七丸空
心温水下看病大小加减丸數活人書名黑神丸治
傷寒食積
三稜丸(出醫學切問方)治五積六聚七癥八瘕破一切血下一
切氣
大黃(煨)硼砂三稜(煨熟切)乾漆(炒烟盡)巴豆(去皮油各一兩)
右為末醋煑糊為丸如菉豆大每服三丸或五丸七
丸量人虛實加减服空心米湯下
三倍丸(出醫學切問方)取積
巴豆(一兩)蛤粉(二兩)黃柏(三兩)
右為細末滴水為丸每服五丸如桐子大井水下
剪紅丸(出醫學切問方)追蟲取積追五臟不損六腑遠年近日
諸般蟲積食不消婦人赤白帶下痢疾並皆治之
梹榔(六錢)白牽牛(十二兩取頭末)蕪荑(六兩)雷丸(五兩)巴豆(一兩取霜)
土硃砂
右為細末滴水為丸硃砂為衣如桐子大每服一丸
蜜水送下取下病疾為驗白粥補之
如聖丸(出醫學切問方)治男子婦人飲食所傷結成積塊痞痛
陳皮乾姜(各三錢)巴豆(一錢)甘草(一錢)三稜莪术
芫花(三味各半兩加醋一升煑耗大半取焙乾)
右為末和勻餘醋煑糊為丸菉豆大每服六七丸淡
姜湯下
薑合丸(出楊氏博濟方)治中脘積聚痰氣胷膈結痞欲成翻胃
木香附子(炮)肉桂硼砂(紙上飛過)丁香沉香
蓽澄茄製青皮净陳皮(各半兩)茴香(二錢半炒)
右為細末入硼砂和勻酒煑麵糊為丸每兩作勻二
十丸每一丸生姜一塊剜入合子安藥在内濕紙裹
煨令香去紙放温細嚼鹽湯下
枳殼丸(出海岱居士方)磨積散聚劑料治積聚身黃無力神暈
困倦則發潮熱嗜卧
枳殼(三兩去穰麸炒)當歸(一兩)半夏(四兩)廣茂京三稜(各二兩炮)
益智仁(二兩)玄胡(二兩)縮砂仁(四兩)青皮(二兩)黑牽牛(頭末十兩)
木香(一兩)雷丸(二兩)
右為細末生姜汁打糊為丸每服四五十丸生姜湯
食後送下
牛黃利膈丸(出海岱居士方)治新久積聚胷脇脹滿等症
大黃黑牽牛(頭末各四兩)甘遂(半兩)芒硝(三兩)
右為細末滴水為丸如桐子大每服八十丸温水食
前送下量虛實加减或五六十丸亦可
寸金塌氣丸(出鮑氏方)治一切積聚一切氣癥小腸風氣膀
胱氣横梁氣走注氣心脾氣血氣脇氣氣塊癥瘕蠱
毒宿食積飲結胷中傷寒夾食傷寒風漏氣通經産
孕不可服氣虛人量與
陳皮(一兩)香附子(一兩)大黃(煨)木香青蒙石(煅各半兩)斑
蝥(用身三兩)白丁香(尾起者半兩)青娘子(用身一錢)䖟蟲(用身二錢)京
墨(燒烟盡三錢)麝香(一錢)三稜(半兩)蓬术(半兩)巴豆(和殼捶碎一兩炒)
乾漆(炒烟盡半兩)乾姜(一兩)梹榔(五箇)芫花(醋浸焙乾三錢)水蛭(炒治)
(氣塊他不用)
右末醋糊為丸皂角子大每服一丸瀉三行自止醋
湯嚼下臟虚人勿服
二香丸(出直指方)治積滯氣秘心腹刺疼中滿壅嗽
南木香丁香青皮(浸去白晒)橘紅草菓仁肉
豆蔲(生)白豆蔲(仁)五靈脂(香潤者另研各半兩)蓬术(炮煉熟碎碾)
縮砂仁(各七錢)
右細末用川巴豆肉半兩研如泥漸入藥末硏和稀
白麵糊丸麻子大候乾每服三丸加至五丸七丸止
姜湯送下壅嗽紫蘇生姜煎湯下
三稜散(出直指方)治酒食傷積
京三稜(炮)蓬莪术(炮)益智仁甘草(炙)青皮(去白各二)
(兩)白茯苓(四兩)
右末每服二錢少鹽煎吞感應丸治傷寒泄瀉俟酸
臭出盡即服固腸散止之
回生丹治一切積聚
乳香光明硼砂釡煤沒藥(與乳香同作細塊火上燒放于)
(通風處吹)水銀礞石輕粉(以上各一錢)巴豆(十四粒去殼并心膜)
(出油五分)
右同研不見水銀蒸棗肉丸如桐子大硃砂為衣晒
乾入乾姜末内收臨時用針鑽一眼别以生姜三片
葱白二寸皂角一寸不搥破三味同煎湯放冷入醋
少許吞下一粒五更初不效以熱粥投之此藥取臍
腹上下左右脇下心下久積三五十年氣塊食塊血
塊大如盞碗或如數箇毬子取下惡物為效别以和
氣藥補之
礞石散治一切積不問虛實冷熱酒食遠年日久無
所不療
青礞石(二兩研)滑石(一兩研)青黛(五錢)輕粉(二錢)
右同碾勻每服一錢麵湯調下急以水漱口未服藥
前一日先喫淡粥至晩服藥候次日晩未動再服半
錢取下惡物更以湯粥將息三兩日如是無積藥隨
大便下並無所損忌次日將息
蠟丸治一切年深日近積毒
巴豆(一百二十粒去皮并心膜研細)膩粉(一兩)金箔(十片研)硃砂(二錢研)
黃蠟(半兩)
右鎔黃蠟丸如桐子大房色傷風腎臟風遠年日近
積滯氣塊癆病水氣同用膩粉半錢先置喉中次以
藥三丸用温米飲吞下急以水漱口恐膩粉損齒如
傷毒藥用生姜酒下一丸病淺者一宿二三十年者
三五日方取下如取下復收其藥洗而再服尤佳如
體弱服之即進飲食倍常
如意丸治積化氣
黃連青皮川烏枳殼巴豆(十粒去殼油心膜盡)乾
姜蓬莪茂陳皮(各一兩)
右為細末煑薄糊為丸如菉豆大常服三五丸茶清
下食後夜卧服孕婦不可服婦人血氣艾醋湯下
黃腫淡姜湯下臟腑不快茶清送下冷食傷
生姜湯下小腸氣炒茴香酒下小兒疳飯湯下
一兩丸酒積炒姜酒下
三稜湯和脾胃消積滯快膈化痰進食亦治心腹暴
疼
京三稜(四兩)蓬莪茂(四兩二味先洗過水五升煑半日取出切片子焙乾)益智
仁(二兩)青皮(半兩湯浸去穰焙乾秤)甘草(二兩炙)陳皮(湯浸去白穰焙乾秤)
(半兩)
右為末每服三錢入鹽點服或用水一盞姜三片棗
一枚煎至七分服
乾柿丸取虛實積下膈甚妙
乾姜(炮為末)硃砂(研為衣)沒藥(研)猪牙皂角(去皮弦子為細末)
三稜(炮為末)乾漆(搥碎炒烟盡為末以上各一錢七)水銀(一錢結沙子)輕
粉(二錢)青礞石(為末一錢)巴豆(二十粒去皮膜煑沸研)
右件研各勻軟飯和為丸如菉豆大煎柿蒂湯冷下
三五丸加减用婦人有胎不可服
磨三稜丸治遠年近日諸般積聚痃癖積聚或氣塊
酒積諸般所傷無問男女老幼並宜服之常服飲食
木香(半兩)京三稜(炮)石三稜鷄爪三稜(各等分)&KR1190;砂
黑牽牛(半兩)白牽牛(半兩二味半生半熟用)乾漆(三錢炒烟盡)香
附子(炒三錢)麥蘖(半兩炒)陳皮(三錢去白)青皮(二錢去白)廣茂(半兩)
杏仁(半兩麸炒)枳殼(半兩麸炒)葛根(三錢)梹榔(二錢)丁香(二錢)官桂
(二錢半)
右為細末好醋麵糊為丸如桐子大每服二十丸生
姜湯送下食後日二服病大者四十日消温水服藥
亦得
聖散子治遠年積塊及治婦人乾血氣
硼砂(八兩)川大黃(八兩)麥蘖(六兩)乾漆(三兩炒以烟盡為度)萹蓄(一兩)
瞿麥(一兩)梹榔(一兩)茴香(一兩炒)
右為細末每服五錢温酒調下仰卧此藥只在心頭
至明大便如爛魚腸小便赤為驗藥無毒有神效小兒
用一錢十五以上五錢或七錢空心服之更效
醋煑三稜丸治一切積聚不論遠年近日皆治之如
神
京三稜(四兩醋煑令竹篦子刺透軟切作片子曬乾)川芎(二兩醋煑微軟切作片子)
大黃(半兩醋濕紙裹火煨過)
右三味同為末水煑和為丸如桐子大每服三十丸
温水送下不拘時候病甚者一月效輕者半月效
化滯丸(出家藏經驗方)治脾肺氣滯水飲停積膈痺口滿咳嗽
涎壅嘔吐頭昏飲食不下或痰痞氣膈隂陽不通併
厥口噤昏默不省人事狀似中風使以此藥服之則
蘇或吞藥不得者即碎和湯灌之下咽即醒此藥應是
因恚怒氣逆飲食湯水停聚胷膈成病以致十膈五
噎翻胃嘔吐飲食不下者服之無不效驗常服寬中
化痰快美飲食消化停滯不犯胃氣神效
京三稜蓬莪术桔梗大黃陳橘皮(以上各一)
(兩用温湯洗過)半夏(一箇破作二片)白术(一兩與前件並剉如皂角子大)旋覆花
(一兩)鱉甲(去裙二兩作四片)葶藶子(一兩半淘净生絹袋盛之)紫蘇葉(一兩)
木香(三兩懷乾)沉香(半兩剉細生用)麥蘖(一兩微炒)梹榔(半兩生用)舶上
茴香(半兩水淘去土乾秤)硼砂(一兩半細研剉用瓷器内入前藥内用米醋三升浸重湯)
(煮取二斤半)
右用煑藥作一處焙羅和入生藥除木香沉香麥蘖
茴香梹榔不入醋煑右用煑藥作一處焙羅搗為細
末用煑藥醋調麵糊煑搜和入石臼中多杵丸如梧
桐子大每服二十丸温熟水下婦人血氣心痛炒姜
醋湯下湖廣總餉林元禮云此方乃其鄉里名醫常
用取效秘而不𫝊後董参預體仁與咸年而亦得林亦
珍重慨然𫝊真有竒效
天南星丸(出家藏經驗方)去酒積酒毒
天南星一斤端正者净洗先於平實地上掘窟闊五
寸深一寸取土用剛炭於窟中簇煆過半除火去灰
令净以煑酒一升澆之將天南星於其中覆以瓦盆
用所掘土泥封盆縫勿令透氣一宿來早取出用酒
并水各二升和洗净切作片子焙乾研為細末入水
飛辰砂一兩姜糊為丸桐子大以水飛辰砂一兩為
衣每服五十丸至百丸生姜湯下不拘時候先公記
前軰云宣和間一朝士作殿試官時蔡攸為大試官
入赴内宴成夜時出歸幕次衆官迎揖蔡指喉以示
謂酒至此就坐索天南星丸執事者供一藥唵其色
紅姜湯送下假寐少頃即醒然遂趁朝班衆官但神
其藥而不敢請其方紹興間先公守贑倅車鄭顯中
其子困酒致疾統軍中輔逹云正好服天南星丸遂
叩之口𫝊其法得之吕丞相余在侍側親聞之亦曾
修合而服果有竒效
厚朴丸(出朱氏集驗方)寬中進食推化積聚
厚朴(四兩去浮皮用生薑自然汁炙焦黃)蒼术(一兩米泔水浸洗晒乾切片略炒)莪
术(二兩濕紙褁煨去皮切片)青皮(二兩洗去瓤晒乾剉細略炒)陳皮(二兩去瓤洗晒)
(乾剉細略炒)當歸(一兩去蘆洗净晒乾)京三稜(二兩去蘆切片)白芷(二兩切片)
(以上老醋浸七日春夏浸五日取出焙乾研為細末入后藥中)禹餘糧(火煨醋碎九次為細)
(末用水飛過再入乾鍋内火煆通紅净秤二兩再碎)針砂(二兩净洗用醋浸一宿煑乾研極净)
(秤)
右二味同前藥末入醋煑麵糊搜和為丸如桐子大
候乾每七八十丸至百丸陳米飲送下食前
金草丹(出王氏博濟方)消磨積聚下酒食毒及取虛中積滯
舶上硫黃(一分研細)顆塊硃砂(一分研細)末香(末一錢半)水銀
膩粉(二錢)川大黃(三錢略慢火中煨熟搗碎秤用之)巴豆(十粒或十二粒去皮)
(出心細硏如粉)
右同乳鉢内研二三百遍如粉細入酒浸蒸餅為丸
如菉豆大療諸病以生姜湯橘皮湯下三五丸酒食
傷飽二三丸湯茶下
黑丸子(出朱氏集驗方)治長幼積滯
烏梅(二箇去核焙乾)生半夏(大者五箇)杏仁(五粒去皮尖麸炒)巴豆(二十)
(粒去油存性)
右為細末姜汁煑糊為丸菉豆大姜汁下二十丸
遇仙丹(出朱氏集驗方)去一切積滯
陳皮(去白)良姜吳茱萸(洗)石菖蒲半夏(湯泡七次)白
姜五靈脂胡椒(各半兩)斑蝥(二十一箇去趐足同糯米同色巴豆)
(炒)巴豆(二十一箇去殼同班猫炒)
右為細末醋為丸如菉豆大熟水下或姜湯下每服
十丸
馬家五積丸(出朱氏集驗方)治諸積聚
&KR1190;砂仁巴豆黑牽牛蘿蔔子赤小豆
丁香(以上各一兩同炒令香透不可焦)青皮陳皮香附子
乾漆京三稜大戟桔梗枳殼(以上各一兩剉大塊)
(慢火炒令黑紫色)
右件共為細末如碾時餘得藥頭再炒令黑色再碾
為末以好醋麺糊為丸如菉豆大無時候淡姜湯下
三稜丸(出朱氏集驗方)化積氣去來五榖麺食等積
陳倉米(一兩巴豆新者五粒去殼同倉米慢火炒巴豆焦色去巴豆不用)陳皮
半夏曲(半兩)縮砂仁麥蘖(各二錢)南木香(一錢)
右用神曲糊為丸菉豆大每服二十丸食後姜湯下
食藥三稜丸(出朱氏集驗方)化飲食積聚
陳倉米(四兩揀净以新好色巴豆二十一粒剥去殼慢火同炒候米香熟黃色巴豆黑色去)
(巴豆)橘紅(四兩去白)烏梅肉(半兩炒乾)縮砂仁(一兩)神曲(三兩作末煑糊)
右四味為末用神曲糊為丸如菉豆大每服二十丸
姜湯下
破滯氣湯(出東垣蘭室方)
白豆蔲仁橘皮桔梗大腹子白茯苓(各半)
(錢)縮砂仁(各二錢)人参(各一錢)青皮梹榔木香
姜黃(各二錢)白术炙甘草(各四分)白檀(二分)藿香葉(三分)
右為細末水一大盞煎至三分去滓稍熱服之
治膈中有結聚覺咳不出者
右以䔧蘆一兩炙末之巴豆半兩去皮熬之先𢷬巴
豆如泥入䔧蘆末又𢷬萬杵木蜜和為丸每服一丸
至二三丸如麻子大服之
削堅丸(出楊氏家藏方)治五積六聚氣結成塊食積癖瘕心腹
脹滿瘦瘁少食
鱉甲(醋浸二宿去裙闌炒焦醋淬黃色取末秤)京三稜(剉如半棗大好醋浸二宿焙乾)
(取末秤)乾漆(搗碎炒令烟出搗細取末秤三味各二兩半)沉香(半兩)乳香(二錢)
(半别研)梹榔木香乾姜(炮)沒藥(别研)肉桂(去粗皮)細
松烟墨(燒去膠)胡椒蘿蔔子乾蝎(微炒去毒)硼砂(通明)
(者為末用湯内飛以上十味各半兩)粉霜(二錢别研)輕粉(二錢五分)
右件為細末拌勻好醋煑薄糊為丸如小菉豆大每
服二十丸淡醋煎生姜湯下日進二服夜一服如未
利漸加微利即减
小沉香丸(出楊氏家藏方)治五積氣滯腹滿脹痛吐逆噎塞胷
膈痞悶吞醋嘔噦面黃瘦羸胃氣弱不能尅化水榖
痰飲癖塊發歇疼痛不思飲食
青橘皮(去白)陳橘皮&KR1190;砂仁木香京三稜(炮)
蓬莪茂(炮以上五味各半兩)丁香皮(六錢)烏梅(去核焙乾二兩)巴豆(二十)
(枚不去皮炮)硼砂(别研)肉桂(去粗皮二味各一分)
右件為細末麫糊為丸如菉豆大每服十五丸姜湯
下食後服
萬金丸(出王氏博濟方)治積滯順三焦利胷膈定氣刺攻痊脇
腹脹痛女人血氣小兒夜啼多涎并宜服
舶上硫黃(一分)巴豆(去皮秤半兩二味同以生絹袋子盛於水内用文武火煑一沸)
(時放冷别硏令細)柴胡(半兩去苖)附子(一分炮)姜乾(半兩)桔梗(一分)青
黛(半兩)當歸(一分)陳皮(去白一分)
右為末以麫糊為丸如小豆大每服二丸至三丸温
水下血氣醋湯下小兒夜啼温水下一丸水瀉生熟
水下白痢地榆湯下赤痢乾姜湯下化涎生姜湯
下一切氣生姜橘皮湯下
阿魏丸(出濟生方)治積氣肉積心腹膨脹結塊疼痛或引脇
肋疼痛連背膂不思飲食
木香(不見火)梹榔(各半兩)胡椒阿魏(用醋化開旋入各二錢半)
右為末用阿魏膏子并粟米飲杵和為丸如桐子大
每服四十丸不拘時候用生姜橘皮湯下
曾異庵剪紅丸(出永類鈴方)
史君子(一兩)雷丸(一兩半)梹榔(各半兩)黑牽牛(八錢)木香(半兩)
青皮(一兩半)天花粉(五錢)草烏(二兩半炮)香附子三稜(炮各)
(一兩)
右為末皂角熬膏為丸菉豆大每服三十丸空心冷
茶下
又方
雷丸(一兩)梹榔(四兩)大腹子(半斤)黑牽牛(一斤)莪术三稜
(各一兩)皂角(三斤)乾韭根(一兩)
用井花水三升搥碎皂角將汁絹濾過瓦器熬膏入
前藥末為丸湯使隨所病宜藥煎湯下
導引法
養生方云以左足踐右足上除心下積又云病心下
積聚端坐正腰向日仰頭徐以口内氣因而咽之三
十通而止開目又云左脇正卧伸臂直脚以口内氣
鼻吐之週而復始除心下積聚大便又云以左手按
右脇舉右手極擎除積下老血又云開口微息正坐
向王氣張鼻取氣臭置臍下小口微出十二通氣以
除積聚低頭不息十二通以消食飲令人輕強行之
冬月令人不寒又云端坐正腰直上展兩脇仰兩手
掌以鼻内氣閉之自急七息名曰蜀王橋除脇下積
聚又云向辰去枕正偃卧伸臂腹瞑目閉口不息極
張腹兩足再息頃間吸腹仰兩足倍拳欲自微定復
為春三夏五秋七冬九蕩滌五臟津潤六腑所病皆
愈腹有病積聚者張吸其腹熱乃止癥癖散破即愈
矣
普濟方卷一百六十九
