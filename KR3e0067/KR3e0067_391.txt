普濟方卷三百九十一明周王朱橚撰
嬰孩癖積脹滿門
總論
夫腹脹由皮脾胃虚氣攻作也實者悶亂喘滿可下之
用紫霜丸白餅子不喘者虚也不可下若悞下致脾虚
氣上附肺與脾子母皆虚肺主目胞腮之類脾主四肢
母氣虚甚即目胞腮腫也色黃者屬脾也治之用塌氣
丸漸消之未愈漸加丸數不可以丁香木香橘皮豆䓻
大温散藥治之何以然脾虚氣未出腹脹而不喘可以
以散藥治之使上下分消其氣則愈也若虚氣已出附
肺而行即脾胃内弱每生虚氣入於四肢面目矣小兒
易為虚實脾虚不受寒温服寒則生冷服温則生熱當
識此勿悞也胃久虚熱多生疸病或引飲不止脾虚不
能勝腎隨肺之氣上行於四肢若水壯腎氣浸浮於肺
則大喘也此當服塌氣丸病愈後面未紅者虚衰未復
故也治腹脹者譬如行兵戰於林寇未出林以兵攻
之必可獲寇若出林不可急攻攻必有失當以意漸收
之即順也治虚腹脹先服塌氣丸不愈腹中有食積結
糞小便黃時微喘脉壯而實時飲水能食者可下之盖
脾初虚而復結有積所治宜先補脾後下之下後又補
脾即愈也補肺虚喘腹中有癖不食但飲乳是也當
用白餅子下之小兒病癖由乳食不消伏在腹中乍
凉乍熱飲水或喘嗽與潮熱時發故飲水過多則當滌
脾胃不能傳化水穀其脉沉細益不食脾胃虚衰四脉
不舉諸邪遂生羸瘦而成疳矣(曹宣得子三歲面黃時發寒熱不食而飲水及)
(乳不止衆以為潮熱用牛黃丸麝香丸不愈及以止渴乾葛散服之反壯錢氏當下白餅子主之後補脾乃以)
(省積丸磨之此乃癖也後果愈何以故不食但飲水者食伏冷脘内不能消致令發寒熱服止渴藥吐者藥衝)
(脾所也下之即愈)食癖者其狀在右脇時復來衝心多驚恐
是也宜服進食丸化之乳癖者其形在心時或上下
疼痛啼呌時作壯熱此不可取宜用消乳丸疳癖者
其狀在右脇下生如木梳子大致令肌肉不生漸成羸
瘦或作潮熱及肚大宜取之仍服進食丸痟癖者其
狀或在左右脇間致令啼呌亦須取之驚癖者其狀
在心頭不動常要驚啼此因小年驚積成塊涎裹成癖
伏之於心此病須要礞砂藥方可取之大抵癖病宜服
三&KR0994;蓬荗橘皮巴豆硇砂縮砂烏梅等藥漸磨化不可
急取腹脹之狀膨脝䐜脹(素問云濁氣上則生䐜脹)如鼓之有聲
(心腹脹滿但名為食不入鼔腹)榮衛隔塞鳴息喘粗皆由冷氣所作(實鑑)
(云凡冷結在脾因兹腹脹)壅滯於脾内不通而外不散痞凝於胃上
不降而下不升或乳食過度致傷脾胃胃氣弱則臟腑
弱令腹有飽脹二證亦有半虚半實證虚者腹脹不喘
洩瀉不食實者朝寬暮急悶亂喘粗半虚半實者喘滿
洩瀉或腹脹不喘小便如常皆半虚半實也虚者皆
益黃散次塌氣丸導氣丸再益黃散補次妙丸子下再
白术散若心腹脹滿大便秘澁煎宣風散送下妙丸子
半虚半實者益黃補次妙丸子下再益黃散若腹脹不
喘大便如常塌氣丸導氣丸漸漸消之有一等腹脹滿
肚大青筋四肢瘦劣謂之疳蠱此病多死癥(音真又音呈)
傷食得之痛刺脇肋心胸煩悶飲食不下吐逆心忪不
醫治漸成癥結又曰食結瘕(音賈又音加)傷血得之心膈
鬱悶痛引少腹時或攻築上搶心胸雖不阻食肌肉不
生久而不治漸成瘕結又曰血結痞(音甫又音匕又音婢)傷氣
得之心腹膨脹肚大脇滿痛刺往来主左肋面黃肌瘦
倦怠無力久而不治漸成痞塊又曰氣塊癖(音僻)傷積
得之其證如腸澼之疾便利無度滑不成糞似痢非痢
似䖝在腹肚乾痛上築心胸滿悶久而不治頑結不散
腸結成塊有類痞狀以上四證皆作寒熱有如瘧候
一般悉由傷及五臟惟痞癖左脇肋塊其氣結聚男女
皆在左肋四證大同小異凡治寒熱先以梨漿飲進三
服退其寒熱寒熱已消去三五日後方可與服磨痞丸
即日日頻頻與服癥瘕之疾只與三稜丸下去積毒以
通為度凡疳氣脹疳極脹氣積脹小兒患疳證候皆
由虚所傳積乃為母既積已作虚氣傳授遂成疳疾其
名數種皆漸所致不可更與通利尤加重候即宜和益
消疳調氣治之先與服神功保童丸以至泄氣為快既
泄虚氣即散不傷其氣攻效至良應患疳疾便利無故
大有功效鎻肚脹急此一證候兒在胞胎中無只由
初生七日内有患觸受而成急如水火其作延久漸見
加重以致肚青筋撮口不乳其候甚者名脹急其兒感
觸邪氣入腹衝心不能自化遂變風候及至成風不可
更投疳藥雖然鎻肚撮口不乳其色未變精神未耗者
速用下藥以通為度纔通便安宜服真珠天麻丸人
纔生下男女有一證男在三五七女即二四六日竒偶
之有數隂陽之顯道者遂感客忤邪正相干亦令兒肚
緊青筋噤口不乳此由客情外来致襲其邪隂陽不順
胃觸其正(初生男女氣脉未定精神未足総皆邪觸)上古醫家著述繁雜難
窮至要世俗雖有加文理無用灸(血氣發生豈因經客若以艾炷即為虚設)既
受此厄越日移時母泣父啼痛心待斃凡上膈脹中
脘脹食傷膨脹者膈與脘上下相承膨與脹輕重自别
脘受疾久則痞悶膈則病停鬱結是知膈隠胸膛脘臨
脾胃膈者猶隔也有如隔礙脘者管也通即流利二位
皆由食傷宿冷眠卧遇風停滯之氣不順於三焦怯弱
脉虚傳於五臓所謂脾不磨食胃不化食所以膨脹若
於膨脹之時不與消利遂致虚滿又於虚滿不為疎補
其氣即攻中脘不化即在上膈既在上膈為疾必作形
証傳即為重醫莫容易取愈食傷膨脹服三稜煎丸中
脘腹脹服王氏塌氣丸上膈鬱脹服大茱連丸楊氏
曰小兒乳哺失調三焦關膈以致水漿乳哺停滯脾胃
不能宣行冷氣結聚初則成積久則血膜包水時時作
痛或為潮熱或生寒熱及瘧家多於中脘蓄積黃水日
久結癖寒熱不已幼幼方曰由脾胃虚冷乳食積滯不能
尅化以致血膜頑疾裹積而成癖湯氏曰食癖乳癖疳
癖痞癖宜以甘遂芫花莪术三稜巴豆等取之惟驚於
取藥中加以南星半夏化痰之劑實者取而後補虚者
補而後取補脾則實脾散磨積則消積飲用巴豆去巴
豆或硇砂厚朴取積則紫霜丸神妙丸五積丸重者消
癖丸痞者塞也結者實也熱氣藴於胸膈之間留飲
聚於腹脇之内於是榮衛不能流行臟腑不得宣通由
脹滿而至痞結勢使然耳此熱實之證也時或發為壯
熱甘遂散主之原小兒癥瘕癖結候五臟不和三焦
不調有寒冷之氣客之則令乳哺不消化結聚成癥癖
也其狀按之不動有形攻起者癥也推之浮沉者瘕也
其弦急牢強或在左或在右者癖也由冷氣痰水食飲
結聚所成故云癥瘕癖結也夫小兒寒温失調飲食
不化與臟氣相搏結聚不動名為癥也其食結在腹喜
寒四肢灑灑如瘧不能飲食常自隠隠而痛此則食癥
也小兒瘕者腹中疼痛無常不定在一處者瘕也小兒
結癥成塊者為不慎滋味嘗喫滑膩肥腥羶瓜菓胃口
不和結實難化癥痞於胸膈之間攻衝榮衛則嘔逆頻
頻喘粗眼澁更加頻渴或歸於下部則泄瀉頻倂兩脇
虚脹便只和脾胃或是疎瀉或則飲食不化漸次成癥
凡小兒生下有瘕癖氣有疳蟲攢心氣有胎驚疝氣
有抱心吊氣者瘕氣發時横来左右脇下築痛或吐逆
急下鮓湯圓通利後以勻氣散服之疳蟲攢心氣者其
後伏面去蟲藥如渴水未住便下塌氣丸夾黃連飲子
服之胎驚疝氣者生下多夜啼或吊上腎乃以寬氣藥
參苓散治之又用葱涎膏貼外腎醒後汗出如渴水無
時乃以槐角丸又寬氣藥調理二三日亦已通利與勻
氣散生下未週歲見隂腫者此胎中大受極熱或父之
傳授先用牛黃丸療之後勻氣散用芸薹子為末冷水
調貼之如未退却用寒水石白繕土酸醋調塗乃常吃
鬱金甘草牙硝三味為末蜂糖熟水調下
諸癖結脹滿
方
金露丸(出湯氏寶書)治心腹脹滿癥癖氣塊大如鵝卵者及
黃疸朝起嘔逆四肢沉重上氣盤結血氣衝心膀胱
兩脇膨脹背連腰痛十種水氣五淋五痔骨蒸頑麻
半身不遂眉毛脫落皮膚燥痒常如蟲行手足煩熱
夜卧驚悸夢與鬼交年月深遠行成勞病尸蟲鬼疰
久不能療及治室女經閉阻滯血脉不通羸瘦憔悴
不思飲食
人參官桂(各半兩)紫花术(三分炒)附子(一枚炮去皮臍)川烏
(半兩炮)厚朴(三分去皮製)大黃(半兩)猪牙皂角(二錢去皮)菖蒲(半兩)
桔梗(去蘆三分)乾姜(一分炮)川椒(半兩去合口者)柴胡(一分)吳茱萸
(半兩)白茯苓(半兩)
右為細末别研甜葶藶子半兩巴豆三分去皮膜油
續隨子半兩後三味别研得所同前藥味一處麵糊
為丸如麻子及菉豆大以意加减十歲兒空心米飲
下五丸如覺攪觸為驗
升陽補氣湯治小兒脾病發熱
防風根(三錢)羌活(一兩半)柴胡(一錢)甘草(三分)荆子(半兩)升麻
(半兩)葛根(半兩)獨活(三分)黃耆(半兩)人參(三分)當歸身(三分酒浸)陳
皮(三分)黃柏(三分酒浸)生地黃(三分酒洗)地骨皮(半兩)
右剉每服三錢水煎去滓温服
牛黃丸(幼幼新書)治小兒癥瘕百病疳痼腹脹黃瘦發渴不
常客忤疳痢及吐逆不定心腹多痛及驚風天釣等
症
牛黃(細研)犀角(屑各半兩)木香當歸(微炒各半兩)人參(去蘆頭)
川大黃(剉碎微炒)光明砂(細研水飛過)檳榔(各三分)麝香(細研)鱉
甲(一兩塗醋炙黃去裙襴)代赭(二分)巴豆(以淡漿水大碗煮盡去皮出油别研各一)
(分)肉豆䓻(二枚去皮)杏仁(二十枚湯浸去皮尖雙仁麵炒微黃色)
右為末同研令勻鍊蜜和丸如菉豆大小兒百日已
下乳汁下一丸二三歲空心粥飲下二丸胸膈有病
吐出臟腑有病即利出惡物為驗後只吃漿水粥一
日其利自止五日至十日吃一服永無滯結量兒大
小加减服之
牛黃鱉甲丸(幼幼新書)治少小癖實壯熱食不消化中惡忤
氣
牛黃厚朴(姜製炮)茯苓桂心芍藥乾姜(各半)
(兩)鱉甲(醋炙香熟)麥麵柴胡大黃枳實(麩炒)芎藭
(各一兩)
右為末蜜丸如小豆大日三服以意量之一方有麥
門冬無枳實
鱉甲丸(聖濟総錄)治小兒癥癖
鱉甲(醋炙去裙襴)犀角(鎊)丹砂(研)桂(去粗皮各半兩)大黃(剉炒)當
歸(微焙)萆&KR1082;(炒)代赭(搗研)巴豆(去皮心膜研如膏各一兩)枳殼(去瓤麸炒)
牛黃(研)麝香(研各一分)
右為末煉蜜和丸如麻子大三四歲兒每服二丸至
三丸空心新汲水下瘥即止更隨兒大小加减
鱉甲丸(幼幼新書)治小兒癥癖羸弱不能乳食
鱉甲(塗醋炙黃去裙襴)荆三稜(微煨剉)川大黃(剉碎微炒)檳榔
郁李仁(各半兩湯浸去皮微炒)木香青橘皮(湯浸去白瓤焙)肉桂
(去粗皮)柴胡(去苗)人參桔梗(各去蘆頭)防葵(各一分)
右為末煉蜜和丸如菉豆大五六歲兒空心米飲下
七丸晚後再服更隨兒大小以意加减
木香硇砂煎丸(幼幼新書)消癥瘕積聚血結刺疼
木香大黃(炮)荆三稜(生用)巴豆(去皮膜不出油用細研之)官桂
(去皮)筒子漆(炒)青橘皮(去白)蓬莪茂(炮)附子(炮去皮臍)乾薑
(炮各一分)香墨(一指節大細研)硇砂(半兩以好醋一盞浸一宿去砂石)
右將大黃末荆三稜末巴豆等三味同於銀石器内
以好醋一升煎一兩沸次入硇砂同熬成膏次入諸
藥末和勻再入臼杵千百下為丸如菉豆大每服五
丸傷冷食冷酒冷水結聚腹内氣塊痛用乾薑湯或
橘皮湯下夾食傷寒白湯下亦得粘食不消或氣塊
即用煮麵湯下食牛羊魚鱉肉成氣塊不散用所傷
汁下宿酒不消酒下血氣當歸酒下姙娠不服要轉
痰茶下加至七丸常服一兩丸
鱉甲散(幼幼新書)治小兒癥瘕壯熱頭痛嘔逆腹痛寒熱頭
髮作穗及食癖乳癖氣
鱉甲(一箇塗醋炙黃去裙襴)枳殼(麩炒微黃去麩)木香川大黃(剉微)
(炒)荆三稜(微煨剉)檳榔(各半兩)人參(去蘆頭)赤茯苓柴
胡(去苗各三分)桂心(一分)
右為粗散每服一錢以水一小盞煎至五分去滓温
服日三服量兒大小以意加减
聖效丹(幼幼新書)治癖結諸病久不瘥
當歸(洗焙乾)木香好硃砂(細研水飛)桂心(各一兩)甘遂(慢火)
(煨令黃色用)荆三稜(炮熟剉)鱉甲(各半兩塗醋炙黃去裙襴已上搗羅為細末次)
(用)麝香蕤仁(各一分湯浸去皮别研)巴豆(三七箇去皮心用好酒煮一宿)
(取别研)
右同研細用黃蠟六兩慢火鎔化同諸藥攪成膏如
黍米大每服未週歲小兒一粒二三歲二粒四五歲
三粒六七歲五粒十歲以上七粒温米飲下乳食後
量兒大小加減
荆三稜散
荆三稜(煨剉)鱉甲(醋炙去裙襴)枳殼(去瓤)大腹子(剉)陳麵(炒)
麥蘖(炒)蓬莪茂(煨剉)厚朴(去粗皮姜汁炙)訶梨勒皮(半生半熟)青
橘皮(去白焙各一分)
右為散六七歲每服半錢空心米飲調下日三服更
量兒大小加減
鱉甲丸(幼幼新書)治少小腹中結堅脇有疹手足煩熱
鱉甲(醋炙香熟)芍藥大黃(各三十銖)茯苓柴胡乾薑
(各二十四銖炮)桂心(六銖)䗪虫齊曹(各二十枚)
右為末蜜丸如梧桐子大服七丸漸漸加之以愈為
度
馬通粟丸(幼幼新書)治少小脇下有氣内痛喘逆氣息寒熱
羸瘦不食
馬通中粟(十八銖)杏仁紫苑細辛(各半兩)五味子
右為末蜜丸如小豆大每服十丸日三服不愈加至
二十丸
大茱連丸(活幼口議)治小兒飲食過度膨脹胸膈上下氣不
宣通鬱滯迷悶情思少樂大則作喘強食不化作渴
煩躁坐卧不安肢體倦怠腹脇疼痛
蓬莪术荆三稜(各一分醋炒)乾薑(炮)青皮陳皮(並去)
(白)木香丁香(各二錢)綠小細茱萸(二錢)巴豆(二十一粒去殼)
(心膜出油)
右為末醋糊丸如麻子大每服七丸至十丸大者加
服生薑棗子湯下
議曰痞鬱結注所因脾胃飲冷食生冷粘成積氣不
化滯在胸膈胸膈乃總名却有三腕上下相通滯因冷
侵虚處所受弱處所發致疾有因久不尅化成害有
由結癖癥瘕積之所由生疳痢吐瀉積之所因作
今用此方寬胸膈厚腸胃正氣温中消磨疳積能止
吐瀉進飲食
代赭丸治小兒腹中結癖塊痛
代赭石(研細)川大黃(各半兩)木香五靈脂硃砂
鱉甲(塗醋炙黃)桃仁(浸去皮焙)辣桂(各一分)巴豆(去油半分)
右為細末糕糊丸如麻子大風乾每服五丸薑湯下
撾脾散治小兒脾癖
石燕(一對醋蘸七次)白丁香(一兩)定粉(三錢)人參(三錢)訶子(一對)丁
香(半錢)輕粉(半兩)陀僧(二兩)舶上硫黃(五錢)
右為極細末每服一錢量兒大小加減大者二日一
服小者三日一服早辰米湯調服食乳汁小兒男用
女汁麵湯亦可三歲服一字五歲服一錢
雙紫丸(幼幼新書)治小兒身熱頭痛飲食不消腹中脹滿或
小腹絞痛大小便不利或重下數起小兒無異疾飲
食過度不知自止哺乳失節或驚悸寒熱惟此丸治
之不瘥更可重服小兒欲下是其候哺食減少氣息
不快夜啼不眠是腹内不調宜用此丸(序例中云服紫丸者即前)
(變蒸篇中四味者也云服紫丸不下者服赤丸差駛病重者常用方之中並無赤丸而用硃砂又力緊於)
(紫丸疑此即赤丸也)
巴豆蕤核仁(各十八銖)麥門冬(十銖)甘草(五銖)甘遂硃
砂(各二錢)蠟(八錢)牡蠣(八錢)
右以湯熱洗巴豆研新布絞去油别搗甘草甘遂牡
蠣門冬下篩訖研蕤核仁令極熟乃内散更搗二千
杵藥燥不能相丸更少入蜜足之半歲兒服如荏子
一雙一歲二歲兒服如半麻子大一雙三四歲者服
如麻子二丸五六歲者服如麻子大二丸七八歲服
如小豆二丸九歲十歲大如小豆二丸常以鷄鳴時
服至日出不下者熟粥飲數合即下丸皆雙出也下
甚者飲以冷粥即止
芍藥湯治小兒胎中宿熱乳母飲食麄惡辛苦乳汁不
起兒乳肌膚心腹痞病萎黃瘦瘠四肢痿躄繚戾服
之可令充悅(方見本門)
褐丸子(活幼口議)治小兒隂陽不和臟腑怯弱乳食不消心
腹脹滿嘔逆氣急或腸鳴泄瀉頻併腹中冷痛食癥
乳癖痃氣痞結積聚腸胃或秘或利頭面腫滿不思
乳食宜療五種疳氣八種痢疾肌肉消瘦氣麄大神
色昏憒情意不樂常服散冷熱氣調和臟腑去疳積
止瀉痢進乳食生肌肉悅顔色
蘿蔔子(二兩微炒)陳皮(去白)青皮(去白各一兩)荆三稜(炮一兩)黑
牽牛(一兩半半炒半生)蓬莪术(炮一兩)胡椒(半兩)木香(一分)
右為細末麵糊為丸麻子大每服三五十丸煎蘿蔔
湯下一方加胡黃連半兩苦楝半兩蘿蔔子只使一
兩
議曰證候不明醫之過也丸散不良士之繆也去醫
裁藥審證察候猶若權衡以究標本醫藥純全之道
凡調理小兒雜病須究疳證積候乃五臟所傳及至
變作他患殊失源流迷而不反所以作疾此方寬腸
下氣散結去鬱疳積已作順傳逆傳並皆宜服凡
痞癖之氣同根異名作疾有塊皆在左脇男女一同
然痞者陽證癖者隂證小兒脾胃不和隂陽氣交錯
冷熱相制皆由積之所致故先寒後熱一如其瘧汗
出則息若先下却其積熱住不去反增加重而又作
腫虚滿頭面凡有是疾醫者不可輕易投砒治之其
砒有火毒衝胃三焦作渴飲水停在脾屬四肢亦作
浮腫重則致喘煩躁虚悶倦怠不安砒之為藥豈可
妄投宜先與服梨漿飲加湯使如法取令寒熱退三
五日乃却與三稜丸磨化積毒以利為度去其根本
若未通更服已上忌生硬冷物直指方加檳榔五
靈脂各一兩吞紫霜丸治疳脹
三稜煎丸(活幼口議)治嬰孩小兒食傷生冷粘膩熱毒等物
脾胃積滯久不尅化令肚熱脚冷痞癖寒熱及療癥
瘕中脘不和膨脹上膈氣壅心腹不得宣通所以作
疾此藥温良但治諸積滯食不化
荆三稜蓬莪术(並炮各半兩)芫花(一分)淡豆䜴(二三錢)鱉
甲(去裙米醋炙令焦半兩)巴豆(二十一粒去殼)杏仁(去皮尖一分炒令赤)
右前六味一處以米醋一碗煮令乾仍炒起更細截
焙為末次入當歸末又入杏仁巴豆淡豆䜴和勻水
煮麵糊為丸麻子大每服二十丸生薑湯下大小加
減服之此方亦名消痞丸又名化積丸其藥破氣
行血和脾開胃一應痞癖癥瘕諸疾氣滯並皆療之
夫脾胃者乃飲食有所宜則穀氣消血脉勻肌體壯
精神爽有所不利則腸胃瘦面目黃疾病作以是藥
固其臟腑胃氣固穀食自然留之脾胃既壯穀食自
然磨之若飲食遲化即氣弱飲食不化即氣虚小兒
服此初安臟腑次益肌膚三焦既順百脉俱調效驗
紅丸子治血膜包水僻側於脇儫時時作痛發寒熱瘧
家中脘多蓄黃水日交結癖亦效
三稜(煨)莪术(煨)芫花桃仁(去皮别研)杏仁(去皮别研)硃砂
烏梅(炒)巴豆(各等分)
右為末醋糊丸小菉豆大硃砂為衣米湯空心服
七聖丸(湯氏寶書)治消積滯調脾胃及治小兒食不化成積
積不消成癖久而作痛宜服
三稜莪术川楝(去核)陳皮(去白)青皮(去白)芫花(各等分)
右以芫花醋浸一夕炒漸乾入三稜莪术同炒又入
川楝陳皮青皮同炒焦取為末等分如各半兩杏仁
去皮尖别研巴豆二十粒去油膜勻和醋糊丸黍米
大一歲二丸臨睡米飲下此二方稍相似不若方中
和桃仁與烏梅則尤妙又用蒜蕩脾丸化痰涎一日
一服或兩服日用如此服蠏水亦可日間所食之物
一夜而化永無疳疾一方可去巴豆别入杏仁
代赭丸(一名小紫霜丸)治少小及大人腹中宿食積成癥癖兩
脇妨滿氣息喘急不能食面黃日漸瘦腹大脹除百
病(幼幼新書)
代赭丹砂(各研)大黃(各八分)青木香(五分聖惠用二兩)當歸
(五分聖惠用二兩)桂心(四分聖惠用二兩)巴豆(六分去皮心另搗聖惠用半兩)犀
角屑(三分聖惠用二兩)
右搗篩蜜和丸如梧桐子大小兒量之十歲兒服大
豆許二丸六歲者小豆許二丸以下臨時斟酌要瀉
病出為度久病日一丸以溏泄而已不在猛瀉忌如
常法一方去桂心用杏仁
持遂丸(幼幼新書)治小兒癥瘕脇下堅硬如石四肢黃瘦不
欲乳食
甘遂(煨令微黃)蕤仁(各一分湯浸去皮研入)雄黃(細研)丹砂石膏
(各細研水飛過)牡蠣(燒為粉各半兩)麝香(半分細研)巴豆(半分去皮心絹裹盛酒中)
(煮半日取出焙乾)
右為末與巴豆研令勻煉蜜和丸如黍米大每服以
粥飲下一丸日二服量兒大小加減服之
大腹子湯(幼幼新書)治癥癖腹滿小便不利
大腹皮(一對剉)檳榔枳殼(麩炒去瓤)赤芍藥人參(去蘆)
(頭)知母陳橘皮(湯浸去白各半兩)甘遂(一分煨令黃)
右為細末每服一錢水一小盞煎至五分去滓温服
量兒大小加減
七味進食丸(幼幼新書)治乳食不消心腹脹滿壯熱喘粗嘔
吐痰逆腸鳴泄瀉米穀不化或下利赤白腹痛後重
及食癥乳癖痃氣痞結並皆治之久痢有疾不除或
多壯熱或疳積肚痛常服消進飲食永無食癖痞結
之疾余常用之效不可具述
代赭石(燒醋淬研)當歸(去蘆微焙)硃砂(研飛)枳殼(去瓤麩炒)木香(各半)
(兩)麝香(細研一分)巴豆霜(半分)
右為末入研藥和麵糊為丸如麻子大每一歲服一
丸温米飲下更量虚實加減食後服之
白丁香散(瑞竹堂)治小兒大人癖積
白丁香(雀兒糞也)黑丁香(二錢)蜜陀僧(三錢)硫黃(一錢)訶子皮
(半錢)輕粉(半錢)木香(二錢)
右為細末每服一錢用乳汁調服女用男乳食男用
女乳食調服食前半飢半飽食日三錢棗兒壓之大
人米湯空心服
牛黃丸(幼幼新書)治小兒結實乳食不消心腹痛
牛黃太山甘遂(各半兩)真珠(六銖)杏仁(泡去皮尖)芍藥
黃芩(各一兩)巴豆(十八銖)
右為末蜜丸一歲兒飲服如麻子大二丸但隨兒大
小加減服
萬應丸(聖濟総錄)治小兒隂陽氣不順虚痞脹滿嘔逆腹痛
成癥瘕癖結等病
檳榔(二枚剉)陳橘皮(去白焙)青橘皮(去白焙各半兩)木香黃
連(去鬚)蓬莪茂(煨剉)桂(去粗皮各一分)
右為末每服一錢匕入巴豆一粒去皮心膜醋煮紫
色研杏仁一枚去皮尖燈上燒黑研將前藥末同二
味合研勻細用白麵糊丸如粟米大每服二丸食後
生薑湯下更量兒大小加減
牽牛子丸(一名枳殼丸)治小兒水癖按之作聲及治癖脇氣
下妨悶手足微腫(幼幼新書)
牽牛子(炒)枳殼(去瓤麩炒半兩)蘖皮(去粗皮炙)甘遂桂(炒黃去粗皮)
牡丹皮(各一分)大黃(剉三分)
右為末煉蜜和丸如菉豆大每服五丸空心服温湯
下量兒大小加減
雙參飲子(幼幼新書)
人參胡黃連枇杷葉(拭去毛)乾葛甘草元
參麥門冬
右各等分為末每服一錢水半盞煎兩三沸去滓服
桔梗枳殼湯治熱氣痞滿膈兩脇按之則痛
枳殼(去瓤)桔梗(去蘆兩五錢)半夏(湯洗)黃芩瓜蔞仁黃
連(去鬚各三錢)
右剉散生姜麥門冬去心煎服利黃涎沫即安
蘆薈丸治小兒脾癖
木香肉菓丁香(各五錢已上三味麵裹煨)蘆薈(一兩)史君子
訶子(各五錢)
右為細末煮棗肉為丸如菉豆大每服二十丸空心
白湯下日二服量兒大小加減
雄鼠粥(聖濟總錄)治小兒癥瘕腹痛脹滿或作塊或皮膚浮
腫不能食
雄鼠肉(五兩切炙)陳橘皮(去白焙半兩)鱉甲(醋炙去裙襴)荆三稜
(煨剉)郁李仁(去皮研各三分)生姜(切焙半兩)
右粗搗篩分作三帖每帖以水一升煎去滓取半升
入粳米一合加五味煮作粥空心食之
知母大黃丸(幼幼新書)治小兒癥瘕腹痛黃瘦
川大黃(三分剉碎微炒)知母牡蠣(煆為粉)枳殼(麵炒微黃去瓤)當
歸(各半兩微炒)鱉甲(一兩塗醋炙黃去裙襴)
右為末煉蜜和丸如菉豆大三四歲兒每服空心以
粥飲下五丸晚後再服量兒大小以意加減
鱉頭丸(幼幼新書)治小兒痞氣脇下腹中有積堅痛
鱉頭(一枚)甘皮(半兩)蝱蟲䗪蟲桃仁(各十八銖)
右為末蜜丸服如小豆二丸日三服大便不利加大
黃十八銖以知為度聖惠方同但用大黃無甘皮
白餅子(一名玉餅子錢氏)治小兒腹中有癖但飲乳者及嗽而
吐痰涎乳食
滑石輕粉半夏(湯浸七次去涎)天南星(各一錢為末)巴豆
(二十四箇去皮膜以水一升煮水盡為度)
右研勻巴豆後入衆藥以糯飯為丸小菉豆大捏作
餅子三歲已上三五餅子已下一二餅子煎葱白湯
下臨卧服之
人參蘿蔔飲(活幼口議)治小兒痞癖因食砒藥丸子作渴煩
躁頭面浮腫腹肚緊脹喘促坐卧不得肌體羸瘦寒
熱尚在
白术苦梗甘草(炙)人參麥門冬(去心)
右等分為末每服一大錢取生蘿蔔汁半盞煎至半
候冷與服
治小兒癥癖百病疳痼腹脹黃瘦發渴不常客忤疳痢
及吐逆不定心腹多痛及驚風天釣(幼幼新書)
硃砂(細研)杏仁(各一分湯浸去皮尖雙仁另研如膏)巴豆霜(半分)鱉甲(醋塗)
(炙黃去裙襴)犀角(各半兩)
右為末入巴豆杏仁研令勻煉蜜和丸如黃米大百
日兒乳汁下一丸三四歲兒薄荷湯下三丸隨兒大
小加減服之
芫花丸(幼幼新書)治小兒心下痞痰癖結聚腹大脹滿身體
壯熱不欲哺乳
芫花黃芩(各一兩)大黃雄黃(各二兩半)
右為末蜜和更搗一千杵三歲至一歲已下服如粟
米大一丸内兒喉中令母與乳若長服消病者當以
意消息與服之與服時與乳哺相避
真珠丸(幼幼新書)治小兒痰實結聚宿癖羸露不能飲食
真珠(半兩)麥門冬(用一兩)蕤仁(二百枚)巴豆(四十枚)
右為末蜜丸朞歲兒服二丸如小豆大一百日兒服
麻子二丸漸增以知為度當下病赤黃白黑葵汁下
勿絶藥病盡下自止久服使小兒肥白無病已試驗
(嬰儒方同用丹砂不用真珠)
奪命散(衛生寶鑑)治肺脹喘滿胸高氣急兩肋扇動䧟下作
坑兩鼻竅張悶亂嗽渴聲嗄不鳴痰涎潮塞若不急
治死在朝夕
川大黃白牽牛黑牽牛(各一兩並半生半炒)檳榔(一箇)
右為細末三歲每服二錢蜜漿水調下涎多加膩粉
少許利涎為度
甘遂散治破結散氣盖痞者塞也由胸膈熱實腹有留
飲其證腸内氣結而脹時或壯熱(方見本門痞結類)
治小兒脾方
生牛腦子(二匙)寒食麵(六續二匙)獨蒜(二塊)地骨皮(末二匙)
右為末作膏攤於絹上看脾大小貼之小兒口蒜香
為度
鼠肉煎(幼幼新書)治小兒癥瘕羸瘦
鼠肉(五兩生用)鱉甲(三分生用)甘遂(一分末)陳橘皮(半兩湯浸去白瓤焙)
右除甘遂末外並剉以水二大盞煎至五分去滓下
甘遂末勻攬一二百日兒妳癖一日與服之盡半合
二三歲兒一日服盡一合四五歲兒一日服盡二合
如利多即少服看兒實虚與服之如是利不止煮大
麥麵湯觧鼠肉汁作粥服之亦佳
木鱉膏貼痞癖
木鱉(多用去殼)獨蒜(半錢)雄黃(半錢)
右為末杵膏入醋少許蠟紙貼患處
千金散(瑞竹堂)治小兒一切脾積結成硬塊者
錦紋大黃(不以多少為細末用水醋熬成膏子先以新磚瓦末羅於新磚上將大黃膏子)
(在上於伏日内晝曬夜露搃以極乾為末用)舶上硫黃官粉(各等分)
右為末和勻每服米飲調下一歲兒服半錢二三歲
者服一錢十歲已下服二錢十六七者五錢一服即
愈如不愈隔二十日再進一服更不須服切忌生冷
濕麵驢馬猪羊鷄兔等肉止可食素粥飯將息至愈
切要忌口不然枉服此藥
&KR0797;&KR0803;湯(錢氏)
&KR0797;&KR0803;根末(二錢)白甘遂末(一錢)
右同於慢火上炒焦黃研勻每服一字煎麝香薄荷
湯調下不拘時服
塌氣丸(錢氏)
胡椒(一兩)蠍尾(半兩去毒)
右為末麵糊為丸粟米大每服五七丸至一二十丸
陳米飯飲下無時一方有木香一錢又一方胡椒蠍
尾各四十九箇
大黃膏(瑞竹堂)治小兒大人脾癖
大黃朴硝(各等分)
右為細末同蒜泥和成膏用絹帛攤成膏藥貼於病
處其病自消
神仙痞丸(和濟方)治小兒一切痞疾皆因寒温不調乳哺
失節或啖生冷菓子粘食等物脾胃微弱不能消化
致五臟不利三焦壅滯結塊腹内堅硬如石或發作
寒熱有如瘧證不能飲食漸致羸瘦急宜服之
斑猫(二十箇去頭足翼用糯米半升同炒候米焦黃色為度去米不用)巴豆(去皮取霜)
(二十粒)
右先將斑猫碾為細末却入巴豆霜同研令勻用水
糊丸如小菉豆大小兒三歲已前每服三丸五更初
茶清下更量歲數虚實加減與服
治小兒下痢腹大且堅
右以故衣帶多垢者切一升水煮取一升分三服
又方
右以衣中白魚摩腹上亦治隂腫
鷄殼散(全嬰方)治小兒腹心胸脇煩滿欲死
右以鷄子殼燒為末酒調下二歲半錢
治小兒氣喉止疼(肘後方)
右用蓬莪茂炮不以多少乘熱搗為末用大一錢酒
調下
大黃煎(肘後方)治小兒無故悶癖瘰&KR0659;或頭乾黃聳或下
利乍瘥諸壯熱者
右用大黃九兩錦紋新實若微朽即不中用削去蒼
皮乃秤搗篩為散以上好米醋三升和之置銅椀中
於大鐺中浮湯上炭火煮之火不用猛又以竹木攪
藥候任丸乃停於小甆器中貯三歲一服七丸如梧
桐子日再服常以下青赤膿為度若不下膿或下膿
少者稍加丸下膿若多丸又須減病重者或至七八
劑方盡根本大人小兒以意量之此藥惟下膿宿結
不令兒利須禁食毒物食乳者母亦同忌法
治小兒癥瘕(幼幼新書)
用煮老鼠肉汁煮粥與食
枳實理中丸治虚氣痞塞胸膈留飲聚水腹脇或加脹
滿手不可近
右四君子湯加枳實去瓤麩炒乾薑炮為末煉蜜丸
如菉豆大熱湯化下渴加瓜蔞根下利加牡蠣粉各
等分
真方五色丸(保嬰方)治小兒一切所傷痰涎壅塞胸膈不
利乳食不消變生癖積脇肋片硬按之痛及治一切
急慢驚風發搐痰涎壅塞並宜服之
青丸子青黛(别研)天南星(生薑製各半兩)巴豆霜(半錢)
紅丸子硃砂(水飛)半夏(湯洗七次薑製合半兩)巴豆霜(半錢)
白丸子白附子(生)寒水石(煆各半兩)巴豆霜(半錢)
黑丸子五靈脂(炒)全蠍(炒各半兩)巴豆霜(半錢)
黃丸子大黃(煨)鬱金(各半兩)巴豆霜(半錢)
右件前五色藥各另為細末入巴豆霜半錢同研令
勻水麵糊為丸如粟米大每一歲服五丸乳汁送下
二三歲兒十五丸五六歲如麻子大每服十五至二
十丸温水薑湯送下食後臨卧日進二服急驚風煎
金銀薄荷湯送下慢驚風熬生薑全蠍湯送下不拘
時候
消積丸(保嬰方)治小兒一切所傷面黃肌瘦腹脹癖積丁
奚頭大脚細雖進飲食不生肌肉腹内作痛下痢腥
臭並宜服之常服消化癖積進乳食
縮砂仁青皮(去盡白)陳皮(去白)廣荗(煨剉)荆三稜(煨剉各半)
(兩)巴豆(二十一粒去皮膜不去油前五味一處炒黃色去巴豆不用)
右為細末醋麫糊丸如黃米大每服二三十丸温米
飲湯送下日進二服量兒大小加減服之
石膽礬丸(保嬰方)治小兒面黃肌瘦肚大腹脹癖積塊硬
及治大人癥癖積聚服之神效
膽礬(五錢)綠礬(五錢)
右用無油鹽蒸餅一箇約重三兩去頂捥去心裝二
礬在内用生麵糊其頂上用文武火燒黃色懸於屋
梁上風乾碾為細末又用肥棗三十箇無灰酒一大
碗慢火熬成膏子和丸如黃米大每服三十丸加至
四五十丸温米飲送下空心臨卧日進二服如男子
婦人服之丸如梧桐子大每服三四十丸生薑湯送
下忌一切生硬冷物
中滿分消丸(試效方)
黃連枳實(麩炒)厚朴(姜製各半錢)生薑薑黃猪苓
(各一錢)橘皮白术甘草(各一錢)砂仁澤瀉茯
苓半夏(四錢)黃芩(一兩二錢)
右為細末湯浸蒸餅為丸如黍米大每服三五十丸
温水送下食前
消痞丸(試效方)
黃連(半兩)枳實(二錢)黃芩(二錢)甘草(三分)人參(四分)厚朴(七分)生
薑(四分)橘皮(一分)薑草(半錢)
右為細末蒸餅為丸如黍米大每服二三十丸隨乳
下
六神丹(保嬰方)治小兒久患脾病面黃肌瘦肚大腹脹或
有癖積諸蟲服諸藥不效服之如神
蘆薈(三錢)大檳榔(半兩)血竭(别研半錢)史君子(另搗極細)肉豆䓻
(各半兩麵裹燒熟去麫不用)荆三稜(一兩)
右除荆三稜外為細末用烏鷄一箇去肚腸净將荆
三稜裝在肚内縫合煮熟為度不用鷄肉只用荆三
稜切作片子晒乾同前藥一處為細末棗肉為丸如
黃米大每服三五十丸温米飲湯送下或熬皂角子
湯送下亦可空心食前日進二服忌一切等肉冷硬
等物
磨積丸(保嬰方)治小兒癥癖塊硬腹脇刺痛不思乳食並
宜服之常服消磨癖積每進乳食其效如神
荆三稜(煨剉)廣茂(煨剉)石菖蒲神麯(炒)麥蘖(炒)杏仁
(湯浸去皮尖麩炒各一兩)石綠礬(二兩叧研)黑牽牛(四兩炒熟取頭末二兩)
右為細末釅醋打麫糊為丸如黃米大每服三四十
丸加至五六十丸温米飲湯送下食後臨卧日進二
服忌生硬冷物
化癖丸(保嬰方)治小兒脇下癖積堅硬面色痿黃煩躁發
熱口燥咽乾肌肉消瘦不進乳食心腹脹滿胸膈不
利並宜服之常服此藥消化癖積寬胸順氣每進乳
食大有神效
荆三稜(煨剉一兩)石三稜鷄爪三稜廣茂(煨)木香
茯苓(去皮各半兩)枳殼(麩炒去瓤三錢半)檳榔青皮(去白)蓽澄
茄萆揆(各三錢)硇砂(另研二錢半)枳實(麩炒去瓤一兩)陳皮(去白)
黑牽牛(四兩取頭末一兩)青礞石(半兩另研)香附子(炒一兩)大黃
(另取末一兩半)
右件除大黃末外為細末用米釅醋二升入大黃末
同熱成膏子為丸如黃米大每服二十丸漸加至三
四十丸乳汁送下或温米湯亦可量兒大小加丸數
空心臨卧日進二服
薑䜴湯(傅氏保嬰)治閃癖走疰脇下疼痛
黃瓜葉(三片)生薑塊淡豆豉(十粒)
右研取汁飲半盞必吐涎如不吐閃癖自然而愈
鱉甲猪肚丸(衛生寳鑑)治癖發熱
鼈甲(九肋者七錢醋炙黃色)青蒿(七錢)青皮(去白半兩)枳實(麩炒半兩)黃
連(七錢)柴胡(一兩去苗)南木香(半兩)
右為細末猔猪肚一箇去脂盛藥蒸熟同和丸
治小兒脾病不瘥如神
&KR0797;&KR0803;根(一兩)細辛(五錢)
右為細末好醋調作膏藥於脾上貼之一日次換
治小兒悶癖痞滿并瘧
取土瓜根及葉搗絞汁服當吐下少進之有小毒故
也
食癥(附論)
夫絶乳小兒寒温失調飲食不化與藏氣相搏結聚不
動名為癥也其食結在腹喜寒四肢灑灑如瘧不能飲
食常自隠隠而痛此則食癥也
方
木香丸(幼幼新書)治小兒食癥吃食不得四肢消瘦
木香檳榔荆三稜(微煨剉)當歸(剉微炒)杏仁(湯浸去皮)
(尖雙仁炒黃)犀角(各一分)鼈甲(塗醋炙黃去裙襴)硃砂(細研水飛過)代
赭(各半兩細研)巴豆(半分去心研紙裹壓去油用)
右為末都研令勻煉蜜和丸如黍米大三歲兒空心
以開水下三丸晚再服量兒大小臨時加減
代赭丸(幼幼新書)治小兒食癥久不消
代赭(細研)巴豆(去皮心紙裹壓去油)丁香(半兩)黃連(去鬚)五靈脂
桂心(各一分)麝香(細研)膩粉(各一錢)蘆薈(二錢細研)
右為末都令勻煉蜜和丸如菉豆大三歲兒空心以
粥飲下二丸量兒大小以意加減當取下一切惡物
為效
硇砂丸(幼幼新書)治積年厭食并治血氣及癥塊
硇砂(半兩細研)青礞石(細研)穿山甲(炙令黃焦)磁石(燒醋淬七遍搗碎細)
(如粉)荆三稜(微煨剉)乾漆(搗碎炒令煙出)青石脂(細研各一分)蝱蟲
(炒微黃去翅足)水蛭(炒令微黃各五十枚)巴豆(五十枚去皮心研紙裹壓去油)
右為末入巴豆都研令勻用軟飯和丸如小豆大每
服一丸以燒蒸餅灰湯下一復時候取下惡物若是
血氣塊當歸酒下不過五服瘥
礞石丸(一名三稜煎幼幼新書)治小兒食癥或時寒熱四肢黃瘦
不欲飲食
礞砂(慢火燒)乾薑(炮製為末)杏仁(去皮尖雙仁麵炒微黃各一分)巴豆(去皮)
(紙壓去油)硇砂(各半兩)
右上五味研令細以米醋一椀煎如膏次用
荆三稜(微煨剉)皂莢(去皮塗酥炙黃去子)蓬莪荗(各一分)
右三味為末以前所煎膏和丸如菉豆大一二歲兒
每服以茶清下一丸兒稍大臨時以意加減及治脾
虚夾積時作吐利
防葵丸(幼幼新書)治小兒食癥寒熱羸瘦不能飲食
防葵三稜(微煨剉各半兩)肉豆䓻(去皮)木香枳殼(麩炒去瓤)
麝香(各一兩細研)川大黃(剉碎微炒)鼈甲(一兩塗醋炙黃去裙襴)
右為末煉蜜和丸如菉豆大三歲兒每服以粥飲下
五丸日二三服更量兒大小臨時以意加減
大黃丸(幼幼新書)治小兒食癥大腸澁滯心腹妨悶
川大黃(剉碎微炒)赤芍藥大麻仁鼈甲(各三分塗醋炙黃去)
(裙襴)防葵法麵(炒微黃)白术青橘皮(各一分湯浸去白瓤焙)
右為末煉蜜和丸如菉豆大三歲兒每早辰以温水
下五丸晚後更量兒大小以意加減一方有木香無
青皮治小兒癖氣腹痛四肢黃瘦
芍藥丸(聖濟総錄)治小兒食癖本以腸胃氣弱吃食不化結
聚不散腹中隠隠成塊按之即痛
芍藥大黃(炒剉)鼈甲(醋炙去裙襴)麻仁(研各三分)防葵陳
麯(炒)白术(各一分)
右為末煉蜜和丸如豆大一歲兒每服一二丸三歲
至五歲五丸並温熟水下日再服更量兒大小加減
治小兒食癥大腸澁心腹妨悶(幼幼新書)
膩粉(一錢)乾胭脂(一分)巴豆霜(半分)硃砂(半兩細研水飛過)
右研令勻以醋煮麫糊和丸如菉豆大每服空心煎
橘皮湯下二丸量兒大小加減服之
又方(幼幼新書)
荆三稜(煨剉為末)五靈脂(各半兩)巴豆霜(半分)
右研令勻醋煮麫糊和丸如菉豆大每服空心茶清
下二丸量兒大小加減服之
又方(幼幼新書)
菖蒲(末半兩)巴豆(二十粒去皮研爛以頭醋一盞熬成膏)
右為末入巴豆膏和丸如菉豆大每服空心以茶清
下二丸量兒大小加減服之
香朴丸(永類方)治食傷癥冷逆不升降嘔吐不止胸膈留
停積滯不化
藿香葉厚朴(薑製)净陳皮半夏麯白术白
茯苓(各一分)甘草(炙二錢)乾薑(一錢)三稜(炮二錢)
右為末蜜丸指大每一丸薑棗煎湯化下
癖氣(附論)
夫絶乳小兒五臟調和榮衛氣理則津液通雖復多飲
水漿不能為病調養乖方三焦痞膈則腸胃不能宣行
因飲水漿便冷停滯不散更遇寒氣相搏結聚而成癖
癖者謂僻側在兩脇下之間有時痛也
方
防葵丸(幼幼新書)療小兒冷癖痃氣不下食羸瘦時時脇下
痛
防葵當歸枳實(炒)厚朴楮實人參黃
耆茯神訶梨勒皮白术(各等分)牛膝郁李
仁(去皮)柴胡大麻仁芍藥橘皮防風紫
苑(去土洗)薏苡仁(各六分)鼈甲(炙)三稜根(各錢二分)桂心(七分)
大附(二枚炮)乾薑(八分末)甘草乾地黃(各一錢)五味子
(四分)檳榔(四顆)仙鼠(二枚如無以糞二合代之)
右搗篩蜜丸如梧桐子大量兒大小以意加減
消癖丸此藥功力至重宜量虚實服之
木香人參白术白茯苓當歸(各三分)枳殼
(炒)陳皮(去白)三稜(炒)莪术(炮)桃仁(炒去皮)麥芽香附
子(炒去苗各三兩)川楝肉(三箇)豆䓻(燒三箇)縮砂仁(一兩)膩粉(炒一)
(錢)全蠍(二錢)代赭石(三錢火煆醋淬)丁香(二錢)白䓻肉(一錢)阿膠
(三錢炒)五靈脂(一錢)半夏(生)南星(生各三錢)白薑(炮三錢)巴豆
(三錢去油)大麫餅(五錢)厚朴(三錢薑製)
右各製為末用甘遂芫花各三錢醋浸一宿焙為末
入前藥内又將硇砂三錢水澄去泥土瓦茶瓶上盞
内熬成膏子再入芫遂醋同膏子煮麫糊丸粟米大
硃砂為衣量大小虚實增減丸數空心肉汁吞下一
切藥内有甘草者不可服忌三日
鷄骨鼈甲丸(幼幼新書)治小兒羸瘦腹有癖兩脇堅滿時痛
食不生肌肉
烏鷄(胸膈骨一具酒浸一宿炙黃)鼈甲(炙)蜀漆(炙)柴胡桔梗
人參(各四分)芍藥大黃黃芩杏仁(各五分)枳實
(一分半炒)防葵(切)白术(各三分)䖟蟲(五箇炙)
右為末蜜丸菉豆大四五歲兒服二丸日再服佳
鷄骨丸(幼幼新書)治小兒羸瘦腹内有癖痛雖食不生肌肉
烏鷄骨(一具酒浸炙微黃)川大黃(剉碎微炒)鼈甲(醋炙黃去裙襴)黃芩
澤瀉柴胡(去苗)桔梗人參芍藥(各一兩)枳實(半兩)
(麩炒微黃)防葵(各三分)䗪蟲(五枚炒微黃)杏仁(浸去皮尖及雙仁者)
右為末煉蜜和丸如菉豆大四五歲兒以粥飲下七
丸日二服量兒大小臨時加減服之
木香丸(聖濟總錄)治小兒癖氣手足脚心熱面色不正日漸
羸瘦往往覆卧久不治變成惡病食下即瀉痢
木香茯神人參白术枳殼(去瓤麩炒)當歸(切焙)
荆三稜知母(焙各半兩)鼈甲(醋炙黃去裙襴一分)大黃(剉炒)生薑
(切焙)檳榔(煨剉)桂(去粗皮各三分)
右為末煉蜜和丸如麻子大一二百日兒每服一丸
二三歲兒二丸至三丸並空心服日晚米飲下微利
下惡物為度更隨兒大小加減
枳實丸(幼幼新書)療老小腹脹癖氣
牛膝枳實(炙)鼈甲(炙)茯苓(各一分)桔梗芍藥
白术人參厚朴大黃桂心檳榔(各六分)
右搗為細末蜜和丸如桐子大空腹温酒服二十丸
日二服漸加至三十丸老小減丸微利忌生冷油膩
小豆粘食莧菜桃李雀肉大醋生葱猪肉
鼈甲丸(幼幼新書)治小兒癖氣手脚心熱面色痿黃不思飲
食日漸羸瘦
鼈甲(醋炙黃去裙襴)川大黃(各一兩剉碎微炒)柴胡(三分去苗)人參(去蘆)
(頭)赤茯苓當歸(剉微炒各一分)桂心白术木香(各一)
(分)檳榔荆三稜(微煨炒)生薑(各半兩切作片子焙乾)
右為末煉蜜和丸如菉豆大三歲兒空心粥飲研下
五丸更量兒大小以意加減當下諸惡物為效
訶黎勒丸(幼幼新書)治小兒癖氣壯熱瘦瘁不欲乳食
訶黎勒皮柴胡(去苗)川大黃(剉碎微炒)赤芍藥鼈甲
(醋炙黃去裙襴)
右為末煉蜜和丸如菉豆大每服以粥飲下五丸日
三服量兒大小以意加減
當歸防葵丸(幼幼新書)治小兒痃癖不食羸瘦
防葵當歸旋覆花(一方無此味)橘皮訶黎勒皮
桂心枳殼(各四分)杏仁(六十箇炒)大附子(一箇炮)大黃(剉二)
(分)吳茱萸(湯浸焙炒一分)鱉甲(醋炙去裙襴)
右為末蜜丸桐子大每服十五丸日再服粥飲下量
兒大小加減
治小兒悶癖(幼幼新書)
青葙苗(六月六日採)知母黃連(去毛)大黃梔子仁
&KR0797;&KR0803;常山萎蕤(各八分)苦參皮(一錢)甘草蜀漆
右搗篩蜜丸如梧桐子大服五丸漸加至十五丸日
再服以知為度因至利小兒加減量度服忌猪肉熱
麫葱蒜生菜海藻菘菜
荆三稜丸(幼幼新書)治兒癖氣手脚心熱脾胃虚弱不欲飲
食面色痿黃漸加羸瘦
荆三稜(微煨剉)防葵木香枳殼(麩炒黃)人參(去蘆頭)
赤茯苓白术桂心(各半兩)川大黃(剉微炒一兩)郁李
仁(三分湯浸去皮微炒)鼈甲(一兩醋炙黃去裙襴)
右為末煉蜜和丸如菉豆大以粥飲下隨兒大小加
減日一服兒大以酒下之
治八歲以上兒熱結痰實不能食(千金方)
芍藥梔子知母大黃(各二兩)柴胡(二兩六銖)升麻
黃連黃芩(各二兩半)竹葉(切二升半)桔梗(一兩半)細辛(五十銖)
右㕮咀以水六升煮取一升八合去滓分四服十歲
為三服千金方云一方有枳實杏仁各一兩半而無
桔梗黃連
治十五歲以下兒熱結多痰飲食減(千金方)
大黃柴胡黃芩(各三兩)枳實(一兩十八銖)升麻芍
藥知母梔子(各二兩半)生薑(十八銖)杏仁(二兩)
右㕮咀以水六升半煮取二升十歲至十五歲者分
三服
大紫雙丸(幼幼新書)治小兒腹中癖氣不散肌肉瘦瘁或多
心煩不能飲食食即吐逆或大小便秘澁及天釣驚
風並宜服之
代赭(細研)硃砂(細研水飛過)杏仁(浸去皮尖及雙仁麩炒微黃)犀角(屑各)
(半兩)麝香牛黃(各細研)巴豆(各一分去皮心紙裹壓去油)當歸
川大黃(剉微炒)鼈甲(各三分醋炙黃去裙襴)
右為末令勻煉蜜和搗二三百杵丸如麻子大每服
粥飲下二丸日三服量兒大小以意加減荆芥薄荷
湯下以利下惡物為效如驚風天釣亦用荆芥薄荷
湯下
前胡丸(幼幼新書)治小兒癖氣腹痛
前胡桔梗(各去蘆頭)赤芍藥赤茯苓枳殼(麩炒去瓤)
川大黃(剉微炒)當歸(微炒)郁李仁(各半兩浸去皮尖微炒)鼈甲(一兩)
(醋炙黃去裙襴)
右為末煉蜜和丸如菉豆大三歲兒每服空心以粥
飲下五丸量兒大小加減服之
知母丸(幼幼新書)治少小大人脇下有疾心下癖癥頭中苦
痛徵眩面黃小便赤色往来寒熱手足厥冷不能飲
食夏秋轉甚令人淋瀝或若手足煩躁或瘧病之後
餘疾不除朝瘥夕增乍寒乍熱心胸下有癖結及瘧
候痰不止或是温疫或欲作瘧頭項若強或胸膈間
痰熱頭痛逆癖飲小兒痞疹脇下癥堅及傷寒後七
八日結熱痰積不除久則寒熱頭痛逆害食飲胃中
煩躁夜卧苦煩有如温熱此是熱結不去此方能除
熱消飲治寒熱和胃氣利小便胸膈間痰熱留飲小
兒壯熱諸癖癥并主之又不令吐下
知母大黃(各三兩)黃芩杏仁(炒)常山(各二分)蜀漆
甘草(各一兩)麻黃(二兩去節)牡蠣(六分煆赤)
右為末丸桐子大米飲下五丸日進三服加至二十
丸老小半之小兒以意加減
黑丸子(幼幼新書)治小兒水癖
當歸(四分)細辛附子(炮)乾薑胡椒(各三分)鹽䜴(二合)
巴豆(十枚去皮炒)狼毒(炙一分)杏仁(去皮尖十箇)
右為末蜜丸胡豆大米飲服三丸日一服
取癖丸癖諸血膜包水僻側於脇傍時時作痛惟癖
為能發潮熱亦能生寒熱故瘧家中脘多蓄黃水日
久而後結癖寒熱不已小兒臟腑和平榮衛調暢則
津液自然流通縱使多飲水漿不能為病唯乳哺失
調三焦關隔以致水漿停滯腸胃不能宣行冷氣搏
之於是結聚成癖輕者用木香丸重者用此方
甘遂(微炒)芫花(炒)辣桂青皮(去白)蓬术五靈脂
桃仁(浸去皮炒)木香牽牛(半炒半生炒只取節肉各三錢)
右為細末入去油巴豆一錢研和十分細飛麫糊丸
麻子大風乾每服一二錢丸薑蜜煎湯灌下泄後冷
粥補仍和胃
鼈甲丸(幼幼新書)治小兒腹痛結聚脇下有癖手足煩熱
鼈甲(一兩醋炙黃去裙襴)川大黃(半兩剉微炒)柴胡(去苖)赤茯苓(各半)
(兩)乾薑(一分炮)桂心䗪蟲(二十枚)齊曹(十枚)
右為末煉蜜和丸如麻子大二三歲兒空腹以粥飲
下三丸日三服量兒大小以意加減
小紫雙丸(一名代赭丸)治小兒宿食不消積成癖氣兩脇妨
悶氣急不能下食腹大脹硬(方見本門諸石癖結腹滿類)
大黃丸治小兒癖氣不消四肢黃瘦時有腹痛(方見本門食癥)
(類)
七味鼈甲丸(幼幼新書)療小兒痃癖發腹痛不食黃瘦
鼈甲(醋炙去裙襴)郁李仁(各八分)防葵人參(各四分)訶藜
勒皮(七顆)大黃(四分)桑菌(三分)
右搗末蜜為丸大小量之酒飲乳服五丸至十丸聖
惠獨治痃氣發動一曰鼈甲防葵大黃郁李仁各半
兩人參桑菌各六分訶藜勒三分
枳殼丸(一名牽牛子丸)治小兒癖氣脇肋下妨悶手足微腫並
宜服之(方見本門諸癖結脹滿類)
治七八歲兒多睡或時壯熱日加羸瘦身雖不痛有時
痢膿嘔逆不食癖氣之候其狀似瘧疾(幼幼新書)
柴胡黃芩(各一兩)枳殼(兩片炒)甘草(炙)知母芍藥
(各二分)大訶䔧勒(一箇大者煨取小者二箇)
右為末水一盞煎服
練香丸散(幼幼新書)治諸癖腸結不思飲食或時吐逆
青皮(一分)白薑甘草訶子(各二錢並煆過存性研為末)没藥
乳香巴豆霜(各一錢另研)
右為末嘔逆兼瀉不止每服二字米飲調下如要思
食消癖入巴豆以稀麫糊為丸如菉豆大每服七丸
薄荷湯下日進三兩服量虚實加減用之
芒硝紫丸(幼幼新書)治小兒宿食癖氣痰飲往来寒熱不欲
飲食日漸羸瘦
芒硝大黃(各四兩)半夏(湯泡七次)甘遂(各二兩)代赭(一兩)巴
豆(二百枚去皮膜)杏仁(一百二十枚湯浸去皮尖)
右為末别搗巴豆杏仁研如膏旋納藥末搗三千杵
令相和合強者内少蜜百日兒服如胡豆一丸過百
日至一歲服二丸隨兒大小以意節度當候兒大便
中藥出為愈若不出更服之
木香丸(聖濟總錄)治小兒氣癖上下左右移動不常
木香(一分)白檳榔(剉三分)大黃(蒸焙剉)枳實(麩炒各三分)附子
(炮製去皮臍)乾薑(炮各半分)朴硝(一兩)
右為末煉蜜和丸如菉豆大每服三丸至五丸空腹
温湯下更量大小加減
防葵丸(幼幼新書)治小兒癖氣久不消
防葵(一兩)人參桑菌訶勒皮(各半兩)川大黃(三分)
(剉碎微炒)郁李仁(各半兩湯浸去皮尖微炒)
右為末煉蜜和丸如麻子大每服以温酒下五丸二
服量兒大小加減服之
芫花丸(幼幼新書)治小兒癖氣堅硬瘦瘁不欲食
芫花(醋拌炒令乾)鼈甲(醋炙黃去裙襴)川大黃(剉碎微炒各半兩)荆三
稜雄黃(細研)桃仁(湯浸去皮尖雙仁炒半兩)
右為末煉蜜和丸如粟米大三歲兒每服空心以生
薑湯下三丸量兒大小以意增減服之
治小兒閃癖身體壯熱煩躁服冷藥冷氣漫心成癖下
焦又冷腸結大便難(幼幼新書)
茯苓芎藭鼈甲(炙)枳殼(炙)芍藥(各二分)柴胡(四分)
右切以水一大升三合煎至三合空心為二服去五
六里再服忌莧菜
治腹肚不調并癖氣久不愈(幼幼新書)
枳實知母牡蠣(各六分)鼈甲(醋炙)甘草(各四分)大
黃(三分)
右為末蜜丸如菉豆大粥飲下五丸
還魂丸(幼幼新書)療大人小兒傷寒四五日及數年諸癖結
堅心下飲食不消目痃四肢疼咽㗋不利壯熱脾胃
逆滿腸鳴兩脇裏急飛尸疰邪氣或為驚恐傷瘦背
痛手足不仁口苦舌燥天行發作有時風温及吐惡
水
巴豆(去皮心熬)甘草(炙)硃砂芍藥(各一兩)麥門冬(二兩去心)
右為末蜜和丸搗三千杵丸如桐子大每服二丸葱
棗湯下小兒二歲已上服如麻子大一丸日二服忌
海藻菘菜野猪肉蘆笋生血物
燒青丸治小兒諸癖每至午後時作寒熱微有欬嗽脇
肋癖硬(方見本門乳癖類)
知母丸(幼幼新書)治小兒腹痛不調兼癖氣
知母(六分)鼈甲(四分炙)枳殼(三分麩炒去瓤)大黃(錢二分紙裹煨熟)牡
蠣(三分)
右為末蜜丸如菉豆大飲下五丸大人以意下服
二丁散(幼幼新書)治小兒諸癖久不消散乍寒乍熱泄瀉無
時多渴黃瘦或下痢腹脇有塊如掌癖側石硬
揀丁香白丁香沒石子(各二錢)硫黃密陀僧
(各三錢)
右為細末研勻每服一字至半錢白湯調下空心臨
卧日二服以消為度
大戟餅子(幼幼新書)治小兒食癖脇下有一塊食不生肌肉
大戟(半兩勻切作片子以醋浸一宿取出焙乾為末用藥末一錢)好麫(一錢)
右滳水和丸捻作餅子如小錢大厚三分𨫼上&KR1020;熟
米飲嚼下一餅兒小減服
治大人小兒痃癖氣塊来往疼痛不止又治心氣痛不
可忍者
白玉赤玉(各等分)
右為細末用水和為丸如桐子大每服三十丸生薑
湯下
治癖
牛蒡子草烏(生各等分)
右為末以鷄子清調先用厚絹數重安癖上仍以厚
紙包藥餅子安絹上以熨斗盛火熨之更易數餅其
積内消
又方
以食茱萸半升剉細酒煮布包熨癖上冷則又炒頻
熨如癖走隨癖熨之
療大人小兒癖氣(幼幼新書)
取車下李仁微湯退去皮取仁與乾麫相拌搗之為
餅如猶乾和淡水如常搜麫大小一如病人手掌為
二餅微炙使黃勿令至熟空肚食一枚當快利如下
利更食一枚或飲熟粥汁即利以快利為度至午後
利不止即以醋飯止之利後當虚病未盡者量力一
二日更進一服以病盡為限小兒亦以意量之不得
食酪及牛馬肉無不效但病重者李仁與麫相半輕
者以意減之
治小兒氣癖(幼幼新書)
用荆三稜汁作羹粥以米麫為之與乳母食每日取
一棗大與小兒吃亦得作粥與癎熱食之治小兒十
歲已下及新生百日無問癎熱無辜痃癖等皆理之
祕妙不可具言大效
治小兒閃癖頭髮堅黃瘰&KR1031;羸瘦
用林檎木末以和醋傅上癖移處就傅之
治小兒閃癖(幼幼新書)
用蝤蜞煮食之
治小兒閃癖大腹痞滿
用鸛骨及嘴並煮汁服之亦燒為黑灰飲服
治小兒閃癖(幼幼新書)
用苦瓠取未破者令熱觧開熨之
治小兒痃癖(幼幼新書)
右用質汗出西蕃如凝血蕃人煎甘草松淚檉乳
地黃并熱血成之取半匕以水半盞研如稀糊更
研硃砂調勻若五歲以下空心只作一服服之得
利惡物出如不利隨糞出瘥一二五日大愈量兒
大小與之
治小兒閃癖
右以苦菜葉搗末傅之
治小兒閃癖(本草)
右用苦耽苗子研傅之
治小兒閃癖(本草)
右用胡瓜葉一歲服一葉以上斟酌與之生挼絞
汁服得吐下
治小兒閃癖(本草)
右搗苦&KR0034;葉傅之
普濟方卷三百九十一
