普濟方卷二百四十四明周王朱橚撰
脚氣門
脚氣腫滿(附論)
脚氣風濕毒氣客摶腎經腎者胃之關也關閇不利則
聚水而生病水性就下故令腎氣不化小便不利濕寒
之氣下注足脛腫脹不消故謂之脚氣腫滿
方
牛膝丹參酒治脚氣入冬即苦脚痺弱或筋骨疼不
能屈伸皮膚&KR0857;痺不仁手脚指節腫滿悶或四肢腫
腰脛直
牛膝丹參薏苡仁(砂)生乾地黃(各半兩)五加皮
白术(各五兩)側子(炮製去皮臍)萆薢赤茯苓防風
(去蘆各四兩)獨活石斛(去根各六兩)茵芋(用葉)桂天雄(炮去)
(皮臍)人參芎藭石南葉(炙各三兩)細辛(去苖葉)升麻(各三)
(兩)磁石(煆酒㳯七遍一觔)生薑(五兩)
右剉如小豆大用絹袋盛以無灰酒五斗浸一七日
蜜封勿令通氣日滿空心取半盞温飲之日五服不
飲酒者頻頻少服以知為度
風飲湯(出金)方千專療兩脚疼腫或不仁拘急屈不得行
麻黃(二兩去節)吴茱萸(一兩碎)獨活(二兩)秦芁(一兩)石膏(一兩碎)
杏仁(二十枚雙仁去皮碎)白术(三兩)茯苓(二兩)桂心人參細
辛(各一兩)乾薑(一兩半碎)防風(去蘆)防己芎藭甘草
(各一兩炙)附子(一兩五錢炮)
右切以水一斗六升煑取三升分三服取汗佳
沉香丸治風毒脚氣上衝臓腑散入四肢虛腫無力
雄黑豆(一小升圓者淘)附子(二兩炮製去皮臍)吴茱萸(湯浸焙炒)青橘
皮(湯浸去白焙各八兩)生薑(四兩切碎以上五味用葛布作袋盛納大鍋中以水一斗煑令)
(水盡至乾取袋中豆焙乾搗羅為末餘四味並不用更入後藥)沉香(剉)白附子(炮)
肉蓯蓉(去麄皮切焙)巴戟天(去心各二兩)牛膝(剉酒浸焙)海桐皮
(剉炙)獨活(去蘆頭各一兩)芎藭澤瀉(剉)山芋生乾地黃
(切焙)羌活(去蘆頭各一兩)
右除不用四味外搗羅為末拌令勻煉密和丸如梧
桐子大每服二十丸空心以温酒下近晩再服
麻黃湯(出千金方)凡若腫已消仍有此候者急服此湯
麻黃(去節)射干人參茯苓防己前胡(去苖)枳
實(各二兩)半夏(薑製)犀角羚羊角青木香橘皮
杏仁(炮去皮尖棟雙仁炒)升麻(各一兩)生薑(五兩)獨活(三兩)吴茱萸
(一觔)
右㕮咀以水一斗二升煑取四升分五服相去二十
里久中間進少粥以助胃氣此湯兩日服一劑取病
氣退乃止以意消息之若熱盛喘煩者加石膏六兩
生麥門冬一升去吴茱萸若心下堅加鼈甲一兩
茯苓散治脚氣腫滿
赤茯苓(去黑皮三兩)葶&KR1047;(紙上炒五錢)人參防風(去蘆)甘草
(炙剉)桂(去麄皮)白术狼毒(剉醋炒)蜀椒(去目并閉口者炒出汗)乾
薑(炮)赤小豆(炒各一兩)大戟(五錢)肉蓯蓉(酒浸切焙)猪苓(去黑皮)
女萎(各三分)
右為散每服一錢温酒調下日二夜一小便利為度
沉香大腹皮散(出御藥院方)能治脚氣腫滿沉重疼痛筋脉
不利此證皆由濕氣欝滯經絡所致服之宜通經絡
使上下無碍血氣和平腿脚輕利為效
沉香檳榔鳥藥木通(並剉)茴香紫蘇子
甘草桑白皮(剉並微炒)荆芥穗陳皮(洗去穰焙乾秤)白茯
苓(去黑皮)紫蘇葉(各一兩)連皮大腹子(三兩)枳殼(麸炒去穰五錢)
乾木瓜(去穰二兩半)
右為粗末每服五錢水一盞生薑五片蘿蔔五大片
同煎至七分去滓食前温服日進三服十日後一服
病愈即止如無蘿蔔子一錢微炒搗碎同煎代之如
大便乾燥即服加減神功丸
木瓜丸治久患脚氣心腹煩滿脚膝浮腫
木瓜(切六兩)人參(二兩)桂(去麄皮一兩半)木香沉香(各一兩)厚
朴(去麄皮生薑汁炙)陳橘皮(湯浸去白焙)茈胡(去苖各一兩半)赤芍藥
(二兩)高良薑(一兩)檳榔(剉三兩)吴茱萸(湯浸焙炒一兩)
右搗羅為末煉密和丸如梧桐子大每服三十丸酒
送下不拘時候温服
搜風丸(出仁存方)專治脚氣腫痛大便不通
黑牽牛(二兩生用)檳榔大腹皮青皮皂角木
香防風(去蘆)大黃羌活(去蘆)枳實川烏烏藥
(各五錢)
右為末煉密為丸如梧桐子大每服五十丸酒下食
前
茱萸飲治脚氣骽膝腫急腰脾&KR0857;心煩氣喘
吳茱萸(醋炒二兩)人參赤茯苓(去黑皮各三分)桑根白皮(剉)
陳橘皮(湯浸去白焙)大腹(連皮剉)大黃(剉炒)細辛(去苖葉)檳榔
(剉)羌活(去蘆頭)杏仁(湯浸去皮尖并雙仁炒二兩)蜀椒(去目并閉口者炒出)
(汗三兩)
右搗篩每服五錢水一盞半生薑五片同煎至八分
去滓温服空心食前日再微利為度
大腹皮散(出聖惠方)能治脚氣風毒頭面脚膝浮腫心腹壅
悶
大腹皮(一兩剉)防風(五錢去蘆頭)羌活(五錢)桑白皮(一兩剉)赤
茯苓(一兩)郁李仁(一兩湯浸去皮微炒)羚羊角(三分)木通(三分剉)檳
榔(一兩)枳殼(一兩麸炒)木香(五錢)紫蘇莖葉(一兩)
右為散每服四錢以水一中盞生薑半分煎至六分
去滓食前温服
羚羊角散(出聖惠方)能治脚氣風毒腫滿心腹痰壅煩燥不
能下食
羚羊角屑(三分)桑白皮(三分炒)獨活(五錢)枳殼(三分麸炒去穰)川
大黃(一兩剉碎)半夏(五錢湯洗七次去滑)前胡(一兩去蘆頭)木香(五錢)酸
棗仁(三分湯浸去皮尖)郁李仁(一兩湯浸去皮蘆)檳榔(一兩)甘草(半兩)
(炙)
右為散每服四錢以水一中盞入生薑半分煎至六
分去滓不計時温服
羌活丸治脚氣腫滿行步艱難
羌活(去蘆頭)天麻(各一兩)防己(去蘆)白殭蠶(炒)白附子(炮)
牛黃(硏各五錢)犀角(鎊)羚羊角(鎊)丹砂(硏各三分)雄黃(硏三分)
天南星(水煑半日切作片子焙乾三分)
右為末搗硏煉密和丸如皂子大每服兩丸不計時
候薄荷湯嚼下
檳榔湯治脚氣虛腫氣滿不食
檳榔(剉)防己桂(去麄皮各一兩)麻黃(去根節二兩)陳橘皮(湯浸)
(去白焙一兩半)杏仁(去皮尖雙仁炒)秦芁(去苖土)附子(炮製去皮去臍各五錢)
葛根(根二兩)甘草(炙剉一兩五錢)
右剉如麻豆大每五錢水一盞半生薑三片同煎至
一盞去滓不拘時候温服
犀角丸治風毒脚氣上衝散入四肢虛腫無力
犀角(鎊二兩)檳榔(剉)白术芎藭羌活(去蘆頭)人參
(去蘆)赤茯苓(去黑皮)木瓜防風(去蘆)牛膝(剉酒浸焙)石斛(去浮)
(皮歹根剉焙各一兩)
右搗羅為末煉蜜和丸如梧桐子大每服二十丸空
心温酒下日晚再服
續斷丸治脚氣腫滿不仁屈伸痺攣或上攻心腹脹
滿不思飲食
續斷黃耆(剉)杜仲(去麄皮炙剉)牛膝(酒浸切焙)懷香子(炒)
羌活(去蘆頭)白附子(炮)木瓜(乾者)白蒺藜(炒)棟實(去核炒各)
(二兩)
右搗羅為末酒煑麫糊為丸如梧桐子大每服二十
丸膝酒下空心食前服
葶藶丸療水氣及脚并虛腫方
葶藶子(七分生用)牽牛子澤膝葉海藻(洗去鹽炙)昆布
(如上炙)桑根白皮(炙)甘遂(熬)椒目郁李仁(各三分去皮)
桂心(一分)
右搗篩蜜和為丸如梧桐子大每服十五丸日再服
加至二十丸其藥用桑白皮切五合赤小豆一合通
草一兩切以水二升煑取一升下藥忌生葱
治脚氣虛腫乾瀉方(方出廣南四時攝生論)
京芎羌活蘿蔔子
右等分為散每服二錢先用菉豆一合蒜大者五瓣
生薑七片以水同煑罨至爛去薑蒜先喫豆一半後
便用豆汁調散次服相去更餘喫豆壓之
檳榔散(出人活書)治脚腫
橘葉(一大握)沙木(一握)小便(半盞)酒(半盞同以上藥煎)
右煎數沸調檳榔末二錢食後服
茯苓湯治脚氣上攻身體腫滿小便赤澀
赤茯苓(去黑皮)桑根白皮(剉)防己陳橘皮(湯浸去白焙各)
(一兩五錢)旋復花(五錢)杏仁(湯浸去皮尖雙仁炒)麻黃(去根節)紫蘇莖
葉白术(各一兩)
右搗篩每五錢先以水煑黑豆取汁一盞半入生薑
半分同煎至八分去滓温服不拘時候
桑根白皮湯治遍身腫小便澀及脚腫
烏豆(五升)桑根白皮(切四升二物以水二斗煑取一斗半去滓)橘皮(二兩)大
麻子仁(一升炒)蜀升麻(二兩)杏仁(去皮尖二兩)猪苓(二兩)丹參
(三兩)生薑(二兩切)
右切將七物納前桑皮豆汁中煑取四升朝二服相
去如三食久藥消進食食消又更進二服
檳榔散(出衞生家室方)專治脚氣動脚膝腫痛
鷄心檳榔(十個)陳皮(一兩去白)
右為末分作十服煎木瓜湯調下
蘇子散(出衛生家室方)專治脚氣腫疼
檳榔子蘇紫蘇子大黃厚朴(以上各等分生用)
右為散每服四錢水一盞半煎至七分服温以利為
度未利再服
生地黃酒治脚氣腫滿煩疼少力
生地黃(乾一斤)杉木節(五兩)牛篣(一斤去皮)丹參(二兩)牛膝(五兩)
(去苖)大麻仁(八兩)防風(三兩去蘆頭)獨活地骨皮(各三兩)
右剉用生絹袋盛以酒三斗浸六七日每於食前隨
性任飲之
茯苓散(出聖惠方)能治脚氣腫滿入小腹相引兩脇妨悶膀
胱裏急停積宜水不得宣通時復心憒如醉
赤茯苓(三分)桑白皮(三分剉)紫蘇莖葉(三分)漢防己(五錢)郁
李仁(一兩湯浸去皮)檳榔(一兩)杏香(五錢)羚羊角屑(五錢)紅雪(五錢)
右為散每服四錢水一中盞入半分薑煎至六分去
滓不計時候温服
芍藥湯治脚氣腫滿胸隔痞塞吐逆不下食
赤芍藥防己枳殼(去穰麸炒二兩)獨活(去蘆頭)防風(去蘆)
桂(去麄皮)葛根(剉各一兩五錢)半夏(湯洗去滑姜汁製一兩)
右搗篩每服三錢水一盞生薑五片同煎至六分去
滓空心日午近晚温服
萬靈丸治脚氣腿腫破氣消毒
紅曲(炒)白膠香破故紙(炒)蚕沙(炒)烏頭(炮)木别
子牽牛(半生半熟)五靈脂(各五錢)
右為細末蘇木汁麫糊為丸如梧桐子大每服三十
五丸温水送下
旋復花湯治脚氣腫滿上衝心胸煩悶氣急
旋復花犀角(鎊各一兩)前胡(去蘆頭)桑根白皮紫蘇
莖葉杏仁(去皮尖雙仁炒)赤茯苓(去黑皮各一兩五錢)
右搗篩每服三錢水一盞生薑三片同煎至六分去
滓不拘時候温服
丁香湯治風毒脚氣上衝散在四肢虛腫無力
丁香陳麴(炒令黃)沉香(剉)木香(各二兩)紫蘇子(炒三兩)
乾木瓜(焙乾五兩)吳茱萸(浸洗焙乾炒黃一兩)
右搗篩每服三錢以水一盞煎至七分去滓空心温
服近晩再服
防己湯治脚氣攣痺或四肢攣腫不可屈伸
防己桂(去麄皮)麻黃(去根節湯煑掠去沬焙各三兩)桑根白皮(剉炒)
芍藥(各三兩)白茯苓(去黑皮四兩)甘草(炙剉一兩五錢)
右搗篩每服四錢水一盞半入大棗二枚同煎至七
分去滓空心日午晚後各一服服訖汗出粉之勿見
風冷
旋復飲子治脚氣&KR0857;痺不仁兩脚餒弱脚腫無力重
者小腹氣滿胸中痞塞見食即嘔或兩手大拇指不
遂或兩脚拇指不遂或小便澀第一療氣滿嘔逆不
下食
旋復花橘皮(各二兩)生薑(二兩)紫蘇莖(一握)茯苓(三兩)香
豉(一升綿裹)大棗(十枚擘)
右切以水八升煑取二升四合分三服服後相去十
里久日一劑服五劑上氣即下小便澀者加桑白皮
四兩慎冷猪肉蒜麫魚粘食如其服此飲二三劑氣
下訖即須服大犀角湯服當小便利為度如其胸膈
中氣滿者加半夏四兩湯洗待服内氣和脚腫欲消
皮膚猶如隔帛者宜服犀角麻黃湯一二劑五日後
再服之忌生葱醋物
防己散(出聖惠方)能治脚氣腫滿小便不利喘促不食
漢防己(五錢)赤茯苓(三分)檳榔(一兩)桑白皮(三分剉)木通(三分)
(剉)猪苓(三分去黑皮)紫蘇莖葉(三分)
右為散每服四錢以水一中盞入生薑半分葱白二
七寸煎至六分去滓不計時候温服
大腹皮散(出聖惠方)能治脚氣腫滿腹脹大小便秘澀
大腹(一兩)檳榔(一兩)木香(五錢)木通(二兩剉)桑白皮(二兩)郁李
仁(一兩湯浸去皮炒)牽牛子(一兩炒)
右為散每服四錢以水一中盞入生薑半分葱白二
七寸煎至六分去滓不計時候温服以利為度
除濕丸(出揚氏家藏方)能治脚氣腫滿疼痛行履艱難大便不
通小便赤澀
甘遂(剉碎炒黑色)大戟(剉碎炒黑色)威靈仙赤芍藥(以上四味)
(各一兩)防風(去蘆頭五錢)白麫(五錢)乾臙脂(一兩)
右件除白麫臙脂外普為細末次研臙脂同麫諸藥
研勻滳水為丸如梧桐子㬠乾沸湯内煑浮漉去再
㬠二十丸至三十丸温日水送下或生薑汁浸湯放
温送下忌茶食前
黑豆丸治脚氣腎脾俱虛皮膚腫滿
黑豆(一合炒熟)桑根白皮(炙剉一兩五錢)大腹(三枚并皮細剉)木通
陳橘皮(去白炒各一兩一分)紫蘇莖葉(細剉一兩)
右搗篩每服五錢以水一盞半生薑一分擘破煎至
七分去滓空心温服日午近晚各一服
甘豆湯(出胡氏方)專治脚腫此乃脚氣
黑豆(一兩)甘草(五錢)
右同煎湯服之郭鎮廷圭知縣云昔年大學士入
闈中多患脚腫至腹則死前後如此者非一人後有
施此方服之皆愈盖神方也
木通散(出聖惠方)專治脚氣遍身腫滿喘促煩悶
木通(一兩剉)紫蘇葉(一兩)猪苓(一兩去黑皮)桑白皮檳榔
(剉)赤茯苓(各二兩)
右為散每服四錢以水一中盞入生薑半分葱白二
七寸煎至六分去滓不計時候温服
旋復花湯治脚氣腫上衝心腹
旋復花犀角(鎊)赤茯苓(去黑皮)陳橘皮(湯浸去白焙)紫
蘇莖葉(各二兩)
右搗篩每五錢水一盞半生薑五片棗三枚擘破同
煎至一盞去滓温服更與後犀角丸相間服
犀角丸
犀角(鎊)蒺藜子(炒去角)五味子牛膝(酒浸切焙)枳殼(去穰)
(麸炒)杏仁(浸去皮尖雙仁炒)甘草(炙剉)人參木通(剉)車前子
(研)桑根白皮(各一兩)
右為末鍊蜜和丸如梧桐子大每服二十丸温酒下
木瓜煎丸(出御藥院方)專治脚氣腫滿不仁或時作痛
甜瓜子天麻薏苡仁(各一兩)乳香(别研)白龍(各五錢炒)
右為細末與乳香拌勻用大木瓜一枚酒一升同熬
膏子溲和為丸如無新木瓜以乾木瓜二兩為末熬
膏子亦可丸如梧桐子大每服五十丸煎紫蘇葉湯
下或温酒下亦可空心食前服
紫蘇湯治腫滿小便少者湯方
紫蘇莖(二兩)甘草(炙)橘皮(一兩五錢)生薑(三兩)檳榔(五枚碎合皮核)
(搗細即待湯成下則温和服之一方皮擘核碎和煎快利)
右切以水五升煑取二升分三服相去十里久若能
長服之永令氣消下忌海藻菘菜
檳榔散(出聖惠方)專治脚氣頭面虛腫腹妨悶
檳榔桑白皮(剉)紫蘇葉蘿蔔子(微炒)訶黎勒皮
(各一兩)
右為散每服四錢以水一中盞入生薑半分葱白二
七寸煎至六分去滓不計時候温服
皂角膏(出仁存方)專治脚氣腫痛大便壅閉
杜仲(炒)萆薢大黃黑牽牛(半生半炒)
右等分以皂角為末煎膏為丸如梧桐子大每服三
四十丸竹瀝酒吞服稍止仍用調氣血藥
搜風丸(出仁存方)專治脚氣腫滿大便不通
大黃檳榔枳實(各五錢)黑牽牛(二兩生)
右為末糊丸如梧桐子大每服五十丸飯湯下食前
加減四物湯(出海上方)專治脚氣流注四肢手指腫痛不可
屈伸
川當歸(洗酒浸一宿焙乾稱)白芍藥熟乾地黃(洗焙乾稱)附子
(去皮生用)
右等分為粗末每服三錢水一大盞生薑三片煎至
七分去滓温服
整痛膏治脚氣腫痛行履無力及打撲傷折痛不可
忍
草烏(去皮尖生用)乾薑(生用)五靈脂(生用各一兩)浮麥(炒黑焦一分)
右搗蘿為細末每用醋一盞入藥三錢熬成膏紙上
攤藥敷痛處又取麥麩醋拌和得所銚子内炒熱帛
裹熨痛處如患脚氣先燒甎熱將藥在脚心貼定熨
之引脚中氣消腫止痛
大豆桑白皮湯療脚氣遍身腫
大豆(三大升以水二斗煑取五升去豆)桑根白皮(一握切)檳榔(二十枚辟)
茯苓(二兩切)
右將三物以前豆汁浸經宿煑取二升絞去滓添酒
二合納藥中隨多少服之或不利即剩服利多量减
服之忌炸物
茯苓湯治脚氣腰脊膝浮腫
赤茯苓(去黑皮)乾薑(炮)澤瀉(各二兩)桂(去麄皮三分)
右搗篩每服三錢水一盞煎至六分去滓空心日午
近晚温服
檳榔湯(出御藥院方)專治濕毒脚氣腫滿小便少者
檳榔(剉二兩)桑根白皮(三兩)黑豆(半升)
右搗篩每服五錢水一盞半煎取一盞去滓温服日
三夜一一方加生薑半兩切焙又一方若冷脹加吳茱
萸二升生薑二兩用亦良
治脚氣虛腫(出海上方)
蔓荆子(炒)地骨皮枸杞子(五錢)
右為麄末水二大碗煎沸淋洗
桑白皮湯治脚氣胕腫
桑根白皮(二兩)杏仁(去皮尖雙仁炒一兩)檳榔(生三兩剉)
右搗篩每服五錢水一盞半煎至一盞去滓空心日
午近晚温服
麻豆方療遍身腫小便澀脚腫
烏豆(一斗水四斗煑取一斗半去豆)桑根白皮(切五斗)大麻子(二升炒研)
(碎)
右以豆汁入藥煎取六升一服一升日二服三日令
盡
五加皮丸(出瑞竹堂方)專治男子婦人脚氣骨節皮膚腫濕
疼痛進飲食行有力不忘事
五加皮(四兩酒浸春三日夏二日冬四日)遠志(去心用皮四兩春秋三日夏二日冬)
(四日用酒浸透易剥皮)
右曝乾為末春秋冬止用浸藥酒為糊夏别酒為糊
丸如梧桐子大每服四五丸空心温酒送下
療脚氣浮腫心腹滿大小便不通氣急喘息者
以郁李仁十二分搗碎水研取汁薏苡仁搗得如粟
米取三合以汁煑米作粥空腹飡之佳
治脚氣初發從足起至膝脛骨腫疼者方(出千金方)
右取萆麻葉切搗蒸薄裹之日二三易即消萆麻子
似牛蜱䖝故云萆麻也若冬月無萆麻取蒴藋根搗
碎和酒糟三分根一分合蒸熱及熱封裹腫上如前
法日二即消亦治風腫不仁頑痺
治脚氣脚面腫痛(出百一選方)
右先以肉案上刮砧搽腫處然後以熱炒麩䜴纏之
以帛子扎定經宿盡消
治脚氣流注四肢手指腫痛不可屈伸(出百一選方)
右用四物湯去地黃加附子入薑煎服如常法遇疾
作時服之必愈
治脚氣上攻流注四肢結成腫核不散赤熱焮痛及一
切腫毒(出百一選方)
甘遂(為細末以水調復腫處)
右濃煎甘草一味服之其腫即散二物本相反須兩
人買各處安頓切不可相和清流斤子韓詠苦此一
服痛去七八再服而愈云得之一牛馬牙人醫者之
意正取其相反故以甘遂敷其外而以甘草引於内
所以作效如磁石引針之義
療脚氣腫滿方
右以老杉木及節煎水漿洗脚去腫滿大騐
一方(出海上方)專治脚氣疼腫
香附子(一兩剉略炒去毛)
右每服二錢鹽少許水一盞半煎至八分送下小七
香丸空心服
近效方(出危氏方)
右凡脚氣初作兩足伸屈之間或拘牽或酸疼或有
腫赤用香蘇散香薷散加倉术木瓜大蓼橘葉川椒
葱白煎水傾在盆内衣被覆足熏一時取汁再淋洗
下可頻用
治脚氣連腿腫滿久不瘥變為腫方
右用黑附子一兩去皮臍生用搗為散生薑汁調如
膏塗附腫上藥乾再調塗之腫消為度
治脚氣腫痛
右用蓼水煑漬脚捋之立消煑紅草濃汁漬之多瘥
凡有患腰脚腫氣及虛腫者
用苦瓠甜瓠食之
治脚氣從足至膝脛腫骨疼者
右用蒴蓼根碎和酒醋共三分根一分合蒸熟封裹
腫上二三日即消亦治不仁一方用莖葉埋熟灰中
令熱敷腫上瘥
治脚氣數發通身腫滿氣急者方
右取大麻子一升碎以小便二升煑取一升去滓頓
服之
一方療脚氣初發從足起至膝脛腫骨疼者
右用生猪肝一具細切以淡蒜虀食之令盡若不盡
者再食之
若腫已入脛至小便澁小腹脹者(出千金方)
右取烏㹀牛尿一升日二服消乃止千金翼云羸瘦
人二分尿一分牛乳各煑乳結乃服其牛溺當以
銅氣取新者為佳純黃者亦可用
治脚氣但腫不悶經服利藥法令人渴但腫縱不服利
藥亦渴宜利方又取大麻子熬令香利水研取一大
升别以三大升水煑一大升赤小豆取一升汁取入
麻汁更煎三五沸渴即飲之冷熱任取安穏飢時噉
豆亦佳兩利小便止渴消腫大良殼葉及桑白皮熬
炙為飲飲之亦良腫盛力弱不堪大藥者取牛乳一
小升烏牛尿一小升無烏牛尿用黃牛者亦得和調
分三服相去十里久小便大利脚腫即頓消若一劑
不除隔一二日更服氣力好者依前服羸弱者每日
平旦唯一服六七合以瘥乃止忌雜肉
大麻子酒療脚氣上脚腫小腹痺
右大麻子一升碎研清酒三升漬三宿温服隨性兼
療頭分補益此一方傳用大良
治脚氣腫滿方
右大豆一升以水四升煑之令熟去滓取桑根白皮
切一大升和豆汁重煎之厚薄如酪布絞去滓空心
服日再服
治脚紅腫方
右取小豆一升和殼楮心一握煑喫三二升即瘥如
湯沃雪良方
治男子婦人小兒積年脚氣腫痛及腹肚蠱腫痛服之
痛止腫消
右商陸不以多少切碎脚腫痛用無灰酒煑熟俟酒
温連商陸飲喫如蠱腫同米煑粥喫
風引大豆湯(一名風引湯)專治脚氣足脛胕腫上氣徧身疼
脹(方見本門脚氣上氣類)
枳檳散宜春秋服消腫利小便兼補療風虛冷脹不
能食(方見本門一切脚氣)
治熱毒攻脚氣腫滿欲死者
用好酒煑苦參漬之
敗毒散(出如宜方)專治春月少年有熱坐臥濕地兩脚腫痛
人參茯苓(去皮)甘草(炙)前胡(去蘆)川芎羌活獨
活桔梗(去蘆)柴胡(去蘆)枳殼(各等分麸炒)
右㕮咀薑薄荷煎熱服如蒼术加陳米名倉廪散加
地骨皮天麻名羌活散
四金丸(出如宜方)專治濕氣留滯脚腿腫浮早輕晚重
草烏生薑(八兩研薑同草烏一處交盛一宿)葱(六兩同蒼术交盛過一宿)蒼
术(製)
右為末糊如梧桐子大每服五十丸空心服
治風毒脚氣若脛已滿捏之没指者(出肘後方見本門風毒氣類治風毒)
(脚氣脛腫捻之則䧟方)
又方(出肘後後方)
大豆三升水一斗煑取九升納清酒九升又煎取九
升稍稍飲之小便利則腫歇也
有風引白雞竹瀝獨活諸湯及八分石斛狗脊諸散並
别在大方中金牙酒最為治之要今載其方(出肘後方)
蜀椒茵芋金牙菵草乾地黃細辛
防風(去蘆)附子地膚蒴藋升麻(各四兩)人參(三兩)
羌活(一斤)牛膝(五兩)
右十四物切以酒四斗漬七日飲二三合稍加之亦
治口不能言脚屈至良又有側子酒亦效
煨腎散(出鮑氏方)能治五種脚氣陽毒乾脚氣兩足赤脚骨
熱痛頭暈疼痛隂毒風症一處痛骨腫堅如石不可
行温症兩膝下惡瘡膿水不乾𠻳喘上冲四肢冷麻
冲心證口張目直身急哽不言如中風腎臟證足疼
腰硬痛並主之
丁香木香檳榔大黃連珠甘遂黑
牽牛桔梗(等分)
以雄猪石一副切開入之加川椒鹽葱頭三個濕紙
包煨香熟出火毒細食酒下石腎也
三白散(出鮑氏方)專治脚偏大如柱皮肉不仁時發寒熟
陳蘿蔔子地枯蔞(即蘿蔔種)三白葉(生溪澗邊葉如藍頂上三葉白)
蒼耳大青葉根(等分)
末糊丸每服五十丸空心下
又方(出朱氏集騐方)專治脚以上但腫不消不能行履
無名異(不以多少一半生用一半火煆如煆自然銅法)
右生熟半和為細末醋調塗皆如前法敷腫處方得
之本州益陽縣坡底歐陽文炳渠本得之異人秘藏
三十年今始一傳謹用刊行與衞生君子共之幸毋
見方輕藥昔巢君嘗以聖散子方授之東坡先生指
江水為盟約不傳人東坡益之乃以傳龐公安常著
在方冊使巢君之名與此方同為不朽今傳炳之方
刊以散施亦使文炳之名與此方相為長久也此係
寧鄉米步彭氏刻施本
又方治脚氣腫
右見用木豆不以多少洗淨煑熟留湯與小七香丸
同細嚼以所煑湯下
治脚氣腫腹滿虛脹(出本草)
用落鴈木以粉木同煑汁蘸洗
治脚氣疼腫殺家蟲風瘙
以扶移皮和五木皮煑作湯捋洗
脚氣痰壅頭痛(附論)
夫風毒脚氣盛隂陽否膈則氣脉閉塞津液不通水飲
停在胸中而結成痰也其後胸腸脹滿身體疼重多唾
嘔逆心風痰相引上衝於頭則令頭痛治之宜兼以消
風除痰之劑
方
羚羊角散治脚氣上攻胸膈痰盛頭目眩痛
羚羊角(鎊)白鮮皮黃耆(剉)白㯽榔(煨剉)山梔子仁
(各三錢)羌活(去蘆頭)甘草(炙剉)沃實(炒)茯神(去木)桂(去麄皮)海
桐皮(剉)附子(炮製去皮臍)大黃(剉醋炒)郁李仁(炒去皮)酸棗
仁(炒)麻黃(去根節湯煑掠去沫焙)獨活(去蘆頭)芎藭防風(去蘆)
(各一兩)葛根(取粉)枳殼(麸炒去穰)地骨皮車前子(炒各三分)
右為散拌勻空心晚食前温酒調下二錢至三錢
旋復花丸治風毒脚氣壅熱生痰頭項強痛
旋復花(微炒)薏苡仁(炒)升麻赤茯苓(去黑皮)地骨皮
(各一兩)白檳榔(煨剉五枚)前胡(去蘆頭微炙)防風(去蘆)芍藥羌
活(去蘆頭)麥門冬(去心焙)大麻子仁(另研如膏)馬牙消(另研各二)
(兩五錢)枳殼(去穰麸炒)羚羊角(鎊)白蒺藜(炒去角)黑參(各三錢)
右為末入馬牙硝大麻仁膏相和煉蜜為丸如梧桐
子大食後温漿水下二十丸日二夜一
獨活酒方治脚氣痰壅頭痛喘悶胸膈心背痛
獨活(去蘆頭)山茱萸天門冬(去心焙)黃耆(去蘆)甘菊花
(焙)防風(去蘆)天雄(炮製去皮臍)側子(炮製去皮臍)防己白术
(炒)赤茯苓(去黑皮)牛膝枸杞子(焙各三兩)磁石(生搗研九兩)
生薑(切五兩)生地黃(七兩)貫衆(剉捘去黃末二兩)
右㕮咀以麻豆生絹袋盛以無灰酒五斗浸七日開
封初飲三二合漸加常令酒力相接
百合湯治風毒脚氣痰厥頭痛
百合旋復花(去枝葉)桑根白皮(剉)木通(剉)前胡(去蘆)
(頭)赤茯苓(去黑皮)防己檳榔(剉)天蓼子半夏(湯洗)
(去滑焙)郁李仁(湯浸去皮尖炒另研)桃仁(湯浸去皮尖雙仁麸炒另研)防風
(去蘆)防葵木香陳橘皮(湯浸去白焙各一兩)
右搗篩每服三錢水一盞半入生薑半分同煎至七
分去滓食前温服日三
半夏散治脚氣上衝心胸痰壅頭痛目眩背膞煩痛
不欲飲食
半夏(一兩湯洗去皮滑)黃芩(三錢)前胡(三錢去蘆頭)芎藭(五錢)防風
(五錢去蘆頭)枳實(三錢麸炒微黃去欀)紫蘇莖葉(一兩)羚羊角屑(三錢)
甘草(五錢炙微赤剉)旋復花(五錢)赤茯苓(一兩)石膏(二兩)桑白皮
(三錢剉)獨活(三錢)檳榔(一兩)
右件藥搗麄羅為散每服三錢以水一中盞入生薑
半分煎至六分去滓不計時候温服
細辛散治脚氣發動心膈痰壅頭痛惡聞食氣宜服
之
細辛(五錢)羚羊角屑(五錢)旋復花(五錢)紫蘇莖葉(一兩)枳殼
(五錢麸炒微黃去穰)半夏(湯洗七遍去滑五錢)赤茯苓(三兩)石膏(二兩)黃芩
(五錢)防風(五錢去蘆頭)蔓荆子(五錢)芎藭(五錢)檳榔(一兩)甘草(五錢)
(炙微赤剉)
右件為散每服三錢以水一中盞入生薑半分煎至
六分去滓不計時候温服
大腹湯治風毒脚氣上攻頭目昏眩時痛脚膝疲弱
不能履地或時服寒熱嘔吐痰涎
大腹皮(剉一兩五錢)紫蘇莖葉乾木瓜桑根白皮
(剉各一兩)沉香(剉)木香蘹香子根(切焙)檳榔(剉)萊服子
(焙各五錢)陳橘皮(湯浸去白焙五錢)羌活(去蘆)枳殼(麸炒)青橘皮
右搗篩每服三錢水一盞入葱白三寸切生薑三片
煎至六分早晩食後服
旋復花散治脚氣痰壅發動心胸咽喉噎塞頭痛心
煩不能下食宜服之
旋復花(五錢)前胡(一兩去蘆頭)赤茯苓(一兩)射干(三兩)石膏(二兩)
枳殼(三錢微炒黃去穰)紫蘇莖葉(一兩)半夏(五錢湯洗七遍去滑)檳榔
(一兩)甘草(五錢炙微赤剉)紅雪(一兩)羚羊角屑(三兩)木通(三分剉)
右為散每服四錢以水一中盞入生薑半分煎至六
分去滓不計時候温服
旋復花丸治脚氣痰壅頭痛骨節煩疼兼腫硬行履
不穏不能食
旋復花(炒)防風(去蘆頭)麦門冬(去心焙各五錢)柴胡(去苖)枳殼
(去瓤麸炒)桂(去麄皮)訶梨勒皮檳榔(剉各五錢)木香酸棗
仁(炒)桑根白皮芍藥(各一兩)郁李仁(三錢另研)
右為末煉蜜為丸如梧桐子大煎大腹湯下二十五
丸日再服
紫蘇散治脚氣欲發心腹滿悶痰壅頭痛不能飲食
宜服
紫蘇莖葉(一兩)半夏(五錢湯洗七遍去滑)檳榔(一兩)麦門冬(五錢去心)
赤茯苓(一兩)枳殼(三錢麸炒微黃去瓤)前胡(一兩去蘆頭)枇杷葉(一兩)
(去毛炙黃)甘草(五錢微黃)炙陳橘皮(一兩湯洗去白瓤)
右為散每服四錢以水一中盞入生薑半分煎至六
分去滓不計時候温服
荆芥散治脚氣心神煩悶四肢無力膈上痰壅口乾
頭痛不欲飲食
荆芥(三錢)細辛(三錢)石膏前胡(一兩去蘆頭)檳榔(一兩)枳殼
(一兩麸炒微黃去穰)半夏(五錢湯洗七遍去滑)赤茯苓(一兩)甘草(五錢炙微黃)
右件為散每服四錢以水一中盞入生薑半分煎至
六分去滓不計時候温服
羌活湯治脚氣攻衝痰壅頭痛亦治脚氣風經五臟
驚悸
羌活(去蘆頭)白茯苓(去黑皮)防葵(生各一兩一錢)檳榔(剉六枚)麻
黃(去根節湯煑去沫炒黃)半夏(湯洗七遍去滑各一兩五錢)陳橘皮(湯洗去白)
(炒三錢)桂(去麄皮一兩)杏仁(湯洗去皮尖雙仁炒四十枚)
右搗篩每服五錢水一盞半生薑半分拍碎同煎至
六分去滓空心温服日三次
桑白皮湯治脚氣通身腫滿小便澁少上氣痰壅頭
痛不能飲食
桑根白皮(炙剉五兩)大豆(炒一升)陳橘皮(湯浸去白焙)防風(去蘆)
麻黃(去根節湯煑掠去沫)赤茯苓(去黑皮各二兩)旋復花紫蘇莖
葉(各一兩)杏仁(湯浸去皮尖雙仁炒五錢)
右搗篩每服五錢水一盞半入生薑半分拍碎同煎
至六分去滓空心温服被覆出汗若冷多加吳茱萸熱
多加玄参各二兩
犀角湯治風毒脚氣痰壅頭痛
犀角(鎊五錢)防風(去蘆)牛膝(切焙各一兩五錢)羌活(去蘆頭)陳橘
皮(湯浸另焙去白一兩)秦艽(去蘆)桂(去麄皮各三錢)大腹(三枚并子細剉)
右搗篩每服五錢水一盞半入生薑一分同煎至七
分去滓空心温服日三
車前子丸治脚氣痰壅頭痛
車前子麦門冬(去心焙各三兩)玄參澤瀉苦參(各二)
(兩五錢)羚羊角(鎊三兩)枳殼(麸炒去穰四兩)菊花(一兩一錢)
右為末煉蜜為丸如梧桐子大食前漿水下四十丸
日一服
前胡湯治脚氣多痰膈壅頭痛
前胡(去蘆)半夏(湯洗三遍去滑焙)枳殼(去穰麸炒)蘆根(剉碎)赤茯苓
(去黑皮)麦門冬(去心焙各三兩)旋復花(五錢)
右搗篩每服三錢水一盞半入生姜半分拍碎同煎
至六分去滓食前温服日三
紫蘇湯治脚氣痰壅頭痛
紫蘇防風(去蘆)麦門冬(去心焙各一兩五錢)大腹(三枚連子皮剉)桑
根白皮(剉二兩)
右搗篩每服三錢水一盞半煎至七分去滓入童子
小便二合并煎一兩沸温服日二
芎藭散治脚氣痰壅頭牽引而痛
芎藭(剉一兩五錢)附子(炮製去兩皮臍一)檳榔(剉)羌活(去蘆頭)桑根
白皮(剉炒各三兩)
右為散每服一錢煎菉豆湯調下空心食前日三服
脚氣衝心(附論)
夫脚氣衝心之狀令人胸膈滿悶上氣喘急甚者嘔吐
是也盖風濕毒氣初從足脛起而不治至於入腹小腹
&KR0857;不仁毒氣衝心是謂腎水尅火故名脚氣衝心孫思
邈曰凡覺小病俟有異即須大怖畏决意急治之不可
槩以腫為候亦有不腫者正謂此也夫脚氣衝心煩悶
者由毒乘虛上攻於心故也凡風濕之氣初從脚起或
腫不腫緩弱無力行卒屈倒漸至不仁者當須宣利風
氣以取其瘥若療之稍緩毒氣入腹攻衝於心則令胸
膈逆滿上氣喘急煩悶欲絶急者死不旋踵不可不速
療之也
方
半夏湯治脚氣風毒發不與人治攻心即死若居僻
遠無藥物處致斃為横以其要藥常有偹隨身
半夏(洗)青木香吳茱蓃木瓜子犀角屑
大黃生薑橘皮(常須備之)檳榔茯苓昆布
蓽撥紫蘇杏仁前胡細辛桂心旋
復花(即其次也)
並須備急救命若卒患無藥處隨病所在三五味濃
煮服之後依方合藥服之
竹葉湯療凡入八月氣自漸定非意氣大發者作半
夏獨活湯多唾或唾覺心忪者心悶風熱故也以此
湯食後服之為佳如不已作後湯服
麦門冬(三兩去心)茯苓(二兩)石膏(四兩碎綿裹)小麦(五合綿裹)竹葉
(切一升)生薑(二兩)
右六味切以水五升煑取一升二合食後分再服相
去七八里久忌炸物
檳榔湯治尋常氣滿三日兩服一劑湯
檳榔(七枚碎)橘皮(一兩)厚朴(二兩炙)生薑(四兩)吳茱萸(二兩)
右以水二升煑取一升一合分三服相去五六里久
復服之此藥性温去冷氣
木香丸治脚氣衝心常服補瀉預防發動
木香(一兩)檳榔大黃(剉炒一兩)桂(去麄皮三錢)麻子仁(二兩)薑
屑(一錢)訶梨勒(煨去核)枳殼(去穰麸炒)山茱萸牛膝(酒浸切焙)
附子(炮製去皮臍)萆&KR1082;(微炒)芎藭獨活(去蘆頭)羚羊角(研)
前胡(去蘆頭)牽牛子(炒搗取粉各三錢)
右為末煉蜜和丸如梧桐子大每服空心酒下十五
丸至二十丸取利為度
立效散療苦脚氣攻心此方甚效散腫氣極騐及一
切暴腫皆治
大檳榔(七枚合子碎)生薑(各二兩)橘皮吴茱萸紫蘇
(焙)木瓜(各一兩)
右切以水三升煑取一升三合分再服忌如藥法
犀角湯治脚氣若風熱輕而毒氣入胃唯心悶煩熱
索水灑胸面乾嘔呌喚氣欲斷絶者
犀角屑木香羚羊角屑人參竹茹沉
香(剉)射干(各二兩)麦門冬(去心焙)赤茯苓(去黑皮各三兩)麝香
(研旋入)雞舌香(一兩)石膏(三兩)
右除麝香外麄搗篩每服四錢水一盞半煎至八分
去滓入麝香五分更煎一沸温服如人行六七里再
服覺眼明心悟是效若嘔逆不下飲食者加半夏(泡去)
(滑二兩)生薑(切片一兩)橘皮(湯浸去白焙一兩)
靈飛散治脚氣衝心悶極者
乾蝎(全者炒一兩)巴戟天(去心一兩)陽起石(研細三錢)碙砂(去夾石者)
(生研三錢)真珠(搗研)木香附子(炮製去皮臍各五錢)芫花(醋炒三兩五錢)
青橘皮(湯浸去白焙)硫黃(研各五錢)磁石(煆赤㳯七遍研二兩)阿魏(研一)
(兩)
右搗篩為散每服一錢空心熱酒調服良久以飯壓
之至食午前再服其脚氣發時或額頭不痛不嗽逆
心間妨悶上氣急促有此狀者尤宜服之不計時候
射干丸療腎虛風脚氣衝心疝氣下墜小便縮膝冷
腰疼時時心悶氣急欲絶四肢無力
射干(八錢)昆布(八錢洗)通草(四錢)犀角(六錢屑)杏仁(一兩去皮尖炒)
漢防己(八錢)茯苓(六錢)青木香(八錢)旋復花(四錢)白頭翁(四錢)
獨活(六錢)葶藶子(八錢炒)
右搗篩煉蜜和丸如梧桐子大酒下二十丸漸加至
三十丸日再服不利空腹服煑㯽榔桑根白皮下更
佳忌生菜熟麸蕎麥蒜炙肉粘膩醋物
犀角散(出聖惠方)專治脚氣衝心煩喘悶亂頭痛口乾坐臥
不得
犀角屑(三分)木香(五錢)檳榔(一兩)紫蘇莖葉(一兩)沉香(三分)杉
木節(一兩剉)麦門冬(一兩去心焙)赤茯苓(一兩)枳殼(三分炒微黃去)
(瓤)防風(五錢去蘆頭)石膏(二兩)
右為散每服四錢以水一中盞煎至五分去滓入淡
竹瀝一合更煎一兩沸不計時候温服
羚羊角散(出聖惠方)專治脚氣衝心眼前暗黑不識人
羚羊角屑(三分)甘草(五錢炙黃剉)紅雪(二兩)旋復花(五錢)川升
麻(一兩)紫蘇莖葉(一兩)㯽榔(一兩)麦門冬(一兩去蘆)前胡(一兩去蘆)
枳殼(一兩麸炒微黃去穰)獨活(一兩)
右為散每服四錢以水一中盞入生薑半分薄荷七
分煎至六分去滓不計時候温服
茯苓湯治脚氣毒上衝心忪驚悸心下脹滿
赤茯苓(去黑皮三兩)木香半夏(湯洗七遍去滑)獨活(去蘆頭各一兩)
(五錢)犀角(鎊)羚羊角吴茱萸(湯浸炒各二兩)人參陳橘
皮(湯浸去白焙各一兩)龍齒(搗碎二兩五錢)貝母(去心炮七次)
右㕮咀每服三錢水一盞入生薑一棗大同煎至七
分去滓不拘時候服
烏藥平氣湯(三因方)能治脚氣上攻喘滿及五臟偏勝諸
氣不和喘咳奔衝坐臥不安脚弱頭暈上實下虛
烏藥(去木)人參白术川芎(一方用川烏不用川芎)當歸
茯神(去木)甘草(炙)白芷木瓜乾五味子紫蘇
子(各等分)
右為散每服四錢水一盞半生薑五片棗二枚煎至
七分去滓温服或細末湯點下一方無甘草一方為
末入生薑汁點亦可下黑錫丹尤妙
十全丹(出永類鈐方)能治脚氣上攻心腎相擊足心隠痛小
腹不仁煩渴小便或秘或利關節攣痺疼痛神效不
可具述
蓯蓉(酒浸)石斛(酒浸)狗脊(尖去毛)蓽&KR1082;茯苓牛膝(酒浸)
地仙子遠志(去心炒各一兩)熟地黃(三兩)枉仲(去皮剉炒一兩)
右為末煉蜜為丸如梧桐子大每服五十丸温酒鹽
湯任下
朴硝湯治脚氣攻心悶亂
朴硝(研)茈胡(去苖三分)芍藥旋復花(各五錢)生薑(切五錢)
桑根白皮(炙剉三分)紫蘇莖葉(五錢)大腹㯽榔(各二枚和皮用)
右除朴硝外並細剉分作三貼每貼以水二盞煎至
一分去滓朴硝二錢分二温服空心食前服
九味木香丸治脚氣衝心胸膈煩滿喘急嘔吐
木香訶梨勒皮桂(去麄分)枳殼(麸炒去瓤各二兩)芍藥
(焙)茈胡(去苖各二兩五錢)檳榔(剉二兩五錢)大黃(剉炒三兩)厚朴(去麄)
(皮生薑汁拌)
右為末煉蜜和丸如梧桐子大每服二十丸至三十
丸食前酒送下
赤茯苓丸療脚氣上衝心狂亂悶者
赤茯苓(一錢三分)漢防己(八兩)芍藥(一錢)檳榔仁(一錢三分)甘草(八分)
(炙)郁李仁(一錢)枳實(八分炙)冬著牛膝(一錢二分)春著大黃
(一錢四分)
右搗篩煉蜜和丸如梧桐子大空腹清酒服十五丸
日再服漸加至二十丸以微通洩為度利多减丸冬
則加大黃去牛膝若體中虛弱去大黃加牛膝服亦
得其藥皆隨地土上好者惡藥服無益忌海藻松菜
酢物生冷油膩雜肉熟麺新炊飲及陳臭難消之物
勿食
葶藶丸療脚氣衝心肺氣氣急及水氣臥不得立驗
曹州葶藶子(四分好者紙上炒令紫色另搗如膏紙裏兩瓦子合床脚下漉去油)甘
草(四分炙)杏仁(四分去皮尖雙仁切碎紙上炒令黃色搗如膏)海蛤(四分另研如麺)
郁李仁(四分去皮尖如麻子大另搗)漢防己(五分)吴茱萸(二分)檳榔
(六分)大黃(七分)
右為散合研令調和取蒸餅中棗膏二分去皮攪和
白蜜少許更於臼中搗一千二百杵方止空腹一服
十五丸如梧桐子大漸漸加至下洩為度服良久待
丸散後可食忌海藻松莱
又常服方
白蒺藜子(取一大升去角簸去浮者炒)五味子(八分)牛膝(八分)枳
實(八分炙)杏仁(一小升去皮尖雙仁切碎炒黃白色另搗如泥然後可入和散)甘草
(一兩)人參(八分不用亦得)車前子(二兩)桑根白皮(一兩)通草(一兩)
右搗篩煉蜜和丸如梧桐子大空腹一服十五丸漸
漸加至二十五丸日再服亦得酒飲任情服良久待
散可食忌海藻松菜牛肉熟麺等物
沉香散(出聖惠方)能治脚氣衝心煩悶喘促脚膝酸痛神思
昏憒宜服之
沉香(一兩)赤芍藥(一兩)紫蘇莖葉(一兩)木通(一兩剉)吴茱萸
(五錢湯浸焙乾炒)訶梨勒皮(一兩)檳榔(一兩)細雪(二兩)
右為散每服四錢以水一中盞入生薑半分煎至六
分去滓不計時候温服
黑豆生薑湯(出聖惠方)專治脚氣衝心煩悶氣喘坐臥不得
黑豆(一合)生薑(切一兩)杉木節(二兩)沉香(一兩)紫蘇莖葉(二兩)
檳榔(二兩)童子小便(三升)木瓜(二兩乾)
右件藥細剉先炒黑豆生薑令熟後入小便并諸藥
煎至二升去滓不計時候煖一小盞服一方加吴茱
萸製枳殼半夏肉桂尤佳
旋復花湯治脚氣衝心煩悶至甚者
旋復花赤茯苓(去黑皮)犀角屑紫蘇莖葉(剉各一兩)
桂(去麄皮五錢)前胡(去蘆二兩)白前(一兩)陳橘皮(湯浸去白焙一兩)
右搗篩每服五錢水一盞半生薑半分棗二枚香豉
半合同煎至八分去滓温服如人行二十里再服即
下氣如小便澁加桑根白皮二兩胸膈氣滿加半夏
二兩以小便利腹中氣和脚腫消為度皮膚猶如隔
帛者宜服後犀角麻黃湯
犀角麻黃湯治脚氣衝心
犀角屑(三兩)麻黃(去根節另為末)甘草(炙剉)赤茯苓(去皮)防己(各二)
兩黃苓(去心一兩)石膏(三兩)附子(炮製去皮臍)白术芎藭
防風(去蘆一兩)當歸(切焙二兩)桂(去麄皮)細辛(去苖葉各一兩)
右除麻黃外剉如麻豆大每服以水一盞半先煎麻
黃末一錢煎至一盞掠去沫入生薑一分并藥三錢
再同煎至七分去滓温服如人行十里蓋覆取汗服
藥至三四日得皮膚知痛癢即止如未瘥即更服脚
中未有力者即服後獨活湯
獨活湯治脚氣衝心
獨活犀角屑石斛(去根各三兩)丹參(三兩)側子(炮製去皮)
(臍)芎藭當歸(切焙各二兩)芍藥(三兩)赤茯苓(去皮四兩)桂(去麄)
(皮一兩五錢)甘草(炙剉)防己防風(去蘆各二兩)
右十三味剉如麻豆每服五錢以水一盞半入生薑
一分拍碎同煎至八分去滓空心酒温服日三服丸
喫一兩劑後隔五日一服若覺腹内氣下兩脚有力
行動無妨常宜服後香豉酒
香豉酒治脚氣衝心兼治瘴毒脚氣及和腰脚除濕
痺去心神煩悶嶺南常服極效
豉(一升)
右以酒三升浸三日隨性多少飲之覺利多即少服
木香湯治脚氣攻心悶絶欲死
木香檳榔(剉各一兩)赤茯苓(去黑皮)郁李仁(炒研)牛膝(酒浸)
(切焙)吴茱萸(湯浸焙乾炒)大黃(剉炒)桂(去麄皮各三分)
右搗篩七味入郁李仁拌勻每服三錢即先以水二
盞煑桑白皮木通各少許至一盞瀘過入藥煎三五
沸去滓温服重者再服
防己丸治風毒脚氣上衝臍腹滿悶坐臥不得但不
吐者可治
防己附子(去皮臍)半夏(湯浸去滑各一兩)斑猫(去趐足五錢)防
風(去蘆)天南星(各三分)麻黃(去根節一兩五錢)
右為末粟米飯丸如梧桐子大初用生薑湯入童子
小便下十丸盖覆取汗服十日後每日酒下良久以
猪腎一隻切二片先用水煑菉豆一合令爛入腎更
略煑了喫用壓下前丸藥
檳榔散(出聖惠方)專治脚氣衝心煩悶喘宜服此
檳榔(一兩)木香(五錢)陳橘皮(一兩湯浸去白)吴茱萸(五錢湯浸七遍焙乾)
(炒)乾木瓜(一兩)紫蘇莖葉(一兩)
右為散每服四錢以水一中盞入生薑半分煎至六
分去滓不計時候温服
茈胡湯治脚氣衝滿煩悶
茈胡(去苖一兩五錢)旋復花(一兩)桑根白皮(剉炙二兩)大腹(二枚連皮)
(子剉)紫蘇莖葉(剉一兩)赤芍藥(一兩五錢)
右搗篩每服五錢水一盞半入生薑半分切同煎至
八分去滓更入朴硝末一錢再重煎一兩沸温服
沉香湯治脚氣衝心煩悶氣促脚膝疼痛
沉香(剉一兩)赤芍藥(二兩)紫蘇莖葉(一兩)木通(剉五錢)檳榔
(剉七錢)吴茱萸(湯洗焙乾炒一兩)
右搗篩每服五錢水一盞入生薑半分切同煎至八
分去滓更入紅雪一錢再重煎一兩沸温服
赤茯苓湯治脚氣衝心煩悶膝痛
赤茯苓(去黑皮一兩五錢)石膏(一兩)犀角屑(一兩)升麻麦門
冬(去心焙)木香(各一兩五錢)
右㕮咀如麻豆每服四錢以水一盞入竹瀝半小盞
同煎至八分去滓温服
木瓜飲(出活人書)專治脚氣衝心臟腑虛憊煩悶(方見本門一切脚氣)
(類木瓜散)
木瓜茱萸湯治脚氣攻心悶絶脚冷頭痛
木瓜(切片曝乾一兩)吴茱萸(湯洗焙乾炒三兩)乾薑(炮一兩)木香(二兩)
桂(去麄皮三分)白檳榔(剉十枚)
右搗篩每服三錢水一盞入生薑二片棗兩枚擘同
煎至七分去滓温服
吴茱萸檳榔湯治脚氣冷毒悶心下堅背膞痛上氣
欲死者
吴茱萸(二升)檳榔(四十枚去皮取碎)青木香(二兩)犀角(三兩屑)半
夏(八兩湯洗)生薑(六兩)
右切以水一斗煑取三升分三服大效破毒氣尤良
忌羊肉餳
大犀角湯(出三因方)能療脚氣毒衝心變成水身體遍腫治
脾腎經脚脛痛痺小腹頑麻上攻頭面通身紅腫小
便不利上氣喘滿悶絶欲死
犀角旋復花白术桂心防己黃芩
生薑橘皮茯苓(各二兩)香豉(一升)桑白皮前胡
(各四兩)木棗(十枚)紫蘇莖葉(一握)
右㕮咀以水九升煑取二升七合分三服相去十里
久取下氣為度若得氣下小便利脚腫即消能食若
服湯竟不下氣急不定仍服後犀角麻黃湯喘加杏
仁
犀角麻黃湯(出千金方)
犀角麻黃防風(去蘆)獨活(崔氏用茯苓)防己芎藭
(焙)白术羚羊角(崔氏用附子)當歸(各一兩)黃芩(二兩)石膏
(四兩)生薑甘草杏仁(崔氏用細辛)桂心(各三兩)
右㕮咀以水二斗煑麻黃去沫取汁八升下藥煎取
三升分三服相去十里久服訖覆取汗若不瘥者五
日後更一劑取汗煎同
吴茱萸檳榔湯治脚氣毒氣攻心欲死者
吴茱萸(湯浸焙乾炒四升)檳榔(剉七枚)橘皮(湯洗去白焙一兩)厚朴
(去麄皮薑汁炙二兩)木瓜(切作片曝乾一兩)
右麄搗篩每服三錢水一盞入竹葉一握同煎至七
分去滓温服
紫蘇散(出聖惠方)專治脚氣腫煩悶不識人喘促坐不得宜
服此
紫蘇莖葉(一兩五錢)陳橘皮(一兩湯浸去白)檳榔(一兩)吴茱萸(一兩)
(湯浸七遍焙乾炒)
右件為散每服不計時候煎生薑童子小便調下二
錢
四聖散治脚氣上攻心胸痞悶定喘行氣
檳榔(鷄心者半生半炒共一兩)青橘皮(湯浸去白焙一兩)桑根白皮(剉炒)
(三分)木香(五錢)
右為散每服二錢熱酒調下氣實者三錢不計時候
木香湯治風毒攻心悶氣狂躁咽燥口乾氣欲絶或
秘澁
青木香(二兩)大黃(剉炒一兩)生黑豆皮(二兩)紅雪(另研一兩)
右除紅雪外並麄搗篩每用五錢水一盞半煎至八
分入紅雪三錢去滓不拘早晩分温二服如人行八
九里當下燥糞
烏豆湯治脚風氣毒攻心心悶倒仆失音不語困甚
者
烏豆(一升淘以水四升煑取二升去豆用汁)苦竹葉(一握)桑根白皮(二兩)
(剉)大腹皮(七枚剉)
右先將豆汁浸藥一宿明旦同藥煎至七分去滓分
温二服如人行四五里再服已死者斡開口灌之亦
愈及炙脚心者七壯男左女右
四物湯治脚氣衝心服通利藥後宜服此方
甘草(炙剉)陳橘皮(湯浸去白焙各二兩)葱白(七莖)赤小豆(揀三合)
右剉如麻豆以水五盞煎至二盞半去滓分温三服
空心早晚食前服
療脚氣心煩不下食
牛乳(一小升)杏仁(四十九枚去皮尖雙仁炒為末)橘皮(一兩切)生薑(一兩)
(切)
右合煎取八合空心頓服令盡虛人或微利亦無妨
昔有人服驗
檳榔散(出聖惠方)專治脚氣衝心煩悶不識人
檳榔(一兩)木香(五錢)蘹香子(五錢微炒)
右為散每服三錢童子小便一中盞煎至六分去滓
不計時候温服
木香散(出聖惠方)治脚氣衝心煩悶臍下氣滯宜服此
木香(五錢)檳榔(一兩)木通(一兩剉)
右為散每服四錢以水一中盞入生薑半分葱白七
寸煎至六分去滓不計時候温服
半夏湯(出聖惠方)專治脚氣衝心煩悶氣急坐臥不安
半夏(湯洗七遍切焙二兩)桂(去麄皮一兩五錢)檳榔(三分剉)
右搗篩每服三錢水一盞入生薑半分同煎至七分
去滓温服以微利為度
吴茱萸湯(一名木瓜葉茱萸湯出聖惠方)專治脚氣衝心煩悶腹脹氣
急欲死者
吴茱萸(以湯洗焙乾炒五兩)木瓜(切作片曝乾二兩)檳榔(剉二兩)
右搗篩每服五錢水一盞半入竹葉一握同煎至八
分去滓温服以快利為度一方用生薑煎服如人行
十里再進一服或汗或吐或瀉即瘥一方無竹葉
治脚氣腫心煩悶亂不識人(出肘後方)
右大豆二升水三升濃煑汁頓服半升未定更服半
升即定
木瓜湯(一名茱萸湯)能治脚氣風濕毒氣攻心煩悶手足脉
絶(方見本門本類)
半夏湯治脚氣衝心煩悶氣急坐臥不安
半夏(湯洗去滑切焙一升)檳榔(七枚)
右㕮咀如麻豆大以水七升煑取二升去滓分温二
服每如人行四五里一服
麻仁湯治脚氣衝心上氣大小便澁小腹急痛
大麻仁(微炒)赤小豆(各一兩)
右以水七升煎取二升半去滓分温三服隔兩日更
一劑
檳榔湯治脚氣攻心煩滿及脚膝浮腫
白檳榔(一枚生搗取末一錢七分)生薑汁(少許)
右以童子小便二合相和煎一沸微温頓服一方用
温酒合和服
大腹湯治脚氣攻心煩滿及脚膝浮腫
大腹皮(剉四枚)杏仁(湯浸去皮尖䨇人拍碎一十枚)
右以童子小便一盞半同煎八分去滓分温二服空
心食前
吴茱萸湯治脚氣攻心欲死者
吴茱萸(四升)淡竹葉(切一升)
右以水一斗煑取二升去滓分五服兼主上氣腹滿
大快比加檳榔四十枚服之更快尋常氣滿日服一
劑檳榔七枚合皮碎橘皮一兩厚朴及吴茱萸各二
兩生薑四兩水三升煑取一升二合分二服此湯性
温消脹
療脚氣兩脚腫滿暴破衝心衆醫不瘥
小便(三大升)黍穰(三大升)
右相和煑三五候時浸脚日三四度極神效其藥令
盆中盛下著火暖之如池甕法周廻四塞然後浸脚
捋使汗出立效
茱萸湯治脚氣毒氣上攻心手足脉絶服此十愈七
八又治脚氣入腹困悶欲死腹脹喘急風濕䏩膞腰
脚不能舉動(一名茱萸丸)
吴茱萸(一升湯洗)木瓜(二枚去尖去穰切焙乾)
右以水一斗三升煑取三升分三服如人行十里久
再進一服或吐或汗或瀉便愈若服得下治此甚易
但鑚擊熱悶人耳此方起死神驗如無木瓜取吴茱
萸一味煎服亦效一方加青木香犀角二味尤妙三
因方以此二味用酒糊為丸名茱萸丸如梧桐子大
每服五十丸至一百丸酒飲任下或以木瓜入青鹽
五錢研為膏以牛膝浸酒任下
浸脚礬石湯治脚氣衝心
白石(二兩)
又以漿一斗五升煎三五沸浸足良用清水亦可
治腹臟間虛冷氣脚氣衝心心下結硬者悉治之
取陳皮一斤和杏仁五兩去皮尖炒加少蜜為丸每
日食前飲下三十丸
又捋脚方
右搗烏麻碎水煑漬大騐
治若身腫氣攻心者
以生猪肉去皮以漿洗令兩枚中壓去汁細切作膾
蒜虀啖之日二頓下氣除風
治脚氣衝心
右取茱萸生薑汁飲之甚良
驅風丹專治遠年近日不問隂陽二症脚足腫痛不
可忍
川烏(一兩生用不去皮尖大者破作四邊小者破作二邊剉如穀子大用麻油煎令黃色勿焦)
(去油焙)草烏(四兩擇鷄心者生用不去皮尖每個破作二片擇白淨者用心黑者不用剉如)
(彀子大二兩用油製川烏法二兩用鹽一兩拌勻和水微淹着浸三夜一日一度漉轉候日數足取)
(出去水再用乾鹽一兩同炒俟乾去鹽勿令焦本法用滷汁浸三晝夜去滷汁炒乾用無滷汁鹽代)
地龍(四兩置隂潤處紗帕裹定輕搥節去土取用不必更杵)鷄心檳榔(一兩剉焙)
赤小豆(一兩擇去菉豆黃豆)何首烏(一兩剉焙)乾木瓜(一兩剉焙)
右為細末用黃子醋一碗好頭麺五錢煑糊為丸如
梧桐子大每服三十丸空心麝香冷鹽酒吞下不用
温酒服訖不可便食熱物或服藥後覺遍身麻木不
可因其麻木棄而不服恐是丸數過多或食熱物太
早仍忌香莱茵陳豆豉一切動風毒物
杉木節湯治脚氣入腹衝心或心脇有塊毒勝痰逆
痞滿喘急汗流搐搦昏悶上視咬齒甚至垂絶不知
人宜此藥以救急
杉木節(一大升)橘葉(一升無葉以皮代)大腹子(七個連皮剉碎)
右以童子小便三升煎取一升半分二服若一服得
快利停後服
治脚氣衝心煩悶亂不識人
用白檳榔子二箇為末分三貼空心煖小便五大合
調服日再服
治風毒脚氣上衝心煩悶絶(出本草)
以陸英煎取湯入少酒可浴之妙
治脚氣攻心(出本草)
以狗肝作生薑醋進之當洩勿復之
治脚氣衝悶洗脚漬脚湯(出本草)
以糜穰一石納釜中多煑取濃汁去滓納椒目一斗
更煎十餘沸漬脚三兩度如冷温漬洗瘥
治脚氣衝心(出本草)
以木瓜一顆嫩者去子煎服之
普濟方卷二百四十四
