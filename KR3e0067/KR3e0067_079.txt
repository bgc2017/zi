普濟方卷八十明周王朱橚撰
眼目門
目生膚瞖(論)
夫目生膚瞖者以腑臟氣血虚實不調加以風邪斂鬱
于膈上薰烝既久衝發于目乃生膚瞖其睛上及有物
如蠅飛然是為膚瞖也(龍木論云黑瞖如珠外障此眼初患之時忽然疼痛難忍有瞖)
(如珠子在黑睛上如是大人患者毒風入眼如此疾狀不宜針灸宜服補腎丸如小兒患者即是實熱宜服羚)
(羊角飲子詩曰黑瞖珠排黑水間醫工會者始知難如神藥點翻為咎服藥湯丸即得完不用強看將手撥恐)
(因手重出青涎遇瞖挑撥并燒炙要見三光路更難凡水瑕瞖深外障此眼初患之時或痒痛發歇不定致令)
(黑睛上膜久後為患全損眼目此疾不可挑撥摩去鉤割切宜服茺蔚散除熱人參湯點退瞖散立效詩曰黑)
(暗横豎點睛瑕似瞖沈沈少與多醫者細看如此狀根深入厚莫挑摩老憂久後深為患除消風熱蔑以加出)
(入不防須省謹志心瞖療別無他膜因他患後生瞖外障此眼初患之時或赤爛漸生瞖生睛盖即無所見)
(若不赤黃猶見光明宜令鉤割熨烙後點爛瞖散服細辛散謌曰忽因他患後漸漸失光明初覺微生膜經年)
(瞖便成遍遮睛上白日久赤黃生火燒銅筯烙用意手輕輕稍覺凝脂爛細辛散服平初時如少痛不用此求)
(徵肝逆順生瞖外障此眼初患之時皆因五肝虚勞衝上膈之間漸漸生瞖或生下向上或生上向下名曰)
(逆順之障不宜鉤割宜服知母飲子立效詩曰一般眸瞖有逆順要先知從上生為逆名醫效亦遲消停經日)
(月湯藥至還離熨烙并摩割四者揔非宜從下生名順治法亦如之效速非同逆忌者即依依)
方
決明散(出聖濟總錄)治眼生膚瞖遮覆瞳人
決明子(炒)地骨皮元參黃連(去須)桔梗(炒)柴胡
(去苗)茯神(去分各三)山梔子仁(五錢)羚羊角屑(一兩)
右粗搗篩每服五錢水一盞入淨淡竹葉十片煎至
七分去滓放溫食後臨臥再服
墜瞖丸治眼疾日月深及白瞖大者
人參川當歸(各一錢)甘菊花(一錢五分)北細辛北五
味川芎旋復花(各二錢)黃連(二錢五分)荆芥(三錢)甘草
(七錢五分)黃芩防風羌活(各三錢)柴胡(三錢五分)知母(四兩)
赤芍藥白蒺蔾(炒各五錢)木賊已上剉散晒乾為
末不要火焙然後入後藥料
石膏(三錢)真珠(一)鵬砂(二錢五分)琥珀(二錢)生石決明(一个火炙)
生麝香(硫黃氣者不可用大黃氣者不妨)磁石(一錢五分火燒淡醋浸三次出火氣)
右為末前藥一處粳米糊丸如龍眼大用硃砂三錢
半別研為衣取日氣隂乾臨睡及食後細嚼三丸白
湯下鹽棗燈心湯三樣皆可
決明子丸(出聖濟總錄)治久患膚瞖遮覆瞳子兼肝腎虚
目黑暗
決明子(炒)蕤人(去皮)地骨皮白茯苓(去心)防風(去义)澤
瀉麥門冬(去心焙)茺蔚子(各一兩一方用兩半)枸杞子五
味子青葙子(各一兩)細辛(去苗三分)車前子兔絲子
(酒浸別𢷬各三分)生地黃(焙乾各二分)黃芩(去心)杏仁(湯浸去皮炒一兩)
桂(去皮五錢一方用一兩)
右為末煉蜜和丸如梧桐子大每服二十丸食後以
米飲下臥再服此藥加兔肝一兩一分至二月停尤
妙
還睛丸(出直指方)治眼目昏瞖
蟬殼(洗晒)熟地黃(洗焙)川芎蒼术(童尿換浸二宿焙)白蒺䔧
(各一兩)茺蔚子羌活木賊(去節童尿浸三宿)防風甘
菊荆芥蔓荆子(一方不用)杏仁(浸去皮炒)兔絲子(研酒浸)
石決明(煅存半生)蛇皮(酒浸洗淨各五錢)
右為細末煉蜜丸如彈子大每服一丸食後細嚼清
茶下
黃連丸(出聖濟總錄)治眼熱生暈瞖覆瞳人
黃連(去須)秦皮(去皮)澤瀉瞿麥(各一兩)車前子地骨
皮(去土)黃芩(去心)沙參茯神(去)決明子(炒)甘草(焙各一兩)
(五錢)蕤人(二兩去皮)
右㕮咀焙過𢷬羅為末煉蜜丸如梧桐子大每服三
十丸食後溫熟水下臨臥再服
朱僧熱瞖方(出直指方)
蟬殼(洗晒五錢)蒺蔾(炒五錢)防風羌活川芎木賊
(去節童尿浸一宿晒)細辛秦皮枳實荆芥藁本
甘菊(各二錢五分)
右為末每服一錢茶調下
石決明散(出聖惠方)治眼生膚瞖昏暗頑熱疼痛
石決明(一兩搗碎水飛過)葳蕤(一兩)黃連(去須三分)菥冥子(一兩)決
明子(三分)秦皮(三分)川升麻(三分)犀角屑(一兩)梔子人(三分)甘
菊花(一兩)細辛(五錢)甘草(五錢炙)
右為末每以食後以竹葉湯下二錢
白鮮皮湯(出聖濟總錄)治目瞖睛及瞳人上有物如蠅狀
令人視物不明
白鮮皮款冬花柴胡車前子枳殼(去穰麩炒)
黃芩(去心各一兩)甘草(五錢)百合(二兩)菊花蔓荆實(各一兩半)
右粗𢷬篩每服五錢水一盞半煎八分去滓食後溫
服再服
仙木飲(出直指方)治眼中瞖膜
蟬殼(去土)白蒺蔾(炒去角)榖精草白蛇皮(皂角作水洗焙)蒼
术(一兩)羌活川芎杏仁(去皮)木賊(去節童尿浸一宿晒各一分)
右為末每服一錢食後蜜湯調下
琥珀方治目瞖
用琥珀為細末點目中
療眼瞖方
用胡粉注瞖上以療三年瞖
白蜜方點目中熱膜
以家養白蜜為上木蜜次之崖蜜又次之
通明散治眼生瞖膜赤脉弩肉疼痛有热(方見本門去爛類)
治眼瞖生膜(出仁存方)
天竺黃井泉石石決明蟬退(洗去足各一兩)蠶退
(一兩)蛇退(須足全者一條)鬱金(去皮炒切)木賊(去節各二兩)
右為細末丸餅煮雄猪肝以苦竹作刀切片食後用
三四片蘸藥末二錢細嚼以肝水潄口咽下更加羌
活當歸各一兩
五退散(出危氏方)治目瞖膜漸并上下瞼俱赤或翻一瞼
在外者
蟬退(洗)蛇退(醮煮)荆芥猪退蹄(一分微炒)穿山甲(燒存性)
川烏(炮去皮)粉草(各五錢)蠶退(二錢五分)
右為末鹽湯調下二錢
空青丸(出危氏方)治沈瞖細看方見其病最深
空青(二錢一方用一銖)五味子細辛(各一兩)防風(二兩)車前
子(一兩)生乾地黃知母(各二兩)石決明(一兩別研)
右為末煉蜜丸如梧桐子大每服十丸空心茶湯下
曾青散(出聖惠方)治眼生膚瞖及消赤脉
曾青(一兩)貝齒(五錢炮)烏賊魚骨(一兩)銅碌(一分)輕粉(一分)蕤
人(三分湯浸去赤皮)龍腦(一錢)馬牙硝(五錢)
右並細研如粉每取少許點瞖上可二度點之
青鹽膏(出聖惠方)治眼生膚瞖及赤脉努肉
青鹽(一分)輕粉(五錢)蕤人(三分湯浸去赤皮)硼砂(一分以水化淨或青銅照)
(子塗硼砂水在上却穿地作坑子可容照子懸面向下上以物蓋如此七日滿出之當有青碌刮取)
(細研之)雄雞糞(一分)烏賊魚骨(五厘)貝齒(一分燒灰)龍腦(一分)
右相和研令極細以牛酥調如硬膏每用丸如黍米
大點安瞖上合目便臥候藥化盡以鹽湯洗之
蘆薈丸(出聖濟總錄)治眼熱赤痛及生膚瞖
蘆薈(五錢研)鯉魚膽(七枚取汁)熊膽(一分研)石決明(一兩刮淨)牛
膽(乾者半兩濕者汁一合)麝香(半分研)車前子(一兩)
右除膽外𢷬研細末後入膽汁同和勻煉蜜丸如梧
桐子大米飲下二十丸漸加至三十丸
菊花散(出聖濟總錄)治眼中膚瞖侵及瞳人如蠅翅狀
菊花防風(去叉)木通(剉)仙靈脾(剉)木賊(剉)荆芥(去根)
甘草(炙各一兩)
右為散每服一錢食後用茶半錢同點溫服
真珠散(出聖惠方)治眼生膚瞖宜服祛風毒消瞖障
真珠末(一兩)蕤人(炒三分湯浸去赤皮)秦皮(三分剉)石決明(一兩水飛)
(過細研)車前子(一兩)細辛(三分)枳殼(一兩麩炒微黃去穰)羚羊角屑
(一兩)甘草(三分炙微赤剉)
右𢷬細羅為散每於食後以甘豆湯下二錢忌炙油
麵
萎蕤湯(出聖濟總錄)治眼膚瞖
萎蕤(去皮)地骨皮(去土)赤芍藥犀角屑黃芩(去黑心)
茯神(去水)甘草(炙)升麻(各一兩)
右粗𢷬篩每服五錢以水一盞煎八分去滓溫服臨
臥再服
前麓點瞖膏(出直指方)
硃砂(二錢)南朋(一錢五分)真珠爛石膏(各五分)熊膽(一)麝
香(少許)蕤人(二十一粒炒糹去油皮)
右為末用冬蜜研和於䂪内蒸候黏入角礶收用時
煎秦皮汁調銅筯點于眼眥頭淚出為效
墜瞖丸治沈瞖細看方見其病最深(方見本門内障眼類)
蘆根湯(出聖濟總錄)治脾肺熱薰目赤生瞖(方見本門五藏皆熱眼類)
爛瞖散(出龍木論)治因他患後生瞖外障
硃砂石決明真珠末(各五錢)曾青硼砂龍
腦(各一分)
右研細末每夜少點眼中
石謄散(出聖惠方)治眼膚瞖赤痛痒澀
石謄(五錢)石鹽(一兩)硃砂(一兩)鹽綠(五錢)龍腦(一分)膩粉(一分)
右同研如粉每以銅筯頭取如小豆大點目中日三
四度
清涼散(出龍木論)治冰瑕瞖深外障
馬牙硝白礬曾青(各五錢)龍腦青黛(各三分)
右研細末令勻至臨臥用散乾點半字在眼内
硃砂散(出聖惠方)治眼生膚瞖目赤時痛風淚宜點此
硃砂(五錢)貝齒(五枚燒灰)乾薑(半分)衣中白魚(二十枚)膩粉(半分)
右同研如粉每以銅筯頭取如豆大點目中
珍珠退瞖散(出直指方)
白澤石膏烏賊魚骨真蚌粉(等分)小朱(少許)
右為末每一錢用米泔調食後臨臥常服
如神飲子(一名如神餅子)治目生瞖膜(出百一選方)
烏魚骨(去皮細研)木賊(去節為末)硃砂(各一錢)南硼砂(四皂子大研細)
右同研三千遍湯溶蠟少許以柳枝子攪四十九遍
入腦子少許更多尤妙于五月五日合丸作餅子每
用一餅子臨臥安目眥中來早淨水洗于盞内臨臥
再用一餅可使三四次
通光丸(出御藥院方)治瞖昏暈赤隐難開
蒼术(去心)黃芩(去心)朴硝(各二兩)甘草(七錢五分)
右為細末乾柿為丸每兩作五丸每服二丸冷水送
下食後服
真珠散(一名湯風散)治白瞖覆瞳睛不見物(方見本門目風淚出類)
龍腦膏(出聖惠方)治目生膚瞖明目
龍腦(五分)硼砂(一豆大)蕤人(三顆湯浸去赤皮)出雞子殼(一枚以乾)
(沙上磨雞子殼面斑點令滑為度去雞子膜用炭火炙冷乾研如粉)
右同研令細用牛酥和銅筯攪勻以磁瓶盛每一日
三四度取少許點之
貝齒散(出聖濟總錄)
貝齒(七枚燒末研細)真珠(一分𢷬羅末細研)龍腦(研五分)
右合研如粉每點如黍米大於瞖膜上日三四度
摩瞖膏(出聖濟總錄)治目生膜膚瞖逆順者
空青(二錢)片腦(三錢)蕤人(一兩口含去皮殼)
右於乳鉢内研合盛全點之
療眼黑瞖覆瞳子膚起方
貝子(四枚)空青礬石(一兩熬汁盡)
右為末取如黍米注上日二次
療瞖五十年不瘥(出聖惠方)
貝齒(一枚燒)豆䜴(三十枚)三年苦酒(三斤一作三年醋)
右先漬貝齒三宿消盡方内䜴微火煎如膏取三合
藥置筒中夜臥時取如小麦大内於眥頭明日以湯
洗之
又方(出聖惠方)治眼生膚瞖
馬琦(三分)白龍腦(五分)白礬(灰一錢)
右同研如粉每銅筯取如米許點之
羚羊角散(出寶命集)治水瞖久不去者主之
羚羊角升麻細辛(各等分)甘草(半枝)
右為細末一半為散一半蜜丸如梧桐子大每服五
七十丸以羚羊角散下之食後臨臥米泔水煎服
點眼方治眼生膚瞖(方見本門一切眼疾雜治類)
治目生瞖方(出本草)
以貝子十枚燒灰治篩取如胡豆著瞖上日二次
令仰臥人𫝊之炊久乃拭之佳如炊一石米久乃
滅息内者加真珠以與貝子等分一方以貝子燒
作細屑末以吹眼中良又真馬琦𢷬末亦可療膜
瞖
人乳方(一名刮瞖膏)治目熱生膚赤白膜目瞖障(出龍木論)
取雄雀屎細直者人乳和熟研傅之當漸消爛
治瞖如重者(出本草)
用猪膽白皮暴乾合作小繩子如粗釵股大火燒
作灰待冷便以灰點瞖上不過三五度即好
楮實方(一名楮白皮散)治肝熱生瞖亦治氣瞖細點及生花
澀痛(出龍木論)
以楮白皮暴乾合作一繩子如釵股大火作灰待
冷細研每點於瞖上三五度漸消一方用實子研
細蜜湯調下食後服亦治小兒瞖眼
治赤眼後生瞖膜
以蘭香子洗淨晒乾每用一粒以筯點大眥頭閉
目即覺藥在目内旋轉藥力過即不轉須臾隨淚
出瞖膜在上如魚眼然再易一粒以病退為度一
方為末每服如黍米大點眼眥頭昔蘆州知錄彭
大辨父在臨安暴得此疾醫僧以此治之坐間瞭然
因得此方屢以治之
又方(一名枸杞煎)療眼中瞖小輕者兼眼澀痛(出十便良方)
取枸杞及車前子葉等手中使汁欲出又別取桑
葉兩三重裹之懸於隂地經宿仍摘破桑葉取汁
點目中不過三五度
梣本方治膚瞖
以方注梣苦歴木浸皮青用洗眼即效
白魚方(出龍木論)治眼瞖
用白魚末注少許瞖上白者佳
去瞖方(出肘後方)治眼瞖
以東壁土亦可單用性平削末細篩點目中淚出
即效
又方(出本草)治目中一切浮花瞖及眼中熱淚
以烏賊魚骨細研水飛澄下比去水日乾之熟蜜
和得所點目中緩取效
又方(出龍木論)治眼中一切浮瞖
以雊&KR0008;目睛和乳汁研滴目瞳子能見雲外之物
治眼生膚瞖及積年瞖不退方(出聖惠方)
取著風烏驢大肚子内虫三五七枚晒乾入石膽
半錢同研令細於瓷合内盛之勿見風每日於瞖
上點三五上其瞖自消
𫝊信方(出龍木論)所著法最竒云眼疾痒或生瞖赤並皆
治之
用宣州黃連搗篩末蕤仁拭去皮研為膏等分和
合取無蟲病棗三枚割頭少許留之去殼核以二
物滿填於中却將割下頭棗依前合定以少綿裹
之惟薄為佳大茶碗量米半碗於銀器内用文武
火煎取一雞子大以綿濾待冷點眼前後試數人
皆應今醫家用亦多得效故附之萬萬不失有驗
麝香方(出龍木論)治風毒目中膚瞖
用麝香須子日開之不用苦細研篩服之良若孕
婦不可服
白龍散(出御藥院方)治瞖膜昏澀
用川芒硝五兩除黑黃脚不用要真白如雪者銷
金銀鍋内盛用新瓦蓋口又用熟炭火約及秤用
小磚大内存放光燒磚熱然後下藥在鍋磚上四
面有火慢慢微近前攛蓋良久鍋内有聲定先去
頂上火并瓦鍋中戲不滯顯青白汁外用鐵器或
金銀器亦好用鐵鈐出鍋傾藥汁在器凝結如玉
色成也若用時研細膩入片白龍腦各等任用通
頂點眼一方單用芒硝一兩置銅器中急火上煉
之放冷後細羅點眼角中夜臥時點妙每用少許
鼻内搐如點少用大有神效
治風瞖方(出千金方)
取死猪鼻燒灰治下篩每旦向日水服
又方(出本草)去膚赤有蟲如絲線者
用蓬虆葉挼絞取汁滴目中有蟲出如絲線便效
石蠏丸(出衞生家寶方)退瞖明目去肝熱
地骨皮(一兩)枳殼(一兩麩炒)石蠏(三兩)牛膝(三兩酒浸)防風(一兩)破
故紙(五錢炒)甘草(五錢)木賊(五錢)枸杞子(五錢)甘菊花(五錢)生
地黃(三兩)
右為細末煉蜜丸如梧桐子大每服二十丸熟湯送下
點瞖眼方(出衞生家寶方)
石蠏(二錢無煅蘆肝石代之研)蜜陀僧(一錢研)白丁香(一字研)碙砂
(一字研如粉)銅青(半錢)乳香(半錢研)蕤人(取白肉半錢)
右一處入乳鉢研細入於密器收如用時旋取一二
錢入片腦少許研勻別入小器中盛之一日兩三次
點之神效
又方(出東坦蘭室方)治眼中白瞖
柴胡(二錢)羌活(二錢)防風(一錢五分)黃芩(酒炒五錢)黃連(酒洗三錢)甘
草(三錢)五味子(二錢)黃栢(五錢酒炒)芍藥(五錢)升麻(二錢)黃茋(三錢)
當歸身草龍膽(五錢酒洗)石膏(一錢五分)
右㕮咀煎法如常入酒少許臨時熱服忌言語
退瞖膏(出東坦蘭室方)治黑白瞖
荆芥穗(五分水半盞另漫煎)黃連(三錢)生地黃(一錢)當歸身(六分)甘
草(五分水一碗熬三味至半碗入下藥)連翹(四分)柴胡(二分)升麻(二分)防風
(二分)蕤人(四分)青皮(四分)
右再熬至一盞去滓更上火煎至半&KR0678;入荆芥水兩
匙入蜜少許再上火熬勻點之
補陽湯(出試效方)治陽不勝其隂乃隂盛陽虚九竅不通
令青白瞖見于大眥及足太陽少隂經中鬱遏足經
氣不得上通於目故青白瞖内阻也當於太陽少隂
經中九原之下益肝中陽氣衝天上行此乃先補其
陽後于足太陽太隂標中瀉足厥隂肝經火下伏于
陽中乃次治也經云隂盛陽虚則當先補其陽後瀉
其隂此治法是也每日清晨中宿食服補陽湯臨臥
服一隂丸若天色變大寒大風并勞役過日飲食不
調精神不足或氣弱俱不得服候時氣和平天氣如
常服之乃先補其陽使陽氣上升通于肝經之末利
竅於目矣
羌活獨活甘草人參熟地黃黃茋(一用)
(黃芩)白术(各一兩)澤瀉(研為末)陳皮(各五錢)生地黃(炒)白茯
苓(去皮)知母(各三錢)柴胡(二錢去苗)防風白芍藥肉桂
(去皮一錢)當歸身(三錢去尾)
右同為粗末每服五錢水三盞煎至一盞去滓空心
宿食消盡服之
連蘖益隂丸(出蘭室秘方)
羌活獨活甘草當歸身(依前製)防風(去蘆)五味
子(各五錢)石決明(燒存性三錢)草決明細黃芩黃蘖
知母黃連(酒内先製或酒拌潤炒各一兩)
右為細末煉蜜為丸如豆大每服五十丸漸加至百
丸止茶清送下常多服補隂湯少服此藥為不可勝
補陽湯恐妨飲食
升陽柴胡湯(出蘭室秘藏方名升陽泄隂羌活紫胡湯補陽)
羌活獨活甘草根當歸身熟地黃(各一兩)
人參黃茋白术(各半兩)澤瀉(三錢)白芍藥(一兩)白茯
苓陳皮防風(各三錢)生地黃(五錢酒炒)肉桂(五分)柴胡
(去苗一錢五分)楮實(五錢酒拌)知母(三錢製夏月加五錢)
右㕮咀每服五&KR0678;煎至一&KR0678;去粗稍熱服食後另合
一料煉蜜為丸如桐子大食遠茶清送下五十丸每
日與前藥合一服天氣暑加五味子三錢或五錢天
門冬去心五錢更加芍藥五錢楮實五錢
撥雲湯(出試效方)戊申六月徐總管患眼疾於上眼皮下
出黑白瞖二箇癮澀難開兩目無疼痛兩手寸脉細
緊按之洪大無力足太陽膀胱為命門相火煎逆行
作寒水瞖及膜遮睛証訶欠喜悲健忘嚏噴眵多時
自淚下面赤而白能食不大便而數欠氣上而喘以
此方治之
黃茋(一分)細辛葉(五分)柴胡(七分)生薑(五分)荆芥穗(一錢)羌活
(一錢五分)防風(一錢五分)藁本(一錢)生甘草(一錢)升麻(一錢)葛根(五分)
川芎(五分)知母(一錢)黃蘖(一錢五分)當歸身(一錢)
右㕮咀作一服水二大&KR0678;煎至一&KR0678;去滓稍熱服食
後
治眼疾去膚瞖(出本草)
以貝母末點眼
治目膚瞖(出本草)
用井花水洗之
主明目去膚瞖(出本草)
以仙人草挼汁滴目中
去瞖
用石胡荽熟挼内鼻中瞖自落
治膚瞖障膜
以真珠粉點明目中
治目中熱膜明目
以石蜜飲之
治眼消瞖膜及筋弩肉
以珂刮點之
目生釘瞖(論)
夫肝心二臟久積毒熱攻發于目能生釘瞖蓋肝木也
在竅為目心火也於肝為子令心臟積熱熱乘於肝熏
發結聚故為釘瞖釘瞖根深外障此眼初患之時眼
中疼痛作時赤澀淚出怕日忽然治療失時致令睛上
有瞖如銀釘頭子相似此眼不宜鈎割熨烙欲得痊效
宜令服藥此是熱毒發於肝心致使然也宜服除熱飲
子鎮心丸即瘥(龍木論歌曰滯留偏熱在肝心疼痛生瘡詎可任毒熱既深開得后銀釘瞖入)
(黑睛深萬藥雖然摩不盡能除發歇解愁襟若乖忌省無堅固恐怕癈瘢轉更侵)
方
青葙子丸治肝毒熱釘瞖入黑睛
青葙子藍實枳殼(去穰麩炒)大黃(剉炒)菊花甘草
(炙各二兩)草決明黃連(去須)茺蔚子細辛(去苗葉)麻黃
(去梗節)車前子(各一兩五錢)鯉魚膽雞膽(各一枚隂乾)羚羊
子(鎊二錢)
右為末煉蜜丸如梧桐子大每服二十五丸食後溫
水下兼治内外瞖障一切眼病
青葙子湯治肉瞖風邪釘瞖
青葙子蕤仁白茯苓(去黑皮)萎蕤黃連(去須各一)
(兩五錢)秦皮(二分)山栀子仁秦艽(去苗)甘菊花(擇)黃芩
(去黑心)甘草(炙各一兩)車前子(一兩五錢)
右粗搗篩每服三錢用水二盞煎至八分去滓食後
服
黃芩湯治白膜赤侵睛生瞖横衝瞳人久成釘瞖
黃芩(去黑心)黃連(去須)木通(剉)柴胡(去苗)赤芍藥(各二兩)地
骨皮山栀子(各一兩五錢)大黃(蒸三度焙)萎蕤甘草(各三)
(兩五錢)石膏(碎六兩五錢)朴硝(研五兩)
右粗搗篩每服五錢以水二盞煎至一盞去滓溫服
日再
萎蕤丸治頑瞖釘瞖眼
獨活(去蘆頭)萎蕤芎藭青葙子黃連(去須)黃芩
(去黑心)防風(去叉)赤芍藥(各一兩五錢)車前子(二兩)地膚子
乾藍甘草(各一兩)
右為末煉蜜和丸如梧桐子大食後溫熟水下四十
丸日再
退膜丸治陽氣炎上血脉貫赤衝痛瞼眥生瘡暴生
釘瞖漸染睛輪視物羞澀緊急難開兼倒睫拳攣
熊膽(五錢研)牛膽汁(一合)猪膽(五枚取汁)牽牛子(炒)黃連(去須)
栀子仁甘草(各一兩)車前子決明子(炒)枸杞子
(各五錢)
右除牛膽猪膽汁外八味同為末用二膽汁和丸梧
桐子大每服五十丸食後荆芥湯下一方用溫熟水
下三十丸隨膽下汁以丸得為度如硬入煉蜜少許
神效
羚羊角散治眼生釘瞖風熱上攻淚出赤澀
羚羊角防風(去蘆頭)川升麻茯神地骨皮
蕤仁(湯浸去赤皮)麥門冬(去心焙)決明子(去心焙)甘草(五錢炙微)
(赤剉)
右粗搗篩為散每服三錢以水一盞煎至六分去滓
每於食後溫服
除熱飲子治釘瞖根深外障
黃芩黑參桔梗知母芒硝(各二兩)防風
大黃茺蔚子(各一兩)
右為末每服散一錢水一盞煎至五分每日空心食
後去滓溫服
鎮心丸治釘瞖根深外障
遠志人參茯苓栢子仁細辛乾山藥
茺蔚子(各兩)車前子(一兩)
右為末鍊蜜如梧桐子大空心茶下十丸
決明子散(出聖惠方)治肝膈熱毒眼生釘瞖
決明子川升麻地骨皮柴胡(各一兩去苗)犀角
屑葳蕤元參甘草(炙剉各五錢)
右𢷬粗羅為散每服四錢水一中煎至六分去滓每
於食後溫服
遠志丸(出聖惠方)治眼生釘瞖日月深久
遠志(去心)人參(去蘆頭)白茯苓栢子仁(各兩)車前子
(一兩)決明子(二兩)細辛(五錢)茺蔚子(二兩)
右為末煉蜜和𢷬三百杵丸如梧桐子大每於空心
及夜臨臥時以粥飲下二十丸
抵聖散(出聖惠方)治眼生瞖釘
烏賊魚骨馬牙硝定粉(各五錢)食鹽(一分)白龍腦
(一分)蕤人(一兩去皮)
右同研令細每以銅筯頭取半小豆大日三四度點
之
升麻湯(出聖濟總錄)治膀胱熱肝膈中風毒生釘瞖
升麻黃耆犀角(鎊)萎蕤(湯浸去赤皮)元參(各一兩)
右剉如麻豆大每服五錢用水一盞半煎八分去滓
入芒硝五分竹瀝少許空心溫服
決明散(出聖惠方)治釘瞖根脚極厚經久不瘥
石決明(𢷬研水飛)真珠末琥珀(各三分)烏賊魚骨(半兩)龍
腦(一錢研)
右同研細每以銅筯取如豆大點患處日三次
琥珀煎(出聖惠方)治眼生釘瞖久不瘥
琥珀(一分)貝齒(半分)朱沙(半分)龍腦(一分)馬牙硝(三分煉過者)
右同研麵以水一大盞別入白蜜一兩攪和入通油
瓶子中用重湯煑以柳木篦煎取一合已來即住以
綿濾過於瓷瓶子中盛之或銅器亦得每取少許點
之一方為細散點
萎蕤湯(出聖濟總錄)治目赤并黑睛上生釘瞖疼痛
萎蕤桔梗黃耆(剉各一兩五錢)羚羊角(鎊一兩)
右粗𢷬篩每服五錢用水一盞煎至八分去滓下芒
硝末五分更煎二沸食後溫服
又方(出聖惠方)治眼生釘瞖根脚極厚經久不瘥
馬牙硝(一分)貝齒(燒灰)
右同研如麵以青驢乳三合調入銅器中以漫火炒
乾又細研以瓷合中盛每取少許點之
目生花瞖(論)
夫眼生花瞖者此眼初患之時忽時𤼵歇疼痛淚出作
時遽生瞖白如珠棗花陷砌魚鱗相似此眼肝肺積熱
壅實上衝入腦致生此疾切宜服藥治療不得失時皆
恐後損根也宜用摩頂膏内熱服知母飲子兼服山藥
丸立效(詩曰或生白瞖簇瞳人點點如花陷砌鱗肝肺五臟多壅實實衛入腦病為根膏摩頂上除風)
(熱散飲肝中服要頻酒麵休飡諸毒物莫因小事𤼵貪嗔)
方
桑白皮湯(出聖濟總錄)治目生花瞖白點狀如棗花
桑白皮(剉)木通(各一兩)澤瀉犀角屑黃芩旋
復花茯神元參川大黃(炒各一兩)甘菊(五錢)甘草
(一錢一分)
右為散每服二錢水一盞煎六分和滓溫服
摩頂膏(出聖濟總錄一名青連膏)治花瞖(方見本門腎肝虚傷黑睛類)
蕤人散(出聖濟總錄)治目生瞖花多年不退
蕤人(浸去皮)秦艽(去苗)柴胡(去苗各一兩)赤茯苓(一兩五錢)川大
黃(炒五錢)枳殼(一兩炒)車前子青葙赤芍藥
右為細散每服三錢水一盞煎六分和滓溫服
知母飲子(出龍木論)治花瞖白陷外障
知母茺蔚子(各二兩)防風細辛(各一兩五錢)桔梗
大黃茯苓芒硝(各一兩)
右為末以水一盞散一錢煎至五分食後去滓温服
羚羊角湯(出聖惠方)治眼生白瞖如棗花
羚羊角(鎊一作羖羊角)大黃(炒剉)桑根白皮(剉)黃連(去須)決明
子黃芩(去黑心)甘菊花(炙剉五錢)
右粗𢷬篩每服二錢以水一盞煎至六分去滓食後
溫服
黃芩散(出聖惠方)治眼生花瞖不退宜服
黃芩木通(剉)黃連(去須)羚羊角屑(各二兩)犀角屑(五錢)
地膚子(三分)葳蕤(三分)甘草(三分炙微赤剉)
右為粗散每服三錢以水一盞入竹葉七片煎六分
去滓每於食後温服
蕤人散(出聖惠方)治眼生花瞖(方見本門内外障眼類)
山藥丸(出龍木論)治花瞖白陷外障
乾山藥(二兩)人參茯苓五味子細辛(各二兩)乾
地黃防風(各一兩)
右為末煉蜜丸如梧桐子大空心茶下十丸
琥珀散(出聖濟總錄)治目積年生花瞖
琥珀珊瑚硃砂硼砂(白者)馬牙硝(各五錢)真珠
(二兩)烏賊魚骨(五錢先於粗石去黑皮用白心一錢)
右都入乳鉢内研三日令極細每日三五點
仙本散(出聖濟總錄)治眼生花瞖(方見本門内外障眼方)
摩頂膏(出龍木論)治花瞖白陷外障
子雞脂牛酥木香(各一兩)鹽花(一兩五錢)硃砂龍
腦(各一分)
右為末合和成膏每日兩度摩之頂上立效
黃芩湯(出聖濟總錄)治花瞖
黃芩(去黑心)木通(剉)黃連(去須各二兩)地骨皮萎蕤
甘草(炙剉各一兩五錢)
右麄𢷬篩每服五錢以水一盞半煎至七分去滓食
後溫服一再
雞距丸(出聖濟總錄)治花瞖淚出
乾薑(炮三分)蕤人(細研)雞舌香胡粉(各五錢)黃連末(一兩)
礬石(熬研半分)
右搗研為末棗内丸如雞距眼大皆日再
馬牙硝散(出聖濟總錄)治花瞖不得向明
馬牙硝(五錢)黃連(末一兩)硼砂(研)龍腦(各五錢)蘆薈末
真珠末(各一分)
右同研如粉每以銅筯取麻子大點眼
朴硝散(出聖惠方)治眼生花瞖
川朴硝(五錢炒熟)硃砂(一分細研水飛過)龍腦(五分細研)黃蘖(一兩)烏
賊魚骨(五錢細研)黃連(一兩去鬚)
右先將黃蘖黃連搥碎三盞水煎取濃汁一盞去滓
於日中煎令乾後以諸藥相和如麵每以銅筯取如
篆豆大點之
龍腦膏(出聖惠方)治眼生花瞖澀痛
龍腦(五分)麝香(五分)膩粉(二錢)黃連末(五錢)井鹽(一錢研細)蕤人
(一兩湯浸去赤皮細研)
右細研先以野駝脂二兩於瓷碗内消濾過以藥合
研如膏每以銅筯取米粒大點之
吹鼻去障瞖方(出聖濟總錄)治上膈實熱衝發於目漸生
花瞖
瓜蔕(七枚先為末)母丁香(七枚先為末)麝香(研)龍腦(一字)波斯
青黛(水上浮青者二分)
右同研如粉貯蠟封勿泄氣每用麻子大吹入鼻中
早晨兩次夜一次
真珠濟散(出聖濟總錄)治風熱上攻眼生花瞖及有赤衝
黑睛
真珠末琥珀末(各一分)丹砂末(半分)碙砂(兩豆大)
右合研極細每日三四次點
水照丸(出聖濟總錄)治眼生花瞖
烏賊魚骨(取白心用)生龍腦丹砂(各一錢)
右研極細用蠟和餅子安目中
龍腦散(出聖惠方)治眼生花瞖
龍腦(一錢)川朴硝(五分)
右同研如粉每以銅筯取如豆大點之
又方(出聖惠方)治眼生花瞖澀痛難開
取貝齒一兩燒灰研如粉每取少許點瞖上
又方(出聖惠方)
以景天草𢷬絞取汁日三五度點之
又方(出聖惠方一名牙灰散)
取人自落牙齒燒灰研如粉每取少許點眥頭
又方(出聖惠方)
用烏賊魚骨細研每取少許日三五度點之神效
卒生瞖膜(論)
夫眼卒生瞖膜者辨其所由皆因臟腑壅不能宣通風
邪而熱毒傳於肝肺攻注眼目結成瞖膜浸侵暗也
方
決明子散(出聖惠方)治眼卒生瞖膜視物昏暗及瞖覆裹
瞳人
決明子黃連(去須)川升麻枳殼(麩炒微黃去穰)黃芩(三分)
車前子栀子仁地膚子人參(去蘆頭各五錢)
右為粗散每服三錢水一盞煎至六分去滓每於食
後溫服
羚羊角散(出聖惠方)治眼卒生浮瞖膜昏暗
羚羊角(一兩)芎藭(五錢)車前子(五錢)黃連(五錢去須)葳蕤(一兩)茺
蔚子(五錢)甘草(五錢炙微赤剉)石決明(一兩細研水飛過)枳殼(一兩麩炒)
(微黃去穣)
右為細散不計時候以竹葉湯調下一錢忌炙煿熱
麵猪肉
車前子散(出聖惠方)治眼卒生瞖膜疼痛
車前子(一兩)決明子秦皮(剉)黃連(去須)赤芍藥川
大黃(剉碎微炒各三分)芎藭(一兩)甘草(五錢炙微赤剉)梔子人(一兩)
右為細散每於食後以竹葉湯調下二錢
真珠散(出聖惠方)治眼忽生瞖膜赤澀疼痛
真珠末(五錢)黃芩(二兩)青葙子(二兩)石決明(搗碎細研水飛過)甘
菊花芎藭甘草(炙微赤剉)人參(各一兩去蘆頭)
右為細散每服一錢食後以溫漿水調下
治眼卒生瞖膜方(出聖惠方)
貝齒(一兩燒灰)龍腦(五分)
右同細研旋取點著瞖上再用
治眼熱毒卒生瞖及赤白膜方(出聖惠方)
用雄雀糞細研以人乳汁和點之
真珠膏(出聖惠方)治眼虛熱目赤痛卒生醫膜昏暗
真珠末(一兩)貝齒(五枚燒灰)麝香(一分)硃砂(一分)胡粉(一分)鯉魚
膽(二枚)白蜜(四兩煎濾過)
右除魚膽蜜外都研如粉以魚膽汁蜜於銅器中調
令勻慢火煎成稀膏每以銅筯取少許點之日三四
上
羚羊角散(出聖惠方)治眼生白瞖膜
羚羊角屑(五錢)澤瀉(五錢)葳蕤(五錢)兔絲子(五錢酒浸三日曝乾別搗)
(為末)甘菊花(一兩)
右為粗散每服三錢水一盞煎至六分不計時候溫
服
知母散(出聖惠方)治眼生赤瞖膜侵睛下垂
知母川升麻大青(各三分)川大黃(剉微炒)甘草(炙微)
(赤各五錢)
右為粗散每服三錢以水一盞煎至六分去滓每於
食後溫服之
蛇蛻皮散(出聖惠方)治眼卒生瞖膜侵睛不退
蛇退皮(一條燒灰)仙靈脾(一兩蒸過)蟬殼(一兩微炒)甘草(五錢炙微赤剉)
川大黃(五錢剉微炒)
右為粗散每服三錢以水一中盞煎至六分去滓每
於食後溫服之
龍腦煎(出聖惠方)治眼卒生瞖膜
白龍腦(五錢)乳香硃砂細辛黃連(去須各一分)
右先將細辛黃連為散以水一大盞浸一復時用蜜
五兩并藥水同煎至四分去滓研龍腦乳香硃砂入
水藥内用瓷瓶子盛日四五度點之
雞子殼散(出聖惠方)治眼卒生瞖膜
雞子殼(抱子者去膜取白殼皮研一分)貝齒(三枚燒灰)
右同研令細入甆合中盛每取少許日三五度點之
又方(出聖惠方)
烏賊魚骨黃丹白礬(燒灰各一分)
右同研如粉入煉過白蜜二兩用竹筒盛於飯甑上
蒸候飯熟為度以甆瓶中盛日三四度取少許點之
又方(出聖惠方)
鹽綠(五錢)鹽花(一錢)龍腦(一豆大)
右研如粉以甆合盛每取半粳米大日三度點之
龍腦膏(出聖惠方)治眼赤痛卒生浮白膜
龍腦雄雀糞(各一分)
右研如粉以人乳汁一合相和調勻成膏每以銅筯
取少許點之
治眼卒生瞖膜遮黑睛(出聖惠方)
蛇蛻皮(一條細剪)
右以白麵和作餅子炙令焦黑色搗細羅為散每於
食後及夜臥時以温水調下一錢
目卒生瞖(出肘後方)
以貝齒燒細篩點瞖上日再三時頻拭令人仰臥
銅筯點之
涼肝散(出聖生堂)治初𤼵眼疼才生瞖膜藏腑實者
大黃赤芍藥(各一兩)蟬退當歸黃連(各五錢)甘
草(五分)
右為末每服二三錢米泔水調服肝熱加淡竹葉肺
熱加大黃脾熱加甘草食後服
五秀重明圓(出衞生寶鑑)治眼瞖膜遮睛隠澀昏花常服
清利頭目
甘菊花(開頭者五百箇)荆芥(五百穗)木賊(去節五百節)楮實(五百枚)
川椒(去目閉口者五百粒)
右為細末煉蜜丸如彈子大每服一丸細嚼時嚥下
食後臨卧亦得忌酒蕎麫辛熱物
增青膏(出楊氏家藏方)治眼生瞖膜隠澀難開或暴赤眼腫
痛
盆硝(五錢)硼砂(三錢)馬牙硝(一錢)青鹽(五分)輕粉(五分)腦子(五分)
麝香(一字)碙砂(一字)
右件同研令極細每用粟米大點眼内
羌活退瞖膏(出試效方一名復明膏)治足太陽寒水膜子遮左
右睛白瞖在上視物不見(東坦蘭室方)
椒樹西北根(一分)東南楊(一分)羌活(七分)正麻黃(去節三分)當
歸屑(六分)黃連(二錢)防風根(二分)生甘草稍(四分)柴胡根(三分)
升麻根(三分)生地黃(三分)蕤人(六箇)藁本(二分)漢防己(二分)
右淨新水一大碗先將漢防己黃連生草稍當歸稍
生地黃煎至一半下餘外藥再煎一&KR0678;去滓入銀石
器中再煎如藥點之有力為度
羌活退瞖湯(出東坦蘭室方)治太陽寒水瞖膜遮睛不能視
物
麻黃根(二錢)羌活(一兩五錢)防風(一兩)藁本(七錢)薄荷葉(二錢)荆
芥穗(七錢煎成藥加之)細辛(少)川芎(三錢)當歸(三錢)酒生地黃
(一錢)川椒(五分)黃栢(四錢)酒知母(五錢)
右㕮咀每服稱三錢水二大&KR0678;煎至一盞半入荆芥
穗再煎至一盞去滓熱服之食遠忌酒醋溫麵
蝎附散(出衞生寶鑑)搐鼻退瞖膜
薑黃青黛附子尖(各一分)薄荷(一兩)鵝不食草(五錢)
右為末含搐少許
發雲散(出衞生寶鑑)治因眼發濕熱不退而作瞖膜遮睛
黑暗羞明隠澀難開
川芎草龍膽荆芥穗楮實薄荷石決
明羌活蒼术蜜蒙花白术大黃甘
草甘菊花地膚皮木賊連翹川椒
香白芷白蒺䔧桔梗石膏(各五錢)檳榔(一剉)石
燕子(一剉)
右揀淨細末每服三錢溫茶清一盞調下食後一日
三服忌雜魚麵馬猪肉蕎及辛熱物
還睛散(出衛生寶鑑)治眼生瞖膜昏澀淚出瘀肉攀睛
大芎草龍膽草決明石決明荆芥穗
野菊花野檾子楮實木賊白茯苓炙
甘草白蒺䔧川椒(炒去目)仙靈脾(葉)茵蔯蒿(已上)
(各五錢)
右為細末每服二錢食後茶清調下一日三服忌雜
魚肉熱蕎麵
又方(出肘後方)治目卒生瞖
拔獨鬚及熱以滴瞖如滴泥再用三四鬚良
遠年障瞖(論)
夫障瞖之疾本於風熱毒氣攻積臟腑衝發眼目結摶
而成蓋目為五臟精華肝外候令風邪毒氣在於臟腑
不得宣洩上衝於目故為障瞖初隠澀赤痛漸成瞖膜
遮障瞖而不退或至粘睛非藥難瘥是為遠年障瞖
方
大決明散(出聖濟總錄)治眼目一切遠年障瞖眥生弩肉
赤腫疼痛
石決明草決明青葙子甘草(炙剉)黃蘖(去粗皮)
黃連(去鬚)榖精草龍骨白芷枳實(麩炒)牡蠣(煅)
枸杞子蛇蛻(各一兩)羌活(去蘆頭)蒺䔧(炒去角)蟬蛻
白附子(炮)黃耆(剉各半兩)魚子(活水生下者半兩其子用硫黃水溫三洗過)
虎睛(一隻切作七片文武火炙乾每一次一片)
右為末每服三錢更時五陳湯茶清調下日午臨臥
再服眥弩肉赤腫疼痛不可忍者三五日見效赤白
瞖膜久不見者一七日減二七日其眼好安然眼枯
者不藥活者可醫如煩惱傷酒色遇風兩眼中淚出
疼痛者即是活眼若或眼中無淚不疼痛者乃為死
眼更不用治一方有石决明蔓菁草忌毒魚麵猪肉
酒色等件
開明丸(出危氏方)治年深日近瞖障青肓寂無所見一切
眼疾
熟地黃(一兩五錢酒浸)兔絲子(酒洗)車前子麥門冬(去心)蕤
人(去皮)決明子地膚子茺蔚子枸杞子黃
芩五味子防風(去蘆頭)澤瀉細辛(去葉不見火)杏
仁(炒去皮尖)北葶瀝(炒)青葙子(各一兩)桂皮(五錢)羊肝(須用白羊)
(者只用肝薄切瓦上焙乾了作末或却以肝煑肝爛為丸少則以蜜凑之方可久留)
右為末丸如桐子大每服三十丸熱水下日三服仍
戒忌生薑糟酒炙煿等熱物
琥珀散方(出聖惠方)治積年瘀肉障瞖
琥珀珊瑚碙砂(白者)馬牙硝烏賊魚骨(各五錢先)
(於粗石上磨去其澀用好者一錢)真珠末(一兩)
右都入乳鉢内研三日令極細每日三五次點之
羌活丸(出聖濟總錄)治久患風毒氣攻目眼昏暗赤澀瘀
肉生瘡瞖膜遮障不明久患偏正頭疼眼目漸覺細
小及夾腦風痛多視黑花
羌活(去蘆頭)天南星(炮)天麻附子(炮製去尖臍)芎藭
旋復花半夏(湯浸十度)青橘皮(湯浸去白焙)桑螵蛸藁
本(去苗一兩)牽牛子(六兩炒搗取末二兩)
右搗為細末煉蜜和丸如梧桐子大每服二十丸食
後溫湯下漸加至三十丸
決明煎(出聖惠方)治眼遠年瞖障
馬蹄決明(一兩五錢)蘆薈蕤人(湯浸去赤皮一兩五錢)秦皮(搗碎)
黃蘖(去粗皮)馬琦烏賊魚骨紫貝(燒熱各一兩)鯉魚
膽(四枚)波斯鹽綠(三分細研)
右先煎決明等五味以水三大盞煎至一盞淨濾去
滓次下鹽綠等五味更煎至一小盞於銅器中盛勿
令洩氣每取一豆大許以人乳調點之閉目良久令
淚出日二三度
琥珀散(出聖惠方)治眼生瞖障黏睛牢固經年不愈
琥珀(五錢)真珠(一兩)貝齒(燒灰)珊瑚馬琦朱砂蕤
人(去皮)決明子龍腦(各一分)零石(五錢)
右為末入乳鉢内研如麵每以銅筯少許點之
石膽散(出聖濟總錄)治眼生瞖障經年不瘥
石膽(半分)琥珀真珠珊瑚紫貝馬琦決
明子(各一分)硃砂蕤人(湯浸去赤皮各五錢)
右為散入乳鉢内研令細勻每用藥一小豆大點大
角眥頭日二三度妙
補肝散(出龍木論)治三十年失明
以蒺䔧子七月十七日收隂乾𢷬散食後𢷬散水
服方寸匕
治眼中一切障瞖不消風毒氣上攻眼常瞖膜不見物
者不計年瞖膜厚者此藥頻點極效方
石膽(研細)波斯鹽綠細辛鉛丹石決明(𢷬碎細研)
(水飛過)貝齒(各一兩燒灰)石鹽(五錢)碙砂(五錢)烏賊魚骨(三分)秦
皮(去皮)雞舌香(各五錢)黃連(一兩去須)決明子(三分)
右為末入研了藥更研和丸如麻子大夜臨臥大眥
頭各一丸
紫金膏治男女目疾遠年日近瞖膜遮障攀睛努肉
拳毛倒睫黑花爛眩畏風羞明冷淚及赤眼腫痛
爐甘石(好者火煅細研無聲將黃連當歸桃頭童子小便浸煎湯濾淨飛淘去砂石控乾粗)
(者再研再淘一法只用楊梨亦名蓧採葉濃煎湯濾淨飛淘控乾一兩)黃連(一兩火飛研)
乳香碙砂雄黃沒藥白丁香(真者)當歸
輕粉麝香腦子(二錢各為末)蜜(四兩)
右用大建盞内熬蜜沸入丹砂以柳木篦子急手攪
勻約熬三兩沸却入爐甘石復攪勻下乳香入碙砂
又下雄黃次下白丁香再入沒藥又下當歸再入輕
粉方下腦子麝香依次第下文武火各熬三兩沸須
急用篦子不住手攪勻候熬成膏不黏手為度每雞
頭大一塊沸湯化開浸湯半盞已下乘熱食後薰洗
蕤人散(出聖惠方)治眼障瞖多年不退(方見本門目生花瞖類)
石決明丸(出聖惠方)治眼障瞖經年不消遠視不明
石決明(半兩𢷬細水飛過)決明子酸棗人(微炒)葳蕤蕤
人(湯浸去皮)胡黃連藍葉龍膽(去蘆頭)青葙子(各半兩)
右為末用羊膽汁和𢷬百餘杵丸如桐子大每於食
後以清粥飲下二十丸
點眼生金絲膏治男女目疾遠年日近瞖膜遮障攀
睛弩肉拳毛黑花眩爛羞明冷淚及赤眼腫疼
碙砂(一錢研)黃丹(五錢)晉礬(一錢研)黃連(一兩去毛剉)青鹽(一錢)
(研)乳香(好者三錢研細)片腦(二錢)當歸(五錢洗淨剉)
右用好蜜四兩除片腦外和七味内入青竹筒中油
單紙裹筒口五七重緊緊繋定入湯瓶文武火煑一
週時取出劈破新綿濾去藥滓方下片腦和勻甆瓶
收貯再用油單紙五十重封繋瓶口埋露地内去火
毒候半月取出每用一粟米大
黃連煎(出聖濟總錄)治積年風眼赤眼障膜侵黑不見物
黃連(去須)曾青(研如粉)地骨皮(白者各一兩)顆鹽(一分)蜜(一升)古
錢(十一文)
右𢷬碎以蜜清安新磁瓶中以湯煑一復時後取出
重以綿濾去滓内于瓶子中著地上露兩宿後每以
銅筯取少許點目中一日可三五度
神仙水照膏(出危氏方)治遠年日近眼目羞明瞖膜遮障
或赤筋纏裹努肉攀睛
黃丹(水飛過同水銀研)黃蠟(一兩切片子)水銀(一錢細研如粉)碙砂(一字)
(水飛為末)蛇退(一條碾細)烏雞子殼(不拘兒子者去膜細研)
右先溶蠟成汁次入諸藥在内須是鍋子熬成膏子
為丸如芥子大捻餅子用硃砂為衣如患一切眼疾
用藥一餅患雙眼兩餅臨夜臥時用筯頭水溫了蘸
藥一餅點目中閉眼臥一宿直至天明起時先用水
一盞如洗面照眼開放將眼(缺)動其藥落在水中少
時即令眼明人仔細水中看藥上取下黃色或白瞖
膜病毒纏在藥上用手指撚去病再用之一餅可用
三日一方無碙砂
琥珀煎(一名貝齒散出聖濟總錄)治眼遠年瘴瞖不瘥(方見本門目生釘瞖)
(類)
七寶散(出聖惠方)治眼瞖障年深月久不能消散
珊瑚琥珀曾青紫貝硃砂雞子(去白膜各)
(五錢)玉屑(五錢)
右研令細每用時仰臥以銅筯取如菉豆大點于瞖
上一食久乃起日三五度點之
龍腦膏(出朱氏集驗方)治遠年近日瞖膜遮障攀睛努肉連
&KR0008;赤爛視物昏暗不覩光明隠澀多淚迎風難開立
效
蘆甘石(不拘多少揀粉紅梅花者為妙用乾鍋盛火煅訖入黃連水淬再水浸一宿去滓將)
(煅甘石淬七次同黃連水細研飛過暴乾羅過用三錢)黃連(不計多少搥碎)龍腦草
(不拘多少淨洗晒乾不見火為末一錢)桑柴灰(二錢)好黃丹(五分)
右同白蜜四兩一處入於净磁器内文武火慢熬以
竹篦子攪如漆色不黏手為度勿犯生水藥成依舊
以磁器盛頓每服如皂角子大新冷水半盞化開洗
三日不用每日洗數次不妨藥盞用紙蓋不可犯灰
極有功效
祕金散(出聖濟總錄)治目幼久疳風攻眼生瞖久藥不瘥
但瞖膜遮障睛不損者並可治
黃連(去須)沙參太隂元精石(研)決明子(各一兩)
右為散每服五分用羊子肝一具竹刀切作縫子摻
藥末在内以線繋入瓶中用米泔煮熟分作三服淡
喫每箇分作三分
朴硝散(出聖惠方)治眼久積頑瞖蓋覆瞳人
川朴硝(二兩)碙砂(半分明者)白礬(五錢)通明子
右相和研為末將小磁瓶子以慢火炙令熱炒藥末
徐徐入瓶内旋以柳枝子攪撥不令看瓶子四邊又
入藥末續續添火候藥盡良久斷烟以乾瓶子蓋口
更大火燒經一炊久去火湏候瓶令其藥屑輕肥更
盛即埋在濕土内七日去火毒訖取出細研每銅筯
日三五度取少許點之
又方(出聖惠方)
真珠(一兩)地榆(二兩剉)
右以水二大盞同煮水盡取出真珠以醋浸五日後
用熟水淘無令醋氣研令極細每以銅筯取少許點
瞖上以瘥為度
檾實散(出聖濟總錄)治目生瞖膜久不愈者
檾實(以柳木製磑子磨之馬尾篩取黃肉去其黑殼不用每十兩有四兩精肉非柳木磑不能)
(去)
右為末取獖猪肝薄切一色入藥中(缺)著緩火炙
肝熟為散臨臥陳米飲調下二錢一法用釅醋為丸
每服二十丸一法取檾實内囊蒸一次暴乾為末或
散或蜜丸以温水下
治積年失明方(龍本)
以決明子二分杵為末食後以粥飲服
治久患壅毒風熱瞖膜并内外障眼(出本事方)
真黃連(去毛)秦皮(去皮)黃栢(小者去皮)
右等分為末每服一錢水一盞煎五七沸用夾絹濾
去滓乘熱盪洗候冷便止再煖又洗滓一併煎洗
普濟方卷八十
