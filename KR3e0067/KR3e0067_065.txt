普濟方卷六十六明周王朱橚撰
牙齒門
牙齒疼痛
治一切牙疼(出海上方)
木耳荆芥(各等分)
右煎湯潄之痛止為度
治牙疼
鹽(一兩)草烏(一兩)
右同炒令草烏黑色同為細末以擦患處
治牙疼
巴豆(一枚去殼并膜)淡豆䜴(一個)
右同研爛每用針頭許以連紙裹安痛處立止不可
太多亦不可令侵齗恐能損肉
又方
香白芷(太平川地道者不拘多少)硃砂(十分之一)
右白芷别研為細末入硃砂拌勻煉蜜丸如櫻桃大
每用一丸擦痛處立止倉卒無硃砂及蜜難收其功
只白芷細辛二味亦每有效廬州郭醫云渠親曾取
累效盡勝它藥此藥乃濠梁一村婦人以醫延師母
夫人者
立效散治牙疼
零陵香(淨洗軟刺炙燥)蓽撥(洗剉碎慢火炒燥)
右等分為末先以炭一塊為細末揩痛處連牙床並
揩淨以藥擦痛處老人風蚛牙疼小兒疳牙走馬疳
等悉治之
治諸般牙痛
梅花膽子(少許)平胃散(少許)
右合和擦牙疼痛立止又方生附子艾葉等分細
剉濃煎温水潄之又方池礬炒為末揩痛處涎出
温鹽湯盥潄又方楓葉生者令痛處咬定又方
用香附子一兩青鹽半兩大黃一兩獨子肥皂一兩
四味用黃泥固濟同煆為末每日作牙藥擦之又
方用大椒細辛蓽撥荆芥穗猪牙皂角等分燒鹽同
為末擦牙愈用水潄去
雄黃散治牙疼
雄黃乾薑(各等分)
右為細末口含水㗜一字鼻中三次疼止
治牙疼方
地黃雄黃(各等分)
右為末點耳中
牙疼方
巴豆(七粒去皮油)鹽豉(四十九粒)
右為細末醋糊為丸如梧桐子大乾用綿裹一丸同
麝香少許内牙疙瘻内去涎一時住疼
治牙疼方
生地黃升麻(各等分)
右為末水煎熱潄三口痛止妙
滄清散治牙疼甚不可忍
滄鹽(四錢炒焦)青黛(半錢)
右研勻疼邊鼻搐少許一方無青黛加雄黃紅豆各半
錢尤妙
又方
黃丹白礬(各一錢)
右用瓦飛入鹽少許同礬溶成水入黃丹同煉乾揩
之
烏白丸(出聖上方)治牙疼諸藥不效者
草烏(七箇生用)礬(少許)
右為細末用少許揩牙痛處不可吞下喉中
蓽撥散(出海上方)治牙痛去齒如神
木鼈子蓽撥(各等分)
右先研木鼈令細入蓽撥同研搐鼻
香附散(一名揩牙法出衛生家寶)烏髭益氣去風疾一切牙疼及
治無故牙動牙宣出血
香附子(四兩先以河水洗淨控乾用)生薑(三兩洗淨切如榖子大)
右同研三宿慢火炒以薑乾為度同為末如牙藥用
之如牙疼先揩藥良久却以荆芥湯潄口一方加青
鹽二兩拌勻亦如牙藥用一方無生薑用香附子五
兩河水洗瀝乾以生薑四兩如上法此方俞居易開
學生平服食傳家之寶得之於鐡甕城中(缺)中申先
生有序具載凡人四十以後百事慵懶皆由心火不
能下降故作此方以救世人
麝香一字散(出海上方)治一切牙疼立效
三奈子(二錢用麵褁煨熟)麝香(半錢)
右為細末每用一匙口噙温水隨牙疼處一邊鼻内
搐之潄動水吐去便有神效
專治牙疼(出海上方)
紅豆升麻(各等分)
右為末入麝香少許於疼處或蛀内乾摻亦得
治諸牙疼方(出海上方)
胡椒殭蠶(各等分)
右為末每用少許摻於疼處涎出湯潄
治諸牙疼方(出海上方)
乾薑白礬(各少許)
右為末填塞蚛孔立效
治牙疼方
巴豆(七個)黑豆(七個各去殼)
右研為泥如雞頭子大新綿裹藥如在左牙疼將藥
丸劄於右邊耳中如此七日七夜立效一日一夜換
綿子却不換藥不換綿恐爛耳
治諸般牙疼不可忍者
露蜂房(炒過去沙底)華隂細辛(去土葉各等分)
右以水煎數沸去滓潄患病處吐之不時用神效
乳蜂散治牙齒疼痛
露蜂房(一枚)乳香(三四塊)
右剉碎同煎潄
治諸般牙疼
白芷良薑
右等分為末於患處數次擦之及於鼻内㗜之側臥
涎出盡即效
齒痛通用方(出指直方)
蜂房(二錢炒)全蝎(二個焙)
右為末傅亦治風疼
防風散(出危氏方)治牙疼
防風鶴虱(各等分)
右剉散濃煎噙立效老鶴虱草研爛含痛處亦可
芫花散(出危氏方)治牙疼
陳芫花(一握)甘草節(五錢)
右細剉各煎先用芫花湯噙唾去次用甘草水噙少
時效
治一切牙疼風齲熱齦常出鮮血漸至崩落口臭不可
近人者並皆治之(出本事方)
大黃(米泔浸令軟)生地黃(大者薄切)
右二味旋切合用一片二片合定貼所患牙上一夜
即愈未全可則再如前法再用忌說話恐引風要津
液漬痛處
細辛湯(出便良方)治牙齒動摇疼處齒齗宣露咬物不得
細辛(二兩)柳枝皮(四兩)
右細剉於銚中炒令黃内大豆一升和柳皮更炒候
爆聲絶於瓷器中盛用好酒五升浸經一宿煖一大
盞熱含冷吐以瘥為度
又方(出聖惠方)
李根白皮(三兩)蒼耳子(三合)
右剉碎每用一兩水煎熱含冷吐
蟾酥丸(出聖惠方)治牙疼口瘡積年不瘥
蟾酥(一片水浸令軟)麝香(研少許)
右細研丸如粟米大以綿裹一丸於痛處咬之有涎
即吐
療牙疼(出肘後方)
蜀椒礬石(各一兩)
右以水六升煎取六合去滓含之潄口吐却勿嚥之
療牙疼(出千金方)
生地黃節蒜(一片)
右搗以綿裹著痛處咬之勿嚥汁汁盡吐出日日為
之瘥止
啄木舌散(出聖惠方)治牙疼
啄木舌(一枚)巴豆(一枚)
右先搗啄木舌為末入巴豆同研為散用猪鬃一莖
點藥於牙根上立瘥也
胡椒丸(出聖惠方)
胡椒末(一錢)蟾酥(一字水浸過)
右同研令相得圓如麻子大以綿裹於痛處咬之有
涎即吐却
草烏頭丸(出聖惠方)治牙疼
草烏頭(半兩炮)躑躅花(二錢)
右搗羅為末以黃蠟消汁和丸如扁豆大綿裹一丸
於痛處咬之有涎即吐却
附子丸治牙疼
附子(半兩生用)馬夜眼(一枚炙令乾)
右搗羅為末以糯飯和丸如菉豆大綿裹一丸於痛
處咬之有涎吐却
烏頭丸(出聖惠方)治牙疼
川烏頭(一分生用)附子(一分生用)
右為末用麵糊和丸小豆大以綿裹一丸於痛處咬
之
又方(出聖惠方)
阿魏臭黃(各一分)
右同研如粉以麵糊和丸如菉豆大每用一丸以綿
裹隨患處左右插在耳門内立效
露蜂房湯(出仁存方)治牙齒腫痛
露蜂房(大者炙)礬(燒灰各一兩)
右為粗末每用二錢水一盞煎十餘沸熱潄冷吐
蒼耳湯(出肘後方)治牙齒痛
右用蒼耳子一合根亦佳㕮咀以水二盞煎十餘沸
入鹽少許去滓熱潄冷吐一方治風腫用根焙乾為
末如齒藥用鹽湯潄之疼立止
治齒痛(出本草)
用山豆含一片於痛處
無食子散(出聖濟總錄)治牙齒疼痛
用無食子不拘多少為末以綿裹一錢當痛處咬之
即定有涎吐之
槐枝焙(出聖濟總錄)治牙齒疼痛
用槐枝燒令熱於痛處齒縫中焙之即瘥
李木皮(出聖濟總錄)治牙齒痛
取李木皮不拘多少細嚼汁浸痛處不過三五次即
瘥一方用水煎含之亦得
松節湯(出肘後方)治牙齒痛
用松節細剉如麻豆一合以水三盞煎藥二盞許去
滓潄牙立止一方燒灰揩之亦治牙齒歷蠧根黑黯
瓜蒂散(出聖濟總錄)治牙齒疼
用瓜蒂七枚炒黃為末以麝香相和新綿裹病牙處
咬之
橘針湯(出聖濟總錄)治牙齒疼久不瘥
用臭橘鍼不拘多少剉如麻豆每用一合水一碗煎
五七沸熱潄牙疼處立效
治齒痛方(出千金方)
含白馬尿隨左右含之不過三五口
治齒痛方亦治牙齒不生(出仁存方見本門齒齗)
又方用蚯蚓糞(缺)
皂子膏(出余居士選竒方)治牙疼
油皂(出皮核)樟腦黃丹(各少許)
右三味同煉蜜為丸塞牙蛀中
又方(出千金方)
取蚯蚓自死者搗末着痛處即止
地黃餅子(出御藥院方)治牙齒痛
用地黃五觔淨洗去苗於甑内蒸先鋪布一重以上
層密閉令熟出曝之當日乾如經三度以生地黃汁
二升洒之曝乾然後搗為餅每服一餅噙化嚥津一治
齒二生津液三變白髮髭鬢為黑其功極妙
治牙疼(出神效方)
口噙水一口用大黃末紙撚隨左右痛處鼻内塞之
立止
治牙疼(出神效方)
以巴豆去皮用針刺於燈煙上炙令煙出薰牙痛處
三五次
又方(出儒門事親)治牙痛
以花&KR0008;填牙坑痛立止又方枯白礬熱水潄之
治牙疼方
用蟾蜍背上刮白涎用綿展之在疼處咬之吐涎用
清水潄口
又方
用胡椒一錢半羊脂打拌搗四十九下擦之
又方
用防風艾槐條花椒鹽荆芥湯潄之
又方
用蜈蜂窩一箇明礬鹽各等分先用礬在瓦上火煉
乾為末装在蜂窩眼内用瓦二片將蜂窩放在中間
上下合了却用慢火在下煉過為末擦牙疼處
治牙疼(出本事方)
用川芎大者一箇舊糟内藏着一月日透内後出焙
乾入細辛為末揩疼處
又方(出本事方)
用土狗一箇舊糟褁定次將紙裹温慢火煨焦去糟
取土狗為末敷牙疼止
治牙疼不可忍
用烏頭尖生用為末擦疼處用藥後以竹葉或細辛
荆芥湯潄之
治牙疼(出范氏方)
用白殭蠶真者不拘多少用生薑片切同炒候殭蠶
赤色黃色為度去薑不用將殭蠶為細末每用取不
蚛皂角刮去黑皮以手指蘸湯於皂角黃上擦取汁
揾殭蠶末揩痛處即止
治牙齒痛(出范氏方)
以蕪荑仁安蛀齒上有縫就以窒之立驗
治牙痛諸藥不效
用芫花以細末擦痛處令熱痛定温水潄之
治牙疼(出危氏方)
先用露蜂房瓜蔞皮各燒灰去火毒擦牙以烏桕根
菜根柳根葱根不拘多少四味煎湯温潄
治牙疼(出經驗良方)
用皂角濃漿同朴硝煎令溶潑在石上成膏手擦牙
痛處又紅豆末搽去涎出安又鶴虱草花醋煎
温浴牙加椒數粒尤好浴得涎即吐去又青鹽安
頓於竹内緊燒過去竹為末香附子燒去皮毛為末
各等分加細辛末日逐擦痛處又方大黃燒灰敷
痛處立愈一方紅豆為末搐鼻中(出衛生家寶方)
治牙疼(出經驗方)
用華隂細辛多年陳石灰等分研為細末擦牙痛處
即止如石灰得城頭上尤佳
治牙痛有四證不可例治(出海上方)
熱者怕冷水用牙硝薑黃雄黃荆芥等治之
冷者怕熱湯用乾薑蓽撥細辛等治之
不怕冷熱乃風牙用猪牙皂角殭蠶蜂房草烏治之
有竅者蛀牙用雄黃石灰沙糖等治之用藥了皆以
温水潄之
治牙疼方
單㗜蒼鹽少許於鼻中一方以煖水含揩牙
治牙疼(出海上方)
用茄花秋者尤妙閑時乾貯旋燒傅疼處立愈
又方(出海上方)
用蒺藜煎湯盥潄立效
又方(出海上方)
用陳茄樹燒灰先用露蜂房煎湯盥潄却以茄灰傅
之
仙方(出海上方)治牙疼諸藥不效者
以荔枝取肉不蛀者仍入殼内於磚上壅火燒存性
出火毒為末揩疼處立止
山蜂酒(出海上方)
用蜂窩大如斗者燒灰存性麝香少許用煮酒調以
綿紙覆蓋勿令藥氣漏酒盥潄冷時吐了再呷温者
含口中不可嚥了
鯽魚砒治牙疼去齒如神
以鯽魚一箇破開入砒於内放在地孔中候魚身上
自然霜掃下燈心點蟲牙水潄自落
青錢方(出海上方)
用晉礬四兩生薑一觔切以銀器石器熬黃色勿令
焦入升麻一分華隂細辛半兩同為末擦之
蜂房鹽(出海上方)
用柳皮一片或用楊皮削薄約長二三寸以痛處兩
牙咬定柳皮却以熱艾成顆置柳皮之頭炙之不過
三壮柳皮一熟其疼即止其艾頭煙亦自鼻中薰入
也
又方(出海上方)靳李謙云嘗牙疼月餘一試愈屢效於人
用䗶少許炙洋攤於紙上却用熱艾攤於䗶紙上用
筯捲之成箇去筯置此艾筒於牙疼一邊鼻孔内以
火燒艾筒待煙盛即以手滅火塞筒口鼻中大吸煙
者三口中呵氣其艾煙滿口疼亦止腫亦消
赴筵散(一名晉礬散出海上方)
用老生薑切片安瓦上用炭火却將白礬滲薑上候
焦為末擦疼處有人牙疼日夜呻吟用此有驗
治諸牙疼及齒衂(出海上方)
隔年糟茄燒灰出火毒為細末每用少許乾擦疼處
立效或糟茄新瓦上片切薄令乾黑色為末傅之
又方(出海上方)
用橡斗子入鹽少許塞滿在内合定新瓦上燒存性
出火毒為末每用少許乾擦疼處有涎吐之
治諸牙疼方(出海上方)
敗毒散洗心散同煎潄口嚥良久即安效速如神
又方(出海上方)
先洗牙淨以紙浥乾尋壁上白蟢窠四五箇剥去黑
皮者止用白者次以刀於火上燒令汗出將蟢窠惹
汗圓了納牙中更入些乳香於蟢窠内尤妙以乳香
入蟢窠用綿紙包燒為灰丸納疼處或以好醋含潄
亦效
治牙疼方(一名露蜂房散出十便良方)治熱毒風攻頭面齒齗腫
痛
用露蜂房不拘多少用火筯簽燒過研碎為末將藥
放手心内用好酒三四滴調成膏子又用熱酒一口
調藥如左邊牙疼將藥於左邊痛處噙𠻳右亦如之
凡用露蜂房即煎洗入藥並炙用一方用花椒鹽少
許將水煎亦可一方用醋煎含之立效不得嚥入喉
中
又方
用壁上掃土用鹽炒過為末左右鼻内㗜之
治牙疼方
用竈上塵土鹽炒一處攪和擦牙痛處立效
又方
用赤小豆不拘多少炒褐色研細有銅青加少許如
無但擦牙疼效
治牙疼(出肘後方)
以蒜一片切一頭作蓋剜去中心煨巴豆一粒至黃
熱用鹽裹隨患處左右塞耳中又用蒼耳子莖葉煎
湯熱含之即吐吐了即愈
治牙疼
牙疼者風化牙痛或單芒硝研末隨左右鼻内吹之
酒齒痛方(出指直方)
以井水洗口頻換且含且潄或百藥煎泡湯微冷含
嚥或縮砂嚼傅齒痛處
秘方(出危氏方)治經歲牙疼
以楓香脂為末入焚香爐内灰再篩過常日洗面時
用揩牙上永無斯疾更臨睡温水净潄為佳
治風熱上攻牙痛不可忍者
右神芎丸五六錢用温茶清送下食後服之
定牙疼(出本事方)
用三脚不拘多少鹽泥固濟火煆通紅出火毒次碾
為末每用些小䪺蛀牙孔内立效臨用藥時入乳香
末少許令勻通若先將乳香和之後恐過却藥性其
效較緩是故用藥臨時和勻
胡麻湯(出肘後方)治齒風腫痛
以胡麻五升水一斗煮取五升含潄吐之莖葉皆可
用之姚云神良不過三劑腫痛即愈
杏仁方(出肘後方)治諸牙齗疼
用杏仁一百枚去皮尖雙仁以鹽方寸匕水一升煮
令沬出含之味盡吐却再含之三度瘥
藜蘆方(出肘後方)治牙疼
用藜蘆末塞牙孔中勿嚥汁神效
槐樹白皮(出肘後方)治牙齒疼痛風疳䘌
取槐樹白皮一握切以酢一升煮去滓著鹽少許適
寒温含日三易一方以煎漿水煮含之
獨頭蒜(出聖惠方)治牙齒疼痛
以獨頭蒜煨之乘熱截用頭以熨痛上轉易之亦止
蟲痛
楊柳白皮方(出肘後方)治齒痛
以楊柳白皮卷如指許大含嚼之以汁漬痛齒根數
過即瘥也一方用醋煎含之
秦椒方治齒痛
用秦椒醋煎含之一方用蜀椒
枳殼方
以枳殼根浸酒煎含治齒痛消痰有氣加而用之
豹皮方治牙疼
用豹皮燒灰傅䘌齒瘡痛齒
牛膝根方(出聖惠方)治牙齒疼痛
以燒牛膝根灰置牙齒間一方燒牛膝齒間含之以
牛膝根為末綿裹含之亦可
蘆薈方治齒䘌并有蟲
用蘆薈四分杵末先以鹽揩齒令淨然後用少末塗
於上妙
鯽魚方(出肘後方)治牙齒痛
取鯽魚肉鹽花於肚中燒作灰末傅之即瘥
皂角方(一名皂角散出指直方)治風齒動摇
以皂莢兩挺食鹽半兩同燒令通赤細研夜夜用揩
齒一月後有動齒以及血䘌齒並瘥其齒牢固一方
不用鹽
石膽方(出聖惠方)治齒痛及落盡
用石膽細研以人乳汁和丸如膏傅所痛齒上或孔
中日三四度止痛復生齒百日後復故齒生止用新
汲水潄令淨凡治齒先須除却食床用針刺盡黑血
然後塗雄黃末入齒縫中細看之齒根下若虚軟即
以小針刺通齒根下若痛即出却惡物然後傅膏膏
乃行也少年即易治老者難痊
柳枝方(出肘後方)治牙齒疼
用柳枝一握細剉入少鹽花將水煎含之甚妙用葉
煎含亦得
槐嫩枝方
用春採槐嫩枝煆為黑灰以揩齒去蚛痛
治療牙疼(出聖惠方)
取皂莢子搗末以綿裹如彈子大兩顆於釅醋中煮
熟徹牙疼處齧之冷即易日三五度以瘥為度
治牙齒痛方(出肘後方)
取苦竹燒一頭一頭得汁多擦齒上即瘥
治齒牙疼風蟲俱瘥方(出肘後方)
大豆半升柳枝如筯大亦切半升二物必須於銅鐺
熬令黃焦即以美酒大大升沃之又煮一沸取湯含
潄浸疼處冷即吐却更含熱者三五日即愈久含彌
差常用驗
治齒疼(出肘後方)
用葫荽子五升以水五升煮取一升含之
治牙疼方
用杉松皮切碎約三兩重取水三碗熬至一碗盥潄
三五次不可嚥立效
治牙疼(出聖惠方)
以蘿蔔子二七粒去赤皮細研以人乳和左邊牙疼
即於右鼻中點少許如右邊牙疼即在左邊鼻中點
之立效
治齒疼立效方(出聖惠方)
取川椒一兩去目搗羅為末以好白麵滚丸如皂角
子大燒令熱於所疼處咬之不過三五度即瘥
又方(出旋舍備要方)治牙齒疼痛腮腫齗不能嚙物風蚛疼
俱治
附子角(八箇)巴豆(一箇去皮)麝香當門子(一箇)
右研為末蒸餅水浸為丸如黃米大以綿裹隨痛齒
隱之
牙齒連腮腫痛方(出衛生家寶方)
防風巴戟天麻莽草細辛(以上各一兩)白芷
香附子(各一分)
右為末牙疼處揩擦約行半里地鹽湯潄口
治冷證齒痛方(出朱氏集驗方)
羊腎子八味丸
右相和鹽湯送下
白芷散(出朱氏集驗方)治牙疼
白芷血餘芎藭百草霜川芎草烏
雄黃花桑皮(燒)硃砂全蝎麝香北細辛
沒藥當歸
右等分為末每用一錢茶酒任下空心先將此藥用
醋調如膏次皂角炭火燒令烟出却用皂角點藥患
處即安
立效散(出朱氏集驗方)治牙疼
白礬(一兩)生薑(三兩切片同白礬炒乾)蓽撥(一兩焙乾)
右炒鹽少許為細末擦牙痛處如神
救苦散(出衛生家寶鑑方)治一切牙疼及寒風蚛牙疼
草烏頭川烏頭桂花良薑紅豆胡椒
蓽撥細辛(各半錢)石膏官桂(各二錢)
右為細末先潄淨裏外乾摻之出涎立愈
失笑散(出十便良方)治牙疼
川烏頭芎藭甘草地骨皮細辛高良
薑白芷(各等分)
右為細末每用少許擦痛處兩三次涎出以温水潄
之
沉香散(出十便良方)治老人多患冷牙疼不可忍者宜用
此方
沉香(半兩)升麻細辛白芷地骨皮(各一兩)附子
(一分生用)
右搗羅為末每用一錢以白湯調熱含冷吐之
全蝎散(出衛生家寶方)搐一切牙疼
蜈蚣(一條)全蝎(三個)芒硝(半兩)良薑乳香(一錢)麝香(一字)
右為末每用少許搐鼻
九寶散(出楊氏家藏方)治牙疼
青鹽細辛(去葉土)延胡索高良薑蓽撥胡
椒麝香(别研)乳香(别研)雄黃(别研)
右件各等分為細末次入别藥令勻每用少許微微
擦痛處
香白芷散(出東垣蘭室方)治大寒犯腦九分朔風一分牙疼
藥
麻黃(去節一錢半)草荳蔲皮(七個)草荳蔲仁(七分)黃耆(一錢)吳
茱萸(四分)藁本(三分)羌活(八分)香白芷(四分)當歸身(半錢)熟乾
地黃(半錢)升麻(一錢)桂枝(三分半)
右件為細末先用温水潄洗以藥擦之
治蟲散(出東垣蘭室方)治大寒犯腦牙齒疼痛及朔風作痛
蟲痛胃經濕熱腫痛
麻黃(不去節一錢)草荳蔲皮(一錢)吳茱萸(八分)黃連(四分)藁本
(二分)黃耆(一錢)羌活根(五分)白芷(三分)當歸身(四分)熟地黃(三分)
骨灰(二錢)升麻(一錢)桂枝(一分)草荳蔲仁(半錢)益智仁(四分)
右件為細末同煎搽之一方無草荳蔲仁
益智木律散(出東垣蘭室方)治寒熱牙痛
草荳蔲皮(一錢二分)木律(二分)益智皮(半錢)升麻根(一錢半)骨
灰(半錢)熟地黃(半錢)生地黃(四分)當歸身(四分)
右件為細末用度如前如寒牙疼不用木律一方有
黃連無生地黃
蝎稍散(出東垣蘭室方)治大寒風犯腦牙痛
麻黃(去節二錢半)桂枝(三分)升麻根(三分)羌活(半錢)防風根(二分)
藁本(三分)當歸(二分)香白芷(二分)黃耆(三分)柴胡(二分)草荳蔲
皮(一錢)骨灰(二錢半)蝎稍(少許)
右件為細末如前用之
刷牙散(出東垣蘭室方)
麝香(一分)升麻(一錢)白荳蔲(三錢)草荳蔲皮(半錢)骨灰(二錢)黃
連(一錢半)漢防己(二分)當歸身(三分)生地黃(一分)熟地黃(二分)
沒石子(三個)人參(三分)五倍子(一個)
右為細末如前搽之
當歸龍膽散(出東垣蘭室方)治寒熱牙痛
麻黃黃連(各一錢)骨灰(半錢)升麻(一錢)香白芷(半錢)生地
黃(五分)當歸稍(半錢)草龍膽草荳蔲皮(一錢)
右件為細末擦之如神
牢牙地黃散(出東垣蘭室方)治腦寒痛及牙疼
麻黃(二分)黃連骨灰(各一錢)升麻(一錢半)草荳蔲皮(一錢)
吳茱萸(八分)益智仁當歸身(各四分)藁本(二分)黃耆(半錢)
熟地黃人参羌活(各二分)香白芷(半錢)防己(三分)生
地黃(三分)
右件為細末搽之神效一方無生地黃
草荳蔲皮(出東垣蘭室方)治寒多熱少牙疼痛
草荳蔲(一錢三分不去皮)黃連(一錢半)升麻(二錢半)細辛葉(二分)
骨灰(半兩)當歸(六分)防風根(二分)草荳蔲仁(一錢)熟地黃(半錢)
右件為細末同煎牙疼處擦之一方無草荳蔲仁
羌活湯(一名細辛散出東垣蘭室方)治客寒犯腦風寒濕腦痛項
筋急牙齒動摇内齦根脱疼苦楚
麻黃(去根節三錢)羌活根(一錢半)藁本(三分)細辛根(少許)升麻
根(半錢)柴胡根(半錢)當歸身(六兩)香白芷(三分)桂枝(三分)草荳
蔲皮根(一錢)骨灰(二錢)蒼术(半錢)
右件前藥為極細末先用温水潄口淨搽之其病立
止或再痛一陣則止
治牙齒疼痛連頭目俱瘇其痛不可勝忍痛處齒上多
有腐朽黑㾗成穴愚醫以為蟲蝕者宜使此方若要
永除根當須依此方法使藥并依下面法修合茵陳
散喫一兩料消去骨槽風熱則其痛永去根本(出護命方)
藁本木香㯽榔(各一分)
右件藥並不見火生杵羅為末每使二錢傅在痛處
齒齗上合口候津液滿口抽得齒却下熱毒却和藥
吐出如此使兩三度下便以熱水潄口不得嚥下藥
入喉中更使藥末六錢用生葱自然汁調外貼在痛
處乾即換之仍脩合上面茵陳散喫即得安效其茵
陳散若要常喫即去大黃半夏牽牛三味脩合逐日
依法進服喫至兩三料即其痛永除根本更兼肌肉
顔色瘦黃白諸疾不生也
立效散(出東垣蘭室方)治牙齒痛不可忍及頭項背微惡寒
飲食大惡熱飲其肺上中下三部陽虚隂盛是五臟
内盛而六腑陽道脉微小其小便滑數
酒洗龍膽草(二錢)升麻(七分)防風根(一錢)炙甘草(三分)細辛
末(二分)
右㕮咀如麻豆大都作一服水一大盞煎至七分去
滓以匙撩口中患痛處待少時則止如多惡熱飲更
加龍膽草一錢此法不定視寒熱多少臨時加减若
更惡風作痛加草荳蔲皮半錢勿加龍膽草也
清胃散(出東垣蘭室方)治因服補胃熱藥致使上下牙疼痛
不可忍撁引頭腦滿而發熱大痛是陽明之經絡入
腦在經十五絡中喜寒惡熱乃手陽明經中熱成而
作也其齒喜冷惡熱
生地黃(直者三分)升麻(一錢)牡丹皮(半錢)當歸身(三分)擇細黃
連(六分如連不多更加二分如夏倍之大抵黃連臨病增减無定法)
右五味同為細末都作一服水一盞半煎至一盞去
滓帶冷服之
香笑散(出楊氏家藏方)治牙疼
猪牙皂角細辛(去葉土)川烏頭(生用不去皮尖)蓽撥香
附子(以上六味各二錢)乳香(一錢别研)升麻(一錢)
右件為末次入乳香研勻每用一錢揩貼患處仍頻
用
仙桃散(出楊氏家藏方)治風牙疼有膿血并口氣
防風(去蘆頭)桃節根香白芷細辛(去葉四味各一兩)川
椒(去目)山梔子仁(二味各半兩)
右件為細末每用二錢水七分煎至五分熱呷之俟
其冷即吐出
三枝膏(出楊氏家藏方)治風熱上攻牙齒疼痛
槐枝柳枝桑枝(各半觔寸剉)
右三件以水一斗煎至三升去滓熬成膏入後膏藥
生薑(一兩取汁)芎末細辛末(各半兩)
右同搗令勻以盒子盛每用少許擦牙立效
失笑散治牙疼不問久新
細辛(去土葉)良薑香白芷蓽撥
右各等分為細末左邊牙疼口含水搐左邊鼻右邊
牙疼搐右邊鼻如擦牙亦得
荆芥散治風蚛牙疼牙槽浮腫
荆芥穗薄荷葉(去土)細辛甘草(炙)
右件各等分為細末每服二錢茶調下或用藥五錢
水一大碗煎三五沸通口慢慢潄亦得
止疼散治牙疼
大蒜(一瓣去皮生用細研)巴豆(去殼一枚細研)鹽豉(七粒細研)
右件同研勻入甆器盛之密封勿令透氣每用少許
擦患處日三兩次用
祛痛散治元臟氣虚風熱内攻牙齦浮腫疼痛發渴
細辛(去葉土)雞腸草旱蓮子(各等分)
右件同研令極細每服用一字以鵝毛蘸藥掃患處
日用一二次若小兒走馬疳唇齦蝕爛者先泡青鹽
湯淨後用新綿拭乾摻藥
治齒痛不可忍
附子真天雄尖全蝎(七箇)
右件為末點痛皆生用
又方治牙齦疼腫
生地黃川獨活細辛(各等分)
右煎噙服痛加桔梗葶藶子
又方
真細辛威靈仙(各等分)
右為末沙糖丸貼痛處
又方
杜仲芫花等分用醋炒七次水煎噙之久吐於壁上
不得落地三遍痛即止
又方
皂角香附鹽同燒作揩牙藥明目去口氣
固本散(出衛生寳方)
用蝎稍胡椒二味等分為末揩痛處立效
露蜂房散(出楊氏家藏方)治牙疼
露蜂房天仙籐(各等分)
右件㕮咀每用二錢水半盞煎數沸去滓潄之
一方諸牙疼(出鮑氏方)
獨活(二寸)甘草(一寸)
右煎五分熱潄痛處温則換潄
烏頭散(出楊氏家藏方)治下虚氣就上風毒攻牙齒宣動疼
痛虚浮
右川烏頭一枝炮去皮臍片切入生薑七片青鹽少
許煎令濃用浸齒脚
擦牙散(出詹寮方)治風熱牙疼
右用川烏草烏亦可用一隻切作兩邊一邊生一邊
煨為末煆少鹽同擦牙患處流出風涎
細辛散(出朱氏集驗方)治牙疼(福州官醫王子益用此二方有效)
北細辛蓽撥(各二錢)白芷川芎(各三錢)川烏(一箇)全
蝎(五箇)
右六味晒乾為末或痛先用鹽水洗淨用少許傅痛
處立效或熱腫即入腦子少許和藥擦之皆效
細辛散(出朱氏集驗方)治牙根腫痛
全蝎白礬北細辛葉(各二錢)麝香(少許)
右為細末摻腫處仍用荆芥煎湯盥潄最佳(高州報恩新老)
(方)
治風牙疼(出朱氏集驗方)
露蜂房(炒)國丹(各等分)
右為末摻患處
白牙散(出東垣蘭室方)
升麻骨灰(各等分)
右件為細末先用温水潄口擦之妙
治牙齒疼痛使前面方口内含抽齒却下熱毒了水潄
口了又外使貼藥并喫茵陳散了仍以此方傅在痛
處其痛立止(出護命方)
五倍子(一兩切碎於新瓦上焙乾杵為細末)
右使前面方取齒脚下熱毒潄口了外使貼藥并喫
茵陳散了即使此藥末半錢傅痛處停待片時吐涎
了仍再服以痛處止為度
又方(出肘後方)治齒痛
火炙脂索如錐以内蟲孔中便緣脂出
治齒痛(出本草)
以零陵香梗藥煎含之良得升麻細辛善不宜多服
令人氣喘
主齒痛(出本草)
用青藤打碎口中含之良
治牙疼揩齒
右用直殭蚕不拘多少新瓦上炒變深褐色為末研
入青鹽少許揩之良久温水潄
治牙疼殊效
右用青荷葉剪去四緣留中間連柄處大如錢七枚
以釅米醋一盞煎取半盞去荷葉熬成膏抹痛處妙
治牙疼
又用蓽撥為末揩之煎蒼耳湯潄之
又方
右用青木香為末入麝香少許揩痛處以鹽湯潄立
止
治牙疼
右用香附子為末揩之良久以温鹽湯潄立止
治牙齒痛
用露蜂房煎湯潄之(露蜂房今吳蜂窠也)
又方
用猪牙皂角鹽等分燒為末揩痛處
又方
用蒼耳子五升水一斗煮取五升熱含之冷即吐吐
復含不過三劑莖葉亦得
又方
用三角烏古瓦子令三姓童子候星初出指第一星
下火三角瓦上炙之
叩齒法(出朱氏集驗方)
養生方云鷄鳴時常叩齒三十六下食畢令啄齒皆
宜長行之令齒不蠧蟲又云早朝未起潄口中玉泉
令滿口嚥之啄齒三十遍過去蟲而牢牙
又法(此危氏方)
養方方導引法方云常向本命日櫛髮之始叩齒九
通隂呪曰大帝散靈五老反真泥丸玄華保精常存
左廻狗月右引日根六合清鍊百疾不生嚥唾三過
常數行之使齒不痛髮牢不白頭腦不痛又云東向
坐不息四通啄齒二七治齒痛病大張口啄齒二七
一通二七又解四通中間其二七火勢以意消息差
病而已不復痛解病鮮白不&KR0034;亦不疏離久不行已
能破金剛又云東向坐不息四通上下啄齒三十六
下治齒痛
普濟方卷六十六
