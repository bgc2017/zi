普濟方卷一百六十二明周王朱橚撰
喘𠻳門
咳𠻳上氣唾膿血
夫咳𠻳唾膿血者損肺傷心之故也肺主氣心主血肺
感于寒微者則成咳𠻳傷于陽脉則有血血于氣相隨
而行咳𠻳極甚傷血動氣俱乘于肺以津液相搏蘊結
成膿故咳𠻳而有膿也久咳𠻳上氣者是肺氣虚極
風邪停滯故其病積月累年久不瘥則胷背痛面腫甚
則唾膿血久咳𠻳唾膿血者肺感于寒微則成咳𠻳
極甚傷于經絡血液蘊結故有膿血氣血俱傷故連滯
積久其血黯瘀與膿血相雜而出也
方
欵冬花丸治三十年上氣咳𠻳唾膿血喘急不得卧
欵冬花紫菀細辛石斛防風芎藭
人參當歸藁本甘草蜀椒白术半
夏天雄菖蒲鍾乳桂心麻黃(各三兩)獨
活(二兩)烏頭芫花附子(各一兩)桃仁(二十枚)大棗(十五)
(枚)
右為末蜜丸如梧桐子大每服二十丸酒下日二不
知加之酒漬服亦得
欵冬花丸治積年咳𠻳唾膿血喘急不得卧
欵冬花石斛(去根)紫菀(去苖土)細辛(去苖葉)防風(去义)芎
藭人參當歸(切焙)藁本(去苗土)甘草(炙剉)蜀椒(去目並閉)
(口炒出汗)白术(剉)天雄(炮裂去皮臍)菖蒲(切各二兩)桂(去粗皮半兩)麻
黃(去根節湯浸煮掠出沫二兩)半夏(湯洗七遍去滑焙生薑汁製二兩)獨活(去蘆)
(頭剉半兩)芫花(醋浸炒乾)鍾乳粉(研)桃仁(湯浸去皮尖雙仁研各二兩)
右為末和勻煉蜜為丸如梧桐子大每服二十丸煎
桑白皮湯下日三夜一
補肺湯療咳逆上氣吐膿或吐血胷膈滿痛不能食
黃耆(一法五兩)桂心乾地黃茯苓厚朴乾薑
紫菀橘皮當歸五味子遠志(去心)麥門冬
(去心各三兩)甘草(炙)鍾乳白石英(各二兩)桑根白皮
人參(各三兩)大棗(二十枚擘)
右切以水一斗四升煮取四升分四服日三夜一忌
海藻菘菜生葱酸物
欵冬花丸治三十年上氣咳𠻳唾膿血喘急不得卧
欵冬花乾薑蜀椒吴茱萸桂心菖蒲
(各五分)人參細辛芫花紫菀甘草桔梗
防風茯苓皂莢(各三分)
右為末蜜和丸如梧桐子大每服三丸酒下每日三
服
羊肺湯療咳𠻳晝夜無間息氣欲絶傷肺唾血
鍾乳(五兩)牡蠣(煆)桂心(各六兩)射干桃仁(去皮尖)貝母
橘皮百部根五味子(各三兩)生薑(六兩)白石英
半夏(洗各三兩)欵冬花甘草(炙)厚朴(炙各一兩)羊肺(一具)
右切以水二斗三升煮羊肺取一斗去肺内諸藥煮
取三升分四服日三夜一忌海藻菘菜羊肉餳生葱
(貝)母散(出聖惠方)治久咳𠻳晝夜不息氣奔欲絶傷肺唾
膿血宜服之
貝母(三分煨微黃)桂心(一兩)射干(半兩)鍾乳粉(一兩)桃仁(三分浸去)
(皮尖雙仁炒)陳橘皮(半兩浸去白穣)百部(半兩)五味子(一兩)白石英
(二兩細研)半夏(三分湯洗去滑)欵冬花(三分)甘草(半兩炙微赤剉)厚朴(半兩)
(去皮塗薑汁炒令黃)杏仁(一兩湯浸去皮尖雙仁炒)羊肺(一具以水三大碗煑取汁一碗)
(半)
右為散每服五錢用羊肺汁一大盞煎至五分去滓
不計時候溫服
欵冬花丸(出聖惠方)治咳𠻳氣逆眠睡不安唾膿血喘急連
年不瘥
欵冬花(一兩)杏仁(一兩湯浸去皮尖雙仁炒研如膏)紫菀(一兩去苖土)蛤
蚧(一對頭尾全者酥慢火炙黃)栢葉(三分)白石英(一兩半細研水飛)人參
(三分)甘草(三分炙剉)五味子(三分)白茯苓(一兩)天門冬(一兩半去心焙)
桂心(三分)熟地黃(二兩)乾薑(半兩炮)鹿角膠(三兩𢷬碎炒黃燥)
右為末煉蜜和丸𢷬三二百杵丸如梧桐子大每服
三十丸以粥飲送下不拘時
葶藶散(出聖惠方)治肺壅咳𠻳唾膿血不得睡卧
甜葶藶(二兩半隔紙炒令紫色)
右為末每服二錢水一盞煎至六分不拘時候溫服
又療傷肺唾血
右用茅根為散每服方寸日三亦可絞取汁飲之主
熱渴
治一切肺疾咳𠻳膿血不止(出肘後方)
右用猪臟一具削薄竹筒盛于煻火中炮令極熱食
上喫之一方以黃酒煮食令盡不過二服
欵冬花散刪繁療肺偏損胷中應肺偏痛唾血氣短
欵冬花當歸(各六兩)桂心芎藭五味子附
子(炮各七分)細辛貝母(各四分)乾薑乾地黃白术
甘草(炙)杏仁(去皮尖各五分)紫菀(三分)
右為散清酒服方寸日二服忌生葱菜桃李雀肉海
藻菘菜猪肉蕪荑
黃耆散(出聖惠方)治咳𠻳唾膿血胷滿痛不得能食
黃耆(一兩剉)桂心熟地黃赤茯苓紫菀(去苖土)
陳皮(湯浸去白穣)當歸五味子麥門冬(去心)甘草(炙赤)
(剉)白前人參(去蘆各一兩)桑白皮(一兩半)鹿角膠(二兩𢷬碎)
(炒黃燥)
右為散每服四錢水一中盞入棗三枚煎至六分去
滓溫服不拘時
茜根散(出聖惠方)治久咳𠻳不瘥氣喘欲絶肺唾膿血
茜根(三分)百合(一兩)桑白皮(一兩剉)欵冬花(三分)貝母(半兩煨黃)
紫蘇葉(一兩)阿膠(一兩搗碎炒黃)麥門冬(一兩去心焙)川升麻(半兩)
熟地黃(一兩)黃芩(一兩)甘草(半兩炙赤剉)杏仁(湯浸去皮尖雙仁炒黃三)
(分)
右為散每服四錢水一中盞入竹茹一分煎至六分
去滓不拘時溫服
欵冬花丸(出千金方)治三十年上氣咳𠻳唾膿血喘急不
得卧
欵冬花乾薑桂心紫菀(各三分)細辛(二分)杏仁
皂莢礜石(一作礬石)菖蒲烏頭(各一分)蜀椒(五合)吴茱
萸(六合)
右為末蜜和丸如梧桐子大酒服五丸日三夜二治
二十年𠻳不過五十日患愈咳𠻳喉鳴上氣服一劑
永瘥
白膠湯(出千金方)治肺傷咳唾膿血胸滿上氣不能食惡
風目暗&KR0617;足脛寒冷
白膠生薑(各五兩)桂心人參紫菀(各二兩)大棗
(二十枚)乾地黃(切半斤)桑白皮(切二升)芎藭大麻仁
飴糖(各一升)大麥(三升)
右㕮咀水一斗五升煑麥下藥煑取三升分作五服
桑白皮煎療咳經年不瘥氣喘欲絶傷肺見血
桑白皮(切五合)白羊肺(一具切)芍藥(十分)欵冬花(六分)茯苓
(十二分)貝母(十二分)麥門冬(六分)杏仁(六分去皮尖熬為膏)升麻(十二)
(分)生地黃(汁一升)黃芩(十二分)蜜(一升)
右切以水一斗煑取三升去滓内杏仁脂地黃汁蜜
等微火上煎如魚眼沸攪勿停手取二升二合煎成
净綿夾布濾每服食後含一合日夜三四度老小以
意減之微含之佳忌生冷油醋麪魚蒜蕪荑
團參飲子(出濟生方)治病因抑欝憂思喜怒飢飽失宜致
臟氣不平咳𠻳膿血漸成肺痿憎寒壯熱羸瘦困頓
將成癆瘵
人參紫菀茸阿膠(蛤粉炒)百合(蒸)細辛(洗去苖土)欵
冬花杏仁(去皮尖炒)天門冬(湯浸去心)半夏(湯浸七次)經霜桑
葉五味子(各一兩)甘草(炙半兩)
右㕮咀每服四錢水一盞半生薑五大片煎至七分
去滓食後溫服因氣而𠻳者宜加木香咳而唾血有
熱者加生地黃咳而唾血有寒者加鍾乳粉因疲極
而咳者加黃耆因損咳而唾血者加沒藥藕節咳而
嘔逆腹滿不食者加白术仍倍加生薑咳而小便多
者加益智仁咳而大便湧者去杏仁加鍾乳粉咳而
面浮氣逆者加沉香柑皮煎
地黃散(出聖惠方)治久咳𠻳唾膿血四肢瘦弱
熟地黃(一兩)茜根(三分)白芍藥(三分)甘草(半兩炙赤剉)栢葉(三分)
白茯苓(三分)當歸(半兩)杏仁(三分浸去皮尖雙仁炒黃)子芩(半兩)鹿角
膠(一兩搗碎炒令燥)羚羊角屑(半兩)貝母(半兩煨微黃)
右為散每服四錢水一中盞入生薑半分煎至六分
去滓不拘時溫服
欵冬花丸療咳逆氣喘不息不得眠唾血嘔血短氣
連年
欵冬花(十二分)杏仁(八分去皮尖雙仁煑熬)香䜴(十八分熬)人參(二分)
甘草(三分)蜀椒(三分炒出汗)天門冬(六分去心)乾薑桂心
乾地黃(各三分)
右𢷬篩蜜和丸如彈子含稍稍嚥汁日四夜三神良
忌海藻菘菜生葱蕪荑鯉魚
紫菀湯治咳𠻳吐膿血胸膈滿痞不思食
紫菀(去苖土)欵冬花(去梗)杏仁(去皮尖雙仁炒令黃色)生乾地黃
麻黃(去根節)甘草(炙剉)秦艽(去苖土)桑根白皮(炙剉)黃明膠
(炒燥)馬兜鈴糯米
右各等分麄𢷬篩每服五錢水一盞半入棗三枚擘
碎同煎至八分去滓食後溫服
杏仁湯治肺氣壅熱咳𠻳上氣或唾膿血
杏仁(去皮尖雙仁炒黃色)桑根白皮(炙剉)茈胡(去苖各三分)甘草(炙剉)
麻黃(去根節)桔梗(去蘆頭)欵冬花(去梗)紫菀(去苖土)茜根(剉)
半夏(湯浸去滑生薑汁製焙)
右各等分麄𢷬篩每服五錢水一盞半生薑三片煎
至八分去滓溫服
補肺白石英散(出聖惠方)治久咳𠻳唾膿血胸滿不能飲
食卧則短氣
白石英(一兩細碎研)欵冬花(三分)桂心(半兩)鍾乳粉(一兩)乾薑
(一分炮裂剉)麥門冬(一兩去心)五味子(一兩)赤茯苓(一兩)甘草(半兩)
(炙微赤剉)桑白皮(一兩剉)熟地黃(一兩半)
右為散每服三錢水一中盞入生薑半分棗二枚煎
至六分去滓不拘時溫服
蛤蚧湯治咳𠻳唾膿血及肺痿羸瘦涎涕稠粘
蛤蚧(酒浸酥炙)知母(焙)貝母(炮)鹿角膠(炙令燥)甘草(炙剉)杏
仁(湯浸去皮尖雙仁炒)葛根(剉)桑根白皮(炙剉)人參(一兩)枇杷葉
(去毛炙各一兩)
右麄𢷬篩每服三錢水一盞半煎至八分去滓不拘
時溫服
阿膠煎治久咳𠻳唾膿血
阿膠(二兩𢷬碎炒令黃燥)薯蕷(一兩)貝母(一兩煨微黃)白茯苓(一兩)天
門冬(去心一兩半焙)酥(一兩)生地黃汁(一升)生薑汁(一合)白蜜(二合)
杏仁(一兩湯浸去皮尖雙仁麩炒微黃研如膏)
右為細末與後五味相和于銀器中以慢火熬令得
所用不津器盛不計時候含半棗大嚥津
鹿角膠散(出聖惠方)治咳𠻳唾膿血日夜不止喘息短氣
鹿角膠(𢷬研炒黃)栢葉(炙令微黃)川椒(去目及閉口者炒汗出)乾薑(炮裂)
白蒺藜(微炒去刺)麻黃(去根節)紫菀(去苖土)人參(去蘆頭)刺薊
(剉)芫花(醋拌炒乾各半兩)
右為散每服一錢水一小盞煎三兩沸不拘時候溫
服
紫菀散(海藏濟生拔萃)治咳𠻳唾中有膿血虚癆症肺痿變
癰
紫菀人參知母貝母桔梗甘草五
味子茯苓阿膠(各等分)
右為麄末生薑水煎
百部散(出聖惠方)治咳𠻳肩髀漸高唾膿血其味腥鹹
百部(一兩)枳殼(一兩麩炒去穣)麥門冬(一兩去心)木通(一兩剉)天門
冬(一兩去心)紫菀(一兩去苖土)貝母(一兩煨微黃)赤茯苓甘草
(三分炙剉)
右為散每服四錢水一中盞入生薑半分竹葉二七
片煎至六分去滓不拘時候溫服
百部丸(出聖惠方)治咳𠻳唾膿血
百部(二兩)黃芩(一兩)桂心(一兩)五味子(一兩)甘草(一兩炙微赤剉)紫
菀(一兩去苖土)乾薑(一兩炮裂剉)生地黃(一兩)茜根(一兩)
右為細末煉蜜為丸如梧桐子大每服三十丸以粥
飲下不拘時候服
生地黃煎(出聖惠方)治肺臟虚熱咳𠻳咽乾痛時唾膿血
生地黃(取自然汁八合)黑錫(三合)白蜜(三合)白沙糖(三合)生薑汁
(一合)川升麻(三兩為末)鹿角膠(三兩𢷬碎炒黃)酥(三兩)
右件藥都于銀鍋中以慢火煎攪勿住手候稀稠得
所以不津器盛之不計時候含一茶匙嚥津
補肺湯治咳𠻳逆唾膿血咽喉悶塞胸滿上氣不能
飲食卧則短氣
欵冬花(三兩)桂(去粗皮)鍾乳粉(研)乾薑(炮裂)白石英(各三兩)
麥門冬(去心焙四兩)五味子(炒三兩)桑根白皮(剉半斤)
右麄𢷬篩每服五錢水一盞半入棗二枚擘粳米數
十粒煎至一盞去滓溫服日二夜一
栝蔞湯治咳𠻳吐血喘滿肺痿
栝蔞(一枚取瓤仁蛤粉一匙同炒黃)馬兜鈴(炒)防己葛根(剉)貝
母(去心)甘草杏仁(湯浸去皮尖雙仁炒)阿膠(剉入糯米二合同剉炒去米)
右麄篩每服三錢水一盞蜜半匙煎至七分去滓溫
服日三夜一
五味子湯(出千金方)治咳𠻳唾膿血牽胸脇痛
五味子(炒)生地黃(焙)桑根白皮(炙剉各一兩)桔梗紫
菀(去苖土)續斷甘草(炙剉)赤小豆(各半兩)
右麄𢷬篩每服三錢入竹茹少許水一盞半煎至八
分去滓溫服日三夜一
乾地黃散(出聖惠方)治肺傷咳𠻳唾膿血腹中有氣不欲
食惡風目闇足脛酸寒
熟地黃(一兩)白茯苓(三分)芎藭(一兩)鹿角膠(一兩𢷬碎炒)桂心
(三分)紫菀(三分去苖土)人參(一兩去蘆頭)大麻仁(一兩)
右為散每服三錢水一中盞入棗二枚大麥一匙煎
至六分去滓不拘時候溫服
百部丸(出千金方)治諸𠻳不得氣息唾膿血
百部根(三兩)升麻(半兩)桂心五味子甘草紫菀
(去苖土)乾薑(各一兩)
右為末蜜和丸如梧桐子大每服二十丸日三以知
為度一方去乾薑有桑根白皮一兩粥飲下
阿膠散治肺痿𠻳血唾血
阿膠(炒酥二分)人參茯苓生乾地黃天門冬(水浸)
(去心)北五味子(各分)一白芨(二分)
右白芨别為末餘藥剉散每服三錢水一大盞入蜜
二匙秫米百粒薑五片同煎臨熟入白芨少許食後
服之
桑白皮湯治咳𠻳出膿血痰涎
桑根白皮(炙剉)麥門冬(去心焙)欵冬花(各一兩)貝母(去心)甘
草(炙剉)黃明膠(炙令燥乾各半兩)
右麄𢷬篩每服三錢水一盞煎至八分去滓溫服日
三
萊菔子煎治咳𠻳多痰上喘唾膿血
萊菔子(研爛半兩)桃仁(去皮尖雙仁研如膏)杏仁(去皮尖雙仁研如膏)蜜
酥錫(各一兩)
右慢火同煎如稀餳每服半匙沸湯化下不拘時候
桂心散(出聖惠方)治咳𠻳唾膿血氣短不得眠卧宜服
桂心(三分)人參(三分去蘆)阿膠(一兩𢷬碎炒)紫菀(三分去苖)熟地黃
(一兩半)桑白皮(二兩)
右為散每服四錢水一中盞入生薑半分煎至六分
去滓入黑錫半兩更煎候錫消不拘時候溫服
杏仁膏(出聖惠方)治咳𠻳喘急侯中似有物唾血不止
杏仁(二兩湯浸去皮尖雙仁炒微黃研如膏)酥(三兩)阿膠(一兩𢷬碎炒黃)生薑
汁(一合)白蜜(五合)紫蘇子(二兩微炒研如膏)
右件藥相和于銀鍋内以慢火熬成膏每服以溫粥
飲調下一匙每日進四五服
生薑煎丸(一名生薑汁煎出千金方)治上氣咳𠻳喘息喉中有
物唾血
生薑汁杏仁(各二升)糖蜜(各一升)猪膏(二合)
右先以猪膏煎杏仁色黃出之以紙拭令静𢷬如膏
合薑汁糖蜜等合煎令可丸每服如杏核一枚日夜
六七服漸漸增加
鱉甲丸(出聖惠方出宣明論)治吐血咳𠻳神效
鱉甲(一个九肋者醋炙)柴胡(酒浸一兩)杏仁(童子小便浸炒)甘草(炙各一兩)
人參(半兩)
右為末蜜和丸如梧桐子大每服十丸至十五丸煎
生薑湯下又一方用厚朴一兩薑製
雞子湯療咳逆唾膿血
雞子(一枚)甘草(二分炙)甘遂(一分)大黃(二分)黃芩(二分)
右切以水六升煑取二升去滓内雞子攪令調盡飲
之良忌海藻菘菜
瀉肺湯療肺中膿咳𠻳血氣急不安卧
芎藭麻黃(去節)細辛川椒(炒出汗)當歸(各一兩)
右切以水七升煑取三升分為三服日進微汗或吐
膿血忌生菜一方有生薑一兩
鍾乳七星散(出聖惠方)治寒冷咳𠻳上氣胸滿唾膿血
鍾乳礬石欵冬花桂心(各等分)
右治下篩作如大豆七聚七星形以小筒吸取酒送
下先食服日三不知加之數試大驗又云臨卧吸服
之
黃耆散(出十便良方)治咳𠻳唾血
黃耆糯米(炒)阿膠(各等分)
右𢷬羅為細末每以米飲調二錢七服不計時候
薤白湯治久患咳𠻳肺虚將成癆瘵吐血
鱉甲(去裙襴醋炙)阿膠(炙令燥各二兩)鹿角膠(炙令燥)甘草(炙剉各一)
(兩)
右麄篩每服二錢水一盞入薤白二寸同煎七分去
滓食後卧服
白前湯療久𠻳兼唾血
白前桑白皮桔梗(各三兩)甘草(一兩炙)
右切以水二大升煮取半大升空腹頓服若重者十
數劑忌猪肉海藻菘菜
人參散(出肘後方)廣濟療瘕吐膿損肺
人參(三分)瓜蔕(二分)杜蘅(五分)
右為散平旦空腹以熱湯服方寸當吐淡水惡汁一
二升吐已復煑白粥食淡水未盡停三日更進一服
忌生冷油膩猪魚肘後古今錄驗用杜蘅三分人參
一分服一錢若有攪停滯在心胸膈中不利宜當服
之
茅根散(出聖惠方)治咳𠻳傷肺唾血宜服
茅根(二兩)生地黃(二兩)生薑(一分)
右細剉和勻每服半服以水一中盞煎至五分去滓
不拘時溫服
黃耆方(一名黃耆四一散出肘後方)治虚中有熱咳𠻳膿血口舌
咽乾又不可服凉藥
好黃耆(四兩)甘草(一兩)
右為末每服三錢如茶點羹粥下亦可服
貫衆湯治年久咳𠻳出膿血
貫衆(剉)蘇楞木(剉各一兩)
右麄𢷬篩每服三錢水一盞入薑三片煎七分去滓
溫服日二
療積年咳𠻳唾膿血
莨菪(二升)大棗(一百顆青州者)
右以水三大升取馬糞燒火煎熟之候令汁盡取棗
早晨服一枚日中一枚日暮一枚不覺漸加口乾胸
熱則以為度不吐下痢忌並如前
法治一切肺病咳𠻳膿血及唾血不止(出千金方)
右好酥三十斤三遍煉停取凝當停出醍醐服一合
日進三服瘥止一切藥皆不出此神方
又方(出千金方)
右以三煉酥如雞子黃適寒溫灌鼻中日再夜又以
局方大阿膠丸加木香少許食後服
華蓋散(出三因方)治肺虚或感風寒暑濕及勞逸抑欝憂
思喜怒飲食飢飽致臟氣不平咳𠻳膿血漸成肺痿
憎寒發熱羸瘦困煩皮膚甲錯將成癆瘵
甜葶藶(半兩隔紙炒)茯苓人參細辛苦葶藶(半兩)
(隔紙炒)乾薑(炮)桔梗(剉炒)杏仁(去皮尖麩炒)紫菀欵冬花
(去梗)甘草(炙)陳皮(各一兩)
右為細末用羊肺一個心血不透者切細研爛旋旋
入藥滲肺内再研勻藥盡為度埿土墻上以濕紙七
層蓋覆每日去紙一層七日藥就後乾刮下再研羅
為細末每服二錢溫酒塩湯調下米飲亦得空心日
進二服
麻黃湯療新久咳𠻳唾膿血連年不瘥晝夜喘息
麻黃(去節四兩一方二兩)桂心(二兩)甘草(二兩)大棗(十四枚擘)
右切以水九升煑取三升去滓分作三服日進溫用
有效忌海藻菘菜生葱等物
白术丸(出指南方)治喘𠻳時血
麥門冬人參地黃白术澤瀉茯苓
大豆(各一兩)桑白皮(五錢)
右為細末麪糊為丸如梧桐子大每服三十丸用米
飲下
四聖散(出經驗良方)治咳𠻳有血
晉塩槐花子乾葛山梔子仁(各等分)
右為末每服二錢加烏梅甘草少許水一盞同煎至
七分食後服之
天門冬丸(出永類鈴方)止𠻳潤肺安血吐血咯血
天門冬(一兩)甘草杏仁(炒)貝母白茯苓阿膠
(炒各半兩)
右為末蜜和丸如彈子大每丸嚥津含化日夜可服
十丸不拘時
大效潤肺杏仁散(出衛生家寳方)治咳𠻳上氣喘急唾血咯
血
紫菀(一兩半去埿)半夏(一兩煑)五味子(一兩)杏仁(湯浸去皮尖泡七次)
罌粟殼(半兩炙)紫蘇葉
右麄末每服三錢薑三片棗一枚水一盞半煎至八
分去滓食後服
治肺𠻳吐血(出本草)
以萊菔研如埿和麪作餺飥食之佳飽食亦不發熱
治積年上氣咳𠻳多痰喘促唾膿血(出本草)
以蘿蔔子一合研煎湯食上服之
參香丸(出朱氏集驗方)治咳𠻳吐紅
辰砂人參乳香
右各等分以烏梅肉為丸麥門冬湯下
藁本湯(出朱氏集驗方)治男子咳𠻳吐紅不止
藁本(二兩)晉礬青皮陳皮罌粟皮殼(各一兩)
右五味不犯鉄器杵爛用瓦瓶久煑為妙食後服之
咳𠻳痰唾稠粘(附論)
夫肺氣壅實上焦有熱飲水停留在于胸腑與熱相摶
滯積而成痰也肺主于氣令邪熱摶于肺氣氣道否澁
不得宣通但心胸煩悶痰滯不利故令咳𠻳痰唾稠粘
也
方
天門冬膏(出聖惠方)治咳唾稠粘上氣喘急心胸煩悶不
能飲食
天門冬(二兩半去心焙)紫菀(一兩去蘆頭)桔梗(一兩去蘆頭)貝母(一兩)
(半煨黃)赤茯苓(三兩)桑白皮(一兩剉)木通(一兩剉)
以上七味俱𢷬羅為末
生地黃汁(五合)麥門冬汁(二合)生薑汁(一合)藕汁(二合)酥(二合)
白蜜(三合)
右將諸藥汁及酥蜜内于銀鍋中入諸藥末都攪令
勻以慢火熬成膏不計時候以粥飲調下一茶匙
天門冬丸(出聖惠方)治肺臟壅熱咳𠻳痰唾稠粘
天門冬(一兩半去心焙)百合(二合)前胡(三分去蘆頭)貝母(三分煨微黃)
半夏(三分湯浸七遍去滑)桔梗(三分去蘆頭)漢防己(三分)赤茯苓(三分)
生乾地黃(三分)杏仁(三分湯浸去皮尖雙仁麩炒微黃研如膏)
右為末鍊蜜和𢷬三二百杵如梧桐子大每服二十
丸生薑湯下日進三服
旋覆花散(出聖惠方)治咳𠻳痰唾稠粘肩背壅悶喘促不
食
旋覆花(一兩)紫菀(一兩半)桔梗(一兩去蘆頭)射干(一兩)川升麻
(一兩)甘草(三分炙微赤剉)陳皮(三分湯浸去白穣)麻黃(三分去根節)大腹
皮(三分剉)杏仁(三分湯浸去皮尖雙仁炒微黃)
右為散每三錢一服水一中盞入生薑半分煎至六
分去滓不拘時候溫服
細辛散(出聖惠方)治咳𠻳痰唾稠粘心胸壅滯飲食減少
細辛(一兩)紫菀(一兩半去苖土)五味子(三分)貝母(一兩煨微黃)赤茯
苓(一兩)杏仁(三分湯浸去皮尖炒黃)人參(三分去蘆頭)甘草(一分炙微赤剉)
青橘皮(三分湯浸去白穣)
右為散每服三錢以水一中盞入生薑半分煎至六
分去滓不拘時候溫服
木通散(出聖惠方)治咳𠻳痰唾稠粘不散胸中壅悶
木通(半兩剉)麻黃(半兩去根節)甜葶藶(半兩隔紙炒令紫色)松羅(一兩)
桔梗(一兩)甘草(三分炙微赤剉)烏梅(半兩微炒)桑白皮(半兩剉)
右為散每服四錢水一中盞煎至七分去滓溫服以
吐為度虛羸人相度服之
桔梗散(出聖惠方)治肺氣咳𠻳痰唾稠粘
桔梗(一兩去蘆頭)紫菀(一兩去苖土)桑白皮(一兩剉)木通(一兩剉)
旋覆花(三分)㯽榔(一兩)欵冬花(三分)
右為散每服四錢以水一中盞入生薑半分煎至七
分去滓不計時候溫服
前胡散(出聖惠方)治咳𠻳涕唾稠粘心胸不利時有煩熱
前胡(一兩去蘆頭)麥門冬(一兩半去心)貝母(一兩煨黃)桑白皮(一兩)
(剉)甘草(一分炙微赤剉)杏仁(半兩湯浸去皮尖雙仁炒)
右為散每服四錢水一中盞入生薑半分煎至六分
去滓不拘時溫服
皂角丸(出聖惠方)治咳𠻳上氣痰唾稠粘
皂角(三挺大者去黑皮酥炙令焦黑色)旋覆花(一兩)杏仁(一兩湯浸去皮尖雙)
(仁炒研如膏)
右為末蜜和丸如梧桐子大每服十丸食後煑棗粥
飲下
咳𠻳不得卧(附論)
夫肺氣不足為風冷所傷則咳𠻳而氣還聚于肺則肺
脹邪氣與正氣相搏不得宣通胸中痞塞痰飲留滯喘
急短氣晝夜常𠻳故不得睡卧也
方
寧氣湯(出御藥院)治肺氣不利咳𠻳聲重咽嗌乾燥痰唾
稠粘不得睡卧
甘草(炙)杏仁(去皮尖麩炒)紫菀(去皮)桔梗(各七錢半)五味子
甜葶藶(隔紙炒)人參半夏(生薑製)紫蘇葉桑白皮
陳橘皮(去穣各一兩)御米殼(二兩蜜水淹一宿炒黃)
右為末每服五錢水一大盞生薑七片煎至六分去
滓稍熱食後服
治肺氣咳𠻳不得睡卧(出聖惠方)
人參(一兩去蘆頭)大腹皮(一兩剉)白蒺蔾(三分微炒去刺)百合
麥門冬(三兩去心)枇杷葉(半兩拭去毛炙黃)桔梗(三分去蘆頭)葛根
(三分剉)黃芩(三分)赤茯苓葡萄枝(三分剉)酸棗仁(一兩微炒)
(令香)
右為散每服五錢水一大盞煎至五分去滓不拘時
溫服
人參殼散治七情所傷飲食不美憂悶之氣忽患咳
𠻳有痰倒頭不得氣急喘促睡卧不得每日咽喉如
拽鋸之聲不思飲食胸膈滿悶用之見效
枳殼陳皮杏仁甘草㯽榔香附子
火麻灰桑白皮人參(各一錢)紫蘇(二錢)
右㕮咀每服用水二盞薑三片棗一枚煎服肚腹實
加枳實青皮有痰加半夏
百部散(出聖惠方)治咳𠻳晝夜不得卧胷中不利
百部(一兩)細辛(一兩)貝母(一兩煨微黃)甘草(一兩炙赤剉)紫菀(一兩)
(半去苖土)桂心(一兩)白术(一兩)麻黃(三兩去根節)五味子(一兩)杏仁
(二兩湯浸去皮尖雙仁麩炒黃)
右為散每服三錢水一中盞生薑半分煎至六分去
滓不計時溫服
天門冬膏治咳𠻳肺臟壅熱咽喉閉塞不得睡卧
天門冬(二兩去心)麥門冬(二兩去心)欵冬花(一兩)貝母(一兩煨微黃)
紫菀(一兩去苖土)白前(一兩)生地黃汁(五合)白蜜(五合)杏仁(一兩)
(湯浸去皮尖雙仁麩炒研如膏)酥(二兩)
右天冬等六味以水五盞煎至一大盞去滓内入地
黃汁杏仁膏酥蜜等于銀鍋中以慢火煎成膏盛不
津器中每日夜五七度含一茶匙嚥津下極效
百部根散湯治𠻳不得卧兩眼突出
百部根生薑(各一斤)細辛甘草(各三兩)貝母五
味子白术(各二兩)桂心(四兩)麻黃(六兩)
右㕮咀以水一斗二升煎分三服去滓古今錄驗用
杏仁四兩紫菀三兩
治咳𠻳氣喘上焦煩壅不得睡卧
赤茯苓(二兩)桑白皮(一兩剉)人參(一兩去蘆頭)麥門冬(一兩去心)
甘草(半兩炙赤剉)酸棗仁(三分)麻黃(一兩去根節)大腹皮(一兩剉)
杏仁(三分湯浸去皮尖雙仁炒研如膏)
右為散每服水一中盞生薑半分煎至五分去滓溫
服不拘時
又方調肺止𠻳消痰順氣如𠻳不得息者服之必得
安寧
佛耳草白茯苓(去皮)欵冬花陳皮(湯浸去白)桔梗
知母貝母(各一兩)漢防己猪牙皂角(去皮酥炙各二兩半)
右為細末每服三錢水一大盞入黃蠟烏梅各少許
同煎至五分去烏梅和滓溫服
小青龍湯治感寒邪喘水飲咳逆倚息不得卧
麻黃芍藥細辛桂心乾薑甘草(炙各三兩)
半夏(半升)
右以水一斗入麻黃减二升去上沫乃内諸藥煮取
三升分為三服弱者服半升若渴去半夏加栝蔞根
三兩若微痢去麻黃加蕘花如雞子大若飲食噎者
去麻黃加附子一枚若小便不利小腹滿者去麻黃
加茯苓四兩若喘者去麻黃加杏仁半升咳而上氣
腹脹其脉浮心下有水飲者胸中缺盆痛加石膏二
錢研
安眠散治上喘咳𠻳久而不愈者
欵冬花麥門冬(去心)烏梅肉佛耳草(各二錢半)陳皮
(去白半兩)甘草(炙三錢半)御米殼(七錢半酥炙)
右為細末每服三錢水一盞入黃蠟如棗核許同煎
至八分去滓大溫臨卧服之
寧神丹治遠年近日咳𠻳喘滿不得眠卧或因風寒
入于腠理不得眠者並皆醫療
防風(一斤)烏梅肉桔梗甜葶藶(各半斤)人參知
母紫蘇葉(各四兩)
右為細末麻黃膏子為丸如彈子大每服一丸水一
盞煎至四五沸化開如不開時用匙杓研開臨卧時
熱服汗出為度煎藥可用銀石沙磁器内不用銅鐡
器服藥後忌房室驢馬肉雁雞猪肉魚鴨等又忌濕
麪油膩發病等嗔怒熬麻黃湯法用麻黃五斤去根
切作二寸走水洗過用長流水三斗運取于銀石噐
内同麻黃熬水至五升將麻黃就于水内一把搓盡
去麻黃將麻黃水用羅子隔去净再于銀石沙器内
熬成膏點些入水中不散為度將前項藥末同麻黃
膏子相和勻杵一千以上然後為丸
治咳𠻳喘氣不得睡卧宜服
桑白皮(一兩剉)木通(一兩剉)桔梗(三分去蘆頭)紫蘇苖(三分)大
腹皮(一兩剉)欵冬花(半兩)郁李仁(三分湯浸去皮)
右為散每服三錢水一中盞生薑半分煎至五分去
滓不拘時候溫服
治咳𠻳晝夜不得睡卧咽喉作聲
川烏頭(半兩炮裂去皮臍)桔梗(半兩去蘆頭根)乾薑(半兩炮裂剉)前胡
(三分去蘆頭)射干(半兩)五味子(半兩)川椒(半兩去目及閉口者炒去汗)
右為末煉蜜和𢷬二三百杵圓如半棗大每服一丸
含嚥津日進三服四服
治咳𠻳不得睡卧
杏仁(三兩湯浸去皮尖雙仁麩炒研如膏)黃耆(一兩剉)酸棗仁(一兩微炒)青
橘皮(半兩湯浸去白穰)甘草(半兩炙微赤剉)桑白皮(一兩剉)
右件藥除杏仁外𢷬羅為末入杏仁膏拌勻鍊蜜和
搗三百杵丸如梧桐子大每服二十丸不拘時以粥
飲下一方有麻黃
青龍散(一名橘皮五味子湯)治咳𠻳上氣不得卧及嘔吐(出御藥院)
人參(去蘆頭)陳皮(去白)五味子紫蘇葉(各一兩)
右為末每服三錢水一盞生薑三片煎至七分去滓
溫服不拘時
知母丸治遠年近日一切喘𠻳連不得睡卧者
知母貝母甜葶藶(炒黃色)杏仁(去皮研各等分)
右為細末用錫餹籠内蒸七遍與藥末相和為丸如
豌豆大每服三十丸淡薑湯下蜜湯亦可
安眠散治一切咳𠻳夜不得卧睡
罌粟殼(去蒂稂)杏仁烏梅甘草
右㕮咀每服半兩白水煎卧服
定喘餅子治咳𠻳虚喘悶亂不眠
白礬貝母苦葶藶(並生各一兩)
右為細末每服一錢白麪和作餅子慢火燒熟細嚼
生薑湯下食後日進二服
葶藶子散治咳𠻳引氣不得卧或遍體氣腫或面腫
或足腫上氣並主之
右用葶藶子三升微火炒搗篩為散以清酒五升漬
之冬七日夏三日初服如桃大日三夜一冬日二夜
二量其氣力取微利一二為度如患急困者不得待
日滿亦可以綿紬絞即服其葶藶單莖面上葉端出
角麄且短又有一種苟芥草葉近根下作竒生角細
長取時又須分别前件乃二種也
殭蠶湯治𠻳喘喉中如鋸不能睡卧(方見喘門喘𠻳類)
五味子湯治咳𠻳晝减夜加不得眠卧食即吐逆
五味子蒺藜子(炒去角)麻黃(去根節熬掠去沫焙)桑根白皮
(剉)白石脂杏仁(去皮尖雙仁炒)百合(各一兩半)貝母(煨去心)欵
冬花枳殼(去穣麩炒)紫菀(去苖土)柴胡(去苖各一兩)旋覆花
(半兩)桂(去麄皮半兩)
右為散每服五錢水一盞半入生薑五片粳米五十
粒煎取八分去滓溫服不拘時候
無憂丸治年深日遠咳𠻳涎喘夜卧不安
經霜桑葉經霜萆麻葉御米殼(去蒂蜜炒各一兩)
右為細末煉蜜為丸如彈子大每服一丸食後白湯
化下日進一服
治咳𠻳不得睡
杏仁(去皮尖)人參胡桃肉生薑(各等分)
右擂成膏加熟蜜丸如彈子大臨睡嚼一丸
又方(一名治痰喘方)治咳𠻳不得睡(方見喘門喘類)
咳𠻳熏法
方
療欱咳烟法
鍾乳(研)白石英(研)人參丹參(研)雄黃(各七分研)水銀
(研三分)烏羊腎脂(一具)淨紙(十張)
右為末以水銀投藥裹細研使入諸藥羊脂熬取置
紙中令勻平使厚一分散藥令周遍剪紙一張作三
分瘦弱婦人五日用半寸熏未服藥前齋戒五日服
藥後一百日忌五辛酒肉此一劑得療五十年上氣
悉皆愈忌生血物
治咳𠻳
欵冬花(三錢)鵝管石(一錢半)寒水石(二錢)雄黃(一錢半)鍾乳
粉(一錢半)箭草(一錢半)枯礬(半錢)官桂(一錢半)
右為細末令病者睡着喚醒急用作筒子燒烟吸之
清茶送下
治咳𠻳用藥熏方(出聖惠方)
臰黃(一錢)猪牙皂莢末(一錢)蠟(一分細切)膩粉(一錢)人乳(一合)大
麻仁(一合研爛)
右件藥都以人乳調和令勻以蘆葦筒長一尺二寸
破作四片一尺塗藥二寸令空却令相合以綿繫定
須令心中通氣餘有一半藥塗在一張蠟紙上裹定
筒子煞乾一頭點火一頭吸烟逐口嚥下如覺口乾
便喫稀粥喫小蜜其烟筒子歇口時權以物塞定如
此熏三四遍肺内有蟲即吐出如無蟲亦有黑涎及
出血吐便瘥
秘方煙筒兒治一切不問遠近日久咳𠻳及婦人胎
前産後産前皆治
雄黃(五錢)佛耳草欵冬花(各二錢半)人參艾葉(各三錢)
右為末以蠟打厚紙闊四寸竪八寸長捲一眼裝藥
在内燒煙熏喉
煙筒兒
雄黃欵冬花(各二兩)硼砂(二錢)
右為細末雞子青一個攤紙上晒乾做管每日空心
火上燒煙吸之一口用茶送下忌酸鹹等物
治久冷痰咳𠻳及多年癆𠻳服藥無效者熏法
雄黃雌黃(不夾石者各半兩二味同研極細)蠟(三兩)
右先鎔藥成汁下藥末攪勻候凝刮下用紙三五叚
闊五寸長一尺鎔藥蠟塗其面令厚以箭捲成筒子
令有藥在裏乾令相著乃拔去箭臨卧熨斗内盛火
然筒子一頭令有煙乃就筒子長引氣吸取煙陳米
飲下又吸每三吸為一節當大咳𠻳咯出冷涎即以
衣覆卧良久汗出若病三五年者二三吸即瘥十年
以上瘦甚咳聲不絶胸中常有冷痰服過寒藥補瀉
俱無效者日一為之不過五七日愈昔有人病𠻳胸
中常如冰雪三年治之莫愈用此法即瘥
治久𠻳
熟艾欵冬花(各二錢)雌黃末(半錢)
右件用紙緊捲燒口吸烟湯送下
莨菪子散治十年呷𠻳
莨菪子(新者)木香雄黃(無石者研各半兩)
右為散與雄黃同研令勻用青紙一張先以羊脂塗
次以散藥再糝脂上捲裹之早晨空腹燒令煙出吸
十嚥每日三度
欵冬花熏方治肺虚咳𠻳日久
欵冬花木鱉子(各一兩)
右細剉每服二錢燒酒餅慢火焚之吸煙良久吐出
涎凡如是熏五六次每次以清茶潤喉次服補肺藥
治咳𠻳用藥熏方
右熏黃一兩細研以蠟紙一張上用熏黃薄塗令勻
與蠟相乳入急捲如上法熏之以吐為度七日將息
後喫羊肉羔補之
治咳𠻳用藥熏方
右以爛青布廣四寸上鋪熟艾上又布少白礬末礬
上又布少熏黃末及少鹹又布少䜴末急捲之以火
燒令着内乾罐子中以紙縵罐子上面開一小孔以
口吸取烟嚥之以吐痰涎為度若心悶時略歇煙盡
乃止每日三度作不過三五度瘥三七日慎油膩物
治久咳𠻳不瘥熏方
右每旦取欵冬花半兩用小蜜拌使潤内于一小鐣
中以磁碗合鐣磁碗底上鑽一孔孔中内一小竹筒
如無竹葦筒亦得其筒稍長作之碗當相合令密安
筒處以麪埿之勿令通氣鐣下着炭火燒之少時欵
冬花煙自筒出則口含筒吸取煙嚥之如覺心少悶
須暫舉頭即以指捻筒頭勿使漏烟吸使盡即止凡
如是三日一度為之待至六日則飽食羊肉餺飥則
便永瘥
治咳𠻳腹脹上氣不得卧亦治身體水腫用藥熏之
右用蠟紙一張以熟艾勻薄布遍紙上熏黃末一分
欵冬花末三分並布艾上著一葦筒捲之每取三寸
以麄綿繫定燒下頭吸煙嚥之盡三劑即瘥後斷鹹
醋一百日
治𠻳熏法及久𠻳不瘥者
右以熟艾薄薄布于紙上廣四寸後以硫黃末薄布
艾上務令調勻以荻一枚如紙長捲作十枚先以火
燒纏下去荻煙從孔出口吸煙嚥之取吐止明旦復
熏之如前日熏一二自瘥後食白粥其餘皆忌恐是
熏黃如硫黃見火必熖炙
欵冬花散治年深日久咳𠻳肺虚及寒熱
右欵冬花不拘多少于密室中如香焚之煙起以筆
管吸其烟則嚥之或坐卧處如香焚之不吸亦妙重
病數日見效輕者便效一方咽乾口燥清茶送下
歌曰
遠年咳𠻳人難治休要相醫枉使錢
細研欵冬花作善燒煙口吸奔喉咽
三竒散治一切咳𠻳不問新舊喘頓不止晝夜無時
欵冬花(二百文)熟乾地黃(二兩)佛耳草(五十文)
右三味焙乾碾為麄末每次二錢裝猛火于香爐中
燒之用紙作筒子一頭大一頭小如粽樣安在爐上
以口吸嚥盡為度即以清茶嚥下有涎出吐之經驗
方陳氏云予家一蒦久苦此疾數令醫治如水投石
偶在曲江置得沅州一婢親製此藥兩服而愈
普濟方卷一百六十二
