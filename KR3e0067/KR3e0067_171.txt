普濟方卷一百七十一明周王朱橚撰
積聚門
息賁(附論)
凡積氣在右脇下覆大如杯者肺積也氣上賁衝息有
所妨名曰息賁此本心痛傳肺肺當𫝊肝肝以春適王
而不受邪復賁於肺故結為積久不已令人洒浙寒熱
喘欬發肺癰以春甲乙得之所以然者肺主氣外合於
皮毛今肺氣留積故有寒熱喘欬肺癰之病
方
半夏湯治肺積息賁欬嗽
半夏(湯洗去滑切片焙乾)桑根白皮(炙剉)細辛(去苖葉)前
胡(去蘆頭各一兩半)桔梗(炒)甘草(炙剉)貝母(去心)柴
胡(去苖)人參訶梨勒白术(各一兩)
右粗搗篩每服三錢水一盞棗三枚擘破生姜半分
拍碎煎至七分去滓服食後夜卧各一服
桃仁煎丸治息賁氣右脇下結硬如杯心腹脹痛
不能飲食胸膈壅悶欬嗽喘促
桃仁(三兩湯浸去皮尖雙仁細研以酒三升同硇砂煎成膏)硇砂(一兩半不夾石)
(者細研)鼈甲(一兩塗酥炙令黃去裙襴)川烏頭(半兩去皮臍剉碎鹽拌炒)
(令黃)紫菀(半兩去苖土)猪牙皂莢(半兩去皮塗酥炙令焦黃)防
葵(半兩)木香(三分)梹榔(三分)亁姜(半兩炮裂剉)
右為細末入桃仁硇砂煎蜜鎔和丸如桐子大每服
食前生薑湯下十五丸
防己湯(出聖濟總錄)治肺積息賁下氣
防己大腹(取皮去子用各一兩半)郁李仁(湯去皮)大
麻仁(炒)梹榔(剉)陳橘皮(湯浸去白焙)桑根白皮
(剉炙)訶梨勒(微煨去核各一兩)甘草(炙剉半兩)
右除郁李仁麻仁外粗搗篩再同搗勻每服三錢匕
入薑片數分拍碎以水一盞煎八分去滓温服空
心午時各以利為度
紫苑散(出聖惠方)治息賁氣在右脇下結聚脹痛喘促欬嗽
紫苑(一兩去苖土)吳茱萸(半兩湯浸七遍焙乾微炒)白术(半兩)
鼈甲(一兩塗醋炙令黃去裙襴)當歸(半兩)桂心(半兩)梹榔(半兩)
郁李仁(一兩湯浸去皮微炒)枳實(半兩麩炒微黃)
右為粗散每服三錢水一盞生薑半分煎至六分去
滓不拘時候温服
枳實丸(出聖惠方)治息賁氣腹脇脹硬欬嗽見血痰粘不利
枳實(半兩麩炒微黃)木香(半兩)梹榔(半兩)訶梨勒皮(半兩)
甜葶藶(半兩隔紙炒令紫色)赤茯苓(半兩)五味子(半兩)
甘草(半兩炙微赤剉)杏仁(一兩湯浸去皮尖雙仁麩炒微黃)
右為細散每服三錢水一中盞煎六分去滓不拘時
候温服
大腹皮散(出聖惠方)治息賁氣腹脇脹滿急欬嗽坐卧不安
大腹皮(五枚)赤茯苓(一兩)前胡(一兩去蘆頭)訶梨勒
皮(半兩)梹榔(半兩)木香(一兩)漢防已(半兩)桃仁(一兩)
(湯浸去皮尖雙仁麩炒黃)川大黃(一兩剉碎微炒)
右為麤散每服三錢水一中盞生薑半分煎六分去
滓不拘時候温服
三稜丸(出聖惠方)治息賁氣右脇下結聚成塊喘欬胸痛嘔
吐痰涎面黃體瘦
荆三稜(一兩炮剉碎醋拌炒令黃)川大黃(二兩剉碎微炒)附子(一兩)
(炮裂去皮臍)鼈甲(一兩半塗酥炙令黃去裙襴)梹榔(一兩)訶梨
皮(二兩)木香(一兩)桃仁(一兩湯浸去皮雙仁麩炒微黃)吳茱萸
(半兩湯浸七遍焙亁微黃)
右為細末以酒煮麵糊和搗三二百杵丸如桐子大
每服食前生薑湯下二十丸
枳實木香丸治肺積息賁上氣
枳實(去穰麩炒二兩)木香陳橘皮(湯浸去白焙)人參
海藻(水洗去鹹焙)葶藶(紙上炒令紫色各一兩)芍藥(剉)
丁香(各三分)
右為末棗肉和丸如桐子大每服二十丸用炒豆煎
湯下空心日午夜卧各一服漸加至三十丸
梹榔散治息賁氣胸膈妨實右脇下堅急上氣欬
嗽
梹榔(一兩)赤茯苓(三分)赤芍藥(三分)石茱萸(三分)
荆三稜(三分)訶梨勒皮(三分)郁李仁(一兩湯浸去皮微炒)
青橘皮(三分湯浸去白瓤焙)
右為麤散每服三錢水一中盞生薑半分煎六分去
滓不拘時候温服
牛蒡子散治息賁氣令人喘欬心腹脹滿脇下疼
痛
牛蒡子(一兩微炒)木香(一兩)當歸(一兩)荆三稜(一兩炮剉)
(碎)吳茱萸(半兩湯浸七遍焙乾微炒)梹榔(半兩)川大黃(一兩)
(剉碎微炒)鼈甲(二兩塗酥炙令黃去裙襴)
右為麤散每服二錢温酒調下食前服生薑橘皮煎
湯下亦得
木香丸治息賁氣胸膈悶腹脇堅急四肢不和食
少無力
木香(一兩)鼈甲(一兩半塗酥炙令黃去裙襴)桂心(一兩)吳茱
萸(一兩半湯浸七遍焙亁微炒)訶梨勒皮(一兩半)梹榔(一兩半)
枳實(一兩麩焙微黃)牽牛子(三兩微炒)
右為細末以酒煮麵糊和丸如桐子大每日空心温
酒下三十丸
息賁湯治肺之積在右脇下大如覆杯久久不愈
洒洒寒熱氣逆喘欬發為肺癰其脉浮而毛
半夏(湯洗七次)吳茱萸(湯洗)桂心(各二兩半)人參
甘草(炙)桑白皮(炙)葶藶(炒各二兩半)
右剉為散每服四錢水一盞半薑七片棗二枚煎七
分去滓食前服一方無人參(此病患者急炙看脉有力欬嗽而脇下痛)
(者則以十棗湯下之却用息賁湯調理其效尤速)
枳實湯治肺積息賁上氣胸滿欬逆
枳實(去瓤麩炒)木香梹榔(剉)甘草(炙剉)吴茱
萸(湯浸焙亁炒)葶藶(紙上炒令紫色各半兩)杏仁(湯浸去皮尖雙仁炒)
(三分)
右麤搗篩每服三錢水一盞生薑一分拍碎同煎至
七分去滓温服空心食前日三
桑白皮湯治肺積息賁上氣脹滿欬嗽涕唾膿血
桑白皮(剉)麥門冬(去心焙各一兩半)桂(去麤皮十兩半)甘
草(炙剉半兩)陳橘皮(湯浸去白焙)猪牙皂莢(酥炙去皮各一兩)
右麤搗篩每服三錢水一盞入生薑半分拍碎煎至
七分去滓温服空心晩食前各一
芫花煎丸治息賁氣結塊在右脇下疼痛
芫花(一兩半醋拌炒令乾為末)硇砂(一兩不夾石者細研用米醋二斤同芫花末焚)
(成膏)鼈甲(一兩半塗酥炙令黃去裙襴)荆三稜(一兩剉微炒)青
橘皮(一兩湯浸去白瓤焙)
右為細末入芫花硇砂煎中入小蒸餅和為丸如桐
子大每服食前生薑湯下十丸
皂莢丸治肺積息賁上氣
皂莢(二挺不蛀者酥炙去皮子剉)桂(去蘆皮)亁薑(炮)貝母
(去心)
右等分搗籮為末煉蜜和丸如梧桐子大每服空心
日午生薑湯下十五丸加至二十丸
五靈脂丸治肺喘久而息賁
五靈脂(二兩半)木香(半兩)馬兜鈴(去殼炒一分)葶藶
(一分)
右為細末棗肉和丸如桐子大每服二十丸生薑湯
下日三服脾惡濕腎惡燥如硫黃附子鍾乳煉
丹之類皆剛劑用之人以取陽補接真氣則可若
云補腎正所惡者古人製方益腎皆濕潤之味正
補腎經也近世盛行香茸丸可補腎經亦有數方
具後
推氣散治右脇下大如杯久不已令人洒淅寒熱
喘嗽發腫壅始由心病傳肺肺當傳肝肝乘王而不
受邪氣留於肺結而為積其脉結澁謂之息賁
枳殼(炒)桂心(各半兩)甘草(二錢)片子薑黃(半兩)
右為細末每服二錢薑湯調服熱酒亦得不拘時候
大棗丸治證如前
葶藶橘皮桔梗
右等分為細末熟棗肉為丸如桐子大每服三十丸
米飲湯下
治息賁氣喘欬心膈不利(出聖惠方)
訶梨勒皮(一兩)郁李仁(一兩湯浸去皮微炒研)木香(一兩)
右為細末入郁李仁研令勻每服不計時候以生薑
湯調下二錢
肺之積息賁丸(出試效方)治右脇下覆大如杯久不已令人
洒浙寒熱喘嗽發肺癰
厚朴(薑製八錢)黃連(去鬚炒一兩三錢)亁薑(炮一錢半)桂(去皮)
(一錢)巴豆霜(四分)白茯苓(去皮一錢半另末)人參(去蘆二錢)
桔梗(一錢)紫苑(去苗一錢半)白荳蔲(一錢)川烏頭
(炮裂去皮一錢)川椒(炒去汗一錢半)荆三稜(炮一錢)天門冬
(一錢)陳皮(一錢)青皮(半分)
右件除巴豆霜茯苓旋入外為末煉蜜丸如梧桐子
大每服二丸一日加一丸二日加二丸漸加至大
便溏再從二丸加服煎淡生薑湯下食遠週而復
始積減大半止服秋冬加厚朴半兩通前稱一兩
三錢減黃連七分只用六分
加減息賁丸(出試效方)仲夏合其積為病寒熱喘嗽氣上奔
脉澁失精又云血氣滯則短氣血凝澁則寒熱則氣
分寒血分熱治法宜益元氣洩隂火滯氣削其堅也
川烏頭(一錢)亁薑(一錢半)人參(二錢)厚朴(八分)黃
連(一兩三錢)紫苑(一錢)巴豆霜(四分)桂枝(三錢)橘皮
(一錢半)青皮(七分)川椒(炒去汗一錢半)紅花(少許)茯苓
(一錢半)桔梗(一錢)白荳蔲(一錢)荆三稜(一錢半)天
門冬(去心一錢半)
右件為細末湯浸蒸餅為丸如梧桐子大初服二丸
一日加一丸二日加二丸加至大便微溏利為度
再從二丸加服煎生薑湯送下食前忌酒濕麵五
辛大料熱物之類及生冷物
賁豚(附論)
夫腎之積名曰奔豚發於小腹上至心下若豚走之狀
上下無時久不愈令人喘逆發骨痿少氣以夏丙子日
得之何以言之脾病傳腎腎以傳心心以夏適王王者
不受邪腎欲復脾脾不肯受故留結為積故知奔豚以
夏得之也奔豚氣者是腎之積也起於驚恐憂思所
生若驚恐則傷神心藏神也憂思則傷志腎藏志也神
志氣積於腎而氣上下遊走如豚之奔故曰奔豚其氣
乘心若心中踊踊如車所驚如人所恐五臟不定食飲
輙嘔氣滿胸中狂癡不定妄言妄見此驚恐奔豚之狀
也若氣滿支心心下悶亂不欲聞人聲休作有時乍差
乍劇翕翕短氣手足厥逆内填結痛温温欲嘔此憂思
奔豚之狀也診其脉來觸祝觸祝者病奔豚也腎脉微
急沉厥者奔豚也其足乃收不得前後皆從驚得之腎
間有膿故也
外臺祕要云師曰病如奔豚者氣從小腹起上衝喉咽
發作欲死復還生皆從驚恐得之腎間有膿故也師曰
病有奔豚有吐膿有驚怖者火邪此四部病者皆從驚
恐得之火邪者桂枝加龍骨牡蠣湯主之若新亡財為
縣官所捕迫逐驚恐者療用鴟頭鉛&KR0008;千金方有飛鴟
鉛丹丸主癲癎瘈瘲此意相近鉛&KR0008;解為馬排木一云
即羚羊角所言奔豚者病人氣息逆喘迫上如豚奔走
之狀奔豚湯主之
方
治奔豚氣(出直指方)
木饅豆(亁者四兩剉先以皮入銚子炒次下豆并炒黃色)茴香(二兩炒)
右為細末每服二錢空心酒調服
沉香石斛湯(出聖濟總錄)治腎臟積冷奔豚氣攻少腹疼痛
上衝心胸脇
沉香(剉)石斛(去根)陳麯(炒各一兩)人参赤茯
苓(去黑皮)五味子(微炒)巴戟天(去心炒)桂(去粗皮)
白术芎藭(各三分)木香肉荳蔲仁(各半兩)
右粗搗篩每服三錢水一盞薑三片棗三枚擘煎至
六分去滓食前熱服
七氣湯療憂勞寒熱愁思及食飲隔塞虛勞内傷
五臟欲絶奔氣不能還下心中悸動不安
桔梗(二兩)人參(三兩一方二兩)芍藥(三兩)茱萸(七合)枳
實(五枚炙)黃芩(二兩一方三兩)亁薑(三兩一方二兩)桂心(三兩)
(一方二兩)亁地黃(三兩一方二兩)橘皮(三兩)甘草(三兩一方二兩)
(炙)半夏(三兩洗一方一斤)
右以水一斗煮取三升去滓分三服忌海藻菘菜羊
肉餳生葱猪肉蕪荑等千金無桂心橘皮桔梗有
厚朴栝蔞蜀椒
木香硫黃丸(出聖惠方)治腎積頻發小腹急脹疼痛唇口青
黑
木香硫黃(研)青橘(湯浸去白焙)亁薑(炮)桂
(去粗皮)沉香(剉)肉荳䓻(去殼)蘹香子(炒)附子
(炮裂去皮臍)銅青(研)梹榔(剉各一兩)
右將九味搗籮為末與别研二味和勻搗研糯米飯
為丸如梧桐子大每十丸蘹香酒下加至二十丸
一方無沉香
木香梹榔散(出聖濟總錄)治積病不散結伏奔豚發即上衝
心胸令人喘逆骨痿少氣
木香梹榔(煨剉)沉香(剉)磁石(醋洗煅)訶黎
勒(去核)蘹香子(炒)芎藭白芷(炒)牡蠣(煅各)
(半兩)桂(去粗皮)陳橘皮(湯浸去白焙各三分)
右搗籮為散每服二錢炒生薑鹽湯調下
木香湯(出聖濟總錄)治一切風及腎臟奔豚氣上衝心胸悶
亂
木香(一兩)青橘皮(湯浸去白焙)白芷(炒)蘹香子(炒)
沉香(剉)桂(去粗皮)蓬莪术(焙炒)杉木節(各半兩)
枳殼(去瓤麩炒)木瓜(焙各三兩)
右搗籮為散每服二錢炒生薑鹽湯下
神效丸治疝氣奔豚嬰孩溺祕疝氣因何得邪風
在腎經流傳并血聚如此漸成形冷氣結在臟因兹
小腹疼本經無别法疎利藥通靈
芫花(半兩醋浸炒)木香梹榔三稜(各半兩炒)茯
苓青皮全蝎附子(炮)硇砂
桂(各二錢半)
右將硇砂用水浸磁盞内沉去泥土留湯平頭頓成
膏子糠醋打糊為丸如菉豆大每服三十丸空心
温水送下
沉香丸(出聖惠方)治奔豚氣小腹積聚疼痛或時上攻心胸
壅悶
沉香(半兩)阿魏(半兩以少麵和鎔作餅子炙令黃)木香(一分)桃
仁(半兩湯浸去皮尖雙仁麩炒微黃)吳茱萸(一兩湯浸七遍㥉亁微炒)梹
榔(半兩)蘹香子(半兩)青橘皮(一分湯浸去白瓤焙)蛜&KR1417;(一兩)
(生用)硇砂(三兩不夾石者細研以湯一盞化澄去滓取清内銀器中煎成霜研)
右件藥為末入硇砂令勻以酒煮麵糊和丸如梧桐
子大每服食前以薑鹽湯下二十丸
蘹香子丸(出聖濟總錄)治腎臟久積氣膀胱虚脹上攻膨滿
疼痛
蘹香子(三兩微炒為末水米醋二斤熬如餳)附子(炮裂去皮臍一兩)青
橘皮(湯浸去白焙)木香狼毒(炒)當歸(切各焙三分)
阿魏(研以酒一斤煎取半)硇砂(一兩半研沸湯化澄煎取霜入阿魏煎中同熬)
(如餳入蘹香煎攪勻)自然銅(煨醋淬研各一兩半)
右除煎研外搗籮為末同入煎内和搗丸如梧桐子
大每服十五丸至二十丸空心温酒下
木香賺氣丸(出醫學切問方)治奔豚痃癖心氣腹滿兩脇刺痛
牽引腰背屈伸不利
茴香(一兩炒)木香梹榔香附子(各一兩)
三稜莪术(各三錢)蓽澄茄良薑(亦用巴豆炒)
青橘皮(半兩巴豆五枚炒去巴豆)
右為粗末每服三錢水一盞煎至七分空心熱服
奔豚湯療虛勞五臟氣乏損遊氣歸上上走時若
羣㹠相逐撞撞時氣來便如作驚夢精光竭不澤隂
痿上引小腹疼痛面乍熱赤色喜怒無常耳聾目視
無精光
葛根(八兩亁煮)生李根(切)半夏(洗各一斤)人参
芍藥(各三兩)當歸甘草(炙各三兩)桂心(五兩)生
薑(二斤)
右以水二斗煮得五升温服八合日三不知少增至
一升日三忌羊肉餳生葱海藻菘菜等
賁㹠茯苓湯療虚氣五臟不足寒氣厥逆腹脹滿
賁氣走衝心膈發作氣欲絶不識人氣力羸瘦小腹
起騰踊如㹠子走上走下馳往馳來寒熱拘引隂氣
手足逆冷或煩熱
茯苓(四兩)甘草(炙)生葛(八兩)當歸芎藭(各二)
(兩)生薑(五兩)人参李根白皮(切)半夏(湯浸斤各一)
右切以水一斗二升煮取五升服一升日三夜二忌
羊肉餳海藻菘菜酢等物
賁㹠湯(出指南方)療賁氣上衝胸腹痛往來寒熱
甘草(炙)芎藭當歸黃芩(各二兩)芍藥
(三兩)半夏(湯洗)生薑(各四兩)生葛(五分)甘李根(白皮斤切一)
右以水二斗煮取五升去滓温服一升日三夜二服
忌海藻菘菜羊肉餳等
甘李根散(出聖惠方)賁㹠氣臍腹脹痛翕翕短氣發作有時
四肢疼痛
甘李根(二兩剉)吳茱萸(半兩湯浸七遍焙亁微炒)半夏(一兩湯浸)
(七遍)人参(一兩去蘆頭)附子(一兩炮去皮臍)桂心(一兩)當
歸(一兩剉微炒)亁薑(半兩炮剉)梹榔(一兩)
右為粗散每服三錢水一中盞煎至六分去滓不拘
時候温酒調下二錢
木香湯治積氣不散久脹于臍腹間發似豚狀賁
上衝心
木香桂(去粗皮各三兩)赤茯苓(去黑皮)梹榔
甘草(炙半兩)桑根白皮(剉各一兩半)陳橘皮(湯浸去白焙)
紫蘇莖葉(一兩)
右粗搗篩每服三錢水一盞入生薑半塊棗一枚拍
破煎至七分去滓温服空心日午近晩各一服
李根皮湯治賁豚氣衝心吸吸短氣發作有時
李根白皮(剉焙八兩)半夏(湯洗七遍焙七兩)亁薑(炮)桂
(去粗皮各四兩)赤茯苓(去黑皮)人参甘草(炙各二兩)
附子(一兩炮裂去皮臍)
右㕮咀如麻豆大每服五錢水一盞半煎至八分去
滓温服
郁李仁丸治賁豚氣從小腹奔衝上心昏亂嘔吐
痛甚
木香(一兩)郁李仁(去皮生用三兩)沉香(剉)梹榔(剉)
桂(去粗皮)青橘皮(去白焙)附子(炮裂去皮臍)蘹香子(炒各一兩)
右為末煉蜜為丸如梧桐子大蘹香子或薄荷酒下
二十丸一日三服臍下有塊一月永除
木香丸治賁豚氣上衝胸膈壓氣
木香丁香白荳蔲(去皮)肉荳蔲(去殼兩各半)
沉香(三分)吳茱萸(醋浸一宿炒令黃色各半兩)麝香(别研二分)
青橘皮(浸去白焙一分)
右除麝香外搗籮為末入麝香研勻用硇砂煎獖猪
膽汁和丸如梧桐子大每服温酒下二丸
奔豚湯治從小腹衝心胸咽喉發病如㹠奔狀上
下無時久不治病喘逆發則欲死由脾病傳腎腎當
傳心心乘王而不受邪氣留於腎而為痺積其脉沉
結謂之賁豚
甘郁李根皮亁薑(各一兩一分)當歸川芎
甘草黃芩(各二兩)半夏(炮四兩)
右剉為散每服四錢水一盞半薑五片煎至七分去
滓服一方用亁葛無亁薑
茴香金鈴丸治奔豚氣
金鈴子(一兩每箇剉作四片用殭蠶半兩去絲嘴同炒令香熟去殭蠶不必用)茴
香(微炒)馬藺花吳茱萸(湯洗七次炒令香熟)食茱萸
(酒浸炒令香熟)山茱萸青皮陳皮(已上各一兩)
右為細末酒糊丸梧桐子大每服三五十丸温酒鹽
湯下食前服醫學發明名茴香練實丸有芫花一
兩醋炒糊丸量虛實加減以利為度
療奔豚氣從下上者湯方
甘李根白皮(切五兩)生葛(五兩)半夏(五兩洗)黃芩
(二兩)桂心(二兩)芍藥(三兩)人参(二兩)生薑(五兩)
右以水一斗二升煮取五升去滓温服日三服夜二
服忌羊肉餳生葱
奔豚湯療手足逆冷胸滿氣促從臍左右起欝冐者
甘草(四兩炙)李根白皮(切)葛根(各一斤)黃芩(三兩)
桂心栝蔞人参(各三兩)芎藭(一兩)
右以水一斗五升煮取五升去滓温服一升日三夜
二忌海藻菘菜生葱
赤茯苓散治奔豚氣從小腹起上至心下妨脹壅
悶胸中短氣坐卧不安(一方七氣湯)
赤茯苓(一兩半)大腹皮(半兩剉)梹榔(半兩)桂心(一兩)
高良薑(半兩剉)訶黎勒皮(一兩)吳茱萸(半兩湯浸七遍)
(焙亁微炒)牽牛子(一兩微炒)
右為粗散每服三錢水一中盞煎至六分去滓不拘
時候稍熱服微利兩三行為度一方無梹榔
桃仁丸治腎虛積氣
桃仁(湯浸去皮尖雙仁炒二兩以温酒二升煎成膏)木香(去粗皮)青橘
皮(湯浸去白焙)蘹香子(炒各半兩)亁薑(炮一分)梹榔(剉分)
右搗籮六味為末入桃仁煎丸如梧桐子大每服十
五丸至二十丸空心温酒下
七寳丸(出聖濟總錄)治奔豚氣上衝脇肋㽲痛
丁香沉香(剉)硇砂(湯浸白攄澄入陳麯同煎成膏丸諸藥各半兩)
蒺藜子(炒去角)木香(各三兩)附子(炮製去兩皮臍一)麝香(一分研)
右除煎外搗研為末用前煎和丸如梧桐子大每服
十丸炒生薑酒或炒生薑黑豆小便下
桃仁散(出聖惠方)治奔豚氣上攻心胸喘悶脹滿
桃仁(一兩湯浸去皮尖雙仁麩炒黃研入)牽牛子(一兩微炒)梹榔(半兩)
青橘皮(半兩湯浸去白瓤焙)蘹香子(一兩微炒)木香(半兩)
郁李仁(一兩湯浸去皮微炒)
右為散研入桃仁郁李仁令勻每服不拘時候温酒
調下二錢
硇砂煎丸(出聖惠方)治奔豚氣在小腹積聚成塊發歇疼痛
硇砂(三兩不夾石者細研以酒醋各一斤慢火熬令成膏)附子(一兩炮剉去皮臍)
桃仁(一兩湯浸去皮尖雙仁麩炒微黃研入)吴茱萸(半兩湯浸七遍焙亁微炒)
防葵(三分剉碎醋拌炒令黃)木香(三分)梹榔(三分)
右為細末入桃仁令勻硇砂煎中入少蒸餅和丸梧
桐子大每服食前以温酒下十五丸
梹榔丸(出聖濟總錄)治腎積氣賁脉從小腹上衝心昏亂嘔
吐疼痛
梹榔(一兩半煨半生)木香(微炒半兩)吳茱萸(湯洗焙)安息
香(研各一分)桂(去粗皮)青橘皮(去白麩炒各半兩)
右為細末以猪膽二十枚水煎如餳和前六味末搗
二千下丸如小豆大每服空心嚼破七丸煖酒下
天雄丸(出聖濟總錄)治奔豚氣上下攻走疼痛
天雄(生去皮臍一兩)桃仁(去皮雙仁炒微黃)蘹香子(炒)桂
(去粗皮)蜀椒(去目汗合口炒出汗)亁蠍(炒各半兩)
右為末用狗裏外腎并膽細切就器中以無灰酒一
斤煎成膏加藥末為丸如梧桐子大每服二十丸
空心生薑鹽湯下
木香丸(出聖濟總錄)治賁豚氣臍腹左右堅硬横連如臂若
弓弦急痛
木香鼈甲(去裙襴醋炙)訶黎勒皮桂(去粗皮各)
(二兩)吳茱萸(湯浸焙炒一兩半)牽牛子(二兩炒)
右為末煉蜜丸如梧桐子大每服三十丸温酒下加
至四十丸
苦練丸(出聖濟總錄)治奔豚及小腹痛不可忍者
苦練茴香(各一兩)黑附子(一兩炮去皮臍)
右用酒三斤煮酒盡為度曝亁或隂亁搗為細末每
一兩藥末入全蝎十八個玄胡五錢丁香十五個
共為末酒糊為丸如梧桐子大每服百丸空心酒
下如痛甚煎當歸入酒大效
奔氣湯(一名茱萸湯出千金方)療卒厥逆上氣氣入兩脇心下痛
滿淹淹欲絶此謂奔豚病從卒驚憂怖得之氣從下
上上衝心胸臍間築築發動有時不療殺人
甘草(炙)人参(各三兩)吳茱萸半夏(洗各一斤)
生薑(一斤)桂心(三兩)
右切以水一斗煮取三升分三服此藥湏預蓄得病
便急合服忌海藻菘菜生葱羊肉千金方桂心五
兩甘草三兩
治奔豚氣在心胸逆滿悶亂(出聖惠方)
半夏(二兩湯浸七次去滑)桂心(一兩半)人参(一兩去蘆頭)吳
茱萸(半兩湯浸七次焙亁微炒)梹榔(一兩)甘草(半兩炙微赤剉)
右為散每服二錢水一中盞煎至六分去滓不拘時
候稍熱服
蘹香梹榔散(出聖濟總錄)治奔豚氣成塊上衝腹脇滿痛
蘹香子(炒)梹榔(剉)荆三稜(煨剉)木香(一分)青
橘皮(湯浸切鹽炒去白各半兩)
右搗籮為散每服二錢熱湯調服不拘時
撞氣丸(出聖濟總錄)治腎藏氣發攻心動築人心腹面黑悶
欲絶及諸氣奔豚喘甚婦人傷冷血氣發攻心等症
急用此
鉛(二兩)赤石脂(為末二兩)木香(為末二兩)麝香(研一兩)
右將鉛於銚子内慢火炒令亁入赤石脂末急手炒
轉莫令烟起以水微噴之慢火再炒令亁傾于淨
地坑子内以盞子覆之候冷取出細研如麵次入
諸藥相和研之以粟米飲丸如鷄頭每服用二丸
研破熱酒浸之頓服或下氣或通轉即愈如祕不
通每一丸入玄明粉半兩如氣滿胸膈服藥皆吐
即以炒豆熨令氣下便服此藥無不騐
食氣湯(出百一選方)散寒氣亦治奔㹠
茴香(炒)丁香(各半兩)良薑(三兩麻油炒)甘草(三錢炙)
白荳䓻仁(二錢)
右為細末每服二錢入鹽少許沸湯調下食前服
療卒傷損食下則覺胸膈痛慄然水將下
生李根(一兩細剉)麥門冬(一斤去皮)人参桂心
甘草(炙各二兩)
右㕮咀以水一斗煮取三升分三服忌海藻菘菜生葱
治奔豚氣逆上衝心滿悶臍腹虛脹(出聖惠方)
梹榔(一兩)訶黎勒皮(一兩)木香(一兩)吳茱萸(三分湯七)
(遍焙亁微炒)牽牛子(二兩微炒)
右為細散每服一錢以温酒一合童子小便一合相
入和調下不拘時候服
梹榔散(出聖濟總錄)治奔豚氣衝心滿悶
梹榔(剉)訶黎勒皮(煨去核各二兩)牽牛子(微炒三兩)吳
茱萸(陳者湯洗焙亁炒一兩半)
右搗籮為散每服一錢童子小便半盞空心調服不
過三服效如患隂陽二毒傷寒及脚氣亦可服
四味丸(出聖濟總錄)治久積奔豚氣時攻膀胱切痛
蜀椒(去目及閉口炒出汗)蘹香子(炒)附子(炮裂去皮臍)肉
蓯蓉(酒浸切焙各一兩)
右為末煉蜜丸如梧桐子大每服十五丸空心温酒下
磁石散(出聖濟總錄)治奔豚冷氣上衝昏亂四肢輭弱不收
磁石(燒醋淬研)肉荳蔲(去殼)木香梹榔(剉各一兩)
右搗研為散每服三錢匕以生葱一莖細切熱酒投調下
牡蠣賁豚湯療賁豚氣從小腹起憧胸手足逆冷
牡蠣(三兩熬)桂心(八兩)李根白皮(切一斤)甘草(三兩炙)
右切以水一斗七升煮取李根皮得七升去滓内餘
藥再煮取三升分五服日三夜再忌生葱海藻菘
菜
療手足逆冷胸滿氣促從臍左右起欝冐者
伏出鷄頭卵殼中白皮黎木灰麻黃(去節)
紫苑(各等分)
右搗篩作丸散隨宜酒服十丸如梧桐子大者方寸
療三十年喉中結氣欬逆立瘥亦可水煮為湯以
意分之
吳茱萸飲(出聖濟總錄)治腎臟久積成奔豚氣小腹急疼發
即不識人
吳茱萸(湯洗焙亁)桃仁(湯浸去皮尖雙仁各一分)黑豆(半兩)
右同炒以黑豆熱為度同童子小便一升浸少頃煎
至六分去滓分三服空心日午夜卧各一
三神煎(出聖濟總錄)治賁豚氣上衝心腹
桃仁(去皮尖雙仁四兩湯浸研細取汁三升)荆三稜(煨剉二兩)鼈甲
(去裙襴醋炙三分)
右搗二味為末先煎桃仁汁至二升次下藥末不住
手攪良久更入好醋一斤同煎如餳以瓷合收每
服半匙空心好酒下
茯苓桂甘湯(出直指方)治臍下悸動欬而奔豚
茯苓(二兩)甘草(半兩)桂心(一兩)
右剉細每服四錢棗一枚用甘泉水一盞半煎一盞温服
治奔豚氣上下衝走悶亂面青(出聖惠方)
甘李根皮(二兩剉)吳茱萸(二兩湯浸七遍焙亁微炒)生薑(二兩炒亁)
右為粗散每服一錢水一中盞煎至六分去滓不拘
時候熱服
治奔豚氣(出百遍方)
訶黎勒梹榔(鷄心者各四個)
右兩箇半炮帶性兩箇半只生用並㕮咀分四服用
水二大盞入新紫蘇三十葉苦陳者添十葉煎至
八分遇發時半飢半飽服急時不拘時候
沉香湯(出聖濟總錄)治腎積化氣
沉香黃耆人参(各三分)蘹香子(炒)附
子(炮裂去皮臍)甘草木香桂(去粗皮)烏藥
石斛(去根)五味子(炒)巴戟天(去心)陳橘皮
(湯浸去白焙)高良薑(各半兩)牛膝(酒浸切焙半分)
右剉碎麻豆大每服三錢水一中生薑一分拍碎煎
七分去滓温服空心日午前各一服
棗子酒(出仁存方)治奔豚氣
右用斑蝥一枚去足頭翅好肥棗一枚擘開去核安
斑蝥在内用濕紙包文武灰中煨熱去斑蝥不用
將棗子細嚼熱酒送下空心服之
治奔豚氣(一名茱萸平胃散出百一選方)
右以醋酒各三分盞煎吳茱萸十餘粒候三兩沸用
調平胃散三錢空心服此藥有功效但不能去根
治奔豚氣上下衝走悶亂面青(出聖惠方)
梹榔(三枚搗籮為末)生薑(半合)
右件藥以童子小便一大盞微燒過入前藥二味攪令
勻分為三服如人行五六里進一服湏臾下利為效
桂枝加桂湯(出指南方)治奔豚氣
官桂(五分)芍藥(三分)甘草(二兩)
右為粗末每服五錢水二盞薑五片棗一枚煎一盞
去滓服
腎之積奔豚丸(出試效方)發於小腹上至心下若豚狀或下
或上無時久不已令人喘逆骨痿少氣及治男子内
結七疝女人瘕聚帶下
厚朴(姜製七錢)黃連(去鬚炒五錢)白茯苓(去皮仝木二錢)川
烏頭(炮半錢)澤瀉(二錢)苦練(酒煮二錢)胡玄索(一錢半)
全蝎(一錢)附子(去皮二錢)巴豆霜(四分)菖蒲(二錢)
獨活(一錢)丁香(半分)肉桂(去皮二分)
右除巴豆霜茯苓另為末旋入外為細末煉蜜為丸
如梧桐子大初服二丸一日加一丸二日加二丸
漸至大便溏再從二丸服淡鹽湯送下食前週而
復始病減大半勿服秋冬加厚朴半兩通前一兩
二錢如積勢堅大先服前藥不減于一料中加燒
存性牡蠣三錢㿗疝帶下病勿加
解鈴丸(出楊氏家藏)治奔豚氣疼痛手足拳縮不可忍者
茴香(一兩用青鹽一兩研細同炒炒和鹽用)蝎稍(一分去毒炒)蓬莪
术(用紙數重褁油内蘸燈上燒過剉碎一兩)
右件為細末酒煮麫糊為丸如梧桐子大每服三十
丸温酒鹽湯送下空心食前服
奔豚湯(出千金方)治氣奔急欲絶者
吳茱萸(一升)石膏人参半夏芎藭
(各三分)桂心芍藥生薑(各四分)生葛根
茯苓(各十分)當歸(四分)李根皮(一斤)
右十二味㕮咀以水七升清酒八升煮取三升分三服
木香散(出聖惠方)治奔豚氣上衝心胸悶亂臍腹脹痛飲食
轉嘔
木香(一兩)青橘皮(半兩湯浸去白瓤焙)梹榔(一兩)白术(半兩)
沉香(一兩)蘹香子(半兩)木瓜(三分焙亁)桂心(一兩)
蓬莪茂(半兩)杉木節(半兩)
右件藥搗細羅為散每服不計時候以温酒調下二錢
治奔豚伏梁氣及内外腎釣并藿亂轉筋
以椒葉和艾及葱研以醋湯拌罾並得一方以椒
葉搗傅外煎水洗脚
息積(附論)
内經謂病脇下滿氣逆二三歲不已病名曰息積夫消
息者隂陽之更事也今氣聚脇下息而不消積而不散
故滿逆而為病然氣不在胃故不妨于食特害于氣而
已其法不可炙刺宜為導引服藥藥不能獨治者盖導
引能行積氣藥力亦藉導引而行故也
導引法療厥逆上氣氣攻兩脇心下痛滿
右以兩手拇指壓無名指本節作拳按捭趺坐扣齒
三十六屏氣二十一息嚥氣三口再屏息再嚥如
是三則以氣通為效遇子午卯酉時則行然按摩
導引之法甚多隨意行之皆不必拘此法
方
化氣湯(出三因方)治息積癖于腹脇之下偏脹膨滿不妨飲
食鐵藥不能取轉及治心脾疼痛嘔吐酸水丈夫小
腸氣婦人脾血氣一切氣逆胷膈噎悶
縮砂仁桂心木香(各一分)甘草(炙)茴
香(炒)丁香皮青皮(炒)陳皮生亁薑
蓬术(炮各半兩)胡椒沉香(各一錢一字)
右為末每服二錢薑蘇鹽湯調下婦人醋湯調下
桔梗丸治息積脇下氣逆妨悶歲久不已
桔梗(剉碎)枳實(麩炒)鼈甲(去裙襴醋炙)人参當
歸(切焙)白术亁薑桂(去粗皮)吳茱萸(湯洗)
(焙亁炒)甘草(炙各三分)大麥蘖(炒一兩)
右搗籮為末煉蜜和丸如梧桐子大每服二十丸温
酒下日再服漸加至三十丸
沉香丸治息積脇下氣逆妨悶喘息不便呼吸引痛
沉香(剉)桂(去粗皮)梹榔(煨剉各二兩)人参訶
黎勒皮青橘皮(湯浸去白焙)白术荆三稜
(煨剉)木香(各三兩)
右九味搗籮為末煉蜜和丸如梧桐子大每服二十
丸橘皮湯下漸加至三十丸每日二服
白术丸(出宣明論)治息積脇下妨悶喘息氣逆呼吸引痛不已
白术枳實(麵炒)桂(去粗皮各一兩半)人参(二兩)桔
梗(剉炒)陳橘皮(湯浸去白焙)甘草(炙一兩)
右搗籮為末煉蜜和丸如梧桐子大每服二十丸温
酒下不拘時日三服
赤茯苓湯治息積脇下氣逆滿悶妨脹
赤茯苓(去黑皮一兩半)大腹(剉半兩)高良薑(一兩)吴茱
萸(湯洗七次焙亁炒三分)訶黎勒皮(煨去核)陳橘皮(湯浸去白)
(焙各一兩半)
右粗搗篩每服三錢匕水一盞煎至七分去滓空心
温腹日晚再服
理氣丸(出仁存方)治脇下滿氣逆不妨于食連年不已由風
寒之邪客于衞氣伏留不散聚于膜外所以不妨于
食謂之息積由出入之息以感疾也
橘紅(一兩)桔梗桂心梹榔(各半兩)木香
杏仁(去皮尖各一分)
右為末煉蜜丸如梧桐子大每服薑湯下二十丸未
知加至三十丸
梹榔散治息積脇下氣逆滿悶
梹榔(剉)訶黎勒(煨去核各二兩)陳橘皮(浸去白焙三分)吳
茱萸(陳者淘七遍焙亁炒一兩半)
右麤搗籮每服五錢匕水一盞半煎至八分去滓温
服空腹日二服
磨積丸(出三因方)治腸胃因虚氣癖于肓膜之外流于季脇
氣逆息難竭日頻年醫所不治久則榮衞停凝一旦
敗濁潰為癰膿多致不救
胡椒(一百五十粒)木香(一分)全蝎(十枚去毒一用蝎尾)
右為末粟米飯丸如菉豆大服十五日橘皮湯下
陳橘皮湯治息積脇下氣逆滿悶
陳橘皮(湯浸去白焙亁)吳茱萸(陳者水淘七次炒亁各一兩半)
右麤搗篩每服三錢匕水一盞入鹽少許煎七分不
拘時去滓温服
積聚心腹脹滿(附論)
夫臟腑不和則血氣留滯而成積聚藴結氣不宣通與
臟氣相傳故令人心腹脹悶煩滿短氣若為寒邪所并
則傳于腑隂陽相擊而致心腹疼痛甚則泄利也
方
木香三稜丸治胸膈痞悶腹脹滿脇肋痛食飲遲
化四肢困倦嘔逆惡心口苦無味積滯冷物不思飲
食癥瘕疣癖堅硬氣塊並宜服之小兒傷食服之其
效如神
木香丁香砂仁紅豆薑屑(炒)
甘松(水洗)良薑厚朴(姜製)香附子(炒)枳
實(炒)枳殼蘿蔔子(各一兩)荆三稜石三
稜鷄爪三稜梹榔青皮(去瓤)陳皮
(去白各一兩半)莪术(醋炙)神麯(炒)麥芽(炒)甘草(炒各)
(二兩)牽牛(炒)蒼术(泔浸一半醋浸一半各八兩)蓽澄茄
白荳䓻丁香雷丸青木香
藕節(各半兩)
右為細末滴水丸如梧桐子大每服四五十丸温生
薑湯送下食後服
太乙神明䧟冰丸治諸疾破積聚心下支滿寒熱
鬼注長病欬逆唾噫辟除衆惡殺鬼逐邪惡氣胸中
結氣咽中閉塞有進有退繞臍惻惻隨上下按之跳
手心中愠愠如有蟲狀毒注相染滅門
雄黃(油煮一日)丹砂礜石當歸大黃
(各二兩)巴豆(一兩)犀角鬼臼射罔
藜蘆(各一兩)真珠附子(各一兩半)麝香牛
黃人参(各半兩)蜈蚣蜥蜴(各一枚)芫青
(五枚)烏頭(八枚)杏仁(四十枚)斑蝥(四十枚)樗鷄(三七)
(枚)地膽(三七枚)桂心(三兩)
右為末蜜和搗三萬杵丸如小豆大先食飲服二丸
如不知稍加仍以藥二丸安門戶上使衆惡不敢
近家及視病人夜行獨宿服二丸令衆惡不敢近
傷寒服之無不即瘥
治心腹疝瘕脇下及小腹滿堅痛有積寒氣入腹使人
腹中冷發甚則上搶心氣滿飲食喜嘔(出千金方)
大黃茯苓(各一兩半)桂心黃芩吳茱
萸細辛人参蜀椒(各半兩)亁薑(一兩)
(六銖)男髮灰(半兩)牡丹甘草芎藭
蓯蓉䗪蟲(各十八銖)芍藥防葵蝱蟲
厚朴半夏(各一兩)
右為末蜜丸如梧桐子大每服五丸日再漸加之
沉香餅子(出御藥院方)治飲食停積胸膈痞滿脇腹疼痛嘔
吐不止
沉香木香桂(去粗皮)&KR0034;香葉硇砂
(另研各等分)荆三稜蓬莪术青皮陳
皮紅豆訶子皮縮砂仁半夏
芫花(醋炙)亁漆(炒出烟)梹榔薑黃巴豆
(去皮)益智(已上為粗末慢火炒令褐紫色各等分)
右為細末打白麵糊丸如小豆大捏作餅子每服七
餅子漸加至十餅子更量虛實加減温生薑湯食
後服
参苓丸(出聖濟總錄)治積聚脹滿減食黃瘦
人参赤茯苓(去黑皮)細辛(去苗土)熟亁地黃
(焙)枳實(去瓤麩炒)當歸(焙)麥門冬(去心焙)附子
(炮裂去皮臍)亁薑(炮)大黃(剉炒)厚朴(去粗皮塗生薑汁炙)
桂甘草(炙剉各一兩)烏頭(炮裂去皮臍)桔梗(炒)
紫苑(去苗土)蜀椒(去目并閉口炒出汗各一兩)
右為末煉蜜和丸如梧桐子大每服七丸空心温酒
下日再漸加至十丸以知為度
芍藥湯(出聖濟總錄)治積聚心下脹滿甚則泄利氣不升降
赤芍藥赤石脂大腹皮荆三稜(煨剉)
桂(去粗皮)桑根白皮(剉焙各一兩半)肉荳蔲(去殼一枚)
桃仁(去皮尖雙仁炒三十枚)附子(炮裂去皮臍)白术木
香枳殼(去瓤焙炒)當歸(切焙)麻黃(去根節)黃連
(去鬚各一兩)
右剉如麻豆大每服五錢水一盞半入生薑三片同
煎至八分去滓温服
訶黎勒散(出聖惠方)治積聚心腹脹滿不能下食四肢瘦弱
訶黎勒(三分煨用皮)木香(三分)梹榔(三分)前胡(半兩去蘆頭)
桂心(半兩)荆三稜(半兩炮剉)當歸(半兩剉微炒)黃耆(半兩)
(剉)人参(半兩去蘆頭)枳殼(半兩麩炒微黃去瓤)白术(半兩)
赤茯苓(半兩)芎藭(半兩)厚朴(三分去粗皮塗生薑汁炒令黃熟)
青橘皮(三分湯浸去白瓤焙)
右為粗散每服三錢水一中盞生薑半分棗三枚煎
至六分去滓每服食前稍熱服之
硇砂丸治積不消心腹脹滿化氣消積
大黃(剉炒各半兩)亁漆(剉出烟)青橘皮(去皮焙)芫花
(另搗末)芎藭硇砂(一分别研)沒藥(别研)桂(去粗皮)
當歸(焙切)烏頭(去皮臍)巴豆(去皮心膜出油盡)荆三稜
(煨剉)鼈甲(去裙襴醋炙各一分)蓬莪茂(煨剉各一分)
右搗籮十味為末用醎醋半升于銅石器内下芫花
硇砂巴豆三味慢火煎漸添醋一升即入十味并
沒藥末同熬成膏放冷别入陳麴末一兩半拌和
丸菉豆大每服三丸至五丸茶酒生薑湯任下
烏頭丸療心腹積聚脹滿少食多見繞臍痛按之
排手寒中有水上氣女人産後餘疾大人風癲少小
風驚癎百病之症元嘉中用療數人皆良有一人服
五服藥即出蟲長一尺餘三枚出復如牛膽黑堅四
枚中皆有飯食即愈病源云積聚成病藴結在内則
氣行不宣通還轉於腑臟故心腹脹滿則斂悶而結
氣也
烏頭(七枚炮)亁薑(五分)皂莢(五分兼皮子炙)菖蒲(三分)
桂心(四分)柴胡(三分)附子(三分炮)人参(三分)厚朴
(三分)黃連(三分)茯苓(三分)蜀椒(五分炒出汗)吳茱萸
(四分)桔梗(三分)
右搗篩煉蜜和丸如梧桐子大二丸日三稍加至十
五丸忌猪肉冷水醋物生葱羊肉餳一方無附子
消痞丸治積濕熱毒甚者身體面目黃心脇腹滿
嘔吐不能飲食者痿弱難以運動咽嗌不利肢體焦
尫眩悸膈熱坐卧不寧心火有餘而妄行上為嗽血
衂血下為大小便血傷風痔漏三焦壅悶癉熱中渴
𫝊化失常小兒疳積熱
黃連亁葛(各一兩)黃芩大黃黃蘖
梔子薄荷藿香厚朴茴
香(各半兩)木香(半兩)揀桂(半兩)青黛(半兩)牽牛(二兩)
右為細末滴水丸如豆大每服十丸新水温亦得小
兒丸麻子大病本濕熱為佳
快活丸治胸膈飽悶
木香橘紅青皮縮砂仁梹榔
枳殼蓽澄茄白术亁生薑
三稜(各三分)廣木神麴甘草(各半兩)
加甘松麥蘖(半兩)
右為細末滴水發丸菉豆大每服六十丸用生薑湯
下食後
沉香煎丸(出聖濟總錄)治積聚心腹脹滿不思飲食
沉香木香青橘皮(去白焙)阿魏(醋化麵和作餅)
(炙)胡椒沒藥(研)梹榔(剉)丹砂(研)硫
黃研硇砂(研)高良薑(各一兩)巴豆霜(二錢七)
丁香(半兩)
右除研外搗籮為末一處研勻用重湯煮蜜丸如梧
桐子大每服三丸煎橘皮湯下
枳實丸(出聖濟總錄)治久積氣不散心胸滿悶四肢不收痞
膈不通
枳實(去穰麩炒一兩)白术梹榔(剉)陳橘皮(湯浸去白)
(各三分)甘草(剉炙)昆布(洗出鹹焙)生薑(切炒各一分)赤
茯苓(去黑皮)青木香桂(去粗皮)訶黎勒皮
大黃(煨剉各半兩)草荳蔲(去皮一兩)
右為末煉蜜丸如梧桐子大每服二十丸生薑木瓜
湯下
亁薑丸(出聖惠方)治積聚心腹脹滿食少
亁薑(半兩炮炒)皂莢(一兩去黑皮塗酥炙令黃炒去子)菖蒲(三分)
桂心(三分)川烏頭(一兩炮裂去皮臍)柴胡(三分去苗)人参
(三分去蘆頭)黃連(三分去鬚)赤茯苓(三分)吳茱萸(半兩湯浸)
(七遍焙亁微炒)川椒(去目及閉口者微炒出汗)厚朴(一兩去粗皮塗生薑汁炙)
(令香熟)
右為細末煉蜜和搗三二百杵如梧桐子大每服於
食温酒送下二十丸
肉荳䓻散(出聖濟總錄)治積心腹脹滿宿食不化氣刺㽲痛
泄瀉善噫吞酸食欲嘔吐手足逆冷
白荳蔲(去皮三分)桂(去粗皮)丁香附子(炮裂去皮臍各)
(半兩)高良薑陳橘皮(去白焙炒)木香甘草
肉荳蔲(去殼各一分)人参(半兩)枳殼(去穰麸炒半兩)
右搗籮為散每服二錢煎木瓜生薑湯調下
荆三稜煎湯(出聖濟總錄)治腑臟不和氣血留滯積聚痞滿
心腹妨悶食物減少煩悶短氣
荆三稜(煨剉)大腹(連皮子剉)延胡索天雄(炮裂去皮)
(臍)芎藭白术(各一兩半)桃仁(湯浸去皮尖枚雙仁炒三十)
桂(去粗皮)當歸(切焙)硝石(各一兩)郁李仁(湯浸去皮一兩一分)
右㕮咀如麻豆大每服四錢匕水一盞半入生薑二
片煎七分去滓温服
開結導飲丸(出拔粹方)治飲食不消心下痞悶
陳皮白术澤瀉茯苓炒麯
麥蘖麵半夏(製各一兩)亁生薑(半兩)枳實(炒一兩半)
青皮(半兩)如有積塊加巴豆霜(一錢半)
右為末湯浸蒸餅為丸桐子大每服三五十丸至七
十丸温水下食遠服
沉香降氣丹(出儒門事親言)治一切氣聚胸膈脹滿不思飲食
沉香木香縮砂仁白荳䓻仁
青皮(去白)陳皮(去白)廣茂(煨)枳實(麸炒已上各一兩)
蘿蔔子(另末一兩)大黃(二兩炒)黑牽牛末(二兩)
右為末生薑汁浸蒸餅為丸如梧桐子大每服三十
丸橘皮湯下
妙效丸(出儒門事親書)治積聚脹滿小腹疼痛
荆三稜(一兩炮)川烏(四錢去皮臍)大黃(一兩已上同為細末好醋)
(半升熬膏)神麯麥蘖(已上各一兩)亁薑(二錢炒裂用)
巴豆(兩個去皮心出油)半夏(半兩)茴香(一兩炒香)官桂
牽牛(二兩揀净)
右為細末用膏丸如小豆大每服生薑湯下十丸至
十五丸温涼水亦可以意加减以和為度
木香亁漆丸(出聖濟總錄)治積聚心腹脹滿利胸膈散滯氣
消宿食
木香(半兩)亁漆(三分炒出烟)肉荳蔲(去殼)荆三稜(煨)
桂(去粗皮各一兩)青橘皮(去白焙湯浸)陳橘皮(湯浸去白焙)
補骨脂(炒各半兩)牽牛子(炒一兩)梹榔(剉半兩)
右為末酒煮麵糊丸如梧桐子大每服十丸生薑湯
下早晩食後服
金翼丸(出聖濟總錄)治積聚不消心腹脹滿
沉香木香青橘皮(湯浸去白焙)芫花(醋炒焦色)
荆三稜(煨剉)五靈脂(各半兩)亁薑(炒煙出各一兩)寒
食麵(炒三分)墨(燒研一分)
右為末每稱藥末一兩用去皮心膜巴豆仁稱一錢
入淨臼搗極細方入藥末再搗勻用硇砂末半錢
新汲水浸化旋入臼内搗千百下候硬軟得所丸
如麻豆大每服三錢食後臨卧熱水下心胸痞悶
不快酒甘草湯下
化氣丸治榮衞壅滯流傳臟腑脹滿飲食不消腹
疼不止
紫蘇子(研炒一兩)亁薑(炮)梹榔(剉)萊菔子(研炒)
蕪荑(炒各半兩)青木香訶黎勒(煨去核)青橘皮
(湯浸去白)草荳蔲(去皮三分)甘草(炙剉三分)
右為末以麵作糊和丸如梧桐子大每服二十丸生
薑鹽酒下
木香枳實丸治濕飲停積胸膈痞悶消痰快氣宿
食遲化
木香枳實(麩炒)亁生薑(一兩)赤茯苓(去皮)青
皮(去白)半夏(湯洗七次)縮砂仁白术澤瀉
梹榔(各二兩)
右為細末水煮麵糊為丸如桐子大每服七八十丸
温姜湯送下
連翹丸治男子脾胃不和氣滯積聚心腹脹悶亁
嘔醋心飲食不下胸膈噎塞脇肋疼痛酒積面黃四
肢虛腫行步不能但是脾胃諸疾並宜服之
連翹(洗)陳皮(各二百四十兩)青皮(洗)蓬莪茂(炮)
肉桂(去粗皮不見火)好墨(煆一百六十兩)肉荳蔲(三十五兩)梹
榔(八十兩)牽牛子(二百二十四兩煨)三稜(炮二百四十九兩)
右為末麵糊為丸如梧桐子大每服三十丸生薑湯
下久患赤白痢及大腸風秘脾毒瀉血黃連煎湯
下婦人諸疾薑醋湯下不拘時候孕婦莫服
硇砂丸治積聚不散心腹脹滿嘔吐酸水惡聞食
氣臟腑不調或祕或泄
硇砂(一兩以醋一盞半同研化入麵一匙煮成糊)烏梅(去核炒三兩)巴
豆霜(一錢匕)没藥(研)蓬莪茂(炒令烟出各半兩)木香(半兩)
右搗研八味為末令勻以硇砂糊丸如菉豆大每二
丸至三丸煎丁香烏梅湯下食後服更量虛實加减
荆三稜散治積聚心腹脹滿醋心嘔吐冷痰不思
飲食
荆三稜(煨剉)蓬莪茂(煨剉各二兩)益智(去皮炒)縮砂
仁梹榔(剉)青橘皮(湯浸去白焙)薑黃(各半兩)
丁香(一兩)
右搗籮為散每服二錢沸湯點服不拘時候
砂香丸治虛實積潮熱心腹脹滿疼痛
丹砂(研一兩)牛黃(研)龍腦(研)麝香(研各一分)金
薄(十四片)松霜膩粉(各一錢)蠟(二兩)巴豆(去皮)
(心一百二十粒肥者研)
右研細末如彈丸大量虛實加减夜半後龍腦漿水
下虛藏即丸如小豆大每服三丸龍腦米飲下疾
堅者加至十丸皆以針刺作數孔以行藥力小兒
取積丸如菉豆大每服三丸又治小兒吐逆米飲下
沉香散治心腹滿悶胸脇氣壅作痛
沉香(剉)青木香(剉)陳橘皮(湯浸去白焙各一兩)郁李
仁(湯浸去皮别研)大黃(煨剉各一兩)桂(去粗皮半兩)枳殼(去瓤)
(麩炒)梹榔(半生半熟)訶黎勒皮(各三兩)
右搗籮為散每服二錢炒生薑湯酒調下
香桂湯治積聚心腹脹滿痞塞不通大腸結燥腰
腹㽲痛面青口亁
桂(去粗皮)陳橘皮(去白焙)梹榔(生剉)當歸(切焙)甘
草(炙剉)木香芍藥枳殼(去瓤麩炒)大黃(剉炒兩各半)
右粗搗篩每服五錢水一盞半煎至八分去滓食後
温服
十味五積丸治五積氣嘔吐酸水心腹脹悶不思
飲食
沉香(剉)青橘皮(去白焙)荆三稜(煨剉)甘松(各半兩)
薑黃木香甘遂(炒)芫花(醋炒焦)大戟
(炒各一分)牽牛子(炒一兩)
右為末湯浸炊餅和丸如梧桐子大每服七丸食後
臨卧橘皮湯下加至十丸
治小腹堅大如盤胸中脹滿食不消化婦人瘦瘠者方
右暖水服髮灰一方寸匕日再并炙肋端
又方
右飲服上好麴末服方寸匕日三又炙三焦腧隨年
壯瘥
治諸積膨脹滿痞塞不通等病
右用小黃黑豆二分温水浸去皮&KR1883;黃芫花一分醋
炒黃色共研細滴水為丸如菉豆大每服十五丸
更自量加减要取瀉積滯可用温熱水送下不欲
瀉只用冷水送下
丁香丸(一名丁香勻氣丸)治積聚留結心腹脹滿胸膈痞悶宿
食不消
丁香木香沉香(剉)安息香乳香
(淨綿裹用沸湯急滚過研)硇砂丹砂肉荳蔲(去殼)
桂(去粗皮)荆三稜(煨剉)當歸(切焙)陳橘皮(去白焙)
梹榔(剉)蓽澄茄(各一兩)附子(炮裂去皮臍一分半)巴豆
(十粒去皮心膜炒研如膏)
右先將安息香硇砂乳香三味細研用少許酒浸良
久别研巴豆砂并十一味搗籮為末合研令勻用
前三味酒煮麵糊丸如麻子大常服五丸至七丸
熱水下若氣痛甚即加十丸生薑湯下亦得一方
無丹砂
亁漆丸(出聖惠方)治積聚氣心腹堅脹飲食減少面色萎黃
肌體羸瘦
亁漆(一兩搗碎炒令煙出)鼈甲(一兩塗酥炙令黃去裙襴)訶黎勒皮
(一兩)當歸(一兩剉微炒)附子(一兩炮裂去皮臍)木香(三分)
白术(一兩)枳殼(一兩麩炒微黃去瓤)桂心(一兩)荆三稜(一兩)
(炮剉)桃仁(一兩湯浸去皮尖雙仁麩炒黃)川大黃(二兩剉研微炒)厚
朴(二兩去粗皮塗生薑汁炙令香熟)川椒(三分去目及閉口者微炒出汗)
右籮為細末以酒煮麵糊和搗三百杵丸如梧桐子
大每服食前以粥飲下三十丸
鼈甲丸治腹内積聚心肋急滿時吐清水不能飲
食時惡寒
鼈甲(去裙襴酥炙一兩半)防葵(剉)人参前胡(去蘆頭)
桔梗(炒)枳殼(去瓤麩炒)當歸(切焙)附子(炮裂去皮臍)
亁薑(炮)白术(各一兩)梹榔(剉)大黃(剉炮各二兩)
厚朴(去粗皮生薑汁炙)吳茱萸(各三兩)甘草(炙剉一兩一分)
右為末煉蜜丸如梧桐子大每服二十丸温酒下早
晩各一服漸加至三十丸一方用枳實無枳殼忌
桃仁雀肉并莧菜魚蒜等
五積丸治五積氣心腹脹悶噫氣吞酸不思飲食
酸石榴(各一兩)巴豆(和皮搥碎)甘遂大戟
芫花(各半兩)荆三稜大黃杏仁(去皮尖雙仁)
五靈脂䜴甜葶藶(各一兩)烏梅(去核一兩半)
右剉為末用水一升煮令水盡炒過勿大焦搗為細
末醋煮麵糊丸如菉豆大每服五丸食後温湯下
三稜丸(出聖惠方)治久積聚氣不消心腹脹滿食少體瘦
荆三稜(一兩炮剉)桂心(一兩)川大黃(一兩半剉碎微炒)梹
榔(一兩半)吳茱萸(半兩湯浸七遍焙乾微炒)亁漆(一兩搗碎炒令烟出)
木香(一兩)附子(一兩炮裂去皮臍)青橘皮(一兩湯浸去白瓤焙)
桃仁(一兩半湯浸去皮尖雙仁麩炒微黃)鼈甲(一兩炮裂)
右為細末以醋煮麵糊丸如梧桐子大每服食前以
温酒下二十丸
鼈甲煎丸(出聖惠方)治積聚氣久不消心腹虛脹不欲飲食
鼈甲(二兩塗酥炙令黃去裙襴)防葵(一兩剉碎微炒)川大黃(二兩剉碎微炒)
已上三味並搗籮為末以醋二升煎令如膏
亁漆(一兩搗碎炒令烟出)桂心(三分)附子(一兩炮裂去皮臍)川
椒紅(微兩炒)桃仁(一兩湯浸去皮尖雙仁麩炒微黃别研入)木香(一兩)
枳實(一兩麩炒微黃)
右為細末内前煎中更加少蒸餅和搗三二百杵丸
如桐子大每服食前生薑橘皮湯下二十丸
八仙丸(出聖濟總錄)治消食化氣破積聚結心腹脹滿噫醋
惡心
荆三稜(煨剉)蓬莪茂(煨)五靈脂(各一兩)烏梅(六十)
(枚去核用)縮砂(一百枚去皮)亁漆(半兩炒烟出)巴豆(四十枚去)
(皮出油研)木香(一分)
右為末用酸粟米飯三兩匙再入臼杵五七百下丸
如菉豆大每服五丸至七丸生薑湯下小兒一丸
如要宣轉十五丸更量虛實加減
梹榔散(出聖惠方)治積聚氣腹脇堅急心胸脹滿不能飲食
梹榔(一兩)荆三稜(一兩炮剉)木香(一兩)桂心(半兩)桃
仁(一兩湯浸去皮尖雙仁麩炒微黃)青橘皮(半兩湯浸去白瓤焙)郁李
仁(半兩)
右為粗散每服四錢水一中盞生薑半分煎至六分
去滓食前稍熱服
防葵散(出聖惠方)治積聚氣心腹脹硬如石腹上青脉起飲
食不下
防葵(半兩)桔梗(三分去蘆頭)川朴硝(三分)桃仁(半兩湯浸)
(去皮尖麩炒微黃)川大黃(三分剉碎微炒)木香(半兩)
右為粗散每服三錢水一中盞煎至六分去滓食前
稍熱服當利下惡物為度未利再服
積氣丸(出聖濟總錄)治積聚心腹脹滿宿食不消㽲刺疼痛
惡心嘔吐不思飲食(方見諸氣門諸氣類)
梹榔丸(出保命集)
梹榔(三錢半)陳皮(去白一兩)木香(二錢半)牽牛(頭末半兩)
右為細末醋糊為丸如梧桐子大每服十五丸至二
十丸米飲下生薑湯亦可
煮黃丸(出保命集)
雄黃(一兩另研)巴豆(五錢生用去皮研爛入雄黃末)
右二味再研入白麵二兩再和同研勻滴水為丸如
梧桐子大每服時先煎漿水令沸下藥二十四丸
煮三十沸撈入冷漿水中沉冰冷一時下一丸一
日二十四時也加至微利為度用浸藥水送下此
藥治脇下痃癖痛如神
瓜蒂散
瓜蒂(三錢)赤小豆(三錢)
右為細末温水調下一錢以吐為度如傷之太重備
急丸獨行丸皆急藥也
枳實丸(出保命集)
枳實(麩炒五錢)白术(一兩剉)
右為細末燒飯為丸如梧桐子大每服十五丸水飲
下治飲食不化腹膨悶梹榔主之如甚則脇肋虛
脹煮黃丸主之
治氣不下降飲食難消萬靈丸主之
䧟堅散(出至道方)治食狗肉不消心腹脹急發熱多語
杏人一升去皮尖以水三升煎滓取汁為三服下
肉為度
治食狗肉不消心下堅或腹脹口亁忽發熱妄語(出本草)
煮蘆根飲之
主積聚脹滿(出本草)
以枕材煮汁服之
普濟方卷一百七十一
