普濟方卷二百六十二明周王朱橚撰
乳石門
乳石發浮腫(附論)
石發而身體腫者以食飲過温不能勞動致熱氣蓄壅
於肌肉不得宣散故也亦有外感風濕内有停水與石
勢相薄其氣滯塞致浮腫者然食飲過温不自勞動其
為腫也但體熱虚腫而已若風濕停水而發腫則必心
中煩滿小便澁不可不辯也
方
硝石湯(出聖濟總錄)治乳石發動上攻頭面浮腫
硝石萆薢防風(去义)黃連(去鬚炒)大黃(剉炒)甘草(炙剉)
(各一兩)地榆(剉)羌活(去蘆頭)桑根白皮(剉炒)龍骨(各一兩半)代
赭石(煨一兩半)桂(去粗皮剉碎)黃芩(去黑皮各半兩)石韋(去毛二兩)枳殼
(去穣麩炒一兩)
右粗搗篩每服五錢水一盞半入生薑三片同煎至
八分去滓温服
赤茯苓散(出聖惠方)治乳石發動心神煩躁悶亂身體面
目浮腫喘促坐臥不得
赤茯芩澤瀉柴胡(去苖)漢防風豬苓(去黑皮)麥
門冬(去心)桑根白皮(剉)犀角屑紫蘇莖葉子芩
木通(剉各一兩)川大黃(一兩半剉炒)檳榔(一兩半)
右為散每服四錢以水一中盞入生薑半分葱白二
七寸煎至六分去滓不計時候温服
防風湯(出聖濟總錄)治乳石發動上衝頭面疼痛浮腫心
神恍惚
防風(去叉)當歸(切焙)澤瀉葳靈仙(去土)甘草(炙剉)黃連(去鬚)
虎杖(各一兩半)石韋(去毛)天門冬(去心焙)槐實(炒)白石脂(研)
地榆(各二兩)石膏(碎三兩)生地黃(切焙六兩)大黃(剉炒)黃芩(去黑)
(心)犀角(鎊)硝石(研各一兩)
右㕮咀每服五錢水一盞半入生薑一分煎至八分
温服
漢防風散(出聖惠方)治乳石發動身體浮腫痰結不食腹
中滿悶喘息氣阻
漢防風赤茯芩木通(剉)枳殼(麩炒去穣各三分)桑根
白皮(剉)紫蘇莖葉(剉)大腹皮(剉)前胡(去蘆各一兩)黃芩
甘草(炙微赤剉)半夏(湯洗七遍去滑炒半兩)
右為散每服四錢以水一中盞入生薑半分煎至六
分去滓温服日三四服
枳殼散(出聖惠方)治乳石發熱心神煩躁身體赤腫胸中
煩悶
枳殼(麩炒微黃色去穰一兩)桑根白皮(剉)牛旁子(微炒)川升麻
黃芩赤茯苓(各一兩)石膏(二兩)漢防風大青
沙參(去蘆頭)麻黃(去根節各三分)甘草(半兩剉用)
右為散每服四錢以水一中盞入生薑半分煎至六
分去滓溫服日三四服
茯苓湯(出聖濟總錄)治乳石發腫
赤茯苓(去黑皮)淡竹葉(一握切碎)白术甘草(炙)人參
枳實(去穰麸炒)梔子仁(各一兩)大黃(剉炒二兩)黃芩(去黑心三兩)
右粗搗篩每服三錢水一盞煎至七分去滓温服
升麻湯(出聖濟總錄)治乳石熱發腫初覺壅者
升麻大黃(剉碎微炒)黃芩(去黑皮)枳實(去炒麩)芍藥(各三兩)
當歸(切焙)甘草(炙各一兩)
右粗搗篩每服三錢水一盞煎至七分去滓温服
紫雪散(出聖惠方)治乳石發熱身體微腫頭面瘡出
紫雪(二兩)川升麻黃芩葳蕤(各一兩)犀角屑甘
草(生剉)梔子仁(各半兩)
右為散每服四錢以水一中盞煎至六分去滓温服
日三四服
木通湯(出聖濟總錄)治服石人水氣内積面目腰膝腫硬
小便澁
木通(炙剉)桑根白皮(炙剉各半兩)赤芍藥桔梗(剉炒各三兩)
葶藶子(隔紙炒)白茅根(微炒各一兩)
右粗擣篩每服五錢水一盞半煎至七分去滓空腹
温服日再
紫蘇子丸(出聖濟總錄)治乳石風濕外摶水飲内停身面
微腫小便澁
紫蘇子(微炒一合半)陳橘皮(去心焙)杏仁(去皮尖雙仁炒)防己
赤茯苓(去黑皮各一兩)葶藶(隔紙炒三分)
右各搗羅為末鍊蜜丸如小豆大每服五十丸加至
三十丸空心用桑白皮赤小豆煎湯下日再服
吳藍散(出聖惠方)治乳石毒氣攻注皮膚浮腫心神煩躁
體熱不得睡臥
吳藍漢防風黃芩梔子仁玄參犀角
屑川升麻白鮮皮甘草(生剉各半兩)川大黃(剉微)
(炒)川朴硝(各一兩)桑根白皮(剉三分)
右為散每服四錢以水一中盞煎至七分去滓温服
日三四服
芍藥湯(出聖濟總錄)治乳石發熱堅腫
芍藥枳實(去穰麩炒)大黃(剉炒)升麻(各二兩)當歸(切焙一兩)
右粗搗篩每服三錢以水一中盞煎七分温服去滓
空心食前日午各一服
赤茯苓散(出聖濟總錄)治服石人水氣内積面腫
赤茯苓(去黑心)牽牛子(炒各一兩半)枳殼(去穣麩炒)陳橘皮(去白)
(焙)甘草(炙各三分)
右搗羅為散每服二錢如茶點服不拘時
生麥門冬湯(出聖惠方)治鍾乳發寒熱胸中壅塞面腫手
足煩痛
生麥門冬(去心微焙一兩)豉(微炒一合)
右粗搗篩每服三錢水一盞葱白三莖拍碎同煎至
六分去滓空心溫服
檳榔湯(出千金方)凡服散之後忽身體浮腫多是取冷過
度所致
用檳榔三十枚搗碎水八升煮取二升分再服一方
用子搗作末其皮㕮咀以湯七升煮取二升去渣内
子末為再服
治乳石發動周身患腫不能回轉者為久坐不行又不飲
酒藥氣滯在皮膚之内血脉不通也(出聖濟總錄)
宜飲酒冷水洗自勞即瘥不能行者遣人扶持強行
使支節調暢乃止亦不得過度使反發熱倘發熱者
還當洗之
治乳石發動四肢面目浮腫者為飲食温久不自勞力
藥與正氣相隔也(出聖濟總錄)
但飲熱酒冷食自勞及洗浴即瘥
治乳石發動腹背熱如杯如盤許大者(出聖濟總錄)
但以冷石隨熱處熨之
治乳石發熱腫(出本草)
用夏冰熨之
治患丹石發腫(出本草)
以腫處於濕地上卧熨之地熱易之
乳石發癰腫(附論)
乳石性本炎悍服者苟將適失度食飲不時致熱毒發
泄不擇所出或瘭疽發背或腸癰瘡毒不可勝治間雖
有未嘗服石而毒氣潰漏如是者亦以腑臟久蓄熱毒
或以胞胎之初禀受石氣其来有自治法當先以疎利之
劑散其毒而外施傅貼之術蓋六腑不和而成癰若乳
石散動熱氣内乘六腑六腑血氣行於經脉經脉為熱
所摶而外有風邪乘之則石壅結血氣否而成癰腫也
方
無名異膏(出聖濟總錄)治乳石癰毒發背
無名異(研)没藥(研)麝香(研)檀香(剉)丹砂(研)沉香(剉)騏驎
竭(研)乳香(研)突厥白(剉)白歛(剉)白芨(剉)白芷(剉)雞舌香
(研)雞骨香(研)當歸(切焙)芎藭(剉)槐枝(剉)牛膝(剉酒浸焙)防風(去义)
(剉)大黃(剉炒)柳枝(剉)桑根(剉各半兩)蠟(四兩)鉛丹(十二兩)清油(二觔)
右除油蠟丹及前八味研末外並剉研先熬油令沸下
檀香等一十四味剉藥煎候白芷赤黑色絞去滓再煎
入蠟鉛丹以柳篦攪候變黑色滳於水中成珠子輭便
得所後下無名異等八味研末攪令勻以甆盒盛用故
帛塗貼瘡上每日一次換以瘥為度
甜菜膏(出聖濟總錄)治乳石發癰疽瘡止痛生肌
甜菜(三兩)生地黃豬脂(各三兩)大戟(炒一兩)當歸(切焙)防風(去叉半兩)
續斷白芷芎藭(各半兩)甘草(炙三分)莽草(半兩)芍藥(三分)細
辛(去苗葉)大黃(炒剉)黃耆(炙剉)杜仲(去粗皮酥炙)黃芩(去黑心各一分)蜀椒
(去月并合口者炒去汗一分)
右除豬脂外剉碎先熬脂令沸下諸剉藥煎候白芷赤
色絞去滓甆合盛每日三五次塗傅瘡上
必效膏(出聖濟總錄)治乳石癰疽發背瘡毒止痛吮膿
油(一觔)鉛丹(研一兩)麝香(研一錢)膩粉(研)蠟(各三分)楓香脂(一兩半)丹
砂(細研半兩)鹽(半兩)白芷(剉)乳香(研)當歸(炙剉)桂(去粗皮剉)芎藭(剉)
藁本(去苖土剉)細辛(去苖葉剉)蜜陀僧(研各一兩)
右先將油煎令沸次下白芷等六味剉藥煎候白芷
赤黑色漉出下蠟楓香候鎔盡以綿濾去滓下鉛丹
蜜陀僧乳香以柳篦攪煎候變色滴水中成珠子即
下鹽丹砂麝香粉等攪勻傾於磁盆内安净土上一
宿除火毒用故帛上攤貼日二以瘥為度
麥門冬湯(出聖濟總錄)治乳石發癰疽發背熱渴
麥門冬(去心焙)赤茯苓(去黑皮)石膏(碎)生地黃(焙)升麻
人參知母(焙)山梔子仁芎藭(各三分)小麥(半升)黃耆(炙剉)
甘草(炙)枳實(麸炒)芍藥(各一兩)黃芩(去黑皮)前胡(去蘆頭各一兩半)
右剉如麻豆大每服五錢水二盞入生薑五片棗二枚
擘破竹葉十片同煎至一盞去滓温服不拘時
黃耆湯(出聖濟總錄)治乳石發動癰疽内熱大渴
黃耆(炙剉)前胡(去蘆頭)大黃(剉炒各一兩半)栝蔞根(二兩)木通(剉)
黃芩(去黑心)芍藥赤茯苓(去黑皮)甘草(炙剉)知母(焙)人
參當歸(切焙)升麻生地黃(研取汁)小麥(各一兩)
右除地黃外粗搗篩每服五錢水二盞竹葉二七片切碎
煎至一盞去滓入地黃汁半合再煎沸空心日晚各一服
黃耆散(出聖惠方)治乳石發動生癰腫煩疼壮熱口乾心煩大
小便澁滯
黃耆(剉)川升麻黃芩(各一兩)犀角屑地柏(微炙)玄參
赤茯苓當歸甘草(生剉)枳殼(麸炒微黃去穰)梔子仁(各三分)川芒
硝(一兩半)木香連翹(各半兩)川大黃(剉碎二兩微炒)
右為散每服四錢水一中盞竹葉三七片煎六分去滓温服
連翹散(出聖惠方)治乳石發毒生癰腫煩熱疼痛口乾心煩筋脉
拘急頭項強硬
連翹黃耆(剉)川升麻葛根(剉)地骨皮麥門冬(去心)犀
角屑黃芩(各三分)木香甘草(生用)沉香防風(去蘆頭各半兩)紅
雪(二兩)石膏(碎二兩)
右為散每服四錢水一中盞入竹葉三七片煎至六分去滓
温服日三四服
犀角丸(出聖濟總錄)治乳石發動癰疽發背一切毒氣止痛化膿
犀角屑(一兩)大黃(切焙)黃芩(去黑心)升麻防風(去叉)當歸(切焙)人參黃
耆(炙剉)梔子仁黃連(去鬚)乾藍甘草(炙各半兩)巴豆(十枚去皮心炒研令細)
右除巴豆外搗羅為末入巴豆和勻鍊蜜為丸如桐子大
每服五丸米飲下快利為度
黃耆丸(出聖濟總錄)治乳石發動癰疽發背一切熱毒及惡瘡
黃耆(炙剉)犀角屑(各一兩半)黃連(去鬚)茯神(去术)當歸(切焙)防風
(去义)芍藥升麻赤茯苓(去黑皮)黃芩(去黑心)甘草(炙各)
(半兩)木通(剉一兩)麝香(研半分)
右除麝香外搗羅為末入麝香研和勻鍊蜜為丸如
梧桐子大每服二十丸生薑湯下未效加至三十丸
淋洗方(出聖濟總錄)治乳石發熱初欲作腫
用石燕子七枚粗搗篩以水三升煮取二升頻淋洗
癰腫處以瘥為度若觸穢必不善四體懔懔飲食無
味亦可含香丸如不瘳者先服一盞五香湯取微利
一行佳則不煩沐浴也
治五毒發背(出本草)
用金星草和根淨洗慢火焙乾秤四兩入生甘草一
錢搗末分作四服每服用酒一升已來煎三二沸後
更以冷酒三二升相和入缾器内封却時時飲之忌
生冷油膩毒物
五香連翹湯(出聖濟總錄)治乳石發動癰疽發背諸腫毒
及惡核瘰癧
連翹(去梗)木香沉香董陸香(研)麝香(研)射干
升麻獨活(去蘆頭)桑寄生(剉各三兩)丁香(一兩)木通(剉)大
黃(剉各三兩)
右除麝香外粗搗篩和勻每服五錢水二盞煎至一
盞半去滓入竹瀝二分再煎沸温服不拘時忌猪肉
蒜生菜宜兔肉
五味子湯(出聖濟總錄)治乳石發為癰疽
五味子(炒)前胡(去蘆頭)當歸(切焙)黃耆(炙剉)人參(各一兩)小
麥(一合)黃芩(去黑心)麥門冬(去心焙乾各一兩半)甘草(炙剉三分)桂(去粗)
(皮)升麻(各半兩)生乾地黃(焙一兩)
右粗搗篩每服五錢以水二盞棗一枚擘破生薑三
片煎至一盞去滓温服空心日午各一服
犀角散(出聖惠方)治乳石發作生癰疽心神煩躁口乾肩
背拘急四肢疼痛
犀角屑(三分)川升麻黃耆(剉)玄參薺苨麥門
冬(去心)地骨皮木香(各一兩)甘草(一分生用)黃芩(三分)葛根
(一兩剉)川大黃(二兩剉炒)
右為散每服四錢以水一中盞入竹葉三七片煎至
六分去渣温服日三四服
玄參散(出聖惠方)治乳石發動煩熱生癰腫疼痛
玄參黃芩葳蕤地骨皮梔子仁連翹
(各三分)紫雪(二兩)川升麻沉香川大黃(各一兩碎微炒)犀
角屑(三分)甘草(半兩生剉)
右為散每服四錢以水一中盞入竹葉三七片煎至
六分去滓温服日三四服
增損當歸湯(出聖濟總錄)治乳石發為癰疽腫痛煩熱
當歸(切焙)赤茯苓人參前胡(去蘆頭)黃芩(去黑心)芍
藥甘草(炙剉各一兩)小麥(一合)竹葉(半兩)麥門冬(去心焙二兩)
桂(去粗皮半兩)
右粗搗篩每服五錢以水二盞棗二枚擘破煎至一
盞去滓空心日午各一服
犀角湯(出聖濟總錄)治乳石發動初覺皮膚有癤毒恐成
癰疽及腑臟壅澁寒熱口乾心煩
犀角(鎊)知母(剉各半兩)木通(剉)芍藥升麻薺苨
麥門冬(去心焙)黃芩(去黑心)甘草(炙剉)葳蕤(各三兩)
右粗搗篩每服五錢用水二盞煎至一盞下竹瀝半
合馬牙硝一錢更煎數沸濾去滓空心温服快利為
度未利再服
人參湯(出聖濟總錄)治乳石發動癰疽虚熱
人參甘草(炙剉)黃耆(炙剉)芍藥(各一兩半)當歸(切焙)赤茯苓
(去黑皮)芎藭黃芩(去黑心)木通(剉各一兩)
右粗搗篩每服五錢以水二盞竹葉一十片切碎生
地黃汁少許煎至一盞濾去滓温服空心日午各一
漏蘆湯(出聖濟總錄)治乳石發動癰疽發背
漏蘆(去蘆頭)白歛(剉)黃芩(去黑心)枳殼(去穰麸炒)芍藥甘
草(炙剉)麻黃(去根節)升麻(剉各一兩)大黃(剉炒一兩半)
右粗搗篩每服五錢水一盞半煎至一盞去滓温服
空心日午各一
升麻散(出聖惠方)治乳石發熱毒生癰腫焮疼痛口乾煩
悶
川升麻枳殼(去穣麸炒黃)黃芩甘草(生剉)赤芍藥
當歸(各一兩)木香(三分)川芒硝(二兩)川大黃(二兩)
右為散每服四錢以水一中盞煎至六分去滓温服
日三四服以利為度
大青散(出聖惠方)治乳石發動生癰腫煩熱疼痛口乾心
躁
大青(三分)苦竹葉(三十片)石膏(一兩)地骨皮甘草(生剉)黃
芩犀角屑吳藍川升麻(各一兩)
右為散以水三大盞入黑豆一合煎至一盞半去滓
分為三服不計時候温服
獨活散(出聖惠方)治乳石發動生癰赤腫毒氣攻注筋脉
拘急言語謇澁心神煩躁
獨活川升麻黃芩(各三分)漢防己犀角屑
防風(去蘆頭)甘草(生剉各半兩)石膏(一兩)
右為散每服半兩以水一中盞煎至五分去滓入竹
瀝半合温服日三四服
大黃湯(出聖濟總錄)治乳石發動癰疽發背疎利毒氣
大黃(剉炒一兩)梔子仁犀角屑(各半兩)栝蔞根(二兩)升麻
黃芩(去黑心)甘草(炙剉各三分)
右粗搗篩每服五錢用水一盞半煎至一盞濾去滓
空心日午温服
麻仁丸(出聖濟總錄)治乳石發動癰腫發背及臟腑澁滯
大麻仁(研二兩)木香(三分)枳殼(去穣麸炒)大黃(剉炒各一兩)甘草
(炙半兩)惡實(炒一兩)
右除麻仁外搗羅為末入麻仁研勻鍊蜜為丸如梧
桐子大每服二十丸温水下未效加至三十丸
地黃煎主補虚除熱散乳石癰疽瘡癤等熱
以生地黃隨多少取汁於銅鉢中重湯上煮勿蓋釡
令氣得泄煎去半更以新布濾絞去麄滓穢又煎令
如餳則成矣此用地黃須肥大味濃者作煎甘美東南
地黃堅細味薄作煎醎不美
若腫有根堅如鐵石帶紫赤色者服湯後
仍以小小艾炷當腫上灸之日三兩炷為佳養如常
法
蔓菁子膏(出千金方)治凡發瘡腫方
蔓菁子(炒)杏仁黃連胡粉(各一兩)水銀(二兩)
右别搗蔓菁子杏仁如膏以猪脂合研令水銀滅以
塗瘡上日三夜一
治散發赤腫者方(出千金方)
生地黃(五兩)大黃(一兩)生商陸(三兩)杏仁(四十枚)
右切醋漬一宿猪膏一升煎商陸令黑去滓摩腫旨三夜一
龍葵散(出聖濟總錄)治黑瘡腫焮因乳石發動者
龍葵根(一握洗净細切)乳香(研)黃連(去鬚各三兩)杏仁(去皮尖䨇仁六)
(十枚)
右細剉與研藥同為細末其瘡作頭未傍攻者即湏
作餅厚如三四錢許可瘡大小傅之瘡若覺冷微痒
者即易之痒不可忍切不得搔動直候一炊久即看
瘡中似石榴子戢戢者然後去藥時時以甘草湯微
温洗了即以蠟帛貼之瘡若傍攻作穴即内藥於穴
中以滿為度瘡若赤色者即是熱肉麫所為不用龍
葵根以蔓菁根代之黑瘡愈後只得食猪魚葱蒜終
身更不得食羊血食即再發
又方(出聖濟總錄)
甘草(一觔二兩剉)大麥(三升)黃連(去鬚二兩)
右搗篩以沸湯和作餅貼瘡上乾則易不過四五度
瘥
生地黃煎(出聖濟總錄)治乳石藥氣發熱風熱相并致癰
腫瘡痍經年不愈
生地黃(五觔洗切以木杵臼搗絞汁)黃精(十二觔洗切以木杵臼搗絞汁)白蜜
(五升)
右相和於銀石器中慢火煎如膏為度以磁盒盛每
服生薑湯調下半匙至一匙日二夜一
治乳石發動心神煩躁肩背拘急生癰腫疼痛大腸壅
滯(出聖濟惠方)
黃連(去鬚)川芒硝(各一兩)
右細羅為散每服煎甘草湯調下二錢日三四服
又方(出聖惠方)
黃連(三兩去鬚)苦參(三兩剉)黃芩(三兩)
右搗碎分為三度每度以水二升煮取一升去滓看
冷煖洗癰瘡日三度宜避風
治單服硫黃發為癰方(出聖惠方)
以米醋和豉研熟如膏以塗癰上燥則易之甚良
治乳石發癰腫疼痛不可忍方(出聖惠方)
以滑石搗羅為細散用水調塗癰腫處乾則更塗之
又方(出聖濟總錄)凡發背多於背兩髀間起如粟米或痛
或痒不過數日遂至於死臨困之時已闊三寸高一
寸瘡有數孔孔上以手按之諸孔皆膿出初作此候
急取净土水和為泥捏作餅厚二分闊一寸半作大
艾炷炙泥上百壮乾則易餅仍服五香連翹湯及鐵
漿攻之又發背未作大膿可水箭射之浸石令冷熨
之瘥
乳石發身體生瘡(附論)
服石之法覺飢則食坐卧衣服如之則將適有度而石
勢不作倘將適失度則其熱壅滯血氣澁結此身體所
以生瘡且履韈至微一過乎温則足指生瘡况身體覆
羃周密之至鮮有不為患者若外有風邪内有積熱乘
於血氣血氣壅滯亦使生瘡且服石將慎至難若不能
將息特宜勿服非但服之苦瘦熱更增他疾性行躁暴
唯多怒恚飲食日减形體日消妻小不能供承卑下何
其能濟此皆由將慎失度致使然也人之無檢慎勿輕
服至於背折腦裂藥物無及也婦人則發乳體腫帷箔
不修特宜審慎自量其力將息尤佳
方
犀角散(出聖惠方)治乳石發動心神煩躁身上生瘡四肢
疼痛小便赤澁
犀角屑甘草(生用各半兩)子芩川芒硝玄參
川大黃(剉碎微炒)川升麻(各一兩)麥門冬(一兩半去心焙)沙參
蘧麥枳殼(麸炒微黃去白各三分)
右為粗散每服四錢以水一中盞入淡竹葉三七片
䜴五十粒煎至六分去滓温服日三四服
牛蒡子丸(出聖惠方)治乳石發動皮膚生瘡赤腫疼痛煩
熱不止
牛蒡子(微炒)川大黃(剉微炒)黃連(去鬚各一兩)川升麻黃
芩秦芁(去苖)白蒺藜(微炒去刺)枳殼(麸炒黃去穰各三分)防風(去蘆)
沙參(去蘆)梔子仁(各半兩)
右搗羅為末鍊蜜和搗三五百杵丸如梧桐子大每
服温漿水下三十丸日三四服
黃芩散(出聖惠方)治乳石發動煩熱滿悶身體生瘡
黃芩川芒硝麥門冬(去心)川大黃(剉碎微炒)梔子仁
(各一兩)白蘚皮秦芁(去苗)枳殼(炒微黃去穣各三分)甘草(半兩)
(生剉)
右味為散每服四錢以水一中盞煎至六分去滓温
服日三四服
升麻湯(出聖惠方)治乳石發熱身體微腫生瘡
升麻葳蕤(各一兩半)黃芩(去黑心二兩)犀角(鎊)甘草(炙剉各一)
(兩)梔子仁(一十枚)
右粗搗篩每用五兩水三盞煎至一盞半去滓下紫
雪一錢分温二服以利下兩三行為度仍用黃連湯
塗瘡腫上一方有大青二分并入酥一分蜜半合煎
黃芩散(出聖惠方)治乳石發熱煩悶心躁身體生瘡
黃芩川芒硝川大黃(剉碎微炒各二兩)麥門冬(三兩去心)
(焙)梔子仁(三十枚)甘草(一兩生用)
右為粗散每服四錢以水一中盞入生薑半分葱白
七寸豉五十粒煎至六分去滓温服日三四服一方
無薑葱豉煎名大黃湯一方無芒硝名黃芩湯
知母芒硝湯(出聖濟總錄)治乳石發動表裏俱熱身體生
瘡或發癰癤
知母(焙)甘草(炙剉各一兩)梔子仁(二十枚)黃芩(去黑心二兩)大
黃(剉炒四兩)芒硝(一錢)
右粗搗篩每服五錢水二盞煎至一盞半去滓入芒
硝末更煎三兩沸分温二服兼治大小便不利
升麻湯(出聖濟總錄)治乳石發腹内胸中悉有瘡
升麻(一兩半)烏梅(十枚去核炒)黃芩(去黑心)黃連(去鬚)&KR0797;蔞根
甘草(炙各一兩)
右粗搗篩每服五錢水一盞半煎至一盞去滓細細
含嚥日三四服
麥門冬湯(出聖濟總錄)治乳石發兩股生瘡熱痒兼頭痛
麥門冬(去心焙)知母(焙)澤瀉甘草(炙剉各一兩)粳米(五合)
右粗搗篩每服五錢先以水五盞煎小麥二合竹葉
二十片至三盞去滓下藥末重煎至一盞半去滓分
温二服空心日晚各一
飛雪湯(出聖惠方)治乳石發動身體生瘡
麻黃(去根節)川芒硝(各四兩)石膏(二兩)黃芩(三兩)
右搗碎以水五升煮取二升去滓内生雞子白二枚
搗令勻以帛浸藥汁拭瘡以瘥為度
麥門冬湯(出聖惠方)治乳石發體熱生瘡
麥門冬(去心焙三兩)甘草(炙剉)桂(去粗皮各一兩半)人參(一兩)
右粗搗篩每服五錢水三盞入葱白二莖煎至一盞
半去滓内豉二合更煎三兩沸去滓分温三服日三
一方不用桂
葱白湯(出聖濟總錄)治乳石發動生瘡熱氣衝胸
葱白(三莖切)豉(二合)梔子仁(十四枚劈破)
右以水三盞煎至二盞去滓分三服早晨日午至晚
各一服
治乳石發動皮膚生瘡壮熱疼痛口乾(出聖惠方)
烏豆(一升)川芒硝(三兩)生地黃汁(一小盞)
右以水三升煮豆至一升去豆更煎如稀餳下蜜三
合及硝地黃汁更煎一二十沸收於磁合中每抄半
匙細細含嚥津以得利即瘥
黃連湯(出聖濟總錄)治散發生細瘡者
黃連芒硝(各五兩)
右㕮咀以水八升煮黃連取四升去滓内芒硝令烊
漬布取貼瘡上數數易換多少酌看之
葱䜴飲(出聖濟總錄)治乳石發動體上生瘡結氣腫痛
䜴(半分)葱白(切一握)
右以水二盞半煎至一盞去滓温服至三四劑
甘草湯(出聖濟總錄)治乳石發動煩熱脹滿身體生瘡
甘草(炙剉)麻黃(去根節各一兩)
右以水二盞酒半盞煎取一盞半先以火徧灸背令
熱欲汗出即熱服之以衣覆卧湏臾大汗出即瘥
治散發瘡痛不可忍方(出千金方)
用冷石三兩下篩為末粉瘡上日五六度即燥湏臾
痛亦定
治服乳石患瘡腫方無問大小或如粟米則加意療
之(出聖濟總錄)
或井水淋或塩湯洗或以指擿破即以指甲細搯旁
邊又以唾數塗之或以蒼耳湯浸洗之或以冷石恣
意熨之以瘥為度
治乳石發動脚指生瘡者為履韈太温方(出聖濟總錄)
當以脚踐冷地以冷水洗之即瘥
乳石發口舌生瘡(附論)
夫手少隂心之經也心氣通於舌足太隂脾之經也脾
氣通於口若臟腑否澁石氣不宣上衝於口與舌故令
生瘡蓋服乳石之人食飲不時穀氣不足石性暴烈其
熱乘於心脾也熱積而瘡瘡甚而爛復不得食則熱極
可知解之之劑不可緩也
方
黃連散(出聖惠方)治乳石發動口舌生瘡咽喉不利
黃連(去鬚)麥門冬(去心)川升麻黃蘗(剉各一兩)大青玄
參黃芩甘草(生剉各半兩)射干(二兩)
右為散每服四錢以水一中盞入竹葉二七片煎至
六分去滓不計時候温服
升麻散(出聖惠方)治乳石發動心神煩悶四肢拘急口舌
生瘡
川升麻(二兩)烏梅肉(十枚微炒)黃芩黃蘗杏仁(湯浸去皮)
(尖䨇仁麸炒微黃)梔子仁黃連(去鬚)&KR0797;蔞根甘草(生剉各一)
(兩)
右為散每服四錢以水一中盞入竹葉二七片煎至
六分去滓不計時候温服
黃蘗散(出聖惠方)治乳石發動口舌生瘡頭痛心煩乾嘔
惡食
黃蘗(剉)犀角屑(各三分)川升麻玄參甘草(生剉各一)
(兩)牛蒡子(半兩微炒)麥門冬(一兩半去心焙)石膏(二兩)
右為粗散每服四錢以水一中盞入生薑半分煎至
六分去滓不計時候温服
大青散(出聖惠方)治乳石發動體赤煩亂口舌瘡爛表裏
如燒疼痛不能食
大青梔子仁川大黃(剉研炒)川升麻(各一兩)薔薇
根(二兩剉)甘草(半兩生剉)
右為散每服四錢以水一中盞煎至六分去滓不計
時候温服
香䜴湯(出聖濟總錄)治乳石發動口中瘡爛舌強而燥不
得食味者為食少榖氣不足藥氣積在胃脘故也
䜴(半斤)葳蕤甘草(炙剉各半兩)黃蘗(去粗皮蜜炙剉)麥門冬(去心)
(焙各一兩)
右粗搗篩每服五錢水一盞半煎至八分去滓温服
日再
前胡湯(出聖濟總錄)治乳石發口生瘡爛頭項煩痛胸脇
脹滿寒熱手足逆冷或乾嘔惡聞食氣上氣欲絶
前胡(去蘆頭)芍藥大黃(剉炒)黃芩(去黑心)甘草(炙剉各二兩)
右粗搗篩每服五錢水一盞半棗五枚擘破煎至八
分去滓温服日再若氣實者加茯苓去黑皮二兩胸
滿塞者加枳殼去穣麸炒一兩吐逆胸中冷者加乾
薑炮二兩口燥者加麥門冬去心焙二兩增減以意
量之
治乳石發動因飲食失度毒熱上攻口舌生瘡(出聖惠方)
黃蘗黃連(去鬚)川升麻(各二兩)龍膽(三兩去蘆)苦竹葉(一握)
右細剉以水四大盞煮取二大盞去滓温含冷吐五
十口止每日五七度用以瘥為度
升麻散(出聖濟總錄)治乳石發動口舌生瘡連頰腫痛
升麻防風(去叉)甘草(炙各半兩)雞腸草(三分)芎藭大青
(各一分)
右搗羅為散於瘡腫處針出惡血塩湯潄用半錢貼
之日三
鉛霜散(出聖濟總錄)治乳石發動口舌生瘡
鉛霜(研)白礬(燒各一兩)麝香(研一錢)黃蘗(去粗皮蜜炙一兩)
右搗研為散每用半錢摻瘡上有涎即吐之
黃蘗湯(出聖濟總錄)治乳石發口瘡
黃蘗(去粗皮蜜炙二兩)黃連(去鬚)升麻(各一兩)龍膽(一兩半)
右粗搗篩每服五錢水一盞半煎至八分去滓時時
含嚥
浮萍丸(出聖惠方)治乳石發動口舌生瘡
乾浮萍草升麻黃蘗鉛丹(炒研各半兩)
右搗研為末鍊蜜丸如雞頭肉大每服一丸含化嚥
津
梔子仁湯(出聖濟總錄)治乳石發體熱煩悶口中瘡爛表
裏如燒痛不能食
梔子仁(十枚)黃芩(去黑心)大黃(剉炒各三兩)䜴(二合)
右粗搗篩每服五錢水一盞半入香䜴一合煎至八
分去滓食前温服
黃芩湯(出聖惠方)治乳石發食飲失度口中發瘡
黃芩(去黑心三兩)石膏(碎五兩)甘草(炙剉)升麻(各二兩)
右粗搗篩每服五錢水一盞半煎至八分去滓放冷
用潄口一日十徧咽喉有瘡稍稍嚥之一方有薔薇
根三兩
龍腦散(出聖濟總錄)治乳石發動口舌生瘡
鉛霜(一分)龍腦(半錢)滑石(一分)
右各研為細末和勻每用一字摻瘡上吐涎瘥
又方(出聖惠方)
鉛霜(一分)杏仁(半兩湯浸去皮尖雙仁别研如膏)膩粉(一匙)
右研令勻每用如雞頭肉大以綿裹含嚥津
乳石發兩脚卒冷兩脇腋卒熱并口噤(附論)
經言脉有隂蹻陽蹻有隂搏此在三隂位脉也足太隂
脾脉也脾為中州含藏陽氣壓水脉者也若人體和平
則脾能行陽氣暖其三隂三隂暖則足能舒適若脾虚
不能含藏則地氣但泄陽上騰而三隂堅塞足便冷也
或有踵緩及不仁者則加之以腎肝之氣不足此少隂
厥隂之闕也所以足無載運之功而不能蹻捷其力是
隂搏其陽皆由臟虚所生陽氣傷狂而隂不能獨理因
有發熱口噤及腋下熱不可近者即三陽傷盛之所致
也况服石增熱飡餌失度在隂為疹可外温其足内置
陽氣於三隂則愈也在陽為疹可微冷於外又以寒藥
散其内熱其疴豈能逃乎
方
蔓青子湯治口噤氣上欲絶
蔓青子(三升)茯苓(三兩)蓼藍子人參薺苨甘草
(炙)黃芩白术(各二兩)
右切以水五升煮蔓菁子取二升去滓内餘藥煮分
服若口噤以物灌之即瘥
治兩腋熱不得相近
滑石(一斤)寒水石(三斤)芒硝(一斤)
右擣散取絹一尺分作袋盛散藥結口更互於腋下
夾之勿住取涼冷止
治兩脚卒冷
以醋漿温置盆中以浸脚即瘥
乳石發脚氣(附論)
乳石性暴羸瘠痼疾之人難以控制其發動則臟腑否
塞熱則引飲飢則加食水穀乖度和氣反傷飲濕下流
攻注腰脚故令脚氣發動寒熱更作脚膝疼痛或致腫
滿肌肉&KR0857;痺况脚氣之候不可使邪氣實常令服藥疎
利臓腑兼乳石攻發尤不可忽也夫乳石之性堅剛
猛烈服餌之後恒在腸胃若人因虚而服之復補養過
度使臟腑否塞石勢行於經絡致氣力乍覺強益腎氣
堅盛遂便不能節慎情欲過度或飲食無常或觸冐寒
暑腎氣既虚風邪所搏石氣留滯不得宣通則令脚
氣發動也
方
犀角散(出聖惠方)治服乳石太多致臟腑充滿又酒麫熱毒
過度致令脚氣壅塞心神煩熱口乾悶亂咽喉不利
犀角屑玄參(去蘆頭)麥門冬(去心)紫蘇莖葉檳榔
(各一兩)川升麻葳蕤射干甘草(炙微赤)沉香
黃芩薺苨吳藍(各三分)木香(半兩)&KR0797;蔞根(一兩)
右為散每服四錢以水一中盞入生薑半分煎至六
分入淡竹葉二七片去滓不計時候温服
大青龍散(出聖惠方)治服乳石補養過度酒肉熱麫太
多致脚氣發盛攻心煩熱燥渴悶亂神思恍惚
大青犀角屑玄參黃芩麥門冬(去心)川升
麻薺苨知母吳藍(各三分)甘草(半兩炙微赤)石膏
枳殼(麸炒微黃去穰)川大黃(剉碎徵炒)紅雪葛根(剉各一兩)
右為散每服四錢以水一中盞入生薑半分淡竹葉
二七片煎至六分去滓不計時候温服
子芩散(出聖惠方)治服乳石三焦壅盛脚氣忽發心中煩
悶肢節疼痛口乾頭痛
子芩葛根(剉)川升麻赤芍藥(各三分)木通(剉)紫
蘇莖葉赤茯苓蘆根(剉)大腹皮(剉)檳榔麥
門冬(去心)犀角屑(各一兩)柴胡(一兩半去苖)石膏(二兩)甘草(炙微赤半兩剉)
右為散每服三錢以水一中盞入生薑半分煎至六
分去滓不計時候温服
檳榔散(出聖惠方)治服乳石致臟腑壅滯發脚氣腫滿四
肢煩疼口乾心躁夜多恍惚
檳榔桑白皮(剉)川大黃(剉碎微炒)犀角屑(各一兩)茯苓
地骨皮黃連(去鬚)葳蕤麥門冬(去心)川升麻(各三分)
甘草(半兩炙微赤剉)赤芍藥黃耆枳殼(麸炒去穣各半兩)
右為散每服四錢以水一中盞入生薑半分煎至六
分去滓不計時候温服
吳藍湯(出聖惠方)治服乳石壅毒氣盛令脚氣發動心神
躁熱口乾頭痛脚膝煩疼
吳藍犀角屑紫蘇莖葉(各一兩剉)獨活地骨皮
川升麻赤茯苓赤芍藥黃芩桑白皮
麥門冬(去心各三分)紫雪(二兩)石膏(細研二兩)甘草(半兩炙微赤剉)
右為散每服四錢以水一中盞入生薑半分青竹茹
一分煎至六分去滓不計時候温服
柴胡散(出聖惠方)治因服乳石致臟腑壅滯及脚氣欲發
或增寒壮熱頭痛心煩眼目昏悶頭旋欲吐不納飲
食
柴胡(去蘆)犀角屑川芒硝(各一兩)葛根(剉)赤茯苓
甘草(炙微赤剉)黃芩(各半兩)石膏(二兩)葳蕤玄參(去蘆)川升
麻(各三分)麥門冬(去心三分)
右為散每服四錢以水一中盞入生薑半分䜴一百
粒煎至六分去滓不計時候温服
升麻湯治久服鍾乳及諸臟腑熱盛又酒麫過度脚
氣壅上氣悶煩渴引飲不止喘急語短喉痛結澁
升麻木香(各二兩)犀角(鎊)甘草(炙)黃芩(去黑心各四兩)玄
參(一兩半)葳蕤(切焙五兩)麥門冬(去心焙)括蔞(各六兩)射干(三兩)
右㕮咀每服五錢生薑一棗大拍碎水二盞浸一宿
平旦煎取一盞去滓温服如兼氣者每服加檳榔末
半錢
石膏散(出聖惠方)治服乳石氣壅致脚氣發盛心煩悶頭
痛咽乾不能飲食
石膏犀角屑玄參桑白皮紫雪檳榔
(各一兩)甘草(炙微赤剉)射干(各半兩)川升麻(三分)
右為散每服四錢以水一中盞入生薑半分煎至六
分去滓不計時候温服
升麻湯治熱毒風兼脚氣因乳石動發不覺心悶語
澁或失音
升麻青竹茹(剉各二兩)石膏(碎三兩)木香獨活(去蘆頭)
犀角(鎊)防風(去叉)黃芩(去黑心各一兩半)
右粗搗篩每服五錢水一盞半煎至七分去滓入紅
雪一錢竹瀝一合地黃汁一合再煎令沸不拘時服
訶黎勒丸治常服乳石補養過度復酒肉熱麫不絶
脚氣常發服此效
訶黎勒皮(剉)大黃(剉炒)檳榔(剉各三兩)木香(二兩)大麻仁(别研)
(三兩)甘草(炙二兩半)朴硝(三分)枳殼(去穣麸炒二兩半)
右為末鍊蜜丸如梧桐子大每服四十丸漸加至五
六十丸温熟水下日三服常令通利
柴胡湯治服乳石脚氣發動或增寒壮熱頭疼心悶
眼目疼惡心欲吐腦痛湏令微汗
柴胡(去苖一兩一分)葛根(剉)葳蕤(切焙各二兩)白茯苓(去黑皮)桂
(去粗皮三分)麥門冬(去心焙)麻黃(去根節半各一兩)黃芩(去黑心一兩)
右粗搗篩每服五錢水一盞煎至八分去滓食後温
服衣被覆取微汗汗不可太過
葳蕤湯治脚氣因乳石發動服前方八味升麻湯漸
退語雖不澁但口乾唇焦頭痛氣急兼𠻳此是脚氣
退乳石氣衝上更服此方
葳蕤桑根白皮薺苨(去蘆頭各二兩)五加皮甘草
(炙各一兩半)生麥門冬(去心一兩)
右為剉散每服五錢水一盞半煎至八分去滓食後
服日三
犀角湯治素服乳石酒肉熱麫發動脚氣衝心熱悶
腹痛
犀角(鎊)木香甘草(炙各二兩)木通(剉三兩)黑豆(二合)連皮
大腹(剉五兩)
右粗搗篩每服五錢水一盞半煎至八分去滓入紅
雪三錢攪勻不拘時候温服須臾通利為度
葶藶丸治乳石發動脚氣兼上氣喘急欬𠻳小便澁
服利水藥小便不利大便反利宜服利小便
葶藶(紙上炒)防己甘草(炙各二兩)貝母(去心一兩半)杏仁(去皮)
(尖雙仁炒别研二兩半)
右搗四味為末與杏仁和勻以棗肉丸如梧桐子大
每服三十丸煎大棗桑根白皮湯下未利再服
麥門冬湯治服乳石脚氣發動熱悶氣逆不下飲食
無味
麥門冬(去心焙)甘草(炙各二兩)白茯苓(去黑皮)栝蔞根(各三兩)
右粗搗篩每服五錢生薑一棗大拍碎水一盞半煎
至八分去滓温服日三
葱白湯治金石毒脚氣
葱白(切七莖)甘草(炙二兩)生薑(切一兩)陳橘皮(去白焙一兩半)
右為剉散以水五盞同煎至三盞去滓分温三服
地黃湯治乳石發脚氣熱毒攻上氣急傷肺或吐血
唾血
生地黃汁(五合)黃明膠(一兩)生藕汁(三合如無生藕汁即单用生地黃汁亦可)
右先以地黃汁微火煎令膠銷盡傾甆器内下藕汁
攪令勻分為二服不拘時
薑墨煎治乳石發動熱盛或吐血唾血不定兼脚氣
攻衝
生薑汁(一合)墨(研一錢)蜜(一合)
右和勻細細呷之
乳石發小便淋澁(附論)
乳石發動小便淋澁者勢歸腎熱氣所致也蓋腎主水
而惡燥水行小腸入胞為溲便腎氣和平則溲便順流
腎氣宿虚復困石熱將温過度虚熱相搏則溲便數而
澁且痛也數為虛澁為熱澁甚而痛故為淋瀝
方
滑石散治乳石發動患淋積年或數日輙發
滑石(二兩)冬葵子瞿麥穗陳橘皮(去白焙各一兩)
赤茯苓(去黑皮)芍藥黃芩(去黑心)蒲黃(微炒)芒硝石
韋(去毛各一兩半)
右為散每服二錢煎後方桑白皮飲調服空心食前
日二服漸加至三服取利為度
桑白皮飲(出聖濟總錄)下前藥
桑根白皮(剉一兩半)木通(剉)百合(各二兩)白茅根(剉二兩半)
甘草(炙)滑石(各一兩)
右細剉每服五錢水三盞煎至二盞去滓每用半盞
調前散如口乾即食前更服此飲
澤瀉散(出聖惠方)治乳石發動小便淋澁不通心中煩熱
小腹妨痛
澤瀉(三分)蘧麥玄參黃芩木通(剉)麥門冬(去心)
赤茯苓(各一兩)甘草(半兩炙微赤剉)桑螵蛸(二十枚微炒)
右為散每服四錢以水一中盞入生薑半分淡竹葉
二七片葱白七寸煎至六分去滓温服日三四服
麥門冬散(聖惠方)治乳石發動小便赤澁心腹煩悶
麥門冬(去心)車前子葵根(剉)黃芩(各三分)赤茯苓
川芒硝川升麻木通(剉各一兩)甘草(炙微赤剉碎半兩)
右為散每服四錢以水一中盞煎至六分去滓温服
日三四服
地黃散(出聖惠方)治乳石發動小腸中熱下血淋澁臍下
㽲痛
生乾地黃(二兩)犀角屑蜀葵根(剉)當歸(剉微炒各三分)赤
芍藥黃芩木通(剉各一兩)葵子甘草(生剉各半兩)
右為粗散每服四錢以水一中盞入淡竹葉二七片
煎至六分去滓温服日三四服
升麻散(出聖惠方)治乳石發動熱氣盛實四肢煩悶氣脉
緊數小便淋澁宜服之
川升麻黃蘗(炙微赤剉碎)甘草(炙微赤剉碎)黃芩滑石
(各一兩)犀角屑蒲黃(各三分)白鴨通汁(二合)赤芍藥(三分)
右為粗散每服三錢以水一中盞入竹葉二七片煎
至六分去滓入鴨通汁半合不計時候温服
滑石散(出聖惠方)治乳石發動小便淋澀小腹妨悶心神
煩熱
滑石(二兩)木通(剉)石韋(去毛)蘧麥川芒硝冬葵子
黃芩白茒根(剉各一兩)甘草(半兩炙微赤剉)
右為散每服四錢以水一中盞去滓温服日三四服
犀角散(出聖惠方)治乳石發動心神煩熱小便淋澀臍下
疼痛
犀角屑川升麻玄參川大黃(剉碎微炒)赤芍藥
木通當歸(剉微炒各一兩)滑石(二兩)
右粗羅為散每服三錢以水一中盞入生薑半分葱
白七寸煎至六分去滓温服日三四服
滑石木通湯(出聖濟總錄)治乳石發動淋澀
滑石(五兩)木通(剉三兩)石韋(去毛)瞿麥穗(各二兩)冬葵子(五合)
右粗搗篩每服五錢水三盞入茒根少許剉碎同煎
至一盞半去滓更下芒硝少許煎三兩沸分温二服
空心一服食久再服微利為度
鷄蘇湯(出聖濟總錄)治乳石發動血淋不止
雞蘇(一握去根剉暴)石膏(碎二兩)竹葉(一握切)蜀葵子(别為末每服旋)
(入一錢)
右除葵子外粗搗篩每服二錢水一盞半煎至一盞
去滓下葵子末一錢更煎至八分温服日二
大黃湯(出聖濟總錄)治乳石發動熱結小便淋澀小腹痛
大黃(剉炒)芍藥赤茯苓(去黑皮各一兩)大麻仁(半升别研每服旋入)
(一合)
右除麻仁外粗搗篩每服五錢以水三盞入麻仁一
合同煎至一盞半去滓分温二服空心一服日午再服
車前湯(出聖濟總錄)治乳石發動熱淋澀痛
車前草(去根剉)葵根(削洗令淨切片暴乾各一兩)木通(剉一兩半)
右粗搗篩每服四錢水一盞半煎至一盞去滓入芒
硝末半錢更煎一兩沸温服日再取利為度
螵蛸湯(出聖濟總錄)治乳石發動熱結小便淋澀小腹痛
桑螵蛸(炙黃二十枚)黃芩(去黑心一兩)
右細剉每服五錢水二盞煎至一盞去滓分作二服
空心温服日午再服
治乳石發卒患淋方(出聖惠方)
以船底青苔一塊如鴨子大用水三盞煎至一盞半
去滓分温二服空心日午各一
茅根湯治乳石發熱淋及發熱體氣昏濁不痛不痒
小便赤澀
用白茅根淨洗剉暴乾半觔粗搗篩每服五錢水二
盞煎至一盞去滓食前温服日二又方以生茒根二觔
搗爛以新布絞汁細飲之
治乳石石淋状如碎砂石下者
用車前子一升絹嚢盛以水五盞煎至二盞經宿勿
食頓服之須臾砂石自下
葵子湯治乳石發熱小便數少如淋
用冬葵子㨂五合如無子切陳根一兩亦得粗搗篩
每服四錢水一盞半煎至八分去渣温服日三
治乳石發熱口乾小便澀
用葳蕤五兩搗碎每服三錢水一盞煎至七分去滓
温服但得微利即瘥
又方
用甘蔗削去皮寸截嚼嚥汁如口痛不能嚼者取汁
飲之先曾利即勿服蓋甘蔗能利大小腸故也
若患淋者為久坐温處或乘鞍馬坐處太熱熱入膀胱
故也
但冷食冷水洗冷石熨腹不過一日即瘥止千金翼
云若不止可下之不下則殺人
乳石發大小便不通(附論)
大小便澁者由大小腸虛受邪氣所致也且腑有高下
而肺腑上通天氣中接土腑下行大腸為傳導之腑也
有風氣熱結即大便乾澁而不通順或發癰腫口鼻乾
燥或腎腑有虛則心肺俱病使小便赤而澁也或腎氣
虚熱膀胱不足加之以渴飲即小便淋澁皆由病虚不
能主其腑也且形能受味氣能致精氣散則精虛味益則
體實體實之人筋骨有餘因勞精氣精氣既衰即招其
病故石氣流入膀胱作為淋疾則非止石氣下行此肺
遭熱盛傳之於腎腎為精竭純隂自孤石氣懼隂不入
便投其膀胱膀胱受邪遂成淋也淋状合澁數赤熱而
痛何以知之澁至故知肺傳於子也數至為子被母逼
水急奔下也赤熱至為心與石氣相摶也痛至為本臟自
虚客氣衝擊也所以服石藥者藉其少滋味而助精氣
即神明内固邪不能入也何以知之因石虚竭之人其
隂好怒而交接難畢其病名強中或不交接其精自流
也或為消利或作消渴皆由少服諸石用之傷勞也夫
遇兹候等可救其病失時不療便至夭枉不可全服補
虛之藥恐變諸疹常以不虚不實於大腸不寒不燥於腠
理能調神氣有何患乎乳石發大小便不通以石勢
乘於大小腸故也蓋石氣慓悍方其將適得宜飲食有
節則慓悍之氣沉潛而不作將適失宜食飲不節沉潛
者於是騰躍而四逹乘於腸間則津液内燥而為結澁
此大小便所以不通也夫乳石發動大小腸壅滯者
由隂陽不和榮衞否澁腸胃虚弱津液不通糟粕結於
腸中膀胱積於留水若不利其關格無以得其宣通也
方
解散治盛熱實大小便赤秘(一名大黃湯)
升麻大黃黃連甘草黃蘗(各三兩)芍藥(六兩)
黃芩(四兩)梔子仁(十四枚)竹葉(切)䜴(各一升)白鴨通(五合)
右㕮咀以水三斗先煮鴨通竹葉取一斗二升去滓
澄清取一斗次内藥煮取三升分三服若上氣加杏
仁五合腹滿加石膏三兩一方有犀角屑一兩無白
鴨通名大黃散治體熱心煩大小便難
大腹皮散治乳石發動心胷痰結頭目昏悶大小腸
壅滯不通四肢煩疼飲食不下
大腹皮(剉)前胡(去蘆)赤茯苓枳殼(麸炒微黃去穰)川芒硝
(各一兩)旋復花甘草(炙剉)半夏(湯浸七次去滑)陳橘皮(湯浸去白)
(焙各半兩)川升麻(三分)川大黃(二兩剉碎微炒)
右為散每服四錢以水一中盞入生薑半分煎至六
分去滓温服日三四服
犀角散治乳石發動心膈氣滯痰結不下飲食腹脇
滿悶四肢煩疼大小腸壅滯不通
犀角屑(半兩)甘草(炙微赤剉半兩)子芩(三分)赤茯苓枳實(麸炒)
(微黃)柴胡(去苖)木通紫蘇莖葉(各一兩)半夏(湯浸七次去滑)蘧
麥檳榔(各三分)
右為散每服四錢以水一中盞入生薑半分煎至六
分去滓温服日三四服
蘧麥散(出聖惠方)治乳石發動壅熱上攻心神煩亂大小
腸壅滯
蘧麥大青黃芩赤茯苓白茅根(各一兩剉)甘
草(炙半兩剉)川芒硝(二兩)梔子仁(三分)川大黃(一兩半剉微炒)
右為散每服四錢以水一中盞入生薑半分䜴一百
粒葱白七寸煎至六分去滓温服日三四服
升麻湯(聖濟總錄)治乳石發熱四體煩滿脉至急數大小
便不通
升麻(三兩)黃蘗(微炙剉碎)黃連(去鬚)芍藥(各一兩)甘草(炙令赤)黃
芩(去黑心)白鴨屎淡竹葉(切各二兩)梔子仁(十四枚)
右除竹葉鴨屎外搗篩為粗散先以水三升煮竹葉
鴨屎去滓至一升半每服一盞入藥四錢煎至七分
去滓温服早晨日午晚後各一若上氣加杏仁五合
石膏三兩
前胡湯(聖濟總錄)治乳石發動氣上不得食嘔逆大小便
不通氣滿煩悶折熱下氣
前胡(去蘆頭)黃芩(去黑心)甘草(炙微赤)赤茯苓(去黑皮各二兩)杏
仁(湯浸去皮尖炒令黃四十枚)枳殼(去穰麸炒一兩)大黃(剉炒令香一兩半)梔
子仁(十枚)
右粗搗篩每服五錢水三盞入生薑一分拍碎同煎
至一盞半去滓分温三服早晨日午晚食前各一服
如利多喫酢飯止之不可頻服隔三兩日更服一方
無枳殼有枳實一兩炙
茯苓飲(聖濟總錄)治乳石發動煩熱身體微腫不能食飲
大小便不利
赤茯苓(去黑皮)黃芩(去黑心各二兩)甘草(炙令赤)栝蔞根(剉碎)人
參桂(去粗皮)白术(炒令香各一兩)枳殼(去穰麸炒黃一兩半)
右粗搗篩每服五錢水三盞煎至一盞半去滓分温
二服空心日晚食前各一
羚羊角散(聖惠方)治乳石發動三焦氣壅心神煩悶大
小腸壅滯不通
羚羊角屑檳榔木通枳殼(麸炒去穰各一兩)紅雪
(二兩)甘草(半兩炙微赤剉)川升麻(三分)
右為散每服四錢以水一中盞入生薑半分煎至六
分去滓温服日三四服
芒硝湯(聖濟總錄)治乳石發動上氣熱實不觧心腹滿悶
大小便不通口燥目赤
芒硝黃連(去鬚)黃芩(去黑心)甘草(炙令赤各一兩)梔子仁
大黃(剉炒各半兩)
右粗搗篩每服三錢水一盞煎至七分去滓温服日
二早晨日晚各一
赤茯苓散(一名葵子散出聖惠方)治乳石發動大小腸壅滯臍
腹妨悶
赤茯苓(去黑皮)木通(剉各三分)葵子(半兩)惡實(炒)枳殼(去穣麸炒)
大黃(剉碎微炒各一兩)
右為散每服二錢煎紫蘇湯調下如人行十里再服
以利為度
枳實湯(聖惠方)治乳石發動大小腸壅滯不通脇肋妨悶
胷膈痰結不下飲食
枳實(去穰麸炒令黃)前胡(去蘆頭)檳榔(剉)木通(剉各一兩)甘草(炙半)
(兩)大黃(一兩半剉炒)
右粗搗篩每服三錢水一盞入生薑半分煎取六分
去渣不計時候温服一方有木香
檳榔散(聖惠方)治乳石發動心躁煩熱痰結不下飲食
大小腸壅滯腰背疼重
檳榔川芒硝枳殼(麸炒去穣)川大黃(各一兩剉炒)甘草
(半兩炙微赤剉)
右為細末每服二錢煎竹茹湯調下如人行十里再
服以利為度
三黃丸(聖惠方)治乳石發熱大小腸壅滯不通
川大黃(剉碎微炒)黃芩黃連(去鬚各三兩)
右為末鍊蜜丸和搗三二百杵丸如梧桐子大每服
不計時候以煖水下四十丸
大麻仁飲(聖濟總錄)治乳石發動致人虛勞下焦有熱骨
節煩疼肌急内痞小便不利大便澁難口乾舌燥氣
乏少力折石敗熱
大麻仁(五合研爛絞取汁)䜴(三合以綿裹作袋子)
右以水四盞將麻仁研爛絞取汁并䜴袋子與水同
煎至二盞去滓分為四服早晨日午晚食前各一夜
更一服
治乳石發虛勞下焦虛熱骨節煩疼肌肉急小便不利
大便數少吸吸少氣折石敗熱(出聖濟總錄)
用大麻子三合研令極爛以水三盞煮至一盞半分
二服早晨日午各一
治乳石發動大便難腹中堅脹者為積久腹中乾糞不
去(出聖濟總綠)
宜銷酥及蜜并石膏末和服令滋潤腹中即下若不
下更服大黃朴硝等下之便瘥
冷熱熨方(千金方)若大小便秘塞不通或淋瀝溺血隂中
疼痛此是熱氣所致用此法即愈
前以冷物熨小腹已次以熱物熨之又以冷物熨之
若小便數此亦是取冷所為煖將理自愈
乳石發下痢(附論)
夫乳石之性剛猛氣多炎上理之傷温則火轉為熾内
煎脾肺苦熱遂成其渴飲水過多則溲腸胃胃得水則
吐腸得水則寒而腸雖寒火炎不滅水漸流下而為行
潦遂變下痢胃氣虚冷水糓不消在陽則益熱不食在
隂則腸鳴而洩也
方
黃蘗湯(出聖濟總錄)治乳石發夾時行兼有客熱下血痢
止血
黃蘗(微炙剉碎)黃連(去鬚)石榴皮(炙剉碎)芍藥(各三兩)乾薑(炮製)
(一兩)阿膠(炙令燥勻半兩)梔子仁(十五枚)
右粗搗篩每服四錢以水二盞煎至一盞去滓温服
日再
黃耆散(出聖惠方)治乳石發動熱毒傷胃下痢腹痛
黃耆地榆當歸(剉微炒各一兩)茜根黃蘗(各三分)犀
角屑(半兩)
右為散每服半兩以水一大盞煎至六分去滓稍熱
分二服日三四服
木香散(出聖惠方)治乳石發動變下痢赤色腹痛不可忍
木香(三分)黃連(去鬚)當歸(剉微炒)地榆(剉各一兩)甘草(炙微赤剉半兩)
赤芍藥(一兩)
右為散每服四錢以水一中盞煎至六分去滓不計
時候稍熱服
地榆散(出聖惠方)治乳石發動煩熱腹痛變為下痢不欲
飲食
地榆(一兩)木香(半兩)葳蕤當歸(剉微炒)黃芩(各三分)
右為散每服四錢水一中盞煎至六分去滓温服不
計時候
黃連湯治解散除熱止痢
甘草(炙)升麻(各一兩)黃連(剉三兩)䜴(五合)梔子仁(十四枚)
右切以水三升煮取一升分温服
犀角散(出聖惠方)治乳石發動心神虚煩變為下痢腹痛
不思飲食
犀角屑木香(各半兩)地榆(一兩)赤芍藥黃芩(各三分)
右為散分為六服每服以水一中盞煎至六分去滓
不計時候稍熱服
白术散(出聖惠方)治乳石發動多服涼藥過度致脾胃虚
冷腹痛下痢不能飲食
白术當歸(剉微炒)陳橘皮(用湯浸去白切焙各一兩)人參(去蘆頭三)
(分)木香(半兩)
右為散每服四錢以水一中盞入生薑半分棗三枚
煎至六分去滓不計時候稍熱服
梔子仁湯(聖濟總錄)治乳石發下痢
梔子仁(二十一枚)人參黃連(去鬚)甘草(炙令赤色剉各二兩)
右粗搗篩每服四錢用水二盞煎至一盞去滓温服
早晨日午晚後食前各一
香䜴飲(出聖濟總錄名葱白䜴湯)治乳石發下痢
豉(五合)葱白(一握切)乾薑(炮製搗末二兩)甘草(微炙剉搗末一兩)
右先以水三盞入甘草乾薑二味末各二錢煎至二
盞去滓下碎葱白一合䜴一合更煎一盞去滓分為
三服早晨日午近晩各一服
治癰腫熱盛取冷過多寒中下痢食完出
甘草(炙)乾薑附子(炮各六兩)蜀椒(二百三十枚去汗)
右切以水六升煮取三升分服之忌如常法
黃連湯(出聖濟總錄)治乳石發白痢
黃連(去鬚綿裹一兩)白蜜(一兩)童子小便(二盞)
右以水二盞與小便漬藥一宿煎至一盞半去滓分
為二服弱人三服早晨日午晚後温服
梔子湯(聖濟總錄)治乳石發赤白痢兼熱煩悶
梔子仁(十枚)薤白(一握切)䜴(一合)
右以水三盞煎至一盞半去滓分温二服弱人分三
服食前服
黃連湯(聖濟總錄)治乳石發下痢
黃連(去鬚一兩)䜴(五合外臺秘要方不用豉)烏梅(取肉十枚)
右剉碎以水三盞入童子小便一盞薤白三莖拍碎
同煎至二盞去滓分温三服空心日午晚後各一
粱米湯(聖濟總錄)治乳石發散已經快利熱尚不退兼痢
不斷
粱米(一合)黃連(去鬚剉碎三兩)
右粗搗篩以水四盞煎至一盞分三服去滓食前温
服一日令盡
治乳石下痢及常服壓石方(聖濟總錄)
用䜴三兩炒令黃香候冷搗篩為末每服二錢冷水
調下又方服乾䜴即止多服益佳
解乳石痢方(聖濟總錄)
用紫笋茶二兩搗羅為末每服三錢以水一盞煎至
七分和滓服之早晨日午晚後食前各一
治藥發下痢
用乾薑五兩切以水二升煮取一升去滓頓服
治熱毒赤白痢
用羊肝去膜切以水淘二十遍血盡以粟米飯拌作
麫餅以水煮熟漉着漿水中淘之乾漉以美蒜虀候
極飢食之不過三兩頓即瘥
解石痢方(聖濟總錄)
用真好芥淡煮濃汁服二三盞重者三服輕者一二
服瘥
若下痢如寒中者為行止食飲犯熱所致
宜速脱衣冷食冷飲冷水洗即瘥
服乳石備飲常法(附論)
服乳石者莫急於將適將適之法莫先於飲食有所宜
者有所當忌慎者有不可不預偹而防其疾之將然者
今特叙之
方
服乳石之人所宜飲食方(出聖濟總錄)
取猪脂并猪肉可一月三五度食之佳又以水牛頭
蹄及白羊頭蹄猪肉作薑䜴隨意食之果實宜食梨
柿等凡欲服熱羊肉麫食之類宜先食三五匙冷飯
即不妨熱食訖仍速以冷飯壓之行步釋散乃善服
石人有性喜麫嗜酢不能禁慎者宜食冷淡糠酢百
沸紫麫及水摸餅即無妨冷韮羹大補時時宜食之
又服石人雖可飲酒而不宜多飲酒多則失食味失
食味則不能食不能食則令人虚熱虚熱則令石數
發惡寒况又損石力為酒能壓石令人風虚腰脚弱
若能飲又能食大佳
服石忌慎方(出聖濟總錄)
凡服石飲食切忌熱麫白酒陳臭酢漿雞犬羖羊牛
肉鮑魚鮑臭魚脯血羹冷酒有灰酒蕎麥小豆胡麻
動作切忌乘飢灸灼熱湯沐浴夏月空腹忿恚及過
市㕓及喪家并哭泣衝熱忍飢登甚穢厠親不潔婦
人蔬菜忌芸薹胡荽荏堇枸杞芥菜大蒜果實忌梅
杏桃李藥物忌烏頭附子天雄蒼耳等悉宜消息以取
安平且服石將慎至難不能將息不若勿服蓋背折
腦裂發乳體腫之疾往往因此得之故耳夏月不宜
多食猪肉冷水恐腸滑利不止及傷冷飲食不消致
成霍亂也
服石後將慎紫麫餺飥方(出聖惠方)
取烏豆不拘多少取濃汁代水和麫依常法作麫食
還向此豆汁中煑熱乾則添豆汁勿加水候熟入猪
羊菉豆等臛食之和此等作麫尤佳
水摸餅方(出聖濟總錄)
作餅欲上𨫼時以水塗摸生餅上表裏&KR1020;之勿食胡
餅燒餅等大壅熟故也
宜食麫餅方(出聖惠方)
取麫拌如常餅法細切如小豆大以麫於簸中拌令
如丸煮熱乾漉出置冷水中又漉出置盤中以粉再
拌麫丸内鐺中煮令極熟乘熱任以五味汁及諸肉
臛食之大涼補腰脚於藥無犯
又方(出聖濟總錄)
取新大麥為麫和肉汁及作餅食甚良凡大麥熟蒸
為餅和黑豆相拌食良夏日冒熱遠行食晚失飢石
必發動宜作大麥餅將行飢即食之壓石療飢甚妙
若覺渴及熱盛
慎勿食炙肉羊麞尤惡自死肉性平冷者通食仍
勿熱進恐成消渴
乳石發諸藥不治者(附論)
乳石發動各有方劑以對病證固有疾勢異常諸藥所
不能治者因别叙備用之法
方
葳蕤酒(出聖濟總錄)治乳石發動諸藥不效
葳蕤升麻薺苨人參(各三兩)大黃(剉炒)梔子仁
芒硝甘草(炙剉各二兩)黃芩(去黑心)葛根(剉)紫草(去蘆頭)
犀角(鎊各四兩)銀屑(二兩半)豬脂(臘月者三兩)露蜂房(五兩)大豆
(浸暴乾炒去皮一合)
右除豬脂銀屑外搗羅為細末以無灰酒二升密封
浸一宿次將猪脂用好酒一升鍊開以銀屑相和研
入前藥酒内更浸一宿每服取酒一二盞飲之
豆䜴酒(出聖惠方)治乳石發動諸藥不治
醇酒(一升)䜴(五合)
右同煮沸熱澄清旋飲一盞良
治乳石發熱困諸藥不效者(出聖惠方)
豬脂(五合成鍊者)芒硝(四分)
右以水三升入葱白五合切䜴心三合同煮取一升
濾去滓下豬脂芒硝二味再煎一沸分五服以瘥為
度
治乳石發諸藥療不瘥者(出聖濟總錄)
用硝石明白者一塊如杏子大不拘時逐旋含化嚥
津
普濟方卷二百六十二
