普濟方卷一百五十九明周王朱橚撰
咳𠻳門
冷𠻳(論)
夫形寒飲冷内外合邪因而客之則為肺𠻳𠻳主氣外
合皮毛其經還循胃口故内外得寒皆能傷之而為冷
𠻳其後呼吸氣寒口如飲冰雪嘔唾冷沫胸中急痛晝
夜甚得温止遇寒即發是也
方
五味子湯治肺感寒咳𠻳不止
五味子(炒)人參黃耆(剉)阿膠(炒令燥)桂(去粗皮)乾熟
地黃(焙各半兩)紫苑(去苖土)乾薑(炮製)杏仁(湯浸去皮尖雙仁炒各一兩)
白术紫蘇葉(各一分半)
右為散每服三錢冰一盞煎七分去滓温服不拘時
日三服
中和湯治肺有寒風痰壅咳𠻳
麻黃(去節)杏仁(去皮尖炒)紫蘇子(炒)赤茯苓(去皮)柴胡(去蘆)陳
皮(去白各半兩)欵冬花(三分)細辛甘草(炙)馬兜鈴(各一分)
右㕮咀每服二錢水一盞煎七分去渣温服
肺寒湯治肺胃虚寒咳𠻳痰盛呀呷有聲嘔吐停飲
咽喉乾痛上氣喘滿目寒浮自汗惡風語聲嘶破皆
寒中冷心下悸動噦逆惡心全不入食
欵冬花紫苑(去土)甘草(炙)桂心(去粗皮)麻黃(去節)五味
子杏仁(湯浸去皮尖炒)半夏(湯煮焙乾各二兩)細辛(去苖葉一兩)乾
薑(炮二兩)
右為散每服三錢水一盞生薑五片大棗三枚同煎
七分去渣温服不計時候
欵冬花散治寒壅相交肺氣不利咳𠻳喘滿胸膈煩
悶痰實涎盛喉中吁呻鼻塞清涕頭目眩暈肢體倦
疼咽嗌腫痛
欵冬花(去梗)知母桑葉(洗焙各十兩)半夏(湯洗七次薑汁製)甘
草(各二十兩)麻黃(去節根)阿膠(碎炒如珠子)杏仁(去皮尖麩炒)貝母
(去心麩炒各二十兩)
右為末每服二錢水一盞姜三片煎七分去渣食後
一方用桑白皮無葉
加味理中湯治胃肺俱寒咳𠻳不已
甘草半夏(炙)茯苓生薑(不炒)白术橘紅細
辛北五味子人參(各等分)
右㕮咀每服三錢薑水一盞薑棗煎食前服曾經解
利者通用
胡椒理中丸治寒𠻳冷痰吐白涎沫續續不止不能
飲食治肺虚感寒氣不通宣咳𠻳喘急胸膈氣悶不
進飲食嘔吐涎水
欵冬花(去梗)胡椒蓽撥陳皮乾薑甘草
良薑細辛(去葉各二兩)白术(二兩半)
右為末蜜丸如梧桐子大每服十丸温湯米飲任下
不拘時酒下亦得
杏仁煎(出千金方)治冷氣鼻中不利
杏仁(五合)五味子欵冬花(各三兩)紫苑乾薑(各一兩)
桂心(三兩)甘草(四兩)麻黃(一斤)
右以水一斗煮麻黃取四升諸藥為末又内膠飴半
斤白蜜一斤合用汁中攪令相得煎如飲先食服如半
棗許日三服不知加之知為度
橘皮湯療春秋傷寒秋夏冷濕咳𠻳喉中作聲上氣
不得下頭疼
陳皮紫苑麻黃(去根)杏仁當歸桂心甘
草黃芩(各等分)
右㕮咀每服五錢水煎
乾薑湯治冷𠻳
乾薑(二兩炮製)紫苑(去苖土半兩)麻黃(去節二兩)杏仁(去皮尖雙仁麩炒三)
(十枚)甘草(炙剉一兩)五味子(半兩)
右㕮咀如麻豆每服五錢水一盞半煎八分去渣温
服日三
華盖散治肺感寒邪咳𠻳上氣胸膈煩懣脊背俱急
聲重鼻塞頭昏目眩痰氣不利呀呻有聲喘促不得
睡卧不出者
紫蘇子(炒)赤茯苓(去皮)桑白皮(炙)陳皮(去白)杏仁(去皮尖炒)
麻黃(去根節各一兩)
右為末每服二錢水一盞煎七分去渣温服食後隨
意加製半夏及生薑煎亦得
温肺湯治冐寒咳𠻳清涕自流
麻黃(不去節)杏仁(不去尖)甘草(生用)桂枝(微炒去皮)薑(炮各半兩)
五味子細辛(去葉各一兩)
右㕮咀每服二錢水一盞半薑五片葱白五寸煎七
分熱服
阿膠湯治冷𠻳
阿膠(炒令燥)五味子麻黃(去節)陳橘皮(湯浸去白焙各一兩)甘
草(炙)杏仁(湯浸去皮尖雙仁炒各半兩)
右為散每服三錢水一盞生薑三片煎至七分去渣
温服不拘時候
五味子湯(出三因方)治夏秋之交皮膚為寒濕所薄寒氣内
坼咳𠻳晝夜不已
陳皮(二兩)麻黃(去節)甘草(炙)杏仁(去皮尖麩炒)五味子白
茯苓(各一兩)
右為末每服三錢水一盞煎七分去渣帶熱服食後
臨卧日三服一方有桂半兩
加減麻黃湯
辣桂甘草(炙各半兩)杏仁(五十枚去皮尖微炒白研)陳皮半夏
(製各兩半)
右細剉拌和杏仁每三錢紫蘇三葉薑四片煎服
細辛散治肺寒咳𠻳喘滿
細辛(去苖葉)甘草(炙剉)五味子(各三兩)赤茯苓(去黑皮)乾薑
(炮製三分)
右為散每服二錢沸湯點服日三服
五辛丸(出醫學切問)治寒𠻳聲音不出
丁香胡椒蓽撥良薑桂心(各等分)
右為細末入炒鹽少許薑汁煮糊為丸雞頭子大每
服三丸含化或細嚼熱水下亦得
五拗湯治感寒咳𠻳肺氣喘急
麻黃(不去節)杏仁(不去皮)甘草(生用)荆芥穗(各等分)桔梗(一錢)
右生薑三片同煎温服咽喉痛甚者煎熟加厚朴梢
少許一方去桔梗荆芥用半夏枳實等分
四順散治肺寒咳𠻳
乾薑(炮製)甘草(炙剉)陳橘皮(湯浸去白穰焙)杏仁(湯浸去皮尖雙仁炒别研)
右各等分除杏仁外搗羅為末杏仁再研勻每服一
錢以沸湯點服空心食前日三服
鍾乳湯(出余居士選竒方)治虚冷𠻳痰盛等症
鍾乳粉半夏(炮)天南星(炮各一兩)滑石(三錢别研)
右將半夏南星為細末和鍾乳粉滑石令勻每服三
錢生薑十片水二盞煎至八分食前温服如受虚熱
人以此藥下黑餳丹五十丸或四神丹二十粒無不
效者更有酌量紹興劉駐泊名汝翼客中遠年近六
十素虚弱服此取效
理中丸(一名順味丸出直指方)補肺止寒𠻳
人參乾薑白术甘草(炙各等分)
右為末煉蜜丸彈子大每一丸加炒阿膠五味子煎
服
金不換丸(出經騐良方)治大人小兒經久寒𠻳化痰
天南星(半炮半生)半夏(半炮半生)白礬(半炮半生)皂角(半燒半生去皮)
右等分為末生薑汁煮糊為丸每服二十丸淡薑湯
送下
杏仁丸治冷𠻳呼吸氣寒嘔吐冷涎胸中不利急痛
杏仁(一升去皮尖雙仁炒黃)生薑(一斤去皮切片曝乾)陳橘皮(湯浸去白焙五)
(兩)
右為末煉蜜和丸如梧桐子大每服二十丸至三十丸
温酒送下不拘時候
又方(出宣明論)治諸寒𠻳
麻黃(四兩)官桂(一兩)䗶(一錢)
右為末以䗶同煎每服一二錢温服
薑飴煎(一名含化膏出千金方)治冷𠻳
乾薑(炮裂三兩為細末)膠飴(一斤)
右拌勻以瓦器盛置飯上蒸令極熟每服一棗大含
化嚥津日五夜三
川薑丸(出經效濟方)治寒𠻳
右用川薑炮過為細末鎔餳為丸如彈子大含化之
得於郭英達云其效如神後用之果然
温脾湯(出百一選方)治肺寒氣咳𠻳聲重多涕發喘
麻黃(去節一兩)五味子杏仁(去皮尖炒)甘草(炙)桂(各半兩)
右每服三錢水一盞薑五片煎七分去渣食後服又
一方用陳皮去桂名益肺散喘甚加馬兜鈴桑白皮
夏月減麻黃壬子年春時行此疾姚知縣克温名
延衮去浙東得此方二服即愈因以見傳家間患此
者服之皆驗
鍾乳散(出朱氏集驗方)治寒𠻳不止
鍾乳粉人參阿膠(炒)
右等分為末糯米飲下
參芎湯治男子婦人一切虚症冷𠻳
人參川芎甘草(炙)白术白茯苓芍藥
白豆䓻(炒)當歸(酒浸焙)黃耆(蜜炙)肉桂(去皮各半兩)罌粟殼
(蜜炙)五味子(各一兩)
右每服三錢生薑三片棗二枚水一盞半煎八分去
渣空心服湘中黃應名三世用之有效
欵肺散(出王氏博濟方)治寒濕相交咳𠻳不止胸膈悶亂痰
涎併多
麻黃(二兩去根節炒)貝母(去心炒)桑白皮(各一兩炒剉)柴胡(一兩半去)
(蘆炒)杏仁(一兩去皮尖炒)欵冬花(一兩去塵炒)糯米(一兩)
右七味新好者杵為末每服一二錢水一盞煎七分
温服不計時候
平肺湯(出本草)治寒𠻳平肺氣
人參五味子黃耆白茯苓杏仁桂(各一)
(兩)麻黃(二錢)
右並剉碎每服二錢以水一盞煎至七分食後臨臥
細熱呷
五味子湯(出朱氏集驗方)治寒𠻳益脾
五味子胡桃肉(各一兩半)生薑(五兩去皮)甘草杏仁(各一)
(兩)
右將五味子四味於鉢中爛研加甘草末再研令得
所入甆合中取沸湯調服加人參尤妙
治冷𠻳
以櫚木煮汁熱服
治上氣冷𠻳
以欄藤根煮服之
熱𠻳(論)
夫熱𠻳之狀𠻳而少涎由邪熱熏於焦客於肺經使津
液内燥𫝊於咽嗌喉嚨不利隨其呼吸而咳𠻳也肺
主於氣氣為陽陽盛則生熱也皆臟腑不調經絡痞澁
邪尅於焦道不利痰食積聚胸中煩滿故令咳𠻳也
方
清肺飲治肺上熱咳𠻳
前胡荆芥桑白皮(炒)甘草(炙)枳殼(製各三分)知母
貝母(去心炒)薄荷赤茯苓北桔紫蘇阿
膠(炒)杏仁(去皮)天門冬(去心焙半兩)
右剉每服三錢薑三片烏梅半箇食後煎服
清肺丸治心肺伏熱咳𠻳煩悶有涎痰喉中介介咽
嗌不利氣不宣暢並宜服之
木香青黛(研)蛤粉前胡人參(去蘆頭)黃連(各半)
(兩)桔梗(微炒)枳殼(麩炒去根)薄荷半夏(湯洗七次)天南星(各一)
(兩)大黃(生)牽牛(微炒各二兩)
右為細末滴水和丸如梧桐子大每服五十丸食後
生薑湯下
麥門冬煎治暴熱咳𠻳心胸煩悶口苦乾燥上焦壅
滯並宜服之
生門冬汁(四合)生地黃(一升)酥(三合)生薑(汁)白砂糖(三合)白
蜜(五合)貝母(二兩微炒黃)五味子(二兩)赤茯苓(二兩)射干(一兩半)
杏仁(二兩湯浸去皮尖雙仁微炒研入膏)
右先搗羅貝母等四味末入麥門冬汁杏仁膏等於
銀鍋内都攪令均以慢火煎成膏收不津器中不計
時候取一茶匙含化嚥津
天門冬丸治肺氣暴熱咳𠻳心胸不利或時煩喘
天門冬(去心焙二兩)射干桂(去粗皮)玄參遠志(去心各半)
(兩)黃耆(剉三分)杏仁(去皮尖雙仁微炒)栝蔞根百部紫
苑(去苖土)馬兜鈴(各一兩)
右為末煉蜜和搗三二百杵丸如梧桐子大每服二
十丸温水下不拘時候四五服
百部丸治肺氣熱𠻳胸膈煩悶
百部黃耆(剉)杏仁(去皮尖雙仁微炒各一兩)天門冬(去心焙)栝
蔞根(各五兩)桂(去粗皮一兩一分)玄參(二兩半)紫苑(去苖土)馬兜
鈴紫蘇(幷莖各四兩)
右為末煉蜜和丸如梧桐子大每服十五丸食後煎
烏梅生甘草温湯下
百部湯治熱咳𠻳氣滿喘急
百部百合桑白皮根(剉)柴胡(去苖)枳殼(去穰麩炒)木
通(剉各一兩)赤芍藥郁李仁(去皮炒)赤茯苓(去黑皮各三兩)甘
草(炙剉半兩)
右為散每服五錢水一盞半生薑一片棗三個水煎
至七分去渣温服不拘時候
地黃湯治咳𠻳大便不通
生熟地黃(焙三分)麻黃(去根節煎掠去末焙)黃芩(去黑心)升麻
赤茯苓(去黑皮)龍膽(去土)大黃(剉炒)黃連(去鬚)桑白皮根(剉炒)
(各半兩)甘草(炙剉一分)
右為散每服三錢水一盞煎至七分去渣服以利為
度
紫苑散治暴熱咳𠻳氣促背膊勞痛飲食減少
紫苑(一兩去苖土)麥門冬(一兩去心)川升麻木通(一兩半炒)子
苓(一兩)前胡(一兩半去蘆土)赤茯苓(二兩)甘草(三分炙赤剉)貝母(一兩)
(炒微黃)大腹皮(一兩)
右為散每服五錢水一盞入生薑半分煎六分去渣
不計時候温服
栝蔞丸治風熱咳𠻳痰涎壅盛頭目不利鼻塞不通
栝蔞(一大枝剉去節)天南星(炮)半夏(湯洗七次)細辛(去葉土)防風
(去蘆頭)當歸(洗焙)寒水石白礬(各半兩)
右件除栝蔞外餘七味為末入在栝蔞内用紙數幅
緊裹於飰上蒸兩次後再於新瓦上焙乾碾為細末
醋糊為丸如菉豆大每服三十丸生薑蜜湯送下食後
柴胡散治肺暴熱大便不通時咳𠻳喘息促急
柴胡(一兩去苖)甘草(半兩炙赤剉)桑白皮(一兩剉)鱉甲(一兩醋炙黃去)
(裙襴)梹榔(一兩)旋覆花(半兩)川大黃(二兩剉炒)桔梗(一兩去蘆)
右為散每服五錢水一盞入生薑半分煎五分去渣
放温不拘時候服之
金沸散治上壅熱𠻳聲重(方見本門傷風咳𠻳類)
阿膠丸治咳熱止𠻳
阿膠(炒令燥三分)丹砂(研半兩)硇砂(研一分)人參(三分)甘草(炙剉)
(半兩)龍腦(硏三錢)
右為細末煉蜜和丸如梧桐子大每服一丸含化不
拘時候
華盖湯治上喘咳𠻳兼治膈熱(一名華盖散)
桑白皮(剉)陳麴(炒)桔梗(炒各一分)人參百合(各三分)甘
草(炙剉)杏仁(去皮尖雙仁炒各半兩)
右為散每服二錢水一盞煎六分食後温服一方用
半夏半兩
阿膠丸治風熱去涎利膈鎮心順肺
阿膠(炒令燥三分)人參赤茯苓(去黑皮各半兩)天南星(虀汁煮輭)
(切焙二錢)丹砂(另研一兩)甘草(炙剉半兩)龍腦(另研二錢)
右搗研令細再同丹砂龍腦研勻煉蜜和丸如梧桐
子大小兒一丸大人兩丸食後細嚼荆芥湯下
牛黃丸潤心肺止咳𠻳解風熱
牛黃(半兩)人參赤茯苓(去黑皮各一兩半)蛤蚧(酥炙一分)阿梨
勒皮(三兩)杏仁(湯浸去皮尖雙仁另研一兩)甘草(生一分)
右為末煉蜜䗶同丸如雞頭實大每服一丸含化嚥
津
生地黃煎治心肺暴熱咳𠻳不止
生地黃汁(五合)生薑汁(一合)白蜜(三兩)麻黃(二兩去根節)白前
(一兩)杏仁(二兩湯浸去皮尖雙仁炒黃)甘草(一兩炙微赤剉)
右件搗羅麻黃白前甘草三味為末於銀鍋中内入
地黃汁等下諸藥末以慢火熬成膏收於不津器蔵
用不計時候服一茶匙含化嚥津
治熱𠻳
以土芋煮食之
治骨熱咳𠻳多唾勞乏
用苦耽苖子煮汁服亦生搗絞汁服
杏仁散治熱𠻳
杏仁(一兩用桑根白皮二兩細切河水一碗同煮一伏時只用杏仁)欵冬花(去梗)馬
兜鈴(各一兩)甘草(炙剉)阿膠(炙令燥)防風(去义各半兩)
右除杏仁阿膠另研外搗羅為散重入杏仁阿膠勻
研極細每服二錢糯米飲調服食後
治暴熱咳𠻳牽引腹痛及頭疼
貝母(一兩煨微黃)石膏(二兩)紫苑(一兩去苖土)川升麻(一兩)杏仁
(一兩湯浸去皮尖雙仁炒)天門冬(二兩去心)
右為散每服五錢水一大盞入生薑半分白餳少許
五分去滓不拘時温服
玉粉散治肺經伏熱夜卧咳𠻳
天南星(白礬水煮輭切焙半兩)太陰玄精石(二兩研)甘草(炙剉半兩)
貝母不灰木(一兩半)
右研極細末每服半錢薑烏梅湯調下食後夜臥服
葶藶丸治解熱利胸膈化痰止𠻳
甜葶藶(二兩隔紙焙)防己(半兩)麻黃(去根一分)杏仁(去皮尖雙仁麩炒半)
(兩)黑牽牛(五兩將二兩生杵取末餘三兩於銚内炒後勻熱便杵為末秤三分)
右研細末拌勻以棗肉和丸如梧桐子大每服二十
丸煎桑白皮生薑湯下不拘時
黃金丸治肺熱咳𠻳
葶藶(隔紙微炒)半夏(炒赤色各三兩)青橘皮(湯浸去焙半兩)乾薑(炮一)
(棗許)大黃(剉焙三分)
右為末用生薑自然汁煮麫糊搜和丸如菉豆大每
服十五丸稍加至三十丸臨臥温熱水下
半夏丸治胸膈熱壅化痰涎止咳𠻳
半夏(六兩去臍漿水五升生薑半斤薄切甘草桑白皮一兩剉入石銚内慢火煮一服時只取)
(半夏餘藥不用)郁李仁(一兩去皮尖焙)青橘皮(湯浸去白焙)木香梹
榔(剉各一分)
右為末麫糊和丸如豌豆大每服十丸稍加至二十
丸食後臨臥生薑湯下
馬兜鈴湯治肺𠻳氣急喘悶
馬兜鈴桑根白皮(各一兩)甘草(炙)葶藶(炒各半兩)半夏
(湯浸去滑生薑汁製焙三分)
右水煎服
欵肺湯治五内煩熱肢體倦怠夜卧壯熱咳𠻳
貝母(去心)桔梗紫苑(去苖土各一兩)甘草(剉炙三分)
右為散每服三錢水一盞煎七分去渣食後温服一
方加杏仁
杏仁飲治暴熱𠻳
杏仁(四十枚)紫蘇(一升)橘皮(一兩)柴胡(四兩)
右以水一斗煮取三升分三服常作飲服
甘草飲治暴患咳𠻳
甘草(半兩半炙半生)黑豆(一百枚半炒半生)生薑(半兩半煨半生)烏梅(一枚)
(半炒半生)
右以酒水各一盞同入銀石器内煎至一盞去渣更
入蜜一匙重煎至一盞食後臨卧放細呷
石膏湯治熱𠻳
石膏(亂文者二兩)人參(半兩去蘆)甘草(炙半兩)
右為末每服三錢新水或生薑汁蜜調下亦可
防風湯治熱咳𠻳
防風(去义)桑根白皮甘草(各二兩)
右剉研米泔浸一宿暴乾粗搗篩每服三錢水一盞
黃䗶皂子大同煎至七分去渣温服
凉膈丸治寒
右以甘草二兩猪胆汁浸五日濾出炙香搗羅為末
煉蜜和丸如菉豆大食後薄荷湯下五十丸
石膏散治熱𠻳喘甚者久不愈為度
石膏(二兩)甘草(半兩炙)
右為末每服三錢新汲水調下又生薑蜜調下昔
陸州楊守女患此只用石膏一味研如粉井花水調
下立效
貝母散治熱𠻳辰時喫酉時可安兼治痰喘(方見本門咳𠻳)
(類)
治風熱𠻳
右用如聖湯防風煎服
清肺飲子治熱𠻳痰濃鼻聞腥氣呷冷水輕止
白术(一兩半)麻黃當歸芍藥甘草荆芥穗
大黃(麫裹煨各六兩)桑白皮杏仁半夏(各一兩)
右為末生薑薄荷湯下又宜停飲
青鎮飲治熱𠻳
小柴胡湯加人參(一倍)青黛(半兩)
右為細末麫糊丸如梧桐子大每服五十丸生薑湯
下
三母湯治遠年近日寒熱𠻳喘上滿有痰吐紅並治之
茯苓(半兩)麻黃(一兩去節)知母(半兩蛤粉炒)貝母(半兩焙)桑白皮
(半兩蜜炙)馬兜鈴(半兩)漢防己(一兩生)阿膠(一兩炒)甘草(半兩蜜炙)
五味子(一兩)人參(半兩)紫蘇(二錢)罌粟殼(半兩蜜炙)紫苑(半兩)
右為粗末每服三錢水一盞白糖一塊煎七分去渣
不拘時候服
人參清鎮丸治熱止𠻳消痰定喘
柴胡(一兩)人參(一兩)黃芩(七錢)半夏(七錢)炙甘草(七錢)青黛(三錢)
陳皮(二錢)麥門冬(三錢)五味子(十二粒)
右為末麫糊為丸如梧桐子大每服三十丸温白湯
送下食後
龍腦膏治胸中欝熱肺熱喘𠻳口臭喉腥或口甜丈
夫吐血婦人熱血崩脾疽並皆治
龍腦薄荷(五兩淨葉)真蒲黃(一兩)麥門冬(去心二兩)阿膠
木通(一兩)甘草(一兩)人參(一兩)川當歸黃耆(一兩半)生地
黃(二兩)柴胡(好者半兩)
右為末煉蜜丸如梧桐子大每服二十丸上焦食後
用熟水吞下微嚼破更好病下焦空心服小兒加減
用之此藥大有功不可盡述
防己散治熱食𠻳失聲有效
薄荷百藥煎枯礬防己甘草(等分)
右剉散如豆細嚼旋旋嚥下
久𠻳(論)
夫肺主皮毛易感於寒邪傷於肺則為咳𠻳五臓各以
其時受之為臓之欬久不得𫝊於六腑六腑已下三焦
受生是為久𠻳其人咳𠻳而腹滿不欲食多唾而腫寒
氣聚内攻於肺胸中滿急氣逆此盖皮毛虚疎易感寒
邪而受之乃其證也
方
紫苑貝母丸治積年咳𠻳喉中呀聲一發不得坐卧
紫苑貝母半夏桑根白皮五味子射
干百部(各五分)欵冬花皂莢乾薑橘皮
鬼督郵細辛(四兩)白石英杏仁(各八分)蜈蚣(二條)
右為末和丸如梧桐子大每服十丸稍加至二十丸
崔氏無半夏射干乾薑橘皮又鬼督郵細辛白石英
用麻黃二兩桑根白皮一兩半以煮棗湯送下
蒺藜貝母丸治久咳𠻳
蒺藜(炒去角)貝母(去心)紫苑(去苖土)百合麻黃(去根節)天
雄(炮製去皮臍)枳殼(去穰麩炒)赤石脂(各一兩半)桑白皮(剉)桂(去粗)
(皮)旋覆花(微炒三分)地榆五味子貫衆黃連(去鬚)
(各一兩)黃芩(去黑心半兩)
右粗搗篩每服五錢水一盞半生薑三片煎至八分
去渣温服空心食前
欵氣丸治久喘𠻳痰肺氣腫浮
郁李仁青皮(去白)陳皮(去白)梹榔木香杏仁(去皮)
(尖)馬兜鈴(炒)人參黃芩當歸澤瀉茯苓
苦葶藶(炒各二兩)牽牛(取頭末各一兩半)防己(五錢)
右為細末生薑汁麫糊為丸如梧桐子大生薑湯下
每服一二十丸食後
柴胡湯治咳𠻳久不瘥
柴胡延胡索百合枳殼(去穰麩炒)麻黃(去根節)欵
冬花(炒)天雄(炮去皮臍各一兩半)桂(去皮)黃連(去鬚一兩半)地榆
貝母(十五枚去皮尖雙仁炒黃)黃芩(去黑心各半兩)旋復花(炒三分)杏仁
(十五枚去皮尖雙仁炒黃)代赭石(一兩五錢)
右剉如麻豆每服三錢以水一盞煎取七分去渣温
服空心食前
五愈散療五臓咳積年劇則上氣不得卧喉中如有
物醫所不療
桂心細辛乾薑白苑甘草(炙各三分)蜀椒
代赭通草欵冬花芫花(炒各三分)伏龍肝牡
蠣(各三分熬)
右搗篩以飴糖和之搗令調和如棗核一丸含之稍
稍嚥其汁盡復含令胸中熱為候不知以意加之其
久重病者晝夜二十餘丸若一歲咳者一月愈十歲
咳者百日愈忌海藻菘菜生葱生菜等物
欵冬花丸療三十年上氣咳𠻳
欵冬花(六分)桂心(四分)紫苑(六分)杏仁(四分去皮尖雙仁炒)細辛(六分)
附子(二兩炮)蔾蘆(四分)乾薑(六分)甘草(六分炙)防風(八分)芫花
(六分炒)川椒(八分研)野葛(四分去心)
右搗篩蜜和丸如梧桐子大每服三丸稍加日三服
忌生葱辛醎醋猪肉冷水海藻菘菜生菜狸肉等一
方十四味有茯苓忌酢
百合散治久咳𠻳胸中氣不利
百合(一兩)紫蘇(三分炒)桑根白皮(一兩剉)紫苑(三分去苖上)甘
草(半兩炙赤剉)欵冬花(三分)貝母(三分煨微黃)杏仁(半兩湯浸去皮尖雙)
(仁麩炒)漢防己(三分)人參(三分去蘆)赤茯苓麻黃(一兩去根節)
桔梗(半兩去蘆頭)
右為散每服五錢水一大盞生薑半分棗三枚煎五
分不拘時温服
桑白皮湯治男子婦人患咳𠻳
桑白皮紫苑(一兩)桔梗(一兩)半夏(半兩薑汁製)人參(一兩)知
母(半兩薑製)貝母(半兩)阿膠(一兩炒)南星(半兩薑汁製)甘草(半兩)鍾
乳粉(一兩)木香(一兩)
右為末每服半兩水二盞入生薑五片棗一枚煎至
八分去滓下鍾乳粉一錢或半錢調勻熱服
蛤蚧丸治久肺氣咳𠻳涕唾稠粘上氣喘急
蛤蚧(一對全用塗酥炙黃)漢防己(半兩)貝母(半兩煨黃)甜葶藶(半兩隔紙)
(炒紫色)桑白皮(一兩剉)蟬殼(半兩)猪苓(半兩去黑皮)赤芍藥(半兩)
陳橘皮(三分湯浸去白穰)人參(去蘆頭半兩)甘草(一分炙赤剉)五味
子(半兩)
右為末煉蜜和搗五七百杵丸如梧桐子大每於食
後温粥飲下三十丸
貝母湯治諸𠻳久不瘥
貝母(去心薑製半日焙)黃芩(生用)乾薑(生各一兩)陳皮五味子
(各一兩)桑白皮半夏柴胡桂心(各半兩)木香
甘草(各一分)
右為粗末每服五錢水一盞半杏仁七箇去皮尖碎
之生薑七片同煎七分去渣熱服黃師文云戊申冬
有姓蔣者其妻積年𠻳製此方授之一服瘥以此治
諸𠻳悉皆愈之
人參湯治遠年咳𠻳
麻黃(去節)杏仁(去皮尖各一兩)甘草(四兩)桑白皮北五味子
罌粟殼陳皮(各半兩)麥門冬(去心三錢)北紫苑(一兩)人
參(四兩)阿膠(七錢)
右為末每服二錢水一盞杏仁七粒去皮尖同煎七
分空心服
鹿角膠煎治久肺氣咳𠻳
鹿角膠(四兩搗碎炒令黃)赤茯苓(一兩)紫苑(一兩去苖土)紫蘇子
(二兩炒)貝母(一兩煨黃)百合(一兩)
上六味搗羅為末
杏仁(湯浸一兩去皮尖雙仁炒研)生地黃汁(五合)生薑汁(三合)白蜜
(八兩)牛酥(五合)
右藥都一處與地黃汁等相和攪勻於銀器内以慢
火煎成膏每於食後含半棗大嚥津
蛤蚧丸治久咳𠻳
蛤蚧(一對雌雄頭尾全者酥炙)人參(半兩)半夏(湯洗七次切焙一分)杏仁(湯浸)
(去皮尖雙仁蜜拌炒黃研一兩)栝蔞(大者二枚去皮子取肉蒸酥熟研)阿膠(炙燥半兩)
青橘皮(湯浸去焙一分)乾棗(煮熟去皮核研二兩)
右件研搗羅為末合研勻入生蜜少許和丸如梧桐
子大每服十丸糯米飲或熟水下空心臨卧服
阿膠散治久咳𠻳
阿膠(炙燥)人參杏仁(湯浸去皮尖雙仁炒)甘草(炙剉)黃蓍(半炙半生)
(剉)紫苑(去苖炒)桔梗(剉微炒)桑白皮(炙剉各一兩)
右為散末每服用胰子一枚葱白三寸細切糝藥二
錢入鹽花少許濕紙褁煨熟細嚼温酒下空心服
乳石散治久咳𠻳
鍾乳粉欵冬花(去梗)甘草(炙剉各半兩)杏仁(湯浸去皮尖雙仁微)
(炒研)桂(去粗皮各一兩)栝蔞(一枚去皮子用肉)白礬(枮半兩)不蛀皂莢
(一梃炙去皮子以上三味同杵爛新瓦上攤暴乾)
右搗前五味以三味同為細散每服二錢温湯調送
下
八仙湯治久患氣𠻳發即奔喘坐卧不安喉中氣欲
絶
馬兜鈴桑根白皮桔梗(二兩半)麻黃(去根節湯煮掠去沫)
(焙)白茯苓(去黑皮)柴胡(去蘆)陳橘皮(湯浸去白焙各三兩)杏仁(湯浸)
(去皮尖雙仁一百枚)
右剉如麻豆每服五錢以水一盞半煎取八分去渣
温服頻服兩三劑瘥
香䜴丸療三十年咳𠻳上氣短氣久冷五臓客熱四
肢煩疼飲食減少時有發甚不能行步夜不得睡多
夢
香䜴(四分熟)杏仁(三分去皮尖雙仁炒)紫苑(二分)桂心(三分)甘草(八分)
(炙)乾薑(二分)細辛(三分)吳茱萸(二分)
右搗篩蜜和丸如梧桐子大每服四丸日三服含嚼
嚥汁亦佳忌海藻菘菜生葱生菜
七星散(一名川椒丸)療三十年咳𠻳肌體虚羸不思飲食
川椒桑根白皮芫花根皮欵冬花紫苑
代赭細辛伏龍肝(各一兩)
右為散取作七分聚如扁豆大以竹筒口當藥上噏
嚥之令藥入腹中先食訖即服藥悉在炙肉中仰卧
㕮咀日三服三日不瘥復作七分聚以臠肉炙令熟
展轉以藥聚上令藥悉在肉中仰卧㕮咀吞汁令藥
力悉皆從咽中下藥既吞盡食肉在後凡所療治皆
不及此食肉便愈若不愈復如前法必愈乃止羊肉
皆可用忌生菜延年方不用椒與芫花餘皆同
蜜陀僧丸(出聖惠方)治積年肺氣咳𠻳
蜜陀僧(二兩用綿裹以羅蔔煮之一炊時)銀箔(五十片)黃丹(一兩炒令黃)
菉豆粉(半兩)膩粉(半兩)胡粉(半兩炒令黃)金箔(五十片)葛粉(半兩)
右為末煮棗肉和丸如梧桐子大每臨睡時綿裹一
丸含化嚥津
海藻丸治積年肺氣咳𠻳氣奔
海藻(三分湯浸去醎味)麥門冬(一兩半去心焙)昆布(三分湯浸去醎水)乾
薑(半兩炮裂剉)細辛(半兩)文蛤(半兩)桂心(半兩)川椒(半兩去日閉口者炒)
(去汗)
右為末煉蜜和搗三五百杵丸如大棗大不計時候
以綿裹一丸含嚥
紫苑丸(出御藥院方)治遠年近日咳𠻳痰涎不利
紫苑(去土)欵冬花(去梗)白前(各二錢半)甜葶藶(炒)
右為末煉蜜丸如梧桐子大每服四五十丸食後生
薑湯下
枇杷葉丸(一名紫苑膏)治肺熱久𠻳身如炙肌瘦悴成肺
勞服之未終劑而愈
枇杷葉木通欵冬花紫苑杏仁桑白
皮(各等分)大黃(減半)
右各如常製為末蜜丸如櫻桃大食後臨睡服一丸
朱氏集驗方云昔有婦人患肺熱久𠻳身如炙肌將
成肺勞服之未終劑而愈
白前湯秘要方云肺氣𠻳經久將成肺痿其狀不限
四時冷熱晝夜𠻳常不斷唾白如雪細沫稠粘喘息
氣上乍寒乍熱發作有時唇口喉舌乾焦亦有時唾
血者漸覺瘦悴小便赤顔色青白毛聳此亦成蒸有
此狀者宜以白前等七味服之兼有麻黃等十味丸
桑白皮等十味煎又云肺經氣𠻳久有成肺癰者狀
與前肺痿不多異但唾悉成膿出無多少病此者以
白前湯加半夏五兩黃耆三兩以水一升煮取二升六
合於麻黃丸中加黃耆五兩苦參六兩芍藥三兩於
桑白皮煎中加黃芩切三升共桑白皮地骨皮同煎
又加水三升同煎忌羊肉餳等并一切醎酸等物服
之有效
白前(三兩)桑白皮(三兩)生地黃(一升)茯苓(五兩)地骨皮(四兩)麻
黃(二兩去節)生薑(六兩)
右藥切以水八升煮取二升六合去渣加竹瀝五合
分四服温服食後晝夜三分一覺得力重各服五六
劑忌醋蕪荑
又依前白前等七味湯雖服覺可根本未除宜麻黃等
十味丸服之
麻黃(二兩去節)白前(二兩)桑白皮(六兩)射干(四兩)白薇(三兩)百部
(五兩)乾地黃(六兩)地骨皮(五兩)橘皮(三兩)
右件搗羅蜜和丸煮桑皮飲下之初服十丸日再服
稍加至十五丸丸如梧桐子大本欠一味忌蕪荑
又凡病在膈上者宜飽滿而在夜肺既居上此是病在
上已晝夜服丸夜無凴凖宜合桑白皮汁等十味煎
每夜嚥之
桑白皮(切一升)地骨皮(切三升)
已上用水七升煎取七分汁去渣澄清
生地黃汁(五升)生門冬汁(二升)生薑汁(一升)竹瀝(三升)生葛
根汁(三升)白蜜(一升)牛酥(三合)大棗膏(一升)
右先微火上取生地黃汁以下生葛根汁以上和煎
減半時乃内桑白皮等二物汁和煎之三分減一再
用酥蜜棗攪之勿停手得如稠飴狀取成訖置别器
中服之每夜欲卧之時一胡桃大含之細細嚥汁稍
加至雞子大欲晝日間丸服亦得忌蕪荑
欲飲氣𠻳經久不已漸成水病其狀亦不限四時晝夜
𠻳不斷遇諸動𠻳物便致因劇甚者乃至雙眼突出
氣則欲斷汗出大小便不利吐痰涎洟沫無復窮限
氣上喘息眉目浮腫不得平復有如此者宜合細辛
等八味湯葶藶子十五丸服之
細辛半夏(洗)桂心桑白皮(各五兩)乾薑當歸
(各四兩)芒硝(六兩)杏仁(六合去尖雙仁研)
右切以水九升煮取三升去渣内芒硝分温三服每
服如行人十里久當得快利後好將息經三日合丸
服之忌生葱菜羊肉餳
丸方
葶藶子(六合熬)細辛五味子(各五兩)乾薑當歸(各四)
(兩)桂心人參丁香大黃商陸根(各三兩)橘
皮(四兩)桑白皮(六兩)皂莢肉(二兩炙)大腹子梹榔(各二十枚)
麻黃(二兩去節)
右搗篩蜜和丸煮桑白皮飲下初服十丸日再服稍
加至十五丸如梧桐子大若利則減否則加以大通
滑為度時時得鴨湯溏亦佳忌生葱生菜
又依前細辛等八味湯葶藶子十六味丸不覺可漸成
水病仍復如前若更加大小便閉澁頭目身體浮腫
亦合大乾棗二味丸服之
大棗(六十枚劈去核)葶藶(一升熬)杏仁(一升去皮尖雙仁研)
右搗令如膏可作丸如硬燥不相著細細下蜜作丸
還以桑白皮飲下之初七二八日丸再復稍稍加之
以大便通為度病重者時令鴨湯飲下亦佳亦有以
前三味煮湯服之
又依前大棗等三味丸服雖覺氣暫歇然病根深固藥
力微弱且停服大棗丸合碗豆丸五味細細下之蕩
滌宿病
巴豆(二十枚研去心皮)杏仁(一百枚去皮尖雙仁研)葶藶子(六合熬)大
棗(六十枚劈去核)牽牛子(五合熬)
右藥合搗一如前大棗丸法還以桑白皮飲下之服
三四丸日再稍加利即減秘即加以大便調為候病
甚時時飲鴨湯亦佳忌蘆笋野猪肉
治三十年咳𠻳(出千金方)
細辛欵冬花防風紫苑(各三兩)蔾蘆(二兩)川椒
(五合)
右取蔾蘆先著銅器中次紫苑次細辛次欵冬花次
椒以大棗百枚間著諸藥以水一斗二升微煮令汁
盡出棗曝令燥雞鳴時服半棗不知明旦服一棗以
胸中温為度若強人欲𠻳吐者可稍增服之便吐膿
囊裏結吐後勿令飲食咳愈止藥藥勢静乃食不爾
令人吐不已
平肺散治久年咳𠻳神效
御米殼(四兩碎蜜水和炒黃)烏梅肉(一兩半)人參(各一兩)貝母(去心)
百合(各半兩)
右為末每服三錢水一盞煎至七分食後臨卧熱服
蘆筒散治年深久咳𠻳
鍾乳石枯白礬官桂(去粗皮)甘草(炙各二錢)佛耳草
人參(去蘆頭各三錢)
右為細末每服半錢夜抄在手内竹筒子吸嚥後用
清茶送下頻用三五服見效
皺肺丸(出百一選方)治久𠻳姚年連判岳𫝊
欵冬花人參五味子紫苑白石英(微帶青色)
(者)
右等分為末羯肺一具杏仁半斤去皮尖水煮肺爛
為度去筋膜末與杏仁同研極細和衆藥後丸得成
丸如梧桐子大陰乾每五七十丸至百丸不妨糯米
飯飲下食後臨卧服一方有鍾乳粉
扁豆散(出經驗良方)治久𠻳或暴感咯血成肺痿吐白涎
胸膈滿悶
白扁豆(五錢炒)枇杷葉(去毛皮)半夏(去皮臍生用)人參(各二錢半)
白茅根(七分半)
右水三升生薑半片煎至一升入梹榔末一錢和勻
分作四服不拘時候一方無白茅根
阿膠散治久咳𠻳及勞𠻳
阿膠(二兩如無以黃明膠四兩代並炒)人參(半兩)杏仁(二十粒去皮尖雙仁炒微)
(黃)黃蜀葵花欵冬花(各一兩)甘草(炙剉二分)
右為散每服二錢空心熱糯米飲調下晩食前再服
木乳散(出聖惠方)治久𠻳不瘥
皂角樹白皮(二兩塗酥炙黃)貝母(一兩炒微黃)枳殼(一兩麩炒去穰)百
合(一兩)麻黃(一兩去根節)甘草(半兩炙微赤剉)
右為散每服三錢以水一盞入生薑半分煎至六分
去渣温服日進三四服
紫蘇子丸治久咳𠻳上氣不瘥
紫蘇子(一兩)五味子(一兩)蘿蔔子(一兩炒)桑白皮(一兩剉)皂
角(三兩去黑皮塗酥炙黃)甜葶藶(二兩隔紙炒紫色)
右為細末蜜和搗二三百杵丸如梧桐子大每服以
棗煮粥飲下二十丸日三四服
川椒丸治積年咳𠻳
川椒(一兩去目微炒)芫花皮(一兩去土)代赭(一兩細研)桑白皮(一兩剉)
欵冬花(一兩)紫苑(一兩去苖土)
右為細末用煮熟精羊肉研爛和丸如梧桐子大每
服以温粥飲下二十丸
定喘寧肺丸治男子女人久患咳𠻳肺氣喘急倚息
不得睡卧累年不瘥漸至面目浮腫並宜治之
半夏南星青黛白礬(枯各一兩)信(半兩)
右為細末用生薑水麫糊丸如菉豆大每服十丸漸
加至二十丸用茶清放冷送下
清音丹(出經驗良方)治久年𠻳聲乾
人參(二錢半)桔梗知母玄胡索(各半兩)甘草(四錢)
右為末煉蜜丸如龍眼核大綿裹卧時置口中使之
自化
異功散治久咳𠻳
陳粳米(一升生薑半斤搗自然汁浸焙乾)厚朴(去粗皮塗生薑汁蜜炙二兩)訶
棃勒(煨三枚小者)梹榔(剉一枚)甘草(半兩半生半炙剉)
右為末每服一錢米飲調下食後
欵冬花散治久咳𠻳
欵冬花(去梗)阿膠(炒各一兩)天南星(剉炒三分)枳實(炒一分)甘草
(炙剉半兩)
右為散每服三錢水一盞煎至六分食後臨卧温服
欵冬花煎(出千金方)治新久咳𠻳
欵冬花乾薑末紫苑(各三兩)五味子(一兩)芫花(一兩)
(熬令赤)
右以水一斗煮三味取三升半去渣内芫花乾薑末
加蜜二升合投湯中令調於銅器中微火煎令稠每
服半棗許日三服
麻黃湯(出古今錄驗)治三十年寒冷𠻳遂上氣
麻黃(八分去節)蜀椒(四分炒出汗)細辛(三分)藁本(二兩)杏仁(五十枚去)
(皮尖雙仁研碎)
右切以水七升煮取三升分為三分服日三服忌生
葱菜
麻黃湯(出集驗良方)治久患肺氣𠻳發時奔喘坐臥不得
并喉中呀呻欲絶方
麻黃(去節)杏仁(去皮尖雙仁研)紫苑(各三兩)柴胡橘皮(各四兩)
右切以水六升煮取二升半去渣分三分服一劑不
瘥頻兩三劑一方無紫苑用乾紫蘇葉
栢子仁丸(出聖惠方)治久𠻳肌體虛羸不思飲食宜服此
方
栢子仁五靈脂(一兩)甜葶藶(一兩隔紙炒令黃)蝦蟇頭(一枚)
(燒灰)杏仁(一兩去皮尖雙仁炒)
右為細末煉蜜和丸如梧桐子大每服以温粥飲下
三十丸
至聖真人全功飲(出聖惠方)治久新咳𠻳痰盛氣喘肺痿
瘦悴不能坐卧服藥無效者服之功減如年深日久
連進取效
欵冬花(二兩去梗淨炒)罌粟殼(刮去皮淨肉并去蒂二兩用蜜少許)陳皮(一兩)
甘草(一兩)
右四味一處微炒為粗末每服三錢水一盞入生薑
三片烏梅二箇煎至八分去渣臨卧服之忌鹽醋酒
麫酢等物
神功散治久咳𠻳
雄黃欵冬花甘草肉桂(各等分)
右為細末入雄黃勻每服半錢吸内咽喉中不拘時
候
金不換散(出仁存方)治男子女人肺胃虛寒久喘不已喘
促滿悶咳𠻳涎盛血脹滿腰背倦痛或虛勞冷𠻳唾
紅涎遠年近日一切喘𠻳疾諸立效
罌粟殼(半兩製)杏仁(製)甘草(各三錢)枳殼(四錢)
右每服三錢水一盞半薑三片烏梅半箇煎七分去
渣臨卧温服
杏仁散治多𠻳金邦美𫝊
杏仁(去皮尖用)半夏(湯泡)天南星(生用)甘草(生用)
右等分為粗末每服四錢水一盞半棗二箇薑七片
煎七分食後服
杏參膏治咳𠻳久而不已者
人參杏仁(去皮尖)胡桃(去皮)柿霜(去皮)
右將杏仁胡桃擂細入熟蜜用人參柿霜為丸彈子
大每服一丸薑湯送下
人參煎治積年咳𠻳
人參(一兩)&KR0797;&KR0803;(取肉搗碎)酥蜜(各二兩)
右調勻盞子盛於飯上蒸九度每服一匙温水化下
日三服
香䜴湯治三十年咳逆上氣咽喉如水雞鳴或唾膿
血不能療者
香䜴(三升炒)川椒(一升炒出汗研)乾薑(一斤)猪肪(半斤)
右搗篩内肪藥中以水五升合䜴等物熟煎每二合
服之大效
紫苑煎丸療咳𠻳積年不瘥者胸膈乾痛不利必效
紫苑(一兩)杏仁(四十九枚去雙仁皮尖炒)酥(一大合)蜜(一大合)
右紫苑杏仁合另搗先煮酥蜜攪令和内紫苑杏仁
研破塊煎十餘沸藥成出置瓷器中每日空腹服一
彈丸細細含之忌酒麫及猪肉等物
甜葶藶丸治積年咳𠻳肺氣不利喘急宜服此方
自死黃(一兩)貝母(一兩煨微黃)亂髮(半兩燒灰)甜葶藶(一兩隔紙炒紫)
右為末鎔蠟和丸如半棗大每夜綿裹一丸含嚥下
治𠻳不瘥方(出千金方)
兔屎(四十九粒)碙砂(二分)胡桐律(一分)
右三味蜜丸如梧桐子大每服三十丸以粥飲下日
三服吐冷物盡即瘥
訶子飲治久𠻳語聲不出
訶子(去核一兩)杏仁(一兩泡去皮尖)通草(二錢半)
右每服四錢水一盞半煨生薑切五片煎八分去渣
温服
芫花煎治新久𠻳
芫花乾薑(各二兩)白蜜(二升)
右為末内蜜中相和微火煎令如糜每服如棗核大
一枚日三夜一以知為度欲利者多服以治冷飲𠻳
又治𠻳者以水五升煮芫花取三升去渣内薑加蜜
合煎如糜服之
貝母丸治久𠻳
貝母(去心炒紫色四兩)欵冬花(三兩)紫苑(去苖二兩)
右為末煉蜜和丸如梧桐子大每服三十丸食後生
薑湯下
香䜴丸治三十年咳𠻳上氣(方見本門咳𠻳上氣類)
黑金散治久咳𠻳喘息
豬蹄合子(黑者四十九箇水洗淨)天南星(大者一枚剉)欵冬花(帶水)
(半兩)
右用瓶子一箇放鋪豬蹄合子在内上以南星肉盖
之合了鹽泥赤石脂固濟火煆白煙出為度候冷取
出入欵冬花末并麝香一合龍腦少許同研每服一
錢食後煎桑根白皮湯調下若年少即用生犀角中
年即用羚羊角末各兩半代豬蹄合子
療治咳𠻳積年不瘥者胸膈乾痛不利必效(出聖惠方)
莨菪(二分以水淘去浮者水煮令牙出焙乾炒令黑色)酥(一雞子大)大棗(七枚)
右鐺中煎令酥盡取棗去皮食之日二
治𠻳不止者
米殼(一兩蜜炒黃)甘草(半兩炙)五味子(半兩半生半熟)
右為細末每服三錢水一盞杏仁七枚去皮尖同煎
七分臨臥食後服
治久咳諸藥不效
北螺青(一錢細研)黃蠟(一錢燈頭燒灰)杏仁(四十枚去皮炒)
右用軟柿一枚入藥在内用紙十數重包煨香熟臨
睡時服
治久咳𠻳連四五十聲不止(出千金方)
白蜜(一斤)生薑(二斤取汁)
右先秤銅銚知斤兩訖内蜜復秤知數次内薑汁以
微火煎薑汁盡惟有蜜斤兩在止旦服如棗大含一
丸日三服禁一切雜食一方用熟湯調下
阿膠飲(一名膠䜴)治久咳𠻳經年不瘥者
阿膠(炙燥一兩用黃明膠)人參(二兩)
右為散每服三錢䜴湯一盞入葱白少許同煎三沸
放温遇𠻳時呷三五呷依前温煖備𠻳時再呷之
療延年久咳不瘥
豬腎(一具去脂膜)椒(二十八顆開口者)
右取腎一顆上作十四孔每孔内椒兩顆内了二十
八顆以水緩煮令熟割破細切噉之令盡有效
治三十年久𠻳方(出千金方)
右用百部根二十斤搗取汁煎如飴服一方寸匕日三
服又外臺方和飴一斤煎成以粥飲調下孫師方以
白蜜二升更煎五六沸服三合
白散子(出三因方)治年久咳𠻳不愈者
右用附子二枚煨熟新水浸一時久去皮臍焙乾為
末每服一錢白砂蜜二錢水一盞煎七分通口服
治久𠻳上氣一二十年不瘥(出本草)
右用伏翼涂翅足燒焦為末米飲調服(即飛鼠)
又方(出危氏方)治榖氣素壯人久𠻳即效
罌粟殼一味淨去筋膜蜜炙為末每服用蜜湯下
又方(出危氐方)治羸弱久𠻳屢效
右九尖拒霜葉為末用魚鮓蘸服
又方(出危氏方)治久𠻳漸成癆瘵
右鳳尾草為末用魚鮓蘸服效
又方(出本草)
右用雌雞卵中白皮主久𠻳結氣以麻黃紫苑和服
之立效
菜菔方治積年上氣咳𠻳多痰喘促唾膿血
右用萊菔子一合研煎湯食前服之
又方(出本草)治老𠻳
右以鴝鵒或作羹食之亦得或搗為散白蜜和丸得
治上件病取臘月臘日得者良有效非臘日得者不
堪用
黑馬蹄香散治久𠻳(方見哮呃類)
馬屁勃丸治久𠻳
右馬屁勃不拘多少細末煉蜜為丸如梧桐子大每
服二十丸湯送下
又方療咳𠻳積年不瘥者胸膈乾痛不利
右取莨菪子三指許吞嚥之日五六度
療人久𠻳欲死
右取厚榆皮削如指大去黑刻令如鋸長尺餘内喉
中頻出入吐膿血即愈
又方(一名皂莢丸)治咳𠻳久不瘥神驗及治上氣時時唾
濁
右用皂莢五梃不蛀者去黑皮塗酥炙黃為末煉蜜
和丸如梧桐子大每於食後用桑白皮湯下十丸一
方以大棗膏和湯下
又方(一名吞煙法出聖惠方)
右用欵冬花一兩為細末煉蜜和丸如半棗大以綿
裹一丸含嚥津日四五服一方以火燒令煙出口含
取煙嚥之
治諸𠻳不已遠年日久
桃仁(炒)杏仁(炒)知母貝母桑白皮
右等分每服三錢水一盞煎至七分去渣服食後
百部煎治咳𠻳久不已
生百部汁生地黃汁生薑汁蜜生百合
汁(如無以藕汁代各一盞)棗(四兩去皮核)
右熬成膏每服一匙麥門冬熟水一盞化開空心日
午臨卧各一服
治𠻳不止方(一名紫苑湯出百一選方)兼治痰𠻳喘急
紫苑欵冬花(各五錢)百部(二錢半)
右為散水一盞生薑三片烏梅一箇煎至七分去渣
酒服食後臨卧煎服又欵冬花渣無風處點火吸嚥
一方不用酒
治咳𠻳
欵冬花石膏(即寒水石火煆)薄荷桂皮
右等分為細末用蘆筒吸進夜服忌酒胡椒煎炒醎
等物
治老𠻳(出本草)
取故茅屋上塵多年煙火者不用茅拂取上塵和石
膏欵冬花婦人月經衣服帶為末以水和塗於茅上待
乾内竹筒子中燒一頭以口噏之入咽喉數數嚥之
無不瘥也
治久𠻳不愈肺間積虚熱久則成瘡故𠻳出膿血曉夜
不止喉中氣塞胸膈噎痛(出本草)
蛤蚧阿膠生犀角鹿角膠羚羊角(各二兩)
右除膠外皆為屑次入膠分四服用河水三升於銀
石器中慢火煮至半升濾去渣臨卧細細呷之後服
盡其渣再槌都作一服水三升煎至半升如前服若
病人久虚水當逓減張刑部子臯病久田樞密施送
此方遂愈
杏仁湯(出朱氏集驗方)治積年咳𠻳
阿膠(蛤粉炒)罌粟殼(蜜炙)白礬杏仁(去皮尖)
右等分四味粗末三錢水一盞薑三片棗一枚葱白
三寸煎六分臨臥少頃喚醒始服此藥
治久𠻳方
欵冬花蘂人參北五味子紫苑桑白皮
或加胡桃肉杏仁松子(别研各等分)
右成末煉蜜作膏入生薑自然汁少許時時含化以
潤之
杏仁膏(出衞生家寳方)治久𠻳不止肺氣滿急
獖猪胰(一箇研)杏仁(半兩去皮尖)蕤仁(半兩去殼)貝母(半兩為末)
右爛研細用新瓦瓶盛以黃蠟一分盖面上於甑上
蒸令熟逐時服之
訶子飲治久𠻳語聲不出
訶子(三兩去核)生薑(一兩煨熟)灯心(半兩)
右一處每服五錢用水一升煎取半升空心隨意服
之
阿膠飲子(出聖惠方)治榮衛俱虚久𠻳不止發熱自汗氣
短忪倦怠食少
人參白术當歸乾地黃芎藭芍藥
甘草麥門冬五味子桑白皮茯苓(各半兩)
阿膠(一兩)
右搗篩為飲子每服五錢以水一盞半薑五片同煎
至七分去渣温服不拘時
薑餳煎(出必效方)治咳𠻳多年不瘥者胸膈乾痛不利
生薑(五兩)餳(半斤)
右二味取薑刮去皮如棗子切之置餳中微火煎薑
使熟服之
普濟方卷一百五十九
