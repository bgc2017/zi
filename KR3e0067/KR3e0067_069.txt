普濟方卷七十明周王朱橚撰
牙齒門
牙齒不生(論)
夫牙齒不生者由風疳齒䶚諸疾遂致脱落久而不生
也夫腎主骨齒者骨之所終髓之所養也凡人血氣強
盛骨髓堅固齒雖脱落則必復生若氣血衰微骨髓虚
弱則齒不能更生也内經謂男子八歲腎氣勝齒更髮
長至於八八則齒髮去是也法宜填骨髓養腎氣則齒
可復生也
方
露蜂房散治牙齒不生及齒風痛
露蜂房荆芥川椒地骨皮松節青鹽
白礬灰(各一兩)
右為散每用半錢綿裹於病處咬之有涎即吐
細辛湯治牙齒不生及齒風連面疼痛
細辛白芷芎藭露蜂房(各一分)
右為散以水一碗煎十餘沸去滓熱含冷吐
治齒不生
雌烏鷄屎雄烏鷄糞舊靴底(麻底尤佳)
右等分燒灰存性研細入麝香同研傅於齒齗上如
此上三夜用令藥不絶擦令熱為佳須擦齒槽非齒
齗也予女子退齒踰年不生甚以為慮因過平江會
鄉生李亮卿察院語之李云予有方己嘗試用甚效
因其說修治用之一月齒遂生
雄雌散治大人小兒牙齒不生
雌雄鷄屎(各十四顆)
右焙乾同研如粉入麝香少許先以針挑破損齒根
下血出將散傅之年高者不過二十日生年少者十
日不拘傷寒及自墮落者
川升麻散治牙齒不生及齒風宣露
升麻白附子
右為末入乳鉢研藥末極細取八日生地黃四觔洗
去土絞取汁二大盞即下别研藥攪令勻於甆器中
盛每用以柳枝綿裹一頭點藥炙令烙牙根下縫中
更塗膏少許即騐
治牙齒不生方
雄鼠糞麝香
右合研令細用之揩齒勿食酸醎物效
治大人小兒牙齒多年不出
用黑豆三十枚牛糞火内燒令煙盡取出細研入麝
香少許研勻用針挑破不生處令血出却用藥傅上
不可見風忌酸醎物
治牙齒不生方
取路傍遺却&KR0008;粒於齒落處點二七其齒自生
牙齒挺出(論)
夫牙齒挺出者手陽明經虚外受風冷與齗間津液相
搏化為膿汁則齗肉落縮齒根宣露故令齒挺出也
方
青黛散治牙齒根挺出及脱落疳濕攻唇破侵蝕䘌
齒
青黛苦參甘草(各一兩)雄黃丹砂茛菪
礬石附子藜蘆細辛射干(各半兩)
右為末每用半錢綿裹貼齒痛處有涎吐疳&KR0630;空腹
井水調半錢服
地骨皮湯治牙齒風蟲齒根挺出動摇疼痛
地骨皮防風鹽細辛蔓荆實杏仁
獨活青葙子當歸(各一兩)
右搗為散每用半錢以水二大盞入鹽一錢煎至一
盞去滓熱含冷吐日用二服
甘草膏治牙齒挺出疼痛不可忍
甘草雄黃羊腎泔淀牛屎汁青黛(各一)
(兩)
右先於銅器中微火煎三味脂汁五七沸次下三味
藥末攪勻慢火熬成膏取桃枝如筯綿裹頭點藥熱
烙齒縫中每日三遍好肉生
龍齒散治牙齒根宣露挺出爛肉黑血不止疼痛摇
動臭氣欲脱落
龍齒黃礬白石脂(各二兩)桂心芎藭皂角
刺(一兩)
右為末不津器中盛之每食後用少許貼之甚效有
津勿嚥
郁李根皮丸治齒宣露挺出皆由風熱所為
郁李仁根白皮熟甘地黃(各二兩)防風獨活
青葙子(各一兩)
右為末密和丸如梧桐子大每於食後以粥飲下三
十圓
枸杞子根散治牙齒根宣露膿血口臭
枸杞根槐白根皮(各二兩)胡桐淚細辛(各一兩)川
椒(一分)
右為散每用半兩以酒二大盞煎至一盞去滓熱含
冷吐
蔓荆子散治牙齒宣露挺出皆是積熱風毒所為
蔓荆子生地黃地骨皮角蒿(各一兩)郁李根
皮(二兩)
右為散每用半兩以水二大盞煎至一盞熱含冷吐
郁李根湯治牙根風挺出疼痛
郁李根芎藭細辛生地黃(各一兩)
右為末每用五錢水三盞入鹽一錢煎十餘沸去滓
熱含冷吐
治牙齒根宣露挺出膿血口氣方
枸杞根梧桐淚(一兩)
右和勻分為兩度每用以水二大盞煎一盞去滓熱
含冷吐
治齒日長難以飲食(出危氏方)
服白术末及灌潄齒吐去
治牙齒挺出宣露方
生地黃一觔木臼搗碎入鹽二合和之上用白粉裹
可厚半寸以來於煻火中燒斷煙始成去燋麫入麝
香一分用研為末每用少許貼於牙根上
牙根動摇(論)
夫手陽明之支脉出於齒足太陽之脉又偏於齒為骨
之所終髓之所養若經脉虚風邪乘之血氣損少不能
榮潤故令摇動也
方
石膽散治牙齒齗肉挺縮虚浮時有膿血齒動疼痛
梧桐律黃礬硃砂升麻(各半兩)石膽(二錢)華
隂細辛當歸牛膝川芎棘刺地龍(各二)
(錢)乳香麝香(各二錢半)龍腦(一字)
右為細末每用藥少許傅擦牙齗上吐津悞嚥不妨
早辰臨臥并每服食後用五六次
治齒風摇動捍齒牢牙方
丹砂青礬白礬馬牙硝防風細辛(各半)
(兩)蠟(一兩)麻油松節當歸松脂黃耆猪
脂(半觔)
右剉先於鐺中煎脂濾滓次下油煎三兩沸續下剉
藥煎十餘沸以綿濾過去滓更下蠟并别研藥慢火
煨成膏以瓷盒盛用少許塗傅患處即差一方無松
節有綠礬
雄黃散治牙齒動摇脱落暗黑蟲蛀時疼痛漸至損
壞
川升麻吳白芷猪牙皂角生地黃川芎
(各半兩)寒水石白茯苓(各二兩)細辛梧桐淚雄
黃(各三錢)麝香(一錢)青錢
右為細末每用半字蘸藥擦患處又煎潄吐悞嚥不
妨
太和散治牙齒動摇齗肉浮腫蟲蚛發痛
梧桐律白茯苓生乾地黃(各半兩)川芎香白
芷升麻華隂細辛(各三錢)麝香青鹽猪牙
皂角
右為細末青鹽麝香另研拌勻每用藥少許以指蘸
藥擦牙病處常用去疳牢牙定痛止疼
神仙常春散治牙齒動摇疼痛牢牙黑髭髮至老不
白深有神效
皂角(一觔)食鹽(四兩)香附子(四兩)青鹽(四兩)牛蒡子(四兩)蓮花
蘗藿香(各一兩)旱蓮草(一兩)麝香(一分)腦子(一分)
右將皂角剉碎用小瓦盆兩箇上盆底鑽水孔三箇
下盆装一重皂角一重食鹽四兩都装下盆内相合
泥固炭火煉煙青為度取出同前藥碾細入麝香腦
子同為細末每日早晨臨臥刷牙甚妙
地骨皮散治牙齒動摇喫食不得
地骨皮(一兩)當歸川升麻寒水石桂心芎
藭(各半兩)黃藥沉香(各一兩)麝香(一分)
右為細末用貼齒牙重者以綿裹含如彈子大日二
三塊
槐白皮散治牙齒動摇不住寒熱嚼物隱痛時發時
止
槐白皮地骨皮五靈脂蓽茇(各半兩)蛇床子
乳香(各二錢半)麝香(半錢)
右為細末入研藥令勻每用少許貼牙病處吐津悞
嚥不妨如痛不已用藥三錢水一盞煎令服和滓熱
潄冷吐並不計時候
芎藭散治牙齒動摇疼痛
芎藭(二兩)細辛(一兩)防風(一兩)薏苡仁(二兩)地骨皮柳枝
(各一兩)
右為散每用半兩水二大盞煎至一盞去滓熱含冷
吐
細辛散治牙齒疼痛摇動欲落疳蟲&KR0008;血臭氣黑惡
不能食
細辛莽草曲頭棘針墻衣(各一兩)鹽花(一兩半)
蕎麥麵(三兩)
右細末以釅醋和蕎麥麵裹上件藥以炭火燒令赤
又以摇揩不得者即以綿裹貼齒根上悞嚥無妨用
後齒牢患十年者皆效
麝臍散治牙齒痛動摇風蚛疼痛齗肉宣露涎血臭
氣常令牙齒牢堅解骨䐬毒氣服之大有神效
牛膝木鱉黃茄郁李仁麝香(細剉一百箇)地
骨皮
右搗碎入瓶子内用瓦片蓋口留一小竅用鹽泥固
濟燒令通赤候煙白色即住火取出以新土罨一復
時取出後入下項藥
升麻細辛(各十兩)
右為細末用少許揩患處須臾温水潄口臨臥更貼
少許嚥津無妨
五靈膏(出御藥院方)治牙齒動摇
五靈脂松脂黃蠟(各一兩)黃丹蟾酥
右入磁器中以熳火熬成膏用白熟絹上攤候冷剪
作片子每夜貼於齗上有涎即吐悞嚥無妨此藥臨
臥時用一次如惡硬物貼一片牙齒根兒裏再外貼
之亦不甚悶若是牙兒堅固自然得力不惡硬物也
地黃散治齒動摇
生地黃(一斤五兩取汁)山芋(四兩)枸杞根(三兩)白茯苓(四兩)
人參(四兩)
右先煎生地黃汁搗諸藥末用好酒一斗别煎至三
升去滓入煎下地黃汁同再煎入白蜜一斤酥少許
煎後可丸即成丸如小豆大每服酒下三十丸一日
三服漸加至五服
胡桐淚散(出聖惠方)治牙齒根摇動宣露生肌
胡桐淚波斯鹽綠石膽丁香生地黃
右為散每服一字塗傅牙根中神效
一方(出海上方)治牙動摇疼痛
五倍子白茯苓北細辛(各五錢)青鹽(三錢)
右為細末朝暮刷之久而大效
宣牙膏治牙齒動摇不牢疼痛不止
麝香(一字)龍骨定粉(各三錢半)
右為細末入麝香勻用黃蠟一兩甆盞内鎔開入藥
於内攪勻放冷取出熨斗燒熱鋪紙用藥攤之勻薄
每用剪作紙條兒臨臥於齒患處齒齗間封貼一宿
至次日早辰取出藥每夜用之如此半月消牙齒痛
悶生齗肉治疳蝕去風邪牢牙齒大有神效
二聖丸治牙齒動摇疼痛
川烏頭蒼术
右為末醋麫糊丸梧桐子大每服七丸食前鹽湯下
忌熱物少時
二聖散治齒齗或退或腫牙齒動摇疼痛
甜葫蘆(八兩)牛膝(四兩)
右為粗散每用五錢水一盞半煎至一盞去滓微熱
潄多時吐之悞嚥不妨食後并臨臥時潄三四服
五倍子散治牙齒摇及外物所傷諸藥不效欲落者
川五倍子乾川龍(各半兩)
右為細末先用生薑揩牙根以藥傅之五日内不得
咬硬物如齒初折落時熱粘齒䐬中貼藥齒上即牢
如故
一方(出本事方)治牙齒動摇髮鬚亦黃一服髭黑牙牢甚
妙
生薑(半兩)地黃(一斤)
右以不蛀皂角取挺先刮出黑皮核將前藥汁煎蘸
皂角慢火炙乾再醮再炙用藥盡為度并前藥滓同
入甆瓶内用火煆存性為末牙齒動摇用藥揩牙齗
上如髭黃鐡器盛藥末三錢湯調過三日後將藥汁
蘸鬚臨睡時用次早已黑色三夜三次用其黑如漆
好甚
黑聖散治牙齒動摇
草烏頭(三兩)硼砂(半兩)
右研細用一錢沸湯點先潄牙後用藥少許揩動摇
處日三五度
一方(出千金方)治齒根動欲脱落
用地黃綿褁著齒上咂之又咬咀以汁漬齒根日四
五度著之并嚥汁十日大佳如齒挺出嚼之亦可
土蒺藜散治牙齒疼痛齗腫摇動及打動牙齒
用土蒺藜去角生用不拘多少為粗末每服五錢淡
漿水半盞煎七八沸去滓入鹽末一捻帶熱時時潄
之别無所忌然雖藥味不衆單方之藥取效急速或
用根燒灰貼動牙即牢
治牙齒動摇
用黑錫半斤大鍋内鎔成汁旋入桑條灰柳木槌研
令沙以熟絹羅為末每日早辰如常揩牙後用温水
潄在盂内以水洗眼能明目黑髭鬢治諸般眼疾髭
黃白者用之便黑也
麻黃散治冬寒時分寒濕腦痛項筋急牙齒動摇疼
痛
麻黃羌活防風根藁本骨灰細辛稍
升麻稍黃連草荳蔲當歸熟地黃
生地黃草龍膽
右為細末搽之
麝香礬雄散治大人小兒牙齒動摇齗齶宣露骨槽
風毒宣蝕潰爛不能入食者
膽礬雄黃麝香龍骨
右為細末每用一字鵝毛蘸藥掃患處又用三錢末
以水七分煎五分熱呷滿口候冷吐去或每日揩牙
温水潄之
白牙散治牙齦綻肉及牙疳腫痛牙動摇欲落牙齒
不長黃口臭宜之或夏月亦可用之
升麻根(四兩)羌活根龍膽根羊脛骨
右同為極細末以紗羅子羅骨灰作微塵末和勻臥
時刷牙先以温水潄口淨每用少許擦之
治牙積久碎壞欲盡
用礬石以綿裹嚼之吐汁後愈牢固牙齒
牙齒脱落(論)
夫牙齒脱落者由腎氣虚弱骨髓衰損不能榮潤而又
風邪之氣摶於經絡上注於齒間故令摇動脱落也
方
牙藥麝香散治牙齒不牢固去一切疳蝕黑牙縫去
腐殠
綠礬石膽細辛麝香甘松訶子皮
何首烏白龍骨藿香葉縮砂仁零陵香
百藥煎五倍子白茯苓
右為細末入研和令勻先用漿水潄口每用藥少許
擦牙含口少時後用熱水潄口每日早辰用
牢牙散治牙齒脱落
顆鹽白礬(半兩)
右都炒令乾為末每以槐枝點藥傅齒上有涎即吐
之
安腎丸治虚壅牙齒浮腫疼痛
肉蓯蓉桃仁故紙白术石斛乾山藥
白蒺藜川烏川巴戟川蓽薢(各等分)
右為細末煉蜜丸如桐子大每服七十丸空心鹽湯
送下
梧桐淚散牢牙止痛
梧桐淚生地黃升麻芎藭白芷細辛
青鹽麝香燒寒水石
右為細末每用少許擦牙痛處吐津悞嚥不妨日用
地骨皮散治齒疼喫食不穩
地骨白皮當歸升麻桂(去粗皮三分)芎藭甘
草紫礦寒水石茛菪子
右為散每用二錢塗齒根下甚者綿裹如彈子大日
吞三兩丸欲得口中含化亦妙
牢牙散牢牙止痛去風
荆芥薄荷葉草烏頭川芎細辛猪牙
皂莢白芷防風
右各等分為細末温水灌潄後用藥少許擦之再潄
之
丁香石燕子散治腎經不足齒齗不固或動摇不牢
或髭鬢班白皆治
丁香石燕海馬白礬舶上茴香龍骨
右為末每用一錢擦左右牙後用温酒送下臨臥時
用
熟銅末散治牙齒非時脱落令牢定
熟銅末當歸地骨皮細辛防風(各一分)
右為細末和銅末研如粉封齒上日夜二三度三五
日牢定一月忌嚼硬物封齒必先塗藥在患處用蠟
紙封之
血竭散(出御藥院方)牢牙定痛治牙根脹悶連槽骨疼痛
久而不愈
五靈脂蜜陀僧血竭石膽乳香(各等分)
右各令研極細再同研勻每服用一指蘸塗貼牙
病處候少時用温荆芥湯微潄有津吐去誤嚥不妨
牢齒如聖散牢牙齒止疼痛
石燕子乳香青鹽(各一兩)細辛(半兩)
右為細末每用以指蘸藥乾擦於痛處良久温荆芥
湯潄口
牢牙散牢牙齒定疼痛
寒水石生定粉龍骨烏魚骨
右為細末每用少許擦牙不時用悞嚥無妨
又方牢牙定痛
寒水石枯白礬鍾乳粉生定粉
右各等分研極細末擦牙痛處
牢牙方(出海上方)
香附子細辛防風青鹽(各一兩)
右為末每用如揩齒方擦之後用温水潄之
牢牙石燕子散治牙齒齗肉不固及腎弱齒疎或血
出侵蝕
青鹽麝香(各一兩)石燕子(十對火燒)
右合研勻每用藥半錢以醋蘸藥刷牙齗上合口少
時後用温酒潄吐出不吐無妨早晨只用一遭
治牙崩(出本事方)
信砒(半錢)紅丹(一錢)
右先將砒霜傾在錢香匙上却以紅丹蓋定文武火
煆令煙盡為度研為細末先用枳殼荆芥湯灌潄吐
去將前藥末揩牙上不可吞直候涎多吐下又須用
前湯灌潄立效
煨腎散治病齒非腫非疼虚不能嚼食
先用局方嘉禾散薑煎食後一服次以地骨皮煎湯
潄之候空心以羊腰子一對片切令薄以葱絲椒子
青鹽蒺藜末固元散二錢拌勻摻於腰子内以荳蔲
葉或荷葉包裹炮令熟食之服經兩日頓覺輕利飲
食如故蒺藜杵去刺耿運官舊病朽齒朽者既去後
來齒齗之上下左右非腫非疼但覺齒虚不能嚼食
良以為苦偶得何主簿授此一試而騐此方乃耿師
道傳屢試有騐耿為人誠謹豈欺我耶信之無疑
牢牙密齒(出海上方)
用橡斗子以鹽實之兩箇相合以鐡線縛定火中煆
過入荆芥香白芷香附子鹽二兩細辛同為細末橡
斗子餘四味各半兩
活裂齒痛
取死曲蟮末傅之
牢固牙齒良法
用良殺牛齒三十枚固濟瓶中煆令通赤研取細末
以水一盞末二錢煎令熱含浸牙齒冷即吐却齒永
堅牢或有損動者末揩之
又方
用蟬退皮研一錢井花水服治牙病
牢牙赴筵散
香附子高良薑鹽(各三兩)細辛(一兩)
右為末作齒藥常用晚年牙不脱落甚妙
治齒腫痛
用䒽草郁李仁各四兩水六升煎取二升去滓熱含
冷吐
治多食石榴損齒
用石榴黑皮炙令黃以棗肉為丸空心服三丸日二服
又揵要方
余抵臨汀未幾齒浮硬物甜物皆不能進諸藥無效
冬初邀同官游蒼玉偶說所苦李蒙之云大人病此
半年遇一道人傳授每日以生鹽半盞擦牙以温水
灌潄扣齒一百二十下數日遂痊其親於余同年時
適就養於次日依方試之數日果愈竒甚
祛風牢牙散
防風川芎白蒺藜石膏沉香青鹽
香白芷細辛甘松三奈香附子荆芥
穗升麻旱蓮草荷葉灰沒石子膽礬
(各二錢半)
右為細末每用擦牙
梧桐淚散治牙動齒痛
梧桐淚川升麻白礬灰(各一分)獨活細辛
麝香當歸附子白芷(各半兩)
右細羅為散臨臥時先揩齒潄口令淨用少許貼之
烏頭散治牙齒動摇終不堅固者宜用出牙
川烏頭巴豆大硼砂碙砂大蜘蛛膩
粉
右細羅為散研入巴豆令勻每用少許著牙根一食
間牙即自出
治牙齒動摇却令堅固貼齒方
用皂莢不拘多少燒為灰研令細然後以生地汁溶
團如鷄子大燒令通赤候冷𢷬羅為末又以生地黃
汁溶又燒如此三遍入乳鉢中研令細每用濕紙片
子摻藥貼齒神效一方入炒鹽半兩用
治牙齒動摇不穩須出牙神效騐方
用馬齒莧菜粗大者燒作灰研為細末入少砒霜同
研令勻每用少許着齒根下問患人覺熱即令輕𠻳
便動以手拈出後傅止血藥神效
烏金散治腎氣不足齒齗不固黑牙縫及髭鬢牢牙
訶子五倍子沒石細辛甘松零陵香
麝香(各一錢)綠礬白茯苓百藥煎青鹽
橡斗兒金絲礬
右除麝香綠礬二錢二味另研其餘極細然後入諸
藥拌勻稍熱水潄每日兩次用藥半錢刷牙烏髭鬢
牢牙齒白間黑其功效不可具述
牢牙齒散治牙無力不能嚼物
升麻生地黃黃連羊同骨灰參白茯
苓石膏梧桐淚
右為極細末入麝香少許研勻臨臥擦牙復以温水
潄之
益齒(出本草)
以石膏末揩之
長齒(出本草)
以牡鼠脊骨末傅之多年不出者亦生
取牙
方
取蛀牙本分方(出本事方)
鵬砂碙砂硃砂附子尖信砒川烏尖
蟾酥(七個同為末)
右和勻五月五日合者佳點藥於牙根上良久用手
指下後傅藥
防風荆芥乳香
右為細末揩牙落處并用些子塞牙落孔中
取牙落不犯手
草烏蓽撥(各半兩)川椒細辛(各三兩)
右為末每用少許揩在患牙處内外其牙自落
離骨散取牙
夜遊將軍人言窑老丹(少許)
右同研粉紅色搽之
又方
金鳳子砒石砒霜
右研勻搽
如神散取蚛牙
用肥赤馬肉三斤或五斤每肉一斤入碙砂二兩拌
和以器物盛之於有日處頓放俟作成蛆令自乾研
為細末每蛆末一兩入粉霜半兩同研勻如用時先
以針撥動牙根四畔空虚次用燈心蘸藥少許點牙
根下良久其牙自動落
出牙方(出海上方)
凡蛀牙疼必須出之若無妙手其疼不可忍也無問
上下隨左右於牙關寕車骨尖相時近裏以指捻之
覺痛處是穴以艾火灸七壮瘡隱蛀牙自落其騐如
神
揩齒(論)
夫齒者骨之所終髓之所養催伏諸榖號為玉池揩理
灌潄叩琢引導務要津液榮流滌除腐氣令牙齒堅牢
齗䐬固密令諸疾不生也聖惠論或緣揩理無方招風
致病者蓋用之失宜反以為害不可不知
方
刷牙散
酸石榴皮白檀赤茯苓(各二錢半)訶子細辛(一錢)
(半)百藥煎(二錢半)零陵香藿香川芎甘草(三錢)
(半)香白芷升麻何首烏茴香沒石子
&KR1190;砂仁荷葉灰青鹽銅綠綠礬橡子
斗兒金絲礬蓽撥高錢
右為細末將銅綠膽礬另研極細同藥一處和勻每
日清早至晩臨臥二度刷牙又能黑髭鬢
牙藥
訶子白檀細辛蓽撥川芎藿香甘
松白芷五味子茴香綠礬何首烏
升麻青黛荷葉灰沒石子香附子石
榴皮百藥煎皂角麝香膽礬零陵香
(各等分)
右為極細末擦之
長春牢牙散烏髭髮去風牙
香附子白茯苓砂仁丁香川芎百藥
煎蒺藜五味子金絲礬升麻細辛
青鹽破故紙檀香甘松石膏膽礬
沒石子訶子麝香
右為細末早晩刷與前法同
玉池散治口齒諸疾
華隂細辛川升麻防風當歸川芎藁
本地骨皮白芷石膏螺青青鹽(各等分)
右十一味等分細辛倍用㬠乾為細末早晚食後常
揩牙若病甚用藥末三大錢水一大盞薑五片雄黑
豆五十粒煎十沸通口潄甚妙諸藥宜日晒乾用火
焙則走氣也嘉禾大口齒科張太極常用此藥因療
朱丞相疾愈傳之得於其孫子堅通手頃年景齋弟
常病牙癰頼此而效至今日用不輟
細辛散
生地黃地骨皮石膏白芷寒水石茯
苓當歸川芎細辛丁香附子何首
烏甘草甘松茶末升麻青鹽(各等分)
右為細末用庚子日為頭刷牙每日二次用津嚥之
以餘掠鬢白者變黑黑者不白明目暖水藏補下元
沉香散(出御藥院方)治刷牙堅固牙齒榮養髭髮
沉香白檀苦楝子母丁香細辛酸石
榴皮當歸訶子皮香附子青鹽荷葉
灰青黛乳香龍腦麝香
右為細末每用半錢如常刷牙温水潄早晚二次用
丹砂散揩齒
丹砂麝香白檀香丁香皮藿香葉茅
香莎草根甘松白芷升麻鉛丹(各一兩)
猪牙皂莢石膏凝水石零陵香
右為末令細每日如常用揩齒
揩齒細辛散
細辛升麻甘松香零陵香藿香葉當
歸鉛丹白芷地骨皮凝水石笋灰
牛膝麝香(各一分)白檀香
右為末以麝香同研令勻每用少許揩牙温水潄之
硃砂散揩齒令白净
硃砂丁香藿香茆香附子甘松白
芷川升麻黃丹白檀香猪牙皂莢石
膏寒水石零陵香
右為散都研令勻每日常用揩齒甚佳
白牙散
升麻骨灰白芷石膏麝香
右為末先以温水潄淨擦之尤妙
治牙齒藥
細辛草烏頭皂角
右先將皂角炒令焦次入草烏次入細辛同研為末
先用鹽湯潄口即用藥如常使
刷牙方
香白芷白茯苓(各五錢)丁香細辛(各三錢)當歸
川芎甘草升麻何首烏生地黃地骨
皮膽礬(各二錢)寒水石(五錢)
右為細末庚日為始刷牙
妙應散牢牙疎風理氣黑&KR2507;髮
白茯苓遼參細辛香附子川芎白蒺
藜縮砂(各五錢)龍骨石膏百藥煎白芷(各七)
(錢)麝香
右為細末臨臥早晨温水刷之
常使齒玉池散治牙齒垢膩不淨潔
升麻藁本甘松䒽草香白芷川芎(各一)
(兩)細辛青鹽生地黃(各二兩)地骨皮皂角
麝香
右為細末研勻一處每日早晚揩牙如常用
香附子散治黑牙縫刷牙藥
綠礬五倍子訶子皮石膽白芷棗核
灰(各三錢)甘松粟縫螺髻麝香香附子
右為細末入麝香一味拌勻每日早晨先刷牙潔淨
然後用藥刷温水潄口候少時吐之日常用令牙縫
黑牙板白牢牙潔淨黑髭鬢永不患牙痛之病
刷牙藥
川芎滑石細辛白蒺藜藁本甘松
石膏茯苓(各半兩)膽礬白檀麝香
右為極細末每日刷之
白牙散詩曰
細辛蓽撥與防風白芷茯苓恰配芎
升麻甘松香附子石膏三倍有神功
白牙藥
石膏香附子甘松三奈子藿香零陵
香沉香川芎細辛(各半兩)防風(一兩)
右為細末和勻日用少許祛風瑩白牢牙
白芷散揩齒
白芷升麻藁本細辛沉香丁香石
膏貝齒麝香(各一分)懸水石(一兩)猪牙皂角
右為細末早夜用如常揩牙齒去惡氣
槐枝散揩齒變白髭
槐枝烏賊魚骨無食子馬齒莧胡桃
生地黃青橘皮地黃花皂莢槲葉葱
鬚(各一兩)
右細剉入瓷缾内蓋口火燒煙出細研為散每日三
上
陳希夷刷牙藥牢牙齒烏髭鬢
南岳批降方
猪牙皂角及薑汁西國升麻熟地黃
木鱉旱蓮槐角子細辛荷葉要相當
青鹽等分同燒煉研細將來使最良
牢齒固牙髭鬢黑誰知世上有仙方
右各二兩除青鹽一味外其餘藥味并碎剉新瓦&KR0008;
兒盛其藥用瓦蓋合&KR0008;口以麻索子繫定上用鹽泥
固濟約厚半寸許曬乾穿一地坑子方闊二尺約深
一尺先放一新磚後安放藥&KR0008;以口向下坐用木炭
火一秤燒令透候青烟出稍存其性去火放經宿取
藥出曬乾為末每用刷牙子醮藥少許刷上下牙齒
次用温水潄之每日早辰臨臥時一次於内旱蓮葉
如馬齒花如星宿升麻形如鷄骨其色青綠此二味
藥本出京兆府奴婢高邦才謹言牢牙烏髭鬢藥古
今方論甚多少有此經騐略言如後一方加香芷一
祐德觀景碧虚先生常用此藥年至八十以上面如
童子髭鬢甚黑齒落重生儀師顔亦識此人一明
昌二年正統軍司書表性大年紀五十歲已上髭鬢
本生來黃色因患牙疼用此藥兩月髭鬢皆變色更
不脱落一真祐二年陜西安撫事沈集患牙疼數
月用此藥痊可至今常用此外曾經效騐者歷歷甚
多不可盡言
沉香散揩齒潔淨令白及治口臭
沉香麝香(各一錢)細辛(半兩)升麻藁本甘松
藿香葉白芷(各一錢)石膏(四兩)寒水石(二兩)
右為細末每日早晚揩齒
揩齒龍腦散
龍腦細辛石膏藁本白芷芎藭升
麻(各一分)龍葵花凝水石鹽花(研各半兩)
右搗為散以瓷器盛别用生地黃三斤以竹刀細剉
切爆乾入鹽花水拌於銅器中以令黑色又取巨勝
子五兩炒猪牙皂角三斤以鹽水浸一宿炙梧桐子
半兩牛膝半斤切搗羅為散與前散和令勻每辰臨
臥以指取揩齒上
訶子散
訶子金絲礬川芎細辛砂仁人參(各二)
(錢)膽礬麝香江茶
右為細末臨臥刷牙
牙藥方
&KR1190;砂仁(二錢)華隂細辛滑石香白芷百藥
煎川芎膽礬(各二錢)金絲礬麝香(少許)
右為極細末加上好茶相和早辰刷牙縫黑齒如白
玉一方無川芎百藥煎
擦齒秦椒散
秦椒馬齒莧乾漆生地黃石榴皮柳
枝桑白皮胡桃皮白茨皮(各等分)
右細剉入瓷瓶内以鹽泥固濟用炭火十斤燒以炭
消為度待冷細研每日早晚揩牙髭髮白即變黑
升麻散揩齒去風辟口氣令白淨
升麻吳白芷藁本細辛沉香石膏
貝齒麝香(各一分)寒水石(一兩)
右細羅為散研入麝香令勻每用揩齒
白牙藥治牙齒黃黑不瑩淨
零陵香香芷青鹽升麻(各半兩)細辛麝香
砂鍋石膏(各一兩)
右除砂鍋石膏麝香外同為細末砂鍋等三味同研
勻每日早晨以指蘸藥擦牙後用温水潄口
傅牙藥方縫黑牙板白
猪牙皂角生薑升麻熟地黃旱蓮槐
角子細辛甘遂
右各等分為細末用瓷器一箇鹽泥固濟入前藥留
瓶口用炭火煨燒香烟出為度取出刮下為細末刷
牙餘津搽髭鬢色如鴉
貝齒散揩齒
貝齒文蛤石膏凝水石丹砂石决明
(各一兩)龍腦海水沫
右為散早辰臨臥以指蘸揩齒去口氣
牛膝散揩齒
牛膝生地黃地骨皮馬齒莧鹽猪牙
皂角(各一分)蘭香根饋飯
右為散麵裹炭火煨令烟盡取出去麫細研為末揩
齒
點金散揩牙烏髭鬢兼治牙齒一切疾病
麻粹地黃青鹽皂莢東引桃枝柳枝
桑枝馬齒
右取盛三升瓦礶子一隻將前件藥物隨味分作三
處隨一味一重重下於礶子内於外用新瓦一片可
礶子口蓋覆瓦先穿一小竅外以紙筋泥固濟候乾
炭火燒通赤候竅子烟出即塞竅子用冷黃土培一
兩宿取出更用升麻白芷各一兩同前藥一處為末
以新瓦器密收遂放取不以旦暮揩齒表裏久用髭
鬢黑潤牙齒堅白除口氣香潔合時切忌見婦人鷄
犬
華山石刻散揩齒烏髭鬢及治牙齒諸疾若用此藥
永不患病
鷄腸草旱蓮草茜草根晩蠶砂白礬
青鹽不蚛皂莢訶子(各等分)
右㕮咀如麻豆入瓶子内外用鹽泥固濟口上留一
竅如皂子大用木炭五斤煆之烟盡為細末每日三
二次揩牙令其微熱少時用漿水潄口鬢髮黃白者
皆黑
七寶牢牙散
細辛川芎砂仁膽礬滑石綠礬(各等分)
麝香(少許)
右為極細末臨刷時以茶旋和勻刷罷用温漿水潄
之一方不用滑石以龍骨代之尤妙
刷牙藥
白芷細辛寒水石石膏茯苓龍骨(各一)
(兩)石燕子
右為極細末日用刷牙
白石英散揩齒
白石英珊瑚海蛤琥珀(各半兩)海水末丹
砂鍾乳(各一分)
右為散每用少許揩齒鮮白
細辛散揩齒
細辛升麻白芷藁本沉香丁香石
膏(各一分)
右為散每日用柳枝咬頭令軟抹藥揩齒為妙
芰實花散揩齒烏髭鬢變白為黑
芰實花糯米花黯子花烏菱崩桃不
蚛皂莢麝香
右除麝香外研末用糯米飯為丸用炭火燒令通赤
候冷入麝香三分都研令細每日早臨臥先將水潄
口淨揩齒
七寶散揩齒令白淨
海蛤(兩)琥珀(兩)真珠(兩)白石英(兩)瑪瑙(兩)光明(兩)
麝香(一分)
右為細散於乳鉢内重研細每日取柳枝打碎一頭
點藥揩齒甚良嚥津無礙
仙方刷牙藥烏髭鬢牢牙齒延年却老
青鹽芝麻夏蠶訶子旱蓮草皂莢
右同為末醋漿水和丸如彈子大曬乾候用新瓦瓶
内盛藥用鹽泥固濟候乾留一小眼子出煙置一淨
磚上用木炭火燒俟烟淡熟後即出細研如常刷之
如己白者百日黑未白者半月見效惟頻刷尤妙
升麻散揩牙如常用
升麻生地黃皂莢乾石榴子柳枝巨
勝(各半兩)
右剉細入瓷油瓶中以鹽泥固濟炭火燒通赤候冷
𢷬研為散
金牙散揩齒
金牙蟾酥細辛黃芩白芷(各半兩)升麻(一兩)
右為末别用蕎麥麫四兩以新麻皮擘成片將末裹
作團頓磚上四畔以炭火燒一飯久取出候冷和團
再為細末别研龍腦麝香各少許具砂鶴黃各半兩
再同研勻用瓷合盛逐日點藥揩齒上即以煖水潄
之如牙齗疼血出揩三五上久揩黑髮髭
蓮子草散揩齒
蓮子草升麻牛膝茜草丁香(各半兩)生地
黃
右入瓶子内泥封頭燒令通赤取出為散如常揩齒
麝香散
膽礬川芎縮砂綠礬龍骨麝香
右等分為細末先用漿水刷牙淨次用藥刷之餘津
掠髮鬢大效
貝齒散揩齒令光白
貝齒文蛤海蛤石决明光明砂龍腦
右細羅為散於乳鉢中研入龍腦令勻每日早辰及
夜臥睡常用揩齒此方益牙齒甚騐
訶子散漆牙藥牙縫黑
綠礬五倍子訶子皮銅綠黃丹
右先用前二味牙縫中上了候少時再用後三味依
前封裹少時用温漿水潄一方加麝香少許香附子
五錢燒灰
潰牙藥黑牙縫牢牙
五倍子酸石榴皮黃丹
右先用前藥末漿水調貼牙縫上後藥如前貼二三
日見效
槐枝散揩齒去風令白淨
槐枝巨勝子青鹽生地黃(各一兩)皂莢
右細剉入一新瓷瓶中盛固濟於瓶口上留一竅如
錢孔大然後用文火燒候瓶内藥烟盡為度取出羅
為散每用揩齒甚良
桑椹散揩齒常令光潤白淨
乾桑椹子川升麻皂莢生地黃槐白皮
右細研用糯米飯為團以炭燒令通赤候冷入麝香
一分都研令細每日早晨及臨臥先以漿水潄口後
揩齒
仙人散
地骨皮青鹽黍粘細辛
右為末入麝香少許每用一字臨臥含之茶酒𠻳冷
吐出
刷牙藥治諸病牙頻刷着牙縫黑齒如白玉
玄蔞榖精草松子白茯苓
右將玄蔞盛藥蓋之用麻繩縛定鹽泥固濟二指厚
用炭火燒紅為度土坑埋冷取出去泥入青鹽少許
研細早晨刷牙水吐在盞中用刷牙刷在頭髮上如
墨
刷牙散
烏藥麝香膽礬輕粉
右為細末臨臥温漿水潄刷將藥三兩遍口内刷潄
之三十日頭白再黑大有功效
烏金散
茯苓人參細辛麝香
右為細末臨臥刷牙鬢至老不落去牙疳一切風症
三物膏
齒者骨之所終髓之所養若潄嚥津液災不干齒揩
理無方因風招病由此用三物膏揩擦令牙齒堅牢
柳枝桑枝槐枝
右以水二斗同煮至一半去滓入好鹽一觔熬成膏
磁盒内貯臨臥揩牙妙
石膏散
石膏細辛柳根(各等分)
右為末擦之
牙藥方
輕粉井鹽烏梅
右為末加片腦麝香少許或二錢或三錢大有神效
早晚刷餘津就嚥潄
大聖散牢牙益齒
皂莢訶梨勒皮鹽(各一兩)
右搗碎以麵裹成團用槐枝火燒煙盡為度别入升
麻細辛各一兩搗末每日早晚揩牙温水潄口
皂莢散揩齒
皂莢羊腸草青鹽
右細研為散每用揩齒
龍花蘂散揩齒
龍花蘂凝水石生地黃
右為散日常用擦牙
千金鹽湯
揩齒固牙藥中第一方也兼潄津洗目極效
治牙疼極效
川百煎雄黃玄胡索
右為細末先用研爛生薑揩牙搜盡涎潄去却用此
藥揩之嚥下亦可如牙腫牽連頭目用此即瘥
又方
黃連黃蘗大黃
右為細末生薑自然汁如梧桐子大捻作餅子隂乾
貼在痛處
刷牙藥方
香附子大黃
右用橡子二十箇内十八箇裝滿青鹽於沙器内單
擺定用碗蓋之燒存性外生橡子二箇并香附子大
黃同為細末每日刷牙髭鬢
當歸散揩牙烏髭及治牙疳出血久不瘥
當歸鯽魚
右紙裹泥固濟燒黑灰入燒鹽同和揩牙如常潄之
妙
白牙散
用酸棗仁麻枯不拘多少煆過加麝香少許刷牙
又方
蜂房白礬猪牙皂角
右各等分槌碎水一碗煎沸潄口不可嚥
黃工部牙刷
細辛藁本白芷(各二兩)白礬(四兩)生薑(六兩)
右件為末如常用
受邦齒藥
香附子(半斤)細辛鹽(各二兩)
右取香附子新大者去粗皮細剉用生薑一斤研取
汁拌和香附子浸五七日取出去香附子不用薑滓
汁後將細辛與香附子鹽同瓦炒存性逐日揩牙如
常用之
揩齒法
欲使藥時用生薑一塊如杏仁大爛嚼須臾即吐却
滓以左手揩三五遍就濕指點藥末更揩十數遍含
津塗髭髮待辛辣走即細細嚥之此藥兼治脚氣腸
風上氣駐顔益齒若能勤用一生白髮髭者一百日
即黑赤者五十日黑用二十日即便見效也若能空
心三遍更飯後用之見效即速矣
苦參不可潔齒
予常苦腰重久坐則傴僂十餘步然後能行有一將
佐見予日用苦參潔齒蓋予時以齒病用苦參數年
曰此病由也苦參入齒其氣傷腎能使人腰重後有
太常少卿舒昭亮用苦參揩齒日久病腰重自此悉
不用腫疼皆愈此皆方書所不載
遺山牢牙散
茯苓石膏龍骨(各一兩)寒水石白芷細辛
石燕子(大者一隻)
右為細末早晚刷牙
一方點落病牙
用茄柯馬尿浸三日出晒乾剉炒為末點牙即落切
忌勿近好牙
又方
用白馬尿煎巴豆揩牙即落勿近好肉
胡桃灰散揩齒
胡桃灰貝母(各一兩)
右研為散每用揩牙
牙齒黃黑(論)
腎主骨齒者骨之餘也人之腎氣強骨髓堅固則齒瑩
白璀璨今腎氣弱無以榮齒骨髓不固令牙齒枯槁則
黃黑
方
白牙散
石膏細辛地骨青鹽甘松藿香零
陵香白芷藁本(各三錢)磁石末新磚末香
附子麝香(少許)
右為末擦牙宣大效
龍花蕊散治牙黃黑
龍花蕊郁李仁升麻黃芩地骨皮白
蒺藜地栢汁吳蘭(各一兩)麝香龍腦(半錢)
右為散次入腦麝細研凡口齒之疾無不治每用貼
時先以柳枝淨揩齒以新汲水潄口更以鹽花於齒
齗内外揩之含涎唾即吐不要潄口便取白薄紙作
片子闊如韭菜以水蘸紙摻藥末少許貼齒齗上嚥
津亦得
升麻散治齒黃黑揩齒令白
升麻防風細辛(各一分)鍾乳凝水石白石
英丹砂(半兩)沉香丁香麝香(各一分)
右為細末每用少許揩齒一方有石膏無防風
硃砂散治齒黃黑令白淨揩齒
硃砂海蛤石膏細辛川升麻防風(各二)
(兩)寒水石芎藭㯽榔生地黃
右為散都令勻每日早辰夜臥時先以煖水潄口三
五度用藥揩牙齒以白紙貼藥於齗上便睡不用潄
口甚效
龍花蘂散治齒黃黑
龍花蘂川升麻郁李仁生地黃杏仁
地骨皮白蒺藜細辛龍腦麝香
右為散入研令勻每欲貼時先以柳枝淨揩齒以新
汲水潄口更以鹽花於齒齗内外揩之有涎即吐却
不要潄口便取白薄紙剪作片子闊如韭葉以水蘸
之摻藥末少許貼齒齗上便閉口勿語藥汁嚥之
石膏散治齒黑黃并口臭揩齒
石膏凝水石丹砂升麻白芷細辛
藁本(各半兩)沉香(一兩)
右為散每日揩齒用柳枝咬頭令軟抹藥末揩齒常
令鮮白去惡氣更入麝香少許更佳
鍾乳散治牙齒黑黃揩令鮮明潤澤
鍾乳海蛤丹砂浮石白英真珠麝
香硼砂(各一分研)
右為細散再研令勻用柳枝咬頭令軟抹藥揩齒甚
妙
空青散治齒黑黃揩令白淨
空青皂莢曾青銅綠石膏(各一分)戎鹽(半兩)
丹砂(半兩)麝香(一分)
右為散用紙三五重裹以黃泥再放炭火中燒令通
赤候冷去泥入丹砂麝香研令細用柳枝抹揩一方
無銅綠有梧桐淚升麻三分白芷藁本沉香細辛丁
香各半分凝水石一兩為散每早晨臨臥時揩齒
地骨皮散治齒黃黑枯燥無光澤
地骨皮郁李仁生地黃(各一兩)川升麻(一兩半)藁
本露蜂房(各半兩)杏仁(一兩)
右為散每用一錢以綿裹常含嚥津
白芷散治齒黃黑洗齒白
白芷白歛莎草根白石英芎藭細辛
右各等分搗研為散常用揩齒
烏金潰牙藥
百藥煎膽礬五倍子(各等分)
右為細末擦牙上用漿水潄之
治牙黃藥方
川芎丁香
右各等分為細末擦牙如雪白效
揩齒方治牙黃黑令白淨
鹽(四兩燒過)杏仁(一兩)
右都研成膏每用揩齒甚佳
治齒黑黃揩齒(出十便良方)
用桑根白皮剉不拘多少以醋浸三日揩牙齒
升麻散治齒黑黃揩令白淨
升麻(三分)白芷藁本(去苗土)沉香(剉)細辛(去苗葉)丁香
(各半兩)凝水石(研一兩)
右為散每早辰臨臥時揩齒
普濟方卷七十
