普濟方卷四十五明周王朱橚撰
頭門
偏正頭痛(附論)
夫頭圓象天故居人身之上為諸陽之會頭痛之疾非
止一端如痛引腦癲䧟至泥丸宫者是為真頭痛旦發
夕死夕發旦死非藥物之可療今人之體氣虚弱者或
為風寒之氣所侵邪正相搏伏留不散發為偏正頭疼
其脈多浮緊者是也
方
川芎散治頭風偏正頭疼
川芎(七錢半)細辛羌活槐花甘草香附子
石膏(已上各半兩)荆芥穗薄荷葉菊花山茵
陳藁本防風(去蘆頭已上各一兩)
右為細末每服一錢食後茶調下一日三服忌發風
物一方無藁本
白芷丸
白芷石斛乾薑(各一兩)細辛五味子厚朴
肉桂防風茯苓甘草陳皮(各一兩)白术
右為細末煉蜜為丸如梧桐子大每服三十丸不飢
不飽時清米湯飲下
飛虎散專治偏正頭疼
白附子香白芷荆芥穗石膏(煅研)川芎天
麻薄荷葉防風(已上各半兩)蒼术(一兩米泔浸)兩頭尖
(一兩黑心者不用明白者佳)
右為細末每服一錢臨卧温茶清調服忌食熱
千金散治偏正頭疼諸證
川芎細辛防風甘菊花甘草石菖蒲
青藤根全蝎細茶芽藁本
右㕮咀每服五錢水一盞半葱白一根同煎至七分
去滓食後臨卧服滓再煎一方如眼目疼痛加貫仲
一兩
王瓜散專治偏正頭痛
王瓜(燈心炒黃色)木香川芎天麻麻黃(去節)防風
(去蘆頭)細辛(去苗)甘草(炙各半兩)荆芥穗(一兩半)
右為細末每服二三錢食後熱茶清調下
川烏散治偏正頭痛傷寒冷打撲折碎破傷風頭面
虚腫嘔逆惡心
川烏草烏藿香葉川芎甘草白芷
川蝎(各半兩)雄黃(六分)
右為細末每服一錢入好茶半錢百沸湯點趁熱服
之如破傷風每服用大半錢以葱白三寸細嚼滚熱
酒大半碗調服甚者如行五里再一服即愈
通天散治偏正頭疼并夾腦風壅滯明目
赤芍藥川芎黃連元胡索黃芩草烏
頭當歸乳黃(别研各等分)
右為細末每服少許紙撚藥塞之鼻中
淸空膏治偏正頭疼年深久不愈者兼療風濕熱頭
痛上壅損目及腦痛不止
羌活防風黃連(炒各一兩)柴胡(七錢)甘草(一兩半炙)川芎
(五錢)黃芩(刮取黃色剉碎一半酒炒細挺子者良)
右為細末每服二錢熱盞内入茶少許湯調如膏抹
在口用少吃白湯送下臨卧如苦頭痛每服可用細
辛二錢如太隂脈緩有痰名曰痰厥頭痛去羌活
防風川芎甘草加半夏一兩半如偏頭痛服之不愈
减羌活防風川芎一半加柴胡一倍如發熱惡熱而
渴此陽明頭痛只於白虎湯中加好香白芷
徹清膏
川芎(二錢)蔓荆子(一錢)細辛(一分)生甘草(半錢)薄荷葉(三分)藁
本(一錢)甘草(半錢炙)
右為細末食後茶清調下一錢或半錢二錢皆可
芎黃湯治偏正頭疼外傷風邪鼻塞聲重清涕多嚏
者
川芎(半兩)雄黃(研水飛一錢)細辛(去苗葉一錢半)荆芥穗(三錢)全蝎
(五枚炒)大川烏(一兩枚炮去皮臍切碎炒黃色)
右為細末每服半錢茶少許白湯點服不拘時候
盞落湯治偏正頭疼頭風
麻黃(去根節七錢半)人參(去蘆五錢)陳皮(去白七錢)甘草(去皮八錢)御米
殼(去膈瓤頂蒂三分蜜炒黃色)
右㕮咀每服五錢生薑七片煎至七分去滓温服食
遠
白龍丸治一切風偏正頭疼鼻塞腦悶大解傷寒及
頭風遍身瘡癬手足頑麻
川芎藁本細辛白芷甘草
右等分為末每藥四兩入煅了石膏末一斤水搜為
丸每一兩作八丸每服一丸食後薄荷茶嚼下風蛀
牙痛一丸分作三服乾揩後用鹽湯潄之更用葱茶
嚼下一丸一方有陳皮
通頂散嚏藥(方見頭痛類)
梅煎散
川烏(去皮尖)白附子石膏半夏南星(各一兩)
右為細末每服二錢水一盞薄荷七葉白梅一箇煎
至七分食後臨卧服或嘔吐加生薑十片昏暈入葱
白茶調下
半字散
川烏(一箇去皮尖)草烏(七箇去尖炮)川芎(半兩)石膏(一兩煅)荆芥
(一兩)
右為細末每服半錢茶清調服忌食鯉魚
石膏丸治偏正頭疼惡心痰逆
石膏(四兩)川烏(一兩生去皮)硝石(一兩半)元精石(二兩煅)
右為末薑糊丸如梧桐子大每服十五丸荆芥湯下
食後服
乳香散治偏正頭疼損眼目亦眼睛疼
乳香盆硝青黛(各半兩)加腦子
右研勻疼邊鼻内搐一匙
真珠散治偏正頭風頭痛
盆硝(一錢半)白滑石(一兩)乳香(一錢半)片腦(少許)
右各研為細末再同研細每用一匙口噙水鼻内搐
之
神效散治偏正頭痛
川芎(一錢)牡丹皮(二錢去骨)滑石(二錢研)米殼(三錢蜜炒黃)
右㕮咀每服五錢薑一兩水一盞半煎至七分去滓
臨卧温服
抽刀一字散
生烏頭(去皮鹽水浸一月取出切片又以生薑汁浸一宿炒乾如急用只炮去皮尖不必浸)
(也)細辛蝉退川芎(各半錢一處炒)
右為細末每服一匙茶清調下
盞落散治偏正頭疼不可忍
米殼(去頂膈净二兩)柴胡(五錢)桔梗(五錢)甘草(五錢)
右㕮咀每服五錢水一盞煎至七分入燈草十莖去
滓食後服若是住疼痛加生薑五片依前煎及服藥
先聞藥滓後服
川附散
川芎白附子牛蒡子荆芥(各等分)
右為細末每服二錢臘茶調服
治偏正頭疼
猪牙皂莢(去皮弦)香白芷白附子(各等分)
右為末每服二錢食後臘茶調下右痛右側卧左痛
左側卧兩邊皆痛仰卧
又方
硝石(一兩研)青黛(一錢)地龍皮(一錢炒)
右為末搐鼻内一方名青龍散每用半匙以下含水
滿口㗜藥鼻中即不痛右痛右㗜左痛左㗜兩邊痛
左右俱㗜立止
懸蔞散
懸蔞(一枚焙乾剉細)赤爬兒(七枚焙乾)大力子(四兩焙黃色牛蒡子是也)
右為細末每服三錢食後温酒茶清任下忌動風熱
之食
石膏散治偏正頭痛
石膏(二兩)芍藥(一兩赤白皆可用)川芎(三錢)
右各生用為細末每服一錢茶清調下併喫三服
神效麝香散(一名太乙麝香湯)治偏正頭疼夾腦風連眉項
頸徹腮項疼痛者(方見腦風類)
星烏石膏散
南星草烏石膏(煅已上各一兩)
右為細末每服一錢薑三片薄荷七葉鹽梅一箇水
一盞煎至半盞如頭風注眼先將此藥熏服再温連
白梅服之
急風散治男子婦人偏正頭疼夾腦風太陽穴痛坐
卧不安
生川烏(去皮臍)石砂(研飛各二兩)生南星(洗去皮四兩)
右為細末每用酒調塗痛處兼治小兒傷風鼻塞清
涕酒調塗𩕄門上不可服
龍香散治偏正頭痛不可忍
地龍(去土微炒黃末)乳香(半兩)
右為細末每用一錢摻在紙上作紙撚子燈上燒令
煙出鼻内聞煙氣
至靈散(一名細辛散一名透頂散)治偏正頭痛
雄黃(得深黃紅而雞冠色者佳臭黃勿用)細辛(真者去蘆洗)
右等分為末每用一匙左痛搐左右痛搐右鼻中口
噙水搐之一方治偏頭疼名透關散一方如左痛搐
右鼻右痛搐左鼻名透頂散
必勝散(一名必效散)治風寒流注陽經致偏正頭疼久年
不愈此藥最有神效
附子(大者一隻生去皮臍切為四段以自然生薑汁一大盞浸一宿火炙乾再於薑汁内蘸再)
(炙再蘸以盡為度)高良薑(與附子等分)
右為末每服二錢臘茶清調下食少時連進二服忌
熱服
點頭散(一名芎香散)治偏正頭痛
川芎(二兩生)香附子(去毛四兩炒)
右為細末每用一錢好茶淸調下常服可除根一方
等分空心熱酒調下明目又治得婦人血風
治偏正頭疼
川芎盆硝(各等分)
右為末搐入鼻中立效
一方治偏正頭疼
右用榖精草一兩為末以白麪和貼紙上安痛處乾
即易之
白殭蠶方治偏正頭疼夾腦風連兩太陽穴痛
右用白殭蠶細研為末用葱茶調服一方治卒頭疼
熱水調下
大附丸(一名葱附丸)治氣虚壅上攻偏正頭疼不可忍欲
倒卓者
右用大附子一枚炮去皮臍為末葱汁糊為丸如菉
豆大每服十丸至十五丸茶清下一法以川烏頭炮
去皮尖為末韮葉自然汁和丸治風虚痰涎頭疼服
如前法
立效散(出德生堂方)治偏正頭疼
右用萆麻子不以多少去殼研爛紙花攤上貼左右
太陽穴上即住疼一方研爛取汁於頭偏痛處塗之
治偏正頭疼方(出經驗良方)
右用朴硝萆薢等分為末搐鼻中立醒
二芎餅子(出濟生方)治氣厥上盛下虚痰飲風寒伏留陽
經偏正頭疼連腦顛吐逆惡心目瞑耳聾常服清目
化風痰
撫芎川芎乾薑(炮)藁本蒼耳(炒)南星(炮去皮)
防風(去蘆)甘草(各等分)
右為細末生薑汁浸蒸餅丸如雞頭子大捏作餅子
曬乾每服五餅細嚼茶清任下不拘時候
如聖餅子(出永類鈴方)治男子婦人氣厥上盛下虚痰飲
風寒伏留陽經偏正頭疼連腦顛吐逆惡心目瞑耳
聾常服頭目消風化痰暖胃氣
天麻餅(方見首風類)
太一散治偏正頭疼發散風壅上清頭目甚妙
川芎石膏藜蘆甘草(生各等分)
右為細末每服少許鼻内搐之微嚏為妙
一字散(出朱氏集驗方)治偏正頭疼
全蝎(八箇)防風(一分)殭蠶(半兩)天麻(一兩)川烏(一箇炮)南星(一箇)
(重半兩已上者研為末生薑自然汁和成一塊入朱砂一粒豆大乳香一粒豆大和南星用文武火)
(煨令香熟切作薄片焙乾)
右同為末入麝香硃砂各半兩拌勻每服一匙食後葱
酒茶調下
救苦神白散(出衞生寳鑑)治男子婦人偏正頭疼眉骨疼
兩太陽穴痛及熱上攻頭目赤不已項筋拘急耳作
蟬鳴
川芎甘草(炙一錢)甘松(去土)赤芍藥香白芷兩
頭尖川烏頭(去皮臍各六錢)
右為細末每服二錢温茶清調下服藥飲熱水半盞
許
川芎神效散(出衞生寳鑑)治風熱上攻偏正頭疼無問微
甚久新
川芎甘草(一分)川烏頭(生去皮臍)香白芷天南星
麻黃(去根已上各半兩)
右為細末每服三錢水一盞生薑三片煎至七分投
清茶半盞和滓温服密室避風如人行至七里再服
汗出為度其痛立愈
通關散(出楊氏家藏方)治偏正頭風頭旋頭痛鼻塞聲重四
肢倦怠又治目赤腫痒昏澁羞明冷淚不止漸生翳
膜弩肉遮障數年不愈者服之神驗
山茵陳薄荷葉(去土)藁本(去土)木賊(去節)當歸(洗焙)川烏
頭(炮去皮臍尖)蟬蛻(去土七味各二兩)川芎甘草(炙)香白芷
羌活(去蘆頭)蓽撥(已上五味各三兩)石膏(一兩半)麻黃(一兩去根)
(節)荆芥穗(五兩)防風(五兩)
右件為細末每服一大錢臘茶調下食後
雄黃散(出楊氏家藏方)治一切風虚氣攻偏正頭痛嘔吐涎
沬服之神效
草烏頭(肥實心白者水浸二宿切作片慢火焙乾二兩)乾薑(一兩炮)防風(去蘆)
(頭)當歸(洗焙)天南星(炮)藁本(去土)肉桂(去粗皮)甘草(炙)雄
黃(不夾石通明者别研)白殭蠶(炒去絲嘴)川芎(已上九味各半兩)
右件為細末入雄黃研勻每服一錢先嚼煨葱三寸
人生薑汁五七點茶清調下食後忌熱物少許
茶調散(出余居士選竒方)治偏正頭風諸藥不愈者宜服此
香白芷(二兩半炒)川芎(一兩剉炒)甘草(一兩剉炒)川烏頭(半兩炮剉)
右四味搗羅為末每服二錢好茶少許薄荷三葉湯
調如暴風頭疼可加葱白二寸細切和茶調下
頭面風(論)
方書所謂頭面風者即眩暈是也然眩暈既涉三因不
可專為頭面風者如重傷風寒暑濕在三陽經皆能眩
人頭重項強但風則有汗寒則掣痛暑則熱悶濕則重着
吐逆眩倒屬外有所因喜怒憂思致臓氣不行鬱而生
涎結為飲隨氣上厥伏留陽經亦使人眩暈嘔吐眉目
疼痛眼不得開屬内所因或飲食饑飽甜膩所傷房勞
過度下虚上實拔牙金瘡吐衂便利去血過多及婦人
崩傷皆能眩暈眼花屋轉起則眩倒不屬内外因頭面
風者由體虚之人陽脈為風所乘也諸陽之經皆上足
於頭面若運動勞役陽氣發洩腠理開疎而受之風邪
謂之首風其狀頭面多汗惡風頭痛又新沐頭未乾不
可便卧使頭重身熱又夏露下卧露滴面上亦作面風也
方
巴戟天散(出聖濟總錄)治頭面遊風
巴戟天(去心二兩)菊花(擇)芎藭乾薑(炮)防風(去蘆)石楠
葉白术烏頭(炮製去皮臍)附子(炮製去皮臍)細辛(去苖葉)
蜀椒(去目并閉口炒出汗)山芋人參(去蘆)桔梗(去蘆炒)秦芁(去土)
栝蔞實(切焙乾)澤瀉甘草(炙)羌活(去蘆)天雄(炮裂去皮臍)
山茱萸熟乾地黃(焙各一兩)
右為末每服一錢半加至二錢食前温酒調下日再
入頂散(出千金方)治頭面腫脹滿腦瘈偏枯發作有時狀
如刀刺然疼失聲音面目變青
山茱萸芎藭防風獨活(各一兩)細辛薯蕷
莽草白术牛膝石南甘草(各一兩)烏頭
通草菖蒲附子麻黃蜀椒桔梗(各一)
(兩六銖)
右治下篩酒服方寸匕日三亦治厥逆頭疼齒亦痛
甘菊花丸(出聖惠方)治頭面風皮膚痺痒肢節疼痛頭目
不利項強耳聾
甘菊花(三分)人參(三分去蘆)當歸(三分)防風(半兩去蘆)秦艽(半兩去苗)
山茱萸(半兩)白蘚皮(半兩)黃耆(半兩)漢防己(半兩)桂心(半兩)白
术(半兩)白蒺藜(半兩炒去刺)生乾地黃(半兩)獨活(半兩)薯蕷(半兩)
芎藭(半兩)細辛(半兩)蒼耳子(半兩)
右為末煉蜜和搗三五百杵丸如梧桐子大每服不
計時候以温酒下二十丸
菊花散(出千金方)治頭面遊風
菊花(一兩)細辛附子桂心乾薑巴戟人
參天雄石南茯苓秦芁防風(各二兩)防
己白术山茱萸薯蕷(各三兩)蜀椒(五合)
右治下篩酒服方寸匕日三
烏蛇散(出聖惠方)治毒風上攻頭面赤熱或生細瘡皮膚
瘙痒心神煩燥
烏蛇肉(二兩酒浸蒸微黃)羚羊(角)屑(三分)人參(三分去蘆)赤茯苓
(三分)沙參(三分去頭)麻黃(一兩去根節)防風(去蘆三分)白蒺藜(二分微炒)
(去刺)白鮮皮(三分)獨活(一兩)黃芩(三分)秦芁(一兩去苖)川升麻(三分)
川大黃(三分剉炒)牛蒡子(半兩微炒)
右細羅為散每服不計時候以温漿水調服二錢
羌活湯(出聖濟總錄)治頭面風惡風多汗頭疼身熱
羌活(去蘆)人參蔓荆實菊花石膏白术
前胡(去蘆)防風地骨皮芎藭枳殼(去穰麩炒)荆芥
穗桔梗(炒)白茯苓(去黑皮)麻黃(去根節各一兩)
右麤搗篩每服三錢水一盞入生薑三片薄荷五葉
同煎至七分去滓服一方入甘草三分
羌活湯(出聖濟總錄)治頭面諸風
羌活(去蘆)黃連(去鬚)桂(去麤皮)羚羊角(鎊)枳殼(去穰麩炒)萆薢
白术(各一兩)芎藭當歸(切焙)天雄(炮裂去皮臍)麻黃
石膏(各一兩半)黃芩(去黑心)旋覆花(各半兩)杏仁(十枚去皮尖雙人研)
右麤搗篩每服五錢水一盞半入生薑半分切煎至
八分去滓温服
羌活湯治頭面風頭目昏眩筋脈拘急痰涎壅滯肢
節煩痛(方見本門風頭眩類)
麻黃湯(出聖濟總錄)治頭面風面熱煩躁皮肉如亂鍼刺
痛
麻黃(去根節)杏仁(去皮尖雙仁炒研)桔梗(去蘆)秦芃(去苗葉)薄荷
葉牡丹(去心)防風(去义)芍藥升麻黃芩(去黑心)紫
苑(去苖各一分)半夏(湯浸去滑半分)羌活(去蘆半兩)
右麤𢷬篩每服二錢水一盞入生薑三片煎至七分
去滓食後臨卧熱服
山茱萸散(出聖惠方)治頭面風皮膚瘙痒心膈煩悶目眩
頭疼
山茱萸(半兩)甘菊花(半兩)荆芥穗(半兩)秦艽(三分)芎藭(一兩)茯
神(三分)蔓荆子(三分)山梔子(半兩)羚羊角屑(半兩)漢防己(半兩)
藁本(三分)甘草(半兩炙微赤剉)
右為末每服三錢以水一中盞入薄荷三七葉煎至
六分不拘時服忌濕麵油膩
白蒺藜丸(出聖惠方)治熱毒風攻頭面瘙痒如蟲行時發
風疹
白蒺藜(三分微炒去刺)獨活(三分)羚羊角屑(三分)防風(一兩三分去蘆)
薯蕷(三分)苦參(一兩剉)楓香(一兩)蟬殼(半兩微炒)葳蕤(半兩)地骨
皮(三分)枳殼(三分麩炒微黃去穰)莽草(一兩微炙)
右為末煉蜜和搗三五百杵丸如梧桐子大每服不
計時候以温酒下二十丸忌猪魚肉
防風散(出千金方)治頭面風在眉間得熱如蟲行或頭眩
目中出淚
防風(五兩)桂心天雄細辛硃砂乾薑人
參烏頭附子(各二兩)莽草茯苓當歸(各一兩)
右治下篩酒服方寸匕日三
蔓荆散(出聖惠方)治頭面風皮膚不仁頭痛心悶四肢不
利
蔓荆子(三分)防風(半兩去蘆)山茱萸(半兩)枳殼(三分麩炒微黃去穰)麻
黃(三分去根節)旋覆花(三分)甘菊花(三分)芎藭(三分)莽草(三分微炒)
甘草(半兩炙微赤剉)羚羊角屑(三分)
右麤羅為末每服三錢以水一中盞入生薑半分煎
至六分去滓不計時候温服
犀角湯(出千金方)治風毒熱頭面腫
犀角生薑(各二兩)苦參栝蔞根防風(各一兩)石
膏(六兩)黃芩青木香升麻(各三兩)防己(一兩半)竹葉
(兩握)
右㕮咀以水七升煑取二升分三服相去十里久内
消不利
芎藭丸(出聖濟總錄)治頭面風生瘡久不已
芎藭黃耆(剉)防風(去义)山梔(去皮)枳殼(麩炒去瓤各一兩)生
乾地黃(焙)羌活(去蘆)白芷苦參(各三分)白附子(炮半兩)
右為末煉蜜和丸如梧桐子大每服二十丸食後温
水下
藁本散(出聖惠方)治頭有風牽引眼睛疼痛偏視不明
藁本(一兩)細辛(三分)秦芁(一兩去苖)羌活(三分)桂心(半兩)山茱萸
(半兩)天雄(半兩炮裂去皮臍)薯蕷(三分)蔓荆子(半兩)
右為細散每服不計時候以温酒調下二錢
犀角升麻湯治陽明經絡受風熱口唇頰車髮鬢腫
及鼻額連頭(方見上部瘡門瘡類)
皂莢煎丸(出聖惠方)治頭面風瘙痒如蟲行三焦痰滯臟腑
壅塞
皂莢(一斤不蚛者搥碎以淡漿水二升挼濾取汁慢火熬成膏)烏蛇肉(三兩酒浸炙微)
(黃)枳殼(一兩麩炒微黃去瓤)川大黃(一兩剉碎微炒)防風(一兩去蘆)苦參
(一兩剉)牛蒡子(一兩微炒)天麻(一兩)荆芥(一兩)
右為末皂莢煎和丸如梧桐子大每服不計時候以
温漿水下三十丸
赤箭散(出聖惠方)治頭面風皮膚瘙痒頭目昏痛上焦煩
壅
赤箭(三分)前胡(一兩去蘆)白蒺藜(半兩微炒去刺)黃耆(半兩剉)防風
(去蘆一兩)枳殼(三分麩炒微黃去瓤)羚羊角屑(半兩)甘菊花(半兩)甘草
(一分炙微赤剉)
右麤羅為散每服四錢以水一中盞煎至六分去滓
不計時候温服
薯蕷散(出聖惠方)治頭面風目眩耳聾
薯蕷(一兩)防風(一兩去蘆)細辛(半兩)山茱萸(半兩)川升麻(半兩)甘
菊花(半兩)蔓荆子(半兩)藁本(半兩)
右細羅為散每服不計時候以温酒調下二錢
防風散(出聖濟總錄)治頭面風皮膚瘙痒或生瘡不已
防風(去义)芎藭荆芥穗黃耆(剉)蒺藜子(炒各一兩)人
參(去蘆)惡實(炒)甘草(炙剉各半兩)
右為散每服一錢食後沸湯調下
旋覆花湯(一名菊花散)治頭面風目眩頭痛痰涎壅滯心
膈煩悶咽喉熱疼唾如膠粘
旋覆花菊花(擇)桑根白皮(各三分)石膏(碎研一兩一分)甘
草(炙剉半兩)蒺藜子(炒去角)地骨皮(各一兩)
右麤𢷬篩每服二錢水一盞煎至七分食後温服一
方為散每日不計度數如茶點喫忌熱麪毒物等
天麻丸(出聖濟總錄)治頭面風及暗風倒仆
天麻(酒浸一宿切焙)附子(炮製去皮臍)白附子(新羅者炮)芎藭當
歸(切焙)烏藥(天台者各一兩)荆芥穗(六兩)
右為末煉蜜和𢷬三千杵丸如彈子大每服一丸薄
荷酒嚼下日三如不喜酒薄荷茶下亦得
全生方(一名白芷散)治痛風多汗惡風頭痛不可以風謂
之頭面風
川白芷(三分)山茱萸山藥甘菊花細辛天
雄粉草(各半兩)
右為末每服二錢温酒調下不拘時候
芎术散(出聖濟總錄)治頭面多汗惡風頭痛身熱煩悶
芎藭白术天麻防風(去义)荆芥穗(各半兩)細辛
甘草(炙剉一分)
右為散每服二錢沸湯點服或煉蜜丸如櫻桃大每
服一丸茶酒嚼下亦得不拘時候
羌活散(出聖濟總錄)治頭面風眼黑及面腫
羌活(去蘆)獨活(去蘆)芎藭桂(去粗皮)乾薑(炮)附子(炮裂)
(去皮臍等分)
右為散每服二錢夜卧煎䜴汁調下二錢立瘥
松脂膏(出千金方)治頭面上生風
松脂石鹽杏仁蜜蠟(各一兩)薰陸香(二兩)萆麻
仁(三兩)
右熱搗作餅净剃百會上髮貼膏上安紙三日易若
痒刺藥上下久風定
獨活丸(出王氏博濟方)治頭面風頭目疼痛昏眩不止利膈
化痰
獨活(去蘆)芎藭甘草(炙剉各一兩)乾蝎(去土炒一分)半夏
(湯洗七遍去滑)防風(去义各一兩)
右為末以半夏末同生薑汁和丸如梧桐子大每服
七丸至十丸荆芥薄荷湯下一方有甘菊無甘草
羌活丸(出聖濟總錄)治頭面風頭目昏痛痰氣上衝旋運
羌活(去蘆)蒺藜子(炒去角)芎藭薄荷葉(乾者各二兩)白殭
蠶(炒一兩)
右為末入龍腦麝香少許煉蜜和丸彈子大每服一
丸細嚼臘茶或酒下頭目旋運荆芥湯嚼下一方無
薄荷用乾雞蘇亦得
甘菊花散(出聖濟總錄)治頭面風頭目昏眩
甘菊花(擇)旋覆花防風石膏(碎研各等分)
右為散每服二錢臘茶調服如煎此藥沐髮大去白
屑
檀香散(出聖濟總錄)治頭面風頭目昏眩肩背疼痛頭皮
腫痒頸項拘急
白檀香(剉半兩)甘菊花(擇三兩)芎藭(三兩)甘草(生一兩)
右為末每服一錢温薄荷湯調下茶清或沸湯調亦
得
羌活散(出聖濟總錄)防風散(出千金方)治頭面徧身風腫方
防風白芷白术(各三兩)
右治下篩酒服方寸匕日三
附芎散治頭風(方見頭痛類)
艾煎膏(出御藥院方)治頭面風熱小瘡多痒少痛黃汁出
並皆治之
艾葉(一兩)醋(一升)
右將艾葉同醋於銀鍋内同煎數沸濾出滓慢火再
熬成膏每用薄荷在於紙上貼患處一日上兩次
杏仁膏(出聖惠方)治上氣頭面風頭痛胸中氣滿奔豚氣
上下往來心下煩熱産婦金瘡百病方亦治眼瞤鼻
塞眼暗冷泪
右用杏仁一升去皮尖雙仁者不用𢷬研以水一斗
濾取汁令盡以銅器煻火上從旦煑至日入當熟如
脂膏下之空心酒服一方日三服不飲酒者米飲服
之慎猪肉蒜鮓一方杏仁三升為末水煑四五沸洗
頭冷汗盡三度瘥
香白芷散(出直指方)治面諸風
右用新白芷剉以蘿蔔汁浸日乾為末沸湯調食後
服或以些子搐入鼻中左用右搐右用左搐效
牛蒡子膏治頭面忽腫熱毒風攻或手足頭面赤腫
觸著痛
右用牛蒡子根一名蝙蝠刺洗淨爛研酒煎成膏攤
在紙上貼腫處仍熱酒調下一服腫止痛减
治卒中風頭面腫方(出千金方)
右𢷬杏仁如膏雞子黃合搗令相得傅帛上厚褁自
乾頻傅不過八九傅差一方無雞子黃
知母湯治遊風走攻頭面四肢作腫塊
知母(一兩)麻黃(製)黃茋(炙)甘草(炙)羌活白术
㕮咀入枳殼牛蒡子搥碎煎冷服一方去牛蒡子
烏犀天麻黃丸治頭面諸風口目瞤動精神昏憒咽
膈不利
犀角屑天麻(去苗)細辛(去葉土)防風(去蘆)香白芷羌
活(去蘆)甘菊花川芎(已上八味各一兩)龍腦麝香(别研一錢)
右件為細末入腦麝研勻煉蜜為丸每一兩作八丸
每服一丸細嚼茶清下食後
治頭面遊風遍身癢
以無風獨搖草煑汁淋蘸
風頭痛(附論)
夫風頭痛之病曰風邪客於陽經循風府而上至頭腦
令人頭重疼痛心膈煩熱上焦壅滯頭面虚汗診其脈
左手寸口浮緊者是也
方
天麻散(即川芎天麻散)治頭項痛頭面腫拘急風傷榮衞發
燥熱
川芎細辛地骨皮苦參何首烏蔓荆
子菖蒲薄荷葉杜錢䔧牛蒡子荆芥
穗虼蚾草威靈仙防風(各半兩)天麻(一兩)甘草
(三兩炙)
右為末每服二三錢用蜜水調下茶酒任下不拘時
防風湯治風頭痛
防風(去义)柴胡(去苗)黃連(去鬚)當歸(炙)枳殼(去瓤麩炒)火黃(剉熬)
天雄(炮裂去皮臍)地骨皮(各一兩)桑根白皮(剉炒)羌活(去蘆)芎
藭(各一兩半)石膏(杵碎一兩)旋覆花桂(去粗皮)菊花(各半兩)
右剉如麻豆大每服五錢水一盞半入生薑半分切
煎取八分去滓温服
羌活湯治頭風頭旋四肢拘急偏正頭痛(方見風頭眩類)
比金散治傷寒冒風頭目痛四肢拘急鼻塞
荆芥穗麻黃白芷細辛何首烏菊花
防風石膏川芎薄荷乾蝎草烏頭
(各等分)
右為末每服一錢水一盞煎溫服酒茶亦得
川芎散治頭風偏正頭疼
川芎細辛羌活槐花甘草(炙)香附子
石膏(各半兩)荆芥穗薄荷菊花茵陳防風
(各一兩)
右為細末每服二錢食後茶清調下
治頭風痛沐頭方
甘菊花(二兩)獨活(二兩)莽草(一兩)皂莢(二兩)桂心(一兩)杜蘅(半兩)
防風(一兩)細辛(二兩)川椒(一兩)茵芋(一兩)白芷石膏
右𢷬篩為散每用四兩以水一斗二升煎取八升去
滓於煖室中稍熱沐頭熱擦之如有汗出切宜避風
消風散治諸風上攻頭目昏痛項背拘急肢體煩疼
肌肉懦動目眩旋暈耳嘯蟬鳴眼澁好睡鼻塞多嚏
皮膚頑麻瘙痒[病-丙+(穩-禾)]疹又治婦人血風皮腫癢眉稜骨
痛旋暈欲倒痰並惡心
人參羌活川芎白茯苓白殭蠶(炒)蘆香
葉荆芥穗防風甘草(炒)蟬殼(各二兩)厚朴(製)
陳皮(各半兩)
右為末每服二錢防風荆芥煎湯調下一方茶清調
下如久病偏頭痛身重寒熱倦疼用温酒調下亦得
并服之小兒虚風目澁昏困急慢驚風用乳香荆芥
茶湯調下半盞不計時候
人參順氣散治感風頭疼鼻塞身重及一切中風宜
服疎風順氣
乾薑人參(各一兩)川芎(去蘆)甘草(炙)桔梗(去蘆)厚朴(製去)
(粗皮)白术(去蘆)陳皮(净)白芷麻黃(去根節各四兩)乾葛(三兩半)
右㕮咀每服三錢水一盞薑三片棗一箇薄荷五七
葉煎熱服無時如感風頭疼咳𠻳鼻塞加葱白煎一
方加殭蠶一兩乾薑半兩去白术人參簡易方加烏藥
枳殼去厚朴乾葛分兩同通治滿氣也
治傷風感風一切頭痛
甘菊(一兩)細辛(半兩)甘草(匕錢半)白芷(二兩)香附(二兩)羌活(二兩)
薄荷(二兩)荆芥(二十支)茵陳(五錢)蒼术(泔浸)川芎(各一兩)
右為末每服二錢茶清調下婦人産後當歸石膏末
調下
安神散治頭痛頭旋眼黑
羌活(一兩)防風(三錢半)柴胡升麻知母(酒浸)生地黃
(酒浸各半兩)黃柏(酒浸一兩)黃耆(二兩)甘草(三錢炙)生甘草(二錢)
右㕮咀每服半兩水二大盞煎至一盞半加蔓荆子
半錢川芎三分再煎至一盞去滓臨卧熱服
治中風頭疼發熱耳急方
麻黃葛根石膏桂心(各三兩)附子芍藥
甘草秦艽防風(各二兩)生薑(五兩)
右㕮咀水一斗煑取三升分三服復取汗
川芎茶調散治頭風上攻頭目昏重偏正頭疼鼻塞
聲重傷風壯熱肢體疼煩肌肉瞤動膈熱痰盛婦人
血氣攻疰太陽穴痛但是感風並宜服之常服清頭
目
川芎荆芥穗(各二兩)白芷羌活甘草(各一兩)防
風(七錢半)細辛(去土半兩)龍腦薄荷香附子(各四兩)
右為細末每服二錢食後茶清調服一方無香附子
用葱涎調貼兩太陽穴
生犀雞蘇丸治風壅頭疼目眩
犀角屑(半兩)雞蘇葉荆芥穗天麻細辛(去苗葉半)
(兩)獨活(去蘆一兩)甘草(炙)人參芎藭(各一兩)
右為末煉蜜和丸如雞子大每服一錢食後茶清調
下
芎藭散治頭痛或時旋轉
芎藭(一兩)防風(一兩去蘆)葛根(一兩剉)旋覆花(半兩)白蒺藜(一兩)
(微炒去刺)枳殼(一兩麩炒微黃去瓤)石膏(二兩)甘菊花(半兩)甘草(半兩炙微)
(赤)
右𢷬篩為散每服三錢以水一中盞煎至六分去滓
不計時候温服
木乳散治頭面風頭痛胸膈多痰時復暈悶
木乳(一兩酥炒)旋覆花(半兩)枳殼(三分麩炒微黃去瓤)石膏甘菊
(半兩)防風(去蘆半兩)芎藭(半兩)甘草(半兩炙微赤剉)荆芥(三分)
右為麤散每服三錢以水一中盞生薑半分煎至六
分去滓不計時候稍熱服之
石膏散治風頭痛心煩體熱
石膏(二兩)枳殼(三分麩炒微黃去瓤)薺苨(半兩)防風(半兩去蘆)甘菊花
(半兩)獨活(半兩)芎藭(半兩)黃芩(三分)甘草(半兩去蘆炙黃)
右為麤散每服三錢以水一中盞生薑半分煎至六
分去滓不計時候溫服忌炙&KR1020;熱麪
防風散治頭風痛掣動
防風(去蘆一兩)川升麻(一兩)黃芩(一兩)赤芍藥(一兩)蔓荆子(一兩)
石膏(二兩)葛根(一兩剉)甘草(半兩炙微赤)
右𢷬篩為散每服四錢水一中盞煎至六分去滓入
淡竹瀝半合更煎一二沸不計時候温服
小消風散治傷風頭痛鼻淵聲重面赤多嚏自汗惡
風
川芎(半兩)荆芥穗薄荷葉蒼术(炒)川烏(炮去皮)石
膏甘草(炙)防風(各一兩)
右為細末每服一錢熱酒或茶調下不拘時候
菊花散治風熱上攻頭痛不止口乾煩熱
石膏甘菊花(去梗)防風(去蘆)旋覆花(去梗)枳殼(去瓤麩炒)蔓
荆子甘草(炙)川羌活(去蘆各等分)
右㕮咀每服四錢水一盞半薑五片煎至七分去滓
温服不拘時
豆粉丸治風頭痛
川芎(一分)細辛(一分)甘草(一分)龍腦薄荷(半兩)白芷(一分)菉
豆粉朴硝(二錢)
右為末煉蜜丸如彈子大再用石膏末為衣每服一
丸茶清嚼下食後
蘆薈散治風頭痛
蘆薈防風(去义各半兩)白附子(炮)白术天麻白
芷(各一兩)丹砂(研)龍腦(研各半兩)
右為細末每服半錢葱白薄荷湯調下食後服
黑龍丸治一切中風頭疼
白芷(剉)藳本(洗各二兩)軟石膏(細研)川烏(去皮尖烏頭蒸三次)南星
(洗各半兩)麻黃(去根節)乾薄荷(各四兩)京墨(不燒一兩半)
右為細末煉蜜和丸如彈子大每服一丸薄荷葉嚼
以茶調下
天南星丸治頭風化痰涎
天南星(牛膽内煑)白附子(炮一兩)石膏(三兩研碎)犀角屑(一分)甘
草(炙)丹砂(研一兩)龍腦(研一分)
右為末次入研者和勻以生雞蘇莖葉𢷬取汁和蜜
煉熟丸如雞頭子大每服一丸茶清嚼下食後卧服
龍腦芎辛丸治風熱頭痛痰涎壅悶旋暈昏倦
芎藭(二兩)細辛(去苗葉)甘草(炙各一兩)龍腦(研一分)天南星(炮)
秦芃(去苗土)丹砂(研各一兩)
右為末煉蜜和丸如櫻桃大每服一丸食後嚼以茶
清或荆芥湯下
通關散治感風發熱頭疼鼻塞聲重肩背拘急身體
痠疼肌肉瞤動牙關緊急及久新頭風攻疰眼暗
撫芎(二兩)川烏(一兩半)細辛(半兩)白芷甘草龍腦
薄荷(各一兩半)
右為末每服二錢䓤白茶清調下薄荷湯亦得
山茱萸散治風頭痛目眩心悶時發甚
山茱萸(半兩)當歸(半兩剉微炒)防風(一兩去蘆)柴胡(一兩去苗)薯蕷
(一兩)旋覆花(半兩)石膏(一兩)
右為散每服三錢以水一中盞煎至五分去滓不計
時候調雞子清一枚服之
石膏湯治風頭痛
石膏(碎)枳殼(去瓤麩炒)薺苨防風菊花旋覆花
芎藭(各等分)
右麤𢷬篩每服四錢水一盞生薑三片薄荷五葉煎
取七分去滓食後温服
知母湯治頭痛口乾煩悶寒熱
知母(焙)升麻子芩葛根(剉)麥門冬(去心焙各半兩)甘
草(炙一分)石膏(研一兩)
右麤𢷬篩每服三錢水一盞煎至七分去滓温服食
後
石膏散治風壅頭痛眉骨痛
石膏(研)芎藭旋覆花(各一兩)細辛(去苗葉)甘草(炙)白
附子(炮各一分)
右為散每服三錢水一盞半煎至一盞不拘時服
羌活飲治傷風頭目昏痛吐逆不下食
羌活(去蘆一兩)防風(去义)茯神(去木)藁本(各一兩)甘菊花(擇去梗)
桂(去粗皮各一兩)
右麤𢷬篩每服三錢水一盞半生薑五片煎至一盞
去滓食前温服如人行五里再服
沐頭方治風頭痛或頭旋目眩四肢煩痛坐卧不安
蔓荆實(一兩)元參(一兩)芎藭(一兩)石膏(半斤)葛根(三兩剉)甘菊
花
右𢷬篩為散三度用每度以米泔汁一㪷二升煑取
八升去滓以煖室中稍熱沐頭如汗出宜避風
天南星丸治風頭痛痰逆煩滿筋脉拘急手足麻痺
天南星(漿水煑切焙)半夏(漿水煑焙)天麻(酒浸切焙)石膏(各半兩)白
附子(生一兩)滑石(二兩)
右為細末麪糊和丸如梧桐子大每服十丸食後荆
芥湯下
立效丸治頭風痛不可忍
豆豉(四兩焙)川烏(二兩生去皮臍)殭蠶(一兩炒)地龍(半兩去土炒)葱
子(半兩生)
右為末䓤汁煑糊為丸如梧桐子大每服二十丸生
葱茶下
通頂散治風頭痛偏正頭痛不可忍者
龍腦(研)地龍(去土炒)瓜蒂赤小豆(炒)馬牙硝(研各等分)
右為散每用一小豆許食後含水搐入鼻内
地龍散治風頭痛
地龍(去土炒)半夏(生薑汁搗作餅焙令乾再搗為末)赤茯芩(去黑皮各半兩)
右為散每服一匙至半錢生薑荆芥湯調下兼治婦
人産後頭痛
旋覆花湯治風頭痛
旋覆花菊花芎藭甘草(各半兩)皂莢(酥炙去皮子一)
(兩)
右𢷬篩每服三錢水一盞荆芥穗三莖茶末一錢同
煎至七分去滓温服
活人書葛根湯治太陽病頸項強無汗惡風為表實
葛根(一兩)麻黃(去節三分)官桂芍藥甘草(炙各半兩)
右剉散每服四錢薑五片大棗一枚水一盞半煎服
芎藭散治風頭痛
芎藭莎草根(炒去毛各一兩)藿香葉荆芥穗石膏
(碎研一兩半)
右為散每服二錢荆芥湯調下食後服
石膏丸治風盛痰壅頭疼不止
石膏(煅通赤净地出火毒以器覆之一兩)白附子(炮一分半)鉛霜(研)丹砂
(研)龍腦(研各一分)
右研如粉薄荷汁煑麪糊和丸如梧桐子大丹砂為
衣每服二丸好茶嚼下
天香散專治久年頭風甚者(方見首風類)
治頭痛不可忍方
馬牙硝(研半兩)蘆薈(研少許)瓜蔕(三支為末)大羊膽(二枚臘月收)
右入膽内線縳暗處隂乾細研磁合盛左痛吹右鼻
右痛吹左鼻兩度愈
槐實散治風頭痛清頭目化風痰
槐實(炒八兩)荆芥穗(四兩)甘草(炙一兩)防風(去义三兩)
右為散每服一錢茶酒任下食後服
天南星散治風頭痛心膈煩熱壅滯頭面虚汗及上
焦壅熱病治之
天南星半夏(各一兩二味為末水八升浸兩伏時逐日換水日足隂乾)附子
(生末六錢)烏頭(生末七錢)
右同研勻大人半錢小兒一匙生葱薄荷茶調下
桂枝葛根湯治太陽病頸項強汗出惡風為表虚
桂枝芍藥甘草(各七錢)葛根(一兩三錢)
右剉散每服四錢薑五片大棗一枚煎服
皂莢散治風頭痛
皂莢(猪牙者七挺燒灰)烏頭(一枚炮裂去皮臍)莎草根(七枚生)
右為散每服一錢臘茶調下併三兩服
治風頭痛及偏頭痛吹鼻方
萊菔子(半兩)生薑汁(半合)
右相和研極細絞取汁入麝香少許滴鼻中搐入立
定偏頭隨左右用之
治一切風痰及頭疼不可忍方
䔧蘆(一兩)雄黃(一分研)
右為散研勻每服半錢至一錢溫水調服取吐一方
只单搗䔧蘆取細末每搐少許作嚏藥亦妙
治鼻塞及頭疼風痰
馬牙硝(研細半兩)地黃汁(一合)
右相和於銅器中用慢火煎令乾便取出研細每挑
少許入鼻搐上吐痰即差
惡實散(出篋中方)治風頭及腦掣痛不可禁者摩膏主
之
又方用牛蒡莖葉𢷬取濃汁二升合無灰酒一升鹽花
一匙頭慢火煎令稠成膏以摩頭痛處風毒散白芷
亦主時行頭痛摩時須極力合作熱乃速效冬月無
苗用根代之亦可
治一切風虚常惡頭痛欲破者
右用杏仁去皮尖乾暴為末水九升研濾作粥法緩
火煎令如麻腐取起和羹粥内酒一匙服之每食前
不限多少服七日後大汗出禁風冷猪雞大蒜酢一
劑後諸風减差春夏恐酢少作服之秋九月後煎服
之
上清丹(出經效濟世方)治風痰頭痛不可忍者
大天南星茴香(等分)
右生用為末鹽醋煑糊為丸如梧桐子大食後薑湯
下二粒
又方南荆散(出經效濟世方)
天南星(一箇重一兩)荆芥穗(各等分)
右為末生薑汁煑糊為丸如梧桐子大食後薑湯下
二十丸
二聖散(出御藥院方)治風頭痛上焦壅滯心膈煩熱及治
偏頭疼
硝石細辛(華隂者去苗葉各一分)
右研為細散每服用半匙發時㗜入不痛邊鼻内或
用紙撚子蘸藥絍鼻中如未已方搐痛邊鼻内
菊花湯(一名救生散)治風頭痛(方見本門風頭眩類)
石膏丸(出聖濟總錄)治風毒上攻頭痛
石膏(研)菊花防風(去义)葛根(剉各二兩)
右為末煉蜜和丸如梧桐子大每服二十丸加至三
十丸食後卧熟水下
芎藭散治風壅頭痛(方見本門首風類)
荆芥散(出聖濟總錄)治風邪客於陽經頭目重及頭面虚
汗連腦痛
荆芥穗(半兩)烏頭尖(一分)雄黃(研一錢)白殭蠶(直者炒一分)
右為散每服一錢荆芥茶調下每服藥訖卧少時
都梁丸(一名止弹丸)王定國因被風吹項背拘急頭目昏
眩太陽并腦俱痛自山陽拏舟至泗州求醫楊吉老
既診脈即與藥一彈丸使服王因疑詰經一時再作
併進兩丸病若失去王甚喜問為何藥答云公如道
得其中一味即𫝊此方王思索良久自川芎防風之
類凡舉類種皆非但一味白芷耳王亦神之此藥初
無名王曰是藥出自都梁今竟可名都梁丸也大治
諸風眩暈婦人産前産後乍傷風邪頭目昏重及血
氣頭痛服之令人目明凡沐浴後服一二粒甚佳暴
乍暖神思不清頭目昏暈並宜服之(出德生堂)
右用香白芷大塊擇白者新潔者先以棕刷去塵土
用沸湯泡洗四五遍為細末煉蜜和丸如彈子大每
服一丸多用荆芥點臘茶細嚼下食後常服諸無所
忌只乾嚼亦可一方如熱風冷酒調冷風熱酒調下
一方細嚼川芎葱白茶清送下
又方(出經驗良方)治頭風腦骨痛
方用水浸皂莢春浸三日夏秋五日冬十日就水洗
净新瓦焙乾為末每用一匙茶調服又將少許吹入
鼻中
治卒中惡風頭痛方(出千金方)
右搗生烏頭以大酢和塗故布上傅痛處須臾痛止
日夜五六傅逐痛處傅之搗烏頭須去皮一方塗於
頂上腦角太陽穴風府之上須臾痛止
又方(出千金方)
右用羊膽入元精石末隂乾水調一匙吹鼻中立止
大蒜搐鼻法(一名搐鼻法)治頭風頭痛不可忍亦可搐小
兒驚風(出仁存方)
右用蒜七箇先燒地通紅掃出火將蒜去皮逐箇於
紅地上磨成膏子地上却將殭蠶一兩去嘴足安在
蒜上用碗覆定四邊勿透氣來日取出只用殭蠶為
末先含水一口將藥末豆大搐於鼻内立效
治風頭疼痛每欲天隂雨風先發者(出聖惠方)
右用桂心一兩為末以油調如膏以𫝊頂上并額角
一方用酒調下
豉湯方(出肘後方)治頭風痛
右用䜴湯洗頭避風即差
枕頭方(出聖惠方)治風頭痛
右用食茱萸葉細剉洒酒拌勻以絹袋盛之於甑中
蒸熟承熱分兩包子更換枕之取差為度
烏金煎(出聖惠方)治風頭痛語澁健忘
黑豆(一升净淘)獨活(一兩)荆芥(一兩)石膏(三兩)黃芩(一兩)
右細剉以水五大盞煎至一大盞入無灰酒一升攪
濾去滓再煎如稀膏盛於瓷盒中每服食後温酒調
下一茶匙
吹鼻散治風頭痛及偏頭疼
瓜蔕末地龍末苦瓠末硝石末(各一兩)麝香
末(半錢)
右藥末都研令勻先含水滿口搐藥末半匙深入鼻
中當取下惡物神效
通頂散(出濟生拔粹)嚏藥
石膏川芎赤小豆瓜蔕(各一錢)䔧蘆(少許)
右為細末噙水搐之
治風頭痛每欲天隂風先發者方及風毒上攻頭昏眼
暈(一名菊花散出聖惠方)
甘菊花芎藭(各一兩)
右為細散每服不計時候以温酒調下二錢一方茶
清調下
又方(出聖惠方)
右熟煑大豆内飰甕中作漿日日温洗頭良
藿香散治風客於陽經頭重疼痛及偏頭湊一邊統
額角痛(方見本門頭痛類)
治卒中惡風頭疼
用芥子為末酢和傅頭一周時
神术散(出華陀中藏經方)治傷風頭痛聲重
蒼术(四兩)川芎(一兩)藁本(二兩)甘草(一兩炙)
右㕮咀每服二錢水一盞生薑三片同煎至七分通
口服不拘時候
消風散(出保生回車論)治風頭疼
龍腦薄荷葉(二兩去土令净)荆芥穗(二兩)羌活(半兩)川芎(半兩)
細辛(去苗一分)白术(二兩剉)石膏(研細水飛日乾等分)甘草(半兩炙紫色)
右杵羅為末每服二錢茶清或醇酒調下熱服日三
服不計時候一切風寒或沭浴之後並宜服之
治一切風攻頭目痛
用天南星一箇掘地坑子火燒令赤安於坑中以醋
一盞蓋之不令透氣候冷取出為末每服一匙以酒
調下重者半錢匕
普濟方卷四十五
