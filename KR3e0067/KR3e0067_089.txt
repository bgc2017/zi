普濟方卷九十明周王朱橚撰
諸風門
心中風(附論)
心中風之狀多汗惡風舌焦善怒赫赤色病甚則言不
快診在口其色赤夫心受風風盛則生熱熱盛則汗不
止心之液為汗故也汗多則腠理疎疎則懼邪相薄是
以惡風又心惡熱熱極則唇焦内燥多怒心之聲為言
病甚則言不快心氣通於舌故也又其証胸背拘急不
可傾側手心熱盛面赤頭痛熻熻𤼵熱不能安卧忪悸
汗出恍惚不安以心主血脉其風日久隨榮衞行内外
相搏藴積而然也若唇正赤尚可治急灸心腧百壯服
續命湯若唇或青或白或黃或黑此為心已壊為水面
目不時悚動者不可復治在五六日而斃矣
方
定神琥珀丸(出聖濟摠錄)治心中風發動不知漸成癩癎
驚悸恍惚
琥珀(搗研)真珠(搗研末)牛黃(研)天竺黃(搗研)鉄粉(研)龍齒
(研各一两)膩粉(研)犀角(鎊)甘草(炙剉)龍膽升麻露蜂
房(微炒)丹砂(研)防風(去义)黃芩(去黑心)麥門冬(去心焙)白石
藥鈎藤人參遠志(去心)知母(焙)天門冬(去心焙)
茯神(去木各三分)乾蠍(酒炒一两半)麝香(研一分)金箔(一百片)銀
箔(一百片與金箔丹砂同研斷星)菖蒲(九節者去節鬚令淨米泔浸切焙三分)
右除别研外為末入研者同研令斷星煉蜜和𢷬三
百杵丸如梧桐子大每服二十丸食後臨卧煎甜竹
葉湯下日二夜一
芎麝丸(出聖濟總錄)治心中風驚恐愁憂煩燥錯亂若風
邪流入五臟則往来煩悶悲啼吸吸短氣𤼵熱恍惚
喜卧心中胸湧怒起顛倒手足厥冷飲食嘔逆
芎藭龍骨白茯苓(去黑皮)紫石英(搗研)防風(去义)細
辛(去苖藥)鉄精(搗研)甘草(炙剉)厚朴(去粗皮生姜汁炙剉各一两)枳實
(去穣麸炒)丹參蜀椒(去目并開口炒出汗)桂(去粗皮)人參大黃
(剉炒)附子(炮裂去皮臍)乾姜(各一两分炮)白芥子(生研三分)遠志
吳茱萸(湯浸焙炒三分)禹餘粮(煆醋淬两三分)菖蒲(九節者去鬚米泔水浸切)
(焙用一两一分)
右先將一十九味為末與别研參味和勻煉蜜丸如
梧桐子大每服七丸温熱水下食後臨卧各一服
牛黃散(出聖惠方)治心臟中風心神恍惚恐畏悶亂不得
睡卧志意不定言語錯誤
牛黃(一分細研)犀角屑(一分)朱砂(半两細研)麝香(一分細研)羚羊角
屑(一分)防風(一分去芦頭)天麻(一分)獨活(一分)人参(一分去芦頭)茯
神(一分)沙参(一分去芦頭)天竺黃(一分細研)鉄粉(半两細研)川神麻
(一分)龍齒(一分)麥門冬(半两去心焙)白鮮皮遠志(一分去心)龍
腦(半分細研)甘草(一分炙微赤剉)
右為細散都研令勻每服一錢煎麥門冬湯調下不
計時候服
荆瀝湯(出千金方)治心風虛熱𤼵即恍惚煩悶半身不仁
攣急(方見中風半身不遂類)
羚羊角散(出聖惠方)治心藏中風言語蹇澁恍惚驚悸神
志錯亂面赤心煩四肢不利
羚羊角(一分)麻黃(一两去根節)獨活(三分)赤茯苓(三分)黃耆(三分)
(剉)黃芩(三分)秦芄(三分去苖)遠志(三分去心)桂心(三分)芎藭(三分)麥
門冬(一两去心)葛根(三分剉)石膏(一两)赤箭(三分)白鮮皮(三分)人
参(三分去蘆炙)沙參(三分去蘆頭)甘草(半两炙微赤剉)杏仁(三分湯浸去皮)
(尖雙仁麸炒微黃)
右為散每服四錢以水一中盞入生姜半分煎至六
分去滓不計時温服
牛黃丸(出聖濟總錄)治心中風忽忽驚悸言語不利短氣
煩悶口苦舌強
牛黃(研一分)麥門冬(去心焙)丹参(炙各一两一分)銀屑(一分半别入水)
(銀少許同研)遠志(去心一两一分)甘草(炙)防葵防風(去义)細辛
(去苖葉)茯神(去木)紫石英(研各一两)桂(去粗皮一两)蜀椒(去目并閉者妙)
(出汗一两)乾薑(炮一两)人参附子(炮裂去皮臍各一两)紫菀(去土)菖
蒲(九節者去鬚節米泔浸切焙各三分)本方丹参一方作丹砂
右先將一十五味為末與别研三味和勻煉蜜丸如
梧桐子大每服五丸食後煎人参茯苓湯下日二夜
一忌海藻菘菜猪肉䓤血物餳
犀角丸(出聖惠方)治心藏中風言語顛倒錯亂頭面心胸
煩熱或時舌強語澁不安忪悸
犀角屑(三分)天麻(三分)防風(三分去蘆頭)遠志(三分去心)羌活(三分)
沙参(三分去蘆頭)茯神(三分)龍齒(一两)川升麻(三分)天門冬(三分)
(去心焙)葳𬎼(三分)羚羊角(三分)鉄粉(一两細研)金銀薄(各五十片細研)
玄参(三分)牛黃(一分細研)朱砂(一两細研水飛過)麝香(一分細研)
右為末入研了藥都研勻煉蜜和丸搗五七百杵丸
如梧桐子大每服不計時以薄荷湯下十五丸
人参飲(出聖濟總錄)治因於驚邪風入心包或加胸背悶
痛驚怖小腹微痛寒熱心煩悶色變青黃赤白兼治
虛勞驚懼風邪諸疾
人参甘草(炙)獨活(去蘆頭)麻黃(去根節煎掠去沫焙乾)當歸
(切焙)芎藭石膏(碎)秦芄(去苖土各二两)白术細辛(去苖葉)
桂(去粗皮各三分)附子(炮裂去皮臍一枚)防風(去义一两一分)赤芍藥(炮半)
(两)乾薑(炮半两)黃芩(去黑心一两)杏仁(湯浸去皮尖䨇仁炒四十枚)
右剉如麻豆每服三錢匕水一盞煎至七分去滓温
服日三
人参丹砂丸(出聖濟總錄)治心中風恍惚驚悸安神志化
痰涎
人参丹砂(研各三两)紫石英(研)白石英(研)龍齒(研)細
辛赤箭天門冬(去心焙)遠志(去心)生乾地黃(焙)龍
腦(研各一分)犀角(鎊)菖蒲(九節者米泔浸切焙一分)沙参(各半两)麝香
(研半分)防風(去义半两)白茯苓(去黑皮三两)
右為末煉蜜丸如小雞頭大每服一丸温酒嚼下不
拘時候服
牛犀丸(出御藥院方)治心虛善忘煩悸風涎不利聦明耳
目治諸顫掉及治三十六種風益精神壯心氣或多
徤忘寢寐定驚心常似憂或忪或動往往欲倒狀類
暗風四肢顫掉多生怯懼每起煩燥悲涕愁煎並皆
属心臟氣虧宜服此藥以鎮心神
生犀(鎊一两)天麻(炙黃半两)牛黃(研)敗龜(酥炙半两)茯苓(去皮)遠
志(去心)人参(去蘆頭)肉桂(去粗皮)龍腦(研)龍齒(酥炙黃)朱砂
(研各一分)麝香(别研半两)石菖蒲(剉半两)金箔銀箔(各五十片)羚
羊角屑(半两)
右搗極細煉蜜為丸如梧桐子大食後臨卧温水化
下二丸或加四丸至七丸
朱砂丸(出聖惠方)治心藏中風手足驚掣心神狂亂恍惚
煩悶言語蹇澁
朱砂(一两細研水飛過)龍齒(一两)犀角屑(一两)天麻(三分)人参(一两)
(去蘆頭)秦芄(三分去苖)川升麻(三分)羚羊角屑(一两)防風(半两去蘆)
(頭)茯神(一两)黃芩(半两)鉄粉(一两半細研)麥門冬(一两半去心焙)遠
志(半两去心)漢防己(三分)鉛霜(三分細研)
右為末都入乳鉢内同研令勻煉蜜和搗三二百杵
丸如梧桐子大每服不計時以粳米粥飲下二十丸
荆瀝湯(出千金方)治心虛寒隂氣傷寒損心驚掣悸語聲
寬急混濁口喎冐昧好自笑厲風心方
荆瀝(三升)母姜(取汁一升)麻黃白术芎藭(各四升)防風
桂心升麻茯苓遠志人参羌活
當歸(各三两)防己甘草(各三两)
右㕮咀以水一斗五升煎麻黃两沸去沫以下諸藥
煮取三升去滓下荆瀝姜汁煎取四升分四服日三
夜一忌海藻菘莱酥生葱桃李雀肉等
犀角散(出聖惠方)治心臟中風語澁昏昧四肢不利翕翕
發熱胷中煩悸
犀角屑(三分)防風(三分去蘆頭)沙参(三分去蘆頭)羚羊角屑(三分)
羌活(三分)甘菊花(三分)麻黃(三分去根節)麥門冬(三分去心)茯神
(三分)遠志(三分去心)杏仁(三分湯浸去皮尖䨇仁麸炒微黃)白鮮皮(三分)人
参(三分去蘆頭)柴胡(三分去蘆頭)甘草(一分炙微赤剉)
右為散每服四錢以水一中盞入生姜半分煎至六
分去滓不計時温服
茯神散(出聖惠方)治心藏中風冐昧不知胸背拘急心煩
語澁翕翕熱時自汗出四肢不利
茯神(三分)獨活(三分)當歸(三分剉微炒)桂心(三分)黃芩(三分)防風
(三分去蘆頭)赤芍藥(三分)秦芄(三分去苖)杏仁(三分湯浸去皮尖雙仁麸炒微)
(黃)沙参(三分去蘆頭)羚羊角屑(一分)甘草(一分炙微赤剉)麝香(研一)
(分)天南星(牛膽櫃者半两)
右為末煉蜜丸如雞頭大每服一丸細嚼荆芥人参
湯下食後臨卧服
麻黃散(出聖惠方)治心臟中風虛寒顫心驚掣悸語聲混
濁口喎冐昧好笑
麻黃(一两去根節)白术(一两)防風(一两去蘆頭)桂心(三分)川升麻
(三分)芎藭(一两)茯神(二两一分)遠志(三分去心)人参(三分去蘆頭)羌活
(三分)當歸(三分剉微炒)漢防己(半两)甘草(半两炙微赤剉)
右為散每服三錢水一中盞入生姜半分煎取五分
去滓入荆瀝半合更煎一两沸不計時温服
沙参散(出聖惠方)治心藏中風虛煩目旋恍惚不定
沙参(三分去蘆頭)麥門冬(半两去心)石膏(三分)防風(三分去蘆頭)人
参(三分去蘆頭)獨活(三分)枳殼(一两麸炒微黃去穣)赤茯苓(一两)芎藭
(三分)羚羊角屑(三分)遠志(半两去心)甘草(半两炙微赤剉)
右為散每服四錢以水一中盞煎至五分去滓入竹
瀝半合更煎一两沸不計時温服
金箔琥珀丸(出聖濟總錄)治心中風恍惚忪悸言語不正
金箔(三十片研)琥珀(研)丹砂(研)白茯苓(去黑皮)真珠(研)人
参犀角(鎊)天南星(炮各一两)麝香(研)龍腦(研各半两)雄黃
(研四錢)安息香(二两酒研去沙熬)牛黃(研六錢)虎睛(研一對)甘草
(炙半兩)
右為末和勻酒煮安息香膏并蜜和丸如雞頭大每
服一丸食後人参湯化下
牛黃定志丸(出聖濟總錄)治心中風精神不寧壓驚鎮心
化涎安神
牛黃(研)龍腦(研)乾蠍(炒)白殭蠶(炒)白附子(炮各半两)雄
黃(研一两)丹砂(研二两)天麻(酒浸焙)甘草(炙各一两)半夏(湯洗七次)
(焙乾炒黃二两)琥珀(研三分)烏蛇(酒洗去皮骨灸一兩)
右為散每服四錢水一中盞生姜半分煎至伍分去
滓入竹瀝半合更煎一两沸不計時温服
茯神散(出聖惠方)治心臟中風語澁昏悶四肢沉重精神
不守
茯神(一两)羌活(一两)蔓荆子(三分)龍齒(一两)人参(三分去蘆頭)薏
苡仁(三分)防風(三分去蘆頭)赤芍藥(半两)麥門冬(一两去心)遠志
(三分去心)犀角屑(三分)麻黃(一两去根節)甘草(半两炙微赤剉)
右為散每服四錢水一中盞生姜半分煎至六分去
滓不時温服
防風丸(出聖惠方)治心臟中風驚悸言語混濁煩熱恍惚
心神不安
防風(三分去蘆)茯神(一两)人参(三分去蘆頭)龍齒(一两)天麻(三分)麥
門冬(一两去心焙)白鮮皮(一两)犀角屑(一两)薏苡仁(三分)小草
(三分)天竺黃(三分)牛黃(一分研入)
右為末入研了牛黃令勻煉蜜和𢷬二三百杵丸如
梧桐子大每服不計時以糯米飲下二十丸
辰砂天麻丸(出聖濟總錄)鎮飬心神擒截諸風和流榮衞
滋潤筋絡通開膈胸密表腠
丹砂(半两)天麻(一两)半夏(温煑軟焙乾)天南星(各半两)蠍梢(一分)
(炒)白附子(半两)硼砂(一分研入)麝香(一分研入)牛黃(半两研入)白殭
蠶(半两炒)
右為末水煑麺糊為丸如梧桐子大每服六十丸荆
芥湯下不計時候
葳𬎼散(出聖惠方)治心臟中風精神昏昧煩熱多汗口面赤
驚悸頭痛
葳𬎼(一两)薏苡仁(一两)白鮮皮(三分)麥門冬(一两去心)茯神(三分)
犀角屑(三分)石膏(一两)防風(三分去蘆頭)遠志(三分去蘆炙)甘草
(半两炙微赤剉)
右為散每服四錢以水一中盞煎至五分去滓入竹
瀝半合煎一兩沸不計時温服
丹砂煎(出聖濟總錄)治心中風邪神不寧虛熱朝歇
丹砂(三分研)雄黃(一錢研)甘草(炙)大黃(剉炒)當歸(切焙各二錢)
芍藥(六錢)乳香(研)沒藥(研各半錢)膩粉(研錢半)
右為末與生白蜜和勻入銀石器中重湯煮成煎每
服櫻桃大一粒煎薄荷湯化下小兒可常服
烏犀散(出聖濟總錄)治心中風精神冐悶語聲錯誤恍惚
多驚
烏犀角(二两鎊)丹砂(研)獨活(去蘆頭)遠志(去心)人参(各一两)
防風(去义一两半)海荆子(炒一两)丹参(一两)
右為散每服二錢匕食後酒調下日三
觧語丹(出永類鈴方)治心脾中風舌強不語半身不遂
白附子(炮)石菖蒲遠志(肉)天麻全蝎(去毒酒炒)羌
活殭蠶(各一两)木香(半两)牛膽(一两)南星(一两)
右為細末丸梧桐子大朱砂為衣每三十丸薄荷湯
下
脾中風(附論)
脾中風者其脉浮緩惡風多汗舌強語澁口面喎僻肌
膚不仁身體怠惰四肢不欲舉色薄微黃不嗜食診在
鼻上其色黃又曰踞而腹滿身痛吐酸汁又曰熻熻發
熱形如醉人腹中煩重皮肉瞤動&KR0008;氣脾埤諸藏灌四
旁者也所主四肢故脾中風則身體怠惰四肢不欲動
脾者倉廪之官故病則不嗜食診在鼻中央之位也其
色黃黃土之色煩重發熱風之候也形如醉人者邪氣
之甚若吐醎汁不絶者先尚可胗療急灸脾腧百壮服
續命湯若目下青手足青者不可復治矣
方
天麻丸(出聖濟總錄)治脾臟中風身體怠惰四肢緩弱惡
風頭疼舌本強直言語澁蹇皮膚脚膝&KR0857;痺
天麻(剉焙)獨活(去蘆頭)麻黃(去節焙)附子(炮裂去皮臍)桂(去粗皮各)
(一两)丹砂(細研半两)麝香(研一两)烏蛇肉(酥炙黃研一两)人参防
風(去义)細辛(去苖葉)當歸(切焙)白术(剉焙)羚羊角屑薏苡
仁(炒)乾蠍(去土微炒)牛膝(酒浸切焙)芎藭茯神(去木)天南星
(炮)白殭蠶(炒各三分)牛黃(研)龍腦(研一分)
右為末煉蜜和丸如梧桐子大每服十丸至十五丸
不拘時候温酒下
大黃耆酒治内極虛寒為脾風隂動傷寒體重怠惰
四肢不欲舉關節疼痛不嗜飲食虛極所致
黃耆桂心巴戟天石斛澤瀉茯苓
栢子乾薑蜀椒(各三两)防風獨活人参
(各二两)天雄芍藥附子烏頭茵芋括蔞
根山茱萸半夏細辛白术黃芩(各一两)
右二十三味㕮咀絹袋貯清酒三斗漬之秋冬七日
春夏三日初服三合漸漸加微痺度日再
羚羊角丸(出聖濟總錄)治脾藏中風口面偏斜語澁虛煩
手臂腰脚不隨
羚羊角屑防己白芍藥獨活(去蘆頭)白茯苓
(去黑皮)防風(去义各三分)酥枣仁(微炒三分)杏仁(去皮尖并去雙仁炒黃三)
(分)㯽榔(剉)人参栢子仁(炒各半两)麥門冬(去心焙三分)芎
藭桂(去粗皮)當歸(切焙各半两)薏苡仁附子(炮裂去皮臍)
熟乾地黃(焙各一两)
右為末煉蜜和丸如梧桐子大每服空心温酒下三
十丸忌猪雞肉
當歸丸(出聖濟總錄)治脾中風身重不舉便利無度補脾
安胃調氣止痛
當歸(切焙)乾薑(炮)酸棗仁(炒各八两)黃耆(剉)地骨皮(各七两)
乾地黃芎藭(各六两)天雄(炮裂去皮臍各六两)桂(去粗皮)防風
(去又)白术附子(炮裂去皮臍各五两)甘草(炙剉)秦芄(去苖生)秦椒
葉厚朴(去粗皮姜汁炙剉各四两)大棗(二十枚去核焙)吳茱萸(湯洗焙乾)
(炒二两半)
右為末煉蜜丸如梧桐子大酒服三十丸日再服
秦芄湯(一名麻黃散出聖惠方)治脾藏中風身體拘急舌強不
能語四肢不舉
秦艽(去苖)土石膏(各一兩)獨活(去蘆頭)赤茯苓(去黑皮)山茱
萸芎藭防風(去义)桂(去粗皮)白术人參防己
附子(炮裂去臍皮)杏仁(泡去皮尖雙仁)乾薑(炮)甘草(炙)細辛
(去苖葉各半兩)麻黃(去根節沸湯掠去沫焙乾一兩)
右剉如麻豆大每服五錢匕以水一盞半煎取八分
去滓温服不拘時候日二
羚羊角丸(出聖濟總錄)治脾蔵中風言語蹇澁神思昏沉
口乾食少肢體虛汗大便秘
羚羊角屑防風(去义)人參麻黃(去根除節生)栢子仁
(各半兩)白㯽榔(煨剉)熟乾地黃(焙)大麻仁(研各二兩)羌活(去蘆)
(頭)茯神(去木)桂(去粗皮)芎藭枳殼(去穰麸炒)杏仁(去尖皮并雙仁)
(炒乾各一兩)訶梨勒皮(一兩半)
右為末煉蜜和丸梧桐子大每服空腹温酒下三十
丸
茯神丸(一名羚羊角丸出聖濟總錄)治脾中風手足不隨腰痛脚
弱行履艱難(方見中風類)
㯽榔丸(出聖濟總錄)治脾中風口面偏斜言語蹇澁心煩氣
濁手足臂腰脚不隨
㯽榔(煨半两)防己(三分)赤芍藥(三分)羚羊角(鎊三分)人参(半两)
白茯苓(去黑皮)芎藭桂(去粗皮各半两)獨活(去蘆頭三分)防
風(去又一两)當歸(切焙半两)薏苡仁(炒一两一分)酸棗仁(炒三分)栢
子仁(生用半两)附子(炮裂去皮臍)熟乾地黃(焙乾另搗各一两)杏仁
(湯浸退皮尖并䨇仁炒三分)
右為末煉蜜和丸如梧桐子大每服空心食煎温酒
下二十丸
赤茯苓散(出聖惠方)治脾藏中風語澁四肢難舉智意不
安心膈煩熱頭目昏悶
赤茯苓(三分)犀角屑(三分)羌活(三分)麥門冬(三分去心)蔓荆子
(三分)石膏(二两)甘菊花(三分)人参(三分去蘆頭)黃耆(三分剉)防風
(三分去蘆頭)羚羊角屑(三分)遠志(三分去心)前胡(三分去蘆頭)枳殼
(三分麸炒微黃去瓤)甘草(半两炙微赤剉)
右件藥𢷬篩為散每服四錢以水一中盞入生姜半
分煎至六分去滓不計時候温服
藿香湯(出聖濟總錄)治肝中風多汗惡風身體怠惰四肢
不欲動面色黃不嗜食宜喫此方
藿香藥人参(各半两)羌活(去蘆頭一分)陳橘皮(湯炮去白焙半)
(两)獨活桔梗(炒)木香(各三分)草豆䓻(去皮半两)芎藭
乾薑(炮)甘草(炙)吳茱萸(湯洗乾炒各一两)薏苡仁半夏
(湯洗七次焙乾二兩)
右麄𢷬篩每服三錢水一盞生薑三片煎至六分
空心服
防風散(出聖惠方)治脾藏中風手足緩弱舌強語澁胸膈
煩悶智意恍惚身體沉重
防風(三两去蘆頭)麻黃(三分去根節)人参(三两去蘆頭)芎藭(三分)桂
心(三分)附子(三分炮裂去皮臍)羚羊角屑(三分)黃耆(三分剉)赤茯
苓(三分)酸棗仁(三分微炒)白术(三分)獨活(三分)甘草(半两炙微赤剉)桑
根白皮(三分剉)
右為散每服四錢水一中盞入生姜半分煎至六分
去滓不計時候温服
獨活丸(出聖濟摠錄)治脾藏中風四肢緩弱志意恍惚
獨活(去蘆頭)黃耆(剉各二两)桂(去粗皮)巴戟天(去心各一两半)南木
香人参枳殼(去瓤麸炒用)白茯苓(去黑皮各三分)澤瀉
龍齒(各三分)天雄(炮裂去皮臍)白蒺䔧(各一两炒去角)芍藥(炒半两)
右為末煉蜜和丸如梧桐子大每服十五丸荆芥酒
下
獨活湯(出聖濟總錄)治脾藏中風胸膈痰涎肢體緩弱言
語不利熻熻𤼵熱
獨活(去蘆頭)麻黃(去根節煎掠去沫焙乾各一两)羚羊角(鎊)人参
白茯苓(去黑皮)沙参(去蘆頭)旋覆花黃耆前胡(去蘆)
(頭)附子(炮裂去皮臍)防風(去义一两)甘草(炙半两)半夏(湯洗七次切焙)
右剉如麻豆每服三錢匕以水一盞半入生姜半分
切同煎取七分去滓温服不拘時候日三一方名獨
活散無麻黃
麻黃湯(出聖濟總錄)治脾中風身體緩急手足不随不能
言語
麻黃(去節煎掠去沫焙乾)桂(去粗皮各半两)甘草(炙一两)白术(半两)附子
(炮裂去臍皮一枚)石膏(二两碎研)防風(去叉一两)杏仁(湯浸去皮尖䨇仁炒二十)
(枚)人参芍藥芎藭黃芩(去黑心)當歸(焙各一两)
右剉如麻豆每服五錢匕水一盞半生姜五片煎至
八分去滓温服日二夜一不計時候
獨活散治脾藏中風胸膈痰涎言語不利熻熻發熱
智意昏濁
獨活(一两)茯神(三分)防風(三分去蘆頭)羚羊角屑(二分)人参(三分)
(去蘆頭)附子(三分炮裂去皮臍)前胡(三分去蘆頭)沙参(三分去蘆頭)旋
覆花(三分)黃耆(三分剉)半夏(三分湯洗七遍去滑)甘草(半两炙微赤剉)
右為散每服四錢以水一中盞入生姜半分煎至六
分去滓不計時温服
牛膝酒(一名秦艽酒)治脾中風手臂不收行步脚弱屈伸
攣急痿躄疼痛&KR0857;痺不仁
牛膝(去苖二两半)秦艽(去土二两半)薏苡仁(炒三分)天門冬(去心)
(二两半)細辛(去苖葉炒用)附子(炮裂去皮臍)巴戟天(去心)石南葉
(洒醋微炙各三分)桂(去粗皮二两)獨活(去蘆頭三两三分)杜仲(去粗皮炙剉一)
(两一分)五加皮(去粗皮一两二錢半)
右剉如麻豆生絹囊貯以酒三斗浸之冬十日春七
日秋五日夏三日每服二合漸加至三四合日三服
夜一服
丹砂散(出聖濟總錄)治脾中風四肢不舉志意昏濁言語
蹇澁
丹砂(研二两)天麻人参威靈仙(去土)白术(炮)當歸
(切焙)乾薑(炮)烏頭(炮裂去皮臍各一两)羊躑躅(去心酒蒸半两)
右為散每服一錢匕食後酒調下漸加至二錢日三
服
一字散(出聖濟總錄)治脾風多汗惡風身體怠惰四肢不
舉色黃面熱腹滿短氣
白附子(炮)天麻乾蠍(全者炒各一两)天南星(醋浸三日焙乾各一)
(两)沉香(剉)牛黃(研)乳香(研)麝香(研)雄黃(研各半两)
右除四味研外餘藥為細末後入研藥一處研令極
細每服一錢匕温酒調下如要丸時用煉蜜和丸如
梧桐子大急風豆淋酒化三丸一切風頭目昏暗肢
體疼痛温酒嚼下一丸小兒化半丸
羚羊角散(出聖惠方)治脾藏中風四肢不舉心胸痰滯言
語蹇澁頭痛煩熱咽喉不利
羚羊角屑(一两)茯神(一两)羌活(一两)薏苡仁(一两)人参(一两去蘆)
(頭)麥門冬(一两去心)旋覆花(一两)前胡(一两去蘆頭)甘草(半两炙微)
(赤剉)
右為散每服四錢以水一中盞煎至六分去滓不計
時温服
細辛散(出聖惠方)治脾藏中風肉熱肌痺滛滛如蟲行或
腠理開汗大洩皮膚肉色不澤脣鼻黃色
細辛(一两)枳實(半两麸炒微黃)防風(一两去蘆頭)石膏(三两)白术(一两)
麻黃(二两去根節)附子(一两炮裂去皮臍)桂心(一两)甘草(半两炙微赤剉)
右為散每服四錢以水一中盞入生薑半分煎至六
分去滓不計時候温服忌生冷油膩黏滑猪雞肉
旋覆花散(出聖惠方)治脾藏風壅多涎心胸不利頭目昏
重
旋覆花(半两)細辛(半两)前胡(三分去蘆頭)赤茯苓(一两)犀角屑
(半两)半夏(半两湯洗七遍去滑)防風(半两去蘆頭)㯽榔(半两)枳殼(半两麸炒)
(微黃去瓤)
右為散每服三錢以水一中盞入生薑半分煎至六
分去滓不計時候温服忌生冷油膩黏食飴糖
前胡散(出聖惠方)治脾藏風壅氣滯多涎胸膈滿悶不下
飲食
前胡(一两去蘆頭)旋覆花(半两)桔梗(一两去蘆頭)赤茯苓(一两)半
夏(半两湯洗七遍去滑)枳殼(一两麸炒微黃去瓤)麥門冬(一两去心)甘草(半两)
(炙微赤剉)大腹皮(一两剉)
右為散每服三錢以水一中盞入生薑半分煎至六
分去滓不計時候温服忌生冷油膩濕麺飴糖
半夏散(出聖惠方)治脾藏風壅痰滯睡即多涎頭目胸膈
不利
半夏(半两湯浸七遍去滑)旋覆花(半两)防風(三两去蘆頭)前胡(三分去蘆)
(頭)桑白根皮(三分剉)赤茯苓(三分)麥門冬(三分去心)枳實(半两)
(麸炒微黃)甘草(半两炙微赤剉)
右為散每服三錢以水一中盞入生薑半分煎至六
分去滓不計時候温服
赤茯苓散(出聖惠方)治脾藏風壅心膈痰滯多吐稠涎不
能下食
赤茯苓(三分)旋覆花(三分)枳殼(一两麸炒微黃去瓤)細辛(三分)甘草
(半两炙微赤剉)蔓荆子(三分)羚羊角(三分)白蒺蔾(三分微炒去刺)桔梗
右為散每服三錢以水一中盞入生姜半分煎至六
分去滓不計時候温服
竹瀝湯(出本事方)治中風入脾肝二經四肢不遂舌強語
蹇
葳靈仙附子桔梗防風枳實川芎
當歸蔓荆子(各等分)
右麄末每服四錢水一盞竹瀝半盞生姜三片同煎
至八分去滓温服日三四忌茗
前胡丸(出聖惠方)治脾藏風壅胸膈氣滯痰涎煩悶神思
昏濁
前胡(一两去蘆頭)旋覆花(半两)赤茯苓(一两)川大黃(一两剉碎微炒)
牛蒡子(一两微炒)皂莢(三分去皮塗酸炙令燋黃去子)㯽榔(一两)枳殼(一两)
(麸炒微黃去瓤)
右為末煉蜜和𢷬三二百杵丸如梧桐子大每服不
計時候以荆芥薄荷湯下二十丸
人参散(出聖濟總錄)治脾中風手臂不随口脣喎僻
桂(去粗皮二两半)烏雌雞(一隻中分一半治如食法剥去腸胃并皮膚筋骨及頭足不用)
人参(四两)雄黑豆(炒香熟去皮四两堅小者是也)附子(四枚炮裂去皮臍)細
辛(去苖葉微炒四兩)乾薑(炮裂二两)
右以雞分半邊炙令黃黑乾刮去黑者與藥同搗細
羅為散每服温酒調下一錢至二錢匕空心午時各
一服稍加至三錢匕
七聖散(出聖惠方)治脾藏中風心腹煩壅頭面微腫冷汗
出
天麻(一两)枳殼(一两麸炒微黃去瓤)芎藭(半两)地骨皮(半两)白蒺蔾
(半两微炒去刺)川大黃(半两剉碎微炒)薏苡仁(三分)
右為散不計時候用温水調下二錢忌生冷油膩猪
雞肉
牛黃丸(出聖惠方)治脾藏風壅語澁多涎
牛黃(一分研細)白附子(一两炮裂)天竺黃(一两研細)天麻(一两半)犀
角屑(三分)鉛霜(半两細研)
右為末都研令勻煉蜜和𢷬百餘杵丸如梧桐子大
每服不計時候以竹瀝下七丸
壊涎丸(出聖惠方)治脾藏風壅咽喉内涎唾如膠心胸妨
悶語聲不利
白礬(燒灰半两)天竺黃(半两)半夏(一兩湯浸七次去滑麸炒)金薄(五十片)
朱砂(一两細研以水飛過)皂莢子仁(半兩微炒)
右以半夏及皂莢子仁𢷬羅為末與諸藥同研令勻
用爛粟米飯和為丸如菉豆大每服七丸不計時候
生姜湯下
肺中風(附論)
肺中風之狀多汗惡風色皏然白時欬短氣晝日則差
暮則甚診在眉上其色白又口燥而喘身暈而重冐而
腫脹偃卧則胸滿短氣冐悶汗出夫熱生風風盛則熱
腠理開多汗者熱盛故也風薄於内所以惡風皏然而
白金之色也在變動為欬又肺主氣故時欬短氣也風
陽也陽晝則在表暮則在裏陽裏而風應故暮則甚也
診在眉上其色白肺之色也身暈而重風使然也喘而
腫脹偃卧而胸滿短氣以主氣故也又噓吸顫掉語&KR0008;
嘶寒身體沉重四肢萎弱其脉浮數皆肺中風之故也
方
牛黃丸(出聖惠方)治肺藏中風項強背痛四肢緩弱言語
不出冐悶咽乾手足顫掉心胸短氣目眩頭旋皮膚
頑痺
牛黃(半两研細)赤箭(半两)羌活(半两)細辛(半两)桂心(半两)當歸(半两)
(剉微炒)甘菊花(半两)防風(半两去蘆頭)天雄(半两炮裂去皮臍)麻黃
(半两去根節)蔓荆子(半两)白术(半两)萆薢(半两剉)茯神(半两)杏仁
(半两浸去皮尖䨇仁麸炒微黃)犀角屑(半两)山茱萸(半两)羚羊角屑(半两)
芎藭(半两)白附子(半两炮裂)五加皮(半两)五味子(半两)阿膠(半两)
(𢷬炒令黃燥)龍腦(一分細研)人参(半两去蘆頭)楓香(半两)天南星(半两)
(炮裂)麝香(一分細研)
右為末入研了藥更研令勻煉蜜和𢷬二三百杵丸
如梧桐子大每服不計時候以荆芥湯下十五丸
八風防風散(出千金方)治肺寒虛傷語音嘶下拖氣用力
戰掉緩弱羸瘠厲風入肺
防風獨活(各四十二銖)甘菊(二十銖)秦椒乾薑黃
耆(各四十二銖)芎藭(四十二銖)天雄麻黃五味子(各三十六)
(銖)附子(四十二銖)山茱萸(三十六銖)秦芄桂心(各三十銖)石膏
(三十六銖)細辛當歸防己(各三十銖)薯蕷杜仲(各三十銖)
甘草(十二銖)貫衆(二枚)人参(二十銖)紫苑(二十銖)
右治下篩每服方寸匕酒調進至兩匕日再
犀角散(出聖惠方)治肺藏中風項強皮毛焦痒口乾心煩
頭目不利四肢無力疼痛
犀角屑天竺黃(細研)人参(去蘆頭)卷栢赤箭藁
本羌活防風(去蘆頭)芎藭桂心獨活五
加皮黃耆(剉)甘菊花麻黃(去根節)赤芍藥細
辛當歸(剉微炒)枳殼(麩炒微黃去穣)天門冬(去心焙)蒼耳子
甘草(炙微赤色已上各半兩)牛黃(半分細研入)麝香(半分細研入)
右為散入研了藥都研令勻每服不計時候以荆芥
薄荷湯調下一錢
防風散(出聖濟總錄)治肺中風項背強直胷滿氣短身如
蟲行四肢無力
防風(去蘆頭半兩)天麻(三兩)白殭蠶(炒三兩)白附子(炮裂二兩)烏
蛇(酒炙用肉二兩)人參(一兩半)枳殼(去穰麩炒二兩)白茯苓(去黑皮一兩半)
羌活(去蘆頭一兩)獨活(去蘆頭一兩)蟬殼(微炒炙一兩半)芎藭(一兩)厚
朴(去粗皮拌生薑汁炙三次二兩)犀角(鎊兩一)白蒺藜(炒一兩半)牛黃(研半)
(兩)蔓荆子(揉去白皮一兩半)羚羊角(鎊一兩)當歸(切焙一兩)木通
大麻仁(一兩)郁李仁(湯退皮并雙仁炒一兩)㯽榔(煨剉一兩)
右先將二十二味搗羅為散次入研者牛黃同拌勻
每服食後温酒調下二錢匕日二夜一如用丸入麝
香半兩與末同研煉蜜和丸梧桐子大每服温酒下
十丸日三服
白蒺藜散(出聖惠方)治肺臟中風項強頭旋皮中如蟲行
腹脇脹滿語聲不出四肢頑痺大腸不利
白蒺藜(三分微炒去刺)羌活(三分)沙參(三分去蘆頭)丹參(三分)麻黃
(三分去根節)白术(三分)羚羊角屑(三分)細辛(三分)萆薢(三分剉)五
加皮(三分)五味子(三分)生乾地黃(三分)赤茯苓(三分)菖蒲(三分)
杏仁(三分湯浸去皮尖雙仁麸炒微黃)枳殼(三分麸炒微黃去穰)桂心(三分)郁
李仁(三分湯浸去皮尖微炒)附子(三分炮裂去皮劑)木通(三分剉)㯽榔
(三分)
右為散每服四錢以水一中盞入生薑半分煎至六
分去滓不計時候温服忌生冷毒滑魚肉
白花蛇散(出聖濟總錄)治肺中風心胷煩悶項背強直皮
膚不仁
白花蛇(酒浸一宿去皮骨取肉炙用三兩)人參(半兩)白茯苓(半兩去黑皮)
當歸(切焙)甘草(炙)白附子(炮)麻黃(去根節各半兩)天麻(半兩)芎
藭(半兩)羌活(半兩去蘆頭)藁本(半兩去苖)細辛(去苖葉一兩)乾蠍(炒一)
(兩)白芷(半兩)附子(炮裂去皮臍半兩)防風(去义半兩)白鮮皮(一分)麝
香(别研二錢)牛黃(别研)丹砂(各一分别研)
右除别研外搗羅為散入研藥再羅勻細每服二錢
匕以葱白臘茶調下
防風散(出聖惠方)治肺臟中風氣攻背痛項強皮毛焦枯
頭疼鼻塞四肢不利徧身瘙癢
防風(三分去蘆頭)半夏(三分湯浸七遍去滑)人參(三分去蘆頭)赤茯苓
(三分)貝母(三分煨令微黃)前胡(三分去蘆頭)芎藭(三分)木香(三分)天麻
(三分)羌活(三分)桂心(三分)甘菊花(三分)細辛(三分)麻黃(三分去根節)
附子(三分炮裂去皮臍)藁本(三分)桑根白皮(三分剉)杏仁(三分湯浸)
(去皮尖雙仁麩炒微黃)
右為散每服三錢以水一中盞入生薑半分薄荷二
七葉煎至六分去滓不計時候温服忌熱麫雞猪魚
等
大排風天麻散(出聖濟總錄)治肺中風&KR0857;麻不仁手足牽
急
天麻(二兩)羌活(一兩去蘆頭)獨活(一兩去蘆頭)烏蛇(酒炙用肉一兩一分)
桂(去粗皮三分)白芷(炒一兩一分)當歸(切焙一兩一分)秦芁(去苖土二兩半)
細辛(去苖葉二兩)青葙子(微炒二兩)附子(炮去皮臍一分)枳殼(去穰麩炒)
(二兩半)白蒺藜(炒二兩)羚羊角(鎊半兩)芍藥(一兩一分)麻黃(去根)
(節洗煎掠去沫去乾二兩一分)
右為散每日空心及晚食前温酒調下二錢匕
獨活散(出聖惠方)治肺藏中風寒冷頭疼項強背痛鼻乾
心悶語聲不出胷中少氣四肢無力疼痛
獨活(一兩)細辛(一兩)附子(炮裂去皮臍一兩)甘菊花(一兩)麻黃(一兩)
(去根節)木通(一兩剉)五味子(一兩)赤茯苓(一兩)紫苑(一兩洗去苖土)
桂心(一兩)白术(一兩)芎藭(一兩)桑根白皮(一兩剉)杏仁(一兩湯浸)
(去皮尖双仁麸炒黃)甘草(一兩炙微赤剉)
右為散每服四錢以水一中盞煎至六分去滓不計
時候温服
芎藭散(出聖忠方)治肺臟中風項強頭旋胷滿短氣嗌乾
噓吸顫掉語聲嘶塞四肢緩弱
芎藭(二兩)防風(三分去蘆頭)獨活(三分)桂心(三分)前胡(三分去蘆頭)
甘菊花(半兩)附子(三分炮裂去皮臍)杏仁(三分湯浸去皮尖双仁麸炒微黃)
麻黃(二兩去根節)細辛(半兩去葉)五味子(三分)黃耆(半兩剉)人參
(三分去蘆頭)茯神(三分)山茱萸(半兩)甘草(半兩炙微赤剉)
右為散每服四錢以水一中盞入生薑半分煎至六
分去滓不計時候稍熱服忌生冷毒滑油膩
薺苨湯(出聖濟總錄)治肺中風項強鼻塞語聲不出喘鳴
肩息胷滿短氣
薺苨(二兩)防風(去义)人參(各一兩半)獨活(去蘆頭)細辛(去苖葉)赤
箭芎藭羚羊角(鎊各半兩)麻黃(去根節二兩)桔梗(炒剉三分)
前胡(去蘆頭)甘草(炙剉)石膏(碎各二兩)蔓荆實白鮮皮(各半)
(兩)
右麄搗篩每服三錢水一盞煎至七分温服食後臨
卧服之
羚羊角散(出聖濟總錄)治肺中風項背強直心胷煩滿冐
悶汗出語聲嘶塞少氣促急
羚羊角(鎊)人參防風(去义)赤箭麻黃(去根節)藁本
(去苖土)羌活(去蘆頭)細辛(去葉苖)甘菊赤芍藥當歸
(切焙)枳殼(去穰各一兩麩炒用)麝香(研半分)甘草(炙剉一兩)牛黃(研一分)
右除研二味外搗羅為散入研藥再羅勻每服荆芥
薄荷湯調下二錢匕不計時候
麻黃散(出聖惠方)治肺臟中風胷氣促急項背強硬皮膚
不仁
麻黃(三分去根節)附子(三分炮裂去皮臍)天麻(三分)防風(三分去蘆頭)
白花蛇肉(三分酥拌炒微黃)細辛(三分)菖蒲(三分)荆芥(三分)桑根
白皮(三分剉)白蒺藜(三分微炒去刺)杏仁(三分湯浸去皮尖双仁麸炒微黃)
牛黃(一分細研)麝香(一分細研)芎藭(三分)
右為散每服不計時候以薄荷酒調下一錢
依源麻黃續命湯(出千金方)治肺虛寒厲風所中噓吸顫
掉語聲嘶塞而散下氣息短憊四肢痺弱面色青葩
遺失便利冷汗出
麻黃(六兩)大棗(五十枚)杏仁白术石膏(各四兩)桂心
人參乾薑茯苓(各三兩)當歸芎藭甘草
(各二兩)
右㕮咀以水一斗二升煮麻黃去沬次下諸藥煎取
三升去滓分三服舊方無白术茯苓今方無黃芩轉
以依經逐病增損
羚羊角丸(出聖濟總錄)治肺中風氣急背項硬語聲嘶敗
天麻(二兩白者)秦芁(去苖土二兩)惡實(炒一兩)枳殼(去穰麩炒一兩)羚
羊角(鎊二兩)白鮮皮(一兩半)升麻(一兩)蔓荆實(一兩)
右為細末煉蜜和丸如梧桐子大食後煎桑根白皮
湯下十五丸日三服
普濟方卷九十
