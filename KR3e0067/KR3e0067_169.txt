普濟方卷一百七十明周王朱橚撰
積聚門
肥氣(附論)
凡積氣在左脇下如覆杯有頭足名曰肥氣肝之積也
肝臟血故隂多而陽少病為氣積此由肺病傳肝肝傳
脾以季夏適王而不受邪氣留於肝故結為積久不愈
令人發欬逆痎瘧連歲不已以仲夏戊巳日得之以隂
盛陽虚故也
方
酸棗仁丸(出聖濟總錄)治肝積肥氣久不已變瘧令人熱多
寒少小便赤澀
酸棗仁(生用)薏苡仁紫蘇子(炒研)木通(剉)黃茋(剉)枳
殼(去蓏麩炒)升麻大黃(剉炒)坐挐草麥門冬(去心焙)木
香赤茯苓(去黑皮各一兩)
右為末煉蜜丸如梧桐子大每服二十丸漸加至三
十丸煎麥門冬湯下
蓬虆根湯(出聖惠方)治久積結癖氣不散左脇下如覆杯咽
酸吐水面目黃痿此名肥氣並女子血瘕
蓬虆根(剉二兩)牡丹皮(剉)赤芍藥(各一兩)桂(去粗皮)梹榔
(剉)枳殼(去瓤麩炒各三分)當歸(切焙)生薑(去皮切焙半兩)生地黃(焙用)
(一兩半)
右粗搗篩每服三錢水一盞煎至七分去滓温服空
心日晩各一服
防葵散(出聖惠方)治肥氣在右脇下結聚成塊腹䐜脹不欲
飲食
防葵訶棃勒皮白术(各三分)郁李仁(三分湯浸去皮微炒)
吳茱萸(半兩湯浸七遍焙乾微炒)桂心(三分)枳實(半兩麩炒微黃)木香(三分)
梹榔(三分)
右為散每服三錢水一中盞生姜半分煎六分去粗
食前稍熱服
三稜丸(出聖惠方)治肥氣在左脇下如覆杯有頭足令人羸
瘦發寒熱不能食
荆三稜川烏頭(一兩炮烈去皮臍)雄黃(半兩細研)硼砂(一兩不夾)
(石者細研)青橘皮(半兩湯浸乾去白)乾漆(半兩搗碎炒令烟出)鱉甲(一兩塗醋)
(炙令黃色去裙攔)防葵(一兩)麝香(一分研)
右為末研前藥令勻以米醋一升熬令稠少入麵作
糊和丸如菉豆大每服十丸空心温酒送下
青蒿湯治久積肥氣寒熱痎瘧
青蒿(自然一合)汁生薑(自然汁半合)童便(半合)常山(剉三分)鱉甲
(去裙攔醋炙黃)烏梅肉(焙各半兩)甘草(炙剉一分)柴胡(去苖三分)
右除汁外粗搗篩每五錢水一盞半煎至八分入煎
三味汁合少許同煎至一大盞去滓臨卧温服
麝香丸左脇下如覆杯有頭足不已令人發痰瘧熱
瘧間日作始由肺病傳肝肝多傳脾脾乘王而不受
邪其氣流於肝故結而為積謂之肥氣其脈澁結或
弦而細
蓬莪术(炮一兩)桂心當歸人参(各半兩)細辛烏
頭(炮去皮各一分)巴豆(去油一分)麝香(一錢)
右為末煉蜜為丸如菉豆大米飲下五丸至十丸食
前服一方壯人五丸弱人三丸
鱉甲散治肥氣在左脇下按之堅不能食脈復弦而
緊肌體痿瘦
鱉甲(一兩半醋塗炙令黃去裙欄)大黃(一兩剉碎微炒)當歸(一兩剉微炒)荆
三稜(一兩炮剉)訶棃勒皮(一兩)枳殼(半兩麩炒微黃去瓤)吳茱萸(半兩)
(湯浸七次焙黃)桃仁(一兩湯浸去皮尖雙仁麩炒微黃)
右為散每服三錢水一中盞生薑半分煎六分去滓
食後稍熱服
牽牛煎丸治肥氣結聚不散腹脇脹滿嘔逆酸水飲
食减少
牽牛子末(三兩以生薑汁半斤酒一升慢火熬如膏)木香(一兩)附子(一兩炮製)
(去皮臍)鱉甲(一兩半醋塗炙令黃去裙攔)梹榔(一兩)桃仁(一兩半湯浸去皮尖)
(雙仁麩炒微黃細研)吳茱萸(半兩湯浸七遍焙乾微炒)硼砂(一兩不夾石者細研入)
右為細末入牽牛子煎和鎔為丸如桐子大每服二
十丸食前生薑湯送下
肥氣丸治肝之積在左脇下如覆杯有頭足如龜鱉
狀久不愈發嘔逆痎瘧連歲月不已其脈弦而細
青皮(炒二兩)當歸(鬚)蒼术(各一兩)蛇含石(殼醋淬三分)蓬术
(切)三稜(切)鐵孕粉(各三兩與三稜蒼术同入醋煮一伏)
右為末醋煮米糊丸如菉豆大每服四十丸當歸浸
酒下
蓬虆根散治肥氣在脇下似覆杯咽酸嘔水面目痿
黃胷膈不利
蓬虆根(二兩剉)牡丹(一兩)枳殼(三分麩炒微黃去瓤)赤芍藥(一兩)桂
心(三分)梹榔(一兩)荆三稜(一兩炮裂)
右為散每服三錢水一中盞煎至六分去粗食前稍
熱服
石韋丸(出聖濟總錄)治肝積氣
石韋(拭去毛焙)荆三稜(煨剉)附子(炮裂去皮臍)吳茱萸(水洗七遍焙乾)
(炒)陳橘皮(湯浸去白焙)蜀椒(揀去閉口及目炒出汗各一兩)
右為末煉蜜為丸如梧桐子大空腹煎荆芥湯下二
十丸
大黃丸(出聖惠方)治肥氣結聚在左脇下堅牢疼痛食少體
瘦
大黃(二兩剉碎微炒)防葵(一兩)木香(三分)乾薑(三分炮裂剉)川烏頭
(一兩炮裂去皮臍)鱉甲(一兩半醋炙令黃剉)
右為細末以陳米醋三斤熬令稠入神麯末半兩煮
成火鎔和諸藥為丸如梧桐子大每日空心温酒下
二十丸以微利為度
鱉甲丸(出聖惠方)治肥氣體瘦無力少思飲食
鱉甲(一枚約重二兩淨洗以醋和黃泥固濟背上約厚三分令乾)荆三稜(三兩炮剉)
川大黃(二兩剉碎微炒)枳殼(三兩麩炒微黃去瓤)木香(一兩半)桃仁(二兩)
(湯浸去皮將雙仁麩炒微黃細研如膏)
右件藥除鱉甲外搗羅為末後以泥風爐子上開口
可安得鱉甲取前藥末並桃仁膏内鱉甲中用好米
醋二斤時時旋放入鱉甲内以慢火熬令稠取出藥
即將鱉甲淨洗去泥焙乾搗羅為末與前藥同和搗
為丸如梧桐子大每日空心以温酒服二十丸晩食
前再服
三稜煎丸(出聖惠方)治腹氣固結不散脇腹急疼食少體瘦
石三稜(七斤净洗去泥剉碎)川大黃(三兩)芫花(一兩醋拌炒令乾)木香
(一兩)鱉甲(三兩塗醋炙令黃去裙攔)
右件藥先以水二升煮三稜至一升去滓搗羅諸藥
為末入前藥於銅器内慢火熬之更入米醋一升同
煎熬稠後稍冷並手丸如梧桐子大每日空心以温
酒下十丸
硼砂煎丸(出聖惠方)治肥氣積年不散在左脇下狀如覆杯
天隂即疼痛
硼砂(二兩不夾石者細研以酒醋各一斤熬如膏)乾漆(一兩搗碎炒令烟出)防葵
(一兩)川大黃(一兩)
右為細末入硼砂煎中入小蒸餅和溶為丸如菉豆
大每日空心温酒下十丸
木香丸(出聖惠方)治肝積肥氣結鞕不散
木香(剉兩)大黃(剉二兩)鱉甲(去裙攔剉二兩米醋三斤與大黃同煎醋净為)
(度焙乾)
右為末酒煮糊為丸如梧桐子大每服二十丸空心
食前生薑湯送下
治肝積氣滯左右脇下遇病作則兩邊手足頭面昏腫
乾葛(一錢)麻黃(三錢)側子(一個)川芍防風枳實芍
藥桂心羌活甘草當歸(各四錢)
右㕮咀生薑煎服
肝之積肥氣丸(出試效方)治積在左脇下如覆杯有頭足不
愈令人發欬逆痻瘧連歲不已
厚朴(半兩)黃連(七錢)柴胡(二兩)椒(炒出汗四錢)川烏頭(炮去皮一錢二)
(分)乾薑(炮半錢)皂角(去皮弦子煨一錢半)巴豆霜(五錢)白茯苓(去皮)
(一錢半)廣茂(炮二錢半)人参(去蘆二錢半)甘草(炙二錢)昆布(二錢半)
右件除茯苓皂角巴豆霜餘為細末另碾茯苓皂角
細末和勻另碾巴豆霜旋旋入末和勻煉蜜為丸如
梧桐子大初服二丸一日加一丸二日加二丸漸漸
加至大便微溏再加兩丸服周而復始如積减大半
勿服春夏依此法服秋冬另有加减法在各條下秋
冬加厚朴半兩通前一兩减黃連一錢半若治風癎
於一料中加人参茯苓菖蒲各三錢黃連祗依春夏
用七錢雖秋冬不减空心淡醋湯下
伏梁(附論)
内經謂病有小腹痛上下左右皆有根名曰伏梁裏有
膿血居腸胃之外不可攻治之每切按之欲死又曰人
有身體脾股胻皆腫環臍而痛病名伏梁此風根也夫
氣之所聚名曰聚氣之所積名曰積夫聚者陽氣也故
無所留止積隂氣也故有形伏梁心之積也起於臍下
故小腹痛上下左右皆有根裏有膿血居腸胃之外故
環臍而痛此風水之病故身體脾胻皆腫名曰伏梁以
其若梁之隠伏也其症有淺深居臍上為逆以邪氣之
逆上行也居臍下為從以邪之順下行也治法不可動
動之為溺墻之病故治在刺法中夫心之積名曰伏梁
起於臍大如臂上至心下以秋庚辛得之何以言之腎
病傳心心當傳肺肺以秋適王王者不受邪心欲復還
腎腎不肯受故留結為積故知伏梁以秋得之也千金
方云經絡受病入於腸胃五臟積聚發伏梁息賁肥氣
痞氣奔豚積聚始生至期已成奈何曰積之始生得寒
乃生厥止乃成積人之善病腸中積者何以候之曰皮
薄而至澤肉不堅而淖澤如餓則腸胃受惡惡則邪氣
留則積聚乃生則腸胃之積寒温不次和氣消止至其
玄積留止不聚乃起病有身體腰脾股胻皆腫環臍而
痛是為何病曰病名伏梁此風根也不動動之為水溺
墻之病小腹痛左右上下皆有根者伏梁也裏膿血居
腸胃之外不可攻治之每切按之欲死以下則因隂必
下膿血上則廹胃管王永生云當臍出膈脥胃管内癰
以久病也難療居臍上為逆慎勿動亟奪其氣益於大
腸而着於肓肓原在臍下故環臍而痛
方
訶棃勒丸(出聖濟總錄)治憂積伏梁氣
訶棃勒(煨去核二兩)梹榔(剉三兩半)赤茯苓(去黑皮)柴胡(去苖)枳
殼(去瓤麩炒)羚羊角(鎊)黃連(去鬚)防葵(剉)生薑(切焙各一兩半)黃
芩(去黑心一兩)大黃(剉炒三兩半)木通(剉一兩一分)
右為末煉蜜和丸梧桐子大每服十丸空腹米湯下
日再漸加至三十丸以利為度
療痞結痃癖氣積横梗伏梁
右以鯉魚作膾以濃蒜虀食之昔患痃癖者常夢人
教每日三顆大蒜初時依遂至瞑眩而愈
半夏散(出聖惠方)治伏梁氣心下硬結滿悶不能食胷背疼
痛
半夏(一兩半湯浸七遍去)川大黃(一兩剉碎微炒)桂心(一兩)前胡(一兩)
(去蘆頭)荆三稜(一兩炮剉)當歸(一兩剉焙微黃)青橘皮(一兩浸去白瓤焙)
鱉甲(一兩半醋塗炙令黃去裙攔)梹榔訶棃勒皮木香(各一)
(兩)
右為散每服三錢水一中盞生薑半分煎至六分去
滓不拘時候稍熱服
丹砂丸(出聖濟總錄)治伏梁氣胷中痞痛小便赤澀及驚悸
不安夜多夢寐
丹砂金邪馬牙硝(以上三味同研細)人参赤茯苓
(去黑皮)麥門冬(去心焙)升麻遠志(去心一兩)生薑乾地
黃(焙二兩)䜴(一兩)
右除研者搗羅為末將研者拌勻煉蜜和丸如梧桐
子大每服二十丸臨卧煎桑根白皮葱湯下
川烏頭丸(出聖惠方)治伏梁氣結固在心下横大如臂飲食
漸少肢體消瘦
川烏頭(半兩炮裂去皮臍)莞花(半兩醋拌炒令乾)荆三稜(半兩剉醋拌炒)
桂心防葵(各半兩)鱉甲(一兩塗醋炙令黃去裙攔)乾漆(半兩搗碎炒令)
(烟出)木香(一兩)硼砂(一兩半不夾石者細研)川大黃(二兩剉碎醋拌微炒)
右為細末先以米醋三斤熬令稍稠入少麵作糊和
鎔搗三百杵為丸如菉豆大每服空心以温酒下七
丸漸加至十丸以取下積滯物為度隔兩日再服
鱉甲湯(出宣明論)治伏梁積氣心下如臂痞痛不消小便不
利
鱉甲(去裙攔醋炙黃)荆三稜(剉)大腹(剉)芍藥(各一兩)當歸(切焙)
右麄搗篩每服三錢水一盞木香末半錢同煎至七
分去滓空心温服日再服
防葵散(出聖惠方)治伏梁氣在臍上心下固結如梁之狀胷
膈不利飲食减少
防葵荆三稜(炮裂)桂心赤芍藥(各一兩)鱉甲(一兩半塗)
(醋炙令黃去裙攔)當歸(一兩)訶棃勒皮(一兩)川大黃(一兩剉碎微炒)枳
殼(三分麩炒微黃去瓤)
右為散每服三錢水一鍾生薑半分煎至六分去滓
食前熱服
乾漆丸(出聖惠方)治伏梁氣在心下堅牢不散胷中連背多痛
乾漆(一兩搗碎炒令烟出)川烏頭(半兩去皮臍剉碎研半炒黃色)芫花(一兩剉拌)
(炒令黃)桃仁(半兩湯浸去皮尖雙仁麩炒微黃)雄黃(一分細研)鱉甲(一兩塗醋)
(炙令黃去裙攔)木香(半兩)硼砂(一兩不夾石者細)麝香(一分細研)
右為細末入研前藥令勻以醋煮麵糊為丸如菉豆
大每服食前以温酒送十丸
治奔豚伏梁氣
陳皮青皮當歸白芍藥蔞根梔子
甘草(各一兩)川山甲
右為麄末每服半兩水二盞生薑三片煎至八分去
柤温服
硼砂煎丸(出聖惠方)治伏梁氣久積在心下横大如臂發欬
疼痛胷背拘澁腹脇滿悶
硼砂(二兩不夾石者細研以酒醋各半斤熬如膏)乾薑(半兩炮製剉)附子(一兩)
(炮裂剉去皮臍)梹榔(一兩)川大黃(二兩剉碎微炒)
右為細末入硼砂煎更入蒸餅少許和鎔為丸如梧
桐子大每服空心温酒下十五丸至二十丸
大黃煎丸(出聖惠方)治伏梁氣心胷妨實背膊煩疼不能食
四肢無力
川大黃(三兩剉研微炒别羅搗末以酒醋各一升熬如膏)木香(一兩)荆三稜
(一兩剉碎醋拌炒令乾)桃仁(一兩湯浸去皮尖雙仁麩炒微黃)訶棃勒皮(一兩)
桂心梹榔青橘皮(各一兩湯浸去白瓤焙)
右為細末入大黃煎更入蒸餅少許和鎔為丸如梧
桐子大每日空心温酒下十丸至十五丸
伏梁丸(出三因方)治心之積起於臍上上至心大如臂久久
不愈病煩心身體重股背腫環臍而痛其脈沉而芤
茯苓厚朴(薑汁製炒)人参枳殼(麩炒去瓤)白术半夏
(湯洗七次)三稜(慢火煨熱乘熱温製)
右等分為末煮糊丸如梧桐子大米飲下二十丸食
前日兩服作散酒調服絶勝
氣塊石燕散(出直指方)治飲食傷冷心下結塊狀如伏梁又
攻左脇
車𧑃殼蛤蜊殼(並燒灰存性為末各一兩)乾薑(生)官桂甘
草(各炙一兩)
右為末每服二錢臨發時沸湯點服車𧑃蛤蜊殼治
塊
伏梁丸(出指南方)臍下如臂時起至心下又或身體肢脛皆
腫始由腎病傳心心傳肺肺乘王不受邪氣留於心
結而為積其脈大而時一結或沉而芤謂之伏梁其
病裏有膿血居腸胃之外按之欲死比下則因隂必
下膿血上則追胃腕内癰居臍上為逆居臍下為從
始萌可治久則難以變成水
青皮(白馬尿浸三日令軟透切三兩)巴豆(去皮十五個與青皮同炒乾去巴豆不用)羌
活(半兩)
右為末糊為丸如菉豆大米飲下十五丸未知加至
十丸
治伏梁氣横在心下不能飲食(出聖惠方)
木香(一兩)硼砂(一兩夾石者細研入)川大黃(二兩剉碎措拌炒令乾)
右為細末入研過硼砂令勻以酒煮麵糊為丸如梧
桐子大每服食前生薑湯下七丸
治伏梁氣在心下結聚不散(出聖惠方)
硝石(半兩)牽牛子(一兩)木香(半兩)
右為細末以米醋二斤内藥末慢火煎令稠入少麵
糊和鎔為丸如桐子大每服空心温酒下十丸
治伏梁氣方
右白馬尿銅器中盛取每旦服一斤
治伏梁氣在心下結聚不散(出聖惠方)
右以桃奴三兩為末空心温酒調二錢服
人参丸治心積伏梁
人参(一兩)陳橘皮(湯浸去白焙二兩搗末醋一斤煎膏)射干自然銅
(研如粉)金屑(研如粉)枳殼(去瓤麩炒)知母(剉)當歸(切焙)細辛(去苖)
(葉)梹榔(剉)石菖蒲(泔浸一宿切焙)赤茯苓(去黑皮)麥門冬(去心)
(焙各一兩)
右除煎研者外搗羅為末入煎研者和勻煉蜜和丸
如梧桐子大每服二十丸空心炒生薑黑豆湯下日
再服稍加至三十丸
鱉甲散(出聖惠方)治伏梁氣横在心下堅硬妨悶不能食
鱉甲(一兩半塗醋炙炮令黃去裙攔)吳茱萸(半兩湯浸七遍焙乾微炒)郁李仁
(一兩湯浸去皮焙炒)荆三稜(一兩炮剉)枳實(三分麩炒微黃)柴胡(三分去苖)桂
心(三分)梹榔(一兩)
右件藥搗篩為散每服四錢水一中盞入薑半分煎
至六分去滓食前稍熱服
心之積茯苓丸(出試效方)起臍上大如臂上至心不愈令人
煩心
黃連(鬚一兩半)厚朴(去皮薑製半兩)人参(去蘆五錢)桂(去皮一錢)乾薑(炮半)
(錢)茯神(去皮末一錢)丹参(炒一錢)
右件除巴豆霜外為細末另研巴豆霜旋旋入末煉
蜜為丸如梧桐子大初服二丸每日加一丸二日加
二丸漸加至大便溏再從兩丸加服淡黃連湯送下
食遠週而復始積减大半勿服秋冬加厚朴半兩通
前称一兩减黃連半兩即用一兩黃芩
治心下結伏氣
用甘藍(平)煮作葅經宿浸色黃和鹽食之
痞氣(附論)
凡積氣在胃脘腹大如盤者脾積也痞結不通故名痞
氣此本肝病𫝊脾脾當傳腎腎以冬適王而不受邪氣
留於脾故結為積以冬壬癸日得之久不愈令人四肢
不收發黃疸飲食不能肌膚所以然者脾藏肌肉之氣
能與胃行其津液以榮養四肢若為積氣所留不能榮
養故有四肢不收飲食不為肥膚之症
方
麯术香稜丸(德生堂方)治男子婦人小兒脾積氣滯胷膈痞
悶肚腹脹滿痃痞氣塊往來走注刺痛大傷酒食嘔
吐酸水飲食不思婦人血氣癥瘕小兒脾滯並皆治
之此方比瑞竹堂方略有加味
荆三稜莪术陳皮香附子(各四兩作一處用好醋二斤煮)
(一伏時去醋焙乾)白豆蔲沉香&KR1190;砂仁蓽澄茄
木香川薑烏藥(各二兩)枳殼(炒)梹榔乾葛
半夏麯(炒)神麯乾葛花(二兩)
右為末熬蘿蔔水煮糊為丸如菉豆大每服五七十
丸隨意酒生薑湯下
金露紫苑丸(出宣明論)治一切脾積兩脇虛脹臍腹疼痛
草烏頭(去皮尖生)黃連(半兩)官桂桔梗乾地黃乾
生薑川椒蕪荑紫苑(去皮)柴胡防風厚
朴甘草人參川芎鱉甲(酒浸)貝母枳殼
甘遂(以上各一兩)巴豆(三兩醋煎半日出油)硼砂(三錢)
右為末水煮麵糊為丸如梧桐子大每服五丸空心
臨卧米湯下或微疎動詳虚實加减
消痞丸(一名大消痞丸出衞生寶鑑)治一切心下痞悶及積年久不
愈者
黃連(去鬚煉炒六錢)黃芩(刮黃色六錢)薑黃白术(各一兩)乾生
薑(一錢)甘草(炙三錢)&KR1190;砂仁(三錢)枳實(麩炒黃五錢)橘皮(四錢)人
參(四錢)半夏(湯洗七次四錢)神麯(炒黃色二錢)厚朴(三錢)猪苓(二錢半)
一方加澤瀉
右為細末湯浸蒸餅為丸如梧桐子大每服五十丸
至七十丸一百丸白湯送下食後一方無人參甘草
蒜紅丸(出百一選方)治脾積腹脹如鼓青筋浮起坐卧不得
者
揀丁香木香沉香梹榔青皮(去白)陳皮(去白)
&KR1190;砂仁蓬莪茂(炮去皮)青皮(去白)牽牛草菓子(各一兩)
肉豆蔲(麵褁煨)粉霜(各一兩)白茯苓(去黑皮)人參(各半兩)蒜
(二百枚一半生用一半火焙熟)
右為細末以生熟蒜研細生細絹取汁旋用末藥為
丸如梧桐子大每服五七丸至十五丸食後淡鹽湯
送下忌醎酸魚鮓茶醬醃藏雞鴨生冷馬牛雜肉之
類只喫淡白粥一百日
金液丸(出聖濟總錄)治脾積痞氣痰逆惡心腹脇滿悶胷膈
噎塞不思飲食
荆三稜(炮)蓬莪茂(炮)白术丁香皮(刮去麄皮)牽牛子
(麩炒)青橘皮陳橘皮(並湯浸去白焙)肉豆䓻(大者去殼)梹榔(炮各)
(一兩)乾薑(炮)硼砂(研各半兩)丁香巴豆(半兩和皮稱去皮研如膏紙壓)
(油去盡以不汚紙為度)
右為末攪拌勻用頭醋煮稠麵糊為丸如菉豆大每
服五丸食後米湯飲下
萬安丸(出仁存方)治腹中成形作塊按之不移推之不動動
輙微喘令人寒熱腹中時痛漸漸羸瘦久不治者多
變成水虛腫亦由憂思驚恐寒熱得之隂陽痞㿃氣
結成形其脈結澁謂之積氣
大戟(炮)甘遂牽牛(半生半炒)五靈脂吳茱萸(浸七次炒)
玄胡索(炒各二錢半)芫花(醋煮炒)石膏(各一錢)膽礬(半錢研)細
墨(燒半錢)斑蝥(十個去頭足炒)芫菁(二十枚去足炒)巴豆(去油半錢)
右為末糊丸菉豆大薑橘皮湯下三粒日二服病去
五六分即住服
快氣丸(出聖濟總錄)治脾積痞氣心腹脹滿嘔逆噫酸
梹榔(三枚剉)木香(一兩)肉豆蔲(去殼半兩)甘遂(半兩麩炒黃)大戟
(一分炮)白牽牛(一兩炒)墨(一分)沉香(半兩)陳橘皮(湯浸去白焙)
右為末白麵糊為丸食後生薑湯下
消痞丸治一切痞氣心腹脹滿癖氣聚滯不快
青皮(去白)陳皮(去白)荆三稜(炮切)廣茂(煨切)益智(炒)&KR1190;砂仁
當歸(切焙)半夏(薑製)牽牛(炒)丁香皮(一兩)硼砂(明者一分另研)
右為細末酒糊為丸如小菉豆大每服二十丸生薑
湯送下不拘時服
沉香消痞丸
沉香(半兩)木香(半兩)陳皮青皮三稜蓬术砂
仁香附烏藥梹榔乾薑(各一兩)
右為細末醋糊為丸梧桐子大每服五六十丸用米
飲湯送下食前服
豆蔲丸(出聖濟總錄)治脾積痞氣攻注腰背痛
肉豆蔲(去殼)赤茯苓(去黑皮)高良薑附子(炮裂去皮臍)草
豆蔲(去皮)藿香陳橘皮(洗浸去白焙各二兩)人參(一兩)梹榔(十個)
桂(去麄皮半兩)
右剉如麻豆大每服二錢水一盞半入棗五枚生薑
一分切碎煎至八分去滓熱服
勻氣湯(出聖濟總錄)治脾積痞氣胃脘不安肌瘦减食
大腹(兩枚連皮剉)牽牛子(一兩半生半熟)高良薑(炮半兩)白术
陳麴(炒)桂(去麄皮)麥蘖(炒各一兩)郁李仁(半生半熟)厚朴(去麄皮薑)
(汁各一兩)甘草(炮二兩)
右麄𢷬篩久服三錢水一盞生薑三片(缺)一枚擘
同煎至七分去滓稍熱服日三
調中順氣丸(出衛生寳鑑)治三焦痞滯水飲停積脇下虛滿
或時刺痛
木香(一兩)白豆蔲(去殼一兩)青皮(炒一兩)荆三稜(炮一兩)半夏
(湯炮七次二兩)&KR1190;砂(去殼半兩)梹榔(半兩)陳皮(半兩)大腹子(二兩)
右為細末煮麵糊為丸如梧桐子大每服三十丸漸
加至六十丸食後陳皮湯下
勝紅丸(出瑞竹堂方)治心腹痞滿消食快氣美進飲食
三稜(醋炙)廣茂(醋炙)青皮(去瓤炒)陳皮(去白)乾薑(火炮)良薑
蘿蔔子(炒各一兩别研)香附子(二兩炒去毛)枳實(去瓤炒一兩)白术
(煨一兩)
右為細末醋糊為丸如梧桐子大每服五七十丸薑
湯或木香湯煎陳皮湯送下不拘時候
三脘痞氣丸
木香青皮三稜砂仁梹榔白豆䓻
沉香(等分)
右為末薑糊為丸如梧桐子大每服三四十丸食前
薑湯米飲下
訶棃勒散(出聖惠方)治痞氣結聚在胃管心腹妨不能飲食
訶棃勒皮(一兩)鱉甲(一兩半塗醋炙令黃去裙襴)白术(一兩)人參(去蘆)
(頭三分浸)桂心(三分)防葵(三分)川大黃(三分剉碎微炒)郁李仁(三分湯浸)
(去皮微炒)甘草(半兩炙微赤剉)
右為散每服三錢水一盞生薑半分煎至六分去滓
食前稍熱服
梹榔散(出聖惠方)治痞氣心腹脹硬飲食不下
梹榔(一兩)牽牛子(一兩)木香(半兩)白术(三分)陳橘皮(半兩湯浸去白)
(瓤炒)高良薑(半兩)訶棃勒皮(三分)枳實(半兩麩炒微黃)甘草(半兩炒微)
(赤剉)
右為散每服三錢水一盞煎至六分去滓食前稍熱
服
鱉甲散(出聖惠方)治痞氣結聚在胃管盤牢不動飲食漸少
四肢無力
鱉甲(一兩半塗醋炙令黃去裙襴)川大黃(一兩半剉碎微炒)木香(一兩)草
豆䓻(三分去皮)枳殼(三分麩炒微黃去瓤)郁李仁(一兩湯浸去皮微炒)荆三
稜(一兩炮剉)當歸(一兩)梹榔(一兩)
右為散每服三錢水一中盞生薑半分煎至六分去
滓食前稍熱服
三稜丸(出聖惠方)治痞氣在胃管狀如覆杯心腹脹滿不能
飲食肌體漸瘦
荆三稜(二兩剉碎醋拌炒令乾)訶棃勒皮(一兩)川大黃(二兩剉碎微炒)
鱉甲(一兩半塗醋炙令黃去裙襴)木香(一兩)乾漆(一兩搗碎炒令烟出)梹榔
(一兩)桃仁(一兩湯浸去皮尖雙仁麸炒微黃)川烏頭(一兩去皮臍剉碎鹽拌炒令黃)
右為細末取米醋三斤煎成膏入蒸餅和鎔為丸如
梧桐子大每日空心温酒下二十丸
脾積丸(出聖濟總錄)治脾積痞氣身黃口乾胷膈滿悶肌瘦
减食或時壯熱
陳倉米(一合醋浸淘過)青橘皮(五十片醋浸軟去白)巴豆(五十枚去皮麻絲繫)
(定三分同炒乾去巴豆不用入後藥)石三稜(一分)雞爪三稜(一分)蓬莪茂
(三枚炮剉)荆三稜(一分炮剉)梹榔(二枚剉)
右為末取一半麵糊為末如菉豆大一半作散每服
一錢白粥飲調下三丸
異香散(出直指方)治脇膨脹痞滿噎塞噎氣吞酸一切風痞
腰脇刺痛
蓬术益智甘草三稜(各六錢)青皮(三錢)陳皮(三錢)
石連厚朴(各一錢)
右咬咀水二盞入薑棗鹽少許煎服或鹽湯點或鹽
酒調皆可
平氣丸(出聖濟總錄)治脾積痞腹脇膨脹心痛胷悶不思飲
食
梹榔(一枚剉)烏梅(一兩一半去核一半留核)荆三稜(炮半兩)青橘皮
(去白焙一兩)&KR1190;砂(去皮半兩)胡椒(半兩)巴豆(去皮心别研二錢)
右將六味擣羅為末入巴豆研勻白麵糊為丸如菉
豆大每服三丸食後温酒薑下
白术湯(出聖濟總錄)治痞氣脇滿悶
白术柴胡(去苖)生薑(去皮薄切炒乾)桂厚朴(去麄皮與桂各三兩)
(塗生薑汁炙香熟)甘草(炙剉一兩)梹榔(剉十片)
右粗搗篩每服三錢水一盞煎至七分去滓温服微
利為度
氣積方
沉香木香砂仁輕粉(各三兩)牛腦子(一個用好酒浸)
(一宿去筋膜)公雞肫(連皮黃)皮硝(一椀)
右牛腦子同雞肫好酒浸一宿後入沉香砂仁皮硝
杵千下用生銅鍋文武火炒乾研為末後入輕粉每
服一匕二錢空心燒酒服日進三服為妙
烏頭丸(出聖濟總錄)治脾積痞氣胷脇脹滿氣逆昏悶四肢
少力
烏頭(炮裂皮臍)半夏(湯浸去白焙乾各一兩)防風(去)乾薑(炮)枳
實(去瓤麩炒)皂莢(去皮子醋炙)木香(各一兩)
右為末生薑自然汁為丸如小菉豆大早晚用炒生
薑湯下七丸至十丸不可多服
紅丸子治丈夫脾積氣滯胷膈滿悶面黃腹脹四肢
無力酒積不食乾嘔不止背脾連心胷及兩乳痛婦
人脾血積氣諸般血癥氣塊及小兒食積羸瘦面黃
肚脹氣急不嗜飲食漸成脾癆不拘老少普宜服之
壯胃消宿食治冷瘧藿亂
荆三稜(浸軟切片)蓬莪茂青橘皮陳皮(去白各五斤)乾
薑(炮)胡椒(各三斤)
右為細末用醋麵糊為丸如梧桐子大礬紅為衣每
服三十粒食後薑湯下小兒臨時加减與服一方有
阿魏四兩醋浸入糊同丸治大人小兒脾胃等患極
有神效但荆三稜蓬莪茂本能破癥消癖其性猛烈
人不以此為常服之劑然今之所用者以出産之處
隔絶二藥不得其真乃以紅蒲根之類代之性雖相
近而功不同以之治病不能傷耗真氣瘦人虚人小
兒姙婦皆可服之無疑但修合之際務在蒸治用好
米醋煮陳米粉為丸仍去阿魏礬紅最宜常服飲食
所傷中脘痞滿服之應手而愈大病之後糓食難化
及治中脘停酸並用薑湯嚥下脾寒瘧疾生薑橘皮
湯下心腹脹滿紫蘇橘皮湯下脾痛作楚菖蒲湯下
酒疸糓疸遍身皆黃大麥湯下兩脇引乳作痛沉香
湯下酒積面黃腹脹時或乾嘔煨薑湯下婦人脾血
作痛及血癥氣瘕並經血不調或過時來或發為寒
熱並用醋湯下男子婦人有癲癎之患辰砂為衣此
藥用橘葉湯下姙婦惡阻嘔出納食百藥不療惟此
藥最妙仍佐以二陳湯五膈寬中散服之但人疑丸
子不利胎氣未必信服當易名用之特有竒效然恐
姙婦服此之後偶爾傷動必致歸咎故不敢極言其
妙耳
鱉甲丸(出聖惠方)治痞氣當胃腕結聚如杯積久不散腹脇
疼痛體瘦成癆不能飲食
鱉甲(三兩去裙攔以米醋一小盞化硼砂一兩用塗炙鱉甲令醋淨為度)附子(一兩炮裂)
(去皮臍)荆三稜(一兩微炮炒)乾漆(一兩搗碎炒令烟出)木香(一兩)川大
黃(二兩剉碎醋拌炒令乾)吳茱萸(半兩湯浸七遍炮乾微炒)
右為細末以醋煮麵糊和鎔搗三二百杵為丸如梧
桐子大每日空心温酒下二十丸
蕪荑丸(出聖濟總錄)治脾積痞氣微有滑泄不思飲食
蕪荑(四兩)陳橘皮(湯浸去白焙乾四兩為末米醋一斤)附子(炮裂去皮臍二兩)
木香(一兩)莎草根(去毛三兩)白术(一兩)
右除橘皮外搗羅為末入橘皮煎和鎔煉蜜為丸如
梧桐子大空心用陳米飲下三十丸
牽牛子丸(出聖惠方)治脾積痞氣大便不通身腫少力肢節
疼痛兼治心腹脹硬臟腑壅滯
牽牛子(一兩半微炒)甘遂(半兩微炒)荆三稜(炮剉)木香(一兩)陳橘
皮(湯浸去白焙乾方用青橘皮)訶棃勒(煨取皮三分)
右為末生薑汁二兩蜜四兩同煎至四兩鎔和前藥
末為丸如梧桐子大臨卧米飲下二十丸或生薑湯
下
甘遂方
甘遂黃芩芒硝桂心細辛(各一兩)大黃(三兩)
右咬咀以水八升煎取二升半分三服
痞氣丸(出三因方)治脾之積在胃管覆大如盤久不愈四肢
不收黃瘴飲食不為肌膚心痛徹背背痛徹心脈浮
大而長
大烏頭(一分去皮炮煎)附子(半兩炮去皮臍)赤石脂(煆醋碎)川椒(炒出)
(汗)乾薑(炮各二兩)桂心(半兩)
右為末蜜丸如桐子大硃砂為衣每服五七丸米湯
下漸加至十丸
白术丸治積聚癖氣不能飲食心肋下滿四肢骨節
酸疼盗汗不絶
白术黃耆(剉)人參赤茯苓(去黑皮)烏頭(炮裂去皮臍)
乾薑(炮)當歸(切焙)甘草(炙剉)梹榔(剉各兩半)牡蠣芍藥
麥門冬(去心焙)細辛(去苖葉)前胡(去蘆頭)鱉甲(去裙攔醋炙各一兩)
防葵(剉)紫苑(去苖土)桔梗(炒)桂(去粗皮各三分)
右為末煉蜜和丸如梧桐子大每服二十丸空腹日
晚温酒下漸加至三十丸忌莧菜桃李雀肉生葱海
藻菘菜生菜大蒜猪肉
秘方勝紅丸(出醫方大成)治丈夫脾積氣滯胷膈滿悶腹脇
四肢無力酒積不食乾嘔不止背脾連心胷及兩乳
痛婦人脾血積氣諸般血癥氣瘕小兒食積骨瘦面
黃肚腸氣急不嗜飲食漸成脾癆
陳皮青皮三稜莪术(二味同用醋炙切片)乾薑(炮)良
薑(各一兩)香附(炒去毛二兩)
右為細末醋糊為丸如桐子大每服三十丸薑湯下
一方加神麯麥芽小兒量大小加减此方即局
方紅丸子去礬紅阿魏胡椒增良薑香附子極為穏
當應老人虛人姙婦小兒服之無疑以其治病有功
不能傷耗真氣尋常飲食所傷中脘痞滿服之應手
而愈大病之後榖氣難化及治中腕停酸功效特異
脾寒瘧疾生薑橘皮湯心腹脹滿蘇梗橘皮湯
脾痛作楚菖蒲湯酒疸穀疸遍身皆黃大麥煮
飲兩脇引浮作疼磨沉香温水酒積食積面黃
腹脹時或乾嘔煨薑湯婦人脾血作痛及血癥氣
瘕並經血不調或過時不至醋湯下寒熱往來尤宜
與服産後敗血上攻心神迷亂狀若癲癎熱醋湯
下其效尤速男子婦人癲癎者未必皆由心經蓄熱
亦有因脾氣不舒致痰飲上迷心竅而成斯疾者若
伏梁過臍多愈見昏亂宜用此藥衣以硃砂用橘皮
葉湯下名小鎮心丸
化鐵散治痞積
威靈仙楮桃兒(各一兩)
右為細末每服三錢用温酒調下
寬膈丸療氣不升胷膈痞結
木香荆三稜(煨)青橘皮(去白各半兩)半夏(二兩湯洗七次)大
腹子(三錢半)
右為細末生薑汁麵糊為丸如梧桐子大每服七十
丸食後生薑湯下
桂花散(出直指方)治脾積氣痛
香附(五兩炒去毛)蓬术(醋煮焙)良薑桂花甘草(炙各一兩)
右為末每服二錢空心沸湯鹽點服
半夏湯(出聖濟總錄)治脾積冷氣痞結胷滿痰逆四肢怠惰
半夏(陳皮湯去滑焙乾)葶藶(紙上炒各一兩)麥門冬(去心焙乾二兩)蘆根
(剉碎三兩)
右粗搗篩每服三錢水一盞入小麥淘淨半合生薑
半棗大切同煎至八分去滓空心日午夜卧各一服
如病人瘦弱即加桂心栢子仁各一兩
礬石丸治脾積痞氣泄瀉日夜下痢白膿
礬石(燒冷汁枯)訶棃勒(煨去核各二兩)黃連(去鬚三兩)木香(一兩)
右為末水浸蒸餅濾如糊為丸如梧桐子大空心食
前陳米飲下二十丸以泄止為度
金露丸(出保命集)治脾積内傷心下痞不降米穀不化
大黃(二兩)枳實(半兩炒)桔梗(二兩)牽牛(頭末二錢半)
右為細末薑糊為丸蒸餅亦得丸梧桐子大温水下
二三十丸
金真丸治三焦氣壅結痞心胷大便不通傷寒下症
已服承氣不利服此百粒安穏而通
川大黃商枳實(麵炒)梹榔黑牽牛(各等分一半生一半熟)
右為細末滴水為丸如梧桐子大每服五七十丸米
飲下以大便和利為度去梹榔枳實倍加黃芩滑石
名藏用丸治心腹大痛脹滿大小便不通潮熱燥渴
服緊峻藥必吐了服五七十丸至百丸必通服藥過
多肛門下燥結不得便即用提盆散導之
硫黃丸(出聖惠方)治痞氣結固不散心腹疼痛食少體瘦
硫黃(二兩細研水飛過)木香(一兩半為末)川大黃(二兩剉碎微炒為末)桃
仁(四十九枚湯浸去皮尖雙仁别研)
右藥四味先取大黃末用酒洒濕納新竹篦子内開
口入炊飯甑中蒸令飯熟為度取出與桃仁同研極
爛入硫黃末研勻入少許麵糊和為丸如梧桐子大
每日空腹以酒下二十丸
治脾積氣痛婦人諸般氣痛(出聖惠方)
香附子(五兩炒去毛赤色止)莪木(醋煮)甘草(各二兩)
右為細末每服二錢入鹽少許百沸湯點空心熱服
又方(出本事方)
良薑(四兩)甘草(一兩)桂心(半兩)
右為末每服一錢入鹽沸湯點服
木香丸(出聖惠方)治痞氣心腹堅脹飲食不消
木香(一兩)川大黃(二兩剉碎醋拌令炒乾)硫黃(一兩研細水飛過)
右為細末研入硫黃令勻以酒煮麵糊和丸如梧桐
子大每服空心生薑湯下十丸
治男子婦人腹痞病脾積大有神效
蒸餅(先用發酵者五六個隂三宿擘碎晒乾為細末)皮硝(一斤為細末)黃沙
牛腦子(一個鮮者去了腦皮紅筋搯細用粗濾過入硝末和丸)
右一處和勻酵麵糊為丸如梧桐子大每服二十丸
空心好酒送下日進三服忌食生冷物雞猪肉酢韭
豆麵麩青菜忌一百日有效驗矣
治痞疾
信砒(二兩别研如粉)寒水石(三兩别搗為末)
右用生鐵銚子先鋪石末後堆砒末在上以石末蓋
頭然後盛蓋之用麵醋紙條子密封約十重以炭火
一斤以來銚子在候紙條子黑取出置冷地上候冷
取開之揀淨刮取砒石末一處入乳鉢内細研以軟
粟米飯和丸如梧桐子大更别搓小丸一等以備小
兒服以飛過辰砂為衣候乾磁瓦合收每日服時於
發日早以茶清下一丸一日内不得喫熱物合時先
掃灑一淨室中合之不得令婦人猫犬雞鼠等見收
得時亦然若婦人患則男著在口中男子亦然
治夏秋之交露夜坐久痞如羣石在腹
生大豆(半升)生薑(八分)
右以水二升(闕)頓服瘥
治飲食過度不消成痞
馬牙硝(一兩)吳茱萸(半斤)
右用水濃煎汁服愈竇羣在常州此方得效
通膈丸(一名道開散出御藥院方)治胷中痞氣不通水飲停滯
梹榔(三兩)枳實(四兩麩炒)
右為細末煉蜜為丸如梧桐子大每服三十丸至五
十丸食後生薑湯下温水亦得一方作散
五積丹(出宣明論)治心腹痞滿嘔吐不止破積聚者
皂莢一鋌(一尺二寸火燒存性磁盆合之四面土壅勿令烟出)巴豆(十二個白麵一)
(兩二錢同巴豆炒令麵黃為度)
右末醋糊為丸如菉豆大每服十丸鹽湯食後加减
服
治大人小兒痞症脾疾絶妙
白礬(一兩為末重羅生用)雞冠雄黃(二錢為極細末重羅生用)
右先用白麵一匙用井花涼水不要調稀後入煎藥
一處調成膏子湏要攪至一二千遍務使勻調看疾
大小用厚紙攤藥一錢厚貼於患處用糨粉絹帛縛
定如乾用涼水輕掃次日藥窩樣封時三日換前藥
三遍利白膿即瘥此方大有神效不可盡述忌犯鐵
器
治痞氣心腹堅脹飲食不消
訶棃勒(一兩)鱉甲(一兩半塗醋炙令黃去裙闌)
右為粗散每服二錢食前生薑橘皮煎湯調下
治脾方
右以一淨紙心内畫一十字炙三倍擲七遍此方有
神效
治脾痞塊積
(闕)此藥名為透脾膏不用爐火不煎熬甘遂各等分
硼砂木鱉不相饒皂莢穿山火炮過杏仁商陸等體
高葱白七根並沙蜜將來一處搗成膏貼在脾上連
磨轉有似神仙用手搯
别脾散治痞症發熱盜汗胷背疼痛
右以甘遂不拘多少用麵包於漿内煮十數沸去麵
後將細米糠火炒黃色為末大人每服三錢小兒一
錢忌諸等肉用冷蜜水卧服忌油膩濕麵腥物
大黃丸治五臟積聚癖氣或有墜損腹滿
大黃(剉炒)梹榔(煆炒)桃仁(去皮尖雙仁炒研如膏各三兩)鱉甲(去裙闌醋炙)
荆三稜(煨剉)乾薑(炮)烏頭(炮裂去皮臍各三兩)桂(去粗皮)吳茱萸
(陳者湯浸炒乾各一兩)
右搗羅八味為末與桃膏研勻以蜜丸如桐子大每
服三十丸空腹日午夜煎橘皮湯各一服一方用醋
煮麵糊為丸生薑湯温酒下亦得
厚朴丸治痞氣積年瘥結聚在於胃管大如覆杯心
腹脹痛食少無力
厚朴(一兩半去粗皮塗薑汁炙令煮熱)木香(一兩)梹榔(一兩半)青橘皮
(一兩湯浸去白瓤焙)川大黃(一兩剉碎醋拌炒令乾)硫黃(一兩細研水飛過)
右為細末入研過硫黃令勻以酒煮麵糊和丸如梧
桐子大每服食前生薑湯下十丸
硼砂煎丸治痞氣積聚不散心腹疼痛
硼砂(一兩不夾石者細研)莞花(一兩醋拌炒令乾)荆三稜(一兩微煨炒)鱉
甲(一兩塗醋炙令黃去裙闌)川烏頭(去皮臍半兩剉研鹽拌炒令黃)
右藥除硼砂外研羅細末先以米醋一升慢火熬硼
砂次下諸藥同熬令稠入小蒸餅和鎔為丸如菉豆
大每服食前生薑湯下十丸
葛根丸治脾積痞氣煩渴口乾
薏芢根(剉)葛根(剉)附子(炮裂去皮臍)蘆根(剉各一兩)糯米(二合)
右為末入桃膠湯浸煮為糊和丸如小豆大食後臨
卧燈心枇杷葉煎湯下十丸至二十丸
木香梹榔煎治脾積塊腹脇走痛口吐清水
木香(一兩)梹榔(七枚七分)乾漆(半兩炒令烟盡)硼砂(半兩别研)肉桂(去皮)
(一兩)肉豆蔲(五枚)胡椒(四十九粒炒)
右為末次入硼砂和勻煉蜜為丸如梧桐子大每服
七丸橘皮湯下
取積丸
硃砂雄黃輕粉(各三錢)硼砂川烏(九錢)巴豆(一兩)
(五錢去油)白麵(一兩五錢)
右為末醋糊丸如梧桐子大薑湯下
鐵刷湯治男子脾積氣痛婦人血氣刺痛及治中酒
惡心一切瘧痢氣疾腸風下血臟毒滑腸泄瀉
蒼术(八兩米泔浸一宿)良薑(六兩半炒炙)茴香(二兩炒)
右為細末每服二錢生薑三片鹽一捻水一盞煎至
七分酒服熱湯調下亦得如脾寒用酒一盞煎臨發
時連進三服兼治四方人不伏水土小兒臟寒脫肛
並用薑三片棗子一枚煎如冐暑伏熱擣生薑冷水
調下若行路早起棗子一個去核包藥少許同生薑
三片嚼下能辟四時八節疫癘砂瘴等疾
枳實消痞丸(一名失笑散出衞生寳鑑)治右關浮弦心下虚痞惡食
懶倦開胃進食
枳實(麩炒)黃連(各五錢)乾生薑(一錢)半夏麴(三錢)人參(二錢)炙
甘草(二兩)白术(二錢)白茯苓(二錢)厚朴(炙四錢)麥蘖麵(二錢)
右為細末湯浸蒸餅為丸每服三十丸温水送下不
拘時候量虚實加减
脾之積痞氣丸(出試效方)在胃脘腹大如盤久不愈令人四
肢不收發黃疸飲食不為肌膚
厚朴(去皮四錢半)黃連(去鬚八錢)吳茱萸(洗三錢)黃芩(二錢)白茯
苓(去皮一錢另為末)澤瀉(一錢另為末)川烏頭(炮裂去皮半錢)人參(去蘆)
(一錢)茵蔯(酒製炒二錢半)巴豆霜(四分)乾薑(炮一錢半)白术(二錢)&KR1190;砂
仁(去皮一錢半)桂(去皮四分)川椒(炒半錢)
右除巴豆霜另研茯苓另為末旋入外同為細末煉
蜜為丸如梧桐子大初服二丸一日加一丸二日加
二丸漸加至大便溏再從二丸加服淡甘草湯送下
食前周而復始積减大半勿服秋冬加厚朴五錢半
通前一兩减黃連一錢减黃芩一錢黃疸並積大不
通透一料中加巴豆霜一分附子炮一錢砒少許
加减痞氣丸(出試效方)孟秋合治脾之積
黃芩(酒製三分)黃連(酒製三分)厚朴(一錢)半夏(半錢)益智(三分)吳茱
萸(三分)紅花(半分)青皮(二分)當歸尾(二分)茯苓(二分)澤瀉(二分)麴
(炒二分)廣茂(二分)昆布(二分)橘皮(去白二分)熟地黃(二分)人參(二分)
附子(三分)葛根(二分)甘草(炙二分)巴豆霜(二分)
右為細末蒸餅為丸如梧桐子大初服二丸一日加
一丸二日加二丸漸加至大便溏再從二丸加服煎
淡甘草湯送下食前服
沉香飲子(出華陀中臟經)治痞氣升降隂陽
沉香白茯苓木香羌活獨活人參
桑白皮紫蘇葉(以上各等分)
右㕮咀為粗末每服三錢水一盞半大棗二個姜五
片煎至七分去滓食前温服二滓又作一服
枳實理中丸(出御藥院)治胷痺心下痞留氣結胷滿脇下逆
氣搶心
枳實(麩炒)人參(去蘆頭)乾薑(炒一兩)甘草(炙)白术茯苓
(去皮各一兩)附子(炮去皮臍半兩)
右為細末煉蜜為丸每兩作四丸每服一丸水一大
盞煎至六分和滓温服不拘時候
黃連消痞丸(出試效方)治心下痞滿壅滯不散煩熱喘促不
安
黃連(去鬚炒一兩)枳實(炒七錢)橘皮(五錢)乾生薑(二錢)半夏(九錢)
黃芩(炒黃色二兩)茯苓(三錢)白术(三錢)炙甘草(三錢)薑(一錢)澤瀉
(一錢)猪苓(去黑皮半兩)
右為細末湯浸蒸餅為丸如梧桐子大每服五十丸
食遠温水送下
人參順氣飲子(一名葶藶丸出試效方)治心下痞胷中不利
苦葶藶(酒浸炒)人參(各三錢)甘草(炙)羌活柴胡獨
活(各三錢)黃芩(三錢半炒拌酒製)縮砂仁白豆蔲仁茵
陳(酒製炒各一錢)乾葛(一錢)青皮石膏厚朴(炒)半夏(洗半)
(錢)當歸(七分)
右為細末湯浸蒸餅為丸和勻篩子内擦如米大每
服三錢臨卧用白湯送下
木香化滯湯(出試效方)治因憂氣結中脘腹皮底徹痛心下
痞滿不思飲食食之不散常常痞氣
柴胡(四錢)橘皮(三錢)甘草(炙五錢)半夏(一兩)生薑(三錢)當歸尾
(二錢)草豆蔲仁(五錢)木香(三錢)紅花(半錢)枳實(麩皮炒二錢)
右㕮咀如麻豆大每服二錢水二盞煎至一盞去渣
大温服食遠忌酒濕麵
消痞湯(出東垣蘭室方)治因憂氣中脘腹皮底微痛心下痞滿
不思飲食
柴胡(四兩)橘皮(三錢)炙甘草半夏(一錢半)生薑(三分)當歸
梢(二分)紅花(少許)
右剉如麻豆大都作一服煎法如常忌酒濕麵
枳實丸(出楊氏家藏方)治脾胃積寒氣不升降中腕痞悶心腹
作痛發渴不常
枳實(麩炒黃色一兩半)陳橘皮(去白一兩半)蘿蔔(一兩炒)木香(半兩)
人參(去蘆頭半兩)
右為細末麵糊為丸如梧桐子大每服五十丸濃煎
木瓜湯下
三稜丸心下如盤久不已令人四肢不收發黃疸飲
食不為肌膚始由肝病傳脾脾當傳腎腎乘王而不
受邪故留於脾胃成痞氣其脈緩澁兼治食癥酒癥
血蠱血瘕氣塊時發刺痛婦人血分男子脾氣横泄
三稜莪术(各四兩)芫花(二兩)
右三味用米醋三斤煮令醋盡獨炒芫花令乾將二
味切片子焙乾同為末麵糊丸如豌豆大橘皮湯下
五丸以知為度
普濟方卷一百七十
