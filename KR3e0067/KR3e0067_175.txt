普濟方卷一百七十五明周王朱橚撰
積聚門
寒癖(附論)
寒癖者有癖積在左脇下遇寒即痛是也此由飲冷過
度停積不消能使氣道升降胃臟和調則飲食消化陳
寒癖積亦自去矣寒癖之為病是飲水停積脇下痃強
是也因遇寒即痛所以謂之寒癖脉弦而大者寒癖也
方
白术丸(出聖濟總錄)治冷癖氣因服熱藥發熱心驚虚悸
下冷上熱頭風嘔逆
白术陳橘皮(各半兩)白芷(三分)防風芎藭吳茱
萸山芋厚朴桂(去粗皮)大麥蘖乾姜防
葵甘草茯神人參(各一兩)
右為末鍊蜜和丸如梧子大每日空心溫酒下二十
丸
白术丸(出聖濟總錄)治久寒宿癖心腹刺痛痰逆嘔吐飲
食不消不利羸瘦
白术吳茱萸(各一兩)桔梗當歸赤茯苓(各一兩)
乾姜(二兩)桂(去粗皮)附子細辛生地黃椒甘
草(各一兩)
右為末鍊蜜和丸如梧桐子大每服空心溫酒下二
十丸
桔梗丸(出聖惠方)治寒癖氣發即脇下痛引膀胱裏急氣
滿不下食
桔梗(一兩)枳殼(二兩)人參(一兩)鱉甲(一兩)吳茱萸當歸(一兩)
桂心(三分)白术(一兩)大麥蘖(一兩半)乾姜(一兩)青橘皮(一兩)川
大黃(二兩)
右件為末鍊蜜和搗三二百杵丸如梧桐子大每服
以溫酒下二十丸日三四服
千金丸(出聖濟總錄)治寒癖宿滯食飲不消
丹參(半兩)乾姜(二兩)附子人參戎鹽(各半兩)半夏(一錢)
(半)大黃(二兩)苦參桂(去粗皮各半兩)石膏(二兩)巴豆(三十枚)
右為末再同研勻鍊蜜和丸如小豆大每食後溫酒
下三丸
葫蘆巴豆丸(出聖濟總錄)治寒癖留滯不消
葫蘆巴補骨脂(各一錢)木香蘹香子(各一分)楝實
(半兩)硇砂(研一錢)銅綠(一錢)五靈脂膩粉(研各一分)草烏頭
(半兩)巴豆(二錢)
右搗研為末用薑葱汁和丸如豌豆大看虚實炒鹽
酒下三五丸空心服
白术丸(出聖惠方)治寒癖氣腹脹不思飲食四肢少力
白术(一兩)甘草(半兩)厚朴(一兩)訶梨勒(一兩)陳橘皮(一兩)芎藭
(一兩)桂心(三分)大麥蘖(一兩)乾姜(三分)人參(三分)
右件為末鍊蜜和搗三二百杵丸如梧桐子大每服
生姜棗湯下三十丸日三四服
大沈香煨姜丸(出聖濟總錄)治寒癖積氣疼痛下痢
沈香(一兩半)硇砂木香(各半兩)附子(一枚)黑三稜鷄
爪三稜京三稜青橘皮(各半兩)
右搗研為末酒煮麵糊和丸如小櫻桃大每服用水
姜一塊剜作甕子入藥一丸以濕紙褁煨令香熟安
地上出去火毒少時細嚼鹽湯下
吳茱萸丸(出聖惠方)治久寒癖積胸脇痞滿心腹堅硬短
氣嘔逆手足厥冷腰背引痛
吳茱萸(一兩)附子(半兩)厚朴白礬人參半夏
枳實乾姜(炮)桂心(各三分)
右為末鍊蜜和丸如梧桐子大每服二十丸空心溫
酒下一方有甘草無白礬
木香丸(出聖濟總錄)治寒冷癖積虚中積滯及下痢心腹
疼痛
木香硇砂(各半分)附子高良姜胡椒(各一分)硫
黃(半分)巴豆(二十八粒)
右為末再同研勻用粟米飯和丸如菉豆大每服五
丸煎乾杮湯下臨卧服
枳實湯(出聖濟總錄)治寒癖飲食不化下虚滿如水狀
枳實白术(各一兩)半夏前胡(各二兩)桂(去粗皮半兩)甘
草(一兩)赤茯苓(二兩)
右粗搗篩每服五錢以水一盞半生姜一小塊拍碎
同煎至八分去滓溫服空心日午臨卧各一服
烏頭丸(出聖惠方)治寒癖氣結澁不通繞臍切痛宜服
川烏頭(三分)甘草(半兩)甜葶藶(三分)川大黃(三分)芎藭(半兩)赤
芍藥(半兩)桂心(半兩)
右件藥搗羅為末鍊蜜和搗三二百杵丸如梧桐子
大每服不計時候以溫酒下三十丸
露宿丸治大寒冷積聚方(原本闕方)
丁香丸(出聖濟總錄)治寒癖積塊
丁香沈香附子硇砂(各半兩)陳橘(末三兩)
右除硇砂陳橘外搗羅為末用木瓜一枚大者破開
去穰入硇砂於木瓜内甑上蒸爛次入諸藥末都研
看軟硬次入陳橘末為丸如梧桐子大每服五丸茶
湯下或酒嚼下如要疎轉可服十丸小兒一丸
巴豆丸(出肘後方)治寒癖積聚
巴豆(三十枚)杏仁(五十枚)桔梗皂莢藜蘆(各二兩)
右件搗羅為末拌勻鍊蜜和丸如梧桐子大每服食
前米飲下一丸日三次欲利者服二丸
療腹中冷癖水榖隂結心下停痰兩脇痞滿按之鳴轉
逆害飲食方
大黃(三兩)甘草(二兩)蜜(一升)棗(二十七枚)
右切以水三升先煮三物取一升七合去滓内蜜再
上火煎令烊分再服忌海藻菘菜
祕皂莢丸(出聖濟總錄)治寒癖虚冷久積成塊進食化痰
解風秘
皂莢(去黑皮)肉蓯蓉(酒浸)白芷附子(各一兩)
右為末鍊蜜和丸如梧桐子大每服二十丸溫酒熟
水任下空心食前服如關膈不利者服此便通快
療腹中冷癖水榖隂結心下停冷兩脇痞滿按之鳴轉
逆害飲食方
大蟾(腹中物)芒硝(一升五合)
右以水七升煮取六升一時頓服一升若未下更服
一升中人七合羸小五合得下者止後好將養之(出肘)
(後方)
治寒癖宿食久飲不消大便秘
右用巴豆仁一升清酒五升煮三日三夜研令大熟
合酒微火煎成膏丸如豌豆大每服一丸水下欲吐
者服二丸
治久寒癖積胸脇痞悶心腹堅硬短氣嘔逆手足厥冷
腰背引痛
右用茱萸八兩消石一斤以酒五升合煮取四升先
服一升不痛者止勿再服之下病後好將養之(出肘後方)
又方(出肘後方)
右以大黃八兩葶藶四兩芒硝四兩熬令汁盡熟搗
蜜和丸如梧桐子大食後三丸稍增五丸
又方(出肘後方)
右用貝母二兩桔梗二兩礬石一兩巴豆一兩去皮
心生用搗千杵蜜和丸如梧子大一服二丸病後少
少减服
又方(出肘後方)
右用茯苓一兩茱萸三兩搗蜜和丸如梧子大服五
丸日三服
掌中春治肚腹癖積手足厥冷筋骨疼痛熨之自愈
針砂(三兩)硇砂(三兩)白礬(六錢)
右為細末研勻以砂銚盛酒醋炒熱紙裹再以手帕
裹煨冷痛處如極熱略住再熨直至藥無力覺冷方
住
温胃丸(出聖濟總錄)治冷癖醋心嘔逆宿食不消中酒後
腸臟雷鳴時發腹痛一切虚冷等
吳茱萸陳麹陳橘皮白术人參桂(去粗)
(皮)熟地黃甘草(各一兩)
右為末鍊蜜和丸如梧子大空心米飲下十丸
酒癖(附論)
胃弱之人因飲食過多酒性熱使渴而引飲遇氣道否
澁酒與飲俱不化停在脇肋結聚成癖其狀按之有形
或按之有聲脇下弦急脹滿或致痛悶肌瘦不能食但
因酒得之曰酒癖夫酒癖者由飲酒多食魚膾之類腹
内痞滿因而成渴又飲水氣與食結聚兼遇寒氣相加
所以成癖氣停積成於脾胃脾胃得癖氣不消化故令
宿食不消腹内脹滿噫氣酸臭所以謂之酒癖宿食不
消也
方
木香丸(出瑞竹堂方)治酒食過傷停飲消積寬膈快脾
丁香乳香木香麝香安息香沈香(各錢)
(半)藿香(二錢半)青橘皮陳皮㯽榔訶子皮
京三稜蓬莪荗肉豆蔻(各一兩)桂(一兩半)細墨(半兩)
猪牙皂莢(一兩)巴豆(七錢)
右味用陳米四兩與皂莢墨巴豆一處炒令米黃用
重紙裹候冷同前藥碾為細末白麫糊為丸如黃米
殼大每服五七丸至十丸食後姜湯送下如利服一
十五丸利三二行勿多服數
大枳殼丸治一切酒食所傷胸膈痞悶脇肋脹滿腹
中疼痛飲食不消痰逆嘔吐噫醋吞酸飲食遲化並
宜服此
百種丸治調順三焦理治痞氣去積聚酒癖癥瘕
青皮陳皮神麹蘿蔔子荆三稜蓬莪
茂麥蘖(各二兩)益智仁雷丸(各一兩)枳實(四兩)牽牛
(三兩)
右為細末水麫糊丸如梧桐子大每服十五丸食後
生姜陳皮湯送下
鱉甲大黃丸(出聖濟總錄)治宿食酒癖
鱉甲大黃吴茱萸(各二兩)硇砂(半兩)陳橘皮白
术木香肉豆䓻枳殼京三稜(各一兩)
右十味搗羅後六味為末將前鱉甲煎搜和丸如梧
桐子大每服二十丸酒飲任下空心服加至三十丸
半夏散(出聖惠方)治酒癖宿食不消胸心脹滿嘔逆不納
飲食小便赤黃
半夏前胡(各二兩)白术(一兩)甘草(三錢)茵陳枳殼
赤茯苓(各一兩)黃芩(兩半)當歸(三錢)
右件藥為散每服三錢以水一中盞生姜半分煎至
六分去滓不計時溫服
大黃桃仁丸(出聖惠方)治酒癖痰多脇脹氣喘上奔不下
飲食
大黃桃仁芎藭陳橘皮蜀椒(各一兩)高良
姜乾姜小草(各三分)
右為細末鍊蜜和搗三百杵丸如梧桐子大每服三
十丸粥飲下日三服
水銀煎治酒癖食塊痰積及血氣血刺血塊隂陽二
毒
水銀鉛(各半兩)膩粉(半兩)硇砂蓬砂(各一兩)礞石(一分)
巴豆(二粒)
右除膩粉外合研勻用大棗八枚去核以水調膩粉
分填於棗内以濕紙五重逐枚裹之灰火内煨熟去
紙并棗皮將棗肉與前藥同研勻每服皂子大一丸
安舌上勿嚼用姜棗湯吞下取下積滯效
紫金丸(出聖濟總錄)治酒癖食積逐痛氣
代赭石末硇砂巴豆霜(各一兩)木香末丹砂
末(各二錢七分)膩粉礞石(各三分)
右合研勻細以焼粟米飯為丸如小豆大每服二丸
冷橘皮湯下
雄松散治酒積疸虚勞危困
雄黃甘草甘松木香大黃(各二錢)丁香(十枚)
巴豆(十二枚)
右為細末每服半錢清茶調下至一錢臨卧時服微
利米粥理之
吳茱萸丸治酒癖久積飲食不消面色萎黃四肢無
力宜服
吳茱萸(三分)川大黃(三兩)小草(一兩)白术(一兩)赤茯苓(一兩)桃
仁(一兩)柴胡(一兩)
右件藥為末鍊蜜和搗三二百杵丸如梧桐子大每
服粥飲下三十丸日三服
乾姜丸治酒痃癖水不消兩脇脹滿時作嘔吐腹中
如水
乾姜(一兩)枳殼(一兩)陳橘皮(三錢)葛根(一兩)白术(一兩)甘草(兩半)
右為細末鍊蜜和搗三二百杵丸如梧桐子大每服
三十丸粥飲下日二服
三稜散治酒食所傷脾胃胸膈不快腹脚脹滿嘔吐
酸水翻胃脾疼及食積氣塊攻刺腹脇不思飲食日
漸羸瘦又治年高氣弱三焦痞塞常覺妨悶並宜服
之
蓬莪术益智仁京三稜青皮(各二兩)白茯苓
(四兩)甘草(一兩)
右為細末每服二錢用水一大盞棗一枚擘破鹽少
許同煎至半盞温服不拘時候常服寬胸利膈消酒
食和胃一方為末每服一錢少鹽煎吞感應丸治傷
食泄瀉候酸臭出盡即脹止
金黃丸治酒積食積諸積面黃疸積硬塊
京三稜香附子(各半兩)澤瀉(二錢半)巴豆(四十九粒)黍米
粉牽牛(各二錢半)
右為末用栀子煎湯和丸如菉豆大每服三丸至五
丸如心痛艾醋湯下七丸
海藻丸治酒癖因酒後飲水停留於胸膈之間及兩
脇下痛短氣而渴宜服
海藻(一兩)漢防己(一兩)甘遂(半兩)吴茱萸(一兩)川椒(一兩)甜葶
藶(一兩)芫花(一兩)
右件藥為末鍊蜜和搗三二百杵丸如梧桐子大每
服以温酒下七丸日三服
治酒癖食不消化
胡椒(半兩)乾姜(半兩)馬芹子(半兩)高良姜(半兩)麥蘖(半兩)陳橘
皮(一兩)
右件藥為散每服一錢用&KR1004;一具薤白七莖細切以
熱酒一中盞沃之空心喫盡
羅漢丸治一切酒食所傷化痰涎行滯氣消痞痛(方見)
(夲門)
消痰飲丸治酒癖飲酒停痰水食不消化嘔逆不欲
聞食氣腹中水聲宜服
乾姜(一兩)赤茯苓(一兩半)白术(四兩)枳殼(一兩半)半夏(一兩)
右件藥為末鍊蜜和搗三二百杵丸如梧桐子大每
服以粥飲下三十丸日三四服
四神散治酒毒發四肢黃腫積聚成塊行風順氣
甜葶藶(一兩)海藻(一兩)吴茱萸(一兩)陳橘皮(一兩湯浸)
右為末每服一錢以水一盞生姜半分棗一枚擘破
同煎至六分和滓温服
至妙通神丸治酒癖
乾姜知母烏頭(各一兩)巴豆(半兩)
右搗羅前三味為末入巴豆同研勻以酒煮麫糊丸
如菉豆大每服七丸加至十丸臨卧生姜湯下
酒癥丸善療男子婦人一切酒食所傷日久成積心
腹脹悶不思飲食四肢無力時發寒熱痰涎咳𠻳兩
脇刺痛頭旋惡心嘔逆不止及酒積停於胃間遇飲
即吐久而成癖及肚裏疼每服兩丸食後細嚼焼生
姜温酒送下傷食食後温水下心氣痛醋湯下不思
飲食臨冷水送下量虚實加减丸數常服食後一丸
茶酒任下有孕婦人不可服
寒食麫(半兩)神麹(三兩)雄黃(三錢)巴豆(五十粒)
右為細末滴水丸如梧桐子大窨乾用糓糠同藥丸
一處炒令糠焦為度每服二三丸茶酒任下不拘時
候一方有全蝎無神麹丸法同上宜用温酒在食前
服
治中酒不醒兼有酒食傷(出本草)
巴豆(一粒)烏梅(二箇)丁香(三粒)胡椒(五粒)
右為細末入飯同杵三二千下為丸如梧子大每服
五丸或七丸細嚼生丁香湯下小兒服一丸
聖紅丸治酒食過傷心腹疼痛痞悶不消
巴豆(二十五粒)杏仁(七十五枚)鉛丹(一兩半)白麫(四兩)
右件先將二味研勻次下丹麫研勻滴水為丸如大
豆大每服三四丸新水送下食後服
瞿麥散(出儒門)治酒積
甘遂(半兩)瞿麥葛根麥蘖(各一兩)
右為細末每服二錢酒調下
麴蘖丸(出危氏方)治酒不消心腹脹滿噫醋吞酸嘔吐不
食脇肋疼痛
神麹麥蘖(各一兩)黃連(半兩)
右為末沸湯搜丸如梧子大每服五十丸食後姜湯
下
又方(出夲事方)治胸膈不快酒食所傷漸成翻胃自令乾
嘔
丁香巴豆烏梅(各二十箇)
右三味皆不去油殼并核搗三五千杵成膏入早米
飯一兩同搗又二千杵令極細衆手圓如桐子大慢
火焙乾淨紙承傾地上出火毒每服五丸或七丸茶
酒熱水任下如嘔吐酸水心腹氣痛膨脹者橘皮甘
草湯下
消滯丸(出德生堂方)治酒食氣傷心腹痞悶刺痛積滯不
消婦人血氣心腹疼大便祕結
黑牽牛(二兩)香附子(二兩)五靈脂(二兩)
右為細末醋糊為丸如豆大每服二十丸生姜湯下
食後服
白术丸(出聖惠方)治酒癖氣不消化
白术(四兩)桂心(二兩)乾姜(二兩)
右件藥為末鍊蜜和搗一二百杵丸如梧桐子大每
服食前以粥飲下三十丸
狀元丸治酒積面黃目青或面目俱黃
寒食麫(三兩)雄黃(三錢)巴豆(六十粒)
右為末水丸桐子大每服七丸温水下温酒亦可
治酒痃癖水不消兩脇脹滿時復嘔吐腹中如水聲
川芎(一兩)京三稜(一兩)
右為末每服二錢葱白酒調下
栝蔞散(出聖惠方)治酒癖脇下脹滿不能飲食
栝蔞實(去殼一兩)神麹末(半兩)
右為細散每服二錢葱白湯調下一方用栝蔞根葱
白酒下
治酒積面黃黑色腹脹不消
甘遂末(一錢)精猪肉(一兩)
右將猪肉細切如泥甘遂末和勻肉一處通作一丸
用紙包作一重文武火焼香熟取出細嚼酒送下臨
卧服取下酒布袋為騐
治酒積面黃目黃或面目俱黃
用腰子一箇切開連着每邊三刀半總計七刀用葛
根一錢為末糝在腰子内合籠一處每邊火炙三遍
半共七遍用手扯做六塊空心做六塊喫下用米湯
三大口嚥下
半夏散治五飲酒癖怔悸動氣心下痞滿嘔逆吞酸
背寒中冷身體寒戰心腹注痛不思飲食腹内虚鳴
便往得利胃虚氣弱心下有冷痰者最宜服餌
生姜(十二兩)甘草(八兩)陳麹(二十四兩)丁香(二兩)草豆蔲(二兩)半
夏麹(一兩半)陳橘皮(三兩)
右為末每服三錢鹽少許沸湯點服不計時
半夏湯治酒癖胸心脹滿逆害飲食乃至小便赤黃
此根本虚勞風冷飲食衝心由脾胃内痰所致
半夏(一升)生姜黃芩茵陳當歸(各一兩)前胡
枳實甘草大戟(各二兩)茯苓白术(各三兩)
右十一味㕮咀以水一斗煮取三升分二服
百杯丸治酒停腹中膈氣痞滿面色黃黑將成癖疾
飲食不進日漸肌瘦如飲酒先服此藥者百杯不醉
亦無諸痰
陳皮(三兩)木香(三錢)廣茂(炮三錢)乾姜(三兩)丁香(五十箇)生姜
(一兩)甘草(二錢)茴香(三錢)京三稜(炮三錢)縮砂仁(三十箇)白豆
䓻(三十箇)
右為細末鍊蜜為丸朱砂為衣每一兩作五丸生姜
湯下細嚼無時
乾姜丸治酒癖停飲吐酸水
乾姜葛根枳殼橘紅前胡(各半兩)白术
半夏麹茱萸甘草(各兩)一
右為細末鍊蜜和丸如梧桐子大每服三十丸米飲
下嘗服此方有效
治酒腫酒積(出澹療方)
右用酒白麹為細末滴熟湯為丸米飲吞下
温脾丸治久寒宿食酒癖
乾姜芍藥蜀椒(各三兩)大黃(八兩一錢)小草(一兩)芎藭
(炒黃)茯苓桃仁柴胡(各三兩)
右搗篩蜜和更搗萬杵丸如大豆許每服十丸日二
次忌醋
長葫蘆萬安散(王宵傳此)治酒積
錦文大黃(四兩)㯽榔(半兩)地扁蓄(半兩)小茴香(四錢)麦芽(一兩)
(半)瞿麥(半兩)
右為細末每服八錢重酒調臨卧服仰卧夜半下惡
毒小兒急驚燈心淡竹葉湯下二錢重婦人血積酒
調下腎氣川楝子湯下淋疾車前子湯下疸疾茵陳
湯下心熱眼疾燈心山栀湯下痔疾枳殼湯下渴疾
葛根湯下
酒積丸(出楊氏方)治酒疾不消心腹脹悶噫醋吞酸噦逆
不食脇肋刺痛
神麴麥蘖(各一錢)硇砂(一錢)白麫(四兩)巴豆(六十枚)黃連
(一錢)
右件為細末沸湯和丸如梧桐子大每服三十丸嚼
煨生姜温湯下食後服
癖結(附論)
夫癖結者此由飲水停聚不散復因飲食相搏致使結
聚在於脇下時有弦絙或起脹痛或喘息短氣故云癖
結脉緊實者癖結矣久癖謂飲水過多水氣壅滯遇
寒熱氣相搏便成癖在於兩脇下經久不差乃結聚成
形叚而起按之乃水鳴積有歲年故云久癖
方
桃仁散(出聖惠方)治癖結氣積聚不散
桃仁(一兩湯浸)防葵(一兩)枳殼(三分)赤茯苓(一兩)白术(三分)赤芍
藥(三分)京三稜(一兩半)桂心(三分)甘草(半兩)鱉甲(一兩)川大黃
(兩半)㯽榔(一兩)芎藭(三分)當歸(三分剉)
右件藥為散每服四錢以水一中盞入生姜半分煎
至六分去滓每於食前温服
鱉甲丸(出聖惠方)治癖結脇肋弦急疼痛喘息短氣
鱉甲(三兩)川大黃(二兩)赤芍藥(半兩)京三稜(一兩半)當歸(一兩)
訶梨勒(一兩半)人參(一兩)桔梗(三分)陳橘皮(一兩)五味子(一兩)
木香(三分)枳殼(三分)郁李仁(三兩)
右件藥為末鍊蜜和搗五七百杵丸如梧桐子大每
於食前以清粥飲下三十丸
㯽榔散(出聖惠方)治癖結腹脹滿喘促大小便難宜服
㯽榔(一兩)木香(半兩)白术(三分)陳橘皮(三分)赤芍藥(三分)桑根
皮(二兩)木通(二兩)牽牛(二兩)川大黃(一兩剉)
右件藥為散每服三錢以水一中盞生姜半分煎至
六分去滓不計時候溫服
曾青丸療久寒積聚留飲宿食天行傷食者服之二
十日愈久服令人延年益夀浩仲堪云扁鵲曾青丸
療久癖積聚留飲宿食天行傷寒欬逆消渴隨病所
在久病羸瘦老小宜服藥下或吐或下或汗
曾青朴硝巴豆(各二分)寒水石茯苓川大
黃附子(各三分)
右各異搗下篩巴豆硝石合搗六千杵次内附子搗
相得次内茯苓搗相得次内大黃搗相得次内曾青
搗相得次内寒水石搗相得次内蜜和搗千杵大人
服如大豆二丸小兒五歲以下如麻子一丸三歲如
黍米一丸如服藥用粉粥清下當覆卧令汗出吐下
血發作服二丸霍亂服三丸泄痢不止服一丸可至
二丸一方用曾青三分忌猪肉冷水蘆笋大酢
大黃散(出聖惠方)治癖結兩脇脹痛
川大黃(一兩)京三稜(一兩)鱉甲(一兩)㯽榔(一兩)木香(三分)赤芍
藥(三分)桃仁(一兩洗浸)
右件藥為散每服三錢以水一中盞入生姜半分煎
至六分去滓不計時候溫服
半夏丸(出聖惠方)治癖結堅固久不差令人食少
半夏(一兩)杏仁(一兩)狼毒(一兩)桂心(一兩)川椒(一兩)附子(三分)細
辛(一兩)
右件藥為末鍊蜜和搗三二百杵丸如梧桐子大每
服以生姜粥飲下二十丸日三服
中候薑墨丸(出肘後方)療諸癖結痰飲等大良
桔梗桂心(各四分)巴豆(去皮心)芫花(熬各二分)杏仁(五分)
右先搗三燥藥成末别搗巴豆杏仁如膏和合又搗
一千杵下蜜又搗二千杵丸如胡豆大每服一丸取
利可至二三丸兒生十日欲痘發可與一二丸如黍
米大諸服不快體中覺換便服之一兩行利即可服
四神丸下之亦佳忌猪肉葱蘆笋
枳實散(出聖惠方)治癖結不能飲食心下虚滿如水者
枳實(一兩)半夏(一兩)白术(一兩半)
右件藥為末散每服三錢以水一中盞入生姜半分
煎至六分去滓溫服日三四服
三聖丸(出聖惠方)治癖結心下硬痛
巴豆(五枚)杏仁(二十枚)川大黃(一兩剉)
右件藥為末入巴豆同研令勻鍊蜜和丸如桐子大
每服食前以粥飲下五丸一方搗篩大黃取巴豆杏
仁别搗如膏和大黃入蜜和丸如梧子大空肚以飲
服七丸一日二服漸加以微利下病為度忌生冷油
膩小豆野猪魚蘆笋等一方空心溫酒下兩丸
木香分氣丸治積氣癖塊不消心腹痞結疼痛搶刺
如覆杯狀
陳皮㯽榔(各一兩)破故紙(二兩)木香(一兩半)黑牽牛(十二)
(兩)
右為末滴水為丸如梧桐子大每服三二十丸生姜
湯下食後臨卧服
磨積食勞丸治食勞黃病瘦弱年深嗜食生味米麥
鹽土不正之食積久蟲多便生癖塊面體萎黃漸成
虚弱
寒食麫(半斤)巴豆霜(二錢半)雄黃(三錢半)白牽牛南青
皮陳皮(各半斤)
右為細末和勻水為丸如梧桐子大晒乾每服一丸
隨粥飲下日進三服
痃癖羸瘦(附論)
夫痃癖羸瘦者由寒溫不調臟腑虚冷飲食不化邪氣
與臟氣相傳結聚所生也若久不瘥則經絡痞澁血氣
不和四肢時作寒熱腹中鬱鬱而痛不欲飲食脾胃氣
虚不能榮於肌肉故令羸瘦也
方
羊脂煎(出聖惠方)治痃癖氣四肢羸瘦心神虚煩皮膚乾
燥不欲飲食宜服
羊脂(一升)牛髓(一升)川椒(一兩)桂心(一兩)人參(一兩)五味子(一兩)
(半)芎藭(一兩)乾姜(一兩)乾地黃(一兩)遠志(半兩)生姜汁(二合)當
歸(一兩)生地黃(一升)吳茱萸(三分)
右件藥搗羅為散先用羊脂牛髓生姜地黃等汁以
慢火煎令沸後入藥末煎鍊成膏收於瓷器中每服
以溫酒調下半匙日三四服
牛膝丸(出聖惠方)治痃癖氣不能飲食虚乏羸瘦
牛膝(三兩)生地黃(四兩)當歸(一兩半)桂心(三兩)木香(一兩)五味
子(二兩)肉蓯蓉(三兩)神麹末(三合)大麥蘖(二合)白术(一兩半)人
參(一兩半)白茯苓(三兩)陳橘皮(二兩)㯽榔(一兩)
右件藥為末鍊蜜和搗二三百杵丸如梧桐子大每
日空心以溫酒下三十丸晩食前再服
附子丸(出聖惠方)治痃癖氣多吐水面色萎黃心肋脹痛
不欲飲食四肢羸瘦宜服
附子(四兩)白术(三兩)陳橘皮(一兩)吳茱萸(一兩)桃仁(一兩)乾姜
(半兩)木香(半兩)桂心(三分)川大黃(一兩)神麹(一兩)丁香(三分)草豆
䓻(一兩)
右件藥為末鍊蜜和搗三五百杵丸如梧桐子大每
服不計時候以生姜棗湯下三十丸
白术丸(出聖惠方)治痃癖氣攻心肋痛不欲飲食四肢羸
瘦
白术(三兩)蓬莪荗(三兩)烏藥(半兩)木香(半兩)桂心(半兩)硇砂(半兩)
生姜屑(半兩)益智子(三兩)木瓜(半兩)蕪荑(半兩)神麹(二兩)
右件藥搗為末用硇砂麹膏和丸如梧桐子大每服
不計時候煎生姜橘皮湯下三十丸
枸杞子丸(出聖惠方)治痃癖冷氣不能飲食四肢羸瘦少
力
枸杞子(三兩)乾姜(一兩)白术(一兩)川椒(二合)吳茱萸(三分)陳橘
皮(一兩)
右件藥搗羅為末鍊蜜和搗三二百杵丸如梧桐子
大每於食前以溫酒下三十丸
紫苑丸(出聖惠方)治痃癖氣心腹滯悶面色萎黃日漸羸
瘦(方見久積癥癖類)
痃癖心腹脹滿(附論)
夫痃癖心腹脹滿者由隂陽不調食飲宿滯積聚成病
蘊結在内氣不宣通邪氣搏於正氣脾胃虚冷故令心
腹脹滿也
方
枳殼散(出聖惠方)治痃癖氣脹心肋急痛食不能下四肢
少力
枳殼(一兩)桔梗(一兩)鱉甲(一兩)人參(一兩)柴胡(五錢)㯽榔(七枚)芎
藭(三分)桂心(一兩)橘皮(一兩)赤茯苓(一兩)木香(三分)川大黃(一兩)
赤芍藥(三兩)當歸(五分剉)
右件藥搗篩為散每服三錢以水一中盞入姜半分
煎至六分去滓不計時候温服
桃仁散(出聖惠方)治痃癖氣心腹脹滿不下食飲胸膈壅
悶喘𠻳氣急宜服
桃仁(一兩)鱉甲(三分)川烏頭(三分)皂莢(半兩)枳殼(三分)白术(三分)
桔梗(三分)㯽榔(三分)防葵(半兩)紫苑(三分)乾姜(半兩)細辛(半兩)陳
橘皮(一兩)
右件藥搗羅為末鍊蜜和搗五七百杵丸如梧桐子
大每服不計時候以粥飲下三十丸
大腹皮散(出聖惠方)治痃癖氣腹脇脹滿喘息促急不思
飲食宜服
大腹皮(一兩)赤茯苓(三分)桔梗(三分)牡丹皮(三分)桃仁(半兩)㯽
榔(五分)桑根白皮(一兩)枳殼(三分)鱉甲(一兩)郁李仁(一兩)川大
黃(一兩半)
右件藥粗搗為散每服三錢以水一中盞入生姜半
分煎至六分去滓不計時候溫服
訶梨丸(出聖惠方)治痃癖氣攻脇脹滿心胸不利少思飲
食
訶梨勒(一兩)桔梗(三分)赤芍藥(半兩)枳殼(二兩)白术(一兩)赤茯
苓(一兩)桃仁(一兩)鱉甲(一兩)桂心(三分)木香(半兩)川大黃(三分)
右件藥搗羅為末鍊蜜和搗三二百杵丸如梧桐子
大每服不計時候以溫酒下三十丸
白术散(出聖惠方)治痃癖冷氣滿不能食
白术(一兩)訶梨勒皮(一兩)枳殼(三分)陳橘皮(三分)乾姜(三分炮)
人參(一兩)桔梗(半兩)桂心(三分)木香(三分)㯽榔(三分)
右件藥搗篩為散每服三錢以水一中盞入棗二枚
煎至五分去滓不計時候溫服
半夏散(出聖惠方)治痃癖氣急硬滿脹心肋多痛不能食
物氣攻胷背壅悶
半夏(三分)桔梗(一兩)大腹皮(一兩)前胡(一兩)鱉甲(一兩半)枳殼
(一兩)人參(三分)㯽榔(一兩)赤芍藥(一兩)吳茱萸(半兩)
右件藥搗羅為散每服三錢以水一中盞入姜半分
煎至六分去滓不計時候溫服
京三稜丸(出聖惠方)治痃癖氣心腹脹滿不欲飲食
京三稜木香肉豆䓻桃仁乾姜青橘
皮蓬莪荗(各一兩)巴豆(半兩)
右件藥搗羅為末入巴豆研令勻鍊蜜和搗五七百
杵丸如梧桐子大每服空心以酒橘皮湯下三丸
大通散(出聖濟總錄)治痃癖積聚腹脹氣逆煩滿嘔逆
沈香木香白术陳橘皮(湯浸)桑根皮木通
(各一兩)胡椒(一錢)黑牽牛(二兩半)
右除牽牛外别搗為末每服一錢入牽牛末一錢五
更初以沸湯點臘茶調熱服仰卧不住以熱茶及熱
粥投取利為效少壯多用牽牛少用藥末老弱多用
藥末少用牽牛
木香三稜丸治胸膈痞悶心腹脹滿脇肋疼痛飲食
遲化四肢困倦嘔逆惡心口苦無味積滯冷物不思
飲食癥瘕痃癖堅硬氣塊及小兒傷食(方見本門)
積年厭食癥塊(附論)
夫厭食者與食癥無異也此皆由臟腑氣虚飲食不節
生冷過度不能消化與臟氣相搏結聚成塊厭伏於腹
胃之間盤牢不移歲月積久漸漸增長故名積年厭食
也
方
硇砂丸(出聖惠方)治積年厭食癥塊及血氣癥塊
硇砂(半兩)青礞石(一分)穿山甲(一分)磁石(一分)京三稜(一兩)乾
漆(一分)蝱蟲(五十枚)水蛭(五十枚)巴豆(十五枚)赤石脂(一分)
右件為細末入巴豆都研令勻用軟飯和丸如小豆
大每服三丸小兒一丸以焼蒸餅灰湯下一飯時候
取下惡物若是血氣塊當歸酒下不過五服差
五靈脂丸(出聖惠方)治久厭食在腹中成塊不消
五靈脂(半兩)馬牙硝(半兩)木香(一分)阿魏(一分)桂心(一分)硇砂
(半兩)水銀(一分)膩粉(一分)朱砂(一分)青礞石(半兩)
右件藥同研令水銀星盡鍊蜜和丸如酸棗大每服
一丸用棗一枚去核安一丸藥在内以白麫餅子裹
慢火焼麫熟為度去麫將棗并藥細嚼以溫酒一小
盞下空心服之神效
治厭食久不消令人萎黃瘦弱宜服此方
硇砂(半兩)朱砂(一分)甘遂(半兩)京三稜(半兩)川大黃(一分)大蒜
(一分)巴豆(半分)麝香(一錢)
右件藥為末入研令勻用醋煑麫糊丸如菉豆大每
服食前以生姜橘皮湯下三丸
木香丸(出聖惠方)治厭食及腹内氣塊不計遠近皆效
木香(半兩)京三稜(半兩)五靈脂(半兩)芫花(半兩)百草霜(半兩)硇
砂(半兩)皂莢(五挺)
右件藥為末每服一錢研入不去心膜巴豆一粒每
十錢十粒旋旋入香墨濃汁搗三千杵乾濕得宜可
丸即丸如黍米大每服以溫水下五丸看臟腑虚實
加减服疎通後只喫粥一兩日一切氣橘皮生姜湯
下血氣當歸酒下三丸
治厭食在腹中積聚成塊久不消散宜服此方
硇砂(一分)膩粉(一分)水銀(一分)巴豆(一分)京三稜(一分)砒霜(一分)
五靈脂(一分)
右件藥都為末用棗瓤和丸如豌豆大曝令乾每服
食前以生姜酒下三丸
治久厭食在腹中成塊不消(出聖惠方)
巴豆(半兩)青礞石(一分)硇砂(半兩)乾漆(半兩)水銀(一分)朱砂(半兩)
右件藥都研勻用軟飯和丸如黍米大每服食前以
生姜橘皮湯下三丸
朱砂丸(出聖惠方)治厭食留滯在臟腑久不消化
朱砂(半兩)硇砂(半兩)巴豆(一分)硫黃(半兩)芫花(一兩)礞石(一兩)
右件藥先以巴豆去皮心瓷瓶内盛之於堂屋北隂
下正子地掘坑埋瓶以盆子合受隂氣七日七夜取
出細研紙裹壓去油其諸藥相和細研如麫後入巴
豆更研令勻用醋煑麫糊丸如菉豆大每服空心以
溫酒下三丸至五丸以下宿食為度
治厭食癥塊久不瘥方
巴豆(十兩)皂莢(二挺)川烏頭(一兩)芫花(一兩)膩粉(一分)麝香(一分)
右件為末研勻鍊蜜和丸如菉豆大每服空心以鹽
湯下三丸婦人醋湯下
巴豆丸(出聖惠方)治久厭食令自消化
巴豆(一兩)大麥蘖(三兩)神麹(一兩)香墨(半兩)礞石(一兩)麝香(一兩)
右件為末用頭醋一椀於鍋内先入巴豆煎三兩沸
後入諸藥煎令稠可丸即丸如麻子大每服空心以
生姜湯下三丸至五丸
水銀丸(出聖惠方)治厭食不計年月神效
水銀(半兩)硇砂(半兩)膩粉(一分)定粉(一分)消石(一分)
右件藥同研令勻候水銀星盡為度用棗瓤和丸如
酸棗大用棗一枚去核安一丸在内以麫裹焼令麫
黃色去麫取藥棗温水嚼下不過三服差
治厭食癥塊久不差(出聖惠方)
膩粉(半兩)粉霜(一兩半)硇砂(一分)
右件藥為末用白麫四兩和作餅子裹藥焼麫熟為
度取出更入丁香末一錢膩粉二錢以軟飯和丸如
梧桐子大每服空心用炮姜湯下三丸
治厭食不計年月神效
豆豉(二錢)大戟(一錢)膩粉(一錢)
右件藥同研令勻如是十年以來厭食夜間冷水調
下一錢至明即取下然後將息十餘日
又方(出聖惠方)
膩粉(半錢)硫黃(半錢)
右件藥同研勻細用棗一枚去核内藥入棗内用麫
裹灰火内焼候麫熟為度取去麫用棗藥空心以温
水嚼下
食不消成癥癖(附論)
夫飲水結聚在於膀胱遇冷熱氣相搏因而作癥癖者
冷氣也冷氣久乘於脾脾得濕冷則不能消糓便致羸
瘦不能食或洩利腹内痛氣力乏弱顔色黎黑是也診
其關脉細微而絶者腹内有癥癖也
方
白术丸(出聖惠方)治食不消結成癥癖
白术(三分)川大黃(三分)枳殼(三分)厚朴(三分)鼈甲(二兩)當歸(半兩)
附子(半兩)乾姜(半兩)防葵(三分)吳茱萸(半兩)
右件藥為末鍊蜜和搗三二百杵丸如梧桐子大每
於食前以温酒下三十丸
香墨丸(出聖惠方)治食不消化結聚成癥癖塊頭面浮腫
腹脹不能食
香墨(三分)肉豆䓻(三分)㯽榔(三分)甘遂(三分)續隨子(半錢)硃砂
(一錢)麝香(一錢)巴豆(一分)木香(三分)猪牙皂莢(一錢)
右件藥為末入研了麝香硃砂巴豆等更研令勻以
醋煑麫糊和丸如菉豆大每服以生姜湯下三丸
硇砂丸(出聖惠方)治食不消結成癥癖心腹脹痛
硇砂(一兩)京三稜(半兩)芫花(半兩)猪牙皂莢(半兩)巴豆(半兩)乾
漆(半兩)乾姜(半兩)大戟(半兩)川烏頭(半兩)
右件藥搗羅為末入研了藥勻於水中銀鍋子内以
頭醋一升半慢火熬候可丸入油單内裹旋丸如菉
豆大每服空心臨卧時生姜橘皮湯下三丸
木香丸(出聖惠方)治脾虚不能化糓宿食留滯致成癥癖
木香(半兩)肉豆䓻(半兩)㯽榔(半兩)巴豆(二十枚)乾姜(半兩)半夏
(一兩)硃砂(三分)陳橘皮(一兩)
右件藥為末入巴豆硃砂更研令勻醋煑麫糊和丸
如菉豆大每服空心以生姜棗湯下三丸
治宿食不消結成堅癥形如杯卵腫硬如石宜服此方
巴豆(一兩)杏仁(半兩)皂莢(二兩)硇砂(半兩)芫花(一兩半)川烏頭
(半兩)雄黃(一分)乾漆(半兩)
右件藥為末醋煮麫糊丸如菉豆大每服空心以温
酒下三丸
㯽榔丸(出聖惠方)治食不消成癥癖令人四肢乾瘦不欲
飲食
㯽榔(二兩半)川大黃(二兩)白术(三分)枳殼(三分)木香(半兩)柴胡
(一兩)鼈甲(二兩)
右件為末鍊蜜和搗三二百杵丸如梧桐子大每於
食前以暖酒下三十丸
神麹散(出聖惠方)治食不消化結成癥癖令人羸瘦無力
少食
神麹(一兩)桂心(半兩)甘草(一兩)大麥蘖(一兩)乾姜(半兩)陳橘皮
(二分)
右件藥為散每服清粥飲調下二錢日三四服
治脾虚不能化糓宿食留滯致成癥癖
木香(三分)蓬莪荗(一兩)京三稜(一兩)巴豆(二十枚)硃砂(三分)
右件藥前三味搗為末入後二味更同研令勻用麫
糊和丸如菉豆大每服空心以生姜橘皮湯下三丸
王&KR0034;丸(出聖惠方)治食不消化腹中結聚癥塊
消石(半兩)硫黃(半兩)白礬(半兩)硇砂(一分)
右件藥為末用乾鍋子内文火焼令赤直後乾硬停
火候冷取藥置於濕地以土擁之出火毒一日後取
出細研為末以粳米飯和丸如梧桐子大每服以醋
湯下七丸老少臨時加减
治脾虚不能化糓宿食留滯致成癥癖
芫花(一兩)神麹(一兩)巴豆(半兩)
右件藥都和搗一團用油單裹之旋取丸如菉豆大
每服空心以生姜橘皮湯下三丸
痃癖不能食(附論)
夫痃癖不能食者由脾胃虚弱為寒氣所乘盖脾胃者
倉廪之官其氣宣通則能傳化糟粕受納水糓痃癖之
人是因寒氣久積腹内不能榮養臟腑脾胃既弱邪氣
停滯故虚滿而不能食也
方
桃仁丸主痃癖氣漫心脹滿不下食發即更脹連乳
滿頭面閉悶欬氣急者
桃仁(八分)鼈甲枳實白术(各六分)桔梗㯽榔
吳茱萸防葵乾姜(各五分)烏頭(三分)芍藥(四分半)紫
苑細辛人參橘皮甘草(各四分)皂莢(三分)
右搗篩蜜和丸如梧子大每服十丸加至二十丸忌
海藻菘菜猪肉冷水生菜桃李雀肉等
又浸藥酒用下前藥方
紫蘇牛膝丹參紫苑橘皮(各三兩)生姜(六兩)
生地黃(四兩)香豉(三升)防風(四兩)大麻仁(一升五合)
右細切絹袋盛以清酒二斗五升浸三宿後温一盞
用下桃仁丸酒盡更添忌蕪荑
白术丸(出聖惠方)治痃癖氣不能食心脇下滿四肢骨節
酸疼
白术(三分)黃耆(一兩)牡蠣(三分)人參(三分)赤茯苓(一兩)川烏頭
(二分)乾姜(半兩)赤芍藥(三分)當歸(三分)訶梨勒皮(三分)細辛(半兩)
桂心(半兩)前胡(半兩)甘草(半兩)防葵(半兩)鼈甲(一兩)紫苑(三分)㯽
榔(一兩)桔梗(半兩)
右件藥搗羅為末鍊蜜和搗五七百杵丸如梧桐子
大每服不計時候以温酒下三十丸
㯽榔子丸主腹内痃癖氣滿胷背痛不能食日漸羸
瘦四肢無力時時心驚
㯽榔子龍齒(各六分)桔梗當歸桂心川烏
頭前胡白术乾姜茯神大黃(各四分)橘
皮厚朴(各三分)甘草鼈甲人參(各五分)
右搗篩蜜和丸如梧桐子大每服十丸米飲下日二
服加至十五二十丸酒下忌海藻菘菜猪肉桃李雀
肉大醋莧菜生葱等
黃耆丸療風虚汗不能食腹内有痃癖氣滿
黃耆鼈甲(各五分)白术茯苓㯽榔子人參
(各六分)白薇桂心橘皮(各三分)牡蠣乾姜枳
實當歸前胡附子(各四分)
右搗篩蜜和丸如梧子大每服十五丸酒下日再服
加至二十丸忌桃李雀肉醋物猪肉冷水葱莧菜等
木香丸(出聖惠方)治痃癖氣腹痛不能食四肢少力宜服
木香(三分)訶梨勒黃耆鼈甲(各一兩)白术(三分)赤茯
苓(一兩)桂心(三分)枳殼(一兩)陳橘皮當歸㯽榔(各一兩半)
五味子(三分)
右件藥搗篩為末鍊蜜和搗三二百杵丸如梧桐子
大每服不計時候以温酒下三十丸
療癥癖痃氣不能食兼虚羸瘦四時常服方
牛膝肉蓯蓉(各六兩)生地黃(九兩)當歸遠志肉白
术人參(各三兩)桂心(四兩)五味子(五兩)麹末(五合)大麦蘖
(一升五合)茯苓(六兩)
右為散空腹服二錢温酒調下日二服漸加至三服
或加半夏二兩生姜煑用㯽榔飲下或加麥門冬六
兩此方甚宜久服令人輕健忌桃李雀肉生葱蕪荑
醋物牛犬肉
療痃癖發即兩脇弦急不能食
㯽榔子枳實人參白术甘草(各六分)桔梗
(五分)鼈甲前胡(各四分)桂心(三分)龍膽草萎蕤大
黃(各五兩)
右搗篩蜜和丸如梧子大每服十丸酒下日二服加
至十五二十丸忌海藻菘菜桃李雀肉莧菜生葱猪
肉等
桂心丸(出聖惠方)治痃癖氣不能食腹中痛時嗽四肢少
力
桂心訶梨勒皮白术厚朴(去粗皮塗生姜汁炙令黃熟各)
(一兩半)
右為末每服二錢炒生姜湯或炒生姜酒調下
療痃癖胸背痛時時欬嗽不能食
桂心細辛鼈甲白术厚朴橘皮防
葵吳茱萸附子乾姜(各五分)
右搗篩蜜和為丸如梧桐子大每服十五丸酒下日
二服加至二三十丸忌猪肉冷水桃李雀肉莧菜醋
物生菜葱等
半夏湯(出聖惠方)主腹内左脇痃癖硬急氣滿不能食胷
背痛者
半夏前胡鼈甲(各一兩)人參桔梗枳殼
吴茱萸(各二兩)生姜(四兩)㯽榔子(十四枚)
右切以水九升煮取二升七合去滓分三服如人行
八九里久服一服忌猪羊肉莧菜一方用枳實無枳
殼
人參丸(出聖惠方)治痃癖氣不能食四肢少力
人參(二兩)白术(三分)枳殼(三分)陳橘皮(半兩)桂心(三分)甘草(半兩)
桔梗(半兩)乾姜(三分)
右件藥搗篩為末鍊蜜和搗三二百杵丸如梧桐子
大每服不計時候以溫酒下三十丸姜棗湯下亦得
肉豆䓻散(出聖濟總錄)治痃癖胃中寒癖不思飲食
肉豆䓻枳殼(各三分)蕪荑吳茱萸(各三兩)高良姜
(一兩)木香(半兩)生姜(一斤)
右為散小麥麫裹之以煻灰火煨令麫黃熟去麫取
散每服三錢空心服用冷生姜水調下午後再服
又方
陳橘皮(三分)附子(三分)乾姜(三分)防葵(三分)吳茱萸(三分)鼈甲
(一兩)木香(三分)
右件藥搗羅為末鍊蜜和搗三二百杵丸如梧桐子
大每服不計時候以生姜棗湯下三十丸
㯽榔丸(出聖惠方)治痃癖氣發即兩脇急滿四肢煩悶不
能食宜服
㯽榔(一兩)枳殼(三分)桔梗(三分)人參(三分)白术(半兩)桂心(半兩)柴
胡(一兩)陳橘皮(三分)川大黃(一兩)芎藭(半兩)草豆蔲(一兩)
右件藥搗羅為末鍊蜜和搗三二百杵丸如梧桐子
大每服不計時候以温酒下三十丸
桔梗丸療冷痃癖氣發急引膀胱痛氣滿不消食
桔梗枳實鼈甲人參當歸白术(各四分)
甘草(五分)
右搗篩蜜和為丸如梧桐子大每服十丸酒下日再
服稍加至二十丸忌葱蒜猪肉莧菜海藻菘菜桃李
雀肉等
鼈甲散(出聖濟總錄)治腹内痃癖積聚心胷刺痛面無顔
色
鼈甲(去裙襴)附子(炮製)木香白术京三稜(煨剉)㯽榔
(各三分)大黃(微炒)桂(去粗皮)高良姜(炒)芎藭(各半兩)
右為散每服二錢空心温酒調服
黑神丸(出聖濟總錄)治痃癖不能食心脇刺痛發作有時
并膀胱小腸冷滯
漆(六兩半生用重湯煑半日令香)陳麹蘹香子(各四兩)木香(剉細)椒
紅丁香(各二兩)㯽榔(四枚剉)
右六味搗羅為末用漆和丸彈子大取蘹香子末十
二兩鋪蓋隂乾并蘹香收器中養藥及乾乃去蘹香
瓷合盛若腎餘氣小腸膀胱痃癖七疝下墜五隔血
腸産後諸血漏下赤白並一丸分四服死胎一丸用
綿灰酒下難産炒葵子四十枚搗碎酒煎濃汁化下
一丸諸疾不過三服
人參丸主痃癖氣不能食
人參(八分)白术枳實桂心(各六兩)橘皮(四分)甘草
桔梗(各五分)
右搗篩蜜和丸如梧桐子大每服十五丸酒下日二
服加至二三十丸禁生冷猪肉生葱桃李雀肉海藻
菘菜
木香散(出聖濟總錄)治痃癖積聚氣不能飲食及五隔及
婦人血氣
木香(一分)蓬莪荗(六兩)京三稜(炮剉)益智(去皮各二兩)陳橘皮
(四兩)甘草(三兩)
右為散每服二錢以食鹽點湯調服不計時候
白术湯(出聖濟總錄)治痃癖疼痛不能飲食
白术木香益智(各一兩)京三稜(三兩)㯽榔(剉一兩半)
右粗搗篩每服三錢以水一盞煎至七分去滓不計
時候稍熱服
京三稜丸(出聖濟總錄)治痃癖急痛不能飲食
京三稜(五兩搗末以好醋一椀同熬成膏)蓬莪荗(炮剉)益智(去皮)青橘
皮(去白各一兩)冬用㯽榔夏用木香(皆一兩半)
右四味搗羅為末以京三稜膏和丸菉豆大每服二
十丸加至三十丸生姜湯下食後服
京三稜散(出聖惠方)治痃癖氣每發痛不能食
京三稜(三兩微煨剉)益智子(一兩去皮)吳白术(一兩)木香(一兩)
右件藥搗粗羅為散每服三錢以水一中盞煎至五
分去滓不計時候稍熱服
普濟方卷一百七十五
