普濟方卷二百四十二明周王朱橚撰
脚氣門
風濕脚氣(附論)
夫脚氣痺攣者寒氣多也寒摶於筋脉而為痛則筋急
不能轉側行步艱難甚則不可屈伸也
方
羌活禦風湯治腎肝筋骨虚弱言語難精神昏憒及
治風濕内弱風熱體重或瘦一肢偏枯或肥而半身
不遂心亂則百病生静則萬病息是以此能安定心
神調養陰陽使無偏勝
羌活甘草防風(去蘆)黃茋(去蘆)人參(去蘆)蔓荆子
川芎細心(去苖葉)枳殼(去穰炒)地骨皮(去骨)麻黃知
母(去皮)甘菊薄荷(去枝)枸把當歸(去蘆)獨活白芷
杜仲(炒去系)秦艽(去蘆)柴胡(去苖)半夏厚朴(薑製)熟地
黃防己(各二兩)芍藥(去皮)黃芩(去黑)石膏(四兩)生地黃
白茯苓(去皮三兩)蒼术(四兩)桂(一兩净)前胡(三兩)
右剉每服一兩水二盞煎至一盞去滓温服如遇天
隂加生薑三片煎空心一服臨卧再煎滓服更有四
時加减之法
烏蛇丸(出直指方)治風寒脚氣隐痛痺痒
烏蛇(四兩酒浸取肉)虎骨(醋浸二兩)巴戟(去心)蓯蓉(酒浸)黃松栢枝
(酒浸)官桂防風獨活續斷五加皮薏苡
仁當歸川芎木香(各半兩)乳香乾生薑(一分)
石斛(半兩)
右為末酒麵糊丸如梧桐子大每服四十丸木瓜橘
皮煎湯送下
加味獨活寄生湯(出濟生方)治風傷腎經虚弱作卧當風著
濕得腰痛若不速治流入脚膝乃為偏枯冷痺緩弱
痛腫或腰攣痛脚重痺痒正宜服之
獨活(三兩)桑寄生杜仲(去系)細心(去苖)牛膝(去苖酒浸)秦艽
(去心)茯苓(去皮)白芍藥桂心(不見火)芎藭防風(去蘆)甘
草(炙)人參熟地黃(洗蒸)當歸(去蘆二兩)
右為剉散每服四錢水二盞煎空心服氣虚下利或
中脘不快者除地黃加生薑并治新産婦人腹痛不
得轉動及腰脚攣痺弱不屈伸此方最除風消血一
方有附子一枚無寄生人參甘草當歸若人將治&KR0659;
癤風並脚氣流注甚妙為丸加乳香沒藥酒服效
小續命湯(出經驗良方)治男女久近脚氣風濕
漢防己桂(去麄皮)人參(去蘆)杏仁(去皮)白芍藥甘草
麻黃(去根)芎藭(一兩)防風(去蘆一兩半)何首烏(四兩)川牛膝
(一兩)黃芩(去黑心)草烏頭(去皮切片半兩)附子(去皮尖半兩)
右為細末用大木瓜二箇好酒一瓶小鍋炭火慢煮
十分煉去皮穰於瓦盆内研爛搜和前藥如硬燥就
用煮木瓜酒添搜和為丸如梧桐子大每服三十丸
空心温酒下常用服此藥去根
黃茋湯治風濕脚氣
黃耆(炙剉)桂(去粗皮)芍藥(各三兩)細辛麥門冬(去心)赤茯
苓(去黑皮)當歸(切焙)橘皮(去白)人參前胡(去蘆頭)甘草(炙剉)
(二兩)半夏(四兩)烏頭(十五个去皮)蜀椒(去目及合口者炒汗出一兩)
右剉如麻豆每服五錢半水一盞半生薑三片大棗
三枚擘破同煎至一盞去滓温服日三夜一
海桐皮散治風毒流入脚膝行履艱難向夜筋脉痺
攣痛
海桐皮(剉)獨活(去蘆)五加皮(剉)防風(去乂)郁李仁(炒去皮一)
(兩)杜仲(去麄皮炙剉)枳殼(去穰)薏苡仁(炒)牛膝(酒浸)虎脛骨
(醋炙)惡實(炒)熟乾地黃(焙各一兩半)朴硝(另研二兩)
右為散如郁李仁膏並朴硝同研勻服每二錢半温
酒調下早晩食後夜卧各一服
牛膝丸治風濕毒氣留滯經絡壅遏榮衛致脚膝腫
痛不仁
牛膝(去苖酒浸)肉蓯蓉(酒浸)防風(去仁)海桐皮(剉)自然銅(煆醋)
(淬七宿)葳靈仙狗脊(去毛)烏頭(炮裂去皮各一兩)乳香(研半兩)
骨碎補(去毛四兩)地龍(去土炒二兩)沒藥(研半兩)木鱉子(去殼炒四)
(兩净)
右除乳香没藥外搗羅為細末再入研者藥和勻酒
煮麵糊丸如梧桐子大每服三十丸温酒空心食前
服
加减芎芷香蘇散(出經驗良方)治男女初患脚氣有筋一條
自脚脛骨至臂及腰起痛皆因風濕而感先須發散
川芎甘草香附子白芷縮砂仁陳皮
蘇葉萆薢川獨活荆芥穗乾木瓜
梹榔(各等分)
右為麤末每服四錢水一盞半生薑三片棗二枚併
煎三四服脚氣稍愈可再下藥
蓯蓉丸(一名木瓜丸出傳信通用方)治風濕脚氣客摶筋脉痺攣不
仁
蓯蓉(酒浸)牛膝(酒浸)天麻黃芪(剉)何首烏(米泔浸一宿竹刀去)
(皮)木瓜(去皮作片已上各十兩好酒一斤浸候藥吃酒乾取出與藥同焙)狗脊(去毛)
(剉)續斷(剉)萆薢(剉各二兩)
右為末用木瓜三枚去皮剜剉甕子入青鹽一兩在
内閉口飯上兼蒸爛熟搗成膏上件藥末和丸如木
瓜膏少即入酒糊丸如梧桐子大每服三十丸鹽湯
或酒任下不拘時候
石楠丸治脚膝攣痺去風濕活血脉益元氣
石楠白术牛膝(三味酒同浸一宿焙乾)防風(去乂)天麻
枸杞黃茋(剉二兩)桂(去粗皮)鹿茸(醋炙去毛各一兩半)
右為末用木瓜一枚去皮穰炊令爛熟搗成膏和藥
末更用麵糊少許同為丸如梧桐子大每服三十丸
至五十丸空心温酒下鹽湯亦得
薏苡仁酒方治風寒濕氣中脚摶於筋脉痺攣不可
屈伸者
薏苡仁(炒)白歛芍藥酸棗仁乾薑(炮)甘草
(炙各五兩)附子(炮裂去皮臍一兩)
右剉如麻豆大以酒五升漬一宿微火煎沸去滓甆
器貯之每服一小盞甚者常使人扶行少飲酒者可
隨性飲之常令酒氣佳
飛步丸(出瑞竹堂)治隂陽風濕脚氣手臂舉動不起無問遠
年近日並皆治之
紫金皮(二斤取頭末八兩㨂時嚼似腦子未透頂者方佳又名滑藤根)木鱉子(四兩)
(竹刀切片用三年醋浸三宿)肥川烏(二兩半去皮生用)蒼术(二兩半未乾水浸)
五加皮(二兩半焙)
右為細末醋糊為丸似魚眼睛大每服三十丸至五
十丸空心鹽及木瓜少許細嚼和藥無灰酒送下忌
動風之物
經驗立應散(出醫方集成)治風濕脚氣
麻黃(去根節)殭蠶(各二兩炒斷系)丁香(一錢)沒藥(五錢另研)乳香(五錢)
(另研)
右為末每服一兩用酒一椀調取醉盖覆得汗愈曾
經蒸炮者難愈
治風濕脚腫痛不可行步(出經驗良方)
右用苦瓜芳葉去艻刺及莖祗用葉不拘多少採嫩
細葉者尤佳擂爛葉用焼皮散一貼生薑自然汁調
好塗腫處其痛即止
半夏丸治風濕脚氣痰壅頭痛
半夏(湯浸七次去滑暴乾二兩)
右為末生薑自然汁和丸梧子大每服二十丸食前
生薑湯下日三
沉香三味散(出經驗良方)治脚氣初發去風濕
梹榔(麵褁煨去麵)甘草(微炒)木香(不見火)陳皮(去白)芎藭白
术(各七分半)大腹皮(炙黃)羌活(去蘆)紫蘇葉宣木瓜(切焙乾)
沉香(各一兩)
右每服五錢水一大盞煎至六分温服中年人弱病
宜服术附湯壮盛者人參敗毒散加大黃木瓜煎服
不時服之病脚氣常服尤妙
地黃丸(出本事方)治益氣血補肝元祛風濕壮脚膝
熟地黃(一兩)牛膝石斛(各三分)肉蓯蓉茵芋防
風川芎五味子桂心附子薏苡仁(已上)
(各半兩)
右為末煉蜜丸如梧桐子大每服三四十丸酒吞下
空心食前服
人參湯治脚氣風濕痺弱
人參防風(去乂各二兩)芍藥(炒剉)甘草(炙剉)當歸(切焙各一兩半)
赤茯苓(去黑皮半兩)肉蓯蓉(去皮)黃茋(切各二兩)橘皮(湯浸去白焙)
桂(麄皮去)龍骨(各一兩)
右粗搗每服三錢半水一盞半入大棗三枚擘破生
薑二片同煎至一盞去滓服日三夜一
通津丸(出御藥院方)治一切腫滿風濕脚氣攣腫宣導小水
愛飲水者常服妙見效
赤茯苓木通大腹子破故紙(炒)蓽澄茄
木香苦葶藶(隔紙炒已上各半兩)白牽牛(五兩微炒)
右為細末水麵糊為丸如梧桐子大每服五六十丸
漸加至七八十丸陳皮燈心湯下食後服或食前亦
得
敷藥(出瑞竹堂)治風濕脚氣
草烏白芷防風獨活羌活
右等分為細末用生地黃數條研爛醋米酸調敷
葶脂丸(出瑞竹堂)治風濕脚氣
好川烏(一兩生用)無名異(二兩研)石葶脂(研一兩生用)
右為細末用葱白搗爛取自然汁丸如梧桐子大每
服一錢空心生葱淡茶下日止一服
木瓜丸(出聖惠方)治風濕脚氣上攻胸腹壅悶痰逆
木瓜(一兩乾者)陳皮(一兩湯浸去白穰焙)人參(一兩去蘆頭)桂心(半兩)梹
榔(二兩)丁香(半兩)
右㨂净為細末煉蜜搜和劑更搗五百杵丸如梧桐
子大每服十五丸煎陳皮湯下空心午後可二三服
漸加至三十丸一方用生薑湯下
抱龍丸(出仁存方)治肝腎臟虚風濕進襲流注腿膝行步艱
難漸成風濕脚氣足心如火上氣喘急小腹不仁全
不進飲食
赤小豆(四兩略炒)五靈脂白膠香破故紙(炒)地龍
(炒)狗脊(火療去毛)木鱉子(去殼)海桐皮葳靈仙草烏
(米泔浸三日净洗去皮尖)
右各一兩為末酒糊為丸如梧桐子大辰砂為衣每
服五十丸空心鹽湯或酒任下
通逐邪氣淋渫方治益氣補肝元祛風濕壮脚膝
川山甲(麩炒黃色如去癱者用穿山甲去邊及前後二瓜)川烏頭紅色
海蛤(各一兩)
右為末每服三錢生薑自然汁調得所傅在脚心用
綿子扎定又以水數升煎數服嘘曲踿内次用衣被
盖身出汗氣腥臭為度
小叙命湯(出如宜方)治風濕脚氣痺弱不能轉側
防己麻黃人參肉桂黃芩甘草(炙)白
芍藥杏仁川烏(各一兩)附子(半兩)防風(一兩半)
右㕮咀每服四錢薑七片棗二枚同煎不拘時温服
如筋骨掣痛宜虎骨散
又方(出鮑氏方)
紫荆藤蛇床大黃輕粉白芷蕪荑
雄黃全蝎(等分)
右為末麻油調傅仍以芥菜湯下石楠丸
五聖散(出朱氏集驗方)治脚氣夫脚氣之患皆因坐立濕地或
因行脚熱脱鞋又着濕鞋其風濕之氣易入初在皮
膚次𫝊經絡甚至入骨髓遂成此疾發作必然行步
艱難痛不可忍若不治之漸次傳在心胸並在臟腑
久則傷命深可哀嘆余因授到一方能療此疾極有
功效試之果驗
沉香流氣飲人參敗毒散三和散小叙命
湯(除去附子)香蘇散
右五件各一貼加梹榔三十箇搜麵包煨熱去麵川
練子十枚京南芍藥二兩共三件並剉碎同前貼藥
共一處和勻作五服水一盞薑三片棗一枚木瓜三
片同煎至一盞濾滓再煎二次與藥合和用瓦器盛
安頓屋上露一夜次早取下煖熱調復元氣散半貼
空心服此藥不問男子婦人小兒加减服其效不可
盡述
增加敗毒散一貼(出朱氏集驗方)
大黃荆芥穗(各半錢拌和)
右分作二服依本方煎服以大便流利為度過秋則
以香蘇散間服亦如前服二項藥虚弱人略加些微
又方(出朱氏集驗方)
何首烏黃連赤小豆菉豆粉(各等分)
右為末用生地黃煎湯候冷調塗亦如前法乾則用
醋潤
玉净瓶(出朱氏集騐方)
紫雲根(長葉成叢者是)
右生採等分細切入好茶末二三錢同擂爛每用一
圓如三錢重用瓦器盌盛水化開同煮數沸候冷如
前法此藥專治赤腫熱痛者神效
赤骨丸(出楊氏家藏方)治風濕攻注脚踝腫痛或筋脉牽急疼
痛
天南星(大者)赤小豆(生用)
右等分為細末麵糊為丸如梧桐子大每服三十丸
淡薑湯下食前
治脚氣風濕(出本草)
宜以紫蘇子和高良薑橘皮等分蜜丸空心下十丸
治脚氣膝風濕出汗少力疼痛及隂汗
右用焼磨作灰細研末一匙頭沸湯投之淋洗痛處
乾濕脚氣(附論)
夫脚氣者由體虚感於風毒故也然脚氣有乾有濕有
隂有陽乾者不腫濕者腫滿在臟為隂在腑為陽病雖
一原所受各異其於虚實不等取捨殊途為療當憑形
證也夫乾氣者由腎虚房事不節或當風取凉卧不覆
足或行立濕地或夏月以冷水洗脚腠理開疎風邪氣
摶於脚膝入於經絡血脉痞澁皮膚頑痺脛弱枯細日
夜酸疼飲食减少肌體羸瘦心腹氣滯大便不通毒上
攻心神煩悶四肢無力其候脚膝不腫故名乾脚氣也
夫濕脚氣者由體虚當風卧濕醉後取凉風濕毒氣
卒摶於脚膝之所致也此皆由腎虚膀胱宿有停水經
絡痞澁不得宣通即先腫滿漸攻心腹毒氣不散徧入
四肢兩脚熱疼心胷燥悶上氣喘急欬嗽稠黏面目虚
浮脇腹脹滿見食嘔吐壮熱頭疼小便不利秘澁風凝
滯皮膚生瘡其後脚膝浮腫故名濕脚氣也
方
羚羊角飲治乾濕脚氣
羚羊角(鎊)羌活(去蘆頭)桂(去麄皮)牛膝(酒浸)白茯苓(去黑皮)
杏仁(去皮尖)郁李仁(湯浸)半夏(湯洗七遍)附子(炮裂去皮)麻黃(去根)
大腹皮大黃(煨半兩)葶藶子(紙上炒)木香白术
防風(去乂)陳橘皮(湯浸)枳殼(去穰)甘草(炙剉各一分)梹榔白
附子(炮各半兩)
右剉如麻豆分為八服若高年或臓腑虚冷即分作
十六服每服用水二椀生薑十片煎至二盞臨熱更
磨犀牛角水一合投入再煎沸去滓分作二服不拘
時候温服滓兩服重用水一椀煎至一盞作一服更
看疾状每料臨時添藥或脚刺疼添桂附子牛膝羌
活各一分大便澁添大黃滑石末各二錢筋脉拘急
添紫蘇牛膝各一分脚轉筋添木瓜牛膝各半兩攻
浮熱添麻黃石膏各半兩微得汗立愈氣攻心加梹
榔半兩木香一分
五香丸治乾濕脚氣風毒腫弱遇發寒慄不欲飲食
行立不得神效
乳香(二錢)木香(二錢不見火)沉香(二錢生用)楓香(一分水煮過研細)麝
香(半錢)沒藥(二錢酒浸)天麻(二錢酒浸焙乾剉碎)白附子(一兩酒浸)全蝎
(一兩火焼地令紅將醋地上覆定一時去毒)川烏(一兩酒浸一宿)草烏(半兩酒浸一宿)
白花蛇(去皮骨取肉一兩酒浸)烏蛇(一兩如前製)地龍(一兩炒去皮取半兩)
大附子(一分炮裂去皮)蟬退(二錢用鹽水浸)白蒺䔧(二兩去皮尖)自然
銅(二錢)麒麟蝎(二錢另研)硃砂(二錢另研為衣)無名異(二錢同自然銅醋炒)
(焙乾)
右為末酒糊為丸如梧桐子大硃砂為衣每服十五
丸或二十丸温酒或木瓜湯下食前甚者三兩服即
止
秘方換腿丸治腎經虚弱下注腰膝或當風取凉冷
氣所乘沉重少力移步遲緩筋脉拘急痛不能屈伸
脚心隠痛有妨履地大治乾濕脚氣赤腫痛楚發作
無時呻吟難忍氣喘滿促舉動艱難面色黎黑傳送
秘澁一切脚氣不拘年深歲久每發疼痛不可忍者
並皆治之
薏苡仁石楠葉(各一兩)乾木瓜(四兩)肉桂天麻(去苖)
當歸(去蘆)附子(炮去皮)羌活(各一兩)梹榔(半兩)防風(去乂)天南
星(湯洗薑汁炙)石斛(去根)萆薢(炙)川牛膝(酒浸焙)黃耆續
斷(各一兩)蒼术(米泔浸各一兩半)
右為末麵糊丸如梧桐子大每服三十丸至五十丸
空心温酒或木瓜湯吞下日二服常服舒筋輕足永
無脚氣一方有附子無川芎年少氣壮者去附子桂
心蒼术三之二却多加梹榔如中年以氣弱能服熱
藥者全用之昔有此疾服之一月脚力頓健委有換
腿之功
健步丸治乾濕脚氣腿膝麻痺冷痛足下熱隠痛行
步艱難下注瘡並宜服之
石楠葉天南星(炮裂)羌活防風黃茋(已上去蘆)天
麻(各一兩)薏苡仁續斷當歸(去蘆洗焙各一兩)梹榔(一兩)
(半)乾木瓜(四兩)牛膝(切碎酒浸二宿焙乾去苖二兩)葳靈仙(一兩)自然
銅(二兩焼紅醋淬)萆薢(二兩)
右為細末酒煮麵糊為丸如梧桐子大每服五十丸
温酒下或木瓜湯下食前服
木香丸治濕脚氣頻發攻心腹壅悶脚膝腫滿疼痛
不住
木香(一兩)梹榔(一兩)川大黃(一兩)大麻仁(一兩)枳殼(一兩去穰)牛
膝(一兩去苖)訶梨勒皮(一兩)紫蘇子(三分微炒)桂心(三分)萆薢(三分)
(剉)羚羊角屑(三分)獨活(三分)前胡(三分去蘆頭)防風(三分去蘆)赤
芍藥(三分)
右為末煉蜜和丸搗五七百杵丸如梧桐子大每於
食前以酒下三十丸
四根散治年遠一十九種乾濕脚氣
桑木根節心松木根節心柏木根節心杉
木根節心(並細切炒黑各一兩)肉蓯蓉(酒浸切焙二兩)乳香(研)沒藥
五靈脂石龍芮(炒各一兩)麝香(研半兩)天雄(炮製去皮二兩)
木香紫檀香(剉)地龍(炒各一兩)
右除研外搗羅為散再同研勻每服二錢匙浸木瓜
酒温調下早晩食後近夜服
紫蘇散治濕脚氣大小便不利秘澁脚膝虚腫食即
嘔吐心胸迷悶
紫蘇莖葉(三分)赤茯苓(三分)羚羊角屑(半兩)半夏(半兩湯浸去滑)
橘皮(一兩酒浸)羌活(半兩)前胡(三分去蘆)大腹皮(三分)枳實(三分)木
香(半兩)桑根白皮(三分)梹榔(一兩)川大黃(一兩)木通(半兩)
右為散每服四錢以水一盞生薑半分煎至六分去
滓不計時候温服
甘松湯治濕脚氣收濕拔毒仍服宣飛丸尤佳
以荷葉心藁本甘松三味煎湯洗之
神授定痛丸治脚氣乾濕斷根神功其服法須齊一
月忌豆腐
草烏頭(六錢重去皮醋浸冬十數餘日更換好醋)無名異(二錢)硫黃(三錢)
右為末薤白汁丸葱白亦可每服二十丸井花水北
面服之十日後十五丸二十日後十丸三十日後病
除復時時服十丸每月添服治一切皆主之
御愛忘杖丸治乾濕脚氣
海金沙(半兩)虎骨(半兩)肉桂(半兩不見火)沒藥(三錢)乳香(三錢)斑
猫(三錢)古老錢(十文)硃砂(三錢)
右為細末用酒糊為丸如菉豆大每服七丸空心麝
香酒下三服見效
葳靈丸治乾濕脚氣浮腫過膝行步艱難
葳靈仙(一兩)枳殼梹榔木香(各一兩)
右為末煉蜜和丸如梧桐子大每服三十丸温酒下
桑白皮散治脚氣濕腫滿喘急大便不利
桑白皮(一兩)澤瀉(半兩)漢防己(半兩)木香(半兩)梹榔(一兩)枳殼
(半兩)赤芍藥(半兩)桂心(半兩)川大黃(一兩半)紫蘇莖葉(一兩)木
通(三分)赤茯苓(一兩)
右為散每服四錢水一盞生薑半分煎至六分去滓
不拘時温服
梹榔散治脚濕氣腫滿喘促煩悶大小便滯澁
梹榔(一兩)旋覆花(半兩)犀角屑(一兩)桂心(半兩)紫蘇莖葉(一兩)
赤茯苓(一兩)木通(半兩)陳橘皮(一兩)前胡(一兩)桑根白皮(一兩)
白前(半兩)甘草(半兩)
右為散每服四錢水一盞生薑半分葱白二莖煎至
六分去滓不計時候温服
陳紫蘇散治脚氣小便澁滯腹内壅悶痰逆不思飲
食
紫蘇莖葉(一兩)木通(一兩)桑白皮(一兩)蘹香根(一兩)獨活(半兩)
枳殼(一兩)荆芥(半兩)赤茯苓(一兩)木瓜(半兩)半夏(半兩)梹榔(一兩)
右為散每服四錢水一盞入生薑半分葱白七寸煎
至六分去滓不計時候温服
立應丸治乾濕脚氣衝注四肢
大腹(煨皮用)木香訶梨勒皮(煨用皮)防己紫蘇莖
羌活(去蘆)芍藥乾木瓜杉木節沉香(一兩)
右搗篩每服五錢水一盞半煎至八分去滓空心日
早夜卧温服
生乾地黃丸治乾脚氣風毒搏於脚膝皮肉乾枯脚
脛漸細骨中疼痛時復心悶
生乾地黃(三兩)羚羊角(屑一兩)赤茯苓(一兩)木香(三分)甘草
(半兩)訶梨勒皮(一兩)獨活(一兩)麥門冬(一兩半)桂心(三分)梹榔
(一兩)
右為末煉蜜和搗二三百杵丸如梧桐子大每於食
前以温酒下三十丸
防己湯治濕脚氣腫滿小便不利氣壅煩悶脇腹連
膀胱氣虚脹上氣喘促坐卧不得
防己猪苓(去黑皮)郁李仁(去皮)梹榔(三分)木通(剉)紫蘇
葉枳殼(半兩)赤茯苓(去黑皮)甘草(炙各一兩)
右搗篩每服四錢水一盞半生薑三片煎至六分去
滓食前温服一方有枳殼甘草無桑根白皮澤瀉
杉木節湯治乾濕脚氣大小腸氣滯心腹煩悶脚膝
疼痛不欲飲食
杉木節(一兩)蘹香子(三分)瞿麥(三錢)赤茯苓(一兩)木香(半兩)梹
榔(二兩)木通(三分)紫蘇莖葉(一兩)猪苓(三分)
右為散每服四錢水一盞半生薑三片煎至六分去
滓食前不計時候温服
陳橘皮散治濕脚氣如久在中地乍出外方或至江
淮或至嶺外久在高原不經濕氣未伏水土食飲之
間多有不同致脚氣發動時復心悶面目脚膝浮腫
氣短乏唇口青黑胸膈不利見食即吐心腹時痛冷
氣結聚
陳橘皮(一兩)赤茯苓(一兩)前胡(三分去蘆)木香(三分)吳茱萸(半兩)
半夏(半兩)郁李仁(一兩浸去皮)大腹皮(一兩)梹榔(一兩)
右為散每服三錢以水一中盞入生薑半分煎至六
分去滓不計時候温服
木瓜散治濕脚攻心悶氣或時腫滿喘急
木瓜(二兩)梹榔(一兩)人參(一兩去蘆)赤茯苓(一兩)桑白皮(一兩)羚
羊角(屑一兩)木通(一兩)吳茱萸(半兩)紫蘇莖葉(一兩)
右為散每服三錢以童子小便用一中盞入生薑半
分煎至六分去滓不拘時候温服
石應丸治乾濕脚氣
沒藥(研)乳香(研)木香白附子(炮)烏藥蒺藜子
(炒去角)烏頭(炮去皮臍各半兩)磠砂(研一分)
右逐味搗研為細末用木瓜二枚去皮穰剜内空留
盖子將磠砂入木瓜内盖了用竹簽定以濕紙三五
層褁熱灰煨令香熟取出令傾側别頓一處次用好
酒一升在瓦鍋内煎先下蒺藜乳香末熬去一二分
次下諸藥末同熬少時取出不得令乾却將煨了木
瓜同搗三五百杵可丸即丸如豌豆大用冷酒下十
丸如人行三五里喫荆芥茶半盞日一服漸加至十
五丸至覺藥力到膝脚下為效
旋復花散治乾脚氣欲發惡心頭眩口吐痰水不思
飲食兩脚膝疼痛漸漸心悶
旋復花(半兩)犀角屑(一兩)大腹皮(一兩)梹榔(一兩)前胡(一兩去蘆)
赤茯苓(一兩)枳殼(三分)半夏(半夏)
右為散每服四錢水一中盞入生薑半分薄荷葉二
分煎至六分去滓不計時候温服
杉節木香湯治濕脚氣攻心痛悶
杉木節(一兩)木香(一兩)烏藥(一兩)青橘皮(二分)沉香(三分)蘹香
子(一分)梹榔(一兩)紫蘇(一兩)
右為散每用生薑半兩黑豆半合炒令豆熟為度入
童子小便一中盞煎至七分去滓不計時候稍熱調
下二錢
訶梨勒散治風濕脚氣腹中妨悶不能飲食羸瘦
訶梨勒(一兩)桂心(三分)木香(三分)枳殼(三分)赤芍藥(三分)柴胡
(三分)梹榔(一兩)川大黃(一兩)
右為末煉蜜和搗三二百杵如梧桐子大作丸每服
不計時候生薑橘皮湯下三十丸
欝金散傅方治風濕脚氣腫滿痛惡瘡
欝金大黃白芨天南星龍骨白歛
黃蜀葵花(各一兩並生剉)
右搗羅為細散水調敷腫痛處
神烏丸治遠年近日乾濕脚氣
川烏(炮去皮)虎脛骨(酥炙)海桐皮(一兩)川萆薢(一兩)川牛膝
(兩半)金毛狗脊(炒半兩去毛)
右為細末用木瓜膏子為丸如梧桐子大每服七十
丸空心食前温酒送下(造木瓜膏法先用艾葉以鹽水酒温蒸三次用宣瓜一个)
(生去皮穰切下盖作甕子填艾葉在内將盖子合定再蒸軟取去艾不用只煮木瓜細研為膏子)
增愛丸(出百一選方)治男子婦人乾濕脚氣
元胡索(半兩)葳靈仙(半兩)破故紙(一兩半生半熟炒)黑牽牛(一兩)
(半生半熟)大蒜(一枚用筯鑽孔入去殼巴豆一枚用紙數重褁了水濕慢火煨熟以香為度)
宣州木瓜
右為末先將木瓜大蒜研爛後入藥末為丸如梧桐
子大每服二十一丸用饊子茶吞下空心服忌動氣
毒物
蒼术丸治乾濕脚氣拘攣疼痛不能行
乳香沒藥(二錢)牛膝青鹽(半兩)熟艾(四錢)川烏(三錢)全
蝎(一錢炒)
右為細末共研藥和勻以木瓜一箇大者切一頭留
作盖子去穰入上件藥於内盖將簽定安木瓜於黑
豆中蒸令極爛取出皮連藥研成膏却入蒼术拌勻
丸如梧桐子大每服五十丸空心木瓜湯下温鹽酒
下亦可日三服忌血及蒜
木瓜湯治乾濕脚氣
乾木瓜(焙)訶梨勒(各一兩)大腹子(二兩半)吳茱萸(湯洗)陳
橘皮(去白半兩)
右細剉每服五錢水一盞半煎取七分去滓温服不
拘早晩服
烏藥散(出聖惠方)治濕脚氣小便不通攻心痛煩悶
烏藥(半兩)陳橘皮(一兩湯浸去白)蛤粉(半兩)木香(半兩)梹榔(半兩)
右為細散每服不拘時候煎生薑葱白湯下二錢
四斤丸治乾濕脚氣瘥後常令服永不發
牛膝(去苖)肉蓯蓉(刮去皮)天麻乾木瓜(各一斤)
右剉細用好酒五升浸一晝夜漉出焙乾搗羅為丸
用前浸藥酒慢火銀石器熬成膏和藥末丸如梧桐
子大每服三十丸温酒下空心食前
杉節湯(出危氏方)治乾脚氣頭疼腰脚酸痛心燥渴悶汗出
氣喘或心脇有塊毒勝疾逆痞滿搐溺昏悶上視咬
齒甚重垂絶不知人宜此藥救急
杉木節(切一升)橘葉(切一升北地無葉以皮代之)大腹(七枚和皮剉)童
便(三升)
右煮取一大升分作兩服如一服得快利即止不利
再服余已前真死矣會有教者得不死恐他人不信
有效余病故傳焉唐柳州綦救三死方云腰脚氣
夜半痞絶脇有塊大如石因大寒不知人三日家號
哭榮陽洵美傳杉木湯服半碗頃大下三下氣通塊
散
海桐皮散治濕脚氣及腎風下注滿脚生瘡痒痛膿
水出
海桐皮草烏頭(剉碎研炒)地龍(炒去皮)蒺䔧子(一兩)
右為末每服二錢半用冷酒調下服之於空心夜臥
時
梹榔湯(出聖惠方)治濕脚氣膝浮腫氣攻入腹滿氣急滿面
如土色大小腸不通氣欲絶
梹榔(二兩)訶梨勒(七枚取皮)大腹皮(二七枚)牽牛子(二兩)
右為末以童子小便一升生薑一分擘破先下大腹
皮及訶梨勒末各二錢七煎至半合次下梹榔牽牛
末各二錢半更煎令沸不限早晩旋旋服之快利三
五行為效加葱白三七寸
木瓜梹榔丸(一名木香丸出聖惠方)治濕脚氣上攻心神悶亂不
能下食宜服此方
梹榔(二兩)吳茱萸(半兩酒浸七遍焙乾炒)木瓜(一枚大者)木香(一兩)
右為末切木瓜頭作盖子去穰内藥末於中却盖以
竹簽定於飯甑中蒸爛以刀子削去皮細研丸如梧
桐子大每服不計時候以温酒下三十丸
獨活散治乾脚氣兩脛漸細疼痛時發寒熱或臓腑
不利毒氣上攻
獨活(去蘆)附子(炮裂去皮一兩)牽牛(二兩炒搗洗取一半)
右為細末每服二錢炒葱白酒調下蜜湯亦可或一
二得利即止未利再服
大黃丸(一名方靈丸)治乾濕脚氣膝脛疼痛大便秘澁小便
赤黃
大黃(生)破故紙(炒)黑牽牛(炒各一兩)
右為末用不蚛皂角十枚水浸一夜揉汁濾去滓熬
膏和前藥末為丸如梧子大每服十五丸空心温熱
水送下
烏藥散(出王氏博濟方)治乾濕脚氣
烏藥(一兩)蒔蘿(炒一分)
右為細散温酒調下二錢乾脚氣用楝實五枚剉碎
漿一升煎至五合去滓調下
烏附丸治乾濕脚氣
附子(八錢去皮)黑豆(半升入磁碗中慢火煮以附子爛為度)
右熟豆一合同附子研為餅焙乾為末煉蜜為丸如
皂角子大每服二丸空心麝香酒嚼下
治乾濕脚氣
破故紙(一兩炒)黑牽牛(一分生)
右為細末每服一大錢木瓜酒調下空心食前服
治乾濕脚氣(出海上方)昔有楊監獄晩年此苦親見用之效
大黃黑豆
右等分為細末用冷水調厚塗之以紙貼其上乾則
再換
訶梨勒丸治乾脚氣上攻心胷壅悶
訶梨勒皮(二兩塗酥火炒令黃)梹榔(二兩)
右為細末煉蜜和丸如梧桐子大每服於食前以温
酒送下三十丸
治乾脚氣心腹煩悶脚膝疼痛(出聖惠方)
蘿蔔子(一兩微炒)羌活(一兩)
右為散每服四錢水一中盞煎至六分去滓每於食
前温服
治乾濕脚氣上攻心胸喘促悶絶
梹榔(二兩)吳茱萸(三分湯浸)
右為散每服用童子小便一小盞入生薑汁一茶匙
令煖温不計時候調下二錢
治乾濕脚氣并腎勞癲疝氣開胃
右用蘹香子得酒服之
桃花散治濕脚氣及腰腎膀胱宿水并痰飲不下食
右用桃花陰乾量取一大升但隨滿不須按捺搗碎為
散紗羅下温清酒和一服令盡通利為度空腹服之
則須臾當轉下可六七行但宿食不消化等物總須
瀉盡若中間覺飢虚進少許軟飯及糜粥無不即安
者不俟轉藥明朝但覺腰脚氣輕快使人踴躍食味
頓倍佳脚先腫者一宿頓砂於囊中貯滿傾脚相擦
摩又無毒意易將息唯忌葫菜猪肉三月内腹虚脹
大都不宜刻削慎生冷醋滑五辛麵酒及粘食肥膩
之肉五日外諸食復常
鹿茸丸治濕脚氣腿腕生瘡
右用鹿茸五味子川當歸熟地黃等分為細末酒糊
為丸如梧桐子大每服三四十丸温酒或鹽湯下未
食前又服川芎當歸二味等分同煎以調荆芥細末
約一二錢食後再服煎四物湯調消風散二三錢只
宜服此三藥後絶不發
五生丸治風毒乾濕脚氣渾身一切風痛及諸服不
得效者
川烏草烏南星五靈脂凌藥(等分生用)
右為細末以醋調五靈脂末作膏子研和為丸如梧
桐子大每服十丸空心温酒下
草聖丸治乾濕脚氣及下部一切瘡痒
乾木瓜白殭蠶(炒去系子)荆芥穗草烏頭(炮去皮)
右各等分為細末麵糊為丸如梧桐子大每服十丸
加至十五丸空心温酒下湯任下
神妙丸(一名金龍丸)治乾濕脚氣骨衰作痛或熱腫或不腫
引至膝上走疰難忍隨手見效
赤足蜈蚣(全者一條頭不用)全蝎(二十一个)黑豆(三七枚)地龍(去土)
(焙)草烏(生各半兩)
右為細末糯米糊為丸如赤豆大空心麝香冷酒下
七丸如人行二十里將荆芥茶一盞投之服後行如
不能動步則脚病初服時忌食熱物如利了脚腫處
便皺且不疼但初服時漸麻動更加二半丸亦可極
神效一方有川烏
大效牛膝丸治一切乾濕風毒脚氣遠年日近發動
無時不能移步浮腫疼痛
牛膝天麻宣木瓜肉蓯蓉(各一斤剉用好酒五升浸一伏)
(時於良器石中文武火煮酒乾為度焙乾)沒藥(四兩)川烏(四兩)虎骨(半斤)黑豆
(三升同烏頭煮兩時辰出切開用鹽二兩炒)
右為末煉蜜為丸如梧桐子大每服三十丸空心温
酒鹽湯送下
補瀉丸(余居土選竒方)治乾脚氣及腿膝無力行步艱難
南木香川烏梹榔大黃大麻仁(去皮)牛膝
(酒浸)枳殼(各二兩)續斷杜仲(姜製)五加皮防風山
茱萸(已上各三兩)生薑(屑)羚羊角(屑)訶子皮(炮取去皮各一兩半)
右除附子梹榔不見火同為細末次將大麻仁研如
泥拌勻煉蜜為丸如梧桐子大空心食後温酒下三
十丸加至五十丸忌魚麵生菓熱物如常服無忌此
藥其效如神矣
神效丸治乾濕脚氣骨裏疼痛或腫或不腫並治之
川烏(一枚去皮)草烏(半兩)地龍(半兩)全蝎(四十二个)黑豆(四十二粒去皮)
蜈蚣(一條去頭足)
右焙乾為末入糯米糊為丸麝香為衣用冷酒下七
丸至十丸小頃用荆芥穗些少先嚼用茶酒灌潄之
其效如神用之果有驗也
獨聖散(出朱氏集驗方)治乾濕脚氣不問新舊悉能療之
右用平胃散一貼紫蘇梗細剉同煎通口服如是濕
熱脚氣則一貼可愈蘇梗不用葉並不問新舊
脚氣上氣(附論)
夫風濕毒氣之中人多從下起足先受之故名脚氣毒
氣循經上入於肺則氣道奔追升降不順故令上氣喘
滿也
方
萆薢湯治脚氣上氣喘嘔逆咳嗽减食
萆薢當歸(切焙)木香牛膝(酒浸切焙)桂(去麄皮)黃連(去鬚)
(一兩)延胡索芎藭天雄(炮)梹榔(剉)代赭(研)桑耳
石韋(去毛)葳靈仙(去苖土)射干(兩半)
右為散每服五錢水一盞半入生薑五片煎取八分
去滓不拘時候温服
貝母丸治脚氣咳𠻳
貝母(去心三分)蛤蚧(一對洗净)紫苑(去苖土)防己(細剉)桑根白皮
(剉)人參赤茯苓欵冬花大黃天門冬
葶藶子白梹榔百部紫蘇子木香杏
仁
右為細末煉蜜和丸如梧桐子大每服一十丸空腹
米飲下日午再服
海蛤丸治脚氣上衝頭目面浮腫咳嗽喘乏氣促心
胸脹兩脚及腰重小便澁胯冷骽膝疼腫無力
海蛤(研如粉)訶梨勒(焙)柴胡(去苗)赤茯苓杏仁(湯浸)牽
牛子(炒令熟一兩半)貝母(去心)橘皮(湯浸)桑根白皮(炙剉)白梹榔
大黃郁李仁(湯浸去皮)枳殼(一兩)赤芍藥(兩半)
右為細末煉蜜為丸如梧桐子大每服空心煎棗湯
下二十丸午後再服
桑白皮散治脚氣上氣坐卧不得咽喉不利四肢煩
疼
桑根白皮(三兩)射干(三分)枳殼(三分)赤茯苓(一兩)貝母(三分)白
前(三分)生乾地黃(兩半)柴胡(一兩)甘草(半兩)赤芍藥(三分)天門
冬(三分)百合(三分)梹榔(三分)
右為散每服四錢以水一盞入生薑半分煎至六分
去滓不拘時候温服
紫蘇散治脚氣上氣心胸壅喘不得伏卧
紫蘇莖葉(一兩)桑白皮(一兩)赤茯苓(一兩)紫苑(三分)白前(三分)
木通(一兩)梹榔(一兩)百合(三分)甘草(半兩)杏仁(三分)
右為散每服四錢水一盞入生薑半分煎至六分去
滓不計時候温服
茯苓湯治脚氣上喘心下妨悶不能食
赤茯苓桑根白皮白术梹榔防己旋
復花橘皮大黃杏仁
右為散每服三錢先别用麻黃一分水一盞半煎五
沸掠去沫下藥并生薑一分拍破同煎至六分去滓
温服空心服日晩再服
旋復花湯治脚氣循經上乘於肺令人上氣喘滿
旋復花(三兩)羌活(去蘆)芎藭桑白皮(炙剉)桂(去麄皮)青橘
皮(去白焙)附子(炮製去皮)赤小豆(一兩)萊茯子(炒香一兩)
右剉如麻豆大每服三錢以水一大盞煎至七分去
滓空心温服
橘皮防己湯治脚腫滿上氣
陳橘皮(湯浸)防己(一兩)桑白皮(一兩)吳茱萸(湯浸)梹榔(一兩)大
腹(并子剉七枚)生薑(三兩)甘草(一兩)
右為散每服五錢水一盞半入生葱白三莖切同煎
八分去滓温服空心食前
風引湯治痺滿上氣遍身脹膝疼并去風温疼痛
大豆(三升)附子(三兩)枳實(炙)澤瀉橘皮(四兩)甘草(炙)茯
苓防風(各二兩)
右切以水二斗酒二升煮大豆取一斗去滓内藥煮
取三升分三服三劑腫消去大豆澤瀉更服三劑差
忌猪肉冷水海藻菘菜醋
訶梨勒散治脚氣上氣胸中滿悶不能下食
訶梨勒(一兩)蘿蔔子(三分)紫蘇莖葉(一兩)木通(一兩)赤茯苓
(三分)梹榔(一兩)陳橘皮(三分)桑白皮(二兩)
右為散每服四錢水一盞入生薑半分煎至六分去
滓不計時候温服
半夏湯治脚氣上入腹腹急氣上胸膈真氣欲絶
半夏桂乾薑蜀膝甘草人參附子
右剉如麻豆每服三錢水一盞煎至六分去滓温服
空腹日午晩間各用一初服消停藥力恐氣上不得
下宜减服之
牛膝散治脚氣上引兼氣脾滿不能食
牛膝(細切酒浸)磠砂(研)細辛(去苗)丹參(去蘆)白术郁李仁
(湯浸)
右除研者外搗羅為散再入研藥拌勻每服二錢食
前以温酒調服春秋冬三月宜夏月熱不可服之消
腫利小便兼補益除風虚冷服少食
烏豆渫脚湯治脚氣上氣擡肩喘衝心痛
右用烏豆二斗以水五斗煮取二斗五升分開為兩
甕中盛每甕中浸一脚遣人從膝向下淋洗百徧以
為度久病者不過再浸亦差
加减木香丸先渫脚後服
木香(三分)白芍藥(二分)枳殼(二分)梹榔(四枚)桂(半兩)大黃(二兩)
右為細末煉蜜為丸如梧桐子大空腹酒下十五丸
日午再服漸加至三十丸以大便通利為度
杏仁煎方治脚氣乘肺上氣喘促
杏仁(湯浸去皮尖雙仁炒一兩)百合(去皮擘洗令净一分入水二分同研)麻黃(不去)
(節)射干(各半兩)
右除百合外細切入在百合汁中煎取一升去滓貯
在净器中每日不限早晩取一合服之此藥不得久
停惟宜旋合
桂苓湯治脚氣上喘心下妨悶
桂(去粗皮三兩)澤瀉(剉)赤茯苓(去黑皮)乾薑(炮各三兩)
右為散每服三錢水一盞煎至七分空腹日午晚各
一服
大麻子湯治脚氣脹悶喘促
大麻子(炒)梹榔(一錢)生薑(一合)
右先以童子小便一盞研麻子汁梹榔末生薑汁銀
器盛湯微煎三兩沸空心温服
紫蘇湯治脚氣肺氣不問冷熱一切氣
紫蘇葉(兩半)白茯苓(去黑皮)陳橘皮(湯去白焙半兩)
右為散每服三錢水一盞入生薑半分拍破同煎至
七分去滓空腹温服晩再服若患四體熱者加麥門
冬一兩去心焙患冷者加厚朴一兩去粗皮生姜汁
炙小便澁者加桑白皮一兩炙大便秘者加梹榔仁
一兩剉霍亂腹脹加甘草一兩炙剉瘧加黃連人參
皆隨疾状以意加减
磠砂牛膝三物湯療脚氣上氣病源云此由風温毒
氣初從脚上後轉入腹而乘於氣故名上氣也
磠砂牛膝細辛
右為細散酒和服方寸匙日再經四五服即效
桑白皮湯治脚氣面目腫上氣眠卧不得氣欲絶
桑根白皮(炙黃三兩)陳橘皮(湯浸去白)葶藶子(紙上炒紫黃色另搗二兩)
右除葶藶别搗外麄搗篩入葶藶末再搗勻每服三
錢先用棗五枚擘破水一盞半煎至一盞去滓入藥
末再煎至七分去滓温服如人行五里以来再服後
當利一二行腫氣下即差三五日服一劑
紫蘇湯(出聖惠方)治脚氣上氣不止
蘇莖葉(三兩)白前(一兩)桑白皮(二兩)
右為散每服四錢以水一中盞生薑半分煎至六分
去滓不計時候温服
木香梹榔湯治脚氣衝心煩悶上氣喘急
木香(三分)梹榔(半兩)
右為散每服三錢水一盞入葱白二寸擘破煎至七
分去滓下紅雪二錢半薑汁半合童子小便一合再
煎一兩沸温服
梹榔湯(出聖惠方)療上氣
梹榔(二七枚)杏仁(四七枚去皮)
右以小便一升煮分為二服相去五六里許時此方
甚下氣一日再服之佳如腹中欲須利楮榔并子槌
碎如前煮汁服即快利也
治脚氣上攻心腹妨悶
大麻仁(三合)梹榔(末一兩)
右先將麻仁成膏入梹榔末研令勻丸如梧桐子大
每服不拘時候煎童子小便送下二十丸
薑汁飲治脚氣上氣悶絶者開胃口令人能食
右用生薑四兩和皮搗取自然汁早晨取半合以澹
温湯半合和服之每如人行十里一服日三
豌豆湯淋渫方治脚氣擡肩喘
右以豌豆三升水五斗葱白十莖擘破椒三分煮取
滚湯二斗傾入兩甆甕以脚各安在一甕中浸遣一
人從膝上淋洗百遍如無磁甕瓦甕亦得患急者不
過兩次效
治脚氣上氣入腹腫方
右用野椒根除土皮細剉一升以酒二升安一瓶中
泥頭煻火焼得一沸然後温服一盞甚效惟忌冷肥
二物其餘不禁
治脚氣上氣(出肘後方)
右取䲎魚一尺長者作鱠食之一兩頓即瘥鯉魚亦
甚佳
普濟方卷二百四十二
