普濟方卷一百六十六明周王朱橚撰
痰飲門
懸飲(附論)
夫懸飲者由臟腑虚冷榮衞不和三焦痞悶因飲水過
多停積不散水流走於脇則冷兩脇虚脹欲唾引脇下
痛故謂之懸飲也
方
桂心散(出聖惠方)治懸飲心腹痞滿水走腸肋兩脇引痛
桂心(一兩)旋覆花(半兩)白术(半兩)細辛(半兩)
半夏(半兩湯洗七遍去滑)桔梗(半兩去蘆頭)赤茯苓(半兩)
(一方有芍藥無茯苓)澤瀉(半兩)附子(半兩炮裂去皮臍)
枳殼(半兩麩炒微黃去穰)前胡(半兩去蘆頭)
右為散每服四錢以水一盞入生薑半分煎至六分
去滓每於食前温服
前胡散(出聖惠方)治懸飲腹脇痞急宿食不化心胷滿悶
前胡(一兩去蘆頭)半夏(一兩洗七遍去滑)桂心(一兩)
人參(一兩去蘆頭)訶梨勒皮(一兩)白术(一兩)檳榔(一兩)
枳殼(一兩麩炒微黃去穰)甘草(半分炙微赤剉)
右為散每服五錢以水一大盞入生薑半分煎至五
分去滓稍熱服日三四服
厚朴散(出聖惠方)治懸飲心腹氣滯兩脇多疼
厚朴(去麤皮一兩塗生薑汁炙令香熟)川大黃(一兩剉碎微黃)
桂心(半兩)枳殼(三分麩炒微黃去穰)檳榔(三分)
右為散每服四錢以水一中盞煎至六分去滓温服
日三四服
旋覆花方(出聖惠方)治懸飲腹滿脇痛
旋覆花(一兩)皂角(三挺去黑皮塗酥炙令黃去子)草豆䓻(一兩)
(去皮)杏仁(一兩湯浸去皮尖雙仁麩炒微黃)枳殼(半兩麩炒)
(微黃去穰)川大黃(一兩剉碎微炒)
右為末煉蜜和丸如桐子每於食前生薑湯下二十
丸
治懸飲心腹氣滿兩脇多痛(出聖惠方)
半夏(三兩搗為末)木香(二兩)旋覆花(一兩)檳榔(三兩)
皂角(三兩去黑皮塗酥炙令黃焦去子皮搗碎以酒一升揉取汁去滓煎成膏將半夏末以膏)
(和作餅子以青蒿蓋出青衣如造麴法搗羅為末)
右為末以酒煮麴糊為丸如梧桐子大每於食前以
生薑湯下二十丸
小枳殼丸(出聖惠方)治胃不和宿寒留飲心腹痞滿脇肋
刺痛嘔逆痰水不思飲食
枳殼(四兩炒去穰)半夏(三兩湯洗去滑)白术(三兩)赤茯苓(二兩)
(去皮)乾薑(二兩炒)
右為細末麫糊為丸如梧桐子大每服三十丸食後
生薑湯下
治懸飲腹滿脇痛(出聖惠方)
郁李仁(三兩湯洗去皮微炒)半夏(一兩湯洗七遍去滑)
草豆䓻(一兩去皮)
右為末以酒煮麫糊和丸如桐子大食前生薑湯下
二十丸
又方(出聖惠方)
牽牛子(二兩炒)皂角子仁(二兩微炒)
右為末煉蜜為丸如梧桐子大每於食前以生薑湯
下十五丸以取下痰滯為度
溢飲(附論)
溢飲謂因大渴而暴飲水水氣溢於腹胃之外在於皮
膚之間故言溢飲令人身體疼重而多汗是其候也
方
半夏散(出聖惠方)治溢飲胸膈痰壅頭痛嘔逆不下飲食
半夏(一兩湯洗七遍去滑)赤茯苓(三分)白术(二分)
桔梗(三分去蘆頭)枳殼(二分麫炒微黃去穰)前胡(三分去蘆)
(頭)人參(半兩去蘆)甘草(半兩炙微赤剉)防風(半兩去蘆)
(頭)大腹皮(半兩剉)麥門冬(三分去心)枇杷葉(半兩)
(拭去毛炙微黃)
右為散每服五錢以水一盞生薑半分煎至五分去
滓不計時候温服
治溢飲在胷間不散上衝攻於頭面不能食飲宜服此
方(出聖惠方)
白术(三分)木香(半兩)赤茯苓(半兩)人參(半兩)
前胡(半兩去蘆頭)半夏(一兩湯洗七遍去滑)肉桂(半兩去麬)
(皮)青橘皮(半兩湯浸去白穰焙)芎藭(三分)
附子(一兩炮製去皮臍)大腹皮(半兩剉)
右為散每服五錢以水一大盞入生薑半分煎至五
分去滓不計時候温服
白术散(出聖惠方)治溢飲當發其汗
白术(三分)麻黃(一兩去節根)赤芍藥(三分)旋蕧花(半兩)
桂心(一兩)前胡(三分去蘆頭)甘草(三分炙微赤剉)五味子(二分)
半夏(三分湯洗七遍去滑)
右為散每服五錢以水一大盞入生薑半分煎至五
分去滓不計時候熱服衣蓋取汗如人行十里未汗
再服
小青龍湯(出仁存方)治溢飲倚息不得卧及喘滿者(方見)
(咳嗽門咳嗽不得卧類)
大青龍湯(出三因方)治溢飲者當發其汗并身體疼重汗
不出拘急痛
麻黃(六兩去節)桂心(二兩)甘草(一兩炙)生薑(三兩)
石膏(一枚如雞子大)杏仁(四十枚去皮尖雙仁)大棗(十枚擘)
右㕮咀以水九升先煮麻黃減二升乃同諸藥煮取
二升絞去滓適寒温服一升温覆令汗汗出多者温
粉粉之一服汗出者勿再服汗出多亡陽逆虚惡風煩
躁不得眠脉微弱汗出惡風不可服服之則厥逆筋
愓肉瞤此為逆也忌海藻菘菜生葱
又方(出聖惠方)治溢飲當發其汗
麻黃(一兩去根節)桂心(一兩)甘草(半兩炙微赤剉)細辛(半兩)
石膏(一兩)杏仁(半兩湯洗去皮尖雙仁炒微黃)
右為散每服五錢以水一大盞入生薑半分棗三枚
煎至五分去滓不計時候熱服衣蓋取汗如人行十
里未汗即再服
治溢飲上衝頭旋目眩氣喘腹脇虚脹宜服此方
旋覆花(半兩)牽牛子(半兩微炒)杏仁(半兩湯浸去皮尖雙仁麩炒微黃)
右為末煉蜜為丸如桐子大不拘時候生薑湯下二
十丸
支飲(附論)
水飲停積胷膈不能消化支乘於心故名支飲其狀令
人心下築悸欬逆喘息飲食不下身體虚浮形如腫是
也
方
大半夏丸治支飲膈脘不利咳嗽喘滿
半夏(四兩湯洗七遍去滑焙乾為末)沉香(半兩)青橘皮(半兩)
(湯浸去白焙)乾薑(半兩炮)白术(半兩)陳橘(半兩湯浸)
(去白焙)附子(半兩炮製去皮臍)肉豆䓻(半兩)
(去殼)紅豆䓻(半兩)青州棗(二兩别煮取肉同薑蜜入銀石)
(器與半夏末和熬)
右為末與半夏膏和勻丸如梧桐子大每服十丸空
心煎乾薑棗湯下加至十五丸
旋蕧花湯治支飲胷膈實痞呼吸短氣
旋蕧花(一兩)檳榔(一兩)茈胡(一兩去苗)桔梗(一兩炒)
桑根白皮(一兩半)鼈甲(一兩半去裙襴醋炙)
大黃(一兩半剉炒)甘草(半兩炙)
右剉如麻豆大每服五錢水一盞半煎至八分去滓
温服不拘時候
乾棗湯(出千金方)治腫及支飲滿澼
大棗(十枚)大戟(一兩)大黃(一兩)黃芩(一兩)
甘草(一兩)甘遂(一兩)芫花(半兩)蕘花(半兩)
右㕮咀以水五升煮取一升六合分四服以快下為
度
旋蕧花丸(出聖惠方)治支飲心胷壅滯喘息短氣皮膚如
腫
旋蕧花(一兩)漢防己(一兩)赤茯苓(一兩)桂心(一兩)
檳榔(一兩)甜葶藶(一兩隔紙炒令紫色)前胡(一兩去蘆)
(頭)枳殼(半兩麩微炒去穰)
右為末煉蜜和丸如桐子大每服食前以桑白皮湯
下二十丸
葶藶丸(出聖惠方)治支飲心膈痞急欬逆短氣不能下食
甜葶藶(二兩隔紙炒令紫色)半夏(一兩湯洗七遍去滑)
前胡(一兩去蘆頭)訶梨勒皮(一兩)紫蘇子(半兩)木香(半兩)
桂心(一兩)檳榔(一兩)
右為末煉蜜為丸如梧桐子大每服於食前以温酒
下二十丸
靈脂丹(出經效濟世方)治因暑月飲水過多取凉熟睡停積
成飲或遇濕風流注謂之支飲手足或時少力指節
間疼屈伸不快或有痰飲甚則及於膝足或麻或弱
宜常服此藥
五靈脂(一兩)桂心(一兩)威靈仙(一兩)白茯苓(一兩)
細辛(一兩去葉)牡丹皮(一兩)
右為細末和勻以半夏末半兩水煮薄糊丸如梧桐
子大每服二三十粒不拘時候生薑湯下
漢防己散(出聖惠方)治胷脇支飲數吐之不愈
漢防己(一兩半)石膏(四兩)桂心(一兩)人參(一兩去蘆)
(頭)前胡(一兩去蘆頭)白术(一兩)
右為散每服四錢以水一鍾煎至六分去滓不計時
候温服
治心膈間支飲水滿心下痞堅面黧黑色宜服此藥(出聖)
(惠方)
枳實(一兩麩炒微黃)赤茯苓(一兩半)前胡(一兩去蘆頭)漢防己(一兩)
(半)石膏(二兩)桂心(二兩)
右為散每服五錢以水一大盞煎至五分去滓温服
日三四服
枳殼散(出聖惠方)治支飲頭疼目眩心下痞悶
枳殼(一兩麩炒微黃去穰)澤瀉(一兩)白术(一兩)
漢防己(一兩)旋蕧花(一兩)前胡(一兩去蘆頭)
右為散每服四錢以水一中盞煎至六分去滓不計
時温服
治支飲心膈痞急欬逆短氣不能下食(出聖惠方)
郁李仁(二兩湯洗去皮微炒)旋蕧花(一兩)澤瀉(一兩)
皂角(三挺去皮塗酥炙令黃去子)半夏(一兩湯洗七遍去滑)
枳殼(半兩麩炒微黃去穰)
右為末煉蜜和丸如梧桐子大每服於食前以温酒
下二十丸
檳榔丸治支飲胷膈痞悶
檳榔(半兩剉)肉豆䓻(半兩去殼)半夏(一兩湯浸去白焙)
乾薑(一兩炮)青橘皮(湯浸去白焙)
右為末薑汁煮麫糊和丸如菉豆大每服五丸食後
生薑湯下
木防己湯(一名防己湯出危氏方又桂枝湯)治膈間有支飲其人喘
滿心下痞悶面色黧黑其脉沉緊得之數十日醫吐
之不愈者
木防己(三兩)桂心(三兩)人參(四兩)石膏(雞子大十)
(二枚)
右㕮咀以水六升煮取二升分為二服虚者服即愈
實者三日復發發則復與服之若不愈去石膏加茯
苓四兩芒硝三合以水六升煮取二升去滓下硝令
分作二服微下利即愈又方不加茯苓
茯苓五味子湯(出三因方)治支飲手足冷多唾口燥氣促
小腹上衝胷咽手足痺面熱翕然如醉因復下流陰
股小便難時復眩冒嘔唾
茯苓(四兩)桂心(二兩)甘草(二兩炙)五味子(二兩)
(半)
右為剉散每服四大錢水一盞半煎至七分去滓空
心服服之衝氣即低反更咳滿去桂心加細辛咳滿
止而復渴衝氣更發者以細辛乾薑為熱藥此法不
當逐渴反止者為支飲也又飲發常冒冒然者必嘔
嘔者復加半夏二兩半以去其飲飲去嘔則止其人
形腫與痺加杏仁二兩半若如醉胃中熱上薰加大
黃三兩須詳證加減
十棗湯(出鮑氏方)夫有支飲家咳煩胷中痛者不卒死雖
一百日或一歲及懸飲咳嗽痛引胷脇其脉弦者可
與此方
大棗(十枚)大戟甘遂芫花(各等分)
右大戟甘遂芫花搗為末以水一升五合煮棗取八
合去滓内藥末強者一錢羸者半錢頓服之平旦服
而不下者明旦更加藥半錢下後自然補養而引脇
下痛者亦十棗湯主之
青金丸治支飲不消喘嗽不止
硫黃(半兩)水銀(半兩)半夏(湯洗去滑搗末)滑石(半兩研)
右合細研勻滴水和丸如梧桐子大每服二十丸食
後温生薑湯下
厚朴大黃湯(一名小承氣湯出鮑氏方)治傷湎酒𠻳咳者必致吐
血此坐久飲過度所致也其脉虚者心冒其胷中本
有支飲胷滿治之之方
厚朴(一兩)大黃(六兩)枳實(四兩)
右㕮咀以水五升煮取二升分作二服温服之
化氣丸治支飲痞膈食遲化
巴豆(五十枚去皮心出油研如粉)黃連(半兩去鬚)白麫(二兩半)
右先將黃連搗末以水半升煎十餘沸隔一宿取白
麫并巴豆粉用黃連水和硬軟得所丸如梧桐子大
放乾以麩二升於銚内慢火拌藥丸同炒麩黃為度
以羅子篩去麩取藥再於黃連水内略漉過竹器内
控乾每服三丸或二丸食後臨睡熱酒或水下
葶藶丸治支飲氣喘不得息
甘葶藶(一兩炒)木香(一兩)半夏(一兩湯洗七遍去滑焙)
右為末生薑自然汁煮麫糊為丸如梧桐子大每服
二十丸薑湯下不計時服
木香丸治支飲下氣
木香(一兩)牽牛子(二兩鹽炒過黃)皂莢(不蛀者去)
(皮酥炙二兩)
右為末煉蜜為丸如桐子大每服五丸食後薑湯下
小半夏加茯苓湯(一名大半夏湯出直指方)治嘔家渴者為飲&KR0008;
本渴心下有支飲故也小半夏湯主之加茯苓者是
也先渴却嘔此為水停心下卒嘔吐心下痞膈間有
水自眩悸寒痰
半夏(一斗洗)生薑(半升)茯苓(四兩)
右切以水七升煮取一升五合再服忌牛肉餳大胡
洽不用茯苓用桂心四兩有寒痰臨卧温服熱痰加
甘草一分脾胃不和去甘草入橘皮一分
治支飲喘息短氣身體腫宜服此藥(出聖惠方)
澤瀉(二兩)白术(一兩)漢防己(一兩)
右為散每服四錢以水一中盞煎至六分去滓不計
時温服
治支飲不瘥大腹水腫喘促不止宜服此方(出聖惠方)
芫花(一分醋拌炒令乾)甘遂(一分煨微黃)大戟(一分剉碎)
(微炒)
右為散每服於空心濃煎棗湯調下以利為度
神應丸治支飲胷膈痞悶飲食遲化
槐花(半斤)巴豆(五十粒和皮搗碎)
右味同炒存一分性為末麫糊和丸如菉豆大每服
二丸食後温水下
澤瀉湯(出金匱方)療心下有支飲其人若冐善眩
白术(二兩)澤瀉(五兩)
右切以水二升煮取一升又以一升煮取五合此五
合分為再服忌桃李雀肉等
小半夏湯(出三因方)治飲嘔吐不渴
半夏(湯洗七次)
右為剉散每服四大錢水二盞薑十片煎至七分去
滓温服一方一日三二服服三日畢再服枳术丸盡
其痰為度論曰先消胷中氣後去膈上痰再服枳术
丸者先後合盡消其氣乃令痰不復作也一方每服
秤一錢水一盞半生薑秤半錢切片同煎至一盞去
滓温服若腹鳴有水聲每服中加去穰橘皮去皮茯
苓各半錢
治支飲久不瘥大腹水腫喘促不止(方見癰疽門肺癰類名葶藶大棗瀉肝湯)
痰癖(附論)
夫痰癖之病由三焦氣不升降水飲停滯流於脇下寒
氣乘之則令脇肋堅脹按之水聲有時而痛妨害食飲
久不治令人羸瘦故致痰癖也
方
三建散治一切風疼痰飲堅癖痎瘧等疾久療不瘥
者
芫花(二兩半醋炒)桔梗(二兩半)紫花(二兩半去土)大戟(二兩半)
烏頭(二兩半炮去皮臍)五加皮(二兩半)附子(二兩半炮)
(製去皮臍)天雄(二兩半炮製去皮臍)白术(二兩半)
王不留行(二兩半)蕘花(二兩半)狼毒(二兩半)
莾草(二兩半)栝蔞(二兩半)蔓荆實(二兩半去皮)
躑躅(二兩半)麻黃(二兩半)白芷(二兩半)荆芥穗(二兩)
(半)茵芋(二兩半)石斛(一兩三分去穰根)
人參(一兩三分)石南(一兩三分)石長生(一兩三分)蓽撥(一兩三分)
車前子(一兩三分)牛膝(一兩去苗酒浸切焙)蛇床子(一兩)
(炒)兔絲子(一兩酒浸一宿别搗)狗脊(一兩去毛)
秦芁(一兩去苗土)肉蓯蓉(一兩酒浸去麤皮焙)藜蘆(一兩一分)
山蕷(三分)細辛(三分去苗葉)熟乾地黃(三分焙)
當歸(三分剉焙)薏苡仁(三分)芎藭(三分)杜仲(三分去麤)
(皮剉末)厚朴(三分去麤皮薑汁炙)黃蓍(三分細剉)
乾薑(三分炮)芍藥(三分)桂(三分去麤皮)山茱萸(三分)
黃芩(三分去黑心)五味子(三分)栢子仁(三分)遠志(三分去心)
吳茱萸(三分湯洗焙炒)蜀椒(三分去目及閉口者微炒去汗用)
續斷(三分)食茱萸(三分)巴戟天(三分)防己(三分)
獨活(三分去蘆)牡丹皮(三分)陳橘皮(三分湯洗去白焙)
木通(三分)藁本(三分去苗土)茈胡(三分去苗)菖蒲(三分)
赤茯苓(三分去黑皮)
右為散每服三錢温湯調下
旋蕧花丸療右肋下停痰癖飲結在兩脇脹滿羸瘦
不能下食食不消化喜唾乾嘔大小便或澀或利或
赤或黃腹中有時水聲腹内熱口乾好飲水漿卒起
頭眩欲倒脇下痛病源云痰癖者由引水未散在於
胷腑之間遇寒熱之氣相摶沉滯而成痰也痰之停
聚流移於脇肋之間時而痛則謂之痰癖
旋蕧花(五分)大黃(七分蒸)茯苓(三分)澤瀉(四分)
人參(一兩)桂心(一兩)皂角(一兩去皮子炙)附子(一兩炮去)
(皮)芍藥(四兩)蜀椒(三分去目汗)乾地黃(四分)
防葵(二分取水中浮者)乾薑(二分)枳實(二分炙)
杏仁(二分去皮尖雙仁熬别搗如脂)葶藶子(四分熬令紫色别搗)
右為末内杏仁葶藶子脂碎研調篩度蜜和為丸如
梧桐子大每服於食後少時且飲服三丸日三服稍
增以微利為度禁食豬肉魚蒜生葱酢病既在脇下
有癖氣水飲結聚不散數發則間刺心痛又未曾服
如此破癖飲藥雖服補藥癖氣不降終是不損恐久
積聚更急飲食減少此方正與癖氣相當更有三兩
種毒藥今商量除訖其方内有附子别本續命丸有
烏頭此並破癖疾不得不用復聽臨時不如服烏頭
丸癖氣得減亦未必須服旋蕧花丸忌酢物生葱豬
肉蕪荑
旋蕧花丸(出聖惠方)治痰癖飲結兩脇滿脹羸瘦不能飲
食食不消化唾乾嘔大小便或澀或利或赤或白腹
内有熱唇口乾焦好飲冷水卒起頭眩欲倒脇下疼
痛
旋蕧花(半兩)川大黃(三分剉碎微炒)赤茯苓(一分)
人參(一分去蘆頭)桂心(一分)皂角(一分去皮塗酥炙令焦黃去子)
附子(一兩炮裂去皮臍)赤芍藥(半兩)防葵(一分)
川椒(一分去目及閉口者微炒去汗)熟乾地黃(半兩)乾薑(一分炮裂)
(剉)枳殼(一分麩炒微黃去穰)甜葶藶(一兩)
(隔紙炒令紫色剉搗如膏)
右為末入葶藶膏煉蜜和搗三二百杵丸如梧桐子
大每服以粥飲下二十丸日三四服
五飲丸治痰癖脇痛水飲不消
青皮芫花(半兩)京三稜(一兩醋浸剉)
烏梅肉(一兩)大戟(半兩)甘遂(半兩)酸石榴(二枚)
(生搗)巴豆(半兩去油)杏仁(一兩湯浸去皮尖雙仁炒)
豉(一兩)五靈脂(一兩)苦葶藶(一兩)
右除巴豆外以水一斗同煮水盡焙乾搗羅為末别
研巴豆拌勻酸麫糊為丸如菉豆大每服一丸嚼棗
裹藥乾嚥下食後服
破飲丸(出三因方)治五飲停蓄胷脇呼吸之間痛引兩脇
脹滿氣促胷腹結為癥癖支䐽胷脇傍攻兩肋搶心
疼痛飲食不下翻胃吐逆九種心痛積年宿食不消
久瘧久痢遁尸疰忤顛癎厥暈心氣不足憂愁思慮
婦人腹中諸疾悉能治療久服尤妙且不傷臟氣
蓽撥丁香(不見火)胡椒縮砂仁
木香(不見火)蝎稍烏梅青皮
巴豆(去皮膜各等分)
右以青皮同巴豆水浸一宿次日漉出同炒青皮焦
出巴豆水淹烏梅肉蒸一炊久細研為膏入末藥和
勻丸如菉豆大每服五七丸臨卧薑湯下曾有婦人
頭風服之亦效且斷根不發或其頭風即痰飲耶一
方津液送下
木香散(出聖惠方)治痰癖心腹氣滯攻於脇肋疼痛
木香(半兩)鼈甲(一兩塗酥炙令微黃去裙襴)前胡(一兩去蘆)
(頭)赤芍藥(一兩)枳殼(三分麩炒微黃去穰)
半夏(三分湯洗七次去滑)甘草(三分炙微赤剉)白术(三分)
檳榔(一兩)
右為散每服四錢以水一中盞入生薑半分煎六分
去滓不拘時温服
枳术湯(出濟生方)治癖飲氣分心下堅硬如杯水飲不下
肉桂(二分去皮不見火)附子(一兩炮去皮臍)
細辛(一兩洗去土)白术(一兩)桔梗(三分去蘆頭剉炒)
檳榔(三分)甘草(三分炙)枳實(二分麩炒)
右㕮咀每服四錢水一盞半生薑七片煎至七分去
滓温服不拘時
療痰癖心腹兼冷方
鼈甲(八分炙)柴胡(八分)赤芍藥(八分)甘草(六分炙)
枳實(六分炙)生薑(六分)白术(六分)檳榔(七末箇為湯)
(成後下)
右切以水六升煮七味取二升半去滓内檳榔末分
服八合當利忌海藻松菜莧菜桃李雀肉等
枳殼丸治痰癖脇肋刺痛勻氣寬膈
枳殼(半兩麩炒去穰)人參(半兩)五味子(半兩)茈胡(半兩去苗)
石斛(一分去根)訶梨勒皮(一分)甘草(一分炙剉)
右搗羅為末煉蜜和丸如梧桐子大每服十丸至十
五丸食後生薑湯送下
荆蓬煎丸(出危氏方)治破痰癖消癥塊冷熱積聚胷膈痞
悶通和三焦升降陰陽順氣消化宿食
荆三稜(一兩酒浸三日夏一日)蓬莪术(一兩酒浸三日夏一日以上二)
(味用去皮巴豆二十粒於銀石器内)檳榔(一兩剉)甘草(一分半灸)
(剉)枳殼(去穰)青皮(去白)川茴香(微炒)
右為末麫糊和丸如菉豆大每服三十丸食後生薑
湯下
利膈丸治痰癖胷膈不快
牽牛子(四兩微炒)皂角(四兩去皮酥炙)白礬(一兩燒令汁枯)半夏(二兩湯洗)
(七次去滑)葶藶(二兩隔紙炒)丹砂(一兩研)鉛白霜(一兩)
右為末生薑自然汁和丸如梧桐子大食後荆芥湯
下十五丸
赤茯苓散(出聖惠方)治痰癖胷中臍下強滿嘔逆不思飲食
赤茯苓(一兩)白术(一兩)陳橘皮(一兩湯浸去白穰焙)
當歸(一兩剉微炒)半夏(一兩湯洗七遍去滑)桂心(一兩)
附子(一兩炮製去皮臍)
右為散每服五錢以水大盞一盞生薑半分煎至五
分去滓不計時候温服
消痰丸(一名木香丸)治頭目不利痰逆惡心升降氣道寬
利胷膈
木香(一兩)草豆䓻(一兩去皮)檳榔(一兩剉)青橘皮(一兩)
(去白)半夏(一兩煮軟切焙)乾薑(一兩炮)
右為末炊餅為丸和如梧桐子大每服五十丸食後
温熟水下或薑棗湯下亦得
玉粉丸治痰癖脇下鞕痛嘔吐
凝水石(四兩炭火煨三五時辰取出於地坑内安放蓋冷出火毒一時復以温水飛研如粉)
(剰二兩)膩粉(半兩)粉霜(一兩)白礬(三分枯過)
半夏(三分用麯)
右同研勻煮麫糊為丸如梧桐子大食後温水下三
丸取轉積滯者七丸至十丸欲微利者五丸
皂莢檳榔丸治痰癖咽嗌不利及大腸澀滯嗽涎
皂莢(一兩去皮子剉)半夏(一兩)杏仁(半兩湯浸去皮尖雙仁三味用醋一)
(升煎醋盡為度炒焦搗末)巴豆(二十枚去皮用醋四升半慢火熬透心紫色為度水淘曬乾研)
檳榔(半兩剉搗)
右研勻煉蜜為丸如梧桐子大每服一丸至二丸臨
卧生薑湯下
消飲白术丸(出御藥院方)治痰飲癖酒停痰積聚不利嘔
吐目視&KR0617;䀮耳聾腸中有聲
白术(三兩)半夏(三兩湯洗去滑焙)乾薑(二兩炮)
枳殼(四兩麸炒去穰)
右為末煉蜜為丸如梧桐子大每服三十丸温米湯
下食前服
治痰飲兩脇滿脹羸瘦不能飲食食不消化喜唾乾嘔
大小便或澀或利或赤或白腹内有熱唇口乾焦好飲
冷水卒起頭眩欲倒脇下疼痛
巴豆(十枚去皮心研紙裹壓去油)杏仁(二十枚湯洗去皮尖雙仁麩炒微黃)
皂角(三分去皮酥炙令焦黃去子)
右為末研入前研過巴頭令勻煉蜜和丸如小豆大
每服以粥飲下二丸日二服以利為度
又方(俱出聖惠方)
貝母(一兩煨微黃)桔梗(一兩去蘆頭)礬石(半兩黃泥内燒半白細研)
巴豆(一分去皮心研紙裹壓去油)
右為末研入後二味令勻煉蜜為丸如梧桐子大每
服以粥飲下
又方(出聖惠方)
川大黃(三兩剉炒微黃)甜葶藶(一兩隔紙炒令紫色)
右為末煉蜜和丸如梧桐子大每服以粥飲下二十
丸日三服
又方
狼毒(一兩剉碎醋拌炒乾)附子(半兩炮製去皮臍)
旋蕧花(一兩)
右為末煉蜜和丸如梧桐子大每服以粥飲下五丸
日三服
療胷中多痰頭痛不欲食及飲酒則瘀阻作痰方(胡洽各粉隔湯)
杜蘅(三兩)瓜蔕(三七枚)松蘿(三兩)
右切以水酒一升二合漬之再宿去滓温分再服一
服不吐晚更一服
治痰癖氣不消不思飲食宜服此方(出聖惠方)
吳茱萸(一分湯洗七遍焙乾微炒)硝石(三分)生薑(半兩切)
右件㕮咀以酒二盞煎至一盞去滓分為三服一日
服盡
療胷中多痰頭痛不欲食及飲酒則瘀阻痰方(胡洽名利膈湯)
右礬石一兩以水二升煮取一升内蜜半合頓服之
須臾未吐飲少熱湯
治痰癖氣不散不思飲食(方見本門寒痰類一名薑附湯)
治痰癖飲結兩脇滿脹羸瘦不能飲食食不消化喜唾
乾嘔大小便或澀或利或赤或白腹内有熱唇口乾
焦好飲冷水卒起頭眩欲倒脇下疼痛(方見本門痰飲類一名吳)
(仙丹)
大腹丸(一名高良薑丸)治痰癖醋心吐沫飲食不消氣逆脹
滿(方見本門留飲宿食類)
瓜蔕散(出鮑氏方)治宿飲結實及痰癖實(方見諸氣門風疾類)
半夏湯(出千金方)主痰癖噫氣吞酸
半夏(三兩洗)生薑(六兩切)附子(一枚炮)吳茱萸(三百)
(粒炒)
右切以水五升煮取二升半去滓温分三服老小三
合日三服忌豬羊肉湯
治痰冷不消結成癖塊腹脇脹痛
芫花(一兩醋拌炒令乾)硝石(半兩)半夏(一兩湯洗)
(七次去滑)
右為末生薑汁和丸如菉豆大每服空心温酒下十
丸
枳术湯(一名枳實丸)療心下堅大如盤邊如旋盤水飲所
作名曰氣分
枳實(七枚炙)白术(三兩)
右切以水一斗煮取三升三分服腹中輭即散神效
忌桃李雀肉等物一方為末炊餅為丸如桐子大每
服五十丸水飲下
枳實湯治飲癖心下堅大如杯時復作痛(方見本門留飲類)
旋蕧花丸治痰冷癖飲結聚腹脇脹滿羸瘦不能飲
食喜唾乾嘔大小便澀
旋蕧花(半兩)桂心(半兩)枳殼(半兩麩炒微黃去穰)
人參(三分去蘆頭)乾薑(三分炮製剉)赤芍藥(三分)白术(三分)
赤茯苓(三分)狼毒(三分煨微黃)川烏頭(三分煨裂去皮臍)
細辛(半兩)川大黃(三分剉碎微炒)芫花(半兩醋拌)
(炒令乾)甜葶藶(半兩隔紙炒令紫色)陳橘皮(半兩)
(湯浸去白穰炒)木香(半兩)甘遂(半兩煨微黃)厚朴(半兩去麤)
(皮塗生薑汁炙令香熟)吳茱萸(半兩湯浸七遍焙乾微炒)
右為末煉蜜和搗三二百杵丸如桐子大每服食前
以生薑湯下十丸二服以利為度
厚朴散治痰冷癖飲腹脇虚脹常吐酸水時復嘔逆
不下飲食
厚朴(三分去麤皮塗生薑汁炙令香熱)高良薑(半兩剉)桂心(半兩)
陳麴(一兩微炒)陳橘皮(半兩湯浸去白穰焙)訶梨勒皮
(三分)赤茯苓(一兩)乾薑(半兩微炒)白术(半兩)
大腹皮(半兩剉)人參(三分去蘆)草豆䓻(三分去皮)半夏(半兩湯浸)
(七遍去滑)甘草(一分炙微赤剉)
右為散每服五錢以水一大盞入生薑半分煎至五
分去滓不計時候稍熱服
細辛湯治痰冷癖飲上氣喘滿四肢浮腫
細辛(半兩)桂心(三分)甜葶藶(半兩隔紙炒令紫色)
川大黃(半兩剉碎微炒)黃芩(半兩)甘遂(半兩煨微)
(黃)芫花(半兩醋拌炒令乾)漢防己(半兩)
赤茯苓(三分)澤瀉(三分)附子(半兩炮製去皮臍)
杏仁(三分湯浸去皮尖雙仁麩炒微黃)白术(三分)
右為末煉蜜丸搗三二百杵如梧桐子大每服食前
以粥飲下五丸日二服以利為度
芫花丸治痰冷癖飲腹中積聚成塊
芫花(半兩醋拌炒令乾)甘遂(半兩煨微黃)桂心(一兩)
甜葶藶(一兩隔紙炒微黃)川大黃(一兩剉碎微炒)
海藻(一兩洗去鹹)大戟(半兩剉碎微炒)郁李仁(一兩酒浸去皮尖微炒)
杏仁(一兩湯浸去皮尖雙仁别研)巴豆(二十枚去皮心研紙裹壓去油細研)
右為末入巴豆杏仁同研令勻煉蜜和搗三二百杵
丸如梧桐子大每服空心以粥飲下三丸亦療大腹
水腫
硫黃丸治痰冷癖胷中痰滿心腹堅痛不下飲食
硫黃(二兩細研飛)礬石(二兩黃土泥裹燒半白細研)乾薑(二兩炮製)
(剉)附子(一兩半炮製去皮臍)川烏頭(一兩)
(炮裂去臍皮)桂心(一兩)細辛(一兩)白术(一兩)
桔梗(一兩去蘆頭)赤茯苓(一兩)
右為末煉蜜和搗三二百杵丸如桐子大每於食前
以温生薑湯下二十丸
甘遂丸治痰冷癖飲久不瘥腹脇脹滿不下飲食四
肢浮腫
甘遂(一分煨微黃)芫花(半兩醋拌炒令乾)桂心(一兩)
甜葶藶(一兩隔紙炒黃色)川大黃(一兩剉碎微炒)
青橘皮(一兩湯洗去白穰焙)大戟(半兩剉碎微炒)川芒硝(一兩)
貝母(一兩煨微黃)烏喙(三分炮裂去皮臍)
右為末以杏仁研如膏與諸藥末拌令勻煉蜜和搗
三五百杵丸如梧桐子大每服食前以粥飲下十丸
日二服以利為度
桔梗丸治痰冷結聚成癖兩脇脹痛
桔梗(三分去蘆頭)京三稜(一兩微煨剉)紫苑(三分去苖)
(土)乾薑(半兩炮製剉)芫花(三分醋拌炒令乾)
桂心(半兩)川大黃(半兩剉碎微炒)當歸(半兩剉碎)
(微炒)巴豆(二十枚去皮心研紙裹壓去油)桃仁(半兩湯浸)
(去皮尖双仁麩炒微黃)
右為末研入巴豆令勻以酒煮麫糊和丸如菉豆大
每服空心以生薑湯下三丸
檳榔丸治飲癖心腹脹滿不能下食
檳榔(一兩)防風(一兩)白术(一兩)桂心(一兩)
麥蘖(一兩微炒)前胡(一兩去蘆頭)鼈甲(一兩塗醋炙令黃去裙襴)
木香(半兩)枳殼(半兩麩炒微黃去穰)
右為末酒煮麫糊為丸如梧桐子大每於食前以生
薑湯下二十丸
白术丸治痰冷癖飲胸膈滿悶不能下食
白术(一兩)半夏(三分湯洗七次去滑)赤茯苓(二兩)
人參(三分去蘆頭)桂心(三分)甘草(一分炙微赤剉)前胡(一兩去蘆)
(頭)附子(三兩炮製去皮臍)
右為散每服五錢以水一大盞入生薑半分去滓不
拘時稍熱服
細辛散治飲癖胷中結滯臍下滿急嘔逆不能食
細辛(一兩)半夏(一兩湯浸七次去滑)桂心(一兩)
赤茯苓(二分)白术(一兩)當歸(三分剉微炒)附子(一兩炮製)
(去皮臍)陳橘皮(一兩湯洗去白穰焙)
右為散每服三錢以水一中盞入生薑半分煎六分
去滓不計時温服
郁李仁丸治飲癖腹脇脹滿心胷不利少思飲食
郁李仁(一兩湯浸去皮微炒)旋蕧花(一兩)檳榔(三分)
半夏(一兩湯浸七遍去滑)川烏頭(一兩煨裂去皮尖臍)
桔梗(三分去蘆頭)枳殼(三分麩炒微黃去穰)桃仁(一兩湯浸)
(去皮尖雙仁麩炒微黃)
右為末煉蜜和丸如梧桐子大每服於食前以生薑
湯下十五丸
附子湯療心氣分心下堅如盤邊旋杯水飲所致以
此湯主之
桂心(三兩)生薑(三兩)麻黃(三兩去節)甘草(二兩炙)
細辛(三兩)大附子(一枚炮)大棗(十枚)
右細切以水七升先煮麻黃再沸掠去沫乃下諸藥
煮取二升去滓分服七合當汗出如蟲行皮中即愈
神驗忌海藻菘菜猪肉生葱冷水生菜等仲景傷寒
論名桂去芍藥加麻黃細辛附子
吳茱萸丸治飲癖胃膈不利吃食經日吐出不消
吳茱萸(一兩洗七遍焙乾微炒)澤瀉(一兩)赤芍藥(一兩)
赤茯苓(一兩)半夏(一兩湯洗七遍去滑)白术(一兩)
防葵(一兩)
右為末煉蜜和搗五七百杵丸如桐子大每服以生薑
湯下二十丸日三四服
木香散治痰冷癖飲停積不消在於胷中時有頭目
眩痛身體手足指甲盡黃支滿引脇下痛
木香(半兩)當歸(半兩剉炒微黃)青橘皮(一兩湯洗去白穰焙)
甘遂(一分剉炒微黃)芫花(一分醋拌炒令乾)大戟(半兩剉炒微黃)
右為散每於空心前濃棗湯調下一錢以利為度
狼毒丸治痰冷不消結成癖塊腹脇脹痛
川狼毒(二兩細剉焙熟)附子(二兩炮製去皮臍)
半夏(二兩湯洗七遍去滑)芫花(半兩醋拌炒令乾)
木香(一兩)檳榔(一兩)
右為細末以醋煮麫糊為丸如菉豆大每服以生薑
湯下七丸日二服
桂心散
桂心(三分)白术(一兩)細辛(一兩)檳榔(三分)
附子(一兩炮製去皮臍)枳殼(三兩麩炒令黃去穰)
右為散每服五錢以水一大盞入生薑半分棗三枚
煎至五分去滓温服日三四服
治痰癖心腹脹滿不能下食
芫花(一兩醋拌炒令乾)皂角(三條去黑皮塗酥炙令黃去子)
神麴(一兩微炒)半夏(一兩湯洗七次去滑)木香(一兩)
枳殼(一兩麩炒微黃去穰)
右為末醋煮麫糊為丸如梧桐子大每服於食前以
生薑湯下十丸
中軍候黑丸療癖飲停結悶滿目闇
巴豆(八分去皮心研)芫花(三兩炒)桂心(四分)桔梗(四分)
杏仁(五分去皮尖炒熟)
右搗篩蜜和丸豆大每服三丸日一稍增得快下利
為驗空心粥飲下忌豬肉蘆笋生葱等
一方治停痰癖飲結在兩脇腹滿羸瘦不能飲食食
不消化喜唾乾嘔大小便或澀或利
旋蕧花(八分)大黃(八分)附子(八分)茯苓(八分)
椒目(八分)桂心(八分)芫花(八分)狼毒(八分)
乾薑(八分)芍藥(八分)枳實(八分)細辛(八分)
右為末蜜和丸如桐子大服三丸米飲下日三服後漸
增
甘遂丸療久癖留水癖飲
芫花(炒)甘遂葶藶子(熬)大黃
苦參大戟芒硝貝母
桂心杏仁(三十枚研)巴豆(三十枚去心皮研)
烏喙(三分炮令拆)
右搗篩其巴豆杏仁搗如膏合以蜜和丸如豆大每
服二丸日三服不知稍加以意將息之大加療大水
飲病忌食蘆笋豬肉生葱等物
大黃丸療寒熱過度或痰癖水氣心痛百節俱腫者
大黃(一兩)葶藶子(一兩熬)豉(一兩)杏仁(三十枚去)
(皮尖炒令熟)巴豆(三十枚去皮心研)
右大黃搗末外四味别搗如膏入蜜少許和更搗一
千杵以米飲下一丸如麻子稍加至三二丸以意量
之忌如常法
消飲丸(出直指方)治酒癖停飲痰水不消滿逆嘔吐目暗
耳聾脇下急痛腹中水聲目眩旋暈小便不利
枳實(半兩麩炒)茯苓(三兩去皮)乾薑(三兩炮)白术(八兩)
右為末煉蜜和丸如桐子大每服五十丸温米飲下
不拘時候
斷膈湯(出千金方)治胷中痰癖頭暈不欲食及飲酒則痰
阻
恒山(三兩)甘草(一兩)松蘿(一兩)瓜蔕(二十一枚)
右為末以水酒各一升半煮取一升半分三服後服
減之得快吐後服半夏湯
欝金散(出儒門事親)
欝金(半兩)滑石(半兩)川芎(半兩)
右為細末每服一二錢量虚實加減以虀汁調下空
心服
太乙丸治痰癖不可解者
半夏(二兩)南星(二兩)天花粉(四兩)五靈脂(二兩)
苦葶藶(二兩微炒)巴豆(五粒去皮油心膜)硃砂(半兩一半)
(入藥一半為衣)
右為末以生薑自然汁煮稀糊為丸如雞頭子大硃
砂為衣每服三丸先嚼胡桃半箇次用薑汁吞下
除飲丸(出衞生家寳方)治一切久積痰癖停飲常服永無患
及中酒人服之
天南星(四兩)半夏(四兩二味同剉細以生薑自然汁浸一宿同薑汁慢火炒乾為)
(度)青皮(四兩湯浸去白)陳皮(四兩湯浸去白)紫蘇子(四兩)
赤茯苓(四兩)枳殼(四兩湯浸去穰麩炒)桔梗(四兩炒)
檳榔(二兩)乾薑(二兩炮)高良薑(二兩剉細用巴豆十四粒搥碎)
(同炒焦黃色用紙包定安地上候冷去巴豆秤薑用)縮砂仁(二兩)
白稨豆(二兩)大腹皮(二兩蜜炙)
右為細末用神麴半斤麥蘖半斤以生薑自然汁煮
糊為丸内不得着水丸如桐子大每服五七十丸生
薑湯送下不拘時候若患心脾病怔忪驚悸加石菖
蒲四兩遠智去心二兩若夜不得眠夢泄白濁加酸
棗仁龍骨各二兩仍用硃砂為衣以麥門冬湯送下
仙方香稜丸(出衞生方)破痰癖消癥塊及冷熱積
木香(五錢)丁香(五錢)荆三稜(一兩細剉酒浸一宿)
青皮(一兩去白)茴香(二兩炒)枳殼(二兩麩炒去穰)川鍊子(二兩)
廣荗(二兩細剉酒浸將三稜同廣荗用去皮巴豆三十枚同炒豆黃色)
右為細末醋煮麫糊為丸如梧桐子大用硃砂為衣
每服二十丸炒生薑鹽湯下温酒亦得食遠日進三
服
治痰癖以薑附湯主之
消痰破癖(出本草方)
以蒲萄酒飲之
治痰癖(出本草方)
以白楊樹皮酒漬服之
留飲(附論)
夫留飲之病得於三焦壅痞氣脉凝澀致水飲不消留
聚於胷膈之間令人痞滿短氣脇下脹痛喜渴數飲是
其候也
方
檳榔湯(出聖惠方)治留飲宿食不消心腹堅痛胷滿嘔逆
腹中積聚
檳榔(一兩剉)人參(一兩)桂(一兩去麤皮)甘草(一兩炙剉)
郁李仁(一兩湯浸去皮)白术(一兩)澤瀉(一兩)
木香(一兩)大黃(兩半剉炒)枳實(半兩麩炒去穰)
右搗篩每服三錢以水一盞半入生薑半分煎七分
去滓不計時候以微利為度温服
蓽撥煮散治留飲食癖
蓽撥(半兩)丁香(半兩)訶梨勒皮(半兩)乾薑(半兩)
甘草(半兩)大黃(半兩)桂(三分去麤皮)草豆䓻(一兩)
(去皮)陳橘皮(一兩湯浸去白穰焙)白术(一兩)
右為麤末每服五錢以水一盞半入生薑五片煎取
八分去滓温服
快膈散治胃脘停痰膈中留飲心頭不快復時有聲
或飲食後或早起口吐清水
白术(一兩炒)丁香(二錢半)香附子(二錢半炒)草菓仁(半兩)
訶子(半兩炮)半夏(半兩湯洗炮二次)甘草(半兩炙)
右為末每服三錢水一盞薑三片棗二枚煎七分熱
服
赤茯苓湯治膈間留飲嘔逆頭眩短氣多渴
赤茯苓(一兩去黑皮)茈胡(一兩去苖)枳殼(一兩去穰)
(麩炒)白术(一兩)檳榔(一兩剉)半夏(三錢湯洗)
(七次去滑)杏仁(三錢湯浸去皮尖雙仁炒)旋蕧花(半兩)
人參(半兩)
右搗篩每服五錢水一盞半生薑半分煎至一盞去
滓不計時候温服
沉香茯苓丸治留飲滿脾胃利胷膈調順氣血
沈香(一兩)半夏(二兩湯浸七次去滑)檳榔(半兩剉)
甘草(半兩生用)陳橘皮(半兩湯浸去白焙)白茯苓(半兩)
(去黑皮)肉豆䓻(半兩去殼)丁香(三分)人參(三分)
右為末煉蜜和丸如梧桐子大每服十五丸食前生
薑湯下
辰砂利痰丸(出御藥院方)治痰涎留滯停留不散心腹痞
悶飲食遲化或時欬嗽胸膈不利並宜服之此藥化痰
止嗽消尅飲食
神麴(半斤炒黃)麥蘖(半斤)陳皮(四兩去白)白礬(二兩飛過)
天南星(二兩炮)皂角(二兩酥炙黃色去皮子秤)半夏(二兩湯洗)
(七次)香白芷(一兩)
右同研為細末生薑汁煮麫糊丸如梧桐子大硃砂
一兩為衣每服六七十丸煎生薑湯下不拘時茶湯
亦可
人參白术丸治利胷膈去痰逆不思飲食
人參(半兩)半夏麴(半兩)白术(半兩剉)白茯苓(半兩)
(去黑皮)天麻(一分)丁香(一分)龍腦(一錢半研)
丹砂(一錢研水飛)
右除研者外搗羅為末和令勻煮棗肉和丸如梧桐
子大每服十丸至十五丸食後温生薑湯下茶清亦
可
芫花丸(出本事方)治積聚停飲痰水生蟲久則成反胃及
變胃癰
芫花(一兩醋製乾秤)乾漆(半兩)狼牙根(半兩)桔梗(半兩炒黃)
藜蘆(半兩炒)檳榔(半兩)巴豆(十枚炒微黑)
右為細末醋糊為丸如赤豆大每服二三十丸加至
五七十丸食前薑湯下
利膈丸治留飲調正氣利心膈行壅滯
檳榔(二兩剉)陳橘皮(二兩湯浸去白焙)枳殼(二兩去穰)
(麩炒黃色)木香(半兩)乾薑(一分炮)牽牛子(四兩)
(微炒)半夏(一兩湯浸七遍焙)
右為細末煉蜜和劑再搗五七百下丸如梧桐子大每
服二十丸温生薑湯下食後臨卧服
海藻丸療腹中留飲
海藻(二兩)木防己(二兩)甘遂(二兩)蓯蓉(二兩)
椒(二兩熬)芫花(二兩熬)葶藶子(二兩熬)
右味搗篩蜜和丸如梧桐子大每服十丸不瘥當增
之
順流紫丸(出千金方)治心腹積聚兩脇脹滿留飲痰癖大
小便不利小腹切痛膈氣上塞
石膏(五分)代赭石(三分)烏賊骨(三分)半夏(三分)
桂心(四分)巴豆(七枚去皮)
右為末蜜和丸胡豆大平旦服一丸加至二丸胡洽
有藜蘆蓯蓉當歸各三分范主方無石膏半夏有當
歸一分茯苓三分蓯蓉一分藜蘆五分
快活丸(出御藥院方)治上膈停痰中脘氣痞不下飲食不
入或時嘔吐食不消化心腹脹滿大便不通
良薑(一兩)乾薑(一兩)吳茱萸(一兩炮)木香(一兩)
枳殼(三兩不去白)陳皮(三兩不去白)
右為細末酒煮神麴末麫糊和丸如梧桐子大每服
十五丸至二十丸生薑陳皮湯下不拘時候
逐氣丸(出御藥院方)治痰脾胃停飲攻注腹痞滯冷痛或
停痰留滯胷膈痞悶不快或咳或嗽并水氣流注四
肢浮腫及人腹滿
沉香(二兩)破故紙(半兩微炒)檳榔(半兩)郁李仁(二十)
(五枚)黑牽牛(四兩半一半生一半熟)大皂角(十挺)
(水浸搥碎盡攄滓慢火熬成膏將成更下生蜜一匙熬如稀餳相似是膏也)
右將五味為細末用皂膏和丸如桐子大每服五七
丸至二十丸食後生薑湯下如溏利時相度虚實加
減服之若治腫滿及腹脹用葱白湯下
椒目丸治腹滿口乾燥此腸間有水氣此方主之
椒目(一兩)木防己(一兩)大黃(一兩)葶藶(二兩)
右為細末蜜和丸如梧桐子大先服一丸日三服後
稍增口中有津液者止渴者加芒硝半兩
五膈丸治留飲停積不消胷膈痞氣
大黃(一兩)牽牛(一兩)木香(一兩)陳皮(二兩去白)
(焙乾)
右為細末煉蜜和丸如梧桐子大每服四五十丸冷
水下
甘遂半夏湯治病者胸腹欲自利利當快雖利心下
續堅滿此為留飲未去故也
甘遂(三枝大者)芍藥(三枝)半夏(二十枚水煮)甘草(一枝如指)
(大二味藥各以水煮取半升)
右以蜜半斤内二藥汁共得一升半煮取八合頓服
枳實湯治留飲在心下堅痞時復作痛
枳實(二兩去穰麩炒)白术(三兩)桂(一兩去麤皮)
右麤搗篩每服三錢以水一盞入生薑半分煎至七
分去滓温服日三服
茯苓半夏湯治停痰留飲胷膈滿悶咳嗽嘔吐氣短
惡心以致飲食不下並宜服之或膈悶有痰水眩悸
並宜服之(一名茯苓散)
茯苓(四兩去皮)半夏(五兩湯洗七次)
右為麤末每服四錢水一盞生薑七片煎至七分去
滓空心服
甘遂湯治留飲病脉伏其人欲自利利後即快雖利
心下續結滿為留飲未除
甘遂(半兩炒令黃)半夏(一兩湯浸去滑生薑汁拌炒乾)
右搗篩每服一錢水一大盞煎至七分去滓再入芍
藥末并人參末一錢蜜半匙頭更煎三兩沸空心温
服虚人晚間服
半夏丸治留飲不散膈脘不利宿飲不消嘔逆惡心
(方見本門痰飲類一名沉香墜痰丸)
半夏湯治留飲不除胷中痰冷(方見本門寒痰類)
前胡散治濕飲停留肢體時疼痛氣膈痰熱客於上
焦心下痞悶不欲飲食頭目眩昏
前胡(七錢半)人參(七錢半)赤茯苓(七錢半去皮)
紫蘇(七錢半)陳皮(半兩去曰)半夏麴(半兩)枳殼(半兩麩炒)
(去穰)甘草(半兩)木香(半兩)
右為末每服三錢水一盞半生薑七分煎至一盞去
滓取七分熱服日進三服
留飲宿食
人有留飲漬積於胃受濕則飲食遲化或有酒後飲水
停留於肺胃之間脾得濕氣則不能消食令人噫氣吞
酸冷逆惡心腹脇脹滿不思飲食皆其候也
方
千金方療心腹留飲宿食
沙參(二兩)丹參(二兩)苦參(二兩)桂心(二分)
石膏(五分研)人參(一分)大黃(一分)半夏(五分洗)
乾薑(五分)戎鹽(一分)巴豆(六十枚去皮心以湯煉之復熬熟令)
(黃色别研)附子(一分炮)
右為末散以白蜜和丸如小菉豆大吞一丸日再令
入先食服一丸不知稍益以知為度忌豬肉餳蘆笋
生葱(名千金丸)
草豆䓻散治留飲宿食成癖
草豆䓻(一兩一分)附子(三分炮去皮臍)五味子(三分)陳橘皮(三分)
(湯浸去白焙)白术(半兩)枳實(半兩去穰麩炒)桂(半兩去麤皮)
乾薑(半兩炮)芍藥(半兩)木香(半兩)鼈甲(半兩醋炙)
(去裙襴)
右為末散煉蜜和丸如梧桐子大每服二十丸戎鹽
湯下
鼈甲散治留飲宿食成癖
鼈甲(三分醋炙去裙襴)附子(三分炮製去皮臍)
桂(三分去麤皮)京三稜(半兩炮剉)乾薑(半兩炮)陳橘皮(半兩)
(湯浸去白焙)吳茱萸(半兩湯洗炒)木香(半兩)
厚朴(半兩去麄皮)大黃(半兩剉炒)
右為散每服二錢温酒或生薑湯調下
當歸湯治留飲不消腹中積聚轉甚
當歸(二兩)人參(二兩)桂心(二兩)甘草(二兩)
芒硝(二兩)芍藥(二兩)大黃(四兩)生薑(二兩)
黃芩(二兩)澤瀉(二兩)
右切水五升煮取三升分三服空心食後服忌生葱
海藻菘菜
九寶丸治留飲宿食脹滿吞酸嘔逆
木香(二兩)肉豆䓻(二兩去殼)厚朴(二兩去麤皮薑汁炙)
麝香(二兩研)丹砂(二兩研)檳榔(二兩剉)桂(三分去麤皮)
乳香(一兩研)半夏(一兩半為末生薑汁和作餅爆乾)
右搗研為末生薑汁和丸如豌豆大每服七丸橘皮
湯下
芫花丸主留飲宿食
芫花(一兩炒)大黃(二兩)甘遂(二兩)黃連(二兩)
麻黃(二兩去節)杏仁(二兩去皮尖雙仁研)巴豆(五十枚去)
(心皮湯煉百遍令變色)
右搗篩杏仁巴豆别搗如膏令合以蜜丸如小豆大
先食服一丸日再不知稍增以知為度忌海藻菘菜
豬肉冷物水笋等物
白术散治胷膈留飲腹中虚滿氣逆不下飲食
白术(一兩)陳橘皮(一兩湯浸去白穰焙)丁香(半兩)
赤茯苓(半兩)桂心(半兩)半夏(半兩湯洗七遍去滑)
附子(半兩炮製去皮臍)前胡(一兩去蘆頭)甘草(半兩微炙)
(赤)
右為散每服五錢以水一大盞入生薑半分棗三枚
煎五分去滓不計時候温服
木通丸治留飲宿食寒熱煩滿
木通(半兩剉)椒目(半兩微炒出汁)附子(半兩炮製去皮臍)
半夏(半兩湯洗七遍去滑)厚朴(半兩去麤皮塗生薑汁炙令香熟)
川芒硝(二錢)甜葶藶(一兩隔紙炒令紫色)川大黃(二兩)
(剉碎微炒)杏仁(一兩湯浸去皮尖雙仁麩炒微黃)
右為末别搗葶藶杏仁如膏和諸藥末令煉蜜和搗
三二百杵丸如梧桐子大每服食前以薑湯下二十
丸
通草丸治積聚留飲宿食寒熱煩結長肌膚補不足
椒目(一兩)附子(一兩炮)半夏(一兩洗)厚朴(一兩炙)
芒硝(五兩)大黃(九兩)葶藶子(三兩熬)杏仁(三兩去皮)
(尖研)
右為末别搗葶藶杏仁令如膏合諸藥末以蜜和勻
搗五千杵丸如梧桐子大服二丸忌豬羊肉餳等大效
方中無通草未詳其名
順流紫丸療百病留飲宿食心下腹痛四肢煩疼男
子五勞七傷婦人産後餘疾等
當歸(一分)代赭石(一分)茯苓(三分)烏賊魚骨
(三分)肉蓯蓉(二分)藜蘆(五分小熬)桂心(三分)
右為末搗篩白蜜和丸如小豆大先食服一丸日再
不知增之欲下倍服之别搗巴豆三枚入之忌生葱豬
肉酢物野豬肉蘆笋等物
桂心丸治心腹留飲宿食不化腹脹氣悶痰逆頭痛
桂心(半兩)石膏(一兩細研水飛過)人參(半兩去蘆)
(頭)川大黃(半兩剉碎微炒)附子(一兩炮製)
(去皮臍)半夏(一兩湯洗七遍去滑)乾薑(一兩炮製)
(剉)巴豆(二十枚水煮一日去皮心炒令黃)
右為末研巴豆令勻煉蜜搗三二百杵丸為小豆大
每服食前以温水下五丸
大半夏丸治留飲宿食不消止逆温胃
半夏(二兩為末生薑汁和作餅爆乾)木香(一錢)人參(三分)
青橘皮(一錢去白洗焙)草豆䓻(三枚去皮)檳榔(三枚剉)
丁香(一錢)
右為末用生薑汁煮麫糊為丸如小豆大每服三十
丸生薑棗湯下不拘時候
硇砂丸治留飲宿食不化腹脇氣痛不思飲食
硇砂(一分研)狼毒(一兩醋炒)芫花(一兩醋炒)乾漆(一兩炒煙)
(出)京三稜(一兩半煨剉)鼈甲(一兩炙黃)
(去裙襴)巴豆仁(三錢醋煮紫色焙研)
右為末次入别研二味再同研勻麫糊為丸如菉豆
大每服三丸食後温酒生薑湯下
芫花丸治留飲食不化
芫花(一兩醋拌炒令乾)甘遂(一兩煨微黃)黃連(二兩去鬚)
麻黃(二兩去根節)杏仁(二兩湯浸去皮尖雙仁研如膏)附子(一兩炮製)
(去皮臍)巴豆(十枚去皮心研紙裹□去油)
右為末與巴豆杏仁膏同研勻煉蜜和丸如小豆大
每服食前以粥飲下二十丸
當歸丸治留飲宿食心下腹痛四肢煩疼
當歸(一兩剉微炒)赤茯苓(三分)枳實(一兩麩炒微黃)桂心(三分)
川大黃(半兩剉碎微炒)巴豆(十枚去皮心研紙裹壓去油)
右為末入巴豆令勻煉蜜和搗三二百杵丸如小豆
大每服食前以粥飲下二丸以利為度
磨滯丸治脾胃不和留飲宿食不消及累有傷滯食
已腹痛嘔噦惡心胷脇脹悶大便秘不利
木香(一兩)青橘(一兩湯洗去白焙)桂(一兩去麤皮)
巴豆霜(半錢)吳茱萸(三兩湯洗焙炒)硇砂(醋淬一兩)
右為末與硇砂巴豆霜拌勻醋煮麫糊為丸如菉豆
大每服三丸加至五丸早晚食後臨睡服大便溏利
時減丸數
温胃散治留飲順氣消宿食
生薑(半斤洗切曝乾用鹽二兩醎一宿炒過入陳皮末一兩同炒令乾)丁香(一分)
半夏(一兩為末生薑汁作餅曝乾)草豆䓻(大者三枚不去皮)
陳橘皮(一兩湯浸去白焙)甘草(二兩炙剉)
右為散每服二錢如茶點服覺脾胃寒加附子半兩
炮製去皮臍半夏一兩湯浸去滑七遍切焙
木香丸治留飲宿食不消
枳殼(二兩去穰麩炒)木香(半兩)大黃(半兩紙裹煨)檳榔(一兩剉)
芎藭(一兩)郁李仁(一兩湯浸去皮焙研)
右為末入郁李仁拌勻煉蜜和丸如梧桐子大每服
十丸至十五丸食後臨卧生薑湯下
海藻丸(出聖惠方)治腹中留飲宿食不消
海藻(半兩去鹹)漢防己(半兩)甘遂(半兩煨微黃)枳實(一兩麩炒)
(微黃去穰)川椒(半兩去目及閉口者微炒去汁)
右為末煉蜜和丸如梧桐子大每服食前以粥飲下
五丸以利為度
郁李仁丸治留飲宿食不消寬利胷膈消進飲食
郁李仁(一兩湯浸去皮尖炒)青橘皮(一兩湯浸去白焙)
木香(一兩)檳榔(一兩剉)半夏(六兩去皮臍漿水五升生薑半斤切)
(甘草並桑根白皮各一兩剉銀石器内慢火煮乾再添熱漿水二升煮乾去餘藥只用半夏)
右為末麫糊和丸如豌豆大每服十五丸至二十丸
食後臨臥生薑湯下
大黃丸(出聖惠方)治留飲宿食不消
大黃(半兩剉炒)赤茯苓(半兩去黑皮)朴硝(一分研)
巴豆(一分去皮心膜研出油)
右為末入别研二味再同研勻煉蜜和丸如菉豆大
每服五丸温米湯飲下以利為度氣虚者可服
高良薑丸(一名大腹丸)治留飲宿食醋心吐沫氣逆脹滿
高良薑(三兩半)桃仁(三兩去皮尖雙仁炒)大黃(三兩去皮)
檳榔(三兩生剉)
右為末與桃仁研勻煉蜜和丸如彈子大每服實者
一丸虚者半丸空心食前温酒下薑湯下亦可
小麝香丸治脾胃氣弱不能飲食肌膚廋瘁心胷膨
悶肋脇虚脹大便秘利不定小兒諸疳黃疸
吳茱萸(三兩炒)木香(一兩)桂(一兩去麤皮)陳粟米(四兩)
(巴豆四十粒去皮同炒黃色去巴豆)
右為末醋煮麫糊為丸如菉豆大每服七丸或十丸
食後温熱水下
肉豆䓻丸治留飲宿食不消
肉豆䓻(半兩去皮麫褁煨炒)巴豆(七枚去皮心膜研出油)
半夏(三分與吳茱萸半兩同水一升慢火煮乾只用半夏焙乾)
右為末酒煮麫糊和丸如梧桐子大每服三丸食後
茶酒下
治心下堅滿此為留飲宿食宜服此(出聖惠方)
甘遂(一錢煨微黃)半夏(一分湯洗七次去滑)
右為散每服以生薑汁半合蜜半合湯一中盞相和
分為三服每於食前温服以利為度
桑耳丸(出聖惠方)療留飲宿食不消
桑耳(三兩)巴豆(一兩去心皮研紙褁壓去油)
右搗和以棗膏和丸如麻子大先食服一丸不下服
二丸病下即止忌野豬肉蘆笋
療痰積聚嘔逆兼風虚勞隂疝方
右用霜後蒺藜苗子搗十斗汁以文武火煎減半即
以文火煎攪勿停候可丸乃止空腹酒下三十丸如
梧桐子大煎服亦可
藿香湯治留飲宿食不消止逆温胃(方見本門痰飲類)
豆䓻丸治留飲宿食不消(方見本門寒痰類)
香橘丸治留飲宿食腹脇脹滿不喜飲食(方見本門膈痰結實)
(類)
普濟方卷一百六十六
