普濟方卷九十八明周王朱橚撰
諸風門
中風百節疼痛(論)
夫中風百節疼痛者由體虚受風風邪中關節故令百
節筋脉拘急疼痛寒熱更作不可屈伸此皆真氣怯弱
不勝風邪真邪相搏所以痛也
方
麝香丸(出聖劑總錄)治中風手足拘攣痰涎不利精神昏
昧百節疼痛
麝香牛黃(並研)蔓荆實(去皮)木香人參赤茯苓
(去黑皮)芎藭獨活(去蘆頭)麻黃(去根節)海蛤牛膝(酒浸)
(切焙)羌活(去蘆頭)附子(炮去皮臍)乾蝎(炒去皮土)防風(去义)白殭蠶
(炒)海桐皮(剉)龍齒(煆)敗龜(酒浸炙)萆&KR1082;赤箭(酒炙)酸
棗仁(炒)甘菊花天南星桂(去粗皮)乾薑(炮)虎骨
(酒浸炙各一兩)烏蛇(酒浸去皮骨炙四兩)
右為末再同研勻鍊蜜和丸如彈子大每服一丸薄
荷酒下服之
仙茅散(出危氏方)治臂膞手足頭目筋脉虚掣一切風證
疼痛不可忍立有效
仙茅(無則好蒼术代之一兩)陳皮枳實(炮)厚朴(製)官桂
秦艽(各一錢)當歸白茯苓白芍藥白芷川
芎半夏餅(各一錢半)麻黃(不去節二錢半)没藥甘草川
烏(炮各半兩)白姜乳香(各二錢)獨活(二錢)全蝎(七枚)麝香(半錢)
右除桂芷麝乳没餘並炒轉色却入不炒藥同為末
每服三錢炒大黑豆同木瓜葉浸酒旋温調服不拘
時候
羌活湯(出聖劑總錄)治中風百節疼痛頭目昏眩及傷寒
頭疼壮熱肢節疼痛肩背拘急
羌活(去蘆頭)官桂(去粗皮)防風(去义各半兩)天麻甘菊花
旋覆花白附子(炮)甘草(炙)欒荆(去藥信謂之頑荆也)天
南星(水浸七日切作片子焙乾)麻黃(去根節)烏頭(鹽水浸一日切作片焙乾各四)
(兩)葳靈仙(六兩)防子(炮去皮臍)蒼术(米泔浸一宿切炒各半斤)陳橘皮
(湯浸去白焙半斤)牽牛子(搗取粉三兩)
右剉如麻豆每服三錢匕水一盞入薄荷七葉生薑
三片同煎至七分去滓温服
羌活散(出聖劑總錄)治中風百節疼痛寒熱更作不可俯
仰(方見中風類七味羌活散)
搜風趁痛散(出聖劑總錄)治中風身體筋脉骨節疼痛
白附子(炮)附子(炮製去皮臍)赤小豆天南星(炮去臍)狼
毒海桐皮(剉)自然銅(醋煆碎)地龍(炒去土各等分)
右為散每服半錢至一錢匕葱酒調下豆淋酒亦得
空心服
白花蛇散(出聖劑總錄)治中風肢節疼痛言語蹇澁
白花蛇(酒浸炙去皮骨二兩)何首烏(去黑皮切)牛膝(三味用酒浸半日焙乾)
蔓荆實(去黑皮各四兩)葳靈仙(去土)荆芥穗旋覆花(各二兩)
右為末每服一錢以温酒調空心臨卧時服
三黃湯(一名麻黃湯)治中風手足拘攣百節疼痛煩熱心
躁惡寒經數日不欲飲食加减(方見中風四肢拘攣不得伸屈類)
芎桂散(出三因方)治中風四肢疼痛及兩足俱軟行履不
便
川烏頭(三兩水浸切作筭子條更以米泔浸一宿不洗日乾麩炒微赤為度乾了秤)川
芎(一兩半)桂心(一兩)甘草(炙)乾薑(炮各一分)
右為末每二錢温鹽酒調下日三服
神术湯(出聖劑總錄)治外傷風邪百節痠疼頭疼身重遍
體發熱氣麤眼痛
蒼术(剉碎四兩)甘草麻黃(去根節各三兩)猪牙皂莢(四挺去皮)
右並生用粗搗篩每服三錢匕水一盞煎至七分去
滓不拘時温服厚被蓋出汗入葱白三寸杏仁二枚
碎豉七粒同煎服尤佳
治諸風痛攻四肢百節
黑豆(炒去皮半升)葳靈仙(二兩)桑根白皮(剉一兩)
右用醇酒一升半煎至八合去滓頓服
又方(出聖劑總錄)
杏仁(湯浸去皮尖雙仁炒黃研半兩)虎骨(酒塗炙黃取半兩為細末)
右用醇酒一升熱調頓服
芍藥方(一名虎骨酒出十使良方)治風毒骨髓疼痛
芍藥(二分)虎骨(一兩炙)
右為細末夾絹袋盛酒三升漬五日每服二合日三服
白頭翁酒(出聖劑總錄)治諸風痛攻四肢百節
用白頭翁草一握爛研以醇酒投之頓服
又方(出聖劑總錄)用生惡實根磨酒服痛即止住
治骨髓風毒疼痛不可運動者(方見本門風毒類)
治中風筋攣附骨疼痛
用羚羊角生磨和水塗腫上及惡瘡良
虎骨散(出十便方)治筋骨疼痛祛風邪通血脉(方見偏枯類)
治大風攻疰四肢筋骨疼痛遍身生瘡皮膚破爛大便
祕黃小便熱赤宜服此方
牡丹皮(去心)麻黃(去根)白花蛇(酒浸如前法炙)黃芩芍藥
山梔牛旁根子羌活荆芥穗細辛(去葉)虎
杖乾蝎大黃秦艽(各一分)連翹(半兩)
右為細末每服三錢水一盞煎一沸急瀉出食後去
滓熱服
孫盈仲常患手足十指疼痛麻木其祖善醫云有風而
非虚以此方治之而愈
附子木香
右二味剉為粗末用薑如常法煎木香隨氣虚實加
减如治從弱去附子用烏頭
治中風氣壅言語蹇澁精神昏亂筋脉拘急犀角獨活
湯方高士英職方傳云屢有效
犀角屑獨活茯神人參石菖蒲川芎
甘草(炙一分)漢防己防風(已上各一兩)黑參(一分)酸棗
仁(半兩炒)桂(一分)
右十二味為麤末每服四錢匕水一盞半生薑三片
薄荷七葉同煎至七分去柤不計時候服
再甦丹(出華陀經中藏經方)治骨節疼痛言語不正行步艱難
手足戰掉搐拽
川烏頭(二兩)草烏頭(一兩)五靈脂(四兩)
右為末滴水為丸如鷄頭子每服一丸研碎入酒一
盞生薑三片地黃三條乳香少許同煎至七分臨卧
通口服吃了須摩擦患處令熱徹以助藥力如合時
入乳香一錢即煎時更不須入
主風在骨節間及血痰(出本草)
以虎杖煮汁作酒服之
治筋骨風急痛(出本草)
以虎骨和通草煮汁空腹服半升被蓋卧之少時即
汗出切忌熱食損齒一方治骨風毒以虎骨煮湯浴
之良
治中風手足不隨骨節煩疼心躁口面喎斜(出本草)
取烏驢皮一領燖洗如法蒸令極熟切於豉汁中煮
五味和再煮空心服之
治筋骨急強中風(出本草)
以羚羊角加五味子炒之投酒中經宿飲之
治諸風筋骨攣縮及皮頑痺手足不遂無眉髮疥癬諸
疾在皮膚骨節者(出本草)
入温湯浴之浴乾當大虚&KR0629;可隨病與藥及飲食補
養
治中風骨節攣急五勞七傷及皮膚風
用五加皮葉作蔬菜食效
風腰脚疼痛附(論)
夫腰者腎之府也腎主腰脚其氣不足故腰脚濕痺有
是風濕冷三氣相攻而成也氣勝則通行流轉不為留
滯風濕冷氣勝則注於腰脚而與正氣交爭經脉凝滯
不能榮養於腰脚故屈伸步履皆痛是為濕痺風濕痺
亦如蟲行覺則以手捫之復不痛春多入於筋肉間夏
入人氣脉中秋入人皮膚内搔之濕痒生瘡冬多中人
血脉腠理則為諸風矣本由外風邪入於經絡氣命也
方
乾蝎丸治元臟風氣攻疰腰膝疼痛及一切風氣
乾蝎(去土微炒)天麻羌活(去蘆頭)附子(炮去皮臍)㯽榔(剉)沉
香(剉)木香牛膝(酒浸切焙)狼毒(切作塊先用醋煮三五沸焙乾剉)白
附子(微炒)桂(去粗皮)當歸(切焙)枳殼(去穰麩炒)防風(去义)巴戟天
(去心)昆布(醎汁洗炒)牽牛子(炒半熟)人參高良薑蘿
蔔子(微炒)蒺蔾子(炒去角)肉荳䓻(去殼)没藥白术防
己(剉焙)碙砂(醋化盡去夾石煉霜各一兩)獨活(去蘆頭一兩)阿魏(一分)
右先將碙砂没藥阿魏三味用好酒一升熬成膏餘
藥同搗羅為末鍊蜜和丸如梧子大每服五更後空
心薄荷酒下二十丸向曉利一行即差
虎骨散治風腰脚疼痛下注脚膝行步不得或腫痒
或在兩膝疼腫痛久療不差漸至足脛細小少力
虎脛骨(酥炙二兩)天麻木香羌活(去蘆頭)芎藭黃
茋(剉)蒺蔾子(炒去角)青橘皮(去白切)大腹皮桂(去粗皮)
㯽榔(剉)沉香(剉)白茯苓(去黑皮)桃仁(去皮尖雙仁麩炒)山芋
乾葛(剉)海桐皮(剉)五味子敗龜(醋浸炙)白蘚皮
(各一兩)肉蓯蓉(酒浸切焙)附子(炮去皮臍各一兩半)甘草(炙半兩)
右為散每服二錢匕空心臨卧或温酒鹽湯任下
虎骨浸酒方治風氣攻注腰脚骨髓疼痛
虎脛骨(半斤酥塗炙微黃)熟地黃(二兩)石斛(去根)獨活防風
(去蘆頭)牛膝(去苖)丹參桂心當歸萆薢芎藭
酸棗仁(微炒)山茱萸仙靈脾五加皮附子
(炮製去皮臍)骨碎補(去毛)川椒(去目及閉口者微炒出汗)白蒺蔾(微炒去刺)
(已上各一兩)烏蛇(一條重半斤者酒浸去皮骨酥塗炙微黃色)
右細剉以生絹袋盛以好酒三斗於磁瓮中浸之密
封經七日後每日空心日午近晩各温服飲一盞常
令醺醺以差為度忌生冷油膩猪鷄粘滑物
虎骨丸治肝腎藏風毒流注腰脚疼痛痺冷及筋骨
拘急行履不得
虎脛骨(一兩酥塗炙令黃)沉香乾蝎(微炒)天南星(炮製)芎藭
白附子(炮製)赤芍藥硫黃(細研)川烏頭(炮去皮臍)白殭
蠶(微炒已上各半兩)白花蛇(二兩酒浸去皮骨炙令微黃)天麻防風
(去蘆頭)羌活桂心羚羊角屑(已上各三分)海桐皮
麻黃(去根節)牛膝(去苖已上各一兩)
右為末鍊蜜和搗三二百杵丸如梧桐子大每服食
前以温酒下二十丸
虎骨散治風腰脚冷痺疼痛行履不得
虎脛骨(一兩酥塗炙令黃)敗龜(酥塗炙令黃)附子(炮製去皮臍各一兩)芎
藭天麻白附子(炮製各一兩)防風(去蘆頭一兩)牛膝(去苖)
(一兩)羌活乾薑(炮製剉)萆薢(剉各半兩)烏蛇(一兩酒浸去皮骨炙)海
桐皮桂心骨碎補(去毛)熟地黃當歸(微炒三分)麝
香(三分研)
右為散入研了藥令勻每服食前以温酒調下二錢
忌生冷猪鷄等物
白花蛇浸酒方治風骨髓及腰脚疼痛行步稍難兼
風毒攻注皮膚痒痛不知
白花蛇(一條重半斤去皮骨炙黃)虎脛骨(一對酥塗炙黃)當歸芎藭
(各一兩半)附子(炮製去皮臍)桂心熟地黃防風(去蘆頭)山
茱萸萆薢石斛(去根)牛膝(去苖)細辛(去苖土)天麻
黃芪(已上各二兩)獨活(三兩)枳殼(二兩麩炒微黃色去穰)肉蓯蓉(二兩)
(半酒浸一宿刮去粗皮用)
右細剉以生絹袋盛以好酒三斗於瓷瓮子内密封
浸七日後隨性煖飲常令醺醺勿令大醉其酒旋添
酒味少薄即換藥忌生冷粘滑動風物
防風湯治風濕脚脉腫痛
防風(去义)麻黃(去根節煎去沫焙)石韋(去毛)絡石桑白皮
大腹皮芎藭生地黃(各一兩半)附子(炮製去皮臍二兩)白
术桂心(去粗皮)羌活(去蘆頭)牡丹皮射干(各一兩)草
荳䓻(去皮四枚)桃仁(二十枚去皮尖雙仁炒)
右剉如麻豆每服五錢匕水一盞半生薑五片同煎
取八分去滓温服
茄子根浸酒方治風毒攻注脚腰骨髓疼痛皮膚冷
痺筋脉拘急屈伸不得
茄子根(二斤洗令淨晒乾)蒼耳子(一升微炒搗碎)鼠粘子(一升微炒搗)
牛膝(一斤去苖)牛旁根(一斤)防風(三兩去蘆頭)萆薢桂心
羌活秦艽(去苖)附子(一兩炮去皮臍)晩蠶沙(半升)大麻子(一升)
虎脛骨(酥塗炙黃)枸杞子(一升半蒸半炒)
右細剉用生絹袋盛以無灰酒五斗浸之封閉勿令
透氣經十日後開取開時不得面向瓶口每日空腹
午時近夜各温飲一盞常令醺醺為妙忌毒滑魚肉
動風物
續斷湯(出聖劑總錄)治腎氣虚弱卧冷濕地風邪乘之
流入腰脚冷痺疼痛
續斷杜仲(去粗皮剉炒)桂心(去粗皮)防風(去叉)牛膝(酒浸切焙)
細辛(去苖葉)白茯苓(去黑皮)人參當歸(切焙各二兩)白芍
藥(二兩)獨活(去蘆頭)芎藭秦艽(去苖土)生地黃(焙)甘草
(炙各三兩)
右粗搗篩每服五錢匕水一盞半煎至一盞去柤温
服宜服蒴藋葉火燎候安牀上及熱卧上冷即易之
冬月取根搗用一方生薑三片棗一枚同煎空心服
之
虎骨湯(出聖劑總錄)治風腰脚疼痛筋脉拘急
虎頭骨牙齒(炙三兩)天雄(炮去皮臍)當歸(切焙各二兩)菝葜
代赭(醋煆碎)黃芪桂心(去粗皮)羌活(去蘆頭各一兩)赤芍藥
防風(去义)芎藭桔梗絡石桑耳山茱萸
(各一兩半)
右剉如麻豆每服五錢匕水酒共一盞半入生薑一
棗子大切煎取八分去柤温服不拘時
虎脛骨湯(出聖劑總錄)治風毒脚膝痠痛履地不得嘔逆
吐食憎寒沉重宜服之
虎脛骨(酥塗炙)當歸(焙)附子(炮製去皮臍)桔梗(炒各一兩半)赤
石脂酸棗仁(炒各一兩)白芷桂心(去粗皮)白术地
榆木香黃連(去須各半兩)厚朴(去粗皮生薑汁炙半兩)肉豆
䓻(一枚去殼)黃芩(去黑心半兩)
右剉如麻豆每服五錢匕水一盞半煎至八分去柤
温服
牛膝丸(出聖惠方)治風腰脚疼痛冷痺筋骨無力
牛膝(去苖)萆薢(剉)杜仲(去粗皮炙令黃色剉)附子(炮製去皮臍)乳香
安息香石斛(去根剉已上各二兩)酸棗仁(微炒)防風(去蘆頭)
丹參芎藭當歸(剉微炒)桂心羌活白茯苓
(已上各三分)
右為末鍊密和搗三二百杵丸如梧桐子大每服空
腹以酒下二十丸晩食前再服忌生冷油膩猪魚鷄
犬肉
杜仲浸酒方(出聖惠方)治風冷腰脚疼痛屈伸不得
杜仲(去粗皮炙黃)蛇床子當歸芎藭乾薑(炮製)秦
艽(去苖)附子(炮去皮臍)石斛(去根)桂心細辛茵芋天
雄(炮去皮臍)川椒(去目及閉口者微炒出汗)防風(去蘆頭)獨活(已上各二兩)
右細剉以生絹袋盛用好酒三斗於瓶中浸之七日
後開每温飲一小盞常令醺醺不得大醉酒浸其藥
滓㬗乾搗細羅為散每服以温酒調下二錢
酸棗仁浸酒方(出聖惠方)治風氣䁔臟腑利脚膝止疼痛
酸棗仁(微炒)生地黃虎脛骨(酥塗炙黃各三兩)羌活牛
膝(去苖)山茱萸桂心天雄(炮製去皮臍)仙靈脾萆
薢芎藭天麻肉蓯蓉(去粗皮已上各二兩)甘菊花
桑寄生(各一兩半)
右剉細末以生絹袋盛好酒三斗於淨瓷瓶中浸密
封瓶口五日後開取每日三五度温飲一盞常令醺
醺瓶中酒少旋更添之候藥無味即更修合以差為
度忌毒滑物
羌活湯(出聖劑總錄)治下焦風虚腰脚&KR0857;痺不仁骨髓痠
疼不能久立漸覺消瘦
羌活(去蘆頭)防風(去义)黃芪(剉)五加皮(剉各一兩半)丹參(剉)
酸棗仁(炒一合)桂心(去粗皮)芍藥麻黃(去根節煎去沫各一兩一)
(分)㯽榔(四顆剉)當歸(切焙)玄參木通(剉各二兩)牛膝(酒浸切焙)
(一兩半)
右粗搗篩每服五錢匕水一盞半煎取一盞去滓空
腹食前温服良久以熱生薑稀米粥投衣覆微出汗
慎外風
羌活散治下焦風虚腰脚疼痛冷痺不任行履
羌活牛膝(去苖)附子(炮去皮臍)酸棗仁(微炒)虎脛骨(酥塗炙黃)
萆薢(剉)當歸(微炒剉)松節(剉已上各一兩)防風(去蘆頭)五加皮
木香葳靈仙桂心丹參(已上各三分)
右為散每服食前以豆淋酒調下二錢
石斛浸酒方治風冷氣攻腰脚行立無力
石斛(去根)牛膝(去苗各五兩)五加皮羌活防風(去蘆頭)
海桐皮木香桂心芎藭甘菊花川椒
(法前各三兩)防子(炮製去皮臍)天麻(各三兩)虎脛骨(五兩酥塗炙黃)
右細剉以生絹袋盛用好酒三斗以甆瓮子盛密封
頭浸經七日後開取每日三度温飲一小盞每取一
盞却即添一盞只候藥味稍薄即更換之
菊花浸酒方治風虚久冷腰脚疼痛食少羸瘦顔色
痿瘁行立無力
甘菊花杜仲(去粗皮炙黃)鍾乳粉(各四兩)當歸石斛
(去根)黃芪肉蓯蓉(刮去皮)桂心防風(去蘆頭)附子(炮去)
(皮臍)萆薢獨活白茯苓山茱根(已上各二兩)
右細剉以生絹袋盛好酒二斗於甆瓶中浸密封春
夏七日秋冬二七日後開取每日三四度温飲一盞
浸酒方治諸頭目腰脚筋骨風益血添氣力
虎脛骨(八兩炙黃搥碎)丹參天麻牛膝(各一兩)杜仲
芎藭羚羊角(各六分)烏頭(二升炒令得所)菝葜人參
桂(各一兩)薏苡仁(八分)南椒(半兩擇去閉者)
右細剉吹去末生絹袋寬盛沉於三斗酒中浸令没
密封經七日開空腹量性飲恒令微有酒氣取一盞
添一盞藥味薄則換
麻黃湯治風毒攻腰脚骨節疼痛
麻黃(去根節沫焙)細辛(去苗葉各半兩)獨活(去蘆頭)丹參(剉)牛膝
(去苗酒浸切焙)萆薢黃芪(剉)桂心(去粗皮各三分)防風(去义)犀角
(鎊)羚羊角(鎊各一兩)磁石(火煆醋淬五七遍一兩半)
右粗搗篩每服五錢匕水一盞半煎取一盞去滓空
心早晩食前温服
内炙羌活木瓜丸治下經風冷氣攻注腰膝疼痛腫
滿沉重少力行步艱難
羌活(去蘆頭)木瓜(一枚)天雄(炮製去皮臍)桂心(去粗皮)蘹香子
(炒)牛膝(去苖酒浸焙)木香天麻陳橘皮(湯浸去白各一兩)
碙砂(别研一兩半)没藥(研一兩)艾葉(用葉别搗末四兩)
右為末將木瓜剜去穰留蓋將艾末碙砂與熟蜜拌
和在木瓜内蓋了以竹簽簽定於銀石器内盛就飯
甑内炊取爛與前藥末一處拌和更杵三五百可丸
即丸如桐子大每服三十丸微嚼破温酒下鹽湯亦
得如難丸更少許酒煮麵糊同丸
側子散治風腰脚疼痛筋脉拘攣
側子(炮製去皮臍)赤箭酸棗仁(微炒)海桐皮(剉各一兩)芎藭
漏蘆(去蘆頭)桂心(去粗皮)五加皮(剉)仙靈脾牛膝
(酒浸切焙)木香(各三分)枳殼(去穰麩炒半兩)
右為散每服二錢匕温酒調下不計時候此藥由治
目赤痛累用極驗
萆薢散治腰脚疼痛及冷痺不任行履
萆薢(剉二兩)防風(去蘆頭)羌活附子(炮去皮臍)薏苡仁
石斛(去根剉)牛膝(去苖)赤芍藥杜仲(去粗皮炙黃各一兩)桂心
當歸酸棗仁(微炒各三分)
右為散每服四錢以水酒各半中盞煎至六分去柤
食前温服忌生冷油膩毒魚滑物
萆薢浸酒方治腰脚風毒攻注疼痛
萆薢牛膝(去苖)石斛(去根)乾地黃(各三兩)防風(去蘆頭)獨
活川芎山茱萸當歸酸棗仁(微炒)桂心(已上)
(二兩)大麻仁(五兩)
右細剉以生絹袋盛好酒二斗於瓷瓶中密封七日
後開取每日三五度温飲一盞常令醺醺勿大醉
仙靈脾浸酒方(出聖惠方)治風腰膝疼痛
仙靈脾(三兩)桂心防風(去蘆頭)虎脛骨(酥炙微黃)羌活
萆薢芎藭生地黃海桐皮牛膝(去苖)骨碎
補(去毛)附子(法前已上各二兩)
右細剉用生絹袋盛以清酒二斗於瓷瓶中浸密封
經五日後取隨性飲之酒少旋添候藥味薄即再合
以差為度忌生冷毒滑魚物
五加皮浸酒方(出聖惠方)治風毒氣攻腰脚連骨髓日夜
疼痛
五加皮熟地黃(各三兩)枳殼(麩炒微黃去穰)防風(去蘆頭)乾
薑(炮各一兩)獨活地骨皮牛膝烏喙(炮去皮臍)石南
葉(各二兩)丹參(一兩半)虎脛骨(五兩酥塗炙黃)
右細剉用生絹袋盛用清酒二斗於瓷瓶中浸密封
七日後開每日三五度温飲一小盞常令醺醺以差
良
牛膝湯(出聖劑總錄)治風腰脚疼痛不能運動足心俱痛
牛膝(酒浸焙)乾木瓜(焙)牡丹(去心)芎藭萆薢(各一兩半)桂
(去粗皮)羌活羚羊角(一兩)黃芪(各半兩)天雄(炮製去皮臍)桑
根白皮(各二兩)
右剉如麻豆每服五錢匕水一盞半入生薑五片煎
至八分去滓空心温服
當歸湯(出聖劑總錄)治風冷留著腰膝疼痛
當歸(切焙)桑耳萆薢牛膝(酒炒)射干(各一兩半)芎藭
附子(治法同)厚朴(去粗皮生薑汁炙各二兩)桂心(去粗皮)乾薑(炮)陳
皮(去白炒各二兩)
右剉如麻豆每服五錢水一盞半入生薑一棗大煎
至八分去滓服
牛膝浸酒(出聖惠方)治風腰脚疼痛及皮膚不仁筋脉拘
急
牛膝(去苖)菖蒲酸棗仁(微炒)芎藭石斛(去根)仙靈脾
赤箭虎脛骨(酥炙黃)桂心附子(炮去皮臍)萆薢(已上)
(各三兩)
右細剉以生絹袋盛以清酒二斗於瓷瓶中浸密封
七日後開取每服一盞常令醺醺勿醉酒盡更添以
藥味薄即換之忌生冷毒物
海桐皮浸酒(出聖惠方)治風毒流入脚膝行履不得
海桐皮五加皮獨活防風(去蘆)乾蝎(生用)杜仲
(去粗皮炙黃)薏苡仁酸棗仁(微炒)桂心側子(炮製去皮臍已)
(上各一兩)生地黃(三兩)
右剉如麻豆大用生絹袋盛以好酒二斗於磁瓶中
浸密封秋夏七日春冬二七日開取每日不拘時候
温服一小盞
獨活湯(出聖劑總錄)治風腰脚疼痛足脛&KR0857;痺
獨活(去蘆頭一分)黃芪(剉半兩)防風(去义)茯神(去木)桂(去粗皮)白
蘚皮羚羊角(各一分)酸棗仁(炒五錢)桃仁(去皮尖雙仁炒一兩)
右粗搗篩每服五錢匕水一盞半煎至一盞去滓温
服空心日午夜卧各一一方治中風半身不隨身體
筋脉攣急肝心壅滯有五加皮無桃仁
蓯蓉丸一名騙馬丹(出聖劑總錄)治風氣攻疰腰膝疼痛
肉蓯蓉(酒浸焙)狗脊(去毛)萆薢葫蘆巴(炒)防風(去义)白
豆䓻(去皮)烏頭(炮去皮臍)牛膝(去苖酒浸切焙各等分)
右為末酒煮麵糊丸如梧桐子大每服二十丸至三
十丸茶酒任下
木香丸(出聖劑總錄)治風毒下注脚腰連膝虚腫疼痛
木香没藥(别研)烏藥(剉)天南星(炮)白附子(炮)附子
(炮去皮臍)烏頭(炮去皮臍)蒺蔾子(炒去角各一兩)
右為末用木瓜一枚重七八兩者開頭取皮穰入碙
砂半兩蓋之竹簽簽定蒸上甑爛熟和前末藥同杵
得所勻為丸如梧桐子大每服三十丸空心冷酒下
良久煎荆芥茶投之
牛膝散(出聖劑總錄)治風冷腰脚疼痛行步不能
牛膝(酒浸焙三兩)巴戟(去心)附子(炮去皮臍各二兩)桂(去粗皮)羌活
(去蘆頭)五加皮(剉)杜仲(去粗皮炙)乾薑(炮各一兩半)
右為末鍊蜜和丸如桐子大每服三十丸食前酒下
桑根白皮湯(出聖劑總錄)治風腰脚不隨或痛或痒腫硬
如石脛中少力及指間生瘡有黃水自出不止
桑白皮(剉三分)漏蘆(去蘆頭)茯神(去木)敗醬木通(剉)芎
藭(各三分)羚羊角(半兩)
右粗搗篩每服五錢匕水一盞半煎至一盞去滓入
生地黃汁半盞更煎令沸空心日午臨卧温服
龍虎丹(出聖劑總錄)治腰脚風痛
草烏頭(剉)風香脂(研)五靈脂木鱉子(去殼别研)地龍
(炒各一兩)乳香(别研半兩)
右為末井花水拌和搗千百下丸如鷄頭實大以丹
砂為衣每服一丸臨卧以冷酒磨下乳香酒亦得以
先嚼胡桃仁半枚服之藥成隂乾勿令見火
㯽榔丸(出聖劑總錄)治風氣攻注脚腰疼痛手足沉重
㯽榔(一兩半)乾薑(炮)木香皂莢(去皮酥炙各一兩)牽牛子
(三兩搗取一兩)青橘皮(湯浸去白焙二兩)
右為末鍊蜜如梧桐子大每服二十丸冷葱茶下食
前服微利為效痛减即少服
治風氣攻刺手脚腰背痛楚無藥可療(出聖劑總錄)
附子(炮製去皮臍半兩)吳茱萸(湯洗焙乾炒)木香(一兩)桂(去粗皮)蛇
牀子(各一兩)馬藺花(三兩)
右為末每用半匙頭入白麵少許生薑自然汁調稀
稠得所為膏攤紙上貼患處更用油單紙隔以綿衣
裹定
應痛丸(出永類鈴方)治寒濕風損手脚疼痛
生蒼术(一斤)舶上茴香(十二兩微炒)破故紙(一斤半生半炒)骨碎
補(一名胡孫薑一斤樟桂石上生亦可旋取去土毛)生草烏(一斤剉如子大)川
山甲(六兩去末桑灰炒脹為度除灰亦可)
右除草烏一斤用生葱一斤連皮生老薑一片擂爛
將草烏一處淹兩宿焙乾連前藥作一處曬乾或焙
乾研為細末酒煮麫糊為丸如梧子大每服五十丸
或酒湯下病在上食後停片時服病在下空心服服
後忌一時熱食
仙靈脾散(出聖惠方)治風腰脚疼痛冷痺及四肢緩弱
仙靈脾(一兩)附子(炮製去皮臍)當歸(剉微炒)萆薢(剉)杜仲(去粗)
(皮炙黃)木香(各一兩)
右為散每服食前以温酒調下二錢
浸酒方治風腰脚疼痛
杜仲(八兩去粗皮炙令黃色)石南羌活附子(炮製去皮臍)牛
膝(去苖各三兩)防風(二兩去蘆頭)
右細剉以生絹袋盛用好酒三斗於瓷瓶中浸七日
後開取每日三四度飲一盞
狗脊丸一名五生丸(出聖劑總錄)治風腰脚疼痛
狗脊(去毛)防風(去义)萆薢烏頭(炮去皮臍一兩)蓬莪茂(煨半兩)
右為細末水煮麵糊和丸每服三十丸如梧桐子大
空心温酒下一以醋和為丸鹽湯下
治風毒攻脚膝疼痛不能屈伸及歴節風等方(出聖惠方)
牛膝(去苖)虎脛骨(酥塗炙黃)羚羊角屑松節枳殼(麩炒)
(微黃去穰各三兩)
右細剉以生絹袋盛用好酒二斗於瓷瓶中浸密封
春夏七日秋冬二七日後開取每日三四度温飲一
盞其酒旋添藥味稍薄即換之
地龍散(出聖劑總錄)治風攻腰脚疼及&KR0857;痺
地龍(白莖者干瓦上炒五兩)附子(炮製去皮臍二兩)蒺蔾子(炒去角)赤
小豆(各二兩一半炒)
右為末每服二錢匕生薑酒調下空心晩食前服
三神散(出聖劑總錄)治風腰脚疼痛不得履地及拗折傷
腫瘀血攻痛
黑豆(二兩連皮炒)當歸(酒浸焙)熟地黃(焙各一兩)
右為細末每服二錢以温酒調下食前服
牛膝散(出聖劑總錄)治冷痺下焦風冷脚膝疼痛&KR0857;痺無
力
牛膝(酒浸焙)山茱萸(湯洗焙乾炒各一兩)桂心(去粗皮半兩)
右為散每空腹煖酒調二錢匕日二
安息香散治風腰脚疼痛冷痺及四肢無力
安息香附子(炮去皮臍)虎脛骨(酥塗炙黃各二兩)
右為散每服食前温酒調下一錢
浸酒方(出聖惠方)治風腰脚疼痛冷痺
虎脛骨側子(五兩炮製去皮臍)當歸(五兩剉炒)
右細剉以生絹袋盛以清酒二斗五升浸之春夏三
日秋冬七日每暖飲一小盞服之不耐酒人隨性飲
之常令醺
何首烏治骨軟風腰膝疼行履不得遍身瘙痒
何首烏牛膝(剉各半斤)
右以何首烏新掠者去皮土後用銅竹刀薄切片上
蒸内炊飯蒸下用甆石鍋忌鐵旁更别燒一鍋常滿
添水候藥甑氣上逐旋以熱水從上淋下勿令滿溢
直候首烏絶無氣味然後取下一匙頭白湯亦可此
是藥之精英與常不同以好酒一升浸七宿暴乾於
木臼内搗末蜜丸每日空心食前酒下三五十丸
皂莢散(出聖劑總錄)治風腰脚疼痛及腸壅氣滯
用皂莢刺二握東南枝上者燒作灰存性搗羅為散
每日空腹用温酒調下一錢匕漸加至三錢匕一方
治諸般癜風用猪牙皂莢燒灰酒服並瘥
枳殼散治風氣壅滯腰脚疼痛(方見風口眼喎斜類)
豆豉飲治風毒脚膝攣急骨節痛
用豉心五斗九蒸九晒以酒一斗取浸經宿空心隨
意煖飲
貼脅烏頭散治風腰脚冷痺疼痛
烏頭(三分去皮臍生用)
右為散以釅醋調塗於故帛上傅之須臾痛止
治風血補衰老起陽強腰脚除痺變白逐冷氣排風邪
(出本草)
以南藤煮汁服亦浸酒冬月用之
治諸風腰膝疼痛不可踐地(出本草)
以鹿蹄四隻燖洗如法熟煮了取肉於䜴汁中著五
味煮熟空腹飲之
治腰脚風血積冷筋急拘攣疼痛者
用茄根五十斤細切淨洗訖以水五斗煮取濃汁濾
去柤更入小鐺器中煎至一升以來即入生栗粉同
圓如梧桐子大每日旦用秫米酒送三十丸近暮再
服一月乃瘥男子女人通用皆效
風走注疼痛(論)
夫風走疼痛之病其痛無常處故也氣血流通筋脉和
同則骨肉滑利一有不調風邪乘虚與血氣偕行使榮
衛凝澁隨所注處悉為疼痛故謂走注痛也
方
骨碎補丸(出聖惠方)治一切風毒走注疼痛
骨碎補桂心狗脊木香仙靈脾葳靈
仙山茄子當歸補骨脂(微炒)白附子(炮製)虎脛
骨(酥塗炙黃)自然銅(細研各一兩)乾蝎(微炒)天南星(炮製)没藥
硃砂(細研)甘草(炙微赤半兩)白花蛇肉(酒浸炙黃二兩)附子(炮去皮臍)
川烏頭(炮去皮臍)甜瓜子麻黃(去根節)芎藭赤芍藥
羌活白芷(各三分)
右為末入研了藥令勻鍊蜜和搗五七百杵丸如梧
桐子大每服不計時候以温酒下二十丸
獨活散(出楊子建獲命方)治走注風其病狀兩足疼痛腫起
或偏在一足痛行履不得其痛處遊走不定忽項上
頭目昏亂或走在右手或走在左手或在一手指頭
上或在一脚指頭上只有一點疼痛不可勝忍宜服
此一方服了未轉加衆藥作四錢牽牛半夏作三錢
共七錢為一服也其遊走痛處一點常赤色甚則遍
身有赤色或攻項背或把腰膊或注脚下或攻胸脇
腿骨與脛骨俱小惟有膝阿頭瘨腫吃此藥後或在
痛處指甲交或在脚指甲下破出得惡血或在鼻中
出得惡血其病方可除根又有白虎風治之亦同此
方服之便愈但有人患白虎風必常夢一猫一虎一
牛一羊四足畜類等物或夢見小兒婦人女孩將花
翠果食與己其疾與走注風十分相類但甚則下青
糞並宜服此方
獨活(去蘆頭)阿魏(麵少許和薄餅子火上焙乾搗為末各一錢)桂(去粗皮)大
黃(炒)牛膝(去苖)羌活(去蘆頭)鱉甲(醋炙)當歸(焙)乾蝎(炒)黃
芪芎藭赤茯苓(去黑皮)木香麻黃蔓荆子
半夏(洗去滑各一分)吳茱萸(炒一錢半)荆芥穗(二錢)虎骨(酥炙四錢)
芫花(一兩)狼毒(搥碎以醋三升同芫花石器内煮乾半兩)白花蛇(酒浸去骨仍用)
(酒又炙乾如此二十次用一兩)麝香(少許研)牽牛子
右將芫花狼毒二味别作一處為末牽牛子半夏二
味亦别一處為末其餘衆藥共作一處為末每服芫
花狼毒末一錢半夏牽牛子末一錢衆藥末一錢計三
錢匕共作一服臨卧葱湯調下
海桐皮煎丸(出聖惠方)治風毒走注肢節疼痛不可忍
海桐皮(半斤)牛膝(去苖半斤)
已上二味並細剉以水一斗於大鍋中煎至一升用
砂盆内爛研絞取濃汁即却於銀鍋中漸漸入酒三
升煎為膏
附子(炮去皮臍)川烏頭(炮去皮臍各二兩)川大黃(剉炒三兩)桃仁(湯洗)
(去皮尖雙仁麩炒微黃二兩)虎脛骨(酥塗炙黃四兩)五加皮赤芍藥
肉桂(去粗皮)麻黃(去根節)當歸赤箭地龍(微炒)木
香獨活没藥防風(去蘆頭)骨碎補乳香
麒麟竭乾蝎天南星(炮各一兩)麝香(細研半兩)
右為細末入麝香都研令勻入前膏和搗三五百杵
丸如梧桐子大每服不計時以温酒送下二十丸忌
食生油毒魚滑物
麝香虎骨散(出聖惠方)治男子因氣虚血弱風毒邪氣乘
虚攻注皮膚骨髓之間與氣相搏往来交繫痛無常
處遊走不定或日輕夜重少得睡卧筋脉拘急不能
屈伸皆治之
虎脛骨(酥炙)敗龜板(炙各半兩)麒麟竭(硏)赤芍藥没藥
(研)自然銅(醋淬硏)白附子(炮)蒼耳子(炒)當歸(去苖)防風
(去苖)骨碎補(去毛)肉桂(去粗皮)白芷(各一分)牛膝(去苖酒浸)五加
皮川羌活(去蘆)㯽榔川天麻(各二錢半)
右入麝香在内為末每二錢用熱水少許調空心服
之或温酒調下亦可比服此藥之先煎生料五積散
三服次日服此藥一方無麝香名虎骨散
狼毒丸(出聖惠方)治風走注疼痛
狼毒(一分)天南星附子(各半兩)
右並生用臨搗合時以淨布裹搥碎用木臼内搗羅
為末後以石鍋内煎釅醋成膏和丸如梧桐子大不
拘時以冷酒下二丸如不飲酒用冷水下亦得
治風走注疼痛不定隨痛處熨之(出聖惠方)
黑豆(五升)芫花(一斤)生薑(半斤)
右都炒旋入醋拌用青布裹熨痛上更番炒以效為
度
虎骨丸(出聖惠方)治風毒走注疼痛不定
虎脛骨(酥塗炙黃二兩)牛膝(去苖)天雄(炮製去皮臍)天麻羌活
(各一兩)白附子(炮製)防風(去蘆)桂心酸棗仁(微炒)天南星
硃砂(細研各三分)烏蛇(酒浸去皮骨炙黃二兩)桑螵蛸(微炒)桃膠
(各半兩)槐膠當歸川大黃(炒各一兩)麝香(研一分)
右為散入研了藥令勻鍊蜜和丸如梧桐子大不計
時候以温酒下二十丸
獨聖黑龍丸(出聖惠總錄)治一切風氣走注四肢百節痠
痛及閃肭肢節等疾
甘松(去土)零陵香(各半兩)白殭蠶(生用一兩)莎草根(炒去毛)白
附子(生)白芷麻黃(去根節)芍藥(各一兩)半夏(洗去滑焙乾一)
(兩)墨(二兩)草烏頭(炮去皮半斤)天南星烏頭(炮去皮臍各二兩)
藿香葉(一兩)山芋(一兩)
右為末以法酒二升米醋一升麵二兩熬作糊丸如
彈子大每服半丸用薄荷茶送下酒化亦量虚實服
之
牛膝丸(一名接骨丹出御藥院方)治風氣下注脚膝無力筋骨痠
疼或上攻頭目腫痛遍身疼倦壮熱並皆治之
蓯蓉牛膝(並酒浸)防風(去蘆)萆薢(切炒)葳靈仙(去土)海桐
皮(去粗皮)自然銅(醋浸七次)狗脊(去毛)川烏頭(生去皮臍已上各一兩)
没藥(别研)乳香(别研各半兩)地龍(去土二兩)骨碎補(去毛四兩)木鱉
子(去殼别研四兩)
右為細末酒麵糊為丸如桐子大每服五十丸温酒
送下食前服
妙應丸(一名青龍妙應丸出危氏方)治諸風攣急遍體疼痛遊走
無定百藥不效
川山甲(十五斤石灰炒去灰)全蝎(七個去毒)麝香(一研别)地龍(去土一兩)
草烏(生去皮一兩)没藥乳香(别研各三錢)松脂(半兩)蜈蚣(七條)
(生用)五靈脂(去砂石三錢)白殭蠶(薑汁炒半兩)班猫(七個糯米炒去頭目)
右為末酒糊丸如菉豆大以青黛為衣每服二十丸
不拘時温酒送下忌食熱物
木通丸(出聖劑總錄)治風走注身體疼痛榮衛凝澁
石斛(一兩去根)牛膝(去苖酒浸一宿切焙一兩)附子(二枚共及一兩者炮製去皮臍)
乾薑(炮三分)肉豆䓻(四枚去皮麵裹煨麵熟為度)㯽榔(剉四兩)木香
(一分)甘菊(炒二兩)石硫黃(一分)白花蛇(酒浸去皮骨焙二兩)枸杞子
(九蒸九暴炒黃二兩)
右為末以酒煮麵糊和丸如桐子大每服二十丸空
心温酒下如服了轉覺腦骨内疼甚者乃藥效婦人
當歸酒下作細散每服一錢半匕温酒粥飲任調下
防風天麻散(出宣明論)治風麻痺走注肢節疼痛中風偏
枯或暴瘖不語内外風熱壅滯觧昏眩(出儒門事親)
防風天麻川芎香白芷草烏頭(去蘆)白附
子荆芥穗(羅淨)當歸(焙)甘草(各半兩)滑石(二兩)羌活(半兩)
右為末熱酒化蜜少許調半錢加至一錢覺藥力運
行微麻為度或鍊蜜為丸如彈子大熱酒化下一丸
或半丸細嚼白湯化下或細嚼酒愈妙日三服此藥
微有熱性甚能開發風熱鬱結以使氣血宣通而愈
或風多熱少寒凉諸藥不能退者亦宜以開發或三
服兩服不中效即却服防風通聖散得熱勢少减復
與服之熱勢大甚者及目疾口瘡咽喉腫痛者不宜
服之但宜退風熱辛寒之藥也少尤宜服之
如意丸(出聖劑總錄)治風毒走注筋骨疼痛
草烏頭(去皮臍)五靈脂蘹香子(炒)青橘皮(去白焙)芸
薹子陳皮(去白焙)木鱉子(去殼)防風(去义生用各一兩)巴豆
(四十九粒去皮心膜研出油)班猫(八十一個去頭足炒)木香(一分)
右為末用宿炊餅以釅醋煮作糊和丸如豌豆大每
服一丸酒下不計時
骨碎補丸(出聖劑總錄)治風毒走注疼痛
骨碎補(去毛兩半)葳靈仙(洗焙)草烏頭(炮去皮各二兩)天南星(炮)
地龍(去土炒)自然銅(醋煆焠)木鱉子(去殼)楓香脂(各一兩)没
藥乳香(研各半兩)
右為末酒煮麵糊和丸如梧桐子大每服五丸温酒
下空心服之
虎骨散(出聖惠方)治風疼痛走注不可忍
虎脛骨白芷當歸漏蘆紫笋茶(各一兩)桂
(半兩)碙砂(醋塗虎骨上慢火炙黃半兩)芫花(醋拌炒黑色)地龍(微炒各一分)
赤芍藥(三分)
右細羅為散每服不拘時以温酒調下一錢
天麻丸(出聖濟錄)治風毒上攻下注遊走不定衝繫疼痛
天麻地龍(去土)羌活(去蘆頭)獨活(去蘆)桂(去粗皮)附子(去皮)
(臍生用)没藥(研)荆芥穗(各二兩)麝香(研一錢)
右為末生蜜和丸如櫻桃大瓷器内收每服一丸用
荆芥臘茶嚼下如注破脚至甚者不過二十日上攻
則食後服下注則食前服
烏頭散(出聖惠方)治風走注疼痛及手足拘急頭疼不可
忍
川烏頭(炮去皮臍)乾薑(炮製)川椒(去目及閉口者微炒去汗)硃砂(細研)細
辛桂心(各半兩)天雄(炮製去皮臍)莽草(微炙)雄黃(細研各一兩)
右細羅為散每服不拘時以温酒調下半錢
桂心散(出聖惠方)治風走注疼痛
桂心地龍(微炒)白殭蠶(微炒)漏蘆葳靈仙芎藭
白芷當歸木香(已上各半兩)
右細羅為散每服不拘時以熱酒調下二錢
乾地黃丸(出聖劑總錄)治走注疼痛
生地黃(焙)白芷當歸(切焙)没藥(硏)防風烏頭(炮製)
(去皮臍)木香赤小豆(炒各等分)
右為末水浸蒸餅心和丸如梧桐子大每服五丸冷
酒下空心食前服日二
應痛丸(出聖劑總錄)治風毒内攻走注疼痛不定
五靈脂(黑色者炒)地龍(去土炒)白芥子草烏頭(去皮臍生用)
自然銅(煆醋淬研各一兩)乳香(研半錢)巴豆(七枚去皮心膜醋煮黃色)
右為末酒煮麵糊和丸如小豆大每服五丸温酒下
葳靈仙丸(出聖劑總錄)治風氣走注疼痛無常處
葳靈仙(去苖土)五靈脂(各一兩)烏頭(炮去皮臍)木鼈子(去殼)乳
香(硏各半兩)芍藥
右為末滴酒和丸如梧桐子大每服七丸食前冷酒
下加至十丸
活絡丹治一切痛風走注渾身疼痛(方見諸風雜治類)
漢椒散(出聖惠方)治風走注疼痛及白虎歴節風等
漢椒(去目及閉口者微炒去汗)側子(炮去皮臍各一兩)桂心麻黃(去根)
(節)當歸木香(各一分)
右細羅為散每服不拘時以温酒調下半錢
治風走注疼痛不定隨痛處熨之
芫花漢椒(去目)桑根白皮(各二兩)柳蚛屑桂心(一兩)
麩(一升)
右用醋一升拌炒令熱以青布裹熨痛處冷即更入
醋重炒依前熨之以差為度
又方(出聖惠方)
針砂(五兩)砒霜碙砂雌黃磁石(各半兩)麝香(一分)
右為末臨時以醋拌炒令熟用熱帛裹熨患處立差
羌活丸(出王氏博濟方)治風毒走注疼痛及體内多風疾者
羌活獨活(去蘆頭各二兩)地龍(去土炒一兩)天麻(三分)烏頭(炮製)
(去皮臍半兩)
右為末用生蜜和丸如梧桐子大每服二十丸薄荷
湯或温酒下食前服
莎草根丸(出聖劑總錄)治風走注循入經絡及腰膝疼痛
莎草根(用猪胆炒令香)草烏頭(用淨水浸一半炒去皮尖各二兩)劉寄奴
(一兩)葳靈仙(去土)躑躅花(各兩半)
右為末用乳香没藥各半兩入醋煮麵糊和丸如梧
桐子大火煆自然銅研為衣每服五丸漸加至十丸
煨葱酒下
仙靈脾散治風走注疼痛往来不定
仙靈脾葳靈仙芎藭桂心蒼耳子(各二兩)
右細羅為散每服不拘時候以温酒調下一錢
神效膏治風走注疼痛上下不定隨處貼之
牛皮膠(水溶作膏一兩)芸薹子安息香附子(生去皮臍)漢
椒(生用各半兩)
右細羅為散入膠中和成膏塗紙上隨貼之立定
烏頭丸治走注疼痛不可忍
烏頭(炮去皮臍)乾蝎(去土炒)地龍(去土炒)躑躅花(去心各等分)
右為末醋麵糊和丸如菉豆大每服五丸婦人當歸
酒下男子荆芥酒下
治風走注疼痛
水銀(一兩)棗(十五枚蒸熟取穣和水銀研星盡)天南星(炮三分)乾蝎(半兩)
羌活(三分)
右為末入水銀棗一處研和丸如小豆大别以膩粉
拌令日色隂乾每服不拘時以豆淋酒下五丸一方
無羌活
趁痛丸治風毒留客日深氣虚邪實攻繫不定走注
疼痛
大戟(刮去皮)甘遂白芥子(各一兩)
右為末用大麥麵一兩和勻醋調作餅子慢火炙黃
熟再搗羅用薄麵糊為丸如梧桐子大每服十丸漸
加至十五丸空心冷酒下病痛甚不入大麥麵亦得
芸薹子散治風毒走注疼痛如虎囓
芸薹子天南星草烏頭(並生各一兩)
右為散每用五錢匕量入生麵一釅醋生薑汁各少
許調成膏攤紙上厚一分貼痛處即止
消毒膏治風毒走注疼痛筋脉攣急
馬牙硝(燒赤研一兩)烏頭(大者二枚燒存性三分研)
右同研令勻每用三錢匕白麵三錢匕生薑汁一盞
同熬成膏攤於帛子上熱貼日二換之
治風走注疼痛
地龍(微炒一兩)麝香(細研入一分)
右細羅為散每服不拘時以温酒調下一錢
芥子膏治風毒走注疼痛及白虎歴節風
用芥子為末鷄子白調傅之一方治中風口噤舌本
縮無鷄子白用醋調塗頷下及傅頸周圍立效一方
芥子同酢煮傅之
虎骨木瓜丸治飲酒過度寒濕停滯經絡不和傷敗
氣血走注筋骨疼痛晝靜夜甚或冐所傷亦治筋骨
走注并婦人血風疼痛並治之
虎骨(酥炙)南乳香(研)没藥(各一兩)木瓜天麻蓯蓉
牛膝(已上四味各二兩用好酒浸十日取出焙乾)
右為細末將原浸酒作糊為丸如梧桐子大每服三
十丸至五十丸空心食前温酒送下日進二三服
透骨膏治一切風濕走注疼痛
生地黃馬鞭草(各半斤)吳茱萸白麵(各三兩)骨碎
補乾生薑屑(各四兩)鼈甲(二個炙)蒲黃(二兩)
右為細末用米醋調似膏子於火上温熱攤於痛處
用飯裹蒸候冷再炒如此七次於避風處用
地黃丸大治走注風及風氣四肢倦怠不思飲食(出大)
(全集謂之四聖丹)
熟地黃(洗剉焙)當歸(同上)玄參(並同上)羌活(剉焙揀節種者)
右四味各等分為細末鍊蜜為丸如梧桐子大每服
三十丸或温酒鹽湯空心食前服藥良久仍進飲食
忌猪鷄羊以羌活之故忌熱麵以當歸之故忌羅蔔
以地黃之故忌猪羊血以耗藥力之故餘皆不忌
治走注風散血止痛
以石蠶節搗篩末酒温服之
治走注風
用建水草葉焙乾碾末煖酒服
風入腹拘急切痛(論)
夫風入腹拘急切痛者風邪搏於隂經也風邪搏於隂
經則腸縮踡腸縮踡則絀急風寒之氣與正氣相繫故
裏急而切痛也
方
竹瀝湯治風毒入人五内短氣心下發熱手足煩疼
四肢不舉皮肉不仁口噤不言
竹瀝(一斗九升)防風茯苓秦艽(各三兩)當歸黃芩
(一方作芍藥)人參芎藭(一方作防己)細辛桂心甘草
升麻(一方作通草)麻黃白术(各二兩)附子(二枚)蜀椒(一兩)
葛根(五兩)生薑(八兩)
右㕮咀以竹瀝煮取四升分五服初得病即須摩膏
日再痺定止一方無麻黃蜀椒生薑
大巖蜜湯(出聖惠方)治賊風腹中絞痛幷飛遁注發作無
時發即搶心脹滿脇下如錐刀刺并主少隂傷寒
梔子(十五枚)甘草乾地黃細辛茯苓羊脂
(靑羊角亦得)吳茱萸芍藥(小器用芎藭)乾薑當歸桂
心(各一兩)
右㕮咀以水八升煮取三升去柤内脂令拌分三服
温酒服如人行十里頃若痛甚者羊脂三兩當歸芍
藥人參各一兩心腹脹滿堅急者加大黃三兩一方
不用梔子羊脂茯苓桂心名巖蜜湯一方無羊脂用
水酒煎服名乾薑散
乾地黃湯(出聖劑錄)治風入腹兼尸疰入心腹㽲痛氣短
喘息不得宜服
熟地黃(焙一兩)當歸(焙一兩半)芍藥(一兩半)甘草(炙剉)人參
桂(去粗皮)附子(炮去皮臍)厚朴(去粗皮塗生薑炙煙起各一兩)細辛(去苖葉)
乾薑(炮各兩半)吳茱萸(湯洗焙乾炒三分)
右粗搗篩每服三錢匕以水一盞煎去滓取七分空
腹服日三夜一
天雄散(出聖惠方)治風入腹臟腑中切痛拘急
天雄(炮去皮臍)當歸桂心木香(各一兩)雄黃(細研)地黃
(微炒)乾蝎(生用)硃砂(細研各半兩)獨活(三分)麝香(細硏一分)天南星
(微炒半兩)
右細羅為散入研了藥令勻每服不計時以温酒調
下一錢
烏頭散(出聖惠方)治風氣入腹拘急切痛煩冤不可過時
川烏頭(炮去皮臍)黃芩(各一兩)乾薑(炮剉)人參(去蘆)天雄(炮去皮臍)
甘草(炙各半兩)當歸(剉炒)白术漢防己(各三分)細辛(三分)
右為散每服三錢以水一中盞煎至六分去滓不計
時候少熱服之
甘草湯(出聖劑總錄)治風入腹中㽲痛并飛遁注發作無
時發則搶心脹滿脇下如錐刀刺
甘草(炙剉)細辛(去苖葉)乾薑(炮)當歸(切焙)桂(去粗皮)白茯苓
(去黑皮)赤芍藥吳茱萸(湯洗焙炒)熟地黃(切各一兩)
右粗搗篩每服五錢匕以水一盞半入切羊脂少許
同煎至八分去柤空心日午夜卧服
人參湯(一名茵□散出聖惠方)治風入腹拘急㽲痛
人參(一兩)附子(炮去皮臍一兩半)麻黃(去根節一兩半)防己(三分)茵芋
(去苖一兩)黃芩(去黑心一兩)防風(去义)芎藭(各三分)甘草(炙三分)
右粗搗篩每服三錢匕以水一盞生薑三片煎至七
分去柤少熱服不計時候
附子散(出聖惠方)治風入腹㽲痛無時發則搶心脹滿拘
急
附子(炮去皮臍)細辛甘草(炙)當歸(剉微炒)桂心赤芍
藥生地黃青橘(湯浸去白微炒各一兩)吳茱萸(湯浸七遍焙乾)
(炒半兩)
右粗羅為散每服三錢以水一中盞入生薑半分煎
至六分去柤不計時候稍熱服
甘草飲(出聖劑總錄)治風入心腹㽲痛脹滿拘急不得息
并轉筋温中止痛利大小便
甘草(炙)防風(去义各一兩半)吳茱萸(湯浸炒)赤芍藥當歸
(焙)細辛(去苖)乾薑(炮各一兩)熟地黃(一兩一方作生)
右粗搗篩每服五錢匕以水一盞半煎去滓取八分
空腹温服日二服一方有桂心無甘草名防風湯聖
惠方名桂心散
鬼箭湯(出聖劑總錄)治風入腹攣急及賊風所中
鬼箭羽(如鷄子大一塊)甘草(一尺炙剉)石膏(如鷄卵一塊)麻黃(去根節沫)
(焙四兩)
右粗搗篩每服五錢匕水一盞半煎至八分去柤空
心臨卧各一服慎外風一方㕮咀以東流水煮服之
桂心湯(出聖濟總錄)治風入腹五臟拘急四肢不隨腹滿
欲絶
桂(去粗皮)防風(去义)黃芩(去黑心)乾薑(炮)秦艽(去苖根)吳茱
萸(湯浸炒)甘草(炙剉各一兩)
右粗搗篩每服五錢匕水一盞半煎至八分去柤温
服不拘時候服後忌海藻菘菜生葱
烏頭湯(出千金方)治寒疝腹中絞痛賊風入腹攻五臟拘
急不得轉側呌呼發作有時使人隂縮手足厥逆
烏頭(十五枚要略用五枚)大棗(十枚)甘草(二兩)芍藥(四兩)桂心(六兩)老
薑(一斤)
右㕮咀以水七升煮五味取三升去滓别搗烏頭去
皮劈破蜜二升微火煎令减五六分内湯中煮兩三
沸去滓服一合日三間食彊者三合以如醉状為知
不知增之一方無大棗
赤芍藥散(出聖惠方)治風入腹攻五臟拘急不得轉側隂
縮手足厥冷腹中㽲痛
赤芍藥桂心甘草(各炒微赤剉)防風(去蘆頭)芎藭(各一)
(兩)烏頭(炮製去皮臍二兩)
右搗羅為散每服三錢以水一中盞入生薑半分棗
二枚煎至六分去柤不拘時候稍熱服
理中湯(出聖劑總錄)治風入腹心腹㽲痛痰逆惡心或時
嘔吐隔塞不通
人參乾薑甘草(炙剉)白术(各二兩)
右粗搗篩每服三錢以水一盞煎至七分去滓稍熱
服空心食前服
治中風寒熱腹中絞痛
以乾鯽魚一頭作末三指撮以苦酒服之温覆取汗
良
食鹽方治中風但腹中切痛
以鹽半觔熬令水酒著口中飲熱湯二升得吐愈
普濟方卷九十八
