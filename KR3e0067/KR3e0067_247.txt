普濟方卷二百四十七明周王朱橚撰
㿗疝門
總論
夫腎主納氣人之氣海繫焉腎虛而為風寒所乘而為
暑濕所襲為喜怒憂恐所傷而冰結不散又與氣摶是
以羣邪聚於其中曰疝曰奔曰小腸氣曰膀胱氣皆是
物也其候不特外腎小腹作痛㦯攻刺于腰脇㦯遊走
于背膂㦯冷氣搶心心下痛滿㦯手足厥冷自汗嘔逆
痛遶臍膀㦯脇之左右如杯㦯臍之上下如臂㦯腹中
累累如桃李㦯胃脘間覆大如盤有壯熱惡寒者有洒
淅寒熱者有不得大小便者有裏急而下泄者自汗出
者有不欲食者其於隂間則卵有大小伸縮而上下不
常囊有腫脹急痛而發歇無定挾冷觸怒則塊物逼上
囊根㦯攻腹之脇時和心平則塊物自循膋系歸入囊
中凡此皆謂之腎氣治法綱領風則散之寒則温之暑
則解其熱濕則渗其水七情所發調其心氣水與氣摶
行其小便其間以主治腎氣之劑参之然總治之法大
要以流行疎利為先毋曰腎虚得病不敢疎泄盖腎為
邪氣所干若非逐去病何由愈儻㦯姑息畏虚妄以剛
劑兜住使大小腑秘而不通邪氣入腹衝心危殆必矣
然腎氣發則固以腎虚得之然虚中有冷虚中有熱又
有冷熱不調尤當詳審冷者脇邊及外腎清冷小便清
而多遇寒即發是也熱者内挾暑氣㦯積毒㦯服暖藥
於前外腎與小腹俱熱肛門間糞後赤熱小便數澁遇
熱則甚是也冷熱不調者小便外腎乍冷乍熱大便小
便㦯秘㦯利用藥温凉當隨証而權度之但所謂流行
疎導常常運轉於其中矣其若大小便流利之後㦯更
有□刺引疼㦯氣遊注於肌膚之間此則腎虚血虚氣
不還元當加潤飬人参當歸川芎芍藥桑螵蛸葫蘆巴
軰又不可無惟是逆氣長虚中脘停酸燥悶擾甚而至
於嘔吐最為惡候何則天一生水腎實主之中筋系於
隂隂器惟藉陽明以飬之今脾土不濟腎水上乘必為
酸汁為必涎飲荏苒踰時遂成暴吐醫家執劑之始皆
知腎經惡燥如蒼术白术良薑之類誠不敢用及其嘔
吐大作薑术軰用之而不顧若猶未也則吳株萸蓽撥
剛燥等劑又加多焉雖附子亦用之而救急矣病勢至
此脾土未強腎水已為之涸腎水既涸脾土又為之焦
往往隂陽不升降榮衞不流行大小二便關隔澁閉而
腎汁皆自其口出也如此者大抵不救臨病湏當識病
預與病家言之夫心火下降則腎水不患其不温真陽
不行則腎氣不患其不和安有所謂木強者哉惟夫嗜
慾内戕腎氣虚憊故陽隂不相交水火不相劑而沉寒
涸冷凝滯其間脹大作疼頑痺結硬勢所必至矣執劑
之法不可純用燥熱當温利以逐其邪邪氣内消榮衞
流轉蓋如寒谷逢春有不戒而速不行而至者矣外此
又有一種升高墜下外腎跌傷驚起與敗血交攻亦有
木強脹疼之証治法大要則同於中更為之消瘀大
抵諸疝之脉脉當弦緊盖弦者寒也緊者痛也疝有七
証厥疝癓疝寒疝氣疝盤疝附疝狼疝是也何以言之
厥疝則心痛足冷食已則吐癓疝腹中氣乍滿滿氣
積如臂寒疝因寒飲食卒然脇下腹中痛氣疝腹中
乍滿减而痛盤疝腹中痛盤疝腹中痛引臍膀附疝腹
痛連臍下有積聚狼疝小腹與隂相引而痛諸疝不愈
邪氣留滯及成積聚其脉厥而緊浮而牢皆積聚之脉
也但牢強急者生虚弱急者不可治(儒門事親書云寒疝名水疝律科王)
(敏之病寒疝臍下結聚如黃苽每發遶腰間痛急不能忍戴人先以舟車及猪腎散下四五行覺藥繞病三五)
(次而下其瀉皆水也猪腎甘遂皆苦寒經言以寒治寒萬幸萬全但下後忌飲冷水及寒物宜食乾物以寒疝)
(本是水故也即日病减八分食進一倍又數日以舟車丸百餘粒通經散四五錢服之利下俟三四日又服舟)
(車丸七十八粒猪腰散三錢乃行步如常矣又一僧疝病發作冷氣上實齒下貫腎緊若䋲挽两睪時腫時冷)
(戴人稱两手脉細而弱斷之日秋脉也此因金氣在上下伐肝木水畏金木伸故病如是肝氣䃲薄而能下榮)
(放睪丸故其寒實非寒木受金制𫝊之胃土胃為陽明故上實齒病非齒之病肝木者心火之母也母既不伸)
(子亦屈伏故下冷而水化乘經曰木欝則達之土欝則泄之令涌四次果覺氣和睪丸痒而暖戴人曰氣已入)
(睪中矣以茴香术荗之藥劑以服首尾一月而愈澹療方云治疝氣發作痛不可忍真科五苓散一貼連根葱)
(白一寸燈心七莖煎湯吞下青鹽木香丸五十粒即效又法青木香丸二百粒斑猫七枚去頭趐為粗末用瓦)
(銚於文武火上同炒令木香微香却以磁碟蓋藥銚放冷處少時去斑猫取木香丸二服空心茴香酒吞下累)
(試之冇驗也)
論云厥隂脉滑則病狐疝少隂脉滑則病肺風疝太
隂脉滑則病脾風疝陽明脉滑則病心風疝也太
陽脉滑則病腎風疝少陽脉滑則病肝風疝靈樞
經云心脉微滑為心疝引臍少腹鳴肝脉滑甚為
㿗疝夫滑脉關已上見者為大熱蓋陽與陽併
也故大熱脉滑尺脉見為大寒生㿗疝滑脉者命
門胞絡之名也為丙丁熱火併于下蓋丙丁不勝
壬癸從寒水之化也故生㿗疝寸口脉弦而緊弦
即衛氣不行衞氣不行即惡寒緊則不欲飲食弦
緊相摶即為寒跗陽脉浮而遲即為寒疝凡瘦人
繞臍痛必為風冷榖氣不行而反下之其氣必衝
心不則否夫隂㿗属肝係宗筋胃陽明養之世多
不識謂之外腎非特名義差錯亦使内臟不分其可不
辨古方四証但曰腸㿗氣㿗水㿗卵脹殊不别其所因
如腸㿗則因房室過度元臟虚冷腸邊膋系不收墜入
㿗中上下無定謂之腸㿗不内外因病者久蓄憂思恐
怒兼并隨臟氣下墜隂㿗腫脹急痛名曰氣㿗属内所
因病者久坐冷濕濕氣下襲致隂腫脹名曰水㿗属外
所病者勞役無節及跨馬坐車致卵核腫脹㦯偏有大
小上下無常者名曰卵脹亦属不内外因有小兒生来
便如此者乃宿疾也卵脹腸㿗皆難治氣㿗水㿗治之
易愈又寒疝下注入于㿗中名為狐疝亦属㿗病世人
因此病以㿗病為疝氣不審之甚婦人隂門挺出亦稱
㿗病名義不分有如此者凡㿗唯腸㿗無問貴賤多有
之有睡卧膋系延入脇下者有墜入囊中者㦯遇疲勞
及天色變動逼上囊根腫急作痛過於寒疝得暖則下
其如卵脹有作熱生膿為癰潰爛者比比有之(前隂分大寒大)
(熱囊垂縮隂陽别証云三陽為病發寒為癰腫不為痿厥喘瘖其傳為索睪其傳為㿗疝夫熱在外寒在内則)
(累乖此九夏之氣也寒在外熱在内則卵縮此三冬之氣也足太陽膀胱之脉逆上逓手太陽小腸之脉下行)
(至足厥隂肝之脉不得伸其任脉並厥隂之脉逆則如巨川之水治陽氣下墜是風寒濕熱下出囊中至兩睪)
(腫大謂之曰大甚則為㿗足厥隂肝之經與太陽膀胱寒水之脉同至前隂之来傷寒家說足厥隂肝經為痛)
(滿囊縮急下之宜大承氣湯以瀉大熱靈樞經曰足厥隂肝經經脉中以為寒則筋攣卵縮為大寒前說囊為)
(大熱此說囊縮寒此說囊縮垂睪下引㿗疝脚氣大寒風濕盛下垂為寒與上二說不同以平康不病人論之)
(夏暑大熱囊卵累垂冬天大寒急縮上次與三說又大不同何也是相乖邪不相乖邪荅曰傷寒家囊卵縮大)
(熱在内宜承氣湯急下之與筋經說囊卵縮大寒在外亦是在内與傷同故再引平康之人以証之也冬天陽)
(氣在内隂氣在外人亦應之故寒在外則皮急而囊氣縮夏月隂氣在内陽氣在外人亦應之故熱在内則皮暖)
(皮暖則垂囊此㿗疝之相也三說文殊皆亦理也用藥詳而審之)
諸疝(附論)
疝病有七厥逆心痛足寒飲食則吐者名厥疝腹中氣
滿心下盡痛氣積如臂者名堅疝寒飲則脇下腹盡痛
者名寒疝腹中乍滿乍寒而痛者名氣疝腹中痛在臍
膀者名盤疝腹中乍痛在臍下有積聚者名附疝小腹與
隂相引而痛大便難者名狐疝凡此七疝皆寒由血氣
凝澁不得通利冷劇則痛故皆謂之疝難經曰任之為
病其内若結男子為七疝女為瘕聚盖明此也
方
敵金散(出直指方)治疝氣外腎腫脹極大或生瘡出黃水其
痛遶腸寒熱往来
荆三棱蓬莪茂木猪苓白附子蘿蔔子
赤芍藥黑牽牛川楝肉山茵陳青木
香陳橘皮五靈芝姜黃茴香(各一兩)南木
香(半兩)丁香(一分)澤瀉(一兩半已上并生用)海藻(酒浸一宿焙乾)海浮石
(米醋浸火煨紅淬醋又煨淬如此七次黑為度)川山甲(熟火灰煨焦各一兩)青皮(去白)
(二兩生用一兩截碎以班猫五十箇頭翅去足同炒黃色去班猫不用)香附(杵淨三兩一兩)
(生用一兩以巴豆五十粒去壳同炒色焦去巴豆不用)
右截碎夾和微炒並為末酒麺稀糊為丸如梧桐子
大每服三十丸温酒送下此藥泄斟酌用之
又方
川楝散(出直指方)治外腎脹大麻木痛硬及奔豚疝氣偏墜
諸証
川楝子(不蛀者四十九箇先切七箇取肉以茴香二錢慢火同炒併留茴香又切七箇以破)
(故紙二錢半同炒併留故紙又切七箇以黑牽牛二錢半同炒併留牽牛又切七箇以鹽一錢同炒)
(併留鹽又切七箇以班猫十四箇去翅同炒去班猫不用又切七箇以巴豆肉十四箇作兩斷同炒)
(去巴豆不用又切七箇蘿蔔子一錢半同炒去蘿蔔子不用外更别分入)茴香(炒)青木
香(各半兩)桂心南木香(各二錢半夹和)
右為末酒調麺糊丸如梧桐子大每服三十丸食前
鹽酒下積日計功打墜瘀血一方加延胡斑牛半兩
略炒入藥研末調酒下
療疝氣核腫疼(方見本門諸㿗類黃蓍丸)
消疝丸(出楊氏家藏方)治寒在下焦臍腹牽痛膀胱重墜久而
不愈漸至腫大甚者生瘡時有濃汁焮硬赤痛不忍
者
金鈴子(去核炒黃)赤撲兒(焙)茴香(炒稱三味各二兩)肉桂(去皮半兩)
甜瓜子(微炒一兩)
右件為細末酒煮麺糊為丸如桐子大每服五十丸
至一百丸空心温酒或鹽湯下忌熱麺生葱大酢粘
食等物
川椒散(出直指方)治疝氣外腎腫痛
川椒(去目并合口者微炒出汗)官桂(各半兩)白荳仁甘草(各一兩)
川芎當歸青皮陳皮(製)枳壳梹榔赤
茯苓青木香南木香蓽澄茄
右為麄散每三錢薑棗煎食前服
蒺藜丸(出三因方)治囊核堅大行動難發作牽連偏墜疼痛
白蒺藜(微炒去刺)海藻(浸洗去鹹)澤瀉(各一兩)茴香(炒一兩半)桂心
牛膝(剉酒浸)五味子木香(煨)梹榔(各二兩)茯神
人參遠志(水浸去心姜汁炒各三兩)川練(去皮核麸炒)桃仁(去皮尖炒)
(别研)赤芍藥續斷山茱萸蓯蓉(酒浸)青皮(各四兩)
右為末蜜丸梧子大空心食前温酒鹽湯下三五十
丸
海蛤丸(出濟生拔萃方)治㿗疝
地膽(二十一箇去頭足翅)海蛤(醋淬三遍)當歸海金沙膩粉
碙砂(各一錢)海藻粉霜(各半兩)水蛭(二十箇炒)青黛
滑石乳香(各一錢)朱砂(二錢為末)
右為末鹽湯麺糊為丸如小荳大朱砂為衣每服十
丸煎燈草湯空心服之小便下冷濃惡物乃效却以
黃連紫河車板藍根各三錢煎湯𠻳口以手刷齒一
方去板藍根加管仲
椒薑丸治七疝諸寒在臍傍痛上义胷中滿少氣
蜀椒(去目及閉口炒出汗一兩一分)乾薑(炮)厚朴(去粗皮塗生姜汁炙)黃芩
(去黑心)細辛(去苖果)芍藥桂(去皮各一兩)桔梗(炒半兩)烏啄
(炮裂去皮臍一分)柴胡(去苖)白茯苓(去黑皮)牡丹皮(各一分)
右為末煉蜜和丸梧桐子大每服二十丸温酒或米
湯飲下日三服
聚香飲子(出危氏方)治七情所傷遂成七疝心腹脹痛腰脇
連背不可俛仰
檀香木香乳香沉香合香(各一兩)玄胡索
(炒去皮)片子姜黃川烏(炮去皮尖)桔梗(去蘆剉炒)桂心(不見火)
甘草(炙各半兩)丁香(亦不見火一兩)
右㕮咀每服四錢水一盞半生姜七片棗一枚煎七
分去滓温服不拘時
厚朴丸治七疝肢體寒臍腹堅痛滿痛
厚朴(去皮生姜汁炙)附子(炮製去皮臍)蘹香子(炒)白术(剉炒)桂(去皮)
乾姜(炮)枳壳(去瓤麸炒)青橘皮(湯浸去白焙)芎藭(炮製去皮臍)烏
頭(炮)木香當歸(切焙各一兩)
右為末煉蜜丸如梧桐子大每服二十丸温酒下生姜
湯亦得不拘時
海藻丸治奔豚疝氣膀胱小腸氣頑卵木腎及小兒
偏墜一切腎氣等症
海藻(半兩洗焙乾)木香梹榔川椒(去目炒)甘遂(各半兩)
川烏(半兩炒小兒去之老人用一兩)白牽牛(二兩取末半兩)黑牽牛(二兩取末)
(半兩)茴香(微炒)猪苓(去皮)澤瀉(各三錢)吳茱萸(四錢椒炒)
右為末滴水丸如梧桐子大每服五十丸至百丸空
心鹽湯酒任意下黃涎下者驗十五歲以下小兒二
十五至五十丸此藥不特利大便大能利小便後復
忌甘草相反
烏頭丸(出聖惠方)治七疝氣臍腹堅痛
川烏頭(炮製去皮臍)蓬莪荗木香川大黃(剉碎微炒)當
歸芎藭荆三棱(炮剉)川椒(去目及閉口者炒出汗)桂心
桃仁(湯浸去皮尖双仁麸炒微黃)乾漆(搗碎炒令烟出各一兩)肉荳蔲(半兩)
(去壳)
右為末先以釅醋一升入藥末四兩熬令减半又漸
入醋一升熬成膏次入餘藥末和搗三百杵丸梧桐
子大每服食前生姜湯或煖酒下二十丸
草荳䓻丸(出聖惠方)治七疝四肢寒冷臍下妨痛不欲飲食
草荳蔲(去皮)厚朴(去粗皮生姜汁炙令香)附子(炮裂去皮臍)蘹香子
(微炒)白术桂心乾姜(炮各一兩)青橘皮(湯浸去白穰焙)芎藭
川烏頭(炮製去皮臍)木香吳茱萸(湯浸七遍焙乾微炒各一兩)
右為末煉蜜為丸和搗三二百杵丸如梧桐子大每
服於食前熱酒下二十丸
白术妙功丸(出御藥方)治腎氣久虚上攻下注臍腹久冷腰
背痳痛及膀胱疝氣玄癖氣悶小腸作聲時時下墜
白术莪术澤瀉當歸(去蘆頭)厚朴(去皮生姜汁炒)破
故紙(炒各半兩)延胡索木香(共二錢)川苦楝梹榔(各三)
(錢)
右為末水煮麺糊丸如荳大每服七十丸食前温水
下
宣胞丸治膀胱疝氣及豚木腎其大如斗
猪胞黑牽牛(四兩入胞内好醋一升煮至盡焙乾)木香木猪苓
(去皮)續隨子淡豆豉三棱(煨)川楝肉馬蘭花
茴香(炒各等分)
右為末糊丸如梧桐子大每服五十丸鹽湯第二服
車前子湯下小便實閉不通加土狗十箇海金沙一
兩
蓬莪茂丸治七疝臍腹堅痛
蓬莪术(炮剉)木香大黃(剉炒)當歸(切炒)芎藭荆三稜
(炮剉)草荳蔲(去皮)桂(去皮)桃仁(去皮尖仁炒各一兩)肉荳蔲(炮半兩)乾
漆(炒令烟出一兩)
右為末醋麺糊為丸梧桐子大每服二十丸温酒或
生姜湯不拘時
茴香楝子丸治諸疝症
川楝子(一兩三錢)小茴香(一兩半)吳茱萸(二兩)海藻(一兩)木香
(半兩)澤瀉(半兩)青鹽(三錢)蓬术(七錢半醋炙)三楞(七錢半煨)青皮(一兩)
黑牽牛(七錢一半生用一半炒用)
右為細末醋糊丸梧桐子大每服五十丸空心酒下
前川楝茴香茱萸用酒煎童子小便各浸半兩又用
巴豆去皮班猫去翅足各三五箇以川練茴香青皮
共炒色變去班巴二藥
烏啄丸治疝諸寒臍膀痛上攻胷中滿悶少氣
烏啄(炮製去口皮臍)厚朴(姜製)赤茯苓梹榔(各半兩)乾姜(炮)
木香細辛芍藥桂心川椒(去目及閉口者微炒出汗)
柴胡(去苖共一兩)
右為末煉蜜和搗三百下丸梧桐子大每服食前温
酒下十五丸
吳茱萸丸治七疝氣心腹結聚疼痛
吳茱萸(湯浸七次焙乾微炒)木香梹榔訶黎勒(煨用皮)川
大黃赤茯苓烏啄(炮去皮臍)當歸赤芍藥枳
壳(麸炒黃)桂心(各一兩)
右為末煉蜜和丸如梧桐子大每服食前熱酒下二
十丸
狼毒丸治七疝久而不愈發作無時臍腹堅硬疼痛
不已
狼毒(炒)芫花(醋炒)川烏(各一兩)椒紅(炒)乾姜(炮)乾漆(炒烟)
(盡)三稜鱉甲(醋炙)沒藥(各半兩)全蝎(去毒九箇)
右為末醋糊丸如梧桐子太每服四十丸空心酒下
或姜湯甚者炒鹽半斤令熱以故帛包熨痛處
十補丸治大小腸寒疝膀胱伏梁奔肫痃氣等疾亦
治婦人育腸氣
附子(一兩用防風一兩剉如黑豆大鹽四兩黑豆一合炒附子製去諸藥只用附子去臍皮)
葫蘆巴木香巴戟(去心)川楝子(炮去肉)官桂延
胡索蓽澄茄舶上茴香(炒)破故紙(炒已上九味共一兩)
右為末糯米粉酒打糊丸梧桐子大辰砂為衣每服
三五十丸空心酒下婦人醋湯下若入益智子亦得
杜夷之苦此歲久醫三年百藥不效後用此數服去
根却以獻繼先亦有此疾服之亦安葛司理尊人倅
金州以授同官蘇主管亦用此方屢效
蠲痛丸治小腸膀胱氣痛
延胡索(煨炒一兩)川練(蒸去皮核)舶上茴香(炒各半兩)牽牛(炒取末)
當歸青皮(去白)木香(各一分)全蝎(七箇焙)天台烏藥(用一)
(分)良姜
右為末生姜自然汁浸糕為糊丸梧桐子大每服三
十丸燒綿灰存性調酒送下
狐隂丸(方見本門隂㿗類)療腎虚疝氣腰膝冷疼隂囊腫癢
神效丸治疝氣
芫花(醋浸炒)木香梹榔三稜(各半兩炒)茯苓青皮
全蝎附子(炮)碙砂官桂(各二錢半)
右將碙砂用水浸磁盞内沉去泥土留湯瓶頭頓成
膏子糠醋打糊為丸如菉豆大每服三十丸空心温
酒下
當歸四逆湯治男子婦人疝氣臍腹冷痛相引腰胯
而疼
當歸(七分)附子(炒)官桂茴香(炒)柴胡(各五分)芍藥
玄胡川楝子茯苓(各三分)澤瀉(二分)
右為麄末都作一服水煎空心服
桂姜湯(出直指方)治無陽臍冷疝氣兼治濕症
吳茱萸(酒醋浸一宿焙乾)川白生姜辣桂(各半兩)良姜
蓽澄茄茴香(炒)縮砂仁益智仁木香茯
苓甘草(炙各三錢)
右剉每服三錢水煎調蘇合香丸食前服
茴香楝實丸(出衛生寳鑑)
川楝子(炒)茴香(炒)山茱萸食茱萸吳茱萸
青皮陳皮芫花(醋炒)馬蘭花(醋炒共一兩)
右為末醋糊為丸如梧桐子大每服三十丸温酒下
食前量虚實加减以利為度
沉香蒺藜丸治小腸㿗疝偏墜等疾
沙苑蒺藜(酒炒)防風(各一兩)葫蘆巴(酒炒)茴香(炒)金鈴子
(末)地龍(去土)牡丹皮(各半兩)沉香蓽澄茄末香(各二)
(分)
右為末酒糊為丸如梧桐子大每服四五十丸鹽湯
温酒任下久服除根
川椒丸(出聖惠方)治七疝忽心腹氣逆不得息痛引背膂或
臍下堅痛遇冷即極若小腹虚滿引膀胱裏急
川椒(去目及閉口者微炒出汗)厚朴(去粗皮塗生姜汁炙令香熟)梹榔(各一兩)
桔梗(去蘆頭)細辛赤芍藥乾姜(炮製剉)附子(炮製去皮)
(臍)川烏頭(去皮臍炮製各半兩)
右為煉蜜和丸梧桐子大每食前生姜橘皮湯下二
十丸
治疝氣
川楝子(二十一箇内七箇用海金沙二錢炒去沙七箇用班猫虫二錢炒去七箇巴豆二錢)
(炒去豆)舶上茴香(炒)木香黑牽牛(頭末)破故紙(炒)葫
蘆巴(炒)烏藥(去心)玄胡索(各半兩)
右為末酒糊為丸如梧桐子大每服五十丸空心鹽
湯下
丁香練實丸(出醫方大成)治男子七疝痛不可忍婦人瘕聚
帶下皆任脉所主隂經也乃腎肝受病故治法同歸
于一錦文大黃一兩為細末用釅醋好者半升同煎
成膏
當歸(去蘆)附子(炮製去皮臍)茴香川楝子(各一兩)
右剉細用好酒三升同煮酒盡為度焙乾作細末每
稱藥末一兩入下項藥
丁香木香玄胡索(五錢)全蝎(十二箇)
右為末入在前項藥内拌勻酒糊為丸梧桐子大每
服三十丸加一百丸空心温酒送下凡疝腎氣帶下
皆由於風全蝎治風之聖藥茴香川練子皆入小腸
經當歸玄胡索和血止痛疝氣帶下皆積隂邪入小
腸之間故以附子佐之丁香木香引道也(韓提控疝病每發痛)
(腎不可忍則于兩末各直其枕往来服之以受如是者三年不已服此藥三劑良愈)
透經散(出百一選)治下部諸疾
川楝子(一兩剉炒入巴豆二十粒吳茱萸一兩同炒焦赤色去豆茱萸)茴香(炒)沉
香胡椒全蝎(炒各半兩)縮砂(二兩連皮炒燥去粗皮用)木香(一兩)
(不見火)玄胡索(二兩新瓦上炒)
右為末每服二錢食前酒調下
天台烏藥散(出衞生寳鑑)治小腸疝牽引臍腹疼痛
烏藥木香茴香(炒)良姜(炒共五錢)梹榔(二个)川楝子
(十箇)巴豆(十七箇)青皮(半兩)
右先以巴豆打破同楝子用麸炒俟黑色去巴豆麸
不用外為細末每服一錢温酒調下痛甚炒生姜熱
酒下亦得
桃仁湯治療疝氣
桃仁(去皮尖及双仁)吳茱萸橘皮海藻生姜茯
苓羌活蒺藜子(去角各三兩)
右切以水三大升煮取九合分為三服空心服忌酢
物
七疝丸主暴心腹厥逆不得氣息痛連背膂名曰尸
疝下心堅痛不可手迫名曰石疝臍下堅痛得寒冷
食輙劇名曰寒疝脇下堅痛大如手痛時見若不痛
時不見名曰盤疝臍下結痛女人月事不時名曰血
疝小腹脹滿引膀胱急痛名曰脉疝悉主之
椒(四兩出汗)桔梗芍藥乾姜厚朴(炙)細辛附
子(炮各二分)烏頭(一分炮)
右為蜜丸如豆大三丸加至七八丸日三服忌猪肉
冷水生菜方用温酒送下
荔核丸(出德生堂)治疝氣隂核腫大痛不可忍
荔枝核(十四箇新者燒灰存性)沉香木香青鹽食鹽
八角茴香(炒共一錢)小茴香川楝子肉(各二錢)
右為細末每服三錢熱酒調空心服
益智仁湯治疝氣痛連小腹攣搐呌呼不已診其脉
沉緊是腎經有積冷所致
益智仁乾姜(各半兩)甘草(炙)茴香(炒各二錢)烏頭(炮去皮)
生姜(各半兩)青皮(去白二錢)
右㕮咀每服四錢水二盞入鹽少許煎七分去滓空
心食前温服
立效散治疝氣
川芎川楝子青皮(去白)茴香(舶上者)黑牽牛(炒)桃
仁(各一兩)
右為末每服二錢無灰酒一盞煎八分温服
葫蘆巴丸治大人小兒小腸氣蟠腸氣奔豚疝氣
偏墜隂腫小腸如卵上走痛不可忍或後結遶臍故
刺嘔惡悶亂並治之
葫蘆巴(炒一斤)吳茱萸(湯洗七次炒十兩)大巴戟(去心炒)川烏
(炮去皮臍共六兩)茴香(洗去土炒一十二兩)川楝子(炒一斤二兩)
右為末酒煮麺糊為丸梧桐子大每服十五丸空心
温酒吞下小兒五丸茴香湯下一方加牽牛
川楝散治膀胱小腸臍下撮痛上衝心腹下引足膝
夜多旋溺外腎騷癢面色痿黃脚下癮痛四肢倦怠
不思飲食
破故紙(炒)川柬子(蒸去皮核)茴香(炒各四兩)葫蘆巴(酒浸炒三兩)
乾姜(炮一兩)附子(炮去臍一兩半)
右為末每服二錢空心熱酒調下食前
碙砂丸治諸疝作痛
木香沉香巴豆肉(全者各一兩)青皮木(去皮二兩)銅青
(半兩)碙砂(二錢半製如前研)
右以二香青皮三味細剉同巴豆慢火炒令紫色為
度去巴豆為末入皮砂二味研勻蒸餅和丸梧桐子
大每服七丸至十丸鹽湯吞下空心日進二三服
神聖代針散治一切厥心痛小腸疝氣痛不可忍及
心驚欲死及小腸氣搐得如弓角膀胱腫硬一切氣
刺虚痛婦人血刺衝心阻一切痛楚服之大有神效
孕婦勿服
蚖蜻(一兩即班猫虫用糯米一兩水洗净即取出俟乾用蜻一處微火炒米黃色蚖蜻將糯米)
(製去屑為末)乳香(别研)沒藥(别研)當歸白芷川芎(各半兩)
右為極細末和勻每服一字甚者二字藥如小錢一
字上多先點好茶一盞次糁藥末在茶上不得吹攪
立地細細呷之又治胎衣不下難産
消疝丸治下部
蒼术(二兩)茴香(鹽炒)玄胡(各一兩)牽牛(半兩鹽炒)木香(一錢)川柬
(半兩用巴豆二箇不要碎炒黑不用豆)
右為末酒糊為丸一半用酒送下一半病發時酒調
送下丸子
芫花丸治七疝臍腹堅硬時有疼痛
芫花(醋拌炒令乾)乾姜(炮製剉半兩)川烏頭(炮製去皮臍)青橘皮
(湯浸去白瓤炒)附子(炮製去皮臍各一兩)巴豆(三七枚去皮心研如膏紙裹壓去油)
右為末入巴豆膏都研令勻醋煮麺糊為丸如菉豆
大每服食前酒下三丸
治疝氣
官桂(半兩去粗皮)蛇床子(一兩半)柴胡細辛白芷(各二)
(兩)
右㕮咀每服五錢大水二升葱白和鬚二莖椒五十
粒同煎七分於瓶口上熏令微汗出再暖通手洗婦
人帶下赤白熏之亦效婦人用可加紫蘇一握
又方
大蒜(二箇)韭菜(一握)蘚菜(一握)
右用大沙瓶内口煎令百沸乘熱熏之俟入得手則
洗之如冷則再暖二次立效
茴香散治寒濕氣入小腸疼痛或外腎腫痛
茴香(一兩)川楝子肉(炒)破故紙(炒)香附子猴查子
(各半兩去核)
右為末每服二錢空心温酒鹽湯任意調下日三服
初生小兒皆可服如藥冷將盞盛藥於熱湯内坐熱
塗母乳與喫男子是小腸氣女兒是盤腸氣
木香棟子散(出瑞竹堂方)治小腸疝氣膀胱偏墜久患藥不
效服此
川楝子(三十箇為末末研前先同巴豆二十粒用練子炒黃赤色去巴豆豆不用)萆&KR1082;
(半兩)石菖蒲(一兩炒)青木香(一兩炒)荔枝核(二十箇炒)
右為末每服二錢重入麝香少許空心炒茴香鹽酒
調下神效
安息香丸(一名煉隂丸)治隂氣下墜腫脹卵核偏大堅硬如
石痛不能忍
玄胡索(微炒去壳)海藻(洗)昆布(洗)青皮(去皮)茴香(炒)川楝
子(去核)馬蘭花(已上共一兩炒)青木香(半兩不見火)大戟(酒浸三宿切片)
(焙乾共二錢半)
右為細末另將碙砂真阿魏安息香三味各二錢半
用酒一盞醋一盞將碙砂阿魏安息淘去砂石用醋
酒各一盞熬成膏子再入麝香一錢沒藥二錢半俱
各别研細入前藥一同和丸如菉豆大每服十丸至
十五丸空心用綿子灰調酒送下
牡丹丸(出存仁方)治風寒疝痛及諸血滯作痛
牡丹皮(四兩)桃仁(浸去皮尖别研)官桂(各五兩)川烏頭(一隻炮熟去皮)
(尖)
右為末煉蜜丸梧桐子大每服五十丸温酒下血痛
醋湯下一方酒糊丸一名消堅丸
四聖散(出瑞竹堂方)治小腸膀胱疝氣痛不可忍者
川楝子(炒黃)胡椒茴香(炒)全蝎(炒各半兩)
右為末每服二錢空心熱酒調下
四神丸(出直指)治腎冷疝氣脹痛不已
吳茱萸(揀净一兩一半用老酒浸一宿一半用米醋浸一宿焙乾)大香附子(杵净)
(一兩)蓽澄茄青木香(各半兩)
右為末米糊丸梧桐子大每服七十丸空心鹽湯吞
下或乳香葱白煎湯下亦可鹽酒尤妙
香牛散(一名香壳散出仁存)治外腎腫痛小腹疝氣
茴香(一兩炒)黑牽牛(半兩)玄胡索枳殼(並炒共半兩)
右為末酒調二錢空心下一方加吳茱萸葫蘆巴各
半兩效
四聖散(出仁存方)治小腹疝氣引外腎痛腫
茴香(炒)川山甲全蝎南木香
右等分為末以酒調二錢一服便住痛妙甚
沙参丸治疝氣
沙参(二兩)昆布(洗出醎焙)蘹香子(炒各兩半)
右為末酒煮麺糊丸如梧桐子大每服二十丸空心
食前温酒下
如聖丸治男子五種疝氣婦人産前産後惡物不行
臍腹撮痛並皆治之
地膽(三十二箇去頭足)斑猫(五十箇去頭翅足)鹽豉(七十箇)輕粉(半錢)
(為衣)
右以上四味用棗肉丸如菉豆大每服五十丸先飲
好酒三五盞後用温酒下如重車行五里小腹微覺
痛小腹痛勿驚無妨取下胞中病如雀腦相似是病
根又治婦人産後臍腹痛惡物不盡服七丸童子小
便下立效又治男子婦人絃氣幷小腹臍痛每服一
丸温酒送下婦人用童子小便下立效又治小腸疝
氣及婦人産前産後經絡不来赤白帶下經絡不止
忌食雜魚濕麺雞猪馬牛等肉
金鈴散(一名川楝茴香散出經騐方)治小腸膀胱腎大外腎腫大下
塞不通
川楝子(十箇每箇作四片鹽炒同鹽用)舶上茴香(鹽炒香不用鹽與川楝子木香)
(各等用)巴豆(五粒連壳打破用川楝子微火炒川楝紫色去豆不用)木香(一分)
右為末每服二錢用好酒一盞連根葱一寸同煎令
葱熟去葱調藥末頓服空心下三服許學士云大抵
此疾因虚得之不可以虛而驟補經云邪之所湊其
氣必虛留而不去其病則實故必滌所蓄之熱然後
補之是以諸方多借巴豆氣者也
治疝氣
乾姜(炮製)良姜陳皮青皮(各三兩)
右碾為末米醋糊丸如梧桐子大每服六七十丸空
心酒送鹽湯亦得比吞丸子前嚼小茴香一撮然後
送下丸子日進三服空心便服
治寒濕氣入小腹疼痛或外腎腫痛(出經驗方)
高良姜山梔子欝金(各半兩)
右為細末空心葱湯調下服二錢
玄附湯(出存仁方)治七疝心腹冷痛腸鳴氣走身寒自汗大
便滑泄
玄胡索(炒去皮)附子(炮去皮臍各一兩)木香(不見火半兩)
右㕮咀每服四錢水一盞半生姜七片煎七分去滓
温服不拘時
川楝子丸治一切下部之疾悉皆治之腫痛縮小雖
多年服此藥永去根本
川楝子(一斤净肉四兩用麸炒一合班猫四十九箇同炒麸黃色為度去麸班猫不用四兩)
(用麸一合巴豆四十九粒同炒麸黃色為度去麸不用巴豆四兩同麸一合巴戟一兩同炒麸黃色)
(為度去麸已戟用四兩用鹽一兩茴香一兩同炒黃色為度去鹽茴香不用)木香(一兩不見)
(火)破故紙(一兩炒香為度)
右為細末酒糊為丸梧桐子大每服五十丸鹽湯下
甚者日進三兩服空心食前服
禹功散
黑牽牛(頭末四兩)茴香(炒一兩)或加木香(一兩)
右為末生姜自然汁調三錢卧時服
七疝湯治男子七種疝氣攻疰小腹急痛牽搦不可
忍者
川烏(炮去臍皮半兩)全蝎(十四箇去毒炒)鹽(三錢炒)
右㕮咀水一碗姜七片煎七分去滓放温只作一服
空心食前服一方無姜
凡諸疝氣偏墜舉發者氣實大便閉可用生料五苓散
加茴香吳茱萸炒鹽少許每服五錢重水一盞半燈
草二十根煎七分去渣送下青木香五十丸通利其
氣虚大便滑泄者可用蟠葱散加吳茱萸小茴香鹽
炒煎一服送下走馬茴香丸或内消丸五十丸空心
服之予用此藥多驗
防風散(一名牡丹散)治疝氣腫硬㿗偏大腸不能動坐卧不
安
防風(去蘆)牡丹皮(去心各等分)
右為末食前酒服方寸匕日三服治㿗卵偏墜一方
加黃蘖桂心二味等分治氣上下痛腫用桂心豉鐵
精等分為五味小兒一刀圭二十日愈嬰兒以乳汁
和大豆許與之
葫桃散
葫蘆巴桃仁(去皮尖炒)
右等分為末酒調二錢食前服
去鈴丸治奔豚疝氣或隂囊腫大
川烏尖(七箇生用)巴豆(七枚去皮只去丸分油)
右為末糕糊丸如梧桐子大用硃砂麝香為衣每服
三丸同青木香丸三十粒空心冷鹽酒下三兩一服
不可多
神應散治諸疝心腹絞痛不可忍
玄胡索胡椒(等分)
右為末每服二大錢酒半錢小盞半煎七分食前温
服一方百沸湯調服
香沙丸
茴香(鹽炒香去鹽不用)新蚕(晒乾各等分)
右為末煉蜜丸如弹子大空心細嚼温酒送下甚者
日進二服
桃仁膏(方見本門小腸氣類)治疝氣膀胱小腸氣痛不可忍
治大人小兒偏墜
防風官桂(辛辣者)
右等分為末每服二錢温酒調下如服訖以食壓之
又方
荔枝核冬橘核
右燒存性為細末温酒調下一錢
二物湯治奔豚疝氣攻刺走痛
辣桂(一兩半)牛(一兩炒)
寸金丸治奔豚諸疝作痛
當歸延胡索舶上茴香(炒)葫蘆巴(炒各一兩)桃仁
(浸去皮焙)桑螵蛸(酒蒸焙)川五靈芝(别研)白芍藥川楝肉
(各半兩)蓽澄茄木香(二錢半)全蝎(十箇焙)
右為末醋打麺糊丸梧桐子大每服五十丸少鹽入
酒送下有熱小便閉車前子赤茯苓煎湯下
治丈夫本臟氣傷膀胱連小腸等氣
右金鈴子一百個温湯浸過去皮巴豆二百個搥
微碎麸二升同於銅鍋内炒金鈴子赤熱為度放
取出麸核為末每服三錢非時熱酒醋湯調並得
其麸巴豆不用也棟實即金鈴子
治疝氣
炭皮(一兩)茴香(半兩)
右炒為末作二服酒調熱服汗出即愈又香白葱芷
末酒調服
五苓散(出危氏方)治撮聚疝氣
用連根葱白二寸燈心寸莖鹽炒茴香一撮川楝
子三個去核煎湯調下大效
又方(出經驗良方)耑治小腸膀胱痛腎痛外腎腫大
用&KR1190;砂仁為細末每服二錢嚼煨葱熱酒調下不
拘時
川楝散(出經騐良方)治小腸氣膀胱氣痛不可忍
川棟子(一兩每個切作四片)青皮(湯浸去白切焙乾稱一兩)木香(二兩)舶上
茴香(一兩)巴豆(五十個去壳不出油)
右一處炒令黃色去巴豆不用再入海金沙一錢桂
府滑石一錢半同杵細末每服一錢煎葱白酒熱下
治本臟氣
用鷄心梹榔小便濃□半個服或用熱酒調一錢
匕
金鈴子散(出濟生方)治七疝寒注下焦小腹引外腎疼痛大
便多閉血疝
川楝子(去皮核取肉一兩用巴豆七枚去壳同炒令黃色去巴豆)
右為細末每服二錢熱鹽酒調服空心食前一方用
川楝七個炮空心酒調下屢效
治疝氣小腸偏墜等疾已驗神效(一方五苓散朱端嘗病疝氣親服神效𫝊)
(之數人無不騐者)
右以先服五苓散用酒半盞燈心棗煎下青木香丸
一二十丸次服煨姜鹽煎五積散俟平復再服沉香
及蓽澄茄散四藥(出百一選方)
蝎麝散(出直指方)治膀胱小腸氣痛
右用全蝎緊實而全者不拘多少焙乾為末每逢病
欲發時用蝎末一錢入麝半字分作二服温酒調下
候如人行十里又進後服神效
通治荆芥散(出經驗良方)治風疝隂腎腫大兼治隂囊腫痛
(凌醫云曾以治人有騐)
右用荆芥穗不俱多少新瓦上焙為末每服二錢以
熱酒下即散
治膀胱疝氣
右須以青木香丸每服五十丸用醇酒入葱白濃煎
五苓散送下一方不用酒以葱燈心煎湯下
治風疽疝氣腫墜凝血及瘰&KR0659;除濕風(出本草)
右用䒽草為末和入湯服
蘹香子散治小腸膀胱疝氣疼痛
蘹香子(炒)荆三棱(煨剉各一兩)姜黃馬蘭花(醋炒各半兩)
沒藥(研)乾姜(炮各一兩)
右為散每服二錢空心食前熱酒調下
治偏墜
右以每日早煎香蘇散入少鹽服之即愈
治卒得諸疝小腸及隂中相引痛如絞自汗出欲死
右以搗過沙参末篩薑湯調服方寸匕立瘥
消腎丸治腎大小便疼痛
右用橘皮揀净二兩巴豆十四粒同一處炒至橘皮
及巴豆黑色去巴豆用橘皮炒末二兩又黑牽牛二
兩合同一處醋糊為丸梧桐子大每服三四十丸漸
漸加五十丸鹽酒湯下鹽湯亦可食前
淋渫藥方(出百一選方)
蛇床子川椒木通石茱萸藁本陳橘
皮(各一兩)
右為末每用連根葱白七枚水三碗藥二匙煎五七
沸先嘘俟通手淋洗
氣寳丸(出楊氏家藏)治一切氣滯心胸痞悶及酒食所傷脾
胃積滯膀胱疝氣攻注腰脚
茴香(炒稱二兩)陳橘皮(一兩)木香(一分)黑牛(二兩以吳茱萸二兩慢火)
(同炒俟茱萸焦取出不用茱萸只用牽牛頭末一兩)
右為細末拌勻煉蜜為丸梧桐子大每服二十丸至
三十丸生姜湯下更看虚實加减食前服小腸氣痛
鹽湯下
治寒濕氣小腹疼外腎便大腫痛發時只一兩服立定
常服此藥無下部之疾(出百一選方)
茴香柿楦子(本草名糖毬惟滁州者入藥二味共等分)
右為細末每服一錢或二錢鹽湯調空心熱服
二神膏(出經騐良方)治腎囊偏墜疝氣
牡蠣(二兩煅)良姜(一兩)
右為細末津唾或水調服大便處湏臾如火熱略痛
即平安
隻金丹(出危氏方)治男子疝氣小腸虚損
小茴香(二兩)濕生虫(隂乾二兩)
右為末酒糊為丸梧桐子大每服三五十丸空心茴
香湯下
海藻丸(出危氏方)治偏墜小腸氣
海藻海帶(各一兩)班猫(二十八個去翅足)巴豆(二十八個去壳完全)
(者)
右巴豆班猫二味一處生絹袋盛用好醋一碗以瓦
盛四味同煮將乾去班猫巴豆不用只將海帶二味
細研為末以淡豆豉一百粒以煮藥餘醋略浸蒸研
為膏和末藥為丸如梧桐子大每服用麝香少許硃
砂三錢乳鉢内細研至無聲却入麝香冄研勻為衣
日乾以新瓦瓶收之每初服七粒二服十粒三服十
五粒若未愈再進三兩服皆用十五粒仍用鹽炒茴
香細嚼酒吞下空心服忌鴨子幷酢醬動氣等物久
病三五服效此藥貴新合效速若合下稍久多服為
佳
牡丹五等散療㿗疝卵偏大有氣上下脹大行走腫
大服此良騐
牡丹皮防風黃蘗(炙)桂心(共一分)桃仁(一分去皮尖研)
右為散以酒服一刀圭二十日愈少小㿗疝最良小
兒以乳和如一大豆與之長宿人服方寸匕忌生葱
胡荽
金穀散(出楊氏家藏方)治疝疼痛淋流下部
穀精草枇杷葉(各兩半)欝金(一兩)
右件㕮咀每用一兩半水五升煎數沸乘熱熏之去
滓通手淋洗
黑神散(出聖德堂方)治男子婦人膀胱痃癖七疝下氣五隔
氣疾産後諸血漏下赤白腹中有塊大如杯棬血&KR1742;
癥癖七疝發時痛不可忍者用之效
乾漆(六兩半生用一半重湯煮半日)神麯(炒)小茴香(炒共半兩)木香
椒紅(去白)丁香(共半兩)梹榔(四個大者已上除椒餘藥一半生用一半同炒)
右為細末水糊為丸如彈子大别研茴香末十二兩
鋪隂地蔭乾俟外乾並茴香同丸藥收入甑内盛極
乾去茴香凡腎氣膀胱痃癖七疝下墜五隔血崩産
後諸血漏下赤白者用藥一丸分作四服細嚼酒下
死胎者用一丸燒綿子灰酒調下難産者用冬葵子
四十丸粒杵碎煎酒下
應痛丸(出三因方)治敗精惡物不去結在隂囊成疝痛不可
忍久服去病
阿魏(三兩醋和用喬麥麵作餅厚三指曩阿魏慢火煨熱)梹榔(大者二個刮去瓮子蒲成)
(的乳香將刮取末用)蕎麥麺(伴作餅子慢火煨熟)
右同研為末入碙砂末一錢赤芍藥一兩同為麵糊
搜和丸如梧桐子大温酒鹽湯下十丸至二十丸食
前服
止痛丸(出楊氏家藏)治疝氣小腸並婦人血氣痛不可忍者
芸臺子(一兩)班猫(去翅足四十九枚二味一處慢火炒深黃色勿令焦揀出班猫四十)
(二枚只用七枚)
右件為細末酒煮麵糊為丸如梧桐子大每服一丸
小腸氣炒茴香酒下血氣炒生姜醋湯下
茴香蒼术丸(出德生堂經驗方)治疝氣偏腎核墜不能忍者
蒼术(一斤泔水浸春夏三日秋冬五日)破故紙(鹽炒)八角茴香(鹽炒)巴
戟(出心)黑牽牛(各二兩)
右蒼术分作四分與四藥合炒外杜仲四兩炒去系
止去黑牽牛不用餘為末酒糊為丸梧桐子大每服
五十丸空心鹽酒水任下
茯苓桂甘湯(出直指方)治臍下悸動欲作奔豚
茯苓(二兩)甘草(炙半兩)桂枝(一兩)
右剉細每服四錢棗一個用泉水一盞半煎一盞温
服
内消丸(出楊氏家藏)治小腸膀胱疝氣下部等疾
木香茴香沉香硫黃(别研)附子(炮去皮臍各半兩)碙
砂(二錢别研)全蝎(四十九枚炒)
右件為細末湯浸蒸餅為丸如菉豆大每服七丸綿
灰温酒送下食前
必效丸(出楊氏家藏)治偏墜膀胱疝氣小腸氣痛不可忍者
桃仁(半斤用茱萸四兩炒桃仁令紫色去茱萸令碾桃仁為細末却入和后諸藥)茴香
(炒)破故紙(炒香熟二味共二錢)延胡索穿山甲(用蛤粉炒赤色)地
蟾蟲(洗去泥土頭翅足焙乾三味各一兩)
右件為細末麵糊為丸梧桐子大每服五丸空心温
湯送下仍用前件炒藥茱萸炒為細末用津液調敷
患處
丁香疝氣丸(出詩效方)治臍下撮痛疼並臍已下周身皆急
小便頻清其五脉急獨腎按之不急皆虛無力名曰
腎疝
當歸茴香(共一錢)甘草木香(共五分)全蝎(十三個)羌
活(三錢)防己(三分)麻黃根玄胡(各一分)丁香(半錢)肉桂(一錢)
川烏頭(半分)
右件為末酒煮麵糊丸如雞頭仁大每服五十丸温
酒送下鹽湯亦得空心服
應痛丸(出楊氏家藏方)治疝氣痛甚者
胡椒(三百二十粒)巴豆(七枚去壳)班猫(二十一枚去頭足翅用)
右件為細末煨蒜為丸如菉豆大每服三丸温酒或
熟水送下食前空心服或痛時便服
衞生寳鑑癸丑歲奉詔至六盤山上命治火赤紐隣
久病疝氣復因七月間飢飽勞役過度縱飲所發甚至
面色青黃不澤腹臍陣痛搐撮不可忍腰曲不能伸熱
物熨之稍緩脉得沉小而急余因思難經有云任之病
男子内結七疝皆積寒於小腸之間所致也非大熱劑
即不能愈遂制一方名之曰沉香桂附丸每服百丸空
心温酒吞下間服天台烏藥散旬日良愈明年秋王征
班師即遠迎拜精神如故上大悅輒錄於此
沉香桂附丸治中氣虛弱脾胃虚寒飲食不美退隂
助陽除臟腑積冷心腹疼痛脇肋膨脹腹中雷鳴面
色不澤手足厥逆便利無度又治下焦陽虚及療七
疝痛引小腹不可忍腰曲不能伸喜熱熨稍緩
沉香附子(炮製去皮臍)川烏頭(炮去皮臍切作小塊)乾姜(炮)
右為細末好醋煮糊丸梧桐子大每服五十丸至七
八十丸熱米飲湯送下空心食前日二服忌冷物
金鈴子丸(出朱氏集騐方)治膀胱小腸疝氣臍腹苦痛
茴香川楝子(半兩每個四片用巴豆四十九粒炒焦為度不用巴豆)破故
紙葫蘆巴(炒各二兩)
右為細末酒糊丸每三十丸細嚼胡桃仁三個熱葱
酒送下常服鹽酒吞下亦可
金鈴子散(出朱氏集驗方)治膀胱疝氣小腸偏墜小腸撮痛發
則欲死諸藥所不治妙方
川楝子(一兩净)班猫(十四個去頭足翅)巴豆(十四個去壳幷心擘開作兩片)
右二味同煉於銀石瓦器内慢火炒令川楝肉帶肉
微黃焦色取去班猫巴豆二藥不用只將川楝子肉
别安之一處外用茴香三錢重和前川楝子肉用鹽
合炒令香幷前川楝子研為細末每服三錢空心温
酒調下若臟腑微利通即愈病久而甚痛者不過三
服病退即止服此方之後仍用安腎丸沉香蓽澄茄
散吞服以補其虚則其病永不作矣
燒綿丸(出朱氏家藏方)治疝氣
川楝子(去核)馬蘭花青橘皮舶上茴香(各一兩)
右為細末用漆丸如鷄頭大針穿三孔隂乾用新綿
半兩燒成灰細研以無灰酒調綿灰稀稠得所温放
下藥一丸正發未時皆可食之藥在伏中不壊如要
取藥時可飲葵湯即下淨洗留之一丸藥可治六七
人神效
天雄沉香煎丸(出王氏博濟方)治下元虚憊陽事不能成下墜
及小腸氣痛腎臟攻注脾胃不和腰脚重
天雄(四兩生用研剉)防風(二兩生)緊黑小豆(二兩净生用)漢椒(四兩)
附子(四兩生)草烏頭(四兩生)牛漆(二兩)天麻(二兩已上八味以無灰酒)
(一斗放銀鍋内煨火不得令大沸酒浸為度焙令乾)沉香丁香木香
羌活乾姜(各一兩)官桂(一兩去皮)肉蓯蓉(三兩酒浸去土炙熟)紫
巴戟(二兩去心)
右為細末煉蜜丸如梧桐子大每日空心下二十丸
加三十丸久服明目雄氣海駐顔
葫蘆巴丸(出鮑氏方)治大人小兒小腸氣盤腸氣奔豚疝氣
偏墜隂腫小腸有形如卵上下痛不可忍或絞結繞
臍嘔吐悶亂
葫蘆巴(一斤)大巴戟(六兩幷炒)
右為末酒糊丸如梧桐子大每服十五丸空心酒鹽
湯下一方加青皮蓬术桃仁黑牽牛破故紙一
方加川楝破故紙茴香川烏蜜丸酒下
方
三茱丸(出楊氏家藏方)治膀胱疝氣時發痛疼而不除漸至堅
大此藥可以内消
山茱萸吳茱萸(湯浸七遍)食茱萸青橘皮(去白)茴香
(微炒)肉桂(去皮)金鈴子(去核)陳皮(去白)木香(各等分)
右件為細末酒煮麵糊為丸梧桐子大硃砂為衣每
服三十丸酒或鹽湯送下食前
木香丸(出楊氏家藏方)治膀胱寒疝腫緩疼痛
地蟾蟲(去頭翅足)斑猫(去頭翅足)紅娘子(去頭翅足)巴豆(四味共等分以)
(糯米一盞同炒)川楝子(去梜炒)川椒(去目及閉口者各一兩)茴香(二兩鹽炒)
木香(半兩)
右件同糯米細末木瓜肉四兩猪腰子一對去筋膜
同和酒二升熬爛研成膏和前藥末和丸梧桐子大
每服三十丸鹽湯或温酒送下空食前
猪胞丸(出楊氏家藏方)治膀胱疝氣腫大牽引作痛
猪胞(一枚酒煮切)甘遂澤瀉(二味共二錢炒)黑牽牛續隨
子(去壳半兩)木猪苓班猫(用罌米炒黃去米幷頭足翅稱一錢)
右件為細末酒煮麵糊丸如梧桐子大每服三十丸
嚼茅香酒送下取動小便如米泔是效嘗服五十七
丸忌甘草三日食前
澤瀉散(出楊氏家藏方)治膀胱疝氣小腸氣痛
馬藺花川楝子肉(炒)茯苓皮澤瀉茴香(炒)
麥門冬(去心)石燕子(煆紅醋淬七次)
右件各等分為細末入麝香少許每服一錢用鹽酒
調下空心臨臥
茴香散(出楊氏家藏方)治一切氣疾臍腹滿膀胱疝氣小腸氣
痛
荆三棱(炮切)蓬莪术(炮切)金鈴子(去核麩炒赤三味共一兩)茴香(炒)
青橘皮(去白)甘草(炙二味各半兩)木香當歸(洗焙二味各一分)
右件為細末每服二錢水一盞生姜二片煎至七分
温服如小腸撮痛炒生姜酒調下如人行五七里再
服一服空心食前
療疝氣(出本草)
右以蝟皮燒為灰酒服之
治疝積腹痛(出本草)
右以羚羊角作末服之
除疝瘕(出本草)
右以雀卵白和天雄兔系子末為丸空心酒下五丸
普濟方卷二百四十七
