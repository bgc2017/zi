普濟方卷一百九十八明周王朱橚撰
諸瘧門
足厥隂肝瘧(附論)
夫經謂足厥隂肝瘧在經則令人腰疼小腹滿小便不
利如癃状非癃也數便意欲恐懼氣不足腹中悒悒在
藏則令人色蒼蒼然太息其狀若死者俱刺足厥隂盖
足厥隂之脉循隂氣客之則小腹滿小便不利也肝為
將軍之官智謀出焉故病則恐懼不足也蒼蒼者肝之色
也宜察其經絡臟腑而治之治肝瘧顔色蒼蒼顫掉氣
喘積年不瘥鼈甲丸等方主之
方
鼈甲丸(一名烏梅丸出千金方)治肝瘧色蒼蒼顫掉氣喘久不瘥
者如死或久熱勞微動如瘧
鼈甲(去裙襴醋浸久)蜀漆葉烏梅(取肉炒)常山(剉)知母(焙各)
(一分)甘草(微炒)細辛(去葉)苦參萎蕤(各半兩)香䜴(一各微炒)石
膏(半兩研)
右為末煉蜜丸如梧桐子大每服十丸未發前米飲
下臨發再服
烏梅丸(出聖惠方)治肝瘧久不瘥
烏梅(取肉酒浸微炒)常山(剉各一兩)知母犀角(鎊屑)丹砂(别研)龍
骨(别研)升麻䜴桂(去皮)甘草(剉微炒)桃仁(湯浸去皮尖雙仁麫)
(炒過各半兩)虎頭骨(醋炙)鼈甲(去裙襴酥炙黃一兩)
右為極細末再同研勻煉蜜和搜成劑於净石臼中
搗至二三百下杵然後作丸如梧桐子大每服二十
丸空心温酒吞下晚食前再服
蜀漆丸(出聖惠方)治肝瘧顔色蒼蒼顫掉氣喘變成勞瘧積
年不瘥
蜀漆烏梅(取肉微炒)常山(剉各半兩)鼈甲(去裙襴醋炙)石膏(研各)
(一兩)䜴(一合)甘草(剉微炒)知母苦參(剉)麝香(細研)桃仁(湯浸)
(去皮尖雙仁麫過各半兩)
右為末同硏令勻煉蜜和搗二三百杵丸如桐子大
空心温酒下二十丸晚食前再服粥飲下亦得
知母湯(出聖惠方)治肝瘧上焦壅滯心煩頭疼寒熱不止肌
肉消瘦不下食
知母地骨皮升麻(各一兩)鼈甲(同前)犀角(鎊屑)麥冬
人參柴胡(去苖)石膏(各一兩)甘草(生剉半兩)虎頭骨(酥炙)
(過一兩半)
右麄搗篩每服四錢水一盞入香豉五十粒煎至六
分去滓温服不計時候
木香犀角丸治肝瘧
木香犀角(鎊屑)羚羊角(鎊屑各一兩半)升麻甘草(炙各二兩)
元參(堅者)猪苓(去皮滓炙)㯽榔(各二兩)鼈甲(酥炙)豉(炒五兩)
右為細末煉蜜和丸如梧桐子大温酒或米飲下三
十丸分服體熱即去甘草㯽榔加大黃五兩
烏梅飲治肝瘧小便不利如癃
烏梅(取肉)山梔子(各半兩)知母(一兩)芍藥木通(剉)生地
黃升麻(各二分)
右㕮咀如麻豆每服五錢水盞半煎至一盞去滓下
朴硝一錢食後未發前温服分二服
大柴胡湯(出旅舍備要方)治瘧病寒熱嘔逆脉弦小緊間日頻
旦發作無時及傷寒熱結在裏腹滿譫言煩渴大小
便澁幷痰氣寒熱方
柴胡(去苗八兩)芍藥黃芩(各三兩)半夏(二兩五湯七次)枳殼實
(炒去穰半兩)大黃(二兩)
右為散每服五錢水二盞半薑五片棗三箇同煎至
兩盞去滓帶熱頓服
半夏湯(出衛生家寳方)治瘧疾及暑毒消痰逐飲
半夏(湯泡七次)白茯苓青皮(去白)陳皮(去白)枳殼(去穰炒)桔
梗(炒各一兩)
右為剉散每服三錢水一盞半生薑十片煎至七分
温服
手少隂心瘧(附論)
夫心瘧者内經謂令人煩心甚欲得清水反寒多不甚
熱刺手少隂是也蓋心為神舍邪不可干邪氣干之故
煩心其欲得清水者以心火内熱故也其反寒多不甚熱
者内熱而外寒故也治宜通心經利邪熱則愈
方
甘草湯(出千金方)治心熱為瘧不止或止後熱不渴乍來乍
去令人煩心甚欲飲水反寒多不甚熱者
甘草(一兩)蜀漆(三兩)常山鼈甲(各四兩)石膏(五兩)香䜴(一合)
梔子烏梅(各三枚)竹葉(切升二)
右㕮咀以水九升煮取三升分三服
柴胡栝蔞根湯(出衛生寳鑑方)治瘧而發渴者(方見夲門發渴類)
大黃丸(出聖惠方)治心瘧發歇不定
川大黃(半兩炙剉肉炒)常山(一分)香豉(四十九粒)砒霜(細研一分)鼈甲
(酥炙)麝香(一錢研細)硃砂(一分研細)
右為末入後三味研令勻醋煮麫糊和丸如梧桐子
大每服食前用桃仁冷醋湯下二丸忌食熱物
熊膽丸(出聖惠方)治心瘧
砒霜(研半分)丹砂(研)麝香(研)雄黃(研)熊膽(各二分)
右以熊膽和丸如菉豆大發日空心冷水下二丸臨
發時再服一丸皆以冷飲嚈或當日便止或大作乃
差如欲吐即以煖水下之當吐出痰涎
麝香丸(出聖惠方)治心瘧
砒霜(一分)麝香(一分)金箔(三十片)黃丹(一分炒令紫色)硃砂(一兩)
右細研令勻用粳米飯和丸如梧桐子大男左女右
中指上節用緋帛褁繫一丸發前以冷醋湯下一丸
忌食熱物
常山丸(出聖惠方)治心疼瘧
常山(别搗治一兩)桃仁(取陳者去雙仁炒和皮搗細一兩)鉛丹(八錢細研)豉
(一合炒令可碎乾净手捻勻别搗)
右研為末煉蜜和再搗千杵丸梧桐子大每服十五
丸雞鳴空心酒下欲發時再服十五丸其日不得梳
洗發過方可飲食一方桃仁湯下
硃砂丸(出聖惠方)治心瘧
光明砂(半兩研細)常山(一兩)杏仁(十枚湯浸去皮尖雙仁炒微黃)
右為末研入硃砂令勻煉蜜和丸如梧桐子大未發
前粥湯飲下十五丸欲發時再服
足太隂脾瘧(附論)
夫足太隂之經脾之脉也脾經之瘧令人不樂好太息
不嗜食多寒熱汗出病至則嘔嘔已乃寒寒則腹中痛熱
則腸中鳴鳴已汗出故謂之太隂瘧又名脾瘧
方
木香丸治脾瘧
木香附子(炮去皮臍)大黃(剉炒)厚朴(去粗皮薑汁炙)人參(各一兩)
芍藥桂(去粗皮)荆三稜(煨)獨活(去蘆頭)乾薑(炮)羌活
(去蘆)芎藭甘草(炙各半兩)陳皮(湯去白炒)㯽榔(剉各二兩)
右為細末煉蜜丸如梧桐子大每服三十丸未發温
水下日三一方以前藥十五味為末磁噐盛之密封
臨服加牽牛末二分同藥末一兩同研勻煉蜜為丸
如梧桐子大心腹脹滿一切風勞冷氣臍下刺痛口
吐清水白沫醋心痃癖氣塊男子腎臟風毒攻刺四
體及陽毒脚氣目昏頭痛心間嘔逆及兩脇堅滿不
消卧時橘皮湯下三十丸以利為度此後每夜二十
丸女人血利下血痛刺積年血塊胃口逆手足心煩
熱不思飲食薑湯下三十丸取利每美夜更服二十
丸小兒五歲以上疸氣腸胃氣喘空心温湯下五七
丸小者減丸數服丸胸腹飽悶不消脾泄不止臨卧
温酒下取利食毒癰疽發背山嵐瘴氣說覺頭痛背
膊拘緊便宜服之快利為度若常服此藥可以不染
瘴疾凡瘴氣皆因脾胃實熱所致常以凉藥解膈上
壅熱并以此藥通利稱善此丸夲治嵐瘴及温瘧大
效李敦裕以此方刻石於大庾嶺得效者不可勝數
昔人嘗有擁兵過漳者軍人皆感瘧用此治之應時
患愈江南時值歲發温瘧以此藥服之其效如神皆
以得快利為度又記凡久瘧服藥訖乃灸氣海百壮
又灸中脘三十壮尤善又加肉荳䓻六枚去根止瀉
方用
青蒿湯治脾瘧寒熱善嘔多汗
治鬼瘧内藥鼻中立效方(出聖惠方)
天靈盖猢猻頭骨臰黃(細研)阿魏乳香
藜蘆(去蘆頭)黃丹(各七分)麝香(一錢細研)
右為末研令勻以醋煮麫糊和丸如豇豆大欲發前
先以綿裹一丸用内鼻中瘥
麝香丸(出聖惠方)治鬼瘧發動無時節寒熱不定
麝香(細研)硃砂(研細各三分)砒霜(細研)恒山(剉)鼈甲(塗酥炙黃去裙)
虎頭骨(酥炙微黃)甘草(生用)川大黃(生用各半兩)
右為末研入前三味令勻五月五日以粽子和丸如
梧桐子大臨欲發時以温酒下三丸得吐瀉為度
輔正丸(出聖濟總錄)治鬼瘧
天靈盖(酥炙)砒霜(研)丹砂(研)麝香(研)虎頭骨(酒炙)鉛丹
(研)猢猻頭骨(酒炙)菉豆粉(各半兩)
右為細末用粟米飯和丸如梧桐子大每服一丸未
發前新汲水下或以手握之有孕婦不得食小兒只
可半丸以菉豆湯下其藥以五月五日合面東搗之
虎睛丸(出聖濟總錄)治鬼瘧
虎睛(一對酒浸炙)丹砂(研)麝香(研)雄黃(研)砒霜(研)安息
香(入胡桃仁和研)阿魏(研)天靈盖(酥炙各三分)
右為末用燒餅和丸如小豆大每服用一丸未發前
男左女右手把之一丸可療十人
丹雄丸(出聖濟總錄)治鬼瘧
丹砂(炒一錢)膩粉(三錢)巴豆(七粒去皮心膜去油)乳香(研)麝香(研)
雄黃(研)砒霜(研各半錢)
右為末水浸炊餅心為丸如梧桐子大每服一丸發
前新汲水下
萬安丸(出聖濟總錄)治鬼瘧
虎頭骨(酒炙三兩)藜蘆(六兩)雄黃(研)鬼臼天雄(炮裂去皮臍)
蕪荑(炒)皂莢(酥炙去皮子各一兩)
右除雄黃外為末入研者雄黃和勻煉蜜丸如彈子
大令患者頭上戴一丸立瘥若除伏屍於房四角燒
四粒疫氣於牀前燒一粒
甘草烏梅(各等分)
右㕮咀每服半兩水盞半薑五片棗二枚同煎至七
分不拘時候寒多者加乾薑附子熱甚者止加柴胡
瘴瘧加檳榔所加者各等分一方加人參一方熱多
者加石膏
生熱飲子(一名交加飲子出十便良方)治脾寒脾經受冷時發寒熱
及升降隂陽治瘧疾辟瘴氣(方見夲門久瘧類)
半夏散(出御藥院方)治足少隂瘧嘔吐
半夏(湯洗去滑為末生薑汁和并暴乾再為末)
右同研勻每服二錢温酒一盞調下未發日頓服
知母丸治瘧疾脾寒
知母貝母草菓仁甘草鼈甲(酥炙九炙)常山
(用淡豆䜴一合米醋一升同煎乾下用䜴細切常山)
右等分為細末煉蜜為丸如梧桐子大每服三十丸
當發日入麝香酒送下仍用後藥助氣
除桂建中湯
黃耆(兩半)白芍藥(一兩)甘草(二錢半)
右為末每服三錢水盞半生薑棗子入餳糖少許再
煎化空心服
常山丸(出經效濟世方)治脾瘧由熱氣内傷不洩故脾瘧令人
病腸中熱痛外寒腸中轉鳴汗出治一切瘧疾
常山(一兩剉)甘草(半兩剉炒微赤)知母(一兩)䜴(一合)麝香(一分細研)鼈
甲(一兩塗醋炙令黃色先去裙襴)
右為末與麝香末和勻煉蜜為丸如桐子大於未發
前温下二十丸臨發再服已試極驗
人參散治脾瘧
人參甘草(炙各一分)陳皮(湯浸去白焙半兩)烏梅(五枚去核焙)草
荳䓻(七枚去皮)
右剉為末每服五錢濕紙裹定熟水盞半生薑棗大拍
碎棗二枚擘破磁器内煎一盞去滓未發前温服
㯽榔湯治脾瘧寒熱
㯽榔(剉)青橘皮(湯浸去白焙)前胡白术菝葜(各一兩)
右搗篩每服三錢水一盞煎至七分未發前去滓温
服
橘皮散治脾瘧
陳橘皮(湯浸去白焙)常山乾漆(炒出煙)桂(去粗皮各三分)牡蠣
(燒赤一分)
右為末散每服三錢未發前温酒下三服必瘥
硫黃丸治脾瘧無問遠近
阿魏(研)安息香(入胡桃穰研)萊菔子(各三錢炒)蕪荑仁(微為末炒)
(三分)
右為細末煉蜜丸如菉豆大每服二十丸未發前温水
下得吐為瘥後作少蒜虀下餺飥食之仍以白芥子
用紗囊盛男左女右繫於臂
常山丸治脾熱為瘧或不渴熱氣内傷不瀉令人病
寒腹中痛腸中鳴汗出
常山(三兩)甘草(半兩)知母鼈甲(各一兩)
右為末蜜丸如桐子大未發前温服十丸臨發前時
服一服正發一服
辰砂丸(出宣明論)治一切脾胃虚弱熱邪毒者
信砒甘草(各一錢)硃砂(二錢)大豆(四十九粒)
右為末滴水和丸分作四十丸服發日日欲出時桃
仁湯下忌熱物
厚朴湯治脾瘧不思食
厚朴(去粗皮生薑汁炙三兩)半夏(為末薑汁作焙乾汁作一兩)陳橘皮(湯洗)
(去白焙二兩)
右麄搗篩每服三錢水一盞生薑三片棗一枚擘破
煎至七分去滓空心日午臨卧各一服
能截脾寒五月五日脩合
用大蒜不以多少搗爛次入礬紅拌勻為圓眼大每
服一丸大蒜湯送下
薑橘散(一名十棗湯出𫝊信通用方)治脾及諸瘧
右真橘皮不拘多少去白細切曝微乾以生薑自然
汁浸過陳皮一指許銀器内重湯煮乾焙為末每服
三錢用隔年青水棗十枚水一盞煎至半盞以此藥
通口服以棗下之於發日先一時辰服之不過兩服
而止後再一服不拘老少孕婦皆可用服
草菓平胃散(出危氏方)治脾虚作瘧不問寒熱先後飲食不
進
以生料平胃散四兩加入草菓大腹皮㯽榔青皮各
二兩剉碎相和勻每服五錢水一盞半薑三片棗二
枚煎七分空心多服取效
半夏散治脾瘧(方見本門足隂腎瘧類)
草菓飲治脾寒
草菓常山㯽榔甘草(少許)黑豆(各等分)
右㕮咀水二盞煎一盞去滓露一宿空心未發前一
日温服
歘火丹治脾寒
淡豉(二兩)信(二錢)雄黃(五錢)硃砂(三錢)
右為末用蒸餅量多少搗和為丸如梧桐子大每服
五十丸隔發一時用冷水送下忌熱物濕麫發毒等
物三五日
吳茱萸湯(出楊子建護命方)治脾熱寒瘧非時發作肌肉黃瘦
食減腸泄腸痛大腑不調
吳茱萸(煉洗焙炒乾)芎藭鼈甲(去裙襴酥炙)防風人參
蒼术(米泔浸一宿切焙)藿香葉柴胡(去苖)肉荳蔲(去殼)甘
草(各等分)
右剉散每服三錢水一盞生薑二片煎七分去滓未
發前空心温服
柴胡厚朴湯治脾寒
柴胡厚朴青皮陳皮常山草菓烏
梅甘草縮砂檳榔(各等分)
右㕮咀每服三錢水一碗煎八分露一宿五更冷服
正發一服過後又一服
良薑丸(出朱氏集驗方)醒脾治瘧
良薑(二兩)
右末猪膽丸梧桐子大紫蘇湯下二十丸
手太隂肺瘧(附論)
夫肺瘧者内經謂令人心寒寒甚則熱熱間善驚如有
所見刺手太隂陽明是也蓋心肺獨居膈上其氣相通
故瘧邪入肺内動於心則為寒熱善驚之候也
方
人參丸治肺瘧心寒熱善驚如有所見
人參鼈甲(同前)桃仁(去皮尖雙仁炒研)恒山甘草(炙剉)肉
蓯蓉(酒浸切焙)升麻(各三分)桂(去粗皮三兩)烏梅肉(炒)龍齒(研各)
(一兩)杏仁(去皮尖雙仁研一兩)丹砂(研一分)阿魏(研一分)
右為細末煉蜜和丸如梧桐子大每服十五丸空心
米飲下未發時併二服
麥門冬湯治肺瘧及補心氣
麥門冬(去心一兩半)升麻知母(剉焙)甘草(炙剉)鼈甲(醋炙去裙)
(襴)柴胡(去苗)前胡(去蘆)桃仁(去皮去雙仁研炒)枳殼(去穰麺炒各一兩)
梔子(去皮)蘆根(剉)烏梅肉(炒各半兩)人參(三分)
右麄搗篩每服二錢半入桃柳枝各五寸姜三片煎
八分去滓入石膏末一錢更煎沸未發前一二服
烏梅丸治肺瘧
烏梅肉(炒)恒山鼈甲(去裙襴醋炙)人參知母(焙)肉
蓯蓉(酒浸切焙)桃仁(去皮尖雙仁各半兩)
右為細末煉蜜丸如梧桐子大每服三十丸温酒或
米飲下未發三服
丹砂丸治肺瘧心神驚悸
丹砂(别剉)阿魏(醋化去沙石麫和作餅炙)麝香(各一分)鉛丹(研兩)
右為細末取五月五日午時粽子三十七與藥同研
於北斗下露一宿丸如桐子大未發前熱水下一丸
將一丸緋帛褁一丸安耳内男左女右
二丹丸治肺瘧心神驚悸
丹砂(别研)鉛丹(别研)甘草(炙剉各半兩)當歸(半兩)恒山(三分)
右為末煉蜜丸如梧桐子大每服三丸食前温水下
未發時再服熱候饑即以葱䜴粥與之
杏仁丸治肺瘧
杏仁(四十枚湯浸去皮雙仁炒黃色)恒山(三分)丹砂(别研半兩)甘草(生剉一分)
右為細末煉密丸如菉豆大每服十丸發熱米飲下
日再服之
秫米湯(一名恒山湯出千金方)治肺瘧心寒甚即發熱熱即驚如
有所見
恒山(一兩半)秫米(一兩)甘草(炙剉半兩)
右粗篩每服三錢水一盞煎至七分去滓未發前温
服發再服之
黃連湯治肺瘧心虚
黃連(去鬚一兩半)當歸(切焙一兩)乾薑(炮半兩)
右麄篩每服三錢水一盞煎至七分去滓臨發時服
足少隂腎瘧(附論)
内經謂足少隂腎瘧在經則令人嘔吐多寒熱熱多寒
少欲閉戶偏而處其病難已在臟則令人洒洒然腰脊
疼宛轉大便難目眴眴然手足寒刺足太陽少隂蓋腎
脉入脉中脉環胃口故使人嘔隂虚則傷氣偏故熱多
若夫洒淅腰脊痛大便難目眴小足寒持以藏氣機關
不利故為此證也
方
烏梅丸(出聖惠方)治腎瘧腰脾痛手足寒食少無力
烏梅肉(一兩微炒)桂心(一兩)甘草(一兩炙微赤炒)虎頭骨(二兩塗酥炙令)
(黃)人參(一兩去蘆頭)香豉(一合炒乾)恒山(二兩剉)桃仁(半兩去皮尖湯)
(浸雙仁麫炒微黃)附子(半兩炮製去皮臍)川升麻(一兩)鼈甲(醋炙黃色去裙)
(襴)麝香(一分細研)肉蓯蓉(一兩酒浸去皮尖乾一宿)
右為末入麝香勻煉蜜和搗三五百杵丸如梧子大
每以食前以粥飲下二十丸漸至三十丸
烏梅丸(出聖惠方)治腎瘧令人洒洒然腰脊痛大便難目眴
手足寒及瘧久不瘥者
烏梅肉(炒一兩半)恒山(剉三分)豉(一合炒)虎頭骨(酥炙半兩)麝香
(研一錢)桃仁(一兩湯浸去皮尖細研)附子(泡去皮半兩)肉蓯蓉(酒浸切焙)
(半兩)知母(切焙一分)桂(一分去粗皮)
右搗研拌煉蜜和如桐子大每服空腹米飲下二十
丸未發服一方無知母
蓯蓉丸治腎瘧
肉蓯蓉(酒浸焙半兩)烏梅肉(炒半兩)恒山(剉三分)豉(炒三分)升
麻(半兩)桃仁(湯浸去皮尖炒研三分)桂(去粗皮半兩)甘草(炙半兩)
右搗研和勻煉蜜和丸如梧桐子大每未發日空腹
温酒下二十丸米飲亦得未發時更服三十丸
人參湯治足少隂瘧嘔吐寒熱
人參(一件去蘆頭)恒山(剉各半兩)甘草(生剉三分)燈心(五十莖)茶末
陳橘皮(湯浸去白焙各一分)
右麄搗篩每服五錢水一盞煎七分去滓入酒半盞
相和未發前頓服以吐為度未吐再服
恒山湯(出千金方)治腎熱發為瘧令人淒然腰脊痛宛轉大
便難目眴眴然身掉不定手足寒
恒山(三兩)烏梅(三七枚)竹葉(切一升)香豉(八合)葱白(一握)
右㕮咀以水九升煮取三升分三服至發令盡一方
用桃仁無竹葉
天雄丸(出聖惠方)治腎瘧無問新久發作無時神效
天雄(泡裂去皮臍半兩一方作生用)鉛丹(研三分)人參(三分)
右搗研和勻煉蜜丸如梧子大每服五丸未發日空
心米飲下日三五服
半夏散治足少隂嘔吐
半夏(湯洗去滑生薑汁製焙)乾薑(炮各半兩)綠礬(研一錢)
右搗研勻每服半錢未發日以醋湯調下
足少陽膽瘧(附論)
夫少陽瘧之狀内經謂令人身體解倦寒不甚熱不甚
惡見人見人心惕惕然熱多汗出甚刺足少陽是也蓋
膽為中正之官决斷出焉今瘧邪外中其氣不守故心
常惕惕然盛故熱有風故汗出
方
升麻湯治足少陽瘧身體解倦見人心愓愓然熱多
汗出
恒山(一兩半)升麻鼈甲(醋炙去裙襴)淡竹葉(各一兩)犀角
屑麥門冬(去心焙)知母(切各三兩)甘草(炙半兩)
右㕮咀如麻豆大每服五錢水一盞半煎一盞去滓
空心日午温服
黃連丸治足少陽瘧清膽
黃連(去鬚一兩)甘草(炙剉半兩)龍膽(去苖)鉛霜(研)定粉(研)人中
白(各三分)馬牙硝(研一兩)
右為末用猪膽汁和丸如桐子大每服二十丸用枇
杷葉拭去毛煎湯下三服
犀角湯治足少陽瘧解倦熱多汗出
犀角(鎊)甘草(炙各一兩)麥門冬(去心焙)升麻知母鼈
甲(醋炙去裙襴各一兩半)石膏(碎研二兩)
右㕮咀如麻豆大每服五錢水一盞半煎一盞去滓
於未發前温服
蘆根湯治足少陽瘧熱多汗出及温瘧初壮日熱後
寒戰骨節酸痛口渴
生蘆根(剉三兩)麥門冬(去心焙)升麻葛根(各一兩半)梔子
仁(一兩)石膏(研二兩)
右㕮咀如麻豆大每服五錢水一盞半入淡竹葉二
七片煎一盞去滓温服早晩食前
柴胡湯治足少陽瘧熱多汗出
柴胡(去苗)秦芄(去苗土)麥門冬(去心焙)蘆根淡竹葉(各一)
(兩)
右㕮咀如麻豆大每服五錢水盞半煎至一盞去滓
入青蒿自然汁半合再沸未發前五更初温服
犀角丸治少陽身體解倦或寒熱心愓愓然汗出
犀角屑(一分)恒山(一兩)蜀漆葉(半兩)豉(炒一各)
右為末煉蜜丸如桐子大每服十丸未發前米飲下
足太陽膀胱瘧(附論)
夫太陽瘧之狀内經謂令人腰痛頭重寒從背起先寒
而後熱熇熇暍暍然熱止汗出難已刺郄中出血蓋膀
胱經下抵腰中上顛絡腦故腰痛頭重寒從背起也經
虚受邪故先寒後熱止汗出難已以真氣勝邪故也
方
柴胡湯治足太陽瘧寒熱
柴胡(去苗)恒山(剉)鼈甲(去裙襴醋炙黃)知母(焙)青蒿(乾者)甘草
(炙剉)枳殼(去穰麵炒)桂(去粗皮各一兩)
右搗篩每服三錢水一盞入柳枝心七枚葱白二寸
細切同煎至七分去滓空心服發前再服
酒煎飲治足太陽瘧腰痛頭重寒熱互作(方見本門久瘧類)
柴胡桂薑湯治足太陽瘧腰痛頭重寒多熱少(方見本門)
(諸瘧類)
牡蠣湯治足太陽瘧(方見本門諸瘧類)
麻黃黃芩湯(出濟生拔萃方)治太陽證夜發晝瘥
麻黃(去根節)黃芩(去心)甘草(炙各半兩)桂(二錢五分)
每㕮咀一服一兩水三盞服
足陽明胃瘧(附論)
夫足陽明胃瘧在經則令人先寒洒淅寒甚久乃熱熱
去汗出汗出見日光月光火氣快然當刺足陽明跗上
在胃則令人陽明旦病善饑而不能食食則支滿腹當
大刺足陽明太隂横脈出血蓋胃圍冲氣為水糓之海
邪氣客之則冲氣不和故善饑不能食食則支滿腹大
傳於經者有寒熱陽不勝於隂故善喜日月光及火氣
也
方
順氣湯治足陽明胃瘧支滿腹大
厚朴(去粗皮薑汁製)陽橘皮(湯去皮白焙)白术半夏(湯浸七次焙各)
(一兩)乾薑(炮)柴胡(去苗)甘草(炙各半兩)
右粗搗篩每服三錢水一盞薑五片棗二枚擘煎七
分去滓温服無時
清脾湯(出醫方集成)治胃瘧發作有時先覺伸欠乃作時寒
慄鼓振頤領中外皆寒腰脊俱痛寒戰已内外皆熱
頭痛如破渴欲飲冷或痰聚胸中煩滿欲嘔因食傷
脾停滯痰瘧或先熱後寒先寒後熱寒多熱少或寒
熱相併或但熱不寒或但寒不熱或隔日發一日一
發或三五日一發者悉皆主之
厚朴(四兩薑汁製炒)烏梅(去仁)半夏(浸去滑)青皮良薑(各二兩)
草菓(去皮一兩)甘草(炙半兩)
右為剉散每服四錢水一盞薑三片棗二枚煎七分
去滓未發前併三服忌生冷油膩時菓此藥服温脾
化痰治胸膈痞悶心腹脹滿意醋呑酸自可常服
紅圓子(出直指方)治胃瘧食積氣滯腹脹
荆三稜(水浸軟切片)蓬莪术(煨)青皮(去白)陳皮(去白各五兩)胡
椒乾薑(炮各三兩)
右為末米醋煮米粉糊和丸如梧子大礬紅為衣每
服五十丸淡薑湯下或二陳湯四獸飲亦可下
正氣湯(出衛生方)治胃瘧不食肢滿腹脹時作寒熱
藿香葉陳橘皮(湯浸去白焙)厚朴(去粗皮薑汁炙)半夏(為末生薑)
(汁作餅曝乾)甘草(炙各一兩)
右粗搗每服三錢水一盞生薑三片煎七分未發併
兩服
枳殼湯治胃瘧心腹脹滿不食
枳殼(去穰麺炒三兩)厚朴(去粗皮薑汁炙)人參白术白茯苓
(去黑皮各二兩)
右搗篩每服四錢水一盞半入生薑一棗大切煎一
盞去滓温服
藜蘆丸(出千金方)治五臟并有瘧候則六腑無獨胃腑有之
胃腑瘧者令但病也善饑而不能食食而支滿腹大
藜蘆恒山皂莢牛膝(各一兩)巴豆(三十枚去皮心研紙)
(褁壓去油)
右先熬藜蘆皂莢色黃合搗為末蜜和丸如小豆大
旦服一丸發時一丸一日勿飽食一方無恒山牛膝
温水下
紅圓子(出醫方集成)專治食瘧
蓬术荆三稜(醋炙各二兩)胡椒(二兩)青皮(炒香二兩)阿魏(一分)
(醋化)
右為末别用陳蒼米末同阿魏醋煮糊為丸如桐子
大每服五十丸加至百丸用薑湯呑下或因食生菓
成瘧用麝香呑下一方炒土硃為衣以老米飲下古
方雖有鼈甲煎等不時服不見效抑亦藥料難備
厚朴湯治足陽明胃瘧寒熱汗出食則支滿腹大
原朴(去粗皮生薑汁炙二兩)白术陳皮(浸去白焙各一兩)桂(去粗皮)
甘草(各半兩)
右麄搗篩每服三錢水一盞生薑三片棗二箇擘煎
至七分去滓食前温服
人參蜀椒湯治胃瘧腹滿
人參(半兩)蜀椒(去目及閉口炒出汗一分)阿魏(麫和餅炙三分)乾薑(炮一兩)
右搗如麻豆每服三錢水一盞煎七分未發前去滓
温服
恒山橘皮散治胃瘧脹滿不食(方見本門山瘴瘧類)
蒜薑酒治胃瘧饑不能食
獨窠蒜(一顆)生薑(一分)
右研碎以酒半升調去滓未發時旋旋服之
阿魏酒治胃瘧(方見本門足少隂腎瘧類)
寒瘧(附論)
夫寒瘧之狀内經所謂後熱先寒病以時作是也蓋伏
暑汗出腠理開後因遇憂氣淒滄之水寒其氣藏於腠
理皮胃之中秋傷於風則病成矣其證先起於毫毛伸
欠乃作寒慄鼓頷腰脊俱痛寒去則内外皆熱頭疼飲
冷是也
方
五積散(出直指方)治感寒發瘧初作以此解散
蒼术(炒三兩)北梗(一兩)麻黃(去根節)枳殼(製)陳皮(各六錢)乾
薑厚朴(製各四兩)川芎當歸白芍藥白芷
甘草茯苓半夏(製)官桂(各三錢)
右剉散每服三錢水一盞半葱白三寸薑三片煎空
心服
恒山丸(出聖惠方)治寒瘧陽虚隂盛内外俱寒四肢顫掉
恒山(半兩)野狸頭骨(一分)虎頭骨(一分)猢猻頭骨(一分)天靈
蓋(一分)菉豆末(三分)臰黃(一分細研)安息香(一分)雄黃(一分細研)砒
霜(一分)乳香(一分)阿魏(一分)白芥子(一分)朱砂(一分細研)
右藥并生用擣羅為末軟飯和搗三二百杵丸如梧
桐子大調合時勿令孝子女人見湏五月五日午時
合為妙如緩急即不擇日辰合未發時以綘囊盛於
中指上繫一丸男左女右三日不住以熱水服一丸
娠婦小兒不可服忌食熱物
硃砂丸(出聖惠方)治寒熱瘧但寒不熱四肢鼓顫不止
硃砂(一分細研)麝香(半分細研)砒霜(一分細研)恒山(一分剉)虎頭骨
(一分塗酥炙黃)猢猻頭骨(一分炙黃)虎睛(一對酒浸微炙)乳香(一分)安息
香(一分)阿魏(一分)巴豆(三枚去皮心反油)雄黃(半兩細研)
右為末端午日脩合用醋煮麫糊和搗一二百杵丸
如豌豆大用緋帛褁男左女右手把一丸如痰瘧即
以醋湯下一丸每服把者一丸可治三人
吳茱萸湯(出續易簡方)治寒瘧先寒後熱頭疼不可忍熱極
即汗出煩渴相次便醒宜服此藥
吳茱萸(湯浸焙炒一兩)羌活(去蘆頭半兩)甘草(炙剉)乾薑(炮)半夏
(湯洗七次焙)芎藭細辛(去苖葉)麻黃(去根節)高良薑藁
本(去苗土)桂(去麄皮各一分)
右為細末每服三錢以水一盞煎至七分臨發時寒
和滓空心熱服若寒了及熱更不用服須只用初發
寒時服也寒未定更進一盞喫藥後不可卧須更病
減八分若是太歲遇六壬己亥之年當瘧未發常服
暖脾藥一方有牽牛炒半兩
養胃湯加桂(出直指方)治感寒發多熱少或但寒不熱頭痛
腰心胸滿呃逆身體疼痛慄慄振寒面色青白不進
飲食脉來弦遅
厚朴(製)蒼术(炒二兩)半夏(製二兩)人參茯苓草菓
藿香(各半兩)橘紅(三分)甘草(炙一兩)
右剉散每服三錢水一盞半薑五片烏梅半箇煎八
分去滓温服不拘時候多寒者加附子煎一方用棗
不用烏梅
雄黃丸(出聖惠方)治寒瘧不止
雄黃(一分)硫黃(一分)硃砂(一分)麝香(半分)阿魏(半分)桂心(一分末)
乾薑(一分生用)巴豆(一分去皮心用水二升煮水盡壓去油研如麫)
右和研勻醋煮麫糊和丸如梧桐子大未發前綿裹
一丸安耳中及男左女右緋帛繫一粒於背上
草荳䓻飲(出聖濟總錄)治寒瘧
草荳蔲(去皮)高良薑(半分)恒山青皮(湯浸去白焙)陳皮(湯浸)
(去白焙各一分)生薑(半分)黑豆(五十粒)淡竹葉(一握)
右㕮咀如麻豆用水三盞煎至一盞半去滓未發時
通口分温二服
正氣散(出醫方大成)退寒瘧止胃寒進飲食
藿香(四兩)草菓(四兩)半夏陳皮厚朴&KR1190;砂甘
草(各一兩)
右剉散生薑棗子煎温服瘧疾後發日早服
安息香丸(出聖惠方)治寒瘧手足鼓顫心寒面青
硃砂(細研)虎頭骨猢猻頭骨砒霜天靈蓋
阿魏安息香(各半兩)
右為末入硃砂研勻端午日午時用白團子和丸如
豌豆大男左女右手把一丸定後用緋帛袋盛繫於
中指上若登溷即暫解去
㯽榔湯(出聖濟總錄)治寒瘧
㯽榔(剉)桂(去粗皮)恒山陳皮(湯浸去白炒)甘草(炙剉各半分)
右粗末每服三錢酒水各半盞煎一盞未發前去滓
温服
神效方(出聖惠方)治寒瘧
硃砂(細研)白芥子阿魏(各一錢)香墨(五錢)砒霜(一兩酸浆水一)
(碗于端午日未出時慢火熬如稀糊便入後藥)
右為末以砒煎和為丸如黍米大每於未發前冷醋
湯下一丸至十丸忌食熱物
分利順元散(出醫方集成)治體虛之人患瘧寒多不可服截
藥者
川烏附子(各一兩)南星(一兩)木香(五錢别剉臨時入)
右除木香不見火外味各將一半去皮生用一半炮
熟合和㕮咀每服四錢棗七枚薑十片水一盞煎七
分當發日前一日及當發日早晨連進二三服半生
半熟能解隂陽
白芥子丸(出聖惠方)治寒瘧手足鼓顫心寒面青
白芥子硃砂(細研)阿魏恒山(各等分)
右為末入硃砂研勻醋煮麫糊和丸如桐子大每於
未發前醋湯下
阿魏丸(出聖惠方)治寒瘧
砒霜硃砂阿魏麝香(各一分)
右同研如粉麫糊和丸如小豆大每於未發前冷醋
湯下一丸忌食熱物
豬膽膏(一名二薑散出朱氏集驗)治脾胃虛弱遂成瘧疾寒多熱少
大槩寒發於膽豬膽引入二薑於膽去寒燥脾胃二
薑熱豬膽冷隂陽相制所以作效仍治秋深寒瘧
乾薑(炮一兩)良薑(切小塊麻油炒乾一兩一方各二兩半炒半生用不用麻油炒)
右為末分作四服每服用豬膽豶者取汁調成膏臨
發時熱酒半調服或以膽汁和丸焙酒下四十五丸
尤佳吳内翰幵致和丁酉居全椒歲雪大作施人所
救愈者以百計張大享病甚欲致仕服之立愈
菓附湯(出醫方集成)治氣虛脾寒瘧疾不愈振寒少熱面青
或單寒者或大便澁小便反多不下食
草菓仁附子(炮丢皮臍)
右等分㕮咀每服半兩水二鍾薑七片棗二枚煎七
分去滓温服不拘時
七棗湯(一名烏頭七棗湯)治瘧及久瘧但寒并脾寒發瘧重輕
用川烏一隻熱多寒少者湯泡七次寒多熱少者火
炮七次切去皮焙乾分二服水一碗半棗七枚薑七
片葱七根煎至二鍾臨發前先喫棗子次攄去滓温
服或將附子一枚炮七次鹽水浸七次分二服露一
宿名冷附湯大槩附子一枚温脾逐寒川烏温脾去
風附子性重滯川烏性輕疎若寒痰當日用附子是
風用川烏雖然烏頭性熱以七次炮熟散其熱性服
之必效經驗方陳氏云林侍郎謙之常以此藥授人
余家服之屢有效(一名烏頭七棗湯)
生熟附子湯治分利隂陽正發寒熱治瘧疾欲作胸
痞痰嘔頭眩顫掉用附子二隻一生去皮一鹽湯浸
去皮炮各取二錢沉香木香水各一盞薑七片棗七
枚煎一盞當發日空心服一宜此下黑錫丹可回元
氣墜痰
鼈甲散治寒瘧勞瘧
取鼈甲不拘多少醋炙黃為末每服二錢温酒調下
空心食前臨卧時各一服治勞瘧塗醋炙服之
鼈甲湯治瘧寒多
鼈甲(湯浸刮冷净醋炙)常山柴胡桂(去皮各一兩)白术(二兩)
牡蠣(半兩火煨赤)
右為散末每服五錢水二鍾煎一鍾去滓温服
温脾飲治寒瘧兼脾久濕上焦噎塞不通止渴進飲
食
真陳橘皮(五箇去皮)烏梅(十箇)人參(一分)大棗子(二十箇)甘草
(五寸)草菓子(七箇)生薑(五片)
右件洗淨分作五服紙裹以鹽少許煨香熟去紙水
一碗煎一盞去滓温服空心日午
蒜丹寒瘧手足鼔顫心寒面青宜服此方
獨顆蒜(一枚)黃丹(半兩)
右件藥相和五月五日午時同搗一千杵丸如黑豆
大未發時以茶下二丸
烏頭丸先寒後熱者名之為寒瘧故寒而不熱面色
黑者名為厥瘧先寒後熱熱少寒多面黃腹痛名之
為脾瘧此三候並宜服此不再丹大賈耘老方東坡
累試早晨一服晚便不發病稍瘥莫服湯
草烏頭(削去皮)
用服湯泡一十四度以盞蓋之薄切焙乾為末稀糊
和丸如桐子大棗三箇薑十片葱三根煎湯服五十
五仍喫棗令盡如人行五里别加再服用此二十年
只一服瘥烏頭蛀損瘦薄者不堪使
蒜丸子治寒多熱少
良薑厚朴附子(各三銖)
右為末大蒜丸於發日絶早煎烏梅湯勻作三服早
食前令服盡
温瘧(附論)
夫温瘧與寒瘧安分温瘧得之冬中於風寒寒氣藏於
骨髓之中至春則陽氣大發邪氣不能出因遇大暑骨
髓鑠肌肉消釋腠理發泄因有所用力邪氣與汗偕出
此邪氣先藏於腎其氣先從内出之於外如是則隂虚
而陽盛盛則病矣陽衰則氣復反入入則陽虚陽虚則
寒矣故先熱而後寒名曰温瘧瘧先寒而後熱者此由
夏傷於大暑汗大出腠理開發因遇夏氣淒滄之小寒
寒迫之藏於腠理皮胃之中秋傷於風則病成矣夫寒
者隂氣也風者陽氣也先傷於寒而後傷於風故先寒
而後熱病以時作名曰寒瘧先傷於風而後傷於寒故
先熱而後寒亦以時作名曰温瘧夫病瘧六七日但見
熱者温瘧也
方
麻黃湯治温瘧初發身熱頭疼不可忍臨醒時即寒
慄戰動不定逡廵便醒宜服此方湏是先熱後寒方
喫此藥
麻黃(去根節煎掠去沫焙)羌活(去蘆頭)丹皮(去心)獨活(去蘆頭)梔子
(去)柴胡(去苖)桔梗(剉炒)升麻荆芥穗大黃(剉炒)半夏
(洗去滑焙)木香知母(焙)黃芩(去黑心各半兩)
右粗搗篩每服三錢水一盞入生薑三片同煎取七
分去滓未發時服一方有牽牛無木香為細末同煎
臨發壯熱時和滓喫湏是用初發熱時服仍是食後
喫發了已寒即更不要喫待第二服發熱時喫也名
麻黃羌活散
常山丸療温瘧
常山烏梅肉(熬)豉天靈蓋(炒各六分)硃砂蜀漆
大黃知母(各四分)
右搗篩蜜和丸如桐子大空心以温酒下二十丸至
三十丸日三服並未發前服不吐利忌生葱菜生血
等物恐成骨蒸
常山湯療温瘧潮潮羸瘦欲成骨蒸
常山(三兩)車前葉(一握)甘草(二兩炙)獼猴骨(三兩炙)天靈蓋
(一兩燒作灰末)烏梅肉(二兩)驢糞(汁三合)
右切以水六升煮五味取三升去滓下糞汁天靈蓋
分三服微吐不利忌生葱生菜海藻菘菜麵粘食等
物一方無驢糞汁
知母鼈甲湯療温瘧壮熱不能食
知母鼈甲(炙)地骨皮(各三兩)竹葉(切一升)石膏(四兩碎)
常山(二兩)
右切以水七升煮取二升半去滓分三服忌蒜猪肉
莧菜生葱菜
麻黃飲子治温瘧煩悶
麻黃(一兩去根節)牡蠣粉(一兩)蜀漆(半兩)甘草(半兩)犀角屑(半兩)
知母(半兩)
右剉以水二大盞煎至一盞半去滓分為三服一日
服盡
桂枝芍藥湯治瘧寒熱大作不論先後此太陽陽明
合病也謂之火爭寒作則戰動經曰熱勝而動也發
熱則必汗泄經曰汗出不愈知為熱也陽盛隂虚之
證當實内治外恐久而傳入隂經也
桂枝(三錢)黃蓍知母石膏芍藥(各一兩)
右為末每服七錢至半兩水煎如藥服之寒熱轉大
者則知太陽陽明少陽三陽合病也宜桂枝湯黃芩
湯和之
松蘿湯治温瘧熱渴體痛
松蘿(半兩)烏梅肉(炒)梔子(去皮各半兩)升麻(三分)鼈甲(去裙襴醋)
(浸炙黃半兩)
右搗粗篩每服三錢水一盞入茶末半錢煎至七分
去滓未發前空心服
常山湯治温瘧
常山(剉半兩)鼈甲(去裙襴醋浸炙黃)甘草(生剉炙各一兩)車前草(一握)
(切成片子三合)
右麄搗篩每服三錢用浆水一盞浸藥一宿當發前
一日以急火煎取七分去滓温服
竹葉恒山湯治温瘧壯熱微寒温瘧之候也壯熱後如
覺微寒或戰瘧依時手足冷少時便壮熱亦有手足
煩熱乾嘔者㾬瘧先大寒後大熱者並主之尤宜乳
下小兒亦可
淡竹葉(一握)恒山(三兩切)小麥(一升)
右用水五升漬一升明旦煮取二升温分三服忌生
葱菜
恒山飲(出聖惠方)治温瘧煩悶
恒山(半兩)甘草(半兩生用)冬瓜汁(一升用生者煎汁亦可)
右剉以冬瓜汁浸宿早晨煎五六服去滓分為二服
空心一服發前一服得吐瘥
治温瘧方
用牡蠣和杜仲為末蜜丸每服三十丸令人面光永
不時氣温水下
又方
取當歸煮汁飲
瘧發作無時(附論)
夫微氣一日一夜大會于風府則腠理開開則邪入作
病作當其時隂陽相并隨其所勝故生寒熱其動作皆
有早晏者若臟腑受邪内外夫守邪氣妄行所以休作
無時也
方
硃砂丸(出聖惠方)治瘧寒熱發作不定體瘦不能食
硃砂(一分細研)麝香(一分細研)恒山(剉)川升麻苦參(剉)猢
猻腦盖(炙微黃)鼈甲(塗酥炙黃)烏梅肉(微炒)柴胡(去苖)虎頭骨
(醋塗炙黃)烏猫糞(燒炙)驢軸垢木香白术川大黃
(剉微炒)地骨皮(各半兩)巴豆(三分去皮心熬黃别研如膏紙褁壓去油)
右為末入研藥令勻煉蜜和搗三五百杵丸如梧桐
子大空心服温水下四丸漸喫冷茶半碗良久吐痰
涎後便煎熱茶下二丸得吐利便效
虎頭骨散(出聖惠方)治瘧發作無時寒熱不定
虎頭骨(一兩塗酥炙黃)牡蠣(三分炒轉色)地骨皮(一兩)柴胡(一兩去苖)
鼈甲(一兩塗酥炙去裙襴)知母(一兩)桂心(半兩)朴硝(一兩)
右為散每服五錢水一盞煎至五分去滓食前温服
取下痰結為度
天靈盖丸(出聖惠方)治瘧發作無時經久不瘥
天靈盖(一兩)猢猻頭骨(一兩)硃砂(一分研細)雄黃(一分細研)麝香
(一分研)菉豆粉(一分)砒霜(一兩細研)虎頭骨(一兩)
右為末入後五味研勻五月五日午時面南粽子尖
和劄一剪刀還内過七遍丸如桐子大每服發前以
青絹裹一丸繫男左女右臂上一丸可治七人第七
人冷醋湯下
狐膽丸(出聖惠方)治瘧寒熱發作無時
砒霜硃砂(各半兩)麝香阿魏(各一分)狐膽(一枚)菉豆
粉黃丹(各一分)
右細研勻端午午時用粽子尖和丸如桐子大空心
及發前冷醋湯下二丸忌食熱物
桃奴丸(出聖惠方)治瘧發作無時節
猢猻頭骨(一兩生用)巴豆(一分去皮)砒霜(一分細研)野杖人花(一分)
桃奴(向陽枝上半兩)斑蝥(一分炒微黃)
右為末於端午日午時合以飯和丸如桐子大令患
人手把一丸時時顧示仍男左女右於手背上緋帛
繫一丸
虎睛丸(出聖惠方)治瘧發無時不定寒熱甚者
虎睛(一枚生搗細末)臘月猪血(少許)硃砂(一分研)阿魏(一分細末)
右研勻取端午日合粽子尖七枚和丸如黍粒大男
左女右綿裹一丸
砒霜丸(出聖惠方)治瘧發作無時者不定寒熱
砒霜(一兩)阿魏(一分)雄黃(三分)硃砂(一分並細研)
右於端午日午時用糯米飯和丸菉荳大去發一時
辰綿裹三丸男左女右塞耳中如惡發茶清下三丸
當吐
靈砂丹(出聖惠方)治瘧發作無時經久不瘥
硃砂(半)麝香(二錢)蝙蝠糞(五十豆)
右研細用軟糯米飯和丸菉豆大未發時煖水下十
丸
必效方(出聖惠方)治瘧無問新久發作無時
黃丹(四兩)麫塵(一兩)
右取五月五日午時面東不語研搗獨蒜和丸雞頭
實大男左女右於背上錦帛繫一丸欲發時醋湯下
之
百瘥方(出聖惠方)治瘧無問新久發作無時
恒山(末一兩)葎草(一握去兩頭姓名勒夢秋冬月乾採亦得)
右以淡浆水二盞浸藥於星月下上横一刀經宿明
早晨煎取一盞去滓空腹分二服如人行七八里再
服當快吐痰午後漸食粥
又方(出聖惠方)
用青皮一兩燒灰研細未發前温酒調下一錢正發
時又服一錢
恒山湯(出肘後方)治瘧發作無常心下煩悶
恒山(二兩)甘草(炙一兩半)䜴(五合綿裹)
右切以水六升煎去滓取二升再服當快吐仍節飲
食忌海藻菘菜生葱菜
大效五丁飲子(出海上方)治瘧發作重者
白豆䓻(五箇每箇分作五塊)生薑(切如皂子大作二十五塊)京棗(五箇每箇分五)
(塊)半夏(二十五箇)甘草(五寸每寸分作五塊)
右通作一百二十五塊於未發前一日至晩作一劑
水二碗煎一碗去滓再燒兩糞滚作三服夜露中庭
至四鼔煖過熱吃一服再於曙色分時吃一服次至
天曉吃些粥若稍空更吃一服便去睡極效
藥餛飩(出衛生方)
良薑吳茱萸胡椒(各一分)
右為細末猪脾一條剉作臛加五味炒之一半滚藥
一半不滚並作餛飩有藥者以墨點之餘者吞下無
藥者嚼下亦一服效
普濟方卷一百九十八
