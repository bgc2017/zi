普濟方卷三百十三明周王朱橚撰
膏藥門
總論
凡諸痛癢瘡瘍癰腫疽疹瘤氣結核拂欎甚者皆熱五
臟不和九竅不通六腑不和留結為癰近於火氣微熱
甚癢熱甚則痛附近則灼而為瘡皆火之用也人之瘡
腫因内熱外虚所生也為風濕之所乘則生瘡腫然肺
主氣候於皮毛脾主肌肉氣虚則膚腠開為風濕所乘
脾氣温而内熱即生瘡也腫者由寒熱毒氣客於經絡
使血澁而不通壅結成腫風邪内作即無頭無根氣血
相摶作者即有頭有根壅盛則為膿赤根腫則為風氣
流潰也瘡有痛癢痛則為實癢則為虚非為虚為寒也
謂熱之微甚也癢者熱疾也故火旺於夏而萬物著鮮
榮美也炙之以火潰之以湯而其癢轉甚者微熱之所
使也癢去者謂熱令皮膚縱緩腠理開通陽氣得泄熱
散而去或夏熱皮膚癢而以冷水沃之其癢不去謂寒
氣收歛腠理閉密陽氣欎結不能散越沸熱内作故也
瘡瘍皆為火熱而及腐出膿水者猶糓肉菓菜熱極則
腐爛而潰為汚水也潰而腐爛者水之化也癰淺而大
疽深而惡勝熱血則為癰膿也瘍有頭小瘡也脉浮而
小癮胗也瘤氣赤瘤丹熛熱勝氣火之色也諸瘡之證
或腫或潰或硬或久不差者皆藉以膏劑去殠腐排惡
汁化死肌生良肉者正以此也
諸瘡毒腫方
十香膏治五發惡瘡結核瘰癧疳瘻疽痔
沉香麝香(各一錢)木香乳香甘松丁香
白芷安息香零陵香(各五錢同為細末)藿香(五錢為細)
(末)當歸川芎黃茋茴香芍藥細辛
升麻白歛獨活川椒藁本菖蒲
厚朴木鼈子官桂(剉各二錢)桃仁(五錢)商陸根
(二兩剉)杏仁栢子仁松子仁(各五錢)槐枝
桑枝柳枝松枝没藥輕粉䧺黃硃
砂雲母石生犀角亂髮灰白礬灰(各二兩另)
(研如粉)蟾酥猪脂羊腎脂(各二兩)清芝蔴油
(三觔)黃丹(一觔)
右先用木炭火煉油香熟下十六味剉藥并四枝四
仁熬至紫黑出火濾滓入脂酥煎十餘沸綿濾過油
澄拭鐺淨火上煎油沸下丹藥柳枝作錍不住攪熬
一日滳水中成珠離火入十味藥末攪勻上火入雲
母輕粉八味輕煎沸出火攪食傾於磁盒内封密收
每用量瘡口大小緋帛上攤貼腸胃癰疽可作丸如
桐子大每服七丸空心温酒下
消毒膏治五發惡瘡消毒散腫
當歸黃蓍川芎杏仁白芷白歛零
陵香槐白皮柳枝(嫩者)木鼈仁甘松(各半兩剉)
乳香没藥(各三錢)麝香朱紅硃砂(各半錢)
黃丹(半觔炒紫色)芝蔴油(一觔)輕粉(一錢)黃蠟(半觔)
右將剉藥油浸七日木炭火上煎杏仁焦色濾去滓
下黃蠟候鎔開出火下丹藥急攪百轉下乳香麝香
硃砂䓁六味不住手攪至凝磁盒内收貯白光絹上
攤之
消毒膏治一切腫毒結硬疼痛
玄参葛根木香當歸升麻槐白皮
甘草白歛川芎桃仁(浸去皮尖)杏仁(浸去皮尖)
白附子木通赤茯苓(各三錢半)藁本(一錢半)牛
膝亂髮(水洗浸净令乾用二錢半)牡丹皮蒼术(去皮)細
辛(各一錢半)羌活何首烏天麻(各二錢)柴胡(去苖)
(一錢)木鼈子(去皮)白芷(各三錢)白芨(四錢)沉香(三錢)
(半)赤芍藥防風黃蓍(各半兩)黃丹(一十三兩好者)
臘日澄清芝蔴油(一觔四兩)
右藥並剉同亂髮一處用油浸七日七夜於淨石鍋
或銀噐中以慢火煎候白芷焦黃色放温以綿濾去
滓於磁鑵子内密封三日三宿候取出傾於鍋内慢
火輕温再濾去滓傾出磁椀中用慢火再熬動次下
黃蠟一十五兩用竹錍子不住手攪令勻次下黃丹
再攪令勻以慢火再熬動取下攪令勻續次再上火
三日方得膏成於磁盒内密封每用時軟白絹上攤
藥貼患處
神效鬼哭膏治杖瘡不疼不發無痕及治癰疽遠年
惡瘡腫毒風寒暑濕疼不可忍者
香油(五觔)柳桃槐桑枸杞枝(四寸長)蘇木降真
節(四錢)甘草(三錢)防風(二錢)川烏(二錢)草烏(二錢)
半夏(二錢)黃蘖(一錢)槐花(二錢)紅花(四錢)厚朴(二錢)
黃連(五錢)萆麻(三錢)江子(二錢)牙草(四錢)天花
粉(二錢)川楝(二錢)當歸鬚(三錢)川椒(二錢)南星(四錢)
五加皮(二錢)杜當歸(四錢)穿山甲(二錢)蒼术(二錢)
白芨(二錢)木鼈子(二錢)㯽榔(二錢)川芎(二錢)貝
母(二錢)白芷(二錢)婦人油頭髮(一團)
右將前藥同五枝一處入油熬至藥似灰黑色用鉄
&KR0034;籬撈去滓離火候稍温下黃丹三十五兩用槐條
攪勻再入火略滚一兩沸藥鍋離火再下乳香没藥
血竭末各一兩攪勻用生麻布濾入别噐内將麝香
一兩研輕粉七錢拌在鍋内和勻候經一宿用
紫金膏治諸般惡毒
乳香没藥當歸人参羌活獨活蒼
术白芨黃蘖萆麻子木鼈子桔梗
烏頭五倍子知母貝母白芷防風
藁本蛇蜕陳艾苦参赤芍藥良薑
亂髮葱白桃枝柳枝槐枝米醋雲
母石甘草巴豆丁香白歛
右各等分研碎内除葱白桃槐枝大蒜米醋一大椀
鍋内煑三四徧下香油一觔熬至七八沸去滓每用
黃丹半觔下前已碾藥味入油熬用桃槐枝一順攪
至千餘徧待勻住火滳水中不散為度傾入水中出
火氣如稀即再熬火堅則加油勻之忌孝子婦人雞
犬見
白龍膏治一切惡瘡焮赤腫痛
沉香黃蓍白芍藥防風白芷(各二錢半)白
茯苓(去皮)白檀木香栝蔞根川芎白术
(各二錢半)甘草白芨(各二錢)白附子桔梗白
微生乾地黃(各一錢)白歛(半兩)當歸(洗焙半兩)杏
仁(湯去皮尖)桑白皮桃仁(湯浸去皮尖各二錢)木鼈子(去殼)
人参(去蘆各一錢半)麝香獨活川升麻槐白皮
零陵香(各一錢半)臘日澄清芝蔴油(一觔二兩)苦参(一錢)
右並麄剉用油浸七日七夜於淨石鍋或銀噐中慢
火煎候白芷焦黃色取下以綿濾去滓於磁鑵子内
密封澄三日三宿候取出傾於鍋内以慢火輕温再
濾去滓傾磁椀中用慢火再熬動次下黃蠟十四兩
用竹錍子不住手攪勻放温次入丸粉再攪勻以慢
火輕熬動取下攪令勻續次再上火三日方得膏成
於磁盒内盛密封每用時軟白絹攤貼患處
烏龍德生膏治一切惡瘡腫毒及小兒腫毒脾癖等
之類堅硬者
黃茋青木香連翹玄参木鼈子(去油殼)
生地黃桃仁(去皮尖)防風川芎白芷羌
活白芨白歛金銀花(各一兩)萆麻子(三百枚去)
(殼)亂髮(一兩燒灰)桂花油(五錢)五香連翹湯人
参敗毒散復元通氣散十竒内補排膿散(各五)
(錢一貼)
右將黃茋等十七味五香連翹湯四藥㕮咀用小油
三觔半入鐵鍋内先浸五日却用慢火煎至藥味黃
黑為度以槐柳條一握不住手攪再用重絹濾去滓
秤淨油三觔先將黃丹一觔半炒黑色下小油一處
於慢火同熬得所滳入水中不散成珠後下
䧺黃血竭乳香(另研)没藥陀僧輕粉
龍骨楓香(各五錢)麝香(一錢加蘇合油半兩大妙)
右將䧺黃等藥末下前膏内化開攪千餘徧和勻又
試水中得所成膏藥可攤為度如堅少加小油如軟
加些黃丹湏要攪勻成膏切忌雞犬婦人孝子見湏
誠心静意修合如小兒脾疳諸癖等症量病堅硬大
小用紙或緋帛攤藥貼之候藥力盡自脱下再換小
兒疳瀉痢證貼肚皮上咳𠻳貼脊梁中心其病即愈
紫金膏治瘡腫疼痛辟風歛瘡
當歸續斷骨碎補桂(去粗皮)附子澤蘭
芍藥白芨牛膝羌活芎藭木香騏
驎竭生乾地黃白薑白附子(各一兩)沉香
丁香(各半兩)栝蔞(二枚大者)烏蛇肉白歛白芷
玄参(二十三味同炒)杏仁桃仁(去皮細研各二分)
右入蔴油四觔猪脂一觔半野駝脂三兩用文武火
鍋内煎黑去滓再入乳香末三兩松脂六兩更煎拌
後濾去滓細羅鉛丹三觔别炒紫色旋於藥油内煎
柳枝攪紫色去火滳水内成珠即傾入磁噐内盛每
用看瘡大小用之
滅瘢膏治諸色癰疽惡瘡腫差後有瘢痕
安息香(一作麝)礬石狼毒羊&KR0008;蠋烏頭
附子野葛白芷烏賊骨皂莢天䧺
芍藥芎藭赤石脂大黃當歸莾草
石膏乾地黃地榆白术續斷鬼臼
蜀椒巴豆細辛(各一兩)
右為末用煎成猪脂四觔和以此為凖煎三上三下
以塩一大匙下之膏成患毒者與服摩之忌孝服及
姙娠婦人若滅瘢者以布揩令傷傅之鼻中息内者
取如大豆許内鼻中如瘀血者酒服棗核大痔瘻者
綿裹梅子大内下部中風者摩患上崩中者亦宜滅
瘢取少許和鷹屎白傅之修合宜用臘日
摩風膏摩風膏止癢消腫定疼治頭面唇鼻諸瘡肌
肉裂破
黃茋(去粗皮一兩一錢)白芍藥茅香甘草防風
(各二錢半)當歸(去蘆)白芷杏仁(浸去皮尖)桃仁藿
香葉(去梗)零陵香檀香川芎(各三錢)白附子
沉香白芨白歛天麻獨活木香(各一錢半)
木通(二錢)龍腦(研四錢)木瓜蔞(剉一百枚)黃蠟(夏用十二)
(兩半冬用九兩半)
右藥剉用清油二觔三兩浸七日淨石磁銀噐中慢
火煎候白芷微黃綿濾去滓於淨磁鑵内密封澄一
宿再濾過於磁椀中慢火再輕温熬動次下黃蠟攪
勻放温次下研細龍腦掺面於磁盒内盛每用少許
摩擦患處
至聖膏治一切瘡癤腫毒
蒴藋大黃當歸夜合花白皮白歛槐
白皮白芷細辛(去苖葉)天麻芎藭槐枝
柳枝敗龜虎骨附子(去皮臍各半個)乳香(細研二錢)
麝香(細研二錢)砒霜(細研半兩)自然銅(細研一分)膩粉(研半)
(分)生黃(研半兩)鉛丹(十二兩)定粉(研半兩)清油
(二觔半)
右除研藥丹粉外細剉先熬油令沸次下諸藥煎候
白芷赤黑以綿絞去滓再煎下丹柳錍攪候變色黑
滳水中成珠軟硬得所次下乳香等研藥更攪勻磁
盒盛發背魚臍瘰&KR0659;並貼之日二上
乳香中黃膏
白芷當歸赤芍藥生地黃地龍穿山
甲血竭防風大黃玄参苦参藁本
蒼术(各三錢)草烏尖(半兩)牙皂(十條)兩頭尖(半兩無草)
(烏代)南星(二錢)木鼈(十五枚)萆麻(一百五十枚去殼)乳
香没藥(另研一兩不入油浸)蜂房(二錢)生葱(二把)桃柳
槐枝(各半兩)
右用桐油五兩浸三兩時鍋内文武火慢慢熬萆麻
子焦穿山甲葱白焦黃用布濾去滓藥油另收入松
香在鍋内熬開藥入在内同前化又用布濾去滓藥
油與松香同熬以桃柳枝攪勻滳水中不散為度如
硬入油少許藥嫩加松香方入乳没末攪勻再以布
濾入水盆中候冷用水抽洗黃色為度
萬痊膏治一切瘡瘍已潰未潰膿水不絶及炙瘡炙
不差减生肌每用粘在鐡錍子上炭火炙消攤紙上
貼患處兩日一換之
乳香没藥(各四錢半另研)半夏(不剉)當歸續斷
杏仁桃仁巴豆(和皮搥碎)木鼈子仁芫花
大戟川芎熟地黃芍藥蒼术防風
乾薑(生用)蛇床子桂(各半兩)松枝桃枝(新者各二)
(兩)亂髮(二磈如馬毬大)澄清芝蔴油(十觔)
右將藥下油内浸七日慢火煎熬令鐵杓攪至半夏
黃黑色為度竹篩濾去滓另研血竭三錢半下油内
攪勻用綿濾在盆噐中澄去滓油揩鍋并杓至淨再
用綿濾入鍋内入油每一觔用黃丹五兩黃丹性緊
只用四兩半准偹冬春秋間使用如夏月用者使黃
丹五兩二三錢並看丹急慢調品用慢柴火燒熬不
住手攪令變黑色微益武火至沫下依前用慢火熬
候黑烟出住火如此二日後用木炭火飬仍不得暫
住手攪直至通前四五日攤紙上不湮硬軟得所盛
在磁噐内方欲凝時用絹子裹水銀搭在膏面上如
用時揩去水銀如此不至膏藥上面一重乾了臘月
煎熬佳
萬靈膏治一切惡瘡腫毒
青木香連翹木鼈仁桃仁萆麻仁巴
豆仁地黃白芷防風川芎黃茋羌
活當歸黃連蓬术露蜂房槐枝柳
枝桃枝(已上皆㕮咀)没藥(研)輕粉(各半兩)黃丹
(十五兩)
右將前藥入真香油三十兩浸春秋七日夏五日冬
十日慢火熬至巴豆萆麻仁抹開如泥黑色濾去滓
逐旋入丹以槐柳枝不住手攪候丹盡然後下乳没
滳水中成珠為度提起離火攪至微温入輕粉攪勻
至冷以椀覆地上出火毒收藏時先用真蛤粉撲裹
却入淨瓮噐内收貯用之
黑金膏治男子婦人癤毒惡瘡臁瘡發背風毒瘡
黃茋黃連黃蘖黃芩大黃防風白
歛白芷南星花粉荆芥猪牙皂莢
露蜂房木鼈(二枚)烏頭(小者一枚碎)萆麻子(十枚)
桃仁杏仁柳枝槐枝栢枝稍(各五錢)
右用香油一觔同煎藥焦濾去滓候温入黃丹半觔
入五靈脂為末乳香没藥末各三錢再煎滳水椀内
為膏油煙起便住欲用以帛攤之
太乙靈應膏治諸般惡瘡惡毒並可外貼内服一丸
每丸如櫻桃大蛤粉為衣各随後項飲子服之亦治
杖瘡
玄参(半兩)生地黃(半兩補血)大黃(二錢同上)黃蘖(三錢同上)
黃芩(二錢同上)槐花(二錢同上)紅花(二錢活血)白芷(半兩定痛)
官桂(半兩同上)血竭(半兩化血)當歸鬚(一兩活血)地榆(二錢)
(泄熱)川羌活(四錢骨疼)乳香(半兩定痛)没藥(三錢追膿)赤
芍藥(半兩排膿)杏仁(二十一枚去尖解毒)防風(三錢活血)猪牙
皂(三枚去風)白膠香(四兩定痛)劉寄奴(四兩泄熱)
右藥以香一觔剉碎於油内浸春五夏三秋七冬十
日浸畢就文武火熬待藥枯黑如炭然後退火令其
白冷將粗布一幅濾過枯藥不用將藥油再入鍋内
熬先以黃丹十兩新瓦炒丹紫色為度每熬油一沸
入丹二兩熬至五沸入丹了畢前後俱用柳枝條搥
碎去其末攪之用水滳藥凝而不散方成膏待藥温
用青椀盛貯不用水浸三兩日去火毒然後攤貼患
處内服飲子見本門内外諸疾類
神仙太乙膏下木通膏治諸瘡腫四時可用若未成
膿即消已成膿即破
春用
木通(三兩)白芷細辛(去苖葉)摩勒香(各二兩)
夏用
木通續斷(各三兩)白芷(三兩半)黃茋芍藥(二兩)
秋用
木通薰陸香(各三兩)黃茋(二兩)白芷(一兩半)
冬用
木通黃蓍木香(各二兩)當歸(剉焙二兩)芎藭(一兩)
(半)摩勒香(三兩)薰陸香(一兩)
右各依四時並㕮咀以清蔴油二觔煎候白芷黃色
即去滓絞取油放冷下黃蠟五兩候消盡入鉛丹十
兩先下六七兩看硬軟得所即止亦不湏入盡十兩
以急火煎用柳錍攪勿令住手點物上色如漆即膏
成用藥先嚼少塩擦瘡上次貼之
無比膏治諸般癰疽瘰癧發背惡瘡
香油(一觔二兩)黃連黃蘖當歸木鼈子白
芨白歛何首烏赤芍藥桃仁川芎
生地黃熟地黃南星半夏(各三錢)巴豆(十四)
(枚)防風草烏白芷白芍藥(各三錢)
右將香油煎至黑色去滓次入黃丹半錢又入黃蠟
一塊乳没韶粉各半兩煎至熟任取用
當歸膏治諸般癰疽發背瘰癧惡瘡
當歸川芎木鼈子穿山甲萆麻子敗
龜板油頭髮白歛白芨白芷草烏
四物湯(一貼)敗毒散(一貼)
已上香油一觔於鑵内浸此藥春五夏三秋七冬十
日然後用松香三十兩夏使油四兩冬使油四兩半
次用
乳香(一兩)没藥(一兩)白竭(少許)麝香(少許)龍骨(煆三)
(錢)白礬(半兩飛)
右為末待松香入油用槐條攪勻文武火熬去烟净入
藥滳入水成珠子則膏成水浸餘下油或十兩或九
兩使黃丹四兩槐柳桃枝各七寸杏仁再煎勻烟净
用藥末半兩乳香半兩皂針攪勻成膏收於鑵内大
小攤之
萬應膏治一切瘡瘍初生腫焮甚者無問大小以膏
向腫痕貼之煎葱白水熱淋兩炊時良久再淋腫消
為度如瘡老不能差者亦可歛取膿
黃芩大黃(各二兩)白歛(一兩)黃蘖芍藥白
芷黃茋木鼈子仁杏仁當歸白芨
生地黃官桂玄参(去皮各五錢剉)没藥乳香(各五)
(錢研)黃蠟(一兩)芝麻油(三觔半)黃丹(一觔)
右將十四味藥入油内浸一宿絶早入砂鍋慢火熬
用生柳條攪至申時以焦褐色出火去粗滓又重綿
濾過入丹再熬滳水中成珠不散出火絶烟入乳香
没藥黃蠟攪勻用磁噐内收貯於土内埋七日取出
攤用
應痛膏治癰疽及諸瘡毒
當歸秦艽何首烏敗龜白歛白芨
白术白芷杏仁(去皮尖)木鼈子仁芎藭
蜜陀僧(煆研各半兩用蔴油八兩熬前藥令杏仁黃黑色為度去藥滓後入)乳香
(研)騏驎竭(研)没藥(研)風香子(研各一分)鉛丹
(三兩)
右先用油煎前十三味去滓入後五味再熬用柳枝
攪令黑色膏成為度如是發背加附子末一分同熬
勻紙上攤貼
保安膏治一切瘡腫
當歸(切焙)附子(去皮臍)芎藭防風(去叉)白歛
升麻細辛(去苖葉)側栢萆薢(各一兩)桃仁(去皮)
甘草桑根白皮垂柳枝白芨綿黃茋
白芷白殭蚕(各半兩)鉛丹(研五兩)䧺黃(研)麝
香(研)硫黃(研半兩)杏仁(去皮三分)丹砂(研一分)
右㕮咀以麻油二觔於磁噐内浸藥一宿次日内當
中文武火煉候稀稠得所綿濾去滓入黃丹鉛砂麝
香硫黃等物再煎湏臾息火别入黃蠟四兩凝藥候
稍過傾入磁噐内盛之勿令塵汚其藥滓可再用清
油浸一宿再煎候稀稠入諸藥少許為膏用之難治
癤只此可療發背酒調兩匙日二服外貼二日換瘰
癧瘻瘡疽風腫癬妳癬腎癬發髮發腦發牙馬墜破
一切無名瘡蛇虫咬並貼之折傷筋骨酒服半匙箭
义骨貼之自出喉閉含之即通産難及胎死腹中並
酒化下半兩血氣衝心生薑自然汁加小便同煎温
酒化下一匙但諸惡瘡數年不痊者以塩湯先洗然
後貼之其效如神
透骨金絲萬應膏
牛膝(一兩研)木鼈子(一兩研)當歸(半兩剉)金剛骨
(九錢切)自然銅(半兩)萆麻子(二兩切破)川烏頭(二枚切破)
紫花地丁(半兩切)白龍骨(半兩為細末)
巳上藥用小油一觔浸一宿慢火煎復入桃柳槐枝
同熬藥焦綿濾去滓入黃丹六兩熬二沸次入
白膠(半兩)乳香(一錢研)白丁香(一錢)䧺黃(一錢)没
藥(一錢)蜜陀僧(一錢)
右研細同熬勻再用綿濾過看硬軟取之收貯隨瘡
大小紙上攤貼
血竭膏治發背惡毒瘡腫
川當歸(去蘆酒洗)白芷大黃黃蘖(去粗皮)黃連
(去湏)木鼈子仁皂莢(去皮子弦)杏仁(去皮尖生用)漢
椒苦参(去蘆)露蜂房(各一兩)男子亂髮(一兩)虢
丹(羅過六兩)乳香(别研)没藥(别研)血竭(各二兩另研)
右除乳没血竭外餘藥剉碎令勻用真蔴油八兩浸
一宿却入鐵銚内文武火煎令髮焦為度綿濾去滓
取油秤過多少再入銚内煎令沸每兩清油入虢丹
一字柳枝攪不住手候其丹加减看軟硬得所就水
中試之不粘手為度再入乳没血竭三味攪勻候冷
取出皮紙就熱火上隨瘡口大小熨開剪去四邊紙
角貼瘡口上合藥宜辰日天德月德天醫吉日為佳
萬金膏治諸般惡瘡
五倍子(一錢)赤芍藥白芷大黃官桂川
芎玄参乾地黃(各二錢半已上苐一次煎)虢丹(四兩苐一次入)
當歸(二錢半)羌活雲母(别研各一錢)巴豆(三十五粒已上)
(苐二次煎)乳香(别研)白膠(别研各二錢)滑石(一錢别研)没
藥(别研各二錢半)虢丹(四兩苐二次入)
右各細剉用清真蔴油一觔先將半觔入銚煎沸下
五倍子芍藥等八味以柳枝一條攪油候藥焦色用
綿濾去滓再將藥油入銚傾略沸下虢丹四兩打轉
看紫色將油一兩默滳在水面成珠即便傾出安穩
處再將清油半觔如前煎沸下當歸羌活雲母巴豆
青柳枝皮指面大一二十片同煎候藥待焦色用綿
濾去滓再藥油下乳香滑石膠香没藥虢丹同煎候
如前紫色滳水中纔成珠却將前煎藥油傾作一處
同前打勻為度煎藥時不要火大緊恐煎過藥味昔
有一人頦煩間苦一漏瘡年餘用此膏藥兩枚而愈
後以治他人亦多驗
松脂膏治一切癰疽發背潰後日夜痛疼口不合
松脂(一觔)猪脂(半觔)大黃(一兩)白蠟(四兩)細辛
防風黃芩芎藭白歛當歸芍藥莾
草黃蘖白芷黃連(各半兩)麻油(半兩)
右㕮咀先煎二脂白蠟令烊次内諸藥三上三下火
用緩以綿絞著水中為餅取少許火炙之傅油紙上
貼瘡處(一方有黃蓍一兩一方無麻油)
善應膏治癰疽毒腫
當歸白芨桂白歛白芷木鼈子仁
杏仁(各一兩剉如豆)黃丹(三觔)油(五觔)乳香亂髮灰
没藥(各半兩)黃茋當歸稍(各加二錢末)瀝青(少許)
右將藥油内煎令焦黃濾去滓再煎清油沸下黃丹
濕柳木錍不住手攪熬六時展滳水中成珠住火入
没乳黃茋當歸稍末攪盒收貯
神聖膏治一切惡瘡
當歸(半兩)没藥(三錢)白芨(二錢半)乳香(三錢)藁本
(半兩)琥珀(二錢半)黃丹(四兩)木鼈子(五枚去皮)膽礬
粉霜(一錢)黃蠟(二兩)白膠(三兩)巴豆(二十五枚去皮)槐
桃枝(一百二十條各一把)清油(一觔)
右將藥内油煎令焦黃濾去滓再煎清油沸下黃丹
濕柳木錍不住手攪將油澄清再熬成膏用緋絹攤
凡是腫毒惡瘡皆可貼
神效膏治一切癰疽發背潰後肌肉不生
當歸(二兩)白芷(一兩半)乳香(三分細研)松脂(一兩)芎
藭(一兩)白歛(一兩半)緋帛(半兩細研)亂髮灰(半兩細研)
甘草(一兩半)黃丹(十兩)木鼈子仁(三枚)杏仁(一兩湯浸)
(去尖䨇仁)木香(一兩半)黃蠟(二兩)麻油(二升)
右取油安鐺内煉令香熟將八味藥細剉下油中浸
一宿以文武火煎白芷色黑赤濾去滓下松脂蠟乳
香緋帛髮灰等更煎令消以綿濾去滓入鐺内下黃
丹不住攪變黑光色滳水中為珠則膏成用磁噐盛
每用以故帛攤貼日二易
乳香膏治癰疽發背及一切惡瘡
乳香(二兩)附子(生用五兩)烏頭木鼈子仁(各一兩)
當歸秦艽(各一兩)紫草(去苖三兩)蘇枋木(剉五兩)
頭髮灰(一兩)清油(二十兩)楓香脂(五兩)松脂(二兩)
黃蠟(五兩)鉛丹(二兩)没藥(一兩半)
右將藥先煎前九味候色黑去滓次下乳香等六味
依次等逐味火熬柳木錍不住手攪候熬成膏滳水
中成珠為度攤紙上看瘡大小用之
全寳赴筵膏治諸惡毒瘡并一切疔瘡等證
大黃黃茋地龍(去土)當歸龍骨海藻(各半)
(兩)乳香没藥(各二錢)腦子(一錢)江子(一十一枚去皮)
麝香(少許)粉霜朴砂穿山甲輕粉(各三錢)
右用蕎麥灰一斗水一斗煎淋灰三復淋之汁煎三
分之下用雲裏鴈糞五錢煎十來沸提起放冷澄清
再熬入大黃末煎三沸次入朴硝化减各三兩每藥
一兩加入石灰三兩黃丹半兩逐旋攪之待煎滳水
中直到底不散方好提起用瓶盛如用入麝香腦子
保安膏治男子婦人癰疽發背疔腫瘰癧瘡癤諸般
腫毒異證
香油(三觔)木香(半兩)木鼈子(二兩)當歸(一兩)赤芍
藥(三兩)白芍藥(三兩)白芨末(十兩)乳香(半兩)没藥
(半兩)黃丹(八兩)柳枝(二十五根)桃枝(一十四根各長二寸半)
沉香(二錢半)
右藥各剉碎用香油三觔浸煎内除乳没黃丹煎藥
試白芨黃色為度去藥滓將油再熬沸下黃丹柳枝
急攪滳油水中不散看老嫩下乳香没藥再試傾入
水中出火三日用
白膏治一切風熱毒腫及臟氣欎結丹石發動結為
癰疽瘰癧諸瘡腫未破即令消散久漏浸滛膿潰淋
漓並治之
白歛白薇白芨白芷薤白(各半兩剉洗以青油一觔)
(煎至半觔去滓)黃茋甘松藿香零陵香防風
當歸(各半兩再入前油煎去滓)定粉(二兩)黃蠟寒水石(三兩)
(煆過去水氣研)
右將藥煎滳水成珠為度磁噐盛之以腦子少許糁
其上煎時忌鐡器以柳枝攪
萬聖膏治癰疽瘡癤瘰癧已成未成已破未破及風
毒眼貼太陽穴一切蛇虫犬傷皆可
當歸黃茋防風香白芷五倍子生乾
地黃白歛白芨赤芍藥玄参乳香
没藥(各半兩)黃丹(六兩)油(一觔)
右藥㕮咀入油煎黑色却入乳没同煎用綿濾去滓
將藥油熬漸入丹用柳枝攪候黑滳水中不散為度
入地穴三日出火毒用
芎藭膏治諸般癰疽發背
川芎(微泡)當歸皂莢(去皮核)白芨赤芍藥
何首烏無名異木鼈子穿山甲(火炮)黃蘖
半夏乳香没藥(各等分)
右㕮咀用香油一觔藥末三兩春秋一觔油用藥四
兩冬用六兩藥夏用二兩藥夏月加黃蘖三兩冬加
一兩春秋加二兩槐柳枝攪之滳水如珠可用
青龍五生膏治癰疽痔瘻惡瘡膿血出者
生梧桐白皮生桑白皮生青竹茹生栢白
皮生龍膽(各五兩)蜂房蝟皮蛇蜕皮䧺
黃雌黃(各一兩)蜀椒附子芎藭(各五分)
右㕮咀以三年苦酒二斗浸一宿於炭火上炙乾𢷬
篩以猪脂二升半微火煎攪令相得如飴著末脂中
新白磁噐中盛稍稍隨病深淺傅之并以清酒服棗
核大旦服
犀角膏治五發惡瘡結核瘰癧疳瘻疽痔
當歸川芎黃蓍白芷白歛杏仁木
鼈子官桂乳香没藥(各一兩)黃丹(二觔)清
油(五觔)亂髮灰(半兩)
右將前八味細剉於油内先浸一宿於木炭火上熬
至白芷杏仁焦濾去滓澄清再煎油沸下丹以柳木
錍不住攪旋滳藥水中如珠不散出火候一時辰下
乳没髮灰攪勻於磁盒中收依常法攤貼
勝金黑膏治癰疽發背諸般惡毒瘡癤
當歸蓬术玄参肉桂生地黃續斷
赤芍藥香白芷大黃槐枝柳枝香油
黃丹
右各等分四分㕮咀油浸三日熬去滓再熬用柳枝
攪下丹滳水中不散為度
勝金膏治惡瘡疼腫惡癤
穿山甲(一兩)白膠香當歸(切)没藥乳香
血竭(各半兩研)南星黃蘖(各一兩半)黃丹(一觔)清油
(二觔半)木鼈子(一兩研)赤芍藥(三兩半)青柳枝(四指)
(長十莖)
右將前七味與油以文武火熬候柳枝黑色住火綿
濾去滓入水不散入後五味攪勻丸彈子大油紙裹
盛磁噐内收
神異透骨膏治遠年近日一切惡瘡毒注瘡等消腫
定痛生肌
露蜂房(細剪至極浸)杏仁(去皮尖各五錢)清油(十兩)穿山
甲(四錢)當歸(一兩)木鼈子(八枚去殼)白膠香(四錢明者)
蛇蜕(五錢少塩水洗淨)虢丹(四兩)連湏葱(十莖)乳香
没藥(各二錢)男女亂髮(洗淨如鷄子大童男童女者)
右用清油浸藥一宿慢火熬諸藥黑色生絹帛濾去
滓復時將所濾油慢火上再熬却將黃丹入油長柳
枝槐枝不住手攪後有微烟起即提起藥銚滳水面
上凝結成珠膏成矣攪無烟却入乳没丹攪勻傾磁
噐内新汲水一日一換將藥噐放水内三日出火毒
此膏可加玄参半兩黃茋四錢
白龍膏治五發惡瘡及湯燒凍破潰爛止痛生肌清
血脉消毒散腫通氣脉如神至可無瘢痕
黃蠟(半觔)定粉(半觔另研)輕粉(半兩另研)乳香(三兩另研)
白薇桑白皮(各一兩)白芷白歛黃茋商
陸根柳白皮(各一兩)杏子油(一觔如無蔴油代之)
右藥剉油内揉浸三日於木炭火上煎白芷黃色濾
去滓於油中下黃蠟乳香後鎔開出火再濾候微冷
下輕粉急攪至冷磁盒内收每用緋絹上攤貼
大聖膏治發背瘡口未合
當歸柳根白皮(切各二兩)桂心(一分剉)槐實白
歛白芨(剉)没藥蘖皮(剉各一兩)鉛丹(研)乳
香(研各半兩)麝香(研一分)蘆薈(半兩)
右用臘月猪脂半觔黃蠟四兩清油半觔同前八味
煎候藥焦色去滓再入後四兩熬成膏以磁缾盛地
内七日取出將熟絹片留孔攤貼瘡口上去盡惡物
口自合
萬靈膏
清油(八兩)油髮(一兩)側栢皮(一兩)瀝青(一兩)捲栢
(一兩)大黃白芷(一兩)當歸(一兩)木鼈子(一兩切片)松
香(一兩)白膠香(一兩)没藥(一兩)黃丹(一兩)乳香(一兩)
剪刀草末(一兩野茨菰也)
右用净鐺下清油亂髮炭火熬令焦盡次下側栢等
熬令紫色用柳枝不住手攪以重絹濾去滓再熬油
滚下白膠香乳没黃丹剪刀草並次苐逐旋下慢火
熬滳水成珠子就地用新汲水沃去火毒先以葱塩
湯洗净次用軟帛火炙攤留孔貼之
白歛膏治一切惡瘡腫毒
白歛白芨白殭蚕當歸大黃乳香
桃枝柳枝槐枝桑枝皂莢枝
右等分為末每用香油一觔入前藥浸三宿緩火熬
以焦黃色為度濾去滓入黃丹半觔候油欲再滚即
掇鍋於地上用槐枝頻攪勻滳水中不散為度
善應膏治五發惡瘡毒
當歸白芨官桂白歛白芷杏仁木
鼈子(各一兩剉研)黃丹(二觔)乳香没藥(各半兩研)芝
麻油(五觔)
右將藥剉同油煎令白芷焦黃去滓再煎油沸下丹
用柳錍不住手攪勻滳水中成珠住火入乳没藥再
攪勻以磁盒收每用依常攤貼一方有白礬
乳香膏
白膠香(一觔)當歸(一兩)木鼈子(十枚)薑黃(半兩)南
星(半兩)生地黃(一兩)白芷(一兩)赤芍藥(半兩)乳香
(一兩)没藥(一兩)川烏(一枚)
右將清油五兩入前藥熬作三兩用柳枝攪焦為度
濾去滓次後入白膠香滳水中不散為度
松脂膏治癰腫
松脂(一觔半)猪脂(一大觔)黃芩黃連黃蓍
當歸大黃芍藥芎藭蠟(各一兩)
右八味㕮咀合二脂微火煎三上三下用綿及布絞
去滓火炙傅紙上隨腫大小貼日三易之
神聖膏治瘰癧一切惡瘡
當歸(半兩)杏仁(四十九枚)瀝清(一兩)木鼈子仁(去殼)
黃丹(三兩)乳香(四錢别研)麝香鷹糞輕粉(已上三味)
(不拘多少)桃柳枝(各四十九枝每長二寸)
右用小油半觔以綿裹當歸杏仁木鼈子桃枝柳枝
於砂石噐内文武火熬用麄槐一枝嫩者攪藥焦者
取出不用離火下黃丹瀝青攪勻再上火少時滳水
中不散為度勿令傷火如軟硬了俱不中後入乳麝
等畢傾於水盆内凝滯用
如聖膏治諸般惡瘡
當歸熟地黃玄参大黃香白芷續斷
赤芍藥官桂(各二兩)黃丹(秋夏用三觔半春冬用三觔)蓬
术(一兩)
右麻油六觔將前八味剉碎同白芷一塊入鍋内以
炭火熬白芷焦黃色濾去諸藥不用候油冷下黃丹
用柳枝不住手攪再上火熬色轉為度放冷自成膏
矣
清凉膏治發背候取下毒氣貼之(一方先用白散取之次用此藥)
川當歸香白芷白芨木鼈子黃蘖白
歛(各一兩)乳香白膠(半兩)膩粉(一觔)黃丹(五兩)
右用清麻油十兩煎前六味候紫色去之入槐柳枝
各七寸再煎少頃又去之入黃丹五兩熬成入乳香
等重綿濾入鑵子内用如常攤貼(一方有芍藥一兩)
膏藥方治諸瘡腫毒
一丹二油巴豆五輕粉麝香加没乳琥珀
硃砂石腦油七末將來同少許文武火上用
心熬柳杖攪來如狼虎不問諸瘡並腫毒
貼上如同神鬼取
定痛没藥散按摩導引令血氣復行
乳香没藥當歸芎藭地黃細辛羌
活(各一錢)蛤粉(一兩)黃丹(二錢半)蒲黃(三錢)
右為細末每用乾摻在痛處手擦摩摻十餘徧然後
上大紅膏
大紅膏治從高墮下落馬墮車節骨疼痛
乳香當歸(各二兩)琥珀白芷白芍藥白
芨白歛(各一兩)黃丹(十兩)瀝清(十六兩)小油(四兩)
没藥(一兩)
右將八味為末同瀝清一處放於磁椀内用文武火
熬以瀝青化開次以小油徐下之看硬軟得所綿濾
在水盆内放温次下丹熬成膏若用攤於紙上貼之
白蝎大紅膏
當歸(剉)木鼈子(剉)赤芍藥(剉)天台烏藥(剉各)
(一兩)小油(四兩)琥珀(碎研一兩)乳香(研二兩)黃丹(羅過)
(十兩)瀝青(六兩)没藥(二兩)血竭(另研半兩)
右將小油浸前四味七日七夜濾去滓却將乳香瀝
青鐵鍋内以慢火熬令消盡為度時時看硬軟旋入
前浸藥油加减用之候硬軟得所以綿濾在水中盆
内擣攪白色旋入黃丹再擣攪顔色勻於磁盒内存
放每用鐵錍攤在厚紙上貼
乳香膏治一切癰腫潰後肌肉不生
乾死鼠(一枚不壊者)大黃(一兩)乳香(半兩)杏仁(半兩去皮)
(尖)鷄子黃(一兩)乳髮(鷄子大)蠟(一兩)鉛丹(六兩)
水銀(半兩)油(一觔)
右將先熬油令沸下亂髮死鼠大黃煎候鼠焦色綿
布絞去滓下鉛丹蠟杏仁煎以柳錍攪令黑色即下
鷄子黃水銀乳香再攪勻滳水中成珠得所磁盒盛
用故帛攤貼
膏藥方
桃柳冬青淡竹黃枸杞松槐更及桑當歸柴
胡香白芷二十四氣為正量黃丹二兩油加
倍湯火之中要相當乳香没藥加些子切
莫輕性亂傳方
太乙膏治惡瘡(方見本門内外諸疾類)
騏驎乳香膏治諸瘡腫硬痛疼及膿潰肌肉腐爛兼
治腐肉不退者
南乳香(一兩)没藥(半兩)松脂(五兩)血竭(二錢)小油
(二兩)木鼈子(三錢用仁去皮二錢)當歸赤芍藥天台
烏藥(各三錢)
右除乳没松脂血竭四味將後四味於油内浸五日
慢火同煎十數沸濾去滓澄清一宿入乳香等用柳
木錍不住手攪成膏
紅藥子治癰疽發背毒腫惡瘡
辰砂乳香(各四錢半研)硇砂(一錢)明䧺黃(三錢)砒
霜(五錢)白礬(六錢火飛枯研)麝香(三分)虢丹(六錢)
右為細末羅淨黃蠟和勻藥末隨瘡孔竅大小深淺
臨時作條子插入瘡孔中一日一換約用三五次令
其毒内淨却以膏藥貼之膏藥方開後
當歸官桂川烏香白芷草烏玄参
大黃乾地黃赤芍藥(各半兩)桃柳枝(各二十一寸)
黃丹白膠香(各半觔)蠟(二兩半)蜜陀僧(一兩半)
右熬藥用清油十兩先將當歸桃柳枝等十味油内
煎以黑為度去藥滓濾淨油慢火再煎徐徐入黃丹
用長柳枝頻攪勻藥將成入白膠香次入蠟又次入
蜜陀僧滳水中成珠為度出藥坐水中一日夜出火
毒用
乳香膏治一切癰腫瘡癤
清油(一觔)皂莢(五挺去皮剉)葱白(五握剉)鉛丹團粉
(各六兩)松脂(四兩)乳香(一兩)當歸(一兩)桂心(一錢)
右先將清油於銚子内慢火煎熟入皂莢葱白桂心
同煎令黃赤色濾去滓後下松脂乳香沸下粉鉛丹
當歸同熬成膏滳水中成珠為度收磁盒内以故帛
上攤貼每日早晩換
佛手膏治一切瘡毒癤毒
清麻油(半觔)鉛丹(三兩)柳白皮(二兩剉)皂莢刺(四十)
(九枚剉)當歸(半兩末)白芨(一分末)黃蠟(半兩)朱紅
(一分)生紅帛(五寸燒灰細研)
右熬油令沸下柳皮皂刺煎候赤黑色以帛濾過下
丹煎以柳錍攪候變黑色即下諸藥末攪勻滳水中
成珠得所以磁盒盛用故帛塗貼日二上
黃茋膏治癰疽瘡癤傷筋腫毒止疼痛
黃茋(剉半兩)零陵香(一分)赤芍藥(剉)芎藭(剉)
天麻(剉)防風(去乂剉)生乾地黃(剉各一錢)黃蠟(二兩)
(半)清油(半觔)
右除蠟外作一處用銀石噐内以油浸七日文武火
煎焦黃色綿濾去滓下蠟再煎令蠟化於磁噐中每
用以軟帛薄攤貼如皮膚瘙痒筋脉緊束用少許塗
摩
垂柳膏治一切瘡腫
垂柳枝白皮(三兩剉)蒴藋根(四兩剉)熟鷄子黃(一枚)
丹砂(一分細研)熊膽(半兩研剉)故絹帛(十寸燒灰研)蠟(一兩)
鉛丹(四兩)清油(一觔)
右熬油沸下柳皮蒴藋根煎候赤黑色漉出以綿濾
去滓下丹蠟煎以柳錍攪候變黑色下四味研藥更
攪勻滳水中成珠以磁盒盛如用故帛上攤貼日二
上或患腸癰綿裹半棗許含化嚥津眼暗作鋌子鍼
刺孔三十五十箇貼眼上耳聾作鋌子當中刺數孔
塞耳中日二換打損塗貼患處無此用後萬應膏
黃丹(半觔)香油(一觔)巴豆(去殼七十五枚)没藥乳香
木鼈子木香(各二錢末)白芷(二錢為末)
右將木鼈子去殼取仁切碎共巴豆一處下鍋用文
武火煎熬黑色為度用簞籬撈去入黃丹即用柳枝
左攪三千却入乳没木香白芷末再攪勻候得所出
火毒冷收貯遇用旋攤
神異膏治癰疽諸腫惡瘡已成未成者
鬼面烏頭(不去皮尖)木鼈子(去殼不去油)當歸(去蘆)貝
母南星半夏(各一兩)白芷白术(各半兩)
右為粗末用真香油六兩浸之愈久蘸藥赤黑色綿
子濾去滓再煎油三五沸入黃丹二兩桃柳枝攪逐
旋下用黑為度春夏秋宜合以甆缾收之皮紙攤貼
留口
䧺黃膏治癰疽惡瘡生肌引膿排毒氣蝕惡肉除死
肌
䧺黃(細研半兩)巨勝油(七兩)丹砂(細研)蜜陀僧(煆研各半)
(兩)鉛丹(三兩)蠟(一兩)雄黃(半兩煆醋淬七徧𢷬末)牡蠣
(煆研三分)
右研和勻先熬油令沸下蠟鎔盡次下丹以柳錍攪
候變黑色即入諸藥攪勻滳水中成珠以磁盒盛故
帛上塗貼日二易之
膏藥方治一切毒瘡腫毒
木鼈子仁五靈脂巴豆肉(五粒)白芷芫花
(如無漏甘石代亦得)黃丹白膠香香油(各等分)
右為末先用前五味同油煎赤色濾去滓入丹膠香
熬無油珠不粘手為度
黃蘖膏治一切惡瘡腫毒
黃蘖(二兩)黃連(二兩)大黃黃芩穿山甲木
鼈子(去殼各二兩)槐枝(四兩)黃丹(一觔)
右為粗末用香油二觔入前藥浸三宿煖火熬以穿
山甲焦黃色為度濾去滓將黃丹掺入油内候略欲
沸即掇下鍋頻攪和勻亦用槐枝攪滳水不散為度
赤芍藥治發背諸般惡瘡膁瘡等疾
赤芍藥(五錢)萆麻子(六十枚)猪脂(一兩)巴豆(六十枚)
當歸(五錢)垂柳枝(七條長三寸)黃丹(四兩)香油(八兩)
右以香油煎各藥文武火三上三下濾去滓方入黃
丹用柳枝不住手攪滳水中試之不散為度冬月增
油夏用油六兩有患内癰腸癰用此為丸米飲下瀉
惡物
膏藥方治諸般惡毒瘡
䧺黃(二錢半)黃丹(一兩)松脂輕粉(一錢)龍骨(二錢)
乳香(一錢半)降真香(二錢)巴豆(二錢半或碎用二枚)
右用香油二兩半煎熬末藥巴豆黃黑色為度再入
松脂又入丹收成膏入䧺黃等攤貼如瘡未破再將
去殼巴豆一枚杵爛置膏中心貼患處
神異膏治癰疽發背惡毒瘡癤其效如神
黑参白芷露蜂房杏仁木鼈子仁男
子髮(洗焙各二錢)蛇蜕肥白巴豆(十五枚)
右剉細麻油五兩同藥入砂銚浸一宿慢火煎更換
柳枝攪候藥色焦黑頻冷爐絹濾再入銚煖入净虢
丹二兩柳枝急攪候黑色滳入水成珠入乳香末二
錢拌和傾入磁噐候凝覆泥地三日貼之
神異膏治發背癰疽諸般惡毒瘡癤其效如神治疽
疾先以麥飯石膏塗傅候其瘡根脚漸收止於寸徑
大却用神異膏貼之收口此藥隨其人病深淺取效
合時不可與婦人雞犬猫厭穢物見之
露蜂房(净細二兩有新者妙)玄参(去蘆半兩)綿黃蓍(去蘆三分)
全蛇蜕(塩水洗焙半兩)黃丹(細羅五兩)杏仁(去皮尖切一兩)真
麻油(一觔)男子亂髮(洗淨焙乾)
右將麻油入銀銚中同髮於文武炭火熬候髮焦鎔
盡以杏仁投入候變黑色用好綿濾去滓再將所熬
清油入銚内然後入黃蓍玄參二味慢火熬一二時
久取出銚子安冷爐上半時久火力稍息旋入露蜂
房蛇蜕二味將柳枝急攪却移銚於火上不住手攪
慢火熬至紫黃色用綿濾過復入清油在銚内乘冷
投黃丹急攪片時又移銚於上以文武炭火熬不住
手柳枝攪千餘轉候藥油變黑色滳於淨水中凝結
成珠則是膏成就若珠子稀再熬少時必候其得所
然後磁噐内封收以用或恐偶然熬火大過稍硬難
於用却少將蠟熬麻油在内以磁噐盛封盖於甑上
蒸乘熱攪調收用膏藥熬成後湏連所盛磁噐置淨
水中出火毒一晝夜歇三日用方可用日換兩次夜
換一次熬此膏藥極難於火候湏察頻看火緊慢大
猛即藥中火發不特失藥性又傷人面目救助不及
千萬謹戒膏藥方甚多不下數十治疽之時神效無
出於此方千金不換杖瘡尤效
没藥膏治發背(方見本門瘡毒腫傷折類)
金絲膏治諸般瘡
木鼈子(五枚)乳香(三錢)没藥(四錢)當歸(五錢)䧺黃
(四錢)白膠(半兩)黃蠟(三錢)
右先用小油半觔和蠟一處看硬軟次入餘藥末攤
貼
黑神膏治諸瘡榮衛未腐腫痛堅硬焮赤不消
當歸(一兩)黃丹(六兩)柳枝桃枝(各二十兩)小油(二十)
(兩)血餘(如鷄子二塊)杏仁(湯浸去皮尖一百箇)
右除黃丹外入鍋内以火熬兩時辰綿濾去滓再入
鍋内熬滳水成珠不散入黃丹用文武火熬成黑膏
用
木通膏治一切癰疽發背疼痛不止
木通(二兩)黃丹(五兩)細辛(一兩)茵蔯(一兩)琥珀(半兩)
(别研)硃砂(半兩)
右先煎油令沸即下細辛木通茵蔯煎五七沸去滓
即入琥珀硃砂末更煎用柳木錍攪候滳水中成珠
膏成收於磁盒中每攤膏於故帛上貼日二易
丁香膏治一切癰疽發背疼痛不可忍
丁香(半兩)麻油(一觔)黃丹(七兩)丈夫頭髮(一兩)蠟
(一兩)桂心(半兩末)當歸(半兩末)
右煉油令香下髮煎盡次下蠟以綿濾過却入鐺中
下黃丹不住手攪候色黑滳水内如珠即下桂下當
歸等末攪勻以磁噐盛用故帛候攤貼日二換
五枝膏
香油(一觔)桃枝柳枝橘枝梅枝桑柱
萆麻子(六十七粒去殼)
右各藥浸油中同煎赤色撈去五枝用帛濾淨下乳
香一錢次下没藥三錢逐旋下黃丹半觔次下瀝青
不住攪之膏成為度
萬應膏治一切惡瘡疼痛
乳香(一錢)木鼈子(四箇去皮)當歸(半兩)黃丹(四兩)桃
枝槐枝(各四寸)清芝蔴油(半觔)
右入油内慢火熬不住手攪焦色去滓入黃丹熬
滳水中不散入乳香攪勻收用
止痛拔毒膏治一切瘡發腐爛不可近未破貼則破
已破則生肉兼治杖瘡疔瘡
斑猫(四十九箇)柳根(四十九條)木鼈子(七箇)乳香没
藥麝香(少許)松脂(三錢)
右用真清油十四兩煎黑柳條焦枯濾去滓入黃丹
五兩滳入水中成珠為度却入諸藥攪及勻入磁噐
中收了後用神效
千金錠子
蟾酥(不拘多少)粉霜(少許)䧺黃(少許)麝香(少許)巴豆
(一枚去殼)八角兒(四箇柳樹上者)乳香(少許)
右將八角兒先研如泥化開黃蠟少許入前藥末和
成膏子如麥粒大如有患瘡者先用迷針針破疼時
用槐條兒送下藥隨後用雀兒糞瘡口内放一粒如
瘡疼者非疔不湏再下藥如針破無血係是着骨疔
即於男女左右中指甲内刺無血即於脚上大拇指
甲内刺取血糊納藥丸下瘡口效如是都無血時恐
證難醫必即死然如此可再用香油二觔黃丹一觔
白巴豆四百八十箇銅鍋内煎油熟次入桃枝二十
根煎枯將出次下柳枝二十根長二寸煎枯將出三
次下巴豆煎枯將出油放入磁鍋内煎油熱下丹文
武火攪勻一箇半時辰熬取下於地再攪滳水成珠
沉下方好就砂鍋番轉合在地上二日第四日方可
用
野葛膏治癰疽痔瘻惡瘡婦人妬乳漆瘡
野葛芍藥薤白當歸通草(各一分)附子
(一分)
右㕮咀醋浸半日先煎猪脂八合候令烟出内乳髮
二分令消盡下之待冷又内松脂八分蠟二分更著
火上和次内諸藥煎令沸三上三下去滓以故帛傅
藥貼腫上乾即易如春月去附子其髮湏淨洗不爾
瘡疼
烏犀膏治一切惡瘡瘰癧癰疽發背瘡隂炙瘡湯火
瘡及閃撲損
白芷板藍根苦参芎藭(並剉各一兩半)鉛丹(六兩)
清麻油(十五兩)
右先將油同前四味慢火熬煎令藥焦黑用綿濾去
滓再入鍋内亦用文武火煎沸下鉛丹以柳木錍攪
勻滳水内成珠為度即傾磁噐内密封收如用無灰
紙攤貼
胡粉膏治一切癰疽發背日夜發渴疼痛不止
胡粉(四兩)油(半觔)蠟(三兩半)乳香(半兩細研)麝香(一錢)
(細研)没藥(半兩細研)
右以文火煎令油熟下胡粉後下蠟臨成下麝香乳
没攪勻勿住手待星花上即住以磁噐内盛於故帛
上塗貼日二換
無名異膏治一切瘡毒
無名異(細研)騏驎竭(細研各一分)柳枝(剉二兩)蠟(一兩)
鉛丹(五兩)油(十二兩)
右熬油令沸下柳枝煎候赤黑色以綿濾過再煎下
丹蠟攪候變色滳水中成珠得所下騏驎竭無名異
末更攪令勻瀉冷水中捻作挺子一切惡瘡發背諸
毒瘡並宜塗貼
如聖膏治一切惡瘡癤毒
薔薇根(剉)乳香阿魏(研各一兩)柳枝(二兩剉長一寸)
鉛丹(六兩)清油(一觔)
右熬油令沸下柳枝薔薇根煎候黃黑色以綿濾過
下丹煎攪候變黑色次下乳香阿魏更攪令勻一切
瘡腫並用故帛上塗貼之如患赤眼頭痛眼澁貼太
陽兩次驢傷馬墜婦人血氣並當歸酒下三丸如梧
桐子大癬瘡先&KR0946;破取膏塗貼
白膏治一切瘡癤癰腫及瘻瘡杖瘡等
定粉(三兩)清油(四兩煉熟取三兩)鉛丹(二錢)商陸根(三分)
(暴乾秤)蠟(四兩)白柳枝(半兩青白而葉大者冬月抹去粗皮取内白皮切作)
(片子暴乾秤)
右先以熟油熬商陸根柳枝令色變後入粉蠟丹攪
之不住手直至滳水内為珠攤帛上貼之熬時始則
色微紅次微青乃熟也取出久而色白冬色愈白
乳香膏
香油(二兩)萆麻(六十五粒去殼)赤芍藥(三錢)當歸(一錢半)
木鼈(三箇去殼)楊枝(十束)
右將藥没油中煎去滓藥淨次下乳香二錢瀝青十
二兩入内調成膏滳水中不散為度
黃蠟膏治膁瘡
槐條椿皮桃條棟條柳條荆芥(各一束)
右各條熬湯盪洗用無漿絹帛拭乾用生黃蠟於紙
上量瘡大小攤膏十箇十層拴於瘡上三日一次洗
除去着瘡蠟紙膏一箇不用貼之一月無問年深近
日必愈
金絲膏治諸般惡瘡疼痛
白膠香(五錢)瀝青黃蠟(三錢)小油(三錢)没藥(二錢)
(另研)乳香(二錢半另研)
右將油蠟白膠瀝青用柳枝攪化盡後用乳没入藥
内再攪勻綿濾過傾水内再攪三二十徧後任意攤
用
調聖膏治二十四腫瘡毒等證
新石炭蕎麥桿灰(半錢)胡椒(三十粒)巴豆(三十粒去)
(殼)木鼈子(去殼)落藜草灰(半升)
右以三灰一處和勻三藥一處研細别置箱箕攤帛
於箕内置灰帛上下置丸鉢盛貯用沸湯五盞淋取
汁候稍澄勿用脚將汁入銚熬沸纔乾又添直待煎
至半盞許如兩呷多太乾即剗起入磁噐内以椒巴
豆等藥末攪令勻使用黃蠟封固勿泄氣候冷挑一
星許微點舌頭上即時潰爛些少過一刻使無事此
其驗也
膩粉膏治風邪熱毒等證容摶皮膚之間以致身體
生瘡或癢或痛及大小頑疥瘡焮赤疼痛黃水浸滛
侵展肌汁不絶
甘草(一兩末)猪脂(煉六兩)松脂(半兩)膩粉胡粉
黃連(末各二兩)
右藥先以猪脂煎松脂次入黃蠟二兩濾去滓次下
膩粉并四味攪勻仍於磁噐中收貯每用少許塗之
日三四易此膏援熱毒止痛生肌肉歛瘡口
乳香金絲膏治一切瘡腫
玄参(二兩)黃芩柳枝槐枝當歸(各二兩)黃
茋(一兩)
右用香油一觔慢火熬藥至黑色濾去滓入黃丹四
兩飛過熬至黑色滳水中不散為度放冷用紙攤貼
香油半觔料總計四兩夏用丹三兩冬用二兩半春
秋二兩八錢
碧油膏止痛排膿未潰用之則消腫散毒已潰破則
排膿生肌及治炙瘡後便用此膏貼則尤佳
桃枝柳枝桑枝槐枝白莢枝
右焙乾為末麻油十兩同煎取八兩去滓令淨入黃
丹乳香血竭末各半兩再熬成膏熬約七兩以下用
磁噐盛埋地中一宿去火毒以無灰紙攤貼
善應膏治癰疽潰後長肌傅瘢
白芷黃茋(各一兩)甘草(一錢)黃蠟(二兩)黃丹(二兩)
(半)
右前三味並為粗末春秋用真麻油四兩半夏四兩
冬月用五兩熬藥紫赤色用綿去滓然後入臘黃丹
以柳枝不住手攪勻滳水成珠即止用如常法
紫金膏治一切瘡腫
皂莢(一錢不蛀者去皮)葱(五莖去根)鉛丹(研)團粉(研各四兩)
松脂(研二兩)
右清油半觔先煎皂莢葱二味焦黃綿濾去滓次下
鉛丹又下團粉松脂以柳木錍不住手攪滳水中不
散為度隨瘡大小攤貼之
寒水石膏治發背
寒水石(二兩為末謂之石膏明者擇明月盈夜埋地中露天三日夜薄土盖挹其月華取出)
(不見火研)清麻油(四兩)黃蠟黃丹(各一兩)楓香(二兩)
右將油熬黃蠟等三味成稀膏提起藥銚候無烟下
寒水石末急調勻又露月下三夜日間收起若陽證
變發背瘡用之立效不問破與不貼之如冰
生肌長肉膏治一切癰疽惡瘡
清油(十兩)龍骨(研二兩)木香㯽榔黃連(去湏各三)
(分同三味為細末)
右將油入鍋内慢火熬滳水成珠下龍骨末更熬如
稀膏則止去火候稍温入三味藥不得住手攪候冷
以磁盒盛收隨瘡大小攤貼
玄武膏治癰疽發背疔腫内外膁瘡隂陽諸惡瘡及
頭頂癰腫不問已潰未潰皆可用大能排膿散毒止
疼生肌累有神驗若疔腫先用銀篦或皂角針於疔
瘡中間及四畔針破令出惡血以追毒餘如小麥大
擦入孔中却以此膏貼之如瘡壊爛至甚難以藥貼
則將皂角二三片煎油調勻此膏如稠糊傅之膿水
或轉多數次傅之乾愈妙
巴豆(二兩淨)木鼈子仁(二兩)黃丹(四兩)清油(十兩)
槐柳嫩枝(各七條每長寸許剉碎)
右將木鼈子巴豆槐柳枝用磁噐或銅鐵銚盛油浸
藥一宿慢火煎熬諸藥黑色用生絹帛濾去滓復將
所濾油於慢火上再熬却將黃丹入油内用長條槐
柳枝不住手攪候有微烟起即將出藥點滳在水面
上凝結成珠不散成膏矣傾入磁噐内收貯置新汲
水内三日出火毒後攤用
烏膏療一切瘡引膿生肌殺虫
烏麻油(一升用清者)黃丹(三兩羅)松脂(半兩末)薰陸
香(一兩乳頭者)蠟(半兩煉净)
右先空煎油三分减一停待冷次入黃丹更上火緩
煎又三分减一又停冷次入薰陸香末不冷即恐溢
沸出煎候香消盡下松脂及蠟看膏稍稠即點鉄物
上試之斟酌硬軟適中乃罷先問所患瘡是熱即减
薰陸香及松脂若瘡苦疼如久不差此涉於冷依方
煎之治杖瘡者油若一升地黃汁半合黃丹二大兩
蠟一小兩餘凖上法
乳香膏治諸瘡癰癤等及小兒瘡
乳香(一兩)膩粉松脂蜜陀僧(各半兩)生地黃
汁(半合)
右為末用好油四兩黃蠟二兩煉熟下諸藥熬成膏
入麝香一錢取出窨一宿每用看瘡大小攤貼日一
二換
神仙膏治馬汗血入瘡(一名膏藥方)
鉛丹(三兩炒紫色)清麻油(六兩)當歸(半兩切碎綿裹)杏仁
(四十九枚不去皮尖椎碎綿裹)桃柳枝(各二十一莖但長肥瘐者佳)
右先油慢火煎約三時辰入杏仁當歸兩裹候杏仁
黃紫色漉出二味却入桃柳枝煎亦如杏仁等時候
漉别用綿濾過再煎下鉛丹用柳木錍攪一向左轉
不住手至稠取膏少許滳水中若直墜下水底不散
在水面其膏成矣傾在甆噐中候冷却以新汲水浸
一宿來晨去水收貯勿令雞犬婦見每用少許攤貼
乳香膏治發背癰疽腫痛一切瘡癤
黃蠟(一兩半)定粉(二兩半)乳香(一兩)小油(四兩)
右用甆椀盛油蠟放湯鍋熬消盡蠟入乳香定粉用
柳枝攪沫散放冷水内去火毒量瘡攤帛紙隨用忌
鉄噐
白玉膏治縮收癰疽不令蔓衍切忌用冷藥
杏仁(二十一粒去皮尖别研)川椒(四十九粒去目出汗為末)清油(一觔)
右同熬至紫色黑新綿濾過用無灰薄紙看瘡大小
剪作梳樣攤藥在上於瘡暈盡處兩邊圍遶貼之候
暈漸收近裏别剪差小者再攤藥圍貼暈又收即又
再移近裏貼仍頻換候暈已收見瘡根脚或瘡口即
用次方凡貼大惡瘡毒氣方盛不可以藥當上貼恐
過散毒氣瘡益大此藥能收暈見瘡根其法大妙
普濟方卷三百十三
