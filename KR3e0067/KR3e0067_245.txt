普濟方卷二百四十五明周王朱橚撰
脚氣門
脚氣心腹脹滿(附論)
夫風毒之中人也必先中脚久而不瘥徧及四肢其氣
深入則腹脇脹滿小便澁而不利氣喘高者其病爲重
也
方
杉節湯(出直指方)專治脚氣攻心痛悶脹滿不食
青皮陳皮天台烏藥鷄心檳榔宣木瓜
乾杉木節半夏(製)枳殼(製)宿砂仁赤茯苓(各五)
(錢)丁香茴香(微炒)大腹皮紫蘇子(微炒)北梗蘿
蔔子(微炒)甘草(炙各一分)
右剉每三錢水一盞半生薑五片煎至八分去滓温
服
昆布丸(一名吳茱萸丸)能治脚氣夏盛秋歇毒氣既謝風緩猶
在若諸病皆退但若食腹脹不安爲氣在咽喉吐不
出嚥不入心悶痰滿食已吐醋水者若先服諸藥及
湯酒等兼服之不相違忤
吳茱萸蓽撥茯苓白术麴葶藶(炒)昆
布(各四兩洗)杏仁(去皮尖炒)枳殼大黃乾薑(炒)旋復花
(二兩五錢)橘皮(三兩五錢)
右搗篩蜜和爲丸如梧桐子飲服十丸日二服利多
减之不利加之常令微利覺病退則止發便服之不
可常服令瘦人六七日半合之或三分减一分不爾
酸敗一本有半夏六兩以湯洗熬之射干三兩又一
本無旋復花乾薑大黃杏仁橘皮忌羊肉餳桃李雀
肉酢物
治脚氣非冷非熱老人弱人脹滿者(出本草)
用檳榔爲末以檳榔殼斗或茶飲豉汁中調服方寸
匕甚利
治脚氣煩悶益心力方(出本草)
取青魚和韭白煑食之
治脚氣腫滿轉上入腹殺人(出本草)
取赤小豆一升水五升煑熟去豆適寒温浸冷即重
温之
肉荳䓻丸治久患脚氣腹脹膝腫
肉荳䓻人參陳橘皮(湯洗去白炒各一兩)木香(一兩五錢)桂
(去麄皮三分)檳榔(煨剉)赤芍藥柴胡(去蘆)枳殼(去穰麩炒各一兩五)
(錢)厚朴(去麄皮除土生薑炙令烟盡)高良薑(各三分)吳茱萸(湯洗焙乾)
(炒五錢)
右爲末煉蜜和丸如梧桐子大每日空心温酒下二
十丸晚再服
沉香散治脚氣心腹脹滿四肢壅悶不思飲食宜服
沉香(三分剉)大腹皮(一兩剉)赤茯苓(一兩)木香(五錢)枳殼(三分)
(麸炒去穰)檳榔(一兩)吳茱萸(五錢湯浸七次焙乾微炒)赤芍藥(五錢)桂心
(三分)川大黃(一兩碎炒)訶梨勒皮(一兩)桑根白皮(一兩剉)
右爲散每服四錢以水一中盞入生薑半分煎六分
去滓不計時候温服
木瓜丸(出聖惠方)專治脚氣心腹脹滿脚膝浮腫上氣喘促
木瓜(一兩乾者)赤茯苓(五錢)木香(五錢)桂心(一分)沉香(一兩)陳橘
皮(一兩浸去白穰)紫蘇葉(一兩)柴胡(一兩去苖)高良薑(一兩剉)赤芍
藥(五錢)檳榔(二兩)吳茱萸(二分湯浸焙乾)
右爲細末煉蜜和搗二三百杵圓如梧桐子大每服
不計時候以温酒下三十丸
茯苓散(出聖惠方)專治脚氣心腹脹滿兩脇妨悶不能飲食
赤茯苓(一兩)枳殼(一兩麸炒微黃去穰)木香(五錢)木通(三分剉)川大
黃(二兩剉碎微炒)訶梨勒皮(一兩)鼈甲(一兩塗醋炙微黃去裙襴)檳榔(一兩)
桔梗(五錢)紫蘇莖葉(一兩)桂心(五錢)
右為散每服四錢以水一中盞入生薑半分煎至六
分去滓不計時候温服
訶梨勒湯(出王氏溥濟方)能治脚氣疼痛發熱腫悶上攻心腹
脹滿吐逆反狀多般大抵地多卑濕處多有此疾
訶梨勒(炮皮核)大腹(煨熟和皮用)木香防己紫蘇莖
葉乾木瓜(去子)羌活(去蘆頭)芍藥沉香(鎊)杉木(各五)
錢
右搗篩每服五錢水二盞煎至一盞去滓通口服不
計日時再大治風氣上衝
羚羊角丸治脚氣心腹妨悶兩脇虛脹不思飲食漸
覺心滿氣隔不通
羚羊角(鎊)茯神(去木)木香防風(去蘆)升麻(各二兩)赤茯
苓(去黑皮)大麻仁(别搗如膏各三兩)獨活(去蘆頭二兩五錢)大腹(七枚)
(連子剉)旋復花(一兩一分)
右除大麻仁外搗羅為末合和勻煉蜜為丸如梧桐
子大每日空腹酒下四十丸日一服如腹内先冷加
附子(炮製去皮臍二兩)大腸秘澁加大黃(剉炒二兩五錢)兼氣加檳
榔(剉二兩五錢)心胷間熱多加麦門冬(去心三兩)筋急掣痛加
牛膝(切焙二兩五錢)皮膚風癢心下防悶加枳殼(去穰炒黃一兩五錢)
臟氣羸弱加黃耆(剉炒三兩)
昆布丸治諸脚氣定時候間滿腹不能食者四時俱
得服下氣消脹病源云此由風濕毒氣從脚上入於
内與臟氣相摶結聚不散故心腹脹急
昆布(八兩)射干(四兩)茯苓乾薑(各一兩)羚羊角(屑)橘皮
(各三分)杏仁(五分去皮尖雙仁炒)蓽撥吳茱萸大黃(各六分大)
(小便澁者著大黃無不須用)
右搗篩蜜和為丸如梧桐子大飲服十五丸利多服
七丸以意消息不能食者加白术六分麴米十分氣
發服以前丸得定如不定作檳榔皮湯壓之忌炸物
桃李等物
木香散(出聖惠方)專治脚氣心腹脹滿壅塞不欲飲食
木香(五錢)青橘皮(一兩湯浸去白穰)檳榔(一兩)訶梨勒皮(一兩)沉
香(五錢)杉木節(五錢剉)蘹香子(五錢炒)澤瀉(二分)赤茯苓(一兩)
紫蘇莖葉(一兩)
右為散每服四錢以水一中盞入生薑半分葱白七
寸煎至六分去滓不計時候温服
高良薑丸(出聖惠方)專治脚氣心腹脹滿兩膝疼痛
高良薑(三分剉)桂心(五錢)當歸(三分剉)陳橘皮(五錢湯浸去白穰)
威靈仙(三分)檳榔(三分)牽牛子(二兩細炒)羌活(三分)蘿蔔子(二兩)
(微炒)
右為細末煉蜜和搗三二百杵丸如梧桐子大每服
不計時候以温酒服下三十丸以利為度
牛膝丸治脚氣食即腹脹喘急不利腰連左胯時掣
痛小便日有餘瀝背膊拘悶手心多汗
牛膝(剉酒浸一宿焙)木香訶梨勒皮兔絲子(酒浸搗碎各二)
(兩五錢)赤茯苓(去黑皮)人參檳榔(煨剉)枳殼(去穰麸炒各一兩五)
(錢)
右為末煉蜜和丸如梧桐子大每日空腹温酒下十
五丸日午再服漸加至三十丸
半夏湯(出千金方)專治脚氣上入腹脹急上衝胷氣急欲絶
半夏(一升)桂心(八兩)乾薑(五兩)甘草人參附子(各二兩)
蜀椒(二合)
右㕮咀以水一斗煑取三升分三服初稍進恐氣衝
上膈塞不得下少少服通人氣耳
木香飲(出直指方)專治脚氣入腹攻心嘔悶
南木香甘草(炙)青木香吳茱萸(湯洗七次乾各五錢)宣
木瓜真橘皮紫蘇莖葉鷄心檳榔(各一兩)
右剉每服三錢薑五片烏梅一枚煎服
前胡飲治脚氣攻心腹脹滿嘔吐不食
前胡(去蘆頭)生薑(切焙)羚羊角(鎊)半夏(湯洗七遍)大黃(剉炒)赤
茯苓(去黑皮各五錢)枳殼(去穰麸炒三分)
右剉如麻豆每服五錢水一盞半煎至一盞去滓下
朴硝一錢攪勻空腹温服
紫葛飲治脚氣風毒與臟氣相擊心腹急脹
紫葛(炒)大戟(炒)黑牽牛(瓦上焙半生半熟)大黃(剉炒各一兩)木
香(一兩)乳香(少許白硏)檳榔(五錢煨)
右除乳香外搗半勻每服三錢童子小便各半盞葱
白三寸蜀椒二十粒煎至六分去滓臨臥温服量虛
實用至來日早取下赤汁效第一服病減五分次日
第二服必安
降氣湯治虛陽上攻氣滯不快上盛下虛隔壅痰實
咽乾不利咳嗽中滿喘急氣麄臍腹澎脹滿悶虛煩
微渴引飲頭目昏眩腰疼脚弱四肢倦怠此藥專治
脚氣上攻中滿氣急更有下元虛冷并尊年氣虛之
人素有上壅之患服補藥不得者用之極效大便秘
者仍用此藥下黑錫丹養正丹等藥少年氣大便秘
上壅脾胃素壯者用此藥神攻丸三黃丸治上壅咽
喉痛者先用降氣不效則服甘桔湯用生甘草桔梗
等分加荆芥數穗白水煎服一名紫蘇子湯
半夏(五兩)前胡(去蘆)甘草厚朴當歸(各二兩)肉桂
陳皮(各三兩)
右㕮咀并紫蘇子五兩微炒碾破極難得真須是細
而香者共為八味每服四錢水一盞半生薑五片棗
一枚煎至八分去滓不拘時服如無真蘇子只服生
蘇飲亦佳凡人中風中氣痰飲腫滿及脚氣等患
多是虛氣上攻胷膈不快不進飲食此藥大能降氣
真仙人降氣湯後加參附五加皮大腹皮之類者却
非其真若素無脚氣只是上氣喘急不得臥者亦
宜用之或枳殼橘皮紫蘇子人參五味子桔梗各等
分名神秘湯甚者用此藥調鍾乳粉下養正丹素有
喘疾遇寒不當之時發則連不已夜不能睡則服九
寶湯用龍腦薄荷紫蘇葉大腹皮麻黃各一兩桑白
皮與官桂杏仁橘皮甘草各减半每服水一盞半生
薑十片烏梅二個煎至六分去滓專心服之其年高
人患𠻳喘者亦宜服之小兒室女哮喘之患其效著
切而謂薄荷冷紫蘇耗氣麻黃發散不肯多服盖病
有主對服之不妨時間感冐頭重鼻或流清涕或作
咳𠻳並宜服此惟虛勞自汗不可服之曩湘東王
患脚氣十年篤困得此方遂安一方以降氣湯加川
芎細辛桔梗茯苓共二十味名大降氣湯治法亦同
老人氣虛上壅當兼以生附加生薑等分煎臨熟
以藥汁濃磨沉香再煎再一沸服之尤為穏當若
脚氣入腹大便必秘不任冷藥者當用降氣湯嚥養
正丹以温利之詳見養正丹方中脚氣之證人多不
識若作他病治之入腹攻心為禍甚速千金論見食
嘔吐或腹痛下利或大便小便秘塞或胸中衝悸不
欲見光明或精神昏憒言語錯亂或熱或冷或轉筋
或腫或不腫或䏶腿頑痺或緩縱攣急或小腹不仁
皆脚氣之證凡小覺有此急須治之傷緩則氣上入
腹胸脇逆滿喘急自汗及嘔吐皆不可治今人患脚
氣者多因氣實而死終無服藥致虛而殂故脚氣人
不得大補亦不可瀉切不得畏虛預止湯藥宜服降
氣湯間以茱萸用㯽榔二兩橘紅茱萸木瓜紫蘇各
一兩五錢㕮咀每服四錢生薑十片煎服仍多服石
南丸并木瓜丸以大便溏利為效此數藥用之極騐
更於養正丹方中互言之矣然只以偹緩急之需如
諸經受病却當詳備
桑白皮散治脚氣心腹脹滿壅悶喘急
桑白皮(一兩剉)檳榔(一兩五錢)木香(五錢)牽牛子(二兩微炒)青橘
皮(一兩湯浸去白穰)川大黃(一兩剉碎炒)杏仁(一兩湯浸去皮尖)
右為散每服不計時候煖生薑童子小便調下二錢
以利為度
檳榔散治脚氣心腹脹滿煩悶喘促
檳榔(一兩)陳橘皮(一兩湯浸去白穰)猪苓(一兩去黑皮)木瓜(一兩乾者)
紫蘇莖葉(一兩)桑白皮(一兩剉)
右件為散每服四錢水一中盞入生薑半分煎至六
分去滓不計時候温服
木香散治脚氣心腹脹滿堅硬不消
木香(一兩)鼈甲(二兩塗醋炙令微黃去裙襴)訶梨勒皮(一兩)檳榔(一兩)
桂心(三分)川大黃(二兩剉碎微炒)
右為散每服四錢以水一中盞入生薑半分去滓不
計時候温服
大戟丸治脚氣攻注心腹脹硬小便赤澁
大戟(炒)芫花(醋炒黑色)苦葶藶(炒各五錢)續隨子(炒)巴豆(去皮)
(心焙出油别研各一分)
右為末煉蜜為丸如梧桐子大每服十丸燈心湯下
松節湯治脚氣入腹心腹脹急煩悶腫痛
松節(剉碎炒黃)桑根白皮(剉)紫蘇葉(各一兩)甘草(炙剉五錢)檳
榔(煨剉三分)
右搗篩每服三錢水一盞燈心二十莖生薑三片童
子小便三分同煎至七分去滓食前温服日二
吳茱萸湯許仁則曰此病有數種有飲氣下流以成
脚氣飲氣即水氣之漸亦有腎氣先虛暑月承熱以
冷水洗脚濕氣不散亦成脚氣此諸脚氣皆令人脚
脛大脚趺腫重悶甚上衝心腹滿悶短氣中間有乾
濕二脚氣濕者脚腫乾者脚不腫漸覺枯燥皮膚甲
錯須細察之若先覺心腹脅肋刺痛胷背滿悶喫食
之後此狀彌加時時氣短手脚沉重骨髓疼多喘氣
每食諸黏膩陳敗臭物即諸狀轉劇此即飲氣下流
而成脚氣有此候者自宜依前療飲氣將成水氣細
辛等八味湯葶藶子等十五味凡療之若先無前狀
但覺脚腫疼悶沉重有緩弱乍衝心腹滿悶小腹下
不利有時急痛宜依後吳茱萸湯等五味桑根白皮
等六味丸側子等十味酒細服之
吳茱萸(二兩)生薑(五兩)橘皮(三兩)桂心(二兩)大檳榔(十枚)
右藥切以水七升半去滓分温三服服相去如人行
七八里久一服覺諸狀可欲重合服亦佳服湯後將
息經三四日即服後桑根白皮等六味丸忌生葱
又方
桑根白皮(五兩)生薑(六兩屑)蜀椒(汗)桂心升麻(四兩)五
味子(四兩)
右搗篩煉蜜和丸以飲下之初服十五丸日再服稍
加三十丸如梧桐子大覺熱食前服覺冷食後服忌
生葱
側子酒至九月以後宜合側子等十味酒服之兼將
下丸方
側子(五兩)生薑(八兩)桑根白皮(八兩)白术(八兩)桂心(四兩)五加
白皮(六兩)牛膝(五兩)丹參(六兩)續斷(五兩)細辛(四兩)
右藥切絹袋盛用灰酒五升浸五六日初服一鷄子
黃許日再服少少加之以知為度必用前數法不覺
可宜依舊脚氣方用之忌猪肉冷水桃李雀肉生葱
生菜
鱉甲散(出聖惠方)專治脚氣心腹脹滿小便不利
鱉甲(一兩塗醋炙令微黃去裙襴)郁李仁(三分湯浸去皮尖)木通(三分剉)
赤茯苓(一兩)檳榔(一兩)
右為散每服四錢以水一中盞煎至六分去滓不計
時候温服
檳榔散(出聖惠方)專治脚氣心腹脹滿喘促不下食方
檳榔(二兩)陳橘皮(一兩湯浸去白)枳殼(一兩麸炒去穰)紅雪(二兩)吳茱
萸(一兩湯浸七次焙乾炒)
右為細散每服不計時候熟水調服二錢
檳榔湯治諸脚氣定時候悶滿腹不能食者四時俱
得服下氣消脹
檳榔(七枚碎)生薑(三兩切)橘皮(二兩)杏仁(三十枚去皮尖)
右四味切以水四升煑取一升五合分二服相去七
八里久或作半劑一服亦得氣脹發則服之瘥止
治脚氣覺冷氣攻喉方
右當含吳茱萸三五粒即氣散
羌活散(出聖惠方)專治脚氣心腹脹滿喘促壅悶宜服此
蘿蔔子(一兩微炒)羌活(一兩)牽牛子(二兩微炒)大麥蘖(三分炒令微黃)
(色)
右為散每服不計時候以温酒調下二錢以利為度
治脚氣衝心欲絶方
用白鷄心檳榔一個為末童子小便生薑自然汁温
酒共半盞調只作一服不拘時候
茯苓丸治脚氣心腹脹急不思飲食
赤茯苓(三分去黑皮)木瓜(一個半切)桂(去麤皮)木香訶梨勒
皮吴茱萸(湯洗焙乾炒黃)陳橘皮(湯浸去白焙)白术乾薑
(炮)高良薑(各五錢)人參枳殼(去瓤麸炒各二分)
右搗羅為末先將木瓜炊上蒸熟研如膏次入諸藥
和勻煉蜜為丸如梧桐子大每服空心煎人參茯苓
湯下三十丸兼療乾濕霍亂泄瀉轉筋
理脚氣頭面浮腫心腹脹滿小便澁少(本草)
用馬齒草粳米漿汁煑食之
治脚氣入腹疼痛腫滿大便秘(方見本門一切脚氣類一名沉香羌活散)
杉木節湯治脚氣入腹衝心或心脇有塊毒勝痰逆
痞滿喘息汗流搐搦昏悶上視咬齒甚至垂絶不知
人事宜此藥以救急(方見本門乾濕脚氣類)
八味丸治脚氣上入小腹小腹不仁(方見本門風濕脚氣類)
脚氣嘔逆(附論)
脾為食廩之官胃為水糓之府五臟六腑之氣皆禀馬
若風濕毒氣乘其經則脾弱不足以衞諸臟而胃虛氣
上逆故令心胸妨滿痰飲留滯食飲不下而為脚氣嘔
逆也
方
蓽撥丸治脚氣毒悶嘔逆吐沫心煩氣急不下食
蓽撥麻黃(去根節煎去沫焙)獨活(去蘆頭)升麻吴茱萸
(各一兩五錢湯浸三度焙炒)木香陳橘皮(湯浸去白焙各三分)射干
白茯苓(去黑皮)乾薑(炮各一兩)昆布(洗去醎味曝乾二兩)羚羊角(鎊五)
(錢)杏仁(去皮尖雙仁炒一兩一分)
右搗羅為末煉蜜和丸如梧桐子大每服十五丸空
心米飲下以利為度若利多者减至七丸若食不消
化不能食者加白术一兩陳麴二兩五錢炒令微黃
若大便澁者加大黃一兩
訶梨勒散治脚氣心胸妨悶嘔逆不能下食宜服之
訶梨勒(一兩)半夏(五錢湯浸七次去滑)檳榔(一兩)陳橘皮(一兩湯浸去白)
(瓤)桂心(五錢)木通(一兩)木香(五錢)草豆䓻(三分去皮)羚羊角屑(二分)
紫蘇莖葉(一兩)甘草(五錢炙赤剉)
右為散每服三錢以水一中盞入生薑半分煎至六
分去滓不計時候服
茯苓湯治脚氣腫滿氣急上氣心悶煩熱嘔逆不下
食
白茯苓(去黑皮)紫蘇葉杏仁(去皮尖雙仁炒)茈胡(去苖)陳橘
皮(湯浸去白焙)升麻(各三兩)檳榔(剉十二枚)犀角(鎊)梔子仁(各三)
(兩)
右搗篩每服三錢水一盞入生薑一棗大同煎至六
分去滓空心温服晚食前再服
防己湯治脚氣風毒冷痺腫滿胸膈噎塞嘔逆不下
食兼去濕毒
防己(一兩五錢)枳殼(去穰麸炒)白术(各二兩)獨活(去蘆頭)防風(去蘆)
(頭)桂(去麄皮各一兩)芍藥(一兩五錢)葛根(剉)半夏(湯洗去滑炒各二兩五錢)
右搗羅為末每服五錢水一盞半入生薑一分同煎
至八分去滓空心食前温服服訖良久喫粥日三
草荳蔲散治脚氣發動嘔逆胸中滿悶不欲飲食宜
服之
草荳蔲(一兩去皮)吴茱萸(一兩湯浸七遍焙乾炒)紫蘇莖葉(一兩)半
夏(三分湯洗七次去滑)枳殼(三分麸炒去穰)赤茯苓(一兩)前胡(一兩去蘆頭)
木通(一兩剉)㯽榔(一兩)
右為散每服三錢以水一中盞入生薑半分煎至六
分去滓不計時候温服
茯苓散治脚氣心胸痰壅嘔逆不欲飲食
赤茯苓(一兩)半夏(三分湯洗七遍去滑)枳殼(三分麸炒去穰白)前胡(一兩)
羚羊角屑(三分)人參(三分去蘆)檳榔(一兩)木香(五錢)桂心(五錢)
右為散每服三錢以水一中盞入生薑半分煎至六
分去滓不計時服
木通散治脚氣嘔逆心胸煩悶
沉香(剉)木香白术桑根白皮(剉)陳橘皮(湯浸去白)
(焙)木通(剉各一兩)胡椒(一錢)黑牽牛子(三兩半生半炒搗取粉一兩五錢餘)
(者不用)
右除牽牛外另搗羅為細散每服一錢入牽牛末一
錢五更初以沸湯點臘茶調熱服却臥不住以熱茶
及熱粥投取利為效少壯多用牽牛少用藥末老弱
多用藥末少用牽牛
半夏散治脚氣煩悶嘔逆心胸壅悶不能下食
半夏(三分湯洗七次去滑)赤茯苓(一兩)人參(一兩去蘆頭)前胡(一兩)紫
蘇莖葉(一兩五錢)桂心(三分)檳榔(一兩)陳橘皮(湯浸去白穰一兩)
右為散每服三錢以水一中盞入生薑半分淡竹茹
一分煎至六分去滓不計時候温服
半夏湯治脚氣因熱頻服冷藥傷胃中痰冷嘔逆不
下食心下堅滿
半夏(湯浸去滑炒一兩五錢)陳橘皮(湯浸去白炒一兩)白术(一兩五錢)人
參羚羊角(鎊各五錢)吴茱萸(湯浸三度焙乾炒二兩)白茯苓(一兩)
(去黑皮)
右搗篩每服三錢水一盞入生薑一棗大同煎至六
分去滓空心食前温服日三若氣未散者加檳榔五
枚剉旋復三分
前胡湯治脚氣攻腹脇脹滿嘔吐不能下食
前胡(去蘆頭三兩)赤茯苓(去皮一兩)枳殼(去穰麸炒)半夏(湯洗去滑焙)
羚羊角(鎊各三分)大黃(剉炒一兩)
右搗篩每服三錢水一盞入生薑一棗大同煎至七
分去滓入芒硝末五錢又再煎一兩沸空心温服日
三
人參散治脚氣嘔逆心煩不能下食
人參(一兩去蘆)赤茯苓陳皮(一兩湯浸去白穰)檳榔(一兩)麥門
冬(二兩去心)桂心(三分)
右為散每服三錢以水一中盞入生薑半分煎至六
分去滓不計時候温服
紫蘇散(出聖惠方)專治脚氣痰壅嘔逆心胸滿悶不下飲食
紫蘇莖葉(一兩)訶梨勒皮(一兩)陳橘皮(湯浸去白瓤焙)人參(一分)
(去蘆)半夏(三分湯洗去滑)桂心(五錢)
右為散每服三錢以水一中盞生薑半分煎至六分
去滓不計時候温服
人參湯治脚氣嘔吐不下食口乾
人參(二分)陳橘皮(湯浸去白焙五錢)赤茯苓(去黑皮)厚朴(去麄皮生)
(薑汁炙熟各三分)大腹(去皮子用三枚)
右搗篩每服三錢以水一中盞煎至六分去滓食前
温服日二
木瓜湯治脚氣心腹妨脹嘔吐不下食
木瓜(二兩切作片曝乾)木香(三分)陳橘皮(五錢)人參(三分)大腹(三枚)
右除木瓜外搗篩每服三錢先將木瓜五片用水一
盞半入生薑一棗大同煎至一盞去滓入前藥二錢
煎五七沸去滓空心服日三
木瓜湯治脚氣衝心吐逆不止漸至困篤
乾木瓜(去穰剉)吴茱萸(洗焙乾炒)陳橘皮(湯浸去白焙)高良薑
(各一兩一分)檳榔(五枚剉)
右搗篩每服五錢水一盞半煎至一盞去滓食前温
服如人行五里再服
射干飲治脚氣噎塞胸滿不下食嘔噦
麝香木香赤茯苓(去黑皮)人參(各一兩五錢)陳橘皮
(湯浸去白一兩)
右搗篩每服三錢水一盞半入生薑五片煎至一盞
去滓食前温服如人行五里再服
蓬莪荗散治風毒脚氣吐逆
蓬莪荗(煨剉一兩五錢)延胡索(炮一兩)蛤粉(三兩)陳橘皮(湯浸去白)
(焙一兩)
右為散每服炒黑豆五十粒生薑三片以水一盞同
煎至六分去滓調藥一錢温服不拘時候
旋復花湯治脚氣嘔逆不下食行坐不安
旋復花(五錢)半夏(湯洗去滑炒三兩)陳橘皮(湯浸去白焙三分)杏仁
(去皮尖雙仁炒三十枚)
右搗篩每服三錢水一盞入生薑一棗大同煎至六
分去滓温服空心日午近晚各一若腹中脹滿食不
消者加㯽榔三枚剉大便難堅者加大黃一兩不能
食者加白术一兩半胸中寒熱悶者加羚羊角犀角
木香各五錢心下堅者加鼈甲一兩醋炙去裙襴防
葵芍藥各五錢以意斟酌加减服之
瓜飲療脚氣嘔逆不得食
生瓜(一枚四破水九升煑取五升去滓)白术(四兩)甘草(一兩炙)生薑(二兩)
右切三物納瓜汁煑二升去滓温分三服忌桃李雀
肉海藻生菜生瓜恐是木瓜
麥門冬散(出聖惠方)專治脚氣痰壅嘔逆心胸滿悶不下飲
食
麥門冬(二兩去心)人參(一兩去蘆)羚羊角屑(一兩)陳橘皮(一兩湯浸)
(去白穰)
右為散每服四錢水一中盞入生薑半分煎至六分
去滓不計時候温服
白术湯治脚氣嘔逆不下食
白术(二兩)木瓜(一枚分為四片每服一片剉碎臨煎時入)甘草(炙剉五錢)
右先將白术甘草麄搗每服五錢水一盞半入前剉
者木瓜并生薑一棗大同煎至一盞去滓空心温服
日三
紫蘇湯治脚氣衝心悶亂不識人事嘔逆不下飲食
紫蘇莖葉(一兩五錢)吴茱萸(湯浸去涎炒黃)橘皮(湯浸去白焙各一分)
右搗篩每服三錢水一盞煎至七分去滓入童子小
便一合温服
人參散(出聖惠方)專治脚氣痰壅嘔逆心悶胸滿不下飲食
人參(一兩去蘆頭)陳橘皮(一兩湯浸去白穰)紫蘇莖葉(一兩)
右為散每服四錢以水一中盞入生薑半分煎至六
分去滓不計時候温服
訶梨勒湯治脚氣虛弱嘔逆惡寒膈食不下四肢不
舉乍寒乍熱及大腸滑利
訶梨勒(三枚煨取皮)木香(半分)
右搗篩每服五錢水一盞酒半盞同煎至一盞分為
二服空心温服取溏利為度若臟腑虛只作一服
生薑湯治脚氣入夏取凉或飲漿酪停痰攻脾胃胸
滿吐逆不下食或吐清水涎沫
右以生薑和皮研五兩絞取汁煎令熟每服半合以
熟湯半盞調勻服之空心日午近晚各一
樟木散治脚氣痰壅嘔逆心胸滿悶不下飲食
樟木(一兩塗生薑汁炙令黃)
右搗羅為散每服不計時候以粥飲調下一錢
乾薑湯治脚氣攻心嘔逆悶絶脚冷頭痛(一名木瓜茱萸湯方)
(見本門脚氣衝心類)
止嘔湯治脚氣嘔逆瀉轉筋
右用宣木瓜一味細剉每服四錢清水煎服神效
犀角湯治脚氣微覺疼痺或兩脛腫或上入腹皮膚
不仁滿悶嘔逆不下食
犀角(鎊一兩)旋復花(一兩五錢)陳橘皮(湯浸去白焙一兩)紫蘇莖
葉(半握乾者)白茯苓(去黑皮一兩五錢)
右五味麄搗篩每服三錢以水一盞半入生薑一棗
大拍碎豉半合大棗二枚擘破同煎至八分去滓空
心温服三日若小便澁者加桑白皮炙剉二兩
脚氣語言謇澁(附論)
夫風毒脚氣語言謇澁者脾腎氣虛濕中貫經絡也腎
之經循喉嚨挾舌本脾之經挾咽連舌本散舌下二經
為風濕所中故令舌本強硬語言謇澁若揢於喉厭則
失音也
方
大八風湯治脚氣上攻心肺語言謇澁
當歸(切焙)大豆(各三兩)烏頭(炮製去皮尖)黃芩(去黑心皮)芍藥
遠志(去心)獨活(去蘆各二兩)五味子防風芎藭麻
黃(去根節)乾薑(炮)秦芁(去苖土)桂(去麄皮)石斛(去根)甘草(炙)
杏仁(去皮尖雙仁炒)人參白茯苓(去黑皮)黃耆紫苑(去上)
升麻(各二兩)
右㕮咀如麻豆每服五錢水一盞酒半盞同煎至六
分去滓温服不拘時候
薏苡仁酒治脚氣風毒發渴疼痛四肢拘急背頂強
直言語謇澁
薏苡仁(五兩)羚羊角屑(三兩)川升麻(二兩)秦芁(三兩去苖)黃
芩(二兩)地骨皮(一兩)羌活(二兩)枳殼(一兩麸炒微黃去穰)牛膝(五兩去苖)
五加皮(三兩)獨活(二兩)牛蒡子(二兩微炒)桂心(二兩)大麻仁(五合)
生乾地黃(五兩)防風(三兩去蘆頭)
右件藥剉碎以生絹袋盛之以酒三斗浸六七日後
每於食前隨性煖服之
防風湯治風毒脚氣攻身體發熱肢節不遂精神恍
惚語言謇澁
防風(去蘆頭)麻黃(去根節)秦芁(去苖土)獨活(去蘆頭)當歸(切焙)
(各三兩)遠志(去心)木防己甘艸(炙)人參升麻黃
芩(去黑心)芍藥(各二兩)石膏(碎一兩)半夏(湯洗去滑薑炙製焙四兩)麝
香(研五錢)
右除麝香外㕮咀如麻豆大拌勻每服四錢水二盞
生薑一棗大切煎至一盞去滓空心温服日三又方
無麝香
天麻丸治風毒脚氣四肢&KR0857;麻筋脉攣急言語謇澁
天麻(生用二兩)海蛤(另搗)白附子(炮各一兩五錢)天南星(炮)乾
蝎(去土酒炒)丹砂(研)白殭蠶(酒炒)桂(去麄皮)羌活(去蘆頭)蔓荆
實(去皮各一兩)白花蛇(酒浸去皮骨炙四兩)麝香(另研一分)麻黃(一斤去根)
(不去節用水五升煎至二升同煎如膏)
右將九味為末入海蛤麝香丹砂和勻以麻黃膏為
丸如梧桐子大每服二十丸豆淋酒下日三夜一
金牙酒治脚氣屈弱言語謇澁宜服
金牙(三兩搗捽)細辛(一兩)茵芋(二兩)乾薑(一兩炮製)生乾地黃(二兩)
防風(一兩去蘆頭)附子(二兩炮製去皮臍)蛇床子(一兩)獨活(五兩)牛
膝(三兩去黃)石斛(三兩去根)莾草(二兩)
右件藥細剉以生絹袋盛用酒二斗漬六七日後於
食前隨性用服之
羚羊角散(出聖惠方)專治風毒脚氣上攻心膈壅悶語言澁
謇頭目煩疼腹脇氣滯大小便難宜服之
羚羊角屑(一兩)川升麻(一兩)獨活(一兩五錢)防風(一兩去蘆頭)赤
茯苓(一兩)川朴硝(二兩)旋復花(一兩)子芩(一兩)石膏檳榔
(二兩)
右件為散每服四錢以水一中盞煎至六分去滓不
計時候温服
金牙酒方治風毒脚氣上攻心肺口不能語
木香羚羊角(鎊)赤茯苓(去黑皮)陳橘皮(湯浸去白炒各一兩)
犀角(鎊五錢)半夏(湯洗去滑)獨活(去蘆頭各一兩五錢)龍骨(碎研)吴茱
萸(湯浸炒各一兩)烏梅(去核五枚)
右搗篩每服三錢水一盞入生薑少許拍破同煎至
七分去滓空心食午晡時各一服
桂心湯治脚氣&KR0857;痺不仁言語謇澁
桂(去麄皮三分)麻黃(去根節)當歸(切焙各一兩)防風(去蘆)檳榔(各二)
(兩)黃芩(去黑心)升麻犀角(鎊)赤茯苓(去黑皮各一兩五錢)
右㕮咀如麻豆每服三錢棗二枚水一盞煎至七分
去滓温服不拘時候
麻黃散(出聖惠方)專治風毒脚氣頑痺無力言語謇澁
麻黃(一兩去根節)防風(三分去蘆頭)桂心(五錢)犀角屑(三分)當歸
(二分)川升麻(三分)檳榔(一兩)赤茯苓(一兩)
右為散每服四錢以水一中盞入生薑半分煎至八
分去滓不計時候温服
升麻散(出聖惠方)專治風毒脚氣忽發不覺心悶語澁或失
音宜服此
川升麻(一兩)犀角屑(三分)石膏(二兩)木香(三分)獨活(三分)防風
(三分)紅雪(一兩五錢)黃芩(三分)
右為散每服四錢以水一中盞煎至五分去滓入竹
瀝生地黃汁各半合更煎一兩沸不計時候温服
升麻散(一名獨活散出聖惠方)專治風毒脚氣發盛便即昏昧煩
悶語澁或失音及心神煩亂宜服之
川升麻(一兩)獨活(一兩)麻黃(三分去根節)桂心(三分)羚羊角屑
(三分)防風(一兩去蘆頭)葛根(一兩剉)
右件藥為散每服四錢以水一中盞煎至五分去滓
入淡竹瀝一合更煎兩三沸不計時候温服一方用
附子不用葛根
葳蕤散(出聖惠方)專治風毒脚氣上攻心神煩悶語言謇澁
頭痛氣急
葳蕤(二兩)五加皮(一兩五錢)甘艸(一兩炙微赤剉)桑白皮(二兩剉)薺
苨(二兩)麥門冬(一兩去心)石膏(二兩)
右件藥搗為散每服四錢以水一中盞煎六分去滓
不計時候温服
脚氣大小便不通
夫脚氣大小便不通者由風濕之氣摶於脚膝上攻胸
腹脇肋填滿榮衞痞膈三焦之氣升而不降所以傳導
變化皆不能出大小便不通盖腎氣化則二陰通脚膝者
腎之候今脚氣上攻則腎氣不得化腎氣不化此大小
便所以不通也脚氣之疾自古皆小疎下為痰壅故也
然不可以太過恐損傷脾胃使榮運之氣不能上行將
下注為脚氣也又不可不及恐使壅氣不得消散
方
檳榔丸(出聖濟總錄)專治風毒脚氣大小便不通
檳榔(剉)牽牛子(炒各五兩)木香肉荳蔲(去殼)桂(去麄皮)栢
子仁(炮)羌活(去蘆頭)芎藭青橘皮(去白炒)當歸(切炒)人
參(各五錢)陳麴(炒三分)赤茯苓(去黑皮五錢)
右為末煉蜜為丸如梧桐子大每服二十五丸空心
臨臥生薑湯下以利為度更量虛實加减牽牛子
大腹皮散(出永類鈐方)專治諸症脚氣腫小便不利
大腹皮(三兩)木瓜(去穰二兩五錢)蘇子(炒)檳榔荆芥穗
烏藥(各一兩)蘿蔔子(炒五錢)桑白皮(一兩五錢)枳殼(去穰麸炒一兩)
(五錢)橘紅紫蘇(各五錢)沉香(不見火一兩)
右㕮咀每服四錢水一盞半薑五片煎至七分去滓
温服如或有熱者去沉香橘紅加大黃五錢不拘時
候服
薏苡仁散治脚氣弱痺腫滿心煩急大便澁
薏苡仁防風(去蘆)猪苓川芎防己郁李仁
(各一兩)檳榔大麻仁(各一兩)桑白皮(二兩)枳實(一兩)甘艸
(五錢)羚羊角屑(一兩)
右為末每服三錢水煎服
檳榔丸治脚氣發動大小便秘澁腹中滿悶連膀胱
裏急四肢煩疼
檳榔(五錢)大麻仁(一兩)木通(三分剉)羚羊角屑(三分)枳殼(三分)
(麸炒去穰)木香(五錢)桂心(五錢)紫蘇莖葉(一兩)川大黃(二兩炒)澤
瀉(三分)郁李仁(一兩湯浸去皮炒)赤茯苓(一兩)
右為細末煉蜜和搗三二百杵丸如梧桐子大每服
二十丸空心食前以温水下以利為度
桑白皮湯治男子婦人風毒脚氣及遍身拘急刺痛
大小便赤澁不思飲食嘔逆或寒熱
桑白皮(剉)紫蘇莖葉木通(剉)青橘皮(去白各一兩)荆
芥穗羌活(去蘆頭)蘹香子根(剉)乾木瓜獨活(各五)
(錢)枳殼(麸炒去穰二兩)大腹(大者十二枚并子用)
右搗篩每服三錢以水一盞生薑一棗大切葱白二
寸并根煎至七分去滓空心日午夜臥各一服
桑白皮散治脚氣盛發兩脚浮腫小便赤澁腹脇脹
滿急氣臥坐不得
桑白皮郁李仁(各兩)赤茯苓(二兩)木香防己
大腹子(各五錢)紫蘇子木通檳榔青皮(各七錢)
右㕮咀每服三錢薑三片水煎
檳榔散治脚氣大小便秘澀心腹壅悶脚膝煩疼口
乾咽燥不欲飲食
檳榔(三分)木通(一兩剉)赤芍藥(五錢)甘艸(五錢炙剉)紫蘇莖葉
(一兩)川升麻(三分)黃芩(三分)瞿麥(三分)赤茯苓(三分)川大黃(一兩)
(剉炒)
右為散每服四錢以水一中盞入生薑半分煎至六
分去滓不計時候温服
麥門冬散治脚氣大小便秘澁發熱煩悶燥渴口乾
宜服之
麥門冬(五錢去心)赤茯苓(五錢)木通(五錢)川大黃(一兩炒剉)黃芩
(五錢)川朴硝(一兩)枳殼(三分麸炒去穰)桑白皮(一兩剉)紫蘇莖葉
(一兩)
右為散每服四錢以水一中盞入生薑半分葱白七
寸煎至六分去滓不計時候温服
大黃散治脚氣發動大小便秘澁肢節煩疼頭目旋
暈氣壅昏沉不欲飲食宜服此
川大黃(一兩剉炒)枳殼(一兩麸炒去穰)旋復花(五錢)赤芍藥(五錢)木
通(一兩剉)犀角屑(三分)川朴硝(一兩)紫蘇莖葉(一兩)黃芩(三分)
右為散每服四錢以水一中盞入生薑半分煎至六
分去滓不計時候温服
碙砂煎丸治脚弱腫大便赤澁小便赤少
碙砂(五錢研如粉入後皂莢汁中同煎至一升下酒五升再煎至一升下童子小便三升不住)
(手攪煎至二升住火)皂莢(十梃内五挺以水五升浸一宿去皮每挺為三截用生薑五兩研自)
(然汁焦斗炙薑汁盡為度去子搗内五挺灰火煆熟去皮搥碎於前浸皂莢中揉洗絹濾去滓入鍋)
(内煎)白附子(生用)地龍(去土炒)檳榔(生用)附子(炮製去皮臍各一兩)半
夏(二兩湯洗七次焙乾生用)天麻(五錢生用)
右將七味搗羅為末入碙砂煎中於火上攪勻硬輭
得所取去搗三五百杵丸如桐子大稍硬更入熟蜜
和丸焙乾用磁器盛勿令透氣每服十五丸至二十
丸男子忽脚膝硬頭旋惡心不思飲食心間脹滿行
履不得用豆淋酒并童子小便下男子忽脚膝風痛
行履不得口乾舌澁用豆淋酒下並空心日午兩服
男子乾脚氣發動脚膝煩疼腰脚酸心燥悶乾渴見
粥藥皆嘔逆及汗出氣喘皆是乾脚氣衝心人多不
辨乃為傷寒後若見此疾先取牽牛子二兩生用陳
橘皮一錢同為末取黑豆二合炒半熟以童子小便
八合浸後濾去豆入生薑自然汁二合攪勻分為三
盞調牽牛橘皮末一錢煎服藥當日進三服共六十
丸立瘥男子手脚拘急背膞煩疼身心燥悶此是風
毒欲發温酒下男子鼻塞耳聾腰脚重滯此是腎臟
風毒氣葱酒下婦人血氣悶亂刺心欲絶者煎當歸
酒下産後手脚攣急口乾不食爛研芥子酒下婦人
血不通煎紅花酒去滓下婦人血氣諸疾荆芥酒下
血風諸疾薄荷酒下有娠婦人不得服常服通百脉
煖下元觧風脚潤身體暢四肢墜痰涎明耳目更加
麝香龍腦為丸亦妙
茈胡猪苓湯治脚氣緩弱及痺腫滿心下急大便澁
茈胡(去蘆苖)猪苓(去黑皮)紫蘇莖葉(細剉各一兩五錢)大麻仁
(炒研)陳橘皮(湯浸去白焙)防己郁李仁(湯去皮尖炒研各一兩)桑
根白皮(剉碎炒令黃二兩五錢)
右除大麻仁郁李仁研外搗篩入研藥和勻每服三
錢以水一盞煎至七分去滓空心温服日午晡時再
服
麻仁湯(出聖濟總錄)專治脚氣大腹結澁不通
麻仁子(二合半炒)升麻(二兩)射干大黃(剉炒各一兩五錢)陳橘
皮(湯浸去白炒一兩)甘草(炙剉用一兩五錢)
右㕮咀每服五錢水一盞半生薑一棗大煎至八分
去滓下芒硝末五分更煎一二沸空腹温服
牽牛子丸(出聖濟總錄)能治脚氣大小便秘澁不通
黑牽牛(淘洗令淨炊令氣透便取出攤令微冷便杵取末三兩)青橘皮(焙和白用)
木通(剉)陳橘皮(焙和白用)桑根白皮(剉炒)芍藥(焙各一兩)括樓
根(二兩)
右為末煉蜜搜和杵約三五千下丸如梧桐子大每
服十五丸加至二十丸茶酒任下
吴茱萸湯(出聖濟總錄)專治脚氣心腹妨痛坐臥不安大腸
澁滯
吴茱萸(湯洗炒乾三分)鼈甲(去裙襴醋炙)芍藥木香桂(去麄)
(皮)桔梗(各一兩五錢)檳榔(剉三枚)
右搗篩每服三錢水一盞煎至七分去滓温服日再
澤瀉散(出聖惠方)治脚氣大小便秘澁膀胱氣壅攻心腹
妨悶
澤瀉(三分)赤茯苓(三分)枳殼(三分麸炒去穰)木通(一兩剉)猪苓(一兩)
(去黑皮)檳榔(一兩)牽牛子(二兩微炒)
右為散每服用水煎生薑葱白湯調下二錢日二三
服以利為度
羌活導滯湯(出拔粹方)專治脚氣初發一身盡痛或肢節腫
痛便溺阻隔先以此藥導之後用當歸拈痛湯除之
羌活獨活(各五錢)防己(三錢)大黃(酒炮一兩)當歸(三錢)枳實
(炒二錢)
右㕮咀每服五錢或七錢水二盞煎至七分温服微
利則以量虛實而加减
麻仁湯(一名脾約丸出聖濟總錄)專治脚氣大便堅硬結澁而不渴
麻子仁(炒)芍藥(各三兩)枳實(去瓤麸炒)杏仁(湯浸去皮尖雙仁炒各一)
(兩)大黃(三兩剉炒)厚朴(去麄皮酥炙一兩五錢)
右為末煉蜜和丸如梧桐子大每服五丸空心米飲
下日三漸加至十丸或敗毒散加大黃通用亦可
檳榔湯(出聖濟總錄)專治脚氣腫滿坐臥不得氣上衝心大
小便秘澁
檳榔(七枚剉)木香(各二兩)木通(剉一兩)郁李仁(湯浸去皮尖炒用二)
(兩)桑根白皮(炙剉用三兩)
右搗篩每服二錢以水一盞煎至七分去滓入牽牛
末一錢攪勻空心服之大小便通利氣快為度
木通散(出三因方)專治因脚氣之疾服藥補太過小便不通
淋閉脹滿
當歸梔子芍藥茯苓甘艸(生各一兩)
右㕮咀煎服每服三錢水一盞煎七分温服
白皮小豆散(出三因方)專治脚氣小便澁兩脚腫氣脹
赤小豆(半升)桑白皮(二兩)紫蘇(一握)生薑(五錢)
右剉為散水三升煑豆熟去豆並去滓仍取餘汁飲
之
通真丸(出醫方集大成書)專治脚氣秘結者用此通利
萆&KR1082;破故紙黑牽牛(各等分)淮烏(五錢用巴豆一兩煑熟去)
(巴豆)
右為末麵糊丸如梧桐子大每服十丸空心鹽湯下
如利數行欲止之以冷水洗手即止
四烏丸(出仁存方)專治脚氣大便不通疼痛行步不得又治
胸滿痞塞喘急服尤妙
大黃枳實皂角(去皮弦子)黑牽牛(生等分)
右為末糊為丸如梧桐子大每服五十丸飯湯下食
前服
大黃湯(出直指方)專治脚氣風熱煩悶發渴大便不通
木香大黃(各五錢)黑豆(一兩)升麻(三分)
右剉每服三錢烏梅二個新水煎服
鼈甲丸(出聖濟總錄)專治脚氣鼓脹大小便不通氣急浮腫
鼈甲(去裙襴醋炙三分)食茱萸(剉五錢)檳榔(剉一兩五錢)牽牛子
(炒熟三兩)
右為末煉蜜和丸如梧桐子大食前以郁李仁五十
顆水一小盞研取汁煎湯下三十丸以大便通心神
快為度未效者加至四十丸服
三將軍丸(出澹療方)專治脚氣衝心大便不通疼痛不仁喘
悶欲死神妙有起死功
木瓜吴茱萸(湯炮七次)大黃(並等分)
右為末米糊為丸如梧桐子大每服五十丸粳米枳
殼煎湯吞下未應加丸數以通為度一方酒糊丸酒
飲任下一方茱萸丸加蘿蔔根為丸仍煎湯下二方
各為丸隨人臟氣隂陽參用之
獨活散(出聖濟總錄)專治脚氣兩脛疼痛腫滿時寒發熱或
大小便不利毒氣上攻(方見本門乾濕脚氣類)
青橘皮丸(出聖濟總錄)專治脚氣兩脛疼痛腫滿時發寒熱
或大小便不利毒氣上攻
青橘皮(湯浸去白焙)木香(各一兩)牽牛子(四兩生用)
右為末煉蜜為丸如梧桐子大每服二十丸温鹽湯
下至三十丸不拘時候服
麻仁大黃丸(出聖濟總錄)專治脚氣大便秘澁
大黃(五兩)大麻子仁(二兩研)
先將大黃為末入麻子仁研勻煉蜜和丸如梧桐子
大每服十丸食前温酒下薑湯亦得日再以大腹溏
滑為度未瘥加至二十丸兼消腫下氣破宿癖疏風
壅
桑楮湯(出聖濟總錄)專治脚氣虛腫小便少
桑根白皮楮白皮(各細剉淨洗取一斤)
右搗篩每服三錢水一盞半煎至八分去滓空腹温
服日三
消石丸(出聖濟總錄)專治脚氣喘急欬嗽浮腫小腸澁
消石(研三分)葶藶(紙上炒二兩)
右為末煉蜜為丸如梧桐子大每服十丸至十五丸
食前桑楮皮枝煎湯下
黑豆湯(一名檳榔湯)專治脚氣小便四肢腫(方見本門脚氣腫滿類)
沉香羌活散專治脚氣大小便秘或入腹衝心疼痛
腫滿
沉香木香羌活白芍藥檳榔(各三錢)甘艸
(炙)川芎枳殼(各二錢)青皮(二錢)紫蘇葉紫蘇子
木瓜(各二錢五分)
右㕮咀每服四錢水二盞生薑三片煎食前服
脚氣風經五臟驚悸
夫心者生之本神之舍所以主治五臟者也脚弱之疾
感於風多而濕證少則風行陽化其應在心令人神思
不寧心多驚悸也
方
竹瀝湯(出聖惠方)能療風毒入人五臟内短氣心下煩熱手
足煩痛四肢不舉皮肉不仁口噤不能語
當歸(一兩)防風(三兩)生薑(八兩)白术(三兩)人參黃芩芎
藭細辛桂心(各二兩)茯苓(三兩)甘艸(二兩炙)附子(二兩)
(炮)秦芁(三兩)葛根(五兩)升麻(二兩)麻黃(二兩去節)蜀椒(一兩出汗去目)
右切以甘艸汁一斗九升煑取四升分五服忌猪肉
冷水海藻菘莱生菜生葱桃李雀肉醋物一方有芍
藥茯神防己通草無茯苓黃芩芎藭升麻蜀椒麻黃
生薑
木香湯治脚氣風經五臟心下堅滿驚悸不寧
金牙細辛(去苖葉)茵芋防己(去蘆)乾薑(炮)附子(炮製)
(去皮臍)地膚蒴翟生乾地黃(炮)升麻人參(各二)
(兩)牛膝石膏(去根各三兩)獨活(去蘆頭六兩)
右十四味㕮咀用生絹袋盛入淨甕中以清酒三斗
浸密封春夏五日秋冬七日隨量飲之不拘時常令
酒力相續
獨活湯治先有風證後患脚氣心悶憤憤驚悸不安
食即嘔吐脹滿
獨活(去蘆頭)赤茯苓(去黑皮)麻黃(去根節炒)陳橘皮(湯浸去白炒各)
(一兩五錢)半夏(湯洗去滑炒乾三兩)檳榔(剉)射干桂(去麄皮)防葵
(生用各一兩)
右九味麄搗篩每服三錢以水一盞入生薑半分拍
破同煎至七分去滓温服若小便利兼汗即瘥如無
防葵用龍葵代之
木香丸治脚氣風經五臟夜臥不安心中驚悸主意
不定小便數
木香升麻白术枳殼(去穣麸炒)芍藥(各一兩)白茯
苓(去黑皮剉)大黃(細剉微炒各三兩)檳榔(細剉二兩)
右為末煉蜜和丸如梧桐子大每服十丸空心温酒
下日午再服漸加至十五丸以微利為度
茯苓飲治兩脚腫至膝小腹引痛膀胱急宿水不宣
時復心悶夜臥恍惚昏熱驚悸
赤茯苓(去黑皮)桑根白皮(炙剉)防己郁李仁(湯浸去皮尖)
羚羊角(鎊)木香檳榔(碎五枚)紅雪(二兩五錢續入)
右除紅雪外麄搗篩每服五錢水一盞半煎取七分
絞去滓納紅雪二錢空心温服當快利三兩行須隔
日服之
酸棗仁湯治風毒敗攻下焦冷注四肢疼痛脚膝&KR0857;
痺及風肝臟心神恍惚筋脉拘急
酸棗仁(炒二兩)薏苡仁(炒一兩五錢)人參(三兩)茯神(去木一兩)麥
門冬(去心焙五錢)
右搗篩每服四錢水一盞煎至七分去滓熱服不拘
時候日三
脚氣變成水腫(附論)
昔人論脚氣謂脾受陽毒即熱&KR0857;腎受隂濕即寒痺是
知脚氣之病脾腎得之為多也今變成水腫者亦緣脾
腎俱虛之故盖腎虛則不能行水脾虛則不能制水故
水氣散溢滲於皮膚流徧四肢所以遍身腫也
方
防風湯治脚氣腫滿變為風水
防風(去蘆)防葵(生用)澤瀉白术黃耆杏仁(湯浸去皮)
(尖雙仁炒)麻黃(去根節)獨活(去蘆頭)赤茯苓(去黑皮各五錢)大豆(炒熟)
(三合)赤小豆(炒熟半升)桑根白皮(剉炒四兩)陳橘皮(湯浸去白炒)澤
瀉麥門冬猪苓(去黑皮各三分)大戟(剉炒一兩)
右搗篩每服五錢水一盞半生薑半分煎至七分去
滓空心日午温服
猪苓散治虛滿通身腫利三焦通水道
茯苓葶藶(炒)人參防風(去蘆)澤瀉甘艸桂
心白术狼毒椒目乾薑(各三分)赤小豆(二合)
大戟(二錢)蓯蓉(二分半)猪苓(三分)女萎(三分炒)五味子(三分)
右搗篩酒服方寸日三夜一老小一錢以便利為度
忌海藻菘莱生葱桃李醋雀肉酸物
犀角湯(出千金方)專治脚氣衝心變成水氣身體徧腫悶絶
欲死者
犀角(鎊)旋復花(去枝葉)白术桂(去麄皮)防己(各一兩)桑
根白皮(剉炒)前胡(去蘆頭各二兩)陳橘皮(湯浸去白炒)黃芩(去黑皮心)
赤茯苓(剉黑皮各一兩五錢)豉(半升)紫蘇莖葉(半握剉)
右搗篩每服五錢水一盞半生薑一片大棗三枚煎
至八分去滓温服日三得大小便通利為度
茯苓丸治脚氣兼成水脹
赤茯苓(去黑皮)白术椒目(各一兩五錢)葶藶子(隔紙炒一兩五)
(錢)澤瀉防己芒硝(各一兩一分)赤小豆(二合)前胡(去蘆)
(頭)芫花(醋炒焦)桂(去麄皮各二兩)甘遂(炒三兩)
右搗羅為末煉蜜和令勻熟丸如梧桐子大每服五
丸空心米飲下日二漸加至十丸以便利腫消為度
海蛤湯治脚氣變成水腫小便不通喘息
海蛤澤瀉葉(新者)防己木通(剉)百合(各一兩)桑根
白皮(剉炒一兩五錢)郁李仁(湯浸去皮尖雙仁炒)牽牛子(炒)檳榔(剉各)
(五錢)
右搗篩每服三錢水一盞煎至六分去滓空心日午
温服
防己丸治脚氣不瘥變成肺氣或上氣喘急夜臥不
得賁豚氣脹頻發急喘漸成水氣
防己赤茯苓(去黑皮)牽牛子(洗去黑汁焙乾)白术(各一兩)玄
參杏仁(湯浸去皮尖雙仁炒)海蛤(各一兩五錢)澤瀉(一兩一分)郁李
仁(湯浸去皮二兩半)
右為末煉蜜和丸如梧桐子大每服三十丸空腹米
飲下
朴硝丸治脚氣水氣
朴硝(三兩青白色者煉過細研)芒硝(一兩青白色者細研)馬牙硝(五兩細研)烏
頭(生去皮臍)椒目(炒各一兩二味為散與三硝末同羅)葶藶子(紙上炒)莨菪
子(炒各一兩)杏仁(去皮尖雙仁炒研二兩)
右為末取大棗七枚煑熟取肉銚子内&KR1572;令水盡研
爛與藥和勻更入熟蜜少許同搗千杵丸如梧桐子
大每服十丸至二十丸空心桑白皮湯下
猪苓湯治脚氣兼水氣隔氣通身腫滿氣急小便不
通坐臥不得
猪苓(去黑皮)赤茯苓(去黑皮)防己(各三分)桑根白皮(五兩炙)
郁李仁(湯浸去皮尖炒)澤瀉(剉)木香(各三兩)大腹(七枚和皮子剉)
右搗篩每服五錢水一盞半煎至八分去滓温服當
下小便立效日三
大腹湯治風毒脚氣攻入五臟心腹氣脹喘急大小
便不通漸成水腫
大腹(十枚和皮剉)陳橘皮(湯浸去白炒一兩)吴茱萸(三分炒)木香
(研)郁李仁(湯浸去皮尖雙仁炒各二兩五錢)
右搗篩每服三錢以水一盞煎至六分去滓食前温
服日二
葶藶子丸(出聖濟總錄)專治脚氣成水兼上氣氣急咳嗽大
小便苦澁所服利水藥反利大便唯小便轉澁者
葶藶子(隔紙炒三兩)防己甘艸(炙剉各一兩)杏仁(湯浸去皮尖雙)
(仁炒研如脂)貝母(去心各二兩五錢)
右搗篩三味為末與葶藶杏仁拌勻以棗肉和丸如
梧桐子大每服三十丸空心煎大棗桑白皮粳米湯
下如小便未快即加至四十丸服
麻仁湯治脚氣氣急大小便澁通身浮腫漸成水候
麻仁子(五合炒熟研如膏)大豆(一升炒熟)桑根白皮(細剉炒三兩)
右將麻仁與桑白皮拌勻每服以水一盞半先煎大
豆三合熟去豆下二味五錢煎至七分去滓温服空
腹日午臨臥各一
赤小豆湯治脚氣氣急大小便澁通身腫兩脚氣脹
變成水者
赤小豆(半升)桑根白皮(炙剉二兩)紫蘇莖葉(一握剉焙)
右為末每服先以豆一合用水五盞煑熟去豆用汁
二盞半入藥末四錢生薑一分煎至一盞半空心温
服
治脚氣壅毒水腫浮氣
右用檳榔以沙牛尿一盞磨一枚空心煖服
治脚氣水腫利大小腸
右用桑葉味甘甘寒有少毒水煎取濃汁服
治賁㹠脚氣水腫(出本草)
以釣樟根皮水煎服
普濟方卷二百四十五
