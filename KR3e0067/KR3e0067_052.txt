普濟方卷五十二明周王朱橚撰
面門
面瘡(論)
夫面上生瘡者由内熱外虛為風濕所乘則生瘡也所
以然者肺主氣散於皮毛脾主肌肉氣虛則膚腠開為
風濕所乘内熱則肺氣温氣温則肌肉生熱也濕熱相
搏之故令面生瘡也
升麻加黃連湯治面熱升麻加附子湯治面寒有何依
據答曰出自雲岐子註仲景傷寒論中辨葛根湯云尺
寸脉俱長者陽明經受病也當三二日發以其脉夾鼻
絡於目故身熱目疼鼻乾不得卧陽明經也始於鼻交
額中從頭下至足行身之前為表之裏其陽明經據熱
本實陽明之名標陽則熱本謂胃胃者水穀之海故本
實其從標而浮而長從本則沉而實陽明為病主身熱
蒸而不惡寒身熱而標陽明本實者胃中燥鼻目疼頭
痛鼻絡於目為肌肉之本几几而熱陽明一禁發汗不
止在腑者不禁下發之變黃證太陽主表榮衛是也榮
衛之下肌肉屬陽明并陽病葛根湯主之衛者桂榮者
用麻黃榮衛之中麻黃桂各半衛之下肌肉之分者葛
根湯又名觧肌湯故陽明者肌肉之本也非專於發汗
止汗之治桂枝麻黃兩方互相併為一方加葛根者便
作葛根湯故榮衛肌肉之次也桂枝芍藥生薑甘草大
棗止汗有麻黃桂枝甘草生薑發汗葛根味薄獨加一
兩發汗止汗從葛根以觧肌故名葛根湯錢中仲製升
麻湯方治傷寒温疫風熱壯熱頭疼肢體痛瘡疹已發
未發葛根為君升麻為佐甘草芍藥安中氣朱奉議作
活人書將升麻湯列作陽明經觧藥予診楊氏婦陽明
經標本俱實先攻其裏後瀉經絡中風熱升麻加黃連
湯以寒治熱也尼長老陽明經標本俱寒先實其裏次
行經絡升麻湯加附子以熱治寒也仲景乃羣方之祖
信哉
治面熱楊郎中之内五十一歲身體肥盛己酉春患頭
目昏悶面赤熱多服上清藥不效請予治之診其脉
洪大又且有力内經云面熱者手陽明病經云陽明
經氣盛有餘則身已前皆熱况其人素膏粱積熱於
胃陽明經多血多氣本實則風熱上行諸陽皆會於
頭目故面熱之病生矣先以調胃承氣湯七錢加黃
連二錢犀角一錢疎下三兩行徹其本熱次以升麻
加黃連湯去經絡中風熱上行如此則標本之邪俱
遠矣
升麻加黃連湯
升麻葛根(各一錢)甘草(五分)白芷(七分)川芎(三分)黃連(四分)
白芍藥(五分)生犀末(三分)荆芥穗(三分)黃苓(四分)薄荷葉(二分)
右剉如麻豆大用新水半盞先浸川芎荆芥薄荷外
都作一服水二盞半盞煎至一盞半入先浸三味同
煎至一盞去滓食後温服數服而愈忌酒濕麫及五
辛之物
治面寒真定維摩院尼長老六十一歲身體瘦弱己酉
十月間病頭面不耐寒氣弱不敢當風行諸治皆未
效予診其脉弦細而微且其人年高長素食茶果而
已陽明之經本虛脉經云氣不足則身已前皆寒慄
又加看誦慣風由此胃氣虛經絡之氣亦虛不能上
榮頭面大惡風寒先以附子理中丸數服温其中氣
次以升麻加附子湯行經絡
升麻加附子湯
升麻葛根白芷黃耆黑附子甘草
人參益智仁草豆蔲
右剉如麻子大作一服水三盞連鬚葱白同煎至一
盞去滓温服食前數服良愈
洗風散洗療一切風毒頭面生瘡
防風荆芥穗吳白芷白茯苓蔓荆子
威靈仙何首烏川芎(各三兩)苦參白牽牛(各半)
(斤)
右為粗末每藥末三兩好漿水三升煎五七沸去滓
洗面每日早晩二次用
治面瘡方(出危氏方)
用貝母為末小葦筒灌其口即成痂而愈
硫黃膏治面部生瘡或鼻腍赤風赤百藥不效者惟
此藥可治妙不可言每臨卧時洗面令淨以少許如
面油用之近眼處勿塗數日間瘡腫處自平赤亦消
風刺粉刺一夕見效
生硫黃白芷瓜婁根膩粉全蝎芫青
蟬退
右為末麻黃蠟約度如合面油多少熬鎔取下離火
入諸藥在内如法塗之一方加雄黃蛇床子少許
松脂膏治面上風瘡黃水流出或痒或痛
松脂石塩杏仁(各一兩)蜜(三合)蠟(一兩)薰陸香(二兩)萞
麻子仁(一兩)
右先研松脂石塩薰陸香等次入杏仁萞麻研令勻
用蜜蠟煎成膏攤於帛上貼之日兩度換之
治髭瘡方
用耳中垢塞傅之止愈
又方
用白殭蠶直者一枚以葱白擂汁同殭蠶細研塗之
瘡上即愈
治面上瘡癬方
白芨白歛白芷白茅香零陵香(各等分)
右為末赤豆末拌共搗常用其瘡癬當自去也
治面惡瘡及疳瘡流出黃水沾肉為瘡方
胡粉黃連粳米赤小豆水銀
右搗羅為末入胡粉水銀研令勻以清油旋調日二
三度大妙
治面上生風瘡方
硫黃蝸牛殼胡粉膩粉(各一兩)麝香(半兩)
右都細研令勻面脂調塗之
治面上風毒惡瘡方
胡粉松脂水銀(各二兩)
右先以松脂合猪脂煎令消内水銀胡粉攪令勻候
冷塗之
治面上赤瘡𣪚漫或如疿子或如風皶滿面赤疼方
黃連黃芩黃蘖(各一兩)膩粉(一分)
右搗羅為末入膩粉同研令勻用油蠟面脂調如膏
夜卧時先以漿水煖洗面了傅之明旦還以漿水洗
面不過三兩上即瘥
治面上風毒方
白蓮𣪚治去黑子諸般瘤瘢
花鹻桑柴灰風化石灰(各二錢)糯米(三錢)
右取用磁石礶内瓦盖口用黃泥裹定文武火燒一
時辰許取出放冷將藥研細用針尖撥乾貼
清肺𣪚治肺經客熱鼻面風瘡
蔓荆子桑白皮(各一兩)甘草(半兩)荆麥穗(一兩半)
右為細末用臘茶調下一大錢日再亦治面皶鼻至
竒
治面上風毒惡瘡方
硫黃(半兩)杏仁胡粉(各錢)
右都爛研令勻以臘月猪脂調勻日三二次塗之
栢連𣪚治面有熱毒惡瘡
胡粉黃蘖黃連(各等分)
右為末取傅上瘥止若瘡乾以面脂調塗之日三一
方猪脂亦可調塗
治頭面生瘡燥痒黃水出方
蜜陀僧硫黃(各二錢)
右為末酥油調𫝊
苦参圓肺毒邪熱頭面生瘡生疥癬
用苦參為細末粟米飯和丸如梧桐子每服五十丸
米湯下
治面上肺風瘡方
何首烏防風薄荷烏蛇(各二錢半)苦參荆芥
穗川芎香附子(各半錢)
右為細末每服三錢食後茶酒送下後用洗瘡法
易容膏治面上瘡及點
麻油乳香松節松脂黃蠟白芨川
升麻(各一兩)白歛(半兩)
右搗升麻白歛細羅為末先以油煎松節并白芨令
黃赤色濾去滓後入松脂黃蠟又煎令消即入乳香
升麻等末熬成膏傾於瓷器内收凡面上䵟&KR0845;風刺
諸般惡瘡傅之極妙
治面上肺風瘡方
用無灰酒於沙盌鉢内濃磨鹿角尖傅之兼服和濟
局方治腎藏風黃耆丸即愈
治面上瘡及䵟易容方
用烏蛇二兩燒灰為末以臘月猪脂調傅之
治面上五色瘡方
用鹽湯綿浸榻瘡上日五六度易瘥
治面上瘡黃水出并眼瘡方
以一百五日收取桃木不拘多少細末之食後以水
半盞調服方寸日二甚良
治療痱瘤子用之仍得光潤皮急
以土瓜根搗篩漿水和勻入夜漿水洗面傅藥旦復
洗之百日光華射人夫妻不相識小兒四歲發黃生
搗絞汁三合與飲不過三飲已瘥
療瘡方最去面上風刺瘡
黃連糯米赤小豆吳茱萸
右搗黃連等下篩先於掌中研水銀使極細和藥使
相入以生麻油總稀稠得所洗瘡拭乾傅之但是瘡
即療神效不傳
治面上瘡
用𨫼子底黑煤於小油中以匙打成膏子攤在紙上
瘡上貼之
柳絮𣪚治面露瘡作濃窠如香瓣
柳絮搗末膩粉
右等分研勻燈盞中油調塗之
一方用澡豆
洗面藥
川芎細辛藁本藿香白附子冬瓜子
沉香殭蠶甘松杜零陵皂角末阿
膠楮桃絲瓜白蘝腦子糯米白术
生栗子吳白芷白茯苓白芨土瓜根
廣零陵
右為細末
洗面藥方
零陵香檀香丁香茅香藿香白术
白芨白歛川芎沙參防風藁本三
柰子天花粉木賊楮桃兒黑牽牛白
殭蠶白芷甘松菉豆肥皂角
右為細末每日洗面用之面上遊風諸般熱毒風刺
光澤精神爽
澡豆洗面去皯䵴風痒令光色澤方
白术白芷白芨白歛茯苓藁本萎
蕤薯蕷土瓜根天門冬百部根辛夷
仁括蔞藿香零陵香鷄舌香香附子
阿膠白麫楝子澡豆皂莢
右搗篩以洗面令人光澤若婦人每夜以水和觧將
塗面至明温水洗之甚去面上諸瘢
澡豆方治面上黑不淨洗手面
白豆屑白附子甘松香丁香子白芷
白殭蠶鷹屎白白檀香白术木香芎
藭白鮮皮大棗杏仁射香白梅肉
麵(三升)冬瓜仁猪&KR1004;鷄子白土瓜根(一兩)
右先以猪&KR1004;和麵曝乾然後合諸藥搗末又以白豆
屑二升為𣪚每旦用盥洗十月色如白雪三十月如
凝脂千金方有桂心三兩無白殭蠶芎藭白附子大
棗
洗面藥
山川芎藁本白蘞瓜蔞仁阿膠白茯
苓石膏甘草香白芷零陵香防風
白芨滑石三柰子細辛薑楮實子
菉豆糯米皂角
右為末每用三錢洗面
香藥澡豆方治面䵟黑黯手皮乾皺令潔白光潤
白歛白芷葳𬎼白芨細辛當歸鹿
角膠土瓜根白茯苓商陸鸕鷀屎蜜
陀僧瓜蔞仁桑根白皮橘子芎藭白
附子冬瓜仁桃仁硼砂
右細搗為𣪚先將鹿角膠并硼砂以水三升煮令膠
消用和白麵五升薄作餅子曝乾搗羅為末更入菉
豆麫二升藥相和令勻常用洗手面色白如練
澡豆方治洗手面令白淨悅澤
白豆麫(一升)麵(三升)冬瓜仁猪&KR1004;白茯苓白鮮
皮白芷括樓子白术白附子白歛
莵絲子土瓜根羌活萎蕤桃仁杏仁
商陸芎藭(各一兩)
右合搗篩入面猪服拌勻更每日常用以漿水洗良
又方
猪&KR1004;豆末細辛土瓜根白术藁本
防風白芷茯苓商陸根白附子桃仁
杏仁(各四兩)括樓皂莢冬瓜子雀屎莵
絲子
右搗末以麵一斗用漿水和猪&KR1004;研令爛和諸藥及
麵作餅曝乾搗絹篩收貯勿令遇風洗手面極妙
洗面藥
藿香瓜蔞仁白芷藁本檀香楮桃兒
白茯苓防風(各二兩)丁香川芎黑牽牛
零陵香甘松茅香(各二兩半)麝香赤小豆沉
香糯米(一升)
右為細末
又方(海上方)
白茯苓藿香零陵香香白芷白附子
白术白堿白殭蚕甘松(各半兩)杏仁藁本
黃明膠(二兩)雀糞皂角赤縳兒糯米菉
豆(一升)益母草灰(六七月開花盛時採)
右為細末拌勻洗面
澡豆方治面黑不淨
丁香沉香木瓜花鍾乳粉(各三兩)桃花青
木香櫻桃花白蜀葵花麝香(半兩)柰花白
蓮花紅蓮花(各四兩)李花梨花旋復花(各六兩)
玉屑珍珠(各二兩)蜀紅花(一兩)
右搗末鍾乳等並研以絹下之合和大豆末七合研
之千遍密貯勿泄常以洗手面百日如玉光潤去臭
氣粉滓咽㗋臂膊用洗妙
又方
白鮮皮白殭蠶芎藭白芷白附子鷹
屎白白术甘松甜瓜子仁細辛杏仁
白檀香藁本(各二兩)冬瓜子仁白梅肉鷄
子白猪&KR1004;
右搗為𣪚入後三味同搗勻每洗面日常用之
澡豆瓜仁洗面光潤方
白鮮皮鷹屎白白芷青木香甘松香
白术桂心麝香白檀香丁子香(各三兩)冬
瓜子白梅雞子白猪&KR1004;麫(五升)土瓜根(一兩)
杏仁(二兩)
右以猪&KR1004;和麵曝乾然後諸藥搗𣪚和白豆末三升
以洗手面十日如雪三十日凝脂無比
洗面藥
黃明膠甘松白歛藁本川芎細辛
白芨殭蠶川零陵白术(各一兩半)桃花大皂
角沉香糯米(一升)
右為細末
澡豆洗手面藥豆屑方
白茯苓土瓜根商陸根萎𬎼白术芎
藭白芷括蔞藁本桃仁(各六兩)皂角豆
屑猪脂猪蹄麵(一斗)
右取猪蹄汁拌諸藥等曝乾搗𣪚以作澡豆洗手面
妙
玉盤𣪚治洗面
糯米(二升)皂角(二斤)乾楮實(一斤)黃明膠(一斤)白芨白歛
白芷白术藁本芎藭細辛甘松
零陵香白檀香(各一兩)
右為粗末澡豆以皂角末别入看緊慢添減洗面濕
為度或加白丁香杏仁鷄子清調塗過夜者專去風
刺
澡豆悅面急面皮去䵟&KR0845;粉刺方
蔓荆子白芷芎藭皂角末萎𬎼白术
(各五兩)冬瓜仁梔子仁括蔞仁蓽豆(三升)猪腦
桃仁鷹屎商陸(三兩)
右藥為末其冬瓜仁梔子仁括蔞仁别搗如泥猪腦
鷹屎合搗令相得然後下諸藥更搗令調以冬瓜瓤
汁和為丸每洗面用漿水以此丸當澡豆用早夕用
之亦不避風日即瘥
澡豆方治面黑不淨
白芷白歛白芨白附子白茯苓白术
(各二兩)桃仁沉香麝香杏仁大豆麵糯
米皂角
右先將好漿水三大盞消膠為清取糯米淨淘和膠
清煮作粥薄攤晒之令乾和藥一時搗細羅為𣪚取
豆麵重和之令勻又用酒半盞白蜜二兩火上鎔之
令蜜消即一時傾入澡豆拌之令勻曬乾常用洗手
面佳
檀香𣪚治洗手
瓜蔞根零陵香藿香甘松藁本(各二兩)吳
白芷大皂角茅香白檀香糯米楮桃
兒(三兩)
右為細末沙羅子羅如常洗手使用
澡豆治手乾燥少潤膩方
大豆黃赤小豆苜蓿零陵香冬瓜仁
茅香(各六兩)丁香麝香猪&KR1004;
右細搗羅與猪&KR1004;合和曝乾再搗篩取洗手面常用
之良
澡豆方
猪&KR1004;白茯苓藁本白芷(各四兩)甘松零陵
香白商陸大豆末藋灰(一升)
右搗篩調和訖稍取前猪&KR1004;九味瓷器中汁和以洗
手面只用煖酢漿洗淨後任意水洗如常八九月冷
處貯之三月後勿用亦治手乾燥少潤膩一方無白
芷
蓽豆香澡豆方
蓽豆(一升)白附子芎藭芍藥白术括蔞
商陸桃仁冬瓜仁(各二兩)
右搗末以洗面後𫝊藥粉搽之亦如常法此方甚妙
肘後方無白术
香藥澡豆方治面䵟黑黯手皮乾皺令潔白光澤
頭麵(五升)白歛甜蔞瓤白附子白芷芎藭
白芨零陵香白檀香(各一兩)
右細搗為𣪚更入菉豆麵二升相和令勻每日洗手
面常用之甚良
澡豆良方
白芷白歛白术桃仁冬瓜仁杏仁
萎蕤(各等分)皂筴
右為末絹篩洗手面時即用之極妙
又方
蓽豆麵白芷青木香甘松香零陵香
藿香(二兩)冬葵子括蔞仁(四兩)
右搗篩用如常法
猪蹄湯治洗手面令光潤
猪蹄桑白皮芎藭萎𬎼白芷白茯苓
(各三兩)商陸白术(二兩)
右㕮咀以水三斗煎猪蹄及藥取一斗去滓每温一
盞洗手面極良
蘇澄藥澡豆方
白芷芎藭括蔞子(各五兩)青木香鷄舌香(各三)
(兩)皂筴蓽豆赤小豆(各二升)
右搗末和𣪚任用洗手面去皯皰妙
香藥澡豆方治手乾燥常少潤膩
白芷甘松香零陵香&KR0008;蔞仁冬瓜仁(各四)
(兩)蓽豆大豆麵(一升)
右搗為細𣪚每洗手面常用佳
澡豆方治洗手面令白淨悅澤
蓽豆麵(一升)括蔞實(三兩)猪&KR1004;(五具)土瓜根白茯苓
葳蕤肥皂莢(三挺)
右搗篩將猪&KR1004;拌勻和更搗令勻每旦取洗手面百
日一方以好酒二斤都煎之令白芷色黃絞去滓更
煎盛磁器中旋以塗手面
玉肌還少𣪚
白芷白歛白附子阿膠白殭蠶白蒺
藜白膠香
右為末不拘多少如痘㾗加乳香用一料加皂角末
一斤
澡豆方治面黑不淨
白芷芎藭&KR0008;蔞仁(各五兩)鷄骨香皂莢(十兩)
右搗為末入大豆赤小豆末各半升和勻日用洗面
令人顔色悅澤
服藥取白方
白松乾地黃乾漆附子桂心
右以搗末蜜丸服十丸日三諸蟲悉出便肥白
令顔色光澤方
白附子白芷蜜陀僧胡粉(各一兩半)
右搗為末以羊乳汁和之夜卧塗面旦煖漿水洗不
過五度
純陽紅粧丸
破故紙(四兩)胡桃肉(四兩)蓮肉(一兩)葫蘆巴(四兩)
右為細末酒糊丸如梧桐子大每服三十丸空心酒
下
淖手藥臨睡使用
括蔞(一箇)瓜(一箇)杏仁(三十个)
右各細剉用綿包於瓷盒内酒浸每洗手訖塗淖手
洗面藥
杏仁滑石輕粉
右等分研為細末飯上熟蒸入鷄子清勻調洗面畢
傅之
洗瘡法治面上黑䵟風瘡
黑牽牛甘松香附子(各四兩)
右為末作面藥逐日洗之
服藥取白方
乾薑桂心甘草(各等分)
右搗羅為末旦以生鷄子一枚内一升酒中攪温以
服方寸匕十日知一月白光潤
又方治去黑
羊膽猪胰細辛(各等分)
右煎三服塗面明旦温漿水洗之
白面方治去䵟&KR0845;面皴
牡礪(三兩)土瓜根(一兩)
右為末白蜜和取塗面即白如玉旦以温漿水洗之
宜避風日甚良
洗班洗皯方
紫背浮萍(四兩)防已(半兩)
右濃煎洗浴就以湯浮萍於患處斑上熱擦如無真
防已只以浮萍一味亦妙如此熟洗三五次其斑即
除藥雖微末其功甚大不可小看
猪蹄漿治急面皮去皴主光澤潔白去䵟&KR0845;
以大猪蹄一具淨治如食法以水三升清漿水一升
不汚盆中煮成膏用洗手面又以此藥和澡豆夜塗
面旦用漿水洗面皮即急
冬瓜洗面藥治顔面不潔蒼黑無色
用冬瓜一箇以竹刀去青皮切作片酒一升半水一
升同煮爛用竹篩擦去滓再以布濾過熬成膏入蜜
一升再熬稀稠得所以新綿再濾過於甆器中盛用
取粟子大用津液調塗面上用手擦如熬藥時用柴
二秤炭一秤布一丈
煉草留顔方
用五月五日收取益母草俗呼謂之欝嗅草曝乾燒
灰取草時勿令根上有土即無效燒之先以水洒地
一處或泥一爐燒良久爐冷以灰細篩過用水熟攪
和之攪令極熟團如鷄子大日中晒令極乾取黃土
泥作小爐於地四邊各開一竅生剛炭上下燄以藥
丸於炭中央一經一炘又則微微燒之令火氣欲絶
不效經一復時藥熟不可以猛火逼之若藥鎔變為
磁色黃時用之無驗火微則藥色白膩一復時出之
於白瓷器中以玉杵細研絹篩又碾三日不絶深藏
於乾淨磁礶中收貯日逐取以洗手面晶瑩如玉老
者還童神妙不可具述如無玉槌以鹿角槌亦可
洗面藥其效延年去風令面光潤
用桃仁五合去皮用糯米飯漿研細以漿水杵取汁
令桃仁盡即休微温用洗面極妙
又方
用粟上薄皮研和蜜塗面展皺
治男子婦人白桃花顔色
三月三日取桃花為末七月七日取烏骨鷄血和塗
面及身三二日後脱白如素白妙
又方半年紅方
以鷄子一枚於尖頂上開一竅傾出黃留白用金花
胭脂及硼砂少許紗封與鷄抱候别卵内鷄出為度
乾以敷臉洗不落半年紅
療人一月即得肥白方
以大豆黃炒㫪如作醬滓取純黃一大升搗篩煉脂
和丸熟丸酒服二十丸再漸加至三四十丸服盡五
升不出一月即大能食肥白試用之
延年洗面藥
萎蕤商陸根括蔞杜若滑石(各八兩)土瓜
根芎藭辛夷仁甘松(各一兩)瓜蔞(五枚)白茯苓
白芷(各一分)木蘭皮零陵香麝香(二兩)蓽豆(二升)
冬瓜仁(二升)猪蹄(三具)
右搗羅為𣪚和蓽豆以水桃仁冬瓜仁黃瓜蔞子令
碎以猪蹄汁中煖令𣪚和藥作餅子曝乾搗篩更和
猪蹄汁又捻作餅更曝乾汁盡乃止搗篩為𣪚稍稍
以洗手面妙
治洗面退油去藥子斑粉刺方
牽牛白芨甘松山柰子海金沙
右治雀斑加白丁香用鷄子清調擦晩塗面上
常用膏
右常用膏鷄子一枚丹砂二兩末之入子中白鷄腹
下伏之月餘取用令面皮急而光滑丹砂發紅色不
過五度傅面白如玉光潤照人甚佳
澡豆方
用蜜陀僧以乳和勻塗面自然光瑩
七白𣪚洗面藥
白蘞白术白牽牛白茯苓白芷白芍
藥白殭蠶
面裏皮痛何首烏末薑汁調膏傅之帛蓋以火炙鞋
底熱熨之
硫黃蝸牛殼木香(各半兩)朱粉杏仁(各半兩)
研膏蝸殼木香為末硫黃朱粉(國丹也)杏仁入臘月猪
脂調成膏夜卧時用漿水洗面令乾以藥塗患處平
明洗去濕癬以米泔水洗上藥
澤面
鍾乳丸治面上萬病男子年五十服之顔如十五兒
女年四十服之顔如童女面色常如桃花永不皺先
有&KR0845;悉皆平除神驗無比
鍾乳粉(一兩)金屑珍珠珊瑚水精琥珀
蜜陀僧白檀香千歲棗(各半兩)乳香(一兩)零陵香
人參木香訶勒梨(各一兩)白附子桃仁
胡粉黃鷹糞丁香光明沙牛黃(各半兩)辛
夷杏仁
右搗羅為末入石藥細研二七日訖以鍊蜜和丸如
彈子大每夜取一九以温水化服經一月面如童子
白附子丸治令人面潔白娟好
白附子白芷杜若(各三分)赤石脂桃花(各二兩)
杏仁甜瓜子牛膝(各一兩)鷄糞白白石脂
遠志葳蕤(各三分)
右為末鍊蜜和搗五七百杵丸如梧桐子大每服食
後以温牛乳一合入口下二十丸
桃花丸治面黑䵟令潔白光悅
桃花桂心烏喙甘草(各二兩)白附子甜瓜
子仁杏仁(各一兩)
右搗為末鍊蜜和丸如梧桐子大每服以温酒下十
丸日三服之良
治人面似玉色光潤方
羊脂(一升)狗脂(一升)白芷(半升)烏喙(二兩)甘草(一兩)半夏(半兩)
右細搗并脂同入在鐺中煎候白芷色黃膏成以綿
濾去滓瓷器中貯每夜取用塗面如法二十日即變
麝香面膏治面黑無精光令潔白滑潤光彩射人
麝香猪&KR1004;蔓菁子酥甜瓜瓤桃仁
治人面白淨悅澤方
白歛白术白附子白芷(各二兩)藁本(三兩)猪&KR1004;
(三具)
右為末用蕪菁子半升又酒水半升相和煎數沸研
如泥合諸藥内酒水中以瓷器貯封三日每夜取傅
面旦以漿水洗之一方無白术
治人面潔白澤顔色紅潤方
猪&KR1004;蕪菁子括蔞子桃仁
右以酒和搗傅之慎風日一方用杏仁一法又云寒
月以為手面膏可加土瓜根一兩大棗六七枚
白楊皮𣪚治面與手足黑令光澤潔白
白楊皮桃花白瓜子仁
右搗篩温酒服方寸匕日三欲白加瓜子欲紅加桃
花三十日面白五十日手足俱白一方有橘皮三分
無楊皮
治面悅澤方
蘖木土瓜大棗(七枚)
右搗和膏湯洗面及塗藥四五日光澤矣
鉛丹𣪚
鉛丹真女菀(六十銖)
右治下篩酒服一刀圭女二十日男二十日知則止
黑色皆從小便出面白如雪便止過太白其年過三
十難復療服藥忌五辛一方用𣪚漿水服方
治人面潔白悅澤顔色紅潤色方
以酒漬桃花服之好顔色治百病三月三日收一方
採三株桃花隂乾為末空心飲服方寸匕日三並細
腰身
治人面鮮花可愛方
用冬葵子取蒸烈日中曝乾擦去皮取其仁細研和
蜜𫝊之甚驗食此藥後被狗咬即瘡亦瘥也
治面光白膩潤去䵟&KR0845;面皺方
白附子杏仁香附子白檀香紫檀香
馬珂(各半兩)
右搗羅爲末以白蜜都和勻夜卧塗面旦以温水洗
之
治面黑無精化潔白滑潤光彩射人
雄黃硃砂白殭蠶珍珠末
右都研令勻以面脂和丸胡粉一錢入藥二錢和攪
令勻夜卧塗之旦以漿水洗面良
冲順和氣湯治面黑一婦人年紀三十憂思不已飲
食失節脾胃有傷面色黧黑不澤環唇尤甚心縣若
饑仍不欲飲食氣短氣促大抵心肺在上行營衛而
光澤於外宜顯而不藏肝腎在下養筋強骨於内當
歛而不見脾胃在中主傳化精微以灌輸宜冲和而
不息其氣一傷則藏見失所憂思不已氣結而不行
飲食失節氣耗而不足使隂氣上溢於陽故黑色見
於面也又經云脾氣通於口其上在唇今水反侮土
故色見於唇也此隂陽反作病之所從也上古天真論
云陽明脉衰面始焦枯知陽明氣不足非助陽明生
發之劑無以復其色也
升麻白芷防風(各一錢)甘草芍藥蒼术(各三)
(分)黃茋(八分)人參葛根(一錢半)
内經曰上氣不足推而揚之以升麻苦平葛根甘温自
地升天通行陽明之氣爲君人之氣似天之風疾感
之留滯不行以辛散之以防風辛温白芍藥之酸安
太隂之怯弱十劑云補可以去弱人參羊肉之屬人
參黃耆甘草甘補益氣為臣至太真要論云曰辛甘
發散爲陽生薑辛熱大棗甘温和營衛開腠理致津
液以復陽氣故以爲使
右件㕮咀都作一服水二盞生薑三片棗二枚同煎
至一盞去滓温服早飯後午飯前取天氣上升之時
使人之陽氣易逹故也服而愈
治面目傷青黑
用熱酒調一黃𣪚貼在黑不𣪚酒調桂末貼末熱用
茶調貼
令人面悅白
取土蜂未成頭足者炒食之又酒漬以傅面良
長年美顔色令人不飢
以六天氣服之
悅澤肌膚如玉
取冬瓜子三五升去皮搗鍊為丸日服三十丸令人
白淨如玉
令人白淨肌細以莱菔根服之
面膏
玉屑面脂方令黑者皆白老者亦少
玉屑寒水石木蘭皮旋復花珊瑚丁
香土瓜根蜀紅花白茯苓芎藭兔絲
子辛夷仁冬瓜仁白頭公當歸藁本
白殭蠶商陸蕪菁子梔子花細辛
萎蕤藿香白芷防風黃茋桃仁青
木香前胡桂心半夏白歛杏仁蘼
蕪芒硝杜蘅麝香秦椒礬石秦皮
杜若升麻蜀椒黃芩白薇(各六銖)括蔞
仁(一兩)熊脂鵝脂羊髓牛髓白狗脂(各五合)
鷹屎白清酒猪肪脂(各一升)
右㕮咀酒漬一宿内脂等合煎三上三下酒氣盡成
絞去滓下麝香末攪至凝色變乃止甆器中密貯勿
洩氣
玉屑面脂方
玉屑白附子白茯苓青木香萎蕤白
术白殭蠶蜜陀僧甘松香烏頭商陸
石膏黃耆胡粉芍藥藁本防風
芒硝白檀當歸土瓜子桃仁芎藭(各二)
(兩)白頭公零陵香細辛知母猪脂羊
脂白犬脂鵝脂(各一兩)辛夷桃花(各半兩)
右切酒水各一升合漬一宿取出之用微火煎令水
氣盡候白芷色黃去滓停一宿旦以柳枝攪乃用之
面膏方治人面色悅澤如花桃紅光
杜蘅杜若防風藁本細辛白附子
木蘭皮當歸白术獨活茯苓萎蕤
白芷天雄玉屑(各一兩)兔絲子防已商陸
梔子花橘仁冬瓜仁蘼蕪花(各三兩)藿香
白鵝脂丁香零陵香甘松香青木香
(各二兩)麝香白脂牛髓(各一兩)羊&KR1004;(三具)
右先以水浸各髓等五日滿易水又五日别一易水
又五日二日一易水凡二十日止以酒一升挼羊&KR1004;
令消盡去膜乃細切香於甆器中浸之蜜封一宿曉
以猪脂等各煎三上三下以酒水氣盡為候即以綿
布絞去汁十日以後色等桃花一方有白歛人参各
等三兩無蘼蕪花瓜仁此是面膏藥疑更有此二味
治面上皺黑凡是面上疾皆主之方
丁香零陵香梔子花桃仁白歛茯苓
土瓜根莵絲子防風沉香辛夷當
歸麝香藁本商陸芎藭(各三兩)萎蕤藿
香白芷甘松香鸕鷀糞木香(各二兩)白附
子土瓜根木蘭皮白茯苓冬瓜仁鵝
脂羊髓羊腎脂猪&KR1004;(六具)
右細剉以猪&KR1004;汁漬藥一宿都入於鍋中煎令白芷
色黃為度去滓微火煎成膏入麝香和勻盛於甆盒
内任用傅面
延年面脂方
白术茯苓杜蘅(各六分)萎蕤藁本芎藭
土瓜根括蔞(各五分)白殭蠶蜀紅花辛夷仁
零陵香藿香莵絲子梔子花麝香
鷹屎白冬瓜仁桃仁白蠟羊脂猪&KR1004;
白附子猪脂(三升)
右細切酒三升取猪&KR1004;桃仁綿裹内酒中挼令消絞
取汁漬藥一宿别煎猪&KR1004;令消去滓以鵝脂羊脂白
蠟於鐺中用綿裹内鐺微火煎三上三下藥黃色去
滓待澄凝内鷹屎末攪令勻以塗面妙
面脂方治面上諸疾黑䵟瘡刺令白潔如玉
當歸芎藭細辛白术辛夷鹿髓木蘭
皮&KR0008;蒌瓤白附子藳本桃花鸕鷀糞
蜜陀僧白殭蠶零陵香杜蘅鷹糞白葳
蕤麝香丁香鵝脂白茯苓羊髓白蠟
猪脂
右搗碎以酒一㪷鵝脂漬一宿明旦濾出以鵝脂等煎
候白芷色黃膏成去滓入麝香攪令勻夜以傅面愼風
麝香膏治面上百疾
麝香零陵香土瓜根白蘞防風沉香
梔子花當歸藳本木蘭皮(各一兩)白殭蠶
白芷商陸丁香(各一兩)辛夷白茯苓
白芷商陸丁香(各兩)牛脂猪脂鵝脂
右細剉綿裹用酒一斗浸一宿取脂髓等慢火於銀
鍋中與藥同熬成膏
又方白殭蠶木蘭皮(各二兩半)蜀紅花青木香冬瓜
仁羊腎脂羊髓生猪脂鵝脂(一升半)
右㕮咀先以美酒五升援猪脂六具取汁漬藥一宿於
猪脂中微火極煎三上三下白芷色黃以綿一兩内生
布中絞去滓入麝香以白木篦攪至凝乃止
治人面悅澤如桃花紅光方
辛夷細辛芎藭白术白芷當歸木蘭
皮括蔞香附子藳本桃花蜀紅花商
陸蜜陀僧白殭蠶零陵香杜蘅鷹屎白
萎蕤土瓜皮(各五分)麝香丁香(各二兩)白附子
玉屑鵝脂麝髓羊髓白髓猪脂(三升)
右切細酢漬密封一宿明旦煎猪膏三上三下白芷色
黃為度藥成去滓攪數萬遍令色白以傅面慎風日良
玉屑面膏治面無光澤皮肉皺黑久用令人潔白光潤
玉屑細辛土瓜根熊脂當歸白犬脂
葳蕤木蘭皮桃仁鷹屎白商陸辛夷(各一)
(兩)蜀紅花青木香白殭蠶芎藭黃蓍杜
蘅藿香莬絲子麝香防風(各半兩)丁香白
附子冬瓜仁猪&KR1004;鵝脂羊髓白蠟猪
膏猪肪脂(各一升)
右以水浸猪鵝犬熊脂數易水浸令血脉盡乃可㕮咀
諸藥清酒一斗漬一宿明旦生擘猪鵝等脂安藥中取
銅鐺於炭火上微微煎藥至暮時乃熟以綿濾置瓷器
中仍以綿絮白芷片看色黃即膏成其猪&KR1004;又浸藥酒
煖取汁安鐺中其玉屑蜀紅花鷹屎麝香為末膏成安
藥中攪令勻旋取傅面一方有鸕鷀糞無蜀紅花
面脂方治面上皴黑凢是面上之病皆主之
丁香零陵香桃仁白歛白芨白殭蠶
辛夷商陸防風當歸沉香(各三兩)麝香梔
子花芎藭莬絲子(各三兩)
煎候白芷焦黃為度去滓入麝香和勻於甆盒中盛夜
臨卧洗手面拭乾塗之
面脂方主悅澤人面耐老
冬瓜仁白芷商陸芎藭(各三兩)當歸藳本
蘼蕪土瓜根桃仁葳蕤細辛防風木
蘭皮辛夷甘松香麝香白殭蠶白附子
梔子花零陵香猪&KR1004;
右薄切綿裹以猪&KR1004;汁漬一宿平旦以煎猪&KR1004;六升微
火三上三下白芷色黃膏成去滓入麝香收於甆器中
取塗面一方用酒浸藥妙
面膏方令人面色悅澤桃花紅光
防風芎藭白芷白殭蠶蜀紅花白歛細
辛茯苓藳本葳蕤青木香辛夷仁當歸
土瓜根括蔞(各三分)桃仁猪脂鵝脂(一升)羊脂(一升)
右切綿裹酒二升浸一日一夜便内脂急火煎之三上三
下用慢火熬一夜藥成去滓以水石粉三分内脂中以
柳木篦熟攪任用之
治面黑令白去黯方
烏賊魚骨細辛括蔞乾薑蜀椒(各三兩)
右以苦酒漬三日以成鍊牛髓二斤煎之以酒氣盡藥
成作粉以塗面醜人亦鮮妙光華
玉屑膏治面頰手指肌膚皴澁不澤
塗面方
用冬葵子令人面鮮華取葵子蒸烈日中曝乾挼去皮
取仁細研和白蜜傅之甚驗
蠟脂膏
白蠟桃花莵絲子白芷木蘭皮細辛
辛夷仁白茯苓土瓜根括蔞根白附子
杜蘅桃仁杏仁(各三分)羊髓蔓菁油(二升半)牛髓
麝髓
右並細切以苦酒浸一宿用上件蠟油髓脂等煎如面
脂法其蔓菁油煎令煙出然後下蠟髓訖内諸藥候白
芷色黃膏成任用每日以澡豆洗面然後塗之
治人面色潤膩鮮白如玉
防風葳蕤芎藭白芷藳本桃仁白附
子茯苓細辛甘松香零陵香當歸括
蔞(各四分)蜀椒鸕鷀屎冬瓜仁(各三分)麝香(一分)
右酒漬淹潤一夕明旦以薄綿寬裹之以白鵝脂三升
羊脂二升並鍊成者共煎之於銅器中微火上煎使之
沸勿使焦也乃下之三上看白附子色黃膏成去滓又
入鐺中上火内麝香氣出仍將麝香以綿濾度之乃内
括蔞仁桃仁冬瓜仁等脂并鸕鷀屎等攪令勻調膏成
待凝以瓷器貯柳木作搥子於鉢中研使輕虛得所早
晩研之無度數三二日研始好唯多則光滑任用
手膏方治塗面令潤澤
白芷芎藭藳本葳蕤冬瓜仁楝子仁
桃仁棗肉猪&KR1004;冬瓜仁瓤陳橘皮
&KR0008;蔞子
右細剉以水八升煮取三升去滓别以好酒三升挼
猪&KR1004;取汁入研桃仁并煎藥汁都攪令勻更煎成膏
以磁器中貯先淨洗手拭乾塗之
常用蠟脂方
蔓青油(三升)甘松香零陵香辛夷仁白术
細辛竹茹竹葉白茯苓蘼蕪花羊髓
麝香
右切綿裹酒浸再絞去以脂中煎慢火令微作沸三
日許香氣極盛膏成乃鍊蠟令白看臨睡下蠟調軟
硬得所貯用之
手膏方治手潤白
桃仁杏仁橘子仁赤麵椒辛夷芎藭
當歸大棗牛腦羊腦狗腦(各一兩)
右細剉先以酒一升漬猪腦又别以酒六升煮赤炮
令爛絹裹絞去滓乃入猪腦等後以綿裹諸藥内酒
中慢火煎欲成絞去滓更煎膏成以磁器盛之五日
以後堪用先洗手訖取膏塗之甚光潤切忌近火
鹿角散
鹿角牛乳芎藭細辛天門冬白芷
白术白歛白附子酥酪(三兩)杏仁(五十枚)
右㕮咀先以水漬鹿角一百日出之與諸藥内牛乳
緩火煎令汁盡出角以白練袋盛餘藥勿收至夜取
石上磨鹿角取塗面旦以漿水洗之無乳小便硬亦
研得一方用牛乳及酥於銀鍋内慢火熬成膏夜塗
面上良仍以漿水洗之一名鹿角膏令百歲老人如
少年時主光澤潔白
常傳面脂方療人面無光潤黑及皺
細辛萎蕤黃耆白附子薯蕷辛夷
芎藭白芷(各一分)括蔞木蘭皮(各二分)猪脂(三分)
右切以綿裹用少酒浸一宿内脂膏煎之七上七下
别出一片白芷煎色黃藥成去滓攪凝以傅面任用
之亦主金瘡止血良妙
去風面膏方治風寒令人面光悅却去皴
青木香白附子白蠟白芷芎藭零陵
香香附子茯苓甘松(各一兩)羊髓(一升半)
右㕮咀以酒水各半升浸藥經宿次日煎三上三下
候酒氣盡膏成去滓取傅面如面上有䵟&KR0845;皆落
摩風膏
白芨白歛檀香零陵香白芷茅香
藿香蠟白膠
右為粗末以香油煎焦色去滓却入蠟白膠加麝香
少許良妙
令人面白似玉色光潤方
羊脂猪脂白芷烏喙大棗麝香桃
仁甘草半夏
右各煎以白芷色黃去滓塗面二十日即變五日如
玉光潤妙一方無桃仁麝香棗
令人面色悅澤如桃花方
香附子(十枚)白芷(二兩)零陵香茯苓麝香蔓菁
子牛髓羊髓水清白蠟(八兩)
右以油髓微火煎五物令色變去滓内麝香研千遍
凝用澡豆洗面後塗傅之
又方
杏仁(二升)白附子(三兩)蜜陀僧白羊髓珍珠白
鮮皮鷄白子酒(三升)胡粉
右以清酒二升半先取杏仁盆中研之如膏下鷄白
子研二百遍又下生羊髓研二百遍篩搗諸藥内之
研五百至一千遍尤妙初研杏仁時即少下酒令薄
漸漸下使盡藥成以指捻看如脂即可用也藥草以
絹篩取細如粉佳
作塗手脂法又面光潤方
猪&KR1004;白芷桃仁(各一兩)辛夷冬瓜仁細辛
黃瓜括蔞仁(各三分)
右以油一大升煮白芷等二三沸去滓將猪&KR2955;取盡
乃内冬瓜桃仁末各和之膏成以塗手掌即光亦作
好酒煎之成膏尤佳一方無黃瓜
七白膏令人面光潤不皺退一切䵟&KR0845;
香白芷白蘞桃仁(各一兩)辛夷冬瓜仁白
附子細辛(各三錢)
右以鷄子白調丸彈子大或人小指大狀隂乾每夜
淨洗了面温水漿於磁器内磨汁塗之極妙
玉龍膏
白歛白芷茅香零陵香(各等分)瓜蔞仁(半兩)麝
香(少許)
右前藥三味以香油煎令稍焦去滓以蠟少許調勻
用度為妙
面脂方治人面色潤膩鮮白如玉
白附子鹿角膠石塩白术細辛鷄子
白(一枚)
右細剉先以水一㪷五升煎白术以布絞取汁六升
扵銀鍋中以重湯煮取二升後下諸藥更煮至半升
以綿濾過取於磁盒中每夜臨卧洗面了拭乾塗之
療化面方兼去䵟&KR0845;令光澤潔白
珍珠光明沙冬瓜仁(各二分)水銀
右以四五重絹袋盛之於銅鐺中以作漿水微火煮
一夕一日始堪用取水銀和面脂熟研使消合珍珠
冬瓜子末更和調以傅面取瘥為度旦以漿洗之
手膏方治手潤冬不粗皴
&KR0008;蔞瓤(二兩)杏仁(一兩)
右同研如膏蜜調令稀稠得所每夜塗
鍊脂法
凡合面脂先湏知鍊脂法以十二日買極肥大猪脂
水漬七八日旦易水煎取清脂投水中鍊鴟熊脂皆
同此法
面油摩風膏
麻黃升麻當歸羌活防風白歛白
芨白檀
右用小油半斤以銀石器内綿子裹定藥於油中熬
之得所澄淨去滓入黃蠟一兩并麝香少許
白面方
牡蠣(三兩)土瓜根(一兩)
右二味為末白蜜和取塗面即白如玉旦以温漿水
洗之宜慎風日以牡蠣為末蜜丸服三十丸亦以牡
蠣肉炙食之佳
令人好顔色
以逢櫐子食之
令面生光方
以蜜陀僧用乳煎塗面佳兼治&KR1439;鼻皰
洗面方
用天門冬曝乾蜜丸用以洗面
令人面不皴光華可愛
以麋角於漿水研爲泥塗面上
滅瘢㾗
風熱諸毒積於肺臟發於肌肉而爲瘡癤瘡癤愈餘毒
未除故瘡痂雖落而瘢㾗不滅治法旣有塗澤膏潤之
劑又須賴榮衛平均肌温氣應外宜慎風冷也
治面泡瘡瘢三十年已上
斑貓巴豆蜜陀僧胡粉鴟脂(各三兩)煎金
銚洮沙(三兩)高良薑海蛤(三兩)
右以粉鴟脂和成夜半塗之旦以甘草湯洗之瘥
祛風膏
滑石牙子盆硝白上硫黃乳香(等分)輕粉
腦子麝香(各少許)
右爲細末用酥油勻臨卧洗之後塗在面上無酥油
清油亦佳
治久患瘡痍後瘢㾗不滅方
定州甆器白殭蠶白附子白芷珍珠末
野䰿脂酥(一兩)
右搗為末先消野䰿脂與酥二味為汁候熱氣退即
下諸藥攪之如膏用塗瘢上
白殭蠶膏治面上瘢痕及患瘡痍瘥後不滅
白殭蠶白魚白石脂白附子鷹屎(各一分)
臘月猪脂(二兩)
右除猪脂外搗羅為末細研以猪脂和令勻甆盒中
盛旋取傅瘢痕上避風
六物滅瘢痕膏
衣中白魚鷄屎白鷹屎白芍藥白歛
右藥研如粉以乳汁和塗瘢上日三良
辛夷膏治面上瘢痕及一切瘡瘥後亦黑不滅時復
不止
辛夷鷹屎白杜若細辛(各半兩)白附子(三分)
右除鷹屎外並剉碎以酒兩盞浸一宿别入羊髓五
兩銀石器鍋中以文火煎得所去滓將鷹屎研如粉
内膏中攪勻再以微火煖入盒中每日三塗瘡瘢上
避風一方以蜜傅之
治面上瘢方
白殭蠶(一兩)珊瑚白芷(一兩)鷄屎白硃砂(各一兩)
右㨶蜜和之尤良
治久患瘡痍後瘢痕不滅方(方見本門)
當歸膏治面上瘢痕
當歸白芷(各一兩)鷹屎白(半兩)烏鷄糞(一兩)
右先將當歸白芷剉碎浸一宿别鎔猪脂一斤俟消
入浸藥用酒文火煎之候白芷色黃去滓將鷄屎鷹
屎内膏中攪勻傾入甆盒中每日三塗瘢痕上避風
一方不用酒
治面上及瘡瘢不滅方
鷹白屎爛腐骨屎白醎(各四錢)麝香(二兩)
右研令如粉以葛布揩令微赤以脂和傅之日二度
瘥
玉屑膏治面上瘢痕及風毒
玉屑蜜陀僧白附子珊瑚(各二兩)
右搗為末入乳鉢内都研令勻每度用藥末二錢以
真牛酥調勻夜卧時塗面上旦用温漿水洗之
治滅痕無問新舊必除方
當歸(一兩)猪脂(三斤)白芷(一兩)
右共搗綿裹以酒二盞煎十餘沸去滓日五七度塗
之
治滅瘢痕方
禹餘糧半夏(各等分)
右為末以鷄子黃和先以新布拭瘢處令赤後用藥
傅之勿見風日二十日十年者亦滅一方治一切瘡
瘥後赤黑瘢痕不滅時復痒不止
治瘢痕凸出方
鷹屎白(一兩)衣白魚(二十枚)
右為末蜜和以傅日三五度良
又方
鷹屎白(二兩)白殭蠶(一兩半)
右為末蜜和傅之日三慎五辛生菜又治一切瘡瘥
後赤黑瘢痕不滅復痒不止
臘脂膏治面上瘢痕
臘脂(四升)大鼠(一枚)
右入鐺中以文火煎之待鼠消盡以新綿濾去滓入
甆盒盛每用先以布拭令瘢痕色赤次以膏塗之三
五度瘥避風
救急滅瘢方
蒺藜子山梔子(各一兩)
右為散醋漿和如泥臨卧時以塗之旦洗去
治瘢痕凸出方
鷹屎白(一兩)白附子(一兩)
右為細末酥調塗凸上日數次
治一切瘡瘥後赤黑瘢痕不滅時復痒不止方
黃礬(燒令汁出)胡粉(燒令黃各半兩)
右為細末以臘月猪脂和更研如泥令勻先以布揩
之令赤痛即用藥塗之日五七度效
又方
鷹屎白燕窩中草(各等分)
右研為末以入乳汁和塗於瘢上日三四度夜卧時
塗之旦以漿水洗之自然肉平如故
治熱毒瘡瘥後瘢痕不滅方(出聖惠方)
鷄子(一枚酒浸七日後取黃)白殭蠶(二十枚)
右藥與鷄子相和令勻先以布攪揩瘡瘢赤痛塗之
甚效
治滅瘢痕方
右用白蜜和鷹屎白三兩細研傅之三服則無問新
舊必除
治瘢痕凸出方(出聖惠方)
凡遇春夏以大麥麫秋冬以麥麩好細絹下篩以酥
和傅之
又方(出聖惠方)
夏以熱瓦熨之冬以凍棱熨之
鷄子膏(出聖惠方)治瘡瘢痕無問新舊塗
用鷄子五七枚熟煮取黃於鐺中炒如黑脂膏以物
先揩瘢痕然後塗膏日三九即自滅舊肉無别
治面上瘢痕方
用馬莧汁洗緊唇面皰馬汁及射工毒塗之瘥
指爪破面(出聖惠方)
用生薑自然汁調輕粉傅破處更無痕瑕
真玉磨方(出聖濟緫錄)治面上瘢痕
取真玉平處一面磨瘢痕久則無痕
治面上滅瘢方(方見本門)
療久瘡及金瘡丸百瘡瘢方能令高者就下下者起平
(出肘後方)
取純白色雌鷄一頭籠之煮豆赤小者飼之七日即
餓之然後截羊腎脂飼若不肯食更餓之自然食頻
日與食之小糞出當色白膩潤此堪用籠鷄白糞二
合辛夷四合白附子二分牡蠣三分細辛二分合搗
末蜜和塗瘢上
治去瘡瘢方(出海上名方)
用白獺髓雜玉屑琥珀屑塗之一方用蜜陀僧末水
調塗
治火燒瘡滅瘢方(出聖惠方)
用赤地利二兩搗羅為末以生麻油調傅之瘡上以
瘢滅為度
又方(出肘後方)
以人精和鷹屎白塗之日二無問新舊必除亦用白
蜜和之
治雜瘡及滅舊瘢痕
用白殭蠶衣魚鷹屎白三味等分為末入在面膏内
和塗之瘡瘢即滅(衣魚多在衣中在書名蠧魚)
療痘瘡瘢面靨(出譚氏小兒方)
以蜜陀僧細研水調夜塗之明旦洗去平復矣
治面上滅瘢
用木蘭香一斤以三年米醋浸一日出曝乾為末傅
之用醋漿漬一百日乾為末服方寸匕(木蘭香即蘭香菜也)
普濟方卷五十二
