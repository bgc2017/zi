普濟方卷二百三十四明周王朱橚撰
虛勞門
虛勞心腹痞滿(附論)
夫虛勞之人氣弱血虚榮衛不足復為寒邪所乘食飲
入胃不能傳化停積於内故中氣痞塞胃脹不通使人
心腹痞滿也
方
参苓煮散治虚勞心腹痞滿不思飲食胸膈不利
人参白茯苓(去黑皮)丁香木香桂(去麄皮)益智
(去皮)青橘皮(湯浸去白焙)芎藭蓬莪茂(剉)乾薑(炮)附子
(炮製去皮臍各半兩)遠志(去心)白术厚朴(去麄皮臍各半兩)黃蓍(剉炒)
半夏(湯浸二遍用生薑汁製)當歸(切焙)荆三稜(炮剉)陳麯(炒)麥蘖
(炒各一兩)肉荳蔲(去殼)檳榔(剉)訶棃勒(煨去核各五枚)
右為散每服三錢入鹽少許水一盞煎至七分去滓
温服
乾地黃丸(出千金方)治虛血勞胸腹煩滿疼痛瘀血往来臓
虚不受穀氣逆不得食補中理虚
乾地黃(三兩)當歸乾薑麥門冬甘草黃芩
(各二兩)厚朴枳實防風大黃細辛白术
(各一兩)茯苓(五兩)前胡(六分)人参蝱蟲䗪蟲(各五十枚)乾
漆(一兩)
右為末蜜和丸如梧桐子大先服十丸日三稍加
訶棃勒湯(出聖惠方)治虚心勞腹痞滿脇肋妨悶不思飲食
訶黎勒(煨去核)赤茯苓(去黑皮)陳橘皮(湯浸去白焙)前胡(去蘆)
(頭各一兩)白术紫蘇葉黃蓍(剉)人参檳榔(剉)草
荳蔲(去皮各三分)桔梗(炒)木香甘草(炙剉)桂(去麄皮各半兩)
右為散每服三錢水一盞入生薑一分切碎煎至七
分去滓温服
木香煮散治虚勞冷氣心腹痞悶腸鳴腹痛飲食减
少
木香白术縮砂(去皮)益智(去皮)藿香(用葉)人参(各一兩)
丁香(半兩)陳橘皮(湯浸去白焙)青橘皮(湯浸去白焙各四兩)桔梗(炒三)
(兩)桂(去麄皮)厚朴(去麄皮生薑汁炙各二兩)高良薑(一分)甘草(炙剉半兩)
右為散每服三錢水一盞入生薑三片棗二枚擘破
煎至七分和滓稍熱服如不及煎入鹽少許加湯點
服
木香散(出聖惠方)治虚勞冷氣不和氣攻心腹痞滿不思飲
食
木香(半兩)訶黎勒(一兩煨用皮)人参(去蘆頭)桂心白术
荆三稜(炮剉)芎藭檳榔赤茯苓桔梗(去蘆頭)枳
實(各三分麩炒微黃)陳橘皮(湯浸去白瓤焙一兩)吳茱萸(湯浸七遍焙乾微炒)
甘草(各一分炙微赤剉)
右為散每服三錢水一中盞煎至六分去滓不計時
候温服
人参煮散治虚勞心胸痞悶腹脇虚脹補虚進飲食
人参(去麄皮)陳橘皮(湯浸去白焙)鼈甲(去裙襴醋炙各一兩)附子(炮製)
(去皮臍)縮砂蜜(去皮)桂(去麄皮)乾薑(炮)柴胡(去苖)桔梗(略炒)當
歸(各三分切焙)五味子甘草(剉炒各半兩)
右為散每服三錢水一盞入生薑二片鹽少許同煎
至七分去滓温服每日空心午前日晩各一
茵蔯煎丸治虚勞下焦虛冷心腹痞滿喫食無味舌
澁口乾四肢少力徤脾胃
茵蔯蒿(三兩搗為末用醋一升煎為膏)鼈甲(去裙襴醋浸炙令黃色)荆三稜
(煨杵碎各一兩)附子(炮製去皮臍)枳殼(去穣麩炒)桂(去麄皮)青橘皮(湯浸)
(去白焙各半兩)柴胡(去苗一兩)白术(半兩)厚朴(去麄皮生薑汁塗炙)吳茱萸
(水浸一宿焙乾炒各一兩)乾薑(炮製半兩)
右除茵蔯外搗羅為末用茵蔯煎和為丸如梧桐子
大每日空心生薑湯下三十丸如和不成更入熱蜜
半夏散治虛勞心腹痞滿胸膈壅悶不思飲食
半夏(湯洗七遍去滑)鼈甲(塗醋炙令黃去裙襴)白术人参(去蘆頭)黃
蓍(剉)赤茯苓(各一兩)桔梗(去蘆頭)甘草(微炒剉)木香(各半兩)
桂心前胡(去蘆頭)陳橘皮(各一兩湯浸去白瓤焙)
右為散每服三錢以水一中盞入薑半分棗三枚煎
至六分去滓不計時候稍熱服忌生冷油膩莧菜
厚朴丸(出聖惠方)治虛勞冷氣心腹痞滿四肢少力不欲飲
食
厚朴(去麄皮塗生薑汁炙令香熟一兩)木香(半兩)桂心附子(各三分炮)
(製去皮臍)人参(半兩去蘆頭)黃蓍(三分)陳橘皮(湯浸去白瓤焙)訶棃勒
(煨用皮)白术草荳蔲(各一兩去皮)乾薑(炮製剉)當歸
右為末煉蜜搗和二三百杵丸如梧桐子大每食前
生薑湯下三十丸
白术丸(出聖惠方)治虛勞冷氣心腹痞滿不思飲食四肢少
力疼痛
白术人参當歸(各三分去蘆頭)桂心附子(各一兩炮製去)
(皮臍)木香(三分)桔梗(去蘆頭)陳橘皮(湯浸去白穣焙)訶棃勒(煨用皮)
石斛(去根剉)黃蓍(各一兩剉)吳茱萸(半兩湯浸七遍焙乾微炒)
右為末煉蜜和搗二三百杵丸如梧桐子大每服食
前以温酒下三十丸
草荳䓻丸(出聖惠方)治虛勞心腹痞滿脇下妨悶不思飲食
草荳蔲(一兩去皮)木香(半兩)當歸(三分)前胡(去蘆頭)人参(去蘆頭)
檳榔白术訶棃勒(各一兩煨皮焙)赤茯苓桂心
陳橘皮(湯浸去白穣焙)
右為末煉蜜和搗三二百杵丸如梧桐子大每服食
前以生薑湯下三十丸
桔梗散(出聖惠方)治虚勞心腹痞滿不思飲食胸膈不利
桔梗(去蘆頭)陳橘皮(湯浸去白穣焙)人参(去蘆頭)赤茯苓厚
朴(去麄皮塗生姜汁炙令香熟)木香前胡(各一兩去蘆頭)杏仁(湯浸去皮)
(尖雙仁麩炒微黃)甘草(各半兩炙微赤剉)
右為散每服四錢以水一中盞入生薑半分煎至六
分去滓不計時候温服
木香散(出聖惠方)治虚勞心腹痞滿氣攻兩脇滿痛不思飲
食
木香㯽榔桂心(各半兩)青橘皮(湯浸去白穣焙)當歸
白术(各三分)訶棃勒(煨用皮)柴胡(去苖)鼈甲(各一兩塗醋炙令微黃去)
(裙襴)
右為散每服三錢以水一中盞入生薑半分煎至六
分去滓不計時候稍熱服忌生冷油膩莧菜等
訶梨勒丸(出聖惠方)治虚勞心腹痞滿脇不時痛不思飲食
訶棃勒(煨用皮)厚朴(去麄皮塗生薑汁炙令香熟)㯽榔白术
人参桂心(各一兩)乾薑(炮製剉)吳茱萸(各半兩湯浸七遍焙乾微)
(炒)當歸(三分)
右為末煉蜜和搗三二百杵丸如梧桐子大每於食
前以生薑湯下三十丸
蓽澄茄丸治虚勞冷氣上衝心腹痞滿腹鳴相逐或
多刺痛嘔噦膨脹
蓽澄茄沉香丁香木香蘹香子(舶上者炒各半)
(兩)烏藥(剉一兩)白芷葫蘆巴(炒三分)
右為末煉蜜為丸彈子大每服一丸生薑湯嚼下
前胡丸治虚勞胸膈痞悶氣逆煩滿脇肋虚脹
前胡(去蘆頭)人参白茯苓(去黑皮)陳橘皮(湯浸去白穣)桂
(去麄皮)白术(各一兩半)杏仁(去皮尖雙仁入麩炒研)㯽榔(剉各二兩)
右為末煉蜜丸如梧桐子大每服二十丸温酒下日
二
黃蓍建中湯(一名黃蓍湯)療虚勞腹滿食少小便多(方見本門虚勞)
(裏急類)
建中丸治虚勞脾胃冷弱心腹痞滿不思飲食四肢
怠墮補虚調胃
人参白术厚朴(去麄皮薑汁炙)乾薑(炮)陳橘皮(湯浸去白)
(焙)枳殼(去穣麩炒各半兩)訶棃勒(三枚炮取皮)
右為末以煮棗肉和丸如梧桐子大每服二十丸薑
橘皮湯下不拘時候
柴胡飲(一名苖竒湯)治虚心腹痞滿不思飲食(方見本門虚勞羸瘦類)
柴胡湯治虚勞氣逆心腹痞滿四肢羸瘦腹脹不下
食
柴胡(去苖三兩)枳殼(去穣麩炒二兩)白茯苓(去黑皮二兩)白术(二兩)人
参(一兩)麥門冬(去心焙一兩)
右麄搗篩每服三錢水一盞入生薑半分拍碎煎至
七分去滓空腹温服日午夜卧各一
白术散(出聖惠方)治虚勞冷氣心腹痞滿不思飲食四肢少
力
白术訶棃勒(煨用皮)陳橘皮(湯浸去白穣焙)草荳蔲(各一兩去)
(皮)人参(去蘆頭)桂心(各三兩)
右為散每服四錢以水一盞入生薑半分棗三枚煎
至六分去滓不拘時稍熱服
虛勞積聚(附論)
夫氣之所積名曰積其本在臓隂所生也氣之所聚名
曰聚其夲在腑陽之所生也臓病無止而不移腑病無
所留結是為積聚虛勞之人隂陽傷損血氣澁滯不能
宣通各随其腑臓之氣而留結故成積聚之病也
方
大鼈甲丸治虚勞積聚心腹脹滿喘促氣逆面色萎
黃痰嗽心怯不思飲食
鼈甲(一枚重二兩去裙襴醋炙)柴胡(去苖)大黃(濕紙裹煨)熟乾地黃(焙)
烏梅(去核炒)桃仁(湯浸去皮尖雙仁炒各一兩)乾薑(炮)㯽榔(剉)木
香人参白茯苓(去黑皮)芎藭桂(去麄皮)紫苑(去苖)
(土)芍藥牛膝(酒浸切焙)知母(焙)荆三稜(炮剉)五味子
白术黃連(去麄皮薑汁炙)厚朴黃芩(去黑心)陳橘皮(湯浸)
(去白焙)枳殼(去穣麩炒)當歸(切焙各半兩)
右為末煉蜜和丸如梧桐子大每服二十丸三十丸
温酒下日三
補真丸治冷勞心腹積聚羸瘦盗汗不思飲食腹脹
下痢四肢無力
厚朴(炮製去皮薑汁炙)蒼术(去皮米泔浸切焙各四兩)陳橘皮(湯浸去白焙)
石斛(去根)附子(炮製去皮臍)柴胡(去苖)人参白茯苓(去黑皮)
沉香(各二兩)丁香鼈甲(去裙襴醋炙)肉蓯蓉(酒浸去皴皮切焙)
木香巴戟天(去心)當歸(切焙)草豆蔲(去皮)桂(去麄皮)訶棃
勒(炮去核)五味子㯽榔(剉)山茱萸杜仲(去麄皮炙剉)
黃蓍(剉三兩)補骨脂(炒各一兩)吳茱萸(半兩湯浸洗三遍焙乾炒)
右為末煮棗肉和丸如梧桐子大每服二十丸米飲
下日三
烏頭丸治虚勞心腹積聚及百病邪氣往来□□搶
心羸瘦不能食破積聚並宜服之
烏頭(炮製去皮臍一兩)前胡(去蘆頭)黃芩(去黑皮)蜀椒(去目并閉口者)
(炒出汗)白頭翁(水洗五遍焙)甘草(炙剉)龍骨(研)半夏(湯浸去骨焙)
黃連(去鬚)吳茱萸(水洗五遍焙)白术細辛(去苖葉)紫苑(去苖)
(土)桔梗乾薑(炮)萎蕤芎藭厚朴(去麄皮薑汁炙)礬
石(燒令汁盡)人参桂(去麄皮)生薑(切焙各半兩)
右為末煉蜜和丸如梧桐子大每服二十丸空心温
酒下日午臨卧再服
靈感丸治虚勞積聚腹脇堅滿男子婦人一切風勞
冷氣頭旋眼疼手脚&KR0857;痺血風勞氣攻擊五臓四肢
筋脉掉動面上習習似蟲行徧生瘡癬心膈煩悶腹
疼虚鳴腰痛膝冷手足或熱諸氣刺痛嘔逆醋心胃
閟澁肺氣發動耳復虚鳴脚膝無力仍治婦人諸病
冷血勞氣髮損面黃氣刺心腹骨節痠疼經年不調
經年逾月或下過多不定兼治冷熱諸痢脚氣水腫
等
柴胡(去苖)防風(去叉)紫苑(去苖土)當歸(切焙)赤茯苓(去黑皮)乾
薑(炮製)桔梗(炒)菖蒲烏頭(炮裂去皮臍)厚朴(去麄皮塗生薑汁炙)
大黃吳茱萸(湯浸焙乾)皂莢(去皮子酥炙)蜀椒(去目并閉口炒出汗)
陳橘皮(去白炒)郁李仁(别研)黃連(去鬚炒)巴豆(各半兩去油研)人
参(半兩)
右為末煉蜜和丸如梧桐子大每服空心酒飲任下
五丸取微利為度如風冷氣人長服此藥最佳又宜
夜服
天通丸治虚勞心腹積聚脇下刺痛肌體羸瘦不欲
飲食及八風十二痺氣血不榮久服身體潤澤
熟乾地黃(焙半兩)天門冬(去心焙)白术(剉)乾薑(炮)當歸
(切焙)石斛(去根)甘草(炙剉)肉蓯蓉(酒浸去皴皮切焙)芍藥人参
大黃(炙剉)紫苑(洗各一兩半)白茯苓防風(去乂)麻仁(生研各三)
(分)白芷(半兩)蜀椒(去月及閉口炒出汗一兩)杏仁(三分湯浸去皮尖雙仁炒)
右為末煉蜜煮棗肉和丸如梧桐子大每服二十丸
米飲下日三
狼毒丸治虛勞積聚腹中堅硬氣脹喘急
狼毒(二兩半醋浸尖)肉桂(二兩去皺皮)川烏頭(半兩去皮臍醋拌炒)荆三
稜(一兩炮剉)紫苑(三分洗去苖土)附子(一兩炮製去皮臍)川大黃(二兩半剉)
(碎微炒)鼈甲(二兩塗醋炙微黃去裙襴)甜葶藶(三分隔紙炒令紫色)㯽榔(二兩)
鮀甲(炙)桃仁(二兩湯浸去皮尖双仁麩炒微黃)木香(各一兩)芫花(半兩)
(醋拌炒令乾)吳茱萸(湯浸七遍焙乾微炒該一兩)皂莢(三分湯浸去皮塗酥炙黃)
(焦去子)
右為末煉蜜和搗三五百杵丸如梧桐子大每服空
心温酒下十丸忌莧菜濕麵生冷
鼈甲散治虛勞積聚或心腹疼痛四肢羸瘦小便赤
不能飲食
鼈甲(二兩酥醋炙微黃去裙襴)厚朴(一兩去麄皮塗生薑汁炙令香熟)木香
㯽榔(各三分)神麴(二兩搗碎微炒)荆三稜(一兩炮剉)川大黃(二兩剉碎)
(微炒)芎藭桃仁(湯浸去皮尖雙仁麩炒微黃)青橘皮(各三分湯浸去白穣)
(焙)桂心當歸(半兩)麥蘖(各一兩炒微黃)赤芍藥(一兩)柴胡(一兩)
(半去苖)
右為散每服四錢以水一中盞入生薑半分煎至六
分去滓食前稍熱服忌莧菜生冷
橘皮丸治脾腎虚勞心腹積聚面色萎黃不思飲食
胷膈悶滿
青橘皮(二兩麩炒黃搗羅為末醋一盞半於銀石器内文武火熬成膏)木香桂
(去麄皮用)人参訶棃勒皮(炒)荆三稜(炒剉)藿香(去莖)厚朴
(去麄皮薑汁炙)當歸(切焙)萆&KR1082;乾薑(炮各半兩)半夏(一分湯洗十遍焙)
右搗羅十一味為末入橘皮煎内搗三二百杵丸如
梧桐子大每服二十丸空心日午温米飲下
青金煮散治虛勞積聚不消心腹煩悶脾胃氣滯不
思飲食
青橘皮(湯浸去白焙)白术木香薑黃㯽榔(剉)郁
李仁(湯浸去皮炒)楝實(剉炒)蘹香子人参益智(去皮炒)
赤茯苓(去黑皮)白牽牛(微炒各兩半)
右為散每服二錢水一盞入生薑二片鹽一匙煎至
七分去滓稍熱空心服
防葵丸(出聖惠方)治虚勞積聚脇下妨滿腹脹不能食及腹
中痛
防葵柴胡(各一兩去苖)木香(三兩)桂心(半兩)桃仁(湯浸去皮尖雙)
(仁麩炒微黃)鼈甲(酥醋炙微黃去裙襴)川大黃(各一兩剉碎微炒)當歸(半兩)
荆三稜(一兩炮剉)㯽榔赤芍藥(半兩)郁李仁(各一兩湯浸去皮尖)
(微炒)
右為末煉蜜和搗五百杵丸如梧桐子大每服食前
温酒下二十丸忌莧菜生冷濕麵
三稜丸(出聖惠方)治虚勞積聚痞結腹脇脹滿
荆三稜(三兩炮剉)川大黃(二兩剉碎微炒)赤芍藥桂心乾
薑(各一兩炮裂剉)鼈甲(塗醋炙微黃去裙襴)訶棃勒(炮用皮)㯽榔(各二兩)
川烏頭(炮製去皮臍)吳茱萸(各一兩湯浸七遍焙乾微炒)桃仁(四兩湯浸)
(去尖雙仁麩炒微黃)
右為末熬醋如膠和搗三二百杵丸如梧桐子大每
服食前以温酒下二十丸漸加至三十丸下爛肉黑
膿為度
赤茯苓散(出聖惠方)治虛勞積聚心腹壅悶喘息氣促不能
飲食四肢瘦弱
赤茯苓(一兩)紫苑(三分洗去苖土)白术(半兩)當歸(半兩)吳茱萸(一分)
(湯洗七遍焙乾炒)郁李仁(三分湯浸去皮尖微炒)人参(半兩去蘆頭)鼈甲
(二分塗醋炙微黃去裙襴)桂心㯽榔(各半兩)
右為散每服三錢以水一中盞入生薑半分煎至五
分去滓食前温服忌莧菜濕麵生冷
韮子丸治虚勞積聚滿悶疼痛及一切風勞冷氣積
年不瘥攻擊四肢徧體痠痛面無顔色或即浮腫膝
虛腫行步無力大腸閉澁常結糞膝冷腰疼喫食無
味兼治婦人虚冷血氣年深不愈氣攻四肢心膈刺
痛經脉不調面如蠟色手足虚腫等
韮子(二兩以醋湯煮後炒令如油麻者)牛膝(酒浸切焙)當歸(切焙)桂(去麄皮)
人参乾薑(炮製)芎藭大黃(各半兩)巴豆(九十粒去皮心麩炒)
(别研出油)黃蓍(一兩)鍾乳粉(一兩半)白茯苓(一兩)雲母粉(一兩半)
遠志(一兩去心)細辛
右為散鍾乳粉等更都研令勻每服以温酒調下二
錢日服三二
磁石木香丸(出聖惠方)治虛勞目暗或見黑花
磁石(三兩燒令通赤以醋淬七遍搗碎研水飛過)木香(一兩)乾薑(三兩用漿水一)
(斗鹽花一合與附子一處以慢火煮水盡為度片切焙乾)漢椒(三兩醋浸一宿取出用炭火半)
(稱燒地令通赤將椒薄攤於地上以盆子盖却一宿取出)附子(三兩炮製去皮臍)
右為散入磁石都研令勻用羊腎二對切去脂膜入
砂盆内細研用酒二升同熬成膏入藥味和為丸如
梧桐子大每日空心及晩食前以鹽湯下三十丸
神麴丸治虚勞目暗昏悶宜服治元臓風虚明目百
歲可讀細書(一名磁石丸)
神麴末(四兩炒微黃)磁石(二兩燒通赤以醋淬七遍搗碎研水飛過)硃砂(一兩)
(細研水飛過)
右為末煉蜜和搗三五百杵丸如梧桐子大每服於
食前以粥飲下三十丸忌羊血
補肝散治虛勞目暗
地膚子(一斗隂乾搗末)生地黃(十斤)
右搗取地黃汁和半地膚末乾却搗羅為散每服以
温水調下二錢日三服一方用酒服
又方
用三月採蔓菁花隂乾為末每服空心以井花水
調下二錢久服長生眀目可夜讀細書
又方
用蔓菁子一升以水九升煮令汁盡取出曝乾如
此三度後羅為末每服以温水調下二錢日二三
服(千金翼方百日身熱瘡出不久自差)
虚勞耳聾
夫腎候於耳勞傷則腎氣虚風邪入於腎經則令人耳
聾而鳴若膀胱有停水浸漬於腎則耳聾而滿也
方
磁石丸治虚勞腎臓之弱耳聾或常聞鐘磬風雨之
聲宜服補腎虚
磁石(二兩燒令赤以醋淬七遍搗碎研水飛過)鹿茸(一兩半去毛塗酥炙微黃)人参
(去蘆頭)黃蓍(剉)白茯苓(各一兩)遠志(去心)附子(炮製去皮臍)牡
蠣(各三分燒為粉)牛膝(一兩去苖)防風(三分去蘆頭)楮實子(一兩半水淘去)
(浮者焙乾)五味子(半兩)薯蕷巴戟(各三分)石斛(一兩去根剉)桂
心(三分)熟乾地黃(一兩)肉蓯蓉(三分酒浸一宿刮去皺皮炙乾)
右為末煉蜜和搗三五百杵丸如梧桐子大每服空
心晩食前以温酒下三十丸
補腎湯治虚勞腎臓乏損耳聾體瘦脚膝少力痛疼
磁石(二兩搗碎水淘去赤汁)牛膝(去苖)桂心(各一兩)黃蓍(一兩半剉)人
参(去蘆頭)白茯苓獨活芎藭當歸白芍藥
白术(各一兩)白蒺藜(一兩微炒去刺)附子(一兩炮裂去皮臍)澤瀉
(一兩)漢椒(一兩去目及閉口者炒出汗)
右為末每服用羊腎一對切去脂膜以水一大盞半
煎羊腎至一盞去腎下藥末半兩更煎至六分去滓
空心及晩食前分暖為二服
肉蓯蓉丸治虛勞腎氣不足耳聾
肉蓯蓉(一兩酒浸一宿刮去皺皮炙乾)黃蓍(一兩剉)熟地黃巴戟
(各一兩)枳殼(三分麩炒微黃去瓤)白蘝五味子白术(各三分)
右將八味為末入巴豆旋旋調和令勻次下熟蜜和
杵數千下丸如梧桐子大每服空心以温酒下二十
丸至三十丸取溏利為度
桃仁散(出聖惠方)治虛勞積聚結塊心腹脇肋刺痛
桃仁(湯浸去皮尖雙仁麩炒微黃)川大黃(各二兩剉碎微炒)鼈甲(一兩塗醋)
(炙微黃去裙襴)當歸(一兩)吳茱萸(半兩湯浸七遍焙乾炒微黃)訶棃勒(一兩)
(半煨用皮)荆三稜(一兩炮製)木香桂心(各半兩)
右為散每服四錢以水一盞煎至六分去滓食前稍
熱服忌莧菜生冷
鼈甲丸(出聖惠方)治虚勞積聚羸瘦不任
鼈甲(塗醋炙微黃去裙襴)肉桂(去皺皮)川大黃(剉碎微炒)訶黎勒(各二)
(兩煨用皮)牽牛子(微炒)荆三稜(炮剉)桃仁(各一兩湯浸去皮尖雙仁麩炒微黃)
吳茱萸(半兩湯洗七遍焙乾微炒)白术(一兩)
右為末煉蜜和搗三二百杵丸如梧桐子大每服空
心以温酒下三十丸加至四十丸忌莧菜生冷濕麵
黃蓍湯治虚勞胸中客熱冷癖痞滿宿食不消吐噫
脇間水氣或流飲腸鳴不生肌肉頭痛上重下輕目
視恍恍惚惚志損常躁熱卧不得安少腹急小便赤
餘瀝臨事不起隂下濕或小便白濁傷多
黃蓍(三兩)人参(一兩)芍藥(二兩)生薑(半斤)肉桂(三兩)大棗(十四枚)
當歸甘草(各一兩炙)
右切以水一斗煮取四升分四服有寒加厚朴二兩
忌生葱海藻菘菜
白术散(出聖惠方)治虛勞積聚堅實腹如鼓食即却吐卧不
安喘急
白术(半兩)防葵(一兩)㯽榔郁李仁(湯浸去皮微炒)鼈甲(各二兩塗)
(醋炙微黃去裙襴)吳茱萸(湯浸七遍焙乾微炒)桃仁(各三分湯浸去皮尖雙仁麩炒)
(微黃)訶黎勒(一兩半煨用皮)
右為散每服四錢以水一中盞入生薑半分煎至六
分去滓食前温服以微利為度忌莧菜生冷油膩
綠雲丸治虛勞心下積聚元氣虛憊臍下冷疼
碙砂(研)硫黃(研)㯽榔(剉各半兩)附子(炮製去皮臍二兩)荆三稜
(煨剉一兩)銅綠(研半分)木香(半兩)
右為末合研勻煮麵糊和丸如梧桐子大每服十丸
煨生薑酒午夜卧服婦人血風當歸湯下
陳橘皮丸(出瑞竹堂)治虛勞堅癖腹脹羸瘦食久不消面萎
黃四肢少力
陳橘皮(湯浸去白焙)木香厚朴(去麄皮薑汁浸)㯽榔(生剉)硫黃
(細研)大黃(剉炒各一兩)
右為末煉蜜和丸如梧桐子大每服二十丸温酒或
米飲下
鼈甲丸治虛勞羸瘦癖塊不消
鼈甲(去裙襴醋炙)枳殼(去穣麩炒各二兩)大黃(剉炒一兩)白芍藥(一兩)
(半)
右為末米醋煮麵糊和丸如梧桐子大每服十丸至
十五丸温酒下日再
大黃湯治虚勞積滯
大黃(剉)甘草(各一兩)㯽榔(四枚剉)皂莢(一挺不蛀者)
右俱生用麄搗篩用童子小便五盞煎至三盞去滓
露一宿分為三服空心一服至日午不動再服至申
時不動更一服之動後將藥滓焙乾入木香半兩搗
為末每服一錢温米飲調下不計時候日服三
解勞散(出楊氏家藏方)治虚勞積氣堅硬噎塞胷膈引背徹痛
白芍藥(一兩半)柴胡(去苖)鼈甲(醋浸炙黃)枳殼(去穣麩炒已上各一兩)
甘草(炙)赤茯苓(去皮各半兩)
右㕮咀每服五錢水一盞半入生薑三片棗子一枚
煎至七分温服食後
虚勞癥瘕(附論)
夫虚勞癥瘕病者皆由久寒積滯冷飲食不能消化所
致也結聚牢強按之不轉動者為癥推之轉移則為瘕
也今虚勞人脾胃氣不能消化水穀復為寒冷所乘
故結成此病也
方
烏頭丸(出聖惠方)治虚勞癥瘕心腹脹滿或氣喘咳嗽
川烏頭(一兩炮製去皮臍)桃仁(二兩湯浸去皮尖雙仁麩炒微黃)鼈甲(二兩)
(塗醋炙微黃去裙襴)吳茱萸(一兩湯浸七遍焙乾微炒)皂莢(三分去皮塗酥炙黃焦去)
(子)陳橘皮(一兩湯浸去白穣焙)白术枳殼(麩炒微黃去穣)桔梗(去蘆)
(頭)㯽榔防葵赤芍藥乾薑(炮製剉)紫苑(洗去苖土)
細辛人参(去蘆頭)甘草(各一兩炙微黃剉)
右為末煉蜜和搗三五百杵丸如梧桐子大每服空
腹及晩食前以温酒下二十丸
防葵散(出聖惠方)治虚勞癥瘕或氣攻脾胃令人心下及胃
管兩傍堅硬喘息急促牽引兩脇妨痛
防葵荆三稜(各三分剉碎醋炒三遍)蓬莪术訶棃勒(煨用)
(皮)㯽榔赤茯苓人参(去蘆頭)白术桂心枳
殼(麩炒微黃去穣)白荳蔲(去皮)木香川大黃(剉碎微炒各半兩)丁
香(一分)附子(半兩炮製去皮臍)郁李仁(三分湯浸去皮尖微炒)鼈甲(二兩)
(洗去塵土用碙砂半兩研碎以醋二合浸碙砂去脚石塗醋炙鼈甲碙砂醋盡為度)
右為散每服空心及晩食前以酒調下一錢忌莧菜
生冷濕麵
三稜煎丸(出聖惠方)治虚勞癥瘕心腹疼痛胷膈不利
荆三稜(八兩炮剉)陳橘皮(八兩湯浸去白穣焙)桃仁(四兩湯浸去皮尖雙仁研)
(如膏)
已上四味除桃仁外搗羅為末用好酒五升於鍋中
以慢火煎次下桃仁膏熬如稀餳入後藥末
㯽榔訶棃勒(各二兩煨用皮)枳殼(四兩麩炒微黃去穣)木香(三兩)鼈
甲(二兩塗醋炙微黃去裙襴)碙砂(一兩研入)硫黃(二兩細研水飛過)附子(二兩)
(炮製去皮臍)乾薑(三兩炮製剉)
右為末入研了碙砂硫黃等重研令勻入前藥内和
丸如梧桐子大每服空腹及晩食前以生薑湯或温
酒下三十丸忌莧菜生冷
鼈甲散(出聖惠方)治虚勞癥瘕或攻心腹四肢無力不思飲
食
鼈甲(一兩半塗醋炙微焦黃去裙襴)柴胡(一兩半去苖)乾薑(半兩炮製剉)芎
藭木香(三分)川大黃(剉碎微炒)荆三稜(一兩炮剉)陳橘皮(一兩)
(湯浸去白穣焙)訶棃勒(二兩煨用皮)赤茯苓(一兩)桃仁(一兩湯浸去皮尖雙)
(仁麩炒微黃)
右為散每服三錢以水一中盞入生薑半分煎至六
分去滓食前稍熱服忌莧菜生冷濕麵
芫花丸(出聖惠方)治虚勞癥瘕久不瘥臍肋有塊形如杯或
如鷄子透隠皮膚或經年不消或疼痛如刺或堅硬
如石能服此藥令自消化
芫花(二兩醋拌炒令乾)蓬莪茂(二兩炮剉)神麴(一兩炒令黃)麥蘖(一兩)
(炒微黃)鼈甲(二兩塗醋炙微黃焦去裙襴)荆三稜(二兩炮剉)白术(一兩)萆
&KR1082;(二兩剉)麝香(一分)
右為末醋煮麵糊和丸如梧桐子大每服空心及晩
食前以温酒下十丸忌生冷
白术丸(出聖惠方)治虚勞癥瘕不能下食日漸羸瘦
白术防葵木香(各一兩)㯽榔(一兩)鼈甲(二兩塗醋炙微黃焦)
(去裙襴)桃仁(湯浸去皮尖雙仁麩炒微黃)附子(炮製去皮臍)神麴(炒微黃)
訶棃勒(各一兩煨用皮)
右為末煉蜜和搗三二百杵丸如梧桐子大每服空
心及晩食前以生薑湯下三十丸忌莧菜生冷
陳橘皮煎丸(出聖惠方)治虚勞癥瘕食不消化面色萎黃四
肢羸瘦喫食全少腹内常多冷氣大腸不調腰胯疼
痛
陳橘皮(一斤湯浸去白穣焙乾搗羅為末用酒一斗入於銀鍋中以慢火熬成膏)附子
(二兩炮製去皮臍)(三兩剉)荆三稜(三兩炮剉)當歸桂心
乾薑(炮製剉)桃仁(各三兩湯浸去皮尖雙仁麩炒微黃)
右為末入前橘皮煎中和搗五七百杵丸如梧桐子
大每服空心及晩食前以清粥飲下三十丸
三稜鼈甲丸(出聖惠方)治虚勞癥瘕心腹冷氣胃脘煩痛臍
下多疼氣塊發即上搶心胷手足逆冷
荆三稜(一兩炮剉)鼈甲(二兩塗醋炙微黃焦去裙襴)乾薑(炮製一兩剉)青
橘皮(一兩湯浸去白穣焙)蓬莪茂芫花(醋拌炒令乾)川椒(各一兩去)
(目及閉口者微炒去汗)
右為末醋煮麵糊和丸如梧桐子大每服食前以生
薑湯下十五丸忌莧菜
硫黃丸(出聖惠方)治虚勞癥瘕腹脹飲食不消面無顔色四
肢羸瘦
硫黃(細研)木香(各一兩)厚朴(一兩半去麄皮塗生薑汁炙令香熟)陳橘皮
(湯浸去白穣焙)神麴(炒微黃)桃仁(各一兩湯浸去皮尖雙仁麩炒微黃)㯽榔(一兩)
(半)
右為末煉蜜和搗一二百杵丸如梧桐子大每服食
前以桃仁湯或温酒下三十丸
鼈甲煎丸(出聖惠方)治虚勞癥瘕不消
鼈甲(一兩别搗羅為末)乾漆(搗碎炒令煙出)附子(炮製去皮臍)荆三稜
(炮剉)川大黃(各一兩剉碎炒過)木香(半兩)
右為末先將鼈甲末以頭醋三升煎令稠後入諸藥
末和搗二三百杵丸如梧桐子大每服空心及晩食
前以温酒下十丸忌莧菜生冷
三神煎(出聖惠方)治虚勞癥瘕結塊不消者
桃仁(一千二百粒湯浸去皮尖雙仁研旋以水濾取濃汁五升已来)荆三稜(二兩炮剉)
鼈甲(三兩塗醋炙微黃去裙襴)
右除桃仁外搗羅為末於鐺中先煎桃仁汁耗一半
下二味藥末以木篦不住手攪煎良久又下好酒三
味煎如稀餳收磁噐中盛每日空心晩食前以熱酒
一中盞調下一茶匙忌莧菜生冷濕麵
虛勞浮腫(附論)
夫腎氣不化則二隂不通故小便不利胃氣不足則肌
肉開疎故皮膚浮腫脬者土也皮虚既不能制水腎者
胃之關也關閉不利以水氣流溢於皮膚為脬腫也
方
人参湯治虚勞四肢發腫飲食不進百節無力多卧
少起
人参赤茯苓(去黑皮)桑根白皮(炒剉)芍藥秦芁(去苖)
(土)半夏(湯浸去滑七遍各一兩)鼈甲(去裙襴醋炙三兩)柴胡(土苖)大腹皮
(炮)木香(各一兩)荆三稜(醋浸炮搗碎二兩)甘草(炙剉)枳殼(去穣麩炒)
(一分)
右麄搗篩每服三錢水一盞入生薑三片棗二枚同
煎至五分去滓温服不拘時候
郁李仁散(出聖惠方)治虚勞通體洪滿腹堅脹喘急不能飲
食
郁李仁(湯浸去白皮尖微炒)川大黃(各一兩剉碎微炒)柴胡(土苖)澤瀉
赤芍藥猪苓(各三分去黑皮)杏仁(湯浸半兩去皮尖雙仁麩炒微黃)
桑根白皮(三分剉)鼈甲(一兩塗醋炙令黃去裙襴)赤茯苓(半兩)桔梗
(去蘆頭)麻黃(各三分去根節)
右為散每服三錢以水一盞入生薑半分煎至六分
去滓不計時候温服
五味子湯治虚勞四肢浮腫氣急大小便不利坐卧
不安
五味子(炒)黃蓍(剉)枳殼(去穣麩炒)大腹(微煨剉)桑根白皮
(炙剉)桂(去粗皮)㯽榔(煨)白术陳橘皮(各一兩湯浸去白炒)厚朴
(去麄皮生薑汁炙熟)防己(各一兩半)
右麄搗篩每服三錢水一盞半煎至七分去滓空心
温服日晩再服微利即止
漢防己散(出聖惠方)治虚勞四肢浮腫喘息促小便不利坐
卧不安
漢防己猪苓(各三分去黑皮)海蛤木通(各一兩剉)陳橘皮
(一兩湯浸去白穣焙)木香白术(各半兩)桑根白皮(剉)赤茯苓
(各三分)紫蘇莖葉㯽榔(各一兩)
右為散每服三錢以水一中盞入生薑半分煎至六
分去滓不計時候温服
前胡丸(出聖惠方)治虚勞四肢浮腫心胷滿悶不欲飲食
前胡(一兩去蘆頭)旋覆花(半兩)人参(三分去蘆頭)㯽榔(一兩)木香
陳橘皮(各半兩湯浸去白穣焙)訶棃勒皮(一兩)赤茯苓桑
根白皮(各三分剉)桂心(半兩)郁李仁(一兩湯浸去皮尖微炒)
右為末煉蜜和搗三二百杵丸如梧桐子大每服煎
薑棗湯下三十丸日三服
大腹皮湯治虛勞身體浮腫上氣喘促小便不利
大腹皮(剉)㯽榔(煨剉)前胡(去蘆頭)赤茯苓(去黑皮)防己
陳橘皮(湯浸去白焙)赤芍藥(各一兩)甘草(半兩炙剉)桑根白皮
(剉)木通(各二兩剉)
右麄搗篩每服三錢水一盞煎至五分去滓温服日
二
桑白皮湯治虚勞脾氣弱水液妄行四肢浮腫小便
不利
桑根白皮(炙剉)猪苓(去黑皮)滑石(碎)木通(剉)郁李仁(湯浸)
(去皮尖炒)赤茯苓(去黑皮各一兩半)陳橘皮(湯浸去白半兩)㯽榔(微煨三枚)
澤瀉(三分)
右麄搗篩每服五錢水一盞半煎至一盞去滓温服
細辛散治虚勞心胷壅悶喘促四肢浮腫
細辛(半兩)枳殼(三分麩炒微黃去穣)漢防己桂心(各半兩)黃蓍
(一兩剉)白术赤茯苓赤芍藥(各三分)當歸(半兩)
右為散每服三錢以水一中盞入生薑半分煎至六
分去滓不計時候温服
木香散(出聖惠方)治虚勞損臍下痛抽腎入腹四肢浮腫
木香五加皮(各一兩)松節(二兩剉)桑根白皮(一兩剉)薏
苡仁(三分)㯽榔桃仁(各一兩湯浸去皮尖雙仁麩炒)陳橘皮(三分湯浸)
(去白穣微炒)郁李仁(一兩湯浸去皮尖微炒)
右為散每服三錢以水一中盞煎至六分去滓不計
時候稍熱服
陳橘皮丸(出聖惠方)治虚勞心胷壅悶喘促大小便不利四
肢浮腫
陳橘皮(二兩湯浸去白穣焙)紫蘇子(三分微炒)漢防己甘遂(各半)
(兩煨微黃)桑根白皮(剉)甜葶藶(隔紙炒令紫黃)赤茯苓木通
(各一兩剉)郁李仁(一兩湯浸去皮尖微炒)
右為末煉蜜和搗三二百杵丸如梧桐子大每服空
心及晩食前以薑棗湯下二十丸
赤茯苓湯治虚勞徧身浮腫心腹氣脹大小便澁
赤茯苓(去黑皮)防己㯽榔(煨剉)桑根白皮(剉)甜葶藶
(隔紙炒令紫色)木通(剉)陳橘皮(湯浸去白穣焙)郁李仁(湯浸去皮炒各一兩)
右麄搗篩每服三錢水一盞半煎至七分去滓食前
温服以大小便利為度
人参湯治虛勞却氣臍腹及面目浮腫
人参(一兩)鼈甲(醋浸去裙襴炙黃二兩)柴胡(去苖)當歸(切焙)枳殼(去穣)
(麩炒用)甘草(炙剉各一兩)白㯽榔(一枚剉)桃仁(七十枚湯浸去皮尖别研)
右麄搗篩每服三錢童子小便一盞浸一宿平旦煎
至七分去滓空心温服若女人病加牛膝一兩
防己丸治虚勞脾腎不足身面浮腫卧即脹滿喘痰
嗽胷膈痞悶大小便不利漸成水氣
防己(一兩半)杏仁(去皮尖雙仁麩炒三分)赤茯苓(去黑皮)郁李仁
(湯浸去皮尖麩炒)紫蘇葉(各一兩)苦葶藶(炒香三兩一分)陳橘皮(湯浸)
(去白焙一兩)
右為末煉蜜和丸如梧桐子大空心食前温酒下三
十丸
麻仁散(出聖惠方)治虚勞四肢浮腫
大麻仁商陸防風(去蘆頭)附子(炮製去皮臍)陳橘皮
(湯浸去白穣焙)漢防己(各一兩)
右為末每服五錢以水一大盞入赤小荳一百粒煎
至五分去滓食前温服
虛勞目暗(附論)
夫肝候於目而臟於血血為榮養於五臟今臟腑已有
勞傷則血氣俱虚五臟既虛則不能榮養於目故令昏
暗也
方
還睛丸(出聖惠方)治虚勞目暗
兔絲子(一兩酒浸三日曝乾别搗為末)真粉(三分細研)遠志(去心)防風(去蘆)
(頭)蔓荆子車前子(各半兩)石斛(去根剉)白茯苓(各一兩)
玄参人参(去蘆頭)木香决明子地膚子蕤
仁(湯浸去赤皮)芎藭羌活羚羊角屑(各半兩)熟乾地
黃(一兩)枸杞子(半兩)牛膝(一兩去苖)薯蕷甘菊花黃蓍
(剉)地骨皮(各半兩)覆盆子(三分)兔肝(二兩炙微黃)
右為末煉蜜和搗三五百杵丸如梧桐子大每服食
前以温酒下三十丸粥飲下亦得忌熱麵葷辛生冷
羚羊角丸(出聖惠方)治虛勞乏弱四肢無力頭目昏暗身體
疼痛不欲喫食
羚羊角(三分)鹿茸(一兩半塗酥炙)山茱萸防風(各三分去蘆頭)牛
膝(一兩半去苖)肉蓯蓉(一兩酒浸一宿刮去皺皮炙乾)薯蕷蜜蒙花
當歸(各三分)白茯苓(一兩)黃蓍(剉三分)兔絲子(一兩酒浸三日)
(曝乾别搗為末)人参(三分去蘆頭)五味子(半兩)桂心(三分)細辛地
膚子甘菊花决明子青葙子(各半兩)熟乾地
黃附子(各一兩炮製去皮臍)甘草(半兩炙微赤剉)磁石(二兩燒醋淬七徧搗)
(碎細研水飛過)車前子(三分)
右為末煉蜜和搗五七百杵丸如梧桐子大每服以
温酒下三十丸日服三棗湯下亦得忌炙煿熱麵葷
辛
車前子丸(出聖惠方)治虚勞氣目昏暗身體少力
車前子(一兩)磁石(二兩燒醋淬七徧搗碎細研水飛過)石斛(一兩去根剉)兔
絲子(二兩浸酒三日曝乾别搗為末)熟乾地黃遠志(去心)澤瀉
牛膝(各一兩去苖)桂心(半兩)蒺藜子(微炒去刺)白茯苓山茱
萸五味子(各一兩)巴戟(一兩半)肉蓯蓉(一兩酒浸一宿刮去皺皮)
(炙乾)甘草(半兩炙微赤剉)黃蓍人参(各一兩去蘆頭)
右為末煉蜜和搗三五百杵丸如梧桐子大每服空
心及晩食前以鹽酒下三十丸
磁石丸(出聖惠方)治虛勞目暗
磁石(一兩半燒醋淬七遍搗碎細研水飛過)硃砂(細研水飛過)補骨脂(各半)
(兩微炒)肉蓯蓉(酒浸一宿刮去皺皮炙乾)神麴(各三分炒令微黃)遠志(去心)
木香覆盆子五味子(各半兩)乾熟地黃(三分)巴戟
桂心(各半兩)牛膝(去苖)石斛(各三分去根節)甘草(炙微赤剉)薯蕷
車前子(各半兩)
右為末入研了藥令勻煉蜜和搗三五百杵丸如梧
桐子大每服食前煎黃蓍湯下三十丸
地膚子丸(出聖惠方)治虚勞眼痛淚多不明
地膚子(半兩)川大黃(一兩剉碎微炒)栢子仁(三分)蕤仁(半兩去皮)决
明子(三分)甜瓜子青葙子(各半兩)白蒺藜(三分微炒去刺)茺
蔚子(半兩)藍子(三分)兔絲子(一兩酒浸三日曝乾别搗為末)黃連(去鬚)細
辛桂心螢火蟲(各分)
右為末煉蜜和搗三二百杵丸如梧桐子大每空心
不計時候以粥飲下二十丸忌生冷猪肉熟麵葷辛
兔肝丸(出聖惠方)治虚勞肝腎風虚眼膜昏暗不能久視無
力
兔肝(二兩炙微黃)防風(三分去蘆頭)玄参白茯苓(各一兩)羚
羊角屑(三分)人参(去蘆頭)决明子(各三分)車前子(一兩)地骨
皮(三分)枳殼(半兩麩炒微黃去穣)黃蓍(一兩剉)熟乾地黃(一兩)甘菊
花(三分)麥門冬(一兩半去心焙)
右為末煉蜜和搗丸如梧桐子大每服食前以温粥
飲下三十丸
肉蓯蓉丸(出聖惠方)治虚勞目暗遠視無力四肢乏弱
肉蓯蓉(二兩酒浸一宿刮去皺皮炙乾)薯蕷巴戟車前子
黃蓍(剉)覆盆子(各一兩)犀角屑(半兩)兔絲子(一兩酒浸三宿曝乾)
(别搗為末)山茱萸(一兩)熟乾地黃(二兩)人参(去蘆頭)牛膝(去苖)續
斷(各一兩)甘菊花(一兩)
右為末煉蜜和搗三二百杵丸如梧桐子大每服食
前以粥飲下三十丸忌生冷油膩熱麵
羚羊角散(出聖惠方)治虛勞肝腎風虚頭昏目暗四肢少力
羚羊角屑(半兩)黃蓍(一兩)柴胡(一兩半去苖)防風(一兩去蘆頭)人
参(三分去蘆頭)附子(一兩炮製去皮臍)澤瀉(三分)山茱萸覆盆
子决明子車前子青葙子(各一兩)甘草(半兩炙微)
(赤剉)
右為末每服四錢以水一中盞煎至六分去滓不計
時候温服
防風散(出聖惠方)治虛勞肝氣乏弱四肢不收筋骨疼痛目
多昏暗
防風(去蘆頭)山茱萸羚羊角屑(各三分)枳殼(半兩麩炒赤剉)
黃蓍(三分剉)白茯苓(一兩)羌活(三分)黃芩(半兩)當歸(三分)麥門
冬(一兩半去心焙)五味子(半兩)薏苡仁(半兩)
右為散每服三錢以水一中盞煎至六分去滓温服
日三四服
黃蓍散(出聖惠方)治虚勞益肝明目
牛膝(一兩去苖)附子(一兩炮製去皮臍)牡蠣粉(三分)澤瀉(一兩)乾薑
(三分炮製剉)兔絲子(二兩酒浸三日曝乾别搗為末)
右為末煉蜜和搗三五百杵丸如梧桐子大每服空
心及晩食前以温酒下三十丸
白羊肉湯治虚勞羸瘦脚膝無力耳聾盗汗心多怯
悸
白羊肉(二斤去脂膜以水四升煮取二升)杜仲(一兩去麄皮炙微黃剉)白茯
苓(一兩)熟乾地黃(一兩剉)牛膝(去苖)人参(去蘆頭)黃蓍(剉)白
术(各一兩)桂心(三分)磁石(三兩搗碎水淘去赤汁)龍骨(一兩)遠志(一兩)
(去心)
右為散每服四錢用羊肉汁一中盞煎至六分去滓
食前温服之
地黃湯治虛勞耳聾及虚鳴
熟地黃(一兩)磁石(二兩搗碎水淘去赤汁)防風(三分去蘆頭)羌活(三分)
黃蓍(一兩剉)白芍藥木通(剉)桂心(各三分)人参(一兩去蘆)
(頭)
右為末每服用羊腎一對切去脂膜以水一大盞半
煎至一盞去腎入藥末半兩煎至六分去滓空心及
晩食前分煖為二服
菖蒲浸酒方治虛勞耳聾
菖蒲(三分)木通(二兩剉)磁石(五兩搗碎水淘去赤汁)防風(去蘆頭)桂
心(各三兩)牛膝(三兩去苖)
右為細剉用生絹袋盛以酒一匙内藥浸七日後每
日食前煖一小盞服之
普濟方卷二百三十四
