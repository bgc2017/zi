普濟方卷一百十二明周王朱橚撰
諸風門
歴節風(論)
夫歴節風之狀短氣自汗頭眩欲吐手指攣曲身體魁
瘰其腫如脱漸至摧落其痛如刺不能屈伸蓋因飲酒
當風汗出入水或體虚膚空掩護不謹以致風寒濕之
邪徧歴關節與血氣摶而有斯疾也其痛如刺者為寒
多其腫如脱者濕多肢節間黃汗出者為風多遍身走
痒徹骨疼痛晝静夜發如䖝喫嚙者謂之白虎歴節治
法當以温藥觧其風寒濕之毒或用和平劑獨寄生湯
亦可也其白虎歴節遊走痒痛如䖝為之吮夫脾主肌
肉虚則為痒惟進飲食尚庶幾焉而䖝亦得飲食其間
不至於頻囓也書曰若藥弗暝眩厥疾弗瘳似此證候
一名厲風須當大作湯丸未可拘以平常淺近之劑
歴節風若久不治者令人骨節蹉跌變成癩病不可不
知古今不問貴賤往往苦之此是風之毒害者也治之
雖有湯藥而並不及松膏松節酒若羇旅家貧不可急
辦者服猪湯猶勝不治但於痛處灸三七壯佳
方
海桐皮散(出直指方)治歴節走注骨節疼痛
獨活(水浸焙)萆薢(水浸焙)川芎當歸(各三分)桃仁(去皮焙)
天麻疎桂牛膝麻黃(去節)枳殼海桐皮
白芍藥川烏(去皮臍)松節防風杜仲(薑製)甘草
(炙各半兩)麝香(一分)虎脛骨(一兩酒炙黃)
右粗末每服二錢薑五片棗二枚食前煎服
川烏頭丸(出聖惠方)治歴節風疼痛發歇不止
川烏頭(半兩鹽拌炒令黃去皮臍)白花蛇肉(一兩酒浸炙微黃)雄黃(半兩)
(研)白殭蠶(微炒)天南星(微炒各一兩)麝香(研)硃砂(細研各半兩)
膩粉(一分)天麻當歸天雄(炮製去皮臍)乾蝎(微炒各一兩)
麻黃(半兩去根節)蟬殼(一分炒)芎藭地龍乳香(各半兩)
右搗羅為散入研了藥更研令細煉蜜和搗三五百
杵丸如桐子大每服以温酒調下十五丸
雄麝丸(出聖惠方)治歴節風骨節疼痛變急痺頑
安息香五靈脂天麻(各一兩半)地龍(淨三斤)全蝎(微炒)
雄黃(各半兩)白殭蠶(微炒三分)麝香(一分)烏蛇(酒浸取肉炙)天雄
(炮去皮臍)當歸川烏(去皮臍)川芎南星(炮)官桂虎
脛骨(酒炙黃各一兩)川獨活(二兩)
右為末煉蜜為丸桐子大每服十五丸食前温酒下
一方有敗龜無地龍忌猪雞魚肉犬
酸棗仁散(出聖惠方)治歴節風疼痛
酸棗仁(一兩半炒)敗龜(二兩酥炙令黃)羌活(二兩)虎脛骨(二兩酥炙令黃)
秦艽(去苗)防風(去蘆頭各一兩)牛膝(一兩去苗)芎藭(一兩半)桂心
骨碎補茵芋附子(去皮臍)枳殼(麩炒微黃去瓤各一兩)當
歸(一兩半)木香(一兩)
右搗羅為散每服以温酒調下二錢空心及晩食前
服
虎骨丸(出聖惠方)治歴節風疼痛
虎脛骨(六兩)硼砂(一兩以醋浸化以虎骨上塗酥盡為度)桂心地龍
(一兩半炒)赤芍藥(一兩)芫花(三分醋拌炒令乾)海桐皮(剉)牛膝(去苗)
(各一兩)乾蝎(三分微炒)側子(炮去皮臍)羌活(各一兩)
右搗羅為末煉蜜和搗三五百杵丸桐子大每服食
前以温酒下二十丸或三十丸
錫蘭脂丸治風寒客摶血氣凝澁不通歴節疼痛甚者
短氣肢節不得屈伸
錫蘭脂白殭蠶(炒)芎藭藿香葉天南星(炮)
白芷甘松(去土)乳香楓香脂羌活(去蘆)自然銅
(醋淬一兩)骨碎補(去皮毛半兩)糯米(炒令黑色二兩)烏頭(新汲水浸一宿去皮)
(臍切焙乾一兩)
右為末煑糯米粥為丸如桐子大每服五丸至七丸
炒地黃酒下食後卧服
茯神散(出聖惠方)治歴節風手脚曲戾疼痛心神悶亂
伏神防風(去蘆)當歸天雄(去皮臍炮)麻黃(去根節)甘草
(炙)芎藭獨活遠志(去心)丹參桂心酸棗仁
(焙各一兩)
右搗篩為散每服三錢以水一中盞入生薑半分煎
至六分去滓每於食前温服
萆薢散(出聖惠方)治歴節風四肢疼痛不可忍
萆薢(剉)漢防風赤芍藥桂心松節丹參
當歸茵芋五加皮側子(炮去皮尖)牛膝(去苗各二兩)
枳殼(半兩麩炒微黃)
右搗粗羅為散每服二錢以水一中盞入生薑半分
煎至六分去滓食前温服忌生冷猪魚雞犬肉
松脂散(出聖惠方)治歴節風筋骨肢節疼痛久不瘥
松脂(五兩桑灰汁一斗煮至五升已來傾入冷水内放凝别用漿水一斗再煑至三升已來又)
(傾入冷水内凝又用清水一斗煑至五升已來又傾入冷水内凝取出乾即同入藥用)虎骨
脛(酥炙令黃)天雄(炮去皮臍)牛膝(去蘆各二兩)酸棗仁(二兩炒)薏苡
仁(三兩)羌活(二兩)白附子(炮二兩)桂心當歸(微炒各一兩)没
藥(二兩)麝香(一錢研)
右搗羅為散入研藥令勻每服食前以温酒調二錢
虎骨散(出聖惠方)治歷節風手足擡舉不起頑痺不仁
虎骨脛(二兩酥炙黃)海桐皮(炒去刺)桂心天雄(一兩剉)麻
黃(去根節)羌活天麻白蒺藜(炒)道人頭牛蒡
子(炒各一兩)仙靈脾(二兩)牛膝(二兩去苗)
右搗羅為散每於食前以豆淋酒調下二錢
桂心散治歴節風四肢疼痛筋節不利
肉桂(二兩去粗皮)麻黃(去根節)海桐皮(剉)川烏頭黑豆
(二兩炒)五加皮防風(去蘆)牛膝(去苗)松節(剉)道人頭(一兩)
附子(二兩去皮臍)
右搗細為散每服食前以温酒送下二錢
羌活湯治歴節風身體骨節疼痛不可屈伸舉動不能
羌活(去蘆)桂(去粗皮)芍藥熟乾地黃(焙)葛根(剉二兩)甘
草(一兩炙)防風(去义)當歸(切焙)芎藭(各一兩)麻黃(去根節去末焙二兩)
右粗搗篩每服五錢水一盞半酒半盞入薑一棗大
切同煎至一盞去滓温服空心日午夜卧各一
茯苓湯治歴節風手足曲戾言語狂亂
赤茯苓(去皮)防風(去义)當歸(焙)白箭乾薑(炮)甘草(炙二)
(兩)獨活(去蘆)遠志(去心)附子(去皮臍炮)人參(各一兩)
右剉如麻豆大每服先用水三盞黑豆半匙棗二枚
劈破生薑半分煎至一盞半去滓入藥末五錢煎至
一盞去滓温服空心午夜卧各一
紫桂散(出聖惠方)治歷節風疼痛不可忍
桂心(去粗皮)防己赤茯苓(去黑皮)芍藥(各四兩)人參(二兩)
白术(四兩)甘草(炙剉五兩)防風(去蘆三錢)烏頭(炮去皮臍七枚)當歸(焙一)
(兩)
右剉如麻豆每服三錢水一盞酒少許生薑半分同
煎至七分去滓温服空心日午臨卧各一服但忌一
切發物
烏頭丸(出聖惠方)治歷節風筋攣骨疼不得屈伸
烏頭(燒存性)藿香縮砂(去皮炒)甘松(去土酒浸)白芷乾
薑(炮二兩)芎藭天麻當歸(切焙一兩)雄黃(研一分)
右為末煉蜜如彈子大空心午時臨卧茶酒送下一
丸
犀角湯(出千金方)治熱毒流於四肢歷節腫痛方
犀角(二兩)羚羊角(一兩)前胡黃芩梔子仁麝香
(各三兩)大黃升麻(各四兩)䜴(一升)
右㕮咀以水九升煑取三升去滓分三服
桂心散(出聖惠方)治歷節風疼痛不可忍肢節無力
丹參桂心牛膝(去苗)附子(去皮臍炮)當歸赤芍
木香萆薢(剉)麻黃(去根節各一兩)
右搗篩為散每服三錢以水一中盞入薑半分煎至
五分去渣每於食前温服忌猪雞犬肉生冷油物
赤芍藥散(出聖惠方)治歷風骨節疼痛四肢徹腫行動無力
赤芍(二兩)附子(一兩炮製)桂心(二兩)芎藭當歸(二兩)漢防己
萆薢(各一兩)桃仁(半兩湯浸去皮尖雙仁麩炒黃)海桐皮(二兩)
右羅為散每服五錢以水一大盞入薑半分煎至五
分去滓於食前温服忌發物
海桐皮散(出聖惠方)治歷節風身體四肢無力骨節疼痛
海桐皮(二兩)附子(三兩炮製)麻黃(二兩半去根節)天麻牛膝(去苗)
(各三兩)桂心(一兩)防風(一兩半去蘆)當歸(一兩)酸棗仁(一兩炒)
右搗羅為散每服三錢以水一中盞入薑汁半分煎
至六分去滓於食前温服
天雄散(出聖惠方)治歷節風流入腰膝疼痛
天雄(製)獨活桂心當歸(各一兩)酸棗仁(研二兩炒)木
香(一兩)乾蝎(半兩)枳殼(半兩製去心)麝香(一分研)
右搗細羅為末研入麝香令勻每服食前以温酒調
下二錢忌生冷油膩之物猪魚雞犬肉
茵芋丸(出聖惠方)治歷節風疼痛皮折及血出者
茵芋狗脊麻黃(製各三分)丹參五加皮杜仲
(去粗皮二兩)硃砂(三分研飛過)甘草(半兩炙)側子(一兩炮製)
右搗羅為末研令硃砂和勻煉蜜丸桐子大每服食
前以温酒下二十丸忌羊肉
防己湯(出千金方)治歴節風四肢疼痛如錐刺不可忍者
防己茯苓白术桂心生薑(各四兩)甘草(三兩)
人參(二兩)烏頭(七枚)
右㕮咀以苦酒一升水一斗煑取三升半一服八合
日三夜一常覺焦熱心惚惚然慎勿怪也若不覺復
合服以覺為止用烏頭去皮熬令黑乃堪用不然恐
毒人宜慎之一方有附子半兩無烏頭一方不用苦
酒
黃耆湯治歴節風日夜疼痛
黃耆(四兩)防風(去乂)附子(一兩半製)芎藭(一兩)麻黃(五兩製淨)當歸
(焙一兩)甘草(炙半兩)芍藥(一兩)
右剉如豆每服五錢水一盞半入棗二枚去核生薑
一分碎煎至一盞去滓温空心日午夜卧各一服
人參湯(出聖惠方)治歴節風疼痛日午發歇不可忍
人參(二兩)白术(四兩)桂(製)防己(各三兩)甘草(二兩剉炙)烏頭(炮製)
(七個)防風(三分去义)赤茯苓(去皮二兩)
右剉如麻豆每服四錢水一盞半生薑三片同煎一
盞入醋少許更煎三四沸去滓服日二夜一當覺熱
痺未覺加藥末并醋如前煎服覺熱痺即止
白术湯(出聖惠方)治歴節風四肢疼痛不可忍
白术防己(各三兩)甘草(二兩炙)附子(半兩炮製)桂(去皮)人參
(各三兩)當歸(焙)芍藥(各一兩)
右剉如麻豆每服四錢以水一盞半生薑三片煎至
一盞入醋少許煎三四沸去渣温服當覺體中熱痺
未覺加藥末并醋如前法煎服忌一切發物之類
麝香丸(出聖惠方)治歷節風疼痛發歇不可忍
麝香(研一錢)龍腦(研半錢)木香(半兩)蠐螬(紙褁煨研三枚)壁虎(研三)
(枚)地龍(去泥研五條)乳香(一錢研)草烏(三枚去皮骨)
右將草烏木香搗羅為末合研勻為丸如乾入酒少
許煑麵糊丸桐子大每服三十丸臨卧乳香酒下
透關散(出聖惠方)治歴風四肢攣急疹痺疼痛難忍短氣汗
出
麻黃根(五兩)天南星(半兩炮)葳靈仙(去土半兩)萆薢當歸
(切焙)人參天麻(各一兩)赤小豆(水浸去皮尖焙半升)
右為末每服半錢或一錢温酒調下食前後臨卧服
附子八物湯治歴節風四肢疼痛如搥不可忍者
獨活散治歷節風
獨活(去蘆半兩)玄參(一兩)生犀角(屑二兩)升麻(三兩)䜴(二合)惡實
根(半兩剉)生乾地黃(半兩剉)
右為散每服三錢空心煎米飲調下日二
芍藥知母湯(出三因方)治諸肢節痛身體魁瘰脚腫如脱頭
眩氣短吐
桂心知母防風(各四兩)芍藥甘草(炙)麻黃(去節)
附子(二兩炮製)
右剉為散每服四錢水一盞半薑五片煎七分去滓
空心服一方有白术川芎杏仁半夏一方有白术無
麻黃名知母湯
大棗湯(出千金方)治歷節風疼痛
大棗(十五枚)附子(一枚)甘草(一尺)黃耆(四兩)生薑(二兩)麻黃(五兩)
右㕮咀以水七升煑取三升每服一升三日服
趁痛丸(出仁存方)治走疰歷節諸風軟痛卒中倒地跌撲傷
損
草烏(三兩不去皮尖)熟地黃南星半夏麴殭蠶
烏藥(各二兩)
右為末酒糊為丸如桐子大日乾每服十五丸空心
夜卧温酒下如跌撲損傷用薑汁和酒研十數粒塗傷
處卒中惡倒地薑汁茶清研十五丸灌下立醒
秦艽湯治歷節風骨節疼痛日夜不可忍
秦艽(去苗土)防風(各二兩去义)黃耆(三兩)附子(去皮臍炮製)當歸
(一兩切焙)麻黃(去根節焙四兩)
右剉如麻豆大每服五錢以水一盞半生薑三片同
煎至一盞去滓温服之空心併二服臨卧并二服厚
覆微出汗慎外風
防風湯(出聖惠方)治歷節風週身百節疼痛腰脚痿弱
防風(二兩去义)白术(一兩)白蘚皮(二兩)桂(一兩三分去粗皮)黃耆(二兩)
(剉)薏苡仁(三兩炒)
右粗搗篩每服四錢水一盞半生薑三片煎至一盞
去滓温服日三夜一
附子湯治歷節風疼痛日夜不可忍
黃耆(四兩)甘草(炙)防風(半兩去义)附子(一兩半製去皮臍)小黑豆
(一兩炒)麻黃(去根節焙六兩)
右如麻豆大每服三錢以水一盞生薑三片大棗一枚
劈破同煎至八分去滓温服之日三夜一一方無小
黑豆
麻黃散(出本亊方)歴節無汗宜發汗
麻黃(一兩一分)羌活(一兩)黃芩(三分)細辛(華隂者佳)黃茋(各半兩)
右為粗末每服五錢水二盞煎至八分去滓温服接
續三四服有汗慎風一方無黃芩
茵芋丸(出本亊方)治歷節腫滿疼痛
茵芋硃砂薏苡仁(各一兩)牽牛子(一兩半)郁李仁
(半兩)
右細末煉蜜為丸桐子大輕粉為衣每服十丸至十
五丸二十丸五更初温水下到晩未利可二三服快
利為度白粥將息
牛蒡子散(出本事方)治風熱成歷節攻手指亦作腫麻太甚
作攻肩背兩膝遇暑熱或大便秘即作
牛蒡子(三兩)新豆䜴(炒)羌活(一兩)生地黃(二兩半)黃茋(一兩)
(半)
右為細末湯調二錢服空心食前日三服此病多胸
膈生痰久則赤腫附著肢節久久不退遂成厲風此
孫真人所預戒也宜早治之
烏頭湯治歷節痛不可屈伸
烏頭(五枚以水二升煎一升去烏頭)甘草麻黃(去節)芍藥黃茋
(各五錢)
右剉為散每服四錢水二盞煎至七分去滓投前蜜
煎一合空腹温服一方有生薑桂心大棗無黃茋麻
黃治寒疝腹中絞痛賊風入肚攻五臟拘急不得轉
側呌呼發作有時令人足手厥冷
乳香大丸治氣血衰弱風毒攻注歴節疼痛
乳香(研)没藥(一兩研)五靈脂(去石炒四兩)烏頭(炮製去皮臍一兩半)
右為末同和勻滴水成丸和小彈大硃砂為衣每服
一丸研薄荷酒化下日三服
仙靈脾煎治歴節風疼痛手足頑痺行步艱難
仙靈脾(二斤)黑豆(二升)茄子根(二斤)
已上三味細剉都以水三斗煑一斗去滓更煎至五
升即止
桂心羌活(各一分)芎藭(二兩)敗龜(一兩酥炙黃)虎脛骨(酥炙)
防風(去蘆)萆薢(剉)當歸安息香赤箭(各一兩)防子
(二兩炮製)乳香
右搗羅為末入於前藥三味汁中以慢火煎柳木篦
攪勿令住手可一炊時止盛於瓷器中每服食前以
温酒調下一茶匙忌生冷油膩猪雞犬肉
松節酒治歷節風四肢疼痛猶如解落
松節猪椒葉(各三十斤細剉各用水四石取煑二石)
已上二味澄清合漬乾麴五斤候發糯米四石五斗
釀之依家釀法四釀勿令傷冷熱第一釀時下後諸
藥
柏子仁天雄萆薢芎藭(各五兩)秦艽(六兩)人參
茵芋防風(十兩)磁石(十二兩末)獨活(十五兩)
獨勝散治風毒腫白虎病名歷節風(一名葱白熨方)
右用三年釅醋五升熱煎三五沸切葱白三升煮一
沸漉出布熱褁當病處熨之一方治風毒腫白虎病
煑無葱
没藥散治歷節風百骨疼痛晝夜不可忍
没藥(半兩研)虎脛骨
右為末每服二錢温酒調下日三服不計時候一方
用虎脛骨
古聖散治歷節風脈拘攣骨節疼痛
漏蘆(半兩麩炒)地龍(去土炒半兩)
右為末先用生薑二兩取汁蜜二兩同煎五沸入好
酒五合以瓷器盛每用七分盞調藥末一錢半温服
不拘時
治歷節諸風百節疼痛不可忍者
用松脂三十五斤煉五十遍酒煑百遍不能五十遍
亦可用以牛酥三升温和松脂三升熱攪令極勻旦
空腹酒服方寸日三數數食麵粥為佳慎血腥生冷
物酢果子百日以後瘥
治歷節風亦治腫氣風
用牡驢骨煑作湯浴漬身
虎骨酒(出卧後方)治歷節風方
用松葉三十斤酒二石五斗漬三七日服一合日五
六度或用松節亦可或用松脂亦可
療歷節諸風酸痛不可忍唐梁新見一朝士診之曰風
疾已深請速歸去其朝士復見鄜州馬醫趙鄂乃復
診之言疾危與梁說同遂用此法而愈
用消梨不限多少咀齕不及絞汁而飲旬日惟喫
消梨頓爽
攝風酒(出危氏方)治白虎歷節風及諸般風濕流注四肢大
風鶴膝一切風疾熱毒之類
尋風藤(一兩)五加皮(一兩半)虎脛骨(二錢半)烏藥(五錢)石南
葉青木香(各二錢)蒼术骨碎補(七分半)三角尖(一兩)
(石上生者佳)葳靈仙川續斷當歸滴乳香川
羌活北細辛(各二錢半)青藤根(一兩)川牛膝(四錢)防風
蘇木甘草節(各五錢)南木香(二錢半)生薑(一兩半)石薜
荔(一兩石上生者佳)川烏頭(分作四分止生用一分)
右剉碎要無灰酒一壜將藥盛於布袋内放酒壜中
油紙封縛以鍋内盛水將酒壜坐於鍋内慢火自辰
煑至午連壜取出放冷每日不拘時隨意温服藥酒
恐夏月停久作酸只半料用小壜酒依上煑服
虎骨散(出直指方)治白虎風歴節走注痒痛不得屈伸
虎脛骨(酒炙黃一兩)白花蛇(酒浸取肉炙黃)天麻自然銅(煆醋)
(淬七次)防風白附子梹榔官桂當歸羌
活牛膝白芷川芎殭蠶(炒去絲各二兩)全蝎
地龍(去土)乳香没藥雄黃(各半兩)麝香(一分)
右末每服二錢食前以豆淋煖酒調下
羌活湯治白虎歷節風毒攻注骨髓疼痛發作不定
羌活(二兩去蘆)附子(炮去皮臍)秦芁(去蘆)桂心(不見火)木香(不見火)
川芎當歸(去蘆)川牛膝(去蘆)桃仁(去皮尖麩炒)骨碎補
防風甘草(炙半兩)
右㕮咀每服四錢水盞半薑五片煎至七分去滓温
服不拘時
治白虎風歷節風痛者狀如虎咬
白芥子大戟木鱉子甘遂乳香川烏
右各等分細末水糊丸桐子大每服八丸酒下
麝香丸治白虎歷節諸風走注疼痛遍身及脚氣作痛
遊走無定狀如䖝噬晝静夜劇一切手足不測疼痛
古今以來無問貴賤往往苦之此風毒害也
川烏(大八角者三枚)全蝎(二十個)黑豆(二十一枚)地龍(半兩並生用)
右細末入麝香半字糯米糊丸菉豆大每服七丸甚
者十丸夜卧令腹空酒温下微出汗冷一身遍瘥一
方治諸風疼痛者用酒糊丸冷酒吞下名蠲痛丸今
醫家以草烏代川烏尤妙凡是歷節及不測疼痛一
二服便瘥大歙川一貴家婦人遍身走注疼痛至夜
則發如蟲齒其肌多作鬼邪治予曰此歴節病也三
服愈
芥子膏治白虎歷節風痛甚肉裡枯虚生䖝遊走痒痛
兼治痺疾半身麻木殺傅尸䖝
用正川椒色紅大者去子并合口以黃綿紙二重
折於爐上炒出汗取頓地上用炒盆蓋以灰圍盆
邊約時許為末老酒浸白糕為糊丸桐子大每服
三四丸食前鹽湯下治痺辣桂煎湯下腰痛茴香
酒下腎寒鹽湯下
又方(出直指方)
用雞子揩患處呪三遍願送糞堆頭勿反顧白虎糞
神愛喫雞子患者下飯用黃脚雞為妙可用抱雞來
壓之其痒自止白虎鬼古人言如猫在糞堆中今時
人掃糞莫置門下令人病以此治之不過三度即瘥
陳藏器云白獅子主白虎病廣東人呼為歷骨風置
白獅子於病者前自愈此壓伏之義也
定痛丸治走注歴節諸風軟痛卒中倒地跌撲損傷
草烏蒼术晩蠶砂(各等分)
右為末酒糊丸赤土為衣温酒送下
治歷節風丸子方
川牛膝(一兩)木瓜(一兩)防風(一兩)天麻(一兩酒浸蒸)没藥(三錢研)
骨碎補(一兩去苗)狗脊(一兩去毛)附子(一兩炮製)乳香(四錢研)細辛
(七分)薏苡仁(一兩)虎骨(一兩炙)續斷(七分)五靈脂(一兩好醋煮使灰池)
(以紙隔領在紙上滓不可使)
右為細末醋煑薏苡仁粉為丸桐子大用下見藥方
浸酒下五六十丸專忌笋芋腥膩發脚氣之物一日
三服
松節酒方
當歸(一兩)熟地黃(一兩)松節(一兩)列節(一兩)牛膝(一兩)
右為粗末以絹袋盛藥使無灰酒二百盞浸三日方
可喫如藥酒一盞服藥即以生酒一盞添入予表弟
武東叔年二十餘患歷節風痛不可忍涪城馬東之
以此方療之
獨活寄生湯治歷節走注骨節疼痛風濕氣毒
桑寄生獨活(各三兩)白芍當歸杜仲(製)防風
熟地牛膝白茯苓細辛秦艽桂心
芎藭人參甘草(各二兩)
右㕮咀每四錢水煎至空心服
又方(出聖惠方)治歷節諸風百節疼痛晝夜不可忍者
虎脛骨(一具塗酥炙令黃)
右搥碎以絹袋盛用清酒二斗浸五夜隨性多少煖
飲之一方用虎頭骨
治歷節風(出本草方)
以熊骨煑湯浴之
治歷節風四肢疼痛如解落者
用松脂二十斤酒五斗漬三七日每服一合日進五
六服
治骨風腰膝痛行履不得遍身瘙痒
何首烏(味苦大而有花紋者)牛膝(味苦酸而平惡龜甲畏白前)
右二味各剉一斤以好酒一斗浸七夜曝乾於木臼
内搗羅為末煉蜜丸桐子大每服空心食前酒下三
五十丸
紫白癜風(論)
夫紫癜風之狀皮膚皺起生紫點搔之皮起而不痒痛
是也此由風邪夾濕客在腠理榮衛壅滯不得宣流藴
瘀皮膚致令色紫故名紫癜風
白癜風之狀皮膚皺起生白斑點是也由肺臟壅熱風
邪乘之風熱相併傳流榮衛壅滯肌肉久不消散故成
此也肺有壅熱又風外傷於肌肉熱與風交並邪毒之
氣伏流於腠理與衛氣相搏不能消散令皮膚皺起白
斑故名白癜風也
方
烏蛇浸酒方(出聖惠方)治風及白癜紫癜
烏蛇(六兩酒浸去皮骨炙黃)防風(去蘆)桂心(各二兩)熟乾地黃(四兩)
白蒺藜(二兩去刺炒)天麻(三兩)五加皮(二兩)羌活(三兩)牛膝(去苗)
枳殼(麩炒微黃各三兩)
右細剉以生絹袋盛以無灰酒二斗於瓷甕中浸封
頭七日後開每日三度温飲一小盞忌毒滑物猪雞
肉
癜風方(出危氏方)
雄黃硫黃黃號丹蜜陀僧天南星
右等分為末先用薑汁擦患處再用薑蘸藥末擦
擦後漸黑次日再擦黑散則無事矣
四神散治紫白癜風
雄黃雌黃硫黃白礬(透明者佳)
右各等分研為末每用時先浴令通身汗出次以生
薑蘸藥擦患處良以熱湯淋洗當日色淡五日除根
治皮風紫白癜風
赤芍藥當歸苦參(各半兩)赤土(一兩)
右為細末生猪脂二兩熬油去滓同蜜一兩作一處
調藥隔一夜每日一大匙熱酒調下空心食前後各
一服二藥並忌雞鴨無鱗魚豆腐等物
治紫白癜風
生砒霜白&KR0552;泥&KR0552;(各一錢)
右為末用生茄子蒂擦患處先浴後擦
玉粉膏(出聖惠方)治赤癜白癜風
硫黃明白&KR0552;(並生用)
右為末薑汁調茄蒂蘸擦兩三次一方用米醋調塗
之一方治風熱生風刺者入黃丹少許以津液調塗
傅之洗潄罷臨卧服防風通聖散效速
治赤白癜大有神效
貝母白部(各等分)
右為細末用薑自然汁調擦癜上
硫黃方治赤白癜風
詩曰赤癜白癜兩般風附子硫黃最有功薑汁調勻
茄蒂擦一擦之後更無蹤白癜用白茄蒂紫癜用紫
茄蒂如用藥時先以布擦洗其瘡令損却以茄蒂蘸
藥擦一方去附子加礜石專治白癜一方用雞子一
枚好醋浸過夜針刺小孔&KR0377;取清液入砒霜菉豆許
和勻將粗布痛擦患處以指點藥揩之亦妙一方治
紫癜風再入胡粉一分膩粉少許同以柳汁和勻臨
卧揩三五遍並瘥
硫黃膏治紫白癜風(方見歷節風類)
治紫白癜風(出危氏方)
用硫黃一兩米醋煑一日海漂硝二個並為細末浴
後以生薑蘸藥熱擦謹風少時數次絶根
皂角散治諸般癜風方
治紫白癜癬汗斑
用蒼耳葉勤擦搽三日愈
白花蛇散治紫白癜風
白花蛇(酒浸去皮骨炙一兩)麻黃(去根節)天麻何首烏(去黑皮)
天南星(炮)白附子(炮)桂(去粗皮)萆薢白鮮皮羌
活(去蘆)蔓荆子(去皮)白殭蠶(炒)防風(去蘆)犀角(鎊各半兩)磁石
(醋淬研一兩)原蠶蛾(一分炒)
右將一十五味搗羅為散入磁石研勻每服二錢食
前温酒調下忌熱麵雞猪魚蒜等物
酸石榴丸治紫癜風大效
酸石榴(十顆去皮以瓷盆盛飯上蒸爛絞取汁用之妙)梨(二十顆去皮核研絞取汁)羌
活(去蘆)人參防風(去蘆)乾薄荷葉(各一兩)茺蔚子白
附子(炮)苦參犀角(鎊)烏啄(炮製去皮臍)
右除二味汁外搗羅為末將汁熬成膏和丸桐子大
每服二十丸温酒下不拘時候
烏蛇散治&KR0857;麻紫癜風
烏蛇(酒浸去皮骨)防風(去蘆)羌活(去蘆)人參玄參沙參
苦參丹參白附子(炮)蒺藜子(炮去角各一兩)
右為末每服一錢温酒調下
灰藋塗方(出聖惠方)治紫癜風
灰藋(不拘多少燒灰用紙襯淋取汁煉金如膏約兩匙許)雄黃丹砂膩
粉麝香蝦蟆灰石硫黃礬石灰(各一錢)
右將七味同研如粉與鍊了灰藋濃汁攪煎如膏塗
之乾即易膏謹以醋潤之
代赭丸(出聖惠方)
代赭鐵粉(細研各一兩)白礬(二兩生用)
右搗研令勻細以水浸蒸餅和丸菉豆大每服不計
時候用温蜜酒下二十丸以蜜湯下之亦得
硫黃膏治紫癜風
硫黃(一兩研)雄黃(三分研)白礬(一兩研)硼砂白附子(各半)
(兩)附子(三分炮製)蛇蜕(一條)
右搗羅為末入研了藥令勻用油四兩黃臘二兩先
煎油三五沸下臘後入藥末調煎成膏每取塗摩所
患處日三度用之效
滌風散治紫癜風
防風(去蘆)䗶稍(炒各一兩)白花蛇頭(二枚酒浸炙)
右為散每服一錢温酒調下
五倍子膏治紫癜風點點相連
五倍子(一分為末)膩粉(二錢)砒霜(研半錢)
右同研勻細以醋調為膏盛以瓷盒每浴罷勻揩患
處速着衣慎風乃便洗手
羊蹄根塗方(出聖惠方)治紫癜風
羊蹄根(自然汁半合)生薑(自然汁半合)石硫黃(研如粉四錢)
右將二汁與硫黃末同研令粘塗患處一日不得洗
不過兩上瘥
治紫癜風
硫黃(二兩)砒霜(少許)青黛(一兩)
右細研用布子三五寸無灰酒浸一夜取出令乾再
用酒漬濕布子上前三藥擦令勻遍先浴罷用藥布
揩令赤為度如是白癜風即不使青黛
雄黃散塗方治紫癜風(方見别門)
牡蠣散治紫癜風
牡蠣膽礬(各半兩)
右生用為散好醋調摩患處
胡桃塗方治紫癜風白癜風
初結青胡桃(一顆取外皮用)石硫黃(一皂子許研如粉)
右先取胡桃皮切研如膏入硫黃末和勻塗之一方
有白礬
桑枝煎(出聖惠方)治紫癜風
桑枝(十斤)益母草(三斤剉)
右以水五斗慢火煑至五升去滓入小鐺内熟為膏
每夜卧時用温酒調服半合
硫黃膏治紫癜風又治白癜風
雌黃(七分研)木蘭皮白术(各八分)苦參芎藭麻
黃(去節)山茱萸甘草(炙)狗脊枳實(炙各四兩)秦芁
沙參細辛牛膝白斂人參當歸薯
蕷白芷(各五分)防風附子(炮)蒼耳子(各六分)
右為散酒服方寸日再漸漸加至二忌生葱芥海藻
菘芋猪肉桃李等
烏蛇散治白癜風身體痿麻
烏蛇(三兩酒浸去皮骨)白殭蠶(炒)胡麻子獨活(去蘆)防風
(去蘆)天麻(各二兩)烏頭(炮製)白附子(半兩炮)細辛(去苗葉)桂(去粗)
(皮)枳實(麩炒)蟬蜕(去土)天南星(一分炮)
右為細散每服温酒調下二錢不計時候
防風湯治風熱薰蒸皮膚白癜
防風(去蘆)地骨皮王不留行山梔子仁(炒)荆芥
穗惡實(各一兩炒)甘草(炙三分)人參生乾地黃(焙各一兩)
右粗搗篩每服三錢水一盞入惡實根二寸同煎至
七分去滓温服不計時候
苦參散(出聖惠方)治肺臟久積風毒皮膚生白癜
苦參(剉)烏蛇(酒浸去皮骨炙各三兩)露蜂房(微炙)松脂附子
(炮製)梔子仁木蘭皮(各二兩)
右為細散每服温酒調下二錢不計時候宜常喫蘿
蔔菜勿食雞雀肉忌猪魚大蒜濕麵等一方有防風
白斂散(出聖惠方)治白癜風遍身斑點瘙痒
白斂天雄(各三兩去皮臍炮)商陸(一兩)黃芩乾薑(各二兩)
躑躅花(一兩酒拌炒令乾)
右為細散每於食前以温酒調下二錢
又方(出聖惠方)
附子(二兩去皮臍)凌霄花(一兩)川烏頭(二兩去皮臍)防風(二兩去蘆)
露蜂房躑躅花(各一兩)
右細剉以猪脂三斤煎煉看藥黃焦去滓候冷於瓷
盒中盛用摩風癜上以瘥為度
治白癜風
雞子(兩枚和殼以米醋三升浸七日取白)石硫黃(半兩研)附子(去皮臍生用一)
(枚重半兩者)栗米(二錢)
右將後三味搗羅為末以前雞子白調稀糊臨用藥
先以葛布揩患處令赤塗之
追風丹治白癜風
蒼术(米泔浸焙)何首烏荆芥穗苦參(各等分)
右為細末好肥皂角三片去皮核於磁器内熬為膏
丸桐子大每服三十五丸空心酒茶任下忌一切動
風之物前大軍庫張提領患白癜風服之愈
附子膏(出聖惠方)療白癜風
附子(炮)天雄(炮)烏頭(炮各三兩)防風(二兩)
右切以猪膏三升合煎之先服散白癜上以膏傅之
一方無防風
治白癜風
猪牙皂角(四兩)草烏頭(半兩)硫黃白芷(各一兩)
右為末先用薑揩患處如面藥一般洗之
又方
蛇蜕殼苕箒上扎縳草蒸籠内多年舊竹片
麻鞋底用穿過舊者
右燒灰篩細敷之立效
療白癜風(出聖惠方)
黑油麻(一升)生地黃(五大兩)桃仁(去皮尖二十枚)
右先退去油麻皮蒸之日曝乾又蒸之如此九度訖
又暴乾搗令極碎後搗地黃桃仁羅之即揔和合少
加蜜攪令勻一服一匙日再服和酒喫空喫亦精兼
食猪肺尤妙忌蕪荑熱麵猪肉油膩等
治白癜(出聖惠方)
紅灰藋(五斤)茄子根莖(三斤)蒼耳根莖(五斤)
右並曝乾一處燒灰以水一斗煎湯淋取汁入鐺内
煎成膏以瓷盒盛别用好通明乳香半兩生研又入
松霜一分膩粉一分相和入於膏内别用煉成黃牛
脂二兩入膏内調令勻每用塗摩所患處日三用之
人方(千金方内見)
又以石灰松脂酒主之
治白癜風不拘遠近
用烏雞卵一枚取清先用硫黃碾為末以雞子清調勻
用生布一片將藥刷在布上日中暴反覆刷三四次
釘布子在板上令不皺候乾收起遇浴罷或動作勞
苦汗出之時將布子於患處擦之即愈
治白癜風(一名草烏散)
草烏(半兩)巴豆(一分細細切)
右用米醋和濕以布褁浴罷擦之頻浴為佳
石硫黃膏治白癜風皮膚斑白毛髮亦變
石硫黃輕粉(各一兩半)
右為細末先以布揩患處令赤醋調藥成膏塗之若
作瘡差後再塗
苦參膏治白癜風
苦參鹽(各一分)
右為末先以酒一升煎至四合入藥二味令勻慢火
再煎成膏每用先以生布揩患處令赤塗之
治白癜風(出德生堂方)
詩曰紫癜白癜一般風水銀輕粉最成功搗取生薑
自然汁只消一擦便無蹤
又方
貝母薑天南星
右為細末用生薑搗汁出擦之
又方(出德生堂方)
貝母乾薑
右等分為末入浴堂内如澡豆洗擦患處甚妙
又方(出德生堂)
舶上硫黃(一錢)輕粉(一字)
右細末嚼胡桃仁擦患處後蘸藥頻擦即愈
又方(出德生堂)
白附子雄黃
右等分為末用巴豆先擦患處濕後蘸藥擦之
又方(出德生堂)
驢尿生薑汁
右等分相和洗拭所患處
治白癜(出千金方)
平旦手掠取韭頭露塗之最效
又方(出聖惠方)
以酒服生胡麻油一合日三稍稍加至五合慎生冷
猪雞魚蒜等百日服五斗即瘥
又方(出千金方)
取蘿藦草煑汁拭之亦揩令傷滴白汁塗之(陸僟云蘿藦一)
(名芃蘭幽州謂之雀瓢郭璞云蔓生斷之有白汁)
蛇蜕皮方治證同前(見本卷白駮門)
靈水膏治證同前(見本卷白駮門)
又方(出千金方)
以水銀數數拭之令熱即消瘥乃止
治白癜風
用杏仁去雙仁不去皮尖生用每日早晨爛嚼二七
粒於白點處揩夜卧再用
又方
用續隨子葉汁傅白癜面
又方
用黃脚雄雞脅上血塗患處亦治歷痬風
又方
用白蒺藜子生搗為末作湯服之
羊蹄根方治白癜風遍身花斑並皆治之
治白癜風
用楸木白皮五斤細剉以水五斗煎取五升去滓慢
火上再煎如稠膏用不津器收每取膏摩於所患處
日二三上效
又方
用桑柴灰二斗於大甑内蒸氣溜取釡中湯淋汁熱
洗不過五六度瘥
治紫癜風
用舶上硫黃不拘多少用米醋化開將茄蒂蘸硫黃
醋摩擦癜風處一方不用米醋良久以温湯洗去一
方細研綿花子搗生薑自然汁半盞浸一時和綿子
塗所患處稍止再易此患多春夏發但請驗之一方
先以粗布揩患處令傷用麵脂調硫黃末如膏日三
度塗
變白散治紫癜風
用大礬末揉薄荷揾礬末擦患處每澡浴了時用之
茄根散治赤白癜風
用茄根和雄黃塗之便瘥
加減何首烏散治白癜紫癜諸風筋骨疼痛四肢少力
眼斷瞳人鼻梁崩塌皮膚疥癬手足皺裂睡卧不稳
行履艱難
何首烏蔓荆子荆芥穗菊花枸杞子
苦參葳靈仙(各半兩)石菖蒲(半兩)
右為細末每服三錢蜜茶調下不拘時候
何首烏散治肌肉頑麻紫癜白癜風
葳靈仙何首烏防風荆芥穗蔓荆子
甘草虼蚊草(即車前子)
右等分為末每服一錢酒水任送下
治紫癜風
蜜陀僧(五錢為末)自然銅(研重節)砒(研一錢)猪牙皂角(五錢為末)
右為末和勻先用熱水揩洗去黑皮抹乾用水調藥
薄薄揩拭肉上令入肉日一次晩用一次
又方治癜風
雄黃(三分)硫黃(三分)白&KR0552;(一兩)
右件藥都研如粉以猪脂調令勻每取塗於患處日
三度用之瘥
治白癜風
右用地麻草煑水汁淋洗四五次立瘥
治白癜風
以女真葉燒灰淋取汁塗之亦可作稠煎傅之亦作
麵膏塗癉瘃殊效兼滅癜疪
治白癜歷瘍風
取白鴿肉炒服
治白癜及歷痬
以自然灰重淋取汁和醋先以布揩白癜風破傅之
當為創勿怪
治白癜風
用博落廻和百丈青雞桑灰為末傅之
治白癜風
用杜蒺藜花隂乾為末每服二三錢飯後以温酒調
服
治白癜歷痬及風惡疥癬
以木連藤汁傅之
治白癜風
先用粗布揩破用白馬骨連細辛牛膝雞桑破黃荆
等分燒為灰淋汁塗之(白馬骨生江東似石榴而短小對節)
白駮(論)
夫白駮者肺風流注皮膚之間久而不去之所致也多
生於項面點點班白但無瘡及不瘙痒不能早療即便
侵淫也
白駮之病其狀斑駮如癬過於歷瘍但不成瘡爾皆由
風熱傅於膚腠脾肺二經不利也
方
菖蒲醖酒方治白駮舉體斑白經年不瘥
菖蒲(九節者去鬚節米泔浸切一斤)天門冬(去心一斤)天雄(炮去皮臍三兩)麻
子仁(一升生用)茵芋(去粗莖一兩)生乾地黃(切焙)乾膝(炒烟出)遠
志(去心各三兩)露蜂房(炒一兩)苦參(一斤)黃耆(炙剉八兩)獨活(去蘆)
石斛(去根各五兩)柏子仁(生用二兩)蛇蜕皮(長三尺炒)天蓼木(剉二)
(斤)
右粗搗篩以水二石五斗煑菖蒲等取汁一石以釀
一石二斗&KR1045;米蒸醖如常法用六月六日細麩於七
月七日釀酒酒成去糟取清收於淨器中蜜覆每服
四合至五合日二夜更重煑菖蒲並藥滓取湯淋洗
所患之處極妙
白斂方散治風頭項及面上白駮漸長如癬但白紅色
白斂(炮)當歸(切焙)附子(一兩炮)黃芩(去黑心)乾薑(炮)天雄
(各一兩炮製)羊躑躅(半兩蒸熟焙乾)
右為散每服半錢至一錢酒調下一方無當歸有商
陸名商陸散
治面白駮方(出聖惠方)
敝帛蟬頸(一用頭)箒甑帶脯脂履底蛇
皮
右等分以月蝕之夕乘蝕時合燒之搗篩以酒服之
方寸日二三更以醇苦酒和塗白上以瘥為度忌雞
魚猪肉大蒜等物
治駮方(出聖惠方)
硫黃(一兩硏)蛇蜕皮(一條燒灰)草決明半夏(生用)檞樹皮
(各一兩燒灰)
右搗羅為散以清漆和之薄塗白處欲塗藥時先以
巴豆中截摩白處令皮微起然後傅藥二三次即愈
治白駮傅方(出聖惠方)
雌黃石硫黃(研)蛇蜕皮(一條大者燒灰)
右同研勻用醋調成以巴豆一粒中截以平處摩令
皮起然後傅藥三兩即瘥忌一切血物
大蛇皮塗方治面項身體白駮風
蛇蜕皮(大者燒灰)石硫黃(研)檞皮(各二錢燒灰)
右研令細末以清熟漆調和勿令稠硬薄塗白駮處
欲塗藥時先以巴豆一粒中截用平處摩令皮微起
然後傅藥
治白駮方(出聖惠方)
雄黃硫黃附子(各二兩去皮臍)
右搗羅為散研如麵醋調塗之
玉粉膏治白駮
治白駮風(出聖惠方)
川烏(去皮臍)硫黃(各一兩研)
右搗羅為散以醋調塗之
治頭項面上白駮漸長如癬但不成瘡宜用此方傅(出聖)
(惠方)
用桂去粗皮一兩搗羅為末每用半錢以津唾和傅
於白駮之上日三愈
治面項身體白駮傅方(出聖濟總錄)
用鮎魚一頭約半斤腸肚淨洗後一依鮓法用鹽椒
葱粳米飯勻拌即用青荷葉褁作三包各用蒲片繫
之如法更用荷葉重褁令大臭爛先以布拭白駮赤
次炙鮓包熱熨令汗出以綿衣包無令風所傷
蛇蜕皮方治周身白駮漸長似癬但不成瘡
用蛇蜕皮一條大者炒熱援歷白駮上時噀唾數百
遍棄之田野草中瘥一方燒灰醋調塗上佳
靈水膏(出聖惠方)治面項身體白駮風塗淋方及治歷瘍
生用木樹腔中汁柳樹為上將汁於淨鍋煎熱洗淋
之乃更搗桂牡蠣末津唾調塗日三夜一隔日淋或
以麵脂調傅亦效一方治白癜風無牡蠣
鰻鱺魚塗方(出聖惠方)治頭項面上白駮侵淫漸長如癬狀
但即無瘡
用鰻鱺魚一頭肥者灸令脂出先洗白駮用物揩
拭之令小痛然後用熟魚脂塗一度便愈甚者不
過三度
鶴膝風(論)
夫鶴膝者病人兩膝腫大痛髀脛枯腊但有皮骨拘攣
跧卧不能屈伸是也當服大防風湯使之氣血流暢肌
肉漸生自然行履如故也
方
蛜&KR0008;丸(出衛生家寳方)治鶴膝風及腰膝風縮之疾
蛜&KR0008;(頸尾生者)桃仁(生)白附子阿魏桂心安息
香(用研桃仁)白芷(各一兩)乳香没藥(各三分巳上用童子小便酒二升炒)
(熟冷出火毒)北漏蘆當歸芍藥牛膝羌活
地骨皮葳靈仙(各一兩)
右蜜為丸彈子大空心煖酒化下一丸胡楚望博七
病風疰手足指節皆如桃李痛不可忍服之悉愈一
方無乳香没藥用蜜為丸
乾蝎丸(出聖濟總錄)治脚膝風俗名鶴膝風
乾蝎(頭尾全者炒)白芷安息香(用胡桃仁同研各一兩)桃仁(去皮)
(尖䨇仁生)附子(炮)阿魏桂(去粗皮各一兩)乳香(三分)没藥(三分九味)
(搗研勻共用童子小便五升無灰酒二升銀器内煎熬令稠)漏蘆當歸(切焙)芍
藥地骨皮(去土)葳靈仙(去苗土)羌活(去蘆頭六味同為末各一兩)
右同杵為丸如彈子大每服一丸空心煖酒化下若
有病風注手足脂節腫痛不可忍者服之悉愈
大防風湯治鶴膝風大能祛風順氣和血脈壯筋骨除
寒濕逐冷氣(方見諸風襍治類)
鶴膝風(又名鼔槌風出直指方)兩大小腿瘦如蘆柴止有膝蓋大
者行履不得
用小續命湯合一料加萆薢川練子獨活乾木瓜
㕮咀不用生薑用水煎熬於碗底先放麝香少許
去滓入碗内服之至數十服後加五積散同煎去
滓服瘥一方用紫金皮老酒煎候温常服
四聖膏(出濟子切問)治鶴膝風及諸風疾
川當歸没藥大川烏(各等分)
右為末用不蛀皂角二十四個搥碎水煎數沸去滓
入鍋再熬成膏入前藥攪勻貼於患處
普濟方卷一百十二
