普濟方卷五十四明周王朱橚撰
耳門
勞聾(論)
夫勞聾者腎氣虚勞所致也足少隂腎經宗脉所聚其
氣通於耳腎氣虚勞弱宗脉耗損則氣之所通安得聰
徹而不瞶哉舊說謂因勞則甚要當節嗜欲慎起居而
無損腎臟
方
補腎石斛丸治勞聾耳中久瞶瞶
石斛(去根)附子肉蓯蓉山茱萸莵絲子(酒浸一宿)
肉桂(去麄皮)澤瀉當歸蛇床子(炒)巴豆(去皮)白茯
苓(去皮)亁薑(焙)熟地黃菖蒲(米泔浸)芍藥細辛
遠志黃耆(各一兩)防風(去义三分)
右除莵絲子為末再入莵絲子末重羅鍊蜜為丸如
梧桐子大每服十五丸
肉蓯蓉丸治勞聾腎虚損腰脚無力面黑體瘦小便
滑數
肉蓯蓉(一兩酒浸)菖蒲(一兩)附子(一兩炮)磁石(一兩燒令赤)巴戟
(一兩)鹿茸(一兩去毛)莵絲子(一兩酒浸三日)石斛(一兩去根節)桂心(一兩)
(半)桑螵蛸(半兩)杜仲(一兩去粗皮)牡蠣粉(一兩)補骨脂(一兩微炒)
熟地黃(一兩半)
右為末煉蜜搗五七百杵為丸如梧桐子大每服三
十丸空心温酒下
薯蕷丸治勞聾臟腑久虚腎氣不足肌體羸瘦脚無
力
薯蕷(一兩)熟地黃(一兩)附子(一兩)桂心(一兩)天門冬(一兩半)石
斛(一兩)人参(一兩去蘆)遠志(半兩去心)肉蓯蓉(酒浸)鹿茸(一兩去毛)白
茯苓(一兩)鍾乳粉(二兩)莵絲子(一兩酒浸)磁石(一兩燒令熱醋淬)
右為末入飛鹽同藥煉蜜和搗五七百杵丸如梧桐
子大每日空心以温酒下三十丸晩食前再服
地黃丸治勞損耳聾
大熟地黃當歸川芎辣桂大川椒莵
絲子故紙白蒺藜葫蘆巴杜仲白芷
石菖蒲(各一兩)磁石(一分半)
右為細末煉蜜為丸如梧桐子大每服五十丸以葱
白温酒空心吞下晩飯前又服
内補丸治腎虚勞聾
熟亁地黃附子桂(去皮研)肉蓯蓉鹿茸人
參(各一兩)山芋(一兩半)柴胡(三分)胡黃連(一分)遠志(半兩)細辛
(半兩)白芷(去皮一分)鍾乳(三兩)
右除研藥餘為細末再研勻煉蜜為丸如梧桐子大
空心温酒下二十丸
補腎磁石湯治耳聾耳中瞶瞶然
磁石(二兩)山茱萸芎藭菖蒲牡荆子茯神
白芷枳殼甘草陳橘皮(各一兩)天門冬(一兩半)
地骨(一兩半)
右搗麄篩每服三錢水一盞半入生薑半分竹瀝二
合同煎至七分去滓温服日三
熟亁黃散(出聖惠方)治勞聾腎氣不足耳無所聞
附子(半兩)芎藭牡荆子(一兩)當歸(一兩剉)牡丹皮(半兩)白
茯苓(一兩)
右為散每服先以水一大盞半入羊腎一對去脂膜
切煎至一盞去腎入藥五錢棗三枚生薑半分同煎
至五分去滓食前温服
菖蒲散(出聖惠方)治勞聾塞耳
菖蒲(半兩)山茱萸(半兩)土瓜根(半兩)牡丹皮(半兩)牛膝(半兩)附
子(半兩)萞麻子(半兩)磁石(一兩燒令赤)
右為末每用半錢用綿裹塞耳中一日一易之
又菖蒲散(出聖惠方)治勞聾腎氣損耳無所聞
菖蒲莵絲子(酒浸三日)附子山茱萸桂心(各一兩)
車前子(半兩)肉蓯蓉(一兩)
右為散每服以温酒調下一盞空心及晩食前各二
服
羊腎附子丸(出聖惠方)治勞聾
附子(一兩焙)磁石(一兩燒)牛膝(一兩去苖)莵絲子(一兩酒浸)肉蓯
蓉(一兩酒浸)遠志(一兩去心)
右為細末用羊腎五對去脂膜細切爛研入酒三升
於銀鍋中微火煎如膏然後入藥和搗二三百杵丸
如梧桐子大空心及晩食前温酒下三十丸鹽湯下
亦可
治勞聾滴耳(出聖濟總錄)
以童子小便少許灌入耳中即瘥
暴聾(論)
夫卒耳聾者由腎氣虛爲風邪所乘摶於經絡隨其血脉
上入於耳正氣邪氣相擊故令耳暴聾也
方
菖蒲膏(出聖惠方)治卒耳聾
細辛菖蒲(各六銖)杏仁麵末(各十銖)
右和搗為丸□即着少猪脂取如棗核大綿裹納耳
中日一易小瘥二日易夜去日一塞之一方有蒲黃
無菖蒲不用猪脂亦可
又方(出聖惠方)
龍腦(二錢)硝石(二錢)葱涕(二錢)葱管(二莖)
右藥並葱涕同研納入葱管中繫定勿令漏氣於飯
甑上蒸一炊後取汁滴耳中
菖蒲丸治卒耳聾不聞及痛
石菖蒲萞麻仁附子(炮)
右等分為末葱涎為丸如杏仁大綿裹塞耳中
治卒耳聾(出聖惠方)
龍腦(半兩)椒目(半兩)杏仁(一分湯浸去皮)
右研令勻綿裹如棗核大塞耳中日二易之
草還丹治失飢冐暑及風熱憂愁使耳暴聾或一耳
塞咽嚥氣而開嚥已復塞令人煩悶
烏頭黑豆(各四兩)鹽(一兩)
右瓷瓶盛藥坐水中慢火煮令烏頭透取出細切同黑
豆焙為末麵糊丸桐子大每服十五丸空心服
治耳暴聾(出海上方)
雄黃(一錢)巴豆(一個去殼)
右為末用葱涎和作一錠子紙捲塞耳中
又方(出聖惠方)
巴豆(一枚)斑猫(二枚炒黃)
右同研令勻綿裹塞耳中瘥
又方(出聖惠方)
雞膏(一合)磁石(半兩焙令赤)
右以雞膏和撚如棗核大綿裹塞耳单用雞膏亦佳
治暴耳聾
用黃蠟不拘多少和茯苓嚼下良一方和建茶嚼下
又方(出聖惠方)
用巴豆一粒蠟裹之用針刺蠟令内外通透塞耳中
耳内忽腫痛出膿枯礬末吹之一方不用枯礬
又方(出本草)
以凌霄葉爛杵自然汁灌耳内瘥
又方(出本草)
以鯉魚腦髓煑粥服食良
治卒聾及腎虚耳内作風水聲鐘聲
穿山甲(大片拌粉炒赤去粉)蝎梢(七個)麝香(少許)
右為末以蠟丸并入麻油一滴綿裹納耳内
治暴耳聾
用雞心㯽榔一箇以刀子從臍剜取一眼如錢眼大
實以麝香着於所患耳内從上以艾炷灸之不過二
三次效
暴熱耳聾(論)
夫耳者腎之候也若腎氣實則生熱熱則上焦壅滯經
絡否塞不得宣通邪熱之氣入於耳脉則令四肢滿急
腰背強直胷脇切痛好忌不安耳無所聞也
方
犀角散(出聖惠方)治風毒壅滯兩耳虛聾頭重目眩
犀角屑(半兩)甘菊花(半兩)前胡(半兩)枳殼(半兩)菖蒲(半兩)麥門
冬(一兩)澤瀉(半兩)羌活(半兩)木通(半兩)生地黃(半兩)甘草(一分)
右為散每服三錢水一盞煎至五分去滓食後溫服
茯神散(出聖惠方)治上焦風熱耳忽聾鳴昏悶不利
茯神(一兩)羌活(半兩)蔓荆子(半兩)薏茹子(半兩)防風(半兩)黃耆
(半兩剉)菖蒲(半兩)麥門冬(一兩)五味子(半兩)甘草(一分)
右為散每服三錢水一鍾入生薑半分煎至五分去
滓食後溫服
羚羊角散(出聖惠方)治耳聾不聞言語利腎氣退熱
羚羊角(一兩剉屑)沙參(三分)防風(三兩)木通(三兩剉)旋覆花(半兩)
澤瀉(三分)前胡(三分)菖蒲(半兩)牽牛子(一兩)
右為散每服三錢水一鍾生薑半分煎至五分去滓
食後溫服
又羚羊角散(出聖惠方)治腎氣實上焦風熱壅滯耳暴聾
頭重
羚羊角(一兩剉屑)白术(三分)防風(三分)黃耆(三分)玄參(三分)澤瀉
(三分)赤茯苓(三分)赤芍藥(二分)甘草(一分)
右搗篩為散每服四錢以水一鍾入生地黃一兩竹
葉二十七片同煎至六分去滓食後溫服
大黃丸(出聖惠方)治風熱毒氣攻耳暴聾由腎氣實熱所
致
川大黃(半兩)梔子仁(半兩)黃耆(半兩)川升麻(半兩)川朴硝(半兩)
黃連(半兩)生亁地黃(半兩)玄參(半兩)磁石(一兩燒醋淬七遍)
右為末煉蜜和丸如梧桐子大食後以溫酒服二十
丸以利為度
磁石散(出聖惠方)治暴熱耳聾心膈壅悶宜服此方
磁石(一兩搗碎)木通(一兩剉)防風(一兩)枳殼(三分)桑根白皮(一兩)
生地黃(一兩)
右為散每服五錢水一大盞煎至五分去滓空心服
久聾(論)
夫耳聾者腎臟虛血氣不足風邪停滯故也足少隂經
宗脉所聚其氣通於耳若腎臟勞傷宗脉虛損血氣既
衰風邪乘之致耳聾積久不瘥勞傷過甚邪氣凝滯故
為久聾也
方
塞耳磁石丸(出聖濟總錄)治久聾
磁石(半兩研)菖蒲(半兩)狼牙(半兩)木通(半兩)食鹽(半兩)薰陸香
(半兩)松脂(半兩)杏仁(半两)蠟(半兩鎔入藥搗)巴豆(半兩)生地黃(半兩洗研)
右為末搗二三百杵丸如棗核大綿裹塞耳日一易
塞耳木通丸(出聖濟總錄)治久聾不瘥
木通(半兩)菖蒲(半兩)磁石(半兩)薰陸香(半兩)杏仁(半兩)巴豆(半兩)
蠟(半兩)附子(去皮一分)
右為末入鵝膏同搗撚如棗核大綿裹塞耳日一易
萞麻子丸(出直指方)治久聾
萞麻子(二十個)遠志(二錢)乳香(二錢)皂角(半錢)生地龍(一條)全
蝎(二個焙)磁石(二錢)
右為細末蠟搗丸塞耳中
治久聾(出聖惠方)
松脂(一兩)食鹽(半兩)巴豆(半兩)萞麻子(半兩)薰陸香(半兩)杏仁
(半兩)磁石(三分)
右為細末以猪脂一兩黃蠟一兩先於銚子中鎔化
後入藥攪勻捻如棗核大中心通小孔如米許以薄
綿裹納耳中三日一易
磁石丸(出聖惠方)治耳聾多時不瘥塞耳
磁石(一兩)菖蒲(半兩)木通(半兩)薰陸香(半兩)杏仁(半兩)松脂(半兩)
右為末用黃蠟鎔和丸如蓮子大長半寸穿孔塞耳
楓香丸(出聖惠方)治耳聾二十年不瘥者
楓香(半兩)松脂(三兩半)黃耆(半兩)婆律膏(半兩)胡桃仁(半兩)巴
豆(七枚去皮心)
右搗楓香巴豆入松脂又搗次銷蠟下之搗令相和
後下婆律膏胡桃仁熟搗如泥膏成丸如棗核大以
綿裹日三兩度塞耳内中有汁出盡即愈一方有麻
油無胡桃仁
塞耳麒麟竭丸治久聾
麒麟竭(二兩)鉛丹(二兩)硝石(一分)巴豆(一分研)
右研勻蜜丸如棗核大新綿裹塞耳中有膿出即拭
去再易一枚避風以瘥為度
桃仁膏(出聖惠方)治久聾
桃仁(三分)松脂(三分)椒目末(一分半)巴豆(三粒)
右研膏撚如棗核大中穿一孔綿裹塞耳中數日易
蠶香散(出聖濟總錄)治耳聾久不瘥
蠶紙(一錢)烏賊魚骨(一錢)染胭脂(一錢)麝香(半錢研)
右研搗為散滿塞耳中不動候自落未瘥再用
天雄雞子方(出聖惠方)治三十年耳聾久不瘥
天雄(一分)雞子(一枚)附子(一枚)
右搗末取雞子開一孔取黃和藥納雞子中封合其
頭還令復之藥成以綿裹塞耳中取瘥為度
塞耳山茱萸丸(出聖惠方)治久聾
山茱萸(一兩)亁薑(一兩)巴豆(一兩去皮殼炒别研)
右先搗前二味為末入巴豆同研令勻絞葱汁和丸
如棗核大綿裹塞耳中食頃亁即易新藥塞之凡如
此五日當小愈十日聞人聲瘥即止常以髮塞耳孔
避風一方用吴茱萸
治耳久聾(出聖惠方)
鼠脂(半合)青鹽(一錢)蚯蚓(一條)
右以鼠脂蚯蚓汁調青鹽湯以綿蘸側臥捻滴耳中
繼塞耳中即瘥
又方(出聖惠方)
烏驢乳(一合)皂莢(半挺)蠟(一兩)
右相和於銚子内鎔成膏丸如棗核大用針穿透安
耳中一宿至來日看之有物在耳門中即取出再用
一兩度即瘥
通氣散治久聾諸藥不效
穿山甲(五兩)蝼蛄(五兩)麝香(一錢)
右以葱涎和搗塞耳或為細末每用少許以葱管盛
藥納耳中仍以耳聾類追風散搐鼻妙
治耳久聾(出聖惠方)
芫青(一枚)巴豆(一枚)萞麻子(一枚)
右細研以蜜二兩文武火熬半日不得令焦只可為
三丸以綿裹塞耳内仍留一綿頭垂在外耳中膿出
便可聞聲用時令熱為妙
柘根酒(出聖惠方)治耳聾鳴汁出皆由腎寒或三十年不
瘥
柘根(三十斤)菖蒲(切五斗各用水一石)故鐵(二十斤燒赤水五斗)
右合二石五斗同米二石并麯二斗釀如常法酒熟
一月封頭開時用磁石吸鐵者三斤搗為末納酒中
浸三日飲之日夜常飲取小醉而眠聞人語乃止
水銀方(出聖惠方)治久聾滴耳
水銀(一分)蚯蚓(生者一條)
右就葱叢内以一莖去尖頭入水銀蚯蚓在内即擊
去葱頭令傾出候蚯蚓化為水即取滴耳中立愈
二膽方(出聖惠方)治耳久聾
熊膽(一分)鼠膽(二枚)
右取水和旋取如菉豆大滴耳中日一兩度瘥
磁石酒治三十年久聾
用故鐵三十斤以水七斗浸三宿取汁入麯釀米七
斗如常造酒法候熟取磁石一斤研末浸酒中三日
乃可飲取醉以綿裹磁石納耳中覆頭臥酒醒去磁
石即瘥
又方(出簡易方)
用菖蒲一寸九節者為末以萞麻子去殼研為膏如
棗核大用綿裹塞耳中早晩易之
又方(出聖濟總錄)
用濕土瓜根截長半寸塞耳向上以艾灸七壯每易
以瘥為度
古吊脂方(出聖惠方)治久聾無問年歲者
用古吊脂於琉璃瓶子中貯之以樟木合盛瓶每日
一度滴半杏仁許入耳中此方極騐此物出南海福
建有之瓶子若不以樟木襯之即透却
大蒜方(出直指方)治耳聾久不效者
用大蒜一瓣一頭剜一坑子以巴豆一粒去皮慢火
炮令極熱入在蒜内用新綿裹之塞耳中不過三四
次效
&KR0797;&KR0803;根方
用&KR0797;&KR0803;根細切三十斤水煑以釀酒如常法服之甚
效
治久耳聾
用磁石打作細塊綿包塞耳中舊鐵釘五個燒紅淬
入酒溫服
澤瀉湯治腎間有水耳聾經年不瘥
澤瀉(一兩半)亁熟地黃(二兩焙)五倍子(一兩半)丹參(一兩半)
玄參(一兩半)防風(一兩半)肉桂(一兩半去粗皮)人參(一兩半)當歸
(一兩半)白茯苓(二兩)石斛(二兩)地骨皮(二兩)磁石(三兩)牛膝(一兩)
甘草(一兩半)黃耆(一兩半)菖蒲(一兩半)
右麄搗篩每服三錢水三盞煑羊腎一隻取汁一盞
下藥入生薑一棗核大拍碎大棗三枚去核同煎至
七分去滓食前溫服
勝金透關散治久年患耳聾不可治者服此十日内
見效永除其根
川烏頭(一個)華隂細辛(各二錢)膽礬(半錢)活鼠膽(一箇)
右為末用鼠膽調和勻再焙亁研細入麝香半字用
鵝毛管吹入耳吹時口含茶清少時
耳虛鳴(論)
夫耳者心之寄竅腎氣所通臟腑和平則其竅通而無
礙腎氣既虛風邪干之復以思慮勞心虛脉内結不得
䟽通則耳内煇焞與氣相擊而鳴或如鐘聲雷鼓或如
蟬噪皆腎虛所致也腎氣通於耳足少隂經腎之宗
脉所聚若勞動經脉而血氣不足則宗脉虛而邪乘虛
隨脉入耳與氣相擊故為耳鳴診其右手脉寸口脉浮
則為陽手陽明大腸脉也沉則為隂手太陽肺脉也隂
陽俱虛者此為血氣虛損宗脉不足其病若耳鳴嘈嘈
眼妄見光此為肺與大腸俱虚也左手尺中名曰神明
其脉浮為陽足太陽膀胱脉也虛者膀胱虛也腎與膀
胱合病若耳鳴忽然不聞時惡風膀胱虛則三焦實也
膀胱為津液之府若三焦實則克消津液故膀胱虛也
耳鳴不止則變成聾
方
牛膝丸治腎氣虛弱風邪干之上攻於耳常如蟬鳴
以至重聽
牛膝(半斤)海桐皮(半斤搗末)蘹香子(一兩)當歸(一兩)赤箭(一兩)五
加皮(一兩)赤芍藥(一兩)肉桂(一兩去粗皮)麻黃(一兩)地龍(一兩)木
香(一兩)獨活(一兩)没藥(一兩)乳香(一兩)防風(一兩)骨碎補(一兩)麒
麟竭(一兩)沉香(一兩)亁蠍(一兩)天南星(一兩)附子(二兩)烏頭(二兩)
楝實(二兩)芎藭(二兩)麝香(半兩研)虎腦骨(四兩)
右將前二味熬膏後二十四味搗為末入膏内和搗
三百杵丸如桐子大每服十丸至十五丸空心溫酒
或鹽湯下
保命丸(出聖濟總錄)治耳虛鳴
熟地黃(半兩)肉蓯蓉(半兩)桂心(半兩)附子(半兩)丁香(半兩)莵絲
子(半兩)人參(半兩)白豆蔲(半兩)木香(半兩)㯽榔(半兩)鹿茸(三錢)白
茯苓(三錢)蒺䔧(三錢)甘草(半兩炙)
右將十三味搗羅為末入莵絲末再羅煉白密丸如
梧桐子大每服十五丸食前空心溫酒下漸加數丸
生地黃汁散(出千金方)治腎氣虚寒腰脊苦痛隂陽微弱
耳鳴枯焦
生地黃汁(二升)生天門冬汁(三升)白蜜(三升)羊腎(一斤)白术
(一斤)麥麯(一斤)甘草(八兩)亁薑(八兩)地骨皮(八兩)桂心(四兩)杜仲
(四兩)黃耆(四兩)當歸(三兩)五味子(三兩)
右為末納盆中取煎三服汁和研微火上煖盆取熱
更研日暴亁常研令離盆酒服方寸匕日再
肉蓯蓉丸治男子患耳内虛鳴腰腎疼痛髀膝風冷
飲食無味
肉蓯蓉(二兩)石斛(二兩)白术(二兩)五味子(二兩)肉桂(去粗皮二兩)
巴戟天(二兩)防風(二兩)人參(二兩)白茯苓(三兩)澤瀉(三兩)山茱
萸(三兩)熟地黃(四兩)磁石(四兩)
右搗羅為末煉蜜丸如梧桐子大每服三十丸空心
溫酒下
芎芷散(出千金方)治風入耳虛鳴
白芷(一錢)石菖蒲(一錢)蒼术(一錢)陳皮(一錢)細辛(一錢)厚朴(一錢)
半夏(一錢)辣桂(一錢)木通(一錢)紫蘇梗葉(一錢)甘草(炙一錢)川
芎(三分)
右剉散每服三錢薑五片葱白二根水煎臨臥服
亁地黃散(出聖惠方)治耳中蟬鳴
熟地黃(一兩)防風(一兩)桑耳(三錢)枳殼(三錢)黃連(一錢)杏仁(三錢)
木通(三錢)黃耆(三錢)㯽榔(三錢)茯神(三錢)甘草(三錢)
右為散每服三錢水一鍾生薑半分煎至五分去滓
食前溫服
地黃丸(出聖濟總錄)治腎虛耳鳴
熟地黃(三兩焙)黃耆(二兩)山茱萸(二兩)桑根白皮(二兩)黃連
(一兩半)羚羊角(一兩半)肉桂(一兩半去粗皮)當歸(一兩半)代赭石
(一兩半)芎藭(一兩半)天雄(一兩半)
右搗羅為末煉蜜和丸如梧桐子大每服三十丸空
心温酒送下
龍齒散(出聖濟總錄)治腎虛熱毒乘虛攻耳致耳内常鳴
如蟬聲不可專服補藥宜用此方
龍齒(半兩)人參(半兩)遠志(半兩)白茯苓(半兩)麥門冬(半兩)丹砂
(半兩)鐵粉龍腦牛黃麝香
右搗研為散每服半錢食後夜臥温熱水調下日三
白术湯(出千金方)治腎熱面黑目白腎氣内傷耳鳴哄閙
短氣四肢疼痛腰背相引小便黃赤
白术(五兩)生薑(六兩)羊腎(四兩)玄參(四兩)澤瀉(三兩)淡竹葉(切半)
(升)芍藥(三兩)茯苓(三兩)生地黃(切一升)
右㕮咀以水二斗煑羊腎竹葉取一斗去滓澄之下
藥煑取三分分三服不已三日更服一劑
地黃湯(出經騐良方)治男子二十歲因瘡毒後腎經熱右
耳聽事不真每心中失意則轉覺重虛鳴疼痛
生地黃(一兩半)桑白皮(一兩)磁石(二兩)枳殼(半兩)羌活(半兩)防
風(半兩)黃芩(半兩)木通(半兩)甘草(半兩)
右為麄末每服四錢水一盞半煎七分去滓日二三
服不拘時候
塞耳葱菖蒲丸治耳聾耳鳴塞耳并水入耳
菖蒲(一兩)細辛(三分)獨活(一兩)礬石(一兩)肉桂(三分去麄皮)附子
(一分)木通(剉三分)當歸(半兩)甘草(半兩)
右搗羅為末以葱汁同白鵝膏和丸如棗核大綿裹
納耳中日三易之一名木通丸
山芋丸(聖濟總錄)治耳聾耳鳴
山芋(一兩)熟地黃(一兩)磁石(一兩)菊花(一兩)黃耆(一兩)茯神(一兩)
木通(剉一兩)升麻(三分)獨活(三分)
右為末煉蜜和丸如梧桐子大每服二十丸米飲下
漸加至九十丸
麝香丸(出衞生寳方)治耳内虛鳴
麝香(半錢)全蝎(十四個)猫兒薄荷(十四葉)
右為細末滴水和作錠子塞耳内極妙
治耳鳴亦止諸痛(出本草)
用骨碎補去毛細切後用生蜜拌蒸從已至亥取出
暴亁搗末用炮猪腎空心喫
桂心湯治腎氣不足耳聾虛鳴
桂心(一分)羌活(一分)防風(半兩)黃耆(剉一分)芍藥(一分半)人參
(剉一分半)木通(剉一分半)磁石(二兩)
右麄搗篩每服三錢水三盞先煑羊腎一隻去腎取
汁一盞然後下藥煎至七分去滓溫服
魚腦膏(出聖惠方)治耳聾耳鳴宜此膏塞耳
鯉魚腦(六合)當歸(一分)防風(一分)細辛(一分)附子(一分)芎藭(一分)
白芷(一分)
右除魚腦並剉碎銀器中和魚腦煎成膏去滓傾入
合中澄凝每以棗核大綿裹塞耳中一方無當歸白
芷有菖蒲一分
療耳鳴沸閙(出聖惠方)
吳茱萸(一分)巴豆(一分)亁薑(一分)石上菖蒲(一分)磁石(一分)細
辛(一分)
右搗末以鵝膏和少許綿裹塞耳中以鹽五升布裹
蒸之以熨耳門令其煖氣通入耳中冷復易之如此
數用瘥後常以亂髮塞之
芎歸飲(出直指方)治耳鳴
芎藭(半兩)當歸(半兩)華隂細辛(半兩)辣桂(三錢)石菖蒲(三錢)白
芷(三錢)
右剉細散每服三錢入紫蘇薑棗煎服如虛冷甚者
酌量加生附子蓋腎者宗脉所属耳為之竅血氣不
足宗脉乃虛風邪乘虛隨脉入耳氣與之摶故為耳
鳴先用生料五苓散加製枳殼橘皮紫蘇生薑同煎
吞青木香丸散風邪下氣續以芎歸飲和養之
當歸膏(出聖惠方)治耳鳴聾
當歸(六銖)細辛(六銖)防風(六銖)附子(六銖)芎藭(六銖)白芷(六銖)
右為末以雄鯉魚腦和煎三上三下膏香去滓以綿
裹棗核大塞耳中魚腦用六合微火煉之
黃耆丸(出危氏方)治腎虛耳鳴夜間睡着如打戰鼓覺耳
内風吹更四肢抽掣疼痛
黃耆(去蘆一兩)白蒺䔧(半兩)羌活(去蘆半兩)黑附子(一個)羚羊腎
(一對焙亁)
右為細末酒糊丸如桐子大每服三四十丸空心食
前煨葱鹽湯下一方有破故紙無白蒺䔧
全蝎丸治腎氣虛耳中如風水鳴或如鐘聲卒暴聾
全蝎川椒巴豆菖蒲松脂(各等分)
右為細末鎔蠟和為筒子塞耳中一日一易妙
芎藭膏(出聖濟總錄)治耳聾耳鳴塞耳
芎藭當歸細辛白芷(各等分)
右細剉以雄魚腦六合和於銀器中煎成膏去滓傾
入合中澄凝綿裹棗核大塞耳中
巴豆丸治耳鳴塞耳
巴豆(二枚)桃仁(二枚)松脂(大豆許)
右搗作二丸綿裹塞耳中
青鹽下氣丸(出仁存方)治腎氣衝上耳鳴耳龍耳
茴香木香蓽澄茄
右等分為末外以青鹽為末用糯米糊為丸如梧桐
子大鹽湯下每服三四十丸
巴豆方治腎氣虛耳内如風水鳴或如鐘聲卒患耳
聾
巴豆菖蒲松脂(等分)
右以蠟鎔為筒子納耳中日一易之神效
磁石丸治耳聾耳鳴常如風水聲
磁石(半兩)木通(一兩)菖蒲(米泔浸一兩)
右㕮咀以絹囊盛用酒一斗浸寒七日暑三日每飲
三合日再
八味丸(出簡易方)治耳聵及虛鳴
用好全蝎四十九枚炒微黃為末每服三錢以溫酒
調下仍服八味丸百粒空心兩三服見效
治耳中常鳴(出聖惠方)
用生地黃截塞耳中日十數易之以瘥為度一云以
紙裹微火灰中煨用
生烏頭方療耳内鳴如流水聲久不治成聾
用生烏頭淨洗削如棗核大以塞耳中日一易之三
日愈一療耳癢及卒風聾一方治耳中膿出用生薑
汁蘸烏頭塞耳中尤良
補腎丸(出千金方)治耳聾或勞煩傷氣中風虛損腎氣升
而不降致耳内虛鳴
山茱萸(二兩)亁薑(二兩)遠志(二兩)巴戟(二兩)芍藥(二兩)澤瀉(二兩)
莵絲子(二兩)桂心(二兩)黃耆(二兩)石斛(二兩)亁地黃(二兩)細辛
(二兩)附子(二兩)當歸(二兩)牡丹皮(二兩)蛇床子(二兩)甘草(二兩)蓯
蓉(二兩)人參(二兩)菖蒲(一兩)防風(一兩半)茯苓(半兩)羊腎(二枚)
右為末以羊腎研細酒煑麫糊丸如梧桐子大食前
鹽酒任下三十丸至五十丸一方除莵絲子外為細
末再入莵絲子煉蜜為丸如梧桐子大食後溫酒服
之皆因腎虛故用補腎方
磁石散(出聖濟總錄)治腎氣弱氣塞兩耳作聲甚則成聾
磁石(一兩)熟亁地黃(一兩)牡丹皮(一兩)白术(一兩)附子(半兩)白
茯苓(半兩)人參(半兩)芎藭(半兩)大黃(半兩)牡荆子(半兩)肉桂(去粗)
(皮半兩)當歸(半兩)桑螵蛸(半兩)羊腎(一對)菖蒲(二兩)
右為散每服一錢溫酒調下加至二錢不拘時服
石斛丸(出聖濟總錄)治腎虛耳内作聲或如蟬噪或如風
水聲診其左手尺脉微而細右手關脉洪而大是其
候也
石斛(一兩)黃耆(一兩)地骨皮(一兩)鹿茸(一兩)附子(一兩)莵絲子
(一兩)山茱萸(一兩)遠志(三兩)熟亁地黃(三兩)菖蒲(三兩)防風(去义)
(三)肉桂(去粗皮半兩)玄參(一兩)
右將十二味搗羅為末入莵絲子末再搗羅煉蜜丸
如桐子大每服三十丸空心温酒下以瘥為度姙娠
人去肉桂加蜀椒三分丹參半兩
蓯蓉丸(出仁存方)治腎虛耳聾或風邪入於經絡耳内虛
鳴
肉蓯蓉(一兩)吳茱萸(一兩)石蓮肉(一兩)石菖蒲(一兩)莵絲子
(一兩)鹿茸(一兩)石斛(一兩)磁石(一兩)附子(去皮臍一兩)全蝎(七個)麝
香(一字)川羌活(一兩去蘆)
右為末煉蜜丸如桐子大每服七十丸至一百丸空
心鹽湯下或鹽酒下一方用山茱萸
補腎黃耆湯(出聖濟總錄)治腎虛耳數鳴而聾
黃耆(一兩)人參(一兩)紫苑(一兩)甘草(一兩)防風(一兩)當歸(一兩)麥
門冬(一兩)五味子(一兩)亁薑(一兩)肉桂(一兩去粗皮)芎藭(一兩半)
右麄搗篩每服五錢先以水三盞煑羊腎一隻至一
盞半去腎下藥入葱白三寸切大棗三枚劈破煎至
八分去滓空心食前下
桑螵蛸散(出聖濟總錄)治腎氣虚弱兩耳鳴甚成聾
桑螵蛸(半兩)附子(半兩)人參(半兩)白茯苓(半兩)肉桂(半兩去粗皮)
熟地黃(一兩)牡丹皮(一兩)白术(一兩)羊腎(一對)
右搗羅細散每服一錢空心温酒調服日三次加至
二錢止
補腎鹿茸丸(出聖惠方)治腎虛耳中常聞鐘聲風雨之聲
鹿茸(三兩)磁石(三兩)枳實(三兩)附子(一兩半)山芋(一兩半)牡蠣
(一兩半)五味子(一兩)肉蓯蓉(一兩半)巴戟(一兩去心)楮實(三兩)
右將九味搗羅為末入楮實末再羅令勻煉蜜丸如
桐子大每服二十丸至三十丸空心浸牛膝酒下一
方無枳實有莵絲子
耳疼痛(論)
夫患耳中痛者皆風入於腎之經也不治流入腎側卒
則變脊強背直痓也若因痛而腫即生痓也癰癤膿潰
邪氣洩則不成痓也所以然者足少隂為腎之經宗脉
之所聚其氣通於耳上焦有風邪入於頭腦流至耳與
氣相擊故耳中痛耳為腎候其氣相通腎候腰脊主骨
髓故邪流入腎經則脊強背直也
方
生犀丸(出聖濟總錄)治耳中疼痛
犀角(一錢)牛黃(一錢研)防風(半兩)白附子(一錢)烏蛇(一錢)天南
星(一錢)半夏(一錢)亁薑(一錢)丹砂(一錢)没藥(一錢)龍腦(一錢)乳香
(一錢)肉桂(去粗皮一錢)當歸(二兩半)麝香(研半兩)
右為末煉蜜和丸如梧桐子大空心酒下二十丸
消毒膏治諸般耳疾疼痛不可忍者
防風(三錢)大黃(三錢)梔子仁(三錢)黃芩(三錢)黃連(三錢)杏仁(三錢)
石菖蒲(三錢)當歸(三錢)白芷(三錢)腦麝(一錢另研)
右為粗末用好猪脂一斤切碎煉去滓取淨油同前
藥慢火煎候白芷黃色為度去滓淨再下黃連腦麝
末攪令勻密器收貯每用少許
芍藥散(出聖惠方)治熱壅生風耳内痛與頭相連膿血流
出
赤芍藥(半兩)白芍藥(半兩)川芎(半兩)當歸(半兩)甘草(半兩)大黃
(半兩)木鱉子(半兩)
右剉散每服四錢食後臨臥服
香附膏(出聖濟總錄)治耳中疼痛
附子(二枚)菖蒲(半兩)礬石(半兩)杏仁(半兩)麝香(二錢研)萞麻子
(六十粒)
右先搗附子菖蒲礬石為細末次將萞麻子杏仁搗
膏次研麝香同拌勻丸如棗核大以蠟裹用大針穿
透塞於耳中日再用之
白龍散治耳中卒然大痛糝瘡生肌止痛
滑石(一兩研)硼砂(三錢)輕粉(一錢)寒水石(四兩)烏賊魚骨(一兩)
右為細末每用糝耳中又油調滴耳痛立止
治耳痛
黃芩(三錢)木香(半錢)桔梗(一錢)甘草(一錢)
右作一服水煎去滓服
治耳内疼
穿山甲(二個)土狗子(二個)
右將土狗子夾在川山甲内同炒焦黃色為度入麝
香少許為細末吹一錢許於耳中治耳聾並瘥
又方(出海上方)
以草烏削如棗核大蘸生薑自然汁塞耳内其痛立
止一方不用薑汁
又方(出仁存方)
用鱓魚血滴數點入耳愈
百合散(出聖惠方)治耳聾疼痛
用百合不拘多少焙亁為細散食後温水調下一錢
日三服妙
治耳内極痛方(出聖濟總錄)
用欝金末研細每服用一錢以淨水調傾入耳内却
急傾出
木香散(出聖濟總錄)治風疼痛久聾不通
用木香搗羅為細散用葱黃心截去尖蘸鵝脂在上
蘸木香散深納耳中覺痛止待一時辰方取去日三
五次
杏仁膏(出聖惠方)治耳中汁出或痛有膿
用杏仁炒令赤黑為末研成膏薄綿裹耳中日三四
度易之或亂髮裹塞亦妙一方治耳卒痛或有水出
用杏仁炒焦為末葱涎搜和作丸以綿裹塞耳薰耳
亦可又治耳中腫兼有膿
柳根方(出本草)治耳痛有膿不出及癰已結聚
以柳根細切熟搥封之帛掩燥即易之
治耳卒疼痛(出本草)
以鹽蒸熨之
耳腫(論)
夫耳者腎之候心之竅其為風熱所客随脉而上至於
耳中氣聚不散邪熱攻衝結聚為腫甚則黃汁出而為
暴聾之病也
方
木香散(出聖惠方)治耳腫
木香(一兩)防風(一兩)芍藥(一兩)玄參(一兩)白歛(一兩)大黃(一兩剉炒)
芒硝(一兩)黃芩(一兩)紫葛(一兩)赤小豆(三分)
右搗羅為散每搗生榆白皮取汁和少許塗帛上貼
腫處消
鹽花丸(出聖惠方)治兩耳腫時苦疼痛
鹽花(四錢)甜葶藶(二兩)杏仁(炒二兩)臘月猪脂(二錢)
右除脂外各搗研極細一處研勻次入猪脂和丸如
棗核大每用綿裹納耳中日兩易納藥後忽覺耳痛
有惡水出四體不安勿疑
三物散(出聖惠方)治耳腫熱痛
赤小豆(半兩)大黃(半兩)木鱉子仁(一兩)
右為末同研勻每服少許以生油旋調塗耳腫處
五倍子方(出海上方)治耳瘡腫痛并耳輪癃痛或生瘡
用五倍子為細末冷水調塗濕則亁摻
礬石散(出千金方)治耳卒腫出膿并底耳及耳聾不瘥有
積蟲
用礬石熬令汁枯半兩研細每以葦管吹少許入耳
中日三四度或以綿裹棗核大塞耳中亦可一方先
以亁鹽摻之次入礬末尤妙一方先以綿撚去耳中
汁以礬石粉耳中次以石鹽末粉其上良久乃起不
過再度永瘥
治耳卒腫
用棟實五合煉搗每用綿裹棗核大塞耳中亦治耳
内生瘡
又方(出聖惠方)
用商陸生者洗淨以刀削如棗核納耳中日再易之
治耳卒風毒腫起(出仁存方)
用柳樹上蠧蟲糞水化取清水調白礬少許滴入耳
中甚妙
治耳卒腫
用牛蒡根淨洗細切絞汁一升扵銀鍋内熬成膏塗
於腫處
普濟方卷五十四
普濟方卷五十五明周王朱橚撰
耳門
耳耵聹(論)
夫耳者腎之候心之寄竅風熱摶於經絡則耳中津液
結聚如麩片之狀久之則丸結不消或似蠶蛹致氣竅
不通耵聹為聾
方
葱液膏(出聖惠方)治耵聹塞耳聾強不可挑灌耳
葱汁(三合)細辛附子(各一分)
右將細辛附子為末以葱汁調稀灌入耳中
猪脂膏治同前
生猪脂(一合)釜下墨(半兩炒)
右調成膏捏如棗核大綿裹塞耳中
黃連散治耵聹塞耳聾強堅不得出耳中痛膿血
黃連(半兩)附子(去皮臍一分)
右為散每以少許摻耳中每着先拭惡物然後吹之
蚯蚓方(出聖惠方)治耳聾亁耵聹不可出
搗自死白項蚯蚓安葱葉中用麵封頭蒸令熱並化
為水以汁滴耳中滿即止不過數度即挑易出瘥後
髮裹鹽塞之一方療蚰蜒入耳立效一方以濕者五
七條研汁滴耳中挑即自出
柴胡聰耳湯治耳中亁聤聹鳴致聾
柴胡(三錢)連翹(四錢)甘草(炙一錢)肓䖝水蛭(各錢半)麝香
(少許)當歸身(一錢)人參(一錢)
右除肓䖝水蛭麝香三味另研外生薑三片水二盞
煎至一盞去滓稍熱再下麝香等三味細末再上火
煎一二沸稍熱去食遠服
聤耳(論)
夫腎氣通於耳耳者腎之候若其經為風邪所乘毒氣
蘊結于耳中以致膿汁俱出發悶疼痛謂之聤耳蓋耳
者宗脉之所聚腎氣之所通足少隂之經勞傷血氣熱
乘虚而入于其經邪隨血氣至耳熱氣聚則生膿汁故
謂之聤耳
方
通氣散(出聖濟方)治聤耳
郁李仁(半兩)木香(一分)㯽榔(三枚)大黃(剉一兩)芍藥(半兩)細辛
(一分)人参(半兩)山芋肉桂(去粗皮各一兩)甘草丹皮(各一分)
右除郁李仁另研外搗羅為散和勻每服一錢空心
温酒調下
治聤耳有膿
龍骨枯礬海螵蛸臙脂(各等分)麝香(少許)
右為細末先繳耳淨將藥亁摻耳中
白蘞散(出聖惠方)治聤耳出膿血塞耳
白蘞黃連龍骨赤石脂烏賊魚骨(去甲各一兩)
右為散先以綿拭膿亁用藥一錢綿裹塞耳中
菖蒲散(出聖惠方)治聤耳癢膿汁不止塞耳
菖蒲狼毒磁石附子礬石(各半兩)
右為散以羊髓和少許綿裹塞耳中
礬石散(出聖惠方)治聤耳出濃汁
礬石(二兩)黃連(一兩)烏賊骨(一兩)赤石脂(一兩)
右各等分為末以綿裹如棗核大納耳日三易一方
不用赤石脂一方加龍骨一兩
竹蛀散(出聖惠方)治聤耳
竹蛀末(二錢)白礬(二錢)臙脂(半錢)麝香(一錢)
右先以綿杖捲之以鵝毛管吹一字入耳中一方加
麻勃
紅綿散治聤耳出膿及黃汁亦治滴耳
枯礬(二錢)胭脂(半錢)蘆甘石(研二錢)麝香(少許)
右為細末用綿子纏繳耳中膿汁盡别用綿子蘸藥
或乾吹少許入耳亦可如積熱上壅耳出膿水神芎
丸百粒瀉三五行必瘥一方無蘆甘石更服雄黃丸
瀉三五行即效
白礬灰散(出聖惠方)治聤耳出濃水久不絶方
白礬灰(一分)白龍腦(三分)烏賊魚骨(一分)蒲黃(半兩)
右研細散每以半錢綿裹塞耳日三易之
如聖散治水入耳内膿出疼痛不止
箭簳内蛀末(二錢)膩粉(一錢)麝香(一錢)
右研細先以綿杖撚淨然後用剜耳子深送以綿塞
定如覺放劄即是惡物要出去塞令流出甚者三度
必愈又以薄荷汁點之立效
没藥散治底耳
海浮石(一兩)没藥(一錢)麝香(一字)
右為細末每用半字吹入耳中
蝎倍散治聤耳膿出不止
五倍子(一兩焙)全蝎(三錢)白礬(枯一錢)
右為末入麝香少許吹耳中極效一方加亁胭脂同
枯礬為末吹入耳尤妙
聤耳方(出直指方)
生猪脂生地黃釜下墨(等分)
右細研以葱汁和勻如棗核薄綿包入耳令潤即挑
出
狼牙散(出聖惠方)治聤耳出膿水
狼牙白歛竹中蛀屑(各一分)
右為散以少許摻入耳中
菖蒲散(出聖濟總錄)治聤耳塞耳
菖蒲肉桂(去麄皮)野葛(等分)
右為散以雀腦髓和勻綿裹棗核大先灸耳中宛宛
者七壯後用藥塞耳日一易
禹餘粮丸治聤耳有膿水塞耳
禹餘粮(一兩)烏魚骨(一分)釜底墨(一分)伏龍肝(一分)附子(一枚)
右搗羅為末以綿裹如皂角子大塞耳中日再易之
如不瘥者内有䖝也
磁石散(出聖惠方)治聤耳痛耳膿水出日夜不止方
磁石(一兩)龍骨(一分)白礬灰(一分)
右為細散以生地黃汁和捻如棗核大綿裹一丸塞
耳中日三度易之
又方(出聖惠方)
白礬(二兩)木香(半兩)麻勃(一分)
右為末於銚内消松脂和撚為丸如棗核大塞耳中
立效方(出危氏方)治聤耳底耳有膿不止
真陳橘皮(一錢為末)麝香(少許)
右和勻每用少許先用綿蘸耳内膿淨上藥
麝香散治聤耳底耳内膿出
麝香(一字)海螵蛸(半錢)
右為細末研和每以半字摻入耳内如有膿先用綿
杖子捲耳令乾次用藥摻之
治聤耳(出海上方)
麝香(炒半錢)蟬殼(半兩)
右同研如塵用綿先捲耳内膿令淨次入藥塞耳門
不得動追出惡物即愈
治聤耳膿水不止(出聖惠方)
狗膽(一枚取汁)白礬(一錢)
右用臘月猪脂調和納耳中以綿壅之不過三兩次
永除本根
又方(出聖惠方)
麻子(一合)花胭脂(一分)
右為末滿塞耳中綿裹
麝香散(出肘後方)治聤耳底耳内有膿出
桑螵蛸(一箇)麝香(一字别研)
右為末研令勻每用半字摻耳内如有膿先用紙撚
以藥摻之一法用染脴枯礬等分為末以葦管吹入
耳中即愈或入麝輕粉少許尤佳
紅花散(出聖惠方)治聤耳出膿水
紅藍花(一分)礬石(半兩燒灰)
右為散以少許摻耳中
黃連散(聖濟總錄)治聤耳出膿水
黃連(半兩)瓠子(乾者一分)
右為散以少許摻耳中
塞耳細辛散(聖濟總錄)治聤耳耳痛膿血出
細辛附子(去皮各一分)
右為散以葱汁和一錢綿裹塞耳
治聤耳方(海上方)
白麻&KR0034;(一合)花胭脂(十枚)
右為末以綿裹塞耳中
又方(出聖惠方)
楠木(一分燒灰)
右為細末每取少許納於耳中
又方(出聖惠方)
地龍烏賊魚骨(各等分)
右為末每取半錢用綿裹塞耳中
治聤耳有膿出不止(經騐良方)
用五倍子焙亁一兩及全蝎燒灰存性三錢為末摻
耳中
又方(百一選方)
以雞腸草撚汁滴耳中
又方(海上方)
胡桃肉燒為末狗膽汁為丸如桐子大綿裹塞耳中
香附散(經騐良方)治膿耳
用香附子去毛為末以綿杖送入耳中或亁摻立效
蔡邦度知府屢用皆效
紅綿散(經騐良方)治聤耳出膿
用白礬煆成白灰每用一錢入胭脂一字研勻用綿
杖子纏去耳中膿及黃水盡即用别綿杖子引藥入
耳中令到底摻之即亁如壯盛之人積熱上攻耳出
膿不瘥用無憂散雄黃丸瀉三五次即瘥一方枯礬
為末填耳中立效
塞耳鯉魚腸方(出千金方)治聤耳有膿久不瘥有蟲
用鯉魚腸一具細切醋三合搗布裹棗核大塞耳中
食頃痛即有蟲出着布即拔之更易新者蟲盡為度
塞耳黃礬散(出聖惠方)治聤耳及卒腫出膿
用黃礬半兩入瓶中火燒令汁盡細研為散綿裹一
錢塞耳或以葦管吹耳中一方用白礬末塞耳並瘥
塞耳桂膏(聖濟總錄)治聤耳中痛出膿血
用桂去麄皮半兩為末以魚膏和撚如棗核大塞耳
塞耳雀腦方(聖濟總錄)治聤耳
用五月五日雀腦以綿裹少許塞耳
又方(聖濟總錄)
用伏龍肝細研半两以猪膏和撚如棗核大綿裹塞
耳中日再易夜一易
治聤耳方(出聖濟總錄)
捕捉母鼠取肝一具乘肝熱時以棗核大塞耳中
又方(千金方)治聤耳痛及膿血出
用鐺墨細研先淨拭去耳中膿一方取釡下灰吹耳
中日三易每換以萞麻子去之再着
又方(出聖惠方)
用茶籠上蛀屑半兩細研糝滿耳中
又方(出聖惠方)
用蒲黃細研以一豆大塞耳中
又方(出聖惠方)
用松脂為末塞耳中膿止即瘥
又方(出聖惠方)
用石首魚腦中魷子為末塞耳中即瘥
療聤耳耳中痛膿血出(出肘後方)
用附子末以葱涕和灌耳中取效单葱涕亦佳側臥
令入耳中甚良
治聤耳方
用白鵝尾癭納之耳中
又方
用青橘皮燒灰研為細末用綿裹如雞頭大塞耳中
日三四易
又方(出聖惠方)治聤耳
用紅花末吹入耳中無花枝葉亦可用之
又方(出聖惠方)
用地龍末吹入耳中一方用地龍末及白礬灰調勻
綿裹納耳中
又方(出聖惠方)
用青蒿搗末綿裹納耳中
又方(出聖惠方)
用故綿燒灰為末綿裹塞耳中
又方(出本草)
取茺蔚莖汁如豆滴耳中一方用子汁滴耳中
治少小聤耳(出本草)
用桃仁熟末以綿裹塞耳中
香礬散治久患聤耳風冷瘡時發痒痛
白礬膽礬紅花(各一錢)麝香(少許)蛇蛻(一條燒存性)
右為細末用藥少許先以新綿纏細筯頭撚令膿亁
然後用藥挑入耳中明日用斡耳子斡去昨日藥再
用如前法以瘥為度
治大人小兒聤耳熱腫有膿(出鮑氏方)
川山甲(燒灰出火氣)麝香(少許)
右為末鵝毛筒吹入耳三日膿亁愈
一方(出鮑氏方)治同前
用蜈蚣亁為末吹入耳妙一方㯽榔末吹入亦妙
治聤耳
用五倍子先以綿撚亁置末半字許入耳中
耳聾有膿(論)
夫耳聾有膿者蓋腎臟虚勞傷於血氣津液相搏熱氣
乘之則結於耳中腐化膿汁氣不開竅則致人聾
方
黃耆丸(出聖濟總錄)治耳聾膿出
黃耆升麻梔子仁犀角玄參芒硝(各一)
(两半)乾薑芍藥人參(各一两)大黃(剉炒二两)木香(一两半)
黃芩(一两半)
右為末煉蜜丸如梧桐子大每服二十丸至三十丸
煎茅根湯下食後良久服一方治耳腫膿水出有食
鹽無乾薑
蔓荆子散(出直指方)治内熱耳出膿汁
升麻木通赤芍藥桑白皮麥門冬生
地黃前胡甘菊赤茯苓蔓荆子甘草
(各等分)
右剉散每服三錢薑棗煎食前臨臥服
昇氣散治氣不升降九竅閉塞耳痛腫聾聤聹底耳
膿出
川芎白芷香附紫蘇葉陳皮菖蒲
當歸防風甘草(各等分)
右為㕮咀每服五錢薑葱煎食後服
磁石湯(出千金方)治腎熱背急攣痛耳膿血出或生肉塞
之不聞人聲
磁石白术牡蠣(各五两)甘草(一两)葱白生地黃
(各一升)芍藥(四兩)大棗(十五枚)生門冬(六兩)
右㕮咀以水九升煮取三升分三服
觧瘡散治氣虚熱壅或失飢冐暑風熱上壅耳内閉
痛膿血流出
赤芍藥白芍藥(各半兩)木鱉子仁當歸甘草
大黃(各一兩)黃芩防風(各二錢半)
右㕮咀每服五錢水煎食後臨臥服
附子丸治耳聾出膿疼痛并耵聹塞耳
附子菖蒲礬石萞麻子仁松脂(研各一兩)杏
仁(炒二兩)染胭脂(半兩)
右為末用黃蠟和撚如棗核大針穿一孔子令透塞
耳中一日換之一方治耵聹不用黃蠟搗成膏以綿
裹棗核大塞耳中亦瘥
解瘡飲治氣虚熱壅或失肌冐暑風熱上壅耳内聾
閉作痛膿血流出
赤芍藥白芍藥(各半兩)當歸甘草木鱉子
大黃(蒸各一兩)
右剉為散每服四錢水一盞煎七分食後臨臥服
附子散(出聖惠方)治耳聾有膿
附子(一兩)禹餘糧(六銖)伏龍肝龍骨釜底墨烏
賊魚骨(各半兩)
右為末取如皂莢子大綿裹納耳中日一易取瘥不
瘥者有蟲加麝香一豆大
真龍骨散(出直指方)治膿耳
真龍骨白礬赤小豆黃號丹烏賊骨(各一)
(兩)胭脂(半分)
右為細末摻耳
又方(出直指方)
明礬黃號丹真蚌粉爛石膏真龍骨(各等)
(分)麝香(少許)
右為細末用綿纏竹茜拭耳換綿蘸入耳
白礬散(出聖惠方)治聤聾膿水不絶
白礬(半兩)麻勃(一分)木香(一分)枌脂(一錢)花胭脂(一分)
右為細末每用時先以綿子拭淨膿後滿耳填藥效
治耳熱出汁(出直指方)
硝石(一錢)爛石膏(一錢)天花粉(一錢)防風(一錢)潮腦(少許)
右為末摻耳立止
治耳内膿血(出直指方)
明白礬黃號丹龍骨胭脂(等分)麝香(少許)
右研為細末用綿杖撚亁換綿杖蘸藥入耳一方麝
香輕粉少許摻入耳
治膿耳(出直指方)
蝎蛸(七個)胭脂(半錢)乳香麝香(各少許)
右為細末以挖子挑入耳
香附丸治耳内膿水不亁
香附子末(三錢)亁胭脂(一錢)蜜陀僧(一錢)輕粉(少許)
右為細末每用少許吹入耳中
礬石散療耳内膿水
白礬(八分)麻勃(一分)青木香(三分)松脂(四分)
右搗末先鎔松脂入藥末丸如棗核淨拭内膿塞耳
取瘥
蓯蓉散(出聖惠方)治耳聾有膿水不絶臭穢
肉蓯蓉(一兩)龍膽(一兩)白茅根(一兩)
右共燒為灰研細以少蜜和勻後入鯉魚膽汁三枚
攪令稀即以絹濾取汁瀝入耳中其濾亁滓捻作錠
子以薄綿裹塞耳中不過三兩上愈
治耳膿(出仁存方)
蜜陀僧(一錢)輕粉(半錢)麝香(一字)
右為末先以綿捲耳内膿摻入藥末
治耳臭流膿
杏仁麝香青布灰
右搗碎杏仁作一丸用新綿薄網將竹絲杖纏裹入
耳蘸前藥二味入耳内一宿見效先用綿絞淨傅之
治耳内出膿
竹蛀虫(不拘多少)胭脂麝香(各少許)
右為末吹耳内
三黃散治耳内流膿
雄黃硫黃雌黃
右為細末吹耳内貼之立止
礬石散(出聖濟總錄)治耳聾有膿水不止
礬石(熬一兩)鉛丹(炒一錢)
右為末每用半字摻入耳中
地骨皮散(出聖濟總錄)
地骨皮(半兩)五倍子(一分)
右為末每用少許摻入耳中
礬黃散(出聖濟總錄)治耳内膿痛不止
礬石(半兩)雄黃(好者一分)
右細研每用指甲挑少許先以綿杖子拭耳内令亁
滴生麻油一二點入耳内仍以綿杖子惹藥末在耳
中不拘久近只一二度瘥
二聖散(出聖濟總錄)治耳内出膿水
白附子(一兩)羌活(一兩)
右為細末用猪羊腎各一隻入藥半錢不得着鹽濕
紙裹煨熟五更初溫酒嚼下即以粥壓
桂骨散(出聖濟總錄)治耳聾有膿
肉桂(去粗皮一兩)烏魚骨(一兩)
右搗為散摻入耳中瘥
麝香佛手散治五般耳出膿血水者
人牙麝香(少許)
右為細末吹耳内少許即乾亦治小兒豆瘡出復收
者酒調一錢服之即出
速效散(出聖濟總錄)治耳聾膿出久不瘥
用地龍一條盛在白葱管内當門掛隂亁同麝香少
許研為細散摻耳内
治耳聾有膿(出千金方)
搗桂和鯉魚腦納耳中不過三四度瘥
竹蛀屑方治耳内出膿不論男子婦人小兒皆可用
以竹蛀屑入麝香少許用杖子絞入耳中或加胚子
即胭脂膏少許
治耳聾黃膿出(出經效濟世方)
右燒白礬灰研胡桃油調塗
抵聖散治耳中膿經年不愈及驢涎馬汁攻發瘡瘍
骨疸疳瘘等瘡
白礬灰(一兩)烏魚骨(三錢)亁胭脂輕粉(各一錢)乳香(一錢)
麝香(半錢)
右為散或糝或吹以膏貼之如有耳膿者用一匙吹
耳中
治耳出膿水不止俗呼油耳(出本草)
用白礬燒煙薰耳中令耳孔内知煖虫自出
麝紅散(出楊氏方)治膿耳疼痛
蝎蛸(七枚)麝香(半錢)
右件並研令勻每用以耳子挑少許入耳中日夜
三四次用之
治膿耳
右用棗木内蛀蟲屎研入麝香少許先以綿杖子撚
亁吹藥入耳
耳内生瘡(論)
夫足少隂為腎之經經虛則風熱邪氣乘之與津液相
搏故耳内生瘡世俗治耳瘡多以傅摻塞耳等藥以為
邪氣出外專為外醫殊不知服藥以治腎經之為善也
方
黍粘子湯治耳痛生瘡
桔梗(半錢)柴胡(三分)連翹(二分)黍粘子(二分)當歸(三分)黃芩(二分)
生地黃(二分)黃耆(三分)甘草根(三分)黃連(二分)龍膽草(一分)昆
布(一分)蒲黃(一分)蘇木(一分)桃仁(三個)紅花(少許)生薑(一分)
右同剉如麻豆大作一服水煎一盞去滓稍熱食後
服忌寒凉之藥利其大便
治凍耳成瘡(出聖惠方)
栢葉(二兩)杏仁(四十九枚)亂髮(二兩)鹽(半兩細研)乳香(半兩)黃蠟(一兩)
(半)清油(一斤)
右件先煎油令沸即下亂髮以盡為度後下諸藥同
煎令色焦黃濾去滓更以綿重濾過再以慢火煎之
然後入乳香黃蠟等攪令稀稠得宜於磁器中盛以
鵝翎取塗之
蛇床子膏治耳生瘡濕癢不止
蛇床子枯白礬五倍子海桐皮舶上硫
黃海螵蛸雄黃雌黃松香(各少許)棗子(燒灰)
(存性)
右各等分為末用輕粉清油調傅瘡上一方無雌黃
香脂膏治米疽生耳中連頭腫疼不可忍
欝金(一兩)地骨皮(一兩)礬石(一錢研)龍腦(半錢)
右為細末用臘月猪脂油調塗之若用鼠腦調更佳
曾青散(出海上方)治耳有惡瘡
雄黃(三分)曾青(半分)黃芩(一分)
右細研為末每用少許納耳中有汁出即以綿子撚
亁用之
大黃散(出聖惠方)治耳有惡瘡塞耳
大黃(半兩)黃連(一分)龍骨(一分)
右為細散每用少許綿裹棗核大塞耳中
黃連散(出聖惠方)治耳有惡瘡
黃連(半兩)礬石(三分)
右搗研為細散每以少許綿裹納耳中兼療耳痛有
膿
土馬騣塗方(出聖濟總錄)治耳瘡
土馬騣井中苔(各等分)
右為末以燈盞内油調塗之
黃馬散(出聖惠方)治耳内外惡瘡及頭瘡肥瘡瘑瘡
黃蘖(半兩)馬齒莧(亁者一兩)
右為細末每用小豆許綿裹納耳中耳外傅之
羊糞方(出聖惠方)治耳有瘡
用羊糞曝亁為末每以少許綿裹塞耳中
治凍耳成瘡(出聖惠方)
栢白皮(二兩)榆白皮(二兩)桑根白皮(二兩)杏仁(二兩)甘草(一兩)
羊腦髓(一斤)
右細剉以羊腦髓煎令黃去滓於甆器中盛鵝翎點
塗之
又方(出聖惠方)
取兔腦髓塗之
又方(出聖惠方)治凍耳
用杏仁一斤湯浸去皮壓取油塗之
又方(出聖惠方)
以棗爇傅立愈後用麥葉煑水洗之
一方(出聖惠方)治耳爛出血
用赤脚蜈蚣乾為末吹之
治耳瘑瘡
用黑雌雞膽𫝊之日三次
百蟲入耳(論)
夫百蟲入耳其類不一古方或灌以藥或導以物皆以
意出之也獨驢乳牛酪二物最為良法諸蟲入耳灌之
即化為水其入腹者則連服攻劑取瘥
方
立驗散(出聖濟緫錄)治蚰蜒入耳
芎藭(三分)天南星(炮三分)夜明沙(炒三分)猪牙皂莢(炙三分)
白丁香(四錢)百部(四錢)蔾蘆(四錢)草烏頭(半兩)海金沙(一分)砒
霜(二錢别研)蓽撥(二錢)
右為散與砒霜合和研勻臨時更用鉛丹調勻磁合
收如蚰蜒入耳取少許用醋一兩滴調化以細翎毛
蘸藥入耳竅為吹令藥氣行立出藥不得多多即化
蚰蜒成水不出如蝎螫先點少醋在螫處摻藥半字
許擦令熱立效
麝香膏(出聖惠方)治蚰蜒入耳
麝香(半錢)阿魏(半錢)麒麟竭(一字)亁漆(一字)白芨(一字)膩粉(一錢)
碙砂(半錢)石膽(一字)生鐡屑(一字)
右研細末以猪膽汁生薑汁䓤白汁等各少許相和
令稀稠得宜每用少許點入耳中其蟲即化立騐
烏頭散(出王氏方)治蚰蜒入耳
烏頭(三枚)木鱉子(七枚)礬石(一分)白丁香(一撮)夜明沙(一分)烏
雞屎(三塊)鉛丹(一分)猪牙皂莢(三挺)小麥衣帶(三條)
右為散每用一匙釅醋調灌入耳内少時蟲盡出
備急散(出聖濟總錄)治蚰蜒百蟲入耳
芫青(二十一枚)斑猫(二十一枚)金星石(一錢)銀星石(一錢)柳絮礬
(二錢)狼毒(一錢)青黛(半錢)
右為散每用一字水少許調入耳立出
灌耳散(出聖惠方)治蚰蜒百蟲入耳
雄黃(一兩)萵苣子(一兩)蕪荑(一兩)綠礬(半錢)板藍根(一兩)没心
草(一兩)麝香(一分研)
右於五月五日午時合和納磁瓶中燒為灰入麝香
研勻每用藥一字生薑一塊如棗大葱白一莖同研
取汁入藥末攪和勻更用清油一合調藥灌入耳中
食頃其蟲淺者自出深者自死如入腹中者以羊肉
半斤作羹除油不用以前藥入在羹盆内和勻令人
於盆内浸一飯時其蟲自出
塞耳黃耆丸治諸蟲入耳耳腫不聞語聲有膿血
黃耆(剉一兩)芍藥(半兩)當歸(切半兩)亁薑(炮半兩)蜀椒(一分)
右為末入生地黃三兩切和杵薄綿裹棗核大塞耳
中日夜易之
麝香驢乳汁方(出聖惠方)治蚰蜒入耳
麝香(三分)綠礬(半兩)米醋驢乳汁(各少許)
右調和為汁以一蜆殼傾入少許蟲即化
為水唯存脚在為騐
雄黃灌耳方(出聖濟總錄)治蚰蜒入耳
雄黃(一分)綠礬(一分)礬石(一分)半夏(一分)
右為末以醋調一字灌入耳兼治蜈蚣諸蟲入耳
黃耆汁方療蟲入耳不聞人語聲有膿出
黃耆(四分)亁薑(二分)蜀椒(一分)
右搗末以生地黃取汁和用綿裹棗核大塞耳中日
三夜一以瘥止
治蚰蜒入耳(出聖惠方)
白蜜(半兩)黃丹(半兩)酥(半兩)
右相和於磁器内同熬成膏如有蚰蜒入耳者以杏
仁一枚和皮尖塗膏於上綿裹塞耳門其蟲聞藥香
即奔耳門来便急抽藥以攝物出
清油膏治蚰蜒入耳及百蟲入耳痛不可忍
清油(一斤)大蜈蚣(三對入油内浸)
右加腦麝每用少許點
碙砂吹耳方(出聖濟總錄)治蚰蜒入耳
碙砂(研一分)膽礬(研一分)
右研細用雞翎管子吹一字許入耳蟲化為水
治蜈蚣入耳方(出肘後方)
桑葉(一握)鹽(一撮)
右以桑葉裹鹽炙令熱掩耳上冷即易
猪脂枕耳方(出經騐良方)治蟻及蜈蚣入耳
猪脂(一片)猪肉(一斤)
右將猪脂煎猪肉令香安耳孔邊枕睡即出
治百蟲入耳(出聖濟總錄)
桃葉心(十四枚)胡麻(一升炒令香)
右先以桃葉心塞耳中其蟲必出未出將胡麻以葛
袋枕耳邊蟲自出
又方(出聖濟總錄)
麻油(一升)葱白(一莖)
右將葱與麻油拌勻以瓶子盛當耳門安側睡令瓶
口向耳勿令傾側蟲從耳出至瓶子内即去之
又方(出聖濟總錄)
草烏頭尖礬石(各等分)
右為末用醋調灌耳中立出
又方(出聖濟總錄)
猪膏(二合)青錢(十四文)
右以錢納猪膏中煎之去錢以猪膏少許灌入耳中
治蚰蜒入耳方(出肘後方)
雞(小者一隻)油
右以油煎雞令黃筯穿作孔枕之
又方(出聖惠方)
萵苣葉(一分)雄黃(一分)
右為末用麵糊和丸如皂莢子大以生油少許化破
一丸納耳中其蟲自出
車脂膏(千金方)治百蟲入耳
取車轄脂傅耳孔蟲自出肘後方以療聤耳綿裹塞耳
中
又方(出聖惠方)
以葱涕灌耳中蟲自出亦治耳聾一方生葱汁亦可
治蚰蜒入耳中
用猫尿灌耳中立出取猫尿用盆盛以生薑擦其牙
生葱納其耳
又方(出衞生寶鑑)
以濕生蟲研爛塗於耳邊自出一方攤紙撚安耳中
治百蟲入耳(出十便良方)
用雞冠血滴入耳中即出
又方(出聖惠方)
以酒少許灌耳中起行即出
又方(出衞生寶鑑)
用生油調銅綠滴耳中
治蚰蜒入耳方
用綠礬為末水調灌耳中即出
又方(出海上方)
用雄黃釅醋調灌耳中立出
又方
用蝸牛一個全搥碎置於耳中即出一方去殼研爛
滴水五七點再研勻灌耳内亁者亦可研末吹耳中
紙糊耳其蟲自出
治百蟲入耳(出肘後方)
搗韮汁和醋灌耳中即出單韮汁亦佳
治蜘蛛瓦蛆咬耳(出海上方)
用香油和鹽調塗立效
治蟲入耳(出直指方)
用桑皮搗汁灌耳即出
治諸蟲及虱等入耳(出本草方)
用白膠香燒薰耳中令孔内知暖蟲自出
治蚰蜒入耳(出本草)
用生半夏為末麻油調塗耳門外蟲聞香自出
治飛蟲入耳(出聖惠方)
用好酸米醋一味滴入耳内蟲必出不出必死
治蚰蜒入耳(出聖惠方)
用牛乳一盞少少灌入耳内即出若入腹者飲三升
當化水出未出再飲一方用牛酪
又方(出聖惠方)
用驢乳三合側灌耳中有蟲從左耳出
香油方(出聖惠方)治蚰蜒及百蟲入耳
用生油三合少少灌入耳中若入腹者空腹服酢酩
一升仍以麵和餅乘熱傅耳門須臾即出
又方(出聖惠方)
用水銀一豆大傾入耳中令耳孔向下於耳上擊銅
器物數聲其蟲即出
又方(出聖惠方)
用小便少許灌入耳中即出
又方(出聖濟總錄)
用百部切炒搗羅為末以一字生油調塗於耳門上
其蟲自出
又方(出聖惠方)
用胡麻半升炒令香搗碎以葛袋盛側卧枕耳蟲聞
香自出
治蟻入耳(出聖濟總錄)
用醬汁兩合灌耳中即出
又方(出聖濟總錄)
用小蒜三兩搗研取汁灌入耳中一切蟲入耳同妙
又方(出聖惠方)
用鯉魚甲半兩燒為灰以水調濾過滴耳中即出
治百蟲入耳(出聖濟總錄)
以火照之即向明出
又方(出聖惠方)
用板藍葉一握研取汁少少灌入耳中
又方(出聖惠方)
用桃葉微炙熱塞耳中或搗爛薄綿裹枕之蟲自出
或造酥煎餅枕之一方用桃葉裹鹽炙令熱療蟲入
耳冷即易之並佳
又方(出聖惠方)
用鱓魚頭燒灰取屑以綿裹塞耳中立出
又方(出聖惠方)
用生薑汁一合少少灌入耳中立出
又方(十便良方)
以兩刀於耳上相擊蟲即出
治蜈蚣入耳(十便良方)
用閉氣氣滿即吐復閉取令出或死耳中徐徐以物
鈎出之日積久不出者新熱猪肉安耳竅上即出
又方(出聖濟總錄)
革帶鈎向耳孔鈎之蟲即出勿令鈎(缺)耳竅内蟲或
死在耳中即取之
治飛蟻及百蟲入耳(出聖濟總錄)
先大吸氣仍閉口掩鼻呼出氣蟲即隨氣出
又方(出聖惠方)
以葦管吹之即出
又方(出聖濟總錄)
以指弹齒隨左右易
又方(出聖濟總錄)
以雞肉塞耳中蟲即出
治飛蟲入耳(出聖濟總錄)
以石斛數條去根如筒子紉一邊耳竅中四畔以蠟
閉塞以火燒石斛盡則止薰右耳蟲從左耳出未出
再作
治蟻子及蚊子入耳
用猪羊脂炙令香安耳孔自出一方单用猪脂塗入
耳門
治蚰蜒入耳
以羊乳灌耳中即成水
治小蟻入耳挑不出者(出本草)
以燈心草浸油釣出
療百蟲入耳(出千金方)
以膽礬末和醋少許灌之即出一方以温湯灌耳中
治蒼蠅入耳(出危氏方)
用皂莢子研爛以生鱓魚血調灌入耳中
治惡蟲入耳(出危氏方)
用香油稻稈汁灌耳中
追毒膏治百蟲入耳不出
用白礬雄黃各半兩細研以香油調和成膏用皂莢
子大塞耳中蟲出即止
治百節蚰蜒蟻入耳或亁耵聹不出(出千金方)
取酢三年者灌之最良次用綿塞耳日許必有物出
又方(出聖惠方)
以麻繩剪令頭散傅好膠着耳中使其物粘之徐徐
引出效用弓絃尤妙
治蚰蜒入耳方(出聖惠方)
用磁器於耳門打作聲蟲聞其聲即出
又方(出聖惠方)
用銅器於耳邊打蟲自出
又方(出聖惠方)
用地龍一條納葱葉中化為水滴耳中其蚰蜒亦化
為水
治蜈蚣入耳(出聖惠方)
火炙猪肉令香掩耳即出
治飛蛾入耳(出聖惠方)
用醬汁灌入耳即出一方擊銅於耳傍即出
治諸蟲入耳(出危氏方)
用桃葉為枕蟲自鼻出蚰蜒入耳往往食髓至盡又
能孳生凡蟲麻油灌妙
又方(出聖惠方)
用桃葉火熨之捲而塞耳蟲即出一方絞滴耳内不
一時愈
治水入耳方(出危氏方)
以薄荷汁點立效
治蚰蜒及百蟲入耳(出聖濟總錄)
用雞心血以生油和滴入耳内蚰蜒即出
治百蟲入耳(出危氏方)
以川椒為末一錢醋半盞浸一宿即用少許灌入耳
中蟲自出
又方(出十便良方)治百蟲入耳
以油膩香物着向耳門蟲自出
蚰蜒入耳方(出廣南四時攝生方)
麻油(四兩)藍根(二兩於油内浸五日取出藍根不用)
右取雞冠血烏驢乳各少許同入油中如蚰蜒入左
耳緊塞右耳向左耳内灌藥少許如經年内有蚰蜒
子者先於耳内灌藥少許後用藥以手從額揩至頂
隨即蓋覆臥定其蚰蜒化為黃水流出即瘥
治百蟲入人耳鼻中(出本草)
將古鑑就彼敲其蟲自出
治蟲入耳(出本草)
以萵苣汁滴耳中即出
治百節蚰蜒并蟻入耳(出本草)
以苦醋注之起行即出
治馬陸蚰蜒入耳及諸竅中(出本草)
以驢乳灌之即化為水
治蚤虱入耳痛(出本草)
以菖蒲作末炒乘熱裹塞之甚驗
治百蟲入耳
用車釭(音工)脂塗耳孔中自出(車釭脂乃車釭中油膏也)
普濟方卷五十五
