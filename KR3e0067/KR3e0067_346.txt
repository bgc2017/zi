普濟方卷三百四十六明周王朱橚撰
産後諸疾門
産後惡露不盡腹痛(附論)
夫産後惡露不斷者盖由臟腑有冷肺氣不調和既産
之後惡露乘虛不能制約淋瀝不斷久不已則經血不
滎臍腹堅痛面色菱黃氣短不足是其證也治法宜温
補之劑凡姙娠當風取凉則胞絡有冷至於産時其血
必少或新産而又風凉皆令風冷摶於血血壅滯則不
得宣通蓄積在内則有時惡露不下盡故腹痛也凡婦
人大産後或腹臍腰痛乃敗血物之致伏也醫者便作
虛冷以燥熱藥治之誤人久矣難經曰諸痛為實者熱
也可用導水丸禹功散瀉三五行然後以玉燭散和血
通經降火益水之藥治之獨不可便服黑神散燥熱之
藥當同半産治之
方
桃仁湯(出千金方)治産後往來寒熱惡露不盡
桃仁(五兩)吳茱萸(二升)黃茋當歸
芍藥(各三兩)生薑醍醐酥(鍊)柴胡(各八兩)
右㕮咀以酒一斗水二升合煮取三升去滓適寒温
先食服一升日三
甘草湯(出千金方)治産乳餘血不盡逆搶心胷手足逆冷唇
乾腹脹短氣
甘草芍藥桂心阿膠(各三兩)大黃(四兩)
右㕮咀以東流水一斗煮取三升去滓内阿膠令烊
分三服一服入腹中面即有顔色一旦夜盡此三升
即下腹惡血一二升立瘥當養之如新産者
大黃湯(出千金方)治産後惡露不盡
大黃當歸甘草生薑
牡丹芍藥(各三兩)吳茱萸(一升)
右㕮咀水一斗煮取四升去滓分四服一日令盡加
人參二兩名人參大黃湯
蛇黃散(出千金方)治産後血傷不止或下血痢以蛇黃二十
枚火煆醋淬七次搗羅為散每服三錢米飲送下
蒲黃湯(出千金方)治産後餘積有積血不出腹大短氣不得
飲食上衝胷脇時煩憒逆滿手足悁疼胃中結熱
蒲黃(半兩)大黃芒硝
黃芩大棗(三十枚)甘草(一兩)
右㕮咀以水五升煮取一升清晨服五合至日中下
若不止進冷粥半盞即止若不下反少與熱飲自下
人羸者半之千金翼名大黃湯而不用芒硝
銅鏡鼻湯(出千金方)治産餘疾惡露不除積聚作病血氣結
摶心腹疼痛
銅鏡鼻(十八銖燒末)芍藥芎藭乾漆
乾地黃芒硝(各二兩)亂髮(雞子大灰)大棗(三十枚)
大黃(二兩半)
右㕮咀以水七升煮取二升二合内髮灰鏡鼻末分
三服
小銅鏡鼻湯(出千金方)治産後餘疾惡露不除積聚作病血
氣結摶心腹疼
銅鏡鼻(十銖焼末)甘草黃芩大黃
芒硝乾地黃(各三兩)桃仁(五十枚)
右㕮咀以酒六升煮取三升去滓内銅鏡鼻末三服
亦治遁尸心腹痛及三十六尸疾
梔子湯(出千金方)治産後流血不盡小腹絞痛
用梔子三十個以水一斗煮取六升内當歸芍藥
各二兩蜜五合生薑五兩羊脂五兩於梔子汁中
煎取二升分三服日三
生地黃湯治産後三日至七日腹中餘血未盡絞痛
生地黃(五兩)生薑(三兩)大黃芍藥
茯苓細辛桂心當歸
甘草黃芩(各一兩半)大棗(二十枚)
右㕮咀以水八升煮取二升半去滓分三服日三
麻子酒(出千金方)治産後血不去
用麻子五升搗碎以酒一斗漬一宿明旦去滓温
一升先食服不效夜服一升不吐不下忌房事一
月將養如初産法
升麻湯(出千金方)治産後惡物不盡或經一月半歲一歲
用升麻三兩以清酒五升煮取二升去滓分温二
服當吐下惡物甚良
治産後惡血不盡腹中絞痛刺不可忍(出千金方)
大黃黃芩桃仁(各三兩)桂心甘草
當歸(各二兩)芍藥(四兩)生地黃(六兩)
右㕮咀以水九升煮取二升半去滓食前分三服
治産後惡血不除四體並惡方(出千金方)
用續骨木碎如筭子大以水一斗煮取三升分三
服相去如人行十里久間食粥或小便數或惡血
下即瘥此木得三遍煮
羚羊角散(出肘後方)治産後惡血下不盡煩悶腹痛(方見本門血暈)
治産後餘血不盡奔上衝心悶腹痛(出千金方)
搗生藕汁取飲二升甚騐一方飲一升
治産後有血心煩腹痛(出大全良方)
用生地黃汁不拘多少以清酒一升將地黃汁和
煎二十沸分三服
又方(出千金方)
用赤小豆搗散取東流水和服方寸匕不瘥更服
亦治心悶目不開
治産後血不可止者(出聖惠方)
乾菖蒲三兩以酒五升漬煮取三升分再服即止
桃仁湯(出大全良方)治産後惡露方行忽然漸少斷絶不來
腰中重痛不止兩腹痛如錐刀刺痛入骨中此由血滯
於經絡不即通之有大痛處必作癰疽宜桃仁湯恐作
癰者預服五香連翹飲
桃仁(去皮尖)蘇木生地黃(各半兩)
䖟蟲(炒去足翅)水蛭(炒各三十個)
右為粗末每服三錢水一盞煎至六分去滓温服無
時候惡露下即住服
五香連翹湯(産經)治産後惡露不絶者由産後傷於經血
虛損不足或分解之時惡血不盡在於腹中而臟腑挾
於宿冷致氣血不調血故令淋漓不絶也
木香沉香丁香乳香
麝香升麻獨活連翹
桑寄生木通(各二兩)
右為粗散每服五錢水二盞入竹瀝少許攪停去滓
温服一方有大黃一兩
療産後惡露不多(出大全良方)
川牛膝大黃(各八分)牡丹皮當歸(各六分)
芍藥蒲黃桂心(各四分)
右為末生地黃汁調酒服方寸匕日二服血下愈
沒藥丸(出大全良方)治産後惡露方行而忽然斷絶驟作寒
熱臍腹百脉皆痛如以錐刺非常此由冷熱不調或思
慮動作氣所壅過血畜經
當歸桂心芍藥(各半兩)桃仁(去皮尖炒碎研)
沒藥(研各一分)蝱蟲(去足翅炒)水蛭(炒各三十個)
右為末醋糊丸如豌豆大醋湯三丸下
澤蘭湯(出千金方)療産後惡露不盡腹痛往來兼胸滿少氣
蓋産後惡露不盡腹痛者何答曰産後惡血雖常通行
或因外感五邪内傷七情至截然而止餘血停積壅滯
不行所下不盡致令腹痛皆因姙娠當風取凉則胞絡
有冷至於産時其血必少减新産時而取風凉此日令
風冷摶於血血壅滯則不得宣通蓄積在内有時惡露
不盡故令腹痛急引腰背
甘草(六分)大棗(十四枚)
右細切以水九升煮取三升分為三服日三墮身欲
死服即瘥
救急惡露不盡腹脹痛
取亂髮和雞子灰汁洗淨燒為灰酒調服二錢
又療産後血不盡痛悶方(出肘後方)
取荷葉燒作灰煖水和服煮取汁亦良熬令香為
末煎水下方寸匕
又方(便産須知)治産後下血及姙娠腹脹
以鐵秤錘一枚燒赤投酒五升中用此酒煮當歸
三兩取二升去滓温再服千金同一方無當歸
療産後下血不盡腹内堅痛不可忍(出永類鈐方)
當歸芍藥桂心(各三兩)桃仁(一百二十個)
右細切以水六升煮取二升分温二服如未瘥加大
黃三兩
治産後惡露不盡腹痛無計(出永類鈐方)
青木香當歸牛膝川芎黃茋
芍藥(各八分)大黃(十三分浸)芒硝(十二分)
右細切以水七升煮取二升入大黃更煎三沸分三
服
治産後惡露不盡結聚小腹疼痛(出永類鈐方)
當歸(三分)香附子(一兩)琥珀没藥
青皮赤芍藥木香桂心(各半兩)
右為細末以豆汁酒調下一錢
地黃飲(出拔粹方)治産後惡露不盡腹内疞痛産後常服甚
妙
生地黃當歸(炒各一兩)生薑(細切如蠅頭大新瓦上炒令焦墨半兩)
右為細末以薑酒調一錢下
紫金丸(一名失笑散出大全良方)治産後惡露不快腰痛小腹如刺
時作寒熱頭痛不思飲食亦治久有瘀血月下不調黃
瘦亦治心痛
五靈脂(淘去石炒乾醋炒末)真蒲黃
右以好米醋調五靈脂末慢火煎成膏子次以蒲黃
末搜和丸如櫻桃大每服一丸水與童子小便各半
鍾煎至七分令藥化温服之少頃再一服惡露即下
久有瘀血成塊月水不利並用酒磨下及治心腹痛
欲死百藥不效
生地黃湯治産後餘血不盡奔衝心煩悶腹痛(方見本門)
(惡血衝心類)
沒藥丸(出大全方)治産後心胸煩燥惡血不快
沒藥(研)蠻薑延胡索乾漆(炒)當歸
桂心牛膝牡丹皮乾薑(各等分)
右為細末醋煮麫糊為丸如梧桐子大煎麯湯下十
丸至十五丸
大調經散(出經騐良方)治産後血虛惡露未消氣為敗滯榮
衛不調隂陽相勝憎寒惡熱自汗氣衝皆血虛氣衝所為
也
大豆(一兩半炒去皮)茯神(一兩)真琥珀(一錢)
右為細末濃煎烏豆紫蘇湯調下喘急煩滿小便不
利者亦可
治産後穢不盡痛(出聖惠方)
用延胡索為末熱酒調下三錢
治産後惡物上潮痞結大小便不通(出神效方)
芒硝蒲黃細墨(各等分)
右為末童便半盞服之
玉燭散
以四物湯承氣湯樸硝等分水煎去滓食前服
當歸養血丸(出和劑方)治産後惡血不散發熱疼痛及惡露
不快臍腹堅脹並室女經脉不調赤白帶下心腹腰脚
疼痛
當歸赤芍藥牡丹皮延胡索(各二兩炒)
桂心(一兩)
右為末蜜丸如梧桐子大温酒米飲下三十丸食前
温服痛甚細嚼咽下
青金散治婦人産後惡露不快腰腹疼痛不快
當歸(一兩焙)甘草(半兩炒)沒藥自然銅(三兩醋汁)
右為末每服一錢熱醋食前調下
走馬散(出海上方)治産後惡露不散臍下疼若刀攪幾死者
當歸(一兩)紅花(二錢半)蘇木(二錢半)
沒藥(二錢半)官桂(去皮二錢半)
右為末每服三錢好酒一大鍾煎三五沸和滓温服
食先
遇仙湯治惡露不快腸痛滿脹者血室有冷滯不快
若腹疼如刺者舒眉煎惡心者壯氣丸熱者逍遥散無
憂散主之
當歸桂心(各半兩)白芷甘草(各三分)
右㕮咀水煎食前熱服
治婦人小産惡物滯注不通兩脇脹滿小腸絞痛不可
忍者或變成乾血癆五心煩熱月水不通並治之
當歸芎藭芍藥熟地(各一兩)
川楝子(和核研用)玄胡索(各二兩)
右為末每服二兩重水八合好酒大盞煎至七分去
滓温服空心滓再煎取下惡物為妙
治産後餘血不盡流入腰脚疼痛至甚者
用五積散加桃仁煎服一名如神湯此藥速敗血
去風濕産後惡露方行忽然斷絶不來腰中疼注
兩腿刺痛如錐刀痛入骨此由血滯於經絡不即
通之有大痛處必作癰疽宜桃仁湯恐作癰者預
服五香連翹散
治産後惡露不快及血暈
以三月採取益母草洗擇令乾於箔上攤暴令乾
别用拔斷可長五寸以來忽用刀即置鍋中以水
二碩以來令草上水深二寸三寸煎煮令益母草
爛水三分减二漉出草取五斗汁瀉入盆中澄之
半日以來以綿濾取清汁盆中滓澱盡弃之其清
汁於小釡中慢火煎取一斗以來如稀餳每取梨
許大熱酒和服之日再服水和羹粥一二服差如
遠行不能稀煎即更煉可丸每服之七日内則疼
痛漸瘳七日平復
治女子胞中餘血不盡欲死者並治煩悶腹疼
用鹿角燒灰以清酒調服方寸匕日三夜一煮豆
汁調服亦得不能用豆清煮水作湯用之
治産後猶覺有餘血水氣
用黑豆五升淋酒煎之令烟絶出於瓷器中以酒
一斗淬之
治破産婦滯血
用鯉魚煙絶研酒方寸匕
治産後穢疞下不盡腹疼
用生薑二觔以水煮取汁服即出
治破血
以漬苧與産婦温服之
黃芩湯治産婦腹中滿疼惡露不盡
黃芩(去黑心)芍藥赤茯苓(去黑皮)大黃
熟地黃(焙各一兩)厚樸(去皮薑汁炒)乾薑(炮)
桂(去皮各一兩一分)䖟蟲(去翅足炒)甘草(炒)
桃仁(湯浸去皮尖雙仁炒黃各半兩)枳實(去瓤麩炒)白术(各一兩半)芒硝(一兩)
右粗搗篩每服三錢水酒共一鍾去滓温服
地黃湯治産後腹疼餘血未盡不進飲食
芍藥甘草(炙各一兩)丹參(一兩半)
右搗篩每服三錢水一盞煎至七分去滓入地黃汁
一合蜜半合生薑汁一合煎數沸空心温服
芎藭湯治産後惡血不下盡心腹疞痛
芎藭(一兩半)大黃(剉炒二兩)芍藥(一兩半)黃芩(去心一兩)
桂(去皮壹兩)甘草(炙一兩)當歸(切焙二兩)熟乾地黃(焙一兩)
桃仁(湯浸去皮尖雙仁炒黃各半兩)
右搗篩為末每服三錢水一鍾煎七分去滓空心服
牡丹飲治産後腹中惡血不除苦身強痛
牡丹皮(一兩)大黃(炒一兩)桂(去皮一兩)
桃仁(湯浸去皮尖雙仁炒令黃四十枚)
右搗篩每服三錢水一鍾煎七分去滓空心温服
當歸湯治産後惡血不盡
當歸(切焙三兩)桂(去皮二兩)荷葉蔕(三七枚)
右搗篩每服三錢水酒各一鍾入薑三片同煎七分
去滓温服早夜各一服
蒲黃飲治産後惡血不盡攻心乏力腹痛脹滿頭痛
蒲黃(炒一兩半)芒硝(研三分)芎藭(半兩)桂(去皮半兩)
鬼箭(半兩)生乾地黃(焙半兩)桃(炒二十枚)
右搗篩每服三錢棗三枚擘水一鍾煎至七分去滓
温服
地黃飲治産後惡血不下或有熱補虛調氣
生地黃汁(半大鐘)桂(去皮半兩)黃耆(剉三分)
麥門冬(去皮炒三分)當歸(切炒半兩)甘草(炙半兩)
右除地黃外㕮咀每服三錢水一鍾煎六分去滓入
地黃汁一合更煎沸温服
羊肉湯治産後惡血不盡有冷氣腹疼并補虛羸
羊肉(一&KR0008;去脂切碎水八盞煮取汁四五盞澄清令冷)桂(去皮三分)芎藭(半兩)
當歸(切焙三分)吳茱萸根(炒黃三分)黃耆(研半兩)
右除肉外每服三錢肉汁一盞薑三片煎七分去滓
温服
蜀椒飲治産後惡血未盡血氣疞痛四肢蒸熱
蜀椒(去目及閉口者炒出汗一分)羊肉(一觔切水三升煮取汁一升半澄清)
桂(炒半兩)當歸(切焙半兩)䜴(炒半兩)生乾地黃(剉一兩)
右除肉外每服三錢生薑三片葱白一根取肉汁一
兩半煎至七分去滓温服
芍藥湯治産後惡血不盡腹疼畏寒熱嘔吐
赤芍藥(三分)白茅根(半兩)瞿麥穗(一分)桃仁(皮尖俱去七枚)
知母(焙半兩)桂(去皮半兩)樸硝當歸(剉各一錢)
右搗篩每服五錢水一鍾煎至七分去滓再入生地
黃汁半合煎至一鍾温服日三
劉寄奴湯治産後惡血不盡七八日腹痛兩脇妨滿
并兒枕痛
劉寄奴(二兩)桔梗(炒三兩)當歸(剉焙二兩)生薑(焙一兩)桂(去皮二兩)
陳皮(去白焙一兩半)芍藥(三兩)赤茯苓(去皮三兩)
右搗篩每服三錢水一鍾半煎至七分去滓入延胡
索末半錢七攪勻温服日三
䜴飲湯治産後惡血不盡氣血攻心腹疞痛心中有
熱
豉(炒半兩)羊肉(一&KR0008;水八鍾煮取五鍾汁澄清)當歸(切焙半兩)
桂(去皮半兩)黃芩(去心三分)麥門冬(去心炒三分)
莎草根(炒半兩)生乾地黃(炒一兩半)
右除肉外搗篩每服三錢生薑三片葱白一根肉汁
一鍾半同煎至七分去滓温服
乾地黃湯治産後惡血不盡除諸疾補不足
乾地黃(三兩)芎藭桂心黃耆
當歸(各二兩)人參防風茯苓
細辛芍藥甘草(各一兩)
右㕮咀以水一斗煮取三升去滓分三服日再夜一
地黃湯治産後三日患腰疼腹中餘血未盡並手腿
疼不進食亦治血暈
生地黃汁(一升)芍藥甘草(各三兩)
蜜(一合)生薑汁(半合)丹砂(四兩)
右切以水三升煮取一升去滓内地黃汁蜜生薑汁
微火煎一兩沸一服三合日二夜三利兩行中間進
食與藥更進服
生薑湯治婦人産後餘血不盡血流入腰腿疼痛胸
急氣滿兩脇皆痛
生薑(一&KR0008;)淡竹葉(一升)
右以水二升煮取一升去滓分二服
澤蘭湯治産後惡血不盡臍腹疞痛
澤蘭(一兩)當歸(炒三兩)生地黃(焙二兩)
甘草(炒二兩)芍藥(二兩)
右搗篩每服五錢水二鍾入棗二枚擘破煎至一鍾
去滓温服一方用生薑欲死塗身即差
劉寄奴湯治産後惡血不盡臍腰疞痛壯熱增寒咽
乾煩渴
劉寄奴知母(焙各一兩)鬼箭羽桃仁(去皮尖雙仁炒一兩半)
當歸
右搗篩每服四錢水一鍾半煎至八分去滓温空心
食前服
桃仁散(出聖惠方)治産後惡血不盡腹脇疼痛
桃仁(去皮尖炒黃一兩)赤芍藥芎藭
當歸(剉炒)桂心菴䕡子琥珀
鬼箭羽(各三分)甘草(炙半兩)
右搗篩為散每服三錢水一鍾生薑半分煎至六分
去滓稍熱服不計時
牛膝散(出聖惠方)治産後惡血不盡心腹兩脇疼痛
牛膝(一兩)琥珀(三分)赤芍藥(三分)延胡索(三分)
川大黃(三分)牡丹皮(半兩)姜黃(半兩)桂心(半兩)
䖟蟲(一分炒去翅足)當歸(三分炒)桃仁(一兩去皮尖麩炒黃)
枳實(一兩麩炒黃)
右搗篩為散每服三錢水一鍾煎至六分去滓不計
時稍熱服
澤蘭散治産後惡血不盡腹内疼痛虛煩不食
澤蘭(一兩)當歸(三兩)劉寄奴(二兩)芍藥(一兩)
紅蘭花(一兩)乾荷葉(半兩)
右搗篩為散每服四錢水一鍾薑半分煎至六分去
滓不計時侯
琥珀散(出聖惠方)治産後惡血不盡心神煩熱四肢疼痛
琥珀(三分)虎杖(一兩)赤芍藥(一兩)桂心(半兩)
土瓜根(一兩)川大黃(一兩)當歸(半兩)紅藍花(三分)
右搗為散每服三錢水一鍾入生薑半分煎至六分
去滓不計時服
蘇枋木散(出聖惠方)治證同前
蘇枋木(一兩)當歸(二分炒)桂心(三分)赤芍藥(半兩)
鬼箭羽(半兩)羚羊角屑(一兩)蒲黃(三分)
牛膝(一兩去苖)劉寄奴(三分)
右為散每服三錢水一鍾生薑半分煎至六分去滓
不計時服
没藥散治産後惡血不盡臍腹疼痛
沒藥木香琥珀桂心(各半兩)當歸(炒)
赤芍藥芎藭騏驎竭牛膝(去苗各一兩)
右為散不拘時每服以熱酒調下二錢
姜黃散(出聖惠方)治惡血不盡痛不可忍
赤鯉魚鱗(二兩燒灰)亂髮(二兩燒灰)㯶櫚皮(二兩燒灰)
當歸(二兩)麝香(一錢)赤芍藥(一兩)
右為散每食後以熱酒調下二錢
敗醬散(出聖惠方)治惡血不盡氣血攻心悶絶
敗醬(三分)琥珀(三分)枳殼(三分麩炒黃)
當歸(三分炒)桂心(三分)赤芍藥(三分)赤鯉魚鱗(二兩燒灰)
亂髮(二兩燒灰)釡底墨(二兩)麝香(二兩細研)
右為散入後四味令勻不計時炙生薑酒調下二錢
桃仁散(出聖惠方)治惡血不盡腹脇疼痛
桃仁(三分去皮尖炒黃)當歸(半兩炙黃)木香(半兩)
芎藭(半兩)乾薑(一分炮製)
右為散每服二錢不計時熱酒調下
延胡索散治惡血不盡下疼不可忍
延胡索乾漆(研碎炒令煙出)旱蓮子
桂心當歸(各一兩)
右為散每服食前熱酒調下二錢
烏金散(出聖惠方)治惡血不下腹内疞痛頭重吃粥嘔逆及
血暈
亂髮(二兩燒灰)赤鯉魚鱗(二兩燒灰)香墨(一定)麝香(一分)
竈突墨(三分)延胡索(三分)肉桂(三分去皮)赤芍藥(三分)
右為散不計時以温酒調下二錢生薑小便調服亦
得
乾漆散治惡血不下腹内疼痛
乾漆(一兩碎研炒令煙出)沒藥(一兩)
右為散每服食前以熱酒調下二錢
又方(出聖惠方)
取犁耳燒赤投酒中飲其酒良
又方(出聖惠方)
取竈尾墨以温酒調澄清飲一小盞
又方(出聖惠方)
取姜黃一兩以酒一大盞煎至六分去滓分二服
又方(出聖惠方)
用鬼箭羽二兩剉以醋二合酒一升煎至五沸去
滓每服温飲一小盞頻服效
紫桂散(出楊氏家藏方)治産後惡露未盡寒熱無時臍腹刺痛
除瘀血養新血
牡丹皮赤芍藥(各一兩半)川芎當歸(洗焙)
牛膝(酒浸一宿各一兩半)肉桂(去粗皮)防風(去蘆頭)香白芷
蓬莪荗(煨香切)大黃(濕紙裹煨)陳橘皮(去白)木通
桔梗(去蘆頭)前胡京三稜(煨各一兩)
右件為細末每服三錢水一盞生薑三片煎至七分
微熱空心食前服
柴胡湯(出千金方)治産後往來寒熱惡露不盡
柴胡生薑(各八兩)桃仁(五十枚)當歸
黃耆芍藥(各三兩)吳茱萸(二升)
右㕮咀以水一斗三升煮取三升去滓先食一升日
三千金翼以清酒一斗煮
蒲黃湯(出千金方)治産後餘疾胷中少氣腹痛頭疼餘血未
盡除腹中脹滿欲死
蒲黃生地黃生薑(各五兩)芎藭
桂心(各一兩)芒硝(二兩)桃仁(一十枚)大棗(十五枚)
右㕮咀以水九升煮取二升半去滓加芒硝三分日
三服良騐
一聖散(出産六保慶集)治産前安胎産後治惡血不盡胎衣不
下
羌活川芎(等分)
右為細末每服二錢酒少許水七分煎七沸温服
黑神散(出永類鈴方)治産後惡露不盡胞衣不下攻冲心胸
痞滿或腹臍堅脹撮痛及血暈神昏眼黑口噤産後瘀
血諸疾濟生方除蒲黃加附子
熟地黃蒲黃(炒)當歸乾薑(炮)
桂心芍藥甘草(各四兩)黑豆(炒去皮半升)
右細末每服二錢酒半盞童便半盞同煎調服前郭
稽中方無蒲黃
小豆湯(出肘後方)穢汚不盡腹滿
用小豆五升水一斗煮熟飲汁數升即差
醋墨法(出朱氏集騐方)治産後破血
産後用好真松墨半錠火燒赤投醋中如此三遍
地上出火毒研羅細每服半錢淡醋湯調服
百草霜散(出朱氏集騐方)治産後下血不止
細麫(微炒)百草霜
右二錢用無灰好酒調服極妙
團參散(出朱氏集騐方)治産後惡血未盡渾身增寒發熱小腹
剗刺疼痛心氣膨脹不納飲食面目虛腫脚手浮腫聾
耳眼暈腰痛
乾薑(七錢炒)蒼术(炒)天仙籐甘草川烏
北芍藥北細辛(各一兩)麻黃(去節)
右㕮咀每服三錢薑五片棗一枚荆芥七穗水煎七
分通口服病者只吃白粥及猪肝此藥臨産及産後
服三日趕惡血盡畢亦可以暖藥補之即用後清棗
散養新血此方乃黃常卿家本
當歸養血丸(出永類鈴方)治惡露不盡發熱身痛經閉
肉桂(一兩)當歸牡丹皮赤芍藥
延胡索(炒各二兩)
右為末蜜丸梧子大空心温酒下五十丸一方加川
芎莪术乾薑
蘇木湯(出指南方)治惡血正行或絶或爾腰痛
地黃芍藥(各三兩)當歸川芎
蘇木桃仁(去皮尖百個)水蛭(七個)
右為末每服五錢水二盞煎一盞去滓温服
五香湯(出指南方)
木香沉香薰陸香(研)丁香
麝香射干升麻獨活
桑寄生連翹通草(各三兩)大黃(蒸一兩)
右為粗末每服四錢水二盞煎一盞去滓空心熱服
金花散(出黃氏博濟方)逐惡物止腹痛
桂心(去皮)威靈仙白芷
當歸牡丹皮(等分)
右件五味同杵為末每服二錢煎麯湯調下大凢婦
人産後更須常體悶産婦如所出惡物多即不須再
三下之過即血虛氣極煩悶暈亂而生病焉如覺比
常少不行切須急攻之氣血自下行上則攻心能令
煩悶而心滿急二者為異功開塞詳其病者體虛切
不得便進湯散如别證狀候但調氣治血湯散最妙
治産後惡血不盡絞痛
以紅藍花酒煮服之
産後惡露不絶(附論)
夫惡露不絶者由産後傷於經血氣虛不足或分觧之
時惡血不盡在於腹中而臟腑挾於宿冷致氣血不調
故令惡露淋瀝不絶也
方
熟乾地黃丸(出聖惠方)療婦人産後惡血不絶崩血不可禁
腹中絞痛氣息急療蓐中三十六疾
亂髮(燒一兩)阿膠(二兩)代赭石乾薑(各三兩)
馬蹄(不燒)熟地黃(四兩)牛角(四兩醋炙)
右為細末煉蜜丸如梧桐子大空心米飲下三四十
丸日二服
療惡露不絶(出聖惠方)
以鋸截桑木取屑五指撮酒服日三差桑根亦可
療産後泄血不止無禁度及治腹痛胸膈悶
以乾薑末酒服方寸匕日三四服
療産血不止虛羸迨死亦治血氣(出聖惠方)
用蒲黃二兩水二升煎取八合頓服酒煮亦得
獨聖湯(出大全方)療産後無血過多心腹徹痛然後血下久
而不止亦治赤白帶下年深諸藥不能效者
用貫衆狀如刺蝟者一個全用不剉斷只揉去毛
花萼以好醋蘸濕慢火炙令香熟侯冷為細末用
米飲調下二錢空心食前服
療産後七八日惡露不止(出大全良方)
敗醬當歸(各六分)芍藥續斷(各八分)
川芎竹茹(各四分)生地黃(炒乾十二分)
右細剉以水二升煮取八合空心頓服一方無續斷
黑桂散治産後虛羸臍腹冷痛淋瀝不止或惡物不
下(方見本門血暈類)
牡蠣散(出聖惠方)治産後惡露淋瀝不絶心悶氣短四肢乏
弱不思飲食頭目昏重五心煩熱面黃體瘦
牡蠣川芎熟地黃白茯苓
龍骨(各一兩)續斷當歸(炒)艾葉(酒炒)
人參五味子地榆(各五錢)甘草(一分)
右為末每服二錢水一大盞生薑三片棗一枚煎至
六分去滓食前温服
續命湯(出大全良方)療産後驟血不止
白蜜(一匙)生薑(一片)
右同煎候蜜色赤投童子小便一升生薑更煎兩沸
分為三服頓服
治血泄不止無禁(出便産須知)
用熟地黃沸湯淨洗酒拌熟地煎為末酒服一匙
頭須臾三四服之一方用乾地黃石器内搗為末
每服二錢食前熱酒調
柴胡湯(出經騐良方)治産後往來寒熱惡露不肯下進數服
為佳
柴胡生薑(各八兩)當歸牡丹皮(一方無)
芍藥黃耆(各三兩)吳茱萸(四兩)桃仁(五十個去皮尖)
右㕮咀每服四錢水盞半煎七分食前温服千金翼
以清酒一斗煮
治婦人胎後惡露不止
大黃當歸川芎赤芍藥
白蒺䔧(各一兩)柴胡北五味
紫蘇升麻(各半兩)木香甘草(各三錢)
右㕮咀每服三錢水一大盞加陳皮同煎若止不用
又方用阿膠研酒調服立效
治産後血泄不禁止餘血彌痛兼塊(出肘後方)
桂心乾薑(各等分)
右為末空心酒調服方寸匕血不盡妙
産後下血不止(出肘後方)
用桑白皮炙煮水飲之
治産後血不止
用黑雌雞子三枚黃脚者尤佳以醋半升好酒二
升煎取一升分為四服如人行二三里微煖進之
治産婦惡露下赤白臭穢(出便産須知)
用益母草花開時採隂乾為末温酒調二錢
又方(出便産須知)
芍藥(一兩)福薑(炮拆三兩)
右為細末每服二錢米飲空心日二三服
白芷丸治産後所下過多及崩中傷損虛竭少氣面
目脱色腹痛(方見本門後産崩中漏下類白芷丸)
栢葉湯治産後血不止兼漏下
栢葉(炙乾二兩)當歸(切焙)禹餘糧(燒醋淬七遍各一兩半)
右粗搗篩每服三錢水一盞入薤白二寸煎七分去
滓食前温服日三
艾葉飲治産後惡露不絶心悶氣短
艾葉當歸(切焙)人參地榆
乾薑(炮)阿膠(炙令燥)生乾地黃(焙各一兩)
右粗搗篩每服二錢煎一盞水至七分去滓温服日
三
阿膠散治産後惡露不絶
阿膠(炙令燥)牛角䚡(燒灰)龍骨(煆各一兩)
右搗篩為散每服三錢薄粥飲調
龍骨丸(出千金方)治産後虛冷下血及惡露不絶及治榖下
晝夜無數
龍骨(細研四兩)乾薑(炮)甘草(炙)桂(去粗皮各二兩)
右為末煉蜜丸如梧子大每服二十丸温酒早晨午
晩間各一服一方用人參地黃各二兩
虎掌飲治産後惡露過多心悶氣無力不能食
虎掌當歸(切焙)艾葉(炒各一兩)人參(半兩)
地榆(三分)生乾地黃(焙一兩一分)
右搗篩每服三錢以生薑三片水一盞煎至七分去
滓温服
人參飲治産後惡露多下短氣乏力
人參(半兩)當歸(焙二兩半)生乾地黃(焙二兩)地榆(一兩)
右粗搗篩每服三錢生薑三片水一盞同煎至七分
去滓温服
地榆飲治産後惡露不多心煩氣短减食多倦
地榆(一兩)當歸(切焙)艾葉人參(各二兩)
桂(去粗皮一兩)生乾地黃(焙三兩)
右粗搗篩每服三錢以水一盞入生薑三分同煎去
滓空心温服一方無桂
桑甘飲治産後下血不止
桑甘(微炙)芍藥地榆茜根
牛角䚡(燒灰)阿膠(炙令燥各一兩)艾葉
雞蘇(各三分)白龍骨(二兩)
右粗搗篩每服二錢水一盞煎至七分去滓温服早
晨日午夜卧各一服
芍藥丸治産後血下不止
芍藥阿膠(炙令燥各一兩半)
當歸(切焙三分)烏賊魚骨(去皮甲一兩)
右為末煉蜜和丸梧桐子大空心以䓤湯下三十丸
日三
地黃丸治産後惡露不斷
生乾地黃(焙)當歸(切焙)阿膠(炙令燥)黃耆(剉各一兩)
艾葉(炙三分)生薑(切炒一分)
右為末醋煮麫糊和丸如梧桐子大每服三十丸温
酒或米飲下不拘時
秦艽湯治産後惡露不斷
秦艽(去苗)玄參芍藥(各一兩)艾葉(炙)
白芷續斷當歸(切焙各一兩半)
右粗搗篩每服二錢水一盞生薑三片煎至七分去
滓服不拘時
寄生丸治産後惡露不斷
桑寄生(剉炒)附子(炮製去皮臍)芍藥(各一兩)
地榆(剉炒)白龍骨(各一兩半)雞蘇(三分)
右為末煉蜜和丸梧桐子大每服三十丸温酒或米
飲不拘時
治一切宿血及傷損瘀血在腹内不問新久并婦人月
經不通産後惡血不下皆良
大黃芒硝(各三兩)桃仁(四十枚去皮尖)
右芒硝桃仁合搗四五杵以酢漿二升半漬一宿空
腹擾調頓服之不能頓服者分作兩服良久先下糞
次下如豆泥汁或黑血為騐強人日别服一劑弱人
兩日服之下血盡便止不過三兩劑忌生冷茶葵
治産後若惡露下多少得所寒熱得調更無餘狀但覺
腹内切痛可而復
當歸(五兩)生薑(六兩)桂心(三兩)芍藥(二兩)
右切以水酒各三升半煮取二升三合去滓分温三
服忌生葱
治産後惡露雖下不甚通利遂覺心腹滿悶脇肋脹妨
兼咳喘息急不能飲大便不通眼澁坐𧺫不穏心腹時
時痛宜服(出大全良方)
白术當歸桑白皮大黃(各三兩)
生薑(四兩)細辛桂心(各二兩)
右以水八升煮取二升六合去滓分温三服此藥當
得利大利不宜只取微利緣初産時體虛尚藉藥食
補之豈宜大利此緣病熱既不可勿以當途此湯得
通息安貼利脱未止須斷之取三兩匙酢飲飲之即
止適寒温將攝佳忌桃李雀肉生葱生菜如利不减
宜服後方
當歸丸(出大全良方)如利後諸疾不减
當歸(十分)白术(八分)甘草(炙七分)生薑(六分)桑皮(六分)
桂心(三分)人參(三分)細辛(四分)
右搗篩蜜丸梧桐子大以酒下十五丸至二十丸忌
如常法
治婦人小産惡露淋瀝不斷將近月餘諸藥不效
用真五靈脂炒微焦為末飯糊丸梧桐子大每服
三四十丸米飲送下酒亦得應手而有效
阿膠散(出聖惠方)治産後惡露不絶心腹疼痛不思飲食
阿膠(一兩炙令黃燥)芎藭(一兩)艾葉(半兩微炒)
當歸(一兩剉微炒)桂心(一兩)地榆(一兩剉)
甘草(半兩炙微炒)厚樸(二兩去粗皮塗生薑汁炙香熟)
右搗篩為散每服三錢以水一中盞入棗二枚煎至
六分去滓不計時候温服
龜甲散(出聖惠方)治産後惡露不絶腹内疞刺疼痛背膞煩
悶不欲飲食
龜甲(一兩塗散炙令黃)當歸(三分剉微炒)乾薑(一分炮裂剉)
阿膠(半兩搗碎炒令黃燥)訶梨勒(一兩煨用皮)龍骨(一分)
赤石脂(半兩)艾葉(半兩微炒)甘草(一分炙微赤剉)
右搗細羅為散不計時侯以熱酒調下二錢
艾葉散(出聖惠方)治産後惡露不絶臍腹時痛
艾葉(三分微炒)當歸(三分微炒)白芍藥(一兩)芎藭(半兩)
熟乾地黃(一兩半)續斷(一兩)牛膝(半兩去苗)
桑耳(半兩)敗醬(三分)
右搗羅細為散每服食前以薑粥調下二錢
鹿茸散(出聖惠方)治産後臟虛冷致惡露淋瀝不絶腹中時
痛面色萎黃羸瘦無力
鹿茸(一兩去毛塗酥炙令黃)卷栢(半兩)桑寄生(半兩)
當歸(半兩剉微炒)附子(半兩炮去皮臍)
龜甲(一兩塗酥炙令黃)續斷(半兩)白芍藥(半兩)
阿膠(半兩剉碎炒令黃燥)地榆(半兩剉)熟乾地黃(半兩)
右搗細羅為散每服食前以生薑温酒調下二錢
普濟方卷三百四十六
