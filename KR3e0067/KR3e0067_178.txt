普濟方卷一百七十八明周王朱橚撰
痟渴門
痟中(附論)
夫痟中病者由渴少而飲食多也一名内痟此由脾臓
積熱故使痟穀也亦有服五石之藥熱結扵腎内石性
歸腎腎得石則實實則生熱熱則痟水故小便少也又
臓腑虚冷小便利多津液枯竭則不得潤養五臓而生
諸疾皆由勞傷過度愛欲恣情致使脾腎氣虚石勢孤
盛則作痟中故渴少食多而小便赤黃也宜滋腎水養
津液則差也
肉蓯蓉丸(出聖濟總錄)治痟中虚極小便無度
肉蓯蓉(酒浸一宿切焙二兩)澤瀉熟地五味子巴戟
天(去心)地骨皮人參栝樓根韭子甘草(炙)
牡丹皮(各一兩)桑螵蛸(炙三十枚)赤石脂(研)龍骨磁石
(煆醋淬二七徧研)禹餘糧(煆醋淬七徧研各一兩半)
右為末煉蜜丸如梧桐子大每服三十丸牛乳汁送
下
牡蠣散(出聖惠方)治痟中心神煩熱肌肉乾瘦小便赤黃
脚膝無力喫食不成肌膚
牡蠣(三分燒為末)硃砂(半兩細研)龍齒(三分)蘆薈(三分)黃連(二兩去鬚)
鐡粉(一兩細研)澤瀉(半兩)甘草(半兩炙微赤剉)黃丹(一分)栝樓根
雞肶胵(三兩令黃色)桑螵蛸胡粉(一分)赤石脂(二兩)
右為散入硏了藥令勻每服不計時候煎大麥仁湯
調下一錢
天門冬丸(出聖濟總錄)治初得痟中食已如飢手足煩熱
背膊疼悶小便稠濁
天門冬(去心焙二兩半)雞内金(三具微炒)桑螵蛸(十枚炙)土瓜根
(乾者)肉蓯蓉(酒浸一宿切焙)乾熟地栝樓根知母(焙)澤
瀉(剉)鹿茸(去皮毛酒浸炙)五味子牡蠣(煆二兩)赤石脂(一兩)
(半)苦參(一兩)
右為末煉蜜和丸如梧桐子每服二十丸煎粟米下
牡蠣丸(出聖濟總錄)治痟中食已即饑手足煩熱背膊悶
疼小便稠濁
牡蠣(研)赤石脂(研)栝樓根(各一兩)黃連(三兩去鬚)肉蓯蓉
(酒浸一宿切焙乾一兩)土瓜根(剉)黃芩(去黑心)知母(焙)澤瀉
天門冬(去心焙)鹿茸(去皮毛酒浸炙)五味子桑螵蛸(麩炒各三)
(兩)熟乾地黃(焙一兩半)
右為末别硏二味和勻煉蜜丸如梧桐子大每服三
十丸煎陳粟米飲下日三夜一
附子猪肚丸(出三因方)治痟中多因外傷癉熱内積憂思
喜啖鹹食及麵致脾胃乾燥飲食倍常不生肌膚大
便反堅小便無度
附子(炮去皮臍)檳榔(不焙各一兩)鱉甲(醋炙兩半)當歸知母
木香(炮)川棟(剉炒)秦艽(去苖土)大黃(酒蒸)龍胆草白芍
破故紙(酒浸炒各半兩)枳殼(麩炒去瓤子半兩)
右為末分作三分將二分入猪肚内縫定以蒸酒二
升童子小便五升同入砂鉢内熬乾硏爛細入一分
末同搜搗為丸如梧桐子大每服五十丸温酒米湯
下
猪腎薺苨湯(出千金方)治痟中日夜尿七八升者
猪腎(一具)大豆(一升)薺苨石膏(各二兩)人參茯苓(一作)
(茯神)磁石知母葛根黃芩甘草栝樓(各二)
(兩)
右㕮咀以水一㪷五升先煮猪腎大豆取一斗去滓
下藥煮取三升分三服渴即飲之下焦熱者夜輙合
一劑病漸歇即止
鉛霜散(出聖惠方)治痟中久不差令人乾瘦少力心神煩
亂眠卧不安
鉛霜(三分細研)金箔銀箔麥門冬(一兩半去心焙)黃連(半兩)
子芩(半兩)犀角(半兩)人參(半兩去蘆頭)雞肶胵(一兩半微炙)土瓜
根(半兩)知母(半兩)苦參(半兩剉)
右為散入前三味同硏令勻每服不計時候以清粥
飲調下一錢
黃蓍丸(出聖惠方)治痟中渴不止小便赤黃脚膝少力縱
食不生肌膚
黃蓍(一兩切)牡蠣(三兩燒為粉)栝樓根(半兩)甘草(半兩炙微赤切)麥
門冬(一兩去心焙)地骨反(半兩)白石脂(半兩)澤瀉(半兩)知母(半兩)
黃連(半兩)薯蕷(半兩)熟乾地黃(半兩)
右為末煉蜜和搗三二百杵丸如梧桐子大每服不
計時候以清粥飲下三十丸
薺苨丸(出濟生方)治強中為病莖長興盛不交精液自出
痟渴之後多作癰疽多由過服丹石所致
薺苨大豆(去皮)茯神(去木)磁石(煆研極細)元參栝樓(去根)
地骨皮(去末)石斛(去根)熟地黃(酒蒸)鹿角(各一兩)沈香(不見火)
人參(各半兩)
右為末用猪腎一具煮如食法爛杵和為丸如梧桐
子大每服七十丸空心用鹽湯送下如不可丸少入
酒糊亦可煉蜜丸亦可
薺苨湯(出聖濟總錄)治内痟所食物皆作小便兼治強中
薺苨大豆人參白茯苓(去黑粗皮切)磁石(搗如米粒)
葛根(剉)石膏(碎)黃芩金(去黑心)栝樓根甘草(炙剉)知
母(焙各二兩)
右件㕮咀每服五錢水二盞煎至一盞去滓温服日
三夜一
茯神丸(出直指方)治痟中煩熱消穀小便數
人參(去蘆)茯神(去木)生乾地黃(去土)黃連(净)麥門冬(去心)枳
殼(去瓤)牡蠣粉(各一兩)蓮肉(去心)黃蓍(炙)知母(去毛各半兩)栝
樓根(七錢半)
右為末煉蜜和搗三百杵丸如梧桐子大每服五十
丸清粥飲下之
花蓯蓉丸治渴多者不問食宜服煮散
桑根白皮薏苡仁五味子(各六兩)通草紫蘇
莖葉(各四分)覆盆子枸杞子(各八分)乾地黃(九分)茯苓
菝葜(各十二分)黃蓍(二分)
右㕮咀分為五貼每貼用水一升八合煎取七合去
滓温服忌鮓物蕪荑
石子薺苨湯(出三因方)治強中多因耽嗜色慾及快意飲
食或服丹真氣既脱藥氣隂發致煩飲水飲食倍常
隂氣常興不交精自出中焦虚熱注扵下焦三痟之
中最為難治
薺苨石膏(各三兩)人參茯神栝樓根磁石
(煆碎)知母乾葛黃芩甘草(各二兩)
右剉為散每用水三盞腰子一箇去脂膜黑豆一合
煮至盞半去腰子大豆入藥四錢煎至七分去滓食
後服下焦熱則夜間服渴止勿服次投補藥
黃蓍湯(出千金方)治痟中虚勞少氣小便數
黃蓍芍藥生姜桂心當歸甘草(各二兩)
大棗(二十枚)黃芩乾地黃麥門冬(各一兩)
右㕮咀以水一㪷煮取三升分三服日三
水銀丸(出聖濟總錄)治痟中食飲無度小便日夜頻數轉
加羸瘦
水銀(一兩)銀箔(二百片與水銀共研)鐡粉(别研)牡蠣(煆各三兩)栝樓根
麥門冬(去心焙)黃芩(去心焙)苦參黃連梔子仁
(各二兩)
右七味為末别硏三味和勻用棗肉硏搗為丸如梧
桐子大每服四十丸煎蘆根湯下日二夜一
白术散(出直指方)治消穀痟中善饑
人參白术白茯苓甘草(炙)藿香葉(去土各一兩)
白乾葛(二兩)木香(半兩)加北五味(去梗根)柴胡(去毛)枳殼(去瓤)
右剉散每服三錢新火煎去滓不拘時脾痟中之
證飲食之腹如湯澆雪隨小便而出落扵溷僻溝渠
中皆旋結如脂肌膚日益消瘦用熱藥則熱愈甚用
凉藥則愈見虚羸不能起止精神慌惚口舌焦乾或
陽強内下盛不交而泄其斃不久無治法姑錄一二
方聊為備用云耳
知母丸(出聖濟總錄)治痟渴痟中久不差
知母(焙)麥門冬(去心焙各一兩)犀角(鎊)鉛霜雞肶胵(炙)
土瓜根(各半兩)白茯苓(去黑皮)黃連(去須各二分)金箔(二十片)
右為末煉蜜為丸如梧桐子大每服十丸煎人參湯
飲下
薺苨散(出聖惠方)治痟中煩熱喫食旋消四肢瘦弱
薺苨(一兩)人參(一兩去蘆頭)葛根(一兩)石膏(二兩)黃芩栝樓
根知母甘草(各一兩微炙赤剉)
右為散每服四錢以水一盞半入大豆一百粒煎至
六分去滓不計時候温服
黃蓍散(出聖惠方)治痟中煩悶熱渴不止
黃蓍(一兩剉)麥門冬(一兩去心)蘆根(一兩)栝樓根(兩)紫蘇莖
葉(一兩)生乾地黃(剉)桑根白皮(剉)澤瀉(各半兩)甘草(一兩)
(炙微赤剉)
右為散每服四錢以水一中盞入生姜半分竹葉二
七片煎至六分去滓不計時候温服
鉛霜丸(出聖惠方)治痟中渴飲水不多心神煩亂四肢燥
熱少眠宜服
鉛霜(三分細研)栝樓根(一兩半)甘草(半兩炙微赤剉)石膏(三分細研)知
母(三分)子芩(三分)鐡粉(半兩細研)黃連(半兩)硃砂(半兩細研)
右為末入硏了藥令勻煉蜜和搗二三百杵丸梧桐
子大每服食後以清粥飲下二十丸
茯神丸(出危氏方)治痟中煩熱小便數
茯神(一兩)地骨皮黃蓍(剉)知母(各半兩)牡蠣(一兩燒為粉)
栝樓根(三分)黃連(三分去須)麥門冬(三分去心焙)熟乾地黃(一兩)
右為末煉蜜和丸如梧桐子大不計時候清粥飲下
二十丸
黃連丸(出聖濟總錄)治痟中小便數
黃連(五兩去心)栝樓根白龍骨(碎)苦參牡蠣(粉)山
茱萸土瓜根(切)萎蕤(各三兩)
右為末煉蜜丸如梧桐子大每服二十丸至三十丸
大麥飲下日三夜一服
澤瀉丸(出聖惠方)治痟中渴不止小便數熱四肢無力
澤瀉(一兩)麥門冬(三兩去心焙)車前子(半兩)黃連(三分去須)牡蠣(一兩)
(燒粉)桑螵蛸(半兩微炒)雞肶胵(一兩微炒)金箔(五十片研入)
右為末入硏了藥令勻煉蜜和搗三二百杵丸梧桐
子大不計時候以蠶蛹湯下三十丸
黃芩湯(出聖濟總錄)治痟中脾胃熱極消穀引食化為小
便
黃芩(去黑心)麥門冬(去心焙)栝樓根梔子仁石膏
(碎)淡竹葉(各一兩)
右㕮咀每服四錢水一盞半煎至八分去滓温服不
拘時
地骨皮散(出聖惠方)治痟中虚羸煩熱口苦眠卧不安
地骨皮(二兩)栝樓根(一兩)石膏(二兩)黃連(一兩)甘草(一兩炙微赤剉)
右為散每服四錢以水一中盞煎至六分去滓不計
時候温服之
順氣散(出濟生拔粹)治痟中者熱在胃而能飲食小便黃
赤以此下之不可多利微利至不欲食而愈
厚朴(一兩製)大黃(四錢)枳實(二錢)
右剉水煎五錢食遠服
薑粉散(出危氏方)治痟中多因外傷脾熱内積憂思喜啖
鹹食及致脾胃乾燥飲食倍常不為肌膚大便反堅
小便無度
生薑(研汁控粉)輕粉
右搜勻每服二錢長流水調下齒浮是效投猪肚丸
補
黃蘗丸(出聖濟總錄)治痟中
黃蘗(二兩去粗皮)黃連(半斤)
右為末用酥拌和搗三百杵丸梧桐子大每服三十
丸温漿水下
猪肚黃連丸(出直指方)治久痟渴變為痟中者飲食到胃
即時消化小便多而色白所食多而不覺飽者
猪肚(一枚洗去脂膜不切破)黃連(五兩搗羅為末)
右以大麻子仁二合爛硏水四升調如杏酪汁煮猪
肚候爛取出入黃連末在内密縫肚口蒸令極爛乘
熱細切和黃連末以木臼搗可丸如梧桐子大曝乾
每服三十丸温水下不拘時
神效散(出聖惠方)治痟中渴不止心神煩熱皮膚乾燥宜
服此
浮萍草(三兩乾者)土瓜根(一兩半)
右為末每服二錢以牛乳汁調下不計時候
兔絲子丸(出指南方)治精血枯竭肌膚消瘦發渴
兔絲(洗净酒浸炒乾)
右為末蜜丸梧桐子大每服五七十丸米飲吞下為
末調服亦得一方煎兔絲子湯下又方蜜合麵糊丸
治痟中日夜尿七八升者(出千金方)
鹿角(炙令焦)
右為末以酒服五分匕日三漸加至方寸匕
又方(出千金方)
漚麻
右汁服一升佳
黃連猪肚丸(出三因方)治強中痟渴服石子齊苨湯(方在本類)
(前)瘥退可服此補養(方見本門痟渴類)
治痟中日夜尿七八升(出千金方)
用葵根如五升盆大兩束外臺云五十斤以水五
斗煮取三斗宿不食平且二服三升即冬葵俗呼
葵菜
蓯蓉丸(出指南方)治痟渴
蓯蓉五味子山茱萸(各等分)
右為細末煉蜜丸如梧桐子大每服三十丸用鹽酒
飲下
栝樓散(出聖濟總錄)治内痟肌膚羸瘦或轉筋小便利甚
栝樓根黃連防己(剉)鉛丹(研各一兩半)
右為散與鉛丹和勻每服二錢用醋半合沸湯調下
日二夜一
黃連猪肚丸(出危氏方)治強中渴服栝樓根散(方見痟渴類)薺
苨湯(方在本類)後便可服此亦能補養
猪肚(一枚治如食法)黃連小麥(炒各五兩)天花粉茯神(去木)
(各四兩)麥門冬(去心)
右為末納猪肚中縫塞安甑中蒸之極爛木臼小杵
可丸如梧桐子大每服七十丸米飲送下隨意服之
如不能丸入少煉蜜
茱萸丸(出十便良方)若其人素渴引飲一旦不渴小便日
夜數十行氣乏内痟謂之痟中宜服此藥
蓯蓉五味子山茱萸乾山藥
右件藥等分搗羅為細末以酒煮麵糊為丸如桐子
大每服三十丸空心米飲下
止渴潤燥湯(出鮑氏方)治痟中大便秘澁燥硬兼喜温飲
隂頭退縮舌白乾燥唇口乾眼澁黑處見浮雲
升麻(一錢半)柴胡(七分)甘草(二分)黃栢(一錢酒浸)知母(一錢)石膏
(七分)杏仁(六箇)桃仁泥(一錢)麻仁泥(一錢)當歸(身八錢)紅花(少許)
防風根(三錢)荆芥穗(一錢)熟地黃(三分)小椒(二分)細辛(一分)
右㕮咀都作一服水二碗煎至一盞去滓食後温服
忌辛熱物
清凉飲子(一名生津甘露湯出誠效方)治痟中能食而瘦口乾舌
乾自大便結燥小便頻數
羌活(一錢)柴胡(一錢)升麻(四錢)防風(五分)當歸(身六分)生甘草
(五錢)炙甘草(一錢)石膏(一錢半)知母(一錢酒浸)漢防己(五分)草龍
膽(酒製一錢五分)黃蘗(一錢五分)紅花(少許)桃仁(五箇)杏仁(十箇)生地
黃(酒製五分)黃蓍(一錢)黃芩(酒製一錢)
右㕮咀如麻豆大都作一服水二盞酒一匙煎至一
盞去滓稍熱食後服
甘草石膏湯(一名清神補氣湯出誠效方)治痟病全愈再添舌白
滑微腫咽喉嚥唾覺痛嗌腫時有渴白沬如膠飲冷
則稍緩及有口乾腹下不能如肉起
升麻(一錢半)柴胡(七分)桃仁(一錢)當歸(一錢)知母(一錢)甘草(五分)
石膏(六分)杏仁(六箇)熟地黃(三分)小椒(二箇)細辛(一分)黃連(三分)
紅花(少許)防己(一錢)荆芥穗(一錢)生地黃(一分)
右件剉如麻豆大都作一服水二盞煎至一盞去滓
稍熱食後服
治強中莖長興不交精自出(出鄭氏家傳渴濁方)渴而面赤黑羸
脚酸疼(師云不如土真丹便好治此證)
茯神(去木皮半兩乾葛煮)栝樓根(二錢)遠志(半兩去心小麥炒)
右㕮咀用禾根及鹽湯少許同煮服
痟腎(附論)
夫痟腎者是腎臓虚憊膀胱冷損脾胃氣衰客邪熱毒
轉熾縱然食物不作肌膚腿脛消細骨節痠疼小便滑
數故曰痟腎也凡人處生放恣者壯時不自慎情極意
房中至年長腎氣虚弱百病既生又年少懼不能房多
服石散而取極情遂致過度真氣既盡石氣孤立唯有
虚耗唇口乾燥精液自泄或小便白濁大便乾實或渴
而且利或渴而不利所食之物皆作小便腎氣痟損故
名痟腎也
乾地黃丸(出聖惠方)治痟腎煩渴小便數多味如餳糖脚
弱隂萎唇乾眼澁身體乏力
乾熟地黃(二兩)五味子(五錢)黃蓍(三分剉)枸杞(三分)肉蓯蓉
(三分酒浸一宿刮去皺皮炙乾)麥門冬(一兩半去心焙)薯蕷(三分)澤瀉(五錢)遠
志(五兩去心)兔絲(一兩酒浸三日曝乾别研末)牛膝(五兩去苖)元參(五錢)車
前子(半兩)桑螵蛸(半兩微炒)白石英(一兩細研水飛過)山茱萸(半兩)
桂心(半兩)人參(半兩去蘆頭)附子(半兩炮製去皮臍)牡丹皮(三兩)甘
草(三兩炙微赤剉)白茯苓(三分)
右為末入石英硏令勻煉蜜和搗五七百杵丸如梧
桐子大每服扵食前以温酒調下三十丸粥飲亦得
肉蓯蓉丸(出聖惠方)治痟腎小便滑數四肢羸瘦脚膝乏
力
肉蓯蓉(一兩酒浸一宿刮去粗皮炙乾)熟乾地黃(一兩五錢)麥門冬(二兩)
(去心焙)澤瀉(半兩)五味子(半兩)桂心(半兩)巴戟(半兩)地骨皮(三分)
當歸(半兩)磁石(一兩醋淬七遍搗碎研如粉)黃蓍(一兩剉)白龍骨(半兩)
人參(一兩去蘆頭)雞肶胵(一兩微炒)赤石脂(半兩)韭子(半兩微炒)甘
草(半兩炙微赤剉)禹餘糧(三兩燒醋淬三遍研如粉)丹皮(半兩)桑螵蛸(一兩)
(半微炒)
右為細末入硏了藥令勻煉蜜和搗三五百杵丸如
梧桐子大每服扵食前以清粥飲下三十丸
腎瀝散(出聖惠方)治痟腎腎氣虚損發渴小便數腰膝痛
雞肶胵(一兩微炙)遠志(一兩去心)人參(一兩去蘆頭)黃蓍(一兩剉)桑
螵蛸(一兩微炒)澤瀉(一兩)乾熟地黃(一兩)桂心(一兩)當歸(一兩)龍
骨(一兩)甘草(半兩微炙赤剉)麥門冬(二兩去心)五味子(半兩)磁石(三兩)
(搗碎水淘去赤剉)白茯苓(一兩)芎藭(二兩)元參(半兩)
右為散每服用羊腎一箇切去脂膜先以水一大盞
半煮腎至一盞去水上浮脂及腎次入藥五錢生薑
半分煎至五分去滓空心温服晩食前再服
鹿茸丸(出聖惠方)治痟腎氣虚羸瘦四肢無力小便色白
滑數不禁不思飲食心神煩亂
鹿茸(二兩去毛塗酪炙微黃)人參(二兩去蘆頭)澤瀉(三分)赤石脂(三分)
石斛(三分去根切)熟乾地黃(二兩)麥門冬(兩半去心焙)白茯苓
(三分)萆薢(三分剉)白芍藥(三分)甘草(一分炙微赤剉)黃蓍(二分剉)桑
螵蛸(半兩微炒)子芩(半兩)龍骨(三分)桂心(半兩)牡蠣(一兩燒為粉)
右為末煉蜜和搗五七百杵丸如梧桐子大每日空
心及晩食前以清粥飲下三十丸
增損腎瀝湯(出千金方)治腎氣不足痟渴小便多腰痛
羊腎(一具)遠志人參澤瀉桂心當歸茯
苓龍骨乾地黃黃芩甘草芎藭(各三兩)
五味子(五合)生薑(六兩)大棗(二十枚)麥門冬(一升)
右水二斗五升先煮羊腎取一斗二升次下諸藥散
取三升分為三服
人參散(出宣明論)
白术澤瀉栝樓桔梗梔子連翹(各半兩)
葛根黃芩大黃薄荷白茯苓(已上各一兩)甘
草(二兩半)石膏(二兩)滑石寒水石(各二兩)
右為末入&KR1190;砂仁三錢每服五錢水一盞煎至七分
入蜜少許再煎三二沸去滓食前食後服消痞丸
金銀箔丸(出聖濟總錄)治痟腎口乾眼澁隂萎手足煩痛
小便多
金箔銀箔(各一百片細研)澤瀉(一兩半)肉蓯蓉(酒浸一宿焙乾各二)
(兩半)白茯苓(去黑皮剉)生乾地黃(焙)葛根(各三兩剉)五味子
巴戟天(去心)乾薑(焙各一兩半)栝樓根(二兩)丹砂(二兩細研)麥門
冬(焙去心三兩半)
右除别硏外搗羅為末再硏勻煉蜜和丸如梧桐子
大每服二三十丸煎棗米飲下不拘時候
鹿茸丸(一名黃耆丸出危氏方)治失志傷腎腎虚痟渴小便無
度心神虚煩四肢羸瘦不思飲食唇口乾燥膝脚乏
力
鹿茸(三分去毛切炙)麥門冬(二兩去心)熟地黃黃蓍(麩炒)蓯蓉
(酒浸)山茱萸破故紙(炒)五味子(各三分)茯苓元參
(一方無元參)地骨皮(各半兩)人參(三分)
右為末蜜丸如梧桐子大每服三十丸米湯下
古瓦湯治痟腎腎痟中飲水無度小便頻數
乾葛天花粉雞肶胵(净洗焙乾)人參(各等分)
右為末每服二大錢用多年古瓦椎碎煎湯調下不
拘時候服
阿膠湯治痟腎小便數
阿膠(炙燥)乾薑(炮各一兩)遠志(去心四兩)附子(炮製去皮)人參(各一兩)
甘草(炙三兩)大麻子(研二兩)
右㕮咀每服三錢水一盞煎至七分去滓不拘時温
服
栝樓根丸治痟腎小便數
栝樓根(一兩)赤石脂(半兩研)黃連(一兩去鬚)澤瀉(一兩)甘草(半兩)
(炙微赤剉)熟乾地黃(一兩)石膏(半兩細研)黃耆(三分剉)桑螵蛸(三七)
(枚微炒)子芩(一兩)牡蠣(一兩燒為粉)兔絲子(一兩浸酒三日曝乾别杵為末)
右為末入硏了藥令勻煉蜜和搗五七百杵丸如梧
桐子大每服不計時候以清粥飲下三十丸
薯蕷丸治痟腎小便滑數四肢少力羸瘦困乏不
思飲食
薯蕷(一兩)雞肶胵(一兩微炙)丹皮(半兩)黃耆(半兩)栝樓根(半兩)白
龍骨(半兩)白茯苓(半兩)山茱萸(半兩)麥門冬(一兩去心焙)熟乾
地黃(一兩)桂心(半兩)澤瀉(半兩)附子(半兩炮製去皮)枸杞子(半兩)
右為末煉蜜和搗三五百杵丸如梧桐子大每服扵
食前以清粥飲下三十丸
枸杞子丸治痟腎大渴困乏小便滑數
枸杞子兔絲子(酒浸研焙)白茯苓黃耆(炙)牡蠣(粉)
牛膝乾地黃(洗)麥門冬(去心各一兩)山茱萸牡丹
皮(各一兩半)桑螵蛸栝樓根(各三兩)雞内金(微炒)
右為末煉蜜和搗三五百杵丸如梧桐子大每服五
十丸食前粥飲下
宣補丸(一名茯神丸)治痟腎多渴小便數
黃耆(剉)栝樓根麥門冬(去心焙)甘草(炙)人參白
茯苓(去黑皮剉)黃連知母(切焙各三兩)石膏(碎)乾熟地黃
(剉各六兩)肉蓯蓉(酒浸薄切焙乾四兩)兔絲子(酒浸一宿别搗為末二兩)
右除兔絲子外搗為末和勻用牛膽汁三合并煉蜜
同和為劑丸如梧桐子大每服三十丸煎葛根湯下
不拘時一方有茯神無白茯苓
枸杞子丸治痟腎久渴不瘥困乏小便滑數心神
虚煩
枸杞子白茯苓黃耆(剉各一兩)雞肶胵(一兩半微炒)栝
樓根(三分)澤瀉牡丹皮山茱萸(各半兩)麥門冬(一兩)
(半去心焙)牡蠣(一兩燒為粉)桑螵蛸(微炙)車前子(各三分)
右為末煉蜜和搗二三百杵丸如梧桐子大每服扵
食前以粥飲下三十丸
平補丸治痟腎不渴肌肉瘦削小便澁數而瀝如
欲滲之狀
兔絲子(酒浸研焙)山茱萸(酒浸焙)當歸益智仁(各半兩)川
棟肉牛膝葫蘆巴(炒)厚杜仲(薑製炒去絲)巴戟(去心)
蓯蓉(酒浸焙各三錢半)乳香(二錢)
右為末糯米糊丸如梧桐子大每服五十丸棗湯或
鹹湯食前服
熟乾地黃散治痟腎小便滑數口乾心煩皮膚乾
燥腿膝消細漸至無力
熟乾地黃雞肶胵(微炙)黃耆(剉)白茯苓(各一兩)麥門
冬(去心)桑螵蛸(微炒)枸杞子(各三分)龍骨(一兩半)牡蠣(燒為粉)
人參(去蘆頭)牛膝(去苖各兩)
右為散每服三錢以水一中盞煎至六分去滓不計
時候温服
白茯苓丸治痟腎因痟中之後胃熱入腎消爍腎
脂令腎枯燥遂致此疾即兩脚漸細腰脚無力
白茯苓覆盆子黃連人參(去蘆頭)栝樓根
熟乾地黃萆薢元參(各一兩)雞肶胵(三十枚微炙)蛇
床子石斛(三分去根剉)
右為末煉蜜和搗三五百杵丸如梧桐子大每扵食
前磁石湯下三十丸
黃耆丸治痟腎腎虚小便滑數腿膝消細無力漸
瘦服此方
黃耆(三分剉)龍骨(三分)肉蓯蓉(三分酒浸一宿刮去皺皮炙令乾)
澤瀉(三分)五味子(半兩)丹皮(半兩)生乾地黃(一兩)兔絲子(一兩)
(酒浸三日曝乾别搗為末)桑螵蛸(半兩微炒)枳殼(半兩麩炒微黃去瓤)
右為末煉蜜和搗三二百杵丸如梧桐子大每扵食
前以温酒下三十丸一方無五味子
牡蠣丸治痟腎小便滑數虚極羸瘦
牡蠣(燒粉)龍骨土瓜根人參(去蘆頭各一兩)甘草(微炙赤剉)
桂心(各半兩)白茯苓(一兩半)鹿茸(二兩去毛塗酥炙令微黃)黃耆(一兩)
(半剉)熟乾地黃(二兩)
右為末煉蜜和搗三五百杵丸如梧桐子大每服食
前磁石湯下三十丸
黃耆丸治痟腎腎虚小便滑數
人參(三分)鹿茸(酒浸去毛一兩)黃耆(三分剉)栝樓根(一兩)桑螵蛸
(一兩)杜仲(去粗皮炙三分剉)雞肶胵(四枚炙)山茱萸(三分)兔絲子
(酒浸一宿焙乾别搗末一兩半)
右末煉蜜和丸如梧桐子大每服三十丸煎棗湯下
地黃湯治痟腎脚脛瘦細小便數或赤臓腑虚冷
者宜服此
熟乾地黃(剉)麥門冬(去心焙各三兩)甘草(炙半兩)乾姜(炒一兩)
蒺藜子(炒去角半兩)桂心(去粗皮半兩)續斷(半兩)
右件㕮咀每服三錢水一盞煎至七分去滓温服日
三夜一服
山茱萸丸治痟腎自腰已下瘦弱無力小便數或
不禁
山茱萸(兩)黃耆(細剉一兩半)杜仲(去粗皮炙剉一兩半)桂心(去粗皮一)
(一兩)牛膝(去苖酒浸焙)韭子(慢火炒各一兩)肉蓯蓉(酒浸一宿切焙各一兩半)
右為細末煉蜜為丸如梧桐子大每服二十丸煎黃
耆湯下日三服
黃耆飲治痟腎乾渴小便多羸瘦少力
黃耆(剉)杜仲(去粗皮剉炙)山茱萸人參知母(切焙各二)
(兩)龍骨(碎二兩)
右㕮咀每服四錢水一盞半棗一枚煎至一盞去滓
温服日三夜二
阿膠湯治虚熱小便利而多服石散人虚熱當風
取冷患脚氣喜發動兼痟渴腎脈細弱
阿膠(二挺)麻子(一升)乾姜(一兩)遠志(四兩)
右㕮咀水七升煮取二升半去滓納膠令烊分三服
說云小便利多白日夜數十行至一䂖五日頻服良
羊乳丸治嶺南山瘴風熱毒氣入腎中變寒熱脚
弱虚滿而渴
黃連(不限多少)生栝樓根汁羊乳汁
右用三件和黃連末為丸空心飲服三十丸如梧桐
子大漸加至四十丸日三重病五日瘥無羊乳牛乳
人乳亦得苦藥若難服煮小麥粥飲服主虚熱凢人
痟渴經百日以上不可灸針則瘡中膿水不止或成
癰疽水出不止死
胡桃丸治痟腎亦云内痛多因快情縱慾極意房
中年少懼不能房多服丹石及失志腸胃遂致唇口
乾燥精溢自出或小便赤黃五色浮濁大便燥實小
便大利而不甚渴
白茯苓胡桃肉(湯去薄皮研)附子(大者一枚去皮臍切作片生姜汁一)
(盞蛤粉同煮焙乾)
右等分為末蜜丸梧桐子大米飲下三十丸或為散
采飲調下食前服
參附湯治痟腎飲水無度腿膝瘦細小便白濁
人參附子(炮製去皮臍)青黛(各半兩)
右㕮咀每服二錢水一盞楮葉一片切煎至七分去
滓温服
罌粟湯治腎渴解五石毒
罌粟子
右煮稀粥入蜜飲之一方無蜜
茴香湯治腎痟病在下焦初證小便如膏油之狀
茴香(炒)苦楝(炒各等分)
右為細末每服三錢温酒一盞調服食前
救活丸治腎虚痟渴難治者
天花粉大黑豆(炒)
右等分為末麵糊丸如梧桐子大黑豆百粒煎湯下
小兔絲子丸治痟腎
右前藥以天花粉北五味子煎湯下(方見色勞疸門)
茯苓湯治三焦氣不通宣膈壅停水不下至腎腎
消肌肉化為小便
赤茯苓(去黑皮)澤瀉麥門冬(去心焙)杜仲(去粗皮炙各三兩)
桑白皮(剉三兩)桂心(去粗皮一兩)磁石(搗如麻粒大淘去赤水四兩)
右㕮咀每服六錢水二盞棗三枚擘破薤白五莖切
細煎至一盞去滓分二服空腹温服如人行十里再
服至晩亦然此藥内消不吐利服一劑訖津液未通
血脈未行肌膚未潤更服一劑
黃耆丸(一名鹿茸丸)治痟腎小便無度心神虚煩四肢羸
瘦不思飲食唇乾口燥脚膝乏力(方在前)
五味飲(出鄭氏家傳渴濁方)治腎水不足心火自用口舌焦乾
多渴面赤羸瘦勞傷腎經
五味子(糯米炒)白茯苓(去皮用天花粉煮各半兩)沈香(二錢不見火)
右㕮咀用糯禾根煎服
治痟腎小便數(出夲草)
鹿角(一具炙令焦)
右搗篩酒服方寸匕漸漸加至一匕半
治痟腎小便數
顆頭雌黃(一兩半細研如粉味辛甘大寒有毒)乾姜(半兩味辛大熱)
右二味先將乾姜切碎入鹽四大錢同炒令乾姜色
黃同為末乾蒸餅入水為丸菉豆大每服十丸至二
十丸空心鹽湯下
痟渴煩躁(附論)
夫痟渴煩躁者由腎氣虚弱心臓極熱所致也腎主扵
水心主扵火腎水枯竭則不能制扵火火炎上行而干
扵心心氣壅滯則生扵熱也此皆由下焦久虚因虚生
熱積熱不散伏留扵上焦之間故令渴而煩躁也
痟渴煩躁者陽氣不藏津液内燥故令煩渴而引飲且
躁也内經謂諸躁狂越皆屬扵火盖以心腎氣衰水火
不相濟故也
麥門冬湯(一名黃耆散出聖濟總錄)治痟渴發熱心神煩躁
麥門冬(去心焙)黃耆(剉)黃連(去須)桑根白皮(剉各一兩)石膏
(二兩)知母(焙)栝樓根(各三分)人參甘草(炙剉)乾葛(剉)地
骨皮赤茯苓(去黑皮)升麻(各半兩)
右㕮咀每服四錢水一盞入生姜半分切淡竹葉二
十片煎至六分去滓不拘時温服
柴胡飲(出聖濟總錄)治痟渴上焦虚熱心中煩躁
柴胡(去苖)葛根(剉)蘆根(剉)地骨皮百合(乾者)知母(切焙)
葳蕤桑根白皮(各三分剉)貝母(去心焙)犀角(鎊)甘草(炙剉)
木通(剉各半兩)
右㕮咀每服四錢水一盞入生地黃半分煎至七分
去滓食後温服
兼氣散(出聖惠方)治痟渴心煩躁
栝樓石膏(研)甘草(炙各半兩)柑子皮(二兩)
右為散食後煮大麥飲服方寸匕日二夜一服漸加
至二匕不利忌熱麵海藻菘菜
麥門冬湯(出聖惠方)治痟渴小便多煩躁不得眠
麥冬(一兩)土瓜根(二兩)小麥(二兩)竹葉(一把)
右用水七升煮取三升半再服一方用黃芩半兩生
姜半分煎至五分去滓温服
生地黃飲子(一名地黃飲子出危氏方)治痟渴咽乾面赤煩躁
人參(去蘆)生乾地黃(洗)熟地黃(洗)黃耆(蜜炒)天門冬(去心)
枇杷葉(去毛焙)枳殼(去瓤麩炒)石斛(去根炒)澤瀉麥門冬
(去心)甘草(炙各等分)
右剉散每服三錢水一盞煎至六分去滓食後臨卧
温服此方乃全用二黃丸甘露飲料生精補血潤燥
止渴佐以澤瀉枳殼疎導二腑使心火下行則小腑
清利肺經潤澤則大腑流暢宿熱既消渴自止造化
精深妙無踰此
麥門冬散(出聖惠方)治痟渴心躁煩熱不得睡卧
麥門冬(二兩)生乾地黃(一兩)人參(五錢去蘆頭)栝樓根(一兩)甘
草(半兩炙微赤剉)川升麻(一兩)黃連(去鬚一兩)柴胡(去苖一兩)茯苓(一兩)
黃芩(一兩)
右為散每服四錢水一盞入生薑半分淡竹葉二十七
片煎至六分去滓不拘時温服
翠碧丸(出聖濟總錄)治煩渴不止咽乾燥熱昏悶
青黛(研)麥門冬(去心焙)葛根(剉一兩半)半夏(湯洗去滑七徧切焙三兩)
人參知母(焙各兩半)栝樓根(三分)天南星(牛胆釀者半兩)寒水
石(火煆三兩)
右為末麵糊為丸梧桐子大金箔為衣每服十五丸
人參竹葉湯下食後服
桑白皮湯治痟渴及心臓躁熱飲水無度
桑白皮(剉)人參知母(切焙)麥門冬(去心焙)地骨皮(去土)
枇杷葉(製去毛微炙)黃連(去鬚剉炒)葛根(剉)淡竹葉(洗土曝乾剉各)
(半兩)
右㕮咀每服四錢水一盞半煎至一盞去滓食前服
日再
地骨皮散治痟渴體熱煩躁宜服此
地骨皮(一兩)栝樓根(一兩)蘆根(一兩剉)人參(半兩去蘆頭)麥門
冬(一兩半去心)赤茯苓(三分)生乾地黃(一兩)黃芩(三分)
右為散每服四錢水一盞生姜半分小麥一百粒淡
竹葉二十七片煎至六分去滓不計時候温服
黃連散治痟渴煩躁飲水止
黃連(去鬚一兩)栝樓根(一兩半)麥門冬(一兩去心)知母(二分)人參
(半兩去蘆頭)地骨皮(三分)黃芩(三分)川升麻(三分)
右為散每服四錢水一中盞入生姜半分淡竹葉二
十七片煎至六分去滓不計時候温服
知母散治痟渴心熱煩躁口乾頰赤
知母麥門冬(去心各一兩)黃芩川升麻犀角屑
葛根(剉)甘草(炙微赤剉各三分)馬牙硝(一兩半)
右為散每服四錢水一盞入生姜半分淡竹葉二十
七片煎至六分去滓不計時候温服
栝樓丸治痟渴煩躁小便不利
栝樓根(二兩)麥門冬(二兩去心焙)知母(一兩)人參(三分去蘆頭)黃
芩(半兩)苦參(半兩剉)土瓜根(半兩)赤茯苓(一兩)
右為末煉蜜和丸如梧桐子大每服三十丸不拘時
候粥飲下
梅蘇丸治痟渴膈熱煩躁生津液
白梅肉紫蘇葉烏梅肉(各半兩)人參(一錢)麥門冬
(去心三兩)百藥煎(三兩)甘草(炙剉一兩半)訶梨勒(炮去根一分)
右為末煉黃蠟汁拌和為丸如雞頭實大每服一丸
含化嚥津不拘時候解渴
知母飲治痟渴心脾實躁熱多渴化為小便
知母(切焙)生姜根(各三兩)土瓜根(二兩)黃芩(去黑心)甘草(炙各)
(一兩半)龍骨(三兩)大黃(二兩半)
右㕮咀每服五錢水三盞煎取二盞去滓生麥門冬
汁二合食後分為三服温下
黃耆湯治痟渴心中煩躁
黃耆(剉三兩)白茅根(三兩)麥門冬(去心微焙三兩)石膏(八兩)白茯
苓(去黑皮三兩)車前子(去土五兩生)甘草(二兩半炙剉)
右㕮咀每服五錢水二盞煎至一盞去滓空腹温服
蘆根散治痟渴煩躁體熱不能食
蘆根(剉)赤茯苓麥門冬(去心各一兩)人參(半兩去蘆頭)黃
芩(二兩)桑根白皮(三分剉)甘草(半兩炙微赤剉)
右為散每服四錢水一中盞入生姜半分淡竹葉二
十七片煎至六分去滓不計時候温服
麥門冬散治痟渴煩躁羸瘦乏力不思飲食宜服
此
麥門冬(一兩半去心焙)栝樓根(一兩)黃芩(二兩)牡蠣(一兩燒為末)黃
連(一兩去鬚)銀箔金箔(各五十片細研)
右為細末入硏了藥令勻每服不計時候煎淡竹葉
湯調下一錢
麥門冬飲治痟渴熱盛煩躁恍惚
生麥門冬(去心三兩)甘竹瀝(三合)小麥(二合)生地黃(三兩)知母
(一兩半)蘆根(二兩)
右㕮咀每用半兩水三盞煎至二盞去滓入竹瀝少
許分二服食後下
蘆根湯治痟渴心脾中熱煩躁不止下焦虚冷小
便多羸瘦
蘆根(一斤)黃耆(剉)栝樓根牡蠣(煆各一兩)知母(二兩)生麥
門冬(去心六兩)
右㕮咀每服三錢水一盞煎取七分去滓食後乘渴
細服
冬瓜飲(出聖惠方)治痟渴煩熱飲水不止或成骨蒸之狀
宜服此
大冬瓜(一枚剖開去頭子)黃連(一斤去鬚)甘草(二兩炙微赤剉)童子小
便(一升)地黃汁(五合)蜜(五合)
右件藥搗甘草黃連為末都入冬瓜内即以頭却盖
之又以黃土泥封裹可厚一寸候乾即以糠火燒之
一日待冷去泥置扵露下一宿取瓜爛硏生布絞取
汁每扵食後以清粥飲調下一合
黃連丸(出聖濟總錄)治痟渴心胸煩躁
黃連(去鬚)栝樓根甘草(炙剉)梔子仁(微炒各一兩半)香䜴(炒黃)
(二兩半)
右為末煉蜜和劑更扵鐡臼内塗酥杵勻丸梧桐子
大食後温漿水下三十丸
人參白术散(出醫方大成)治徧燥濕相搏元府緻密煩心
忪悸發渴飲食减少不生肌膚
人參(三錢)白术(七錢)薄荷(半兩)縮砂仁(三錢)生地黃茯苓
(去皮)甘草(各半兩)滑石(三兩)藿香(三錢半)石膏(一兩)
右為末每服三錢水一盞煎至六分去滓温服食前
日二三服
人參飲治痟渴胸膈煩悶燥渴飲水無度
人參(一兩)白茯苓(去黑皮)甘草(炙各半兩)麥門冬(去心一分)
右㕮咀水五盞煎取二盞去滓温頓服之
黃連丸(出聖惠方)治痟渴煩熱悶亂宜服
黃連(二兩去鬚)苦參(一斤)麝香(一錢)
右為末煉蜜丸如梧桐子大每服六十丸空腹茶下
日再任意喫茶不限多少一方用粥飲下
天門冬煎(出聖濟總錄)治痟渴煩躁驚悸不安
生天門冬(去心半斤)白蜜(煉五合)
右先將生水五盞煎天門冬至三盞新汲水淘四五
過漉出别以熟水一盞下蜜攪勻瓷瓶中貯浸天門
冬五日密封每食後一服
白&KR0552;丸(出聖濟總錄)治痟渴煩熱
白&KR0552;(燒令汁盡)鉛白霜(各一分)
右細硏令勻煉蜜和丸如雞頭實大綿裹含化嚥津
葛根湯(出聖惠方)治痟渴煩熱心中狂亂皮膚乾燥宜服
生葛根(五斤去皮細切木杵臼中爛搗研如泥净布捩聚一瓷碗)白蜜(兩匙)
右攪勻不限早晩渴即飲之一盞量力飲頻服亦不
損人
治膈上煩熱多渴通利九竅(出肘後方)
滑石(二兩)
右搗碎水三大盞煎取二盞去滓下糯米二合煮粥
温食之效
治痟渴心神煩躁小便不利(出聖惠方)
葵大棗
右令净洗煠過煮米飲澆作虀候葵黃色取汁渴即
飲之以瘥為度
栝樓根丸治痟渴心煩躁悶
栝樓根(一兩)麥門冬(二兩去心焙)甘草(三分炙微赤剉)黃連(三合去鬚)
赤石脂(半兩)澤瀉(半兩)石膏(一兩)
右為細末煉蜜和搗三二百杵丸梧桐子大不計時
候以清粥飲下三十丸
麝香散(出聖惠方)治痟渴四肢煩熱口乾心躁宜服此
水蛇(一條活者剥去皮炙黃搗末)蝸牛(不限多少水浸五日取涎入膩粉煎令稠)麝
香(一分細研)
右用粟米飯和丸如菉豆大每服不計時候以姜湯
下十丸
茯苓湯(出聖濟總錄)治痟渴煩躁心臟熱引飲(方見本門口舌乾燥類)
四君子湯(出御藥院方)治煩熱躁
白茯苓(去皮)人參(去蘆頭)甘草(微炙)白术(各等分)
右㕮咀每服三錢水一盞煎至七分去滓温服不拘
時候
治發熱惡熱大渴不止煩躁肌熱不欲近衣其脈洪大
按之無力者或無目痛鼻乾者非白虎湯證也此是
血虚發躁當以此治之(出聖濟生拔粹方)
黃耆(一兩)當歸(二兩)
右㕮咀水煎服
梅肉圓(出楊氏家藏方)生津液止躁渴凉咽喉
百藥煎(一兩)烏梅肉(二兩)朴硝(二兩)縮砂仁(半兩)香白芷(半兩)
薄荷葉(三兩去土)菉豆粉(五兩)
右為細末熬甘草膏為丸每兩作十五丸每服一丸
含化
肺消(附論)
内經謂心移寒扵肺為肺消肺消者飲一溲二死不治
夫病心有𫝊𫝊有順逆𫝊其所生者順順則易治𫝊其
所勝者逆逆則難治心受邪𫝊之肝肺是為逆盖寒隨
心火内鑠金精肺臓銷鑠氣無所持故其證飲少而溲
多也當始病之時宜去其寒邪使不得乘心火而移害
扵肺則當補肺金平心火而疾可愈
黃耆湯(一名菝葜飲)治肺消飲水少溲多
黃耆土瓜根(各二兩半)菝葜地骨皮五味子(各三)
(兩)人參石膏(碎)牡蠣(煆各一兩半)
右㕮咀如麻豆大每服五錢水二盞煎至一盞去滓
温服空心日午各一
黃耆湯(出宣明論)治肺消飲少溲多補肺平心移寒在肺
痿劣
黃耆(三兩)五味子人參麥門冬(去心焙)桑根白皮
(各二兩)枸杞熟乾地黃(焙各一兩一分)
右㕮咀每服五錢水二盞煎至一盞去滓温服日三
兔絲子散治肺消飲少溲多
兔絲子(酒浸一宿搗爛焙乾一兩)蒲黃黃連(去鬚各二兩半)硝石(研半)
(兩)肉蓯蓉(酒浸去粗皮焙一兩)五味子雞肶胵黃皮(焙各一兩)
(一分)
右為細末每服三錢空腹煖酒調下日二
乾薑甘草湯治肺消
乾薑(炮四兩)生乾地黃(焙)麥門冬(去心焙)蒺䔧子(炒)桂
心(去粗皮)續斷(各二兩)甘草(炙一兩)
右㕮咀如麻豆大每服五錢水二盞煎一盞去滓温
服空心食前日三
膈消(附論)
夫心移熱扵肺傳為膈消夫心肺二臓皆居膈上心火
既熾移扵爍金二臓俱熱熏蒸膈間而血消爍也心主
血肺主氣俱受邪熱宜不息而消故久則引飲為痟渴
之疾
麥門冬飲(出濟生拔粹)治膈消胸中煩渴津液燥少短氣
多渴
麥門冬(去心焙)栝樓根(一作實)知母甘草(炙)五味子
生乾地黃(焙)人參葛根茯神(去皮各一兩)
右㕮咀如麻豆每服五錢水二盞入竹葉數片煎至
一盞去滓温服日二夜一食後
竹葉湯治膈消煩渴津液燥少
竹葉(一握)麥門冬(去心焙)白茯苓(去黑皮)栝樓實(炒)地骨
皮生姜(各三兩)甘草(炙三兩)大棗(五兩)小麥(淘六合)
右㕮咀如麻豆每服五錢水二盞煎至一盞去滓食
後温服
知母湯治膈消胸中煩渴
知母(焙)澤瀉白茯苓(去黑皮)黃芩(去黑皮)生姜(切各二兩)
小麥(洗净八合)大棗(十五枚去核)甘竹葉(一升半切)甘草(炙二兩)
右㕮咀如麻豆每服五錢水二盞煎至一盞去滓食
後服
栝樓湯治膈消多渴
栝樓根(五兩)麥門冬(去心焙)茅根(各一兩)小麥(半升)石膏(研九)
(兩)
右㕮咀如麻豆每服五錢水二盞煎至一盞去滓食
後温服
黃耆飲(一名黃耆湯)治膈消胸中煩渴
黃耆茯神(去木)栝樓根麥門冬(去心焙)甘草(炙各三兩)
生乾地黃(切焙四兩)
右㕮咀如麻豆每服五錢水二盞煎至一盞去滓食
後温服
人參石膏湯(出濟生拔粹)治膈消上焦燥渴不欲多食
人參(半兩)石膏(一兩二錢)知母(七錢)甘草(四錢)
右為粗末每服五七錢水二盞煎至一盞去滓食後
温服東垣加黃芩
雞内金丸(一名雞肶胵丸)治膈消
雞内金(洗曝乾)栝樓根(炒各五兩)
右為末煉蜜丸梧桐子大每服二十丸食後温水下
稍加至三十丸日三
地黃煎(一名地黃丸)治膈消除熱(方見本門渴利類)
栝樓散(一名香黑散)治膈消(方見本門痟渴類)
順德安撫張芸夫年四十五痟渴舌上赤裂飲水無度
小便數多先師以此藥治之良愈古云痟渴多𫝊瘡瘍
以成之疾既效亦𫝊瘡瘍享年七十五終其藥名之曰
生津甘露飲子
生津甘露飲(出衛生寳鑑)治膈消大渴飲水無度舌上赤
澁上下齒皆麻舌根強硬腫痛食不下腹時脹痛渾
身色黃目白睛黃甚則四肢痿弱無力面塵脱色脇
下急痛善怒徤㤀臂腰背寒兩尻冷甚
石膏(一兩一錢)人參(二錢)生甘(一錢炙)甘草(二錢)山梔子(二錢)蓽
澄茄(一錢)白豆蔲(一錢)白葵黃蘗(酒拌二錢五分)白芷(一錢)連
翹(一錢)杏仁(去皮一錢半)麥門冬(半錢)黃連(三錢)木香(三錢)桔梗
(三錢)升麻(二錢)薑黃(二錢)知母(二分酒製)當歸(半錢)全蝎(一錢)藿香
(二分)柴胡(三分)蘭香(半錢)
痟渴之病燥熱之氣勝也内經曰熱滛所勝佐以甘
苦瀉之熱則傷氣氣傷則無潤折熱補氣非甘寒之
劑不能故以石膏甘草之甘寒為君啓元子云滋
水之源以制陽光故以黃連梔子知母之苦寒瀉熱
補水為臣以當歸人參杏仁麥門冬全蝎連翹白芷
白葵蘭香甘草之辛寒和血潤燥為佐以升麻柴胡
平行陽明少陽二經白荳蔲木香蓽澄茄藿香反佐
以取之又為因用桔梗為舟楫使浮而不下也右件
為細末湯浸&KR1339;餅和勻成劑捻作餅子晒半乾杵碎
篩如米大食後每服二錢抄扵掌内以舌䑛之隨津
唾下或送以白湯少許亦可此治之緩也不惟不成
中滿亦不𫝊瘡瘍下消矣東垣先生嘗謂予曰潔古
老人有云能食而渴者白虎倍加人參湯主之大作
湯劑多服不能食而渴者錢氏白术散倍加葛根大
作湯劑廣服之
痟渴口舌乾燥(附論)
夫脾主口心主舌痟渴口舌乾燥者邪熱積扵心脾津
液枯耗不能上凑故也其證飲食無味善渴而口舌乾
燥治法當滌去心脾積熱使臓直濡扵肺則愈
麥門冬丸(出聖濟總錄)治痟渴口乾喜飲水小便數心煩
悶徤㤀怔忪
麥門冬(去心焙)土瓜根(剉)山茱萸鹿茸(酒浸炙去毛)牛
膝(去苖剉)狗脊(碎剉去毛)茯神(去木)人參(各一兩)黃連(去鬚二兩五錢)
牡蠣(煆三分)龍膽草兔絲子(酒浸一宿曝乾别搗為末一兩半)
右為末煉蜜丸如梧桐子大每服二十丸不拘時候
煮小麥飲下加至三十丸
犀角丸(出聖惠方)治痟渴口舌乾燥煩熱心神如狂
犀角屑(三分)鉛霜(半兩細研)麥門冬(二兩去心焙)鐡粉(一兩細研)甘
草(半兩炙微赤剉)鬱金(半兩)栝樓根(三分)子芩(半兩)茯神(半兩)元參
(半兩)胡黃連(三分)
右為末入硏了藥令勻煉蜜和搗五百杵丸如梧桐
子大每扵食後煎竹葉湯下二十丸
升麻丸(出聖濟總錄)治痟渴口舌乾燥四肢痠疼日晡頰
赤煩悶
升麻黃連龍膽黃蓬(去黑心剉)犀角(鎊)萎蕤
知母(焙各一分)前胡(去蘆頭)鼈甲(醋炙去裙襴各半兩)朴硝(研一分)
右為末煉蜜和丸如梧桐子大每服二十丸不拘時
候温漿水下之
麥門冬散(出聖惠方)治痟渴口舌乾燥心神煩熱
麥門冬(一兩去心)地骨皮(三分)栝樓根(二分)人參(半兩去蘆頭)蘆
根(一兩剉)黃耆(三分剉)甘草(半兩炙微赤切)黃芩(二分)茅根(一兩剉)
石膏(三兩)
右為散每服五錢水一大盞入生姜半分竹茹半分
小麥半合煎至五分去滓不拘時候温服
人參散(出聖惠方)治痟渴口舌乾燥煩熱
人參(三分去蘆頭)地骨皮(一兩)赤茯苓(三分)麥門冬(三兩去心)甘
草(二分炙微赤剉)蘆根(二兩剉)葛根(二分剉)黃耆(三分剉)川升麻
(一兩)黃芩(半兩)
右為散每服四錢水一盞入生薑半分淡竹葉二十
片煎六分去滓不計時候温服
磁石湯(出聖濟總錄)治痟渴腎臓虚損腰脚無力口舌乾
燥
磁石(一兩半搗如麻子大先以水淘去赤汁候乾分為五貼用綿裹每入一貼藥内煎之)黃
耆(剉)地骨皮(剉)生乾地黃(焙)五味子桂心(去粗皮)
枳殼(去瓤麩炒)檳榔(剉各半兩)
右㕮咀分為五貼每貼先用水三盞與磁石一貼同
煎至一盞半去滓分二服一方磁石引鐡者火燒醋
淬二十遍用一兩藥七味同為細末温水調下
玉泉丸(出直指方)治痟渴口乾
麥門冬(去心焙)人參茯苓黃耆(半生半蜜炙)烏梅肉
甘草(各一兩)栝樓根乾葛(各一兩半)
右末煉蜜丸弹子大每一丸温湯嚼
烏梅湯治痟渴膈熱咽乾止煩渴生津液
烏梅肉(炒二兩)茜根(剉一兩)黃芩(去黑皮一兩)葛根(剉)人參
白茯苓(去黑皮)甘草(炙各半兩)
右為散每服三錢水一盞煎至八分去滓不拘時候
温服
止渴剉散(出直指方)治渴口乾
枇杷葉(新布拭去毛炙)白乾葛根生薑(切片焙各一兩)大烏梅
(七箇)大草果(二箇去皮)淡竹葉甘草(生各半兩)
右剉每服四錢新水煎服
人參散(出聖惠方)治痟渴止虚煩除口舌乾燥宜服此
麥門冬(一兩去心)人參(半兩去蘆頭)黃耆(三分剉)赤茯苓(三分)甘
草(半炙微赤五錢)茜根(半兩剉)枇杷葉(三分拭去毛炙微黃)
右為散每服四錢水一中盞生薑半分淡竹葉二七
片煎至六分去滓不計時候温服
麥門冬丸(出聖惠方)治渴口舌乾燥狂亂
麥門冬(三兩去心焙)栝樓根(三分)知母(三分)黃芩甘草(半兩)
(炙微赤剉)黃連(一兩去須)鐡粉(一兩半細研)
右為末入鐡粉硏令勻煉蜜和搗三二百杵丸如梧
桐子大每食後以清粥飲二十丸下
赤茯苓煎(出聖惠方)治痟渴心神煩亂唇口焦乾咽喉不
利
赤茯苓(九兩為末)白蜜(半斤)淡竹瀝(一小盞)生地黃汁(一小盞)
右調攪令勻以慢火煎成膏每服不計時侯以清粥
飲下一茶匙
茅根湯(出聖濟總錄)治痟渴口乾小便數
茅根(剉)蘆根(剉)菝葜(細剉各三兩)石膏(碎一兩半)烏梅(去核半兩)
(炒)淡竹葉(一兩剉)
右㕮咀每服四錢水一盞半煎取一盞去滓温服不
拘時候
麥門冬湯(出聖濟總錄)治痟渴口乾引飲
生麥門冬(去心一兩焙)栝樓根(二兩)茅根竹茹(各五兩)小
麥(三合)烏梅(去核七枚)
右㕮咀每服五錢水一盞半煎至一盞去滓温服不
拘時
天竺黃散(出聖惠方)治痟渴心神煩躁口乾舌澁
天竺(一兩細研)黃連(半兩去鬚)梔子(半兩研)川大黃(半兩微炒)馬牙
硝(半兩細研)甘草(一分炙微赤剉)
右為細末每服二錢煎竹葉水調下食後
茯苓湯(出聖濟總錄)治痟渴口乾唇焦心脾臓熱唯欲飲
水
白茯苓(去黑皮)麥門冬(去心焙各四兩)石膏(五兩)茅根(剉一升)
右㕮咀每服四錢水一盞半入冬瓜一片同煎去滓
温服煎至七分不拘時
黃連散(出聖惠方)治痟渴口舌乾燥煩熱不能飲食宜服
黃連(二兩去鬚)葛根(二兩剉)麥門冬(一兩去心)枇杷葉(二兩拭去毛炙)
(微黃)
右為細散每服四錢水一中盞入生薑半分淡竹葉
二七片煎至六分去滓不計時候温服
鉛霜丸(出鄭氏家𫝊渴濁方)治痟渴口乾煩燥飲水無度
鉛霜(半兩)青黛栝樓根(各一兩)龍腦(少許)
右細末令勻煉蜜和丸如梧桐子大每服二十丸微
嚼煎竹葉湯下新汲水下亦得食後日三
生麥門冬湯治痟渴口乾體瘦
枸杞根白皮(剉)生麥門冬(去心乾)小麥(各一升)
右三味以水一㪷煮取五升去滓渴即飲之
枸杞湯(出聖濟總錄)治痟渴唇乾舌燥
枸杞(二兩剉)石膏(一兩碎)小麥(一兩五錢)
右㕮咀每服三錢水一盞煎至七分去滓温服不拘
時
地黃煎(聖濟總錄)治痟渴口舌乾燥
生地黃(三斤細切)生薑(半斤細切)生麥門冬(二斤去心)
右一處扵石臼搗爛生布絞取自然汁用銀石器盛
慢火熬稀稠得所瓷合貯每服一匙用温湯化下不
拘時
冬瓜飲(出聖濟總錄)治痟渴口乾日夜飲水無度渾身壯
熱
冬瓜(一枚重三斤去皮瓤分作十二片)麥門冬(二兩去心)黃連(一兩五錢去心)
右二味㕮咀作十二服每服水三盞入冬瓜一片擘
碎同煎至一盞去滓温日三夜二服
栝樓根丸(出聖濟總錄)治痟渴飲水不止小便中如刺舌
乾燥渴喜飲
栝樓根(五兩)黃連(一兩去鬚)浮萍草(二兩)
右為末用生地黃汁半盞扵石臼内木杵搗令勻再
入麵糊丸如梧桐子大每服三十丸食後臨卧牛乳
湯下日三煎菖蒲湯下亦得
地骨皮散(出千金方)治痟渴口乾燥骨節煩熱
地骨皮(一兩)小麥(半兩)生麥門冬(一兩去心)
右細剉和勻每服半兩水一盞煎至五分去滓温服
食後再服
玉夜膏(出本事方)生津液
紫蘇(四兩)桂(一兩)甘草(二兩炙)白梅肉(四兩)
右為末搗白梅為丸如雞頭子大每服含化三丸
甘草湯(一名半髓煎聖惠方)治痟渴口乾舌燥煩熱宜服此藥
羊髓(三合)甘草(一兩炙微赤切)白蜜(二合)
右先以水一大盞煮甘草至七分去滓後下髓蜜更
煎至五七沸每扵食後温服一合
猪膽丸(出聖濟總錄)治口中乾燥無津液而渴
雄猪膽(五枚)定粉(一兩)
右酒煮膽候皮爛即入粉硏細同煎成膏丸如雞頭
子大每服二丸含化津嚥
治痟渴口舌乾燥骨節煩熱
芭蕉根(生)
右搗絞取汁時飲一二合
治痟渴舌焦口乾飲水無度小便數(出肘後方)
野雞(一隻)
右用五味煮令極熟取汁二升半已来去肉取汁渴
即飲之肉亦可食一方云細切和鹽豉作羔食
和血益氣湯(一名地黃飲子出試效方)治口乾舌乾小便數舌上
赤脈此藥生津液除乾燥生肌肉服此藥忌酒醋濕
麵房事鹽血
杏仁(六箇)生甘草(三分已上二味治口乾舌乾也)石膏(六分治小便數也)黃
連(酒浸八分治舌上赤脈也)生地黃(酒浸七分)黃栢(酒浸一錢)柴胡(三分)當
歸稍(酒浸四分)甘草(炙三分)升麻(一錢)紅花(少許)知母(酒浸五分)麻
黃(三分)防己(酒浸五分)羌活(五分)桃仁(九箇)
右㕮咀作一服水二大盞煎至一盞去滓稍熱食後
服昔張安撫服此大效
酸棗丸(出千金方)治口乾燥内痟
酸棗(三升五合)酸安石榴子(乾五合)覆盆子(三兩)烏梅(十枚)葛
根(三兩)栝樓根茯苓(各三兩半)麥門冬(四兩)石蜜(四兩半)桂
心(一兩六錢)
右為末蜜丸含化不限晝夜口中津液為度復取含
無忌之
木瓜丸(出十便良方)生津液止渴思飲食
好木瓜(二兩)烏梅肉(半兩)茴香(炒)丁皮白芷(各二錢半)甘
草(二錢)
右為細末煉蜜為丸如弹子大每服一丸含化
橄攬丸生津液壓壅
百藥煎(一兩)白梅(一錢)檀香(二錢)蒲黃(二錢)腦子(一分研)麝香
(一分研)
右件硏勻甘草少許和丸如菉豆大每服二三丸含
化
地黃煎丸(出聖濟總錄)治痟渴口乾燥
生地黃(取汁二升半)生栝樓根(取汁二升半)羊脂(碎切半升)白蜜
(一斤)黃連(一斤去鬚别搗為末)
右五味先取地黃汁等四味入銀石器内慢火煎令
脂消熱傾出將黃連末同搗令得所衆手丸如梧桐
子大每服二十丸粟米飲下日三五服
麥門冬丸(出聖濟總錄)治痟渴口乾燥(方見本門痟渴飲水過度類)
栝樓湯(一名枸杞湯出聖惠總錄)治痟渴口乾舌焦精神恍惚(方見)
(本門渴利類)
加减腎氣丸(出濟生方)治腎水不足心火上炎口舌乾燥
多渴引飲肢體消瘦
山茱萸(取肉)白茯苓(去皮)牡丹皮(去木)熟地黃(酒蒸)五味子
澤瀉鹿角(鎊)山藥(炒各一兩)沈香(不見火)官桂(不見火各半兩)
右為末煉蜜丸如梧桐子大每服七十丸鹽湯米飲
任下弱甚者加附子一兩兼進黃耆湯
參苓飲子(出衛生寶鑑)治口乾燥生津液思飲食
黃耆熟地黃白芍藥五味子麥門冬(各三)
(兩去心)白茯苓(一分)甘草(半兩)人參(半兩)天門冬(半兩去心)
右為細末每服三錢水一盞半生薑三片棗二枚烏
梅一箇同煎至一盞去滓温服食後
蘿蔔煎(出聖惠方)治痟渴發動飲水無限口乾渴
蘿蔔
右爛搗絞汁二升任性渴即飲之一方入粳米攪作
粥飲喫甚效
又方(海上名方)
北五味子
右濃煎湯飲之
又方(海上名方)
兔絲子
右煎汁任意服之渴止為度
治痟渴口乾(本草方)
粟米
右炊飲食之良
治痟渴飲水日夜不止口乾小便數(本草方)
田中螺(五升)
右以水一斗浸經宿渴飲之每日一度易水換生螺
為妙
除煩止悶口乾渴疾止怒令人喜(本草方)
蓮藕
右以生硏服之
治痟渴口乾(本草方)
小麥
右炊作飯及煮粥食之
普濟方卷一百七十八
