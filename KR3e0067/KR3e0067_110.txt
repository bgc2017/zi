普濟方卷一百十一明周王朱橚撰
諸風門
白癩(論)
夫白癩之候語聲嘶嗄目視不明四肢痿痺關節熱痛
如火燔灼脊膂拘急肉如刀劈手足頑弱身體癮疹鼻
生息肉目生白珠肉如針刺或生癮疹而色斑白故謂
之白癩也
烏蛇散(出聖惠方)治白癩語聲嘶敗四肢&KR0857;痺瘙痒生瘡
烏蛇(酒浸去皮骨炙)葛根(剉各一兩)苦參紫參沙參人
參芎藭天麻(酒浸焙乾)黃芩木通(剉)地骨皮
防風(去蘆)防己莽草葉白术蒴藋木蘭皮
(去粗皮)黃連(去鬚)附子(炮製去皮臍)烏頭(炮去皮臍)牛膝(去皮)梹榔
(煨剉)熟乾地黃(切焙)葳蕤芍藥桂(去粗皮)玄參(堅者)龍
骨(研)石膏(研如粉)升麻菊花(未開者微炒)蒺藜子(炒去角)
秦艽(去苗土)細辛(去苗葉)天雄(炒乾各二錢)當歸(切焙)甘草(炙剉)
遠志(去心)巴戟天(去心)蒼耳花(炒乾各二錢)吴茱萸(湯洗焙炒)麝
香(研各半兩)
右為細末每服二錢空心温酒調下漸加至三錢睡
時再服
蝮蛇頭丸(出聖惠方)治白癩(方見烏癩方)
鯪鯉甲丸(出聖惠方)治白癩
鯪鯉甲(三斤炙微黃)蝮蛇(半條酒浸炙微黃)斑猫(糯米拌炒微黃去足)蠻
䖝(炒微黃)水蛭(生)蜘蛛(生乾者)附子(各三兩炮去皮臍)蜈蚣(一條)
(炙微黃)魁蛤(半枚)蠐螬(三枚生)雷丸(十枚)水銀(與硝石同點汁令研星盡)
硝石川大黃(剉碎微炙)桂心川芒硝射干滑
石龍骨礬石灰黃連(各半兩去鬚)石膏(一兩細研水飛)
(過)巴豆(十五枚去皮心研紙裹去油)川椒(一分去目合口微炒去汗)
右為末煉蜜丸桐子大每服空心及晩食前以温水
下兩丸
白花蛇散(出聖惠方)治白癩語聲嘶嗄目視不明四肢&KR0857;痺
關節熱痛身體癮疹鼻生息肉
白花蛇(酒浸去皮骨炙二兩)天麻槐子(微炒)羌活(去蘆頭)防風
(去蘆頭)晩蚕沙(微炒)蔓荆實白蘚皮葳靈仙(去土)枳
殼(去沙各一兩)甘草(炙剉半兩)
右為細散每服一錢温酒下不計時候
苦參酒(出聖惠方)治遍身白點搔之落眉或痒或痛色白漸
似乎白癩
苦參(去土皮心剉五斤)露蜂房(剉五兩)蝟皮(剉一頁)
右用水六斗煑取三斗去滓浸細麴四斤半炊黍米
三斗醖如常法酒熟每飲三合至五合日二夜一以
差為度一方無蝟皮
天麻煎(出聖惠方)治白癩風
天麻(生用斤半)天蓼(生用三斤)
右剉大豆粒用水三斗五升煎至一斗壓去滓入銀
石器中慢火煎如稠餳每服半匙荆芥薄荷酒調下
不拘時日二夜一一月見效
治白癩塗方(出聖惠方)
葛上亭長(四枚去趐足糯米同炒熟為度不用米此即斑猫)乾蝮蛇(頭尾全者)
(炙黃去鱗及肚中腸肚等物一作大蝮蛇)
右搗羅生絹袋貯以酒五升甕中慢火煆煑酒及一
升以下將綿袋蘸藥汁摩塗癩上日二夜一如不作
痛日夜可五七次塗之
商陸酒(出聖惠方)治白癩大風眉鬚落八風十二痺筋脈拘
急肢節緩弱手足痺&KR0857;(方見諸風襍治類)
艾葉酒(出肘後方)治白癩亦治大風癩
用乾艾葉濃煑取汁每斗米麴用艾葉五兩重随麴
米多少用煎濃汁拌浸醖如常法酒熟不拘時稍稍
飲之常令酒勢相接醺醺然
治白癩(出聖惠方)
用馬鞭草不限多少為末每服食前用荆芥薄荷湯
調下一錢服之良
治白癩(出本草)
以大蝮蛇一條勿令傷以酒漬之大者一斗小者五
升以煻火温令稍熱取蛇一寸許以臘月猪脂和傅
上或蝮蛇一條及他蛇亦得和𫝊上當有䖝如馬尾
出仍取蛇肉塞内鼻孔中
烏癩(論)
夫烏癩初覺皮肉變暴肌腠之間淫淫躍躍如䖝行動
眼前有物如絲懸布時發驚恐言語錯亂皮肉癮疹如
桃李實或黑或赤手足&KR0857;痺不知痛所或脚下痛不可
踐地凡食之時開口取氣而咽語亦如是身體生瘡兩
肘如縛此名黑癩皆由惡風日漸傷損血氣不榮所致
也
方
蝟皮丸(出聖惠方)治烏癩
蝟皮(一枚炙令黃)海蛤(一枚大者炙)蚺蛇頭(一枚炙黃)䖟䖝(五枚去翅)
(足)鯪鯉(炙五片)蠐螬(二枚炙一作生用)葛上亭長(去翅足炒十五枚亦)
(作生用)水蛭(五枚炒一作生用)斑猫(十五枚將水蛭亭長斑猫䖟䖝四件共用糯米)
(少許同炒米熟為度去米不用)蜈蚣(一條去頭足)附子(二枚去皮臍炮製)蜘蛛
(大者炙三枚)雷丸(十五枚)巴豆(七枚去皮心去油)大黃(剉如米粒醋炒半兩)
水銀(半兩與丹砂同研點醋研令水銀星盡)丹砂(半兩研)桂(去粗皮半兩)射
干(半兩)黃連(去鬚半兩)石膏(研一兩)蜀椒(去合口者炒半兩)芒硝(生用)
(别研一兩)龍骨(另研半兩)滑石(另研一分)礬石(枯研一兩)甘遂(一分與芝蔴同)
(炒蔴熟為度去蔴不用)
右搗羅及别研同拌和令均煉蜜為丸桐子大每服
熱水下一丸至二丸空心臨卧各一服效加一丸小
便時莖中覺痛是蟲已化如涕下也痛多止服一丸
痛少許加至三丸一方治白癩有硝石藥無斑猫温
酒送下
硫黃散(出聖惠方)治烏癩久不瘥
硫黃水浮石槐白皮寒水石白礬不
灰木蝸牛子牡蠣金星礬石銀星礬石
蟬殼握雪礬石蜜陀僧馬牙硝麝香
雄黃亂髮灰蜂窩灰雌黃
右藥各一錢唯白礬五錢研為末用水銀半兩以津
唾碎研如泥别入膩粉一分以生麻油四兩都調令
勻每於患處徧塗之效
大黑油膏方(出聖惠方)治烏癩及諸癩遍身生瘡及多膿血
川烏頭芎藭雄黃(研後入)胡粉(研後入)川升麻
木防己雌黃(研後入)黃連(去鬚)白礬藜蘆黃蘗
(各半兩)巴豆(去皮油)杏仁(各十四枚去皮)松脂(如雞子大)亂髮(如雞子大)
右細剉如大豆粒以猪脂二升并藥同煎以亂髮消
盡去滓後入雄黃雌黃胡粉攪勻收入磁盒中每用
取塗於瘡上一日至夜三度塗之每度以熟鹽湯洗
過然後更塗之勿令入口眼
雄黃塗藥方(出聖惠方)治烏癩皮膚變黑生瘡腫痛殺䖝
雄黃白礬紫石英白石英馬牙硝太
隂玄精石金星礬石銀星礬石
右為末入磁盒中用白土泥固濟候乾用炭五斤燒
令通赤即止以蓋罨藥盒候來日取出於濕地上紙
襯盆蓋出火毒三伏時再研如粉取楓樹膠煮汁和
調每日用塗之以瘥即止
露蜂房酒(一名苦參酒出聖惠方)治烏癩(方見白癩類)
葛葎草浴方(出聖惠錄)治烏癩
葛葎草(三秤剉揔淘)益母草(如上)
右葛葎取籬垣上者益母取近屋前者用水二石五
斗煑取一石五斗漉去渣盆甕中浸浴一時辰久方
出着舊布袍用被衣覆之又再煖令熱復浸浴一時
辰久方出入温室着舊布袍被衣蓋覆汗出勿令見
風明日復浴如入湯後舉身瘙痒不可忍令旁人捉
手勿令搔動食頃漸定後隔三日一浴其藥水經浴
兩次即棄之
馬先蒿散(出聖惠方)治烏癩
苦參飲(出聖惠方)治烏癩
用苦參根白皮五斤細剉如麻豆生絹袋貯好酒三
斗各浸七日夏浸四日每用温飲二合日二夜一漸
加至五七合
雌黃散塗方治烏癩及殺䖝
用雌黃半兩研以米醋和雞子清如膏塗瘡上乾即
更塗聖惠方用雞子黃
大腹皮膏傅方(出聖惠方)治烏癩
用生大腹皮二枚如無生者乾者亦得用皮全者勿
令傷以酒一升浸緩火熬令酒盡藥乾搗羅為末煉
臘月猪脂調和如膏傅之
烏頭丸(出衛生家寳方)治宿患風癩遍身黑色肌體如木皮膚
麄澁及四肢麻痺
用草烏頭一斤竹籮内以水浸將瓦子於籮内就
水中礱洗之如打菱角法直礱洗去黑色皮及尖
控起令乾用麻油四兩入銚鍋内用炒黃色須去
油復用鹽並草烏再炒令黑色烟出為度取一枚
劈破心内如米一點白恰好也如白多再炒趁熱
杵羅為末用醋糊為丸桐子大乾之每服三丸空
心食前温酒下
大風眉鬚墮落(論)
夫大風病眉鬚墮落者皆從風濕冷得之或因汗出入
水得之或冷水如入肌體得之或飲酒卧濕地得之或
當風樹下及濕草上得之或體痒搔之漸漸生瘡經年
不瘥即為風疾八方之風皆能為患客於經絡久而不
去與血氣相干則使榮衛不利淫邪散逸故面色敗皮
膚傷鼻柱壞眉鬚髮皆落也
方
白蒺藜散(出聖惠方)治大風惡疾二年三年眉鬚落者手足
疼悶骨節煩腫面色黑皮肉漸變
白蒺藜(炒)芎藭(各二兩)山梔子(去皮)防風(去蘆各一兩三分)萆
薢(炒)羌活(去蘆頭)白芷(炒)升麻(各二兩)白茯苓(去黑皮二兩半)
遠志(去心)菖蒲(九節者甘浸切焙乾)蔓荆實細辛(去苗葉微炒)茵
芋(去粗莖)芍藥麻黃(去根節煎掠去沫焙乾)龍骨(刮去土煎)人參
當歸(切炒)桂(去粗皮各一兩一分)白术(微炒一兩)附子(炮製去皮臍三枚)甘
草(炙剉)桔梗(切焙各一兩半)
右為細散每用温酒調下二錢至三錢空心午時前
各一服如口乾舌澁喉裏烟生鼻中卒痛是佳兆也
甚即煎少許甘豆湯觧之
枳殼散(出聖惠方)治大風癩病眉髮墮落熱毒風入五臟身
體頭面生瘡
枳殼(去瓤麵炒)黃蓍(炙剉)蒼耳(炒)白术(微炒)蒴藋(剉)白蒺藜
(炒)防風(去蘆生用)升麻(生用)梔子仁(各三分)漏蘆(去蘆頭)黃連
(去鬚)人參天門冬(去心焙)防己乾薑芎藭丹
參(去苗土炙)麻黃(去根節煎掠去沫焙)白芷甘草(炙剉)葛根(剉各半兩)
玄參(堅者三兩)烏蛇(酒浸去皮骨炙一兩)
右為散温酒調下二錢加至三錢空心夜卧服
防己散(出聖惠方)治大風癩眉髮墮落及身面瘙痒腹中煩
熱身[病-丙+(穩-禾)]疹起如棗核疼痛生瘡
防己(剉二兩)烏蛇(酒浸去皮骨三兩)獨活(去蘆頭)黃蓍(炙剉)秦芁
(去苗土)丹參(去苗土微炙)烏頭(炮去皮臍)松脂(煉過各一兩)人參
苦參(剉)白术(炒)桂(去粗皮)芍藥(各一兩一錢)芎藭黃連
(去鬚)蒺藜子(炒去皮)白茯苓(去黑皮)天門冬(去心焙)葛根(剉各)
(一兩半)乾薑(炮)蜀椒(炒去汗去閉口者并子各一兩)玄參(二兩)
右為細散每服空心食前夜卧温酒調下二錢漸加
至三錢
漏蘆湯(出聖惠方)治大風癩身體成瘡眉鬚墮落㾦瘰瘙痒
搔之水出者
漏蘆(去蘆頭)白茯苓(去黑皮)烏蛇(去皮骨酒浸)獨活(去蘆頭)黃
蓍(炙)白斂生薑(切炒)大黃(剉碎醋炒各一兩)升麻(生用)麻黃
(去根節煎去沫焙)枳實(去瓤麩炒)芍藥防己玄參甘草
(炙)附子(炮去皮臍各三分)梔子仁(一兩一分)石膏(剉一兩半)
右剉如麻豆每服五錢以水一盞半煎取一盞去渣
温服要利空心臨卧各併二服
白花散(出聖濟總錄)治大風疾眉鬚墮落皮肉已爛成瘡者
白花蛇(去皮骨酒浸)烏蛇(去皮骨酒炙)乾蝎(全者去土炒)白殭蠶
(炒各一兩)地龍(去土炒半兩)雄黃(火熬研一分)蜈蚣(十五條嘴足全者炒)蝎
虎(十五枚全者炒)蜜蜂(炒一分)丹砂(研一兩)黃蜂(炒一分)胡蜂(炒一)
(分)龍腦(研半分)
右為散每服一錢温蜜湯調下日三五服
側子丸治大風癩眉鬚墮落身上有瘡手足悵悶鼻梁
未壞
側子(炮製去皮臍一兩三分)白芷(微炒)附子(炒去皮臍)天麻(酒浸切焙)龍
骨防風(去蘆製各一兩一錢)蔓荆實(一兩半)白蒺藜(炒二兩)白
术(炒一兩)人參山芋生乾地黃(焙)當歸(切焙各三分)
右為末煉蜜和丸桐子大空心温酒下三十丸日再
服漸加至五十丸唇舌微痺為效慎避外風
皂莢丸治大風眉鬚落等疾
大皂角(二斤不蛀者酥炙過銀器中入水揉碎煎成膏子入後藥)羌活(去蘆頭三兩)
木香萆薢(各二兩)附子(炮去皮臍半兩)白牽牛(麩炒)郁李仁
(去皮尖碎剉)獨活(去蘆頭)梹榔(雞心者良)大黃(剉炒)青橘皮(去白焙)
何首烏(去黑皮各二兩)
右十一味為末入皂莢膏搜和搗杵和勻丸桐子大
暴乾常服薑湯下二十丸至三十丸病甚者稍增之
山梔子散治大風癩疾眉鬚落遍身&KR0857;痺手足
山梔子(去皮二兩半)芎藭(一兩半)藁本(去苗土三分)當歸(切焙)蔓
荆實(各一兩)桔梗(剉焙一兩三分)羌活(去蘆頭)白蒺藜(炒)白茯
苓(去黑皮)防風(去蘆各一兩一分)側子(炮去皮臍)天麻(各半兩)
右為散每日空心服温酒調下二錢至三錢夜卧時
再服至一料眉鬚再生
莽草散治十年大風毛髮秃落癮疹生瘡氣脈不通抓
搔不覺痛痒
莽草(三兩微炙)附子(炮製去皮臍)乾薑(炮製剉)石斛(去根剉)天雄
(炮製去皮臍)躑躅花(酒拌炒令乾)白斂川烏頭(去皮臍)石南
桂心(各二兩)細辛川椒(各一兩去目及閉口者微炒去汗)
右為細散每服以温酒調下三錢後以羊脯下藥日
再服勿大飽食
羚羊角飲治大風癩身上生瘡面部浮腫眉鬚落四肢
&KR0857;痺
羚羊角(鎊)甘草(炙剉各三分)獨活(去蘆頭)山梔子仁(各一兩半)
防風(去蘆一兩)枳殼(去瓤麩炒)黃耆(炙剉)蒺藜子(炒)丹參(去苗土微)
(炙)玄參木通(剉各一兩一分)
右粗搗篩每服五錢以水一盞煎取七分去滓温服
日早食後及夜卧各一服
雷丸散治大風疾神驗方其風有五種象五行金木水
火土黑䖝者是業報之疾不可治也餘四般䖝但服
此藥無不瘥者此方是聖人之法非凡俗所觧凡青
黃黑白赤蟲在人骨體之中往來無碍若蝕人肝則眉
鬚先落若蝕人肺鼻柱崩折不聞香臭若蝕人脾語
聲變散若蝕人腎則耳鳴啾啾心不受病故不言之
若蝕人筋肢節墮落若蝕人肌則頑痺不知痛痒身
上似有䖝行或有皰肉起似桃李小棗或多生瘡癬
或狀如魚鱗或形如榆莢青黃赤黑變異不定從頭
起者名曰順風從足起者名曰逆風起之由皆因冷
熱交通流於五臟入於骨髓氣血内虚風濕相摶即
便生䖝又因用力過度食酒相違酒後行房汗入骨
髓亦患此疾若欲治者先服此散出䖝為驗見青黃
赤白便可治之皆得除愈若黑虫出者此疾無方對
治也其四般䖝肌肉欲壞眉髮落皆可服此藥為美
雷丸硝石(細研)硃砂(細研水飛過)阿魏(各一兩麵煨以麵熟為度)雄
黃(細研)雌黃(各三錢細研)藜蘆(去蘆頭)犀角屑紫石英(各半)
(兩細研飛過)斑猫芫青(各十二枚與斑猫用麻油一小合同炒油熟為度取出)
右為細散又用苦參四兩硝石四兩搗碎以生絹袋
盛入磁瓶中以無灰酒一斗浸七日蜜封頭每取一中
盞煖過於食前調下二錢
祛風活血散治大風眉落
當歸川芎白芍藥地黃赤芍藥連翹
防風川椒(各一兩)小茴香肥皂角(十四個重揉水濾淨將前)
(藥浸入水内一日後取出濾去水焙乾)
右為細末酒糊為丸如桐子大每服三十丸煎蘇木
薄荷湯不拘時下
蘇木煎丸治大風眉鬚落退皮去爪甲換
蘇枋木(三兩搥碎以酒一斗煎至一椀去渣)附子(一枚炮製去皮臍)烏頭(一枚)
(炒製去皮臍)天麻(酒浸焙一兩)乾蝎(去土酒浸一分)草烏(半兩用水浸)乳
香(研)没藥(研各半兩)雄黃(水飛過半兩)
右除蘇枋木外搗羅為末將蘇枋木酒和藥末為丸
黑豆大每服五丸至七丸用淡䜴湯下衣被蓋出汗
婦人用紅花酒下
乳香丸(出聖惠方)治大風癩疾眉無鬚落者
乳香(炒軟後冷研)人參紫參(去苖土)沙參(去苗土)玄參(去苗)
(土)苦參(剉搗碎)天麻(酒浸切焙)菊花(未開者佳)枳殼(去瓤用麵炒各半兩)
右為末煉蜜為丸桐子大每服食後酒下二十丸日
二夜一百日内兩鼻中出血是候也
治大風眉鬚皆落却令生方(出聖惠方)
烏麻油(一升)丁香(一兩)生薑汁生鐵末(各一合)附子
木香訶黎勒皮垣衣(各三分)羊糞(二十枚)
右為細末入油及薑汁中以不津器盛於馬糞中埋
三七日藥成塗藥法以中指點於生鐵内摩三七下
即塗脱落處熟揩之以乾為度十五日内眉鬚皆生
何首烏丸(出聖惠方)治風氣留滯皮膚不仁鬢鬚墮落多生
瘡癬身體瘙痒等症
何首烏(刮皮十二兩)白牽牛(㨂)乾薄荷(各三兩)肥皂莢(一斤)
(去皮子碎用法酒三升浸兩宿揉濃汁去渣銀石器中熬成膏一斤炭火燒令烟盡收放濕紙上盆)
(覆之候泠用一斤去皮酥炙令焦搗末)
右搗羅三味為末用皂莢膏和劑使膏盡為度熟搗
丸如桐子大每服十五丸加至二十丸不計候温酒
下日三服
得效方治大風頭面髭髮脱落(方見大風癩疾類)
青鹽散(出聖惠方)治大風疾眉鬚落遍生結腫皮肉頑痺
青鹽白&KR0552;(各一斤)禹餘粮(三斤)
右為細散更研令勻入磁罐子内盛瓦子蓋頭固濟
初用炭火二斤燒漸添火至二秤已來從早晨燒至
夜常添炭至一秤火盡為度隔宿候冷取之細研如
粉用夾熟帛包裹取一塊淨土水拌令熟中心焙藥
兩日出火毒又别取胡麻子六升揀簸淨秤之九蒸
九暴畢炒令香熟搗羅為末每三兩胡麻末合一兩
燒煑藥末相和令勻每服用荆芥茶調下二錢空心
及晩食前服其效不可具述
萆麻法(出聖惠方)治大風疾眉毛脱落(方見大風癩病類)
治癩塗眉法(出儒門事親)
半夏(生用)羊糞(燒焦各等分)
右為末生薑自然汁調塗
二聖散治髮眉自落鼻梁崩倒肌肉有瘡如癬(方見大風癩病)
(類)
松葉浸酒方(出聖惠方)治大風疾
猪鬃松葉(二斤切)麻黃(五兩去根節)
右細剉以生絹袋盛以清酒二斗浸秋冬七日春夏
五日滿開取每服温一小盞服常令醺醺以效為度
側柏丸(出聖惠方)治大風癩令生眉鬚
用側柏葉不計多少九蒸九暴搗羅為末煉蜜為丸
桐子大空心食前夜各一服熟水下五十丸百日毛
生
治大風頭面髭鬚脱落
用毗黎勒燒灰乾渗患處立效
馬先蒿散(出聖惠方)治大風疾骨肉疽敗百節疼酸眉鬚落
身體㿇㿇痒痛者
以馬先蒿細剉炒為末每空心及晩食前温酒調
下二錢一方治烏癩荆芥薄荷湯下一方治癩用
酒服一名馬新一名爛石草
百靈藤粥方(出聖惠方)治大風等疾
用百靈藤四兩以水一斗煎至三升去滓入粳米四
合煑作粥於温室中澡浴後服之衣覆取汗後皮膚
風退如麩片每隔日一服五六十日後漸愈毛髮即
生
治大風瘡未出眉毛落方(出聖惠方)
生漆(半兩)生地黃(三斤淨洗)
已上二味相合入銀器中以重湯煮用柳木篦攪候
成膏用和後藥
烏蛇(二兩酒浸去皮骨炙微黃)白附子(一兩炮製)雄黃(半兩細研如粉)
右為末更都研令勻以前膏和丸桐子大每夜後以
溫酒下七丸汗出為度
石灰酒(出千金方)上生毛髮眉鬚去大風
石灰(一石拌水和濕蒸令氣足)上麴(一斗二升)松脂(煉成十斤為末)黍米(一石)
右以大鍋内炒石灰以木札着灰中火出為度枸杞
根剉五斗水一石五升煑取九斗去滓淋石灰三遍
澄清以石灰汁和漬麴用汁多少一如釀酒法訖封
四七日開服常令酒氣相及為度百無所忌不得觸
風其米泔及飯糟一匙已上不得使人畜犬鼠食之
皆令深埋却此酒九月作二月止恐熱隔上熱者服
進三五口冷飯壓之婦人不能飲食黃瘦積年及蓐
風不過一石即瘥其松脂末恐酸釀酒攤飯時勻散
着飯上待飯冷乃投之此酒飯宜冷不爾即酸宜知
之一方用柏脂
商陸釀酒方治大風疾眉鬚脱落皮肉頑痺筋脈不利
(方見諸風襍治類)
烏金丸治大風疾眉鬚脱落鼻柱崩倒語音不利
坯子臙脂(别研)硃砂(别研)人參(去蘆頭)乳香(别研)藕節羊
蹄根青竹茹烏賊魚骨甘草細松煙(墨燒)
(灰用)川芎(十一味各三錢)草烏頭(炮去皮尖一錢)
右件為細末酒煑麵糊為丸每一兩作十丸每服一
丸細嚼茶清下不拘時候一方有凌霄花忌雞猪酒
麵淹藏等物若犯隂陽交會其病復作切宜永戒
大風出蟲(論)
夫䖝動物也皆風之所化風入五臟化生五䖝則成五
癩入肝其䖝青入心其䖝赤入脾其䖝黃入肺其䖝白
入腎其䖝黑四䖝皆可治惟黑䖝為難或所傷未深專
意治之亦有瘥者
方
雄黃散治大風癩瘡於内取風毒延殺諸癩䖝塗傅
雄黃白&KR0552;紫石英白石英馬牙硝太
隂玄精石金星石銀星石(各一兩)
以上同搗研為末入磁盒中用白土紙筋泥固濟火
燒通赤以濕土蓋窨來日取出於淨濕地上用紙襯
盆合出毒三伏時時洒地土令濕以麻油調傅
麥飯石陽起石禹餘粮石紅皮石蜜陀
僧不灰木(各一兩)蒲黃(炒)石灰(風化者)定州細瓷末(各半)
(兩)砒霜(一錢研)鉛丹(研)青鹽(研)亂髮灰(各一兩)水銀
膩粉(各三錢)
右用同研令細以不見水銀星子為度每生麻油調
塗患上有風毒膠延出為度不過一月效
烏蛇丸治風癩殺五䖝
胡麻子(四兩)烏蛇肉(酒浸焙)乾蜂房(炙各半兩)苦參梹榔
獨活桃仁(浸去皮晒乾)白蒺藜(炒去刺各一兩)皂莢刺(炒焦)貫
衆(各七分半)蕪荑雷丸雄黃硫黃(各半兩)朱砂(二錢)
(半)蝦蟆(二個去頭足炙焦)
右為細末以長皂角十條水三升搗取濃汁去滓煎
成膏和藥末丸如梧桐子大每服三十丸空心温酒
下
獨活散治大風癩出五䖝
獨活(去蘆頭三分)雄黃(研半兩)青黛(研一分)麻黃(去節先煎掠去沫焙乾半)
(兩)水銀(一分與丹砂雄黃點醋同研以水銀星子盡為度尤妙)阿魏(生研入一錢)
雷丸(炮)丹砂(研)滑石(研各半兩)石膽(研)牛黃(研)紫石英
(研各一錢)斑猫(四十枚與糯米同炒去翅足米不用)芫青(四十枚與糯米同炒去翅足米)
(不用)
右為細散每服一錢空心温酒調下不得飽食晩更
服當有䖝從小便中出或當日三四日至十日方出
若瀉出赤䖝如爛櫻桃或如豆麥或瀉出黃䖝似黃
涕青䖝似青菜汁白䖝似馬尾䖝遇藥氣即死或隨
大便下惟黑䖝如豆䜴汁此為難治
硃砂散治大風肌膚不仁頭面生瘡顔色腫黑腹内生
䖝鼻柱崩倒
硃砂(細研飛過)紫檀漏蘆雄黃(細研)白歛紫石英
(細研水飛過)犀角屑龍骨石膏(各一兩細研)雌黃(細研)阿
魏(各半兩生用)牛黃(一分細研)硝石(一兩半)
右為細散入石藥末更同研令勻每食前以温酒調
下一錢如飢即宜喫小豆飯及棗湯食物不過飽飽
即其䖝難出服藥後小便似淋即以盆子盛看當有
䖝出當日便出或三五日方出者至䖝出仍宜服藥
候䖝出盡便瘥
阿魏雷丸散(出聖惠方)治大風疾五臟生五䖝五䖝者各隨
五臟之色惟黑䖝難治先服藥出䖝以驗其色
阿魏(生研一錢)雷丸(生用三分)雄黃(研半兩)丹砂(研)滑石(研)石
膽(研各一分)硝石(研半兩)白斂(剉)犀角(鎊各一分)牛黃(研半兩)斑
猫紫石英(研半兩)芫青(三十枚與糯米同炒去翅足米不用)
右為散每服一錢空心温酒調下飢即食小豆飯為
良慎勿多食但半飽即止常宜覺飢食飽䖝出遲也
日晡腹空時更服一錢若覺小便似淋痛不問早晩
即便服一錢大飢即食若覺小便似痛澁即就一瓷
器中屎尿出看之其䖝或如爛筋狀各隨其臟辨色
䖝也
熟艾方(出聖惠方)治大風癩薰出䖝
艾葉(别揉令熟)砒霜(研)水銀(與雄黃同研)膩粉(研)硫黃(研)丹
砂(研)阿魏(酒化去砂石麵和作餅炙)附子(炮去皮臍)雄黃(細研入水銀點醋再)
(研令星子盡始入膩粉砒霜硫黃再炒同硏各一兩)麝香(研半兩)猪牙皂角(一斤)
(去皮牙另為末)
右除艾葉皂莢别搗為末外並合和細研用紙四張
先布艾次糁皂莢末又次糁諸藥末卷刀切如餅餤
着碗内燒以小甑子籠碗以衣襯四邊坐於上薰以
衣被遮擁定不令透出氣熱悶即虫出
黑虎丹(出聖惠方)治大風癩惡䖝内蝕形骸變壞
天靈蓋(三兩)蝦蟆(三個去頭足燒存半生)生人中白桃仁(浸去)
(皮各三兩)麝香(一錢)硫黃雄黃(各一兩)穿山甲(熱灰插焦)皂莢
刺(燒存半生各半兩老刺佳)輕粉(二錢半)
右煉蜜丸如桐子大每三十丸月首五更米飲連日
服取䖝盡則愈殺瘵通用
黑虎丸(一名黑虎丹出聖惠方)治大風癩疾䖝及皮膚&KR0857;腫手足
墮
天靈蓋(塗酥炙三兩)蝦蟆(去皮肚中物炙乾塗酥再炙一枚)麝香(研一分)
桃仁(湯浸去皮尖雙仁炒六兩)雄黃(研二兩)人中白(研二兩)杏仁(湯浸)
(去皮尖雙仁炒六兩)
右為末再研勻煉蜜丸如桐子大空心日午用蕪荑
湯下二十丸至三十丸一方以温粥飲下三十丸
雷丸散(出聖惠方)治風癩取䖝
水銀硫黃雄黃雷丸雌黃(各二錢半用乳鉢點醋同)
(研令星盡為度)阿魏貫衆末(各二錢半)麝香(半錢)
右研極細每一錢天明温酒調下明日又服一方無
貫衆有萆&KR1082;
通神散(出聖惠方)治大風癩疾凡是鼻梁未折服之䖝出無
不愈(方見大風癩病類)
硫黃酒(出指直方)殺癩風䖝
用明硫黃乳鉢研細三錢酒調空心飲清汁明日添硫
黃再研入酒如前或添大楓油妙
諸石丸(出濟聖方)治大風取五色䖝
金星石銀星石雲母石禹餘粮石滑石
自然銅磁石生乾地黃龍仙石(出齊州龍延石)陽
起石蜜陀僧凝水石(各等分)
右搗碎以罐子盛用炭火十斤煆以火盡為度取出
搗研為末醋煑麵糊丸如桐子大每服十五丸用後
補藥下
補藥茯苓散(出聖惠方)
白茯苓(去黑皮)人參天麻苗木香枸杞根
狗脊(去毛)天麻芎藭蓬莪茂景天青葙子
海桐皮(各等分)
右各生用為散每服二錢白花蛇酒調下前丸藥日
三服忌雞猪肉魚蒜一百日當效
五靈仙湯(出楊氏家藏方)治淋洗大風毒氣殺五䖝斂瘡口
雄黃(一兩别研)何首烏苦參荆芥朴硝(四味各一兩)
右件為粗末用水五升先浸藥三日次煎數十沸用
如浴湯法其䖝即漸死將藥湯潑棄無人處却換新
衣服切忌房室如有肉壞生瘡者炒槐花為末傅生
瘡口其瘡自然長肉
白虎風(論)
夫白虎風之狀或在骨節或在四肢其肉色不變晝静
而夜發發則痛徹骨髓或妄言妄有所見者是也蓋由
風寒暑濕之毒乘虚而感播在經絡留於血氣畜聚不
散遇陽氣虚弱隂氣隆盛則痛如虎囓故以虎名焉痛
如掣者為寒多腫滿如脹者濕多汗出者為多風巢氏
云飲酒當風汗出入水遂成斯疾久而不愈令人骨節
蹉跌為癩病者誠有此理後人宜慎之
方
虎骨散(出聖惠方)治白虎風走注疼痛發歇不定積年不效
者
虎骨(酥炙黃)烏梅肉赤茯苓(去黑皮剉)肉蓯蓉(酒浸切焙)人
參鱉甲(去裙襴醋浸炙)豆䜴(微炒)紫苑(去土)黃耆(剉焙各一兩)常
山(炒)甘草(炙)芍藥(各二兩)當歸(切焙三分)前胡(去蘆三分)白术
枳殼(去瓤麩炒)犀角(鎊)知母(切焙各一分)升麻茈胡(去苗)桔
梗(炒)天靈蓋(酥炙)桂(去粗皮)木香(各三分)桃仁(酒浸去皮尖雙仁炒)
(四十九枚)
右為散每服温酒二錢空心臨卧各一若為丸煉蜜
丸桐子大每服温酒下二十丸至三十丸
酸棗仁散(出聖濟方)治白虎風歷節疼痛不可忍
酸棗仁(炒半兩)敗龜(酥炙黃二兩)秦芁(去苗土一兩半)虎骨(酒炙黃二)
(兩)羌活(去蘆一兩)防風(去蘆一兩一分)芎藭(一兩一分)桂(去粗皮)白芷
蒲黃(炒)牛膝(去苗酒浸切焙)附子(炮製去皮臍)枳殼(去瓤麩炒)當歸
(切焙各一兩半)
右為散每服温酒下三錢空心夜卧各一服
酸棗仁散(出聖惠方)治白虎風痛徹骨髓晝静夜發
酸棗仁(半兩微炒)敗龜(三分塗酥炙令黃)虎脛骨(一兩塗酥炙黃)羌活
牛膝(去苗)桂心附子(炮製去皮臍)枳殼(去瓤麩炒微黃)地龍(微炒)
當歸(各一兩)沒藥乳香(各半兩)補骨脂(微炒)赤芍藥(各三)
(分)
右搗細羅為末每服不計時候以温酒調下二錢
白頭翁煎(出聖惠方)治白虎風四肢疼痛至夜轉甚不可忍
者
白頭翁(三兩)牛膝(去苗)附子(炮去皮臍)桂心羌活赤芍
藥(各三分)赤茯苓人參(去蘆頭各半兩)防風(去蘆三分)虎脛骨
(一兩塗酥炙微黃)丹皮(半兩)當歸(三分)酥(五合)生薑汁(二合)
右為細散用好酒五升都煎如餳每服不計時候温
酒調下一匙服藥後仍須炒蠶沙熨之為妙
雄黃散塗方(出聖惠方)治白虎風疼痛走轉不定
雄黃莽草藜蘆(去蘆頭各一兩)斑猫(二十枚)赤小豆(半合)
白&KR0552;蕪荑皂莢(燒灰)蛇床子吴茱萸(各三分)硫
黃(半兩研)附子(一兩去皮臍)巴豆(十五枚去皮心)
右搗細羅為散都研令均每用散一錢以生油調塗
於痛處日二易之甚妙
虎骨散(出聖惠方)治虎風疼痛及走注不定
虎骨(酒炙二兩)地龍(去土炒兩半)牛膝(酒浸切焙)硼砂(湯煑令枯)桂(去粗)
(皮)芎藭當歸(切焙)蜜陀僧(各研一兩)躑躅(酒炒用一兩半)沒藥
(研)延胡索(炒)乳香(研各半兩)
右為散拌勻每服一錢温酒少入童子小便調下
虎骨散治白虎風肢體疼痛發則不可忍
虎骨(酥炙二兩)花蛇(酒浸取肉用)天麻防風(去蘆)乳香(别研)川
牛膝(去蘆酒浸)白殭蠶(炒去嘴屑)川當歸(去蘆酒浸)桂心(不見火各一兩)
甘草(炙)全蝎(各半兩去毒)麝香(一分别研)
右為細末每服二錢温酒調服或用豆淋酒調服亦
可不拘時候
虎杖散(出聖惠方)治白虎風血脈結滯骨髓疼痛發作無時
虎杖(一兩半)桂心(一兩)當歸(一兩半)赤芍藥天雄(炮去皮臍)
桃仁(湯浸去皮尖雙仁麩炒微黃)芎藭枳實(麩炒微黃)羌活防
風(去蘆頭)秦艽(去苗)木香(各一兩)
右搗粗羅為散每服三錢以水一中盞入生薑汁半
分煎至六分去滓不計時候稍熱服之
沉香湯(出聖惠方)治白虎風骨中疼痛不可忍入夜即甚走
注不定
沉香(半兩)虎骨(酥炙黃二兩)梹榔(炮半兩)生乾地黃(剉三分)當
歸(切焙一分)芎藭(半兩)白芷(微炒)鬼箭羽(各一分)芍藥(半兩)地龍
(微炒一分)羌活(去蘆頭半兩)
右麄搗篩每服六錢水一盞酒一盞桃枝七寸薤白
三四莖同煎至一盞去渣温服空心午時各一疾甚
即夜添二服
羌活散(出聖惠方)治風寒暑濕毒氣吹筋脈或在骨節或四
肢名曰白虎風者
羌活(去蘆頭)附子(炮製去皮臍)天麻防風(去蘆)牛膝(酒浸切焙)
蒺藜子(炒去角)芎藭烏頭(去皮臍生用)乾蝎(全者)麻黃(去根)
(節)白附子(炮等分)
右為散每服一錢温酒調下初且服半錢三日後漸
加
羌活散(出聖惠方)治白虎風風毒攻注骨節疼痛發作不可
忍者
羌活側子(炮製去皮臍)秦艽(去苗)桂心木香芎藭
當歸牛膝(去苗)附子(炮去皮臍)骨碎補(各一兩)桃仁(三十枚湯)
(浸去皮尖雙仁麩炒微黃)
右搗麄羅為散每服三錢以水一中盞入生薑半分
煎至五分去滓不計時候稍熱服
虎骨散(出聖惠方)治白虎風肢節疼痛發則不可忍
虎脛骨(塗酥炙黃)白花蛇(酒浸去皮骨炙黃)龍骨防風乾
蝎(炙微黃)桂枝當歸羌活(各一兩)麝香(一分細研)白殭
蠶(一兩炒)牛膝(一兩去苗)天麻(一兩)
右搗細羅為散研令勻每服不計時候以豆淋酒調
下二錢
没藥散治白虎風流注筋節疼痛
没藥(一兩)獨活(一兩半)虎脛骨(二兩塗酥炙)晩蠶沙(微炒)芎藭
(各一兩半)防風(去蘆頭)蔓荆子當歸赤芍藥桂心
(各一兩)
右搗細羅為末每服不計時候以熱酒調下二錢
羌活湯治白虎風痛甚不可忍者
羌活(去蘆頭)防風(去蘆一兩)秦艽(去苗土)芎藭(各一兩半)當歸(焙一)
(兩半)大腹皮(連皮三枚)桃仁(湯浸去皮尖䨇仁炒二十枚)附子(炮製去皮臍)
右剉如麻豆每服五錢水二盞入生薑一棗大拍破
煎至一盞去滓温服日二夜一
廣濟療白虎方
犀角屑當歸(各六分)芍藥(六分)牛膝沉香青木
香虎頭骨(炙各八分)檞葉木(一握炙)麝香(一分研)
右㕮咀用水六升煑取二升六合去渣分温三服如
人行四里進一服别加麝香末服之服利忌生菜熱
麵蕎麥蒜
地龍散(出聖惠方)治白虎風疼痛遊走無定
地龍(白色去泥微炒)桂(去粗皮)白芷(炒)白殭蠶(炒)葳靈仙
漏蘆芎藭當歸(切焙各半兩)
右為散每服熱酒調下二錢日三夜一
烏頭散(出聖惠方)治白虎風走注疼痛
烏頭(炒製去皮臍)地龍(炒)羌活(去蘆頭)虎骨(酒炙)延胡索
當歸(切焙)沒藥(研)防風(各一兩)
右搗羅為散每服二錢冷酒調下空心食前日二服
麝香丸(出聖惠方)治白虎風不計月日遠近熱加寒痛走轉
不定如刀割不可忍者
麝香(細研)雄黃(研)硃砂(研各一兩)地龍(三分炒)白附子(半兩炮製)
芫花(三分醋拌炒乾)斑猫(五枚同糯米炒令黃去翅足)狼毒(三分剉醋拌微炒)
右搗為末以醋煑麵糊丸菉豆大不計時候以温酒
下五丸
牛膝散治白虎風疼痛難忍
牛膝(去苗酒浸切焙)當歸(切一兩)虎骨(二兩酥炙黃)赤芍藥(一兩)芒
硝(别研一兩)芎藭(半兩)桃仁(去皮尖雙仁炒二十枚)
右為散温酒調服
治白虎風晝静夜發疼不可忍狂言妄見
防風(去乂)羌活(去蘆頭)桂(去粗皮)地骨皮(去土)芎藭細辛
(去苗)虎骨(酒浸一宿酥炙黃)
右等分搗為細散每服一錢温酒調下
赤芍藥散(出聖惠方)治白虎風筋骨疼痛四肢懈墮
赤芍藥羌活(各一兩)仙靈脾(一兩半)虎頭骨(二兩塗酥炙黃)
天雄(炮製去皮臍)芎藭桂心(各一兩)
右搗細末為散每服不計時候以葱白湯調下二錢
麝香散(出聖惠方)治白虎風骨節疼痛不可忍者
麝香(研半兩)没藥(研)乳香(研各一兩)虎牙(長大者用一付四個)天麻
(二兩)蜈蚣(嘴足全者酒浸三日暴乾)
右為細散和勻每服二錢温酒調下不拘時日二三服
皂莢散傅方(出聖惠方)治白虎風疼痛
皂莢旅生蕎麥白蒺藜榖精草五靈脂
蕓薹子(各半兩)
右搗細羅為散用釅醋調塗之效
燕窠土丸摩之方(出聖惠方)治白虎風寒熱發作骨節微腫
痛徹骨
燕窠土(二兩)伏龍肝(二兩)砒黃(一錢)水牛肉脯(一兩炙令黃别搗羅)
(為末)
右搗細羅散後入砒黃牛脯等和勻每將少許新汲
水和如卵大於痛處摩之後痛止即取藥抛於熱油
鐺中
原蠶蛾散(出聖惠方)治白虎風晝夜遊走疼痛
原蠶蛾(炒一分)白殭蠶(炒半兩)蟬蜕(炒)地龍(白者去净泥微炒各)
(一兩)
右為散用乾脯一片炙熱安病人所卧席底當痛處
不得令知若其夜痛甚難治痛緩即易治來日待病
人起後看脯必有異色若脯色赤每服用散三錢脯
色青點每服四錢温酒或米飲調下空心服藥後更
喫酒令小醉汗出即愈
白殭蠶散(一名地龍散出聖惠方)治白虎風痛不可忍
白殭蠶(炒)臘茶(炙各一兩)甘草(炙三分)地龍(白色少泥者微炒一兩)
右為散每發時空心服二錢午後服一錢臨卧服兩
錢並用熱酒調下又先取藥一兩銚子中鎔成水投
桂末半兩攪勻攤於紙上炙令熱服第一服藥了即
貼向痛處用熱綿裹之一方無甘草每服温酒調下
二錢不拘時
阿魏散(出聖惠方)治白虎風身體疼痛不可忍轉動不得
阿魏(半錢)乳香(研)好茶末(各一錢)地龍(白色十五條少泥者佳微炒)
右為散分二服空心夜食後並用熱酒調下服藥後
更喫熱豆淋酒後乃喫熱薑稀粥以布被覆取後汗
通體當瘥一方不用酒止用好茶調下亦可
蠐螬散(出聖惠方)治白虎風疼痛晝静夜發
蠐螬(七枚研)甘草(炙剉炒五錢)没藥(研)乳香(研各一錢)
右同研分二服每服煎酒一盞二三沸調下不計時
虎骨散(出聖惠方)治白虎風疼痛走注不定
虎脛骨(酥炙二兩)羌活(去蘆頭)附子(炮製去皮臍)地龍(炒各一兩)
右為散每服二錢温酒調下不計時候一方無附子
有防風
附子散(出聖惠方)治白虎風止疼痛
附子(炮製去皮臍)虎腦骨(一兩酥炙令黃)桂心(去粗皮一分)
右為散每服温鹽酒調下一錢至二錢空心午時各
一服
治白虎風痛走不定不問老少
灰炭(五升無炭桑灰亦得紗羅羅之一遍)蚯蚓糞(一升搗之)紅蘭(七捻新者佳)
右一處攪和熬令熱取好釅醋煖之拌令浥浥以故
布三四重裹分作四分五更當所患處熨數數轉勿
住手煖之令熱得所寧令小熱不得作冷冷即執熬
令熱又熨之並用後呪法曰青&KR2017;皮青毛出黃&KR2017;皮
黃毛出赤&KR2017;皮赤毛出白&KR2017;皮白毛出黑&KR2017;皮黑毛
出急出吾口神吾口聖唾山山崩唾石石裂得汝字
汝不去砍頭砍頭急急如律令其呪法先令人唾病
處以手挼之不住手便即誦此呪不限遍數以瘥即
停當誦呪不得令病人聞呪須先静淨潄口方效
療白虎方
猪肉(三片)大麻子(一合)好酒(半盞)
右和麻子口含噀上將猪肉三片手劈向痛處來去
呪曰相州張如意張得與是汝白虎本師急出呪訖
將安床下差送路頭神驗
防風散(出聖惠方)治白虎走轉疼痛兩膝熱腫
防風(去蘆頭)地龍(微炒)漏蘆(各二兩)
右搗細羅為散每服不計時候温酒調下二錢
虎骨散(出聖惠方)治白虎風走注疼痛不定
虎脛骨(酥炙)黑附子(炮製去皮臍)
右各一兩為末每服調下二錢日再服
治白虎風走轉疼痛膝腫
騏驎竭硫黃(細硏各半兩)
右搗羅為散研令勻每服不計時以温酒調服一錢
薰藥方治白虎風至骨疼痛不可忍者
精猪内(四兩切作片子)安息香(二兩)
右將肉裹香即用香瓶子内灰覆火上着一銅片子
隔之放安息香於上燒之以瓶口就痛處薰之以衣
遮蓋勿令透氣三兩上瘥
抵聖散治白虎風骨體疼痛至夜轉甚
用虎脛骨不計多少打破用蘸酒旋灸令黃脆為散
每服半錢入薄荷末一錢人參末半錢煎乳香酒調下
烏蛇浸酒方治白虎風朝野僉載商州有人患大風
家人惡之山中為茅屋遷徙居有烏蛇墜酒甕中病
人不知飲酒漸瘥甕底上見有蛇骨方知其由也
取烏蛇一條洗刷去塵土用好酒一斗浸七日後每
日煎一盞温服如喫酒取烏蛇焙乾為末温酒調
下一錢
獨勝散治毒腫白虎病方
治白虎風
用鋪飯於患處使丹雄雞食之或黃脚雞亦可又取
熱糞封之取伏於患人床下一方用丹雄雞糞塗之
治白虎風所患不論積年久無效痛不可忍者
用腦射不限多少細切酒浸焙乾常服以醉為度即
瘥今之寄生楓上者方堪用其葉亦可製砒霜粉尤
妙
治筋節急痛
治白虎風
用雞子揩患處呪願送糞堆上不過三度即差(白虎是糞)
(神愛喫雞子)
普濟方卷一百十一
