普濟方卷八十四明周王朱橚撰
眼目門
倒睫拳攣(論)
夫臟腑久積風熱内薰肝經衝發於目始則腫赤隱痛
多淚日久津液澀少瞼腫皮急致睫倒拳刺隱瞳人治
法當起立毛睫又刺太陽經令出血及批鎌除其惡血
仍服除風退熱之劑龍木論云倒睫拳攣外障此眼初
患之時皆因肝家受熱膈内風虚眼多淚出或痒或痛
乍好乍惡以手揩摩致於眼毛倒攣刺隱瞳人磣澁睛
上白膜遮滿不宜洗鎌出血熨烙切恐眼皮漸小急開
合稍難然後宜服細辛散補腎丸立瘥歌曰若因風
赤淚涓涓翳膜潜生碧漸瞞乍好乍惡多年後眼皮急小
欲開難倒睫拳攣如刺磣磨隠瞳人豈可安療者去毛
撥睫轉太陽針血最為先湯藥又除風與熱細辛數數
點水煎
方
犀角芎藭散(出聖濟總錄)治眼瞼緊急倒睫拳攣
犀角(鎊)芎藭羚羊角(鎊)木香㯽榔(煅剉)茯神(去木)
山芋前胡(去蘆頭)牛膝(去苖)桂(去粗皮)枳殼(去瓤麸炒)大黃
(剉炒各等分)
右為末每服三錢匕空心食前温酒調下
防風湯(出聖濟總錄)治風熱衝肝目多睫倒(方見本門目澁痛類)
車前子散(出聖濟總錄)治眼倒睫赤眼疼痛不開(方見本門目赤)
(痛類)
旬效散(出德生堂方)治眼倒睫拳毛
少腦川芎金釵石斛(浮)木賊(去節各二錢)人蛔蟲(略隂)
(乾)
右為細末用葦管吹入左右鼻中
補腎丸(出龍木論)治倒睫拳攣外障
乾山藥五味子車前子人參澤瀉茯
苓細辛黃芩(各一兩)乾地黃(三分)
右研煉蜜為丸如梧桐子大每服十丸空心茶清下
退膜丸(一名决明丸)治倒睫拳攣隠瞳人(方見本門目生丁翳類)
細辛湯(出龍木論)治睫拳攣外障
細辛防風茺蔚子知母(各一兩)羚羊角大
黃桔梗黑參(各一兩)
右為末以水一盞散一錢煎至五分食後去滓溫服
玄參湯(一名菊花散)治眼漸致倒睫隠澁痛(方見本門目赤風類)
𬎼仁湯(出聖濟總錄)治風熱攻眼磣澁疼痛漸致倒睫
𬎼仁秦皮(去粗皮剉)防風(去叉各一兩)山梔子仁菊花
萎蕤(各半兩)竹葉(二握)
右剉細以水三升煎取一升半去滓乘熱淋洗冷再
煖作三度使
木通湯(一名麥門冬湯出聖濟總錄)治倒睫拳攣眼如鍼刺緊急
磣澀多眵淚(方見本門目澁痛類)
三黃丸(出聖濟總錄)治倒睫拳攣目眥赤爛
黃連(去鬚一兩半)大黃(剉砂一兩)細辛(去苖葉)龍腦
右為末煉蜜為丸如梧桐子大每服二十丸食後臨
卧温服熱水下日再小兒量減
又方(出神效方)治倒睫拳毛
木鱉子(二箇令炒)木賊(一百二十節)地龍(二條去土)赤龍爪(一百二十)
(倒鈎針刺也)
右為細末摘去倒睫每日以紙撚蘸藥㗜之一日三
五次
又方治倒睫拳毛(儒門事親)
川山甲(炒)地龍(去土)蟬殼五倍子(各等分)
右為細末用藥時先將拳毛摘出後用藥一字隨左
右鼻内㗜之次日目下如線樣微腫是驗
蝟刺香白芷青黛(研)棗樹上横直棘針
右各等分為細末左眼倒睫口噙水左鼻内㗜之右
眼倒睫右鼻㗜之
治倒睫爛眩(出本草事方)
蜜(一兩)黃丹(五錢)
右慢火熬成膏入輕粉五分令熬黑色逐時湯泡洗
治倒睫拳毛(出儒門事親)
用川山甲以竹簟子刮去肉用羊腰窩脂去膜皮仍
將川山甲於炭火上炙令黃色脂擦去山甲上如此
數遍令酥為末隨左右眼噙水鼻内㗜一字月餘見
效
治倒睫(出海上方)
用十二月熱蠅子乾為末鼻内㗜之
治倒睫毛在瞼中聚刺瞳人白睛唯覺痒悶漸漸赤膜
起連上下瞼多赤生瘡若刺黑睛則淚出似白㬾出若
刺着瞳人令眼疼痛磣澁不欲見明此多損傷宜速醫
療其法如左
於平晨日未出之際令一眼明人把鑷子枝之去倒
睫毛勾使毛斷連根去之下手十減八九疼痛立止
至夜取千歲藤汁點之三五日將息得平後或點首
生男乳汁亦良慎風寒日月光及烟火房事五辛一
月内即瘥
防風飲子(出誠效方)治倒睫拳毛
黃蓍炙甘草人參(各一錢)葛根(半錢)防風(半錢)當歸
(七分半)細辛葉蔓荆子(各三分)
右件剉如麻豆大都作一服二盞煎至一盞去滓温
服食後避風寒温煖處服之一方有黃連無黃蓍
神效明目湯(出誠效方)治眼稜緊致倒睫拳毛損目及上
下瞼眥赤爛睛赤疼痛昏暗則冷淚常流夜則目澁
難開而眵淚漏眼
葛根(一錢半)甘草(炙一錢)防風(一錢)蔓荆子(半錢)細辛(二分)一
法加黃蓍(一錢)
右㕮咀分二服每服水二盞煎至一盞去滓稍熱服
臨卧
治倒睫(出保命集方)
無名異末之摻捲在紙中作撚子點着倒睫處吹散
以烟薰睫自起
眼瞼垂綏(論)
夫眼瞼垂綏者以血氣不足膚腠開疎風邪客於瞼膚
其皮垂綏下覆睛輪故俗呼為睢目又曰侵風久之則
覆愈下眼閉難開
方
黃蓍丸(出聖濟總錄)治膚瞼下覆輪垂綏難開又明眼目
黃蓍(剉)蒺䔧子(炒去角)獨活(去蘆頭)柴胡(去苖)甘草(炙)生
乾地黃(焙)梔子仁苦參白花蛇(酒浸去皮骨)白术
(各一兩)防風(去叉)菊花茯神(去木)山芋秦艽(去苗土各三分)
天門冬(去心焙)枳殼(去瓤麸炒)白㯽榔(剉各一兩半)
右為末煉蜜為丸如梧桐子大每服三十丸空心温
酒下
羚羊角散(出聖惠方)治眼瞼垂腫心躁頭痛
羚羊角(鎊)黃連(去鬚)木通赤芍藥防風(去叉)甘草
(炙)黃芩(去黑心各三分)萎蕤(一兩)梔子仁(半兩)麥門冬(去心一兩半)
石膏(二兩)
右為散每服三錢七分水一盞八竹葉二七片煎至
七分去滓食後温服
大黃散(出聖惠方)治眼瞼垂腫疼痛
川大黃(剉研微炒)梔子仁井泉石秋桑葉甘草
(炙微赤炒)决明子(已上各三分)
右為散每服三錢以水一中盞煎至六分去滓食後
温服
秦皮湯(出聖惠方)治眼瞼腫痛
秦皮(去粗皮剉)黃連(去鬚各一兩)梔子仁(一分)大黃(剉炒)甘草(炙剉)
細辛(去苖葉各半兩)蛇銜草(三分)
右麄𢷬篩每服三錢匕水一盞入生薑半分拍碎竹
葉二七片煎至七分去滓食後温服
枸杞湯(出聖濟總錄)治眼瞼垂綏甚則眼閉難開
枸杞子(炒半兩)赤芍藥山芋升麻(各一兩半)蒺䔧子
(炒)茯神(去木各二兩)防風(去叉一兩)
右粗𢷬篩每服五錢匕以水一盞半煎至七分生地
黃汁一合去滓温服臨卧再服
升麻散(出聖濟總錄)治眼瞼垂綏下覆睛輪
升麻山茱萸(各三分)甘菊花細辛(去苗葉各半兩)蔓荆
實(去白皮)山芋防風(去叉各一兩)
右為散每服三錢匕温酒調下
茺蔚散(出聖惠方)治瞼眼垂下
茺蔚子防風(去皮)羌活(去蘆頭)蔓荆子甘菊花
玄參細辛黃芩(去黑心)車前子甘草(炙剉各二兩)
大黃(剉炒半兩)
右為散每服三錢匕水一盞煎至七分食後臨卧温
服
竹葉湯(出聖惠方)治眼熱毒害垂腫遮睛
苦竹葉黃連(去鬚)黃蘗(去麄皮剉)梔子仁(各一兩)𬎼仁(湯浸)
(去皮半兩用)
右為剉以水五大盞煎至二盞半去滓澄清温洗眼
日五七次作兩度使
又方(出聖惠方)治眼熱毒瞼腫遮睛
川大黃(一兩剉碎微炒)苦竹葉(一握)甘草(一兩剉)鬱金(一兩)膩粉
(二錢)
右先𢷬三味為散膩粉竹葉以水三盞煎至一盞半
去滓澄清温湯洗眼日三五度洗之
目瞼腫鞕(論)
夫目瞼腫鞕者内因肝肺積熱上衝於目外為風邪所
摶風熱留結在於眥血氣不得宣流故令腫鞕久不瘥
者多成風粟細瘡眵汁淹睛浸壊眼目鞕瞼鞕睛疼外
障此眼初患之時胞瞼赤脹腫硬難開淚出疼痛還從
一眼先患後乃相牽俱損漸生翳膜昏暗皆是中隔積
熱肝臟風毒上衝入眼致令此疾宜令鎌洗去瘀血然
後服瀉膈散㶸腫膏宜謹諸事龍木論歌曰瞼中硬腫
似毆疼肝膈由來熱上衝㶸腫塗膏兼服藥輕輕鎌洗
斷來蹤無令𤼵蝎生浮翳此後尋醫轉費功省謹若能
三五日世間諸事却從容
方
羚羊角散(出聖惠方)治眼風熱毒氣上攻兩瞼腫硬如榧
李目不得開
羚羊角屑防風(去蘆頭)羌活人參(去蘆頭)赤茯苓
川升麻川大黃(剉碎微炒)玄參黃芩車前子(已上)
(各二兩)細辛梔子仁(半兩)
右為散每服四錢以水一盞煎至六分去滓每於食
後温服
細辛散(出聖惠方)治眼瞼硬刺痛不開
細辛(半兩)人參(去蘆頭)赤茯苓車前子藁本赤
芍藥川大黃(剉碎微炒)玄參(一兩)甘草(炙微剉分)
右為散每服食後用竹葉湯調下二錢
瀉膈湯(出龍木論)治瞼硬睛疼外障
大黃知母芒硝車前子茺蔚子黃芩
天門冬(各一兩)黑參(一兩)
右為末以水一盞散一錢煎至五分食後去滓温服
黃蓍散(出聖惠方)治眼瞼硬赤腫痛
黃蓍(剉)茺蔚子麥門冬(去心各半兩)地骨皮玄參
黃芩(各一兩)知母(一兩)犀角屑(半兩)
右為散每服四錢以水一中盞半煎至六分去滓每
於食後温服忌炙煿熟麫
防風湯(出聖濟總錄)治風熱客摶目瞼腫鞕
防風(去叉)秦皮(去苖葉土)甘菊花(二兩)蕤仁(湯浸去皮)梔子仁
萎蕤(各半兩)竹葉(一握)
右件細剉令勻每用一兩以水三盞煎至一盞半綿
濾滓煖洗避風
細辛散(出聖濟總錄)治目瞼鞕刺痛腫赤
細辛人參白茯苓(去黑皮)五味子(各一兩)芎藭
藁本(去苖土各一兩半)
右為散每服三錢以水一盞二分煎七分和滓温服
早晩食前服
熁腫膏(出龍木論)治瞼硬睛疼外障
代赭石黃蠟(各半兩)細磁末麻油(各二兩)膩粉(少許)
黃蘗(一兩)
右為末於銚子内入油蠟同煎以膏塗瞼上
瀉膈散(出聖惠方)治眼瞼腫硬隠兼疼痛視物不得
麥門冬川大黃(剉細微炒)川芒硝(各一兩)茺蔚子車
前子黃芩(各一兩半)
右為散每服三錢以水一中盞煎至六分去滓每於
食後温服
秦皮湯(出聖濟總錄)治瞼眼腫鞕痒痛
秦皮黃連(去鬚)細辛(去苖葉各二兩)黃蘗(半兩)青鹽(一兩)
右剉令勻每用一兩以水三盞煎取一盞半綿濾去
滓乘熱用手洗眼了避風日三再煖洗之
目膿漏(論)
夫目膿漏者緣血脈壅熱傳入於足太陽膀胱之經膀
胱之脈起於目内眥則令人瞼皆腫久痒即成疾膿汁
時下綿綿不絶如渗漏故謂之膿漏俗呼為漏睛是也
又有眼因患瘡出血膿後大眥頭常有膿血亦名漏睛
不治則膿毒流漬穿壊白睛黑點相連即艱治療此
眼初患之時微有頭施昏悶四體如勞五臟多積風氣
壅毒遂令瘡出於眼常有膿血或流漬涎眥是腦熱所
作雖然不痛漸加昏暗切宜補治服治風黃蓍湯即瘥
龍木論歌曰眼目何緣患漏清熱和風在瞼中侵眥頭
結聚為膿汁或流涎水色粘青雖然不痛兼無翳潜攻
瘡大豈心寧黃蓍熊膽丸并散眼安&KR0034;薈作膏蒸若也
因循經歲月烏珠墜落始驚心
方
羚羊角丸(出聖濟總錄)治毒風上攻目輪眼爛肉瘡翳生
眼睛肉殠
羚羊角(鎊)蘗皮(去麄皮炙)防風(去义各一兩半)玄參芎藭
荆芥穗黃連(去鬚)槐子甘菊花防己石决明
𬎼仁(去皮)蔓荆子車前子秦艽(去苖土)梔子仁
生乾地黃(焙)陽起石(研)真珠末(研)龍齒(搗研)薔薇根
(剉各一兩)大黃(剉炒)升麻麥門冬(去心)前胡(去蘆頭)人參
白㯽榔(煨)枸杞子(各一兩半)
右為末鍊蜜為丸如梧桐子大每服三十丸晩食後
熱水下
玄參丸(出聖惠方)治眼膿漏眥赤痒日夜出膿水不止
玄參決明子黃蓍(剉)黃連(去鬚)青葙子露蜂
房(微炒)漏蘆羚羊角屑(已上各二兩)蕤仁(一兩半湯浸去赤皮)雄
黃(細研)朱砂(細研已上各半兩)
右為末入研子藥一時硏令勻煉蜜和𢷬三二百杵
丸如梧桐子大每於食後以温漿水下二十丸臨卧
再服之
黃蓍散(出聖惠方)治眼膿漏不止
黃蓍(剉)防風(去蘆頭)黃芩川大黃(剉碎微炒各二兩)地骨
皮遠志(去心)人參(去蘆頭)赤茯苓漏蘆(已上各一兩)
右為麄散每服三錢以水一中盞煎至六分去滓食
後温服臨卧再服忌炙煿油膩毒骨魚肉
防風湯(一名治風黃蓍湯出龍木論)治眼痛睛膿出外障
防風(去义二兩一方用一兩)知母(二兩)大黃(剉炒二兩一方用一兩)地骨
皮遠志(去心)人參(各一兩)黃蓍(剉一兩一方用一兩半)白茯苓
右麄𢷬篩每服一錢水一盞煎至五分去滓食後
臨卧温服
點眼方(出聖惠方)治眼膿漏視物不見
雄黃(細研)石決明(搗碎研細水飛過)馬牙屑(細研已上各一兩)青鹽
(半兩細研)蜜(三合)青羊膽(二枚)
右用生絹袋盛以蜜并羊膽汁中浸兩日取汁於磁
器盒内盛點之
白礬煎方(出聖惠方)治眼膿漏久不止宜點
白礬(一分燒灰)黃蘗末(三分)黃連末(七分)雄黃(一分)熊膽(一錢)硃
砂(一分)
右都細研令勻以水二大盞調令勻内瓷瓶中以
重湯煮一日藥成待冷用綿濾過每以銅筯取少許
點眥頭
龍腦散(出聖濟總錄)治睛漏瘡目大眥出膿汁有竅
龍腦(研)馬芽硝(各半兩)菉豆粉(錢)
右同研極細用燈心拈藥點眼目四五日止
斑豆瘡入眼(論)
夫斑瘡入眼者因患傷寒時行熱病毒氣蒸眼其眼澀
痛或有片片黃赤如玳瑁色上似粟顆瘡生是也不可
便點藥入眼點則眼爛其眼當枯也又豆子瘡入眼者
眼中有泡疼痛腫不開亦忌點藥俟瘡子出眼即瘥唯
宜脾肺觧熱毒平和涼藥稍稍服之亦可於眼瞼上下
點熁藥以散毒氣脱或不明必期點諸眼藥則睛胞膿
血俱出便令雙損俟瘡子退復點藥無妨也
方
真珠散(出聖惠方)治斑豆瘡入眼赤澀腫痛或生翳漸長
真珠(一分末)琥珀(一分細研)牛黃(一分研細)龍腦(二錢細研)天竹黃
(半兩細研)羚羊角屑(一分)犀角硝(半兩)人參(半兩去蘆頭)川升麻
(三分)赤茯苓(半兩)車前子(半兩)赤芍藥(三分)決明子(半兩)甘草
(二分炙微炒)
右為細散入研了藥拌勻每服食後煎竹葉湯同下
一錢忌炙煿熱麵
決明子(出聖濟總錄)治斑瘡入眼
決明子(微炒一兩半)秦皮(剉)甘菊花羚羊角(鎊)升麻
麥門冬(去心焙)黃芩(去黑心)黃連(去鬚)甘草(炙各一兩)赤芍
藥朴硝(研各兩半)細辛(去苖葉)
右為散每服二錢匕食後温米泔調服臨卧再服
羚羊角飲治斑瘡後翳膜忽生及風毒暴赤等服
羚羊角(一對鎊取細末)車前子決明子(微炒)防風(去叉)升麻
黃蓍(剉)大黃(剉炒)黃芩(去黑心)芒硝(各二兩)
右麄搗篩每服三錢匕水一盞煎至七分去滓傾入
瓷瓶内用油單紙封緊懸於井中一宿至次日取
出微煖俟臨卧徐徐呷不得枕頭睡至明見效如勢
不可緩急要服者空心日午各一服
防風丸治斑瘡入眼體熱煩少得睡卧
防風(一兩去蘆頭)黃芩(一兩)茺蔚子(三分)玄參(三分)知母(三分)川
大黃(半分剉碎赤炒)人參(半兩去蘆頭)赤茯苓(三分)甘草(三分炙碎赤炒)
右為細末鍊蜜和𢷬二三百杵丸如梧桐子大每服煎
竹葉湯下二十丸
柴胡散治斑豆瘡入眼疼痛壯熱口乾煩渴宜服
柴胡(去苖)黃芩梔子仁赤芍藥川升麻麥
門冬(去心)甘草(炙微赤剉)玄參(已上各一兩)
右為散每服四錢以水一鍾入淡竹葉二七片煎至
六分去滓每於食後温服之睛疾加乳香末藥
茯神湯治斑瘡入眼
茯神(去木)赤芍藥葛根(剉)大黃(剉炒各一兩)升麻地
骨皮(剉)黃芩(去黑心各一兩半)
右麄搗篩每服四錢匕水一盞半煎至八分去滓食
後臨卧温服
黃芩湯治麩豆瘡入眼口乾熱燥怱生翳障
黃芩(去黑心)梔子仁黃連(去鬚)萎蕤升麻𬎼仁
(去皮)甘草
右麄𢷬篩每服四錢匕以水一盞煎至八分去滓溫
服食後臨卧各一服
柴胡湯治斑豆瘡入眼宜服去脾腑熱毒氣
柴胡(去苗)黃芩梔子仁赤芍藥升麻麥門
冬(去心)甘草(炙剉各等分)
右粗𢷬篩每服五錢匕水一盞半煎至一盞去滓放
温食後臨卧服
黃連湯治斑豆瘡入眼
黃連(去鬚)細辛紫苑(去苗土)决明子(微炒)車前子苦
蕒(乾者剉碎各等分)
右𢷬篩每服五錢匕水一盞半煎至八分去滓温服
食後臨卧飲
鬱金丸治斑豆瘡入眼疼痛難開
欝金梔子仁黃連川大黃(剉研微炒各一兩)石決
明(一兩搗碎細研水飛過)蛇蛻皮骨灰(三錢)
右為細末煉蜜和丸如菉豆大每服不計時候以温
水下十丸
小決明散治斑瘡入眼
草決明青葙子(水上者皮)葛根槐花
右為末食後米泔水調下二錢如四五十日病只用
此藥若半年日久則眼老睛懸宜合後藥
後藥方
香白芷香附子連翹甘草蟬蜕
膩粉膏治豆瘡入目生翳累醫不效者
膩粉水銀粉霜(各一兩)
右為末用瓷鉢頭内令男子日六十日後用&KR0008;子内
紙鋪重襯三味藥以濕紙塞銚面中留竅如指大以
前瓷鉢覆之以濕紙封縫更以濕沙厚壅四面鉢
一置水一盞慢火熬後乾冷取缽□取水銀令患者
就病目臥取藥半豆大内在耳中少時目痒樣之翳
隨手落避風時息三兩日
黃藥膏治麵豆瘡入眼
黃藥子木香(各一兩)大黃(三兩生用)
右搗研為細末更重研令勻每用時漿水調為膏攤
生絹上貼眼瞼上下不得入眼内乾即易
&KR1288;砂散(出聖濟摠錄)治班瘡入眼及諸般眼疾
&KR1288;砂(明净者生用一定)硼砂(半分)龍腦(一錢)
右各研為末再同研勻細每以少許摻放翳上日三
四次
蠐螬點眼方(出聖惠方)治斑瘡入眼不退
蠐螬(五枚搗絞取汁)曾青(一錢)硃砂(二錢)
右先研曾青硃砂研如粉後入蠐螬汁同調令稀稠
得所每點少許極妙
神聖粉(出聖濟總錄)治豆瘡入眼睛上作白翳遮障不明
刺割不可施亦治目生翳
以輕粉一分用少灰火糝地面如盆大次燒小木炭
十數塊箷定吹令灰盛即傾粉其上以新大瓷盆
一隻蓋之四下速撥灰㩙縫勿令煙透更滴十數滴
水於盆底候冷取起盆見粉煙飛粘盆内箷以指點
水亂流下用兩重褚紙裹盛絞出水銀珠子如赤豆
大以指甲點水挑入不病之眼邊耳内須側卧搖令
藥到耳底用輭紙塞耳當時不痛即開得眼或未效
次日再如前法煆取一豆大挑入病眼邊耳内
治疹瘡入眼黃昏暗翳(出經驗良方)
以兔屎隂乾為末每服好茶清調下一錢即安須待
疹瘡安後服
浮萍方(出危氏方)治斑瘡入眼大人小兒皆可用之
以浮萍隂乾為末每服二錢生羊子肝半箇入盞内
以杖子刺碎投水半合絞汁調下食後不甚者一服
瘥已傷目者一服見效
芎枳丸(出衞生家寳方)治斑瘡入眼
川芎枳殼(麩炒)
右各等分為末鍊蜜丸每服三十丸茶湯下不拘時
候連服俟愈即止
豆子入目
右用洗心肝二錢入真珠末一匙同煎温呷
又方
右以猪蹄爪甲燒灰湯浸濾去沙澄清洗極效
眼眉骨及頭痛(論)
夫目病先頭痛牽連眉骨攻衝睛瞳者蓋陽經壅熱風
上攻頭腦下連目系致生赤脈心煩懊悶嘔逆怔忪頭
面熻熱神志不寧痛疼不已見飛花漸至昏暗久生翳
障也
方
羚羊角散(出經濟總錄)治風毒所攻頭俱痛及眉骨頭角
疼
羚羊角(屑)防風(去叉)地骨皮麥門冬(去心焙)茯神(去木)
(各一兩)黃芩(去黑心)枳殼(去瓤麩炒)蕤仁(湯浸去皮)芒硝(各半兩)甘
草(三分)升麻(三分)石膏(二兩)
右麄搗篩每服三錢匕水一盞煎至七分去滓食後
温服
天麻丸(出聖濟總錄)治有肝膈風痰頭目旋運時𤼵昏痛
天麻芎藭羌活(去蘆頭各三兩半)羚羊角(鎊)人參
白殭蠶(查者微炙各一兩)乾薄荷葉(二兩)乾蝎(炒四錢)天南星
(半兩半分牛膽製)龍腦麝香(各二錢研)
右先將九味為末入龍腦麝香同研勻鍊蜜為丸如
鷄子大以丹砂為衣每服一丸食後細嚼茶酒任下
犀角丸(出聖惠方)治眼眉頭偏痛及頭疼心躁小便赤黃
四肢煩熱不得睡卧
犀角屑(半兩)羚羊角屑(半兩)甘草(炙微赤剉)天竺黃(細研)欝金
(各半兩)麥門冬(一兩半去心皮)黃蓍(剉)玄參川芒硝柴
胡(去苖一兩)牛黃(一分細研)
右為末入牛黃天竺黃同研令勻鍊蜜和搗二三百
杵丸如梧桐子大每於食後煎黑豆湯下二十丸
芎藭湯(出聖濟總錄)治目痛至連頭腦
芎藭羌活(去蘆頭)蔓荆實甘菊旋復花防
風(去叉各一兩)枳殼(去穰麩炒)甘草(炙各半兩)石膏(二兩)黃芩(去黑心半)
(兩)
右麄搗篩每服五錢匕水一盞煎至七分去滓温服
食後臨臥日再
荆芥湯(出聖濟總錄)治風熱毒氣攻衝陽經頭痛目疼連
遶眉額
荆芥穗防風(去叉)甘菊旋復花芎藭枳殼
(去穣麩炒)甘草(炙各一兩)石膏(二兩)黃芩(去黑心半兩)
右麄搗篩每服五錢匕水一盞半生薑半分去滓食
後温服日二
大麻丸(出聖濟總錄)治肝心壅熱目睛疼痛牽連眉額
天麻雞蘇獨活(去蘆頭)人參芎藭荆芥穗
細辛(去苖葉)甘草(炙)犀角屑(各半兩)
右為末煉蜜丸如櫻桃大每服一丸嚼細茶清下食
後服
細辛散(出聖濟總錄)治風氣上攻眼睛疼痛牽連頭腦
細辛(去苗皮)甘菊花枳殼(去穰麩炒)赤芍藥(各半錢)石膏
(細碎水飛)藁本(去苖土)芎藭防風(去叉各一兩)甘草
右為散每服二錢七沸湯調下食後日二三服
獨活丸治肝臟受風胷膈痰飲頭目痛漸生翳障
獨活(去蘆頭)天麻芎藭(各三兩)旋復花(去土)牽牛子(微炒)
天南星(炮)藁本(去苖土)細辛(去苖葉半兩)菊花
右為細末生薑汁煮糊丸如梧桐子大每服二十丸
荆芥湯下食後服
如聖膏(出德生堂方)治風眼頭痛
寒水石防風細辛薄荷川芎白芷
獨活黃芩萆麻子(去殼别研)
右為末冬月用蜜水調春夏秋月用井花水和塗太
陽穴
菊花散(出聖惠方)治眼風毒攻眉骨目睛疼痛如欲破磣
澁淚出目不能開
甘菊花羌活半夏(湯洗七遍去眉)蔓荆子芎藭
赤芍藥枳殼(一兩半麩炒黃去穰)石膏(三兩)甘草(半兩炙微赤剉)
右搗篩為散每服四錢匕水一盞生薑半分煎至六
分去滓不計時候温服
黃蓍散(出聖惠方)治風熱所攻眉骨及眼睛鼻頰偏疼痛
眼生赤脈
黃蓍(剉)甘草(炙微赤剉)旋復花川大黃(剉細微炒)枳殼(麩炒)
(微黃去穰已上各二兩)薺苨石膏(各三兩)羚羊角屑(一兩)白菊
花(一兩)
右搗篩為散每服三錢匕水一盞煎至六分去滓不
計時候温服
羚羊角散(出聖惠方)治肝壅風熱眼眉骨連頭疼痛心神
煩躁大小便難
羚羊角屑赤芍藥黃芩芎藭川芒硝
川大黃(剉碎微炒三分)枳殼柴胡(各一兩)石膏
右為散每服三錢匕水一盞入竹葉三七片煎至六
分去滓每於食後温服
防風湯(出聖惠方)治風熱上攻眼眉骨連頭疼痛
防風(去义三分)甘菊花羌活(去蘆頭)藁本(去苖土各一兩)石膏
(二兩)旋復花蔓荆子甘草(炙各半兩)
右為末以水一盞散一錢煎至一分食後去滓温服
之
七寶散(一名七寶膏出聖惠方)治努肉侵睛外障雖已鈎割熨
烙亦宜點之
真珠末(一分研)石決明(三分)琥珀(三分研)龍腦(一分研)熊膽
(一分研一方無熊膽用珊瑚一分細研)水精(半分研)具齒(半兩一方用龍齒)
右為細散再研勻夜卧時點眼眥中一方用前藥以
水五升煎至一升去滓再煎至一盞入蜜半兩和膏
至夜點之早晨不可點
防風湯(一名除風湯出龍木論)治努肉侵睛
防風(去蘆一兩一方用二兩)桔梗(炒一兩)細辛(去苖葉各一兩)黃蓍(細剉)
(一兩一方用二兩)五味子(一兩)茺蔚子(一兩一方用二兩)大黃(剉炒一兩)
右粗搗篩每服五錢匕以水一盞半煎至一盞去滓
放温食後臨卧各一服
黃連煎(出聖濟總錄)治肝臟壅熱目中生努肉衝貫黑睛
赤痛不可止
白礬(灰一分)膩粉(一錢)鹽(半兩研)黃連(一分搗羅為末研)硇砂
(一錢研)白龍腦(一分細研)胡黃連(半兩搗羅為末研)
右除龍腦外以淡漿水一大盞古錢二十文同内甆
瓶中封閉懸於淨舍内經二七日綿濾去滓入龍腦
在藥中每日三五度以銅筯取少許點之
羚羊角散(出聖濟總錄)治心肺風熱衝目生努肉
羚羊角(鎊)黃芩(去黑心)柴胡(去苖)升麻(各三分)甘草(生剉一兩)
右粗搗篩每服五錢匕水一盞半煎至一盞去滓食
後服日再
真珠散治風熱眼生努肉衝貫黑睛有花翳(方見本門赤脉)
(衝貫黑睛類)
驅風散(出危氏方)治爛眩風赤浮翳努肉攀睛澀痒眵淚
防風(去蘆)草龍膽(各五錢)銅青(三錢)五味子(二錢)淡竹葉(一握)
(去節)
右為末每服半錢熱湯一各泡停冷澄清洗極效
摩翳散(一名曾青散出龍木論)治泡肉膠凝外障努肉侵睛(方見)
(本門目眵臟類)
石决明散(出聖惠方)治眼生努肉睛上有翳
石决明(一枚𢷬細研水飛過)龍腦(半錢)膩粉(一錢)黃丹(一錢)麝香(半錢)
右同研令極細每於夜卧時取少許點之
清涼散(出聖濟總錄)治眼生努肉鈎割後宜點之
真珠琥珀丹砂(各一兩)龍腦(半兩)
右各細研再和研勻以不津器盛點如常法
點眼艾薰散(出聖惠方)治眼目生努肉
蕤仁(去皮研細一兩)膩粉(一錢)牛酥(一兩)熟艾(如雞子許大)
右將三味入乳鉢中研令極細攤開次取艾火燒將
乳鈢和藥覆烟薰之俟盡燒艾以槐木椎細研令烟
氣勻入然後少少點眼眥日三五度
杏仁膏(出聖濟總錄)治目生努肉風翳障用此藥點眼
黃連(去鬚半兩)青鹽(半兩)膩粉(一錢)杏仁(湯浸去皮尖雙仁研如膏半兩)
右先以水一盞半煎杏仁黃連至半盞濾去滓入青
鹽及膩粉更煎五七沸入合中盛候冷每日點三次
秦皮散(出聖惠方)治眼赤腫痛有翳努肉多淚難開
秦皮(三兩)防風(去蘆頭)黃連(去鬚)甘草(炙微赤剉各一兩半)
右為粗散每服三錢匕水一中盞入淡竹葉二七片
煎至六分去滓每於食後温服之
又方(出聖惠方)治眼生努肉睛上有翳
寒水石馬牙硝銅綠(各一分)龍腦(一錢)
右同研令極細夜臨卧時取少許點之
又方(出聖惠方)治眼生努肉瞼内生瘡日多淚出
豶猪膽(一枚)川芒硝龍腦(三大豆)黃連(一分去鬚搗為末)
右為細散與膽汁相和浸經一宿日二三度點之
又方(出聖惠方)治眼生努肉宜點此藥
龍腦珊瑚真珠石決明(搗細研水飛過各一兩)
右都細研如麵以白蜜一合相和更研令勻以甆器
盛不計時候用點之
𬎼仁膏(出聖惠方)治眼生努肉赤脉貫瞳人
蕤仁(一兩湯浸去皮研如膏)膩粉胡粉青鹽(各一兩)
右都入乳鈢内研令極細每用粳米大點於努肉上
每點切宜避風
胡黃連點眼方(出聖濟總錄)治肝肺熱盛赤目生努肉
蜜陀僧(研半兩)蜜(四兩重湯煮)胡黃連(去鬚如豆大一兩)
右先將黃連於蜜内浸一宿次日入蜜陀僧末和勻
用白甆椀盛即用黑豆一㪷於鍋内以水煮候乾却
將藥碗放豆上勿令豆汁入内候豆熱為度取出用
綿濾過入龍腦半錢匕以銀石器盛三日後點睛不
拘時
具齒散(出聖惠方)治風毒卒生努肉欲滿及生浮翳珠管
具齒(燒研一分)鉛丹(再研一分)
右同入乳鈢中研令極細内甆合中盛每以銅筯點眼
少許
白龍散(出聖木論)治目生努肉或痒或痛不可忍
龍腦(一匙)馬牙硝(光明者一兩)
右用紙一張褁疉牙硝按實常在著肉衣下養一百
三十日為度取出細研如粉取四錢龍腦同研令細
不計年歲深遠眼内或生翳膜漸漸暗昏遠視不明
但瞳人不破散者並可治每用兩米大點
杏仁膏(出聖濟總錄)治目生努肉或痒或痛息肉漸長侵
覆瞳人
杏仁(湯浸去皮尖雙仁一分)膩粉(半錢)
右合細研如膏以綿纏筯頭點努肉上瘥
南鵬砂(出再指方)治努肉瘀突
南硼砂(色黃)腦子(少許細研)
右以竹草蘸點其上玄參麥門冬煎湯調洗心散服
鯽魚貼方(出聖濟總錄)治目生努肉澀痛
以鯽魚鮮者去皮骨取肉一片中央開一竅正點眼
上日三五度易之
又方(出危氏方)治風熱上衝努肉攀睛
用清萍少許研爛入片腦子少許貼眼上頓效
治目翳及努肉(出龍木論)
用礬石最白者内一黍米大於翳上及努肉上即冷
淚出綿拭之令惡汁盡其疾眥減翳自清薄便瘥礬
石須真白好者方可用
治目中努肉赤脉貫瞳子者及治目熱生膚赤白膜方
(出聖惠方)
以雄雀屎和首生男子乳薄點即消神效
治卒患赤目努肉坐卧痛者
用好梨一顆搗絞取汁黃連三枝碎之以綿裹漬令
色變仰卧注目中
杏仁方(出聖惠方)治眼生努肉赤瘀偏睛不退築損
用杏仁百箇新者於飯甑内蒸之候冷去皮尖研濾
取汁硇砂一錢用白湯淋熬乾相和研勻每用少許
點之三五上努目内自消一方生杏仁七枚去皮細
嚼吐於掌中極熱綿裹筯頭將點努肉不過三五度
瘥
乾薑方(出百選方)治眼生瘀肉澀痛及治風毒上攻兩眼
暴赤腫隠澁難開初發便洗
用川乾薑一味搥碎每三錢末用水兩盞煎至一盞
半去滓通手淋洗初洗時少痛少定即清快甚效一
方以薄綿緊裹沸湯泡乘熱洗之如冷再盪更洗一
次
目中生肉欲滿及生珠管方(出肘後方)
搗貝母絹篩真丹等三攪和以注目上日三四度數
日愈
治眼築損努肉出(出本草方)
以生杏仁七枚去皮細嚼出於掌中及熱以綿裹筯
頭將點努肉上不過四五度瘥
目生珠管(論)
夫目生珠管風熱痰飲漬於肝血氣藴積津液結聚所
由生也肝藏血故肝受血而能視氣調血和則精華見
於目今邪乘於肝氣受病為風熱薰蒸痰飲漸積使血
氣壅閼上衝於目津液結聚狀如珠管故以名焉
方
龍腦煎(一名清涼煎出聖惠方)治眼中生膚翳垂生珠管(方見本門)
(外障眼類)
治目生珠管方(出千金方)
滑石(一作冷石)手爪甲(燒)龍骨具齒丹砂(各等分)
右治下篩以新筆點取當珠管上日三度良
滑石散(出聖惠方)治目卒生珠管
滑石龍腦(各一分)手爪甲(燒半分)
右細研如粉以新筆染藥點珠管上日三四次
具齒散(出聖惠方)治眼生珠管
具齒(燒灰)手爪甲(燒灰)龍骨(已上各半兩)
右同研令極細每用少許點珠管上日三四度甚妙
銅青(一兩)細墨(半兩)
右合研為末醋和丸如白豆大每用一丸以乳汁新
汲水各少許浸化以銅筯點之
具齒散(出聖惠方)治目生珠管(方見本門息肉淫膚類)
鉛丹膏(出聖惠方)治眼卒生珠管
鉛丹(半兩)鯉魚膽汁(量鉛丹多少用)
右合調如膏點珠管目眥中日三五次
白蜜方(出龍木論)治目卒生珠管
以白蜜少許點目中仰卧冷淚出半日許洗之(生蜜住家)
(養者為上)
又方(出聖濟總錄)治目卒生珠管
用龍腦一兩𢷬羅為散每點少許珠管上
又方(出聖惠方)治目卒生珠管
用牛膝葉根不計多少搗絞取汁點珠管上日三次
兼治赤目良
普濟方卷八十四
