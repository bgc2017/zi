普濟方卷三百九十二明周王朱橚撰
嬰孩癖積脹滿門
乳癖(附論)
夫小兒脾胃氣弱保養不慎則令三焦不調乳飲不化
聚而成痰流於脇下寒氣乘之遂成癖聚久而不消横
連少腹上至心下按之苦痛肌膚漸瘦面色青黃多睡
目澁寒熱往来嘔吐欬嗽故謂之乳癖世呼為妳脾是
也小兒乳癖者由乳母食飲無常醉飽過度即乳兒
不知樽節小兒脾胃虚嫩不能消化或乳母偏卧一向
乳兒不能廻轉兒亦睡着母滯偏於脇下因兹結成塊
而痛者是也其候面色青黃發渴壯熱吐乳多睡口内
生瘡腹脹筋青時或渴飲漸漸黃瘦腹中結塊不散故
名乳癖也小兒生下中寒遍身發黃昏睡小便赤黃
體微蒸熱此候本因胎熱又因哭不消化遂為妳積所
治者先用牛黃散調中飲二藥與服如仍見黃色眼睛
直視氣喘魚口手曲拳惡候不治此患先觧利後取
積次調胃氣無悞矣又云先用惺惺丸次取銀白散調
氣
方
人參丸(幼幼新書)治小兒乳癖手脚心熱面色青黃不下乳
食日漸羸瘦
人參(去蘆頭)生薑(切乾炒)桂心川大黃(剉碎微炒各半兩)赤
茯苓白术枳殼(炒黃去瓤)檳榔木香當歸(微炒)
荆三稜(微煨剉)鼈甲(醋炙黃去裙襴)
右為末煉蜜和丸如菉豆大一歲以粥飲下三丸日
三服看兒大小以意加減
牽牛丸(聖濟總錄)治小兒妳癖腹脇緊硬時作寒熱
白牽牛(末二錢)粉霜(一錢)膩粉(三錢)硇砂(研一錢半)黃鷹屎(末一)
(錢)白丁香(為末一錢)石燕子(搗研一錢)延胡索(大者七枚搗末)白麫
(五錢)沒藥(研)白滑石(末各一錢)
右為細末拌和勻滴水和作餅子先於火上炙乾次
入炭火煨熟為度放冷細研更入硫黃一錢同研勻
滴水和為丸如菉豆大量兒大小每服三丸至五丸
煎柳梅柿湯下臨卧服
鼈甲丸(聖惠方)治小兒乳癖面色黃瘁食乳微少日漸羸
瘦
鼈甲(醋炙黃去裙襴)荆三稜(微煨剉)檳榔(各半兩)人參(去蘆頭)赤
茯苓白术木香枳殼(麫炒微黃去瓤)當歸(微炒)桂心
(各一分)川大黃(一兩剉微炒)
右為末煉蜜和丸如菉豆大每服以粥飲研下三丸
日再服以利為度更量兒大小以意加減
水銀丸(幼幼新書)治乳癖積熱發疳
水銀(結砂一錢)硇砂白丁香(各半錢)腦子輕粉(各少許)
香墨鷹屎巴豆(醋煮令乾)青黛(羅過)百草霜黃明
膠(用蛤粉炒黃色各一錢)
右為末滴水丸如菉豆大薄荷湯下三五丸量大小
加減
惺惺丸(幼幼新書)治小兒虚積及實積乳癖
白丁香硃砂(各一錢)陽起石(一分)黃鷹屎(二錢)輕粉(一錢)
麝香(少許)硇砂(一字醋化)黃連(七分)續隨子(一百箇去殼出油)石燕
子(五箇醋淬煆七次)
右為末浸蒸餅丸如黍米大每服三十丸量兒大小
加減皂子并葱白煎湯臨卧服
木香丸(聖惠方)治小兒乳癖不消心腹滿悶
木香荆三稜(微煨剉)檳榔青橘皮(浸去白瓤焙)人參
(去蘆頭)赤茯苓牽牛子(炒)草豆䓻(去皮各半兩)郁李仁
(一兩浸去皮微炒)
右為末以醋煮麫糊為丸如麻子大每服以粥飲下
三丸量兒大小加減服之
硇砂丸(聖濟總錄)治乳癖
硇砂礞石粉霜鷹屎無食子荆三稜
(各用末一錢七分)膩粉(三字)龍腦(研一字)
右同研勻以麫裹煨熟取棗肉和藥丸如菉豆大每
服三丸或五丸古老錢湯下量兒大小加減兼治久積
次用外貼藥
外貼散(聖濟總錄)治乳癖
芸薹子(末三錢)寒食麫(一錢半)
右同研勻用新水調如糊紙上攤貼乳上頻以水潤
之
聖餅子(聖濟總錄)治虚中挾積并乳癖
石燕子(末二錢)粉霜(三錢)膩粉硇砂(研各二錢)白麫(四分)丹
砂(研一錢)延胡索(一分為末)鷹屎白(研一錢)
右為末鷄子和丸如鷄頭作餅子煨灰火内微燒過
每服米飲化下半餅子
輭金丸(幼幼新書)治小兒虚積乳癖
膩粉(二錢)蓬砂(研皂子大)黃連(去鬚半錢)硇砂(研皂子大)粉霜(半錢)黃
鷹屎(半錢)巴豆(一枚半生半燒)太隂玄精石(研半錢)
右為末再同研勻棗肉和用麫劑裹文武火中煨以
麫熟為度去麫取藥旋丸如黃米大每服一二丸甘
草薄荷湯下量兒大小加減
大黃丸(聖濟總錄)治小兒初生至百日週歲腹内有氣衝心
喉及壯熱頭疼嘔逆腹疼寒熱乳癖宜下胎中宿物
大黃(剉炒一兩)丹砂(研)人參枳殼(去瓤麩炒半錢)柴胡(去苗)桂
(去粗皮各半分)木香(一分)白茯苓(去黑皮一分半)
右為末煉蜜丸如菉豆大每服五丸乳汁下日三服
大者加至二十丸
大黃丸(幼幼新書)治小兒乳癖脇下堅硬大便難小便赤
川大黃(剉碎微炒)訶梨勒皮(各半兩)烏梅肉(微炒)陳橘皮(浸去)
(白瓤焙)木香(各一分)郁李仁(浸去皮微炒)川朴硝(各三分)桔梗
(一分去蘆頭)
右為末煉蜜和丸如菉豆大一歲兒每服以粥飲研
下五丸晚後再服更量兒大小以意加減
治嬭癖
訶子(五箇磨去兩尖)密陀僧(二錢)硫黃輕粉白丁香
黑丁香粉霜硼砂(各一錢)
右為末每服半錢男用女兒乳汁化服女用男兒乳
汁化下
二香散(聖濟總錄)治小兒乳癖
密陀僧(研)硇砂(研各三錢)硫黃(研三錢)石燕子(一枚搗研)白丁
香(直者四十九枚)丁香(二十一枚為末)膩粉(炒二錢匕研)
右同研勻為細散每服一歲半錢匕二歲一錢匕十
歲已上二錢匕用麫湯下如左肋下病卧左邊右肋
下病卧右邊至曉取下癖積是驗
水銀丸(聖濟總錄)治小兒乳癖脇肋堅硬喘麄時作痛
水銀(一錢)硫黃(二錢同研)膩粉(三錢)蜜陀僧(二錢搗研)硇砂(研半錢)
石燕子(搗研二錢)巴豆(二粒去皮膜心研出油盡)
右為末研勻白麫糊為丸如黃米太每服三丸煎槐
葉湯下乳食後臨卧服更量兒大小加減
滴水丸(聖濟總錄)治小兒乳癖
黃蘖(去粗皮剉)輕粉(研)巴豆(十粒去心皮出油盡)水銀(結砂子半皂子大)
丹砂(研)天南星半夏(生薑汁浸一宿湯泡去滑焙各一錢)
右為末再同研勻滴水和丸如菉豆大每服二丸或
三丸煎生薑葱白湯下量兒大小加減服之
妙應丸(一名應丸)治小兒乳癖積聚按之若痛肌膚漸瘦面
色黃青(方見本門諸癖結脹滿類)
枳殼丸(一名調中丸出幼幼新書)治小兒乳癖嘔吐脹滿寒熱
枳殼(麩炒微黃去瓤)木香赤茯苓(各半兩)人參(去蘆頭)柴胡
(去苗各三分)桂心(一分)川大黃(一兩剉碎微炒)
右為末煉蜜和丸如菉豆大每服以温水化破三丸
日三服量兒大小加減
治小兒乳癖(幼幼新書)
白丁香黑丁香(各二十箇)石燕子舶上硫黃寒
水石蜜陀僧(各三錢)膩粉(兩箇)
右為末每服一錢用第二遍米泔水調服即取下病
如未下更一服
三稜散(幼幼新書)治小兒乳癖結實不瘥
荆三稜(炮剉碎)赤茯苓當歸(洗焙乾)鼈甲(醋炙黃去裙襴各一)
(兩)枳殼(麩炒去瓤)白术木香(各半兩)
右為細散每服一錢水一盞入生薑七片煎至五分
去滓放温時時與服
挨癖丸治乳癖穀癥腹中塊痛
代赭石(火煆醋淬研十分細)青皮(去白)木香蓬术五靈脂
北大黃(各三分)巴豆(壓去油盡一錢)
右為末醋麫糊為丸麻子大每服二丸食後擦薑泡
湯下
積氣散(聖濟總錄)治小兒乳癖
粉霜(研)硫黃(研各一錢半)蜜陀僧(研五錢)白丁香(研二錢)荆
三稜(為末七錢)
右搗散再研勻每服一錢生薑漿水調下後五更服
青靈丸
青靈丸(聖濟總錄)治小兒乳癖
粉霜丹砂(研)膩粉(各一錢)水銀(二錢用鉛少許結砂子)麝香
(研半錢)青黛(二錢)巴豆(三十粒去皮心膜出盡油研)
右各細研再同和勻麫為丸如黃米大薄荷湯下五
丸至七丸新水亦得
三稜散(幼幼新書)治小兒乳癖結實或有滯惡積不散令兒
日漸羸瘦面色萎黃春夏多發不欲食乳
荆三稜(微煨剉)川大黃(剉碎微炒)檳榔鼈甲(醋炙黃去裙襴)赤
茯苓(各半兩)枳殼(一分麩炒微黃去瓤)
右為散每服一錢以水一小盞煎五分去滓分為二
服日三四服下惡物為效
硃砂丸(幼幼新書)治小兒乳癖壯熱體瘦
寒水石龍腦(各細研)膩粉檳榔(末各一錢)硃砂(半兩細研)
(飛過)雄黃(細研一錢半)
右同研令勻煉蜜和丸如菉豆大三二歲兒生薑湯
下三丸日再服量兒加減
化癖丸(幼幼新書)治小兒乳癖結塊久不消化
巴豆霜(半兩)膩粉硃砂(細研各一錢)黃鷹屎(一分)硇砂
雄雀糞(各一字)
右同研如粉用糯米飯和丸如黍米大一歲兒每服
空心煎皂莢仁湯下二丸取下惡物為度
軟銀丸(幼幼新書)治小兒乳癖
水銀(結成砂子)白丁香(末)膩粉(各一錢)鷹屎(末一錢)續隨子
(四十九箇去殼)巴豆(二十一箇去心膜研略去油)
右同研勻棗丸如菉豆大一歲一丸温水下
銀白散(幼幼新書)生胃氣取下後宜服
人參茯苓甘草(炙)白术(麩炒)白扁豆(去皮)藿香葉
右各等分為末每服一錢紫蘇湯調下
如聖散(幼幼新書)治小兒乳癖發寒熱飢瘦不思飲食日漸
黃瘦欲成一切疳
硇砂(一錢)粉霜(一字半)蜜陀僧(半兩)大丁香(二十一箇)白丁香
(四十箇全者)舶上硫黃(二錢半)
右為末每服半錢冷麫湯下日一服正午時見效三
歲已上每服半錢三歲已下每服一字一方無大丁
香男病女乳女病男乳調後用通膈泄
銀粉丸(一名木香真珠丸)治小兒乳癖潮熱驚涎宿食食作肚
痛及治腹脹取虚中積行滯氣(方見本門積聚類)
消堅丸(全嬰方)治小兒乳癖及下塊嬭消痰退熱膈實取
積
硇砂輕粉巴豆(去油各一錢)阿膠(炒半兩)好墨(少許)水
銀(二皂子大結成砂子)
右為末白飯為丸如小菉豆大三歲三丸皂子泡湯
送下食前服一方用倒流水下
燒青丸(一名煉青丸出幼幼新書)治小兒乳癖每至午時作寒熱微
有咳嗽脇肋癖硬
輕粉(二錢)太隂玄精(研一分)粉霜硇砂(研各一兩)
右再同研細水滴和為餅子以文武火燒熟為度再
研滴水和丸如黃米大三歲已上每服五丸漿水下
三歲已下以意增減或飯飲下錢氏加白丁香真者
一字定粉一錢半同研此方至天明取下惡物是效
如嬭癖未消盡隔三兩日又一服癖消為度
金花散(聖濟總錄)治小兒乳癖神效
白丁香(真者微炒七十粒)丁香(十五粒二味為末)蜜陀僧(研)硫黃
(研)黃鷹屎白(研各半錢)
右合研勻每服三歲已下一字三歲已上半錢並用
乳汁調臨卧服至来日取下青黑稠粘物即愈未盡
再服
化癖丸(聖濟總錄)治小兒乳癖肌瘦寒熱脇下硬痛
丹砂(研)生薑(切片晒乾為末各二錢)巴豆霜(一字半)硇砂(研)白
滑石(研各二錢)
右同研勻粟米飯和為丸如黃米大每服二丸薄荷
湯下嬭食後臨卧服
治小兒嬭癖(幼幼新書)
蜜陀僧訶子丁香荳䓻木香(各等分)
右研羅為細末入膩粉少許再研每服一錢半米飲
下如不動来日再服立效
如神散(聖濟總錄)治小兒乳癖攻脇肋緊痛
獨頭蒜(一顆研)樓葱(一寸研)膩粉(半錢)凌霄花(末一錢)
右同研勻調塗脇肋上硬處用醋麫餅子貼盖之候
口聞蒜氣急用温湯洗去
硫黃散(聖濟總錄)治小兒乳癖
硫黃(研)蜜陀僧(别研)膩粉(研)訶梨勒皮(為末各一錢)
右和令勻每服一錢乳汁調下更量兒大小加減
又方(幼幼新書)
黑丁香(二十箇)舶上硫黃(半兩)白丁香(五箇)蜜陀僧(半兩)
右為細末如一歲者只一字臨卧服三兩歲者服半
錢用乳汁如男兒用左乳汁下女用右乳汁下
二丁丸(全嬰方)治小兒乳癖在於兩脇下或左或右如狗
舌之狀令兒面黃腹大潮熱多渴日中嗞煎夜間多
哭
丁香(半錢)白丁香(一兩)蜜陀僧輕粉(各一錢)
右為末糊丸如小豆大三歲五丸水下惡物下為效
消癖丸(聖濟總錄)治小兒乳癖積塊
牽牛子(一兩半生半炒)皂莢(肥者二個燒令煙盡為度)巴豆(去皮心研出油夏秋)
(半兩春冬一兩)
右除巴豆外搗末後入巴豆再同研勻用粟米飯丸
如菉豆大每服三丸橘皮湯下如常服丸如粟米大
茶湯下三丸量兒大小加減
又方(幼幼新書)治小兒乳癖羸瘦危困脇下硬有形
寒食麫(一錢半)汞(半錢)青礞石(末半兩)
右研令勻以乳汁和分為二十餅子熨汁止以慢火
&KR1020;乾一餅子分為四處為飲食化服四分之一隔日
一次服八服取效未能吃得飲食者化如糊䑛在口
内
治小兒嬭癖(幼幼新書)
芫花(一兩醋浸三日净洗)大黃(半兩為末)蒜(一斤)
右研同藥末研爛令勻男左女右用藥塗在乳母手
心熨擦癖上時聞患人口中如有藥氣即止立效
治嬭癖(海上名方)
丁香(二十一粒)蜜陀僧生硫黃(各半錢)
右為細末每服半錢大者一錢米飲下隔一宿取黑
物效
蓬莪荗散(聖濟總錄)治小兒脾胃氣弱乳食不化乳食留於
脇下因寒成癖
蓬莪荗(炮半兩)阿魏(一錢水化開浸蓬莪荗一宿慢火炒乾)
右為細散每服半錢米飲調下量兒大小加減
膩粉丸(全嬰方)治小兒乳癖脇下結塊不消面黃發熱
膩粉(一錢)雄雀糞(一分微炒)
右同研令勻以棗肉和丸如粟米大每服以新汲水
下一丸取下粘滯惡物為效量兒虛實大小以意加
減一方糊丸熟水下癖塊消即效
治未滿月小兒妳癖(幼幼新書)
紫河車人參
右各等分為末用妳醋調作餅子如大錢大如左畔
有妳癖者藥貼左畔脚心用緋綿托乾後見效左右
一般使藥
治小兒妳癖(幼幼新書)
紫河車(二兩)寒食麫
右同為末每用一匙許水塗足心病在左塗左病在
右塗右塗於紅帛上縛之良久其病大便中下大便
後盡洗去
又方(聖濟總錄)治小兒妳癖
白芥子薹子(各等分)
右為末水調攤紙上貼妳癖又用醋麫餅子蓋之立
效少頃急去如不急去即成瘡
治小兒乳癖(聖濟總錄)
用獨窠蒜一頭搗爛看兒乳癖大小候兒睡着隨
病小大貼之兒腹内作聲便急取去不用
青皮丸(幼幼新書)治小兒妳癖脾疳瘦盡
用青皮不拘多少去白乾用為細末豬膽丸如菉
豆大每服五丸七丸任意湯下日進三服
治小兒妳癖(幼幼新書)
用蜜陀僧不拘多少研極細大蒜自然汁調稀稠
得所塗於有妳癖處隨其小大周遍又不可塗之
太過須臾候兒口中有蒜氣息即是藥透好細以
手揉之覺妳癖似消及五六分即便用温漿水洗
去切須測度不可令消盡恐藥毒損氣也如未消
藥先乾即别使温水潤之
治小兒妳癖(幼幼新書)
用紫河車不拘多少為末每服一錢冷水調貼癖
痛硬處
聖效透肌散(衛生寳鑑)治小兒妳癖食癖時發寒熱咳嗽脇
下結硬
雄黃粉霜(研各二錢半)輕粉(一字半另研)海金沙(一字)硇砂
(另研)豆䓻穿山甲(炮)當歸蒺䔧(各二錢)荆芥桑
菌(各三錢)
右藥十一味揀净除輕粉粉霜另研為極細末再入
輕粉等三味拌勻令將獨窠蒜去皮研如泥入頭醋
和如稀糊然後調藥如膏約癖積大小攤在紙上貼
於病處用新綿一葉覆其上以三褡緊繫之待一二
時辰覺痛無妨口鼻内蒜香為度其功效不可具述
癖消為度趙姑年十三歲癖積甚大以至危篤貼之
得效如神
香蜜散耑治小兒妳癖不消心腹脹硬
石燕子(一枚)丁香膩粉(别研)蜜陀僧(三味各半兩)大鼈子
(去殼一兩)
右件為細末每服一錢温米飲調下乳食後空心服
又方治小兒妳癖(華陀中藏經方)
右以白芥子不拘多少研成膏攤紙花子貼痛硬處
坐中效
治小兒乳癖胸腹高喘急吐乳方(華陀中藏經方)
右以不入倉黑豆七粒去皮研極細滴水七徧和成
作七丸以青黛末滚令徧更用白麫和作皮裹藥慢
火煨熟去麫再研細别入膩粉生腦子麝香各少許
再滴水丸作七丸每服一丸臨卧温水送下兒子小
嚼破無妨極效
水銀丸(幼幼新書)治小兒啼呌不止乳母便將妳餵因被怒
氣未定為涎裹乳滯胸膈面色萎黃或時發熱吐逆
右用積聚門中三出丸藥末五七銅錢入水銀艾同
研令勻星盡為度亦醋麫糊為丸如菉豆大硃砂為
衣金銀薄荷湯下三五丸乳食後服
痃氣(附論)
夫小兒痃氣者飲食不調生冷過度與臟氣相搏結聚
之所成也其狀臍脇兩傍上下有物弦直大者如臂小
者如指弦起急痛故名痃氣也小兒生下五箇月日
上至七歲有結癖在腹成塊如梅核大来去或似卵大
常呌疼痛不住者亦分類類在左脇下痛者為痃氣下
蓬莪散夾健脾散與服即愈如見面黑眼直視瀉黑血
鼻口冷手足冷不進食死
方
鼈甲丸(幼幼新書)治小兒痃氣兩脇下緊痛羸瘦
人參(去蘆頭)乾薑(炮裂剉)白术枳殼(麩炒微黃去瓤)柴胡(去苗)
鼈甲(醋炙黃去裙襴)荆三稜(微煨剉)川大黃(剉碎微炒各一分)當歸
(剉微炒)赤芍藥陳橘皮(浸去白瓤焙)厚朴(去粗皮塗薑汁炙香熟各)
(半兩)
右為細末煉蜜和丸菉豆大每服以生薑湯下七丸
日三服量兒大小加減服之
荆三稜散治小兒痃氣急痛
荆三稜(微煨剉)枳殼(麩炒黃去瓤)大腹子鼈甲(醋炙黃去裙襴)
神麯(微炒)訶梨勒皮蓬莪荗麥蘖(炒令微黃)厚朴(去粗)
(皮薑汁炙黃)青橘皮(浸去白瓤焙各一分)黑三稜(半兩剉)
右為細散以粥飲調下半錢日三服更量兒大小加
減服之
當歸防葵丸治小兒痃氣不能下食肌體瘦(方見本門癖氣類)
鼈甲大黃丸(聖惠方)治小兒痃氣食不消化四肢瘦弱
鼈甲(醋炙黃去裙襴)川大黃(剉研微炒)荆三稜(微煨剉各半兩)枳殼(麩炒)
(微黃去瓤)芎藭桔梗(去蘆頭)赤茯苓赤芍藥乾薑
(炮裂剉)桂心(各一分)
右為末煉蜜和丸如麻子大每服以粥飲下五丸日
三服量兒大小增減
大黃散(幼幼新書)治小兒痃氣發即緊痛不欲食
川大黃(剉碎微炒)鼈甲(各一兩醋炙黃去裙襴)麝香(細研)木香(各一分)
荆三稜(微煨剉)檳榔甘草(炙各半兩)
右為細散研令勻每服以粥飲調下半錢日三四服
更量兒大小以意加減
七味鼈甲丸治小兒痃氣發即腹痛不食黃瘦(方見本門癖氣)
(類)
蓬莪荗散(幼幼新書)治小兒痃氣一切氣疾
蓬莪荗青橘皮(去白瓤)益智(各半兩)木香(一分)糯米(一兩)
右為末每服一大錢用陳米飲調下日進四服
又方(幼幼新書)治小兒痃氣食不消化四肢瘦弱
荆三稜(一兩微煨剉)鼈甲(三分醋炙黃去裙襴)山甲(剉碎微炒)
右搗羅為散每服一錢以水一小盞煎至五分去滓
分二服温下晚後再服量兒大小以意加減
又方(幼幼新書)
用鼈甲一枚塗醋炙令黃去裙襴為細末每服一錢
以童子小便一小盞煎至五分量兒大小加減服之
日三服神效
痞結(附論)
夫小兒痞結候結者塞也小兒胸膈實腹内有留食致
令榮衛痞塞臟腑之氣不得宣通其病腹内氣結脹滿
或時壯熱是也
方
曾青丸(幼幼新書)治小兒八痞一當心下堅痛大如小杯名
蒸痞曾青主之二如板起於脇下槍心名蛇痞龍骨
主之三夾臍如手名魚痞龜甲主之四繞臍腹雷鳴
名寒痞乾薑主之五當心如杯不可搖動名蟲痞牡
丹主之六心下如盤名氣痞鼈甲主之七生於寒熱
腰胸痛狀如瘧名血痞䗪蟲主之八膿出腹痛中名
風痞蜚蠊主之
曾青乾薑䗪蟲紫石英牡丹(去心)桂心(各二)
(分)大黃龍骨(各五分)蜀漆(七分)龜甲(一云鱉甲)真珠蜚
蠊(各三分)細辛(六分)附子(四分炮)
右為末視上所說依病所主皆倍藥分煉蜜丸如桐
子大空心服四丸此是五六歲兒所服若小兒所服
量之日三服丸子大小量兒與之服微瀉勿怪腹中
諸病皆出忌猪菜魚物據上八說疑别有鼈甲並用
也
五參丸(幼幼新書)治小兒脇下有痞手足煩熱
人參苦參丹參沙參玄參防風(各一兩)
乾薑附子(各半兩炮)䗪蟲(五箇炙)大黃(四兩蒸過三升未下)蜀椒
(一合去汗)巴豆(二十箇去皮心炒)葶&KR1047;(一合炒)
右為末别研巴豆和勻杵萬下蜜丸如小豆大一歲
兒一丸日再消減丸數
硝石丸(幼幼新書)治小兒腹内痞結妨悶
硝石柴胡(去苗)川大黃(剉碎微炒)黃芩(各半兩)細辛(洗去苗土)
當歸(微炒)茯神赤芍藥甘遂(煨微黃)木香甜葶
&KR1047;(隔紙炒令紫色各一分)巴豆(去皮心紙裹壓去油)
右為末都研令勻煉蜜和丸如菉豆大每服一歲兒
一丸二歲二丸三歲三丸四五歲兒五丸並空心以
粥飲下快利為度若未利明旦再服量兒虚實以意
加減
鷄骨丸(幼幼新書)治小兒先得寒熱腹堅牢強痞不能飲食
不生肌肉時若壯熱
芎藭當歸紫苑大黃茯苓(各三分)杏仁(去皮)
(尖炒)桂心(各四分)杜蘅白芷石膏(各二分)半夏(一分洗)
黃雌鷄(一箇破腹勿令中水去肉取兩脇翼及脛骨乾之炙令黃色)
右為末蜜丸如小豆大每服二丸日進三服稍加之
鼈甲足丸(幼幼新書)治少小裏急脇下支堅
鼈頭足(一具酒二升浸一宿炙乾)蠐螬(四十箇)䗪蟲(二合去頭足羽)蚱蟬
蜣蜋(各炙二十箇)乾薑人參(各三兩)雲母(煉)川芎(各二)
(兩)牛黃(一分)桂心(二兩)
右為末煉蜜為丸如小豆大二丸日再服
牛黃丸治小兒腹内痞結多驚
牛黃麝香(各細研)甘遂(煨微黃各一分)巴豆霜(半兩)川椒(去目)
(及閉口者炒去汗一分)蜈蚣(十一枚去足炙令焦)蚱蟬(七枚微炒)川芒硝
真珠(末)雄黃(細研各半兩)
右為末同研令勻用煉成蜜一合入白蠟一兩合煎
令鎔和丸如麻子每服以粥飲下二丸以利為度未
利再服看兒大小以意加減
豆䓻草果飲子(活幼口議)治小兒痞氣未結重復取利致令
虚乏腹肚㽲痛不思飲食面目虚浮強食嘔吐宜服
肉豆蔲(一箇煨)草果檳榔(各一箇)綿黃茋(蜜炙)白茯苓
白芍藥白术(炙)甘草(炙)陳皮(各二錢)半夏麯(一錢)
右㕮咀每服二錢生薑三小片烏梅半箇棗子一箇
用藤紙包裹蘸濕煨令香熟去紙用水一小盞煎至
半盞去滓通口空心食前服兩滓并煎兼與小沉香
煎丸服之一方無半夏麯
肉豆䓻散(聖惠方)治小兒胸中有寒乳哺不消腹中痞滿
氣逆不能乳食
肉豆䓻(去殼)人參(去蘆)藿香白茯苓白术木香
甘草(炙各一分)厚朴(姜汁炙熟)訶梨勒(炮各半兩)乾薑(炮)
右為散每服一錢以水一小盞煎至五分去滓温服
日三服量兒大小加減服之
柴胡散(幼幼新書)治小兒腹内痞結身體壯熱中焦壅悶腸
胃不利
柴胡(去苗)赤茯苓芎藭鼈甲(醋炙黃去裙襴)枳殼(麩炒微黃)
(去瓤)赤芍藥桃仁(浸去皮尖雙仁麩炒微黃)檳榔(各半兩)甘草(炙一)
(分)
右搗粗羅為末每服一錢以水一小盞煎至五分去
滓温服日三服更量兒大小加減服之
大腹皮散(幼幼新書)治小兒腹内痞結壯熱增寒大小便不
利
大腹皮(剉)陳橘皮(浸去白瓤焙)桔梗(去蘆頭)鼈甲(醋炙黃去裙襴)
(各三分)人參(去蘆頭)赤芍藥川大黃(剉微炒)木通(各半兩)
甘草(炙一分)
右搗粗羅為散每服一錢以水一小盞煎至五分去
滓看兒大小加減服之
檳榔散(幼幼新書)治小兒腹内痞結壯熱不能乳食心胸煩
壅
檳榔大黃(剉微炒各半兩)枳殼(麩炒微黃去瓤)人參柴胡(各去)
(蘆頭)知母赤芍藥地骨皮甘草(炙各一分)
右搗粗羅為散每服一錢以水一小盞煎至五分去
滓温服量兒大小分減服之
前胡散(一名前朴散出聖惠方)治小兒胸中寒氣結塞不通時
欲嘔吐瀉泄腹脹時痛驚悸
前胡(去蘆)白术人參(去蘆)陳皮(去白)高良薑藿香
厚朴(薑汁炒各一分)甘草(炙半錢)
右為散每服一錢以水一小盞煎至八分去滓不計
時候温服大小以意加減
前胡散(幼幼新書)治小兒腹内痞結壯熱羸瘦多啼
前胡(去蘆頭)川大黃(剉微炒各三分)枳殼(麩炒微黃去瓤)赤茯苓
犀角(屑)郁李仁(浸去皮微炒)鼈甲(醋炙黃去裙襴各半兩)
右為粗散每服一錢以水一小盞煎至五分去滓服
看兒大小分減微利為度
大鼈頭足丸(幼幼新書)治小兒脇下積氣羸瘦骨立圊便不
節
鼈頭足(一具酒浸一宿令炙黃)乾漆(二分炒)紫苑芍藥人
參菰&KR0803;根(各三分)甘草(四分)
右為末蜜和丸如胡豆大每一丸日進三服鼈截去
頭取頷下一段足取腕前一段
小兒痞方(幼幼新書)
白丁香紫丁香(各四十九粒)舶上硫黃蜜陀僧(各一)
(皂角子大)五倍子(一箇棗大)黃鷹(末炒一錢)麝香(少許)
右為末如小豆大兒瘦者粟米飲下半錢肥者大米
飲下并第七椎下兩邊炙之須齊下火烟乾蟲自出
麩片相似效
甘遂丸治小兒腹内結乳食不消化心腹刺痛
甘遂(煨令微黃)真珠(末各一分)黃芩赤芍藥杏仁(浸去皮尖)
(雙仁麩炒微黃)巴豆霜(各半兩)
右為末入杏仁巴豆霜同研令勻煉蜜和丸如麻子
大二三歲小兒空腹以温水下二丸以利為效未利
再服更隨兒大小加減
甘遂散治小兒腹内痞結雖服湯得利而滯實不去心
下堅滿按之輒啼内有伏熱諸候集成此疾宜服破
痞除熱
甘遂(煨令微黃一分)青橘皮(浸去白瓤焙)黃芩川大黃(剉微炒各)
(半兩)
右搗羅為散每服一錢以水一小盞煎至五分去滓
温服量兒大小分减利後以粥飯放冷補之無不作
效
鼈頭丸(幼幼新書)治小兒痞氣脇下腹滿腹中積聚堅痛
鼈頭(一箇)䖟蟲桃仁(炒各三分)䗪蟲(炒三分)
右為末煉蜜丸小豆大二丸日進三服以利為度如
不利加大黃三分
甘遂湯(楊氏家藏)治小兒服湯已得大利温壯拆而滯實不
去心下堅痞滿不可按輒啼内有伏熱諸候集成此
疾宜破痞除熱
甘遂甘草(炙各二分)黃芩大黃(各四分)
右以水二升破鷄子二箇和取白投水中攪令沫上
吹去之内藥棗丸合為二服
又方(幼幼新書)治小兒患腹中結常壯熱
大黃(炙煙出)鼈甲(炙黃)茯苓(等分)
右為末蜜丸大豆大飲下日三服量兒加減一方用
龜甲
鷄子湯(肘後方)治小兒六七歲心腹堅痞時時寒如瘧服
紫丸六十日吐下痞乃堅以此湯一碗去惡物數升
遂愈常用之效
甘遂(七銖)甘草(炙)黃芩(各五錢)
右以水二升鷄子一枚拆開出白投水中熟攪吹去
滓内藥煮取一升隨兒大小計可得下合和與之藥
無毒下痞未盡更合堅實多者加芒硝細辛半兩大
效
治小兒痞滿(幼幼新書)
用三白草搗絞汁服令人吐逆除胸膈熱疾亦主瘧
及小兒痞滿投此草初生無白入夏葉端半白如粉
農人候之蒔田三葉草白便秀故謂之三白
又方(幼幼新書)除小兒痞滿閃癖
用甜藤葉搗傅之
積聚(附論)
夫小兒有妳積候但是吐下妳来有臭酸氣此候因兒
呌未住母將妳與喫致不消化日久停滯胃冷而至此
所治者先用丁香散調胃後下食積牛黃丸取下妳積
後下勻氣散補常服健脾散即愈食積候夜間肚微作
熱或嘔或瀉此因飲食傷飽而更睡至此所治者下食
積牛黃丸通下後用勻氣散補常服萬靈丸即愈氣積
候面黃白不進食肚微病夭矯啼呌此因患諸般氣候
久而不安傳歸氣積至此所治者用萬靈丸勻氣散醒
脾散健脾散相夾調理即愈脾積候面如土色或滯黃
而帶虚連臍下微痛肚皮熱飲食減少纔食便言臍上
及肚中痛所食不化頭微熱此因先食硬物不然冷物
所傷在脾所治者先下青金丹取下脾中積後用勻氣
散醒脾散萬靈丸即愈虚中積候渾身微熱不思飲食
日多昏昧抱着時一似睡未覺此候多因端久泄瀉不
止而虚得此候所治者先下青金丹通盡肚中積後勻
氣醒脾散調理常服萬靈丸保童子丸調理即愈實積
候大便不通風毒瘡&KR2043;喉閉赤顋喉中痰响此因兒子
生来飢猛飲食無度至有前件候所治者先用奪命散
吐下熱涎後勻氣散醒脾散常服牛黃膏鎮心丸天竺
黃散與服即愈小兒積病可醫者凡面上虚腫者是
脾之所係脾主身之肌肉故應面故知是脾積其脾係
土土無正形故早晚浮腫不定多則早浮其睡則脾不
磨上面作腫若病後有此證則是虚中積宜用調脾消
積行氣等藥面合地卧是脾積何以合地其受積在脾
是冷積何以知之其脾好土故知在脾其冷者屬隂故
知傷冷硬食得之宜下食積氣藥兒腹脹其積在肺何
以知之其肺主於氣纔當受積其氣不調腹脹滿氣急
故知在肺如腹脹先宜調氣後轉轉更宜調氣小便如
油其積在心腸何以知之其積受於脾脾當轉心心不
受觸則入小腸小腸是心之腑故知在心腸則節其水
道小便如米泔油相似也髮黃是積氣傷心心主血脉
遍蔭身毛髮被積氣所干則髮黃故知是積傷心宜下
空心散及取積藥此人必時復發熱也赤白痢其積在
肺受傳大腸及有外傷冷而得何以知之其肺主西方
庚辛金其色白後赤則是外邪故知肺傳大腸則為赤
白痢也宜取後調氣兩眼黃赤睛青其積在肝何以知
之肝主東方甲乙木色青却被積氣所干即黃赤睛青
者眼屬五臟肝是其主肺若受積故令眼睛青是肝受
積若傳膽其人口苦不要吃宜涼藥退之遍身虚腫其
積在臟何以知之為其積曾取後被藥發動即不在臟
故出皮膚之間為腫也只宜下取虚中藥積然後補之
耳多瀉白糞知受冷積在脾何以知之脾主化受冷
積在脾冷滑而瀉白糞故知在脾宜先轉後熱藥補之
小兒積病不可醫者六喘急是肺積肺主氣其喘急
則肺絶其人當面白全無血色故不可醫也面黑是腎
積其人面黑者是腎絶也人當不辨好惡眼直無光只
得一日而死也吐熱氣是榮積其不醫者是血絶不可
治也血主心心不能管故出熱氣不治耳手脚心生瘡
是衛積衛者氣也胃氣不生故手足生瘡若衛絶則氣
不回只得半日也惡心乾嘔是胃積何以不醫胃主化
食胃絶則惡吐故不治其人必食乳不化不食亦乾吐
嘔面色青黃無血色也瀉久住又瀉是積咬脾爛何以
知其脾爛其人當瀉白糞為食不消住了却放糞赤黑
而死即知脾爛不可治積病口中氣温面黃白目無
精光或白睛多及多睡畏食或大便酸臭者當磨積宜
消積丸甚者當白餅子下之以和胃小兒五積為臟
氣不行蓄積一處不動故曰積夫心為伏梁在臍上上
攻其心下攻胃口脾為痞氣在胃口上横之肝為肥氣
在臍之左邊肺為息賁在臍之右畔腎為賁屯在臍下
各有變動非食之所成乃氣積也臟屬隂故在一處而
不動也小兒有聚謂六腑之氣留聚也腑屬陽陽氣運
轉不停故其聚不定一處發兒腹痛積聚之皆候面黃
瘦劣嗞咂不生肌肉髮立或肌體浮腫及腹多困多為
水氣凡驚中虚積者謂因驚發動是也所下糞青穢
凡虚中有積者因傷食而瀉又吐如此漸虚中之積有
積而頻頻取轉不着致其積尚伏故亦曰虚中積若驚
積取下則糞隨驚青如是實積即糞成塊子凡疳中虚
積者因疳病轉瀉虚而疳不退故虚中爾所取下糞裏
白色也小兒八種積病多吐多瀉多困多熱是也面
腫手脚腫是虚中有積腹脹不思飲食是胃中有積合
面吃土炭痢痛大腹中有積面多黑困眼不開脾中有
積小便似油脚手腫腎臟中有積渴瀉不止膀胱中有
積腹内虚鳴小便赤黃小腸中有積多吐逆不吃食上
膈中有積渾身虚腫者脾之有積久取不下號曰虚中
積光塌氣候取之肚腫四肢黃色者受水氣須取之水
小便如泔肝臟受積此後用取之頭髮黃色者疳勞候
欲發此背之積用取之睛黃鼻出水者肺有積乃風疳
之候當取之赤白滯痢者此臟腑内久積用取之腸内
虚鳴者此氣蟲之候用取之吐逆或日近及氣酸臭可
取若已久不可遽取恐作慢脾且調理合地而卧此疳
蟲攢心用取之也小兒積病其脉沉實積者小兒忍飡
毒食瓜桃李菓肥滑黏膩之物藴成積聚若小兒肥實
宜與葱湯丸取次銀白散補之小兒積病其脉洪大
下黑血形瘦行不坐久患積腹急如鼓項軟四肢冷口
噤者不食並是死候積有虚有實木香丸虚者少與之
實者倍用之小兒消積多用青皮然青皮最能發汗
有汗者勿與之凡有積滯須辨虚實虚則補之實則
取之古方不問四季令服四味大黃飲子錢氏論小兒
當服紫霜丸二者俱不可用况孩兒肥瘦不同長短不
同孩兒黑白亦自不同南北方之地不同而又况古今
不同豈可一槩而論也大法實者可服進食丸虚肥白
者及疳瘦孩兒宜服肥兒丸風積者眼白青孩子壯
熱形瘦也疳疾者眼黃肚急大便無禁食積者能食不
生肌但腹大耳妳積者乳食過多少時必哭多即嘔吐
壯熱是也驚積者大便青眼亦青夜啼宜用妙香丸取
大抵取積之法只用巴豆膩粉藥或宣取藥皆可量兒
虚實大小壯者一歲五六丸虚者三四丸用鷄子一枚
筯頭扎一竅入藥於内塞之煑熟空心連藥與兒吃盡
良久取下積臭穢之物只白粥補之此余嘗用取積之
藥却以鷄子引入於脾其積取盡子至温補之食大能
温益脾産婦吃此可謂良也藥取而食補也
方
五精丸治一切食積乳積痢此藥内有温胃補脾理氣
之劑不損胃氣有積則痢積去則止凡治積痢先服
之以去其積
縮砂仁(五錢)木香(二錢)丁香(二錢)肉豆䓻(三箇麫煨)大麯餅(生)
三稜(煨)莪术(煨)白茯苓(去皮各三分)膩粉(二錢炒)人參(去蘆)
(頭)白术代赭石(火燒醋淬各三錢)白薑(炮二錢)麥芽(三錢生)
百草霜(一錢炒)巴豆(三錢去殼紙搥去油)
右除巴豆膩粉另研餘味各製為細末再入巴豆百
草霜拌勻搗飯為丸大小隨意空心白湯吞下五更
服如取積未動早晨再一服乳飯放遲温食免藥食
相忤吐逆惡心如止痢食白粥即止湯氏方取虚中
積以熟鷄子黃和丸在内與兒食之蓋藥取積而食
補
消積飲治脾胃虚冷不能消化乳食致成積痢及治冷
氣疝虚瘧虚積吐利常服調脾進食
縮砂仁(五錢)陳皮(去白三錢)良薑(油炒二錢)丁香粉草(炙各三錢)
茴香(炒三錢)香附子(炒去毛)麥芽(生)三稜(炮)蒼术(米泔浸各)
(三錢)莪术(炮)厚朴(薑汁炒)青皮(炒去瓤)枳殼(煨搥油)大麯餅
(生各三錢)
右為細末米湯調入燒塩空心服或冬瓜仁湯下虚
中積米湯調下五積丸磨化積滯將巴豆去殼炒藥
料仍去巴豆久癖用硇砂厚朴治冷氣加白薑治疝
木饅茴香湯入生鹽下
消積丸
白薑(炮)肉豆䓻(麫裹煨一兩)枳殼(炮去油)三稜(炮)莪术(炮)
薑黃(炮)蓽澄茄(各五錢)百草霜(微炒)陳皮(去白)粉草(炙)大
黃餅(生各三錢)巴豆(五十粒去油)杏仁(五十粒去皮尖)青油(半兩)
右除巴杏另研外餘為細末如巴杏均勻以清油鎔
蠟化開入藥末搗千百杵令勻作一蠟櫃丸合收臨
用旋丸空心薑湯下一云凡用蠟丸取其入於腸臟
消化積也
百當膏治一切積聚心腹疼痛年月深久者皆治之百
歲至一歲皆可服
丹砂(研)膩粉黃蠟(各半兩)水銀陽起石(研)粉霜
(研)蠍稍(炒末)鉛(同水銀炒結成砂子)牛黃鉛霜(研)龍腦(各二錢)巴
豆(肥者二十粒去皮心膜研出油取霜)半夏(一錢湯浸七次搗羅為細末)
右件令研極勻鎔蠟并熟蜜少許同和成膏旋如桐
子小兒如黍米大每服三丸至五丸量大小虚實加
減吐逆藿香湯下取熱積生薑蜜水下取冷積乳香
湯下風涎薄荷湯下便利米湯下
磨積丸(瑞竹堂)治疳積泄瀉
荆三稜蓬莪术陳皮青皮神麯麥芽
欝金胡黃連雷丸(白者)史君子(肉)蘆薈(已上各等分)
香附(同三稜莪术青皮陳皮五件一處好米醋煮一晝夜焙乾用)
右為細末米醋為丸如菉豆大每服三十丸糯米湯
下虚弱加木香虛極加附子疳極加癩蚵蚾肉
蘆薈丸(幼幼新書)治驚疳積滯或渴或瀉或熱
蘆薈(一錢先分二鉢内研)史君子(不出皮殼)蕪荑(半錢去皮取仁)檳榔(一箇)
胡黃連沉香木香(各一錢)麝香(少許)龍膽草硃
砂(各半錢)夜明砂(二錢)
右焙乾末用醋膽丸如桐子大每服十粒米飲下常
服妙
龍虎丹(幼幼新書)療虚中積泄痢腹痛後重
硃砂膩粉(炒)粉霜(炒)礞砂白丁香枯礬(炒各)
(一錢)定粉(炒二錢)黃丹硝石硇砂(各炒半錢)
右研勻蒸餅水浸和丸如櫻桃大大人每服二丸小
兒一丸米飲下
調中檳榔丸(聖濟總錄)治小兒食疳長肌膚益顔色化宿食
治腹脹破積聚和氣
檳榔丹砂(研)阿魏(麺裹煨熟)代赭石乳香(研)木香
五靈脂(炒)肉豆䓻巴豆(去皮心膜出油盡半兩)蟾頭(一枚炙焦)
右研勻細麫和丸如黍米大每服二丸生薑湯下更
量兒大小加減一方有麝香
妙香丸治小兒虚中積潮發寒熱心腹脹滿疼痛
辰砂(一兩)牛黃生龍腦麝香(各一分)金箔(十四片)粉
霜膩粉(各一錢)蠟(二兩)巴豆(一百二十箇肥者)
右丸如彈子大量虚實加減龍腦漿水下夜半後服
臟虚即以龍腦米飲下每服三丸如小豆大欲藥勢
緩即按令扁疾堅者加至十丸皆以針作數孔以行
藥力小兒取積如菉豆大治小兒吐逆尤效此藥最
下胸中煩及虚積
紫霜丸(幼幼新書)治消渴去積
代赭石木香(煨)乳香肉桂杏仁(去皮尖)丁香
(各一錢)陳皮(一錢半去白)肉豆䓻(一箇炮)
右為末煮麫糊丸如菉豆大每服七丸飯飲下
惺惺丸(幼幼新書)治小兒疳勞黃瘦虚中伏積久患赤白痢
但是虚中伏積宜用此藥
陽起石輕粉粉霜黃鷹條白丁香(各一錢)
硃砂(一錢半)硇砂(一錢)水銀(砂一錢)石燕(一箇火煨五次浸淬五度)
右為細末湯浸蒸餅為丸如梧子大每服七丸至十
五丸用火煆皂角葱白湯下非時服不動臟腑
蠟丸子(幼幼新書)治一切積滯瀉痢或累經取轉氣已虚為
病未去者大人小兒並宜服之
硇砂粉霜辰砂(並研)膩粉(各一分)川烏頭(去皮生用一兩)
(半取細末)青橘皮(去白取末一兩)黑牽牛(取粉一兩)巴豆(肥者一兩去心膜用)
(鹽四兩同炒乾至紫色去鹽不用又生巴豆去皮乾稱一分去心膜與炒熟巴豆同研極細入前件)
(衆藥末再同研勻)
右藥末每一兩用黃蠟二兩先消作汁次投藥末攪
令極勻放温丸如桐子大每服量人虚實五粒如藥
經年加至十粒七粒小兒虚積潮熱寒熱亦與服菉
豆大三粒並生薑木瓜湯下夜卧服凡有冷積胸膈
不利先吃一服冷瀉不止或赤白痢尤宜服藥即愈
如痢甚者三更初一服次日更一服立效
真珠丸治小兒久積驚疳退積滯化風涎利膈
真珠(末)巴豆霜(去油)滑石(各一分)半夏(三分薑浸七次)續隨子
仁(三分)白附子(半兩)寒食麫(二分)天南星(半兩薑浸七次)
右末滴水丸如桐子大每服二歲者一二丸加減用
葱白湯下疳疾史君子湯下
木香丸治乳積食積氣積
木香蓬莪术縮砂仁青皮(去白)硃砂(研細)代赭
石(研各二錢)大丁香(一錢)川巴豆(紙壓出油一錢)
右為細末和勻飛羅麫糊丸麻子大風乾每服二三
丸乳傷乳汁下食傷米飲下後與大異香散或和劑
異香散亦得氣積橘皮煎湯下後與和劑流氣飲
異香散取積後調理
石蓮肉(一兩)蓬莪术益智仁荆三稜甘草(各六)
(兩)青皮(去白)陳皮(去白各三兩)厚朴(薑汁炒二兩)
右剉散每服二錢水一盞生薑二片棗二枚鹽少許
煎通口服鹽酒調亦可不拘時服
消食丸化積滯
香附子(一兩)縮砂仁(一兩)橘皮甘草(炙)神麯(炒)麥芽
(炒)三稜(炒)莪术(炒各半兩)
右為末化蒸餅為丸如黍米大食後温水下一歲十
丸加減
曾青丸療大人小兒久寒積聚留飲宿食天行傷寒者
服之二十日愈久服令人延年益夀治仲堪云扁鵲
曾青丸療久癖積聚留飲宿食天行傷寒欬逆消渴
隨病所在久病羸瘦老小宜服此藥或吐或下或汗
出
曾青朴硝(各二分)茯苓寒水石附子(炮各三分)巴
豆(二分去皮心炒)大黃(二分)
右搗下篩巴豆硝石合搗六千杵次内附子搗相得
次内茯苓搗相得次内大黃搗相得次内曾青搗相
得次内寒水石搗相得次内蜜和搗千杵大人服如
大豆小兒五歲已下如麻子大一丸二三歲兒如黍
米大一丸如服藥以薄荷粉粥清下當服卧令汗出
吐下氣發作服二丸霍亂服三丸泄瀉不止服一丸
可至二丸一方用曾青三分忌猪肉冷水蘆笋大酢
七宣丸療風氣結聚宿食不消兼沙石皮毛在腹中及
積年腰痛冷如冰石脚氣衝心煩憒悶亂頭旋眼暗
肩背重悶心腹脹滿胸膈不開寒風毒氣連及頭面
大便或秘小便時澁胃氣痞結不能飲食腿脚轉筋
掣痛攣急心神恍惚眠寢不安等疾
大黃(濕紙裹煨十五兩)桃仁(去皮尖炒六兩)枳實(炮)木香柴胡
(去苗洗)訶梨勒皮(各五兩)甘草(炙四兩)
右為末煉蜜和丸如桐子大每服二十丸米飲下食
後或臨卧服稍增至四十丸取宣利為度量虚實加
減覺病勢退即服五補丸不問男女老少並可服量
方加減
青金丹治小兒諸積病
滑石(末)白丁香(羅過)天南星(各二錢七)青黛(羅過平錢滿桃二錢)輕
粉(重二錢)水銀(二錢先以錫二錢於銅銚内煮鎔便以水銀拌和瀉出於地冷用)川
巴豆(去皮心膜七十二粒無缺損者井花水浸一宿懸當風處吹乾細研爛)
右前件藥同拌合用軟飯為丸如桐子大巴豆不出
油依形證用湯使下項傷寒後取積淡煎葱湯吞下
取疳蟲用牛肉炙汁下驚風肚中緊硬面青黑金銀
薄荷葱湯吞下因傷看肚中及腹皮上微熱肚脹夜
間作熱似疳又不是疳面青黃色眼微黃此腹中有
積用皂角子二七粒灰内煨過用水一盞煎至半盞
下有積作瀉魚鮓湯下氣積炒茴香湯下凡下此藥
週歲十四丸三歲十八丸七歲二十四丸看大小加
減下須是四更初下至天明通下積来盡時可依形
證後下藥補之臨吃此藥恐先吐下痰涎不妨
軟金丸治驚疳下積聚
青黛膩粉胡黃連麝香(各一分)寒食麫(三錢)史
君子(三箇)天漿子(三七箇)
右研勻滴水丸桐子大每一丸用金銀薄荷湯下
三出丸去積聚
陳皮(去瓤)縮砂仁藿香荆三稜蓬莪术芫
花(各一分同醋煮乾為度)巴豆(五十粒和殼瓦上焙焦為度)
右先六味為末次杵巴豆令爛與諸藥拌勻以醋麫
糊為丸如菉豆大硃砂為衣每服三五丸薄荷湯化
下乳食後服
膽礬丸治小兒脾積肌瘦
石膽礬(研)蘆薈(研各半兩)龍腦(研)麝香(研各一分)黃連末(一兩)
(用豶猪膽一具入末在内以上好醋煮十餘沸出掛候乾研末)胡黃連(末一分)
右同研勻細醋煮麫糊丸如菉豆大每服十丸早晨
臨卧温米飲下更量兒大小加減
抵聖丸治下虚中積久曾取轉不得者
犀角(鎊末二錢)蠍稍(三七箇)銀末硃砂(各一錢)芫花(二錢同巴)
(豆用好醋二盞煮令醋盡揀出巴豆以冷水浸洗控乾芫花再炒令乾搗末取二分用如法製好)
巴豆(二十八枚去皮膜)
右同為細末再研如麫將巴豆别研如糊和勻以水
煮麫糊為丸如菉豆大若小兒因驚積聚黏滑毒物
在於脾累曾取下變成虚積棗湯下體熱因困眼合
不開黃連甘草薄荷桃仁湯化膩粉一字許下一歲
已上三歲已下二丸小兒只可一丸米飲下大人吃
食吐逆腹心脹滿夜有盗汗日漸羸瘦用薑棗湯下
婦人血氣醋湯下五七丸更在臨期約其虚實加減
用之名紫金丹
萬靈丸治小兒諸積依形證用之
木香黃連蓬莪荗(各半分)陳橘皮青橘皮(各一)
(分去瓤)檳榔(一箇重一錢半已外者)
右為末每服一錢用巴豆一粒去心膜用醋煮巴豆
一箇煮令紫色用杏仁一箇去皮尖燈火上煆留性
二味都研用醋麫糊為丸如桐子大每服五丸十丸
薄荷薑湯吞下
木香真珠丸治小兒虚中一切積聚驚涎宿食乳癖治
大便澁滯療腹脹行滯氣
木香白丁香(直卷)丁香(末)輕粉(各半錢留少許為衣)白滑石
(末二錢)巴豆(十四箇水浸一宿研極膩一法用小便浸)
右為末研勻濕紙裹燒粟米飯丸麻子大一歲一丸
八九歲已上至十五歲服八丸炮皂子煎湯放冷下
扶風熱難動者先吃凉藥一服乳癖者減丸數隔日
臨卧一服
龍鬢丹取下百歲老兒及初生兒一切虚中積轉取不
下日漸羸瘦
硇砂硃砂粉霜膩粉(各六錢)白礬(飛)黃丹(生用)
(各半兩)
右研勻細如粉湯浸蒸餅丸龍眼核大量虚實加減
大人一兩丸臨卧陳米飲下嚼下飫兒半丸此藥有
積則化無積不動小兒半粒分丸
紫金丹治下膈取虚積沉積逐風涎
鉄粉(真者一分)白丁香膩粉硇砂(無石者)粉霜(各一錢)
巴豆(六十粒去皮膜留油)
右研勻用黃蠟净者半兩銀器内重湯煮開入藥拌
勻取出放冷作劑旋丸小豆大打扁每服二粒棗一
箇細裹藥吞下臨卧服並不可搜攪亦不可動氣利
看虚實臨時加減小兒亦可服
檳榔散治小兒積食疳氣肚脹等候
甘草(炙)木香(各一分麫裹煨候麫色黃去麫)檳榔(兩箇生剉)青橘皮(去白)
(半兩)陳米(半合用巴豆二十五粒去殼合炒香熟去巴豆用米)巴豆(二十粒去殼同青皮)
(炒半時辰慢火炒去巴豆只用青皮)
右為末每服半錢或一字葱湯調下服後溏利下則
瘥
桃符丸取驚積
硃砂天麻(末)鉛白霜(各半錢)輕粉(二錢)水銀(皂子大)巴
豆(三粒去皮膜)
右為末飛羅麫滴水如桐子大驚候壯熱或吐或瀉
脉沉緩眼色困此是驚積週歲以下五丸桃符湯下
加減服之
睡驚散治鎮心取積
欝金(半兩)辰砂(半錢)麝香乳香(各一字)陳皮(二兩去白用一分)
巴豆(十四粒同欝金炒熟不用巴豆)
右為末每服一字看大小加減薄荷湯下
勝金餅子治虚中積
粉霜延胡索巴豆霜(各半錢)輕粉(一錢)硃砂(一塊皂子)
(大)石燕(一箇)
右為末冷水為餅子如桐子大每服一丸皂子湯下
大小加減
太碧丹治水癖食癖五積果子毒但是腹中疾並治乳
積不消四季服之
光明砂(二錢)滑石膩粉舶上硫黃鷹糞(各一錢)
小巴豆(七粒斑者去心膜水浸一宿洗七度研如泥去油)
右為末同研勻入巴豆膏浸煎紅米飯為丸菉豆大
青黛為衣半週一丸一歲二丸量兒大小加減用之
春冬煨皂角湯秋夏煎蘿蔔湯下如驚煎金銀薄荷
湯下
三稜散治積氣肚疼
益智(炒去殼)三稜莪术青皮(炒)縮砂仁甘草
(炙)
右等分為散每服白湯下
草豆䓻散治小兒胸中寒氣積滯氣逆不下乳食
草豆䓻(二枚去皮)檳榔(一分)訶梨勒(半兩煨用皮)人參前胡
(去蘆各一分)甘草(半分炙)
右為散每服一錢以水一小盞煎至五分去滓不計
時温服更量大小加減
鎮心丸謌曰小兒心硬辨應難撞肋衝胸有數般忽
即當心一片硬不然分作兩邊安丁香牛黃石膏共
天竺生犀丸作丹更入茯苓并枳殼頻服三粒必心
寬
丁香(半分)天竺黃石膏(各一分)生犀(末一錢)牛黃(少許)
右為末蜜丸如菉豆大每服二粒春夏枳殼湯下秋
冬茯苓湯下
雙丸子治小兒結實不散乳食不消心腹痛
太山甘遂(炒)牛黃(各二分)真珠(一分)杏仁(湯去皮尖)芍藥(各四)
(分)
右為末蜜丸麻子大一歲兒米飲下二丸量兒加減
柴胡飲治小兒自下後得寒熱血結成癖氣在左脇下
或寒飲或冷食積聚氣動胸心留熱不下飲食闇瘦
宜先服此飲子散氣下食後服紫霜丸去宿積自充
溢也(紫霜丸見本類前)
柴胡茯苓人參白术鼈甲(醋塗炙香熟各二兩)
右切如菉豆大水二升煮五合空心温服三四服相
去如人行一二里久再服以粥將息
北亭丸治小兒積聚黃瘦吐食
北亭馬牙硝硃砂(末各一錢)膩粉(一錢)巴豆(六十箇去殼細)
(研出油)
右研勻餅劑中裹之煨令熟去餅硬者留少許潤者
滴水為丸如菉豆大荆芥湯下一歲一丸
白芷散治小兒瘧癖虚中積及妳癖等候
白芷硫黃蜜陀僧(各半兩)母丁香白丁香(各三)
(五粒)
右為末每服半錢煎麫湯調下未發時一服取下黑
物不用服補藥發時一服如用補只煎醋石榴皮湯
與吃日二服逐日下黑物為效忌鷄魚果子乳母亦
忌
乳香丸取小兒一切積累用藥取不下腹脹瀉痢頻併
乳香硇砂沒藥(各一塊皂子大)芥菜子(四十九粒)巴豆(一粒)
(生)
右為末大棗一枚裹濕紙重封灰火内炮熟取出去
紙與棗子肉乳鉢内研為膏若不通研入少許飛羅
麫丸如菉豆大每服七丸週歲三丸五更用淡湯下
取下元傷物
硃砂丸治小兒驚熱乳食積聚不消
硃砂膩粉麝香雄黃(各半分)巴豆(七粒去皮去油)
右為末蜜丸如粟米大一歲一丸荆芥湯下大小加
減
下積丸治乳食傷積心腹脹滿氣粗壯熱或瀉嘔
丁香縮砂仁(各二十箇)史君子(五箇焙)烏梅肉(焙)川巴
豆(各二箇不去油)
右為末研細和勻爛飯丸麻子大每三丸橘皮煎湯
下
三稜丸治小兒脾積氣
荆三稜(剉)石三稜(剉)鷄爪三稜(剉)蓬莪荗(剉各半兩)木
香(一分)
右五味並生杵羅為末煮麫糊和丸如麻子大膩粉
為衣每服五丸烏梅生薑湯下量兒大小加減
真珠丸療小兒痰實結聚宿癖羸瘦露骨不能飲食(方見)
(本門諸癖結脹滿類)
丹砂丸消除積滯化胃久伏積聚
巴豆(一分去皮以米醋煮一二十沸却入新水内洗七遍净去膜并心及乳鉢内一同研如粉)
(去油)豆䓻(四箇為末)木香硃砂(研細各一分)
右同研令細以麫糊和丸如菘菜子大每服三五丸
小兒一丸酒食所傷鹽湯下温水亦得小兒疳氣肚
脹腹滿米飲下一切氣疾生薑湯下婦人血氣當歸
酒下吐逆不止煨薑湯下咳嗽烏梅甘草湯下水瀉
新汲水下赤痢乾薑湯下白痢甘草湯下血痢沒藥
湯下一切疾更酌其虚實用之
真珠丸治驚風止吐逆腹内有癥積疎臟腑
滑石(三分)天南星(二錢)膩粉(一錢)巴豆(七粒去皮紙裹壓出油)
右研為細末以糯粥為丸如黃米大若腹内有癥積
臨卧時炮皂角子煎湯下驚着用葱白湯下若有涎
吐逆用母丁香一箇煎湯下每服一丸至三丸量兒
大小加減
麥門冬雙丸子治小兒痰實結聚
麥門冬(去心四分)蕤仁(二百枚去皮膜)丹砂(三分)巴豆(四十箇去皮心炒)
右為末蜜丸黍米大一歲二丸三二歲服麻子大四
丸一方用真珠不用丹砂白湯下亦可
聖餅子治一切積氣虚中積下風涎其藥取病甚穏全
不搜攪時作壯熱煩渴腹臟不調
輕粉粉霜(各四錢)石鷰子(大者二枚先為細末)延胡索(大者二十)
(八箇為末)
右同研勻滴水和丸如碁子大仍候隂乾每服一餅
子先用熟水浸軟冷漿水調下臨卧更深服服後急
嗽口此藥只取積滯并不損氣更臨時加減若要下
驚積則每料更入硃砂生龍腦各一錢重小兒一餅
分為四服或便捏成小餅子
桃紅散治小兒驚積疳積常服進食面如桃花
馬牙硝硃砂茯苓人參(等分)
右為末二歲服二字一歲一字三歲亦二字四五歲
三字新汲水入蜜少許調下蜜水約盞内三分
五聖丹治一切遠年近日酒食所傷漸成積塊兼消化
冷果食逐五飲服餌消積塊
大烏梅巴豆(大者各十箇)半夏(大者用三十箇)丁香(新好者五十箇)
右為細末滴水丸如麻子大硃砂為衣小兒兩丸大人
每服三五丸至七丸量虚實加減生薑湯下不計時
候
紫金丸治小兒大人因驚積聚粘滑毒物在脾胃累曾
用藥取不下變成虚中積大人吃食吐逆心腹脹滿
夜有虚汗日漸羸瘦
蠍梢(三十箇)犀末銀末硃砂(各一錢)
右為末極細用水麫糊為丸菉豆大用薑棗湯下七
丸婦人血氣米飲下五丸至七丸小兒驚疳積體熱
困重目不開用黃連甘草桃仁薄荷湯化膩粉一字
許一歲以上三歲已下三丸小兒只可一丸二丸
浮珠丸子治小兒取積
雄黃(水飛過)硃砂(細研)膩粉(各半錢)巴豆(五粒去油)
右和勻以天南星末酒煮糊為丸小兒粟米大大人
桐子大用金銀薄荷湯下加減服之
磨刀丸取小兒久困驚積滯食急慢驚風積妳不下作
燥作熱作吐瀉多呌不睡
全蠍硃砂(一錢)粉霜(二錢)半夏(湯洗七次去涎用七箇)
右為末巴豆十四箇都研蜜浸蒸餅心為丸入麝香
少許丸如菉豆大磨刀石水下一歲一丸看虚實加
減服如吐瀉即用驚藥調理不得喫和氣散恐渾身
驚氣
取積青榴丸(幼幼新書)
輕粉(炒五錢匕)青黛(炒三錢匕)腦麝(各半字重)巴豆(去心油春冬三十五粒秋)
(夏二十四粒)
右為末麫糊丸如菉豆大每服五丸米飲化下
五珍丸治酒食積通用
青皮(去白炒焦黃)乾薑(炮存性)北五靈脂蓬莪术(各兩)
右為末夾和秤藥末一兩用巴豆肉以石壓准去半
油秤一錢研細拌和粟米飯丸麻子大每服三五丸
米湯下飢飽時服
葱湯丸治積神效
巴豆(二十五粒用水浸一宿五更初去水後去皮殼心膜不去油另研)滑石(五錢)輕
粉(半錢)鷹糞(五錢)
右為末研飯為丸如粟米大週歲已下每用三丸以
上四丸未效再加丸數膈上有涎或吐亦無妨如有
蟲用苦楝皮少許甘草二寸煎湯五更初先將化蟲
藥服了後用此取下春季燈心湯下夏季蘇鹽湯下
秋季蘇湯下冬季葱白湯下初生兒以一粒放口中
乳汁下
化鉄丹治小兒食積肚硬帶熱渴瀉或嘔皆因飲食無
度多飡過飽後即睡得之
烏梅(八箇取肉)巴豆(十六粒去殼)青皮(五錢去瓤)陳皮(五錢去白)
右為末米糊丸粟米大每服七丸米飲下銅鐵亦銷
消積丸(一名丁香丸)治小兒食積口中氣温面黃白多睡及
乳積吐乳瀉乳此由啼哭未已以乳與兒停滯不化
得之
縮砂(十二箇)丁香(九箇)烏梅(三箇)巴豆(一箇去油)
右為細末糊丸如黍米大三歲已上五六丸已下三
二丸用温水下無時服凡小兒身温壯熱非變蒸之
候大便白而酸臭為胃有蓄冷宜丸藥消下後服温
胃藥若身温壯熱大便赤而酸臭為胃有蓄熱亦宜
丸藥消下後服凉胃藥無不愈一方用藿香湯下乳
後一方加百草霜和勻
三味紫霜丸消積聚
雄黃(三錢)硃砂(一錢)百草霜(二錢)
右為細末飯丸如米大每服三五丸至十丸煎皂角
仁湯下無時兒小者減之一方巴豆七枚代赭石二
兩杏仁一錢治乳食不消炊餅和丸温米飲下
雄黃丸治取積
雄黃(三錢)鬱金(半兩)巴豆(二十粒去皮出油)
右為末麫糊丸如蘿蔔子大加減服每五丸空心茶
清下
追魂散治果子傷積
白丁香輕粉官桂(去皮各三錢)
右為末冷水調下半錢睡時服来日取下所傷物用
異功散煎紫蘇木瓜調湯三服和氣
木香散治小兒諸般氣積或驚結不通此藥立取下
木香(末一錢半)陳皮(二錢)巴豆(五粒去心膜)
右將陳皮巴豆用炒黃色只取下巴豆五片餘不用
與前木香末同研勻每服半錢或一字陳米飲下若
肚瀉瓦缸内煎香附子湯下大小加減
青黛三聖丸治小兒痰涎隔食妳癖驚風消妳食蛔蟲
疳積腹痛
青黛(一分)牽牛(末二分)膩粉(二錢)
右為末麫糊為丸米飲下
靈砂丹下虚中積臓腑虚滑泄瀉久經取轉裏急後重
久積惡痢暴瀉久不止神效無比
通明&KR1288;砂(一錢細研)顆塊神砂(通明有如墻壁者一分細研)
右二味滚研極細用蠟半兩先於盞内鎔成汁入去
皮巴豆取三七粒全者煎候巴豆紫色為度即漉出
巴豆細研入前二味再研勻於黃蠟内三分中取一
分再鎔成汁傾藥於内急攪令勻刮出於甆合内收
之每服暴瀉惡痢旋作三丸如菉豆大濃煎艾湯先
呷三五口然後吞下水瀉冷水吞下如取積每服三
丸如桐子大濃煎甘草湯放冷吞下臨卧服其久積
藥隨積下其小可不動便安
飛霜丹理一切虚中積下痢膿血裏急後重臍腹撮痛
&KR1288;砂(三分去砂石秤)粉霜(三錢秤)
右同研勻用薄紙拗作小紙箱子方闊二寸半深四
分許將藥末鋪在箱内冷掘了地坑深三四寸其闊
約椀盖得着用火燒令極熱即去燧火惟留熱火三
兩梃鋪在坑底置藥箱子在内火上急用甆椀蓋坑
口周回以細土壅塞無令透煙凡燒須防蓋定後火
滅頻以手按試椀足熱可燒時須用好熟炭火即不
滅燒如兩炊飯久即藥成也如火滅即再裝火燒之
及兩炊飯久候椀冷即開椀取出藥燒椀上有藥煙
着椀處亦揩下再研令細凡藥得熟自於火上交凝
更次入膩粉九錢龍腦一錢再滚研令勻水浸蒸餅
心丸如菉豆大大人每服十丸至十五丸乳香湯下
小兒三五丸如有積可一兩日方徐徐利下也
治小兒脾積
獨科蒜(一塊等見分兩)香白芷(等分)
右為末將蒜搗爛入臘臙脂等分同白芷蒜同搗成
膏子貼小兒臍中用牛角盒兒男用上蓋覆臍女用
下蓋同用然後用無糨粉絹帛勒之待小兒口鼻中
出蒜氣香去藥其病自全效驗
蘇感丸治小兒氣積痛啼呌利如蠏渤皆由觸忤其氣
榮衛不和去臟腑有積下利
蘇合香丸感應丸(各等分)
右和丸如粟米大紫蘇湯下二十丸一方淡薑湯空
心下
滋氣和胃消積
縮砂香附湯平胃散
右和合每服一錢蘇鹽湯下多服尤妙
治小兒積滯腹脹食傷等疾
用芫花未開者及時採取眼㬠乾摘去枝梗用和淡
米醋或糠醋浸藥面上醋高一指隔宿取出控起帶
醋於銚内以慢火炒之不住手攪拌水脉斷即以碗
器盖之候冷傾出着底焦者不用洗過銚子揩净再
炒香熟焙乾為細末却以先浸藥醋打硬糊為丸如
粟米大每服三二十丸米飲下不拘時候一時許再
進必剰一兩行即止甚易而無所損若去脾胃停滯
即用沙糖水或紫蘇湯下打糊醋須澄清者用或少
却添别醋丸時更作一如菉豆大者治大人酒食所
傷丸數量患隨虚實服之芫花海藻甘遂大戟四者
皆反甘草服此藥須忌他藥一日臟腑既動當以白
粥補之
青礞石丸治小兒臟腑積聚脇肋脹硬肌肉消瘦不能
飲食一應妳癖食積悉皆治之
青礞石木香乾薑(各一兩)荆三稜(煨切)枳殼(麩炒去瓤)
皂角(去皮醋炙黃去子)丁香(各半兩)巴豆(二錢半去殼出盡油取霜)
右為細末煮神麯糊為丸如黍米大週歲兒每服十
丸温生薑湯送下乳哺後
三稜丸治停積不散腹肋脹滿乾噦惡心全不入食
荆三稜(煨香切)木香神麯(炒黃)陳橘皮(去白)半夏(入生薑四)
(兩同搗成膏炒令黃各一兩)
右為細末煮麫糊為丸如黍米大每服二十丸温生
薑湯下乳食後
磨積褐丸
三稜蓬术青皮陳皮香附子木香
蘿蔔子(炒)牽牛子(半生半炒)神麯麥蘖檳榔(各等分)
右為末糊丸如黍米大蘿蔔湯下
丁香脾積丸治一切積氣腹肚堅腹脹不進飲食
皂角(燒一箇)青皮(半兩)三稜(二兩)莪术(三錢)丁香(半兩)砂仁(半兩)
麥芽(三錢炒)青黛(二錢)巴豆(三七粒出油)
右為末烏梅肉搗糊為丸空心飯飲下茶清亦可日
進三服丸如麻子大
三稜煎丸治虚中有積痛不進飲食
三稜莪荗(炮各半兩)芫花(三錢三味同醋煮一夕)南木香(二錢)烏
梅肉(二錢半)丁香(二錢)
右為末醋糊為丸如菉豆大每服二十丸飯飲吞下
亦能退面目浮腫
鮓湯丸治虚中堅積外疾氣蠱腹大膨脹遍身浮腫
雷丸(二錢)甘遂(二錢)粉霜(半錢)滑石(二錢)白膳玉(一錢)輕粉(半錢)
芫花(少許製)青黛(三錢)水銀(少許)
右為末爛飯搗成丸如菜子大未週者隨月數與之
拌碎不可喂可如雛哺若妳疳金銀薄荷湯下或葱
白湯下三歲二十丸疳瘦五十丸滿身浮腫毛髮黃
堅用净洗魚鮓煎湯下疳勞腹大湯使如前一日止
可兩服不可連進五六歲常服只十五丸自然疎泄
利去滯積如未退加一二服積盡而泄自疎但吃白
粥補之不可用甘草藥調理則成相反忌甜物一月
為妙
延胡索散治氣積食積成塊及盤腹氣痛
延胡索茴香(炒)甘草蓬莪荗(各三錢)
右㕮咀每服一錢水五分煎至三分温服如取後腸
中一切冷痛並皆治之
塌氣丸治積水驚水飲水多停積於脾肢腫而熱
赤小豆陳皮蘿蔔子甘草(各半兩)木香(炮一錢)
右為末用神麯末煮糊為丸如菉豆大每服十丸薑
湯下
麻仁丸破氣消積心腹痞塞並能治之
麻仁(半兩)芍藥(八錢)大黃(一兩)枳殼(八錢)厚朴(半兩)杏仁(半兩)
右為末蜜丸如菉豆大每用十丸温水吞下
外宣藥治小兒積氣腹大如吹氣塞痞滿
郁李仁(一錢)巴豆烏梅肉(一錢)皂角(炙)桃膠(二錢)朴硝
(少許)檳榔枳殼(各一錢)
右為末煉蜜令熟入藥搗勻丸如棗核樣納入糓道
荆黃湯治氣閉不通臟腑痞結
枳殼大黃荆芥朴硝梔子甘草(各等分)
右為末每用一錢燈心湯調服立下日與兩三服
尅效聖餅子治癖積
陳皮(十兩)巴豆(百箇同陳皮妙)廣荗(炮)荆三稜(炮)香附子(炒半)
(兩)
右為細末打麫糊為丸如菉豆大捻作餅子每服三
十丸温水送下
橘皮丸治癖積堅硬不消
橘皮(二兩)巴豆(半兩去皮)
右將橘皮剉碎將巴豆炒令重黃色為度揀去巴豆
不用只搗陳皮為細末用軟飯爛研為丸如菉豆大
每服二十丸温淡生薑湯下食前量小兒歲數旋丸
大小
廣荗潰堅丸治小兒癖積脇腹脹滿發熱咳嗽喘促不
思飲食
青皮陳皮廣荗木香烏梅三稜(炮各一兩)
大椒巴豆(各半兩)
右為細末麫糊丸如麻子大每服五七丸温米飲下
量兒大小為丸加減服之食遠服
六味三稜丸曠明仲云五六箇月小兒未吃食有癖
積者保安丸太重只服此六味為佳
莪术(煨剉)三稜(煨)神麯(炒)麥蘖(炒)青皮陳皮
右等分為末水煮清糊為丸熟水下
丁皮散治小兒脾積疼痛有效
丁皮白术茯苓青皮良薑縮砂仁
神麯麥蘖甘草真桂心
右等分為末燒鹽湯點服
剪紅丸(一名神應丸)磨癖積殺諸蟲進飲食神效驗無問男
子婦人小兒老幼看虚實加減服之有孕婦人不可
服
乾漆(剉炒一錢)紫芫花(炒一錢)巴豆(七箇去油)斑猫(七箇去足)
右為細末米醋打麫糊為丸如桐子大每服一丸細
紗包紅綿繫定剪下来因此立為剪紅丸每服一丸
同後藥服之
南木香雷丸荆三稜百部(微炒)廣荗(生各半兩)貝
母檳榔大黃(各二兩)史君子(四十九箇)牽牛(生半箇)
右為細末外用皂角肥者一十定搥碎山茵蔯一兩
剉苦楝根皮二兩剉水四五碗慢火砂鍋内熬至一
小碗以上藥搜和為丸如梧桐子大小兒粟米大晒
乾每服二錢半重各隨後證引子湯送下但服此藥
至五更鷄呌服之忌一切腥葷生硬葱蒜油膩之物
此方與諸方甚異幸毋忽焉&KR0008;呷喘急咳嗽煎桑
皮湯下取寸白蟲煎石榴湯送下蚘蟲茴蟲沙
糖水送下脚氣腫不能行蜜水送下木瓜湯亦可
酒痢酒積百藥煎湯送下大小便不通淡醋湯
送下婦人血蠱煎葱白湯送下婦人血脉不行淡醋
煎紅花湯送下小兒一切諸證蜜水送下沙糖水
亦可腸風下血山梔子煎湯送下食積氣塊諸
證亦用温蜜水湯茶湯送下
傷飽(附論)
夫小兒傷飽候小兒食不用過飽飽則傷脾脾傷不能
磨消食也令小兒四肢沉重身體苦熱面黃腹大是也
又小兒食不知飽候小兒有嗜食食已仍不知飽足又
不生肌肉其小腹大大便數而多泄亦呼為豁治此腸
胃不守故也
方
檳榔散治小兒傷飽太過脾氣消壅面色赤黃手足俱
熱心腹脹悶
檳榔枳殼(炒微黃)人參(去蘆)川大黃(各半兩)赤茯苓
神麯(炒微黃)陳橘皮(湯浸去白)甘草(炙)麥蘖(各一分)
右搗粗羅為散每服一錢以水一小盞入生薑少許
葱白二寸煎至五分去滓温服日三四服更量兒大
小以意加減服之
前胡散治小兒傷飽心腹滯悶不能乳哺
前胡檳榔川大黃(微炒)枳殼(麩炒去瓤)赤茯苓沉
香(各半兩)訶梨勒(三分)木香甘草(各一分)
右搗粗羅為散每服一錢以水一小盞入生薑少許
煎至五分去滓温服日三四服更量兒大小以意加
減
赤芍藥丸治小兒傷飽心腹妨悶脇下或痛
赤芍藥柴胡(去苗)赤茯苓訶梨勒皮檳榔(各半)
(兩)川大黃(剉)鼈甲(各三分)桂心木香(各一分)
右為末煉蜜和丸如菉豆大每服以粥飲下五丸日
三四服更量兒大小以意加減
大黃丸治少小傷食苦飽卧失衣當風居濕地其為證
腹大膨脹時泄困甚如寒熱壯又或如霍亂動作時
痢腹出膿血
大黃苦參桔梗杏仁芎藭半夏(洗)黃
芩(各三分)葶藶(四分)
右為末蜜丸如小豆大一丸日進三服白湯下
半夏散治小兒吃食太多傷脾即不食吐逆
半夏(二分生)黃葵子防風遠志款冬花桂
心前胡乾薑(各一兩)
右並搗為散空心米飲下一錢立效乳母不可服
芍藥丸療四五歲兒因食及在胎中宿熱乳母飲食粗
惡心苦乳汁不起兒乳不為肌膚心腹痞滿萎黃瘦
瘠四肢痿&KR0146;繚戾服之令充悅
芍藥(一錢)黃耆鼈甲(炙)人參(各四兩)柴胡(八分)茯苓(六分)
甘草乾薑(各三分)
右搗篩蜜丸如豆大每服五丸日二服忌如常法一
方有大黃無黃茋云服一丸一歲以上乳服三丸七
歲兒服十丸二服
芍藥丸治傷飽羸瘦不生肌肉乳食不化
芍藥(七分)柴胡(四分)大黃(三分)桂心(一分)茯苓乾薑鼈
甲(各二分)
右為末蜜丸一歲兒先哺乳吞小豆大三丸日三服
木香丸治小兒乳食過度腹中脹滿
木香鼈甲(醋炙黃)牽牛子(微炒)川大黃(各半兩)赤茯苓
(一分)
右搗細羅為末每服以温漿水調下半錢晚後再服
更看兒大小以意增減
調胃丸治小兒脾疾腹虚等證
丁香半夏(各四十九箇)巴豆胡椒(各四十九箇)
右為細末棗肉為劑入臼中杵一千五百下為度如
粟米大隨湯水送下食後每服一丸如胸膈不和生
薑湯下如脾疾皂子湯下如喘嗽桑白皮湯下
治小兒食不知飢飽
用鼠屎二七粒燒為末服之
普濟方卷三百九十二
