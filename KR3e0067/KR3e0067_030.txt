普濟方卷三十明周王朱橚撰
腎臟門
腎勞(附論)
夫腎勞者勞傷腎也腎傷則少精腰背痛難俛仰小便
不利時有餘瀝隂痛囊濕生瘡小腹滿急厥逆下冷皆
其候也經所謂強力入水久坐濕地傷腎之一端爾凢
腎勞病者補肝氣而益之肝旺則感於腎矣人逆冬氣
則足少隂不藏腎氣沉濁順之則生逆之則死順之則
治逆之則亂反順為逆是謂關格病則生矣
方
補益蓯蓉獺肝丸治腎虛勞氣腰痛耳聾目黃睛痛
面常青黑四肢羸弱煩悶痰飲氣攻肢節痠疼
肉蓯蓉(酒浸切焙二兩)獺肝(酥炙一具)柴胡(去苖)秦艽(去苖土)當歸
(切焙)石斛(去根)白茯苓(去黑皮)澤瀉附子(炮製去皮臍各一兩半)
遠志(去心)巴戟天(去心各二兩)蒺藜子(炒去角)熟乾地黃(焙)
厚朴(去麄皮生姜汁炙)五味子(炒)桂(去麄皮)桃仁(去皮尖雙仁炒)丁
香木香山芋芍藥陳橘皮(浸去白焙)赤石脂
(研)㯽榔(剉)白术(炒)乾薑(炮)郁李仁(湯泡去皮尖研)甘草(炙剉)
牡丹皮(炙剉)蜀椒(去目并合口者炒出汗)山茱萸芎藭牡
蠣(煆研)人參(各一兩)黃耆(剉炒二兩半)
右為末煉蜜和丸如梧桐子大每服四十丸空心酒
下
地黃煎丸(出聖惠方)治腎臟勞損添精補髓益氣養神駐
顔調血脉令人輕徤
生地黃(五十斤揀擇好者洗搗取汁)枸把子巴戟薯蕷
鹿茸(去毛塗酥炙令微黃各二兩)肉蓯蓉(三兩酒浸一宿刮去皺皮炙乾)無灰
酒(三十斤以上二味於銅鍋中慢火熬成膏入後藥)山茱萸五味子
茯神續斷補骨脂(微炒)遠志(去心)蛇床子附子
(炮裂去皮臍)石斛(去根剉)覆盆子黃耆(剉)芎藭木香
桂心牛膝(去苖)人參(去蘆頭)兔絲子(酒浸一宿焙别搗為末)沉
香(已上各一兩半)
右𢷬羅為末入前煎和用木杵臼𢷬五七百杵丸如
梧桐子大每日空心及晩食前以温酒下四十丸
沉香散治五勞七傷腎氣虛乏
沉香白蒺藜(炒去角)補骨脂(炒令香)巴戟天(去心)酸棗
仁(炒)五味子(炒)澤瀉磁石(煆醋淬七度)桂(去麄皮)人參
陳橘皮(去白焙)枳殼(去穰麸炒)牛膝(切酒浸焙)芍藥石斛(去根)
鼈甲(醋炙去裙欄各一兩)㯽榔桑螵蛸(炙三兩)肉蓯蓉(酒浸切焙)
當歸(切焙)柴胡(去苖)黃耆(剉炒各二兩)芎藭(三兩)附子(炮裂去皮臍一)
(兩半)
右細剉每服五錢水一盞半生薑五片煎取八分去
滓空心温服
巴戟丸(出聖惠方)治腎勞腰脚痠疼肢節若痛目暗昏>昏>
心中恍惚夜卧多夢覺則口乾食不得味恒多不樂
常有恚怒心腹脹滿四體痺疼多吐酸水小腹冷痛
尿有餘瀝大便不利悉皆主之久服延年不老萬病
除愈
巴戟(一兩)肉蓯蓉(一兩酒浸刮去皺皮炙乾)兔絲子(一兩酒浸一宿焙乾别𢷬)
(為末)熟乾地黃天雄(炮裂去皮臍)沉香(各一兩)天門冬(一兩)
(半去心焙)五味子柏子仁牛膝(去苖)遠志(去心)石斛(去根)
(剉)薯蕷防風(去蘆頭)白茯苓人參(去蘆頭)覆盆子
石龍芮萆薢(剉)五加皮續斷石楠蛇床
子杜仲(去麄皮炙令微黃剉各三分)
右為末煉蜜和搗五七百杵丸如梧桐子大每服以
温酒下三十丸空心及晩食前服忌生冷油膩鯹魚
陽起石丸治腎勞虛損腰脚痠疼小腹急痛小便滑
數面色黧黑
陽起石(飛過)龍骨(研各一兩)遠志(去心)山芋巴戟天(去心)附
子(炮裂去皮臍)牛膝(酒浸切焙)杜仲(去麄皮炙)赤石脂牡蠣(煨各)
(二兩)蛇床子(三兩)肉蓯蓉(酒浸切焙四兩)石斛(去根)黃耆(剉)續斷
五味子萆薢兔絲子(酒浸别焙)地骨皮五加皮
卷柏(各二兩半)
右為細末煉蜜和丸如梧桐子大每服二十丸温酒
下空心食前服
補腎丸治虛勞腎氣虛足膝腰痛陽氣衰弱小便數
囊冷濕尿有餘瀝精自出陽痿不起悲恚消渴
麥門冬(去心焙)遠志(去心)乾薑(炮)防風(去义)桂(去麄皮)萆薢
烏喙(炮裂去皮臍)枸把根牛膝(去苖酒浸切焙)萎蕤防葵
肉蓯蓉(酒浸切焙)棘刺兔絲子(酒浸一宿别搗)厚朴(去麄皮生姜汁)
(炙)石龍芮山芋(各等分)
右為末煉蜜和鷄子白為丸如梧桐子大每服十丸
食前温酒下加至二十丸日三
豬肝丸治腎虛勞氣腰胯疼痛脚膝無力耳中虛鳴
夜多小便飲食减少女人血勞面色萎黃心腹刺痛
經脉不利
豬肝(一具去膜切以米醋二斗煮令極爛)柴胡(去苖)澤瀉㯽榔(剉)附
子(炮裂去皮臍)熟乾地黃(焙)當歸(炙剉各二兩)蜀椒(去目及閉口者)
(炒出汗)桃仁(去皮尖雙仁炒令黃研)蒺藜子(炒去角)牛膝(酒浸切焙)木
香秦芁(去苖土)桂(去麄皮)蕪荑(炒)乾薑(炮)黃連(去鬚炒各)
(一兩)
右除豬肝外擣羅為末取肝入砂盆内研爛同藥末入
臼内搗三五千下滴餘醋并熟蜜和拌衆手丸如梧
桐子大每服四十丸空心温酒下
肉蓯蓉丸治腎勞心忪乏力夜多夢泄肌瘦發熱口
内生瘡臍腹冷痛
肉蓯蓉(酒浸切焙一兩)巴戟天(去心半兩)石斛(去根半兩)牛膝(酒浸切焙)
附子(炮裂去皮臍)羌活(去蘆頭各一兩)桔梗(炒)遠志(去心)萆薢
獨活(去蘆頭)枳殼(去穰麺炒)黃耆(剉各半兩)熟乾地黃(焙)當歸
(切焙各一兩)海桐皮(剉一分)
右為末煉蜜和丸如梧桐子大每服二十丸米飲或
温酒下食前服
磁石丸(出聖惠方)治腎虛勞損卧多盜汗小便餘瀝隂濕
痿弱名曰勞極宜服
磁石(燒醋淬七遍細研水飛)五味子鹿茸(去毛塗酥炙令黃)兔絲
子(酒浸一宿焙乾别𢷬為末)蛇床子車前子白茯苓桂
心肉蓯蓉(酒浸一宿刮去皺皮炙乾)黃耆(剉)防風(去蘆頭)陽起
石(細研水飛過)附子(炮裂去皮臍)山茱萸熟乾地黃(各一兩)
右為末煉蜜和搗三五百杵丸如梧桐子大每日空
心以温酒下三十丸漸加至四十丸晩食前再服
茯苓散治腎勞虛損羸乏欬逆短氣四肢煩疼耳鳴
骨間熱小便赤色腰背疼痛無力
白茯苓人參(去蘆頭)甘草(炙微赤剉)防風(去蘆頭)黃耆(剉)
芎藭麥門冬(去心)當歸牛膝(去苖)五味子(各一兩)白
芍藥磁石(搗碎水淘去赤汁各一兩)羚羊角屑(半兩)地骨皮(三分)
桂心(半兩)
右為散每服四錢以水一中盞煎至六分去滓空腹
及晩食前温服
羊腎湯(出聖惠方)治腎勞虛寒面腫垢黑腰脊痛不能久
立屈伸不利夢悟驚悸上氣小腹裏急痛引腰脊四
肢苦寒小便或白濁宜服
當歸人參(去蘆頭)白芍藥(各一兩)熟乾地黃(一兩)黃耆
(半兩剉)杜仲(去麄皮炙令黃炒)芎藭遠志(去心)白茯苓石
斛(去根剉)五味子桂心續斷(各一兩)麥門冬(一兩半去)
(心焙)磁石(三兩搗碎水淘去赤汁)
右為散每服用羊腎一對切去脂膜以水一大盞半
煎至一盞去腎下藥末五錢入生薑半分棗三枚煎
至五分去滓空心及晩食前温服
杜仲散(出聖惠方)治腎勞腰脊疼不可俛仰屈伸
杜仲(去麄皮炙令黃剉)生乾地黃當歸(各一兩)丹參赤
茯苓芎藭續斷五加皮牛膝(去苖)桂心
枳殼(麸炒微黃去穣各半兩)甘草(炙微赤剉)羚羊角屑(各一分)
右為散每服四錢以水一中盞入淡竹茹一分生薑
半分煎至六分去滓食前温服
羊腎湯(出聖惠方)治腎勞虛損面黑耳聾腰脚疼痛小便
滑數宜服
磁石(搗碎水淘去赤汁)白茯苓桂心石菖蒲附子
(炮裂去皮臍)五味子當歸芎藭石斛(去根剉)桑螵
蛸(微炒各半兩)杜仲(去麄皮炙令微黃剉各半兩)
右為散每服用羊腎一對切去脂膜以水一大盞半
煎至一盞去腎下藥末半兩入生薑半分煎至五分
去滓空腹温服晩食前再服
黃耆散(出聖惠方)治腎勞虛損耳聽無聲四肢滿急腰背
轉動強難宜服
黃耆(剉)磁石(搗碎水淘去赤汁各二兩)白茯苓澤瀉薯蕷
牛膝(去苖)羚羊角屑杜仲(去麄皮炙令微黃剉)熟乾地黃
沉香(各一兩)鼈甲(一兩半塗醋炙令黃去裙襴)甘草(半兩炙微赤剉)
右為散每服三錢以水一中盞入生薑半分煎至六
分去滓食前温服忌生冷油膩莧菜
鼈甲散(出聖惠方)治腎勞熱四肢腫滿小腹急痛顔色黑
黃關格不通宜服
鼈甲(二兩塗酥炙令微黃去裙襴)赤芍藥桂心漢防己
赤茯苓木通(剉)枳殼(麸炒微黃去穣各三分)羚羊角屑
澤瀉(各半兩)前胡(去蘆頭)桑根白皮(剉)大麻仁(各一兩)
右為散每服四錢以水一中盞煎至六分去滓食前
温服忌莧菜
蛇床子丸治腎勞隂下生瘡濕痒
蛇床子(炒三分)續斷山芋肉蓯蓉(酒浸切焙)桑寄生
附子(炮裂去皮臍)遠志(去心)兔絲子(酒浸一宿别搗)莨菪子(酒浸令芽)
(生新芁土炒各半兩)
右除兔絲子外搗羅為末拌勻煉蜜和丸如梧桐子
大每服二十丸空腹鹽湯下
海藻丸治腎勞陽氣虛乏隂囊腫痒
海藻(洗去醎炙一兩)肉蓯蓉(酒浸切焙)天雄(炮裂去皮臍)蘹香子(炒各)
(三分)木香沉香(剉)牡蠣(煆)牛膝(酒浸切焙)硫黃(研各半兩)
右為末煉蜜和丸如梧桐子大每服空腹鹽湯下二
十丸日午再服
兔絲子丸(出聖惠方)治腎虛勞損腰疼少力補益駐顔宜
服
兔絲子(酒浸三日曝乾别搗三兩)車前子鹿茸(去毛塗酥炙令微黃)肉
蓯蓉(酒浸一宿刮去皺皮炙乾)桂心附子(炮裂去皮臍)牛膝(去苖各二)
(兩)杜仲(三兩去麄皮炙令黃剉)熟乾地黃(五兩)
右為末煉蜜和搗三五百杵丸如梧桐子大每服空
心及晩食前以温酒下三十丸
鼈甲湯療腎勞熱四肢腫急小腹滿痛顔色黑黃關
格不通
鼈甲(炙)麻黃(去節)升麻前胡羚羊角屑黃芩
(各三兩)薤白(切升)桑根白皮(五兩)香豉(一升熬綿别)
右切以水一斗煮取三升去滓分三服忌莧菜
乾地黃散(一名地黃湯出聖惠方)治腎勞實熱脹滿四肢黑色
耳聾多夢見大水腰脊離解宜服
生乾地黃(二兩)赤茯苓玄參石菖蒲人參(去蘆)
(頭)黃耆(剉各一兩)遠志(去心甘草煮)甘草(炙微赤剉各半兩)
右為散每服三錢水一中盞煎至六分去滓食前温
服
羊腎湯治腎勞虛損寒熱耳鳴好唾善欠腰脚痿弱
(方見本門腎虛類羊角補腎湯下)
遠志丸治腎勞虛損夢寤驚悸小腹拘急面色黧黑
小便白濁腰脊疼痛
遠志(去心)桂(去麄皮)杜仲(去麄皮炙)枳殼(去麄麸炒)白茯苓(去黑皮各)
(半兩)熟乾地黃(焙)兔絲子(酒浸一宿别搗各一兩)
右除兔絲子外搗羅為末和勻煉蜜和丸如梧桐子
大每服三十丸空腹温酒下
磁石湯治腎勞虛寒飢不欲食面色黧黑
磁石(煆醋淬五七遍一兩半)黃耆(剉三分)杜仲(去麄皮炙一兩)白石英
(碎一兩一分)五味子(炒一兩)白茯苓(去黑皮三分)白术(一兩半)
右麄搗篩每服五錢水一盞半煎一盞去滓食前温
服日再
胡黃連散治虛勞嗜慾過傷腎氣衰竭欬嗽唾涎瘦
弱不能食
胡黃連獺肝(炙)蕪荑仁(焙)秦艽(去苖土)白术(剉各一分)
柴胡(去苖)鼈甲(去裙襴醋炙各半兩)
右為散每服三錢取豬腎一隻小便一合别酒二合
沸浸小便與腎入藥以椀盖候通口即服豬腎不用
黃耆飲治腎勞盜汗噓吸少氣
黃耆白术白茯苓(去黑皮)五味子(各一兩半)熟乾地
黃(焙)牡蠣(煆各二兩)大棗(七枚去核)
右㕮咀每服五錢水一盞半煎至八分去滓食前温
服日三
補虛杜仲丸治腎虛勞損腰疼少力
杜仲(去麄皮)桂(去麄皮)枳殼(去穣麸炒)白茯苓(去黑皮各一兩)乾薑
(炮半兩)兔絲子(酒浸一宿别搗)遠志(去心各二兩)
右為末煉蜜和丸如梧桐子大每服三十丸食前温
酒或棗湯下
五味子丸治腎勞虛損精氣不足面黑耳聾小便白
濁
五味子白茯苓(去黑皮)車前子巴戟天(去心)肉蓯
蓉(酒浸切焙)兔絲子(酒浸一宿别搗各一兩)
右為末煉蜜和杵三二百下丸如梧桐子大每服三
十丸空腹晩食前温酒下
蓯蓉丸治腎勞氣虛筋骨羸弱腹中急痛
肉蓯蓉(酒浸切焙)葫蘆巴乾薑(炮)牛膝(酒浸切焙各一兩)蘹
香子(炒)木香(各一分)
右為末醋煮麺糊和丸如梧桐子大每服二十丸食
前温酒送下
補益乾地黃丸治腎勞精氣滑泄
熟乾地黃(三兩)鹿茸(去毛酥炙)遠志(去心)山茱萸(各一兩半)蛇床
子(半兩)兔絲子(酒浸别搗二兩)
右為末煉蜜和丸如梧桐子大每服三十丸食前酒
下
桃仁湯治腎勞虛損心腹脹滿骨節煩疼
桃仁(湯浸去皮尖雙仁麸炒二兩)白术(一兩)芎藭附子(炮裂去皮臍各)
(三分)蓽澄茄(半兩)
右剉如麻豆每服二錢水一盞入生薑三片鹽少許
同煎取七分去滓食前稍熱服日三
兔絲子丸治腎勞嚢濕生瘡陽痿失精小便頻數
兔絲子(酒浸别搗)牡蒙柏子仁蛇床子(炒)肉蓯蓉
(酒浸切焙各一兩)
右為末煉蜜丸如梧桐子大每服二十丸空腹温酒
下日午再服
伸煮散治腎勞熱妄怒腰脊不可俛仰屈伸
丹參牛膝葛根杜仲乾地黃甘草
猪苓(各二兩半)茯苓遠志子苓(各一兩十八銖)五加皮
石膏(各三兩)羚羊角生薑橘皮(各二兩)淡竹葉(鴨子)
(大)
右治下篩為粗散以水三升煮兩方寸七帛裹之時
用動取八合為一服日二服
羊腎湯(本草)主腎勞損精竭
右炮羊腎一雙去膜細切於豉汁中以五味米揉如
常法作羹食作粥亦得
夫一切男子骨蒸之氣初在臟腑則腎先受之腎既受
邪即小便餘瀝夜夢不祥遺精繼出下部無力脚膝沉
重兩足冷口無滋味精神不足凡腎之所生百般病候
即宜先服通肺藥使金氣通利能下生於腎然後喫腎
邪藥則人無不安也若是虛勞五臟之氣亦皆不足即
更不消喫肺藥喫腎藥諸方也
治腎受勞氣上焦壅熱下部無力宜先喫通肺氣藥使
金能生水方(楊子建萬全護命方)
桑白皮(半兩)貝母(去心)桔梗杏仁紫蘇葉麻黃
(去根)柴胡(去毛)牡丹皮(去心)前胡(去毛)紫苑(各一分)蒼术(三銖)
右細杵羅為末每服二錢水一盞生薑一片同煎一
二沸食後臨卧去滓熱喫餘滓重煎再喫
治腎受邪氣先喫觧利肺藥了後喫此觧腎勞去邪氣
方食後喫肺藥空心喫腎藥(楊子建萬全護命方)
續斷茯苓天靈盖(蘇炙黃黑色)黃茋杜仲(去皮)鼈
甲(醋炙黃色)萆薢牛膝芎藭(各一兩)羌活木香(各一)
(分)枳殼(只用青四銖)柴胡(去毛)麝香(各五銖)
右細杵羅為末了入麝香同研令均細以童子小便
三分蜜七分對煉丸如梧桐子大每服空心鹽湯下
三十丸
治腎受邪氣既喫逐腎邪藥了又當喫保心氣藥莫令
腎邪干心(楊子建萬全護命方)
甘松沉香木香甘草(各三銖)桑寄生茯苓
鼈甲(醋炙各半兩)麥門冬(去心)柴胡(去毛)牡丹皮(去心)人參(各一)
(分)
右細杵羅為末每服二錢水二盞煎一二沸瀉出食
後去滓喫
加减腎氣丸(德告堂)治勞傷腎經腎水不足心火自炎
口舌焦乾多渴而利精神恍惚面赤心煩腰痛脚弱
肢體羸瘦不能動止
山茱萸(取肉)白茯苓(去皮)牡丹皮(去木)熟地黃(酒蒸)五味子
(各二兩)澤瀉鹿角(鎊)山藥(剉炒各一兩)沉香(不見火)官桂
(不見火各半兩)
右為末煉蜜丸如梧桐子大每服五十丸鹽湯或米
飲送下
腎寒(附論)
夫腎寒者足脛微弱腰重小腹脹滿氣上搶心痛引脇
下是也此由腎臟虛弱陽氣不足為寒氣所中元臟不
和而成故名曰腎寒
方
巴戟丸(聖濟緫錄)治腎臓虛冷中寒臍腹急痛小便頻數
面色昏濁
巴戟天(去心)兔絲子(酒浸别搗焙)乾薑(炮)牛膝(酒浸切焙)桂(去麄)
(皮各一兩)熟乾地黃(焙)肉蓯蓉(酒浸切焙各二兩半)五味子附
子(炮裂去皮臍各一兩半)黃耆(剉一兩三分)牡蠣(煆半兩)白术(二兩)
右為末煉蜜和丸如梧桐子大每服空心食前温酒
送下三十丸
巴戟丸(聖濟緫錄)治腎虛中寒氣補下元
巴戟天(去心)乾薑(炮)沉香(剉)附子(炮裂去皮臍)木香桂
(去麄皮)肉蓯蓉(酒浸切焙)蘹香子(炒)牛膝(酒浸切焙各半兩)硼砂
(一分將水飛過别研)
右為末豬腎一對温紙裹煨熟薄切作片入鹽一分
無灰酒少許同研爛和藥末為丸如梧桐子大每服
空心日午臨卧鹽湯或温酒下三十丸
木香丸(聖濟緫錄)治腎中寒氣臍腹冷疼腰脚痠痛筋脉
拘急温經
木香葫蘆巴(炒)補骨脂(炒)巴戟天(去心)蘹香子(炒)
桂(去麄皮)艾葉(炒)附子(炮裂去皮臍)青橘皮(去白焙各一兩)
右為末煉蜜和丸梧桐子大每服二十丸空心日午
臨卧温酒或鹽湯下加至三十丸
蘹香子丸(聖濟緫錄)治腎臟虛弱中寒攻腰腹滿痛手足
微冷
蘹香子(炒)木香桂(去麄皮)乾薑(炮)蓬莪术(煨剉)桃仁
(去皮尖雙仁研膏各三分)萊菔子(炒半兩)厚朴(去麄皮半生剉半用水姜汁炙一兩)
青橘皮(湯浸去白焙半兩)
右除桃仁外㨶羅為末入桃仁膏研勻酒煮麺糊為
丸如梧桐子大每服二十丸温酒下空心服
當歸丸(聖濟緫錄)治腎中寒臍腹冷疼腰脇拘急
當歸(切焙一兩)乾薑(炮半兩)附子(炮裂去皮臍一兩)白术(二兩)楮實
(煨取肉一兩)木香(半兩)桂(去麄皮半兩)
右為末醋煮麺糊為丸如梧桐子大每服二十丸艾
湯下空心食前日三服
煨腎散(聖濟緫錄)治腎中寒邪氣海虛冷腰脚重痛小便
頻數
蘹香子(炒)蓽澄茄巴戟天(去心各一兩)乾薑(炮)附子
(炮裂去皮臍各半兩)蜀椒(去目并閉口炒出汗)桂(去麄皮各三分)
右為散每服二錢用羊腎一對批破糝藥在内入鹽
葱椒各少許濕紙包煨熟空心細嚼温酒下
温腎散(聖濟緫錄)治腎臟虛憊為寒邪所中腰背拘急臍
腹冷痛
桂(去麄皮)附子(炮裂去皮臍各一兩)青橘皮(湯浸去白焙)乾薑(炮各半兩)
木香(一分)
右為散每服二錢用羊腎一對去筋膜切開入藥濕
紙裹慢火煨熟細嚼温酒下空心食前服
生陽丹(一名五緯丸)治腎虛臓氣寒(方見諸虛門補虛治風類)
治腰腎冷并助陽氣(出本草)
以蟾蜍眉酥和牛酥摩傅腰眼并隂囊又以吳茱萸
苖汁調炒傅之
腎脹(附論)
夫腎脹之病腹滿引背央央然腰髀痛者是也盖腎主
腰脚其經属足少隂與足太陽為表裏腎經所過抵少
腹膀胱經夫内過髀樞循脾外是動則病髀不可以曲
令寒氣積於腎經不得宣通故氣留而為脹也
方
蘹香子散(聖濟緫錄)治腎脹氣攻腰腹痛
蘹香子(炒)桃仁(炒去皮尖雙仁)乾薑(炒)甘草(炙剉)肉桂(去麄皮)
熟乾地黃(焙)石斛(去根剉)杜仲(去麄皮切焙)
右等分𢷬羅為散每服二錢温酒調下空心食前
八味丸治腎虛冷氣攻腰腹痛温腎經消脹滿(方見諸虛)
(門補虛目精類)
温經湯(聖濟緫錄)治腎虛脹寒氣不宣利攻腹内及背腰
脊髀痛
附子(炮裂去皮臍)杜仲(去麄皮切炒)牛膝(酒浸别焙各一兩)乾薑(炮)
桂(去麄皮)續斷補骨脂(炒各三分)
右㕮咀每服三錢水一盞生薑二片煎至七分臨熟
入鹽一捻去滓空心食前温服
萆薢丸(聖濟緫錄)治腎虛脹氣攻腰腹髀痛
萆薢(剉)熟乾地黃(焙)天雄(炮裂去皮臍各一兩)桂(去麄皮)蜀椒
(去目并閉口炒出汁)細辛(去苖葉)續斷(剉各三分)
右為末煉蜜和丸如梧桐子大每服三十丸温酒或
鹽湯下空心日午夜卧各一
鹿茸丸(聖濟緫錄)治腎脹虛寒痛引臍腹腰髀
鹿茸(去毛酥炙半兩)桂(去麄皮三分)黃耆(剉)澤瀉芍藥桑
寄生補骨脂(炒各一兩)
右為末煉蜜和丸如梧桐子大每服三十丸空心温
酒或鹽湯下
腎著(附論)
夫腎著之病形如水狀其人不渴小便自利飲食如故
惟身體及腹重如帶數千錢腰以下冷如坐水中盖腎
經虛弱外受風冷内有水濕風水相搏内著於腎故成
此病或有作勞汗出衣裏冷温久久得之者以濕氣著
而不去故名腎著也
杜仲酒(出千金方)治腎著腰中疼痺沉重兼治五種腰疼
杜仲(去麄皮鹽水炙)乾薑(炮)熟乾地黃(焙)萆薢羌活(去蘆)
(頭)天雄(炮裂去皮臍)桂(去麄皮)蜀椒(去目并閉口者炒出汗)芎藭
秦芁(去苖土)烏頭(炮裂去皮臍)細辛(去苖葉各三兩)五加皮石
斛(去根各五兩)續斷栝樓根地骨皮(去土)桔梗(炒)甘
草(炙)防風(去皮各一兩)
右㕮咀用酒二斗浸四宿每服一盞不拘時飲常令
酒力相續為效
腎著散(聖濟緫錄)治腰背疼重小腹拘急小便利耳聾脚
冷
羊腎(一對作脯令燥炙之)磁石(醋淬一兩半)人參(二兩)桑根白皮(炙剉)
防風(去义)天雄(炮裂去皮臍)玄參赤茯苓(去黑皮各三兩)續斷
(一兩三分)熟乾地黃(焙一兩)阿膠(炒燥林臺作白膏)肉蓯蓉(酒浸切焙)
乾漆(炒煙出)龍骨天門冬(去心焙各半兩)
右為散每服三錢煎大麥湯調下食前服
麻黃湯(出聖濟緫錄)治腎著腰冷腹重痛脚膝無力
麻黃(去根節)附子(炮裂去皮臍)木香芎藭羌活(去蘆頭)
當歸(剉未炒)㯽榔(剉)防風(去义)牛膝(去苖酒浸焙炒)天麻(剉)人
參赤茯苓(去黑皮各一兩)
右㕮咀每服三錢水一盞生薑三片棗二枚擘同煎
至七分去滓温服
腎著散(出千金方)治證與後腎著湯同
杜仲桂心(各三兩)甘草澤瀉牛膝乾薑(各二)
(兩)白术茯苓(各四兩)
右治下篩為粗末散一服三方寸七酒一升煮五六
沸去滓頓服日再
七勝丸(出聖濟緫錄)治腎著腰冷痺腹急痛脚膝疼不可
行脚氣等疾
威靈仙(去土)當歸(酒浸切焙)附子(炮裂去皮臍)天麻(各一升)桂(去麄)
(皮)牛膝(去苖酒浸焙)乾薑(炮各半斤)
右為細末酒煮麺糊丸如梧桐子大每服二十丸温酒
下日二夜一
丹參丸(出聖濟緫錄)治腎著腹重痛腰冷痺
丹參(洗)杜仲(去麄皮切炒)牛膝(去苖酒浸切焙)續斷(各三兩)桂(去麄)
(皮)乾薑(炮各二兩)
右為細末煉蜜丸如梧桐子大每服三十丸温酒下
無時
桑寄生散(出千金方)治腎著
桑寄生(洗切)牡丹皮(洗切)鹿茸(去毛酥炙)桂(去麄皮各一兩)
右為細散每服二錢七温酒調下
腎著湯(出千金方)腎著之為病其人身體重腰冷如水洗
狀不渴小便自利飲食如故是其證也從作勞汗出
衣裏冷濕久久得之腰以下冷痛腰重如帶五千錢
(一名甘草湯)
甘草(二兩)乾薑(三兩)茯苓白术(各四兩)
右㕮咀以水五升煮取三分分三服腰中即温又治
體虛甚效
治内外腎釣痛(出本草)
用吳茱萸同鹽研窨之神驗乾則浸窨
腎臓積冷氣攻心腹疼痛(附論)
夫腎臓積冷氣攻心腹痛者腎虛寒冷之氣又積於内
陽氣不足其經厥逆上干心絡與正氣交擊故令心腹
痛也
方
鹿茸丸(出王氏博濟方)治腎臓虛積冷氣攻心腹疼痛及膀
胱氣痛
鹿茸(酒浸炙去毛)肉蓯蓉(酒浸切焙各二兩)人參補骨脂(炒)
石斛(去根)木香白术(炒)厚朴(去麄皮生姜汁炙)牛膝(去苖切酒)
(浸焙)續斷蘹香子(炒)當歸(切焙)芎藭附子(炮裂去皮臍)
熟乾地黃(焙)桂(去麄皮)蓽澄茄澤瀉㯽榔(剉)陳
橘皮(去白焙)桃仁(去皮尖雙仁炒)巴戟天(去心)五味子(各一兩)赤
石脂(研)龍骨(研)蜀椒(去目及合口者炒出汗各半兩)
右為末煉蜜丸如梧桐子大每服二十丸加至三十
丸温酒或鹽湯下
蛜&KR1417;丸(出聖惠方)治腎臓積冷氣攻心腹疼痛四肢逆冷
面色青黃或時嘔吐不思飲食
蛜&KR1417;木香當歸(剉微炒)附子(炮裂去皮臍)硼砂蘹
香子(各三分)肉桂(去皺皮)硃砂(細研)陽起石(酒煮半日細研水飛過)
阿魏(麺裹煨麺熟為度)自然銅(細研)㯽榔乾薑(炮裂剉)磁石
(燒醋淬七遍搗碎細研水飛過)桃仁(湯浸去皮尖雙仁麺炒微黃各半兩)硫黃(一兩半)
水銀(一兩)
右為末將硫黃水銀同結為砂子細研入諸藥末和
勻醋煮麺糊和搗三二百杵丸如菉豆大每服不計
時候以熱酒下二十丸
硼砂丸(出聖惠方)治腎臓積冷下焦久虛邪冷氣攻心腹
疼痛汗出口乾隂縮聲散手足逆冷
硼砂(一兩細研)乾蠍(微炒)蘹香子自然銅(細研)肉荳䓻(去殼)
磁石(燒醋淬七遍搗碎水飛過各三分)阿魏(研)桃仁(湯浸去皮尖雙仁麸炒微)
(黃)青橘皮(湯浸去白穣微炒)木香白附子(炮裂)安息香
川烏頭(炮裂去皮臍)附子(炮裂去皮臍各半兩)
右為末入研了藥令勻以醋煮麺糊和丸如梧桐子
大每服不計時候以生薑酒下十丸至十五丸
牛膝丸(出聖濟緫錄)治腎臓虛冷氣攻心腹疼痛及腰膝
冷痺眼花耳鳴四肢沉重食减色昏
牛膝(去苖切酒浸焙)附子(炮裂去皮臍)補骨脂(炒)桂(去麄皮)萆薢
當歸(切焙)山茱萸芎藭石斛(去根)續斷細辛(去苖)
(葉)木香(炮各半兩)
右為末煉蜜為丸如梧桐子大空心温酒下三十丸
沉香阿魏丸(出聖濟緫錄)治腎臓風虛勞氣奔衝悶亂
沉香(剉)阿魏(研)桃仁(湯浸去皮尖雙仁炒研)㯽榔(剉)蓬莪术
(炮剉各半兩)青橘皮(去白米醋浸)吳茱萸(醋炒)青木香蘹香
子(炒各一分)硼砂(三兩細研湯泡紙濾取清入銀石器内煎成霜研入藥)
右為末煉蜜為丸如梧桐子大每服二十丸炒生薑
鹽湯下
白荳蔲散(出聖惠方)治腎臓積冷氣攻心腹疼痛兩脇脹
滿不飲食
白荳蔲(去皮)蘹香子㯽榔木香附子(炮裂去皮臍)
青橘皮(湯浸去白穣焙)硫黃(細研各半兩)乾薑(炮裂剉)吳茱萸(湯浸)
(七遍焙乾微炒各一分)
右為散不計時候以熱酒調下一錢
硫黃丸(出聖惠方)治腎臓積冷氣攻心腹疼痛面色青黃
四肢逆冷
硫黃(細研飛過)㯽榔木香附子(炮裂去皮臍)桂心葫
蘆巴吳茱萸(湯浸七遍焙乾炒令熟各一兩)乾薑(炮裂剉半兩)蘹香
子(二兩)
右為末用醋煮軟飯和搗百餘杵丸如梧桐子大每
服不計時候以熱酒下二十丸
沉香飲(出聖濟緫錄)治腎臓積冷氣攻心腹痛四肢逆冷
不思飲食或吐冷沬面青不樂
沉香芍藥(洗焙)㯽榔(剉)青橘皮(浸去白切焙)附子(炮裂去皮)
(臍)蘹香子(炒各一兩)桂(去麄皮)吳茱萸(湯洗焙乾炒各半兩)
右㕮咀每服三錢水一盞煎至七分去滓不拘時温
服
葫蘆巴丸(出聖濟緫錄)治腎臓虛積冷氣攻心腹疼痛冷
汗出四肢少力面色黧黑
葫蘆巴(炒)山芋澤瀉(各一兩)吳茱萸(湯洗焙乾)乾薑(炮)
當歸(切焙)牡蠣粉附子(炮裂去皮臍各半兩)
右為末酒煮麺糊和丸如梧桐子大每服三十丸空
心食前温酒下
附子煎(出聖濟緫錄)治脾腎虛冷臍腹冷痛大便時泄腹
脹羸瘦
附子(炮裂去皮臍)訶梨勒皮甘草(剉)牛膝(切各一兩)硫黃
(舶上者碎)蘹香子(炒)乾薑(各半兩)
右先將硫黃甘草内絹袋扎頭次將諸藥麄搗銀石
器内以水一斗慢火同煎不得入生水頻看候煎至
一大碗汁取出濾去滓分作四盞每日空心一盞温
米飲調下即用飯壓之如欲丸甘草不用搗諸藥為
末煉蜜丸如梧桐子大生薑鹽湯下十丸至十五丸
亦得
木香煎(出聖惠方)治腎臓積冷氣攻心腹疼痛發歇不定
木香桂心青橘皮(湯浸去白穣炒)附子(炮裂去皮臍)桃仁
(湯浸去皮尖雙仁麸炒微黃各一兩)乾蠍(微炒)阿魏(麺裹煨麺熟為度各半兩)
右搗細羅為散用童子小便二大盞煎藥成膏收於
不瀋器中每服不計時候以熱生薑酒調下一茶匙
阿魏丸(出聖惠方)治腎臟積冷氣攻心腹疼痛不可忍
阿魏(麺裹煨麺熟為度)硼砂自然銅(細研各一分)桃仁(湯浸去皮)
(尖雙仁麸炒微黃)木香乾蠍(微炒)白礬(燒灰各半兩)
右為末用醋煮麺糊和丸如菉荳大每服以生薑熱
酒下二十丸不計時候服
硼砂丸(出聖濟緫錄)治腎臓積冷氣攻心腹疼痛不止
硼砂(研)木香(各半兩)楝實(剉)蓬莪术(炮)烏頭(炮裂去皮臍各)
(一兩)桃仁(三十枚湯浸去皮尖雙仁研膏)
右搗羅五味為末入桃仁同研令勻酒煮麺糊和丸
如菉豆大每服三十丸生薑鹽湯下温酒亦得
附子丸(出聖濟緫錄)治腎臓虛冷心腹疼痛小便滑數耳
鳴目暗
附子(炮裂去皮臍二兩)巴戟天(去心)龍骨(研)蘹香子(炒各一兩)乾
薑(炮三分)木香(半兩)
右為末酒煮麺糊丸如梧桐子大每服二十丸鹽湯
或温酒任下空心食前服
補骨脂丸(出聖濟緫錄)治腎臟虛冷氣攻心腹疼痛臍下
㽲刺腰膝沉重行步無力不思飲食
補骨脂(炒二兩)葫蘆巴(炒)青橘皮(去白炒)蘹香子(炒各一兩)
沉香(半兩)㯽榔(剉三分)
右為末煉蜜為丸如梧桐子大每服二十丸温酒或
鹽湯下空心食前服
巴戟丸(聖濟緫錄)治腎臓久虛心腹冷痛飲食無味腰膝
痠疼煩憊少力時多夢洩耳内虛鳴
巴戟天(去心)補骨脂(炒)蘹香子(舶上者炒)木香(各半兩)桂(去麄)
(皮)附子(炮裂去皮臍鹽炒各一兩)
右為末用酒煮麺糊為丸如梧桐子大每服二十丸
空心食前温酒或鹽湯任下
沉香飲(聖惠方)治腎臟虛冷氣攻心腹疼痛腰背急強
少思飲食身熱足冷
沉香葫蘆巴(剉炒)棟實(去核炒)蘹香子(炒)木香附
子(炮裂去皮臍切各半兩)
右㕮咀每服三錢水一盞酒三分同煎七分去滓空
腹温服
沉香散治腎臓虛積冷氣攻心腹疼痛四肢逆冷不
思飲食
沉香㯽榔青橘皮(湯浸去穣焙各一兩)蘹香子(炒)吳茱
萸(湯浸七遍焙乾微炒各半兩)附子(一兩半炮裂去皮臍)
右為散每服不計時候以熱酒調下一錢
硼砂散(聖惠方)治腎臟積冷氣攻心腹疼痛喘促悶亂
欲絶或出冷汗
硼砂木香青橘皮(湯浸去白穣焙)桂心蓽澄茄(各一)
(兩)蘹香子(二兩)
右為散每服以生薑汁少許熱酒一中盞攪和令勻
調下一錢不計時候服
木香散(聖惠方)治腎臟積冷氣攻心腹疼痛或吐冷沬
不思飲食
木香丁香乳香蘹香子硫黃(細研入各半兩)桂
心(三分)
右搗細為散入研了藥令勻每服以炒生薑熱酒調
下一錢不計時候服之
雄黃丸(聖惠方)治腎臟積冷氣攻心腹疼痛氣欲絶
雄黃硃砂(各一分)黃丹(半兩)麝香(一錢)巴豆(十粒去皮心研紙裹)
(壓去油)
右藥同研如粉用軟飯和丸如菉豆大每服不計時
候以熱酒下五丸
硫黃丸(聖惠方)治腎臓虛冷氣攻心腹㽲痛狀如錐刀
所刺宜服此方
硫黃(一兩細研水飛過)硃砂(細研水飛過)木香續香子(各一分)
硼砂(半兩)
右搗羅為末都研令勻用軟粟飯和丸如梧桐子大
每服不計時候以熱酒下二十丸
天雄丸(出聖濟緫錄)治腎臓虛積冷氣攻腹疼痛少力行
步艱難不思飲食
天雄(炮裂去皮臍二兩)蘹香子(炒)山芋蜀椒(去目及合口者炒出)
(汗各一兩)
右為末用羊腎一對切去皮膜細研酒麺同煮成膏
候冷拌前藥為丸如梧桐子大每服二十丸至三十
丸温酒鹽湯任下空心食前服
麝香丸治腎臓積冷氣攻心腹疼痛頻發不止
麝香(細研)阿魏(麺裹煨麺熟為度各半兩)乾蠍(三分微炒)桃仁(五十枚湯浸去)
(皮尖雙仁麸炒微黃)
右為末煉蜜和丸如菉豆大每服不計時候以熱酒
下二十丸
硼砂丸(聖惠方)治腎臓積冷氣攻心腹疼痛面青足冷
宜服
硼砂(二兩)桃仁(一兩湯浸去皮尖雙仁研如膏)
右先以酒一小盞煎硼砂十餘沸候消化澄濾取清
去砂石後却入銚子内與桃仁膏旋旋添酒煎約入
酒一大盞已来煎成膏用蒸餅末和丸如梧桐子大
每服不計時候以熱酒下二十丸
玉粉丹(出本草經驗方)治元臟氣發久冷腹痛虛瀉
生硫黃(五兩)青鹽(一兩)
右細研以蒸餅為丸如菉豆大每服五丸熱酒空心
服以食壓之
綠玉丹(出惠聖方)治腎臟積冷氣攻心腹疼痛不可止
青古錢三十文燒醋淬七遍後於净地上徧糝硼砂
末二兩令勻用盆子合二七日刮取硼砂研為末用
熱醋浸蒸餅和丸如菉豆大每服不計時候以熱生
薑酒下五丸或七丸
補骨脂丸(出王氏博濟方)治脾腎久冷積氣成塊或發疼痛
補暖
大木瓜(一斤去皮穣入硼砂一兩去砂石蒸令熟爛)補骨脂(炒)蘹香子
薯蕷官桂(去皮)青橘皮(去白)木香㯽榔(已上各一兩)荆
三稜(半兩醋浸一宿炒令黃)肉豆蔲(去殼半兩)
右為末以木瓜為丸如梧桐子大空心鹽湯温酒任
下二十丸
二氣散(出朱氏集驗方)治腎經停冷氣滯力弱
大附(一隻生用不去皮臍切作三分為片子令薄)大茴香(六兩净洗過濾乾分作三)
(分每分二兩)
第一度用附子一分茴香二兩一分同炒令茴香黃
色香熟用瓦瓶盛貯厚紙封盖安在冷處一宿次日
除附子以茴香為末空心鹽酒調下第二度如第一
度分兩炒法存性皆如之但次早除附子一半其一
半附子同茴香為細末如前法服之
第三度凡分兩炒法存性皆如前二度之法但次早
全用附子同茴香為細末亦如前法服之外餘一分
半附子又可合别藥用
普濟方卷三十
