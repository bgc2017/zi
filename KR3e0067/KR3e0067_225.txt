普濟方卷二百二十五明周王朱橚撰
諸虛門
補益諸疾(附論)
夫血氣者人之神所以榮養於一身而腎為之本若本
元充實則精與神相感血與氣通流内有所守病安從
來或乖内腎本元虛損則氣血從之動輒生疾故有因
虚而為勞因虚而成積或耳目不能聰明或腰膝不能輕
利或為諸勞宜用方劑以補益之
方
大沉香丸(出德生堂)主辟山嵐瘴氣通飲食厚腸胃令人肥
白填精補髓去渾身走注活經脉徤身體百病不生
順氣寧心
沉香木香丁香白檀香胡桃仁(去皮)枸杞
子大茴香小茴香破故紙(用羯羊番白腸一尺半盛上項)
(藥在内好酒煑熱瓦器内隂乾綿包亦可)葫蘆巴(酒浸五錢同前藥治之)全蝎(去毒)
(炒五錢)穿山甲(酥炙)川楝子(五錢去皮)木通(五錢)肉蓯蓉(五錢去鱗)
(酒浸)遠志(去心五錢)韮子(五錢酒浸)蓮蕊(二錢)川巴戟(五錢酒浸去心)乾
山藥(五錢不蛀者)山茱萸(五錢去核)知母(五錢)仙靈脾(酥炙三錢)青皮
(去白三錢)白茯苓(五錢)牛膝(酒浸三錢)黃精(酒浸五錢)天門冬(去心五錢)
麥門冬(去心)人參熟地黃乳香(另研各五錢)細墨(一錠)
(燒灰五錢)生地黃(五錢)巨勝子(五錢)兔絲子(五錢酒浸帶濕與羣藥同研)
北五味(五錢)陳皮(二錢)
右為細末好酒麵糊丸如梧桐子大每服三十丸至
五十丸空心酒下乾物壓之忌諸血豆粉等冷物
聚寶養氣丹(出危氏方)能治諸虛不足氣血怯弱頭目昏眩
肢節倦怠心志昏憒夜夢失精小便滑數脾胃氣虛
又治諸風癱瘓半身不遂語言謇澁肢體重病寒濕
氣痺或久寒冷泄瀉發瘧寒熱下痢赤白及腸風痔
漏下血不止婦人子腸久冷崩漏帶下五色月候不
調腹脇刺痛血瘕血閉羸瘦乏力並皆治之
代赭石紫石英赤石脂禹餘糧
以上四味各二兩醋淬水飛搜作錠子候十分乾入
沙盒内養火三日鑵子埋地中一宿出火毒入後藥
陽起石(煆)肉荳蔲(麵包煨)鹿茸(酒炙)破故紙(酒炒)鍾乳粉
(研)五靈脂(酒研)茴香(酒炒)栢子仁當歸(酒浸炙)遠志(去心)
(酒炒)没藥(另研)白茯苓附子(炮)胡椒沉香丁香
(剉)木香乳香黃耆(蜜炙)山藥蓯蓉(焙)肉桂
巴戟(各五錢)血竭琥珀硃砂麝香(各三錢)天雄
(炒五錢)
右為末糯米糊丸如梧桐子大留硃砂麝香為衣每
服三十丸空心人參湯或棗湯下婦人醋湯下
腽肭臍丸(出和劑方)主補虛壯氣煖腎祛邪益精髓調脾胃
進飲食悅顔色治五勞七傷真氣虛憊臍腹冷痛肢
體酸疼腰背拘急脚膝緩弱面色黧黑肌肉憔瘦目
暗耳鳴口苦舌乾腹中虛鳴脇下刺痛飲食無味心
常惨戚夜多異夢晝少精神小便滑數時有餘瀝房
室不舉或夜夢思交及一切風虛痼冷並宜服之(方見本門)
(治痼冷類)
養氣丹(出和劑方)能治諸虛百損脾元耗憊真陽不固三焦
不和上實下虛中脘痰飲上攻頭目昏眩八風五痺
或卒暴中風痰潮上膈言語謇澁神昏氣亂狀若癱
瘓及奔豚腎氣上衝胸腹連兩脇澎脹刺痛不可忍
者隂陽上下氣不升降飲食不進面無精光肢體浮
腫五種水氣上衝腰背倦痛夜夢鬼交覺來盗汗胃
冷心疼小便滑數牽引小腹足膝緩弱步履艱難婦
人血海久冷赤白帶下歲久無子及隂毒陽寒面色
青舌卷隂縮難言四肢厥冷不省人事者急服百丸
用生薑大棗煎湯灌之即便回陽命無不活或觸冐
寒邪霍亂吐瀉手足逆冷六脉沉伏唇口青黑腹脇
攻刺及男子陽事痿怯脚膝酸疼臍腹虛鳴大便自
滑兼療膈胃煩壅痰氣虛鳴百不愈者此藥常服取
養真氣生陽遂隂温平漸消磨冷滯尅化飲食使五
臟安寧六腑調暢百病不侵出入道塗宜將此藥隨
行緩急服餌大有功效
禹餘糧石(火煉七次醋淬七次為末)紫石英(煆一次)赤石脂(煆一次各)
(五錢)代赭石(火煉七次醋淬七次為末)磁石(火煉十次醋淬十次)
以上各研為細末又以水研之挹其清者淋之紙上
紙用箕成欲使細末在紙上而水滴在下挹盡而止
既乾各用瓷缾盛貯以鹽水一爐子煆此五藥以紙
灰盖之兩日後火盡灰冷則再煆如此三次埋地坑
内兩日出火毒再研入後藥
附子(炮去皮臍二兩)當歸(酒浸一宿焙乾)肉蓯蓉(洗淨酒浸一宿焙乾一兩五錢)
茴香(炒)破故紙(酒炒香熟)木香(不見火)肉桂(去麄皮)巴戟(鹽湯)
(浸打去心)丁香肉荳蔲(麵裹煨)山藥鹿茸(酥炙)白茯苓
(去皮)沉香遠志(去心各一兩)
以上如法修製同研為末却入後藥
没藥(去沙石研)乳香(另研)五靈脂(去沙石研各一兩)
以上三味入衆藥同研却入
硃砂(或煆或蒸)陽起石(略煨或只用酒煑)鍾乳粉(各一兩)
以上三味另研臨時入
右同為細末用糯米粉煑糊為丸每兩作五十丸隂
乾入布袋内擦令光瑩每服五丸至十丸空心用鹽
酒吞下或薑湯鹽湯或棗湯下亦可婦人艾醋湯吞
下
鐡刷湯(出瑞竹堂)專治男子婦人一切隂寒失精色敗腰膝
疼痛隂乾不止腸風下血痔漏有頭者即散有漏平
痊兼治婦人赤白帶下産後血暈等氣疾
紫稍花(或塊帶蒂者佳)揀肉桂大丁香蛇床子吴
茱萸(各一兩)山茱萸(去核)天仙子蘿蔔子川椒
細辛藊豆(大者白扁者佳)狗脊芎藭甘松天雄
(一個)白檀槐角子白芷沉香蕓薹子香
附子芫花葶藶子巴戟(去心)肉蓯蓉木
香(各三錢)
右為麄末用酸漿水一大碗藥末五錢鹽少許同煎
三五十沸傾在盆内薰之漸通手洗浴如火熱婦人
每日薰浴之能使敗精穢血如黑汁下用藥人自知
青木香(出本草)專主諸衰不足
用崑崙青木香六路訶子皮各二十兩篩末沙糖和
之昔鄭都尉方去沙糖加羚羊角十二兩白蜜丸如
梧桐子煎福酒下三十丸日再其效甚速
開心肥健丸(出本草)
人參一分猪肪一錢酒拌和服一百日後體健髓溢
日誦千言肌膚潤澤去熱風痰
補益(出本草)
以肉蓯蓉刮去鱗甲以酒淨洗去黑汁薄切合山芋
羊肉作羹極美益人食之勝服補藥
玉膏(出本草)能令人體潤主延年
取蟾蜍作膏軟玉如泥以苦酒消之成水此則為膏之
法試老嫩玉石間水飲之長生
石斛丸(出聖惠方)主補虛損利腰膝煖水臟祛風冷強氣力
悅顔色四時宜服
石斛(二兩去根)蛇床子牛膝(去苖一兩)桂心(一兩)兔絲子(二兩)
(另搗為末酒浸二日曝乾)肉蓯蓉(二兩酒浸一宿刮去皺皮炙令乾)人參(一兩去蘆)
(頭)鹿茸(一兩去毛塗酥炙令微黃)熟乾地黃(二兩)杜仲(一兩去麄皮炙微黃)
(剉)木香(一兩)薯蕷(一兩)白茯苓(二兩)附子(二兩炮去皮臍)巴戟(二兩)
防風(一兩去蘆頭)鍾乳粉(二兩)乾漆(一兩搗碎炒令煙出)澤瀉(一兩)山
茱萸(一兩)覆盆子(一兩)補骨脂(二兩微炒)五味子(一兩)石龍苪
(一兩)檳榔(一兩)
右為末煉蜜和搗五七百杵丸如梧桐子大每服空
心以温酒下三十丸
延齡丹(出御藥院方)用治脾胃腎不足真氣傷憊肢節困倦
舉動乏力怠惰嗜卧面無潤澤不思飲食氣不宣暢
小腹脹急臍下病痛及奔豚小腸氣攻充臍腹發歇
無時常服補五臟養真陽和血脉壯筋骨
牛膝(酒浸二宿)蓯蓉(酒浸二宿)金鈴子(去皮)補骨脂(炒各七錢五分)鹿
茸益智仁檀香晩蠶蛾(炒)穿山甲(炙)没藥
(研)丁香青鹽(各五錢)沉香香附子(炒)薑黃薯
蕷木香巴戟(去心)甘草(炙各一兩)川茴香(炒七錢五分)乳
香(研)白术青皮蒼术(各三兩)
右為細末酒煑麵糊為丸如梧桐子大每服四十丸
空心温酒下
靈宿丸(出御藥院方)能補強心志壯筋骨益氣血調榮衛補
骨髓固元陽黑髭髮治腰膝益志力通九竅利三焦
去諸風除冷痰安五臟明耳目補虛損
兔絲子(酒浸一宿另研五兩)覆盆子(酒浸焙三兩)熟地黃(酒浸三日炒)
牛膝(去苖酒浸)肉蓯蓉(去皺皮酒浸焙)天麻(酒浸剉焙)檳榔(煨以上七味各)
(二兩)附子(炮製去皮臍)鹿茸(酥炙)桂(去麄皮)石斛(去根)巴戟天(去心)
(紫者)青皮(去白焙)楮實(炒)石葦(去毛一兩)杜仲(去麄皮切焙)蘹香
子(微炒)白龍骨(研)補骨脂葫蘆巴枸杞子遠
志(去心)五味子(炒)蛇床子(炒)山茱萸沉香(剉)蓽&KR1082;
山藥(另為末各一兩)
右為末用浸藥酒調山藥末煑糊更入酥蜜各一兩
和藥搗三五百杵丸如梧桐子大每服二十丸空心
温酒送下温粥飲送下亦可
石刻安腎丸(出危氏方)能治真氣虛憊脚膝緩弱目暗耳鳴
舉動倦乏夜夢遺精小便頻數一切虛損久服壯元
陽益腎氣徤筋骨生血駐顔扶老添壽
蒼术(四兩一兩用茴香一兩炒一兩用青鹽一兩炒一兩用茱萸一兩炒一兩用猪苓一兩炒)
(令黃色取末用)川烏(炮去皮臍)附子(炮去皮臍)川楝子(酒浸去核)巴戟
白术(炒)陳皮(炒各一兩)肉蓯蓉(酒浸炙)破故紙(炒三兩)茯苓
(一兩炒)木香(不見火)肉荳蔲(麵裹煨)當歸(焙乾各一兩)杜仲(炒去)
(絲二兩)熟地黃(酒浸蒸十次焙)兔絲子(酒浸炒)茴香黑牽牛
(半生半炒)山藥(炒各一兩)肉桂(不見火)晚蠶蛾(去頭足翅炒各一兩)葫蘆
巴(酒浸炒)石斛(炒)川牛膝(酒浸各一兩)
右為末酒煑麵糊丸如梧桐子大每服四十丸空心
鹽湯下
兔絲子丸(出危氏方)能治腎氣面色黧黑目昏耳鳴心忪氣
短舉動乏力脚膝緩弱小便滑數房室不舉股内濕
癢小便澁痛出血遺瀝久服補五臟去萬病益顔色
聰耳明目
兔絲子(洗淨酒浸炒一兩)石斛(去根三分)熟地黃(去土酒炒)白茯苓
(去皮)川牛膝(去苖酒浸焙乾各三分)五味子(五錢)鹿茸(去毛酥炙一兩)澤
瀉(一兩)山茱萸(水浸去核三分)川續斷(三分)桑螵蛸(酒浸炒)防風
(去蘆三分)覆盆子(去枝葉并萼五錢)杜仲(去麄皮三分)石龍苪(去土一兩)
蓽澄茄肉蓯蓉(酒浸切焙)補骨脂(酒浸炒)黑角沉香
川巴戟(去心各三分)茴香(炒三分)大川芎(五錢)肉桂(去麄皮)綿
附子(炮去皮臍一兩)
右為細末酒糊和丸如梧桐子大每服二十丸温酒
或鹽湯空心下脚膝無力木瓜湯下晚食前服一方
無防風
實氣散(出簡易方)大能補五臟氣虛脇肋膨脹中滿刺痛
白术(二兩五錢)當歸(微炒)厚朴(薑汁製)白茯苓(去皮)熟乾地黃
(焙)黃耆(蜜炙)川烏(炮去皮臍)桑白皮續斷(炒各一兩)枳殼(炒)
香白芷(炒)牡丹皮茴香葳靈仙白芍藥
白蒺藜(炒去刺)川芎五味子(一兩)山藥山茱萸
乾薑蓬术甘草(炙各三分)
右為細末用桃仁三分麵炒去皮研細和前藥每服
二錢水一盞生薑三片棗一枚煎至七分食前鹽湯
下
藥應延壽丹
麥門冬(一兩去心)天門冬(一兩去心)熟地黃(一兩酒蒸)生地黃(一兩)
(酒洗)人參(一兩)乾山藥(二兩)牛膝(三兩酒浸)巴戟(二兩去心)澤瀉(一兩)
肉荳蔲(四兩酒浸洗)杜仲(一兩薑汁炒去絲)枸杞子(一兩酒浸洗去頂)
赤石脂(一兩煆)遠志(一兩)白茯苓(一兩去皮)覆盆子(一兩)地骨
皮(一兩酒洗去土)五味(六兩五錢)車前子(一兩)石菖蒲(一兩)栢子仁
(一兩)川椒(七錢)兔絲子(三兩酒浸)
右為細末煉蜜為丸如梧桐子大每服三十丸空心
温酒送下初服一日三服二日至三日每日只一服
漸加至五十丸老者加百丸服四十日見效至百日
百病散之身體榮潤初服三日小便成酪襍色惡物
是腎間病出五日間氣痞是臟腑間寒熱氣出至七
日唇口生津初覺腹痛勿怪至十日全體漸肥潤至
二十日鼻頂辛酸頭風消除腹中一切痛症四十五
日語言雄壯胸膈微痛或吐微血去積滯思慮欝結
至百日百病散身體強徤至誠修合服餌其效不淺
也
膃肭臍丸(出聖惠方)能補益丹田固濟水臟寧神益智明目駐
顔壯腰膝充肌膚補虛冷安臟腑
膃肭臍(一兩酒刷炙微黃)蓽澄茄(一兩)附子(一兩炮製去皮臍)澤瀉
(三分)芎藭(三分)沉香(一兩)石龍苪(三分)肉荳蔲(三分去殼)牛膝(一兩)
(去苖)蛇床子(三分)薯蕷(一兩)覆盆子(一兩)巴戟(三分)檳榔(一兩)桂
心(一兩)木香(一兩)麝香(一兩細研)白术(三分)遠志(三分去心)石斛(一兩)
(去根剉)補骨脂(一兩微炒)山茱萸(三分)肉蓯蓉(一兩酒浸一宿刮去皺皮)
(炙乾)母丁香(三分)
右為末入麝香研令勻煉蜜和搗三五百杵丸如梧
桐子大每日空心以温酒下三十丸漸加至四十丸
巴戟丸(出聖惠方)專治丈夫下焦久積風冷腎臟虛乏腰膝
酸疼小便數陽道衰不能飲食面無顔色筋骨羸弱
起坐無力膀胱虛冷臍腹脹急久服駐顔色養精志
巴戟(一兩)肉蓯蓉(一兩酒浸一宿刮去皺皮炙乾)石斛(一兩去根剉)鹿茸
(一兩去毛塗酥炙微黃)附子(一兩去皮臍)薯蕷(三分)牛膝(三分去苖)桂心
(三分)山茱萸(三分)澤瀉(三分)遠志(三分去心)熟乾地黃(一兩)兔絲
子(一兩酒浸三日曝乾另搗為末)黃耆(三分剉)人參(三分去蘆頭)檳榔(三分)
丹皮(三分)木香(三分)仙靈脾(三分)蛇床子(三分)枳殼(三分麸炒微黃)
(去穰)白茯苓(三分)覆盆子(三分)續斷(三分)
右為末煉蜜和搗三五百杵丸如梧桐子大每服空
心以鹽湯下二十丸漸加至三十丸温酒下亦得
鹿角丸(出千金方)主補諸虛益精血壯陽充肌
鹿角(鎊)石斛(去根)山芋人參防風白馬莖(隂乾)
熟乾地黃(焙)蛇床子(炒各一兩五錢)杜仲(去麄皮炙)澤瀉山
茱萸赤石脂乾薑(炮各一兩)牛膝(酒浸切焙)五味子
巴戟天(去心各一兩五錢)遠志石龍苪肉蓯蓉(酒浸切焙)
(各一兩)兔絲子(酒浸一宿另搗一兩五錢)天雄(炮製去皮臍五錢)
右為末煉蜜丸如梧桐子大每服三十丸温酒空心
服之一方無乾薑五味子忌米醋
腽肭臍丸(出聖惠方)能治臟腑虛弱肌體羸瘦下元冷憊腰
膝疼痛心腹脹滿脾氣乏弱不思飲食面無顔色虛
損不足
腽肭臍(一兩酒刷炙微黃)附子(三分炮製去皮臍)石斛(三分去根剉)鹿
茸(一兩去毛塗酥炙微黃)牛膝(三分去苖)肉荳蔲(三分去殼)茱萸(三分)桂
心(五錢)人參(五錢去蘆頭)白茯苓(五錢)沉香(三分)蛇床子(五錢)覆
盆子(三分)黃耆(五錢剉)乾地黃(熟一兩)檳榔(三分)木香(三分)巴
戟(三分)澤瀉(五錢)補骨脂(三分微炒)吴茱萸(五錢酒浸七遍焙乾微炒)肉
蓯蓉(一兩酒浸一宿刮去皺皮炙乾)兔絲子(一兩酒浸三日曝乾另搗為末)
右為末煉蜜和搗三五百杵丸如梧桐子大每服空
心以温酒下三十丸晚食前再服
太行諧散強中益氣補力不足長養肌肉調和百脉
宣利機關輕身潤澤安定五臟強識不忘
白防己(二兩)菴䕡子(五兩)猪苓(七兩)六安石斛(二兩)鍾乳(五兩)
(研)占斯(四兩一名良無極)蓯蓉(七兩)麥門冬(二兩去心)茯苓(五兩)牡
丹皮(七兩)地膚子(五兩)澤瀉(二兩)桂心(五兩)甘草(五兩炙)白术
(七兩)胡麻(二升熬)當歸(五兩)覆盆子(五兩)薔薇(五兩)牛膝(三兩)八
角茴香(三兩)
右搗篩蜜一升生地黃汁三斤合令相和微煎以和
前藥丸如梧桐子大曝乾以酒湯飲下三十丸又和
曝乾以作散服一方云作散即不必丸忌猪羊肉冷
水海藻菘菜生葱酢物胡荽桃李雀肉等一方無薔
薇用鬼盖
石斛丸(出聖惠方)主補虛損壯腰膝煖水臟止小便滑數久
服好顔色強志倍力耐寒暑填精髓令人肥徤
石斛(二兩去根剉)肉蓯蓉(一兩酒浸一宿刮去皺皮炙乾)兔絲子(一兩酒浸)
(一宿曝乾另搗為末)牛膝(一兩去根剉)熟乾地黃(一兩)杜仲(去皺皮炙微黃)
(剉)澤瀉(各一兩)枸杞子(一兩)山茱萸(一兩)桂心(一兩)白茯苓
(一兩)補骨脂(一兩微炒)覆盆子(一兩)附子(一兩炮製去皮臍)巴戟(一兩)
桑螵蛸(一兩)鍾乳粉(一兩)車前子(一兩)牡蠣粉(一兩)龍骨(一兩)
陽起石(一兩酒煑半日細研水飛過)
右為末入研藥令勻煉蜜和搗三五百杵丸如梧桐
子大每日空心以温酒下三十丸
更生散療諸虛百病
防風瓜蔞鍾乳粉赤石脂海蛤(各一錢)乾
薑白术(各六分)桔梗(五分)白石脂(一錢)細辛(六分)人參(五分)
附子(炮)桂心(各三分)
右搗篩為散以補服方寸匕日再忌猪肉冷水生菜生
葱桃李雀肉等
卷栢丸(出聖惠方)主補益損填不足温中下氣安五臟利腰
脚除膀胱宿水散小腹脹滿養腎補血袪風利氣
卷栢龍骨人參(揀去蘆頭)石斛(去根剉)續斷桂心
(研)狗脊鹿茸(去毛塗酥炙令微黃)澤瀉附子(炮去皮臍)當歸
(剉微炒)丹皮牛膝(去苖)防風(去蘆頭)木香獨活熟
乾地黃㯽榔蒺藜子(微炒去刺以上各一兩)
右為末煉蜜和搗五七百杵丸如梧桐子大每日空
心温酒下三十丸晚食前再服
蓯蓉大補丸(出和劑方)能治五臟虛憊血氣不足白濁遺泄
自汗自利口苦舌乾四肢羸瘦婦人諸虛皆治之(方見)
(本門補虛固精類)
大建中湯治諸虛不足小腹急痛脇肋膨脹骨肉酸
疼短氣喘𠻳痰多咳嗽潮熱多汗心下驚悸腰背彊
痛多卧少起
黃茋(去蘆)附子(炮去皮臍)鹿茸(酒蒸)地骨皮(去木)續斷石斛
(去根)人參川芎當歸(去蘆頭酒浸)白芍藥小草(各一)
(兩)甘草(炙五錢)
右㕮咀每服四錢水一盞半薑五片煎至七分去滓
不拘時候服咳嗽者加欵冬花唾血者加阿膠便精
遺泄者加龍骨怔忡加茯苓
橘皮煎丸理脾腎久虛積冷面色萎黃嘔吐痰水飲
食减少心腹疼痛脇肋脹滿透臍弦急大腸虛滑小
便頻數肌膚瘦瘁腰膝緩弱肢體怠惰及上氣咳嗽
痃癖積聚久瘧久痢腸風痔漏并婦人血海虛冷赤
白帶下久無子息皆治之
陳皮(去白取十五兩淨末熬膏子)金釵石斛穿心巴戟(去心)杜
仲(炒斷絲)茄子鹿茸(火燎去毛劈開酒浸炙)肉蓯蓉(酒浸炙)陽起
石(酒浸焙乾研如粉)厚朴(去皮薑汁浸炙)肉桂(去皮)附子(煨製去臍)吴茱
萸(水淘去浮者焙乾)乾薑(炮製)當歸(去蘆)兔絲子(酒浸焙燥搗)川牛
膝(酒浸)京三稜(煨熟切片)萆&KR1082;甘草(炙一兩)
右為末先用酒五升於銀石器内將陳皮末於酒内
煎如餳然後入諸藥末一處合和搜停更入臼内搗
五百杵丸如梧桐子大每服五十丸至七十丸空心
温酒下鹽湯亦可一方無萆&KR1082;
正氣補虛湯治憂患思慮喜怒不常房室勞損或飲
食不調肌肉减耗榮衛虛弱外邪所襲入於經絡頭
痛昏悶拘攣增寒壯熱身疼腰倦脚弱轉筋自汗手
足發冷四肢麻痺五臟諸虛百病並皆治之
人參霍香葉厚朴(去麄皮薑汁製)黃耆(各二兩)交趾桂
(一兩)川白芷(五錢)大當歸(去尾二兩)五味子白术(各一兩)半
夏綿附子(炮各一兩)熟地黃(洗酒浸)川芎白茯苓(各二)
(兩)丁香南木香乾薑甘草(各一兩)
右剉散每服三錢水一盞半生薑三片棗子二枚煎
空心温服
乾地黃丸治血勞胸腹煩滿疼痛瘀血往来臟虛不
受榖氣逆不得食補中理血方(方見虛勞門虛勞心腹痞滿類)
黃耆丸益腎氣強骨髓治風氣補虛乏
黃耆(一兩剉)熟地黃(乾二兩)天門冬(一兩五錢去心焙)石斛(一兩)
(去根)桂心(三分)五味子(三分)白术(三分)防風(三分去蘆頭)巴戟(一兩)
薯蕷(三分)山茱萸(三分)遠志(三分去心)人參(三分去蘆頭)白茯苓
(三分)枳殼(三分麸炒微黃去穰)枸杞子(三分)肉蓯蓉(一兩酒浸一宿刮去皺皮)
(炙乾)兔絲子(一兩酒浸三日曝乾另搗為末)
右為末煉蜜和搗三五百杵丸如梧桐子大每服空
心温酒下三十丸晚食前再服漸加至四十丸
山芋丸治諸虛損補臟腑利腰脚壯元氣充肌膚填
骨髓
山芋石斛(去根)牛膝(去苖酒浸切焙)鹿茸白茯苓(去黑皮)
五味子續斷巴戟天山茱萸人參桂
(去麄皮)熟乾地黃(焙)杜仲(去麄皮炙)覆盆子兔絲子(酒浸)
(一宿另搗末)肉蓯蓉(酒浸切焙各一兩)澤瀉(刮去皮炙)蛇床子(炒)遠
志(去心炙)天雄(炮製去臍)
右為末煉蜜和搗三五百杵丸如梧桐子大每服三
十丸空心服晚食前温酒下
補益方
乾漆栢子仁山茱萸酸棗仁(各四分)
右為末蜜丸如梧桐子大每服十四丸加至二十丸
日二
十補湯治諸虛不足安益心腎
白芍藥(一兩)當歸(酒浸一宿)黃耆(蜜炙)生乾地黃(洗)茯神(去木)
(各五錢)肉桂(去皮四錢)北五味(三錢)天台烏藥麥門冬(去心)
人參白术(各二錢五分)酸棗仁(微炒)陳皮(去白各二錢)木香
(煨)半夏(湯洗七次)沉香(不見火各一錢)
右㕮咀每二錢水二盞半薑五片棗三枚同煎至一
盞去滓通口服
沉香丸補虛憊除冷氣煖脾腎益氣力思飲食
沉香(一兩)補骨脂(一兩微炒)附子(一兩炮製去皮臍)青橘皮(五錢去白)
(湯浸焙)檳榔(一兩)黃耆(五錢剉)石斛(一兩去根剉)熟乾地黃(一兩)
桂心(一兩)白茯苓(一兩)白术(五錢)芎藭(五錢)人參(五錢去蘆頭)乾
薑(五錢炮製剉)牛膝(一兩去苖)五味子(五錢)
右為末煉蜜和搗三五百杵丸如梧桐子大每日空
心以鹽湯下三十丸煖酒下亦得
陽起石丸(出聖惠方)主治虛損乏力精氣不足
陽起石(煆)白石英(研)磁石(酸煆淬七遍)熟乾地黃(焙)石
斛(去根各二兩)五味子石南五加皮肉蓯蓉(酒浸)
(一宿另研)胡麻巴戟天(去心)桂(去麄皮)兔絲子(酒浸一宿另研)人
參(各一兩)蛇床子(炒五錢)
右為末煉蜜和搗三二百杵丸如梧桐子大每服二
三十丸空心服及晚食前温酒下
增損藥苓湯(出危氏方)能治諸虛不足小腹急痛脇肋膨脹
臍下虛滿胸中煩悸面色痿黃唇口乾燥手足逆冷
體常自汗腰背強急骨肉酸疼咳嗽喘乏不能飲食
或因作勞或因病後不復元服之效
黃茋人參橘皮當歸桂心細辛前
胡甘草(炙)茯苓麥門冬(去心)芍藥(各二兩)附子(炮製)
(去皮臍)熟地黃(各一兩)半夏(湯洗二兩五錢)遠志(三分去心)
右為剉散每服四錢水一盞半薑五片棗二個煎至
七分去滓食前服腹滿食少去棗下焦虛冷不甚渴
小便數者倍人參當歸附子煩渴引飲加瓜蔞根遺
泄白濁加龍骨白歛小腹急引心痛者加乾薑
橘皮丸(出御藥院方)能治久虛積冷心腹痛嘔吐痰水飲食
减少脇肋脹滿臍腹弦急大腸虛滑小便利數肌膚
瘦瘁面色痿黃肢體怠惰腰膝緩弱及治痃癖積聚
上氣咳嗽久痢腸風痔漏婦人血海虛冷赤白帶下
久無子息並皆宜服之
陳橘皮(去穰十五兩)甘草(一兩)石斛巴戟(去心)陽起石
牛膝肉蓯蓉兔絲子鹿茸杜仲肉桂
(去皮)厚朴乾薑(炮製)京三稜萆薢(各三兩)
右為末熬膏用酒五升於銀石器内將橘皮末於酒
内煎如餳傾在諸藥末内一處攪和搜勻更入臼搗
五百杵丸如梧桐子大每服二十丸至三十丸空心
温酒下鹽湯亦得
歛陽丹(出危氏方)能治諸虛不足心腎不安氣弱頭暈自汗
力倦陽氣不歛安神益志順氣調榮
靈砂鍾乳粉(各研細去皮)金鈴子(蒸熟去皮)沉香(鎊)木香
(剉)附子(炮去臍)葫蘆巴陽起石(研細水飛)破故紙(酒浸炒)
舶上茴香(炒)肉荳蔲(麵裹煨以上各一兩)鹿茸(酒炙)蓯蓉(酒洗)牛
膝(酒浸去蘆)巴戟(去心各一兩)肉桂(五錢)當歸頭(一兩)
右為末研和令勻酒煑糯米糊丸如梧桐子大曝乾
每服三十丸空心棗湯下鹽湯或温酒亦可一方無
當歸頭治老人虛氣面紅自汗陽氣不斂者
碙砂丸(出聖惠方)能補煖下元治虛冷氣利腰治臍腹疼痛
煖臟腑益顔色
碙砂(一兩細研)硫黃(五錢細研)阿魏(五錢麵裹煨令麵熟為度)木香(五錢)附
子(五錢去皮臍)巴戟(五錢)乾薑(五錢炮製剉)肉蓯蓉(五錢酒浸一宿刮去)
(皮炙乾)澤瀉(五錢)桃仁(五錢湯浸去皮尖雙仁麸炒微黃)牛膝(五錢去苖)自
然銅(五錢細研)乾葛(五錢微炒)萆薢(五錢剉)石斛(五錢去根剉)
右為末入研衆藥令勻煉蜜和搗三五百杵丸如梧
桐子大每服以温酒下三十丸
赤茯苓散(出傳信適用方)專治隂陽俱虛經絡凝澁氣血不和
身體疼痛背膞勞倦手足無力
赤茯苓(去黑皮三分)當歸(去蘆洗切焙乾三分)桂心(去麄皮不見火三分)白
术(一兩)枳殼(麸炒五錢)赤芍藥(一兩)柴胡(去苖洗五錢)黃耆(五錢炙)
鼈甲(醋炙去裙三分)甘草(五錢炙)木香(五錢)五味子(揀淨五錢)桔梗
(五錢)芎藭(五錢)
右為麄散每四錢水一盞半生薑五片煎至八分去
滓通口服不計時候
巴戟丸(出聖惠方)能治下元虛憊臍腹疼痛小便滑數顔色
萎黃手足常冷飲食無味四肢少力宜服之
巴戟(一兩)硫黃(細研水飛過)桂心補骨脂(微炒)附子(炮製去皮)
(臍)葫蘆巴(微炒)紅川椒(微炒)碙砂(細研)肉蓯蓉(酒浸一宿刮去皺皮)
(炙乾)吴茱萸(湯浸七遍焙乾微炒)木香(以上各一兩)
右為末入研了藥令勻以羊腎三對切去筋膜好酒
三升熬令稠爛研和諸藥末搗三二百杵丸如梧桐
子大每日空心以温酒下三十丸
金釵石斛丸(出和劑方)能治真氣不足元臟虛弱頭昏面腫
目暗耳鳴四肢疲倦百節酸疼脚下隠痛步履艱難
肌體羸瘦面色黃黑鬢髮脱落皮肉腫癢精神昏困
手足多冷心胸痞悶遶臍刺痛膝脛酸疼不能久立
腰背拘急不得俛仰兩脇脹滿水榖不消腹痛氣刺
發作時作事心懸意錯嘔逆惡心口苦舌乾喫食無
味恍惚多忘氣足喘乏夜夢驚恐心忪盗汗小便滑
數或水道澁痛一切元臟虛冷之疾並皆治之常服
補五臟和血脉駐顔色潤肌髮進飲食肥肌體壯筋
骨
川椒(去目微炒出汗)葫蘆巴(炒)地龍(去土炒各四兩)蒼术(去浮皮)烏
藥(各十六兩)川烏頭(炮去皮臍)羌活(去蘆頭)茴香(炒)赤小豆
馬藺子(醋炒一方用花)金鈴子(麸炒)石斛(去根各八兩)青鹽(二兩)巴
戟天(去心四兩)
右為細末酒煑麵糊為丸如梧桐子大每服二十丸
温酒下或鹽湯亦得空心食前服一方石斛赤小豆
蘹香子羌活楝實烏頭馬藺子各四兩葫蘆巴巴戟
天川椒地龍各二兩蒼术烏藥各八兩青鹽一兩治
腎氣内奪厥瘖痱
還少丹(出經驗良方)能大補心腎脾胃一切虛損神志俱耗
筋力頓衰腰脚沉重肢節倦怠血氣羸乏小便渾瀉
乾山藥(一兩)牛膝(酒浸一兩)遠志(去心一兩)山茱萸(去核一兩)白茯
苓(一兩)五味子(一兩)巴戟(酒浸去心一兩)肉蓯蓉(酒浸一兩)石菖蒲
(一兩)楮實舶上茴香(一兩)枸杞子(一兩)熟地黃(一兩五錢)杜
仲(去皮薑汁酒塗炙熟一兩)
右為細末煉蜜同棗肉為丸如梧桐子大每服三十
丸温酒或鹽湯送下日三食前服五日覺有力十日
精神爽半月氣頗壯二十日目明一月夜思飲食冬
月手足常煖久服令人身體輕徤筋骨壯盛怡悅顔
色延壽色難老更看體疾加减熱加山梔子一兩心
氣不寧加麥門冬一兩陽弱加續斷一兩常服固齒
牢牙永無瘴瘧婦人服之容顔悅澤煖子宫去一切
病少精神加五味子
葫蘆巴丸(出聖濟緫錄)專治諸虛補益
葫蘆巴巴戟天(去心)天麻桂心(去麄皮)附子(炮製去皮)
(臍)碙砂(研)蘹香子(炒)楝實(炮去核)沒藥(研剉細)益智(炒去)
(心)天雄(炮製去皮臍)陳橘皮(去白焙切一兩)京三稜(炮各一兩)茴香
(一兩)
右為末煉蜜和丸如梧桐子大每服二十丸空心日
午臨睡温酒下
還少丹(出直指方)補虛勞益心腎生精血
山藥(炮)牛膝(酒浸焙)白茯苓山茱萸(各一兩五錢)續斷
(一兩)兔絲子(洗酒浸爛研焙)杜仲(去麄皮薑汁塗炙切煨)巴戟(去心)蓯蓉
(酒浸焙)北五味子楮實遠志(薑汁醃取肉焙)熟地黃(各一)
(兩)舶上茴香(酒炒一兩五錢)
右為末煉蜜丸梧桐子大每服三十丸鹽湯下
茯苓補心湯治心氣虛耗不能藏血以致面色黃瘁
五内煩熱咳嗽唾血及婦人懷娠惡阻嘔吐亦宜服
之
白茯苓(去皮)人參(去蘆)前胡(去蘆鬚)半夏川芎(各二兩)陳
皮枳殼(去穰)紫蘇桔梗(去蘆)甘草乾薑(各五錢)當
歸(一兩三錢)白芍藥(一兩)熟地黃(酒炒一兩五錢)
右剉散每服四錢生薑五片棗一枚煎食前服
白石英丸(出聖惠方)主治下元風冷上焦虛熱補五臟利四
肢耐寒暑治虛損久服益顔色
白石英(五兩打碎如小豆大以牛乳三升水五升相和於銀器中慢火煑石英乳水盡為度)
(取出用井花水淘洗曝乾細研如粉)人參(三兩去蘆頭)巴戟(二兩)附子(二兩炮製)
(去皮臍)肉蓯蓉(三兩酒浸一宿刮去皺皮炙乾)兔絲子(三兩酒浸三日曝乾另搗)
(為末)吴茱萸(一兩湯浸七遍乾微炒)甘草(一兩炙微赤剉)牛膝(一兩去苖)石
斛(一兩去根剉)五味子(一兩)桂心(一兩)白茯苓(一兩)黃耆(三兩剉)
右為末與石英相和研令勻煉蜜和丸如梧桐子大
每日空心别以石英浸酒下二十丸忌生冷牛肉豆
豉
黃耆丸(出聖惠方)能補虛乏長肌肉調中助力美顔色益精
志利腰膝
黃耆(二兩剉)熟乾地黃(二兩)覆盆子牛膝(去苖)石斛(去根)
(剉)澤瀉附子(炮製去皮臍)鹿茸(去毛塗酥炙微黃)山茱萸
五味子桂心人參(去蘆頭)沉香肉蓯蓉(酒浸刮去)
(皮一宿炙乾各一兩)
右為末煉蜜和搗三二百杵丸如梧桐子大每日空
心及晚食前以温酒下三十丸
十香丸(出聖惠方)能破積血除疫病去惡心好音聲暢六腑
修五臟壯元氣益心神
麝香(一兩細研)沉香(一兩)丁香安息香木香降真
香藿香甲香蘇合香薰陸香(各一兩)牛黃
(三分細研)犀角屑(三分)人參(三分去蘆頭)細辛芎藭白茯
苓(研)當歸(剉微炒)桂心(各半兩)
右為末入研過藥令勻煉蜜和搗三五百杵丸如梧
桐子大不計時候以温酒嚼下五丸
榮芝丸治諸虛不足起隂發陽安神定魄補五臟和
六腑活血脉填骨髓強骨生力駐顔色久服輕身延
年不老
鹿角霜(五兩)鹿茸(去毛酥炙三兩)麝香(研二兩)蓯蓉牛膝(酒浸)
(一宿)沉香白术當歸(去蘆頭)川芎熟乾地黃
萆薢(蜜炒)五味子兔絲子(酒浸另研各一兩)
右為細末用麵二兩并煉蜜和丸如梧桐子大每服
三十丸空心粥飲下或温酒鹽湯亦得漸加至五十
丸或用鹿角十斤以上每五斤東流水浸四十九日刷
去水漬冷净入大鍋研麻子五升黃蠟半斤青鹽四
兩甜水煑兩伏時温湯添取出刷淨着絹袋子盛曝
乾為末取煑角汁濾滓去慢火成膏同前藥末為丸
又方(出本事方)專治胸滿氣噫下部冷腹疼痛
半夏(八兩製)生薑(六兩)橘皮(四兩去白)桂(二兩)吴茱萸(五十粒湯泡洗)
(一次)
右㕮咀用水一斗煑取四升分五服冷又再温空心食
前服余少年時曾患臍腹疼痛初不疑甚虛遍服諸
家藥無獲效者遂自診之則覺是虛症合此藥一劑
服未至終劑頓然痊瘥
沉麝鹿茸丸(出御藥院方)大補益脾腎強壯筋骨辟除一切
惡氣令人内實五臟外充肌膚補益陽氣和暢榮衞
沉香鹿茸麝香(另研各一兩)
右同研勻水煑麵糊為丸如梧桐子大每服三十丸
或五十丸空心温酒下
和氣地黃湯(出宣明論)能治沉積氣結不散調養榮衞補順
隂陽常服以代茶湯酒菓用之
木香楝桂(去皮)茯苓(去皮)白芥子(各一錢炒香)白术乾
山藥川芎當歸(各一分焙)桂花縮砂仁(各五分)甘
草(五錢炙)
右為細末入麝香少許研勻用數重油紙或磁器内
密封起用蜜三斤餳一斤温好酒甜水五升化勻開
抄前藥并杏仁十枚去皮尖洗淨炒香熟槌碎濕地
黃根切長寸許揉汁半盞温服
羊肉丸(出和劑方)能治真陽耗竭下元傷憊耳輪焦枯面色
黧黑腰脚重弱元氣衰微常服固真補氣益精駐顔
川楝子(炒)續斷(炒去絲)茯苓茴香(炒)補骨脂(炒)附
子(炮去皮臍)葫蘆巴(微炒各三兩)山藥(炒)桃仁(麸炒去皮尖另研)杏
仁(麸炒去皮尖另研各三兩)
右為末用精羊肉四兩酒煑爛研極細入麵糊丸如
梧桐子大鹽湯温酒空心任下三五十丸
枸杞子煎(又名神丹煎)凡服者去萬病通知神理安五臟延
年長生并主婦人久無子冷病有能常服大益人好
顔色年如十五六時
枸杞子(三升)杏仁(一升去皮尖研)生地黃(研取汁三升)人參(十分)茯
苓(十分)天門冬(八兩搗汁乾者末亦得)白蜜(五升)牛髓(一具無亦得)酥
(五升)
右各依法料理先煎汁等如稀餳納諸藥煎候如神
膏入水不散即成一服兩匙酒和服忌鯉魚酢物當
合之時净潔向善即得延年強記益心用旺相日合
此日復須天晴明無風雨成滿日大良此藥性非冷
非熱除風理氣鎮心填骨髓更加白术令人能食時
節既熱又非好日且可五分中合二分多合恐酢壞
服覺安穏續合不遲忌桃李雀肉等
天麻丸治諸虛
天麻(六兩酒浸三日焙乾秤除風痺)牛膝(六兩酒浸三日焙乾秤強筋)玄參(六兩)
(樞機管領)萆薢(六兩研為末壮筋骨)杜仲(七兩剉炒去絲補腰腎)當歸(十兩全調)
(和養血)羌活(十兩或十五兩去骨節間風)生地黃(一斤益精血)附子(一兩)
(炮行諸經不止)獨活(五兩去腎間風邪)
右為細末煉蜜為丸如梧桐子大每服五七十丸病
大至百丸空心食前温酒白湯下服藥忌壅塞失於
通利故服半月稍覺壅塞以七宣丸輕疎之使藥再
為用也
十全大補湯(出和劑方)治諸虛百損榮衞不和形體羸瘦面
黃背倦頭眩耳重口苦舌乾心忪多汗血衂喘嗽飲
食進退寒熱往來遺精失血脚膝酸疼婦人崩漏經
後失調病後未復憂慮傷動氣血最宜服之
人參(去蘆)白术白茯苓甘草(炙)白芍藥官桂
(不見火)黃耆(蜜炙)川當歸(去蘆)熟地黃(洗焙)川芎(各等分)
右㕮咀每四錢水盞半薑三片棗一枚煎七分空心
食前温服虛弱甚者每服秤半兩加鹿茸煎嗽者加
五味子白荳蔲罌粟殼有痰加半夏發熱加柴胡有
汗加牡蠣虛寒盛加乾薑有風加獨活所加並等分
若發熱骨蒸十全大補湯入柴胡二兩作十服煎未
效再服去地黃黃耆甘草名曰胃風湯
蒼术丸(出本事方)能治男子婦人一切虛冷之疾活血駐顔
减小便除盗汗治婦人久不生産似帶疾而非時有
遺瀝並皆治之
蒼术(切焙)川楝子茴香吴茱萸(湯浸洗去子閉目者)破故
紙葫蘆巴(各一兩並炒)川薑川烏草烏(各半兩並炮)
山藥(一兩)
右各炮治如法同為細末醋糊為丸如梧桐子大每
服十五丸空心温酒鹽湯任下婦人艾醋湯下日二
服丈夫四十歲以上者可常服耳目永不昏聾髭髮
不白
又方(出本事方)
川烏沉香紫稍花蒺藜蛇床子(酒浸一宿)兔
絲子(各等分)
右為末冷熱水丸如彈子大每服一丸湯三大碗椒
二合葱二握用閉口瓶同煎取二碗去却葱椒安身
於瓶口上薰如入得手則浴之留便止女人帶下赤
白者並皆薰之留取藥得三次温過薰洗妙
降心丹(出和劑方)治心腎不足體熱盗汗徤忘遺精及服藥
過多上盛下虛氣血不降小便赤白稠濁不清常服
益心補虛養血益丹田秘精氣
熟乾地黃(淨洗酒洒蒸焙乾)天門冬(去心)麥門冬(去心各三兩)茯
苓(去皮)人參遠志(甘草煑去蘆頭)茯神山藥(各二兩)肉桂
(去麄皮不見火)硃砂(研飛各五錢)當歸(去蘆洗焙三兩)
右為末煉蜜為丸如梧桐子大每服三十丸煎人參
湯吞下
黃耆丸(出和濟方)能治丈夫腎臟虛風上攻頭面虛浮耳内
蟬聲頭目昏眩項背拘急下注腰脚脚膝生瘡行步
艱難脚下隠疼不能踏地筋脉拘攣不得屈伸四肢
少力百節酸疼腰腿冷痛小便滑數及癱瘓風痺徧
身頑麻又療婦人血風遍體癢疼脚膝緩弱起坐艱
難並宜服之
黃茋杜蒺藜(炒去刺)川楝子茴香(炒)赤小豆
川烏(炮去皮臍)地龍(去土炒)防風(去蘆炙各一兩)烏藥(二兩)
右為細末酒煑麵糊為丸如梧桐子大每服十五丸
温酒下鹽湯亦得婦人醋湯下空心服又一法更加川
狼毒海桐皮川椒葳靈仙各一兩唯赤小豆加倍用
之尤妙
天雄丸(出聖濟緫錄)能治虛損諸病大補益元氣
天雄(炮製去皮臍)菖蒲(去鬚剉炒)沉香(剉)檳榔(剉)乾薑(炮)草
豆蔲(去皮炒)桃仁(去皮尖雙仁炒)厚朴(去皮生薑汁炙)阿魏(研破用醋麵和)
(餅炙令黃各二兩)
右為末醋煑麵糊丸如梧桐子大每服二十丸至三
十丸温酒或鹽湯下空心臨卧服
思仙續斷丸(出和劑方)能治脾腎風虛毒氣流注腿膝酸疼
艱於步履小便遺瀝大便後重此藥補臟内調中益
精凉血補腎強筋徤骨益智輕身耐老
木瓜(去穰一兩)續斷萆薢(各六兩)牛膝(洗去蘆酒浸一宿焙)薏苡
仁(炒各四兩)川烏(炮去皮臍)防風(去蘆义)杜仲(去皮薑汁炒斷絲各二兩)
右為末酒糊丸每服三十丸至五十丸空心食前温
酒鹽湯任下
鍾乳天雄丸(出聖惠方)能治男子虛損勞傷水臟憊腰膝疼
筋骨無力夢寐不安陽道劣弱面色痿黃飲食减少
日漸羸瘦及膀胱冷氣並宜服此大補益
鍾乳粉肉蓯蓉(酒浸一宿刮去皺皮炙乾)鹿茸(去毛塗酥炙微黃)肉
桂(去皮)磁石(燒醋淬七遍搗碎細研水飛過各二兩)天雄(炮製去皮臍)石斛
(去根剉)巴戟白茯苓續斷補骨脂(微炒)木香
蘹香子澤瀉防風(去蘆頭)山茱萸附子(炮製去皮)
(臍)當歸兔絲子(酒浸一宿曝乾另搗為末)人參(去蘆頭)薯蕷
牛膝(去苖各一兩)沉香(一兩)
右為末煉蜜和搗五七百杵丸如梧桐子大每日空
心服及晚食前以温酒下三十丸
黃耆散(出聖惠方)能治虛損羸弱腎氣不足
黃耆(一兩五錢剉)肉蓯蓉(酒浸一宿刮去皺皮炙乾)熟乾地黃白
茯苓(各一兩)防風芎藭白术山茱萸當歸
(研)甘草(炙微赤剉)五味子桂心(各一兩)
右為散每服四錢以水一中盞入生薑半分棗三枚
煎至六分去滓每於食前温服
治丈夫酒色過度下元虛憊足膝軟乏小便滑數外腎
濕癢(出本事方)
兔絲子(五兩依法研)石蓮肉(二兩)白茯苓(一兩)山藥茴香
(二兩)五味子(五兩焙)
右為末稀糊為丸如桐子大每服四十丸温酒或鹽
湯空心下如脚氣及脚膝無力者木瓜酒空心下五
十丸晩食前再服立效
紫芝丹(出御藥院方)主降心火益腎水秘真氣徤陽事
紫芝黃連黃芩茯苓白礬瓜瓣(各五錢)
白石英硃砂(各二兩)石决明(一兩)
右為細末煉蜜為丸如梧桐子大每服十丸温酒食
前或空心下
酒煎附子四神丹(出傳信適用方)專能治一切虛冷之疾升降
隂陽順正袪邪消風冷痰涎散結伏滯氣通利關節
破瘀敗凝澁奔衝失經之血接助真氣生續脉息補
腎經不足利膀胱小腸秘精固氣定喘上逆壓煩躁
養胃氣療五臟虧損下虛上壅胸中痰飲臍腹冷積
奔豚氣衝上下循環攻刺疼痛脾寒冷汗中風痿痺
精神昏亂霍亂吐瀉手足逆冷隂毒陽寒四肢厥逆
形寒惡風向暗睡卧乍静乍亂婦人産後諸疾血氣
逆潮迷悶欲絶赤白帶下崩漏不止一應久新諸病
未能辨别虛實冷熱症候用藥未效悉宜此藥分勻
隂陽正氣便能安和至不得已詳證乃服
水窟雄黃雌黃辰砂透明硫黃(各八兩)
右並别研水飛過晒乾再同研勻用蜜水相和冷潤
緊團作一毬惟緊為妙次用雞清磨濃墨塗薄紙作
崑崙紙表裏俱塗厚塗為妙裹前藥三重再以濃墨
塗之候乾用燒藥盒子一個無大盒子即分作兩處
裹盛先以牡丹根皮燒烟薰盒子令釅烟氣墨黃色
入所裹前藥在内納琉璃盒子口下及一指以醋調
蠟茶作餅子盖定與盒子口縫平用赤石脂泥固濟
盒子盖之令密却用紙筋鹽泥固濟約厚一寸餘令
極乾如有紋以水再泥補候乾看有縫再補之入灰
泥上二寸灰每日夘酉以四兩熱火如裝香法養十
四日取出地面上用醋灰把定炭五斤圍火煆於淨
室中不令婦人雞犬孝子見候火冷取出丹藥吹去
草灰令乾一法初用炭火燒熱次加少火燒令通赤
約略炭五斤以來漸添火氣小却添至五斤以來勿
令炭厚薄不一可添至三秤去火漸令冷入地坑内
深一尺用好黃土盖之候三日取出打破盒子取藥
細研三日如粉用糯米糊丸即伏火四神丹也約三
十兩末别入下項藥故曰四神附子丹
胡椒(末)蓽撥(末各七兩)真赤石脂(末三兩)好桂心(末六兩)附
子(一兩以上者炮去皮臍取末十二兩以好酒一斗煎至三升然後入附子末為糊和前藥内)
右丸如雞頭肉大留少酒恐藥乾候乾添之輕病每服
一粒重病二粒至三粒米飲湯下空心食前温酒鹽
湯亦得小兒吐瀉慢驚研一粒米飲灌下如有痼冷
陳寒宜常久服餌如病安愈不得多服如覺熱極即
加木香桂末一錢同和服之
思仙續斷丸(出簡易方)主理肝腎風虛腰脊疼痛脚膝不可
踐地風毒流注下經行步艱難小便遺瀝補五臟内
傷調中益智凉血補精堅強筋骨耐老輕身
萆薢(四兩)防風(去蘆)薏苡仁五加皮牛膝(酒浸)川續
斷羌活(各三兩)生地黃思仙木(即杜仲剉炒斷絲各五兩)
右為細末好酒三升化青鹽三兩用木瓜半斤去皮
子以鹽酒煑木瓜成膏和杵丸桐子大若膏子少益
以酒糊每服三五十丸空心食前温酒鹽湯任下
防風當歸飲子(出宣明論)能治脾腎真隂損虛肝心風熱欝
甚陽盛隂衰邪氣上逆上實下虛怯弱或表熱而身
熱惡寒或裏熱而燥熱煩渴或邪熱半在裏半在表
進退出入不已而為寒熱往來或表熱多則惡寒裏
熱多則發熱或表之陽分陽和正氣與邪氣相助并
甚於裏蓄熱極深而外無陽氣裏熱極甚陽極以隂
而寒戰腹滿煩渴者或裏之隂分正氣反助邪熱并
甚于表則燥熱煩渴而汗也或邪熱壅塞而煩熱疼
痛者或熱結極甚陽氣不通反覺冷痛中外熱欝煩
躁而喜凉畏熱者或熱極閉塞不得宣通陽極似隂
中外喜熱而反畏寒者或燥熱煩渴者或濕熱極甚
而腹痛不渴者或一切風熱壅塞頭目昏眩偏風眼
黑偏上頭疼口乾鼻塞耳鳴及聾咽噎不利或目赤
腫痛口瘡舌痺或上氣痰嗽心脇欝痞腸胃燥澁便
熱淋悶或皮膚瘙癢手足麻痺或脇肋拘急肢體倦
怠或渾身肌肉跳動心忪驚悸或口眼歪斜語言謇
澁或狂妄徤忘失志及或腸胃燥熱怫欝而饑不欲
食或濕熱内入而消榖善饑或能食而反瘦弱或誤
服燥熱毒藥及妄食熱物過多而耗損腎脾則風熱
欝而甚多有如此不必全見也无問其病中燥熱毒
藥所使者並宜宣通氣血調順飲食久服之舊病除
去新病不生設虛人常服補益切中自可便矣
當歸大黃柴胡人參黃芩甘草(炙)芍
藥(各一兩)滑石(二兩)
右為末每服三錢至五錢水一大盞生薑三片同煎
至七分去滓温服一方有防風
鹿茸四斤丸(出和劑方)能治肝腎虛熱滛於内致筋骨痿弱
不自勝持起居須人足不任地驚恐戰戰潮熱時作
飲食無味諸虛不足及肌體瘦瘁血氣不生
肉蓯蓉(酒浸)鹿茸(燎去毛酥炙)兔絲子(酒浸軟另研細)熟地黃
牛膝(酒浸)杜仲(酒浸)木瓜乾天麻(各等分)
右為末蜜丸如桐子大每服五十丸温酒米湯食前
下一方有五味子無杜仲
補隂丹(出御藥院方)主益腎水滋真隂鎮伏心火大熱堅強
骨髓補養精氣治發熱忪怔脚膝痺弱通調血脉潤
澤肌膚使腎交太熱无妄動
磁石(重者燒赤醋浸七次水飛過晒乾秤三兩)鹿茸(三兩去毛塗酥炙)澤瀉(各三)
(兩)官桂(去麄皮一兩五錢)杜仲(三兩切炒去絲)山茱萸(生用三兩)生地
黃(八兩)
右除磁石外搗羅為細末後入磁石末同研勻煉蜜
和丸如梧桐子大每服五十丸温酒送下或鹽湯下
亦得虛心食前服兩月覺一百日見效
腎氣地黃丸(一名八味丸)能理腎氣虛乏脾元冷憊面色黧
黑飲食不思臍腹疼痛夜多洩溺脚膝緩弱肢體倦
怠虛勞不足煩渴欲水腰重疼痛小腹拘急小便不
利脚氣上攻小腹不仁男子煩渴小便反多婦人轉
胞小便不通(方見本門補虛固精類)
人參地骨皮散治臟中積冷榮衛中熱按之不足舉之
有餘隂不足陽有餘也
茯苓(五錢)知母石膏(各一兩)地骨皮人參柴胡
(炒)生地黃黃耆(各一兩五錢)
右㕮咀每服一兩生薑三片水煎細服
戊巳丸(出本事方)專治丈夫婦人賦稟怯弱飲食無味氣血
衰敗肌肉不生項背拘緊腰脚無力胸膈臌脹多睡
少寤終日昏昏夜多異夢及積年脾蟲時下惡心噫
酸吐水小兒吐乳大人翻胃並皆治之此藥能護脾
開胃進飲食肌肉生氣血化精髓益全胃氣丹田不
竭腎經不虛
茴香(三兩揀淨)甘草(一兩炙)人參(一兩)浮椒(五兩乃胡椒是已揀淨)白
术(二兩)硃砂(五錢)白茯苓(三兩)香附子(三兩炒去毛)
右為細末生薑汁打麵糊為丸如梧桐子大每服二
十丸空心白湯送下日服一
又方(出本事方)
石菖蒲(二兩)白茯苓(三兩)白术(二兩)茴香(一兩五錢)青皮(一兩)枳
殼(一兩麸炒去瓤)
右為細末每服二錢棗湯空心下
又方(出本事方)
枳殼(二兩麸炒去穰)木香(一兩五錢)丁香(五錢)青皮(二兩五錢)牡蠣(二兩)
(煆)白茯苓(二兩)甘草(二兩五錢)
右為細末米飲調下三錢不拘時服
内固丹(出宣明方)能治諸虚補養腎氣調和脾臟壽高者常服
筋骨輕徤渾如壯士
肉蓯蓉(酒浸)茴香(炮一兩)破故紙葫蘆巴(炒)巴戟(去心)
黑附子(炮)川楝子胡桃仁(各四兩麵炒)
右為末研桃仁為膏餘藥末和勻酒煑麵糊為丸如
梧桐子大每服十丸至三十丸空心温酒鹽湯下食
前服虛者加至五七十丸此藥明耳目補下元烏髭
髮美飲食
補益肝腎丸(出拔萃方)能治目中流火視物昏花耳聾耳鳴
困倦乏力寢汗增風行步不正兩足欹側卧則多驚
脚膝無力日漸消瘦
柴胡(五錢)羌活(五錢)苦參(五錢)生地黃(炒五錢)防己(炒五錢)附
子(炮一錢)桂(一錢)當歸(三錢)
右為細末熟水丸雞頭大每服四十丸温水食前下
或問錢氏地黃丸補腎又曰補肝何也曰然手厥隂
心主也絡足厥隂肝經俱治右下焦經去不足滋其
化源故腎肝之病同一治此地黃丸治二經之病也
安息香丸(出聖惠方)專治臟虛冷臍腹多痛脚腰沉重肌體
羸瘦顔色萎黃食少无力
安息香(三兩細剉以無灰酒一升浸一宿以瓷碗中盛重湯煑成膏)肉蓯蓉(一兩)
(酒浸一宿刮去皺皮炙乾)胡桃瓤(三兩細研入安息香内)鹿茸(一兩去毛塗酥炙微)
(黃)補骨脂(二兩微炒)沉香(一兩)巴戟(一兩)丁香(一兩)雞舌香(一兩)
附子(一兩炮製去皮臍)桂心(一兩)牛膝(一兩去苖)
右為末以安息香膏更入少許煉過蜜同和搗三五
百杵丸如梧桐子大每日空心以温酒下三十丸
太上混元丹(出危氏方)紫河車者天地之先隂陽之祖乾坤
之槖籥鉛汞之匡廓胚腪將兆九九數足我則載而
成之故謂之河車歴驗篇中名曰混沌皮盖生天地
隂陽之時為七十二丹之首高士垂慈始開端緒太
上云若欲長生當修所生實資於此所以成功靈應
非金石草木夜露曉霜之所比論修真之士服之不
輟誠足以反本還元補益之道真得其真亦治勞損
五臟補益真氣
紫河車(一具用初生男子者良帶子全者以東流水洗斷血脉入麝香二錢在内以綿縫定)
(用生絹裹懸脱于砂䃠内入好酒五升慢火熬成膏)沉香硃砂(各一兩)人參
蓯蓉(酒浸)乳香(各二兩)白茯苓(去皮三兩)安息香(去砂酒熬各二兩)
右為末入河車膏子和藥末杵百千下丸如梧桐子
大每服七十丸空心温酒送下沉香湯尤佳詳此丹
以紫河車為主但佐使之藥大輕無病之人久服可
以輕身延年補損扶虛乃若病重之人服之却宜增
添之法也一方有天靈盖酥炙黃一方無安息香治
男子真陽耗竭腰背疼痛自汗怔忡痰多咳嗽夢遺
白濁潮熱心煩脚膝無力
鹿茸(火燎去毛酥炙)川巴戟(去心)鍾乳粉陽起石(酒煑半日)附
子(炮製鹽水浸)黃耆桑寄生(一方無桑寄生用續斷)生鹿角
龍骨紫苑五味子(各一兩)
右依法修製和前藥末用膏子為丸或沉香湯下一
方無五味子治婦人血海虛損榮衞不足多致潮熱
心煩口乾喜冷腹脇刺痛腰腿疼痛痰多咳嗽驚愓
怔忡經候不調或閉斷不通宜于内加後藥
當歸(去尾)石斛(去根)栢子仁川牛膝(酒浸一宿一兩五錢去苖)鼈
甲(醋炙各一兩)卷栢葉(一兩去土)紫石英(煨醋一宿七次)
右依法製和前藥末膏子丸虛寒者加炮附子二
兩咳嗽者加紫苑茸二兩
治熱勞加方
河車(依前法修製)鼈甲(醋炙五錢)桔梗白芍藥大黃(煨)
甘草苦參貝母知母秋石豉心龍
膽草黃藥子荻木(煨)犀角(鎊)真赤石脂(酒浸一宿)
消石(各五錢)
右為末以前膏子丸湯使如前
鎮心丹(出傳信適用方)能治驚憂思慮過傷心氣不足怔忡盗
汗亂夢失精神暴心痛中風不語風癎顛狂客忤不
省悲哭無常色脫神瘁飛尸鬼疰恍惚驚悸吐血沉
重虛勞羸瘦病後虛損不得眠睡産前安胎産後補
虛種種心恙並皆治之常服安鎮神魄善去百邪調
順榮衞補養真氣延年益壽
酸棗仁(炒)白茯苓黃茋人參遠志(去心)熟乾
地黃五味子栢子仁(各五錢)
右為末煉蜜丸如梧桐子大硃砂為衣每服三十丸
吐血人參湯下小便尿血赤茯苓湯下恍惚眩暈驚
悸骨熱胸膈不利食少倦怠人參同茯苓湯下亂夢
失精人參龍骨湯下卒暴心痛乳湯下盗汗不止肌
熱虛煩麥門冬湯下大便下血當歸地榆湯下中風
不語薄荷紫蘇湯下風癎痰潮防風湯下種種心氣
常服人參湯下温酒亦得凡服藥後宜閉目空睡少
時
震靈湯(出仁存方)善固秘真元不濕不燥奪造化冲和之功
無金石飛走之藥大理真元衰敗五勞七傷臍腹冷
疼肢體酸痛上盛下虛頭目暈眩心神恍惚血氣衰
微中風癱瘓手足不遂筋脉拘攣腰膝沉重容枯肌
瘦目暗耳聾口苦舌乾飲食無味心腎不足精滑夢
遺膀胱疝墜淋瀝盗汗久瀉久痢嘔吐不食八風五
痺一切沉寒痼冷服之如神婦人血風不足崩漏帶
下胎臟久冷無子服之立效此丹不犯金石飛走養
性之藥不濕不燥奪造化冲和之功
禹餘糧石(火煆醋淬不計遍數以手撫得碎為度)丁頭代赭石(如上煆淬)
北赤石脂紫石英(四味各用四兩)
右並作小塊入鍋内鹽泥固濟候乾用灰十斤煆紅
火盡為度入地坑埋二宿出火毒同後藥修合
硃砂(一兩研水飛)滴乳香(另研)没藥(去砂另研)五靈脂(去石研各二兩)
右並研停勻糯米糊丸如雞頭大曬乾出光每五粒
空心温酒並水任下常服鎮心駐顔温脾腎理腰膝
除尸疰蠱毒鬼魅邪癘久服輕身漸入仙道忌食猪
羊血恐减藥力遺精血濁米飲茯苓末下又用二陳
湯加茯苓煎湯下自汗盗汗黃耆湯下沉寒痼冷酒
下應有失走或泄瀉後棗湯下大便溏泄濃米飲下
老人血痢烏梅湯下吐瀉兼作者搥碎附子煎湯下
隂症傷寒發熱自痢乾薑附子煎湯下休息痢疾烏
梅湯下腸風便血清米飲調百草霜末下婦人崩中
下血米飲調香附末下帶下赤血炒艾醋湯下婦人
若是虛損或失血後服醋艾湯下孕婦勿服小兒吐
瀉後成慢驚脾最難療理止用此丹三兩粒為末米
飲調下量大小加减最妙此丹但宜治病不宜常服
恐澁滯氣血為癰癤之患若用以治病極有功效
生地黃煎補虛損填骨髓長肌肉去客熱
生地黃汁(五升)棗膏(六合)白蜜(七合)犛牛酥(四合)酒(一升)生薑
汁(三合)紫蘇子(一升研以酒浸然後取汁)鹿角膠(四兩為末)
右先煎地黃等三分減一納蜜酥以蜜調入膠末候
煎成以器盛之以酒和服
肉蓯蓉丸(出聖惠方)專治腎臟虛敗膀胱久冷腰膝疼重筋
力衰弱
肉蓯蓉(二兩酒浸一宿刮去皺皮炙乾)遠志(一兩去心)巴戟(一兩)五味子
(一兩)兔絲子(一兩酒浸三日蒸乾另搗為細末)桂心(一兩去皮)蛇床子(一兩)
附子(一兩炮去皮臍)牛膝(一兩去苖)鹿角膠(一兩搗碎炒令黃燥)山茱萸
(一兩)熟乾地黃(一兩)
右為末煉蜜和搗三五百杵丸如梧桐子大每日空
心以温酒下三十丸漸加至四十丸
補虛黃耆湯(出御藥院方)能治諸虛不足小腹急痛脇肋膨
脹臍下虛滿胸中煩悸面色萎黃唇口乾燥少力身
重胸滿短氣腰背強痛骨肉痠疼行動喘乏不能飲
食或因勞傷過度或因病後不復並宜服之
人參(去蘆)當歸(去蘆)白术桂心(去麄皮)甘草黃耆(各三)
(兩)
右為麄末每服三錢水一盞生薑三片棗子一枚
同煎至七分去滓温服食前日進三服
遠志丸(出和劑方)善治丈夫婦人心氣不足腎經虛損思慮
太過精神恍惚健忘多驚睡卧不寧氣血耗敗遺瀝
泄精小便白濁虛汗盗汗耳或聾鳴悉皆治之
遠志牡蠣粉(煆取粉各二兩)白茯苓(去皮)人參乾薑
辰砂(另研各二兩)肉蓯蓉(净洗切片焙乾四兩)
右為細末煉蜜為丸如梧桐子大每服三十丸空心
食前煎燈心鹽湯下温酒亦可此藥性温無毒常服
補益心腎聦明耳目定志安神養血氣
未央丸(出御藥院方)能治氣血虛弱肢體沉重情思少樂飲
食减少腎氣衰憊腰腿沉重
巨勝子(九蒸九曝)巴戟(去心)川椒(去目)枸杞子甘菊花
菖蒲人參(去蘆各一兩)
右為末金蘭袈裟一具東流水洗十遍以荷葉裹之
用文武火燒稍乾好酒煑爛入藥末為丸如梧桐子
大每服六七十丸至一百丸空心温酒服或米飲下
日進二服
普濟方卷二百二十五
