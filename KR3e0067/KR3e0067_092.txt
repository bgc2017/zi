普濟方卷九十三明周王朱橚撰
諸風門
風癱瘓
夫風者分布八方長養萬物是天地山川之風温凉寒
暑之氣也其不順四時賊邪之氣傷於人者則為毒風
故聖人云避風邪今人觸犯不正之氣多中風病者是
不避風邪毒氣也夫癱緩者此皆肝腎中久虛氣血不
足腠理疎泄風邪易侵肝主於筋腎主於骨肝腎中風
筋骨緩弱故名癱緩也其病春夏得之難治秋冬得之
易療春夏者陽氣上騰火力方盛風火相得而主也秋
冬者陽氣降下火氣漸微即易療也其病手足舒緩不
能收攝口角垂涎言語蹇澁皮膚頑痺步履艱難是其
候也癱緩之辨癱則懈惰而不能收攝緩則弛縱而不
能制物故其証四肢不舉筋脉恣縱無力不可支梧者
謂之癱其四肢能舉動而肢節緩弱凭物方能運之者
謂之緩或以左為癱右為緩則非也但以左得之病在
左右得之病在右耳推其所自然皆由氣血内耗肝腎
經虛隂陽偏療而得之或有始因他病服吐下之藥過
多亦使真氣内動榮衞失守一身無所禀養而致然也
方
大聖花蛇牛黃丸治癱緩口眼喎斜涎多語澁筋骨
無力步履艱難偏身疼痛並宜服之(一名大聖通中花蛇丸)
白花蛇(酒浸去皮骨取肉炙)烏蛇(二味並酒浸去皮骨炙)磁石(煅醋淬)赤
箭防風(去义)半夏(生薑汁浸一宿焙)葳靈仙(去蘆土)自然銅
(煆醋淬七遍各四兩)羌活(去蘆)海桐皮(剉)乾蛇(去土炒)白殭蠶(炒)
白蘚皮蔓荆實(各三兩)當歸(切焙)芎藭青橘皮(湯浸)
(去白焙)蒺藜(炒各三兩)五味子澤瀉遠志(去心)萆&KR1082;(各一)
(兩)芍藥牽牛子(一半生一半焙)荆芥穗白頭翁肉
蓯蓉(酒浸切焙)沉香(各一兩)乾薑麝香(另研)牛黃(另研各半兩)
麻黃(去根節三兩)丹砂(另研一兩半)水銀(一兩用黑錫一兩結成沙子)桂
(去粗皮)木香(各一兩半)葫蘆巴楝實白豆蔲(去皮各一兩)
右除别研外並搗羅為細末冄與研者和勻煉蜜丸
如彈子大每服一丸細嚼用豆淋薄荷温酒下不拘
時如要出汗濃煎鹽豉湯一盞投之宜避風坐卧一
方無赤箭芍藥二味
換骨丹(出御藥院方)治中風癱瘓久不愈四肢嚲曳不遂
諸藥不效
麝香(研半錢)桂(去粗皮一兩半)麻黃(十斤去根節净水七斗煑减半去滓澄清冄煎)
(入錫磁器收貯)硃砂(二兩為衣)甘松(去土)川烏(去皮臍)白芥子(炒)藿
香草烏(生去皮臍)海桐皮(炒)何首烏羌活龍腦
骨碎補(去毛炒)牛膝(酒浸)葳靈仙(去土)桑白皮(炒)槐角
木鱉子(炒)自然銅(醋淬七遍研細)青皮(去白)陳皮(去白各一兩)白
芷防風甜瓜子(炒)萆&KR1082;(炒)五靈脂川芎
甘草(鹽炙)苦参白膠香(各半兩)
右為末用麻黃膏子入少蜜熟者搜成劑丸如彈子
大硃砂為衣每服一丸食後搥碎茶清酒化下或用
生薑自然汁更入酒半盞化開服可更進酒一二盞
投之日二服至三日於病處微汗為效至十日大效
無不愈但藥性稍熱病寒者多效
麻黃丸(出聖惠方)治癱緩風手足不遂骨節疼痛
麻黃(去根節)白花蛇肉烏蛇肉(各一兩)巴豆(一兩去皮心研)
(如膏與前藥三味與銅鍋内用水一石文火煎兩復時熬水及三四斗以來漉出麻黃并蛇冄以生)
(絹濾過入鍋内以慢火熬令稀稠得所盛入淨器中入後藥味)硫黃(滴生甘草水研)桂(去粗)
(皮)硇砂(漿水化去石銚子内熬煎)乾蝎(去土炒)附子(炮製去皮臍)防風
(去义)天麻犀角(鎊)沉香羌活(去蘆)天南星(炮)天雄
(炮裂去皮臍)羚羊角(鎊)㯽榔(剉)白附子(炮)白殭蠶(炮)當
歸(切焙各一兩)牛黃龍腦麝香(各半兩同研)
右除研并藥汁外搗羅為末同和前煎汁和杵千百
下丸如梧桐子大每服一丸或二丸以豆淋酒嚼下
日三
牛黃丸(出聖惠方)治癱緩風手足不遂皮膚頑痺口面喎
斜言語蹇澁
牛黃蟬殼桑螵蛸(微炒)川烏頭(炮裂去皮臍)晩蠶蛾
(微炒)乾蝎(微炒)鉛霜(研入)硃砂(細研各半兩)赤箭獨活烏
犀角屑天南星(炮裂)仙靈脾(各一兩)防風(去芦)牛膝(去蘆)
(各三分)烏蛇肉(酒拌炒黃色二兩)萆&KR1082;茵芋漢防己
桂心(各二分)麻黃(一兩半去根節)膩粉(研入)麝香(研各一分)天雄(炮裂)
(去皮臍二分)
右為末研了藥令勻煉蜜和丸如梧桐子大每服不
計時以温酒調下十丸
荆芥散(護命方)治中風癱緩肢節沉筋骨無力悶倒不
知此藥疎風順氣大腑熱方可喫
荆芥穗防風(去义)桑寄生羌活(去蘆)獨活(去蘆)芍藥
乾蝎(去土皮炒)白花蛇(酒炙去皮骨)天麻附子(炮製去皮臍)半
夏(湯洗七次炒)麻黃(去根節)木香蔓荆實(去白皮)芎藭
白殭蠶(炒各半兩)龍腦(研)沉香(研)麝香(研)丹砂(研半錢)牡
丹皮桂(去粗皮炒三錢)
右為散然後入硃砂龍腦麝香冄同研勻每服二錢
濃煎生薑薄荷湯調下食後
金胦如聖煎丸治癱緩風疾
麻黃(去根節)桃心柳心(剉各四兩)桑根白皮(辛斤剉)黑豆
(二升)童便(三升)河水(水十五斤七味入銀石器内熬三分至一分去滓别入後藥)天
南星(生用)天雄(生用去皮臍)天麻(二兩)乾蝎(去土炒二兩半)天蓼花
(二兩)麝香(三兩)膩粉(一錢)乳香(半斤)木鱉子(去殼一兩九味研為末以生地)
(黃汁入在前藥水中冄用文火同熬成膏以潔净器密收之)丹砂(一兩)雲母末(一兩)
金銀萡(各十片)
右將後四味研入粉瓷各盛用之益母草固濟於地
坑子用炭五斤煆令通赤用温土盖候冷取出以粉
紅色為度服時先取法酒一升膏子秤一兩煆者丹
砂秤半兩同入銀石器中熬酒至一升分作五服先
日午一服温服之日晩一服一更後一服取下惡毒
物為候
羌活散(出聖惠方)治癱緩風手足垂嚲頭痛目旋涎唾不
止
羌活附子(炮裂去皮臍)旋復花烏蛇(酒浸炙令黃各一兩)天
麻胡麻子細卒藿香牛膝(去蘆)白蘚皮
芎藭天南星(微煨)蟬殼白附子(炮裂)地龍(微炒)晩蠶
蛾(微炒)甘草(炙赤各半兩)麻黃(去根節)乾蝎(微炒)麝香(細研一分)
右為散研了藥令勻每服不計時候薄荷温酒調下
二錢
海桐皮丸
海桐皮(剉)金毛狗脊(去毛二兩)白芥子乳香沒藥
(各研半兩)芸薹子(研)地龍(炒)甜瓜子楓香脂蔓荆
實草烏頭(生用去皮尖)續斷(各一兩)牡蠣(生三兩)葳靈仙
(去土)蒼术(炒)木鱉子(去殼各一兩半)自然銅(煆醋淬七次)烏藥(各二錢)
右除研外羅為末和勻醋煮麵糊為丸如菉豆大每
服二十丸木瓜温酒空心服下
秦艽散(出聖惠方)治癱緩風手足不遂肌肉頑痺筋脉拘
急心神不安言語蹇癱緩風澁胸膈痰涎不利
秦艽(去苗)赤箭獨活桂心五加皮乾菊花
漢防己羚羊角屑葛根(剉)赤芍藥防風
(去蘆頭)芎藭側子(炮裂去皮臍)杏仁(湯浸去皮尖雙仁麵炒微黃)甘
草(炙微赤剉各一兩)磁石(三兩搗碎水泡去赤汁)麻黃(二兩去根節)薏苡
仁(三兩)
右為散每服四錢水一盞生薑半分煎六分去滓不
計時候温服
側子散(出聖惠方)治癱緩風言語蹇澁手足不遂
側子(炮製去皮臍)秦艽(去苗)獨活當歸(剉微炒)羚羊角屑
天麻黃耆人参(去蘆)白蘚皮防風(去蘆頭各一兩)乾
蝎(微炒)白附子(炮裂)茵芋躑躅花(酒浸炒令乾)麝香(研入各半)
(兩)牛膝(去芦)麻黃(去根節各一兩半)
右為末入研了藥令勻每服不拘時候以温酒調下
二錢
葳靈仙丸治癱風脚膝無力行履艱難筋骨麻痺
葳靈仙(去苗土五兩)草烏頭(剉微炒七兩)骨補脂(去毛二兩半)地龍
(去土炒)天南星(炮各三兩)自然銅(醋炒淬研一兩)蒼耳仙靈脾
側子(炮製去皮臍)防風(去义各四兩)羌活(去蘆)蔓荆實(掠去皮)澤
瀉藁本(去苗皮)萆&KR1082;獨活(去蘆頭各一兩)
右搗羅十五味為末合自然銅末研令勻用好酒煮
麵糊和丸如梧桐子大每服五丸漸加至十五丸空
心温酒下纔服後忌便喫熱物覺唇口麻者痺漸减
也
金虎丸治癱緩風
天南星天麻白附子烏蛇(酒浸去皮骨焙)附子(去皮)
(臍)乾蝎(去土)狼毒白殭蠶(各二兩)桂(去粗皮二兩)㯽榔(剉三)
(兩)五靈脂烏頭(去皮臍各二兩)牛黃麝香丹砂(三味)
(同研細各半兩)
右藥生用除研外為末和勻煉蜜丸如鷄頭大每服
一丸嚼細茶酒下若用牛膽丸尤妙
療癱緩風神驗
側子(去皮)防風芎藭秦艽甘草(炙各一兩)羚羊角
屑漢防己杏仁(去皮尖各三兩)五加皮(四兩)磁石(一斤碎綿)
(褁)乾菊花(一升)乾薑(一方作乾葛)芍藥麻黃薏苡仁
(一斤)
右㕮咀水一斗五升煮麻黃去土沫内諸藥煎取三
升温三服相去十里久將息取汗乾傅粉勿當風慎
熱物及猪魚肉蒜酒
黑神丸治男子婦人左癱右瘓脚手頑麻腰膝疼痛
走注四肢百節皆痛口眼喎斜頭目旋暈並宜服之
(一名烏犀丸)
熟地黃(淨洗)赤小豆(生)乾薑(炮)藁本(洗去蘆)麻黃(剉去節湯)
(泡去沫)川芎(各六兩)羌活甘松(洗去土)當歸(洗去蘆各三兩)川
烏(炮去皮臍)甘草(剉各十八兩)藿香(洗去土)香墨(燒醋淬各半斤)草烏
(炮去皮臍一斤)白芷(各十二兩)
右為細末以水麵糊丸如龍眼大每服一二粒細嚼
茶酒任下如婦人血風脚足手疼痛打撲損傷亦宜
服之一方用黃秫米粉煮餅丸服
舒筋保安散治癱瘓筋脉拘攣身體不遂脚腿少力
乾濕脚氣及濕滯絡久不能去宣導諸氣
乾木瓜(五兩)萆&KR1082;五靈脂牛膝(酒浸)續斷白殭
蠶松節白芍藥天麻葳靈仙黃耆
當歸防風(去义)虎骨(各一兩)
右用無灰酒一斗浸上件藥二七日緊封扎日數足
取藥焙乾搗為末每服二錢用浸藥酒半盞調下喫
酒盡用米湯調下又方金毛狗脊一兩却將乳香白
膠香各一兩同研入乾藥内
愈風丹
芍藥川芎白殭蠶(炒)桔梗細辛(去葉)全蝎(炙各)
(一兩)甘草(三錢)南星(半兩生姜製)白芷天麻羌活(各半兩)
麻黃(去節)防風(去蘆)
右為細末煉蜜和丸如彈子大每服一丸細嚼茶清
任下
腦麝袪風丸治左癱右瘓(卒中風服此藥得愈甚有妙)
白花蛇頭(一箇帶項三寸酒浸炙)烏稍蛇尾(二箇長七寸酒浸炙)川烏
頭(炙三箇去黑皮)附子(四箇去黑皮)天南星(炮)半夏(薑製)白附子
細辛(去葉)防風(去蘆)天麻全蝎(去毒炒)白殭蠶(去絲嘴炒黃)
草烏頭(炮各半兩)龍腦麝香(各一分研)
右為細末薑汁為丸如梧桐子大每以朱砂為衣服
五十丸煎小續命湯送下不拘時候
活絡丹治男子婦人癱瘓筋攣骨疼腰膝口眼喎斜
語言蹇澁目晦耳聾中風䓁證亦治心氣痛尤驗
萆&KR1082;(四兩)川烏(五錢去皮臍切四塊)金毛狗脊(四兩切作片去毛)蒼术
(去皮米泔浸炒)破故紙(揀炒五錢)杜仲(五錢細切薑汁浸去絲)仙靈脾(切)
吳茱萸(炒)續斷(各五錢)小茴香(炒)獨活(各一兩切)薏苡仁
(三兩)猪牙皀角(去皮弦一兩切作一寸)
右作一處用好酒三升於磁内浸一宿次日以文武
火煮至約酒汁一升漉出焙乾為細末用煮藥酒打
麵糊為丸如梧桐子大每服五七十丸空心温酒或
鹽湯送下與七烏丸相同間服孕婦不可服
沉香煎丸治癱緩不收體重無力肢節緩弱運動不
能
沉香(剉)丁香葫蘆巴(炒)附子(炮製去皮臍)牛膝(去苗剉酒)
(淬炒用)補骨脂(炒)蘹香子(炒)石斛(剉酒淬炒)芎藭木香
青橘皮(湯浸去白焙)桂(去粗皮)肉蓯蓉(剉酒拌炒半兩)
右為細末煉蜜和丸杵數百下丸如梧桐子大每服
三十丸生薑鹽湯下酒亦得
躑躅丸治癱緩風手足不遂心神煩悶睡卧不安
躑躅花(酒拌炒乾)天麻羌活漢防己白殭蠶(微炒)
朱&KR0008;(研細水飛過各一兩)乾蝎(微炒)天南星(炮製)白附子(炮製)蟬殼
蜣螂(去頭翅足微炒半兩)金薄銀薄(各五十片)
右為末入金銀薄末研令勻煉蜜和丸如梧桐子大
每服不計時候以酒下十丸
天南星丸(出聖惠方)治中風癱緩風無問老少手足不遂
及破傷
天南星(炮製)桂心獨活附子(炮製去皮臍)白附子(炮製)
天麻芎藭當歸鹿角膠(搗碎炮令黃燥各一兩)麻黃
(去根節)香墨(半兩)麝香(細研)牛黃(研入一分)
右為末入研了藥都研令勻煉蜜和丸如梧桐子大
每服不計時候以豆淋酒十丸送下
槐膠丸治癱緩風神效
槐膠(半斤細搗好酒五斤浸一宿後入鍋内煎濾汁一斤)蘇枋木(四兩用長流水五升)
(煎至一升濾過與槐膠汁相和次入後項藥)丹砂(研)阿膠(研)乳香(研)沒
藥(研各一分以上六味將後四味冄研勻入前二味藥汁内慢火冄熬數沸次入後藥)白花
蛇(一全條酒浸一宿取肉炙一兩半)天麻天南星(炮製)白附子(炮製)
附子(炮製去皮臍各一兩)甘草(炙一兩)
右將後六味為末與前藥膏和搗五七百杵丸如彈
子大每服半丸生薑酒嚼下日進三四服
防風散(出聖惠方)治卒中癱緩風手足不遂身體拘急神
思昏沉
防風(三分去蘆頭)當歸(三分剉微炒)麻黃(去根節)澤瀉黃芩
天門冬(去心)附子(炮裂去皮臍)生乾地黃白术山茱
萸桂心(各一兩)甘草(半兩微炙剉)
右為散每服四錢水一中煎六分去滓不計時候稍
熱服忌生冷毒滑魚肉
虎骨酒(出醫學切問)治中風癱瘓
茄子根(洗净蒸過九月内晒乾秤一兩)鼠粘子(炒)蔓荆子(各一兩)火
麻子晩蠶沙(各半升)牛膝蒼耳子枸杞子(蒸各)
(半兩)秦艽萆&KR1082;(各二兩)生牛蒡葉(各炒)虎骨(二兩)
右用絹袋盛於大罐内以酒浸封閉不令失氣二七
日開不令面向瓶口恐藥觸人每服一盞一日三服
龍虎丹(出百一還方)治二十年左癱右瘓口眼喎斜五腫
脚疼
草烏頭(生用)玄胡索(生)地龍(去土各四兩)胡桃肉(十五箇)松
節(二兩)蜈蚣(二條)乳香沒藥(各三錢)蛄螻蝎(各十四箇好酒)
(一斤同煎十數沸取出焙乾)
右為細末用煎藥酒打糊為丸如梧桐子大每服十
丸癱瘓麝香酒下合時就地對南寫火字一箇補紙
一張在上朝東望太陽取氣吹在藥上用盞盖道火
龍真言三次吹在藥上真言唵勑老肥偃偃婆摩訶
醫云廬州李副將得此疾以大龍丸四生丸相間而
服不一年病去八九分
紫金天麻丸治中風癱緩手足嚲曳
五靈脂(二兩)天麻沒藥(研)乳香(研)牛膝(酒浸切焙)白术
當歸(切炒各半兩)牛黃(研三分)犀角(鎊一兩)附子(炮製去皮臍三分)
右為末取三家井花水丸如櫻桃大每服一丸先用
生薑汁化開次用温酒調下如中風癱緩手足嚲曳
言語蹇澁口眼喎斜不省人事口吐涎沫或手足搐
搦筋骨疼痛皮肉麻痺並宜服之
黑龍丹(出聖惠方)治癱緩并諸風
硃砂硫黃水銀(與硫黃結為沙子)雄黃曾青(各一兩)
硇砂紫石英(各半兩)金箔(入二十片)
已上九味都研為一盛瓷瓶子内令實上以定粉一
兩半細研入瓶子内盖前藥上更用黃丹一兩半又
入瓶子内盖之上以古字錢一文又盖瓶子口後掘
地作一字坑子坐瓶子在中心四面去瓶子四五寸
已來炭二斤不住火養二日後其藥為汁住火停冷
打瓶子取藥細研
自然銅(一兩細研)古字錢(二十一文)硫黃(半兩細研)
已上三味與錢一重重錢夹藥末入合子内以鹽泥
固濟初以文火後以武火燒令通赤候冷取出細研
入前藥内相合
麻黃(五斤去根節)白花蛇(大者一條剉)
已上二味用水一碩慢火煮蛇并麻黃至二斗已沫
旋旋去之用夾絹濾去滓别入銀器中熬成膏
藿香白附子(炮製)附子(炮製去皮臍)人参(去蘆)乾蝎(微炒)麻
黃天南星(炮製)虎脛骨(塗酥炙令黃)敗龜(塗酥炙令黃)木香
阿膠(搗碎炒令黃燥)白殭蠶(微炒)防風(去苗頭各三分)牛黃(細研)麝香
(細研)龍腦(細研)酸棗仁(微炒各半兩)琥珀(一兩細研)膩粉(一兩)
右為末與金石藥更同研令勻入麻黃煎和候硬軟
得所搗五七百杵丸如酸棗大每服不計時候以温
酒嚼下一丸
神應丸(出濟生拔粹方)治風癱瘓四肢不舉手足麻痺等證
麻黃(五斤去皮節河水三斗沙鍋内熬數十沸滓去冄熬成膏至半碎)甘松蒼
术桑白皮吳白芷浮萍草川芎苦参
(各二兩)
右為末用麻黃膏子為劑丸如彈子大每服一丸温
酒一大盞研化臨卧服於不透風處睡汗出為度隔
五七日一服神效及治卒中風邪涎潮不利小兒驚
風服之立效一方有白术又採浮萍草法不在山不
在岸採我一時七月半選甚癱風與瘓風些微小風
都不筭豆淋酒下三錢鐵漢鏷頭上也出汗
伏虎丹(出和濟方)專治左癱右瘓
生乾地黃蔓荆子(去白)白殭蠶(炒去絲各一分)五靈脂(去皮)
(半兩)躑躅花(炒)天南星白膠香草烏頭(去皮一兩)
右為細末酒煮半夏末為糊丸如龍眼大每服一丸
分作四服酒吞下進二服昔建康府烏衣巷有一老
人姓鍾平生好道朝夕瞻仰茅山緣多酒偶患風疾
百治無效一日忽有一道人至言因酒大過教服此
藥道人遂不見服之果驗乃知仙方
青雲丹治中風癱瘓口眼喎斜
丹砂水銀雌黃胡粉曾青白&KR0552;鉛
丹雄黃(各等分)
右各細研别盛用固濟瓶子一箇先入丹砂次入雄
黃次入水銀次入曾青次入鉛丹次入雌黃次入白
&KR0552;遞相盖之如法固濟瓶口候乾入爐漸漸以四兩
火養一復時即以半斤煆之令通赤漸漸退火以濕
黃泥罨之待冷取出藥於地上出火毒更入白殭蠶
末乾蝎末鉛霜等分研和令勻粟米飯為丸如菉豆
大每服五丸空心薄荷湯下或温酒下亦可
如神救苦散(出瑞竹方)治左癱右瘓風濕痺走注疼痛無
問男子婦人遠年日近並宜服之
御米殼(一兩去頂蜜炒)陳皮(五錢去白)虎骨(酥炙)乳香(研)沒藥(研)
甘草(各二錢半)
右為細末除乳香沒藥另研外每服三錢水一盞半
煎至八分連滓服病在上食後病在下食前煎藥一
之修合精緻勿差分兩忌猪馬驢魚兔等物
無比膏治癱瘓脫臼臂膊不收
仙茅(一兩)萆麻子(二七粒去皮細研)浮萍草(半兩)獨顆蒜(三枚)
(去皮膜研膏)桃膠(一分入湯研化入蒜膏内同研勻)自然銅(煆醋淬七次半兩)
右為末除六味研外搗羅入蒜膏内拌勻塗臼子上
綿被盖之汗出為效
天麻丸治癱瘓風
天麻白附子附子(去皮臍)烏頭(去皮臍)羌活(去芦)荆
芥穗
右生用為末煉蜜和丸如鷄頭大每服半丸或一丸
生用薄荷三葉同嚼茶酒任下
治癱瘓手足不遂方
椿皮(如無枝葉亦得為末)枸杞根(細剉)益母草苦参棗木
皮(生取剉各五兩)五靈脂(研五兩)
右為末每用時約糝一人身長闊厚半指許於上更
加魚鱗砌新好者牛馬驢骨於藥上面以草火勻燒
直候骨勻透為灰却急掃除去骨灰令净就熱藥急
鋪蓆薦看厚薄得所令患人卧欲卧時先服鎮心散
一服
鎮心散治癱瘓風四肢緩弱無力
白牽牛(半生半炒)防風(去义)甘草(剉各兩)
右搗羅為末每服二錢匕新水調下後便令人就所
患一邊卧於鋪便用追魂散三錢匕酒一盞煎兩沸
去滓服盡當有汗出如膠水
追魂散治癱瘓風
用五靈脂三兩杵碎以水浸攪勻先傾去上黑濁者
後去下沙石取中間細者於灰盆之中紙上烘乾搗
研為末每服三錢匕酒一盞煎兩沸服繼服續命丹
續命湯治癱瘓風
山茵陳(一兩揀净)天麻(去根節)
右麄搗篩每服十錢匕水三盞入好酒一盞半更煎
三五沸去滓服盡不得離卧床上避風二七日湏服
六十一日乃無後患也寢湏是不透風仍從十月後
二月以前可用此法治之過此時熱難用
排風湯散治中風癱緩
白附子麻黃(去根節)骨碎補(去毛)天麻白殭蠶
羌活(去蘆頭各一兩)
右並生用搗羅為散每服五錢匕温酒調下不拘時
候
又左經丸(出和劑方)治左癱右瘓手足顫掉言語蹇澁渾
身疼痛筋骨拘攣不得屈伸項背強直下症脚膝行
履艱難骨節煩疼不能轉側跌撲閃肭外傷内損並
皆治之
木鱉子(去殼别研)白膠香(研)草烏(生去皮臍一作台烏)五靈脂(研三)
(兩半)當歸(一兩)班猫(百箇去頭足翅酒製熟)
右為末用黑豆去皮生搗粉一斤醋煮糊為丸如鷄
頭大每服一丸酒磨下如筋骨疼不曾針灸傷筋絡
者進四五丸立效此藥專治肝心腎三經服後小便
少乃其驗也治一切風便用醋調生豆末諸風重者
兩日一服彈子大小兒五歲以下分四服以上三服
日一丸酒下
生地黃飲子(出聖惠方)治癱緩風手足不遂言語蹇澁心
神懆悶(方見諸風門推治類)
烏龍丸(一名鐵彈子)治中風癱瘓手足不遂言語蹇澁口
眼喎斜筋骨痛與小續命湯相助服之大妙(方見本門卒中)
(風類)
輕脚丸(出和濟方)治左癱右瘓脚弱不能行履
木鱉子(别研)白膠香(别研)白芍藥(各二兩)草烏(去皮米四兩)赤
小豆(一兩别研為末打糊)
右為末以赤小豆糊為丸如梧桐子大每服七丸旋
加至十丸温酒或木瓜湯下病在上食後臨卧服病
在下食前空心服忌熱物少時
放柺丸治風濕左癱右瘓等證但起不得服之久皆
效
蒼术(去皮米泔浸)懸勾子葉(蒸畢冄九曝酒製)何首烏蒼耳
葉(各等分同製)
右為細末酒糊為丸如梧桐子大每服五十丸温酒
下
烏龍丹(一名大聖丹出和削方)治癱瘓風手足嚲曳口眼喎斜
言語蹇澁步履不正(方見本門風癎類)
左經丸(出醫方集成)治中風癱瘓手足顫掉語言蹇澁渾
身疼痛筋脉拘急不得屈伸項背強直下疰脚膝行
步艱辛骨節煩疼不可轉側跌撲閃肭外傷内損並
皆治之
草烏(四兩炮)生黑豆(一斤以班猫二十一箇去頭足同煮至豆透為度去班猫不用)
(取豆焙乾)川烏(炮去皮一兩)沒藥(一兩半)
右為末醋糊為丸如梧桐子大每服二十丸温酒下
不以時一方加乳香一兩研常服通經絡活血脉疎風
順氣壮骨輕身一方無草烏
又方左經丸(出仁和方)蘇沉良方上四味各三兩半當歸
用一兩無地龍用班猫百箇去頭足醋煮熟用餘味
同
乳香(二兩)地龍皮(一兩)草烏(生去皮)木鱉子(研)白膠香
五靈脂(各二兩半)當歸(五兩)
右為末生黑豆末醋煮糊為丸如鷄頭大每服二丸
温酒磨下
木鱉子(别研)白膠香(别研)白芍藥(各二兩)草烏(去皮米四兩)小
赤豆(一兩别研烏木打糊)
右為末以赤小豆糊為丸梧子大每服七丸旋加至
十丸温酒或木瓜湯下病在上食後臨卧服病在下
空心服忌熱物少時
四聖紫金丹(出瑞竹堂)治男婦人左癱右瘓口眼喎斜中
風疾病依方修合誠心服餌大病不過三服初得病
一服效驗
槐實子(文武火麸炒黃色)荆芥穗(擇净生用)甘菊花(炒)猪牙皀
角(酥炙黃色去皮各等分)
右為細末煉蜜為丸如彈子大病重者每服一丸細
嚼茶清送下病輕臨時加减微汗出為驗如汗後體
熱難忍噙甘草觧之
四生丸(出和劑方)治左癱右瘓口眼喎斜中風涎急半身
不遂不能舉者悉皆療之
五靈脂(去石)骨碎補川烏頭(去皮尖)當歸(各等分)
右為細末用無灰酒打麵糊為丸如梧桐子大每服
七丸漸加至十丸温酒下服此藥莫服靈寳丹恐藥
無效
殭蠶丸治癱瘓風手足不遂語言不正
白殭蠶(炒)烏頭(炮去皮臍)沒藥(研各一兩)蜈蚣(炙半兩)
右為末酒煑麵糊為丸如梧桐子大每服十丸薄荷
酒下日三服
妙聖丸治卒中癱緩風手足攣急渾身疼痛
蠐螬(三十箇)麻黃(去根節二兩)烏頭(炮裂去皮臍半兩)木鱉子(去殼)
(半兩)
右三味為末用酒二升刺蠐破取汁不用皮熬成膏
和藥末丸如小彈子大每服一丸温酒化下不拘時
候
小省風湯(一名醒風湯出直指方)治左癱右瘓口眼喎斜口噤
全不能言半身不遂手足頑麻一切風疾並皆治之
防風南星(各二兩)甘草(一兩)
右㕮咀每服三錢水一盞姜五片煎至六分去滓熱
服氣逆者加紫蘇二錢半木香三錢半氣虛加附子
一兩沉香二錢胸膈不利加半夏一兩人参半兩頭
暈疼加天麻半兩全蝎二錢煎熱入少麝香
小靈寳三倍丸治癱瘓中風半身不遂語言蹇澁口
眼喎斜肢體麻痺
草烏頭(一斤用黑豆一斗同煑豆爛去豆不用)蒼术(二斤米泔浸去皮)葱白
(三個細切)
右焙乾為末加醋麵糊為丸如梧桐子大每服十丸
至二十丸食前温酒下日進三服大效
枳殼散治中風手足無力口中涎出多在右邊
枳殼(去穰麩炒三兩)牛黃(研)白芷(各一兩)
右為細散每服三錢匕空心温酒調下
梔子丸(出海上名方)治癱緩風宜久服之
山梔子(去皮)草烏頭(炮)乾薑(炮各半兩)
右為末煑棗肉和丸如菉豆大每服三丸漸加至七
常服二丸細嚼茶酒下
木香湯(一名青木香散出衞生家寳方)治左癱右瘓偏枯不遂等疾
青木香(二兩)瓜蔞(一箇去皮)
右先取好瓜蔞一箇取子及穰去皮將子與穰各研
細用無灰酒一大盞投之攪勻用生絹攪取汁如此
研絞三兩次酒濃無味乃止於銀石器内煎三兩沸
調木香末帶熱服令人按摩病處良久就病處卧移
時自能舉動矣此方乃大潙山僧云氣行則風行氣
逆則風聚久者不過三五服大有神驗風必有熱証
者可服
保安丸治一切癱瘓風(方見本門癎類)
治熱風癱常發者
羌活(二兩)糓子(一升五合水一中取沉者)
右為散酒服方寸匕日三服稍加之無忌
獨勝散(出海上名方)治癱瘓不經針灸者專用此方以取效
名用蓬莪术醋煑不以多少研為細末每服二錢温
酒下日進三服不計時候服三日後冄用淋渫藥
治中風癱瘓用膽&KR0552;細研如麵每一匙許醋湯下上
吐出涎漸輕
治癱瘓新得患及年深者
用酒調地膚子末加葱汁打麵糊為丸如梧桐子大
空心或酒或茶送下五十丸神效一方為末葱汁酒
調下服之吐出涎疾即愈之為妙
豆豉飲(出肘後方)治中緩風四肢不收者
用豆豉三升水九升煮取三升分為三服日二作之
亦可酒漬煮飲之用豉一升微熬囊貯漬三升酒中
三宿温服微令醉為住
治癱瘓風及諸風手脚不遂腰膝無力者
用驢皮膠炙微起先煮葱豉粥一升别貯又以一升
煑香豉二合去滓内膠更煑六七沸膠烊如餳頓服
及煖氣葱豉粥任意多少若冷喫令人嘔逆服三四
劑即止禁如藥法又膠能止洩得黃臘黃連尤佳
大聖丸(出王氏傳濟方)治癱瘓風及腎臟風上攻下疰一切
諸風疾並皆療之
川烏頭(炮裂去皮臍)五靈脂(炙用)麝香乳香寒食麵
(各等分)辰錦砂(别研)
右件五靈脂烏頭先細淬為末後秤與下四味停入
和勻以面北取不語井花水為丸如櫻桃大丸了用
生絲絹袋子盛掛當風每日一服切不可多服無事
不得服之如不思飲食四肢大軟昏沉取菉豆汁於
明日冄服男子女人皆服喫得合時取良時日不得
令一切隂人鷄犬等見臨卧用薑汁浸化温酒投服
忌動風物孕婦不服
狐肝散(出王氏溥濟方)治癱瘓風及氣攻注皮膚生瘡瘙痒
赤白瘕風等一切風疾
烏鵶(一隻剉啄不用留瓜)狐肝(一具二味皆用臘月者與鵶同入磁瓦瓶中鹽泥固濟炭)
(火煆過後瓶透亦取出冷用)天南星(一兩去心研)天麻膩粉蝎
白附子殭蠶牛黃(一分别研)藿香桑螵蛸(臘月採者)
(各一兩)麝香(半兩别研)烏蛇(一兩酒浸不用頭尾取肉炙)
右為末却與研者和勻如中急風豆淋酒下二錢癱
緩風冄服立差常服除風半錢温酒下
至聖一醉膏(出王氏溥濟方)治癱緩風
天麻(一分)沒藥黃明滴乳香(各半兩)附子(一兩去皮臍炮製)
安息香(一分)麻黃(去根節内四内)生腦子(少許)
右件七味搗羅為末每服四大錢用法酒一升於銀
石器内熬成膏子後却出分在四盞内别用法酒看
患人喫酒多少漸調膏子服盡為度令貼病處卧以
衣被盖或汗出或似虫行即效次日冄喫一服手足
必以舉得此疾五十日已上方治若髮直者不在治
限
菵草散(出王氏傳濟方)治癱緩等風疾及下疾
毒菵草(一兩半炙去毛出汗)蝎稍(一分)官桂當歸羌活(半兩)
荆三稜蓬莪荗(各一兩)
右件七味都生搗為末如人卒中惡風昏迷未省風
涎方盛即時以藥四錢用二錢生末先置盞中以二
錢末用酒一盞半煎至八分傾在生藥盞内調勻帶
熱服但下得咽喉扶起湏臾即吐出惡涎立愈如諸
般風疾並依此法每日一服永無中風及痰涎如久
患癱緩旦暮常服經月餘必被上有臭汗氣痕跡如
人形状其患永差
大莽草散(出王氏𫝊濟)治丈夫女人癱緩風及血風但一
切風疾皆療
莽草石斛(炙)牛膠(炙)附子(炮)萆薢天麻(炙)麻
黃澤瀉防風石龍茵松脂獨活杜
仲川芎芍藥人参茯苓烏蛇(酒浸炙去皮骨)薯
蕷桂心(去皮)吳白术吳細辛麝香柏子仁
兔絲子(酒浸三日焙乾炒熟杵)
右件二十五味各等分并要州土新好者同杵為末
每服一錢温酒下應諸風疹但求此藥必差
寳命丹(出王氏𫝊濟)治癱瘓風及軟風
牛黃(半兩少一分亦得)蝎(者全)附子(生用去皮一兩)天南星(半兩)五
靈脂
右件五味並生為末煉蜜為丸如鷄頭大用生薑自
然汁一呷許磨化後將蜜酒投之温酒服或遠年軟
風須於煖閣内無風處用甜糟并葱椒煎湯浸及令
軟處汗出便服一丸如是軟多年者先將鵲窠燒火
炙軟處令熱徹方服此藥為妙
輕骨丹(出衞生寳鑑)主中風癱瘓四肢不遂風痺等疾
麻黃(去根節五斤剉河水二升煎去滓)桑白皮(湏自根上取者)白芷蒼
术甘松(另用子者)川芎(已上各四兩)苦参(三兩半)
右六味研勻細以前藥麻黃膏和丸如彈子大每
服一丸温酒一盞研化温服之卧取汗五七日間冄
服手足當即輕快卒中涎潮分别後用之
經進骨碎補圓(出衞生家寳方)治左癱右瘓
五靈脂(揀去砂石别研極細)木鱉子(去殼剉碎研細入衆藥用)生薑(切作片子)
地龍(用麻包定石上搥去土)黑牽牛(炒令微熟用)草烏(去皮尖剉作塊子用)
(鹽炒令裏外俱透剉作末)白膠香(韮煮三十二沸傾在冷水中少許空乾則研極細用)黑
豆(炒令微熟)葳靈仙(用軟脚者洗土取用)滴乳香(用糯米數粒用乳香一處研細)
(入衆藥用)天南星(慢灰火中炮去皮用各一兩)麝香(一錢别研臨了將入藥)防
風(去苗并芦頭用)
右件各焙碾為末醋糊為丸如梧桐子大初服五丸
加至七丸食後薄荷茶酒下
黃耆必安丹(出衞生家寳方)治血氣生風左癱右瘓口眼喎
斜語言蹇澁諸疾
沒藥全蝎(酒浸焙炒)羌活虎骨(酥炙)獨活防風(去蘆)
川芎當歸薏苡仁半夏(薑製各二兩)川烏頭(一兩)
(炮去皮尖)天麻枳殼(去白麩炒)前胡陳皮紅細辛
硃砂(别研為衣各一兩)白术(半兩)麝香(一錢别研)腦子(半錢别研)
右為細末糯米糊丸如龍眼大硃砂為衣每服一粒
酒嚼下或荆芥下食後服
太乙丹(出衞生家寳方)治癱瘓諸風疾
五靈脂(半斤去土石)木鱉子(半斤去殼别研)草烏(半斤去皮尖)殭蠶
(四兩先去絲嘴)錢子地龍(半斤布袋去土不見火)川烏(四兩去皮尖)防風
(四兩去蘆)白膠香(六兩别用)麝香(半兩别研)腦子(二錢别研)好墨(燒用)桑
柴灰(好醋浸一宿各四兩)
右為細末酒糊為丸如彈子大隂乾每丸分三服用
生薑薄荷研自然汁浸温酒一盞嚼下忌發風物湏
臘日或端午日合不許婦人鷄犬孝服人見孕婦不
可服
經進龍虎金丹(出衞生家寳)治一切癱瘓風疾
黑附子(去皮臍退寒熱)川烏頭(去皮臍補腎經)虎骨(醋炙治傷折)古文
錢(醋淬研為接骨)當歸(生用補骨活血)白膠香(生研去麻痺)木鱉子(火炮)
(去皮衝開滯氣)地龍(去土行血)草烏頭(鹽炒令黃發熬)黑牽牛(生用除腎)
(濕氣)蓯蓉(酒浸補腎經)牛膝(酒浸補炒各一兩)乳香(半兩生研治一切疾痛)
沒藥(生用化内損壊濃血)巴戟(去心治八般腰痛)自然銅(醋淬治傷筋動骨各)
(一兩)
右為細末酒煮麵糊為丸如梧桐子大每服十丸漸
加至三十丸茶鹽湯下食前服
黃龍丸(出衞生家寳)紹興間修建康内掘得一石碑方
遂經進治左癱右瘓手足麻木口眼喎斜風痺走疰
腰脚疼痛並治婦人血風勞氣遍身疼痛洗頭傷風
頭面乳腫舌脹口乾頭昏腦悶多睡暗風夾腦風偏
正痛破傷風等疾
紅芍藥(半斤)川烏(四兩去皮尖)防風香白芷天麻
麻黃(去根節)華隂細辛(去苖)白殭蠶(炒去絲嘴)雄黃(别研)川芎
(各二兩)白蒺藜(炒去刺)甘草(一兩)乾薑(生用)藿香葉甘松
(去土各一兩)
右為細末煉蜜為丸如彈子大每服一丸薑汁磨下
温酒調忌熱食少時
乳香寬肋丸(出衞生家寳)治左癱右瘓口眼喎斜走疰風
氣腰脚麻痺一切風疾赤眼白頭風瘡如瘡乾研油
調塗瘡濕只糝如打撲閃肭皮骨損碎研入沒藥乳
香各半錢調塗
乳香(别研)沒藥(别研)川烏(炮去皮尖)草烏(炮去皮尖)地龍(去上)何首
烏(一兩去黑皮)白牽牛(砂噐内煮數沸各半兩)白殭蠶(一錢洗去絲嘴)五
靈脂(酒研七錢去石)
右焙碾為末酒糊為丸如梧桐子大每服十五丸至
二十丸食後茶酒任下
青龍丹(出楊氏家藏)治男子婦人左癱右瘓手縮口眼喎
斜遍身瘾疹及傷風鼻塞腦痛四肢頑麻牙關緊急
並皆治之
草烏頭(四兩去皮尖生)香附子(二兩炒)半夏(湯洗七次)麻黃(去根節)
香白芷白附子(生用)白蝎(别研)天南星(生用)赤芍藥
川烏頭(生去皮臍尖)薄荷葉(去土)山藥螺青(以上十味各一兩)
白殭蠶(炒去絲嘴)藿香葉(去土)甘松(去土炒)零陵香細松
烟墨(燒醋淬以上五味各半兩)
右件為末醋煮麵糊為丸每一兩作二十丸每服一
丸生薑薄荷同嚼熱酒送下不拘時候
防風雄黃丸(出楊氏家藏)治左癱右緩手足麻痺腰膝疼
痛或風氣面浮口苦舌乾頭昏目暈并暗風夾腦風
偏正頭痛麻治婦人血風勞氣遍身疼痛及洗頭風
破傷風並皆治之
赤芍藥(八兩)防風(去蘆頭)香白芷川烏頭(炮去皮臍尖)麻
黃(去根節)白蒺藜(炒以上五味各四兩)雄黃(水飛)白殭蠶(炒去絲嘴)細
辛(去苖上)天麻(去苖)川芎(已上五味各二兩)乾薑(炮)藿香葉(去土)
甘松(去土焙)甘草(炙已上四味各一兩)
右件為末煉蜜和丸每一兩作十五丸每服一丸細
嚼茶酒任下不拘時候
萬金丸(出楊氏家藏)治男子婦人左癱右瘓口眼喎斜打
撲傷損筋骨疼痛語言蹇澁行步艱難一切風疾下
疰腰脚鶴膝等風
天雄附子草烏頭(三味各二兩半並炮去皮臍)骨碎補(三兩)
(去毛)白膠香(一兩研)川烏頭(一兩二錢炮去皮臍)防風(去蘆頭)天南
星(炮)錫藺脂(甘温盛火煆七遍醋淬七次)萆薢白附子(炮)自
然銅(火煆七遍醋淬七次)葫蘆巴破故紙白殭蠶(炒去絲嘴)
五靈脂(炒)赤小豆(生用)糯米(炒焦)沒藥(别研)乳香(别研十四味各)
(一兩)
右件為末酒煮麵糊和丸如梧桐子大每服二十丸
已上腰疼等病食後細嚼胡桃湯酒下
虎骨丸(出楊氏家藏)治癱緩諸風及風寒濕痺脚膝緩弱
骨節疼痛
虎脛骨(三兩酥炙)川芎熟乾地黃(洗焙)防風(去蘆頭)羌活
當歸(洗焙)附子(炮去皮臍)萆薢金毛狗脊(去毛)羚羊角屑
川烏頭(炮去皮臍尖)白蒺藜(炒去刺)天麻(去蘆)白术黃耆
(蜜炙)杜仲(去粗皮細麵姜汁拌炒乾已上十五味各一兩半)
右件各細剉如麻豆大浸酒春五夏三秋七冬十日
取出焙為細末以浸藥酒打麵糊為丸如梧桐子大
每服三十丸温酒下
保命龍虎丹(出楊氏家藏方)治癱瘓走疰疼痛風勞氣冷腰
膝軟弱四肢嚲曳兼治從高墜下折口眼喎斜久卧
床枕起止不得
白膠香(别研)虎骨(酥塗炙黃)黑牽牛(生)乳香(别研)地龍(去土炒)
古老錢(燒醋淬七次)木鱉子(去殼别研)當歸(焙洗)川烏頭(炮去皮臍)
沒藥(别研)附子(炮去皮臍)巴戟(去心)草烏頭(剉鹽炒令黃去鹽不用)牛
膝(酒浸一宿焙乾)肉蓯蓉(酒浸一宿焙乾)自然銅(火煆醋淬七遍)
右件各等分同為細末醋煮麵糊為丸如梧桐子大
每服三十丸温酒或鹽湯送下婦人醋湯下空心服
除風丸(出楊氏家藏方)治癱瘓中風口眼喎斜四肢不收肌
肉頑痺頭目旋暈
天南星(生用一兩半)川芎(一兩)白附子(二兩)半夏(生二兩半)天麻
(去苖)白殭蠶(炒去絲嘴)防風(去蘆頭已上三味各一兩半)石膏(二兩)蝎稍
(去毒炒一兩半)白花蛇(酒浸去皮骨取肉焙乾一兩)
右為細末生薑自然汁打麵糊為丸如梧桐子大每
服五十丸生薑湯下食後臨卧服
赤金丸(出楊氏家藏方)治卒暴中風左癱右緩筋脉拘攣不
能行步半兩錢四十文鐵線穿火煆通紅取出釅醋
内淬過燒冄淬五十七遍候蘇為末入研細硫黃末
一兩相間入砂盒子内以赤石脂和泥固濟令乾復
用火煆候冷取出細研傾入下藥
附子(炮去皮臍)川烏頭(炮去皮臍尖)地龍(去土炒)白膠香(别研各一)
(兩)乳香(一兩半别研)沒藥(半兩别研)
右件為細末麵糊丸如梧桐子大每服五七丸加至
十丸温酒送下空心服
紫金丸(出楊氏家藏方)治諸癱瘓手足不遂極妙
天雄附子大川芎(各一兩)淮烏(四兩)人参白附
子乳香沒藥(各半兩)當歸(一兩)山梔子(十二兩研五兩餘者)
(用)防風降真乳(半兩血竭尤佳)辰砂(四兩)全蝎(半兩)
右件生用焙乾為細末酒煑糊丸如梧桐子大每服
五七丸空心温酒下脚風木瓜酒下頭風生葱茶下
婦人冷心痛艾醋湯下
麝香輕骨丹(出朱氏集驗方)治左癱右瘓不論走注並皆治
之
川草防膠獨海桐蝎皆半兩與蜈蚣羌活一倍同真
麝糯米糊圓最有功如甚左癱并右瘓不論走疰及
諸風四肢麻痺多痛倦虛損勞傷治一同但把麝香
酒研服湏臾為取病源通
川烏草烏防風白膠香獨活全蝎
海桐皮蜈蚣羌活真麝
右為末糯米糊丸如彈子大空心服酒下
黑神丸(出本氏方)治一切癱瘓風
草烏頭(不用皮生)五靈脂
右為末六月六日滴水為丸如彈子大四十歲以下
六服病甚一丸分一服薄荷酒磨下覺微麻為度
四君子湯(出大衍方)治風癱瘓
江州開藥鋪濟安張副尉說舒周醫號清風野人至
長安歇有本州病廢折監稅乘轎來訪周令人扶策
相見求脉周與言監稅若依某口喫四君子湯二十
斤可以尚有七八年壽不然喫其它風藥某不敢聞
折信之只合四君子湯服之至十餘斤遂成完人後
壽數皆如所言張後令中風人服四君子湯愈者三
人方雖世所共知姑錄於後
人参白茯苓白术甘草
右四味擇好藥等分為細末白湯調下不拘時候
龍味丹(出楊氏家藏方)治一切中風左癱右瘓半身不遂或
顛撲折傷骨節疼痛筋脉拘攣腰脚無力行步艱難
應是肢節痛及頭風肩背疼并虎風不可忍者並皆
治之
川烏頭(炮去皮臍尖)虎骨(酥炙)牛膝(酒浸一宿)乾蝎(去毒炒)敗龜
(酒炙上五味各一兩)香白芷附子(炮去皮臍)楓香(研)躑躅花(去心)
獨活(去蘆頭)藿香葉(去土)白殭蠶(炒去絲嘴)麻黃(去根節)當歸
(洗淨)白花蛇(酒浸取肉)地龍(去土炒)萆薢金毛狗脊(去毛)天
麻凌霄花(别研)乳香(别研)龍腦(别研三味各一兩)犀角屑
沒藥川芎(已上十八味各三錢)麝香(别研)
右件為細末研勻煉蜜為丸每一兩作十五丸硃砂
為衣每服一丸細嚼温酒下或病大可服兩丸如不
飲酒以荆芥茶送下不拘時候
袪風保安丹(出楊氏家藏方)治中風左癱右緩一切氣攻注
榮衞凝滯筋骨疼痛手足拘攣口眼喎斜身體偏廢
烏蛇(酒浸去皮骨取肉焙乾秤半兩)附子(炮去皮臍秤半兩)赤箭天麻
(去苖)白附子(炮三錢)硃砂(别研為衣已上三味各三錢半)防風(去蘆頭)沒
藥(别研)白术細辛(去苗土)羌活(去蘆頭)獨活(去蘆頭)黃耆
(生用)赤芍藥白殭蠶(炒去絲嘴)藁本(去土)香白芷五靈
脂(微炒别入)烏藥當歸(洗)川烏頭(去皮臍尖已上十六味各三錢)木
香全蝎(去毒微炒)川芎乾薑(炒)乳香(别研)石蓮肉(去心)
(已上六味各二錢半)麝香(别研一錢半)
右件為細末煉蜜為丸每一兩作十五丸硃砂為衣
每服一丸細嚼茶酒任下金銀薄荷湯或豆淋酒亦
得不拘時候
御藥院神賜丹(出衞生家寳方)治諸虛不足中風癱瘓寒濕
相摶經絡氣滯骨損筋弱手足無力
降真香(三兩半細剉酒一升煑乾)骨碎補(二兩焙)木鱉(一兩半去殼油炒黃)
(色)附子(六錢去皮蜜水煑)沒藥(别研半兩)白蒺藜(炒去角)白术
烏藥人参川烏(去皮臍為片米泔浸一宿焙乾用各一兩)乳香(半兩)
(别研)麝香(一錢别研)
右為細末用蜜十兩煉熟和丸或小龍眼大每服鹽
酒化下食前服
神仙秘寳丹(出楊氏家藏方)治一切中風左癱右瘓手足嚲
曳牙關緊急口眼喎斜語言蹇澁昏迷如醉或痛連
骨髄或痺襲皮膚瘙痒頑痺血脉不行及治小兒心
肺中風涎潮搐搦婦人産後中風
白花蛇頭(一枚酒浸三日焙乾)烏蛇頭(一枚酒浸三日焙乾)赤足蜈蚣
(二條酒浸三日炙)附子(一枚重六錢焙炮去皮臍)白花蛇項後肉(二兩)
(四寸後歇須浸三日去皮骨焙乾秤七錢)硃砂(六錢别研内二錢入藥四錢為衣)白殭
蠶(半兩絲者炒去嘴)雄雀(一枚去毛肚腸入硼砂一錢用鹽泥固濟日乾用文武火煆青)
(烟出為度别末)全蝎(去毒炒)天麻(去苖)天南星人参(去蘆頭)沉
香(已上五味各半兩)五靈脂(八錢炒别末)沒藥川芎腦子
(别研)乳香(别研)牛黃(研)血竭(别研)麝香(别研上七味各一錢)
右件為細末入腦子等末拌研極勻好無灰酒和丸
每一兩作十五丸硃砂為衣每服一丸空心温酒磨
下小兒急慢驚風以一圓分作四服薄荷湯磨下
起廢丹(出楊氏家藏方)治一切中風癱緩口眼喎斜語言蹇
澁步履艱難筋脉拳縮骨節疼痛一名赤虎子丹初
得病之日即服後方神栢散一劑後以此藥必不為
廢人
川烏頭(四兩炮去皮臍尖)白花蛇(酒浸去骨二兩)五靈脂(去石炒四兩)
附子(炮去皮臍)肉桂(去粗皮)羌活(去蘆頭)天南星(炮)乾薑(炮已)
(上各二兩)虎骨(酥炙)甘菊花零陵香金牙石(煆紅醋淬二次)
藿香葉(去土已上五味各二兩)白蝎(别研)香白芷川芎麻
黃(去根節)甘草(炙)狼毒(炮已上六味各一兩)乾蝎(去毒炒)兒角(炙去)
(皮子)白殭蠶(炒去絲嘴)硃砂(别研)雄黃(别研)細松烟墨(燒已上六味各)
(半兩)腦子(一錢别研)麝香(一分别研)生地黃當歸(二味各四兩同入沙)
(盆内入少許酒研成膏子又用無灰酒三升煑膏子令半乾)
右件為細末入地黃當歸膏子内搜和於木臼内搗
千餘杵如膏子和藥硬時即用浸花蛇酒打麵糊旋
旋添入杵勻每一兩作一十九丸隂乾每服一丸用
熱豆淋酒下不拘時候豆淋酒黑豆炒焦乘熱以酒
浸之去豆用酒是也
神仙丹(出楊氏家藏方)治一切中風左癱右緩半身不遂口
眼喎斜卒暴中風目瞪嚼舌牙關緊急不省人事涎
如鋸聲及小兒一切驚搐並皆治之
雄雀(一隻去皮毛用黃泥固濟令乾次文武火煆令香熟)白花蛇(酒浸去骨取肉)烏
蛇(酒浸去骨取肉)肉桂(去粗皮)川芎(已上四味各一兩)當歸(洗淨)萆薢
藿香葉(去土)天南星(炮)蔓荆子㯽榔菊花
牛膝(酒浸一宿)犀角屑白附子(炮)全蝎(去毒炒)白殭蠶
(炒去絲嘴)真珠末硃砂(别研)龍腦(别研)麝香(别研已上十六味各半兩)
地龍(去土炒)防風蟬蛻(去土)天麻(去苖)牛蒡子(炒)人参
(去蘆頭)防己藁本(去土)獨活(去蘆頭)白茯苓(去皮)羌活(去蘆)
(頭)麻黃(去根節)乾薑(炮)躑躅花香白芷(已上一十五味各二)
(錢半)
右件為末同研拌勻煉蜜為圓每一兩作十五丸别
研末硃砂為衣每服一丸温酒化下小兒一丸分服
金銀薄荷湯化下更量歲數加减不拘時
大通丸(出楊氏家藏方)治卒中風不語口眼喎斜左癱右緩
傷風頭疼夾腦風四肢頭面虛腫風熱腫痛胸膈痰
實眩暈昏悶渾身瘙痒皮膚瘾疹下臟風攻耳内蟬
鳴腰脚疼痛風毒攻眼冷淚昏暗婦人血氣攻注疼
痛
草烏頭(八兩炮去皮臍尖)寒水石(二斤用磁合盛以炭火十斤煆過火盡為度)
甘草(八兩微炙)肉桂(去粗皮)荆芥穗藿香葉(去上)薄荷葉
(去土)天南星(炮)甘松(去土)藁本(洗去土切焙乾)香白芷麻黃
(去根節焙乾)烏藥沒藥(别研)天麻(去苖)牛膝(水洗細切焙乾)川芎
乳香(二兩别研)
右為細末合和令勻糯米糊和成劑每一兩作一十
五丸男子婦人一切風疾每服一丸磨化茶酒送下
卒中不語口眼喎斜左癱右緩煨葱酒下傷風頭疼
夾腦風生葱茶下四肢頭面虛腫炒豆淋酒下風熱
腫痛生薑薄荷汁同調酒送下胸膈痰實旋昏暈悶
臘茶清送下渾身癮疹蜜湯下下臟風攻耳内蟬鳴
煨猪腰子細嚼温酒送下乾濕脚氣木瓜酒下婦人
血氣攻刺當歸酒下腰脚疼痛醋湯下不拘時候
石蓮丸(出衞生家寳方)治中風癱瘓涎潮肢痺遍身癮疹走
注風痛打撲傷損顛癎一切風疾
草烏頭(去皮剉)天南星(剉各二兩)川烏(三兩去皮剉)五靈脂(夾石)
(者去石用)木鱉子(去殼)躑躅花(去枝梗)蔓荆子(去皮)乾地龍(去皮)
(以布褁搥)白膠香(通明者各一兩)沒藥(半兩通明者别研)乳香(半兩研)麻
黃(去節)地榆(淨剉)天麻(洗剉各一兩)京墨(二寸煆令通紅研)
右除墨外並生用不見火日晒乾墨酒糊丸如石蓮
樣常於端午日午時合用急辰時臘日亦可不得令
婦人鷄犬見合如卒中風新汲井水生薑薄荷自然
汁磨藥以温酒浸服輕者半丸重者一丸小兒天吊
等風一丸分四服打撲傷損以薑汁磨塗患處傷風
咳𠻳鼻塞服之衣被覆汗立愈忌猪鷄鵝鴨毒物如
無生薄荷乾者亦可
玳瑁丸(出衞生家寳方)治中風癱瘓失音不語
生玳瑁(為末)硃砂(别研)雄黃(别研)白芥子(爛碾各半兩)麝香(一分)
(别研)
右為末用砂石器内酒煎安息香一兩為膏和丸如
菉豆大每服十丸温童子小便下
如聖散(出衞生家寳方)治初中風癱瘓不經鍼灸者用此方
取效實人可用
蓬莪荗(醋煮半兩)天台烏藥白术(各一兩)
右為末每服二錢温葱酒調下日三服至五服不計
時候服藥三日後用淋渫藥通逐邪氣
換骨丹(出華陀中藏經方)治一切卒中手足頑麻腰膝沉重
左癱右瘓及四時傷寒婦人血刺産前産後每一粒
酒一盞碎搥浸至一夜温動化散臨睡和滓服小兒
驚搐米飲化半丸
桑白皮川芎吳白术紫河車葳靈仙
人参防風何首烏地骨皮蔓荆子(各二兩)
五味子木香苦参(各一兩)犀角龍腦麝香
(各半兩)
右為細末用膏和
作膏法(出華陀中藏經方)
麻黃(三斤去根不去節細剉)蒼术槐角(各半斤)
右為末河水一斗八升井水亦得同熬至三四升去
滓留清者冄熬成膏和前藥每一兩作八丸硃砂為
衣
如神散(出保生方)治風濕手背痛左癱右瘓風氣等證
真皀角(去皮弦八兩)北棗(四兩)海亦兒(半兩節合弦兒香茶者也)
右先將皀角熬成清汁濾去滓將北棗海亦兒用桑
柴文武火熬乾取出北棗磁器内收如熬至七分取
汁一盞逐旋添熬乾為度每兩三箇細嚼嚥下後飲
酒一盞三四箇之上不得多喫
治諸風癱瘓及骨石風毒石熱發毒明耳目利腰膝(出本)
(草)
取牛蒡子末投之酒中浸經三日每日飲三兩盞遂
性多少欲散節筋骨煩熱毒則食前取三七粒子熟
挼吞之十服後良如皮毛間習習如蟲行煑根汁浴
之夏浴慎風却入其子炒過末之如茶煎三四沸通
小便治風癱瘓取鵝肉食之
療癱瘓諸風手足不遂
用石逍遥草搗為末煉蜜和丸如梧桐子大酒服三
十粒日三服百日差久服益血輕身初服微有頭疼
無害
麻黃酒(出鮑氏方)治諸風左癱右瘓&KR0659;節走注疼痛
麻黃木鱉杏仁大黃
右好酒一斗煎一升浸别酒頻服
中風身體不遂(附論)
夫中風身體手足不遂者由體虛腠理開風氣傷於脾
胃之經絡也足太隂為脾之經脾與胃合足陽明為胃
之經為水榖之海也脾候身之肌肉主為胃消行水榖
之氣以養身體四肢脾氣弱則肌肉虛受風邪所侵故
不能為胃通行水榖之氣致四肢肌肉無所稟受而風
邪在經絡傳於陽經氣行則遲關機緩縱故令身體手
足不遂診其脉脾脉緩者為痿四肢不用又心脉腎脉
俱至即難以言九竅不通四肢不舉腎脉來多即死也
又肝主筋腎主骨肝腎氣虛風邪襲之亦有肢體緩弱
之證宜先散其風而後益之
方
潤體丸(出和濟方)治諸風手足不遂神志昏憒語言蹇澁
口眼喎斜筋脉攣急骨節煩疼頭目眩暈恍惚不寧
徤忘怔忡痰涎壅滯及皮膚頑厚麻痺不仁
附子(炮去皮臍)防風(去蘆义)白龍腦(研)乳香(研入粉)羚羊角
末(研入粉)白殭蠶(微炒)㯽榔肉豆蔻仁沉香蒺
藜子(微炒)丁香蔓荆子牛黃(研入粉)藿香葉麻
黃(去根節)生犀末雄黃(研飛)麝香木香辰砂(研飛)
(各一兩)茯苓(去皮)白附子(炮)羌活原蠶蛾(微炒)人参(去蘆)
(頭)肉桂(去粗皮)芎藭(各兩半)真珠末(研如粉各三分)獨活(去蘆頭三)
(分)乾蝎(微炒)半夏(水煑三十沸薄切焙乾生薑汁炒)川烏頭(去皮臍炮搗碎)
(炒黃一兩)天麻(去苖三兩)琥珀(研入粉半兩)膩粉(研半兩)金箔(六十片為)
(衣)白花蛇(酒浸炙去皮骨取肉用三兩)白豆䓻(半兩)
右為細末入研藥令勻煉蜜搜和丸如鷄頭子大每
一丸細嚼温酒下荆芥茶下亦得加二丸如破傷中
風脊強手搐口噤發癎即以熱豆淋酒化破三丸斡
開口灌下少時冄服汗出乃愈若小兒驚風諸癎每
服半丸薄荷湯化下不拘時候
酒浸藥仙方凡患中風疾四肢不舉服之三日舉手
梳頭漸舒十日行步半月遍身依舊覺得輕健眼目
更眀大有神效治之
甘菊花防風(去蘆)羌活杜仲牡蠣苽蔞根
牡丹皮紫苑菖蒲人参白蒺藜牛
蒡子枸杞子(各半兩)白花蛇桔梗吳白术
山茱萸白茯苓晩蠶砂(炒)黃桂遠志(去心)牛
膝(各二錢半)虎脛骨牛蒡根乾薑乾地黃栢
子仁狗脊(去毛焙)天雄(去皮炮)萆薢蛇床子黑
附子肉蓯蓉兔絲子續斷芍藥(去皮)石斛
(各三錢)已上共計藥味一十三兩五錢半
右並要川廣好者依方揀擇為粗末用新絹袋盛藥
用新小瓮兒一箇放藥在内以無灰酒二斗將藥浸
之密封其口春夏浸二十七日秋冬浸三七日開瓮
早辰臨午晩三時令病人自取冷酒三盞依時服之
每服不過一盞不多服亦不可添减亂開酒瓮久病
服者不過一月近者十日輕者五日見效不問男子
婦人小兒骨節疼痛四肢浮腫眼目昏暗半身不遂
語言蹇澁口眼喎斜中風失音並皆治之
白虎丸
川烏(五兩)草烏(六兩)兩頭尖全蝎細辛香白芷
川芎乳香沒藥白术蒼术五靈脂
天麻人参防風菊花薄荷(已上各三兩)獨
活白殭蠶羌活石膏雄黃藁本茯
苓青皮大楓子陳皮桔梗荆芥甘
草官桂芍藥寒水石(各二兩)白花蛇烏稍
蛇自然銅(已上各一兩)
右為細末梨湯水為丸麝香少許滑石為衣每兩作
十丸每服一丸食後細嚼熱酒下頭風茶清下牙疼
入鹽一捻服之渾身疼痛不拘時候温酒下
丹砂丸(出聖惠方)治中風手足不遂言語蹇澁緩縱不仁
肢節疼痛
硃砂天南星(生用)赤箭附子(炮製去皮臍)防風(去蘆頭)
牛膝(去苖)防己白附子(生用)獨活殭蠶(微炒)麻黃(去根)
(節)芎藭桂心白花蛇(酥拌炒黃)蟬殼川烏頭(炮製)
(去皮臍)羚羊角乾蝎桑螵蛸(微炒)烏犀角屑麝
香(研已上各二兩)雄黃(半兩研入)牛黃(一分研)龍腦(一分研)
右為末入研了藥更令勻煉蜜和搗三五百杵丸如
梧桐子大每服空心及晩食前以酒下十丸
仙靈脾散(出聖惠方)治中風手足不遂肌肉冷痺骨節疼
痛緩弱不遂
仙靈脾天雄(炮製去皮臍)天麻牛膝(去苖)石斛(去根)烏
蛇肉虎脛骨(塗酥炙黃已上各一兩)肉桂(去粗皮)麻黃(去根節已)
(上各一兩半)獨活芎藭茵芋當歸側子(炮製去皮)
(臍)桑螵蛸(微炒)丹参五加皮海桐皮防風(去蘆)
(頭)薏苡仁乾蝎(生用各三分)牛黃(研)麝香(研各一分)
右為散入研了藥令勻每服食前以温酒調下二錢
石斛浸酒方(出聖惠方)治中風手足不遂骨節疼痛肌肉
頑麻
石斛(去根)天麻芎藭仙靈脾五加皮牛膝
(去苖)萆薢當歸鼠粘子杜仲(去粗皮)烏蛇(微炒)茵
芋狗脊丹参(已上各一兩)桂心附子(炮製去皮臍)川
椒(去目及閉口者微炒出汁各一兩半)虎脛骨(各二兩塗酥炙令黃)
右以細剉用生絹袋盛好酒二㪷於磁中浸密封經
七日後每日旋取一小盞不計時候温飲之常令酒
氣相續其酒取一盞以藥味薄即止
側子散(出醫方集成)治中風手足不遂言語蹇澁今用之
累驗
側子(炮)附子(炮)羅参白术(煨)川芎白茯苓(去皮)
防風(去蘆)赤芍藥當歸(去蘆酒浸)秦艽(去蘆土)肉桂(已上各一)
(兩)防己(七錢半)麻黃(去根節二兩)粉草(五錢)白茯神(去皮木)甘
菊花(去梗)細辛(去苖各一兩)
右㕮咀每服五錢水一盞半生薑三片棗一枚煎服
不拘時候
芎藭湯治中風手足不遂身體疼痛口眼喎斜一眼
不合
芎藭防風(去义)白术白芷牛膝(去苖)人参葛
根(剉)羌活(去蘆各一兩)狗脊(去毛)萆薢(炒)薏苡仁(炒各半兩)杏
仁(去皮尖雙仁炒一兩)石膏(碎二兩)麻黃(去根節先煎掠去沫焙乾用二兩)桂
心(去粗皮一兩半)
右㕮咀每用十二錢匕水三盞去滓分三服微熱服
之日二服夜一服藥後宜依法次第灸諸穴風池一
穴肩髃一穴曲池一穴交溝一穴五樞一穴陽陵泉
一穴叵虛下廉一穴灸七穴即瘥一方治偏風用生
薑半片同煎不用灸法
犀角湯(出聖惠方)治中風手足不遂關節疼痛心膈躁熱
犀角(鎊半兩)防風(去义三分)枳殼(去穣焙炒)獨活(去蘆頭)桂心(去粗)
(皮各半兩)秦艽(去苖土)當歸(切焙)芍藥(赤者)白茯苓葛根(剉)
牛膝(酒浸切焙)仙靈脾人参(各三分)黑豆(炒熟一合半)
右麄搗篩每服六錢匕水二盞入生薑五片煎至一
盞去滓温服上焦虛煩肝心風熱加竹瀝半合同煎
食後臨卧各一服一方加熟地黃
沒藥丸(出御院方)治中風手足不遂(方見風偏枯類)
五加皮散(出聖惠方)治中風手足不遂肌肉頑痺骨節疼
痛
五加皮桂心羌活防風(去蘆頭)杏仁(酒浸去皮尖雙)
(仁麩炒黃)萆薢(剉)枳殼(麩炒微黃去穣)附子(炮製去皮臍)牛膝(去苖)薏
苡仁丹参(已上各一兩)芎藭秦艽當歸(剉微炒已上各)
(一兩半)
右為散每服五錢以水一大盞入生薑半片煎至五
分去滓温服良久再服衣覆得微汗食前服忌生冷
油膩毒滑動風物
酸石榴煎(出聖惠方)治中風手足不遂口眼喎斜語澁垂
涎
酸石榴皮防風(去蘆頭)桂心白术赤箭附
子(炮製去皮臍)赤茯苓牛膝(去苗)赤芍藥枳殼(麩炒微黃)
(去穣)山茱萸羚羊角屑(各一兩)羌活(一兩半)
右為末用酒五升慢火熬成膏盛於不津器中每於
食前以煖酒調下半匙
海桐皮丸(出聖濟總錄)治中風手足不遂身體疼痛肩背
拘急
海桐皮(二兩細剉)石斛(去根二分)羌活(去蘆半兩)赤箭(二兩半)牛膝
(酒浸用切焙)白附子(生)防風(去久各一兩)木香山芋(各三分)
菊花牡荆子(各半兩)丹砂(一兩研)
右為細末以天南星二兩半成末同好酒煑為膏和
丸如梧桐子大每服十五丸茶酒任下
青龍丸(出聖濟總錄)治中風手足不遂涎涕膠黏
附子(炮裂去皮臍)芎藭白术(米泔浸三日每日換泔取出焙乾)獨活
(去根節各一兩)蒲黃(用紙襯炒一兩)藁本(去苖土一分)牛黃(研一分)麻黃
(去根節百沸湯中急煑過炒三分)丹砂(研)龍腦(研各一分)麝香(研半錢)龍
膽(一分滴水一兩点令化入藥内)
右為細末别用水銀三兩以蒸棗五十枚去皮核同
研水銀星盡為度次入諸藥更入少許熟蜜和丸如
鷄頭大每服半丸或一丸臨卧以熱水化下其患甚
者每夜研二丸如小兒驚涎每丸分作三服用薄荷
湯化下
大四斤丸(出直指方)治風寒赤毒與血氣摶筋骨緩弱四
肢痠疼痒痛
天麻川牛膝宣州木瓜肉蓯蓉(洗切焙各一斤)熟
附子虎骨(酥炙各二兩)大當歸(三分)生麝香(一錢)乳香
沒藥五靈脂(各半兩)
右為末浸藥酒煑麵糊丸如梧桐子大每服三四十
丸食前温酒或豆淋酒下未效木瓜湯下
蝎附散(出直指方)治肝腎虛風入筋骨手足緩弱
小附子(去皮)草烏頭(生用炮去皮臍)蒼术(炒)川芎牛膝(酒浸)
(焙)當歸天麻(各半兩)防己白芷黃耆全蝎
(炒各一兩)
右為末每一錢黑豆淋酒調下兼用核桃肉研酒下
食前服
附子散(出聖惠方)治中風手足不遂肢節疼痛
附子(炮製去皮臍)桂心(各二兩)赤箭牛膝(去苖)狗脊萆
薢(剉)當歸丹参枳殼(麵炒微黃去穣)仙靈脾海桐
皮(已上各一兩)
右為細末每服食前以温酒調下二錢
夜合枝醖酒(出聖濟總錄)治中風手足不遂攣縮屈伸艱
難
夜合枝桑枝桂枝栢枝(各生用剉五兩)糯米(五升)石
榴枝(生剉五兩)羌活(去蘆别搗二兩)黑豆(緊小者五升)防風(去义别搗五兩)
細麴(七斤半)
右先以水五斗將五枝同煎取二斗五升去滓浸米
黑豆兩日蒸熟入麴與防風羌活二味拌和造酒依
常醖法封三七日壓去糟滓取清酒二合至五合時
飲之常令有酒氣無令過醉恐至吐即悖亂正氣
附子湯(出聖濟總錄)治中風身體不遂不能言語精神恍
惚
附子(炮裂去皮臍一枚重半兩者)桂(去粗皮)葛根(剉一兩半)犀角(鎊)
地骨皮白术獨活(去蘆頭)芎藭(各一兩)石膏(碎三兩)
右剉如麻豆每服五錢匕水二盞入薑五片煎至一
盞去滓温服空心併二服夜一服或夜併二服服訖
以熱薑粥投衣覆微汗出慎外風不欲汗即不必食
粥
生地黃煎(出聖濟總錄)治中風手足不遂或拘攣屈伸不
得口眼喎斜偏風疼痛或&KR0857;痺沉重病在筋骨
生地黃(五斤搗研絞汁令盡)桂(去粗皮)山芋(二兩)黑豆(一升以水三升煎至)
(一升絞去豆)晩蠶沙(炒二兩)海桐皮(炙剉三兩)大甘石榴(三顆去蒂)
(萼和子皮搗研取汁)
右先㕮咀四味如大麻豆於銀石鍋内先煎地黃汁
三二十沸次下石榴黑豆汁又煎二三十沸即下㕮
咀四味勿停手攪慢火煎至濃用生帛絞去滓次下
好酥二兩再煎勻攪如稠膏即收於不津器中每日
空腹以無灰酒一盞調煎半匙投攪和服之如疾甚
者加至一匙頭每日三服切慎房室此方兼治婦人
産後風血惡疾
羚羊角煎(出聖濟總錄)治中風手足不遂
羚羊角(鎊)荆芥穗羌活(去蘆)熟乾地黃(焙一兩)防風
(去义剉二兩)黑豆(二盞小者和防風炒熟勿令焦)酒五升(乘防風黑豆熟淋之)
右先以四味㕮咀如麻豆每服五錢匕用豆淋酒一
盞半同煎至八分去滓重煎如膏每空心温酒調服
日三夜一不拘時候
赤箭丸治中風手足不遂肢體&KR0857;麻骨節疼痛
赤箭獨活(去蘆各一兩)麻黃(去節半兩)烏頭(炮製去皮臍二兩)芎
藭乾蝎(去土炒)當歸(切焙各半兩)
右為末煉蜜丸如梧桐子大每服三十丸薄荷酒下
不拘時候
附子散治中風手臂不遂口面偏斜
附子(炮製去皮臍)桂(去粗皮各二兩半)乾薑(炮二兩半)細辛(去苖葉一兩半)
防風(去义二兩半)甘草(炙剉三分)
右為散每用温酒調服一錢至二錢匕空心午時合
一方有人参無甘草
天麻丸治中風手足不遂筋骨疼痛行步艱難腰膝
沉重
天麻(二兩)地榆(一兩)沒藥(三分研)烏頭(炮製去皮臍一兩)玄参(一兩)
麝香(一分研)
右除麝香沒藥細研外同搗羅為末與研藥拌勻煉
蜜丸如梧桐子大每服二十丸温酒下空心晩食前
服
烏鷄散治中風手足不遂口眼喎斜僻
桂(去粗皮一兩半)細辛(去苖葉三兩)防風(去义剉三兩)乾薑(炮二兩半)烏
鳴鷄肉(炙乾一兩半)
右為散每服半錢加至一錢食後良久温酒調下日
二夜一未效稍增至一錢半匕以效為度
蒴藋煎治中風手足不遂
生蒴藋根(汁一升)酥(四兩)生地黃(汁一升)附子(炮去皮臍别搗為末)
(細羅為末一兩)生薑汁(二合)蜜(四兩)
右先取蒴藋地黃汁并附子末同煎煉成稀膏後入
酥蜜薑汁更煎令稠入瓷器中每日空服及夜卧温
酒調半匙服
天麻丸治中風手足不遂肢體疼痛
天麻地榆(各一兩)玄参(一兩)烏頭(炮製去皮臍二兩)胡蜂蛹
子(三十枚炒乾)
右為末煉蜜丸如梧桐子大每服三丸食前薄荷酒
嚼下
獨活湯治中風不能言四肢不收手足嚲曳
白芍藥桂心括蔞根(各三兩)甘草(三兩)獨活(二兩)
右剉散四錢薑五片水二盞煎六分去滓入生葛根
汁一合和服脾脉絡胃挾咽連舌本散舌下心之别
脉係舌本令心脾二臟受風邪故舌強不能言也
白术醖酒治中風手足不遂神識冐昧補心定氣
白术(生用切)地骨皮荆實(生用各五升)菊花(未開者生用二升)
右麄搗篩以水三石同煎取一石五斗去滓澄清取
汁釀黍米二石用麴如常醖法酒熟壓去糟滓取清
酒於瓷器中收密封每取三合至五合續飲之能飲
者常令半醉但勿至吐凡心風虛寒亦宜服此酒後
灸心俞兩邊各一寸五分並五十壯
治男子婦人中風不能轉側
麻黃(一兩)地骨皮(一兩)生杏子(一兩)木鱉子(一兩)
右為麄末一服四兩河水熬送下
趁風膏治中風手脚不遂(方見中風半身不遂類)
防風湯治風虛發熱項背拘急肢節不遂恍惚狂言
來去無時不自覺悟亦治脚氣緩弱甚效此藥温和
不虛人
秦艽(去苖土)獨活(去蘆)麻黃(去節)半夏(湯洗七次切片用)防風(去蘆)
(各二兩)升麻防己白术石膏(煆)白芍藥黃
芩甘草當歸(去蘆)遠志(去心)人参(去蘆各一兩)
右麄末入半夏片令勻每服四錢水二中盞生薑七
八片煎至一盞去滓取清汁六分入麝香末少許食
後臨卧帶熱服一方用白术一兩有熱加大黃二兩
先有冷心痛者倍當歸加桂三兩無大黃
大豆浸酒治中風手足不遂
用黑豆一升揀緊小者淘淨用酒五升同入瓶中蜜
封用灰火煨常令熱灼至酒減半即去豆取酒每服
空心及臨卧時各飲二合至三合一方用麵炒豆
治手足不遂取青布燒作煙就小口器中燻痛處
治身中有掣痛不仁不遂處者
取乾艾葉一斛許丸之内瓦甑下塞餘孔唯留一口
以痛處著甑口下燒艾以燻之一時愈矣
又方取朽木削之以水煑令濃熱灼灼爾以漬痛處
效
局方烏荆丸治風㾏足亦治便血
川烏(一兩炮去皮)荆芥(二兩)
右為末醋糊為丸如梧桐子大每服二十丸熱水吞
下
果皮丸治久患風疾手足不遂
果州陳皮川當歸
右為末酒糊為丸湯酒任服不拘多少親見人用之
取效神妙
治手脚不遂等風以人肝藤生研服之
導引法
養生方云極力左右振兩臂不息九通愈臂痛勞倦風
氣不遂振兩臂者更互踶跴猶言蹷九通中間偃伏人
為之名蝦蟆行氣不已愈臂痛勞倦風氣不遂患久行
不覺痛癢作種種形狀又云偃卧合兩膝布兩足生腰
口内氣振腹七息除壯熱疼痛兩脛不遂又云療四肢
疼悶及四肢不遂腹内積氣牀蓆必湏平而且穏正身
仰卧緩觧衣帶枕高二寸握固者必兩手各自以四指
把手拇指舒臂令去身各五寸兩脚立指相去五寸定
心安意調和氣息莫思餘事意專念氣徐徐潄醴泉潄
醴泉者以舌䑛略唇口牙齒然後嚥唾徐徐以口吐氣
鼻引氣入喉湏微微緩作不可卒急彊作待好調和引
氣吐氣勿令自聞出入之聲每引氣心心念送之從脚
指頭使氣出引氣五息六息一出為之一息數出十息
漸漸增益能至百息二百息病即除愈不用食生菜鷄
魚肥肉太飽食後喜怒憂恚不得輙行氣唯湏向曉清
淨時行氣佳能愈萬病
普濟方卷九十三
