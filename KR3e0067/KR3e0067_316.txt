普濟方卷三百十六明周王朱橚撰
婦人諸疾門
中風
夫中風者虚風中於人也風是四野八方之氣常以冬至
之日自坎而起候其八方之風從其鄉來者主長養萬物
若不從其鄉來者名為虚賊風害萬物人體虚者則中之
當時雖不即發停在肌膚後或重傷於風前後沓因體虚
則發於臓腑俞俞皆在背中風多從俞入隨所中之俞
乃發病婦人血氣虚損故令中風也當察口眼開闔以
别重輕涎沫有無以明證治如眼開口閉手足不開涎
不作聲者可治如眼閉口開聲如鼾睡遺尿者死風中
之人虚微則中微虚甚則中甚其候或心中恍惚精神
悶亂或暴不知人涎液不收或口眼喎斜或語言謇澀
或身體強直或肢體不利皆中風之證也凡中風角
弓反張風痺手足不隨偏枯口噤口眼喎斜風眩頭痛
血風心神驚悸癲狂骨節疼風血風走注瘙痒癮疹風
疾痰脚氣腰痛諸疾要察脈之虚實辨證之冷熱相人
之強弱入臓入腑在經在絡而施治大抵先宜順氣然
後治風萬不失一盖有中風中寒中暍中痰中氣皆能
令人涎潮昏塞如中風若作中氣治之十愈八九中氣
若作中風治之十無一生所以疑惑之間不問中氣中
風首以蘇合香丸五積散加麝煎如中痰則參蘇飲如
中寒則有理中湯如中暍則有白虎湯如的然見得是
中風如三生飲木香煮散排風續命引大小竹瀝大八
風湯至寶丹牛黃清心丸辨其冷熱虚實而投之未有
不安者也然此積疾襲久非一日所能致今人服藥便
責無效其責醫者亦速矣正宜大劑久服方有其效尋
古治中風方續命排風越婢等悉能除去而千金多用
麻黃令人不得慮虚凡以風邪不得汗則不能盡也然
此治中風無汗者為宜若治汗者更用麻黃則津液轉
使脱反為害大中風自汗仲景雖處以桂枝湯至於不
住發搐口眼瞤動遍身汗豈勝對治當此之時獨活湯續
命煮散復榮衛却風邪不可闕也
夫婦人臂痛筋脈攣急不能屈伸遇寒則劇由肝虚為
風寒邪氣流扵血脈客扵經絡搏於筋筋不榮乾急而
痛其脈緊細宜服柏子仁丸舒經湯若臂痛不能舉或
左或右時復轉移一臂由脘伏痰脾氣滯而不行上與
氣相搏四肢皆属扵脾脾氣滯而氣不下上攻於臂故
痛其脈沈細宜服茯苓丸控涎丹脾脈絡胃挾咽連舌
本下心之别脈系舌本今心脾二臓受風邪故舌強不
得語也喉嚨者氣之所以上下也會厭者音聲之戶舌
者聲之機唇者聲之扇風寒客扵會厭之間故卒然無
音皆由風邪所伏故謂之中風失音不語經云醉以當
風使人發瘖宜服神仙解語丹偏風口喎者是體虚受
風風入扵挾口之筋也足陽明之筋上挾扵口其偏虚
風因虚而乘之使其筋偏急不調故令口喎僻也
方
木香煮散(出大全良方)治左癱右瘓并有風濕諸藥不效
常服調氣進食寬中
羌活麻黃(去節一兩)防風(三分)白术陳皮黑
附子(炮)草豆蔲(連皮煨)杏仁(去皮麩炒)南木香
檳榔牛膝大川烏(炮)人參白茯苓川
芎當歸甘草桂心(半兩)
右㕮咀每服四錢重水一大盞半生薑五片煎至八
分去滓熱服大便不通加大黃心腹脹加葶藶滑石
膈上壅滯咳𠻳氣促加半夏川升麻天門冬知母繆
安人年六十五六忽然中風不省人事無汗有痰已
辦後事衆醫以為不可治也召僕診之六脈浮溢關
此風脈也先投參蘇飲六服先寬氣下痰次之以木香
煮散而愈又享十年之夀
牛黃散(出聖惠方)治婦人中風精神冒昧舉體不仁心胷
不利疾狀如醉
牛黃(半兩細研)龍腦(一分細研)雄黃(半兩細研)麝香(一分細研)
硃砂(一兩細研)蟬殼(一分)天南星(一分炮)白附子
(半兩炮)側子(半兩炮去皮臍)烏蛇肉(一兩酒浸炙微黃)白殭
蠶(一分微炒)桑螵蛸(一分微炒)芎藭(一分)防風(半兩去蘆)
羚羊角屑(半兩)赤箭(一兩)紫葛(半兩)乾蠍(一分微炒)
甘菊花(一分)犀角屑(半兩)麻黃(半兩去根節)蔓荆子
(一分)天竺黃(一分細研)茵芋(半兩)牛膝(半兩去苗)當歸
(半兩)藁本(一分)
右搗細羅為散入研了藥都研令勻每服不計時候
以薄荷温酒調下二錢
龍腦散(出聖惠方)治婦人中風身強口噤四肢不利言語
蹇澀精神昏憒
龍腦牛黃雄黃鉛霜(各三錢)鐵粉(一兩)硃
砂(一兩)麝香(三分上各細研)天南星(半兩炮裂)天麻(一兩)
麻黃(一兩去節)莽草(三分)白殭蠶(半兩微炒)乾蠍(半兩微炒)
白附子(半兩炮裂)桂心(半兩)烏蛇肉(一兩酒拌炒黃)防
風(半兩去蘆)柏子仁(半兩)蟬殼(半兩微炒)獨活(半兩)白
膠香(半兩)仙靈脾(半兩)天雄(半兩炮去皮臍)桑螵蛸(半兩)
(微炒)羚羊角屑(半兩)甘草(半兩炙)阿膠(三分搗炒黃研碎)
右搗細羅為散入研了藥令勻每服不計時候以薄
荷酒下一錢
保安丸(一名萬靈丸出御藥院方)治婦人産前産後三十六種冷
血風半身不遂手脚疼諸疾並宜服之
赤茯苓(去黑皮)白芍藥牡丹皮(各三分)沈香
食茱萸(各一分)人參(去蘆頭)桂(去粗皮)當歸(洗切焙)
牛膝(酒浸)吴白芷木香藁本(去蘆)川芎麻
黃(去根節)細辛(㨂淨)黑附子(炮去皮臍)蘭香葉(炙剉)
甘草(炙剉)寒水石(煆)防風(去蘆)桔梗(去蘆頭)蟬
殼(炙剉)馬鳴退生乾地黃(一兩)
右為末煉蜜和丸如小彈子大每日空心用温酒化
下一丸療八風十二痺癥瘕乳中風淋血聚并治胎
不安子死腹中不過三丸生下死胎胎衣不出一丸
便出産前産後痢并赤白帶下并嘔逆鎮心痰氣煩
滿一丸産前産後腹心㽲痛遶臍下如刀刺相似者
一丸便止入難月便一日一丸至産下不覺疼痛産
前傷寒中風體如板者熱煎麻黃湯化下一丸立效
經脈不通或赤白帶下吃食無味瘦惡乍寒乍熱面
赤唇焦手足煩疼遍身黑點生血斑者一切並服此
藥悉愈每服一丸細嚼空心温酒下
烏犀散(出聖惠方)治婦人中風筋脈攣急四肢疼不能行
履神思昏悶言語蹇澀
烏犀角屑(一兩)赤箭(三分)附子(三分炮去皮臍)防風(三分)
(去蘆)羌活(三分)芎藭(三分)羚羊角屑(三分)五加皮
(三分)獨活(三分)牛膝(三分去苗)黃耆(半兩)細辛(半兩)
赤茯苓(半兩)麻黃(半兩去根節)赤芍藥(半兩)當歸(三分)
(剉微炮)枳殼(半兩麩炒黃)生乾地黃(一两)道人頭(一兩)
甘草(一分)
右件藥搗篩為散每服四錢水酒各半盞生薑半分
薄荷三七葉煎至六分去滓不拘時候温服
丹砂丸(出聖惠方)治婦人中風心神冒悶言語蹇澀四肢
拘急口眼喎斜
辰砂(一兩細研水飛過)牛黃(一分)雄黃(一分)龍腦(一分)
西甘石(半兩)麝香(一分)天竺黃(一分)鉛霜(一分已上並細)
(研)犀角屑(半兩)天麻(半兩)羚羊角屑(半兩)烏蛇
肉(酒拌炒黃)乾蠍(半兩微炒)桑螵蛸(微炒)白附子(炮製)
香附子獨活麻黃(去根節)防風(去蘆頭各半兩)狐
肝(炙令黃)
右為末入研了藥令勻煉蜜和搗三五百杵丸如梧
桐子大每服不計時候豆淋酒下七丸
牛黃散(出聖濟方揔錄)治婦人中風身強口噤四肢不利精
神昏冒形如醉人
牛黃(一分研)麝香(一錢研)雄黃(半兩)鉛霜(一分研)
丹砂(研)天南星(炮製)天麻(酒浸炙乾)附子(各半兩炮)
麻黃(去根節煎去沫焙)桂(去粗皮)白殭蠶(炒)乾蠍(去上)
(炒)防風(去蘆頭)獨活羌活當歸(切炒各一兩)
右除研藥外搗羅為散入研藥再研勻每服一錢生
薑薄荷酒調下不拘時日三服
天雄湯(出聖濟總錄)治婦人中風筋脈拘急肢體疼痛言
語不利精神冒悶
天雄(炮製去皮臍)前胡(去蘆頭)芎藭枳殼(去穣麩炒)
細辛(去苗葉)黃芩(去塵皮)茯神(去末)羌活(去蘆頭)
獨活(去蘆頭)防風(去叉)桂香(去麄皮)甘草(炙)麻
黃(去根節煎掠去沫焙)芍藥(一兩)
右剉如麻豆每服三錢水一盞煎至七分去滓温服
三日
羚羊角湯(出聖濟總錄)治婦人中風筋脈攣急肢體疼痛
行履艱難神思昏冒語言不利
羚羊角(鎊)芍藥枳殼(去穰麩炒)生乾地黃(切焙)
桂(去麄皮)麻黃(去根節煎掠去沬焙)黃耆五加皮(剉)
牛膝(酒浸切焙)獨活(去蘆頭)羌活(去蘆頭)附子(炮)
防風(去叉一兩)酸棗仁白殭蠶(炒)
右剉如麻豆每服三錢水一盞薑三片薄荷五葉煎
七分去滓温服
羌活散(出聖惠方)治婦人中風筋脈拘急肢節痠疼言語
蹇澀頭目不利
羌活(去蘆頭)天麻(酒浸焙乾)芎藭蔓荆子(去皮)羚
羊角(鎊)白附子桂(去麄皮)薏苡仁柏子仁
(研如膏)牛膝(酒浸切焙)烏蛇肉(酒浸去骨炒)當歸(切焙各一)
(兩)蟬退(一分炒)麝香(一錢研)酸棗仁(半兩研)
右除麝香外搗羅為散入麝香研令勻每服一錢豆
淋酒下日三服
附子散(出聖惠方)治婦人中風筋脈拘急四肢疼痛言語
蹇澀心胷不利
附子(三分炮製去皮臍)當歸(一兩微炒)芎藭(一兩)前胡(一兩)
(去蘆)枳殼(去穰一兩麩炒黃)黃芩(一兩)細辛(三分)白鮮
皮茯神羌活杏仁(湯浸去皮尖雙仁麩炒黃)桂心
漢防己麻黃(各一兩去根節)甘草
右為散每服四錢水一中盞薑半分煎至六分去滓
不計時候温服
狐肝丸(出聖惠方)治婦人中風卒倒眼黑頭疼胷膈多痰
言語蹇澀心神恍惚皮膚頑麻
狐肝(一具臘月者)老鴉(一隻去嘴爪翅尾狐肝同入於礶内燒令烟盡隂地上候)
(冷細研)天麻(一兩)天南星(一兩半炮製)白附子(炮製)
烏蛇(酒拌炒黃)乾蠍(微炒)蟬殼(微炒)晩蠶蛾(微炒)白
殭蠶(各一兩)硃砂(半兩細研)牛黃(一分細研)麝香(一分細研)
右為末入研了藥令勻煉蜜和搗三五百杵丸如梧
桐子大每服不計時候以豆淋酒下七丸至十丸
白薇丸(出濟生方)治手足搐搦痰涎壅盛不省人事多因
虚七情所感而生先將蘇合香丸温酒化開多服後
服此
白薇紫石英(火煆醋淬七次)琥珀(别研)白芍藥桂
心(不見火)川續斷(酒浸)防風(去蘆)山茱萸(取肉)當
歸(去蘆酒浸)柏子仁(炒)川烏(炮去皮尖)牡丹皮(去木各一)
(兩)木香(不見火半兩)麝香(别研半錢)
右為末生薑自然汁打米糊丸如梧桐子每服七十
丸空心食前温酒或米飲下
防風散(出聖惠方)治婦人中風言語蹇澀肢節疼痛皮膚
不仁口面喎戾
防風(去蘆)羌活當歸(剉微炒)天南星(炮製)白殭
蠶(微炒半兩)天麻麻黃(三分去根節)桂心(半兩)芎藭
(半兩)烏蛇肉(半兩酒拌炒黃)桑螵蛸(半兩微炒)硃砂(一分細研)
(入)麝香(一分研入)
右為散入研了藥令勻每服不計時候以温酒調一
錢
續命煮散(出大全良方)治風氣畱滯心中昏惰四肢無力
口眼瞤動或時搐搦亡失津液渴欲引飲能扶榮衛
去虚風自汗及産後中風自汗宜服之
防風獨活當歸人參細辛葛根芍
藥川芎甘草熟地黃半夏遠志(去心)
荆芥穗(各半兩)桂心(七錢)
右㕮咀每服五錢水一盞生薑三大片煎至七分去
滓温服不拘時候汗多不止者加牡蠣粉一分半
栢子仁丸(出大全良方)
柏子仁乾地黃(各二兩)茯苓枳實(去穰麩炒)覆
盆子(炒)北五味子附子(炮)石斛(去根切酒蒸炒)
鹿茸酸棗仁(炒)桂心沈香黃耆(各一兩蜜水炙)
右為細末煉蜜為丸如梧桐子大空心酒下三十丸
烏蛇丸(出聖惠方)治婦人中風牙關緊急手足頑麻心膈
痰涎壅滯
烏蛇肉(一兩炒黃)半夏(半兩湯洗七遍生薑半兩去皮同搗炒)天麻
(一兩)白附子(一兩炮裂)烏犀角屑(半兩)殭蠶(半兩微炒)
天南星(一兩炮裂)乾蠍(半兩微炒)麻黃(半兩去根節)獨活
(半兩)當歸(半兩剉碎微炒)晩蠶沙(半兩微炒)麝香(一分研)
右為末煉蜜和丸如梧桐子大每服不計時候温酒
下七丸
羚羊角湯(出聖濟總錄)治婦人中風不語心悶恍惚四肢
不舉風熱壅滯
羚羊角(一兩鎊)麻黃(去根節煮去沫焙三兩)黃茋(去心一兩)
防己(一兩)赤芍藥(一兩半)羌活(去蘆頭一兩)白鮮皮
(一兩)杏仁(去皮尖雙仁炒兩半)葛根(剉一兩)石膏(碎三兩)
馬牙硝(研二兩)甘草(剉炙一兩)
右麄搗篩每服五錢水一盞半煎取一盞去滓温服
日二服
澤蘭丸(出濟生方)治女子血實七情所感卒然手足搐搦
狀類癎證却不可作癎治之先多以蘇合香丸酒服
却投此立效
當歸(去蘆酒浸)澤蘭葉琥珀(别研)羚羊角(鎊别研)
牡丹皮(去木)防風(去蘆一兩)麝香(别研半錢)安息香(酒炙)
(煮去砂)生地黃赤芍藥(各一兩)鐵粉橘紅(各半)
(兩)
右為末煉蜜和丸如梧桐子大每服七十丸空心食
前温酒或米飲下
排風湯(出大全良方)治男子婦人風虚濕冷邪氣入臓狂
言妄語精神錯亂及風肝風發則面青心悶吐逆嘔
沫脇滿頭眩重耳不聞人聲偏枯筋急曲拳而臥心
風發則面赤翕然而熱悲恐嗔怒口張呌喚脾風發
則面黃身體不仁不能行步飲食失味夢寐倒錯與
亡人相隨肺風發則目白咳唾膿血上氣奄然而極
腎風發則面黑手足不隨腰疼難以俛仰痺冷骨疼
諸證令人心驚志意不定恍惚多忘服此湯安心定
志聰耳明目通臓腑諸風疾入五臓等症並宜服之
白鮮皮白术白芍藥桂心川芎當歸
防風杏仁(去皮尖麩炒)甘草(各二兩)白茯苓
麻黃獨活(各三兩)
右㕮咀每服三錢水一盞半生薑四片煎至八分去
滓温服無時候昔有一婦人年四十四五其證說話
氣短足弱難行口内含霜七十日内三次經行遇行
則口冷頭目眩暈足冷則透心冷痛每行則口中冷
氣若不相續有時鼻中熱面赤翕然而熱身體不仁
手足不隨冷痺骨痛有時悲傷夢與前夫相隨心驚
志意不定恍惚多㤀却能食僅一年許醫者投熱藥
則面翕然而熱氣滿胷中窒塞悶絶投冷藥則瀉又
一醫以十全大補湯服之則發煩躁心驚而跳醫者
以雙和湯服之則覺得面上與腹中甚如火燂心愈
驚欲吐郤不吐大腑秘裏急後重因診之六脈弦緩
喜見於春此是可治之候遂與喻山人降氣湯八服
次日診之脈差有力云服藥之後覺鼻中熱心煩悶
絶齒噤與參蘇飲八服黃連丸一兩許越三日云服
藥之後覺其疾如故與茯苓補心湯服之皆無效因
以脈證評之只有排風湯甚對或曰何以見得是曰
此證一能食飲此風飢也二七十日三次經行此是
榮經有風血得風散也三頭目眩暈此肝風也四面
赤翕然而熱悲傷此心風也五身體不能行步夢與
前夫相隨此脾風也六手足不隨腰痛難以俛仰冷
痺骨疼此腎風也有此諸候令人心驚志意不定恍
惚多忘真排風湯證也或曰風脈當浮今脈弦緩微
弱恐非風也曰風無一定之脈大抵此證虚極生風
排風湯所有之藥有十全大補湯料亦有平補之意
却遂供十服越三日有效脈亦差勝只是心中如烟
生似有微熱大便拘秘再與排風湯十服兼牛黃清
心丸皂角丸助之越三日云服前藥一二日諸證悉
除只是弱不能行步支持因與秘傳降氣湯十服云
夢裏虚驚大便滑泄如食傷與五積散數服加人參
塩煎兼感應丸即愈後皆無恙上重頭眩不能久立
久坐再與排風湯則脫然安以此知要依古法不可
杜撰意度處方
羌活散(出聖惠方)治婦人中風四肢緩弱身體疼痛言語
蹇澀精神昏亂
羌活(一兩)羚羊角屑(二分)桂心(半兩)赤箭(三分)細
辛(三分)防風(三分去蘆)當歸(三分剉微炒)赤芍藥(半兩)
茯神(一兩)麻黃(三分去根節)甘草(半兩炙微炒)黃芩(二分)
右為散每服四錢以水酒各半中盞煎至六分去滓
不計時服
加减小續命湯(出大全良方)治卒暴中風不省人事漸覺
半身不遂口眼喎斜手足戰掉語言蹇澀肢體麻痺
精神昏亂頭目眩重痰涎併多經脈拘攣不能屈伸
骨節煩疼不得轉側及治諸風服之皆驗若治脚氣
緩弱久服得瘥久病風人每遇天色陰晦節候變更
宜預服之以防瘖瘂
麻黃(去根節)防己人參(去蘆)黃芩桂心甘
草白芍藥川芎杏仁附子(炮半两)防風
(一兩半)
右㕮咀每服五錢水一盞半薑七片棗二枚煎至七
分去滓不計時候服取汗隨人虚實與患輕重有人
脚弱服此劑得瘥精神恍惚加茯苓遠志骨節煩疼
有熱者去附子倍芍藥心煩多驚者加犀角半兩骨
間冷疼者倍用桂附嘔逆腹脹者倍人參加半夏一
兩躁悶大便澀者去附子倍芍藥入竹瀝一合煎服
臓寒下痢者去防己黃芩倍附子一兩加白术一兩
一方有白术無杏仁一方無芎藭杏仁止十味延年
無防風遺失便利産後失血老人小兒用麻黃桂心
甘草各二兩一法治或歌或哭或笑語無所不及用
麻黃三兩人參桂枝白术各二兩無附子防風生薑
有當歸一兩自汗者去麻黃杏仁加白术脚弱加牛
膝石斛各一兩身疼痛加秦芁一兩腰疼痛加桃仁
杜仲各半兩失音加杏仁一兩春加麻黃一兩夏加
黃芩三分秋加當歸四兩冬加附子半兩
小風引湯(出大全良方)治左癱右瘓素有風濕常服調氣
進食寬中
防風獨活細辛川芎北五味子白茯
苓人參白芍藥白术甘草
右㕮咀每服三錢水一盞薑三片杏仁五箇去皮尖
鎚碎同煎至七分去滓温服如加麻黃蓯蓉附子當
歸羚羊角六味等分即大風引湯
羌活湯(出聖濟緫錄)治婦人中風言語蹇澀筋脈拘急肢
體緩縦
羌活(去蘆)赤茯苓(去黑皮)芎藭防風(去叉)當歸
(切焙)麻黃(去根節煎去沫焙)烏頭(炮裂去皮臍)桂(去麄皮各二兩)
石膏(研)細辛(去苗葉各一兩)
右剉如麻豆每服三錢水一盞生薑三片棗二枚擘
破煎七分温服三日
藿香散(出聖惠方)治婦人中風言語蹇澀心膈痰涎不利
四肢時有抽掣宜服
藿香白附子(炮裂)白殭蠶(微炒)天南星(炮裂)乾
蠍(微炒)桑螵蛸(微炒各半兩)麻黃(三分去根節)膩粉(一分)
(研入)半夏(半兩湯洗七次以生薑半兩去皮同搗爛炒乾)麝香(一分研入)
右為散入研了藥令勻每服不計時候生薑酒調下
一錢
麻黃湯(出大全良方)治婦人中風一切風證
麻黃(去根節煎掠去沫焙乾)防風(去义)人參(去蘆)黃芩(去黑)
芍藥(赤者)杏仁(去皮尖雙仁炒)芎藭甘草(炙各一兩)
附子(一枚炮裂去皮臍)
右剉如麻豆每服五錢水一盞半入生薑半分切煎
取七分温服日三服
當歸湯(出聖濟緫錄)治婦人中風不能語不知痛處拘急
不得轉側
當歸(二兩切焙)麻黃(去節煎去沫焙六兩)桂(去粗皮)芎藭(二兩)
黃芩(半兩去黑心)乾薑(一兩炮)杏仁(去皮尖雙仁炒四十粒)
石膏(三兩)甘草(二兩炙)
右麄搗篩每用六錢水三盞煎取一盞半去滓温服
神仙解語丹(出大全良方)治心脾經受風言語蹇澀舌強
不轉涎唾溢盛及療淫邪搏陰神内鬱塞心脈閉滯
暴不能言
白附子(炮)石菖蒲(去毛)遠志(去心甘草水煮稀)天麻
全蠍(洗晒炒)羌活南星(牛膽釀如無只炮各一兩)白殭
蠶(一兩炒)木香(半兩)
右為細末煮麪糊丸如梧桐子大入辰砂為衣每服
二十丸至三十丸生薑薄荷湯吞下無時候
防風湯(出大全良方)治中風内虚脚弱語蹇
石斛(一兩半洗炒)乾地黃杜仲(去皮薑汁炒)丹參
防風川芎麥門冬(去心)川獨活(各一兩)桂心(一兩)
右㕮咀每服五錢水盞半棗二枚煎八分去滓温服
芎藭散(出聖惠方)治婦人卒中風四肢不仁善笑不息
芎藭(一兩半)黃芩(一兩)當歸(一兩微炒)石膏(二兩)麻
黃(一兩去根節)桂心(一兩)秦芁(一兩去苗)乾薑(一兩炮)
杏仁(三十枚去皮尖雙仁麩炒)
右為散每服四錢水一鍾煎至六分去滓不計時候
温服
天南星散(出聖惠方)治婦人中風牙關緊急四肢強直痰
涎不利
天南星半夏(湯洗七遍)麻黃(去根節煎掠去沫焙)赤箭(各半)
(兩)蠍稍(炒)烏頭(炮去皮臍)桂(去皮各一兩)麝香(半分)
(研)
右除麝香外搗羅為散入麝研勻每服半錢豆淋酒
下不拘時候
芎藭湯(出聖濟緫錄)治婦人中風言語不利四肢拘急頭
目昏眩遍體發熱
芎藭麻黃(去根節煎去沫焙)升麻白芷甘草
石膏(各一兩)乾薑(炮)桂(去粗皮各半兩)
右麄搗篩每服二錢水一鍾煎至七分去滓温服日
三服
麻黃湯(出聖濟總錄)治婦人中風頭目昏疼失音不語煩
躁喘麤汗出惡風口吐涎沫四肢不隨
麻黃(去根節煮去沫焙二兩)羌活(去蘆一兩)防風(去叉一兩半)
赤芍藥(一兩半)桂(去粗皮一兩)石膏(三兩)杏仁(去皮)
(尖雙仁炒一兩)甘草(炙一兩)
右麄搗篩每服五錢水一盞去滓温服日二服牙頷
冷痺舌強加附子一枚炮去皮臍竹瀝五合若渴加
麥門冬一兩半焙生犀鎊一兩同煎
麻黃湯(出聖濟總錄)治婦人中風口面喎斜
麻黃(去根節煎去沫焙)芎藭(各一兩半)升麻防風(去叉)
防己桂(去麄皮)羚羊角(鎊各一兩)
右麄搗篩每服五錢水一盞半煎一盞去滓入竹瀝
半合煎三四沸温服
白术散(出大全良方)治中風身體冷痺不仁
白术(炒)芍藥藁本(去苗土各一兩)續斷(去枯者)當
歸(酒浸焙各二兩)虎骨(酥炙)烏蛇肉(各半兩)
右為細末每服二錢温酒調下臓寒多利者加附子
半兩骨煩熱者加生地黃一兩
舒筋散(出宣明論)治婦人血氣并産後風熱搐搦轉筋俗
云鷄爪風
人參川芎官桂丁香(各半兩)木香天麻
(酒浸焙各一兩)井泉石(四兩叧為末)
右為末每服三錢井泉石末二錢大豆半升淨淘好
酒一大升煮豆軟去豆用温酒調後以酒送下盖覆
汗出為效
三黃湯(出聖濟總錄)治婦人中風手足拘攣百節疼痛煩
熱悶亂不欲飲食
麻黃(去節煎去沫焙)細辛(去苗葉)獨活(去蘆各一兩)黃茋
(半兩)黃芩(去黑心三分)
右麤搗篩每服五錢水一盞半煎取一盞去滓温服
心躁加大黃半兩剉炒腹滿加枳實一枚去穰麩炒
氣虚加人參三分驚悸加牡蠣粉三分熱渴加天花
粉三分有寒加附子一枚炮去皮臍
必效竹瀝湯(出大全良方)治中風涎潮讝語昏塞四肢緩
縱
秦芁防風獨活附子(各一分)
右㕮咀以水四盞煎至二盞入生地黃汁淡竹瀝各
半盞再煎四五沸去滓分作四服無時熱服
治風腫滿方(出肘後方)
用鹽五升熬令黑鷄尾一把燒灰合以水一斛作湯
和之浴
紅藍花酒(出經驗方)治婦人六十二種風及腸風下血氣
刺痛
用紅藍花一兩以酒一大升煎减半頓服一半未止
再服
燒竹瀝(出大全良方)新竹截尺許長去節作兩半用兩磚
對立相去八寸置竹仰在磚上急著焰火燒之磚外
兩頭以碗盛瀝瀝盡以絹澄清夏秋須沈冷水中以
防瀝酸凡大熱有風人亦可單服冷煖隨人勿過度
荆瀝亦然
竹瀝湯(出大全良方)治中風入肝脾經年四肢不遂舌強
語蹇
威靈仙附子(炮)苦梗蔓荆子防風枳
殼(去穰麩炒)川芎當歸(各等分)
右㕮咀每服四錢水一盞竹瀝半盞薑三片煎八分
温服日四忌茶
三生散(出大全良方)治卒中昏不知人口眼喎斜半身不
遂咽喉作聲痰氣上壅無問外感風寒内傷喜怒或
六脈沈伏或指下浮盛並宜服之兼治痰厥飲厥及
氣眩暈悉有神效
天南星(一兩生者)生烏頭(去皮尖)生附子(去皮各半兩)
木香(一分)
右㕮咀每服半兩水三大盞生薑十片煎至六分去
滓温服或口噤不省人事者用北細辛皂角各少許
為細末或只用半夏為細末用蘆管吹入鼻中候噴
嚏其人少甦然後進藥如氣盛人只用南星五錢木
香一錢加生薑十四片煎作兩服飲之名星香散
防風湯(出大全良方)治卒然口眼喎斜語音不通四肢如故
别無所苦
防風(一兩)羌活(半兩)甘草(一分)
右為粗末每服五錢水二盞煎至一盞去滓入麝香
一字温服
廣濟療風著口面喎斜語聲不轉方(出大全良方)
生乾地黃汁(一升)竹瀝(一升)獨活(三兩)
右相和煎取一升頓服未止再進一劑
蜜陀僧丸(出聖惠方)治婦人中風痰涎壅滯吐涎
蜜陀僧(一兩)藜蘆(半兩為末)
右件藥以生續隨子搗絞取汁和丸如梧桐子大以
膩粉滚過每服以温酒研下一丸
又方(出聖惠方)
砒霜(一分)硝石(一分)
右件藥同研令細於生鐵銚子内炒令烟氣稍甚便
休候冷細研每服以温酒調下一字以得吐為效
千金竹瀝湯(出聖惠方)大治熱即生風又治中風四肢不
收口不語
竹瀝(二升)生葛汁(一升)生薑汁(三合)
右相和温煖分三服朝晡夜各一服
防風散(出聖惠方)治婦人中風言語蹇澀四肢拘急身體
壯熱頭疼目眩心胷不利
防風(一兩去蘆)石膏(一兩半)麻黃(三分去根節)細辛
黃芩川升麻當歸(微炒各半兩)漢防己(三分)桂
心(半兩)芎藭(半兩)羌活赤茯苓甘草(炙各半兩)
右為散每服四錢水一盞煎至五分去滓入竹瀝一
合再煎一兩沸不計時候服
治中風腹痛或子腸脱出(出本草)
用吴茱萸三升酒五升煎取二升分温三服
治女子中風血熱煩渴(出本草)
用紅藍子五合熬搗旦日取半大匙以水一升煎取
七合去渣細細嚥之
治口眼喎斜(出大全良方)
用萞麻子七粒去皮殼細研作餅安在手心右喎安
在左手左喎安在右手却用銅錫盂乘湯坐於藥上
纔正即洗去一方用巴豆不用萞麻
治口眼喎斜(出大全良方)
用大皂莢五兩去皮子為末以三年米醋調左喎塗
右右喎塗左乾更塗
治中風腹痛或子腸脱出(出本草)
用酒煎羌活取汁服之
麻黃散(出聖惠方)治婦人中風身體緩急口眼不正舌強
不能語奄奄惚惚精神悶亂者
麻黃(去根節)防風(去蘆)人參(去蘆)黃芩赤芍藥
附子(炮去臍)芎藭(去蘆)獨活赤茯苓杏仁
(湯去皮尖雙仁麩炒黃各一兩)羚羊角(三分)
右為散每服四錢水一鍾生薑半分煎至六分去滓
不計時温服
中風口噤(附論)
夫婦人中風口噤者是體虚受風風入頷頰挾口之筋
也手三陽之脈結入於頷頰足陽明之筋上挾於口而
風冷乘虚入其筋則筋攣故引關急而口噤也
方
羚羊角散(出聖惠方)治婦人中風心胷痰壅口噤不能語
肝氣厥不識人
羚羊角屑(一兩)細辛(三分)枳殼(一兩麩炒黃去穰)白术
(一兩)當歸(一兩微炒)桂心(三兩)木通(一兩)漢防己(一兩)
附子(一兩炮)赤茯苓(一兩)甘菊(一兩)葛根(二兩)
防風(一兩去蘆)秦芁(二兩去苗)楓樹寄(三兩)
右為散每服四錢水一鍾入生薑半分煎至五分去
滓入淡竹瀝一合更煎一兩沸不計時候拗口灌之
桂心散(出聖惠方)治婦人中風咽中氣塞壅悶口噤不語
肝厥不識人或加針灸不知痛
桂心(二兩)防風(一兩去蘆)漢防己(一兩)白术(一兩)麻
黃(一兩去根節)人參(一兩去蘆)黃芩(一兩)細辛(一兩)茵
芋(一兩)秦芁(一兩)附子(炮去皮臍一兩)甘草(一兩炙)
右為散每服四錢水一鍾入薑半片煎至五分去滓用
淡竹瀝一合更煎一兩沸不計時候拗開口灌之
防風散(出聖惠方)治婦人卒中風口噤不能語四肢急掣
偏攣
防風(一兩去蘆)赤芍藥(一兩)葛根(一兩)黃芩(一兩)茵
芋(一兩)白术(一兩)桂心(一兩)麻黃(一兩)甘草(一兩炙)
人參(半兩)漢防己(半兩)石膏(一兩)
右為散每服四錢水一鍾入生薑半分煎六分去滓
不計時開口灌之
天南星丸(出聖惠方)治婦人中風牙關急緊四肢強直
天南星(半兩炮)白附子(半兩炮)乾蠍(半兩微炒)白花
蛇肉(半兩酒炒黃)赤箭(半兩)川烏頭(半兩炮去皮臍)麻黃
(半兩去根節)防風(半兩去蘆)藿香(半兩)膩粉(半兩研)麝
香(一分研)
右為末入研了藥令勻以槐膠水煮令爛和搗三二
百杵丸如梧桐子大每服不計時候以薄荷酒下三
丸
天南散(出聖惠方)治婦人中風口噤四肢拘急
天南星(薑汁炒黃)白附子(炮)黑附子(炮)烏蛇肉
(酒浸炙)全蠍(炒等分)
右為細末每服半錢以生薑汁温酒下無時候拗開
口灌之
走馬散(出聖惠方)治婦人中風口噤四肢強直
黑附子(炮)天麻(各半兩)桂心石膏麻黃(去根)
(節)蠍稍(炮)川烏南星(炮各一兩)麝香(半分研)
右為細末入研了藥令勻每一字無時豆淋酒調灌
附子理中湯(出大全良方)治五臓中寒口噤四肢強直失
音不語
大附子(炮)人參(去蘆)乾薑(炮)甘草白术(等分)
右細剉每服四錢水一鍾半煎七分去滓不計時候
口噤開口灌之開慶己未年七月間裕齋馬文夫人
曹氏病神氣倦怠四肢厥冷惡寒自汗不進飲食一
醫作伏暑治之投暑藥一醫作虚寒治之投熱藥無
效召僕診之六脈雖弱而關脈差甚裕齋問曰此何
證也答曰以脈觀之六部雖弱而關獨甚此中焦寒
也中焦者脾也脾胃既寒非特僅有是證必有腹痛
吐瀉之證今四肢厥冷四肢屬脾是脾胃虚寒無可
疑者裕齋云未見有腹痛吐瀉之證今四肢厥冷今
用何藥治之荅曰宜用附子理中湯末服藥間旋即
腹痛而瀉莫不神之即治此藥一投而差理中湯治
失音不語昔有武士守邊大雪出帳外觀猛然暈倒
時林繼作隨行醫官灌以此藥两劑遂甦
獨活散(出聖惠方)治婦人中風口噤不識人
獨活(半兩)防風(半兩去蘆)乾薑(一分炮)桂心(半兩)當
歸(半兩炒)甘草(半兩炙)
右為散每服四錢用酒一鍾煎至六分去滓拗開口
灌之
烏蛇散(出聖惠方)治婦人中風口噤
烏蛇肉(炙)全蠍(炒)天麻南星(炮)殭蠶(炒各)
(半兩)膩粉(半分)
右為細末入膩粉令勻每一字以生薑酒調灌下
黑雄豆酒(出聖惠方)治婦人中風口噤迷悶
黑雄豆(二合小圓者是)鷄糞白(二合)
右先炒豆聲絶入鷄糞白同炒令黃投入酒五升去
滓服
白术酒(出聖惠方)治婦人中風口噤言語不得
白术(三兩搗碎)黑豆(三兩炒令熟)
右以酒四升煎至三升去滓温服一小盞拗開口灌
之
治婦人中風口噤舌本縮(出聖惠方)
用芥子一升研細以醋三升煎取一升用傅頷頰下
立效
治中風口噤舌直不得語目睛不轉(出肘後方)
用烏雌鷄一頭悉破取腸腎以酒五升煮取半去滓
盡服汗出愈不汗者可厚覆取汗又鷄腸腎中矢勿
去頭勿令傷
又方(出肘後方)
用雞屎一升熬令黃及熱以酒三升和攪去滓口噤
抉開口灌之
中風角弓反張
夫婦人角弓反張者是體虚受風風入諸陽之經也人
之陰陽經絡周環於身風乘虚入諸陽之經則腰背反
折攣急如角弓之狀宜用小續命湯内經謂背為陽腹
為陰一身經絡陰陽各相維持血氣偏虚則風中其經
陽經得風則絡脈縮急使腰背反折如角弓之状故名
角弓反張婦人産後血虚多汗忽中風身體強直口
噤背反張作痓太陽經先因傷風又感寒濕而致然也
古人謂之痓病外證發熱惡寒與傷寒相似但其脈沈
遲弦細而背反張強硬如發癎之狀此為異耳當察有
汗無汗以分剛柔二痓無汗惡寒名剛痓有汗惡寒名
柔痓陽經屬剛痓陰經屬柔痓無汗葛根湯主之有汗
桂枝加葛根湯主之凡剛柔二痓小續命湯並可與之
有汗者去麻黃加葛根若審痓者胷滿口噤其人臥不
著席脚手攣急咬齒當行大承氣湯熱而痓者死熱病
痓者反折瘈瘲齒噤斷也附术湯桂心白术散防風附
子湯八物白术湯桂枝煮散可選用之解感論云合面
而臥為陰痓仰目者為陽痓又云或因温寒發汗多則
發痓也
方
白殭蠶散(出聖惠方)治婦人中風角弓反張口噤不能言
皮膚頑麻筋抽掣
殭蠶(一兩)烏蛇肉(炙)天麻獨活南星(炮)
川烏(炮去皮尖)防風蟬蛻白附子(炮)犀角屑
硃砂(研細水飛)桑螵蛸(半兩)麝香(研一分)
右為細末每服一錢温酒調下無時候
犀角散(出聖惠總錄)治婦人中風角弓反張口噤不能言
皮膚頑痺筋脈抽掣
犀角(鎊)羌活(去蘆)桑螵蛸白鮮皮地骨皮
蔓荆實丹砂(研)酸棗仁(各半兩)烏頭(炮去皮臍)
白殭蠶(炒)鹿角膠(炒令燥)薏苡仁白附子
(炮)當歸(切焙)芎藭人參(各一兩)牛黃(一分研)
麝香(一錢研)
右搗羅為散每服一錢生薑薄荷酒調下
羚羊角散(出聖惠方)治婦人中風身如角弓反張筋脈拘
急言語蹇澀心神煩悶
羚羊角赤箭酸棗仁薏苡仁鹿角膠(搗研)
(炒令燥各一兩)白附子(二分炮)羌活犀角屑白鮮
皮地骨皮柏子仁蔓荆子(各半兩)芎藭(三分)
當歸(微炒)人參(去蘆各三分)牛黃麝香(各一分細研)
右為細末入研了藥令勻每服不計時候以薄荷湯
調下一錢
烏蛇丸(出聖惠方)治婦人中風如角弓反張或身體強直
牙關急緊方見本門前中風類用桂心無當歸
紫湯方(出聖惠方)治婦人中風脊強反張如弓之狀
鷄糞白(一合炒黃)大豆(二合炒熟研)
右為散每服三錢水酒各半鍾煎至六分去滓不拘
時温服
天麻散
天麻(酒炙)烏蛇肉(酒浸炙)麻黃(去根節)桂(去粗皮)
獨活(去蘆)芎藭(各一兩)白附子(炮)天南星(炮)
白殭蠶(炒)羚羊角屑柏子仁麝香(一錢別研)
右為散和勻每服二錢生薑薄荷自然汁化開再用
温酒調下
茯苓湯(出聖濟總錄)治婦人中風角弓反張
赤茯苓(去黑皮)芎藭當歸(切焙)甘草(一兩炙)桂
(去粗皮一兩)栀子仁(十四枚)細辛(去苗葉)吴茱萸(湯洗)
(焙炒)乾薑(炮)生乾地黃(焙各一兩)
右粗搗篩每服五錢水一盞半煎取一盞去滓温服
不拘時
芎藭湯(出聖濟總錄)治婦人中風角弓反張心膈煩悶言
語不利
芎藭當歸(焙)細辛(去苗葉)獨活(去蘆)麻黃(去根)
(節)續斷(各一兩)乾薑(炮)桂(去粗皮)羚羊角屑
(半兩)
右麄搗篩每服三錢水酒各半盞煎至七分去滓温
服不拘時候
細辛湯(出聖濟總錄)治婦人中風腰背反折如角弓状筋
脈急痛
細辛(去苗葉)附子(炮去皮臍)羌活(去蘆)麻黃(去根節)
升麻防風(去蘆)當歸(酒浸焙)白芷白殭蠶(炒各)
(一兩)
右㕮咀如麻豆大每服三錢水一盞生薑五片大棗
二枚擘開煎七分去滓温服不拘時候
羚羊角湯(出聖濟總錄)治婦人中風身如角弓反張筋脈
抽掣疼痛
羚羊角屑麻黃(去根節)羌活(去蘆)肉桂(去粗皮)
防風(去蘆)升麻細辛(去苗葉各一兩)乾蠍(炒去毒)天
麻(酒炙各半兩)
右粗搗篩每服三錢水一鍾生薑三片大棗二枚擘
煎七分去滓温服不拘時候
續命湯(出聖濟總錄)治婦人中風角弓反張
甘草(炙)黃芩(去黑心各一兩)防風(去蘆三分)人參芎
藭芍藥麻黃(去根節)防己(各半兩)附子(一枚炮裂)
(去皮臍)
右剉如麻豆大每服五錢水一盞半入生薑半錢煎
取一盞去滓温服併三服取汗為效
赤茯苓散(出聖惠方)治婦人中風身如角弓反張心胷迷
悶言語蹇澀
赤茯苓芎藭當歸(酒浸微炒)細辛栀子仁
獨活甘草(炙)羚羊角屑麻黃(去根節各一兩)桂
心石膏(各二兩)乾薑(炮三分)
右為散每服四錢水一盞半煎至七分去滓不拘時
温服
獨活散(出聖惠方)治婦人中風筋脈拘急腰背反張状如
角弓言語蹇澀
獨活附子(炮去皮臍)麻黃(去根節)羚羊角屑桂
心當歸(酒浸微炒)黃芩防風(去蘆頭)細辛(各三分)
右為散每服四錢水一鍾半煎至七分去滓不拘時
温服之
麻黃散(出聖惠方)治婦人中風身如角弓反張咽喉胸膈
痰壅不利
麻黃(去根節)羚羊角屑羌活(各一兩)桂心川
升麻(各三分)甘草(炙微赤半兩)防風(去蘆苗)細辛(各一)
(錢)枳殼(麩炒微黃去穰一兩)
右為散每服三錢水一鍾半生薑半分薄荷三葉煎
至六分去滓不拘時候温服
羌活散(出聖濟總錄)治婦人中風角弓反張筋脈偏急言
語蹇澀
羌活(去蘆苗)肉桂(炙去粗皮)防風(去蘆)麻黃(去根節)
當歸(酒浸焙)附子(炮裂去皮臍)人參(各一兩)
右剉如麻豆大每服三錢水一盞半生薑三片大棗
一枚煎至七分去滓不拘時服
當歸湯(出聖惠方)治婦人中風口噤角弓反張及痓病筋
脈拘急言語蹇澀
當歸(焙)防風(去蘆各三分)獨活(去蘆頭一兩半)細辛(去苗)
(葉半兩)麻黃(去節一兩)附子(炮裂去皮臍一枚)
右剉如麻豆大每服五錢水一鍾半煎取一鍾去滓
温服如口噤即斡口灌之得汗為效生薑半分同煎
治婦人中風身如角弓反張口噤昏沈(出聖惠方)
川烏(一兩炮裂去皮臍)鷄糞白(一兩炒微黃)
右為細末每不計時候以温酒調下一錢
中風偏枯(附論)
夫偏枯者其狀或冷或痺或痿或不知痛痒半身不遂
肌肉枯瘦骨間疼痛神知如常名曰偏枯原疾之由皆
由陰陽偏枯臓腑怯弱經脈空虚血氣不足當風衝坐
風邪乘虚而入疾從斯作内經云汗出偏沮使人偏枯
詳其義理如樹木或一邊津液不能蔭注而先枯槁然
後被風所害人之身體或有一邊血氣不能榮養而先
枯槁然後被風所苦其理顯然盖舟行扵水人處扵風
水能汎舟亦能覆舟風能養體亦能害體盖船漏水入
體漏風傷古人云醫風先醫血血行風自滅是也治之
先宜養血然後驅風無不愈者宜用大八風湯增損茵
芋酒續斷湯等主之
方
大八風湯(出大全良方)治中風偏枯失音半身不遂時復
恍惚古云婦人治風先治血血行風自滅
當歸杏仁(去皮尖麩炒)甘草桂心乾薑(炮以上各)
(二兩)五味子升麻(各半兩)川烏(炮去皮尖)黃芩
芍藥獨活防風川芎麻黃(去節)秦芁
石斛(去根酒炒)人參茯神石膏黃耆紫菀
(各一兩)大豆(三兩去皮炒)
右為粗末每服五錢水二盞酒二合煎至一盞去滓
温服恍惚者不用酒煎
增損茵芋酒(出大全良方)治半身不遂肌肉乾燥漸漸細
瘦或時痺痛病多偏枯
茵芋葉川烏(炮去皮尖)石楠葉防風川椒(炒出)
(汗)女萎附子(炮)北細辛獨活卷柏
肉桂天雄(炮去皮)秦芁防己躑躅花當
歸生乾地黃(各二兩)芍藥(一兩)
右㕮咀以酒二斗漬之冬七日夏三日春秋五日藥
成每服一合日二服以微酣為度
續斷湯治偏枯少血
當歸(三兩)陳皮芍藥北細辛(各一兩)生乾地黃
(二兩)
右為麄末每服五錢水二盞煎至八分去滓温服臟
寒多利者入熟附子一兩和前藥
天麻散治婦人中風偏枯一邊手足不隨皮膚不覺
痛癢言語蹇澀筋脈拘急
天麻(一兩)羌活(一兩)天南星(一兩炮裂)桂心(一兩)烏
蛇肉(一兩酒拌炒黃)烏犀角屑(一兩)側子(一兩炮裂去皮臍)
柏子仁(一兩)牛黃(一分研入)白殭蠶(一兩微炒)乾蠍(半兩)
(炒)硃砂(一兩細研水飛過)防風(一兩去蘆)
右為細散入研了藥令勻每服食前以豆淋酒下一
錢
側子散治婦人中風偏枯一邊手足不隨口面喎斜
精神不守言語倒錯
麝香(一分研入)當歸(一兩剉微炒)麻黃(一兩去根節)牛膝
(一兩去苗)側子(一兩炮裂去皮臍)桂心(一兩)漢防己附
子(各一兩炮裂去皮臍)芎藭人參(去蘆頭各一兩)麻黃(一兩)
當歸(一兩)白术(半兩)細辛(半兩)赤芍(一兩)秦艽(三分)
(去苗)茯神(一兩)防風(二分去蘆頭)甘菊花(一兩)甘草
(半兩炙赤)
右為麄散每服四錢水一鍾入生薑半分煎至五分
去滓入竹瀝半合更煎一兩沸不計時候温服
防風散治婦人中風半身枯細筋脈抽掣心神煩悶
行履不得
防風(一兩去蘆頭)酸棗仁(半兩)芎藭(半兩)當歸(半兩剉微)
(炒)牛膝(一兩去苗)狗脊(一兩去毛)杏仁(一兩湯浸去皮尖雙仁麩)
(炒微黃)人參(半兩去蘆頭)葛根(半兩剉)羌活(二兩)萆
薢(一兩)薏苡仁(二兩)麻黃(一兩去根節)石膏(二兩)桂
心(一兩)
右為麄散每服四錢水一鍾半入薑半分煎至六分
去滓不拘時温服
牛膝散治婦人偏枯口面喎斜言語澀滯精神不守
舉動艱難
牛膝(一兩去苗)獨活(三分)赤箭(一兩)當歸(三分微炒)柏
子仁(三分)鹿角膠(二兩搗碎炒黃燥)芎藭(三分)附子(三分)
(炮裂去皮臍)桂心(二分)漢防己(半兩)羚羊角屑(半兩)
萆薢(二分)仙靈脾(一兩)烏蛇肉(一兩酒炒黃)麝香(一分)
(研入)
右為細末入研了藥令勻每服一錢食前温酒調服
牛膝浸酒治婦人中風偏枯一邊手足不收頑麻不
仁筋脈拘急不能運動
牛膝(一兩)秦芁(一兩)天門冬(一兩半去心)薏苡仁(一兩)
獨活(一兩)細辛(半兩)附子(一兩炮裂去皮臍)五加皮(一兩)
桂心(一兩)丹參(一兩)杜仲(一兩去粗皮)酸棗仁(一兩)
仙靈脾(一兩)晩蠶沙(三兩微炒)
右細剉以生絹袋盛好酒一斗五升浸經七日每不
計時候温飲一小盞常令有酒氣為佳
晚蠶沙浸酒治婦人中風偏枯手足攣急頑痺不遂
晩蠶沙(一升)茄子根(二兩)牛膝(二兩去苗)大麻子(半升)
牛蒡子(二兩微炒)防風(一兩去蘆頭)羌活(一兩)秦芁
(一兩)枸杞子(一兩)當歸(一兩剉微炒)桂心(一兩)虎脛
骨(二兩塗酥炙黃)海桐皮(一兩)
右細剉以生絹袋盛用好酒二斗浸經七日每日不
計時候温飲一小盞常令酒氣相接為佳
椒附酒治婦人半身不遂肌肉偏枯或言語微澀口
眼微喎舉動艱辛
蜀椒(去目并閉口者)附子(去皮臍)生地黃(焙)當歸
牛膝(去苗)細辛(去苗葉)薏苡仁酸棗仁麻黃
(去根節)杜仲(去粗皮)萆薢五加皮原蠶沙
羌活(去蘆頭各一兩)
右㕮咀用好酒二斗浸經七日後不拘時温服一盞
常覺醺醺為妙或病勢急其藥即將酒煎沸乘熱投
之候冷即旋飲之亦得
虎骨丸治婦人偏枯半身痺痛舉動不隨或緩或急
虎脛骨(酥炙)牛膝(酒浸切焙)當歸(去蘆頭)防風(去义)
赤箭(各二兩)威靈仙(去土)天雄(炮裂去皮臍)丹參
五加皮(剉)桂(去粗皮)杜仲(去粗皮剉炒)石斛(去根)
仙靈脾蒼耳(各一兩)
右為末和丸如梧桐子大每日食前服三十丸
烏頭湯(出聖濟總錄)治婦人偏枯半身不遂或痺痛不仁
或痿弱無力
烏頭(炮裂去皮臍)細辛(去苗葉)乾薑(炮各半兩)赤茯苓
(去皮)生乾地黃(一兩焙)防風(去蘆)當歸(切炒)附子
(炮裂去皮臍)肉桂(去粗皮)蜀椒(去目并閉口炒半兩)獨活(去蘆)
(頭)牛膝(酒浸焙)赤芍藥秦芁(去苗)
右剉如麻豆每服三錢水一鍾半煎至七分去滓温
服三日
桂附湯(出聖濟總錄)治婦人中風偏枯手足不隨或冷或
痺
桂(去麄皮)附子(炮裂去皮臍)當歸(切焙)人參茯神
(去木)防風(去蘆)細辛(去苖葉)萆薢牛膝(酒浸焙)
赤芍藥麻黃(去根節煎掠去沫焙)羌活(去蘆苗各一兩)
右剉如麻豆每服三錢水一盞入生薑三片棗一枚
擘破同煎七分去滓食前空心温服
羌活湯(出聖濟總錄)治婦人中風偏枯冷痺不仁支持無
力
羌活(去蘆苗一兩)麻黃(去根節煎掠去沫焙)人參肉桂(去麄)
(皮)杏仁(去皮尖炒别研膏)薏苡仁當歸(切焙)乾薑
(炮)附子(炮裂去皮臍)芎藭(各一兩)
右剉如麻豆每服三錢水一鍾生薑三片棗二枚擘
破同煎七分去滓服三日
仙靈脾丸(出聖惠方)治婦人中風偏枯手足一邊不遂肌
骨瘦細皮膚頑痺
仙靈脾(一兩)羚羊角屑(三分)獨活(一兩)防風(一兩去蘆)
(苗)桂心(一兩)當歸(一兩)牛膝(一兩去苗)薏苡仁(一兩)
附子(一兩炮裂去皮臍)五加皮(三分)萆薢(一兩)虎脛
骨(一兩酥炙)
右為細末煉蜜和搗三二百杵丸如梧子大每服三
十丸食前温酒送下
獨活散(出聖惠方)治婦人中風偏枯言語蹇澀四肢無力
獨活(一兩)桂心(一兩)防風(一兩去蘆苗)當歸(一兩炒)
甘草(半兩炙)赤芍藥附子(半兩炮去皮臍)麻黃(一兩去根)
(節)羚羊角屑(半兩)
右為散每服四錢生薑半分煎至六分去滓不拘時
温服
天雄散(出聖濟總錄)治婦人偏枯手足或冷或痛或不知
痛
天雄(炮裂去皮臍)天麻(酒炙各三分)天南星(炮裂半兩)桂
心(去麄皮)麻黃(去根節)當歸(焙)獨活(一兩去蘆苗)
乾蠍(去土炒)白殭蠶(半兩炒)烏蛇肉(酒浸去皮骨炙一兩)
右為散每服二錢温酒調下不拘時服
熟乾地黃丸(出聖惠方)治婦人中風偏枯肌肉頑痺無力
熟地黃(焙)當歸(焙)萆薢防風(去蘆)肉桂(去麄)
(皮)乾漆(研炒去煙)附子(炮裂去皮臍各一兩)蜀椒(去目并閉口炒)
(出汗)烏頭(炮裂去皮臍各半兩)
右為末煉蜜和丸搗三二百杵丸如梧桐子大一服
二十丸食前温酒送下
羚羊角散(出聖濟總錄)治婦人中風偏枯手足無力皮膚
冷痺
羚羊角屑麻黃(去節根)肉桂(去麄皮炙)赤芍藥
附子(炮裂去皮臍)白殭蠶(炒各一兩)乾蠍(去土炒)丹砂
(研各半兩)
右為末每服三錢用生薑薄荷汁化開温酒調下日
進二服
治婦人中風偏枯氣血不調骨節疼痛(出聖惠方)
蒴藋根(一兩微炒)凌霄花
右為末每服一錢食前酒調服
普濟方卷三百十六
