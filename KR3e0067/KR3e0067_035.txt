普濟方卷三十五明周王朱橚撰
胃腑門
總論
夫胃腑者主脾也口唇者是其候也脾合氣于胃胃者
水穀之府也號倉庫守内嗇吏重二觔十四兩迂曲屈
伸長一尺六寸大一尺五寸徑五寸受水糓三斗五升
其中常留糓二斗水一斗五升廣昡大頭弦胷五穀乃
容而滿上焦洩氣出其精微慓悍滑疾下焦不下溉洩
諸小腸腸胃所受水糓之數也凡平人無不皆然故胃
滿則腸滿胃虚則腸虚更滿更虚氣得上下五臟安定
血脈和利精神乃居故神者水榖精氣也五臟不足調
施于胃故腸胃之中常留糓二斗四升水一斗一升故
人一日再至後二升半一日中五升七日五七三斗五
升而留水糓盡故好人不飲不食七日而死者水糓精
氣津液皆盡故七日而死右手關上陽絶者無胃脈
也若吞酸頭痛胃中有冷刺足太隂治隂在足大指本
節後一寸右手關上陽實者胃也若腸胃中伏伏不
思食得食不能消刺足陽明治陽在足上動脈脈浮
而芤浮則為陽芤則為隂浮芤相轉胃氣生熱其陽
則絶趺陽脈浮大者此胃家微虚煩躁必日再行動
作頭痛重熱氣盛者居胃胃脈搏堅而長當病其色赤
當病析髀其斬而散者當病食痺髀痛病先發于胃脹
滿五日之腎少腹腰脊痛脛疼三日之膀胱背臂筋痛
小便秘五日上之心脾心痛閉塞不通身體痛重三日
不已死冬夜半後夏日昳胃病者腹䐜脹滿胃管當
心穴而痛上支兩脇膈咽不通飲食不下下取三里穴
飲食不下隔塞不通邪在胃管在上管則抑而刺之在
下管則散而去之胃脹者腹滿胃管痛鼻聞焦臭妨
于食大便難胃中有癖食冷物者痛不能食食熱則
能食脾前為病移于胃脾欬不已嘔吐長蟲厥氣客
于胃則夢飲食診得胃脈病形如何曰胃脈實則脹
虚則洩脹脾應肉䐃肉䐃堅大胃厚肉䐃麽者胃薄肉
䐃小而麽者胃不堅肉䐃不補其身者胃下胃下者脘
約肉䐃不堅者胃緩肉䐃無小果瘰癧堅者胃急肉䐃
多小果累者胃結胃結者上脘約不利扁鵲云足太
隂與陽明為表裏脾胃若病實則傷熱欲飲水漿常渴
虚則傷寒寒則苦饑常痛發于風木其根胃先從四肢
起腹滿大通身腫胃絶不治五日死何以知之舌腫
溺血大便赤洩咽者嚥物之門戶也膈者上焦胸中
心肺之分野不通者升降之氣上不得交又云清氣在
下則生飱洩洩黃如糜米糓不化者是也濁氣在上則
生䐜脹中䐜滿不得下大便難或先結後溏皆是症也
濁氣在上當降而不降者乃腎肝吸入之隂氣不得下
而逆在上也胃氣逆上或為嘔或為吐或為噦者是隂
火之邪上衝而吸入之氣不得入故食不下也此皆氣
衝之火逆胃之脈反上而作者也清氣在下則生飱洩
者胃氣未病之日當上行心肺而經營也因飲食失節
勞役形體心火乘于土位胃氣弱而下䧟于隂中故米
糓入而不升遂降而為飱洩也膈咽之間交通之氣不
得表裏者皆衝脈上行逆氣所作也蓋胃病者上支兩脇
膈咽不通飲食不下取三里者是也鍼經云清之與濁相
干亂于胸中是為大悗者惑也氣不交通最為急證不急
去之諸變生矣聖人治此有要法陽氣不足隂氣有餘先
補其陽後瀉其隂是先令陽氣升發在陽分而後瀉隂也
春夏之日陽氣在經當益其經脈去其血絡秋冬陽氣䧏
㐲當先治其臟腑若有噎有塞塞者五臟之所生隂也血
也噎者六腑之所生陽也氣也二者皆由隂中㐲隂而作也
胃實熱(附論)
夫右手關上脈陽實者足陽明經也病若渴引水頭
痛汗不出如温瘧唇口乾善噦乳癰缺盆腋下腫
痛腹脹心懸消榖喜饑溺黃名曰冐實熱也冐
氣盛熱則壅澀不宣藴積生熱面目悉黃譫妄狂
周身熱多汗腹脇堅滿大便祕難皆其證也
方
凝神散(出脈數鈐方)收歛胃氣清凉肌表
人參白术茯苓山藥(各一兩)白扁豆粳米
知母生地黃甘草(各五錢)淡竹葉地骨皮
麥門冬(各二錢半)
右㕮咀每服三錢水一盞薑三片棗一枚煎不拘時
候服
清陽湯(出濟生拔粹方)治口喎頰顋急緊胃中火盛必汗不止
而小便數
升麻黃耆當歸(各二錢)葛根(一錢半)紅花桂枝
酒黃蘗(各一分)甘草(一錢炙)蘇木甘草(生各半錢)
右㕮咀作一服酒三大盞煎一盞三分去滓稍熱食
前服訖以火熨其緊結處即愈夫病口喎筋急者是
筋脈血絡中大寒此藥以代燔針劫刺破惡血以去
其凝血内作泄衝脈之火熾
通熱湯(出聖惠方)治胃氣實熱苦頭痛汗不出口中乾燥(一名)
(子芩散)
人參(二兩)甘草(一兩炙)柴胡(去黑心)葛根(剉)麻黃(去根節)白
茯苓(去黑皮各一兩一用赤茯苓)黃芩(去黑心)五加皮(各半兩剉)石膏
(三合碎)
右㕮咀每服三錢水一盞生薑三片煎七分去滓温
服一方無人參
加味大黃湯治面熱如醉此為胃熱上薰其面加大
黃以利之
茯苓(四兩)甘草乾薑細辛大黃(各三兩)五味子
半夏杏仁(各半觔)
右水一斗煮三升去滓温服半升日三
橘皮竹茹湯(永類鈐方)治胃熱多渴嘔噦不食
赤茯苓(去皮)橘皮(去白)枇杷葉(刷去毛)麥門冬(去心)青竹茹
半夏(各一兩湯泡七次)人參甘草(各半兩炙)
右㕮咀每服四錢水一盞半薑五片煎八分去滓温
服無時
黃芩梔子湯(聖惠方)治胃氣實熱頭痛寒熱狀如温瘧
唇口乾燥或生乳癰腋下腫
黃芩(去黑心)梔子仁犀角(鎊)赤茯苓(去黑皮)赤芍藥
(各一兩)射干(一兩)大黃(半兩剉炒)
右㕮咀每服五錢水二盞煎一盞入生地黃汁半合
蜜一匙攪勻更煎數沸去滓食後温服一方無芍藥
忌炙煿熱麵
黃芩湯(聖濟總錄)治胃氣實熱口舌乾燥頭痛煩渴
黃芩(去黑心)紫苑(各一兩去苗)葛根(剉)赤芍藥(各三兩)甘草
(半兩炙)石膏(二兩碎)
右㕮咀每服三錢水一盞煎七分去滓温服不拘時
洩熱蘆根散(聖惠方)治胃實熱常渴引飲水
蘆根(剉)栝蔞根麥門冬(各一兩去心)赤茯苓知母
甘草(各三錢)
右㕮咀每服三錢水一中盞入小麥五十粒竹葉二
十七片生地黃一分生薑半分煎六分去滓食後温
服
黃連丸(聖惠方)治胃實熱氣盛消糓善飲頭目痛衂血煩
渴
黃連(去須)栝蔞根麥門冬(去心焙)知母(焙)茯神(各一兩去)
(木)
右為末煉蜜丸梧桐子大每服三十丸熱水下不拘
時粥飲下亦可
前胡湯(聖濟總錄)治胃實熱乾嘔煩悶目黃燥渴
前胡(一兩半去蘆頭)茅根(二兩剉)麥門冬(去心焙)甘草(各一兩)黃
芩(半兩去黑心)
右㕮咀每服二錢水一盞煎七分去滓温服不拘時
茯芩散(聖濟總錄)治胃腑實熱發渴飲水漿不止
茯神(去木剉一兩)栝蔞根麥門冬(各三兩半去心焙)葳蕤
知母(各二兩焙)
右㕮咀每服先以水三五盞煮小麥一合淡竹葉一
錢沸去滓然後下藥末五錢生地黃半錢棗一枚擘
破煎一盞去滓温呷
清胃散(濟生拔粹)治因服補胃熱藥而致上下牙痛不可忍
撁引頭腦滿熱發大痛此足陽明别絡入腦也喜寒
惡熱此陽明經中熱盛而作也
升麻(一錢)牡丹皮(半錢)當歸身生地黃(各三錢酒製)淨黃
連(六分不好加二分夏月倍加之無易法)
右㕮咀作一服水一盞半煎七分去滓稍冷服
赤芍藥湯治胃氣實熱煩躁多渴唇焦口乾引飲不
止方見脾臟門脾癉類
黃連丸(聖濟總錄)治胃氣實熱煩躁多渴
黃連(去須)赤茯苓(各三兩去黑皮)麥門冬(一兩去心焙)苦參(半兩)
右為末煉蜜丸梧桐子大每服三十丸食後臨卧竹
葉湯下
犀角飲(聖惠方)治實熱嘔噦吐逆不食頭痛煩渴
犀角(鎊)枇杷葉(炙去毛)麥門冬(去心焙)葛根(各一兩剉)
右㕮咀每服三錢水一盞煎七分去滓温服不拘時
一方有生薑半分
葛根湯(出聖濟總錄)治胃實熱煩渴咽乾吐逆
葛根(十兩剉汁)甘草(三兩炙)半夏(二兩生薑汁半杯漿水半升同浸焙乾)
右㕮咀每服三錢水一盞生薑二片竹茹少許煎七
分去滓温服不拘時
地黃飲(聖濟總錄)治胃氣實熱唇口乾燥頭昏體倦五心煩
熱
生地黃(汁)生薑(汁)藕節生蜜(各二合)
右調和令勻分三服不拘時
地骨湯(聖濟總錄)治胃氣盛實壅塞不宣藴積為熱口渴煩
地骨皮(二兩)防風(去义)甘草(各一兩炙)
右㕮咀每服三錢水一盞半煎一盞去滓食後温服
薑汁飲(一名三和飲子)治胃中實熱吐逆心煩不下飲食
治通利腸胃除胸中煩熱解酒渴
用菘菜二斤煮作羹啜之止作韭菹食亦得
治胃痺熱中隂渴止痢小便益氣力補虚輕身長年
用粱米炊飲食之
理胃中熱去身腫健脾消糓止脹
用大豆一升煮令熟杵米飲服之
補氣湯(十便良方)生胃中津液并治上焦虚熱夜卧口乾
五味子(三兩須用遼東)甘草(半兩)白鹽(一兩炒三件同拌于器中經一宿取出焙)
(乾)吳茱萸(一錢)
右為細末乾淨磁瓶中盛每以熟湯不拘時點一盞
服
治胃氣實熱口乾唇裂中心熱燥大腸祕非時煩渴睡
中口内生涎(楊子建萬全護命方)
大黃(半兩)桔梗枳殼(只使青)前胡葛根梔子(各一)
(錢)
右件細搗羅為末每服二錢匕水一盞生薑三片同
煎取八分食後和滓喫
平胃散(醫方集成)治胃經實熱口乾舌裂大小便祕澀及熱
病後飲熱不除畜于胃中四肢發熱口渴無汗
厚朴(去皮薑炒)射干(米泔浸)升麻茯苓(各半兩)芍藥(一兩)枳
殼(去瓤麩炒)大黃(蒸)甘草(各一兩炙)
右㕮咀每服四錢水一盞煎七分空心食前服
治胃中熱下氣(本草)
以溲疏作湯浴之
若病胃脹滿心胃悶發熱(本草)
即用葈耳服之
治胸胃熱氣(本草)
以蛇母草絞汁食之效
升麻湯治瀉胃食熱方見本門
胃虚冷(附論)
夫胃合于脾陽明是其經也為水穀之海凡五味五榖
入口則胃實而腸虚食下則腸實而胃虚六腑實而不
滿五臓滿而不實臓氣不足調之於胃胃虚則生寒
寒則苦饑心腹恒痛兩脇虚脹善鳴時寒時熱唇口乾
咽喉不利飲食不下面目浮腫淅淅惡風目中急足脛
寒不得安臥則是胃虚冷之候也
健脾丸治虚勞羸瘦身重胃冷飲食不消洩瀉不止
或作帶下變五色噦臭
鍾乳粉赤石脂(各一兩半煆)枯礬乾薑(炮)蓯蓉(酒浸)
石斛(酒浸)五味子桂心澤瀉桑上寄生遠
志(去心焙)人參栢子仁當歸酸石榴皮
龍骨(煆)天雄(炮去皮臍)牡蠣粉白頭翁(去苗)甘草(各一兩炙)
右為末蜜丸梧桐子大米湯下三十丸空心服
硇砂丸(出聖濟總錄)治胃氣虚冷不思飲食
陳橘皮(湯浸去白焙)桂(去粗皮)乾薑(炮)當歸(切焙)厚朴(去粗皮薑)
(汁炙)芎藭胡椒縮砂(去皮)甘草(炙剉)附子(各四兩炮去皮臍)
白术(三兩)五味子(一兩半)
右除别研外為末用銀石鍋好酒一升白蜜一十兩
先下硇砂二兩阿魏半兩青鹽二兩好麫一兩煎煮稀
稠成糊入藥末和劑熟杵丸梧桐子大每服二十丸
生薑鹽湯送下不拘時
調中散(出直指方)治腸虚洩瀉止嘔進食
藿香葉縮砂蓬术(炮)肉桂草果(各半兩)麥芽
(炒)益智仁橘紅(各三錢)蒼术(炮)神麴(炒)桔梗(各一兩)
甘草(三錢炙)
右用乾薑茴香各半兩為末每三錢薑棗少鹽煎服
木香散(出衛生家寳方)治臟寒冷極及久冷傷敗口瘡下洩米
穀不化飲食無味肌肉瘦痒心多嗔恚虚陽上衝婦
人産後虚冷下洩及水瀉冷痢
木香(一兩)破故紙(一兩)良薑砂仁厚朴(各三兩薑製)赤
芍藥陳皮肉桂白术(各半兩)胡椒茱萸(各一)
(兩)肉豆䓻(四個)檳榔(一個)
右為末每三錢用不經水猪肝四兩批片重重糝藥
漿水一碗醋入茶脚少許入瓶蓋覆煮熟入鹽葱白
三箇薑切一彈大同煑水欲蓋空心作一服冷食之
初微溏不妨此是逐下冷氣少時自住經年冷痢滑
洩只是一服渴則飲粥湯忌冷油膩如不能則漿水
煖食之若只用漿水煮猪肝丸梧子大每服五十丸
用粥湯下若暴瀉只一服一方用銀石器盛煮
熟乾地黃散(出聖惠方)治胃中虚冷肌肉不榮身體枯燥骨
節皆痛
熟地黃(一兩)白茯苓(三錢)當歸(三錢剉炒)麥門冬(三錢去心焙)乾
薑(半兩炒)川椒(一分去目并閉口者炒去汗)吳茱萸(一分湯浸焙炒)桂心
(三分)甘草(半兩炙)人參(一兩去蘆)五味子(三分)木香(三分)
右為末每服二錢温酒食前調下忌生冷
丁香温氣湯(出百一選方)治胃寒嘔吐涎沫(張上舍名萃云其母常服有效)
丁香吳茱萸(湯浸炒)桂心(各一兩去粗皮)附子(炮去皮臍)黃耆
(去蘆)白茯苓(各三兩)人參(去蘆)半夏(湯炮七次)良薑白茅(各一)
(兩)甘草(七錢炙)訶子(三錢麵褁煨去核)沉香(少許)
右㕮咀每服四錢水一鍾半薑五片棗二枚煎七分
無時服
調衛湯(出濟生拔粹方)治補胃氣虚弱表不任外寒
黃耆(一錢)麻黃根(一錢)生甘草(半錢)猪苓(二分)羌活(七分)麥門
冬(三分)當歸(半錢稍)生地黃(三分)生黃芩(半分)五味子(七個)蘇
木(一分)紅花(一分)半夏(半錢湯浸七次)
右㕮咀每服水二盞去滓稍熱服中風証必自汗汗
多不得重發汗故禁麻黃而用根節也
茯苓湯(出聖濟總錄)治胃冷不思食痰逆多吐
白茯苓(一兩去皮)半夏(一兩半湯浸七遍焙)人參(一兩)丁香(半兩)陳橘
皮(一兩半湯泡去白焙)木香(半兩)白术(一兩)檳榔(半兩剉)草豆蔲(二兩)
(去皮)桂(三錢去粗皮)厚朴(一兩半去粗皮薑汁)枳殼(半兩去瓤麩炒)
右㕮咀每服三錢水一盞煎七分不拘時去滓温服
人參補虚湯治胃虚苦飢寒痛
人參當歸茯苓桔梗芎藭橘皮厚
朴(各三兩炙)桂心甘草白术吳茱萸(二兩)大麥蘖
(二升炒)
右用水一斗二升煮三升去滓分三服忌海藻菘菜
桃李雀生肉葱猪肉酢物等
藿香養胃湯治胃虚不食四肢痿弱行立不能皆由陽
明虚宗筋無養遂成痿躄
藿香白术白茯苓神麴(炒)烏藥(去木)縮砂仁
薏苡仁(炒)半夏麴人參蓽澄茄甘草(各半兩)
右切每服四錢水一盞生薑五片棗二枚煎七分去
滓無時候服
人參附子湯(聖濟總錄)治胃氣冷不思食
人參附子(炮去皮臍)桂心(去粗皮)半夏(湯浸焙)枳殼(去瓤麩炒)
丁香陳橘皮白术草豆䓻(各一兩去皮)甘草(一錢)
(半炙)乾薑(三錢炮)
右㕮咀每服三錢生薑二片水一盞煎七分去滓温
服
人參散(出聖惠方)治胃中虚冷胸膈脇脹滿四肢不利
人參(三錢去蘆)白术赤茯苓黃耆(各半兩剉)附子(三錢炮去)
(皮臍)木香大腹皮(各半兩剉)甘草(一錢炙剉)陳橘皮(湯浸去白焙)
訶梨勒(煨去核各一兩)桔梗(一兩半去蘆)
右㕮咀每服三錢水一盞煎至六分去滓食前温服
白术散治胃冷氣脹滿悶四肢急體重
白术訶梨勒(各三兩去核)甘草(炙剉)丁香厚朴(去粗皮薑)
(汁炙各一兩)木香桂(去粗皮)人參檳榔(半生半熟各三兩)陳
橘皮草荳䓻仁(各二兩去皮)
右為末每服二錢生薑木瓜煎湯調下
人參散補虚寒身枯絶諸骨節皆痛
人參甘草細辛(各六分)麥門冬桂心當歸
(各七分)乾薑(二分)遠志(一分)吳茱萸(二分)蜀椒(三分)
右治下篩食後酒服方寸匕
大七香丸(出和劑方)治男子婦人脾元氣冷胃氣虚乏不思
飲食心膈噎塞漸成隔氣脾洩痢氣刺疰中酒冷痃
翻胃霍亂吐瀉並皆治療
香附子(一百九十二兩炒)麥蘖(一百兩炒)丁香皮(三百三十兩)縮砂
仁藿香葉(各二百五十兩)甘松(煉)烏藥(各六十四兩)陳橘皮
(二百五十兩洗去白)肉桂(去粗皮)甘草(各三百五十兩)
右為末煉蜜丸彈子大每服一粒鹽湯鹽酒嚼下婦
人脾血氣如經水不調並用炒薑酒嚼下醋湯亦得
忌生冷及肥膩之物大有神效
丁香丸(出聖濟總錄)治胃氣虚冷
丁香乾薑吳茱萸(炒)五味子訶子檳榔
(各半兩)厚朴(薑汁炙)桃仁(各一兩去皮尖)木香青橘皮(各五錢去)
(白)
右為末煮棗肉丸如菉豆大每服十丸橘皮湯下
補胃煮散(出聖惠方)治胃中虚冷惡寒洒洒卧而不寐少氣口
苦身體虛弱
細辛(一兩半)栢子仁人參芎藭(各一兩)防風桂
(去皮)陳皮(各半兩去白)吳茱萸(三錢水浸一宿炒)甘草(二錢)黃耆(一兩)
右為末每服二錢水七分煎沸通口服一方㕮咀生
薑半分棗三枚水煎服一方無黃耆
千金五套丸(出直指方)治反胃胸膈滿宿滯不消停痰留飲
頭眩臂疼露冷風瘴之氣
南星(二兩每個切十餘塊)良薑(一兩)半夏(切研用二兩以水一同浸三日逐日換水次)
(用白礬二而研)乾薑白术茯苓(各一兩)丁香木香
青皮橘紅(各半兩)
右為末用神麯一兩大麥芽二兩同末打糊丸如梧
子大每服五七十丸米飲下一方無良薑
蓽撥丸治胃家氣虚冷大便滑洩臍腹多痛(方見脾胃門洩)
(痢類)
和中丸(出永類鈐方)治和胃氣吐瀉
石蓮肉茯苓(各二兩半)藿香人參白扁豆大
麻木香白术甘草(各半兩炙)
右㕮咀每服四錢水一鍾薑三片煎服
人參丸(出聖惠方)治胃中虚冷氣上奔胃中憤悶腹中疼痛
吐痢宿水甚效
人參(去蘆)桂心乾薑(炮製)白茯苓陳皮(湯浸去白)白术
木香(各半兩)訶梨勒皮(一兩)厚朴(一兩去皮薑汁炙)
右為末煉蜜丸如梧桐子大每食前米飲下三十丸
養胃湯(出簡易方)養胃正陽温中調氣内逐隂冷滯氣外辟
風寒嵐瘴常服春無感冒秋不生瘧痢冬不致感寒
橘紅(三兩)甘草(一兩炙)厚朴(去皮薑汁炙)蒼术(各一兩去皮泔浸)人
參茯苓藿香草果(各半兩)半夏(一兩湯炮七次)
右㕮咀每服四錢水盞半生薑七片烏梅一箇煎六
分去滓熱服
禹餘糧丸(醫方大成)治下痢滑數肌肉消瘦飲食不入脈細
皮寒氣少不能言有時發虚熱由脾胃虚耗則氣奪
由榖氣不入胃胃無以養故形氣消索五臟之液不
收謂之五虚此為難治
禹餘糧(煆)赤石脂(煆)龍骨蓽撥訶子(麵包煨)乾
薑肉豆蔲(麵包煨)附子(炮去皮臍各等分)
右為末醋糊丸梧桐子大每服七十丸食前米飲下
沉香湯(出聖濟總錄)治胃氣虚冷不思飲食及冷氣攻腹脇
痛四肢少力口吐酸水喫食無味
沉香(剉)白豆蔲(各一兩去皮)青皮(一兩半)高良薑(半兩)桂(一兩)
吳茱萸厚朴(各三兩去粗皮)㯽榔(剉)
右㕮咀每服二錢水一大鍾煎七分去滓温服不拘
時
烏頭湯(出聖濟總錄)治胃氣虚冷不思飲食脇肋滿胸膈不
快臟腑不利
烏頭(炮去皮臍)益智(各三兩去皮炒)木香訶梨勒(各半兩去核)山
芋(二兩)粟米(五合)白鹽(一兩炒)青橘皮(一兩半湯浸去白焙)
右㕮咀每服三錢水一大盞煎七分濾去滓放温食
前服
白术八味散治胃虚苦饑寒痛
白术厚朴人參吳茱萸麥蘖(炒)茯苓
芎藭橘皮(各三兩)
右搗羅為細末食前服方寸匕煖酒進之隨性服忌
桃李雀肉大醉
平胃散(出千金方)凡身倦不得食食無味心下虚滿時時欲
下喜臥者皆宜
杏仁(五十枚)丹參(三兩)苦參葶藶玄參(各三兩)芎藭
桂心(各一兩)
右為末煉蜜丸梧桐子大酒服五丸日三以止為度
參苓白术散(出直指方)治虚勞胃弱飲食不進嘔吐洩瀉及
大病後調助脾胃
人參白茯苓白术甘草(炒)山藥(各三兩炮)白扁
豆(一兩半製)縮砂蓮子肉桔梗(炒)薏苡仁(各一兩)
右搗羅為末每服二錢棗薑略煎服小兒量歲數與
之此藥中和不熱久服養氣育神醒脾悅色順正辟
邪
香朴丸治腸腹虚冷洩瀉注下無度虚氣閉不進飲
食
厚朴(五兩薑汁炒)白术(三兩)茴香(炒)陳皮(各三兩)訶子(炮去核)
赤石脂(各一兩半煆)
右為末麵糊丸梧子大每服以五十丸空心米湯下
常服煖腸胃
丁香湯(出聖濟總錄)治胃中虚冷霍亂吐瀉煩熱發渴下痢
赤白
丁香皮(二兩)白术(四兩)甘草(一兩炙)草豆蔲(五個)乾薑(半兩)枇
杷葉(二十片去毛)
右㕮咀每服三錢水一盞生薑三片煎七分去滓食
前温服
豆蔲湯(出聖濟總錄)治胃虚冷嘔逆
草豆蔲(一兩半)桂(半兩)生薑(三分去皮切)甘草(炙)丁香(各一兩半)
附子(炮去皮臍)
右㕮咀每服五錢水一盞半棗一枚擘煎八分去滓
温服
理中湯(出直指方)治腸胃虚弱腹内痛身體怯寒洩瀉青黑
兼治傷寒挾寒而利臍下冷名騖瘡證
人參白术乾薑甘草(各一兩炙)加茯苓厚朴
(各二兩薑製)
右㕮咀每服三錢水一盞煎空心服
六君子湯(出危氏方)治臟腑虛怯心腹脹滿嘔噦不食腹洩
瀉
人參甘草白茯苓白术肉豆蔲(紙裹煨)訶
子(各等分煨去核)
右㕮咀每服三錢生薑三片棗子二枚同煎或為末
鹽湯下
調中湯治胃氣虚不欲食四肢重短氣調和五臟并
療諸病
薤白(一升切)枳實(六枚)陳皮大棗粳米(三合)香䜴(六合)
右枳實橘皮棗以水六升煮薤得四升内米豉煮取一
升半邊寒温服中分服之
厚朴散(出聖惠方)治胃中虚冷氣攻腹脇脹悶食久不消
厚朴(三兩去粗皮薑汁炙)肉豆蔲(三錢去殼)訶梨皮(一兩煨)木香
檳榔陳橘皮(各三錢湯浸去白焙)
右為散每服三錢水一中盞生薑半分棗三枚煎六
分去滓食前稍熱服
厚朴丸治胃氣虚冷臍腹疼痛或洩瀉下痢并不思
飲食(方見脾臟門脾虚冷類)
川椒丸治臟虚洩瀉無度胃寒
黃連(炒)烏梅肉當歸川椒(炒去汗)桂心乾薑
(各等分炮)
右為末糊丸如梧子大每服三五丸空心米湯服
訶梨勒湯(出聖濟總錄)治胃氣虛冷腹瀉
訶梨勒(五枚炮去核)大腹(五枚剉)草䓻(十四箇去皮)甘草(炙)白
术人參(各半兩)
右㕮咀每服三錢水一盞薑三片棗一枚煎七分去
滓食前服
厚朴湯(出聖濟方)治胃冷嘔逆
厚朴(去粗皮薑汁炒)白术桂(各三兩去粗皮)丁香(半兩)桃仁(半兩去皮)
(双仁不用炒)
右㕮咀每服三錢水一盞煎七分酸醋濾去滓熱呷
丁香湯(出聖濟方)治胃寒胸膈虚滿面目浮飲食不化
丁香藿香葉附子(各一兩炮去皮臍)乾薑(半兩炮)
右㕮咀水一升煎五合去滓徐徐呷盡
丁香散(出本事方)開胃進食
丁香(四十九粒)藿香(半兩)巴荳(二十粒去殼取肉)粟米(一合)
右先將粟米巴荳肉同炒令赤色去巴荳不用只使
粟米與丁香藿香同研為末每服二錢米調下
藿香半夏散(出和劑方)治胃虚中寒停痰留飲噦逆嘔吐胸
滿噎痞短氣倦怠不入飲食
丁香皮(半兩)藿香葉(一兩)半夏(二兩湯浸七次炒黃色)
右㕮咀每服二錢水一盞薑七片煎七分去滓温服
食前
火輪丸(出醫方大成)治腸胃虚寒心腹冷痛洩瀉不止
乾薑(炮)附子(炮去皮)肉豆蔲(各等分麵裹煨)
右為末米糊丸如桐子大每服五十丸空心米飲下
白术附子湯(出永類鈐方)治腸胃虚寒腸鳴洩瀉或自多汗
白术(二兩)附子(炮)茯苓(各一兩去皮)
右為散四錢水盞半薑七片棗一枚煎七分去滓温
服無時
治胃冷嘔逆氣厥不通(出十便良方)
母丁香(三粒炒)陳橘皮(一隻全者湯浸去白焙)
右用水一盞取半盞去滓熱服
治患胃虚并嘔吐食及水者(出本草)
白梁米(汁二合)生薑(汁一合)
右服之性微寒除胸膈中客熱止五臟氣續筋骨
猪臟丸治臟寒洩瀉飲食氣體倦怠
吳茱萸
右用豶猪臟頭一截去脂膜淨洗將茱萸入臟内兩
頭札定温火煮令極爛用甑蒸熟尤好二味于臼搗
千下令極細丸梧桐子大每服五丸米飲下
平胃氣和中益五臟
用鯽魚和茱萸作羹食良
蓼酒(出十便良方)治胃管不能飲食耳目不聰明四肢有氣
冬臥脚冷服此酒十月後目既精神體又充壯
用八月三日取蓼曝燥把之如五升大六十把水六
石煮一石去滓釀酒如常法隨多少飲之其效甚速
治元臟傷冷及開胃
用附子炒過去尖搗為末水二盞入藥二錢鹽及生
薑同煎取一盞空心服
治胃氣冷喫食即欲得吐
用白豆蔲子三枚研細好酒一盞微温調併飲三二
盞佳
薑胃湯治胃主虚羸不生肌肉水氣在臍下不能飲
食及四肢煩熱
用羊胃一枚與肉一觔切以水二斗煮取九升每服一
升三日盡便作兩劑乃差肉多入湯
治胃主虚羸風熱不能食
用生薑取汁拌雞子生地黃少許蜜一匙頭和水三
合頓服立差
温胃煮散(出聖濟總錄)治胃虚冷中脘氣滿不能𫝊化善饑
不能食
人參末(二錢)生附子末(半錢)生薑(一分)均和勻用水七合煎
二合雞子一枚取清打轉空心服
厚朴丸(一名八味厚朴丸米飲下)治胃氣虚冷饑瘦少力不思飲食
(方見脾臟門脾胃虚冷水糓不化類)
順氣湯(一名温氣煮散)治胃氣虚冷腹脇脹滿痰逆不思飲食
(方見脾臟門虚冷類)
草豆䓻散(出王氏博濟方)治胃口冷喫食無味及脾洩瀉不止
兼大治酒後數圊如痢心胸不快不思飲食
草豆蔲(半兩每個煨焦黃)肉桂(一兩)甘草(一兩炙)陳皮(一兩去白)蠻
薑(一兩)
右件為細末每服一錢半更下陳米末一錢棗一枚
同煎至七分温服其滓再煎服
調中散(出楊子建萬全護命方)治胃氣虚冷少思飲食面色痿黃
口無滋味非時吐出清水頻發泄瀉忽時下黃沫白
沫嘔逆惡心身多寒慄唇皮無光肌膚不澤腸内虚
鳴心腹刺痛忽然心中沉冷胸膈不安一切脾胃虚
冷證候並宜服之
蓬莪荗京三稜(各三分)甘草黃橘皮(一兩)獨活
芎藭防風桔梗白芷白术木香(各一兩)
青橘皮(三錢)
右細杵為末每服二錢空心入温鹽煎點任意喫
又方治胃氣虚風邪攻之食即嘔逆食不進腹大泄
瀉面黃消瘦方(出楊子建萬全護命方)
訶子(一兩麵裹炮只用皮)舶上黃(二兩)肉荳蔲吳茱萸防
風厚朴川芎蒼术藿香獨活
右細杵羅為末煉蜜丸如梧子大空心米湯下三十
丸
治胃冷口常酸水心下連臍痛立效(出徐居士選方)
厚朴(一兩生薑汁三合塗炙為末)蓽撥(半兩炒為末)
右相合入熟烏鯽魚研和為丸如菉豆大每日米飲
下二十丸
補胃(出木草)
以羊肥肚羹食三五度
温中(出本草)
以糯米飲食之
胃熱腸寒(附論)
夫腸胃相通疾病相連人因飲食不節寒温失宜致腸
胃受邪有冷有熱疾證但見食則善饑小腸痛脹為胃
熱腸寒之病胃熱則消糓故善饑腸寒則血凝脈急故
小腹痛又寒則氣裂故痛且脹
麥門冬湯(出聖濟總錄)治胃熱腸寒善食數飲小腹脹痛
麥門冬(去心)甘草(各二兩)羌活白茯苓旋覆花
玄參白术芍藥柴胡人參升麻桑
白皮當歸(各一兩)胡黃連木香熟地黃(一兩半)
右㕮咀每服三錢水一盞入甘草一寸煎八分去滓
温服不拘時候
黃耆湯(出聖濟總錄)治胃熱腸寒食已腹饑小腹脹分氣
黃耆(半兩)人參白术白茯苓京三稜芎藭
陳皮(去白)麥門冬(去心)訶子前胡桔梗柴胡
(各半兩)牡丹皮甘草芍藥(各三錢)
右㕮咀每服三錢水一盞生薑三片煎七分去滓温服
無時
半夏湯(出聖濟總錄)治胃熱腸寒冷熱不勻善食數饑小腸
脹痛
半夏麥門冬(去心)人參白茯苓桔梗青皮
柴胡防風前胡細辛欵冬花紫苑
白芷(各一兩)枳殼厚朴
右㕮咀每服三錢水一盞半生薑三片煎一盞去滓
熱服
京三稜煎丸(出聖濟總錄)治胃熱腸寒食已腹饑小腸痛
京三稜(三兩)硇砂(一兩飛過以三稜同用米醋三升煎成膏)當歸大黃
鱉甲(去裙醋炙)五靈脂木香沉香(各半兩)檳榔
桂乾漆(各三錢)没藥馬蘭花(各一錢)蓬术(一兩炮)
右為末入三稜煎丸菉豆大每服七丸空心臨卧温
酒或鹽湯下
前胡木香湯(出聖濟總錄)治胃熱腸寒善食數饑小腹脹痛
前胡木香柴胡秦艽桂蘹香子(各一兩炒)
檳榔(三個麵裹煨)肉豆䓻(三個)芎藭甘草青皮葶
藶(各半兩)
右㕮咀每服四錢水一盞半薑三片煎一盞去滓温
服
沉香散(出聖濟總錄)治胃熱腸寒食已饑小腹痛
沉香白檀香烏藥山芋甘草白茯苓
京三稜前胡桔梗(各半兩)人參
右為末每服一錢入鹽少許沸湯點服不拘時
地黃湯(出聖濟總錄)治胃熱腸寒善食數饑小腸痛脹
熟地人參白茯苓麥門冬枇杷葉(去毛)地
骨皮甘草(炙)石斛黃耆(各等分)
右㕮咀每服一錢水盞半煎七分去滓服不拘時
芍藥丸(出聖濟總錄)治胃熱腸寒善饑小腹痛脹
芍藥人參赤芍藥厚朴(各三兩薑汁炙)陳皮木
香桂桔梗
右為末煉蜜丸如梧子大每服二十丸食前米飲下
日二
立通丸(一名青橘皮丸)治胃熱腸寒善食數饑小腹脹痛大便
或澀(出聖宣明論)
京三稜黃連青皮蓬莪术(各一兩)巴豆霜
右為末麵糊丸菉豆大每服五丸食後茶酒任下
調中湯(出聖濟總錄)治胃熱腸寒食已輒饑小腹痛脹
人參白茯苓(各十兩)紫河車甘草(各二兩生用)
右㕮咀每服三錢水一盞煎至七分去滓空心食前
温服
胃寒腸熱(附論)
夫病有腹脹而洩為胃寒腸熱胃受寒則氣脈不行而
為脹滿腸客熱則水穀不聚而為洩注病本濁寒之氣
在上清熱之氣在下故脹而且洩
大腹木香湯(出聖濟總錄)治胃寒腸熱腹洩痢
大腹皮前胡木香半夏(各二兩)白术白芷
桂陳皮玄胡索當歸旋覆花甘草(炙)
柴胡芍藥(各半兩)乾薑人參(各三錢)
右㕮咀每服三錢水一盞生薑三片棗三枚擘破煎
六分去滓稍熱食前服
香橘丸(出聖濟總錄)治胃寒腸熱腹脹洩利
丁香(六錢)青皮(半兩)硇砂(細研水飛一)木香京三稜蓬
术縮砂陳皮桂(各半兩)烏梅(二兩)巴豆(二十二枚去皮)
(同烏梅一處搗)
右為末麵糊丸菉豆大每服十五丸食後温生薑湯
下
温胃丸(出聖濟總錄)治胃寒腸熱腹脹洩痢調氣
半夏(二兩湯洗七次)肉豆蔲桂人參(各半兩)訶子良
薑(各一錢)木香陳皮(去白)蜜棗子肉(各一兩)生薑(汁一)
(盞入蜜棗熬為膏)
右為末用薑蜜棗膏丸如梧子大每服十丸米飲下
生薑湯送下亦得
訶梨勒湯(出聖濟總錄)治胃寒腸熱腹滿悶洩瀉不止
訶子(一兩半)大黃(半兩)青皮(半兩)良薑(半兩)甘草(一錢)防風(一錢)
枳殼(半兩)薑(一錢)厚朴(半兩薑汁製)陳皮(三錢)
右為㕮咀每服三錢水一盞半薑棗煎七分去滓温
服不計時
厚朴丸(出聖濟總錄)治胃寒腸熱腹脹洩痢
厚朴(一兩半薑汁製)龍骨訶子乾薑附子(去皮臍炮)黃
連白石脂吳茱萸(各一兩)
右為末醋浸炊餅丸梧桐子大每服三十丸空心煎
茱萸湯下米飲亦得日三
當歸黃連丸(出聖濟總錄)治胃寒腸熱腹脹洩痢
當歸黃連(二兩)木香吳茱萸(炒)赤茯苓厚朴
(薑汁炙)訶子(各一兩)
右為末煉蜜丸梧桐子大每服三十丸食前米飲下
日三
和胃丸(出聖濟總錄)治胃寒腸熱腹脹洩痢
半夏牽牛(各半兩炒)生薑(一兩)人參礬蝴蝶藿香
(各半兩)丁香
右先將半夏牽牛生薑于銀石器内慢火煮候水盡
焙乾與人參等藥同杵為末用生薑汁煮麵糊丸梧
桐子大每服二十丸空心生薑米湯下
妙應丸(出宣明論)治胃寒腸熱腹脹洩利水穀不化痞滿不
已
烏頭(半兩去皮臍生用)梔子(一錢去皮)乾薑(一錢生用)
右為末用生薑自然汁丸如梧桐子大每服七丸温
酒下食前服
益腸胃(出本草)
用越瓜和飲作鮓并虀菹亦得
胃中宿食(附論)
夫凡病宿食在上管當吐之脈數而滑者實也有宿不
消下之愈中有澼食冷物即痛不能食有熱物即卻食
大腹有宿食寒慄發熱如瘧狀宿食在小腹者當暮發
熱明旦復止寸脈緊即頭痛風寒或腹中宿食不化寸
口脈緊者如轉索左右無常脾胃中宿食不消寸口
脈浮而大按之反澀故知宿食
大麴蘖丸(出千金方)主消穀斷下温和又寒冷者長服不患
霍亂
麥芽麴(各一升)附子乾薑當歸人參(各三兩)
赤石脂(一兩)桔梗瓜蔞(各二兩)吳茱萸皂莢(各五兩)
椒(二兩半)烏梅(五十個)
右為末蜜酢中半漬梅一宿蒸三斗米許去核搗如
泥和藥再搗三千杵丸如梧子大每服十丸白湯下
日三下甚者加龍骨阿膠艾各三兩
乾薑散(出千金方)治不能食心意冥然忘食
乾薑法麯蜀椒大麥芽䜴(各一升)
右為末食後米飲服方寸匕日三以能食為度
消食斷下丸(出千金方)治數年不能食寒冷者常服
之
麴大麥芽(各一升)吳茱萸(四兩)
右為末蜜丸如梧子大每服五十丸白湯日三服
麴蘖散(出千金方)消穀能令除腸中水氣腹脹
法麴麥芽杏仁(各五兩)
右為末食後酒服一合日三
開胃生薑丸治中焦不和胃寒水穀不化噫氣不通
噎塞痞滿口淡吞酸食時臌脹噦逆惡心嘔吐痰水
宿食不消𠻳脇肋刺痛寬中開胃進美飲食
桂心(一兩)甘草(二兩炙)生薑(一觔切鹽三兩淹一宿焙乾)青皮(去白)陳
皮(各二兩去白)廣茂當歸縮砂(四十九個)
右為末煉蜜丸如彈子大每服一丸食前細嚼沸湯
化下
平胃丸(出千金方)治丈夫小兒食實不消胃氣不調或温濕
熱結大小便不利者有病冷者服露宿丸熱藥後當
進此丸調胃
葶藶(各一兩)杏仁(五十枚)大黃(二兩)小草甘草芍藥
芎藭(各一兩)
右為末蜜丸桐子大每服五丸米飲下日三一歲小
兒二丸漸加之千金翼有菖蒲當歸乾薑茯苓麥
門冬細辛為十二味無杏仁
調中益五臟開胃令人能食(出本草)
以草鼔食之
利五臟健胃令人能食
以蛆煮食之以飯壓之不爾令人口乾
開胃消食(出本草)
以蓮藕生研服之
開胃通心膈(出本草)
以麥芽炙作熟水飲
主開胃(出本草)
以蓮藕蒸煮食之良
開胃通利五臟
用鯔魚煮食久食令人肥健而開胃(鯔魚似鯉身圓頭匾骨軟生江)
(海水中)
調中消食去惡氣
用羅勒生食之(即蘭香也味辛温有小毒)
食亦(論)
夫内經曰大腸移熱于胃善食而瘦故謂之食亦胃移
熱于膽亦曰食亦胃為水穀之海所以化氣味而為榮
衛者也胃氣和則飲食有節精血盛而膚革充盈若
乃胃受邪熱消爍穀氣不能變精血故善食而瘦也病
名食亦言雖能食亦若饑也胃移熱于膽亦曰食亦以
膽為陽木熱氣乘之則爍土而消榖也
甘露飲(出聖濟總錄)治胃熱善食不生肌
生地熟地天門冬(去心)麥門冬(去心)枇杷葉(去毛)
黃芩石斛甘草(炙)枳殼(麩炒)山茵陳(各一兩)
右㕮咀每服三錢水一盞煎七分去滓食後温服日
三
升麻湯(出聖濟總錄)治胃熱健食消穀善饑不生肌肉病名
食亦
升麻梔子仁射干赤茯苓(各三兩)芍藥(四兩)白
术(五兩)生地黃蜜(各一升)
右㕮咀六味如麻豆大每服五錢水一盞半煎一盞
去滓加地黃汁半合再煎兩沸次下淨白蜜半匙共
煎取一盞温服老少加減
沉香湯(出聖濟總錄)治胃熱消穀善飲不為肌膚
沉香人參麥門冬(去心)地骨皮小草生甘
草生地黃(各一兩)
右㕮咀每服五錢水一盞半煎八分去滓温服日三
不拘時
參苓丸(出宣明論)治胃中熱結消穀善食不生肌肉
人參赤茯苓菖蒲遠志(去心)地骨皮牛膝
(各一兩酒浸切焙)
右為末煉蜜丸如梧子大每服二十丸温米飲下日
三不拘時候服
乾地黃湯(出聖濟總錄)治胃熱善食而瘦病名食亦
地黃麥門冬(去心)栝蔞根(各三兩)甘草(炙)枳殼黃
芩(各一兩)
右㕮咀每服五錢水一盞半煎七分去滓温服日二
三
噫酸(附論)
夫上焦有留飲脾胃挾宿寒致飲食滯于膈脘不能𫝊
化令人脹滿氣逆所以噫酸也
和胃丸(出聖濟總錄)治噫酸惡心痰飲嘔逆不思飲食(方見脾臟)
(門兼理脾胃類)
丁香散(出聖濟總錄)治脾胃虚弱噫氣吞酸食飲遲化
丁香縮砂白术乾薑人參陳皮(去白)附
子(各二兩炮去皮臍)高良薑桂檳榔白豆䓻陳
麴(各半兩)甘草(炙各一錢)木香
右為末每服二錢炒生薑鹽湯下不拘時
丁香煮散(出聖濟總錄)治噫酸吞酸不欲食
丁香(半兩)赤茯苓桔梗白术白芷桂半
夏(薑汁製)甘草人參(各一兩)乾薑(半兩)檳榔高良薑
肉豆蔲枳殼(各一錢)
右㕮咀每服三錢水一盞半生薑三片棗子一枚煎
至六分去滓温服
木香平氣丸(聖濟總錄)治心胸有痰噫酸吞酸
木香沉香丁香肉豆䓻丹砂射香(各半)
(兩)㯽榔(麵裹慢火煨熟去麵不用)乳香(一兩揀通明者生薑汁内煮軟别研如膏)半
夏(二兩湯浸七次焙乾為末生薑汁和作餅子入藥同研)
右除丹砂乳香半夏射香四味别研外將木香等七味
一處為末次入丹砂射香再拌研勻細後將乳香半
夏末入生薑汁煮作薄糊拌和前藥如拌和未就以
生薑汁煮糊拌和硬軟得所為度丸如梧桐子大每
服十五丸至二十丸食後温米湯送下
丁香丸(聖濟總錄)治胃寒痰飲噫酸吞酸胸膈妨悶
丁香母丁香丹砂麝香乾薑礬石(飛過)
附子(炮去皮)吳茱萸杏仁(去皮炒)硫黃(各一錢)巴豆(三十)
(枚去皮膜别研為膏去油)
右研末拌勻用蒸棗肉和劑丸菉豆大放乾每服三
五丸不拘時温薑湯下
丁香丸(聖濟總錄)治噫酸吞酸或時惡心懶進飲食
丁香五味子半夏人參(各半兩)甘草琥珀
乾薑(各一兩)枳殼(麩炒)昆布(洗去醎水)訶子桂
右為末煉蜜丸梧子大每服三十丸煎薑橘皮湯下
京三稜丸(聖濟總錄)治噫酸吞酸消積進飲食
京三稜(三兩濕紙裹煨熟)白术(二兩)丁香(半兩)檳榔(一兩)半夏(四兩)
(去滑)麝香(一錢)丹砂(半兩)
右除研為細末入研藥再研令勻以生薑自然汁煮
麵糊丸如梧桐子大每服二三十丸木香生薑湯下
無時
丁沉煎丸(和劑方)辟寒邪散胸膈中凝滯調順三焦和養
榮衛治心胸痞悶噫酸吞酸嘔逆痰水津液不收兩
脇刺痛腹中堅滿口苦無味不思飲食
丁香(十二兩)沉香(二兩)木香(一錢半)陳皮(一兩)白豆䓻(九兩半)
右為末别用甘草熬膏子為丸每一兩分作二百五
十丸每一粒含化空心食前常服養榮衛散滯氣
治噫酢咽(肘後方)治人食畢噫酸及醋心
吳茱萸(半兩)人參(二兩)生薑(三兩)大棗(十三枚)
右㕮咀水六升煮水二升先服一升日再
半夏丸(聖濟總錄)治上焦冷氣噫醋吞酸吐沫嘔逆不思飲
食
半夏(二兩去滑)丁香(半兩)乾薑(一錢)
右為末生薑自然汁煮麵糊為丸梧桐子大每服十
五丸熟水鹽湯下不拘時
又半夏丸(聖濟總錄)治上膈痰滯吞酸吐沫涕唾稠粘胸膈
不利
半夏(二兩用生薑炙)山芋(一兩)礬石(飛過)
右為末用麵糊為丸每服十丸至二十丸食後臨卧
生薑湯下
丁香丸(聖濟總錄)治噫酸息臭胸中有痰
丁香萆撥(各一兩)硇砂(半兩研細用百沸湯量多少化研以淨紙濾過八次)
(磁碗内慢火熬乾)
右同研令勻好新黃蠟二兩入甆器内鎔化入上味
攪勻候温酒通手丸桐子大如硬難丸復近火温之
以丹砂一分研為衣每用煨生薑湯下空心夜卧各
一服三丸逐日加一丸至五丸後三日加一丸至七
丸止
藿香半夏丸(聖濟總錄)治膈中有痰脾胃積冷噫酸吞酸不
思飲食
藿香葉(一分)丁香半夏(五兩薑汁浸一宿焙乾)
右為末麵糊丸梧桐子大每服十五丸不拘時温生
薑湯下
薑棗丸(聖濟總錄)治胃寒痰逆噫酸吞酸胸膈不利不思飲
食
生薑(四兩)丁香附子(各一兩炮去皮臍)
右為末用蒸棗肉丸梧桐子大每服十五丸至二十
丸米飲不拘時送下
治胃冷常吐清水醋心(聖濟總錄)
乾薑礬石(各一兩燒過别研)
右為末米飲丸如梧桐子大葱茶下二十丸食後服
治醋心(肘後方)
橘皮(二兩)檳榔(四兩)
右為末空心生薑湯下方寸匕一方蜜湯下
又方(傳信遍方用)
用胡桃爛嚼以乾薑下之或只嚼胡桃喫乾薑亦可
治
治噎酸漿
用取頭垢漿水煎煮膏服之驗一方水煎服
治酸心每心氣上攻如醋(肘後方)
用取茱萸一合水三盞煎七分頓服涎濃亦須強服
近有人心如蜇破服此方後二十年不發
增損成氣丸療胷脇肋滿背上時有灑熱則痛腹脹
多噎醋咽氣逆兩脇滿
前胡枳實橘皮大黃(各七分)桂心吳茱萸
乾薑(各五分)茯苓(四分)芍藥(六分)厚朴杏仁(七十個去皮炒)
右為末内杏仁脂中研爛篩度蜜和丸每服食後
少時酒飲任性初服七丸如梧子大以氣宣下洩為
度忌生葱大醋
茯苓湯治吐酸
茯苓陳皮生薑(各十二分)白术甘草人參
桂心(各六分)紫蘇(一錢)檳榔(七枚)
右㕮咀水九升煮二升絞去滓分温三服每服如人
行六七里未好差三兩日更服一次老小腹微痢忌
生葱酢物雀肉海藻菘菜
檳榔散療吐酸水每食則變作醋水吐出
㯽榔人參茯苓陳皮(六分)萆撥(六分)
右為末空腹取生薑五大片合搗絞汁温内散方寸
匕攪調頓服旦服漸加至一匕半若利多減以微通
洩為度忌酢物生冷油膩猪魚等
茯苓湯療心頭氣結連胸臍皆痛及吐酸水日夜不
止
茯苓厚朴(各四兩)㯽榔白术(各二兩)生薑(十兩)
右㕮咀水九升煮二升七合絞去滓分温三服每服相
去如人行七八里須利加檳榔末一兩半湯欲熱時
内之甚安穏三日服一劑類服六五劑則可停忌酢
物桃李雀肉等一方有吳茱萸人參(各三兩)
治酢咽
麴末(一升)地黃(三觔)
右合搗日乾以酒服三寸匕日三
白术散治食訖醋咽多噫食飲不下及脾胃虚冷
白术(一兩)吳茱萸(半兩湯浸七遍焙乾微炒)高良薑(半兩)
右為粗散每服三錢以水一大盞入生薑半分煎至
六分去滓不拘時候稍熱服
前胡丸治胸脇支滿背上時寒腹脹多噫醋咽逆氣
前胡(一兩半去蘆頭)枳殼(一兩麩炒微黃去瓤)桂心(一兩)草豆䓻(一兩去殼)
高良薑(二兩剉)乾薑(半兩炮製剉)赤茯苓(一兩)吳茱萸(一兩湯浸)
(七遍乾微焙)赤芍藥(一兩)川大黃(二兩剉碎微炒)厚朴(二兩去粗皮生薑汁)
(炙令香)杏仁(一兩湯浸去皮尖發麵炒微黃)
右為末煉蜜丸搗三二百杵丸如梧桐子大每服不
計時候以生薑湯下三十丸
㯽榔散治酸咽吐水及白沫飲食不消腹脹脇滿
㯽榔(一兩)厚朴(二兩去粗皮塗生薑汁炙令香熟)甘草(半兩炙微赤剉)川大
黃(一兩剉碎微炒)白术(一兩)訶梨勒皮(一兩)陳橘皮(一兩半湯浸去白焙)
桂心(一兩)吳茱萸(半兩湯浸七遍焙乾微炒)
右製為粗散每服三錢以水一中盞入生薑半分煎
至六分去滓不計時候稍熱服
檳榔丸治脾胃氣冷上攻胸膈嘔吐酸水不思飲食
腹脇虚脹
檳榔(半兩)高良薑(三錢剉)陳橘皮(半兩湯浸去白瓤焙)桂心(一錢)厚
朴(半兩去粗皮生薑汁炙令香熟)訶梨勒皮(半兩)半夏(半兩湯浸去滑)草豆
䓻(半兩去皮)白术(半兩)
右為末煉蜜和搗三二百杵丸如梧桐子大不計時
候生薑湯下三十丸
木香散治脾胃冷氣上攻胸膈切痛醋咽不能下食
木香(一兩)厚朴(一兩去粗皮塗生薑汁炙令香熟)甘草(一兩)陳橘皮(二兩)
(湯浸去白瓤焙)白术(二兩)甘草(半兩炙微赤剉)高良薑(半兩剉)前胡(二兩)
(去蘆頭)
右為粗散每服三錢以水一中盞入生薑半分煎至
六分去滓不計時候稍熱服
人參散治食畢即咽醋心胸氣滯腹脇疼痛不能
下食
人參(二兩去蘆頭)吳茱萸(半兩洗七遍焙乾微炒)木香(半兩)半夏(一兩)
(湯浸洗七遍去滑)陳橘皮(二兩湯浸去白瓤焙)高良薑(一兩剉)
右為粗散每服三錢以水一中盞生薑半分棗三枚
煎至六分去滓不計時稍熱服
半夏散治醋咽胸中氣塞飲食不下
半夏(半兩湯洗七遍去滑)人參(一兩去蘆頭)赤茯苓(一兩)甘草(半兩炙微)
(赤剉)吳茱萸(半兩湯浸七遍焙乾微炒)訶梨勒皮(二兩)
右為粗散每服三錢以水一中盞生薑半分棗三枚
煎至六分去滓不計時候稍熱服
陳橘皮散治噦逆酸咽胸膈不利食少腹脹
陳橘皮(二兩湯浸去白瓤焙)白檳榔(一兩)人參(一兩去蘆頭)白术(一兩)
厚朴(一兩半去粗皮塗生薑汁炙香熟)
右為粗散每服四錢以水一中盞入生薑半分棗
三枚煎至六分去滓不計時候稍熱服
療醋咽
用羌活五兩搗用水一升浸三宿每日温服五合差
生薑湯治酒食所傷心胸煩滿口吐酸水多嘔逆飲
食無味胸膈不快
乾生薑(一觔)白麵(炒三觔)甘草(十三觔炒)杏仁(去皮尖麵炒另研十觔)
右炒鹽二十二觔同為末每服半錢如茶點喫常服
一匙消食化痰寬胸膈不拘時候
除胸間酸水(本草)
以雞蘇作生菜食之
普濟方卷三十五
