普濟方卷三百十七明周王朱橚撰
婦人諸疾門
風痺手足不隨(附論)
夫婦人風痺者由風寒濕三氣合而為痺風多者為風
痺其狀肌膚盡痛諸陽之經皆起於手足而循行於身
體風寒之氣客於肌膚始為痺復伏陽經隨其虚處而
停滯與血氣相搏血氣行則遲緩使機關弛縱故風痺
而復手足不隨也
夫婦人臂痛筋脈攣急不得伸屈遇寒則劇由肝虚為
風寒邪氣流於血脈客於經絡搏於筋筋不榮則乾急
而痛其脈緊細宜服柏子仁丸舒經湯若臂痛不能舉
或左或右時復轉移一臂由中脘伏痰脾氣滯而不行
上與氣相搏四肢皆屬於脾脾氣滯而不下攻於臂故
痛其脈沈細宜服茯苓丸控涎丹
方
萆薢散(出聖惠方)治婦人風痺手足不仁腰膝疼痛筋脈
攣急
萆薢天麻烏蛇肉(酒拌炒黃)虎脛骨(酥炙黃各一兩)
防風(去蘆)當歸(微炒)獨活芎藭麻黃(去根節)
天雄(炮裂去皮臍)牛膝(去苗)蒼耳子杜仲(去皮微炙)
薏苡仁酸棗仁(各三分)五加皮川烏(炮裂去皮臍各)
(半兩)仙靈脾(三分)
右為細末每服一錢食前豆淋酒調服
烏蛇散(出聖惠方)治婦人風痺手足頑麻筋脈抽搐口眼
不正言語蹇澀
烏蛇肉(酒拌炒黃)天南星(炮)天雄(炮裂去皮臍)土蜂
兒(微炒)赤箭麻黃(去根節)薏苡仁芎藭(各一兩)
乾蠍(炒)桑螵蛸(微炒)羚羊角屑桂心硃
砂(細研水飛過各半兩)酸棗仁柏子仁當歸(微炒各三分)
麝香(細研一分)
右為細末入研過藥令勻每服一錢食前温酒調服
三痺湯(出大全良方)治血氣凝滯手足拘攣風痺氣痺皆
療
川續斷杜仲(去皮薑汁炒)防風桂心華陰細
辛人參白茯苓當歸白芍藥甘草(各一)
(兩)秦芁生地黃川芎川獨活(各半兩)黃
耆川牛膝(各一兩)
右㕮咀每服五錢水二鍾薑三片棗一枚煎至一鍾
去滓熱服無時但腹稍空心服之有人病左臂不隨
後已痊平而手指不便無力諸藥不效服之即安
獨活散(出聖惠方)治婦人風痺手足不隨身體疼痛言語
蹇澀筋脈攣急
獨活桑寄生牛膝(去苗)秦芁(去苗)赤茯苓
桂心防風(去蘆)附子(炮裂去皮臍)當歸(微炒)生乾
地黃(各一兩)杜仲(去麄皮炒微黃)細辛芎藭赤芍
藥甘草(半兩炙微赤)
右為散每服四錢水二鍾煎七分去滓不拘時温服
牛膝丸(出聖惠方)治婦人中風手足頑痺不隨骨節疼痛
筋脈拘急行履稍難
牛膝(去苗)威靈仙虎脛骨(酥炙黃各一兩半)當歸(微炒)
防風赤箭天雄(炮裂去皮)丹參五加皮
杜仲桂心石斛仙靈脾道人頭川烏
頭(炮裂去皮臍各一兩)
右為細末煉蜜和丸如梧桐子大每服十五丸加至
二十丸食前温酒送下
烏頭丸(出聖惠方)治婦人風痺手足不隨關節沈重行動
無力
川烏頭(炮裂去皮臍)天南星(炮裂)白殭蠶(微炒)仙靈
脾防風(去蘆)海桐皮赤箭(去苗)牛膝(去苗)天
雄(各一兩)烏蛇肉(一兩酒拌炒黃)石楠葉柏子仁
萆薢茵芋(各三分)
剉法同前
獨活湯(出大全良方)治風虚昏憒不自覺手足棄縱坐臥
不能或發寒熱血虚不能服發汗藥及中風自汗尤
宜服之
川獨活羌活人參防風當歸細辛
茯神(去木)半夏桂心白微遠志(去心)菖蒲
(去毛)川芎(各半兩)甘草(三分)
右㕮咀每服五錢水一鍾半薑五片煎七分去滓不
拘時温服
川烏頭散(出聖惠方)治婦人風痺疼痛四肢不隨
川烏頭(炮裂去皮臍)甘草(炙)細辛川椒(去目并閉口者)
(微炒去汗)赤茯苓(各半兩)乾薑(炮)防風(去蘆)當歸
(微炒各一兩)秦芁(去苗)附子(炮裂去皮臍)桂心赤芍
藥牛膝(去苗各一兩半)獨活(二兩)
右為散每服三錢水一鍾半入棗三枚煎至七分去
滓不拘時候温服
狗脊浸酒(出聖惠方)治婦人風痺手足不隨肢節急強
狗脊(去毛)當歸(微炒)芎藭桂心防風(去蘆)萆
薢仙靈脾(各二兩)牛膝(去苗五兩)丹參(三兩)天蓼
木(半兩)川椒(去目并閉口者微炒出汗)
右細剉用生絹袋盛以好酒二斗五升浸經七日每
服温飲下一小盞常令有酒氣每取一升即添酒一
升至五斗即住
羌活散(出聖惠方)治婦人風痺手足不隨筋脈拘急不能
行動
羌活牛膝當歸(微炒)防風(去蘆)赤芍藥(各一兩五)
(錢)附子(炮裂去皮臍)桂心五加皮甘草(炙各一兩)
薏苡仁(三兩)
右為散每服四錢水一鍾半生薑半分煎至七分去
滓不拘時温服
五加皮散(出聖惠方)治婦人風痺手足不隨行立無力
五加皮萆薢海桐皮(各一兩)虎脛骨(酥炙黃一兩五)
(錢)牛膝防風(去蘆)薏苡仁鼠粘子仙靈
脾當歸(微炒)續斷附子(炮裂去皮臍)杜仲(去麄皮微)
(炒)熟乾地黃(各一兩)
右為細末每服二錢食前温酒調下
舒筋湯(出大全良方)治臂痛又名五痺湯亦治腰下疾
片子薑黃(四兩)甘草羌活(各一兩)白术海桐
皮當歸赤芍藥(各二兩)
右㕮咀為末每服三錢水一盞半煎至七分去滓温
服如疾在腰以下空心服腰以上之疾食後服
附子丸(出聖惠方)治婦人風痺手足不隨
附子(炮裂去皮臍)天麻牛膝(去苗)仙靈脾川烏
頭(炮裂去皮臍)防風(去蘆各一兩)虎脛骨(二兩酥炙黃)
右為細末以酒煮麩糊和丸如梧桐子大每服十丸
温酒送下
仙靈脾浸酒(出聖惠方)治婦人風痺手足不隨
仙靈脾牛膝(去蘆)附子(炮裂去皮臍)杜仲(去皮炙各二兩)
右㕮咀用生絹袋盛將好酒一斗五升浸經七日每
次服一小盞
通靈丸(出大全良方)治婦人男子手足痛風目忽眩者
白附子殭蠶(炒去絲各一兩)全蠍(半兩炒)麝香(一字)
右為末煉蜜丸如梧桐子大每服七丸温酒下一日
三次服
天麻酒(出十便良方)治婦人風痺手足不隨
天麻牛膝附子杜仲(各二兩)
右件藥細剉以生絹袋盛用好酒一斗五升浸經七
日每服一小盞
風眩頭痛(附論)
夫婦人風眩是體虚受風風入扵腦也諸臓腑之精皆
上注於目其血氣與脈併上屬扵腦循脈引於目系目
系急故令眩也其眩不止風邪甚者變為癲疾也凡婦
人患頭風者十居其半每發必掉眩如住車上盖因血
虚肝有風邪襲之爾素問云徇蒙招尤目冥耳聾上虚
下實過在足少陽厥陰甚則歸肝盖謂此也又云一婦
人年四十餘病額角上耳上痛俗呌為偏頭痛如此五
七年每痛大便燥結如彈丸兩目赤眩暈昏澀不能遠
視世之所謂頭風藥餅子風藥白龍丸芎犀丸之類連
進數服其偏雖稍愈則大便稍秘兩目轉昏澀其頭上
用艾灸數年矣連年著灸其兩目且將失明由病而無
子一日問戴人戴人診其兩手脈急數而有力風熱之
甚也余諳此四十五年矣遍察病目者不問男子婦人
必偏正頭痛必大便澀滯結硬此無他頭痛或額角痛
是三焦相火之經及陽明燥金勝也燥金勝乘肝則腑
氣鬱肝血氣壅血氣壅則上下不通故燥結於裏尋至
失明治以大承氣湯冷河水煎二兩加芒硝一兩煎令
温合作三五服連服盡盪滌腸中垢滯結燥積熱下利
如湯二十餘行次服宜神功丸潤之菠羹葵菜猪羊血
為羹以滑之後五七日十日但遇天道晴明以大承氣
夜進一劑是痛隨利减也三劑之外目豁首輕燥澤結
釋得三子而終又云凡婦人頭風眩暈登車乘船眩運
眼澀手麻髮脱健忘善怒皆胷中宿痰所致可用瓜蒂
散吐之次以長流水煎五苓散大人參半夏丸凡頭痛
發熱多汗六脈虚細尺脈或絶作血虚治之先服术附
湯加川芎次服十全大補湯加附子又服萬安丸神水
散内補丸芎藭湯若因被風吹頭目昏眩太陽并腦俱
痛項背拘急可與蠍附散都梁丸治項筋強痛不可轉
側者以木瓜煎主之
方
旋覆花散(出聖惠方)治婦人風眩頭痛痰壅煩悶不下飲食
旋覆花白芷芎藭藁本蔓荆子(各半兩)
赤茯苓(一兩)防風(半兩去蘆)枳殼(半兩麩炒)獨活細
辛羌活(各半兩)石膏(二兩)半夏(半兩湯泡七次)前胡
(一兩去蘆)杜仲(三分)羚羊角屑(三分)甘草(半兩炙)甘
菊花(半兩)
右㕮咀每服三錢水一鍾半生薑半分薄荷七葉煎
至七分去滓不拘時温服
紫石英柏子仁丸(出千金方)治女子遇冬天時行温風至
春夏病熱頭疼熱毒風虚百脈沈重帶下赤白不思
飲食而頭眩心悸酸嘶恍惚不起
紫石英柏子仁烏頭桂心當歸山茱
萸澤瀉芎藭石斛遠志寄生肉蓯
蓉乾薑甘草(各二兩)蜀椒杜蘅(一名杜仲)辛
夷(各一兩)細辛(一兩半)
右為細末煉蜜和丸如梧桐子大一服二十丸酒下
日進三服一方加牡蠣一兩
蔓荆子散(出聖惠方)治婦人風眩頭目昏悶煩疼言語蹇
澀痰逆不下飲食
蔓荆子防風羌活川芎羚羊角屑枳
殼前胡石膏赤茯苓麻黃荆芥穗(各三)
(兩)北細辛甘菊花白芷藁本甘草
旋覆花(各半兩)
右為粗散每服四錢薑三片水一鍾半煎至七分去
滓不拘時服
羚羊角散(出聖惠方)治婦人風眩頭疼四肢煩熱疼痛痰
逆不思飲食
羚羊角屑(半兩)人參(三分去蘆)茯苓(三分)半夏(半兩湯泡)
(七次)防風(半兩去蘆)犀角屑(半兩)赤箭(一兩)枳殼(半兩)
(麩炒黃)蔓荆子(半兩)石膏(二兩)芎藭(三分)杜仲(三分)
細辛(半兩)前胡(一兩去蘆)甘草(半兩炙)
右為麄末每服三錢水一鍾半生薑半分煎至七分
去滓不拘時服
石膏散(出聖惠方)治婦人風眩頭疼心神悶亂肩背四肢
煩疼不欲飲食
石膏(一兩)羌活(三兩)防風(半兩去蘆)桑白皮(三分)赤
茯苓(三分)枳殼(三分麩炒)赤芍藥(三分)芎藭黃芩
(三分)當歸(三分炒)甘菊花(半兩)柴胡(一兩去苗)羚羊
角屑(半兩)酸棗仁(半兩炒)甘草(半兩炙)
右為麄散每服四錢水一鍾半薑半分煎至七分去
滓不拘時服
天雄散(出聖惠方)治婦人風眩頭疼心神昏悶四肢緩弱
天雄(一兩炮裂去皮臍)防風(一兩去蘆)山茱萸(一兩)薯蕷
(一兩)人參(一兩去蘆)白术(一兩)芎藭(一兩)獨活(一兩)
桂心(一兩)葛根(一兩)遠志(一兩去心)莽草(一兩)石膏
(二兩)甘菊花(三分)茯神(一兩去木)
右為散每服四錢水酒各一鍾半煎至七分去滓不
拘時温服
追風散(出大全良方)治年深日近偏正頭痛又治肝臓久
虚血氣衰弱風毒之氣上攻頭眩目暈心忪煩熱百
節疼痛腦昏目痛鼻塞身重項背拘急皮膚瘙癢面
上遊風狀若蟲行及一切頭風兼療婦人血風攻疰
頭目昏痛並皆治之
川烏(炮去皮臍)防風(去蘆)石膏(煆)川芎甘草(炙)
荆芥穗白殭蠶(炒去絲各一兩)天南星(炮)羌活
天麻地龍白附子(炮)全蠍(去尾針)白芷
(各半兩)草烏(炮去皮臍尖)沒藥(研)乳香(研)雄黃
(研各一分)
右為細末每服半錢入好茶少許同調食後及卧間
服常服清頭目利咽膈消風化痰
牡丹皮湯(出聖濟總錄)治婦人血風攻頭目不利不思飲
食手足煩熱肢節拘急疼痛胷膈不利大腸不調陰
陽相干心下忪悸或時旋運
牡丹皮(一兩)桂心(去麄皮半兩)橘皮(三兩焙)延胡索
(半兩)芎藭(一兩)木香(三分)白术甘草芍藥(各二)
(兩)三稜(煨)乾薑(炮各半兩)訶梨勒(三分)半夏(湯泡)
(七次薑汁製炒半兩)
右㕮咀每服四錢水一鍾半煎至六分不拘時温服
蠍附散(出大全良方)治一切風邪頭痛夾腦風痰涎壅盛
嘔逆惡心口吐清水暗風旋暈眼見黑花牙關緊急
口眼喎斜面目瞤動頭項拘急肩背引疼耳痒目昏
四肢麻木及沐浴出暴感風邪頭目昏痛兩太陽穴
疼遠年頭風經久歲月乍瘥乍發並皆治之
附子(炮去皮臍)川烏(炮去皮尖)麻黃(去節)殭蠶(炒)南
星防風(去蘆各二錢)雄黃(水飛)硃砂(水飛)全蠍(各半)
(錢)白芷藁本(各半兩)
右為細末每服半錢葱茶調下食後服孕婦不可服
兼嚼如聖餅子治眼生眵糞䀮䀮不明見日多淚視
物不清一方有川芎細辛旋覆花乳香麝香亦妙
都梁丸(出大全良方)治偏正頭風一切頭疼之症
用香白芷揀大塊白色者先刷去塵土用沸湯泡洗
至四五次為細末煉蜜丸如彈子大一服一丸多用
荆芥點臘茶細嚼食後服只乾嚼亦可都無忌此藥
大治諸風眩暈婦人産前産後乍傷風邪頭目昏重
及血風頭疼服之令人目明凡沐浴後服一二粒尤
佳暴寒乍暖神思不清傷寒頭目昏暈並宜服之
木瓜煎(出大全良方)治頭項強痛不可轉側
宣木瓜(二枚切頂作盖刳去瓤)沒藥(二兩另研)乳香(二錢半另研)
右將藥入木瓜内用原盖子合了竹簽定之飯上蒸
三四次爛研成膏子每服三匙生地黃汁半盞無灰
酒二盞和之用八分盞熱膏子不拘時服有人患此
病自午後發黃昏時定予曰此患必先從足起經言
十二經絡各有筋惟足下少陰之筋自足至頭大抵
筋者肝之合也日中至黃昏天之陽陽中之陰也又
曰陽中之陰肺也自離至兊陰旺陽弱之時故靈寶
祕法云離至乾腎氣絶而肝氣弱肝腎二臓受陰氣
故發於是時予授此方三服而愈
芎羌散治婦人血風頭痛心膈壅滯少思飲食
川芎(一兩)赤茯苓(去皮)赤芍藥酸棗仁(炒)桂
心當歸(去蘆)木香牛膝(酒浸各七錢半)羌活(去蘆)
枳殼(去瓤麩炒)甘草(各半兩炙)
右㕮咀每服三錢水一大盞半薑五片煎至一大盞
去滓熱服不拘時候
茯神散治婦人血風五臓大虚驚悸安神定志
茯神(去木)人參(去蘆)龍齒(另研)獨活(去蘆)酸棗仁
(微炒各一兩)防風(去蘆)遠志(去心)桂心細辛(去苗)
白术(各七錢半)甘草(炙)乾薑(炮各半兩)
右㕮咀每服五錢水一中盞半煎至一大盞去滓温
服不拘時候
鈎藤散治肝厥頭暈清頭目
鈎藤陳皮(去白)半夏(湯洗七次切片子)麥門冬(去心)
茯苓(去皮)茯神(去木)人參(去蘆)甘菊花防風(去蘆)
(各半兩)甘草(炙二錢半)石膏(二兩)
右㕮咀每服四錢水一盞半生薑七片煎至一盞去
滓熱服日進二服
獨活散治婦人風眩頭疼嘔逆身體時痛情思昏悶
獨活(一兩)白术(去蘆)防風(去蘆)細辛(去苗)人參
芎藭荆芥(各七錢半)半夏(湯泡七次切片子)炙甘草
赤芍藥(各半兩)石膏(二兩)
右㕮咀每服八錢水一中盞半生薑七片薄荷七葉
煎至一大盞去滓温服不拘時
金烏散(出聖惠方)治婦人風眩頭旋卒倒痰涎壅滯四肢
拘急
烏鵶(一隻去嘴足)狐肝(一具已上入罐子内細泥固劑候乾燒令赤抽火以土護)
(定罐子冷取出搗為末入後藥同研用)天麻(半兩)白附子(半兩炮裂)
白殭蠶(半兩炒)桑螵蛸(半兩炒)甘菊花天南星
(半兩炮)麝香(一分研細)
右為細末前燒了藥末及麝香研令勻每服一錢以
豆淋薄荷酒調服不拘時候
又方(出聖惠方)
天雄(三分炮裂去皮臍)蔓荆子(三分)甘菊花(半兩)山茱
萸(一兩)薯蕷(一兩半)
右為細末每服一錢温酒調不拘時服
又方(出聖惠方)
槐子(一兩炒)牛蒡子(一兩炒)
右為細末每服一錢食前温酒調下
牡丹皮湯(出聖濟總錄)治婦人血風攻頭目疼痛口苦舌
乾或發熱
牡丹皮赤芍藥防風(去蘆)甘菊花(各二兩)芎
藭羌活(去蘆各半兩)半夏(湯泡七次薑汁製炙)甘草(炙各一兩)
右㕮咀每服三錢水一鍾半薑三片薄荷三葉煎至
七分去滓温服
玉餅子治婦人頭風惡寒風冷昏悶嘔逆
川烏(炮)乾薑(炮)天南星(炮各半兩)川芎甘草
(炒)防風(各一兩)天麻半夏(薑製各一錢)
右為細末蒸餅和丸如彈子大捻作餅子每服一丸
荆芥穗同嚼茶送下
細辛散(出聖惠方)治婦人風眩頭疼目被風牽引偏視不
明
細辛(三分)秦芁(一兩去苗)獨活(一兩)桂心(一兩)山茱
萸(一兩)天雄(一兩炮裂去皮臍)薯蕷(一兩)
右為細末每服一錢不拘時温酒調服
七生丸(出大全良方)治男子婦人八般頭風及一切頭痛
痰厥腎厥飲厥傷寒傷風頭痛不可忍者並皆主之
川烏甘草南星(炮)半夏(冷水洗去滑)川芎
石膏白芷(並生用各等分)
右為細末研韭菜自然汁丸如梧桐子一服七丸加
至十丸嚼生葱茶送下
芎辛湯(出大全良方)治狀如前症但發熱者不可服
生附子生烏頭(去皮尖)南星乾薑(炮)北細
辛川芎(各一兩)甘草(三兩)
右㕮咀每服四錢水二鍾薑七片芽茶少許煎至七
分去滓食前温服中脘素有寒者不用芽茶
川芎散(出十便良方)治風眩頭暈
小川芎山藥白茯神甘菊花(野菊不用)人參
(各半兩)山茱萸肉
右為細末無時候温酒調二錢日進三服
當歸川芎散(出宣明論)治風壅頭目昏眩痛悶筋脈拘攣
肢體冷痺保護胎氣調和榮衛
當歸川芎甘草(二兩)黃芩(四兩)薄荷(一兩)縮
砂仁(一分)
右為末温水調下一錢漸加至二錢食後日進三服
養正丹(出大全良方)治婦人虚風頭旋吐涎不能已此藥
升降陰陽補接真氣非止頭旋而已
黑鉛水銀硫黃(研)硃砂(研各一兩)
右用建盞一隻火上鎔鉛成汁次下水銀用柳杖子
打停取下歇少時入二味攪停候冷取下研為粉以
糯米軟飯丸如菉豆大每服三十丸棗湯吞下空心
食前日二服
四神散(出大全良方)治婦人血氣眩暈頭痛
菊花當歸旋覆花荆芥穗(各等分)
右為末每服一錢水一鍾半葱白三寸茶末一錢煎
至七分通口調服良久去枕仰臥少時
甘菊花飲子(出聖惠方)治婦人頭痛目眩心神煩渴
甘菊花(一兩)石膏(一兩捶碎)葛根(三兩剉)薄荷(一握切)
生薑(一分拍碎)葱白(一握切)䜴(一合)
右以水二大盞煎至一盞去滓不拘時候温三服
玉真丸(出大全良方)治頭痛筋攣骨重少氣噦噫腹滿時
驚不嗜臥欬嗽煩躁其脈舉之則弦按之如石堅由
腎氣不足而内著其氣逆而上行謂之腎厥頭痛服
此併硫黃丸局方内如聖餅子加北細辛同半夏等
分合服之見效甚
石膏(一兩煅)半夏(一兩洗為末)硫黃硝石(一分並碎)
右研令勻生薑自然汁打糊為丸如梧桐子大生薑
湯送下三十丸一方無半夏用南星
硫黃丸(出大全良方)治頭痛不可忍或頭風年深暴患無
所不治服此除根
硝石(一兩)硫黃(二兩)
右研令極細滴水丸如指頭大空心臘茶清嚼下中
暑以冰水服之下咽即洒然治傷冷艾湯送下
白附子散(出大全良方)治頭痛連齒時發時止連年不已此
由風寒中於骨髓留而不去腦為髓海故頭痛齒亦
痛謂之厥逆頭痛宜白附子散灸曲鬢穴此穴在耳
上將耳掩前正尖上可灸七壮左痛灸左右痛灸右
神效
麻黃(不去節)烏頭(炮去皮)南星(炮各半兩)白附子(炮一)
(兩)全蠍(炒五枚)辰砂(研一分)麝香(研一錢)白殭
蠶(炮一分)
右為細末酒調一字服訖枕臥少時
治偏頭疼方
用生蘆菔汁一蜆殼仰卧注鼻孔中左痛注左右痛
注右或兩鼻皆注亦可數十年患皆一注而愈
治頭風痛不可忍者(出大全良方)
硝石人中白腦子(各等分)
右研令極細用一字搐入鼻中
石南酒(出千金方)治婦人自少患風頭痛眼眩
石南(一方用石葦)細辛天雄茵芋(各二兩)防風
(去蘆)薯蕷貫衆蘼蕪(各四兩)乾薑山茱萸
(各三兩)
右㕮咀以酒三斗浸五日初飲二合日三服後稍稍
加之
龍膽丸(出半合方)治婦人經脈阻滯忽患頭痛項冷煩渴
又心胃躁熱眉骨眼皆癢痛有時生瘡喉中乾燥四
肢痛癢
括萎根麥門冬龍膽草(各三兩)大黃(二兩)杏
仁(二升)土瓜根(八兩)
右為末蜜丸梧桐子大每服十丸酒下三日後漸加
之
急風散(出大全良方)治年深日近偏正頭痛又治肝臓久
虛血氣衰弱風毒之氣上攻頭眩目暈心忪煩熱百
節痠痛腦昏目痛鼻塞身重項背拘急皮膚瘙癢面
上遊風狀若蟲行及一切頭風疾治婦人血風攻疰
頭目昏痛並皆治之
草烏頭(三兩一半燒存性於醋内蘸令冷餘一半生用)生黑豆(二錢同草烏一)
(處為末)丹砂(一兩研)麝香(一錢研)
右為細末研令勻停酒調塗有痛處
治女人頭旋名曰心眩非血風也(出大全良方)
以膽礬一兩細研用麪餅劑一箇拌勻放板子上按
手一指厚勒如骰子大塊不須界斷於瓦上焙乾每
服一骰子大為末煎燈心竹茹湯調下
靈砂丹(出危氏方)治婦人頭痛惡風發熱六脈沈取無根
浮取却有乃是虚證用人參一二兩銀銚煎湯空心
下二十粒五更又下二十粒天明而愈
治婦人一切頭目攻痛
用天南星一箇掘地坑子燒令赤於坑中安放南星
以醋一盞淬之盖好不令透氣候冷取出為末每服
一字以酒調服重者半錢速效
斗門方(出危氏方)治婦人血風攻腦頭旋悶絶忽死倒地
不知人事者
用喝起草不以多少取其嫩心陰乾為末以酒服一
大盞無時服多連腦盖通頂門即蒼耳草也
治婦人偏頭疼
用香附子為末每服三錢臘茶調下食後服日進三
五服效甚
加味補虚湯(出朱氏集驗方)治婦人頭痛發熱多汗六脈虚
細尺脈或絶作血虚治之服後藥效
术附湯加川芎(先服)十全湯加附子(次服)又
服鹿茸丸内補丸芎藭湯神木散
治婦人血風頭痛發作有時不可勝忍方無問老少皆
可服之(出護命方)
伏牛花(一兩)川芎防風(各一分)甘草(三銖)
右為細末每服二錢不拘時白湯調下
風瘙[病-丙+(穩-禾)]疹(附論)
夫婦人體虚受風邪氣客於皮膚復逢風寒相折則起
風瘙癮疹若赤疹者由凉濕折扵肌中極熱故成赤疹
也得天熱則劇取冷則瘥白疹者由風氣折於肌中邪
熱與風相搏所以為白疹也得天陰雨冷則劇出風中
亦劇得晴暖則减著衣暖亦瘥也脈洪而浮浮即為風
洪即為氣風氣相搏則生癮疹身體瘙癢凡人汗出不
可露臥及浴素問云汗出見濕方生疹疿使人身振寒
熱生風疹也凢治婦人時發遍身瘙癢赤腫癮疹五心
煩熱血風攻疰與人參荆芥散消風散四物湯加荆芥
煎或人參當歸散或逍遙散兼服導赤丸如不通者食
後服皂角丸氣虛老人不可久服如服皂角丸不退者
此凝滯熱甚者宜先服青木香丸二三服以開氣道却
服前藥立效也
方
蒴藋膏治婦人風瘙身癢生[病-丙+(穩-禾)]疹久不瘥
蒴藋根(三兩)白蒺藜獨活生附子(去皮臍)防
風犀角屑漏蘆香白芷苦參白及
川升麻漢防己枳實茺蔚子莽草蛇
銜草(各一兩)川椒木香(各半兩)
右細剉以醋浸一宿明旦用鐺中入煉成猪膏三斤
内藥於炭火上慢熬候白芷色黃赤膏成去滓入瓷
器中盛取塗摩之日可搽上三次或五次效
蒺藜散治婦人風瘙皮膚中如蟲行及生癮疹搔之
作瘡面腫心煩之疾
白蒺藜(炒去刺)羚羊角屑(各三分)黃芩細辛
人參(去蘆)苦參蛇床子秦芁防風(去蘆)麻
黃(去節)當歸(炒)甘草(炙)枳殼(麩炒各半兩)莽草
(炙二分)
右㕮咀每服三錢水一鍾半煎至七分去滓不拘時
服
莽草散治婦人風瘙癮疹徧身瘙癢状如蟲行或發
或歇
莽草(一兩)麻黃(去節)沙參(去蘆)白蒺藜(炒去刺)
天門冬(去心各三兩)獨活黃耆(炙)凌霄花
防風(去蘆)芎藭犀角屑甘草(炙各半兩)
右㕮咀每服三錢水一鍾半煎至七分去滓不拘時
温服
烏蛇丸治婦人風瘙發則至頭面皮膚生癮疹搔之
成瘡
烏蛇肉(酒拌炒黃)白蒺藜(炒去刺)苦參(各一兩半)沙參
(去蘆)秦芁獨活莽草蛇床子白鮮皮
川大黃(酒炒)枳實(麩炒各一兩)天門冬(一兩半去心焙)
右為細末煉蜜和丸搗二三百杵丸如梧桐子大每
服三十丸荆芥湯下不拘時服
莽草膏治婦人風瘙徧身生[病-丙+(穩-禾)]疹癢搔之隨手腫起
莽草(三分)苦參當歸芎藭大戟細辛
芫花川椒附子躑躅花景天蒴藋根
(各一兩)
右細剉用煉成猪膏二斤入藥煎附子黃赤色膏成
去滓傾入瓷合中盛塗瘡上日二三次
淋蘸方治婦人風瘙癮疹身癢不止
馬藺蒴藋根茺蔚子白礬羊桃根白
蒺藜茵芋凌霄花(各二兩)萞麻葉(一兩)
右㕮咀以水二斗煮取一斗去滓於避風處蒸洗之
又方
蛇床子景天蒺藜子(各半斤)
右用水一斗煮取五升去滓綿漬拭之日四五度瘥
又方
凌霄花(三兩)蒴藋根(半斤)
右用水七升煮取三升濾去滓入白礬末二兩攪勻
以綿漬頻拭扵疹上後煮槐柳湯浴之
又方
用景天𢷬碎絞汁塗之
又方
用醋漿水磨白礬塗之
治[病-丙+(穩-禾)]疹
用白蜜不以多少好酒調下已試有效
治皮膚有風熱遍身[病-丙+(穩-禾)]疹方
牛蒡子(水煮一兩晒乾炒香)浮萍(蒸過焙乾各等分)
右為細末每服二錢薄荷湯調下二服每日服
治婦人風毒瘙癢[病-丙+(穩-禾)]疹
用蒼耳子花葉皆可為末豆淋酒服二錢即愈一方
治風氣入皮膚瘙癢用蜂房炙過及蟬退等分為末
酒調下半錢
蒼耳子丸治婦人風瘙皮膚生[病-丙+(穩-禾)]疹癢痛或有細瘡
者
蒼耳子(三兩)苦參(二兩)白蒺藜(三兩炒去刺)蟬退(一兩)
(炒)
右為末煉蜜為丸如梧桐子大每服二十丸温酒送
下不拘時
治風瘙[病-丙+(穩-禾)]疹
用燕窠内土為末水調傅之
風瘙癢(附論)
夫婦人風瘙癢者由體虚受風邪故也風入腠理與血
氣相搏而俱往來在於皮膚之間邪氣微不能為痛但
瘙癢也
方
皂角刺散治婦人血風皮膚瘙癢不止
皂角刺(炙黃)烏喙(炮裂去皮臍)茵芋秦芁蛇床
子天麻獨活白蒺藜(去刺)景天花麻黃(去節)
莽草(炙)槐子仁(炒)躑躅花(酒炒)楓香枳殼
(麩炒各三分)白花蛇肉(二兩酒浸炙黃)麝香(二分細研)
右為末每服一錢荆芥酒調服不拘時候
烏蛇散治婦人血風瘙癢
烏蛇(二兩酒浸去骨酥炙黃)獨活蛇床子桂心防
風(去蘆)白蒺藜當歸藁本細辛楓香
凌霄花牛蒡子枳殼(麩炒)莽草(各三分)乾蠍
(半兩炒)
右為細末每服一錢温酒調下不計時候
莽草散治婦人血風皮膚瘙癢心胷煩悶
莽草(一兩)羌活羚羊角屑景天白蒺藜(炒去)
(刺)茺蔚子凌霄花鬼箭羽丹參防風
(去蘆)細辛枳殼(麩炒各等分)
右㕮咀每服三錢水一鍾煎至六分去滓不拘時温
服
鬼箭羽散治婦人血遊風遍身瘙癢不止
鬼箭羽白蒺藜(炒去刺)麻黃(去節各一兩)桂心
蛇床子甘草(炙各半兩)赤箭獨活芎藭薏
苡仁枳殼(麩炒各三分)
右㕮咀每服三錢水一鍾煎至六分去滓無時温服
何首烏散治婦人血風皮膚瘙癢心神煩悶及血遊
風不定
何首烏防風(去蘆)白蒺藜(炒去刺)枳殼(麩炒)天
麻胡麻白殭蠶(炒)茺蔚子蔓荆子(各半兩)
右㕮咀每服一錢煎茵陳調下不拘時候或作細末
服
白蒺藜湯洗方治婦人血風瘙癢不可忍者
白蒺藜防風道人頭蛇床子卷柏漏
蘆黃耆(各一兩半)羊桃根蒴藋根(各三兩)
右以水一斗煎至五升去滓看冷暖避風處洗之
蛇床子湯洗方治婦人血風舉體癢如蟲行皮膚上
搔之皮起欲成瘡
蛇床子蒺藜子茺蔚子(各三兩)防風(二兩)川
大黃(一兩)大戟白礬(各二兩)
右以水一斗煎至五升次入酒二升更煎十餘沸去
滓看冷暖於避風處洗之
防風湯治婦人血風皮膚[病-丙+(穩-禾)]疹癢痛或有細瘡
防風(去蘆)蒼术苦參蒺藜子(炒各二兩)枳殼(麩炒)
(半兩)
右為末煉蜜丸如梧桐子大一服二十丸温酒下荆
芥茶下亦可不拘時服
附子酒治痛風婦人血風身上瘙癢
生附(一兩一枚)皂角刺(二十一根)
右細剉分為二處用好酒二瓶入藥慢火煨乾至半
瓶却合作一處蜜縛泥頭經二宿每服一盞温服未
效又服一方加黑豆一合
治風氣客於皮膚搔之不已方
用薄荷蟬退等分為末酒調服如有痰涎加苦參末
二兩皂角末二兩
治婦人血風生面㿔
當歸(去蘆)防風(去蘆)大川芎生地黃(洗)赤芍
藥黃耆(去根)荆芥(各等分)甘草(炙半兩)
右為細末每服二錢水一鍾煎至七分食後通口服
日二服亦名清肺湯
治婦人血風遍身瘙癢五心煩躁肢節拘急碎痛口苦
咽乾大小腸秘熱(出護命方)
牡丹皮(去心)荆芥穗山梔子防風(去蘆)麻黃
(去節)升麻黃芩麥門冬(去心)柴胡貝母(去心)
獨活(各二錢)
右為細末每服二錢食後臨睡滚白湯調下
去風血除風瘙(出本草)
用玉柏莖根浸酒服
風邪顛狂(附論)
夫婦人顛狂病者由血氣虚受風邪所為也人稟陰陽
之氣而生而風邪入并於陰則為顛入并於陽則為狂
陰之與陽有虚有實隨其虚時為邪所并則發也顛者
卒發意不樂直視仆地吐涎沬口喎目急手足撩戾無
所覺知良久乃甦狂者少臥不飢自高賢也自辨智也
自貴倨也妄笑好歌樂妄行不休故曰顛狂也又素問
云陽厥狂怒飲以鐵落狂怒出於肝經肝屬木鐵落金
也以金制木之意予曾治一女人眼見鬼物言語失常
循衣直視衆醫多用心藥治之無效予投養正丹二貼
煎乳香湯送下以三生飲佐之立愈又一男子亦曾病
此證亦用此藥收效然養正丹與百一方抱膽丸無異
抱膽丸内無硫黃有乳香也内加獨活遠志各半兩妙
方
安神鎮心琥珀丸(出聖惠方)治婦人風邪凌心言語不定
精神恍惚乃成顛狂發熱無時
琥珀(細研)真珠(細研水飛過)天竺黃(細研)鐵粉龍
齒(細研如粉各一兩)牛黃(細研半兩)光明粉(細研三分)金箔
(五十片細研)銀箔(五十片細研)膩粉(半兩研入)麝香(一分細研)
犀角屑(二分)露蜂房(半兩微炙)龍膽(半兩)川升麻
(半兩)天門冬(三分去心焙)鈎藤(三分)茯神(三分)菖蒲
(三分)遠志(三分去心)麥門冬(三分去心焙)人參(三分去蘆)
白鮮皮(三分)黃芩(半兩)蚱蟬(半兩微炒)乾蠍(半兩微炒)
甘草(半兩炙微赤剉)
右為細末入研了藥令勻煉蜜搗三五百杵和丸如
梧桐子大每服竹葉湯下十五丸
虎睛丸(出聖惠方)治婦人風邪發顛狂及諸癎
虎睛(一對微炙)秦芁(半兩去苗)龍齒(半兩)防葵(半兩)黃
芩(半兩)雄黃(半兩細研水飛過)漢防己(半兩)羌活(一分)
川升麻(二分)寒水石(三分)茯神(半兩)遠志(三分去心)
石膏(一兩細研)鬼箭羽(一分)天雄(半兩炮裂去皮臍)蛇蛻
皮(五寸炒)露蜂房(一分)白鮮皮(一分)白薇(一分)貫
衆(一分)麝香(一分細研)牛黃(半兩細研)
右為細末入研了藥同研令勻煉蜜和搗五七百杵
丸如梧桐子大每服二十丸温水下不計時候
牛黃散(出聖惠方)治婦人風邪顛狂發作無時
牛黃(半兩細研)麝香(一分細研)琥珀(二分細研)桂心(半兩)
赤箭(三分)白附子(三分炮裂)鉛霜(二分細研)金箔(五十片細)
(研)銀箔(五十片細研)朱砂(三分水飛)人參(三分去蘆頭)
羚羊角屑(三分)虎頭骨(三分煅)茯神(三分)全蠍(一兩)
(炒)雄黃(三分細研)羌活(三分)犀角屑(三分)
右為細末研勻每服一錢不拘時酒調服
菖蒲散(出聖惠方)治婦人風邪恍惚悲啼或狂走不定如
有鬼神所著口噤水浆不下面目變色甚者不識人
菖蒲(一兩九節者)秦芁桂心(各半兩)禹餘粮(搗碎)
人參(去蘆頭)附子(炮裂去皮臍)黃芩遠志(去心)防
風(去蘆頭各半兩)龍骨赤石脂赤茯苓芎藭
赤芍藥漢防己(各一兩)甘草(三分炙微赤剉)當歸(半兩)
右為散每服三錢以東流木一中盞煎温服效
鐵粉丸(出聖惠方)治婦人風邪顛狂每發狂亂妄語倒錯
不識人
鐵粉(二兩細研)蛇蛻皮(半兩燒灰)鬼督郵(二分)龍齒
寒水石(各二兩)敗天公(一兩燒灰)防風(一兩去蘆頭)沙
參(半兩去蘆頭)羚羊角屑(一兩半)龍膽(二兩)蚱蟬(一兩)
(微炙)地骨皮(二兩)商陸(一兩)牛黃(一分細研)石膏(二兩)
(細研水飛過)黃連(去鬚半兩)
右為細末入研了藥同研令勻煉蜜和搗一千杵丸
如梧桐子大每服二十丸煎地骨皮湯下不拘時服
防風散(出永類鈴方)治婦人風邪顛狂或啼泣不止或歌
笑無度或言語失常
防風茯神獨活人參遠志(去心)龍齒
菖蒲(去毛)石膏牡蠣(煅各一兩)秦芁禹餘粮
桂心甘草(二分)蛇蛻(一尺炙)
右為麄末每服三錢水一盞半煎至七分去滓温服
羚羊角散
羚羊角屑(三分)菖蒲(去毛)獨活遠志(去心)防風
(各五錢)茯神(去木)石膏麥門冬(去心)龍齒(别研)
白鮮皮(各一兩)人參生地黃(各三分)
右為麄咀一服三錢水一盞半煎至七分温服無時
虎睛散治婦人風邪顛狂發歇無時跳躑大呌張目
揮臂恒欲打人或時大走不避水火
虎睛(一對新者文火炙黃乾入)露蜂房(一兩炙)石長生(一兩)
楓樹寄(三兩)茯苓(一兩茯神亦可)防風(一兩去蘆)獨活
天雄(各一兩炮裂去皮臍)當歸(一兩炒)桂心(一兩)鷄頭(一具)
(炙)甘草(三分炙)硃砂(半兩細研)麝香(一分研入)鷄肝
(一具炙)
右為細末入研了藥令勻每服一錢不拘時温酒調
服
遠志散治婦人風邪悲思愁憂喜怒無常夢寐不安
心神恐懼
遠志(二分去心)白术(一兩炒)桂心(半兩)茵芋(半兩)天
雄(半兩炮裂去皮臍)龍齒(半兩)菖蒲(半兩)附子(半兩炮裂去皮)
(臍)生乾地黃(半兩)細辛(半兩)甘草(半兩炙)柳寄
生(一兩)
右為細末每服一錢空心温酒送下
珍珠散治婦人風邪神思不安言語失次顛狂如見
神鬼
珍珠(三分研水飛過)水精(三分研水飛過)鉛霜(三分研)人參
(一兩去蘆)銀箔(五十片研)茯神(一兩去木)硃砂(一兩研水飛過)
雄黃(半兩研)金箔(五十片研)琥珀(三兩研)
右為細末務要研極細令勻每服五分用薄荷汁調
服
加味逍遙散治顛疾歌唱無時踰垣上屋乃血迷於
心包絡也所致此症
右以遠志去心桃仁去皮尖蘇木紅花各一錢水一
盞半煎服後病退却用平胃散内减厚朴三分之二
加生蒼术二倍川升麻等蒼术一半水一盞半煎至
一盞服之全安須常服以絶其根
小柴胡湯治血熱顛狂
右加生薑生地黃同前日進三服須服百餘服即安
凡婦人顛狂即可頓服補心藥多
治婦人風邪顛狂大呌奔走
用蝦蟇一枚大者去腸中滓令淨并腸胃却内腹中
入瓶子中固劑以文火燒通赤入土中埋出火毒隔
日取出入麝香一錢同研細新汲水調下一錢一服
神效散
用伏龍肝研極細每服一錢以東流水調下日進三
服效
又方治肝邪𫝊心日夜煩躁忽如顛狂常覺不安後主
方
桔梗貝母(去心)黃芩獨活麥門冬(去心)桑
寄生沈香茯苓荆芥穗玄參硃砂
升麻(各等分)
右為細末每服二錢滚白湯調非時服躁時服
治肝心受邪日夜煩躁不得眠者
酸棗仁茯苓地榆防風(各等分)
右為細末每服三錢以水一盞倉米五十粒米熟去
米入藥末冄煎二三沸空心温服
血風煩悶(附論)
夫婦人血風煩悶者由臓腑勞傷血氣虚而風邪乘之
搏於血使氣不宣而否澀則生於熱或肢節煩疼口乾
少卧皆因虚弱而氣血壅滯故煩悶也又云氣憑血運
血依氣行二者不可須臾離天和日暖則氣血淖溢天
寒日陰則氣血凝沮苟風寒客於血腑則變生諸病盖
風善行而數變或為寒熱或為痛疼或為拘攣或為偏
枯其候不同當隨症治之
方
香桂丸(出聖濟總錄)治婦人血風榮衛氣澀經脈不調皮
膚不澤肢體煩熱頭目昏眩骨節痠疼
桂心(去麄皮炙)芎藭肉豆蔲(去殼)人參(去蘆)赤茯
苓木香白芷當歸(焙)檳榔黃耆山
芋澤瀉京三稜(炮)枳殼(麩炒)乾漆(炒去煙)
楮實(炒)牛膝(去蘆酒浸焙)牡丹皮(湯浸)橘紅(炒)
獨活(各半兩)防風(去蘆)芍藥吳茱萸(湯浸炒各三分)
附子(炮裂去皮臍)
右為末煉蜜和丸梧桐子大每服二十丸食前温酒
送下
酸棗仁散(出聖惠方)治婦人血風煩悶四肢疼痛心神多躁
飲食减少
酸棗仁赤芍藥當歸羚羊角屑赤茯苓
紅花子生地黃(各三兩)防風羌活川牛
膝麥門冬桂心川芎地骨皮甘草(各半)
(兩)
右㕮咀每服四錢水一鍾半薑三片薄荷少許煎七
分温服
朱賁琥珀丸一方作散(出大全良方)治婦人血風煩悶
琥珀(研)没藥(研)木香當歸芍藥乾地
黃白芷羌活延胡索川芎(各半兩)土瓜
根牡丹皮白术桂心(各一兩)
右為末一服一錢水一盞煎七分入酒三分冄煎少
時熱服重者數服效
紫石英散(出聖惠方)治婦人血風煩悶心神恍惚眠臥不
安
紫石英(一兩)茯神麥門冬(去心)人參(去蘆)遠志
(去心)酸棗仁(炒)當歸(炒)黃芩(各三分)羚羊角
屑防風(去蘆)黃耆(各半兩)甘草(一分炙)
右為麄散每服三錢水一鍾生薑半分棗二枚煎至
六分去滓不拘時温服
蓬香散(出和劑方)治婦人血風每至天陰即先頭旋眼睛
痛頭目昏躁煩悶怔忡手足熱痛飲食减少經水不
勻有時腹痛或多便利
蓬莪术(炮)京三稜(炮)荆芥穗沈香(剉)厚
朴(薑汁炙)桂心烏藥當歸延胡索天麻
附子(炮裂去皮臍各一兩)
右為末每服二錢生薑自然汁合酒調服日三服一
方無沈香名莪术散
當歸散(出聖惠方)治婦人血風暴衝心煩悶昏沈不能言
語腸内刺痛不可忍
當歸(三分炒)赤芍藥芎藭鬼箭羽木香
牛蒡子(各一分)牡丹皮延胡索桂心桃仁
(湯泡去皮尖雙仁麩炒黃)檳榔(各半兩)
右為散每服三錢水一鍾生薑半錢煎至六分去滓
不拘時温服
羚羊角散(出聖惠方)治婦人血風氣攻心煩悶頭目昏重
羚羊角(燒灰)鯉魚鱗紅藍花蒲黃荷葉
亂髮桂心木香(各半兩)麝香(一錢研)
右為末入諸藥同研令細每服一錢生薑童便調不
拘時服
當歸散(出永類鈐方)治婦人血風潮熱
當歸(二兩)芍藥延胡索不灰木熟地黃(各一)
(兩)大黃(三分蒸)桂心(半兩)甘草(一分)
右為散每一服二錢水一盞胭脂一小角子煎至六
分去滓服如躁時放冷服細呷清者
黃連地黃湯(出拔萃方)治婦人血風症因大脫血崩漏或
前後血因而枯燥其熱不除循衣撮空摸床閉目不
省擲手揚視搖動不寧錯語失神脈弦浮而虚内燥
熱之極也氣麄鼻乾而不潤上下通燥而難治
川芎生地黃當歸(各七錢)赤芍藥梔子
黃芩黃連(各三錢)防風(一兩)
右為散每服三錢水二盞煎至八分去滓無時徐徐
服之若脈實者加大黃下之大承氣湯氣藥也自外
而内者用之生地黃連湯血藥也自内而外者用之
氣血合病循衣撮空證同自氣而之血血而復之氣
大承氣湯下之自血而之氣氣而復之血生地黃連
湯主之也二者俱當審用
大黃散(出聖惠方)治婦人血風氣衝心煩悶腸疼痛
川大黃(煨)赤芍藥牡丹皮薑黃當歸(炒)
羚羊角屑(各半兩)蒲黃(一兩)薄荷(三片一方用荷葉)
右為散每服三錢水一盞煎至七分不拘時温服
犀角散(出聖惠方)治婦人血風心神煩悶坐臥不安
犀角屑(一兩)白殭蠶(半兩炒)地龍(半兩炒)人中白
(一分)麝香(一錢細研)天竺黃(半兩研)
右為末同研勻用生地黃汁二合蜜一茶匙調下一
錢不拘時服
逍遙散(出聖濟總錄)治婦人血風氣煩躁口乾欬嗽四肢
無力多臥少起肌骨蒸熱百節疼痛
柴胡(去苗)白茯苓赤芍藥白术(麩炒)當歸(炒各)
(三兩)
右㕮咀每服二錢水二鍾薑三片棗一枚大甘草一
寸同煎七分去滓不拘時服
赤芍藥散(出王氏博濟方)治婦人氣血不和心胷煩悶不思
飲食四肢少力頭目昏眩身體疼痛風邪乘之以生
熱
牡丹皮白茯苓赤芍藥白芷甘草(各一兩)
柴胡(一兩半)
右㕮咀每服二錢水一鍾生薑三片棗一枚煎至七
分食後温服
羚羊角散(出聖惠方)治婦人血風上攻心神煩悶
羚羊角屑(二兩燒灰)亂髮(半兩燒灰)硃砂(半兩細研)麝香
(一錢細研)
右同研令極細每服一錢以苦竹瀝調服不拘時
赤馬蹄散(出聖惠方)治婦人血風心神煩悶
赤馬蹄屑(炒令焦黃)白殭蠶(炒)羚羊角屑(各三錢)
麝香(一錢研細)
右為細末入麝香同研令勻每服一錢不拘時温酒
調服
一方治婦人血風氣衝心煩悶腹痛
生薑汁(半合)生地黃汁(二合)鷄子白(一枚)赤馬糞
(酒調絞汁二合)
右相和攪令勻暖令温分為二服不拘時服
治少女血熱風毒四肢皮膚生癮疹并行經脈方本草
一方治婦人(方見本門月水不通類即紫葳散)治煩悶腹痛血不
盡
用鹿角燒灰研末豆䜴汁服方寸七日二服漸加至
三錢匕
治一切血風(出本草)
以陀羅花煎酒服
治血風心煩渾身麻癢搔抓不已成風疹
端午日取浮萍草瓦上焙乾為末每服二錢酒調服
普濟方卷三百十七
