普濟方卷三百二十四明周王朱橚撰
婦人諸疾門
積聚(附論)
夫婦人積聚者積者五臟所生聚者六腑所成五臟之
氣積名曰積六腑之氣聚名曰聚也積者其病不離其
部聚者其病無有常處皆由隂陽不和風冷搏於臟腑
而生積聚也婦人病積於經久則令無子亦令月水不
通所以然者積聚起於冷氣結入子臟故令無子若冷
氣入於胞絡冷搏於血血冷則澁結故令月水不通(儒門)
(事親云戴人過譙都營中飲會鄰席有一卒說出妻事戴人問其故答曰吾婦為室女時心下有冷積如覆杯)
(按之如水聲以熱手熨之如冰聚來已十五年矣恐斷我嗣是故棄之戴人曰公無黜也如用吾藥病疴除孕)
(可得卒從之戴人診其脈沉而遲尺脈洪大而有力非無子之候也可不踰年而孕其良人笑曰試之先以三)
(聖散吐涎一斗心下軟次服白术調中湯五苓散後以四物湯和之不再月氣血合度數月而娠二子戴人常)
(曰用吾此法無不子之婦此言不誣陽夏張主簿之妻病肥氣初如酒杯大發寒熱十五餘年後因性急悲感)
(病益甚惟心下三指許無病滿腹如石片不能坐卧鍼炙匝矣徒勞人耳乃邀戴人而問之既至斷之曰此肥)
(氣也得之季夏戊巳日在左脅下如覆杯久不愈令人發&KR0146;瘧&KR0146;瘧者寒熱也以瓜蒂散吐之魚腥黃涎約三)
(缶至夜繼用舟車丸通經散投之五更黃涎膿水相半五六行凡有積處倍覺痛後用白术散當歸散和血流)
(經之藥如厮漏泄凡三四次而方愈)
方
鱉甲丸(出千金方)治女人小腹中積聚大如七八寸盤面上
下周流痛不可忍手足苦冷欬噫腥臭兩脇熱如火
灸玉門冷如風吹經水不通或在月前或在月後服
之三十日便瘥有孕(河内太守魏夫人方)
鱉甲桂心(各一兩半)蜂房(半兩)玄參蜀椒細辛
人參苦參丹參沙參吳茱萸(各十八銖)䗪蟲
水蛭乾薑牡丹附子皂莢當歸
芍藥甘草防葵(各一兩)蠐螬(二十枚)蝱虫大黃(各一)
(兩六錢)
右為末蜜和丸如梧桐子大酒下七丸日三稍加之
以知為度
鱉甲丸(出聖惠方)治婦人腹中積聚大如杯上下流痛不可
忍食噫腥臭四肢寒熱經水不通惡血停滯體瘦無
力面色萎黃宜服
鱉甲(一兩半塗醋炙黃去裙襴)露蜂房(二分微炒)牡丹(三分)川椒(二分去梗)
(炒去汗目一方白微)牛膝(一分去苗)川大黃(一兩剉碎微炒)附子(一两半去皮臍)
乾薑(三分微炒)吳茱萸(三分湯浸七遍焙乾微炒)蝱蟲(一兩微炒)水蛭(一兩)
(微炒)皂莢(半两去皮子塗醋炒令黃)當歸(一兩剉微炒)赤芍藥桂心
琥珀防葵(各一兩)蠐螬(三十枚微炒)
右為末煉蜜和搗五七百杵丸如梧桐子大每日空
心及晩食前温酒送下十丸
薑黃丸(出聖惠方)治婦人虛冷血氣積聚心腹妨悶月候久
不通少思飲食四肢羸瘦
薑黃(三分)牡丹(半分)赤芍藥(半兩)桂心(三分)芫花(一分半醋炒乾)當
歸(半兩剉微炒)鱉甲(一兩塗醋炙金黃去裙襴)琥珀(半兩)延胡索(半兩)鬼
箭羽(半兩)木香(半兩)硇砂(半兩)凌霄花(半兩)荆三稜(二分微炒剉)
水蛭(一分炒令微黃)川大黃(三分剉碎微炒)乾漆(三分搗碎炒令烟出)
右為末煉蜜和丸如梧桐子大食前以温酒下七丸
龜甲丸(出聖惠方)治婦人因産後虛冷堅結積在腹内月經
往來不時若腹脹滿繞臍下痛引腰背手足煩或冷
熱心悶不欲食
鱉甲(一兩半)乾薑赤石脂丹參禹餘粮當
歸白芷(一分用末)乾地黃(各一两六銖)代赭甘草鹿
茸烏賊骨殭蠶(各十八銖)桂心細辛蜀椒
附子(各一兩)
右為末蜜和丸如桐子大空心酒下五丸加至十丸
一方有牛膝無白芷
紫桂丸(出聖惠方)治婦人心腹虛損冷積聚宿食不消冷氣
時攻心腹脹滿遶臍㽲痛
桂心(一兩)吳茱萸(半兩湯浸七遍焙乾微炒)菖蒲(半兩)猪牙皂莢(半兩)
(塗醋去皮炙黃去子)紫苑(半兩炮裂剉)乾薑(半兩炮裂剉)川烏頭(一兩炮裂)
(去皮臍)當歸(三分剉微炒)木香(半两)川椒(半兩去目及閉口者微炒去汗)蓬
莪荗(二分)牛膝(半兩去苗)桃仁(半兩去皮尖雙仁麩炒黃)附子(半兩炮裂去皮)
(臍)琥珀(三分)
右為末煉蜜和搗五七百杵丸如梧桐子大每日空
心及病發時以熱酒下二十丸
乾膝丸(出聖惠方)治婦人積聚及惡血不散多攻心腹疼痛
面無顔色四肢不和宜服
乾膝(一兩搗碎炒令烟出)穿山甲(一兩炙令焦黃)梹榔(三分)荆三稜(半兩)
(微炮剉)桂心(三分)乳香(半兩)川烏頭(半兩炮裂去皮臍)硇砂(一兩不夾)
(石者細研)木香(半兩)阿魏(半兩麵裹煨熟為度)硃砂(三分硏飛過)鱉甲(一兩)
(塗醋炙令黃色去裙襴)巴荳(二十枚去皮心研紙裏壓去油)
右為末煉蜜和丸如麻子大每服不計時候以熱生
薑酒下五丸當歸酒下亦得
秘方
神麯(五合炒)枳殼白术(各六分)人參(四分)赤石脂(十分)
右為細末米飲調下方寸匕
大黃丸(出聖惠方)治婦人積聚氣久不散
川大黃(一兩剉碎微炒)鱉甲(二兩塗醋炙令黃去裙欄)防葵(一兩半)琥珀
(一兩)乾膝(一兩搗碎炒烟出)
右搗細羅為末以米醋二升熬令稠入少麵煑作糊
和漆為丸如梧桐子大每服食前以温酒下十五丸
鱉甲散(出聖惠方)治婦人積聚氣心腹脹硬或時疼痛體瘦
力乏不能飲食宜服
鱉甲(二兩塗醋炙黃去裙襴)當歸(剉微炒)防葵(各一兩)吳茱萸(半兩)
(湯浸七遍焙乾微炒)桂心白术青橘皮(湯浸去白穣焙)木香
赤芍藥(各一兩)甘草(半兩炙微赤剉)桃仁(一兩浸去皮尖雙仁麩炒微黃)
右為散服三錢水一盞生薑半分煎六分去滓食前
稍熱服
治婦人勞氣食氣胃滿頭童結痛小便赤黃大下氣(出千)
(金方)
烏頭黃芩巴豆(各半兩)半夏(三兩)大黃(八兩)戎鹽(一兩)
(半)&KR2015;蟲桂心苦參(各十八銖)人參硝石(各一兩)
右為末以蜜浸牛膽拌和搗三萬杵丸如梧桐子大
宿不食酒服五丸安卧須臾當下下黃者小腹積也
青者疝也白者内風也如水者留飲也青如粥汁膈
上邪氣也血如腐肉者傷也赤如血者乳餘疾也如
蟲刺者蟲也既下必渴飲粥飲食酥糜三日後當温
食食必服濃三十日平復亦名破積烏頭丸主心腹
積聚氣悶脹疝瘕内傷瘀血&KR0146;乳餘疾及諸不足
麝香丸(出聖惠方)治婦人積聚氣心腹疼痛面色痿黃不能
飲食
麝香(半兩細入)木香(三分)當歸(二分剉碎微炒)附子(半兩炮裂去皮臍)香
墨(三分)防葵(半分)硇砂(三分不夾石者細研)硃砂(半兩細研)巴豆(半分去皮)
(心紙裏壓出油研)吳茱萸(半兩湯浸七遍焙乾微炒)
右為細末入研了藥令勻以醋煑麵糊和丸如麻子
大服時空心以橘皮湯下三丸以利下惡滯為度
磨積丸(出醫方集成)治女人三十六疾積氣内攻經候不調
腹脇多脹或時痛不進飲食
京三稜莪蒁(各煨二兩)茴香(炒)附子川楝子肉(炒)
白芍藥乾薑(炮各一兩半)當歸(洗一兩七錢半)巴戟(去心炒一兩)
艾葉(醋炒一兩七錢半)
右為末酒糊丸如梧桐子大每服五十丸空心温酒
下
防葵散(出聖惠方)治婦人心腹積聚氣時有疼痛經絡不利
四肢漸瘦食少腹脹宜服
防葵(一兩)木香(一兩)川大黃(二兩剉碎微炒)白术(一兩)當歸(一兩剉微)
(炒)赤芍藥(一兩)牛膝(一兩去苗)桂心(一兩)桃仁(一兩湯浸去皮尖雙仁麵)
(微炒)
右麄羅為散每服三錢水一盞入生薑半分煎至六
分去滓食前燒熱服
五京丸(出千金方)治婦人腹中積聚九痛七害及腰中冷引
小腹害食得冷便下方
乾薑蜀椒(各三兩)附子(一兩)吳茱萸(一升)當歸狼毒
黃芩牡蠣(各三兩)
右為末蜜和丸如梧桐子大初服三丸日加至十丸
患久冷困當服
鬼箭散(出聖惠方)治婦人積聚氣心腹脹滿經絡滯澁四肢
疼痛坐卧不安宜服
鬼箭羽琥珀牛蒡子穿山甲(塗醋炙令黃)當歸
(剉碎微炒)桂心川大黃(剉碎微炒)桃仁(湯浸去皮尖雙仁麩炒微黃以上各)
(一兩)
右為散每服二錢以温酒調下食前服
硇砂丸(出聖惠方)治婦人血冷虛氣積聚疼痛
硇砂(三分細研)百草霜(半兩)砒黃(一分)凌霄花(半兩)香墨(一分)川
烏頭(半兩炮裂去皮臍)巴豆(一分去皮心)
右為末入巴豆霜同研令勻用軟飯和丸如菉豆大
每服於食前以温酒下三丸
治積氣堅硬作氣噎胷引背痛方(大全良方)
白芍藥(一兩半)鱉甲(醋炙)枳殼(去穰麩炒)北柴胡(各一兩)甘草
赤茯苓(各半兩)
右㕮咀每服三錢水一盞薑三片棗一枚煎至七分
去滓温服
草粉丸子(出聖惠方)治婦人積聚氣久不散心腹疼痛
麝香(半兩細研)巴豆(三分去皮心紙裏壓去油)飛天白(六兩雄雀糞是冬月者佳)
(炒令極熱為末)
右都研令勻以糯米飯和丸如梧桐子大每服空心
以生薑酒下二丸
楊子建護命方治婦人忽經候行次忽因産後起早并
誤喫生冷物傷損血氣血氣俱病因生積聚久無療
變成惡物其狀腹中成鬼如蛇如鼠如䗫如蠱之類
發作有時疼痛不可勝忍以手按之即衝手跳起宜
服此方但此病經到年深其惡物帶命喫人血盡忽
絶無經候通行忽經候行時只如淺紅水如此即傾
危人也急宜治之所病年深不請喫
吳茱萸(三銖)鱉甲(醋炙黃)延胡索棟子(各半兩)芫花
梹榔(各二兩)狼毒(九銖打碎同芫花用醋三碗於土器内煑乾炒令黃色以微黑色為)
(度)羌活牡丹(去心)附子(火炮去皮)桔梗牛漆白蕪
荑川芎半夏當歸川椒麝香蜜陀
僧通草(各一兩)蝱蟲(去翅三十箇)水蛭(二十條)
右件藥除芫花狼毒二味自作一處杵羅為末蝱蟲
水蛭鱉甲三味修製了亦自作一處杵羅為末所餘
數件藥修合作一處杵羅為末件藥盡修製杵羅了
三處合作一處相滚令均每服三錢空心葱湯調下
白术散療婦人腹内冷癖血塊虛脹月經不調瘦弱
不能食無顔色狀如𫝊尸方
麯末(二升)麥蘖末(二升)生地黃(肥者切三升)白术(八兩)牛膝(切三)
(升)桑耳(剉三升金色者)薑黃(八兩)當歸(十四分)生薑(和皮切三)
(升)桃仁杏仁(各二升去皮尖及雙仁者熱熬)近用橘皮(八兩)
右並細切於臼中以木杵搗之如泥納瓶中以物蓋
口封之勿令洩氣蒸於一大石米中飯熟出入停屋
下三日開出暴乾搗為散酒飲服方寸匕日二服漸
加至一匕半不利初服十日内忌生冷難消之物以
助藥勢過十日外即百無所忌任意恣口食之惟忌
桃李若須桃李宜去木若不能散蜜丸服之亦得一
服三十丸日二服去病人肥徤好顔色忌桃李雀肉
蕪荑
乾薑丸治婦人寒熱羸瘦酸消怠惰胷中支滿肩背
脊重痛腫裏堅滿積聚或痛不可忍引腰小腹痛四
肢煩疼手足厥逆寒至肘膝或煩滿手足虛熱意欲
投水中百節盡心下常若懸痛時寒時熱惡心涎唾
喜出每愛鹽酸甜苦之物身體或如雞皮月經不通
大小便若難食不生饑
乾薑芎藭茯苓硝石杏仁水蛭蝱
蟲桃仁蠐螬&KR0034;蟲(各一兩)柴胡芍藥人
參大黃當歸(各二兩)
右為末蜜和丸如梧桐子大空心飲下三丸不知加
至十丸兼療婦人瘕結脇肋下疾
神仙聚寶丹(利劑方)治婦人血海虛寒外乘風冷摶結不
散積聚成塊或成堅瘕及血氣攻注腹脇疼痛小腹
及脹或時虛鳴面色痿黃肢體浮腫經脈欲行先若
重病或多或少帶下赤白崩漏不止驚悸徤忘小便
頻數或下白水時發虛熱盗汗羸瘦此藥不問胎前
産後室女並宜服之常服安心神去邪氣逐敗血養
新血令人有子
没藥(别研)琥珀(别研)木香(煨冷取末)當歸(洗焙取末各一兩)辰砂
麝香(别研各一錢)滴乳(别研一分一方用二錢半)
右研令細和停滴冷熱水搗為丸每一兩作一十五
丸每服二丸温酒磨下胎息不順腹内疼痛一切産
難温酒和童子小便磨下産後血暈敗血奔心口噤
舌強或惡露未盡發渴面浮煎烏梅湯和童子小便
磨下産後氣力虛羸諸藥不能速效用童子小便磨
下室女經候不調每服半丸温酒磨下不拘時候
癥瘕積聚(附論)
瘕者黃瘕青瘕燥瘕血瘕脂瘕狐瘕蛇瘕是也千金外
臺言之詳矣癥瘕積聚隨氣血以分門故方云以癥瘕
屬肝部積聚屬肺部不亦明乎况七者火數屬心蓋血
生於八者木數屬肝蓋血歸於肝雖曰強分理似不混
夫癥者堅也則難破瘕者假也假物成形若婦人七癥
八瘕則由内外不内外因動傷五臟氣血而成古人將
婦人病為痼疾以蛟龍等為生瘕然亦不必如此執泥
婦人癥瘕並屬血病龍蛇魚鱉肉髮蝨瘕等事皆出偶
然但飲食間誤中之留聚腹臟假血而成自有活性亦
猶永徽中僧病噎者腹有一物其狀如魚即生瘕也與
夫宿血停凝結為胚塊雖内外所感之不同治法當以
類相從所為醫者意也如以敗梳治蝨瘕銅屑治龍瘕
麯孽治米瘕石灰治鱉瘕此等學者可以理解也
方
牡丹煎丸(出和劑方)治婦人衝任本虛小腹挾寒或因産勞
損子臟風寒摶於血氣結生瘕聚塊硬發歇臍腹刺
痛脇肋緊脹腰膝疼重拘攣腫滿背項強急手足麻
痺或月水不調或瘀滯澁閉或崩漏帶下小腹冷疼
寒熱盗汗四肢酸痛面色痿黃多生䵟&KR0845;羸乏少力
心多驚悸不欲飲食
延胡索縮砂仁(各半兩)赤芍藥牡丹皮(各一兩)山
茱萸乾薑(炮各半兩)龍骨(細研水飛)熟地黃梹榔羌
活(各二兩)藁本(去土)五味子人參白芷當歸(去蘆)
(酒浸)乾山藥澤瀉續斷(細者)肉桂(去粗皮)白茯苓
白术附子(去皮臍)木香牛膝(去苗酒浸宿焙)萆薢(搗為末炒)
(各一兩)石斛(去根酒浸三兩)
右為細末煉蜜和丸如梧桐子大每服二十丸温酒
或醋湯下空心食前二服姙娠不宜服如是血熱及
夜多煩躁不用附子山茱萸萆薢乾薑此四味却入
柴胡黃連甘草牽牛子四味柴胡去苗一兩甘草一
兩餘各半兩同和為丸
治瘕神妙婦人腹肚有塊久不消名曰瘕聚
川烏(七錢)附子(七錢)木香(半兩)香附子(半兩)丹參陳皮(各三)
(錢)蓬蒁三稜威靈仙木賊草桂心芍
藥藁本蒺䔧葫蘆甘草延胡索良
薑(各半兩)
右為㕮咀每服四錢水一盞半生薑三片煎服
雞鳴柴丸(出千金方)治婦人瘕癥積聚
皂莢(一分)藜蘆甘草礬石烏喙杏仁乾
薑桂心巴豆(各二分)前胡人參(各四分)代赭(五分)
阿膠(六分)大黃(八分)
右為末蜜丸如梧桐子大雞鳴時服二丸日益一丸
至五丸止仍從一起下白者風也赤者癥瘕也青微
黃者心腹病也
桃仁散(出大全良方)治月經不通産後惡露未盡積聚瘀血
變成癥瘕
蝱蟲(半兩炒令微黃去翅足)水蛭(炒令微黃)烏賊骨鯉魚鱗(燒灰)
芫花(醋炒令乾)枳殼(麩炒微黃去穰)當歸(炒)牛膝(去苗)赤芍藥
硇砂桂心(各半兩)桃仁(三分浸去尖雙仁麩炒黃)
右為細末食前温調下一錢
水府丹(出大全良方)治婦人久虛積冷經候不行癥瘕癖塊
腹中卒暴疼痛面有䵟&KR0845;黧黑羸瘠百病
經煅花蘂石(研一兩半)硇砂(紙隔沸湯淋熬取霜半兩)桂心(别為末)木
香乾薑(各一兩)縮砂仁(二兩)紅荳(半兩)班猫(一百箇)臘月
狗膽(七枚)生地黃汁童子小便(各一升)蚖青(三百箇班猫蚖)
(青二物並去頭足翅以糯米一升同炒米黃)
右為末同三汁熬為膏和上末丸如雞頭大硃砂為
衣每服一丸温酒嚼破食前服米飲亦可孕婦莫服
治婦人血瘕心腹積乳餘疾繼生小腹堅滿貫臍中熱
腰背疼小便不利大便難不下食有伏蟲臚脹癰疽
腫久寒畱熱胃脘有邪氣方(千金方)
半夏(一兩六銖)石膏藜蘆牡蒙蓯蓉(各十八銖)桂
心乾薑(各一兩)烏喙(半兩)巴豆(六十枚研為膏)
右為末蜜丸如小荳大日服二丸及治男子疝病
三稜煎丸(出大全良方)治婦人血瘕食積痰滯
三稜(煨)莪荗(煨各二兩)青橘皮(去白)半夏(湯洗七遍)麥芽(炒各一兩)
右用好醋六升煑乾焙為末醋糊丸如梧桐子大每
服三四十丸淡醋湯下痰積多薑湯下
妙應丹治諸臟氣虚損積聚煩悶及飲食中蠱毒或
食水陸果蓏子卵入腹而成蟲蛇魚鱉或宿食留飲
婦人產後敗血不消女子月水不通結為癥瘕時發
寒熱唇口焦黑肢體瘦削嗜卧多魘少食腹疼大便
糟粕變成冷痢
萆撥木香破故紙(炒各重三兩半)附子(四箇六七錢重者去皮臍)
(剜作甕碙砂共一兩七錢半麵裹煨熱去麵不用)青皮(二兩)
右為末麵糊搜丸如梧桐子大每服三十丸生薑橘
皮湯下滯痢米湯下加至五十丸
桃仁煎治婦人血積血瘕血瘣經候不通潮熱月水
停滯作病及癥瘕等病神騐此藥性烈氣血虛人斟
酌與之亦可下鬼塊胎(一名桃仁丸)
桃仁丸(二兩湯浸火炒)大黃川朴硝(各一兩)蝱蟲(半兩炒黑)
右為末以醇醋二升半銀石器中熳火煎取一升五
合下大黃桃仁蝱蟲等不住手攪欲下手丸下朴硝
更不住手攪良久出之丸如梧桐子前一日不用喫
晩食五更初用温水吞下五丸日午取下如赤荳汁
或如雞肝蝦䗫衣狀未下再作如鮮血來即止續以
調血氣藥補之曾有婦人小便不通臍腹不可忍衆
醫作淋治以八珍散之類愈甚許學士診之曰此
血瘕也非瞑眩藥不可去更初用此藥日午痛大作
不可忍遂卧少頃下血如拳者數塊小便如黑汁者
一二升痛止得愈此藥治病的切然猛烈太峻氣虛
血弱者更宜斟酌與之一方用醇苦酒煎如前法每
取一雞子黃投酒中預一宿勿食服之
大硝石丸治七癥八瘕聚結&KR0146;塊及婦人帶下絶產
并飲服丹藥腹中有癥瘕者當先下之此藥但去癥
瘕不令人困
硝石(六兩)大黃(八兩)人參甘草(各三兩)
右為末以三年苦酒三升置銅器中以竹作凖每一
升作一刻柱器中先納大黃常攪不息使微沸盡一
刻乃納餘藥又盡一刻極微火熬使可丸丸如雞子
中黃若不能服大丸則作小丸如梧桐子大米湯下
三十丸四日一服婦人服之或下如雞肝或如米泔
正赤黑等三升下後忌風冷自養如產婦
四物湯
當歸玄胡索威靈仙官桂(各等分)
右為末每服三錢酒空心服
小三稜丸(醫方集成)治食癥酒癖血瘕氣塊時發刺痛全不
思飲食及積滯不消心腹堅脹痰逆嘔噦酢吞脇肋
刺痛胷膈&KR0146;悶并脾氣横泄
荆三稜蓬莪术(各四兩)芫花(一兩去梗葉)
右同入磁器中用米醋五升浸滿封器以灰火煨令
乾取出稜术將芫花以餘醋炒令微焦焙乾為末醋
糊丸如菉荳大每服十五丸生薑湯下婦人血分男
子脾氣横泄腫滿水結用桑白煎湯下
一握七丸治臟腑宿藴風冷氣血不和停滯宿飲結
為癥瘕&KR0146;塊及婦人血瘕腸胃中塞飲食不下咳逆
脹滿及下痢赤白霍亂轉筋及踒擘拳攣腰脊脚膝
疼痛行步不能常服健脾煖胃堅骨強陽
神麯(半斤炒黃)大附子(二箇炮去皮臍)甘草(二兩炙)
右為末蜜丸左手一握分作七丸每服十丸細嚼米
飲下
治癥瘕積聚去三尸益氣延年却老
右以雄黃二兩細研為末九度水飛過却入新淨竹
筒内盛以蒸餅一塊塞筒口蒸七度用好粉脂一兩
為丸如菉荳大日三服酒下七丸十丸三年後道盛
益力不飢玉女來侍
治癥瘕積聚風痰癩狂三蟲伏尸除藴輕身益氣令人
不飢百日延年却老
右用天門冬末服方寸七日三無問山中人間但勿
廢久服益苦釀酒服之
治癥瘕積聚
用蔓菁子水煑二升取濃汁服
治癥瘕滿腹諸藥不瘥者(本草)以人溺服之皆下血片塊
二十日即出也
癥瘕(附論)
冷熱不調飲食不節思慮不絶喜怒不時氣弱血虛觸
冐風邪冷氣入於龍門邪氣傳於胞絡摶於氣血則使
月水不利次至不通漸結成塊又有月信不斷以舍合
隂陽氣内入使經候不時内結積聚成塊此終身不盈
宜與琥珀丸磨去之因產而復生癥瘕塊硬按之而不
動搯之而不移由藏氣已虛血未盡風寒所乘而凝結
也没藥丸琥珀丸治之(儒門事親書云沈邱王宰妻病胷膈不利只流涎沫自言門下)
(胃中常雷聲心悶肘作微痛又復昏胷乳之間灸瘢如碁化痰利膈等藥服之三載病亦依然其家知戴人痰)
(不損來求之一涌而出雪白蟲一條長五六寸有口鼻牙齒走於涎中病者忿見斷之中有白髮一莖此正與)
(徐文伯所吐官人髮瘕一同蟲出立安果園劉子平妻腹中有塊如瓢十八年矣經水斷絶諸法無措戴人令)
(一月之内涌四次下六次所云痰約三桶其中不化之物如有葵菜者爛魚腸之狀涌時以木如意攪之病積)
(如刮漸漸乃平及積之既盡塊痕反䨟如常略無少損至是而面有童色經水復行若當年少可以有子)
當歸丸(出千金方)治婦女人臍下癥結刺痛如蟲所嚙及如
錐刀所刺或赤白帶下十二疾腰疼痛月水或在月
前月後
當歸葶藶附子吳茱萸大黃(各二兩)黃芩
桂心乾薑牡丹芎藭(各一兩半)秦椒細辛
柴胡厚朴(各一兩六銖)牡蒙(一方無)甘草(各一兩)蝱蟲
水蛭(各五十枚)
右為末蜜和丸如梧桐子大空心酒下十丸日再有
胎勿服之
晞露丸(濟生拔萃)治寒傷於内氣凝不流結於腸外久為癥
瘕時作疼痛腰不得伸
京三稜廣茂(各一兩剉二味並酒浸)乾漆(五分洗去腥炒烟冷)茴香
(三錢鹽炒)硇砂(四錢别研)輕粉(一錢别研)川烏(五錢炮去皮臍)巴荳(三十箇去)
(皮廣茂三稜同炒令深黃色去巴荳不用)青皮(去白)雄黃(别研)穿山甲(炮各三錢)
麝香(五分别研)
右除别研四味外為細末和勻生薑汁糊為丸梧桐
子大每服三二十丸温生薑湯送下温酒亦得食前
見晛丹(出濟生拔萃方)治客寒於下焦血氣閉塞而成瘕堅大
久不消者
附子(四錢炮去皮臍)鬼箭羽(三錢)澤瀉肉桂玄胡木
香(各二錢)紫石英(三錢)梹榔(三錢半)血竭(一錢半别研)水蛭(一錢)
(炒令烟盡)桃仁(湯浸去皮尖炒黃色三十箇)京三稜(五錢剉)大黃(剉研二錢)
(同三稜酒浸一宿焙乾)
右除血蝎桃仁外同為細末和勻用原浸酒打糊為
丸如梧桐子大每服三十丸温醋湯送下温酒亦得
食前
三聖丸治積年癥瘕塊癖諸藥療理不産者
舶上硫黃(一兩)水銀(半兩)硇砂(一分炒去石)
右三物乳盆内滚研却生鐵銚内文武火熱鎔成汁
以火筯攪令勻停冷剗下以紙裹置地坑内埋一宿
取出再研細次以
赤芍藥當歸京三稜蓬莪术紅花(各一分同)
(用)
並細剉以法酒一升煎及一半漉出砂盆内研生布
裂汁再熬放冷入飛羅麵為糊搜丸如菉荳大治因
産後傷於飲食結伏在内脇時發疼痛不可忍者當
歸浸酒一升逐旋取酒煖下七丸每服磨癖塊空心
温酒下三丸至五丸湏令藥滓裂了焙乾為末别入
乾薑(半兩)真蒲黃芫花(各二分醋炒焦黃)
右為末以前一般糊丸如菉荳大治女人血臟冷氣
攻心疼及一切血疾温酒下十丸
枳實梹榔丸(醫方大成)治婦人癥瘕塊有似姙孕服此藥安
養胎氣調和經候血氣通和寬膈美食可以久服
枳殼(炒一作枳實)梹榔黃連黃蘖(去皮)黃芩當歸
阿膠(蛤粉炒别研)木香(各半兩)
右為末水丸如小荳大温米湯飲下三十丸日三服
不計時候
桂枝茯苓丸(金匱方)治婦人宿有癥瘕姙娠經斷未及三
月即動此癥也經斷三月時得漏下不止胎動在臍
上者為癥痼害當去其癥久論姙娠六月動者前三
月經水利時胎下血者後斷三月下血者也所以下
血不止者其癥不去故也當下其癥
桂心茯苓牡丹皮桃仁(去皮尖麩炒)芍藥(各等分)
右為末煉蜜丸如彈子大每服一丸嚼細温酒米湯
送下食前服自一加至三丸
治子門閇血聚腹中生肉癥臟寒所致方(出千金方)
乾漆(半斤)生地黃(汁三斤)生牛膝(汁一斤)
右先搗漆末内汁中攪微火煎為丸如梧桐子大酒
服三丸日再若覺腹中痛食後服之
治卒暴癥腹中有如刺晝夜啼
右用牛膝二斤以酒二斗漬密封熱火灰中温令味
出服五合一升量力服
治癥瘕(出華陀中懴經)
大黃(濕紙煨)硇砂三稜(濕紙裹煨乘熱細剉)乾漆(炒至烟盡)巴荳
(去皮出油各一兩)入醋一升熬成膏入藥如後木香
丁香枳殼(湯浸去穰麩炒黃色)桂心(各一兩半)
右同丸如菉荳大米湯下三丸
治婦人小腸癥瘕諸疾(出本草)以㙠末服之梁四公子傳
曰交河之間平磧中握深一丈下有㙠柏黑逾純漆
或大如車輪末服之攻婦人小腸癥瘕諸疾
治卒暴癥腹中有物堅如石痛欲死(出本草)取蒴藋根一
小束洗瀝去水細擘酒二升漬三宿煖温服五合至
一升日三若欲速得服於熱灰中温令藥味出服之
此方無毒已愈十六人神騐藥盡復作服之
治婦人月閉風氣羸瘦癥瘕久服令人有子(出本草)取木
麻用以燒酒服
八瘕(附論)
黃帝問於素女曰吾聞天下婦人產乳有子而病者未
曾生子而病者又産乳後而中絶不復産者何也諸病
從主而令婦人腹中有積聚胷脇腰背攣而痛久而八
瘕之聚病深可畏不在腸胃療之或者已復其狀寕可
得聞之乎對曰婦人之病皆於月病生產所致又從胞
胎所起其病不同鍼灸食藥不得其方也黃帝曰安心
其要易聞之為寶受之良久詳思念其事曰善哉療將
奈何素女曰誠為主說婦人胞胎之數背在隂裏萬物
皆從生淵深血脈精氣所從行腎為隂隂主開閉左為
胞門右為子戸主定月水生子之道胞門主於子精精
神氣所出入合於中黃門玉門四邊主持關禁閉子精
臍下三寸名曰關元主藏魂魄婦人之胞三焦之腑常
所從止然婦人經脈俞絡合調則月水如時來至故能
生子而無病婦人榮衛經絡斷絶不通其人思惟邪氣
便得往來入合於子臟若生惡露未巳合隂陽即令婦
人經脈攣急令人小腹裏急支滿胷脇腰背相引痛苦
四肢酸削飲食不調結牢惡血不除月水不時或在
前或在後作久不止因生積聚如懷胎狀邪氣盛甚人
恍惚多夢寒熱四肢不欲時動隂中生氣腫肉生風甚
者小便不利苦痛如淋狀面目黃黑歲月久即不復生
子也
方
一曰黃瘕婦人月水始下若新傷墜血氣未止卧寢未
定五臟六腑虚羸精神不定因向大風便利隂陽開閉
關節四遠中於風濕氣從下上入於隂中稽留不去名
為隂虛則生黃瘕之聚令人病苦四肢寒熱身重淋露
卧不欲食左脇下有氣結牢不可得抑苦病腰背相引
痛月水不利則善令人不產小腹及下引隂中如刺不
得小便或時寒熱下赤黃汁病苦如此令人無子療當
刺關元氣衝行以毒藥有法療瘕當下即愈矣
皂莢散(出聖惠方)療黃瘕導方
皂莢(一兩炙去皮子)蜀椒(一兩去汁)細辛(六分)
右搗散以三角囊大如指長二寸貯之取納隂中欲
便悶則出之已則復内之惡血畢出乃洗以温湯三
日勿近男子忌生菜等
二曰青瘕青瘕者婦人新生未滿十日起行下以湯浣
洗大蜜隂陽虛玉門四邊皆解散子戸未安定骨肉皆
痛手臂不舉飲食未下腹中藏吸吸久當風卧不自隱
為障若居濕地及温席令人苦寒洒洒入腹中心腹煩
悶沉淖惡血不出結熱不得散則生青瘕之聚在左右
脇下藏於背脊上與肩甲腰下攣急兩足腹下有氣起
喜唾不可多食四肢不欲動搖恍忽善夢手足腫面目
黃大小便難其候月水不通利或不自禁狀如崩中此
自過所致令人少子療之當刺胃管行以素藥有法瘕
當下即愈矣
療青瘕導藥方(出聖惠方)
戎鹽(一升)皂莢(半兩去皮子炙)細辛(一兩)
右搗散以三角囊大如指長三寸貯之内隂中但卧
瘕當下青如葵汁養之如産法
三曰燥瘕燥瘕者婦人月水不調惡血未盡其人虛憊
而以夏月熱行疾步若舉重移輕汗出交流氣力未平
而卒以恚怒致腹中猥咽不泄經脈攣急内結不舒煩
滿少力氣上達膈中背膂小腹壅急月水與氣俱不通
利而反以飲清快心月水横流溢入他臟不去有熱則
生燥瘕之聚大如半杯上下腹中苦痛在内脇下上引
心而煩害飲食欲嘔吐胷及腹中不得太息腰背重喜
卧盗汗足酸削久立而痛小便失時忽然自出若失精
月水閉塞大便澁難有此病令人少子療之以長鍼按
而刺之法度行以毒藥瘕當下即愈矣
療燥瘕方(出聖惠方)
大黃(如雞子許)乾薑(二兩)黃連(三兩)雞膍胵中黃膜(一枚炙)桂
心(一尺)䗪蟲(三枚熬)厚朴(十顆炙)郁李仁(一兩去皮尖煎熬)
右搗散早朝空腹以温酒一盞和三錢頓服瘕當下
下畢養之如產婦法三月無子者當有三月勿合隂
陽
四曰血瘕血瘕者婦人月水新下未滿日數而中止因
飲食過度五榖氣盛溢入他臟若大飢寒吸吸不足呼
吸未調而自勞動血不走腸胃之間流落不去内有寒
熱與月水合會則生血瘕之聚令人腰痛不可以俯仰
横脇下有積氣牢如石小腹裹急苦痛背膂痛腰股下
痛隂裏若生子風冷子門僻月水不時乍來乍去有此
病令人無子療之瘕當下即愈矣(儒門事親書云汴京曹大使女既笄病血)
(瘕數年大醫宣企賢以砂血等血藥治之不愈企賢曰除得陳州張大腸乃愈一日戴人承詔至汴京曹大使)
(乃邀戴人問焉戴人曰小腸熱遺然於大腸為慮痰瘕結硬如塊面黃䏎瘦乃用涌泄之法數年之病不再旬)
(而效女由是得聘企賢問誰治之曹大使曰張戴人企賢立使邀之凡婦人月事沉滯數月不行肌肉漸减内)
(經曰小腸熱已滿移於大腸則伏瘕為沉沉者月事沉滯不行故云伏瘕急宜桃仁承氣湯加歸大作劑料煎)
(服立愈後用四物湯補之更服宜明中梹榔丸)
療婦人血瘕痛(出聖惠方)
乾薑烏賊魚骨(各一兩炙)桃仁(一兩去皮尖炒研)
右搗散酒服二方寸匕日二一方無桃仁
又方(出聖惠方)
右取古鐵秤鎚或大斧頭或鐵杵以炭火燒令赤投
酒三升中稍飲之
又方(出聖惠方)
右桂末温酒服方寸匕佳日二
療婦人血瘕攻刺腹脇時痛導藥方(出聖惠方)
大黃當歸(各半兩)山茱萸(一兩)皂莢(一兩去皮子)細辛
戎鹽(各六銖)
三稜煎丸(出濟生方)治婦人室女血瘕月經不通臍下堅結
大如杯升久而不治必成血蠱
京三稜蓬术(各二兩)芫花(半兩)青皮(去穰淨一兩半)
右剉如荳大用好醋一升煑乾焙為細末醋糊為丸
如梧桐子大每服五十丸食前淡醋湯吞下
治婦人血蠱大抵經脈不通即成血蠱
馬鞭草水楊梅根杜牛膝根澤蘭根杜
當歸(各等分)
右打爛浸酒無時温服
硇砂丸治血蠱塊等疾
硇砂(半兩)蝱蟲(四十九箇)水蛭(炒黑)粉霜(三錢)丁香乾漆(炒令)
(烟出)白丁香甘遂(炮)牡蠣大麥(炒)梹榔(各五錢)膽
礬(三錢)阿魏(一錢研)大棗(五十枚去皮核)木香(五錢)
右為細末用棗肉丸每服十丸任湯使下
琥珀丸(出醫方集成)治婦人血瘕腹中有塊攻刺小腹瘇重
或腰背相引而痛久而不治黃瘦羸乏
琥珀(别研)白芍藥川烏(炮去皮)川牛膝(去蘆酒浸)鱉甲(醋炙)
蓬莪荗(炮)當歸(去蘆酒浸)紫厚朴(薑製不炒各一兩)木香(不見火)
澤蘭葉官桂(不見火各半兩)麝香(别研半錢)
右為細末酒糊為丸如梧桐子大每服七十丸空心
温酒米飲任下
硝石湯(出千金方)治虚瘕月水畱於瘀血大便不通下病散
堅血方
硝石附子蝱蟲(各三兩)大黃細辛乾薑
黃芩(各一兩)芍藥土瓜根丹參代赭蠐螬
(各二兩)大棗(十枚)桃仁(一升)牛膝(一升)朴硝(四兩)
右㕮咀酒五升水九升漬藥一宿明旦煎取四升去
滓下朴硝硝石烊盡分四服相去如炊頃去病後食
黃鴨羹勿見風
治婦人血瘕痛臍下脹不下食(出拔萃方)
當歸(二兩)桂心芍藥血竭蒲黃(各一兩半)延胡索
(一兩)
右為細末每服二錢無灰酒調下
丁香脾積丸(出如宜方)治血臌
莪术(三兩)三稜(二兩)良薑(二兩)青皮(一兩)丁香木香(各半兩)
皂莢(三大枚燒存性)巴荳(半兩去壳别研)
右以莪术三稜良薑三味同米醋一升於磁器内煑
乾將三味並乘熱切碎同焙乾為末入百草霜三匙
并巴荳同細麵為糊丸如麻仁大每服五丸或七丸
至十五丸二十丸止食傷隨物下脾積氣陳皮湯下
吐酸薑湯下小兒疳君子湯下孕婦勿服如血臌加
琥珀麝香飲湯下
破血瘕痛(出本草)用越砥石燒投酒中服
治婦人血瘕(出本草)以烏賊魚骨細研為末米飲下之
治婦人血瘕及積塊(出本草)以山蒜苦醋摩服多妙
五曰脂瘕脂瘕者婦人月水新來若生未滿三十日其
人未復以合隂陽絡脈分胞門傷子戸失禁關節散五
臟六腑津液流行隂道瞤動六脈關樞四解不見其形
子精與血氣相遇犯禁子精化不足成子則生脂瘕之
聚令人支滿裏急痛痺引小腹重腰背如刺四肢不舉
飲食不甘卧不安席左右走腹中切痛時瘥時甚或時
少氣頭眩身體疼解苦寒惡風膀胱脹月水乍來乍去
不如常度大小便血不止有此病者令人無子療之當
刺以長鍼行以毒藥瘕當下即愈矣
療脂瘕(出聖惠方)
皂莢(十八銖去皮子)礬石(六銖炒)五味子蜀椒(去汗)細辛
乾薑(半兩)
右搗散以香脂和如大荳著男子隂頭以合隂陽不
三行其瘕乃愈
療婦人絶不復生及未曾生皆以脂瘕腹中有塊以湯
煎自下尚不受子導散方(出聖惠方)
皂莢(炙去子皮)吳茱萸當歸(各一兩)蜀椒(炒二兩)細辛(熬)
礬石(燒)五味子(各三分)大黃戎鹽乾薑(二兩)
右搗篩散以輕絹袋如指大長三寸盛藥令滿納隂
中坐卧随意勿行走小便時去之别換新者
六曰狐瘕狐瘕者婦人月水當日數來而反悲哀自恐
若以遠行逢暴風疾雨電雷驚恐衣被濕沉罷倦少氣
心中恍惚未定四肢懈惰憎寒苦寤寐脈氣絶精神游
亡邪氣入於隂裏不去則生狐瘕之聚食人子月水閉
不通小腹瘀滯胷脇腰背痛隂中腫小便難胞門子戸
不受男精不藏氣盛令人嗜食欲嘔喜唾多所思如有
身狀四肢不舉有此病者終身無子其瘕有手足卒成
形者殺人無者可療以長鍼急持刺之行以毒藥有法
瘕當下即愈矣
療狐瘕(出聖惠方)
右取新死鼠一枚裹以新絮塗以黃土穿地坎足没
鼠行置其中桑薪灼其上一日一夜出絮納桂心末
六銖酒服二方寸匕病當下甚者不過再服瘥
七曰蛇瘕蛇瘕者婦人月水以下新止適閉未復胞門
子戸勞動隂陽未平榮衛分行若其中風暴病羸劣飲
食未調若起行當風及度泥涂因衝寒太早若坐濕地
名曰隂陽亂腹中虚若遠行道路伏飲汚井之水不潔
之食通吞蛇鼠之精流落不去則生蛇瘕之聚上食人
之肝心若病長大條條在臍臍上還絞左右脇不得吐
氣兩肢間苦疼小腹多熱小便赤黃膀胱引隂中攣急
腰背俱痛難以動作喜發寒熱月水或多或少有此病
者不復生子其瘕手足成形者殺人未者可治之療有
法行以毒藥瘕當下即愈矣
療蛇瘕方(出聖惠方)
大黃黃芩芒硝(各半兩)甘草(大如指一尺炙)烏賊魚骨
(二枚)皂莢(六枚去皮子尖醋炙)
右搗以水六升煑之三沸下絞去滓下硝通口温服
之十日一劑空心服服之當下
八曰鼈瘕鼈瘕者婦人月水新至其人劇作罷痿疲勞
汗出衣服潤濕不以時去之若當風睡足踐濕地恍惚
覺寤蹠立未安顏色未平復見所好為開蕩魂魄感動
五内脱消若入水浣洗沐浴不以時出而神不守水氣
與邪氣俱入至三焦之中又暮出入或門先閉津液妄
行畱落不去則生鼈瘕之聚大如小杯令人小腹内切
痛惡氣左右走上下腹中苦痛若存若亡按之躍手下
引隂裏腰背亦痛不可以息月水不通面目黃黑脱聲
少氣有此病者令人絶子其瘕有手足成形者殺人未
者可治之療有法度以長鍼按療之行以毒藥療鼈瘕
當下即愈矣
療鼈瘕方(出聖惠方)
大黃(六分)乾薑側子(各半兩)附子人參(各九銖)&KR2015;蟲
(一寸七熬)桂心(一兩六銖)細辛土䱉(各十八銖)白术(一兩)
右搗散以酒服方寸七日三以上八般瘕疾出古今
錄驗
治鼈瘕及心腹宿癥及卒得癥
右以白雄雞屎無論多少小便和之於器中火上熬
令燥未服方寸匕多服不限度以膏熬飯飼彌佳
食癥(附論)
夫婦人有食癥者由臟腑虚弱月候來時食生冷之物
脾胃既虚不能消化與臟氣相摶結聚成塊日漸生長
盤牢不移故謂食癥也
方
續隨子方治婦人食癥積年不瘥
續随子(一兩微炒)雄黃(一分另研)木香(一分)臙脂(一分)麝香(一分研)
乾薑(一分炮裂不剉)硃砂(一分細研)硇砂(不夾石者一分細研)
右為細末如研了藥令勻酒煑麵糊丸菉荳大每服
薑湯下三丸
乾漆丸治婦人食癥夾惡血氣攻刺腹脇痛不止
乾漆(一兩細研)芫花(一分醋拌炒令乾)當歸(一分剉微炒)五靈脂(一分)
硇砂(一兩細研)香墨(一分)麝香(半兩細研)巴荳(十枚去皮心紙裹壓去油)
右為末同研令勻用醋煑麵糊和丸如菉荳大每服
空心温酒下五丸
硇砂丸治婦人食癥塊久不消攻刺心腹疼痛
青礞石(末)巴荳(去皮心油)硃砂粉霜(並研)木香(末各一分)硇
砂(半兩)
右研令勻以糯米軟飯和丸如菉荳大每服二丸空
心温酒下取下惡物為度
破癥丸治婦人食癥塊攻心腹疼痛
巴荳(十枚去心皮研紙裹壓去油)川烏頭(一分炮製去皮臍)膽礬(一分)五
靈脂(一分)芫花(一分醋炙乾)百草霜
右為末煑棗納和丸如菉荳大每服以生薑醋湯下
五丸
化癥丸治婦人食癥腹脹氣急面目浮腫四肢無力
硇砂(半兩細研)巴荳(十枚去皮心研紙裹壓去油)五靈脂(半兩)乾薑(半兩)
(製剉)雄雀糞(半兩微炒黃)猪牙皂莢(半兩去皮子塗醋炙令黃)
右為末同研令勻用醋煑麵糊丸如菉荳大每服空
心温酒下五丸
芫花丸治婦人宿食不消結成癥塊兼血氣疼痛
巴荳(二十枚去皮心紙裹壓去油)芫花(一兩醋拌炒令乾)川烏頭(半兩炮去)
(皮臍)防葵(一分)硇砂(半兩細研)麝香(一錢細研)
右為末同研令勻用頭醋煎為膏和如梧桐子大每
服以當歸酒下十三丸
香墨丸治婦人積食癥及血氣
香墨(半兩)芫花(一兩醋拌炒令乾)川大黃(半兩剉碎微炒)青礞石(半兩)
巴荳(一分去皮心研紙裹壓去油)硇砂(半兩細研)
右為末同研令勻醋煑糊丸如小荳大每服空心暖
乾薑湯下五丸
硫黃丸治婦人食癥久不消
硫黃(半兩細研)硃砂(半兩細研)青礞石(半兩細研)芫花(一分醋拌炒令乾為)
(末)麝香(一錢細研)巴荳(半兩去皮心紙裹壓去油)
右研令勻以酒煑麵糊丸如菉荳大每服空心以生
薑酒下三丸
五靈脂丸治婦人食癥體瘦成癆心腹脹痛不進飲
食常吐酸水
五靈脂(半兩)硫黃(半兩細研)硇砂(半兩不夾石者細研)芫花(半兩醋拌炒令)
(乾)巴荳(四十九枚去皮油)木香(半兩)
右為末入研了藥勻以醋煑麵糊丸如菉荳大每服
空心生薑橘皮湯下二丸
膩粉丸治婦人遠年食癥黃瘦不欲飲食宜服
膩粉(一錢)硇砂(一錢)青黛赤石脂(各一錢)巴荳(十枚去心油)
右都研令極細以蒸餅和丸如菉荳大每日五更初
酒下三丸如下得惡物看多少次日更加减服之
治婦人久積食癥及經脈不通心腹疼痛宜服此方(出聖)
(惠方)
硇砂(一兩細研)巴荳(一兩去心紙裹壓油)芫花(一兩醋拌炒令乾搗末)
右細研令勻用釅醋三升同煎成膏候可丸即丸黍
米大空心以當歸酒下三丸
草粉散(出聖惠方)治婦人久積食癥腹中結塊面目浮腫宜
服
雄雀糞(半兩微炒細研)膩粉(半兩)
右藥以搜了麵一雞子大相和攤作餅子&KR1572;熟候乾
搗羅為散每服一錢五更初温酒調服以利下惡物
為效
食魚鱠及生肉在胷膈不化必成癥(出夲草)
右用搗馬鞭草汁飲之一升生薑水亦得即消
血癥(附論)
夫婦人積年血癥塊者由寒温失節臟腑氣虚風冷在
内飲食不消與血氣相結漸生塊瘕盤牢不移動者是
也此皆因氣血勞傷月水往來否澀惡血不除結聚所
生也久而不瘥則心腹兩脇苦痛害於飲食肌膂羸瘦
也血之為病胃悶煩躁迷忘驚狂痰嘔汗多骨熱肢冷
此外證然耳何以知其畜在下焦曰臍下結急外熱内
痛尺脈洪而數也桃仁靈脂生地黃北大黃甘草以逐
之
方
阿魏丸治婦人乾血氣血癥塊
血竭硇砂(各三錢)丁香(二錢)蓬术荆三稜没藥
(各半兩)芫青(炒)紅娘子蝱蟲水蛭(炒各二錢)阿魏(半兩)
乾漆(四錢炒令烟盡)地膽(半兩)班猫(二錢炒去翅)海馬(一對炒)甘遂
(半兩)人參(半兩)當歸(一兩)猪脊(半兩)麝香(少許)穿山甲(三錢蛤粉炒)
右為細末醋糊丸每服三十丸空心醋湯下
琥珀丸(出聖惠方)治婦人積年血癥塊不消若鬼胎之候
琥珀(研)桂心牛膝芫花(製)梹榔桃仁(各三分炒)
生地黃延胡索當歸(各半兩)鼈甲三稜乾
漆(炒)硇砂(各一兩)大黃(二兩)蝱蟲(四十九枚去翅足炒)水蛭(四十九枚)
(炒)
右為末醋煑硇砂為膏入藥末和搗三二百杵丸如
梧桐子大每服十丸空心温酒下
消腹内血塊(出百一選方)
舶上茴香益智仁延胡索陳橘紅肉桂
蓬术乾薑(各半兩)附子(兩箇炮去皮臍)乳香沉香
白术人參當歸木香白芍藥(各一兩)
右為細末棗肉為丸每服六十丸醋湯吞下温酒亦
得
没藥丸治婦人血塊血積血瘕及候不行
没藥(研)麒麟竭丁香(炒)沉香(各一錢)桂(去麄皮)京三
稜(炮剉)蓬莪术(炮剉)當歸(切炒各半兩)班猫(糯米同炒去頭足翅一分)芫
花(半兩醋炒焦)乾漆(一兩炒烟出)芸臺子(一分炒)硇砂(半兩研)
右搗研為末和勻醋煑麵糊丸如梧桐子大每服十
丸至二十丸空心食前生薑醋湯下
治風血癥瘕塊(出本草)
右取冬天桑灰淋釅汁作食服三升
又方(出本草)
右取鼈一頭治如食法以桑灰汁煎如泥和諸癥藥
重煎堪丸衆手捻成丸日服十五丸癥瘕痃癖無不
瘥者
大腹皮飲(出大全良方)治婦人血癭單單腹腫
大腹皮防己木通厚朴(薑製)栝樓黃耆
枳殼(麩炒)桑白皮(炙)大黃(蒸)陳皮青皮五味子
(各等分)
右㕮咀每服秤一兩水一盞半煎至六分去滓入酒
一分温服不以時候
乾漆丸(出聖惠方)治婦人積年血癥塊或攻心腹疼痛四肢
不和面少血色飲食全少
乾漆(炒令烟盡)大黃(炒各一兩)琥珀硇砂(研)硝石(研)莪荗
(各三分)紅花延胡索桂心(各半兩)膩粉(一分)巴荳(三十)
(粒去皮心研去油用漿水二盞浸如餳)
右為細末用棗肉和丸如梧桐子大每服五丸於日
未出時煎蘇木湯吞下量患人輕重加减服之
石莖散(出三因方)治婦人血結胞門或為癥瘕在腹脇間心
腹脹滿腫急如石水狀俗謂之血蠱
石莖(一兩)當歸尾馬鞭草紅花(炒)烏梅肉(各半兩)
蓬莪术三稜(並炮)蘇木節没藥琥珀(别研各一分)
甘草(炙一錢)
右為末濃煎蘇木酒調下二錢不飲酒薑棗煎湯亦
可調下
治婦人血膈若血崩者服之經血膈者服之(出百一選方)
生地黃熟地黃甘草(炙)柴胡白芍藥當
歸地骨皮牡丹皮玄胡索川芎(各二兩用)
右為麄末每服三錢水一盞同古老錢一兩文煎至
熟入麻油一兩點候煎及八分去滓熱服空心食前
忌魚腥之類
如聖丸(出聖惠方)治婦人血癥積久不散值天隂即疼痛宜
服
硇砂(一分)砒(一分)硝石(一分以上三味同研如粉)當歸(一兩别擣羅為末)桂
心乾薑(炮製)牛李子(酒拌炒乾以上各半兩一處擣羅為末)巴荳(半兩)
(細研紙裹壓去油)
右藥用無灰酒一升入當歸末及巴荳於磁器中漫
火熬成膏下硇砂三味攪令勻次下諸藥末拌和為
丸如菉荳大每日空心温酒下三丸晩食前再服以
利下惡物為度
烏頭丸(出聖惠方)治婦人積年血氣癥塊往來疼痛或吐逆
不納食漸黃瘦至極者
川烏頭(半兩炮製去皮臍)乾薑(半兩炮製剉)當歸(半兩剉微炒)赤芍
藥(半兩)大黃(一兩微炒)桂心(半兩)班猫(十一枚糯米拌炒令黃去翅足)
右為末用醋煑麵糊丸如菉荳大每服空心以酒下
五丸
五靈脂丸(出聖惠方)治婦人積年癥塊及惡血氣久不除
五靈脂乾漆(炒煙)川烏(各一兩炮)麝香硫黃硇砂
(並研各半兩)巴荳(三十枚去皮醋煑赤)
右為末研勻醋煑麵糊丸如菉荳大每服五丸空心
温酒下
生丸丹(出仁孝方)治婦人衝任虚損經脈不調積滯流注血
閉血塊血癥血瘕血癖停阻腰脚臍腹久痛寒熱有
時面赤口乾黃瘦困倦四肢顫掉起坐艱迤邐勞疾
喘𠻳盗汗便溺頻多鬢髮脱落或室女經脈滯結皆
療之
牡丹皮頭紅花肉桂(去皮)川當歸(去苗各一兩)丁香
(揀半兩)硃砂(半兩為末)白馬通灰(三錢)
右為細末煉蜜為丸如梧桐子大每服十丸空心食
前熱酒下日進三服十日減病二十日驗一月大效
如睡卧不寧加人參更妙覷患老少輕重加減
芫花丸(出聖惠方)治婦人積年血癥塊不消時有疼痛
芫花(半兩醋拌炒令乾)硃砂(三分細研)硇砂(一兩不夾石者細研)麝香(一錢)
川大黃(半兩碎微炒搗作末)桃仁(半兩湯浸去尖雙仁麩炒黃)
右為末用醋煑麵糊丸如小荳大每日空心以温酒
下十丸
硇砂丸(出聖惠方)治婦人積年癥塊不消
硇砂乾漆雄黃巴荳(十粒去油)水銀(以少肥棗研無星)
雄雀糞(各一分)
右研勻用棗肉丸如菉荳大空心當歸酒下三丸臨
卧再服取下惡物為度
黑聖散(出聖惠方)治婦人積年血氣癥塊攻心疼痛悶亂徧
宜服
白馬護肝(一兩燒灰)赤騾護肝(一兩燒灰)紫驢護肝(一兩燒灰)乾
漆(一兩搗碎炒令烟出)麝香(一分細研)
右為散入麝香更研令勻每服不計時候用熱酒調
下一錢
治婦人積年血癥塊不消腹脇疼痛(出聖惠方)
硇砂(三分)硫黃(三分水三大盞煑盡取出)麒麟竭(三分末)巴荳(一分去皮)
(心紙裏裹壓去油炒令黃)
右細研用糯米飯和丸如黍粒大每服空心當歸酒
下五丸
大黃煎(出聖惠方)治婦人積年血氣癥塊結痛
川大黃(三分碎微炒)鼈甲(一兩塗醋炙令去裙襴)牛膝(一兩去苗)乾漆
(一兩搗碎炒令煙出)
右為末用米醋一升煎為膏每服食前熱酒調下一
錢
大紅花丸(出宣明論)治婦人血積聚癥瘕經絡澁滯
川大黃紅花(各二兩)蝱蟲(十箇去翅足)
右取大黃七錢醋熬成膏和藥丸如梧桐子大每服
五七丸温酒下食後日三服
烏金散(出三因方)治婦人血氣血癥血風勞心躁煩筋骨疼
痛四肢困瘦
好黑荳(十兩)没藥當歸(各半兩洗焙乾為末)
右先將黑荳不犯水淨拭用砂瓶一隻入荳在内以
瓦片蓋鹽泥固濟留嘴通氣炭灰二斤鍛烟盡存性
以鹽泥塞瓶嘴退火次日取出荳如鵶糞研細為末
後入研勻不拘時候温酒調下二錢重者不過三五
服忌鯉魚毒肉水母之類
治婦人積年血氣癥塊結痛(出聖惠方)
芫花(一兩醋拌炒令乾)當歸(一兩微炒)桂心(一兩)
右為末以軟飯和丸如梧桐子大每服食前熱酒送
下十丸
熨癥法
右用茱萸二升辟之以酒和煑熟布裹熨癥上冷更
炒更番用之癥移走逐熨之候消乃止也
治婦人病塊肺訣所謂濇脈如刀刮竹形主丈夫傷精
女人敗血
以舟車丸百餘粒後以調胃承氣湯加當歸桃仁三
換水煎乘熱投之兩日又以舟車丸桃仁承氣湯瀉
青黃膿血雜然而下每更水以手向下推之探之則
出後三二日又用舟車丸以猪腎散佐之一二日又
以舟車丸通經如前數服病十去九候晴明當未食
前以鍼瀉三隂交穴不再旬塊已蔑矣
酌聖丹(出仁存方)治婦人血積血塊血氣產後諸血滯痛寒
熱四肢困倦脚頑麻沉重黃瘦臍腹久冷
巴荳(二十箇去皮心細研鹽醋一盞熬膏半盞)没藥(半兩末)蓬莪术(四錢)
右丸如梧桐子大每服三五丸紅花酒下三兩服積
滯惡血自過空心食前虚衰婦人加乾薑一兩
治婦人血結腰腹痛
右用牛膝一大把并藥不以多少酒煑服之立愈
治婦人血癖痛(出本草)
右用大黃三兩搗篩以酒二升煑十沸頓服
治婦人破血通久積
右取澤蘭細剉之用絹袋盛懸於屋南畔更宜令乾
用
治婦人血塊(出本草)以牛膝乾根淨洗切焙乾搗下篩酒
煎温服極效
治婦人血塊(出本草)以蛤蜊煑食之
治婦人血塊(出本草)用獨脚仙夏採根葉連梗焙乾為末
酒煎半錢服之
主老血結塊破血止血(出本草)用楊廬柑煑服之
破血(出本草)用馬莧汁飲之
主破血(出本草)以桃仁煑服之三載者良
疝瘕(附論)
大全良方云夫婦人疝瘕之病者由飲食不節寒温不
調氣血勞傷臓腑虛弱受於風冷冷入腹内與血相結
所生疝者痛也瘕者癥也其結聚浮假而痛推移乃動
也婦人之病有異於丈夫者或因産後血虚受寒或因
經水往來取冷過度非獨飲食失節多挾於血氣所成
也診婦人疝瘕其脈弦急者生虚弱小者死又尺脈濇
如浮牢為血實氣虚也其發腹痛逆氣上行此為婦人
胞中絶傷有惡血久則結成瘕也
方
乾漆散(出聖惠方)治婦人疝瘕久不消令人黃瘦尫羸内脇
妨悶心腹疼痛
乾漆(炒令烟盡)木香芫花(醋炒)赤芍藥桂心當歸
川芎琥珀(各半兩)大黃(二兩炒)牛膝(三分)桃仁(一兩)麝
香(一分)
右為細末無時温酒調下一錢
當歸散(出聖惠方)治婦人疝瘕及血氣攻刺心腹疼痛不可
忍
當歸(一兩微炒)鼈甲(二兩塗醋炙令黃去裙襴)芎藭(半兩)蓬莪术(二分)吳
茱萸(半兩湯浸七遍焙乾微炒)桂心(一兩)赤芍藥(三分)木香(半兩)梹榔
(一兩)青橘皮(半兩湯浸去白穰焙)川大黃(一兩微炒)桃仁(去皮尖雙仁麩炒三)
(分)
右為散每服三錢水一盞入生薑半分煎至六分去
滓不計時候稍熱服
琥珀丸治婦人疝瘕兼血氣臍腹疼痛不欲飲食四
肢羸瘦
琥珀(半兩細研)當歸(半兩微炒)芎藭(半兩)牛膝(一兩去苗)荆三稜(一兩)
(煨微炒)桂心(半兩)川大黃(一兩剉微炒)川烏頭(半兩炮製去皮尖)乾
漆(半兩搗碎炒令煙出)桃仁(三分湯浸去皮尖雙仁麩炒)鼈甲(一兩塗醋炙令黃去)
(裙襴)
右為末煉蜜和搗三二百杵丸如梧桐子大每服不
計時候煖酒下二十丸
木香散治婦人疝瘕及血氣積聚時攻腹脇疼痛
木香(半兩)巴荳(一分去皮心麩炒黃紙裹壓去油)乾漆(半兩搗碎炒令煙出)吳
茱萸(一分湯泡七遍焙乾)梹榔(半兩)白蕪荑(一分)猪牙皂莢(一分去皮塗醋)
(炙黃令去子)附子(一分炮製去皮臍)當歸(微炒)桂心乾薑(炮製剉以)
(上各一分)
右為末煉蜜和搗三五百杵丸如梧桐子大每日空
心及痛發時煎紅花當歸酒下三丸
如聖丸治婦人疝瘕惡積聚并月候不通
班猫(半兩糯米拌炒令黃去翅足)桂心硇砂(半兩細研)麒麟竭
没藥莽草(微炒)狼毒鬼箭羽没心草(各半兩)
右為末醋煑麵糊和丸如梧桐子大每日空心食前
煎紅藍花温酒下五丸
桃仁散治婦人疝瘕腹中拘急心脇脹滿宜服
桃仁(一兩湯浸去皮尖)(又雙仁麩炒微黃)芎藭梹榔
右為散每服四錢水一盞入生薑半分煎至六分去
滓食前温酒服之
當歸湯治婦人寒疝虛勞不足若産後腹中絞痛
當歸芍藥(各二兩子母秘錄作耳)生薑(五兩)羊肉(一斤)
右㕮咀以水八升煑羊肉熟取汁煎藥得三升適寒
温服七合日三金匱方胡洽不用芍藥名小羊肉湯
硇砂丸(出聖惠方)治婦人疝瘕及積瘀血在臟時攻腹脇疼
痛
川芒硝硇砂(各一兩)當歸雄黃桂心(各半兩)大
黃(炮)三稜(各二兩)
右為細末用米醋一碗熬大黃末為膏以入餘藥末
和丸如梧桐子大空心温酒吞十丸漸漸加至三十
丸以利下惡物為度
黑神丸(出大全良方)
神麯茴香(各四兩)木香梹榔(四枚)椒(炒香出汗)丁香(各半)
(兩)漆(六兩半生半熟重湯煑半日令香)
右除椒漆五物皆半生半炒為細末用前生熟漆和
丸如彈子大茴香末十二兩鋪隂地蔭乾候丸乾并
茴香收器中極乾去茴香腎餘育腸膀胱痃癖及疝
墜五膈血崩產後諸血漏下赤白並一丸分四服死
胎一丸皆綿灰酒下難產炒葵子四十九枚搗碎酒
煎下一丸諸疾不過三服痃氣十服膈氣癥瘕五服
血瘕三丸當瘥予族子婦病腹中有大塊如杯每發
痛不可忍時子婦已貴京下善醫者悉常服有藥莫
愈陳應之曰此血瘕也投黑神丸盡三丸散氣盡滿
終身不復作
巴荳丸(出聖惠方)治婦人疝瘕及血氣疼痛
巴荳(去皮心醋炙半日一分)桃仁(三分)木香(半兩)
右為末煉蜜丸如菉荳大淡湯空心下五丸熱酒亦
可
鼈甲散(出聖惠方)治婦人疝瘕及血氣心腹疼痛
鼈甲(一枚中者以小便半盞塗炙令盡為度去裙襴)乾漆(一兩搗碎炒令煙出)當歸
(一兩剉微炒)琥珀(一兩)桂心(半兩)
右為散每服不計時候熱酒調下三錢
大黃丸(出聖惠方)治婦人疝瘕及胞門中積瘀諸病並宜服
川大黃(四兩蒸飯熱為度菜乾)土瓜根(二兩)牛膝(二兩去苗)桃仁(三兩)
(湯浸去皮尖雙仁麩炒微黃)
右為末煉蜜和搗三二百杵丸如梧桐子大每服食
前粥飲下三十丸
治寒疝小腹及隂中相引痛自汗出欲死
以丹參一兩杵為散每服熱酒調下二錢
癥痞(附論)
夫婦人癥痞者由冷熱不調飲食不節積在腹内或腸
胃之間與臟氣結摶其牢強推之不移者名曰癥言其
病形癥可驗也氣壅塞為痞言其氣痞澁不宣暢也皆
得冷則發動刺痛癥病之痞其形冷結若冷氣入於子
臟則使無子若冷氣入於胞絡摶於血得冷則澁亦令
月水不通也治婦人癥痞及惡血氣攻心腹疼痛面無
顏色四肢瘦弱宜服
方
恒山丸治臍下堅癖無所不治方(千金云遼東都尉所方)
恒山大黃巴荳天雄(二枚)苦參白薇乾
薑人參細辛狼牙龍膽沙參玄參
丹參(各三分)芍藥附子牛膝茯苓(各五分)牡蒙
(四分)蘆(六分一方云二兩三分)
右為末蜜丸宿勿食服五丸日三大羸瘦月水不調
當二十五日服之下長蟲或下種種病除三十五日
腹中所苦悉愈肌膚盛五十日萬病除斷緒者有子
蓬莪荗丸治婦人癥痞腹痛
莪荗(三錢)當歸(炒)桂心赤芍藥梹榔枳殼
木香昆布琥珀(各半兩)桃仁鼈甲大黃(各一)
(兩)
右為末煉蜜丸如梧桐子大食前粥飲下二十丸
穿山甲散治婦人癥痞及血氣凝滯心腹妨痛四肢
羸瘦時吐清水不欲飲食
穿山甲(炙令黃色)荆三稜(微炮剉二兩)木香梹榔桂心
(各一兩)白术(三分)鬼箭羽(半兩)桃仁(三分湯浸去皮尖雙仁麩炒微黃)川
大黃(剉碎微炒一兩)鼈甲(一兩半塗醋炙令黃去裙襴)當歸(剉微炒)防葵
(各三分)
右為散每服四錢水一盞生薑半分煎至六分去滓
食前稍服
硇砂煎丸治婦人積年血氣癥痞不消四肢黃瘦腹
脇妨痛經絡不通宜服
硇砂(一兩細研)乾漆川大黃(各一兩)以上三味並搗羅
為末以無灰酒一升漫火熬成膏入後藥鼈甲
(一兩塗醋炙令黃去裙襴)没藥五靈脂(各一兩)狗膽(一枚)班猫(七枚)
(糯米拌炒令黃去翅足)水蛭(十枚炒令微黃)巴荳(七枚去皮心研紙裹壓去油)
右為末入煎膏和搗三二百杵如小荳大每於食前
煖酒下五丸
大黃丸治婦人癥痞及惡血築心悶亂疼痛四肢不
和身體羸瘦不欲飲食
川大黃(一兩剉碎微炒)鼈甲(一兩塗醋炙黃去裙襴)乾漆(二分搗碎炒令煙出)
荆三稜(一兩微炒炮剉)吳茱萸(半兩湯淘七遍焙乾微炒)琥珀(三分細研)桂
心(半兩)梹榔(三分)防葵(半兩)川烏(三分炮製去皮臍)
右為末以釅醋一升半熬令稠煑麵糊和丸如梧桐
子大每服不計時候以生薑醋湯下二十丸
防葵散治婦人癥痞心腹脹硬如石經絡不利四肢
瘦弱少思飲食
防葵郁李仁(湯浸去皮微炒)桂心鬼箭羽桃仁(湯浸)
(去皮尖雙仁麩炒黃)川大黃(剉碎微炒以上各一兩)吳茱萸(一分湯浸七遍焙乾)
(炒)當歸(一兩)枳實(半兩麵炒)
右為散每服三錢水一盞入生薑半分煎至六分去
滓食前稍熱服
桃仁散治婦人癥痞心腹脹滿不能飲食體瘦無力
桃仁(一兩湯浸去皮尖雙仁麩炒微黃)訶梨勒皮白术當歸
(各三分)荆三稜(一兩微炒剉)赤芍藥(三分)鼈甲(一兩半塗醋炙去裙襴)
陳橘皮(三分湯浸去白穰焙)
右為散每服三錢水一盞入生薑半分煎至六分去
滓食前稍熱服之
鼈甲丸治婦人癥痞冷氣或時攻心腹痛不能食四
肢瘦弱
鼈甲(一兩塗醋炙令黃去裙襴)木香(半兩)川大黃(一兩半剉碎微炒)當歸
(三分剉碎微炒用)安息香(半兩)桂心(半兩)附子(半兩炮製去皮臍)阿魏
(半兩麵裹煨以麵熟為度)
右為末煉蜜和搗三百杵丸如梧桐子大每服食前
煖酒下二十丸
丁香丸治婦人癥痞結塊不散心腹疼痛
雄雀糞(炒黃)鼈甲(各一兩)硇砂當歸(炒)芫花(醋炙乾各半兩)
巴荳(一分去皮心油)
右為末同研令勻醋煑麵糊丸如小荳大當歸酒下
三丸
香墨丸治婦人癥痞
香墨硫黃硇砂硃砂(各半兩)麝香(一分)巴荳(半兩)
(去皮心紙裹壓去油)
右藥同研令極細以醋煑麵糊和丸如菉荳大每服
空心以温酒下三丸
水銀丸子治婦人癥痞結塊不散心腹疼痛
水銀(一兩)硫黃(半兩)硇砂(一兩)硝(一分)白礬(一分)芫花(一兩醋拌炒令)
(乾搗末)
右藥同研如麵入銚子中簇火漸燒起將濕紙搭却
將下候冷更燒如此三度即止候冷都細研令勻用
軟飯和丸如菉荳大每食前酒下七丸
芫花丸治婦人癥痞心腹脹硬疼痛
芫花大戟甘遂(各一兩)木香(半兩别搗為末)巴荳(一兩去皮)
(心紙裹壓去油)
右先以芫花等四味搗碎用米醋一大盞煑令乾搗
為末研入巴荳以醋煑麵糊丸如菉荳大每服空心
以生薑湯下二丸
穿山甲散治婦人癥痞及惡血氣攻心腹痛面痿肌
瘦
穿山甲(灰炒)鼈甲(醋炙)赤芍藥大黃(炒)乾漆(炒令煙盡)桂
心(各一兩)川芎芫花(醋炙)當歸(各半兩)麝香(一分)
右為細末入麝香合勻每服一錢無時熱酒調下
普濟方卷三百二十四
