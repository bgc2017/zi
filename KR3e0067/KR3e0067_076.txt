普濟方卷七十七眀周王朱橚撰
眼目門
目澁痛
夫諸脉皆属於目目者血之府故人卧則血歸於肝肝
受血而能視血氣和調則上助於目力而能卧視若肝
臟有熱血脉壅燥則津液不能榮潤故目中乾痛而磣
澁也夫悲哀内動液道開而泣下其液枯則燥其燥而
澁痛者亦一證也
决眀子丸(出聖濟緫錄)治目赤昏暗澁痛心躁恍惚
决眀子(炒)升麻車前子白茯苓(去皮)赤芍藥
地骨皮山梔子黃連(去鬚)青葙子萎蕤牽
牛子(炒)蕤仁(去皮各一兩半)秦皮(去粗皮剉)黃芩(去黑心)秦艽(去苗)
(土)甘菊花大黃(剉炒)甘草(炙剉各一兩)
右為細末煉蜜為丸如梧桐子大每服二十丸温水
下食後服臨卧再服
甘菊花散(出聖濟緫錄)治風毒氣攻眼昏澁疼痛
甘菊花羌活(去蘆)木賊荆芥穗芎藭(各四兩)甘
草(炙剉)防風(酒浸一宿)黃茋(切)附子(炮過)蟬蛻(洗)蛇蛻(一條卷在)
(青竹上炙)白蒺䔧(去角)旋覆花石决眀(泥褁燒令通赤别研已上各一)
(兩)
右除附子蛇蛻石决眀外餘皆剉碎於新瓦上焙令
燥一時搗為細散每服二錢匕用苐二米泔煎熱後
調下空心日午夜各一服
菊花散(出聖惠方)治肝心壅熱眼澁痛
甘菊花防風(去蘆)决眀子梔子仁黃芩車
前子川升麻玄參地骨皮柴胡(去苗)麥門
冬生地黃甘草(炙微赤剉)羚羊角屑(各一兩)
右搗篩為散每服三錢以水一盞入淡竹葉二十七
片煎至六分去滓每於食後温服忌煿油膩熱麺生
菓菜
青葙子蕤仁人參地骨皮麥門冬(去心焙)
赤茯苓(去皮半兩)澤瀉前胡(去蘆)枳殼(去穰麸炒)甘草(炙剉)菊
花防風(去蘆各一兩)黃連(去鬚二兩)
右為末煉蜜為丸如梧桐子大每服三十丸食後温
湯下
前胡散湯治風毒上攻眼目赤澁或努肉侵睛頭旋
心悶
前胡(去蘆頭)旋復花(各二兩)桔梗(剉炒)犀角(鎊)羌活(去蘆)
(頭)杏仁(去皮尖雙人剉黃)生乾地黃玄參黃芩(去黑心)
甘草(炙剉)防風半夏(為末生薑汁製作飯暴各一兩)
右為粗散每服五錢匕水一盞半生薑一分劈碎煎
至八分去滓食後温服
防風湯(出聖濟緫錄)治肝臟風熱衝目赤澁痛風淚腫合
兼治目倒&KR0008;
防風(去叉)甘菊花萎蕤旋復花升麻决眀
子(微炒)秦皮(去粗皮)黃連(去鬚)梔子仁甘草(炙令赤剉)麥門
冬(去心焙各一兩)
右粗搗篩每服五錢匕水一盞半煎至七分去滓食
後臨卧温服
點眼金華水治肝臟有熱血脉壅滯津液不榮目中
乾澁磣痛
黃連(末一分)硼砂(踠豆大一塊研)乳香(黑豆大一塊研)杏仁(七皮尖雙仁七)
(枚)銅綠(一字煅過研)膩粉(一錢細研)龍腦(半錢細研)滑石(半錢研)青
古老錢(二文與諸藥同浸)艾灰(研各半錢)
右細研末為丸令勻與古老錢入在綿子内用井花
水浸三七日後點目眥頭
蟬蛻散治目腫澁痛或生瞖膜兼時疾後餘毒攻目
(方見本門目風腫類)
黃牛膽煎治眼澁
黃牛膽(汁)鯉魚膽(汁)猪膽(汁)羊膽(汁各半合)熊膽(一分)胡
黃連(一分搗末)黃連(一分去鬚為末)秦皮(一分搗末)白蜜(三兩)
右將黃連秦皮胡黃連等末入白蜜并膽汁拌和入
瓷瓶子内以油單封頭牽繋坐飯甑中蒸以飯熟為
度用新綿濾過每以銅筯取如麻子點目眥頭二三
度
玄參湯治風目痛磣澁
玄參茯神(去木各二兩)防風(去叉)升麻(各一兩)羚羊角(鎊)
秦芃(去苗土)紫苑(去苗土)赤芍藥(各一兩)
右㕮咀每服五錢匕水一盞半煎至去滓食後臨卧
温服
車前子丸治肝中久熱目常澁痛
車前子决眀子(微炒)梔子仁枸杞子熊膽(各半)
(兩)黃連(去鬚)甘草(炙微赤剉各三兩)牽牛子(炒熟一兩)牛膽(汁一合)
猪膽(五枚取汁)
右除膽外為末以三味入膽汁中熬可丸即丸如梧桐
子大每服食後以温水下十丸
玄参散治眼澁痛連頭額偏痛肝心風熱壅滯所致(方見)
(本門目風暴腫類)
羚羊角湯治肝肺風熱壅目澁痛(方見本門目風赤類)
蒙蜜花湯治肝熱目澁磣痛昏暗視物不眀
蜜蒙花(一兩)楮實蒺䔧子(炒去角)甘菊花防風(去叉)
蛇蛻(各半兩)
右為細末散每服一錢匕臨卧食後温水調下日三
羚羊角散治眼目澁痛漸漸昏暗
羚羊角(屑)赤芍藥蕤仁(湯浸去赤皮)赤茯苓甘草
(炙微赤剉)地骨皮麥門冬(去心焙乾各一兩)
右㕮咀每服二錢以水一中盞煎至六分去滓每於
食後温服
通膈薺苨散治眼磣澁心胷煩悶(方見本門風毒衝目虚熱赤痛類)
治一切眼昏暗赤澁疼痛怕見風日難開方
龍腦(一錢)黃丹(半兩)雄黃𬎼仁(湯浸去赤皮)銅綠青鹽
膩粉(各一分)
右研如粉用白蜜半斤相和一團細瓷瓶盛於釜中
重湯煑一復時取出候冷即用點三五度相次鹽湯
洗之切宜避風
洗眼方治眼赤磣并痒(方在本門目臉腫硬類一名防風湯)
麥門冬湯治目眼睛如鍼刺痛目系急生磣澁疼痛
(一名木通湯)
麥門冬(去心焙)旋復花木通(剉)黃芩(去黑心)茯神(去木)
(各一兩)大黃(剉炒三分)
右粗搗篩每服五錢匕水一盞半煎至六分去滓投
地黃汁一合更煎三兩沸放温入芒硝半錢於食後
臨卧服
蘆根湯治脾肺熱赤痒眥梢赤磣澁痛(方見本門五臟風熱眼類)
黃連膏治眼赤澁疼痛不開兼飛血赤痛
黃連(去鬚)蕤仁(去赤皮研)細辛(各一兩)川升麻黃蘖(各半兩)
石膽(豆大别研)
右細剉水三大盞煎至一盞半綿濾去滓入白蜜四
兩相和煎令汁稠入研了石膽拌令極勻每日點少
許於兩目眥上
石决眀散治肝臟熱壅目赤澁痛
石决眀井泉石石膏碎甘草(生剉各一兩)黃連(去鬚)
菊花(各二兩)
右為散每服二錢匕濃煎竹葉熟水調下
洗眼方治眼目無時赤澁痛(方見本門目臉腫鞭類類一方秦皮湯)
洗眀散治眼目澁痛諸疾
蛤粉(膩者)木賊(各四兩)蒼术(一斤半泔浸七日去皮切焙乾)
右為末每服一錢匕茶酒調下
洗眼玉眀散治眼多淚磣痛赤澁
秦皮(刮剉作片子温水中洗四十九遍搗三千杵)白滑石(打碎)青鹽(二味同研)
(如粉)
右等分再同研勻每用一字熱湯浸放温洗眼切避
風少時
玄精石散(出聖濟緫錄)治眼赤澁
玄精石(半兩研如粉無以牙硝代之)黃蘖(去粗皮炙搗末一兩)
右研令極細點兩眥頭
枸杞汁點眼方(出十便良方)治眼澁痛兼有瞖者
枸杞葉車前子葉(各二兩)
右熟𢷬之使汁欲出又别出大桑葉裹之懸於隂地
經宿乃輕取汁點目中不過三五度瘥
點眼黃連煎(出聖濟緫錄)治肝熱赤目乾澁磣痛
用黃連去湏半兩剉如麻豆分作二分一分磁噐
内炒紫色一分生用同和别以木炭灰二錢匕與
黃連同用沸湯半盞浸良久以細熟絹濾取汁瓷
噐盛就冷水内沉令極冷點眼中或更細研少許
龍腦相和尤佳
治眼澁痛方(出龍木論)治目痛澁不能視物及看日光並
燈火光不得者
用熱羊頭眼中白珠子二枚於細石上和棗汁研
之取如小豆大安眼睛上仰卧日二夜二不過三
四度瘥
大黃丸(出聖惠方)治眼上焦積熱眼赤澁痛(方見本門目赤痛類)
治眼去昏澁益眀快
生熟地黃(各二兩)椒(一兩)
右為末蜜丸梧桐子大每服二十丸空心鹽湯下
芎藭湯(出東垣先生蘭室空心藏方)治目晝夜隠澁難開羞眀惡
日視物昏暗赤腫而痛
芎藭蔓荆子(各五分)華細辛根(二分)防風(一錢半)甘草
(炒)白芷(各一錢)
右㕮咀都作一服煎法如常臨卧服之
治眼(出衛生家寳方)
甘菊枸杞子油麻川芎(等分)
右為細末食後嚼嚥下
凡眼澁(出衛生家寳方)以薄荷煎泡湯洗
目痒急及赤痛(論)
夫肝經虚而風邪乘之則目痒心熱盛而血行湧溢則
目赤二者各有所本今赤且痒而復瞼又急則以風熱
交制於内而又外冐寒冷之氣故其證如此亦有痒而
復痛者盖邪毒方熾氣血不得流通故時痛也(龍木論云眼痒)
(極難任外障此眼初患之時忽然時時痒極難忍此疾肝臟每伏客風膽家壅熱微上遂合眼目痒極難忍切)
(宜鍼洗出瘀血火針針陽白穴太陽穴然後服烏蛇湯補膽丸還精散睛痒歌曰時時睛痒極難任此病根由)
(誰與尋瞳子連氣清淨府遭他風熱上來侵他湏陽白將針刺湯用烏蛇可自輕此日不忘丸與散教君不染)
(病根深又危氏得效方云眼痒極甚瞳子連眥頭並痒不能收瞼此因清净府先受風熱得知宜服驅風一字)
(散也)
防風丸(出聖濟緫錄)治眼生瞖目系急其瞖生瞳人上及
臉腫合痛如鍼刺
防風(去叉)山芋赤芍藥山梔子仁白茯苓(去黑)
(心皮各一兩半)萎蕤芎藭(各三兩)車前子(三兩)秦皮(去粗皮)澤
瀉獨活(去蘆頭)白㯽榔(煨剉)甘菊花(擇)羚羊角(鎊各一兩)
右為細末煉蜜和丸如桐子大每服二十丸空心臨
卧煎苦竹葉湯送下
羚羊角丸(出聖惠方)治肝風氣上熱下冷眼瞼瞳人痒揉
之不止
羚羊角(屑)枸杞子兔絲子(酒浸三宿曝乾鳥末各一兩半)細辛
赤茯苓地膚子桂心獨活秦芁(去苗)藍
寔芎藭萎蕤(各一兩)車前子(二兩)甘草(半兩炙微赤剉)防
風(一兩去蘆頭)
右為末煉蜜和丸如梧桐子大每服於空心以粥飲
三十丸下食前再服
驅風一字散(出危氏方)治眼痛痒瞖膜
川烏(半兩炮去皮尖)羌活防風(各一分)川芎荆芥(各三錢)
右為末每服二錢食後薄荷湯下
防風湯(出聖濟緫錄)治風熱眼赤痛痒不定
防風(去叉)甘菊花細辛(去苗葉)黃連(去鬚各三分)芎藭
赤芍藥羚羊角(鎊)枳殼(去穰麸炒)甘草(炙)人參(各半兩)
黃芩(去黑心)石膏
右㕮咀每服五錢匕以水一盞半煎至一盞去滓食
後臨卧温服
夏枯草散(出直指方)治眼痛痒瞖膜
夏枯草大香附(杵淨童尿浸一宿晒)木賊(去節童尿浸晒)細辛
連翹蠶退紙(炒焦存性)川芎當歸赤芍藥蟬
蛻(洗晒各半兩)甘草(微炒炙)腦荷(各二錢半)
右為末每服二錢茶清米泔任下如無蠶紙以夜眀
砂代用
犀角芎藭散(一名羚羊角散)治久患眼疾瞼緊難開視物不
真(方見本門劑&KR0008;拳攣類)
菊花湯(出聖濟緫錄)治肝風邪熱衝眼澁赤痛痒不定
甘菊花(擇)地骨皮(去土)升麻防風(去义)黃連(去鬚)赤茯
苓(去黑皮各半兩)萎蕤柴胡(去苗)木通(剉各一兩)
右㕮咀每服五錢匕水二盞半入竹葉七片煎至一
盞去滓入芒硝末一錢於食後臨卧温服如腹臟易
利少用芒硝
升麻散(出聖濟緫錄)治目昏下淚赤痒
升麻乾薑(炮各半兩)山梔子仁决眀子(炒)車前子
地膚子茺蔚子(各一兩)黃芩(去赤心)龍腦(搗研各二兩)
右為細散每服二錢匕米飲調食後服日三
眀水膏(出聖濟緫錄)治風毒眼痒痛赤澁生瘀肉
烏頭(去皮腑生用)青鹽白礬(各半兩)附子(一枚去皮臍生用剉)乳
香(半分)銅青碙砂(各一分)黃連(去鬚一兩半)
右剉如麻豆大用井華水五盞入瓷石鍋子内以慢
火熬至七分綿濾去滓入研了龍腦半錢臨卧服之
補膽丸(出龍木論)治眼痒極難任外障
前胡馬兜苓柴胡茯苓(各一兩半)人參黑參
桔梗細辛(各一兩)
右為細末煉為蜜丸如梧桐子大每服空心茶下一
十丸一方米湯下三十丸
沙參散(出聖惠方)治風氣攻瞼眥致眼痒急似赤不赤
沙參(去蘆頭)防風(去蘆頭)甘菊花赤芍藥地骨皮
枳殼(麸炒微黃去穰各一兩)甘草(半炙微赤剉一兩)黃耆(一兩半剉)
右為散每服四錢以水一中盞煎至六分去滓不計
時候温服之
烏蛇散(出聖惠方)治眼風熱赤痒急日夜不止
烏蛇(二兩酒浸去皮骨炙令黃)槀本防風(去蘆頭)赤芍藥羌
活(各一兩半)芎藭(一兩半)細辛甘草(各半兩)
右為細散不計時候以温水調下二錢一方無甘草
用米飲調下
綘雪散(出聖濟緫錄)治肝心風熱邪毒上攻目赤痒
紅雪生麥門冬(去心)萎𬎼秦皮(去粗皮)赤茯苓(去黑)
(心皮各一兩)升麻淡竹葉(五七片)
右除紅雪外搗為散每服三錢匕水二盞煎至一盞
抄紅雪半錢匕調勻食後温服
還睛散(出龍木論)治眼痒極難忍外障
防風(二兩)車前子黑參决眀子五味子細
辛(各一兩半)知母(半兩)
右為細末每日食後米飲調下一錢
葛根湯(出聖濟緫錄)治眼痒瞼急
葛根(剉)烏賊魚骨桑根白皮地骨白皮(各一兩半)
白魚皮(各一兩)
右㕮咀每服五錢匕水一盞去滓食後臨卧温服之
良
石膽膏(出聖濟緫錄)治風毒退瞖膜去風痒
石膽(半錢)烏賊魚骨(半字)乳香(一錢)蜜(一皂角子大)龍腦(少許)
右合研勻入新汲水半盞相和以帛濾過入瓷瓶内
用新汲水浸瓶十日每用點眼點了用青鹽湯熱洗
點時不得犯銅鐵筯只用雞翎瀝在眼内
熊膽膏(出聖濟緫錄)點眼
古銅錢(二十一文完用)甘菊花(四兩)黃連(去鬚)欝金黃蘗(去粗)
(皮蜜炙各二兩)
已上四味菊花揉碎黃連已上三物細剉用水二
升入銅錢同於銀石噐中慢火熬至一升新布濾
去滓入後藥
鉛丹太隂玄精石井泉石龍骨不灰木
蕪荑(去皮)代赭(各一兩)滑石烏賊魚骨(去堅處各一兩)蕤仁
(去殼半兩)
已上十味細研成粉入蜜六兩並前藥汁和勻銀
器重湯煑六時晨再以新綿絞濾去滓入後藥
硼砂騏驎竭沒藥青鹽銅青(各半兩)馬牙
硝乳香(各一分)磠砂(一錢半)麝香龍腦(各一錢)熊膽
(一分)膩粉(二錢)雄雀糞(七粒)
右一十三味並細研羅過再研如麺入前膏内再用
重湯煑如稀餳如要丸即丸如梧桐子大每服一丸
水化並以銅筯點兩眥久患瘀瞼爛諸疾點此藥無
不瘥者暴赤目風痒只點三兩上即瘥
地骨皮散(出聖濟緫錄)治風毒乘於肝經上攻眼目赤痒
急痛(方見本門赤目磣痛腫類)
烏蛇湯(出聖濟緫錄)治眼痒急似赤不赤
烏蛇(酒浸去皮骨炙)赤芍藥枳殼(去瓤麸炒)黃耆(剉各一兩半)地
骨白皮(一兩)
右粗搗篩每服五錢匕水一盞半煎至八分下無灰
酒一合更煎令再沸空腹温服後眼中微覺痛即是
酒氣所攻宜取葛根湯服之
犬膽汁方(出聖惠方)治眼痒急赤澁
用犬胆汁注目中
治眼痒急赤澁洗眼(出聖惠方)
用熬金鹽一兩以水一大盞煎取半盞澄清時時
點目中
療風眼赤痛方
黃連(半兩碎)丁香(二七枚碎)蘗皮(半兩切)蕤仁(二七枚碎)古文錢
(七文)
右以水二升煎至一升去滓綿濾頻點取著眼角瘥
止忌猪肉
秦皮湯(出醫方大成)治肝寒滯熱毒不可宣通目急痒痛
荆芥穗赤芍藥當歸(各一兩半)黃連(一兩)
右為麄末每服用三錢水二盞煎三沸濾去滓熱洗
秦皮散(出聖惠方一名秦皮洗眼湯)治眼痒急赤澁(方見本門飛血赤脉)
(類在猪肉後荆芥散前)
療眼暗及風赤痒方(出聖惠方)
前成白鹽(三匙)烏賊魚骨(四枚去甲)
右以酸醋漿水四升煎取二升澄清每旦及晩洗赤
去膚肉單鹽鹽漿水煎之洗尤佳
黃連洗湯(出聖惠方)治眼風痒赤急點眼(方見本門目昏暗類)
點眼方(出聖濟緫錄)治眼眥腫痛痒
用烏麻油三合鍊濾去滓内蠟二兩青柳枝一尺
兩指大和皮攪油蠟勿停手候柳枝焦旋截去餘
三寸内油中煎良久去柳枝成用點眼眥
黃連散(出肘後方)治目中痒急赤痛及目中百病
用黃連去鬚剉碎半兩以人乳汁浸點目眥中
治目卒痒痛(出千金方)
用削乾薑令圓滑内眥中有汁拭即復内薑味盡
易之
治一切風眼皮上騷痒生瘡赤色上下皮瞼鮮爛發作
無時經年累歲不效(出護命方)
輕粉
右件藥先用蜜少許以磁瓶子盛之於慢火上煖令
熱下輕粉攪令勻非時點騷痒處
目飛血赤脉(論)
飛血者謂赤脉散於白精之上是也由肝臟氣虚為風
熱所乘致血飄溢散絡白睛勢若飛馳故謂之飛血治
法宜鎮肝氣平心火則飛血自除
芍藥湯(出聖濟總錄)治風熱上攻眼目飛血赤脉澁痛難
開
芍藥白茯苓(去皮)决眀子玄參萎蕤羚羊
角(鎊)前胡(去蘆)秦皮甘草(炙)人參苦參(各一兩)
右麄搗篩每服三錢匕水一盞煎至七分去滓入生
地黃汁少許再煎沸放温食後臨卧服
紅定眼藥去血絲定痒
珍珠(水飛)枇杷葉(各四錢)李子樹膠可鐵刺(無白芨紅粉代)
(之)沒藥(各二錢)血竭(一錢)咱甫蘭(一錢回回梔系)紅石扁豆(一錢)
(回回地面紅石如扁豆者)煉酥銅(入火醋炒酥八錢)紅珊瑚(四錢水飛過細末為)
(用)
右為細末雞子清為錠子姝女兒乳汁於盞磨藥汁
無時點之可點赤爛及暴發眼
生犀散(一名犀角散出聖濟緫錄)治目赤脉衝貫黑暗熱毒腫痛
心躁煩亂(方見本門目赤腫痛類)
羚羊角湯(出聖濟緫錄)治風熱攻目飛血赤脉
羚羊角(鎊)五味子萎蕤茯神(去木)遠志(去心)蔓荆
子(去白皮)黃連(去鬚)甘草(炙各一兩)細辛(去苗葉半兩)
右麄搗篩每服三錢匕水一盞煎去七分去滓食後
臨睡服之
黃連飲(一名羚羊角湯出聖惠方)治眼生赤澁脉痛推眵
黃連(去鬚一兩)淡竹葉(五十片)蘆根羚羊角(鎊)木通
旋覆花桑白皮(各一兩半)
右剉如麻豆大以水六盞煎至三盞下芒硝一兩再
煎至兩盞去滓食後良久分三服温服
點眼单方(出聖濟緫錄)治風血赤脉疼痛漠漠昏暗兼熱
淚磣澁
用訶梨勒去核兩枚細剉絹裹用水半盞浸一宿
次日頻點
點眼猪膽膏(出聖濟緫錄)治飛血赤脉及疼痛
用豶猪胆不拘多少取汁入銀石噐内慢熬以少
漿水調如膏每點少許日三五度
洗眼秦皮湯(出聖濟緫錄)治飛血赤脉及痛澁兼眼赤腫
熱
秦皮(去粗皮)蕤仁(去皮研)甘草(生剉各一兩半)細辛(去苗葉)梔子
(仁)苦竹葉(洗淨切一兩)鹽(一分)
右剉細以水三升煎取一半去滓熱洗冷即熏煖一
方漿水煎洗
洗眼竹葉湯(出聖濟緫錄)治眼飛血赤脉
淡竹葉(洗三握)黃連(去鬚一兩)古文錢(十四文)大棗(去核十枚)秦
皮(去粗皮一兩)梔子仁(半兩)車前子(細五合)
右篩細以水三升煎至一半濾去滓微熱洗令冷即
煖以瘥為度一方無秦皮
蓯蓉散(出聖濟緫錄)治目赤飛血
滑石(一分)黃連(去鬚三分)豉(炒半兩)井泉石(一兩)肉蓯蓉(酒浸焙切)
(一兩)上馬鬃(一兩即墻上青衣)
右為散每服二錢匕以猪肝半兩爛研相和冷水調
下臨卧再服
梔子散(出聖濟緫錄)治目飛血赤脉衝貫黑睛視物昏暗
隠澁疼痛
梔子仁木通(剉)羚羊角(各一兩)决眀子黃芩
甘草(炙赤剉各半兩)
右為麄散每服四錢匕水一中盞煎至六分去滓食
後温服日三次忌炙煿熱物麫
黃芩丸(出聖濟緫錄)治熱毒上衝目赤飛血頭旋惡心坐
卧不得精神恍惚
人參芍藥(剉)欝金大黃(剉炒)甘草(炙各一兩)黃芩(去黑)
(心二兩)
右為細末煉蜜為丸如梧桐子大每服三十丸食後
煎黃芩湯下臨卧再服
菊花散(出聖濟緫錄)治肝膈風壅上攻眼目飛血赤脉
菊花(一兩)芎藭防風(去叉)蒺䔧子(炒去角各半兩)木香甘
草(炙各一分)
右為末每服一錢沸湯調下不拘時
蕤仁散(出聖惠方)治目飛血赤脉衝灌黑睛
蕤仁(湯浸去皮一兩)甘草(炙赤剉)枳殼(去穰麸炒)地骨子黃芩
(各半兩)
右為麄散每服四錢匕水一中盞煎六分食後服
黃連膏(出聖濟緫錄)治眼飛血赤痛昏暗(方在本門澁痛類)
地黃散(出本草事方)治飛血赤脉及血灌曈人疼痛
生乾地黃(焙)大黃(剉炒)朴硝(研各二兩)沒藥(研半兩)
右為散每服一錢以温水送下食後臨卧服
黃連點眼方(出聖濟緫錄)治肝心熱上衝飛血赤脉(方見本門)
(目赤腫痛類)
點眼杏仁膏(出聖濟總錄)治肝飛血赤脉
杏仁(湯浸去皮尖研半兩)黃連(去鬚一兩)輕粉(五分)
右以新綿裹水一盞浸一時服目日三五度點之
梔子仁湯(出聖濟緫錄)治飛血赤脉及痛腫(方見本門目赤痛類)
洗眼車前草方(出聖濟緫錄)治目飛血脉暴眼熱痛
車前子草(切半兩)乾藍葉(切二升)淡竹葉(净洗剉三握)
右以水四升煎取二升濾去粗微熱洗眼冷即重煖
以瘥為度一方入好鹽半兩冷洗良
蕤仁洗眼湯(出聖濟緫錄)治飛血赤脉及發痛
蕤仁(去皮研一兩)細辛(去苗葉半兩)苦竹葉(洗細剉三握)
右以水二升煎取一升濾去滓微洗眼冷即再煖以
瘥為度
點眼蕤仁膏(出聖濟緫錄)治風熱飛血赤脉仍痒痛無定
蕤仁(去皮細研用半兩)好酥(一栗子大)
右將蕤仁與酥相和研令勻攤碗内後取艾一小團
燒令煙出既出即將碗覆烟上熏候艾烟盡即止重
研令勻每以麻艾火點及眥頭日三度
攑皮洗眼方(出聖濟緫錄)治飛血赤脉
櫸皮(去粗皮二兩)古文錢(七文)
右以水一升半煎取七合去滓熱洗冷則再煖
魚膽傅眼膏(出十便良方一名神效方)治飛血赤脉及痛暴赤眼
澁
鯉魚胆(五枚)黃連(去湏為末半兩)
右取胆汁調黃連末内磁合盛於飯上蒸一次取出
乾即入蜜少許調似膏塗傅目眥日五七度
目血灌瞳人論
目属肝肝受血而能視則目之瞻視必資血苟因受損
傷致血脉散亂則敗血侵睛灌注瞳人其痛如灌刺然
無瞖膜覩物不眀亦或由肝氣閉塞血無所皈而得宜
引血歸肝又云由肝心久積熱毒所致也心主血人卧
血歸於肝若為風熱伏留胸膈壅滯則血上行灌注於
目也亦有因用針失度惡血不消流漬於眼則疼痛難
忍宜早療之免有所損也(龍木論云又血灌瞳人外障此眼初患之時忽因物誤刺)
(着或即針之失度致令一眼先患後乃相牽俱損蓋為疼痛難忍卧時好眼安着枕上使流毒血在好眼先患)
(之中致令損也先宜服之疼痛沒藥散後眼錐墜血眀目丸點摩挲石散立效歌曰眼因射刺五輪虧疼痛睚)
(中若受椎好眼卧時安着枕使流惡血隔光輝可怜清淨無瑕瞖沉沒眀珠甚可危湏用婆娑為藥點却交惡血)
(本鄉歸)
車前子散(出醫方大成)治肝經積熱上攻眼目逆順生瞖
血灌瞳人羞眀多淚
密蒙花(去枝葉)羌活菊花白蒺蔾(炒去刺)粉草
草决眀車前子(各炒)黃芩龍膽草(淨洗各䓁分)
右為細末每服二錢食後飲湯調服
生乾地黃散(出聖惠方)治眼肝心積熱血灌瞳人腫痛
生乾地黃(一兩)蒲黃(三分)犀角屑(三分)黃連(三分去鬚)黃芩
玄參川升麻(各一兩)川大黃(一兩剉碎微炒)甘草(半兩炙微赤剉)
右為散每服三錢以水一中盞煎至六分去滓每服
於食後温服忌炙煿熱麺
治眼血灌瞳人生障膜(出聖惠方)
用生地黃汁每温服一錢匕頻服以瘥為度
麥門冬散(出聖惠方)治眼血灌瞳人昏澁赤痛
麥門冬(一兩半去心焙)川大黃(剉砂微炒)黃芩地骨皮玄
參葳蕤(各一兩)犀角屑甘草(炙微赤剉各半兩)
右為散每服三錢以水一中盞煎至六分去滓入馬
牙硝半錢每於食後温服之
墜血眀目丸(出龍木論)治血灌瞳人外障
石决眀芎藭五味子乾山藥知母(各一兩)
細辛人參(各一兩半)
右為末煉蜜丸如梧桐子大空心茶下一十丸
麥門冬湯(一名瀉肝散出龍木論)治血灌瞳人昏澁疼痛兼治
轆轤轉關外障
麥門冬(去心焙)大黃(剉炒)黃芩(去黑心)桔梗(剉炒)玄參(各一兩)
細辛(去苗葉)芒硝(研各半兩)
右除芒硝外粗搗篩每服五錢匕水一盞半煎取七
分去滓下芒硝末少許食後臨卧温服
人參湯(出聖濟緫錄)治血灌瞳人澁痛兼治内障散瞖
人參赤茯苓(去黑皮一方用白茯苓)細辛(去苗葉)五味子
桔梗(炒各一兩)車前子防風(去叉各半兩一方各二兩)
右麄搗篩每服五錢匕水一盞半煎取七分去滓食
後臨卧温服
通血丸(出危氏方)治血灌瞳人
生地黃(焙)赤芍藥甘草(五錢)川芎防風荆芥
當歸尾(各一兩)
右為末煉蜜丸如彈子大食後荆芥薄荷茶嚼下血
既散而歸肝又恐眼目生花湏再用還睛散
决眀湯(出聖濟緫錄)治血灌瞳人
石决眀人參芎藭細辛(去苗葉)五味子(各一兩)
赤茯苓(去黑皮二兩)
右為末搗篩每服五錢匕水一盞半煎七分去滓食
後臨卧温服
真珠散(出聖惠方)治眼血灌瞳人生障膜
真珠末水精琥珀末(各半兩)朱砂馬牙硝(半兩)
龍腦
右為同研如粉每服以銅筯取如半小豆大點之
槐花當歸散治眼目血灌瞳人如水眼睛脹痛
槐花(炒赤四兩)何首烏川芎當歸(各二兩)甘草(炒許)
右為細末每服二錢食後米泔水調下
沒藥散治眼血灌瞳人疼痛不可忍
沒藥(一兩半)騏驎蝎(一兩)川大黃(剉碎微炒)川芒硝生乾
地黃(各一兩)
右為散於食後温水調下二錢服之一方無生乾地
黃
娑婆石散(出龍木論)治血灌瞳人外障
娑婆石(少許)曾青(半兩)龍腦石膽(各一分)
右為末令細早晨夜後點眼
地黃散(出聖濟緫錄)治血灌瞳人疼痛不可忍(方見本門飛血赤脉)
(類)
又方(出仁存方一名挧眼膏)治眼血灌瞳人障膜
生地黃(五兩爛研)川大黃(一兩搗羅為末)
右為相和以帛子剪作片子如兩三指長闊勻攤藥
於上以銅噐中盛仰卧貼眼覺熱即更換冷者
芎黃散(出衞氏家寳方)治血灌瞳人及睛疼
白牽牛(炒)大黃(煨)川芎(各等分)
右為細末每服三錢臨卧用砂糖水調下睛疼温酒
調下
桔梗丸(出保命集方)治太陽經衞虛血貫瞳人瞼重頭中
濕滛膚脉睛痛肝風盛眼黑腎虚
桔梗(一兩)牽牛(頭末三兩)
右為末煉蜜為丸如梧桐子大每服四十丸加至百
丸食前温水下日三服
治眼&KR0008;人(出本草)
以五加皮花搗末酒調服自止
赤脉衝貫黑睛(論)
夫眼者五臟之精華若風邪熱毒内干臟腑則隨其經
絡上衝於目故令赤脉衝貫黑睛也上下左右各有部
分不可不察其從大眥起者手太隂脉動胃熱也其從
小眥起者手少陽脉動虚熱也其自上而下者足太陽
動邪熱也其自下衝上者足太陽陽眀脉動邪熱也其
源不同當察其部分依經以治之(龍木論云眼小眥赤脉外障此眼初患之)
(時皆從小眥漸生赤脉奔大來睛上皆因三焦聚熱上衝肝膈壅熱使然治療稍遲以恐損眼也宜服犀角飲)
(子後點摩瞖膏即瘥歌曰赤脉根源小皆從安然漸漸覺相衝三焦聚熱為災患欲療先令飲子通浮大必須鈎)
(割烙頻頻用藥即消融鹹酸物熱房中事謹戒當如受戒同)
摩頂眀目膏(出聖濟緫錄)治風熱衝目赤脉弩肉
生麻油(二升)真酥(五兩)車前子葉淡竹葉(洗剉)鹽花(研各)
(半兩)吳藍大青黃連(去鬚)山梔子仁生犀角(鎊)
甘草(炙)麥門冬(去心)槐白皮柳白皮黃芩馬
牙硝(别研)朴硝馬齒莧寔(研各一分)
右除硝鹽油酥外細剉綿裹入通油膩瓷瓶中綿幂
口重湯煑三伏時捩去滓新綿濾置生鐵噐中每日
飯後及卧開髮滴頂心生鐵熨斗子摩頂三千下兼
去目中熱毒昏脹痛澁
前胡湯(出聖濟緫錄)治肝實熱赤脉衝眼睛
前胡(去蘆)升麻秦皮(去粗皮)决眀子(微炒)𬎼仁(去皮研如膏各)
(二兩)菊花(一兩半)細辛(去苗葉)梔子仁(各一兩)苦竹葉(洗)芒
硝(湯澄一分)大黃(剉砂碎熱一兩)
右除芒硝竹葉外粗搗篩每服五錢匕水二盞入竹
葉七片煎至一盞去滓入芒硝一錢匕於每食後臨
卧服
真珠散(出聖惠方)治風熱赤脉貫黑眼及有花翳
真珠末琥珀(各二分)龍腦丹砂(各半分)硇砂(小豆大)
右同研細末每服日三五次點之
犀角散(一名生犀飲)治眼赤脉衝貫黑睛熱毒腫痛心躁
煩亂(方見本門目赤腫痛類)
犀角飲子(出龍木論)治眼小眥赤脉外障
犀角羚羊角大黃人參茯苓知母
黃芩(各一兩)桔梗防風(各二兩)
右為末以水一盞散一錢煎至五分食後去滓温服
黃芩湯(出聖濟緫錄)治風熱目赤痛赤脉貫黑睛生翳
黃芩(去黑心)木通(剉)枳殼(去瓤夫炒)甘草(微炙剉)萎蕤山
梔子仁生乾地黃(各一兩)芒硝(湯澄下)
右除芒硝外粗搗篩每服五錢匕水二盞煎取一盞
去滓入芒硝一錢食後温服臨卧再服
羚羊角湯(出聖濟緫錄)治眼目下腫赤脉攻黑睛(方見本門目飛)
(血赤脉類)
黃連煎(出聖惠方)治肝臟壅熱目生赤脉衝貫黑睛赤痛
不止(方見本門目生努肉類)
黃耆湯(出聖濟緫錄)治眼上下赤脉貫黑睛
黃耆(剉)芍藥知母升麻犀角屑(各一兩半)苦竹
葉(五十片)
右㕮咀每服五錢匕水二盞煎至一盞去滓入芒硝
少許再煎沸温服不拘時
赤芍藥湯(出聖濟緫錄)治目小眥赤脉利心肺
芍藥芎藭黃芩(去黑心)大黃(剉炒熟)甘草(炙赤剉各半兩)
黃連(去鬚一兩)
右㕮咀每服五錢匕水二盞煎至一盞去滓食後臨
卧温服
羚羊角丸(出聖濟緫錄)治肝肺壅熱眼生努肉赤脉澁痛
及眼障翳目睛痒痛羞眀及小兒風疳爍陽眼赤
羚羊角(錯末)昨葉何草(炒絹内洗去土各一兩)生乾地黃(洗焙)欝
金(炮土上出火毒各二兩)甘草(生剉)何首烏(去白皮者各一兩)
右細剉暴乾搗羅為末煉蜜和丸如梧桐子大每服
十五丸濃煎淡竹葉黑豆湯放冷於食後臨卧服小
兒丸如菉豆大每服七丸至十丸
摩瞖膏(出龍木論)治眼小眥赤脉外障兼治血灌瞳人漸
生瞖障
石决眀(一分)真珠末(一分)水晶(一分)朱砂(一分)龍腦(一分)琥珀
(二分)
右為末如粉麺後入酥為膏每至夜後點眼立效一
方不用酥
通眀湯(出聖濟緫錄)散三焦熱治小兒眥偏赤赤脉射黑
睛
木通(剉)萎蕤甘草(炙各一兩半)黃芩(去黑心)枳殼(去瓤麸炒)
(各一兩)
右㕮咀每服五錢匕水二盞煎至一盞去滓下芒硝
及下生地黃汁各少許再煎沸食後温服
蕤仁煎(出聖惠方)治眼風熱磣澁生赤脉衝注瞳人熱淚
疼痛
蕤仁(一兩湯浸去皮赤研)青鹽(三分)黃連(一兩去鬚搗研)
右以醋醬水一中盞煎取一小盞去滓内一銅噐中
别取鯉魚膽烏鷄膽各一枚取汁入煎藥汁中用槐
枝如指大長一尺去皮作槌研之勿住手自晝研到
夜以綿濾過於瓷合中盛每以銅筯少許點眼眥中
甚佳
普濟方卷七十七
