普濟方卷一百四十九明周王朱橚撰
時氣門
時氣發狂論
夫時氣發狂者由熱毒氣盛則棄衣而走登高而歌或
不食數日踰垣上屋非是素所能也皆隂陽爭氣外并
於陽四肢者諸陽之本也熱盛則四肢實則能登高而
歌熱盛於身故棄衣而走狂言妄見聞皆熱毒氣盛所
為也
方
梔子散(出聖惠方)治時氣熱毒攻心面目俱赤發狂不識
人
梔子仁葳蕤茯苓麥門冬(去心)知母
川升麻黃芩犀角屑沙參(去蘆)
川大黃(剉碎微炒)甘草(炒微赤剉各一兩)
右為散每服四錢以水一中盞煎至六分去滓不計
時候温服
治時氣心神狂躁言語無度(出聖惠方)
鷄子(二枚取清)白蜜(半合)生地黃汁(一合)
川大黃(半兩剉碎微炒杵)
右相和令勻頓服之以利為度
白蘚皮散
白蘚皮(一兩半)大青羚羊角屑
玄參梔子仁子芩川大黃(剉碎微炒)
甘草(炙微赤剉)地骨皮(各三分)
右為散每服五錢以水一大盞煎至五分去滓不計
時候温服
又方(出聖惠方)
麥門冬(三兩去心)杏仁(二兩湯浸去皮尖雙仁麩炒微黃)
甘草(一兩炙微赤剉)白蘚皮(二兩)黃芩(一兩)
生乾地黃(二兩)
右為散每服五錢以水一大盞入葱白二莖煎至五
分去滓不計時候温服
犀角散(出聖惠方)治時氣熱毒攻心發狂煩亂不得睡卧
犀角屑龍齒子芩沙參(去蘆頭)葳蕤
麥門冬(去心)川升麻杏仁(湯浸去皮尖雙仁麩炒微黃)
赤茯苓赤芍藥(各一兩)大青枳殼(麩炒微黃去瓤)
甘草(炙微赤剉各三分)
右為散每服五錢以水一大盞煎至五分去滓不計
時候温服
治時氣發狂呌呼不識人(出聖惠方)
黃連(去髮)秦芁(去苖)梔子仁(各一兩)鐵粉(二兩)
右為散每服不計時候以新汲水調下二錢
又方(出聖惠方)
梔子仁(半兩)豉(一合)葱白(五莖)
右以水二大盞煎去滓分温二服
治時氣發狂(出聖惠方)
寒水石馬牙硝(各一兩)
右細研如麫不計時候以新汲水調下一錢
又方(出聖惠方)
秦芁(去苗)大青甘草(炙微赤剉各半兩)
右為散不計時候以生地黃汁調下二錢服
治時氣熱盛癲狂或時昏沈(出聖惠方)
寒水石(半兩)硃砂鉛霜(各一分)
右俱研如粉以軟飯和丸如梧桐子大每服不計時
候以温水下十丸
治時氣得汗後心神狂亂(出聖惠方)
鐵粉(半兩)野猪糞(麩炒半兩)生地黃(二兩燒灰)
右為末以粟米飯和丸如梧桐子大不計時候以人
參湯下二十丸
大黃丸(出聖惠方)治時行氣已得汗熱毒不解心煩躁悶
言語不定小便赤澁大便不通狂亂欲走
大黃(二兩剉碎微炒)黃芩(一兩半)梔子仁(一兩半)
大青(二兩)龍膽(一兩去蘆頭)川朴硝(二兩細研)
苦參(一兩剉)
右為末入朴硝勻煉蜜和搗三五百杵丸如梧桐子
大不計時候以麥門冬湯下三十丸
鐵粉丸(出聖惠方)治時氣熱毒心神發躁狂亂欲走
鐵粉(一兩研)犀角屑(一兩)硃砂(半兩細研)
苦參(剉一兩)甘草(二兩剉生用)朴硝(細研一兩)
右為末令勻煉蜜和丸如梧桐子大不計時候以人
參湯下三十丸
又方(出聖惠方)
以藍靛半大匙用新汲水一盞調令勻頓服之
治時氣天行發狂熱疾
用糞清以臘月截淡竹去青皮浸滲取汁服
鎮心散治時氣汗後發狂
用緊白龍骨不拘多少為細末每服二錢新汲水調
下效
治天行病六七日熱盛心煩狂見鬼者
右絞人屎汁飲數合一方治時行大熱狂走用多年
乾者搗末沸湯沃汁服之
治瘟病大熱狂言(出本草)
取白頸蚯蚓破去土鹽拌日暴須臾成水飲其汁皆
差
若患天行熱狂(出本草)
以甘蔗搗絞汁服甚良
治天行熱狂煩悶消渴(出本草)
以芭蕉根絞汁服之
除煩悶觧時疾狂熱退胷膈熱及消酒毒(出本草)
用小麥苗絞汁服之
時氣發斑論
夫時氣在表已發汗未解或吐下後毒氣不散煩躁謬
語此為表虚裏實氣躁於外故身體發斑如錦文凡發
斑不可用發表藥令瘡開泄更增斑爛虚故也
方
升麻散(出聖惠方)治時氣表裏不解熱毒在臟致斑瘡
升麻犀角屑玄參秦芁(去苗)子芩
柴胡(去苗)杏仁(湯浸去皮尖雙仁麩炒微黃)甘草(炙微赤兩剉各一)
右為散每服五錢以水一中盞煎至五分去滓不計
時候温服
又方(出聖惠方)
玄參川升麻甘草(炙微赤剉各一兩)
右為散每服五錢以水一大盞煎至五分去滓不計
計時候温服
羚羊角散(出聖惠方)治時氣壅毒不退發班徧身煩熱大
小便不利
羚羊角屑梔子仁麥門冬(去心)玄參
川麻黃川大黃(剉碎微炒)黃芪(剉)赤芍藥
甘草(炙微赤剉各一兩)
右為散每服五錢以水一大盞煎至五分去滓不計
時候温服
葛根散(出聖惠方)治冬温未即為病至夏得熱其冬温毒
氣始出肌中斑斕癮疹如錦文喘欬悶嘔吐清涎
葛根(剉)陳橘皮(湯浸去白瓤焙)麻黃(去根節)
知母黃芩杏仁(湯浸去皮尖雙仁麩炒微黃)
甘草(炙微赤剉各一兩外臺秘要用各二兩)
右為散每服五錢以水一大盞入生薑半分煎至五
分去滓不計時候温服外臺秘要切以水七升煮取
三升分温三服嘔吐當先定後便宜消息忌海藻菘菜名
葛根橘皮湯
治時氣赤班瘡出後胷中惡熱瘡盛(出聖惠方)
鷄子(二枚去殼)釅醋(二合)猪膽汁(三合)
右藥相和煎十餘沸放温不計時候分温三服
治時氣熱毒在臟腑中欲發赤斑(出聖惠方)
地黃汁(五合)䜴(二合)麝香(一錢細研)
右於鍋中以鍊成猪脂半斤相和煎十餘沸濾去
滓入麝香攪令勻每服二合盡服之毒當從肉中為
汗出便愈
又方(出聖惠方)
以生蝦蟇一枚去腸肚爛研以水一大盞絞取汁頓
服之或五月五日午時收者燒灰細研冷水調服益
佳
治天行熱病若發赤黑斑如疹(出活人書)
用青木香二兩以水二升煮取一升頓服之效
卑膏湯(出活人書)治時行温毒發斑大疫難救病源夫人
冬月觸冒寒毒者至春始發病初在表或已發汗
吐下而表證未罷毒氣不散故發斑瘡又冬月天時
温暖人感乖候之氣未即發病至春又被積寒所折
毒氣不得泄至夏遇熱其春寒解冬温毒始發出於
肌膚斑斕癮疹如錦文也
生地黃(半觔切打碎)好豉(一升)
右以猪膏二斤合前藥煎五六沸令三分减去滓研
雄黃麝香如大豆者内中攪勻盡服之毒便從皮中
出則愈忌蕪荑
黑奴丸(出肘後方)治温毒發赤斑者五死一生黑斑者十死
一生大疫難救(方見本門時氣六日類黑奴丸同)
治天行斑瘡須臾遍身皆戴白漿此是惡毒氣
用冬葵菜葉煮以蒜&KR1085;啖之則止
治天行時病發斑瘡頭面及身須臾周匝状如火燒瘡
皆戴白浆隨没隨生不治數日必死治後瘡盤黯黑
一歲方減此惡毒之氣所為
用水煮升麻綿漬洗之酒煮尤妙但痛難忍
黃連橘皮湯(出活人書)治冬温未即病致春被積寒所折
不得發至夏熱其春寒解冬温毒始發出肌中斑斕
癮疹如錦紋而欬心悶嘔吐清汁眼赤口瘡下部亦
生瘡
黃連(四兩去鬚)橘皮杏仁(去皮尖雙仁)麻黃(去節)
枳實(炙亦用枳殼)葛根(各二兩)厚朴(炙)甘草(炙各一兩)
右剉以水八升煮取三升分三服令盡且稍息下當
先止忌猪肉冷水海藻菘菜等
漏蘆橘皮湯治冬温未即病至春被積寒所折不得
發至夏熱其春寒解冬温毒始發出肌中斑斕癮疹
如錦紋而欬心悶嘔吐清汁眼赤口瘡下部亦生瘡
漏蘆橘皮甘遂麻黃(去節)
杏仁(去皮尖雙仁)黃芩(各二兩)
右剉以水九升煮取三升分四服得下為佳下後餘
外證未除更服葛根橘皮湯方在前小品方忌海藻
菘菜等一方有知母枳實白薇升麻大黃甘草為十
二味
治天行發斑瘡頭面及身須臾周匝狀如火瘡皆戴白
漿隨没隨生若不急治數日即死(方見本門時氣發豌豆瘡類治時行)
(病發瘡)
治時氣發瘡瘾
用葡萄研酒食之甚效
治時氣行病發瘡
用升麻五兩以水二升入蜜同煎三沸半服半傅瘡
上差
時氣發豌豆瘡論
夫時氣發豌豆瘡者是熱毒氣攻於臟腑餘氣流於肌
肉遂於皮膚毛孔之中結成此瘡所出如豌豆顆因以
名之但以解熱毒之藥其瘡即止脉洪數者是其候也
方
犀角散(出聖惠方)治時氣發豌豆瘡出後疼痛心神煩悶
犀角屑丁香董陸香木香(各半兩)
玄參川升麻(各一兩)麝香(一分)
右為散每服二錢以水一中盞煎至五分去滓不計
時候服
又方(出聖惠方)
用黃連二兩去鬚為散每服三錢以水一中盞煎至
五分去滓不計時候温服
治時氣發豌豆瘡如爪甲大赤黑色者(出聖惠方)
羊膽(七枚取汁)羊脂(三兩)
右二味相和於銀鍋中煎五七沸待冷摩傅瘡上日
四五用之
又方(出活人書)
用川芒硝二兩細研以猪膽汁和塗於瘡上勿令動
著直候痂落無瘢仍卧黃土末上良此病小便澁有
血者中壞也瘡皆黑靨不出膿者死不療
治時氣發豌豆瘡(出聖惠方)
以好白蜜通身塗於瘡上亦可救數食蜜如瘡爛痛
可用細研黃土傅之
治時氣熱毒攻發豌豆瘡(出聖惠方)
用苦參二兩細剉以水二大盞煎至一盞去滓分為
二服日三四服之
治時氣發豌豆瘡初覺(出聖惠方)
用川大黃半兩剉碎微炒以水一大盞煎至七分去
滓分為二服日三四服之
又方(出千金方)
用青黛半兩細研以新汲水調服之日三四服一方用
真波斯青黛大如棗
又方(出千金方)
用木香一兩搗碎以水一大盞煎至六分去滓不計
時候温服之聖濟錄用二兩以水三升煮取一升頓
服之
治時氣發豌豆瘡亦治六畜時氣熱病(出千金方)
用濃煮黍穰汁洗之若誤使穄穰不即差聖濟總錄
瘡若黑者搗蒜封之
治傷寒時氣熱毒豌豆瘡(出幼幼新書)
用樺皮木剉煎汁温服取安
又方治時氣熱病豌豆瘡
用蕓薹煮汁洗之
又方(出千金方)
若赤黑發如芥大者煎羊脂摩傅之
又方(出千金方)
用小豆屑鷄白和傅
又方(出千金方)
用婦人月水帛拭之
又方(出千金方)
小兒著用取月水汁和水浴之
治時行病發瘡(出肘後方)
用好蜜遍身摩瘡上亦可以蜜煎升麻摩之并數數
拭之外臺秘要肘後比歲有病天行發斑瘡頭面及
身須臾周匝狀如火瘡皆戴白漿随没隨生不即療
劇者數日必死得差後瘡瘢紫黑黯彌歲方滅此
惡毒之氣也世人云以建武中於南陽擊虜所得仍
呼為虜瘡諸醫恭詳治療用之有效
治傷寒時行熱毒發瘡頭面及身須臾周匝狀如火瘡
皆帶白漿隨没隨生
葵菜(煑爛)蒜&KR1085;(各不拘多少)
右拌勻初患急食之不早治殺人但差後瘡瘢色黑
彌歲方滅此是惡毒時氣也
又方(出肘後方)
用水濃煮升麻汁漬綿洗之若酒漬彌佳但燥痛難
忍也
水解散治天行熱氣則生疱瘡疼痛解肌出汗
麻黃(一兩去節)黃芩芍藥桂心(各二分)
右搗篩煖水調服二方寸匕覆令出汗日再服差者
减之忌海藻菘菜
龍腦散治時疾天行豌豆瘡赤瘡子未透心煩狂躁
氣喘妄語或見神鬼
以龍腦一錢細研旋滴猪心血和丸如鷄頭大每服
一丸紫草湯下少時心神便定得睡復發透依常將
息取安
治時氣病骨中熱生豌豆瘡疱瘡
飲鐵漿瘥
治豌豆瘡(出本草)
服油麻一升須利即不生白漿大效
又方
用蔓菁根搗汁挑瘡破傅在上三食時
時氣口瘡論
夫時氣發汗吐下之後表裏俱虚毒氣未散攻心脾上
焦熱燥故口舌生瘡也
方
升麻散(出聖惠方)治時氣熱盛口中生瘡
川升麻木通(剉)射干麥門冬(去心)
蘆根羚羊角屑(一兩)
右為散每服五錢以水一大盞煎至五分去滓不計
時候温服
大青散(出聖惠方)治時氣咽痛口瘡煩躁頭重
大青黃芩川升麻麥門冬(去心)
梔子仁甘草(炙微赤剉各一兩)
右為散每服四錢以水一中盞入竹葉三七片煎至
六分去滓不計時候温服
麥門冬散(出聖惠方)治時氣熱盛昏沈如醉及腹脇痛百
節痠疼舌裂生瘡
麥門冬(一兩去心)川升麻(三分)柴胡(一兩去苖)
赤芍藥(三分)淡竹葉(三分)甘草(三分微黃剉)
石膏(二兩)豉(二合)
右為散每服五錢以水一大盞入葱白二莖煎至五
分去滓不計時候温服
治時氣心脾臟熱毒舌裂滿口生瘡(出聖惠方)
川升麻(一兩)黃蘖(半兩剉)苦竹葉(半兩)
射干(三分)大青(半兩)龍膽玄參
生乾地黃(各半兩)
右為散每服五錢以水一大盞煎至五分去滓入蜜
半合攪勻不計時候徐徐含嚥之
犀角散(出聖惠方)治時行氣心脾臟熱毒上衝徧口生瘡
大青(半兩)犀角屑玄參(各一兩)
胡黃連(半兩)川升麻甘草(生用各三分)
右為散每服五錢以水一大盞煎至五分去滓不計
時候温服
黃連散(出聖惠方)治時氣兼口舌生瘡
黃連(一兩去鬚)川大黃川升麻
黃芩甘草(生剉各三分)
右為散每服五錢以水一大盞煎至五分去滓不計
時候温服
治時氣壅熱口内生瘡(出聖惠方)
黃連(一兩半去鬚)甘草(生剉)麥門冬(去心)
玄參柴胡(去苗各一兩)
右為散每服五錢以水一大盞煎至五分去滓不計
時候温服
酪酥煎治天行熱盛口中生瘡病既發汗表裏俱
虚而毒氣未盡薰蒸上焦故喉口生瘡
酪酥蜜(各三分)大青(一兩)
右三味合煎三沸稍稍傅口以差為度
又口瘡方治天行熱甚口中生瘡
取蛇苺五升搗絞取汁稍稍飲之一方絞汁一斗煎
取五升飲之
升麻湯治天行時熱病口瘡
升麻(二兩)通草(四兩)射干(二兩)芍藥(三兩)
生蘆根(切一升)羚羊角屑(三兩)
右切以水七升煮取三升分為三服如人行五里時
更服
柴胡湯治天行病後乍寒乍熱昏昏不省覺脇下痛
百節骨疼不能下食兼口舌乾生瘡
柴胡(八分)升麻芍藥黃芩麥門冬(去心)
香䜴(綿褁)生薑(各六分)甘草(五分)石膏(十三分綿褁)
葱白(十分)竹葉(切一升洗)
右切以水九升煮取二升五合絞去滓分温三服如
人行六七里進一服不吐不利差忌海藻菘菜熱麫
油膩
治天行熱盛口中生瘡
用黃柏皮削去上粗皮取裏好處入薄荷蜜漬之一
宿惟欲令濃含其汁良吐更含若胷中熱有瘡時飲
三五合尤佳
時氣結胷論
夫時氣結胷者謂熱毒氣結聚於心胷也此由病發於
陽而下之太早熱毒之氣乘虚而痞結按之乃痛其寸
口脉浮關上脉沉細是也脉大不下下之即死脉沈而
大下之為逆若陽脉浮關上沈緊者名為臟結病舌上
白胎滑者難治不往來寒熱其人反靜舌滑者不可攻
之也
方
桂心散(出聖惠方)治時氣結胷心下堅實滿痛
桂心(一兩)甘遂(半兩煨令微黃)人參(一兩去蘆頭)
&KR0797;&KR0803;(一枚取子用)
右為散每服三錢以水一中盞入棗三枚煎至五分
去滓不計時候温服
猪苓散(出聖惠方)治時氣結胷心下滿實煩悶
猪苓(一兩去黑皮)澤瀉(一兩)桂心(半兩)
赤茯苓(三分)川朴硝(三兩)
右為散不計時候以粥飲湯調下二錢
陷胷湯(出聖惠方)治時氣結胷心下堅實按之即痛其脉
沈滑
&KR0797;&KR0803;(一枚大者取子)黃連(去鬚)半夏(湯浸七次去滑各一兩)
右為散每服五錢以水一大盞入生薑半分煎至六
分去滓不計時候温服
檳榔丸(出聖惠方)治時氣結胷煩悶喘急
檳榔(半兩)馬藺花(一分微炒)甜葶藶(半兩隔紙炒令赤色)
猪牙皂角(半角去皮炙令黃焦)
右為末煉蜜和丸如梧桐子大每服不計時候以竹
葉湯下二十丸
苦參丸(出聖惠方)治時氣結胷熱毒在内
苦參(半兩剉)黃連(一兩去鬚)黃芩(一兩)
川大黃(一兩剉碎微炒)梔子仁(半兩)
右為末煉蜜和丸如梧桐子大每服不計時候以竹
葉湯下二十丸
陷胷丸(出聖惠方)治時氣結胷實熱在内其脉沈堅心下
痛滿按之如石
川大黃(三兩剉碎微炒)甜葶藶(二兩剉碎微炒)
川芒硝(二兩)杏仁(二兩湯浸去皮尖麩炒微黃)
右為末煉蜜和丸如彈子大每服一丸用甘遂末半
錢蜜一小匙水一中盞同煎至七分温温化丸藥不
計時候服之以利為度
治時氣熱毒在胷膈六七日垂死者破棺(名千金煮湯出聖惠方)
用苦參一兩剉搗碎以酒二大盞去滓看冷煖得所
不計時候都為一服服後當聞苦參氣即吐毒如羊
膽汁便愈一方以醋二升煮取一升二合盡飲之當
吐即愈天行毒病非苦參醋藥不解及温覆取汗愈
一方救急療天行嘔逆不下食食入即出下又方同(方見)
(本門後時氣嘔逆類)
凝雪湯(出人存方)治時氣行毒病七八日熱結在胷中煩
亂欲死
用莞花一升以水三升煮一升半漬布薄胷上不過
三薄熱則除當温煖四肢護厥也
萬金丸(出王氏博濟方)治時氣及疎理臟腑通利胷膈調順
榮衛
木香乾薑(炮)大黃(生)陳橘皮(湯浸去瓤各一兩)
巴豆(去皮膜一兩冷水浸一宿焙乾研令細或與前藥一處搗羅)
右藥五味同細搗羅為末用沙糖為丸如梧桐子大
患者三日外酌其毒氣𫝊入未曾疎利不計時早晩
以粥飲下五丸如藥未行熱茶投之上有疾即吐下
有疾即瀉汗出或吐瀉不止即以黃連湯止之老幼
虚實加減丸散懷身人不得與喫此藥有返魂之功
如四季覺熱但有此藥疎轉自然不染時氣若患常
惡轉於五更時亦用粥飲下
治時氣熱毒在胷膈六七日垂死者破棺
以鷄卵一枚煮三五沸出以水漬之外熟内熱則吞
之良
時氣欬嗽論
夫時氣欬嗽者由熱邪客於肺則上焦有熱心胷煩躁
咽乾頭痛其人必飲水停心下則上乘於肺故上氣欬
嗽也其脉洪數者是其候也
方
麥門冬散(出聖惠方)治時氣心胷痰嘔虚煩欬嗽時時氣
促
麥門冬(一兩去心)人參(三分去蘆頭)葛根(一兩剉)
桔梗(去蘆頭)前胡(去蘆頭)半夏(湯浸七遍滑各三分)
貝母(炙微黃)甘草(三分炙微赤剉)
右為散每服五錢以水一大盞入生薑半分煎至五
分去滓不計時候温服
木通散(出聖惠方)治時氣欬嗽咽喉不利心胷煩悶
木通(剉)桑根白皮(剉各一兩)葛根(剉)
射干紫苑(去苖土各三分)馬兜鈴(半兩)
半夏(一兩湯浸去滑七遍)
右為散每服五錢以水一大盞入生薑半分煎至五
分去滓不計時候温服
天門冬散(出聖惠方)治時氣肺虚熱壅氣喘欬嗽
天門冬(去心)紫苑(去苗土)赤茯苓
甘草(炙微赤剉)陳橘皮(湯浸去白焙)桑根白皮(剉)
杏仁(湯浸去皮尖雙仁麩炒)人參(去蘆三分)麻黃(半兩去根節)
右為散每服五錢以水一大盞入生薑半分煎至五
分去滓不計時候温服
欵冬花散(出聖惠方)治時氣發熱欬嗽煩躁或時時氣喘
欵冬花(一兩)天門冬(三分去心)黃芪(一兩)
石膏(一兩半)紫苑(去苗兩土一)甘草(三分炙微赤剉)
杏仁(湯浸去皮尖雙仁麩炒微黃一兩)
麻黃散(出聖惠方)治時氣頭痛欬嗽煩悶
麻黃(去根節)黃芪(剉各一兩)石膏(一兩半)
天門冬(三分去心)人參(去蘆頭)杏仁(湯浸去皮尖生用各一兩)
甘草(三分剉生用)
右為散每服五錢以水一大盞入生薑半分煎至八
分去滓不計時候温服
前胡散(出聖惠方)治時氣壯熱欬嗽頭痛心悶
前胡(去蘆頭)川升麻(各二兩)百合
貝母(煨令微黃)紫苑(去苗土)桔梗(去蘆頭各兩半)
石膏(三兩)麥門冬(二兩去心)甘草(半兩炙微赤剉)
杏仁(一兩湯浸去皮尖雙仁麩炒微黃)
右為散每服五錢以水一大盞入竹葉二七片煎至
五分去滓不計時候温服
石膏散(出聖惠方)治時氣壯熱頭痛欬嗽
石膏(六兩)葛根(剉)百合赤芍藥
貝母(煨令微黃)桔梗(去蘆頭)川升麻
&KR0797;&KR0803;(各二兩)梔子仁(一兩)
右為散每服五錢以水一大盞入葱白二莖豉五十
粒煎至五分去滓不計時候温服
生乾地黃散(出聖惠方)治時氣肺熱欬嗽喉中生瘡
生乾地黃川升麻元參赤芍藥
紫苑(去苗土)柴胡(去苗)天門冬(去心)
麥門冬(去心二兩)貝母(一兩半煨令微黃)
右為散每服五錢以水一中盞煎至五分去滓入蜜
半匙更煎沸不計時候温服
紫苑散(出聖惠方)治時氣欬嗽
紫苑(二兩半去苗土)貝母(二兩煨令微黃)甘草(炙微赤剉)
桑白皮(剉)麥門冬(去心)人參(去蘆頭各一兩)
陳橘皮(半兩湯浸去白瓤焙)杏仁(一兩半湯浸去皮尖雙仁麩炒微黃)
右為散每服五錢以水一中盞煎至五分去滓不計
時候温服
柴胡散(出聖惠方)治時氣熱未退壅滯虚羸欬嗽
柴胡(去蘆)黃芩桔梗(去蘆頭)玄參
地骨皮(各一兩)麥門冬(一兩半去心焙)赤茯芩
人參(去蘆頭)紫苑(去苗)甘草(炙微黃半兩)
右為散每服四錢以水一中盞煎至五分去滓不計
時候温服
治時氣肺熱胷膈壅滯欬嗽不止(出聖惠方)
貝母(一兩煨令微黃)紫苑(三分去苗土)甘草(一分炙微赤剉)
右為散每服五錢以水一大盞煎至五分去滓不計
時候温服
防風百解散治傷寒風頭痛項強身體疼痛肌熱惡
寒咳嗽喘促老幼皆宜
麻黃(去根剉三兩)甘草(剉炒)防風(各二兩)
蒼术(半斤為末炒黃)
右為細末每服三錢以水一鍾半葱白三寸同煎七
分去滓温服無時進二三服微汗周而已
地黃湯治天行肺熱咳𠻳喉有瘡
生地黃(切一升)升麻元參芍藥
柴胡麥門冬(去心各八分)貝母(六分)
竹葉(切一升)白蜜(一合)
右切以水九升煮取三升絞去滓内蜜再煮三沸含
咽勿停中間不防食下利忌蕪荑熱麫猪犬肉油膩
前胡湯治天行壯熱咳𠻳頭痛心悶病源熱邪壅於
肺上焦有熱其人必飲水水停心下則上乘於肺故
上氣而咳也
前胡升麻麥門冬(去心各八分)貝母
紫苑(各六分)石膏(十二分碎綿褁)杏仁(三十粒去皮尖雙仁)
竹葉(切一升)甘草(二分)
右切以水八升煮取二升五合絞去滓分温三服相
去如人行六七里進一服不吐利差忌海藻菘菜油
膩猪肉等
生薑煎(出便良方)治天行病上氣咳𠻳多唾黏涎日夜不
定
用生薑三兩去皮切如豆粒大以餳半斤和微煎令
爛每日無問早晩少少含仍嚼薑滓一時嗛之
治天行病後因食酒麫肺中熱壅滯遂成咳不止
桑白皮(十二分)桔梗(十分)麻黃(六分去節)
肥乾棗(二十一枚擘)曹州葶藶子(十分熬令紫為膏湯盛下)
右切以水四升煮桑白皮等四味可取一升半去滓
下葶藶子膏更煎三五沸去滓分温五服空心食後
服或利勿怪忌猪肉油膩生冷果子等物
華蓋散(出醫學切問)治傷風冒濕頭目昏重憎寒壯熱四
肢疼痛咳嗽失音涕唾稠粘不問老幼皆可服之
蒼术(二兩)桔梗厚朴(各一兩)杏仁
陳皮烏梅(各半兩)麻黃(二錢)甘草(一兩)
右為粗末每服三錢以水一盞生薑三片煎至七分
去滓如發汗加葱頭
時氣口乾論
夫時氣熱毒攻於心肺則膈上壅躁若胃中有熱則津
液竭少咽喉不利頭目痛心煩故口乾也
方
葛根散(出聖惠方)治時氣經下後未退頭疼口乾煩躁恍
惚
葛根(剉)麥門冬(去心)黃芩川升麻
甘草(炙微赤剉各一兩)石膏(一兩半)
右為散每服四錢以水一中盞煎至六分去滓不計
時候温服
赤茯苓散(出聖惠方)治時氣胃熱口乾煩燥渴不止
赤茯苓&KR0797;&KR0803;根麥門冬(去心)
生乾地黃(各一兩)知母(半兩)
右為散每服五錢以水一大盞入小麥五十粒淡竹
葉三七片煎至五分去滓不計時候温服
蘆根散(出聖惠方)治時氣口乾
蘆根(二兩剉)麥門冬(去心)黃芩
&KR0797;&KR0803;根(各一兩)甘草(半兩炙微赤剉)
右為散每服二錢以水一中盞入竹茹一分煎至五
分去滓不計時候温服
又方(出聖惠方)
石膏人參(去蘆頭各二兩)葛根(剉)
麥門冬(去心各一兩)
右為散每服五錢以水一大盞入竹葉二七片煎至
五分去滓不計時候温服
&KR0797;&KR0803;根散(出聖惠方)治時氣心脾壅熱煩悶口乾
&KR0797;&KR0803;根犀角屑川升麻麥門冬(去心)
葛根(剉)甘草(炙微赤剉)梔子仁(各三分)
右為散每服五錢以水一大盞煎至五分去滓不計
時候温服
治時氣口乾舌縮心神煩悶不得睡卧(出聖惠方)
&KR0797;&KR0803;(一枚去竅留蓋去子留瓤)白蜜竹瀝酥
生藕汁(各一分)
右相和勻内於&KR0797;&KR0803;中以麫裹火煨候麫黃熟即傾
入器中放温每服半合不計時候服
黃連丸(出聖惠方)治時氣煩悶口乾
黃連(去鬚)&KR0797;&KR0803;根知母赤茯苓(各兩)
麥門冬
右為末鍊蜜和丸如梧桐子大每服不計時候以牛
乳下三十丸
治時氣口乾喜睡(出聖惠方)
乾棗(擘十二枚去核)烏梅肉(十枚微炒)甘草(炙微赤剉為末三錢)
右入少蜜合搗令熟常含如杏核大嚥津
時氣熱毒攻咽喉論
夫時氣熱毒在臟隂陽隔絶邪熱客於少隂之絡毒氣
上熏攻於咽喉故令腫痛或生瘡也
方
射干散(出聖惠方)治時氣熱毒上攻咽喉疼痛
射干川升麻麥門冬(去心)甘草(炙微赤剉)
犀角屑(各二分)馬藺根(半兩)
右為散每服三錢以水一中盞煎至六分去滓不計
時候温服
前胡散(出聖惠方)治時氣熱毒上攻咽喉不利
前胡(去蘆頭)川升麻(各一兩)犀角屑
赤芍藥甘草(炙微赤剉)天門冬(去心)絡石草
桔梗(去蘆頭)射干枳殼(麩炒微黃去瓤各半兩)
赤茯苓杏仁(湯浸去皮尖雙仁麩炒微黃各三分)
右為散每服五錢以水一大盞煎至五分去滓不計
時候温服
治時氣毒氣攻心咽喉疼痛煩悶
半夏(湯洗七遍去滑)桂心射干甘草(炙微赤剉)
麥門冬(去心)黃柏
右為散每服五錢以水一中盞入竹葉二七片煎至
五分去滓不計時候温服
升麻散(出聖惠方)治時氣熱毒攻心咽喉腫塞不通
川升麻木通射干赤芍藥
羚羊角屑馬蘭根甘草(炙微赤剉)
杏仁(湯浸去皮尖雙仁麩炒微黃各一兩)
右為散每服五錢以水一大盞煎至五分去滓不計
時候温服
元參散(出聖惠方)治時氣熱毒上攻咽喉噎塞腫痛
元參射干川升麻百合前胡(去蘆頭)
白蒺莉(微炒去刺)犀角屑枳殼(麩炒微黃)
杏仁(湯浸去皮尖雙仁炒微黃)甘草(炙微赤剉)桔梗(去蘆頭)
木通(剉)麥門冬(去心各三分)
右為散每服五錢以水一大盞煎至五分去滓不計
時候温服
治時氣熱毒上攻咽喉噎塞不能下食(出聖惠方)
射干川升麻人參(去蘆頭)陳橘皮(湯浸去瓤焙)
半夏(湯浸七遍去滑)甘草(炙微赤各一兩)
右為末每服五錢以水一大盞煎至五分去滓不計
時候温服
太隂玄精丸(出聖惠方)治時氣熱毒攻咽喉
太隂玄精(細研)川升麻玄參射干
寒水石(細研)甘草(炙微赤剉各半兩)馬牙硝(一兩細研)
右為末都研令勻煉蜜和丸如小彈子大常含一丸
嚥津
治時氣毒氣攻咽喉閉塞不通名鳥扇湯(出聖惠方)
生鳥扇(半斤切)猪脂(半斤)
右相和煎五七沸絞去滓候冷常取如棗大含嚥之
治時氣熱毒攻咽喉腫痛(出聖惠方)
以商陸根切搗令爛炒熱以手帕子褁熨咽喉腫處
冷即復換
黃連馬通湯治天行時毒病或下不止咽喉痛病源
隂陽隔絶邪客於足少隂之絡毒氣上熏攻於咽喉
疼痛生瘡
小豆(一升)黃連(去毛)吳茱萸(各一兩)
馬通汁(三升)
右以馬通汁合煮取一升盡服不差再服有效忌猪
肉冷水
青木香湯治春夏忽咽喉痛而腫兼下痢
青木香白頭翁(各二兩)黃連(一兩去毛)
右切以水五升煮取一升半分温三服小兒若病此
服一合忌猪肉冷水
時毒藥(出御藥丸方)治時疾生熱肐&KR2923;在咽喉間增寒壯
熱頭痛面目赤腫其状若瘧最相傳染無可救者並
宜服之
大黃(生用)寒水石(生用)當歸(各等分)
右為細末每服二三錢至五錢無根水調下食後服
臨時覻虚實加减服之
石膏蜜煎治天行熱病口苦下氣除熱喉中鳴
石膏(半斤)蜜(一升)
右以水三升煮石膏取二升内蜜復煎取一升去
滓含如棗核許
通氣散治時氣頭面赤腫或咽喉閉塞不通用之取
嚏噴七八遍洩出其毒則差若看病人用此藥必不
傳染
玄胡(一兩半)䔧蘆(半兩)躑躅花(二錢半)
猪牙皂莢川芎(各一兩)
右為細末用紙撚子蘸一米許絍於鼻中取嚏為效
時氣嘔逆論
夫時氣胃家有熱穀氣入胃與熱相并氣逆則嘔逆也
或吐下後飲水過多遇胃氣虚冷亦為嘔逆也
方
前胡散(出聖惠方)治時氣惡寒壯熱食則嘔逆
前胡(去蘆頭)麥門冬(去心)生乾地黃
葛根(剉各一兩)陳橘皮(湯浸去白瓤焙)甘草(炙微赤剉各半兩)
右為散每服三錢以水一中盞入生薑半分煎至五
分去滓不計時候温服
人參散(出聖惠方)治時氣大下後胃氣虚冷嘔逆不止
人參(去蘆頭)麥門冬(去心)草荳䓻(各一兩)
陳橘皮(湯浸去白瓤焙)黃芪(剉)甘草(炙微赤剉各一兩)
右為散每服三錢以水一中盞煎至五分去滓不計
時候温服
麥冬散(出聖惠方)治時氣煩熱嘔逆不止
麥門冬(去心)蘆根(剉)人參(去蘆頭)
葛根(剉各二兩)陳橘皮(一兩湯浸去白瓤焙)
右為散每服五錢以水一大盞煎至五分去滓不計
時候温服
半夏散(出聖惠方)治時氣腹脇虚脹心膈壅滯嘔逆不能
食
半夏(湯浸七遍去滑)柴胡(去苖)黃芪(剉)赤芍藥
人參(去蘆頭)桂心陳橘皮(浸去瓤焙)大腹皮(剉各一兩)
右為散每服五錢以水一大盞入生薑半分棗三枚
煎至五分去滓不計時候温服
治時氣心胷脹悶逆不下食
人參(去蘆頭)前胡(去蘆頭)甘草(炙微赤剉)
黃芩赤茯苓蘆根(剉各一兩)枳實(麩炒微黃)
木通(剉各半兩)
右為散每服五錢以水一大盞入生蘆根半兩煎至
五分去滓不計時候温服
枇杷葉散治時氣頭痛壯熱食即嘔逆
枇杷葉(拭去毛炙微黃)人參(去蘆頭)黃芩
陳橘皮(湯浸去白瓤焙)梔子仁(各半兩)石膏(一兩)
右為散每服五錢以水一大盞入生薑半分棗三枚
煎至五分去滓不計時候温服
陳橘皮散治時氣壯熱嘔逆不下食
陳橘皮(湯浸去白瓤焙)麥門冬(去心)人參(去蘆頭)
甘草(炙微赤剉)葛根(剉各一兩)
右為散每服五錢以水一大盞入生薑半分棗三枚
煎至五分去滓不計時候温服
前胡散治時氣嘔逆頭痛不能食
前胡(去蘆頭)蘆根石膏(各一兩)犀角屑
葛根(剉)人參(去蘆頭)陳橘皮(湯浸去白瓤焙各三分)
麥門冬(一兩半去心焙)甘草(一分炙微赤剉)
右為散每服五錢以水一大盞入竹葉二七片煎至
五分去滓不計時候温服
蘆根散治時氣心胷妨悶嘔逆不下食
蘆根(一握剉)前胡(去蘆頭)甘草(炙微赤剉各半兩)
桔梗(一兩去蘆頭)枇杷葉(半兩拭去毛炙微黃)
右為散每服五錢以水一大盞入竹葉二七片煎至
五分去滓不計時候温服
犀角散治時氣十日以上時有嘔逆欲得飲水此胃
中伏熱不散
犀角屑(三分)麥門冬(一兩半去心焙)黃芩
川朴硝蘆根(剉各一兩)石膏(二兩)
右為散每服三錢以水一中盞入竹青茹生薑半分
煎至六分去滓不計時候温服
治時氣嘔逆不下食
生薑汁(半兩)蜜(一合)
右相和令勻不計時候温服
治時氣嘔逆欲死不下食兼主傷寒
半夏(半兩湯浸洗七遍去滑外臺秘要作五兩)
生薑(一兩外臺祕要作八兩切令薄細勿令温惡經水浸有好)
右剉碎以水一大盞煎至六分去滓分二服不計時
候温服外臺秘要方以水三升别煮各取一升半去
滓二汁相和一處共煎取二升分三服服相去如人
行十里久當令下食其噦不過俄頃此方得之明侍
御來彖來彖與方郎中隣居後乃得之大良效忌羊
肉餳
又方
以臘月兔頭并毛皮燒灰令煙盡搗細為散每服以
粥飲調下一錢不計時候頓服外臺秘要服方寸匕
則下食不瘥更服燒之勿令大耗無所忌用此頻效
又方
以枇杷葉一兩拭去毛炙微黃為末每服二錢以水
一中盞煎至五分去滓不計時候温服
救急薤豉粥治天行乾嘔若手足逆冷
薤白(切)香䜴(各一升)白米(四合)
右以水一升煮䜴一沸漉去滓薤及米煮為稀粥進
兩碗良
(無方名原本缺)
前胡橘皮甘草(炙各一兩)麥門冬(三兩去心)
竹茹生薑(各二兩)生地黃(四兩切)
右切以水七升煮取二升三合絞去滓分温三服服
如人行六七里進一服忌海藻菘菜蕪荑熱麫猪肉
油膩
小青龍湯治天行數日或十許日而表不解心下有
水熱毒相摶作嘔時服有欬者增損
麻黃(去節)芍藥甘草(炙各二兩)
桂心細辛(各一兩)
右切以水六升煮取二升温服七合阮本湯方等分
雖未嘗用嫌其太温余增損其分兩以療十餘人皆
愈忌海藻菘菜生葱生菜等
橘皮湯治天行壯熱嘔逆不下食
橘皮茯苓(各三兩)生薑(四兩)
右切以水五升煮取一升五合去滓分温五六服中
間任食一日服盡忌大酢蒜麫
救急療天行嘔逆不下食入則出(出肘後方)
取羊肝如食法須淡食不過三兩度即止
又方(出肘後方)
以鷄子一枚於沸湯中煮三兩沸則出水津之外熟
内熱吞之神效
生蘆根湯治天行後氣膈嘔逆不下食
燈心(一分)生麥門冬(十二分去心)
人參(四分)生蘆根(一大握切)
右以水一大升煎取八合去滓分温三服
茅根湯治瘟病有熱飲水暴冷呃者
茅根葛根(各切半斤)
右以水四升煑取二升稍温飲之呃止則停
治瘟病熱未除重被暴寒入胃熱藴結不散變呃者
以單煮梓皮稍稍飲之佳温病積飲冷結胃中熱入
腎中變壯熱大呃者服梓皮温呃得止者也夫腎中
有熱者病瘥後足心皮膚喜剥脫去頭鬚秃落是其
候也
治温病有熱飲水暴冷枇杷飲子
枇杷葉(拭去毛)茅根(各半斤)
右切以水四升煮取二升稍稍飲之
前胡湯治時行疫癘壯熱惡寒食即吐逆
前胡(去蘆頭)生地黃(焙)麥門冬(去心焙)
陳橘皮(湯浸去白焙)甘草(炙)人參(各半兩)
右麄搗篩每服三錢匕水一鍾竹葉七片煎至七分
去滓温服即差
柴胡湯治時行病疫癘數日未得汗渾身壮熱嘔逆
不下食
柴胡(去苖)升麻大黃(剉炒各一兩)桂(去粗皮)
甘草(炙)枳實(去瓤麩炒)知母(焙各三分)
鼈甲(醋炙去裙襕一兩一分)梔子仁(一分)麻黃(去根節一兩半)
右麄搗篩每服三錢匕水一盞半入生薑三片煎至
七分去滓温服
前胡湯治時氣壯熱頭痛嘔逆
前胡(去蘆頭)知母(焙)犀角屑(鎊)
葛根(剉)赤芍藥(各一兩)石膏(二兩碎)
右麄搗篩每服五錢匕以水一盞半入生薑三片拍
碎葱白二寸切煎至八分去滓温服不計時候
白术湯治時氣出汗吐下後四肢羸劣嘔逆减食
白术(剉炒)黃茋(剉細)人參厚朴(去粗皮生薑汁炙透)
白茯苓(去黑皮)桔梗(剉炒)桂(去粗皮)
陳橘皮(湯浸去白瓤)甘草(炙剉各一兩)
右麄搗篩每服五錢匕以水一盞半煎至八分去滓
温服不拘時候
治天行嘔逆吐不下食
用半夏半兩湯浸洗七遍去滑用生薑一兩同剉碎
以水一大盞煎至六分去滓分温二服不拘時候
時氣心腹痞滿論
夫時氣太陽少隂并病脉浮緊反入裏則作痞痞者心
下滿也病發於隂者不可下下之則心下痞按之自軟但
氣痞耳故不可下也若熱毒氣乘心則心下痞滿面赤
目黃狂言恍惚者此為有實宜吐下之
方
鼈甲散(出聖惠方)治時氣熱毒不退大便秘澁心腹痞滿
飲食不下精神昏亂恍惚狂言脉候洪數
鼈甲(塗醋炙令黃去裙襴)赤茯苓桔梗(去蘆頭)
人參(去蘆頭)檳榔茵陳白蘚皮
麥門冬(去心)川大黃(剉碎微炒各一兩)甘草(炙微赤剉)
陳橘皮(湯浸去白瓤焙)枳殼(麩炒微黃去瓤各一兩)
右為散每服五錢以水一大盞入生薑汁半分煎至
五分去滓不計時候温服
前胡散(出聖惠方)治時氣心下痞滿胷膈不利
前胡(去蘆頭)赤芍藥木香
青橘皮(湯浸去白焙)檳榔(各一兩)
右為散每服五錢以水一中盞煎至六分去滓不計
時候温服
半夏散(出聖惠方)治時氣若吐下後發汗後心下痞滿氣上
衝胷起即頭眩脉沈緊者
半夏(湯洗七遍去滑)白术甘草(炙微赤剉)
赤茯苓桂心人參(去蘆頭)
訶䔧勒(用皮)前胡(去蘆頭各一兩)
右為散每服五錢以水一中盞入生薑半分棗三枚
煎至六分去滓不計時候温服
前胡散(出聖惠方)治時氣心腹痞滿身體疼痛煩熱嘔逆
前胡(去蘆頭)半夏(湯浸七遍去滑)枳殼(麩炒微黃去瓤)
黃芩人參(去蘆頭)桔梗(去蘆頭)檳榔(各一兩)
赤芍藥甘草(炙微赤剉各半兩)
右為散每服五錢以水一中盞入生薑半分棗三枚
煎至五分去滓不計時候温服
陳橘皮散(出聖惠方)治時氣已汗下後脾胃氣虚心下痞
滿腹中雷鳴
陳橘皮(三兩湯浸去白瓤焙)人參(半兩去蘆頭)乾薑(炮剉)
甘草(炙微赤剉)半夏(湯洗七遍去滑)赤茯芩
桔梗(去蘆頭)白术木香(各一兩)
右為散每服五錢以水一中盞煎至六分去滓不計
時候温服
桔梗散(出聖惠方)治時氣心腹痞滿氣喘痰涎不絶
桔梗(去蘆頭)半夏(湯洗七遍去滑)赤茯苓(各三分)
前胡(一兩去蘆頭)旋覆花大腹皮(剉)
枳殼(麩炒微黃去瓤)赤茯苓甘草(炙微赤剉各半兩)
右為散每服四錢以水一中盞入生薑半分煎至五
分去滓不計時候温服
赤茯芩散(出聖惠方)治時氣氣壅上衝心腹痞滿坐卧不
安
赤茯苓赤芍藥紫蘇莖葉(各三分)
枳殼(麩炒微黃去瓤)大腹皮(剉)甘草(炙微赤剉各半兩)
百合郁李仁(湯浸去皮尖微炒各一兩)
右為散每服四錢以水一中盞煎至六分去滓不計
時候温服
治時氣飲水過多水結心下痞滿
川大黃(剉碎微炒)川朴硝(各一兩)甘遂(一錢煨金黃)
右為散每服不計時候温服調下一錢以水利為度
治時氣飲水過多心下痞硬痛
用莞花半斤以醋拌令勻以慢火炒熱用帛褁熨之
冷即更炒以效為度
治温氣痺腫(出本草)
用赤小豆和桑根白皮煑食之
普濟方卷一百四十九
