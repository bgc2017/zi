普濟方卷三百四十七明周王朱橚撰
産後諸疾門
吹乳(附論)
夫産後吹妳者因兒喫乳之次兒忽自睡呼氣不通乳
不時洩蓄積在内遂成腫硬壅閉乳道津液不通腐結
疼痛亦有不痒不痛腫硬如石名曰吹妳若不急治腫
甚成癰産後吹妳最宜急治不爾結癰漸至死者速與
服皂角散栝蔞散傅以天南星散以手揉之則散矣(大全)
(良方)
總論云産後乳汁自出蓋是身虚所至宜服補藥以止
之若乳後脹滿急痛者温帛熨之産經有是論却無方
以治之若有此證但以漏蘆散亦可亦有未産前乳汁
自出者謂之乳泣生子多不育經書未曾論及
方
漏蘆湯(出瘡科精要)治婦人吹妳初覺
漏蘆楝實大黃黃芩芍藥甘草(各半兩)
右為末每服三錢水一盞半燈草三十莖同煎至一
盞去滓温服無時
治吹妳(出瘡科精要)及一切惡瘡初覺一二日立效
瓜蔞(一箇去皮)生姜(一兩去皮)大黃(半兩)甘草(半兩)
右共搗作一塊以米半碗同煎至七分去滓入沒藥
乳香末共二錢半通一服
鯪鯉甲散(一名通利散)治吹乳癰疼痛不可忍者(出聖惠方)
鯪鯉甲(一兩炙黃又名穿山甲)木通(一兩)自然銅(半錢生用)
右搗羅為散温酒下一錢不拘時服
治婦人吹妳(出聖惠方)
馬明退(五錢燒灰)輕粉(三錢)麝香(少許)
右為細末每服二錢熱酒調下服之
栝蔞散(出永類鈐方)治産後吹妳腫硬疼痛欲結癰輕則
為吹妳妬乳重則為乳癰
乳香(一錢半)栝蔞根末(一兩)
右研令勻温酒調二錢服一方天南星末温湯調塗之
治婦人吹奶痛不可忍(出瑞竹堂)
鼠糞(五十粒)麝香(一字)
右為細末食後用熱酒一盞調服立愈一方雄鼠糞
兩頭尖者昔劉汝翼治一屠戶妻立效但不令病人
知恐不肯服
二消散治吹奶
烏鰂骨朴硝(各等分)
右為細末用葦筒兒盛藥吹入鼻中仍令人用藥末
傅腫痛處徐徐消去立效
治吹奶腫痛(出海上名方)
右用胡桃二箇大者取皮細嚼以熱酒二盞送下二
服立效一方連皮燒存性為末調下治乳癰
吹奶結實疼痛(出危氏方)
右陳皮一兩甘草一錢水二碗煎一碗分二次服次
用荆芥羌活獨活煎湯薰之溫則洗之即安
連翹消毒飲(出經驗良方)
右用連翹三錢牛旁子防風荆芥穗各一錢甘草一
錢並為粗末每服四錢水一盞半煎七分去滓食後
服甜蔞實内子每一箇取四分之研碎入藥
又方(出經驗良方)
右以生甜蔞去殼取子同生姜一小塊研勻炒酒隨
意服
治吹奶(出永類鈐方)
右用皂角刺燒灰蚌蛤粉乳香少許並為細末熱酒
調服手揉散即可一方無乳香
吹乳奶方
右小車耳上油脂垢丸雞頭大每服加一丸一日三
服一日加一丸七日自消八日濃自出有大效
治吹奶
右用甜菜根酒一碗水一碗葱三根同煎至八分服
之立效
勝金丹(出衞生寶鑑)治婦人吹奶立有效
百齒霜(今梳上髮之垢也)
右一味不拘多少用無根水為丸桐子大每服三
丸倒流水送下食後令病左乳者左卧右乳者右
卧於溫處汗出愈用新水傾於屋上接之乃倒流
水也
葡萄酒治吹乳
右单用葡萄一枚於燈熖上燎過研細熱酒調服
治婦人患吹乳導經散
右用皂角十挺剉細火内燒過煙盡黑色為末次
入乳香沒藥令勻每服二錢溫酒調下
白丁香散治婦人吹乳初覺身熱及胷乳腫硬是其
候也服之能令下乳汁通其血脉立能自消矣
右用白丁香直者研細每服二錢酒調服腫硬者服
之立消甚者不過三服
治吹奶不痒不痛腫硬如茄
右以青橘皮三兩湯浸去瓤焙為末非時溫酒下二
錢匕
治吹妳
右以水調麫煮如糊欲服即投無灰酒一盞共攪之
極熱令如稀米粥可飲即熱喫令人徐徐按之藥行
即散也
治吹妳惡寒壯熱
右以牝猪肋脂冷水浸搨妳上立效
治小兒吹妳疼痛腫欲作急疼方
右取蛇蜕皮一尺寸尺燒令黑細研以好酒一盞微
煖頓服未甚較煎服
消毒飲
右用連翹三錢黃瓜蔞仁三十粒搥碎每服四錢水
一盞半煎食後溫服之
治吹妳有時發動脅痛如打
右以六月七月取地膚子乾末酒服方寸七日五六
服
治婦人吹妳
右以淘米木杓中砂子七粒酒下以洗箒枝透乳孔
連翹散治吹妳因兒鼻中氣吹着妳房便遍體熱結
聚或如桃李核疼痛者宜服此消之即免作膿
連翹(一兩半)犀角屑(一兩)川大黃(一兩半剉碎微炒)川升麻(一兩)
木通(一兩剉)黃耆(一兩剉)黃芩(一兩)川芒硝(二兩)赤芍藥(一兩)
右為散每服三錢以水一中盞入淡竹葉二七片煎
至六分去滓不計時候温服
治吹妳
右用常使木杓柄上尖燒灰存性傅之
吹妳乳香散治婦人吹妳增寒發熱堅硬腫痛未成
膿者服之即消
白丁香(揀直者半兩)乳香(三錢)
右件二味同研極細分作三服好酒調下食後併進
三服立消
穿山甲丸治吹妳腫硬疼痛日夜不歇
穿山甲(燒灰)猪牙皂角(燒灰)王不留行皂莢針(炙微黃)
自然銅(研細)蟬殼蛤粉胡桃瓤(燒灰各半兩)
右為末以車脂和丸梧桐子大不計時候以熱酒下
二十丸
治吹妳方
槐花(三分)蛤粉(三合)麝香(一分細研)
右為細散不計時候以熱酒調下一錢
露蜂房散治吹妳疼痛不止或時寒熱
露蜂房(一兩)鹿角(一兩)
右並燒為灰細硏不計時候以熱酒調下二錢
又方
用葛布五尺燒灰細研為散不計時候以熱酒調下
二錢每日三服
又方
烏蛇(二兩酒浸去皮骨炙微黃)穿山甲(一兩炙黃焦)
右為細散不計時候以熱酒調下一錢
又方
蔓荆子(一合炒黃搗末)車脂(一兩)
右以麫糊和丸如菉豆大不計時候以温酒調下十
丸
又方
桑螵蛸(三枚燒令斷煙)皂莢(一寸去黑皮塗酥炙微黃去子)
右藥搗為末用酒一中盞煎至六分去滓温服
又方(出聖惠方)
狗糞中骨(燒灰半兩)麝香(一錢)
右同研令細不計時候以熱酒調下一錢
蛤粉丸(出聖惠方)治吹妳不痒不痛硬腫如石
右用蛤粉半兩車脂和丸如小豆大每服温酒送下
二十丸不過三服差
又方(出聖惠方)
右用龍骨一兩細研為散每服以熱葱酒調下一錢
日三四服
又方(出聖惠方)
右以無子皂莢刺一斤點火燒候着撒蔓荆子四兩
在内待總為灰即細研每服以熱酒調下二錢服了
便按三二十下不過再服效
又方(出聖惠方)
右以胡桃燒令煙盡去皮每一顆胡桃瓤用金一片
同研以熱酒服服了以手漸按乳上令消如有頭
即外破如無頭即内消日三五度服之以得效為
度
又方(出聖惠方)
右用半夏一兩湯洗七徧去滑搗羅為散以生姜汁
一匙和酒一小盞調下一錢
又方(出聖惠方)
右以青蒿末二錢醋漿水一大盞煎五六分放溫頓
服相次服熱酒一盞即差
又方(出聖惠方)
雀糞(一十枚)丁香(三枚末)
右同研如粉以熱酒調服之
治産後乳汁多無故流出待其乳汁冷然後喫此方(出護)
(命方)
當歸五味子續斷白术萆薢(各半兩)細辛
官桂人參杜仲防風炙艾葉蓯蓉
川芎(各一分)川椒(三銖)
右為細末煉蜜丸如桐子大空心鹽湯鹽酒任下三
十丸喫至半月後自然安效平復如故也亦可喫金
液丹
治産後乳汁多其乳汁無故自流出喉中乾非時渴不
輟思飲湯宜服此方病皆由虚冷所致但色黃瘦喫
食減少忽未經數月後行脉氣微弱即喫此方但世
多以喉乾悞下凉藥蓋浮汁無故流出則其喉乾并
渴從可知也(出護命方)
舶上黃(細研)當歸(各一兩)石斛艾葉五味子
白芷牡蠣(火煆)川芎山萸(各半兩)防風藁本
茯苓荳蔻吳茱萸(各一分)
右為細末煉蜜丸如梧桐子大早朝空心鹽湯送下
五十丸
消毒紅玉膏(出德生堂)治吹乳腫疼
寒水石(煆二兩)黃丹(炒半兩)
右為細末新凉水調塗兩乳腫處日換二三次即可
消腫
治吹妳(出華佗中藏經)
水茸角(不拘多少瓦上焙乾)
右為細末酒調服二錢匕次日即愈如已破者略有
黃水亦效水茸角状如腰帶作小窠子生三四月間
開小黃花葉如夜合葉六七月採兩浙呼為合萌
皂角膏(出楊氏家藏方)治吹妳腫痛
皂角(不拘多少)
右用河水揉濃汁去滓熬成膏塗即愈
樺皮散(海岱居士秘方)治吹妳
樺皮(手指大一方)皂角子(七個)
右二味燒成灰好酒空心調服
治吹妳(出危氏方)
右用鱉甲生為末酒下二錢
治吹妳(出本草)
右用戶垠下土和雄雀糞暖酒服方寸匕
治吹妳
右取不患病人妳中汁一茶匙多令飲訖卧患一邊
良久即安
又方
右用生姜自然汁調蚌粉塗之留妳頭不塗
産後乳結核
夫産後乳結核者以氣血虚弱邪摶之乳脉凝滯故結
為核日久不差藴積生熱甚則腫甚則成癰也
方
枳殼湯治産後乳結核或成癰腫發熱疼痛
枳殼(去瓤麩炒)芍藥人參黃耆(剉)木通(剉)當歸(切焙)
桂(去粗皮)蒺藜子(炒去角)雞骨(醋炙)大黃(剉炒各一兩)
右粗搗篩每服二錢水一盞煎七分去滓温服不拘
時
當歸散治産後乳結核堅硬疼痛
當歸(切焙)芍藥黃耆(剉)蒺藜(炒去角)雞骨(炙)附子(炮製)
(去皮臍)枳實(去瓤麩炒各二兩)桂(去粗皮)薏苡仁人參(各一兩)
右為散每服三錢酒調服日三
莽草散治産後乳結核或堅硬疼痛
莽草葉(一兩)紫葛大黃(各半兩)赤小豆(二兩)
右為末醋和如糊傅結核上頻易之每易則先以熱
葱湯洗之
傅膏方治産後乳腫熱痛
黃連(去鬚三分)大黃(生)鼠糞(炒各半兩)
右為末用米醋調傅四邊頻易之每易先用熱葱湯
洗
麥門冬湯治產後乳結核及初結作癰服此
麥門冬(去心焙)黃芩(去黑心)黃耆(剉)芍藥甘草
赤茯苓(去黑心)木通(剉各三兩)桑寄生防風(去乂)
人參(各三兩)
右㕮咀如蔴豆大每服五錢水一盞半入棗二枚擘
煎取一盞去滓入糖一棗大令消溫服不拘時乳漸
銷减即服後門冬丸方
天門冬方治產後乳結核
天門冬(去心焙二兩半)木通(剉)黃耆(剉)防風(去乂)桑寄生(剉)
生乾地黃(焙)人參(各一兩)羌活(去蘆一兩半)大黃(一兩)白芷
升麻(各三分)澤蘭(去枝梗)茯神(去木)天雄(炮去皮臍)
黃芩(去黑心)枳實(去瓤麩炒)五味子(各半兩)
右為末煉蜜丸如梧桐子每服二十丸加至三十丸
溫酒下日三
外消膏治産後乳結核疼痛或腫欲成癰
伏龍肝(半兩)大黃(剉半兩)生姜(一兩洗切焙研細)
右除生姜外為末和勻用醋調作膏隨小大攤貼病
上早晩易之效
托裏散治産後乳結核欲壞不壞
威靈仙(洗焙)當歸(切焙)牡丹皮芍藥(剉)黃耆(剉)
桂(去粗皮各一兩)大黃(炮半兩)
右為散每服三錢温酒調下不拘時候
升麻湯治産後乳腫或結核敗壞熱悶
升麻白歛(各一兩)大黃(生半兩)黃芩(去黑心)桂(去粗皮各一兩)
芒硝(研半兩)人參黃耆(剉各二分)
右為粗末每服三錢水一盞煎七分去滓温服不拘
時
大黃湯治産後乳結核腫痛發熱煩悶
大黃(剉微炒)楝實(劈破炒去子)芍藥馬蹄(炙黃焦各一兩)
右搗篩每服二錢水一盞煎七分去滓温服不拘時
蔓荆實散治産後乳腫痛煩悶熱
蔓荆實(炒二兩)甘草(炙五錢)
右為散每服二錢温酒調下不拘時候服
黃芩湯治産後初覺有核漸發熱痛累日不退欲成
癰
黃芩(小者)甘草(炙剉)桑寄生(剉)防風(去义)木通(剉)黃耆(剉)
麥門冬(去心焙)大黃(各一兩)赤芍藥(一兩)
右搗篩每服五錢水一盞半煎至一盞去滓温服不
拘時
當歸散治乳結核堅硬
當歸(切焙)桂(去粗皮各半兩)芍藥人參(各三分)蒺藜子(炒去角)
鷄骨(炙各一兩)木通(剉)黃耆(剉各一兩)枳實(去穰麩炒三分)
右為散每服二錢空腹酒調下日再
治婦人乳生結核堅硬或腫疼痛宜用消毒止疼痛藥
水膏方
黃蘖(一兩)糯米(二合)赤小豆(一合)露蜂房(半兩)鹽(一兩)
右為散搗生地黃取汁調令稀稠得所量痛腫處大
小剪絹一方厚塗貼之乾則換之
髮灰散(出聖惠方)治乳中結塞腫痛
亂髮灰蛇蜕皮灰(各半兩)蔓荆實(微炒一兩)
右為散每服二錢温酒調下日三
無名異散治乳結顆塊膿水宿滯血脉壅閉惡血疼
痛久不瘥者
無名異牡丹皮虎杖根當歸(切焙)白芷
白茯苓(去黑皮各三分)沒藥(研)麒麟竭(研)木香黃芩(去心)
黃耆人參桂(去粗皮)熟乾地黃(焙各半兩)
右為散每服三錢空腹煎棗湯調下日三服
又方治妳結鞕疼痛
用百藥煎為細末每服三錢酒一盞煎數沸熱服冄
以滓傳腫痛處
又方
用鱓魚皮燒灰存性為末空心酒調服
療乳瘰止痛方
大黃黃連(各三兩)
右用水五升煮取二分三服下即愈
内消散治婦人乳癰毒始生核
川大黃黃芩黃連(去鬚)黃藥子地龍(炒令黃)
乳香(各一兩)
右為細散用生地黃汁調勻塗扵腫毒上若乾即易
之不過三五度瘥
當歸散治婦人乳生結核疼痛散毒氣止疼痛
當歸(三分剉微炒)甘草(一兩剉)川芒硝(一兩)黃連(三分去鬚)
黃藥子(三分)川大黃(一兩)蒲公草(三分)玄參(三分)
右為細散用鷄子白調為膏於生絹上塗貼取效為
度
治婦人乳生結核及腫疼
藍草根生蒻頭(各二兩)
右搗如泥貼之立效
療産後乳初結脹不消令敗乳自退方
瓜蔞(一箇半生半炒)大粉草(一寸半生半炒)生姜(一塊半生半煨)
右同剉用酒一碗煮取一盞去滓服之其痛一會如
不可忍即搜去敗乳安臥每一服順所患處乳側臥
於床上令其藥行故也
産後乳結癰(附論)
産後衝任不足氣血俱虛潛行入于足陽明之脉其直
行者從缺盆下乳内兼下夾臍入氣衝中衝脉者起于
氣衝並足陽之經夾臍上行至胸中而散也其經為邪
熱衝則血為之擊摶氣為之留滯擊摶則痛作留滯則
腫生内經所謂營氣不從逆于肉理乃生癰腫此疾者
以乳汁藴積與氣相摶故也
方
當歸飲治産後乳癰欲結發熱腫痛
當歸(切焙)芍藥牡丹皮生乾地黃(焙)人參
黃耆(剉)大黃(生)升麻連翹(各一兩)
右粗搗篩每服五錢水一盞去滓温服不拘時
黃耆湯治産後乳結核或腫痛漸成癰煩熱
黃耆(剉)生乾地黃(焙)麥門冬(去心焙)升麻(各一兩半)人參
赤茯苓(去黑皮各一兩)當歸(切焙)芍藥遠志(去心)
甘草(生各半兩)
右粗搗篩每服五錢水一盞半去滓温服不拘時候
蛇蜕皮散治乳癰疼痛寒熱發歇晝夜不可忍
蛇蜕皮(燒灰半兩)麝香(二錢)
右研細每服二錢熱酒調下不拘時
芍藥湯治産後乳結癰濃敗壞不散發熱疼痛
芍藥桂(去粗皮)黃耆(剉)赤茯苓(去黑皮)當歸(切焙)
生乾地黃(焙各一兩)甘草(剉)麥門冬(去心焙)人參(各一兩)
右㕮咀如麻豆大每服五錢水一盞半再入生姜一
棗大煎至八分去滓下朴硝末一錢再煎令沸温服
不拘時
甘草飲治産後乳癰熱痛未結膿者
甘草(半兩半生半炙)栝蔞(一枚去皮用穰)
右先以酒三盞煎甘草至二盞入栝蔞穰煎至一盞
去滓溫服半盞如痛即以酒少許解之未效再作
栝蔞散治產後乳癰膿潰未潰熱痛不已
栝蔞實(二兩)敗醬細辛(去苗葉)乾姜(炮)厚朴(去粗皮姜汁炙)
桔梗(炒)防風(去乂)人參(各半兩)
右為散每服三錢溫酒下水一盞煎至八分溫服亦
得不拘時
黃耆膏治產後乳癰欲結未結膿攻痛
黃耆(剉)芎藭當歸(切炒)黃芩(去黑心)黃連(去鬚)白歛
芍藥防風(去乂各一兩)
右為末用鷄子白調隨大小貼之每日一易
猪蹄湯洗方治產後乳癰破後膿血不盡
猪蹄(一具)當歸(切炒)芍藥黃芩(去黑心)獨活(去蘆頭)莽草
大黃(剉碎炒)芎藭(各半兩)
右搗羅七味為末將猪蹄剉洗令净以水五升煮熟
去滓澄清内藥再煎令熱通水手洗乳上令透拭乾
良久又暖洗不拘次數
漏蘆膏治乳汁不時泄蘊積于内遂成癰
漏蘆黃芩(去黑心各一兩)米粉(半兩)
右為末新水調如膏塗之
麥門冬治乳腫初覺有異
生麥門冬(去心)黃耆(剉)防風(去又各一兩半)桑寄生(一兩半)
甘草(炙三分)木通(二兩半)黃芩(去黑心)赤芍藥(各一兩)
右㕮咀如麻豆大每服五錢水一盞半入棗二枚煎
至八分去滓内乳糖一分再煎一兩沸去滓溫服
芍藥散療乳癰腫消核
芍藥通草桂心昆布白歛附子(炮)
黃耆人參海藻木占斯(各一兩)
右搗散以清酒服一錢日三當先食并療頤下氣結
瘰癧
栢皮膏乳癰衆醫不能療
用猪膏年多者佳栢皮三斤去黑皮以猪膏煎之當
消煎栢皮熟黑便漉出更煎餘栢皮如初膏盡以塗
瘡處甚驗
三物桂心貼治乳癰
桂心烏頭甘草(各二分)
右搗散以苦酒和塗腫上以濕紙覆濡其上將乳居
其中以乾布置乳下湏臾布當濡有膿水也
又方
研米搥二枚煮令熱以絮布巾覆乳上用二槌更互
熨腫數十過差止已用大驗
治乳癰堅硬痛不可忍
右茛菪子半大匙當年新者服時不得嚼破以清水
一大盞和頓服痛即止
治婦人乳癰
覺痛色未變時以飼猪米研汁飲之即瘥仍取猪槽
木厚如匙面火炙數熨
治婦人乳癰疼痛宜薰方(十便良方)
露蜂房(半斤細剉)
右件藥以醋五升煮令熱相和傾於瓶中熱薰乳上
日三五度即差冷即再煎之效
又方(十便良方)
大黃(一分)竈上黃土(一分)生姜(二分)
右三味搗羅為末醋和塗乳痛即止極驗劉消子不
用生姜用生魚三味等分魚必用鯽魚妙
三能散(十便良方)治妳癰
綿黃耆皂角刺(燒存性各一兩)
右搗羅為散以酒調二錢服能穿能散
香蛤散(楊氏家藏方)治婦人妳癰纔覺作痛氣欲結者便
服此藥令内消
車螫殼(火煆一兩)乳香(半兩炙剉)膩粉(五分)
右件為細末每服一錢用乳香溫酒送下食後日進
三服
聖棗散(楊氏家蔵方)治乳癰
用棗四十九枚燒灰留性不拘癰大小盡用棗灰及
糞堆上土研細三四錢和勻以新汲水調傅
治奶癰結聚成塊疼痛難忍(護命方)
好肥皂角(二條)香葱(十枚)
右先搥皂角碎水一碗揉取汁煉成膏却碎揉葱入
内更煎三兩沸紙攤貼痛處露奶頭令清水出只初
痛一兩日可使已成膿者便不可使
通和湯(衞生寶鑑)治婦人乳癰疼痛不可忍者亦治吹奶疼
痛不可忍
穿山甲(一兩炮黃)木通(剉一兩)自然銅(半兩醋淬七次)
右為細末每服二錢熱酒調下食遠服之
又方(衞生寶鑑)治奶癰瘡
凡未成瘡纔覺腫硬作痛以葱早熨之其法用中樣
小甆瓶瓶口寬者以炭火入瓶内上以熱灰填滿瓶
口將葱葉葱白搥損令徧覆瓶口以手帕子褁定
熱將瓶口向腫處任意輕輕熨之有驗
治產後忽然乳痛堅硬成塊欲成癰腫先喫此方但臓
腑熱覺得乳痛即喫此方
麻黃(去根)連翹子(各半兩)知母射干當歸大黃
蔓荆子芍藥荆芥穗牡丹皮(去心各一分)
半夏(三錢)木通(四銖)
右為細末每服三錢水一盞生姜三片同煎取九分
食後臨卧去滓喫再煎連喫以大腑通為度
治吹奶癰腫痛疼熱發渴晝夜呻吟
蛇蜕皮(一兩燒灰)赤小豆(一兩)
右件藥搗羅為散以鷄子白和調傅之
治乳癰結硬欲作癰(十便良方)
用真樺皮溫熨腫處一夕即消
又方(永類鈐方)
用萱草根又名射干研爛生酒濾過以滓貼瘡久患
此腐爛見骨膜垂死者用萱草根其葉柔其根如麥
門冬并萹蓄根如殭蚕葉硬如劒者傅之神效
治産後不自乳兒畜積乳汁結作癰(肘後方)
取蒲公草搗傅腫上日四度易之俗呼為蒲公英語
訛為蒲公明者是也火煮汁服亦得
治産後患乳癰腫痛因産後不見乳汁結作癰
用蒲黃炒熱杵傅腫上日三度易之又以井華水煎
葉汁飲之亦佳食之亦得妬乳及癰並瘥
又方(千金方)
用皂角十條以酒一升揉取汁硝石半兩煎成膏傅
之
連翹湯(拔萃方)治産後妬乳並癰
連翹升麻芒硝(各十分)玄參芍藥白歛
防己射干(各二分)大黃(十二分)甘草(六分)杏仁(八十枚去皮尖)
右以水九升煎取三升次下大黃硝分三服
復元通氣散(永類鈐方)治乳癰
瓜蔞青皮烏藥白芷(各等分)
初發服甚效病已半勿多服穿山甲等藥惟專發散
也懸癰通用
治乳癰(本草)
取人齒燒灰細研酥調貼癰上
治乳癰(本草)
以烏雌雞膽汁傅之日三
療乳癰痛寒熱者(本草)
取蔓青根并葉净擇去土不用水洗以鹽搗傅乳上
如熱即換不過三五易之即瘥冬月無葉但单用根
亦可切須避風
産後悶煩(附論)
夫産後煩悶者由産後臟腑勞傷血氣虛損而風邪乘
之摶于血使氣不宣而否澀則生於熱或肢節煩疼口
乾因虚生熱則多煩悶此乃表裏俱虛血氣未復而氣
逆乘之故悶煩也新産之後血氣俱虛或因亡血過
多或因惡血下少致血氣不利陰陽相勝陽勝則發煩
悶經所謂陽勝則熱是也
方
淡竹葉湯治産後血不利心煩喘悶
淡竹葉麥門冬(去心焙)小麥白茯苓(去黑皮各一兩)
右為散粗搗篩每服二錢水一盞生姜三片煎至七
分候去滓温服空心日午臨臥各一
蒲黃散治産後血氣痛煩悶渴燥
蒲黃(一兩)乾姜(炮半兩)薑黃(切)當歸(切)桂(去粗皮)
右為散每服一錢煎人參湯調下空心日午臨臥服
麥門冬湯治産後煩悶或血氣不快
麥門冬(去心焙二兩)甘草(炙剉)白茯苓(去黑皮)人參(各一兩)
右粗搗篩每服三錢水一盞生姜三片棗一枚煎至
七分候入竹瀝半合再煎數沸去滓温服
黑金散治産後血氣煩悶腹痛脹滿
赤龍鱗(燒灰研)亂髮(燒灰研)當歸(切焙)人參(二分)麝香(别研一錢)
白茯苓(去黑皮二分)碙砂(去沙石研一分)犀角(鎊)枳殼(去瓤麩炒)
大黃(剉炒各一分)
右除髮灰并麝香外搗羅為細散合研勻每服一錢
温熱水調下空心日午臨卧服
羚羊角散治産後血氣煩悶腹痛
羚羊角(燒灰)延胡索黃耆(剉)枳殼(燒灰)芍藥
白茯苓(去黑皮)劉寄奴(各半兩)
右為散每服二錢煎人參湯調下空心日午臨卧服
地黃飲(出聖惠方)治産後血氣不利心胸煩悶脅肋滿口乾
壯熱不思飲食
生地黃汁(一盞)當歸(切焙搗末二兩)酒生姜汁(各半兩)
童子便(一盞)人參(搗末一兩)
右四汁相合每服用汁半盞水半盞入人参當歸末各半
錢同煎至七分空心日午臨卧温服一方無人參名
曰地黃飲子不拘時候服
紫葛飲(出聖惠方)治産後心中煩悶不解
紫葛(剉)麥門冬(去心焙)人參羚羊角(鎊)小麥
甘草(炙剉各半兩)
右粗搗篩每服三錢水一盞入生姜三片棗一大枚
擘煎至七分去滓温服不拘時候
竹茹散治産後悶煩氣短
竹茹人參白茯苓(去黑皮)黃耆(剉)當歸(切焙)
生地黃(焙各半兩)
右為散每服二錢温酒調下不拘時候
人參散治産後虛煩氣短心下不利
人參烏藥(各一兩)㯽榔(剉半兩)黃耆(剉三分)木香(一分)
熟乾地黃(焙一兩)麥門冬(去心炒)甘草(炙剉各三分)
右為末每服二錢沸湯調下不拘時候
人參丸治産後虛煩氣血滯攻腰腹疼痛煩悶少力
人參(一兩)延胡索桂(去粗皮)芎藭木香當歸(切焙)
白茯苓(去黑皮)厚朴(去粗皮生姜汁炙)蒲黃白芷(各一兩)
熟乾地黃(焙二兩)
右為末煉蜜和丸如梧桐子大每服三十丸酒下每
日三服
白茯苓湯治産後氣血虚心膈煩滿身腫體熱惡露
不行
白茯苓(去黑心)赤芍藥芎藭(各一兩半)桂(去粗皮)
大腹皮(剉)枳殼(去穰麩炒)熟乾地黃(焙各一兩)
右粗搗篩每服三錢以水一盞生姜三片煎至七分
即去滓温服日三
當歸湯治産後虚煩腹痛
當歸(切焙)芍藥木通(剉各一兩)
右粗搗篩每服二錢水一盞半入生地黃二寸許切
碎同煎煎至八分去滓温服不拘時候
真氣湯治初産後血氣煩悶
童子小便(三合)生地黃汁(一合)
右相和微煎三四沸分温二服
逍遙湯(出危氏方)治産後無陰血虚心煩自汗精神昏冐心
忪頰赤并口燥咽乾發熱頭痛或寒熱如瘧
白茯苓(去黑皮)白术當歸(切焙)芍藥柴胡(去苗各一兩)
右粗搗篩每服二錢水一大盞入乾生薑一塊切破
薄荷五葉同煎七分去滓熱服不拘時候
人參當歸湯(出千金方)治産後隂虚生内熱煩悶不安
人參當歸麥門冬乾地黃桂心(各一兩)
大棗(二十枚)粳米芍藥(四兩)淡竹葉(三升)
右㕮咀以水一斗二升先煮竹葉及米取八升去滓
内藥再煎煮取三升去滓分三服若煩悶不安者當
取豉一升以水三升盡服之甚良地黃用生乾者虚
甚則用熟者
赤小豆散(出千金方)治産後煩悶不能食虚滿
用赤小豆三七枚燒作末以冷水和頓服之
治血氣煩悶脇肋脹滿及痛(一名荷葉散)
芍藥(八分)蒲黃延胡索(各四分)當歸(六分)荷葉蒂(三箇炙)
右以水二升煎取七合後入蒲黃空心分三服
治血氣煩悶方(出大全良方)
右以竹瀝飲一盞甚效或生藕汁飲二升亦效
知母湯(出千金方)治産後乍寒乍熱通身不快心胸煩悶
知母(三兩)芍藥黃芩(炙二兩)桂心甘草(炙一兩)
右㕮咀以水五升煮取二升半分三服一方不用桂
心加生地黃
竹葉湯(出千金方)治産後心中煩悶不解
生淡竹葉(一升)麥門冬(一升)甘草(二兩)生薑茯苓(各三兩)
大棗(十四枚)小麥(三合)
右㕮咀以水一㪷先煮竹葉小麥取八升内諸藥煮
取三升去滓分三服若心中虚悸者加人參二兩其
人食少無穀氣者加粳米五合氣逆者加半夏二兩
(大全良方不用茯苓)
蒲黃散(便産湏知)治産後煩悶虚煩悶去血多則除虚而生
内熱其證心胷燥滿短氣頭痛悶亂骨節痛脯時輒
甚
用蒲黃紙上炒以東流水和服方寸匕極良
治産後煩悶不能食
用白犬骨一味燒研以水服方寸匕
療産後心悶不識人汗出乃血氣衝心及胷脇腹肚熱
時作時止(出肘後方)
用羚羊角燒如末以東流水服方寸匕未瘥再服
治産後煩躁
用禹餘糧一枚放入醋瓶内入地埋一半四面緊築
用炭一秤發頂火一斤煆去火三分耗二為度用溫
砂土罨一宿取出打去外面一重只使裏内細研淘
澄五七度將紙襯乾再研數千遍患者用甘草煎湯
調二錢匕只一服立效
治産後惡血煩悶
用羚羊角燒灰酒服方寸匕未瘥再服亦治産難
治産後心悶眼不得開(出千金方)
即當頂門上取髮如兩指大使人強牽之眼即開
紫葛飲子治産後心中煩悶不解
紫葛(半兩)麥門冬(半兩去心)生地黃(半兩)小麥(半合)生薑(一分)
甘草(一分炙微赤剉)
右細剉和勻分為三服以水一大盞煎至五分去滓
不計時候溫服
麥門冬散(出聖惠方)治產後因虚生熱致生心神煩悶
麥門冬(去心一兩)羚羊角(半兩屑)人參(一兩半去蘆)蒲黃(一兩)
甘草(半兩微炙剉)
右搗篩為散每服三錢以水一盞入竹葉二七片小
麥半合煎至六分去滓不計時候温服
黃耆散(出聖惠方)治產後口乾煩悶心躁
黃耆(一兩剉)麥門冬(一兩去心)赤茯苓(一兩)生乾地黃(一兩)
當歸(半兩)甘草(半兩炙微赤剉)
右搗篩為散每服四錢以水一中盞入生薑半分煎
至六分去滓温服不計時候
蒲黃散(出聖惠方)治產後血氣上攻胷膈煩悶不安
蒲黃(一兩)當歸(一兩)麥門冬(去心一兩)赤芍藥(一兩)鬼箭羽(半兩)
生乾地黃(一兩)
右搗篩為散每服三錢以水一中盞入竹葉二七片
粳米五十七粒煎至六分去滓不計時候溫服
竹茹飲子(出聖惠方)治產後内虛煩悶短氣
竹茹(一兩)人參(一兩去蘆頭)黃耆(一兩一作黃芩)甘草(一分炙微赤剉)
白茯苓(一兩)
右細剉和勻每服半兩以水一大盞入棗三枚煎至
五分去滓不計時候溫服一方無棗
紅藍花飲子(出聖惠方)治產後血氣攻心煩悶氣欲絶不識
人
紅藍花(半兩)紫葛(半兩剉)赤芍藥(半兩剉)生地黃汁(三合後下)
童子小便(三合後下)蒲黃(半兩)
右件以水一大盞酒半盞煎至八分去滓下地黃汁
并小便更煎三兩沸不計時候分溫三服
琥珀散(出聖惠方)治産後惡血不下心膈煩悶
琥珀(一兩)蒲黃(一兩)劉寄奴(一兩)赤芍藥(一兩)蓮子心(半兩)
鬼箭羽(半兩)
右搗細羅為散每服不計時候以豆淋酒調下二錢
芝麻散(出聖惠方)治産後燥熱心神煩悶
芝麻(一兩)紅藍花(半兩)當歸(半兩剉微炒)赤芍藥(半兩)琥珀(半兩)
嫩荷葉(半兩)
右搗細羅為散每服不計時候以生地汁調下二錢
治産後心神悶煩眩迷不省唇口冷脉欲絶面青血氣
上衝宜急服此方(聖惠方)
釅醋(三合)鷄子(一箇打破瀉在碗中)
右先煎醋一沸傾入鷄子碗中頓熱服之立效
治産後煩悶手脚燥熱懨弱氣欲竭血暈心頭硬乍寒
乍熱用此方(聖惠方)
用續斷枝一握水一盞半煎至一盞分三服
治産後惡血不盡心膈煩悶腹中刺痛宜服此方(聖惠方)
延胡索(一兩)益母草(半兩)
右搗羅為散不計時候以溫酒調下一錢
又方(聖惠方)
用生地黃四兩細切酒二大盞煎至三五沸去滓分
為五次服不計時候服之
又方(聖惠方)
當歸(一兩剉微炒)鬼箭羽(二兩)
右搗羅為散每服不計時候以紅藍花酒調下二錢
治産後虛勞心熱煩悶不識人方(聖惠方)
取生鷄子一枚打破去殼吞之
又方(聖惠方)
童子小便(一小盞)生薑汁(一合)生地黃汁(一合)
右相和煎一沸放溫分為二服頻頻服之
又方(聖惠方)
生地黃汁(一中盞)童子小便(一中盞)蒲黃(半兩)
右相和攪令勻不拘時候分溫四服
又方(聖惠方)
以生藕搗絞取汁煖飲一小盞頻頻服之
凡產後忽冐悶汗出不識人者暴虛故也(危氏方)
用破鷄子三枚可與童子小便一升吞之便醒不然
丈夫小便一升亦得切不可用病人者又若久不
識人或時復發者此為有風因産血氣暴虚風行脉
中故也若産後去血多者又增此疾與鷄子不醒
者可急作竹瀝汁一服五合湏臾不定再與五合頻
與三五服即瘥
治婦人產後胷滿悶不思飲食四肢潮熱
用柴胡湯一帖黃芩三兩用水二盞煎盞半空心服
治產後血悶血竭
用藕節和生地黃搗汁熱酒并小便調下
治產後血脹悶
用甘蕉根搗汁服之
治諸虚煩熱
以竹葉石膏湯溫膽湯服之但產後與尋常不同如
石膏等藥不宜輕用
人參葳靈散(衞生家寶)治産後痞氣胷膈不快噎悶不進飲
食
人參茯苓藿香葉白芷甘草(炙)
桔梗(各一兩)葳靈仙(一分微炒)
右件為末每服一大盞棗二枚薑二片水一盞慢煎
至八分空心食前溫服
治産後血脹悶欲死者(本草)
以水和苦酒煮蘇方木五兩取濃汁服之效
治産後血悶止痛(本草)
以折傷木酒煮濃汁飲之
治産後血腹悶(本草)
以蕘花搗汁服之
産後煩渴(附論)
夫産後煩渴者由産時水血俱下臟腑乾燥津液不足
因虚則生熱故令煩渴也
方
地黃散(聖惠方)治産後煩渴壯熱不思飲食
生地黃(一兩)赤茯苓(一兩)麥門冬(三分去心)葛根(半兩剉)
石膏(一兩研)甘草(一分炙微赤剉)
右為散每服三錢以水一中盞入生薑半分棗三枚
約煎至六分去滓不計時候温服
&KR0797;&KR0803;根散(聖惠方)治産後煩渴體熱食少
&KR0797;&KR0803;根(一兩)甘草(一兩炙微赤剉)人參(一兩去蘆)麥門冬(一兩去心)
生乾地黃(一兩)蘆根(二兩剉)赤茯苓(一兩)益母草(一兩)
右為散每服三錢以水一中盞入生薑半分棗三枚
約煎至六分去滓不計時候溫服
黃耆散(聖惠方)治産後體虛煩渴喫食減少乏力
黃耆(一兩剉)麥門冬(去心半兩)生乾地黃(一兩)甘草(一分炙微赤剉)
人參(三分去蘆頭)陳皮(三分湯浸去白穰焙)白茯苓(一兩)桑寄生(半兩)
右為散每服三錢以水一中盞生薑半分棗三枚竹
葉二十七片同煎至六分去滓不計時候溫服
紅藍花散(聖惠方)治産後煩渴不止
紅藍花(一兩)芝麻(一兩)栝蔞根(一兩)生乾地黃(一兩)
甘草(半兩炙微赤剉)菰根(一兩)
右為散每服三錢以水一中盞入生薑半分棗三枚
同煎至六分去滓不計時候溫服
人參散(聖惠方)治産後煩渴體熱食少
人參(一兩去蘆頭)麥門冬(一兩去心)石膏(一兩)當歸(一兩剉微炒)
甘草(半兩炙微赤剉)&KR0797;&KR0803;根(三分)生地黃(三分)柴胡(三分去苖)
赤茯苓(三分)
右搗篩為散每服三錢以水一中盞入生薑半分棗
三枚同煎至六分去滓不計時候溫服
蓮子房散(聖惠方)治産後煩渴不止
蓮子房(二兩秋前者)甘草(一分炙微赤剉)人參(一兩去蘆頭)
麥門冬(三分去心)蘆根(一兩剉)
右搗篩為散每服三錢以水一中盞入生薑半分大
棗三枚煎至六分去滓不計時候溫服
益母草散(聖惠方)治産後血運煩渴口乾心燥
益母草(一兩)人參(半兩去蘆頭)黃耆(半兩剉)葛根(半兩剉)
生乾地黃(半兩)甘草(一分炙微赤剉)
右為散每服三錢以水一中盞入生薑半分約煎至
六分去滓不計時候溫服
羚羊角飲子(聖惠方)治産後心胸煩渴不解
羚羊角屑(一分)竹葉(二十七片)小麥(半兩)棗(五枚)生薑(一兩)
赤茯苓(半兩)
右細剉和勻分為五服以水一中盞煎至六分去滓
不計時候温服
又方(聖惠方)
生藕汁(三合)生地黃汁(半升)童小便(五合)白蜜(二合)
右相和煎三五沸不計時候分溫三服
治産後忽口内煩渴狂語方(聖惠方)
右蘇枋木一兩水二大盞煎至一盞去滓放溫漸漸
服盡其渴立止
紅藍花散(楊氏家藏方)治産後調順氣血治虚煩渴燥或乳
脉欲行頭昏寒熱
川芎當歸(洗焙)蒲黃(各等分)
右件為細末每服三錢水一盞入荷葉心一斤黑豆
三十粒同煎至七分温服不拘時候
桃花散(保命集方)治産後不煩而渴
新石灰(一兩)黃丹(半錢)
右為細末渴時冷漿水調一錢
普濟方卷三百四十七
