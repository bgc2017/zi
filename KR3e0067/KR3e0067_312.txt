普濟方卷三百十二明周王朱橚撰
折傷門
從高墜下(附論)
黃帝曰中風有所墮墜惡血留内若有所大怒氣上而
不行下積於脇則傷肝又中風及有所擊仆若醉入房
汗出當風則傷脾又頭痛不可取於腧者有所擊墮惡
血在内傷痛未已可則刺不可遠取之也夫從高墮下
惡血留於内不分十二經絡聖人俱作風中肝經留於
脇下以中風療之血者皆肝之所主惡血必歸於肝不
問何經之傷必留於脇下盖肝主血故也痛甚則必有
自汗但人有汗出皆為風證諸痛皆屬於肝况敗血凝
結從其所屬入於肝也從高墜下逆其上之血氣非肝
而何非傷寒無汗既自汗必是風化也以破血出經藥
治之夫肝膽之經俱行於脇下經屬於厥隂少隂宜以
柴胡為引用為君以當歸活血脈又急者痛也甘草緩
其急亦能生新血陽生隂長故也為臣川山甲栝蔞根
桃仁紅花破血潤血為之佐大黃酒製以盪滌敗血為
之使氣味相合使血氣各有所歸痛自去矣
方
蒲黃散(出聖惠方)治從高墜下落馬墜車碾著腕損骨碎
筋傷内損惡血攻心悶絶坐臥不安宜先須按摩排
正筋骨宜服此藥止痛散血
蒲黃(一兩)當歸(三分)玄胡索(一兩)芎藭(三分)赤芍
藥(一兩)淹䕡子(三分)沒藥(一兩)附子(一兩炮裂去皮臍)
栗子(二兩去殼隂乾)川大黃(一兩剉碎微炒)芸臺子(一兩)
右搗羅為散每服以温酒調下二錢不拘時候頻服
沒藥散(出聖濟總錄)治墜墮損傷筋骨皮肉發熱疼痛
沒藥(研)澤瀉(切焙)桂(去粗皮)檳榔甘草(炙剉)
白芷蜀椒(去目并閉口者炒出汗)附子(炮裂去皮臍)芎藭
(各一兩)當歸(三分)
右為散每服三錢温酒調下不拘時候
鎮心散(出聖惠方)治因傷折後驚悸心神煩悶宜服定魂
魄
虎睛(一對用生羊血浸一宿漉出隂乾)金箔銀箔(各五十片細研)
茯神遠志(去心)人參(去蘆頭各半兩)麥門冬(去心焙)
蒲黃羚羊角屑(各一兩)硃砂(二兩細研水飛過)
右為末用棗肉入煉蜜同和搗三五百杵如梧桐子
大每服於食後并夜臥時以茯神湯下三十丸
續斷散(出聖濟總錄)治從高墜下傷損筋骨發熱腫痛
續斷(剉)生乾地黃(焙)當歸(切焙)芎藭附子
(炮裂去皮臍)桂(去粗皮各一兩)澤蘭葉蜀椒(去目并閉口者炒出)
(汗)甘草(炙剉各半兩)
右為散每服三錢温酒調下不拘時候
破血散痛湯治從高損傷墜馬惡血流於脇下痛甚
不能轉側妨其飲食
羌活防風中桂(各一錢)柴胡連翹(各二錢)
當歸稍(二錢)麝香(少許别研)蘇子(一錢半一方無)水蛭(炒去)
(烟盡另研)
右分為二服每服酒二大盞除水蛭麝香外另研如
泥煎餘藥依一大盞去滓上火令稍熱調二味飢服
之
乾地黃散治從高墮下傷損疼痛
生乾地黃(一兩)當歸(一兩剉微炒)附子(一兩炮裂去皮臍)
川大黃(半兩)續斷(半兩)桂心(一兩)琥珀(半兩)枳殼
(半兩麩炒微黃去穰)桃仁(一兩湯浸去皮尖雙仁微炒)
右為細散温酒調下一錢不拘時候
芎藭散治從高墜下車馬諸傷腕折疼痛不可忍
芎藭玄胡索桂肉(去粗皮)桃仁(湯浸去皮尖雙仁微炒)
附子(炮去皮臍各一兩)澤蘭(半兩)虎脛骨(二兩塗酥炙黃)
右為細末温酒調下二錢不拘時候
大膠艾湯治男子傷絶或從高墜下傷五臓微者唾
血及金瘡傷經者
阿膠艾葉甘草當歸芎藭(各一兩)乾薑
(一兩)乾地黃芍藥(各三兩)
右以水八升煮取三升去滓内膠令烊分服羸人分
三服兼治婦人産後崩傷下血過多虚喘欲死腹中
激痛下血不止
復元活血湯治從高墜下惡血流於脇下及疼痛不
可忍
柴胡(五錢)當歸(三錢)甘草川山甲(炮)紅花
瓜蔞根(各二錢)大黃(酒浸一兩)桃仁(去皮尖五十粒)
右桃仁研爛餘藥剉如豆大每服一兩水二盞半酒
半盞煎至七分去查温服食前以利為度得利後痛
或不盡服乳香神應散方見本類後黃帝鍼經云有
所墮墜惡血流内若有所大怒氣上而不行下積於
脇則傷肝肝膽之經俱行於脇下經屬厥隂少陽宜
以柴胡為引用為君以當歸和血脈又急者痛也甘
草緩其急亦能生新血甘草生血陽生隂長故也為臣
山甲瓜蔞根桃仁紅花破血潤血為之佐大黃酒
製以盪滌敗血為之使氣味和合氣血各有所歸痛
自然去矣
接骨丹治從高墜墮傷損疼痛
當歸(切焙二兩)甘草(剉炒三兩)桂(去粗皮一兩半)沒藥(另研)
乳香(另研各半兩)澤蘭(一兩)自然銅(火燒紅淬七次一兩研)
右為細末入研藥令勻水麪糊和丸如梧桐子大每
服三十丸温酒調下不拘時候日進三服
牽牛子散治從高墜下傷折有瘀血不散脅肋疼
痛
牽牛子(生取末)當歸(切焙各一兩)檳榔(剉)桂心(去粗)
(皮)木香(炮各半兩)郁李仁(湯浸去皮細研)青橘皮(湯浸去皮)
(白各一兩)
右為散和勻每服一錢空心温酒調下取瘀血為效
外以敗龜膏貼方見本類後
附子散治從高墜下落馬車碾一切傷折理血止痛
附子(炮裂去皮臍)沒藥蒲黃當歸芎藭薑
黃赤芍藥(已上各一兩)
右為細散温酒調下二錢不拘時候
接骨草散治從高墜下損骨折筋傷肉
接骨草巴戟(各二兩)紫葛根(剉)石斛(去根剉)
丁香續斷阿魏(麪裹煨麪熟為度已上各一兩)
右為細散温酒調下二錢不拘時候
沒藥膏治從高墜下傷損筋骨打破皮肉疼痛
沒藥當歸(剉微炒)麒麟竭蒲黃牡丹皮
骨碎補橘仁(微炒各一兩)
右為細末以温酒調下二錢不拘時候
葵根散治從高墜墮損折車碾馬墜筋骨蹉跌甚者
大小腸不通皆被瘀血與衞氣不和致令不通
葵根(一兩)木通蘧麥川大黃(剉碎微炒各二兩)甘
草(炙赤剉半兩)鹿葱葉并根(一兩)
右搗粗羅為散每服四錢以水一盞煎至六分去渣
不拘時候温酒調下滑石末一錢
桃仁湯治從高墮下落大木車馬間胷腹中有血不
得氣息者
桃仁(四十枚)大棗(二十枚)大黃硝石甘草(各一)
(兩)蒲黃(一兩半)
右㕮咀以水三升煮取一升絞去渣適寒温盡服之
當下下不止漬麻汁一杯飲之即止
乳香神應散治從高墜下疼痛不可忍及腹中疼痛
者
乳香沒藥雄黑豆桑白皮獨科栗(已上各一)
(兩)破故紙(炒三兩)
右為末每服五錢醋一盞砂石器内煎至六分入麝
香少許温服
巴戟湯治從高墜下及打撲内損昏冒嗜睡不能飲
食此謂血閉及臓腑不通
巴戟(去心半兩)當歸地黃芍藥川芎(各一兩)
大黃(半兩)
右為粗末水煎服以利為度
桃仁散治從高墮下傷損腹中瘀血滯疼痛
桃仁(半兩湯浸去皮尖生研細)當歸(一分搗末)牽牛子(半兩生搗)
琥珀末(一分)膩粉(一分)
右研令勻分為三服生地黃二兩生薑一兩切細炒
令紫色入小便一小盞酒一大盞煎至一大盞去滓
空心調下一服當取下惡血疼痛立定
芸臺散治從高墜下墮損惡血在骨節間疼痛
荆芥藕節(隂乾各二兩)淨芸臺子馬齒莧(隂乾)
川芒硝(各一兩)
右為細末用蘇枋木半兩酒一大盞煎至七分調下
二錢不拘時候
敗龜膏治從高墜下傷折有瘀血不散脇肋疼痛(一名)
(靈龜膏)
敗龜(酒浸炙二兩半)大黃(生剉一兩)木鼈子(去殼研二兩)當
歸(切焙一兩)桂(去粗皮二兩)
右為末好酒一升煎至半升住火稍冷入藥末半兩
以柳木椑不住手攪成膏以油单紙上攤貼傷損痛
處立效
阿膠湯治從高墮下傷五臓微者唾血甚者吐血及
瘡經傷金崩中皆主之
阿膠艾葉乾薑(各二兩)芍藥(三兩)
右㕮咀以水八升煮取三升去滓内膠令稍冷分二
服羸人分三服兼治女人産後崩傷下血過多虚喘
腹中絞痛下血不止者服之悉愈
蒲黃散治因墜墮内損血結不行
蒲黃當歸(切焙)赤芍藥(剉)桂(去粗皮各一兩)
右為細末每用二錢温酒調下不拘時候
接骨散治從高墮下遂至傷折筋斷骨碎痛不可忍
接骨續筋止痛活血(方見本門接骨類一名神授散)
奪命散治金瘡打損及從高墜下木石所壓内損瘀
血心腹疼痛大小便不利氣絶欲死
大黃黑牽牛皮(各二兩)水蛭(石灰漫火炒令焦黃色半兩)
右為末每服三錢熱酒調下如人行四五里再用熱
酒調牽牛末二錢催之須臓腑轉下惡血成塊成片
其惡血淨即愈
當歸湯治從高墜墮傷損肢體發熱疼痛
當歸(切焙四兩)大黃(生剉二兩)生乾地黃(焙五兩)
右粗搗篩每服五錢水一盞半煎至七分去滓温服
不拘時候立效
蘇合香丸治從高墜下挾驚悸血氣錯亂昏迷不省
急服大效(方見諸氣門)
沒藥散治被重物壓砟傷筋骨疼痛血不散
沒藥虎脛骨(塗酥炙黃)當歸(剉微炒)玄胡索(各二兩)
補骨脂白芷生乾地黃(微炒)川大黃(剉微炒)
蒲黃(微炒)獨頭栗子黃(乾者各一兩)
右為細末不拘時候以温酒調下二錢
芸臺子散治壓砟傷損筋骨或墜墮内損瘀血攻心
腹脹滿悶亂下惡血
芸臺子沒藥蒲黃膩粉(各一分)水蛭(七枚炒令)
(微黃)生薑汁(一合)酒(二合)生地黃汁(四合)川大黃
(半兩剉碎微炒)
右除汁藥外為細末研入膩粉令勻先將地黃生薑
等汁及酒同煎三兩沸調藥散二錢空心服之當轉
下惡血疼痛立止矣
桃仁散治被壓損瘀血在腹中㽲痛不散心胷短
氣大小便不通
荆芥(半兩)大黃(生用)蒲黃(各二兩)芎藭木通
當歸桂(各一兩)桃仁(四十枚湯浸去皮尖麩炒)
右為細末每服二錢酒調下不拘時候微利為度
又方(出聖惠方)治壓傷損筋骨或墜墮内損瘀血攻心
腹脹滿悶亂下惡血
水蛭(七枚炒令微黃)硇砂(三分)膩粉(二分研入)䖟蟲(七枚去翅)
(足炒微黃)乾漆(半兩搗碎炒令烟出)竈突墨(半兩)
右為細末不拘時候以温酒調二錢
又方(出肘後方)治被砟墜墮骨斷車碾馬踏牛觸胷腹破
陷四肢摧折氣悶欲死
以烏雞一隻合毛杵一千二百杵好苦酒一升相和
得所以新布搨病上取藥塗布乾再易覺寒振欲吐
不可輒去藥須臾復上一隻少則再作并以地黃酒
佳
荆芥湯(出聖濟總錄)治墜墮損煩悶(方見本門傷墮吐唾出血類)
蒲黃散(出千金方)治從高墮下有瘀血
蒲黃(八兩)附子(一兩)
右為末酒服方寸匕日三服不止增之以意消息
導滯散(出聖惠方)治傷重物壓砟或從高墜下作熱五内
吐血不禁或瘀血在内胸腹脹喘麄氣短崩中
當歸大黃(或加桃仁或蘇木或芒硝亦可如大便實可加大黃半兩别後下)
右等分炒為末温酒調下每服二錢不拘時候或㕮
咀水酒各一盞煎一盞空心服
雞鳴散(出醫方大成)治從高墜下及木石所壓凡是傷損
瘀血凝積氣絶欲死并久積瘀血煩躁疼痛呌呼不
得並以此藥利去瘀血即愈推陳致新治折傷神效
大黃(一兩酒蒸)杏仁(三七粒去皮尖)應驗加紅花一錢當
歸二錢
右研細酒一盞煎至六分盌濾去滓雞鳴時服次日
取下瘀血即愈若便覺氣絶不能言取藥不及急擘
開口以熱小便灌之
麝香散(一名接骨散出肘后方)治從高墜下及打撲損傷
麝香水蛭(各一兩)
右用水蛭剉碎炒烟出研為末入麝香再研勻每服
酒調下一錢當下蓄血未效再服又治折傷用水蛭
熱酒調一錢食頃知痛更進一服痛止便將折骨藥
封直至安平方去
地黃糟裹方(出聖濟總錄)治墜墮撲損筋内疼痛瘀血凝
滯腫熱不消
生地黃(洗切細杵)酒糟(各一觔)
右拌和令勻隨腫處用藥逐旋以大椀盛甑上蒸熱
用布絹之類裹腫處日一易
桃仁散(出聖濟總錄)療從高墜下傷内血在腹聚不出療
下血方
好大黃(二兩)桃仁(三十枚去皮尖及雙仁者)
右搗以水五升煮取三升分為三服去血後作地黃
酒服隨能服多少益血過百日成微堅者不可復下
之虚極殺人也或用酒一椀煎去滓服之
治從高墜下或打撲損傷腰脇心痛(出危氏方)
用木香調氣散加紅麯末少許童子小便同酒調空
心熱服如無麯酒亦可
治破血從高墜下損瘀在腹刺痛(出本草)
以蒲蓆可常用此令卧破敗者良取蒲黃赤芍藥當
歸大黃朴硝煎服一方蒲席燒灰二錢酒服
橘子酒(出聖濟總錄)治墜墮打撲閃肭腰痛惡血蓄瘀痛
不可屈伸以橘子炒去皮破細每服二錢酒調未止
再作或用猪腰子一隻去筋膜破開入藥用葱白茴
香鹽濕紙裹熟煨細嚼温酒下一方治氣滯腰痛橘
核炒香研酒濾去滓下青木香丸一方橘核入大蒜
内濕紙裹煨令香熟酒吃一半盞研爛入少炒麪為
丸用蒜白炒酒吞下俱治風氣腰痛及肭閃腰痛
豆汁方療足痛從高墜下瘀血脹心面青氣短欲死
用大豆或小豆令熟飲汁數升和酒服之一方以大
豆五升水一斗煮二升去豆服令盡或黑豆炒熟水
煎服即甦加芎歸芍藥酒煎更妙
又方(出朱氏集驗方)治墜墮腕折瘀血留滯衂鼻吐血
用生地黃搗取汁服一升或二升尤佳一方用米醋
調傅瘡上
又方(出本草)治從高墜下瘀血脹心面青氣短者
用烏鵶翅羽二七枚燒末酒和服如吐血即見效如
得左翅羽尤佳
又方(出聖惠方)療從高墮下若為重物所頓管得瘀血
用䜴三升沸湯二升漬之食頃絞去滓内蒲三合投
中攪調頓服之不過三四服神良
雞鳴散(出三因方)治墜墮欲死兼打撲悶絶者
急以手袖掩其口鼻一食頃眼開先與熱小便服若
覺氣絶不能言急擘開口以熱小便灌或以酒小便
服火傷冷小便灌皆能起死甚驗
治為重物所頓欲死(出十便良方)
以半夏如大豆者為末内鼻孔中此療五絶法五絶
一曰溺絶二曰牆壁所絶三曰壓絶四曰自縊絶
五曰産乳絶並可用内鼻孔立活雖經一日而心温
者亦可救
竹皮湯(出十便良方)治為兵杖所加木石所血在胷背
及脇中痛不得氣息
青竹(刮取茹)亂髮(各如雞子大二枚)
右放炭火炙焦燥合搗篩以酒一升煮三沸上一服
盡之三服愈
治從高墜下傷損筋骨疼痛呌喚不得瘀血著在内(出本)
(草)
以鼠屎燒為末以猪脂和傅痛上急裹不過半日乃
止
苦杖散(出保命集方)治從高墜下涎潮昏冒此驚恐併也
以苦杖不拘多少為細末熱酒調下如産後瘀血不
散或聚血皆治之
療壓撲損傷(出本草)
搗胡桃肉和酒温頻服便瘥
治人忽被墜腸出(出本草)
以冷水噴之令身噤腸自入也
治墜撲内損散敗血止痛及惡瘡發背等(出本草)
以重陽日收取茄子百枚去蔕四破切之硝石十二
兩碎搗以不津器皿大小約可盛内茄子者於器中
先鋪茄子一重乃下硝石一重覆之如此令盡然後
以紙數重密封之安置淨處上下以新磚墊覆令得
地氣不犯地氣至有五月後取出去紙兩重日中暴
之逐日如此至二三月度已爛即開瓶傾出濾出滓
别入新器中以薄紙盖頭又暴直成膏乃可用内損
酒調半匙空腹飲之再惡血散則痛止而愈矣諸瘡
腫亦先飲酒半匙又用膏於瘡面塗之當覺冷如冰
雪瘡乾便瘥其有根本在膚腠者亦可内消若膏久
乾硬即以飯飲化動塗之
整骨丸(出楊氏家藏方)治從高墜下筋斷骨折内外皆損疼
痛難忍不問輕重並皆治之
白礬(一十二兩飛過)黃蠟(六兩)黃丹蜜陀僧(另研)自
然銅(另研為末已上三味各四兩)乳香(另研)硃砂沒藥(另研)
(已上三味各一兩)猪脂(一十二兩臘月者)
右件用銀石器或新鍋内先下猪脂熬成膏去筋膜
滓次下蠟候鎔退火候稍冷方下蜜陀僧黃丹自然
銅末添慢火熬以柳木篦子攪候滴入水不散為度
擡下鍋子於冷地上入硃砂乳香沒藥白礬更以篦
子攪勻丸如梧桐子大每服二十丸熱葱酒送下(葱白)
(切如絲於熱酒中以盞合少時勿出氣)如昏困不能嚥藥者即用葱酒
化開灌下仍將二三十丸切開於紙下以火炙之如
不化入油少許隨所傷大小攤成藥靨恐此藥不黏
以雲母膏塗靨周圍貼之良久痛變成痒若骨碎及
蹉跌者並皆平正不成蘆節其傷破處便生肌肉多
年傷折每遇隂晦發作疼痛者亦可服不拘時候
又方(出永類鈐方)
用水蛭茴香各一兩先以茴香三錢同水蛭炒去茴
香又以茴香七錢微炒共為末用水煎蘇木加酒和
調烏藥順氣散一帖作三服又法硇砂水蛭竹膜絲
頭四味將砂炒蛭去砂用蛭為末竹絲燒灰和葱酒
調服
治從高墜下瘀血脹心面青氣短欲死者
用飛駮鳥(味甘寒)翅羽七枚燒末酒服之得右翅者最
良(飛駮鳥即雄鵲也若燒作灰以右接中散解者是雄也又燒毛作屑内水中沈者是雄也又其翼左)
(覆者是雄)
又方
用韶粉(味辛寒)一錢匕和水服之即瘥
治從高墜下頭破腦出血中風口噤
用黑豆(味甘平)一升炒去腥勿使太熟杵末蒸之氣遍
令甑下盆中以酒一升淋之温服一升覆被取汗傅
膏瘡上
墜車落馬(附論)
夫或因乘車馬或登陟危險誤多倒仆輕則蹉跌筋脈
蹴損不得伸屈甚者乃至踒折筋骨治宜速以養血脈
續筋骨之劑服之則其效速矣
方
乳香烏龍丹治落馬墜車打撲閃肭損傷筋骨疼痛
悶亂活血止疼及中風癱瘓口眼喎斜婦人血風腰
腹四肢走注痛痺等疾
骨碎補葫蘆巴(炒)破故紙(炒)川烏(炮去皮臍)
蓯蓉(酒浸)牛膝(酒浸)金毛狗脊牡蠣(燒赤)甜瓜
子(炒)黑牽牛赤芍藥自然銅(燒赤醋蘸七次)川
楝子茴香(炒)牡丹皮五靈脂白芍藥(各一)
(兩)蒼术(二兩去皮炒)官桂(半兩)細墨(七錢)木鼈子
(七箇)沒藥(二錢半)乳香(二錢)
右為細末研勻醋麪糊丸如梧桐子大每服七丸至
十丸温酒下日三服
神聖膏(出德生堂)凡跌傷後用此藥敷貼仍服後藥
赤小豆木鼈子(去殼另研)萆麻子(去殼另研)羌活
薑黃草烏血竭大黃知母白芷川
烏白芨白蘞防風(各一兩)
右為細末和勻隨病大小用好米醋密調敷傷損處
乾再敷即痛止骨接
當歸散(出德生堂)治落馬墜車傷損
當歸桂心川椒附子(各二錢)澤蘭(一錢)芎
藭(六錢)甘草(五錢)沒藥乳香(各二錢半另研)
右為細末每服二錢温酒調病上食後服病下空心
服三日筋骨相連二十日痊可
止痛虎骨散(出聖惠方)治馬墜傷損
虎脛骨(三兩塗酥炙微黃)敗龜(塗酥炙微黃)當歸(剉微炒)
陽起石(酒煑半日細研)骨碎補自然銅(細研)赤芍藥
甜瓜子沒藥薑黃(各一兩)
右為細末每服以暖酒調下二錢日三四服
芍藥散治倒仆筋脈蹴損(方見本門閃肭類)
芎藭湯(出聖濟總錄)治墜墮倒仆蹴損筋脈
芎藭(一兩半)澤蘭(取葉一兩)生乾地黃(焙三分)桂(去粗)
(皮半兩)附子(炮裂去皮臍)牛膝(酒浸切焙各一兩)蜀椒(去目)
(并閉口者炒出汗)
右剉如麻豆大每服三錢水酒共一盞煎至七分去
滓温服不拘時候
槐子煎(出聖濟總錄)治倒仆諸筋蹴損
槐子(炒為末用酒一升浸一宿)桂(去粗皮)秦芁(去苗土)白术
(剉炒)續斷附子(炮裂去皮臍各一兩)
右除槐子外搗為麄末將槐子酒先煎次入猪脂半
斤再煎沸入藥末再煎熱絞去渣磁合盛每服一匙
温酒調服不拘時候
虎骨散(出聖濟總錄)治倒仆蹴損筋骨疼痛
虎骨(酥炙别為末一兩)酒一升生地黃汁一升
右將地黃汁并酒煎沸入虎骨末同煎數沸每服一
盞温服不拘時候
當歸湯(出聖濟總錄)治倒仆蹴損筋骨疼痛
當歸(切焙)芎藭(各二兩)熟乾地黃(焙四兩)
右麄搗篩每服三錢水一盞煎至七分去滓温服不
拘時候
地黃酒(出肘後方)治倒仆筋蹴不得展舒及瘀血不散亦
療馬墜
生地黃(洗切研八兩)酒三升
右共煎數沸去滓每服一盞温服不拘時候
桃仁地黃酒(出聖濟總錄)治倒仆蹴損筋脈
生地黃汁一升酒一升桃仁(去皮尖别研一兩)
右將地黃汁酒煎沸下桃仁再煎數沸每服一盞温
服不拘時候
骨碎補散(出聖惠方)治一切磕損落馬碾著傷折等服之
接骨散惡血
骨碎補(一兩)木香(半兩)蒲黃(一兩)玄胡索(一兩)當
歸(半兩剉微炒)桂心芎藭(各半兩)檳榔(一兩)
右為細末不拘時候以温酒調下二錢
虎骨散(出聖惠方)治一切磕損落馬車碾失墜傷折疼痛
虎脛骨(二兩塗酥炙令黃)桂心牛膝(去苗)淹䕡子
續斷澤蘭郁李仁(湯浸去皮微炒各一兩)
右為細末不拘時候以温酒調下二錢
赤芍藥散(出聖惠方)治墜車落馬傷折内損疼痛
赤芍藥芎藭桂心(各一兩)買子木夜合花
當歸(剉微炒)骨碎補(各三兩)
右為細末不拘時候以温酒調下二錢
牡蠣散(出聖惠方)治墜車落馬傷損筋骨疼痛皮肉破裂
出血不止
牡蠣(一斤濕紙裹後却以水洗更裹候乾用大火燒通赤)白礬(三兩燒令汁盡)
黃丹(三兩)膩粉雄黃(細研淨)麒麟竭(各一兩)雌
黃(半兩細研)麝香(二錢細研)
右為細末仍於烈日中攤曬半日後入磁缾中盛如
有墮損及骨折筋斷用生油稠調塗之如已後瘡乾
傅之
骨碎補散(出聖惠方)治馬墜車碾踠折呼呌疼痛聲音不
絶
當歸(一兩半微炒剉碎)骨碎補牡丹皮虎脛骨(塗酥)
(炙令黃)白芷芎藭赤芍藥敗蒲(燒灰各一兩)
右為細末每服以煖酒調下二錢日四五服
敗龜散(出聖惠方)治馬墜傷折止痛
敗龜(塗醋炙全黃)虎脛骨(塗酥炙全黃)牡丹皮赤芍
藥熟地黃桂心續斷(各一兩)當歸(一兩半剉微炒)
右為細末每服以温酒調下二錢日三四服
敗蒲散(出聖惠方)治馬墜傷損筋骨疼痛内有瘀血腹中
㽲刺不可忍
敗蒲(細剉)舊麻甑帶(各一橛許細剉用)亂髮(如雞子大一團火燒)
(灰)當歸(一兩剉微炒)赤芍藥桂心(各半兩)桃仁
(四十九枚浸去皮尖雙仁微炒)
右為散每服四錢以水一小盞煎至半盞去滓不拘
時候熱服
當歸散(出聖惠方)治落馬墜車諸傷腕折臂脚痛不止呼
呌不絶服此藥呼噏之間一服止痛三日筋骨相連
昔公實錢季毅皆曾合以救人
當歸(炒)桂心蜀椒(炒出汗)附子(各二分炮去皮臍)
澤蘭(一分)芎藭(六分)甘草(五分)
右並熬令香篩酒服方寸匕日三丸是傷損皆服之
十日愈如小兒被奔車馬所損裂其膝皮内決見骨
即絶死小蘇啼不忍聞服之便睡十數日便行走其
神驗如此一方有檳榔一兩忌生葱猪肉冷水菘菜
海藻
五傷接骨丸治墜馬傷折及閃肭疼痛不可忍(方見本門)
(打撲傷損類)
五骨散(出聖惠方)治落馬墜車腕折骨碎筋傷壓損疼痛
不止
鯪鯉項骨獼猴項骨虎項骨黃犬項骨
野猫項骨(各一兩)天雄(半兩炮裂去皮臍)肉蓯蓉(半兩酒浸)
(一宿刮去皺皮炙乾)
右味骨細剉用酒醋各半升浸一宿漉去炙令黃色
候冷入二味藥同為細散每服二錢以温酒調下不
拘時候又將黃米半升作糊入散藥一分調令勻塗
貼骨折筋傷處疼痛立止
大黃湯(出肘後方)治墮馬一切筋骨損傷腹中有驚風瘀
血煩悶不省人事此藥利大便去驚風或血
大黃(一兩切浸湯盛下)緋帛(如手大燒灰用)亂髮(如雞子大一團燒灰)
(用)敗蒲(一握三寸)桃仁(四十九個去皮尖)甘草(如中指節一段)
(炙剉)久用紗單布(一尺燒灰)
右以童子小便量多少煎湯盛内酒一大盞次下大
黃去渣三分温服先剉敗蒲席半領煎湯浴衣被覆
斯須通利數行痛楚立瘥利及浴水赤勿怪即瘀血
治墜馬撲傷痛不可忍者
用仙鼠屎三兩細研以熱酒投之取其清酒服之立
可止痛更三兩服便瘥仙鼠屎即蝙蝠屎也
療落馬墜車及墜屋坑踒傷身體頭面四肢内外刺痛
煩躁呌喚不得臥方(出肘後方)
急覓鼠屎無問多少燒末以猪膏和塗封痛處急裹
之仍取好大黃如雞子大以亂髮如鴨子大以人所
裁白越布衫領巾餘布以裹髮外乃令火燒烟斷搗
末屑以薄酒服日再三無越布可強用常布當預備
此物為要緊急用
療墜馬内損方
取&KR0146;藥一小兩搗為末牛乳一盞煎五六沸和服或
以羊肉汁和服一日内忌菜極效(&KR0146;藥見陳威本草)
白膏治一切墜落打撲及腫毒疼痛
柳白皮(切半兩)白蠟(四錢)鉛丹(二錢)胡粉(三兩)油
(四兩)商陸根(切三分)
右先以熟油入柳白皮商陸根煎候變色去滓入諸
藥數攪良久膏成每用看腫大小以故帛或輭紙攤
貼
神異立效方治馬墜損傷
桃仁(四十九粒湯浸去皮尖雙仁爛研)川大黃(一兩切剉碎微炒)敗
蒲麻甑帶(各一握燒灰)亂髮(如雞子大燒灰)
右為散以無灰酒三大盞煎至一盞去滓分為二服
食前服
沒藥散治馬墜撲損内有敗血㽲刺疼痛不可忍者
沒藥(末)麒麟竭(末)黃丹(微炒)白礬(燒灰各一分)
右為細末不拘時候以温酒調下一錢
沒藥雞子酒治墮落車馬筋骨疼痛不止
沒藥(半兩研末)生雞子(三枚)細酒(一升)
右先將雞子開破取白去黃盛椀内入沒藥以酒煖
令熱投於椀中令勻不拘時候温服
治馬墜傷損腰肋疼痛不可忍方
益州麻布(一尺燒灰細研)蒲索(一握燒灰細研此索船家名䌫索如無即以蒲)
(黃代之)川大黃(三兩切細如大豆)
右先以酒一大盞半浸大黃一宿煎三五沸去滓入
前藥灰攪勻微温分為二服如人行三二里再服當
利出惡血片效
羊腦方治被馬墜損腫疼痛不可忍
羊腦(一合)龜甲(一兩半屑)生地黃(三兩切)
右以酒醅和搗如泥微熱裹損處冷即易之
烏頭散治一切墜馬傷折損者先服此藥然後用手
接骨
當歸草烏白芷(各二錢半)
右為細末每服半錢至一錢用温酒調下微麻用手
整骨平正方可用藥敷貼患處
當歸導滯散治落馬墜車打撲損傷瘀血大便不通
洪腫暗傷疼痛昏悶畜血内壅欲死
川大黃(一兩)川當歸(一分)麝香(少許)
右除麝香另研外為極細末研勻每服三錢熱酒一
盞調下食前内瘀血去或骨節傷折疼痛不可忍以
接骨類紫金丹服之或以醋煎服亦可
治墮車馬間馬鞍及諸物隠體肉斷疼痛方
以酢和麪塗之一方如肢體碎折者用小麥粉子炒
黃好酒調敷趁熱用杉木夾住一方用小麥和醋蒸
之搗爛裹所傷處一方麪和醋蒸裹傷處亦可
治墜馬失足或為物所壓痛極不可忍
先用香白芷末和降真末等分童子小便和酒調服
二錢外以澤蘭同當歸末擂爛微炒盫傷處止痛
治墜馬折傷
用沒藥一味能推陳置新生好血丸服此皆須研爛
以熱酒調下效
治墜車落馬筋骨疼痛不止
用玄胡索一兩搗羅為散不拘時候以豆酒調下二
錢
治墜馬拗損疼痛不可忍方
以桑根白皮五片為末水一斗煎成膏傅於損處已
後終無宿血亦不發動一方用桑根白皮一片以水
三大盞酒一大盞煎取一盞去滓以故烏氊可於損
處大小揾藥汁裹冷即易之十遍痛止腫消
治墜馬撲損
用稻稈燒灰用新熟酒未壓者和糟入鹽和淋煎灰
取汁以淋痛處立瘥直至骨損亦可淋好糟灰亦得
不必新壓酒也
摩風膏(出聖惠方)
羌活躑躅花甘菊花當歸烏蛇莽草
細辛白蘞(各半兩)防風(去蘆)桂心鯪鯉甲
(各三分)附子(去皮臍)川烏頭(去皮臍)皂莢(去皮子)
芎藭白芷露蜂房白芨括蔞根紫葛
蝟皮杏仁(湯浸去皮尖雙仁各一分)漢椒(一兩半去目)苦
參(一兩)蠟(五兩)猪脂(三斤切)
右細剉以米醋二升拌勻經二宿後以火微微炒之
令乾用猪脂和藥以慢火煎一日以綿濾於磁合内
盛不令水汚如有傷折處將用摩之
挺子膏(出聖惠方)治傷折
麒麟竭沒藥亂髮灰蜜陀僧丁香麝
香木香膩粉雄黃雌黃自然銅黑
狗肝膽
右各一兩細研先於鐺中鎔黃蠟然後入藥末熬鍊
成膏取一小竹筒子熱灌之待冷方可取出於黃丹
中出色若有患者先以熱水洗病上用生油於漆捺
中磨藥塗痛處立效
乳香膏治傷折皮肉破冷久不合宜用長肉合瘡口
(方見膏藥門瘡腫傷折類)
摩痛膏(出聖惠方)治傷折筋骨腫痛不可忍
細辛(去苗葉)牛膝(去苗各半兩)駝脂(十兩)臘月猪脂
(十二兩)木鼈子(去殼)丁香(别搗為末)麝香(别研)羌活
(去蘆頭)芎藭防風(去义)附子(去皮臍生用)括蔞根
(各一兩)
右除駝脂猪脂丁香麝香外細剉以米醋二升拌勻
經三宿入鐺中抄令乾下駝脂及猪脂等以慢火再
煎候諸藥焦黃色即住火用綿濾去滓後下丁香攪
勻内磁合中盛傷折處取摩之
治為馬墜内損(出本草)
用錦紋大黃一兩杵羅以為末用頭醋半斤同熬成
膏丸如梧桐子大患者用温醋七分盞化五丸服之
良久下瘀血
長安石史居嘗至通衢有從後呼其姓第者曰吾無求
於人念汝有難故來救汝出一紙卷授石曰有難即用
之乃治折傷内外損方書也明年因趨朝坐馬為他馬
所踶折足墜地又蹋一臂折家人急合此藥且灌且裹
至夜半痛止後手足皆堅牢如未傷時方出良方
用川當歸鉛粉各半兩鵬砂三錢同研令細濃煎蘇
木汁調服一大錢匕損在腰以上先喫淡粥半盌然
後服藥在腰以下即先藥後食仍頻頻呷蘇枋汁别
以糯米飲入藥末拌和攤紙上或絹上封裹傷處如
骨碎用竹夾之乃以紙或衣物包之紙閉氣口宜紗
絹之類其妙如此故表而出之
治墜馬撲損瘀血在内煩悶
右取東引杏枝三兩細剉微熬好酒三升煎十餘沸
去滓分為三服空心下如人行三四里再服
治諸傷折淋熨貼熁(附論)
凡傷折有輕重淺深久新之異治法亦有服食淋熨貼
熁之殊當詳所損之勢而藥之去毒散滯生肌長肉亦
各有序無致差紊乃明傷折之本末也
方
神驗摩風麝香膏(出聖惠方)治折傷蹉跌筋骨黯腫疼痛
及傷外風毒風口面不正但是傷風等宜用此軟筋
骨潤皮肉止疼痛
麝香(細研)虎脛骨細辛防風(去蘆)獨活桂
心當歸芎藭白芷白殭蠶生乾地黃
白芨白蘞附子(去皮臍生用)旋覆花赤芍
藥連翹甘菊花木鼈子(去殼)天南星牛
膝(去苗)躑躅花甘菘香石斛(去根各一兩)川椒
(去目并閉口者)括蔞根烏蛇(各一兩半)野駝脂(十兩)蠟
(五兩)鍊針(二兩)臘月猪膏(二斤)醋好酒(各三升)
右淨洗曬乾細剉入酒醋中浸三宿漉出隂乾却入
臘月猪脂駞脂内以慢火煎候白芷黃焦藥成以綿
濾去滓入麝香末調勻以磁合盛有患者火上熁手
心點藥摩痛處五七度亦用温酒調半匙服之
芫花麄散熨方治傷折瘀血不散
芫花原蠶沙(各三兩)生地黃(二斤)生薑(四兩)蜀
椒(去目及閉口者)當歸(各一兩)牛膝桑根白皮艾
葉白芷(各二兩)
右細剉麄搗以醋拌炒熱用青布裹熨之立效
淋煠芎藭湯治傷折疼痛
芎藭甘草(炙)蜀椒(去目及閉口者)當歸(切焙)吳茱
萸(浸炒各一兩)桑根白皮(炙剉)澤蘭(各二兩)松樹脂
(一兩)黑豆(一升研碎入松脂内炒)
右麄搗篩每用藥三兩水一斗煎沸淋煠痛處立效
淋煠頑荆散治從高失墜及一切傷骨碎并瘀血結
痛
頑荆葉(一兩半)蔓荆子白芷細辛(去苗)防風
(去蘆)桂心川芎丁皮羌活(各二兩)
右為細末每用藥二兩鹽半匙葱白連根五莖將水
五升煎五七沸去滓用手淋煠痛處冷則再換淋煠
時宜避風暖盖量病大小臨時加減用藥
治傷折浮腫疼痛膏
厚朴(去粗皮)白芷(各二兩)檳榔芎藭(各一兩)桂
心(二兩半)沒藥麒麟竭(各半兩)當歸(三兩剉微炒)
硃砂(三分細研)
右為散以酒二升熬藥成膏於帛上攤貼於痛處立
效如食前熱酒調下二錢亦佳
桂附貼熁膏治接骨因傷損筋脈時發痛楚遇寒則
甚一名止痛貼熁膏
桂(去粗皮)附子(去皮臍生用)乳香(研)蜀椒(去目并閉口者)
(炒出汗)白礬(研)吴茱萸(浸炒各一兩)生薑汁酒
(各五合)
右搗碎六味為散將薑汁并酒各五合共煎取七合
入藥末調勻於油單紙上攤貼患處急裹縛之其痛
立定一方無白礬有白芨
應驗塗貼猢猻膏治一切傷折并蹉跌骨碎壓腫曉
夜疼痛不可忍者
猢猻骨穿山甲骨狗食系骨虎脛骨野
狸骨水獺骨猫兒食系骨(各三兩)腽肭臍(三兩)
右麄搗以米醋拌入瓶子以蜜封頭令乾以文火燒
令稍熱為度候冷取出搗羅為末磁器中密盛每用
時先以醋煑黃米粥看損折痛處大小入藥末半錢
調令勻攤於油單紙上裹之上面以綿裹繫縛重者
不過三度驗其傷折處骨先依法度排正後即封裹
如貼藥時疼痛先用温酒調藥末半錢服之藥入口
其痛立定
塗藥方
乳香綠礬(各二兩)骨碎補川朴硝川椒(去目)
(并閉口者)桔梗(去蘆)白礬(燒令汁盡各一兩)鹽梅肉(三兩炒乾)
右為末煎米醋如膏勻攤於帛上貼之每日一易
塗貼方治傷折踠損蹉跌黯腫皮肉疼痛
菉豆末(五兩)桂心附子川椒(去目)蛇床子
松脂(各二兩)吴茱萸當歸(剉微炒各一兩)
右為末用薑汁調如膏貼於患處乾即再換如有瘡
口不可用之
貼熁敗龜膏治傷折止痛消腫化毒氣散瘀血
敗龜(塗酥炙令黃)沒藥川大黃(各三兩)百草霜
木鼈子仁當歸(剉微炒)桂心芎藭(各二兩)
右為散每用之時先以好酒一升煎至半升下火停
酒稍冷入藥末一兩却於火上重煎一時不住攪成
膏攤於紙上貼
走馬貼熁乳香膏治傷折骨筋疼痛不止
乳香(二兩)蛇床子皂莢(炙去皮子)附子(生用各一兩)
桂心(一兩半)芥菜子赤小豆(各三兩)
右為末用生薑汁一中盞調如膏看傷損處大小攤
於油單上封裹候乾即易之
當歸湯治傷折車碾落馬蹉跌筋脈俱傷疼痛不可
忍先用通和氣血脈止痛
當歸頑荆藁本蔓荆子白芷(各二兩)芎
藭丁香皮(各一兩)
右為散每度用藥三兩入鹽半匙葱白一握浆水一
斗煎十餘沸漸添淋煠痛處日二用之
桂附散治傷折筋骨疼痛(方見本門傷折疼痛類)
洗瘡湯治傷損
烏鵲飲老干根松樹兒樟葉忍冬藤
鷄脚草烏掞樹兒
令洗者用之煎湯
虎骨湯(出聖惠方)治傷折後或人脚膝腰胯被冷風攻擊
疼痛行履不得
虎脛骨桑根白皮(剉)五加皮白礬(各二兩)
松木節樟木節(各十兩)川椒(一兩去目)
右為散每度用藥三兩以水一斗煎十餘沸漸漸煠
痛處
熨藥方(出聖惠方)治傷折踠損蹉跌筋傷骨碎黯腫疼痛
筋脈急腫展縮俱難立坐不得
生地黃(二斤切研)生薑(半斤細切)川椒(去目研末)白礬(搗末)
(各一兩)蠶沙(五兩)乳香(搗末)芫花(各二兩)
右相和於鐺中醋拌炒令熱以青布裹熨痛上并四
向筋急腫痛處冷即重炒熨後便用接骨止痛膏封
貼如是傷損骨碎即先須依法度排正碎骨及蹉跌
歸原後用綿裹柳木篦繫縛夾正便服補益丸散神
效
軟骨塗藥方(出聖惠方)治傷折
海桐皮木鼈(去殼)陳橘皮(各二兩)五加皮(兩半)
遠志(去心)百合(各一兩)
右為末每日以米醋調如膏勻攤於帛上貼之
熨藥方(出聖惠方)治傷折踠損蹉跌筋骨俱傷黯腫痛無
瘡口
生地黃(一斤細切)生薑(半斤細研)艾葉川椒(去目及閉口各)
(三兩)芫花松脂(各五兩)
右搗篩入前二味攪和令勻分為三分用醋三合於
鐺内炒令熱用熱布裹熨痛處冷則再炒熨之
又方(出聖惠方)
生薑(一斤)芫花鹽(各五兩)白芷桑根白皮(各五)
(兩)故烏氊(一尺)
右細剉用醋一升炒令熱以絹裹熨之痛處冷即再
炒熨之三二十度
木鼈子貼熁膏(出聖惠方)治折傷筋骨
木鼈(去殼二兩)蜀椒(去目及閉口炒出汗)虎脛骨(酒炙)龜甲
(醋炙各一兩)松節(二兩細剉醋一升炒令醋盡)
右為細散用小黃米半升作稠粥調藥五錢攤於絹
上封裹損折處效
又方(出聖惠方)治傷折筋骨疼痛不止
松脂(三兩)當歸(剉微炒)細辛白芷(各一兩)川椒
(二兩)
右為散用生地黃汁并醋相和調如膏臨時看患處
大小塗貼每日換之
又方(出聖惠方)治從高失墜及一切傷折筋骨傷碎瘀血
結痛
黑豆(二升)乳香白礬桑根白皮(剉各三兩)
接骨草(五兩)
右為末每用浆水一斗藥末三兩煎至七沸去滓用
手淋煠患處冷即換之
法煉黑豆熨藥方(出聖惠方)治傷折
生黑豆(三升)葱并根(三十根細切)
右用青布裹之湯内煮承熱替換熨痛處立效
淋洗方(出永類鈐方)
右用生葱切荆芥蓼杜當歸等入煎湯放温洗或連
翹防風白芷黃連
又方(出永類鈐方)
用南蓼杜獨活藁本黃柏生薑煎洗如有口除薑蓼
損而青腫用此二味若肉冷痺痛骨斷而腫不可洗
傷口有膿水别用合口藥如前風流散
治涼血消腫(出永類鈐方)
右用千金草即荆芥山查皮藁本石南藤皂角連根
葱煎水洗
普濟方卷三百十二
