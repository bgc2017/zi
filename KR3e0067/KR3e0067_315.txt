普濟方卷三百十五明周王朱橚撰
膏藥門
諸瘡毒腫方
黑虎膏治一切癰癤疽毒發背腦疽腸癰痔瘻疔瘡
妳癰虎狼刀箭所傷一應無名腫毒及攧撲損傷車
馬搕傷杖傷懸癰並貼之如痔瘻丸如棗核大絍入
腸癰丸如鷄實大甘草湯送下三丸
當歸防風(各一兩)大黃赤芍藥黃芩黃
蘗生地黃黃連玄參桔梗官桂白
芷木鱉子仁杏仁血竭猪牙皂莢没
藥乳香(各半兩别研)香油(二斤)黃丹(一斤别研)
右㕮咀藥入油浸三日銚内同煎油藥候白芷燋色
為度每用槐柳枝各數條攪動其油文武火熬却用
布帛濾去滓丹入銚下丹並乳没末不住手攪熬至
紫色及有青烟起急去火緊攪滴水中成珠為度看
時候冷熱加减油並丹臨時通變傾於淨器盛之修
合時於淨室勿令鷄犬婦人見
神妙膏治諸般瘡癤癰疽攧傷損及折傷
乳香没藥頭髮大黃肉桂當歸玄
參續斷莪术生地黃赤芍藥白芷
射干巴豆明礬黃芩柳枝(各半兩)香油
(一斤)黃丹(八兩)麝香(一錢)
右剉如豆大油浸一宿煎柳枝攪令色黑濾去滓油
再入銚微冷下丹煎不住手攪黑色滴水中不散不
粘手為度下乳没麝香攪勻取出每用油紙安刀上
攤以藥量大小貼患處治杖瘡宜中間貼此膏藥用
大黃黃蘗皮黃芩三味焙乾為末鷄子清調塗四邊
用皮紙條封第三日葱椒塩湯熏洗瘡一日一次換
膏藥忌醋麫肉服烏藥傾氣散(方見諸氣門)
木香膏
木香(八錢)川烏(一兩)地骨皮(六錢)羌活(一兩)甘草
白芷八角回香天南星(各半兩)萆麻(八十五粒去殼)
(油)官桂(八錢)巴豆(八十五粒去殼油)細辛大黃
荆芥黃連防風(各半兩)苦參(半兩)生薑(一兩)
生葱(一兩連根)半兩錢(五七文)
右剉碎依法浸煎
韶粉膏
韶粉(一兩)銀珠樟腦(各半兩)青塩(四錢)松香(一兩)
龍骨虎骨(油炙各半兩)白丁香地龍(瓦焙去土各二錢)
川山甲(二錢半)全蠍(五枚瓦煆去稍)乳香沒藥(各一兩)
血竭(六錢)腦子(半錢)輕粉(六錢)麝香(半錢)蛤粉(二錢)
右諸藥剉如豆大入油内浸三宿文武火熬藥色燋
黃濾去滓再上火煎沸先下黃丹次下銀珠用柳枝
三兩根不住手攪候藥色略變擡下不住手攪成膏
滴水中成珠不散看藥得所温冷却次第下藥末第
一松乳沒血竭第二龍骨虎骨韶粉蛤粉第三白丁
蠍山甲地龍第四輕粉腦麝樟腦加狗腦骨燒灰末
攪勻入磁罐内掘坑埋三宿去火毒攤貼此膏治男
子婦惡疽瘡毒癤漏發背腦疽瘰&KR0659;丁瘡牙痳腫痛
打撲傷損筋骨動損刀斧割傷杖瘡湯火所傷小兒
頭面瘡癤丹流熱毒蜈蚣蜂蝎蛇犬傷毒痔&KR0008;瘡諸
般瘡癤無名腫毒及治風濕脚氣小腸疝氣勞瘵咳
嗽風虛頭痛耳鳴腰腹疼痛婦人血氣刺痛吹妳腫
毒
神效勝金膏
清油(三斤)黃丹(一斤半飛)當歸(一兩)白芨黑牽牛
(各半兩)木龞子(六十枚去殼油)獨活(一兩)川牛膝(半兩)
川棟子(八錢)清藤(半兩)猪牙皂莢嫩松枝桃
枝槐枝柳枝石榴枝
右藥依法煎製
玉容膏治中皮膚骨瘡癬痒唇裂面皺風刺及打撲
傷損舒筋骨通流血消腫止痛發散邪毒每用少許
塗摩熱為度如耳鼻中有瘡用綿杖兒點少許在瘡
上
黃茋(去粗皮剉)當歸(去蘆剉)白芍藥(剉)白芷(剉)
川芎(剉)藿香葉零陵香白檀香(剉)白附
子(剉)白芨(剉)白歛(剉)杏仁(洗去皮尖研各一兩)栝
蔞(一枚)龍腦(二錢)清油(四兩)
右除龍腦其十三味入清油浸三日用銀器内慢火
熬藥燋黃色綿濾去滓放温入黃蠟鎔令勻再用綿
濾過入龍腦不住手用柳木錍攪候冷密封如法用
冬用油三兩蠟一兩夏油五兩蠟三兩如臘月熬臘
油入蠟
中黃膏治男婦人風濕脚氣疼痛貼疼處受風寒咳
嗽貼背心風寒腰疼貼腰上眼腫貼太陽心氣疼痛
貼缺盆諸氣疼痛貼疼處打撲傷閃肭疼痛並貼患
處瘡癤腫毒貼患處杖臀瘡貼患上
草烏防風藁本大黃白芷當歸苦
參生地黃玄參乳香沒藥(各半兩)木龞
子仁(二十五枚)萆麻子(二百枚去殼)猪牙皂莢(十斤)桐
油(四兩)松香(春用十二兩夏用十八兩秋十一兩冬十兩)
右藥依法製
玉龍膏治摩風止痛消腫化毒一切傷折瘡腫
栝蔞(大者一枚去殼)松脂(研一錢半)黃蠟(一兩半)白芷(半兩)
(剉)麻油(六兩)麝香(研一錢)零陵香藿香(各一兩)
杏仁(去皮尖)升麻黃茋赤芍藥白芨白
歛甘草(淨㨂剉各一分)
右以油浸七日却出油先鍊令香熟放冷入諸藥慢
火煎黃色用絹濾去滓入銀石鍋内入蠟並麝香松
脂熬少時磁器盛每用少許薄攤絹帛上貼之頭面
風癬痒瘡腫疼痛並塗摩令熱頻用之如耳鼻中間
用紙撚子每日點之至一月愈如炙瘡及小兒瘤瘡
塗之兼滅瘢㾗
一善膏治小兒脾證大人一切風氣氣積食冷積氣
塊但有形之癰疽癤毒丁腫杖瘡之類
木通綿黃茋羌活川芎生地黃桃仁
白芷連翹玄參防風木龞子仁當歸
(同)乳香(另)沒藥(另各二兩)
右除乳沒當歸外餘並剉用眞麻油四斤半炒黃丹
二十四兩續續挑入油内以柳枝三五條不住手攪
之丹不可老火不可猛直候丹變黑色滴水不散為
度取出稍冷即下乳沒當歸末再攪勻慢火養一時
許露一宿出毒蛤粉養之旋攤用凡貼上數日不可
揭去速則作痛
乳香膏治傷折皮肉破冷久不合
乳香續斷當歸(切焙)莨菪子亂髮(燒灰)騏
驎竭薰陸香(各二兩)桂(去粗皮一兩)麻油(七兩)松
脂猪脂(臘月)鉛丹(各四兩)
右藥除麻油猪脂鉛丹外並為末先煎油脂等令熟
停冷下藥以柳木錍攪勻用慢火更煎半日後下鉛
丹攪勻候成膏磁盒盛每用故帛攤貼
觀音膏
香油(四兩)松香(一斤明淨者)乳香(四錢)沒藥龍骨
(各四錢)白芷木龞子(七枚)柳枝川山甲(炙)
萆麻(二十一粒)貝母
右以清油浸沒藥龍骨白芷木龞子却以火煎三五
沸再入松乳末將柳枝不住手攪熬三五沸滴水不
散為度又滴地上隨取起不粘手上膏成矣
善應膏治一切瘡疽及傷折損痛
巴豆(七粒去殼)殭蚕(去系嘴)赤芍藥白芷(各五錢)
五倍子(二錢)黃連(一錢)亂髮(鷄子大)桃柳枝(各七條)
萆麻子(三十粒去殼)猪膏(一指面大)
右清油半斤浸藥三日慢火煎熬令亂髮燋爛出火
候冷用絹濾去滓再澄却入銚内火熬次下飛過黃
丹四兩以桃柳枝不住手攪青烟微出為度滴水不
散即膏成矣即出火攪令温再入乳香沒藥末各五
錢桂心末三錢略上火攪勻收磁器貼使用一方無
乳香沒藥桂心
善應膏治諸般惡瘡腫毒發背腦疽&KR0659;子牙腫打撲
接骨閃肭刀斧傷杖瘡蛇䖝毒犬馬咬湯火漆瘡疥
癬貼之即愈及治婦人吹妳丸藥如梧桐子大新汲
水下二十丸産前催生産後敗血經脉不調温酒下
二十丸不得犯葷手及火焙
黃丹(八兩細研)沒藥乳香白芨(生)木鼈子仁
白歛子當歸杏仁白芷(並生用)官桂(去粗皮各)
(一兩)清油(一斤)新柳枝(兩三條攪藥用)
右藥依法煎熬内官桂為極細末同乳没一並下
八寶膏治諸般惡瘡腫毒傷折疼痛
杜牛膝馬鞭草血見愁煎刀草狶薟草
燈籠草醋浆草螺面草蒼耳草(各一把)
右於端午日採隂乾香油一斤黃丹六兩後入乳沒
松香各五錢依法熬貼
金絲膏治閃肭並寒濕疼痛一切腫毒
白芷(半兩)木鼈萆麻(各十枚)竹茹(一兩)柳條(十莖)
(長一寸)没藥乳香(夏一兩秋半兩冬二兩)白膠香(六兩)
右藥入桐油煎令黃色去滓綽子重濾淨下白膠香
再煎勻下乳沒攪勻用新汲井水一盆將藥傾入水
中持杖千餘徧如銀絲為度柳稍正此在手第一指
不通用過節只虎口長萆麻木龞不去殼每箇作兩
三塊
神應膏治一切惡瘡消毒止痛活血潰膿去風生肌
亦治杖瘡疼痛
清油(三斤)桃柳槐枝(各半斤)木鼈子仁(半兩)當歸
(一兩)黃丹(一斤)乳香没藥(各半兩另研細末)
右將油慢火熬續續下三枝燋去滓不用下鼈子當
歸燋去不用冷定下丹乳没藥枝攪丹性絶再用慢
火熬不住手攪休溢出滴水内成珠不散為度磁器
盛之旋攤貼之
沒藥膏治一切癰疽發背癤毒傷折&KR0008;攧壊膿生肌
止痛貼炙瘡
騏驎竭乳香没藥(各一分研)當歸(半兩去蘆)黃丹
(六兩)杏仁木鼈子仁(半兩細研)亂油頭髮(二兩)
右先以油一斤石器内或砂鍋中露天底鍊油熱先
下木鼈當歸杏仁頭髮慢火熬黃燋油耗五分離火
綿濾去滓再入鍋内煎數沸下上三味研藥再攪勻
磁盒盛放地上以盆盖一宿出火毒如用或帛或綿
攤貼日易之
長肉膏
桑枝柳枝桃枝槐枝榆皮枸杞枝
右各四十九寸先以眞麻油一斤熬滚下枝在内煎
黃赤色去枝入黃丹十兩柳枝不住手攪勻滴試水
中不散為度傾入水盆内候冷磁器盛貯凡用攤紙
上化開貼長肌肉無㾗此膏治肉瘤丁瘡癰疽發背
腦瘍蜘蛛蛇犬傷蜈蚣蠍毒蜂蠆草刺竹木屑小兒
梅花禿瘡面有諸般惡癤瘡及箭鏇毒并十指面目
無名種毒惡肉悉依法治凡丁瘡其患四畔俱赤中
間或青或白或黑或凸或䧟者是也痛如入心徹骨
不可忍身如火熱頭如斧劈昏間不省不爽其病三
日不療病喪身命急用&KR0008;針於瘡頭上刺入一分許
作十字用藥一粟點之黃水出為度少頃將紙拭乾
再用藥點如是者三次乃止内服菊花散將生菊葉
一握研冷水一二盞與服吐瀉為度如虛弱人多服
内補十宣散數日丁瘡自然墜地暑月尤速若膿水
不乾用麝香散摻之四畔長肉膏但肉滿平復如初
是也&KR0659;子大者如銀杏小者如鷄頭先用麻布擦令
血熱以綿繫定將藥於根頭旋轉點之若暑月即時
落癰疽發背腦瘍等不問有頭無頭但要腫處知痛
用藥一粟許於瘡頭上點之少頃再點便覺肉地軟
痒内服黑神散和復元通氣散須用局方有白牽牛
川山甲者二藥打和勻以無灰酒一二椀調服即時
膿潰痛减次服十宣散内補如膿水不止麝香散摻
之用膏貼忌食毒物及房室等事切須將理不得失
宣一待瘡合愈矣治蜘蛛蜂蠆等不問咬硬皮或見
血以藥一粟點所傷處候黃水出盡為度其毒已消
毒氣不行於四肢隨見便可治草刺竹木刺屑以藥
一點滴之少頃黃水流痛止刺屑自出小兒梅花秃
瘡以先剃頭令淨若有膿血用帛拭乾却將油紙一
張攤藥面清水在上以托紙罨放小兒頭上不住手
旋轉扶之其䖝即死後用水洗令潔淨二三日來結
薄痞自落也面痣用筯子杵令血熱將藥隨痣大小
點之待痞乾落即可贅痣先剪去硬皮以藥點之痞
落即去大者内捻去丙疔子仍須擦令血熱方可用
藥疥癬待痒時&KR0946;破以藥面清水拂之其䖝即死痢
瘡凡疾後有此瘡蓋餘毒不散生於榖道四傍有若
痒癬其痒無休時當依癬法治筯鏇毒蜘蛛蠍毒同
治無名腫毒惡肉與瘤同法治之
乳香膏治一切惡瘡打撲走注疼痛
乳香(研)黃蠟(各半兩)白膠香(二兩)杏子油(一斤)
珠子瀝清(半兩)
右將瀝清於木炭火上先鎔開下白膠香黃蠟入油
攪勻以綿濾去滓於井花水中持援白色如銀再鎔
乳香在内援白色收磁盒内依常法攤用
膏藥方
眞香油(一斤)黃丹(半斤)巴豆(七十粒)木鼈子(五枚)
穿山甲(五片)
右香油用鐡鍋熬滚下川山五片煎黃色取出却下
木龞子亦煎黃色取出然後下巴豆熬黃色取出將
生絹濾去滓將油入砂鍋内浸火再熬下丹用柳枝
三條不住手攪一時久後沬高三寸可住手將油滴
水中不散成珠為度
走馬膏治諸瘡一切打損腫毒
皂莢(猪牙者十挺搥碎)芫花(五兩)生薑(五兩取自然汁)生地
黃(一斤取自然汁)
右用上好米醋一斗入諸藥煎至三升絞去滓再煎
以柳錍攪稀稠得所如膏磁盒盛埋地内五日取出
故帛上塗貼患處日二上
膏藥方
瀝青萆麻(各一兩)
右同擣爛攤紙上貼瘡
神應膏治脚氣疼痛不可忍及寒濕
皂莢(肥大者二十挺)萆麻(一兩為末)
右將皂莢炙過槌細好米醋二椀同煎五七沸揉去
滓熬成稀膏入乳末攪勻次加木鼈草烏南星等末
勻熬一沸取下再入沒藥血竭輕粉勻放温量患處
約一分厚紙貼上
膏藥治諸般惡瘡打撲傷損及心痛徧體瘡疼痛
木鼈(二十枚)白芷(二十枚)
右咀作小片同油四兩半慢火煎燋黃色為度綿濾
去滓秤油見數凡油四兩入嫩松香六兩柳枝攪松
香鎔盡入水中去毒用
乳香膏治諸瘡腫硬疼痛及膿潰肌肉腐爛兼治腐
肉不退
南乳香(一兩)沒藥(半兩)松脂(五兩)天台烏藥(一兩)
赤芍藥(三錢)木鼈子(三錢用人去皮二錢)當歸(三錢)小油
(一兩)加血竭(三錢)
右九味除乳香没藥松脂竭等四味外用前項小油
浸烏藥等四味計五日慢火同煎數十沸濾去滓澄
清一宿入南乳香等用柳木篦子不住手攪成膏
大紅膏方
乳香當歸(各二兩)琥珀香白芷没藥白
芍藥白芨白歛綿子(各一兩)瀝青(十六兩)
黃丹(十兩)小油木炭(三斤)定磁椀(二隻)
右上八味為細末同瀝青一處放在磁内用文武火
熬以瀝青鎔開次下小油徐徐下之看取硬軟得所
用綿濾在水盒内放温次下丹熬成膏若用時攤於
紙上用之
攧撲傷折方
金絲膏治打撲傷閃肭疼痛濕氣
當歸川芎蒼术香白芷赤芍藥木鼈
子大黃草烏頭(各一兩)香油(半斤)瀝青(一斤)
松香(一斤)乳香(五錢另研)没藥(五錢另研)
右前八味同香油熬去滓瀝青松香熬看軟硬冬軟
些夏硬些乳香没藥攤膏藥時用之
黃氣膏治攧撲内肭打撲傷損
蒼术赤芍藥白芷當歸苦參乳香
獨活川芎南星草烏没藥天花粉
木鼈子
右㕮咀以香油二斤冬月用此數夏月一斤半槐柳
枝各二十一寸入油煎焦去滓下丹攪令相入又煎
一兩沸下蠟候色黑軟硬得所膏成帛上攤貼日二
換
烏麻膏治一切癰疽發背生肌止痛
烏麻油(一斤)黃丹(七兩)薰陸香(一兩)麝香(半兩細研)
松脂(一兩)黃蠟(三兩)
右先煎油沸下松脂薰陸香及蠟候消以綿過却安
鐺内下丹煎攪令黑色滴水中為珠軟硬得所去火
下麝香攪令勻磁盒盛看瘡大小帛上攤貼
黃耆膏治一切癰疽發背止痛生肌
黃耆赤芍藥當歸川大黃芎藭獨活
白芷薤白(各一兩)生地黃(二兩)麝香(二錢細研)
右藥並細剉先用猪膏二升煎三五沸下藥煎白芷
色赤以綿濾過去滓入麝香攪勻收磁盒中日三四
度塗摩瘡上
扺聖雄黃膏治一切惡毒瘡毒
雄黃(一兩細研)黃丹(二兩)乳香(細研)没藥(細研)騏驎
竭(細研各一分)蜜陀僧(細研半兩)麝香(細研)丁香(末各半分)
紅芍藥(剉)白芷(剉)白歛(剉)不灰木(剉各一分)
槐柳條(各二十一寸冬用根夏用條)亂髮(如毬子大淨洗並槐柳條一處水浸)
(一日漉出)油(半斤)蠟(四兩)
右藥從芍藥已下以油煎令白芷燋赤濾去滓入蠟
並雄黃已下八味不住手以柳木錍攪候色變黑即
傾入磁盒中看瘡大小於故帛上塗貼
蛇膏治一切遠年惡瘡發背冷徧丁瘡刀箭所傷
以烏蛇一條去皮骨炙用松香一斤加香油二斤同
熬枯却用布瀘清又以甘草末二兩同熬滴水成珠
不散可攤膏用
活絡内炙膏治閃肭筋骨疼痛一切無名腫毒
當歸黃耆芍藥白芷半夏銅青木
鼈子乳香没藥(各一兩)白膠香(一斤半)
右除白膠香外為麄末用麻油一斤同煎至黑色濾
去滓入乳香没藥令勻次下白膠香煎至黑色為度
白劄紙看病大小攤貼
大紅膏治從高墜下落馬傷損瘀血結滯筋脉攣急
肌肉腫硬疼痛不可忍者並皆治之
當歸赤芍藥(剉)天台烏藥(剉各一兩)小油(半斤已上)
(三味油浸七日七夜)沒藥(一兩)乳香(二兩)琥珀(一兩已上同研為細)
(末)瀝青(一斤)黃丹(十兩)
右先將瀝青以銀石器内慢火熬鐡鈚子攪化開為
度時月看硬軟旋旋入浸藥油硬軟停當次下研藥
三味攪勻綿濾在淨水盆内以手持援如錫白色次
下黃丹再持援令勻盛在磁盒内每用熱鐡錍攤柔
軟紙上貼患處
金絲膏治筋骨傷損時發疼痛不已
松脂(通明者四兩)良薑(一兩取末八錢)乳香(三錢另研)木鼈
子(四枚大者去殼為末)川烏頭(三枚剉如麻豆)小油(半斤)杏仁
(一百枚剉如豆大)
右將小油煎熱下烏頭杏仁熬燋黃色為度取出以
綿濾去滓極淨再用銀石器内慢火鎔松脂化開再
下良薑乳香木鼈子末不住手攪勻旋旋入烏頭杏
仁油看硬軟得所再用綿濾在器盒内放貯如用攤
紙上貼患處
當歸膏治傷折損破痛不止肉不合
當歸(一兩末)阿魏(研一分)緋帛(五寸細剪)胎頭髮(細剪)
(半兩)鉛丹(二兩)麻油(四兩)
右先煎麻油令沸熱次下頭髮緋帛煎令燋濾去滓
再煎油候沸入鉛丹阿魏當歸以柳枝攪勻候黑色
滴水中成珠子以磁盒盛之塗瘡口或攤紙上貼之
萬全膏
蠟亂髮輕粉油白芨
右將油入連根葱二根髮少許白芨熬黃去滓下輕
粉丹熬黑色為度下蠟為膏
金絲膏治打撲傷損止痛散血
右將松脂嫩者四兩先鎔二兩傾入水中候冷取出
將已入水者再鎔成汁謂之兩熟却下二兩生者一處
鎔成汁入麻油半兩冬月加些少用油紙攤隨大小
貼之
雄黃煖膏接骨止痛
黃丹(四十八兩)麻油(五斤)猪脂(二斤)松脂(一斤)羊脂
蠟野駝脂(各十兩)當歸烏蛇生乾地黃
續斷(各二兩)連翹花白芷露蜂房川烏頭
(去皮臍)細辛棘針芎藭羌活人糞(乾者燒灰)
紫草虎脛骨鯪鯉甲蝟皮莨菪子吳
茱萸(各一兩)白歛紫葛玄參桑木耳木
通(剉)杏仁(湯浸去皮尖)白术防風桑根白皮
赤芍藥香附子(各三分)青緋布(各七寸燒灰煙盡)槐
根柳枝(各四兩)葱(連根者七十根)
右將油猪脂羊脂野駝脂於鍋内煎為油入柳槐枝
棘針葱紫草露蜂房於油内慢火煎半日去滓其餘
諸藥各細剉入熱油内慢火煎半日次入松脂蠟更
煎半日濾去滓淨拭鍋内細羅黃丹炒金紫色熱下
藥汁中以柳攪不住手候色變紫色成膏矣住火次
入
雄黃沉香丁香木香桂心騏驎竭
附子(去皮臍各三兩)乳香(四兩已上研細入膏中)
右調令勻用磁盒中盛凡有患者於絹帛上微火攤
貼於折損處一日一度換之
腽肭臍膏治傷折接骨止痛
腽肭臍當歸附子(去皮臍生用)桂心生乾地
黃莨菪子(各二兩)羌活芎藭騏驎竭烏
蛇乳香木香續斷白芷穿山甲蝟
皮桃仁(洗淨去皮)紫草杏仁(洗淨去皮)棘針柳
枝槐枝赤芍藥白歛防風細辛密
陀僧(各一兩)葱白(十四莖連根)黃蠟瀝青(各十兩)
駝脂羊脂(各三兩)猪脂(二十兩)清麻油(五斤)黃
丹(二斤炒紫色)
右細剉先以猪羊駝脂等於火鍋内文火煎取清汁
去滓後入麻油煎如魚眼沸次下棘針柳枝槐枝葱
白等四味煎令燋黃去滓即下腽朒臍等藥以炭火
養一七日後綿濾去滓却入鍋内旋下黃丹用柳枝
攪不住手候轉色紫稀稠得所即成膏矣於磁盒中
盛每用紙上攤貼患處
抵聖膏治傷折接骨散瘀血止疼痛
麻油(二斤)羊脂野駝脂(各四兩)臘月猪脂(十兩)
當歸烏蛇生乾地黃連翹續斷白芷
(各二兩)白歛白芨玄參鯪鯉甲蝟皮
露蜂房桑木耳木通(各一兩)
已上諸藥細剉並脂油等煎半日去滓後下
杏仁(洗淨去皮尖)桃仁(各二兩洗淨去皮尖)丁香沉香
木香桂心芎藭羌活附子(去皮臍各一兩)
松脂(八兩)
已上細剉入前油慢火再養半日候藥燋黃色以綿
濾去滓即下後藥
黃丹(二十四兩炒紫色)乳香(二兩末)麒麟竭(二兩末)
右先以黃丹旋下油内用柳木錍不住手攪待變紫
色即下乳香騏驎竭末令勻停冷凡有損折處微火
熁攤於帛上封褁之
紫金膏治從高墜下落馬墮車腕折骨碎筋傷
黃丹(二十四兩)麻油(三斤半)猪脂野駝脂(各四兩)
松脂烏蛇白歛白芨白芷連翹續
斷紫葛牛膝(去苗)生乾地黃鯪鯉甲蝟
皮露蜂房木通當歸(各半兩)桃仁(洗浸去皮尖)
杏仁(洗淨去皮尖)乳香丁香木香桂心附
子(去皮臍生用)芎藭羌活騏驎竭(各二兩)
右細剉入油脂並松脂同以慢火煎養半日候藥燋
熟綿濾去滓淨鐺内細羅黃丹炒紫色旋下熟藥汁
内柳木錍不住手攪候變紫色即油力盡滴於水中
成珠入手不汚即停火收於磁盒中用紙攤貼痛處
日一換之
槐子膏治傷折
槐子水楊白皮(各三兩)黃丹(二十四兩炒紫色)麻油
(二斤半)猪脂(一斤)蠟(五兩)頭髮桑根白皮皂
莢(去皮子)天雄(去皮臍)當歸槐白皮(各一兩)巴
豆(去皮心)雄黃(細研)麝香(各半兩細研)
右細剉入脂油内慢火煎養一日燋熟用綿濾去滓
即下黃丹熟藥汁内用柳木錍攪莫令住手候藥成
紫色入水中成珠油力盡即住火入雄黃麝香和勻
收於器中凡有傷折遂日攤貼痛處極效
薤白膏治搕傷折金瘡生肌
薤白(兩掘)白歛赤芍藥杏仁(洗淨去皮尖雙仁)續
斷芎藭白芷欝金棘針(各一兩)生地黃
(二兩)滑石(三兩)緋白青布(各一尺燒灰)黃丹(二十四兩)
右除黃丹外細剉用麻油三斤先煎薤白生地黃後
下諸藥以慢火煎半日次下滑石緋帛布灰等再用
慢火煎半日綿濾去滓於淨鍋内炒黃丹紫色旋下
油内柳木錍不住手攪成紫色待油力盡滴水内成
珠入手不汚即停火入盒中收用紙攤貼痛上日一
換之
白金膏治傷折疼痛
桑根白皮(三兩)柳白皮槐白皮(各二兩)葱白
(一握切)白芷當歸乳香羌活(各一兩)黃丹
(十六兩)
右細剉用麻油二斤慢火煎油次下三般白皮並葱
煎令燋黃色去滓即下諸藥煎半日又去滓次下黃
丹以柳枝子攪令黑色成膏磁盒放貯每用時故帛
上攤貼患處
乳香膏治打撲閃肭傷損及氣疰痛
青娘子紅娘子(各一對去頭翅)萆麻(十五粒去殼)當歸
(不拘)白芷(不拘)山梔(一枚)乳香(半斤)松香(半斤)香
油(四兩)
右除松香外將六味剉入香油内煎以柳枝攪候萆
麻熟濾去滓却將松乳鎔開次傾入煎藥油桃柳枝
攪勻候油滴水不散牽拽不斷磁罐收熱貼
金絲萬應膏治攧撲傷損手足及背並寒濕脚氣疼
痛不可忍小兒脾疳瀉痢咳嗽不肯服藥者宜貼
瀝青(三斤半)威靈仙(二兩)萆麻子(一百枚去皮殼研爛)黃
蠟(二兩)木鼈子(二十八枚去殼切片研爛)没藥(各一兩另研)乳
香(一兩另研)小油(夏一兩春秋三兩冬四兩)
右先將瀝青同威靈仙下鍋内熬化開以槐柳枝攪
候燋黑色為度重帛濾過以瀝青入水盆内候冷透
再取出秤三斤淨下鍋鎔開下小油黃蠟萆麻木鼈
子泥不住手槐柳枝攪勻須慢火滴數點入水中拭
金絲狀方可如硬再旋加油少許軟加瀝青試得如
法却下乳没末起鍋在灰火上再用槐柳條攪數百
次又以麄帛濾膏在水盆内扯拔如金絲頻換水浸
二日却用小銚盛頓如落馬墜車於被傷疼痛處火
上炙熱貼透骨内為驗連換熱水數次淋之則熱血
聚處自然消散小兒痺疳貼患處瀉痢腹肚上貼咳
嗽背心上貼
金絲萬應膏治攧撲傷損外貼膏藥内服小烏沉湯
加乳香熱酒調隨病上下服之
右依瘡腫傷折類黑虎膏松香八斤如法煎熬傾於
水盆内浸一宿淨器盛之不用黃丹凡治攧撲傷損
外貼膏藥畢内服小烏沉湯加乳香熱酒調隨病上
下服之
穿山甲骨貼熁膏治傷折接骨
穿山甲骨(三兩塗醋炙令黃)桂心(一兩)當歸(一兩)生地
黃汁(三合)飛麫(一匙)附子(二兩去皮臍生用)生薑(五兩)
右件藥擣細羅為散熟煖地黃生薑汁調五錢令攤
於絹上乘熱貼熁折痛處急繋縳每日換之
萆麻膏治打撲閃肭
萆麻子(去殼另研)木鼈子(去殼另研上二味各二兩)蒼耳(燒去烟一)
(兩)雄黃(一兩另研)金毛狗脊(去毛半兩)
右件藥各研為末和勻用半兩骨髓二兩和成膏得
所每用篦子挑在手心内醋調量瘡口大小塗遍用
薄紙盖了上用以木板夾定頻用醋掃此藥兼消一
切癰腫或因酒後卧濕地或元有寒濕臂膊冷痳依
前調藥塗用紙盖了頻用掃即愈
神應膏治閃撲傷折消腫定痛
牛皮膠(一斤搥碎)生薑(一斤取汁)肉桂(去粗皮一兩為細末)
右先將膠放銚内用水煎鎔次下薑汁在内攪熬稀
稠得所即遂旋炒肉桂末在内慢火攪極勻傾入甆
罐子内密封貯每月用藥攤於患處以紙花子三兩
重蓋覆其痛即止漸漸平復如藥熬下多日乾硬再
於火上鍋動如大沸即入生薑自然汁攪極勻攤貼
用
木鼈膏治打撲閃朒
木鼈子(一百枚去殼)大鯽魚(一枚去麟並頭尾肚腸)
右件同搗成膏塗在痛處
抵聖大白膏治折傷閃朒疼痛不已消腫熁毒却邪
止痛及療癰疽初生腫疼難忍瘡瘍腫癤赤焮發毒
氣結摶肌膚痛急
白膠香(十四兩研為細末)乳香(一兩另研)定粉(二兩)白芷
(六錢剉碎)白歛(六錢剉碎)
右件以麻油四兩煉白芷候燋黃色漉去二物次下
白膠香候鎔退火次入乳香定粉再攪勻傾入磁器
内候凝密封貯每用慢火炙動量患處大小紙上攤
貼
木香膏治一切打撲傷損癰腫疼痛滯血不散並遠
年過月瘡腫遍身熱瘡並可貼散神效
木香(切碎)㯽榔(搥碎)當歸(薄切各一分)
右使清油四兩煎上件藥令燋黃色漉出以新綿濾
過不使滓却將油入黃丹二兩在内入鐺中文武火
重煉以柳枝筯不住手攪候烟白滴一二滴在水椀
内以手取丸之不泥手丸得成丸即傾出也
接骨膏
赤小豆(三合)草烏頭(二兩)天南星(一兩)生白薑(一兩)
白歛(一兩)桂(一兩)黃丹(一錢)
右為末用生薑自然汁調膏貼患處
接骨膏治手脚骨折
右取嫩細柳條量所用短截數十條以綿穿簾褁於
損折處纏一遭就綿頭繫定用好皮紙一長條量柳
簾高下裁剪即於紙上攤鎔黃蠟勻摻肉桂末在蠟
上厚半寸許即於簾子上纏藥紙三四重上用帛子
軟物纏縳紥定其痛漸止相接即獲平復如折骨
先服當歸炮草烏白芷等分末温酒下二錢略身麻
後整療揣接用糯米粥調牡蠣末塗傷處以杉木板
夾之縳定卻宜服乳香没藥芍藥川芎川椒當歸半
兩火煆自然銅二錢為末熔黃蠟二兩入藥不住手
攪勻丸如弹子大好酒煎開熱服隨痛處卧少時連
追數服又宜南星防風等分為末温酒入薑汁調一
錢服傷處及此藥敷貼盖大治破傷風
神仙接骨膏
黃丹(飛過)密陀僧自然銅(各四兩)辰炒血竭
乳香没藥(各一兩)黃蠟白礬(飛過)臘月猪脂
(各十三兩)
右件新鍋子先下脂鎔濾去筋膜次下蠟於油將鍋
放冷處次下密陀僧黃丹自然銅末更慢火煎滴水
中不散為度便出鍋於冷處下諸藥柳木篦子攪勻
入甆器中不住手攪至凝丸如弹子大候極冷收貯
於甆盒内不得洩氣若一切折傷不問内外輕重雖
已無氣但心頭尚暖者分一弹作十五丸熱葱酒吞
下如已絶不能吞即以熱葱酒磨灌但下喉即自省
識人傷損痛腫赤處仍取十丸入少油火炙軟攤在
帛上貼痛傷處如傷損處大用二丸以上此藥不能
粘肉即加尋常膠占膏黍藥
神驗膏治打撲傷損筋骨動不問手足腰背並治之
糯米粉(一合)飛過麫(一合)馬屁孛(一椀即炙菰)
右二件拌和於生布上篩下用生薑自然汁半椀調
却入後藥
牛皮膠(三兩半)酸米醋(一椀)
右先用醋熬牛皮膠化便入前所調三味藥不住手
攪成膏子以甆器盛之每遇搕損以藥膏攤於紙上
貼上傷處却用杉木片夾定用厚衣服褁之勿令冷
三兩日一換若只傷筋骨貼上如火若筋損骨碎貼
上而痛如蟲行為妙初折傷者只三次效
應痛膏治大腿傷折疼痛
白㯽榔(二枚)白豆䓻(一枚)官桂(半兩)柳枝(一分)木
鼈子(二十枚)香白芷(二錢)當歸(一兩)丁香(三錢)南
天星(一箇)白附子(一兩)黑附子(大者一箇)黃蠟
右味都為末一兩蠟用藥末一兩同於鐺内煎紫花
上來藥方熟後用井泉水一盞將鐺内藥傾入水盆
内然後以手扯拔其藥直須熟軟並不得分毫結硬
捻為餅子褁在傷處其藥三日後却將藥重於火上
炙團一處依舊捻餅子裹舊傷損處
金瘡方
金瘡膏
川當歸(五錢)杜當歸(二兩)白芍藥赤芍藥(各一兩)
香白芷(一兩半)紫金皮(一兩半)黃蠟(一兩)乳香(另研)
没藥(另研各半兩)白膠香(二斤)眞桐油(半斤)
右切細入油煎熬用文武火下文武火煎次下川當
再次下乳香三下白膠香四次下黃蠟五次下没藥
如法煎成膏用布濾去滓傾入水盆中淨處煎忌鷄
犬婦人
金傷膏(一名敗毒膏)治貼諸般疼刀砍斧傷皆可絍入貼
之
桐油(二斤)紫金皮白芷(各半斤)赤芍藥(四兩)白
芍藥(四兩)獨活(一斤)
右藥先下淨鍋内文武火熬看白芷嫩黃色下當歸
三兩白芷老黃色下黃松香八兩次下黃蠟四兩次
下乳香三兩次下没藥二兩次下血竭二兩文武進
退火熬捧挑珠佀珀色入水中不散粘方好用麻布
濾去餘藥扯拔黃色為度水養之
治鎌斧所傷經年不瘥
用皂莢一錠水浸打碎春三夏三秋十冬十用文武
火熬膏
又方取甘遂三四月採一担用火鍋熬一桶半椀用
磁器盛旋攤用之
内外諸疾方
萬應膏治一切惡瘡及刀斧所傷蛇咬狗咬蟲傷心
痛牙痛眼腹痛脚氣骨節疼痛大人小兒痺癖悉皆
貼之心痛丸梧桐子大温醋湯送下三十丸肚腹痛
温酒送下三十丸
當歸芍藥白歛白芨白芷木鼈子
杏仁輕粉乳香黃耆(各一兩)巴豆(六錢去皮)
雄黃(研一兩)白礬(少許)没藥(一兩研)黃丹(二斤)血
餘(三兩淨)好油(三斤)萆麻子(二百餘箇)
右先將乳香没藥黃丹雄黃白礬另研極細外將餘
藥剉碎同槐柳條各二兩剉碎萆麻三百五十箇去
皮研碎先入油内浸一二日於鐡鍋内熬用槐柳條
各二根二尺長不住手攪微黑色滴水中不散撈去
粗滓再用綿濾淨再入鍋内熬滚先下黃丹次下血
餘次下白礬雄黃又下乳香没藥不住手攪至烟盡
微熱下輕粉攪勻傾入水盆内浸一宿出盡火毒於
磁器内盛之
青膏治年久風頭昡鼻塞清激淚出霍亂吐逆傷寒
咽喉痛脊背頭項強偏枯拘攣或緩或急心腹久寒
積聚疼痛欬逆上氣往來寒熱鼠漏瘰癧骨節疼腫
關節盡痛男子七傷胷脹腹滿羸瘦不能飲食婦人
生産餘疾諸病瘑疥惡瘡癰疽腫隂蝕黃疽發背馬
鞍牛領瘡腫(一名衞候青膏)
當歸括蔞根乾地黃甘草蜀椒(各六兩)
半夏桂心芎藭細辛附子(各四兩)黃芩
桔梗天雄藜蘆皂莢(各一兩半)厚樸烏頭
莾草乾薑人參黃連寄生石南戍
監(各三兩)黃野葛(二合)生竹茹(六斤)巴豆續斷
杏仁(各一兩)猪脂(三斗)苦酒(一斗六升)
右㕮咀諸藥以苦酒漬一宿將猪脂微火上煎之三
上三下膏成病在内以酒服如半棗在外摩之日三
丸作膏常以破除日無令喪孝汚穢産婦下賤人鷄
犬禽獸見之
勝金膏專治男子婦人筋寒骨痛墜墮閃肭打損血
結聚傷筋骨碎中風入腦頭痛濕痺骨節酸痛四肢
邪氣不仁百節筋攣不能屈伸腰脚軟弱冷𠻳氣促
咳逆牙疼腹痛冷氣腰脊痛疼寒濕脚氣遊風走氣
膝腿脚酸疼並皆治之
艾(四兩)當歸須白芷牛膝黃耆木鼈子
皂莢刺萆麻防風桑白皮白殭蚕川
續斷延胡索官桂(去皮)黃連降脂獨活
赤芍藥川芎細辛南星巴豆(去殼三十枚)
桔梗蓬莪术牡丹皮白鮮皮狗脊天
麻蔓荆子接骨木蛇床木香威靈仙
白芨白歛杜仲骨碎補羌活萆薢破
故紙漏蘆海桐皮五加皮薏苡仁荆
芥(各五錢)槐柳條(向南者)桃枝(向東北枝)
已上各味並剉碎用香油浸春五夏三秋七冬十日
然後用慢火將前藥於銚内温火熱不可用驟火如
此三日三夜次用文武火煎沸掇下使沸靜掇上用
柳槐枝攪看白芷黃色為度
黃蠟(四兩)松香(五斤)芸香(二斤半)薑汁連根葱
汁陳米醋(各一大盞)香油(三斤四時用)
已上先用松香芸香於鍋内熬化濾去滓後將葱薑
汁並陳米醋各一盞並五十味藥油四時用春秋冬
用多夏用少自宜斟酌
降眞香五靈脂自然銅(醋淨七次白色為度)無名異
雄黃(明淨五錢)乳香(一兩)没藥黃丹(火飛)全蝎
血竭琥珀麝香(三錢半)露蜂房(燒灰)虎骨(醋炙)
(黃)穿山甲(火煆燋黃五斤)敗龜板(醋炙黃五錢)
右十六味碾細末同煎藥在鍋内慢火化不住手攪
待松芸香勻後下六味末藥除麝香黃丹又下乳香
没藥急攪勻滴水中試老嫩然後傾入水中手扯百
餘徧盛在磁器内出火氣三日方用
草烏頭槐枝厚樸當歸牙皂白芨
龍骨黃芩木龞子仁没藥(另研)黃蘗鼈
甲(九肋)烏魚骨白歛黃連苦參白芷
柳枝川芎乳香生地黃大黃玄參(各二)
(兩)清油(一斤冬月四斤)黃丹(十四兩)
右各剉如豆大於銀石器内將諸藥於油内浸春五
夏三秋七冬十日將諸藥於鍋内用文武火三上三
下熬至紫色用綿濾去滓候少時再上火油滚下丹
用柳枝攪至黑色點於水中不散成珠為度熬時須
要慢火無令過火如過火硬時再入少清油不住手
攪不粘手已成忌産婦孝子雞犬生人見之
無比神應膏治諸般惡毒瘡腫發背瘤疽瘰癧膁
瘡脚氣打撲傷損刀斧傷湯澆火燒馬犬蛇䖝蜈蚣
蜂蝎多年咳𠻳口内吐血貼背敗毒愈心疼腹痛小
腸疝氣赤白痢泄不止於臍下貼即痊牙痛貼腮上
止肉潰流膿頑癬腰痛妳癰癱瘓杖瘡重者兩貼安
白歛白芨木鼈子仁香白芷官桂杏
仁當歸乳香没藥(各一兩)桂花(半兩)蘇合
油(一丸)黃丹(二斤半)眞香油(五斤)槐柳條(各半斤)
右剉碎除乳香没藥黃丹蘇合香丸另研外其餘藥
於油内浸春秋五日夏三日冬七日過冬减黃丹三
兩新鐡鍋内浸至日期用文武火熬一時攪槐柳條
變黑色盡去其滓放温入乳香没藥蘇合香丸將藥
再熬不住手攪微滚兩三沸放温一面下黃丹令勻
文武火熬滚停一時再滚如此五七次不住手攪至
數千次烟盡黑色為度滴水不散方可切不可過火
辰火日熬忌婦人雞犬見
善應膏治諸般惡瘡腫毒發背腦疽癧子牙腫打撲
接骨閃肭刀斧傷杖瘡蛇䖝毒狗馬咬湯火漆瘡疥
癬貼之即愈又治婦人吹乳以藥丸如梧桐子大新
汲水下二十丸肺癰腸癰亦可為丸服温酒米飲或
桔梗甘草煎湯皆可服不可犯葷手及火焙
黃丹(八兩研極細)白膠香明没藥滴乳香(並研另)
大當歸川白芷杏仁(去皮尖)大黃草烏
川烏赤芍藥㯽榔生乾地黃土芎瀝
青(另研入)亂髮(淨洗各一兩)
右除乳香没藥外將磁石銚盛香油一斤浸藥一宿
慢火煎熬諸藥黑色再入葱白亂髮煎少時用生絹
濾去滓留下一兩藥油復將所濾油於慢火上熬却
將黃丹入油内用長柳槐條不住手攪後有微烟起
藥銚將柳條點滴在水面上凝成珠不散方成膏如
不成珠再熬直待成膏提起藥銚攪無烟出却入乳
香没藥白膠末攪勻傾入磁器内將元留下浸藥銚
一並收拾器内用新汲水一日一換將藥器坐在水
内三日出火毒方可用之
陽膏
川羌活黃茋當歸川芎杏仁生地黃
木鼈子仁全蝎穿山甲牙莢白芷大
黃乳香(另研)没藥(另研)木通(各二兩)連翹(二兩)
右剉如豆每料用清油五斤重炒黃丹二斤於銀石
器内春五夏三秋七冬十日用文武火熬至稍沸三
上三下火候藥黑紫色為度用綿濾去滓放温再上
火次下炒黃丹作三次下滴水中不散成膏矣忌生
産婦人孝子雞犬等見
陳元膏治下濕身病苦痺飲食衰少醫療不差及墮
馬腰痛天隂即復發心腹積聚用膏摩之即愈頭眩
取膏摩之三日即愈
當歸(二兩隴西者住)生地黃(二斤取汁)附子(二兩十二銖)細
辛(二兩)桂心(一兩一銖)天雄(二兩二銖去皮)乾薑(二兩十七銖)
丹砂(一兩研)芎藭(二兩)雄黃(二兩半研)烏頭(二兩七銖去皮)
苦酒(三斤)白芷(一兩)松脂(半兩)不中水猪脂(十斤煉去)
(滓)
右㕮咀以地黃汁苦酒浸一宿取猪脂内諸藥微火
煎之令十五沸膏成去滓内硃砂等不住攪勿令婦
人雞犬孝子惡疾不具足人小兒等見
善應膏治一切癰疽腫毒肢節漏瘡發背腦疽癧子
寒濕冷痺頑痳貼瘡不痛牙癰外貼打撲傷損内肭
瘀血毒氣不散金瘡小兒頭瘡發丹癰毒大小便毒
蜈蚣蝎螫貼取毒氣下散膁瘡諸般惡瘡及疥癬婦
人吹乳丸梧桐子大新汲水下二十丸産前催生産
後&KR0146;下敗血臍傷疼痛經脉不行温酒下二十丸此
藥不可犯葷手火上鎔化淨紙攤貼凡用藥先須淨
洗瘡然後貼藥
黃丹(一斤水飛)没藥乳香白歛木鼈子(去皮)
白芨當歸官桂杏仁白芷(各一兩)血竭
(半兩)槐枝(五兩)柳枝(五兩每條三寸)眞麻油(五斤)
右除乳香没藥外七味剉碎入油浸三日文武火鐡
鍋内熬黃色濾去麄藥下黃丹以新柳枝長五六寸
如小錢大攪勻令熬丹褐色掇下鍋子在地却用柳
枝攪藥出盡烟方入乳香没藥血竭攪勻三五十遍
候藥冷傾在磁器内春三月間合如常貼用
金絲膏治傷筋動骨損痛閃肭風毒惡瘡風濕筋寒
諸病
當歸尾川白芷杏仁猪牙皂莢(去皮弦)玄
參草烏(生用剉各三錢)白膠香(明者八箇)連鬚葉葱(十根)
(肥者)瀝青(半斤明者)乳香没藥(另研各半兩)黃蠟(一兩)
男子頭髮(洗淨如雞子大)
右用清油半斤將七味剉碎依法熬濾却入膠香瀝
青攪勻下黃蠟又攪無烟方下乳香没藥一方無玄
參亂髮
神應膏治一切瘡腫傷損湯火燒摩風止痛痒用薄
絹攤貼患處癬以藥塗擦熱徹為度鼻中耳中肉鈴
用紙撚點一豆大一月取下並不疼痛除瘢㾗退
括蔞(一枚去皮)零陵香藿香芍藥甘草黃
耆杏仁(去皮各一兩)白芷(三分)龍腦麝香(並研各一)
(錢)黃蠟(一兩半)清油(六兩)
右除龍腦麝香外並細剉放於鍋内用油浸七日却
出藥將油煉令香熟放冷秤六兩却再入諸藥煎令
黃用生絹袋濾去滓再入鍋内旋下蠟攪勻滴水中
成珠即止去火毒候温入龍腦麝香打勻傾出熱甆
盒内
救苦膏治貼一切風濕疼痛無名腫毒死胎不下涼
水吞下七丸
川牛膝白芷黃丹乳香(各五錢)當歸没
藥(各一兩)白歛貝母茯苓槐角(各二兩)川
烏杏仁(去皮尖各二兩)
右為細末加瀝青八兩同入木臼内用香油四兩隨
模擣杵一氣千餘下方成膏
白膏治百病中風惡氣及頭面諸病青盲風目爛眥
眼醫耳聾鼻塞齲齒根腫痛及癰痔瘡癬疥(一名神明白膏)
吳茱萸蜀椒白术白芷前胡(各一斤一作白前)
附子(三十枚)桂心當歸細辛(各二兩)芎藭(一斤)
右㕮咀淳苦酒於銅器中淹浸藥一宿以猪膏一斤
炭火上煎三沸三上三下白芷色黃為度病在腹内
酒服弹丸一枚日三服痛取如黍米内兩眥中以目向
風無風可以扇之諸瘡痔齲齒耳鼻百病之背皆以
膏傅病在皮膚炙手摩之日三一方無桂心
善應膏治惡疽瘡腫毒癤漏發背腦疽癧子寒濕氣
冷痿痺頑痳貼藥不疼小兒頭面瘡癤丹瘤聚熱雜
瘡蜈蚣蜂兒螫淨洗傅貼消停取毒牙腫外貼打撲
骨閃肭歇血毒氣不散鎌刀鉄器所傷杖瘡藥到不
疼馬犬咬䖝蛇所傷湯火漆瘡甜脂水毒下疰膁瘡
諸般瘡腫藥到毒滋潤止痛乾濕疥癬撥動貼藥婦
人吹妳丸如梧桐子大新汲水下二十丸産前催生
産後趕下敗血臍腹刺痛經脉不調温酒下二十丸
不得犯葷手火上焙化淨紙攤貼
黃丹(二斤羅細上等者)没藥(研)南乳香(研)白歛(生)
木鼈子(生用)白芨(生用)白芷(生用)桂(三寸生用各一兩)
新柳枝(一斤如箭頭大)
右除黃丹乳香没藥外其餘藥材用好芝麻油五斤
浸一宿入鉄鍋内用炭火慢熬令藥材變黃色濾去
滓次將黃丹入鍋内用新柳枝一條長四寸如小錢
大攪令黃丹微變褐色掇下鍋再用柳枝攪出烟火
盡入沒藥乳香在内再用柳枝攪勻略冷傾在磁盆
中候藥硬可切用刀子取出藥切成塊將油紙裹然
後使用修合宜春三秋八月間
神仙太乙膏治八發癰疽及一切惡瘡軟癤不問年
月深遠已成膿未成膿並宜貼之蛇虎傷蝎螫犬咬
湯火刀斧所傷皆可内服外貼如發背先以温水洗
瘡淨用軟帛拭乾却將緋帛攤膏貼瘡如服冷水下
血氣不通温酒送下赤白帶下當歸酒下咳嗽及喉
閉纏喉風並用新綿褁膏藥置口中含化一切風赤
眼用膏稔作小餅貼大陽穴後如服用山梔子湯送
下打撲傷損外貼内服橘皮湯下腰膝病者患處貼
之内服用塩湯下唾血者桑白皮湯下諸漏先以塩
湯洗淨諸瘡並量大小以紙攤貼每服一粒旋丸如
櫻桃大蛤蚧為依其膏可收十年不壊愈久愈烈一
切久遠瘰癧及痔瘻瘡塩湯洗貼酒下一丸婦人血
滯木通甘草湯下一切瘡癤並腫痛及疥勞另煉油
少許攤膏貼之
玄參白芷川當歸(去蘆)肉桂(去粗皮)大黃
赤芍藥生乾地黃(俱剉各一兩)
右用麻油二斤浸諸藥春五夏三秋七冬十濾滓油
熬得黑色取出不用將油濾過然後入黃丹一斤用
青柳枝不住手攪候滴於水中成珠不粘手為度傾
磁器中以磚盖口掘窖子埋樹隂下以土覆三日出
火毒卻服丸如雞頭大
乳香膏止痛及追膿血消惡毒
木鼈子(去殼細研)當歸(各一兩)柳枝(二八寸寸剉之)乳香
没藥(各半兩)白膠香(明淨者四兩去研細)
右以麻油四兩將前三味慢火煎令黑色次用研藥
入油煎化綿濾去滓將藥銚令極淨再傾藥油在内
候温入黃丹一兩半以新柳枝攪令得所再上火煎
不住手攪候油沸起住攪直待注水中成珠不散為
度秋冬欲軟春夏欲堅傾在水盆内出火毒搜成劑
收之過用貼開
金絲膏痢藥
清油(三兩夏二兩)松香(五兩)蠟(三錢半)丹(二錢半)乳
香(半兩)當歸鬚
右以油煎轉色去滓下松香蠟乳末用槐條攪一順
手五百徧入丹熬滴水成珠水盆内拔千徧磁器收
之用油紙攤貼臍下加草烏木鼈子大妙
蓮子草膏治一切風耳聾眼闇生髮變白堅耳延年
蓮子草汁(十三斤)生巨勝油(一斤)生乳(一斤不食糟也)
甘草(一大兩末)
右和於鍋内煎之緩火才令魚眼沸數攪之勿住手
看上沫盡消澄濾不津磁器中貯之本方有青連藥
六分龍腦花三分欝金香二分並未先煎諸藥三分
减一次下汁及油等膏成每欲點即仰卧垂頭牀下
一孔中各點如小豆許久起有唾却勿咽之起訖即
啜少熱湯飲點經一年白髮盡黑秃處並生
大黃膏治大人小兒痺癖
大黃樸消(各等分)
右為細末同蒜泥和成膏用絹攤膏貼於病處其痺
病自消也
黑虎膏治腹癰妳癰骨疽者每服十五丸如梧桐子
大甘草湯或漏蘆湯下外貼患處眼目赤疼痛腫者
以茶清或山梔子煎湯下仍點兩大陽穴婦人胎衣
不下瘀血衝心童子小便下月候不通紅花湯下
槐條柳條(各七十莖每長七寸半)巴豆(八十粒去皮)當歸
(三錢)木鼈子仁(五枚)白芷(三錢)自然銅(少許為末)小
油(一斤一兩)黃丹(八兩)
右先將小油鍋内煎沸下前藥煎黃色濾去滓入丹
熬成膏
三仙膏治貼金傷肚痛瀉痢皆可貼肚上
香油(二斤)黃丹(一斤)白巴豆(四百八十枚)
右將油於銅鍋内煎熱入桃枝二十根煎枯取出次
下柳枝二十根每長二寸煎枯取出三次下巴豆煎
枯取出放温入砂鍋内煎油熱下丹文武火攪勻一
箇半時辰熬丹起擡下于地再攪滴水成珠沉下膏
成矣就鍋番合地上三日至第四日可用
碧霞膏治内刺
銅碌(研二兩)乳香(研二錢)没藥(研一錢)松脂(四兩)
黃蠟(一字)白膠香(研一錢半)芝麻油(另熬鍊熟冬添夏减)
右先鍊松脂濾去滓次下白膠香又下芝麻油攪勻
看硬軟得所續次下黃丹再攪勻下乳沒銅碌末攪
勻冷放磁盆内盛每用火上熁藥攤紙上貼患處一
方輕粉一錢
木鼈子膏治經絡受風寒邪入脉牽連皮膚疼痛結
聚成核拘攣麻痺者
木鼈子(一兩去皮剉如小豆大)乳香(一錢另研)
右清油二兩浸木鼈子一兩宿然後慢火熬至减半
去木鼈下黃蠟一錢攪勻絹濾去滓待欲凝急投乳
末在内不住手攪勻收磁器内每用少許擦肌肉皮
膚疼痛聚硬處不住手以極熱為度
成膏藥方
以清麻油十三兩菜油一斤黃丹七兩二物鍋鐺中
文火煎麄濕柳錍攪不停至黑色加武火以扇之攪
不停烟斷沫盡看漸稠膏成矣煎時須於淨處勿令
雞犬見齒瘡貼之痔瘡𫝊之
久瘡膏
當歸防風(各一兩)黃耆芍藥白芷(各半兩)
乳香(一分)黃丹(半兩)黃蠟(一兩)
右以油四兩煎前藥候色變入丹成矣蠟收之垍合
成
防風膏炙瘡
當歸防風黃蠟(各一兩)黃丹(半兩飛過炒)
右以油四兩先煎當歸防風候紫黑色却入炒過黃
丹一二沸以綿濾過入黃蠟收之若要止疼痛加乳
香一兩
麻油(半斤)黃丹(三兩)乳香(一兩)柳枝(一握)
右如常法熬成然後入乳香攪勻貯器中
生肌膏治一切炙瘡取膿水須是取得膿水方得病
好
右取生楊柳枝一握碎剉如豆大以清油四兩煎令
黃色漉出以新綿濾過入黃丹二兩在油内重煉以
柳枝筯不住手攪令烟青白滴一兩滴在水椀中以
丸得為度須丸成不泥手方可瀉出也
冷金膏治湯火瘡並瘻瘡瘰癧惡瘡全瘡等
油(一斤)杏仁(半斤去皮尖雙仁炒搗研)亂髮灰(五兩)黃藥(三兩)
(半)石灰(半兩)黃狗脂(少許)鼠(一枚去皮切)
右先煎油次下鼠及髮待鼠肉盡即去鼠骨又煎入
諸藥更煎令黑色若稀下蠟三五兩候得所故帛或
紙上攤貼
水柳膏治炙瘡赤腫痛不可忍
水柳枝(二兩剉碎春夏取枝皮秋冬取根皮用)甘草(二兩搥碎)白膠
香(半兩細研)麝香(半兩細研)松脂黃蠟(各半兩)黃丹
(三兩炒令紫色)油(八合)
右先取油安鐺内以文武火煉香熟漸入柳枝甘草
煎令黑色去滓次下白膠香松脂蠟等候化即以綿
濾過淨拭鐺却傾油於鐺内漸下黃丹不住手攪轉
急著火上變色滴於水中成珠子膏成入麝香令勻
用磁盒盛於熟絹上攤貼神驗
潤肌膏治手足皴裂疼痛
歴青(四兩)黃蠟(八錢)乳香(二錢)
右三味同於鐡鍋内文武火熬次入小油一二匙旋
滴於水中試之如硬更入油硬軟合宜濾於水中磁
器内放每用火上炙軟裂子上貼紙封
秘𫝊膏藥治陽衰氣性補益甚多妙長老秘𫝊用之
效驗然修合多者不能成膏藥予嘗親督藥生至誠
修㨂道地眞藥依法製煉如熬膏密地不令婦人雞
犬見之如獲成效
赤石脂舶上疏黃天門冬(去心)麥門冬(去心)
熟地黃(酒浸)兔絲子(酒浸)木香(醋炙各二錢)肉蓯蓉
(酒浸)没藥(另研)紫稍花杏仁(去尖皮另研)鹿茸
虎骨(生用)牛膝(酒浸)陽起石遠志(去心)川續
斷蛇床子榖精草龍骨(煆各二錢)附子(不炮去皮)
(臍)乳香(五錢另研)蟾酥(另研)麝香(各一錢另研)雄黃
(四錢另研)生地黃沉香母丁香(各二錢)官桂(三錢)
(另研)甘草(三錢一硊)松香(明淨三兩另研)木鼈子(一兩重去殼碾)
右為末除甘草杏仁木鼈子官桂四味用水六觔四
兩於砂鍋内用桑柴火熬至一椀去粗淨先將松香
末小油二兩白芨末一兩下砂鍋内化開數沸却下
其餘藥末以槐柳桑條不住手攪成膏藥稠粘為度
要用則以緋絹裁帛逐旋厚攤如小面碗大貼臍上
腰上則與寢有益無損
熬膏藥法(誠驗已效)
凡膏藥中鮮有不用虢丹其貨賣者多用硝與塩雜和
在内重秤若干不飛過而用反有害熬藥方法于後
用虢丹即黃丹先以冷水漂過去其塩硝水再用漂再
去其水澄乾微火炒紫赤色將紙攤在地上出火毒秤
淨用再研細無聲用乳香没藥須用燈心同於乳鉢内
研細不然難為研細候熬藥成膏提起藥銚仍攪無烟
起去燈心却下此二味入油内不住手攪勻熬藥用磁
器或銅鐡銚盛油浸藥一宿慢火煎熬諸藥黑色生絹
帛濾去滓留下一兩重藥油復將所濾油於慢火上再
熬却將黃丹入油内用長條槐柳枝不住手攪候有微
烟起即提起藥銚就柳條點藥油滴在水中面上凝結
成珠不散方成膏矣如油熬散不成珠再熬直待成膏
提起藥銚攪無烟出却入乳香没藥攪勻傾出磁器内
將後留下油洗銚一併收拾器内用新汲水一日一換
將藥器置水内三日出火毒方可用如膏硬酌量加黃
蠟清油入膏内攪令得所其黃蠟等油减半用熬膏
極難於火候須耐煩看火緊慢火猛則藥中火發不特
失藥性又燎傷製藥人面目
貼膏藥法
如瘡有膿血不淨痂瘢不合湏用藥水洗淨如法拭乾
候片時水氣乾盡却用膏貼貼後有黃水及膿血流出
用指揩擦從側畔出一日一換膏黃水膿血出兩日一
換或三日一換立愈
普濟方卷三百十五
