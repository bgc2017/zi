普濟方卷一百十四明周王朱橚撰
諸風門
諸風雜治(附論)
素問云凡諸風掉眩強直支痛緛戾裏急筋縮皆足厥
隂風木之位肝膽之氣也風者動也掉摇也所謂風氣
甚而頭目眩運由風木則王是金衰不能制木而木能
生火多為熱化皆陽熱盛也風為病者忽而寒熱或為
熱中或為寒中又或為厲風者或為偏枯或為腰脊強
痛或為耳鳴鼻塞諸証皆具其病各異其名不同經
云風者善行數變腠理開則洒然寒閉則熱悶風氣俱
入於脉諸脉分内之間與衞氣相干其道不利致使肌
内燌熐而有瘍也衞氣所凝而不行故其内有不仁也
分肉之間衞氣行處風與衞氣相摶俱行肉分故氣道
澁而不利氣道不利風熱内欝衞氣相持肉燌熐而瘡
出衞氣被風欝不得傳徧昇凝而不行則肉不仁也謂
皮肉&KR0146;而不知寒熱痛痒如木石也經曰風者百病之
首也其變化乃為他病無常風氣所發也以四時五運
六氣千變萬化衝盪推擊無窮安得失時而絶也故春
甲乙傷於風者為肝風夏丙午傷於風者為心風季夏
戊巳傷於風者為脾風秋庚辛傷於風者為肺風冬壬
癸傷於風者為腎風五臟之風其証各異肺風之状多
汗惡風也咳嗽短氣晝則微暮則甚心風之状上氣善
怒色赤病甚則言不可快肝風善悲色微瘡嗌乾善怒
時憎女子脾風身體怠惰四肢不收色薄微黃不嗜飲
食腎風面疣而浮腫脊痛不能正立其色焙炲隐曲不
利又曰風寒熱諸疾之始生也人之臟腑皆風之起謂
火熱陽之本内經曲直動摇風之動也眩運吐嘔謂風
熱之甚也夫風熱拂欝風火相生治熱以熱為本而風為
標風言火者即風熱病也氣壅滯筋脉拘倦肢體焦痿
頭目昏眩腰脊強痛耳鳴鼻塞口苦舌乾咽嗌不利胷
膈痞悶呟嘔喘滿沸唾稠粘腸胃燥熱便澁溺淋或悶
夜卧寝汗咬牙睡語筋惕驚悸或腸胃炥欝結水液不
能浸潤於周身而但為小便多出者或濕熱内餘而時
有溏洩者或因亡液而成燥淋悶者或因腸胃燥欝水
液不能宣行於外反以停濕而泄或燥濕往來而時結
時泄者或表之陽和正氣衞氣是也與邪熱相合并入
于裏陽極似隂而戰煩渴也表氣隂故戰裏熱甚則渴
或虚氣久不已者經言邪熱於衞氣并入於裏則寒戰
也并出之於表則發熱并則病巳或風熱走注疼痛麻
痺者或腎水真隂衰虚心火邪熱異甚而僵仆或卒中
久不語或一切音瘖而不語語不出聲或暗風癎者或
洗頭風或破傷或中風諸潮搐并小兒諸疳積熱或驚
風積熱傷寒疫癘不能辨者或熱甚怫結而反出不快
者或熱黑䧟將死或大人小兒風熱瘡疥及不愈者或
頭生屑徧身黑黑紫白班駮或面鼻生紫赤風刺瘾疹
俗呼肺風或成癘風世傳為大風疾或腸風痔漏并解
酒過熱毒兼觧利諸邪所傷及調理傷寒已發汗頭項
身體疼痛者并兩感諸証兼産後血液損虚以致隂氣
衰殘陽氣欝甚為諸熱証腹滿澁痛煩渴喘悶譫妄驚
狂或熱極生風熱而風燥欝舌強口禁筋惕肉瞤一切
風熱燥證欝而惡物不下腸滿卒痛而昏者惡物過多
而不吐者不宜服之兼消除大小瘡及毒惡兼治墮馬
破打傷損疼痛或因而熱結大小便澁滯或腸腹急痛
腹滿喘悶者凡此諸風所感不一當隨證而治也
方
烏犀丸(出和濟方)治丈夫婦人卒中諸風牙關緊急膈上多
痰或語蹇澁口眼喎斜薄荷汁與各少許化三丸服
之良久即遂有大效又治癱緩暗風癎病手足潮搐
心神不安遍身頑麻腸風痔漏腎蔵風毒上攻下疰
婦人血風頭旋吐逆皮胃腫痒遍身疼痛
白术(米泔浸一宿切焙乾微炒)白芷乾薑(炮)枳殼(去穣麩炒)天竺
黃(細研)虎骨(酒醋塗炙令黃)厚朴(去粗皮薑汁塗炙令黃)敗龜(酒醋塗炙令黃)
何首烏(米甘浸一宿煮過切焙)桑鰾蛸(微炒)&KR1190;砂仁蔓荆子
(去白皮)丁香晩蠶蛾(微炒各三分)細辛(去苖)藁本(去土)槐膠
何膠(杵碎)陳皮(微炒去白)羌活(去蘆)半夏(湯洗七次薑汁浸三日炒)天
南星(湯洗生薑自然汁煑軟切焙乾微黃)麝香(别研)天麻(酒浸切焙)茯苓(去皮)
獨活(去蘆)人參(去蘆)羚羊角(鎊)藿香葉(去土)㯽榔肉桂
(去粗皮)沉香麻黃(去根節)川烏(燒令通赤留烟少許入坑内以盞覆新土)
(内食頃出)白殭蠶(去絲角微炒)白附子(炮微)乾蝎防風(去蘆)白
花蛇(酒浸一宿去皮骨取肉用)烏蛇(酒浸一宿炙去皮骨令净用肉)木香(各一兩)
石斛(去根)水銀蟬殼(去土微炒)川芎肉豆蔲(去殼微炒)附
子(水浸後炮去皮臍)硫黃(末用甆盞盛慢火飬成汁然後却入前水銀静細研)龍腦
(别研)硃砂(研飛)雄黃(研飛)牛黃(别研各半兩)狐肝(三具蠟月採取同烏鵶一)
(隻入新瓦瓶内以瓦盖頭用泥固臍用炭一秤燒令通赤待烟盡取出後冷研令極細)烏鵶
(一隻蠟月採取去了嘴并翅足用)&KR1401;粉(别研一分)當歸(去蘆酒浸焙乾)烏犀(鎊各)
(二兩)
右搗研令細煉白蜜合和入酥再搗五千下丸如梧
桐子大常服一丸不時薄荷湯或茶嚼下
草靈寳丹(出楊氏家藏方)治一切風疾及風濕走注疼痛口眼
喎斜手足頑麻大有神效其藥味俱要揀净分兩須
要精最不可草率治一切中風及八風五痺癱瘓嚲
曳眉角牽引項背拘強牙關緊心中悸悶精神如醉
遍身發熱骨節煩疼肌肉麻木腰脊沉重皮膚瞤動
狀若蟲行又治陽虛頭痛風寒入腦目旋運轉似在
舟船耳内蟬鳴如風雨之聲風寒濕痺脚氣緩弱跌
打撲傷筋骨或遇天隂一身盡痛不得卧睡並皆治之
川烏枸杞子當歸(去蘆苧)細辛(去苗葉净)菊花(去根木净)
白芍藥荆芥(去根净)五加皮(去骨净)白鮮皮(去骨)枳
殼(去根净)薄荷(去根梗)葳靈仙(去土净)木香粉甘草(炒淨)
沒藥(研)川附子(炮製去皮臍净)草烏頭(炮製去皮臍净)香附子(炮去)
(毛净)金毛狗脊(炒去毛净)人參(去蘆净)地骨皮(去骨土净)防風(去蘆)
(頭净)羌活(去蘆净)香白芷柴胡(去苗土净)升麻(去蘆净)麻黃
(去根節净)烏藥(已上各四兩)天麻(四兩酒浸去苗)川煉子(去根取肉四兩炒)
何首烏(四兩酒浸)白术(去蘆净四兩炒)石斛(去根净四兩炒)車前子(四兩)
(酒浸)自然銅(四兩煆好醋淬七次研水飛)白牽牛(四兩炒取末)地龍(去土)
(净)麝香(一兩半為衣研)乳香(研)硃砂(二兩研為衣)川烏頭(四兩炮裂)
(去皮臍)槐角子(四兩炒)大黃(四兩炒)烏鵶(二隻臘月者泥固臍炭火煆取)
(出用)烏稍蛇(一條酒浸净肉四兩炙)風稍蛇(一條酒浸肉四兩)白花蛇
(酒浸一條取肉四兩炙)藥末成然後定蜜分兩
右件為細末煉蜜為丸如大龍眼大每服一丸空心
臨卧細嚼用無灰酒送下芽茶清亦可臘月取可修
合
蠻夷酒(出千金方)治九風枯攣三十年著床及諸惡風眉毛
墮落
乾地黃獨活丹參礜石(各一兩)麥門冬附
子甘遂(各二兩)赤石脂(三兩半)乾薑蕪荑芫花
栢子仁(各一合)蘇子(一升)蓯蓉茯神(一作茯苓)金芽
薯蕷白术杜仲石南牡荆子山茱萸
欵冬花(各十八銖)白芷烏啄烏頭人參狼
毒蜀椒防風細辛礬石寒水石牛
膝麻黃芎藭當歸柴胡芍藥牡蠣
桔梗狗脊(一作狗杞)天雄(各半兩)石斛桂心(各六錢)
右㕮咀以酒二斗漬夏三日春秋六日冬九日一服
半合蜜室中合藥勿令女人六畜見之三日清齋方
可合一方無芎藭加大棗四拾枚
大排風散(出聖惠方)治一切風
天麻(二兩)羚羊角屑(三分)羌活(一兩)防風(一兩去蘆頭)芎藭
甘菊花(三分)山茱萸(三分)薯蕷(三分)細辛(三分)藁本(三分)獨活
(一兩)秦艽(三分去苖)麻黃(去根節一兩)枳殼(二兩麩炒微黃去穰)蔓荆子
(三分)白蒺䔧(一兩微炒去刺)黃耆(三分剉)酸棗仁(三分微炒)丹參(半兩)
鹿角膠(三分搗碎炒令黃燥)莽草(半兩微炒炙)地骨皮(半兩)白鮮皮
(半兩)漢防己(三分)桂心(三分)牛膝(三分去苖)附子(三分炮製去皮臍)薏
苡仁(三分)杜仲(半兩去皺皮炙微黃剉)石黃(半兩)當歸(三分)生乾地
黃(三分)萆薢(半兩剉)側子(三分炮製去皮臍)蒼耳苖(半兩)乾薑(三分)
(炮製剉)阿膠(三分碎搗炒令黃燥)人參(三分去蘆頭)犀角(三分)白术(三分)
白芷(三分)川椒(三分去目及閉口者微炒去汗)茵芋(三分)甘草(半兩炙炒赤剉)
杏仁(半兩湯浸去皮尖雙人麩炒微黃)
右搗羅為散每服食前以温酒調二錢生薑薄荷湯
調服亦得忌生冷鷄猪肉
大黑神丸治一切風
曾青(一兩)硫黃(一兩)水銀(一兩與研黃結為砂子)硃砂(一兩)雄黃(一兩)
白石英(一兩)紫石英(一兩)白礬(一兩)黃丹(一兩半)金箔(五十片)
銀箔(五十片)大隂玄精(一兩)
已上藥研令細入於固濟子瓶子中其瓶子中上開
一小竅子出用隂氣初以小火緩飬二日侯隂氣出
盡以鹽一埿塞竅便以(大火煆令通赤候冷)以濕砂土培瓶子
一伏時出火毒畢取出藥更研如粉
白龍腦(一兩)麝香(一兩)牛黃(一兩半)膩粉(一兩)天竺黃(一兩)真
硃末(半兩)虎珀(半兩)
已上細研與諸藥臨時合和
鹿胎(一兩半)烏蛇(二兩半去皮骨)狐狸(一兩)虎脛骨(一兩)甘草(一兩)
敗龜(一兩)
已上並塗酥炙搗羅為末
天南星(一兩炮製)白附子(一兩炮製)天麻(一兩)麻黃(一兩去根節)乾
蝎(一兩微炒)蟬殼(一兩)桂心(一兩)木香(一兩)㯽榔(一兩)獨活(一兩)細
辛(一兩)附子(一兩炮製去皮臍)白殭蠶(一兩微炒)犀角屑(一兩半)羚羊
角屑(一兩半)
右搗羅為末與諸藥同研令勻煉蜜和搗三千杵九
如酸棗大每服以豆淋酒研下一丸忌一切毒滑魚
肉動風物
奪命還真丹治一切癱瘓中風癩病老死不救洗頭風
驚癎吐涎
天麻人參木香白术兔絲子(酒浸)&KR2208;本(去土)
川獨活川芎(各一兩半)白殭蠶(炒)黃苓
暗風血風婦人産前産後血氣不調及諸筋骨節疼痛
神效
全蝎(去毒)半夏(薑製)熟地黃(焙)蔓荆子甘草桂
生地黃地骨皮薄荷葉黃連(净)菊花(各一兩)
防風茴香(炒)知母杜仲(炒絲斷)茯苓柴胡(茸)
桔梗陳皮(去白)枳殼(炒去瓤)石膏當歸(焙各二兩)羌活
(三兩)白芍藥麻黃(去根節各一兩半)細辛(去葉半兩)蛤蚧(一對炙)
金箔(四十片為衣)
右為細末鍊蜜為丸每兩作十丸細嚼熱茶下不(句)
時候婦人調蘹香子末酒調送下食前日進三服
龍虎丹治丈夫婦人新得久患急緩風半身不遂手脚
筋衰及風毒攻注遍身瘡疥頭風多饒白屑毒風面
上生瘡刺風狀如針刺癎風急倒作聲頑風不忍痛
痒瀝風頸生駁班暗風頭旋眼黑&KR1439;風面生赤點肝
風鼻悶瞤偏風口眼喎斜節風肢節斷續脾風心多
嘔逆酒風行步不前肺風鼻塞項痛膽風令人不睡
氣風肉似䖝行腎風耳内蟬鳴隂陽濕痒
黑牽牛(炒)藿香葉(生)天麻(去苖)牛膝(去苖酒浸切焙為妙)硫黃
(結砂)天竺黃(生研)細辛(去苖洗)半夏(湯洗七次姜汁炙)白乾姜(炮三)
(兩)附子(炮去皮臍)何首烏(去粗皮)羌活(去蘆洗焙)獨活(去苖)柴胡
(去苗)川芎(洗)桔梗(生各二兩)寒水石(燒通赤研飛一觔)茴香(淘去土焙)
甘松(洗去土焙)肉桂(去麄皮)五靈脂(生)白芷(生)菊(去土)川烏
(炮去皮臍)白殭蠶(去絲嘴炒)縮砂仁(生各五兩)牙硝(研)木香水
銀(與硫黃用慢火結成砂子)雄黃(研飛)麝香(研各一兩)地龍(去上炒)硃砂
(研飛)白蒺䔧(炒)防風(去苗各三兩)龍腦(研半兩)烏蛇(酒浸炙去皮骨)
(八兩)
右為細末煉蜜為劑每服一丸如鷄頭大用薄荷酒
嚼下日進一服重即兩服産後驚風亂道物硃砂酒
磨下産後身多虚腫血風類增昏沉身如針刺髮隨
梳落面黃心逆並煎當歸酒嚼下日進兩服若治傷
寒炒葱豉酒嚼下一二服盖覆出汗立愈小兒驚風
薄荷酒化下少許大人急風口禁失音等薄荷酒化
灌之當常服茶酒任下不拘時候服神效
活絡丹(出德生堂方)治男子婦人卒暴中風不省人事倒地
不能起坐諸藥不效此藥二丸好酒一大盞化開灌下
好口眼喎斜語蹇澁身體麻痺口噤失音不語痰涎壅
盛筋脉拘攣手足不能屈伸骨節疼痛不能轉側精神
昏憒臨卧一丸細嚼或爛研好酒嚥下便睡覺有汗
無汗將病手背隨即舒拳至天眀起用人扶策行動
至早飯後依前扶策行動至日西再服一丸可痊又
治婦人産後暗風洗頭偏頭風旋暈欲用藥一丸細
嚼或研開好酒嚥下即愈破傷風用二丸細嚼熱酒
送下半時不省再服一丸汗出為效又治内外一切
傷風温酒一丸亦可以汗出為驗凡人四十以上者
常間二三服一丸永無諸風之證其藥神驗本堂因
上都少卿言醫者常治西京王同知患疾數年不痊
因得此藥服後遂安就得此方命本堂常修合溥施
於人及予用以藥治風疾無不致效今二十餘年間
方求賣此藥者日不暇謹錄此方以廣其𫝊
烏蛇(去皮骨半兩酒浸)麻黃(二兩内一半去節)木香(二兩)白芷(二兩去土)
細辛(一兩半去上)全蝎(新者一兩)赤芍藥(一兩)當歸(一兩半去蘆)兩
頭尖(二兩刮去皮一半油浸微炒)防風(二兩半去蘆)貫芎(二兩)乾葛(一兩)
(半)沒藥(一兩另研)血竭(一兩另研)硃砂(水飛一兩另研)烏犀末(半兩鎊)
地龍(半兩去土)甘草(半兩去土)丁香(净一兩)殭蚕(一兩炒)乳香(一兩)
(另研)麝香(一兩另研)片腦(二錢半另研)官桂(二兩)草豆蔲(净二兩)羌
活(净二兩)天麻(二兩)香附子(一兩)玄參(二兩)人參(一兩)牛黃(二錢)
(半另研)藿香(二兩去土)葳靈仙(一兩半酒浸)何首烏(二兩酒浸)沉香
(一兩)天竺黃(一兩另研)川附子(一兩炮製去皮臍)
右為細末煉蜜為丸均和得所於藥臼内杵一千杵
再和勻每藥一兩半重作十丸如彈子大却用金箔
為衣每服一丸細嚼好酒送下臨卧一丸早晨空心
一丸有風者常服為佳
雄朱丹(出聖惠方)治一切風
雄黃(一兩細研)硃砂(一兩半細研飛過)天麻(一兩)肉桂(一兩半去皺皮)白
花蛇(二兩酒浸去皮骨炙黃)烏蛇(二兩去皮骨酒浸炙微黃)芎藭(半兩)蔓荆
子白殭蠶(微炒)牛膝(去苗)萆薢(剉)羚羊角屑白附
子(炮製)㯽榔天南星(炮製)當歸藿香乾菊花(已上)
(各半兩)地龍(微炒)乾薑(炮製剉)羌活獨活人參(去蘆頭)
麻黃(去根節)天雄(炮製去皮臍)躑躅(酒拌炒乾)防風(去蘆頭)漢防
己白芷白茯苓藁本乾蝎(微炒)蟬殼牛
蒡子(微炒)龍腦(細研)麝香(細研已上各一分)
右搗羅為末入研了藥同研合勻煉蜜和搗一二千
杵丸如櫻桃大以硃砂末内衮過合時不得令婦人
孝子猫犬等見每服以薄荷酒研下一丸忌生冷鷄
毒魚黏滑動風物
大莽草散(出聖惠方)治一切風無問新久服之皆效
莾草(一兩半微炒)木香人參(去蘆頭)白术半夏(湯洗七遍)
(去滑)萆薢(剉)仙靈脾栢子仁石斛(去根剉)牛膝(去苗)
石㡣苪細辛山茱萸松脂桂心白附
子(炮製)乾蝎(微炒)杜仲(去皺皮炙微赤剉)赤芍藥防風(去蘆頭)
芎藭(已上各三分)龍腦(細研)牛黃(細研)麝香(細研)雄黃(細研)松霜
(已上各一分細研)天南星(炮製)牛旁子(微炒)羌活巴戟蟬
殼白殭蠶(微炒已上各半兩)附子(一兩炮製去皮臍)天麻(一兩)烏
蛇肉(一兩酒浸炙微黃)麻黃(一兩去根節)
右搗羅為散入研了藥同研合勻每服温酒調下一
錢忌生冷猪鷄肉
雄黃摩風膏(出聖惠方)治痛風及白虎風膝筋脉不利攣痛
抽掣鬼㾏賊風并骨髓疼痛
雄黃(半兩細研)硫黃(細研二兩)硃砂(半兩細研)鬼箭羽犀角屑
側子(生去皮臍)羚羊角屑鹿角屑附子(生去皮臍)躑躅
川烏頭(生去皮臍)木香漢風巳牛膝(去苗)細辛(巳上各二)
(兩)虎脛骨(六兩)石斛(六根)敗龜菖蒲(已上各五兩)熟乾地
黃沙參(去蘆頭)薯蕷巴戟芎藭續斷杜
若當歸秦艽狗脊萆薢茵芋白歛
桂心杜仲(去麄皮)川椒(去目)天雄(生去皮臍已上各一兩)
右細剉以煉了臘月猪脂六斤内鐺中同諸藥以文
火煎自早至午後藥味盡用新布絞去滓更以綿濾
净拭鐺更煎煉後入硫黃雄黃硃砂等以柳木棍攪
令勻候凝收於瓷器中但有痛處先用膏摩二三百
遍後塗膏于帛上貼之如内有風毒即空心温酒下
千金保命丹(出醫方大成)此藥治諸風瘓瘲不能語言
心忪健亡恍惚去來頭目暈眩胸中煩欎痰涎壅塞
抑氣攻心神思昏憒又治心氣不足神志不定驚恐
怕怖悲憂慘蹙虛煩少睡喜怒無時或發狂顛神精
昏亂及小兒驚風驚癎抽搐不定及大人暗風并羊
癩猪癩發呌如雷此藥大能治之
硃砂(一兩)真珠(三錢)南星(一兩)麻黃(去根節)白附子(炮)雄黃
龍腦(各半兩)殭蚕(炒)枳殼犀角(鎊)門冬子(去心)地
骨皮神麴茯神遠心(去心)人參柴胡(各一兩)
金箔(一百片)牛黃(三錢)天麻(半兩)膽礬(五錢)腦子(少許)麝香(少許)
于硝(四錢)毫車天竺黃防風甘草桔梗
白术升麻(各一兩)蟬蜕(半兩)黃芩(二兩)荆芥
右為細末煉蜜為丸如彈子大每服一丸薄荷湯下
不拘時候忌狗羊蝦核桃動風引痰之物及諸生血
更加大川烏炮去皮臍半夏生薑汁浸白芷川芎各
一兩狗牙皂角一兩和前藥作末為丸
龍腦丸(出聖惠方)治一切風
龍腦(細研三分)麝香(半兩細研)真珠(一分細研)琥珀(一分細研)牛黃(半兩)
(細研)雄黃(半兩細研)犀角屑(三分)人參(三分去蘆頭)白茯苓(一分)羌
活(三分)白花蛇肉(一兩半酒浸灸令微黃)膩粉(一分)白附子(炮製半兩)
獨活(半兩)晚蚕蛾(三分微炒)附子(半兩炮製去皮臍)蔓荆子(半兩)防
風(三分去蘆頭)烏蛇肉(一兩酒浸灸微黃)麻黃(半兩去根節)白殭蚕
(半兩微炒)乾蝎(一兩微炒)天麻(一兩半)芎藭(一分)梹榔(一分)白蒺䔧
(半兩微炒去刺)半夏(一分湯洗七遍去骨)零陵香(半兩)藿香(一分)丁香(三分)
硃砂(一分細研)乳香(半兩細研)羚羊角屑(半兩)沉香(半兩)
右搗羅為末與研了都研令合煉蜜和搗一二千杵
丸如菉豆大每服以溫酒下五丸薄荷湯下亦忌狗
鷄肉毒滑動風物
羌活愈風湯(一名大愈風湯出生粹方)療腎肝虚筋骨弱語言難精
神昏憒及治風濕内弱者是風熱體重也或瘦而一觸
便倒或肥而半身不遂或恐而健忘喜慮多思皆精不
足也故心亂則百病生静則萬病消是以此藥能安
心養神調隂陽無偏勝大治一切諸風無問新久無不
愈者
羌活甘草(炙)防風(去蘆)黃耆(去蘆)蔓荆子川芎
細辛(去苖)枳殼(麩炒去穰)人参(去蘆)地骨皮(去榖)麻黃(去根)知母
(去皮)甘菊薄荷(去枝)枸杞柴胡(去苖)半夏(湯洗薑製)當歸
(微黃)獨活白芷杜仲(炒土鬢)蓁艽(去蘆)厚朴(薑製)熟地
黃防己(已上各二兩)芍藥(去皮)黃芩(去腐)白茯苓(去皮各三兩)
石膏(四兩)生地黃蒼术(各四兩)桂(一兩泔浸)前胡(二兩)
右剉每服一兩水二盞煎至一盞去滓温服如遇天
隂加以生薑三片煎服空心一服臨卧再煎滓服俱
要食遠空心一服噀下二百丸為至重劑臨卧噀下
四百丸為之輕劑立其法是動以安神静以清肺假
令一氣而微汗用愈風湯三兩麻黃加一兩服每服
加生薑五十七片空心服之以粥投之得微汗則佳
如一旬之通利用愈風湯二兩大兩湯一兩一勻作
四服如前臨卧服之得利為愈如常服之藥不可失
四時之輔如望春大寒之後加半夏二兩柴胡二兩
通四兩人參四兩謂迎而奪少陽之氣也望夏之月
半加石膏二兩通六兩黃芩二兩通六兩知母二兩
通四兩謂迎而奪陽明之氣也季夏之月加防己二
兩通四兩白术二兩茯苓二兩通五兩謂勝脾土之
温也初秋大暑之後加厚朴二兩通四兩藿香二兩
桂一兩通二兩謂迎而奪太隂之氣也霜降之後望
冬加附子一兩官桂一兩當歸二兩通四兩謂勝少
陽之氣也
大通丸(出聖惠方)治一切風無不神效
雄黃(二兩)雌黃(一兩)蜜陀僧(一兩)紫石英(二兩)硃砂(三兩)黃丹
(五兩)定粉(一兩)曾青(二兩)鉛霜(二兩)水銀(二兩)金箔(五十片)銀箔
(五十片)生金屑(一兩)生銀屑(一兩)磁石(一兩)滑石(半兩)綠礬(半兩)
白礬(一兩)硫黃(一兩并水銀結成砂子)
已上藥都細研入一固濟了瓶子中瓶盖上鑚一小
竅子用出隂氣初以大半斤去瓶子三寸養三日便
以塩泥塞其上竅子以火五斤燒令通赤便去火放
冷放静地上鋪紙三重將藥末勻攤在上㕥盆盖之
四時以土壅閉經三伏時出火毒畢研令極細入後
藥末
狗牙皂角(三分去黑皮塗酥炙令微黃去牙)伏龍肝(半兩炒)香墨(一兩)
丁香(半兩)㯽榔(半兩)木香(一兩)白殭蠶(一兩微炒)蟬殼(半兩)乾蝎
(一兩微炒)麝香(半兩微炒)白花蛇(二兩酒浸炙微黃)蛇蛻皮(半兩炙微黃)
龍腦(半兩)
右搗羅為末入龍腦麝香并前石藥都研合勻以麵
糊合搗五七百杵丸如棟實大海服以薄荷酒下研
一丸忌生血物
赤箭散(出聖惠方)治一切風
赤箭(一兩)烏蛇肉(二兩酒浸炙微黃)犀角屑(一兩)藿香(一兩)㯽榔
(一兩)麻黃(一兩去節)乾蝎(微炒)晩蠶蛾(微炒)桂心麝香(細研)龍
腦(細研)硃砂(細研)牛黃(細研)芎藭防風(去蘆頭)白术人
參(去蘆頭)茯神當歸木香牛膝(去苗)蔓荆子
白殭蠶(微炒)細辛蟬殼附子(炮製去皮臍)乾薑(炮剉)製
天南星(生用)桑螵蛸(微炒)白附子(已上各半兩生用)
右搗羅為散入研了藥更研令勻每服以薄荷酒調
下一錢忌生冷猪鷄肉
神效牛黃丸(出聖惠方)治一切風通用
牛黃(半兩細研)龍腦(半兩)硃砂(一兩細研飛過水)麝香(半兩細研)金箔
(一百二十片細研)銀箔(一百二十片細研)天麻(一兩)羌活(一兩)蔓荆子
(一兩)仙靈脾(一兩)獨活(一兩)白殭蠶(一兩炒)麻黃(一兩去根節)白蛇
(二兩半酒浸去皮骨炙微黃)桂心(一兩)乾蝎白附子(一兩炮製)天南
星(一兩炮製)羚羊角屑(一兩)防風(一兩去蘆頭)芎藭(一兩)人參(一兩)
(去蘆頭)當歸(一兩)阿膠(一兩搗碎炒令黃燥)白芷(一兩)細辛(一兩)附子
(一兩炮製去皮臍)犀角屑(一兩)白茯苓(一兩)蟬殼(三分)
右搗羅為末入研了藥勻令煉蜜和搗一二千杵丸
如鷄頭實大每服温酒嚼一丸下
小芥草丸(出聖惠方)治一切風
草芥(微炙)麻黃(去根節)天麻(各二兩)萆薢(剉)防風(去蘆頭)芎
藭羌活栢子仁白木細辛松脂(煉過)
牛膝(去苗)山茱萸澤瀉赤芍藥枳殼(麩炒微黃去根)
附子(炮製去皮臍)白附子(炮製)天南星(炮製)乾蝎(微炒)烏蛇肉
(酒浸灸微黃)當歸石龍芮犀角屑杜仲(去皺皮灸微黃)
(各一兩)白殭蚕(炒微三分)半夏(半兩湯洗)鉛霜(三分細研)牛黃(半兩細研)
麝香(半兩細研)
右搗羅為散入研了藥更研令勻每服温酒調下一
錢忌生冷猪鷄毒魚等物
牛黃清心丸(出和濟方)治諸風緩縱不隨語言蹇澁心怔健
忘恍惚不清頭目眩暈胸中煩欝痰涎壅塞精神昏
憒又治心氣不足神志不定驚恐怕佈悲憂慘戚虛
損少睡喜怒無時或發狂癲神情昏亂
白芍藥麥門冬(去心)黃芩當歸(去苗)防風(去苗)白术
(各一兩半)柴胡芎藭桔梗白茯苓(去皮)杏仁(去皮尖䨇)
(仁麩炒黃别研各一兩二錢半)神麯(研)蒲黃(研)人參(去蘆頭各二兩半)羚
羊角末麝香(研)龍腦(研各一兩)肉桂(去麄皮)大豆黃卷
(碎炒)阿膠(碎炒各一兩七錢半)白蘞乾薑(炮各七錢半)牛黃(研一兩七)
(錢半)犀角末(二兩)雄黃(研飛八錢)乾山藥(七錢)甘草(剉炒五兩)金箔
(一千二百片内四百片為衣)大枣(一百枚蒸熟去核研成膏)
右除枣杏仁金箔二角末及牛黃麝香雄黃龍腦四
味外為細末入餘藥和勻煉蜜與枣膏為丸每兩作
一十丸用金箔為衣每服一丸温水化下食後服之
小兒驚癎即斟酌多少以竹葉湯温酒化下
大紫苑丸治風偏枯風癎暗風五癲大風眉髮退落體
頑痺五噎五膈九種心痛八種痞悶五邪失心或歌
哭如鬼所使積癖氣塊黃叵水種婦人驚病臍腹瘧
疾連年不瘥一切風痺不知痛痒皆宜服之
紫苑(茸)吳茱萸(湯洗七次焙)菖蒲厚朴(姜製)柴胡(茸)桔
梗皂角(炮黃去皮子)茯苓(去皮)官桂乾姜(炮)黃連(净)
㯽榔蜀椒(去末并閉口炒)巴豆(霜)人參羌活蓯蓉
(酒浸焙)川大黃當歸(切焙)陳皮(去白)防風麥門冬(去心)
(焙)熟地黃(焙)漢防己車前子(炒)白术鱉甲(去裙)
(襴醋炙各半兩)川烏頭(炮皮二兩半)
右為細末入巴豆霜勻煉蜜為劑𢷬干下油單褁旋
丸如梧桐子大每服三丸温酒下米飲湯亦得
小排風散(出聖惠方)治一切風
天麻防風(去蘆頭)羌治桂心附子(炮製去皮臍)白
附子(炮製)人參(去蘆頭)萆薢白蒺䔧(微炒去刺)硃砂(細研)芎
藭麻黃(去根節)當歸白茯苓木香葳靈丹
(研)白殭蚕(微炒)甘菊花細辛藁本白术㯽
榔犀角屑羚羊角屑海桐皮(剉)白芷枳
殼(麩炒微黃去穰)麝香(細研已上各半兩)
右搗羅為丸入硃砂麝香研合勻每服以温酒調下
二錢忌生冷鷄猪肉
木香保命丹(出御藥院方)治男婦之體虛腠開中風牙齒噤口
眼喎斜手足偏枯四肢拘攣不得屈伸麻痺不仁驚癎
等病遍痒疼痛頭目昏暗風入腹内拘急切痛體如
蟲行心神恍惚傷風瘴疫偏頭風痛諸病般令氣兼
治男子婦人脾胃氣虛或傷冷物心腹大痛臓腑不調
婦人産前後中風病壯熱體重頭疼旋運欲倒氣閉
血澁房事不行此藥引血調養榮衛升降隂陽補益
五臓好飲之人酒煎服即發風動氣之物不能為患
或中酒痰作昏倦力乏飲食減少一一服見效常服
細嚼酒温茶清任下不計時候如中風加薄荷化下
不能燕者嚾之藥下立效若早晨一服除諸風永不
患傷寒時氣壯熱元陽理筋骨腿膝之風化風痰凝
滯氣温脾胃進飲食小兒急慢驚風薄荷湯下一皂
子大如人纔覺痰涎搐滯手足急麻脚緩弱乃是中
風之兆急服此藥無不立愈
木香白附子海桐皮山藥赤箭羌活
(去蘆頭五味并生用)蔓荆子(生去皮)甘草(酥炙微黃)大防風藁本
(去鬚土)甘菊花(去土)葳靈仙(水浸去土)官桂全蝎(炒)厚朴
(去皮生姜汁炒乾)杜仲(去粗皮炒去絲)白花蛇(酒浸三日去皮骨焙乾炒用)牛
膝(酒浸焙乾)獨活虎骨(酒浸酥炙焦黃)當歸(去土水浸并蘆頭乾)天麻
(剉搗取末去皮)天南星(酒煮五六次)白芷(各一兩)麝香(三錢真者另研)硃
砂(上好者一兩半)
右為細末其藥分作十分將麝香一兩分拌勻煉蜜
和丸如彈子大每服一丸細嚼酒下不拘時候
大通丹(出王氏博濟方)治癱緩并一切風口眼喎斜語言蹇澀
手足不便
雄黃硫黃丹砂(三味同研)水銀金銀(三味用水銀結炒子)
胡粉硝石白礬(四味各二兩研)
右共一處和勻入固濟於瓷瓶内盖子上注一小眼
用火飬之漸漸加火若竅内有烟出便用塩泥塞更
飬一日
鉛霜(二兩)龍腦(研半兩)麝香(研一兩)玉屑(半兩)犀角(鎊半兩)烏
蛇(去皮骨炙)白花蛇(三兩去皮骨炙)附子(炮製去皮臍三兩)牛黃(研半兩)
高良薑蟬蛻白殭蠶(炒各一兩)天竺黃蓽澄茄
天麻白附子(炮各二兩)
右為末并前十味末再研勻糯米飲和丸如小彈子
大隂乾若初得患先洗浴豆淋酒化下一丸心膈不
煩津液俱生如人行十里以来用稀粥飯投之須臾
汗出便觧三日服一丸
茵芉浸酒(出聖惠方)治八風十二痺五緩六急半身不遂四
肢偏枯筋脉拘攣眉髀疼痛腰脊不能俛仰胸脇膨
脹心煩目眩耳聾咽喉不利或則風中所痛如錐刺
行入皮中無有當處或四肢肌體偏有疼痺狀如風
吹並宜服
茵芉(一兩半)細辛(半兩)天雄(一兩製去皮臍)漢防己(一兩)川烏頭
(一兩半炮製去皮臍)石斛(一兩去根)躑躅(一兩微黃)山茱萸栢子仁
甘草(炙微赤)木通桂心蓁艽黃耆乾薑(炮製)
熟乾地黃莽草(微黃)附子(炮製去皮臍)杜仲(去粗皮)芎藭
(三分)王孫澤瀉石南防風(去蘆頭)遠志(去心)牛膝
(去苗已上各三分)
右藥件細剉和勻用生絹袋盛酒三斗浸十日空心
温服一小盞晩食前再服以差為度忌生冷油膩動
風物
治風偏枯半死行房得風者鬼所繫四肢不遂不能行
步不自帶衣攣躄五緩六急婦人帶下生産乳中風五
勞七傷(出千金方)
乾薑躑躅桂心甘草芎藭續斷細
辛附子蓁艽天雄石膏紫苑(各五兩)葛
根通草防風栢子仁巴戟天石斛
石南山茱萸石龍芮(各四兩)天門冬牛膝(各八)
(兩)烏頭(二十枚)蜀椒(半升)
右咀㕮以水五升漬三宿法麴一斤合漬秫米二斗
合釀三宿去滓炊糯米一斗醖三宿藥成先食服半
合日再待米極消盡乃去滓𦢊乾未服
婁金丸(出和濟方)治諸風神志不定恍惚去来舌強語澁心
怔煩悶口眼喎斜僻手足嚲曳及風虚眩冐頭目昏
痛或旋運僵仆涎潮搐搦捽中風急不省人事小兒
驚風諸癎並皆治之
甘菊(去土四兩)黃耆(去蘆頭)藁本(洗)白殭蚕(去絲嘴)甘草(爁)
白芷(洗)細辛(去苗洗乾)南星末(以牛膽汁和作餅隂乾)人參(去蘆各一)
(兩)羌活(去苗)麻黃(去根節)茯苓(去皮)芍藥犀角(鎊各二兩)防
風(去蘆三分)川芎(用一兩半)龍腦(研)牛黃(研)麝香(研)白附子
(炮一兩)天竺黃(用一兩)白花蛇(酒浸去皮骨炙)天麻(去苗各二兩)金
箔(一百片為衣)生地黃(水五升入蜜一斤酒二升酥一兩半慢火熬成膏放冷)
右為細末以地黃汁膏子搜和每兩作五十丸以金
箔為衣每服一丸細嚼温酒下若中涎潮不語昏塞甚
者加至三丸用薄荷自然汁同温酒共半盞化藥嚾
之常服一丸濃煎人參湯嚼下薄荷湯亦得小兒每
服皂莢子大薄荷湯化下治大風癩病加羚羊角二
兩
鳳骨丹治肝主於筋腎主於骨肝腎二臓稍有風寒過
甚之氣侵之每到中夜後腰背疼痛轉側不得筋結
屈伸不能行走或左癱右瘓肢體偏枯起止不前陽
氣衰絶隂氣大勝久卧床枕日漸日深並皆治之
杜仲(一兩生薑汁製)木瓜(一兩半)狗脊(一兩)川烏(八兩炮去皮)萆薢
(二兩)牛膝(一兩)虎骨(五錢酥製)鹿茸(五錢酥製)麝香(二錢)芎藭(五錢)肉
桂(五錢去皮)全蝎(三錢)細辛(七錢)乳香(五錢)沒藥(五錢)木鱉子(三錢)
(去殼)海桐皮(五錢)五加皮(五錢)葳靈仙(七錢去皮)薏苡仁(五自錢)
然銅(七錢醋淬七次)地龍(二兩半)木香(五錢)骨碎補(一兩)硃砂(五錢)
(為衣)
右為細末酒煑麵糊為丸如梧桐子大每服五十丸
好酒温送下神效
黑神丸(出聖惠方)治一切風
雄黃硫黃水銀(一兩硫黃結為砂子)金星礬石太隂
玄精白石英紫石英悉藺脂陽起石
曾青消石定粉黃丹(已上各一兩)
已上藥細研入固濟了瓶子内蓋上鑚一竅子蓋口
以六一泥固濟令密先以文火飬一伏時令出隂氣盡
以泥塞竅後以火燒令通赤待冷用濕土培瓶子一
日出火毒畢時取出細研入後藥
烏蛇肉(酒浸二兩炙微黃)天麻(二兩)天南星(一兩炮製)麻黃(二兩去根)
(節)羚羊角(一兩)桂心(一兩)白附子(一兩炮製)乾蝎(二兩微黃)牛黃
(一兩細研)麝香(半兩細研)白龍腦(半兩細研)
右搗羅為末都研令勻煉蜜和搗五七百杵丸如櫻
桃大每服以豆淋酒下一丸忌猪雞毒滑動風之物
抵聖大通丹(出聖惠方)治一切風
硫黃水銀(與硫黃結砂子)自然銅雄黃硃砂鉛
霜定粉黃丹消石(已上各一兩)
已上藥細研入瓷内以紙筋塩泥固濟盖上鑚一竅
子四邊泥令合後極乾用炭火三斤漸漸通出隂氣
令盡以泥塞竅子令密用炭火一十斤已来煆令通
赤侍稍冷便以濕研砂土二三斗罨盖瓶子勿令透
氣一伏時取去向好紙於濕地攤以盆盖一宿出火
毒研令極細
天麻(一兩)白殭蚕(二兩微黃)羌活(二兩)桂心(一兩)犀角屑(一兩)阿
膠(一兩搗碎炒微黃)芎藭(二兩)白附子(二兩炮製)天南星(二兩炮製)附
子(炮製去皮臍)乾蝎(一兩炒炮)麻黃(一兩去根節)白龍腦(半兩)川烏
(一兩去皮臍剉碎以酒拌炒令黃)麝香(細研半兩)牛黃
右搗羅為細末入前藥末及龍腦等都研令勻細煉
蜜和搗五七百杵丸如鷄頭大每服以温豆淋酒研
下一丸忌猪鷄毒魚黏滑動風物
香汗丸(出聖惠方)治一切風
牛黃(細研)麝香(細研)硃砂(細研)龍腦(細研)乾葛(微黃)鹿角膠(搗捽)
(炒令黃燥)白殭蚕(微炒已上各一分)白附子(炮製)白花蛇肉(塗酥炙黃)
(黃)白蒺䔧(微炒)天麻赤茯苓白芷羌活獨
活蔓荆子麻黃(去根節)漢防己木香烏蛇
肉(塗酥炙微黃)㯽榔藁本防風(去蘆頭)芎藭當歸
(已上各一兩)
右搗為末入研了藥更研令勻煉蜜和搗六七百杵
丸如梧桐子大每服温酒嚼下三丸服經一月汗出
皆香經一百日洗面水自香凡有風氣隨出汗而愈
是中風者薄荷酒研下五丸合時不得令婦女猫犬
等見
大通聖白花蛇散(出和濟方)治諸風無問新舊手足嚲曳腰
脚緩弱行步不正精神昏憒口面喎斜語言蹇澁痰
涎壅盛或筋脈攣急肌肉頑痺皮膚瘙痒骨節煩疼
或痛無常處遊走不定及風氣上攻而浮耳鳴頭痛
目眩下疰腰脚痠痛腿重腫疼生瘡並宜治之
白花蛇(酒浸去皮骨用好)天麻(去苗)防風(去苗)當歸(去蘆頭)牛膝
(去苗)蔓荆子(去白皮)郁李仁(去皮别研)肉桂(去粗皮)羌活(去蘆頭)
芍花(去土枝梗)藁本(去土)葳靈仙赤箭厚朴(生薑汁製)虎
骨(醋灸)甘草(灸剉)杜仲(剉炒)白附子(炮)乾蛇(炒)海桐皮
萆薢木香乾山藥白芷(各等分)
右為散每服一錢至二錢温酒調下荆芥湯亦得空
心服常服祛逐風氣通行榮衛久病風人尤宜常服
輕可中風不過二十服平服如故一方用薯蕷無乾
山藥
烏蛇丸(出御藥院)療諸風疾無問新舊半身不遂手足麻木
精神不爽咽嗌不利及風虛頭痛目眩欲倒心忪健忘
恍惚不寧心氣不得通脾氣滯而不散筋脉拘急骨
節煩疼並皆治之
烏蛇肉(酒浸去皮骨取肉)川烏頭(去皮臍搗捽炒黃色)藿香葉(去土)全
蝎(炒黃去毒)甘草(炙黃)生犀(鎊各半兩)川芎(七錢)龍腦(另研)硃砂(為衣)
(二錢)天南星(牛膽製)殭蠶(二味並微黃)羌活(去蘆頭)遠志(去心)白
附子(炮製四分)天麻獨活防風人參(四味並去蘆頭)麻
黃(去根節)藁本(去土)吳白芷桂心芍藥(各一兩)
右為細末入研藥令勻煉蜜為丸每作十丸以硃砂
為衣每服一丸煎荆芥湯化下或加至二丸茶酒化
下亦得重身婦不宜服之
麝香丸(出聖惠方)治一切風及肢節走痛不可忍者
麝香(半兩細研)硃砂(一兩細研水飛過)牛黃(半兩細研)天麻(一兩)羌活
(一兩)芎藭(一兩)獨活(半兩)防風(一兩去蘆頭)乾蝎(一兩微黃)白殭蚕
(一兩微黃)甘菊花(一兩)天南星(三分炮製)敗龜(三分塗酥炙微黃)白花
蛇(三分酒浸去骨炙微黃)附子(三分炮製去皮臍)木香(三分)蔓荆子(一兩)
人參(三分去蘆頭)地龍(一兩微黃)海桐皮(三分剉)乾薑(半兩炮製剉)
當歸(三分微黃)虎腦骨(三分塗酥炙令微黃)
右搗羅為末煉蜜和搗五七百杵丸如小彈子大以
煖酒或薄荷薑湯研下一丸忌生冷毒滑物鷄猪肉
龍腦散(出聖惠方)治一切風
龍腦(一分細研)犀角屑(半兩)羚羊角屑(半兩)人參(一兩去蘆頭)防
風(半兩去蘆頭)白芷(半兩)獨活(一兩)白殭蚕(半兩微黃)麻黃(去根節)
芎藭(一兩)天麻(一兩)茯神(半兩)天門冬(一兩去心焙)牛膝(一兩去苗)
藿香(半兩)桑螵蛸(半兩微黃)甘菊花(半兩)白附子(半兩炮製)乾蝎
(半兩微黃)牛黃(一兩細研)麝香(一分細研)硃砂(半兩細研)
右搗羅為散入研了藥更研令勻每服以温酒調下
二錢忌毒滑動風物
酸棗仁煎(出聖惠方)治一切風
酸棗仁(五兩半生半炒)萆薢(剉)赤箭羌活海桐皮(剉)
仙靈脾白蒺䔧石斛(去根剉)牛膝(去苖)巴戟附
子(去皮臍)當歸桂心丹參防風(去蘆頭)芎藭
躑躅骨碎補羚羊角屑木香杜仲(去皺皮剉)
狗脊葳靈仙(已上各一兩)
右搗羅為末以酒一升白蜜五合同於銀鍋中以慢火
熬後下諸藥末用柳木棍不住手攪令稀稠得所麝
香末一錢令勻於磁器中盛每服於食前以温酒調
下一茶匙
虎骨酒治諸般風痺手足疼痛步履艱辛腿膝緩弱久
服身輕體健運動快捷大和氣血運通榮衞補虚排邪
有益真氣(一名骨湯)
虎脛骨(酥炙二兩半)川當歸(酒洗焙一兩半)川附子(炮製去皮臍尖)川
烏(炮製去皮臍尖)川羌活川芎獨活(去蘆頭)赤芍藥
白术杜仲(去皮薑炒去絲)萆薢防風肉桂(去粗皮)川
牛膝(酒浸焙去蘆)肉蓯蓉(酒洗焙)黃耆(去蘆)金毛狗脊(洗去蘆)
白茯苓(去黑皮)白蒺䔧(炒去刺)人參(去蘆)天麻(去苖)川續斷
(各一兩)
右剉如麻子大生絹袋盛了用無灰酒一斗浸之密
封瓶口春浸五日夏三日秋七日冬十日每服一杯
温過空心服之留滓日乾或焙乾為末酒糊為丸空
心酒下每大二錢熱酒調服亦妙
虎骨丸治一切攤瘓風手足不隨口眼喎斜頭目昏重
腰膝少力風氣凝滯筋骨疼痛
虎脛骨(酥炙半兩)當歸(切焙一兩)安息香(半兩酒研)海桐皮(剉)獨
活(去蘆頭)牛膝(酒浸切焙各一兩)赤箭(半兩)肉蓯蓉(酒浸研焙一兩)金
毛狗脊(去毛)續斷(各半兩)萆薢烏頭(炮製去皮臍)芎藭(各一)
(兩)甜瓜子仙靈脾乳香(研各半兩)防風(去蘆)天麻
(去苗)石斛(去根各一兩)酸棗仁(去皮研)黃松節(剉酒炒)細辛(去苗)
(各半兩)
右除别研外搗為細末酒煑麵糊丸如梧桐子大每
服十五丸温酒或荆芥湯下不拘時
搜風鎮心牛黃丸治一切癱緩言語蹇澀
牛黃(一分)龍腦(一錢)麝香(一錢)雄黃(一分)丹砂(五分五味同研)天麻
(去苖)烏犀(鎊)乾蝎(去土炒)羚羊角(鎊)羌活獨活(去蘆頭)
防風(去蘆頭)細辛(去苖葉)白芷赤茯苓蟬蛻麻
黃(去根節)牛膝(酒浸切焙)芎藭五加皮(各半兩)白附子(炮一)
(分)烏蛇(酒浸去皮骨炒一兩)
右為細末煉蜜和杵一千下丸如鷄頭大每服一丸
嚼破温酒或荆芥茶下三日
靈犀丹治一切風言語蹇澀心神昏憒
犀角屑天麻防風川羌活吳白芷木
香甘菊花甘草白殭蚕南星(牛膽製)山藥
(一兩)地骨皮川芎薄荷葉蔓荆子麻黃(去根)
(節)當歸桂心(去粗皮各一兩)乾蝎稍(半兩)麝香(另研三錢)硃砂
(三兩半為衣)白花蛇(酒浸去皮骨焙乾二兩)
右為細末煉蜜和丸每兩作八丸用研硃砂為衣每
服一丸不拘時候細嚼人參湯化下或茶酒下亦可
黑星丹治一切風
曾青楊梅青胡椒青桃花石紫英石
白英石(已上各半兩)硫黃雄黃光眀砂黃丹
定粉水銀(已上各一兩)生金屑(一分)山澤銀屑(一分)真
珠末(一分)
已上藥搗羅入水銀都研令細内瓶子中密盖頭以
塩泥固濟候極乾以慢火飬一七日後用大火煆之
候冷取出用甘草水發地以紙襯藥攤於地上以盆
合之一伏時候細研
龍腦牛黃鉛霜麝香(已上各一兩)光眀砂雄
黃犀角屑(已上各一分)
右件藥一處細研以麵糊和丸如皂莢子大每服以
熱酒下一丸忌生毒滑魚肉動風物
秦艽散治一切風無問新久
秦艽(去苗)人參(去蘆頭)白术當歸天雄(炮製去皮臍)附
子(炮製去皮臍)川烏頭(炮製去皮臍)乾薑(炮製剉)川椒(去目及閉口者)
(微炒去汁)防風(去蘆)桂心漢防己萆薢白歛黃
耆(剉)桔梗(去蘆)麻黃(去根節已上各一兩)山茱萸細辛莽
草五味子甘草(炙微黃剉已上各三分)
右搗羅為散每服以温酒調下二錢忌生冷鷄猪肉
玄英丹治一切風
雄黃(一分細硏)牛黃(一分細研)龍腦(半分細研)白附子(一兩生用)天麻
(一兩)白花蛇(二兩酒浸去皮骨炙微黃)白殭蚕(一兩微炒)半夏(半夏湯洗七次)
(去滑)天南星(一兩生用)天雄(一兩去皮生用)麝香(半兩細研)獨活(一兩)乾
蝎(一兩微黃)鉛霜(半兩細研)蟬蛻(一分)芎藭(一兩)膩粉(一分)犀角屑
(一分)馬牙屑(一兩通燒令赤放冷出火毒)硫黃(半兩)水銀(半兩并硫黃結為砂)
(子細研)
右搗羅為末都研令勻煉蜜和搗三百杵丸如豇豆
大每服以薄荷湯酒研下七丸日三四服或中風四
肢緩弱宜於淋浴後服厚盖出汗避風忌猪鷄毒滑
動風物
羌活散(出聖惠方)治一切風
羌活天麻麻黃(去根節)香附子人參(去蘆已上各一)
(兩)胡麻子細辛藿香牛膝(去苗)犀角屑芎
藭桂心當歸天雄(炮製去皮臍)蟬殼白附子
(炮製)地龍(微黃)烏蛇肉(酒浸炙微黃已上各半兩)晩蚕蛾(一分微炒)乾蝎
(一分微炒)麝香(一分細研)
右搗羅為散入研麝香令勻每服以温酒調下一錢
薄荷温調服亦得忌猪鷄毒魚等
天南星散(出聖惠方)治一切風無問緩急宜服
天南星(剉醋拌炒微黃)白附子(炮製)乾蝎(微黃)羌活附子(炮製)
(去皮臍)防風(去蘆)萆薢(剉)丹砂藁本天麻烏蛇
(酒浸炙微黃)桂心葳靈仙牛膝(去苗已上各一兩)躑躅(半兩)
(拌令乾)川烏頭(半兩)犀角屑麻黃(二兩去節)白殭蚕(半兩微黃)
牛黃(一分細研)麝香(一分細研)
右搗羅為散入研了藥更研令勻每服以豆淋酒調
下一錢
天麻煎(出聖惠方)治一切風緩臓腑除風冷
天麻(二兩為末)附子(炮製去皮臍)桂心防風(去蘆)白附子(炮製)
獨活牛膝(去苗)石斛補骨脂(微)鹿角膠(炒黃)萆薢
(剉)當歸芎藭山茱萸白蒺䔧(微炒)海桐皮(剉)
仙靈脾巴戟沉香(已上各一分)麝香(一分細研)
右搗羅為末以無灰酒五升入蜜五合同於銀鍋中
煎令减半先下天麻末煎良久次下諸藥末以柳木
棍攪令稀稠得所於磁器中盛每於食前以温酒調
下一匙忌生冷猪鷄毒滑物
五枝煎(出聖惠方)治一切風
花桑枝槐枝桃枝百靈藤枝柳枝(各一斤細)
(研)黑豆(三升净㨂水淘過爆乾)
已上藥入于釡中用水三斗煮至一斗濾去滓都以
慢火煎五升入後藥
附子(炮製)桂肉(去皮)天麻(三兩)羌活狗脊牛膝(去苖)葳
靈仙天蓼木子芎藭當歸海桐皮(剉)仙
靈脾安息香乳香㯽榔(各一兩)
右搗羅末入前煎中次入白蜜一升以慢火熬以木
棍攪不得住手令稀稠得所於磁器中貯每服以温
酒調下一匙空心及晚食前服忌生冷猪鷄毒滑物
石榴煎治一切風
酸石榴(五枚大青於木臼中搗捽入水煎)防風(去蘆)羌活芎藭
天麻羚羊角屑五加皮仙靈脾白附子
(炮製)牛膝(去苖)附子(去皮臍)薏苡仁天蓼木子丹參
(一兩)桂心木香(已上各一兩)
已上並搗羅為末
竹瀝梨汁薄荷汁牛蒡白蜜(已上各五合)
右件藥以無灰酒五升先煎石榴至三升濾去滓次
下諸藥末以柳木棍攪次下竹瀝白蜜等五味以不
住攪令稀稠得所盛磁器中每服以温酒調一茶匙
及空心晩食前服忌生冷猪鷄毒魚黏滑動風物
烏鷄酿酒方(出聖惠方)治風
烏鷄(一隻其鷄先以籠飬用大麻子五升與鷄喫喫盡即便將鷄去毛及腸胃净洗拭乾將其)
(肉碎剉毛即燒灰亦同釀酒)羌活(二兩)桂心(三兩)牛膝(四兩去苗)芎藭(二兩)
防風(二兩去蘆)附子(二兩炮製去皮臍)萆薢(二兩)熱乾地黃(四兩)烏
蛇(六兩酒浸去皮炙微黃)獨活石斛(三兩去根)虎脛骨(五兩用塗酥炙)
(微黃)當歸(二兩)海桐皮(五兩)丹參(四兩)白膠香(三兩)地骨皮(十兩)
五加皮(十兩)百靈藤(十兩)松節(十兩)
右件藥都研剉合勻以水一石煎取五斗與麫和丸
常法同釀酒侯熟即日飲三四盞忌生冷毒滑動風
物
金砂丹(出御藥院方)治中風涎潮失音不語面赤脈大數急
迷悶口眼喎斜但係風熱之疾半身嚲曳或傷寒剛
痙瘲瘈並宜服之
白花蛇烏蛇(酒浸去皮骨)牛黃(研)蝎蛸(炒)白殭蚕(炒)
犀角屑玳瑁屑天麻人參白茯神甘
草(炙各一錢)龍腦(研)麝香(研)雄黃(研)真珠(研)天竺黃(研)
鐵粉(研各一兩)硃砂(研五錢)金箔銀箔(各二百五十斤)
右為細末真實腦油和丸每兩作十丸磁盒内收每
服取一丸人參湯化下或竹葉湯新汲水亦得如中
風不語涎潮亦致剛痓柔痓婦人産後角弓反張
鐵彈子丸治一切風癱緩卒中
烏蛇頭(炮製去皮臍)五靈脂附子(炮製去皮臍)狼毒(半兩)防
風(去蘆)地龍(炒各二兩)桂(去粗皮一兩)虎骨(燒存性一兩)自然銅(煆醋)
(淬七次三兩)乳香(研半兩)沒藥(研三兩半)麝香(研三錢)龍腦(二錢)髮
灰(半兩)當歸(焙炒)芎藭(各一兩)乾蝎(去土炒半兩)海桐皮(剉半兩)
天麻(一兩)白花蛇(酒浸去皮骨半兩)
右為細末用薑自然汁和杵三五百杵下丸如櫻桃
大每服一丸分作四服癱緩風生薑熱酒化下蓆麻
薄荷酒下皮膚風毒結聚腫痛温酒下偏頭疼夾腦
風臘茶清下婦人血疰風四肢攻或痛或痒心腹刺
痛當歸酒下並早晩食後服
袐𫝊羌活散治一切風證
甘草黃芩(鼠毛者)生地黃(肥者)連翅山梔子蔓
荆子當歸滑石(桂府者)香白芷(湯洗)荆芥石膏
(明者用)薄荷(吉州)羌活台芎(水洗)赤芍藥獨活麻
黃陳皮桔梗防風
右各等分㕮咀每服一兩二錢初服之時必加大黃
朴硝動臓腑數行用温粥補之量病虚實加减春冬
利數行夏微動一二行便補自後每日一貼不加大
黃朴硝用水煎至分數如病人血色黑暗者多加當
歸生地黃病人麻木處或刺痛甚多加羌活白芷麻
黃白芍藥煎藥當用文武火於沙石器内煎存下藥
滓晒乾多加朴消在内煎湯洗浴如無當歸以蘇木
代之
辟風丹(出御藥院)治諸風疾無問新久者半身不遂口眼喎
斜語言蹇澁精神昏憒痰涎併多咽嗌不利及風虚
頭目痛眩旋運欲倒或心忪健忘恍惚不寕手足麻痺
顫掉無力筋脈拘急骨節煩疼行步艱難並宜服之
獨活(洗去土焙)防風(去蘆)吳白芷麻黃(去節微炒)桂藁本
(二兩)白芍藥(去皮)天麻(各一兩)川烏頭(炮製去皮搥碎炒黃)藿香葉
(洗净)甘草(剉炒)全蝎(去毒炒黃)白花蛇(酒浸去皮骨各半兩)川芎(七錢)羌
活(去苖)白殭蚕(炒)遠志(湯浸去心焙乾各半兩)硃砂(二兩為衣)白附
子(炮製搥碎炙微黃)牛膽南星(炒黃各四兩)
右為細末煉蜜和丸每兩作十丸硃砂為衣每服一
丸細嚼或化服用生薑湯下麝香亦得如破傷風豆
淋酒下急風癎病人參湯下不拘時候此藥功效不
可具述
烏犀丸(出聖惠方)治一切風
烏犀角屑(半兩)天麻(一兩)桂心(一兩)防風(一兩去蘆)羌活(半兩)附
子(一兩炮製)人參(一兩去蘆)海桐皮(一兩)當歸(一兩)芎藭(一兩)乾蝎
(半兩微黃)羚羊角屑(一兩)萆薢(一兩剉)藁本(半兩)蔓荆子(半兩)麻
黃(一兩去根)白附子(半兩炮製)白殭蚕(一兩微黃)龍腦(一分細研)麝香
(一分細研)
右搗羅為末入龍腦麝香等研令勻煉蜜和杵三五
百杵丸如櫻桃大每服一丸嚼破以薄荷酒下
躑躅攣風(出聖惠方)治破傷脫節多疼肌肉頑痺或遍體瘡
癬或□胗風瘙宜服
躑躅羌活防風(去蘆)芎藭杏仁(酒浸去皮)細辛
當歸(已上各一兩)白歛白芨白芷丹參苦參
玄參桂心附子(去皮臍)川烏頭(去皮臍)皂莢(去黑皮)
漢椒(去目)莽草川大黃(各半兩)
右件藥細剉以酒米一升拌勻温䌊三宿後以火炒
慢令乾用臘月猪脂二斤以慢火同煎一日候藥味
出盡以新布絞去滓更以綿濾過再入鐺中煎以柳
木棍不住手攪成膏侯凝收於磁盒中每服一彈子
大攣於病上如臘月煎之經久不壊也
川芎石膏湯(出醫藥集成)治一切風熱上攻頭目昏眩或痛
或悶或風痰喘𠻳或目疾時發壅生或鼻塞口瘡燥
多渴或便溺淋悶或瘡癬皴揭並宜服之清利頭目
宣通氣血并一切風熱或中風偏枯能解中外諸邪
所傷及調理汗病下之前後并汗後餘熱旁復𫝊染
等疾
川芎山梔子荆芥穗當歸(切焙)芍藥(用生)大黃
(五錢)菊花人參白术(各半兩)丼草(三兩)石膏防風
(去蘆)薄荷葉連翅(各一兩)滑石(四兩)寒水石黃芩
桔梗(各三兩)縮砂(一分)
右為粗末每服三四錢水一盞煎六分去滓食後温
服日二三服或為細末温水調下二三錢忌生薑醋
發熱之物
人參羌活散治一切風疾
人參羌活防風(半兩去蘆)天麻(三錢)甘草(半兩)半夏(一兩)
川烏(半兩)白芷(半兩)川芎(半兩)細辛(四錢)藁本(半兩)南星(一兩)白
茯苓陳皮(半兩)天台烏藥(半兩)木香(半兩另入)枳殼(半兩)赤
芍藥(半兩)當歸(半兩)
右㕮咀每服四錢水一盞半生薑五片同煎至一盞
入麝香少許攪勻空心食前服如手足疼痛加乳香
沒藥如熱多加荆芥穗半兩
大聖黑神丸治癱緩及一切風疾
木香(一兩)躑躅花紫威花烏頭(炮製去皮臍)烏蛇(酒浸)
(去皮骨)乾蝎(一兩)蒼术(二兩)防風(二分)白芷(一兩)麻黃(去根二兩)芎
藭(三兩)厚朴(去粗皮生薑炙二兩)芫花(一兩)桂(二兩)芍藥(一兩)陳橘皮
(二兩)天南星(一兩)吳茱萸(一兩)自然銅(六兩)
右為末入自然銅末和勻煉蜜和杵三二百丸如鷄
頭大每服一丸温酒化下日三服不飲酒薄荷湯下
如傷風三日豆淋酒下連三
防風羌活丸宜四時常服除風疾之病患
防風羌活五加皮芍藥人參丹參
薏苡仁玄參麥門冬(去心四分)乾地黃大黃
青木香(各六分)松子仁磁石(各分研)㯽榔子(五分)枳實
(炙八分)牛膝茯神(八分)桂心(八分)
右搗篩和蜜丸如梧桐子大以酒服十五丸日再服
稍稍加至三十丸如度忌猪肉魚蒜生葱&KR0008;蕪荑
上提金治一切諸風
甘草人參天麻芍藥薄荷荆芥川
芎乳香沒藥白芷甘松欝金䔧蘆
桔梗甘菊花藁本茯苓防風細辛
右各等分為細末每用少許㗜鼻内大效
普濟方卷一百十四
