虎鈐經卷十九宋許洞撰
時加占烏情第一百九十
運加占烏情第一百九十一
雜占烏情第一百九十二
時加占烏情第一百九十三
六甲占烏情第一百九十四
時加占烏情第一百九十
巳酉為寬大之日時加巳酉烏鳴其上直王相吉為長
吏休廢囚死有酒食時加寅午鳴其上有酒食辭讓時
加丑戌鳴其上有酒食詞訟口舌時加夘亥鳴其上有
酒食時加辰未鳴其上有酒食婦人口舌時加申子鳴
其上有酒食寅午為廉貞日時加廉貞烏鳴其上王相
有長吏休廢囚死有諫諍責讓(一作釀)時加巳酉鳴其上
有遠客時加申子鳴其上有爭財物事時加辰未鳴其
上有陰私口舌時加丑戌鳴其上有酒食時加亥夘鳴
其上以酒食起爭丑戌為公正日時加公正烏鳴其上
王相有長吏公正之事休廢囚死者有来慰問事時加
巳酉鳴其上有公正酒食賜與時加寅午鳴其上有公
正慶賀事時加辰未鳴其上有使(一作吏)士来說陰私事
時加申子鳴其上有吏(一作人)来作公正事時加亥夘鳴
其上有士来說賊相殺事辰未為奸邪日時加辰未烏
鳴其上王相長吏来刑奸詐休廢囚死口舌事時加寅
午鳴其上謙讓人說奸訟事時加巳酉鳴其上有酒食
陰私事時加丑戌鳴其上有吏捕姦邪私事時加申子
鳴其上有陰謀鬭爭劫盜事時加亥夘鳴其上有賊兵
劫申子為貪狼日時加申子烏鳴其上王相有言羣盜
攻劫休廢囚死有盜賊事時加巳酉鳴其上有酒食攻
劫事時加寅午鳴其上有善人說攻劫事時加丑戌鳴
其上有文書追盜賊事時加辰未鳴其上有婦人說羣
賊事時加亥夘鳴其上有羣賊攻奪事亥夘為陰賊日
時加亥夘烏鳴其上王相羣賊大戰休廢囚死有鬭事
時加巳酉鳴其上有酒食相傷事時加丑戌鳴其上有使逐
賊相傷事時加寅午鳴其上有婦人姦私相傷事時加辰未
鳴其上亦如之時加申子鳴其上賊自攻劫凡隂賊日有烏
鳴羣飛及飄風從四季上來時加四季皆為閉關搜索之事
運加占烏情第一百九十一
烏從子上來大將不可震威武敵來勿與戰必不利丑
上來者不宜出戰兵進戰内有隂謀將發細察備之寅
上來者吉音至夘上來者利進戰大將有祿慶之事辰
上來者有吉信至營六步忽見牛羊大吉見死物凶巳
上來者不利戰陣兩軍俱傷午上來不利出兵未上來
戰鬭主吉客凶申上來不利出兵酉上來利出兵有喜
戌上來吏士有異心潛備之亥上來不利戰此十二辰
位占烏之情也常以怪字居甲上占之假令甲子旬即
在子上是也又若烏從四散併来到營上居惡聲而止
住之者賊兵已入境矣急飛過者賊勇銳疾如雷電速
為之備但疾與戰我可以勝鷙鳥飛來將軍牙帳上搏
擊者有賊不可出戰三足鳥飛來營前後謂之灾飲烏
也賊將來至營中者凶急備之赤烏入營者防姦人刺
客羣鳥三三五五營上往來無聲而四散者吏士有逃
潰之心鸛鵲急來營上作巢而鳴速移營避之大水至
烏至營按干蒙難者吏士謀大將即有禍速避之鳥鵲
忽來礮上作巢者吏士謀大將潛騐之方戰之時有白
烏狀如鷹鸇飛赴者赴敵者并力擊之大勝兆也自敵
來赴我者凶急退軍勿戰
雜占烏情第一百九十二
出師之日烏于軍前逆飛者征無功在左則吉在右則
凶逆軍而作惡聲查查者大凶兆也或從右發聲和順
自大將後而過左復聲者大兵有慶之兆也烏及相呼
于(一作子)者吉也烏于軍前一足卓立地者進必(一作不)有
寇在枯卉上鳴者凶振迅疾飛視顧周陣而不止者前
賊也烏來牙旗上立者急移營避之其地不祥烏立牙
帳上作惡聲者有吏士潛謀逆速搜騐之必得奸狀烏
來鼓角上鳴者將軍吏士心雄益奮也器械上鳴者即
有戰陣也遶營而飛鳴者所來之處賊兵至也凡烏之
來大將宜别令一人候之此皆能通天地鬼神之情者
也
時加占烏情一百九十三
登明方鳴者凶神后大吉功曹等方者大衝天罡太乙
方者勝光小吉𫝊送方者吉從魁河魁方者凶更看神
與月將相克假令登明是凶神在寅夘申酉即相生為
吉也假令𫝊送是吉神在寅夘巳午即相克為凶也他
皆倣此宜細認方位辯其吉凶
六甲占烏情第一百九十四(六甲旬圖在第八卷但以圖按其方可也)
烏在上鳴者賊聞不来與戰大吉鳴者合有吉音
無他戰陣鳴者喜信之兆也鳴者防慎在内當有
細人潛為賊應不然有謀叛者察防之鳴者軍無他
戰鳴者有賊信者當有戰陣鳴者聞賊不来急備
之不利戰凶兆也鳴者亦慎之或有小盜必殺之不
然當有大驚鳴者防吏士亡遁鳴者將有戰之事
主吉鳴者有賊信者鳴者防内有奸人潛為賊應
謹備之夫占烏之法立營之地非烏所巢而有烏来鳴方
可論占若叢林羣烏之所栖泊而嘲囂無常者不足占也
虎鈐經卷十九
