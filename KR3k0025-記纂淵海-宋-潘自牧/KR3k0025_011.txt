記纂淵海卷十一宋潘自牧撰
郡縣部
江南西路
江州(倚郭一外縣四)(德化德安)(瑞昌)(湖口)(彭澤)
定江軍節度江西路安撫司沿江制
置司
郡號潯陽九江定江彭澤盆城敷淺湖
口湓浦定江軍
州沿革斗牛之分禹貢荆揚二州之域春秋吳楚之境
戰國楚地秦九江郡地漢廬江豫章二郡地吳廬江武
昌二郡地晉惠帝置潯陽郡初治豫章成帝移地尋陽
兼置江州隋大業改九江郡唐江州潯陽郡屬江南道
五代為吳楊氏之地南唐李氏陞奉化軍節度(沿革表)
縣沿革德化本漢廬江郡潯陽縣又豫章郡柴桑縣吳
潯陽屬蘄春郡柴桑屬武昌郡晉復屬廬江永興以二
縣置潯陽郡咸康中自豫章徙江州治此義熙省潯陽
入柴桑縣梁又立汝南縣隋廢汝南柴桑二縣立潯陽
縣開皇改曰彭蠡大業改湓城唐武德復曰潯別析置
湓城尋廢之南唐改今名德安本漢豫章郡歴陽縣
地又云柴桑縣地晉屬鄱陽郡南朝省之五代吳順義
七年置德安縣瑞昌本漢柴桑縣地唐建中置赤烏
場南唐置瑞昌縣湖口本漢潯陽縣地唐武德湖口
鎮南唐陞為縣彭澤本禹貢彭蠡澤之西漢置彭澤
縣屬豫章晉永嘉屬潯陽郡元帝又置上甲縣義熙省
之宋省彭澤後復置梁置太康郡隋平陳郡縣並廢置
龍城縣開皇復曰彭澤唐武德置浩州又置樂城縣八
年州廢屬江州(沿革表)
形勝廬山在德化縣山之南即南康軍濓溪在州南
以周茂叔隠居得名有書院大孤山在德化縣小
孤山在彭澤縣龍溪在德化龍泉在廬山鶴問
湖在德化西蛾眉洲在彭澤縣東柴桑山在德化
西南梧桐嶺在瑞昌東南石鼓山在德安西北
石鐘山在湖口玉峯洞在瑞昌金闕岩正對天子
陣彭蠡湖在德化縣東(輿地紀勝)
人物晉陶侃周訪為友陶潛著五柳先生傳以自况
周續之劉遺民與陶潛為潯陽三隠唐元結自號瀼
溪浪士皇朝周敦頥本道州人後隠居濓溪上李
受李東之告老英宗命朝士賦詩送之時以比漢二疏
義門陳氏在德化縣太宗曰真良臣也陳兢十四
世同居(輿地紀勝)
集攀巖照石鏡牽葉入松門三江事多往九𣲖理空存
(靈運)浪生湓浦千層雪雲起爐峯一炷煙(來眀)廬峯連刻削
湓浦帶縈紆(劉禹錫)樓閣宜賓客江山入好詩大江寒
見底康山青倚天深夜湓浦月平旦廬峯煙(樂天)湓浦遠
横簾幕外廬山清落酒杯中(李白)欲識九回腸斷處潯陽
遠水九條分(元微之)
本朝江州舊屬江東路紹興改隸西路陞定江軍節度
(沿革表)今上移置帥司扵此兼沿江制置(邸報)
集山為匡仙傳舊姓溪因廉士得清名願持一勺去南
海直使貪泉千古清(穆傑)潯陽欲歸田彭澤先解綬有琴
何必弦無詩不言酒秋黃籬下菊春綠門前柳(前人題靖節詩)
夜泊潯陽宿酒樓琵琶亭畔荻花秋雲收鳥沒事已往
月白風清江自流(王安國)
隆興府(倚郭二外縣六)(南昌奉新)(新建豐城)(分寧)(武)
(寧)(靖安)(進賢)
郡號南昌豫章洪都豐城鎮南洪井章
郡
府沿革斗分野又云星分翼軫禹貢揚州之域春秋楚
東境吳西境戰國屬楚秦九江郡地漢淮南國分置豫
章郡晉元康兼置江州治此後移治武昌潯陽隋平陳
廢郡置洪州大業復為豫章郡唐曰洪州天寶曰豫章
郡為江南西道採訪使治所咸通陞鎮南軍節度南唐
改南昌府曰南郡(沿革表)
縣沿革南昌本秦九江郡南部漢高帝置為郡治東漢
置縣陳分置西昌縣隋開皇改南昌為豫章縣大業復
名南昌後廢之唐武德置南昌縣置孫州六州復置豫
章縣後州廢省南昌寶應改豫章曰鍾陵貞元又改南
昌新建本東漢南昌縣地陳分置西昌縣大業廢之
唐武德五年復置屬孫州八年州縣並廢本朝置新建
縣奉新本漢海昏縣地東漢置新吳縣隋省入建昌
唐永淳復置南唐改為奉新縣豐城本南昌縣地吳
分置富城縣屬豫章郡晉太康改富城曰豐城梁改屬
巴山郡隋省之開皇復置廣豐縣後避諱復為豐城唐
改曰吳臯尋復故分寧本漢豫章郡艾縣地東漢建
安分置西安縣隋省艾縣入建昌唐貞元析武寧置分
寧縣武寧本海昏艾縣地東漢建安中孫權分置西
安縣晉太康改豫寧縣隋省入建昌唐長安復置武寧
縣景雲改豫寧寶應復今名靖安本東漢建昌縣地
唐廣眀分置靖安縣五代吳楊氏廢為場南唐復置
進賢本漢南昌縣地晉武帝分置鍾陵縣隋廢之唐武
德復置八年廢為進賢鎮入南昌本朝陞為縣(地理沿革表)
形勝滕王閣在城西唐高祖子滕王元嬰所建潘公
園本宋齊丘園潘修真建清逸樓號一郡之勝西山
在新建縣西大江之外許吳真君上昇之處係第十二
小洞天南山在分寧縣東湖在郡東南鳳山在
分寧多靈草龍湫在豐城有石可琢硯劒池在豐
城鐵柱子在城南許真君鑄以鎮蛟龍風雨山在
南昌日月湖在進賢北冷暖水在分寧西二泉相
去數尺玉隆觀在新建縣界舊名遊帷觀金鍾湖
在天寶洞上投書渚在石頭渡即殷洪喬投書處
磨劒池在分寧東許真君磨劒扵此(紀勝)
人物漢徐穉字孺子陳蕃在郡特設一榻禮之晉許
真君名遜斬蛟而昇天吳真君名猛師事許君飛昇
唐謝小娥嫁段居正死扵盜小娥能報讐見唐書列
女傳本朝陳恕號真塩鐵使其子執中趙庶眀寶
元間上書言趙元旻必叛黃亞夫生子庭堅號山谷
先生潘淳師事山谷自稱谷口小隠(紀勝)
集南昌城郭枕江煙漳水悠悠浪拍天芳草綠遮仙子
宅落花紅襯賈人船(韋莊)城樓枕南浦日夕顧西山丹井
今猶在洪崖久不還(張曲江)洪崖枕上秋月明野客枕底
漳江清蓬壺宫闕不可夢一一入樓歸鴈聲(陳陶)雲歸洪
井枚柯斂水下漳江氣色麄(羅隠)滕閣丹青倚漳江碧玉
奔(杜牧)
本朝軍額因唐隆興元年以潛藩昇隆興府太平興國
六年析南昌縣置新建縣與南昌分治崇寧二年昇進
賢鎮為縣(沿革表)
集南昌為郡好樓閣枕江湄地暖春生早山寒日下遲
(陳堯佐)千里名城楚上遊穴劔龍藏匣池仙羽作裳
分野遺荆俗經綸屬漢疆蒲輪徐孺子錦幄許旌陽(王介)
(甫)劒芒冲夜氣閣影動秋濤(司馬温公)
贑州(倚郭一外縣九)(贑縣寧都)(興國)(信豐)(雩都)
(瑞金)(會昌)(石城)(安遠)(龍南)
昭信軍節度江西路提刑司
郡號章貢贑水貢山彭水聶都昭信軍
南康郡
州沿革星紀之分禹貢揚州之域春秋百越地戰國屬
楚秦九江郡地漢豫章郡雩都贑縣地東漢孫策置廬
陵郡地屬焉吳孫皓置廬陵南部晉太康置南康郡元
康屬江州宋為南康國齊以後復為郡隋廢郡置虔州
大業復曰南康郡唐為處州屬江南道後為南康郡五
代地入吳楊氏及南唐李氏後唐陞昭信軍節度(沿革表)
縣沿革贑縣漢初置屬豫章東漢孫策屬廬陵吳為南
部都尉治又置平陽縣晉置南康郡更平陽曰平固宋
屬南康國後省平固為鎮隋改贑縣曰南康縣為虔州
治大業復名贑寧都本漢贑縣地吳置揭陽縣寳鼎
改陽都縣晉改寧都屬南康郡後省之宋復置寧都大
眀析置虔化縣後省之隋改寧都曰虔化本朝復曰寧
都興國本漢贑縣地本朝析置信豐本漢贑縣地
隋為南唐縣地唐永淳分置南安縣天寳改今名雩
都漢高帝置縣屬豫章郡東漢末屬廬陵郡吳屬廬陵
南部晉屬南康郡宋復省之隋復置屬虔州瑞金本
漢雩都縣地唐天祐置瑞金監南唐陞縣會昌本漢
雩都縣地本朝析置石城本漢贑縣地唐為虔化縣
地五代吳楊氏置場南唐陞縣安遠本漢雩都縣地
梁大同置縣屬南康郡隋省入雩都唐貞元復置屬虔
州龍南本漢南埜縣地晉為晉安縣屬晉安郡隋廢
之五代吳楊氏置龍南場南唐陞縣(沿革表)
形勝章貢二水合為贑水崆山在二水間又名崆峒
山鬱孤臺在其南望闕臺在其北皂盖樓白鶴臺
在左右廉泉在光孝寺靈湖在興國之清德鄉
玉房山在贑縣又名赤石山有玉房瓊室金精山洞
中有金床玉枕龍翕穴在贑縣昔有女道士丘氏上
昇馬祖巖在贑縣馬祖禪師棲扵此金雞山在雩
都金鯽池在州(輿地紀勝)
人物唐鍾紹京繇十代孫工書世號小鍾性孝王竒
能詩真宗賜第有詩云不拜春官為座主親逢天子作
門生孫立節不肯為條例司屬官謝陟眀母喪未
葬鄰屋失火慟哭卧柩上里人共舁以免曾準知公
安縣火燒民居準以身捍之而風返火滅胡埜為婺
州教授死扵寇難贈奉議郎尹天民升貢上庠學舍
稱為尹夫子(輿地紀勝)
集贑石三百里沿洄千嶂間沸聲常浩浩濺勢亦潺潺
(孟浩然)石城誇窈窕花縣更風流(李義山)
本朝軍額仍舊紹興改贑州改虔化縣復為寧都縣太
平興國八年以斂江鎮置興國縣析九州鎮置會昌縣
宣和中改龍南縣曰虔南紹興復舊(沿革表)
集翠峯鬱然起惟此山獨孤築臺山之巔鬱孤名以呼
窮江足樓閣危壓斗牛墟贑山遶左右庾嶺前﨑嶇望
闕址其後北向日月都(趙清獻)章川貢川結襟帶梅嶺桂
嶺來朝宗(山谷)日麗崆峒曉風酣章貢秋(東坡)贑水雨已漲
廉泉春未流(同上)
撫州(倚郭一外縣四)(臨川崇仁)(宜黃)(金谿)(樂安)
江西路提舉司
郡號臨川臨汝金谿靈秀峩峯石廩
州沿革星紀之分禹貢揚州之域春秋吳境戰國屬楚
秦九江郡地漢豫章郡南昌南城縣地吳分置臨川郡
梁屬臨川巴山二郡隋置撫州大業曰臨川郡唐屬江
南道五代吳楊氏陞為昭武軍節度後屬南唐本朝為
撫州削軍額(沿革表)
縣沿革臨川本漢南昌縣地東漢永元置臨汝縣吳孫
亮扵此置臨川郡又分置西平縣晉改西平為西豐梁
分北境置定川縣隋置州改臨汝為臨川省西豐定川
入焉崇仁本漢南城縣地東漢臨汝縣地吳置巴丘
縣屬廬陵郡又置新建縣屬臨川郡梁改巴丘為巴山
及置巴山郡隋郡縣俱廢置崇仁縣屬撫州宜黃梁
初置縣屬巴山郡隋省入崇仁縣唐武德復置八年廢
之本朝開寳中偽唐以宜黃場置縣金谿本臨川縣
地五代後周置金谿場本朝陞縣樂安本崇仁縣地
本朝析置(沿革表)
形勝靈谷在州東南為江南名山峩峯在臨川有書
院玉笥山寳蓋山俱在崇仁金谿水銅斗山靈秀
山皆在金谿卧冰池在城東乃王祥卧冰之所試
茗泉在翠雲院鼇頭山象眼山皆在樂安鳳臺山
在宜黃華蓋山在崇仁號江南絶頂(輿地紀勝)
人物五代樂史初仕江南後歸朝舉進士嘗編寰宇紀
皇朝晏殊七歲属文仕至相諡元獻王安石封荆
國公王安國荆公之弟也與兄議論不合鄧考甫
應詔上書言新法必亂天下歐陽澈建炎與陳東伏
闕上書極言時事為時相誣陷被誅李泰伯以文學
名扵時復齋陸九齡象山陸九淵皆有學行名世(紀勝)
集銅陵映碧澗石磴瀉紅泉(謝靈運入華子岡)
本朝開寶四年平江南削昭武軍額淳化五年以金谿
場置縣紹興十五年析崇仁置樂安縣(沿革表)
集古郡饒風光名園號金柅(黃符)翠帷管絃三市曉畫堂
煙雨五峯秋(曾開)
吉州(倚郭一外縣七)(廬陵吉水)(安福)(太和)(龍泉)
(永新)(永豐)(萬安)
郡號吉水廬陵廬水安成龍鬚吉陽
州沿革星紀鶉尾及斗牛女翼軫之次禹貢揚州之域
春秋百越地戰國屬楚秦九江郡漢豫章郡地東漢末
孫策分置廬陵郡吳寳鼎又置安成郡隋二郡俱廢置
吉州大業為廬陵郡唐武德置吉州天寳曰廬陵郡屬
江南道五代初屬吳楊氏後入南唐(沿革表)
縣沿革廬陵屬漢豫章郡東漢永元置石陽縣隋改石
陽曰廬陵為吉州治所廢西昌入太和縣吉水吳初
置吉陽縣屬廬陵郡隋省入廬陵南唐置吉水縣一云
本朝初置安福本漢豫章郡安平縣及長沙國安成
縣東漢永元改安平為平都吳置安成郡治平都而安
成屬焉晉改安成曰安復隋廢郡改安復為安成省平
都入焉開皇又改安復屬吉州尋改安福唐武德置隸
州安福隸焉七年州廢屬吉州太和本漢豫章郡廬
陵縣地東漢末置廬陵郡改曰西昌吳又置東昌縣隋
省東昌改西昌為太和屬吉州唐武德置南平州八年
州廢屬吉州龍泉本漢廬陵縣地吳置新興縣屬廬
陵郡晉改曰遂興隋省入太和五代吳楊氏析太和什
善鎮置龍泉場後周陞為縣永新本漢廬陵縣地吳
置永新縣屬廬陵郡寳鼎屬安成郡隋省入太和唐武
德復置屬南平州後省之顯慶復置屬吉州永豐本
漢廬陵縣地吳置興平陽城二縣屬廬陵郡晉改陽城
曰陽豐梁以興平屬巴山郡隋省二縣入廬陵本朝置
永豐縣萬安本漢廬陵縣地吳為新興縣地五代吳
楊氏龍泉縣地南唐置萬安鎮本朝陞縣(地理沿革表)
形勝東山在城東南西峯在城西南南山在吉水
西北東湖在安福東南日岡圓廣如日月岡狀若
偃月在吉水縣相距五里仁山在郡西義山在太
和一名玉山文溪在太和西武溪與文溪相對
金山在龍泉西北銀山在縣東二山為龍之角又山
頂二塔為雙筆登科嶺在太和西北折桂山在龍
泉縣東化龍池在龍泉覽翠閣(輿地紀勝)
人物皇朝歐陽修以文章道德高天下自號六一居士
劉沆相仁宗首請立儲嗣彭思永抗疏極論張堯
佐董端逸稱白鬚御史歐陽詢靖康上書極論割地
事死扵金兵葛敏修元符上書言邪佞坐廢扵家
蕭汝士知長汀縣不奉行新法以疾求解職而去楊
邦乂罵敵而死諡忠襄賜褒忠廟額胡銓上書斥王
倫秦檜孫近得謫自號澹菴居士楊萬里誠齋先生
周必大孝宗時名相自號平園老叟(輿地紀勝)
本朝至和元年以報恩鎮置永豐縣熙寧四年陞萬安
鎮為縣宣和三年改龍泉曰泉江縣紹興元年復舊名
(沿革表)
集為愛江西物物佳作詩長向北人誇青林霜日换楓
葉白水秋風吹稻花釀酒烹雞留醉客鳴機織苧遍山
家(歐陽)異時黃魯直嘗賦青原詩今日青原山名與星斗
垂廬陵地控虔與洪孤城斗絶吳楚東(同上)鷺洲盤地
軸螺浦瀉天津江闊吞章貢原長接廣閩(王庭珪)義山
山下有靈泉泉號聰眀自古傳四百年中三出相不才
何幸繼前賢(劉沆)金陵與廬陵俱有白鷺洲相望萬里江
中同一水流(徐俯)
江南西路
袁州(倚郭一外縣三)(宜春萍鄉)(分宜)(萬載)
郡號宜春袁江康樂安成宜陽袁山仰
山鍾山
州沿革斗分野星紀之次禹貢揚州之域春秋吳地戰
國屬楚秦九江郡地漢豫章郡宜春縣地吳安成郡地
隋開皇置袁州大業曰宜春郡唐為袁州屬江南道天
寶曰宜春郡五代初屬吳楊氏後屬南唐李氏(沿革表)
縣沿革宜春漢屬豫章郡吳寳鼎後屬安成郡晉改宜
陽縣隋復置宜春為袁州治萍鄉本漢宜春縣地吳
置萍鄉縣屬安成郡隋開皇屬袁州分宜本漢宜春
縣地本朝析置萬載本高安縣地吳黃武中置陽樂
縣晉太康改康樂屬豫章郡南朝省之唐武德五年復
置陽樂縣屬靖州八年州廢省入高安五代吳順義元
年置熟載縣屬洪州南唐屬筠州本朝改隸袁州(沿革表)
形勝西有盧氏弋林東有彭氏釣渚袁山在州東北
昔高士袁京居之謝山在萬載縣北謝貢君飛昇之
處震山在州東仰山在州南高聳萬軔不可登陟
只可仰觀雷塘在州東北柳集有雷塘禱雨文風
洞在分宜銀山在萬載鍾山在州東温泉距州
南三十里可熟雞卵寒泉在萍鄉東羅霄山楊岐
山在萍鄉盤龍山在州南有蟠龍寺望鳳山在州
西北馬鞍山雞籠山皆在州東玉溪洞在城外半
里銀山洞在萬載縣西鳴玉池在州治之西卓
劒泉在萬載縣西九曲水在城南百丈山在宜春
(輿地紀勝)
人物黃綰廖洪以孝行著楊鴻袁福以義門顯彭
雲鄭谷進退合道盧肇黃頗文章著名(宜春志序)
集莫以宜春遠江山在勝遊(韓集)地小州狹賦稅及時民
安吏循閭里無事(前人袁州謝上表)水與荆巫接山通鄔郢長
(劉長卿)秀水東奔彭蠡澤萍川西注洞庭波(袁皓)故里仙才
若相問一春攀桂兩重枝(唐易重登第内庭再選又中作)
本朝雍熙元年以宜春安仁鎮置分宜縣開寳八年以
萬載隸袁州宣和改曰建成紹興復故名(沿革表)
集只今頭上半儒冠誰肯公庭弄舌端試問毛錐將底
用奪標他日萬人看(汪應辰)濕濕嶺雲生竹箘冥冥江雨
熟楊梅(王介甫)
瑞州(倚郭一外縣二)(高安上高)(新昌)
郡號高安八疊飛山鍾口斜口黃蘖
州沿革斗分野禹貢揚州之域春秋吳地後入越戰國
楚地秦九江郡地漢豫章郡建城縣隋屬洪州唐武德
五年置靖州七年改米州又改筠州八年州廢屬洪州
五代地入吳楊氏南唐復置筠州本朝避諱改今名(沿革表)
縣沿革高安漢高帝置建成縣後漢靈帝分置上蔡縣
吳又置陽樂縣晉太康元年改上蔡為望蔡陽樂為康
樂隋廢望蔡康樂入建城屬洪州唐置靖州改建城為
高安縣州廢屬洪州南唐置筠州治此上高本高安
縣上高鎮南唐昇元中以鎮為場屬洪州保大十年陞
為縣新昌三國時吳置宜豐縣晉屬豫章郡太元末
廢縣梁復置隋開皇廢入建城唐屬高安縣地本朝置
新昌縣(沿革表)
形勝西嶺北嶺在新昌東北皆為竒觀龍岡在州西
鳳山在郡北錦江在州南金石在上高縣學前
深潭中濯湖在新昌許真君濯衣處熱泉在高安
生物投之即爛琴嶺在高安縣南上有仙人足跡
劒池在州圃後李仙磨劒之池浮雲山在高安張惠
感沖舉之地飛霞山在高安西吳真君煉丹處黃
鳳嶺在上高縣西白象石在高安西南昔王子喬駕
白象來遊象化為石龍化山在州西上蔡門外鷄
鳴峯在高安煉丹井磨劒池在郡治後圃燃石出
高安以水灌之則熟着鼎其上可以熟物炭石出高
安色黑碎之如炭(輿地紀勝)
人物晉黃輔有高行其子仁覽師許真君得仙唐廖
洪父母亡捧土為墳結草廬居敕旌表門閭宋練數
世同居旌表門閭曹渭姚旦應八行科蔡經國詞
學廉茂科晏庭俊陳化成陳友直熊能軍謀宏遠科
黃子淳眀法科李思元應賢良科盧肇唐狀元
沈郴以才名驚世易延慶以德行稱皇朝趙師
眀及子彦若相繼為内相(輿地紀勝)
本朝寶慶二年以御名改曰瑞州太平興國三年以高
安監步鎮置新昌縣(沿革表)
集惟瑞為州夙號江西之道院貫蜀之水允為錦里之
主人(李劉回瑞守啓)案牘稀疎意自閒郡庭十日無斷決(子由)
建昌軍(倚郭一外縣三)(南城南豐)(新城)(廣昌)
郡號旴江建武軍山麻姑南城
軍沿革斗分野星紀之次禹貢揚州之域春秋吳南境
戰國屬楚秦九江郡地漢豫章南城縣地吳孫亮分置
臨川郡治南城晉改南城曰新城東晉復舊隋廢郡置
撫州大業曰臨川郡唐復置撫州南唐置建武軍本朝
改今名(沿革表)
縣沿革南城漢高帝分豫章南境置縣屬豫章郡吳屬
臨川郡又置永城縣隋省入南城屬撫州大業屬臨川
郡唐屬撫州武德五年分置永城東興二縣七年省之
南唐為建武軍治所南豐吳太平二年置縣屬臨川
郡隋廢入南城唐景雲復置先天省之開元又置屬撫
州本朝來屬新城紹興八年分南城縣初置廣昌
紹興八年析南豐縣南境初置(沿革表)
形勝南山在南豐縣南一名軍山南潭在南豐縣南
臺之下䜟云南潭沙上南豐出相麻姑山在南城西
南有仙都觀係第二十八小洞天仙人岩在南城中
有仙骨存焉仙人峯在廣昌五藏巖與仙人巖相
對雙秀峯在廣昌東百丈嶺在南豐九曲水在
新城伏虎洞在南城之南飛鳶嶺在新城之東
丹霞洞在麻姑山西白雲山在新城金龍潭在麻
姑山上金龜湖在五藏巖上(輿地紀勝)
人物皇朝曾致堯數上書言事太宗竒之其第五子易
占生孫鞏布吕南公好為古文自號灌園先生蔡
柟以詩著江西宗𣲖自稱雲壑道人朱軾少從曾子
固學有子三人入太學取高第鄧温伯從李泰伯學
後入玉堂(輿地紀勝)
集願學麻姑長不死時觀滄海變桑田建昌江水縣
門前立馬教人喚渡船忽似遠年歸蔡處草風沙雨渭
河邊(樂天)雲蓋青山龍卧處日臨丹洞鶴歸時(劉禹錫)
本朝太平興國四年改建武軍為建昌軍淳化二年以
撫州南豐縣改隸本軍高宗初置新城廣昌二縣(沿革表)
集軍壘近仙山麻姑第三谷靈運詩亦存魯公記可讀
(楊堯臣)麻姑岧嶤青插天瀑布奔騰千仞懸星壇突兀倚
絶壁平原太師有銘鐫(曾宏父)
臨江軍(倚郭一外縣二)(清江新淦)(新喻)
郡號渝水新喻淦水玉笥
軍沿革吳地斗分野禹貢揚州之域春秋屬吳戰國楚
地秦九江郡地漢豫章郡建城新淦二縣地吳安成豫
章二郡地隋豫章宜春廬陵三郡地唐屬洪吉袁三州
五代初屬吳楊氏後入南唐李氏本朝置軍(沿革表)
縣沿革清江本漢建城新淦二縣地唐武德改建城為
高安置靖州改米州又改筠州尋廢之南唐析高安新
喻新淦地扵蕭灘鎮置清江縣屬洪州保大屬筠州本
朝置軍治此新淦本漢豫章縣新淦縣隋廢廬陵郡
唐屬吉州本朝置軍來屬新喻本漢豫章郡宜春縣
地吳置新喻縣寳鼎屬安成郡隋開皇郡縣並廢十八
年置縣屬袁州本朝置軍來屬(沿革表)
形勝閤皂山在新淦縣北為神仙之收館山形如閤山
色如皂玉笥山在新淦縣南為第十七小洞天寳
林山在新淦南有天長寺龍岡在城南象山在新
淦縣南黃金山黃金水皆在新淦縣西南碧玉池
在玉笥山上(輿地紀勝)
人物五代陳喬南唐樞使建康不守死焉朝廷詔改葬
鄧佑擢童科弟吉三禮科因改所居為揚名鄉雙秀
里皇朝孫冕擢第甫及引年拂衣歸九華劉式自
江南入朝歴華要長子立本特旨出身次立言立德立
禮相繼登第劉敞有公是集行扵世弟攽與温公同
編通鑑有公非集行扵世孔延之孔子四十七世孫
登慶歷第蕭賀與其弟貫賁同登祥符進士從姪注
亦登第與儂智高戰有功李大有宣和末興勤王之
師李邈死金國諡曰忠壯(輿地紀勝)
本朝淳化三年置臨江軍治清江縣以吉州新淦袁州
新喻改屬焉(沿革表)
集葛峯相對為文筆蕭水回環當墨池(李與)涪翁句摘江
山勝趙令亭高星斗寒萬疊遠山青未了一江流水
意無窮(同上)水似人清光滴眼山随天遠翠浮眉(楊林)長教
眼對葛峯碧便覺胸如楚澤寬摘出涪翁詩裏畫展
開賀老鑑中秋(同上)
興國軍(倚郭一外縣二)(永興大冶)(通山)
郡號磁湖陽新富川大冶
軍沿革分野界扵吳頭楚尾之間禹貢揚州之域春秋
戰國楚地秦南郡地漢江夏郡地吳屬武昌郡隋屬鄂
州大業屬江夏郡唐屬鄂州本朝析鄂州置軍(沿革表)
縣沿革永興本漢江夏郡鄂縣地吳孫權改鄂縣為武
昌别置陽新縣為武昌郡東晉析置永興縣隋改陽新
曰富川省永興入焉十八年改富川曰永興屬鄂州本
朝置郡治此大冶本唐鄂州武昌縣地天佑為青山
場本朝置大冶縣初屬鄂州後屬興國軍通山本永
興縣地南唐置縣屬鄂州本朝置軍來屬(地理沿革表)
形勝瑶山在大冶縣有醉吟窩玉洞在永興荆山觀
旁是卞和取玉處會仙巖在通山縣朝真洞在通
山縣東北鳳棲巖在永興龍鬭巖在通山縣九宫
山之後大泉洞在大冶縣東西二洞相對大城山
在通山張平子隠此九宫山在通山縣西南千仞
山武昌記云其山高萬丈黃龍洲在富池大江中
白雉山在大冶縣(輿地紀勝)
人物皇朝有吳中復仁宗書鐵御史三字賜之兄幾復
弟嗣復聯名登第子立禮為御史直言不避有父風烈
弟則禮應賢良科盛子充親喪廬墓鄉曲稱孝(輿地紀勝)
集西塞長雲盡南湖片月斜(薛能)西塞山前白鷺飛桃花
流水鱖魚肥(張志和)
本朝太平興國二年析鄂州永興縣置永興軍三年改
興國軍乾德五年以鄂州武昌縣青山場置大冶縣太
平興國置軍以鄂州大冶通山二縣改隸本軍紹興四
年廢通山縣為鎮屬永興五年復置(沿革表)
集溪上青山三百疊快馬輕衫來一抹倚山修竹有人
家横上青泉知我渴(東坡)滿目江山富一堂公餘身在水
雲鄉(王十朋)眼中十里是煙波天遣江山助子多自是玉
堂揮翰手不應此處久懷坡(前人題懷坡亭)看盡吳頭楚尾山
不嫌心似鳥知還可憐樽爼登臨處正在煙霞杳靄間
酒甲江南聊可醉山横楚尾恨無詩(周紫芝)富川置治
湖山中勝氣環聚稱清雄富川郡治居高閒萬頃平
湖几案間(陶山泰)
南安軍(倚郭一外縣二)(大庾南康)(南安)
郡號大庾上游上猶南埜
軍沿革星紀之分禹貢揚州之域春秋百越地戰國楚
地秦九江郡地漢豫章郡地吳屬廬陵南部晉屬南康
郡及廬陵郡隋南康郡地唐虔州地五代地入吳楊氏
後屬南唐李氏本朝置軍(沿革表)
縣沿革大庾唐神龍元年析南康縣初置屬虔州本朝
置軍治此南康本漢豫章郡南埜縣地吳析置南安
縣屬廬陵南部晉改南康縣屬南康郡南埜屬廬陵郡
宋改南康曰贑縣南野亦屬南康郡後省為南野鎮復
改南康縣唐屬虔州本朝置軍來屬南安本南康縣
地五代吳楊氏置上游場南唐陞為上游縣屬虔州本
朝置軍來屬後改今名(沿革表)
形勝梅嶺即大庾嶺其上多梅秦守五嶺此其一也又
上猶縣一嶺亦曰梅嶺谷山在縣東上有池水有五
色魚風洞在上猶風出其中月谷在上猶石障
山白鶴嶺在大庾縣東有蔡仙井青龍岡在大庾東
北玉枕山在郡正北盖主山也石筍峯在上猶
龍鳳山上猶之主山有龍鳳飛舞狀雙鶴山在大庾
西南有神龍居之人溷其井龍化雙鶴飛去卓錫泉
放鉢石在大庾雲封寺(輿地紀勝)
人物皇朝何大正為上庠三傑之一田闢號大隠居
士子姪登第及得恩者凡七人楊大明親喪廬墓三
年蓄雞司晨為狸所捕越夕狸震死(輿地紀勝)
集折梅逢驛使寄與隴頭人江南無所有聊贈一枝春
(陸凱寄范曄)回頭漸覺長安遠有意須令瀚海清(李白)
本朝淳化元年置南安軍治大庾縣以虔州南康上猶
二縣改隸本軍嘉定改上猶為南安縣(沿革表)
集創得幽亭近嶺梅綠隂名好稱仙才四邊山色簷頭
出一帶泉聲竹裏來(王漢謀題綠隂亭)兩州南北護梅關盡日
人行石壁間路當嶺表初通處地占江西最上頭(章穎)
詩人嘗說嶺頭梅往往春風自此來我到嶺頭都不見
空將春夢又空回(張无垢)嶺雲夏變梅蒸早越賈秋藏桂
蠧多(劉均)
淮陽東路
揚州(倚郭一外縣一)(江都泰興)
淮南節度淮東安撫司制置司
郡號江都維揚淮海南兖䢴溝廣陵吳州
州沿革斗牛之分星紀之次禹貢揚州之域春秋屬吳
越戰國屬楚秦九江郡廣陵郡漢初為荆國後又為江
都又為廣陵國東漢為廣陵郡三國魏為重鎮别置壽
春為揚州後吳取之東晉青兖二州都督鎮此宋置廣
陵郡文帝兼置南兖州北齊改東廣州陳復曰南兖州
後周改吳州隋改為揚州改壽春舊揚州為壽州大業
為江都郡唐武德曰南兖州七年曰䢴州九年曰揚州
屬淮南道天寳曰廣陵郡至德為淮南節度乾元復曰
揚州五代初為揚行密所據後李氏取之周顯德中又
取之(沿革表)
縣沿革江都本秦廣陵縣漢為廣陵國之江都縣廣陵
縣宋改廣陵為江陽縣北齊置廣陵江陽二郡隋扵江
都為郡治廢廣陵郡改廣陵縣曰䢴江大業復曰江陽
為江都郡治後省入江都唐為揚州治貞觀復置江陽
縣後改廣陵本朝省入江都泰興本漢臨淮郡海陵
縣地五代時南唐析置泰興縣屬泰州本朝改屬揚州
(沿革表)
形勝瓜州在江都南海濱云祖逖擊楫之地花市在
開眀橋之間平山堂在大眀寺側鎮淮樓在南城
上大銅山在江都西北吳王濞鑄錢之所大儀鎮
在州西北戱馬臺在廣陵鬭雞臺放螢苑見牧詩
茱萸灘在江陽東北玉蘂花在后土祠王元之更
名瓊花(輿地紀勝)
人物後漢劉瑜舉賢良方正魏陳琳太祖愛其才嘗
苦頭風讀琳所作翕然而起曰此愈我病隋來護兒
平陳封榮國公唐來濟護兒之子也泣諫立武后得
貶李善注五臣文選其子雝號為書簏李彦博廣
陵達士皇朝徐鉉與韓熙載齊名弟鍇編方輿記
晏孝廣女為敵所得二十年卒不能犯敵人皆義之
孫洙舉賢良李易進士第一名(輿地紀勝)
集故人西辭黃鶴樓煙花三月下揚州孤帆遠影碧空
盡惟見長江天際流(李白)雄藩本帝都遊士多俊賢夾河
樹鬱鬱華館十里連雄藩鎮楚郊地勢鬱岧嶤(韋應物)
落花逐流水共到茱萸灣寒潮落瓜步秋色上蕪城
(劉長卿)蕪城西眺極滄流漠漠春煙暗樹樓瓜步早潮吞
建業䔉山晴日照揚州(獨孤及)日落龍門外早潮瓜步前
後王何以鑒前王請看隋堤亡國樹(白樂天)二十四橋
眀月夜玉人何處教吹簫秋風放螢苑春草鬭雞臺
(杜牧)廣陵實佳麗隋季此為京八方稱輻輳五達如砥平
(權載之)取履橋邊啼鳥唤釣璜溪畔落花初(李德裕)入郭樓
臺出郭船紅樓日日柳年年君王忍把平陳業只换雷
塘數畆田(羅隠題煬帝陵)
本朝熙寧五年省廣陵縣入江都乾德三年移鎮泰興
縣扵柴墟鎮屬泰州宣和四年來屬紹興初屬泰州十
二年復來屬(沿革表)
集二十四橋千步柳春風十里捲珠簾(韓忠獻)上連牛斗
參天闊下帶江淮據廣平(石圭)野無佩犢子府有騎鶴仙
揚州雲液却如酥(東坡雲液酒名)東南淮海維揚州國士無
雙秦少游(黃魯直)棟宇高眀古寺間盡收佳處入雕欄山
浮海北青螺遠天轉江南碧玉寬照海旌旛秋色裏
激天鼔吹月眀中(秦少游)江淮天設險星斗地分維(尤袤)
眞州(倚郭一外縣一)(揚子六合)
淮東轉運司
郡號儀真迎鑾白沙建安
州沿革斗牛之分星紀之次禹貢揚州之域春秋屬吳
戰國楚地秦屬九江郡漢廣陵國地東漢廣陵郡地三
國屬魏宋屬廣陵郡南兖州北齊屬廣東州周屬吳州
隋初屬揚州後屬江都郡唐屬揚州南唐以永貞縣地
置迎鑾鎮本朝置建安軍後改眞州(沿革表)
縣沿革揚子本漢江都縣地唐永淳析置揚子縣屬揚
州後改永貞縣本朝來屬後改舊名六合本春秋楚
之堂邑漢為臨淮郡堂邑縣東漢廣陵郡三國初屬魏
後屬吳晉元康置堂邑郡安帝改置秦郡後又别立尉
氏縣北齊兼置秦州後周改曰方州改郡曰六合隋廢
郡改尉氏為六合縣省堂邑入焉大業州廢屬江都唐
武德分置石梁縣屬方州貞觀州廢省石梁以六合屬
揚州本朝來屬(沿革表)
形勝六合即定山也舊名六峯曰寒山曰獅子曰雙雞
曰芙蓉曰高妙曰石人山有三泉曰虎跑曰真珠曰白
鼉獨山在竹鎮三山在竹鎮曰巴山曰麝香曰盤
石横山丫山方山在揚子縣三山鼎峙娥眉山在
六合東北瑪瑙澗在靈巖山靈巖山在揚子縣西
靈湖堰在州南長蘆寺舊在長蘆鎮後徙扵滁口
山之東芳草澗在六合縣(輿地紀勝)
人物陳吳眀徹决策北征大破齊師皇朝蔡嶷魁天
下不肯與蔡京通譜陳次升為給事中蔡京除參政
力駮詞頭劉湜其子大中仕至執政以議和不恊補
外淮南三善士皆在真州之揚子曰杜君徐君征君
集維舟至長蘆日送煙雲高摇扇對酒樓把袂持蟹螯
(李白)駿馬淮南客歸時引望新江聲六合暮楚色萬家春
(韓翊)
本朝乾德三年扵揚州永貞縣之迎鑾鎮置永安軍雍
熙二年以永貞縣來屬大中祥符六年改為真州改永
貞為揚子縣屬焉至道二年以揚州六合縣來屬(沿革表)
集潮落淮風怒不收昇州一日到真州多情楊柳能青
眼底事風濤亦白頭(彭漢)濤翻鷺羽連天白山疊屛風
到海清(劉敞出長蘆口)江淮一郡會(司馬公)金山只隔水特復聽
晨鐘(穎濱)水歸瓜步小船下秣陵多(梅堯臣)
泰州(倚郭一外縣一)(海陵如臯)
淮東路提刑司提舉司
郡號泰興海陵吳陵如臯
州沿革斗牛之分星紀之次禹貢揚州之域春秋屬吳
戰國屬楚秦九江郡地漢臨淮郡地晉屬廣陵郡安帝
分置海陵郡隋廢郡屬江都郡唐武德置吳州七年廢
之屬揚州唐末楊行密立海陵制置院南唐陞為泰州
(沿革長)
縣沿革海陵屬漢臨淮郡東漢省之晉復置屬廣陵郡
安帝置海陵郡隋廢郡屬江都唐武德改縣曰吳州七
年州廢復故名南唐置泰州治此如皐本漢廣陵郡
地晉安帝置寧海如臯二縣隋省如臯入寧海屬揚州
唐太和析海陵五鄉置如臯場屬揚州南唐陞為縣屬
泰州(沿革表)
形勝鳳凰臺在揚子城南昔有鳳凰集此鳳凰池在
資福院鷄雀湖在海陵東金牛池在妙智觀前
羅浮山在海陵澤藪中望之如浮天目山在海陵有
雙井相對蔣之竒扵井中得金龍玉璧三十六七星
井八字橋在城内九十九灣在如臯又名遊龍河(紀勝)
人物皇朝許元其孝弟著扵三世胡瑗以布衣召論
樂為湖學教官學者尊之為安定先生王維熙當儂
智高叛時官吏坐弃城當死者數十人維熙悉奏免之
子覿兩以論時事得謫安置周麟之中詞科班冠玉
筍(紀勝)
本朝集唐世碑猶在高麗鼔半穿(范文正題聖果院)一學許周
查三仕周陳唐東南滄海郡幕府清風堂德星一會
聚直有千載光(范文正)境土連江徼人家壓海隅(曾致堯)更
無塵土當軒起只有松蘿遶檻生(前人詠清風樓)沙鷺窺吟榻
風蟬入坐隅(前人詠芙蓉樓)雲昏迷候館樹缺辨江潮(前人詠望京樓)
香粳吹熟泰州紅苣甲蓴絲放箸空(陸游)
通州(倚郭一外縣一)(静海海門)
郡號静海横江海門崇州崇川
州沿革星土分野歴代地理並同泰州南唐置静海制
置院周世宗克淮南陞静海軍尋改通州(沿革表)
縣沿革静海周世宗析海陵之東境置縣海門周世
宗以東州鎮置縣(沿革表)
形勝琅山本名狼山在静海有五山相連屬又名五狼
山軍山在海江之際紫石巖在狼山綠漪亭在
郡治南布洲舊是大海其中漲沙後為布洲場今為
金沙場東布洲舊是海嶼因布機流至沙上得名
布洲夾在静海縣南潮勢如箭激(紀勝)
人物皇朝吳及仁宗時擢為諫官姚原道仕至吉州
守黃魯直誌其墓張日用見鄭獬竒之即妻以女獬
果魁多士張次山日用之子也包孝肅公薦扵朝崔
涇號放生公(紀勝)
本朝天聖元年改通州曰崇州明道二年復故(沿革表)
集通為州極淮之南矩江海之濱其地舄鹵而瘠無絲
粟之饒其民苦窳而貧有魚鹽之利(朱彦海山樓記)瀕海江南
通閩越北通齊魯民以魚鹽為業(俞授能奏劄)門外海濤奔
鐵騎檻前山背擁金鰲(陳博古題海山樓)狼山五峯竒下壓淮
堧郡中有佛圖居沿巔數百仞(趙清獻)海腹藏吳楚天樞
轉斗牛夜分驚日浴潮落見鯨遊(齊唐)郡僻山尤遠塵喧
與世違水横觀鴈度天静見龍歸(吳及)一線横大江千螺
簇層巒空外飛鳥沒煙中片帆還(蔣之竒遊狼山)初日光微天
尚瞑暮潮聲落地先秋(姚闢登縣樓)
亳州(倚郭一外縣七)(譙縣城父)(蒙城)(鄼)(蘄縣)
(臨渙)(虹縣)(靈壁)
集慶軍節度
郡號沛國豫州蒙城譙郡
州沿革禹貢豫州之域春秋屬陳楚戰國屬宋秦碭縣
地漢沛郡地東漢沛國兼豫州刺史治魏置譙郡元魏
兼立南兖州後周改亳州隋復為譙郡唐曰譙州貞觀
更名亳州屬河南道天寳曰譙郡乾元復曰亳州(沿革表)
縣沿革譙縣春秋焦夷地譙即焦也漢為譙縣屬沛郡
東漢為豫州治魏置郡元魏置小黃縣及陳留郡以譙
為亳治隋改小黃曰譙縣城父本春秋焦夷地夷即
城父也漢為城父縣屬沛郡東漢屬汝南郡晉屬譙郡
宋曰浚儀隋改曰城父五代後梁改為焦夷後唐復故
蒙城本漢山桑縣屬沛郡東漢屬汝南郡魏屬譙郡
元魏置渦州及渦陽縣兼置南譙郡梁改渦州曰西徐
州東魏曰譙州隋廢郡改渦陽縣為肥水大業改曰山
桑屬譙郡唐屬亳州天寳改今名酇梁置睢州扵竹
邑隋廢竹邑入符籬屬彭城郡唐置州治焉蘄縣本
秦縣名漢為沛郡蘄縣及龍亢縣東漢屬沛國晉屬譙
郡宋為郡治齊為北譙郡元魏改蘄曰蘄城梁置蘄郡
北齊復置州又扵龍亢置龍郡隋廢郡復為蘄縣省龍
亢入焉屬彭城郡唐屬宿州臨渙梁置臨渙郡北齊廢
郡隋屬譙郡唐武德置北譙州貞觀廢之屬亳州後改
屬宿州虹縣本漢沛郡虹及夏丘縣東漢虹縣屬沛
夏丘屬下邳晉後皆廢之北齊復置夏丘縣及郡兼置
潼州後周改州為宋州縣曰晉陵隋州郡並廢復曰夏
丘屬下邳郡唐武德置仁州又析夏丘置虹縣六年省
夏丘貞觀州廢屬泗州元和改屬宿州靈璧本虹縣
地本朝析置(地理沿革表)
形勝嵇山在臨渙縣(地理志)睢水在靈壁縣項羽破漢軍
扵靈壁東睢水為之不流(項羽傳)
集去年冬來此主人與余有故哀其窮居余扵符離睢
上(韓文公與孟東野書)
本朝大中祥符七年以臨渙縣屬亳州天祐元年復屬
宿州元祐七年陞靈壁鎮為縣(沿革表)
海州(倚郭一外縣三)(朐山懷仁)(沭陽)(東海)
郡號東海朐山郯郡瑯琊龍沮曲陽
州沿革禹貢徐州之域春秋魯東境戰國屬楚秦屬薛
郡後分為郯郡漢改郯為東海郡東漢置徐州宋僑立
青冀二州梁置南北二青州後入元魏東魏立海州隋
廢郡大業廢州為東海郡唐武德復曰海州屬河南道
天寳曰東海郡乾元復為海州(沿革表)
縣沿革朐山本秦朐縣地漢屬東海郡宋省之梁置招
遠縣元魏復為朐縣又置瑯琊郡後周郡縣俱名朐山
隋為東海郡治唐屬海州武德置龍沮曲陽縣八年省
入懷仁本漢東海郡祝其利成二縣宋省二縣梁置
南北二青州治此東魏置義塘郡及懷仁縣隋廢郡屬
東海郡唐武德時改置新樂縣六年改新樂曰祝其八
年省入懷仁沐陽本漢東海郡厚丘縣宋省之梁置
潼陽郡東魏改曰沐陽郡及置懷文縣後周改沐陽郡
隋大業臧君相據此為沐州唐武德置厚丘縣八年省
為鎮沐陽縣總章屬泗州咸亨來屬東海本漢瑯琊
郡贑榆縣地東漢屬東海郡晉廢贑榆縣宋置東海縣
及郡又僑置青州元魏改海州廢縣立臨海鎮置廣饒
縣後周復置東海縣隋開皇廢東海縣及郡仁壽改廣
饒曰東海屬海州唐武德置環州並置青山石城贑榆
三縣八年州廢省三縣以東海來屬五代省入朐山為
東海監(沿革表)
形勝秦東門在朐山縣海上羽山在懷仁縣禹貢曰
蒙羽舜殛鯀扵此(沿革表)祝其在懷仁縣一名夾谷孔子
扵此却萊人兵(見左傳)郁州山在東海縣一名蒼梧山俗
傳自蒼梧徙來上有南方株木鬱林在東海縣四面
環海齊田横所保也(沿革表)
本朝開寳三年復以東海監為東海縣(沿革表)
泗州(倚郭一)(臨淮)
郡號徐國泗水下邳臨淮徐城
州沿革禹貢徐州之域春秋屬徐戰國屬吳秦泗水郡
地漢臨淮郡地東漢下邳國地兼置徐州晉屬臨淮郡
元魏屬下邳郡梁置高平郡又置濟隂郡隋廢郡屬泗
濠二州後以泗州為下邳郡唐曰泗州屬河南道天寳
為臨淮郡(沿革表)
縣沿革臨淮本春秋徐國漢臨淮郡下相僮二縣地晉
省僮縣後下相亦廢梁置高平郡東魏又置高平縣隋
改高平縣曰徐城本朝建隆三年省徐城入臨淮縣(沿革表)
淮南東路
滁州(倚郭一外縣二)(清流來安)(全椒)
郡號永陽全椒滁陽臨滁滁城滁上清
流
州沿革吳地斗分野禹貢揚州之域春秋屬吳戰國屬
楚秦九江郡地晉淮南郡地宋置新昌郡梁置南譙州
北齊改郡為臨滁後周改曰北譙隋廢郡改南譙曰滁
州廢屬江都唐武德復滁州天寳曰永陽郡乾元復曰
滁州屬淮南道
縣沿革清流本漢全椒縣屬九江郡晉屬淮南郡元魏
置頓丘縣及新昌郡北齊為南譙州治隋開皇改滁州
廢郡為新昌郡後改曰清流大業州廢屬江都唐置滁
州治此來安本漢九江郡全椒縣地隋江都郡清流
縣地唐景隆析置永陽縣屬滁州後改名來安全椒
本漢九江郡全椒阜陵二縣地晉屬淮南郡後廢阜陵
梁置北譙縣及郡北齊改縣曰臨滁後周復曰北譙隋
開皇廢郡改縣曰滁水大業復曰全椒屬江都(沿革表)
形勝金山在清流縣西醉翁亭在瑯琊山歐陽公作
記茶仙亭在瑯琊寺曾肇作記瑯琊山在清流有
瑯琊洞玻瓈泉又名六一泉真珠泉在幽棲菴前
遊者撫掌則泉若跳珠紫薇泉在瑯琊山舊名幽谷
烏山在來安白石洞在全椒有石如觀音黑龍
山在全椒山巔有黑龍寺玉溪即滁水也花山在
全椒縣北菱溪在清流白鶴洞在醉翁亭東卧
龍山在全椒有卧龍庵回馬嶺在醉翁亭南桃花
洞在清流梅子山在來安偃月洞在龍蟠山歸
雲洞在瑯琊山(紀勝)
人物唐邢文偉以直諫東宫著名皇朝張洎南唐人
太祖朝為參政吳蔚為臨淮尉青苖法行蔚施行得
宜民以不擾茅革五子登科徐徽自號獨山居士
編滁陽歴集苟與齡喪母廬墓有草芝瑞旌表門閭(紀勝)
集古國羣舒地前當桐柏關煙綿江上雨稠疊楚南山
(司空曙)吏散閤門掩鳥鳴山郡中數家砧杵秋山下一
郡榛荆寒雨中(韋蘇州)
本朝集環滁皆山也其西南諸峯林壑尤美望之蔚然
深秀者瑯琊也山行六七里漸聞水聲潺潺而瀉出乎
兩峯之間者釀泉也峯回路轉有亭翼然臨扵泉上者
醉翁亭也作之者誰山之僧曰智僊也名之者誰太守
自謂也(歐公醉翁亭記)淮邊永陽郡人物自熙熙(王元之)瑯琊山
色遶城池醉卧懷嵩樓臘月滁州始覺寒年豐歲
暮郡齋閒官供好酒何憂雪天與新詩合看山連袤
復岧嶤峯巒駕泬寥流名自東晉積翠滿南譙(前人詠瑯琊山)
弊邑亦何有青山遶城樓石醜駭溪怪水竒瞰龍湫
滁山殊絶滁水深空巖悲風夜吹林山溜白玉垂清琴
一寫萬仞源莫尋滁陽幽谷抱山斜我鑿清泉手種
花故事流𫝊父老說世人今作畫圖誇(歐陽公)瑯琊倚天
色蒼翠遜泉落石聲玲瓏(富鄭公)夜雨暗添西澗水春風
開徧北樓花(曾肇)庶子泉寒澄雅思陽冰篆古足清心(劉渭)
淮安軍(倚郭一外縣二)(山陽鹽城)(淮隂)
郡號山陽淮隂射陽楚州
州沿革星紀牽牛之分禹貢揚州之域春秋戰國屬楚
秦九江郡地漢屬臨淮郡廣陵國東漢廣陵郡下邳國
地晉為臨淮廣陵二郡東晉為重鎮安帝置山陽郡元魏
置淮隂郡東魏改為淮州隋開皇立楚州大業屬江都
郡唐武德曰東楚州八年曰楚州屬淮南道天寳曰淮
隂郡乾元復曰楚州後唐陞順化軍節度後廢之(沿革表)
縣沿革山陽本漢臨淮郡射陽縣東漢下邳國後屬廣
陵晉置山陽郡改射陽曰山陽縣隋置楚州大業屬江
都臧君相竊據曰東楚州唐去東字以山陽縣屬焉
鹽城本漢臨淮郡鹽瀆縣東漢屬廣陵晉安帝改鹽陵
郡北齊置射陽郡陳改曰鹽城郡隋開皇廢郡屬江都
郡大業盜韋徹據之置射州及射陽安樂新安三縣唐
武德收復廢其州縣復置鹽城以隸焉南唐割屬泰州
淮隂本漢臨淮郡淮隂縣東漢屬下邳郡晉廣陵郡
治元魏置淮隂郡東魏改淮州北齊置懷恩縣後周改
壽張隋改淮隂後州省縣入山陽唐乾封復置屬楚州
(沿革表)
形勝紫極宫在城嘗有神仙留題白水塘在淮隂鄧
艾所修金牛岡在山陽鐵柱岡在鹽城北桃花
浪在山陽永豐村杏花村在望雲門外捍海堰在
鹽城南射陽湖在山陽縣東南茶坡在山陽蓼
澗在淮隂(紀勝)
人物漢韓信淮隂人今縣東有漂母家信所寄食也
枚乘枚臯並淮隂人陳容隋臧洪為東郡丞袁紹殺
洪容死之三國步隲代陸遜為丞相猶手不釋書
王粲與建安七子之數皇朝蘇師旦與儂智高戰死
贈光禄卿徐積從胡瑗學諡節孝處士張耒從東
坡學劉晟以氣概名鄉里為叛臣劉晏所殺衞抃
精扵歴術(紀勝)
集山陽郭裏無潮野水自向新橋魚網平鋪荇葉鷺鷥
閒步稻苖(李嘉祐)家在枚臯舊宅邊竹軒晴與楚墻連芰
荷香透垂鞭袖楊柳風横聞笛船城礙十洲煙路鶴寺
臨千頃夕陽川(趙嘏)楚澤雪初霽楚城春欲歸淮清變寒
色遠樹含清暉萬頃水田連郭秀四時煙月應淮清
(劉夢得)
本朝開寳九年以鹽城縣還屬楚州(沿革表)寳慶以逆全
之亂降楚州為淮安軍(邸報)
集雲夢何須偽出遊遭讒尤得故鄉侯平生蕭相真知
己何事偏同女子謀(張耒題淮隂廟)良將未得用幾人能賞音
恩難忘一飯報肯惜千金舊俗喜出胯後時空愧心至
今重風義廟食配淮隂(楊傑題漂母祠)
寳應州(倚郭一)(寳應)
郡號安宜
州沿革星土分野歴代地理並同淮安軍寳慶三年以
蒙國進寳璽詔年榖屢豐雨暘時若可謂受寳之應其
以寳應縣陞寳應州(邸報)
縣沿革寳應本漢寳陵國平安縣東漢屬廣陵郡魏鄧
艾築石鼈城以營田晉省平安縣宋置安宜縣梁置陽
平郡及陳筦郡隋廢郡屬江都郡唐武德以縣置滄州
州廢屬楚州上元以獲定國寳十三枚改元寳應因改
縣名本朝寳慶置州治此(沿革表)
形勝雲山在城西南百二十里有龍潭箕山在城東
六十里蘭亭院在城東王野村白水陂在州西八
十里鄧艾所立白馬湖在州北十五里石鼈城在
縣西八十里得寳岡女尼真如所居也按神寳記云
真如忽見皂衣引見天帝出寳授之令達扵天子肅宗
疾甚召代宗立為皇太子曰今天賜寳獲扵楚州天祚
汝也即日以寳應紀年云金釵澗在城西射陽阜
東臨射陽湖(輿地紀勝)
本朝集雪樓當日動清寒渭水梁山鳥外看聞說德宗
曾到此吟詩不敢倚欄干(雍陶)半升濁酒試蓴羹賤買魚
蝦已厭烹淺水依蒲有船過淡煙籠月更人行(吕本中)
高郵州(倚郭一外縣一)(高郵興化)
郡號高沙廣業承州䢴州
軍沿革分野同揚州禹貢揚州之域春秋吳地戰國楚
地秦九江郡地漢屬廣陵國東漢屬廣陵郡晉屬臨淮
郡宋屬廣陵郡梁置廣業郡後改神農郡隋廢郡屬揚
州大業屬江都郡唐屬揚州五代地入吳楊氏後入南
唐後周取之本朝置軍(沿革表)
縣沿革高郵秦初置縣漢屬廣陵吳省之晉復置屬臨
淮郡宋屬廣陵郡梁分為竹塘三歸二縣隋屬揚州本
朝置軍治焉興化本漢臨淮郡海陵縣地五代吳楊
氏置興化縣屬揚州南唐屬泰州本朝來屬(沿革表)
形勝孤山在興化縣東南五湖離城六十里七里
湖離城二十七里千人湖在興化綠楊湖在城南
三十里黃蒲堰在興化捍海堰在興化平淮堰
在高郵李吉甫所築(輿地紀勝)
人物皇朝崔希甫者有文武才號重金御史孫正臣
孫辛老號孫龍圖喬執中與孫辛老秦少游齊名號
曰三賢秦觀字少游習制科有文號淮海集弟秦覿
有詩名(紀勝)
集九陌黃塵烏帽底五湖春水白鷗前(山谷)吾鄉如覆盂
地據揚楚脊環以萬頃湖粘天無四壁高郵西北多
巨湖累累相貫如連珠(秦少游)一川風雨高郵夜玉麈清
談畫鷁州(曾子固)三十六湖水所瀦其間尤大為五湖
中間可以置郵戌隠然高阜如覆盂(蔣穎叔)一州斗大君
休笑國士秦郎此故鄉(楊誠齋)
招信軍(倚郭一外縣二)(盱眙天長)(招信)
郡號盱眙龜山泗口
軍沿革鶉尾星紀之次女牛之間禹貢揚州之域春秋
吳地戰國楚地秦屬九江郡漢屬臨淮郡東漢屬下邳
國三國魏地晉屬臨淮郡義熙置盱眙郡宋徙置南兖
州梁屬兖州魏又置盱眙郡北齊廢郡屬淮州陳置北
譙州尋廢之周復為郡隋廢郡屬揚州大業屬江都郡
唐武德置西楚州八年廢之屬楚州五代初入吳後入
南唐周取之本朝置軍(沿革表)
縣沿革盱眙秦初置縣漢屬臨淮郡為都尉治東漢屬
下邳國晉置盱眙郡北齊復為縣屬淮州周復為郡隋
為盱眙縣屬江都唐初屬西楚州領一縣八年屬楚州
光宅改建中縣尋復故名後屬泗州本朝初屬楚州後
來屬天長本漢廣陵國廣陵縣地隋江都郡六合高
郵縣地唐天寳置千秋縣屬揚州尋更名天長南唐置
建武軍周平江淮改雄州招信本漢臨淮郡淮陵縣
後漢屬下邳國晉屬臨淮郡宋改睢陵縣僑置濟隂郡
北齊徙徐州治此改池南縣陳復為睢陵周改招義縣
隋廢郡大業改化眀縣屬鍾離郡楊益德竊據又置濟
隂郡唐武德析置睢陵縣屬濠州尋改化眀曰招義省
睢陵貞觀省濟陵入招義屬濠州(沿革表)
形勝東山在郡治東東溪在都梁山東五里龜山
在盱眙禹鎖水神巫支祁處驢湖在天長玉環山
在招信縣玻瓈泉在第一都山之下寳積山在郡
南與都梁山相接三臺山在招信縣南五臺山又
名龜山三石洞在報恩寺後三洞相連九頭山在
城南有九丘七眼泉在古離宫之西南有流杯池(輿地)
(紀勝)
人物漢武涉項羽使之說韓信三國陳矯相魏文帝
宋王彭父母喪為人作磚以葬皇朝楊玠老舉孝
廉不就朱夀昌有孝節劉位靖康中率衆勤王
集養蒙分四瀆習坎奠三荆徙帝留餘地封王表舊城
(駱賓王)
本朝以泗州盱眙縣屬楚州乾德還泗州紹興十二年
屬天長軍尋置盱眙郡治此紹定間北國守將合納買
住來降詔改為招信軍(邸報)我太祖初平江南改雄州為
天長軍治天長縣至道二年廢軍屬揚州建炎復陞軍
紹興廢屬揚州十二年又陞軍尋廢為縣屬盱眙軍乾
德元年以濠州招義縣屬泗州太平興國改招信縣紹
興改隸盱眙軍(沿革表)
集紅塵欲礙龜山出白浪空分汴水來(王介甫)清淮濁汴
争強雄龜山下閟支祁宫(蘇子由)東風淮聲鳴萬古山頭
孤塔藏煙霧塵埃可洗憂可豁待我一勺玻瓈泉
疑是盱眙郭門外月眀帆席過清淮(張耒)雲收鴈塔初晴
影月照龜山午夜光(周邠)七眼泉邊無一念一襟披盡晩
來風(吴拭)腸斷龜山離别處夕陽孤塔自崔嵬(秦少游)亭聳
東南第一山登臨身在白雲間市樓斜日紅高下客艇
輕波綠往還(王渥)
漣水軍(倚郭一)(漣水)
郡號厹猶襄賁金城
軍縣沿革禹貢揚州之域漢臨淮郡厹猶縣地東漢省
厹猶縣宋東海郡及襄賁縣扵此後魏為海安郡廢郡
改襄賁縣為漣水屬東海郡唐武德以縣置漣州並金
城縣貞觀州廢省金城以漣水屬泗州總章屬楚州咸
亨復屬泗州後又屬楚州(沿革表)
本朝太平興國三年建漣水軍熙寧五年廢軍以縣屬
楚州元祐二年復置軍(沿革表)
記纂淵海卷十一
