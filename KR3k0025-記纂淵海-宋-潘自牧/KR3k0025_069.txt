記纂淵海卷六十九宋潘自牧撰
叙述部
自揆
經陳力就列不能者止(論語)
子欵啓寡聞吾在天地間猶小石小木之在大山也
(莊子)顛毛種種懼不任君之事以為司敗憂也(子華子)孤陋
寡聞愚昧多蔽(荀子序)
史懼不能任其先人之禄(左昭七年)伍尚曰吾知不逮(昭二十年)
燭之武曰臣之壯也猶不如人今老矣無能為也(左僖三十)
(年)知伯曰余羸老也可重任乎(左襄十年互見晩境)子魚曰展四
體以率舊猶懼不給而煩刑書若又共二徼大罪也(左定)
(四年)時見微意有所禆補譬嘒星之繼朝陽飛塵之集華
嶽(史記序)罷駑之質無汗馬之勞(西漢公孫弘傳)碌碌未有竒節
(蕭何傳互見闒茸門)無橫草之功(終軍傳)無尺寸之效(孔光傳)無伐閱
功勞(車千秋傳師古曰伐積功也閱經歴也)糞土愚臣忘生觸死(東方朔傳)么
麽不及數子(王命論)𤨏才(晁錯傳)薄技(司馬遷傳)楶梲之材不荷
棟梁之任(王命論)標末之功一言之勞(王莽傳)綿力薄才(嚴助)
(傳)犬馬齒臷(與耋字同孔光傳)班超曰無鉛刀一割之用(本傳)食
大官居御府久汚玉堂之署亡以自效(李尋傳)小醜(東漢黃香)
(傳)無分可採(鄧隲傳)螢爝末光(唐岑文本傳)命輕雀鼠(三國虞翻傳)
人微地寒不當極總重任(通鑑梁均王紀)
傳記代匠指南取誚博識(陸德明經典釋文序)蚉力何能負太山
牛涔不足增滄海(狄梁公家傳)
集牛馬走(司馬子長書注言已為太史公掌牛馬之僕自謙之辭也)内愧齊竽外羞
魯服(梁任孝恭啟)蟻垤敢侔於嵩華(陳琳答東阿王牋)懼蒙塵於叩
缶顧取笑乎鳴玉(陸士衡文賦)四逹雖平直蹇步媿無良(謝宣)
(遠張子房詩)在木闕不材之資處雁乏善鳴之分顧此腹
背羽愧彼排空翮(盧子諒)以犬羊之質服虎豹之文(吳質書)
但恨功名薄竹帛無所宣(長歌行)策蹇長途終慙一日之
致懸縷層臺難任千鈞之重固知才弱不可自強力微
難以企及智小謀大恐貽折足之憂任重才輕懼有絶
臏之悔既慮鑠金固陳匪石(魏温子昇為人讓表)予非荆山璞謬
登和氏場羊質服虎皮燕翼假鳳翔(棗道彦雜詩)顧我蓬屋
姿謬通金閨籍謬知終畫虎微分是醯雞(杜詩)著書每
成於廢疾進德且乏其馨香(柳唘)疎愚空薄(文選)方托麋鹿
羣敢同騏驥槽(柳詩)學不能探奥義窮章句為腐爛之儒
雖或寘力於文學勤勤懇懇於歲時然而未能極聖人
之規矩恢作者之聞見勞費翰墨徒爾拖逢掖曳大帶
游於朋齒且有愧色况無能乎恇怯淟涊下才末技
操斧於班郢之門斯強顔耳(柳文)沈骸糞土甘心朽滅
顧揣涯分實靦心顔(陳子昂)劔非萬人敵文竊四海聲
(李太白集)力薄志劣無異能解(柳宗元答許孟容書)投閒置散乃分之
宜月費俸錢歲糜廩粟文才不如人行又無町畦
問之朝廷事類不知東西况於經籍深豈究端與倪君
恩太山重不見酬稗稊所職事無多又不自提撕明庭
集孔鸞曷取於鳬鷖樹以松與栢不宜問蒿藜(韓集)有志
慙彫朽無庸類散樗散才易朽蟠木難容墻面難
用灰心易然病抱支離材均擁腫少好讀書無謝
高鳳老不暁事有類揚雄抱山雞而息恧顧遼水以
多慙(駱賓王)顧我散才同培塿(元微之集)乏齊魯報政之能
每慙效薄常懼食浮蚊力自知微不才甘朽質尚
卧豈泥蟠(劉賓客)自惟蓬艾影叨名蘭桂芬(王無功)豹皮製
袖方累羔裘狗尾續貂貴彰蟬冕(李義山文)德薄蟬翼命輕
鴻毛(郭子儀表)策蹇勵駑叢冗秃屑愧無運斤之妙徒
有傷手之責(文粹)自笑疎慵似麋鹿也教臺上費黃金(羅隠)
(集)越禄躐等(杜牧之)下走之才不足以汚辱重地(皮日休文)自
憐非劍氣空向斗牛星(錢起詩)
本朝楚肆固知難眩玉丘門安敢輒論詩(歐公集)山林本
我性章服偶包裹寵兼憂而並至恩與責以俱深以
聖主而責愚臣方懷愧惕假小人而乘大器豈不隮顛
渴如偃鼠之飲河喘若吳牛之見月舉足則蹈禍
之機以身為斂怨之府寵榮既過小器盈而必顛筋
力已疲飛鳥倦而思止昔而少健黔驢之伎已殫今
也病衰駑馬之疲難強貪榮同衛鶴取笑類黔驢(歐公)
(集)蓼蟲事業無餘習芻狗文章不更陳蠡智窮於測
海苦窳賤質卷曲散材(臨川集)病馬已無千里志但
恐跛䍧隨赤驥青雲飛步不容攀寬如定遠之言平
平無取拙比道州之政下下宜然名過其實食浮於
人雖叨過實之名卒無堪用之器蓋散才不任於
斧斤而病馬空糜於芻束溝中不願於青黃爨下無
心於宫徵(東坡集)地資淺薄積薪有後來之譏德業空虛
在梁有不稱之誚泰壇之樽何取溝中之斷清廟之
瑟誤收竈下之焦狙猿無事於冠裳爰居不樂於鐘鼓
病窳不中於規模固陋難逃於冰鑑六六年華屬
老夫朽株難刻畫枯葉任彫零(欒城集)血指汗顔終縮
手(陳後山文)
不自揣度
子教玉人彫琢玉人之患在好為人師(孟子)日月出矣
而爝火不息其於光也不亦難乎時雨降矣而猶浸灌
其於澤也不亦勞乎(互見勢力不敵)西施病心而矉其里之醜
人見而美之歸亦捧心而矉彼知美矉而不知矉之所
以美(莊子)學曾未如肬贅則具然欲為人師(荀子)東里閭空
腹而好自賢(孔叢子)龜三千歲蜉蝤不過三日以蜉蝤而
為龜憂養生之具人必笑之(淮南子)嫫母自窺於井以為
媚於西施桀紂自窺於世以為賢於堯舜(闞子)羣蟻觀鼇
隠如岳蟻曰彼之冠山何異我之戴粒逍遙封壤之顛
伏乎窟穴也(符子)
史無大功而求大禄(國語)持布鼓過雷門(西漢王尊𫝊)居累卵
之危而圖泰山之安為朝露之行而思傳代之功(東漢王符)
(傳)無毛髮之勞而欲求丘山之用(東漢張奐𫝊互見求多)侯思止
求為御史太后曰卿不識字豈堪御史對曰獬豸何嘗
識字但能觸邪太后悅即以為朝散大夫侍御史(通鑑唐武)
(后紀)李輔國求為宰相上曰以卿之功何官不可為其如
朝望未允何(唐代宗紀)
傳記魏收云我視沈約正如奴耳此所謂飾嫫母而誇
西施持魚目而笑明月也有類效嚬彌益其醜(史通)
集嫫母姣而自好(楚辭醜嫗自飾也)家家自以為稷契(揚雄解嘲)人
人自謂握靈蛇之珠家家自謂抱荆山之玉孔璋不
嫺於辭賦而自謂能與司馬長卿同風(曹子建書)蚊淚與天
地齊流蜉蝤與大椿齒年(郭璞)瓴甋誇璵璠魚目笑明月
(張景陽雜詩)顧惟螻蟻輩但自求其穴胡為慕大鯨輒擬偃
溟渤不謂矜餘力還來謁大巫(杜詩)持郤克之質入邯
郸之墟奏曹鄶之音歴莖英之肆(陳叔達答王續書)盗跖自方
於仲尼(張渭虞帝碑銘)夫鯤之為魚也潛碧海泳滄流沈鰓於
渤海之中掉尾乎風濤之下而濠魚井鮒自以為可得
而齊焉鵬之為鳥也刷毛羽恣飲啄戢翼於天池之間
宛頸乎江海之畔而雙鳬乘鴈自以為可得而䙝焉(駱賓)
(王)猶螢燐增輝太陽(唐邢璹略例序)斗水瀉大海(孟東野)昨夜新
生黃雀兒飛來直上紫藤枝擺頭撼腦花園裏將為春
光總屬伊(白侍郎)猶張蹭蹬之鱗更舉螳螂之臂(唐文粹)裹
燕石而履玄圃帶魚目而游漲海祗取誚耳(柳文)臨江之
人得麋畜之日抱就犬習示之與之戲積久益狎麋忘
己之麋也出門外見犬與為戲外犬共殺之麋至死不
悟(柳文臨江之麋)
本朝螳螂當轍恃長臂熠燿宵行矜照火譬如學捧
心初不悟已醜(山谷)無異於鼓井淖而議東海坐蚊睫而
笑九萬之圖南也(江民表心說互見妄議)
自嘆
經我入自外室人交徧讁我已焉哉天實為之謂之何
哉知我者謂我心憂不知我者謂我何求(互見感嘆)我生
之初尚無為我生之後逢此百罹憂心悄悄慍于羣
小覯閔既多受侮不少自貽伊慼父母生我胡寧
忍予知我如此不如無生天之生我我辰安在
悠悠蒼天曷其有極(詩)
子知我者其惟春秋乎罪我者其惟春秋乎(孟子)忘乎故
吾(莊子)
史舉世皆濁而我獨清舉世皆醉而我獨醒是以見放
(史屈原傳)孔子既不得用於衛至河聞竇鳴犢舜華之死也
臨河而嘆曰美哉水洋洋乎丘之不濟此命也夫(史孔子世)
(家)劉備曰平常身不離鞍髀肉皆消今不復騎髀裏肉
生日月如流老將至矣而功業不建是以悲耳(通鑑漢獻紀)
犬馬之誠不能動人把人之誠不能通天(通鑑漢明紀)管輅
嘆曰天與我以才不與我年夀(魏志)王羲之曰宇宙雖廣
自容何所(通鑑晉紀)尾長翼短不能飛四海雖廣寧有容
足之地(通鑑晉成紀)嵇康將刑顧視日影索琴弹之曰廣陵
散於今絶矣(晉書本傳)陸機臨受誅嘆曰華亭鶴唳豈可聞
乎(晉書本傳)自傷年紀摧頽功名不立(通鑑梁高祖)魏元忠曰我
薄命譬如墜驢足絓於鐙為所曳矣(通鑑唐武后紀)天地為籠
去將安所(唐武后贊)
傳記孔子過谷中見蘭獨茂嘆曰蘭當為王者香今乃
獨茂與草為伍乃止車援琴鼓之自傷不逢時托辭於
香蘭云(琴操)
集青春背我堂堂去白髮欺人故故生(唐詩)長吟永欷(楚辭)
五薦不入朝一麾乃出守(南史顔延之詩)罕有知音者空勞流
水聲(江總詩)牽世嬰時網(陸士衡與士龍)榮與壯俱去賤與老相
尋(張季鷹雜詩)萬族各有托孤雲獨無依(陶淵明詩)年行已長所
懷萬端時有所慮至通夜不瞑志意何時復類昔日已
成老翁但未白頭耳(魏文帝吳質書)風雲落人後歲月度人前
(齊顔延之)班匠不我顧牙曠不我錄焉得成琴瑟何由揚妙
曲(選司馬紹贈山濤互入不遇及怨望)萬事已黃髮殘生隨白鷗聖朝
無棄物老病已成翁多少殘生事飄零似轉蓬顧惟
螻蟻輩但自求其穴胡為慕大鯨輒擬偃溟渤以兹悟
生理獨耻事干謁乘黃已去矣凡馬徒區區勲業
頻看鏡行藏獨倚樓識字用心苦白頭趍幕府
窮途愧知已暮齒借前籌白首壯心違失學從兒
懶長貧任婦愁吾徒日飄泊世事各艱難苦被微
官縛低頭愧野人窮途反遭俗眼白紈絝不餓死
儒冠多誤身殘杯與冷炙到處潛悲辛長卿多病
久子夏索居貧形容勞宇宙奔走空皮骨一生
襟抱向誰開昭代將垂白途窮乃叫閽尚為諸侯
客獨屈州縣中致身傷短翮驤首顧疲駑本賣文
為活翻令室倒懸(杜詩)進不能矯翰龍雲退不能棲神豹
霧昔年離别還同塞北之鳬今日歸來即似遼東之
鶴生涯無歲月岐路有風塵萬里煙波舉目有江
山之恨百齡心事勞生無晷刻之懽畫地終難入書
空自不安進不能言社稷之務立事嚢中退不能掃
丞相之門買名天下風塵摧白首歲月損紅顔(駱賓王集)世
家黃葉散鄉路白雲重(皇甫湜)如何同枝葉各自有枯榮
壯夫或未達十步九太行秋蓬已種種所為覺無
成(李太白集)吾自今年來蒼蒼者或化而為白矣動搖者或
脱而落矣毛血日益衰志氣日益微幾何不從汝而死
也死而有知其幾何離其無知悲不幾時而不悲者無
窮期矣汝之子始一歲吾之子始五歲少而強者不可
保如此孩提者又可冀其成立耶太學四年朝虀暮
鹽汨東西與南北恒十年以不居辱飽食其有數况
策名於薦書時所好之為賢庸有謂余之非愚時命
雖乖心轉壯技能虛富家逾窘今者無端讀書史智
慧總是勞精神畫蛇着足無處用兩鬢雪白趍埃塵
身將老寂寥志欲少閒暇名聲荷朋友援引乏姻婭
疾添兒女戀老喪丈夫勇少年真可喜老大百無
益自嘆虞翻骨相屯頭童齒豁竟死何禆進寸
退尺卒無所成學成而道益窮年老而身益困利
居衆後責在人先切自悲辛生天下無事時承先人
之遺業不識干戈耒耜攻守耕穫之勤讀書著文自七
歲至今凡二十二年其行已不敢愧於其道其閒居思
念前古當今之故亦僅志其一二大者焉選舉於有司
與百千人偕進偕退曾不得策名於薦書齒下士於朝
以仰望天子之光明今是鳥也惟以羽毛之異非有道
德智謀承顧問贊教化者乃反蒙採擢薦進光耀如此
可以人而不如鳥乎(韓文)雖家置一喙以自稱道詬益甚
矣(互見暗投)少時陳力希公侯許國不復為身謀風波一跌
逝萬里吐心瓦觧空縲囚雄雌蓄形於木杪兮短狐
伺景於深淵仰矜危而俯慄兮弭日夜之拳拳(柳文)滿鏡
悲華髮空山寄此身白雲家自有黃卷業長貧劒寒
空有氣松老欲無心白首銜冤欲問天惟有貧將
病能令親愛疎白日豈知心同官歲歲先辭滿惟
有青山伴老身窮分安藜藿衰容稱薜蘿嘆逝翻
悲有此身獨醒空取笑直道不容身得罪風霜苦全
生天地仁青山數行淚滄海一窮鱗牢落機心盡惟應
鷗鳥親生涯已逐滄浪老斗間誰與看冤氣盆下
無由見太陽不才成擁腫失計似邯郸只緣六翮
不自致長似孤雲無所依白屋漸看秋草没青雲莫
道故多歲月蹉跎飛不進羽毛憔悴何人問遶樹
空隨烏鵲羣巢林只有鷦鷯願落落惟心在(劉長卿)雖
云意氣在豈免顔色低無成心力盡未老形骸殘
塵土滿青袍官曹冷似冰誰肯來同宿身方逐萍
梗年欲近桑榆時遭人指點數被鬼揶揄朝遊九
城陌肥馬輕車笑殺人暮宿五侯門殘茶冷酒愁殺人
拙詩在壁無人愛鳥汙苔侵文字殘迢逓麒麟閣圖
功未有期區區盡素志焉用寫真為朽株枯竹有何
榮青衫未觧白髮已多始得名於文章終得罪於
文章委心泥滓絶望煙霄跼身地遠仰首天高
流年惝恍不饒我秋冷先知是瘦人亦知合被才
名折二十年來折太多鏡裏老來無避處樽前愁至
有銷時還似今朝歌酒席白頭翁入少年場徒勞
州縣不致青雲僕乘嚢輜日削月脧一照舊圖畫
無復昔儀刑勿言一莖少滿頭從此始誰知濩落
心先納蕭條氣莫言三十是年少百歲三分已一分
良時風景長虛度壮氣心情已暗消三旬卧廢鶯
花月一半春消風雨天長慶老郎惟我在年光東
流水生計南枝鳥(白侍郎)頑鈍如鎚命如紙近來時世
欺前輩好染髭鬚學後生媿無鴛鷺姿短翮空飛還
誰當假羽毛雲路相追攀(韋應物)人生不如意十乃居八
九(唐李衞公平泉記)青雲滿眼應驕我(杜牧之)每行經舊處欲想
似前身銅壺漏水何時歇如此相摧即老翁何事
獨傷懷少年曾得意編蒲曾苦思垂竹媿無名(劉賓客)
君登青雲去余望青山歸(互見趍向不同)常恐填溝壑何由振
羽儀世途皆自媚流俗寡相知當路誰相假知音
世所稀虛擲此芳辰不才明主棄多病故人疎(孟浩)
(然)平生心力盡於文半雨半風三月内多愁多病百
年中(杜荀鶴集)似玉兮將沉如金兮永没玄鬢行為霜清
淚泣成血(皮日休集)鴛鴻得路争先翥松桂凌寒獨後凋歸
去朝端如有問玉門關外老班超(武伯蒼)鄰富雞長往家
貧客漸稀(姚少監)拜迎官長心欲碎鞭撻黎庶令人悲
一卧東山三十春豈知書劒老風塵壮心瞻落景心
事感流萍(高適)道直去官早家貧為客多一身仍白髮
萬慮止丹心性拙難超世心孤易感恩竹馬兒猶
小荆釵婦慣貧世途行處見人事病來疎(許渾)長貧惟
要健漸老不禁愁(張文昌)文字不得力桑麻難救貧(方雄飛)
相看戀簮組不覺老風塵(錢起)涸魚久失風波勢枯草曾
霑雨露恩(唐文粹)出門即有礙誰謂天地寬譬如浸檗
泉流苦日已長生前為造化剰物殁後與灰土俱委
此豈不為辜負日月之光景耶(孟東野)只言聖代謀身易
争奈貧儒得路難平生四方志此夜五湖心心寒
已分灰無焰(羅隠)共君前後俱從事羞見功名與别人(元微)
(之集)動觸樊籠倦閒消肉食難(吕和叔)
本朝但應花枝日愈好惟有我老年年衰衰鬢鑷殘
欹雪嶺壯心降盡倒風旌(歐公集)新花與故吾已矣筋
骸徽纏束腑肺鼎鐺煎一巢無地拙於鳩青天白
日春常好綠鬢朱顔老自悲輊軒已任人前後揭厲
安知世淺深今吾即故吾老來容易得新年明
明漢月空相識天偶人觭識盡風波惡生涯亦可
哀心腹非故時更覺日月駛(臨川集駛疏吏切從史疾貎)無錢乞
與韓知客名紙生毛不為通(古今詩話)積憂熏心驚齒髮之
先變抱恨刻骨傷皮肉之僅存風流耆舊消磨盡只
有青山對病翁可憐老驥真老矣無人更秣天山禾
天窮無所逃年年歲歲何窮已花似去年人老矣
聞道鴛鴻滿臺閣網羅應不到沙鷗信我人厄非
天窮我生無田食破硯邇來硯枯磨不出寒聽不
知春溝中枯木應笑人鑚灼不然誰似我俯仰隨
人如桔橰平生五千卷一字不救饑園中草木春
無數只有黃楊厄閏年生涯到處似檣烏此身自
斷天休問白髮年來漸不公身行萬里半天下僧卧
一庵初白頭多才久被天公怪闕食惟應㸑婦知
萬事早知皆有命十年浪走寧非癡狂謀謬筭百不
遂惟有霜鬢來如期人生識字憂患始心如死灰
不復温遠宦不知官爵好思歸苦覺歲年長冷官
無事屋廬深(東坡)心事數莖白髮生涯一片青山(百斛明珠)人
生不願才才士困奔走壯心付與東流水才短如
蠶只自纏一官來往似秋燕薄俸包裹如春蠶此
身長似伏轅馬何日還為縱壑魚一被簮裳裹長遭
羅網牽丹心變為灰老人無力年年懶世事如花
種種新(欒城集)身如病鶴翅翎短心似亂絲頭緒多(山谷)
(詩)
叙述部
自薦
子今大冶鑄金金踴躍曰我且必為鏌鎁(莊子)
史毛遂曰使遂早得處嚢中則穎脱而出非特其末見
而已(史平原君傳)東方朔上書曰臣朔少失父母長養兄嫂
年十三學書三冬文史足用十五學擊劍十六學詩書
誦二十二萬言十九學孫吳兵法戰陣之具鉦鼓之教
亦誦二十二萬言臣朔年二十二長九尺三寸目若懸
珠齒若編貝勇若孟賁捷若慶忌廉若鮑叔信若尾生
若此可以為天子大臣矣(前漢東方朔傳)猶泥之在鈞惟甄者
之所為猶金之在鎔唯冶者之所鑄(董仲舒傳)先零反趙充
國年七十餘上問誰可將充國曰亡踰於老臣(本傳)搦朽
摩鈍鉛刀皆能一斷(班固叙傳)僕雖罷駑亦嘗側聞長者遺
風耳(司馬遷傳)青骹繁霜縶於籠中何以教其搏東郭於韝
下也白猨玄豹藏於&KR0905;檻何以知其接垂條於千仞也
和璧之在荆山隋珠之潛重川非遇其人焉有連城
之價照車之名乎(晉書張載傳)晉譙王永曰公未見知耳鉛
刀豈無一割(通鑑晉紀)使受天澤餘潤雖朽枿敗腐不能生
殖猶足蒸出芝菌以為瑞物(唐書柳宗元傳)衣不蓋體常寄食
於人切恐轉死溝壑伏惟天子哀矜之令執先臣故事
拔泥塗之久辱則臣之述作雖不足鼓吹六經至沈鬱
頓挫隨時敏給揚雄枚臯可企及也有臣如此陛下其
忍棄之(唐杜甫傳)元澹謂狄仁傑曰下之事上譬富家儲畜
以自資也脯腊以供滋味參术以防疾疢門下充百味
者多矣願以小人備一藥石可乎(唐書本傳)
集羞庖人之獨割引尸祝以自助(絶交論)高鳥未挂於輕
繳淵魚未懸於鉤餌者恐釣射之術或未盡也昔賈誼
弱冠求試屬國請繫單于之頸而制其命終軍以妙年
使越欲得長纓繫其王羈致北闕切不自量志在效命
庶立毛髮之功以報所受之恩效錐刀之用使得西屬
大將軍當一校之隊東屬大司馬統偏師之任必乘危
躡險騁舟奮驪突刃觸鋒為士卒先雖未能擒權馘亮
庶虜其雄率殱其醜類必效須臾之捷以滅終身之愧
雖身分蜀境首懸吳闕猶生之年也如微才不試没世
無聞徒榮其軀而豐其體生無益於事死無損於數虛
荷上位而忝重禄禽息鳥視終於白首此徒圈牢之飬
物非臣之所志也冀以塵露微誠補益山海螢燭末
光增輝日月(選曹植求自試表)收孟明於三敗責曹沫於一舉
俾折臂臏脚之倫得自拂飾以期效命於鞭策之下(柳文)
奮短翮於搶榆希高標之餘拂濯鮮鱗於涓滴望鴻浪
之微沾所冀顧盻曲流剪拂增價則鉛刀起一割之用
跛鱉致千里之行(互見求援)儻能分其斗水濟濡沬之枯鱗
惠以餘光照孀棲之寒女使得伏櫪駑蹇希騏驥而蹀
足竄跡翩翾排鴛鸞而刷羽魯澤祥麟希委質於宣
父吳坂逸驥實長鳴於孫陽所貴在乎見知所屈伸乎
知己(駱賓王)在公之宇下非一日是生於匠石之園長於
伯樂之廐者也於是而不得知假有見者千萬人亦何
足云耳籍善為詩使其心不以憂衣食亂閣下無事
時一致之座側使跪進其所有閣下憑几而聽之未必
不如聽吹竹彈絲敲金擊石也(韓愈)夫溝中之木與犧象
同體追琢不至坐成枯薪朱而藍之猶足以為器苟液
樠曲戾不足枉斧斤願為庭燎以照嘉客(劉賓客)幸堪調
鼎用願君垂採摘(王維集)鐵衣雖正澁寳刃猶可試儻遇
拂拭恩應知剸犀利(劉長卿)連城之珍俟楚文而乃進高
山之操待鍾期而後發(唐文粹)
本朝敝車無用猶可具於勞薪棄席未忘或再施於華
屋(臨川集)枯朽猶能出菌芝(東坡詩)
自愧
子薛譚學謳於秦青未窮青之技自謂盡之遂辭歸秦
青弗止餞於郊衢撫節悲歌聲振林木響遏行雲譚乃
謝求反終身不敢言歸(列子)
史項王曰縱江東父兄憐而王我何面目見之縱彼不
言籍獨不愧於心乎(史記本紀)李廣曰吾為隴西守羌嘗反
誘降者八百餘人詐而同日殺之至今恨獨此耳(西漢本𫝊)
負之無可言者(後漢張步傳)禇裒伐後趙敗還至京口聞哭
聲甚多以問左右對曰皆代陂死者之家也裒慙憤發
疾卒(晉穆紀)王導曰吾雖不殺伯仁伯仁由我而死幽冥
之中負此良友(晉書周顗傳)狄仁傑曰婁公盛德我為所容
乃知吾不逮遠矣(唐書婁師德傳)王叔文敗韋執誼亦自失形
勢知禍且至雖尚為相常不自得奄奄無氣聞人行聲
輒皇悸失色(通鑑唐順宗紀)
集愧汗如漿(駱賓王互見陳情門)内省慙惶若墜冰谷(劉賓客)汗赩
含羞耻(杜牧之)
自慰(附自寬解)
史張儀嘗從楚相飲已而楚相亡璧門下意張儀曰儀
貧無行必此盗相君之璧共執張儀掠笞數百不服釋
之其妻曰子毋讀書游說安得此辱乎張儀謂其妻曰
視吾舌尚在不其妻笑曰在也儀曰足矣(史記本傳)東方朔
曰使張儀蘇秦與僕並生於今之世曾不能掌故安敢
望常侍郎乎(時朔已為殿中郎史記本傳)苟有良田何憂晩歲(北史楊侃)
(傳互見預備)韓愈才高數黜官作進學觧以自喻(唐書本傳)季子
來歸魯人喜其紓難(通鑑漢安帝紀)上曰隋煬帝勞民築長城
以備突厥卒無所益朕惟置李世勣於晉陽而邊塵不
驚其為長城又豈不壯哉(通鑑唐太宗紀)蘇源明曰吾不幸生
衰俗所不耻者識元紫芝也(唐書)郭子儀嘗奏除州縣一
人不報僚佐相謂曰以令公勲德奏一屬吏而不從何
宰相之不知體子儀聞之謂僚佐曰自兵興以來方鎮
武臣多䟦扈凡有所求朝廷常委曲從之此無他乃疑
之也今子儀所奏事人主以為不可行而置之是不以
武臣相待而親厚之也諸君可賀矣又何怪焉聞者皆
服(通鑑唐代宗)裴皥書一絶曰宦塗最重是文衡天與愚夫
立盛名三主禮闈今八十門生門下見門生(五代史)
集位貶道行身窮志逸(文選)齒落未是無心人舌有只作
窮途哭新歸且慰意生理焉足說生還對童稚似
欲忘飢渴大哉乾坤内吾道長悠悠自古有羈旅
我何苦哀傷眼前無俗物多病也身輕家書抵萬
金此生免荷殳莫思身外無窮事且盡生前有限
杯親朋滿天地脱身簿尉中始與箠楚辭憶獻
三賦蓬萊宫自怪一日聲輝赫(杜詩)歲稔貧心泰遊人
莫笑白頭醉老醉花間有幾人(劉賓客)比者分將委棄泥
塗老死草野今胷中之氣勃然復有仕進之路矣壯
志已憐成白首餘生猶待發青春眼中了了見鄉國
知有歸日眉方開(韓愈)乍抛衫笏覺身輕(姚少監)朝來始向
花前覺度却醒時一半愁(元微之)我愛狷介性立為頑拙
身平生雖寡合今即無緇磷昨因風發甘長往今遇
陽和又小康還似遠行装束了遲回且住又何妨我
是人間事了人老耳未多聾薺花榆莢深村裏亦
道春風為我來婚嫁累輕何怕老飢寒心慣不憂貧
酒引眼前興詩留身後名自此光隂為己有從前
日月屬官家(互見閒適門)骨肉團欒亦可榮己為海内有
名客又占世間長命人書訊朝賢斷知音野老多
世間富貴應無分身後文章合有名擢第未為貴賀
親方可榮(白侍郎詩)閒人似我世間無老為樊上翁既不
自期富貴要有數百首文章顧樊川一禽魚一草木無
限矣庶千百年未隨此磨滅耶(杜牧之)他人似我還應少
如此安貧亦荷天(杜荀鶴)
本朝花與新奇如有意(臨川)何必濯於水本無纓上塵(歐公)
(集)世上升沉無限事樽前強健不貲身(欒城集)尚有讀書
清淨業未容春睡敵千鍾因病得閒殊不惡安心是
藥更無方但把窮愁博長健退伏田野自稱老臣
追叙始終之遭遇以詫鄉鄰之父老如醉而醒如瘖
而鳴如痿而起初還故鄉初見父兄無官一身輕有
子萬事足(東坡)平生不作皺眉事天下應無切齒人(邵堯夫詩)
孫奭致仕於鄆置宴語客曰白傅有言多少朱門鎻空
宅主人到了不曾歸今老夫歸矣喜動於色(澠水燕談)滿院
花開不似貧(雲溪友議)歲禄二千親八十世間誰有此時榮
(陳後山詩)收身薄冰釋置枕泰山安(山谷詩)
自新
史欲改過自新(西漢刑法志)洒心自新(東漢平帝紀)洗心向善(後漢)
(郭泰傳)失旦之雞復思一鳴(三國志諸葛瑾云)竺景秀曰若許自
新必呑力割腸飲灰洗胃(南史齊書荀伯玉傳)
集君其務貰過我亦請改事(韓集)
自責
經母氏聖善我無令人有子七人母氏勞苦有子
七人莫慰母心静言思之躬自悼矣(詩)
史宣子曰吾淺之為丈夫也(左襄十九年)趙孟曰我實不德
而以隸人之垣以贏諸侯是吾罪也使謝不敏(襄三十一年)
晉悼夫人食輿人之城把者綘縣人年長矣與於食趙
孟問縣大夫則其屬也召之而謝過焉曰武不才任君
之大事以晉國之多虞不能用吾子使吾子辱在泥塗
久矣武之罪也敢謝不敏(襄三十年)擢賈之髮以讀賈之罪
尚未足(史記范睢傳)縱彼不言籍獨不愧於心乎(前漢項籍傳)妻
子有過輒免冠自責(東漢仇覧傳)罪積山河釁深莫磨(劉越石傳)
寧人負我我無負人(通鑑唐德宗紀)
集灰琯屢移塵露無補(劉賓客)
本朝茫如醉夢之中不知言語之出(東坡謫黃州表)細思所以
得禍患者皆由名過其實造物者所不能堪與無功而
受千鍾者其罪均也閉門却掃收召魂魄方尚口
乃窮之時蓋擢髮莫數其罪(東坡集)長箭挽不盡不中無
尤弓(欒城集)
記纂淵海卷六十九
