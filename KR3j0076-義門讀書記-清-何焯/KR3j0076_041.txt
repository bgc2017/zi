義門讀書記卷四十一
翰林院侍讀學士何焯撰
元豐類稿(文)
唐論峻潔此寺議論自曾王以前無人道來
成康没而民生不見先王之治起句中即伏後意
有天下之志者文帝而已然而天下之材不足文帝
有一賈生而不能用然則所患者非材之不足而帝之
志誠卑也文帝所長者能休養天下之民而已
而其治莫盛於太宗之為君也而字衍
可謂有治天下之效效作效後仿此
又有治天下之效又字上有而字
然而不得與先王並者六句其不得與先王並者非
為制之猶有不備而德之不能建其有極也
由唐虞之治五百餘年追遡成康以前
而未遇極治之時也時作世
為人後議此等文後惟子朱子能之文鑑錄温公
之議而不載此文者失之
為之後者為所後服斬衰三年而降其父母期汪云
將言為人後者不絶其父母之名故先言禮之所以降
其父母之服與後世崇本親以位號之非禮以見禮之
於為人後者至恩大義已極其至而不可以更有加也
以諸人之所知者近諸作謂
則尤恐未足以所眀後者之重也尤作猶所眀作眀
所
禮為人後者以下言考於禮而父母之名不可易
為所後者之祖父母父母父母下增妻字妻字從
近刻增祖父母三字成文父母二字不可少也宋本
同亦少一妻字
此其服為所後者而非其為已也下其字衍
服則為已名為所後者名字下增則字
若當從所後者為属(至)親非變則名固不得而易矣
此一段最眀辨若但据為其父母報句則未有以解劉
子翊其者因彼之辭之說而趙瞻所謂辭窮直書之論
為是固當從所後者為属矣
豈有製服之重如此製作制
且支子所以後大宗者(至)而先王教天下之意哉至
論
夫人道之於大宗(至)未有可廢其一者收得精神
或以謂欲絶其名者蓋惡其為二以下言易父母之
名而從所後之属為非
知不以惡其為二而強使之為一不字下增可字
使為人後者於其所後(至)而為人後之道盡矣昌黎
廬陵亦必不能發揮至此
為人後者為其父母服服一作報
漢祭義以謂宣帝親祭作蔡
故非漢宣加悼考以皇考下考字作號字
而革變其父母之名革變作變革
不從經文于前世數千載之議論于作與
懷二于所後二作貳
然則加考以皇號與禮及士之稱皇考者有異乎士
作世
禮曰考廟作禮曰曰考廟
然則以為父没之通稱者此句中疑尚有脫誤以
為父没之通稱當作以為事考之尊稱
若漢哀帝之親四句此仍是加皇號以為事考之尊
稱者
豈獨失為人後奉祀正統祀作承
然施于禮者有朝廷典冊之文(至)顧言之不可不順而
已一段反不分眀似乎可已蓋此但問其于禮之可
與否而不在施于事與否也
公族議此為荆公裁減宗室恩例而作其推言親愛
之心可謂至矣然公族之人要當教之有法使其材皆
可用而後與之禄傳曰武王之母弟八人五叔無官豈
可使之坐困天下之民而漫無功德以報之如眀之宗
室乎五叔無官但不任以尊位非無禄也其自袒免
而下則宜裁之以義矣記曰親親之殺以服属為等差
固先王之道也
昔周公兼制天下立七十四國四作一
夫豈以服為斷乎不以服為斷者必以德為賢也
是豈可拘于常見可字下增以字
其在異代尚特顯之在異代特顯者以德以功也
實國家慶家下增之字
而姬姓獨居者五十三人人下增也字務立異論
而不顧其可言而不可行此宋人之病也
講官議吕獻可彈王介甫十事其三云人主延對經
術之士講解先王之道設侍講侍讀常員執經在前乃
進讀非傳道也安石居是職遂請坐而講說將屈萬乘
之重自取師氏之尊真不識上下之儀君臣之分况眀
道德以輔益聰眀者乎但要君取名而已此議似亦為
介甫發後漢書儒林傳中侍講與入授不同則講官
遽以師道自處者誠過但人君賜之坐以優之亦崇儒
之盛事雖賜坐而坐仍其侍之次與詔于天子無北面
者區以别矣亦議禮所當詳也文甚緊潔
廼不自知其強聒而欲以師自任何其妄也此職業
然耳不可與強聒並抑揚太過
所以忘其勢也忘字上增自字
故坐未嘗以為尊師之禮也坐雖未嘗為尊師之禮
然挾書而講于禁中者顧獨不得比于燕皆坐之禮乎
未果有師道也果有作有果結處與發端不合如
此則侍講之職舉當廢矣
救灾議有實用文字合漢唐而一之
劣者人日一升劣作幼
是直以餓殍之養養之而已二句論事眀析如此乃
非空言
則百姓何以贍其後此句上增不久行三字
雖有頽墻壊屋之尚可完者七句遵岩云不但文字
好于事情亦深切漢時之文亦不過如此
如是不可止是字衍
失戰鬭之民此句上叠空近塞之地五字
萬一或出于無俚之計俚作聊
今被灾之州為十萬戶今作令
平日未及有此者也及有作有及
與專意以待一升之廩于上一作二
足以振其艱乏振作賑
脫于流亡轉死之禍流亡轉死作流轉死亡
然後玉輅徐動輅作路
就陽而遠郊作就陽而郊
古人有曰作古人有言曰
剪瓜宜及膚剪瓜作翦爪
今有司于糴粟常價今作令
以荼荈香藥之類荼作茶
洪範傳曾氏生平得力于經在是其言平正通達有
非漢以來俚儒之所及者故蔡氏所采亦多
原其說之所以如此者以非其耳目之所習見也此
歐陽子之說
五者行乎三材萬物之間間下增也字
念用庶徵徵作證下同
故又以考已之得失于民也以下增此字
其信不可雜信作言
潤下作醎醎作鹹
於是稼穡而不及其他者是字舊刻皆作之下同此
當從蔡傳也宋本之
瀦之則聚瀦作瀦
或從革之從字衍
可以從革從字衍有一從字文理不順
或言其用四字衍
皆養人之所最大者者字下增也字又增非養人之
所最大者八字然後接則不言三字
自内言之内字下增而字
蓋思之人人也如此人人作于人
其至皆足以動容周旋中禮其字上增及字
亦未嘗不思思字下增也字
聽作聰作聽曰聰
故不能集蔽于大且遠也集作無
所以養其聰也聰字下增眀字
上恭天恭作参
其惟不言言乃雍禮檀弓作言乃讙喜說也書無逸
作言乃雍和也
言之不可違如此作言之不可以違如此也
貌之不可慢如此也可字下增以字
故堯之德曰欽眀文思欽作聰欽字不知者妄改
為王道始王道下增之字
古之欲眀眀德于天下者(至)然後國家天下治處處
遺却格物
蓋欽眀文思欽作聰
堯之得于心者也于字下增其字
所謂效之也效作效
不若我政人之有罪矣若作于之字衍
則有曰勿庸殺之有作又
故先王之刑刑也疑有訛字
天下之人四罪而已四罪者著舜攝位之始誅討之
大者也豈有百年之間斷刑止于四哉
伐不悛也悛作憓
則六極之事也極字下增弱字
惟皇六極六作之
則五福攸好德之事事字下增也字
則是人斯其若辜矣若字衍
無所背無所反也下所字衍
由無偏以至無側至字下增于字
歸者之所反歸作往
所操者彌約所字上增而字
然充人之材以至于其極者四語乃曾子所讀經而
自得于心者也
曰王者尊之辭也尊作往
凡此者以治己與人也以字上增所字
曰貞曰晦晦作悔
所謂五者也五字上增卜字
乃立是人使作筮之事筮字上增卜字
参謀鬼神也謀作諸
則皆不可以有作也也作者
所謂各以其敘也所字上增則字
則至于庶草莫不蕃蕪蕪作廡
而知已之所以致之者也上之字衍
其道未嘗不同者此句上增其道未嘗不同六字
進太祖皇帝總序狀將無以使列聖之偉跡偉作韙
此臣之所以惴惴也以字衍
以覺悟萬世悟作寤
大懼智不足以窺測高遠窺作究
太祖皇帝總序自天寳以後以作已
紀綱寢壊寢作寖
以生民為任起數語中尚宜眀點生民之困一語則
以生民為任句承得有根而結處戶口之多少一段亦
愈有力矣
憂吏民之不良也民字衍
其羣臣有恩舊其字下增于字
常振助之振作賑
蓋太祖篤于孝友荆川云又細敘一遍
以奢侈為戒侈字衍
粤蜀吳越歐閩之君歐作甌
傳子及孫及作若
啚衆以智二句啚作圖
世以謂太祖不世出之主以下尤可已
太祖征伐必克四段皆強為附益
開寳之初南海先下一段是不量時勢之語此一
段尤為兒戲如此則其言反不足徵信矣
太祖不用兵兵字下增革字
三代盛矣以下又推一層
文武之後三世傳作文武之後世三四傳總評此
本紀贊也其煩如此則本紀又當何如南豐非昧于史
法者直過欲稱誦功德耳昌黎避而不為蓋慮及此矣
此文不古不今大失體要宜乎神宗緣此罷其史職
也
新序目錄序可與王子直文集序参觀
所守者一道所傳者一說而已此論正與蘇氏譏王
氏好使人同己之說相反蓋當辨是非不可分異同也
揚雄氏或可耳或可作而止
漢文士豈無眀先王之道以一之者哉文作之豈字
下增特字
亦足以知臣之攻其失失字下增者字
梁書目錄序王云序梁書以佛法立論可見其用意
而在梁尤甚因梁之事二句乃斡入題目之法按此
篇立論原本中庸皆有次序條理可觀下語時或未瑩
則不能如周程之浹洽故也
故不可絀絀宋本作詘
書曰思曰睿(至)與天地参矣不知夫天命之謂性率
性之謂道貫内外而一之者則其言豈足以折夫佛氏
之徒哉此歐曾之徒雖好辨而終不能見道之大原也
書曰思曰睿即從内說起
未有不能眀之者也眀善對佛之眀心
故加之誠心以好之此強為之說
故加之至意以樂之眀誠之外又增加至意一層恐
無所本即至誠之至語未瑩耳
安能累我耶耶作哉
能盡其性則誠矣誠身對佛之見性
既誠矣必充之使可大焉形著眀
既大矣必推之使可化焉至誠能化
能化矣則含智之民肖翹之物上句盡人性下句盡
物性
而吾之用與天地参矣参贊
德如此其至也此句是一段中樞紐
德如此其至也四句由窮理而盡性而至命亦是
由其德以及其道
莫不一出乎人情内外合
與之所處者所字衍
既聖矣則無思也應思曰睿
無為也其動者應物而已應應乎外
可不謂神矣乎至誠如神
神也者至妙而不息者也無息李云神即是聖之
至妙不息者
故其所以為失也故作固
夫得于内者未有不可行于外也合外内之道以
下始說得分眀眀道云敬以直内義以方外合外内
之道也釋氏内外之道不備者也南豐己見及此
及佛之所以失以傳之者傳作傅
庶不以此而易彼也庶作知
列女傳目錄序三代以後少此議論詞醇氣潔無
一冗長之字此宋文之不愧匡劉者也
離其七篇為十四與頌義凡十五篇頌義自為一篇
猶漢書有敘傳耳揚子法言總以十三篇之敘列于卷
末至宋咸析而升之章首古書次序為庸人汨亂多矣
而隋書以頌義為劉歆作考隋書列女傳頌一卷劉
歆撰與曹植頌一卷繆襲讚一卷錄于向書十五卷之
後或歆亦自有頌至宋亡之未可知也劉歆不閑詞
賦頌義非其所作决也
而成帝後宫趙衛之属尤自放班偼伃侍者李平大
幸賜姓衛謂之衛偼伃趙衛即趙李也
向以謂王政必自内始先就列傳所載眀其為書之
本趣
其言太任之娠文王也獨提出一事發端
皆大人之事皆作此
然古之君子未嘗不以身化也又從劉書欲以戒天
子而未言者推其本言之
二南之業本于文王子朱子云說二南處好
而不知所以然者知字下增其字
故内則后妃有關雎之行(至)故家國天下治者也大
暢王政必自内始之說
外則羣臣有二南之美二句自家而國
其推而及遠五句自國而天下
故國家天下治者也國家作家國
後世自學問之士學問作問學
其家室既不見可法家室作室家
士之苟于自恕三句反覆精盡
往往以家自累故也又綰入家
况于南鄉天下之主哉打轉
蓋不可考西京詩師齊魯韓若毛傳固未行也以曾
氏之精核何亦有不可考之疑耶
禮閣新儀目錄序韋書所記者變禮故序發眀制禮
者當隨時變易以宜民不容泥古而反致不可行但求
可以養人之性而使視聽言動之一于禮而已古今之
變不同數句乃一篇大旨去其十之四則健而厚矣
子固之文多冗由道不足而強欲張之也厚齋謂此
文指新法非是蓋徒見有拂天下之勢駭天下之情二
語故耳
則法制度數度數作數度
乃為設其器為作謂
或不宜于人不合于用此即子政敢于殺人而不敢
于養人之意
以為人之所既病者為作謂
以謂人情之所好好下增者字
能為之節而不能變也下字細密
何必一二以追先王之迹哉一二作一一
未嘗異也未字上增亦字
民未嘗得接于耳目于字下增其字
故為之定著故作因荆川云此文一意翻作两層
說
戰國策目錄序二子乃獨眀先王先王下增之道二
字
豈將強天下之主以後世之不可為哉不字上增所
字此與荆公上仁宗書中立說同
二帝三王之治六句此處文氣稍嫌其碎
而俗猶莫之寤也打着惑于流俗
則此書之不泯作不泯泯
二百四十五年之間作二百四五十年之間
今存者十篇十篇下有云字高誘注存者十篇
陳書目錄序諸序中獨此篇廻顧起處復作波瀾
察因以所論載載字疑有訛
而文帝亦遣虞世基就秦求其書秦作察
高帝以自魏至宋至宋作以來
遂詔論譔于秘書内省内字衍
與宋魏梁等書魏字下增齊字
亦罕得而詳之也之字衍
其書亦以罕傳其字上增而字
其疑者亦不敢稍損益稍字衍
爭奪詐偽爭字上增自字
若此人乎一作若此人者文鑑同今改正戰國策如
是人者鬻王以為資者也句法本此
若此人者(至)其可廢乎此數句似有風神却稍嫌不
健
蓋此書成之既難二句括前
豈非遭遇固自有時也哉下云臣恂臣穆臣藻臣覺
臣彦若臣洙臣鞏謹敘目錄昧死上
南齊書目錄序以經正史之失獨舉史遷言之斥子
顯處只數句此春秋治桓文之法
故雖殊功韙德非常之迹雖字下有有字
古之所謂良者良字下有史字
其眀必足以周萬事之理四句對上四句
何以知其然也也作耶
知之者不能名知字上增能字
而為至典者至作二
所記者豈獨其迹也也作耶
小大精粗二句眀理
本末先後二句適用
使誦其說者二句通意
求其指者二句發情
文不足以通難顯之情者乎通作發
然顧以謂明不足以周萬事之理(至)何哉此處亦稍
嫌不甚俊健
遷固不能純達其情而見之于後者矣矣作以連下
讀
至于宋齊梁陳後魏後周之書二句諸史中後周尤
拙
而其文事迹曖昧而其文下增益下夫豈材固不可
以強而有耶數世之史既然故其廿一字
悖禮反義之人禮作理
豈非所託不得其人故也也作耶結處增臣恂等
同前此乃進書之體當存之
唐令目錄序千鈞筆該貫無遺
使能推其類盡其道令之所載者皆道也若曰使能
立其本善其推則太宗之所未至者可見矣
而惜不復行也惜字下增其字
徐幹中論目錄序李善文選注引文章志云太祖召
幹以為軍謀祭酒轉太子文學以道德見稱則與文帝
箕山之云不合當以先賢行狀為正
見文帝稱幹著中論一十餘篇一當作二語見文
帝與吳質書
魏太祖時旌命之時作特
而不牽于俗俗字下增儒之說三字
文能信而充之文作又
蓋迹其行之所至而以世俗好惡觀之三句收得有
力行字上增言字好字上增之字
說苑目錄序中間緊要處說來不透
劉向所著說苑二十篇著作序
然其所取往往有不當于理有字衍
則取之左右逢其原此句上增自得之三字
鮑溶詩集目錄序又防之雜感詩最顯而此集無之
鮑防雜感今所存一篇而已
杼情思而已杼作抒然古人多用杼字蓋取杼軸予
懷之意
李白詩集後序文甚嚴潔為考白詩之先後而次
第之故于白始終所更涉特詳而并辨新舊二書之誤
或以為變調者謬也
舊七百若干篇若干作七十六
今九百若干篇者作今千有一篇雜著六十篇者
居徂徠山竹溪徠作來
西抵岐邠抵作涉
上秋浦潯陽潯作尋下同
皆不合白之自敘合字下增于字
然其詞閎肆雋偉雋作儁
志氣宏遠遠作放
先大夫集後序遵岩云先生之文如此篇之委曲感
慨而氣不廹晦者亦不多有
故治久未治下治字作洽
而公常激方切論大臣激作日此句必有訛今本
直去日方二字恐未妥
當時皆不悅故不果用屢不合而出
五日又為揚州日作月
而公于是時又上書語斥大臣尤切所言益切
公之盡忠(至)何其盛也荆川云言先大夫之忠讜而
歸之天子此所以為儒者老成之論也非淺學所及
其于名實之論可覈矣名一作虛
王深父文集序深父于是奮然獨起是字下增時字
然觀其所考者所字下增可字
豈非孟子所謂名世者歟名世本漢書董仲舒傳贊
天子嘗以某軍節度推官某一作忠武
王子直文集序至秦魯之際謂魯頌秦誓也
少已著文數萬言少字上增自字
其不當于理亦少矣理字下增者字
而又未知孰先孰後也知字下增其字
王容季文集序前半議論可為讀書法
測日星星作晷
至舜又察之璣衡之字下增以字
曰宅者宅作七
無不任焉任作在
深父尤深父字下增為字此篇收處似少關鍵
范貫之奏議集序子朱子謂此文氣脉渾厚說得仁
宗好不溢美文之謹嚴亦金玉其相矣遵岩云沉
着頓挫光采自露且序人奏議發眀其切直而能形容
聖朝之氣象真大家數如蘇公序田鍚奏議亦有此意
然其文詞過于俊爽而氣輕味促按范之言得行故歸
美于主雖立言得體然必實錄也若作尊堯集序亦
豈可以此為大家數乎凡論古文不當徒求之貌眀人
不知也
蓋自至和以後此段伏下時字
或矯拂情欲情作嗜
卒從聽用從作皆
仁宗在位歲久仁宗初年母后臨朝其繼有廢郭后
逐言者之失及西北事起召用賢俊而亦為羣小沮敗
不能有為惟晚年定繼嗣托付韓琦使四十餘年太平
克有其終斯優于漢唐享國久長之主耳
方以仁厚清静伏下盛德
不曲從苟止伏下見其志
而朝政無大闕失斟酌
仁宗之所以其仁如天自用則小惟天為大二語正
是反對
後世得公之遺文而論其世世作本世字雖出孟子
與下其時難得相應然不若本字直貫先帝之盛德句
更為有力故從文鑑
公為人温良慈恕一段又因奏議而略及平生見貫
之之言真出于忠愛非劘上以邀名惜其早卒見仁宗
之誠于聽用非隂棄其身也數語亦皆文章用意處
凡同時與公有言責者照應與公同時之士
王平甫文集序深婉可以為法
古詩尤多也古作故
平甫居家孝友一段平甫之詩文不得薦郊廟施朝
廷者介甫有責焉此著其孝友與待人之直而和為天
下所同惜而奈何不容于家乎欲千載而下讀者自得
之言外也
強幾聖文集序其子浚眀浚作浚
材拔出輩類輩字上增其字
通四方之好通字上增以字
則簡古典則典宋本作而
其所長兼人如此如作以
在魏公幕府者最為多最為作為最
故序亦反復見之亦字下增特字
思軒詩序將石本校
益疏其寢北之地地作池
後池之北涯後作厚
而謂君之世世作勢
不遺于理遺作違
九月日序作九月十五日序
序越州鑑湖圖曰藁口斗門藁作蒿
而奸民浸起浸作寖
自樵風涇至于桐塢塢作隖
橋水深四尺有五寸橋字衍
又以謂宜益理隄防斗門斗門二字一作計字
而溢隄使高一丈溢作益
其竹木費作之費
又以謂宜修吳奎之議修作從
著之于法著字上增而字
刑有杖百作刑有自杖百
而錢鏐之法最詳作遺法
在位者重舉事而樂因循激昂痛快
今謂湖不必復者以下似韓子禘祫議
而衆人之所未睹者者作也
然後問圖于两縣結出圖字收束上意亦毫髮不漏
故為論次作為之
類要序此公通俗酬應之作
尤長于詩但許其詩
為學者宗四字未當
而不知公之得于内者深也深作何此不可謂之
得于内求深而腐啟南宋闊遠之習
而于三材萬物材作才
相國寺維摩院聽琴序習其干戈于樂戈疑戚
而非其故其作有下同
若夫三才萬物之理(至)夫豈非難哉不知聖人之學
本末一貫洒掃應對即是精義入神處故此處將内外
說作二事于文章前後關鍵亦不緻密
齋戒以守之齋字上增而字
以持其心養其性者心作身
孔子曰興于詩以下專就樂上轉到聽琴
又能其意者也能字下有通字
故道予之所慕古人者作故道予之所慕于古者
館閣送錢純老知婺州詩序而欲其久于外久字上
增無字
齊州雜詩序或長軒遶榭遶作嶢
從舟上下從作縱
順濟王勅書祝文刻石序謹嚴簡而能贍
蓋龍之為祥祥字下增異字
敘盗令圖之所見者令作今
其名氏稅等械器稅等二字疑訛
又别之以待待作朱
日暮持錢暮作昃
况于躡所素困之人乎所作短
以自託于壤隄毁垾之上壤作壊
士有飢餓之廹士字衍
亦情狀之可哀者也可字上增有字
康誥曰(至)而未有知其所始者也頂可嫉
皆百王之所同皆作此
然而孔子曰以下頂可哀
有待教而誅誅字下增者字
贈黎安二生序地步高然不曾道着實地處故不精
彩荆川云議論謹密欲為古之文者當志乎古之
道道不至則文蓋未也曾公本欲規而進之正言若反
使自求諸言外此文最善學韓結處暗用范滂語翻
案文勢抑揚反覆可謂圓健
送周屯田序士大夫登朝廷夫字下增仕字
安居几杖居作車
不于庠序于朝廷序字下增則字
為無為而尊榮也而作以
送江任序注選不當出五百里外此文能言其情
如此能專慮致職事作如此能專慮致勞營職事
又有聰眀敏急之材急作給
送李材叔知柳州州下有序字
憂且勤之心憂字上增無字
其習俗從古而爾不然俗作殆然作者
意亦其民之不幸也已意作噫
彼不知繇京師而之越頂不欲久居
古之人為一鄉一縣頂小其官
為越人滌其陋俗而敺其治其作於
材叔久與其兄公翊久作又
送趙宏序峻潔論亦當
致平者在太守身耳眀也耳作也下也字作矣
為前之守者不能此也此作故
往時潭吏與旁近郡靳力靳作蘄
暴骸者者字訛疑作骨
愚言尚可以平平作乎言尚可用也
然大中咸通之間三句謂因安南而致黃巢之亂
送王希序碎
沙之涯為漳水漳作章
獨其情旦而作作作游
王無咎字序用孟子之旨趣而變其音節補之妹
壻故其詞直
不若于名字乎勿求勝焉四句文氣頗澁
古禮之不行甚矣行字下增也字
送蔡元振序此文反近李習之淡古
不惟其同守之同上同字宋本無
汀誠為州治也也作邪
誠未治也也作邪
惟其義而已矣義作誼
送丁琰序過此數人人下有者字
擇廷臣使各舉所知擇字疑訛
不偕循歲月而授偕作皆
今也庠序師父賞罰之法非古也李云合于周子所
謂師道立則善人多
丁君之佐我我下有也字
而予樂道其所嘗論者以送之一句括前文
謝司理字序君子之于德澤誼行誼行當作行誼
泊然莫能顯其所以發而至者顯作質
易曰知微知彰六句此所謂道不足而強有言者
而字曰通微字下增之字
義門讀書記卷四十一
