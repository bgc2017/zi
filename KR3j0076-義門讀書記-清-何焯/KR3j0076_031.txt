義門讀書記卷三十一
翰林院侍讀學士何焯撰
昌黎集
原道安溪云韓子言道其論仁義之意甚美其觝佛
老所謂爭四代之惑比于距楊墨之功者也或謂終篇
無及釋氏者意退之未讀其書不知其瑕舋之所在此
可謂輕指古人不自知其膚略者歟夫道之裂也必有
一人始為邪誕然後尤者得以繼焉楊墨非老氏比也
而皆竊乎老氏之意及佛之入自謂超然尚矣識者審
其根實究其崇長增高之偽又以為與老源流表裏而
大濟以夸虛是故孟氏專攻楊墨障其流也退之則源
之務塞而謂道德仁義之說自老氏雜也然後楊墨肆
行佛乃以晚出而承其敝且謂不及釋氏者彼謂淸淨
寂滅之言去父子君臣之言老書有之歟三代之下為
夷狄之人老氏當之歟吾則曰其所謂蔑禮樂刑政者
老氏也棄君臣父子者佛氏也又申其說以為蔑禮樂
刑政者為太古之無為者也棄君臣父子者治其心而
外天下國家者也韓之時佛之禍為烈故悲其不遇列
聖而生于夷狄之邦哀後王之不能黜之正之而反使
加于先王之教之上老子詖滛之始而釋氏邪遁之窮
其言之蓋有序矣荀况之言雜駁乖離擇焉而不精揚
雄之書艱難晦塞語焉而不詳故道之傳斷自孟氏而
止而以為其流也長曰其仁義之說朱程猶譏之何也
曰先原性後原道則未可譏也博于愛宜于行情之用
道之經也其論性則異是性有五在七情之先矣原道
自情始殆敘文者失之歟故未可譏也然則韓其醇歟
曰惜其于性詳于三而略于五也詳于三故謂孟子不
知品之區略于五故未知孟子所謂善之腴也苟求其
故則知下焉者可制以法也乃其善焉者之有同于初
而聖人之意得矣是故精焉而有未精詳焉而有未詳
不然則朱程曷譏焉于道豈獨粗傳爾乎魚豢魏略
西戎傳載臨兒國在天竺城中蓋据浮屠經言之浮屠見
於中國載籍所眆也豢之言云浮屠所載與中國老子
經相出入蓋以為老子西出關過西域之天竺教胡浮
屠屬弟子列號今載三國志注中由是言之但非斥老
子而佛氏固在其中矣
博愛之謂仁四句破原字
仁與義為定名二句昩其定名遂使異端冐其虛位
此原道所以作也
老子之小仁義(至)一人之私言也此段雖單闢老氏
之說然佛氏所謂道亦去仁義言之蓋老佛二氏實相
為源流公之首闢老者探源之論也
周道衰(至)其孰從而求之此二段伏後當火其書
後之人其欲聞道德仁義之說孰從而聽之所以作
原道
不求其端不訊其末求端訊末點出原道眼目
古之為民者四(至)今之教者處其三此段伏後當人
其人
古之時人之害多矣(至)患生而為之防公言
今其言曰(至)而民不争私言
是故君者出令者也(至)則誅公言
今其法曰(至)以求其所謂淸静寂滅者私言淸淨
寂滅此晉魏之佛欲治其心則梁隋之佛也
帝之與王(至)所以為智一也公言
今其言曰曷不為太古之無事私言
傳曰古之欲明明德於天下者(至)民焉而不事其事
佛書之精者皆出於老子而濟以莊列之辨其怪幻則
自為也故每層附見於闢老氏之下達摩西來直指心
體不立語言文字又其再變故最後闢之
然則古之所謂正心而誠意者將以有為也此又發
明道之必不可外仁義
以之為已(至)廟焉而人鬼饗仁故順而祥愛而公義
故和而平處而當此四句對老氏說老氏外仁義以治
身治世下四句對佛氏說佛氏以死生鬼神之說愚天
下而不本於仁義
曰斯道也何道也曰斯吾所謂道也非向所謂老與佛
之道也鎻住公私醒出原字
軻之死(至)語焉而不詳明已文不得不作不精謂
荀不詳謂揚
然則如之何而可也(至)末括盡前文無點滲漏
人其人火其書廬其居塞止
明先王之道以道之如是則流行矣
原性皆是也列以三品則非也不揣其本而齊其末
也
性也者與生俱生也情也者接於物而生也極合樂
記及伊川顏子好學之旨
性之品有三氣質之性
而其所以為性者五天命之性
上焉者之於五也(至)反於一而悖於四周子謂誠者
聖人之本即主於一也少有少反與下二字尚有病在
同此一也後儒謂有拘焉蔽焉者得之主於一者仁
義禮智皆根于信而實有之此所以善也少有少反於
一者不能至實而極信也故仁義禮智皆混雜而不純
此所以可道而上下也反於一者無實德故仁義禮智
皆悖此所以惡也
上焉者之於七也(至)亡與甚直情而行者也動而處
中發而皆中節也甚過也亡不及也言雖有過不及
而能求中也直情而行者拘于過與不及而不知返
情之於性視其品性善則情善情善則性善
夫始善而進惡與始惡而進善以下皆言氣質之性
不可一概以完三品之說
叔魚之生也(至)人之性果善乎故曰論性不論氣不
備論氣不論性不明君子道其常此三人者蓋千萬
人中之變奈何据以疑孟子之說
上之性就學而愈明(至)其品則孔子謂不移也此一
段又言人性雖有上下而下者猶可制是其所受之正
而不同於物者以終為性者五之說將已說與孔子
融通為一
今之言性者異於此何也(至)末又特闢佛老以虛無
言性之誕其謬妄又在荀揚諸子上矣
原毁毁人之根在忌忌人之根又在自怠節節搜出
恐恐然惟懼其人之不得為善之利誠哉君子之用
心
怠與忌之謂也此句是原
將有作於上者暗收古之君子
原人宏肆即以發明君不出令則失其所以為君
數語之意只就發端三語變出無數層折賓主相形
波瀾洶湧
聖人一視而同仁博愛之仁
篤近而舉遠行而宜之之義
原鬼五原之序當以原性為一原道為二原人為三
原鬼為四原毁為五
行難求備於一二人而又不思廣求其人以自輔是
則名為好士卒無一士也以其從而不改故曰行難行
字當讀平聲
某與某可人也注可或作何按當作何為是蓋不知
者因下引管子事而妄改也任之誄之亦指他人非陸
自引為已罪攷正之云亦非
抑猶有舉其多而缺其少乎缺其少似言人材未盡
足以備用不謂一人之身本譏舉其少而缺其多曰
缺其少者蓋遜辭也
先生曰固然吾敢求其全固然言理則如此吾敢求
其全似焉知賢才而舉之之意
雜說四首第一首只兩意反復
然龍弗得雲(至)信不可歟直接皆所自為一覽可盡
矣有此一層乃反復馳驟
第二首脈不病紀綱不失則得天矣
第四首此言士待知己者而伸在上者無所辭其責
世有伯樂然後有千里馬翻轉說
且欲與常馬等不可得抉入一層
策之不以其道以下不當其任不盡其用總歸於不
知人
其真無馬邪有無二字前後關鎻
獲麟解此文自宋以後皆極稱之李習之亦書一通
與人極歎為佳德與形本只兩意翦作四段層疊曲
折轉變萬千不是用祥不祥兩字轉換是以知不知
兩字轉換
麟之為靈昭昭也麟字含下第二段知其為麟靈字
含下第一段祥字昭昭含下數段中不可知
詠于詩書于春秋雜出于傳記百家之書三句中暗
藏德字與形字對
雖婦人小子皆知其為祥也第一段之知知其為祥
不可知其為麟也第二段之知知其為麟
角者吾知其為牛四句隨手生變
惟麟也不可知應第二段
不可知則其謂之不祥也亦宜應第一段
雖然麟之出必有聖人在乎位應不恒有二句
聖人者必知麟又應第二段言必有明君出而用
之
麟之果不為不祥也此又應第一段世得云知其
非不祥者由于知其為麟也疊一麟字省一知字
師說世得云無貴無賤見不當挾貴無少無長見不
當挾長聖人出人也遠矣猶且從師見不當挾賢後即
此三柱而申之童子之師是年不相若者引起世俗以
年相若相師為恥巫醫樂師百工是無名位之人引起
世俗以官位不同相師為恥而語勢錯綜不露痕也
是故無貴無賤無長無少二句伏中二段此古之學
者所以異於今時也
古之聖人其出人也遠矣(至)其皆出于此乎聖人則
生而知之矣然猶以道之無窮不恃其聖而必師之求
况學者而否焉有不終于莫解其惑者哉
愛其子擇師而教之(至)其可怪也歟二段即師道之
僅存于世者反覆曉折見不當拘于時也上愚益愚
統言惑之不解此二段中恥焉惑矣未見其明智反不
及就拘于時一節斷之
則羣聚而笑之拘于時下落
則曰彼與彼年相若也應無少長
位卑則足羞二句應無貴賤有下句道理方稳足
聖人無常師(至)如是而已又舉孔氏以實之能行古
道之準學者惟道所在而無常師則道業兼該可以至
聖無不通之域不當以為可恥
進學解有輕世肆志之意然怨而不怒亦無媿詞
業進于勤對學與文
行成于思對言與行
蓋有幸而獲選此句伏解
孰云多而不揚此句開觧
諸生業患不能精四句不明不公在側面反點
先生口不絶吟於六藝之文(至)可謂勤矣此段是學
觝排異端(至)可謂有勞矣此段是言
沈浸濃郁(至)可謂閎其中而肆其外矣此段是文
下逮莊騷四句上則其所規模此自謂直與之並者
也
少始知學(至)可謂成矣此段是行以上四段發明
多字
左右具宜請以三千人入蔡自取元濟及折王庭凑
非具宜乎
昔者孟軻好辯(至)其遇于世何如也得為孟荀後何
待於世自解亦自慰也
今先生學雖勤而不繇其統四句收前四段
此非其幸歟應轉
動而得謗名亦隨之不遇者名高則不公不明之失
重矣妙有含蓄
是所謂詰匠氏之不以杙為楹(至)末就匠氏醫師反
收暗用四段配前學文言行妙在錯綜無迹
守戒似為董晉鎮宣武而作汴居淄靑淮蔡之中南
北二寇所窺伺所謂介于屈強也幕中之辨反以為叛
其斯文之謂歟知備隣道則知所以制禦叛亂將卒
者必有先事之圖矣身處軍中又有難于盡言者故雖
設兩喻下皆就隣道戒之而以乘其便暗藏一半
諸侯之於天子三句故相出鎮而僅同于不侵不叛
之臣豈所以報天子哉
知猛獸之為害此隣道之吞噬於外者
知穿窬之為盗此叛將之窺伺於内者
介於屈強之間汴之南則蔡北則鄆所謂屈強之間
也
而王公大人反不能焉謂董晉
蓋以謂不足為而不為耳晉輩材力既不足又不先
事而思一旦有變其不為鹿之見殺于豹者鮮矣公云
不足為者稍遜其詞耳
冀天下之有事以乘吾之便便者内變作而外侮乘
之也
賁育之不戒四句材力足而不戒者如是下喻又見
陸長源以下皆不足用晉死而公亟行見之早矣
然則如之何而備之曰在得人得人豈倉卒可圖先
事而思莫急于此矣雖為董晉言之然亦未見有將
佐無人而可以成功者
圬者王承福傳借題諷刺學楊朱之道一段正行文
變滅不測處腐生則以為非昌黎不能衷之大道矣
圬之為技賤且勞者也直敘起
其色若自得者聽其言約而盡先伏中間主意以下
皆述其言
任有小大六句先一挈
取其直雖勞無愧發明自得
嘻吾操鏝以入富貴之家有年矣(至)或曰死而歸之官
也議論中間夾此幾句敘事行文方不直
又曰功大者其所以自奉也博(至)雖聖者不可能也
翦作兩段此段是諷當世之人本不足以畜妻子而
紛然智小謀大明殃禍皆所自致也
蓋賢者也此句正
然吾有譏焉此句反
謂其自為也過多(至)其肯勞其心以為人乎哉此段
迂其旨晦其辭欲擒故縱也
雖然其賢於世之患不得之而患失之者(至)其亦遠矣
收拾中間世得云以喪其身應獨善其身句
後漢三賢贊三首贊後漢人即用後漢文體體似
古樂府祠洛陽令王君哥
王符為鄉人所輕本傳安定俗鄙庶孽而符無外家
為鄉人所賤
述赦之篇三句潜夫論本傳著其五篇曰貴志曰浮
侈曰實貢曰愛日曰述赦述赦尤善可以革古今之通
弊故公獨取之
仲長統三句一韻
論說古今三句本傳簡撮其略載者三篇曰理亂曰
損益曰法誡昌言確切為勝潜夫論也
稱其文章注文章方云考本傳當作才章按唐人大
抵謂詞賦為文章作才章乃合
諱辯此易辯之事故不難於辯論之長而美在深厚
愈與李賀書注李上方有進士二字非是按唐時能
為詩賦應舉者皆稱進士方本不為非但無之句法較
簡健
律曰二名不偏諱(至)為犯嫌名律乎引律以明其無
罪但言晉本不當諱况又其嫌乎
父名晉肅(至)子不得為人乎二十字詞氣不類公文
杭本無之是也况又非律非經夾和在此亦錯雜無序
周公作詩不諱(至)曾子不諱昔引經以明其是非
二名嫌名意雙頂來然當時執以責賀者乃嫌名也故
辯嫌名尤詳
周之時有騏期(至)將不諱其嫌者乎但有不諱一層
波瀾便狹妙在將諱字對面縱開與前段文法一樣
漢諱武帝名徹為通四句上下俱從不諱翻到諱此
從諱翻到不諱變換史記天官書氣來卑而偱車通
者是車轍之轍亦嘗諱之漢志作車道則通字傳寫之
訛治字高宗諱公多犯之時已祧也
今上章及詔不聞諱滸勢秉機也又旁引典故以見
當世亦無有行之者
乃不敢言諭及機以為觸犯諭是嫌名機是二名之
嫌仍有兩層密甚
今考之於經質之於律先經後律理當然也前半先
舉律者承上得罪言之也與下文先曾參語勢一也
不務行曾參周公孔子之行三句安溪云此處承上
事父母說故先曾參以下泛論故先周孔韓文之不苟
如此
夫周公孔子曾參卒不可勝(至)末只用反掉截然而
止推辨中有餘味
訟風伯厚齋云曹子建詰咎文假天帝之命以詰風
伯雨師公訟風伯蓋本於此
伯夷訟士之特立獨行三句聖一層
信道篤而自知明者也智一層
一家非之力行而不惑者寡矣(至)則千百年乃一人已
耳總上二層
昭乎日月(至)不足為容也六語訟昭乎句以知言
崒乎句以行言巍乎句以知行之極言
夫豈有求而為哉應適於義句張南軒無所為而
為之謂義蓋出於此
彼獨非聖人而自是如此應未有非之者也句言
非武王周公之所為而自以為是
夫聖人乃萬世之標凖也聖人二字從武王周公聖
也生下
余故曰(至)亘萬世而不顧者也結特立獨行聖人
萬世之標準彼非聖人是不顧萬世矣
子産不毁鄉校頌謗者使監世得云監字乃閉口音
不知公何以同言用
釋言吾時在翰林三句與後李公關照唐時翰林
學士不接賓客此一証
人莫不自知以下轉
夫敖雖凶德從敖字又轉
若夫狂惑喪心之人又轉
愈也不狂不愚(至)愈何懼而慎獨抽此數語變化亦
明白易曉
又曰亂之初生(至)則有時而信之矣見其失不獨在
讒者而在三公自近之也
夫聰明則聽視不惑三句上規之此進之
彼讒人者孰敢進而為讒哉(至)亦莫之聽矣將遠佞
人穿入信讒中孰敢為讒承公正雖進莫聽承聰明
敦大
前之謗我於宰相者四句合穿
今二公合處而會(至)吾乃今知免矣言及必曰緣上
思字來結法竒絶仰青雲覩白日却在重陰積霧中
張中丞傳後叙開門納廵三句上一句是無疑下二
句是無忌
遠誠畏死(至)而謂遠之賢而為之邪只就能守上反
復明其不畏死
當二公之初守也(至)其誰之功也此一段就翰所論
而暢其說蔽遮江淮則租税得通可資以成中興之
業故以天下不亡為二臣之力則文無一虛語
當是時棄城而圖存者(至)設滛辭而助之攻也世得
云此數語暗渡下賀蘭史記列傳過接處多有此法
過泗州船上人猶指以相語添毫法
籍時尚小粗問廵遠事不能細也夾此句錯綜生動
嵩從廵久亦不見廵常讀書也添毫法
廵怒鬚髯輒張再一寫生動
遠寬厚長者(至)死時年四十九世得云寬厚二句應
無所疑忌呼廵為兄應處其下故敘遠死即互見廵年
以收應與廵俱守死句
燕喜亭記題固記其名文是當行家語得其翦裁之
法雖參入議論仍不礙記事體矣
大原王宏中在連州突起伏後半追敘
斬茅而嘉樹列二句地藏
出者突然成邱四句天作
旣成愈請名之(至)頌也此段敘致特有古意非公無
此世得云皆伏有宏中之德意按此評旣使前後關
鍵分明又頌字乃美盛德之形容正總攝得此一段其
非衍文明矣(攷異疑頌字是衍文)燕喜二字非狀景物故并上
排臚復就命名上指敘
於是州民之老(至)以遺其人乎恐一往議多於敘故
夾此段虛景在中間
宏中自吏部郎(至)飫聞而厭見也前半自邱而亭層
折甚多追叙此段文勢方配
今其意乃若不足然則是樂之也
智者樂水二句兩樂字關合喜字
智以謀之四句終上頌字之意
吾知其去是而羽儀於天朝也不遠矣收轉自吏部
貶秩
遂刻石以記以作記收一語不溢
徐泗濠三州節度掌書記&KR0550;石記掌書記無封疆之
責三州之故非所宜書從使節之能文發意自不可移
别處澹寫必切要無陳言
元戎整齊三軍之士至莫宜居之數千年中兼之者
幾人
苟其帥之不文反影
歷十一年而掌書記者三人此句見相得
後之人苟未知南陽公之文章(至)魚川泳而鳥雲飛也
俱是空際生出公之教人自為不獨造語也蔚乎
相章四語濃淡相參更有情味
畫記騎而立者五人(至)而莫有同者焉此段人騎
而立是形狀五人是數
馬大者九匹(至)皆曲極其妙此段物晁无咎蓮社
圖記本此意為之
藍田縣丞&KR0550;壁記極意摹寫見其流失非一日旣為
斯立發其憤懣亦望為政者聞之使無失其官守也
鉗以左手三句細瑣如畫
丞濡筆占位更細濡從苑本改
諺數慢必曰丞又著此語伏後故字
丞之設豈端使然哉應於一邑無不當問即反呼故
字
一躡故跡書名之意寄喟於躡故迹故一篇皆從此
感慨非恐其名氏之將湮也
悉書前任人名氏皆不得施用者也
余方有公事子姑去以不問一事反結跌宕殊有
簡兮詩人之意
新修滕王閣記切新修切王公切袁州刺史作記
愈少時(至)願莫之遂凌空而起便是新修發端又不
著迹走筆書大意自是超妙絶倫其胸次要無點塵
也
而滕王閣獨為第一直入
及得三王所為序賦記等併關會宏中緊甚
春生秋殺陽開陰閉魁宏八字非此老無此心胸
令修於庭戸數日之間二句兼之以頌却於不得造
觀中點出都化雲烟了無痕迹
吾雖欲出意見三句斷續穿漏
前公為從事此邦(至)實書在壁照應文辭句以前一
層儭新修前後以此為關鎻中間又一提醒
於是棟楹樑桷板檻之腐黑撓折者六句新修記
無侈無廢二句極造語之妙
其江山之好(至)尚能為公賦之照應臨觀之美句以
後一層儭作記老少二字首尾關鍵搖曳不盡
進士策問十三首第七首以至於吳蜀魏吳先蜀魏
豈以其獨後亡歟
爭臣論將進陽子以聖賢之用心而非徒詆訐為名
高以故其言藹如也
居於晉之鄙注城徙居陜州夏縣按實錄不載徙居
事柳子遺愛碣家於北平隠於條山乃滄州一土阜非
晉鄙也
夫不以所居之時不一而所蹈之德不同也發明不
可恒貞破上如在野孟子所謂禹稷顔回同道
若蠱之上九(至)而尤不終無也并將對面一層說透
道理八面員足亦無可躱閃矣志不可則是蠱尤不
終無是蹇
忽焉不加喜戚於其心與後畏天閔人相反
問其官至固如是乎哉學管仲得君如彼文法
且吾聞之有官守者不得其職則去一轉
陽子將為祿仕乎是或一道也又轉出去與辭兩
層却從上段中問其官祿二句生下
亦不敢曠其職不敢二字就一節上明其用心
夫陽子之用心亦若此者從上不加喜戚于其心來
滋所謂惑者矣非特曠官而且越分非特無功而且
有罪
夫陽子本以布衣(至)熙鴻號于無窮也此段發揮争
臣二字更快又洗發對面使人知一層義理此無曠
官之刺居位而使人隨時得以薰其德者亦從上恒貞
則凶來
且陽子之心將使君人者惡聞其過乎是啟之也又
破其招君過為名一層深推其用心之謬以見其未為
無尤也
何子過之深也言不當刻論其用心
自古聖人賢士皆非有求于聞用也以上既與明辨
其職守以下又極論其不得為有道之士
閔其時之不平(至)誠畏天命而悲人窮也此則聖賢
之用心所謂有道之實而望陽子以改而從之者也
閔字暗顧用心
聖賢者時人之耳目也四句似荀楊語此即原人
大意
且陽子之不賢三段三且字皆進一步
惡得自暇逸乎哉終前高不事之心
好盡言以招人過招人過與招君過暗對
君子居其位則思死其官此句雙關陽子
我將以明道也二句作者本趣如此所以異于小丈
夫也
傳曰惟善人能受盡言(至)末應第四問就作掉尾應
轉起處極有神力仍不絶其為善人方是責善非訐
直也
禘祫議世得云此文或疑不言禘祫之後獻懿二主
應藏何處不知上文第一條議者已見獻懿之主藏于
夾室矣今所當定者應祭不應祭非疑藏主之所也旣
曰禘祫之時宜正獻祖東向之位則不禘祫時藏主仍
在夾室而不當毁瘞及别立廟可見矣
自魏晉以降始有毁瘞之議毁瘞之議乃自漢始
比于伸孫之尊廢祖之祭不亦順乎注韓公本意云
云按韓公未嘗議以獻祖為始祖而景皇帝不當居東
向之位四時之享皆壓于獻祖又安得云所屈之祭至
少所伸之祭至多乎考異曲為此說以為牽合熙寧廟
議之地爾注又云則唯懿祖不與按獻祖亦不與也
注又云室自為尊不相降厭按如此則所伸者不獨
景皇帝而已
省試顔子不貳過論不貳者蓋能止之于始萌四句
安溪云此論邵子以為過許然觀易繫所引則恐韓論
誠不為過
擇乎中庸得一善則拳拳服膺而不失之矣正應擇
善而固執
顔氏之子其殆庶幾乎言猶未至也正應不貳之于
言行
于是居陋巷以致其誠(至)竟莫之致陋巷六句是立
志高堅二句是致知任重道遠是力行
太學生何蕃傳不從朱泚乃其行義之尤大者留在
最後自見輕重今人必入手獨舉此立論則反似節取
一事而惜其不遇處反味短矣
以之升於禮部謂舉進士也
蕃正色叱之二句是誠可書矣
兹非其勇歟仁勇從問答中分見敘致不直其仁
則所施有限勇其大節故特表之惜乎以下又歎其仁
之可僅于或之云也
義門讀書記卷三十一
