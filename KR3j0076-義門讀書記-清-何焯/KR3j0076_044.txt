義門讀書記卷四十四
翰林院侍讀學士何焯撰
元豐類稿(文)
大悲謝雨文立致霶霈之澤霶霈作滂沛
謝晴文今蠶麥將成將作甫
諸廟祈雨文注伸布虔誠伸作仰
洪州謁謝廟文謝作諸
敢修禱謁禱作禮
洪州謁夫子廟文尚其聖德聖德作降衷
洪州諸寺觀祈晴文蓋兹疲癃之民癃作瘵
窪下之田窪作窪
已傷稼穡稼穡作流潦
實某慧蔭某作繄
感慰輿情感作俯
諸寺觀廟謝晴文即俾時暘俾作畀
祭西山玉隆觀許真君文&KR1210;惟真馭之升&KR1210;作𬗟
人承餘烈承作思
俾往陳于薄具陳作羞
諸寺觀祈雪文盪除隂氣隂作沴
使閭巷消癘瘥之菑癘作薦
諸寺觀謝雪文致祈寒之協序祈作祁
祭順濟王文章云見象云作示
福州謁諸廟文攸賚斯民攸作終
福州鱔溪禱雨文晀㫰出沒晀㫰作跳踉
或就纏徽纏作□
今寕宇矣寕宇作宇寕
如京如坻京作陵
式于末世末作永
謝雨文岡不馳告岡作罔
敢飭豆邊邊作籩
題禱雨文後更呪&KR1340;蜴&KR1340;作蜥下同
還所迎像像作佛
及水蜥蜴水字下增送字
眀州修城祭土神文肅工始事肅作嘯
諸廟祈雨文麥有立苖之艱立苖未詳
祭勾芒神文敢奉歲詞詞作祠
慈聖光獻皇后百日轉經疏功崇而不載載作宰
伏愿克配坤元愿作願
諸廟祈雨文神之食于此生生作土
太清眀道宫祈雨文允兹東睠東作柬
蘇眀允哀詞表見于當時當字衍
眀允所為文集有二十卷集有作有集
所集太常因革禮有一百卷有字衍
則其人之所存可知也存作有
過人氣和而色温過作遇
其年以眀允之喪歸葬于蜀地其作某地作也
而詞將刻之于冡上也于字衍
决大河兮嚙扶桑扶作浮齧桑邑名浮是為水所浮
漂此恐趁韻作扶桑未詳作扶桑是决江河而注之
海也
衆伏玩兮雕肺腸雕作彫
吳太初哀詞勤事死州瘴沴地州字下有外字
勢弭以偏兮弭作阻
卒與子逢子作此
我知子初兮子作太
為其子孤兮為其二字衍此行中有脫誤
父母之歎兮歎作歡
剖劂又工剖疑作剞
吾詞傳子兮公之自信如此
王君俞哀詞擬歐陽詹生哀詞
君俞在京兆門外作君俞在京師居北門外
慶歴元年予入太學公于二十二歲入太學
蓄妻子不驕蓄作畜
拔君俞以託其後拔作扳
而不享于貴且夀享作卒
君禔而秀兮禔作提
其博而殽其作甚
雖裕于心兮心作實
不耀其華華作華
維友則信兮友作文
莫敢責辭敢作致
恨與天終末句不類
虞部即中戚公墓誌銘大父諱同文戚同文事其略
見于吕氏童蒙訓宋史不為立傳失之有傳附見于
子傳者東都事略也
學士以論天書出出作絀
而即中亦舉賢良不就中字下有蓋字
蓋自父子兄弟之出處如此自作其
能師其家師作帥
何其盛哉哉作也
世世苟德者德作得
而民之養其父者得以其義貰死今家無次丁者得
減死留養法似始此
濮民相驚且亂且作幾
年五十有七七作五
自長豐之戚材材作村
荒諼悖冐荒字上增雖字
夫赴時趍務趍作趣
豈可輕也哉豈可上增是字
傳即家梁自祖琮傳作侍
詆符繩公事魁崛詆符謂論天書
恂恂南安得家規規作規
戚元魯墓誌銘百有六十餘年矣矣字衍
元魯初以父任于建州于作為
為亳州永成縣主簿成作城
年三十有五三作二
以其配陳氏王氏祔&KR0008;葬&KR0008;作將
而于元魯未見其止也其作所
尚書都官員外即陳君墓誌然猶為所記所試者小也
所記二字衍
徙簽書簽作僉
以疾請致任任作仕
然不得卒至中夀作然卒不得至中夀
詩以銘之銘作名
故翰林侍讀學士我公墓誌銘我作錢
左侍禁閣門祇候閣作閤
其見于文詞其作具
以慈恕簡重為禮重作静
而為屬者後卒亦心服也為字下有公字
公于衆不矯矯為異此處似儗權文公墓碑
其後至照化照作昭
刑部即中致仕王公墓誌銘祖考名犯濮王諱犯濮
王諱四字當側注
取君主萬年薄薄作簿
轉運使李綺綺作紘
諮任公具材治宫室材字下有用字
遷秘書著作佐即書字下有省字
王駿知益州駿作騣
或謂君禍自此始也作或謂君禍始此矣
知處州處作虔
改湖北路轉運使改字下有荆字
君要論之曰論作諭
于人何負哉人作吾
知光州逾日日作月
遷尚書兵部員外即徐州知州作遷尚書兵部員外
即知徐州
是時富丞相相下有弼字
加直龍圖閤閤作閣
濬渠水利作濬渠為水利
知西京留守御史臺守作司
司封即中孔君墓誌銘杜祀之使南方祀作把
君策書居多書作畫
程督與稅等與字下有租字
湏負重三千人重字下有者字
悉使官属并拏繫獄使作收拏作孥并字下有其字
軍事推官吕潛以瘦死瘦作瘐下同
罷鼎州六塞塞作寨
君奏以為不可乃止之之字衍
而俸錢嘗以聚書三孔文詞聚書之效也
讀書未嘗日廢也嘗下有一字
四十七世孫七作六
羲仲太廟齋即餘早卒餘字宋本作官官字疑當在
太廟上
孫男女八人書孫男女但舉其數
都官員外即曾君墓誌銘君曾氏諱誼誼是太宗嫌
名當時乃不避耶
博聞強記記作志
自請罷去自字上有則字
楚饑以下敘致甚佳
又取民之食其伎者伎作技
市井騷然井作里
朝廷命他吏覆視命作遣
既死楚之人迎哭其喪甚慟死字下有而字之字衍
不奪其守如此不字下有可字
景融景初融作獻
尚告厥志志作忘
王容季墓誌銘曾大父諱廷金金作銘
為遠安軍使遠安作安遠
大父諱居正正作政
主蔡州之新蔡縣簿縣字衍
年三十有二二作一
旌義鄉衆義營下義字作乂
尤能刻意學問能字衍
其磨礱涵養而不止者涵作灌
又不可得之一鄉一國也可字下有以字
未有同時並出于一家未有同時並出為一句出于
一家為一句于字上叠一出字
而命之至于如此何也折一筆便杳然無際
容季葬有曰容字上有而字曰作日
都官員外即胥君墓誌銘胥偃之子
簽書河南府簽作僉
初娶李氏初字上有君字
曰茂諶太廟至長至作室
又謹畏廉潔廉潔作潔廉
建康郡太君田氏年七十田作刁
以篤其義義作乂
考已無遺遺作違
我材之亢亢作尤
劉伯聲墓誌銘無事蹟
從予與與作遊
余故不得而辭也故作固
妻賈氏賈作費
子四人人下有曰字
有既畀之既作孰
尚書比部員外郎李君墓誌銘自山陽祗京師祗作
抵
海州朐山人海字上有君字
用君主宿州糴糴作糶下同
去為虔州司法参軍□作處
優致如主糴優上有君字
君考校程度程度作度程
有不能决者多属君君所决者三十有八事上君字
衍有不能决者多属君所為一句下决字上叠一所
字為一句
蓋復太平州囚官夀活之復作覆官作管
遷秘書著作佐即書字下有省字
課嬴十有七萬嬴作贏
久不能决能字衍
以母者出通判杭州者作老
葬安樂之揚興里樂下有鄉字
辨且裕也辨作辦且作其
尚佑爾裔佑作祐
司封員外即蔡公墓誌銘任事無纖芥之失任事二
字衍芥作介
自微起隆用兢兢起作訖
贈職方員外即蘇君墓誌銘曾大父欽欽作釿
爭欲執事學中爭上有士字
軾殿中丞直史館二句書孫以二蘇有名位故詳之
而并見于銘詩
庫部員外即知臨江軍范君墓誌銘萬家山前葬其孤
属君之故人前字下有一將字
使告于鞏曰使字衍
元配某某作鄭氏
次適都昌主簿周詠昌作曷
孫男六人書孫不著其為某所尘
張久中墓誌銘陳惇張持之交可為張陳洗隙末之
穢
一時所與之遊者甚衆所字衍
力能以君之柩歸柩作喪
歸君之葬地葬字上有喪字
孔孟已然已作以銘詞未免過夸曾王皆然
秘書丞知成都府雙流縣事周君墓誌銘歴南劍之將
樂劍下有州字
曰某曰某下增曰某二字
葬君于某縣某鄉某所之原作葬君于某州某縣某
里之原
居常分月俸居作君
或止食館劵而已館劵未詳疑即浙東俗所謂關約
也
殿中丞致仕王君墓誌銘孫女二人并書孫女為有
所自出也
贈大理寺丞致仕杜君墓誌銘簡淨可法
胡君墓誌銘亦是學韓
生于天禧之戊午此文書生于某年
與人遊與上有其字
弟某兼書弟某
琢斯珉琢作瑑
光禄寺丞通判太平州吳君墓誌銘幸得名信後世
名作銘
殿中丞監揚州稅徐君墓誌銘筆力馳驟何必韓歐
徐君更無事蹟自合但感慨盛衰
姓李氏名昪一段南唐僭國故不稱其謚號而名之
初東南之地一段妙在敘議相夾
永州軍事推官孫君墓誌銘諱杭以文學見于世杭
作抗
君不有子無子于銘中補見
尚書都官員外即王公墓誌銘精悍
知韶州知上增還字
謂俗止如此止疑作正
夫所謂因其俗俗下有者字
子男七人七子知名者三皆長夀縣君吳氏所出
位不滿其志志作意
使者以安石之述與書介甫請銘于子固而不之歐
陽氏或疑此時未與歐陽公相知則仁夀縣太君之葬
介甫已為知制誥亦子固誌其墓也
其尤可哀者也也作曰
衛尉寺丞致仕金君墓誌銘顧朝士大夫皆褒崇其親
顧作願
生于淳化之庚寅書生年
傳至孫則亡傳字上叠&KR0008;侯二字
太子右司禦率府副率致仕沈君墓誌銘沈氏自齊太
子家令約家于吳興何以不稱梁侍中而稱齊家令
且吳興之有沈氏自東漢始始為會稽烏程縣之餘不
鄉也大抵曾王于史牒皆疎
君以宗室密州觀察使宗旦恩(至)蓋君之姪也補敘
得法宗子緣同姓之故其祖父既貴極人臣遇覃恩
則得推之外家亦可為後世法太濫不可為法雖假
之官稱而不莅任然名器固當慎惜也
曾孫三人并書曾孫
寳月大師塔銘終無一語及其法
噫是非可銘也歟但銘其一節
金華縣君曾氏墓誌銘蓋其子五人五子知名者三
以魯公恩賜冠帔推恩于大臣之女兄弟
泌汾汶沂潢潢作澺
為妻若母作若為妻母
自荆祖粤祖作徂
象服貂冠象作卷
尚寵爾從從作後
夀安縣君錢氏墓誌銘祖考内閣使閣作園
其難其豫難作艱
天長縣君黃氏墓誌銘有曾孫十有二人并書曾孫
然獨與他文不同以收處觀之乃得其用意所在
以進士中其拜拜作科
附屯田府君之兆附作祔
仁夀縣太君吳氏墓誌銘曰雱旉旁瓬&KR2246;防斿旂放
旂斿與雱旉同列是不識㫃字介甫深于小學何以有
此
孫女九人以下并書孫女之所歸
夀昌縣太君許氏墓誌銘沈存中之母
蘇州吳縣人縣字衍
昔先王之治一段夫人非有殊絶之行此論與此誌
不稱
夫人周氏墓誌銘行其素所學所字衍
永安縣君謝氏墓誌銘其葬于撫州金谿縣縣下有
之字
余觀詩人之歌其后妃一段篇篇如此却是一套
永安縣君李氏墓誌銘卒于其家之正寢女亦得稱
正寢
初刑部之兄昌齡一段有波瀾
試秘書省校書即李君墓誌銘李君無復事蹟只敘
其數千年世次成文歸熙甫趙汝淵墓誌似出于此
此文可敵荆公許氏世譜歐公疑世譜為公所作不徒
然也維李氏遠出于皋陶一段所敘大抵用唐書
宰相世系表自楚邱以後則其家之九世譜也雖出
其家譜牒其人與官皆茫昧無徵何不但近取可知者
使班孟堅為之必不肯如是
曇子牧事趙作曇子璣璣子牧事趙
曰輯晃芬勁&KR0008;&KR0008;作叡
德裕相文宗武宗并及文饒與後昌齡對
試秘書省校書即李君妻太原王氏墓誌銘既銘校
書而夫人復自為銘以其異于尋常之婦也此變例
岡不采獲岡作罔
池州貴池縣主簿沈君夫人墓誌銘夫人年三十餘一
段使今人為此鋪陳數千言不盡其實則記乎其所
不必記也
元出于危危疑作魏
雙君夫人邢氏墓誌銘有過人之行似刲股之事
于是人知夫人之善三句敘婦之賢而仍歸美于姑
語得體而于法亦謹嚴矣
旌德縣太君薛氏墓誌銘祥符初為東頭供奉常將屯
宫門供奉下有官供奉三字
祔其夫人柩人作之
福昌縣君傅氏墓誌銘景芬芬作棻下同
夀安縣太君張氏墓誌銘受養被封被作收
亡兄墓誌銘字叔茂作茂叔
能辨說辨作辯下同
又思事未至當何如何如作如何
故高郵主簿朱君墓誌銘銘外翁無溢詞
君嘗試于秘書省校書即于作為
其子象之東之東作柬
其年歸于曾氏年作季
鄆州平隂縣主簿關君妻曾氏墓表余校史館書籍
余字下有被命二字
故太常博士吳君墓碣開封縣縣丞下縣字衍
謂君一強可以取其贏強字下有出字
不與&KR0008;者校&KR0008;作犯
知處州青田縣朱君夫人戴氏墓誌銘某年某月上
某字作其
曰某曰某曰某下曰某二字衍宋本同疑上四人當
作五人
亡姪韶州軍事判官墓誌銘高皇考諱致堯高字衍
皇作王致堯作易占
曾皇考諱易占皇作王易占作致堯
志氣不獲氣作棄
光禄少卿晁君墓誌銘銘婦翁亦無夸詞
其家先濟州之鉅野家先作先家
公諱宗格格作恪
合葬于杭州杭作揚
安州政待公而決安字衍
大有文元有作自
先于外服先作光
夫人曾氏墓誌銘皇考諱某皇作王
天長朱君墓誌銘識美幽堂幽作山
秘書省著作佐即致仕曾君墓誌銘字眀升升作叔
列幽隧幽作山
亡弟湘潭縣主簿子翊墓誌銘曾氏兄弟皆篤學雖
欲不名世得乎
聲音訓話話作詁
未嘗易意易意上有一日二字
二女墓誌銘吾繼室李氏出也李氏乃是後妻公深
于經學而繼室二字亦誤
仙源縣君曾氏墓誌銘淑眀許嫁而夭遂以妹婦之
太子賓客致仕陳公神道碑銘迺論具公胄出位序行
治之實論具作具論
曰知公曾祖考也知下原注下一字同濮王諱宜興
本闕三字是知某州非其名也
盗卒不得死不得作得不
岳州滕宗亮亮作諒
及退而自休日日下有脫今得宋本補足云使家
人誦書常數千言危坐聽之未嘗有倦色江于東南為
水陸之衝賓客日凑公廣于招納與之釃酒高會彈琴
賦詩曰是足以佚吾老也及間而言天下之事于其是
非得失之際慨然奮勵少者有所不能及聞其言者莫
不壯其意少客京師有欲教公以化黃金者公辭不受
教公以寡欲乃受而行之蓋出事天子四十有八年退
老于家又十有五年年八十餘飲食倍人儀狀甚偉聲
音滿堂進拜公于前者不知其已老也前終十餘年自
為冡于南康軍星子縣白鹿原距尚書之兆千有八百
步棺槨衣衾皆豫自製属疾至終容止如常遺言里中
親疎各盡其意享年八十有五殁于熙寕九年五月壬
申葬于是年八月壬寅累階至朝散大夫勲至上柱國
封至潁川郡開國侯食邑至一千二百戶娶張氏尚書
屯田員外即詡之女封清河縣君再娶王氏尚書都官
員外即告之女封同安郡君子男二人曰耆太廟室長
有易疾次即聃也守江州瑞昌縣主簿女五人嫁太常
博士文勸進士吳&KR0034;光禄寺丞曾軫進士陶舜儀吉州
廬陵縣主簿薛縫孫男一人曰瓌女三人聃承德襲教
能世其家者也銘曰允穆陳公學繇自力收科于少其
髦維特于陪于貳懿其壯畫于附于顓焯其偉績驅之
磔之于其蝥賊膏之嫗之于其黍稷彼疾而馳我徐不
亟寕無爾諧不渝我則于即于卿進皆以序疾集于微
迺謝而去迺長書省云云
世狠而争狠作很
曾不頻呻頻作嚬
有歸墓隧歸作巋
秘書少監贈吏部尚書陳公神道碑銘媯滿之封國
滿作汭
曾大父㫤㫤作昶
遂始學書作遂使書學
盗以故不可廹可作敢
自宋興小吏勢勢下别本有弱字宋本無疑有脫文
盗起往往轉掠數百千里二句讀此可見削弱方鎮
州縣無偹自宋初即受其弊而歐公為丁元珍墓表亦
非以相知曲加寬解也政要策所謂張雍守梓州者即
此事
蓋亦以無為有以作易
歴河南府新安縣歴下有知字
公因築武陵澧州三寨陵作口州作川
刑部即中張府君神道碑此篇叙事頗為生色
拔府君自贊拔作扳
趣作誣狀趣作趨
幸授已甲捕两營授作受
穎又莫敢相曲直又作人
府君身省護作者省作自者作省屬下句讀
官至庫員外即庫下有部字
府君甚愛考城劉侍制侍作待
端重不惰惰作忲
民趙昌以畫名(至)未嘗致一器一物畫猶不收則其
居州之廉静益見矣自知漢州而治由已出官止于两
浙轉運故舉二事以概見其始終即下文所謂自守及
使也
雖小者如此立稱立字疑誤
故朝散大夫孫公行狀吏遂得弛負錢數十萬而已
句未詳
北方益土兵二十萬兵下有亦字
又何益之耶何作可
豈可謂知先後哉知下有所字
于是極論古養兵古下有今字
謀立永洛城永作水下同
而赦滬之輙遂從公議輙遂似謂專擅今且以輙為
讀宋本同
又言後事後字下有宫字
又言宰相其罪當罷其字衍
不飭玩好飭作飾
二三大臣又與同心共事與下有公字
所著唐史記五十七篇五作七七作五
徐復傳五行術數之說術數作數術
皆盡恭謹遇人恭謹真有德而隱者也
復所以為上言者以字衍
太一主客位成歴位作立
州牧每至牧作將
洪渥傳公篤于友愛而久宦不大顯傳渥蓋亦有感
云
初進于有司連三黜連三黜作輙連黜
里中人聞渥死里字上有渥字
渥得官而兄已老而作時
則必安焉必作心
如渥所存渥下有之字
蓋人人所易到下人字作之徐復洪渥二傳為一
卷疑其不完宋本同
本朝政要策讀此卷乃知南豐史才
考課滕正中正中作中正
沔既奏其法既下有條字
然親書課最之意書字下有考字親書如陽城自
書考是也
訓兵至周世宗高平之退(至)自此始也故代周者不
在藩鎮而在内之大臣東京時王德用狄青皆被口語
宋興益精其法精作脩
而羣臣莫能本其意本作奉
添兵慶歴以後益兵愈多國用愈絀以下蓋尤寓意
于簡汰也
始置神武策為禁兵神武策當作龍武神策
太原青杜杜作社
邠寕寕武作邠寕武寕
養之既廢廢作費
纔五六千而已纔作才下同
至太宗伐劉繼元伐作代
取環慶諸州之兵之作役
然羣臣莫能承上意意下有焉字
兵器弓矢之取睽取下有諸字
國公署有南北作坊公作工
歲造甲鎧具装鎗劍刀鋸器械具作貝
努撞床子努努並作弩下同撞作橦
甲袋征鼓征作鉦
炒鍋鉶行橧鉶作䥷橧作槽
城壘太宗既平太原以下太宗以晉陽自高歡以來
嘗因以起既平劉氏乃隳其城可復遷其民以實京輔
則謬算也河東力既單弱豈復能東向以與遼人爭幽
州雲中故地哉
宗廟但立高曾禰曾下有祖字
傎探傎作偵
趙瑢瑢作鎔
京人皆冤之京下有師字
貢舉下詔賜其第(至)殿試自此始也賜進士第與殿
試之名皆始于此而眀之殿試天子親策問之則又仿
宋時賢科之意與覆試異焉今釋褐亦始于此元好
問中州集第八卷載擢第者廷試時務策自高有鄰發
之此殿試試策之始開寳殿試進士内出未眀求衣賦
設爵待士詩仍不異禮部攷試之法也按柳開集與
鄭景宗書云開寳六年進士徐士廉伏闕下求見請太
祖廷試曰方今中外兵百萬提強黜弱決自上前惟取
儒為吏常以授于人而不自決為國止文與武二柄取
士無為下鬻恩也太祖即命禮部試所中不中貢舉人
列于殿庭試之得百有二十七人賜登第
使解褐焉此今日釋褐之始
受詔即赴貢院亦始于此
至殿試又為糊名之制按此似宋時糊名但用之於
廷試然歐公得眉山而疑為公殆皆用糊名也
軍賞罰惟傾土疆耳傾字衍
莊宗好畋(至)賞賚無節也五代史但言莊宗以吝賞
失軍士心不知此事尤當垂監于後蓋無功僣賞與不
加優䘏其失惟均尔吝賞詳見劉后傳
二十年夾河爭取天下河下有戰字
雅樂又定十一曲名一作二
乃太祖之聖意太祖取王朴樂下一律用之
史官季冬終則送于史官冬字疑衍
姚夀以為帝王謨訓夀作璹
入閣日閣作閤
正量衡動必數歲計争計字疑誤
一忽為絲一作十
自分釐毫絲忽釐作氂毫作豪下同
任將兵未嘗少衂少作小
汴水裴䧺卿言江南租船䧺作耀
太宗嘗命張洎論著其興鑿蘇子瞻注浮于淮泗似
未見洎所論著故援据不能若此之詳密
刑法太祖即位祖作宗
管𣙜管作筦
實鹽價于海濱濱作瀕
兵簿既衆簿作籍
自此山海之入四句宋之弊政皆始于太宗
錢幣而安易之辯不可出出作屈
宦者相慙而退相作洎
名教蜀人有事于中州事當作仕
䄍祭宋興推應天行天作火
祠太一兆太一于城南兆下疑有闕
郊配南豐亦主太祖配天之議蓋郊配自當論功德
也
南蠻安南之蠻是也蠻作變
契丹尊擇用將帥尊作專
委任專而聽斷眀任作付
當世以為黠黠作諺
劉廷讓敗于君子館又敗上敗字衍
虜輙掠垌野垌作坰
始科河内之民以戍邊科疑作料
則取後兵為振武之軍以自助後作役
楊延以為乘其敝延下有釗字
賊盗天子常薄吏罪漢高紀陳豨反周昌奏常山亡
二十城請誅守尉上曰守尉反乎對曰否上曰是力不
足亡罪聖主之恕非文墨吏所知也讀此篇乃知歐
王丁寳臣墓表與誌不為失出
文館而衰于唐室之瓌瓌作壊
而法變卑矣變作度
而縉紳之學彬彬文文作矣
屯田議者以為豈晏然不知兵農兼務哉議者以下
疑尚有脫誤
東出宿毫毫作亳
水利李沐以區區之蜀沐作&KR1413;
文翁穿前溲前作煎
至晉杜預疏荆兖之水兖宋本兖宜興本作衮固非
是然杜元凱未嘗為兖州則兖字亦非也恐當為㐮字
黃河此條但據漢書溝洫志立論然晁補之亦不能
似此
使水得自行者水得自行四字尚未盡得本意
張戒之說是也戒作戎
王延平當之說是也王延下有世字
故務壅塞居水者數語簡括
故言河宜散裂言散裂而不言游盪只得其半
邊防&KR1589;莫以通&KR1589;作瀛
茶又設三說之法三說之法見沈存中筆談以上
諸策皆真得其要而其文無不出入漢之西京此固五
朝國史諸志之椎輪也世人競耳剽隆平集而莫知愛
玩此一卷何哉
金石錄䟦尾九成宫醴泉銘秘書省檢校侍中省作
監
可以見魏之志也只一語自有味
魏侍中王粲石井欄記貞元十七年貞作正
掌書記胡證書證作証
一記作記一
襄州徧學寺禪院碑惟嗜書惟疑作性
襄州興國寺碑特見其模本于太學官楊衷家衷作
褒
十八官號姓名八疑作人
其字猶可喜猶作尤
韓公井記兼山東道山下有南字
行人雖渴困渴作暍
桂陽周府君碑并碑隂圖經但云周府君府作使
按武水源出彬州彬作郴
南流三百里入桂陽水入下有桂陽而三字
其俗謂湍浚為瀧溪謂下有水字浚字衍
蓋當時已有此語有作為
惟十有亖月二二并寫作亖原注古二字
古字如亦作&KR0034;&KR0034;作&KR0034;
人作&KR0034;之類&KR0034;作□
如此者甚衆如此者下宜興本闕二字宋本作如此
者甚衆
唐安鄉開化寺卧禪師淨土堂碑銘化作元
住河南開元寺南作州
則能令其信慕者二句善據名論
江西石幢記潁川郡鍾某為始五代史記鍾傳封南
平王潁川乃其郡望也
漢武都太守漢陽阿陽李翕西狹頌乃與功曹吏吏
作史
鐉□大石□作燒
其頌有二頌作文
馬瑊中玉瑊作城
然後漢畫始見于人人作今
成州則武都之上流也流作禄
集外續附行狀母吳氏文城郡太君母吳氏上不似
世俗加前字
公嘉祐二年進士及第嘉祐丁酉距公卒之年元豐
癸亥凡二十年公之及第已三十八歲矣
年十有二試六論二下有日字
婦人孺子皆道公姓字皆下有能字
學者憊精思莫能到也精下脫一覃字宋本亦然
前期喻属縣富人縣下宋本闕一字今以名臣言行
錄補一召字
粟賈平賈下有為字
故盗發輙得有葛友諒者宋本無諒字謬加可笑下
同
縣毋遣人至甲里甲作田言行錄作縣毋遣人呼其
門
遂以為脩撰以下有公字
墓誌數對便殿發其所言宋本無發字
訃聞計亟作計聞訃亟
神道碑鼓腹而嬉擢齊州鼓作果擢下有知字
哀詞秦少游作也見本集第四十卷秦觀二字誤入
行中耳
協秦觀而四塞兮秦觀二字乃氣鬱二字之訛
辰來遲而去速兮遲下闕一兮字
典貢絶而復作兮貢作章
早獲進於門牆少游秋懷詩云昔者曾中書門戶實
難瞰筆勢如長淮初源可觴濫經營終入海欲語焉能
暫斯人今則亡悲歌風惨澹其于曾氏未後蘇門也張
文潛有祭公文今不傳
挽詞功名取次休功名陳后山集作功言指立功立
言為是
始作後程仇作疑怍程元仇璋文中子之徒后
山有妾薄命二篇自注云為曾南豐作蘇子由曾子
固舍人挽詞云少年漂泊馬光禄末路騫騰朱會稽儒
術遠追齊稷下文詞近比漢京西平生碑版無容繼此
日銘詩誰為題試數廬陵門下士十年零落曉星低宜
補載於陳作之前
己卯冬於保定行臺閱内府所賜大臣古文淵鍳
有在集外者六篇則書魏鄭公傳邪正辨說用讀賈
誼傳上田正言書上歐蔡書也書魏鄭公傳既為公
傑出之文其五篇則皆公之少作亦唯上歐蔡書差
善而詞雖激昂氣實輕淺其謂所見聞士大夫不少
人人唯一以苟且畏慎隂拱默處為故未嘗有一人
見當世事僅若毛髮而肯以身任之不為回避計惜
者則慶歴間士風亦豈至是度先生年長後以其言
為過而藏弆是稿如居士集不錄與高司諫之意前
輩錄公文者偶未之察近日學士專以得集外人所
不常見者為竒故錄此等耳他日討論續稿者倘精
思吾言或芻蕘之一得也後知立齋相公有建本
聖宋文選數冊其中載南豐文二卷嘉善柯崇樸借
鈔遂傳於外此六篇者皆在焉蓋以世不經見過而
錄之不略慎擇也
何椒邱云南豐續稿外集南渡後散軼無傳開禧間
建昌郡守趙汝礪始得其書於先生族孫濰缺誤頗
多乃與郡丞陳東合續稿外集較定而刪其偽者因
舊題定為四十卷繕寫以傳元季又亡於兵火國初
惟類稿藏於秘閣士大夫鮮得見之永樂初李文&KR1063;
公為庶吉士讀書秘閣日記數篇休沐日輙錄之今
書坊所刻南豐文粹十卷是也正統中昆夷(二字疑作毘陵)
趙司業琬始得類稿全書以畀宜興令鄒旦刻之然
字多譌舛讀者病焉成化中南豐令楊參又取宜興
本重刻於其縣踵譌承謬無能是正太學生趙璽訪
得舊本悉力讐校而未能盡善予取文粹文鑑諸書
參校乃稍可讀文鑑載雜識二首并書魏鄭公傳後
類稿無之意必續稿所載也故附錄於類稿之末
眀初曾得之嘗著南豐類稿辨誤則此集自南渡以
後善本難得久矣得之書惜乎不傳吾將安所取正
哉南豐有懷友一篇寄介卿見能改齋漫錄第十
四卷中又有厄臺記見莊綽雞肋編中但似非全文
厄臺記亦見聖宋文選中高似孫緯略有南豐
謝實錄院賜硯紙筆墨表疑亦續稿施武子蘇詩
注中尚載有雜識
義門讀書記卷四十四
