義門讀書記卷四十
翰林院侍讀學士何焯撰
元豐類稿(詩)
冬望學韓亦兼有似太白處
入見奥作何雄魁作作阼
宿尊勝院蔽衣蓋苦短蔽作敝
向來雪雲端葉下百仞隍一本作向來雲端葉下飛
百仞隍
苦雨應有白鬢添數莖鬢作鬚此句收苦字
南源莊發端獨妙
論交孫仲益云此詩指吕惠卿恐不然
兵間孫云此詩指徐禧
寄孫之翰甫嘗因地震極論後宫又劾宰相陳執中
豪傑詩若此復何味
黃金道旁白日忽再去去作出
不是九鼎輸西隣西作諸
山檻小飲造句極似韓
上翁嶺時見崖下雨多從衣上雲十字王孟不過也
濯足行上側上作尚
雜詩四首第二首似指王元澤
冬暮感懷奈至一歲除至作此
寄舍弟我意生側側側側作惻惻
已期采芝藥藥作樂
至荷湖二首林林路南山路作露
猶疑拔山秋拔作沃秋作湫
送徐竑著作知康州竑作紘衍裕
咄唶令人謀人作心
寫懷二首第二首言身雖局促意則空闊也
茅亭閒坐鳥語遍喬林遍作變
豈誰智所拙誰作惟
靖安幽谷亭靖安下有縣字
地氣方以潔方作芳
愔愔謀謨消汨汨氣象孱二語可痛
青雲亭閒坐坐作望
趨榮衆所便榮作營
寄子進弟一本作牟弟牟子進名也
頗測隱與微隱作幽
常若去左右若作苦
我眼日以眯眯作睎
喜寒此等詩正嫌其有造作之勞歐陽公謂孟韓文
雖佳不必效之取其自然耳學詩何獨不然此是閩
中所作但發端不醒
乾離力還恲恲作併
憒憒若酣醟醟於命切酗也兇酒曰&KR0008;醟
詠史二首子龍獨幽遠申屠蟠字子龍
用心豈必殊此語好理固如此不專為子雲護短論
人惟平乃允也
江湖論迹異驚衆論作淪
詠雪蛟龍岌起抱巒崗江海橫奔控阡陌語竒而意
微暗
自駕疲牛理燒塉燒作墝
答裴煜二首相期在&KR1169;誨&KR1169;作規
相持非鬱盎持作遲
寄王介甫宜興本作介卿荆公舊字也甫字謬改元
板已作甫甫仍宜作卿
如醖冐炎暑醖作酲
每進意愈塞塞作寂
亦可洗珠壁壁作璧
遇惬每同蟄同蟄未詳疑作赥笑聲也宋本赥
更得蟾蜍昃得作待
昧者尊惡石石宋本作砳檢集韻不見此字
萬竅動謞儌儌作激
燁燁多吏從吏作隸
良已饋藜齸饋作匱
栗密縷機織栗作粟
卷書勞來翰翰作幹幹僕也
寸懷良士懌士作自
金縚引柳荑縚作縮
上人昌黎足三及宰相之門南豐亦有此等詩在集
中可歎
坐上一言寒口暖口作可
初夏有感愁勤未老鬢先白愁勤作窮愁
送人移知賀州儗送區宏兼用其韻
風露氣嚴花草緋緋作腓
南豐道上寄介甫雨露施土慳土作尚一作何
謝章伯益惠硯太迂遠
始獨俯仰吾坤乾吾作模
送劉醫博馬蹄所至病歴屈歴作魔
委曲衰旺肺與脾旺作王
始免未老為枯骸骸作骴
真人四難真可患真人作貴人
去此足以為時規去此作去去
送陳商學士生新之語雜子瞻集中不能辨其為两
手
送錢生叩言忽言歸叩言作叩門
雪詠亦終不出前人範圍
誰能比衆作小去筆墨畦誰作薛按薛太拙有閒
居新雪八韻禁體之祖也
或溺久宛轉溺作弱
屋角初漸班班作斑
㘭□一已滿□作窪
厨烟或中鑱里表仍孤擎極搜剔
陽春謝&KR0793;箏&KR0793;作秦
蒼蒼不可問轉筆好
萬物去復冐四句極似韓復作覆
送僧晚容晚作曉
飛光無停芳歲閑閑作闌
送叔延判官物物當前若圖屏物物作物色
山茶花終是没意思
欲攀更惜長依依攀作搴
五月霧露空芳菲露作雨
丁亥三月十五日丁作辛按丁亥乃慶歴七年是
時公尚少恐筆力未能至是若大觀元年之丁亥則公
没已久矣玩末二句似指熙寕用事之人意者作于熙
寕四年辛亥訛辛為丁也又按王介甫曾易占墓誌易
占以慶歴丁亥卒於南京時公方侍疾而詩中云臨川
城中三月雨則丁亥之為誤尤明矣此詩前半亦水
深雪雰之意
舍弟南源刈稻新堂置嵓幽嵓作岩
餘滋折丹榴折作析
夜工督舂揄揄作牏
送子固自起固作因
奉和滁州九詠九首(并序)此九首及遊麻姑山諸詩
其中兼有近體
瑯琊泉石篆初流泉涯俗誰顧流作留
遊瑯琊山後半無味
殷勤羞甕醅一作勤修甕中醅
瑯琊溪可忍開時不出遊開疑作閒
庶子亭亭作泉
風翻日炎夏潦盡炎作炙
慧覺方丈惡詩
遊麻姑山九首䆉稏百頃黃參差參差作差參
天風冷冷吹我襟冷冷作泠泠
半山亭半臺亭榭午猶寒臺作崖
顔碑碑意少缺誰能鐫少作小觀此句則此碑自
公時已斷缺
秋懷太訐直
我有愁輪行我觴觴作腸
一晝千萬思故人遠為縣海邊句踐州此必介甫在
鄞縣時作
安能望高邱高作嵩
菊花孤淡
答石秀才月下結處意弱
更送城笳夜聲起聲作深
冬曉書懷今日病减真無蠅真下疑脫一行宋本同
代書寄趙宏日倚東風愁同調愁作想
局西眀月過簾白局作屋
東津歸催吳秀才寄酒若洗新妝竟妖臉竟作競
已冷灑屋鋪風簟冷作令
高松&KR2016;&KR2016;倚翠纛&KR2016;&KR2016;作偃偃
青青間青青草蓐隂可藉蓐作縟
尹師魯一本上有哭字觀此則師魯尚當在歐公
之右南豐先生固不妄許與人也
發松門寄介甫况聞肥遯湏山在句疑有訛
庭木此篇所指豈陳執中之流歟篇中頗有似昌
黎病鴟詩
䧏龍文旛列戟照私第旛宋本作幡
槖鍼樸艾恬以愉樸作襆
湘寇傖人操兵快如鶻快宋本作決
月費空已逾千金月作日
捷如馬援不得志捷作健
邊將何減永貞豐陵
多雨霖傾潦雨那復止雨作洶
山水屏塵氛見荒林林作村
圖屏特自慰特作持
寤寐心思逐作心逐逐以上三字從聲畫集本改
正盤石空原暗用吕傅事無迹即為溪岩耕釣伏脉
追租試起望遺材材作村
桐樹泫擢亂繁條泫作低
九月九日句句可人但只有一層耳
醜怪薦脩螷螷蛤属此句亦暗用爵入大水為蛤
聽鵲寄家人秋風粲粲正可愛風作花
春風千樹變顔色風作楓
讀書(亦云辛卯歲讀書)是歲仁宗皇祐三年
荏苒歲云暮暮作幾
雜詩五首第二首貧士任固小士作仕
第三首韓公綴文辭公宋本作於按唐文粹多有
不錄全篇者此錄至未負風義厚可也
第四首相去幾年今與古按宋本此首在少年一首後
二子引身高不起作二子引身蒿下起
送宣州杜都官篇什高吟鳳凰下此句乃用牧之天
外鳳皇誰得髓也
麻姑山送南城尉羅君不減廬山高
空槎枵然卧道邊所謂老樹半空腹
東軒小飲呈坐中氣酣落日解醉鐶醉作帶
眀妃曲二首二篇却參以齊梁風調此儗老杜負薪
最能大抵南豐詩不能細潤祗緣直以李杜韓三家
為法六朝略不留意故耳
皎皎丹心欲語誰句不類一句之壊尤在丹字
黃雲塞路鄉國遠二句十八拍中所少
幾成新曲無人聽幾作度
蛾眉絶世不可尋首直自比久棄外郡耳按曾子
固詩過於古直此篇乃殊委婉曲折
七月十四日韓持國直廬同觀山海經此篇亦簡兮
詩人之意而尤藴藉
秋聲喬柯與長谷長谷人不解用
秋夜露坐偶作白雪飛向低雪作雲
韓玉汝使歸光華友原隰友作及宋本又作反
過介甫歸偶成熙寕初
合醬作觀此篇即今之所謂醬與禮異矣膾食句亦
是相沿用之蓋食魚膾用芥醬恐非此醬也大約古
人所謂鹽豉即今之食醬
調澆遵古書澆作撓
送章婺州幽尋足豁山豁作溪
遊金山寺作遠挹蜀浪來四語四面做倒方是金山
南湖行二首變調
芙蓉臺尖新之句直似李長吉
秋懷一首復示倉箱盈示作爾
送李撰赴舉□堂昨夜讀書客□作華
風鋩拂塵見飛影風作鋒
送韓玉汝名園分雜英分作紛
送豐稷之君飄泊動歸思之作夫
高陽池公之遠謗如此
遊鹿門不果鹿門最發秀發秀作秀發
漢廣亭北城最頻高高作登
局促皆曠逸皆作諧
劉景升祠此歎時相不知收公為助也
蔡州州作洲
萬山縹緲出烟雲雲疑作霄上已有氛靄句也
題張伯常漢上茅屋屋作堂
移守江西先寄潘延之節推我繫一官尚局促尚作
常
早衰瞻氣自然薄瞻作膽
舊學搶攘期反覆覆作復
詶王正仲登嶽麓寺閣見寄王正仲下補太常學士
四字
曉出衛青異日湏天幸天幸本王摩詰詩非誤使也
和貢甫送元考不至不至上叠元考二字
一時驚豪健健作捷
按公古詩止第五卷此卷中五言頓有優柔之韻蓋初
年止於學韓至此頗窺小謝之藩也
郊祀慶成詩欲知精意答此句轉
浮陽上綺&KR0146;&KR0146;作闉
送陳郎中還京兼過九江新宅&KR0712;舟金碧照溪沙&KR0712;
作鷁
楚澤經綸空建與誰論建作健
盗賊恐多從此始經綸空健與誰論二語言民方捄
死不贍奈何又紛然其擾也
照影亭不欺毫髮公雖有二語得比興之意
晚望鄭袖風流今已盡二語歎神宗不邇聲色勵精
圖治而所任非賢身遭放棄也
簡翁都官况得君賓同壯節未詳
胡太傅挽詞二首前篇雖劉白何以過
第二首遠路參基命遠路疑作遠略
閒行風出青山送水聲佳句
送覺祖眀上人覺祖下有院字
豐堂環殿起崔嵬環作瓌
鍾隨秋勢金聲壯隨作乘
送撫州錢即中名即元是足風流名即作賢侯是作
自
得郡東南地更幽幽作優
應與謝公資健筆應作只
送玉汝使两浙作韓玉汝
丁元珍輓詞二首神情玉氣温情作清
送李莘太傅傅作博
冰雪映征車映宋本缺
遊天章寺寺即王右軍舊宅
監輿朝出踏輕塵監作籃
南湖空解照人行人行作行人
送關遠赴江西作關彦遠
西園席上海嶠經寒酒熟遲嶠作聚里聚也
滿足塵埃更有詩足作面
送鄭州邵資政咳唾落瓊瑰此句宜點勘
會稽絶句三首送趙資政宋本無送趙資政四字為
是此知越州時寄興之作也成化以前刻皆無
送任達度支監嵩山崇福宫達作逵長篇詩穩切
有氣后山輩正不能到
地絶分琳館地絶作北絶
碧落見鷗馴落作洛
反席正逢辰反作仄
送趙資政青&KR1169;遇更隆&KR1169;作規
開幕斗牛中指虔
階庭訟缿空缿音項
吏治連城肅指河北轉運
錦官清鎮俗指成都
鈞衡求儁望指參政
股肱康事力或疑事作帝非也庶事康哉兼用左傳
臣力
晝錦過江東指杭
保民追吕尚指青
豈獨是倥侗倥侗作崆峒
送沈諫議九霄應已夢儀形形作刑
詶王徽之汴中見寄徽作微
寄鄆州邵資政題下原注蒙鄆州知府安撫資政書
言入秋以來甚有遊觀之興而少行樂之地因問敝邑
山水之景見索新詩某荒廢文字久矣惟重意之辱不
能自已謹吟二百字上寄俗本刪節不完今依宋本改
正
和孔教授敢將顔色在蜚鴻雖切孔君然亦太腐
喜雪第二首英華傾月窟光氣瀉天潢名句
郡齋即事第一首&KR1486;氏宿奸投海外伏生新學始山東
恰使濟南两故事上句注云時大奸月高投海島
一本作周高為是
第二首總是濟南為郡樂濟南作疎頑
寄致仕歐陽少師作寄致政觀文歐陽少師原注
有固辭寵禄歸就休閒進退之宜四方所仰十六字
樂善意諄諄諄諄作循循
龍卧傾時望四句語有體通幅似劉白
冬夜即事月淡千門霿凇寒霿音夢凇音送此句非
親見不知其佳予在保陽蓋屢見之土人謂之樹挂其
樹稼之訛乎
西湖二首第二首眀河槎上更微芒芒作茫
席上一本下有舞六么三字
兩衙散雪夜深時作散後雪深時
和陳即中眀月幾人非按劍直率無味
雪後五六指吉甫與介甫
舜泉更應此水無休歇此水作如此
餘澤人間世世傳作流澤長令後世傳
閱武堂方是太平之閱武詩意極高
漢家常隸羽林兵隸作肄
環波亭不減元九
芍藥廳空逐風飛飾室仙疑有訛
仁風廳此種今人苦不能到
朱絃鼓舞逢千載絃作弦二句切仁風
閱武堂下新渠不憂待月供詩筆供一作乾乾字佳
方是新渠詩也二語似張文昌
凝香齋三四仍帶感慨而無迹
沉烟細細臨黃卷一作两衙放罷閒鈴索
北渚亭常碣風連草木薰此密州之常山
百花臺第四醒出夾岸皆花自妙
次道子中書問歸期竊食東州歲未期一作疎嬾為
州歲未期
霿凇霿凇花開處處同花開宋本作開花為是蓋惟
真花方可云花開也
詠柳此必指熙寕少年喜事之徒
喜雨會見甌窶果滿篝篝宋本作㝤
次李秀才得魚字韻十年方喜夢維魚十作卜
孔教授張法曹以曾論薦特示長牋三四一切孔一
切張
高臺閒燕属佳篇臺作齋
詶強幾聖寄聲裴令樽前客強在魏公幕府
人情此亦為介甫而發
戲書次連僅勝農夫背上書軍號賈客船頭插戰旗
矣收處語太質宋本此下有水西亭書事一首一
番雨熟林間杏四面風開水上花岸盡龍鱗蟠翠篠溪
深鼇背露晴沙隴頭刈麥催行饁桑下繅絲急轉車總
是白頭官長事莫嫌粗俗向人夸一結妙
送趙資政此再知成都府
趵突泉曾城齊魯封疆會城作成句拙
金線泉雲依美藻爭成縷線字刻畫
界破冰霜一片天霜作綃
北池小會銀簧相合鳥聲新合作答答字勝
送韓廷評一作延年
寄孫莘老墨妙亭壯字碑豐亦易忘碑豐作豐碑忘
作亡
鵲山第三用上池水注
華不注山注青峯嶺望點黛按宋本作青崖翠嶺望
同點黛
虎牙千仞立儳儳儳儳作巉巉
靈巖寺兼柬重元長老二劉居士此是長清靈巖寺
和孔仲平作平仲
鮑山山中那得叔牙城中作前
庭檜呈蔣穎叔蔣堂所植其姪蔣之竒復為轉運乞
此詩
甘露寺多景樓三四語自佳
彭城道中彭越未嘗至彭城項羽既破灌嬰攻下之耳
韓彭遺壁冠荒墟吕梁洪上有雲夢梁王二城其
旁之人以為雲夢即韓信城梁王即彭越城是也(原注)
送程殿丞還朝次連未為佳句而當年喜之
康定軍使高秘丞自襄陽司農勾業寺丞自光化相繼
云云業作葉
更有南陽坐嘯名更作便
雨中王駕部席上鳩鳴連日始成隂鳴作呼
贈張伯常之郢云云更味陽春白雪篇語切故不嫌
陳
和鄭微之地秀偏宜竹秀宜二字可作亭子名
和張伯常自郢中云云三四平語自佳
峴山亭置酒春歸野路梅初白初作爭
韓魏公輓歌詞第二首御筆新詩在新隴新詩作豐
碑
詶吳仲庶龍圖歲春感懷春作暮
陳君式恭軒次連不如腹連佳
以白山茶寄吳仲庶見貺佳篇依韻和詶筠籠封題摘
尚新摘作色
玉蕊蕭條迹更塵塵作陳
欲分芳種更無因更作恨落句用梅事湏點破為
佳
詶江西運使蔣穎叔穎叔亦嘉祐三年進士故歐公
有未乾薦禰之墨已彎射羿之弓云云
刁景純輓歌詞文章十秩更傳誰秩作帙
一點青燈照蕙帷蕙作繐
遊東山示客柳黃微破日邊風日邊風三字有化工
昇山靈巖寺獨闚金版驚人語一作獨闚金版公
作遊佛寺詩皆以仙山事發之非獨不信奉其法亦緣
本謂之金仙不是杜撰作此語也
上元人近朱闌送目勞近律髓作倚子固亦為是
語耶
自笑伭心逐年少伭作低
酬柳國博湏知别後山城寺寺作守
閏正月十一日吕殿丞寄新茶千金一跨過溪來跨
作胯
新舊書報京師盛聞治聲新作親
蹇磻翁寄新茶二首肯分方跨醒衰思跨作胯
城南二首第二首自訴窮途也
夜出過利涉門紅紗籠竹過斜橋竹作燭過作照
王虞部惠佳篇敘述云云更悟知他友最賢知作之
似用孟子尹公佗取友語可謂拙矣
北歸三首頗似夢得
過靈壁張氏園三首靈當作零宋史地理志云元祐
元年始割虹之零壁鎮為縣其改為靈璧則在政和七
年曾之作詩蘇之作記皆在未為縣之時不但零之為
靈未改也
雪(亳州)有為言之水深雪雰為小人故韓曾皆作
風刺體
繁英飛面旋面疑便然前古詩中已有用面旋者
遠冰落澗泉遠作還
集賢殿春燕呈諸同舍賢作英
上巳日瑞聖園錫燕呈諸同舍流者浮金鑿落作流
渚酒浮金鑿落失一酒字誤一渚字
池上即席送况之赴宣城况字上有梁字
趣駕追鎽自有期鎽作鋒
義門讀書記卷四十
