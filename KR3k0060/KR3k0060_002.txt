欽定四庫全書
御定韻府拾遺卷二目錄
上平聲二冬韻
冬農宗鍾鐘龍舂松衝容蓉
庸封胸雍濃重從逢縫蹤茸
峰蜂鋒烽蛩笻慵恭供琮悰
淙儂鬆蘢凶墉傭溶鎔醲穠
卭共鄘喁邕壅癰饔縱龔樅
賨膿淞憃衝瑢葑匃兇洶訩
禺雝噰廱丰鱅蚣榕灉&KR0008;鼕
彤褣橦
&KR0008;(增入)
欽定四庫全書
御定韻府拾遺卷二
上平聲二冬韻
冬(唐韻集韻韻會並都宗切篤平聲)
補藻須冬(後漢書郅惲傳惲至長安上書王莽令就臣位轉禍為福莽大怒收繫詔獄使近臣脅惲令自告狂病惲乃瞋)
(目詈曰所陳皆天文聖意非狂人所能造遂繫丨丨會赦得出乃與同郡鄭敬南遯蒼梧)春冬(宋書禮志晉咸和五年六月有)
(司奏讀秋令荀奕曹宇駁曰臣等參議光禄大夫臣華恒議武皇帝以秋夏盛暑常闕不讀令在丨丨不廢也)告冬(南粤志閩)
(中是日作糯糍或京飩以祀祖丨丨按十月一日也)肥冬(豹隱紀談吳俗重冬至節曰丨丨瘦年)秋冬(楚詞欵丨丨之)
(緒風)歲冬(劉楨魯都賦伊丨之丨雲氣清晞水冱露凝冰雪皚皚)還冬(鮑照詩閉壁自往夏清野逕丨丨)殷冬
(張說詩星昴丨丨獻吉日)經冬(祖詠詩竹覆丨丨雪庭昏未夕隂)深冬(李頻詩微泉聲小雨異木色丨丨文徵明詩病)
(枕蕭條聞永漏草堂搖落已丨丨)頻冬(程嘉燧詩丨丨嶺北厭冰雪長歲江東足烟霧)
補註立冬(易說乾西地也主丨丨三禮義宗丨丨之時萬物終成)仲冬(尚書大傳殷以季冬為正月周以丨丨為)
(正月漢書元帝紀永光三年十一月詔曰廼者中冬雨水大霧註師古曰中讀曰仲)虋冬(爾雅蘠蘼丨丨疏藥草也一名蘠蘼)
(一名丨丨按山海經云條谷山其草芍藥丨丨虋門字異音同耳)隃冬(漢書黃霸傳夏侯勝非議詔書大不敬霸阿從不舉)
(劾皆下廷尉繫獄當死覇因從勝授尚書獄中再丨丨積三歲乃出註隃與踰同)盛冬(漢書李尋傳丨丨雷電潛龍為孽繼)
(以隕星流彗維填上見此亦高下異居洪水之徵也)末冬(後漢書皇甫嵩傳信都令漢陽閻忠干說嵩曰今將軍受鉞於暮春)
(收功於丨丨晉書劉殷傳母丨丨思堇而不言食不飽者旬矣殷怪而問之母言其故殷時年九歲乃於澤中慟哭聲不絕者半日)
(忽有堇生焉因得斛餘而歸)慶冬(宋書禮志永初元年八月詔曰丨丨使或遣不役宜省今可悉停唯元正大慶不得廢耳)
(郡縣遣冬使詣州及都督府者亦宜同停)隆冬(南史王虛之傳齊王虛之庭中楊梅丨丨三實人咸以為孝感所致桓譚新論)
(太原郡民以丨丨不火食五日雖有病緩急猶不敢犯為介之推故也)寒冬(烈士傳孟嘗君食客三千人齊市有乞食馮煖)
(丨丨無袴面有飢色古詩丨丨十一月晨起踐嚴霜)𣢾冬(范子丨丨出三輔吳氏本草丨丨十二月開花黃白莖紫赤本草丨)
(丨一名顆凍一名菟溪生常山)一冬(東京夢華錄京師地寒冬月無蔬菜上至宫禁下及民間一時收藏以備丨丨食用)凌
冬(梁簡文帝謝東宮賜柿啓懸霜照采丨丨挺潤甘清玉露味重金液)
農(廣韻集韻韻會正韻並奴冬切音儂)
補藻就農(漢書元帝紀詔曰惟烝庶之飢寒遠離父母妻子勞於非業之作衞於不居之宮恐非所以佐隂陽之道也其)
(罷甘泉建章宮衞令丨丨百官各省費條奏無有所諱有司勉之)困農(漢書劉屈氂傳丞相賀倚舊故乘高勢而為邪不顧)
(元元又令耕者自轉以丨丨)自農(後漢書和帝紀永元十六年正月詔貧民有田業而以匱乏不能丨丨者貸種糧)卽
農(魏志玉肅傳今見作者三四萬人顯陽之殿又向將畢唯泰極已前功夫尚大計一歲有三百六十萬夫亦不為少當一歲成)
(者聽且三年分遣其餘使皆丨丨無窮之計也)不農(晉書齊獻王攸傳臣聞先王之教莫不先正其本務農重本國之大綱今)
(地有餘羡而丨丨者衆加附業之人復有虛假通天下之謀則飢者必不少矣)課農(魏書太祖道武帝紀登國元年二月幸定)
(襄之盛樂息衆丨丨)待農(陳書高帝紀賤寳崇榖疏爵丨丨)盛農(周書武帝紀帝以大旱集百官於庭詔之曰丨丨之)
(月亢陽不雨宜盡直言無有所隱)民農(周書孝閔帝紀詔曰朕甫臨大位政教未孚使我丨丨多陷刑網呂子聖王之導民)
(者先務於農丨丨非徒為地利也貴其志也)飭農(隋書音樂志丨丨分地人力惟始)多農(隋書地理志海隂郡縣丨)
(丨)營農(唐書太宗紀貞觀二十二年六月丙寅張行成存問河北從軍者家令州縣為丨丨)蘇農(唐書地理志定襄都)
(督府丨丨州註以丨丨部置)思農(唐書地理志演州龍池郡縣丨丨)棄農(唐書食貨志若許私鑄則下皆丨丨而競)
(利矣)展農(唐書張說傳臣願及時旋軫深居上京息人以丨丨)成農(管子一農之事必有一耜一銚一鎌一鎒一椎一銍)
(然後丨為丨)赴農(杜氏通典東晉元帝督課農功其宿衞要任皆令丨丨)賜農(續文獻通考金太宗天會中以京西)
(鹿囿丨丨)貨農(鮑照詩遯跡避紛喧丨丨栖寂寞)督農(孫略盛南蒼令教且欲先婚配境内然後丨其丨事)疲農
(蘇舜欽詩焦心閔丨丨虛口待重稌)世農(蘇軾集讀陶潛懷古田舍詩平疇交遠風良苗亦懷新非古之耦耕植杖者不能道)
(此非予之丨丨亦不識此語之妙)
不失農(漢書東方朔傳朔對曰上為淫侈如此而欲使民獨不奢侈丨丨丨事之難者也)願歸農(宋史太祖紀荆)
(南兵丨丨丨者聽)天下農(文衡耕藉而供粢盛以帥丨丨丨)器反農(唐太宗詩架海波澄鏡韜戈丨丨丨)補
三農(陸游詩引水何妨蓺芥菘圃功自古丨丨丨)世世農(陸游詩小瓮家家酒衡門丨丨丨)
補註神農(詩傳始教造田謂之田祖先為稼穡謂之先嗇神其農業謂之丨丨通典蜡之儀以丨丨始為農事故以報之)
司農(周禮地官註祭祀之用乃貢其餘若度支經用餘為丨丨榖矣)羲農(後漢書鄧皇后紀元初五年平望侯劉毅以太)
(后多德政欲令早有註記上書安帝曰臣聞易載丨丨而皇德著書述唐虞而帝道崇周書明帝紀集公卿已下八十餘人捃採衆)
(書自丨丨已來訖於魏末敘其世譜凡五百卷云)附農(後漢書郭伋傳伋到郡招懷山賊陽夏趙宏襄城召吳等數百人皆)
(束手詣伋䧏悉遣歸丨丨)田農(魏書高祖紀東作既興人須肄業其敇在所督課丨丨杜氏通典後魏明帝敇有司勸丨丨自)
(是人皆力勤歲數豐穰)
宗(唐韻作冬切集韻韻會祖賨切正韻祖冬切並音㚇)
𥙷藻避宗(左傳盧蒲癸娶慶舍女人曰子不丨丨何也曰宗不予避予焉避之)常宗(史記禮書故王者天太祖諸侯)
(不敢懷大夫士有丨丨所以辨貴賤貴賤治得之本也)皮宗(漢書地理志黃支王遣使獻生犀牛自黃支船行可八月到丨)
(丨船行可二月到日南象林界云)狐宗(後漢書郡國志潁川郡潁隂有丨丨鄉或曰古狐人亭)追宗(後漢書黨錮傳)
(序張儉岑晊劉表陳翔孔昱范康檀敷翟超為八及及者言其能導人丨丨者也)豪宗(後漢書廉范傳漢興以廉氏丨丨自)
(苦陘徙焉世為邊郡守)舉宗(魏志李典傳典駑怯功微而爵寵過厚誠宜丨丨陳力)居宗(晉書徐邈傳擇公方之人)
(以為監司則清濁能否與事而明足下但平心丨丨何取於耳目哉北齊書孝昭紀右丞相長廣王湛研機測化體道丨丨人雄之)
(望海内瞻仰周書獨孤信傳信襲爵河内郡公隋文帝詔曰故使持節柱國河内郡開國公信風宇高曠獨秀生人睿哲丨丨清猷)
(映世)蕭宗(梁書王僧辨傳公旣詢謀卿士訪逮藩維使乎届止庶副所期便是再立我丨丨重興我梁國)殷宗(魏書世祖)
(太武皇帝紀昧旦思求想遇師輔雖丨丨之夢版築無以加也)元宗(周書太祖紀贊紹丨丨之衰緒創隆周之景命)流宗
(郭璞江賦混丨丨而東會)知宗(梁簡文帝請賀琛奉述毛詩義表北海鄭君徒逢箋釋南郡太守空為異序庶令中和永播碩)
(學丨丨)仙宗(張九齡詩丨丨出趙北)分宗(鄒浩詩任他禪客自丨丨)佛宗(馬祖常詩豪僧丨丨開大巫鬼物託)
天下宗(漢書嚴助傳漢為丨丨丨操生殺之柄以治天下之命)一世宗(後漢書黨錮傳序竇武劉淑陳蕃為三君)
(君者言丨丨之所丨也)字顯宗(魏書韓延之傳劉裕父名翹丨丨丨於是延之丨丨丨名子為翹蓋示不臣劉氏也)豪
俠宗(北齊書神武帝紀長而深沈有大度輕財重士為丨丨所丨)山川宗(隋書禮儀志徐勉曰岳瀆是丨丨之丨)
鄭學宗(隋書禮儀志圜丘方澤三年一行若圜丘方澤之年祭天有九祭地有二若天不通圜丘之祭終歲有八地不通方)
(澤之祭終歲有一此則丨丨之所丨也)隂陽宗(五經典義天宗日月北辰也日月為丨丨丨北辰為星宗)六氣宗
(摯虞新禮儀隂陽本於太極六宗者太極中和之氣丨丨之丨也)八卦宗(梁簡文帝請朱异奉述制旨易義表臣聞仰觀)
(俯察定丨丨之丨河圖洛書符三易之教)山有宗(周必大詩不為空堂客詎信丨丨丨)
補註祖宗(書七世之廟傳天子七廟必有德之主則為丨丨其廟不毁)大宗(詩疏王者天下之丨丨以禮有丨丨)
(小宗為其族人所尊故稱宗子天子則天下所尊故謂之丨丨也)朝宗(詩箋諸侯春見天子曰丨夏見曰丨薛逢詩但教清)
(淺源流在得路丨丨會有期)儒宗(史記叔孫通傳叔孫通希世度務制禮進退與時變化卒為漢家丨丨)劉宗(後漢)
(書隗囂傳凡我同盟三十一將十有六姓允承天道興輔丨丨如懷姦慮明神殛之)興宗(梁書蕭琛傳琛年數歲從伯惠開撫)
(其背曰必丨吾丨)司宗(周書蕭圓肅傳宣政元年入為丨丨中大夫)世宗(名山藏孝宗九年以楊廉言賜薛瑄鄉祠)
(廟額曰正學丨丨)
鍾(唐韻職容切集韻韻會諸容切並音鐘)
補藻三鍾(後漢書王常傳註盛弘之荆州記隨州隨縣東北有丨丨山)嘉鍾(齊書樂志瑞徵辟應丨丨)柘鍾
(唐書地理志丨丨州隸松州都督府)引鍾(五代史唐明宗紀嗣源丨丨飲釂奮撾馳騎以敗梁軍)舉鍾(五代史唐明宗)
(紀梁晉相拒於柏鄉梁龍驤軍以赤白馬為两陣晉軍望之皆懼莊宗丨丨以飲嗣源嗣源奮撾馳騎犯其白馬挟二禆將而還)
十鍾(宋史河渠志宣和元年臣僚言江淮荆漢間荒瘠彌望率古人一畝丨丨之地其堤閼水門溝澮之跡猶存)意鍾
(杜甫詩丨丨老柏青)倒鍾(晁補之北渚亭賦傾盂丨丨)畮鍾(周光鎬黃河賦變墝埆之瘠壤為丨丨之上腴)瓊鍾
(吳文英詞時聽蕉寒雨碎淚濕丨丨)獨鍾(王鏊洞庭兩山賦物不两大美有丨丨)
瑪瑙鍾(梁書西北諸我河南王傳休運籌襲爵位天監十三年遣使獻金裝丨丨丨二口)出銅鍾(宋書符瑞志元)
(嘉二十二年豫章豫寧縣丨丨丨江州刺史廣陵王紹以獻)銅豆鍾(齊書劉悛傳悛於州治下立學校得古禮器銅罍銅)
(甑豳山銅罍鐏丨丨丨各二口獻之)鞠育鍾(因話錄天人之美丨丨所丨)自古鍾(謝惠連詩集歡豈今𤼵離難丨)
(丨丨)玻瓈鍾(陸游詩夜宴新亭海棠底紅雲倒吸丨丨丨)和氣鍾(夏原吉麒麟賦丨丨所丨禎祥叠出)
補註千鍾(晉書樂志豐羞萬爼旨酒丨丨)
鐘(唐韻職容切集韻韻會諸容切並音鍾)
補藻倕鐘(晉書樂志農瑟羲琴丨丨和磬達靈成性象物昭功)中鐘(宋書符瑞志鳳凰者仁鳥也小音丨丨大咅中)
(鼓)盜鐘(梁書武帝紀惑甚丨丨功疑不賞是以玉馬駿奔表微子之去金板出地告龍逄之冤)鳧鐘(舊唐書音樂志)
(祀五方上帝於五郊樂章笙歌籥舞屬年韶鷺鼓丨丨展時豫王棨水城賦吰吰乎蕭寺丨丨而莛又無節也)打鐘(北齊白鳬)
(謠道人聞之夜丨丨)待鐘(陳氏樂書樂器待律然後制而律度又丨丨然後生故有十二辰之鐘以應十二月之律)法鐘
(梁元帝銘俱聽丨丨同觀寳聚)夜鐘(梁元帝賦響平陵之丨丨劉長卿詩山寺丨丨深高適詩丨丨殘月鴈歸聲)夕鐘
(沈約詩臥聞丨丨急坐閱朝光亟)江鐘(岑參詩丨丨聞已暮)尋鐘(皇甫曾詩乞食山家少丨丨野寺遙)搥鐘(孟郊)
(詩高堂丨丨飲)擎鐘(達奚珣太常觀音噐賦猛獸赫怒而丨丨金人嵌巖以負簴)畏鐘(范梈詩丨丨牽逸覽挂笏繫虛)
(襟)遙鐘(楊慎詞丨丨促漏難成寢殘月疎燈寒凛凛)
鳧氏鐘(周禮丨丨為丨兩欒謂之銑趙孟頫詩故人賞我趣遺我丨丨丨)西楹鐘(梁元帝碑丨丨之丨夜響)隔
嶺鐘(庾信詩丨丨丨聲度中天梵響來)江北鐘(劉長卿詩明𤼵看煙樹惟聞丨丨丨)警夜鐘(李商隠詩樓凝)
(丨丨丨)五更鐘(李商隠詩月斜樓上丨丨丨)湘漢鐘(許琳詩夢盡吳越水恨深丨丨丨)浦沉鐘(許棠)
(詩潮㢠廻沙出樹雨過丨丨丨)隔城鐘(陸游詩短&KR0963;臥聽丨丨丨)道家鐘(吳鎮詩旱洞晴雲隂洞雨漁家清笛丨丨)
(丨)遠坊鐘(劉詵詩喔喔鄰屋雞迢迢丨丨丨)
𥙷註擊鐘(詩箋以禮儀既畢而丨丨鼓以戒知告以祭祀畢也冊府元龜高辛氏使鼔人拊鞞丨丨鳳凰鼔翼而舞)大
鐘(爾雅丨丨謂之鏞其中謂之剽小者謂之棧淮南子齊㬌公族鑄丨丨撞之於庭下郊雉皆雊註族聚也其鐘聲如雷震雉皆)
(應之)景鐘(魏志鍾繇傳註其勒銘於丨丨至於今不遺類文獻通考宋徽宗作大成樂鑄丨丨成丨丨者黃鐘所自出也)銅
鐘(宋書符瑞志城固縣水際忽有雷聲俄而岸崩得丨丨十二枚)叩鐘(魏書太武五王列傳吹律求聲丨丨求音損除繁雜)
(討論實錄)鎛鐘(陳氏樂書元丨丨宮懸之樂十二簴三鐘制視編鐘而大依十二辰位特懸之亦號辰鐘)古鐘(文獻通考)
(漢成帝時犍為郡於水濱得丨丨十六枚帝因是陳禮樂雅頌之聲以風化天下)棧鐘(玉海劉敞得鐘十枚於驪山北原無)
(欵式制度似周噐按爾雅此丨丨也)神鐘(玉海永明五年三月豫章縣長岡山𫉬丨丨一)號鐘(離騷奏伯牙之丨丨獨孤)
(及詩遥指故山笑相看撫丨丨)風鐘(梁元帝碑雲聚峯高丨清丨徹)曙鐘(庾肩吾詩風長丨丨近)疎鐘(徐陵文厭)
(長樂之丨丨勞中宫之緩箭)瓊鐘(吳筠詩揮乎欲輕舉為余扣丨丨)
野寺鐘(徐夤詩早起常先丨丨丨)
龍(唐韻集韻力鍾切韻會正韻盧容切並音籠)
𥙷藻知龍(左傳魏獻子問於蔡墨曰吾聞之蟲莫丨於丨以其不生得也謂之知信乎對曰人實不知非龍實知註知音)
(智)象龍(漢書馮奉世傳奉世持節西至大宛得其名馬丨丨而還)繆龍(後漢書輿服志金薄丨丨為輿倚較註繆交錯)
(之形也較在箱上)鍾龍(後漢書王常傳常與丹卬收散卒入蔞谿劫略丨丨間)背龍(後漢書南蠻傳哀牢夷者其先)
(有婦人捕魚水中觸沈木有感因懷&KR1494;産子男十人後沈木化為龍出水上九子見龍驚走獨小子丨丨而坐龍因䑛之後長大諸)
(兄共推以為王)賀龍(晉書劉毅傳為左僕射時龍現武庫井中百官將賀毅曰歴考舊典無丨丨之理)蛇龍(魏書道武)
(帝紀劉承堯統曠世繼德有丨丨之徵)蠕龍(北齊書神武婁皇后傳孕孝昭則夢丨丨於地孕武成則夢龍浴於海)蔡
龍(唐書地理志廉州合浦郡縣丨丨註以丨丨洞名之)佉龍(唐書地理志戎州開邊縣註安寧井三百九十里至曲水又經)
(石鼔二百二十里渡石門至丨丨驛又六十里至雲南城)渭龍(唐書地理志容州普寧郡縣丨丨)思龍(唐書地理志芝)
(州忻城郡縣丨丨)衆龍(唐書地理志鄯城註經暖泉烈謨海四百四十里渡黃河又四百七十里至丨丨驛)武龍(唐書)
(地理志涪州涪陵郡縣丨丨)興龍(宋史哲宗紀熙寧九年十二月七日生於宮中赤光照室及即位羣臣請以是日為丨丨)
(節)若龍(莊子昔之見我者進退一成規一成矩從容一丨丨一若虎)先龍(淮南子地形訓羽嘉生飛龍毛犢生應龍)
(介鱗生蛟龍介潭生丨丨)生龍(拾遺記方丈之山東有龍場有龍皮骨如山阜布散百頃遇其蛻骨之時如丨丨)巨龍
(宣室志北庭西北沙州有黑河丨丨為患民甚苦之凡吏茲土者皆先備牲醴往祀河滸然後敢視事)睡龍(北夢瑣言大江)
(之南蘆荻之間往往燒起丨丨)大龍(戊辰雜鈔有丨丨蛻於太湖之湄其鱗甲中出蟲頃刻化為蜻蜓朱色者謂之龍孫)&KR0008;
龍(潛確類書丨丨龍屬也明月之珠藏於蚌中丨丨伏之)騰龍(王永頤賦壓后土以踞虎兮軼青霄而丨丨)捕龍
(徐夤詩雞羣未必容於鶴珠網何繇丨得丨)走龍(曹唐詩丨丨鞭虎下崑崙)華龍(漢書王褒傳宣帝時召見誦讀益召)
(高材劉向張子僑丨丨柳褎等待詔金馬門)唐龍(後漢書黨錮傳序朱楷田盤疎耽薛敦宋布丨丨嬴咨宣褎為八及)
抱鱗龍(晉書曹毗傳不追林棲之迹不希丨丨之丨)長角龍(齊書輿服志輦車上下前後眉鏤鍱轅枕丨丨丨)
黃金龍(齊書蕭穎胄傳長沙寺僧業富沃鑄丨丨為丨數千兩埋土中歴相傳付)化為龍(南史梁武帝郗皇后酷妒)
(及終丨丨丨入於後宫通夢於帝或現形光彩照灼)日化龍(魏書世宗宣武皇帝紀母曰高夫人初夢為日所逐避於床下)
(丨丨為丨繞已數匝寢而驚悸既而有娠生帝於平城宮)銜燭龍(李賀詩天東有若木下置丨丨丨)筆成龍(徐夤)
(詩紅鵝化鶴青天遠綵丨丨丨綠水空)旱歲龍(蘇轍詩已甘憔悴雞羣鶴猶勝劬勞丨丨丨)柏如龍(晁沖之詩)
(夭矯丨丨丨)好真龍(楊萬里詩即今誰解丨丨丨)化綠龍(孫蕡詩竹葉書符丨丨丨)戲睡龍(王格詩誤)
(把紅繩丨丨丨)史仵龍(周書賀拔勝傳勝攻梁下溠戍擒其戍主伊道珍又遣都督拔路昶丨丨丨取義城均口擒梁將莊)
(思延)
補註羣龍(易註九天之德也能用天德乃見丨丨之義焉括地圖龍池之山四方高中央有池丨丨居之多五色樹丨丨)
(食之去會稽四萬五千里)文龍(史記平準書白金三品其一曰重八兩圜之其丨丨)黑龍(漢書谷永傳永遷為凉州刺史)
(當之部時有丨丨見東萊上使尚書問永受所欲言河圖黑金千歲生丨丨)升龍(後漢書輿服志建太常十冇二斿九仞曳)
(地日月丨丨象天明也)騎龍(後漢書矯慎傳汝南吳蒼遺書曰方今明明四海開闢巢許無為箕山夷齊悔入首陽足下審)
(能丨丨弄鳳翔嬉雲間者亦非狐兔燕雀所敢謀也慎不荅)金龍(晉書載記馮跋弟素弗與從兄萬泥及諸少年游於水濱)
(有一丨丨浮水而下素弗謂萬泥曰頗有見否萬泥等無所見也乃取龍而示之咸以為非常之瑞)白龍(宋書符瑞志晉武帝)
(咸寧二年六月丙申丨丨二見於新興九原居民井中水經注佛圖澄别傳曰石虎時自正月不雨至六月澄詣滏口祠稽首曝露)
(即日二丨丨降於池於是雨千里)小龍(南史梁江陵城壕中有龍騰出煥爛五色竦躍入雲六七丨丨相隨飛去)泥龍
(北齊書文宣紀譬諸木犬猶彼丨丨循名督實事歸烏有)伏龍(周書劉雄傳齊人於姚襄築丨丨等五城以處戍卒雄從齊公)
(憲政之五城皆拔)黃龍(周書尉遲迥傳迥與子惇祐等悉其卒十三萬陳於城南迥别統萬人皆綠巾錦襖號曰丨丨兵)
八龍(唐書崔洪傳兄弟八人皆有才世以擬荀氏丨丨)九龍(五代史東漢世家旻遣使稱姪於契丹契丹永康王烏雲)
(以自愛黃騮丨丨十二稻玉帶報聘)竹龍(五代史死節傳劉仁贍仕南唐為清淮軍節度使鎮壽州周世宗攻圍壽州束巨竹)
(數十萬竿上施版屋號為丨丨載甲士以攻之會大暑霖雨丨丨皆飄南岸周兵多死)一龍(莊子丨丨一蛇與時俱化)見
龍(莊子吾今丨丨合而成體散而成章余口張不能噏出不能言)應龍(毛詩名物解龍五百年有角千年為丨丨)赤龍
(春秋元命苞堯游河渚丨丨負圖以出圖亦如綈)蟠龍(方言龍未升天曰丨丨)登龍(博物志龍門之下每歲季春有)
(黃鯉二魚自海及諸川争來赴之一歲中丨丨門者不過十之一)乘龍(括地圖崑崙山之弱水非丨丨不得至)毒龍
(伽藍記西方不可依山甚寒冬夏積雪山中有池丨丨居之)五龍(西河記張駿立謙光殿成後池中有丨丨晝日見水通變)
(紅色駿即為銅龍以厭之)木龍(酉陽雜爼丨丨樹徐之高冡城南有丨丨寺寺有甎塔塔側生一大樹縈繞至塔頂枝幹交橫)
(枝杪四向下垂如百子帳)起龍(吳越備史臨安大旱宰君命道士東方氏丨丨祈雨對曰茅山前池中有之然不可起起必大)
(異遂止)火龍(野人閒話漢川什邡縣石井中夜有十丈丨丨騰躍升天而去)屈龍(楊慎外傳游龍草淮南子謂之丨丨)
螭龍(張衡思元賦伏靈龜以負坻兮亘丨丨之飛梁)盤龍(鮑照詩繡桷金蓮花桂柱玉丨丨)雌龍(法苑珠林梁釋)
(法聰與晉安王臨靈泉有五色鯽魚就聰手中取食謂王曰此是丨丨)雄龍(法苑珠林梁釋法聰與晉安王臨白馬泉有白)
(龜就聰手中取食謂王曰此是丨丨)
魚化龍(交州記交趾封谿縣有隄防龍門大丨登此門丨成丨)白沙龍(清異錄馮翊産羊肥嫩飲食者必推馮翊)
(丨丨丨為首)
舂(唐韻集韻韻會正韻並書容切音摏)
補藻女舂(周禮地官舂人奄二人丨丨抌二人奚二人註丨丨抌丨奴能丨與抌者)能舂(見上)精舂(皮日休詩)
(細穫又丨丨)鉛舂(蘇軾詩吏課升斗積﨑嶇等丨丨)炊舂(陸游詩遇興即叩門草具煩丨丨)茶舂(袁士元詩)
(疎簾拂拂颺南薰睡起丨丨隔岸聞)
村婢舂(王禹偁詩米呼丨丨丨樵顧山童斫)瑤兔舂(林德暘詩我來殷勤為花壽鉛霜贈爾丨丨丨)碓舍舂
(陸游詩閒學臨池釣眠聽丨丨丨)水機舂(陸游詩一卷素書雲笈貯數升松麫丨丨丨)隔水舂(袁桷詩䁱風殘)
(月千村櫓細雨疎煙丨丨丨)負石舂(傳燈錄五祖心知六祖是法噐欲度之乃自入碓所見六祖腰丨大丨而丨因以杖)
(擊碓問之曰米熟未對曰米已熟尚欠篩在)
補註碓舂(詩疏或使人在丨而丨之或使人就臼而杼之)宿舂(周書韋孝寬傳武帝志在平齊孝寬上疏陳三策第)
(二策曰彼若興師赴援我則堅壁清野待其去遠還復出師我無丨丨之費彼有奔命之勞)夜舂(李頻詩是處通春棹無村)
(不丨丨劉詵詩地碓丨丨松節火)
松(唐韻韻會詳容切集韻思恭切並音淞)
補藻植松(晉書山濤傳濤年踰耳順居喪過禮負土成墳手丨丨柏摭言鍾輻建山齋手丨一丨夢宋衣吏曰松圍三尺)
(子當及第後三十年策名松圍果然)巨松(晉書石勒載記太興二年大雨霖中山常山尤甚滹沱泛溢衝陷山谷丨丨僵拔浮)
(於滹沱)大松(魏書彭城王勰傳高祖幸代都次於上黨之銅鞮山路旁有丨丨樹十數根時高祖進繖遂行而賦詩)縛
松(周書韋孝霓傳齊神武造攻車所向莫不摧毁孝寬縫布為幔隨其所向則張之車不能壞城又丨丨於竿欲燒布孝寬以長)
(鉤遙割之松麻俱落)綢松(周書獨孤信傳賊併力拒守信乃詭道趨丨丨嶺賊不虞信兵之至望風奔潰)臨松(周書史寧)
(傳曾祖仕沮渠氏為丨丨令唐書吐蕃傳吐蕃本西羌屬或曰南涼秃髮利鹿孤之後二子曰樊尼曰傉檀傉檀嗣為乞佛熾盤所)
(滅樊尼挈殘部臣沮渠蒙遜以為丨丨太守)昌松(隋書地理志後魏置丨丨郡後周廢郡開皇初改縣為永世後改曰丨丨)
燃松(隋書隱逸傳顧歡鄉中有學舍貧無以受業於舍壁後倚聽無遺忘者夕則丨丨節以讀書)資松(隋書隱逸傳徐)
(則入天台山絕穀養性所丨惟丨水而已)燎松(唐書王方翼傳日墾田植樹治林垠塈完墻屋丨丨丸墨為富家)敬松
(洛陽名園記松柏樅杉檜栝皆美木也洛陽獨愛栝而丨丨)栝松(癸辛雜識凡松葉皆雙股故世以為松釵獨丨丨每穗三)
(鬚)磵松(化書丨丨所以能凌霜者藏正氣也)老松(廣志千歲丨丨子色黃白味似栗可食)寫松(酉陽雜爼南康)
(怪松從前刺史令畫工丨丨必數枝衰悴)封松(東齋記事紹興上虞縣有村市曰五夫故老云焦氏五子皆位至大夫因而得)
(名近世異其說曰此秦丨丨為五大夫之地也)芟松(汗漫錄司空圖隠中條山丨丨枝為筆管曰幽人筆正當如是)產松
(遊岱記松本石氣石裂受沙即丨丨松三千年更化為石)對松(登岱記十八盤兩峽口各有松數十株蒼翠相掩里人名為丨)
(丨)吟松(陸倕賦譬鄒子之丨丨故未寒而能慄)五松(李白與南陵常贊府遊丨丨山詩我來丨丨下置酒窮躋攀)
就松(白居易詩一家二十口移轉丨丨来)倚松(許棠詩飯野盂埋雪禪雲杖丨丨)矮松(王曾丨丨賦序齊城西南)
(隅丨丨園自昔之閒舘此邦之勝槩)二松(王曾矮松賦序丨丨對植卑枝四出)巖松(王十朋丨丨記友人有以丨丨至梅)
(溪者異質叢生根銜拳石茂焉匪枯森焉非喬柏葉松身氣象聳焉)靈松(酈權詩丨丨插殿脚偃蹇今幾春)劉松(隋書)
(盧思道傳思道年十六遇中山丨丨為人作碑銘以示思道思道讀之多所不解于是感激閉戶讀書)王松(五代史唐明宗)
(家人傳從益權知南朝軍國事以丨丨趙上交為左右丞相)
冀州松(周禮夏官河内曰丨丨其利丨柏)九日松(唐書隱逸傳泉州南安有丨丨山大丨百餘章東晉時植)錢
來松(山每經丨丨之山其上多丨)百仞松(呂氏春秋丨丨之丨本傷於下而末槁於上)千年松(述異記香)
(洲在朱崖郡出丨丨丨香聞十里亦謂十里香)太社松(尚書逸篇丨丨惟丨東社惟柏南社惟梓西社惟栗北社惟槐)廳
南松(因話錄察院諸廳禮察謂之松廳丨丨有古丨也)剔牙松(學圃餘疏栝子松俗名丨丨丨歲久亦生實)御
愛松(湖山勝槩甘園内侍甘昇園又名湖曲曾經臨幸至今有丨丨丨)夾道松(誠齋詩註筠州人號丨丨丨為涼繖)
(樹)三賢松(雲仙雜記朝真觀九星院有丨丨丨三株如古君子)豫章松(豫章古今記松門在丨丨北二百里江水)
(遶山上有丨柏則江西第五重水口也)嵩嶽松(嵩高山記丨丨有大丨或百歲千歲採食其實得長生)石壇松
(兩山行記太霄殿前丨丨上有大丨名昇仙樹)望仙松(兩山行記太霄殿門右有松名望仙)永寧松(遊四郡記丨丨)
(縣界海中有松門西岸及嶼皆生丨)灑淨松(黃山志觀音大士石有楊枝丨丨丨)接引松(黃山志臥龍松横踞道旁)
(丨丨丨空中當橋)倒挂松(黃山志破石松根丈餘穿於石鏬丨丨丨虚懸峭壁)蒲圑松(黃山志擾龍松怒蟠於千)
(仞峰巔丨丨丨可坐十數人)迎送松(黃山志丨丨丨若揖若讓變化離奇不一而足)棋枰松(黃山志丞相觀棋石)
(有丨丨丨)簪纓松(黃山志仙人觀榜石有丨丨丨)亭亭松(劉楨詩丨丨山上丨瑟瑟谷中風)石上松(吴均)
(有詠慈姥磯丨丨丨詩)南軒松(李白丨丨丨詩丨丨有孤丨柯葉自綿羃)兩樹松(白居易詩乎栽丨丨丨聊以當)
(嘉賓)嶽頂松(李頻詩鬱鬱青青丨丨丨)絕壑松(蘇舜欽詩男兒生世間有似丨丨丨)天保松(黃庭堅丨丨丨)
(銘序若聞丨丨之名乎其比物以見意止言南山之壽而以丨柏之茂繼焉)竹柏松(王令詩盡拔東南丨丨丨)路旁
松(黃姬詩捐囊曾買丨丨丨)月在松(文徵明詩涼聲度竹風如雨碎影搖窗丨丨丨)
補註青松(漢書秦東窮燕齊南極吳楚江湖之上瀕海之觀隠以金椎樹以丨丨)朋松(齊書褚伯玉傳古之逸民)
(或留慮兒女或使華陰成市而此子索然惟丨丨石)瓦松(本草丨丨一名昨葉何草鄭谷詩由來不羡丨丨高)枯松(錄異)
(記婺州永康縣有丨丨樹因斷之誤堕水中化為石)金松(酉陽雜俎丨丨葉似麥門冬葉中一縷如金綖出台州尤多)怪
松(酉陽雜爼南康有丨丨一客與妓飲其下經日松枯)高松(傳載略越中禹志者即丨丨數十株遠望無不見故謂之禹志)
(也)深松(採蘭雜志雷威作琴不必皆桐遇大風雪中獨往峨眉酣飲著蓑笠入丨丨中聽其聲連延悠颺者伐之)孤松
(神鏡記滎陽郡南有石室室後有丨丨千丈)龍松(遊茅山錄臥丨丨根盤如龍枝如覆屋常有道人結菴其下五雜爼建州)
(谷中有數松形勢殊絕又十數武石碣表於周道大書曰戰丨丨朱晦翁筆也)四松(文昌雜錄唐宣政殿廷東西有丨丨松下)
(待制官立班之地舊圖至今猶存)蒼松(光福記山閒丨丨萬餘樓閣臺榭宛然圖畫)聽松(雨航記自惠山寺門入西)
(曰丨丨松在斷岡上大可十圍)萬松(艮嶽記壽山西樓曰倚翠青松蔽密布於前後號丨丨嶺)石松(福建志侯官縣丨丨)
(寺宋紹興十年僧天丨種丨石上故名)栽松(金陵地記蔣山本少林木東晉令刺史罷還種松百株宋時諸州刺史罷職還)
(者丨丨三百株下至郡守各有差)夢松(夢書松為人君丨見丨者見人君也)古松(隋煬帝詩丨丨惟一樹森竦詎成林)
(于鄴詩嵩陽饒丨丨)盤松(周必大丨丨贊跋德壽宮苑囿分四地丨丨在其北)寒松(馮輗詩丨丨一幹老蒼蒼古寺門前)
(歲月長)三松(姚綬丨丨記雲東逸史手植丨丨於堂)
連理松(宋書符瑞志文帝元嘉八年四月東莞莒縣松樹連理秦觀詩遥聞丨丨丨託根黃麻城)九里松(老學菴筆)
(記紹興間中宮欲於苑中作墨竈取西湖丨丨丨作煤彥衡力持不可)千歲松(玉策記丨丨丨樹冇如偃蓋原化記崔希)
(真遇老父於門獻松花酒懷中取丸藥置酒中後問天師師曰此葛洪第三子其藥乃丨丨丨膠也)天目松(天目遊記丨丨)
(山丨形如高蓋不踰數尺一株值萬餘錢)
衝(唐韻尺容切集韻韻會昌容切並音&KR0008;)
補藻路衝(魏書高祖紀靈丘郡土既褊塉又諸州丨丨官私所經供費非一往年廵行見其勞瘁可復民租調)賊衝
(唐書黑齒常之傳常之拜河源道經略大使因建言河源當丨丨乃斥地置烽七十所)遐衝(丐融廣成頌蓋安不忘危治不)
(忘亂道在乎兹斯固帝王之所以曜神武而折丨丨者也)巧衝(楊荃詩黃鳥丨丨蝴蝶過)
曾城衝(晉書曹毗傳退不居漆園之場出不躡丨丨之丨)牛斗衝(樓鑰詩隱居懷室正不惡異氣或能丨丨丨)
江左衝(朱德潤遊朱方賦郡實浙西之障山為丨丨之丨)
𥙷註兵衝(後漢書种拂傳李㴶郭汜之亂長安城潰百官多避丨丨拂揮劍而出曰為國大臣不能止戈除暴去欲何之)
(遂戰而死)
容(廣韻集韻韻會並餘封切音融)
𥙷藻盧容(漢書地理志日南郡縣丨丨)上容(漢書東方朔傳贊朔名過實者以其恢達多端不名一行非夷齊而)
(是柳下惠戒其子以丨丨依隠玩世詭時不逢其滑稽之雄乎)悶容(後漢書班彪傳贊敷文華以緯國典守賤薄而無丨丨)
通容(後漢書蔡邕傳虛偽小人假名稱孝義無所依至有奸軌之人丨丨其中)配容(後漢書虞延傳註謝承書曰帝賜衍)
(輿馬衣服劍佩刀錢二萬南陽計吏歸具以啓延延知衍華不副實行不丨丨積三年不用於是上乃自勅衍稱南陽功曹詣闕按)
(衍新野功曹鄧衍也)蓬容(晉書成公綏傳丨丨著而妖害生老人形而主受喜)羽容(齊書樂志司儀且序丨丨夙章)凱
容(齊書樂志乃舞丨丨欽若天人)新容(隋書地理志海隂郡縣丨丨)穆容(北史魏後宫位號一曰丨丨)塑容
(舊唐書武宗紀會昌五年十月中書奏汜水縣武牢關是太宗擒王世充竇建德之地關城東峯有二聖丨丨在一堂之内㐲以山)
(河如舊城壘猶存威靈皆盛于軒臺風雲疑還于豐沛誠宜百代嚴奉萬邦式瞻)武容(唐書地理志演州龍池郡縣丨丨)
御容(宋史仁宗紀天聖元年三月奉安真宗丨丨於西京應天院)舒容(馬融廣成頌然後緩節丨丨徘徊安步)麗
容(禰衡鸚鵡賦采采丨丨)易容(張華鷦鷯賦其居丨丨其求易給)太容(陸機詩丨丨揮高絃洪崖𤼵清歌)安
容(謝靈運詩九嶷有惑號三危無丨丨)萬容(張融海賦浪相礴而起千狀波獨湧乎驚丨丨)冰容(王融詩丨丨慙遠鑒)
(水質謝明暉戎昱詩丨丨入鏡纖埃淨)矯容(劉清止水賦無美惡以畢鑒豈徒取乎丨丨)未容(項斯詩此地虛為别)
(人間久丨丨)見容(項斯詩誰即知非舊憐君復丨丨)霽容(朱慶餘詩晩煙生丨丨)逞容(皮日休九諷吾欲以)
(直道揠其邪心兮皆丨丨而莫顧)姑容(史記陳把世家德公十八年卒弟桓公丨丨立)智容(齊書昭皇后傳昭皇后名)
(丨丨)
曼麗容(後漢書杜篤傳丨丨之丨不悦於目鄭衛之聲不過於耳)俯仰容(晉書樂志周始二南風兼六代所謂因前)
(王之禮設丨丨之丨)春閨容(王筠詩傳聞方鼎食詎憶丨丨丨)一朝容(鮑照詩寳帳三千所為爾丨丨丨)自
為容(閻朝隠詩願因歌舞丨丨丨)慘悽容(武元衡詩玉杯傾酒盡不换丨丨丨)易為容(孟郊詩在富丨丨丨)
千萬容(杜牧晩晴賦丨千丨萬之丨兮不可得而狀也)二八容(徐夤詠紅手帕詩鶴綾三尺曉霞濃送與東家丨丨)
(丨)越相容(范仲淹金在鎔賦君或好賢丨丨之丨必寫)孝思容(范鎮大報天賦丨丨之丨外溢)川媚容
(張隨海客探驪珠賦既覽丨丨之丨遂探夜光之魄)浩渺容(王鏊洞庭兩山賦天台武夷不高且麗也而無丨丨之丨)
補註為容(史記孔子世家子曰君子能修其道綱而紀之統而理之而不能丨丨)取容(史記王翦傳贊王翦為秦)
(將夷六國當是時翦為宿將始皇師之然不能輔秦建德固其根本偷合丨丨以至圽身及孫王離為羽所虜不亦宜乎)威容
(後漢書侯霸傳成帝時任霸為太子舍人霸矜嚴有丨丨又傅燮傳燮身長八尺有丨丨周書達奚武傳武居重位門外不施戟恒)
(晝掩一扉或謂武曰公功名盖世出入儀衞何輕率若是武曰天下未平國恩未報豈可過事丨丨乎)失容(後漢書班固傳)
(主人之辭未終西都賓矍然丨丨)求容(後漢書崔駰傳贊建新恥潔摧志丨丨)壯容(後漢書華佗傳華佗字元化沛)
(國譙人也一名旉遊學徐土兼通數經曉養性之術年且百歲而猶有丨丨時人以為仙)姿容(後漢書荀悅傳悦年十二能說)
(春秋家貧無書每之人間所見篇牘一覽多能記誦性沈静美丨丨尤好著述)樂容(唐書地理志丨丨州都督府領東夏州)
聖容(宋史真宗紀將祀汾隂謁啓聖院太宗神御殿普安院元德皇后丨丨)涵容(宋史韓維傳翰林學士范鎮批荅不)
(合旨出補郡維言鎮所失只在文字當丨丨之按涵與含通)睟容(左思魏都賦魏國先生有丨其丨)金容(梁簡文帝)
(上武帝菩提樹頌啓製茲道樹顯此丨丨)苞容(韓愈荅李秀才書元賓行峻潔清其中狹隘不能丨丨於尋常人不肯苟有論)
(說按苞與包通)
威德容(陸機辨亡論其求賢如弗及䘏人如稚子接士盡丨丨之丨親仁罄丹府之愛)
蓉(唐韻集韻並餘封切音容)
補註蓯蓉(唐書地理志肅州酒泉郡土貢麩金野馬華丨丨柏脉根)
庸(玉篇余恭切唐韻余封切集韻韻會餘封切並音容)
補藻弗庸(書弗念丨丨瘝厥君後漢書郅惲傳昔虞舜輔堯四罪咸服䜛言丨丨孔壬不行)勿庸(書無稽之言勿)
(聽弗詢之謀丨丨)各庸(後漢書輿服志贊車輅丨丨旌旗異局冠服致美佩紛壐玉)惟庸(後漢書二十八將論若乃)
(王道既衰降及霸德猶能授受丨丨勲賢皆序)致庸(後漢書張衡傳輸力丨丨受必有階)著庸(後漢書宦者傳序勃貂管)
(蘇有功於楚晉景監繆賢丨丨於秦趙)疇庸(梁書孔休源傳慎終追遠歴代通規褒德丨丨先王令典)丁庸(周書裴俠)
(傳侠為河北郡守躬履儉素愛民如子民歌之曰肥鮮不食丨丨不取裴公貞惠為世規矩)收庸(隋書高祖紀開皇十年六)
(月辛酉制人年五十免役丨丨)愚庸(隋書盧思道傳才識美茂亦受嫉於丨丨)度庸(唐書食貨志計估丨丨則私錢以利)
(薄而自息)
訾其庸(莊子外合而内不丨丨丨註謂指摘人之庸劣)藥何庸(晁補之詩市藥非市名名聞丨丨丨)
補註登庸(書疏鄭云舜生三十謂生三十年也丨丨二十謂歴試二十年)無庸(詩我生之初尚丨丨傳庸用也)巴
庸(後漢書王堂傳永初中西羌宼巴郡為民患詔書遣中郎將尹就攻討連年不尅三府舉堂治劇拜巴郡太守堂馳兵赴賊斬)
(虜千餘級丨丨清静吏民生為立祠)功庸(後漢書竇憲傳論薦告清廟列其丨丨兼茂於前多矣)勲庸(後漢書荀彧傳)
(彧曰曹公本興義兵以匡正漢朝雖丨丨崇著猶秉忠貞之節君子愛人以德不宜如此周書太祖紀或州鄉冠冕或丨丨世濟)
懋庸(隋書李安傳丨丨冊賞宜不踰時按懋與茂通)
封(唐韻府容切集韻韻會方容切並音崶)
補藻出封(周禮疏三公八命其卿六命大夫四命其丨丨皆加一等)為封(周禮地官制其畿疆疏封起土界者穿溝)
(出土于岸即皆丨丨封起即土界也)邇封(左傳吾何丨丨之有)求封(史記高祖紀沛公左司馬曹無傷聞羽怒沛公使人)
(言羽曰沛公欲王關中令子嬰為相珍寳盡有之欲以丨丨)首封(史記衞將軍傳自衞氏興大將軍青丨丨其後枝屬為五)
(侯)就封(漢書杜欽傳欽說王鳳曰昔周公雖老猶在京師明不離成周示不忘王室也仲山甫異姓之臣無親于宣丨丨于)
(齊猶歎息不忍遠去况主上之與將軍哉)鐔封(後漢書郡國傳牂牁郡縣丨丨)當封(後漢書張綱傳廣陵賊張嬰宼亂綱)
(單車入嬰壘南州宴然朝廷論功丨丨梁冀遏絕乃止)兦封(後漢書丁鴻傳鴻初與九江人鮑駿同事桓榮甚相友善及鴻)
(丨丨與駿遇于東海陽狂不識駿按鴻當襲封上書讓國于弟盛不報乃掛縗絰于冢廬而逃去)徙封(後漢書傅俊傳俊子)
(昌嗣丨丨蕪湖侯建初中遭母憂因上書以國貧不願之封乞錢五十萬為關内侯肅宗怒貶為關内侯竟不賜錢)之封(見上)
轉封(晉書荀勖傳至于割正封疆使親疎不同誠為佳矣然分裂舊土猶懼多所搖動若于事不得不時有所丨丨而不至分)
(割土域有所損奪者可隨宜節度其五等)削封(魏書高祖孝文皇帝紀夏州刺史章武王彬以貪賕丨丨)左封(隋書地理)
(志後周置丨丨郡)别封(舊唐書高宗紀顯慶五年至并州八十已上版授刺史縣令佐命功臣食丨丨身已殁者為後子孫)
(各加兩階)新封(舊唐書高宗紀甌脫頓空于内地斥堠全據于丨丨)世封(唐書選舉志太宗嘗欲放古今諸侯辟召會功)
(臣行丨丨乃止)降封(唐書宗室列傳贊始唐興疏屬畢王至太宗稍稍丨丨)真封(五代史王鏻世家鏻即皇帝位受冊)
(干寳皇以黃龍見丨丨宅改元龍啓國號閩)有封(莊子夫道未始丨丨言未始有常為是而有畛也韓愈李道古銘本支於)
(今其尚丨丨)著封(莊子丨丨也註丨丨者謂世世處封邑而光著久也)能封(謝惠連詩既微達者度欣戚惟丨丨)心
封(徐克孝詩五禪迎慮表七覺蕩丨丨)家封(庾信哀江南賦樹則園植萬株竹則丨丨千戶)泥封(白居易詩水洒復丨)
(丨)蠟封(歐陽修牡丹譜以丨丨花蒂程俱詩有口底事使丨丨)松封(王十朋賦楓挺千丈丨丨五夫)剝封(戴復)
(古詩既喜復丨丨)手封(虞集詩賜席還親問囊書更丨丨)破封(陸容詩百甕棃雲暖丨丨)雲封(王仲旉南都賦)
(丨丨霧鎻)
立國封(周禮凡封國設其社禝之壝註封國建諸侯丨其丨之丨)康叔封(史記管蔡世家武王同母兄弟十人長曰)
(伯邑考次曰武王𤼵次曰管叔鮮次曰周公旦次曰蔡叔度次曰曹叔振鐸次曰成叔武次曰霍叔處次曰丨丨丨次曰冉季載)
外親封(漢書朱慱傳左將軍彭宣等劾奏博宰相元上卿晏以丨丨丨位特進不思竭誠奉公背君鄕臣附下罔上為臣不)
(忠不道按元御史大夫趙元也晏孔鄉侯傳晏也)恩澤封(後漢書光武紀功臣增邑更封凡三百六十五人其外戚丨丨)
(丨者四十五人)塗膏封(酉陽雜爼張七政善治傷折有軍人損脛張破肉去碎骨丨丨丨之越數日如舊)定遠封
(梁簡文帝詩非須主人賞寧期丨丨丨)詔書封(徐夤詩青山未拆丨丨丨)瑞色封(王涯詩瓊枝丨丨丨)黃羅
封(晁冲之詩拜賜舞蹈丨丨丨)許雲封(李中詩見爾樽前吹一曲令人重憶丨丨丨按丨丨丨唐樂工善&KR1055;者)
直言其封(魏書廣平王連傳世祖以陽平王熙之第二子渾為南平王以繼連後渾薨子飛龍襲詔曰自今奏事諸臣相)
(稱可云姓名惟南平王一人可丨丨丨丨)
補註受封(春秋胡傳楚始丨丨濱江之國戰國策公孫龍見平原君曰君封以東武城不讓無功佩趙國相印不辭無能)
(一解國患欲求益地是親戚丨丨而國人計功也後漢書丁鴻傳綝曰昔孫叔敖勑其子丨丨必求墝埆之地)列封(史記惠景)
(間侯者年表太史公讀丨丨至便侯曰有以也夫)重封(史記樊噲傳從攻宛城先登西至酈以却敵斬首二十四級捕虜四)
(十人賜丨丨)專封(後漢書楊震傳臣聞天子丨丨封有功諸侯專爵爵有德)故封(劉禹錫傷往賦閱刀尺之遺澤見巾)
(箱之丨丨)麴封(陸龜蒙中酒賦聿當拔酒樹平丨丨)黃封(唐庚詩木杪得丨丨)緘封(陸游詩泥為丨丨糠作火)
胸(集韻許容切咅匈)
補藻凸胸(後漢書楊賜傳無令醜女有四殆之嘆註劉向列女傳曰鍾離春者齊無鹽邑之女齊宣王之正后也其為人)
(也極醜無雙臼頭深目長壯大節卭鼻結喉肥項少髮折腰丨丨皮膚若漆年四十行嫁不售自謁宣王)打胸(通鑑王建入成)
(都署其將張勍為馬步斬斫使使先入城士卒有犯令者勍皆捶其胸而殺之故時人謂勍為張丨丨)粉胸(徐夤詩别來拭)
(淚遮桃臉行去包香墜丨丨)扼胸(石瑶泛滹沱河賦朔方巨嶽實丨其丨)
氛埃胸(葉適詩之子歇過槳暫洗丨丨丨)風露胸(方岳詩更須詩乎剪春雨勝與一番丨丨丨)吐奇胸
(方岳詩孤負草堂今夜月徑眠誰與丨丨丨)
補註心胸(後漢書隗囂傳今孺卿當成敗之際遇嚴兵之鋒可為怖慄宜斷之丨丨參之有識按孺卿囂將牛邯宇李白)
(詩何時更樽酒再與論丨丨杜甫詩志士懹感傷丨丨已傾倒吳草廬朱子贊丨丨開廓海闊天高)結胸(山海經海外南經丨)
(丨國其為人丨丨註臆前胅出如人結喉也)滿胸(左思賦含辭丨丨鬱煩不舒)
雍(廣韻集韻韻會正韻並於容切音邕)
補藻衡雍(左傳晉師三日館穀及癸酉而還甲午至於丨丨作王宫於踐土)柔雍(唐書順宗王皇后傳后性仁順)
(宫中化其德莫不丨丨)重雍(隺駰東廵頌盛哉大漢既丨丨而襲熙)爾雍(陸雲詩穆穆休音冇來丨丨)王雍
(後漢書班固傳涼州從事丨丨躬卞嚴之節文之以術藝涼州冠蓋未有宜先雍者也)
公子雍(左傳秦康公送丨丨丨於晉)
補註肅雍(詩丨丨顯相)和雍(後漢太學中謠天下丨丨郭林宗)
濃(廣韻女容切集韻韻會尼容切並音醲)
補藻芳濃(白居易荷珠賦輕彩蕩淵丨丨厭浥)恨濃(孟郊詩特此一生滿空成萬丨丨)漸濃(吳武陸詩含烟)
(色丨丨)未濃(范成大詩日影穿雲亦丨丨)霞濃(沈明臣詩餘丨衆壑丨)歡濃(癸辛雜識七夕詞尤雲殢雨正)
(丨丨但只怕來朝初八)情濃(過庭錄一叢花詞懷高望遠幾重無物似丨丨)
春華濃(岑參詩勝槩忽相引丨丨今正丨)羇思濃(張繼詩一夜雨聲丨丨丨)午更濃(薛能詩冷濕朝如淡)
(晴乾丨丨丨)冷煙濃(顧夐詞曉幃初卷丨丨丨)沃州濃(釋無可詩氣比丨丨丨)别愁濃(陸游詩酒濃不)
(抵丨丨丨)釀湖濃(王鏊洞庭兩山賦割湖之鮮丨丨之丨)
補註雲濃(庾肩吾詩草合前迷路丨丨後暗城)日濃(杜甫詩春光丨自丨)香濃(康伯可詞古鼎沉煙篆細玉笋)
(破橙橘丨丨)
佳氣濃(梁簡文帝詩路遠大風積山長丨丨丨义閻朝隱詩柳色含煙瑞氣濃)黛色濃(吳筠詩日初金光滿景落)
(丨丨丨)睡味濃(陸游詩酒味醺人丨丨丨)
重(廣韻直容切韻會傳容切並音褈)
補藻㢠廻重(王叔之詩孤樓側挺層岫丨丨)
結願重(李商隱詩乞腦剜身丨丨丨)細點重(温庭筠雪詩飛交丨丨丨)蹇何重(李頻詩不才甘下第君子)
(丨丨丨)歸鳥重(許棠詩南北渡人少高低丨丨丨)守犬重(陸龜蒙詩樹少棲禽雜村孤丨丨丨)感激重
(徐夤詩鑽骨神明應酬恩丨丨丨)山河重(張彙千秋鏡賦映空而天地且霽照遠而丨丨更丨)
補註三重(漢書賈山傳下徹三泉註丨丨之泉言其深也)百重(後漢書班固傳虎賁綴衣閹尹閽寺陛戟丨丨各有)
(攸司註丨丨言多也謝朓詩遠山翠丨丨庾信刀銘水文千曲蛇鱗丨丨)千重(馬融廣成頌羣師叠伍伯校丨丨)衣重
(梁簡文帝詩櫪馬夜方飼邊丨秋未丨)叠重(陸游詩雲起始知山丨丨)翠重(朱德潤遊朱方賦碧瓦鱗次朱樓丨丨)
十二重(後漢書何進傳詔進大𤼵四方兵講武于平樂觀下起大壇上建丨丨丨五采華盖高十丈鮑照詩鳳樓丨丨丨四)
(戶八綺窗)寒山重(杜甫詩前登丨丨丨又陸游詩山重水複疑無路柳暗花明又一村)繡重重(王建詩羅衫葉葉丨)
(丨丨)不厭重(釋皎然詩維舟若許暫從容送過重江丨丨丨)
從(廣韻疾容切集韻韻會正韻墻容切並俗平聲)
補藻刑從(史記夏本紀帝曰道吾德乃女功序之也臯陶於是敬禹之德令民皆則禹不如言丨丨之)求從(史記)
(秦本紀初繆公亡善馬岐下野人共得而食之者三百餘人吏逐得欲法之繆公曰君子不以畜產害人赦之二百人聞秦擊晉皆)
(丨丨從而見繆公窘亦皆推鋒爭死以報食馬之德)慕從(漢書高帝紀諸侯罷戲下各就國羽使卒三萬人從漢王楚子諸侯)
(人之丨丨者數萬人)苟從(漢書元帝紀媮合丨丨未肯極言朕甚閔焉)賓從(漢書地理志遼西郡縣丨丨)多從
(漢書陳湯傳大將軍鳳奏湯以為從事中郎莫府事壹決於湯湯明法令善因事為埶納說丨丨)聽從(漢書王吉傳吉上疏)
(言得失曰欲治之主不世出公卿幸得遭遇其時言丨諫丨然未有建萬世之長策舉明主於三代之隆者也)願從(漢書龔遂)
(傳上遣使者徵遂議曹王生丨丨遂不忍逆從至京師遂引入宫生曰天子問君何以治渤海君不可無所陳對宜曰皆聖主之德)
(非小臣之力也遂受其言)弭從(後漢書吳漢傳光武拜大將軍持節北𤼵十郡突騎更始幽州牧苗曾勒兵不肯應調漢馳至)
(無終揮兵斬之北州震駭城邑莫不望風丨丨)牝從(後漢書荀爽傳覩鳥獸之文鳥則雄者鳴雊雌能順服獸則牡為唱導丨)
(乃相丨)草從(後漢書郎顗傳周南之德關睢政本本立道生風行丨丨)謀從(後漢書蔡邕傳納玄策于聖德宣太平於)
(中區計合丨丨已之圖也勲績不立予之辜也)並從(宋書符瑞志漢光武建武十七年十月鳳凰五高八九尺羽毛五采集潁)
(川羣鳥丨丨行列盖地數頃留十七日乃去)議從(唐書房杜列傳贊方君臣明良志叶丨丨相資以成固千載之遇蕭曹之)
(勲不足進焉)翼從(唐書貞元中上禱雨忽有白鸕鷀羣類丨丨果大雨滂沱)臣從(莊子末學者古人有之而非所以先)
(也君先而丨丨父先而子從兄先而弟從長先而少從男先而女從夫先而婦從)子從(見上)弟從(見上)少從(見上)
女從(見上)婦從(見上)焉從(劉禹錫傷往賦翫服儼兮猶具繁華謝兮丨丨)地從(朱子文集乾健天行坤順丨丨)
執策從(史記魯仲連傳齊湣王將之魯夷維子為丨丨而丨謂魯人曰于將何以待吾君魯人曰吾將以十太牢待子之君)
復常從(史記樊噲傳常從沛公擊章邯賜爵列大夫丨丨丨丨從攻城陽先登破李由軍斬首十六級賜上間爵)以客從
(史記盧綰傳高祖初起沛盧綰丨丨丨入漢中為將軍)相如從(史記藺相如傳秦伐趙拔石城殺二萬人秦王使使告趙)
(王欲與王為好趙王畏秦相如曰王不行示趙弱也趙王遂行丨丨丨)司馬從(後漢書中山簡王焉傳永平二年詔焉就)
(國從以虎賁官騎焉上書辭讓顯宗報曰夾谷之會丨丨以丨夫有文事必有武備所以重蕃職也王其匆辭)不屈從(後漢)
(書張升傳升少好學多關覽而任情不羈其意相合者則傾身交結不問窮賤如乖其志好者雖王公大人終丨丨丨)擁經
從(後漢書丁鴻傳贊穆穆帝則丨丨以丨)羣鳥從(宋書符瑞志漢宣帝地節二年四月鳳凰集魯丨丨丨之)風俗
從(宋書符瑞志鳳凰鳴中五音肅肅雍雍喜則鳴舞樂處幽隐丨丨丨則至)地理從(五經典義祀天則天文從祀地則丨)
(丨丨)聞者從(晁補之詩十漿饋五漿猶畏丨丨丨)百辟從(倪岳詩文武衣冠丨丨丨)女樂從(張昱詩爐烟夾)
(道湧祥風梵輦遊城丨丨丨)任所從(李正辭詩豈學無心出東西丨丨丨)
補註協從(書朕志先定詢謀僉同鬼神其依龜筮丨丨卜不習吉)無從(詩人之為言苟亦丨丨)來從(漢書)
(陳湯傳易曰有嘉折首𫉬匪其醜言美誅首惡之人而諸不順者皆丨丨也)服從(漢書循吏傳序太守吏民之本也數變易)
(則下不安民知其將久不可欺㒺乃丨丨其教化後漢書班超傳今西域諸國自日之所入莫不向化大小欣欣奉貢不絶唯焉耆)
(龜兹獨未丨丨)言從(後漢書李雲傳禮有五諫諷為上若夫託物見情因文載旨使言之者無罪聞之者足以戒貴在於意達)
(丨丨理歸乎正)敬從(魏書始祖神元皇帝紀依沒鹿回部大人竇賓與賓攻西部軍敗失馬以所乘駿馬給之賓思報恩固問)
(所欲始祖請率所部北居長川賓乃丨丨)風從(魏書世宗紀景明二年正月壬戍詔曰今始覽政務義恊維新使四方丨丨率)
(善可分遣大使黜陟幽明)雲從(隋書音樂志衮衣前邁列辟丨丨)
逢(唐韻集韻韻會符容切正韻符中切並音縫)
補藻出逢(後漢書种拂傳時南陽郡吏好因休沐游戲市里為百姓所患拂丨丨之必下車公謁以愧其心自是莫敢出)
(者)比逢(唐書地理志丨丨州隸黎州都督府)無逢(唐書地理志松漠都督府丨丨州註以獨活部置)罕逢(梁簡)
(文帝謝勑賚廣州塸啓臣南珍靡究未讀奏曹之表方物丨丨不識議郎之畫周霆詩廣陵張綱尢丨丨)難逢(戴叔倫詩因之)
(諭知己感激更丨丨)幸逢(白居易詩丨丨堯舜無為日得作羲皇向上人)今逢(劉清止水賦飾清顔而自肅希止水而丨)
(丨)吉逢(范鎮大報天賦有一二眉壽顧謂臣曰子遊都而盛其際丨其丨者所謂觀國之光利用賓于王矣亦嘗知盛際之)
(所自出丨丨之所由來者乎)
彭澤逢(趙嘏詩靖節何須丨丨丨)坐中逢(劉得仁詩仙向丨丨丨)白鷗逢(何中詩聊隨碧溪轉忽與丨丨)
(丨)面正逢(曹汾詩此處褰帷丨丨丨)
補註遭逢(周書太祖紀侯莫陳悅本實庸材丨丨際會)不逢(文中子家傳七世著述皆有經濟之道而仕丨丨劉)
(禹錫傷往賦信奇術之可致嗟此生之丨丨)迎逢(梁簡文帝詩勤勞謝功業清白報丨丨)
縫(廣韻集韻韻會並符容切音逢)
補藻掌縫(唐書百官志丨丨三人掌裁紉織績)夜縫(柳惲詩近寒理丨丨)斜縫(于鵠寄秋衣詩丨丨密且堅遊)
(客多塵緇)削縫(晁公遡詩豈惟刀尺工丨丨)儒縫(石介詩丨丨魯俗通)
不復縫(鮑照詩琴瑟縱横散舞衣丨丨丨)别時縫(殷堯藩詩蒲履漫從歸後織衲衣猶記丨丨丨)
補註能縫(後漢書虞詡傳詡為朝歌長潛遣貧人丨丨者傭作賊衣以采綖縫其裾為識有出市里者吏輒禽之賊由是)
(駭散咸稱神明)
蹤(廣韻即容切集韻韻會將容切並音縱)
補藻儷蹤(後漢書段熲傳贊山西多猛三明丨丨戎驂糾結塵斥河潼)有蹤(後漢書董祀妻傳贊端操丨丨幽閑)
(有容區明風烈昭我管彤錢起詩雲閑去丨丨)配蹤(晉書樂志叡喆欽明丨丨虞唐)指蹤(隋書史祥傳預聞丨丨之規得)
(免逗遛之責朱子詩空餘遠嶽尋師意箇裏何妨為丨丨)跳蹤(盧仝客請馬蘭詩不須刷帚丨丨走)墮蹤(孟郊詩道入難)
(抱心學生易丨丨)近蹤(李頻詩仙禁何人躡丨丨)夢蹤(徐夤詩不並行雲逐丨丨)閑蹤(朱子啓林壑丨丨布韋故)
(習)維蹤(白珽西湖賦佛三寸不為小樓十三以龕其像佛百丈不為大舟萬斛以丨之丨)香蹤(王世貞詞暈月旋收)
(霜緊怕去路丨丨還認)
先聖蹤(後漢書班固傳將軍擁千載之任躡丨丨之丨)騄駬蹤(晉書曹毗傳游不踐綽約之室趠不希丨丨之丨)
虎行蹤(韋應物詩茅齋夜雪丨丨丨)麻履蹤(賈島詩雪平丨丨丨)智者蹤(賈島詩妙字研磨講應齊丨丨)
(丨)野禽蹤(徐夤詩印留麇鹿丨丨丨)傲世蹤(徐夤詩誰敢輕量丨丨丨)
𥙷註聖蹤(遼史地理志丨丨殿碑述太祖遊獵之事)比蹤(石崇詩超越三代唐虞丨丨)追蹤(西京賦爾乃期)
(門佽飛列刃鑽鍭要趹丨丨鳥驚觸絲獸駭值鋒)
茸(唐韻而容切集韻而融切韻會如容切並音戎)
𥙷藻易茸(後漢書輿服志象鑣鏤鍚金鍐方釳插翟尾朱兼樊纓赤罽丨丨金就十有二左纛以氂牛尾為之在左軛上)
(大如斗)荒茸(張籍詩從言濯幽泌誰與薙丨丨)綠茸(元稹詩春草丨丨雪色白白居易詩清韻度秋在丨丨隨日新)
泖茸(陶宗儀詩地絡丨丨羅梵塔)
鹿護茸(趙汝鐩詩俛首穿林丨丨丨)掇野茸(王鏊洞庭兩山賦摘山之毳丨丨之丨)青草茸(王世貞詞)
(丨丨初丨正芳柔倩雨釀春愁)
峰(廣韻集韻韻會並敷容切音風)
補藻登峰(周書達奚武傳時屬天旱高祖勅武祀華岳岳廟舊在山下常所禱祈武謂僚屬曰吾備位三公不可同於衆)
(人在常祀之所必須丨丨展誠盡其靈奥)獨峰(唐書吐蕃傳丨丨駞日馳千里遼史太宗紀壬寅晉遣使來謝冊禮是日復有)
(使進丨丨駞及名馬)挫峰(張融海賦折嶺丨丨牢浪硠掊朋山相&KR0008;萬里藹藹)密峰(荀原之詩丨丨集浮碧疎瀾道瀛尋)
荆峰(王儉高松賦既抽榮於岱岳亦擢穎於丨丨)尖峰(江淹詩雄虹冠丨丨)同峰(庾信秦州麥積崖佛龕鉊異嶺)
(共雲丨丨别雨)峰峰(杜甫望嶽詩祝融五峰尊丨丨次低昂)雪峰(杜甫詩莫倚高樓對丨丨)劒峰(雍陶詩丨丨重)
(叠雪雲漫)幾峰(李頻詩古跡傳多代仙山管丨丨)本峰(許棠詩孤竹人藏處無因認丨丨)卞峰(梅堯臣詩丨丨)
(晴照黛霅水曉澄藍)主峰(郭熙詩泰山特多好丨丨)軍峰(張自明游紫霄觀記丨丨插天如玉筍出其右)塗峰(楊維)
(楨禹穴賦丨丨歸其西北兮執王帛者萬億)馬峰(五代史東漢世家太平興國四年王師北征并人猶欲堅守其樞密副使)
(丨丨勸繼元降太宗御城北高臺受降)
躍駞峰(遼史蕭呼嚕固傳咸雍初從招討使耶律扎克繖討番部之違命者乃請降來介有能丨丨丨而上者以儇捷相詫趙三)
(問左右誰能此忽古被重鎧而出乎不及峰一躍而上使者大駭趙三以女妻之)竈門峰(武當山記其南為丨丨丨嵐烟)
(瘴霧昕旦如炊)聚雲峰(武當山記東南有山曰丨丨丨)雲為峰(張說江上愁心賦丨丨丨兮烟為色歘變態兮心不)
(識)秦女峰(岑參詩丨丨丨頭雪未消)第一峰(王建詩家占中條丨丨丨)碧池峰(李紳重臺蓮詩終恐玉京)
(仙子識却將歸種丨丨丨)少室峰(孟郊詩㧓挐巨靈手擘裂丨丨丨)數嵩峰(李洞詩玉鞭留把丨丨丨)寺西
峰(白居易詩頭陀獨宿丨丨丨)太白峰(李頻詩相送昆明岸同看丨丨丨)巨佛峰(蘇轍黃樓賦南望則戲馬)
(之臺丨丨之丨)錦繡峰(陸游詩突兀毬場丨丨丨)住筆峰(方岳詩夢筆諸郎丨丨丨)奇絶峰(方䕫詩世間無)
(此丨丨丨)石蓮峰(王穉登詩忩裏丨丨丨)
聚石為峰(魏書張衮傳從官及諸部大人請丨丨丨丨以記功德命衮為文)
補註崑峰(晉書地理志黃帝則東海南江登空躡岱至於丨丨振轡風山訪道存諸汗竹不可厚誣)神峰(晉書王澄)
(傳澄嘗謂兄王衍曰兄形似道而丨丨太雋衍曰誠不如卿落落穆穆然也澄由是顯名)三峰(隋書禮儀志進賢冠前加丨丨)
(以象魏制謁者大夫已下服之顧非熊詩圓月上丨丨)山峰(隋書禮儀志幘上加物以象丨丨行人使者通皆服之)半
峰(張說詩白雲丨丨起)玉峰(李紳詩祥報卿雪冠丨丨)前峰(許琳詩積雲開去路曙色叠丨丨)碧峰(韋莊詩一)
(桁晴山倒丨丨)千峰(李山甫詩榮枯無路入丨丨張栻游南嶽序上觀晴霞橫𢃄千里泉聲隔忩泠然通夕不知此身踞丨丨)
(之上也)眉峰(康伯可詞梳妝懶脂輕粉薄約略淡丨丨王世貞詞那人偏自沾情緒丢不去只傍丨丨住)
十二峰(西京雜記郭秀過巫峽愛丨丨丨曰吾昔見山水圖疑其妄粧景色今親見之勝此圖多矣)最高峰(杜甫)
(詩緣雲擬住丨丨丨)翠微峰(徐夤詩坐來偏憶丨丨丨)萬仞峰(徐夤詩宗侯入輔嚴陵退堪憶猿啼丨丨丨)三
四峰(何中詩小雨十數點澹烟丨丨丨)
蜂(唐韻敷容切音丰)
補藻似蜂(詩疏蜾蠃丨丨而小腰取桑蟲于木空中七日而化為其子)大蜂(拾遺記武王伐紂夜濟河有丨丨狀)
(如丹鳥飛集王舟)衆蜂(埤雅蜂有兩衙其主之所在丨丨旋繞衛之朝衙畢方出採花暮衙畢方入)驅蜂(一統志瓊)
(州臨高縣毗耶山有神甚靈昔黎人叛神輙丨丨禦之官兵乘勝追擊)成蜂(徐夤詩卵枯皆化燕蜜老却丨丨)飢蜂
(吳仁璧詩冷蝶丨丨兩不知)虞蜂(韓琮詩纖蠆敢丨丨)
菌化蜂(酉陽雜爼嶺南有毒丨夜明經雨而腐丨為巨丨黑色喙若鋸長三分餘)黑色蜂(隂陽變化錄蜂每歲三四)
(月則生丨丨丨)尾如蜂(王令詩不有口似蠆則生丨丨丨)
補註土蜂(詩蜾嬴負之疏蜾蠃丨丨也)蠟蜂(埤雅蜜蜂一名丨丨蠟生于蜜蠟者蜜之蹠也)蜜蜂(郭璞有丨)
(丨賦楊萬里詩丨丨不食人間倉玉露為酒花為糧蘇軾詩榖雨共驚無幾日丨丨未許輙先甜)遊蜂(薛稷賦時逢雙燕來)
(屢值丨丨入)壺蜂(白珽西湖賦朱少章之節旄已落馬三寳之丨丨不飛)
鋒(唐韻集韻韻會並敷容切咅丰)
補藻及鋒(史記韓王信傳從沛公入武關沛公立為漢王信說漢王曰士卒皆山東人跋而望歸丨其丨東嚮可以争天)
(下漢王廼許為韓王)揚鋒(後漢書蔡邕傳當其有事也則蓑笠並載擐甲丨丨不給於務)懸鋒(後漢書段熲傳贊段追兩)
(狄束馬丨丨紛紜騰突谷静山空)蹈鋒(魏書世祖太武皇帝紀近遣尚書封鐡翦除亡命將士有盡忠竭節者今皆追贈爵)
(號或有丨丨履難以自效者以功次進位)衝鋒(魏書肅宗紀妖黨狂醜必可蕩滌丨丨斬級自依恒賞)摧鋒(周書田弘)
(傳弘每臨陣丨丨直前身被一百餘箭破骨者九馬被十稍朝廷壯之杜甫詩四鎮富精銳丨丨皆絕倫)束鋒(唐書地理志丨)
(丨州隸雅州都督府)西鋒(唐書顔杲卿傳真卿在平原遣甥至常山約起兵斷賊北道杲卿大喜以為兵掎角可挫賊丨丨)
履鋒(五代史唐臣符存審傳存審謂其子曰吾少提一劒去鄉里丨丨冒刃出死入生而得至此也因出其身所中矢鏃百)
簇鋒(張懷瓘藥石論側法丨丨向紙揭腕收蹤)搶鋒(張懷瓘藥石論努法丨丨前入磔筆下承)揭鋒(張懷瓘藥石論)
(策法丨丨右上收筆半垂)蹲鋒(法書通釋側者點也而謂之側者側下筆使筆鋒右顧審其勢而側之故名側若止言點則不)
(明顧右無丨丨向背之勢矣)收鋒(法書通釋側法作點向左以中指斜頓向右以大指齊頓作報荅便以中指挫鋒須丨丨)
(在内)駐鋒(法書通釋三昧云初落筆鋒向左急勒回向右横過至末復丨丨折回)引鋒(法書通釋三昧云初横入筆向)
(上行而少駐復丨丨下行)䟐鋒(法書通釋策亦畫也不言畫者其法仰筆丨丨輕擡而進有鞭策之勢故言策)末鋒(法書)
(通釋三昧云斜懸而丨丨飛起左字斜硬右字腕轉)輕鋒(法書通釋三昧云掠彷彿以宜肥掠左出而丨丨掠者拂掠須迅其)
(鋒左出而欲利)迅鋒(見上)出鋒(法書通釋或丨丨或藏鋒由心所好)點鋒(張載扇賦皎質皦鮮玄的丨丨註婦人以)
(丹注面曰的)輟鋒(李邕石賦金鼓為之沮氣戈矛為之丨丨)文鋒(劉長卿詩噐宇溟渤寬丨丨鏌鋣利)縮鋒(蔡氏)
(口傳頓筆先丨丨驟努令頓下衂之其垂露懸針即衂勢也)露鋒(魯長卿跋禊飲序書法第一今鈎榻轉雜偏勁丨丨規媚)
(傷弱工不勝拙矣)鏖鋒(白玉蟾孄翁齋賦以勲業覧鏡以文章丨丨)
泰一鋒(史記武帝紀其秋為伐南越告禱泰一以牡荆畫幡日月北斗登龍以象天一三星為丨丨丨名曰靈旗)一兵
鋒(漢書嚴助傳此一舉不挫丨丨之丨不用一卒之死而閩王伏辜南越被澤威震暴王義存危國此則陛下之深計遠慮之所)
(出也)一管鋒(晉書曹毗傳檢名實於俄頃之間定得失乎丨丨之丨)雙劒鋒(周必大詩氤氲香爐烟挺拔丨丨丨)
補註推鋒(史記秦本紀初繆公亡善馬岐下野人共得而食之者三百餘人吏逐得欲法之繆公曰君子不以畜産害人)
(赦之三百人聞秦擊晉皆求從從而見繆公窘亦皆丨丨争死以報食馬之德又龜策傳上欲擊匈奴西攘大宛南收百越卜筮至)
(預見表象先圖其利及猛將丨丨執節𫉬勝於彼而蓍龜時日亦有力於此)連鋒(後漢書王昌劉永張步盧芳列傳贊昌芳)
(僭詐梁齊丨丨註梁王劉永齊王張步)先鋒(周書太祖紀万俟醜奴作亂太祖從賀拔岳入關丨丨破偽行臺尉遲菩薩等)
飛鋒(張衡賦丨丨曜景秉尺持刀)揮鋒(張恊七命丨丨電滅)豪鋒(庾敳意賦天地短於朝生兮億代促於始旦顧)
(瞻宇宙微細兮眇若丨丨之半)詞鋒(徐陵書足下素挺丨丨兼長理窟)
烽(廣韻集韻類篇韻會敷容切並音丰)
補藻四烽(隋書長孫晟傳突厥染干為雍閭所敗與晟獨以五騎逼夜南走晟知其懷二心密遣從者入㐲遠鎮舉烽染)
(干見丨丨俱發大懼)置烽(唐書黑齒常之傳常之拜河源道經略大使因建言河源當賊衝乃斥地丨丨七十所)一烽
(唐書高麗傳初帝自太子所屬行在舍置丨丨約下遼東舉烽是日傳燎入塞)三烽(唐太宗實錄羅士信取千金堡令屈突通)
(守之王世充自來攻堡通懼舉烽請救太宗度通力堪自守且緩救以驕世充通舉丨丨以告太宗方且援之)
七十烽(唐書畢諴傳諴遷河東節度復修杷頭丨丨丨宼不敢入)七里烽(五代史晉出帝紀契丹宼遂城樂壽代州)
(刺史白文珂及契丹戰於丨丨丨敗之)近甸烽(孔帖開元二十五年勅以邊隅無事寰宇乂安内地置烽誠為非要量停)
(丨丨丨二百六十所)桔橰烽(丹鉛錄丨丨丨火也墨子作頡臯唐詩丨丨丨上暮烟飛)
補註舉烽(周書楊忠傳齊司馬消難請䧏忠與達奚武受之武疑消難有變欲還忠以千騎夜趨城下候門開而入馳遣)
(召武時齊鎮城伏敬遠勒甲士據陴丨丨武憚之乃多取財帛以消難先歸)
蛩(唐韻集韻韻會渠容切並音邛)
補藻新蛩(白居易詩西忩獨闇坐滿耳丨丨聲)砌蛩(周密詞一襟幽事丨丨能說)秋蛩(范成大詩骨冷神清)
(都不到玉階蕭瑟聽丨丨)
草際蛩(真山民詩未暝先啼丨丨丨)
補註暗蛩(盧綸詩惆悵繚垣暮茲山聞丨丨)潛蛩(韓愈詩幽響泄丨丨)莎蛩(顧夐詞冷丨隈砌隱鳴丨)亂
蛩(林德暘詩愁見花甎月荒秋咽丨丨)
笻(廣韻集韻韻會正韻並渠容切音蛩)
補藻龍笻(李白詩痛飲丨丨下燈青月復寒)策笻(徐賓詩不把漁竿不灌園丨丨吟遶綠蕪村)携笻(范成)
(大詩低花妨□小丨丨)斷笻(謝翺詩五里兒女步虛沙映丨丨)
綠玉笻(林德暘詩紫霞之佩丨丨丨)
補註瘦笻(杜光庭詩抽得閑身伴丨丨)枯笻(范成大詩期君斬寒藤伴我搘丨丨)
七尺笻(葛長庚孏翁齋賦翁行樂時橫拖丨丨丨松間一長嘯)九節笻(黃潛詩更試平生丨丨丨)
慵(唐韻蜀容切集韻韻會常容切並音鱅)
補藻耕慵(嚴蕊詞蛛忙鵲懶丨丨織倦)
攀陟慵(王永頥八公山賦履嶄岩而捫蘿兮忘丨丨之為丨)事事慵(李山甫詩除却閑吟外人間丨丨丨)不敢
慵(孟郊詩刻削大文雅所以丨丨丨)一味慵(陸游詩病臥書齋丨丨丨)意方慵(沈天羽詞丨丨丨眼纔朦剔盡)
(短檠休教孤影重)
補註乖慵(賈島詩老子苦丨丨希君數牽率)疎慵(項斯詩何時無一事却去養丨丨)
叔夜慵(韓琮詩官信安仁拙書非丨丨丨)
恭(廣韻九容切集韻居容切並音供)
補藻卑恭(後漢書竇融傳融自以非舊臣一旦入朝在功臣之右每召會進見容貌辭氣丨丨已甚帝以此益親厚之)
行恭(晉書羊祜傳祜德高而體卑位優而丨丨)良恭(唐書地理志宕州懷道郡縣丨丨)密恭(唐書地理志丨丨縣)
(隸洮州)斜恭(唐書地理志丨丨州隸雅州都督府)子恭(王永頥賦崖岫紛其羅列兮若孫拱而丨丨)
貌以恭(後漢書陳忠傳臣聞洪範五事一曰貌丨丨丨恭作肅貌傷則狂而致常雨)奉璋恭(隋書音樂志觀德自)
(感丨丨伊丨)若為恭(許有壬詩瓠肥宜不武人拱丨丨丨)田仁恭(隋書丨丨丨傳丨丨丨平凉長城人高祖受禪)
(奉詔營廟社進爵觀國公)于慈恭(隋書丨義傳義字丨丨河南洛陽人王謙將達奚惎擁衆據開遠義將左軍擊破之超拜)
(上柱國)費懿恭(葉適詩欲識隱居者當年丨丨丨)
補註不恭(書傳於為人弟不念天之明道乃不能恭事其兄是丨丨)足恭(論語疏巧好其言令善其色便僻其丨以)
(為丨足如字又去聲唐書楊再思傳再思居相位畏謹丨丨或曰公位尊何自屈折荅曰世路孔艱不爾豈全吾軀)虔恭(晉書)
(袁瓌傳陛下以聖明臨朝百官以丨丨蒞事朝野無慮江外謐靜)愈恭(姚淶白兔賦道既隆而丨丨精已勵而尤堅)
供(廣韻九容切集韻韻會居容切並音恭)
𥙷藻難供(後漢書班勇傳朝廷前所以棄西域者以其無益于中國而費丨丨也)自供(唐書王績傳績有奴婢數)
(人種黍春秋釀酒養鳧雁蒔藥草丨丨)改供(班固西都賦宫館所歴百有餘區行所朝夕儲不丨丨)相供(康伯可詞)
(清新歌幾許低酬慢唱笑語丨丨)
不能供(後漢書呂強傳天下雖復盡力耕桑猶丨丨丨昔楚女悲愁則西宫致災況終年積聚豈無憂愁乎)宿戒供
(魏志何䕫傳文帝為太子凉茂為太傅䕫為少傅茂卒以䕫代茂每月朔入見太子太子正法服而禮焉䕫遷太僕太子欲與辭丨)
(丨丨䕫無往意乃與書請之䕫以國有常制遂不往其履正如此)列肆供(黃滔詩詩景珠宫丨丨丨)怪石供(虞集)
(詩欲移天邊九華色充我盆中丨丨丨)暑衣供(周伯琦詩中使三時羞玉食地凉不用丨丨丨)
補註資供(後漢書陳文矩妻傳字穆姜有二男而前妻四子文矩為衆安令喪於官四子以母非所生憎毁日積而穆姜)
(慈愛温仁撫字益隆衣食丨丨皆兼倍所生)上供(宋史高宗紀建炎四年遣度支員外郎韓球括饒信諸州錢糧凡江湖川)
(廣丨丨皆拘之)
琮(廣韻藏宗切韻會徂宗切並音賨)
補藻用琮(周禮六瑞疏五等諸侯享天子用璧享后丨丨儀禮聘禮聘于夫人用璋享丨丨如初禮)下琮(周禮春官)
(註六玉所用則上璧丨丨)展琮(范仲淹明堂賦西丨丨於汾側)
悰(廣韻藏宗切集韻韻會徂宗切並音賨)
補藻寄悰(黃師郯江漢朝宗賦爰丨丨于江漢聊行意于斯文)愁悰(蘇舜欽詩幾段丨丨俱滴破)幽悰(陸游)
(詩傳杯誰與豁丨丨)春悰(王惲詩細寫丨丨入筆尖)
淙(廣韻藏宗切集韻韻會徂宗切並音賨)
補藻翠淙(李華望瀑泉賦孤流皎皎於蒼梁丨丨千仞兮懸泉)在淙(明興獻王漢江賦匹嚶渚之睢鳩兮羣丨丨之)
(鳬鷖唼來賓之鴻雁兮號凄清之鵾雞)
大壑淙(謝惠連詩俯視喬木杪仰聆丨丨丨)瀉為淙(黎民表詩平湖隱作浪曲澗丨丨丨)
補註淙淙(癸辛雜識俞子清家有圃于衆峰之間縈廻曲澗甃以五色小石傍引清流激石高下使之有聲丨丨然下注)
(大石潭)
儂(廣韻集韻奴冬切正韻奴宗切並音農)
補藻北儂(韋莊詩丨丨初到漢州城)諸儂(羅虬詩渡口丨丨樂未休)愁儂(戴復古詩白盡鬚毛無可老此身未)
(死却丨丨)為儂(唐寅詞急喚雙鬟丨丨攀折南枝欲寄憑誰達)
補註阿儂(伽藍記吳人自呼丨丨)
鬆(廣韻昔恭切集韻思恭切並音蚣)
補藻&KR0034;鬆(正韻丨丨亂髮)泥鬆(仇遠詩草細丨丨已可鋤)雪鬆(范成大詩丨丨酥膩千絲縷除却松江到處無)
鬆鬆(洪瑹詞鏡臺前丨丨餘鬢茜桃凝粉)醒鬆(王阮詩一聽妙語還丨丨)根鬆(方岳詩萊菔丨丨鏤冰玉蔞蒿苖肥)
(點寒綠)寬鬆(杜安世詞被你懨懨牽繫我怪纖腰繡𢃄丨丨)雲鬆(楊慎詞雪皺丨丨倩郎整)
補註鬅鬆(文同詩駢頭丨丨露秋熟)土鬆(陸游詩丨丨香草出瑤簪)
蘢(廣韻盧紅切韻會盧東切並音朧)
補藻深蘢(李華詩元猿啼丨丨)
補註蔥蘢(郭璞江賦涯灌芊萰潛薈丨丨武元衡詩玉壺思洞徹瓊樹憶丨丨)蒙蘢(郭璞江賦石帆丨丨以盖嶼萍)
(實時出而漂泳沈約詩山嶂遠重疊竹樹近丨丨)
凶(廣韻正韻許容切集韻韻會虛容切並音胸)
補藻征凶(易註隂疑于陽必見戰伐雖復君子其丨必丨故曰君子丨丨)囂凶(後漢書段熲傳贊規奐審策函遏丨)
(丨文會志比更相為容)糾凶(晉書樂志登此俊乂丨彼羣丨)
後夫凶(易不寧方來丨丨丨)禳妖凶(歐陽修詩佩服可以丨丨丨)過歲凶(陸游詩恨君不見岷山芊藏蓄)
(猶堪丨丨丨)
補註吉凶(易定之以丨丨所以斷也左傳周景王問于萇弘曰今茲諸侯何實丨何實丨)
墉(廣韻集韻韻會並餘封切音容)
補藻賁墉(尚書大傳天子丨丨諸侯疏杼註賁大也)漢墉(梁簡文帝詩悲笳動胡塞高旗出丨丨)帝墉(潘岳)
(文朝發軔於丨丨)粉墉(陳襄詩莓苔上丨丨)
補註金墉(齊書張欣泰傳既智屈於丨丨亦雖拔而不守周書宣帝紀昨駐蹕丨丨備嘗遊覧百王制度基址尚存又竇)
(熾傳尉遲迥舉兵熾乃移入丨丨簡練關中軍士得數百人與洛州刺史平凉公元亨同心固守)
傭(廣韻集韻韻會並餘封切音容)
補藻先傭(後漢書范式傳友人南陽孔嵩家貧親老乃變姓名傭為新野縣阿里街卒式行部到新野而縣選嵩為導騎)
(迎式式見而識之勅縣代嵩嵩以為丨丨未竞不肯去)為傭(後漢書鄭均傳兄為縣吏頗受禮遺均數諫止不聽則脱身丨)
(丨歲餘得錢帛以與兄曰物盡可復得為吏坐贓終身捐棄兄感其言遂為廉潔)倍傭(魏書高祖孝文皇帝紀所在田農有)
(牛者加勤於常歲無牛者丨丨於餘年)晝傭(白帖王高丨則丨賃夜則燒塼)保傭(白帖傭保人之可丨丨者也)
雇借傭(後漢書虞詡傳先是運道艱險詡乃案行川谷自沮至下辯開漕船道以人僦直丨丨丨者於是水運通利歲省四)
(千餘萬)入蜀傭(後漢書南蠻傳冬則避寒丨丨為丨)
補註彼傭(後漢書梁鴻傳為人賃舂每歸妻為具食不敢於鴻前仰視舉案齊眉伯通察而異之曰丨丨能使其妻敬之)
(如此非凡人也)
溶(廣韻集韻韻會並餘封切音容)
補藻油溶(元結賦澹丨丨兮清都聞)瀛溶(陸龜蒙詩丨丨兮歛然而退)空溶(何中詩丨丨東南突)連溶
(夏允彝太湖賦於是修澱巨泖丨丨祽瀨)
氛旄溶(張衡思玄賦丨丨丨以天旋兮蜺旌飄而飛揚)
補註鴻溶(司馬相如大人賦僸侵尋而高縱兮紛丨丨而上厲)
鎔(廣韻集韻韻會並餘封切音容)
補藻模鎔(毋丘儉承露盤賦若乃肇制丨丨應變入神窮數極理究盡物倫)範鎔(盧景亮初日照露盤賦忽丨丨)
(而冇作爰奉承之是任)大鎔(韋岫金賦丨有丨範小有雕鐫)
補註取鎔(史記平準書有司言曰古者皮幣諸侯以聘享金有三等今半兩錢法重四銖而奸或盗摩錢裏丨丨錢益輕)
(薄而物貴則遠方用幣煩費不省)
醲(廣韻女容切集韻韻會尼容切並音濃)
補藻霧醲(韓非子今雲盛而螾弗能乘也丨丨而螘不能游也)酲醲(枚乘七發丨丨病酒)
粥面醲(陸游詩滿瓮新醅丨丨丨)
穠(廣韻女容切集韻韻會尼容切並音醲)
補藻掇穠(李夢陽四友亭賦攀勁附修振英丨丨)
冶態穠(李紳詩不競春腰丨丨丨)粟粟穠(范成大詩庭葉翻翻閙燈花丨丨丨)
卭(廣韻集韻韻會並渠容切音蛩)
補藻王卭(詩匪其止共維丨之丨)榖卭(唐書地理志丨丨州隸松州都督府)思卭(唐書地理志思州寧夷郡)
(縣丨丨開元四年開生獠置)巴卭(韻府丨丨人收二橘中有二叟奕棋)
共(廣韻九容切集韻韻會居容切並音恭)
補藻虔共(詩丨丨爾位朕命不易)侵共(詩傳國有密須氏侵阮遂往丨丨)法共(周禮酒正凡祭祀以丨丨)
(五齊三酒以實人尊)加共(左傳翼戴天子而丨之以丨)
鄘(廣韻集韻韻會並於容切音庸)
補藻邶淇鄘(詩譜註頃公之惡邶人刺之則頃公以前已兼丨丨丨或亦然矣)詩屬鄘(詩譜註許穆夫人所)
(作得入鄘風者盖以于時國在鄘地故使其丨丨丨也)
喁(玉篇魚凶切廣韻集韻類篇韻會正韻魚容切並音顒)
補註喁喁(古今詞論康與之滿庭芳寒夜一闋宛然慧心女子小窗中丨丨口角)噞喁(王永頤賦簸萬籟之砯砰)
(兮遠羣囂之丨丨陸游詩池漲魚丨丨)
邕(廣韻集韻韻會正韻並餘封切音雍)
補藻斯邕(陳造詩丨丨古篆學未成)
補註時邕(晉書樂志其和如樂庶品丨丨)
壅(廣韻於容切音邕)
補藻決壅(白居易詩丨丨如裂帛)
補註雞壅(莊子藥也其實堇也桔梗也丨丨也豕零也)
癰(廣韻集韻韻會正韻並於容切音邕)
補藻創癰(周禮醫瘍下士八人註瘍丨丨也)養癰(後漢書馮衍傳註與婦弟任武達書自恨以華盛時不早自定)
(至于垂白家貧身賤之日丨丨長疽)腸癰(後漢書華佗傳軍吏李成苦欬晝夜不寐佗以為丨丨與散兩錢服之即吐二升膿)
(血於此漸愈)患癰(魏書高祖孝文帝紀帝幼有至性年四歲顯祖曾丨丨帝親自吮膿)潰癰(莊子彼以生為附贅縣疣)
(以死為決疣丨丨夫若然者又惡知死生先後之所在)成癰(搜神記楚僚至孝後母患一腫丨丨形容日悴僚于腫上徐吮)
(之其腫自熟)朽癰(皮日休詩丨丨難可吮)
饔(廣韻集韻韻會正韻並於容切音邕)
補藻陳饔(詩疏許氏異義引曰有母之尸饔謂丨丨以祭志養不及親)餕饔(左傳丨丨未就)
縱(廣韻即容切集韻韻會正韻將容切並音蹤)
補藻語從(戰國策魏使人因平原君請從於趙趙王不聽出過虞卿曰為入必丨丨)請從(戰國策虞卿入王曰平原)
(君為魏丨丨寡人不聽其於子何如)求從(戰國策虞卿曰凡強弱之事強受其利弱受其害今魏丨丨而王不聽是魏求害而)
(王辭利也)散從(史記蔡澤傳吳起為楚悼王立法南收揚越北幷陳蔡破横丨丨使馳說之士無所開其口)為從(史記)
(太史公自序諸侯既強七國丨丨子弟衆多無爵封邑推恩行義其勢銷弱德歸京師作王子侯者年表第九)緣縱(後漢書廉)
(范傳與廬江郡掾嚴麟會于路麟乘小車不能自進范見而愍然命從騎下馬與之不告而去麟事畢不知馬所歸乃丨丨訪之牽)
(馬造門謝而歸之按縱同蹤)
補註合從(戰國策天下之士丨丨相聚於趙而欲攻秦宋書符瑞志元嘉二十四年七月乙卯嘉禾生華林園及景陽山)
(江夏王義恭頌曰二象攸分三靈樂主齊應丨丨在今猶古)
龔(廣韻俱容切集韻居容切並音恭)
補藻二龔(詩謠楚國丨丨不如杜陵蔣翁)垂龔(鄭曼季詩丨丨之會匪詩不宣)
樅(廣韻集韻韻會並七恭切音瑽)
補藻衝樅(李夢陽泛彭蠡賦濺雨迸而冠岫兮岸丨丨而韲落)
賨(廣韻藏宗切集韻韻會徂宗切並音悰)
補藻琛賨(晉書張軌傳論綰累葉之珪組賦絶域之丨丨)
膿(廣韻集韻韻會並奴冬切音農)
補藻吮膿(魏書高祖孝文皇帝紀帝幼有至性年四歲顯祖曾患癰帝親自丨丨)
淞(廣韻息恭切集韻韻會思恭切並音蜙)
補註吳淞(杜甫詩註松一作淞丨丨言吳地之松江也吳郡志松江在郡南四十五里陳世昌南湖賦東會丨丨西撫禦)
(兒)
憃(廣韻集韻韻會並書容切音舂)
補藻獨自憃(方岳詩半生誤我難相誤只許秋崖丨丨丨)騃且憃(胡天游詩腐儒抱恨丨丨丨)
補註愚憃(韓愈詩古道自丨丨方岳詩強為花辨幾丨丨)
衝(廣韻尺容切音憧)
補藻當車衝(漢書王遵傳以書喻牛邯曰今驍將雲集四境而以奔離之卒拒要阸丨丨丨其形勢何如哉)
瑢(廣韻集韻韻會並餘封切音容)
補註瑽瑢(高道素上元賦駐衮衣於禮畢然後退輦而丨丨)
葑(廣韻府容切音封)
補藻茭葑(宋史河渠志陳捐之言高郵楚州之間丨丨彌滿宜剏立堤堰以為瀦泄)多葑(宋史河渠志湖水丨丨自)
(唐錢氏後廢而不理至是葑積二十五萬餘丈)除葑(王十朋詩播榖催丨丨)
凌波葑(秦觀詩人生無根柢泛若丨丨丨)
匈(廣韻集韻正韻許容切韻會虛容切並音胸)
𥙷藻倮匈(大戴禮惟人為丨丨而後生也)
兇(廣韻集韻正韻許容切韻會虚容切並音胸)
𥙷藻姦凶(後漢書傅燮傳陛下宜思虞舜四罪之舉速行䜛佞放殛之誅則善人思進丨丨自息)
洶(廣韻集韻正韻許容切韻會虚容切並音匈)
補藻拍天洶(王十朋詩吳江洪濤丨丨丨)
訩(廣韻集韻正韻並許容切音凶)
補藻究訩(詩家父作誦以丨王丨註究窮也)
禺(廣韻魚容切音顒)
補藻三禺(宋書符瑞志巨鬯丨丨之禾一稃二米王者宗廟修則出)
補註番禺(漢書地理志丨丨其一都會也自合浦徐聞南入海得大州東西南北方千里)
雝(廣韻集韻韻會正韻並於容切音邕)
補藻垣雝(後漢書郡國志河南尹卷有丨丨城或曰古衡雍註史記無忌謂魏王曰王有鄭地得垣雍者也杜預曰即是)
(衡雍又今縣所治城)歸雝(梅堯臣詩明朝當奏號鴛鷺看丨丨)
補註雝雝(詩丨丨鳴雁旭日始旦)
噰(廣韻集韻類篇並於容切音雍)
補註噰噰(艮嶽記壽山嵳峩兩岸對峙其上亭曰丨丨北直絳霄樓峯巒崛起盧思道孤鴻賦響丨丨而相續孟郊詩品)
(松徒高高雌鳴詎丨丨)
廱(玉篇廣韻集韻類篇韻會正韻並於容切音雝)
補註辟廱(詩雝雝在宫箋宫謂丨丨宫也後漢書光武紀中元元年初起丨丨註漢官儀丨丨去明堂三百步車駕臨丨)
(丨從北門入三月九月皆於中行鄕射禮白虎通天子立丨丨何所以行禮樂宣德化也辟之言積也積天下之道德也雍之言壅)
(也壅天下之殘賊故謂之辟雍也)
丰(集韻符風切音馮)
補藻丰丰(詩箋有親迎我者而貌丨丨然豐滿善人也)
面色丰(詩傳丰者丨丨丨然故為豐滿也)
鱅(廣韻集韻並余封切音容)
補註鰅鱅(史記司馬相如傳丨丨鰬魠楚辭註丨丨短孤魚名狀如犁牛)
蚣(集韻思恭切音淞韻會諸容切音鐘)
補藻蜈蚣(本草别錄丨丨生大吳川谷及江南頭足赤者良東坡詩註世傳蝦蟆丨丨蛇三物相值皆不動彼此畏食也)
榕(集韻韻會並餘封切音容)
補藻植榕(廣西志榕樹門即古南門相傳為唐時所築門上丨丨一株歲久根蔕生跨門外盤錯至地若天成焉)多
榕(榕城隨筆閩中丨丨樹因號榕城)赤榕(彙苑詳註榕有二種一種名丨丨最為高大為蔭最濃)古榕(彙苑詳註)
(瀘州寳山之趾丨丨盤結如龍黃魯直題曰木龍巖)梫榕(元結詩憐丨丨兮不豐茂)巨榕(李綱賦南有丨木其名曰丨)
大榕(薛士隆有丨丨賦)高榕(楊萬里詩斜陽碎入丨丨葉翻作青天覆作金)雙榕(唐庚丨丨詩水東丨丨間有叟)
(時出遊)
衛西榕(泉南雜志丨丨丨樹榦大如一間屋枝上有纚纚垂下者謂是根也其高參天枝葉蔭可三十餘丈)
灉(廣韻集韻韻會正韻並於容切音邕)
補藻河灉(說文丨丨水在宋)
&KR0008;(廣韻集韻渠容切正韻渠宫切並音蛩)
補藻還&KR0008;(賀知章詩輕枻理丨丨)
鼕(廣韻集韻韻會並徒冬切音彤)
補註鼕鼕(司馬退之詩遮莫丨丨動須傾滿滿杯)
彤(廣韻集韻韻會並徒冬切音佟)
補藻豐彤(馬融廣成頌椿梧栝栢柜柳楓楊丨丨對蔚崟額槮爽)史彤(韓𤦺詩丨丨修職榮峻階)
褣(廣韻集韻韻會並餘封切音容)
補註輕褣(李賀詩蜀烟飛重錦峽雨濺丨丨)
橦(廣韻職容切咅鐘集韻昌容切咅衝)
補藻種橦(陳高有丨丨花詩)
&KR0008;(廣韻丑凶切集韻癡凶切並音蹱與傭同集韻均也直也照廣韻增入)
補藻指爪&KR0008;(孟郊詩擘裂風雨獰抓拏丨丨丨)
御定韻府拾遺卷二
