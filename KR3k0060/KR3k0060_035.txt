欽定四庫全書
御定韻府拾遺卷三十五
上聲五尾韻
尾鬼葦扆卉虺幾亹偉韙篚
朏煒豨顗韡斐誹菲棐蟣榧
瑋
欽定四庫全書
御定韻府拾遺卷三十五
上聲五尾韻
尾(廣韻集韻正韻無匪切韻會武匪切並音委)
補藻麕尾(後漢書東夷傳註夷洲在臨海東南去郡二千里土地沃饒既生五穀又多魚肉有犬尾短如丨丨狀)二
尾(舊唐書憲宗紀元和八年長安西市豕生三耳八足丨丨)彫尾(急就篇鷹鷂鴇鴰翳丨丨顔氏註翳謂凡鳥羽之可隱翳)
(者舞者所持彫大鷙鳥也其尾尤盛故特稱之彫與鵰同)跋尾(尚書故實清夜遊西園圖顧長康畫有梁朝諸王丨丨處)盤
尾(玉篇鰿丨丨毒魚也口在腹下)雉尾(廣博物志丨丨扇起於殷高宗時杜甫詩雲移丨丨開宮扇)屈尾(廣博物志)
(烏有鵰重首而丨丨)愛尾(雜說孔雀丨丨潛則尾露)美尾(物𩔖相感志冰鼠有丨丨可以來鼠此尾所在鼠輒聚也)的
尾(幽明錄吴人華隆好獵養一快犬號曰丨丨)乘尾(張淵觀𧰼賦傅說登天而丨丨奚仲託精於津陽)間尾(阮籍)
(獼猴賦豐狐文豹釋其表丨丨騶虞獻其珍)䜿尾(屠大山雙虎賦初丨丨以前却竟旋趾而傍輪)介尾(薛士隆金龜賦)
(序金龜瓜蠧也似龜而小首足丨丨咸具色若中金焉)木尾(孔平仲晚集城樓詩高樓百尺修丨丨面對南山翠相倚)岡
尾(韓維詩平橋架荒塹東上大丨丨)雞尾(王炎雉賦翠有羽而就羅丨以丨而為犧)葉尾(楊萬里詩雨入竹林渾不)
(見只來丨丨作真珠)草尾(王庭珪詩初驚丨丨千重浪)揮尾(元弼魚躍龍門賦丨其丨而不勞騁其力而不竭)艫
尾(劉宰詩丨丨連翩萬斛舟)窪尾(柳貫詩界牆丨丨砂如雪)茭尾(張憲詩丨丨蒲芽水新足沙暖小桃紅夾竹)羯
尾(白珽詩丨丨大如斛)羊尾(蘇天爵詩丨丨駝峰膩人口)年尾(釋清珙詩新年頭耳舊丨丨明日四兮今日三)
房心尾(爾雅釋天大辰丨丨丨也疏大辰丨丨丨之總名也辰時也淮南子東方曰蒼天其星丨丨丨)末無尾(關尹)
(子聖人之道本無首丨丨丨)鋸為尾(温庭筠詩下有狂蛟丨丨丨)小罣尾(王世貞金魚賦欲躍兮四觸鬛而皆)
(隅將潛兮丨丨丨而就遊)
補註&KR0008;尾(晉書輿服志立車則正䜿其旂安車則邪注駕馬馬亦各隨五時之色白馬則朱其丨丨)長尾(易林老狼)
(白駒丨丨大狐)蚩尾(廣博物志蚩者海獸也漢武帝作柏梁臺有上疏者云丨丨水之精能辟火災可置之堂殿今人多作䲭)
(字)白尾(雜五行書黃犬丨丨代有衣冠黃犬白前兩足利人)曳尾(竹書紀年禹立五年廵狩塗山濟川中流有一黃龍)
(負舟舟人懼禹笑曰吾受命於天屈力以養人生性也死命也奚憂龍哉龍於是丨丨而逝)修尾(夏侯湛玄鳥賦挺參差之)
(丨丨發緇素之鮮色虞世南獅子賦闊臆丨丨勁豪柔脆)船尾(杜甫詩丨丨跳魚撥剌鳴)
鬼(廣韻矩偉切集韻韻會居偉切正韻古委切並音詭)
補藻大鬼(周禮春官凡祀大神享丨丨祭大示帥執事而卜日)物鬼(周禮春官以冬日至致天神人鬼以夏日至致)
(地示丨丨漢書公孫弘傳元光五年上策詔諸儒制曰屬統垂業丨丨變化天命之符廢興何如關尹子心蔽藥餌者丨丨攝之)
役鬼(後漢書欒巴傳巴素有道術能丨丨神吳融詩豈是勞人力寧因丨丨工)流鬼(唐書丨丨傳丨丨去京師萬五千里)
(直黑水靺鞨東北少海之北三面皆阻海其北莫知所窮人依嶼散居多沮澤有魚鹽之利)尊鬼(管子丨丨而守註丨丨謂)
(謹其享祭之禮也)沈鬼(關尹子心蔽幽憂者丨丨攝之)前鬼(汲冢周書穢人前兒丨丨若獼猴立行聲似小兒註穢寒)
(穢東彝别種)伐鬼(易林高宗丨丨三年乃服)皆鬼(論衡凶禍之家或見蜚尸或見走凶或見人形三者丨丨也)有
鬼(論衡凡天地之間丨丨非人死精神為之也皆人思念存想之所致也)逢鬼(晉陽秋羅友在桓溫府以家貧乞祿温許)
(而不用後同府人有得郡者温為席起别友至尤晚問之友答曰民首旦出門於中途丨一丨大見揶揄云我只見汝送人作郡何)
(以不見人送汝作郡)計鬼(太平御覽朝露之蒲土女不能治淄澠之沙丨丨不能數)魈鬼(葆光錄越僧全清善五部法書)
(符厭役鬼神之術時有市人姓王兒婦染邪氣後召全清治乃縛草人長尺餘結壇立草人於上咒之良久稱乞命全清詰之是何)
(精魅云是丨丨全清乃取草人入瓮中緘之埋於桑林之下戒家人無動之其婦即日差)捉鬼(西湖志餘禁中以臘月三十日)
(為大節夜至於爆仗有為果子人物等𩔖不一而殿司所進屏風畫鍾馗丨丨内藏藥線爇放百餘竒巧不絶)賈鬼(楊愼外集)
(今貴州以牛馬骨漬之經年候其柔脆如笋其氣逆於人鼻以為上品供客謂之丨丨)謨鬼(李德林文合神丨丨通幽洞微)
住鬼(陳陶詩古城濛濛花覆水昔日住人今丨丨)癡鬼(蘇軾詩聊將調丨丨亦復爭華新)制鬼(吳淑桃花賦或)
(成仙而益夀或丨丨而祛邪)雜鬼(歐陽修詩楚俗歲時多丨丨蠻鄉言語不通華)摖鬼(歐陽修詩丨丨聚喧囂註尼陵)
(俗好祠祭里人謂之丨丨)孤鬼(陳造財昏詩坐令親舊歡詭譎變丨丨)故鬼(謝翺擬古詩豈無丨丨悲翻令遠行役)
羣鬼(李孝光詩且須養六翮莫使丨丨愁)紅鬼(楊維楨詩臙脂井水底嘍嘍話丨丨)榆鬼(後漢書西羌傳任尚遣當)
(闐種羌丨丨等五人刺殺杜季貢封丨丨為破羌侯)
疫癘鬼(周禮夏官方相氏註冒熊皮者以驚敺丨丨之丨如今魌頭也又齊民要術歲暮夕四更中取二七豆子二七麻子)
(家人頭髮少許合麻豆著井中咒勑井使其家竟年不遭傷寒辟五方疫鬼)祥於鬼(管子丨丨丨者義於人)荆人
鬼(淮南子楚莊王既勝晉於河雍之間歸而封孫叔敖叔敖辭而不受謂其子曰王必封女女必讓肥饒之地而受砂石之間有)
(寢丘者其地确石而名醜丨丨丨越人機人莫之利也)生於鬼(宋玉高唐賦若丨丨丨若出於神)小兒鬼(張衡)
(東京賦八靈為之震慴况鬾&KR0558;與畢方註鬾丨丨丨)鏡中鬼(梅堯臣書哀詩拊膺當問誰憔悴丨丨丨)昔時鬼(邵謁)
(詩安知今日身不是丨丨丨)
補註右鬼(爾雅疏宗祀嚴父是以丨丨)見鬼(晉書阮修傳嘗有論鬼神有無者皆以人死者有鬼修獨以為無曰)
(今丨丨者云著生時衣服若人死有鬼衣服有鬼耶論者服焉)忠鬼(北史李遠傳遠子植文帝時已為相府司錄參掌朝政及)
(晉公護執權密欲誅護頗泄護乃出植為梁州刺史尋而廢帝召遠及植還朝遠恐有變沉吟良久乃曰大丈夫寧為丨丨安能作)
(叛臣乎遂就徵至京師)先鬼(尉繚子黃帝曰先神丨丨先稽先智謂之天官人事而已)萬鬼(論衡度朔之山上有大桃)
(木其屈蟠三千里其枝間東北曰鬼門丨丨所出入也)說鬼(何承天荅顔永嘉書來旨似不嫌有鬼當謂鬼宜有質得無求)
(天竺之書丨丨别為生𩔖故耶)
獨足鬼(集韻山魈出汀州丨丨丨)
葦(廣韻于鬼切集韻羽鬼切並音偉)
補藻蔴葦(唐書房琯傳琯請自將平賊遇賊陳濤斜戰不利琯欲持重有所伺中人邢延恩促戰故敗士死丨丨)繋
葦(荀子南方有鳥名蒙鳩以羽為巢而編之以髮丨之丨苕風至苕折卵破註言人不知學問亦猶丨丨之危也)小葦(埤雅)
(荻謂之蒹其丨曰丨)鄭葦(鄭厚啟塵清丨丨隂滿召棠)篁葦(王安石詩牆隅返照媚槐穀池面過雨蘇丨丨)泛葦
(張翥詩樓船如山不敢過况在丨丨浮蕉中)
百根葦(周禮天官閽人疏燭在地曰燎謂若天子百公五十侯伯子男皆三十所作之狀蓋丨丨丨皆以布纏之以蜜塗其)
(上若今蠟燭矣)十二葦(汲冢周書十二來一弓二矢歸射三輪四輿歸御五鮑六魚歸蓄七陶八冶歸竈九柯十匹歸林十)
(一竹丨丨丨歸時)
補註葭葦(陳書高祖紀仁霑丨丨信及豚魚)竹葦(汲冢周書土可犯材可蓄潤濕不穀樹之丨丨莞蒲)
扆(唐韻於豈切集韻韻會隱豈切並衣上聲)
補藻鹿虔扆(五代史丨丨丨事蜀為永泰軍節度使加太保)
補註當扆(禮記天子丨丨而立)端扆(梁鞞舞歌丨丨臨赤縣宸居發紫微)宸扆(李劉賀牛總領啟結知丨丨改)
(領餉臺)
卉(篇海許偉切音虺)
補藻爛卉(劉畫新論水之性情動壅以隄則波紐而氣腐決之使通循勢而行從澗而轉雖有朽骸丨丨不能汚也)斯
卉(傅咸芸香賦序有覩丨丨蔚茂馨香)有卉(張融海賦丨丨有木為灌為叢)
虺(唐韻正韻許偉切韻會詡鬼切並音卉)
補藻蠆虺(唐書崔湜傳湜猜毒詭險殆天性雖丨丨不若也)鴆虺(宋史趙遹傳論諸蠻溪峒茅瘴非人域丨丨與)
(居)躡虺(易林履蛇丨丨與鬼相視驚恐失氣如騎虎尾)狐虺(眺補之詩丨丨日縱横)
心如虺(李羣玉詩慘慘丨丨丨營營舌似蠅)
補註蛇虺(廣博物志驪珠九色光之所及無丨丨蟲豸之毒)
幾(玉篇居扆切廣韻居豨切集韻韻會豈舉切並機上聲)
補藻乃幾(易林終日在市詰朝𫉬利既享嘉福得久丨丨)詎幾(陸機歎逝賦彌年時其丨丨夫何往而不殘)第
幾(劉宰詩君住柟溪丨丨山)幾幾(方岳題畊綠軒詩相共醉語牆下桑此為豳詩丨丨章)
復能幾(陶潛飲酒詩一生丨丨丨倏如流電驚)當須幾(陶潛詩衣食丨丨丨力畊吾不欺)會當幾(鮑照)
(詩浮生丨丨丨歡酌每盈衷)今年幾(韋應物詩出身天寶丨丨丨頑鈍如鎚命如紙)麥有幾(蘇軾詩黃耳亦已無)
(更問丨丨丨)槖駝幾(朱子詩徙居三十乘流汗丨丨丨)春風幾(吳師道詩昏昏醉夢丨丨丨不顧江東數千里)
補註無幾(馬融日蝕疏侯甸采衛司民之吏案繩循墨雖有殿最所差丨丨)年幾(西湖志餘紹興間黃公度榜第)
(三人陳修及唱名問卿有子否對曰臣年六十三歲尚未娶乃詔出内人施氏嫁之年二十三奩具甚厚時人戲為之語曰新人若)
(問郎丨丨四十年前二十三)
亹(廣韻正韻無匪切集韻韻會武斐切並音尾)
補註亹亹(詩丨丨申伯王褒九懷丨丨兮自強)
偉(廣韻于鬼切集韻韻會羽鬼切並音韙)
補藻弘偉(稚川外篇丨丨之士履道之生其崇信匪徒重仞之牆其淵澤不唯吕梁之深也)殊偉(鍾會葡萄賦覽)
(遐方之丨丨兮無斯果之獨珍)足偉(沈約郊居賦奚一權之丨丨委千金其如線)絶偉(石介詩持正不退讓子厚稱丨)
(丨)豪偉(洪覺範詩我年十五恃丨丨)
補註瑰偉(魏志劉表傳註傅巽字公悌丨丨博逹有知人鑒)雄偉(蜀志趙雲傳註雲身長八尺姿顔丨丨)魁
偉(晉書劉元海載記元海猿臂善射膂力過人姿儀丨丨)竒偉(晉書苟崧傳孔子作春秋左丘明造膝親受退撰所聞而)
(為之傳以發明經意信多丨丨學者好之宋書符瑞志元嘉十八年八月庚午會稽山隂商世寶𫉬白鳩眼足並赤何承天上表曰)
(近又豫白鳩之觀目翫丨丨心歡盛烈謹獻頌一篇)英偉(辨命論管輅天才丨丨)閎偉(六一跋何進滔碑柳公權書高)
(數文制度丨丨)秀偉(談苑蔡文忠公及第上視其丨丨顧宰相曰得人矣)
韙(玉篇于匪切唐韻𩔖篇于鬼切集韻韻會羽鬼切並音偉)
補藻才韙(司馬遷悲士不遇賦諒丨丨而世戾將逮死而長勤)
君子韙(左傳仲尼曰守道不如守官丨丨丨之)古人韙(抱朴子昔鍾儀莊舄不㤀本聲丨丨丨之)長者韙
(歐陽詹陶器銘序嘗侍論於長者曰近代之作玉杯麗則麗矣愚以不如古之人為陶丨丨丨之)吾所韙(方岳舟次嚴陵)
(詩子陵丨丨丨蓑外底須名)
篚(廣韻集韻韻會府尾切正韻方尾切並音匪)
補藻厥篚(禹貢丨丨檿絲)斯篚(宋史樂志郊祀歌量幣薦誠有寶丨丨)有篚(宋史樂志祀五方帝歌練以纁)
(黃丨丨將之)一篚(南方草木狀豆蔲花破氣消痰泰康二年交州貢丨丨)箱篚(陳造竹米行薪之籬之且蘧篨笲筥)
(丨丨䉉籃笯)
補註筐篚(禮記賀娶妻者疏聞彼昏而送丨丨將表厚意)
朏(唐韻正韻敷尾切集韻韻會妃尾切並音斐)
補藻賈朏(庶物異名疏丨丨獸也白澤圖千歲木精狀如豚)楊朏(舊唐書元宗紀萬春公主下降丨丨)田朏
(宋史郝質傳質主管麟府軍馬與丨丨將兵護軍須餽麟州)
煒(玉篇于匪切唐韻于鬼切集韻𩔖篇韻會羽鬼切並音偉)
補註煒煒(盧景亮初日賦列缺雖伏常丨丨而不收)
豨(唐韻虛豈切集韻韻會許豈切並希上聲)
補藻逐豨(廣博物志司原氏逐鹿有丨丨者聞司原之譟也競舉音而和之司原反輟已之逐而往伏焉遇夫豨)家
豨(雞林𩔖事犬高麗呼為丨丨)
焚封豨(路史神農氏謹時祀丨丨丨)
顗(唐韻魚豈切集韻韻會語豈切並音螘)
補藻杜顗(孔帖丨丨舉進士禮部侍郎賈餗曰得丨丨足敵數百人)
韡(玉篇集韻𩔖篇韻會羽鬼切唐韻于鬼切並音偉)
補藻克韡(宋書符瑞志元嘉二十四年九月白鳩又見中領軍沈演之頌曰殷歷方昌婉翹來游漢錄丨丨爰降爰休)
斐(唐韻正韻敷尾切集韻韻會妃尾切並音菲)
補藻依斐(嚴忌賦雲丨丨而承宁)李斐(漢書有丨丨註)
補註斐斐(韓詩外傳孔子曰關睢之人如神龍變化丨丨文章)
誹(唐韻正韻敷尾切集韻韻會妃尾切並音斐)
補藻𫉬誹(荀子閉口而丨丨謗况敢直言乎)羣誹(廣博物志梁大同中盤盤國遣使獻方物帝欲以上公秩加之)
(䵎公曰恐非古制帝不懌學士丨丨之)
菲(集韻妃尾切正韻敷尾切並音斐)
補藻齋菲(陳書姚察傳察既累居憂服兼齋素日久後主見察柴瘠過甚遣度支尚書王瑗宣旨重加慰諭令從晚食手)
(勑曰卿羸瘠如此丨丨累年不宜一飯有乖將攝若從所示甚為佳也)荒菲(劉弇詩顧我誠丨丨)
補註蔬菲(陳書姚察傳文帝知察丨丨别日乃獨召入内殿賜菓菜)
棐(唐韻韻會府尾切集韻妃尾切正韻敷尾切並音菲)
補藻會於棐(左傳文公十三年鄭伯丨公丨丨)
蟣(集韻舉起切音幾)
補藻生蟣(後漢書朱浮傳連年拒守吏士疲勞甲胄丨丨蝨弓弩不得弛)出蟣(本草綱目人物皆有蝨但形各不同)
(始由氣化而後乃遗卵丨丨也)七蟣(法苑珠林七嚮遊塵成一蟣丨丨成一蝨)
榧(唐韻集韻韻會並府尾切音篚)
補藻似榧(桂海虞衡志特乃子狀丨丨而圓長端正)山榧(周鼎詩古屋垂丨丨)
瑋(廣韻于鬼切集韻韻會羽鬼切並音韙)
補藻足瑋(張華鷦鷯賦夫惟體大妨物而形瓌丨丨也)
御定韻府拾遺卷三十五
