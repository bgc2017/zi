欽定四庫全書
御定韻府拾遺卷五十九
上聲二十九豏韻
檻範減艦犯湛斬黯范軓鹻
摻闞喊
欽定四庫全書
御定韻府拾遺卷五十九
上聲二十九豏韻
檻(唐韻胡黯切集韻韻會戸黤切並音艦)
補藻絶檻(韋應物詩不知臨丨丨乃見西江流)溢檻(張濛登春臺賦雲當軒而氣潤風丨丨而光清)縈檻(曾鞏)
(詩河流丨丨色輝輝)大檻(范梈詩丨丨花周映虚階葉竟抽)倒檻(柳貫大雨雹行排簷丨丨揮霍入犀兵快馬難爲雄)
星垂檻(曾鞏詩黃柑巧綴丨丨丨)新亭檻(蘇軾詩不作丨丨丨幽花誰爲香)
補註虎檻(宋書鄧琬傳太宗遣領軍將軍王元謨領水軍南討又遣龍驤將軍劉靈遺率衆屯丨丨)籠檻(易林田鼠)
(野鷄意常欲逃拘制丨丨不得動搖)繡檻(梁洽晴望長春宫賦玲瓏玉樹則偏澄霽色連騫丨丨則却映斜曦)
範(廣韻防鋄切集韻韻會父鋄切並音犯亦作范)
補藻成範(宋書鄧琬傳夫旦奭與三監並時金霍與上官共主邪正粈雜何世無之但丨丨全規殷監匪遠)粹範
(宋書王敬弘傳清光丨丨振俗淳風)先範(天禄閣外史陸續歸吳貽徵君書曰續賴丨丨得奉諸賢之清塵)毓範(王勃)
(乾元殿頌序頻隈丨丨雲扃分戚里之驩覃嶼凝規星閣絶郎官之請)質範(劉克莊題䟦世所以寳貴古噐物者非直以其)
(古也苟丨丨無取欵式不合是土鼓瓦缶得與清廟鐘磬並陳也)酈範(北史丨丨傳丨丨字世則爲慕容白曜司馬及定三)
(齊範多進策後除青州刺史)
補註聖範(陳書宣帝紀詔曰職情懷善有國之令圖拯弊救危丨丨之通訓)刑範(汲冡周書旦拜手稽首曰商爲)
(無道棄德丨丨欺侮羣臣辛苦百姓)清範(天禄閣外史徵君謂李膺曰甫久不見元禮也膺再拜曰膺以羈故不能仰挹丨丨)
(戾也)風範(世說王逸少與丞相言及此事丞相曰元規爾時丨丨不得不小&KR0008;右軍答曰唯邱壑獨存)
減(廣韻集韻並下斬切音豏又古斬切音鹻)
補藻晝減(漢書溝洫志一日之間丨丨夜增江河滿溢)請減(北史韓麒麟傳臣所統齊州租粟纔可給俸丨丨絹)
(布增益糓租年豐多積歲儉出賑)秕減(齊民要術豆角三青兩黃拔而倒䜿籠從之生者均熟不畏嚴霜從本至末全無丨)
(丨乃勝刈者)凋減(王令詩壯意自丨丨)暗減(万俟雅言詞沈腰丨丨潘鬢先秋)油減(陸游詩丨丨玉蟲暗灰深)
(紅獸低)無減(雲笈七籖猶如大海容納百川無增丨丨無穢無淨)
重刑減(困學紀聞周禮五刑之屬二千五百穆王雖多五百而輕刑增丨丨丨班固以周禮爲中典甫刑爲重典非也)芳
容減(歐陽修詞插花照影窺鸞鑑只恐丨丨丨)
補註分減(元史武宗紀至大三年尚書省臣言宣徽院廩給日增儲峙雖廣亦不能給宜加丨丨)耗減(易林丨丨)
(寡虚日以削消)增減(論衡形之貯血氣也猶囊之貯粟米也粟米一石囊之高大亦適一石如損益粟囊亦丨丨)
艦(廣韻胡黤切集韻韻會戸黤切並音檻)
補藻水艦(宋書武帝紀孫季高受命而行遣王仲德以丨丨二百於吉陽下斷之)引艦(宋書何承天傳寇若入境)
(丨丨出戰)皮艦(宋書鄧琬傳袁顗命沈攸之等進攻濃湖造丨丨十乘拔其營栅)陳艦(宋書索鹵傳至蔡州丨丨列營)
(周亘江畔)挾艦(梁書王僧辨討矦景賊望官軍有雙龍丨丨行甚迅速)燒艦(陳書侯安都傳余孝頃與蕭勃子孜猶據)
(豫章石頭作兩城各據其一多設船艦安都至乃銜枚夜丨其丨)飛艦(湯顯祖詩浮吹徹終夜丨丨常千艘)
八艚艦(宋書高祖紀盧循曰毅兵衆甚盛成敗事係之於此宜并力摧之即日𤼵巴陵與道覆連旗而下别有丨丨丨九枚)
(起四層高十二丈)三層艦(齊書柳世隆傳平西將軍黃回軍至西陽乘丨丨丨作羌胡伎泝流而進)
補註乘艦(宋書臧質傳拓拔燾攻旴𣅿恐城内水路遁走乃引大船欲於軍山作浮橋以絶淮道城内丨丨逆戰大破之)
樓艦(宋書孔覬傳右軍將軍姚道和丨丨千艘覆川蓋汜)
犯(廣韻防鋄切集韻韻會父鋄切並凡上聲)
補藻抗犯(後漢書公孫瓚傳瓚職統戎馬連接邊寇每聞有警瓚輒厲色憤怒如赴讐敵望塵奔逐或繼之以夜鹵識瓚)
(聲憚其勇莫敢丨丨)竊犯(宋書索鹵傳刺史南平王鑠答曰但彼和好以來矢言每缺侵軼之弊屢違義舉豈唯丨丨王黎乃)
(害及行使)凌犯(齊書天文志史臣曰仲春與孟秋建星再用與宿度並列亟經丨丨災之所主未有舊占)前犯(唐書姚璹)
(傳明堂火劉承慶曰明堂所以宗祀爲天所焚當側身思過振除丨丨)夕犯(天祿閣外史徵君對魯史曰今去魯而出疆朝)
(歴山川丨丨霜露士之勞也)勿犯(冷齋夜話桓温少與殷浩善殷嘗作詩示温温玩侮之曰汝慎丨丨我犯我當出汝詩示)
(人)
不復犯(宋書索鹵傳若能酬酢自今丨丨相丨秋毫)無所犯(齊書天文志建元元年十二月庚寅月行房道中丨)
(丨丨)不能犯(任昉表草纓艾蹕民丨丨丨)
補註數犯(漢書王嘉傳自效愚戅丨丨忌諱唯陛下省察)欺犯(宋書孔覬傳覬衣冠器用麤率蘭臺令史三吳富人)
(咸有輕之之意覬風貌清嚴皆重迹屏氣莫敢丨丨)干犯(宋書臨川王傳太白星犯右執法義慶懼有災禍乞求外鎮太祖詔)
(曰兵星王時有所丨丨乃主當誅以此言之益無懼也)虧犯(魏書釋老志又有五戒云奉侍之則生天人勝處丨丨則墜鬼)
(畜諸苦)輕犯(舊唐書憲宗紀詔今後兩京關内河南河東河北淮南山南東西道州府除大辟罪外丨丨不得配流天德五)
(城潛夫論王諭不行則痛瘀之子皆丨丨况狡乎)
湛(廣韻宅減切集韻韻會正韻丈減切並音偡)
補藻珠湛(李嶠詩玉垂丹極上丨丨綠荷中)岳湛(范仲淹咏鶴詩丨丨有仙姿註謂潘岳夏侯湛也)索湛
(晉書丨靖父丨爲北地太守)
補註露湛(謝莊文雨零丨丨冬暖春暄)張湛(温庭筠詩惠能未肯傳心法丨丨徒勞與眼方)
斬(唐韻正韻側減切集韻韻會阻減切並音蔪)
補藻擅斬(宋史文彦博傳劉沆密白帝曰彦博丨丨告反者彦博聞之以沆判呈帝意乃觧)
堅昆斬(舊唐書地理志北庭節度使防制突騎施丨丨丨管瀚海天山伊吾三軍註丨丨丨在北庭府北七十里)爲子
斬(王績答杜君書此四代則遷之宗承百代之重且不得丨其長丨丨乎)
黯(唐韻集韻正韻乙減切韻會幺減切並音黤)
補藻依黯(王沂孫詞試引芳尊不知消得幾多丨丨)
施子黯(鬻子禹之治天下也得臯陶得丨丨丨)
補註史黯(史記王曰吾將有問也丨丨何以得爲君子對曰黯也進不見惡退無謗言王曰宜哉)
范(唐韻防鋄切韻會父鋄切並音犯)
補藻前范(禮記祭左右軌范疏僕受爵將飲則祭之酒於車左右軌及丨丨也)荀范(晉書荀崧范汪傳贊丨丨令望)
(金聲遠暢)謝范(法書要錄得丨丨六日書爲慰桓公威勲當求之古令人歎息)
補註何范(文心雕龍自宋武愛文文帝彬雅自明帝以下文理替矣爾其縉紳之林霞蔚而飈起王袁聯宗以龍章顔謝)
(重葉以鳳采丨丨張沈之徒亦不可勝也)
軓(集韻韻會並父鋄切音犯)
補藻方軓(南史廬陵王義真傳武帝遣朱齡石代義真鎮關中使義真疾歸諸將競斂財貨而丨丨徐行焉)
鹻(廣韻集韻正韻並古斬切音減)
補藻刮鹻(宋史食貨志河朔土多鹽鹵小民稅地不生五糓惟丨丨煎鹽以納二稅)煑鹻(文獻通考五代時鹽法太)
(峻建隆二年始定官鹽闌入禁法貿易至十斤丨丨至三斤乃坐死)鬻鹻(文獻通考丨丨爲鹽大抵土或厚或薄薄則利微舖)
(戸破産不能足其課)
摻(唐韻所減切集韻韻會所斬切並毿上聲)
補藻投摻(黃溍詩趨名蛾赴燭逐利魚丨丨)
闞(廣韻集韻韻會正韻並虎檻切瞰上聲)
補藻咆闞(柳宗元囚山賦積林麓以爲叢棘兮虎豹丨丨)
喊(玉篇呼減切廣韻呼豏切集韻𩔖篇火斬切俱音欦)
補藻聲喊(歐陽修嘗新茶詩夜聞擊鼓滿山谷千人助呌丨丨呀)
御定韻府拾遺卷五十九
