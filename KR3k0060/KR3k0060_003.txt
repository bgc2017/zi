欽定四庫全書
御定韻府拾遺卷三目錄
上平聲三江韻
江杠矼釭扛厖尨哤駹窗摐
鏦邦缸降瀧雙艭龐逄腔撞
幢樁淙洚橦娏憃&KR2941;悾
椌玒(二字增入)
欽定四庫全書
御定韻府拾遺卷三
上平聲三江韻
江(唐韻集韻韻會並古雙切音杠)
補藻注江(孟子決汝漢排淮泗而丨之丨)至江(史記仲尼弟子列傳澹臺滅明字子羽南遊丨丨從弟子三百人設)
(取予去就名施乎諸侯)遡江(漢書揚雄傳楚漢之興也揚氏丨丨上處巴江州而揚季官至廬江太守漢元鼎間避仇復丨)
(丨上處㟭山之陽)都江(後漢書岑彭傳公孫述使延岑等悉兵拒廣漢又遣侯丹率二萬餘人拒黃石彭乃多張疑兵使護)
(軍楊翕與臧官拒延岑等自分兵浮江下還江州泝丨丨而上襲擊侯丹大破之註丨丨成丨丨也)乘江(後漢書李固傳固遣)
(三子歸鄉里燮年十三姊文姬密與二兄謀蔵匿燮難作二兄受害文姬乃告父門生王成將燮丨丨東下入徐州界内變名姓為)
(酒家傭)塞江(吳志步騭奏魏人多作布囊以盛沙丨丨淮南子土勝水者非以一墣丨丨也)蔽江(通鑑晉王濬造船木)
(柹丨丨而下葉夢得詩丨丨行見下樓船)阻江(晉書樂志吳人放命馮海丨丨)逼江(晉書琅邪王伷傳詔曰琅邪王伷督)
(率所統連據涂中使賊不得相救又使琅邪相劉弘等進軍丨丨賊震懼功勲茂著其封子二人為亭侯)墊江(宋書袁湛傳龍)
(驤將軍臧熹戎卒二萬進自丨丨崔鴻西京記吐谷渾觀丨丨原問魯和曰此水經仇池而過晉壽山沱渠始號丨丨)掩江
(宋書袁湛傳樓船萬艘丨丨盖汜鐵馬千羣充原塞隰)賓江(齊書州郡志晉康郡縣丨丨)暖江(齊書州郡志西平郡)
(縣丨丨)交江(隋書地里志林邑郡縣丨丨)欽江(隋書地理志宋夀郡開皇十八年改曰丨丨)開江(唐書地理)
(志開州縣丨丨本盛山廣德元年更名)馬江(唐書地理志富州開江郡縣丨丨)難江(唐書地理志集州符陽郡縣丨)
(丨)蒲江(唐書地理志卭州臨卭郡縣丨丨)橋江(唐書地理志岳州巴陵郡縣丨丨本沅江乾寧中更名)渠江
(唐書地理志渠州潾山郡縣丨丨)望江(唐書地理志舒州同安郡縣丨丨)淇江(唐書劉仁軌傳總章元年為熊津道)
(安撫大使兼丨丨道總管副李勣討高麗平之)靖江(五代史吳越世家高駢表董昌杭州團兵為八都刺史昌以成及為丨丨)
(都將)&KR0008;江(宋史太祖紀太祖從世宗翼淮東下夜追至山陽俘唐節度使陳承詔以獻遂拔楚州進破唐人於丨丨口)之
江(關尹子以觀沼為未足則之河丨丨之海)絶江(吕氏春秋伍員如吳過于荆至江上欲涉見一丈人刺小船方將漁從而)
(請焉丈人渡之丨丨又丨丨者托於船致遠者托於驥楊萬里詩匆匆又作丨丨行袁易詩丨丨捕寒魚)斤江(水經丨丨水出)
(交阯龍編縣東北至鬱林領方縣東注于鬱)胥江(水經注吳瀆破山導源注於丨丨)延江(水經注酉水即丨丨之枝)
(津更始之下流)漸江(水經注丨丨山海經謂之浙江也朱德潤詩聞說東園好丨丨暗𤼵源)松江(揚州記吳縣有丨丨)
(自吳入海白居易詩聞道丨丨水最清)相江(粤志丨丨在韶州府城東即曲江也)螺江(一統志丨丨在福州府西北喻)
(鳬詩浮杯夏别丨丨渡釋惠洪詩遥知到丨丨杜林聞布榖)廣江(吳均詩君留朱門裏我至丨丨濆)襟江(王勃滕王)
(閣序丨三丨而帶五湖)落江(李白詩夭影丨丨虚)淥江(李白詩花明丨丨暖羊士諤詩鴛鴦飛去丨丨空)芷江
(劉禹錫詩丨丨蘭浦恨無梁)淺江(孟郊詩參差呻細風噞喁沸丨丨)筆江(陳陶贈高閑上人詩丨丨秋菡萏僧國瑞)
(麒麟)䕫江(李商𨼆詩陣圖東聚丨丨石)瀧江(李商𨼆詩何能更涉丨丨去)烟江(韓偓詩遠隨漁艇泊丨丨蘇軾)
(詩集有書王定國所蔵丨丨疊嶂圖)郴江(羅𨼆丨丨遷客詩毒霧丨丨闊愁雲楚驛長秦觀詞丨丨恨似繞郴州為誰流下瀟)
(湘去)到江(釋處默詩丨丨吳地盡隔岸越山多)跋江(張詠詩去矣留丨丨深心自為計)峽江(趙抃詩丨丨初過三)
(遊洞)瀫江(趙抃詩憶君人少與買舍丨丨頭又丨丨兩槳蹉歸期)航江(王安石詩不然丨丨外天寒北風急)萬江
(蘇轍詩丨丨窮地脉三峽束天溝)旴江(李覯詩祇有丨丨守憐民不愛官)陳江(王十朋食火山荔支詩丨丨未擘先)
(流涎按丨丨二姓荔支)卷江(陸游詩風聲倒丨丨)碧江(朱子詩丈人高卧丨丨頭)淮江(汪元量詩一半丨丨半浙)
(江怒潮日夜自相撞)傍江(沈右詩杖藜隨意丨丨行)&KR1443;江(錢惟善詩丨丨水墨幽魂啼峭壁萬仞無由梯)遼江(元好)
(問詩豈知丨丨一𣲖最後出運斤成風刃𤼵硎)岑江(黃溍詩昔年觧纜丨丨上初日團團水底紅)右江(陳孚邕州詩丨)
(丨西繞特磨來鰐魚夜吼聲如雷)飄江(張養浩詩虛舟無物任丨丨)張江(後漢書折象傳折象字伯式廣漢雒人也)
(其先丨丨者封折侯曾孫國為鬱林太守徙廣漢因封氏焉)祖江(張衡思元賦瞰瑶谿之赤岸兮弔丨丨之見劉註山海經)
(曰鍾山之東曰瑶岸又鍾山其子曰鼓其状人面而龍身與欽邳殺丨丨於崑崙之陽爾雅曰劉殺也)
東為江(史記殷本紀王至東郊告諸侯曰古禹臯陶久勞於外其有功於民民乃有安丨丨丨北為濟西為河南為淮四瀆)
(已修萬民乃有居)不津江(後漢書郡國志牂牁郡註南中記曰有丨丨丨江有瘴氣)白沙江(蜀志臺登縣有綠水)
(一曰丨丨丨入馬湖水)毛廬江(晉書毛寳傳寳守南城賊遣韓晃攻之寳登城射殺數十人晃問曰君是丨丨丨耶曰是)
(晃曰何不出鬭寳曰何不入鬭晃笑而退)蘇歴江(陳書高祖紀高祖為交州司馬領武平太守與刺史楊瞟南討十一年六)
(月軍至交州李賁衆數萬于丨丨丨口立城柵以拒官軍瞟推高祖為前鋒所向摧陷)白藤江(宋史太宗紀太平興國六)
(年三月交州行營破賊於丨丨丨口獲戰艦二百艘)酒投江(吕氏春秋越王之棲於會稽有丨丨丨民飲其流而戰氣百倍)
居巢江(西京記丨丨丨南水有鵲尾渚)洛陽江(一統志丨丨丨在晉江縣南唐宣宗嘗微行覽山川之勝槩有類吾)
(洛陽之語因名)清白江(一統志丨丨丨在新繁縣宋趙抃過此嘗曰吾志如此江清白雖萬類混淆其中不少濁也)抱
城江(韋處厚詩薺平聯郭柳帶繞丨丨丨)九秋江(賈島詩孤泊丨丨丨)白蚌江(釋貫休詩燒繞赤烏亥雲漫丨)
(丨丨)九曲江(吕巖詩無事還歸丨丨丨)桃花江(張詠詩丨丨丨上雪霏霏)雲燒江(楊萬里詩火丨丨丨江水)
(沸)天在江(李孝光詩月在青天丨丨丨)一葦江(王惲詩寄聲璧月瓊枝客鐵鎖休誇丨丨丨)雪灑江
(虞集詩飛鶴翩翩丨丨丨)
補註汶江(漢書地理志蜀郡縣丨丨晉書地理志益州按禹貢及舜十二牧俱為梁州之域及後漢靈帝又以丨丨蠶陵)
(廣柔三縣立汶山郡)浮江(後漢書吳漢傳漢振旅丨丨而下至宛詔令過家上冢賜榖二萬斛)㳂江(後漢書吳漢傳漢入)
(武都乃𤼵廣漢巴蜀三郡兵圍成都百餘日城破誅歆等漢乃乘桴丨丨下巴郡楊偉徐容等惶恐解散)濟江(後漢書荀彧傳)
(曹操南征孫權表請彧勞軍于譙曰臣今當丨丨奉辭伐罪宜有大使肅將王命彧國之重臣宜與臣俱進宣示國命)楚江
(晉書明帝紀贊維揚作寓憑帶洪流丨丨恒戰方城對敵李瀕詩應照離人隔丨丨權德輿詩柴扉對丨丨)南江(晉書地理)
(志黃帝則東海丨丨登空躡岱至於崑峯振轡風山訪道存諸汗竹不可厚誣)羅江(晉書地理志晉安郡縣丨丨)凌江
(晉書職官志四征興於漢代四安起於魏初四鎮通於柔遠四平止於喪亂其渡遼丨丨輕車強弩式揚遐外用表攻伐)導江
(唐書地理志彭州濛陽郡縣丨丨吳融詠戲詩恨極同填海情長抵丨丨)通江(唐書地理志壁州縣丨丨本諾水隸萬州天寳)
(元年更名)長江(曹植賦俾余濟乎丨丨楊萬里詩人言丨丨無六月我言六月無丨丨)成江(陶潛詩平陸丨丨)淛
江(杜甫詩泛泛丨丨棹)枕江(李商𨼆詩孤城北丨丨)
金沙江(李京詩雨中夜過丨丨丨)
杠(唐韻集韻韻會古雙切正韻居郎切並音江)
補藻為杠(管子冬不丨丨夏不束柎)旗杠(李孝光觀龍鼻水詩或樹丨丨一或覆鼎足三)
補註綢扛(唐書車服志左建旂十有二斿其長曳地青繡丨丨)長杠(陶振汾湖賦援丨丨大筆于青天挹蟾窟九秋)
(之清露)
矼(廣韻集韻韻會正韻並枯江切音腔)
補藻危矼(劉子翬詩循溪踏丨丨趙汸詩丨丨惻步目已眩絶壁下瞰心為冲)深矼(郭翼詩魚笱聚丨丨)
流春矼(王逢詩丨丨丨上立魚鷹)渡海矼(郭翼詩東返秦皇丨丨丨波聲雲影落漎漎)亂石矼(李孝光詩)
(棗樹灣西丨丨丨)萬里矼(李孝光詩長思天風起吹渡丨丨丨)
釭(唐韻集韻韻會並古雙切音江)
補藻昏釭(黃庭堅詩丨丨夜未央高枕夢登巇)書釭(劉克莊詩月窗憐影掩丨丨)背釭(馮子振十八公賦或)
(工篝火之豔握或拙丨丨之懶情)
補註紅釭(舒元輿牡丹賦各衒丨丨争顰翠蛾灼灼夭夭逶逶迤迤)明釭(韓愈詩照戶動丨丨韓維詩有如暗室來)
(丨丨梅堯臣詩安穏不知扳丨丨仍為撥)夜釭(馬臻詩寒窗凝丨丨)
扛(唐韻集韻韻會並古雙切音杠)
補藻見扛(葉適詩聯袂上長橋身弱屢丨丨)
引首扛(李孝光詩仙家有浮玉六鰲丨丨丨)龍文扛(陳孚詩風雲蛇鳥萬旌幢大呼擊碎丨丨丨)疇能扛
(管訥詩萬斛巨鼎丨丨丨)
厖(唐韻集韻韻會並莫江切音尨)
補藻回厖(宋書符瑞志會稽𫉬白鳩眼足並赤何承天頌曰丨丨表粹離穗合柯翩翩者鳩亦皎其暉)揮厖(韓維)
(詩聖經王道有本末&KR2634;挹醇粹丨其丨)俗厖(王逢詩風淳丨丨法度約)茸厖(方岳詩不比俗論紛丨丨陳孚詩西風吹)
(衣衣丨丨茅店沽來酒盈缸)鴻厖(陳孚詩沛然一口吸老龐要使后土安丨丨)
鬢眉厖(釋貫休詩路人争得識空仰丨丨丨)觀者厖(謝庭讃黃山賦序不臚而列之丨丨丨焉)
補註敦厖(後漢書朱穆傳天不崇大則覆幬不廣地不深厚則載物不博人不丨丨則道數不遠註丨丨厚大也數猶理)
(也人不敦厚不能入道之精理也黎逢象魏賦其政坦蕩其教丨丨)紛厖(楊載詩羨君卜宅遠丨丨李夢陽四友亭賦架旰豁)
(軒丨丨)
尨(唐韻集韻韻會正韻並莫江切音厖)
補藻用尨(周禮地官凡祭毁事丨丨可也)彘尨(沈遼詩蠻獠不識人笑鬻丨與丨)
黃耳尨(謝應芳詩書簡好寄丨丨丨)
補註吠尨(黃庭堅詩邑訟消丨丨)
哤(玉篇唐韻集韻彙篇韻會並莫江切音尨)
補藻語賦哤(方岳詩横看倒睨掉頭語前丨後丨何其丨)
駹(唐韻集韻韻會並莫江切音厖)
補藻驪駹(陳孚詩有如萬騎騰丨丨左挾賁𫉬右羿逄)
補註冉駹(舊唐書地理志薛城漢已前徼外羌丨丨之地蜀劉禪時蜀將姜維馬忠等討汶山叛羌即此地也陸龜蒙詩)
(地里方吳會人風似丨丨)
窗(唐韻楚江切集韻韻會初江切並音鏦)
補藻四窗(魏志曹爽傳註李勝少遊京師與曹爽善明帝禁浮華而人白勝堂有丨丨八達各有主名用是被收)交
窗(伽藍記胡統寺寳塔五重對戶丨丨朱柱素壁甚為佳麗)對窗(何遜詩丨丨看寳瑟)閑窗(于敖詩寧止丨丨夢不成)
透窗(元稹詩斜月丨丨明)兩窗(白居易詩清風丨丨竹白露一庭松)窗窗(白居易詩水色丨丨見花香院院聞)幽
窗(韓偓詩丨丨日尠歡于鵠詩丨丨聞墜葉)語窗(韋莊李氏小池亭詩丨丨雞逞辨舐鼎大偏饞)傍窗(司空圖借居詩)
(綠苔行屐穏黃鳥丨丨頻)潑窗(楊萬里詩月波丨丨窗欲流)描窗(楊萬里詩梅花寒雀不須摹日影丨丨作畫圖)上
窗(顧瑛詩分明雪後丨丨時釋明本詩怕看孤月丨丨來)墨窗(管訥集有丨丨詩為趙撝謙賦)花窗(皇甫鏞詩猶向)
(丨丨驚夢聲)推窗(陳泰詩丨丨揖遠山)客窗(貢悦詩隨風消雨恨總在丨丨前)玳窗(方行詩青霓曳裾丨丨八)
鳳眼窗(青箱雜記龍道干築室於積土坊編藤作丨丨丨)竹岸窗(元稹詩玲瓏丨丨丨)雪濤窗(裴延裕詩)
(半垂紅袖丨丨丨)沙激窗(韓維詩春風揭屋丨丨丨)柳驛窗(楊萬里詩繋䌫蘭溪岸開襟丨丨丨)小半窗
(楊萬里詩借與朝陽丨丨丨)墨暈窗(李孝光詩仙眉丨丨丨)蝶滿窗(張適詩豆蔲含胎丨丨丨)
補註斜窗(梁簡文帝豔歌曲丨丨通蕊氣細隟引塵光)窺窗(吳均詩朝花舞風中夜月丨丨下駱賓王詩殘月丨)
(丨覘幌色)山窗(權德輿詩寂寞丨丨掩白雲)書窗(孟郊詩怨彼小丨丨張祜詩色照丨丨透竹林黃庭堅題畫大年兒)
(戲所謂丨丨涴壁不能嗔者也今其得意遂與小李將軍争衡耶)虚窗(白居易詩丨丨兩叢竹)綠窗(張祜詩驚殺丨)
(丨紅粉人羊士諤詩無窮碧雲意更助丨丨寒)侵窗(姚合詩迸筍丨丨長驚蟬出樹飛)打窗(杜牧詩可惜和風夜來雨)
(醉中虚度丨丨聲李商𨼆詩開戶暗蟲猶丨丨韓偓詩東風丨丨雨)松窗(杜牧詩來時盡日倚丨丨)舊窗(趙嘏詩丨丨風)
(月更誰親)繡窗(韓偓詩丨丨愁未眠)雨窗(韓偓咏燈詩古來幽怨皆銷骨莫向長門背丨丨)小窗(鄭谷詩松亞丨)
(丨前)僧窗(李中詩寄睡丨丨到夕陽孫覿詩吟餘竹色滿丨丨)芸窗(王逢詩丨丨填竹素蓬硯啟銀鐺)
摐(唐韻楚江切集韻韻會初江切並音窗)
補藻誰敢摐(李孝光詩大鐘雷霆怒鏜鎝丨丨丨)
補註摐摐(韓維詩案上書策徒丨丨謝應芳詩萬松誰種青丨丨)
鏦(廣韻楚江切集韻韻會初江切並音窗)
補藻飛鏦(劉德麟詩雄兵遥吒殞丨丨)
邦(唐韻博江切集韻韻會悲江切並音梆)
補藻異邦(論語稱諸丨丨曰寡小君范梈詩久客歲云暮悠悠念丨丨)魏邦(宋書律志中土遺民播遷江外既而)
(民單戸約不可獨建故丨丨而有韓邑齊縣而有趙民)州邦(魏書世祖紀詔訪諸有司咸稱太原張偉等皆賢儁之胄冠冕)
(丨丨有羽儀之用)新邦(魏書高祖紀詔以河南七州牧守多不奉法致丨丨之民莫能上達遣使者觀風察獄黜陟幽明)
康邦(北齊書文宣帝紀丨丨夷難道格穹蒼)荆邦(越絶書子胥謂漁者曰子之姓為誰還得報子之厚德漁者曰縦丨)
(丨之賊者我也報丨丨之仇者子也)同邦(越絶書子胥救蔡伐荆司馬子期令尹子西相與計謀子胥不死又不入荆邦猶未)
(得安為之奈何莫若求之而與之丨丨)狗邦(易林穿胄丨丨僵籬㫄舂)故邦(曹植詩思想懷丨丨孔平仲詩頻時思丨)
(丨)列邦(齊安陸昭王碑文丨丨揮淚)固邦(㠪僧孺文動一議可以丨丨興國)朝邦(韓維詩行年三十不得飽)
(况有薦道登丨丨)撫邦(沈遘詩兩鎮旌旗對丨丨)何邦(文天祥詩流落此丨丨)曹邦(范梈詩平生病太史淺陋)
(愧丨丨)
鵲華邦(張養浩詩頓兵堅壁丨丨丨)蠻貊邦(范梈詩及兹丨丨丨始見斯道藏)脣齒邦(釋惠洪詩筠袁)
(丨丨丨一水連清碧)文獻邦(管訥詩君居於越丨丨丨程鉅夫詩郁郁丨丨丨)
補註舊邦(晉書樂志曹公與袁紹戰破之於官渡也改雍離為丨丨)為邦(杜甫寄楊五桂州譚詩聞此寬相憶丨丨)
(復好音)一邦(蘇轍詩許君老馬共丨丨)
缸(廣韻下江切集韻韻會胡江切並音降)
補藻論缸(方岳詩載酒嘉賓寧丨丨)兩缸(鄭洪詩醉倒山頽玉丨丨)盈缸(王逢詩不無酒丨丨貢性之詩濁酒)
(亦丨丨)盆缸(魏摶霄詩晏輩豈足道微瀾生丨丨)
二百缸(秦觀詩獨留丨丨丨)琉璃缸(楊萬里詩蘭溪水清千頃強朔風凍作丨丨丨)
補註酒缸(權德輿詩苔衣上丨丨)
降(廣韻下江切集韻韻會正韻胡江切並音缸)
補藻服降(史記高祖紀沛公曰始懷王遣我因以能寬容且人已丨丨又欲殺之不祥乃以秦王属吏)皆降(史記)
(高祖紀漢王東略地塞王欣翟王翳河南王申陽丨丨)來降(漢書汲黯傳渾邪王率衆丨丨後漢書宋意傳意上疏曰光武)
(皇帝躬服金革之難深昭天地之明故因其丨丨羈縻畜養邊人得生)欲降(漢書段會宗傳康居太子保蘇匿率衆萬餘人)
(丨丨會宗奏状漢遣衛司馬逢迎)悉降(後漢書鄧禹傳延岑復寇順陽間遣禹護復漢將軍鄧曄輔漢將軍于匡擊破岑于)
(鄧追至武當復破之岑奔漢中餘黨丨丨)遂降(後漢書王常傳攻拔湖陵與帝會任城進攻下邳常部當城門戰一日賊反走)
(入城常追廹之城上射矢雨下帝從高處望常戰力甚遣黃門詔使引還賊丨丨)先降(後漢書寇恂傳王莽敗更始立使使)
(者徇郡國曰丨丨者復爵位又岑彭傳建武四年春田戎留辛臣守夷陵自將兵㳂江沂沔止黎邱刻期日當降而辛臣盜戎珍寳)
(從間道丨丨於彭又耿秉傳秉與竇固出白山擊車師斬首數千級王安得震怖出迎謂安得曰漢貴將獨有奉車都尉天子姊壻)
(爵為通侯當丨丨之汪藻詩依然蒲柳地人老故丨丨范梈詩愁為酒丨丨)迎降(後漢書岑彭傳彭首破荆門長驅武陽持)
(軍整齊秋毫無犯卭穀王任貴聞彭威信數千里遣使丨丨)出降(後漢書岑彭傳彭與大司馬吳漢等圍洛陽朱鮪堅守不)
(肻下帝以彭嘗為鮪校尉令往說之鮪見其誠即許降乃面縛與彭俱詣河陽帝親解其縛召見之令彭夜送鮪歸城明旦悉其衆)
(丨丨)自降(後漢書班超傳永元二年月氐遣其副王謝將兵七萬攻超超曰月氐踰葱嶺來非有運輸彼飢窮丨丨不過數十)
(日决矣孟郊詩壮心難丨丨)俱降(後漢書郭伋傳伋為漁陽太守到郡招懷山賊陽夏等數百人皆束手詣降悉遣歸農後)
(宏吳等聞伋威信遠自江南或從幽冀不期丨丨絡繹不絶范成大詩病中心景兩丨丨)要降(後漢書伏湛侯霸傳贊湛霸奮)
(庸維寧兩邦淮人孺慕徐寇丨丨註徐寇謂徐翼卿也願丨丨司徒伏公)文降(後漢書皇甫規傳規擁衆立功還督鄉里既無)
(他私惠而多所舉奏又惡絶宦官不與交通於是中外並怨遂共誣規貨賂羣羌令其丨丨註以文簿虚降非其心也)相降
(梅堯臣詩吳艘越舸不丨丨)招降(沈與求詩雲山招𨼆似丨丨)伏降(李孝光詩心拜氣丨丨)樹降(劉克莊詩)
(吟到西湖始丨丨成廷珪詩世間忠烈應知感地下姦諛亦丨丨)
不欲降(漢書蘇武傳李陵謂武曰單于聞陵與子卿素厚故使陵來說足下陵始降時忽忽如狂自痛負漢加以老母繫保)
(宫子卿丨丨丨何以過陵)懼而降(隋書于顗傳以水軍總管經略淮南攻拔夀陽復引師圍硤石守將許約丨丨丨)誰
能降(孟郊詩猛志丨丨丨)心猿降(李山甫詩丨丨不肻丨)未甘降(歐陽修詩雖奔丨丨丨)百城降
(王安石詩遺書都以丨丨丨)受我降(黃庭堅詩句法提一粒堅城丨丨丨)勇心降(沈遘詩頓使丨丨丨)未能
降(王十朋詩性癖丨丨丨)詩城降(方岳詩斂袂欲以丨丨丨)未肻降(盧梅坡詩梅雪争春丨丨丨)一笑
降(陸游詩愁魔千萬丨丨丨)愁城降(張養浩詩一退丨丨萬里丨)萬慮降(張養浩詩錦里歸來丨丨丨)魏
人降(袁凱詩費褘終感丨丨丨)意未降(吳國倫詩應馬心初定雕龍丨丨丨)
補註約降(史記高祖紀陳恢見沛公曰今足下留守宛宛大郡之都也為足下計莫若丨丨封其守沛公曰善)城降
(後漢書吳漢傳漢與公孫述戰於廣都成都之間八戰八克遂軍于郭中述自將數萬人出城大戰漢使謢軍高午唐邯將數萬銳)
(卒擊之述兵敗走高午奔陳刺述殺之旦日丨丨)
瀧(廣韻所江切集韻韻會疎江切並音雙)
補藻灌瀧(水經注冷水東出冷君山丨於丨水)合瀧(水經注林水西北丨丨水)注瀧(水經注籍水上承滄海其)
(水吐納衆流西北丨於丨水)晴瀧(王守仁九華賦溪女厲丨丨而曝术雜精苓之春苗)
千尺瀧(陳孚詩半天捲起丨丨丨怒聲日夜相摏撞)
補註上瀧(元結詩丨丨船似欲昇天)下瀧(元結詩丨丨船似入深淵)湍瀧(元結詩扁舟欲到瀧口湍春水丨丨)
(上水難)
雙(唐韻所江切集韻韻會疎江切並音䉶)
補藻蒙雙(齊民要術高陽氏有同産而為夫婦者帝怒放之於是相抱而死神鳥以不死竹覆之七年男女皆活同頸異)
(頭共身四足是為丨丨民)得雙(妝樓記洛陽樂姓者撒真珠為戲以斑螺令妓女酌之仍各具數丨丨者為勝楊維禎詩階前)
(撒珠戲誰是丨丨人)罕雙(盧照隣病梨賦修幹丨丨枯條每隻)幾雙(李白詩黃金數百鎰白璧有丨丨)誰雙(韓愈)
(詩非君亮丨丨)參雙(韓維詩日策疲馬丨其丨)調雙(沈與求詩聊𤼵吳謳丨本丨)莫雙(雅琥詩天上詞臣夐丨丨)
鶯雙(丁復詩酒行山客幾花𤼵野丨丨)鬢雙(郭翼詩愁絶飛蓬老丨丨)
十數雙(孟郊詩霜似敗紅芳剪啄丨丨丨)何時雙(包明月詩單情丨丨丨)一萬雙(李嘉祐詩客涕如今)
(丨丨丨)松柏雙(杜牧詩故里溪頭丨丨丨)徹枯雙(吳融詩丁香從小結蓮子丨丨丨)碧峰雙(歐陽修詩)
(懸崖對起丨丨丨)華冕雙(韓維詩自憐愚憃接豪邁敝履乃與丨丨丨)皂鵰雙(黃庭堅詩一矢射落丨丨丨)
翠鳳雙(方岳詩夢中丨丨飛來丨)不肻雙(宋无詩一世孤飛丨丨丨)蒼龍雙(王逢詩帖侯親騎大宛馬快劍)
(躍出丨丨丨)十四雙(張翥詩夢裏青山丨丨丨)瑞帶雙(李孝光詩丹葩丨丨丨)不解雙(仇遠詩底事文)
(禽丨丨丨)
補註成雙(古詩鴛鴦三十六對對自丨丨馬戴詩幽人獨坐鶴丨丨)未雙(丘遲文日下媿其丨丨關西慙于上喆)
一雙(韓偓詩中庭自摘青梅子先向釵頭戴丨丨王惲詩日長孤絶壇邊鶴啄遍青苔影丨丨)難雙(王安石詩君王神武)
(自丨丨)影雙(文天祥詩羽扇輕風共丨丨又羈鴻共丨丨)無雙(史記信陵君傳趙有處士毛公蔵于博徒薛公蔵于)
(賣漿家魏公子聞所在乃閒步往從此兩人游甚歡平原君聞之謂夫人曰始吾聞夫人弟公子天下丨丨今乃從博徒賣漿者游)
(公子妄人耳隋書蘇威傳高祖謂侍臣曰楊素才辯丨丨至若斟酌古今助我宣化非威之匹也)
艭(廣韻所江切集韻疎江切並音雙)
補藻舽艭(陳孚詩問禹何故留此&KR3285;何當理我小丨丨謝應芳詩西池之屋如丨丨)飛艭(李孝光詩飇車不可到羽)
(仙駕丨丨)
龐(廣韻薄江切集韻韻會皮江切並音胮)
補藻取龐(史記魏世家惠王罃九年伐敗韓於澮與秦戰少梁虜我將公孫痤丨丨)都龐(漢書地理志九真郡縣丨)
(丨)
馬陵龐(梅堯臣詩飛霆痕尚白如斬丨丨丨)不到龐(顧瑛詩世間甲子今為晉尸裏庚申丨丨丨)
逄(廣韻薄江切集韻韻會皮江切並音龐)
補註關龍逄(方岳詩祝鮀不類丨丨丨)
腔(唐韻苦江切集韻枯江切並音羫)
補藻牛腔(陸游詩菜把美丨丨)半腔(王禎詩鐵籠木末装全杵皮矱芻材倚丨丨)按腔(謝應芳詩主人長歌)
(客丨丨張和詩紅牙丨丨白苧舞)滿腔(李孝光詩𠻳嚥香丨丨)尋腔(虞集詩序紹興間臨安士人有賦曲思陵見而)
(喜之歐陽原功言及此與陳衆仲丨丨度之)上腔(孫該琵琶賦爾乃叩少宫騁明光𤼵下柱展丨丨)
不識腔(仇遠詩小婦彈筝丨丨丨)
撞(唐韻宅江切集韻韻會傳江切並音幢)
補藻待撞(張祜詩洪鐘併丨丨)風撞(汪元量詩丨丨浪湧可無憂)浪撞(高翥詩千尺懸崖巨丨丨王逢詩愁)
(殺丨丨黃歇墳)敲撞(王惲番禺詩用舍時當審丨丨責果何)激撞(朱德潤詩砥柱中流勢丨丨)頭撞(釋惠洪詩)
(和詩如奕棋時時作丨丨)
萬石撞(孫覿詩詩成絶呌層樓上聽我洪鐘丨丨丨)誰復撞(沈遼詩綠荷竭苞苴人散丨丨丨)怒潮撞
(汪元量詩丨丨日夜自相丨)心如撞(李孝光詩怳怳丨丨丨)岐龍撞(李孝光詩兩船相與丨丨丨)
幢(唐韻宅江切集韻韻會傳江切並音橦)
補藻軍幢(宋書孝武帝紀大明五年二月癸巳車駕閱武詔曰昔人稱人道何先於兵為首朕以聽覽餘閒因時講事丨)
(丨以下普量班錫)擔幢(齊書東昏侯紀帝甚有筋力能丨丨白虎幢七丈五尺齒上擔之折齒不倦)危幢(杜牧送牛)
(相出鎮襄州詩丨丨侵碧霧寒旆獵紅旓)仙幢(軒轅彌明詩林疎紅日列丨丨)新幢(王孝友豐水賦追憲表之清風誦少)
(陵之大篇記河西之丨丨哦出塞于左賢)帥幢(劉德麟詩金鳳洲堪𨼆丨丨)旄幢(陳孚詩共擁丨丨度百蠻)金幢
(法苑珠林昔過去久遠有佛出世號釋迦牟尼滅度之後有一王子名曰丨丨憍慢斜見不信佛法)鐵幢(法苑珠林阿鼻城内)
(有七丨丨火湧如沸鐵融流併湧出四門)
朱雀幢(唐書儀衛志金節十二分左右次䍐畢丨丨丨义青龍白虎幢道盖义各一)玄武幢(唐書儀衛志次絳麾)
(二左右夾丨丨丨)薜荔幢(陸游詩翠羽成層丨丨丨)青霓幢(方岳詩不假羽飾丨丨丨)蓮華幢(法苑珠林)
(如來身根漸長大如丨丨丨)
補註執幢(魏書韓茂傳太祖親征丁零翟猛茂為中軍丨丨時有風諸軍旌旗皆偃仆茂于馬上持幢初不傾倒)綵
幢(伽藍記長秋寺有三層浮圖作六牙白象負釋伽在虚空中四月四日此像常出辟邪師子導引其前吞刀吐火騰驤一面丨)
(丨上索詭譎不常)碧幢(柳宗元詩出鎮何妨擁丨丨羅𨼆詩樽罍奉丨丨)高幢(李山甫詩苔蘚上丨丨)干幢
(王令詩丨丨出標纛)油幢(方岳詩綠暗夏丨丨)飛幢(鄭洪詩七月仙舟沂大江滿江花雨送丨丨)
碧油幢(許渾詩待君同拜丨丨丨)
樁(唐韻都江切集韻韻會株江切並憃平聲)
補藻庫樁(文獻通考紹興五年尚書省言耆戶長顧錢并抵當丨丨四分息錢並令諸路州縣樁管應辦軍期)暗樁
(陳造詩葉舟瓠壺浪如屋丨丨觸舟舟板折)成樁(沈遼詩虚頭市初集魚鳥皆丨丨)根樁(方岳詩為言瓊花返蓬閬)
(下界久矣皆丨丨)柳樁(仇遠詩屋外疎籬隔丨丨)
纜解樁(謝應芳詩明朝短櫂丨丨丨)
補註繫船(釋貫休詩鼉驚入窟月燒到丨丨丨)
淙(廣韻士江切集韻徂江切並音鬃)
補藻夜雨淙(賈島詩愛殺秋天丨丨丨)
𥙷註流淙(王安石詩風騷壇上見丨丨)
洚(廣韻下江切集韻胡江切並降平聲)
補藻銀河洚(謝應芳詩苔裂媧石丨丨丨)
橦(唐韻宅江切集韻韻會傳江切並音撞)
補註尋橦(漢書西域傳作巴俞都盧曼衍魚龍角抵之戲都盧體輕善緣即丨丨緣竿戲也)
娏(廣韻集韻並莫江切音厖)
補藻神娏(姚綬水仙賦式遣懷于吟嘯忽有覩乎丨丨)
&KR3257;(廣韻集韻並莫江切音尨)
補藻昏&KR3257;(李孝光詩歎我髓未洗擣藥開丨丨)
陵翁&KR3257;(胡天游詩賞音一洗丨丨丨)
憃(廣韻集韻丑江切韻會抽江切並音䚎)
補藻老叟憃(陳孚詩蒙莊一卷映秋釭每羨丨丨何其丨)
補註愚憃(後漢書張酺傳臣實丨丨不及大體吳師道詩書生昧事真丨丨)
&KR2941;(廣韻所江切集韻疎江切並音雙)
補藻紅&KR2941;(張雨詩翹燕綴丨丨)
悾(集韻枯江切音腔)
補註悾悾(朱子游卧龍詩城南且細說慰我心丨丨陳孚詩及此更覺心丨丨)
椌(廣韻丘江切集韻韻會枯江切並音腔說文柷樂也照廣韻增入)
補藻柷椌(陳孚吕梁洪詩扣舷而歌和丨丨問禹何故留此&KR3285;)
玒(廣韻古雙切音江玉名照廣韻增入)
補藻珉與玒(胡天游海棠詩世人共辯丨丨丨平章比擬言何哤)
御定韻府拾遺卷三
