欽定四庫全書
御定韻府拾遺卷三十六
上聲六語韻
語圉圄禦齬敔呂侶旅膂紵
苧宁杼佇羜與予渚煮汝茹
暑鼠黍杵處貯楮醑糈女許
拒距炬虡鉅秬苣所楚礎阻
俎沮舉莒叙序緒鱮藇嶼墅
籞峿
欽定四庫全書
御定韻府拾遺卷三十六
上聲六語韻
語(唐韻魚舉切集韻偶舉切韻會魚許切正韻偶許切並魚上聲)
補藻絶語(爾雅序總絶代之離詞疏絶代猶遠代也離詞猶異詞也郭璞序方言云摽六代之丨丨𩔖離詞之指韻亦猶)
(此也)衞語(爾雅疏周南召南丨之丨也)直語(爾雅註觳今丨丨耳)泄語(史記吴太伯世家越王勾踐伐吴吴人告)
(敗於王夫差夫差惡其聞也或丨其丨吴王怒斬七人於幕下)楹語(晏子晏子病鑿楹納書焉謂其妻曰丨丨也子壯而示之)
郤語(鬼谷子聞聲和音解仇鬭郄綴去丨丨攝心守義)苟語(呂氏春秋士之議也非丨丨也必當義然後議)辭語
(潛夫論丨丨者以信順為本詭麗為末)音語(論衡人在天地之間猶蟣蝨之著人身也如蟣蝨欲知人意鳴人耳旁人猶不)
(聞何則大小不均丨丨不通也)市語(竹坡詩話東坡云街談丨丨皆可入詩但要人鎔化耳)筆語(東坡别集東坡初未)
(識秦少游少游知其將復過維揚作坡丨丨題壁於一山寺中蘇舜欽疏丨丨滂沛)散語(捫蝨新話后山居士言曾子固短於)
(韻語黃魯直短於丨丨)讖語(揮塵餘話張步溪中有石里人號曰團石有丨丨云團石圓出狀元團石仰出宰相)枉語
(韓愈詩丨丨山中人匄我澗側石)簷語(唐彦謙詩石梁卧秋溟風鈴作丨丨)正語(林逋詩丨丨暖鶯風細細著雙寒燕)
(雨稀稀)聚語(蘇舜欽詩婦女丨丨氣激昂)拙語(歐陽修詩移書雖激切丨丨非欺誑)暫語(梅堯臣詩乍行初覺)
(倦丨丨不能該)陽語(梅堯臣詩轉盻動桂葉丨丨啟瓠犀)詈語(王庭珪詩丨丨愧語靡不無)愧語(見上袁桷詩惡)
(箠恣調伏丨丨極鄙賤)客語(薩都拉詩炎天海國瘴雲合深夜蠻鄉丨丨低)雁語(薩都剌詩不見打魚人菰蒲丨相丨)
淮語(薩都刺詩越女能丨丨吴姬學楚粧)鄰語(馬臻湖樓夜坐詩月腤水光白夜深丨丨低)剡語(戴表元詩去家)
(漸近聞丨丨)南語(黃鎮成從軍行北方健兒長南土學得丨丨相嚘咿)誣語(陳孚詩誰將丨丨仆魏碑丹心自有蒼蒼)
(識)
施行語(漢書鼂錯傳贊錯銳於為國遠慮而不見身害錯雖不終世哀其忠故論其丨丨之丨著於篇)外國語(宋史)
(余靖傳靖三使契丹亦習丨丨丨嘗為番語詩)斷訟語(宋史范應銓傳所著有丨丨丨曰對越集四十九卷)土鬼語
(關尹子豆中攝鬼杯巾釣魚畫門可開丨丨可丨)不驗語(鹽鐵論今儒者釋耒耜而學丨丨之丨)優劣語(論衡)
(堯舜之禪湯武之誅皆有天命非優劣所能為人事所能成而世空生丨丨之丨)富貴語(後山詩話白樂天云笙歌歸院)
(落燈火下樓臺非丨丨丨看人富貴者也)牙人語(後山詩話楊蟠金山詩云天末樓臺横北固夜深燈火見揚州王平甫云)
(莊宅丨丨丨也)寒士語(後山詩話王師圍金陵唐使徐鉉來盛稱其主博學多藝誦其詩秋月篇云云太祖大笑曰丨丨丨)
(爾吾不道也)道士語(岑參詩曩聞丨丨丨偶見清涼源)青眼語(白居易詩笑㢠廻丨丨丨醉並白頭眠)耆舊
語(溫庭筠詩記得襄陽丨丨丨不堪風景峴山碑)隣船語(梅堯臣詩稍聽丨丨丨初分異土言)跳珠語(陳造詩龍)
(公會事發尚記丨丨丨)風鈴語(陳造詩出門便覺仙凡隔猶聞窣堵丨丨丨)燈花語(汪藻詩歸來却共丨丨丨)
末後語(葉適詩君從蓮葉畔親領丨丨丨)團圞語(陸游詩兒曹幸可丨丨丨憂患如山一笑空)吴宮語
(楊萬里詩吴郎那得丨丨丨)艱辛語(戴復古詩搜索空虚腹綴緝丨丨丨)龍叟語(戴昺詩偶隨丨丨丨不覺過橋)
(西)聽春語(顧瑛詩夢中化作蝴蝶飛飛入花間丨丨丨)中貴語(周伯𤦺詩靜晝敲碁丨丨丨君王避暑在開平)
忩外語(趙孟頫詩青燈照夜梭蟋蟀丨丨丨)隔畦語(揭傒斯詩園人丨丨丨歲暮此中行又倪瓚詩卧聽漁人隔烟)
(語)碧絃語(范梈詩幽人當忩丨丨丨)牀頭語(吴澄詩十日不共丨丨丨)勿多語(曹文晦詩春心已逐東流)
(去寄謝舟人丨丨丨)燕國語(吴萊詩嗢吚丨丨丨顛倒龍文裳)琅璫語(釋大訢䏉句浮屠丨丨丨藻井罘罳函)
高低語(釋大訴詩沙鳥丨丨丨江雲斷續飛)
補註凡語(爾雅如適之嫁徂逝往也註嫁逝徂適往也自家而出謂之嫁猶女而出為嫁也斯秦晉語也徂齊語也適宋)
(魯語也往丨丨也)異語(爾雅註呰已皆方俗丨丨)殊語(爾雅疏所以釋古今之異言通方俗之丨丨者)浪語(隋大)
(業中童謠桃李子鴻鵠遶陽山宛轉花林裏莫丨丨誰道許楊萬里詩丁寧舟人莫丨丨)
圉(唐韻魚巨切集韻偶舉切韻會魚許切正韻偶許切並音語)
補藻叡圉(汲冢周書諡法丨丨克服曰莊註通邊圉使能服)禁圉(管子聖君則不然宮中之樂無丨丨也)應
圉(淮南子良將之用卒也勇者怯者動如一體莫之丨丨)敦圉(揚雄甘泉賦白虎丨丨虖昆侖註丨丨盛怒也)苑圉
(獨孤申叔却千里馬賦故將進薦於象魏庶得超遥於丨丨)
補註守圉(禮記王制疏周則宮者使守内刖者使丨丨)
圄(唐韻魚呂切集韻偶舉切韻會正韻偶許切並音語)
補藻滿圄(晏子景公藉重而獄多拘者丨丨怨者滿朝)冤圄(唐無名氏驕陽賦墳封孝婦東海之守非才圍繫丨)
(丨河南之尹未黜)宋圄(何喬新詩幽蘭軒中苦復苦分取遺骸藏丨丨)
禦(廣韻魚巨切集韻偶舉切韻會魚許切正韻偶許切並音語)
補藻衝禦(公羊傳疏謂折服丨丨之心當遠也)固禦(司馬子輕車輕徒弓矢丨丨是謂大軍)朝禦(華幼武編)
(籬曲丨丨雞犬入暮防豺虎穿)噬禦(劉基詩豢狗不丨丨星馳募民兵)虎禦(宋濂詩靈戶啟扃森丨丨中房持戟混桃)
(康)
奮力禦(唐書張伯儀傳李希烈反伯儀中流矢賊追及丨丨以丨之兩刃相嚮不得下會救至免)列栅禦(五代史王)
(思同傳吐蕃數為寇而秦州無亭障思同丨四十餘丨以丨之)弓矢禦(司馬子右兵丨丨丨殳矛守戈戟助)分營禦
(水經注曹太祖營官渡袁紹連營稍前依沙堆為屯東西數十里公亦丨丨相丨)法術禦(劉晝新論無為以化三皇之時)
(丨丨以丨七雄之世)激糞禦(埤雅鴇一名獨豹遇鷙鳥能丨丨丨之著其毛悉脱)
補註彊禦(晉書天文志常陳七星在帝座北天子宿衛虎賁之士所以設丨丨也)
齬(唐韻魚舉切集韻偶舉切韻會語許切正韻偶許切並音語)
補藻嵒齬(皮日休太湖石詩五侯土山下要爾添丨丨)
補註齟齬(易林丨丨頓挫枯槁腐蠧)
敔(廣韻魚巨切集韻韻會偶舉切正韻偶許切並音語)
補藻擽敔(書合止柷敔集傳始作也擊柷以合之及其將終則丨丨以止之蓋節樂之器也)用敔(書合止柷敔疏)
(合樂用柷止樂丨丨)鼓敔(爾雅所以鼓柷謂之止所以丨丨謂之籈)
呂(玉篇良渚切唐韻𩔖篇力舉切集韻韻會正韻兩舉切並音旅)
補藻坤呂(漢書律歷志其算法用竹徑一分長六寸二百七十一枚而成六觚為一握徑象乾律黃鐘之一而長象丨丨)
(林鐘之長)月呂(魏書殷紹傳紹上四序堪輿表以甲寅之年日維鶉火丨丨林鐘)復呂(管子山之上命之曰丨丨其草)
(魚腸與蕕其木乃柳鑿之三尺而至於泉)從呂(夢溪筆談五音宮商角為從聲徵羽為變聲從謂律從律呂丨丨變謂以律丨)
(丨以呂從律)得呂(彦周詩話錢昭度呂申公夷簡生日詩云磻溪重丨丨維嶽再生申)宮呂(謝應賓聽雨詩雨聲書聲)
(雜蛙鼓蚓歌似亦諧丨丨)陸呂(李東陽漢壽亭侯詩誰其仇者吴丨丨歲十二月侯出走按陸遜呂蒙也)
湯困呂(說苑孔子曰昔者丨丨于丨文王困于羑里)凌隂呂(梁元帝元覽賦變丨丨之丨扇廣莫之風)將軍
呂(何景明詩功勲要識丨丨丨文字先看太史孫)
補註南呂(史記律書八月律中丨丨言陽氣之旅入藏也)伊呂(潛夫論性勞謙之質秉丨丨之才)
侶(廣韻力舉切集韻韻會正韻兩舉切並音旅)
補藻共侶(西京雜記昔人有游東海者飄泊一孤洲丨丨歡然下石植䌫食未熟而洲沒乃大魚揚鬐而去)漸侶
(化書水火可以漸習虎兕可以丨丨)追侶(捫蝨新話僧覺範好作詩陳瑩中以書痛戒之曰公既不忘僧事直欲丨丨先覺則)
(于世間文字不宜貪著太深)為侶(嵇康卜疑將傲倪滑稽挾智任術為智囊乎寧與王喬赤松丨丨乎)衰侶(梁昭明太)
(子錦帶書非無丨丨之憂誠有離羣之恨)雜侶(陶安詩請公飲一觴陪坐無丨丨)鳥侶(羅頎詩遺身中林間羞與衆丨)
(丨)新侶(趙善瑛錦里卜築詩麋鹿為丨丨松筠是故交)農侶(陳鶴詩偶對野翁忘出處暫隨丨丨話隂晴)宿侶
(管訥詩鷺應尋丨丨鴈已誤更奴)幽侶(釋道衍詩丨丨不到門况聞車馬過)會侶(何景明七述披鱗斫鬐溶溶裔裔犒)
(徒丨丨畢景斯已)懷侶(何景明詩撫已寡朋與丨丨獨長嗟)逸侶(夏允彝太湖賦是以方壺圓嶠之丨丨蓬萊方丈之)
(仙靈時乘風以遥集或漫羡以遐征)
青犢侶(北齊書顯祖紀銅馬鐵脛之徒黑山丨丨之丨梟張晉趙豕突燕秦)翻飛侶(王起鄒子吹律賦别有丨丨之)
(丨暄妍是處)意中侶(孟郊送道士詩自有丨丨丨白寒徒相從)琴尊侶(黃滔詩故里丨丨丨相逢近臘梅)一
行侶(李羣玉詩無令丨丨丨相失五湖中)雲浮侶(寇凖詩翻憶丨丨無寥對夕暉)丨塵勞侶(蘇轍詩浮生已)
(是丨丨丨病眼猶便錦繡章)閒遊侶(陸游詩逢山自有丨丨丨入寺寕無淡話僧)烟波侶(戴復古詩說與丨丨)
(丨海濱非渭濱)韓娥侶(馮熙載詩遏音妙唱丨丨丨回雪飛花騁獨步)飛紅侶(袁桷詩莫學丨丨丨隨風喚不回)
登瀛侶(戴良詩遂陪丨丨丨來上泛湖船)鴛别侶(竇牟詩翰飛丨丨丨藂植桂為林)瑶臺侶(楊維楨詩)
(芙蓉花冠金結縷飄飄盡是丨丨丨)吹笙侶(朱德潤詩雙成不念丨丨丨閬苑春深醉碧桃)
補註羣侶(易林鳥鳴東西迎其丨丨)法侶(洛陽伽藍記名僧德衆負錫為羣信徒丨丨持花成藪)
旅(唐韻力舉切集韻韻會兩舉切並音呂)
補藻附旅(易旅卦註令丨丨者不失其正得其所安也)𩔖旅(漢書律歷志既丨丨于律呂又經歴于日辰)時
旅(元史禮樂志敬天弗違時潛丨丨)據旅(大戴禮近市無賈在田無野行無丨丨)俱旅(論衡願與憲共廬不慕與)
(賜同衡樂與夷丨丨不貪與蹠比迹)倦旅(謝朓詩結髮丨為丨平生早事邊)劉旅(沈約梁鼔吹曲誓師丨丨赫靈斷)
惟旅(沈約諴雅歌牲玉孔備嘉薦丨丨)咸旅(柳宗元文幢牙葺纛金節析羽旂旗旟旞丨丨于下)嬾旅(唐次祭龍)
(潭祈雨文自利深淵乖張丨丨)秋旅(文嘉詩一曲渾疑李憑在不知丨丨是金陵)皇旅(薛蕙詩西北收丨丨東南歸帝)
(京)豹旅(于慎行詩重關陳丨丨濡露集鵷行)在旅(程浩文宣王廟記陳牲牢而丨丨間籩豆而無算)故旅(何景)
(明種麻篇當行思丨丨嘗食思故歡)
悼豪旅(史記太史公自序維秦之先伯翳佐禹穆公思義丨丨之丨註豪即崤正義曰穆公封崤山軍旅之尸)金翠
旅(宋璟謝觀内宴表遠而望之如丨丨之丨)賓濮旅(蕭穎士登故宜城賦猶復廓邛峨之險奮丨丨之丨)異同旅
(元稹啟内排疑惑之詞外輯丨丨之丨)輕齎旅(常衮破賊表以犬羊恃衆之羣當貔武丨丨之丨)幽燕旅(唐之)
(澟石鼓詩適從遼碣役遂作丨丨丨)
補註賓旅(孟子無忘丨丨)羣旅(易林烏子鵲雛常與母居願慕丨丨不育其巢)飢旅(陳谿歇馬亭記昔之行者)
(館穀何投丨丨寧濟今之朱門大啟來往如歸)
膂(廣韻力舉切集韻韻會正韻兩舉切並音呂)
補藻䠇膂(博雅丨丨懇劤威力也)
補註心呂(急就篇太岳為禹丨丨之臣故封呂侯以譬身冇脊呂骨也按呂與膂同)
紵(廣韻直呂切集韻韻會文呂切並音宁)
補藻枲紵(書厥貢漆丨絺丨傳顔師古曰織紵以為布及練然經但言貢丨與丨成布與未成布不可詳也)多紵
(太平御覽紵藇上丨丨有三千餘家是徐福後俗似吴人)雲紵(劉仲尹南歌子詞丨丨描瑶草蓮腮洗玉漿)
不如紵(淮南子布之新丨丨丨紵之弊不如布)
補註絺紵(杜佑通典燕齊之魚鹽氊裘兖荆河之漆絲丨丨)夾紵(宣和畫譜滕昌祐畫花鳥蟬蝶復精于芙蓉茴)
(香兼為丨丨果實隨𩔖傅色宛有生意也)縞紵(孫萬壽詩丨丨始云贈膠漆乃相投)
苧(唐韻直呂切集韻丈呂切並音佇)
補藻緝苧(女論語凡為女子須學女工紉麻丨丨粗細不同)漚苧(常建詩丨丨為縕袍折麻為長纓)肥苧
(范梈詩丨丨膚隐白崇榴葉張紅)絺苧(陳高詩秋夜月明露如雨西風吹凉透丨丨)柔苧(釋利登詩亦有丨丨肥)
結苧(湯顯祖詩數幆輕羅留丨丨一抔芳草寄題箋)茆苧(夏允彝太湖賦丨與丨兮叢薆望夫君兮渺涯)
江南苧(薩都拉百禽歌丨丨白丨細于絲紫竹方籠作青幕)
宁(唐韻直呂切集韻韻會展呂切並音佇)
補藻依宁(禮記天子當宁而立註朝者位于内朝而序進覲者位于廟門外而序入王南面立于丨丨而受焉)
杼(唐韻韻會正韻直呂切集韻文呂切並除上聲)
補藻婦杼(富弼定州閱古堂詩公俗獨樂夫耕丨丨)霜杼(羅頎詩風帆搖鱟媚丨丨響鮫人)軸杼(劉基詩自)
(從甲兵興徵斂空丨丨)
補註寒杼(徐&KR0958;秋纖詩丨丨傳聲切殘絲結縷長)
佇(廣韻直呂切集韻韻會丈呂切並音宁)
補藻終佇(楊炯梁公神道碑欲昇鴻漸之姿丨丨鶴鳴之問)足佇(陳思道詩情生文自哀意動丨復丨)淡佇
(方岳詩花中丨丨只梅花未見梅中萼綠華)併佇(釋惠標詩定知丘壑裏丨丨白雲情)
虛襟佇(陸贄策問丨丨以丨側席以求)暮雲佇(何景明垓下行楚歌聲高丨丨丨孤燈對酒慘不語)吟復佇
(袁士元詩四望山意佳推蓬丨丨丨)
羜(廣韻直呂切集韻韻會丈呂切並音宁)
補藻酒羜(詩小雅既有肥羜箋有丨有丨今以召族之飲酒)
與(唐韻余呂切集韻韻會演女切正韻弋渚切並音予)
補藻競與(易成其輔頰舌滕口說也疏滕丨丨也所競者口無復心實故云滕口說也)交與(易上下敵應疏凡應)
(者一隂一陽二體不敵今上下之位雖復相當而爻皆峙敵不相丨丨故曰上下敵應不相與也)授與(易二氣感應以相與)
(疏今兑柔在上而艮剛在下是二氣感應以相丨丨所以為咸亨也)強與(公羊傳宋公之弟辰暨仲他石彄出奔陳註辰言暨)
(者明仲他丨丨俱出也)遺與(爾雅台朕予也疏台者丨丨也朕者我與之也)布與(孟子分人以財疏以已之財物丨丨)
(人者是謂忠惠也)移與(戰國策不如易餘糧于宋註易丨丨之)悉與(後漢書光武帝紀軍中分財物不均衆恚恨欲)
(反攻諸劉光武斂宗人所得物丨以丨之衆乃悦)夕與(列子宋陽里華子中年病忘朝取而夕忘丨丨而朝忘)少與
(素書行賞吝色者沮多許丨丨者怨)休與(山海經丨丨之山其上有石焉名曰帝臺之棋)縱與(說苑孟孫獵得麑使秦西)
(巴持歸其母隨而鳴秦西巴不忍丨而丨之)忠與(說苑見君子則舉之見小人則退之去爾惡心而丨丨之)重與(春秋)
(繁露天不丨丨有角不得有上齒)平與(王建詩玉鞭丨丨賣書人)分與(陸龜蒙中酒賦愁應平子丨丨渴是相如傳得)
送與(徐渭詩忩中有時颯風雨說是山靈教丨丨)
好寫與(漢書景十三王傳河間獻王德修學好古從民得善書必為丨丨丨之留其真)留香與(陸龜蒙行次野梅詩)
(風憐薄媚丨丨丨月會深情借豔開)
予(廣韻余呂切集韻韻會演女切正韻弋渚切並音與)
補藻貰予(周禮司市疏民冇急需而無貨者則丨丨之有時斂取其值)自予(漢書蕭何傳上曰吾聞李斯相秦冇)
(善歸主有惡丨丨)輒予(漢書吴王濞傳其居國㠯銅鹽故百姓無賦卒踐更丨丨平賈)高予(墨子古者聖王列德而尚)
(賢丨丨之爵重予之禄)重予(見上)
龍所予(陳造停舟避雨詩﨑嶇不諧俗似為丨丨丨)
渚(玉篇之與切唐韻章與切並音煮)
補藻軒渚(五代史吴越世家王壇叛附于淮南楊行密遣其將康儒應壇因攻睦州錢鏐遣其弟錄敗儒于丨丨壇奔宣)
(州)廟渚(水經注溱水又西南逕中宿縣會一里水有神廟背阿面流壇宇虚肅丨丨攢石巉巖亂峙中川)井渚(易林)
(丨丨有悔渴蜺為怪)萌渚(小學紺珠五嶺南安大庾桂陽騎田九真都龐臨賀丨丨始興越城)乘渚(魏文帝詩丨丨望長)
(洲羣鳥讙譁鳴)送渚(隂鏗詩依然臨丨丨長望倚河津)隋渚(王褎詩丨丨晴煙暝章臺夕照微)蓮渚(許敬宗文)
(命載筆于丨丨贊天文于栢梁)架渚(王勃七夕賦徵赤螭而丨丨漾青翰而乘潮)跨渚(宋之問太平公主山池賦别有)
(複道三襲平臺四注丨丨兮交林蒸雲兮起霧)媚渚(梅堯臣詩寧作沉泥玉無為丨丨蘭)遠渚(葉適詩朝曦濕淺瀨暮色)
(生丨丨)皇渚(周伯𤦺詩峭壁劒門壯重梁丨丨行)西渚(陳基詩公子新成江上宅更依丨丨結幽亭)紛渚(顧逵)
(浣花館詩白雪丨丨亂)剡渚(吴師道詩丨丨堆冰紙并州剪水刀)蓼渚(沈周詩幽亭臨水稱冥栖丨丨沙坪咫尺迷)
鳳渚(泰不華詩雞翹輝丨丨豹尾殿龍驤)蠏渚(朱右詩東麓溪頭丨丨隂故鄉幾度憶同襟)茗渚(黃居中詩酒樓)
(邀月人懷楚丨丨抽烟鳥報春)郵渚(徐禎卿詩丨丨撾頻津吏鼓漁歌唱近使君船)晩渚(釋行端詩雨暗荻花愁丨丨露)
(香菰米落秋田)斜渚(徐賁詩粼粼渡丨丨宛宛映晴川)象渚(楊慎詩金潾銅柱貢函來丨丨龍編道路開)遐渚
(許繼夜歸詩驚鵲翻暗叢孤鴻響丨丨)犀渚(滕毅采石詩春空蛾眉浮翠黛夜光丨丨沉珠璣)苕渚(張以寧詩水花)
(丨丨晚雲樹浙江稠)逝渚(湯顯祖銅馬湖賦側微棹于歸風濯煩纓于丨丨)環渚(徐潾詩丨丨烟中盡平堤畫裏行)
瓜渚(歐大任詩賦後蕪城荒井逕書來丨丨斷江流)晴渚(高叔嗣詩晚日臨丨丨秋風動早寒)煖渚(朱長春詩桑青)
(杏白野田香浴鷺飛鳧丨丨長)練渚(釋廣潤詩丨丨霞裾耀蘭臯露屧幽)
長星渚(水經注滱水又東右會長星溝溝在上曲陽縣西北丨丨丨)玄天渚(曹植游仙詩北極丨丨丨南翔陟丹)
(丘)浣紗渚(錢宰采菱曲落日丨丨丨菱歌唱晚風)魚跳渚(楊基詩平漪細石丨丨丨斜日低烟鴈横塞)紫
蒓渚(陳壁詩鯉魚風生丨丨丨)琵琶渚(沈一貫詩新荷夜捲梨花雨青山倒浸丨丨丨)
煮(唐韻章與切集韻𩔖篇掌與切並音渚)
補藻鬱煮(詩祭以清酒疏酒者祭之用丨丨之以和鬯郊特牲所謂臭鬱合鬯是也)濩煮(詩是刈是濩傳丨丨之也)
(疏孫炎曰煮葛以為絺綌以煮之于濩故曰丨丨非訓濩為煮)筍煮(黃庭堅詩魚饜柳絮肥丨丨溪沙暖)
松泉煮(徐熥詩茶汲丨丨丨香收桂屑焚)無米煮(葉茵詩甕頭有虀熟鍋中丨丨丨)胡麻煮(釋善學詩)
(飯取丨丨丨香將栢子焚)
汝(唐韻人渚切集韻韻會正韻忍與切並音茹)
補藻告汝(書康誥聽朕丨丨乃以殷民世享)教汝(書洛誥聽朕丨丨于棐民彝)以汝(詩神之聽之式穀丨)
(丨註以猶與也)玉汝(詩王欲丨丨是用大諫西銘富貴福澤將厚吾之生也貧賤憂戚庸丨丨于成也)安汝(詩茀祿爾)
(康箋茀福康安也女得賢者則受久長之命福祿又丨丨)陜汝(地理通釋唐十道二曰河南道今河南府丨丨鄭汴凡二十八)
(州焉)北汝(李嶠大雲寺碑羣務允緝喧丨丨之謳謠按汝水也)醒汝(釋寒山詩二儀既開闢人乃居其中迷汝即吐霧丨)
(丨即吹風)惜汝(釋寒山詩丨丨即富貴奪汝即貧賤)
商賚汝(書費誓無敢越逐祇復之我丨丨丨)斷棄汝(書盤庚乃祖乃父乃丨丨丨)
茹(集韻韻會並忍與切音汝)
補藻草茹(孟子疏孟子言舜初于耕歴山陶河濱之時以糗而飲以丨而丨若終身如是焉)臭茹(論衡世有盛衰)
(衰極久有弊也譬如衣食之于人初成鮮完始熟香潔少久穿敗連日丨丨矣)瀹茹(陸璣詩疏樞其鍼刺如柘其葉如榆丨為)
(丨美滑于白榆)餅茹(酉陽雜俎僧萬廻貌癡不語其兄戍遼陽或傳其死其家為作齋萬㢠廻忽卷丨丨大言曰兄在我將饋之)
(出門如飛及暮而還得其兄書緘封猶濕)飽茹(宋祁筆記工圃者丨於丨善邦者飽于食)啖茹(初學記買魚得鱮不如丨)
(丨)饑茹(富弼詩乃營粟帛寒衣丨丨)靈茹(梅堯臣詩㢠廻溪響石叢丨丨抽巖塢)筍茹(蘇軾詩果蔬可以飽隣里)
(魚鱉丨丨可以餽四方之賓客)嚼茹(劉騊駼書君丨丨墳典履公子行)不茹(孫該琵琶賦清朗緊勁絶而丨丨)
暑(唐韻舒呂切集韻韻會正韻賞呂切並音鼠)
補藻緣暑(戰國策白汗交流註白汗不丨丨而汗也)更暑(南史梁殷鈞傳釣為臨川内史郡舊多山瘧丨丨必動自)
(釣在任郡境無復瘧疾)遊暑(易林鸞鳳以庇召伯丨丨)傷暑(易林踦牛丨丨不能成畝)極暑(避暑錄話韓持國遇)
(丨丨輒求避屢徙不如意則卧一榻使婢執板緩歌)冰暑(月令廣義丨丨即寒暑也)開暑(梁簡文帝南郊頌素柰丨丨貞)
(檜陵寒)苦暑(劉孝威有丨丨詩司馬光詩人情正丨丨物態已驚秋)韶暑(孟郊詩丨丨遲勝賞)備暑(司馬光進)
(五規狀昔聖人之教民也方暑則備寒方寒則丨丨)舊暑(司馬光秋意詩新凉入閭巷丨丨何人掃)炮暑(方岳秋熱詩秋)
(來幾何時丨丨乃爾劇)靜暑(高似孫緯略王導麈尾銘曰拂穢丨丨虛心以俟)隔暑(華幼武班竹簾詩細縷引風宜)
(丨丨濕痕含霧欲生寒)泛暑(釋惠崇詩扇聲猶丨丨井氣忽生秋)
坤為暑(周易集解虞翻曰剛爻為朝柔爻為夕乾為寒丨丨丨)苦勝暑(春秋繁露夏火氣也芬苦味也乘於火氣)
(而成者丨丨丨也)經時暑(周昴詩畏日丨丨丨清秋一夕凉)
鼠(唐韻書呂切集韻韻會正韻賞呂切並音暑)
補藻故鼠(公羊傳改卜牛鼷鼠又食其角註不重言牛獨重言鼠者言角牛可知食牛者未必丨丨故重言鼠)豹鼠
(爾雅序丨丨既辯其業亦顯疏謂漢武帝時孝廉郎終軍既辯丨文之丨人服其博物故爭相傳授爾雅之業於是遂顯)淄鼠
(戰國策秦破馬服君之師圍邯鄲齊取丨丨)驢鼠(晉書郭璞傳宣城太守殷祐引為參軍時有物大如水牛來至城下祐使)
(人伏而取之令璞作卦按卦名之是為丨丨)貓鼠(唐書五行志龍朔元年涪州丨丨同處)牛鼠(楊子或問仲尼之術)
(周而不泰大而不小用之猶丨丨也)子鼠(論衡丨水也其禽丨也又丨之禽丨卯之獸兔也)賊鼠(桓譚新論巴豆毒魚)
(礬石丨丨)炙鼠(南巾志李毅薨毅女秀獎勵戰討食糧已盡人但茹草丨丨為命)集鼠(本草註硫黃及蠏燒烟可丨丨)
(于庭)蝟鼠(本草集解虎害人獸而丨丨能制之知無大小也)洞鼠(李商隱文淺牙丨丨短刃分犀)蝸鼠(晁補之遊)
(北山記頂屋數十間曲折依巖壁為欄楯如丨丨繚繞乃得出門牖)陀鼠(王逢詩珍味高丨丨丹馨散地椒)繫鼠(虞汝)
(明古琴疏張弘靜有古琴銘曰落花流水一夕聞鼠聲甚急命火燭之見冇斷弦丨得一丨弘靜異之改名鼠畏)擕鼠(楊允)
(孚詞老翁丨丨街頭賣註黃鼠灤京竒品)寒鼠(黃元揭天謠玉鱗瑣瑣秦家土鳳凰去天竄丨丨)昏鼠(桑悦詩丨丨窺)
(燈出饑烏近鉢鳴)伏鼠(王世貞詩居民同丨丨宿客傍棲鳶)嘯鼠(許宗魯詩丨丨穿殘瓦啼狐出敗櫳)獐鼠(何夢)
(桂詩猿猱兩兩雄顧雌丨丨伎伎母趁兒)行鼠(何景明玄明宮行星宮晝開見丨丨日殿夜禱聞啼狐)
灰色鼠(元史五行志至正二十六年泗州瀕淮兩岸有丨丨丨暮夜出穴成羣食禾)易腸鼠(異苑唐鼠亦名丨丨)
(丨唐昉拔宅升天雞犬皆去惟鼠墜下不死而腸出數寸三年易之)隂山鼠(郝經詩欲掘丨丨丨翻思雪窖羊)
黍(唐韻集韻舒呂切韻會正韻賞呂切並音暑)
補藻蹂黍(詩或簸或蹂傳或簸糠者或丨丨者)盛黍(詩載筐及筥箋筐筥所以丨丨也)熬黍(左傳白黑形鹽)
(註白熬稻黑丨丨形鹽鹽形象虎)裹黍(爾雅翼屈原死楚人以菰葉丨丨祠之謂之角黍)孤黍(嵇含丨丨賦余慎終)
(屋之南榮有丨丨生焉)殘黍(徐渭隂風吹火篇髑髏避月攫丨丨幡底颯然人髮豎)隴黍(藍仁詩丨丨登新酒池荷)
(足故衣)晨黍(金鑾詩時臨野店炊丨丨漸入荒村報午雞)晚黍(陳彝詩漁舟兩兩深夜語折枝敲水炊丨丨)屠
黍(呂氏春秋晉太史丨丨見晉之亂也見晉公之驕而無德義也以其圖法歸周)
補註得黍(韋昭國語註謂種黍丨丨種稷得稷禍福亦猶是也)種黍(唐書王績傳績有奴婢數人丨丨春秋釀酒自)
(供)赤黍(韓子吴起攻秦置一石丨丨於東門令徙於西者賜之上田宅)黃黍(邵雍詩丨丨秋正熟)
羊宜黍(周禮天官丨丨丨疏羊味甘熱黍味苦温甘苦相成故云丨丨丨)高者黍(說苑山川汙澤陵陸丘阜五土)
(之宜聖王就其勢因其便不失其性丨丨丨中者稷下者秔)
杵(唐韻韻會昌與切集韻正韻敞呂切並音處)
補藻欑杵(李華含元殿賦擁材為山丨丨如林)孤杵(林光朝詩又如弄丨丨連夜不成米)碧杵(蔡羽搗衣篇丨)
(丨白玉牀桂花新水香)城杵(周權詩力窮丨丨怨聲沉)清杵(沈周詩抱疾人來識丨丨數聲遥在杏花村)擊杵
(沈周詩其聲若驚霆其勢若丨丨)嬰杵(李東陽詩誰言趙客非晉臣當時丨丨為何人)霜杵(任瀚詩胡牀對月此村夜)
(丨丨搗衣何郡樓)琴杵(夏允彝太湖賦猫鼪同穴丨丨交嵤)村杵(華察詩山齋客到後丨丨飯香初)寶杵(釋廣)
(潤詩金剛密跡驅雷霆丨丨威靈失干莫)江杵(釋廣潤詩烟帆勞倚望丨丨倍離憂)
就臼杵(詩或舂或揄疏以所得秬秠糜芑之粟或使人在碓而舂之或使人丨丨而丨之)三萬杵(晁氏墨經韋仲)
(將墨法鐵臼中擣丨丨丨)南軒杵(李子卿授衣賦月明更深齊度丨丨之丨)三更杵(張端詩霜月丨丨丨關山萬里)
(心)搗衣杵(楊慎丨丨丨詩戕賊金鈷鉧擊賦丨丨丨)琳碧杵(汪道會墨賦其為劑也丨丨之丨藍田之臼)
補註相杵(宋書樂志築城丨丨者出自梁孝王孝王築睢陽城造倡聲以小鼓為節築者下杵以和之)鐵杵(稽神)
(錄杜魯賓以賣藥為事有客贈山木棒十命工人剖之其中得小丨丨製作精巧)
處(唐韻昌與切集韻正韻敞呂切並音杵)
補藻同處(易革卦註二與五雖有殊體之異丨丨厥中隂陽相應往必合志不憂咎也)妄處(易姤卦註履得其位)
(非為丨丨不遇其時故使危厲災非已招是以无大咎也)匹處(詩關關雎鳩註雎鳩水鳥人未嘗見其乘居而丨丨者蓋其性)
(然也)羣處(詩螽斯章集傳后妃不妬忌而子孫衆多故衆妾以螽斯之丨丨和集而子孫衆多比之)方處(詩豔妻煽丨丨)
(註煽熾也丨丨方居其所未變徙也)散處(書厥民因集傳因析而又析以氣愈熱而民愈丨丨也)狎處(南史何思澄傳)
(思澄終日造謁朝賢無不悉狎丨丨即命食有人方之婁護欣然當之)屏處(魏書韓子熙傳子熙為清河王懌所眷及元乂)
(害懌久不得葬子熙為之憂悴丨丨四野)危處(說苑楚莊王欲伐晉使豚尹觀焉反曰可矣其君好樂而無禮其下丨丨以怨)
(上)高處(易林隂淫不止白馬為海澤臯之子就丨而丨)聚處(論衡宓犧之前人民至質樸羣居丨丨知其母不識其父)
衆處(元稹詩丨丨豈自異廣懷誰我儔)季處(楊洽鐵火筯賦動而必隨殊叔出而丨丨)旅處(周光鎬黃河賦陽鳥)
(往而丨丨)索處(何景明詩丨丨自然思故舊生涯今已笑支離)
量力處(易困卦註以陽居隂履謙之道丨丨而丨不與二爭)鄰民處(戰國策夫宋中國膏腴之地丨丨之所丨也)
分城處(後漢書吴漢傳初更始遣謝躬攻王郎不能下會光武至共定邯鄲光武深忌之雖俱在邯鄲遂丨丨而丨)被
山處(姜子旣以丨丨而丨必為烏雲之陳)師所處(老子丨之丨丨荆棘生焉)不與處(呂氏春秋周公旦曰吾不)
(如者吾丨丨丨累我者也)朋友處(淮南子公西華之養親也若與丨丨丨)望邑處(易林水澤之徒丨丨而丨)位
平處(說苑麒麟擇土而踐丨丨然後丨不羣居不旅行)容身處(劉晝新論丨丨而丨適情而游)玄默處(韋應)
(物詩方以丨丨丨豈為名跡侵)同衾處(張伯淳詩殷勤不在丨丨丨長作西忩夜雨看)不肯處(吴澄詩舉世眯目蒙)
(埃塵君獨去之丨丨丨)高僧處(李德棲雲菴詩道人養清虚適與丨丨丨)
貯(廣韻丁呂切集韻展呂切並音䘢)
補藻衣貯(詩芣苢章集傳拮以丨丨之而執其袵也擷以丨丨之而扱其袵于帶間也)廩貯(金史食貨志天會十)
(年太宗以官無儲積無以備饑饉詔令一耒賦粟一石每穆琨别為一丨丨之)囷貯(梅堯臣詩丨丨白粳稻酒沽青銅錢)腹
貯(元黃之瓦棺寺維摩詰畫像碑猛火燃天丨丨但聞其一)箱貯(王鏳詩無酒少留醒去客有丨多丨借來書)
諸茗貯(唐國史補江南有驛吏以幹事自任典郡者初至吏白曰驛中已理請一閱之一室署云茶庫丨丨畢丨有一神曰)
(陸鴻漸也)木櫃貯(東京夢華錄正月七日燈山上結綵金碧相射錦繡交輝用轆轤絞水上燈山尖高處用丨丨丨之逐時)
(放下如瀑水狀)書樓貯(揮麈後錄葉少藴好收書逾十萬卷建丨丨以丨之)冰雪貯(丁復詩殷彝周鼎丨丨丨而有)
(錦繡之腸腑)閣中貯(柳應芳詩丨丨别丨人如玉)清光貯(陳衎詩丨丨盡丨軒庭内)
楮(唐韻集韻韻會丑呂切正韻敞呂切並音褚)
補藻種楮(澄懷錄定州僧寫華嚴經先以沉香丨丨樹取以造紙)精楮(朱彧可談虞和甫最愛黃庭堅每得佳墨)
(丨丨必歸魯直)發楮(柳貫詩清夜一丨丨光晶射南箕)大楮(王冕詩長縑丨丨縱横掃高堂六月驚秋聲)雪楮
(張伸詩青綾誰共官曹宿丨丨雲毫吮晴綠)斷楮(汪道會墨賦鐫鏤貞珉點畫丨丨)臨楮(李濂詩丨丨自慚才思澀)
(幾時重夢筆生花)
覆瓿楮(沈士龍跋余始得齊民要術輒以問一二藏書家有曰此傖父丨丨丨或曰此農家秘苑也)寒生楮(薩都)
(拉詩碧忩雲氣丨丨丨清室丹珠夜繞厨)
醑(廣韻私呂切集韻韻會寫與切並音湑)
補藻飫醑(梁雍雅詩既丨且丨卒食成禮)醍醑(羅玘詩炰羞進丨丨纖指鏗在瑟)酌醑(李珣漁歌子詞罷垂)
(綸還丨丨孤村遥指雲遮處)醇醑(馬汝驥詩寄言儲丨丨俟我乎偕樂)浮醑(王氏修微詩茗論欲入絃花情亦丨丨)
甕中醑(劉克莊詞客子雖非河陽令也隨緣暫作鶯花主那可負丨丨丨)
糈(廣韻私呂切集韻寫與切並胥上聲)
補藻粢糈(唐書王璵傳營罔天聽負抱丨丨)餘糈(於陵子親戚飽其丨丨里閈灼其煨燼)割糈(潘一桂瑞)
(石賦丨之丨而錫之飡兮夫孰不歌夫帝力)靈糈(屠應竣秋懷賦伊仙鯉之忽恍兮具丨丨為予占之)核糈(沈周詩復)
(有苞苴臠胾丨丨)握糈(楊慎詩盻歸頻丨丨憶舊幾停觴)
女(廣韻正韻尼呂切集韻韻會碾與切並音&KR0034;)
補藻善女(詩傳言后妃是幽閒貞靜之丨丨宜為君子之好匹)賢女(詩序東門之池刺時也疾昏淫而思丨丨以配)
(君子也)稱女(公羊傳女在其國丨丨在塗稱婦入國稱夫人)杞女(公羊傳姒氏者何哀公之母也註姒氏丨丨也)紀
女(穀梁傳註四海之濱莫非王臣王命丨丨為后則已成王后不如諸侯入國乃稱夫人)從女(晉書束晳傳晳兄璆取石)
(鑒丨丨)族女(遼史天祚帝紀乾元五年三月以丨丨納遜封成安公主下嫁夏國李乾順)産女(越絶書女陽亭者勾)
(踐入臣于吴夫人從道丨丨此亭養于李卿勾踐勝吴更名女陽)衒女(越絶書丨丨不貞衒士不信)飾女(汲冢周書)
(丨丨滅德)桑女(論衡或說天生五穀以食人生絲麻以衣人此謂天為人作農夫丨丨之徒也)謫女(嫏嬛記姑射丨丨問)
(九天先生曰天地毁乎曰天地亦物也若物有毁則天地焉獨不毁乎)曲女(大唐西域記羯若鞠闍國王具足千子復有百)
(女時冇大樹仙人欲事禮請王乃歴問諸女無肯應聘王懼仙威奉穉女以供灑掃仙人見而不悦便惡呪曰九十九女一時腰曲)
(王使往驗果已背傴從是之後更名丨丨城焉)工女(鮑照詩季春梅始落丨丨事蠶作)猺女(顧璘詩丨丨招歌劇蠻郎)
(步射強)禁女(趙文詩紅葉能傳丨丨情)猿女(李昂英登峽山詩松翁偃蓋嵒隈立丨丨穿蘿洞裏回)嫻女(湛若)
(水交南賦眺有娀之丨丨兮覯蒙山之都姝)蜀女(徐禎卿詩巴兒見客能歌舞丨丨明粧笑浣紗)茶女(唐順之詩谷口)
(逢丨丨溪邊狎釣童)炎女(李夢陽瀑布賦濯丨丨之玄髮兮苔離根而求生)甄女(何景明結腸賦誦麻枲之微詞兮知)
(丨丨之托志)宋女(李禎詩齊姜丨丨總尋常惟詫兒家壓教坊)黎女(湯顯祖丨丨歌丨丨豪家笄有歲如期置酒屬)
(親至)
呂公女(史記高祖紀丨丨丨乃呂后也生孝惠魯元公主)良家女(晉書王浚傳浚字彭祖母趙氏丨丨丨也)龍
津女(雲仙雜記姑臧太守張憲使娼妓侍閣下奏書者號傳芳妓酌酒者號丨丨丨諸娼曰鳳窠羣女)五姓女(零陵)
(總記薛元超謂所親曰吾不才富貴過人平生冇三恨始不以進士擢第不娶丨丨丨不得修國史)菱歌女(梁武帝採菱曲)
(丨丨丨解佩戲江陽)翠軿女(晁補之詩不見當時丨丨丨)三韓女(納延詩恨身不作丨丨丨車載金珠爭奪取)
袒肩女(曹文晦詩賣魚河頭撾團鼓采蟹途中丨丨丨)二八女(黃清老詩娉婷丨丨丨絶色妙難畫)嫦娥女
(劉基詩娟娟丨丨丨灼灼芙蓉姿)秦淮女(張憲子夜歌為問丨丨丨還知玉樹空)
補註江女(王勃七夕賦海人支石之機丨丨穿針之閣)
許(唐韻正韻虚呂切集韻韻會喜語切並虛上聲)
補藻親許(公羊傳註禮男不親求女不丨丨)曹許(公羊傳註桓公自陽穀之會後大國唯丨丨以上乃會)寧
許(史記藺相如傳秦以城求壁而趙不許曲在趙趙予璧而秦不予趙城曲在秦均之二策丨丨以負秦曲)優許(南齊書王)
(僧虔傳武帝即位僧虔遷侍中左光禄大夫開府儀同三司謂兄子儉曰一門有二台司實所畏懼乃固辭上丨丨之)量許
(韓愈狀其太學館丨丨取常參官八品已上子弟充)深許(薛能詩三省推賢兩掖才關東丨丨稍遲㢠廻)鄴許(成廷珪詩)
(精靈託汝據荆襄魂魄何由歸丨丨)誓許(高啟詩千金買得利匕首摩挲丨丨酬相知)
東臨許(戰國策秦繞舞陽之北以丨丨丨則南國必危矣)公論許(曾鞏詩倚玉詎應丨丨丨續貂還恐邑人非)
萬人許(孫蕡詩當時意氣凌寰宇湖海詩聲丨丨丨)百餘許(徐渭歌子房之後有張蒼張蒼之齡丨丨丨)中
流許(鄧文原詩或疑昏墊初屹立丨丨丨)知己許(唐肅詩丈夫氣蓋世身為丨丨丨)
補註偽許(後漢書班超傳疏勒王忠說康居王借兵還據損中密與龜兹謀遣使詐降于超超内知其奸而外丨丨之)
拒(唐韻其呂切集韻韻會正韻臼許切並音巨通作距)
補藻對距(晉書索靖傳玄熊丨丨于山嶽飛燕相追而差池)進距(五代史梁軍至栢鄉莊宗會周德威于石橋丨)
(丨栢鄉)錯距(參同契犬牙相丨丨)
江淮距(李綱建炎行南陽光武興形勢亦險阻西通關陜區東與丨丨丨)與秦拒(謝肅長平詩嫁禍于趙國移師)
(丨丨丨)
補註見距(孔氏詩傳黃鳥民適異國丨丨于人而思歸故鄉)攻拒(地理通釋吴不敢涉淮以取魏而魏不敢絶江)
(以取吴蓋其輕重強弱足以相丨丨也)
距(唐韻其呂切集韻韻會正韻臼許切並音巨)
補藻二距(宋史五行志太平興國三年靈州獻官馬駒足有丨丨)蹠距(淮南子體大者節疎丨丨者舉遠註蹠足)
(也距大也)踰距(易林陳魚觀社狼虎丨丨)修距(路喬如鶴賦舉丨丨而躍躍奮皓翅之䎒䎒)
補註雙距(金史輿服志佩刀貴鑌柄尚雞舌木有黑丨丨者為上)無距(易林眄雞丨丨與鵲交鬭)
鐵銛距(韓非子共工之戰丨丨丨者及乎敵鎧甲不堅者傷於體)
炬(玉篇廣韻其呂切集韻𩔖篇正韻臼許切並音巨)
補藻燋炬(詩註卜用龜以楚焞之木燒之于丨丨之火執以灼龜)投炬(楊濤庭燎賦小丨丨以流景嗤銜璧之呈)
(文)導炬(杭淮詩丨丨如明星墜石如劍攢)繁炬(何景明詩蘭燈列滿座丨丨灼朱光)冷炬(黃輝詩星星丨丨拂)
(雲堆)久炬(皇甫濂妙伽它讚馳電非丨丨瞥火現青華)銀炬(程可中除夕詩地爐榾柮四壁紅絶勝龍涎照丨丨)
未爇炬(禮記執燭抱燋疏燋謂丨丨之丨)
補註火炬(禮記曲禮燭不見跋䟽跋本也本把處也古者未有䗶燭唯呼丨丨為燭也)脂炬(文獻通考舒元輿舉)
(進士見有司鈎校苛切既試尚書雖水炭丨丨飡具皆人自將)
虡(唐韻其呂切韻會臼許切並音巨)
補藻負虡(達奚珣樂器賦猛獸赫怒而擎鐘金人嵌巖以丨丨)虎虡(劉基鈞天樂鯨鐘丨丨鏗洪濛撼崑崙兮殷崆)
(峒)
鉅(唐韻其呂切集韻韻會正韻臼許切並音巨)
補藻鉤鉅(徐陵碑問羊知馬丨丨兼設)成鉅(姚希孟日升月恒賦方積微以丨丨亦由纖而啟洪)
秬(廣韻其呂切集韻韻會正韻臼許切並音巨)
補藻黅秬(素問太陰在泉燥毒不生其治甘鹹其穀丨丨)操秬(易林丨丨鄉畝祈貸稷黍)
苣(唐韻其呂切集韻正韻臼許切並音巨)
補藻褊苣(本草苦菜一名丨丨一名游冬)綠苣(沈鯉嘉禾賦彼紫麻丨丨豈嘉禾之與埒)
補註萵苣(學圃餘蔬丨丨絶盛于京口鹹食脆美即旋摘烹之亦佳)苦苣(杜甫園官送菜詩序園官送菜把本數日)
(闕矧丨丨馬齒掩乎嘉蔬傷小人妬害君子菜不足道也)
所(唐韻疏舉切集韻韻會爽阻切並數上聲)
補藻要所(詩居岐之陽疏威德既行歸從益衆非處廣平之地無以容待四方故知民既復從乃遷居丨丨也)安所
(史記三王世家王夫人者趙人也與衛夫人竝幸武帝而生子閎閎且立為王時其母病武帝自臨問之曰子當為王欲丨丨置之)
六所(三輔黃圖孝文帝為太子立思賢苑以招賓客苑中有堂室丨丨客館皆廣廡高軒屏風幃褥甚麗)所所(急就篇註)
(丨丨斫木聲古有虞衡之官因主伐木遂以為姓)塔所(感應記率諸羅刹來至丨丨)辰所(柳宗元文俄而又引至丨)
(丨)
測候所(書曰暘谷傳蓋官在國都而丨丨之丨在東表地也)行游所(東坡别集先生在海外有欲得公墨妙者必預)
(探公丨丨之丨多設佳紙尾書姓名氏以俟公見即笑縱筆揮染)終宴所(梁元帝池中竹影詩章華丨丨丨飛蓋且相追)
建都所(關圖太華賦截仙子幽棲之洞壯王者丨丨之丨)貢茶所(陸龜蒙甫里先生傳註渚山在吴興歲丨丨之)
(丨)遊幸所(唐無名氏駕幸芙蓉園賦借問此來丨丨丨是日芳菲最惹人)琅玕所(楊維楨寄沈鍊師詩自註所居)
(號丨丨丨)勒銘所(嚴識玄文張載丨丨之丨范睢通棧之地)天地所(徐渭涉冮賦在方寸間周丨丨丨)息肩
所(宋濂詩恨無丨丨丨若沈疴待炙)有我所(法苑珠林鬱單越復有三事勝閻浮提何等為三一者無所繫屬二者無)
(丨丨丨三者壽定千歲)高神所(雲笈七籖瓊房有妙韻汎登丨丨丨)
補註君所(左傳同復於父敬如丨丨)坐所(管子錯總之法横於丨丨)一所(關尹子五行之炁其性一物借如丨)
(丨可以取水可以取火可以生木可以凝金可以變土)處所(玉海日月出水乃昇於天及其西下又入於水故其出入似有)
(丨丨)帝所(沈約三朝雅樂歌延藩辟朝丨丨)理所(雲笈七籖中央黃老君三元之真皇也圓華者黃老之宮名也玉壽)
(者太湖天中之山名也皆黃老君之丨丨)
楚(唐韻正韻創舉切集韻創阻切並粗上聲)
補藻蒲楚(春秋胡傳平王在位日久不能自強於政治棄其九族葛藟有終遠兄弟之刺不撫其民周人有束薪丨丨之)
(譏)陳楚(爾雅疏凡丨丨之郊南楚之外相謁而飱或曰飵或曰餂戰國策張儀又惡陳軫於秦王曰軫馳丨丨之間今遂不)
(加善秦而善軫然則是軫自為而不為國也且軫欲去秦而之楚王何不聽乎)虧楚(戰國策張儀為秦連横說魏王曰夫丨丨)
(而益魏攻楚而適秦乃嫁禍安國此善事也)收楚(戰國策蘇代謂齊王曰天下爭秦秦堅燕趙之交以伐齊丨丨與韓珉而)
(攻魏是秦之一舉也)敝楚(戰國策虞卿曰今謂楚強大則有矣若越趙魏而鬭兵於燕則豈楚之任也哉非楚之任而楚為之)
(是丨丨也丨丨是強魏也其於王孰便也)市楚(戰國策甘茂謂王曰地大者固多憂乎天下有變王割漢中以楚和楚必畔天)
(下而與王王今以漢中與楚即天下有變王何以丨丨也)休楚(戰國策惠施曰王若欲報齊乎則不如因變服折節而朝齊楚)
(王必怒矣王游人而合其鬭則楚必伐齊以丨丨而伐罷齊則必為楚禽矣是王以楚毁齊也魏王曰善)附楚(史記蘇秦傳南)
(丨丨楚重西附秦秦重)潔楚(東坡别集風篁嶺多蒼筤篠簜風韻淒清嶺故叢薄荒密元豐中僧辨才淬治丨丨名曰風篁)
隸楚(李商隱為滎陽公賀幽州破奚寇表張仲武重感國恩習知邊事同三師而丨丨侔五餌以開戎)吟楚(皇甫汸送)
(徐紹卿還洞庭詩槁澤聊丨丨尋源若避秦)原楚(何景明丨有丨詩丨有丨隰有苦子車駟牡駕言徂矣見子之父)兩
楚(陳基游狼山寺詩淮海北來吞丨丨江湖南去控三吳)遠楚(祝顥詩牛羊歸丨丨燈火映孤村)
吴踵楚(左傳楚子為舟師以略吴疆沈尹戍曰此行也楚必亡邑丨丨丨而疆場無備能無亡乎註躡楚踵跡)南道
楚(戰國策齊王大興兵攻東地伐昭常未涉疆秦以五十萬臨齊右壤曰夫隘楚太子弗出不仁又欲奪之東地五百里不義其)
(縮甲則可不然則願待戰齊王恐焉乃請子良丨丨丨西使秦解齊患士卒不用東地復全)隂結楚(戰國策徐州之役犀)
(首謂梁王曰何不陽與齊而丨丨於丨二國恃王必戰齊戰勝楚而與乘之必取方城之外楚戰勝齊而與乘之是太子之讐報矣)
礎(廣韻創舉切集韻韻會創所切正韻創祖切並音楚)
補藻華礎(納延詩雕闌丨丨滿前楹)
阻(玉篇壯舉切唐韻側呂切集韻𩔖篇韻會正韻壯所切並音俎)
補藻火阻(王勃善寂寺碑貪機丨丨淨地旁流)中阻(貢奎河上阻風詩奔河送牽舟北風忽丨丨)摧阻(劉基)
(詩艱難出入矢石下鞠躬盡力無丨丨)越阻(譚貞良笑賦距關丨丨罷輈鋊輪)離阻(高啟有所思樂府同心之人乃)
(丨丨嗟我處此將何求)澗阻(高啟詩路㢠廻丨丨似無地中有蒔藥千家田)川阻(高啟詩登山知天高臨流識丨丨)
室阻(何景明詩良友不我適丨丨悵伊邇)計阻(陶望齡詩慮深膽易慴丨丨心竟歉)雁阻(陳束詩龍分雙劒遠丨丨)
(一行歸)
他意阻(易萃卦初六有孚不終疏萃聚之時貴於近合見三承四疑四與三始以正應相信末以丨丨相丨故曰有孚不終)
(也)山林阻(周禮疏丨丨之丨則開鑿之川澤之阻則橋梁之)鑲道阻(唐書陸贄傳李希烈寇襄城贄言希烈果)
(於奔噬忍於傷殘據蔡許富全之地而益以鄧襄虜𫉬之實東寇則丨丨丨北窺則都邑震)
補註艱阻(謝靈運詩烏林預丨丨)
俎(廣韻側呂切集韻壯所切並音阻)
補藻載俎(周易集解干寶曰玉又貴於金者凡烹飪之事自鑊升於鼎丨於丨自俎入於口馨香上達而彌貴故鼎之義)
(上爻愈吉也)
腸胃俎(禮記凡進食之禮疏腊俎東有丨丨丨)兩代俎(禮記明堂位俎用梡嶡疏俎用梡嶡者梡嶡丨丨丨也)
補註列俎(易林王孫丨丨以饗仲友)漆俎(梅堯臣詩丨丨銅盤顫牲血)
沮(廣韻慈呂切集韻韻會在呂切正韻再呂切並音咀)
補藻湍沮(唐書裴耀卿傳京師饑帝將幸東都召問所以救人者耀卿曰從都至陜河益丨丨若廣漕路變陸為水所支)
(尚贏萬計)慘沮(石介詩瓦石固無情為我亦丨丨)
怠者沮(汲冡周書作者勸之丨丨丨之)形神沮(白居易詩忍恥丨丨丨)
清先嘗沮(史記孔子世家犂鉏曰丨丨丨丨之沮之而不可則致地庸遲乎)
補註勸沮(任昉令賢者悦義長難進之風不肖矜功沮竭力之效丨丨之間所差已遠)
舉(廣韻居許切集韻韻會苟許切並音莒)
補藻漸舉(化書強弩可以漸引巨鼎可以丨丨)癸舉(廣川書跋新平張氏得古銅物其容三升銘曰丨丨)悔舉
(續文獻通考紹定元年梁成大乞申嚴薦舉法廉吏犯入已贓者許舉主丨丨從之)勢舉(王羲之書須根立丨丨謀之未晚)
夙舉(梁武帝移京邑檄蕭右軍夏征虜忠斷丨丨義形於色)乍舉(邢邵新宫賦若密雲之丨丨似鵬翼之中垂)式
舉(洪遵封安宣王制立愛而始家邦丨丨庸勲之典)更舉(劉子翬詩功名恐未遲老翮期丨丨)自舉(貢師泰詩郭君)
(丨丨先羣豪樂生獨步超凡曹)
三日舉(周禮地官司市凡得貨賄六畜者丨丨而丨之)荆尸舉(左傳隨武子曰丨丨而丨商農工賈不敗其業)下
者舉(老子天之道其猶張弓乎高者抑之丨丨丨之)左父舉(吴協三代鼎器錄主人舉癸舉丨丨丨)八音舉
(王粲魏太廟頌六修奏丨丨丨)高帆舉(鮑照詩搖曳丨丨丨)歌扇舉(張祜詩搖搖丨丨丨悄悄舞衣輕)不煩
舉(王翰詩列坐當前墀杯行丨丨丨)
補註幹舉(周易集解荀爽曰隂陽正而位當則可以丨丨萬事)保舉(陶弘景華陽頌動靜顧矜錄不負丨丨恩)屢
舉(韓愈詩玉斝丨丨傾金罍)
莒(唐韻正韻居許切集韻苟許切並音舉)
補藻保莒(史記樂毅傳齊湣王之敗濟西亡走丨於丨)滕莒(黃庭堅詩四牆規模小易守若丨丨)
筥(廣韻正韻居許切集韻韻會苟許切並音舉)
補藻作筥(晉書庾衮傳父亡丨丨賣以養母)
補註筐筥(詩良耜疏其丨丨所盛以饟者唯是黍也)
敘(廣韻徐呂切集韻韻會正韻象呂切並音序)
補藻允敘(晉書魏舒傳入管銓衡官人丨丨)金敘(廣州記有瓜冬熟號為丨丨味甚甘美)章敘(玉篇麟題)
(位厚之族丨丨於内)錄敘(孔稚珪表律文二十卷丨丨一卷凡二十一卷以今奏聞)咨敘(司馬光論財利疏顧其出身丨)
(丨何如耳)
八曰敘(周禮視祲掌十煇之法丨丨丨註謂雲有次叙)九歌敘(唐書禮樂志丨丨丨萬舞翔)
序(玉篇以呂切唐韻徐呂切集韻韻會正韻象呂切並音敘)
補藻别序(易繫辭註吉凶之𩔖則同因繫辭而明變化之道俱由剛柔而著故始總言之下則丨丨其義也)七序
(後漢書梁竦傳竦閉門自養以經籍為娱著書數篇名曰丨丨)珮序(王鏳聽妓詩遲來循丨丨被喚應香名)
天次序(春秋繁露木五行之始也水五行之終也土五行之中也此其丨丨之丨也)書品序(庾肩吾有丨丨丨)
崑山序(張九齡詩戎即丨丨丨車同渤海單)五行序(袁映賢良方正策三光全而丨丨丨)
補註秋節序(方岳詩白髮自驚丨丨丨黃花曾識晉衣冠)
緒(廣韻徐呂切集韻象呂切並音敘)
補藻環緒(易林丨丨倚鉏斗升處口)起緒(參同契解夜半子時火侯丨丨也)美緒(宋玉賦深衷丨丨)纖
緒(張載濛汜池賦丨丨挂而鱣鮪來芳餌沈而鰋鯉浮)帝緒(任昉墓誌銘於昭丨丨擅美前王)敝緒(江淹表臣踐行)
(迷方試業丨丨)月緒(江總天淵池銘序歲次執徐丨丨大呂)蓄緒(馮待判驚風由其丨丨洪焱為之卷燄)
補註萬緒(周易序形一受其生神一發其智情偽出焉丨丨起焉)歡緒(宋孝武帝詩隂雲掩丨丨江山起别心)
洪緒(謝靈運撰征賦系烈山之丨丨承火正之明光)
鱮(廣韻徐呂切集韻韻會正韻象呂切並音敘)
補藻出鱮(廣輿志沔陽二源一清檢一濁檢清水丨丨濁水出鮒)
藇(唐韻徐呂切音序)
補藻紵藇(太平御覽丨丨上多紵有三千餘家是徐福後俗似吴人)
補註元藇(西湖遊覽志冷泉亭唐刺史丨丨建舊在水中今依澗而立)
嶼(唐韻徐呂切集韻韻會正韻象呂切並胥上聲)
補藻謄嶼(述異記出海口丨丨之南溪有蠏焉匡大如笠脚長三尺)登嶼(續墨客揮犀有人泛海風飄至一島時月)
(明見十數人連臂而丨丨俱裸形舟人鳴鑼駭之復連臂大笑入海而去)秀嶼(李顒凌仙賦瞻蓬萊之丨丨冀東叟之可尋)
巒嶼(李顒涉湖詩窈窕尋灣漪迢遞望丨丨)
補註滄嶼(南越志海安縣南有小水南注乎海極目丨丨渺望溟波)島嶼(孫綽望海賦洲渚迢遞以疏屬丨丨綿邈)
(以牢羅)
墅(廣韻辰與切集韻韻會上與切正韻承與切並署上聲)
補藻窮墅(高允書假息丨丨)映墅(李德裕詩梨花丨丨開)
籞(唐韻魚巨切集韻偶舉切韻會魚許切正韻偶許切並音禦)
補藻寶籞(䇂棄疾詞常記丨丨寒輕𤨏忩睡起)
峿(集韻偶舉切韻會魚許切正韻偶許切並音敔)
補藻峒峿(一統志丨丨山在宿遷縣北上有石洞鐫七真像洞口鑿石為螭水自螭口濆出四時不涸)
御定韻府拾遺卷三十六
