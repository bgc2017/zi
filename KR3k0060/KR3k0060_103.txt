欽定四庫全書
御定韻府拾遺卷一百三
入聲十四緝韻
緝輯戢立集邑急入泣濕習
給十拾什襲及級歰粒揖汁
笈蟄笠執隰汲吸縶葺褶岌
翕濈裛浥熠槢霫悒挹鈒㵫
霵
欽定四庫全書
御定韻府拾遺卷一百三
入聲十四緝韻
緝(廣韻集韻韻會正韻並七入切音葺)
𥙷藻允緝(宋書申恬傳若得依先處分公私丨丨杜甫朝獻太清宫賦維累聖之徽典恭淑慎以丨丨)可緝(謝偃)
(明河賦正平丨丨亦矗似長雲朱子白鹿洞賦矧道體之無窮豈一言之丨丨)不緝(范仲淹臨川羡魚賦五餌不陳釣四夷而)
(奠至三綱丨丨羅兆民而則疎)莫緝(林俊白鹿洞賦礪鍼石以起痼豈濂洛閩關之丨丨)熙緝(祁順白鹿洞賦踵夫子之)
(步趨兮歎文王之丨丨)繅緝(王禎詩滿家兒女喜欲狂走送車頭趁丨丨)
𥙷註諧緝(宋書張茂度傳永遣司馬崔勲之中兵參軍劉則二軍馳赴國難時蕭思話在彭城義宣慮二人不相丨丨與)
(思話書勸與永坦懷)裝緝(陸游題跋東坡書髓三十年間未嘗釋手去歲在都下脱敗甚乃再丨丨之)
輯(廣韻韻會正韻秦入切集韻籍入切並音集)
𥙷藻降輯(漢書郊祀志孝弟之道備而神祗嘉享萬福丨丨)新輯(漢書馮奉世傳是時烏孫大有擊匃奴之功而)
(西域諸國丨丨漢方善遇欲以安之選可使外國者前將軍增舉奉世以衛候使持節送大宛諸國客至伊修城)慰輯(周書)
(李弼傳弼乃先馳據城門以丨丨之遂擁衆以歸)
𥙷註招輯(宋史西南溪峒諸蠻傳寳元二年辰州狤獠三千餘人欵附以州將張昭懿丨丨有功進一官)
戢(廣韻阻力切集韻韻會正韻側立切並音濈)
𥙷藻不戢(蜀志宗預傳註姜維率衆出狄道廖化曰兵丨丨必自焚伯約之謂也蔡邕述行賦貴寵扇以彌熾兮僉守利)
(而丨丨)安戢(弘簡錄唐陸元方字希仲吳人武后革命使丨丨嶺外方涉海風濤驚起舟人危懼自度受命不私神豈害我)
(趣使舉帆遂濟)斂戢(弘簡錄唐王璠再遷京兆尹修舉政條姦豪丨丨綽有名稱)未戢(陸機述先賦應遠期扵已曠昭)
(前光於丨丨)武戢(李諧述身賦威北暢而丨丨鼎南遷而文煥)莫戢(歐陽修詩舟南歸翼縱丨丨)遠戢(姚淶)
(白兔詩既丕振乎文英復丨丨乎兵戍)頓戢(屠隆溟海波恬賦陽海丨丨其惡風)尚戢(夏完淳怨曉月賦荒雞鳴而丨)
(丨宿鳥翔而復還)
遇蒙戢(甘子布光賦且夫丨丨則丨因通則揚)
立(廣韻集韻韻會正韻並力入切音力)
𥙷藻更立(禮記七代之所丨丨者禘郊祖宗其餘不變也疏黃帝以下七代之所變易而立者是禘之與郊及宗祖也)
欲立(春秋隱公四年冬十有二月衛人立晉公羊傳衆之所丨丨也衆雖丨丨之其立之非也)可立(史記高祖紀樊噲從)
(劉季来沛令後悔恐其有變乃閉城城守欲誅蕭曹蕭曹恐踰城保劉季劉季乃書帛射城上謂沛父老曰天下苦秦久矣今父老)
(雖為沛令守諸侯並起今屠沛沛今共誅令擇子弟丨丨者立之以應諸侯則家室完不然父子俱屠無為也)自立(史記田儋)
(傳韓信遂平齊乞丨丨為齊假王漢因而立之宋書沈慶之傳慶之躬耕壟畝勤苦丨丨)代立(漢書主父偃傳偃說上曰今諸)
(侯子弟或十數而適嗣丨丨餘雖骨肉無尺地之封則仁孝之道不宣)詐立(後漢書何進傳陳琳入諫曰易稱即鹿無虞諺)
(有掩目捕雀夫微物尚不可欺以得志國之大事其可以丨丨乎)潔立(宋書孝武帝紀詔曰士庶或怨鬱危滯受抑吏司或)
(隱約丨丨負擯州里皆聽進朕前面自陳訴)置立(宋書周朗傳又寄土州郡宜通廢罷舊地民戶應更丨丨)簡立(宋書)
(張敷傳張敷貞心丨丨幼樹風規居哀毁滅孝道淳至)早立(周書寇洛傳寇洛忠欵自心勲誠丨丨)神立(管子蛟龍)
(乘於水則丨丨失於水則神廢)代立(商子丨丨不㤀社稷君之道也)信立(吕氏春秋信之為功大矣丨丨則虚言可以賞)
(六合之内皆為已府矣)憧立(易林禹作神鼎伯益衒指斧斤既折丨丨獨倚)克立(法言川有防器有範見禮教之至也)
(經營然後知幹楨之丨丨也)住立(大唐西域記經行宴坐丨丨思惟)七立(大唐西域記如来懸記七燒丨丨佛法方)
(盡)排立(西湖志餘淳熙三年九月十五日明堂大禮十四晚雨不止宣諭大禮使趙雄来早更不乘輅止用逍遙輦一應儀)
(仗丨丨並免放從駕官並常服以往)俱立(梁簡文帝舞賦既相看而緜眎亦含姿而丨丨)有立(任昉文臣聞馬援奉嫂不)
(冠不入汜毓字孤家無常子是以義士節夫聞之丨丨)君立(李諧述身賦及季子之来反乃丨丨而位定)柱立(王起)
(黿鼉為梁賦連足俄維比浮丨之初丨鏤甲迭映同板築之相成)齊立(蔣昉姮娥奔月賦故得享年代之悠久與乾坤而丨)
(丨)驢立(林逋詩詩懷動歎嗟丨丨帽隂斜)臥立(曾鞏詩嗟我獨病不如彼胸氣丨丨常怦怦)洗立(晁冲之詩)
(庭槐丨丨清隂下沙路調行返照中)鳥立(田錫春雲賦或阮籍嘯臺雨吹半曰或嚴陵釣石丨丨多時)翹立(楊萬里放)
(促織賦彼其臂短而脛甚長是故將進而趦趄丨丨而孤危也)雲立(文天祥詩半壁楚丨丨)鵲立(王澤詩馬来西宛龍)
(八尺勢或怒驚如丨丨)晝立(梅陶詩丨丨薄遊景暮宿漢隂魄)豸立(華岳詩鳥飛丨丨冠峩峩)凝立(高承埏蟋)
(蟀賦或佯輸而乍走或丨丨而持堅)顔立(宋書向靖傳太尉袁淑司空徐湛之東陽州刺史丨丨皆與友善)
禮義立(禮記丨丨丨則貴賤等矣)西面立(子牙子君入廟門丨丨而丨將入廟門北面而立)提衡立(韓非)
(子貴賤不相踰愚智丨丨而丨治之至也)主道立(人物志是故丨丨丨則十二材各得其任也)制度立(劉蕡對策)
(丨丨丨則財用省賦斂輕而人富矣)塔孤立(陳與義詩歲暮丨丨丨風生鴉亂飛)花影立(陸游詩素月中天丨丨丨)
六丁立(汪元量詩天地長留國風什鬼神護呵丨丨丨)依雪立(金涓詩凍鳥縮身丨丨丨饑驢直耳望人来)康
思立(五代史唐臣傳丨丨丨本山隂諸部人也少為騎將從莊宗破梁夾城戰柏鄕累以功遷突騎指揮使明宗即位歷應嵐)
(二州刺史宿州團練使昭武軍節度使徙鎮保義皆有善政)
𥙷註道立(禮記修身則丨丨)宁立(爾雅釋宫門屏之間謂之宁疏人君視朝所丨丨處)特立(漢書元帝紀臨)
(遣諫大夫博士賞等二十一人循行天下舉茂才丨丨之士相將九卿其帥意毌怠使朕𫉬觀教化之流焉弘簡錄唐陸䞇早孤勤)
(攻學業丨丨不羣弱冠登進士宏辭兩科)貞立(晉書孟陋傳陋少而丨丨清操絶倫布衣蔬食以文籍自娱)修立(宋書)
(文帝紀徐豫土多稻田而民間專務陸作可符二鎮履行舊陂相率丨丨并課墾闢又孔季恭傳宜募亾叛通䘏及與樂田者其往)
(經創須粗丨丨然後徙居隋書高熲傳密遣行人因風縱火待彼丨丨復更燒之)山立(宋書顧覬之傳命徼丨丨理無放情)
(北齊書魏收傳愔從容曰我綽有餘暇丨丨不動若遇當塗恐翩翩遂逝)造立(宋書蔡興宗傳先是大明世奢侈無度多所丨)
(丨賦調煩嚴徵役過苦至是𤼵詔悉皆削除)粗立(宋書孔季恭弟靈符傳光禄勲王昇之議曰遠廢之疇方剪荆棘率課窮)
(乏其事彌難資徒丨丨徐行無晚)成立(魏書刁雍傳臣鎮所綰河西爰在邊表常懼不虞今求造城儲穀置兵備守又於三)
(時之隙不令廢農一歲二歲不訖三歲必丨丨大小高下量力耴辦詔許之)清立(魏書孫山儒傳山儒少而丨丨學涉羣書)
(劉詵詩客去簷鵲噪高齋久丨丨)倒立(北史尒朱世隆傳初世隆曾與吏部尚書元世俊握槊忽聞局上詨然有聲一局子)
(盡丨丨)行立(舊唐書憲宗紀御史臺奏文武常參官准乾元元年勅如有朝堂相弔慰及跪拜待漏丨丨失序笑語喧譁入)
(衙入閣執笏不端趨拜失儀等每犯奪一月俸)新立(五代史唐莊宗紀王謂諸將曰梁人幸我大喪謂我少而丨丨而無能為)
(也宜乘其怠擊之梁軍大敗)中立(韓詩外傳問君子為民父母何如曰君子者篤愛而不奪厚施而不伐是以丨丨而為人)
(父母也)竦立(抱朴子鄒子涉境而燕君擁篲莊周未食而趙惠丨丨)寡立(荀子君子寬而不僈廉而不劌辯而不爭)
(察而不激丨丨而不勝堅強而不暴柔從而不流恭敬謹慎而容是之謂至文)海立(西湖志餘淳熙十年八月十八日駕詣德)
(夀宫奉迎上皇觀潮宣諭侍官各賦酹江月一曲至晚呈上以吳琚為第一其詞曰忽覺天風吹丨丨好似春霆初𤼵)高立
(毌丘儉承露盤賦雄幹揭以丨丨干雲霧而上征)植立(楊泉草書賦書蹤疎而丨丨衡平體而均施郝經雞冠詩丨丨竟不)
(拜離披擁青袖)孑立(周霆震詩富豪招權逞濫入孱弱破家哀丨丨)
集(唐韻韻會正韻秦入切集韻籍入切音輯)
𥙷藻數集(漢書宣帝紀元康三年春以神爵丨丨泰山賜諸侯王丞相將軍列侯二千石金郎從官帛各有差)轉集
(宋書武帝紀盧循軍回泊蔡洲自是衆軍丨丨修治越城築查浦藥園廷尉三壘皆聚以實衆)始集(宋書文帝紀胄子丨丨學)
(業方興自微言冺絶逝將千祀感事思人意有慨然)言集(宋書劉義恭傳今既分張丨丨宜深自砥礪思而後行)赴集
(梁書庾承先傳居於土臺山鄱陽忠烈王在州欽其氣味要與遊處又令講老子遠近名僧咸来丨丨論難蜂起異端競至承先徐)
(相酬荅皆得所未聞周書宇文護傳宜勒衆軍量程丨丨進止遲速委公處分)睠集(周書賀蘭祥傳故知三靈之所丨丨四隩)
(之所来蘇也)渠集(唐書代宗紀大歷七年十一月庚辰免巴蓬丨丨壁充通關八州二歲租庸)甲集(宋史藝文志高)
(仲武詩丨丨五卷)麗集(易林衆霧丨丨共奪日光)連集(易林雲雷丨丨雨應時下)霖集(易林大雨丨丨波病漬腐)
密集(抱朴子亦有出自卑碎由微而著毛成翼長蟬脱泉壤便自軒昂目不步足器滿意得視人如芥或曲宴丨丨管絃嘈雜)
(後賓填門不復接引)譽集(抱朴子六藝備則卑鄙化為君子衆丨丨則孤陋邈乎貴游)宋集(文心雕龍今才穎之士刻)
(意學文多略漢篇師範丨丨雖古今備閱然近附而遠疎矣)召集(大唐西域記拘摩羅王曰覆載若斯心冀朝貢今戒日王)
(在羯朱嗢祇羅國將設大施崇樹福慧五印度有學業者莫不丨丨)思集(大唐西域記迦葉聞已深更感傷丨丨法藏據教治)
(犯遂至雙樹觀佛禮敬)迅集(繁欽愁思賦零雨濛其丨丨潢潦汩以横流)動集(潘岳螢火賦丨丨揚暉灼如隋珠)
傍集(張載濛汜池賦幽瀆丨丨潛流獨注)外集(盧肇海潮賦高浪瀑以旁飛駭水&KR0837;而丨丨)玉集(李程衆星拱北)
(賦或重輝而丨丨乍浮爍而波委)併集(李鐸密雨如散絲賦或流電而未止或破塊而丨丨)辰集(蘇頌歷者天地之大)
(紀賦若乃丨丨於房月窮於紀)蚋集(蘇軾颶風賦蟻之緣也虛則墜丨之丨也呵則舉)周集(汪應時歷象賦追天健以)
(積遲成歲功而丨丨)輯集(薛士隆唐風賦警從官之行節洵丨丨其雍容)細集(鄭剛中秋雨賦槖駝之樹振舞而響動子)
(猷之竹飄蕭而丨丨)滃集(薛瑄黃河賦霧雨霪霪而丨丨兮混邃古之洪荒)後集(林俊白鹿洞賦悼梁木之宿頽偕章)
(縫以丨丨)雥集(姚淶白鬼賦紛嘉禎之丨丨兆至和之所委)蝟集(俞安期衡岳賦文梁霓起以夭矯華榱丨丨而縱横)
天命集(南史宋武帝紀自非百姓樂推丨丨攸丨豈伊在予所得獨專)九陔集(北齊書魏收傳丨丨方丨故眇然而)
(迅舉五紀當定想窅乎而上征)霸朝集(隋書李德林傳開皇五年敕令譔錄作相時文翰勒成五卷謂之丨丨雜丨高祖謂)
(德林曰自古帝王之興必有異人輔佐我昨讀丨丨丨方知感應之理)衆吼集(宋史藝文志僧延昭丨丨丨一卷)憂
責集(抱朴子金玉崇而寇盜至名位高而丨丨丨)湛源集(西湖志餘白珽博通經史所著有丨丨丨)雙鵾集
(毌丘儉承露盤賦遠而望之若紫泥下鄰丨丨丨焉)咎吝集(陸機豪士賦訖浮雲以邁志豈丨丨之能丨)衆瑞集
(王諲南至雲物賦丨丨咸丨禎祥薦至)細汗集(耿湋詩丨丨凝衣丨微凉待扇過)靈輝集(唐無名氏慶雲抱日)
(賦雲浮空兮藹休祥丨丨丨兮寳其相)禽聲集(陳與義詩朧朧窗影来稍稍丨丨丨)唐風集(周必大詩向来稍喜)
(丨丨丨今信樊川是父師)修禊集(陸游詩曲水已過丨丨丨)歡喜集(文天祥詩且作蘭亭丨丨丨)山鬼集
(薩天錫詩荒祠幽黑丨丨丨怪石如人水邊立)罾網集(貢奎詩漁家丨丨商舶鼓鉦聞)水渦集(舒頔詩僕夫問)
(訊回苗民丨丨丨)萬瑞集(高啟詩功成丨丨丨禮欲議封禪)
少長咸集(王羲之蘭亭記羣賢畢至丨丨丨丨)
𥙷註翔集(漢書宣帝紀神爵元年詔朕承宗廟戰戰栗栗飭躬齋精祈為百姓東濟大河天氣清静神魚舞河幸萬歲宫)
(神爵丨丨朕之不德懼不能任)降集(漢書宣帝紀元康二年三月以鳳凰甘露丨丨賜天下吏爵二級民一級女子百戶牛酒)
(鰥寡孤獨高年帛)安集(後漢書劉玄傳平林人陳牧廖湛復聚衆千餘人號平林兵聖公因往從牧等為其軍丨丨掾)遊
集(宋書武帝紀桓元見高祖每丨丨輒引接殷勤贈賜甚厚又庾悦傳初毅家在京口貧約過常嘗與鄉曲士大夫往東堂共射)
(時悦為司徒右長史暫至京要府州僚佐共出東堂毅已先至遣與悦相聞曰身久躓頓營一丨丨甚難君如意人無處不可為適)
(又江智淵傳上燕私甚數多命羣臣五三人丨丨智淵常為其首同侣未及前輒獨蒙引進)霧集(宋書沈懷文傳自此山壑)
(草莱之人布衣韋帶之士莫不踵闕縣書烟霏丨丨又顧覬之傳昔兩都全盛六合殷昌丨丨貴寵之閭雲動權豪之術倪瓚詩驅)
(馬流星繁垂軒春丨丨)鳩集(魏書太祖紀登國二年秋七月庚申庫莫部帥丨丨遺散夜犯行宫縱騎撲討盡殺之北齊書)
(辛術傳及定淮南凡諸資物一毫無犯惟大收典籍多是宋齊梁時佳本丨丨萬餘卷周書文帝紀贊時應啓聖之運丨丨義勇糺)
(合同盟一舉而殄仇讐再駕而匡帝室)允集(周書文帝紀億兆之望有歸揖讓之期丨丨宋史樂志丨丨叢釐萬邦和悦)
招集(周書陳忻傳忻乃於辟惡山丨丨勇敢少年數十人寇掠東魏仍密遣使歸附大唐西域記聞訖利多毁滅佛法丨丨國)
(中敢勇之士詐為商旅来入此國)總集(宋史樂志文母曼夀載錫之光丨丨瑞命宜君宜王)鸞集(春秋運斗樞天樞得)
(則丨丨)辦集(文獻通考元祐七年知揚州蘇軾上言嚴賜約束行下庶刻薄之吏不敢取小害大東南大計自然丨丨)遠
集(楚辭欲丨丨而無所止兮聊浮遊以逍遙)雲集(指月錄牛頭山法融禪師於建初寺講大般若經聽者丨丨至滅靜品地)
(為之震動)
邑(唐韻於汲切集韻韻會乙及切正韻一入切並音浥)
𥙷藻把邑(春秋胡傳牟婁丨丨也)桓邑(史記惠景間侯者年表丨丨侯明以梁孝王子侯)田邑(史記趙世)
(家景公召趙武程嬰徧拜諸將遂反與程嬰趙武攻屠岸賈滅其族復與趙武丨丨如故)平邑(史記趙世家悼襄王元年大備)
(魏欲通丨丨中牟之道不成)祭邑(史記趙世家程嬰自殺趙武服齊衰三年為之丨丨春秋祠之世世勿絶)故邑(漢書)
(高祖紀良曰今能耴睢陽以北至榖城皆以王彭越從陳以東傳海與齊王信信家在楚其意欲復得丨丨能出捐此地以許兩人)
(使各自為戰則楚易敗也)江邑(漢書高惠高后文功臣表丨丨侯趙堯以漢五年為御史用奇計徙御史大夫周昌為趙相代)
(昌為御史大夫從擊陳豨功侯六百戶)絶邑(漢書張騫傳天子既好宛馬聞之甘心使壯士車令等持千金及金馬以請宛)
(王貳師城善馬宛國饒漢物相與謀曰漢去我遠又且往往而丨丨乏食者多是安能致大軍乎)徐邑(宋書周朗傳豈吳邦)
(而有丨丨揚境而宅兗民)遠邑(宋書周朗傳辦騎卒四十萬而國中不擾耴穀支二十歲而丨丨不驚)宫邑(宋書周朗)
(傳欺費疾老震損丨丨)建邑(宋書周朗傳其地如朱方者不宜置州土如江都者應更丨丨)詡邑(宋書顧覬之傳湯周)
(延世丨丨絶緒)鄴邑(隋書高祖紀尉迴猖狂稱兵丨丨)比邑(成公綏天地賦連城丨丨深池高墉)子邑(蕭子良荅)
(王僧虔書丨丨之紙妍妙輝光仲將之墨一點如漆)陳邑(劉允濟地賦既分井而丨丨亦列郡而分州)知邑(張詠鯸鮧)
(魚賦序太平甲申歲余丨丨罷歸浮江而北有若覆甌者漾於中流移晷不散舟人曰此嗔魚也)南邑(晁𥙷之求志賦横武)
(林之大江兮往始寧之丨丨)為邑(余允文来雁賦明府大梁王公以廉平惠愛丨丨)宋邑(史記倉公傳問臣意曰吏)
(民嘗有事學意方及畢盡得方不何縣里人對曰臨菑人丨丨)
大國邑(漢書史丹傳丹兄嗣父爵為侯讓不受分丹盡得父財身又食丨丨丨重以舊恩數見褒賞)
𥙷註邊邑(禮記其在丨丨曰某屏之臣某史記南越尉佗傳佗自尊號為南越武帝𤼵兵攻長沙丨丨敗數縣而去)城
邑(史記𥙷三皇紀人皇九頭乘雲車駕六羽出谷口兄弟九人分長九州各立丨丨凡一百五十世宋書文帝紀京口肇祥自古)
(著符近代襟帶江山表裏華甸經途四達利盡淮海丨丨高明土風淳壹苞總形勝實惟名都)昌邑(史記高祖紀沛公引兵西)
(遇彭越丨丨因與俱攻秦軍)都邑(史記田敬仲完世家田襄子既相齊三晉殺智伯分其地襄子使其兄弟宗人盡為齊丨)
(丨大夫與三晉通使)園邑(漢書宣帝紀詔曰故皇太子在湖未有號謚歲時祠其議謚置丨丨)爵邑(漢書宣帝紀大司馬)
(大將軍博陸侯宿衛孝武皇帝三十餘年輔孝昭皇帝十有餘年定萬世策以安宗廟天下蒸庶咸以康寧功德茂盛朕甚嘉之復)
(其後世疇其丨丨世世毋有所與)縣邑(漢書地理志本秦京師為内史分天下作三十六郡漢興訖於孝平凡郡國一百三)
(丨丨千三百一十四)山邑(漢書路温舒傳温舒受春秋通大義舉孝廉為丨丨丞)增邑(後漢書光武帝紀建武十三年)
(夏四月大司馬吳漢自蜀還京師扵是大饗將士班勞策勲功臣丨丨更封凡三百六十五人)堂邑(宋書長沙王道憐傳高祖)
(鎮京口進道憐號龍驤將軍又領丨丨太守)京邑(宋書臨川烈武王道規傳朝廷至尋陽為賊黨荀林所破循即以林為南)
(蠻校尉分兵配之使乘勝伐江陵揚聲云徐道覆已克丨丨而桓謙入蜀與林會)井邑(宋書沈曇慶傳贊自漢氏以来民戶)
(彫耗荆楚四戰之地五違之郊丨丨殘亾萬不餘一也)宰邑(齊書武帝紀鄭渾丨丨因姓立名王濬剖符戶口殷盛)萬
邑(陶潛感士不遇賦廣結髮以從政不愧賞以丨丨)
急(廣韻正韻居立切集韻韻會訖力切並音伋)
𥙷藻甚急(史記項羽紀張良至軍門見樊噲樊噲曰今日之事何如良曰丨丨)未急(史記韓世家趙魏攻我華陽韓)
(相國謂陳筮曰事急願公雖病為一宿之行陳筮見穰侯穰侯曰事急乎故使公来陳筮曰丨丨也)困急(史記范睢傳鄭安平)
(為趙所丨丨以兵二萬人降趙)彊急(宋書庾炳之傳為人丨丨而不耐煩)激急(魏書刁雍傳觀舊渠堰乃是上古所制非)
(近代也富平西南三十里有艾山南北二十六里東西四十五里鑿以通河似禹舊跡其兩岸作溉田大渠廣十餘步山南引水入)
(此渠中計昔為之高於水不過一丈河水丨丨沙土漂流今日此渠高於河水二丈三尺又河水浸射往往奔頽渠溉高懸水不得)
(上李邕日賦何白駒之丨丨致華髮之繽紛)淙急(舊唐書明皇紀汴州刺史齊澣請開汴河下流自虹縣隨清至淮隂北合)
(於淮逾時而功畢因棄沙壅舊路行者弊之尋而新河之水勢丨丨遂填塞矣)備急(宋史藝文志王適風雲氣象丨丨占一卷)
脛急(易林丨丨股攣不可出門)杖急(潛夫論貨財不足以合好力勢不足以丨丨)驚急(盧肇海潮賦巨泡丘浮而)
(迭起飛沬電烻以丨丨)暮急(蕭穎士聽早蟬賦清霜兮丨丨白露兮朝濕)帆急(蘇轍詩舟輕丨丨須臾間)篙急
(樓鑰詩舟人努力雙丨丨引得清溪逆岸流)兔急(陳造詩烏驚丨丨易寒暑)
恣則急(申鑒小人之情緩則驕驕則恣丨丨丨急則怨怨則畔危則謀亂安則思欲非威彊無以懲之)推遷急(韋充)
(東風解凍賦斯以見寒暑不愆丨丨屢丨)局上急(司馬光詩驚呼丨丨丨嘲笑杯間狂)呼名急(高翥詩山鳥丨丨丨)
(林梢著色新)風浪急(倪瓚詩二月江頭丨丨丨無機鷗鳥亦頻驚)溪碓急(鎦鈵詩泉聲丨丨丨山色野墻低)
𥙷註浸急(後漢書寇榮傳承望風旨持之丨丨)褊急(宋書劉義恭傳汝性丨丨此最弊事宜應慨然立志念自裁抑)
民急(宋書沈曇慶傳時歲有水旱曇慶議立常平倉以救丨丨太祖納其言)請急(齊書蕭諶傳諶每丨丨出宿帝通夕)
(不得寐諶還乃安杜甫詩已令丨丨會通籍)警急(宋史李繼宣傳繼宣於易州至高陽為望櫓七所舉烽以候丨丨)勁
急(詩含神霧曹地處季夏之位土地丨丨音中徵其聲清以急是也)刻急(弘簡錄唐王涯太和八年復相位合度支鹽鐵)
(為一使兼領之懲前政丨丨奏罷京畿𣙜酒以悦衆心)嚴急(弘簡錄唐李安遠夏州人為人有幹用歷任頗著聲績然傷於)
(丨丨時論少之)袖急(唐無名氏霓裳羽衣曲賦舞隨節以丨丨歌和氣而韻長)躁急(鄭明選蠏賦體外剛而内柔兮稟離)
(德於南方心丨丨而含毒兮足郭索而仄行)
入(唐韻人執切集韻韻會日汁切正韻日執切並任入聲)
𥙷藻言入(春秋隱公八年庚寅我入祊公羊傳其丨丨何難也)強入(春秋隱公八年庚寅我入祊胡傳入者不順之)
(詞義不可而丨丨之也)微入(史記天官書其已出三日而復有丨丨入三日乃復盛出是謂耎)一入(史記孔子世家)
(孔子適衛居頃之或譖孔子於衞靈公靈公使公孫余假一出丨丨孔子恐𫉬罪焉居十月去衛)延入(史記晏嬰傳越石父)
(請絶晏子戄然攝衣冠謝曰嬰雖不仁免子於厄何子求絶之速也石父曰不然吾聞君子詘於不知已而信於知己者方吾在縲)
(紲中彼不知我也夫子既以感寤而贖我是知己知己而無禮固不如在縲紲之中晏子於是丨丨為上客)督入(宋書文帝)
(紀比年所寬租穀應丨丨者悉除半今半有不收處都原之)未入(宋書孝武帝紀南徐兗二州去歲水潦傷年民多困寠逋)
(租丨丨者可申至秋登)印入(宋史輿服志諸王節度觀察使牌塗以金刻文云牌出丨丨印出牌入)待入(大唐西域)
(記宫廬宿衞量事招募縣償丨丨宰牧輔臣庶官僚佐各有分地自食封邑風壤既别地利亦殊)意入(崔曙詩丨丨道門深)
筋入(杜甫鵰賦目通於腦丨丨於節)歘入(岑勛千佛寺多寳佛塔碑須彌之容丨丨芥子寳蓋之狀頓覆三千)晦入
(吳仲舒南風之熏賦丨丨陽春之曲潛吹玉管之灰)夕入(歐陽玭野人獻日賦彼徒見其丨丨而因忘其曉出)透入(李為)
(日賦或丨丨室壁潛蒸簟席)燒入(歐陽修詩風鳴丨丨空城響雨惡江崩斷岸流)慣入(文同詩鳬鷗丨丨闌干宿魚蠏)
(長隨舴艋歸)麥入(文同水磑詩十里之間凡共此丨丨麫出無虛人)宜入(范成大除夜詩丨丨新年須吉利)蛛
入(楊萬里雨中蛛絲詩雨打蛛絲不打蛛雨来丨丨畫簷隅)高入(李曾伯聞雁賦巫峽丨丨於雲端岷峨深在於雪際)斗
入(方䕫詩萬山丨丨處百獸家其間)捷入(揭傒斯詩華陽之碑早擅場旁出丨丨無留藏)室入(祁順白鹿洞賦儼杏)
(壇之講授兮紛堂升而丨丨)
門可入(子牙子行其道道可致也從其門丨丨丨也)末由入(申鑒先哲之言不輟於身非義之道不宣於心是邪)
(僻之氣丨丨丨也有間必有入之者矣是故僻志萌則僻事作僻作則正塞正塞則公正亦丨丨丨也矣)貞良入(申鑒宫府)
(設陳富貴者值之布衣寓焉不符其爵也獄犴若居有罪者觸之丨丨丨焉不受其罰也)船間入(張九齡詩嵐氣丨丨丨)
乘水入(王維詩薄暮漁樵丨丨丨)風霜入(杜甫詩短褐丨丨還丹日月遲)義旗入(杜甫朝獻太清宫賦)
(編簡尚新丨丨爰丨)不敢入(張隨海客探驪珠賦驪龍之泉物丨丨丨)載酒入(閻防詩烟深丨丨丨)閒雲入
(張喬詩四面丨丨丨中流獨鳥歸)車馬入(梅堯臣詩惟愁丨丨丨門外起塵埃)遇門入(陸游詩花開丨丨丨水長)
(信船流)童豎入(林景熙詩劣容丨丨丨恐觸蛟龍怒)鬼神入(劉基詩故壘中宵丨丨丨雲愁月暗戈應泣)
𥙷註收入(禮記冢宰制國用註小國大國豐凶之年各以歲之丨丨制其用多少多不過禮少有所殺梁書孫謙傳謙為)
(郡縣常勤勸課農桑務盡地利丨丨常多於隣境)没入(史記孝文本紀緹縈上書曰妾父為吏齊中皆稱其廉平今坐法當)
(刑妾傷夫死者不可復生刑者不可復屬雖復欲改過自新其道無由也妾願丨丨為官婢贖父刑罪使得自新)外入(魏志)
(朱建平傳建平善相馬文帝將出取馬丨丨建平道遇之語曰此馬之相今日死矣帝將乘馬馬惡衣香驚齧文帝膝帝大怒即便)
(殺之)先入(吳志胡綜傳青州人隱蕃歸吳上書曰臣聞高祖寬明陳平丨丨臣年二十二委棄封域歸命有道頼蒙天靈得自)
(全致)凱入(宋書武帝紀初盧循至尋陽聞公已還不信也既破毅乃審丨丨之問並相視失色)出入(北齊書酷吏傳宋游)
(道始依故事於尚書省立門名以記丨丨早晚令僕已下皆側目)復入(五代史吳世家錢鏐攻蘇州及周本戰於白方湖蘇)
(州丨丨於越)涉入(參同契剛柔斷矣不相丨丨)深入(道德指歸論因循天地與俗變化丨丨大道與德徘徊)再
入(梁元帝言志賦夙有尚於清靜叨丨丨於鄢郢)半入(王勃春思賦黃山丨丨上林園玄灞斜分曲江水)獨入(姚逖)
(五星同色賦受制之月每丨丨於太微休咎之時則先標於分野)月入(文同僦居詩俸料計丨丨外得無幾錢)濫入
(周霆震詩富豪招權逞丨丨孱弱破家哀孑立)
泣(廣韻去急切集韻韻會正韻乞及切並音湇)
𥙷藻眇泣(宋書文帝袁皇后傳遥酸紫蓋丨丨素軒)歌泣(江淹四時賦秦人秦聲楚音楚奏聞丨更丨見悲已疚)
秋泣(蕭穎士聽早蟬賦動閨人之夜悲垂塞客之丨丨)對泣(李商隱詩相携花下非秦贅丨丨春天𩔖楚囚)暮泣
(王禹偁罔極賦望松楸以丨丨履霜露而晨啼)聚泣(孔平仲詩可憐兒女輩往往相丨丨)蚓泣(釋惠洪詩我今萬事不知)
(佗但覺銅瓶蚯丨丨)瓶泣(釋惠洪詩地罏不獨聞丨丨山果時驚落屋除)膋泣(任士林感雉鳴賦猩血染而丨丨象齒幾)
(而身靡)知泣(錢文薦寒鴉賦夜援琴而丨丨朝集幕而占欣)
登路泣(宋孝武帝詩遲遲分手念泫泫丨丨丨)催客泣(張隨蟋蟀鳴西堂賦嬾婦也惟爾可以促女功羇人也惟)
(爾可以丨丨丨)抱頸泣(晁冲之詩晚見負弩来良悔丨丨丨)太隂泣(宋无古硯歌匣月不開丨丨丨)秦庭泣
(鎦炳詩諸葛曾懷漢室憂包胥亦有丨丨丨)金仙泣(鎦炳詩苔連椒壁雲㾗濕霓旌無色丨丨丨)仰天泣(鎦炳)
(詩劍擊風雲向夜悲揖誓山河丨丨丨)佳人泣(張羽詩常懷稚子悲復灑丨丨丨)
𥙷註涕泣(北史烈女傳貞孝女宗者趙郡太守李叔胤之女范陽盧元禮之妻性至孝及歸夫氏與母分隔便飲食日損)
(丨丨不絶日就羸篤因遣歸寧還家乃復故)悲泣(搜神記張華為豫章太守有一人犯盜放歸辭别就刑在路號哭趙朔問)
(之荅曰某拙謀為盜犯法當死昨蒙太守給假辭父母限滿赴州就刑是以丨丨)相泣(虞集詩春江聚網萬魚急漁人相讙)
(魚丨丨)
濕(廣韻集韻韻會失入切正韻實執切並音䏉)
𥙷藻不濕(韓詩外傳斂乎太隂而丨丨散乎太陽而不枯)道濕(易林丨丨為坑輪陷躓疆)沮濕(易林水沬沉浮)
(丨丨不居為心疾憂)軟濕(齊民要術木耳菹耴棗桑榆柳𣗳邊生猶丨丨者煮五沸去腥汁出置冷水中淨洮)墊濕(大唐)
(西域記恭御佗國濱近海隅山阜嶾嶙土地丨丨)雁濕(唐太宗詩丨丨行無次)朝濕(蕭穎士聽早蟬賦清商兮暮急)
(白露兮丨丨)訝濕(樊晦燕巢賦叠輕蕊而矜暖布重泥而丨丨)繁濕(盧肇海潮賦抗雄威之獨燥卻衆柔之丨丨)
遇濕(盧肇海潮賦豈比夫寒灰死炭丨丨而同漂泊哉)地濕(薛能詩丨丨莎青雨後天)海濕(孔平仲詩學館人歸)
(靜若山久隂丨丨上衣冠)違濕(蘇軾秋陽賦夜丨丨而五遷晝燎衣而三易)宿濕(郝經秋風賦散丨丨於雲梢眇新聲)
(於木末)旆濕(薛漢詩樂張洞庭月丨丨湘芷雨)珮濕(貢師泰詩花露重沾腰丨丨松風輕度鬢絲凉)
雲自濕(耿湋詩樹朽鳥不棲階閒丨丨丨)新樵濕(耿湋詩暮爨丨丨丨晨漁舊浦移)琉璃濕(徐積詩㪷)
(量銀漢丨丨丨)螺蚌濕(晁𥙷之詩蓁林闇漠猿狖寒苔蘚侵淫丨丨丨)仙掌濕(高翥蓮實詩青子綻時丨丨丨)炊
烟濕(陸游詩雨餘漁舍丨丨丨)露華濕(袁桷詞參差窈窕行雲急翠旌飄飄丨丨丨)馬鬛濕(陳孚詩道上征)
(車鐸聲急霜華如錢丨丨丨)坤倪濕(宋无古硯歌帝青呵霧丨丨丨匣月不開太隂泣)瓦氣濕(劉詵詩青天樹)
(光動白日丨丨丨)青蕤濕(劉詵詩王孫醉偷丨丨丨豹胎腥唇宴王母)厓影濕(丁復詩樹木連雲丨丨丨樓臺)
(隔日水氣酣)衣袂濕(劉基詩慎勿驚松枝天寒丨丨丨)雕鞍濕(鎦炳詩殺敵風吹寳劍腥打圍雪壓丨丨丨)
𥙷註禦濕(孝經援神契椒薑丨丨菖蒲益聰巨勝延年感喜辟兵此皆上聖之至言方術之實錄也)暑濕(宋史雷有)
(終傳時方丨丨軍士多疾有終市藥他州療之)田濕(耿湋詩夜雨新丨丨春風曙鳥鳴)流濕(張隨蟋蟀鳴西堂賦若乃)
(愁雲結隂暮雨丨丨拂寒威之密邇當暝色而逾急)束濕(樓鑰論論交雖厚笑甘醴御史以嚴如丨丨)潤濕(錢文薦夏)
(雲多奇峯賦况其時值炎蒸氣乖丨丨)
習(廣韻似入切集韻韻會正韻席入切並音襲)
𥙷藻情習(史記樂書州異國殊丨丨不同故博采風俗協比聲律以𥙷短移化助流政教)益習(史記大宛傳天子好)
(宛馬使者相望於道諸使外國一軰大者數百少者百餘人人所齎操大放博望侯時其後丨丨而衰少焉)通習(漢書哀帝)
(紀成帝少弟中山孝王来朝上令誦詩丨丨能說)修習(漢書地理志安定北地上郡西河皆廹近戎狄丨丨戰備高上氣力)
(以射獵為先)精習(漢書張禹傳甘露中諸儒薦禹有詔太子太傅蕭望之問禹對易及論語大義望之善焉奏禹經學丨丨)
(有師法可試事奏寢罷歸故官久之試為博士宋書何偃傳今雖廟算無遺而士未丨丨)獨習(宋書臧燾傳丨丨寡悟義著周)
(典)愛習(宋書恩倖傳論况世祖之泥滯鄙近太宗之拘攣丨丨欲不紛惑床第豈可得哉)改習(宋史選舉志熙寕八)
(年中書請御試復用祖宗法試詩賦論策三題且言士子多已丨丨詩賦太學生員總二千一百餘人而不兼詩賦者纔八十二人)
鄉習(宋史選舉志熙寧四年立詩賦科士多丨丨而專經者十無二三)舊習(宋史杜範傳一洗丨丨以新天下)能
習(荀子慮積焉丨丨焉而後成謂之偽)異習(吕氏春秋善為君者蠻夷反舌殊俗丨丨皆服之德厚也)變習(吕氏春秋)
(至聖丨丨移俗而莫知其所從)罕習(鍾嶸詩品夫四言每苦文繁而意少故世丨丨焉)定習(文心雕龍故宜摹體以丨)
(丨因性以練才)競習(大唐西域記異道諸仙各製文字人相祖述丨丨所傳)綜習(大唐西域記伽藍天祠接堵連隅僧)
(徒二千餘人大小二乘兼攻丨丨)遵習(大唐西域記瞿室&KR0008;伽山如来曾至此處為諸天人略說法要當建國土敬崇遺法)
(丨丨大乘)研習(大唐西域記畫則丨丨理教夜乃靜慮凝神)李習(全唐詩丨丨有凌雲寺詩一首)解習(揮麈後錄)
(靖康中有丨丨者東州人為郎於朝)
適所習(漢書翼奉傳臣奉竊學齊詩聞五際之要十月之交篇知日食地震之效昭然可明猶巢居知風穴處知雨亦不足)
(多丨丨丨耳)性情習(趙秉文海青賦逮其骨肉融丨丨丨違龍沙入閶闔)俳優習(鞠志元蒲輪車賦視彼枚生浮)
(華之炫方朔丨丨之丨實有負金馬待詔之需)
𥙷註明習(史記陳丞相世家孝文皇帝既益丨丨國家事朝而問左丞相勃曰天下一歲决獄幾何勃謝曰不知上問平)
(平曰有主者漢書張禹傳禹壯至長安學從沛郡施讐受易瑯邪王陽膠東庸生問論語既皆丨丨有徒衆舉為郡文學又息夫躬)
(傳天下雖安忘戰必危將軍與衆二千石舉丨丨兵法有大慮者各一人將軍二人詣公車註堪為將軍者凡舉二人西湖志餘治)
(道時孝宗銳意大功新進逢迎務為可喜淳熙中上益丨丨國事老成向用矣)閑習(漢書馮奉世傳今乃有畔敵之名大為中)
(國羞以昔不丨丨之故耶鄧析子慮不先定不可以應卒兵不丨丨不可以當敵)教習(後漢書孝順帝紀令緣邊郡增置步)
(兵列屯塞下調五營弩師郡舉五人令丨丨戰射隋書高祖紀且妙術精微非因丨丨工人代掌止傳糟粕宋史劉温叟傳使在司)
(者失於丨丨歴事者難於追還)簡習(後漢書孝順帝紀年老劣弱不任軍事者上名嚴勅障塞繕設屯備立秋之後丨丨戎馬)
大習(宋書文帝紀元嘉二十五年二月詔曰頃戎政雖修而號令未審今宣武場始成便可尅日丨丨衆軍當因校獵隸武講)
(事閏月己酉大蒐於宣武場)調習(宋書孔季恭傳義熙八年復督五郡諸軍征虜會稽内史修飾學校計課丨丨杜預論水)
(利疏歲送任駕者甚少尚復不丨丨宜大出賣以易穀及為賞直)近習(宋書蔡興宗傳時義恭錄尚書事受遺輔政阿衡幼)
(主而引身避事政歸丨丨宋史張栻傳栻在朝未期歲而召對至六七所言皆修身務學畏天恤民抑僥倖屏䜛諛於是宰相益憚)
(之而丨丨尤不悦)温習(魏書李訢傳始學之歲情未能專既總萬機丨丨靡暇)練習(宋史宋庠傳庠為相儒雅丨丨)
(故事遼史太宗紀會同五年春二月壬辰上將南幸以諸路有未平者詔以明王隈恩代于越信恩為西南路招討使以討之且諭)
(明王宜先丨丨邊事而後之官)童習(法言孔子之道其較且易也或曰丨而丨之白紛如也)校習(大唐西域記瞿薩旦)
(那國西東王爭長各歸其國丨丨兵馬督勵士卒至期兵會)世習(大唐西域記凡諸戎器莫不鋒銳弋殳長矟輪索之屬皆)
(丨丨矣)
給(廣韻正韻居立切集韻韻會訖立切並音急)
𥙷藻相給(史記夏本紀有餘丨丨以均諸侯)貸給(宋書文帝紀比年穀稼傷損淫亢成災亦由播殖之宜尚有未)
(盡南徐兗豫及揚州浙江西屬郡自今悉督種麥以助缺乏速運彭城下邳郡見種委刺史丨丨)厚給(宋書孝武帝紀仲尼)
(體天降德維周興漢經緯三極冠冕百王爰自前代咸知褒述可開建廟制同諸侯之禮詳擇爽塏丨丨祭秩)詳給(齊書武帝)
(紀諸大夫年秩隆重禄力殊薄豈所謂下車惟舊趨橋敬老可增俸丨丨見役)霑給(魏書太宗明元帝紀帝還至晉陽班賜從)
(官王公已下逮於厮賤無不丨丨)優給(舊唐書憲宗紀軍前擒到李師道將夏侯澄等四十七人詔並釋付魏博及義成軍)
(收管要還賊中者則量事丨丨放還)面給(宋史選舉志試紙長官印署丨丨之)量給(宋史石熙載傳令熙導還宗而不奪)
(其官復以財産丨丨之)潤給(易林天成地安積石為山丨丨萬里人賴其歡)詐給(潛夫論今民奢衣服侈飲食事口舌)
(而習調欺以相丨丨比肩是也)紫給(名醫别錄丨丨味鹹主毒風頭洩註一名野葵生高陵下地三月三日采根根如烏頭)
館給(穆寂賦膳豐丨丨禮洽郊勞)
不能給(史記高祖紀高祖欲去沛父兄固請留高祖高祖曰吾人衆多父兄丨丨丨乃去)門吏給(王灣哭綦母學)
(士詩葬田丨丨丨墳木路人栽)傾箱給(唐庚詩纏頭不惜丨丨丨倚頼决科如俯拾)
𥙷註供給(禮記禱祠祭祀丨丨鬼神宋書文帝紀魯郡上民孔景等五戶居近孔子墓側蠲其課役丨丨洒掃)富給
(史記田叔傳詔募擇衛將軍舍人以為郎將軍取舍人中丨丨者令具鞍馬絳衣玉具劍欲入奏之)資給(宋書臨川王道規傳)
(盧循寇逼京邑道規遣王鎮之等赴援朝廷至尋陽為賊黨荀林所破循即以林為南蠻校尉使乘勝伐江陵而桓謙自長安入蜀)
(譙縱以謙為荆州刺史厚加丨丨與其大將譙道福俱寇江陵正與林會)官給(宋史選舉志宋初承唐制考課雖密而莫重扵)
(丨丨歷紙驗考批書)肅給(管子時令不淫而百姓丨丨)取給(弘簡錄唐太宗后長孫氏洛陽人性約素服御祗丨丨不)
(尚華奢侈)辨給(弘簡錄唐李程字表臣為人藝學優長丨丨多智能移人主意)
十(唐韻韻會是執切集韻實入切正韻實執切並音拾)
𥙷藻息十(易林叠叠纍纍如岐之室畜一丨丨古公治邑)盈十(抱朴子閭陌之拙詩軍旅之鞠誓或辭鄙喻陋簡不)
(丨丨猶見撰錄亞次典誥百家之言與善一揆譬操水者器雖異而救火同焉)好十(化書夫天下之物十之王好一民亦一王)
(好五民亦五王丨丨民亦十)
朱輪十(趙彥端詞擁輕軒未妨游戲看耴丨丨丨)
一車人十(孔武仲車家行遲如鳥語相喧啾快如谿沙瀉鳴瀨丨丨丨丨捧擁行江南江北不計程)
𥙷註三十(禮記州方千里建百里之國丨丨疏州方千里者有一州建百里之國丨丨是公國也倪瓚詩丨丨不妻妻四)
(十不出仕)六十(宋書胡藩傳庶子丨丨人多不遵法度)數十(南史宗慤傳大明三年竟陵王誕據廣陵反慤表求赴討)
(乘驛詣都面受節度上停輿慰勉慤聳躍丨丨左右顧盻上壯之)
百二十(禮記天子三公九卿二十七大夫八十一元士註此夏制也疏周禮其官三百六十此官丨丨丨故云夏制)終
於十(漢書律歷志故八八六十四其義極天地之變以天地五位之合丨丨丨者乘之為六百四十分以應六十四卦大族之)
(實也)
拾(唐韻韻會是執切集韻實入切正韻實執切並音十)
𥙷藻不拾(北齊書王昕傳汝南王悦散數錢於地令諸佐爭拾之昕獨丨丨悦又散銀錢以目昕昕乃耴其一)飛拾
(庶物異名疏隨巢子夷羊在牧丨丨滿野註丨丨蟲名)欲拾(吳澄詩漢吳仙跡兩峰齊丨丨瑤華路恐迷)
為余拾(王灣奉使登終南山詩玉英時共飲芝草丨丨丨)芥難拾(范榮三無私賦當軸者斯焉耴斯何憂乎地丨)
(之丨丨)釵鈿拾(吳萊詩娃宫丨丨丨甫里筆床齎)
𥙷註刪拾(史記十二諸侯年表吕不韋者秦莊襄王相亦上觀尚古丨丨春秋集六國時事以為八覽六論十二紀為吕)
(氏春秋)俯拾(宋書傅隆傳贊漢世登士閭黨為先崇本務學不尚浮詭然後可以丨丨青組顧蔑籝金周書文帝紀歡違負)
(天地毒被人鬼乘此掃蕩易同丨丨)捃拾(沈約修定樂書疏按漢初典章滅絶諸儒丨丨溝渠墻壁之間得片簡遺文與禮事)
(相關者即編次以為禮記)
什(唐韻韻會並是執切音十)
𥙷藻生什(梁簡文上皇太子玄圃園講頌啟雲聚丨丨之材並命應王之疋)澄什(王屮頭陁寺碑文丨丨結轍於)
(山西林遠肩隨乎江左註丨佛圖澄丨鳩摩羅什林支道林遠慧遠)鄭什(侯喜漣漪濯明月賦所以淺不浮華深不掩嫮殊渙)
(渙於丨丨引悠悠於謝賦田藝衡雨賦詠如晦於丨丨誦滂沱於周詩)瓊什(李建勲詩和難丨丨雖無敵徐寅詩丨丨捧來)
(思舊隱)聫什(高道素上元賦宣墨綬以賦詩詔金章以丨丨)
著斯什(戴良詩憮然念猶子詠言丨丨丨)
襲(唐韻正韻似入切集韻韻會席入切並音習)
𥙷藻考襲(宋書孝武帝紀大明七年十二月甲寅大赦天下南豫州别署敕繫長徒一切原散其兵期丨丨謫戍悉停)
貿襲(宋書孝武帝紀其考讁丨丨在大明七年以前一切勿治)數襲(宋書周朗傳且一體炫金不及伯兩一歲美衣不過)
(丨丨)易襲(魏書李騫傳非珪璋之特達詎芳菲之丨丨)叔襲(北齊書顔之推傳子既損而姪攻昆亦圍而丨丨)再
襲(周書文帝紀太祖曰歡前丨丨潼關吾軍不過霸上)追襲(宋史党項傳景德六年諭邊臣約飭族帳謹守疆界勿出境丨)
(丨)可襲(子牙子廉潔而不憂人者可侮也智而心緩者丨丨也)篋襲(子華子凡草木之異者畦圃之蔬爾彼其視玉)
(石瓌怪凡種種之族者丨丨之藏爾)初襲(杜甫朝獻太清宫賦及煬帝終暴叔寳丨丨)躶襲(吳萊詩衣裳互丨丨角鬛)
(紛披鬇)
不敢襲(禮記寒丨丨丨癢不搔註襲重衣也)齊秦襲(荀子山淵平天地比丨丨丨入乎耳出乎口鈎有須卵有毛是)
(說之難持者也)氛氲襲(張環秋河賦演漾必滋於若木丨丨更丨於丹桂)
𥙷註雜襲(宋書王微傳亦有西戎孤臣東都戒士上窮範馳之御下盡詭遇之能兼鱗丨丨者必不乏於世矣劉子翬溽)
(暑賦方其爭也奇耦互生剛柔丨丨陳樵瑇瑁賦遠而視之若赤瑕丨丨照壁璫廹而察之若紫貝駮犖被龍堂)遠襲(周書)
(文帝紀太祖軍出廣陽召諸將曰竇泰每為先驅其下多銳卒屢勝而驕今出其不意襲之必克克泰則歡不戰而自走矣諸將咸)
(曰賊在近捨而丨丨事若蹉跌悔無及也太祖曰吾耴竇泰必矣公等勿疑)遞襲(周書儒林傳序自茲以降三微驟遷五紀)
(丨丨損益異術治亂殊塗)掩襲(周書陸騰傳騰密令多造飛梯身率麾下夜往丨丨遂破之隋書高熲傳量彼收穫之際微徵)
(士馬聲言丨丨彼必屯兵禦守)承襲(宋史西南溪峒諸蠻傳舊制溪峒知州卒丨丨者許進奉行州事撫遏蠻人)重襲
(鬼谷子丨之丨之反之覆之萬事不失其辭)
及(唐韻其立切集韻韻會極入切正韻忌立切並琴入聲)
𥙷藻有及(書乃裕民曰我惟丨丨則予一人以懌杜甫詩千載得鮑叔末契丨所丨)書及(春秋隱公十一年秋七月)
(壬午公及齊侯鄭伯入許胡傳丨丨則入許者公所欲也)比及(論語丨丨三年可使有勇且知方也李為日賦人之言卯丨丨)
(看已可食人之言午丨丨看已欲昃)莫及(史記陳丞相世家平曰陛下將用兵有能過韓信者乎上曰丨丨也宋書臧燾傳傅)
(僧祐有吏才再為山隂令甚有能名末世令長丨丨陸機豪士賦擠為山以自隕歎禍至於丨丨韋充餘霞散成綺賦越女浣紗恥)
(鮮明之丨丨巴姬濯錦慙光彩之不如)罕及(宋書江夷傳贊江夷謝方明謝弘微王惠王球學義之美未足以成名而貞心)
(雅體廷臣所丨丨劉定之麒麟賦麟之出也猶前古而曾聞吾皇之德也誠自古而丨丨)可及(南史劉瓛傳瓛年五歲聞舅孔)
(熙先讀管寧傳欣然欲讀舅更為說之精意聽受曰此丨丨也新語楚平王奢侈不能制下檢民以德增駕百馬而行欲令天下人)
(饒財富利明不丨丨於是楚國逾奢)信及(周易舉正中孚豚魚吉丨丨也按及字下誤增豚魚字)欲及(鹽鐵論富者欲)
(過貧者丨丨富者空藏貧者稱貸)前及(大唐西域記提媻曰吾父母宗親在執師子國恐苦饑渴冀斯遠濟諸外道曰山川)
(遼夐激揚此水給濟彼饑其猶却行以求丨丨非所聞也)刑及(張衡天象賦質明祀而變生鉞淬水而丨丨)未及(庾肩)
(吾啟伊尹說而不至石崇豪而丨丨)仍及(蕭穎士聽早蟬賦前聲未盡後響丨丨)備及(杜甫朝獻太清宫賦茲火土之)
(相生非符䜟之丨丨)爾及(高郢曹劌請從魯公一戰賦智非丨丨鄉人胡乃以措詞)難及(李曾山川出雲賦其為體也且)
(多其為狀也丨丨)
内稱及(春秋隱元年九月及宋人盟于宿胡傳丨丨丨外稱人皆微者其地以國宿亦與焉)老將及(陸機歎逝賦嗟)
(人生之短期孰長年之能執時飄忽其不再丨晼晚其丨丨)中秋及(歐陽修詩還期明月飲幸此丨丨丨)雨徧及
(錢文薦夏雲多奇峰賦儻乘龍以高飛庶施丨之丨丨)
𥙷註企及(禮記子游曰禮有微情者有以故興物者疏興起也物謂衰絰也若不肖之屬本無哀情故為衰絰使其覩服)
(思哀起情丨丨也抱朴子時人雖不肖者莫不丨丨自勉而今人乃自取如此何其相去之遼緬乎)無及(左傳秋齊侯圍郕冬)
(穆叔如晉且言齊故曰敝邑之急朝不及夕比執事之閒恐丨丨也)訪及(洛陽伽藍記中書侍郎黃門子牙洽聞博見無所不)
(通軍國制度罔不丨丨)
級(廣韻正韻居立切集韻訖立切並音急)
𥙷藻殊級(宋書廬江王禕傳昔韓魏異姓宗周之明憲三封丨丨往晉之令典)爵級(易林丨丨不進遂至摧隤)冰
級(李華含元殿賦陛瑩丨丨瓦敷鱗差)無級(范榮三無私賦儔陽之德因時行而有階起予者商想茲道而丨丨)
𥙷註階級(宋書周朗傳既謂之才則不宜以丨丨限不應以年齒齊)名級(魏書趙修傳識早念生遂陞丨丨宋史劉)
(師道傳有言李順之亂皆旁戶鳩集請釋旁戶為三耆長迭主之疇歲勞則授以官誥師道以為迭使主領則爭忿滋多署以丨丨)
(又重增擾害)二級(周書明帝紀大赦天下文武官普進丨丨)勲級(周書蕭詧傳詧乃稱皇帝於其國其慶賞刑威官方)
(制度並同王者至於爵命其下亦依梁氏之舊其戎章丨丨則又兼用柱國等官)節級(舊唐書懿宗紀制曰朕承丕業虔恭)
(惕厲南蠻戰爭徵兵用救今既平寧各犒放歸今後有丨丨員闕量材差置用酬征伐之勤)
歰(唐韻韻會色立切集韻正韻色入切並音濇亦作澀)
𥙷藻苦澀(國史𥙷元和以後為文筆則學奇詭於韓愈學丨丨於樊宗師)嘶澀(耿湋詩乍悲鳴兮欲長猶丨丨兮多)
(斷)船澀(方回詩麪灘丨欲丨茗務井還深)櫓澀(何中詩波響雙丨丨灘寬衆帆馳)
指猶澀(韋應物聽鶯詩秦女學笙丨丨丨)戶樞澀(耿湋詩汲少井味變開稀丨丨丨)舟行澀(張籍行舟)
(詩藻密丨丨丨灣多轉檝頻)石道澀(司馬光詩轘轅丨丨丨重以隂雲埋)攢眉澀(陸游詩墅果丨丨丨村醪捩鼻)
(酸)
𥙷註險澀(韻府宋子京好為丨丨之語)聲澀(尹程觀秋水賦鳬帶藻而丨丨魚亂流而水圓)鏽澀(歐陽修日)
(本刀歌令人感激生流涕丨丨短刀何足云)
粒(廣韻集韻正韻並力入切音立)
𥙷藻産粒(宋書孔季恭傳葺宇疏臯丨丨無待)甘粒(易林堅冰黃鳥常悲哀鳴不見丨丨但歎藜荆)求粒(易林)
(雀行丨丨暮歸呼乳馬吉甫蟬賦食不丨丨雖黍稷而非珍棲不擇林縱梧桐而何貴)聚粒(樊晦燕巢賦跡似連珠形如丨)
(丨)素粒(楊侃皇畿賦春紅粳而花綻簸丨丨而雪飛)鷦粒(利登詩丨丨有餘美)豐粒(高承埏蟋蟀賦居之瑤盆)
(登之瓊宇飼之丨丨飲之潔水)珍粒(羅汝敬龍馬賦朝飽玉山兮丨丨夕飲太液兮清泠)貴粒(湯顯祖療鶴賦颺平圃以)
(高睨豈垂吭於丨丨)
三千粒(岑勛千佛寺多寶佛塔碑禪師乃耴舍利丨丨丨盛以石函兼造自身石影跪而戴之同置塔下表至敬也)雞
啄粒(陸游詩碓下罕遺丨丨丨席間不掃鼠行塵)蒼筤粒(楊慎鳳賦棲必朝陽高岡之桐啄必紫脱丨丨之丨)
𥙷註薪粒(宋書文帝紀比者冰雪經旬丨丨貴踊貧敝之室多有窘罄可檢行京邑二縣及營署賜以柴米)却粒
(梁書止足傳序漢世張良功成身退臥病丨丨)玉粒(北齊書顏之推傳襄陽阻其銅符長沙閉其丨丨)嘗粒(吕氏春秋)
(孔子窮乎陳蔡之間七日不丨丨)
揖(唐韻伊入切集韻韻會正韻一入切並音挹)
𥙷藻正揖(宋史樂志第一變舞人立南表之南聽舉樂則蹲再鼓皆舞進一步正立再鼓皆稍前而丨丨合手自下而上)
顧揖(李綱武夷山賦序奇峰怪石丨丨不暇)環揖(薛士隆雁蕩山賦吞衆壑以朝宗拱萬山之丨丨)後揖(劉詵)
(蜂賦儼降升而丨丨甚趨庭而列拜)前揖(任士林石假山賦九華曉立五老丨丨)客揖(任士林石假山賦誓言不移丨)
(丨而去)坐揖(陳泰詩高官丨丨小官拜九州四海知何人)
𥙷註旅揖(宋書樂志丨丨在庭嘉客在堂)拜揖(宋史大理國傳其王腦後髽髻散披吉貝衣婦人亦腦後撮髻無笄)
(梳其服及丨丨與男子同司馬光詩家居賓旅来俯僂煩丨丨)進揖(薛士隆信烏賦丨丨主人請問其情)拱揖(戴表元蠅)
(虎賦故有談笑而儀衍挫謀丨丨而孟賁失勇)
汁(唐韻韻會之入切集韻正韻質入切並音執)
𥙷藻清汁(後漢書郅惲傳註鄭敬閒居不修人倫新遷都尉逼為功曹廳事前樹時有丨丨以為甘露敬曰明府政未能)
(致甘露此青木汁耳齊民要術作燕脂法預燒落藜藜藋及蒿作灰以湯淋耴丨丨)石汁(宋史黎峒傳婦人服緦緶績木皮為)
(布陶土為釡器用瓠瓢人飲丨丨)瀋汁(齊民要術蕺葅法蕺去毛上黑惡者不洗暫經沸湯即出多少與鹽一斤以煖水清)
(丨丨淨洗之)葉汁(齊民要術湯葅法用少葱蕪菁去根暫經湯沸及熱與鹽酢渾長者依柸截與酢并和丨丨)白汁
(齊民要術&KR0034;葅詩義疏曰&KR0034;似苦菜莖青摘去葉丨丨出甘脆可食)&KR2882;汁(齊民要術煑&KR2882;又云折米弱炊令相著盛飯甌中半)
(奠杓抑令徧一邊以丨丨沃之)漤汁(齊民要術梨葅法以梨丨丨投少蜜令甜酢以泥封之)豉汁(齊民要術醋葅鵝鴨)
(羹方寸准熬之與丨丨米汁細切醋葅與之下鹽半奠下醋與葅汁)葅汁(見上)榴汁(齊民要術作胡羹葱頭一斤胡荽一)
(兩安石丨丨數合口調其味)純汁(齊民要術作燕脂法揉花布袋絞耴丨丨著甕中)鹹汁(齊民要術蕪菁菘葵蜀芥)
(鹹葅法葅色仍青以水洗去丨丨煮為茹與生菜不殊)漬汁(齊民要術梅瓜法烏梅丨丨)苦汁(齊民要術作胡荽葅)
(法湯中渫出之著大甕中以煖蓋經宿水浸之渫去丨丨然後乃用之)雞汁(西湖志餘孝宗居高宗喪百日後尚進素膳毁)
(瘠特盛吳夫人屢以過損為言上堅不從夫人一日密諭尚食内侍於是潛以丨丨等雜素饌中以進上食之覺爽口詢所以然内)
(侍恐甚以實告上大怒乃出吳夫人於外内侍等罷職有差)瓠汁(庶物異名疏石藥爾雅白狗膽一名丨丨一名隂龍丨丨)
餘汁(黃鎮成詩汲泉吹野火煮飯分丨丨)蘭汁(高道素上元賦𤼵桂漿與丨丨雜海錯與山肴)
杏仁汁(齊民要術煮杏酪粥法先煑丨丨丨數升上作肫腦皺然後下櫎麥米唯須緩火以匕徐徐攪之)胡桃汁
(開寳本草丨丨春月研皮丨沐頭至黑)松花汁(楊萬里蕇子詩空山一雨山溜急漂流桂子丨丨丨)濃綠汁(耶律)
(楚材詩禁臠渴思丨丨丨)
𥙷註雪汁(齊民要術種穀無馬骨亦可用丨丨雪汁者五穀之精也使稼耐寒常以冬藏丨丨器盛埋扵地中治種如此)
(則收常倍孫覿詩小驛香醪如丨丨一杯快作長虹吸楊萬里詩一年月色只臘裏丨丨揩磨霜水洗)腥汁(齊民要術木耳)
(菹取棗桑榆柳樹邊生猶輭濕者者五沸去丨丨出置冷水中淨洮)取汁(齊民要術杬木皮淨洗細莖剉煮丨丨)金汁
(蔣防登天壇山望海日初出賦火輪上碾燒碧落之氛埃丨丨下融躍洪爐之波浪)香汁(汪元量詩有詩有詩吟嘯集紙上飛)
(蛇歕丨丨)
笈(廣韻其立切集韻極入切並音及)
𥙷藻取笈(天禄閣外史徵君適晉遇寇欲攀車而丨丨陸續告曰笈無贐有夫子敝裘在也)織笈(西湖志餘仲春)
(上旬福建漕司進第一綱臘茶名北苑試新進御止百夸用朱漆小匣鍍金鎻又以細竹篦絲丨丨貯之凡數重此乃雀舌水等所)
(造一夸直四十萬僅可供數甌之啜耳)梵笈(施樞詩手筆莊嚴丨丨新)黃笈(利登詩願啟丨丨傳)千笈(陳繼儒詩)
(山鑱汲冢書丨丨雨甲烟芽菜一筐)
雲錦笈(吳萊詩終然丨丨丨照以虎鞶囊)蘂珠笈(吳萊詩口頌丨丨丨)
蟄(唐韻集韻韻會正韻並直立切音䐲)
𥙷藻解蟄(大戴禮魚陟負冰註陟升也負冰云者言丨丨也)潛蟄(范榮三無私賦天光𤼵乎幽滯仁聲振於丨丨)
(黃佐粤會賦照幽滯以天光振丨丨以仁聲)有蟄(王儲寅賓出日賦杲杲臨空無幽而不燭遲遲鑒下丨丨而皆驚)振
蟄(杜甫朝獻太清宫賦鱗介以之鳴簴昆蟲以之丨丨)彼蟄(常惟堅立春出土牛賦徒觀乎丨丨將啓斯牛是作)深蟄
(文天祥詩海闊龍丨丨山空鳥雜鳴)臥蟄(郭翼詩老龍寒丨丨棲鵲夜驚飛)腥蟄(貢奎詩寒雲暗丨丨落日搖金鼇)
同蟄(陳子龍倉庚賦與春燕而丨丨背霜雁而相違)
玄豹蟄(司馬光詩江翁飬文采正如丨丨丨)浪未蟄(陳造詩風停丨丨丨天曙月正白)蟾蜍蟄(鄭洪詩梧)
(桐月小丨丨丨芙蓉露冷銅山泣)
𥙷註閉蟄(張隨蟋蟀鳴西堂賦我堂既開我室既入亦何異羣鳥飬羞昆蟲丨丨)幽蟄(盧肇海潮賦雷電至而丨)
(丨起蛟龍升而雲雨滋)
赤蛇蟄(楊基詩下有丨丨丨上有朱雀棲)
笠(廣韻集韻韻會正韻並力入切音力)
𥙷藻御笠(蘇軾秋陽賦居不障戶出不丨丨)緇笠(沈與求水母詩出沒沙觜如浮甖復如丨丨絶兩纓)扇笠
(戴復古詩揮汗不能已丨丨競要功)綠笠(胡長孺詩青簔丨丨風烟下)王笠(世說𥙷丨丨不仕佯狂作聾每說話即畫)
(字)
釘勝笠(楊萬里蕇子詩傘不如笠丨丨丨)蓬蔂笠(方岳詩丨丨丨漬班班雨)
𥙷註㯶笠(李洞詩毳衣霑雨重丨丨看山欹)
執(廣韻集韻韻會之入切正韻質入切並音汁)
𥙷藻寧執(書罔或無畏丨丨非敵)自執(禮記請誦其所聞而吾子丨丨焉疏師乙荅子貢請為論述不敢定其所)
(宜故請誦其所聞之詩令子貢丨量已性丨處所宜之歌)殘執(春秋桓公三年春正月胡傳王朝之司馬不施丨丨之刑鄰國)
(之大夫不聞有沐浴之請)管執(魏書源懷傳奏曰謹按條制逃吏不在赦限竊惟聖朝之恩事異前宥諸流徙在路尚蒙旋反)
(况有未𤼵而仍遣邊戍按守宰犯罪逃走者衆禄潤既優尚有茲失及蒙恩宥卒然得還今獨苦此等恐非均一之法如臣丨丨謂)
(宜免之)横執(關尹子忽遇異物丨丨為道)異執(大唐西域記世親曰吾衰耄矣欲以一言頽其丨丨引至中印度對)
(諸髦彦詧乎真偽)攸執(杜甫朝獻太清宫賦竊以為數子自誣敢貞乎五行丨丨)願執(林俊白鹿洞賦惟格人之可起)
(委厥鞭其丨丨)隨執(法苑珠林由此因緣丨丨草木及以瓦石皆成最極銳利刀劍更相殘害)
妻妾執(禮記則將肆諸市朝而丨丨丨註執拘也)不可執(關尹子然則萬物在天地間丨丨丨謂之萬丨丨丨謂之)
(五丨丨丨謂之一)
𥙷註秉執(書同力度德同德度義疏德在於身故言有德義施於行故言丨丨)拘執(後漢書光武帝紀民有嫁妻賣)
(子欲歸父母者恣聽之敢丨丨論如律吳志張昭傳昭與瑯邪趙昱東海王朗俱𤼵名友善弱冠察孝廉不就與朗共論舊君諱事)
(州里才士陳琳等皆稱善之刺史陶謙舉茂才不應謙以為輕已遂見丨丨昱傾身營救方以得免)侍執(後漢書馬皇后紀時)
(諸將奏事及公卿較議難平者帝數以試后后輒分解趣理各得其情每於丨丨之際輙言及政事多所毗𥙷而未嘗以家私干欲)
(寵敬日隆始終無衰)無執(道德指歸論聖人無為為之以生萬物丨丨執之以制)
隰(唐韻似入切集韻韻會正韻席入切並音習)
𥙷藻塞隰(宋書袁湛傳鐵馬千羣充原丨丨)磁隰(舊唐書憲宗紀以前兵部尚書李絳檢校吏部尚書河中尹充)
(河中晉絳丨丨觀察使)
汲(唐韻正韻居立切集韻韻會訖立切並音急)
𥙷藻為汲(張耀井賦光洞徹而綠止影飛翻而丨丨)暗汲(杜甫詩丨丨石底井)不汲(梁德裕寳鼎賦丨丨而盈)
(不炊而沸)穿汲(范俊詩一者自丨丨乃獨能常醒)
和灣汲(徐積詩趁露斵田移草木丨丨丨水貯龜魚)修綆汲(何中詩深意丨丨雄辨四筵驚)
𥙷註遠汲(宋書范泰傳頃旱魃為虐亢陽愆度通川燥流異井同竭老弱不堪丨丨貧寡單於負水)新汲(張祜詩一)
(瓶丨丨灑莓苔)
吸(廣韻正韻許及切集韻韻會迄及切並音翕)
𥙷藻相吸(杜甫朝獻太清宫賦鳳鳥威遲而不去鯨魚屈矯以丨丨)有吸(盧肇海潮賦吾聞之天地噫氣有呼丨丨)
吞吸(梁洽海重潤賦夫海之為器也丨丨八裔流不逆細)喘吸(梅堯臣風異賦序夫風者天地之氣也猶人之呼噓丨丨)
(豈常哉若應人事之變則余不知)鳳吸(謝枋得詩龜銜甘露爭先至丨丨醴泉隨後来)王吸(漢書高祖紀漢王遣將軍)
(薛歐丨丨出武關因王陵兵從南迎太公吕氏於沛羽聞之𤼵兵距之陽夏不得前)
𥙷註叱吸(蘇軾颶風賦襲土囊之暴怒掠衆竅之丨丨)倒吸(顧德輝詩釣竿不釣北溟魚酒杯丨丨西江月)
縶(廣韻集韻韻會並陟立切音&KR0034;)
𥙷藻不縶(白居易泛渭賦備一官而無事又不維而丨丨)在縶(劉知幾思慎賦序黃沙丨丨懷上蔡而無追白刃臨)
(頸揮廣陵而長歎)幽縶(張莒放籠鷹賦啟鷙鳥丨丨之中示皇家不私之務郭棐懷賢賦或丨丨於南冠或遭刖於荆璧葉)
(憲祖相思鳥賦一目可脱百里必從别有美而弗顧甘丨丨之與同)見縶(敬括蜘蛛賦彼蒼蠅兮則營營而丨丨此粉蝶兮亦)
(栩栩而就拘李俊民馴鹿賦一旦為雉兔者所𫉬遂丨丨於藩籬)可縶(張式燕昭王築黃金臺賦苟白駒之丨丨信黃金之)
(可賤)方縶(王起蒲輪賦空谷有車自爾而丨丨)從縶(李子仞馴猿賦於是屈猛丨丨宛安順遊)身縶(趙秉文海青賦)
(恨丨丨而子留歎雄孤而雌隻也)受縶(黎民表粤王臺賦雖麕伏於羈縻終兕决於丨丨)將縶(侯一元讀鴿賦賦禽)
(將犧而斷尾兮獸丨丨而决蹯)
𥙷註孟縶(易林丨丨無良失其寵也)馬縶(劉楨遂志賦干戈戢於内庫我丨丨而不行)
葺(唐韻韻會正韻並七入切音緝)
𥙷藻營葺(宋史交阯傳凡宿泊之所皆有茅舍三間丨丨尚新目為館驛)且葺(孔平仲詩勞生默自慨茅舍行丨丨)
增葺(蘇轍超然臺賦序乃因其城上之廢臺而丨丨之)芷葺(范成大詩丨丨蓮巢喚客遊蘆鞭席帽為君留)小葺
(陸游詩丨丨苑茨紫翠問)善葺(盛恩金山賦裴陀能構佛印丨丨)
𥙷註修葺(梁書何遠傳遷始興内史在官好開途巷丨丨墻屋民居市里城隍廐庫所過若營家焉弘簡錄唐韋機曾孫)
(景駿為肥鄉令舊有長橋年患丨丨改為浮橋功省費約遂為成規至今賴焉)
褶(廣韻似入切集韻席入切音習)
𥙷藻裙褶(西湖志餘杭省廣濟庫出售官物有靈璧石小峰長僅六寸高半之玲瓏秀潤臥沙水道丨丨胡桃文皆具於)
(山峯之頂)接褶(王履詩描貌三十年丨丨紙絹裏)
𥙷註袴褶(世說桓宣武與殷劉談不如甚喚左右耴黃皮丨丨上馬舞矟數廻或向殷或擬劉意氣始得雄)捐褶
(陳樵放螢賦近君王之密坐思丨丨兮燔翳)
岌(廣韻魚及切集韻韻會逆及切並音圾)
𥙷藻崇岌(葛澧錢塘賦移跗近觀低坡丨丨)
朱榜岌(顧紹芳雝肅殿賦丨丨丨以高驤金書炳而雙排)
翕(廣韻正韻許及切集韻韻會迄及切並音吸)
𥙷藻將翕(韋執誼市駿骨賦丨丨必張期於至止)始翕(李程太學釋奠觀古樂賦其縱純其丨丨)強翕(何景)
(明述歸賦序殊途者不可以同觀異趣者不可以丨丨)鱗翕(米萬鍾招寳山閱兵觀海賦散似爝分聚若丨丨惕暮夜之有)
(戎開一面以延敵)
熱風翕(江淹翡翠賦丨丨丨而起濤丹氣赫而為暑)
濈(唐韻阻立切集韻韻會側立切正韻側入切並音戢)
𥙷藻潗濈(晁𥙷之北渚亭賦浸淫丨丨瀺灂汨泌)
裛(唐韻於汲切集韻韻會乙及切並音邑)
𥙷藻芸裛(程詧東天竺賦則有丨丨湘素蘭翳軒廡)
浥(廣韻於及切集韻韻會乙及切正韻乙入切並音邑)
𥙷藻鬱浥(齊民要術羊一千口者初草實成時收刈雜草薄鋪使乾勿令丨丨既至冬寒則須飼不宜出放)瀼浥
(唐無名氏清露點荷珠賦宜丨丨於夜景惜芬芳於歲暮)陳浥(王安石詩數椽危敗屋為我炊丨丨)敗浥(沈遼詩所藏多)
(丨丨)
毫豈浥(沈遼詩十年幸能就萬金丨丨丨)
𥙷註厭浥(賈餗五色露賦吸沆瀣延楚客之情詠丨丨動詩人之興陳章腐草為螢賦丨丨敗草霏微夜螢)
熠(唐韻羊入切集韻韻會正韻弋入切並音孴)
𥙷藻庭熠(王粲賦仰丨丨而嘯風)熻熠(陸冲風賦猥丨丨以盈扉冽纏緜以結幕)鮮熠(左九殯浮漚賦色丨)
(丨以熒熒似融露之將渟)電熠(宋之問太平公主山池賦虹美丨丨蘭香玉清)曄熠(周謂寅賓出日賦觀其丨丨動川澄)
(明麗天)内熠(朱應登申臆賦吾形君之丨丨兮表鑽笮於縱横)
𥙷註熠熠(馮子振十八公賦貫四時而青青肯一餉其丨丨)煜熠(夏元吉麒麟賦星眸眩兮焜燿龜文燦兮丨丨)
槢(唐韻似入切𩔖篇韻會席入切並音習)
𥙷藻刑槢(沈遼詩亦數冒丨丨)
霫(廣韻先立切集韻正韻息入切並音&KR0008;)
𥙷藻奚霫(遼史太祖紀上親征西部於是盡有丨丨之地)騰霫(廖道南洞庭賦列津潢扵躔舍兮丨丨霢霂而滋濡)
悒(唐韻於汲切集韻韻會乙及切正韻一入切並音邑)
𥙷藻息悒(司馬相如長門賦舒丨丨而增欷蹝履起而彷徨)於悒(晉孫氏悼艱賦頓丨丨之當春望峻陵而鬱青)
(趙時春司命賦豈眇䯢之所能撐拄空丨丨以蒙邅迍)
𥙷註悒悒(劉禹錫傷往賦歎獨處之丨丨兮憤伊人之我遺)
挹(唐韻於汲切集韻乙及切並音邑)
𥙷藻濫挹(賈曾水鏡賦空匪材而丨丨願將此以書紳)
𥙷註沖挹(宋書武帝紀朕每仰鑒玄應俯察人謀進惟道勲退惟國典豈得遂公丨丨而久藴盛策便宜敬行大禮允副)
(幽顯之望其進宋公爵為王)欽挹(北史王羆傳魏太和中除殿中將軍稍遷雍州别駕清廉疾惡勵精公事刺史崔亮有知)
(人之鑒見羆雅相丨丨)推挹(北史裴文舉傳裴文舉河東聞喜人也祖秀業魏天水郡守贈平州刺史父邃性方嚴為州里)
(所丨丨)
鈒(廣韻色立切集韻正韻色入切並音歰)
𥙷藻金鈒(宋史輿服志天子之服有衮冕衮服青色日月星山龍雉虎蜼七章紅裙藻火粉米黼黻五章紅蔽膝升龍二)
(織成間以雲朵飾以丨丨花鈿窠装以真珠琥珀雜寳玉)
㵫(廣韻尼立切集韻眤立切並音汩)
𥙷藻㵫㵫(俞允文蟋蟀賦埃藹菸䓃夕勁朝稀丨丨濕濕底壅腐餘)
𥙷註潗㵫(唐無名氏明水賦月晃朗而遐臨水丨丨而潛至周邦彦汴都賦漫散洄㳬丨丨漣漪)
霵(廣韻阻立切集韻韻會側立切並音戢)
𥙷藻霵霵(歐陽修詩夜雨聽丨丨)
御定韻府拾遺卷一百三
