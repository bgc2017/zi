全史日至源流卷二十
山東道御史許伯政撰
壬子運二十(每期三百六十五日二時七刻七分五十秒)
冬至十四日八時三刻十四分四秒一十微
小寒十四日八時四刻四分五十四秒一十微
大寒十四日九時一刻十分九秒一十微
立春十四日十時一刻六分九秒一十微
雨水十四日十一時三刻四分九秒一十微
驚蟄十五日零七刻零四秒一十微
春分十五日二時三刻八分五十四秒一十微
清明十五日四時零七分五十四秒一十微
穀雨十五日五時四刻七分五十九秒一十微
立夏十五日六時七刻零四秒一十微
小滿十五日八時零二分五十九秒一十微
芒種十五日八時三刻十分四秒一十微
夏至十五日八時七刻零四秒一十微
小暑十五日八時五刻三分四秒一十微
大暑十五日八時零八分四秒一十微
立秋十五日七時零一十一分四秒一十微
處暑十五日五時六刻六分四秒一十微
白露十五日四時三刻九分九秒一十微
秋分十五日二時四刻一十一分一十四秒一十微
寒露十五日一時一刻八分九秒一十微
霜降十四日十一時五刻五分四秒一十微
立冬十四日十時二刻一十一分一十四秒一十微
小雪十四日九時二刻一十二分九秒一十微
大雪十四日八時五刻十分四秒一十微
戊子十九年十一日乙巳朔丁未日丑初三刻四分内
一秒冬至日躔在牛四度之五分正月甲辰朔僖
公二十七年經秋八月乙未葬齊孝公月二十六日
乙巳公子遂帥師入杞杜注乙巳九月六日今同
己丑二十年十一月己亥朔壬子日辰初二刻十一分
内五十一秒冬至正月戊戌朔僖公二十八年經
冬天王狩于河陽壬申公朝于王所杜注壬申十月
十日今在九日其有日無月蓋與乙巳入杞同傳五
月癸亥宜遵經作癸丑
庚寅二十一年十一月癸巳朔丁巳日未初二刻四分
内四十一秒冬至正月癸巳朔僖公二十九年應
閏五月
辛夘二十二年十一月丁巳朔壬戌日戌初一刻十二
分内三十一秒冬至正月丙辰朔僖公三十年經
秋晉人秦人圍鄭傳九月甲午晉侯秦伯圍鄭今推
甲午八月十二日
壬辰二十三年十一月壬子朔戊辰日丑初一刻五分
内二十一秒冬至正月辛亥朔僖公三十一年
癸巳二十四年十一月丙午朔癸酉日辰初初刻十三
分内一十一秒冬至正月乙巳朔僖公三十二年
應閏三月置閏則閏月甲戌朔十五日戊子辰正交
立夏次日得己丑經夏四月己丑鄭伯捷卒是以閏
三月為四月其失閏明矣以四月己丑與十二月相
接推之經有己夘傳有庚辰則十二月以前無閏又
明矣春秋失閏孟陬殄滅莫甚于桓王之世及莊王
之初次則惠王時置閏每失之過早自惠王二十一
年閏九月之後特紀辛亥朔日南至于傳蓋幸其反
正也届此將三十年皆未失閏而此復失之然則文
公元年傳詳舉先王正時之法蓋譏此年失閏三月
之非禮其示人之意最著明矣乃分傳附經者不察
移置彼年改為閏三月非禮妄甚矣說見後
甲午二十五年十一月辛丑朔十二月庚午朔戊寅日
未初初刻六分内一秒冬至正月庚子朔經冬十
有二月己夘晉侯重耳卒月十日傳庚辰將殯于曲
沃是月九日戊寅冬至僖公三十三年經夏四月辛
巳晉人及姜戎敗秦師于殽月十三日癸巳葬晉文
公二十五日是月十日戊寅寅初交穀雨傳八月戊
子晉侯敗狄于箕月二十二日是月十七日癸未夘
正交處暑以上皆上年失閏三月之明據蓋補閏在
此八月後
乙未二十六年十一月甲子朔癸未日酉正三刻十三
分内五十一秒冬至正月癸亥朔經十有二月公
至自齊乙巳公薨于小寢月十二日是月二十日癸
丑夘初交大寒此八月後已補閏之明據杜注乙巳
十一月十二日非是文公元年經王正月公即位二
月癸亥日有食之自姜岌暨大衍授時諸歷皆云文
公九年三月癸亥朔入食限據此是繕經者訛三月
為二月蓋與隠公三年己巳日食訛王正月為王二
月襄公二十七年乙亥日食訛十一月為十二月正
相類也分傳附經者知癸亥日食必係朔日而不察
其月誤又見傳稱五月辛酉朔晉師圍戚又見經書
夏四月丁巳葬我君僖公在四月二十六日遂指為
閏三月之確據因而移傳譏癸巳歲失閏三月之非
禮者故為譏此年閏三月之非禮杜氏為之說曰於
歷法閏當在僖公末年誤於今年三月置閏蓋時達
歷者所譏夫不于末年譏其失閏而于今年譏其補
閏既非情理矣况本傳稱履端于始舉正于中歸餘
于終之定法推之僖公三十二年應閏三月而失之
故補閏于末年八月後若僖之末年法不應閏天行
有常達歷者所共知非杜氏所能遷就也且此年本
應閏八月如法置閏則閏月庚申朔九月己丑朔交
霜降十九日得丁未經書冬十月丁未楚世子商臣
弑其君頵是置閏遲在十月後甚明也設謂十月後
無閏則下年經書二月甲子丁丑三月乙巳四月己
巳八月丁夘皆不合如十月後已置閏春閏三月冬
閏十月果當時實事有之乎抑後人率臆言之乎讀
者自當察之
丙申二十七年十一月戊子朔己丑日子正三刻六分
内四十一秒冬至正月丁亥朔文公二年經春王
二月甲子晉及秦戰于彭衙月八日丁丑作僖公主
二十一日三月乙巳及晉處父盟月十九日傳夏四
月己巳晉人使陽處父盟公以恥之月十四自經八
月丁夘大事于太廟躋僖公月十三日此皆上年十
月後已置閏之明據則其無先閏三月之事可知已
丁酉二十八年十一月癸未朔甲午日夘正二刻十四
分内三十一秒冬至正月辛巳朔文公三年
戊戌二十九年十一月丙子朔己亥日午正一刻七分
内二十一秒冬至正月乙亥朔文公四年應閏六
月
己亥三十年十一月庚子朔甲辰日酉正一刻十五分
内一十一秒冬至正月己亥朔文公五年
庚子三十一年十一月甲午朔庚戌日子正一刻八分
内一秒冬至正月癸巳朔文公六年法應下年閏
四月經于十月後書閏月不告朔蓋以十一月為閏
月也據見後
辛丑三十二年閏月己丑朔乙夘日夘正初刻十五分
内五十一秒冬至正月丁巳朔傳十一月丙寅晉
殺續簡伯月九日寔十二月文公七年
壬寅三十三年十一月壬子朔庚申日午正初刻八分
内四十一秒冬至正月壬子朔文公八年
頃王(襄王子在位六年)
癸夘元年十一月丁未朔乙丑日酉正初刻一分内三
十一秒冬至正月丙午朔文公九年應閏八月乙
亥年至此十一閏又一紀縮一年下起甲辰經九月
癸酉地震月三日
甲辰二年十一月庚午朔夜子初三刻九分内二十一
秒冬至正月庚午朔文公十年
乙巳三年十一月乙丑朔丙子日夘初三刻二分内一
十一秒冬至正月甲子朔文公十一年按襄公三
十年傳絳縣老人曰臣生之歲正月甲子朔蓋指此
年
丙午四年十一月庚申朔辛巳日午初二刻十分内一
秒冬至正月己未朔文公十二年應閏六月二百
一十七章
丁未五年十一月甲申朔丙戌日酉初二刻二分内五
十一秒冬至正月癸未朔文公十三年
戊申六年十一月己夘朔辛夘日夜子初一刻十分内四
十一秒冬至正月戊寅朔經十有二月己丑公及
晉侯盟杜注己丑十一月十一日文公十四年傳秋
七月乙夘夜齊商人弑舍而讓元杜注七月無乙夘
今並同
匡王(頃王子在位六年)
己酉元年十一月癸酉朔丁酉日夘初一刻三分内三
十一秒冬至正月癸酉朔文公十五年經六月辛
丑朔日有食之應閏五月而閏六月
庚戌二年十一月戊戌朔壬寅日午初初刻十一分内
二十一秒冬至正月丁酉朔文公十六年
辛亥三年十一月辛夘朔丁未日酉初初刻四分内一
十一秒冬至正月庚寅朔文公十七年
壬子四年十一月乙酉朔壬子日亥正三刻十二分内
一秒冬至正月甲申朔文公十八年應閏三月而
閏六月
癸丑五年十一月己酉朔戊午日寅正三刻四分内五
十一秒冬至戊申朔宣公元年
甲寅六年十一月甲辰朔癸亥日巳正二刻十二分内
四十一秒冬至正月癸夘朔宣公二年經王二月
壬子宋華元鄭歸生帥師戰于大棘今推壬子三月
十一日此年應閏八月置閏則閏月庚子朔二十六
日乙丑九月己巳朔辰正交霜降四日壬申七日乙
亥經書秋九月乙丑晉趙盾弑其君夷臯傳逆公子
黑臀于周而立之壬申朝于武宫經冬十月乙亥天
王崩是以閏八月為九月九月為冬十月而十月為
閏月也
定王(匡王弟在位二十一年)
乙夘元年十一月戊辰朔日申正三刻五分内三十一
秒冬至正月丁夘朔宣公三年經冬十月丙戌鄭
伯蘭卒傳冬鄭穆公卒不月今推丙戌十一月二十
五日
丙辰二年十一月壬戌朔癸酉日亥正一刻十三分内
二十一秒冬至正月辛酉朔宣公四年經夏六月
乙酉鄭公子歸生弑其君夷今推六月二十一日得
己酉無乙酉傳秋七月戊戌楚子與若敖氏戰于臯
滸今推戊戌八月十一日杜氏長歷移文公十八年
閏六月于宣公元年二月後以就二月壬子再移宣
公二年閏十月于此年七月後以就宣公三年之十
月丙戌及此年之六月乙酉七月戊戌今不從之
丁巳三年十一月丙辰朔己夘日寅正一刻六分内一
十一秒冬至正月乙夘朔宣公五年應閏五月
戊午四年十一月庚辰朔甲申日巳正初刻十四分内
一秒冬至正月己夘朔宣公六年
己未五年十一月甲戌朔己丑日申正初刻六分内五
十一秒冬至正月甲戌朔宣公七年
庚申六年十一月己巳朔甲午日亥初三刻十四分内
四十一秒冬至正月戊辰朔宣公八年應閏四月
經秋七月甲子日有食之既杜注月三十日食今同
蓋本八月朔而七月誤置大建耳觀經不書朔亦可
見之但杜氏于文公十五年閏六月後閱六年至宣
公二年乃閏二月又自宣公四年閏七月後至此年
四月前五年中遂得三閏何其疎密之相懸若此謂
宣公四年至此止置一閏則七月無甲子晦如竟不
置閏則司歷再失閏當于此年甲子日食譏之何待
五十六年後至襄公二十七年十一月乙亥日食始
誤之耶如法推筭其謬自見
辛酉七年十一月癸巳朔庚子日寅初三刻七分内三
十一秒冬至正月壬辰朔宣公九年經辛酉晉侯
黑臀卒於扈在九月會扈及伐陳後杜注九月無辛
酉今同
壬戌八年十一月戊子朔乙巳日巳初二刻十五分内
二十一秒冬至正月丁亥朔宣公十年經夏四月
丙辰日食不書朔
癸亥九年十一月壬午朔庚戌日申初二刻八分内一
十一秒冬至正月辛巳朔宣公十一年應閏二月
經冬十月丁亥楚子入陳月十二日此閏二月之據
甲子十年十一月丙午朔乙夘日亥初二刻一分内一
秒冬至正月乙巳朔宣公十二年經夏六月乙夘
晉荀林父帥師及楚子戰于邲傳丙辰楚師重至于
邲今推乙夘五月十三日冬十有二月戊寅楚子滅
蕭月九日杜注十一月九日蓋杜于六月前增一閏
則以七月為六月而得乙夘丙辰既得乙夘必失戊
寅然此年于法必不宜置閏與其增閏以就乙夘丙
辰何若如法不閏而得戊寅乎
乙丑十一年十一月庚子朔辛酉日寅初一刻八分内
五十一秒冬至正月己亥朔宣公十三年應閏七
月二百一十八章
丙寅十二年十一月甲子朔丙寅日巳初一刻一分内
四十一秒冬至正月癸亥朔宣公十四年
丁夘十三年十一月戊午朔辛未日申初初刻九分内
三十一秒冬至正月丁巳朔宣公十五年
戊辰十四年十一月壬子朔丙子日亥初初刻二分内
二十一秒冬至正月辛亥朔宣公十六年經春王
正月晉人滅赤狄甲氏及留吁傳三月獻狄俘晉侯
請于王戊申以黻冕命士會將中軍今推戊申二月
二十八日應閏五月而閏二月
己巳十五年十一月丙子朔壬午日丑正三刻十分内
一十一秒冬至正月乙亥朔宣公十七年經王正
月庚子許男錫我卒月二十六日丁未蔡侯申卒杜
注二月四日今在三日六月癸夘日有食之不書朔
庚午十六年十一月辛未朔丁亥日辰正三刻三分内
一秒冬至正月庚午朔宣公十八年
辛未十七年十一月乙丑朔壬辰日未正二刻十分内
五十一秒冬至正月甲子朔成公元年應閏三月
壬申十八年十一月己丑朔丁酉日戌正二刻三分内
四十一秒冬至正月戊子朔成公二年經夏四月
丙戌衞孫良夫帥師及齊師戰于新築四月晦日也
杜注五月一日八月壬午宋公鮑卒月二十八日庚
寅衞侯速卒杜注九月七日今同
癸酉十九年十一月癸未朔癸夘日丑正一刻十一分
内三十一秒冬至正月壬午朔成公三年應閏七
月甲辰年至此十一閏為一紀下起甲戌
甲戌二十年十一月丙午朔戊申日辰正一刻四分内
二十一秒冬至正月丙午朔經冬十有一月丙午
及荀庚盟月一日丁未及孫良夫盟月二日傳十二
日甲戌晉作六軍今推甲戌十一月二十九日杜不
閏七月故以十月作十一月却丙午丁未於月終以
合經十二月戊申朔二十七日得甲戌以合傳可謂
巧矣成公四年經三月壬申鄭伯堅卒月二十八日
杜注二月二十八日夏四月甲寅臧孫許卒今推甲
寅五月十一日杜仍不置閏故在四月然移閏曲就
仍然此合後離何若如法置閏之為正乎
乙亥二十一年十一月辛丑朔癸丑日未正初刻十二
分内一十一秒冬至正月庚子朔成公五年
簡王(定王子在位十四年)
丙子元年十一月丙申朔戊午日戌正初刻五分内一
秒冬至正月乙未朔成公六年應閏六月
丁丑二年十一月庚申朔甲子日丑初三刻十二分内
五十一秒冬至正月己未朔成公七年經八月戊
辰同盟于馬陵今推戊辰九月十三日
戊寅三年十一月乙夘朔己巳日辰初三刻五分内四
十一秒冬至正月甲寅朔成公八年
己夘四年十一月己酉朔甲戌日未初二刻十三分内
三十一秒冬至正月戊申朔成公九年應閏四月
閏月丁未朔五月丙子朔未正交夏至經秋七月丙
子齊侯無野卒月二日杜注丙子六月一日緣應閏
四月而杜不閏故以五月為六月耳
庚辰五年十一月癸酉朔己夘日戌初二刻六分内二
十一秒冬至正月壬申朔經冬十有一月葬齊頃
公楚公子嬰齊帥師伐莒庚申莒潰傳冬十一月戊
申楚入渠丘庚申莒潰杜注戊申六日庚申十八日
今推十二月六日得戊申十八日得庚申緣杜移閏
四月於十一月後以就庚申兼就經書城中丘於閏
月故傳曰書時但後得庚申前失丙子何若如法置
閏之為正乎杜必就城中丘于閏月者彼以十一月
為今之九月置閏於十一月後則立冬在閏月中旬
庶於土功為得時耳成公十年經夏五月丙午晉侯
獳卒傳六月丙午晉侯欲麥杜注據傳丙午六月七
日經有日無月今同竊謂經之庚申莒潰其有日無
月亦類此耳
辛巳六年十一月丁夘朔乙酉日丑初一刻十四分内
一十一秒冬至正月丙寅朔成公十一年
壬午七年十一月辛酉朔庚寅日辰初一刻七分内一
秒冬至正月庚申朔成公十二年應閏二月如法
置閏則閏月庚申朔三月己丑朔亥初交穀雨四月
二日庚申亥正交小滿五日得癸亥傳夏五月晉士
夑會楚公子罷許偃癸亥盟于宋西門之外是以閏
二月為三月故以四月為五月而五月為閏月也
癸未八年十一月乙酉朔乙未日未初初刻十四分内
五十一秒冬至正月甲申朔成公十三年傳夏四
月戊午晉侯使呂相絶秦月七日是月十五日丙寅
寅正交小滿此上年五月後已置閏之據
甲申九年十一月己夘朔庚子日戌初初刻七分内四
十一秒冬至正月戊寅朔成公十四年應閏七月
八月二日丙子巳初交秋分二十四日得戊戌傳八
月鄭子罕伐許敗焉戊戌鄭伯復伐許庚子入其郛
此閏七月之明據二百一十九章
乙酉十年十一月癸夘朔丙午日子正三刻十五分内
三十一秒冬至正月壬寅朔成公十五年
丙戌十一年十一月戊戌朔辛亥日夘正三刻八分内
二十一秒冬至正月丁酉朔成公十六年經六月
丙寅朔日有食之甲午晦晉侯及楚子鄭伯戰于鄢
陵是月十九日甲申酉正交大暑
丁亥十二年十一月癸巳朔丙辰日午正三刻一分内
一十一秒冬至正月壬辰朔成公十七年應閏五
月置閏則閏月庚申朔二十六日得乙酉經六月乙
酉同盟于柯陵是以閏五月為六月也九月辛丑用
郊月十四日是月五日壬辰丑正交秋分傳冬諸侯
伐鄭十月庚午圍鄭月十三日是月五日壬戌巳正
交霜降
戊子十三年十一月丁亥朔十二月丁巳朔辛酉日酉
正二刻九分内一秒冬至閏十二月正月丙辰朔
經十有一月公至自伐鄭壬申公孫嬰齊卒于貍脤
杜注十一月無壬申今同十有二月丁巳朔日有食
之是月五日辛酉冬至此上年失閏五月之據傳閏
月乙夘晦欒書中行偃殺胥童成公十八年經春王
正月庚申晉弑其君州蒲月五日是日戌初交雨水
傳甲申晦齊侯使士華免以戈殺國佐于内宫之朝
二月乙酉朔晉悼公即位于朝今推是月六日庚寅
戌正交春分此已補閏之明據則自此至襄公二十
七年並無再失閏之事詳見于後
己丑十四年十一月辛亥朔丁夘日子正二刻一分内
五十一秒冬至正月庚戌朔襄公元年經王正月
公即位繼書仲孫蔑會晉欒黶宋華元衞甯殖曹人
莒人邾人滕人薛人圍宋彭城傳春己亥圍宋彭城
今推己亥二月二十日傳以己亥繫春而不繫月史
無此例明是中脱二月字而誤置于下文齊太子光
為質于晉之上杜注正月無己亥日誤非也
靈王(簡王子在位二十七年)
庚寅元年十一月乙巳朔壬申日夘正一刻九分内四
十一秒冬至正月甲辰朔襄公二年應閏三月四
月壬寅朔亥初交小滿五月三日甲戌夘正交夏至
十九日庚寅經夏五月庚寅夫人姜氏薨此閏三月
之明據六月庚辰鄭伯㫻卒傳秋七月庚辰鄭伯㫻
卒杜注庚辰七月九日今在十日
辛夘二年十一月己巳朔丁丑日午正一刻二分内三
十一秒冬至正月戊辰朔襄公三年經六月公會
單子晉侯宋公衞侯鄭伯莒子邾子齊世子光己未
同盟于雞澤月二十四日陳侯使袁僑如會戊寅叔
孫豹及諸侯之大夫及陳袁僑盟傳秋及陳袁僑盟
杜注戊寅七月十三日今同此亦經之有日無月者
非誤也
壬辰三年十一月癸亥朔壬午日酉正初刻十分内二
十一秒冬至正月壬戌朔襄公四年經春王三月
己酉陳侯午卒杜注三月無己酉今同應閏八月
癸巳四年十一月丁亥朔戊子日子正初刻三分内一
十一秒冬至正月丙戌朔襄公五年傳九月丙午
盟于戚月二十五日是月十二日癸巳亥初交霜降
必上年八月後已置閏乃合
甲午五年十一月辛巳朔癸巳日夘初三刻十一分内
一秒冬至正月庚辰朔襄公六年
乙未六年十一月丙子朔戊戌日午初三刻三分内五
十一秒冬至正月乙亥朔經十有二月齊侯滅萊
傳十一月丙辰而滅之今推丙辰十二月十二日是
月二十三日丁夘亥初交大寒襄公七年應閏六月
如法置閏則七月壬寅朔二日癸夘夘初交處暑九
月辛丑朔四日甲辰巳初交霜降二十二日得壬戌
經冬十月壬戌及孫林父盟是失閏六月故以九月
為十月而十月為閏月也
丙申七年十一月庚子朔癸夘日酉初二刻十一分内
四十一秒冬至正月己亥朔經十有二月會于鄬
鄭伯髠頑如會未見諸侯丙戌卒于鄵月十七日是
月四日癸酉寅初交大寒此十月後已置閏之明據
襄公八年
丁酉八年十一月乙未朔戊申日夜子初二刻四分内三
十一秒冬至正月甲午朔襄公九年
戊戌九年十一月己丑朔甲寅日夘初一刻十二分内
二十一秒冬至正月戊子朔經冬公會伐鄭十有
二月己亥同盟于戲杜注十二月無己亥傳十一月
己亥同盟于戲今推己亥十一月十一日蓋經月誤
傳十二月癸亥門其三門閏月戊寅濟于隂阪杜注
癸亥月五日戊寅二十日閏月當為門五日極是襄
公十年應閏四月置閏則閏月丁亥朔四日庚寅八
日甲午經夏五月甲午遂滅偪陽傳庚寅攻偪陽是
以閏月為五月也傳六月庚午楚子圍宋月十五日
是月丙辰朔夘初交夏至七月圍蕭八月丙寅克之
月十二日是月四日戊午夜子初交處暑九月己酉
師于牛首月二十五日是月五日己丑戌初交秋分
冬十月戊辰尉止帥賊晨攻執政于西宫之朝月十
五日是月七日庚申寅初交霜降
己亥十年十一月甲申朔閏十一月癸丑朔己未日午
初一刻五分内一十一秒冬至正月壬子朔傳十
一月己亥與楚師夾潁而軍月十六日以上皆失閏
四月之據蓋補閏在此十一月後襄公十一年傳四
月諸侯伐鄭己亥齊太子光宋向戌先至于鄭月十
九日是月十日庚寅丑正交小滿此十一月後已補
閏之明據
庚子十一年十一月丁未朔甲子日酉初初刻十三分
内一秒冬至日躔在牛三度之五分正月丙午朔
襄公十二年
辛丑十二年十一月辛丑朔己巳日夜子初初刻五分内
五十一秒冬至正月庚子朔襄公十三年應閏二
月經秋九月庚辰楚子審卒月十五日是月十日乙
亥戌正交霜降此二月後已置閏之明據
壬寅十三年十一月乙丑朔乙亥日寅正三刻十三分
内四十一秒冬至正月乙丑朔襄公十四年經二
月乙未朔日有食之
癸夘十四年十一月庚申朔庚辰日巳正三刻六分内
三十一秒冬至正月己未朔襄公十五年經秋八
月丁巳日有食之不書朔杜注丁巳七月一日今同
此與隠公三年己巳日食訛王正月為王二月正同類
是月二十九日乙酉寅正交處暑應閏七月而失之
置閏得二百二十章甲戌年至此十一閏又一紀
甲辰十五年十一月甲寅朔十二月甲申朔乙酉日申
正二刻十四分内二十一秒冬至正月癸丑朔經
冬十有一月癸亥晉侯周卒月十日是月三日丙辰
寅正交小雪襄公十六年經三月會于溴梁戊寅大
夫盟月二十六日是月二日甲寅酉正交春分五月
甲子地震月十三日是月五日丙辰辰正交小滿傳
六月次于棫林庚寅伐許月十日是月七日丁亥酉
初交夏至此皆上年失閏七月之明據蓋補閏在六
月後
乙巳十六年十一月戊寅朔庚寅日亥正二刻七分内
一十一秒冬至正月戊寅朔襄公十七年經春王
二月庚午邾子牼卒月二十四日是月十四日庚申
子正交春分此上年六月後已補閏之明據
丙午十七年十一月癸酉朔丙申日寅正一刻十五分
内一秒冬至正月壬申朔襄公十八年應閏五月
而失之傳冬十月會于魯濟同伐齊丙寅晦齊師夜
遁是月五日壬寅丑正交霜降
丁未十八年十一月丁夘朔十二月丁酉朔辛丑日巳
正一刻七分内五十一秒冬至正月丙寅朔傳十
一月丁夘朔入平隂是月五日辛未亥正交小雪十
二月戊戌及秦周伐雍門之萩月二日五日卒丑冬
至襄公十九年傳夏五月壬辰晦齊靈公卒是月九
日壬申丑初交小滿經秋七月辛夘齊侯環卒月二
十九日是月十二日甲戌亥初交大暑八月丙辰仲
孫蔑卒月二十四日是月十四日丙午寅正交處暑
以上皆上年失閏五月之據蓋補閏在八月後
戊申十九年十一月辛夘朔丙午日申正初刻十五分
内四十一秒冬至正月庚寅朔襄公二十年經春
王正月辛亥仲孫速會莒人盟于向月二十二日是
月十六日乙巳酉初交雨水此上年八月後已補閏
之據冬十月丙辰朔日有食之
己酉二十年十一月乙酉朔辛亥日亥正初刻八分内
三十一秒冬至正月甲申朔襄公二十一年應閏
四月經九月庚戌朔日有食之傳冬十月庚辰朔日有
食之此四月後已置閏之明據
庚戌二十一年十一月己酉朔丁巳日寅正初刻一分
内二十一秒冬至正月戊申朔襄公二十二年
辛亥二十二年十一月甲辰朔壬戌日巳初三刻九分
内一十一秒冬至正月癸夘朔傳十二月鄭游昄
將如晉未出竟遭逆妻者奪之丁巳其夫攻子明殺
之杜注丁巳十一月十四日今同襄公二十三年經
春王二月癸酉朔日有食之應閏九月置閏則閏月
己巳朔七日乙亥經冬十月乙亥臧孫紇出奔邾是
以閏月為十月而十月為閏月也
壬子二十三年十一月丁夘朔日申初三刻二分内一
秒冬至正月丙寅朔襄公二十四年經秋七月甲
子朔日有食之既八月癸巳朔日有食之此上年十
月後已置閏之明據
癸丑二十四年十一月壬戌朔壬申日亥初二刻九分
内五十一秒冬至正月辛酉朔襄公二十五年經
秋八月己巳諸侯同盟於重丘傳秋七月己巳同盟
於重丘杜注己巳七月十一日今同
甲寅二十五年十一月丙辰朔戊寅日寅初二刻二分
内四十一秒冬至正月乙夘朔襄公二十六年傳
鄭伯賞入陳之功三月甲寅朔享子展是月二十四
日丁丑酉初交穀雨應閏六月如法置閏則閏月癸
丑朔七月壬午朔亥初交處暑經八月壬午許男甯
卒于楚是失閏六月故以七月為八月也
乙夘二十六年十一月辛亥朔十二月庚辰朔癸未日
巳初一刻十分内三十一秒冬至閏十二月正月己
夘朔傳楚子伐鄭十二月乙酉入南里月六日此
失閏六月之明據蓋補閏在十二月後襄公二十七
年傳五月甲辰晉趙武至于宋月二十八日丙午鄭
良霄至月三十日是月九日乙酉巳初交夏至六月
丁未朔宋人享趙文子此前十二月後已補閏之明
據蓋自文公十一年至此中得二十六閏未嘗闕一
也
丙辰二十七年十一月乙亥朔戊子日申初一刻三分
内二十一秒冬至正月甲戌朔經冬十有二月乙
亥朔日有食之傳十一月乙亥朔日有食之辰在申
司歷過也再失閏矣杜注今長歴推乙亥十一月朔
非十二月姜岌授時諸歷皆云十一月乙亥朔交分
入食限則經文訛一為二明矣按昭公七年傳曰日
月之會是謂辰即日行一歲所歷十二躔次以日食
言之即夏書所謂辰弗集于房也然則傳云辰在申
言日月之會在申時耳凡司歷推筭日食必加時在
晝乃預詳其日應食之時刻以詔救護毋或先時後
時致于失誤今推乙亥日食在大雪節内日入申正
二刻雖食不見而當時司歷者以為日月之會在申
故譏其過若七月雖斗建在申而日月合朔或尚值
大暑中氣或已交立秋初氣皆躔鶉火之次於辰在
午若以歲差推之其時七月合朔日躔所值于宿在
軫皆與斗杓指申無涉設乙亥日食果係七月合朔
當稱建在申何以稱辰在申蓋再失閏矣四字乃解
傳者所妄注非傳之本文杜氏信之抑又妄矣襄公
二十八年
景王(靈王子在位二十五年)
丁巳元年十一月己巳朔癸巳日亥初初刻十一分内
一十一秒冬至正月己巳朔傳十二月乙亥朔齊
人遷莊公殯于大寢經十有二月甲寅天王崩乙未
楚子昭卒杜注十二月戊戌朔乙亥誤十二月無乙
未今推傳前稱十一月乙亥嘗于太公之廟月七日
也則十二月必無乙亥朔蓋己亥訛為乙亥而非戊
戌朔明矣甲寅十二月十六日後五日己未經文乙
未亦己未之訛蓋乙與已形音皆相近故易訛寫耳
襄公二十九年經夏五月庚午衞侯衎卒月五日二
十九日乙未亥初交夏至應閏九月經秋九月齊高
止出奔北燕傳乙未出月一日也六日己亥酉正交
霜降此五月後已置閏之據
戊午二年十一月癸巳朔己亥日寅初初刻四分内一
秒冬至正月壬辰朔襄公三十年傳夏四月己亥
鄭伯及其大夫盟今推四月十五日得乙亥經五月
甲午宋災月四日己亥九日
己未三年十一月丁亥朔甲辰日辰正三刻十一分内
五十一秒冬至正月丙戌朔襄公三十一年
庚申四年十一月辛巳朔己酉日未正三刻四分内四
十一秒冬至正月庚辰朔昭公元年傳春楚公子
圍聘于鄭且娶于公孫段氏正月乙未入逆而出月
十六日是月二十九日戊申申初二刻交雨水應閏
二月如法置閏則閏月庚辰朔二十五日得甲辰傳
三月甲辰盟是以閏月為三月也經六月丁巳邾子
華卒月十日是月七日癸未丑正交夏至此失閏二
月之據蓋閏在六月後
辛酉五年十一月甲辰朔甲寅日戌正二刻十二分内
三十一秒冬至正月甲辰朔經冬十有一月己酉
楚子麇卒傳冬楚公子圍將聘于鄭未出竟聞王有
疾而還十一月己酉入問王疾縊而弑之月六日也
此六月後已補閏之據杜注十二月六日非是附傳
十二月晉既烝趙孟適南陽甲辰朔烝于温庚戌卒
今推十一月甲辰朔六日己酉七日庚戌蓋此傳别
敘晉事其追紀晉既烝本繫于十月淺人見其附訛
于十一月後循次混改為十二月而杜氏不察寧舍
傳與經合之十一月己酉而特闕前閏以就甲辰朔
于十二月謬已昭公二年
壬戌六年十一月己亥朔庚申日丑正二刻五分内二
十一秒冬至正月戊戌朔昭公三年應閏七月二
百二十一章
癸亥七年十一月癸亥朔乙丑日辰正一刻十三分内
一十一秒冬至正月壬戌朔昭公四年傳六月丙
午楚子合諸侯于申月十七日是月九日戊戌戌初
交大暑此上年七月後巳閏之據秋七月楚子使屈
申圍朱方八月甲申克之杜注八月無甲申今推甲
申七月二十六日八月字衍
甲子八年十一月戊午朔庚午日未正一刻六分内一
秒冬至正月丁巳朔昭公五年
乙丑九年十一月壬子朔乙亥日戌正初刻十三分内
五十一秒冬至正月辛亥朔昭公六年七年傳鑄
刑書之歲二月或夢伯有介而行曰壬子余將殺帶
也杜注壬子六年三月三日今同是月二十六日乙
亥已正交榖雨應閏六月今推六月己夘朔八日丙
戌傳六月丙戌鄭災周時火以建未之月見午位故
曰火見鄭其火也
丙寅十年十一月丙子朔辛巳日丑正初刻六分内四
十一秒冬至正月丙子朔昭公七年經春正月暨
齊平傳齊求之也癸巳齊侯次于虢月十八日是月
四日庚辰丑正交雨水此上年六月後巳置閏之據
夏四月甲辰朔日有食之
丁夘十一年十一月辛未朔丙戌日辰初三刻十四分
内三十一秒冬至正月庚午朔昭公八年經冬十
月壬午楚師滅陳傳冬十一月壬午滅陳今推壬午
十一月十八日見下年杜注十月十八日非是檢推
此年前後月日自見
戊辰十二年十一月乙丑朔辛夘日未初三刻七分内
二十一秒冬至正月甲子朔昭公九年傳二月庚
申楚公子棄疾遷許于夷實城父月二十七日是日
申初交春分應閏三月
己巳十三年十一月己丑朔丙申日戌初二刻十五分
内一十一秒冬至正月戊子朔昭公十年傳五月
庚辰戰于稷今推庚辰四月二十五日經七月戊子
晉侯彪卒月四日是月十七日辛丑未初交處暑此
可証上年三月後巳置閏且推此年正月戊子朔傳
稱正月有星出于婺女鄭禆竈言于子産曰七月戊
子晉君將死尤可証戊子在七月而五月無庚辰也
庚午十四年十一月癸未朔壬寅日丑初二刻八分内
一秒冬至正月壬午朔昭公十一年經九月己亥
葬我小君齊歸月二十一日是月二十九日丁未夜
子初交霜降應閏十月置閏則閏月戊寅朔二十日
得丁酉經冬十有一月丁酉楚師滅蔡是以閏月為
十一月而閏在十一月後也見下年
辛未十五年十一月戊寅朔閏十一月丁未朔日辰初
一刻十五分内五十一秒冬至正月丙午朔昭公
十二年經三月壬申鄭伯嘉卒月二十八日是月二
日丙午亥初交穀雨此十一月後巳閏之據傳冬十
月壬申朔原輿人逐絞而立公子跪尋
壬申十六年十一月辛丑朔壬子日未初一刻八分内
四十一秒冬至正月庚子朔昭公十三年
癸酉十七年十一月丙申朔丁巳日戌初一刻一分内
三十一秒冬至正月乙未朔昭公十四年推得是
年六月癸亥朔二十九日辛夘夘正交大暑應閏六
月自甲辰年至此十一閏又一紀傳九月甲午楚子
殺鬭成然月四日先日癸巳已初交秋分蓋失閏也
甲戌十八年十一月庚寅朔十二月庚申朔癸亥日丑
初初刻九分内二十一秒冬至正月己丑朔昭公
十五年經二月癸酉有事于武宫月十五日是月四
日壬戌丑初交雨水六月丁巳朔日有食之大衍歷
五月丁巳朔食失一閏今推是月九日乙丑丑初交
夏至傳秋八月戊寅王穆后崩月二十三日是月十
二日丁夘酉正交處暑此皆上年失閏六月之據蓋
補閏在八月後
乙亥十九年十一月甲寅朔戊辰日辰初初刻二分内
一十一秒冬至正月癸丑朔昭公十六年傳二月
丙申齊師至于蒲隧月十四日次日丁酉辰正交春
分此上年八月後巳補閏之據
丙子二十年十一月戊申朔癸酉日午正三刻十分内
一秒冬至正月丁未朔昭公十七年應閏四月如
法置閏則閏月乙巳朔五月甲戌朔二日乙亥未初
交夏至經夏六月甲戌朔日有食之是以閏四月為
五月以五月為六月而日食尚在至前故傳稱祝史
請所用幣曰在此月也日過分而未至可見王朝頒
朔雖閏不如法而當時列國太史未嘗不推筭節氣
而知之也傳九月丁夘晉荀吳帥師涉自棘津月二
十五日是月七日己酉寅初交秋分此皆失閏四月
之據蓋閏在十月後
丁丑二十一年十一月壬申朔戊寅日酉正三刻二分
内五十一秒冬至正月辛未朔昭公十八年傳春
王二月乙夘周毛得殺毛伯過月十五日是月七日
丁未戌正交春分此上年十月後巳補閏之據
戊寅二十二年十一月丁夘朔甲申日子正二刻十分
内四十一秒冬至正月丙寅朔昭公十九年
己夘二十三年十一月辛酉朔己丑日夘正二刻三分
内三十一秒冬至正月庚申朔昭公二十年傳王
二月己丑日南至今推至日得己丑與傳合但己丑
冬至在十一月二十九日乃分傳附經者以正月為
建子又見傳閏月在八月後知為失閏妄移己丑日
南至屬之王二月耳蓋此年應閏三月而失之傳六
月丙辰衞侯在平壽丁己晦公入與北宫喜盟于彭
水之上是月三日辛夘夘正交夏至秋七月戊午朔
遂盟國人八月辛亥公子朝出奔晉月二十五日閏
月戊辰殺宣姜月十二日是月八日甲子戌正交秋
分
庚辰二十四年十一月乙酉朔甲午日午正一刻十一
分内二十一秒冬至正月甲申朔昭公二十一年
經秋七月壬午朔日有食之
辛巳二十五年十一月己夘朔己亥日酉正一刻四分
内一十一秒冬至正月戊寅朔昭公二十二年經
夏四月乙丑天王崩月十九日是月二十四日庚午
已初交小滿傳四月王田北山乙丑崩于榮錡氏與
經合經六月叔鞅如京師葬景王王室亂傳六月丁
巳葬景王王子朝與靈景之族作亂丁巳六月十二
日亦與經合但是月二十八日癸酉夘初交大暑應
閏七月得二百二十二章如法置閏則閏月乙巳朔
十七日辛酉傳八月辛酉司徒醜以王師敗績于前
城是以閏七月為八月而閏在八月後也乃分傳附
經者妄移閏月於十二月後以致八月前傳與經合
八月後傳與經異如經書秋劉子單子以王猛入于
王城而稱傳冬十月丁巳納于王城今推丁巳九月
十四日經書冬十月王子猛卒而傳稱十一月乙酉
王子猛卒今推乙酉十月十二日餘見下年
敬王(王子猛弟在位四十四年)
壬午元年十一月癸夘朔乙巳日子正初刻十二分内
一秒冬至正月壬寅朔經十有二月癸酉朔日有
食之授時歷是月癸酉朔加時在晝交分入食限杜
預以長歷推之當為癸夘非是此未察杜氏之誤由
于作偽者妄移閏月于後蓋傳稱十二月庚戌晉籍
談帥師軍于隂本十一月八日閏月辛丑伐京本十
二月二十九日今遵經改正讀者審之昭公二十三
年傳春王正月壬寅朔二師圍郊七月戊辰晦戰于
雞父
癸未二年十一月丁酉朔庚戌日夘正初刻四分内五
十一秒冬至正月丙申朔昭公二十四年經夏五
月乙未朔日有食之秋八月大雩丁酉杞伯郁釐卒
杜注丁酉九月五日今同
甲申三年十一月壬辰朔乙夘日午初三刻十二分内
四十一秒冬至正月辛夘朔昭公二十五年推得
是年六月三十日戊子夜子初交大暑應閏六月而
失之經九月己亥公孫于齊月十二日是月四日辛
夘丑正交秋分冬十月戊辰叔孫婼卒
乙酉四年十一月丙戌朔十二月丙辰朔庚申日酉初
三刻五分内三十一秒冬至閏十二月正月乙夘朔
經十有一月己亥宋公佐卒于曲棘月十四日是
月六日辛夘夘初交小雪傳十二月庚辰齊侯圍鄆
月二十五日是月五日庚申冬至以上皆失閏六月
之據蓋閏在十二月後昭公二十六年傳王正月庚
申齊侯取鄆月六日先日巳未酉正交雨水此十二
月後巳補閏之據
丙戌五年十一月庚戌朔乙丑日夜子初二刻十三分内
二十一秒冬至正月己酉朔昭公二十七年
丁亥六年十一月甲辰朔辛未日夘初二刻六分内一
十一秒冬至正月癸夘朔昭公二十八年經夏四
月丙戌鄭伯寧卒月十五日是月三十日辛丑戌正
交小滿應閏四月秋七月癸巳滕子寧卒月二十四
日是月六日乙亥夜子初交處暑此閏四月之據
戊子七年十一月戊辰朔丙子日午初一刻十四分内
一秒冬至正月丁夘朔昭公二十九年
己丑八年十一月癸亥朔辛巳日酉初一刻六分内五
十一秒冬至正月壬戌朔昭公三十年推得是年
應閏九月五月庚申朔二十一日庚辰二十四日癸
未酉初交夏至經夏六月庚辰晉侯去疾卒殆誤于
五月後置閏故以七月為六月歟抑或夏六月即夏
五月之訛歟此當闕疑
庚寅九年十一月丙戌朔夜子初初刻十四分内四十一
秒冬至正月丙戌朔傳冬十二月己夘吳滅徐月
二十四日是月丙辰朔已初交大寒此五月後巳置
閏之明據昭公三十一年
辛夘十年十一月辛巳朔壬辰日夘初初刻七分内三
十一秒冬至正月庚辰朔經十有二月辛亥朔日
有食之昭公三十二年
壬辰十一年十一月乙亥朔丁酉日巳正三刻十五分
内二十一秒冬至正月甲戌朔定公元年經夏六
月癸亥公之喪至自乾侯月二十二日是月二十九
日庚午亥正交大暑應閏六月如法置閏則閏月壬
申朔二十二日癸巳經秋七月癸巳葬我君昭公是
失閏也
癸巳十二年十一月庚午朔十二月己亥朔壬寅日申
正三刻八分内一十二秒冬至正月己巳朔定公
二年傳夏四月辛酉鞏氏之羣子弟賊簡公月二十
四日是月五日壬寅辰初交穀雨經夏五月壬辰雉
門及兩觀災月二十六日是月七日癸酉辰正交小
滿此皆上年失閏六月之據蓋補閏在五月後
甲午十三年十一月甲午朔丁未日亥正三刻一分内
一秒冬至正月癸巳朔定公三年經二月辛夘邾
子穿卒月二十九日是月十五日丁丑子正交春分
此上年五月後巳補閏之據
乙未十四年十一月戊子朔癸丑日寅正二刻八分内
五十一秒冬至正月丁亥朔定公四年經春王二
月癸巳陳侯吳卒杜注癸巳正月七日今同夏四月
庚辰蔡公孫姓帥師滅沈月二十五日是月二十八
日癸未戌初交小滿應閏四月
丙申十五年十一月壬子朔戊午日已正二刻一分内
四十一秒冬至正月辛亥朔經冬十有一月庚午
蔡侯以吳子及楚人戰于柏舉月十九日庚辰吳入
郢二十九日是月七日戊午冬至此四月後巳閏之
據定公五年經王三月辛亥朔日有食之
丁酉十六年十一月丙午朔癸亥日申正一刻九分内
三十一秒冬至正月乙巳朔定公六年
戊戌十七年十一月庚子朔戊辰日亥正一刻二分内
二十一秒冬至正月庚子朔定公七年應閏三月
而失之
己亥十八年十一月乙未朔十二月乙丑朔甲戌日寅
正初刻十分内一十一秒冬至正月甲午朔傳冬
十一月戊午單子劉子逆王于慶氏月二十四日是
月十日甲辰申正交小雪己已王入于王城杜注巳
巳十二月五日今同是月十日甲戌寅正交冬至定
公八年傳二月己丑單子伐穀城月二十六日辛夘
伐簡城二十八日是月十日癸酉寅正交雨水皆上
年失閏三月之據蓋補閏在二月後經秋七月戊辰
陳侯柳卒月八日是月十八日戊寅亥初交處暑此
二月後補閏之據
庚子十九年十一月己未朔己夘日已正初刻一分内
一秒冬至正月戊午朔定公九年應閏七月二百
二十三章
辛丑二十年十一月癸未朔甲申日申初三刻十分内
五十一秒冬至正月壬午朔定公十年
壬寅二十一年十一月丁丑朔己丑日亥初三刻三分
内四十一秒冬至正月丙子朔定公十一年
癸夘二十二年十一月辛未朔乙未日寅初二刻十一
分内三十一秒冬至正月庚午朔定公十二年應
閏五月自甲戌年至此十一閏又一紀經冬十月癸
亥公會齊侯盟于黃月二十八日是月六日辛丑丑
初交霜降是失閏五月也
甲辰二十三年十一月丙寅朔閏十一月乙未朔庚子
日巳初二刻四分内二十一秒冬至正月甲午朔經
十有一月丙寅朔日有食之授時歷是歲十月丙寅
朔加時在晝入食限今推是月五日庚午亥正交小
雪此亦失閏五月之據蓋補閏在十一月後定公十
三年
乙巳二十四年十一月庚寅朔乙巳日申初一刻十二
分内一十一秒冬至正月己丑朔傳冬十一月丁
未荀寅士吉射奔朝歌月十八日十六日乙巳冬至
十二月辛未趙鞅入于絳月十三日十七日乙亥丑
初交大寒此上年十一月後巳補閏之據定公十四
年
丙午二十五年十一月甲申朔庚戌日亥初一刻五分
内一秒冬至正月癸未朔定公十五年應閏三月
二月癸丑朔三月壬午朔二十日辛丑二十九日庚
戌午初交穀雨經二月辛丑楚子滅胡是早閏正月
故以三月為二月抑或經文二月即三月之訛未可
知也夏五月辛亥郊一日也二日壬子亥初交夏至
壬申公薨月二十二日此正月後巳置閏之據八月
庚辰朔日有食之九月丁巳葬我君定公月九日辛
巳葬定姒杜注十月三日今同
丁未二十六年十一月戊申朔丙辰日寅初初刻十二
分内五十一秒冬至正月丁未朔哀公元年
戊申二十七年十一月壬寅朔辛酉日巳初初刻五分
内四十一秒冬至正月辛丑朔哀公二年經秋八
月甲戌晉趙鞅及鄭罕達戰于鐵月七日二十九日
丙申夜子初交秋分應閏八月
己酉二十八年十一月丙寅朔日未正三刻十三分内
三十一秒冬至正月乙丑朔哀公三年經夏四月
甲午地震月一日五月辛夘桓宫僖宫災月二十九
日此上年閏八月之據
庚戌二十九年十一月庚申朔辛未日戌正三刻六分
内二十一秒冬至正月庚申朔哀公四年
辛亥三十年十一月乙夘朔丁丑日丑正二刻十四分
内一十一秒冬至正月甲寅朔哀公五年應閏六
月經秋九月癸酉齊侯杵臼卒月二十四日是月三
日壬子申正交秋分是失閏六月故以八月為九月
也冬叔還如齊閏月葬齊景公傳秋齊景公卒冬十
月公子嘉公子陽生來奔萊人歌之曰景公死乎不
與埋蓋閏十月
壬子三十一年十一月己夘朔壬午日辰正二刻七分
内一秒冬至日躔在牛二度之五分正月戊寅朔
哀公六年
癸丑三十二年十一月癸酉朔丁亥日未正一刻十四
分内五十一秒冬至正月壬申朔哀公七年
甲寅三十三年十一月丁夘朔壬辰日戌正一刻七分
内四十一秒冬至正月丙寅朔哀公八年應閏四
月
乙夘三十四年十一月辛夘朔戊戌日丑正初刻十五
分内三十一秒冬至正月辛夘朔經冬十有二月
癸亥杞伯過卒月三日七日丁夘午正交大寒此四
月後巳閏之據哀公九年
丙辰三十五年十一月丙戌朔癸夘日辰正初刻八分
内二十一秒冬至正月乙酉朔哀公十年
丁巳三十六年十一月庚辰朔戊申日未正初刻一分
内一十一秒冬至正月己夘朔哀公十一年應閏
二月經五月甲戌齊國書帥師及吳戰于艾陵月二
十八日是月四日庚戌未正交夏至此二月後巳置
閏之明據
戊午三十七年十一月甲辰朔癸丑日戌初三刻九分
内一秒冬至正月癸夘朔哀公十二年經夏五月
甲辰孟子卒月四日是月十五日乙夘戌正交夏至
是歲法不應置閏安有失不置閏之事杜氏長歷何
妄也
己未三十八年十一月戊戌朔己未日丑初三刻一分
内五十一秒冬至正月丁酉朔傳宋向巢伐鄭取
錫遂圍嵒十二月鄭罕達救嵒丙申圍宋師月二十
九日是月二十一日午初交大寒安有火猶西流之
事哀公十三年傳六月丙子越子伐吳月十二日乙
酉戰丙戌復戰丁亥入吳是月二十八日壬辰未初
交大暑秋七月辛丑盟吳晉争先月七日是月二十
九日癸亥戌初交處暑應閏七月得二百二十四章
杜注前年失閏至此年謬極
庚申三十九年十一月壬戌朔甲子日辰初二刻九分
内四十一秒冬至正月辛酉朔哀公十四年經夏
四月庚戌叔還卒月二十一日五月庚申朔日有食
之是月七日丙寅辰初交夏至傳六月甲午齊陳恒
弑其君壬於舒州月七日此上年七月後巳置閏之
明據
辛酉四十年十一月丙辰朔己巳日未初二刻二分内
三十一秒冬至正月丙辰朔哀公十五年
壬戌四十一年十一月辛亥朔甲戌日戌初一刻十分
内二十一秒冬至正月庚戌朔哀公十六年傳于
哀公十五年冬及齊平之下紀蒯瞶入衞事云閏月
良夫與太子入舍于孔氏之外圃昏二人蒙衣而乘
寺人羅御如孔氏孔氏之老欒寧問之稱姻妾以告
遂入適伯姬氏今按閏月繫冬可也昏繫閏月而不
日殊為蒙混且經書十有六年春王正月己夘衞世
子蒯瞶自戚入于衞夏四月己丑孔丘卒今推己夘
正月晦日其月二十四日癸酉戌正交雨水己丑四
月十二日其月二十八日乙已已正交小滿以節氣
推之上冬既不應有閏又自哀公十四年五月庚申
朔日食與此年正月己夘四月己丑相接推之其間
尤不得有閏蓋傳文自衞孔圉取太子蒯瞶之姊生悝
以下乃追敘正月己夘自戚入衞之緣起其閏月即
經之王正月昏即己夘晦乘月晦而入故蒙衣而乘
稱姻妾以告也分傳附經者訛王正月為閏月遂移
置十五年之冬杜氏不察移己夘于正月朔指己丑
為五月十二日謬極矣此年應閏五月六月丁未朔
二日戊申夘正交大暑
癸亥四十二年十一月乙亥朔庚辰日丑初一刻三分
内一十一秒冬至正月甲戌朔哀公十七年傳秋
七月己夘楚公孫朝帥師滅陳月九日十四日甲申
酉正交處暑此上年五月後巳閏之據
甲子四十三年十一月己巳朔乙酉日辰初初刻十一
分内一秒冬至正月戊辰朔哀公十八年
乙丑四十四年十一月癸亥朔庚寅日未初初刻三分
内五十一秒冬至正月壬戌朔哀公十九年應閏
二月
元王(敬王子在位七年)
丙寅元年十一月丁亥朔乙未日酉正三刻十一分内
四十一秒冬至正月丙戌朔哀公二十年
丁夘二年十一月辛巳朔辛丑日子正三刻四分内三
十一秒冬至正月庚辰朔哀公二十一年應閏八
月
戊辰三年十一月乙巳朔丙午日夘正二刻十二分内
二十一秒冬至正月乙巳朔哀公二十二年
己巳四年十一月庚子朔辛亥日午正二刻五分内一
十一秒冬至正月己亥朔傳冬十一月丁夘越滅
吳月二十八日此亦二十一年八月後巳閏之據哀
公二十三年
庚午五年十一月甲午朔丙辰日酉正一刻十三分内
一秒冬至正月甲午朔哀公二十四年應閏六月
傳夏四月晉侯將伐齊使來乞師其下書閏月公如
越
辛未六年十一月戊午朔壬戌日子正一刻五分内五
十一秒冬至正月戊午朔哀公二十五年
壬申七年十一月癸丑朔丁夘日夘正初刻十三分内
四十一秒冬至正月壬子朔哀公二十六年
貞定王(元王子在位二十八年)
癸酉元年十一月丁未朔壬申日午正初刻六分内三
十一秒冬至正月丙午朔哀公二十七年傳夏四
月己亥季康子卒月二十五日二十九日癸夘寅初
交小滿應閏四月五月甲戌朔午正交夏至七月癸
酉朔二日甲戌五日丁丑夘初交處暑傳秋八月甲
戌公如公孫有陘氏是失閏四月故以七月為八月
而閏在八月後矣自甲辰年至此十一閏又一紀
甲戌二年十一月辛未朔丁丑日酉初三刻十四分内
二十一秒冬至正月庚午朔
乙亥三年十一月乙丑朔癸未日夜子初三刻七分内一
十一秒冬至正月甲子朔
丙子四年十一月己未朔戊子日夘初二刻十五分内
一秒冬至正月戊午朔應閏
丁丑五年十一月癸未朔癸巳日午初二刻七分内五
十一秒冬至正月壬午朔
戊寅六年十一月丁丑朔戊戌日酉初二刻十五分内
四十一秒冬至正月丙子朔應閏二百二十五章
己夘七年十一月辛丑朔甲辰日夜子初一刻八分内三
十一秒冬至正月庚子朔
庚辰八年十一月丙申朔己酉日夘初一刻一分内二
十一秒冬至正月乙未朔
辛巳九年十一月庚寅朔甲寅日午初初刻九分内一
十一秒冬至正月己丑朔應閏
壬午十年十一月甲寅朔己未日酉初初刻二分内一
秒冬至正月癸丑朔
癸未十一年十一月戊申朔甲子日亥正三刻九分内
五十一秒冬至正月丁未朔
甲申十二年十一月癸夘朔庚午日寅正三刻二分内
四十一秒冬至正月壬寅朔應閏
乙酉十三年十一月丁夘朔乙亥日巳正二刻十分内
三十一秒冬至正月丙寅朔
丙戌十四年十一月辛酉朔庚辰日申正二刻三分内
二十一秒冬至正月庚申朔應閏
丁亥十五年十一月乙酉朔旦亥正一刻十一分内一
十一秒冬至正月甲申朔
戊子十六年十一月己夘朔辛夘日寅正一刻四分内
一秒冬至正月戊寅朔
己丑十七年十一月癸酉朔丙申日巳正初刻十一分
内五十一秒冬至正月壬申朔應閏
庚寅十八年十一月丁酉朔辛丑日申正初刻四分内
四十一秒冬至正月丙申朔
辛夘十九年十一月壬辰朔丙午日亥初三刻十二分
内三十一秒冬至正月辛夘朔
壬辰二十年十一月丙戌朔壬子日寅初三刻五分内
二十一秒冬至正月乙酉朔應閏
癸巳二十一年十一月庚戌朔丁巳日巳初二刻十三
分内一十一秒冬至正月己酉朔
甲午二十二年十一月甲辰朔壬戌日申初二刻六分
内一秒冬至正月甲辰朔
乙未二十三年十一月己亥朔丁夘日亥初一刻十三
分内五十一秒冬至正月戊戌朔應閏
丙申二十四年十一月癸亥朔癸酉日寅初一刻六分
内四十一秒冬至正月壬戌朔
丁酉二十五年十一月丁巳朔戊寅日巳初初刻十四
分内三十一秒冬至正月丙辰朔應閏二百二十
六章
戊戌二十六年十一月辛巳朔癸未日申初初刻七分
内二十一秒冬至正月庚辰朔
己亥二十七年十一月乙亥朔戊子日戌正三刻十五
分内一十一秒冬至正月甲戌朔
庚子二十八年十一月庚午朔甲午日丑正三刻八分
内一秒冬至正月己巳朔應閏
考王(在位十五年)
辛丑元年十一月甲午朔己亥日辰正二刻十五分内
五十一秒冬至正月癸巳朔
壬寅二年十一月戊子朔甲辰日未正二刻八分内四
十一秒冬至正月丁亥朔
癸夘三年十一月壬午朔己酉日戌正二刻一分内三
十一秒冬至正月辛巳朔應閏自甲戌年至此十
一閏又一紀
甲辰四年十一月丙午朔乙夘日丑正一刻九分内二
十一秒冬至正月乙巳朔
乙巳五年十一月庚子朔庚申日辰正一刻二分内一
十一秒冬至正月己亥朔應閏
丙午六年十一月甲子朔乙丑日未正初刻十分内一
秒冬至正月癸亥朔
丁未七年十一月己未朔庚午日戌正初刻二分内五
十一秒冬至正月戊午朔
戊申八年十一月甲寅朔丙子日丑初三刻十分内四
十一秒冬至正月癸丑朔應閏
己酉九年十一月戊寅朔辛巳日辰初三刻三分内三
十一秒冬至正月丁丑朔
庚戌十年十一月壬申朔丙戌日未初二刻十一分内
二十一秒冬至正月辛未朔
辛亥十一年十一月丙寅朔辛夘日戌初二刻四分内
一十一秒冬至正月乙丑朔應閏
壬子十二年十一月庚寅朔丁酉日丑初一刻十二分
内一秒冬至正月己丑朔
癸丑十三年十一月甲申朔壬寅日辰初一刻四分内
五十一秒冬至正月癸未朔
甲寅十四年十一月己夘朔丁未日未初初刻十二分
内四十一秒冬至正月戊寅朔
乙夘十五年十一月癸夘朔壬子日戌初初刻五分内
三十一秒冬至正月壬寅朔
威烈王(在位二十四年)
丙辰元年十一月丁酉朔戊午日子正三刻十三分内
二十一秒冬至正月丙申朔應閏二百二十七章
丁巳二年十一月辛酉朔癸亥日夘正三刻六分内一
十一秒冬至正月庚申朔
戊午三年十一月乙夘朔戊辰日午正二刻十四分内
一秒冬至正月甲寅朔
己未四年十一月庚戌朔癸酉日酉正二刻六分内五
十一秒冬至正月己酉朔應閏
庚申五年十一月甲戌朔己夘日子正一刻十四分内
四十一秒冬至正月癸酉朔
辛酉六年十一月戊辰朔甲申日夘正一刻七分内三
十一秒冬至正月丁夘朔
壬戌七年十一月壬戌朔己丑日午正初刻十五分内
二十一秒冬至正月辛酉朔應閏
癸亥八年十一月丙戌朔甲午日酉正初刻八分内一
十一秒冬至正月乙酉朔
全史日至源流卷二十
