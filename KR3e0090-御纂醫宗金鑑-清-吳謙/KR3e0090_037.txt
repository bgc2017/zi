御纂醫宗金鑑卷三十七
編輯傷寒心法要訣目錄
表熱裏熱隂熱陽熱
惡寒背惡寒辨
惡風
頭痛
項強
身痛
煩躁不眠懊憹
自汗頭汗
手足汗
潮熱時熱
讝語鄭聲
渴證
舌胎
胸脇滿痛
嘔證
往來寒熱如瘧寒熱
目眩耳聾
腹滿痛
吐證
熱利寒利
但欲寐
隂陽咽痛
氣上衝
饑不欲食
手足厥逆
少腹滿痛
神昏狂亂畜血發狂
循衣摸牀
太陽陽邪停飲
太陽隂邪停飲
少隂陽邪停飲
少隂隂邪停飲
喘急短氣
心下悸
戰振慄
呃逆噦噫
結胸
痞鞕
發黃
疹斑
衂血
吐血
大小便膿血
頤毒
狐惑
百合
熱入血室
食復勞復
房勞復隂陽易
御纂醫宗金鑑卷三十七目錄
御纂醫宗金鑑卷三十七
編輯傷寒心法要訣目錄
表熱裏熱隂熱陽熱
惡寒背惡寒辨
惡風
頭痛
項強
身痛
煩躁不眠懊憹
自汗頭汗
手足汗
潮熱時熱
讝語鄭聲
渴證
舌胎
胸脇滿痛
嘔證
往來寒熱如瘧寒熱
目眩耳聾
腹滿痛
吐證
熱利寒利
但欲寐
隂陽咽痛
氣上衝
饑不欲食
手足厥逆
少腹滿痛
神昏狂亂畜血發狂
循衣摸牀
太陽陽邪停飲
太陽隂邪停飲
少隂陽邪停飲
少隂隂邪停飲
喘急短氣
心下悸
戰振慄
呃逆噦噫
結胸
痞鞕
發黃
疹斑
衂血
吐血
大小便膿血
頤毒
狐惑
百合
熱入血室
食復勞復
房勞復隂陽易
御纂醫宗金鑑卷三十七目錄
御纂醫宗金鑑卷三十七
編輯傷寒心法要訣
表熱裏熱隂熱陽熱
發熱無時熱翕翕炊籠騰越熱蒸蒸表熱尿白裏熱赤
外需麻桂内凉承燥乾煩渴為陽熱厥利外熱屬隂經
陽熱宜清白虎輩隂熱四逆與白通
(註)發熱無時熱翕翕謂發熱無休止之時若合羽外
覆之表熱也炊籠騰越熱蒸蒸謂發熱如炊籠蒸
蒸内越之裏熱也表熱熱不在裏故尿白也裏熱
故尿赤也外需麻桂謂表熱無汗宜麻黃湯有汗
宜桂枝湯内凉承謂裏熱輕者宜凉膈散重者宜
三承氣湯發熱兼口燥舌乾煩渴者為陽經之熱
也發熱兼厥冷下利清穀者屬隂經之熱也陽熱
宜清白虎解毒輩也隂熱宜溫四逆白通湯也
(按)翕翕蒸蒸發熱俱有汗二證相類若以翕翕之表
熱誤為蒸蒸之裏熱下之則逆若以蒸蒸裏熱誤
為翕翕表熱汗之轉傷翕翕之汗熱雖同蒸蒸捫
之自溫不似蒸蒸之汗熱捫之自有熱氣透手也
其間或有疑似難辨又當審小便之白赤舌胎之
潤燥自可决也
惡寒背惡寒辨
惡寒表裏隂陽辨發熱有汗表為虚發熱無汗表實證
實以麻黃虚桂枝無熱惡寒發隂裏桂枝加附頗相宜
背寒口和隂附子口燥渴陽白虎需
(註)惡寒一證有表裏隂陽之辨發熱惡寒發於陽表
也有汗宜桂枝湯無汗宜麻黃湯無熱惡寒發於
隂裏也有汗宜桂枝加附子湯無汗宜麻黃附子
細辛湯背惡寒口和謂口中不燥而和也隂謂屬
少隂也宜附子湯背惡寒口燥渴謂口中燥而渴
也陽謂屬陽明也宜白虎加人參湯
(按)隂陽二經惡寒雖同其身有熱無熱則異也一則
汗之二則溫之少隂陽明之背惡寒雖同其口中
和口中不和則異也一則溫之一則清之惡寒雖
屬輕微之證仲景立法可辨他可類推矣
惡風
風寒相因相離少三陽俱有惡寒風惡風屬陽法從表
三隂惡寒無惡風
(註)風寒二者大率多相因而少相離有寒時不皆無
風有風時不皆無寒故三陽俱有惡寒惡風同見
也惡風與惡寒均表病也法當從表然風屬陽寒
屬隂故三隂經證有惡寒而無惡風也
頭痛
三陽頭痛身皆熱無熱吐沫厥隂經不便尿紅當議下
尿白猶屬表未清
(註)三陽謂太陽陽明少陽也頭痛身皆熱謂三陽頭
痛身皆熱也三陽經頭痛法當從三陽治也厥隂
頭痛則多厥而無熱嘔吐涎沫是厥隂挾寒邪上
逆也宜吳茱萸湯溫而降之三陽頭痛若不大便
小便紅赤為裏實熱法當議下宜承氣湯若小便
清白即不大便為裏熱未實表尚未清法當先從
表治也三隂經無頭痛惟厥隂有頭痛以其衇與
督衇上會於巔也三隂經無發熱厥隂少隂亦有
發熱謂之反發熱以其藏有相火隂盛格陽於外
也
項強
項背几几強太陽衇浮無汗葛根湯有汗桂枝添葛入
衇沉栝蔞桂枝方結胸項強如柔痙大陷胸丸下必康
但見少陽休汗下柴胡去半入蔞良
(註)項強太陽病也項背強太陽陽明病也几几拘強
而甚之貌也衇浮屬二陽之表衇也若無汗是從
傷寒傳來宜葛根湯有汗是從中風傳來宜桂枝
加葛根湯衇沉謂邪已入胸裏也宜栝蔞桂枝湯
結胸謂結胸病也項強如柔痙謂項強背反張有
汗如柔痙之狀也宜大陷胸丸但見少陽謂太陽
少陽併病之項強休汗下謂邪入少陽不可更汗
下也宜柴胡湯去半夏加栝蔞主之良好也栝蔞
桂枝湯方在金匱要略
身痛
身痛未汗表實證汗後身疼屬表虚桂加生薑參芍藥
尺遲血少建中耆少隂沉厥附子治厥隂汗利四逆醫
風濕盡痛難轉側掣引煩疼桂附宜
(註)身痛未汗屬表實證宜麻黃湯汗後身疼屬表虚
證宜桂枝新加湯即桂枝湯倍生薑芍藥加人參
也曰桂加即桂枝湯加此也尺遲血少建中耆謂
身痛尺中衇遲是血少榮氣不足也雖未經汗不
可發汗宜建中湯加黃耆以補榮血也少隂謂身
痛見少隂沉衇四肢厥冷也附子治謂宜附子湯
治也厥隂謂身痛見厥隂厥逆汗出不止下利清
穀也四逆醫謂以四逆湯醫也風濕謂風濕身痛
也盡痛難轉側是濕則令人一身盡痛不能轉側
掣引煩疼是風則令人筋衇牽引煩疼不寧也桂
附宜謂宜以桂枝附子湯也
煩躁不眠懊憹
躁身不靜煩心擾不躁難眠作熱觀懊憹煩甚無冷病
惟躁隂陽表裏看諸煩無論三法後便軟梔竹等湯煎
便鞕白虎三承氣躁同隂見便屬寒
(註)身為熱動而不安謂之躁心為熱擾而不寧謂之
煩煩則擾於内躁則動於外故有心煩而無身煩
有身躁而無心躁也大抵煩屬陽躁屬隂若懊憹
心中反覆顚倒煩不得眠不與躁同見者皆無冷
病當作熱觀也惟躁則不然當分表裏隂陽取治
故太陽有不汗出而煩躁謂之在表大青龍證也
陽明有心下鞕之煩躁謂之在陽白虎湯證也三
隂有吐利手足厥之煩躁謂之在隂四逆輩證也
諸煩謂煩不眠懊憹也無論三法後謂不論已經
未經汗吐下三法之前後也但大便不鞕者以竹
葉石膏溫膽梔子豉等湯主治可也便鞕者量其
熱之深淺以白虎三承氣湯主治可也躁同隂見
謂躁同三隂證見便屬隂寒之躁宜四逆理中吳
茱萸湯主治可也
自汗頭汗
自汗熱越多急下更兼熱利不休凶頭汗熱蒸不得越
黃濕水火血皆成
(註)自汗在太陽謂之風邪桂枝湯證也在陽明謂之
熱越白虎湯證也若大熱蒸蒸汗出過多則宜調
胃承氣湯急下其熱救其津也若更兼發熱下利
不休内外兩脱故凶也頭汗出劑頸而還則為熱
不得外越上蒸於首也或因黃鬱未發或因濕家
誤下或因水結胸蒸或因火劫熱迫或因陽明蓄
血或因熱入血室皆令成之則當分門施治可也
手足汗
手足濈濈然汗出便鞕尿利本當攻寒中汗冷尿不利
攻之固瘕瀉澄清
(註)胃主四肢為津液之主今熱聚於胃蒸其津液傍
達於四肢故手足濈濈然汗出且小便自利胃中
津液必乾大便必鞕本當攻也若中寒胃陽土虚
脾不約束津液横溢四肢猶如隂盛淫雨滂沱故
汗出而冷也陽虚失運中寒不化故小便不利也
今雖便鞕而手足汗出非為熱越者比愼不可攻
攻之必變生固瘕泄瀉澄清不止也
潮熱時熱
午後一發為潮熱無休發熱汗蒸蒸時熱自汗無裏證
先時與藥桂枝稱
(註)潮熱陽明府證也陽明王於申酉故潮熱發於午
後如潮信之不失因名之曰潮熱可下之證也無
休發熱汗蒸蒸謂發熱無休止之時熱氣透手溱
溱有汗名曰蒸蒸發熱亦屬陽明内實可下之證
也時熱自汗者謂發熱時輕時重而有自汗也似
潮熱而次數似蒸蒸而休止潮熱蒸蒸之熱則必
兼有可下之證時熱時止之熱則必不兼可下之
證故曰無裏證也因其無裏證熱而有汗知風邪
留連在表不已故用桂枝主治然必先其發熱汗
出之時與桂枝湯也蓋桂枝不為時熱自汗者設
而為時熱自汗有表無裏證者設也此處重在無
裏證非謂凡有時熱自汗皆可服桂枝湯也
譫語鄭聲
譫語為實聲長壯亂言無次數更端鄭聲為虚音短細
頻言重復更呢喃同陽經見均屬熱同隂經見總為寒
陽無可攻當清解隂不能溫清補痊
(註)言語心主之也心氣實熱而神有餘則發為譫語
譫語為實故聲長而壯亂言無次數數更端也心
氣虚熱而神不足則發為鄭聲鄭聲為虚故音短
而細只將一言重復呢喃也蓋神有餘則能機變
而亂言神不足則無機變而祗守一聲也凡譫語
鄭聲與陽經同見者均屬熱證可以攻之與隂經
同見者總為寒證可以溫之若雖與陽經同見而
無可攻之證不可攻之當清解也與隂經同見而
無可溫之證不可溫之當清補也
渴證
三法傷津胃燥乾陽往乘隂渴亦然渴欲飲水少少與
莫使停留飲病干太陽五苓尿不利陽明白虎飲連連
少陽證具心煩渴小柴去半粉加添
(註)渴病多因或汗或吐或下三法傷其津液致令胃
中乾燥故引飲也陽邪往乘三隂太隂則嗌乾少
隂則口燥厥隂則消渴渴在三隂陽邪亦屬熱傷
津液故曰渴亦然也三隂之渴治法詳於三隂經
内凡渴欲飲水者當少少與之以滋胃乾胃和則
愈若恣意與飲之不但渴不能愈致水停留為病
也太陽之渴用五苓散者以水停下焦小便不利
故也陽明之渴用白虎者以胃熱飲水連連不已
也少陽寒熱往來等證已具心煩渴者用小柴胡
湯以和解去半夏以避燥加花粉以生津液也
舌胎
舌心外候本澤紅紅深赤色熱為輕外紅内紫為熱重
滑白寒表少陽經沉遲細緊藏寒結乾薄氣液兩虚空
黃黑胎潤裏熱淺焦乾刺裂熱深明黑滑若與三隂見
水來尅火百無生
(註)舌者心之外候色應紅澤為無病也若初感内外
紅深則為有熱外紅内紫則為熱甚舌胎滑白則
為表寒其胎漸厚則為傳少陽經也熱者宜辛涼
汗之寒者宜辛溫汗之在少陽者為胸中有寒丹
田有熱也小柴胡湯兩解之胸中指表也淺也丹
田指裏也深也非直指胸中丹田謂半裏之熱未
成半表之寒猶在故舌白一證有寒有熱也若其
胎滑厚與隂證衇同見乃藏虚寒結以理中加枳
實溫而開之若其胎乾薄與陽證同見乃氣虚液
竭以白虎加人參清而補之若白胎漸變黃色此
為去表入裏其熱尚淺表不罷者宜三黃石膏湯
已入裏者凉膈散如焦乾黑色或芒刺裂紋此為
裏熱已深宜梔子金花湯兼滿痛者大承氣湯紅
火色也黑水色也與三陽證見為熱極反兼勝已
之化清之下之尚可治也若與三隂證見則為水
來尅火百無一生治者以生薑擦之其黑色稍退
急用附子理中四逆輩救之可生
胸脇滿痛
邪氣傳裏必先胸由胸及脇少陽經太陽衇浮惟胸滿
過經不解有陽明乾嘔潮熱胸脇滿大柴加消兩解行
心腹引脇鞕滿痛乾嘔尿秘十棗攻
(註)邪氣傳裏必先自胸若衇浮惟胸滿而不及脇者
仍屬太陽表分也宜麻黃湯因胸及脇而皆滿者
屬少陽經也宜小柴胡湯若十餘日不解而胸脇
滿兼乾嘔潮熱者是少陽兼有陽明也宜大柴胡
湯加芒消兩解之若表已解心下及腹引脇滿鞕
而痛乾嘔小便不利者是停飲内實也宜十棗湯
攻之
嘔證
嘔病因何屬少陽表入裏拒故為殃太陽之嘔表不解
食穀欲嘔在胃陽太隂有吐而無嘔厥隂涎沫吐蚘長
少隂嘔利有水氣飲嘔相因是水鄉
(註)嘔病諸經皆有因何屬少陽也因表邪入裏裏氣
拒格上逆作嘔故為殃屬少陽也宜小柴胡湯心
下鞕而煩或不大便宜大柴胡湯表不解之嘔屬
太陽也宜柴桂湯食穀欲嘔屬胃陽胃陽陽明也
屬中寒宜吳茱萸湯得湯更嘔屬表熱宜葛根加
半夏湯嘔吐涎沫或嘔吐蚘屬厥隂也宜吳茱萸
湯吐蚘者宜烏梅丸嘔而下利是有水氣屬少隂
也宜眞武湯飲而嘔嘔而飲飲嘔相因不已是停
水也宜五苓散
往來寒熱如瘧寒熱
往來寒熱少陽證寒熱相因小柴胡如瘧寒熱三五發
太陽麻桂等湯除
(註)寒而熱熱而寒寒熱相因不已故名曰往來寒熱
為少陽主證宜小柴胡湯寒熱而有作止之常一
日一次或隔日一次謂之瘧屬雜病也寒熱而無
作止之常日三五發謂之如瘧屬太陽經未盡之
表邪也宜麻桂各半湯若熱多寒少宜桂枝二越
婢一湯若有汗宜桂枝二麻黃一湯若無汗亦宜
麻桂各半湯此皆治太陽未盡之微邪法也
目眩耳聾
少陽目眩神自正諸逆昏亂不能生重暍耳聾濕溫汗
不語面色變身青
(註)目眩者目黑不明也耳聾者耳無所聞也皆少陽
經主證非死候也其目之明其耳之聰神自完整
若因三法失宜致諸變逆壞證目眩而神昏言亂
乃神散氣脱之候故曰不能生也若因誤發濕溫
家汗而不能言語耳聾無聞身青面色變者名曰
重暍亦死證也
腹滿痛
腹滿時痛不足證腹滿大痛有餘名誤下邪陷太隂裏
汗熱便鞕轉陽明
(註)腹滿時痛為不足桂枝加芍藥湯不愈用理中湯
腹滿大痛為有餘桂枝加大黃湯此皆誤下邪陷
太隂之裏證也若潮熱自汗大便鞕則為太隂之
邪轉屬陽明也宜大承氣湯
吐證
中寒吐食不能食不渴而厥吐寒虚得食吐渴火為逆
飲吐相因水病居
(註)中寒吐食謂中寒吐食不能食也凡不渴而厥吐
是寒虛吐也宜理中吳茱萸輩凡渴而得食即吐
是火吐也熱實宜黃連解毒湯熱虚宜乾薑黃連
黃芩湯或竹葉石膏湯渴而飲飲而吐吐而復渴
水逆病也宜五苓散
熱利寒利
熱利尿紅渴黏穢寒利澄清小便白理中不應宜固澁
仍然不應利之瘥
(註)自利不渴者屬太隂寒也下利欲飲水者以有熱
故也此以渴辨寒熱也小便黃赤穢氣稠黏者皆
熱利也小便清白澄徹清穀皆寒利也熱利有表
證輕者升麻葛根湯重者葛根湯汗之有裏證者
量以三承氣湯下之無表裏證輕者宜黃芩湯重
者宜葛根黃連黃芩湯清之寒利宜理中湯溫而
補之若服理中湯不應者此屬下焦滑脱宜赤石
脂禹餘糧湯固澁仍然不應此為清濁不分水走
大腸宜五苓散或豬苓湯利之可瘥也
但欲寐
行隂嗜臥無表裏呼醒復睡不須驚風溫衇浮熱汗出
多眠身重息鼾鳴
(註)行隂欲寐嗜臥少隂證也若欲寐嗜臥無表裏證
身和衇小知已解也然解後之睡呼之則醒醒而
又睡是隂氣來復非隂盛困陽不須驚也風溫亦
欲寐多眠則有衇浮發熱汗出身重鼻息鼾鳴之
别也
隂陽咽痛
咽痛乾腫為陽熱不乾不腫屬隂寒陽用甘桔等湯治
隂用甘桔附薑攢
(註)咽痛一證寒熱皆有咽乾腫痛為三陽熱證宜甘
桔半夏苦酒豬膚等湯調治不乾不腫而痛為三
隂寒證宜四逆湯加桔梗主治也
氣上衝
氣撞吐蚘厥隂本無蚘陽表桂枝湯少腹急引燒裩散
衝喉難息瓜蒂良
(註)氣撞吐蚘謂厥隂本證也無蚘謂氣撞不吐蚘乃
邪猶在陽表也宜桂枝湯少腹急引謂氣上衝更
少腹引隂急痛乃隂陽易病也宜燒裩散衝喉難
息謂氣上衝喉胸滿難以布息乃寒實在胸也宜
瓜蒂散
饑不欲食
饑不欲食吐蚘厥下後不食屬陽明懊憹頭汗梔子豉
厥緊心煩邪在胸
(註)饑不欲食吐蚘厥謂厥隂本證也下後饑不能食
屬陽明也陽明病則懊憹心中煩甚頭上汗出是
熱在胃中宜梔子豉湯涌之厥隂病則吐蚘厥逆
衇微今不微而緊更心煩者非寒虛邪是寒實邪
而在胸中宜瓜蒂散吐之
手足厥逆
太隂手足溫無厥少隂厥冷不能溫厥隂寒厥分微甚
熱厥相因辨淺深
(註)太隂經無厥逆而有手足自溫少隂經有寒厥而
無熱厥厥隂經有寒熱二厥寒厥者祗寒而不熱
也熱厥者由熱而厥由厥而熱熱厥相因無休歇
也當辨隂陽淺深以當歸四逆承氣等湯施治可
也詳厥隂篇
少腹滿痛
少腹滿而按之痛厥逆尿白冷膀胱不厥血蓄小便利
小便不利水為殃
(註)少腹滿按之痛若四肢厥冷小便清白者是冷結
膀胱宜當歸四逆加吳茱萸生薑湯不厥冷小便
自利者是血蓄膀胱宜桃仁承氣湯小便不利者
是水蓄膀胱宜五苓散若大小便不利者是水熱
蓄結宜八正散
神昏狂亂蓄血發狂
神昏胃熱重陽狂三黃三承白解湯蓄血發狂小便利
少腹鞕痛屬太陽陽明蓄血大便黑其人如狂而喜忘
桃仁承氣抵當治須識作汗奄然狂
(註)神昏胃熱謂神昏是胃經熱極乘心也重陽狂謂
熱入於陽則狂亂也三黃謂三黃石膏湯治神昏
狂亂表實無汗者也三承謂三承氣湯治神昏狂
亂裏實不便者也白解湯謂白虎解毒湯治神昏
狂亂無表裏證而熱極者也太陽蓄血發狂則少
腹鞕痛小便自利若小便不利是水熱蓄也非血
蓄也陽明血蓄如狂則喜忘大便黑若大便不黑
是熱極也非血蓄也蓄血輕者桃仁承氣湯重者
抵當湯擇而用之可也然發狂證亦有陽盛隂虚
之人作汗將解之時奄然發狂濈然汗出而解者
當須識之不可以藥也
循衣摸床
循衣摸床有二因太陽火劫熱傷隂小便利生不利死
陽明熱極熱彌深皆緣三法失成壞衇實堪下弱難禁
虚實隂陽難辨處獨參六味可回春
(註)循衣摸床危惡之證也一因太陽火劫取汗致陽
盛傷隂隂若未竭則小便利多生隂若已竭則小
便難多死一因陽明熱極汗吐下三法失宜致成
壞證其熱彌深衇實者堪下則可治衇弱者不堪
下則難治此已成危惡壞證往往隂陽虚實醫莫
能辨無下手處當以大劑獨參六味乾生地黃湯
時時與之每獲生也
太陽陽邪停飲
太陽陽邪有水逆消渴發熱汗出煩小便不利水入吐
衇浮而數五苓攢
(註)太陽陽邪有水逆消渴之病謂太陽中風有渴欲
飲水水入即吐者名曰水逆飲水多而小便少者
名曰消渴發熱汗出風邪也煩熱也小便不利水
入則吐飲停也浮數風熱衇也均宜五苓散多服
煖水令微汗出外解太陽内利停水則愈若不能
飲煖水欲飲冷水者是熱盛也以五苓散加寒水
石石膏滑石可也詳太陽上篇
太陽隂邪停飲
太陽隂邪有水氣傷寒無汗熱烘烘主證乾嘔欬微喘
外發内散小青龍小便不利少腹滿下利除麻共入苓
噎麻易附喘加杏渴加花粉減半平
(註)太陽隂邪有水氣謂太陽傷寒表不解發熱無汗
兼有乾嘔而欬微喘飲病之主證宜以小青龍湯
外發寒邪内散寒飲則可愈也或小便不利少腹
滿或下利或噎或喘或渴此飲病或有之證亦以
小青龍湯主之小便不利少腹滿是水停下焦大
便下利是水走大腸俱除麻黃共入茯苓專滲利
也噎為内寒之甚以麻黃易附子散内寒也喘氣
上逆加杏仁以降逆也渴加花粉減去半夏以避
燥生津也詳太陽下篇
少隂陽邪停飲
少隂陽邪有停飲六七日反不得眠下利而渴欬而嘔
小便不利豬苓煎
(註)少隂陽邪有停飲謂少隂陽邪熱證兼有停飲病
也少隂病當欲寐至六七日反心煩不得眠是少
隂熱也下利而渴欬嘔小便不利是水飲停也以
豬苓湯去其熱而利其水可也詳少隂篇
少隂隂邪停飲
少隂隂邪有水氣腹痛四肢重沉疼小便不利自下利
或欬或嘔眞武平欬加乾薑辛味共小便若利去茯苓
嘔去附子生薑倍利去芍藥入乾寧
(註)少隂隂邪有水氣謂少隂隂寒兼有水氣病也飲
病主證謂腹痛四肢沉重疼痛大便自利小便不
利宜眞武湯溫中利水也飲病或有之證或欬或
小便利或嘔或下利欬加生薑細辛五味子小便
若利去茯苓嘔去附子倍加生薑利去芍藥入乾
薑也
喘急短氣
喘息喝喝數張口短氣似喘不擡肩促難布息為實證
短不續息作虚觀内因飲病或痰熱外因隂陽表裏看
直視神昏汗潤髮衇微肢厥命難全
(註)喘息氣急喝喝而數張口擡肩欠肚者喘也短氣
則似喘非喘而不張口擡肩也二證皆胸中氣病
肺主氣故屬肺也無論喘急短氣若氣促壅塞不
能布息為有餘之實證若氣短空乏不能續息為
不足之虚證内因謂飲冷傷肺或因痰熱也外因
謂形寒傷表表主皮毛肺之合也皮毛受邪其次
及膚及肌及胸及腹入胃皆令病喘當審隂陽表
裏從化主治可也喘急短氣兼直視神昏汗出潤
髮衇微四肢厥冷皆死候也與三隂寒證同見是
為隂喘宜四逆加杏仁五味子虚者倍加人參與
三陽熱證同見是為陽喘宜白虎葛根黃芩黃連
湯與太陽表證同見是為表喘無汗者麻黃湯兼
煩躁者大青龍湯有汗者桂枝加厚朴杏子湯與
陽明裏證同見是為裏喘宜大承氣湯兼結胸者
宜大陷胸丸若兼水氣表實者小青龍湯表虚者
及小便不利均宜五苓散加葶藶子裏實者宜葶
藶大棗湯兼腹脇鞕痛者宜十棗湯裏寒者宜眞
武湯若衇微細口鼻氣短喘乏而無隂陽表裏證
此氣虚喘也宜保元湯加五味子杏仁若喘而唾
痰稠黏喉間漉漉有聲此痰喘也重者宜瓜蒂散
礞石滾痰丸輕者二陳加苦葶藶子蘇子之類也
心下悸
築築惕惕心動悸怔怔忡忡不自安飲多尿少為停水
厥冷汗後是虚寒
(註)心下築築惕惕怔怔忡忡謂悸病之狀也飲水多
而小便少水停心下之悸也宜茯苓甘草湯或五
苓散厥冷為寒宜眞武湯汗後為虚宜小建中湯
或不因汗後是虚之甚也宜炙甘草湯
戰振慄
戰身聳動慄心㦗振雖聳動比戰輕故振責虚因無力
慄戰相交邪正爭此證若生三法後虚其中外逆而成
不逆因和而作解正勝邪却戰汗平
(註)戰謂身抖聳動也慄謂心内發㦗也振亦聳動比
之於戰則無力也所以論中曰振振者皆責其虚
也慄邪氣為之也戰正氣為之也邪正相交故爭
也此證若生於汗吐下之後是虚其中外而致逆
也若不致逆邪因以衰正因以和而作解則為正
勝邪却戰慄汗出而平也
呃逆噦噫
呃逆今名&KR0008;古名不似噦噦胃裏聲&KR0008;聲格格連聲作
原夫臍下氣來衝頗類噯噫情自異均屬氣逆治能同
虚熱橘皮竹茹治二便不利利之寧氣不歸原宜都氣
寒虚丁萸附理中痞鞕下利生薑瀉痞鞕噫氣代赭功
(註)今之名曰呃逆即古之名曰&KR0008;也&KR0008;者氣噎結有
聲也世有以噦為呃逆者蓋不知噦噦之聲聲從
胃裏出口不似&KR0008;之格格連聲氣從臍下來自衝
衇出口作聲也呃逆頗類噯氣噫氣噯氣者因飽
食太急比時作噯轉食氣也噫氣者因過食傷食
越時作噫食臭氣也故曰情自異也但均屬氣逆
為病故曰治能同也呃逆之病胃氣虚竭也兼熱
者以橘皮竹茹湯加柿蒂主之兼大便不利以三
承氣湯主之兼小便不利以二苓散湯主之兼腎
虚不能攝衝衇之氣歸原以都氣湯加牛膝主之
兼寒虚太隂手足溫以丁萸理中湯主之少隂手
足厥更加附子兼痞鞕下利以生薑瀉心湯主之
兼痞鞕噫氣以旋覆代赭石湯主之
結胸
按之滿鞕不痛痞鞕而滿痛為結胸大結從心至少腹
小結心下按方疼熱微頭汗為水結潄水不嚥血結名
瘀衂未盡經適斷内實沉大審的攻抵當桃仁大小陷
誤攻浮大命多傾不實浮滑小陷證藏結悉具躁煩凶
(註)傷寒下之太早則成痞鞕中風下之太早則成結
胸均為表邪乘虚入裏鞕滿按之而痛為結胸實
邪也鞕滿按之不痛為痞鞕虚邪也大結謂大結
胸從心下至少腹鞕滿而痛手不可近者宜大陷
胸湯攻之小結謂小結胸微結心下按之方痛不
按不痛也宜小陷胸湯開之身有微熱頭自汗出
兼有是證者為水結胸也宜大陷胸丸攻之潄水
不欲嚥兼有是證者為血結胸也血瘀不成衂解
或衂未盡或婦人經來適斷皆能成之宜抵當丸
或桃仁承氣湯攻之内實證實可攻也沉大衇實
可攻也審其的當則用抵當桃仁承氣大陷胸湯
丸以攻之審若不内實衇浮滑或衇浮大是未的
也乃小陷胸證不可攻也誤攻之定然凶也藏結
謂狀如結胸舌胎白滑衇浮而細也悉具謂結胸
通腹兩脇皆鞕滿痛也此證加之煩躁凶死可知
痞鞕
陽證痞鞕為熱痞大黃黃連瀉心寧汗出惡寒寒熱痞
附子瀉心兩收功誤下少陽發熱嘔痞滿半夏瀉心能
虚熱水氣痞下利心煩乾嘔腹雷鳴虚熱水氣生薑瀉
痞急氣逆甘草靈桂枝表解乃攻痞五苓煩渴利尿通
(註)傷寒下早則成痞鞕中風下早則成結胸此其常
也然論中中風下早未嘗無痞鞕傷寒下早亦有
結胸大抵從虚化者多為痞鞕從實化者多結胸
也陽證心下痞鞕為熱痞宜大黃黃連瀉心湯若
陽證汗出惡寒為寒熱痞宜附子瀉心湯誤下少
陽發熱而嘔心下痞滿為嘔逆痞宜半夏瀉心湯
陽證誤下心下痞鞕下利心煩乾嘔腹中雷鳴脇
下有水氣致小便不利為虚熱水氣之痞宜生薑
瀉心湯若有是證脇下無水氣其痞急益甚為虚
熱客氣上逆之痞宜甘草瀉心湯凡有痞者有無
汗惡寒之表宜桂枝湯表解已乃可以大黃黃連
瀉心湯攻痞也若有痞者與瀉心湯痞不解其人
煩渴小便不利先以五苓散小便利後乃可與諸
瀉心湯治痞也
發黃
濕熱發黃頭汗出小便不利渴陽明素有寒濕發汗後
黃從隂化太隂經陽色鮮明隂色暗太陽血蓄併狂生
表實麻翹赤小豆茵蔯裏實梔子清隂黃茵蔯四逆主
便溏尿秘茵五苓環口黧黑柔汗死體若烟熏陽絶徵
(註)陽明病應徧身有汗謂之熱越今頭汗出身無汗
是熱不得越也渴而引飲小便不利是停水也熱
與濕瘀從土而化外薄肌肉謂之濕熱發黃也或
其人素有寒濕為表邪遏鬱或已成黃又經發汗
傳入太隂從隂而化謂之濕寒發黃也陽明屬陽
故其色明亮太隂屬隂故其色晦暗也太陽蓄血
亦有發黃多與狂病併生法當從蓄血治也表實
無汗發黃者宜麻黃連翹赤小豆湯汗之裏實不
便者宜茵蔯蒿湯下之無表裏證熱盛者宜梔子
蘗皮湯清之隂證發黃者宜茵蔯四逆湯溫之若
大便溏小便秘發黃者宜茵蔯五苓散利之環口
黧黑柔汗者隂黃死證也柔汗謂冷汗也身體枯
燥如烟熏者陽黃死證也
疹斑
傷寒疹斑失汗下感而即出時氣然表邪覆鬱榮衞分
外泛皮衇痧疹斑痧白疹紅如膚粟斑紅如豆片連連
紅輕赤重黑多死淡紅稀暗是隂寒未透升麻消毒治
熱盛三黃石膏煎已透青黛消斑飲雙解痧疹法同前
(註)傷寒發斑疹痧皆因汗下失宜外邪覆鬱内熱泛
出而成也惟時氣傳染感而即出亦由疫之為病
烈而速也發於衞分則為痧衞主氣故色白如膚
粟也發於榮分則為疹斑榮主血故色紅膚淺為
疹深重為斑斑形如豆甚則成片連屬斑疹之色
紅者輕赤者重黑者死此以熱之深淺驗死生也
若其色淡紅而稀暗者皆因邪在三陽已成斑疹
入裏邪從隂化或過服冷藥所致是為隂斑隂痧
隂疹法當從隂寒主治也斑出未透表熱輕者宜
升麻葛根湯合消毒犀角飲治之表熱重者宜三
黃石膏湯發之已透用青黛消斑飲加減清之痧
疹初起表裏不清用雙解散先通表裏餘法同前
治之可也
衂血
陽明衂血熱在裏太陽衂血熱瘀經太陽頭痛目瞑兆
陽明潄水不嚥徵衂後身凉知作解不解升麻犀角清
未衂表實麻黃汗裏熱犀角苓連同
(註)陽明衂血熱在裏也太陽衂血熱瘀經也太陽失
汗則有頭痛目瞑之兆陽明失下則有潄水不欲
嚥之徵衂血之後身凉衇靜知作解也若仍不解
知衂未盡熱留於榮也無汗表熱宜升麻葛根合
犀角地黃湯清解之欲作衂未衂者表實宜麻黃
湯汗之裏熱宜犀角地黃湯加芩連清之若表實
裏熱者則又當合二方兩解之
吐血
傷寒吐血多因逆下厥上竭少隂經三陽熱盛宜清解
血瘀胸滿痛當攻暴吐腐臭内潰死過多血脱面無紅
犀角桃仁宜揀用救脱聖愈及養榮
(註)傷寒吐血皆因失汗失下火逆以致邪熱熾盛沸
騰經血故也若血從口鼻耳目而出小便難此為
強發少隂汗名曰下厥上竭為難治也三陽熱盛
吐血宜升麻葛根合犀角地黃湯熱甚加芩連清
解可也若血瘀則胸滿或痛當以桃仁承氣合犀
角地黃湯攻之若暴吐腐臭之血名曰内潰内潰
者死若吐血過多面脣無紅色名曰血脱救脱輕
者以聖愈湯重者以人參養榮湯
大小便膿血
熱在膀胱小便血八正導赤利之佳熱瘀裏急下膿血
黃連白頭與桃花
(註)陽經之熱下注膀胱傷其榮分熱少血多瘀成血
蓄熱多血少熱廹血行血不得蓄而走下竅故尿
血也以八正散導赤散利而清之隂經之熱轉廹
陽明傷其榮分瘀則血蓄喜忘如狂不蓄則便血
熱腐則便膿便膿熱鬱裏急下重所必然也輕者
宜黃連阿膠湯重者白頭翁湯清之滑脱者桃花
湯濇之可也
頤毒
傷寒發頤耳下腫失於汗下此毒生高腫焮紅痛為順
反此神昏命必傾毒伏未發衇亦隱冷汗淋漓肢若冰
煩渴不便指甲紫頗似三隂了了輕
(註)傷寒頤毒皆因汗下失宜毒熱挾少陽相火上攻
而成也若其人陽氣素盛則高腫焮紅疼痛易於
成膿故為順也宜連翹敗毒散散之或其人陽氣
素虚或服冷藥過多遏鬱毒熱伏藏在裏内攻神
昏外毒漫腫肉色不變不疼木硬則命必危也毒
伏未發之前往往似三隂亡陽之證衇隱不見冷
汗淋漓肢冷若冰但身輕目睛了了煩渴不大便
指甲紅紫為異此毒發始臨治不可忽也
狐惑
古名狐惑近名疳狐蝕肛隂惑脣咽病後餘毒斑疹後
癖疾利後也同然面眥赤白黑不一目不能閉喜貪眠
潮熱聲啞腐穢氣能食堪藥治多全
(註)狐惑牙疳下疳等瘡之古名也近時惟以疳呼之
下疳即狐也蝕爛肛隂牙疳即惑也蝕咽腐齦脱
牙穿腮破脣毒因傷寒病後餘毒與濕䘌之為害
也或生斑疹之後或生癖疾下利之後其為患亦
同也其證則面色目眥或赤或白或黑時時不一
喜睡目不能閉潮熱聲啞腐爛之處穢氣熏人若
胃壯能食堪受攻病重藥或病之勢緩治多全也
百合
百合百衇合一病如寒似熱藥無靈飲食起居皆忽忽
如神若鬼附其形衇數溺時輒頭痛溺時不痛淅淅風
溺時快然但頭眩六四二十病方寧
(註)百合病者謂傷寒過期留連不解不分經絡百衇
悉合為一病也如寒似熱諸藥無靈欲飲不能飲
欲食不能食欲卧不能臥欲行不能行精神忽忽
如神若鬼附其形體而莫知所適從也如衇數溺
尿時輙頭痛者六十日乃愈若溺尿時頭不痛惟
淅淅然惡風寒者四十日乃愈若溺時快然但頭
眩者二十日乃愈故曰六四二十日病方寧也
熱入血室
婦人傷寒同一治胎産經來熱入室晝日明了夜譫妄
小柴生地牡丹皮無汗加麻有汗桂汗後不解再加枝
寒熱如瘧加麻桂中寒薑附不須疑渴熱白虎花粉葛
瘀血桃仁承氣俱産後胎前雖多證不外隂陽表裏醫
(註)婦人傷寒與男子治法同也惟産後經來邪熱乘
虚而入血室另有治法熱入血室之證晝日明了
夜則譫語妄見鬼狀宜小柴胡湯加生地丹皮若
無汗則為表實加麻黃汗之有汗則為表虚加桂
枝解之若有發熱惡寒之表已經發汗雖無汗不
加麻黃再加桂枝以解之不可復用麻黃也若有
如瘧之寒熱加麻黃桂枝兩解之若厥而下利則
為中寒去黃芩加薑附不須疑也若發熱煩渴則
為裏熱去半夏合白虎或加花粉葛根胸脇少腹
或滿鞕或作痛則為瘀血宜合桃仁承氣湯攻之
産後胎前雖有多證不能盡述總不外隂陽表裏
之治在臨證者以意消息之耳
食復勞復
新愈藏府皆不足榮衞腸胃未通和多食過勞復生熱
枳實梔子大黃差浮汗沉下小柴解燥嘔竹葉石膏合
氣虚補中益氣主隂虧六味倍參多
(註)新愈之後藏府氣血皆不足榮衞未通腸胃未和
惟宜白粥靜養若過食胃弱難消因復煩熱名曰
食復若過勞役復生熱煩名曰勞復勞復者宜枳
實梔子豉湯汗之食復者宜枳實梔子豉加大黃
湯下之衇浮有表者宜枳實梔子豉湯以汗解之
衇沉有裏者宜枳實梔子豉加大黃湯以下解之
若無表裏證者宜小柴胡湯以和解之口燥煩渴
喜嘔者宜竹葉石膏湯主之若内傷氣虚勞復者
宜補中益氣湯主之若犯内事隂虧者宜六味生
乾地黃湯氣少者倍加人參湯主之
房勞復隂陽易
房勞復與隂陽易二病情異證則同病後犯色復自病
病傳不病易之名男女俱主燒裩散少腹急痛引隂中
身重少氣頭眩暈拘攣熱氣上衝胸
(註)男女新愈交接因而復病名曰房勞復男女新愈
交接病男傳不病之女病女傳不病之男名曰隂
陽易即交易之義也犯是病者男以女之裩襠女
以男之裩襠燒灰白湯或酒日三服之則愈少腹
急痛牽引隂中身重少氣頭目眩暈四肢拘攣熱
氣衝胸是其證也
御纂醫宗金鑑卷三十七
御纂醫宗金鑑卷三十七
編輯傷寒心法要訣
表熱裏熱隂熱陽熱
發熱無時熱翕翕炊籠騰越熱蒸蒸表熱尿白裏熱赤
外需麻桂内凉承燥乾煩渴為陽熱厥利外熱屬隂經
陽熱宜清白虎輩隂熱四逆與白通
(註)發熱無時熱翕翕謂發熱無休止之時若合羽外
覆之表熱也炊籠騰越熱蒸蒸謂發熱如炊籠蒸
蒸内越之裏熱也表熱熱不在裏故尿白也裏熱
故尿赤也外需麻桂謂表熱無汗宜麻黃湯有汗
宜桂枝湯内凉承謂裏熱輕者宜凉膈散重者宜
三承氣湯發熱兼口燥舌乾煩渴者為陽經之熱
也發熱兼厥冷下利清穀者屬隂經之熱也陽熱
宜清白虎解毒輩也隂熱宜溫四逆白通湯也
(按)翕翕蒸蒸發熱俱有汗二證相類若以翕翕之表
熱誤為蒸蒸之裏熱下之則逆若以蒸蒸裏熱誤
為翕翕表熱汗之轉傷翕翕之汗熱雖同蒸蒸捫
之自溫不似蒸蒸之汗熱捫之自有熱氣透手也
其間或有疑似難辨又當審小便之白赤舌胎之
潤燥自可决也
惡寒背惡寒辨
惡寒表裏隂陽辨發熱有汗表為虚發熱無汗表實證
實以麻黃虚桂枝無熱惡寒發隂裏桂枝加附頗相宜
背寒口和隂附子口燥渴陽白虎需
(註)惡寒一證有表裏隂陽之辨發熱惡寒發於陽表
也有汗宜桂枝湯無汗宜麻黃湯無熱惡寒發於
隂裏也有汗宜桂枝加附子湯無汗宜麻黃附子
細辛湯背惡寒口和謂口中不燥而和也隂謂屬
少隂也宜附子湯背惡寒口燥渴謂口中燥而渴
也陽謂屬陽明也宜白虎加人參湯
(按)隂陽二經惡寒雖同其身有熱無熱則異也一則
汗之二則溫之少隂陽明之背惡寒雖同其口中
和口中不和則異也一則溫之一則清之惡寒雖
屬輕微之證仲景立法可辨他可類推矣
惡風
風寒相因相離少三陽俱有惡寒風惡風屬陽法從表
三隂惡寒無惡風
(註)風寒二者大率多相因而少相離有寒時不皆無
風有風時不皆無寒故三陽俱有惡寒惡風同見
也惡風與惡寒均表病也法當從表然風屬陽寒
屬隂故三隂經證有惡寒而無惡風也
頭痛
三陽頭痛身皆熱無熱吐沫厥隂經不便尿紅當議下
尿白猶屬表未清
(註)三陽謂太陽陽明少陽也頭痛身皆熱謂三陽頭
痛身皆熱也三陽經頭痛法當從三陽治也厥隂
頭痛則多厥而無熱嘔吐涎沫是厥隂挾寒邪上
逆也宜吳茱萸湯溫而降之三陽頭痛若不大便
小便紅赤為裏實熱法當議下宜承氣湯若小便
清白即不大便為裏熱未實表尚未清法當先從
表治也三隂經無頭痛惟厥隂有頭痛以其衇與
督衇上會於巔也三隂經無發熱厥隂少隂亦有
發熱謂之反發熱以其藏有相火隂盛格陽於外
也
項強
項背几几強太陽衇浮無汗葛根湯有汗桂枝添葛入
衇沉栝蔞桂枝方結胸項強如柔痙大陷胸丸下必康
但見少陽休汗下柴胡去半入蔞良
(註)項強太陽病也項背強太陽陽明病也几几拘強
而甚之貌也衇浮屬二陽之表衇也若無汗是從
傷寒傳來宜葛根湯有汗是從中風傳來宜桂枝
加葛根湯衇沉謂邪已入胸裏也宜栝蔞桂枝湯
結胸謂結胸病也項強如柔痙謂項強背反張有
汗如柔痙之狀也宜大陷胸丸但見少陽謂太陽
少陽併病之項強休汗下謂邪入少陽不可更汗
下也宜柴胡湯去半夏加栝蔞主之良好也栝蔞
桂枝湯方在金匱要略
身痛
身痛未汗表實證汗後身疼屬表虚桂加生薑參芍藥
尺遲血少建中耆少隂沉厥附子治厥隂汗利四逆醫
風濕盡痛難轉側掣引煩疼桂附宜
(註)身痛未汗屬表實證宜麻黃湯汗後身疼屬表虚
證宜桂枝新加湯即桂枝湯倍生薑芍藥加人參
也曰桂加即桂枝湯加此也尺遲血少建中耆謂
身痛尺中衇遲是血少榮氣不足也雖未經汗不
可發汗宜建中湯加黃耆以補榮血也少隂謂身
痛見少隂沉衇四肢厥冷也附子治謂宜附子湯
治也厥隂謂身痛見厥隂厥逆汗出不止下利清
穀也四逆醫謂以四逆湯醫也風濕謂風濕身痛
也盡痛難轉側是濕則令人一身盡痛不能轉側
掣引煩疼是風則令人筋衇牽引煩疼不寧也桂
附宜謂宜以桂枝附子湯也
煩躁不眠懊憹
躁身不靜煩心擾不躁難眠作熱觀懊憹煩甚無冷病
惟躁隂陽表裏看諸煩無論三法後便軟梔竹等湯煎
便鞕白虎三承氣躁同隂見便屬寒
(註)身為熱動而不安謂之躁心為熱擾而不寧謂之
煩煩則擾於内躁則動於外故有心煩而無身煩
有身躁而無心躁也大抵煩屬陽躁屬隂若懊憹
心中反覆顚倒煩不得眠不與躁同見者皆無冷
病當作熱觀也惟躁則不然當分表裏隂陽取治
故太陽有不汗出而煩躁謂之在表大青龍證也
陽明有心下鞕之煩躁謂之在陽白虎湯證也三
隂有吐利手足厥之煩躁謂之在隂四逆輩證也
諸煩謂煩不眠懊憹也無論三法後謂不論已經
未經汗吐下三法之前後也但大便不鞕者以竹
葉石膏溫膽梔子豉等湯主治可也便鞕者量其
熱之深淺以白虎三承氣湯主治可也躁同隂見
謂躁同三隂證見便屬隂寒之躁宜四逆理中吳
茱萸湯主治可也
自汗頭汗
自汗熱越多急下更兼熱利不休凶頭汗熱蒸不得越
黃濕水火血皆成
(註)自汗在太陽謂之風邪桂枝湯證也在陽明謂之
熱越白虎湯證也若大熱蒸蒸汗出過多則宜調
胃承氣湯急下其熱救其津也若更兼發熱下利
不休内外兩脱故凶也頭汗出劑頸而還則為熱
不得外越上蒸於首也或因黃鬱未發或因濕家
誤下或因水結胸蒸或因火劫熱迫或因陽明蓄
血或因熱入血室皆令成之則當分門施治可也
手足汗
手足濈濈然汗出便鞕尿利本當攻寒中汗冷尿不利
攻之固瘕瀉澄清
(註)胃主四肢為津液之主今熱聚於胃蒸其津液傍
達於四肢故手足濈濈然汗出且小便自利胃中
津液必乾大便必鞕本當攻也若中寒胃陽土虚
脾不約束津液横溢四肢猶如隂盛淫雨滂沱故
汗出而冷也陽虚失運中寒不化故小便不利也
今雖便鞕而手足汗出非為熱越者比愼不可攻
攻之必變生固瘕泄瀉澄清不止也
潮熱時熱
午後一發為潮熱無休發熱汗蒸蒸時熱自汗無裏證
先時與藥桂枝稱
(註)潮熱陽明府證也陽明王於申酉故潮熱發於午
後如潮信之不失因名之曰潮熱可下之證也無
休發熱汗蒸蒸謂發熱無休止之時熱氣透手溱
溱有汗名曰蒸蒸發熱亦屬陽明内實可下之證
也時熱自汗者謂發熱時輕時重而有自汗也似
潮熱而次數似蒸蒸而休止潮熱蒸蒸之熱則必
兼有可下之證時熱時止之熱則必不兼可下之
證故曰無裏證也因其無裏證熱而有汗知風邪
留連在表不已故用桂枝主治然必先其發熱汗
出之時與桂枝湯也蓋桂枝不為時熱自汗者設
而為時熱自汗有表無裏證者設也此處重在無
裏證非謂凡有時熱自汗皆可服桂枝湯也
譫語鄭聲
譫語為實聲長壯亂言無次數更端鄭聲為虚音短細
頻言重復更呢喃同陽經見均屬熱同隂經見總為寒
陽無可攻當清解隂不能溫清補痊
(註)言語心主之也心氣實熱而神有餘則發為譫語
譫語為實故聲長而壯亂言無次數數更端也心
氣虚熱而神不足則發為鄭聲鄭聲為虚故音短
而細只將一言重復呢喃也蓋神有餘則能機變
而亂言神不足則無機變而祗守一聲也凡譫語
鄭聲與陽經同見者均屬熱證可以攻之與隂經
同見者總為寒證可以溫之若雖與陽經同見而
無可攻之證不可攻之當清解也與隂經同見而
無可溫之證不可溫之當清補也
渴證
三法傷津胃燥乾陽往乘隂渴亦然渴欲飲水少少與
莫使停留飲病干太陽五苓尿不利陽明白虎飲連連
少陽證具心煩渴小柴去半粉加添
(註)渴病多因或汗或吐或下三法傷其津液致令胃
中乾燥故引飲也陽邪往乘三隂太隂則嗌乾少
隂則口燥厥隂則消渴渴在三隂陽邪亦屬熱傷
津液故曰渴亦然也三隂之渴治法詳於三隂經
内凡渴欲飲水者當少少與之以滋胃乾胃和則
愈若恣意與飲之不但渴不能愈致水停留為病
也太陽之渴用五苓散者以水停下焦小便不利
故也陽明之渴用白虎者以胃熱飲水連連不已
也少陽寒熱往來等證已具心煩渴者用小柴胡
湯以和解去半夏以避燥加花粉以生津液也
舌胎
舌心外候本澤紅紅深赤色熱為輕外紅内紫為熱重
滑白寒表少陽經沉遲細緊藏寒結乾薄氣液兩虚空
黃黑胎潤裏熱淺焦乾刺裂熱深明黑滑若與三隂見
水來尅火百無生
(註)舌者心之外候色應紅澤為無病也若初感内外
紅深則為有熱外紅内紫則為熱甚舌胎滑白則
為表寒其胎漸厚則為傳少陽經也熱者宜辛涼
汗之寒者宜辛溫汗之在少陽者為胸中有寒丹
田有熱也小柴胡湯兩解之胸中指表也淺也丹
田指裏也深也非直指胸中丹田謂半裏之熱未
成半表之寒猶在故舌白一證有寒有熱也若其
胎滑厚與隂證衇同見乃藏虚寒結以理中加枳
實溫而開之若其胎乾薄與陽證同見乃氣虚液
竭以白虎加人參清而補之若白胎漸變黃色此
為去表入裏其熱尚淺表不罷者宜三黃石膏湯
已入裏者凉膈散如焦乾黑色或芒刺裂紋此為
裏熱已深宜梔子金花湯兼滿痛者大承氣湯紅
火色也黑水色也與三陽證見為熱極反兼勝已
之化清之下之尚可治也若與三隂證見則為水
來尅火百無一生治者以生薑擦之其黑色稍退
急用附子理中四逆輩救之可生
胸脇滿痛
邪氣傳裏必先胸由胸及脇少陽經太陽衇浮惟胸滿
過經不解有陽明乾嘔潮熱胸脇滿大柴加消兩解行
心腹引脇鞕滿痛乾嘔尿秘十棗攻
(註)邪氣傳裏必先自胸若衇浮惟胸滿而不及脇者
仍屬太陽表分也宜麻黃湯因胸及脇而皆滿者
屬少陽經也宜小柴胡湯若十餘日不解而胸脇
滿兼乾嘔潮熱者是少陽兼有陽明也宜大柴胡
湯加芒消兩解之若表已解心下及腹引脇滿鞕
而痛乾嘔小便不利者是停飲内實也宜十棗湯
攻之
嘔證
嘔病因何屬少陽表入裏拒故為殃太陽之嘔表不解
食穀欲嘔在胃陽太隂有吐而無嘔厥隂涎沫吐蚘長
少隂嘔利有水氣飲嘔相因是水鄉
(註)嘔病諸經皆有因何屬少陽也因表邪入裏裏氣
拒格上逆作嘔故為殃屬少陽也宜小柴胡湯心
下鞕而煩或不大便宜大柴胡湯表不解之嘔屬
太陽也宜柴桂湯食穀欲嘔屬胃陽胃陽陽明也
屬中寒宜吳茱萸湯得湯更嘔屬表熱宜葛根加
半夏湯嘔吐涎沫或嘔吐蚘屬厥隂也宜吳茱萸
湯吐蚘者宜烏梅丸嘔而下利是有水氣屬少隂
也宜眞武湯飲而嘔嘔而飲飲嘔相因不已是停
水也宜五苓散
往來寒熱如瘧寒熱
往來寒熱少陽證寒熱相因小柴胡如瘧寒熱三五發
太陽麻桂等湯除
(註)寒而熱熱而寒寒熱相因不已故名曰往來寒熱
為少陽主證宜小柴胡湯寒熱而有作止之常一
日一次或隔日一次謂之瘧屬雜病也寒熱而無
作止之常日三五發謂之如瘧屬太陽經未盡之
表邪也宜麻桂各半湯若熱多寒少宜桂枝二越
婢一湯若有汗宜桂枝二麻黃一湯若無汗亦宜
麻桂各半湯此皆治太陽未盡之微邪法也
目眩耳聾
少陽目眩神自正諸逆昏亂不能生重暍耳聾濕溫汗
不語面色變身青
(註)目眩者目黑不明也耳聾者耳無所聞也皆少陽
經主證非死候也其目之明其耳之聰神自完整
若因三法失宜致諸變逆壞證目眩而神昏言亂
乃神散氣脱之候故曰不能生也若因誤發濕溫
家汗而不能言語耳聾無聞身青面色變者名曰
重暍亦死證也
腹滿痛
腹滿時痛不足證腹滿大痛有餘名誤下邪陷太隂裏
汗熱便鞕轉陽明
(註)腹滿時痛為不足桂枝加芍藥湯不愈用理中湯
腹滿大痛為有餘桂枝加大黃湯此皆誤下邪陷
太隂之裏證也若潮熱自汗大便鞕則為太隂之
邪轉屬陽明也宜大承氣湯
吐證
中寒吐食不能食不渴而厥吐寒虚得食吐渴火為逆
飲吐相因水病居
(註)中寒吐食謂中寒吐食不能食也凡不渴而厥吐
是寒虛吐也宜理中吳茱萸輩凡渴而得食即吐
是火吐也熱實宜黃連解毒湯熱虚宜乾薑黃連
黃芩湯或竹葉石膏湯渴而飲飲而吐吐而復渴
水逆病也宜五苓散
熱利寒利
熱利尿紅渴黏穢寒利澄清小便白理中不應宜固澁
仍然不應利之瘥
(註)自利不渴者屬太隂寒也下利欲飲水者以有熱
故也此以渴辨寒熱也小便黃赤穢氣稠黏者皆
熱利也小便清白澄徹清穀皆寒利也熱利有表
證輕者升麻葛根湯重者葛根湯汗之有裏證者
量以三承氣湯下之無表裏證輕者宜黃芩湯重
者宜葛根黃連黃芩湯清之寒利宜理中湯溫而
補之若服理中湯不應者此屬下焦滑脱宜赤石
脂禹餘糧湯固澁仍然不應此為清濁不分水走
大腸宜五苓散或豬苓湯利之可瘥也
但欲寐
行隂嗜臥無表裏呼醒復睡不須驚風溫衇浮熱汗出
多眠身重息鼾鳴
(註)行隂欲寐嗜臥少隂證也若欲寐嗜臥無表裏證
身和衇小知已解也然解後之睡呼之則醒醒而
又睡是隂氣來復非隂盛困陽不須驚也風溫亦
欲寐多眠則有衇浮發熱汗出身重鼻息鼾鳴之
别也
隂陽咽痛
咽痛乾腫為陽熱不乾不腫屬隂寒陽用甘桔等湯治
隂用甘桔附薑攢
(註)咽痛一證寒熱皆有咽乾腫痛為三陽熱證宜甘
桔半夏苦酒豬膚等湯調治不乾不腫而痛為三
隂寒證宜四逆湯加桔梗主治也
氣上衝
氣撞吐蚘厥隂本無蚘陽表桂枝湯少腹急引燒裩散
衝喉難息瓜蒂良
(註)氣撞吐蚘謂厥隂本證也無蚘謂氣撞不吐蚘乃
邪猶在陽表也宜桂枝湯少腹急引謂氣上衝更
少腹引隂急痛乃隂陽易病也宜燒裩散衝喉難
息謂氣上衝喉胸滿難以布息乃寒實在胸也宜
瓜蒂散
饑不欲食
饑不欲食吐蚘厥下後不食屬陽明懊憹頭汗梔子豉
厥緊心煩邪在胸
(註)饑不欲食吐蚘厥謂厥隂本證也下後饑不能食
屬陽明也陽明病則懊憹心中煩甚頭上汗出是
熱在胃中宜梔子豉湯涌之厥隂病則吐蚘厥逆
衇微今不微而緊更心煩者非寒虛邪是寒實邪
而在胸中宜瓜蒂散吐之
手足厥逆
太隂手足溫無厥少隂厥冷不能溫厥隂寒厥分微甚
熱厥相因辨淺深
(註)太隂經無厥逆而有手足自溫少隂經有寒厥而
無熱厥厥隂經有寒熱二厥寒厥者祗寒而不熱
也熱厥者由熱而厥由厥而熱熱厥相因無休歇
也當辨隂陽淺深以當歸四逆承氣等湯施治可
也詳厥隂篇
少腹滿痛
少腹滿而按之痛厥逆尿白冷膀胱不厥血蓄小便利
小便不利水為殃
(註)少腹滿按之痛若四肢厥冷小便清白者是冷結
膀胱宜當歸四逆加吳茱萸生薑湯不厥冷小便
自利者是血蓄膀胱宜桃仁承氣湯小便不利者
是水蓄膀胱宜五苓散若大小便不利者是水熱
蓄結宜八正散
神昏狂亂蓄血發狂
神昏胃熱重陽狂三黃三承白解湯蓄血發狂小便利
少腹鞕痛屬太陽陽明蓄血大便黑其人如狂而喜忘
桃仁承氣抵當治須識作汗奄然狂
(註)神昏胃熱謂神昏是胃經熱極乘心也重陽狂謂
熱入於陽則狂亂也三黃謂三黃石膏湯治神昏
狂亂表實無汗者也三承謂三承氣湯治神昏狂
亂裏實不便者也白解湯謂白虎解毒湯治神昏
狂亂無表裏證而熱極者也太陽蓄血發狂則少
腹鞕痛小便自利若小便不利是水熱蓄也非血
蓄也陽明血蓄如狂則喜忘大便黑若大便不黑
是熱極也非血蓄也蓄血輕者桃仁承氣湯重者
抵當湯擇而用之可也然發狂證亦有陽盛隂虚
之人作汗將解之時奄然發狂濈然汗出而解者
當須識之不可以藥也
循衣摸床
循衣摸床有二因太陽火劫熱傷隂小便利生不利死
陽明熱極熱彌深皆緣三法失成壞衇實堪下弱難禁
虚實隂陽難辨處獨參六味可回春
(註)循衣摸床危惡之證也一因太陽火劫取汗致陽
盛傷隂隂若未竭則小便利多生隂若已竭則小
便難多死一因陽明熱極汗吐下三法失宜致成
壞證其熱彌深衇實者堪下則可治衇弱者不堪
下則難治此已成危惡壞證往往隂陽虚實醫莫
能辨無下手處當以大劑獨參六味乾生地黃湯
時時與之每獲生也
太陽陽邪停飲
太陽陽邪有水逆消渴發熱汗出煩小便不利水入吐
衇浮而數五苓攢
(註)太陽陽邪有水逆消渴之病謂太陽中風有渴欲
飲水水入即吐者名曰水逆飲水多而小便少者
名曰消渴發熱汗出風邪也煩熱也小便不利水
入則吐飲停也浮數風熱衇也均宜五苓散多服
煖水令微汗出外解太陽内利停水則愈若不能
飲煖水欲飲冷水者是熱盛也以五苓散加寒水
石石膏滑石可也詳太陽上篇
太陽隂邪停飲
太陽隂邪有水氣傷寒無汗熱烘烘主證乾嘔欬微喘
外發内散小青龍小便不利少腹滿下利除麻共入苓
噎麻易附喘加杏渴加花粉減半平
(註)太陽隂邪有水氣謂太陽傷寒表不解發熱無汗
兼有乾嘔而欬微喘飲病之主證宜以小青龍湯
外發寒邪内散寒飲則可愈也或小便不利少腹
滿或下利或噎或喘或渴此飲病或有之證亦以
小青龍湯主之小便不利少腹滿是水停下焦大
便下利是水走大腸俱除麻黃共入茯苓專滲利
也噎為内寒之甚以麻黃易附子散内寒也喘氣
上逆加杏仁以降逆也渴加花粉減去半夏以避
燥生津也詳太陽下篇
少隂陽邪停飲
少隂陽邪有停飲六七日反不得眠下利而渴欬而嘔
小便不利豬苓煎
(註)少隂陽邪有停飲謂少隂陽邪熱證兼有停飲病
也少隂病當欲寐至六七日反心煩不得眠是少
隂熱也下利而渴欬嘔小便不利是水飲停也以
豬苓湯去其熱而利其水可也詳少隂篇
少隂隂邪停飲
少隂隂邪有水氣腹痛四肢重沉疼小便不利自下利
或欬或嘔眞武平欬加乾薑辛味共小便若利去茯苓
嘔去附子生薑倍利去芍藥入乾寧
(註)少隂隂邪有水氣謂少隂隂寒兼有水氣病也飲
病主證謂腹痛四肢沉重疼痛大便自利小便不
利宜眞武湯溫中利水也飲病或有之證或欬或
小便利或嘔或下利欬加生薑細辛五味子小便
若利去茯苓嘔去附子倍加生薑利去芍藥入乾
薑也
喘急短氣
喘息喝喝數張口短氣似喘不擡肩促難布息為實證
短不續息作虚觀内因飲病或痰熱外因隂陽表裏看
直視神昏汗潤髮衇微肢厥命難全
(註)喘息氣急喝喝而數張口擡肩欠肚者喘也短氣
則似喘非喘而不張口擡肩也二證皆胸中氣病
肺主氣故屬肺也無論喘急短氣若氣促壅塞不
能布息為有餘之實證若氣短空乏不能續息為
不足之虚證内因謂飲冷傷肺或因痰熱也外因
謂形寒傷表表主皮毛肺之合也皮毛受邪其次
及膚及肌及胸及腹入胃皆令病喘當審隂陽表
裏從化主治可也喘急短氣兼直視神昏汗出潤
髮衇微四肢厥冷皆死候也與三隂寒證同見是
為隂喘宜四逆加杏仁五味子虚者倍加人參與
三陽熱證同見是為陽喘宜白虎葛根黃芩黃連
湯與太陽表證同見是為表喘無汗者麻黃湯兼
煩躁者大青龍湯有汗者桂枝加厚朴杏子湯與
陽明裏證同見是為裏喘宜大承氣湯兼結胸者
宜大陷胸丸若兼水氣表實者小青龍湯表虚者
及小便不利均宜五苓散加葶藶子裏實者宜葶
藶大棗湯兼腹脇鞕痛者宜十棗湯裏寒者宜眞
武湯若衇微細口鼻氣短喘乏而無隂陽表裏證
此氣虚喘也宜保元湯加五味子杏仁若喘而唾
痰稠黏喉間漉漉有聲此痰喘也重者宜瓜蒂散
礞石滾痰丸輕者二陳加苦葶藶子蘇子之類也
心下悸
築築惕惕心動悸怔怔忡忡不自安飲多尿少為停水
厥冷汗後是虚寒
(註)心下築築惕惕怔怔忡忡謂悸病之狀也飲水多
而小便少水停心下之悸也宜茯苓甘草湯或五
苓散厥冷為寒宜眞武湯汗後為虚宜小建中湯
或不因汗後是虚之甚也宜炙甘草湯
戰振慄
戰身聳動慄心㦗振雖聳動比戰輕故振責虚因無力
慄戰相交邪正爭此證若生三法後虚其中外逆而成
不逆因和而作解正勝邪却戰汗平
(註)戰謂身抖聳動也慄謂心内發㦗也振亦聳動比
之於戰則無力也所以論中曰振振者皆責其虚
也慄邪氣為之也戰正氣為之也邪正相交故爭
也此證若生於汗吐下之後是虚其中外而致逆
也若不致逆邪因以衰正因以和而作解則為正
勝邪却戰慄汗出而平也
呃逆噦噫
呃逆今名&KR0008;古名不似噦噦胃裏聲&KR0008;聲格格連聲作
原夫臍下氣來衝頗類噯噫情自異均屬氣逆治能同
虚熱橘皮竹茹治二便不利利之寧氣不歸原宜都氣
寒虚丁萸附理中痞鞕下利生薑瀉痞鞕噫氣代赭功
(註)今之名曰呃逆即古之名曰&KR0008;也&KR0008;者氣噎結有
聲也世有以噦為呃逆者蓋不知噦噦之聲聲從
胃裏出口不似&KR0008;之格格連聲氣從臍下來自衝
衇出口作聲也呃逆頗類噯氣噫氣噯氣者因飽
食太急比時作噯轉食氣也噫氣者因過食傷食
越時作噫食臭氣也故曰情自異也但均屬氣逆
為病故曰治能同也呃逆之病胃氣虚竭也兼熱
者以橘皮竹茹湯加柿蒂主之兼大便不利以三
承氣湯主之兼小便不利以二苓散湯主之兼腎
虚不能攝衝衇之氣歸原以都氣湯加牛膝主之
兼寒虚太隂手足溫以丁萸理中湯主之少隂手
足厥更加附子兼痞鞕下利以生薑瀉心湯主之
兼痞鞕噫氣以旋覆代赭石湯主之
結胸
按之滿鞕不痛痞鞕而滿痛為結胸大結從心至少腹
小結心下按方疼熱微頭汗為水結潄水不嚥血結名
瘀衂未盡經適斷内實沉大審的攻抵當桃仁大小陷
誤攻浮大命多傾不實浮滑小陷證藏結悉具躁煩凶
(註)傷寒下之太早則成痞鞕中風下之太早則成結
胸均為表邪乘虚入裏鞕滿按之而痛為結胸實
邪也鞕滿按之不痛為痞鞕虚邪也大結謂大結
胸從心下至少腹鞕滿而痛手不可近者宜大陷
胸湯攻之小結謂小結胸微結心下按之方痛不
按不痛也宜小陷胸湯開之身有微熱頭自汗出
兼有是證者為水結胸也宜大陷胸丸攻之潄水
不欲嚥兼有是證者為血結胸也血瘀不成衂解
或衂未盡或婦人經來適斷皆能成之宜抵當丸
或桃仁承氣湯攻之内實證實可攻也沉大衇實
可攻也審其的當則用抵當桃仁承氣大陷胸湯
丸以攻之審若不内實衇浮滑或衇浮大是未的
也乃小陷胸證不可攻也誤攻之定然凶也藏結
謂狀如結胸舌胎白滑衇浮而細也悉具謂結胸
通腹兩脇皆鞕滿痛也此證加之煩躁凶死可知
痞鞕
陽證痞鞕為熱痞大黃黃連瀉心寧汗出惡寒寒熱痞
附子瀉心兩收功誤下少陽發熱嘔痞滿半夏瀉心能
虚熱水氣痞下利心煩乾嘔腹雷鳴虚熱水氣生薑瀉
痞急氣逆甘草靈桂枝表解乃攻痞五苓煩渴利尿通
(註)傷寒下早則成痞鞕中風下早則成結胸此其常
也然論中中風下早未嘗無痞鞕傷寒下早亦有
結胸大抵從虚化者多為痞鞕從實化者多結胸
也陽證心下痞鞕為熱痞宜大黃黃連瀉心湯若
陽證汗出惡寒為寒熱痞宜附子瀉心湯誤下少
陽發熱而嘔心下痞滿為嘔逆痞宜半夏瀉心湯
陽證誤下心下痞鞕下利心煩乾嘔腹中雷鳴脇
下有水氣致小便不利為虚熱水氣之痞宜生薑
瀉心湯若有是證脇下無水氣其痞急益甚為虚
熱客氣上逆之痞宜甘草瀉心湯凡有痞者有無
汗惡寒之表宜桂枝湯表解已乃可以大黃黃連
瀉心湯攻痞也若有痞者與瀉心湯痞不解其人
煩渴小便不利先以五苓散小便利後乃可與諸
瀉心湯治痞也
發黃
濕熱發黃頭汗出小便不利渴陽明素有寒濕發汗後
黃從隂化太隂經陽色鮮明隂色暗太陽血蓄併狂生
表實麻翹赤小豆茵蔯裏實梔子清隂黃茵蔯四逆主
便溏尿秘茵五苓環口黧黑柔汗死體若烟熏陽絶徵
(註)陽明病應徧身有汗謂之熱越今頭汗出身無汗
是熱不得越也渴而引飲小便不利是停水也熱
與濕瘀從土而化外薄肌肉謂之濕熱發黃也或
其人素有寒濕為表邪遏鬱或已成黃又經發汗
傳入太隂從隂而化謂之濕寒發黃也陽明屬陽
故其色明亮太隂屬隂故其色晦暗也太陽蓄血
亦有發黃多與狂病併生法當從蓄血治也表實
無汗發黃者宜麻黃連翹赤小豆湯汗之裏實不
便者宜茵蔯蒿湯下之無表裏證熱盛者宜梔子
蘗皮湯清之隂證發黃者宜茵蔯四逆湯溫之若
大便溏小便秘發黃者宜茵蔯五苓散利之環口
黧黑柔汗者隂黃死證也柔汗謂冷汗也身體枯
燥如烟熏者陽黃死證也
疹斑
傷寒疹斑失汗下感而即出時氣然表邪覆鬱榮衞分
外泛皮衇痧疹斑痧白疹紅如膚粟斑紅如豆片連連
紅輕赤重黑多死淡紅稀暗是隂寒未透升麻消毒治
熱盛三黃石膏煎已透青黛消斑飲雙解痧疹法同前
(註)傷寒發斑疹痧皆因汗下失宜外邪覆鬱内熱泛
出而成也惟時氣傳染感而即出亦由疫之為病
烈而速也發於衞分則為痧衞主氣故色白如膚
粟也發於榮分則為疹斑榮主血故色紅膚淺為
疹深重為斑斑形如豆甚則成片連屬斑疹之色
紅者輕赤者重黑者死此以熱之深淺驗死生也
若其色淡紅而稀暗者皆因邪在三陽已成斑疹
入裏邪從隂化或過服冷藥所致是為隂斑隂痧
隂疹法當從隂寒主治也斑出未透表熱輕者宜
升麻葛根湯合消毒犀角飲治之表熱重者宜三
黃石膏湯發之已透用青黛消斑飲加減清之痧
疹初起表裏不清用雙解散先通表裏餘法同前
治之可也
衂血
陽明衂血熱在裏太陽衂血熱瘀經太陽頭痛目瞑兆
陽明潄水不嚥徵衂後身凉知作解不解升麻犀角清
未衂表實麻黃汗裏熱犀角苓連同
(註)陽明衂血熱在裏也太陽衂血熱瘀經也太陽失
汗則有頭痛目瞑之兆陽明失下則有潄水不欲
嚥之徵衂血之後身凉衇靜知作解也若仍不解
知衂未盡熱留於榮也無汗表熱宜升麻葛根合
犀角地黃湯清解之欲作衂未衂者表實宜麻黃
湯汗之裏熱宜犀角地黃湯加芩連清之若表實
裏熱者則又當合二方兩解之
吐血
傷寒吐血多因逆下厥上竭少隂經三陽熱盛宜清解
血瘀胸滿痛當攻暴吐腐臭内潰死過多血脱面無紅
犀角桃仁宜揀用救脱聖愈及養榮
(註)傷寒吐血皆因失汗失下火逆以致邪熱熾盛沸
騰經血故也若血從口鼻耳目而出小便難此為
強發少隂汗名曰下厥上竭為難治也三陽熱盛
吐血宜升麻葛根合犀角地黃湯熱甚加芩連清
解可也若血瘀則胸滿或痛當以桃仁承氣合犀
角地黃湯攻之若暴吐腐臭之血名曰内潰内潰
者死若吐血過多面脣無紅色名曰血脱救脱輕
者以聖愈湯重者以人參養榮湯
大小便膿血
熱在膀胱小便血八正導赤利之佳熱瘀裏急下膿血
黃連白頭與桃花
(註)陽經之熱下注膀胱傷其榮分熱少血多瘀成血
蓄熱多血少熱廹血行血不得蓄而走下竅故尿
血也以八正散導赤散利而清之隂經之熱轉廹
陽明傷其榮分瘀則血蓄喜忘如狂不蓄則便血
熱腐則便膿便膿熱鬱裏急下重所必然也輕者
宜黃連阿膠湯重者白頭翁湯清之滑脱者桃花
湯濇之可也
頤毒
傷寒發頤耳下腫失於汗下此毒生高腫焮紅痛為順
反此神昏命必傾毒伏未發衇亦隱冷汗淋漓肢若冰
煩渴不便指甲紫頗似三隂了了輕
(註)傷寒頤毒皆因汗下失宜毒熱挾少陽相火上攻
而成也若其人陽氣素盛則高腫焮紅疼痛易於
成膿故為順也宜連翹敗毒散散之或其人陽氣
素虚或服冷藥過多遏鬱毒熱伏藏在裏内攻神
昏外毒漫腫肉色不變不疼木硬則命必危也毒
伏未發之前往往似三隂亡陽之證衇隱不見冷
汗淋漓肢冷若冰但身輕目睛了了煩渴不大便
指甲紅紫為異此毒發始臨治不可忽也
狐惑
古名狐惑近名疳狐蝕肛隂惑脣咽病後餘毒斑疹後
癖疾利後也同然面眥赤白黑不一目不能閉喜貪眠
潮熱聲啞腐穢氣能食堪藥治多全
(註)狐惑牙疳下疳等瘡之古名也近時惟以疳呼之
下疳即狐也蝕爛肛隂牙疳即惑也蝕咽腐齦脱
牙穿腮破脣毒因傷寒病後餘毒與濕䘌之為害
也或生斑疹之後或生癖疾下利之後其為患亦
同也其證則面色目眥或赤或白或黑時時不一
喜睡目不能閉潮熱聲啞腐爛之處穢氣熏人若
胃壯能食堪受攻病重藥或病之勢緩治多全也
百合
百合百衇合一病如寒似熱藥無靈飲食起居皆忽忽
如神若鬼附其形衇數溺時輒頭痛溺時不痛淅淅風
溺時快然但頭眩六四二十病方寧
(註)百合病者謂傷寒過期留連不解不分經絡百衇
悉合為一病也如寒似熱諸藥無靈欲飲不能飲
欲食不能食欲卧不能臥欲行不能行精神忽忽
如神若鬼附其形體而莫知所適從也如衇數溺
尿時輙頭痛者六十日乃愈若溺尿時頭不痛惟
淅淅然惡風寒者四十日乃愈若溺時快然但頭
眩者二十日乃愈故曰六四二十日病方寧也
熱入血室
婦人傷寒同一治胎産經來熱入室晝日明了夜譫妄
小柴生地牡丹皮無汗加麻有汗桂汗後不解再加枝
寒熱如瘧加麻桂中寒薑附不須疑渴熱白虎花粉葛
瘀血桃仁承氣俱産後胎前雖多證不外隂陽表裏醫
(註)婦人傷寒與男子治法同也惟産後經來邪熱乘
虚而入血室另有治法熱入血室之證晝日明了
夜則譫語妄見鬼狀宜小柴胡湯加生地丹皮若
無汗則為表實加麻黃汗之有汗則為表虚加桂
枝解之若有發熱惡寒之表已經發汗雖無汗不
加麻黃再加桂枝以解之不可復用麻黃也若有
如瘧之寒熱加麻黃桂枝兩解之若厥而下利則
為中寒去黃芩加薑附不須疑也若發熱煩渴則
為裏熱去半夏合白虎或加花粉葛根胸脇少腹
或滿鞕或作痛則為瘀血宜合桃仁承氣湯攻之
産後胎前雖有多證不能盡述總不外隂陽表裏
之治在臨證者以意消息之耳
食復勞復
新愈藏府皆不足榮衞腸胃未通和多食過勞復生熱
枳實梔子大黃差浮汗沉下小柴解燥嘔竹葉石膏合
氣虚補中益氣主隂虧六味倍參多
(註)新愈之後藏府氣血皆不足榮衞未通腸胃未和
惟宜白粥靜養若過食胃弱難消因復煩熱名曰
食復若過勞役復生熱煩名曰勞復勞復者宜枳
實梔子豉湯汗之食復者宜枳實梔子豉加大黃
湯下之衇浮有表者宜枳實梔子豉湯以汗解之
衇沉有裏者宜枳實梔子豉加大黃湯以下解之
若無表裏證者宜小柴胡湯以和解之口燥煩渴
喜嘔者宜竹葉石膏湯主之若内傷氣虚勞復者
宜補中益氣湯主之若犯内事隂虧者宜六味生
乾地黃湯氣少者倍加人參湯主之
房勞復隂陽易
房勞復與隂陽易二病情異證則同病後犯色復自病
病傳不病易之名男女俱主燒裩散少腹急痛引隂中
身重少氣頭眩暈拘攣熱氣上衝胸
(註)男女新愈交接因而復病名曰房勞復男女新愈
交接病男傳不病之女病女傳不病之男名曰隂
陽易即交易之義也犯是病者男以女之裩襠女
以男之裩襠燒灰白湯或酒日三服之則愈少腹
急痛牽引隂中身重少氣頭目眩暈四肢拘攣熱
氣衝胸是其證也
御纂醫宗金鑑卷三十七
