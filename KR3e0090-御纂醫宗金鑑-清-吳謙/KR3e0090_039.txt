御纂醫宗金鑑卷三十九
編輯雜病心法要訣目錄
眞中風
類中風
傷風
痙病
痹證
痿證
脚氣
御纂醫宗金鑑卷三十九目錄
御纂醫宗金鑑卷三十九
編輯雜病心法要訣目錄
眞中風
類中風
傷風
痙病
痹證
痿證
脚氣
御纂醫宗金鑑卷三十九目錄
御纂醫宗金鑑卷三十九
編輯雜病心法要訣
中風總括
風從外中傷肢體痰火内發病心官體傷不仁與不用
心病神昏不語言當分中絡經府藏更審虛實寒熱痰
脱證撒手為脾絶開口眼合是心肝遺尿腎絶鼾聲肺
閉證握固緊牙關初以通關先取嚏痰壅不下吐為先
(註)風謂虛邪賊風從外而中傷人四肢軀體故名曰
中風痰火謂痰火從内而發病人心主之官故名
曰痰火體中風邪輕則頑麻不仁重則癱瘓不用
心病痰火輕則舌強難語重則痰壅神昏此證或
内或外單病輕兼病重當細辨其中絡中經中府
中藏及中經絡兼中府藏併細審其兼虛兼實兼
寒兼熱兼痰與夫脱證閉證之淺深緩急而治之
凡初中宜先用通關散取嚏有嚏可治無嚏多死
口噤者用開關散擦牙軟之痰涎壅盛用諸吐法
涌之若口噤不開湯藥不能下咽者則將應服之
藥隨引調如麫茶含在不病人口内用葦管或筆
管插入病人鼻孔使氣連藥吹之其藥自能入咽
不可用金器撬之恐傷齒也
(按)中風一證分中血衇中府中藏始自李東垣中血
衇者大秦艽湯中府者小續命湯中藏者三化湯
然從未見有三化湯中藏之證惟金匱書中分為
四證曰絡曰經曰府曰藏其說最為的當可為後
世法蓋口眼喎斜肌膚不仁邪在絡也左右不遂
筋骨不用邪在經也昏不識人便溺阻隔邪在府
也神昏不語脣緩涎出邪在藏也學者細閱諸家
之論自知不謬云爾
中風死候
寸口衇平卒中死生氣獨絶暴脱之五藏幾息呼吸冺
譬如墮溺豈能期衇來一息七八至不大不小尚能醫
大小浮晝沉夜死衇絶不至死何疑脱證並見皆死候
摇頭上竄氣長噓喘汗如油痰拽鋸肉脱筋痛髮枯直
(註)寸口衇平謂寸關尺衇俱平之人忽然卒中而死
者皆因中邪太甚閉塞九竅天真之氣不能與人
之生氣相通則獨絶於内也譬如墮跌溺水豈能
預期其死耶衇來一息七八至者不大不小雖困
可治若大而無倫小而如纖浮主晝死沉主夜死
不可治也五藏脱證若三藏四藏並見及摇頭上
竄等證皆死候也
通關散
開關散
熏鼻法
解語法
通關星皂細荷半開關烏梅冰片南巴油紙皂烟熏鼻
龜尿舌下點難言
(註)通關散南星皂角細辛薄荷生半夏為末吹鼻有
嚏可治開關散烏梅肉冰片生南星為末擦牙其
噤可開巴豆油紙捲皂角末燒烟熏入鼻内人事
自省取龜尿點在舌下言語自易
三聖散
瓜蒂散
全蠍散
五元散
巴礬丸
無汗吐宜防藜蒂有汗瓜蒂入蠍全重劑藜豆礬皂膽
痰壅吐以巴礬丸
(註)痰涎壅盛無汗表實用三聖散即防風藜蘆瓜蒂
吐之有汗裏實用瓜蒂散即瓜蒂赤小豆或用全
蠍散即瓜蒂散加全蠍吐之此皆吐之輕劑也甚
則用五元散乃藜蘆赤小豆白礬皂角膽礬巴礬
丸即巴豆枯白礬吐之
烏藥順氣散
烏藥順氣實中絡喎斜頑麻風注疼麻黃枳桔烏蠶共
白芷乾薑陳草芎
(註)實中絡謂風邪中絡之人形氣實者也喎斜口眼
歪斜也頑麻肌膚麻木也風注疼風氣攻注骨節
疼也是方麻黃枳殼桔梗烏藥殭蠶白芷陳皮乾
薑甘草川芎也
大秦艽湯
大秦艽湯虛中絡喎斜偏廢減參珍秦艽生地石膏共
羌獨防芷細辛芩
(註)虛中絡謂風邪中絡之人形氣虛者也偏廢謂半
身不遂也減參珍謂八珍湯減去人參加入秦艽
生地石膏羌活獨活白芷防風細辛黃芩也偏廢
是中經之證而亦可治之者以此方能養血榮筋
為久病風人調理之劑
換骨丹
中經氣實宜換骨喎斜癱瘓芷芎防冰麝硃香槐苦味
仙人麻首蔓蒼桑
(註)中經氣實謂風邪中經之人形氣實也癱左不用
也瘓右不用也換骨丹白芷川芎防風冰片麝香
硃砂木香槐角苦參五味子威靈仙人參麻黃膏
何首烏蔓荆子蒼术桑皮也麻黃膏者以麻黃熬
成膏和煎藥為丸硃砂滚衣也
小續命湯
小續命湯虛經絡八風五痺總能全麻杏桂芍通榮衞
參草歸芎氣血宣風滛防風濕滛已黃芩熱滛附子寒
春夏石膏知母入秋冬桂附倍加添
(註)虛經絡謂風邪中經中絡之人形氣虛也八風謂
八方之邪風中人為病也五痺詳見痺門要訣中
黃耆五物湯
黃耆五物虛經絡偏廢虛風無力癱心清語蹇因舌軟
舌強神濁是火痰補衛黃耆起不用益榮芍桂棗薑煎
左加當歸下牛膝筋瓜骨虎附經添
(註)黃耆五物湯治因虛召風中人經絡而病半身不
遂者然審其人若舌強難言神氣不清則是痰火
為病不宜此方若心清語蹇舌軟無力難言者乃
是榮衞不足之病宜用此方經曰衞虛則不用榮
虛則不仁此方君黃耆而補衞以起不用臣桂枝
白芍而益榮以治不仁佐生薑大棗以和榮衞也
不仁不用在右者屬氣宜倍加黃耆在左者屬血
則加當歸在下兩腿兩膝軟者則加牛膝骨軟不
能久立者則加虎骨筋軟難於屈伸者則加木瓜
周身或左或右經絡不宣通者則加炮附子有寒
者亦加之此方屢試屢效者其功力專於補外所
以不用人參補内甘草補中也
三化湯
搜風順氣丸
三化氣實風中府昏冒閉滿小承羌形氣俱虛及風燥
搜風順氣自然康
(註)氣實風中府謂風邪中府之人形氣實也昏冒謂
神昏不知人也閉滿謂二便阻隔腹滿脹也小承
羌謂小承氣湯厚朴枳實大黃加羌活即三化湯
也若其人形氣俱虛則當以搜風順氣丸緩緩治
之自然康也久病風之人大便多結燥謂之風燥
或用續命湯汗過三化湯下過津液枯乾以致結
燥凡病不論中經絡藏府但有二便阻隔形氣不
足難堪攻下者均宜此法以搜六府之風通腸胃
中之氣二便自利矣
牛黃淸心丸
牛黃淸心實中藏痰壅神昏不語言口眼喎斜形氣盛
兩手握固緊牙關
(註)牛黃淸心丸治風邪中藏之人形氣俱實其證痰
涎壅塞神昏不能言語口眼喎斜形氣滿盛兩手
握固牙關緊急之閉證皆可服之
參附湯
參附湯治虛中藏脣緩涎出不語言昏不知人身偏廢
五脱證見倍參煎
(註)參附湯即人參附子也治風邪中藏之人形氣俱
虛其證脣緩不收痰涎流出神昏不語身肢偏廢
或與五藏脱證並見宜大倍人參先固虛脱次治
風邪可也
千金還魂湯
經絡閉證卒中惡氣促神昏不識人無汗拘急身偏痛
肉桂麻草杏還魂
(註)經絡閉證謂風邪中經絡之閉證也氣促謂氣粗
盛也無汗四肢拘急身體偏痛乃表邪固閉宜用
肉桂麻黃甘草杏仁即還魂湯以開之
奪命散
藏府閉證腹滿閉昏噤痰結在喉間危急湯藥不能下
奪命巴芷半葶南
(註)藏府閉證謂風邪中藏府之閉證也腹滿閉謂腹
滿二便閉也兼之神昏口噤不開結痰喉間不下
宜用是方吐下之巴豆白芷半夏葶藶生南星也
三生飲
三生飲治中風寒厥逆沉伏涌氣痰星香烏附俱生用
氣虛加參脱倍添
(註)中風寒謂不論經絡藏府風邪中藏寒之人也厥
逆謂四肢冷也沉伏謂六衇沉伏也是方生南星
生川烏生附子木香也惟寒盛氣實者宜之若氣
虛者加人參虛極將脱者大倍人參始可用之而
無倒戈之害也
祛風至寶湯
祛風至寶中風熱浮數面赤熱而煩通聖加蠍天麻細
白附羌獨連蘗蠶
(註)中風熱謂不論經絡藏府風邪中府熱之人也浮
數謂六衇浮數也熱而煩謂身熱心煩也通聖謂
防風通聖散方中加全蠍天麻細辛白附羌活獨
活黃蘗黃連殭蠶也防風通聖散詳在傷寒門
靑州白丸子
靑州白丸中風痰喎斜癱瘓湧痰涎小兒驚痰為妙藥
白附烏星半夏丸
(註)中風痰謂不論經絡藏府風邪中表有痰飲之人
也湧痰涎謂痰涎湧盛也是方生白附子生川烏
生南星生半夏法製為丸也
羌活愈風湯
羌活愈風治外中手足無力語出難肌肉微掣不仁用
大秦艽湯參再添官桂黃耆杜防己知枳柴荷蔓菊前
蒼麻半朴把地骨調理諸風症可安
(註)治外中謂風從外中之病也此病之來必有先兆
如手足無力語言蹇澁時有肌肉微動牽掣大指
次指麻木不用皆風邪外中之先兆也宜用此湯
大秦艽湯參再添謂大秦艽湯方中再添人參官
桂黃耆杜仲防己知母枳殼柴胡薄荷蔓荆子菊
花前胡蒼术麻黃半夏厚朴枸杞地骨皮也調理
諸風更可堪謂凡中風内邪將除外邪漸盡更服
此藥調理以行導諸經久則大風悉去清濁自分
榮衞自和矣
清熱化痰湯
清熱化痰治内發神短忽忽語失常頭眩脚軟六君麥
芩連菖枳竹星香
(註)治内發謂痰火内發之病也此病之來必有先兆
如神短忽忽言語失常上盛下虛頭眩脚軟皆痰
火内發之先兆也宜用此湯即人參白术茯苓甘
草橘紅半夏麥冬黃芩黃連石菖蒲枳實竹茹南
星木香也
地黃飲子
四肢不收無痛痱偏枯身偏不用疼其言不變志不亂
邪在分腠五物能甚不能言為瘖痱奪厥入藏病多凶
地黃桂附蓉巴遠萸斛冬味薄菖苓
(註)風痱偏枯瘖痱三病皆屬外中而有微甚淺深之
别也風痱謂四肢不收身無痛處偏枯謂半身不
遂身有痛處其言不變志不亂乃邪微淺病在分
腠榮衞之間以黃耆五物湯能補榮衞而散風邪
也甚者不能言志亂神昏則為瘖痱乃腎虛内奪
少隂不至而厥其邪已入於藏故曰病多凶也地
黃飲子是治腎虛内奪之方是方熟地肉桂附子
肉蓯蓉巴戟遠志山萸石斛麥冬五味子薄荷菖
蒲茯苓也
滌痰湯
滌痰内發迷心竅舌強難言參蒲星温膽熱盛芩連入
神昏便閉滚痰攻
(註)内發謂痰火内發迷人心竅令人精神恍惚舌強
難言也滌痰湯即人參菖蒲南星合溫膽湯也溫
膽湯橘紅半夏茯苓甘草竹茹枳實也熱盛加黃
芩黃連大小二便閉用礞石滚痰丸攻之可也
類中風總括
類中類乎中風證尸厥中虛氣食寒火濕暑惡皆昏厥
辨在喎斜偏廢間
(註)類中風證皆名尸厥謂形厥而氣不厥也故口鼻
無氣狀類死尸而衇自動也中虛中氣中食中寒
中火中濕中暑中惡等證雖忽然昏倒人事不省
類乎眞中風病但不見口眼喎斜偏廢不仁不用
等證自可辨也
獨參湯
參附湯
星香湯
三物備急丹
奪命散
尸厥無氣而衇動或衇微細有無間緣於病後氣血竭
人參參附星香痰氣閉腹滿二便閉或腹急痛備急丹
服後轉鳴吐下驗喉間痰結奪命先
(註)尸厥之證有虛有實虛者以獨參湯虛兼寒者以
參附湯虛兼痰者以星香飲加人參湯實者氣閉
似死衇動有力腹滿脹二便閉或腹急痛氣閉前
後不通者以備急丹實兼痰者以奪命散
補中益氣湯
生衇補精湯
補中益氣療虛中煩勞過度氣不升虛冒有痰加苓半
慾冒生麥地歸茸
(註)補中益氣湯治虛中之證即李杲所云内傷氣虛
之人煩勞過度清氣不升忽然昏冒也慾冒謂因
房勞過度昏冒也生衇飲即人參麥冬五味子合
熟地當歸鹿茸名曰生衇補精也
木香調氣飲
木香調氣實氣中暴怒氣逆噤昏痰風浮肢溫氣沉冷
木藿砂䓻草丁檀
(註)實氣中謂形氣俱實之人中氣也因暴怒氣逆忽
然昏倒噤急也風浮肢溫氣沉冷謂中風之人衇
浮手足溫中氣之人衇沉手足冷可别也是方木
香藿香砂仁白蔲甘草丁香檀香也
八味順氣散
八味順氣虛氣中標本兼施邪正安參苓术草扶元氣
烏芷青陳利氣痰
(註)虛氣中謂形氣俱虛之人中氣也宜用此標本兼
施邪正相安之劑也
瓜蒂散
薑鹽湯
食中過飽感寒風或因怒惱塞胸中忽然昏厥肢不舉
瓜蒂薑鹽探吐平
(註)瓜蒂散挾痰者用之薑湯挾寒者用之鹽湯過食
者用之探吐謂作此湯數鍾令病者飲一鍾隨用
指探吐不吐再飲再探以吐通快為度可立愈也
附子理中湯
附子理中療寒中腹痛拘急噤牙關有汗身寒或吐瀉
附子參术草薑乾無汗身寒加麻細隂毒川烏用生煎
嘔吐丁香吳萸入衇微欲絶倍參添
(註)寒中之證即腹痛諸證者是也宜用附子理中湯
若無汗加麻黃細辛隂毒加生川烏嘔吐加丁香
吳茱萸衇微欲絶倍加人參隂毒寒極也詳在傷
寒心法
凉膈散
凉膈火中神昏冒梔翹芩薄草消黃兼治一切胸膈熱
便燥譫妄與斑狂
(註)火中之證即劉完素所云七情過極五志之火内
發則令人昏倒無知筋骨不用也
香薷飲
藿香正氣散
辰砂益元散
熨臍法
蒼术白虎湯
人參白虎湯
暑中須分隂與陽隂邪無汗似寒傷壯熱心煩或嘔瀉
香薷扁朴二香湯更兼昏憒蒸蒸汗面垢喘渴證為陽
不省熨臍灌蒜水益元蒼參白虎湯
(註)隂邪無汗似寒傷謂暑中隂邪似傷寒頭痛身痛
惡寒無汗而更壯熱心煩或嘔或瀉也得之於受
暑納凉寒外暑内宜香薷飲二香湯謂香薷飲合
藿香正氣飲詳在霍亂門若有如上之證更兼精
神昏憒蒸蒸自汗面垢喘渴則為暑中陽邪得之
於赤日長途中外皆熱初中昏憒不省者急以熱
物熨臍蒜汁合水灌之即省繼以辰砂益元散氣
實者蒼术白虎湯氣虛者人參白虎湯選而用之
可也
滲濕湯
滲濕濕中内昏冐震亨濕熱熱生痰厚味醇酒生冷水
胃苓香附撫砂連
(註)濕中内謂濕從内生之病即朱震亨所云濕熱生
痰昏冐之證得之於傷厚味醇酒生冷水物過節
也滲濕湯即胃苓湯加香附撫芎砂仁黃連
除濕湯
除濕隂雨濕蒸霧臥濕涉水瘴山嵐頭身重痛便溏腫
羌藁升柴防水煎
(註)除濕湯即羌活藁本升麻柴胡防風蒼术治濕因
外中得之於天隂滛雨晴後濕蒸早辰霧露及久
臥濕地遠行涉水瘴氣山嵐其證頭身重痛甚而
昏冒大便溏瀉皮膚浮腫也
調氣平胃散
調氣平胃療惡中廟塜忤惡卒然昏面黑錯忘蘇合主
次以木香平胃勻
(註)蘇合主謂中惡之病以蘇合香丸為主也次以木
香平胃勻謂以中氣木香調氣散之方合平胃散
之藥調理也
傷風總括
傷風屬肺咳聲重鼻塞噴嚏涕流清鼻淵腦熱不噴嚏
濁涕穢久必鼻紅
(註)傷風屬肺故噴嚏也鼻淵屬腦故不噴嚏也傷風
寒邪故涕清也鼻淵熱邪故涕濁也鼻淵病久或
有穢氣則熱深故腦衂鼻血也
川芎茶調散
參蘇飲治虛傷風實者茶調及頭疼芎芷薄草羌茶細
荆防痰半熱膏清
(註)參蘇飲方在咳𠻳門治氣虛之人傷風之病若氣
實者用川芎茶調散即川芎白芷薄荷甘草羌活
茶葉細辛荆芥防風傷風頭痛者亦可用也有痰
者加半夏清痰有熱者加石膏清熱可也
蒼耳散
蒼耳散治鼻淵病風熱入腦瞑頭疼涕流不止鼻塞熱
蒼耳辛夷芷薄葱
(註)鼻淵病屬風熱入腦故目瞑而頭疼涕流不止較
之傷風為甚焉鼻塞氣不利也熱鼻孔中熱也甚
者孔熱而痛及其腦也蒼耳散即蒼耳子炒去刺
研破一兩加辛夷三錢白芷薄荷各一錢葱三莖
也
黃連防風通聖散
鼻淵初病施蒼耳黃連防風久病方孔痛膽調冰硼散
鼻血犀角地黃湯
(註)鼻淵風熱傷腦之病初病則風邪盛故用蒼耳散
以散為主久病則熱鬱深故用防風通聖散加黃
連以清為主也熱氣湧涕傷其鼻孔成瘡故痛也
宜以豬膽汁調冰硼散敷之熱蘊於腦傷及所過
榮血故衂也宜以犀角地黃湯涼之可也
痙病總括
痙病項強背反張有汗為柔無汗剛生産血多過汗後
潰瘡犬咬破風傷
(註)痙病之證詳在傷寒心法有汗為柔痙無汗為剛
痙産後去血過多傷寒發汗過多則為内因潰瘍
破傷狗咬則為外因皆風邪乘虛入太陽經而成
此病也
痙病死證
痙證衇散多應死反張離席一掌亡眼小目瞪昏不語
額汗如珠命必傷
(註)反張離席一掌謂離席四五指許也眼小謂目睫
緊小也目瞪謂眼珠不轉也
葛根湯
桂枝加葛根湯
小續命湯
桂枝加附子湯
當歸補血湯
大承氣湯
桃仁承氣湯
剛痙葛根湯發汗柔痙桂枝加葛良若兼雜因小續命
過汗桂枝加附湯傷血桂枝合補血裏實瘀血承氣方
潰瘍十全加風藥破傷狗咬另參詳
(註)剛痙用葛根湯即桂枝湯加麻黃葛根柔痙用桂
枝加葛根湯即桂枝湯加葛根汗之雜因謂風寒
濕雜揉為病用小續命湯隨風寒濕輕重治之過
汗表虛汗出不止因而成痙用桂枝加附子湯即
桂枝湯加附子也傷血謂産後金瘡大傷血後用
桂枝湯合補血湯即當歸黃耆也裏實謂痙病腹
滿二便閉以大承氣湯及産後惡露不盡少腹鞕
急以桃仁承氣湯下之潰瘍去膿血過多為風所
襲者用十全大補湯加祛風之藥治之
破傷風
破傷亡血筋失養微傷風入火之端燥起白痂瘡不腫
濕流汚水緊牙關
(註)破傷去血過多筋失所養經絡空虛風邪乘之為
病即經曰風邪乘虛而入也為風虛邪宜桂枝湯
合當歸補血湯治之夫傷重出血過多而病風者
常也然時有微傷淺損去血甚少風邪乘之而病
者以其人素熱因風而然即劉完素曰熱甚風摶
併於經絡也為風火邪宜防風通聖散加蠍尾治
之凡此證不論虛實風毒内蘊不發於外瘡口周
圍燥起白痂瘡不甚腫濕流汚黑之水牙關微緊
不似尋常活動皆破傷風之先兆也
防風通聖散加蠍尾方
全蠍散
左龍丸
斑蝥大黃方
火盛通聖加蠍尾風盛全蠍左龍丸外因燒酒火礶法
犬風斑大酒同煎
(註)破傷火盛者多陽明證用防風通聖散加蠍尾治
之風盛者多太陽證用全蠍散即生蠍尾七枚研
末熱酒服之服後不解漸深入裏用左龍丸即野
鴿糞江鰾殭蠶雄黃蜈蚣天麻硃砂巴豆霜為丸
也方詳在丹溪心法諸破傷風門内皆宜外用砂
燒酒壺兩箇盛多半壺燒酒先以一壺上火令滚
無聲傾酒即按在破傷瘡口拔出汚黑血水滿則
自落再以次壺仍按瘡口輪流提拔以盡為度其
風立愈犬咬風毒入腹成痙風者用斑蝥七枚以
糯米拌炒米黃去米為末生大黃末一錢合均黃
酒一盞煎至半盞空心溫服取下毒物弱者減半
服之可也
痺病總括
三痺之因風寒濕五痺筋骨衇肌皮風勝行痺寒痺痛
濕勝着痹重難支皮麻肌木衇色變筋攣骨重遇邪時
復感於邪入藏府周同衇痹不相移
(註)三痹之因風寒濕三氣雜合而為病也其風邪勝
者其痛流走故曰行痹寒邪勝者其痛甚苦故曰
痛痹濕邪勝者其痛重着故曰着痹此為病之因
而得名曰三痹也又有曰五痹者謂皮衇肌筋骨
之痹也以秋時遇此邪為皮痹則皮雖麻尚微覺
痛癢也以夏時遇此邪為衇痹則衇中血不流行
而色變也以長夏時遇此邪為肌痹則肌頑木不
知痛癢也以春時遇此邪為筋痹則筋攣節痛屈
而不伸也以冬時遇此邪為骨痹則骨重痠疼不
能舉也曰入藏府者謂内舍五藏之痹也以皮痹
不已復感於邪内舍於肺成肺痹也衇痹不已復
感於邪内舍於心成心痹也肌痹不已復感於邪
内舍於脾成脾痹也筋痹不已復感於邪内舍於
肝成肝痹也骨痹不已復感於邪内舍於腎成腎
痹也此皆以病遇邪之時及受病之處而得名曰
五痹也所謂邪者重感於風寒濕之氣也周痹亦
在血衇之中隨衇上下為病故同衇痹但患有定
處不似衇痹左右相移也近世曰痛風曰流火曰
歴節風皆行痹之俗名也
周痹
周痹患定無歇止左右不移上下行似風偏廢隻足手
口眼無斜有痛疼
(註)周痹或痛或腫或手或足患有定處痛無歇止或
從上病及於下或從下病及於上而不似衆痹痛
有歇止左右相移流走也周痹或兩手或兩足或
隻手足或偏廢不仁不用而似中風但不口眼喎
斜身有痛疼也
痹病生死證
痹在筋骨痛難已留連皮衇易為功痹久入藏中虛死
藏實不受復還生
(註)痹在筋骨則受邪深故痛久難已痹在皮衇則受
邪淺故易治也凡痹病日久内傳所合之藏則為
五藏之痹若其人中虛受邪則難治多死其人藏
實而不受邪復還於外則易治多生假如久病皮
痹復感於邪當内傳肺而為肺痹若無胸滿而煩
喘咳之證則是藏實不受邪餘藏倣此
痹入藏府證
肺痹煩滿喘咳𠻳腎脹尻踵脊代頭脾嘔痞鞕肢懈墯
心煩悸噫恐時休數飲臥驚肝太息飲秘脹瀉在腸究
胞秘沃痛鼻清涕三焦胃附膽無憂
(註)久病皮痹復感於邪見胸滿而煩喘咳之證是邪
内傳於肺則為肺痹也久病骨痹復感於邪而見
腹脹尻以代踵足攣不伸脊以代頭傴僂不直之
證是邪内傳於腎則為腎痹也久病肌痹復感於
邪而見嘔涎心下痞鞕四肢懈墯之證是邪内傳
於脾則為脾痹也久病衇痹復感於邪而見心煩
心悸嗌乾噫氣有時則恐之證是邪内傳於心則
為心痹也久病筋痹復感於邪而見喜飲小便數
多夜臥則驚太息之證是邪内傳於肝則為肝痹
也久痹不已復感於邪藏實不受而傳府者凡見
喜飲小便秘不脹則瀉不瀉則脹之證是邪内傳
於大小腸則為腸痹也凡見少腹胞中按如沃湯
狀而痛小便秘澁鼻流清涕之證是邪内傳於膀
胱則為胞痹也三焦之痹附於膀胱從水道也胃
痹附於大小二腸從傳化也膽為清淨之府不受
痹邪故曰無憂也
小續命湯
增味五痹湯
痹虚加減小續命痹實增味五痹湯麻桂紅花芷葛附
虎羊耆草二防羌
(註)痹虛謂氣虛之人病諸痹也宜用加減小續命湯
風勝行痹倍防風寒勝痛痹倍附子濕勝著痹倍
防己皮痹加黃耆或桂枝皮衇痹加薑黃或加紅
花肌痹加葛根或加白芷筋痹加羚羊角或加續
斷骨痹加虎骨或加狗脊有汗減麻黃便溏減防
己寒勝減黃芩加乾薑熱勝減附子加石膏加減
治之痹實謂氣血實之人病諸痹也宜用增味五
痹湯即麻黃桂枝紅花白芷葛根附子虎骨羚羊
角黃耆甘草防風防己羌活也行痹以羌活防風
為主痛痹以麻黃附子為主著痹以防己羌活為
主皮痹以黃耆桂枝皮為主衇痹以紅花桂枝為
主肌痹以葛根白芷為主筋痹以羚羊角為主骨
痹以虎骨為主增味於五痹治之可也
木通湯
附子五苓散
蒼术五苓散
三痹木通長流水濕加防己風羌防寒痹附麻分汗入
胞腸五苓附子蒼
(註)三痹謂行痹痛痹着痹也宜用木通一味不見水
者二兩以長流水二碗煎一碗熱服取微汗不愈
再服以愈為度若其痛上下左右流走相移者加
羌活防風以祛風邪其痛苦甚者有汗加附子無
汗加麻黃以去寒邪其痛重著難移者加防己以
勝濕邪其所應加之藥不可過三錢弱者俱減半
服胞痹宜用五苓散加附子腸痹宜五苓散加蒼
术以利寒飲也五苓散方在傷寒門
三痹湯
獨活寄生湯
三痹十全無白术牛秦續杜細獨防獨活加桑除耆續
入藏乘虛久痹方
(註)三痹謂三痹湯即十全大補湯無白术加牛膝秦
艽續斷杜仲細辛獨活防風也獨活謂獨活寄生
湯依三痹湯方加桑寄生除去黃耆續斷也此皆
治五痹不已乘虛入藏及留連日久調理痹病之
方也
黃耆益氣湯
黃耆益氣虛皮痹皮麻不知癢與疼補中益氣加紅蘗
味秋芩夏桂加冬
(註)氣實麻木用小續命湯加麻黃治之氣虛麻木用
黃耆益氣湯即補中益氣湯加紅花黃蘗也秋加
五味子夏加黃芩冬加桂枝皮
蠲痹湯
加味升陽散火湯
蠲痹冷痹身寒厥附歸耆草桂羌防肌熱如火名熱痹
羚犀升陽散火湯
(註)蠲痹湯即附子當歸黃耆炙草官桂羌活防風治
痹病而身寒無熱四肢厥冷名曰冷痹也加味升
陽散火湯即内傷門升陽散火湯加羚羊角犀角
治痹病而肌熱如火名曰熱痹也
痿病總論
五痿皆因肺熱生陽明無病不能成肺熱葉焦皮毛瘁
發為痿躄不能行心熱衇痿脛節縱腎骨腰脊不能興
肝筋拘攣失所養脾肉不仁燥渴頻
(註)五痿心肝脾肺腎之痿也痿屬燥病故皆因肺熱
而生也陽明者五藏六府之海主潤宗筋陽明無
病則宗筋潤能束骨而利機關雖有肺熱不能成
痿也肺熱葉焦陽明虛弱津液不化筋骨失養皮
毛瘁痿發為痿躄不能行也因而心氣熱為衇痿
則脛節縱而不任地肺兼心病也因而腎氣熱為
骨痿則腰脊不能興舉肺兼腎病也因而肝氣熱
為筋痿則筋失所養拘攣不伸肺兼肝病也因而
脾氣熱為肉痿則胃燥而渴肌肉不仁肺兼脾病
也
痿痹辨似
痿病足兮痹病身仍在不疼痛裏分但觀治痿無風藥
始曉虛實别有因
(註)痿痹之證今人多為一病以其相類也然痿病兩
足痿軟不痛痹病通身肢節疼痛但觀古人治痿
皆不用風藥則可知痿多虚痹多實而所因有别
也
痿病治法
痿燥因何治濕熱遵經獨取治陽明陽明無故惟病肺
胃壯能食審證攻控涎小胃濕痰熱陽明積熱法三承
胃弱食少先養胃久虚按證始收功
(註)痿屬燥病因何而用治濕熱苦燥之藥蓋遵内經
之治法獨取於陽明胃也故胃家無病雖有肺熱
惟病肺而不病痿也是知病痿者胃家必有故也
或濕熱或積熱或濕痰不論新久若胃壯能食當
先審證攻之胃有濕痰用控涎丹攻之有濕熱者
用小胃丹攻之有積熱者用三承氣湯攻之此治
胃壯能食之法也若胃弱飲食減少氣血津液不
足當先以補養脾胃為主其有久病留連諸虛燥
熱或攻下之後調理當審證治之始收全功也
加味二妙湯
加味二妙濕熱痿兩足痿軟熱難當防己當歸川萆薢
黃蘗龜板膝秦蒼
(註)熱難當謂兩足熱難當也膝秦蒼謂牛膝秦艽蒼
术也
清燥湯
虎潛丸
十全大補湯
加味金剛丸
時令濕熱清燥效隂虛濕熱虎潛靈久虛痿軟全金主
萆瓜牛菟杜蓯蓉
(註)清燥湯在内傷門虎潛丸有成方全金主謂十全
大補湯加味金剛丸久病氣血虛以十全大補湯
為主筋骨痿軟以加味金剛丸為主加味金剛丸
即萆薢木瓜牛膝菟絲子杜仲肉蓯蓉也
脚氣總括
脚氣風寒濕熱病往來寒熱狀傷寒腿脚痛腫熱為火
不腫不熱是寒乾
(註)脚氣乃内有濕熱外感風寒相合為病故往來寒
熱狀類傷寒兩脚腿痛腫熱如火者是火盛也不
腫不熱而痛者是寒盛也名曰乾脚氣
脚氣死證
脚氣衇急少腹頑不三五日入心間嘔吐喘滿目額黑
恍惚讝妄命難全
(註)脚氣衇急少腹頑木不知痛癢不過三五日内其
邪必入心間若入心間嘔吐喘滿是為脚氣衝心
之證目額皆黑恍惚讝妄則是水來尅火之徵故
曰命難全也
攅風散
羌活導滯湯
勝濕餅子
五積散
獨活寄生湯
脚氣表解攅風散麻桂杏草萆烏良裏解導滯羌獨活
防己當歸枳大黃濕盛重腫勝濕餅二丑蕎麫遂成方
寒濕五積加附子寒虛獨活寄生湯
(註)初病脚氣表實無汗用攅風散汗之即麻黃桂枝
杏仁甘草萆薢炮川烏也裏實熱盛二便不利用
羌活導滯湯下之即羌活獨活防己當歸枳實大
黃也濕盛重腫用勝濕餅子即黑丑白丑頭末甘
遂末各五錢蕎麥麫一兩五錢水和作餅三錢煮
熟空心茶清服逐之寒濕者用五積散加附子治
之方在傷寒門寒虛者用獨活寄生湯補之方在
痹門
當歸拈痛湯
當歸拈痛虛濕熱茵蔯四苓與羌防人參當歸升芩草
苦參知母葛根蒼
(註)濕熱脚氣而形氣虛者宜用當歸拈痛湯即茵蔯
白术茯苓豬苓澤瀉羌活防己人參當歸升麻黃
芩甘草苦參知母葛根蒼术也
加味蒼蘗散
加味蒼蘗實濕熱二活二术生地黃知蘗芍歸牛膝草
木通防己木瓜榔
(註)濕熱脚氣而形質實者宜用加味蒼蘗散即羌活
獨活蒼术白术生地黃知母黃蘗赤芍當歸牛膝
甘草木通防己木瓜檳榔也
大防風湯
兩膝腫大而疼痛髀脛枯細鶴膝風大防風附羌牛杜
十全大補減茯苓
(註)兩膝腫大疼痛膝上至髀膝下脛足枯細但存皮
骨兩膝狀若鶴膝故名鶴膝風也宜大防風湯即
防風附子羌活牛膝杜仲人參白术炙草當歸川
芎白芍熟地炙耆肉桂也此病若得之於痢疾病
後者名曰痢風亦用此方
御纂醫宗金鑑卷三十九
御纂醫宗金鑑卷三十九
編輯雜病心法要訣
中風總括
風從外中傷肢體痰火内發病心官體傷不仁與不用
心病神昏不語言當分中絡經府藏更審虛實寒熱痰
脱證撒手為脾絶開口眼合是心肝遺尿腎絶鼾聲肺
閉證握固緊牙關初以通關先取嚏痰壅不下吐為先
(註)風謂虛邪賊風從外而中傷人四肢軀體故名曰
中風痰火謂痰火從内而發病人心主之官故名
曰痰火體中風邪輕則頑麻不仁重則癱瘓不用
心病痰火輕則舌強難語重則痰壅神昏此證或
内或外單病輕兼病重當細辨其中絡中經中府
中藏及中經絡兼中府藏併細審其兼虛兼實兼
寒兼熱兼痰與夫脱證閉證之淺深緩急而治之
凡初中宜先用通關散取嚏有嚏可治無嚏多死
口噤者用開關散擦牙軟之痰涎壅盛用諸吐法
涌之若口噤不開湯藥不能下咽者則將應服之
藥隨引調如麫茶含在不病人口内用葦管或筆
管插入病人鼻孔使氣連藥吹之其藥自能入咽
不可用金器撬之恐傷齒也
(按)中風一證分中血衇中府中藏始自李東垣中血
衇者大秦艽湯中府者小續命湯中藏者三化湯
然從未見有三化湯中藏之證惟金匱書中分為
四證曰絡曰經曰府曰藏其說最為的當可為後
世法蓋口眼喎斜肌膚不仁邪在絡也左右不遂
筋骨不用邪在經也昏不識人便溺阻隔邪在府
也神昏不語脣緩涎出邪在藏也學者細閱諸家
之論自知不謬云爾
中風死候
寸口衇平卒中死生氣獨絶暴脱之五藏幾息呼吸冺
譬如墮溺豈能期衇來一息七八至不大不小尚能醫
大小浮晝沉夜死衇絶不至死何疑脱證並見皆死候
摇頭上竄氣長噓喘汗如油痰拽鋸肉脱筋痛髮枯直
(註)寸口衇平謂寸關尺衇俱平之人忽然卒中而死
者皆因中邪太甚閉塞九竅天真之氣不能與人
之生氣相通則獨絶於内也譬如墮跌溺水豈能
預期其死耶衇來一息七八至者不大不小雖困
可治若大而無倫小而如纖浮主晝死沉主夜死
不可治也五藏脱證若三藏四藏並見及摇頭上
竄等證皆死候也
通關散
開關散
熏鼻法
解語法
通關星皂細荷半開關烏梅冰片南巴油紙皂烟熏鼻
龜尿舌下點難言
(註)通關散南星皂角細辛薄荷生半夏為末吹鼻有
嚏可治開關散烏梅肉冰片生南星為末擦牙其
噤可開巴豆油紙捲皂角末燒烟熏入鼻内人事
自省取龜尿點在舌下言語自易
三聖散
瓜蒂散
全蠍散
五元散
巴礬丸
無汗吐宜防藜蒂有汗瓜蒂入蠍全重劑藜豆礬皂膽
痰壅吐以巴礬丸
(註)痰涎壅盛無汗表實用三聖散即防風藜蘆瓜蒂
吐之有汗裏實用瓜蒂散即瓜蒂赤小豆或用全
蠍散即瓜蒂散加全蠍吐之此皆吐之輕劑也甚
則用五元散乃藜蘆赤小豆白礬皂角膽礬巴礬
丸即巴豆枯白礬吐之
烏藥順氣散
烏藥順氣實中絡喎斜頑麻風注疼麻黃枳桔烏蠶共
白芷乾薑陳草芎
(註)實中絡謂風邪中絡之人形氣實者也喎斜口眼
歪斜也頑麻肌膚麻木也風注疼風氣攻注骨節
疼也是方麻黃枳殼桔梗烏藥殭蠶白芷陳皮乾
薑甘草川芎也
大秦艽湯
大秦艽湯虛中絡喎斜偏廢減參珍秦艽生地石膏共
羌獨防芷細辛芩
(註)虛中絡謂風邪中絡之人形氣虛者也偏廢謂半
身不遂也減參珍謂八珍湯減去人參加入秦艽
生地石膏羌活獨活白芷防風細辛黃芩也偏廢
是中經之證而亦可治之者以此方能養血榮筋
為久病風人調理之劑
換骨丹
中經氣實宜換骨喎斜癱瘓芷芎防冰麝硃香槐苦味
仙人麻首蔓蒼桑
(註)中經氣實謂風邪中經之人形氣實也癱左不用
也瘓右不用也換骨丹白芷川芎防風冰片麝香
硃砂木香槐角苦參五味子威靈仙人參麻黃膏
何首烏蔓荆子蒼术桑皮也麻黃膏者以麻黃熬
成膏和煎藥為丸硃砂滚衣也
小續命湯
小續命湯虛經絡八風五痺總能全麻杏桂芍通榮衞
參草歸芎氣血宣風滛防風濕滛已黃芩熱滛附子寒
春夏石膏知母入秋冬桂附倍加添
(註)虛經絡謂風邪中經中絡之人形氣虛也八風謂
八方之邪風中人為病也五痺詳見痺門要訣中
黃耆五物湯
黃耆五物虛經絡偏廢虛風無力癱心清語蹇因舌軟
舌強神濁是火痰補衛黃耆起不用益榮芍桂棗薑煎
左加當歸下牛膝筋瓜骨虎附經添
(註)黃耆五物湯治因虛召風中人經絡而病半身不
遂者然審其人若舌強難言神氣不清則是痰火
為病不宜此方若心清語蹇舌軟無力難言者乃
是榮衞不足之病宜用此方經曰衞虛則不用榮
虛則不仁此方君黃耆而補衞以起不用臣桂枝
白芍而益榮以治不仁佐生薑大棗以和榮衞也
不仁不用在右者屬氣宜倍加黃耆在左者屬血
則加當歸在下兩腿兩膝軟者則加牛膝骨軟不
能久立者則加虎骨筋軟難於屈伸者則加木瓜
周身或左或右經絡不宣通者則加炮附子有寒
者亦加之此方屢試屢效者其功力專於補外所
以不用人參補内甘草補中也
三化湯
搜風順氣丸
三化氣實風中府昏冒閉滿小承羌形氣俱虛及風燥
搜風順氣自然康
(註)氣實風中府謂風邪中府之人形氣實也昏冒謂
神昏不知人也閉滿謂二便阻隔腹滿脹也小承
羌謂小承氣湯厚朴枳實大黃加羌活即三化湯
也若其人形氣俱虛則當以搜風順氣丸緩緩治
之自然康也久病風之人大便多結燥謂之風燥
或用續命湯汗過三化湯下過津液枯乾以致結
燥凡病不論中經絡藏府但有二便阻隔形氣不
足難堪攻下者均宜此法以搜六府之風通腸胃
中之氣二便自利矣
牛黃淸心丸
牛黃淸心實中藏痰壅神昏不語言口眼喎斜形氣盛
兩手握固緊牙關
(註)牛黃淸心丸治風邪中藏之人形氣俱實其證痰
涎壅塞神昏不能言語口眼喎斜形氣滿盛兩手
握固牙關緊急之閉證皆可服之
參附湯
參附湯治虛中藏脣緩涎出不語言昏不知人身偏廢
五脱證見倍參煎
(註)參附湯即人參附子也治風邪中藏之人形氣俱
虛其證脣緩不收痰涎流出神昏不語身肢偏廢
或與五藏脱證並見宜大倍人參先固虛脱次治
風邪可也
千金還魂湯
經絡閉證卒中惡氣促神昏不識人無汗拘急身偏痛
肉桂麻草杏還魂
(註)經絡閉證謂風邪中經絡之閉證也氣促謂氣粗
盛也無汗四肢拘急身體偏痛乃表邪固閉宜用
肉桂麻黃甘草杏仁即還魂湯以開之
奪命散
藏府閉證腹滿閉昏噤痰結在喉間危急湯藥不能下
奪命巴芷半葶南
(註)藏府閉證謂風邪中藏府之閉證也腹滿閉謂腹
滿二便閉也兼之神昏口噤不開結痰喉間不下
宜用是方吐下之巴豆白芷半夏葶藶生南星也
三生飲
三生飲治中風寒厥逆沉伏涌氣痰星香烏附俱生用
氣虛加參脱倍添
(註)中風寒謂不論經絡藏府風邪中藏寒之人也厥
逆謂四肢冷也沉伏謂六衇沉伏也是方生南星
生川烏生附子木香也惟寒盛氣實者宜之若氣
虛者加人參虛極將脱者大倍人參始可用之而
無倒戈之害也
祛風至寶湯
祛風至寶中風熱浮數面赤熱而煩通聖加蠍天麻細
白附羌獨連蘗蠶
(註)中風熱謂不論經絡藏府風邪中府熱之人也浮
數謂六衇浮數也熱而煩謂身熱心煩也通聖謂
防風通聖散方中加全蠍天麻細辛白附羌活獨
活黃蘗黃連殭蠶也防風通聖散詳在傷寒門
靑州白丸子
靑州白丸中風痰喎斜癱瘓湧痰涎小兒驚痰為妙藥
白附烏星半夏丸
(註)中風痰謂不論經絡藏府風邪中表有痰飲之人
也湧痰涎謂痰涎湧盛也是方生白附子生川烏
生南星生半夏法製為丸也
羌活愈風湯
羌活愈風治外中手足無力語出難肌肉微掣不仁用
大秦艽湯參再添官桂黃耆杜防己知枳柴荷蔓菊前
蒼麻半朴把地骨調理諸風症可安
(註)治外中謂風從外中之病也此病之來必有先兆
如手足無力語言蹇澁時有肌肉微動牽掣大指
次指麻木不用皆風邪外中之先兆也宜用此湯
大秦艽湯參再添謂大秦艽湯方中再添人參官
桂黃耆杜仲防己知母枳殼柴胡薄荷蔓荆子菊
花前胡蒼术麻黃半夏厚朴枸杞地骨皮也調理
諸風更可堪謂凡中風内邪將除外邪漸盡更服
此藥調理以行導諸經久則大風悉去清濁自分
榮衞自和矣
清熱化痰湯
清熱化痰治内發神短忽忽語失常頭眩脚軟六君麥
芩連菖枳竹星香
(註)治内發謂痰火内發之病也此病之來必有先兆
如神短忽忽言語失常上盛下虛頭眩脚軟皆痰
火内發之先兆也宜用此湯即人參白术茯苓甘
草橘紅半夏麥冬黃芩黃連石菖蒲枳實竹茹南
星木香也
地黃飲子
四肢不收無痛痱偏枯身偏不用疼其言不變志不亂
邪在分腠五物能甚不能言為瘖痱奪厥入藏病多凶
地黃桂附蓉巴遠萸斛冬味薄菖苓
(註)風痱偏枯瘖痱三病皆屬外中而有微甚淺深之
别也風痱謂四肢不收身無痛處偏枯謂半身不
遂身有痛處其言不變志不亂乃邪微淺病在分
腠榮衞之間以黃耆五物湯能補榮衞而散風邪
也甚者不能言志亂神昏則為瘖痱乃腎虛内奪
少隂不至而厥其邪已入於藏故曰病多凶也地
黃飲子是治腎虛内奪之方是方熟地肉桂附子
肉蓯蓉巴戟遠志山萸石斛麥冬五味子薄荷菖
蒲茯苓也
滌痰湯
滌痰内發迷心竅舌強難言參蒲星温膽熱盛芩連入
神昏便閉滚痰攻
(註)内發謂痰火内發迷人心竅令人精神恍惚舌強
難言也滌痰湯即人參菖蒲南星合溫膽湯也溫
膽湯橘紅半夏茯苓甘草竹茹枳實也熱盛加黃
芩黃連大小二便閉用礞石滚痰丸攻之可也
類中風總括
類中類乎中風證尸厥中虛氣食寒火濕暑惡皆昏厥
辨在喎斜偏廢間
(註)類中風證皆名尸厥謂形厥而氣不厥也故口鼻
無氣狀類死尸而衇自動也中虛中氣中食中寒
中火中濕中暑中惡等證雖忽然昏倒人事不省
類乎眞中風病但不見口眼喎斜偏廢不仁不用
等證自可辨也
獨參湯
參附湯
星香湯
三物備急丹
奪命散
尸厥無氣而衇動或衇微細有無間緣於病後氣血竭
人參參附星香痰氣閉腹滿二便閉或腹急痛備急丹
服後轉鳴吐下驗喉間痰結奪命先
(註)尸厥之證有虛有實虛者以獨參湯虛兼寒者以
參附湯虛兼痰者以星香飲加人參湯實者氣閉
似死衇動有力腹滿脹二便閉或腹急痛氣閉前
後不通者以備急丹實兼痰者以奪命散
補中益氣湯
生衇補精湯
補中益氣療虛中煩勞過度氣不升虛冒有痰加苓半
慾冒生麥地歸茸
(註)補中益氣湯治虛中之證即李杲所云内傷氣虛
之人煩勞過度清氣不升忽然昏冒也慾冒謂因
房勞過度昏冒也生衇飲即人參麥冬五味子合
熟地當歸鹿茸名曰生衇補精也
木香調氣飲
木香調氣實氣中暴怒氣逆噤昏痰風浮肢溫氣沉冷
木藿砂䓻草丁檀
(註)實氣中謂形氣俱實之人中氣也因暴怒氣逆忽
然昏倒噤急也風浮肢溫氣沉冷謂中風之人衇
浮手足溫中氣之人衇沉手足冷可别也是方木
香藿香砂仁白蔲甘草丁香檀香也
八味順氣散
八味順氣虛氣中標本兼施邪正安參苓术草扶元氣
烏芷青陳利氣痰
(註)虛氣中謂形氣俱虛之人中氣也宜用此標本兼
施邪正相安之劑也
瓜蒂散
薑鹽湯
食中過飽感寒風或因怒惱塞胸中忽然昏厥肢不舉
瓜蒂薑鹽探吐平
(註)瓜蒂散挾痰者用之薑湯挾寒者用之鹽湯過食
者用之探吐謂作此湯數鍾令病者飲一鍾隨用
指探吐不吐再飲再探以吐通快為度可立愈也
附子理中湯
附子理中療寒中腹痛拘急噤牙關有汗身寒或吐瀉
附子參术草薑乾無汗身寒加麻細隂毒川烏用生煎
嘔吐丁香吳萸入衇微欲絶倍參添
(註)寒中之證即腹痛諸證者是也宜用附子理中湯
若無汗加麻黃細辛隂毒加生川烏嘔吐加丁香
吳茱萸衇微欲絶倍加人參隂毒寒極也詳在傷
寒心法
凉膈散
凉膈火中神昏冒梔翹芩薄草消黃兼治一切胸膈熱
便燥譫妄與斑狂
(註)火中之證即劉完素所云七情過極五志之火内
發則令人昏倒無知筋骨不用也
香薷飲
藿香正氣散
辰砂益元散
熨臍法
蒼术白虎湯
人參白虎湯
暑中須分隂與陽隂邪無汗似寒傷壯熱心煩或嘔瀉
香薷扁朴二香湯更兼昏憒蒸蒸汗面垢喘渴證為陽
不省熨臍灌蒜水益元蒼參白虎湯
(註)隂邪無汗似寒傷謂暑中隂邪似傷寒頭痛身痛
惡寒無汗而更壯熱心煩或嘔或瀉也得之於受
暑納凉寒外暑内宜香薷飲二香湯謂香薷飲合
藿香正氣飲詳在霍亂門若有如上之證更兼精
神昏憒蒸蒸自汗面垢喘渴則為暑中陽邪得之
於赤日長途中外皆熱初中昏憒不省者急以熱
物熨臍蒜汁合水灌之即省繼以辰砂益元散氣
實者蒼术白虎湯氣虛者人參白虎湯選而用之
可也
滲濕湯
滲濕濕中内昏冐震亨濕熱熱生痰厚味醇酒生冷水
胃苓香附撫砂連
(註)濕中内謂濕從内生之病即朱震亨所云濕熱生
痰昏冐之證得之於傷厚味醇酒生冷水物過節
也滲濕湯即胃苓湯加香附撫芎砂仁黃連
除濕湯
除濕隂雨濕蒸霧臥濕涉水瘴山嵐頭身重痛便溏腫
羌藁升柴防水煎
(註)除濕湯即羌活藁本升麻柴胡防風蒼术治濕因
外中得之於天隂滛雨晴後濕蒸早辰霧露及久
臥濕地遠行涉水瘴氣山嵐其證頭身重痛甚而
昏冒大便溏瀉皮膚浮腫也
調氣平胃散
調氣平胃療惡中廟塜忤惡卒然昏面黑錯忘蘇合主
次以木香平胃勻
(註)蘇合主謂中惡之病以蘇合香丸為主也次以木
香平胃勻謂以中氣木香調氣散之方合平胃散
之藥調理也
傷風總括
傷風屬肺咳聲重鼻塞噴嚏涕流清鼻淵腦熱不噴嚏
濁涕穢久必鼻紅
(註)傷風屬肺故噴嚏也鼻淵屬腦故不噴嚏也傷風
寒邪故涕清也鼻淵熱邪故涕濁也鼻淵病久或
有穢氣則熱深故腦衂鼻血也
川芎茶調散
參蘇飲治虛傷風實者茶調及頭疼芎芷薄草羌茶細
荆防痰半熱膏清
(註)參蘇飲方在咳𠻳門治氣虛之人傷風之病若氣
實者用川芎茶調散即川芎白芷薄荷甘草羌活
茶葉細辛荆芥防風傷風頭痛者亦可用也有痰
者加半夏清痰有熱者加石膏清熱可也
蒼耳散
蒼耳散治鼻淵病風熱入腦瞑頭疼涕流不止鼻塞熱
蒼耳辛夷芷薄葱
(註)鼻淵病屬風熱入腦故目瞑而頭疼涕流不止較
之傷風為甚焉鼻塞氣不利也熱鼻孔中熱也甚
者孔熱而痛及其腦也蒼耳散即蒼耳子炒去刺
研破一兩加辛夷三錢白芷薄荷各一錢葱三莖
也
黃連防風通聖散
鼻淵初病施蒼耳黃連防風久病方孔痛膽調冰硼散
鼻血犀角地黃湯
(註)鼻淵風熱傷腦之病初病則風邪盛故用蒼耳散
以散為主久病則熱鬱深故用防風通聖散加黃
連以清為主也熱氣湧涕傷其鼻孔成瘡故痛也
宜以豬膽汁調冰硼散敷之熱蘊於腦傷及所過
榮血故衂也宜以犀角地黃湯涼之可也
痙病總括
痙病項強背反張有汗為柔無汗剛生産血多過汗後
潰瘡犬咬破風傷
(註)痙病之證詳在傷寒心法有汗為柔痙無汗為剛
痙産後去血過多傷寒發汗過多則為内因潰瘍
破傷狗咬則為外因皆風邪乘虛入太陽經而成
此病也
痙病死證
痙證衇散多應死反張離席一掌亡眼小目瞪昏不語
額汗如珠命必傷
(註)反張離席一掌謂離席四五指許也眼小謂目睫
緊小也目瞪謂眼珠不轉也
葛根湯
桂枝加葛根湯
小續命湯
桂枝加附子湯
當歸補血湯
大承氣湯
桃仁承氣湯
剛痙葛根湯發汗柔痙桂枝加葛良若兼雜因小續命
過汗桂枝加附湯傷血桂枝合補血裏實瘀血承氣方
潰瘍十全加風藥破傷狗咬另參詳
(註)剛痙用葛根湯即桂枝湯加麻黃葛根柔痙用桂
枝加葛根湯即桂枝湯加葛根汗之雜因謂風寒
濕雜揉為病用小續命湯隨風寒濕輕重治之過
汗表虛汗出不止因而成痙用桂枝加附子湯即
桂枝湯加附子也傷血謂産後金瘡大傷血後用
桂枝湯合補血湯即當歸黃耆也裏實謂痙病腹
滿二便閉以大承氣湯及産後惡露不盡少腹鞕
急以桃仁承氣湯下之潰瘍去膿血過多為風所
襲者用十全大補湯加祛風之藥治之
破傷風
破傷亡血筋失養微傷風入火之端燥起白痂瘡不腫
濕流汚水緊牙關
(註)破傷去血過多筋失所養經絡空虛風邪乘之為
病即經曰風邪乘虛而入也為風虛邪宜桂枝湯
合當歸補血湯治之夫傷重出血過多而病風者
常也然時有微傷淺損去血甚少風邪乘之而病
者以其人素熱因風而然即劉完素曰熱甚風摶
併於經絡也為風火邪宜防風通聖散加蠍尾治
之凡此證不論虛實風毒内蘊不發於外瘡口周
圍燥起白痂瘡不甚腫濕流汚黑之水牙關微緊
不似尋常活動皆破傷風之先兆也
防風通聖散加蠍尾方
全蠍散
左龍丸
斑蝥大黃方
火盛通聖加蠍尾風盛全蠍左龍丸外因燒酒火礶法
犬風斑大酒同煎
(註)破傷火盛者多陽明證用防風通聖散加蠍尾治
之風盛者多太陽證用全蠍散即生蠍尾七枚研
末熱酒服之服後不解漸深入裏用左龍丸即野
鴿糞江鰾殭蠶雄黃蜈蚣天麻硃砂巴豆霜為丸
也方詳在丹溪心法諸破傷風門内皆宜外用砂
燒酒壺兩箇盛多半壺燒酒先以一壺上火令滚
無聲傾酒即按在破傷瘡口拔出汚黑血水滿則
自落再以次壺仍按瘡口輪流提拔以盡為度其
風立愈犬咬風毒入腹成痙風者用斑蝥七枚以
糯米拌炒米黃去米為末生大黃末一錢合均黃
酒一盞煎至半盞空心溫服取下毒物弱者減半
服之可也
痺病總括
三痺之因風寒濕五痺筋骨衇肌皮風勝行痺寒痺痛
濕勝着痹重難支皮麻肌木衇色變筋攣骨重遇邪時
復感於邪入藏府周同衇痹不相移
(註)三痹之因風寒濕三氣雜合而為病也其風邪勝
者其痛流走故曰行痹寒邪勝者其痛甚苦故曰
痛痹濕邪勝者其痛重着故曰着痹此為病之因
而得名曰三痹也又有曰五痹者謂皮衇肌筋骨
之痹也以秋時遇此邪為皮痹則皮雖麻尚微覺
痛癢也以夏時遇此邪為衇痹則衇中血不流行
而色變也以長夏時遇此邪為肌痹則肌頑木不
知痛癢也以春時遇此邪為筋痹則筋攣節痛屈
而不伸也以冬時遇此邪為骨痹則骨重痠疼不
能舉也曰入藏府者謂内舍五藏之痹也以皮痹
不已復感於邪内舍於肺成肺痹也衇痹不已復
感於邪内舍於心成心痹也肌痹不已復感於邪
内舍於脾成脾痹也筋痹不已復感於邪内舍於
肝成肝痹也骨痹不已復感於邪内舍於腎成腎
痹也此皆以病遇邪之時及受病之處而得名曰
五痹也所謂邪者重感於風寒濕之氣也周痹亦
在血衇之中隨衇上下為病故同衇痹但患有定
處不似衇痹左右相移也近世曰痛風曰流火曰
歴節風皆行痹之俗名也
周痹
周痹患定無歇止左右不移上下行似風偏廢隻足手
口眼無斜有痛疼
(註)周痹或痛或腫或手或足患有定處痛無歇止或
從上病及於下或從下病及於上而不似衆痹痛
有歇止左右相移流走也周痹或兩手或兩足或
隻手足或偏廢不仁不用而似中風但不口眼喎
斜身有痛疼也
痹病生死證
痹在筋骨痛難已留連皮衇易為功痹久入藏中虛死
藏實不受復還生
(註)痹在筋骨則受邪深故痛久難已痹在皮衇則受
邪淺故易治也凡痹病日久内傳所合之藏則為
五藏之痹若其人中虛受邪則難治多死其人藏
實而不受邪復還於外則易治多生假如久病皮
痹復感於邪當内傳肺而為肺痹若無胸滿而煩
喘咳之證則是藏實不受邪餘藏倣此
痹入藏府證
肺痹煩滿喘咳𠻳腎脹尻踵脊代頭脾嘔痞鞕肢懈墯
心煩悸噫恐時休數飲臥驚肝太息飲秘脹瀉在腸究
胞秘沃痛鼻清涕三焦胃附膽無憂
(註)久病皮痹復感於邪見胸滿而煩喘咳之證是邪
内傳於肺則為肺痹也久病骨痹復感於邪而見
腹脹尻以代踵足攣不伸脊以代頭傴僂不直之
證是邪内傳於腎則為腎痹也久病肌痹復感於
邪而見嘔涎心下痞鞕四肢懈墯之證是邪内傳
於脾則為脾痹也久病衇痹復感於邪而見心煩
心悸嗌乾噫氣有時則恐之證是邪内傳於心則
為心痹也久病筋痹復感於邪而見喜飲小便數
多夜臥則驚太息之證是邪内傳於肝則為肝痹
也久痹不已復感於邪藏實不受而傳府者凡見
喜飲小便秘不脹則瀉不瀉則脹之證是邪内傳
於大小腸則為腸痹也凡見少腹胞中按如沃湯
狀而痛小便秘澁鼻流清涕之證是邪内傳於膀
胱則為胞痹也三焦之痹附於膀胱從水道也胃
痹附於大小二腸從傳化也膽為清淨之府不受
痹邪故曰無憂也
小續命湯
增味五痹湯
痹虚加減小續命痹實增味五痹湯麻桂紅花芷葛附
虎羊耆草二防羌
(註)痹虛謂氣虛之人病諸痹也宜用加減小續命湯
風勝行痹倍防風寒勝痛痹倍附子濕勝著痹倍
防己皮痹加黃耆或桂枝皮衇痹加薑黃或加紅
花肌痹加葛根或加白芷筋痹加羚羊角或加續
斷骨痹加虎骨或加狗脊有汗減麻黃便溏減防
己寒勝減黃芩加乾薑熱勝減附子加石膏加減
治之痹實謂氣血實之人病諸痹也宜用增味五
痹湯即麻黃桂枝紅花白芷葛根附子虎骨羚羊
角黃耆甘草防風防己羌活也行痹以羌活防風
為主痛痹以麻黃附子為主著痹以防己羌活為
主皮痹以黃耆桂枝皮為主衇痹以紅花桂枝為
主肌痹以葛根白芷為主筋痹以羚羊角為主骨
痹以虎骨為主增味於五痹治之可也
木通湯
附子五苓散
蒼术五苓散
三痹木通長流水濕加防己風羌防寒痹附麻分汗入
胞腸五苓附子蒼
(註)三痹謂行痹痛痹着痹也宜用木通一味不見水
者二兩以長流水二碗煎一碗熱服取微汗不愈
再服以愈為度若其痛上下左右流走相移者加
羌活防風以祛風邪其痛苦甚者有汗加附子無
汗加麻黃以去寒邪其痛重著難移者加防己以
勝濕邪其所應加之藥不可過三錢弱者俱減半
服胞痹宜用五苓散加附子腸痹宜五苓散加蒼
术以利寒飲也五苓散方在傷寒門
三痹湯
獨活寄生湯
三痹十全無白术牛秦續杜細獨防獨活加桑除耆續
入藏乘虛久痹方
(註)三痹謂三痹湯即十全大補湯無白术加牛膝秦
艽續斷杜仲細辛獨活防風也獨活謂獨活寄生
湯依三痹湯方加桑寄生除去黃耆續斷也此皆
治五痹不已乘虛入藏及留連日久調理痹病之
方也
黃耆益氣湯
黃耆益氣虛皮痹皮麻不知癢與疼補中益氣加紅蘗
味秋芩夏桂加冬
(註)氣實麻木用小續命湯加麻黃治之氣虛麻木用
黃耆益氣湯即補中益氣湯加紅花黃蘗也秋加
五味子夏加黃芩冬加桂枝皮
蠲痹湯
加味升陽散火湯
蠲痹冷痹身寒厥附歸耆草桂羌防肌熱如火名熱痹
羚犀升陽散火湯
(註)蠲痹湯即附子當歸黃耆炙草官桂羌活防風治
痹病而身寒無熱四肢厥冷名曰冷痹也加味升
陽散火湯即内傷門升陽散火湯加羚羊角犀角
治痹病而肌熱如火名曰熱痹也
痿病總論
五痿皆因肺熱生陽明無病不能成肺熱葉焦皮毛瘁
發為痿躄不能行心熱衇痿脛節縱腎骨腰脊不能興
肝筋拘攣失所養脾肉不仁燥渴頻
(註)五痿心肝脾肺腎之痿也痿屬燥病故皆因肺熱
而生也陽明者五藏六府之海主潤宗筋陽明無
病則宗筋潤能束骨而利機關雖有肺熱不能成
痿也肺熱葉焦陽明虛弱津液不化筋骨失養皮
毛瘁痿發為痿躄不能行也因而心氣熱為衇痿
則脛節縱而不任地肺兼心病也因而腎氣熱為
骨痿則腰脊不能興舉肺兼腎病也因而肝氣熱
為筋痿則筋失所養拘攣不伸肺兼肝病也因而
脾氣熱為肉痿則胃燥而渴肌肉不仁肺兼脾病
也
痿痹辨似
痿病足兮痹病身仍在不疼痛裏分但觀治痿無風藥
始曉虛實别有因
(註)痿痹之證今人多為一病以其相類也然痿病兩
足痿軟不痛痹病通身肢節疼痛但觀古人治痿
皆不用風藥則可知痿多虚痹多實而所因有别
也
痿病治法
痿燥因何治濕熱遵經獨取治陽明陽明無故惟病肺
胃壯能食審證攻控涎小胃濕痰熱陽明積熱法三承
胃弱食少先養胃久虚按證始收功
(註)痿屬燥病因何而用治濕熱苦燥之藥蓋遵内經
之治法獨取於陽明胃也故胃家無病雖有肺熱
惟病肺而不病痿也是知病痿者胃家必有故也
或濕熱或積熱或濕痰不論新久若胃壯能食當
先審證攻之胃有濕痰用控涎丹攻之有濕熱者
用小胃丹攻之有積熱者用三承氣湯攻之此治
胃壯能食之法也若胃弱飲食減少氣血津液不
足當先以補養脾胃為主其有久病留連諸虛燥
熱或攻下之後調理當審證治之始收全功也
加味二妙湯
加味二妙濕熱痿兩足痿軟熱難當防己當歸川萆薢
黃蘗龜板膝秦蒼
(註)熱難當謂兩足熱難當也膝秦蒼謂牛膝秦艽蒼
术也
清燥湯
虎潛丸
十全大補湯
加味金剛丸
時令濕熱清燥效隂虛濕熱虎潛靈久虛痿軟全金主
萆瓜牛菟杜蓯蓉
(註)清燥湯在内傷門虎潛丸有成方全金主謂十全
大補湯加味金剛丸久病氣血虛以十全大補湯
為主筋骨痿軟以加味金剛丸為主加味金剛丸
即萆薢木瓜牛膝菟絲子杜仲肉蓯蓉也
脚氣總括
脚氣風寒濕熱病往來寒熱狀傷寒腿脚痛腫熱為火
不腫不熱是寒乾
(註)脚氣乃内有濕熱外感風寒相合為病故往來寒
熱狀類傷寒兩脚腿痛腫熱如火者是火盛也不
腫不熱而痛者是寒盛也名曰乾脚氣
脚氣死證
脚氣衇急少腹頑不三五日入心間嘔吐喘滿目額黑
恍惚讝妄命難全
(註)脚氣衇急少腹頑木不知痛癢不過三五日内其
邪必入心間若入心間嘔吐喘滿是為脚氣衝心
之證目額皆黑恍惚讝妄則是水來尅火之徵故
曰命難全也
攅風散
羌活導滯湯
勝濕餅子
五積散
獨活寄生湯
脚氣表解攅風散麻桂杏草萆烏良裏解導滯羌獨活
防己當歸枳大黃濕盛重腫勝濕餅二丑蕎麫遂成方
寒濕五積加附子寒虛獨活寄生湯
(註)初病脚氣表實無汗用攅風散汗之即麻黃桂枝
杏仁甘草萆薢炮川烏也裏實熱盛二便不利用
羌活導滯湯下之即羌活獨活防己當歸枳實大
黃也濕盛重腫用勝濕餅子即黑丑白丑頭末甘
遂末各五錢蕎麥麫一兩五錢水和作餅三錢煮
熟空心茶清服逐之寒濕者用五積散加附子治
之方在傷寒門寒虛者用獨活寄生湯補之方在
痹門
當歸拈痛湯
當歸拈痛虛濕熱茵蔯四苓與羌防人參當歸升芩草
苦參知母葛根蒼
(註)濕熱脚氣而形氣虛者宜用當歸拈痛湯即茵蔯
白术茯苓豬苓澤瀉羌活防己人參當歸升麻黃
芩甘草苦參知母葛根蒼术也
加味蒼蘗散
加味蒼蘗實濕熱二活二术生地黃知蘗芍歸牛膝草
木通防己木瓜榔
(註)濕熱脚氣而形質實者宜用加味蒼蘗散即羌活
獨活蒼术白术生地黃知母黃蘗赤芍當歸牛膝
甘草木通防己木瓜檳榔也
大防風湯
兩膝腫大而疼痛髀脛枯細鶴膝風大防風附羌牛杜
十全大補減茯苓
(註)兩膝腫大疼痛膝上至髀膝下脛足枯細但存皮
骨兩膝狀若鶴膝故名鶴膝風也宜大防風湯即
防風附子羌活牛膝杜仲人參白术炙草當歸川
芎白芍熟地炙耆肉桂也此病若得之於痢疾病
後者名曰痢風亦用此方
御纂醫宗金鑑卷三十九
