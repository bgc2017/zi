御纂醫宗金鑑卷八十五
編輯刺灸心法要訣目錄
前面要穴圖
後頭要穴圖
頭部主病鍼灸要穴歌
胸腹部要穴圖
胸腹部主病鍼灸要穴歌
背部要穴圖
背部主病鍼灸要穴歌
仰手要穴圖
覆手要穴圖
手部主病鍼灸要穴歌
隂足要穴圖
陽足要穴圖
足部主病鍼灸要穴歌
御纂醫宗金鑑卷八十五目錄
御纂醫宗金鑑卷八十五
編輯刺灸心法要訣目錄
前面要穴圖
後頭要穴圖
頭部主病鍼灸要穴歌
胸腹部要穴圖
胸腹部主病鍼灸要穴歌
背部要穴圖
背部主病鍼灸要穴歌
仰手要穴圖
覆手要穴圖
手部主病鍼灸要穴歌
隂足要穴圖
陽足要穴圖
足部主病鍼灸要穴歌
御纂醫宗金鑑卷八十五目錄
御纂醫宗金鑑卷八十五
頭部主病鍼灸要穴歌
百會主治卒中風兼治癲癎兒病驚大腸下氣脱肛病
提補諸陽氣上升
(註)百會穴提補陽氣上升主治大人中風痰火癲癎
小兒急慢驚風大腸下氣脱肛等證鍼二分灸五
壯
神庭主灸羊癎風目眩頭痛灸腦空翳風專刺耳聾病
兼刺瘰癧項下生
(註)神庭穴主治風癎羊癲灸三壯禁鍼刺腦空穴
主治偏正頭疼目眩刺四分灸五壯翳風穴主
治耳聾及瘰癧鍼經云先將銅錢約二十文令患
者咬之尋取穴中鍼三分禁灸
上星通天主鼻淵瘜肉痔塞灸能痊兼治頭風目諸疾
炷如小麥灼相安
(註)上星通天二穴主治鼻淵鼻塞瘜肉鼻痔左鼻灸
右右鼻灸左左右鼻俱病者左右俱灸灸後鼻中
當去一塊形如朽骨狀其病自愈兼治頭風目疾
等證也上星穴宜刺三分留六呼灸五壯一云宜
三棱鍼出血以瀉諸陽之熱氣通天穴宜刺三分
留七呼灸三壯其壯如小麥大始相宜也
瘂門風府祗宜刺中風舌緩不能言頸項強急及瘈瘲
頭風百病與傷寒
(註)瘂門風府二穴主治中風舌緩暴瘖不語傷風傷
寒頭痛項急不得回顧及抽搐等病瘂門穴鍼二
分不可深入禁灸風府穴鍼三分留三呼禁灸
頭維主刺頭風疼目痛如脱淚不明禁灸隨皮三分刺
兼刺攢竹更有功
(註)頭維攢竹二穴主治頭風疼痛如破目痛如脱淚
出不明頭維穴隨皮鍼三分禁灸攢竹穴刺一
分留六呼禁灸隨皮者鍼入即眠鍼隨皮刺去也
率谷酒傷吐痰眩風池主治肺中寒兼治偏正頭疼痛
頰車落頰風自痊
(註)率谷穴主治傷酒嘔吐痰眩刺三分灸三壯風池
穴治肺受風寒及偏正頭風刺四分灸三壯七壯
炷宜小頰車穴治落頰風落頰風者下頦脱落也
刺三分灸三壯炷如小麥
臨泣主治鼻不通眵䁾泠淚雲翳生驚癎反視卒暴厥
日晡發瘧脇下疼
(註)臨泣穴主治鼻塞目眩生翳眵䁾眼目諸疾及驚
癎反視卒暴痰厥瘧疾晩發等病刺三分留七呼
禁灸
水溝中風口不開中惡癲癎口眼歪刺治風水頭面腫
灸治兒風急慢災
(註)水溝穴主治中風口噤牙關不開卒中惡邪鬼擊
不省人事癲癎卒倒口眼歪邪風水面腫及小兒
急慢驚風等病刺三分留六呼灸三壯至七壯炷
如小麥然灸不及鍼
承漿主治男七疝女子瘕聚兒緊脣偏風不遂刺之效
消渴牙疳灸功深
(註)承漿穴主治男子諸疝女子瘕聚小兒撮口及偏
風半身不遂口眼喎邪口禁不開消渴飲水不休
口齒疳蝕生瘡等證刺二分留五呼灸三壯
迎香主刺鼻失臭兼刺面癢若蟲行先補後瀉三分刺
此穴須知禁火攻
(註)迎香穴主治鼻塞不聞香臭浮腫風動面癢狀如
蟲行等證鍼三分禁灸
口眼歪邪灸地倉頰腫脣弛牙噤強失音不語目不閉
瞤動視物目&KR0617;&KR0617;
(註)地倉穴主偏風口眼歪邪牙關不開齒痛頰腫目
不能閉脣緩不收飲食難進失音不語眼目瞤動
視物&KR0617;&KR0617;昏夜無見等證刺三分留五呼灸七壯
或二七壯重者七七壯俱可
聽會主治耳聾鳴兼刺迎香功最靈中風瘈瘲喎斜病
牙車脱臼齒根疼
(註)聽會穴主治耳聾耳鳴牙車脱臼齒痛中風瘈瘲
喎邪等證鍼四分灸三壯兼瀉迎香功效如神迎
香穴鍼三分禁灸
聽宮主治耳聾鳴睛明攢竹目昏矇迎風流淚眥癢痛
雀目攀睛白翳生
(註)聽宮穴主治耳内蟬鳴耳聾刺三分灸三壯睛明
攢竹二穴主治目痛視不明迎風淚努肉攀睛白
翳眥癢雀目諸證睛明穴鍼分半留六呼禁灸
攢竹穴治證同前刺三分留六呼禁灸
胷腹部主病鍼灸要穴歌
膻中穴主灸肺癰欬𠻳哮喘及氣癭巨闕九種心疼病
痰飲吐水息賁寧
(註)膻中穴主治哮喘肺癰欬𠻳氣癭等證灸七壯禁
鍼巨闕穴主治九種心痛痰飲吐水腹痛息賁
等證鍼三分留七呼灸七壯
上脘奔豚與伏梁中脘主治脾胃傷兼治脾痛瘧痰暈
痞滿翻胃盡安康
(註)上脘穴主治腎積奔豚心積伏梁之證鍼八分留
七呼灸五壯千金云每日灸二七壯至百壯孕婦
不可灸中脘穴主治内傷脾胃心脾痛瘧疾痰
暈痞滿翻胃等證鍼八分灸七壯一云二七壯至
百壯孕婦不可灸
水分脹滿臍突鞕水道不利灸之良神闕百病老虚瀉
産脹溲難兒脱肛
(註)水分穴主治鼓脹堅鞕肚臍突出小便不利灸五
壯禁鍼孕婦不可灸神闕穴主治百病及老人
虚人泄瀉又治産後腹脹小便不通小兒脱肛等
證灸三壯禁鍼一法納炒乾淨鹽填滿臍上加厚
薑一片蓋定上加艾炷灸百壯或以川椒代鹽亦
妙
氣海主治臍下氣關元諸虚瀉濁遺中極下元虚寒病
一切痼冷總皆宜
(註)氣海穴主治一切氣疾隂證痼冷及風寒暑濕水
腫心腹鼓脹諸虚癥瘕等證鍼八分灸五壯關
元穴主治諸虚腎積及虚老人泄瀉遺精白濁等
證鍼八分留七呼灸七壯千金云婦人鍼之則無
子中極穴主治下元寒冷虚損及婦人月事不
調赤白帶下鍼八分留十呼灸三壯孕婦不可灸
膺腫乳癰灸乳根小兒龜胸灸亦同嘔吐吞酸灸日月
大赫專治病遺精
(註)乳根穴主治胸前腫乳癰小兒龜胸等證鍼三分
灸三壯日月穴主治嘔吐吞酸鍼七分灸五壯
大赫穴主治遺精鍼三分灸五壯
天樞主灸脾胃傷脾瀉痢疾甚相當兼灸鼓脹癥瘕病
艾火多加病必康
(註)天樞穴主治内傷脾胃赤白痢疾脾瀉及臍腹鼓
脹癥瘕等證鍼五分留七呼灸五壯千金云魂魄
之舍不可鍼孕婦不可灸
章門主治痞塊病但灸左邊可拔根若灸腎積臍下氣
兩邊齊灸自然平
(註)章門穴主治痞塊多灸左邊腎積灸兩邊鍼六分
留六呼灸三壯一云百壯
期門主治奔豚病上氣欬逆胸背疼兼治傷寒脇鞕痛
熱入血室刺有功
(註)期門穴主治奔豚上氣欬逆胸滿胸背徹痛胸痛
腹鞕及傷寒熱入血室鍼四分灸五壯
帶衇主灸一切疝偏墜木腎盡成功兼灸婦人濁帶下
丹田温煖自然停
(註)帶衇穴主治疝氣偏墜木腎及婦人赤白帶下等
證鍼六分灸五壯
背部主病鍼灸要穴歌
腰俞主治腰脊痛冷痺強急動作難腰下至足不仁冷
婦人經病溺赤痊
(註)腰俞穴主治腰脊重痛舉動不得俯仰艱難腰以
下至足冷痺不仁及婦人經閉溺血等證刺二分
留七呼灸五壯
至陽耑灸黃疸病兼灸痞滿喘促聲命門老虚腰痛證
更治脱肛痔腸風
(註)至陽穴主治身面俱黃胸脇支滿喘促不寧鍼五
分灸三壯命門穴主治老人腎虚腰疼及久痔
脱肛腸風下血等證鍼五分灸三壯若年二十以
上者不宜灸灸恐絶子
膏盲一穴灸勞傷百損諸虚無不良此穴禁鍼惟宜艾
千金百壯效非常
(註)膏盲穴主治諸虚百損五勞七傷身形羸瘦夢遺
失精上氣欬逆痰火發狂健忘怔忡胎前産後勞
瘵傳尸等證灸七七壯至百壯
大杼主刺身發熱兼刺瘧疾欬𠻳痰神道惟灸背上病
怯怯短氣艾火添
(註)大杼穴主治遍身發熱瘧疾欬𠻳多痰鍼五分禁
灸神道穴主治背上冷痛怯怯短氣灸七壯禁
鍼
風門主治易感風風寒痰𠻳吐血紅兼治一切鼻中病
艾火多加嗅自通
(註)風門穴主治腠理不密易感風寒欬𠻳吐痰咯血
鼻衂及一切鼻中諸病鍼三分灸五壯
肺俞内傷𠻳吐紅兼灸肺痿與肺癰小兒龜背亦堪灸
肺氣舒通背自平
(註)肺俞穴主治内傷外感欬𠻳吐血肺痿肺癰小兒
龜背鍼三分留七呼灸三壯
膈俞主治胸脇痛兼灸痰瘧痃癖攻更治一切失血證
多加艾灼總收功
(註)膈俞穴主治胸脇疼痛痰瘧痃癖一切血痰灸三
壯禁鍼
肝俞主灸積聚痛兼灸氣短語聲輕更同命門一併灸
能使瞽目復重明
(註)肝俞穴主治左脇積聚疼痛氣短不語若同命門
穴一併灸之即兩目昏暗者可使復明肝俞穴灸
七壯禁鍼命門穴鍼五分灸三壯
膽俞主灸脇滿嘔驚悸臥睡不能安兼灸酒疽目黃色
面發赤斑灸自痊
(註)膽俞穴主治兩脇脹滿乾嘔驚悸睡臥不安及酒
疽目睛發黃面發赤斑等證灸三壯禁鍼
脾俞主灸傷脾胃吐瀉瘧痢疸瘕癥喘急吐血諸般證
更治嬰兒慢脾風
(註)脾俞穴主治内傷脾胃吐瀉瘧痢黃疸食積癥瘕
吐血喘急及小兒慢脾風證灸五壯禁鍼
三焦俞治脹滿疼積塊堅硬痛不寧更治赤白休息痢
刺灸此穴自然輕
(註)三焦俞穴主治脹滿積塊堅硬疼痛及赤白痢疾
不止等證鍼二分灸五壯
胃俞主治黃疽病食畢頭目即暈眩瘧疾善饑不能食
艾火多加自可痊
(註)胃俞穴主治黃疸食畢頭眩瘧疾善饑不能食等
證鍼三分灸三壯
腎俞主灸下元虚令人有子效多竒兼灸吐血聾腰痛
女疽婦帶不能遺
(註)腎俞穴主治下元諸虚精冷無子及耳聾吐血腰
痛女勞疽婦人赤白帶下等證灸三壯禁鍼
大腸俞治腰脊疼大小便難此可通兼治泄瀉痢疾病
先補後瀉要分明
(註)大腸俞穴主治腰脊疼痛大小便不通及泄瀉痢
疾等證鍼三分灸三壯
膀胱俞治小便難少腹脹痛不能安更治腰脊強直痛
艾火多添疾自痊
(註)膀胱俞穴主治小便不通少腹脹痛及腰脊強直
疼痛等證鍼三分灸七壯
譩譆主治久瘧病五藏瘧灸藏俞平意舍主治脇滿痛
兼療嘔吐立時寧
(註)譩譆俞穴主治久瘧若五藏瘧灸五藏俞五藏俞
者心肝脾肺腎俞也俱鍼六分灸二七壯意舍
穴主治兩脇脹滿疼痛嘔吐鍼五分灸三壯
身柱主治羊癎風欬𠻳痰喘腰背疼長強惟治諸般痔
百勞穴灸汗津津
(註)身柱穴主治風癎發狂欬𠻳痰喘腰背疼痛等證
鍼五分灸七七壯長強穴主治諸般痔漏疼痛
鍼三分灸三十壯百勞穴主治滿身發熱虚汗
盜汗津津不止鍼五分留三呼瀉五吸灸以年為
壯
手部主病鍼灸要穴歌
尺澤主刺肺諸疾絞腸痧痛鎖喉風傷寒熱病汗不解
兼刺小兒急慢風
(註)尺澤穴主治欬唾膿血喉痺肺積息賁及絞腸痧
痛傷寒汗不出小兒急慢驚風等證刺三分或三
稜鍼出血禁灸
列缺主治𠻳寒痰偏正頭疼治自痊男子五淋隂中痛
尿血精出灸便安
(註)列缺穴主治欬𠻳寒痰偏正頭疼及男子淋漓隂
中疼痛尿血精出等證鍼二分灸七壯炷如小麥
經渠主刺瘧寒熱胸背拘急脹滿堅喉痺欬逆氣數欠
嘔吐心疼亦可痊
(註)經渠穴主治痎瘧寒熱胸背拘急膨脹喉痺欬逆
上氣數欠嘔吐心疼等證鍼二分禁灸
太淵主刺牙齒病腕肘無力或痛疼兼刺欬𠻳風痰疾
偏正頭疼效若神
(註)太淵穴主治牙齒疼痛手腕無力疼痛及欬𠻳風
痰偏正頭疼等證鍼二分灸三壯
魚際主灸牙齒痛在左灸左右同然更刺傷寒汗不出
兼治瘧疾方欲寒
(註)魚際穴主治牙齒痛瘧疾初起先覺發寒傷寒汗
不出等證鍼二分惟牙痛可灸餘證禁灸
少衝主治心膽虚怔忡癲狂不可遺少商惟鍼䨇鵝痺
血出喉開功最竒
(註)少衝穴主治心虚膽寒怔忡癲狂鍼一分灸三壯
少商穴主治䨇鵝風喉痺以三稜鍼刺微出血
禁灸
少海主刺腋下瘰漏臂痺痛羊癎風靈道主治心疼痛
瘈瘲暴瘖不出聲
(註)少海穴主治腋下瘰癧漏臂與風吹肘臂疼痛也
及癲癎羊鳴等證鍼五分禁灸靈道穴主治心
痛羊癎瘈瘲肘攣暴瘖不能言等證鍼三分灸三
壯
通里主治温熱病無汗懊憹心悸驚喉痺苦嘔暴瘖瘂
婦人經漏過多崩
(註)通里穴主治温病面熱無汗懊憹心悸驚恐喉痺
苦嘔暴瘖聲瘂及婦人經血過多崩漏等證鍼三
分灸三壯
神門主治悸怔忡呆癡中惡恍惚驚兼治小兒驚癎證
金鍼補瀉疾安寧
(註)神門穴主治驚悸怔忡呆痴卒中鬼邪恍惚振驚
及小兒驚癎等證鍼三分留七呼灸三壯炷如小
麥
少府主治久痎瘧肘腋拘急痛引胸兼治婦人挺痛癢
男子遺尿偏墜疼
(註)少府穴主治痎瘧久不愈臂痠肘腋攣急胷中痛
及婦人隂挺隂癢隂痛男子遺尿偏墜等證鍼二
分灸三壯
曲澤主治心痛驚身熱煩渴肘掣疼兼治傷寒嘔吐逆
鍼灸同施立刻寧
(註)曲澤穴主治心痛善驚身熱煩渴臂肘搖動掣痛
不能伸傷寒嘔吐氣逆等證鍼三分留七呼灸三
壯
間使主治脾寒證九種心疼瘧渴生兼治瘰癧生項下
左右鍼灸自然平
(註)間使穴主治脾寒證九種心痛脾疼瘧疾口渴及
瘰癧久不愈患左灸右患右灸左鍼六分留七呼
灸五壯
内關主刺氣塊攻兼灸心胸脇痛疼勞熱瘧疾審補瀉
金鍼抽動立時寧
(註)内關穴主治氣塊上攻心胸脇肋疼痛勞熱瘧疾
等證鍼五分灸五壯
痰火胸疼刺勞宮小兒口瘡鍼自輕兼刺鵝掌風證候
先補後瀉效分明
(註)勞宮穴主治痰火胸痛小兒口瘡及鵝掌風等證
鍼二分禁灸
商陽主刺卒中風暴仆昏沉痰塞壅少商中衝關衝少
少澤三稜立回生
(註)中衝穴乾坤生意云此為十井穴凡初中風跌倒
卒暴昏沉痰盛不省人事牙關緊閉藥水不下急
以三稜鍼刺中衝少商商陽關衝少衝少澤使血
氣流通實起死回生急救之妙法也
三里三間並二間主治牙疼食物難兼治偏風眼目疾
鍼灸三穴莫教偏
(註)三里三間二間三穴主治牙齒疼痛食物艱難及
偏風眼目諸疾三穴併鍼灸之三里穴鍼二分
灸三壯二間穴鍼三分灸三壯三間穴鍼三
分灸三壯
合谷主治破傷風痺痛筋急鍼止疼兼治頭上諸般病
水腫産難小兒驚
(註)合谷穴主治破傷風風痺筋骨疼痛諸般頭痛水
腫産難及小兒急驚風等證鍼三分留六呼灸三
壯
陽谿主治諸熱證癮疹痂疥亦當鍼頭痛牙痛咽喉痛
狂妄驚中見鬼神
(註)陽谿穴主治熱病煩心癮疹痂疥厥逆頭痛牙疼
咽喉腫痛及狂妄驚恐見鬼等證鍼三分留七呼
灸三壯
曲池主治是中風手攣筋急痛痺風兼治一切瘧疾病
先寒後熱自然平
(註)曲池穴主治中風手攣筋急痺風瘧疾先寒後熱
等證鍼五分灸七壯
肩井一穴治仆傷肘臂不舉淺刺良肩髃主治癱瘓疾
手攣肩腫效非常
(註)肩井穴主治仆傷肘臂疼痛不舉鍼五分灸五壯
孕婦禁鍼肩髃穴主治癱瘓手攣肩腫鍼六分
灸五壯
少澤主治衂不止兼治婦人乳腫疼大陵一穴何專主
嘔血瘧疾有竒功
(註)少澤穴主治鼻衂不止婦人乳腫鍼一分灸三壯
大陵穴主治嘔血瘧疾鍼六分灸三壯
前谷主治癲癎疾頸項肩臂痛難堪更能兼治産無乳
小海喉齦腫痛痊
(註)前谷穴主治癲癎頸項頰腫引耳疼痛及婦人産
後無乳等證鍼一分留三呼灸三壯小海穴主
治咽喉牙齦腫痛等證鍼二分灸五壯
腕骨主治臂腕疼五指諸疾治可平後谿能治諸瘧疾
能令癲癎漸漸輕
(註)腕骨穴主治臂腕五指疼痛鍼二分灸三壯後
谿穴主治瘧疾癲癎鍼一分灸一壯
陽谷主治頭面病手膊諸疾有多般兼治痔漏隂痿疾
先鍼後灸自然痊
(註)陽谷穴主治頭面項腫手膊疼痛不舉及痔漏隂
痿等證鍼二分灸三壯
支正穴治七情鬱肘臂十指盡皆攣兼治消渴飲不止
補瀉分明自可安
(註)支正穴主治七情鬱結不舒肘臂十指筋攣疼痛
及消渴飲水不止等證鍼三分灸三壯
液門主治喉齦腫手臂紅腫出血靈又治耳聾難得睡
刺入三分補自寧
(註)液門穴主治咽喉外腫牙齦痛手臂紅腫耳暴聾
不得眠等證鍼三分留二呼灸三壯
中渚主治肢木麻戰振踡攣力不加肘臂連肩紅腫痛
手背癰毒治不發
(註)中渚穴主治四肢麻木戰振踡攣無力肘臂連肩
紅腫疼痛手背癰毒等證鍼二分灸三壯
陽池主治消渴病口乾煩悶瘧熱寒兼治折傷手腕痛
持物不得舉臂難
(註)陽池穴主治消渴口乾煩悶寒熱瘧或因折傷手
腕持物不得臂不能舉等證鍼二分禁灸
外關主治藏府熱肘臂脇肋五指疼瘰癧結核連胸頸
吐衂不止血妄行
(註)外關穴主治五藏六府結熱鼻衂吐血不止及肘
臂脇肘手指節痛瘰癧結核遶頸連胸腫痛不消
等證鍼三分留七呼灸三壯
支溝中惡卒心痛大便不通脇肋疼能寫三焦相火盛
兼治血脱暈迷生
(註)支溝穴主治鬼擊卒心痛凡三焦相火熾盛及大
便不通脇肋疼痛婦人産後血暈不省人事等證
鍼二分留七呼灸七壯
天井主寫瘰癧疹角孫惟主目翳生耳門耳聾䁎耳病
絲竹空穴治頭風
(註)天井穴主治瘰癧癮疹鍼三分灸五壯角孫穴
主治目中生翳鍼三分灸三壯耳門穴主治耳
聾䁎耳膿汁鍼三分留三呼禁灸絲竹空穴主
治頭痛目赤目眩視物&KR0617;&KR0617;鍼三分留三呼禁灸
足部主病鍼灸要穴歌
隱白主治心脾痛築賓能醫氣疝疼照海穴治夜發痓
兼療消渴便不通
(註)隱白穴主治心脾疼痛鍼一分灸三壯築賓穴
主治氣疝鍼三分灸五壯照海穴主治夜發痓
證及消渴大便閉鍼三分灸三壯
大都主治温熱病傷寒厥逆嘔悶煩胎産百日内禁灸
千金主灸大便難
(註)大都穴主治温熱病汗不出傷寒手足逆冷腹滿
嘔吐悶亂及大便難等證鍼三分留七呼灸三壯
凡婦人懷孕及生産後未滿百日俱不宜灸
太白主治痔漏疾一切腹痛大便難痞疸寒瘧商邱主
兼治嘔吐瀉痢痊
(註)太白穴主治痔漏腹中疼痛大便不通等證鍼三
分留七呼灸三壯商邱穴主治痞氣黃疸寒瘧
及嘔吐瀉痢等證鍼三分留七呼灸三壯
公孫主治痰壅膈腸風下血積塊疴兼治婦人氣蠱病
先補後瀉自然瘥
(註)公孫穴主治痰壅胸膈腸風下血積塊及婦人氣
蠱等證鍼四分灸三壯
三隂交治痞滿堅痼冷疝氣脚氣纏兼治不孕及難産
遺精帶下淋瀝痊
(註)三隂交穴主治痞滿痼冷疝氣遺精及婦人脚氣
月信不調久不成孕難産赤白帶下淋瀝等證鍼
三分灸三壯
血海主治諸血疾兼治諸瘡病自輕隂陵泉治脇腹滿
刺中下部盡皆鬆
(註)血海穴主治女子崩中漏下月信不調帶下及男
子腎藏風兩腿瘡癢濕痛等證鍼五分灸五壯
隂陵泉穴主治脇腹脹滿隂痛足膝紅腫小便不
通小便失禁不覺下部等證鍼五分留七呼灸三
壯
湧泉主刺足心熱兼刺奔豚疝氣疼血淋氣痛疼難忍
金鍼瀉動自安寧
(註)湧泉穴主治足發熱奔豚疝氣疼痛血淋氣痛等
證鍼三分留三呼灸三壯
然谷主治喉痺風欬血足心熱遺精疝氣温瘧多渴熱
兼治初生兒臍風
(註)然谷穴主治喉痺唾血遺精温瘧疝氣足心熱及
小兒撮口臍風鍼三分留三呼灸三壯凡鍼不宜
見血
太谿主治消渴病兼治房勞不稱情婦人水蠱胸脇滿
金鍼刺後自安寧
(註)太谿穴主治消渴房勞不稱心意及婦人水蠱胸
脇脹滿等證鍼三分留七呼灸三壯
隂谷舌縱口流涎腹脹煩滿小便難疝痛隂痿及痺病
婦人漏下亦能痊
(註)隂谷穴主治舌縱涎下腹脹煩滿溺難小腹疝急
引隂隂股内廉痛為痿痺及女人漏下不止鍼四
分留七呼灸三壯
復溜血淋宜乎灸氣滯腰疼貴在鍼傷寒無汗急瀉此
六衇沉伏即可伸
(註)復溜穴主治血淋氣滯腰痛傷寒無汗六衇沉匿
者鍼三分留三呼灸五壯
大敦治疝隂囊腫兼治腦衂破傷風小兒急慢驚風病
炷如小麥灸之靈
(註)大敦穴主治諸疝隂囊腫腦衂破傷風及小兒急
慢驚風等證鍼二分留十呼灸三壯
行間穴治兒驚風更刺婦人血蠱癥渾身腫脹單腹脹
先補後瀉自然平
(註)行間穴主治小兒急慢驚風及婦人血蠱癥瘕渾
身腫單腹脹等證鍼三分留十呼灸三壯
太衝主治腫脹滿行動艱辛步履難兼治霍亂吐瀉證
手足轉筋灸可痊
(註)太衝穴主治腫滿行步艱難及霍亂吐瀉手足轉
筋等證鍼三分留十呼灸三壯
中封主治遺精病隂縮五淋溲便難鼓脹癭氣隨年灸
三里合灸步履艱
(註)中封穴主治夢泄遺精隂縮五淋不得尿鼔脹癭
氣此穴合足三里併灸治行步艱辛中封穴鍼
四分留七呼灸三壯足三里穴鍼五分留七呼
灸三壯
曲泉㿉疝隂股痛足膝脛冷久失精兼治女子隂挺癢
少腹冷痛血瘕癥
(註)曲泉穴主治㿉疝隂股痛男子失精膝脛冷痛及
女子隂挺出少腹疼痛隂癢血瘕等證鍼六分留
七呼灸三壯
伏兔主刺腿膝冷兼刺脚氣痛痺風若逢穴處生瘡癤
說與醫人莫用功
(註)伏兔穴主治腿膝寒冷脚氣痛痺鍼五分禁灸凡
此穴處生瘡癤者危
隂市主刺痿不仁腰膝寒如注水侵兼刺兩足拘攣痺
寒疝少腹痛難禁
(註)隂市穴主治痿痺不仁不得屈伸腰膝寒如注水
兩足拘攣痺痛寒疝少腹疼痛等證鍼三分留七
呼禁灸
足三里治風濕中諸虚耳聾上牙疼噎膈鼓脹水腫喘
寒濕脚氣及痺風
(註)足三里穴治中風中濕諸虚耳聾上牙疼水腫心
腹鼓脹噎膈哮喘寒濕脚氣上中下三部痺痛等
證鍼五分留七呼灸三壯此穴三十外方可灸不
爾反生疾
解谿主治風水氣面腹足腫喘𠻳頻氣逆發噎頭風眩
悲泣癲狂悖與驚
(註)解谿穴主治風氣面浮腹脹足腫喘滿欬𠻳氣逆
發噎頭痛目眩悲泣癲狂驚悸怔忡等證鍼五分
留五呼灸三壯
陷谷主治水氣腫善噫痛疝腹腸鳴無汗振寒痰瘧病
胃衇得弦寫此平
(註)陷谷主治面目浮腫及水病善噫疝氣少腹痛腸
鳴腹痛瘧疾振寒無汗等證或胃衇得弦皆宜鍼
五分留七呼灸三壯
内庭主治痞滿堅左右繆灸腹響寬兼刺婦人食蠱脹
行經頭暈腹疼安
(註)内庭穴主治痞滿堅鞕鍼三分留十呼灸三壯患
右灸左患左灸右但覺腹響是其效驗兼治婦人
食蠱行經頭暈少腹痛等證
厲兑主治尸厥證驚狂面腫喉痺風兼治足寒膝臏腫
相偕隱白夢魘靈
(註)厲兑穴主治尸厥口噤氣絶狀如中惡面腫喉痺
驚狂好卧足寒膝臏腫痛等證鍼一分留一呼灸
一壯此穴合隱白穴同鍼治夢魘不寧鍼一分灸
三壯
飛陽主治步艱難金門能療病癲癎足腿紅腫崑崙主
兼治齒痛亦能安
(註)飛陽穴主治步履艱難鍼三分灸三壯金門穴
主治癲狂羊癎風鍼一分灸三壯崑崙穴主治
足腿紅腫牙齒疼痛鍼三分灸三壯
晝發痓證治若何金鍼申衇起沉疴上牙疼兮下足腫
亦鍼此穴自平和
(註)申衇穴主治晝發痓證足腫牙疼鍼三分留七呼
灸三壯灸不及鍼
環跳主治中風濕股膝筋攣腰痛疼委中刺血醫前證
開通經絡最相應
(註)環跳穴主治腰胯股膝中受風寒濕氣筋攣疼痛
鍼一寸留十呼灸三壯委中穴治證同環跳穴
但此穴禁灸鍼五分
陽陵泉治痺偏風兼治霍亂轉筋疼承山主鍼諸痔漏
亦治寒冷轉筋靈
(註)陽陵泉穴主治冷痺偏風霍亂轉筋鍼六分灸三
壯承山穴主治痔漏疼痛寒冷轉筋鍼七分灸
五壯灸不及鍼
陽輔主治膝痠痛腰間溶溶似水浸膚腫筋攣諸痿痺
偏風不遂灸功深
(註)陽輔穴主治膝胻痠疼腰間寒冷膚腫筋攣百節
痠疼痿痺偏風不遂等證鍼三分留七呼灸三壯
風市主治腿中風兩膝無力脚氣衝兼治渾身麻搔癢
艾火燒鍼皆就功
(註)風市穴主治腿中風濕疼痛無力脚氣渾身搔癢
麻痺等證鍼五分灸五壯
懸鍾主治胃熱病腹脹肋痛脚氣疼兼治脚脛濕痺癢
足指疼痛鍼可停
(註)懸鍾穴主治胃熱腹脹脇痛脚氣脚脛濕痺渾身
搔癢趾疼等證鍼六分灸五壯
邱墟主治胸脇痛牽引腰腿髀樞中小腹外腎脚腕痛
轉筋足脛不能行
(註)邱墟穴主治胸脇滿痛不得息牽引腰腿髀樞中
疼痛少腹外腎痛脚腕轉筋痛足脛難行等證鍼
五分灸三壯
頸漏腹下馬刀瘡連及胸脇乳癰瘍婦人月經不利病
下臨泣穴主治良
(註)臨泣穴主治頸漏腋下馬刀連及胸脇婦人乳癰
月信不調等證鍼二分灸三壯
俠谿主治胸脇滿傷寒熱病汗難出兼治目赤耳聾痛
頷腫口噤疾堪除
(註)俠谿穴主治胸脇支滿傷寒熱病汗不出目赤耳
聾胸痛頷腫口噤等證鍼三分灸三壯
竅隂主治脇間痛欬不得息熱躁煩癱疽頭痛耳聾病
喉痺舌強不能言
(註)竅隂穴主治脇痛欬逆不得息發熱躁煩癱疽口
乾頭痛喉痺舌強耳聾等證鍼一分灸三壯
御纂醫宗金鑑卷八十五
御纂醫宗金鑑卷八十五
頭部主病鍼灸要穴歌
百會主治卒中風兼治癲癎兒病驚大腸下氣脱肛病
提補諸陽氣上升
(註)百會穴提補陽氣上升主治大人中風痰火癲癎
小兒急慢驚風大腸下氣脱肛等證鍼二分灸五
壯
神庭主灸羊癎風目眩頭痛灸腦空翳風專刺耳聾病
兼刺瘰癧項下生
(註)神庭穴主治風癎羊癲灸三壯禁鍼刺腦空穴
主治偏正頭疼目眩刺四分灸五壯翳風穴主
治耳聾及瘰癧鍼經云先將銅錢約二十文令患
者咬之尋取穴中鍼三分禁灸
上星通天主鼻淵瘜肉痔塞灸能痊兼治頭風目諸疾
炷如小麥灼相安
(註)上星通天二穴主治鼻淵鼻塞瘜肉鼻痔左鼻灸
右右鼻灸左左右鼻俱病者左右俱灸灸後鼻中
當去一塊形如朽骨狀其病自愈兼治頭風目疾
等證也上星穴宜刺三分留六呼灸五壯一云宜
三棱鍼出血以瀉諸陽之熱氣通天穴宜刺三分
留七呼灸三壯其壯如小麥大始相宜也
瘂門風府祗宜刺中風舌緩不能言頸項強急及瘈瘲
頭風百病與傷寒
(註)瘂門風府二穴主治中風舌緩暴瘖不語傷風傷
寒頭痛項急不得回顧及抽搐等病瘂門穴鍼二
分不可深入禁灸風府穴鍼三分留三呼禁灸
頭維主刺頭風疼目痛如脱淚不明禁灸隨皮三分刺
兼刺攢竹更有功
(註)頭維攢竹二穴主治頭風疼痛如破目痛如脱淚
出不明頭維穴隨皮鍼三分禁灸攢竹穴刺一
分留六呼禁灸隨皮者鍼入即眠鍼隨皮刺去也
率谷酒傷吐痰眩風池主治肺中寒兼治偏正頭疼痛
頰車落頰風自痊
(註)率谷穴主治傷酒嘔吐痰眩刺三分灸三壯風池
穴治肺受風寒及偏正頭風刺四分灸三壯七壯
炷宜小頰車穴治落頰風落頰風者下頦脱落也
刺三分灸三壯炷如小麥
臨泣主治鼻不通眵䁾泠淚雲翳生驚癎反視卒暴厥
日晡發瘧脇下疼
(註)臨泣穴主治鼻塞目眩生翳眵䁾眼目諸疾及驚
癎反視卒暴痰厥瘧疾晩發等病刺三分留七呼
禁灸
水溝中風口不開中惡癲癎口眼歪刺治風水頭面腫
灸治兒風急慢災
(註)水溝穴主治中風口噤牙關不開卒中惡邪鬼擊
不省人事癲癎卒倒口眼歪邪風水面腫及小兒
急慢驚風等病刺三分留六呼灸三壯至七壯炷
如小麥然灸不及鍼
承漿主治男七疝女子瘕聚兒緊脣偏風不遂刺之效
消渴牙疳灸功深
(註)承漿穴主治男子諸疝女子瘕聚小兒撮口及偏
風半身不遂口眼喎邪口禁不開消渴飲水不休
口齒疳蝕生瘡等證刺二分留五呼灸三壯
迎香主刺鼻失臭兼刺面癢若蟲行先補後瀉三分刺
此穴須知禁火攻
(註)迎香穴主治鼻塞不聞香臭浮腫風動面癢狀如
蟲行等證鍼三分禁灸
口眼歪邪灸地倉頰腫脣弛牙噤強失音不語目不閉
瞤動視物目&KR0617;&KR0617;
(註)地倉穴主偏風口眼歪邪牙關不開齒痛頰腫目
不能閉脣緩不收飲食難進失音不語眼目瞤動
視物&KR0617;&KR0617;昏夜無見等證刺三分留五呼灸七壯
或二七壯重者七七壯俱可
聽會主治耳聾鳴兼刺迎香功最靈中風瘈瘲喎斜病
牙車脱臼齒根疼
(註)聽會穴主治耳聾耳鳴牙車脱臼齒痛中風瘈瘲
喎邪等證鍼四分灸三壯兼瀉迎香功效如神迎
香穴鍼三分禁灸
聽宮主治耳聾鳴睛明攢竹目昏矇迎風流淚眥癢痛
雀目攀睛白翳生
(註)聽宮穴主治耳内蟬鳴耳聾刺三分灸三壯睛明
攢竹二穴主治目痛視不明迎風淚努肉攀睛白
翳眥癢雀目諸證睛明穴鍼分半留六呼禁灸
攢竹穴治證同前刺三分留六呼禁灸
胷腹部主病鍼灸要穴歌
膻中穴主灸肺癰欬𠻳哮喘及氣癭巨闕九種心疼病
痰飲吐水息賁寧
(註)膻中穴主治哮喘肺癰欬𠻳氣癭等證灸七壯禁
鍼巨闕穴主治九種心痛痰飲吐水腹痛息賁
等證鍼三分留七呼灸七壯
上脘奔豚與伏梁中脘主治脾胃傷兼治脾痛瘧痰暈
痞滿翻胃盡安康
(註)上脘穴主治腎積奔豚心積伏梁之證鍼八分留
七呼灸五壯千金云每日灸二七壯至百壯孕婦
不可灸中脘穴主治内傷脾胃心脾痛瘧疾痰
暈痞滿翻胃等證鍼八分灸七壯一云二七壯至
百壯孕婦不可灸
水分脹滿臍突鞕水道不利灸之良神闕百病老虚瀉
産脹溲難兒脱肛
(註)水分穴主治鼓脹堅鞕肚臍突出小便不利灸五
壯禁鍼孕婦不可灸神闕穴主治百病及老人
虚人泄瀉又治産後腹脹小便不通小兒脱肛等
證灸三壯禁鍼一法納炒乾淨鹽填滿臍上加厚
薑一片蓋定上加艾炷灸百壯或以川椒代鹽亦
妙
氣海主治臍下氣關元諸虚瀉濁遺中極下元虚寒病
一切痼冷總皆宜
(註)氣海穴主治一切氣疾隂證痼冷及風寒暑濕水
腫心腹鼓脹諸虚癥瘕等證鍼八分灸五壯關
元穴主治諸虚腎積及虚老人泄瀉遺精白濁等
證鍼八分留七呼灸七壯千金云婦人鍼之則無
子中極穴主治下元寒冷虚損及婦人月事不
調赤白帶下鍼八分留十呼灸三壯孕婦不可灸
膺腫乳癰灸乳根小兒龜胸灸亦同嘔吐吞酸灸日月
大赫專治病遺精
(註)乳根穴主治胸前腫乳癰小兒龜胸等證鍼三分
灸三壯日月穴主治嘔吐吞酸鍼七分灸五壯
大赫穴主治遺精鍼三分灸五壯
天樞主灸脾胃傷脾瀉痢疾甚相當兼灸鼓脹癥瘕病
艾火多加病必康
(註)天樞穴主治内傷脾胃赤白痢疾脾瀉及臍腹鼓
脹癥瘕等證鍼五分留七呼灸五壯千金云魂魄
之舍不可鍼孕婦不可灸
章門主治痞塊病但灸左邊可拔根若灸腎積臍下氣
兩邊齊灸自然平
(註)章門穴主治痞塊多灸左邊腎積灸兩邊鍼六分
留六呼灸三壯一云百壯
期門主治奔豚病上氣欬逆胸背疼兼治傷寒脇鞕痛
熱入血室刺有功
(註)期門穴主治奔豚上氣欬逆胸滿胸背徹痛胸痛
腹鞕及傷寒熱入血室鍼四分灸五壯
帶衇主灸一切疝偏墜木腎盡成功兼灸婦人濁帶下
丹田温煖自然停
(註)帶衇穴主治疝氣偏墜木腎及婦人赤白帶下等
證鍼六分灸五壯
背部主病鍼灸要穴歌
腰俞主治腰脊痛冷痺強急動作難腰下至足不仁冷
婦人經病溺赤痊
(註)腰俞穴主治腰脊重痛舉動不得俯仰艱難腰以
下至足冷痺不仁及婦人經閉溺血等證刺二分
留七呼灸五壯
至陽耑灸黃疸病兼灸痞滿喘促聲命門老虚腰痛證
更治脱肛痔腸風
(註)至陽穴主治身面俱黃胸脇支滿喘促不寧鍼五
分灸三壯命門穴主治老人腎虚腰疼及久痔
脱肛腸風下血等證鍼五分灸三壯若年二十以
上者不宜灸灸恐絶子
膏盲一穴灸勞傷百損諸虚無不良此穴禁鍼惟宜艾
千金百壯效非常
(註)膏盲穴主治諸虚百損五勞七傷身形羸瘦夢遺
失精上氣欬逆痰火發狂健忘怔忡胎前産後勞
瘵傳尸等證灸七七壯至百壯
大杼主刺身發熱兼刺瘧疾欬𠻳痰神道惟灸背上病
怯怯短氣艾火添
(註)大杼穴主治遍身發熱瘧疾欬𠻳多痰鍼五分禁
灸神道穴主治背上冷痛怯怯短氣灸七壯禁
鍼
風門主治易感風風寒痰𠻳吐血紅兼治一切鼻中病
艾火多加嗅自通
(註)風門穴主治腠理不密易感風寒欬𠻳吐痰咯血
鼻衂及一切鼻中諸病鍼三分灸五壯
肺俞内傷𠻳吐紅兼灸肺痿與肺癰小兒龜背亦堪灸
肺氣舒通背自平
(註)肺俞穴主治内傷外感欬𠻳吐血肺痿肺癰小兒
龜背鍼三分留七呼灸三壯
膈俞主治胸脇痛兼灸痰瘧痃癖攻更治一切失血證
多加艾灼總收功
(註)膈俞穴主治胸脇疼痛痰瘧痃癖一切血痰灸三
壯禁鍼
肝俞主灸積聚痛兼灸氣短語聲輕更同命門一併灸
能使瞽目復重明
(註)肝俞穴主治左脇積聚疼痛氣短不語若同命門
穴一併灸之即兩目昏暗者可使復明肝俞穴灸
七壯禁鍼命門穴鍼五分灸三壯
膽俞主灸脇滿嘔驚悸臥睡不能安兼灸酒疽目黃色
面發赤斑灸自痊
(註)膽俞穴主治兩脇脹滿乾嘔驚悸睡臥不安及酒
疽目睛發黃面發赤斑等證灸三壯禁鍼
脾俞主灸傷脾胃吐瀉瘧痢疸瘕癥喘急吐血諸般證
更治嬰兒慢脾風
(註)脾俞穴主治内傷脾胃吐瀉瘧痢黃疸食積癥瘕
吐血喘急及小兒慢脾風證灸五壯禁鍼
三焦俞治脹滿疼積塊堅硬痛不寧更治赤白休息痢
刺灸此穴自然輕
(註)三焦俞穴主治脹滿積塊堅硬疼痛及赤白痢疾
不止等證鍼二分灸五壯
胃俞主治黃疽病食畢頭目即暈眩瘧疾善饑不能食
艾火多加自可痊
(註)胃俞穴主治黃疸食畢頭眩瘧疾善饑不能食等
證鍼三分灸三壯
腎俞主灸下元虚令人有子效多竒兼灸吐血聾腰痛
女疽婦帶不能遺
(註)腎俞穴主治下元諸虚精冷無子及耳聾吐血腰
痛女勞疽婦人赤白帶下等證灸三壯禁鍼
大腸俞治腰脊疼大小便難此可通兼治泄瀉痢疾病
先補後瀉要分明
(註)大腸俞穴主治腰脊疼痛大小便不通及泄瀉痢
疾等證鍼三分灸三壯
膀胱俞治小便難少腹脹痛不能安更治腰脊強直痛
艾火多添疾自痊
(註)膀胱俞穴主治小便不通少腹脹痛及腰脊強直
疼痛等證鍼三分灸七壯
譩譆主治久瘧病五藏瘧灸藏俞平意舍主治脇滿痛
兼療嘔吐立時寧
(註)譩譆俞穴主治久瘧若五藏瘧灸五藏俞五藏俞
者心肝脾肺腎俞也俱鍼六分灸二七壯意舍
穴主治兩脇脹滿疼痛嘔吐鍼五分灸三壯
身柱主治羊癎風欬𠻳痰喘腰背疼長強惟治諸般痔
百勞穴灸汗津津
(註)身柱穴主治風癎發狂欬𠻳痰喘腰背疼痛等證
鍼五分灸七七壯長強穴主治諸般痔漏疼痛
鍼三分灸三十壯百勞穴主治滿身發熱虚汗
盜汗津津不止鍼五分留三呼瀉五吸灸以年為
壯
手部主病鍼灸要穴歌
尺澤主刺肺諸疾絞腸痧痛鎖喉風傷寒熱病汗不解
兼刺小兒急慢風
(註)尺澤穴主治欬唾膿血喉痺肺積息賁及絞腸痧
痛傷寒汗不出小兒急慢驚風等證刺三分或三
稜鍼出血禁灸
列缺主治𠻳寒痰偏正頭疼治自痊男子五淋隂中痛
尿血精出灸便安
(註)列缺穴主治欬𠻳寒痰偏正頭疼及男子淋漓隂
中疼痛尿血精出等證鍼二分灸七壯炷如小麥
經渠主刺瘧寒熱胸背拘急脹滿堅喉痺欬逆氣數欠
嘔吐心疼亦可痊
(註)經渠穴主治痎瘧寒熱胸背拘急膨脹喉痺欬逆
上氣數欠嘔吐心疼等證鍼二分禁灸
太淵主刺牙齒病腕肘無力或痛疼兼刺欬𠻳風痰疾
偏正頭疼效若神
(註)太淵穴主治牙齒疼痛手腕無力疼痛及欬𠻳風
痰偏正頭疼等證鍼二分灸三壯
魚際主灸牙齒痛在左灸左右同然更刺傷寒汗不出
兼治瘧疾方欲寒
(註)魚際穴主治牙齒痛瘧疾初起先覺發寒傷寒汗
不出等證鍼二分惟牙痛可灸餘證禁灸
少衝主治心膽虚怔忡癲狂不可遺少商惟鍼䨇鵝痺
血出喉開功最竒
(註)少衝穴主治心虚膽寒怔忡癲狂鍼一分灸三壯
少商穴主治䨇鵝風喉痺以三稜鍼刺微出血
禁灸
少海主刺腋下瘰漏臂痺痛羊癎風靈道主治心疼痛
瘈瘲暴瘖不出聲
(註)少海穴主治腋下瘰癧漏臂與風吹肘臂疼痛也
及癲癎羊鳴等證鍼五分禁灸靈道穴主治心
痛羊癎瘈瘲肘攣暴瘖不能言等證鍼三分灸三
壯
通里主治温熱病無汗懊憹心悸驚喉痺苦嘔暴瘖瘂
婦人經漏過多崩
(註)通里穴主治温病面熱無汗懊憹心悸驚恐喉痺
苦嘔暴瘖聲瘂及婦人經血過多崩漏等證鍼三
分灸三壯
神門主治悸怔忡呆癡中惡恍惚驚兼治小兒驚癎證
金鍼補瀉疾安寧
(註)神門穴主治驚悸怔忡呆痴卒中鬼邪恍惚振驚
及小兒驚癎等證鍼三分留七呼灸三壯炷如小
麥
少府主治久痎瘧肘腋拘急痛引胸兼治婦人挺痛癢
男子遺尿偏墜疼
(註)少府穴主治痎瘧久不愈臂痠肘腋攣急胷中痛
及婦人隂挺隂癢隂痛男子遺尿偏墜等證鍼二
分灸三壯
曲澤主治心痛驚身熱煩渴肘掣疼兼治傷寒嘔吐逆
鍼灸同施立刻寧
(註)曲澤穴主治心痛善驚身熱煩渴臂肘搖動掣痛
不能伸傷寒嘔吐氣逆等證鍼三分留七呼灸三
壯
間使主治脾寒證九種心疼瘧渴生兼治瘰癧生項下
左右鍼灸自然平
(註)間使穴主治脾寒證九種心痛脾疼瘧疾口渴及
瘰癧久不愈患左灸右患右灸左鍼六分留七呼
灸五壯
内關主刺氣塊攻兼灸心胸脇痛疼勞熱瘧疾審補瀉
金鍼抽動立時寧
(註)内關穴主治氣塊上攻心胸脇肋疼痛勞熱瘧疾
等證鍼五分灸五壯
痰火胸疼刺勞宮小兒口瘡鍼自輕兼刺鵝掌風證候
先補後瀉效分明
(註)勞宮穴主治痰火胸痛小兒口瘡及鵝掌風等證
鍼二分禁灸
商陽主刺卒中風暴仆昏沉痰塞壅少商中衝關衝少
少澤三稜立回生
(註)中衝穴乾坤生意云此為十井穴凡初中風跌倒
卒暴昏沉痰盛不省人事牙關緊閉藥水不下急
以三稜鍼刺中衝少商商陽關衝少衝少澤使血
氣流通實起死回生急救之妙法也
三里三間並二間主治牙疼食物難兼治偏風眼目疾
鍼灸三穴莫教偏
(註)三里三間二間三穴主治牙齒疼痛食物艱難及
偏風眼目諸疾三穴併鍼灸之三里穴鍼二分
灸三壯二間穴鍼三分灸三壯三間穴鍼三
分灸三壯
合谷主治破傷風痺痛筋急鍼止疼兼治頭上諸般病
水腫産難小兒驚
(註)合谷穴主治破傷風風痺筋骨疼痛諸般頭痛水
腫産難及小兒急驚風等證鍼三分留六呼灸三
壯
陽谿主治諸熱證癮疹痂疥亦當鍼頭痛牙痛咽喉痛
狂妄驚中見鬼神
(註)陽谿穴主治熱病煩心癮疹痂疥厥逆頭痛牙疼
咽喉腫痛及狂妄驚恐見鬼等證鍼三分留七呼
灸三壯
曲池主治是中風手攣筋急痛痺風兼治一切瘧疾病
先寒後熱自然平
(註)曲池穴主治中風手攣筋急痺風瘧疾先寒後熱
等證鍼五分灸七壯
肩井一穴治仆傷肘臂不舉淺刺良肩髃主治癱瘓疾
手攣肩腫效非常
(註)肩井穴主治仆傷肘臂疼痛不舉鍼五分灸五壯
孕婦禁鍼肩髃穴主治癱瘓手攣肩腫鍼六分
灸五壯
少澤主治衂不止兼治婦人乳腫疼大陵一穴何專主
嘔血瘧疾有竒功
(註)少澤穴主治鼻衂不止婦人乳腫鍼一分灸三壯
大陵穴主治嘔血瘧疾鍼六分灸三壯
前谷主治癲癎疾頸項肩臂痛難堪更能兼治産無乳
小海喉齦腫痛痊
(註)前谷穴主治癲癎頸項頰腫引耳疼痛及婦人産
後無乳等證鍼一分留三呼灸三壯小海穴主
治咽喉牙齦腫痛等證鍼二分灸五壯
腕骨主治臂腕疼五指諸疾治可平後谿能治諸瘧疾
能令癲癎漸漸輕
(註)腕骨穴主治臂腕五指疼痛鍼二分灸三壯後
谿穴主治瘧疾癲癎鍼一分灸一壯
陽谷主治頭面病手膊諸疾有多般兼治痔漏隂痿疾
先鍼後灸自然痊
(註)陽谷穴主治頭面項腫手膊疼痛不舉及痔漏隂
痿等證鍼二分灸三壯
支正穴治七情鬱肘臂十指盡皆攣兼治消渴飲不止
補瀉分明自可安
(註)支正穴主治七情鬱結不舒肘臂十指筋攣疼痛
及消渴飲水不止等證鍼三分灸三壯
液門主治喉齦腫手臂紅腫出血靈又治耳聾難得睡
刺入三分補自寧
(註)液門穴主治咽喉外腫牙齦痛手臂紅腫耳暴聾
不得眠等證鍼三分留二呼灸三壯
中渚主治肢木麻戰振踡攣力不加肘臂連肩紅腫痛
手背癰毒治不發
(註)中渚穴主治四肢麻木戰振踡攣無力肘臂連肩
紅腫疼痛手背癰毒等證鍼二分灸三壯
陽池主治消渴病口乾煩悶瘧熱寒兼治折傷手腕痛
持物不得舉臂難
(註)陽池穴主治消渴口乾煩悶寒熱瘧或因折傷手
腕持物不得臂不能舉等證鍼二分禁灸
外關主治藏府熱肘臂脇肋五指疼瘰癧結核連胸頸
吐衂不止血妄行
(註)外關穴主治五藏六府結熱鼻衂吐血不止及肘
臂脇肘手指節痛瘰癧結核遶頸連胸腫痛不消
等證鍼三分留七呼灸三壯
支溝中惡卒心痛大便不通脇肋疼能寫三焦相火盛
兼治血脱暈迷生
(註)支溝穴主治鬼擊卒心痛凡三焦相火熾盛及大
便不通脇肋疼痛婦人産後血暈不省人事等證
鍼二分留七呼灸七壯
天井主寫瘰癧疹角孫惟主目翳生耳門耳聾䁎耳病
絲竹空穴治頭風
(註)天井穴主治瘰癧癮疹鍼三分灸五壯角孫穴
主治目中生翳鍼三分灸三壯耳門穴主治耳
聾䁎耳膿汁鍼三分留三呼禁灸絲竹空穴主
治頭痛目赤目眩視物&KR0617;&KR0617;鍼三分留三呼禁灸
足部主病鍼灸要穴歌
隱白主治心脾痛築賓能醫氣疝疼照海穴治夜發痓
兼療消渴便不通
(註)隱白穴主治心脾疼痛鍼一分灸三壯築賓穴
主治氣疝鍼三分灸五壯照海穴主治夜發痓
證及消渴大便閉鍼三分灸三壯
大都主治温熱病傷寒厥逆嘔悶煩胎産百日内禁灸
千金主灸大便難
(註)大都穴主治温熱病汗不出傷寒手足逆冷腹滿
嘔吐悶亂及大便難等證鍼三分留七呼灸三壯
凡婦人懷孕及生産後未滿百日俱不宜灸
太白主治痔漏疾一切腹痛大便難痞疸寒瘧商邱主
兼治嘔吐瀉痢痊
(註)太白穴主治痔漏腹中疼痛大便不通等證鍼三
分留七呼灸三壯商邱穴主治痞氣黃疸寒瘧
及嘔吐瀉痢等證鍼三分留七呼灸三壯
公孫主治痰壅膈腸風下血積塊疴兼治婦人氣蠱病
先補後瀉自然瘥
(註)公孫穴主治痰壅胸膈腸風下血積塊及婦人氣
蠱等證鍼四分灸三壯
三隂交治痞滿堅痼冷疝氣脚氣纏兼治不孕及難産
遺精帶下淋瀝痊
(註)三隂交穴主治痞滿痼冷疝氣遺精及婦人脚氣
月信不調久不成孕難産赤白帶下淋瀝等證鍼
三分灸三壯
血海主治諸血疾兼治諸瘡病自輕隂陵泉治脇腹滿
刺中下部盡皆鬆
(註)血海穴主治女子崩中漏下月信不調帶下及男
子腎藏風兩腿瘡癢濕痛等證鍼五分灸五壯
隂陵泉穴主治脇腹脹滿隂痛足膝紅腫小便不
通小便失禁不覺下部等證鍼五分留七呼灸三
壯
湧泉主刺足心熱兼刺奔豚疝氣疼血淋氣痛疼難忍
金鍼瀉動自安寧
(註)湧泉穴主治足發熱奔豚疝氣疼痛血淋氣痛等
證鍼三分留三呼灸三壯
然谷主治喉痺風欬血足心熱遺精疝氣温瘧多渴熱
兼治初生兒臍風
(註)然谷穴主治喉痺唾血遺精温瘧疝氣足心熱及
小兒撮口臍風鍼三分留三呼灸三壯凡鍼不宜
見血
太谿主治消渴病兼治房勞不稱情婦人水蠱胸脇滿
金鍼刺後自安寧
(註)太谿穴主治消渴房勞不稱心意及婦人水蠱胸
脇脹滿等證鍼三分留七呼灸三壯
隂谷舌縱口流涎腹脹煩滿小便難疝痛隂痿及痺病
婦人漏下亦能痊
(註)隂谷穴主治舌縱涎下腹脹煩滿溺難小腹疝急
引隂隂股内廉痛為痿痺及女人漏下不止鍼四
分留七呼灸三壯
復溜血淋宜乎灸氣滯腰疼貴在鍼傷寒無汗急瀉此
六衇沉伏即可伸
(註)復溜穴主治血淋氣滯腰痛傷寒無汗六衇沉匿
者鍼三分留三呼灸五壯
大敦治疝隂囊腫兼治腦衂破傷風小兒急慢驚風病
炷如小麥灸之靈
(註)大敦穴主治諸疝隂囊腫腦衂破傷風及小兒急
慢驚風等證鍼二分留十呼灸三壯
行間穴治兒驚風更刺婦人血蠱癥渾身腫脹單腹脹
先補後瀉自然平
(註)行間穴主治小兒急慢驚風及婦人血蠱癥瘕渾
身腫單腹脹等證鍼三分留十呼灸三壯
太衝主治腫脹滿行動艱辛步履難兼治霍亂吐瀉證
手足轉筋灸可痊
(註)太衝穴主治腫滿行步艱難及霍亂吐瀉手足轉
筋等證鍼三分留十呼灸三壯
中封主治遺精病隂縮五淋溲便難鼓脹癭氣隨年灸
三里合灸步履艱
(註)中封穴主治夢泄遺精隂縮五淋不得尿鼔脹癭
氣此穴合足三里併灸治行步艱辛中封穴鍼
四分留七呼灸三壯足三里穴鍼五分留七呼
灸三壯
曲泉㿉疝隂股痛足膝脛冷久失精兼治女子隂挺癢
少腹冷痛血瘕癥
(註)曲泉穴主治㿉疝隂股痛男子失精膝脛冷痛及
女子隂挺出少腹疼痛隂癢血瘕等證鍼六分留
七呼灸三壯
伏兔主刺腿膝冷兼刺脚氣痛痺風若逢穴處生瘡癤
說與醫人莫用功
(註)伏兔穴主治腿膝寒冷脚氣痛痺鍼五分禁灸凡
此穴處生瘡癤者危
隂市主刺痿不仁腰膝寒如注水侵兼刺兩足拘攣痺
寒疝少腹痛難禁
(註)隂市穴主治痿痺不仁不得屈伸腰膝寒如注水
兩足拘攣痺痛寒疝少腹疼痛等證鍼三分留七
呼禁灸
足三里治風濕中諸虚耳聾上牙疼噎膈鼓脹水腫喘
寒濕脚氣及痺風
(註)足三里穴治中風中濕諸虚耳聾上牙疼水腫心
腹鼓脹噎膈哮喘寒濕脚氣上中下三部痺痛等
證鍼五分留七呼灸三壯此穴三十外方可灸不
爾反生疾
解谿主治風水氣面腹足腫喘𠻳頻氣逆發噎頭風眩
悲泣癲狂悖與驚
(註)解谿穴主治風氣面浮腹脹足腫喘滿欬𠻳氣逆
發噎頭痛目眩悲泣癲狂驚悸怔忡等證鍼五分
留五呼灸三壯
陷谷主治水氣腫善噫痛疝腹腸鳴無汗振寒痰瘧病
胃衇得弦寫此平
(註)陷谷主治面目浮腫及水病善噫疝氣少腹痛腸
鳴腹痛瘧疾振寒無汗等證或胃衇得弦皆宜鍼
五分留七呼灸三壯
内庭主治痞滿堅左右繆灸腹響寬兼刺婦人食蠱脹
行經頭暈腹疼安
(註)内庭穴主治痞滿堅鞕鍼三分留十呼灸三壯患
右灸左患左灸右但覺腹響是其效驗兼治婦人
食蠱行經頭暈少腹痛等證
厲兑主治尸厥證驚狂面腫喉痺風兼治足寒膝臏腫
相偕隱白夢魘靈
(註)厲兑穴主治尸厥口噤氣絶狀如中惡面腫喉痺
驚狂好卧足寒膝臏腫痛等證鍼一分留一呼灸
一壯此穴合隱白穴同鍼治夢魘不寧鍼一分灸
三壯
飛陽主治步艱難金門能療病癲癎足腿紅腫崑崙主
兼治齒痛亦能安
(註)飛陽穴主治步履艱難鍼三分灸三壯金門穴
主治癲狂羊癎風鍼一分灸三壯崑崙穴主治
足腿紅腫牙齒疼痛鍼三分灸三壯
晝發痓證治若何金鍼申衇起沉疴上牙疼兮下足腫
亦鍼此穴自平和
(註)申衇穴主治晝發痓證足腫牙疼鍼三分留七呼
灸三壯灸不及鍼
環跳主治中風濕股膝筋攣腰痛疼委中刺血醫前證
開通經絡最相應
(註)環跳穴主治腰胯股膝中受風寒濕氣筋攣疼痛
鍼一寸留十呼灸三壯委中穴治證同環跳穴
但此穴禁灸鍼五分
陽陵泉治痺偏風兼治霍亂轉筋疼承山主鍼諸痔漏
亦治寒冷轉筋靈
(註)陽陵泉穴主治冷痺偏風霍亂轉筋鍼六分灸三
壯承山穴主治痔漏疼痛寒冷轉筋鍼七分灸
五壯灸不及鍼
陽輔主治膝痠痛腰間溶溶似水浸膚腫筋攣諸痿痺
偏風不遂灸功深
(註)陽輔穴主治膝胻痠疼腰間寒冷膚腫筋攣百節
痠疼痿痺偏風不遂等證鍼三分留七呼灸三壯
風市主治腿中風兩膝無力脚氣衝兼治渾身麻搔癢
艾火燒鍼皆就功
(註)風市穴主治腿中風濕疼痛無力脚氣渾身搔癢
麻痺等證鍼五分灸五壯
懸鍾主治胃熱病腹脹肋痛脚氣疼兼治脚脛濕痺癢
足指疼痛鍼可停
(註)懸鍾穴主治胃熱腹脹脇痛脚氣脚脛濕痺渾身
搔癢趾疼等證鍼六分灸五壯
邱墟主治胸脇痛牽引腰腿髀樞中小腹外腎脚腕痛
轉筋足脛不能行
(註)邱墟穴主治胸脇滿痛不得息牽引腰腿髀樞中
疼痛少腹外腎痛脚腕轉筋痛足脛難行等證鍼
五分灸三壯
頸漏腹下馬刀瘡連及胸脇乳癰瘍婦人月經不利病
下臨泣穴主治良
(註)臨泣穴主治頸漏腋下馬刀連及胸脇婦人乳癰
月信不調等證鍼二分灸三壯
俠谿主治胸脇滿傷寒熱病汗難出兼治目赤耳聾痛
頷腫口噤疾堪除
(註)俠谿穴主治胸脇支滿傷寒熱病汗不出目赤耳
聾胸痛頷腫口噤等證鍼三分灸三壯
竅隂主治脇間痛欬不得息熱躁煩癱疽頭痛耳聾病
喉痺舌強不能言
(註)竅隂穴主治脇痛欬逆不得息發熱躁煩癱疽口
乾頭痛喉痺舌強耳聾等證鍼一分灸三壯
御纂醫宗金鑑卷八十五
