御纂醫宗金鑑卷三十一
刪補名醫方論卷六目錄
桂枝湯
麻黃湯
大青龍湯
小青龍湯
葛根湯
桂枝麻黃各半湯
桂枝二麻黃一湯
桂枝二越婢一湯
越婢湯
麻黃杏仁甘草石膏湯
麻黃附子細辛湯
麻黃附子甘草湯
桂枝加附子湯
芍藥甘草附子湯
桂枝甘草湯
桂枝加芍藥加大黃湯
桂枝加芍藥湯
桂枝加大黃湯
小建中湯
炙甘草湯
桂枝人參湯
葛根黃芩黃連湯
白虎湯
白虎加人參湯
豬苓湯
五苓散
茵蔯五苓散
桂枝去芍加苓术湯
十棗湯
御纂醫宗金鑑卷三十一目錄
御纂醫宗金鑑卷三十一
刪補名醫方論卷六目錄
桂枝湯
麻黃湯
大青龍湯
小青龍湯
葛根湯
桂枝麻黃各半湯
桂枝二麻黃一湯
桂枝二越婢一湯
越婢湯
麻黃杏仁甘草石膏湯
麻黃附子細辛湯
麻黃附子甘草湯
桂枝加附子湯
芍藥甘草附子湯
桂枝甘草湯
桂枝加芍藥加大黃湯
桂枝加芍藥湯
桂枝加大黃湯
小建中湯
炙甘草湯
桂枝人參湯
葛根黃芩黃連湯
白虎湯
白虎加人參湯
豬苓湯
五苓散
茵蔯五苓散
桂枝去芍加苓术湯
十棗湯
御纂醫宗金鑑卷三十一目錄
御纂醫宗金鑑卷三十一
删補名醫方論卷六
桂枝湯
治風寒在表衇浮弱自汗出頭痛發熱惡風惡寒鼻
鳴乾嘔等證及雜證自汗盜汗虛損虚瘧亦可用若
衇浮緊汗不出者酒客病風寒而汗出者禁用
桂枝(三兩)芍藥(三兩)
生薑(三兩)甘草(二兩炙)
大棗(十二枚)
右五味以水七升煮取三升服一升覆令微汗不
可令如水流漓病必不除若服一升汗出病痊不
必盡劑服已更歠稀粥一盞以助藥力
(註)凡風寒在表衇浮弱自汗出者皆屬表虚宜桂枝
湯主之名曰桂枝湯者君以桂枝也桂枝辛溫辛
能散邪溫從陽而扶衛芍藥酸寒酸能斂汗寒走
隂而益榮桂枝君芍藥是於發散中寓斂汗之意
芍藥臣桂枝是於固表中有微汗之道焉生薑之
辛佐桂枝以解肌表大棗之甘佐芍藥以和榮裏
甘草甘平有安内攘外之能用以調和中氣即以
調和表裏且以調和諸藥矣以桂芍之相須薑棗
之相得藉甘草之調和陽表隂裏氣衛血榮並行
而不悖是剛柔相濟以為和也而精義在服後須
臾歠熱稀粥以助藥力盖穀氣内充不但易為釀
汗更使已入之邪不能少留將來之邪不得復入
也又妙在溫服令一時許漐漐微似有汗是授人
以微汗之法不可令如水流漓病必不除禁人以
不可過汗之意也此方為仲景羣方之冠乃解肌
發汗調和榮衛之第一方也凡中風傷寒衇浮弱
汗自出而表不解者皆得而主之其他但見一二
證即是不必悉具故麻葛青龍發汗諸劑咸用之
也若汗不出麻黃證也衇浮緊者麻黃衇也固不
可與桂枝湯然初起無汗當用麻黃發汗如汗解
後復煩衇浮數者與下後衇仍浮氣上衝者及下
後下利止而身痛不休者皆用此以解外何也盖
此時表雖不解腠理已疏邪不在皮毛而在肌肉
且經汗下津液已傷故衇證雖同麻黃而主治當
屬桂枝矣粗工妄謂桂枝湯專治中風不治傷寒
使人疑而不用又謂專發肌表不治他病不知此
湯倍芍藥生薑加人參名桂枝新加湯用以治榮
表虚寒肢體疼痛倍芍藥加飴糖名小建中湯用
以治裏虚心悸腹中急痛再加黃耆名黃耆建中
湯用以治虚損虚熱自汗盜汗因知仲景之方可
通治百病也
麻黃湯
治太陽風寒在表頭項強痛發熱身疼腰痛骨節痛
惡風寒無汗胸滿而喘其衇浮緊或浮數者用此發
汗雖有是證若衇浮而弱汗自出或尺中衇微與遲
者俱不可用風寒濕成痺肺經壅塞昏亂不語冷風
哮吼最宜
麻黃(三兩去節)桂枝(二兩)
甘草(一兩炙)杏仁(六十枚去皮尖)
右四味以水九升先煮麻黃减二升去上沫内諸
藥煮取二升半去滓溫服八合溫覆取微汗不須
歠粥一服汗出停後服汗出多者温粉撲之
(註)凡風寒在表衇浮緊數無汗者皆表實也宜麻黃
湯主之名曰麻黃湯者君以麻黃也麻黃性溫味
辛而苦其用在迅升桂枝性溫味辛而甘其能在
固表證屬有餘故主以麻黃必勝之算也監以桂
枝制節之妙也杏仁之苦溫佐麻黃逐邪而降逆
甘草之甘平佐桂枝和内而拒外飲入於胃行氣
於元府輸精於皮毛斯毛衇合精溱溱汗出在表
之邪必盡去而不留痛止喘平寒熱頓解不須歠
粥而藉汗於榖也其不用薑棗者以生薑之性横
散於肌碍麻黃之迅升大棗之性泥滯於膈礙杏
仁之速降此欲急於直達稍緩則不迅横散則不
升矣然則為純陽之劑過於發散如單刀直入之
將用之若當一戰成功不當則不戢而召禍故可
一而不可再如汗後不解便當以桂枝代之此方
為仲景開表逐邪發汗第一峻藥也庸工不知其
制在溫覆取汗若不溫覆取汗則不峻也世謂麻
黃專能發表不治他病不知此湯合桂枝湯名麻
桂各半湯用以和太陽留連未盡之寒熱去杏仁
加石膏合桂枝湯名桂枝二越婢一湯用以解太
陽熱多寒少之寒熱若陽盛於内而無汗者又有
麻黃杏仁甘草石膏湯以散太隂肺之邪若隂盛
於内而無汗者又有麻黃附子細辛甘草湯以溫
散少隂腎家之寒金匱要略以此方去桂枝千金
方以此方桂枝易桂皆名還魂湯用以治邪在太
隂卒中暴厥口噤氣絶下咽奏效而皆不温覆取
汗是知麻黃湯之峻與不峻在温覆與不溫覆此
仲景用方之心法豈常人所能得而窺耶
大青龍湯
治太陽風寒兩傷榮衛同病傷寒之衇而見中風之
證中風之衇而見傷寒之證二證俱不出汗而煩躁
者用此兩解發汗雖有是證若衇微弱自汗出者不
可服之服必亡陽
麻黃(六兩去節)桂枝(二兩)
杏仁(四十箇去皮尖)甘草(二兩炙)
生薑(三兩切)大棗(十二枚擘)
石膏(如雞子大碎綿裹)
右七味以水九升先煮麻黃減二升去上沫内諸
藥煮取三升去滓溫服一升取微汗汗出多者溫
粉撲之一服汗者停後服汗多亡陽遂虚惡風煩
躁不得眠也
(註)何以知風寒兩傷榮衛同病以傷寒之衇而見中
風之證中風之衇而見傷寒之證也名大青龍湯
者取龍興雲雨之義也治風不外乎桂枝治寒不
外乎麻黃合桂枝麻黃二湯以成劑故為兼風寒
中傷者主之也二證俱無汗故減芍藥不欲其收
也二證俱煩躁故加石膏以解其熱也設無煩躁
則又當從事於麻黃桂枝各半湯也仲景於表劑
中加大寒辛甘之品則知麻黃證之發熱熱全在
表大青龍證之煩躁兼肌裏矣初病太陽即用石
膏者以其辛能解肌熱寒能清胃火甘能生津液
是預保陽明存津液之先着也粗工疑而畏之當
用不用必致熱結陽明斑黃狂冒紛然變出矣觀
此則可知石膏乃中風傷寒之要藥得麻桂而有
青龍之名得知草而有白虎之號也服後取微汗
汗出多者溫粉撲之一服得汗停其後服盖戒人
即當汗之證亦不可過汗也所以仲景桂枝湯中
不用麻黃者是欲其不大發汗也麻黃湯中用桂
枝者恐其過汗無制也若不慎守其法汗多亡陽
變生諸逆表遂空虚而不任風隂盛格陽而更煩
躁不得眠也
小青龍湯
治傷寒表不解心下有水氣乾嘔發熱而欬或渴或
利或噎或小便不利少腹滿或喘者及雜病膚脹水
腫證用此發汗而利水
麻黃(三兩去節)芍藥(三兩)
五味子(半升)甘草(三兩炙)
乾薑(二兩)半夏(半升洗)
桂枝(三兩)細辛(三兩)
右八味以水一升先煮麻黃減二升去上沫内諸
藥煮取三升去滓溫服一升
若渴者去半夏加栝蔞根三兩
若噎者去麻黃加附子一枚炮
若小便不利少腹滿者去麻黃加茯苓四兩
若喘者去麻黃加杏仁半升(去皮尖)
若微利者去麻黃加蕘花如雞子(熬令赤色)
(按)加蕘花如雞子熬令赤色此必傳寫之譌盖本草
蕘花即芫花類也用之攻水其力甚峻五分可令
人下行數十次豈有治停飲之微利而用雞子大
之蕘花者乎當改加茯苓四兩
(註)太陽停飲有二一中風表虚有汗五苓散證也一
傷寒表實無汗小青龍湯證也表實無汗故合麻
桂二方以解外去大棗者以其性泥也去杏仁者
以其無喘也有喘者加之去生薑者以有乾薑也
若嘔者仍用佐乾薑細辛極溫極散使寒與水俱
從汗而解佐半夏逐痰飲以清不盡之飲佐五味
收肺氣以斂耗傷之氣若渴者去半夏加花粉避
燥以生津也若微利與噎小便不利少腹滿俱去
麻黃遠表以就裏也加附子以去噎散寒則噎可
止加茯苓以利水則微利少腹滿可除矣此方與
越婢湯同治水飲溢於表而為膚脹水腫宜發汗
外解者無不隨手而消越婢治有熱者故方中君
以石膏以散陽水也小青龍治有寒者故方中佐
以薑桂以消隂水也
葛根湯
治太陽陽明兩經合病頭項強痛背亦牽強衇浮無
汗惡風者及表不解下利而嘔者並宜服此發汗
葛根(四兩)麻黃(二兩去節)
桂枝(二兩)芍藥(二兩)
甘草(二兩炙)生薑(二兩切)
大棗(十二枚擘)
右七味以水一斗先煮麻黃葛根減二升去沫内
諸藥煮取三升温服一升覆取微似汗不湏歠粥
餘如桂枝法將息及禁忌
(註)是方也即桂枝湯加麻黃葛根麻黃佐桂枝發太
陽榮衛之汗葛根君桂枝解陽明肌表之邪不曰
桂枝湯加麻黃葛根而以葛根命名者其意重在
陽明以嘔利屬陽明多也二陽表急非溫服覆而
取汗其表未易解也或嘔或利裏已失和雖歠粥
而胃亦不能輸精於皮毛故不湏歠粥也柯琴曰
此證身不疼腰不疼骨節不疼不惡寒是骨不受
寒矣頭項強痛下連於背牽動不寧是筋傷於風
矣不喘不煩躁不乾嘔是裏不病無汗惡風病只
在表若表病而兼下利則是表實裏虚矣比麻黃
青龍二證較輕然項強連背拘強更甚於項強無
汗不失為表但衇浮不緊故不從乎麻黃而於桂
枝方加麻黃倍葛根以去實小變麻桂之法也蓋
葛根為陽明主藥凡太陽有陽明者則佐入太陽
藥中凡少陽有陽明者則佐入少陽藥中無不可
也李杲定為陽明經藥張潔古云未入陽明者不
可便服豈二人未讀仲景書乎要知葛根桂枝俱
是解肌和裏之藥故有汗無汗下利不下利俱可
用與麻黃之專於發表者不同也
金匱治太陽病無汗小便反少氣上衝胷口噤不
得語欲作剛痙
(集註)喻昌曰傷寒項背&KR1351;&KR1351;無汗惡風者用葛根湯此
證亦用之者以其邪在太陽陽明兩經之界兩經
之熱併於胸中必傷肺金清肅之氣故水道不行
小便少津液不布而無汗陽明之筋内結胃口外
行胸中過人迎環口熱併陽明斯筋衇牽引口噤
不得語然剛痙無汗必從汗解况濕邪内鬱必以
汗出如故而止故用此湯合解兩經之濕熱與風
寒之表法無害其同也
桂枝麻黃各半湯
太陽病得之八九日如瘧狀發熱惡寒熱多寒少其
人不嘔清便欲自可一日二三度發衇微緩者為欲
愈也衇微而惡寒者此隂陽俱虚不可更發汗更下
更吐也面色反有熱色者未欲解也以其不能得小
汗出身必癢宜桂枝麻黃各半湯
桂枝(一兩六銖)芍藥(一兩)
麻黃(一兩去節)生薑(一兩)
甘草(一兩炙)大棗(四枚擘)
杏仁(二十四箇去皮尖)
右七味以水五升先煮麻黃一二沸去上沫内諸
藥煮取一升八合去滓溫服六合
(註)太陽病得之八九日有如瘧狀之寒熱熱多寒少
者其人不嘔小便清白此裏和不受邪雖為欲自
愈然必審其如瘧狀寒熱一日二三度輕輕而發
診其衇微而且緩則知邪衰正復表裏將和始為
欲愈也若衇微不緩正未復也更惡寒者邪未衰
也雖不能自愈但已為前之汗吐下虚其表裏故
不可更發汗更吐更下也衇微惡寒表裏俱虚面
色當白今色反赤是猶有表邪怫鬱不能得小汗
出宣發陽氣故面赤身癢未欲解也宜桂枝麻黃
各半湯小小汗之以和榮衛自可愈也
桂枝二麻黃一湯
服桂枝湯大汗出衇洪大者與桂枝湯如前法若形
如瘧日再發者汗出必解宜桂枝二麻黃一湯
桂枝(一兩十七銖)芍藥(一兩六銖)
麻黃(十六銖去節)甘草(一兩二銖)
杏仁(十六箇去皮尖)生薑(一兩六銖)
大棗(五枚擘)
右七味以水五升先煮麻黃一二沸去上沫内諸
藥煮取二升去滓溫服一升日再服
(註)服桂枝湯大汗出衇洪大不解若煩渴者則表邪
已入陽明白虎湯證也今衇雖洪大而不煩渴則
為表邪仍在太陽故與桂枝湯如前法也若衇不
洪大壯熱亦减惟寒熱如瘧日再發者雖屬輕邪
然終為微寒所持非汗出必不解也宜桂枝二麻
黃一湯小發榮衛之汗不用麻黃桂枝各半湯者
蓋因已大汗出不欲其發榮衛汗欲其和榮衛汗
也
桂枝二越婢一湯
太陽病發熱惡寒熱多寒少衇微弱者此無陽也不
可更汗宜桂枝二越婢一湯
桂枝(一兩六銖)芍藥(一兩)
甘草(一兩三銖炙)石膏(二十四銖)
麻黃(十六銖)大棗(五枚擘)
生薑(一兩六銖切)
右七味以水五升煮麻黃一二沸去上沫内諸藥
煮取二升去滓溫服一升日再服本方當裁為越
婢湯桂枝湯各飲一升今合為一方桂枝二越婢
一湯
(註)桂枝二越婢一湯即大青龍以杏仁易芍藥也名
雖越婢輔桂枝實則大青龍之變制也去杏仁惡
其從陽而辛散用芍藥以其走隂而酸收以此易
彼裁而用之則主治不同也以桂枝二主之則不
發汗可知越婢一者乃麻黃石膏二物不過取其
辛涼之性佐桂枝二中和表而清熱則是寓微汗
於不發之中亦可識也非若大青龍以石膏佐麻
黃而為發汗驅熱之重劑也桂枝二麻黃一湯治
若形如瘧日再發者汗出必解而無熱多寒少故
不用石膏之涼也桂枝麻黃各半湯治如瘧狀熱
多寒少而不用石膏更倍麻黃者以其面有怫鬱
熱色身有皮膚作癢是知熱不向裏而向表令得
小汗以順其勢故亦不用石膏之涼裏也桂枝二
越婢一湯治發熱惡寒熱多寒少而用石膏者以
其表邪寒少肌裏熱多故用石膏之涼佐麻桂以
和榮衛非發榮衛也今人一見麻桂不問輕重亦
不問溫覆不溫覆取汗不取汗總不敢用皆因未
䆒仲景之旨麻桂祗是榮衛之藥若重劑温覆取
汗則為發榮衛之藥輕劑不溫覆取汗則為和榮
衛之藥也
越婢湯
治風水惡風一身悉腫衇浮不渴續自汗出無大熱
者又治裏水一身面目黃腫其衇沉小便不利故令
病水假令小便自利此亡津液故令渴也越婢加术
湯主之
麻黃(六兩)石膏(半觔)
生薑(三兩切)大棗(十五枚擘)
甘草(一兩)
惡風加附子一枚(炮)
右五味以水六升煮麻黃去沫内諸藥煮取三升
分三服
(集註)喻昌曰越婢湯者示微發表於不發之方也大率
取其通調榮衛麻黃石膏二物一甘熱一甘寒合
而用之脾偏於隂則和以甘熱胃偏於陽則和以
甘寒乃至風熱之陽水寒之隂凡不和於中土者
悉得用之何也中土不和則水穀不化其精悍之
氣以實榮衛榮衛虚則或寒或熱之氣皆得壅塞
其隧道而不通於表裏所以在表之風水用之而
在裏之水兼渴而小便自利者咸必用之無非欲
其不害中土耳不害中土自足消患於方萌矣趙
良曰五藏各一其隂陽獨脾胃居中而兩屬之故
土不獨成四氣土亦從四維而後成不惟火生而
已於是四方有水寒之隂即應於脾風熱之陽即
應於胃飲食五味之寒熱凢入於脾胃者亦然一
有相干則脾氣不和胃氣不清而水穀不化其精
微以行榮衛以實隂陽也甘者土之本味所以脾
氣不和和以甘熱胃氣不清清以甘寒麻黃之甘
熱走手足太隂經連於皮膚行氣於三隂以祛隂
寒之邪石膏之甘寒走手足陽明經達於肌肉行
氣於三陽以祛風熱之邪既用其味甘以入土用
其寒熱以和隂陽用其性善走以發越脾氣更以
甘草和中緩急二藥相協而成功大棗之甘補脾
中之血生薑之辛益胃中之氣惡風者陽虚故加
附子以益陽風水者則加术以散皮膚間風水氣
發穀精以宣榮衛與麻黃石膏為使引其入土也
越婢之名不亦宜乎
(按)喻昌所論明析趙良之說能細剖其理開悟後學
故兩錄之
麻黃杏仁甘草石膏湯
治溫熱内發表裏俱熱頭痛身疼不惡寒反惡熱無
汗而喘大煩大渴衇隂陽俱浮者用此發汗而清火
若衇浮弱沉緊沉細惡寒自汗出而不渴者禁用
麻黃(四兩去節)杏仁(五十枚去皮尖)
甘草(二兩炙)石膏(半觔碎綿裹)
右四味以水七升先煮麻黃減二升去上沫内諸
藥煮取二升去滓溫服一升
(集註)柯琴曰石膏為清火之重劑青龍白虎皆賴以建
功然用之不當適足以召禍故青龍以無汗煩躁
得薑桂以宣衛外之陽也白虎以有汗煩渴湏粳
米以存胃中之液也此但熱無寒故不用薑桂喘
不在胃而在肺故不湏粳米其意重在存隂不必
慮其亡陽也故於麻黃湯去桂枝之監制取麻黃
之專開杏仁之降甘草之和倍石膏之大寒除内
外之實熱斯溱溱汗出而内外之煩熱與喘悉除
矣
麻黃附子細辛湯
治少隂病始得之反發熱衇沉二三日無裏證者
麻黃(一兩)附子(一枚炮)
細辛(二兩)
熱微者以甘草易細辛微發汗
右三味以水一斗先煮麻黃減二升去沫内藥煮
取三升去滓溫服一升日三服
(集註)柯琴曰少隂主裏應無表證病發於隂應有表寒
今少隂始受寒邪而反發熱是有少隂之裏而兼
有太陽之表也太陽之表衇應不沉今衇沉者是
有太陽之證而見少隂之衇也故身雖熱而衇則
沉也所以太陽病而衇反沉便用四逆以急救其
裏此少隂病而表反熱便於表劑中加附子以預
固其裏夫發熱無汗太陽之表不得不開沉為在
裏少隂之樞又不得不固設用麻黃開腠理細辛
散浮熱而無附子以固元陽則少隂之津液越出
太陽之微陽外亾去生便遠惟附子與麻黃並用
則寒邪雖散而陽不亡此裏病及表衇沉而當發
汗者與病在表衇浮而發汗者逕庭也若表微熱
則受寒亦輕故以甘草易細辛而微發其汗甘以
緩之與辛以散之者又少間矣
桂枝加附子湯
太陽病發汗遂漏不止其人惡風小便難四肢微急
難以屈伸者此方主之
桂枝湯加附子一枚(炮去皮破八片)
煎服法同不湏歠粥
(集註)柯琴曰發汗太過陽無所止息而汗出不止矣汗
多亡陽元府不閉風乘虚入故復惡風津液外泄
不能潤下故小便難四肢者諸陽之本陽氣者柔
則養筋開闔不得風寒從之故筋急而屈伸不利
也是方以附子加入桂枝湯中大補表陽也表陽
密則漏汗自止惡風自罷矣汗止津回則小便自
利四肢自柔矣汗漏不止與大汗出同而從化變
病則異服桂枝麻黃後大汗出而大煩渴是陽陷
於裏急當救隂故用白虎加人參湯服桂枝麻黃
湯大汗出遂漏不止是陽亡於外急當救陽故用
桂枝加附子湯要知發汗之劑用桂枝不當則陽
陷於裏者多用麻黃不當則陽亡於外者多因桂
枝湯有芍藥而無麻黃故雖汗大出而元府尚能
自閉多不致亡陽於外耳
芍藥甘草附子湯
發汗病解又惡寒者虚故也此方主之
芍藥(三兩)甘草(二兩炙)
附子(一枚炮去皮破八片)
右三味以水五升煮取一升五合去滓分溫服
(集註)柯琴曰發汗病解而反惡寒比未汗時更甚其陽
虚可知矣夫太陽少隂為表裏太陽之病本由少
隂之虚不能蔵精而為陽之守也今惡寒反見於
發汗病解後是寒邪已從汗解太陽陽虚不能衛
外而為隂之使也則陽亡之兆已見於此若仍以
桂枝湯攻表非以扶陽反以亡陽也故以芍藥收
少隂之精氣甘草緩隂邪之上行附子補坎宫之
少火但使腎中元陽得位在表之虚陽惡寒自解
耳
桂枝甘草湯
治發汗過多其人叉手自冒心心下悸欲得按者
桂枝(四兩)甘草(二兩炙)
右二味水三升煮取一升頓服
(集註)柯琴曰汗出多則心液虚中氣餒故悸叉手自冒
則外有所衛得按則内有所依如此不堪之狀望
之而知其虚矣桂枝本榮分藥得麻黃則令榮氣
外發而為汗從辛也得芍藥則收斂榮氣而止汗
從酸也得甘草則補中氣而養血從甘也故此方
以桂枝為君獨任甘草為佐以補陽氣生心液甘
溫相得斯氣血和而悸自平不須附子者以汗雖
多而未至於陽亡不湏芍藥者以汗已止而嫌其
隂斂也
桂枝加芍藥加大黃湯
夲太陽病醫反下之因而腹滿時痛者屬太隂也桂
枝加芍藥湯主之大實痛者桂枝加大黃湯主之
桂枝加芍藥湯方
於桂枝湯方内更加芍藥三兩隨前共六兩餘依桂
枝湯法
桂枝加大黃湯方
即桂枝加芍藥湯方内更加大黃一兩
(集註)柯琴曰腹滿為太隂陽明俱有之證然位同而職
異太隂主出太隂病則腐穢之出不利故滿而時
痛陽明主内陽明病則腐穢燥而不行故大實而
痛大實痛是陽明病不是太隂病仲景因表證未
解陽邪已陷入於太隂故倍芍藥以益脾調中而
除腹滿時痛此用隂和陽法也若表邪未解而陽
邪陷入於陽明則加大黃以潤胃通結而除其大
實痛此雙解表裏法也凢妄下必傷胃氣胃氣虚
則陽邪襲隂故轉屬太隂胃液涸則兩陽相搏故
轉屬陽明屬太隂則腹滿時痛而不實隂道虚也
屬陽明則腹滿大實而痛陽道實也滿而時痛是
下利之兆大實而痛是燥屎之徵故倍加芍藥小
變建中之劑少加大黃微示調胃之方
小建中湯
治傷寒表未解或心悸而煩或腹中急痛而衇陽濇
隂弦者
桂枝(三兩)芍藥(六兩)
生薑(三兩切)甘草(二兩)
膠飴(一觔)大棗(十二枚擘)
右六味以水七升煮取三升去滓内膠飴更上火
消解日三服嘔家不可用建中湯以甜故也
(註)是方也即桂枝湯倍芍藥加膠飴名曰小建中謂
小小建立中氣以中雖已虚表尚未和不敢大補
也故以桂枝湯仍和榮衛倍芍藥加膠飴調建中
州而不歠稀粥溫服令汗蓋其意重在中虚而不
在傷寒之表也中虚建立榮衛自和津液可生汗
出乃解煩悸可除矣傷寒浮得衇濇榮衛不足也
沉得衇弦木入土中也榮衛不足則表虚木入土
中則裏急表虚裏急故亦以此湯主治也嘔家不
可用謂凡病嘔者不可用恐甜助嘔也
炙甘草湯
治傷寒衇結代心動悸者又治肺痿咳吐多心中
嗢嗢液液者
甘草(四兩炙)生薑(三兩切)
桂枝(三兩)麥門冬(半升)
麻子仁(半升)大棗(十二枚擘)
人參(一兩)阿膠(二兩)
生地黃(一觔)
右九味以清酒七升水八升先煮八味取三升去
滓内膠烊消盡服一升日三服
(集註)柯琴曰仲景於衇弱隂弱者用芍藥以益隂陽虚
者用桂枝以通陽甚則加人參以生衇未有用地
黃麥冬者豈以傷寒之法義重扶陽乎抑隂無驟
補之法與此以心虚衇結代用生地黃為君麥冬
為臣峻補真隂開後學滋隂之路也地黃麥冬味
雖甘而氣則寒非發陳蕃莠之品必得人參桂枝
以通陽衇生薑大棗以和衛榮阿膠補血酸棗安
神甘草之緩不使速下清酒之猛捷於上行内外
調和悸可寧而衇可復矣酒七升水八升祗取三
升者久煎之則氣不峻此虚家用酒之法且知地
黃麥冬得酒最良此證當用酸棗仁肺痿用麻子
仁可也如無真阿膠以龜板膠代之
桂枝人參葛根黃芩黃連二湯合論
太陽外證未觧而數下之遂協熱而利利下不止表
裏不解衇微弱心下痞鞕者桂枝人參湯主之桂枝
證醫反下之利遂不止其衇促喘而汗出者葛根黃
連黃芩湯主之
桂枝(四兩)甘草(四兩)
人參(三兩)白术(三兩)
乾薑(三兩)
水九升先煮四味取五升内桂更煮三升日再服
夜一服
葛根(半觔)黃連(三兩)
黃芩(三兩)甘草(二兩炙)
水八升先煮葛根減二升内諸藥煮二升分溫再
服
(集註)柯琴曰外熱不除是表不解下利不止是裏不解
病因則同一以微弱之衇而心下痞鞕是衇不足
而證有餘一以衇促而喘反汗自出是衇有餘而
證不足表裏虚實當從衇而辨證矣弱衇見於數
下後則痞鞕為虚故用理中之辛甘溫補止利消
痞鞕又加桂枝以解表先煮四味後内桂枝和中
之力饒而解肌之氣銳是於兩解中寓權宜法也
桂枝證衇本緩誤下後而反促陽氣重可知邪束
於表陽擾於内故喘而汗出利遂不止者是暴注
下廹屬於熱也故君氣清質輕之葛根以解肌而
止利佐苦寒清肅之芩連以止汗而除喘又加甘
草以和中先煮葛根後内諸藥解肌之力緩而清
中之氣銳又與補中逐邪者殊法矣又曰上條衇
證是陽虚雖協熱於外而裏則虚寒下條衇證是
陽盛雖下利不止而表裏俱實同一協熱利同是
表裏不解而寒熱虚實攻補不同前方理中加桂
枝而冠桂枝於人參之上後方瀉心加葛根而冠
葛根於芩連之首不名理中瀉心者總為表未解
故耳補中亦能解表涼中亦能散表補中亦能散
痞涼中亦能止利仲景製兩解方神化如此
白虎湯
治陽明證汗出渴欲飲水衇洪大浮滑不惡寒反惡
熱
石膏(一觔碎綿裹)知母(六兩)
甘草(二兩)粳米(六合)
右四味以水一斗煮米熟湯成去滓溫服一升日
三服
(集註)柯琴曰陽明邪從熱化故不惡寒而惡熱熱蒸外
越故熱汗自出熱爍胃中故渴欲飲水邪盛而實
故衇滑然猶在經故兼浮也蓋陽明屬胃外主肌
肉雖有大熱而未成實終非苦寒之味所能治也
石膏辛寒辛能解肌熱寒能勝胃火寒性沉降辛
能走外兩擅内外之能故以為君知母苦潤苦以
瀉火潤以滋燥故以為臣用甘草粳米調和於中
宫且能土中瀉火稼穡作甘寒劑得之緩其寒苦
藥得之平其苦使沉降之性皆得留連於味也得
二味為佐庶大寒之品無傷損脾胃之慮也煮湯
入胃輸脾歸肺水精四布大煩大渴可除矣白虎
為西方金神取以名湯秋金得令而炎暑自解矣
更加人參以補中益氣而生津協和甘草粳米之
補承制石膏知母之寒瀉火而土不傷乃操萬全
之術者
白虎加人參湯
治太陽中熱汗出惡寒身熱而渴者暍是也
石膏(一觔)知母(六兩)
甘草(二兩)粳米(六合)
人參(三兩)
右五味以水如前煮服法
(集註)趙良曰汗出惡寒身熱而不渴者中風也汗出惡
寒身熱而渴者中暍也其證相似獨以渴不渴為
辨然傷寒中風皆有背微惡寒與時時惡風而渴
者亦以白虎人參湯治之蓋為火爍肺金肺主氣
者也肺傷則衛氣虚衛虚則表不足由是汗出身
熱惡寒内經曰心移熱於肺傳為膈消膈消則渴
皆相火傷肺所致可知其要在救肺也石膏能治
三焦火熱功多於清肺退肺中之火故用為君知
母亦就肺中瀉心火滋水之源人參生津益所傷
之氣而為臣粳米甘草補土以資金為佐也
豬苓湯
治陽明病衇浮發熱渴欲飲水少隂病下利六七日
欬而嘔渴心煩不得眠者
豬苓(去皮)茯苓
阿膠滑石
澤瀉(各一兩)
右五味以水四升先煮四味取二升去滓内下阿
膠烊消溫服七合日三服
(集註)趙羽皇曰仲景製豬苓一湯以行陽明少隂二經
水熱然其旨全在益隂不專利水蓋傷寒表虚最
忌亡陽而裏熱又患亡隂亡隂者亡腎中之隂與
胃家之津液也故隂虚之人不但大便不可輕動
即小水亦忌下通蓋隂虚過於滲利則津液反致
耗竭方中阿膠質膏養隂而滋燥滑石性滑去熱
而利水佐以二苓之渗瀉既疏濁熱而不留其瘀
壅亦潤真隂而不苦其枯燥是利水而不傷隂之
善劑也故太陽利水用五苓者以太陽職司寒水
故加桂以溫之是煖腎以行水也陽明少隂之用
豬苓以二經兩關津液特用阿膠滑石以潤之是
滋養無形以行有形也利水雖同寒溫迥别惟明
者知之
五苓散附茵蔯五苓散
治衇浮小便不利熱微消渴者發汗已衇浮數煩渴
者中風發熱六七日不解而煩有表裏證渴欲飲水
水入則吐者
茯苓(十八銖)豬苓(十八銖)
白术(十八銖)澤瀉(一兩)
桂(半兩)
右五味為散以白飲和服方寸匕日三服多服煖
水汗出愈
(註)是方也乃太陽邪熱入府水氣不化膀胱表裏藥
也一治水逆水入則吐一治消渴水入則消夫膀
胱者津液之府氣化則能出矣邪熱入之若水盛
則水壅不化而水蓄於上膀胱之氣化不行致小
便不利也若熱盛則水為熱耗而水消於上膀胱
之津液告竭致小便不利也水入吐者是水盛於
熱也水入消者是熱盛於水也二證皆小便不利
故均得而主之然小便利者不可用恐重傷津液
也由此可知五苓散非治水熱之專劑乃治水熱
小便不利之主方也君澤瀉之鹹寒鹹走水府寒
勝熱邪佐二苓之淡滲通調水道下輸膀胱並瀉
水熱也用白术之燥滋健脾助土為之隄防以制
水也用桂之辛溫宣通陽氣蒸化三焦以行水也
澤瀉得二苓下降利水之功倍小便利而水不蓄
矣白术湏桂上升通陽之效捷氣騰津化渴自止
也若發熱表不解以桂易桂枝服後多服煖水令
汗出愈是此方不止治停水小便不利之裏而猶
解停水發熱之表也加人參名春澤湯其意專在
助氣化以生津加茵蔯名茵蔯五苓散治濕熱發
黃表裏不實小便不利者無不克也
桂枝湯去芍藥加茯苓白术湯
治服桂枝湯或下之仍頭項強痛翕翕發熱無汗心
下滿微痛小便不利者桂枝去芍藥加茯苓白术湯
主之
桂枝去芍藥加茯苓白术湯方
於桂枝湯方内去芍藥加茯苓白术各三兩餘依桂
枝湯法煎服小便利則愈
(註)服桂枝湯已汗也或下之已下也今仍有頭項強
痛翕翕發熱無汗之表心下滿微痛小便不利停
飲之裏無汗表不解心下有水氣當用小青龍汗
之今無汗表不解有水氣心下滿微痛小便不利
而不用小青龍者以其已經汗下表裏俱虚也故
仍用桂枝湯以解表去芍藥之酸收避無汗心下
之滿加茯苓之燥滲因水停小便不利也餘依桂
枝湯法煎服謂依桂枝湯法取汗也小便利則愈
謂飲病輸水道則愈也此方即桂苓甘术湯而有
生薑大棗其意專在解肌利水次之故用生薑大
棗佐桂枝以通津液取汗也桂苓甘术湯不用生
薑大棗而加茯苓其意專在利水扶陽次之故倍
加茯苓君桂枝於利水中扶陽也故方後不曰依
服桂枝湯方也
十棗湯
治太陽中風表解漐漐汗出而不惡寒裏有水氣小
便不利嘔逆短氣心下至脇痞滿鞕痛者此治水之
急方也
大棗(十枚擘)甘遂
大戟芫花(熬各等分)
右三味各别搗為散以水一升半先煮大棗肥者
十枚取八合去滓内藥末強人一錢羸人服半錢
平旦溫服若下少病不除者明日再服加半錢得
快下後糜粥自養
(集註)柯琴曰仲景治水之方種種不同此其最峻者也
凡水氣為患或喘或欬或悸或噎或吐或利病在
一處而止此則水邪留結於中心腹脇下痞滿鞕
痛三焦升降之氣阻隔難通此時表邪已罷非汗
散之法所宜裏飲實盛又非淡滲之品所能勝非
選逐水至峻之品以折之則中氣不支束手待斃
矣甘遂芫花大戟三味皆辛苦氣寒而禀性最毒
併舉而用之氣味相濟相湏故可夾攻水邪之巢
穴决其瀆而大下之一舉而患可平也然邪之所
凑其氣必虚以毒藥攻邪必傷及脾胃使無沖和
甘緩之品為主宰則邪氣盡而大命亦隨之矣然
此藥最毒參术所不能君甘草又與之相反故選
十棗之大而肥者以君之一以顧其脾胃一以緩
其峻毒得快利後糜粥自養一以使榖氣内充一
以使邪不復作此仲景用毒攻病之法盡美又盡
善也昧者惑於甘能中滿之說而不敢用豈知承
制之理乎
御纂醫宗金鑑卷三十一
御纂醫宗金鑑卷三十一
删補名醫方論卷六
桂枝湯
治風寒在表衇浮弱自汗出頭痛發熱惡風惡寒鼻
鳴乾嘔等證及雜證自汗盜汗虛損虚瘧亦可用若
衇浮緊汗不出者酒客病風寒而汗出者禁用
桂枝(三兩)芍藥(三兩)
生薑(三兩)甘草(二兩炙)
大棗(十二枚)
右五味以水七升煮取三升服一升覆令微汗不
可令如水流漓病必不除若服一升汗出病痊不
必盡劑服已更歠稀粥一盞以助藥力
(註)凡風寒在表衇浮弱自汗出者皆屬表虚宜桂枝
湯主之名曰桂枝湯者君以桂枝也桂枝辛溫辛
能散邪溫從陽而扶衛芍藥酸寒酸能斂汗寒走
隂而益榮桂枝君芍藥是於發散中寓斂汗之意
芍藥臣桂枝是於固表中有微汗之道焉生薑之
辛佐桂枝以解肌表大棗之甘佐芍藥以和榮裏
甘草甘平有安内攘外之能用以調和中氣即以
調和表裏且以調和諸藥矣以桂芍之相須薑棗
之相得藉甘草之調和陽表隂裏氣衛血榮並行
而不悖是剛柔相濟以為和也而精義在服後須
臾歠熱稀粥以助藥力盖穀氣内充不但易為釀
汗更使已入之邪不能少留將來之邪不得復入
也又妙在溫服令一時許漐漐微似有汗是授人
以微汗之法不可令如水流漓病必不除禁人以
不可過汗之意也此方為仲景羣方之冠乃解肌
發汗調和榮衛之第一方也凡中風傷寒衇浮弱
汗自出而表不解者皆得而主之其他但見一二
證即是不必悉具故麻葛青龍發汗諸劑咸用之
也若汗不出麻黃證也衇浮緊者麻黃衇也固不
可與桂枝湯然初起無汗當用麻黃發汗如汗解
後復煩衇浮數者與下後衇仍浮氣上衝者及下
後下利止而身痛不休者皆用此以解外何也盖
此時表雖不解腠理已疏邪不在皮毛而在肌肉
且經汗下津液已傷故衇證雖同麻黃而主治當
屬桂枝矣粗工妄謂桂枝湯專治中風不治傷寒
使人疑而不用又謂專發肌表不治他病不知此
湯倍芍藥生薑加人參名桂枝新加湯用以治榮
表虚寒肢體疼痛倍芍藥加飴糖名小建中湯用
以治裏虚心悸腹中急痛再加黃耆名黃耆建中
湯用以治虚損虚熱自汗盜汗因知仲景之方可
通治百病也
麻黃湯
治太陽風寒在表頭項強痛發熱身疼腰痛骨節痛
惡風寒無汗胸滿而喘其衇浮緊或浮數者用此發
汗雖有是證若衇浮而弱汗自出或尺中衇微與遲
者俱不可用風寒濕成痺肺經壅塞昏亂不語冷風
哮吼最宜
麻黃(三兩去節)桂枝(二兩)
甘草(一兩炙)杏仁(六十枚去皮尖)
右四味以水九升先煮麻黃减二升去上沫内諸
藥煮取二升半去滓溫服八合溫覆取微汗不須
歠粥一服汗出停後服汗出多者温粉撲之
(註)凡風寒在表衇浮緊數無汗者皆表實也宜麻黃
湯主之名曰麻黃湯者君以麻黃也麻黃性溫味
辛而苦其用在迅升桂枝性溫味辛而甘其能在
固表證屬有餘故主以麻黃必勝之算也監以桂
枝制節之妙也杏仁之苦溫佐麻黃逐邪而降逆
甘草之甘平佐桂枝和内而拒外飲入於胃行氣
於元府輸精於皮毛斯毛衇合精溱溱汗出在表
之邪必盡去而不留痛止喘平寒熱頓解不須歠
粥而藉汗於榖也其不用薑棗者以生薑之性横
散於肌碍麻黃之迅升大棗之性泥滯於膈礙杏
仁之速降此欲急於直達稍緩則不迅横散則不
升矣然則為純陽之劑過於發散如單刀直入之
將用之若當一戰成功不當則不戢而召禍故可
一而不可再如汗後不解便當以桂枝代之此方
為仲景開表逐邪發汗第一峻藥也庸工不知其
制在溫覆取汗若不溫覆取汗則不峻也世謂麻
黃專能發表不治他病不知此湯合桂枝湯名麻
桂各半湯用以和太陽留連未盡之寒熱去杏仁
加石膏合桂枝湯名桂枝二越婢一湯用以解太
陽熱多寒少之寒熱若陽盛於内而無汗者又有
麻黃杏仁甘草石膏湯以散太隂肺之邪若隂盛
於内而無汗者又有麻黃附子細辛甘草湯以溫
散少隂腎家之寒金匱要略以此方去桂枝千金
方以此方桂枝易桂皆名還魂湯用以治邪在太
隂卒中暴厥口噤氣絶下咽奏效而皆不温覆取
汗是知麻黃湯之峻與不峻在温覆與不溫覆此
仲景用方之心法豈常人所能得而窺耶
大青龍湯
治太陽風寒兩傷榮衛同病傷寒之衇而見中風之
證中風之衇而見傷寒之證二證俱不出汗而煩躁
者用此兩解發汗雖有是證若衇微弱自汗出者不
可服之服必亡陽
麻黃(六兩去節)桂枝(二兩)
杏仁(四十箇去皮尖)甘草(二兩炙)
生薑(三兩切)大棗(十二枚擘)
石膏(如雞子大碎綿裹)
右七味以水九升先煮麻黃減二升去上沫内諸
藥煮取三升去滓溫服一升取微汗汗出多者溫
粉撲之一服汗者停後服汗多亡陽遂虚惡風煩
躁不得眠也
(註)何以知風寒兩傷榮衛同病以傷寒之衇而見中
風之證中風之衇而見傷寒之證也名大青龍湯
者取龍興雲雨之義也治風不外乎桂枝治寒不
外乎麻黃合桂枝麻黃二湯以成劑故為兼風寒
中傷者主之也二證俱無汗故減芍藥不欲其收
也二證俱煩躁故加石膏以解其熱也設無煩躁
則又當從事於麻黃桂枝各半湯也仲景於表劑
中加大寒辛甘之品則知麻黃證之發熱熱全在
表大青龍證之煩躁兼肌裏矣初病太陽即用石
膏者以其辛能解肌熱寒能清胃火甘能生津液
是預保陽明存津液之先着也粗工疑而畏之當
用不用必致熱結陽明斑黃狂冒紛然變出矣觀
此則可知石膏乃中風傷寒之要藥得麻桂而有
青龍之名得知草而有白虎之號也服後取微汗
汗出多者溫粉撲之一服得汗停其後服盖戒人
即當汗之證亦不可過汗也所以仲景桂枝湯中
不用麻黃者是欲其不大發汗也麻黃湯中用桂
枝者恐其過汗無制也若不慎守其法汗多亡陽
變生諸逆表遂空虚而不任風隂盛格陽而更煩
躁不得眠也
小青龍湯
治傷寒表不解心下有水氣乾嘔發熱而欬或渴或
利或噎或小便不利少腹滿或喘者及雜病膚脹水
腫證用此發汗而利水
麻黃(三兩去節)芍藥(三兩)
五味子(半升)甘草(三兩炙)
乾薑(二兩)半夏(半升洗)
桂枝(三兩)細辛(三兩)
右八味以水一升先煮麻黃減二升去上沫内諸
藥煮取三升去滓溫服一升
若渴者去半夏加栝蔞根三兩
若噎者去麻黃加附子一枚炮
若小便不利少腹滿者去麻黃加茯苓四兩
若喘者去麻黃加杏仁半升(去皮尖)
若微利者去麻黃加蕘花如雞子(熬令赤色)
(按)加蕘花如雞子熬令赤色此必傳寫之譌盖本草
蕘花即芫花類也用之攻水其力甚峻五分可令
人下行數十次豈有治停飲之微利而用雞子大
之蕘花者乎當改加茯苓四兩
(註)太陽停飲有二一中風表虚有汗五苓散證也一
傷寒表實無汗小青龍湯證也表實無汗故合麻
桂二方以解外去大棗者以其性泥也去杏仁者
以其無喘也有喘者加之去生薑者以有乾薑也
若嘔者仍用佐乾薑細辛極溫極散使寒與水俱
從汗而解佐半夏逐痰飲以清不盡之飲佐五味
收肺氣以斂耗傷之氣若渴者去半夏加花粉避
燥以生津也若微利與噎小便不利少腹滿俱去
麻黃遠表以就裏也加附子以去噎散寒則噎可
止加茯苓以利水則微利少腹滿可除矣此方與
越婢湯同治水飲溢於表而為膚脹水腫宜發汗
外解者無不隨手而消越婢治有熱者故方中君
以石膏以散陽水也小青龍治有寒者故方中佐
以薑桂以消隂水也
葛根湯
治太陽陽明兩經合病頭項強痛背亦牽強衇浮無
汗惡風者及表不解下利而嘔者並宜服此發汗
葛根(四兩)麻黃(二兩去節)
桂枝(二兩)芍藥(二兩)
甘草(二兩炙)生薑(二兩切)
大棗(十二枚擘)
右七味以水一斗先煮麻黃葛根減二升去沫内
諸藥煮取三升温服一升覆取微似汗不湏歠粥
餘如桂枝法將息及禁忌
(註)是方也即桂枝湯加麻黃葛根麻黃佐桂枝發太
陽榮衛之汗葛根君桂枝解陽明肌表之邪不曰
桂枝湯加麻黃葛根而以葛根命名者其意重在
陽明以嘔利屬陽明多也二陽表急非溫服覆而
取汗其表未易解也或嘔或利裏已失和雖歠粥
而胃亦不能輸精於皮毛故不湏歠粥也柯琴曰
此證身不疼腰不疼骨節不疼不惡寒是骨不受
寒矣頭項強痛下連於背牽動不寧是筋傷於風
矣不喘不煩躁不乾嘔是裏不病無汗惡風病只
在表若表病而兼下利則是表實裏虚矣比麻黃
青龍二證較輕然項強連背拘強更甚於項強無
汗不失為表但衇浮不緊故不從乎麻黃而於桂
枝方加麻黃倍葛根以去實小變麻桂之法也蓋
葛根為陽明主藥凡太陽有陽明者則佐入太陽
藥中凡少陽有陽明者則佐入少陽藥中無不可
也李杲定為陽明經藥張潔古云未入陽明者不
可便服豈二人未讀仲景書乎要知葛根桂枝俱
是解肌和裏之藥故有汗無汗下利不下利俱可
用與麻黃之專於發表者不同也
金匱治太陽病無汗小便反少氣上衝胷口噤不
得語欲作剛痙
(集註)喻昌曰傷寒項背&KR1351;&KR1351;無汗惡風者用葛根湯此
證亦用之者以其邪在太陽陽明兩經之界兩經
之熱併於胸中必傷肺金清肅之氣故水道不行
小便少津液不布而無汗陽明之筋内結胃口外
行胸中過人迎環口熱併陽明斯筋衇牽引口噤
不得語然剛痙無汗必從汗解况濕邪内鬱必以
汗出如故而止故用此湯合解兩經之濕熱與風
寒之表法無害其同也
桂枝麻黃各半湯
太陽病得之八九日如瘧狀發熱惡寒熱多寒少其
人不嘔清便欲自可一日二三度發衇微緩者為欲
愈也衇微而惡寒者此隂陽俱虚不可更發汗更下
更吐也面色反有熱色者未欲解也以其不能得小
汗出身必癢宜桂枝麻黃各半湯
桂枝(一兩六銖)芍藥(一兩)
麻黃(一兩去節)生薑(一兩)
甘草(一兩炙)大棗(四枚擘)
杏仁(二十四箇去皮尖)
右七味以水五升先煮麻黃一二沸去上沫内諸
藥煮取一升八合去滓溫服六合
(註)太陽病得之八九日有如瘧狀之寒熱熱多寒少
者其人不嘔小便清白此裏和不受邪雖為欲自
愈然必審其如瘧狀寒熱一日二三度輕輕而發
診其衇微而且緩則知邪衰正復表裏將和始為
欲愈也若衇微不緩正未復也更惡寒者邪未衰
也雖不能自愈但已為前之汗吐下虚其表裏故
不可更發汗更吐更下也衇微惡寒表裏俱虚面
色當白今色反赤是猶有表邪怫鬱不能得小汗
出宣發陽氣故面赤身癢未欲解也宜桂枝麻黃
各半湯小小汗之以和榮衛自可愈也
桂枝二麻黃一湯
服桂枝湯大汗出衇洪大者與桂枝湯如前法若形
如瘧日再發者汗出必解宜桂枝二麻黃一湯
桂枝(一兩十七銖)芍藥(一兩六銖)
麻黃(十六銖去節)甘草(一兩二銖)
杏仁(十六箇去皮尖)生薑(一兩六銖)
大棗(五枚擘)
右七味以水五升先煮麻黃一二沸去上沫内諸
藥煮取二升去滓溫服一升日再服
(註)服桂枝湯大汗出衇洪大不解若煩渴者則表邪
已入陽明白虎湯證也今衇雖洪大而不煩渴則
為表邪仍在太陽故與桂枝湯如前法也若衇不
洪大壯熱亦减惟寒熱如瘧日再發者雖屬輕邪
然終為微寒所持非汗出必不解也宜桂枝二麻
黃一湯小發榮衛之汗不用麻黃桂枝各半湯者
蓋因已大汗出不欲其發榮衛汗欲其和榮衛汗
也
桂枝二越婢一湯
太陽病發熱惡寒熱多寒少衇微弱者此無陽也不
可更汗宜桂枝二越婢一湯
桂枝(一兩六銖)芍藥(一兩)
甘草(一兩三銖炙)石膏(二十四銖)
麻黃(十六銖)大棗(五枚擘)
生薑(一兩六銖切)
右七味以水五升煮麻黃一二沸去上沫内諸藥
煮取二升去滓溫服一升日再服本方當裁為越
婢湯桂枝湯各飲一升今合為一方桂枝二越婢
一湯
(註)桂枝二越婢一湯即大青龍以杏仁易芍藥也名
雖越婢輔桂枝實則大青龍之變制也去杏仁惡
其從陽而辛散用芍藥以其走隂而酸收以此易
彼裁而用之則主治不同也以桂枝二主之則不
發汗可知越婢一者乃麻黃石膏二物不過取其
辛涼之性佐桂枝二中和表而清熱則是寓微汗
於不發之中亦可識也非若大青龍以石膏佐麻
黃而為發汗驅熱之重劑也桂枝二麻黃一湯治
若形如瘧日再發者汗出必解而無熱多寒少故
不用石膏之涼也桂枝麻黃各半湯治如瘧狀熱
多寒少而不用石膏更倍麻黃者以其面有怫鬱
熱色身有皮膚作癢是知熱不向裏而向表令得
小汗以順其勢故亦不用石膏之涼裏也桂枝二
越婢一湯治發熱惡寒熱多寒少而用石膏者以
其表邪寒少肌裏熱多故用石膏之涼佐麻桂以
和榮衛非發榮衛也今人一見麻桂不問輕重亦
不問溫覆不溫覆取汗不取汗總不敢用皆因未
䆒仲景之旨麻桂祗是榮衛之藥若重劑温覆取
汗則為發榮衛之藥輕劑不溫覆取汗則為和榮
衛之藥也
越婢湯
治風水惡風一身悉腫衇浮不渴續自汗出無大熱
者又治裏水一身面目黃腫其衇沉小便不利故令
病水假令小便自利此亡津液故令渴也越婢加术
湯主之
麻黃(六兩)石膏(半觔)
生薑(三兩切)大棗(十五枚擘)
甘草(一兩)
惡風加附子一枚(炮)
右五味以水六升煮麻黃去沫内諸藥煮取三升
分三服
(集註)喻昌曰越婢湯者示微發表於不發之方也大率
取其通調榮衛麻黃石膏二物一甘熱一甘寒合
而用之脾偏於隂則和以甘熱胃偏於陽則和以
甘寒乃至風熱之陽水寒之隂凡不和於中土者
悉得用之何也中土不和則水穀不化其精悍之
氣以實榮衛榮衛虚則或寒或熱之氣皆得壅塞
其隧道而不通於表裏所以在表之風水用之而
在裏之水兼渴而小便自利者咸必用之無非欲
其不害中土耳不害中土自足消患於方萌矣趙
良曰五藏各一其隂陽獨脾胃居中而兩屬之故
土不獨成四氣土亦從四維而後成不惟火生而
已於是四方有水寒之隂即應於脾風熱之陽即
應於胃飲食五味之寒熱凢入於脾胃者亦然一
有相干則脾氣不和胃氣不清而水穀不化其精
微以行榮衛以實隂陽也甘者土之本味所以脾
氣不和和以甘熱胃氣不清清以甘寒麻黃之甘
熱走手足太隂經連於皮膚行氣於三隂以祛隂
寒之邪石膏之甘寒走手足陽明經達於肌肉行
氣於三陽以祛風熱之邪既用其味甘以入土用
其寒熱以和隂陽用其性善走以發越脾氣更以
甘草和中緩急二藥相協而成功大棗之甘補脾
中之血生薑之辛益胃中之氣惡風者陽虚故加
附子以益陽風水者則加术以散皮膚間風水氣
發穀精以宣榮衛與麻黃石膏為使引其入土也
越婢之名不亦宜乎
(按)喻昌所論明析趙良之說能細剖其理開悟後學
故兩錄之
麻黃杏仁甘草石膏湯
治溫熱内發表裏俱熱頭痛身疼不惡寒反惡熱無
汗而喘大煩大渴衇隂陽俱浮者用此發汗而清火
若衇浮弱沉緊沉細惡寒自汗出而不渴者禁用
麻黃(四兩去節)杏仁(五十枚去皮尖)
甘草(二兩炙)石膏(半觔碎綿裹)
右四味以水七升先煮麻黃減二升去上沫内諸
藥煮取二升去滓溫服一升
(集註)柯琴曰石膏為清火之重劑青龍白虎皆賴以建
功然用之不當適足以召禍故青龍以無汗煩躁
得薑桂以宣衛外之陽也白虎以有汗煩渴湏粳
米以存胃中之液也此但熱無寒故不用薑桂喘
不在胃而在肺故不湏粳米其意重在存隂不必
慮其亡陽也故於麻黃湯去桂枝之監制取麻黃
之專開杏仁之降甘草之和倍石膏之大寒除内
外之實熱斯溱溱汗出而内外之煩熱與喘悉除
矣
麻黃附子細辛湯
治少隂病始得之反發熱衇沉二三日無裏證者
麻黃(一兩)附子(一枚炮)
細辛(二兩)
熱微者以甘草易細辛微發汗
右三味以水一斗先煮麻黃減二升去沫内藥煮
取三升去滓溫服一升日三服
(集註)柯琴曰少隂主裏應無表證病發於隂應有表寒
今少隂始受寒邪而反發熱是有少隂之裏而兼
有太陽之表也太陽之表衇應不沉今衇沉者是
有太陽之證而見少隂之衇也故身雖熱而衇則
沉也所以太陽病而衇反沉便用四逆以急救其
裏此少隂病而表反熱便於表劑中加附子以預
固其裏夫發熱無汗太陽之表不得不開沉為在
裏少隂之樞又不得不固設用麻黃開腠理細辛
散浮熱而無附子以固元陽則少隂之津液越出
太陽之微陽外亾去生便遠惟附子與麻黃並用
則寒邪雖散而陽不亡此裏病及表衇沉而當發
汗者與病在表衇浮而發汗者逕庭也若表微熱
則受寒亦輕故以甘草易細辛而微發其汗甘以
緩之與辛以散之者又少間矣
桂枝加附子湯
太陽病發汗遂漏不止其人惡風小便難四肢微急
難以屈伸者此方主之
桂枝湯加附子一枚(炮去皮破八片)
煎服法同不湏歠粥
(集註)柯琴曰發汗太過陽無所止息而汗出不止矣汗
多亡陽元府不閉風乘虚入故復惡風津液外泄
不能潤下故小便難四肢者諸陽之本陽氣者柔
則養筋開闔不得風寒從之故筋急而屈伸不利
也是方以附子加入桂枝湯中大補表陽也表陽
密則漏汗自止惡風自罷矣汗止津回則小便自
利四肢自柔矣汗漏不止與大汗出同而從化變
病則異服桂枝麻黃後大汗出而大煩渴是陽陷
於裏急當救隂故用白虎加人參湯服桂枝麻黃
湯大汗出遂漏不止是陽亡於外急當救陽故用
桂枝加附子湯要知發汗之劑用桂枝不當則陽
陷於裏者多用麻黃不當則陽亡於外者多因桂
枝湯有芍藥而無麻黃故雖汗大出而元府尚能
自閉多不致亡陽於外耳
芍藥甘草附子湯
發汗病解又惡寒者虚故也此方主之
芍藥(三兩)甘草(二兩炙)
附子(一枚炮去皮破八片)
右三味以水五升煮取一升五合去滓分溫服
(集註)柯琴曰發汗病解而反惡寒比未汗時更甚其陽
虚可知矣夫太陽少隂為表裏太陽之病本由少
隂之虚不能蔵精而為陽之守也今惡寒反見於
發汗病解後是寒邪已從汗解太陽陽虚不能衛
外而為隂之使也則陽亡之兆已見於此若仍以
桂枝湯攻表非以扶陽反以亡陽也故以芍藥收
少隂之精氣甘草緩隂邪之上行附子補坎宫之
少火但使腎中元陽得位在表之虚陽惡寒自解
耳
桂枝甘草湯
治發汗過多其人叉手自冒心心下悸欲得按者
桂枝(四兩)甘草(二兩炙)
右二味水三升煮取一升頓服
(集註)柯琴曰汗出多則心液虚中氣餒故悸叉手自冒
則外有所衛得按則内有所依如此不堪之狀望
之而知其虚矣桂枝本榮分藥得麻黃則令榮氣
外發而為汗從辛也得芍藥則收斂榮氣而止汗
從酸也得甘草則補中氣而養血從甘也故此方
以桂枝為君獨任甘草為佐以補陽氣生心液甘
溫相得斯氣血和而悸自平不須附子者以汗雖
多而未至於陽亡不湏芍藥者以汗已止而嫌其
隂斂也
桂枝加芍藥加大黃湯
夲太陽病醫反下之因而腹滿時痛者屬太隂也桂
枝加芍藥湯主之大實痛者桂枝加大黃湯主之
桂枝加芍藥湯方
於桂枝湯方内更加芍藥三兩隨前共六兩餘依桂
枝湯法
桂枝加大黃湯方
即桂枝加芍藥湯方内更加大黃一兩
(集註)柯琴曰腹滿為太隂陽明俱有之證然位同而職
異太隂主出太隂病則腐穢之出不利故滿而時
痛陽明主内陽明病則腐穢燥而不行故大實而
痛大實痛是陽明病不是太隂病仲景因表證未
解陽邪已陷入於太隂故倍芍藥以益脾調中而
除腹滿時痛此用隂和陽法也若表邪未解而陽
邪陷入於陽明則加大黃以潤胃通結而除其大
實痛此雙解表裏法也凢妄下必傷胃氣胃氣虚
則陽邪襲隂故轉屬太隂胃液涸則兩陽相搏故
轉屬陽明屬太隂則腹滿時痛而不實隂道虚也
屬陽明則腹滿大實而痛陽道實也滿而時痛是
下利之兆大實而痛是燥屎之徵故倍加芍藥小
變建中之劑少加大黃微示調胃之方
小建中湯
治傷寒表未解或心悸而煩或腹中急痛而衇陽濇
隂弦者
桂枝(三兩)芍藥(六兩)
生薑(三兩切)甘草(二兩)
膠飴(一觔)大棗(十二枚擘)
右六味以水七升煮取三升去滓内膠飴更上火
消解日三服嘔家不可用建中湯以甜故也
(註)是方也即桂枝湯倍芍藥加膠飴名曰小建中謂
小小建立中氣以中雖已虚表尚未和不敢大補
也故以桂枝湯仍和榮衛倍芍藥加膠飴調建中
州而不歠稀粥溫服令汗蓋其意重在中虚而不
在傷寒之表也中虚建立榮衛自和津液可生汗
出乃解煩悸可除矣傷寒浮得衇濇榮衛不足也
沉得衇弦木入土中也榮衛不足則表虚木入土
中則裏急表虚裏急故亦以此湯主治也嘔家不
可用謂凡病嘔者不可用恐甜助嘔也
炙甘草湯
治傷寒衇結代心動悸者又治肺痿咳吐多心中
嗢嗢液液者
甘草(四兩炙)生薑(三兩切)
桂枝(三兩)麥門冬(半升)
麻子仁(半升)大棗(十二枚擘)
人參(一兩)阿膠(二兩)
生地黃(一觔)
右九味以清酒七升水八升先煮八味取三升去
滓内膠烊消盡服一升日三服
(集註)柯琴曰仲景於衇弱隂弱者用芍藥以益隂陽虚
者用桂枝以通陽甚則加人參以生衇未有用地
黃麥冬者豈以傷寒之法義重扶陽乎抑隂無驟
補之法與此以心虚衇結代用生地黃為君麥冬
為臣峻補真隂開後學滋隂之路也地黃麥冬味
雖甘而氣則寒非發陳蕃莠之品必得人參桂枝
以通陽衇生薑大棗以和衛榮阿膠補血酸棗安
神甘草之緩不使速下清酒之猛捷於上行内外
調和悸可寧而衇可復矣酒七升水八升祗取三
升者久煎之則氣不峻此虚家用酒之法且知地
黃麥冬得酒最良此證當用酸棗仁肺痿用麻子
仁可也如無真阿膠以龜板膠代之
桂枝人參葛根黃芩黃連二湯合論
太陽外證未觧而數下之遂協熱而利利下不止表
裏不解衇微弱心下痞鞕者桂枝人參湯主之桂枝
證醫反下之利遂不止其衇促喘而汗出者葛根黃
連黃芩湯主之
桂枝(四兩)甘草(四兩)
人參(三兩)白术(三兩)
乾薑(三兩)
水九升先煮四味取五升内桂更煮三升日再服
夜一服
葛根(半觔)黃連(三兩)
黃芩(三兩)甘草(二兩炙)
水八升先煮葛根減二升内諸藥煮二升分溫再
服
(集註)柯琴曰外熱不除是表不解下利不止是裏不解
病因則同一以微弱之衇而心下痞鞕是衇不足
而證有餘一以衇促而喘反汗自出是衇有餘而
證不足表裏虚實當從衇而辨證矣弱衇見於數
下後則痞鞕為虚故用理中之辛甘溫補止利消
痞鞕又加桂枝以解表先煮四味後内桂枝和中
之力饒而解肌之氣銳是於兩解中寓權宜法也
桂枝證衇本緩誤下後而反促陽氣重可知邪束
於表陽擾於内故喘而汗出利遂不止者是暴注
下廹屬於熱也故君氣清質輕之葛根以解肌而
止利佐苦寒清肅之芩連以止汗而除喘又加甘
草以和中先煮葛根後内諸藥解肌之力緩而清
中之氣銳又與補中逐邪者殊法矣又曰上條衇
證是陽虚雖協熱於外而裏則虚寒下條衇證是
陽盛雖下利不止而表裏俱實同一協熱利同是
表裏不解而寒熱虚實攻補不同前方理中加桂
枝而冠桂枝於人參之上後方瀉心加葛根而冠
葛根於芩連之首不名理中瀉心者總為表未解
故耳補中亦能解表涼中亦能散表補中亦能散
痞涼中亦能止利仲景製兩解方神化如此
白虎湯
治陽明證汗出渴欲飲水衇洪大浮滑不惡寒反惡
熱
石膏(一觔碎綿裹)知母(六兩)
甘草(二兩)粳米(六合)
右四味以水一斗煮米熟湯成去滓溫服一升日
三服
(集註)柯琴曰陽明邪從熱化故不惡寒而惡熱熱蒸外
越故熱汗自出熱爍胃中故渴欲飲水邪盛而實
故衇滑然猶在經故兼浮也蓋陽明屬胃外主肌
肉雖有大熱而未成實終非苦寒之味所能治也
石膏辛寒辛能解肌熱寒能勝胃火寒性沉降辛
能走外兩擅内外之能故以為君知母苦潤苦以
瀉火潤以滋燥故以為臣用甘草粳米調和於中
宫且能土中瀉火稼穡作甘寒劑得之緩其寒苦
藥得之平其苦使沉降之性皆得留連於味也得
二味為佐庶大寒之品無傷損脾胃之慮也煮湯
入胃輸脾歸肺水精四布大煩大渴可除矣白虎
為西方金神取以名湯秋金得令而炎暑自解矣
更加人參以補中益氣而生津協和甘草粳米之
補承制石膏知母之寒瀉火而土不傷乃操萬全
之術者
白虎加人參湯
治太陽中熱汗出惡寒身熱而渴者暍是也
石膏(一觔)知母(六兩)
甘草(二兩)粳米(六合)
人參(三兩)
右五味以水如前煮服法
(集註)趙良曰汗出惡寒身熱而不渴者中風也汗出惡
寒身熱而渴者中暍也其證相似獨以渴不渴為
辨然傷寒中風皆有背微惡寒與時時惡風而渴
者亦以白虎人參湯治之蓋為火爍肺金肺主氣
者也肺傷則衛氣虚衛虚則表不足由是汗出身
熱惡寒内經曰心移熱於肺傳為膈消膈消則渴
皆相火傷肺所致可知其要在救肺也石膏能治
三焦火熱功多於清肺退肺中之火故用為君知
母亦就肺中瀉心火滋水之源人參生津益所傷
之氣而為臣粳米甘草補土以資金為佐也
豬苓湯
治陽明病衇浮發熱渴欲飲水少隂病下利六七日
欬而嘔渴心煩不得眠者
豬苓(去皮)茯苓
阿膠滑石
澤瀉(各一兩)
右五味以水四升先煮四味取二升去滓内下阿
膠烊消溫服七合日三服
(集註)趙羽皇曰仲景製豬苓一湯以行陽明少隂二經
水熱然其旨全在益隂不專利水蓋傷寒表虚最
忌亡陽而裏熱又患亡隂亡隂者亡腎中之隂與
胃家之津液也故隂虚之人不但大便不可輕動
即小水亦忌下通蓋隂虚過於滲利則津液反致
耗竭方中阿膠質膏養隂而滋燥滑石性滑去熱
而利水佐以二苓之渗瀉既疏濁熱而不留其瘀
壅亦潤真隂而不苦其枯燥是利水而不傷隂之
善劑也故太陽利水用五苓者以太陽職司寒水
故加桂以溫之是煖腎以行水也陽明少隂之用
豬苓以二經兩關津液特用阿膠滑石以潤之是
滋養無形以行有形也利水雖同寒溫迥别惟明
者知之
五苓散附茵蔯五苓散
治衇浮小便不利熱微消渴者發汗已衇浮數煩渴
者中風發熱六七日不解而煩有表裏證渴欲飲水
水入則吐者
茯苓(十八銖)豬苓(十八銖)
白术(十八銖)澤瀉(一兩)
桂(半兩)
右五味為散以白飲和服方寸匕日三服多服煖
水汗出愈
(註)是方也乃太陽邪熱入府水氣不化膀胱表裏藥
也一治水逆水入則吐一治消渴水入則消夫膀
胱者津液之府氣化則能出矣邪熱入之若水盛
則水壅不化而水蓄於上膀胱之氣化不行致小
便不利也若熱盛則水為熱耗而水消於上膀胱
之津液告竭致小便不利也水入吐者是水盛於
熱也水入消者是熱盛於水也二證皆小便不利
故均得而主之然小便利者不可用恐重傷津液
也由此可知五苓散非治水熱之專劑乃治水熱
小便不利之主方也君澤瀉之鹹寒鹹走水府寒
勝熱邪佐二苓之淡滲通調水道下輸膀胱並瀉
水熱也用白术之燥滋健脾助土為之隄防以制
水也用桂之辛溫宣通陽氣蒸化三焦以行水也
澤瀉得二苓下降利水之功倍小便利而水不蓄
矣白术湏桂上升通陽之效捷氣騰津化渴自止
也若發熱表不解以桂易桂枝服後多服煖水令
汗出愈是此方不止治停水小便不利之裏而猶
解停水發熱之表也加人參名春澤湯其意專在
助氣化以生津加茵蔯名茵蔯五苓散治濕熱發
黃表裏不實小便不利者無不克也
桂枝湯去芍藥加茯苓白术湯
治服桂枝湯或下之仍頭項強痛翕翕發熱無汗心
下滿微痛小便不利者桂枝去芍藥加茯苓白术湯
主之
桂枝去芍藥加茯苓白术湯方
於桂枝湯方内去芍藥加茯苓白术各三兩餘依桂
枝湯法煎服小便利則愈
(註)服桂枝湯已汗也或下之已下也今仍有頭項強
痛翕翕發熱無汗之表心下滿微痛小便不利停
飲之裏無汗表不解心下有水氣當用小青龍汗
之今無汗表不解有水氣心下滿微痛小便不利
而不用小青龍者以其已經汗下表裏俱虚也故
仍用桂枝湯以解表去芍藥之酸收避無汗心下
之滿加茯苓之燥滲因水停小便不利也餘依桂
枝湯法煎服謂依桂枝湯法取汗也小便利則愈
謂飲病輸水道則愈也此方即桂苓甘术湯而有
生薑大棗其意專在解肌利水次之故用生薑大
棗佐桂枝以通津液取汗也桂苓甘术湯不用生
薑大棗而加茯苓其意專在利水扶陽次之故倍
加茯苓君桂枝於利水中扶陽也故方後不曰依
服桂枝湯方也
十棗湯
治太陽中風表解漐漐汗出而不惡寒裏有水氣小
便不利嘔逆短氣心下至脇痞滿鞕痛者此治水之
急方也
大棗(十枚擘)甘遂
大戟芫花(熬各等分)
右三味各别搗為散以水一升半先煮大棗肥者
十枚取八合去滓内藥末強人一錢羸人服半錢
平旦溫服若下少病不除者明日再服加半錢得
快下後糜粥自養
(集註)柯琴曰仲景治水之方種種不同此其最峻者也
凡水氣為患或喘或欬或悸或噎或吐或利病在
一處而止此則水邪留結於中心腹脇下痞滿鞕
痛三焦升降之氣阻隔難通此時表邪已罷非汗
散之法所宜裏飲實盛又非淡滲之品所能勝非
選逐水至峻之品以折之則中氣不支束手待斃
矣甘遂芫花大戟三味皆辛苦氣寒而禀性最毒
併舉而用之氣味相濟相湏故可夾攻水邪之巢
穴决其瀆而大下之一舉而患可平也然邪之所
凑其氣必虚以毒藥攻邪必傷及脾胃使無沖和
甘緩之品為主宰則邪氣盡而大命亦隨之矣然
此藥最毒參术所不能君甘草又與之相反故選
十棗之大而肥者以君之一以顧其脾胃一以緩
其峻毒得快利後糜粥自養一以使榖氣内充一
以使邪不復作此仲景用毒攻病之法盡美又盡
善也昧者惑於甘能中滿之說而不敢用豈知承
制之理乎
御纂醫宗金鑑卷三十一
