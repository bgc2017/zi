御纂醫宗金鑑卷五十一
編輯幼科雜病心法要訣目錄
初生門(下)
目爛
生地黃湯
真金散
懸癰
如聖散
一字散
重齦
一字散
清胃散
鵝口
清熱瀉脾散
保命散
吐舌
瀉心導赤湯
弄舌
瀉黃散
瀉心導赤湯
重舌
清熱飲
凉心散
木舌
川消散
瀉心導赤湯
哯乳
和中清熱飲
温中止吐湯
平胃散
枳桔二陳湯
夜啼
釣藤飲
導赤散
蟬花散
胎黃
生地黃湯
犀角散
胎赤
清熱解毒湯
蔣氏化毒丹
赤遊風
犀角解毒飲
藍葉散
砭血法
神功散
豬肉貼法
塗法
初生無皮
換肌消毒散
當歸飲
清凉膏
鵝黃散
撲粉法
變蒸
驚風門
驚風總括
驚風八候
通關急救法
通關散
急驚風
清熱鎮驚湯
安神鎮驚丸
至寶丹
牛黃丸
凉膈散
羌活散
瀉青丸
清熱化痰湯
瀉心導赤湯
凉驚丸
急驚後調理法
琥珀抱龍丸
清心滌痰湯
慢驚風
醒脾湯
緩肝理脾湯
夾熱夾痰慢驚
青州白丸子
柴芍六君子湯
慢脾風
温中補脾湯
固真湯
理中湯
癎證門
癎證總括
隂癎
醒脾湯
固真湯
定癎丹
陽癎
龍膽湯
瀉青丸
四製抱龍丸
驚癎
大青膏
鎮驚丸
痰癎
一捻金
硃衣滚痰丸
食癎
妙聖丹
硃衣滚痰丸
清熱和胃丸
風癎
化風丹
羌活桂枝湯
牛黃丸
御纂醫宗金鑑卷五十一目錄
御纂醫宗金鑑卷五十一
編輯幼科雜病心法要訣目錄
初生門(下)
目爛
生地黃湯
真金散
懸癰
如聖散
一字散
重齦
一字散
清胃散
鵝口
清熱瀉脾散
保命散
吐舌
瀉心導赤湯
弄舌
瀉黃散
瀉心導赤湯
重舌
清熱飲
凉心散
木舌
川消散
瀉心導赤湯
哯乳
和中清熱飲
温中止吐湯
平胃散
枳桔二陳湯
夜啼
釣藤飲
導赤散
蟬花散
胎黃
生地黃湯
犀角散
胎赤
清熱解毒湯
蔣氏化毒丹
赤遊風
犀角解毒飲
藍葉散
砭血法
神功散
豬肉貼法
塗法
初生無皮
換肌消毒散
當歸飲
清凉膏
鵝黃散
撲粉法
變蒸
驚風門
驚風總括
驚風八候
通關急救法
通關散
急驚風
清熱鎮驚湯
安神鎮驚丸
至寶丹
牛黃丸
凉膈散
羌活散
瀉青丸
清熱化痰湯
瀉心導赤湯
凉驚丸
急驚後調理法
琥珀抱龍丸
清心滌痰湯
慢驚風
醒脾湯
緩肝理脾湯
夾熱夾痰慢驚
青州白丸子
柴芍六君子湯
慢脾風
温中補脾湯
固真湯
理中湯
癎證門
癎證總括
隂癎
醒脾湯
固真湯
定癎丹
陽癎
龍膽湯
瀉青丸
四製抱龍丸
驚癎
大青膏
鎮驚丸
痰癎
一捻金
硃衣滚痰丸
食癎
妙聖丹
硃衣滚痰丸
清熱和胃丸
風癎
化風丹
羌活桂枝湯
牛黃丸
御纂醫宗金鑑卷五十一目錄
御纂醫宗金鑑卷五十一
編輯幼科雜病心法要訣
初生門(下)
目爛
兒生兩目痛難睜胞邊赤爛胎熱攻内用地黃湯清熱
外點真金目即明
(註)目爛者胞邊赤爛痛癢難睜因胎中藴熱生後毒
熱上攻於目故有是證内服地黃湯以清熱外用
真金散以點目其證自愈
生地黃湯(方見目不開)
真金散
黃連(生)黃蘗(生)
當歸赤芍藥(各一錢)
杏仁(五分皮尖炒去)
右剉散乳汁浸一宿晒乾爲極細末用生地黃汁
調一字頻頻點眼即愈
懸癰
腭上腫起號懸癰皆因胎毒熱上衝法當刺破鹽湯拭
如聖一字摻之靈
(註)凡喉裏上腭腫起如蘆籜盛水狀者名曰懸癰蘆
籜者蘆笋也此胎毒上攻湏以棉纏長鍼留鋒刺
之瀉去青黃赤汁未消者來日再刺刺後以鹽湯
拭口用如聖散或一字散摻之
如聖散
鉛霜(一錢)真牛黃(一錢)
太隂元精石硃砂(各二錢五分水飛)
龍腦(五分)
右爲極細末每用一字摻患處
一字散
硃砂(水飛)硼砂(各五分)
龍腦樸消(各一字)
右爲極細末用蜜調少許鵝翎蘸搽口内
重齦
重齦胎熱胃中蓄牙根腫脹痛難禁刺破一字散敷上
繼進清胃效如神
(註)重齦者因小兒在胎有熱蓄於胃中故牙根腫如
水泡名曰重齦治法用鍼刺破以鹽湯拭淨外敷
一字散内服清胃散其腫自消
一字散(方見懸癰)
清胃散
生地丹皮
黃連當歸
升麻石膏(煆)
引用燈心水煎服
(方歌)清胃散治胃熱熏生地黃連當歸身丹皮升麻石
膏煆臨煎湏要入燈心
鵝口
鵝口白屑滿舌口心脾藴熱本胎原清熱瀉脾搽保命
少遲糜爛治難痊
(註)鵝口者白屑生滿口舌如鵝之口也由在胎中受
母飲食熱毒之氣藴於心脾二經故生後遂𤼵於
口舌之間治法以清熱瀉脾散主之外用髮蘸井
水拭口搽以保命散日敷二三次白退自安倘治
之稍遲必口舌糜爛吮乳不得則難痊矣
清熱瀉脾散
山梔(炒)石膏(煆)
黃連(薑炒)生地
黃芩赤苓
引用燈心水煎服
(方歌)清熱瀉脾治鵝口石膏生地赤苓煎芩連梔子合
成劑加入燈心病即安
保命散
白礬(燒灰)硃砂(各二錢五分水飛)
馬牙消(五錢)
右研末以白鵝糞水攪取汁塗舌與口角上
吐舌
吐長收緩名吐舌皆是心經有熱成面紅煩渴溺赤濇
瀉心導赤服即寧
(註)吐舌者伸長而收緩也因心經有熱所致故面紅
煩躁口渴尿赤宜瀉心導赤湯主之
瀉心導赤湯
木通生地
黃連甘草(生)
引用燈心水煎服
(方歌)瀉心導赤湯最良心熱吐舌即堪嚐木通生地黃
連草燈心加入服自強
弄舌
弄舌時時口内摇心脾熱𤼵口脣焦煩熱舌乾大便穢
瀉黃導赤並能療
(註)兒舌口中摇動者因心脾有熱以致脣焦舌乾煩
熱便穢先用瀉黃散次服瀉心導赤湯
瀉黃散
藿香葉山梔子(炒)
石膏(煆)防風
甘草(生)
引加燈心水煎服
(方歌)弄舌瀉黃散最神藿香葉配山梔仁甘草防風石
膏煆臨時煎服入燈心
瀉心導赤湯(方見吐舌)
重舌
舌下腫突似舌形心脾積熱上攻衝内服宜以清熱飲
外敷凉心功最靈
(註)重舌者因舌下近舌根處其腫形似舌故名重舌
此心脾之熱宜服清熱飲外吹凉心散
清熱飲
黃連(生)生地
木通甘草(生)
連翹(去心)蓮子
引用淡竹葉水煎時時灌入口中
(方歌)清熱飲内用黃連生地蓮子木通甘連翹更加淡
竹葉一同煎服自然安
凉心散
青黛硼砂
黃蘗黃連(人乳拌晒)
人中白(各二錢煆過)風化消(一錢)
冰片(二分)
右爲極細末吹之甚效
木舌
木舌心脾積熱成腫脹木硬證多凶外用川消敷舌上
内服瀉心導赤靈
(註)木舌一證皆因心脾積熱而成蓋脾之衇絡在舌
下又舌爲心苖遇火上衝令兒舌腫滿木硬不能
轉動故名木舌外用川消散敷舌上内服瀉心導
赤湯若不急治必至難救
川消散
樸消(五分)真紫雪(二分)
鹽(一分)
右爲細末以竹瀝調敷舌上
瀉心導赤湯(方見吐舌)
哯乳
哯乳之候非一端傷乳停痰胃熱寒熱宜和中清熱飲
寒用温中止吐煎傷乳平胃散最妙停痰二陳湯可痊
若是滿而自溢者常湏節乳自能安
(註)小兒哯乳證非一端有宿乳停痰胃寒胃熱之分
不可一例而治如面色多赤二便微秘手足指熱
此爲熱哯也宜和中清熱飲主之面色青白糞青
多沫手足指冷此因寒而哯也宜温中止吐湯主
之口熱脣乾夜卧不寧手足心熱此爲傷乳而哯
也宜平胃散主之胸膈膨滿嘔吐痰涎此因停痰
而哯也宜枳桔二陳湯主之若喫乳過多滿而自
溢者不湏服藥惟節乳則哯自止矣
和中清熱飲
黃連(薑炒)半夏(薑製)
陳皮茯苓
藿香砂仁
引用薑水煎服
(方歌)和中清熱飲黃連半夏陳皮茯苓攅藿香砂仁合
成劑水煎徐服可安全
温中止吐湯
白豆蔲(研)茯苓
半夏(薑製)生薑
水煎冲磨沉香汁服
(方歌)温中止吐白豆蔲茯苓半夏共生薑臨服沉香汁
加入專治哯乳自寒傷
平胃散
蒼术(炒)陳皮
厚樸(薑炒)甘草(炙)
麥芽(炒)砂仁(研)
引用薑水煎服
(方歌)小兒傷乳多吐哯平胃調和功可見蒼陳厚樸甘
草偕加入麥砂薑一片
枳桔二陳湯
枳殼(麩炒)桔梗
陳皮半夏(薑製)
茯苓甘草(炙)
引用薑水煎服
(方歌)停痰哯乳不能安枳桔二陳湯最先枳桔陳半苓
甘草生薑加入即時痊
夜啼
夜啼寒熱因胎受湏將形色辨分明寒屬脾經面青白
手腹俱冷曲腰疼面赤溺閉屬心熱熱用導赤寒釣藤
若無寒熱表裏證古法蟬花散最精
(註)小兒初生夜啼其因有二一曰脾寒一曰心熱皆
受自胎中觀其形色便知病情矣如面色青白手
腹俱冷不欲吮乳曲腰不伸者脾寒也鈎藤飲主
之面赤脣紅身腹俱熱小便不利煩躁多啼者心
熱也導赤散主之若無已上形證但多啼者用蟬
花散最當
釣藤飲
川芎白當歸
茯神白芍(炒)
茯苓甘草(炙)
木香(煨)釣藤鈎
引用紅棗水煎服
(方歌)夜啼之證因脾寒湏服釣藤飲可痊芎歸神芍苓
甘草木香釣藤紅棗煎
導赤散(方見小便不通)
蟬花散
蟬蜕(不拘多少下半截)
右研細末每服少許薄荷煎湯調下
胎黃
兒生徧體色如金濕熱熏蒸胎受深法當滲濕兼清熱
地黃犀角二方神
(註)胎黃者徧體面目皆黃其色如金乃孕婦濕熱太
盛小兒在胎受母熱毒故生則有是證也法當滲
濕清熱湏分輕重治之色微黃者生地黃湯深黃
者犀角散
生地黃湯
生地黃赤芍藥
川芎當歸
天花粉赤茯苓
澤瀉豬苓
甘草(生)茵蔯蒿
引用燈心水煎食前服
(方歌)胎黃湏用地黃湯四物花粉赤苓良澤瀉豬苓甘
草等茵蔯加入水煎嚐
犀角散
犀角(鎊)茵蔯蒿
栝蔞根升麻
甘草(生)龍膽草
生地寒水石(煆)
水煎不拘時服
(方歌)胎黃又有犀角散甘草犀角與茵蔯升麻膽草生
地共寒水石同栝蔞根
胎赤
胎赤胎中受毒熱生後徧體若丹塗清熱解毒湯極妙
蔣氏化毒功效殊
(註)胎赤者因孕婦過食辛熱之物以致毒熱凝結藴
於胞中遂令小兒生下頭面肢體赤若丹塗故名
曰胎赤當以清熱解毒湯主之熱盛便秘者蔣氏
化毒丹主之
清熱解毒湯
生地黃連
金銀花薄荷葉
連翹(去心)赤芍
木通甘草(生)
引用燈心水煎服
(方歌)清熱解毒湯堪誇生地黃連金銀花薄荷連翹赤
芍藥木通甘草燈心加
蔣氏化毒丹
犀角黃連
桔梗元參
薄荷葉甘草(生)
大黃(各一兩生)青黛(五錢)
右爲細末煉白蜜爲丸重六分每服一丸燈心湯
化服
赤遊風
赤遊胎中毒熱成皮膚赤腫徧身行頭面四肢猶可治
若歸心腹命難生内服犀角藍葉散外用砭法敷神功
百日之内忌砭血貼塗二法可安寧
(註)小兒赤遊風證多由胎中毒熱而成或生後過於
温暖毒熱蒸發於外以致皮膚赤熱而腫色若丹
塗遊走不定行於徧身故名曰赤遊風多發於頭
面四肢之間若内歸心腹則死治法當服犀角解
毒飲如不愈繼以藍葉散外用砭法刺出毒血毒
甚者敷以神功散毒輕者不用敷藥在百日内者
小兒忌砭血以其肌肉難任也湏用豬肉貼法或
以赤小豆末雞子清調塗之甚效
犀角解毒飲
牛蒡子(炒)犀角
荆芥穗防風
連翹(去心)金銀花
赤芍藥生甘草
川黃連生地黃
引用燈心水煎服
(方歌)犀角解毒藥最良牛蒡犀角合荆防連翹銀花赤
芍藥甘草川連生地黃
藍葉散
藍葉(五錢)黃芩
犀角屑川大黃(剉微炒)
柴胡梔子(各二錢生)
川升麻(一錢)石膏(一錢)
生甘草(一錢)
右爲粗末每服一錢水一小盞煎五分去渣兑竹
瀝一酒杯煎三兩沸放温量兒大小用之氣怯弱
者可去大黃
砭血法
口吮毒血各聚一處用細磁器擊碎取鋒芒者將筯
頭劈開夾住用線縛定兩指輕撮筯梢令磁芒對聚
血處再用筯一根頻擊刺出毒血砭後毒甚者以神
功散敷之毒輕者砭後不可用恐皮膚既破草烏能
作痛也如患在頭者不用砭法祇宜卧鍼倒挑患處
出毒血則愈
神功散
黃蘗(炒)草烏(生)
右各爲末等分用潄口水調敷頻以潄口水潤之
豬肉貼法
用生豬肉切片貼於赤腫處數數更換
塗法
生赤小豆不拘多少研爲細末用雞子清調塗患處
亁則再塗
初生無皮
兒生無皮有二端父母梅毒遺染傳或因未足月生早
無皮赤爛痛難堪梅毒換肌消毒散胎怯當歸飲能痊
外敷清凉鵝黃粉毒解形完膚自堅
(註)嬰兒生下無皮其證有二或因父母素有楊梅結
毒傳染胞胎故生下或上半身赤爛或下半身赤
爛甚至色帶紫黑又有因月分未足生育太早徧
體浸漬紅嫩而光二證俱屬惡候遺毒者内服換
肌消毒散外用清凉膏或鵝黃散敷之胎元不足
者内服當歸飲外用稻米粉撲之毒觧形完者謂
解去毒氣其皮自漸漸生完而堅實矣
換肌消毒散
當歸生地黃
赤芍藥川芎
皂刺土茯苓
金銀花連翹(去心)
甘草(生)白芷
苦參白蘚皮
防風
引用燈心水煎服
(方歌)無皮換肌消毒治四物皂刺土茯苓銀花連翹草
白芷苦參白蘚共防風
當歸飲
何首烏(製)白蘚皮
白蒺藜甘草
當歸生地黃
白芍藥人參
黃耆川芎
水煎服
(方歌)當歸飲治兒無皮面白肢冷服最宜首烏蘚皮白
蒺藜甘草四物共參耆
清凉膏
石灰(四兩水濕成塊者未經)
用水泡之没指半許露一宿面上有浮起如雲片
者輕輕取之微帶清水視其多寡對小磨香油亦
如之以順攪成膏爲度用雞翎搽之自愈
鵝黃散
黃蘗(生)石膏(各等分煆)
共研爲細末撲之濕則亁撲亁則用豬苦膽調搽
撲粉法
旱稻白米作粉時時撲之其皮漸生神效
變蒸
萬物春生夏熱長兒生同此變形神三十二日爲一變
六十四日曰一蒸變長百骸生藏府蒸增智慧𤼵聰明
十八五百七十六變蒸既畢形神成變蒸之狀身微熱
耳尻骨冷無病情
(註)天地生化萬物必以春温夏熱兒之初生變生形
神亦同此理自生之日至三十二日曰一變至六
十四日曰一蒸變則長其百骸生其藏府蒸則增
其智慧發其聰明也曰十八五百七十六者謂十
變五蒸之外又有三大蒸合計五百七十六日也
變蒸既畢形神具足此後則不復變蒸矣然每變
蒸之時其狀惟身微熱耳冷尻骨冷而無他病情
狀蓋以隂陽和變生化形神故無他病情狀也身
微熱者以隂陽氤氲變蒸之氣而然也耳尻冷者
耳尻屬隂以陽不傷隂而與隂和之象故不熱也
(按)變蒸既曰生五藏六府次序又曰包絡三焦二經
俱無形狀故不變不蒸夫也絡乃周身脂膜聯絡
百骸藏府者三焦乃軀殼内氣充滿百骸藏府者
變蒸時豈獨不及之耶其說不經細閱靈素自知
附辨以俟識者
驚風門
驚風總括
心主驚兮肝主風心熱肝風作急驚素虚藥峻因成慢
吐瀉後起慢脾風急驚陽證有實象慢脾隂證有虛形
慢驚半隂半陽證虛實寒熱要詳明
(註)心藏神心病故主驚也肝屬木肝病故主風也凡
小兒心熱肝盛一觸驚受風則風火相搏必作急
驚之證也若素禀不足或因急驚用藥過峻暴傷
元氣每致變成慢驚之證更有因吐瀉既久中氣
大虛脾土衰弱肝木乘虛而内生驚風者名曰慢
脾風也三者致病之因既不同故所現之證亦各
異急驚屬陽必有陽熱有餘等實象也慢脾屬隂
必有隂冷不足等虛象也至於慢驚初得之時隂
陽尚未過損或因急驚傳變而成其中常有夾痰
夾熱等證故屬半隂半陽不比慢脾純隂之病也
治者湏詳分虛實寒熱以治之庶不致悞矣
驚風八候
驚風八候搐搦掣顫反引竄視之名肘臂伸縮名爲搐
十指開合搦狀成勢若相撲謂之掣顫則頭肢動摇鈴
反張身仰頭向後引狀兩手若開弓竄則目直常似怒
視則覩物不轉睛内外左右分順逆湏識急慢證皆同
(註)八候謂搐搦掣顫反引竄視是也搐謂肘臂伸縮
搦謂十指開合掣謂肩頭相撲顫謂手足動摇反
者身仰向後引者手若開弓竄則目直而似怒視
則睛露而不活其搐以男左手女右手男大指在
外女大指在内爲順反是爲逆此候急驚慢驚同
皆見之虛實無所異焉治者宜切記之
通關急救法
驚風搐搦神昏憒痰壅氣塞在心胸急用通關吹入鼻
無嚏則死有嚏生
(註)驚風搐搦必神氣昏憒皆由痰壅氣塞壅結胸中
而致急用通關散吹入鼻内無嚏者不治有嚏者
審其表裏虛實隨證治之
通關散
半夏(生)皂角
細辛薄荷(各等分)
共爲細末用筆管吹入鼻内少許
急驚風
急驚觸異心驚熱或由風鬱火生風暴𤼵痰盛或熱極
壯熱煩急面脣紅痰壅氣促牙關噤二便秘濇衇數洪
驚用鎮驚風至寳牛黃攻痰凉膈清平治羌活瀉青等
化痰導赤共凉驚
(註)急驚風一證有因目觸異物耳聞異聲神散氣亂
而生者有因心肝火盛外爲風寒鬱閉不得宣通
而生者有因痰盛熱極而内動風者然證多暴𤼵
壯熱煩急面紅脣赤痰壅氣促牙關噤急二便秘
濇噤急者齒緊急不能開也二便秘濇者大便秘
結而小便澁難也衇洪數者主陽熱也觸異致驚
者清熱鎮驚湯安神鎮驚丸主之火鬱生風者至
寳丹主之痰盛生驚者牛黃丸攻下之熱極生風
者凉膈散清解之病不甚者則用平治之法風熱
者羌活散主之肝熱者瀉青丸主之痰兼熱者清
熱化痰湯主之心經熱者導赤散凉驚丸主之惟
在臨證者審而用之
清熱鎮驚湯
柴胡薄荷
麥冬(去心)梔子
川黃連龍膽草
茯神鈎藤鈎
甘草(生)木通
引加燈心竹葉調硃砂末服
(方歌)清熱鎮驚治外驚柴胡薄荷麥門冬梔子黃連龍
膽草茯神鈎藤草木通
安神鎮驚丸
天竺黃茯神(各五錢)
膽星棗仁(炒)
麥冬(去心)赤芍
當歸(各三錢)薄荷葉
黃連辰砂
牛黃梔子
木通龍骨(各三錢煆)
青黛(一錢)
右爲細末煉蜜丸如菉豆大赤金鉑爲衣量兒大
小與之淡薑湯化下
至寶丹
麻黃防風
荆芥薄荷
當歸赤芍
大黃芒消
川芎黃芩
桔梗連翹(去心)
白术(土炒)梔子
石膏(煆)甘草(生)
滑石全蠍(去毒)
細辛天麻
白附子羌活
殭蠶(炒)川連
獨活黃蘗(各等分)
右共爲細末煉蜜爲丸每丸重五分量兒大小與
之薑湯化下
牛黃丸
黑牽牛白牽牛(各七錢半)
膽星枳實(麩炒)
半夏(各五錢薑製)牙皂(二錢弦去皮)
大黃(一兩半)
右研極細末煉白蜜爲丸重五分量兒大小與之
薑湯化下
凉膈散
黃芩大黃
連翹(去心)芒消
甘草(生)梔子
薄荷
引用竹葉生蜜煎服
無汗者加防風羌活
(方歌)凉膈散治膈熱盛梔翹芩薄芒消黃便秘消黃加
倍用無汗更加羌活防
羌活散
羌活防風
川芎薄荷
天麻殭蠶(炒)
甘草(生)川黃連
柴胡前胡
枳殼(麩炒)桔梗
引用生薑水煎服
(方歌)羌活散風兼清熱羌防川芎薄荷葉天麻殭蠶草
黃連柴胡前胡枳殼桔
瀉青丸
龍膽草(焙)梔子
大黃(煨)羌活
防風(各一錢)川芎(錢半)
右研末煉蜜爲丸如梧桐子大竹葉薄荷湯調下
清熱化痰湯
橘紅麥冬(去心)
半夏(薑製)赤苓
黃芩竹茹
甘草(生)川連
枳殼(麩炒)桔梗
膽星
引用生薑燈心水煎服
(方歌)清熱化痰有橘紅麥冬半夏赤茯苓黃芩竹茹生
甘草川連枳桔膽南星
瀉心導赤湯(方見木舌)
凉驚丸
龍膽草防風
青黛(各三錢)釣藤鈎(二錢)
黃連(五錢)牛黃(一錢)
右研細末麫糊爲丸如粟米大量兒大小與之金
器煎湯化下
急驚後調理法
急驚之後尚未清痰熱琥珀抱龍靈神虛氣弱痰兼熱
清心滌痰大有功
(註)急驚多用寒凉之藥亦急則治標之法但得痰火
稍退即當調補氣血若過用寒凉必致轉成慢驚
等證故驚邪一退餘熱尚在者當用琥珀抱龍丸
主之若脾虛多痰者宜清心滌痰湯主之
琥珀抱龍丸
人參琥珀
茯神(各五錢)山藥(一兩炒)
甘草(四錢炙)檀香(三錢)
天竺黃枳殼(麩炒)
枳實(各五錢麩炒)辰砂(三錢)
膽星(五錢)赤金鉑(二十片)
右爲細末煉蜜爲丸每丸重一錢大兒一丸小兒
半丸淡薑湯化下
清心滌痰湯
竹茹橘紅
半夏(薑製)茯苓
枳實(麩炒)甘草(生)
麥冬(去心)棗仁(炒)
人參菖蒲
南星川黃連
引用生薑水煎服
(方歌)清心滌痰湯效靈補正除邪兩收功參苓橘半連
茹草枳實菖棗星麥冬
慢驚風
慢驚多緣禀賦弱或因藥峻損而成緩緩搐搦時作止
面白青黃身則温昏睡眼合睛或露衇遲神慘大便青
氣虛夾痰醒脾效脾虛肝旺緩肝靈
(註)慢驚一證或緣禀賦虛弱土虛木盛者有之或由
急驚過用峻利之藥以致轉成此證者有之發時
緩緩搐搦時作時止面色淡黃或青白相兼身必
温和昏睡眼合或睡卧露睛衇來遲緩神氣慘慘
大便青色此乃脾胃虛弱治宜培補元氣爲主虚
而夾痰者醒脾湯主之脾虛肝旺者緩肝理脾湯
主之
醒脾湯
人參白术(土炒)
茯苓天麻
半夏(薑製)橘紅
全蠍(去毒)殭蠶(炒)
甘草(炙)木香
倉米膽南星
引用生薑水煎服
(方歌)氣虛夾痰醒脾治參术天麻白茯苓橘半全蠍殭
蠶草木香倉米膽南星
緩肝理脾湯
廣桂枝人參
白茯苓白芍藥(炒)
白术(土炒)陳皮
山藥(炒)扁豆(炒研)
甘草(炙)
引用煨薑大棗水煎服
(方歌)肝旺脾虛緩肝湯桂枝參苓芍术良陳皮山藥扁
豆草煎服之時入棗薑
夾熱夾痰慢驚
慢驚夾熱或夾痰身熱心煩口溢涎宜以清心滌痰治
白丸柴芍六君煎
(註)慢驚之證本無熱可言但脾虛虛熱内生故痰涎
上泛咽喉氣粗身熱心煩所謂虛夾痰熱是也痰
熱相兼者清心滌痰湯主之脾虛肝旺痰盛者青
州白丸子柴芍六君湯主之
清心滌痰湯(方見急驚後調理法)
青州白丸子
生川烏(五錢臍去皮)生半夏(七兩)
南星(三兩生)白附子(二兩生)
右爲末盛生絹袋内用井花水擺出粉未盡再擺
以粉盡爲度置磁盆内日晒夜露每早撇去舊水
别用新水攪春五日夏三日秋七日冬十日去水
晒亁研爲細末用糯米粉煎粥清丸菉豆大每服
三五丸薄荷湯送下
柴芍六君子湯
人參白术(土炒)
茯苓陳皮
半夏(薑製)甘草(炙)
柴胡白芍(炒)
釣藤鈎
引用薑棗水煎服
(方歌)脾虛木旺風痰盛四君人參术草苓痰盛陳半因
加入肝風更用柴芍藤
慢脾風
肝盛脾衰金氣弱金失承制木生風每因吐瀉傷脾胃
閉目摇頭面脣青額汗昏睡身肢冷舌短聲啞嘔澄清
温中補脾爲主劑固真理中隨證從
(註)慢脾風一證多緣吐瀉既久脾氣大傷以致土虛
不能生金金弱不能制木肝木強盛惟脾是尅故
曰脾風閉目摇頭面脣青黯額汗昏睡四肢厥冷
舌短聲啞頻嘔清水此乃純隂無陽之證逐風則
無風可逐治驚則無驚可治惟宜大補脾土生胃
回陽爲主吐瀉亡陽者温中補脾湯主之大病後
成者固真湯主之四肢厥冷者理中湯加附子主
之
温中補脾湯
人參黃耆(蜜炙)
白术(土炒)亁薑
陳皮半夏(薑製)
附子(製)茯苓
砂仁肉桂(去粗皮研)
白芍(炒焦)甘草(炙)
丁香
引用煨薑水煎服
(方歌)慢脾温中補脾湯參耆白术共乾薑陳半附苓縮
砂桂白芍甘草共丁香
固真湯
人參白术(土炒)
肉桂(去粗皮)白茯苓
山藥(炒)黃耆(蜜炙)
甘草(濕紙裹煨透)附子(去皮臍湯泡浸)
引用薑棗水煎服
(方歌)固真湯治慢脾風人參白术桂茯苓山藥黃耆煨
甘草附子浸泡最宜精
理中湯(方見不乳)
癎證門
癎證總括
小兒癎證類痙驚𤼵時昏倒搐涎聲食頃即甦如無病
隂陽驚熱痰食風
(註)癎證類乎驚風痙風者謂發時昏倒抽搐痰涎壅
盛氣促作聲與驚痙二證相似也但四體柔軟一
食之頃即醒依然如無病之人非若痙風一身強
硬終日不醒也隂者隂癎也見藏隂證陽者陽癎
也見府陽證驚癎因驚熱痰癎因痰食癎因食風
癎因風其證不一治亦不同臨證宜詳辨之
隂癎
隂癎屬藏肢厥冷偃卧拘急面白青吐沫聲微衇沉細
醒脾固真定癎靈
(註)隂癎屬隂藏寒之病也多因慢驚之後痰入心包
而得𤼵時手足厥冷偃卧拘急面色青白口吐涎
沫聲音微小衇來沉細輕者醒脾湯甚者固真湯
病退調理用定癎丹主之
醒脾湯(方見慢驚風)
固真湯(方見慢脾風)
定癎丹
人參(三錢)當歸(三錢)
白芍(三錢炒)茯神
棗仁(各五錢炒)遠志(三錢去心)
琥珀(三錢)天竺黃(四錢)
白术(五錢土炒)橘紅
半夏(薑製)天麻(各三錢)
鈎藤鈎(四錢)甘草(二錢炙)
右共爲細末煉蜜丸如榛子大每服一丸淡薑湯
化服
陽癎
陽癎屬府身熱汗仰卧面赤衇數洪噤急啼呌吐涎沫
龍膽瀉青與抱龍
(註)陽癎屬陽府熱之病也多因急驚去風下痰不淨
久而致成此證𤼵時身熱自汗仰卧面赤衇象洪
數牙關噤急或啼呌不已口吐涎沫如風兼熱者
用龍膽湯肝經熱者用瀉青丸痰涎壅盛者用四
製抱龍丸主之
龍膽湯(方見噤口)
瀉青丸(方見急驚風)
四製抱龍丸
天竺黃(五錢)辰砂(二錢)
膽星(一兩)雄黃(二錢)
麝香(一分半)
右爲極細末另用麻黃欵冬花甘草各五錢煎湯
去滓慢火熬成膏合藥末爲丸如芡&KR2521;大每服一
丸薄荷湯化下
驚癎
驚癎觸異驚神氣吐舌急呌面白紅發作如人將捕狀
安神大青鎮驚靈
(註)小兒心肝熱盛偶被驚邪所觸因而神氣潰亂遂
成癎證發時吐舌急呌面色乍紅乍白悚惕不安
如人將捕之狀先服大青膏次服鎮驚丸則癎自
定矣
大青膏
天麻(三錢)白附子(二錢)
青黛(一錢研)蠍尾(一錢去毒)
硃砂(一錢研)天竺黃(二錢)
麝香(三分)烏稍蛇肉(一錢焙亁酒浸)
右同研細煉蜜和膏每服大兒五分小兒三分薄
荷湯化服
鎮驚丸
茯神麥冬(各五錢去心)
辰砂遠志(去心)
石菖蒲棗仁(各三錢炒)
牛黃(一錢半)川黃連(三錢生)
珍珠(二錢)膽星(五錢)
釣藤鈎(五錢)天竺黃(五錢)
犀角(三錢)甘草(二錢生)
右共研細末煉蜜爲丸每丸重五分量兒與之用
淡薑湯下
痰癎
痰癎平素自多痰𤼵時痰壅在喉間氣促昏倒吐痰沫
一捻金與滚痰丸
(註)痰癎者因小兒平素痰盛或偶因驚熱遂致成癎
𤼵時痰涎壅塞喉間氣促昏倒口吐痰沫宜先服
一捻金以急下其痰次服硃衣滚痰丸則氣順痰
清而癎自止矣
一捻金(方見不乳)
硃衣滚痰丸
礞石(一兩煆)沉香(五錢)
黃芩(七錢)大黃(一兩)
右爲細末水泛爲丸硃砂爲衣多寡量兒大小白
滚水化服
食癎
食癎食過積中脘一時痰熱使之然面黃腹滿吐利臭
妙聖滚痰和胃安
(註)食癎者其病在脾因小兒乳食過度停結中脘乘
一時痰熱壅盛遂致成癎其初面黃腹滿吐利酸
臭後變時時熱搐宜用妙聖丹主之痰盛者硃衣
滚痰丸主之後用清熱和胃丸調理則積滯清而
驚癎定矣
妙聖丹
雄黃蠍梢
硃砂代赭石(各二錢煆醋淬)
巴豆(三個去油)杏仁(二錢皮尖炒去)
右共爲細末蒸棗肉丸如桐子大每服三五丸木
香煎湯化服
硃衣滚痰丸(方見痰癎)
清熱和胃丸
川連(五錢生)梔子(五錢生)
竹茹(四錢)麥冬(五錢去心)
連翹(四錢去心)山查(一兩)
神麯(一兩炒)麥芽(一兩炒)
陳皮(四錢)枳實(五錢麩炒)
大黃(五錢)甘草(三錢生)
右共爲細末煉蜜爲丸每丸重一錢量兒與之用
滚白水化下
風癎
風癎汗出風襲經二目青黯面淡紅十指屈伸如數物
化風羌活牛黃寧
(註)風癎因汗出脱衣腠理開張風邪乘隙而入發時
目青面紅手如數物治法先宜疎風解表輕則化
風丹主之重則羌活桂枝湯主之風兼痰者牛黃
丸主之
化風丹
膽星(二錢)羌活
獨活天麻
防風甘草(生)
荆芥穗人參
川芎(各一錢)
右共爲細末煉蜜丸皂子大每服一丸薄荷湯化
開服
羌活桂枝湯
羌活防風
麻黃桂枝
天麻大黃
甘草(生)
引用生薑水煎服
(方歌)羌活桂枝治風癎疎風瀉熱妙難言羌防麻桂天
麻草大黃煎服自然安
牛黃丸
膽星全蠍(去毒)
蟬退(各二錢半)防風
牛黃白附子(生)
殭蠶(炒)天麻(各一錢五分)
麝香(五分)
右爲細末煮棗去核皮取肉和丸如菉豆大每服
三五丸生薑湯化服
御纂醫宗金鑑卷五十一
御纂醫宗金鑑卷五十一
編輯幼科雜病心法要訣
初生門(下)
目爛
兒生兩目痛難睜胞邊赤爛胎熱攻内用地黃湯清熱
外點真金目即明
(註)目爛者胞邊赤爛痛癢難睜因胎中藴熱生後毒
熱上攻於目故有是證内服地黃湯以清熱外用
真金散以點目其證自愈
生地黃湯(方見目不開)
真金散
黃連(生)黃蘗(生)
當歸赤芍藥(各一錢)
杏仁(五分皮尖炒去)
右剉散乳汁浸一宿晒乾爲極細末用生地黃汁
調一字頻頻點眼即愈
懸癰
腭上腫起號懸癰皆因胎毒熱上衝法當刺破鹽湯拭
如聖一字摻之靈
(註)凡喉裏上腭腫起如蘆籜盛水狀者名曰懸癰蘆
籜者蘆笋也此胎毒上攻湏以棉纏長鍼留鋒刺
之瀉去青黃赤汁未消者來日再刺刺後以鹽湯
拭口用如聖散或一字散摻之
如聖散
鉛霜(一錢)真牛黃(一錢)
太隂元精石硃砂(各二錢五分水飛)
龍腦(五分)
右爲極細末每用一字摻患處
一字散
硃砂(水飛)硼砂(各五分)
龍腦樸消(各一字)
右爲極細末用蜜調少許鵝翎蘸搽口内
重齦
重齦胎熱胃中蓄牙根腫脹痛難禁刺破一字散敷上
繼進清胃效如神
(註)重齦者因小兒在胎有熱蓄於胃中故牙根腫如
水泡名曰重齦治法用鍼刺破以鹽湯拭淨外敷
一字散内服清胃散其腫自消
一字散(方見懸癰)
清胃散
生地丹皮
黃連當歸
升麻石膏(煆)
引用燈心水煎服
(方歌)清胃散治胃熱熏生地黃連當歸身丹皮升麻石
膏煆臨煎湏要入燈心
鵝口
鵝口白屑滿舌口心脾藴熱本胎原清熱瀉脾搽保命
少遲糜爛治難痊
(註)鵝口者白屑生滿口舌如鵝之口也由在胎中受
母飲食熱毒之氣藴於心脾二經故生後遂𤼵於
口舌之間治法以清熱瀉脾散主之外用髮蘸井
水拭口搽以保命散日敷二三次白退自安倘治
之稍遲必口舌糜爛吮乳不得則難痊矣
清熱瀉脾散
山梔(炒)石膏(煆)
黃連(薑炒)生地
黃芩赤苓
引用燈心水煎服
(方歌)清熱瀉脾治鵝口石膏生地赤苓煎芩連梔子合
成劑加入燈心病即安
保命散
白礬(燒灰)硃砂(各二錢五分水飛)
馬牙消(五錢)
右研末以白鵝糞水攪取汁塗舌與口角上
吐舌
吐長收緩名吐舌皆是心經有熱成面紅煩渴溺赤濇
瀉心導赤服即寧
(註)吐舌者伸長而收緩也因心經有熱所致故面紅
煩躁口渴尿赤宜瀉心導赤湯主之
瀉心導赤湯
木通生地
黃連甘草(生)
引用燈心水煎服
(方歌)瀉心導赤湯最良心熱吐舌即堪嚐木通生地黃
連草燈心加入服自強
弄舌
弄舌時時口内摇心脾熱𤼵口脣焦煩熱舌乾大便穢
瀉黃導赤並能療
(註)兒舌口中摇動者因心脾有熱以致脣焦舌乾煩
熱便穢先用瀉黃散次服瀉心導赤湯
瀉黃散
藿香葉山梔子(炒)
石膏(煆)防風
甘草(生)
引加燈心水煎服
(方歌)弄舌瀉黃散最神藿香葉配山梔仁甘草防風石
膏煆臨時煎服入燈心
瀉心導赤湯(方見吐舌)
重舌
舌下腫突似舌形心脾積熱上攻衝内服宜以清熱飲
外敷凉心功最靈
(註)重舌者因舌下近舌根處其腫形似舌故名重舌
此心脾之熱宜服清熱飲外吹凉心散
清熱飲
黃連(生)生地
木通甘草(生)
連翹(去心)蓮子
引用淡竹葉水煎時時灌入口中
(方歌)清熱飲内用黃連生地蓮子木通甘連翹更加淡
竹葉一同煎服自然安
凉心散
青黛硼砂
黃蘗黃連(人乳拌晒)
人中白(各二錢煆過)風化消(一錢)
冰片(二分)
右爲極細末吹之甚效
木舌
木舌心脾積熱成腫脹木硬證多凶外用川消敷舌上
内服瀉心導赤靈
(註)木舌一證皆因心脾積熱而成蓋脾之衇絡在舌
下又舌爲心苖遇火上衝令兒舌腫滿木硬不能
轉動故名木舌外用川消散敷舌上内服瀉心導
赤湯若不急治必至難救
川消散
樸消(五分)真紫雪(二分)
鹽(一分)
右爲細末以竹瀝調敷舌上
瀉心導赤湯(方見吐舌)
哯乳
哯乳之候非一端傷乳停痰胃熱寒熱宜和中清熱飲
寒用温中止吐煎傷乳平胃散最妙停痰二陳湯可痊
若是滿而自溢者常湏節乳自能安
(註)小兒哯乳證非一端有宿乳停痰胃寒胃熱之分
不可一例而治如面色多赤二便微秘手足指熱
此爲熱哯也宜和中清熱飲主之面色青白糞青
多沫手足指冷此因寒而哯也宜温中止吐湯主
之口熱脣乾夜卧不寧手足心熱此爲傷乳而哯
也宜平胃散主之胸膈膨滿嘔吐痰涎此因停痰
而哯也宜枳桔二陳湯主之若喫乳過多滿而自
溢者不湏服藥惟節乳則哯自止矣
和中清熱飲
黃連(薑炒)半夏(薑製)
陳皮茯苓
藿香砂仁
引用薑水煎服
(方歌)和中清熱飲黃連半夏陳皮茯苓攅藿香砂仁合
成劑水煎徐服可安全
温中止吐湯
白豆蔲(研)茯苓
半夏(薑製)生薑
水煎冲磨沉香汁服
(方歌)温中止吐白豆蔲茯苓半夏共生薑臨服沉香汁
加入專治哯乳自寒傷
平胃散
蒼术(炒)陳皮
厚樸(薑炒)甘草(炙)
麥芽(炒)砂仁(研)
引用薑水煎服
(方歌)小兒傷乳多吐哯平胃調和功可見蒼陳厚樸甘
草偕加入麥砂薑一片
枳桔二陳湯
枳殼(麩炒)桔梗
陳皮半夏(薑製)
茯苓甘草(炙)
引用薑水煎服
(方歌)停痰哯乳不能安枳桔二陳湯最先枳桔陳半苓
甘草生薑加入即時痊
夜啼
夜啼寒熱因胎受湏將形色辨分明寒屬脾經面青白
手腹俱冷曲腰疼面赤溺閉屬心熱熱用導赤寒釣藤
若無寒熱表裏證古法蟬花散最精
(註)小兒初生夜啼其因有二一曰脾寒一曰心熱皆
受自胎中觀其形色便知病情矣如面色青白手
腹俱冷不欲吮乳曲腰不伸者脾寒也鈎藤飲主
之面赤脣紅身腹俱熱小便不利煩躁多啼者心
熱也導赤散主之若無已上形證但多啼者用蟬
花散最當
釣藤飲
川芎白當歸
茯神白芍(炒)
茯苓甘草(炙)
木香(煨)釣藤鈎
引用紅棗水煎服
(方歌)夜啼之證因脾寒湏服釣藤飲可痊芎歸神芍苓
甘草木香釣藤紅棗煎
導赤散(方見小便不通)
蟬花散
蟬蜕(不拘多少下半截)
右研細末每服少許薄荷煎湯調下
胎黃
兒生徧體色如金濕熱熏蒸胎受深法當滲濕兼清熱
地黃犀角二方神
(註)胎黃者徧體面目皆黃其色如金乃孕婦濕熱太
盛小兒在胎受母熱毒故生則有是證也法當滲
濕清熱湏分輕重治之色微黃者生地黃湯深黃
者犀角散
生地黃湯
生地黃赤芍藥
川芎當歸
天花粉赤茯苓
澤瀉豬苓
甘草(生)茵蔯蒿
引用燈心水煎食前服
(方歌)胎黃湏用地黃湯四物花粉赤苓良澤瀉豬苓甘
草等茵蔯加入水煎嚐
犀角散
犀角(鎊)茵蔯蒿
栝蔞根升麻
甘草(生)龍膽草
生地寒水石(煆)
水煎不拘時服
(方歌)胎黃又有犀角散甘草犀角與茵蔯升麻膽草生
地共寒水石同栝蔞根
胎赤
胎赤胎中受毒熱生後徧體若丹塗清熱解毒湯極妙
蔣氏化毒功效殊
(註)胎赤者因孕婦過食辛熱之物以致毒熱凝結藴
於胞中遂令小兒生下頭面肢體赤若丹塗故名
曰胎赤當以清熱解毒湯主之熱盛便秘者蔣氏
化毒丹主之
清熱解毒湯
生地黃連
金銀花薄荷葉
連翹(去心)赤芍
木通甘草(生)
引用燈心水煎服
(方歌)清熱解毒湯堪誇生地黃連金銀花薄荷連翹赤
芍藥木通甘草燈心加
蔣氏化毒丹
犀角黃連
桔梗元參
薄荷葉甘草(生)
大黃(各一兩生)青黛(五錢)
右爲細末煉白蜜爲丸重六分每服一丸燈心湯
化服
赤遊風
赤遊胎中毒熱成皮膚赤腫徧身行頭面四肢猶可治
若歸心腹命難生内服犀角藍葉散外用砭法敷神功
百日之内忌砭血貼塗二法可安寧
(註)小兒赤遊風證多由胎中毒熱而成或生後過於
温暖毒熱蒸發於外以致皮膚赤熱而腫色若丹
塗遊走不定行於徧身故名曰赤遊風多發於頭
面四肢之間若内歸心腹則死治法當服犀角解
毒飲如不愈繼以藍葉散外用砭法刺出毒血毒
甚者敷以神功散毒輕者不用敷藥在百日内者
小兒忌砭血以其肌肉難任也湏用豬肉貼法或
以赤小豆末雞子清調塗之甚效
犀角解毒飲
牛蒡子(炒)犀角
荆芥穗防風
連翹(去心)金銀花
赤芍藥生甘草
川黃連生地黃
引用燈心水煎服
(方歌)犀角解毒藥最良牛蒡犀角合荆防連翹銀花赤
芍藥甘草川連生地黃
藍葉散
藍葉(五錢)黃芩
犀角屑川大黃(剉微炒)
柴胡梔子(各二錢生)
川升麻(一錢)石膏(一錢)
生甘草(一錢)
右爲粗末每服一錢水一小盞煎五分去渣兑竹
瀝一酒杯煎三兩沸放温量兒大小用之氣怯弱
者可去大黃
砭血法
口吮毒血各聚一處用細磁器擊碎取鋒芒者將筯
頭劈開夾住用線縛定兩指輕撮筯梢令磁芒對聚
血處再用筯一根頻擊刺出毒血砭後毒甚者以神
功散敷之毒輕者砭後不可用恐皮膚既破草烏能
作痛也如患在頭者不用砭法祇宜卧鍼倒挑患處
出毒血則愈
神功散
黃蘗(炒)草烏(生)
右各爲末等分用潄口水調敷頻以潄口水潤之
豬肉貼法
用生豬肉切片貼於赤腫處數數更換
塗法
生赤小豆不拘多少研爲細末用雞子清調塗患處
亁則再塗
初生無皮
兒生無皮有二端父母梅毒遺染傳或因未足月生早
無皮赤爛痛難堪梅毒換肌消毒散胎怯當歸飲能痊
外敷清凉鵝黃粉毒解形完膚自堅
(註)嬰兒生下無皮其證有二或因父母素有楊梅結
毒傳染胞胎故生下或上半身赤爛或下半身赤
爛甚至色帶紫黑又有因月分未足生育太早徧
體浸漬紅嫩而光二證俱屬惡候遺毒者内服換
肌消毒散外用清凉膏或鵝黃散敷之胎元不足
者内服當歸飲外用稻米粉撲之毒觧形完者謂
解去毒氣其皮自漸漸生完而堅實矣
換肌消毒散
當歸生地黃
赤芍藥川芎
皂刺土茯苓
金銀花連翹(去心)
甘草(生)白芷
苦參白蘚皮
防風
引用燈心水煎服
(方歌)無皮換肌消毒治四物皂刺土茯苓銀花連翹草
白芷苦參白蘚共防風
當歸飲
何首烏(製)白蘚皮
白蒺藜甘草
當歸生地黃
白芍藥人參
黃耆川芎
水煎服
(方歌)當歸飲治兒無皮面白肢冷服最宜首烏蘚皮白
蒺藜甘草四物共參耆
清凉膏
石灰(四兩水濕成塊者未經)
用水泡之没指半許露一宿面上有浮起如雲片
者輕輕取之微帶清水視其多寡對小磨香油亦
如之以順攪成膏爲度用雞翎搽之自愈
鵝黃散
黃蘗(生)石膏(各等分煆)
共研爲細末撲之濕則亁撲亁則用豬苦膽調搽
撲粉法
旱稻白米作粉時時撲之其皮漸生神效
變蒸
萬物春生夏熱長兒生同此變形神三十二日爲一變
六十四日曰一蒸變長百骸生藏府蒸增智慧𤼵聰明
十八五百七十六變蒸既畢形神成變蒸之狀身微熱
耳尻骨冷無病情
(註)天地生化萬物必以春温夏熱兒之初生變生形
神亦同此理自生之日至三十二日曰一變至六
十四日曰一蒸變則長其百骸生其藏府蒸則增
其智慧發其聰明也曰十八五百七十六者謂十
變五蒸之外又有三大蒸合計五百七十六日也
變蒸既畢形神具足此後則不復變蒸矣然每變
蒸之時其狀惟身微熱耳冷尻骨冷而無他病情
狀蓋以隂陽和變生化形神故無他病情狀也身
微熱者以隂陽氤氲變蒸之氣而然也耳尻冷者
耳尻屬隂以陽不傷隂而與隂和之象故不熱也
(按)變蒸既曰生五藏六府次序又曰包絡三焦二經
俱無形狀故不變不蒸夫也絡乃周身脂膜聯絡
百骸藏府者三焦乃軀殼内氣充滿百骸藏府者
變蒸時豈獨不及之耶其說不經細閱靈素自知
附辨以俟識者
驚風門
驚風總括
心主驚兮肝主風心熱肝風作急驚素虚藥峻因成慢
吐瀉後起慢脾風急驚陽證有實象慢脾隂證有虛形
慢驚半隂半陽證虛實寒熱要詳明
(註)心藏神心病故主驚也肝屬木肝病故主風也凡
小兒心熱肝盛一觸驚受風則風火相搏必作急
驚之證也若素禀不足或因急驚用藥過峻暴傷
元氣每致變成慢驚之證更有因吐瀉既久中氣
大虛脾土衰弱肝木乘虛而内生驚風者名曰慢
脾風也三者致病之因既不同故所現之證亦各
異急驚屬陽必有陽熱有餘等實象也慢脾屬隂
必有隂冷不足等虛象也至於慢驚初得之時隂
陽尚未過損或因急驚傳變而成其中常有夾痰
夾熱等證故屬半隂半陽不比慢脾純隂之病也
治者湏詳分虛實寒熱以治之庶不致悞矣
驚風八候
驚風八候搐搦掣顫反引竄視之名肘臂伸縮名爲搐
十指開合搦狀成勢若相撲謂之掣顫則頭肢動摇鈴
反張身仰頭向後引狀兩手若開弓竄則目直常似怒
視則覩物不轉睛内外左右分順逆湏識急慢證皆同
(註)八候謂搐搦掣顫反引竄視是也搐謂肘臂伸縮
搦謂十指開合掣謂肩頭相撲顫謂手足動摇反
者身仰向後引者手若開弓竄則目直而似怒視
則睛露而不活其搐以男左手女右手男大指在
外女大指在内爲順反是爲逆此候急驚慢驚同
皆見之虛實無所異焉治者宜切記之
通關急救法
驚風搐搦神昏憒痰壅氣塞在心胸急用通關吹入鼻
無嚏則死有嚏生
(註)驚風搐搦必神氣昏憒皆由痰壅氣塞壅結胸中
而致急用通關散吹入鼻内無嚏者不治有嚏者
審其表裏虛實隨證治之
通關散
半夏(生)皂角
細辛薄荷(各等分)
共爲細末用筆管吹入鼻内少許
急驚風
急驚觸異心驚熱或由風鬱火生風暴𤼵痰盛或熱極
壯熱煩急面脣紅痰壅氣促牙關噤二便秘濇衇數洪
驚用鎮驚風至寳牛黃攻痰凉膈清平治羌活瀉青等
化痰導赤共凉驚
(註)急驚風一證有因目觸異物耳聞異聲神散氣亂
而生者有因心肝火盛外爲風寒鬱閉不得宣通
而生者有因痰盛熱極而内動風者然證多暴𤼵
壯熱煩急面紅脣赤痰壅氣促牙關噤急二便秘
濇噤急者齒緊急不能開也二便秘濇者大便秘
結而小便澁難也衇洪數者主陽熱也觸異致驚
者清熱鎮驚湯安神鎮驚丸主之火鬱生風者至
寳丹主之痰盛生驚者牛黃丸攻下之熱極生風
者凉膈散清解之病不甚者則用平治之法風熱
者羌活散主之肝熱者瀉青丸主之痰兼熱者清
熱化痰湯主之心經熱者導赤散凉驚丸主之惟
在臨證者審而用之
清熱鎮驚湯
柴胡薄荷
麥冬(去心)梔子
川黃連龍膽草
茯神鈎藤鈎
甘草(生)木通
引加燈心竹葉調硃砂末服
(方歌)清熱鎮驚治外驚柴胡薄荷麥門冬梔子黃連龍
膽草茯神鈎藤草木通
安神鎮驚丸
天竺黃茯神(各五錢)
膽星棗仁(炒)
麥冬(去心)赤芍
當歸(各三錢)薄荷葉
黃連辰砂
牛黃梔子
木通龍骨(各三錢煆)
青黛(一錢)
右爲細末煉蜜丸如菉豆大赤金鉑爲衣量兒大
小與之淡薑湯化下
至寶丹
麻黃防風
荆芥薄荷
當歸赤芍
大黃芒消
川芎黃芩
桔梗連翹(去心)
白术(土炒)梔子
石膏(煆)甘草(生)
滑石全蠍(去毒)
細辛天麻
白附子羌活
殭蠶(炒)川連
獨活黃蘗(各等分)
右共爲細末煉蜜爲丸每丸重五分量兒大小與
之薑湯化下
牛黃丸
黑牽牛白牽牛(各七錢半)
膽星枳實(麩炒)
半夏(各五錢薑製)牙皂(二錢弦去皮)
大黃(一兩半)
右研極細末煉白蜜爲丸重五分量兒大小與之
薑湯化下
凉膈散
黃芩大黃
連翹(去心)芒消
甘草(生)梔子
薄荷
引用竹葉生蜜煎服
無汗者加防風羌活
(方歌)凉膈散治膈熱盛梔翹芩薄芒消黃便秘消黃加
倍用無汗更加羌活防
羌活散
羌活防風
川芎薄荷
天麻殭蠶(炒)
甘草(生)川黃連
柴胡前胡
枳殼(麩炒)桔梗
引用生薑水煎服
(方歌)羌活散風兼清熱羌防川芎薄荷葉天麻殭蠶草
黃連柴胡前胡枳殼桔
瀉青丸
龍膽草(焙)梔子
大黃(煨)羌活
防風(各一錢)川芎(錢半)
右研末煉蜜爲丸如梧桐子大竹葉薄荷湯調下
清熱化痰湯
橘紅麥冬(去心)
半夏(薑製)赤苓
黃芩竹茹
甘草(生)川連
枳殼(麩炒)桔梗
膽星
引用生薑燈心水煎服
(方歌)清熱化痰有橘紅麥冬半夏赤茯苓黃芩竹茹生
甘草川連枳桔膽南星
瀉心導赤湯(方見木舌)
凉驚丸
龍膽草防風
青黛(各三錢)釣藤鈎(二錢)
黃連(五錢)牛黃(一錢)
右研細末麫糊爲丸如粟米大量兒大小與之金
器煎湯化下
急驚後調理法
急驚之後尚未清痰熱琥珀抱龍靈神虛氣弱痰兼熱
清心滌痰大有功
(註)急驚多用寒凉之藥亦急則治標之法但得痰火
稍退即當調補氣血若過用寒凉必致轉成慢驚
等證故驚邪一退餘熱尚在者當用琥珀抱龍丸
主之若脾虛多痰者宜清心滌痰湯主之
琥珀抱龍丸
人參琥珀
茯神(各五錢)山藥(一兩炒)
甘草(四錢炙)檀香(三錢)
天竺黃枳殼(麩炒)
枳實(各五錢麩炒)辰砂(三錢)
膽星(五錢)赤金鉑(二十片)
右爲細末煉蜜爲丸每丸重一錢大兒一丸小兒
半丸淡薑湯化下
清心滌痰湯
竹茹橘紅
半夏(薑製)茯苓
枳實(麩炒)甘草(生)
麥冬(去心)棗仁(炒)
人參菖蒲
南星川黃連
引用生薑水煎服
(方歌)清心滌痰湯效靈補正除邪兩收功參苓橘半連
茹草枳實菖棗星麥冬
慢驚風
慢驚多緣禀賦弱或因藥峻損而成緩緩搐搦時作止
面白青黃身則温昏睡眼合睛或露衇遲神慘大便青
氣虛夾痰醒脾效脾虛肝旺緩肝靈
(註)慢驚一證或緣禀賦虛弱土虛木盛者有之或由
急驚過用峻利之藥以致轉成此證者有之發時
緩緩搐搦時作時止面色淡黃或青白相兼身必
温和昏睡眼合或睡卧露睛衇來遲緩神氣慘慘
大便青色此乃脾胃虛弱治宜培補元氣爲主虚
而夾痰者醒脾湯主之脾虛肝旺者緩肝理脾湯
主之
醒脾湯
人參白术(土炒)
茯苓天麻
半夏(薑製)橘紅
全蠍(去毒)殭蠶(炒)
甘草(炙)木香
倉米膽南星
引用生薑水煎服
(方歌)氣虛夾痰醒脾治參术天麻白茯苓橘半全蠍殭
蠶草木香倉米膽南星
緩肝理脾湯
廣桂枝人參
白茯苓白芍藥(炒)
白术(土炒)陳皮
山藥(炒)扁豆(炒研)
甘草(炙)
引用煨薑大棗水煎服
(方歌)肝旺脾虛緩肝湯桂枝參苓芍术良陳皮山藥扁
豆草煎服之時入棗薑
夾熱夾痰慢驚
慢驚夾熱或夾痰身熱心煩口溢涎宜以清心滌痰治
白丸柴芍六君煎
(註)慢驚之證本無熱可言但脾虛虛熱内生故痰涎
上泛咽喉氣粗身熱心煩所謂虛夾痰熱是也痰
熱相兼者清心滌痰湯主之脾虛肝旺痰盛者青
州白丸子柴芍六君湯主之
清心滌痰湯(方見急驚後調理法)
青州白丸子
生川烏(五錢臍去皮)生半夏(七兩)
南星(三兩生)白附子(二兩生)
右爲末盛生絹袋内用井花水擺出粉未盡再擺
以粉盡爲度置磁盆内日晒夜露每早撇去舊水
别用新水攪春五日夏三日秋七日冬十日去水
晒亁研爲細末用糯米粉煎粥清丸菉豆大每服
三五丸薄荷湯送下
柴芍六君子湯
人參白术(土炒)
茯苓陳皮
半夏(薑製)甘草(炙)
柴胡白芍(炒)
釣藤鈎
引用薑棗水煎服
(方歌)脾虛木旺風痰盛四君人參术草苓痰盛陳半因
加入肝風更用柴芍藤
慢脾風
肝盛脾衰金氣弱金失承制木生風每因吐瀉傷脾胃
閉目摇頭面脣青額汗昏睡身肢冷舌短聲啞嘔澄清
温中補脾爲主劑固真理中隨證從
(註)慢脾風一證多緣吐瀉既久脾氣大傷以致土虛
不能生金金弱不能制木肝木強盛惟脾是尅故
曰脾風閉目摇頭面脣青黯額汗昏睡四肢厥冷
舌短聲啞頻嘔清水此乃純隂無陽之證逐風則
無風可逐治驚則無驚可治惟宜大補脾土生胃
回陽爲主吐瀉亡陽者温中補脾湯主之大病後
成者固真湯主之四肢厥冷者理中湯加附子主
之
温中補脾湯
人參黃耆(蜜炙)
白术(土炒)亁薑
陳皮半夏(薑製)
附子(製)茯苓
砂仁肉桂(去粗皮研)
白芍(炒焦)甘草(炙)
丁香
引用煨薑水煎服
(方歌)慢脾温中補脾湯參耆白术共乾薑陳半附苓縮
砂桂白芍甘草共丁香
固真湯
人參白术(土炒)
肉桂(去粗皮)白茯苓
山藥(炒)黃耆(蜜炙)
甘草(濕紙裹煨透)附子(去皮臍湯泡浸)
引用薑棗水煎服
(方歌)固真湯治慢脾風人參白术桂茯苓山藥黃耆煨
甘草附子浸泡最宜精
理中湯(方見不乳)
癎證門
癎證總括
小兒癎證類痙驚𤼵時昏倒搐涎聲食頃即甦如無病
隂陽驚熱痰食風
(註)癎證類乎驚風痙風者謂發時昏倒抽搐痰涎壅
盛氣促作聲與驚痙二證相似也但四體柔軟一
食之頃即醒依然如無病之人非若痙風一身強
硬終日不醒也隂者隂癎也見藏隂證陽者陽癎
也見府陽證驚癎因驚熱痰癎因痰食癎因食風
癎因風其證不一治亦不同臨證宜詳辨之
隂癎
隂癎屬藏肢厥冷偃卧拘急面白青吐沫聲微衇沉細
醒脾固真定癎靈
(註)隂癎屬隂藏寒之病也多因慢驚之後痰入心包
而得𤼵時手足厥冷偃卧拘急面色青白口吐涎
沫聲音微小衇來沉細輕者醒脾湯甚者固真湯
病退調理用定癎丹主之
醒脾湯(方見慢驚風)
固真湯(方見慢脾風)
定癎丹
人參(三錢)當歸(三錢)
白芍(三錢炒)茯神
棗仁(各五錢炒)遠志(三錢去心)
琥珀(三錢)天竺黃(四錢)
白术(五錢土炒)橘紅
半夏(薑製)天麻(各三錢)
鈎藤鈎(四錢)甘草(二錢炙)
右共爲細末煉蜜丸如榛子大每服一丸淡薑湯
化服
陽癎
陽癎屬府身熱汗仰卧面赤衇數洪噤急啼呌吐涎沫
龍膽瀉青與抱龍
(註)陽癎屬陽府熱之病也多因急驚去風下痰不淨
久而致成此證𤼵時身熱自汗仰卧面赤衇象洪
數牙關噤急或啼呌不已口吐涎沫如風兼熱者
用龍膽湯肝經熱者用瀉青丸痰涎壅盛者用四
製抱龍丸主之
龍膽湯(方見噤口)
瀉青丸(方見急驚風)
四製抱龍丸
天竺黃(五錢)辰砂(二錢)
膽星(一兩)雄黃(二錢)
麝香(一分半)
右爲極細末另用麻黃欵冬花甘草各五錢煎湯
去滓慢火熬成膏合藥末爲丸如芡&KR2521;大每服一
丸薄荷湯化下
驚癎
驚癎觸異驚神氣吐舌急呌面白紅發作如人將捕狀
安神大青鎮驚靈
(註)小兒心肝熱盛偶被驚邪所觸因而神氣潰亂遂
成癎證發時吐舌急呌面色乍紅乍白悚惕不安
如人將捕之狀先服大青膏次服鎮驚丸則癎自
定矣
大青膏
天麻(三錢)白附子(二錢)
青黛(一錢研)蠍尾(一錢去毒)
硃砂(一錢研)天竺黃(二錢)
麝香(三分)烏稍蛇肉(一錢焙亁酒浸)
右同研細煉蜜和膏每服大兒五分小兒三分薄
荷湯化服
鎮驚丸
茯神麥冬(各五錢去心)
辰砂遠志(去心)
石菖蒲棗仁(各三錢炒)
牛黃(一錢半)川黃連(三錢生)
珍珠(二錢)膽星(五錢)
釣藤鈎(五錢)天竺黃(五錢)
犀角(三錢)甘草(二錢生)
右共研細末煉蜜爲丸每丸重五分量兒與之用
淡薑湯下
痰癎
痰癎平素自多痰𤼵時痰壅在喉間氣促昏倒吐痰沫
一捻金與滚痰丸
(註)痰癎者因小兒平素痰盛或偶因驚熱遂致成癎
𤼵時痰涎壅塞喉間氣促昏倒口吐痰沫宜先服
一捻金以急下其痰次服硃衣滚痰丸則氣順痰
清而癎自止矣
一捻金(方見不乳)
硃衣滚痰丸
礞石(一兩煆)沉香(五錢)
黃芩(七錢)大黃(一兩)
右爲細末水泛爲丸硃砂爲衣多寡量兒大小白
滚水化服
食癎
食癎食過積中脘一時痰熱使之然面黃腹滿吐利臭
妙聖滚痰和胃安
(註)食癎者其病在脾因小兒乳食過度停結中脘乘
一時痰熱壅盛遂致成癎其初面黃腹滿吐利酸
臭後變時時熱搐宜用妙聖丹主之痰盛者硃衣
滚痰丸主之後用清熱和胃丸調理則積滯清而
驚癎定矣
妙聖丹
雄黃蠍梢
硃砂代赭石(各二錢煆醋淬)
巴豆(三個去油)杏仁(二錢皮尖炒去)
右共爲細末蒸棗肉丸如桐子大每服三五丸木
香煎湯化服
硃衣滚痰丸(方見痰癎)
清熱和胃丸
川連(五錢生)梔子(五錢生)
竹茹(四錢)麥冬(五錢去心)
連翹(四錢去心)山查(一兩)
神麯(一兩炒)麥芽(一兩炒)
陳皮(四錢)枳實(五錢麩炒)
大黃(五錢)甘草(三錢生)
右共爲細末煉蜜爲丸每丸重一錢量兒與之用
滚白水化下
風癎
風癎汗出風襲經二目青黯面淡紅十指屈伸如數物
化風羌活牛黃寧
(註)風癎因汗出脱衣腠理開張風邪乘隙而入發時
目青面紅手如數物治法先宜疎風解表輕則化
風丹主之重則羌活桂枝湯主之風兼痰者牛黃
丸主之
化風丹
膽星(二錢)羌活
獨活天麻
防風甘草(生)
荆芥穗人參
川芎(各一錢)
右共爲細末煉蜜丸皂子大每服一丸薄荷湯化
開服
羌活桂枝湯
羌活防風
麻黃桂枝
天麻大黃
甘草(生)
引用生薑水煎服
(方歌)羌活桂枝治風癎疎風瀉熱妙難言羌防麻桂天
麻草大黃煎服自然安
牛黃丸
膽星全蠍(去毒)
蟬退(各二錢半)防風
牛黃白附子(生)
殭蠶(炒)天麻(各一錢五分)
麝香(五分)
右爲細末煮棗去核皮取肉和丸如菉豆大每服
三五丸生薑湯化服
御纂醫宗金鑑卷五十一
