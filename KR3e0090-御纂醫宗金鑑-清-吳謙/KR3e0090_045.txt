御纂醫宗金鑑卷四十五
編輯婦科心法要訣目錄
崩漏門
崩漏總括
崩漏證治
荆芩四物湯
加味四物湯
膠艾四物湯
琥珀散
八珍湯
十全大補湯
益氣養榮湯
補中益氣湯
益胃升陽湯
調經升陽除濕湯
失笑散
地榆苦酒煎
帶下門
五色帶下總括
帶下證治
吳茱萸湯
補中益氣湯
六君子湯
六味地黃湯
歸脾湯
四物湯
清白散
四君子湯
導水丸
萬安丸
威喜丸
固精丸
加味四物湯
逍遙散
癥瘕積痞痃癖疝諸證門
癥瘕積聚痞瘀血血蠱總括
癥瘕證治
大七氣湯
食癥證治
烏藥散
血癥證治
血竭散
痞證治
助氣丸
積聚證治
開鬱正元散
瘀血血蠱證治
桃奴散
失笑散
玉燭散
痃癖疝證總括
痃癖證治
葱白散
疝病證治
當歸散
治諸積大法
嗣育門
胎孕之原
男女完實
種子時候
分男女論
雙胎品胎
衇見有子
胎男女論
辨别孕病
分經養胎
受孕分房静養
安胎母子二法
胎前用藥三禁
安胎審宜調治
御纂醫宗金鑑卷四十五目錄
御纂醫宗金鑑卷四十五
編輯婦科心法要訣目錄
崩漏門
崩漏總括
崩漏證治
荆芩四物湯
加味四物湯
膠艾四物湯
琥珀散
八珍湯
十全大補湯
益氣養榮湯
補中益氣湯
益胃升陽湯
調經升陽除濕湯
失笑散
地榆苦酒煎
帶下門
五色帶下總括
帶下證治
吳茱萸湯
補中益氣湯
六君子湯
六味地黃湯
歸脾湯
四物湯
清白散
四君子湯
導水丸
萬安丸
威喜丸
固精丸
加味四物湯
逍遙散
癥瘕積痞痃癖疝諸證門
癥瘕積聚痞瘀血血蠱總括
癥瘕證治
大七氣湯
食癥證治
烏藥散
血癥證治
血竭散
痞證治
助氣丸
積聚證治
開鬱正元散
瘀血血蠱證治
桃奴散
失笑散
玉燭散
痃癖疝證總括
痃癖證治
葱白散
疝病證治
當歸散
治諸積大法
嗣育門
胎孕之原
男女完實
種子時候
分男女論
雙胎品胎
衇見有子
胎男女論
辨别孕病
分經養胎
受孕分房静養
安胎母子二法
胎前用藥三禁
安胎審宜調治
御纂醫宗金鑑卷四十五目錄
御纂醫宗金鑑卷四十五
編輯婦科心法要訣
崩漏門
崩漏總括
淋瀝不斷名為漏忽然大下謂之崩紫黑塊痛多屬熱
日久行多損任衝脾虚不攝中氣陷暴怒傷肝血妄行
臨證審因須細辨虚補瘀消熱用清
(註)婦人經行之後淋瀝不止名曰經漏經血忽然大
下不止名為經崩若其色紫黑成塊腹脇脹痛者
屬熱瘀若日久不止及去血過多而無塊痛者多
係損傷任衝二經所致更有憂思傷脾脾虚有不
能攝血者有中氣下陷不能固血者有暴怒傷肝
肝不藏血而血妄行者臨證之時湏詳審其因而
細細辨之虚者補之瘀者消之熱者清之治之得
法自無不愈
崩漏證治
荆芩四物湯
崩漏血多物膠艾熱多知栢少芩荆漏濇香附桃紅破
崩初脹痛琥珀攻日久氣血衝任損八珍大補養榮寧
思慮傷脾歸脾治傷肝逍遙香附青
(註)崩血漏血去血過多者宜用膠艾四物湯補之如
屬熱多者宜用知蘗四物湯清之熱少者宜用荆
芩四物湯和之若漏血濇少此屬血滯宜用四物
湯加香附桃仁紅花破之若崩血初起脹痛此屬
瘀凝宜用琥珀散攻之崩漏日久氣血已虧衝任
傷損者宜用八珍湯十全大補湯人參養榮湯量
補其損傷若因思慮傷脾者宜用歸脾湯補之恚
怒傷肝者宜用逍遙散加炒香附青皮平之
膠艾四物湯
四物湯
琥珀散
八珍湯
十全大補湯
人參養榮湯
歸脾湯
逍遙散(方俱見前調經彙方内)
補中益氣湯
益胃升陽湯
氣陷補中益氣舉保元升柴歸术陳益胃升陽加芩麯
腹痛加芍𠻳減參
(註)崩漏日久脾傷食少中氣下陷不能載血者宜用
補中益氣湯益胃升陽湯升舉之補中益氣湯即
人參黃耆甘草保元湯加升麻柴胡當歸白术陳
皮也益胃升陽湯即補中益氣湯加黃芩神麯也
若腹痛者宜加白芍藥有熱者用黃芩無熱者用
肉桂調之咳𠻳者肺熱也減人參
調經升陽除濕湯
夾水水瀉不甚弱調經升陽除濕湯耆草升柴歸蒼术
羌獨藁本蔓荆防
(註)崩漏下血夾水或日水瀉一二次形氣不甚弱者
宜用調經升陽除濕湯其方即黃耆甘草升麻柴
胡當歸蒼术羌活獨活藁本蔓荆子防風也以風
藥先勝其濕若形氣虚弱者則當加人參陳皮合
補中益氣湯補中勝濕可也
失笑散
地榆苦酒煎
殺血心痛失笑散蒲黃五靈脂定疼崩血不已防滑脱
地榆苦酒煎止崩
(註)崩血心腹痛甚者名曰殺血心痛乃血滯不散宜
用失笑散其方即蒲黃五靈脂也先定其痛痛止
然後隨證治之若崩血補之仍然不止者當防其
滑脫宜用地榆一兩醋煎露一宿次早温服立止
止後隨證治之名地榆苦酒煎
崩漏門彙方
補中益氣湯
黃耆人參
白术甘草(各一錢炙)
當歸陳皮(各七分)
升麻柴胡(各三分)
右剉薑棗水煎服
益胃升陽湯
黃耆(二錢)人參(一錢去之有𠻳)
神麯(一錢五分炒)白术(三錢)
當歸(酒洗)陳皮
甘草(各一錢炙)升麻
柴胡(各五分)生黃芩(二錢不用秋涼)
右為麤末每服三錢或五錢如食添再加之如食
減只服三錢或更減之不可多服水煎去滓熱服
升陽除濕湯
黃耆蒼术
羌活(各一錢五分)防風
藁本升麻
柴胡甘草(各一錢炙)
獨活(五分)蔓荆子(七分)
右㕮咀水五大盞煎至一大盞去滓稍熱服空心
服畢待少時以早膳壓之
失笑散
五靈脂蒲黃(各等分)
右為末先用釅醋調二錢熬膏入水一盞煎至七
分食前熱服良驗
地榆苦酒煎
地榆(一兩)
醋煎露一宿次蚤温服立止止後隨證調治之(苦酒)
(即醋也)
帶下門
五色帶下總括
帶下勞傷衝與任邪入胞中五色分青肝黃脾白主肺
衃血黑腎赤屬心隨人五臓兼濕化治從補瀉燥寒温
更審瘡膿瘀血化湏别胞膀濁與淫
(註)帶下者由於勞傷衝任風邪入於胞中血受其邪
隨人藏氣濕熱濕寒所化故色青者屬肝為風濕
色赤屬心為熱濕色黃屬脾為虚濕色白屬肺為
清濕色黑屬腎為寒濕也其從補從瀉從燥從濇
從寒從温則隨證治之更審其帶久淋瀝之物或
臭或腥穢乃敗血所化是胞中病也若似瘡膿則
非瘀血所化是内癰膿也若如米泔兼尿竅不利
乃膀胱白濁病也若尿竅通利從精竅出或如膠
黏乃胞中白淫病也
帶下證治
邪入胞中吳茱萸赤黏連梔青防梔白主益氣黑六味
黃淡六君或歸脾
(註)帶下因六淫之邪入於胞中者宜吳茱萸湯若色
赤色黃而濁黏者熱也色黃者加黃連梔子色青
者加防風梔子若色白色黑而清稀者虚寒也色
白者用補中益氣湯色黑者用六味地黃湯色黃
而淡者宜六君子湯或加味歸脾湯分證調治可
也
吳茱萸湯
補中益氣湯
六味地黃湯
六君子湯
歸脾湯(方俱見首卷彙方)
加味四物湯
胞中冷痛乃寒濕四物附子桂薑宜臭腥兼合知蘗用
久滑升柴龍牡脂
(註)帶下而胞中熱痛乃熱濕也今胞中冷痛乃寒濕
也宜四物湯加川附子炮薑官桂服之日久滑脱
者加升麻柴胡舉之龍骨牡蠣赤石脂濇之
四物湯(方見前調經門彙方内)
清白散
帶下濕熱清白散四物薑炭草蘗椿赤榆荆芩濕二术
滑加龍牡久合君
(註)帶下五色帶下也皆濕熱所化宜用清白散其方
即四物湯加薑炭甘草黃蘗椿皮也色赤加地榆
荆芥黃芩濕加蒼术白术滑加龍骨牡蠣久則合
四君子湯也
四物湯
四君子湯(俱見前調經門彙方内)
導水丸
萬安丸
帶下有餘皆濕化少腹脹疼汚水綿導水牽滑芩軍熱
萬安牽椒茴木寒
(註)五色帶下皆從濕化若少腹脹痛汚水綿綿屬濕
熱者宜用導水丸其方即牽牛滑石黃芩生軍治
熱有餘也屬濕寒者宜用萬安丸其方即牽牛胡
椒小茴香木香治寒有餘者也
威善丸
固精丸
瘀化瘡膿濁淫病虚實寒熱酌其宜威喜蠟苓固精菟
韭味桑苓龍牡脂
(註)帶下有因瘀血所化或瘡瘍膿出及白濁白淫者
皆帶下類也其虚實寒熱當酌其宜藥用威喜丸
即黃蠟茯苓也固精丸即菟絲子韭菜子五味子
桑螵蛸茯苓龍骨牡蠣赤石脂也
帶下門彙方
清白散
當歸黃蘗(塩水泡)
白芍(炒)樗根皮(酒炒)
生地川芎
貝母(各一錢)炮薑
甘草(各五分)
右剉生薑三片水煎服
導水丸
牽牛(頭末)滑石(水飛)
黃芩川大黃
右末蒸餅為丸量虚實服
萬安丸
牽牛(頭末)胡椒
木香小茴香(各等分焙)
右末水泛為丸量虚實服
威喜丸
白茯苓(四兩去皮作塊用猪苓二錢半同於磁噐内煮二十餘沸出晒乾不用猪苓)
黃蠟(四兩)
右以茯苓為末煉黃蠟為丸如彈子大空心細嚼
滿口生津徐徐咽服以小便清為度忌米醋只喫
糠醋忌動氣
固精丸
牡蠣(煆粉)菟絲子(酒蒸焙)
韭子(炒)龍骨
五味子白茯苓
桑螵蛸(酒炙)白石脂(各等分)
右為末酒糊丸如桐子大每服七十丸空心鹽湯
下
癥瘕痃癖諸證門
癥瘕積聚痞瘀血血蠱總括
五積六聚分藏府七癥八瘕氣血凝癥積不動有定處
瘕聚推移無定形痞悶不宣氣壅塞未成堅塊血瘀名
蓄久不散成血蠱産後經行風冷乘
(註)五臓氣積名曰積故積有五證六府氣聚名曰聚
故聚有六證難經有心肝脾肺腎五藏之積而無
六聚蓋以積為血病而聚為氣病也故李杲有五
積丸方治法巢氏病源載七癥八瘕但有八瘕名
證而無七癥病形其他方書亦不概見大抵又以
癥為氣病而瘕為血病也夫病皆起於氣必氣聚
而後血凝不必過泥於黃青燥血脂狐蛇鱉等名
但以牢固不移有定處者為癥為積推移轉動忽
聚忽散者為瘕為聚可也故曰癥者徵也言有形
可徵也瘕者假也言假物成形也若夫痞者痞悶
不通氣道壅塞之謂也瘀血者血瘀腹中未成堅
塊也蓄之既久必成血蠱矣凡此諸證皆由新産
之後經行之時不知謹避以致風冷外襲邪正相
搏結於腹中而成也
癥瘕證治
大七氣湯
婦人一切癥瘕病上下攻疼七氣湯藿香益智稜莪术
甘結青陳肉桂香
(註)婦人一切癥瘕隨氣上下攻築疼痛者宜大七氣
湯其方即藿香葉益智仁京三稜蓬莪术甘草桔
梗青皮陳皮肉桂心木香也
食癥證治
烏藥散
經行産後食生冷臓氣相摶結塊形牢固不移日漸長
開滯消積温散行烏藥散烏桃莪术木香當歸青桂心
(註)婦人經行産後貪食生冷之物與臟氣互相搏聚
結成堅塊牢固不移日漸長大者治宜開滯消積
用烏藥散即烏藥桃仁莪术木香當歸青皮桂心
以温散之自愈
血癥證治
血竭散
乘臟虚兮風冷干飲食内與血相摶因成血癥堅牢固
脇腹脹痛熱而煩少食多忘頭汗出血竭歸芍蒲桂延
(註)婦人産後經行之時臟氣虚或被風冷相干或飲
食生冷以致内與血相搏結遂成血癥牢固不移
脇腹脹痛内熱心煩食少善忘但頭汗出者宜用
血竭散即血竭當歸赤芍蒲黃桂心延胡索也
痞證治
助氣丸
三焦痞滿胸膈悶氣不宣通助氣清白术三稜蓬莪术
枳殼㯽榔香與陳
(註)婦人胸膈痞悶謂之痞由於氣壅不宣所致宜助
氣丸即青皮白术三稜莪术枳殼㯽榔木香陳皮
為丸服也
積聚證治
開鬱正元散
積聚通用正元散苓术青陳麯麥延香砂海粉查甘桔
痰飲食積血氣搏
(註)五積六聚乃痰飲食積氣血搏結而成通用開鬱
正元散其方即茯苓白术青皮陳皮神麯麥芽延
胡索香附砂仁海粉山查甘草桔梗也用以健脾
消食化痰滲飲理氣和血則積聚未有不愈者矣
瘀血血蠱證治
桃奴散
腹中瘀血未成形面黃發熱腹脹疼産後經來風冷客
血室之内有瘀停産後惡露失笑散經閉瘀凝玉燭攻
血蠱桃奴豭鼠糞延桂砂桃附五靈
(註)婦人産後經行之時傷於風冷則血室之内必有
瘀血停留未成堅塊故不名癥瘕也其人必面色
萎黃臍腹脹痛内熱晡熱若産後惡露不行者宜
失笑散若經閉不通瘀血凝聚者宜玉燭散瘀血
不行蓄之既久必成血蠱宜用桃奴散即桃奴豭
鼠糞延胡索桂心砂仁桃仁香附五靈脂也豭鼠
糞一名兩頭尖即雄鼠屎桃奴即桃樹上未成不
落之乾桃子也
失笑散(方見首卷崩漏)
玉燭散(方見首卷彙方内)
痃癖疝證總括
臍旁左右一筋疼突起如弦痃證名僻在兩肋名曰癖
高起如山疝病稱必引少腹腰脇痛三證皆由風冷成
或作或止因寒發痛時方見不痛平
(註)婦人臍之兩旁有筋突起疼痛大者如臂小者如
指狀類弓弦者名曰痃癖在兩肋之間者名曰癖
若小腹牽連腰脇疼痛高起者謂之疝名雖有三
其實皆因風冷客於胞中而然故其發作皆因再
受風冷發則痛痛則見不痛則平復如初也
痃癖證治
葱白散
婦人痃癖腹肋痛風冷血氣結而成葱白四物參苓枳
桂朴薑香青莪稜茴香麯麥苦楝子葱鹽煎服訶黃斟
(註)婦人痃癖腹肋疼痛者皆因風冷與氣血摶結而
成宜用葱白散温散之其方即四物湯加人參茯
苓枳殼肉桂厚朴乾薑木香青皮莪术三稜茴香
神麯麥蘗苦楝子葱白食鹽煎服也大便結燥去
鹽加大黃如大便自利加訶子
四物湯(方見首卷彙方内)
疝病證治
當歸散
婦人疝病氣攻冲脇腹刺痛當歸芎鱉甲吳萸桃仁芍
桂榔青木大黃蓬
(註)婦人疝病攻衝刺痛多因風冷寒濕客於胞門血
室故其病皆屬厥隂肝經宜當歸散即當歸川芎
鱉甲吳茱萸桃仁赤芍肉桂㯽榔青皮木香大黃
蓬莪术也
治諸積大法
形虚病盛先扶正形證俱實去病急大積大聚衰其半
湏知養正積自除
(註)凡治諸癥積宜先審身形之壯弱病勢之緩急而
治之如人虚則氣血衰弱不任攻伐病勢雖盛當
先扶正氣而後治其病若形證俱實宜先攻其病
也經云大積大聚衰其半而止蓋恐過於攻伐傷
其氣血也羅天益曰養正積自除可謂得經旨者
矣
癥瘕積痞血蠱門彙方
大七氣湯
三稜莪术(各煨切)
青皮(去穰)陳皮(去白)
木香藿香
益智仁桔梗
肉桂甘草(各七錢半炙)
右㕮咀每服五錢水二盞煎至一盞食前温服
烏藥散
烏藥莪荗
桂心當歸(炒)
桃仁青皮
木香(各等分)
右為末每服二錢熱酒調下
血竭散
真血竭(如無紫礦代)當歸
赤芍蒲黃
延胡索
右等分研細頻篩再研取盡為度每服一錢用童
便合好酒半大盞煎一沸温調下方産下時一服
上牀良久再服其惡血自循經下行不致衝上免
生百病
助氣丸
京三稜蓬莪荗(二味各用濕紙包灰火中煨透切片各二觔)
青皮(去白)陳皮(去白)
白术(各十五兩)枳殼(麩炒去穰)
㯽榔木香(各十兩)
右為末糊丸桐子大每服五十丸滚水下
開鬱正元散
白术陳皮
青皮香附
山查海粉
桔梗茯苓
砂仁延胡索
麥芽(炒)甘草(炙)
神麯(各等分炒)
右剉每服一兩生薑三片水煎服
桃奴散
桃奴雄鼠糞(炒兩頭尖者是)
延胡索肉桂
五靈脂香附
砂仁桃仁(各等分)
右為末每服三錢酒調下
葱白散
當歸熟地
赤芍川芎
人參茯苓
枳殼肉桂
厚樸乾薑
木香青皮
莪荗三稜
茴香神麯
麥芽苦楝子(各等分)
右末加葱白三寸食鹽五分煎服三錢
大便結燥去鹽加大黃便自利加訶子
當歸散
當歸川芎(各二錢)
鱉甲(三錢醋炙)吳茱萸
桃仁(十五粒)赤芍
肉桂(各一錢)㯽榔
青皮(各八分)木香
莪荗川大黃(各七分)
右為末每服一錢水一盞入乾燕脂一錢同煎六
分食後服
嗣育門
胎孕之原
天癸先天生身氣精血後天化成形男子二八天癸至
屬陽應日精日盈女子二七天癸至屬隂應月血月通
男女媾精乃有子乾道男成坤女成
(註)天癸乃父母所賦先天生身之真氣也精血水糓
所化後天成形之本也男子二八先天腎氣盛天
癸至與後天所生之精會合而盈然男子屬陽陽
應日故精盈而日舉也女子二七先天腎氣實天
癸至與後天所生之血會合而盛然女子屬隂隂
應月故血盛而月下也所以至期男女媾其先天
真氣後天精血隂陽會和乃能有子也當此隂陽
會合時陽盛自然成男是乾道成男也隂盛自然
成女是坤道成女也
男女完實
精通必待三十聚天癸二十始適人皆欲隂陽完實後
育子堅壯壽偏增
(註)男子十六而精通必待三十而娶女子十四而天
癸至必待二十而嫁者皆欲隂陽完實然後交而
孕孕而育育而其子必堅壯長壽也今未筓之女
天癸始至已近男色則隂氣早瀉未完而傷未實
而動所以雖交而不孕孕而不育育而其子必脆
弱不壽也
種子時候
男子聚精在寡慾交接乘時不可失湏待絪縕時候至
樂育難忍是真機
(註)聚精之道惟在寡慾交接女子必乘其時不可失
之遲早蓋婦人一月經行一度之後必有一日絪
緼之時氣蒸而熱如醉如痴有欲交接不可忍之
狀乃天然節候是成胎生化之真機也
分男女論
精血先後分男女或以竒偶少多分或以子宫左右定
是皆不曉箇中因欲識此中真消息乾道陽男坤女陰
(註)分男女之說先賢有以血先至裹精則成男精先
至裹血則成女精血散分並裹則為駢胎品胎之
原者有以月水盡後一三五日成男二四六日成
女與夫經水斷後一二日成男四五日成女者有
以受氣於左子宫成男受氣於右子宫成女者皆
各執一見殊為不曉此中因也蓋獨男獨女之胎
可以日數論駢胎品胎或男或女亦可以日數論
乎稽之史載一産三子四子有半男半女或男多
女少男少女多者則一三五日為男二四六日為
女之說不可憑矣抑豈有一日受男而二日復受
女之理乎丹田命門也在男子曰精室在女子曰
子宫形如合缽並無兩岐可分曰左右則是有兩
子宫矣此說尤屬不經然則何以定之亦惟以會
合天人陽盛乾道成男陰盛坤道成女斯足為確
論耳
雙胎品胎
古以雙胎精氣盛不成男女或兼形陰陽變常駁氣盛
事之所有理難明
(註)古以雙胎乃精氣有餘岐而分之血因分而攝之
故也若男同孕者剛日陽時也女同孕者柔日陰
時也男女同孕者剛日陰時或柔日陽時也其他
或有不成男女男不可為父女不可為母與男女
之兼形者又皆陰陽變常駁氣所感事之所有理
之所無莫可稽考者也
衇見有子
少隂動甚知有子隂摶陽别尺寸憑但摶不滑胎三月
摶而滑石五月形
(註)少陰督衇動甚者有子衇也但當憑其兩尺陰衇
摶指有力兩寸陽衇不摶指而别於兩尺斯為有
子衇無疑也其但摶不滑者主三月之胎搏而滑
者主五月之胎也
胎男女辨
上小下大女腹箕中正圓高男腹釜右疾為女左疾男
胎氣鍾於陰陽主
(註)上小下大如箕之形蓋以女胎面向母腹其足膝
扺腹故有是形也中正圓高如釜之形蓋以男胎
面向母背則背脊抵腹故有是形也右手屬陰衇
疾為女左手屬陽衇疾為男是胎氣鍾於陰則右
盛主女鍾於陽則左盛主男也
辨别孕病
孕病不分湏診乳五月之後乳房升何以知其母子吉
身雖有病衇和平
(註)婦人經水不至不分是孕是病者五個月之後以
孕婦乳房辨之若乳房升大有乳者是胎若乳房
不大無乳者是病也凡孕婦有病其險可知亦何
以知其母子俱吉惟診其衇象和平則雖有病知
均吉無慮也
分經養胎
分經養胎不足憑無所專養論不經形始未分無不具
陰陽之道漸分形
(註)巢元方曰妊娠一月名肧胎足厥陰衇養之二月
名始膏足少陽衇養之三月名始胎手心主衇養
之當此時血不流行形象始化四月始受水精以
成血衇手少陽衇養之五月始受火精以成氣足
太陰衇養之六月始受金精以成筋足陽明衇養
之七月始受木精以成骨手太陰衇養之八月始
受土精以成膚革手陽明衇養之九月始受石精
以成毛髮足少隂衇養之十月五藏六府關節人
神皆備又有推巢元方養胎之說謂四時之令必
始於春所以一月二月間是足厥陰少陽木也三
月四月間手厥陰少陽火也五月六月間足太隂
陽明土也七月八月間手太陰陽明金也九月十
月間足少陰太陽水也惟手少陰太陽二經無所
專養者以君主之官無為而已此說更為不經夫
男女交接精血聚而成肧此孕形之始也雖未分
身軀藏府而其理無不具也猶太極渾然包羅萬
象而陰陽之一氣氤氲浸漸化生而成子母分形
自然而然如草木成熟殼脫蒂落也
受孕分房静養
受孕分房宜靜養謹戒食味使脾安調其喜怒防驚恐
慎厥起居避風寒
(註)受孕之後分房靜養恐動相火致生胎毒謹戒飲
食五味使其脾胃調和母之氣血易生子之形成
必育内調七情外避風寒起居安順不持重用力
不安逸多睡不登高涉險則母無病子亦安矣
安胎母子二法
安胎之道有二法母病胎病要詳分母病動胎但治母
子病致母審胎因
(註)安胎之道有二法母病胎病當詳分而施治也凡
因母病以致胎動者但療其母母安則胎自安或
因胎病有所觸動以致母病者但宜安胎胎安則
母自愈矣
胎前用藥三禁
胎前清熱養血主理脾疎氣是為兼三禁汗下利小便
隨證虚實寒熱看
(註)丹溪曰胎前當清熱養血為主恐傷陰血也理脾
脾徤則氣血易生疎氣氣順則氣血調和理脾疎
氣兼以清熱養血則胎自安矣三禁者汗下利小
便也蓋恐過汗亡陽傷氣過下亡陰傷血利小便
傷津液也然又當隨證詳審表裏虚實寒熱以施
其治不可過峻也
安胎審宜調治
形瘦不宜過熱品體盛補氣恐動痰安胎芩术為要藥
佐以他藥任抽添火盛倍芩痰倍术血虚四物氣四君
杜續膠艾胎不稳氣盛蘇腹枳砂陳
(註)形瘦之人多火過用温熱則傷陰血肥盛之人多
痰過於補氣恐壅氣動痰白术消痰徤脾條芩清
熱養陰二味為安胎要藥若有他證則以藥佐之
或减白术加條芩或加白术減條芩任其抽添如
火盛則當倍芩以清火痰盛則當倍术以消痰血
虚則合四物湯以補血氣虚則合四君湯以補氣
胎不安穩更佐以杜仲續斷阿膠艾葉以安之若
氣盛胎高則加紫蘇大腹皮枳殼砂仁陳皮以舒
之
四物湯
四君子湯(方俱見首卷彙方内)
嗣育門彙方
加味地黃丸
治婦人經水不調必不能受孕即使受之亦不全美
宜常服此方
熟地(四兩)山萸肉
山藥(各二兩)牡丹皮
白茯苓(各一兩五錢)澤瀉
香附(各一兩三次童便浸)
右為末煉蜜丸如梧子大每服七十丸白沸湯送
下
滌痰湯
治婦人肥盛者多不受孕以身中有脂膜閉塞子宫
也以此湯送後丸藥
當歸(一兩)茯苓(四兩)
川芎(七錢五分)白芍藥
白术(土炒)半夏(製)
香附米陳皮
甘草(各一兩)
右作十貼每貼薑三片水煎吞後丸子
滌痰丸
白术(二兩土炒)半夏麯
川芎香附米(各一兩)
神麯(炒)茯苓(各五錢)
橘紅(四錢)甘草(二錢)
右為末粥丸每服八十丸如熱者加黃連枳實(各一兩)
大補丸
治婦人瘦弱多由血少不能受孕宜常服此方
天冬(去心)麥冬(去心)
菖蒲茯苓
人參益智仁
枸杞子地骨皮
遠志肉
右為細末煉蜜丸如桐子大空心酒下三十丸
蓯蓉菟絲子丸
此方不寒不熱助隂生子
肉蓯蓉(一兩三錢)覆盆子
蛇床子川芎
當歸菟絲子(各一兩二錢)
白芍藥(一兩)牡蠣(鹽泥固煆)
烏鰂魚骨(各八錢)五味子
防風(各六錢)條芩(五錢)
艾葉(三錢)
右為末煉蜜丸如桐子大每服三四十丸鹽湯下
早晚皆可服
調經丸
理氣養血調經種子
香附川杜仲(八兩炒薑汁)
大川芎白芍藥
當歸(去尾)懷生地
陳皮小茴香(酒炒)
延胡索(略炒)肉蓯蓉(酒炒)
舊青皮(麩炒)台烏葯炒
枯黃芩(酒炒)烏鰂魚骨(以上各四兩酥炙)
右十四味稱足真正好醋和麫打糊為丸如梧桐
子大每服百丸空心好酒送下
一方無陳皮地黃有人參黃耆各二兩
御纂醫宗金鑑卷四十五
御纂醫宗金鑑卷四十五
編輯婦科心法要訣
崩漏門
崩漏總括
淋瀝不斷名為漏忽然大下謂之崩紫黑塊痛多屬熱
日久行多損任衝脾虚不攝中氣陷暴怒傷肝血妄行
臨證審因須細辨虚補瘀消熱用清
(註)婦人經行之後淋瀝不止名曰經漏經血忽然大
下不止名為經崩若其色紫黑成塊腹脇脹痛者
屬熱瘀若日久不止及去血過多而無塊痛者多
係損傷任衝二經所致更有憂思傷脾脾虚有不
能攝血者有中氣下陷不能固血者有暴怒傷肝
肝不藏血而血妄行者臨證之時湏詳審其因而
細細辨之虚者補之瘀者消之熱者清之治之得
法自無不愈
崩漏證治
荆芩四物湯
崩漏血多物膠艾熱多知栢少芩荆漏濇香附桃紅破
崩初脹痛琥珀攻日久氣血衝任損八珍大補養榮寧
思慮傷脾歸脾治傷肝逍遙香附青
(註)崩血漏血去血過多者宜用膠艾四物湯補之如
屬熱多者宜用知蘗四物湯清之熱少者宜用荆
芩四物湯和之若漏血濇少此屬血滯宜用四物
湯加香附桃仁紅花破之若崩血初起脹痛此屬
瘀凝宜用琥珀散攻之崩漏日久氣血已虧衝任
傷損者宜用八珍湯十全大補湯人參養榮湯量
補其損傷若因思慮傷脾者宜用歸脾湯補之恚
怒傷肝者宜用逍遙散加炒香附青皮平之
膠艾四物湯
四物湯
琥珀散
八珍湯
十全大補湯
人參養榮湯
歸脾湯
逍遙散(方俱見前調經彙方内)
補中益氣湯
益胃升陽湯
氣陷補中益氣舉保元升柴歸术陳益胃升陽加芩麯
腹痛加芍𠻳減參
(註)崩漏日久脾傷食少中氣下陷不能載血者宜用
補中益氣湯益胃升陽湯升舉之補中益氣湯即
人參黃耆甘草保元湯加升麻柴胡當歸白术陳
皮也益胃升陽湯即補中益氣湯加黃芩神麯也
若腹痛者宜加白芍藥有熱者用黃芩無熱者用
肉桂調之咳𠻳者肺熱也減人參
調經升陽除濕湯
夾水水瀉不甚弱調經升陽除濕湯耆草升柴歸蒼术
羌獨藁本蔓荆防
(註)崩漏下血夾水或日水瀉一二次形氣不甚弱者
宜用調經升陽除濕湯其方即黃耆甘草升麻柴
胡當歸蒼术羌活獨活藁本蔓荆子防風也以風
藥先勝其濕若形氣虚弱者則當加人參陳皮合
補中益氣湯補中勝濕可也
失笑散
地榆苦酒煎
殺血心痛失笑散蒲黃五靈脂定疼崩血不已防滑脱
地榆苦酒煎止崩
(註)崩血心腹痛甚者名曰殺血心痛乃血滯不散宜
用失笑散其方即蒲黃五靈脂也先定其痛痛止
然後隨證治之若崩血補之仍然不止者當防其
滑脫宜用地榆一兩醋煎露一宿次早温服立止
止後隨證治之名地榆苦酒煎
崩漏門彙方
補中益氣湯
黃耆人參
白术甘草(各一錢炙)
當歸陳皮(各七分)
升麻柴胡(各三分)
右剉薑棗水煎服
益胃升陽湯
黃耆(二錢)人參(一錢去之有𠻳)
神麯(一錢五分炒)白术(三錢)
當歸(酒洗)陳皮
甘草(各一錢炙)升麻
柴胡(各五分)生黃芩(二錢不用秋涼)
右為麤末每服三錢或五錢如食添再加之如食
減只服三錢或更減之不可多服水煎去滓熱服
升陽除濕湯
黃耆蒼术
羌活(各一錢五分)防風
藁本升麻
柴胡甘草(各一錢炙)
獨活(五分)蔓荆子(七分)
右㕮咀水五大盞煎至一大盞去滓稍熱服空心
服畢待少時以早膳壓之
失笑散
五靈脂蒲黃(各等分)
右為末先用釅醋調二錢熬膏入水一盞煎至七
分食前熱服良驗
地榆苦酒煎
地榆(一兩)
醋煎露一宿次蚤温服立止止後隨證調治之(苦酒)
(即醋也)
帶下門
五色帶下總括
帶下勞傷衝與任邪入胞中五色分青肝黃脾白主肺
衃血黑腎赤屬心隨人五臓兼濕化治從補瀉燥寒温
更審瘡膿瘀血化湏别胞膀濁與淫
(註)帶下者由於勞傷衝任風邪入於胞中血受其邪
隨人藏氣濕熱濕寒所化故色青者屬肝為風濕
色赤屬心為熱濕色黃屬脾為虚濕色白屬肺為
清濕色黑屬腎為寒濕也其從補從瀉從燥從濇
從寒從温則隨證治之更審其帶久淋瀝之物或
臭或腥穢乃敗血所化是胞中病也若似瘡膿則
非瘀血所化是内癰膿也若如米泔兼尿竅不利
乃膀胱白濁病也若尿竅通利從精竅出或如膠
黏乃胞中白淫病也
帶下證治
邪入胞中吳茱萸赤黏連梔青防梔白主益氣黑六味
黃淡六君或歸脾
(註)帶下因六淫之邪入於胞中者宜吳茱萸湯若色
赤色黃而濁黏者熱也色黃者加黃連梔子色青
者加防風梔子若色白色黑而清稀者虚寒也色
白者用補中益氣湯色黑者用六味地黃湯色黃
而淡者宜六君子湯或加味歸脾湯分證調治可
也
吳茱萸湯
補中益氣湯
六味地黃湯
六君子湯
歸脾湯(方俱見首卷彙方)
加味四物湯
胞中冷痛乃寒濕四物附子桂薑宜臭腥兼合知蘗用
久滑升柴龍牡脂
(註)帶下而胞中熱痛乃熱濕也今胞中冷痛乃寒濕
也宜四物湯加川附子炮薑官桂服之日久滑脱
者加升麻柴胡舉之龍骨牡蠣赤石脂濇之
四物湯(方見前調經門彙方内)
清白散
帶下濕熱清白散四物薑炭草蘗椿赤榆荆芩濕二术
滑加龍牡久合君
(註)帶下五色帶下也皆濕熱所化宜用清白散其方
即四物湯加薑炭甘草黃蘗椿皮也色赤加地榆
荆芥黃芩濕加蒼术白术滑加龍骨牡蠣久則合
四君子湯也
四物湯
四君子湯(俱見前調經門彙方内)
導水丸
萬安丸
帶下有餘皆濕化少腹脹疼汚水綿導水牽滑芩軍熱
萬安牽椒茴木寒
(註)五色帶下皆從濕化若少腹脹痛汚水綿綿屬濕
熱者宜用導水丸其方即牽牛滑石黃芩生軍治
熱有餘也屬濕寒者宜用萬安丸其方即牽牛胡
椒小茴香木香治寒有餘者也
威善丸
固精丸
瘀化瘡膿濁淫病虚實寒熱酌其宜威喜蠟苓固精菟
韭味桑苓龍牡脂
(註)帶下有因瘀血所化或瘡瘍膿出及白濁白淫者
皆帶下類也其虚實寒熱當酌其宜藥用威喜丸
即黃蠟茯苓也固精丸即菟絲子韭菜子五味子
桑螵蛸茯苓龍骨牡蠣赤石脂也
帶下門彙方
清白散
當歸黃蘗(塩水泡)
白芍(炒)樗根皮(酒炒)
生地川芎
貝母(各一錢)炮薑
甘草(各五分)
右剉生薑三片水煎服
導水丸
牽牛(頭末)滑石(水飛)
黃芩川大黃
右末蒸餅為丸量虚實服
萬安丸
牽牛(頭末)胡椒
木香小茴香(各等分焙)
右末水泛為丸量虚實服
威喜丸
白茯苓(四兩去皮作塊用猪苓二錢半同於磁噐内煮二十餘沸出晒乾不用猪苓)
黃蠟(四兩)
右以茯苓為末煉黃蠟為丸如彈子大空心細嚼
滿口生津徐徐咽服以小便清為度忌米醋只喫
糠醋忌動氣
固精丸
牡蠣(煆粉)菟絲子(酒蒸焙)
韭子(炒)龍骨
五味子白茯苓
桑螵蛸(酒炙)白石脂(各等分)
右為末酒糊丸如桐子大每服七十丸空心鹽湯
下
癥瘕痃癖諸證門
癥瘕積聚痞瘀血血蠱總括
五積六聚分藏府七癥八瘕氣血凝癥積不動有定處
瘕聚推移無定形痞悶不宣氣壅塞未成堅塊血瘀名
蓄久不散成血蠱産後經行風冷乘
(註)五臓氣積名曰積故積有五證六府氣聚名曰聚
故聚有六證難經有心肝脾肺腎五藏之積而無
六聚蓋以積為血病而聚為氣病也故李杲有五
積丸方治法巢氏病源載七癥八瘕但有八瘕名
證而無七癥病形其他方書亦不概見大抵又以
癥為氣病而瘕為血病也夫病皆起於氣必氣聚
而後血凝不必過泥於黃青燥血脂狐蛇鱉等名
但以牢固不移有定處者為癥為積推移轉動忽
聚忽散者為瘕為聚可也故曰癥者徵也言有形
可徵也瘕者假也言假物成形也若夫痞者痞悶
不通氣道壅塞之謂也瘀血者血瘀腹中未成堅
塊也蓄之既久必成血蠱矣凡此諸證皆由新産
之後經行之時不知謹避以致風冷外襲邪正相
搏結於腹中而成也
癥瘕證治
大七氣湯
婦人一切癥瘕病上下攻疼七氣湯藿香益智稜莪术
甘結青陳肉桂香
(註)婦人一切癥瘕隨氣上下攻築疼痛者宜大七氣
湯其方即藿香葉益智仁京三稜蓬莪术甘草桔
梗青皮陳皮肉桂心木香也
食癥證治
烏藥散
經行産後食生冷臓氣相摶結塊形牢固不移日漸長
開滯消積温散行烏藥散烏桃莪术木香當歸青桂心
(註)婦人經行産後貪食生冷之物與臟氣互相搏聚
結成堅塊牢固不移日漸長大者治宜開滯消積
用烏藥散即烏藥桃仁莪术木香當歸青皮桂心
以温散之自愈
血癥證治
血竭散
乘臟虚兮風冷干飲食内與血相摶因成血癥堅牢固
脇腹脹痛熱而煩少食多忘頭汗出血竭歸芍蒲桂延
(註)婦人産後經行之時臟氣虚或被風冷相干或飲
食生冷以致内與血相搏結遂成血癥牢固不移
脇腹脹痛内熱心煩食少善忘但頭汗出者宜用
血竭散即血竭當歸赤芍蒲黃桂心延胡索也
痞證治
助氣丸
三焦痞滿胸膈悶氣不宣通助氣清白术三稜蓬莪术
枳殼㯽榔香與陳
(註)婦人胸膈痞悶謂之痞由於氣壅不宣所致宜助
氣丸即青皮白术三稜莪术枳殼㯽榔木香陳皮
為丸服也
積聚證治
開鬱正元散
積聚通用正元散苓术青陳麯麥延香砂海粉查甘桔
痰飲食積血氣搏
(註)五積六聚乃痰飲食積氣血搏結而成通用開鬱
正元散其方即茯苓白术青皮陳皮神麯麥芽延
胡索香附砂仁海粉山查甘草桔梗也用以健脾
消食化痰滲飲理氣和血則積聚未有不愈者矣
瘀血血蠱證治
桃奴散
腹中瘀血未成形面黃發熱腹脹疼産後經來風冷客
血室之内有瘀停産後惡露失笑散經閉瘀凝玉燭攻
血蠱桃奴豭鼠糞延桂砂桃附五靈
(註)婦人産後經行之時傷於風冷則血室之内必有
瘀血停留未成堅塊故不名癥瘕也其人必面色
萎黃臍腹脹痛内熱晡熱若産後惡露不行者宜
失笑散若經閉不通瘀血凝聚者宜玉燭散瘀血
不行蓄之既久必成血蠱宜用桃奴散即桃奴豭
鼠糞延胡索桂心砂仁桃仁香附五靈脂也豭鼠
糞一名兩頭尖即雄鼠屎桃奴即桃樹上未成不
落之乾桃子也
失笑散(方見首卷崩漏)
玉燭散(方見首卷彙方内)
痃癖疝證總括
臍旁左右一筋疼突起如弦痃證名僻在兩肋名曰癖
高起如山疝病稱必引少腹腰脇痛三證皆由風冷成
或作或止因寒發痛時方見不痛平
(註)婦人臍之兩旁有筋突起疼痛大者如臂小者如
指狀類弓弦者名曰痃癖在兩肋之間者名曰癖
若小腹牽連腰脇疼痛高起者謂之疝名雖有三
其實皆因風冷客於胞中而然故其發作皆因再
受風冷發則痛痛則見不痛則平復如初也
痃癖證治
葱白散
婦人痃癖腹肋痛風冷血氣結而成葱白四物參苓枳
桂朴薑香青莪稜茴香麯麥苦楝子葱鹽煎服訶黃斟
(註)婦人痃癖腹肋疼痛者皆因風冷與氣血摶結而
成宜用葱白散温散之其方即四物湯加人參茯
苓枳殼肉桂厚朴乾薑木香青皮莪术三稜茴香
神麯麥蘗苦楝子葱白食鹽煎服也大便結燥去
鹽加大黃如大便自利加訶子
四物湯(方見首卷彙方内)
疝病證治
當歸散
婦人疝病氣攻冲脇腹刺痛當歸芎鱉甲吳萸桃仁芍
桂榔青木大黃蓬
(註)婦人疝病攻衝刺痛多因風冷寒濕客於胞門血
室故其病皆屬厥隂肝經宜當歸散即當歸川芎
鱉甲吳茱萸桃仁赤芍肉桂㯽榔青皮木香大黃
蓬莪术也
治諸積大法
形虚病盛先扶正形證俱實去病急大積大聚衰其半
湏知養正積自除
(註)凡治諸癥積宜先審身形之壯弱病勢之緩急而
治之如人虚則氣血衰弱不任攻伐病勢雖盛當
先扶正氣而後治其病若形證俱實宜先攻其病
也經云大積大聚衰其半而止蓋恐過於攻伐傷
其氣血也羅天益曰養正積自除可謂得經旨者
矣
癥瘕積痞血蠱門彙方
大七氣湯
三稜莪术(各煨切)
青皮(去穰)陳皮(去白)
木香藿香
益智仁桔梗
肉桂甘草(各七錢半炙)
右㕮咀每服五錢水二盞煎至一盞食前温服
烏藥散
烏藥莪荗
桂心當歸(炒)
桃仁青皮
木香(各等分)
右為末每服二錢熱酒調下
血竭散
真血竭(如無紫礦代)當歸
赤芍蒲黃
延胡索
右等分研細頻篩再研取盡為度每服一錢用童
便合好酒半大盞煎一沸温調下方産下時一服
上牀良久再服其惡血自循經下行不致衝上免
生百病
助氣丸
京三稜蓬莪荗(二味各用濕紙包灰火中煨透切片各二觔)
青皮(去白)陳皮(去白)
白术(各十五兩)枳殼(麩炒去穰)
㯽榔木香(各十兩)
右為末糊丸桐子大每服五十丸滚水下
開鬱正元散
白术陳皮
青皮香附
山查海粉
桔梗茯苓
砂仁延胡索
麥芽(炒)甘草(炙)
神麯(各等分炒)
右剉每服一兩生薑三片水煎服
桃奴散
桃奴雄鼠糞(炒兩頭尖者是)
延胡索肉桂
五靈脂香附
砂仁桃仁(各等分)
右為末每服三錢酒調下
葱白散
當歸熟地
赤芍川芎
人參茯苓
枳殼肉桂
厚樸乾薑
木香青皮
莪荗三稜
茴香神麯
麥芽苦楝子(各等分)
右末加葱白三寸食鹽五分煎服三錢
大便結燥去鹽加大黃便自利加訶子
當歸散
當歸川芎(各二錢)
鱉甲(三錢醋炙)吳茱萸
桃仁(十五粒)赤芍
肉桂(各一錢)㯽榔
青皮(各八分)木香
莪荗川大黃(各七分)
右為末每服一錢水一盞入乾燕脂一錢同煎六
分食後服
嗣育門
胎孕之原
天癸先天生身氣精血後天化成形男子二八天癸至
屬陽應日精日盈女子二七天癸至屬隂應月血月通
男女媾精乃有子乾道男成坤女成
(註)天癸乃父母所賦先天生身之真氣也精血水糓
所化後天成形之本也男子二八先天腎氣盛天
癸至與後天所生之精會合而盈然男子屬陽陽
應日故精盈而日舉也女子二七先天腎氣實天
癸至與後天所生之血會合而盛然女子屬隂隂
應月故血盛而月下也所以至期男女媾其先天
真氣後天精血隂陽會和乃能有子也當此隂陽
會合時陽盛自然成男是乾道成男也隂盛自然
成女是坤道成女也
男女完實
精通必待三十聚天癸二十始適人皆欲隂陽完實後
育子堅壯壽偏增
(註)男子十六而精通必待三十而娶女子十四而天
癸至必待二十而嫁者皆欲隂陽完實然後交而
孕孕而育育而其子必堅壯長壽也今未筓之女
天癸始至已近男色則隂氣早瀉未完而傷未實
而動所以雖交而不孕孕而不育育而其子必脆
弱不壽也
種子時候
男子聚精在寡慾交接乘時不可失湏待絪縕時候至
樂育難忍是真機
(註)聚精之道惟在寡慾交接女子必乘其時不可失
之遲早蓋婦人一月經行一度之後必有一日絪
緼之時氣蒸而熱如醉如痴有欲交接不可忍之
狀乃天然節候是成胎生化之真機也
分男女論
精血先後分男女或以竒偶少多分或以子宫左右定
是皆不曉箇中因欲識此中真消息乾道陽男坤女陰
(註)分男女之說先賢有以血先至裹精則成男精先
至裹血則成女精血散分並裹則為駢胎品胎之
原者有以月水盡後一三五日成男二四六日成
女與夫經水斷後一二日成男四五日成女者有
以受氣於左子宫成男受氣於右子宫成女者皆
各執一見殊為不曉此中因也蓋獨男獨女之胎
可以日數論駢胎品胎或男或女亦可以日數論
乎稽之史載一産三子四子有半男半女或男多
女少男少女多者則一三五日為男二四六日為
女之說不可憑矣抑豈有一日受男而二日復受
女之理乎丹田命門也在男子曰精室在女子曰
子宫形如合缽並無兩岐可分曰左右則是有兩
子宫矣此說尤屬不經然則何以定之亦惟以會
合天人陽盛乾道成男陰盛坤道成女斯足為確
論耳
雙胎品胎
古以雙胎精氣盛不成男女或兼形陰陽變常駁氣盛
事之所有理難明
(註)古以雙胎乃精氣有餘岐而分之血因分而攝之
故也若男同孕者剛日陽時也女同孕者柔日陰
時也男女同孕者剛日陰時或柔日陽時也其他
或有不成男女男不可為父女不可為母與男女
之兼形者又皆陰陽變常駁氣所感事之所有理
之所無莫可稽考者也
衇見有子
少隂動甚知有子隂摶陽别尺寸憑但摶不滑胎三月
摶而滑石五月形
(註)少陰督衇動甚者有子衇也但當憑其兩尺陰衇
摶指有力兩寸陽衇不摶指而别於兩尺斯為有
子衇無疑也其但摶不滑者主三月之胎搏而滑
者主五月之胎也
胎男女辨
上小下大女腹箕中正圓高男腹釜右疾為女左疾男
胎氣鍾於陰陽主
(註)上小下大如箕之形蓋以女胎面向母腹其足膝
扺腹故有是形也中正圓高如釜之形蓋以男胎
面向母背則背脊抵腹故有是形也右手屬陰衇
疾為女左手屬陽衇疾為男是胎氣鍾於陰則右
盛主女鍾於陽則左盛主男也
辨别孕病
孕病不分湏診乳五月之後乳房升何以知其母子吉
身雖有病衇和平
(註)婦人經水不至不分是孕是病者五個月之後以
孕婦乳房辨之若乳房升大有乳者是胎若乳房
不大無乳者是病也凡孕婦有病其險可知亦何
以知其母子俱吉惟診其衇象和平則雖有病知
均吉無慮也
分經養胎
分經養胎不足憑無所專養論不經形始未分無不具
陰陽之道漸分形
(註)巢元方曰妊娠一月名肧胎足厥陰衇養之二月
名始膏足少陽衇養之三月名始胎手心主衇養
之當此時血不流行形象始化四月始受水精以
成血衇手少陽衇養之五月始受火精以成氣足
太陰衇養之六月始受金精以成筋足陽明衇養
之七月始受木精以成骨手太陰衇養之八月始
受土精以成膚革手陽明衇養之九月始受石精
以成毛髮足少隂衇養之十月五藏六府關節人
神皆備又有推巢元方養胎之說謂四時之令必
始於春所以一月二月間是足厥陰少陽木也三
月四月間手厥陰少陽火也五月六月間足太隂
陽明土也七月八月間手太陰陽明金也九月十
月間足少陰太陽水也惟手少陰太陽二經無所
專養者以君主之官無為而已此說更為不經夫
男女交接精血聚而成肧此孕形之始也雖未分
身軀藏府而其理無不具也猶太極渾然包羅萬
象而陰陽之一氣氤氲浸漸化生而成子母分形
自然而然如草木成熟殼脫蒂落也
受孕分房静養
受孕分房宜靜養謹戒食味使脾安調其喜怒防驚恐
慎厥起居避風寒
(註)受孕之後分房靜養恐動相火致生胎毒謹戒飲
食五味使其脾胃調和母之氣血易生子之形成
必育内調七情外避風寒起居安順不持重用力
不安逸多睡不登高涉險則母無病子亦安矣
安胎母子二法
安胎之道有二法母病胎病要詳分母病動胎但治母
子病致母審胎因
(註)安胎之道有二法母病胎病當詳分而施治也凡
因母病以致胎動者但療其母母安則胎自安或
因胎病有所觸動以致母病者但宜安胎胎安則
母自愈矣
胎前用藥三禁
胎前清熱養血主理脾疎氣是為兼三禁汗下利小便
隨證虚實寒熱看
(註)丹溪曰胎前當清熱養血為主恐傷陰血也理脾
脾徤則氣血易生疎氣氣順則氣血調和理脾疎
氣兼以清熱養血則胎自安矣三禁者汗下利小
便也蓋恐過汗亡陽傷氣過下亡陰傷血利小便
傷津液也然又當隨證詳審表裏虚實寒熱以施
其治不可過峻也
安胎審宜調治
形瘦不宜過熱品體盛補氣恐動痰安胎芩术為要藥
佐以他藥任抽添火盛倍芩痰倍术血虚四物氣四君
杜續膠艾胎不稳氣盛蘇腹枳砂陳
(註)形瘦之人多火過用温熱則傷陰血肥盛之人多
痰過於補氣恐壅氣動痰白术消痰徤脾條芩清
熱養陰二味為安胎要藥若有他證則以藥佐之
或减白术加條芩或加白术減條芩任其抽添如
火盛則當倍芩以清火痰盛則當倍术以消痰血
虚則合四物湯以補血氣虚則合四君湯以補氣
胎不安穩更佐以杜仲續斷阿膠艾葉以安之若
氣盛胎高則加紫蘇大腹皮枳殼砂仁陳皮以舒
之
四物湯
四君子湯(方俱見首卷彙方内)
嗣育門彙方
加味地黃丸
治婦人經水不調必不能受孕即使受之亦不全美
宜常服此方
熟地(四兩)山萸肉
山藥(各二兩)牡丹皮
白茯苓(各一兩五錢)澤瀉
香附(各一兩三次童便浸)
右為末煉蜜丸如梧子大每服七十丸白沸湯送
下
滌痰湯
治婦人肥盛者多不受孕以身中有脂膜閉塞子宫
也以此湯送後丸藥
當歸(一兩)茯苓(四兩)
川芎(七錢五分)白芍藥
白术(土炒)半夏(製)
香附米陳皮
甘草(各一兩)
右作十貼每貼薑三片水煎吞後丸子
滌痰丸
白术(二兩土炒)半夏麯
川芎香附米(各一兩)
神麯(炒)茯苓(各五錢)
橘紅(四錢)甘草(二錢)
右為末粥丸每服八十丸如熱者加黃連枳實(各一兩)
大補丸
治婦人瘦弱多由血少不能受孕宜常服此方
天冬(去心)麥冬(去心)
菖蒲茯苓
人參益智仁
枸杞子地骨皮
遠志肉
右為細末煉蜜丸如桐子大空心酒下三十丸
蓯蓉菟絲子丸
此方不寒不熱助隂生子
肉蓯蓉(一兩三錢)覆盆子
蛇床子川芎
當歸菟絲子(各一兩二錢)
白芍藥(一兩)牡蠣(鹽泥固煆)
烏鰂魚骨(各八錢)五味子
防風(各六錢)條芩(五錢)
艾葉(三錢)
右為末煉蜜丸如桐子大每服三四十丸鹽湯下
早晚皆可服
調經丸
理氣養血調經種子
香附川杜仲(八兩炒薑汁)
大川芎白芍藥
當歸(去尾)懷生地
陳皮小茴香(酒炒)
延胡索(略炒)肉蓯蓉(酒炒)
舊青皮(麩炒)台烏葯炒
枯黃芩(酒炒)烏鰂魚骨(以上各四兩酥炙)
右十四味稱足真正好醋和麫打糊為丸如梧桐
子大每服百丸空心好酒送下
一方無陳皮地黃有人參黃耆各二兩
御纂醫宗金鑑卷四十五
