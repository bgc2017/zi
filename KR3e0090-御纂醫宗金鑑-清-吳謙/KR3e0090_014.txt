御纂醫宗金鑑卷十四
訂正仲景全書傷寒論註霍亂篇目錄
四逆加人參湯
御纂醫宗金鑑卷十四目錄
御纂醫宗金鑑卷十四
訂正仲景全書傷寒論註霍亂篇目錄
四逆加人參湯
御纂醫宗金鑑卷十四目錄
御纂醫宗金鑑卷十四
訂正仲景全書傷寒論註
辨霍亂病衇證并治篇
霍亂者因風寒暑熱飲食生冷之邪雜揉交病於
中正不能堪一任邪之揮霍撩亂故令三焦混淆
清濁相干亂於腸胃也表甚則有頭痛身痛發熱
惡寒之證裏甚則有嘔吐瀉利腹中大痛之證寒
甚則轉筋厥逆冷汗暑甚則大渴引飲不已病既
不同治亦各異惟在詳審其因分而療之庶卒然
之頃不致有誤矣
問曰病有霍亂者何答曰嘔吐而利此名霍亂
(註)問曰病有霍亂者其狀何似答曰卒然嘔吐瀉利
者是名霍亂也
(集註)成無己曰三焦者水穀之道路邪在上焦則吐而
不利在下焦則利而不吐在中焦必旣吐且利以
飲食不節寒熱不調清濁相干陰陽乖隔而成霍
亂輕者袛曰吐瀉重者揮霍撩亂故曰霍亂
問曰病發熱頭痛身疼惡寒吐利者此屬何病答曰此
名霍亂自吐下又利止復更發熱也
(註)此承上條以詳出其證也頭痛身疼發熱惡寒在
表之風寒暑熱為病也嘔吐瀉利在裏之飲食生冷
為病也具此證者名曰霍亂若自嘔吐已又瀉
利止仍有頭痛身疼惡寒更復發熱是裏解而表
不解也宜用藿香正氣湯或香薷飲散而和之可
也若不頭痛身疼惡寒吐瀉汗出發熱渴而引飲
是表解而裏未解也宜辰砂六一散或白虎加人
參湯補而清之可也
(集註)方有執曰發熱頭痛身疼惡寒外感也吐利内傷
也上以病名求病證此以病證實病名反覆詳明
之意
程應旄曰霍亂之證僅見嘔吐而利誰不知責重
中焦者若病有發熱頭痛身疼惡寒夾此吐利而
來表裏之間倉卒難辨故從屬定名破去傷寒之
稱名曰霍亂不欲人以表惑裏也
沈明宗曰吐利已止復更發熱乃裏氣和而表邪
未解當從解表之法或無表證但有腹痛吐利此
為裏邪未解當以和裏為主
傷寒其衇微濇者本是霍亂今是傷寒却四五日至陰
經上轉入陰必利本嘔下利者不可治也欲似大便而
反失氣仍不利者此屬陽明也便必鞕十三日愈所以
然者經盡故也
(註)此承上條辨發熱頭痛身疼惡寒吐利等證為類
傷寒之義也若有前證而衇浮緊是傷寒也今衇
微濇本是霍亂也然霍亂初病卽有吐利傷寒吐
利却在四五日後邪傳入陰經之時始吐利也此
本是霍亂之即嘔吐為下利故不可作傷寒治之
俟之自止也若止後似欲大便而去空氣仍不大
便此屬陽明也然屬陽明者大便必鞕雖大便鞕
乃傷津液之鞕未可下也當俟至十三日經盡胃
和津回便利自可愈矣若過十三日大便不利為
之過經不解下之可也
(集註)魏荔彤曰此申解霍亂病似乎傷寒應為辨明孰
為傷寒之吐利孰為霍亂之吐利以定治法無誤
也傷寒中之吐利有六經形證而霍亂中之吐利
有表裏陰陽俱應一一辨明方有確見而不搖惑
也
下利後當便鞕鞕則能食者愈今反不能食到後經中
頗能食復過一經能食過之一日當愈不愈者不屬陽
明也
(註)此申上條下利後便必鞕之義也凡下利後腸胃
空虛津液匱乏當大便鞕鞕則能食者是為胃氣
復至十三日津回便利自當愈也今反不能食是
為胃氣未復俟到十三日後過經之日若頗能食
亦當愈也如其不愈是為當愈不愈也當愈不愈
者則可知不屬十三日過經便鞕之陽明當屬吐
利後胃中虛寒不食之陽明或屬吐利後胃中虛
燥之陽明也此則非藥不可俟之終不能自愈也
理中脾約擇而用之可矣
(集註)張璐曰若利止而不能食邪熱去而胃氣空虛也
俟過一經胃氣漸復自能食矣
霍亂頭痛發熱身疼痛熱多欲飲水者五苓散主之寒
多不用水者理中丸主之
(註)霍亂者水飲内發故吐瀉交作也風寒外襲故頭
痛發熱身疼痛也熱多欲飲水者是飲熱也主五
苓散以兩解其飲熱若不欲飲水者是中寒也主
理中丸以獨温其中理中丸即理中湯和劑作丸
也
(集註)方有執曰霍亂熱多欲飲水者陽邪盛也寒多不
用水者陰邪盛也五苓散者水行則熱瀉是亦兩
解之謂也理治也料理之謂中裏也裏陰之謂參
术之甘温裏也甘草甘平和中也乾薑辛熱散寒
也
沈明宗曰此言霍亂須分寒熱而治也頭痛發熱
身疼痛者風寒傷於表也外風而挾内熱飲食以
致吐利必欲飲水當以五苓散兩解表裏使邪從
汗出裏邪卽從小便而去不欲飲水者寒多無熱
胃陽氣虛當以理中丸溫中散寒為主此以表裏
寒熱辨證治病也
吐利止而身痛不休者當消息和解其外宜桂枝湯小
和之
(註)霍亂吐利已止而身痛不休者此裏和而表未和
當消息輕重以治之故宜桂枝湯小汗以和其外
也
(集註)方有執曰吐利止裏和也身痛表退而新虛也消
息猶言斟酌也桂枝湯固衞以和表也小和言少
少與服不令過度之意也
程應旄曰吐利俱止毫無霍亂證矣僅是身痛不
休方可從桂枝例一和解其外以其中有芍藥之
寒故猶當消息猶曰小和况吐利未止敢恣意於
寒涼也哉
張錫駒曰本經凡言小和微和者謂微邪而毋庸
大攻也
既吐且利小便復利而大汗出下利清穀内寒外熱衇
微欲絶者四逆湯主之
(註)霍亂之為病旣吐且利津液内亡小便當少而無
汗今小便復利而大汗出下利清穀衇微欲絶者
是外之陽虛不能固護内之陰寒獨盛於中内真
寒而外假熱也故不用理中而以四逆主之也
(集註)成無己曰吐利亡津液則小便當少小便復利而
大汗出津液不禁陽氣大虛也衇微為亡陽若無
外熱但内寒下利清榖為純陰證此以外熱為陽
未絶猶可與四逆湯救之
吳人駒曰旣吐且利而大汗出則泄路盡開而小
便又復利云復利者反不欲其利而為收藏之地
也下利清穀内寒外熱且衇微欲絶一綫之微陽
挽回誠為不易四逆之施詎可緩乎
吐利汗出發熱惡寒四肢拘急手足厥冷者四逆湯主
之
(註)霍亂吐利汗出發熱惡寒四肢拘急手足厥冷者
乃中外皆寒之證也宜四逆湯助陽以勝陰也
(集註)方有執曰吐利四肢拘急手足厥冷裏陰盛也汗
出發熱惡寒表陽虛也宜四逆湯中外合救之劑
也
程知曰吐利而復汗出陽氣幾於走失矣發熱惡
寒為陽未盡亡四肢拘急手足厥冷不得不用四
逆以助陽退陰也又按少陰證云惡寒身踡而利
手足厥冷者不治又云下利惡寒而踡卧手足溫
者可治此之吐利汗出四肢拘急手足厥冷而用
四逆治之者以有發熱一證也發熱為陽未盡亡
猶是病人生機故經又曰吐利手足不逆冷反發
熱者不死
吐已下斷汗出而厥四肢拘急不解衇微欲絶者通衇
四逆加猪膽汁湯主之
(註)霍亂吐下已止汗出而厥四肢拘急衇微欲絶者
乃中寒盛極阻格陽氣不達於四肢也宜通衇四
逆湯加猪膽汁從隂以通陽也
(集註)成無己曰吐已下斷津液内竭則不當汗出而厥
今汗出而厥四肢拘急不解衇微欲絶者陽氣大
虛陰氣獨盛也若純與陽藥恐陰為格拒或嘔或
躁不得復入也與通衇四逆湯加猪膽汁膽苦入
心而通衇膽寒補肝而和陰引陽藥使不被格拒
内經曰微者逆之甚者從之此之謂也
方有執曰已止也下即利也斷絶也言吐利兩皆
止絶而又以其餘證之不解者更出其治也
惡寒衇微而復利利止亡血也四逆加人參湯主之
(按)利止亡血如何用大熱補藥利止當是利不止亡
血當是亡陽
(註)霍亂吐下已止若惡寒衇微而復利利不止者是
陽氣虛也宜四逆加人參益其陽補其氣也
(集註)林瀾曰霍亂要在審察寒熱而治若果夏月中暑
霍亂衇虛小便赤少不可用附子乾薑須仔細辨
之利止衇微而惡寒乃可用耳又曰中暑霍亂祗
宜五苓散加香薷萹荳葛根薑汁炒黃連之類治
之
四逆加人參湯方
於四逆湯方内加人參一兩餘依四逆湯法
吐利發汗衇平小煩者以新虛不勝穀氣故也
(註)霍亂吐已利斷汗出已止衇平和者内外俱解也
法當食食之小煩者以吐下後新虛不勝穀氣故
也節其飲食自可愈矣
(集註)鄭重光曰吐利發汗衇平陰退陽回乃有此象猶
以新虛不勝穀氣而致小煩蓋霍亂吐利晬時不
可便與飲食以胃氣逆反倉廪未固不可便置米
穀耳
張錫駒曰霍亂一病夏秋最多是風寒暑濕之邪
中人皆能病霍亂非止一寒邪也若吐利過甚損
傷中焦之氣以致陰陽間隔手足厥冷衇微欲絶
不多飲水者無分寒暑皆宜四逆理中治之蓋邪
盛而正實者當瀉其邪邪盛而正衰者宜扶其正
况夏月之時陽氣浮於外陰氣伏於内復以冷風
寒其形冷水寒其胃内外皆寒風暑之邪未有不
乘虛入於陰經者所以夏月祗有陰證而無傷寒
今人患暑證死而手足指甲皆靑者陰證也古人
以大順散治暑良有以也
御纂醫宗金鑑卷十四
御纂醫宗金鑑卷十四
訂正仲景全書傷寒論註
辨霍亂病衇證并治篇
霍亂者因風寒暑熱飲食生冷之邪雜揉交病於
中正不能堪一任邪之揮霍撩亂故令三焦混淆
清濁相干亂於腸胃也表甚則有頭痛身痛發熱
惡寒之證裏甚則有嘔吐瀉利腹中大痛之證寒
甚則轉筋厥逆冷汗暑甚則大渴引飲不已病既
不同治亦各異惟在詳審其因分而療之庶卒然
之頃不致有誤矣
問曰病有霍亂者何答曰嘔吐而利此名霍亂
(註)問曰病有霍亂者其狀何似答曰卒然嘔吐瀉利
者是名霍亂也
(集註)成無己曰三焦者水穀之道路邪在上焦則吐而
不利在下焦則利而不吐在中焦必旣吐且利以
飲食不節寒熱不調清濁相干陰陽乖隔而成霍
亂輕者袛曰吐瀉重者揮霍撩亂故曰霍亂
問曰病發熱頭痛身疼惡寒吐利者此屬何病答曰此
名霍亂自吐下又利止復更發熱也
(註)此承上條以詳出其證也頭痛身疼發熱惡寒在
表之風寒暑熱為病也嘔吐瀉利在裏之飲食生冷
為病也具此證者名曰霍亂若自嘔吐已又瀉
利止仍有頭痛身疼惡寒更復發熱是裏解而表
不解也宜用藿香正氣湯或香薷飲散而和之可
也若不頭痛身疼惡寒吐瀉汗出發熱渴而引飲
是表解而裏未解也宜辰砂六一散或白虎加人
參湯補而清之可也
(集註)方有執曰發熱頭痛身疼惡寒外感也吐利内傷
也上以病名求病證此以病證實病名反覆詳明
之意
程應旄曰霍亂之證僅見嘔吐而利誰不知責重
中焦者若病有發熱頭痛身疼惡寒夾此吐利而
來表裏之間倉卒難辨故從屬定名破去傷寒之
稱名曰霍亂不欲人以表惑裏也
沈明宗曰吐利已止復更發熱乃裏氣和而表邪
未解當從解表之法或無表證但有腹痛吐利此
為裏邪未解當以和裏為主
傷寒其衇微濇者本是霍亂今是傷寒却四五日至陰
經上轉入陰必利本嘔下利者不可治也欲似大便而
反失氣仍不利者此屬陽明也便必鞕十三日愈所以
然者經盡故也
(註)此承上條辨發熱頭痛身疼惡寒吐利等證為類
傷寒之義也若有前證而衇浮緊是傷寒也今衇
微濇本是霍亂也然霍亂初病卽有吐利傷寒吐
利却在四五日後邪傳入陰經之時始吐利也此
本是霍亂之即嘔吐為下利故不可作傷寒治之
俟之自止也若止後似欲大便而去空氣仍不大
便此屬陽明也然屬陽明者大便必鞕雖大便鞕
乃傷津液之鞕未可下也當俟至十三日經盡胃
和津回便利自可愈矣若過十三日大便不利為
之過經不解下之可也
(集註)魏荔彤曰此申解霍亂病似乎傷寒應為辨明孰
為傷寒之吐利孰為霍亂之吐利以定治法無誤
也傷寒中之吐利有六經形證而霍亂中之吐利
有表裏陰陽俱應一一辨明方有確見而不搖惑
也
下利後當便鞕鞕則能食者愈今反不能食到後經中
頗能食復過一經能食過之一日當愈不愈者不屬陽
明也
(註)此申上條下利後便必鞕之義也凡下利後腸胃
空虛津液匱乏當大便鞕鞕則能食者是為胃氣
復至十三日津回便利自當愈也今反不能食是
為胃氣未復俟到十三日後過經之日若頗能食
亦當愈也如其不愈是為當愈不愈也當愈不愈
者則可知不屬十三日過經便鞕之陽明當屬吐
利後胃中虛寒不食之陽明或屬吐利後胃中虛
燥之陽明也此則非藥不可俟之終不能自愈也
理中脾約擇而用之可矣
(集註)張璐曰若利止而不能食邪熱去而胃氣空虛也
俟過一經胃氣漸復自能食矣
霍亂頭痛發熱身疼痛熱多欲飲水者五苓散主之寒
多不用水者理中丸主之
(註)霍亂者水飲内發故吐瀉交作也風寒外襲故頭
痛發熱身疼痛也熱多欲飲水者是飲熱也主五
苓散以兩解其飲熱若不欲飲水者是中寒也主
理中丸以獨温其中理中丸即理中湯和劑作丸
也
(集註)方有執曰霍亂熱多欲飲水者陽邪盛也寒多不
用水者陰邪盛也五苓散者水行則熱瀉是亦兩
解之謂也理治也料理之謂中裏也裏陰之謂參
术之甘温裏也甘草甘平和中也乾薑辛熱散寒
也
沈明宗曰此言霍亂須分寒熱而治也頭痛發熱
身疼痛者風寒傷於表也外風而挾内熱飲食以
致吐利必欲飲水當以五苓散兩解表裏使邪從
汗出裏邪卽從小便而去不欲飲水者寒多無熱
胃陽氣虛當以理中丸溫中散寒為主此以表裏
寒熱辨證治病也
吐利止而身痛不休者當消息和解其外宜桂枝湯小
和之
(註)霍亂吐利已止而身痛不休者此裏和而表未和
當消息輕重以治之故宜桂枝湯小汗以和其外
也
(集註)方有執曰吐利止裏和也身痛表退而新虛也消
息猶言斟酌也桂枝湯固衞以和表也小和言少
少與服不令過度之意也
程應旄曰吐利俱止毫無霍亂證矣僅是身痛不
休方可從桂枝例一和解其外以其中有芍藥之
寒故猶當消息猶曰小和况吐利未止敢恣意於
寒涼也哉
張錫駒曰本經凡言小和微和者謂微邪而毋庸
大攻也
既吐且利小便復利而大汗出下利清穀内寒外熱衇
微欲絶者四逆湯主之
(註)霍亂之為病旣吐且利津液内亡小便當少而無
汗今小便復利而大汗出下利清穀衇微欲絶者
是外之陽虛不能固護内之陰寒獨盛於中内真
寒而外假熱也故不用理中而以四逆主之也
(集註)成無己曰吐利亡津液則小便當少小便復利而
大汗出津液不禁陽氣大虛也衇微為亡陽若無
外熱但内寒下利清榖為純陰證此以外熱為陽
未絶猶可與四逆湯救之
吳人駒曰旣吐且利而大汗出則泄路盡開而小
便又復利云復利者反不欲其利而為收藏之地
也下利清穀内寒外熱且衇微欲絶一綫之微陽
挽回誠為不易四逆之施詎可緩乎
吐利汗出發熱惡寒四肢拘急手足厥冷者四逆湯主
之
(註)霍亂吐利汗出發熱惡寒四肢拘急手足厥冷者
乃中外皆寒之證也宜四逆湯助陽以勝陰也
(集註)方有執曰吐利四肢拘急手足厥冷裏陰盛也汗
出發熱惡寒表陽虛也宜四逆湯中外合救之劑
也
程知曰吐利而復汗出陽氣幾於走失矣發熱惡
寒為陽未盡亡四肢拘急手足厥冷不得不用四
逆以助陽退陰也又按少陰證云惡寒身踡而利
手足厥冷者不治又云下利惡寒而踡卧手足溫
者可治此之吐利汗出四肢拘急手足厥冷而用
四逆治之者以有發熱一證也發熱為陽未盡亡
猶是病人生機故經又曰吐利手足不逆冷反發
熱者不死
吐已下斷汗出而厥四肢拘急不解衇微欲絶者通衇
四逆加猪膽汁湯主之
(註)霍亂吐下已止汗出而厥四肢拘急衇微欲絶者
乃中寒盛極阻格陽氣不達於四肢也宜通衇四
逆湯加猪膽汁從隂以通陽也
(集註)成無己曰吐已下斷津液内竭則不當汗出而厥
今汗出而厥四肢拘急不解衇微欲絶者陽氣大
虛陰氣獨盛也若純與陽藥恐陰為格拒或嘔或
躁不得復入也與通衇四逆湯加猪膽汁膽苦入
心而通衇膽寒補肝而和陰引陽藥使不被格拒
内經曰微者逆之甚者從之此之謂也
方有執曰已止也下即利也斷絶也言吐利兩皆
止絶而又以其餘證之不解者更出其治也
惡寒衇微而復利利止亡血也四逆加人參湯主之
(按)利止亡血如何用大熱補藥利止當是利不止亡
血當是亡陽
(註)霍亂吐下已止若惡寒衇微而復利利不止者是
陽氣虛也宜四逆加人參益其陽補其氣也
(集註)林瀾曰霍亂要在審察寒熱而治若果夏月中暑
霍亂衇虛小便赤少不可用附子乾薑須仔細辨
之利止衇微而惡寒乃可用耳又曰中暑霍亂祗
宜五苓散加香薷萹荳葛根薑汁炒黃連之類治
之
四逆加人參湯方
於四逆湯方内加人參一兩餘依四逆湯法
吐利發汗衇平小煩者以新虛不勝穀氣故也
(註)霍亂吐已利斷汗出已止衇平和者内外俱解也
法當食食之小煩者以吐下後新虛不勝穀氣故
也節其飲食自可愈矣
(集註)鄭重光曰吐利發汗衇平陰退陽回乃有此象猶
以新虛不勝穀氣而致小煩蓋霍亂吐利晬時不
可便與飲食以胃氣逆反倉廪未固不可便置米
穀耳
張錫駒曰霍亂一病夏秋最多是風寒暑濕之邪
中人皆能病霍亂非止一寒邪也若吐利過甚損
傷中焦之氣以致陰陽間隔手足厥冷衇微欲絶
不多飲水者無分寒暑皆宜四逆理中治之蓋邪
盛而正實者當瀉其邪邪盛而正衰者宜扶其正
况夏月之時陽氣浮於外陰氣伏於内復以冷風
寒其形冷水寒其胃内外皆寒風暑之邪未有不
乘虛入於陰經者所以夏月祗有陰證而無傷寒
今人患暑證死而手足指甲皆靑者陰證也古人
以大順散治暑良有以也
御纂醫宗金鑑卷十四
