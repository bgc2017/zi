御纂醫宗金鑑卷十
訂正仲景全書傷寒論註差後勞復食復陰陽易病
衇證併治篇目錄
枳實梔子豉湯
牡蠣澤瀉湯
竹葉石膏湯
燒裩散
御纂醫宗金鑑卷十目錄
御纂醫宗金鑑卷十
訂正仲景全書傷寒論註差後勞復食復陰陽易病
衇證併治篇目錄
枳實梔子豉湯
牡蠣澤瀉湯
竹葉石膏湯
燒裩散
御纂醫宗金鑑卷十目錄
御纂醫宗金鑑卷十
訂正仲景全書傷寒論註
辨差後勞復食復陰陽易病衇證并治篇
傷寒新愈起居作勞因而復病謂之勞復強食糓
食因而復病謂之食復男女交接復而自病謂之
房勞復男女交接相易為病謂之陰陽易謂男傳
不病之女女傳不病之男有如交易也蓋因其人
新差餘邪伏於藏府未經悉解故犯之輙復也學
者於臨證時審其衇證而詳辨之則施治自無誤
矣
大病差後勞復者枳實梔子豉湯主之若有宿食者加
大黃如博碁子五六枚
(註)大病差後謂傷寒病新差後也勞復者謂起居作
勞復病非房勞復也宜枳實梔子豉湯主之溫覆
令微似汗自愈不取其涌者以熱不在胸而在經
也若因過食復病者謂之食復以有宿食也宜枳
實梔子豉湯加大黃下之
(集註)成無己曰勞復則熱氣浮越與枳實梔子豉湯以
觧之食復則胃有宿積加大黃以下之
王肯堂曰傷寒之邪自外入勞復之邪自内發
枳實梔子豉湯方
枳實(三枚炙)梔子(十四枚擘)
豉(一升綿裹)
右三味以清漿水七升空煮取四升内枳實梔子
煮取二升下豉更煮五六沸去滓溫分再服覆令
微似汗
(方觧)是方也用清漿水七升空煮至四升者是欲水之
熟而趨下不欲上涌作吐也下豉煮五六沸即去
滓者取其清腐之氣走表易於取汗也太陽用之
以作吐勞復用之以作汗仲景用方之妙藥品雖
同煎法各異故施用不同也於此可類推矣
(集解)方有執曰大邪初退血氣新虛起居作勞復生餘
熱乃用苦寒以發其微汗者以勞傷之復熱與初
病之實熱不同倫也方中用清漿水七升空煑至
四升全是欲水之熟而趨下不至上涌作吐與太
陽中篇下後身熱取吐之法不同所以覆令微似
汗也
傷寒差已後更發熱小柴胡湯主之衇浮者以汗解之
衇沉實者以下解之
(註)此承上條詳言證衇以别其治也傷寒差已後更
復發熱者雖有勞復食復之别然湏分或宜和或
宜汗或宜下之不同如衇浮有表當以汗解者用
枳實梔子豉湯汗之衇沉有裏者當以下解者用
枳實梔子豉加大黃湯下之若無表裏證當和解
之者用小柴胡湯和之對證施治斯爲合法
(集註)方有執曰此示病後不謹調理致復之大法衇浮
有所重感者也衇沉飲食失節也
魏荔彤曰大病後不宜大汗喩註謂用枳實梔豉
湯以微汗是也大病後不宜大下喻註謂枳實梔
豉湯加大黃以微下是也然亦有不能盡該者凡
於汗下之中留心其爲大病之後庶治復病而不
礙於大病後也
大病差後從腰以下有水氣者牡蠣澤瀉散主之
(註)傷寒病差後從腰以下腫者是有水氣也宜牡蠣
澤瀉散峻逐水氣恐緩則水盛必上犯陽部也
(集註)成無己曰大病差後脾胃氣虛不能制約腎水水
溢下焦故腰以下爲腫也金匱要略云腰以下腫
當利小便與牡蠣澤瀉散利小便而散水可也
牡蠣澤瀉散方
牡蠣(熬)澤瀉
栝蔞根蜀漆(煖水洗去腥)
商陸根(熬)海藻(洗去鹹)
苦葶藶(各等分熬)
右七味異搗下篩爲散更入臼中治之白飲和服
方寸匕日三服小便利止後服
(方解)水停於内外泛作腫腰以上者當汗之小青龍越
婢是也腰以下者當利小便此方是也以牡蠣破
水之堅澤瀉利水之蓄海藻散水之泛栝蔞根消
水之腫又以蜀漆苦葶藶商陸根辛苦有毒之品
直搗其巢峻逐水氣使從大小二便而出然此方
施之於形氣實者其腫可隨愈也若病後土虛不
能制水腎虛不能行水則又當别論愼不可服也
大病差後喜唾久不了了胸上有寒當以丸藥溫之宜
理中丸
(註)大病差後喜唾久不了了者胃中虛寒不能運化
津液聚而成唾故唾日久無已時也宜理中丸以
溫補其胃自可已也
(集註)程知曰病後陽氣不足胃中虛寒不内津液故喜
唾不了了前牡蠣澤瀉用散者欲其戀肺而下水
也此理中用丸者欲其溫胃而收唾也
喩昌曰身中津液因胃寒凝結而成濁唾久而不
清其人必消瘦索澤故不用湯藥蕩滌而用丸藥
緩圖也
張璐曰傷寒差後體虛每有遺熱故禁溫補即間
有素禀虛寒者祇宜理中丸調理未嘗輕用桂附
也
傷寒解後虛羸少氣氣逆欲吐竹葉石膏湯主之
(註)傷寒解後虛羸寒傷形也少氣熱傷氣也氣逆欲
吐餘邪挾飲犯胃也故宜竹葉石膏湯益虛清熱
以降逆氣也
(集註)方有執曰病後虛羸少氣脾胃未強飲食難化則
痰飲易生飲停氣逆故欲吐也
程知曰傷寒解後津液不足則虛羸餘熱不盡則
傷氣與竹葉石膏湯以調胃而去虛熱蓋前條是
治病後虛寒此條是治病後虛熱也
竹葉石膏湯方
竹葉(二把)石膏(一觔)
半夏(半升洗)人參(二兩)
甘草(二兩炙)粳米(半升)
麥冬(一升去心)
右七味以水一斗煮取六升去滓内粳米煮米熟
湯成去米温服一升日三服
(方解)是方也即白虎湯去知母加人參麥冬半夏竹葉
也以大寒之劑易為清補之方此仲景白虎變方
也經曰形不足者温之以氣精不足者補之以味
故用人參粳米補形氣也佐竹葉石膏清胃熱也
加麥冬生津半夏降逆更逐痰飲甘草補中且以
調和諸藥也
病人衇已解而日暮微煩以病新差人強與穀脾胃氣
尚弱不能消榖故令微煩損穀則愈
(註)病人衇已解謂病衇悉解也惟日西微煩者以病
新差強食穀蚤胃氣尚弱不能消穀故令微煩不
湏藥也損糓自愈
(集註)方有執曰強與糓謂強其進食也損者言當節減
之也
喻昌曰註家牽引日暮為陽明之王時故以損糓
爲當小下不知此論差後之證非論六經轉陽明
之證也日暮即内經日西而陽氣已衰之意所以
不能消糓也不可引前條宿食輕用大黃重傷脾
胃也
王鶴田曰此言差後強食而爲虛中之實證也病
後起居坐卧俱宜聽其自然不可勉強強則非其
所欲反逆其性而不安矣不特一食也
傷寒陰陽易之爲病其人身體重少氣少腹裏急或引
陰中拘攣熱上衝胸頭重不欲舉眼中生花膝脛拘急
者燒裩散主之
(註)傷寒新愈之後男女不謹偶犯餘事發熱復病者
謂之房勞復男以六味地黃湯主之女以四物湯
主之隨證加減治之可也若犯餘事男病傳女女
病傳男相易爲病謂之陰陽易其證身重少氣少
腹急痛牽引陰中膝脛拘急或熱氣衝胸頭重不
欲舉眼中生花等證皆餘毒乘虛傳易也當以燒
裩散主之
(集註)王肯堂曰房勞復病謂新差之後或尚未愈而男
婦相交接復病者若同陰陽易證則從陰陽易治
亦有寒熱多汗頭重目眩腹中拘急百節解離經
衇緩弱筋骨痿軟不能動移精髓空虛心神恍惚
遷延歲月方死者宜當歸四逆湯厥者加附子寒
者加吳茱萸生薑以治之
(按)差後男女交合而病者若無隂陽易證而有表證則不
可從隂陽易治當從房事後犯風寒治汗吐下法皆不
可輕用即有應汗應吐之證汗則以補中益氣湯加麻
桂微汗之厥者加炮附子吐則以補中益氣湯加淡豆
豉探吐之適可即止總當識此為新病之後也
方有執曰傷寒包中風而言也易猶交易變易之
易言大病新差血氣未復強合陰陽則二氣交感
互相換易而爲病也身體重少氣眞元虧竭而困
倦也少腹裏急或引陰中拘攣者所易之氣内攻
也熱上衝胸頭不欲舉眼中生花者虛陽生熱而
上蒸也膝脛拘急者衇亂而筋傷也裩襠近陰處
陰陽二氣之所聚也男女易用物各歸本也
喻昌曰病傷寒之人熱毒藏於氣血中者漸從表
裏解散惟熱毒藏於骨髓之中者無繇發泄故差
後與不病之體交接男病傳不病之女女病傳不
病之男所以名爲陰陽易即交易之義也
燒裩散方
婦人中裩近隱處取燒作灰
右一味水服方寸匕日三服小便即利陰頭微腫
此爲愈矣婦人病取男子裩燒服
(方解)男女裩襠濁敗之物也燒灰用者取其通散亦同
氣相求之義耳服後或汗出或小便利則愈陰頭
微腫者是所易之毒從陰竅而出故腫也
音切
垢(音苟)怫(音佛)鬱(音熨)攣(力全切)脛(胡定切)裩(音昆同禈)
御纂醫宗金鑑卷十
御纂醫宗金鑑卷十
訂正仲景全書傷寒論註
辨差後勞復食復陰陽易病衇證并治篇
傷寒新愈起居作勞因而復病謂之勞復強食糓
食因而復病謂之食復男女交接復而自病謂之
房勞復男女交接相易為病謂之陰陽易謂男傳
不病之女女傳不病之男有如交易也蓋因其人
新差餘邪伏於藏府未經悉解故犯之輙復也學
者於臨證時審其衇證而詳辨之則施治自無誤
矣
大病差後勞復者枳實梔子豉湯主之若有宿食者加
大黃如博碁子五六枚
(註)大病差後謂傷寒病新差後也勞復者謂起居作
勞復病非房勞復也宜枳實梔子豉湯主之溫覆
令微似汗自愈不取其涌者以熱不在胸而在經
也若因過食復病者謂之食復以有宿食也宜枳
實梔子豉湯加大黃下之
(集註)成無己曰勞復則熱氣浮越與枳實梔子豉湯以
觧之食復則胃有宿積加大黃以下之
王肯堂曰傷寒之邪自外入勞復之邪自内發
枳實梔子豉湯方
枳實(三枚炙)梔子(十四枚擘)
豉(一升綿裹)
右三味以清漿水七升空煮取四升内枳實梔子
煮取二升下豉更煮五六沸去滓溫分再服覆令
微似汗
(方觧)是方也用清漿水七升空煮至四升者是欲水之
熟而趨下不欲上涌作吐也下豉煮五六沸即去
滓者取其清腐之氣走表易於取汗也太陽用之
以作吐勞復用之以作汗仲景用方之妙藥品雖
同煎法各異故施用不同也於此可類推矣
(集解)方有執曰大邪初退血氣新虛起居作勞復生餘
熱乃用苦寒以發其微汗者以勞傷之復熱與初
病之實熱不同倫也方中用清漿水七升空煑至
四升全是欲水之熟而趨下不至上涌作吐與太
陽中篇下後身熱取吐之法不同所以覆令微似
汗也
傷寒差已後更發熱小柴胡湯主之衇浮者以汗解之
衇沉實者以下解之
(註)此承上條詳言證衇以别其治也傷寒差已後更
復發熱者雖有勞復食復之别然湏分或宜和或
宜汗或宜下之不同如衇浮有表當以汗解者用
枳實梔子豉湯汗之衇沉有裏者當以下解者用
枳實梔子豉加大黃湯下之若無表裏證當和解
之者用小柴胡湯和之對證施治斯爲合法
(集註)方有執曰此示病後不謹調理致復之大法衇浮
有所重感者也衇沉飲食失節也
魏荔彤曰大病後不宜大汗喩註謂用枳實梔豉
湯以微汗是也大病後不宜大下喻註謂枳實梔
豉湯加大黃以微下是也然亦有不能盡該者凡
於汗下之中留心其爲大病之後庶治復病而不
礙於大病後也
大病差後從腰以下有水氣者牡蠣澤瀉散主之
(註)傷寒病差後從腰以下腫者是有水氣也宜牡蠣
澤瀉散峻逐水氣恐緩則水盛必上犯陽部也
(集註)成無己曰大病差後脾胃氣虛不能制約腎水水
溢下焦故腰以下爲腫也金匱要略云腰以下腫
當利小便與牡蠣澤瀉散利小便而散水可也
牡蠣澤瀉散方
牡蠣(熬)澤瀉
栝蔞根蜀漆(煖水洗去腥)
商陸根(熬)海藻(洗去鹹)
苦葶藶(各等分熬)
右七味異搗下篩爲散更入臼中治之白飲和服
方寸匕日三服小便利止後服
(方解)水停於内外泛作腫腰以上者當汗之小青龍越
婢是也腰以下者當利小便此方是也以牡蠣破
水之堅澤瀉利水之蓄海藻散水之泛栝蔞根消
水之腫又以蜀漆苦葶藶商陸根辛苦有毒之品
直搗其巢峻逐水氣使從大小二便而出然此方
施之於形氣實者其腫可隨愈也若病後土虛不
能制水腎虛不能行水則又當别論愼不可服也
大病差後喜唾久不了了胸上有寒當以丸藥溫之宜
理中丸
(註)大病差後喜唾久不了了者胃中虛寒不能運化
津液聚而成唾故唾日久無已時也宜理中丸以
溫補其胃自可已也
(集註)程知曰病後陽氣不足胃中虛寒不内津液故喜
唾不了了前牡蠣澤瀉用散者欲其戀肺而下水
也此理中用丸者欲其溫胃而收唾也
喩昌曰身中津液因胃寒凝結而成濁唾久而不
清其人必消瘦索澤故不用湯藥蕩滌而用丸藥
緩圖也
張璐曰傷寒差後體虛每有遺熱故禁溫補即間
有素禀虛寒者祇宜理中丸調理未嘗輕用桂附
也
傷寒解後虛羸少氣氣逆欲吐竹葉石膏湯主之
(註)傷寒解後虛羸寒傷形也少氣熱傷氣也氣逆欲
吐餘邪挾飲犯胃也故宜竹葉石膏湯益虛清熱
以降逆氣也
(集註)方有執曰病後虛羸少氣脾胃未強飲食難化則
痰飲易生飲停氣逆故欲吐也
程知曰傷寒解後津液不足則虛羸餘熱不盡則
傷氣與竹葉石膏湯以調胃而去虛熱蓋前條是
治病後虛寒此條是治病後虛熱也
竹葉石膏湯方
竹葉(二把)石膏(一觔)
半夏(半升洗)人參(二兩)
甘草(二兩炙)粳米(半升)
麥冬(一升去心)
右七味以水一斗煮取六升去滓内粳米煮米熟
湯成去米温服一升日三服
(方解)是方也即白虎湯去知母加人參麥冬半夏竹葉
也以大寒之劑易為清補之方此仲景白虎變方
也經曰形不足者温之以氣精不足者補之以味
故用人參粳米補形氣也佐竹葉石膏清胃熱也
加麥冬生津半夏降逆更逐痰飲甘草補中且以
調和諸藥也
病人衇已解而日暮微煩以病新差人強與穀脾胃氣
尚弱不能消榖故令微煩損穀則愈
(註)病人衇已解謂病衇悉解也惟日西微煩者以病
新差強食穀蚤胃氣尚弱不能消穀故令微煩不
湏藥也損糓自愈
(集註)方有執曰強與糓謂強其進食也損者言當節減
之也
喻昌曰註家牽引日暮為陽明之王時故以損糓
爲當小下不知此論差後之證非論六經轉陽明
之證也日暮即内經日西而陽氣已衰之意所以
不能消糓也不可引前條宿食輕用大黃重傷脾
胃也
王鶴田曰此言差後強食而爲虛中之實證也病
後起居坐卧俱宜聽其自然不可勉強強則非其
所欲反逆其性而不安矣不特一食也
傷寒陰陽易之爲病其人身體重少氣少腹裏急或引
陰中拘攣熱上衝胸頭重不欲舉眼中生花膝脛拘急
者燒裩散主之
(註)傷寒新愈之後男女不謹偶犯餘事發熱復病者
謂之房勞復男以六味地黃湯主之女以四物湯
主之隨證加減治之可也若犯餘事男病傳女女
病傳男相易爲病謂之陰陽易其證身重少氣少
腹急痛牽引陰中膝脛拘急或熱氣衝胸頭重不
欲舉眼中生花等證皆餘毒乘虛傳易也當以燒
裩散主之
(集註)王肯堂曰房勞復病謂新差之後或尚未愈而男
婦相交接復病者若同陰陽易證則從陰陽易治
亦有寒熱多汗頭重目眩腹中拘急百節解離經
衇緩弱筋骨痿軟不能動移精髓空虛心神恍惚
遷延歲月方死者宜當歸四逆湯厥者加附子寒
者加吳茱萸生薑以治之
(按)差後男女交合而病者若無隂陽易證而有表證則不
可從隂陽易治當從房事後犯風寒治汗吐下法皆不
可輕用即有應汗應吐之證汗則以補中益氣湯加麻
桂微汗之厥者加炮附子吐則以補中益氣湯加淡豆
豉探吐之適可即止總當識此為新病之後也
方有執曰傷寒包中風而言也易猶交易變易之
易言大病新差血氣未復強合陰陽則二氣交感
互相換易而爲病也身體重少氣眞元虧竭而困
倦也少腹裏急或引陰中拘攣者所易之氣内攻
也熱上衝胸頭不欲舉眼中生花者虛陽生熱而
上蒸也膝脛拘急者衇亂而筋傷也裩襠近陰處
陰陽二氣之所聚也男女易用物各歸本也
喻昌曰病傷寒之人熱毒藏於氣血中者漸從表
裏解散惟熱毒藏於骨髓之中者無繇發泄故差
後與不病之體交接男病傳不病之女女病傳不
病之男所以名爲陰陽易即交易之義也
燒裩散方
婦人中裩近隱處取燒作灰
右一味水服方寸匕日三服小便即利陰頭微腫
此爲愈矣婦人病取男子裩燒服
(方解)男女裩襠濁敗之物也燒灰用者取其通散亦同
氣相求之義耳服後或汗出或小便利則愈陰頭
微腫者是所易之毒從陰竅而出故腫也
音切
垢(音苟)怫(音佛)鬱(音熨)攣(力全切)脛(胡定切)裩(音昆同禈)
御纂醫宗金鑑卷十
