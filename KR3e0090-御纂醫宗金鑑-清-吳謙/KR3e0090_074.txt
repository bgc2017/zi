御纂醫宗金鑑卷七十四
編輯外科心法要訣目錄
發無定處(下)
疥瘡
癬
黃水瘡
暑令瘍毒小癤
瘴疽
產後癰疽
翻花瘡(無圖)
血風瘡
㾦癗
浸滛瘡
火赤瘡
貓眼瘡
魚脊瘡
骨痿瘡
風疳(無圖)
血疳
白疕
漆瘡
血箭
血痣
朘痛(無圖)
瘡口誤入毒水(無圖)
諸瘡生蠅蛆(無圖)
御纂醫宗金鑑卷七十四目錄
御纂醫宗金鑑卷七十四
編輯外科心法要訣目錄
發無定處(下)
疥瘡
癬
黃水瘡
暑令瘍毒小癤
瘴疽
產後癰疽
翻花瘡(無圖)
血風瘡
㾦癗
浸滛瘡
火赤瘡
貓眼瘡
魚脊瘡
骨痿瘡
風疳(無圖)
血疳
白疕
漆瘡
血箭
血痣
朘痛(無圖)
瘡口誤入毒水(無圖)
諸瘡生蠅蛆(無圖)
御纂醫宗金鑑卷七十四目錄
御纂醫宗金鑑卷七十四
編輯外科心法要訣
疥瘡
疥瘡乾濕蟲砂膿各經蘊毒風化成治論上下分肥瘦
清風利濕兼殺蟲
(註)此證有乾濕蟲砂膿之分其形雖有五種總由各
經蘊毒日久生火兼受風濕化生斯疾或傳染而
生凡疥先從手了生起遶徧週身瘙癢無度如肺
經燥盛則生乾疥瘙癢皮枯而起白屑如脾經濕
盛則生濕疥臖腫作痛破津黃水甚流黑汁如肝
經風盛則生蟲疥瘙癢徹骨撓不知疼如心血凝
滯則生砂疥形如細砂焮赤癢痛&KR0946;之有水如腎
經濕熱則生膿窠疥形如豆粒便利作癢膿清淡
白或脾經濕盛亦生膿窠疥但頂含稠膿癢疼相
兼為異疥雖有餘之證而體虛之人亦生以便秘
為實便利為虚亦有虚而便燥者如風秘則便燥
血分枯燥則便澁又在瘡形色重色淡及衇息之
有力無力辨之初起有餘之人俱宜防風通聖散
服之虚者服荆防敗毒散透發之及形勢已定則
無論虚實乾疥服消風散濕疥服蒼术膏蟲疥服
蘆薈丸砂疥服犀角飲子膿窠疥服秦艽丸經久
不愈血燥者服當歸飲子外治乾疥者擦繡毬丸
濕者擦臭靈丹潤燥殺蟲俱效疥生上體多者偏
風熱盛下體多者偏風濕盛肥人多風濕瘦人多
血熱詳辨治之
蒼术膏
南蒼术(十觔切片入砂鍋内水煑減半取汁再加水煑如前以术無味為度併汁一處用小砂鍋)
(再煎如乾一寸加汁一寸煎成膏加蜂蜜四兩和勻)
每服二羹匙空心白滚水調服
(方歌)蒼术膏醫濕疥瘡切片入鍋煑取湯熬膏加蜜空
心服濕除熱散勝羣方
犀角飲子
犀角(鎊)赤芍
甘菊花元參
木通赤小豆(炒)
石菖蒲(各一錢五分)甘草(一錢生)
生薑三片水二鍾煎八分服
(方歌)犀角飲子砂疥生癢疼赤色出心經芍菊元參通
赤豆菖蒲薑草水煎成
秦艽丸
秦艽苦参
大黃(酒蒸)黃耆(各二兩)
防風漏蘆
黃連(各一兩五錢)烏蛇肉(五錢焙乾酒浸)
共為細末煉蜜為丸如梧桐子大每服三十丸食
後溫酒送下
(方歌)秦芄丸服膿疥愈清熱癢除瘡自去苦參大黃風
漏蘆烏蛇黃連耆蜜聚
當歸飲子
當歸生地
白芍(酒炒)川芎
何首烏荆芥
防風白蒺藜(各一錢)
黃耆甘草(各五分生)
水二鍾煎八分食遠服
(方歌)當歸飲子膿疥久癢添血燥不能除四物黃耆何
首草荆防蒺入風自疎
繡毬丸
川椒輕粉
樟腦雄黃
枯白礬水銀(各二錢)
大風子肉(一百枚另研)
共研細末同大風子肉再碾勻加桕油一兩化開
和藥攪勻作丸以二掌合搓如圓眼大先以鼻聞
次擦患處
(方歌)繡毬丸用椒輕粉樟腦雄黃礬水銀大風子研桕
油兌乾疥搓擦效如神
臭靈丹
硫黃末油核桃
生豬脂油(各一兩)水銀(一錢)
搗膏用擦患處
(方歌)臭靈丹擦膿濕疥硫黃末共油核桃生豬脂油各
一兩水銀一錢同搗膏
防風通聖散(見頭部秃瘡)
荆防敗毒散(見項部腦疽)
消風散(見項部鈕扣風)
蘆薈丸(見牙齒部牙衂)
癬
癬證情形有六般風熱濕蟲是根原乾濕風牛松刀癬
春生桃花面上旋
(註)此證總由風熱濕邪侵襲皮膚鬱久風盛則化為
蟲是以搔癢之無休也其名有六一曰乾癬搔癢
則起白屑索然彫枯二曰濕癬搔癢則出黏汁浸
滛如蟲行三曰風癬即年久不愈之頑癬也搔則
痺頑不知痛癢四曰牛皮癬狀如牛領之皮厚而
且堅五曰松皮癬狀如蒼松之皮紅白斑點相連
時時作癢六曰刀癬輪郭全無縱横不定總以殺
蟲滲濕消毒之藥敷之輕者羊蹄根散久頑者必
效散搽之亦有脾肺風濕過盛而腫痛者宜服散
風苦參丸解散風濕其腫痛即消又有面上風癬
初如㾦癗或漸成細瘡時作痛癢發於春月又名
吹花癬即俗所謂桃花癬也婦女多有之此由肺
胃風熱隨陽氣上升而成宜服疎風清熱飲外用
汨風玉容散每日洗之自效
羊蹄根散
羊蹄根(八錢末)枯白礬(二錢)
共研勻米醋調擦癬處
(方歌)羊蹄根散敷諸癬羊蹄根共枯白礬二味研末加
米醋搽患滲濕癢可痊
必效散
川槿皮(四兩)海桐皮
大黃(各二兩)百藥煎(一兩四錢)
巴豆(一錢五分去油)螌蝥(一箇全用)
雄黃輕粉(各四錢)
共研極細末用隂陽水調藥將癬&KR0946;損薄敷藥乾
必待自落
(方歌)必效大黃百藥煎川槿海桐巴豆螌雄黃輕粉隂
陽水調擦諸癬久年頑
散風苦參丸
苦參(四兩)大黃(炒香)
獨活防風
枳殼(麩炒)元參
黃連(各二兩)黃芩
梔子(生)菊花(各一兩)
共研細末煉蜜為丸如梧桐子大每服三十丸食
後白滚水送下日用三服茶酒任下
(方歌)散風苦參風濕盛癬瘡多癢腫痛兼大黃芩獨防
風枳元參梔子菊黃連
疎風清熱飲
苦參(二錢酒浸蒸曬九次炒黃)全蠍(土炒)
皂刺豬牙皂角
防風荆芥穗
金銀花蟬蛻(各一錢炒)
酒水各一鍾加葱白三寸煎一鍾去渣熱服忌發
物
(方歌)疎風清熱風癬患時作痛癢極纏綿苦參蠍刺豬
牙皂防風荆芥銀花蟬
消風玉容散
綠豆麫(三兩)白菊花
白附子白芷(各一兩)
熬白食鹽(五錢)
共研細末加冰片五分再研勻收貯每日洗面以
代肥皂
(方歌)消風玉容綠豆麫菊花白附芷食鹽研加冰片代
肥皂風除癬去最為先
黃水瘡
黃水瘡如粟米形起時作癢破時疼外因風邪内濕熱
黃水浸滛更復生
(註)此證初如粟米而癢兼痛破流黃水浸滛成片隨
處可生由脾胃濕熱外受風邪相搏而成宜服升
麻消毒飲熱甚外用青蛤散敷之濕甚碧玉散敷
之即效痂厚用香油潤之忌見水洗
升麻消毒飲
當歸尾赤芍
金銀花連翹(去心)
牛蒡子(炒)梔子(生)
羌活白芷
紅花防風
甘草(生)升麻
桔梗
每味用二錢為大劑一錢五分為中劑一錢為小
劑水二鍾煎八分食遠熱服
如瘡生頭面減去歸尾紅花
(方歌)升麻消毒却風濕歸芍銀花翹蒡梔羌芷紅花防
草桔黃水浸滛服漸失
青蛤散(見鼻部鼻䘌瘡)
碧玉散(見面部燕窩瘡)
暑令瘍毒小癤
暑令瘍癤焮腫疼頭暈口苦背肌紅較之癰疽發熱異
不分日夜似火攻
(註)此證係暑令所生瘍毒小癤初發背心肌膚紅暈
次生腫痛發熱無時日夜不止兼頭目暈眩口苦
舌乾心煩背熱肢體倦怠初宜荆防敗毒散加霍
香黃連石膏服之外治按癰疽腫瘍潰瘍門
荆防敗毒散(見項部腦疽)
瘴疽
瘴疽因受山瘴毒伏藏久痛附筋骨初黑次青如拳打
急砭惡血後膿熟
(註)此證因受山嵐瘴氣伏藏筋骨之間年月久遠令
人痛附筋骨始發黑色頑痺如木石其毒附着於
筋骨重按方知微痛五七日後毒勢湧出浮腫次
變青色如拳打之狀寒戰似瘧頭顫口偏手足厥
逆黑睛緊小始見黑色時急用砭法令出惡血隨
服不換金正氣散加羚羊角以洩邪毒次按癰疽
腫瘍潰瘍治法膿熟潰黃白膿為順出黑汁者險
不換金正氣散
蒼术(米泔水浸炒)厚朴(薑製)
陳皮藿香
半夏麴(各二錢炒)甘草(一錢炙)
水二鍾生薑五片紅棗肉二枚煎一鍾去渣稍熱
服忌生冷油膩
(方歌)正氣散因山瘴感伏久生疽身戰寒平胃散加半
夏麴藿香薑棗服平安
產後癰疽
產後癰疽最屬險七情之傷六滛感瘀血稽留成癰疽
勢潰托裏不宜緩
(註)此證因產後氣血經絡俱虚或因七情所傷或因
六滛所感與瘀血相稽而成最屬險候法宜大補
扶助根本兼活瘀生新為要其客病以末治之初
服生化湯隨證加減以消毒有表邪服清魂散有
裏熱服回生丹勢欲潰膿時急宜托裏遲則恐毒
内陷藥味宜和平純善最忌汗下峻劑其餘腫潰
治法俱按癰疽腫瘍潰瘍門
生化湯
當歸(八錢)川芎(四錢)
薑炭甘草(各四分炙)
桃仁(十粒尖研泥去皮)
水一鍾半煎六分加無灰酒一小杯和服
(方歌)生化湯宜產後疽通滯和榮又補虚歸芎薑炭炙
甘草桃仁酒服善消瘀
清魂散
荆芥(一錢)川芎(五分)
人參甘草(炙)
澤蘭葉(各三分)
為末黃酒調服
(方歌)清魂產後風邪侵荆芥川芎與人參炙甘澤蘭同
作劑能疎表證效通神
回生丹
黑豆(三升取汁三盌去豆煮熟)
紅花(三兩炒黃色入醇酒大壺同煑三五滚去紅花用汁)
生大黃(一觔研末)蘇木(二兩剉用河水五盌煎汁三盌去渣)
先將大黃末以好米醋三四盌攪勻文武火熬成
膏如此二遍次下紅花酒蘇木湯黑豆汁共熬成
膏離火再入後藥
當歸熟地
川芎白茯苓
延胡索烏藥
香附蒲黃
牛膝桃仁(另研)
蒼术(各二兩浸炒米泔水)白芍(酒炒)
甘草(炙)羌活
山萸肉(酒浸)三棱
陳皮地榆
木香五靈脂(各五錢)
人參白术(土炒)
青皮木瓜(各三錢)
良薑(四錢)乳香
沒藥(各一錢)
共研細末用大黃膏為丸如彈子大每服一丸黃
酒炖化通口服
(方歌)回生產後存惡露致發癰疽服可逐除熱活瘀榮
衛和紅花大黃豆蘇木八珍羌萸稜延胡烏藥青
陳榆香附乳没蒲黃良膝瓜木香靈脂桃蒼术
翻花瘡(無圖)
翻花瘡因潰後生頭大蔕小努菌形雖無痛癢觸流血
血燥肝虚怒氣成
(註)此證因生瘡潰後努肉自瘡口突出其狀如菌頭
大蔕小愈努愈翻雖不大痛大癢誤有觸損流血
不住久則虧虚總由肝虛怒氣血燥而成宜服逍
遥散外用烏梅煆灰輕粉各等分研末撒之或馬
齒莧煆灰豬脂調敷俱效
逍遥散(見背部上搭手)
血風瘡
血風瘡證生徧身粟形搔癢脂水滛肝肺脾經風濕熱
久鬱燥癢抓血津
(註)此證由肝脾二經濕熱外受風邪襲於皮膚鬱於
肺經致徧身生瘡形如粟米搔癢無度&KR0946;破時津
脂水浸滛成片令人煩躁口渴搔癢日輕夜甚宜
服消風散外敷雄黃解毒散若日久風邪鬱在肌
膚則耗血生火搔癢倍增夜不得寐撓破津血心
煩大便燥秘咽乾不渴此屬火燥血短宜服地黃
飲外擦黃連膏潤肌膏合而用之悉效兼忌椒酒
鷄鵝動風等物
雄黃解毒散
雄黃寒水石(各一兩煆)
白礬(四兩生)
共研細末滚水調敷
(方歌)雄黃解毒寒水石白礬四兩共研之血風瘡生粟
米癢滚水調敷滲毒濕
地黃飲
生地熟地
何首烏(各三錢生)當歸(二錢)
丹皮黑參
白蒺藜(炒去刺)殭蠶(各一錢五分炒)
紅花甘草(各五分生)
水煎早晚服
(方歌)地黃飲治血風瘡癢盛不眠血燥傷首烏丹皮生
熟地黑參歸蒺草紅殭
消風散(見項部鈕扣風)
黃連膏(見鼻部鼻瘡)
潤肌膏(見頭部白屑風)
㾦癗
㾦癗汗出中邪風狀類豆瓣扁癗形日癢秦艽湯宜服
夜重當歸飲服寧
(註)此證俗名鬼飯疙瘩由汗出受風或露臥乘涼風
邪多中表虛之人初起皮膚作癢次發扁疙&KR1792;形
如豆瓣堆纍成片日癢甚者宜服秦艽牛蒡湯夜
癢重者宜當歸飲子服之外用燒酒浸百部以藍
布蘸酒擦之謹避風涼自效
秦艽牛蒡湯
秦艽(一錢五分)牛蒡子(炒研)
枳殼(麩炒)麻黃(蜜炙)
犀角(鎊)黃芩
防風甘草(生)
黑參升麻(各一錢)
水二鍾煎八分服
(方歌)秦艽牛蒡風留膚㾦癗生如麻豆形枳殼麻黃犀
角鎊黃芩風草黑參升
當歸飲子(見疥瘡)
浸滛瘡
浸滛瘡發火濕風黃水浸滛似疥形蔓延成片癢不止
治宜清熱並消風
(註)此證初生如疥搔癢無時蔓延不止&KR0946;津黃水浸
滛成片由心火脾濕受風而成經云歲火太過甚
則身熱肌膚浸滛仲景云從口流向四肢者順四
肢流入口者逆初服升麻消毒飲加蒼术黃連抓
破津血者宜服消風散外搽青蛤散即愈若衇遲
不食黃水不止此屬脾敗不治之證也
升麻消毒飲(見黃水瘡)
消風散(見項部鈕扣風)
青蛤散(見鼻部鼻䘌瘡)
火赤瘡
火赤瘡由時氣生燎漿水皰徧身成治分上下風濕熱
瀉心清脾自可寧
(註)此證由心火妄動或感酷暑時臨火邪入肺伏結
而成初起小如芡&KR2521;大如棋子燎漿水皰色赤者
為火赤瘡若頂白根赤名天皰瘡俱延及徧身焮
熱疼痛未破不堅皰破毒水津爛不臭上體多生
者屬風熱盛宜服解毒瀉心湯下體多生者屬濕
熱盛宜服清脾除濕飲未破者俱宜蝌蚪拔毒散
敷之已破者俱宜石珍散撒之清其濕熱破爛自
乾甚效
解毒瀉心湯
黃芩黃連
牛蒡子(炒研)知母
石膏(煆)梔子(生)
防風元參
荆芥滑石(各一錢)
木通甘草(各五分生)
水二鍾燈心二十根煎八分食遠服
(方歌)解毒瀉心湯火赤芩連牛蒡木通知石膏梔子防
風草元參荆芥與滑石
清脾除濕飲
赤茯苓白术(土炒)
蒼术(米泔浸炒)黃芩
生地黃麥冬(去心)
梔子(生研)澤瀉
甘草(生)連翹(去心)
茵蔯蒿枳殼(麩炒)
元明粉(各一錢)
水二鍾竹葉二十片燈心二十根煎八分食前服
(方歌)清脾除濕天皰疾赤苓二术芩生地麥冬梔瀉草
連翹茵蔯元明同作劑
石珍散
輕粉石膏(各一兩煆)
黃蘗末青黛(各三錢)
共研勻先以甘草湯洗淨瘡處再用此藥撒之
(方歌)石珍散去火邪害天皰破撒自康泰一兩輕粉煆
石膏三錢黃蘗加青黛
蝌蚪拔毒散(見腫瘍門)
貓眼瘡
貓眼瘡名取象形痛癢不常無血膿光芒閃爍如貓眼
脾經濕熱外寒凝
(註)此證一名寒瘡每生於面及徧身由脾經久鬱濕
熱復被外寒凝結而成初起形如貓眼光彩閃爍
無膿無血但痛癢不常久則近脛宜服清肌滲濕
湯外敷真君妙貼散兼多食雞魚蒜韭忌食鮎魚
蠏鰕而愈
清肌滲濕湯
蒼术(米泔水浸炒)厚朴(薑汁炒)
陳皮甘草(生)
柴胡木通
澤瀉白芷
升麻白术(土炒)
梔子(生)黃連(各一錢)
水二鍾生薑三片燈心二十根煎至八分溫服
(方歌)清肌滲濕瘡貓眼脾濕熱鬱外寒纏平胃柴胡通
瀉芷升麻白术梔黃連
眞君妙貼散(見腫瘍門)
魚脊瘡
魚脊瘡由虛人成感受濕熱皮間凝虚寒發緩皰津水
灸變稠膿陽氣生
(註)此證形如魚脊由陽氣虚寒之人復感濕熱結滯
而成多生筋骨之間以陽氣虚寒故發長緩慢只
在皮膚堅凝臖痛初起白皰漸長狀如魚脊破津
黃水正膿生遲初治無論已破未破宜蒜片艾灸
以通陽氣外用真君妙貼散香油調敷宜服内補
十宣散得稠膿色鮮者為順若灸之不應色暗腐
爛出臭水者逆其次内外治法俱按癰疽潰瘍門
眞君妙貼散(見腫瘍門)
内補十宜散(見胸部&KR1506;&KR0659;癰)
骨痿瘡
骨痿瘡形粟豆紅漸如梅李火毒成膿血不出痛不止
治同疔法即成功
(註)此證初生形如粟豆色紅漸大如梅如李由火毒
而成血不出膿不生痛亦不止久則延及徧身内
外治法與疔門參考
風疳(無圖)
風疳證如風癬形破流黃水癢微疼由於風濕客谷道
如聖膏搽功即成
(註)此證由風濕客於谷道而成形如風癬作癢破流
黃水浸滛徧體微疼宜用如聖膏搽之即愈
如聖膏
當歸(五錢)巴豆(三錢去殼)
香油八兩將二藥煠枯去渣入黃蠟三兩化盡離
火絹濾淨將凝入輕粉二錢攪勻搽之
(方歌)如聖膏用歸巴豆二味一同入香油煠枯加蠟添
輕粉凝搽風疳功即收
血疳
血疳形如紫疥瘡痛癢時作血多傷證因風熱閉腠理
消風散服功最強
(註)此證由風熱閉塞腠理而成形如紫疥痛癢時作
血燥多熱宜服消風散
消風散(見項部鈕扣風)
白疕
白疕之形如疹疥色白而癢多不怏固由風邪客皮膚
亦由血燥難榮外
(註)此證俗名蛇虱生皮膚形如疹疥色白而癢搔起
白皮由風邪客於皮膚血燥不能榮養所致初服
防風通聖散次服搜風順氣丸以豬脂苦杏仁等
分共搗絹包擦之俱效
搜風順氣丸
大黃(五兩蒸曬九次酒浸)車前子(酒炒)
山萸肉山藥(炒)
牛膝(酒浸)莬絲子(酒煮)
獨活火蔴仁(微火焙去殼)
㯽榔枳殼(麩炒)
郁李仁(各二兩去皮滚水浸)羌活(一兩)
右為末煉蜜和丸如梧桐子每服三十丸茶酒任
下早晚各一服
(方歌)搜風順氣車前子萸藥大黃膝莬絲羌獨火麻榔
枳郁服去風邪血燥滋
防風通聖散(見頭部秃瘡)
漆瘡
漆瘡感受漆毒生腠理不密腫焮紅初發覺癢後如疹
皮破流水更兼疼
(註)此證由人之腠理不密感漆辛熱之毒而生初發
面癢而腫抓之漸似癮疹色紅徧傳肢體焮痛皮
破爛斑流水甚者寒熱交作宜韮菜汁調三白散
塗之内服化斑解毒湯忌浴熱水戒油膩厚味發
物或用神麯研為末生蠏黃調塗患處尤效
三白散
鉛粉(一兩)輕粉(五錢)
石膏(三錢煆)
共研勻韭菜汁調敷紙蓋如無韭菜汁凉水調亦
可
(方歌)三白散敷漆瘡消輕粉鉛粉煆石膏去熱解毒功
效速研勻須用韭汁調
化斑解毒湯(見肋部内發丹毒)
血箭
血箭毛孔射出血心火熾廹血亂行桃花散用涼水敷
再塗金墨即能停
(註)此證一名肌衂由心肺火盛逼血從毛孔中射出
如箭宜服涼血地黃湯外用桃花散以涼水調敷
或用金墨研末醋調涼塗其血即止
涼血地黃湯
生地(三錢)黃連
當歸(各一錢五分)甘草
梔子(生研)元參(各一錢)
黃芩(二錢)
水二鍾煎八分量病上下服之
(方歌)涼血地黃心火盛毛孔血溢不歸經黃連歸草芩
梔子元參煎服效通靈
桃花散
白石灰半升用水潑成末與大黃片一兩五錢同炒
以灰變紅色為度去大黃將石灰篩細用涼水調敷
(方歌)桃花止血最為良一兩五錢生大黃半升石灰相
併炒去軍研篩水調強
血痣
血痣初起似痣形漸大如豆其色紅揩破外皮流鮮血
肝經怒火鬱血成
(註)此證由肝經怒火鬱血而成初起如痣色紅漸大
如豆觸破時流鮮血用花蕊石散撒之血已止宜
冰螄散枯去本痣以月白珍珠散搽太乙膏蓋貼
生皮即愈血出甚者服涼血地黃湯兼戒厚味發
物
花蕊石散
花蕊石(五錢火煆入童便淬之七次)
草烏南星
白芷厚朴
紫蘇羌活
没藥輕粉
龍骨(煆)細辛
檀香蘇木
乳香蛇含石(火煆童便淬三次)
當歸降真香(各二錢)
麝香(三分)
共為細末罐收臨用時撒於患處
(方歌)花蕊石散止血強草烏星芷厚蘇羌没輕龍骨細
檀麝蘇木乳歸含降香
冰螄散(即冰螺撚研末見乳部乳岩)
月白珍珠散(見潰瘍門)
凉血地黃湯(見血箭)
太乙膏(見潰瘍門)
朘痛(無圖)
脧痛本於寒氣侵鬱在肌膚痛連心衣觸手捺無皮狀
法宜椒酒綿溻溫
(註)此證係暴寒侵襲肌膚之中寒鬱不行偶犯衣觸
或以手捺疼痛連心似乎如無皮之狀法宜胡椒
四錢燒酒四兩共入磁盌内重湯炖煮以輭綿蘸
酒溫溻熨痛處即效
瘡口誤入毒水(無圖)
瘡潰誤入汚水毒或傷諸刺痛至骨金蟬散煆敷瘡内
毒水流盡刺亦出
(註)瘡潰誤入皂角驢馬尿糞一切汚穢毒水入瘡或
木刺傷着於瘡内焮腫疼痛至骨者先以溫水洗
瘡拭乾再用金蟬散煆煉妥協撒於瘡内外以加
味太乙膏蓋之良久毒水流盡有刺亦自出矣
金蟬散
大乾蝦蟆(一箇)胡椒(十五粒)
皂角子(七粒)
右用乾鍋入藥在内瓦蓋鍋口慢火煆至烟盡取
出存性研為細末取用
(方歌)金蟬潰瘡受毒水腫痛或因木刺傷蝦蟆胡椒皂
角子火煆烟盡研撒良
加味太乙膏(見潰瘍門)
諸瘡生蠅蛆(無圖)
夏月諸瘡臭腐爛繩衆生蛆治勿慢蟬花散服可除之
蛆化為水繩畏散
(註)夏月諸瘡潰爛腐臭或孤單及懶惰之人失於洗
浴積膿汚穢蒼蠅聞穢叢聚以致生蛆宜急服蟬
花散蛆盡化水而出蠅亦不敢近瘡嬰兒痘爛生
蛆者亦服前藥外用寒水石細末摻之又治瘡膿
忽臭有冬月潰瘡生蛆者係隂濕之所化也宜海
參為末撒之或皂礬飛過為末撒之其蛆亦化為
水
蟬花散
蛇蛻(一兩存性研末火燒)蟬蜕
青黛(各五錢)細辛(二錢五分)
右為細末每服用三錢黃酒調服日用二服
(方歌)蟬花散療諸瘡穢夏月生蛆蠅近圍蛇蜕細辛蟬
蜕黛酒調蛆化蠅畏飛
御纂醫宗金鑑卷七十四
御纂醫宗金鑑卷七十四
編輯外科心法要訣
疥瘡
疥瘡乾濕蟲砂膿各經蘊毒風化成治論上下分肥瘦
清風利濕兼殺蟲
(註)此證有乾濕蟲砂膿之分其形雖有五種總由各
經蘊毒日久生火兼受風濕化生斯疾或傳染而
生凡疥先從手了生起遶徧週身瘙癢無度如肺
經燥盛則生乾疥瘙癢皮枯而起白屑如脾經濕
盛則生濕疥臖腫作痛破津黃水甚流黑汁如肝
經風盛則生蟲疥瘙癢徹骨撓不知疼如心血凝
滯則生砂疥形如細砂焮赤癢痛&KR0946;之有水如腎
經濕熱則生膿窠疥形如豆粒便利作癢膿清淡
白或脾經濕盛亦生膿窠疥但頂含稠膿癢疼相
兼為異疥雖有餘之證而體虛之人亦生以便秘
為實便利為虚亦有虚而便燥者如風秘則便燥
血分枯燥則便澁又在瘡形色重色淡及衇息之
有力無力辨之初起有餘之人俱宜防風通聖散
服之虚者服荆防敗毒散透發之及形勢已定則
無論虚實乾疥服消風散濕疥服蒼术膏蟲疥服
蘆薈丸砂疥服犀角飲子膿窠疥服秦艽丸經久
不愈血燥者服當歸飲子外治乾疥者擦繡毬丸
濕者擦臭靈丹潤燥殺蟲俱效疥生上體多者偏
風熱盛下體多者偏風濕盛肥人多風濕瘦人多
血熱詳辨治之
蒼术膏
南蒼术(十觔切片入砂鍋内水煑減半取汁再加水煑如前以术無味為度併汁一處用小砂鍋)
(再煎如乾一寸加汁一寸煎成膏加蜂蜜四兩和勻)
每服二羹匙空心白滚水調服
(方歌)蒼术膏醫濕疥瘡切片入鍋煑取湯熬膏加蜜空
心服濕除熱散勝羣方
犀角飲子
犀角(鎊)赤芍
甘菊花元參
木通赤小豆(炒)
石菖蒲(各一錢五分)甘草(一錢生)
生薑三片水二鍾煎八分服
(方歌)犀角飲子砂疥生癢疼赤色出心經芍菊元參通
赤豆菖蒲薑草水煎成
秦艽丸
秦艽苦参
大黃(酒蒸)黃耆(各二兩)
防風漏蘆
黃連(各一兩五錢)烏蛇肉(五錢焙乾酒浸)
共為細末煉蜜為丸如梧桐子大每服三十丸食
後溫酒送下
(方歌)秦芄丸服膿疥愈清熱癢除瘡自去苦參大黃風
漏蘆烏蛇黃連耆蜜聚
當歸飲子
當歸生地
白芍(酒炒)川芎
何首烏荆芥
防風白蒺藜(各一錢)
黃耆甘草(各五分生)
水二鍾煎八分食遠服
(方歌)當歸飲子膿疥久癢添血燥不能除四物黃耆何
首草荆防蒺入風自疎
繡毬丸
川椒輕粉
樟腦雄黃
枯白礬水銀(各二錢)
大風子肉(一百枚另研)
共研細末同大風子肉再碾勻加桕油一兩化開
和藥攪勻作丸以二掌合搓如圓眼大先以鼻聞
次擦患處
(方歌)繡毬丸用椒輕粉樟腦雄黃礬水銀大風子研桕
油兌乾疥搓擦效如神
臭靈丹
硫黃末油核桃
生豬脂油(各一兩)水銀(一錢)
搗膏用擦患處
(方歌)臭靈丹擦膿濕疥硫黃末共油核桃生豬脂油各
一兩水銀一錢同搗膏
防風通聖散(見頭部秃瘡)
荆防敗毒散(見項部腦疽)
消風散(見項部鈕扣風)
蘆薈丸(見牙齒部牙衂)
癬
癬證情形有六般風熱濕蟲是根原乾濕風牛松刀癬
春生桃花面上旋
(註)此證總由風熱濕邪侵襲皮膚鬱久風盛則化為
蟲是以搔癢之無休也其名有六一曰乾癬搔癢
則起白屑索然彫枯二曰濕癬搔癢則出黏汁浸
滛如蟲行三曰風癬即年久不愈之頑癬也搔則
痺頑不知痛癢四曰牛皮癬狀如牛領之皮厚而
且堅五曰松皮癬狀如蒼松之皮紅白斑點相連
時時作癢六曰刀癬輪郭全無縱横不定總以殺
蟲滲濕消毒之藥敷之輕者羊蹄根散久頑者必
效散搽之亦有脾肺風濕過盛而腫痛者宜服散
風苦參丸解散風濕其腫痛即消又有面上風癬
初如㾦癗或漸成細瘡時作痛癢發於春月又名
吹花癬即俗所謂桃花癬也婦女多有之此由肺
胃風熱隨陽氣上升而成宜服疎風清熱飲外用
汨風玉容散每日洗之自效
羊蹄根散
羊蹄根(八錢末)枯白礬(二錢)
共研勻米醋調擦癬處
(方歌)羊蹄根散敷諸癬羊蹄根共枯白礬二味研末加
米醋搽患滲濕癢可痊
必效散
川槿皮(四兩)海桐皮
大黃(各二兩)百藥煎(一兩四錢)
巴豆(一錢五分去油)螌蝥(一箇全用)
雄黃輕粉(各四錢)
共研極細末用隂陽水調藥將癬&KR0946;損薄敷藥乾
必待自落
(方歌)必效大黃百藥煎川槿海桐巴豆螌雄黃輕粉隂
陽水調擦諸癬久年頑
散風苦參丸
苦參(四兩)大黃(炒香)
獨活防風
枳殼(麩炒)元參
黃連(各二兩)黃芩
梔子(生)菊花(各一兩)
共研細末煉蜜為丸如梧桐子大每服三十丸食
後白滚水送下日用三服茶酒任下
(方歌)散風苦參風濕盛癬瘡多癢腫痛兼大黃芩獨防
風枳元參梔子菊黃連
疎風清熱飲
苦參(二錢酒浸蒸曬九次炒黃)全蠍(土炒)
皂刺豬牙皂角
防風荆芥穗
金銀花蟬蛻(各一錢炒)
酒水各一鍾加葱白三寸煎一鍾去渣熱服忌發
物
(方歌)疎風清熱風癬患時作痛癢極纏綿苦參蠍刺豬
牙皂防風荆芥銀花蟬
消風玉容散
綠豆麫(三兩)白菊花
白附子白芷(各一兩)
熬白食鹽(五錢)
共研細末加冰片五分再研勻收貯每日洗面以
代肥皂
(方歌)消風玉容綠豆麫菊花白附芷食鹽研加冰片代
肥皂風除癬去最為先
黃水瘡
黃水瘡如粟米形起時作癢破時疼外因風邪内濕熱
黃水浸滛更復生
(註)此證初如粟米而癢兼痛破流黃水浸滛成片隨
處可生由脾胃濕熱外受風邪相搏而成宜服升
麻消毒飲熱甚外用青蛤散敷之濕甚碧玉散敷
之即效痂厚用香油潤之忌見水洗
升麻消毒飲
當歸尾赤芍
金銀花連翹(去心)
牛蒡子(炒)梔子(生)
羌活白芷
紅花防風
甘草(生)升麻
桔梗
每味用二錢為大劑一錢五分為中劑一錢為小
劑水二鍾煎八分食遠熱服
如瘡生頭面減去歸尾紅花
(方歌)升麻消毒却風濕歸芍銀花翹蒡梔羌芷紅花防
草桔黃水浸滛服漸失
青蛤散(見鼻部鼻䘌瘡)
碧玉散(見面部燕窩瘡)
暑令瘍毒小癤
暑令瘍癤焮腫疼頭暈口苦背肌紅較之癰疽發熱異
不分日夜似火攻
(註)此證係暑令所生瘍毒小癤初發背心肌膚紅暈
次生腫痛發熱無時日夜不止兼頭目暈眩口苦
舌乾心煩背熱肢體倦怠初宜荆防敗毒散加霍
香黃連石膏服之外治按癰疽腫瘍潰瘍門
荆防敗毒散(見項部腦疽)
瘴疽
瘴疽因受山瘴毒伏藏久痛附筋骨初黑次青如拳打
急砭惡血後膿熟
(註)此證因受山嵐瘴氣伏藏筋骨之間年月久遠令
人痛附筋骨始發黑色頑痺如木石其毒附着於
筋骨重按方知微痛五七日後毒勢湧出浮腫次
變青色如拳打之狀寒戰似瘧頭顫口偏手足厥
逆黑睛緊小始見黑色時急用砭法令出惡血隨
服不換金正氣散加羚羊角以洩邪毒次按癰疽
腫瘍潰瘍治法膿熟潰黃白膿為順出黑汁者險
不換金正氣散
蒼术(米泔水浸炒)厚朴(薑製)
陳皮藿香
半夏麴(各二錢炒)甘草(一錢炙)
水二鍾生薑五片紅棗肉二枚煎一鍾去渣稍熱
服忌生冷油膩
(方歌)正氣散因山瘴感伏久生疽身戰寒平胃散加半
夏麴藿香薑棗服平安
產後癰疽
產後癰疽最屬險七情之傷六滛感瘀血稽留成癰疽
勢潰托裏不宜緩
(註)此證因產後氣血經絡俱虚或因七情所傷或因
六滛所感與瘀血相稽而成最屬險候法宜大補
扶助根本兼活瘀生新為要其客病以末治之初
服生化湯隨證加減以消毒有表邪服清魂散有
裏熱服回生丹勢欲潰膿時急宜托裏遲則恐毒
内陷藥味宜和平純善最忌汗下峻劑其餘腫潰
治法俱按癰疽腫瘍潰瘍門
生化湯
當歸(八錢)川芎(四錢)
薑炭甘草(各四分炙)
桃仁(十粒尖研泥去皮)
水一鍾半煎六分加無灰酒一小杯和服
(方歌)生化湯宜產後疽通滯和榮又補虚歸芎薑炭炙
甘草桃仁酒服善消瘀
清魂散
荆芥(一錢)川芎(五分)
人參甘草(炙)
澤蘭葉(各三分)
為末黃酒調服
(方歌)清魂產後風邪侵荆芥川芎與人參炙甘澤蘭同
作劑能疎表證效通神
回生丹
黑豆(三升取汁三盌去豆煮熟)
紅花(三兩炒黃色入醇酒大壺同煑三五滚去紅花用汁)
生大黃(一觔研末)蘇木(二兩剉用河水五盌煎汁三盌去渣)
先將大黃末以好米醋三四盌攪勻文武火熬成
膏如此二遍次下紅花酒蘇木湯黑豆汁共熬成
膏離火再入後藥
當歸熟地
川芎白茯苓
延胡索烏藥
香附蒲黃
牛膝桃仁(另研)
蒼术(各二兩浸炒米泔水)白芍(酒炒)
甘草(炙)羌活
山萸肉(酒浸)三棱
陳皮地榆
木香五靈脂(各五錢)
人參白术(土炒)
青皮木瓜(各三錢)
良薑(四錢)乳香
沒藥(各一錢)
共研細末用大黃膏為丸如彈子大每服一丸黃
酒炖化通口服
(方歌)回生產後存惡露致發癰疽服可逐除熱活瘀榮
衛和紅花大黃豆蘇木八珍羌萸稜延胡烏藥青
陳榆香附乳没蒲黃良膝瓜木香靈脂桃蒼术
翻花瘡(無圖)
翻花瘡因潰後生頭大蔕小努菌形雖無痛癢觸流血
血燥肝虚怒氣成
(註)此證因生瘡潰後努肉自瘡口突出其狀如菌頭
大蔕小愈努愈翻雖不大痛大癢誤有觸損流血
不住久則虧虚總由肝虛怒氣血燥而成宜服逍
遥散外用烏梅煆灰輕粉各等分研末撒之或馬
齒莧煆灰豬脂調敷俱效
逍遥散(見背部上搭手)
血風瘡
血風瘡證生徧身粟形搔癢脂水滛肝肺脾經風濕熱
久鬱燥癢抓血津
(註)此證由肝脾二經濕熱外受風邪襲於皮膚鬱於
肺經致徧身生瘡形如粟米搔癢無度&KR0946;破時津
脂水浸滛成片令人煩躁口渴搔癢日輕夜甚宜
服消風散外敷雄黃解毒散若日久風邪鬱在肌
膚則耗血生火搔癢倍增夜不得寐撓破津血心
煩大便燥秘咽乾不渴此屬火燥血短宜服地黃
飲外擦黃連膏潤肌膏合而用之悉效兼忌椒酒
鷄鵝動風等物
雄黃解毒散
雄黃寒水石(各一兩煆)
白礬(四兩生)
共研細末滚水調敷
(方歌)雄黃解毒寒水石白礬四兩共研之血風瘡生粟
米癢滚水調敷滲毒濕
地黃飲
生地熟地
何首烏(各三錢生)當歸(二錢)
丹皮黑參
白蒺藜(炒去刺)殭蠶(各一錢五分炒)
紅花甘草(各五分生)
水煎早晚服
(方歌)地黃飲治血風瘡癢盛不眠血燥傷首烏丹皮生
熟地黑參歸蒺草紅殭
消風散(見項部鈕扣風)
黃連膏(見鼻部鼻瘡)
潤肌膏(見頭部白屑風)
㾦癗
㾦癗汗出中邪風狀類豆瓣扁癗形日癢秦艽湯宜服
夜重當歸飲服寧
(註)此證俗名鬼飯疙瘩由汗出受風或露臥乘涼風
邪多中表虛之人初起皮膚作癢次發扁疙&KR1792;形
如豆瓣堆纍成片日癢甚者宜服秦艽牛蒡湯夜
癢重者宜當歸飲子服之外用燒酒浸百部以藍
布蘸酒擦之謹避風涼自效
秦艽牛蒡湯
秦艽(一錢五分)牛蒡子(炒研)
枳殼(麩炒)麻黃(蜜炙)
犀角(鎊)黃芩
防風甘草(生)
黑參升麻(各一錢)
水二鍾煎八分服
(方歌)秦艽牛蒡風留膚㾦癗生如麻豆形枳殼麻黃犀
角鎊黃芩風草黑參升
當歸飲子(見疥瘡)
浸滛瘡
浸滛瘡發火濕風黃水浸滛似疥形蔓延成片癢不止
治宜清熱並消風
(註)此證初生如疥搔癢無時蔓延不止&KR0946;津黃水浸
滛成片由心火脾濕受風而成經云歲火太過甚
則身熱肌膚浸滛仲景云從口流向四肢者順四
肢流入口者逆初服升麻消毒飲加蒼术黃連抓
破津血者宜服消風散外搽青蛤散即愈若衇遲
不食黃水不止此屬脾敗不治之證也
升麻消毒飲(見黃水瘡)
消風散(見項部鈕扣風)
青蛤散(見鼻部鼻䘌瘡)
火赤瘡
火赤瘡由時氣生燎漿水皰徧身成治分上下風濕熱
瀉心清脾自可寧
(註)此證由心火妄動或感酷暑時臨火邪入肺伏結
而成初起小如芡&KR2521;大如棋子燎漿水皰色赤者
為火赤瘡若頂白根赤名天皰瘡俱延及徧身焮
熱疼痛未破不堅皰破毒水津爛不臭上體多生
者屬風熱盛宜服解毒瀉心湯下體多生者屬濕
熱盛宜服清脾除濕飲未破者俱宜蝌蚪拔毒散
敷之已破者俱宜石珍散撒之清其濕熱破爛自
乾甚效
解毒瀉心湯
黃芩黃連
牛蒡子(炒研)知母
石膏(煆)梔子(生)
防風元參
荆芥滑石(各一錢)
木通甘草(各五分生)
水二鍾燈心二十根煎八分食遠服
(方歌)解毒瀉心湯火赤芩連牛蒡木通知石膏梔子防
風草元參荆芥與滑石
清脾除濕飲
赤茯苓白术(土炒)
蒼术(米泔浸炒)黃芩
生地黃麥冬(去心)
梔子(生研)澤瀉
甘草(生)連翹(去心)
茵蔯蒿枳殼(麩炒)
元明粉(各一錢)
水二鍾竹葉二十片燈心二十根煎八分食前服
(方歌)清脾除濕天皰疾赤苓二术芩生地麥冬梔瀉草
連翹茵蔯元明同作劑
石珍散
輕粉石膏(各一兩煆)
黃蘗末青黛(各三錢)
共研勻先以甘草湯洗淨瘡處再用此藥撒之
(方歌)石珍散去火邪害天皰破撒自康泰一兩輕粉煆
石膏三錢黃蘗加青黛
蝌蚪拔毒散(見腫瘍門)
貓眼瘡
貓眼瘡名取象形痛癢不常無血膿光芒閃爍如貓眼
脾經濕熱外寒凝
(註)此證一名寒瘡每生於面及徧身由脾經久鬱濕
熱復被外寒凝結而成初起形如貓眼光彩閃爍
無膿無血但痛癢不常久則近脛宜服清肌滲濕
湯外敷真君妙貼散兼多食雞魚蒜韭忌食鮎魚
蠏鰕而愈
清肌滲濕湯
蒼术(米泔水浸炒)厚朴(薑汁炒)
陳皮甘草(生)
柴胡木通
澤瀉白芷
升麻白术(土炒)
梔子(生)黃連(各一錢)
水二鍾生薑三片燈心二十根煎至八分溫服
(方歌)清肌滲濕瘡貓眼脾濕熱鬱外寒纏平胃柴胡通
瀉芷升麻白术梔黃連
眞君妙貼散(見腫瘍門)
魚脊瘡
魚脊瘡由虛人成感受濕熱皮間凝虚寒發緩皰津水
灸變稠膿陽氣生
(註)此證形如魚脊由陽氣虚寒之人復感濕熱結滯
而成多生筋骨之間以陽氣虚寒故發長緩慢只
在皮膚堅凝臖痛初起白皰漸長狀如魚脊破津
黃水正膿生遲初治無論已破未破宜蒜片艾灸
以通陽氣外用真君妙貼散香油調敷宜服内補
十宣散得稠膿色鮮者為順若灸之不應色暗腐
爛出臭水者逆其次内外治法俱按癰疽潰瘍門
眞君妙貼散(見腫瘍門)
内補十宜散(見胸部&KR1506;&KR0659;癰)
骨痿瘡
骨痿瘡形粟豆紅漸如梅李火毒成膿血不出痛不止
治同疔法即成功
(註)此證初生形如粟豆色紅漸大如梅如李由火毒
而成血不出膿不生痛亦不止久則延及徧身内
外治法與疔門參考
風疳(無圖)
風疳證如風癬形破流黃水癢微疼由於風濕客谷道
如聖膏搽功即成
(註)此證由風濕客於谷道而成形如風癬作癢破流
黃水浸滛徧體微疼宜用如聖膏搽之即愈
如聖膏
當歸(五錢)巴豆(三錢去殼)
香油八兩將二藥煠枯去渣入黃蠟三兩化盡離
火絹濾淨將凝入輕粉二錢攪勻搽之
(方歌)如聖膏用歸巴豆二味一同入香油煠枯加蠟添
輕粉凝搽風疳功即收
血疳
血疳形如紫疥瘡痛癢時作血多傷證因風熱閉腠理
消風散服功最強
(註)此證由風熱閉塞腠理而成形如紫疥痛癢時作
血燥多熱宜服消風散
消風散(見項部鈕扣風)
白疕
白疕之形如疹疥色白而癢多不怏固由風邪客皮膚
亦由血燥難榮外
(註)此證俗名蛇虱生皮膚形如疹疥色白而癢搔起
白皮由風邪客於皮膚血燥不能榮養所致初服
防風通聖散次服搜風順氣丸以豬脂苦杏仁等
分共搗絹包擦之俱效
搜風順氣丸
大黃(五兩蒸曬九次酒浸)車前子(酒炒)
山萸肉山藥(炒)
牛膝(酒浸)莬絲子(酒煮)
獨活火蔴仁(微火焙去殼)
㯽榔枳殼(麩炒)
郁李仁(各二兩去皮滚水浸)羌活(一兩)
右為末煉蜜和丸如梧桐子每服三十丸茶酒任
下早晚各一服
(方歌)搜風順氣車前子萸藥大黃膝莬絲羌獨火麻榔
枳郁服去風邪血燥滋
防風通聖散(見頭部秃瘡)
漆瘡
漆瘡感受漆毒生腠理不密腫焮紅初發覺癢後如疹
皮破流水更兼疼
(註)此證由人之腠理不密感漆辛熱之毒而生初發
面癢而腫抓之漸似癮疹色紅徧傳肢體焮痛皮
破爛斑流水甚者寒熱交作宜韮菜汁調三白散
塗之内服化斑解毒湯忌浴熱水戒油膩厚味發
物或用神麯研為末生蠏黃調塗患處尤效
三白散
鉛粉(一兩)輕粉(五錢)
石膏(三錢煆)
共研勻韭菜汁調敷紙蓋如無韭菜汁凉水調亦
可
(方歌)三白散敷漆瘡消輕粉鉛粉煆石膏去熱解毒功
效速研勻須用韭汁調
化斑解毒湯(見肋部内發丹毒)
血箭
血箭毛孔射出血心火熾廹血亂行桃花散用涼水敷
再塗金墨即能停
(註)此證一名肌衂由心肺火盛逼血從毛孔中射出
如箭宜服涼血地黃湯外用桃花散以涼水調敷
或用金墨研末醋調涼塗其血即止
涼血地黃湯
生地(三錢)黃連
當歸(各一錢五分)甘草
梔子(生研)元參(各一錢)
黃芩(二錢)
水二鍾煎八分量病上下服之
(方歌)涼血地黃心火盛毛孔血溢不歸經黃連歸草芩
梔子元參煎服效通靈
桃花散
白石灰半升用水潑成末與大黃片一兩五錢同炒
以灰變紅色為度去大黃將石灰篩細用涼水調敷
(方歌)桃花止血最為良一兩五錢生大黃半升石灰相
併炒去軍研篩水調強
血痣
血痣初起似痣形漸大如豆其色紅揩破外皮流鮮血
肝經怒火鬱血成
(註)此證由肝經怒火鬱血而成初起如痣色紅漸大
如豆觸破時流鮮血用花蕊石散撒之血已止宜
冰螄散枯去本痣以月白珍珠散搽太乙膏蓋貼
生皮即愈血出甚者服涼血地黃湯兼戒厚味發
物
花蕊石散
花蕊石(五錢火煆入童便淬之七次)
草烏南星
白芷厚朴
紫蘇羌活
没藥輕粉
龍骨(煆)細辛
檀香蘇木
乳香蛇含石(火煆童便淬三次)
當歸降真香(各二錢)
麝香(三分)
共為細末罐收臨用時撒於患處
(方歌)花蕊石散止血強草烏星芷厚蘇羌没輕龍骨細
檀麝蘇木乳歸含降香
冰螄散(即冰螺撚研末見乳部乳岩)
月白珍珠散(見潰瘍門)
凉血地黃湯(見血箭)
太乙膏(見潰瘍門)
朘痛(無圖)
脧痛本於寒氣侵鬱在肌膚痛連心衣觸手捺無皮狀
法宜椒酒綿溻溫
(註)此證係暴寒侵襲肌膚之中寒鬱不行偶犯衣觸
或以手捺疼痛連心似乎如無皮之狀法宜胡椒
四錢燒酒四兩共入磁盌内重湯炖煮以輭綿蘸
酒溫溻熨痛處即效
瘡口誤入毒水(無圖)
瘡潰誤入汚水毒或傷諸刺痛至骨金蟬散煆敷瘡内
毒水流盡刺亦出
(註)瘡潰誤入皂角驢馬尿糞一切汚穢毒水入瘡或
木刺傷着於瘡内焮腫疼痛至骨者先以溫水洗
瘡拭乾再用金蟬散煆煉妥協撒於瘡内外以加
味太乙膏蓋之良久毒水流盡有刺亦自出矣
金蟬散
大乾蝦蟆(一箇)胡椒(十五粒)
皂角子(七粒)
右用乾鍋入藥在内瓦蓋鍋口慢火煆至烟盡取
出存性研為細末取用
(方歌)金蟬潰瘡受毒水腫痛或因木刺傷蝦蟆胡椒皂
角子火煆烟盡研撒良
加味太乙膏(見潰瘍門)
諸瘡生蠅蛆(無圖)
夏月諸瘡臭腐爛繩衆生蛆治勿慢蟬花散服可除之
蛆化為水繩畏散
(註)夏月諸瘡潰爛腐臭或孤單及懶惰之人失於洗
浴積膿汚穢蒼蠅聞穢叢聚以致生蛆宜急服蟬
花散蛆盡化水而出蠅亦不敢近瘡嬰兒痘爛生
蛆者亦服前藥外用寒水石細末摻之又治瘡膿
忽臭有冬月潰瘡生蛆者係隂濕之所化也宜海
參為末撒之或皂礬飛過為末撒之其蛆亦化為
水
蟬花散
蛇蛻(一兩存性研末火燒)蟬蜕
青黛(各五錢)細辛(二錢五分)
右為細末每服用三錢黃酒調服日用二服
(方歌)蟬花散療諸瘡穢夏月生蛆蠅近圍蛇蜕細辛蟬
蜕黛酒調蛆化蠅畏飛
御纂醫宗金鑑卷七十四
