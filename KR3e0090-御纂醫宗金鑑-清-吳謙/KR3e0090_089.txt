御纂醫宗金鑑卷八十九
編輯正骨心法要旨目錄
胸背部
胸骨圖
&KR3340;子骨
胸骨(脇肋附)
岐骨
蔽心骨
鳬骨
隂囊
背骨圖
背骨
腰骨
尾骶骨
四肢部
四肢圖
髃骨
臑骨
肘骨
臂骨
腕骨
五指骨
竹節骨
四肢圖
骻骨
環跳
大楗骨
膝蓋骨
胻骨
踝骨
跗骨
足五趾骨
跟骨
御纂醫宗金鑑卷八十九目錄
御纂醫宗金鑑卷八十九
編輯正骨心法要旨目錄
胸背部
胸骨圖
&KR3340;子骨
胸骨(脇肋附)
岐骨
蔽心骨
鳬骨
隂囊
背骨圖
背骨
腰骨
尾骶骨
四肢部
四肢圖
髃骨
臑骨
肘骨
臂骨
腕骨
五指骨
竹節骨
四肢圖
骻骨
環跳
大楗骨
膝蓋骨
胻骨
踝骨
跗骨
足五趾骨
跟骨
御纂醫宗金鑑卷八十九目錄
御纂醫宗金鑑卷八十九
編輯正骨心法要旨
胸背部
&KR3340;子骨
&KR3340;子骨經名拄骨橫卧於兩肩前缺盆之外其兩端外
接肩解擊打損傷或騎馬乘車因取物偏墜於地斷傷
此骨用手法先按胸骨再將肩端向内合之揉摩斷骨
令其復位然後用帶掛臂於項勿令搖動内服人參紫
金丹外熨定痛散再敷萬靈膏其證可愈
人參紫金丹
定痛散(俱見山角骨傷)
萬靈膏(見顛頂傷)
胸骨
胸骨即&KR1075;骭骨乃胸脇衆骨之統名也一名膺骨一名
臆骨俗名胸膛其兩側自腋而下至肋骨之盡處統名
曰脇脇下小肋骨名曰季脇俗名軟肋肋者單條骨之
謂也統脇肋之總又名曰胠凡胸骨被物從前面撞打
跌仆者重從後面撞仆者輕輕者先按證用手法治之
再内服正骨紫金丹外用麫麩和定痛散灸熨之或以
海桐皮湯洗之貼萬靈膏即能獲效若内血瘀聚腫痛
傴僂難仰者早辰以清上瘀血湯消下破血湯分上膈
下膈以治之晩服疎血丸有受傷日久胸骨高起肌肉
削瘦内有邪熱瘀血否氣膨悶睛藍體倦痰喘咳嗽者
宜加減紫金丹以消熱化痰理氣健脾潤肌定喘若傷
重者内干胸中必通心肺兩藏其人氣亂昏迷閉目嘔
吐血水呃逆戰慄者則危在旦夕不可醫治矣若兩側
撅肋諸骨被傷者則相其輕重以分別治之凡胸脇諸
傷輕者如黎洞丸三黃寳蠟丸等藥皆所必需宜酌用
之
清上瘀血湯
治上膈被傷者
羌活獨活
連翹桔梗
枳殼赤芍
當歸(酒洗)山梔子
黃芩甘草
川芎桃仁
紅花蘇木
川大黃生地黃
水煎加老酒童便和服
消下破血湯
治下膈被傷者
柴胡川芎
川大黃赤芍藥
當歸梔子
五靈脂木通
枳實(炒)紅花
赤牛膝澤蘭葉
蘇木生地黃
黃芩桃仁
水煎加老酒童便和服
加減紫金丹
白茯苓蒼术(各二兩炒米泔浸)
當歸熟地黃
白芍藥(炒)陳皮(各四兩)
肉蓯蓉(一兩酒洗去鱗甲)丁香(一錢)
紅花(五錢)瓜兒血竭(三錢)
乳香(三錢去油)没藥(三錢去油)
共為細末煉蜜為丸彈子大用黃酒送下
黎洞丸
治跌打損傷瘀血奔心昏暈不省及一切無名腫毒
昏困欲死等証
京牛黃冰片
麝香(各二錢五分)阿魏
雄黃(各一兩)川大黃
兒茶天竺黃
三七瓜兒血竭
乳香(去油)没藥(各二兩去油)
藤黃(二兩煮十數次去浮沫用山羊血五錢隔湯)
(拌晒如無山羊血以子羊血代之)
已上十三味共為細末將籐黃化開為丸如芡實
大若乾稍加白蜜外用蠟皮封固内服用無灰酒
送下外敷用茶滷磨塗忌一切生冷發物
三黃寳蠟丸
耑治一切跌打損傷及破傷風並傷力成癆女人產
後惡露不盡致生怪證瘀血奔心痰迷心竅危在旦
夕重者一錢輕者三分用無灰酒送下立刻全生如
被鳥鎗打傷鉛子在内危在傾刻服一錢吃酒數杯
睡一時汗出即愈如外敷將香油熱化少許雞翎掃
患處服藥後忌涼水生冷燒酒三日如不忌此酒則
藥無功
天竺黃(三兩)雄黃(二兩)
劉寄奴紅芽大戟(去骨)
騏驎竭(各三兩)歸尾(一兩五錢)
硃砂兒茶(各一兩)
淨乳香(三錢去油)琥珀
輕粉水銀(同輕粉硏不見星)
麝香(各三錢)
已上各稱足分兩各硏為細末如無真天竺黃以
真膽星三兩代之再用好黃蠟二十四兩煉淨滚
湯坐定將藥投入不住手攪勻取出裝磁罐内備
用
正骨紫金丹
萬靈膏(俱見顛頂骨傷)
定痛散(見山角骨傷)
疎血丸(見凌雲骨傷)
岐骨
岐骨者即兩鳬骨端相接之處其下即鳩尾骨也内近
心君最忌觸犯或打撲或馬撞則血必壅瘀而多疼痛
輕者只在於膈上重者必入心藏致神昏目閉不省人
事牙關緊閉痰喘鼻搧久而不醒醒而神亂此血瘀而
堅凝不行者也難以回生如神不昏亂僅瘀痛不止胸
滿氣促默默不語醒時猶能稍進飲食者宜早晨服加
減蘇子桃仁湯加枳殼晚服疎血丸外貼萬靈膏再以
炒熱定痛散熨之庶可愈也又凡周身骨之兩乂者皆
名岐骨學者宜知之
加減蘇子桃仁湯(見顛頂骨傷)
疎血丸(見凌雲骨傷)
萬靈膏(見顛頂骨傷)
定痛散(見山角骨傷)
蔽心骨
蔽心骨即鳩尾骨也其質係脆骨在胸下岐骨之間跌
打撞振傷損疼痛不止兩脇氣串滿腹疼痛腰傴不起
兩手按胸者宜内服八釐散外用艾醋湯洗之敷萬靈
膏渴飲淡黃酒忌茶水生冷粇米粥
八釐散
萬靈膏(俱見顛頂骨傷)
鳬骨
鳬骨者即胸下之邊肋也上下二條易被損傷左右皆
然自此以上有肘臂護之難以著傷在下近腹者用手
提之易治蓋其肋近邊可以著手則斷肋能復其位也
其人必低頭傴腰痛苦呻吟惟側卧不能仰卧若立起
五内皆痛或頭迷神昏飲食少進宜内服正骨紫金丹
洗以八仙逍遥湯貼萬靈膏及散瘀等藥可愈若在上
之第二肋或有斷裂墊傷塌陷不起因位居膈上難以
入手雖強為之亦難完好其所傷之血留於膈上若不
隨藥性開行必結成包囊其包輕者係黃水硬者係血
塊則成痼疾矣
正骨紫金丹(見顛頂骨傷)
八仙逍遥湯(見玉梁骨傷)
萬靈膏(見顛頂骨傷)
隂囊
凡隂囊被人扯破者用雞子黃油并金毛狗脊毛薄攤
塗油於上次傅封口藥又用截血膏敷貼或烏龍膏敷
貼亦可内服加減紫金丹洗用紫蘇葉煎水洗之
凡隂囊有青黑紫色腫者用定痛膏加赤芍草烏良薑
肉桂各少許打和用韭葉搗爛同貼如無韭葉用葱葉
亦可仍服利小水之藥
定痛膏
治打撲傷損動筋折骨跌磕木石壓傷腫痛
芙蓉葉(二兩)紫荆皮
獨活南星(生)
白芷(各五錢)
右共為末加馬齒莧一兩搗極爛和末一處用生
葱汁老酒和炒煖敷
封口藥(見鼻柱骨傷)
截血膏(見唇口傷)
烏龍膏(見凌雲骨傷)
加減紫金丹(見胸骨傷)
背骨
背者自後身大椎骨以下腰以上之通稱也其骨一名
脊骨一名膂骨俗呼脊樑骨其形一條居中共二十一
節下盡尻骨之端上載兩肩内繫藏府其兩旁諸骨附
接横疊而彎合於前則為胸脇也先受風寒後被跌打
損傷者瘀聚凝結若脊筋隴起骨縫必錯則成傴僂之
形當先揉筋令其和軟再按其骨徐徐合縫背膂始直
内服正骨紫金丹再敷定痛散以燒紅鐵器烙之覺熱
去敷藥再貼混元膏
正骨紫金丹
混元膏(俱見顛頂傷)
定痛散(見山角骨傷)
腰骨
腰骨即脊骨十四椎十五椎十六椎間骨也若跌打損
傷瘀聚凝結身必俯卧若欲仰卧側卧皆不能也疼痛
難忍腰筋僵硬宜手法將兩旁脊筋向内歸附膂骨治
者立於高處將病人兩手高舉則脊筋全舒再令病人
仰面昂胸則膂骨正而患除矣内服補筋丸外貼萬靈
膏灸熨止痛散
止痛散
止痛消腫活血通經辟風驅寒
防風荆芥
當歸蘄艾
牡丹皮鶴虱
升蔴(各一錢)苦參
鐵線透骨草赤芍藥(各二錢)
川椒(三錢)甘草(八分)
共用末裝白布袋内紥口煎滚薰洗
補筋丸(見髃骨傷)
萬靈膏(見顛頂傷)
尾骶骨
尾骶骨即尻骨也其形上寬下窄上承腰脊諸骨兩旁
各有四孔名曰八膠其末節名曰尾閭一名骶端一名
橛骨一名窮骨俗名尾樁若蹲墊壅腫必連腰胯内服
正骨紫金丹洗以海桐皮湯貼萬靈膏
正骨紫金丹(見顛頂傷)
海桐皮湯(見兩顴骨傷)
萬靈膏(見顛頂骨傷)
四肢部
髃骨
髃骨者肩端之骨即肩胛骨臼端之上棱骨也其臼含
納臑骨上端其處名肩解即肩䯋與臑骨合縫處也俗
名吞口一名肩頭其下附於脊背成片如翅者名肩胛
亦名肩髆俗名鍁板子骨已上若被跌傷手必屈轉向
後骨縫裂開不能抬舉亦不能向前惟扭於肋後而已
其氣血皆壅聚於肘肘腫如椎其腫不能過腕兩手筋
反脹瘀血凝滯如腫處痛如鍼刺不移者其血必化而
為膿則腕掌皆涼或麻木若臑骨突出宜將突出之骨
向後推入合縫再將臑筋向内撥轉則臑肘臂腕皆得
復其位矣内服補筋丸外貼萬靈膏燙洗用海桐皮湯
或敷白膠香散或金沸草汁塗之亦佳
補筋丸
此藥耑治跌仆踒閃筋翻筋攣筋脹筋粗筋聚骨錯
血衇壅滯宣腫青紫疼痛等證
五加皮蛇床子
好沉香丁香
川牛膝白雲苓
白蓮蕊肉蓯蓉
&KR0693;絲子當歸(酒洗)
熟地黃牡丹皮
宣木瓜(各一兩)懷山藥(八錢)
人參廣木香(各三錢)
共為細末煉蜜為丸彈子大每丸重三錢用好無
灰酒送下
又加減補筋丸
當歸(一兩)熟地黃
白芍藥(各二兩)紅花
乳香白雲苓
骨碎補(各一兩)廣陳皮(二兩)
没藥(三錢)丁香(五錢)
共為細末煉蜜為丸彈子大每丸重三錢用好無
灰酒送下
白膠香散
治皮破筋斷
白膠香一味為細末敷之
又方
金沸草根搗汁塗筋封口二七日便可相續止痛一
貼即愈不用再塗
萬靈膏(見顛頂骨傷)
海桐皮湯(見兩顴骨傷)
臑骨
臑骨即肩下肘上之骨也自肩下至手腕一名肱俗名
肐膊乃上身兩大支之通稱也或墜車馬跌碎或打斷
或斜裂或截斷或碎斷打斷者有碎骨跌斷者則無碎
骨壅腫疼痛心神忙亂徧體麻冷皆用手法循其上下
前後之筋令得調順摩按其受傷骨縫令得平正再將
小杉板周圍逼定外用白布纏之内服正骨紫金丹外
貼萬靈膏如壅腫不消外以散瘀和傷湯洗之
正骨紫金丹
萬靈膏
散瘀和傷湯(俱見顛頂骨傷)
肘骨
肘骨者肐膊中節上下支骨交接處也俗名鵝鼻骨若
跌傷其肘尖向上突出疼痛不止汗出戰慄用手法翻
其臂骨拖肘骨令其合縫其斜彎之筋以手推摩令其
平復雖即時能垂能舉仍當以養息為妙若壅腫疼痛
宜内服正骨紫金丹外貼萬靈膏
正骨紫金丹
萬靈膏(俱見顛頂骨傷)
臂骨
臂骨者自肘至腕有正輔二根其在下而形體長大連
肘尖者為臂骨其在上而形體短細者為輔骨俗名纏
骨疊並相倚俱下接於腕骨焉凡臂骨受傷者多因迎
擊而斷也或斷臂輔二骨或惟斷一骨瘀血凝結疼痛
以手法接對端正貼萬靈膏竹簾裹之加以布條紥緊
俟三日後開簾視之以手指按其患處或仍有未平再
揉摩其瘀結之筋令復其舊換貼膏藥仍以竹簾裹之
每日清晨服正骨紫金丹
萬靈膏
正骨紫金丹(俱見顛頂骨傷)
腕骨
腕骨即掌骨乃五指之本節也一名壅骨俗名虎骨其
骨大小六枚凑以成掌非塊然一骨也其上並接臂輔
兩骨之端其外側之骨名高骨一名銳骨亦名踝骨俗
名龍骨以其能宛屈上下故名曰腕若墜車馬手掌著
地只能傷腕若手指著地其指翻貼於臂上者則腕縫
必分開傷腕者壅腫疼痛法以兩手揉摩其腕内服正
骨紫金丹外貼萬靈膏若手背向後翻貼於臂者以兩
手捉其手背輕輕回翻之令其復位仍按摩其筋必令
調順内服人參紫金丹外敷混元膏
正骨紫金丹
萬靈膏
混元膏(俱見顛頂骨傷)
人參紫金丹(見山角骨傷)
五指骨
五指之骨名錘骨即各指本節之名也若被打傷折五
指皆同株連腫痛因其筋皆相連也手掌與背其外體
雖混一不分而其骨在内乃各指之本節相連而成者
也若手背與手心皆堅硬壅腫熱痛必正其骨節則無
後患若不即時調治其所壅之血後必化而為膿氣盛
者服瘡毒之劑調治可愈氣虛者將來成漏矣洗以散
瘀和傷湯貼萬靈膏
散瘀和血湯
萬靈膏(俱見顛頂骨傷)
竹節骨
竹節骨即各指次節之名也跌打損傷骨碎筋彎指不
能伸以手撚其屈節則指必舒直洗以散瘀和傷湯貼
以萬靈膏如指甲縫蓄積毒血其甲必脱落若再生指
甲其形多不如舊若第三節有傷治同次節其指甲名
爪甲
散瘀和傷湯
萬靈膏(俱見顛頂骨傷)
胯骨
胯骨即髖骨也又名踝骨若素受風寒濕氣再遇跌打
損傷瘀血凝結腫硬筋翻足不能直行筋短者脚尖著
地骨錯者臀努斜行宜手法推按胯骨復位將所翻之
筋向前歸之其患乃除宜服加味健步虎潛丸薰洗海
桐皮湯灸熨定痛散
加味健步虎潛丸
耑治跌打損傷氣血虛衰下部腰胯膝腿疼痛痠軟
無力步履艱難服此藥至一百日舒筋止痛活血補
氣健旺精神
龜膠(蛤粉炒成珠)鹿角膠(蛤粉炒成珠)
虎脛骨(酥油灸)何首烏(黑豆拌蒸晒各九次)
川牛膝(酒洗晒乾)杜仲(薑汁炒斷絲)
鎖陽當歸(各二兩乾酒洗炒)
威靈仙(酒洗)黃蘗(酒洗晒乾小鹽少許酒炒)
人參(去蘆)羌活
乾薑白芍藥(微炒)
雲白术(各一兩土炒)熟地黃(三兩)
大川附子(一兩五錢各一椀生薑二兩切片同煮一童便鹽水)
(整日令極熟水乾再添鹽水煮畢取出剩皮切薄片又換淨水入川黃連五錢甘草)
(五錢同煮長香三炷取出晒乾如琥珀明亮色方用)
共為細末煉蜜為丸如梧桐子大每服三錢空心
淡鹽湯送下冬日淡黃酒送下
海桐皮湯(見兩顴骨傷)
定痛散(見山角骨傷)
環跳
環跳者髖骨外向之凹其形似臼以納髀骨之上端如
杵者也名曰機又名髀樞即環跳穴處也或因跌打損
傷或踒墊掛鐙以致樞機錯努青紫腫痛不能步履或
行止欹側艱難宜先服正骨紫金丹洗以海桐皮湯貼
萬靈膏常服健步虎潛丸
正骨紫金丹(見顛頂骨傷)
萬靈膏(見顛頂骨傷)
海桐皮湯(見兩顴骨傷)
虎潛丸(見髖骨傷)
大楗骨
一名髀骨上端如杵入於髀樞之臼下端如鎚接於䯒
骨統名曰股乃下身兩大支之通稱也俗名大腿骨墜
馬擰傷骨碎筋腫黑紫清涼外起白泡乃因骨碎氣泄
此證治之鮮效如人年少氣血充足者雖形證腫痛而
不昏沉無白泡者可治法以兩手按摩碎骨推拿復位
再以指頂按其傷處無錯落之骨用竹簾裹之每日早
服正骨紫金丹俟三日後開簾視之若有不平處再捻
筋結令其舒平貼萬靈膏仍以竹簾裹之
正骨紫金丹(見顛頂骨傷)
萬靈膏(見顛頂骨傷)
膝蓋骨
膝蓋骨即連骸亦名臏骨形圓而扁覆於楗䯒上下兩
骨之端内面有筋聫屬其筋上過大腿至於兩脇下過
胻骨至於足背如有跌打損傷膝蓋上移者其筋即腫
大株連於膕内之筋膕内之筋上連腰胯故每有腰屈
疼痛之證或下移胻骨則焮腫或足腹冷硬步履後拽
斜行也若膝蓋離位向外側者則内筋腫大向内側者
則筋直膕腫宜詳視其骨如何斜錯按法推拿以復其
位内服補筋丸以定痛散灸熨之熏八仙逍遥湯則愈
補筋丸(見髃骨傷)
定痛散(見山角骨傷)
八仙逍遥湯(見玉梁骨傷)
胻骨
胻骨即膝下踝上之小腿骨俗名臁脛骨者也其骨二
根在前者名成骨又名骭骨其形粗在後者名輔骨其
形細又俗名勞堂骨若被跌打損傷其骨尖斜突外出
肉破血流不止疼痛呻吟聲細飲食少進若其人更氣
血素弱必致危亡宜用手法按筋正骨令復其位貼萬
靈膏以竹簾裹住再以白布纏之先服正骨紫金丹繼
服健步虎潛丸
萬靈膏
正骨紫金丹(俱見顛頂骨傷)
健步虎潛丸(見髖骨傷)
踝骨
踝骨者胻骨之下足跗之上兩旁突出之高骨也在内
者名内踝俗名合骨在外者為外踝俗名核骨或馳馬
墜傷或行走錯誤則後跟骨向前脚尖向後筋翻肉腫
疼痛不止先用手法撥筋正骨令其復位再用竹板夾
定跟骨縛於胻骨之上三日後解縛視之以枕支於足
後用手扶筋再以手指點按其筋結之處必令端平内
服正骨紫金丹灸熨以定痛散洗以海桐皮湯常服健
步虎潛丸若稍愈後遽行勞動致胻骨之端向裏歪者
則内踝突出腫大向外歪者則外踝突出腫大血衇瘀
聚凝結步履無力足底欹斜頗費調治故必待氣血通
暢全復始可行動
正骨紫金丹(見顛頂骨傷)
定痛散(見山角骨傷)
海桐皮湯(見兩顴骨傷)
健步虎潛丸(見髖骨傷)
跗骨
跗者足背也一名足趺俗稱脚面其骨乃足趾本節之
骨也其受傷之因不一或從隕墜或被重物擊壓或被
車馬踹砑若僅傷筋肉尚屬易治若骨體受傷每多難
治先以手法輕輕搓摩令其骨合筋舒洗以海桐皮八
仙逍遥等湯貼以萬靈膏内服舒筋定痛之劑及健步
虎潛丸補筋丸
海桐皮湯(見山角骨傷)
八仙逍遥湯(見玉梁骨傷)
健步虎潛丸(見髖骨傷)
補筋丸(見髃骨傷)
足五趾骨
趾者足之指也名以趾者所以別於手也俗名足節其
節數與手之骨節同大指本節後内側圓骨努突者一
名核骨又名覈骨俗呼為孤拐也趾骨受傷多與跗骨
相同惟奔走急廹因而受傷者多治法與跗骨同
跟骨
跟骨者足後跟骨也上承胻輔二骨之末有大筋附之
俗名脚攣筋其筋從跟骨過踝骨至腿肚裏上至膕中
過臀抵腰脊至頂自腦後向前至目眥皆此筋之所達
也若落馬墜蹬等傷以致跟骨擰轉向前足趾向後即
或骨未碎破而縫隙分離自足至腰脊諸筋皆失其常
度拳攣疼痛宜撥轉如舊藥餌調治皆同前法
(按)正骨紫金丹混元膏散瘀和傷湯海桐皮湯萬靈
膏諸藥皆
内庭常用經騐之方故以上諸證多引用之其或跌打損
傷證中而又兼他病者則不止此數藥也故採前
人舊載諸方集於末卷以示證治之法有不可狹
隘者焉
御纂醫宗金鑑卷八十九
御纂醫宗金鑑卷八十九
編輯正骨心法要旨
胸背部
&KR3340;子骨
&KR3340;子骨經名拄骨橫卧於兩肩前缺盆之外其兩端外
接肩解擊打損傷或騎馬乘車因取物偏墜於地斷傷
此骨用手法先按胸骨再將肩端向内合之揉摩斷骨
令其復位然後用帶掛臂於項勿令搖動内服人參紫
金丹外熨定痛散再敷萬靈膏其證可愈
人參紫金丹
定痛散(俱見山角骨傷)
萬靈膏(見顛頂傷)
胸骨
胸骨即&KR1075;骭骨乃胸脇衆骨之統名也一名膺骨一名
臆骨俗名胸膛其兩側自腋而下至肋骨之盡處統名
曰脇脇下小肋骨名曰季脇俗名軟肋肋者單條骨之
謂也統脇肋之總又名曰胠凡胸骨被物從前面撞打
跌仆者重從後面撞仆者輕輕者先按證用手法治之
再内服正骨紫金丹外用麫麩和定痛散灸熨之或以
海桐皮湯洗之貼萬靈膏即能獲效若内血瘀聚腫痛
傴僂難仰者早辰以清上瘀血湯消下破血湯分上膈
下膈以治之晩服疎血丸有受傷日久胸骨高起肌肉
削瘦内有邪熱瘀血否氣膨悶睛藍體倦痰喘咳嗽者
宜加減紫金丹以消熱化痰理氣健脾潤肌定喘若傷
重者内干胸中必通心肺兩藏其人氣亂昏迷閉目嘔
吐血水呃逆戰慄者則危在旦夕不可醫治矣若兩側
撅肋諸骨被傷者則相其輕重以分別治之凡胸脇諸
傷輕者如黎洞丸三黃寳蠟丸等藥皆所必需宜酌用
之
清上瘀血湯
治上膈被傷者
羌活獨活
連翹桔梗
枳殼赤芍
當歸(酒洗)山梔子
黃芩甘草
川芎桃仁
紅花蘇木
川大黃生地黃
水煎加老酒童便和服
消下破血湯
治下膈被傷者
柴胡川芎
川大黃赤芍藥
當歸梔子
五靈脂木通
枳實(炒)紅花
赤牛膝澤蘭葉
蘇木生地黃
黃芩桃仁
水煎加老酒童便和服
加減紫金丹
白茯苓蒼术(各二兩炒米泔浸)
當歸熟地黃
白芍藥(炒)陳皮(各四兩)
肉蓯蓉(一兩酒洗去鱗甲)丁香(一錢)
紅花(五錢)瓜兒血竭(三錢)
乳香(三錢去油)没藥(三錢去油)
共為細末煉蜜為丸彈子大用黃酒送下
黎洞丸
治跌打損傷瘀血奔心昏暈不省及一切無名腫毒
昏困欲死等証
京牛黃冰片
麝香(各二錢五分)阿魏
雄黃(各一兩)川大黃
兒茶天竺黃
三七瓜兒血竭
乳香(去油)没藥(各二兩去油)
藤黃(二兩煮十數次去浮沫用山羊血五錢隔湯)
(拌晒如無山羊血以子羊血代之)
已上十三味共為細末將籐黃化開為丸如芡實
大若乾稍加白蜜外用蠟皮封固内服用無灰酒
送下外敷用茶滷磨塗忌一切生冷發物
三黃寳蠟丸
耑治一切跌打損傷及破傷風並傷力成癆女人產
後惡露不盡致生怪證瘀血奔心痰迷心竅危在旦
夕重者一錢輕者三分用無灰酒送下立刻全生如
被鳥鎗打傷鉛子在内危在傾刻服一錢吃酒數杯
睡一時汗出即愈如外敷將香油熱化少許雞翎掃
患處服藥後忌涼水生冷燒酒三日如不忌此酒則
藥無功
天竺黃(三兩)雄黃(二兩)
劉寄奴紅芽大戟(去骨)
騏驎竭(各三兩)歸尾(一兩五錢)
硃砂兒茶(各一兩)
淨乳香(三錢去油)琥珀
輕粉水銀(同輕粉硏不見星)
麝香(各三錢)
已上各稱足分兩各硏為細末如無真天竺黃以
真膽星三兩代之再用好黃蠟二十四兩煉淨滚
湯坐定將藥投入不住手攪勻取出裝磁罐内備
用
正骨紫金丹
萬靈膏(俱見顛頂骨傷)
定痛散(見山角骨傷)
疎血丸(見凌雲骨傷)
岐骨
岐骨者即兩鳬骨端相接之處其下即鳩尾骨也内近
心君最忌觸犯或打撲或馬撞則血必壅瘀而多疼痛
輕者只在於膈上重者必入心藏致神昏目閉不省人
事牙關緊閉痰喘鼻搧久而不醒醒而神亂此血瘀而
堅凝不行者也難以回生如神不昏亂僅瘀痛不止胸
滿氣促默默不語醒時猶能稍進飲食者宜早晨服加
減蘇子桃仁湯加枳殼晚服疎血丸外貼萬靈膏再以
炒熱定痛散熨之庶可愈也又凡周身骨之兩乂者皆
名岐骨學者宜知之
加減蘇子桃仁湯(見顛頂骨傷)
疎血丸(見凌雲骨傷)
萬靈膏(見顛頂骨傷)
定痛散(見山角骨傷)
蔽心骨
蔽心骨即鳩尾骨也其質係脆骨在胸下岐骨之間跌
打撞振傷損疼痛不止兩脇氣串滿腹疼痛腰傴不起
兩手按胸者宜内服八釐散外用艾醋湯洗之敷萬靈
膏渴飲淡黃酒忌茶水生冷粇米粥
八釐散
萬靈膏(俱見顛頂骨傷)
鳬骨
鳬骨者即胸下之邊肋也上下二條易被損傷左右皆
然自此以上有肘臂護之難以著傷在下近腹者用手
提之易治蓋其肋近邊可以著手則斷肋能復其位也
其人必低頭傴腰痛苦呻吟惟側卧不能仰卧若立起
五内皆痛或頭迷神昏飲食少進宜内服正骨紫金丹
洗以八仙逍遥湯貼萬靈膏及散瘀等藥可愈若在上
之第二肋或有斷裂墊傷塌陷不起因位居膈上難以
入手雖強為之亦難完好其所傷之血留於膈上若不
隨藥性開行必結成包囊其包輕者係黃水硬者係血
塊則成痼疾矣
正骨紫金丹(見顛頂骨傷)
八仙逍遥湯(見玉梁骨傷)
萬靈膏(見顛頂骨傷)
隂囊
凡隂囊被人扯破者用雞子黃油并金毛狗脊毛薄攤
塗油於上次傅封口藥又用截血膏敷貼或烏龍膏敷
貼亦可内服加減紫金丹洗用紫蘇葉煎水洗之
凡隂囊有青黑紫色腫者用定痛膏加赤芍草烏良薑
肉桂各少許打和用韭葉搗爛同貼如無韭葉用葱葉
亦可仍服利小水之藥
定痛膏
治打撲傷損動筋折骨跌磕木石壓傷腫痛
芙蓉葉(二兩)紫荆皮
獨活南星(生)
白芷(各五錢)
右共為末加馬齒莧一兩搗極爛和末一處用生
葱汁老酒和炒煖敷
封口藥(見鼻柱骨傷)
截血膏(見唇口傷)
烏龍膏(見凌雲骨傷)
加減紫金丹(見胸骨傷)
背骨
背者自後身大椎骨以下腰以上之通稱也其骨一名
脊骨一名膂骨俗呼脊樑骨其形一條居中共二十一
節下盡尻骨之端上載兩肩内繫藏府其兩旁諸骨附
接横疊而彎合於前則為胸脇也先受風寒後被跌打
損傷者瘀聚凝結若脊筋隴起骨縫必錯則成傴僂之
形當先揉筋令其和軟再按其骨徐徐合縫背膂始直
内服正骨紫金丹再敷定痛散以燒紅鐵器烙之覺熱
去敷藥再貼混元膏
正骨紫金丹
混元膏(俱見顛頂傷)
定痛散(見山角骨傷)
腰骨
腰骨即脊骨十四椎十五椎十六椎間骨也若跌打損
傷瘀聚凝結身必俯卧若欲仰卧側卧皆不能也疼痛
難忍腰筋僵硬宜手法將兩旁脊筋向内歸附膂骨治
者立於高處將病人兩手高舉則脊筋全舒再令病人
仰面昂胸則膂骨正而患除矣内服補筋丸外貼萬靈
膏灸熨止痛散
止痛散
止痛消腫活血通經辟風驅寒
防風荆芥
當歸蘄艾
牡丹皮鶴虱
升蔴(各一錢)苦參
鐵線透骨草赤芍藥(各二錢)
川椒(三錢)甘草(八分)
共用末裝白布袋内紥口煎滚薰洗
補筋丸(見髃骨傷)
萬靈膏(見顛頂傷)
尾骶骨
尾骶骨即尻骨也其形上寬下窄上承腰脊諸骨兩旁
各有四孔名曰八膠其末節名曰尾閭一名骶端一名
橛骨一名窮骨俗名尾樁若蹲墊壅腫必連腰胯内服
正骨紫金丹洗以海桐皮湯貼萬靈膏
正骨紫金丹(見顛頂傷)
海桐皮湯(見兩顴骨傷)
萬靈膏(見顛頂骨傷)
四肢部
髃骨
髃骨者肩端之骨即肩胛骨臼端之上棱骨也其臼含
納臑骨上端其處名肩解即肩䯋與臑骨合縫處也俗
名吞口一名肩頭其下附於脊背成片如翅者名肩胛
亦名肩髆俗名鍁板子骨已上若被跌傷手必屈轉向
後骨縫裂開不能抬舉亦不能向前惟扭於肋後而已
其氣血皆壅聚於肘肘腫如椎其腫不能過腕兩手筋
反脹瘀血凝滯如腫處痛如鍼刺不移者其血必化而
為膿則腕掌皆涼或麻木若臑骨突出宜將突出之骨
向後推入合縫再將臑筋向内撥轉則臑肘臂腕皆得
復其位矣内服補筋丸外貼萬靈膏燙洗用海桐皮湯
或敷白膠香散或金沸草汁塗之亦佳
補筋丸
此藥耑治跌仆踒閃筋翻筋攣筋脹筋粗筋聚骨錯
血衇壅滯宣腫青紫疼痛等證
五加皮蛇床子
好沉香丁香
川牛膝白雲苓
白蓮蕊肉蓯蓉
&KR0693;絲子當歸(酒洗)
熟地黃牡丹皮
宣木瓜(各一兩)懷山藥(八錢)
人參廣木香(各三錢)
共為細末煉蜜為丸彈子大每丸重三錢用好無
灰酒送下
又加減補筋丸
當歸(一兩)熟地黃
白芍藥(各二兩)紅花
乳香白雲苓
骨碎補(各一兩)廣陳皮(二兩)
没藥(三錢)丁香(五錢)
共為細末煉蜜為丸彈子大每丸重三錢用好無
灰酒送下
白膠香散
治皮破筋斷
白膠香一味為細末敷之
又方
金沸草根搗汁塗筋封口二七日便可相續止痛一
貼即愈不用再塗
萬靈膏(見顛頂骨傷)
海桐皮湯(見兩顴骨傷)
臑骨
臑骨即肩下肘上之骨也自肩下至手腕一名肱俗名
肐膊乃上身兩大支之通稱也或墜車馬跌碎或打斷
或斜裂或截斷或碎斷打斷者有碎骨跌斷者則無碎
骨壅腫疼痛心神忙亂徧體麻冷皆用手法循其上下
前後之筋令得調順摩按其受傷骨縫令得平正再將
小杉板周圍逼定外用白布纏之内服正骨紫金丹外
貼萬靈膏如壅腫不消外以散瘀和傷湯洗之
正骨紫金丹
萬靈膏
散瘀和傷湯(俱見顛頂骨傷)
肘骨
肘骨者肐膊中節上下支骨交接處也俗名鵝鼻骨若
跌傷其肘尖向上突出疼痛不止汗出戰慄用手法翻
其臂骨拖肘骨令其合縫其斜彎之筋以手推摩令其
平復雖即時能垂能舉仍當以養息為妙若壅腫疼痛
宜内服正骨紫金丹外貼萬靈膏
正骨紫金丹
萬靈膏(俱見顛頂骨傷)
臂骨
臂骨者自肘至腕有正輔二根其在下而形體長大連
肘尖者為臂骨其在上而形體短細者為輔骨俗名纏
骨疊並相倚俱下接於腕骨焉凡臂骨受傷者多因迎
擊而斷也或斷臂輔二骨或惟斷一骨瘀血凝結疼痛
以手法接對端正貼萬靈膏竹簾裹之加以布條紥緊
俟三日後開簾視之以手指按其患處或仍有未平再
揉摩其瘀結之筋令復其舊換貼膏藥仍以竹簾裹之
每日清晨服正骨紫金丹
萬靈膏
正骨紫金丹(俱見顛頂骨傷)
腕骨
腕骨即掌骨乃五指之本節也一名壅骨俗名虎骨其
骨大小六枚凑以成掌非塊然一骨也其上並接臂輔
兩骨之端其外側之骨名高骨一名銳骨亦名踝骨俗
名龍骨以其能宛屈上下故名曰腕若墜車馬手掌著
地只能傷腕若手指著地其指翻貼於臂上者則腕縫
必分開傷腕者壅腫疼痛法以兩手揉摩其腕内服正
骨紫金丹外貼萬靈膏若手背向後翻貼於臂者以兩
手捉其手背輕輕回翻之令其復位仍按摩其筋必令
調順内服人參紫金丹外敷混元膏
正骨紫金丹
萬靈膏
混元膏(俱見顛頂骨傷)
人參紫金丹(見山角骨傷)
五指骨
五指之骨名錘骨即各指本節之名也若被打傷折五
指皆同株連腫痛因其筋皆相連也手掌與背其外體
雖混一不分而其骨在内乃各指之本節相連而成者
也若手背與手心皆堅硬壅腫熱痛必正其骨節則無
後患若不即時調治其所壅之血後必化而為膿氣盛
者服瘡毒之劑調治可愈氣虛者將來成漏矣洗以散
瘀和傷湯貼萬靈膏
散瘀和血湯
萬靈膏(俱見顛頂骨傷)
竹節骨
竹節骨即各指次節之名也跌打損傷骨碎筋彎指不
能伸以手撚其屈節則指必舒直洗以散瘀和傷湯貼
以萬靈膏如指甲縫蓄積毒血其甲必脱落若再生指
甲其形多不如舊若第三節有傷治同次節其指甲名
爪甲
散瘀和傷湯
萬靈膏(俱見顛頂骨傷)
胯骨
胯骨即髖骨也又名踝骨若素受風寒濕氣再遇跌打
損傷瘀血凝結腫硬筋翻足不能直行筋短者脚尖著
地骨錯者臀努斜行宜手法推按胯骨復位將所翻之
筋向前歸之其患乃除宜服加味健步虎潛丸薰洗海
桐皮湯灸熨定痛散
加味健步虎潛丸
耑治跌打損傷氣血虛衰下部腰胯膝腿疼痛痠軟
無力步履艱難服此藥至一百日舒筋止痛活血補
氣健旺精神
龜膠(蛤粉炒成珠)鹿角膠(蛤粉炒成珠)
虎脛骨(酥油灸)何首烏(黑豆拌蒸晒各九次)
川牛膝(酒洗晒乾)杜仲(薑汁炒斷絲)
鎖陽當歸(各二兩乾酒洗炒)
威靈仙(酒洗)黃蘗(酒洗晒乾小鹽少許酒炒)
人參(去蘆)羌活
乾薑白芍藥(微炒)
雲白术(各一兩土炒)熟地黃(三兩)
大川附子(一兩五錢各一椀生薑二兩切片同煮一童便鹽水)
(整日令極熟水乾再添鹽水煮畢取出剩皮切薄片又換淨水入川黃連五錢甘草)
(五錢同煮長香三炷取出晒乾如琥珀明亮色方用)
共為細末煉蜜為丸如梧桐子大每服三錢空心
淡鹽湯送下冬日淡黃酒送下
海桐皮湯(見兩顴骨傷)
定痛散(見山角骨傷)
環跳
環跳者髖骨外向之凹其形似臼以納髀骨之上端如
杵者也名曰機又名髀樞即環跳穴處也或因跌打損
傷或踒墊掛鐙以致樞機錯努青紫腫痛不能步履或
行止欹側艱難宜先服正骨紫金丹洗以海桐皮湯貼
萬靈膏常服健步虎潛丸
正骨紫金丹(見顛頂骨傷)
萬靈膏(見顛頂骨傷)
海桐皮湯(見兩顴骨傷)
虎潛丸(見髖骨傷)
大楗骨
一名髀骨上端如杵入於髀樞之臼下端如鎚接於䯒
骨統名曰股乃下身兩大支之通稱也俗名大腿骨墜
馬擰傷骨碎筋腫黑紫清涼外起白泡乃因骨碎氣泄
此證治之鮮效如人年少氣血充足者雖形證腫痛而
不昏沉無白泡者可治法以兩手按摩碎骨推拿復位
再以指頂按其傷處無錯落之骨用竹簾裹之每日早
服正骨紫金丹俟三日後開簾視之若有不平處再捻
筋結令其舒平貼萬靈膏仍以竹簾裹之
正骨紫金丹(見顛頂骨傷)
萬靈膏(見顛頂骨傷)
膝蓋骨
膝蓋骨即連骸亦名臏骨形圓而扁覆於楗䯒上下兩
骨之端内面有筋聫屬其筋上過大腿至於兩脇下過
胻骨至於足背如有跌打損傷膝蓋上移者其筋即腫
大株連於膕内之筋膕内之筋上連腰胯故每有腰屈
疼痛之證或下移胻骨則焮腫或足腹冷硬步履後拽
斜行也若膝蓋離位向外側者則内筋腫大向内側者
則筋直膕腫宜詳視其骨如何斜錯按法推拿以復其
位内服補筋丸以定痛散灸熨之熏八仙逍遥湯則愈
補筋丸(見髃骨傷)
定痛散(見山角骨傷)
八仙逍遥湯(見玉梁骨傷)
胻骨
胻骨即膝下踝上之小腿骨俗名臁脛骨者也其骨二
根在前者名成骨又名骭骨其形粗在後者名輔骨其
形細又俗名勞堂骨若被跌打損傷其骨尖斜突外出
肉破血流不止疼痛呻吟聲細飲食少進若其人更氣
血素弱必致危亡宜用手法按筋正骨令復其位貼萬
靈膏以竹簾裹住再以白布纏之先服正骨紫金丹繼
服健步虎潛丸
萬靈膏
正骨紫金丹(俱見顛頂骨傷)
健步虎潛丸(見髖骨傷)
踝骨
踝骨者胻骨之下足跗之上兩旁突出之高骨也在内
者名内踝俗名合骨在外者為外踝俗名核骨或馳馬
墜傷或行走錯誤則後跟骨向前脚尖向後筋翻肉腫
疼痛不止先用手法撥筋正骨令其復位再用竹板夾
定跟骨縛於胻骨之上三日後解縛視之以枕支於足
後用手扶筋再以手指點按其筋結之處必令端平内
服正骨紫金丹灸熨以定痛散洗以海桐皮湯常服健
步虎潛丸若稍愈後遽行勞動致胻骨之端向裏歪者
則内踝突出腫大向外歪者則外踝突出腫大血衇瘀
聚凝結步履無力足底欹斜頗費調治故必待氣血通
暢全復始可行動
正骨紫金丹(見顛頂骨傷)
定痛散(見山角骨傷)
海桐皮湯(見兩顴骨傷)
健步虎潛丸(見髖骨傷)
跗骨
跗者足背也一名足趺俗稱脚面其骨乃足趾本節之
骨也其受傷之因不一或從隕墜或被重物擊壓或被
車馬踹砑若僅傷筋肉尚屬易治若骨體受傷每多難
治先以手法輕輕搓摩令其骨合筋舒洗以海桐皮八
仙逍遥等湯貼以萬靈膏内服舒筋定痛之劑及健步
虎潛丸補筋丸
海桐皮湯(見山角骨傷)
八仙逍遥湯(見玉梁骨傷)
健步虎潛丸(見髖骨傷)
補筋丸(見髃骨傷)
足五趾骨
趾者足之指也名以趾者所以別於手也俗名足節其
節數與手之骨節同大指本節後内側圓骨努突者一
名核骨又名覈骨俗呼為孤拐也趾骨受傷多與跗骨
相同惟奔走急廹因而受傷者多治法與跗骨同
跟骨
跟骨者足後跟骨也上承胻輔二骨之末有大筋附之
俗名脚攣筋其筋從跟骨過踝骨至腿肚裏上至膕中
過臀抵腰脊至頂自腦後向前至目眥皆此筋之所達
也若落馬墜蹬等傷以致跟骨擰轉向前足趾向後即
或骨未碎破而縫隙分離自足至腰脊諸筋皆失其常
度拳攣疼痛宜撥轉如舊藥餌調治皆同前法
(按)正骨紫金丹混元膏散瘀和傷湯海桐皮湯萬靈
膏諸藥皆
内庭常用經騐之方故以上諸證多引用之其或跌打損
傷證中而又兼他病者則不止此數藥也故採前
人舊載諸方集於末卷以示證治之法有不可狹
隘者焉
御纂醫宗金鑑卷八十九
