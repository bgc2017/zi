御纂醫宗金鑑卷七十三
編輯外科心法要訣目錄
發無定處(中)
大麻風
楊梅瘡
楊梅結毒
赤白遊風
紫白癜風
白駁風
癧瘍風
丹毒
粟瘡作癢
枯筋箭
御纂醫宗金鑑卷七十三目錄
御纂醫宗金鑑卷七十三
編輯外科心法要訣目錄
發無定處(中)
大麻風
楊梅瘡
楊梅結毒
赤白遊風
紫白癜風
白駁風
癧瘍風
丹毒
粟瘡作癢
枯筋箭
御纂醫宗金鑑卷七十三目錄
御纂醫宗金鑑卷七十三
編輯外科心法要訣
大麻風
麻風總屬毒癘成其因有三五損風五死證見真惡候
初病能守或可生
(註)此證古名癘風癘風者有毒之風也經云衇風成
為癘又云癘者有營氣熱腐其氣不清故使其鼻
柱壊而色敗皮膚瘍潰毒風客於衇而不去名曰
癘風今人呼為大麻風一因風土所生中國少有
此證惟烟瘴地面多有之一因傳染或遇生麻風
之人或父母夫妻家人遞相傳染或在外不謹或
糞坑房室床鋪衣被不潔一因自不調攝洗浴乘
凉希圖快意或露卧當風睡眠濕地毒風襲入血
衇其因名雖有三總屬天地癘氣感受不覺未經
發泄積久而發徧身麻木次起白屑紅斑蔓延如
癜形若蛇皮脱落成片始發之時自上而下者順
自下而上者逆漸來可治頓發難醫風毒入裏化
生為蟲蟲蝕五臟則形有五損肺受病先落眉毛
肝受病面起紫皰腎受病脚底先穿脾受病徧身
如癬心受病先損其目此為險證又有五死證如
麻木不仁者為皮死割切不痛者為肉死潰爛無
膿者為血死手足脱落者為筋死鼻梁崩塌眼弦
斷裂脣翻聲啞者為骨死若五死見一即為敗惡
不治之候也此證初覺即服萬靈丹汗之次宜神
應消風散追風散磨風丸次第服之牙齦出血用
黃連貫衆等分煎湯漱之外搽類聚祛風散兼用
地骨皮荆芥苦參細辛各二兩河水煎湯浸浴熏
洗若遇損敗之證在上部則服醉仙散在下部則
服通天再造散若鼻梁塌壊用換肌散服之患者
稍露虛象即以補氣瀉榮湯服之兼用何首烏酒
飲之若能清心寡慾戒口早治或有可生若口味
不能清淡色慾不能斷絶即愈後仍不免再發終
於不救
神應消風散
全蝎白芷
人參(各一兩)
右研細末每用二錢勿食晚飯次日空心温酒調
服覺身微躁為效
(方歌)神應消風散癘風身麻白屑起斑紅蠍芷人參各
一兩空心酒服麻木平
追風散
錦紋大黃(六兩)川鬱金(一兩八錢炒)
皂角刺(一兩五錢)
共研細末每用五錢加大風子油一錢五分朴消
一錢五更空心温酒調服直待辰時又如前調藥
加熟蜜少許服之以蜜解口切不可卧良久痛瀉
數次不妨以稀粥補之如第一日服消風散第二
日即服此藥第三日服磨風丸周而復始又如此
服之瘦弱者十日内追風散只用一服老弱者勿
服
(方歌)追風散用川鬱金皂刺大黃研末勻初服消風次
用此風油消酒調服神
磨風丸
豨薟草牛蒡子(炒)
麻黃蒼耳草
細辛川芎
當歸荆芥
蔓荆子防風
車前子威靈仙
天麻何首烏
羌活獨活(各一兩)
共為細末酒打麯糊為丸如梧桐子大每服六七
十丸温酒送下日用二服
(方歌)磨風丸薟蒡麻黃蒼細芎歸荆蔓防車威天麻何
羌獨追風服後用此方
類聚祛風散
硫黃寒水石
枯白礬貫衆(各二兩)
蛇床子(一兩)朴消(五錢)
共研細末臘月豬脂搗爛調敷
(方歌)類聚祛風散硫黃寒水枯礬消蛇床貫衆細研豬
脂搗耑搽徧體癘風瘡
醉仙散
牛蒡子(炒)胡麻
枸把子蔓荆子(各一兩)
苦參白蒺藜
防風花粉(各五錢)
共研細末每服一錢加輕粉一分二釐研勻茶清
調服晨午晚各一服五七日後先於牙縫内出臭
黃涎渾身疼悶如醉然後利下膿血惡物臭氣病
根乃去矣
(方歌)醉仙上部癘風重牛蒡胡麻枸蔓荆苦參蒺藜防
花粉服加輕粉用茶清
通天再造散
大黃(一兩煨)皂角刺(一兩五錢)
鬱金(五錢)白牽牛(六錢半生半炒頭末)
共研細末每服二錢或三錢早晨面東醇酒調下
當日利下惡物或膿或蟲為效
(方歌)通天再造治癘風敗證先從下部攻鬱金大黃牽
牛刺晨服酒調面向東
換肌散
烏稍蛇白花蛇
蚯蚓(各一兩去土)細辛
木鱉子白芷
天麻(連莖者)赤芍
蔓荆子當歸
威靈仙荆芥穗
甘菊花不灰木
紫參苦參
沙參何首烏
石菖蒲木賊
天門冬(去心)川芎
白蒺藜甘草(炙)
胡麻仁蒼术(米泔水浸炒)
草烏(各三錢五分湯泡去皮)
共研細末每服五錢温酒調下酒多更妙紫參不
灰木雖無亦可
(方歌)換肌散治大風瘡毒攻眉脱壊鼻梁烏稍白花蛇
蚓細鱉芷天麻芍蔓當威靈荆菊不灰木紫苦沙
參何首菖木賊天冬芎蒺草胡麻蒼术草烏強
補氣瀉榮湯
連翹(去心)升麻(各六分)
桔梗(五分)黃芩
生地(各四分)黃連
蚯蚓(酒炒去土)當歸
黃耆蘇木
全蠍(各三分)人參
白豆蔲(各二分)甘草(一分生)
水二鍾酒一鍾煎至一鍾去渣又用胡桐淚一分
水蛭炒䖟蟲各三箇炒麝香五釐桃仁三箇研泥
共為細末入藥湯内煎至七分飯後服之
(方歌)補氣瀉榮癘虚宜芩連參桔蚓歸耆蘇地升蠍翹
蔲草桐淚蛭䖟麝桃泥
何首烏酒
何首烏(四兩)當歸身
當歸尾穿山甲(炙)
生地黃熟地黃
蝦蟆(各一兩)側柏葉
松鍼五加皮
川烏(湯泡去皮)草烏(各四錢皮湯泡去)
將藥入夏布袋内紫口用黃酒二十觔同藥袋入
罈内封固重湯煮三炷香埋罯七日開罈口取酒
時時飲之令醺醺然作汗避風
(方歌)何首烏酒大風疾歸甲松鍼生熟地側蟆五加川
草烏酒煮滋榮毒自息
萬靈丹(見腫瘍門)
楊梅瘡
楊梅瘡生有二般精化氣化是其源精化淫慾氣傳染
氣宜發汗精下痊
(註)此證一名廣瘡因其毒出自嶺南一名時瘡以時
氣乖變邪氣凑襲之故一名棉花瘡因其纏綿不
已也一名翻花楊梅因窠粒破爛肉反突於外如
黃蠟色一名天泡瘡因其夹濕而生白皰也有形
如赤豆嵌於肉内堅硬如鐵名楊梅痘有形如風
疹作癢名楊梅疹先起紅暈後發斑點者名楊梅
斑色紅作癢其圈大小不一二三相套因食穢毒
之物入大腸而發名楊梅圈其名形雖異總不出
氣化精化二因但氣化傳染者輕精化慾染者重
氣化者或遇生此瘡之人鼻聞其氣或悞食不潔
之物或登圊受梅毒不潔之氣脾肺受毒故先從
上部見之皮膚作癢筋骨微疼其形小而且乾也
精化者由交媾不潔精泄時毒氣乘肝腎之虛而
入於裏此為慾染先從下部見之筋骨多痛或小
水澀淋瘡形大而且堅氣化者毒在表未經入裏
稍有萌動宜急服透骨搜風散元氣實者楊梅一
劑散汗之精化者毒在裏深伏骨髄未透肌膚宜
服九龍丹通利大小二便以瀉骨中之毒甚者二
服䧏下毒物以土深壓之行瀉之後體實者升麻
解毒湯體虚者歸靈内托散服至筋骨不疼瘡色
淡白内毒已解再用金蟾脱殼酒一料掃餘毒以
絶其源如梅毒初發服表藥時恐上攻頭面宜豫
服護面散或瘡勢已發於面愈後斑痕不退宜翠
雲散點之以滅痕跡若梅瘡潰爛時膿穢浸淫成
片而痛者以鵝黃散撒之又翻花楊梅亦以本方
加雄黃末香油調敷之外有護從丸於發瘡時令
侍從人服之可免傳染梅瘡初起頭不痛筋骨不
疼小水通利瘡形碎小色鮮頭面稀少口角無瘡
胸背稠密榖道清楚者為順若先發下疳次生便
毒魚口便覺筋骨疼痛而梅瘡随發色紫堅硬手
足多生形如湯潑起皰者為險總之始終調治得
法輕者半年重者一載始得全愈若患者不遵正
法醫治欲求速效強服輕粉水銀白粉霜劫藥等
類妄用熏擦哈吸等法以致餘毒含藏骨髄復為
倒發結毒輕則累及妻子甚則腐爛損形不可不
慎
透骨搜風散
透骨草(白花者陰乾)生脂麻
羌活獨活
小黑豆紫葡萄
槐子白糖
六安茶核桃肉(各一錢五分)
生薑三片紅棗肉三枚水三鍾煎一鍾露一宿空
心熱服被蓋出汗避風
(方歌)透骨搜風散梅毒筋骨微疼癢皮膚脂蔴羌獨豆
葡萄槐子糖茶核桃肉
楊梅一劑散
麻黃(一兩蜜炙)威靈仙(八錢)
大黃(七錢)羌活
白芷皂刺
金銀花穿山甲(炙研)
蟬蜕(各五錢)防風(三錢)
山羊肉一觔河水煮熟取清湯二盌用黃酒一盌
將藥煎至一盌令患者空心將羊肉淡食令飽随
後服藥蓋被出汗避風
(方歌)楊梅一劑元氣壯上部生毒氣化瘡麻黃羌芷威
靈刺銀花風甲蟬大黃
升麻解毒湯
升麻皂刺(各四錢)
土茯苓(一觔)
水八盌煎四盌作四次一日服盡每次炖熱加香
油三茶匙和勻量病上下食前後服之如瘡生項
上加白芷
咽内加桔梗
胸腹加白芍
肩背加羌活
下部加牛膝
(方歌)升麻解毒筋骨疼梅毒纏綿壯服靈土苓皂刺香
油服按部須加藥引經
歸靈内托散
人參木瓜
白术(土炒)金銀花
防巳天花粉
白鮮皮薏苡仁(各一錢)
當歸熟地
白芍(酒炒)川芎(各一錢)
土茯苓(二兩)威靈仙(六分)
甘草(五分)
水三鍾煎二鍾作二次随病上下服之渣再煎服
下部加牛膝五分
元氣虚者倍加參歸
毒氣盛者倍金銀花加蒲公英
外以麥冬五錢去心薏苡仁五錢土茯苓一兩煎
湯常服以代茶
(方歌)歸苓内托參木瓜术銀四物已天花土苓鮮薏威
靈草梅瘡體弱服堪誇
金蟬脱殼酒
醇酒五觔大蝦蟆一箇土茯苓五兩浸酒内瓶口封
嚴重湯煮二炷香時取出待次日飲之以醉為度無
論冬夏蓋煖出汗為效飲存之酒次日随量飲之酒
盡瘡愈又治結毒筋骨疼痛諸藥不效者更妙服酒
七日後禁見風為效忌口及房慾
護面散
女人頭髮(煆存性)明雄黃(各三分)
共研細香油半酒鍾調勻滾黃酒冲服一日三服
(方歌)護面散醫梅瘡現豫服毒不攻頭面香油調藥黃
酒冲只用雄黃頭髮煅
翠雲散
輕粉(一兩)石膏(一兩煅)
膽礬銅綠(各五錢)
共研極細末濕瘡乾撒乾瘡以公豬膽汁調濃點
之每日三次斑痕自退
(方歌)翠雲散去瘡後斑輕粉石膏共膽礬銅綠共研濕
乾撒豬膽汁調能潤乾
鵝黃散
輕粉石膏(煅)
黃蘗(各等分炒)
共為末乾撒患處即可生痂再爛再撒毒盡即愈
(方歌)鵝黃散治梅瘡爛膿穢多疼浸成片輕粉石膏黃
蘗研乾撒止疼解毒驗
護從丸
雄黃川椒(各五錢)
杏仁(一百粒尖炒去皮)
共研末燒酒打飛羅麵糊為丸如梧桐子大每服
十五丸白滾水送下
(方歌)護從丸避梅瘡患雄黃川椒各五錢杏仁百粒酒
糊入從人服之毒不傳
九龍丹(見下部懸癰)
楊梅結毒
結毒楊梅毒結生原於誤服劫藥成日久逢虚始倒發
腦鼻喉目任蝕攻
(註)此證因生楊梅方熾誤服水銀升煉悍燥劫藥希
圖速效瘡痂盡落一時僥倖而愈不知遺害久遠
引毒潛藏骨髄關竅之中其毒積久因經虚外攻
故名結毒倒發其始先從筋骨疼痛随處結腫皮
色如常將爛時色方紫紅腐臭不堪以致腦頂塌
陷腮脣鼻梁損壊穿喉蝕目手足拘攣等患終成
痼疾初起結腫筋骨疼痛時宜服搜風解毒湯若
徧身破爛臭穢而兼筋骨疼痛氣實毒盛者宜服
化毒散氣衰者豬&KR2955;子湯主之若結毒腫塊經年
難愈諸法罔效者宜西聖復煎丸主之若結毒攻
於口鼻者宜五寳散主之年久臭爛鼻破損壊者
宜服結毒紫金丹若入巔頂頭痛如破者内服天
麻餅子鼻吸碧雲散若鼻塞不通宜吹通鼻散甚
效毒攻咽喉腐爛臭蝕者宜服硫黃不二散兼吹
結毒靈藥兑人中白若結毒筋骨疼痛朝輕夜重
喜熱手按揉者係犯寒凉宜鉛回散主之結毒臭
爛不斂宜貼解毒紫金膏兼撒結毒靈藥壯實者
以解毒為主虚弱者以兼補為法以上之證各随
次第如法調治重者一年輕者半年自然可痊永
無後患慎勿妄求速效以自貽誤也
搜風解毒湯
土茯苓(一兩)白鮮皮
金銀花薏苡仁
防風木通
木瓜(各五分)皂角子(四分)
水二鍾煎一鍾服之一日三服
氣虚加人參七分
血虚加當歸七分
忌清茶牛羊雞鵝魚肉燒酒房慾等件
(方歌)搜風解毒湯倒發初腫拘急骨痛加土苓白鮮銀
花薏皂角防風通木瓜
化毒散
生大黃(一兩)穿山甲(炙)
當歸尾(各五錢)白殭蠶(三錢炒)
蜈蚣(一條炙黃)
共研末每服二錢温酒調下一日二服
(方歌)化毒散醫結毒盛破穢氣實筋骨疼大黃山甲殭
歸尾蜈蚣研末酒調成
豬&KR1004;子湯
豬&KR1004;子(一兩切碎)黃耆(鹽水炒)
金銀花(各三錢)當歸
白芍(各一錢五分酒炒)天花粉
貝母(去心研)穿山甲(炙研)
白鮮皮青風藤
白芷木瓜
皂刺甘草節(各一錢)
黃栝蔞(一箇研爛連仁)防己(七分)
鼈虱胡麻(二錢炒研)
白色土茯苓四兩河水四大盌煎湯三盌去滓將
羣藥入湯内煎一大盌通口服胃弱者分為二服
日三服
(方歌)豬&KR1004;湯治結毒虚歸芍天花蔞貝耆胡麻銀甲鮮
藤芷木瓜已刺草苓宜
西聖復煎丸
乳香没藥
孩兒茶丁香(各一兩)
血竭阿魏
白花蛇(各四錢)飛羅麵(一觔黃色炒焦)
共研細煉蜜六兩煎滾香油四兩大棗肉二十枚
搗膏共和為丸如彈子大每服一丸土茯苓二兩
水二鍾煎至一鍾將藥丸入内再煎至半鍾澄去
渣温服
(方歌)西聖復煎丸結毒腫塊經年服自無乳没兒茶丁
血竭阿魏白蛇麵炒胡
結毒紫金丹
龜板(放炭火上炙焦用白酒漿塗之再炙以焦黃為度研末二兩)
硃砂(六錢)石决明(六錢童用九孔大者煅紅便淬一次)
各研極細末共和勻爛米飯為丸麻子大每服一
錢量病上下食前後服之筋骨疼痛酒下腐爛者
土茯苓湯下
(方歌)結毒紫金丹龜板石决硃砂米飯丸年久毒攻鼻
損破土苓湯服臭爛痊
天麻餅子
天麻薄荷
甘松白附子(去皮)
白芷蒼术(米泔水浸炒)
川芎川烏(湯泡去皮)
草烏(湯泡去皮)防風
細辛甘草(各一錢生)
雄黃全蠍(各三錢)
右為細末寒食麵打糊為丸如豌豆大捻作餅子
每服二三十餅蔥白煎湯送下
(方歌)天麻餅子薄甘松雄黃白附芷蒼芎川草烏蠍防
細草結毒攻巔頭痛平
通鼻散
壺盧殼(燒灰)石鍾乳
膽礬冰片(各等分)
共為末吹入鼻内出黃水日吹二三次三二日即
通
(方歌)通鼻散吹結毒證毒塞鼻中息不通石鍾乳與胡
盧殼膽礬冰片等分同
硫黃不二散
硫黃(一錢)靛花(一分)
共研細用凉水一酒鍾調服
(方歌)硫黃不二毒攻喉腐臭爛蝕痛不休凉水調服疼
立止靛花少兑不須憂
結毒靈藥
水銀(一兩)硃砂
硫黃雄黃(各三錢)
共研細入陽城礶内泥固鐵盞梁兜固緊封口其
火候俱按紅升丹之煉法火畢次日取出盞底靈
藥約有一兩五六錢治尋常腐爛之證靈藥五錢
輕粉五錢同研細小礶盛收以紗封之臨用時甘
草湯洗淨患處將礶倒懸紗眼内篩藥患上油紙
蓋之男婦咽喉爛者靈藥一錢加人中白二分研
細吹之日用三次
(方歌)結毒靈藥化腐方水銀硃砂硫雄黃共研入罐用
泥固兜緊火昇三炷香
鉛回散
黑鉛(半觔銅杓化開傾入水中取起再化再傾以鉛化盡為度澄去水將鉛灰傾在三重紙上下用)
(灰收乾水氣鉛灰日中曬乾)
硫黃
各等分共研細每服一錢温酒調服至重者不過
三次即效
(方歌)鉛回散療筋骨痛寒觸結毒夜間重鉛化成灰兑
硫黃每服五錢酒調送
五寳散(方見下部疳瘡)
碧雲散(方見頭部頭風傷目)
結毒紫金膏(方見脛部臁瘡)
赤白遊風
赤白遊風如粟形浮腫焮熱癢兼疼表虚風襲怫鬱久
血赤氣白熱化成
(註)此證發於肌膚遊走無定起如雲片浮腫焮熱痛
癢相兼高纍如粟由脾肺燥熱而兼表虛腠理不
密風邪襲入怫鬱日久與熱相搏則化熱益盛而
成滯於血分者則發赤色滯在氣分者則發白色
故名赤白遊風也初俱宜荆防敗毒散疎解之赤
者次服四物消風飲白者次服補中益氣湯加防
風蟬蜕殭蠶生何首烏治之初俱用牛肉片貼之
豬羊俱可遊走太速者砭之定停者以真君妙貼
散鷄子清調敷其看順逆之法與丹毒門參考忌
魚腥鷄鵝動風燥血之物犯則難愈
四物消風飲
生地(三錢)當歸(二錢)
荆芥防風(各一錢五分)
赤芍川芎
白鮮皮蟬蜕
薄荷(各一錢)獨活
柴胡(各七分)
紅棗肉二枚水二鍾煎八分去渣服
(方歌)四物消風飲調榮血滋風减赤色平荆防鮮蟬兼
獨活柴薄紅棗水煎濃
荆防敗毒散(見項部腦疽)
補中益氣湯(見潰瘍門)
真君妙貼散(見腫瘍門)
紫白癜風
紫白癜風無癢痛白因氣滯紫血凝熱體風侵濕相搏
毛竅閉塞發斑形
(註)此證俗名汗斑有紫白二種紫因血滯白因氣滯
總由熱體風邪濕氣侵入毛孔與氣血凝滯毛竅
閉塞而成多生面項癍點遊走延蔓成片初無痛
癢久之微癢初起宜萬靈丹汗之次以胡麻丸常
服外用蜜陀僧散擦患處令汗出風濕自解古今
治法雖多取效甚少得此證者當忌魚腥煎炒火
酒動風發物
胡麻丸
大胡麻(四兩)苦參
防風石菖蒲
威靈仙(各二兩)白附子
獨活(各一兩)甘草(五錢生)
右為細末白酒漿和丸如菉豆大每服二錢形瘦
者一錢五分食後臨臥白滾水送下
(方歌)胡麻丸治紫白癜除去風濕不致延苦參白附防
風草菖蒲獨活威靈仙
蜜陀僧散
雄黃硫黃
蛇床子(各二錢)蜜陀僧
石黃(各一錢)輕粉(五分)
共研末醋調搽患上
(方歌)蜜陀僧散風濕患入腠成癜紫白斑雄硫輕粉蛇
床子石黃共末醋搽痊
萬靈丹(見腫瘍門)
白駁風
白駁風生面頸間風邪相搏白點癍甚延徧身無痛癢
治宜消風塗脂痊
(註)此證自面及頸項肉色忽然變白狀類癍點並不
癢痛由風邪相搏於皮膚致令氣血失和施治宜
早若因循日久甚者延及徧身初服浮萍丸次服
蒼耳膏外以穿山甲片先刮患處至燥痛取鰻鱺
魚脂日三塗之一方取樹孔中水温洗之洗後搗
桂心牡蠣等分為末面油調塗日三夜一俱效
浮萍丸
紫背浮萍(取大者洗淨曬乾)
研細末煉蜜為丸如彈子大每服一丸豆淋酒送
下
豆淋酒法
黑豆半升炒烟起冲入醇酒三觔浸一日夜去豆用
酒送藥
(方歌)浮萍丸治白駁應曬乾紫背大浮萍蜜丸彈狀豆
酒服專能發表散邪風
蒼耳膏
蒼耳(鮮者連根帶葉取五七十觔洗淨)
切碎入大鍋内煮爛取汁絹濾過再熬成膏磁罐
盛之用時以桑木匙挑一匙噙口内用黃酒送下
服後有風處必出小瘡如豆粒大此風毒出也刺
破出汁盡即愈忌豬肉
(方歌)蒼耳風邪侵皮膚氣血失和白駁生連根帶葉鮮
蒼耳洗淨熬膏酒服靈
癧瘍風
癧瘍風從皮膚生頸項胸腋無癢疼紫白點點不開大
皮膚風邪熱結成
(註)此證發於皮膚多生頸項胸腋其色紫白點點相
連亦無癢疼較白駁形圓不延蔓開大由風邪鬱
熱皮膚居久不散而成斯疾宜服烏蛇散外用羊
蹄草根共硫黃蘸醋於綉鐵片上研濃汁日塗二
三次效
烏蛇散
烏蛇(三兩酒浸)羌活
防風黃芩
苦參(各二兩)人參
沙參丹參
元參梔子仁(生)
桂心秦艽
木通犀角屑
白蒺藜升麻
枳殼(麩炒)白鮮皮
川芎(各一兩)
共研細未每服二錢食遠温酒調服忌雞豬魚蒜
麵食熱物之類
(方歌)烏蛇癧瘍風熱滛羌活防風芎五參梔桂秦艽通
犀角蒺藜升枳白鮮芩
丹毒
丹毒名多雲片形風火濕寒肉分凝胸腹四肢分順逆
清火消風砭敷靈
(註)孫真人云丹毒一名天火肉中忽有赤色如丹塗
之狀其大如掌甚者徧身有癢有痛而無定處丹
名雖多其理則一也形如鷄冠名鷄冠丹若皮澀
起如麻豆粒者名茱萸丹亦有水丹徧身起皰遇
水濕搏之透露黃色恍如有水在皮中此雖小疾
能令人死須當速治不可忽也色赤者諸書謂之
赤遊丹色白者為水丹小兒多生之但有乾濕癢
痛之殊有夾濕夾風夾寒之别諸丹總屬心火三
焦風邪而成如色赤而乾發熱作癢形如雲片者
即名赤遊丹屬血分有火而受風也毒盛者服藍
葉散毒輕者宜導赤湯加薄荷葉獨活服之如初
起白癍漸透黃色光亮脹墜破流黃水濕爛多痛
者名水丹又名風丹多生腿膝屬脾肺有熱而夾
濕也宜防己散主之亦有起白癍無熱無痛遊走
不定者由火毒未發肌膚外受寒鬱名為冷瘼宜
服烏藥順氣散外用薑擦凡丹形初見即用牛羊
精肉片貼之甚則用砭法令出紫血色重不散者
以柏葉散敷之又方芸薹葉研末靛青調敷甚效
諸丹本於火邪其勢暴速自胸腹走於四肢者順
從四肢攻於胸腹者逆
藍葉散
藍葉(曬乾)川芎
赤芍知母
生地白芷
川升麻柴胡
葛根杏仁(炒去皮尖)
甘草(各一錢生)石膏(五分煅)
共搗粗末每用八錢新汲水二鍾煎八分去渣服
熱甚加黃芩元參
(方歌)藍葉散却赤遊丹皆因血熱風邪纏芎芍知膏生
地芷升麻柴葛杏梔甘
防己散
防己(三兩)朴消(一兩)
犀角(鎊)川芎
黃芩黃耆
川升麻(各一錢)
共搗粗末每用五錢加竹葉三十片新汲水二鍾
煎八分服
(方歌)防己丹毒始白癍漸黃亮痛濕熱原朴消犀角芎
芩共耆與升麻竹葉煎
烏藥順氣散
烏藥橘紅(各二錢)
枳殼(麩炒)白芷
桔梗防風
殭蠶(炒)獨活
川芎(各一錢)甘草(五分生)
水二鍾生薑三片煎八分服
(方歌)烏藥順氣枳橘紅芷桔風殭獨草芎冷瘼遊行無
熱痛因毒未發受寒風
導赤湯(見口部口縻)
柏葉散(見腰部纏腰火丹)
粟瘡作癢
粟瘡癢證屬火生風邪乘皮起粟形風為火化能作癢
通聖苦參及消風
(註)凡諸瘡作癢皆屬心火火邪内鬱表虚之人感受
風邪襲入皮膚風遇火化作癢致起瘡瘍形如粟
粒其色紅搔之愈癢久而不瘥亦能消耗血液膚
如蛇皮初服防風通聖散加枳殼蟬蜕血燥遇晚
癢甚夜不寐者宜服消風散外敷二味拔毒散若
年深日久膚如蛇皮者宜常服皂角苦參丸外用
豬脂油二兩苦杏仁一兩搗泥抹之自效
皂角苦參丸
苦參(一觔)荆芥(十二兩)
白芷大風子肉
防風(各六兩)大皂角
川芎當歸
何首烏(生)大胡麻
枸把子牛蒡子(炒)
威靈仙全蠍
白附子蒺藜(炒去刺)
獨活川牛膝(各五兩)
草烏(湯泡去皮)蒼术(米泔水浸炒)
連翹(去心)天麻
蔓荆子羌活
青風藤甘草
杜仲(各三兩酥炙)白花蛇(切片酥油炙黃)
縮砂仁(各二兩炒)人參(一兩)
共研細末醋打老米糊為丸如梧桐子大每服三
四十丸温酒食前後任下避風忌口為要
(方歌)皂角苦參粟瘡癢久似蛇皮膚難當芎歸何首胡
麻芷大風枸把草烏蒼翹蒡威靈蠍白附蒺藜天
麻獨蔓羌白蛇風藤甘杜仲人參牛膝縮荆防
防風通聖散(見頭部秃瘡)
消風散(見項部鈕扣風)
二味拔毒散(見腫瘍門)
枯筋箭
枯筋箭由肝失榮筋氣外發赤豆形破突筋頭如花蕊
或繫或灸便成功
(註)此證一名肬子由肝失血養以致筋氣外發初起
如赤豆枯則微槁日久破裂鑽出筋頭鬔鬆枯槁
如花之蕊多生於手足胸乳之間根蒂細小者宜
用藥線齊根繫緊七日後其患自落以月白珍珠
散摻之其疤收斂根大頂小者用銅錢一文套肬
子上以草紙穰代艾連灸三壯其患枯落肬形若
大用草紙蘸濕套在肬上灸之
藥線(見臀部痔瘡)
月白珍珠散(見潰瘍門)
御纂醫宗金鑑卷七十三
御纂醫宗金鑑卷七十三
編輯外科心法要訣
大麻風
麻風總屬毒癘成其因有三五損風五死證見真惡候
初病能守或可生
(註)此證古名癘風癘風者有毒之風也經云衇風成
為癘又云癘者有營氣熱腐其氣不清故使其鼻
柱壊而色敗皮膚瘍潰毒風客於衇而不去名曰
癘風今人呼為大麻風一因風土所生中國少有
此證惟烟瘴地面多有之一因傳染或遇生麻風
之人或父母夫妻家人遞相傳染或在外不謹或
糞坑房室床鋪衣被不潔一因自不調攝洗浴乘
凉希圖快意或露卧當風睡眠濕地毒風襲入血
衇其因名雖有三總屬天地癘氣感受不覺未經
發泄積久而發徧身麻木次起白屑紅斑蔓延如
癜形若蛇皮脱落成片始發之時自上而下者順
自下而上者逆漸來可治頓發難醫風毒入裏化
生為蟲蟲蝕五臟則形有五損肺受病先落眉毛
肝受病面起紫皰腎受病脚底先穿脾受病徧身
如癬心受病先損其目此為險證又有五死證如
麻木不仁者為皮死割切不痛者為肉死潰爛無
膿者為血死手足脱落者為筋死鼻梁崩塌眼弦
斷裂脣翻聲啞者為骨死若五死見一即為敗惡
不治之候也此證初覺即服萬靈丹汗之次宜神
應消風散追風散磨風丸次第服之牙齦出血用
黃連貫衆等分煎湯漱之外搽類聚祛風散兼用
地骨皮荆芥苦參細辛各二兩河水煎湯浸浴熏
洗若遇損敗之證在上部則服醉仙散在下部則
服通天再造散若鼻梁塌壊用換肌散服之患者
稍露虛象即以補氣瀉榮湯服之兼用何首烏酒
飲之若能清心寡慾戒口早治或有可生若口味
不能清淡色慾不能斷絶即愈後仍不免再發終
於不救
神應消風散
全蝎白芷
人參(各一兩)
右研細末每用二錢勿食晚飯次日空心温酒調
服覺身微躁為效
(方歌)神應消風散癘風身麻白屑起斑紅蠍芷人參各
一兩空心酒服麻木平
追風散
錦紋大黃(六兩)川鬱金(一兩八錢炒)
皂角刺(一兩五錢)
共研細末每用五錢加大風子油一錢五分朴消
一錢五更空心温酒調服直待辰時又如前調藥
加熟蜜少許服之以蜜解口切不可卧良久痛瀉
數次不妨以稀粥補之如第一日服消風散第二
日即服此藥第三日服磨風丸周而復始又如此
服之瘦弱者十日内追風散只用一服老弱者勿
服
(方歌)追風散用川鬱金皂刺大黃研末勻初服消風次
用此風油消酒調服神
磨風丸
豨薟草牛蒡子(炒)
麻黃蒼耳草
細辛川芎
當歸荆芥
蔓荆子防風
車前子威靈仙
天麻何首烏
羌活獨活(各一兩)
共為細末酒打麯糊為丸如梧桐子大每服六七
十丸温酒送下日用二服
(方歌)磨風丸薟蒡麻黃蒼細芎歸荆蔓防車威天麻何
羌獨追風服後用此方
類聚祛風散
硫黃寒水石
枯白礬貫衆(各二兩)
蛇床子(一兩)朴消(五錢)
共研細末臘月豬脂搗爛調敷
(方歌)類聚祛風散硫黃寒水枯礬消蛇床貫衆細研豬
脂搗耑搽徧體癘風瘡
醉仙散
牛蒡子(炒)胡麻
枸把子蔓荆子(各一兩)
苦參白蒺藜
防風花粉(各五錢)
共研細末每服一錢加輕粉一分二釐研勻茶清
調服晨午晚各一服五七日後先於牙縫内出臭
黃涎渾身疼悶如醉然後利下膿血惡物臭氣病
根乃去矣
(方歌)醉仙上部癘風重牛蒡胡麻枸蔓荆苦參蒺藜防
花粉服加輕粉用茶清
通天再造散
大黃(一兩煨)皂角刺(一兩五錢)
鬱金(五錢)白牽牛(六錢半生半炒頭末)
共研細末每服二錢或三錢早晨面東醇酒調下
當日利下惡物或膿或蟲為效
(方歌)通天再造治癘風敗證先從下部攻鬱金大黃牽
牛刺晨服酒調面向東
換肌散
烏稍蛇白花蛇
蚯蚓(各一兩去土)細辛
木鱉子白芷
天麻(連莖者)赤芍
蔓荆子當歸
威靈仙荆芥穗
甘菊花不灰木
紫參苦參
沙參何首烏
石菖蒲木賊
天門冬(去心)川芎
白蒺藜甘草(炙)
胡麻仁蒼术(米泔水浸炒)
草烏(各三錢五分湯泡去皮)
共研細末每服五錢温酒調下酒多更妙紫參不
灰木雖無亦可
(方歌)換肌散治大風瘡毒攻眉脱壊鼻梁烏稍白花蛇
蚓細鱉芷天麻芍蔓當威靈荆菊不灰木紫苦沙
參何首菖木賊天冬芎蒺草胡麻蒼术草烏強
補氣瀉榮湯
連翹(去心)升麻(各六分)
桔梗(五分)黃芩
生地(各四分)黃連
蚯蚓(酒炒去土)當歸
黃耆蘇木
全蠍(各三分)人參
白豆蔲(各二分)甘草(一分生)
水二鍾酒一鍾煎至一鍾去渣又用胡桐淚一分
水蛭炒䖟蟲各三箇炒麝香五釐桃仁三箇研泥
共為細末入藥湯内煎至七分飯後服之
(方歌)補氣瀉榮癘虚宜芩連參桔蚓歸耆蘇地升蠍翹
蔲草桐淚蛭䖟麝桃泥
何首烏酒
何首烏(四兩)當歸身
當歸尾穿山甲(炙)
生地黃熟地黃
蝦蟆(各一兩)側柏葉
松鍼五加皮
川烏(湯泡去皮)草烏(各四錢皮湯泡去)
將藥入夏布袋内紫口用黃酒二十觔同藥袋入
罈内封固重湯煮三炷香埋罯七日開罈口取酒
時時飲之令醺醺然作汗避風
(方歌)何首烏酒大風疾歸甲松鍼生熟地側蟆五加川
草烏酒煮滋榮毒自息
萬靈丹(見腫瘍門)
楊梅瘡
楊梅瘡生有二般精化氣化是其源精化淫慾氣傳染
氣宜發汗精下痊
(註)此證一名廣瘡因其毒出自嶺南一名時瘡以時
氣乖變邪氣凑襲之故一名棉花瘡因其纏綿不
已也一名翻花楊梅因窠粒破爛肉反突於外如
黃蠟色一名天泡瘡因其夹濕而生白皰也有形
如赤豆嵌於肉内堅硬如鐵名楊梅痘有形如風
疹作癢名楊梅疹先起紅暈後發斑點者名楊梅
斑色紅作癢其圈大小不一二三相套因食穢毒
之物入大腸而發名楊梅圈其名形雖異總不出
氣化精化二因但氣化傳染者輕精化慾染者重
氣化者或遇生此瘡之人鼻聞其氣或悞食不潔
之物或登圊受梅毒不潔之氣脾肺受毒故先從
上部見之皮膚作癢筋骨微疼其形小而且乾也
精化者由交媾不潔精泄時毒氣乘肝腎之虛而
入於裏此為慾染先從下部見之筋骨多痛或小
水澀淋瘡形大而且堅氣化者毒在表未經入裏
稍有萌動宜急服透骨搜風散元氣實者楊梅一
劑散汗之精化者毒在裏深伏骨髄未透肌膚宜
服九龍丹通利大小二便以瀉骨中之毒甚者二
服䧏下毒物以土深壓之行瀉之後體實者升麻
解毒湯體虚者歸靈内托散服至筋骨不疼瘡色
淡白内毒已解再用金蟾脱殼酒一料掃餘毒以
絶其源如梅毒初發服表藥時恐上攻頭面宜豫
服護面散或瘡勢已發於面愈後斑痕不退宜翠
雲散點之以滅痕跡若梅瘡潰爛時膿穢浸淫成
片而痛者以鵝黃散撒之又翻花楊梅亦以本方
加雄黃末香油調敷之外有護從丸於發瘡時令
侍從人服之可免傳染梅瘡初起頭不痛筋骨不
疼小水通利瘡形碎小色鮮頭面稀少口角無瘡
胸背稠密榖道清楚者為順若先發下疳次生便
毒魚口便覺筋骨疼痛而梅瘡随發色紫堅硬手
足多生形如湯潑起皰者為險總之始終調治得
法輕者半年重者一載始得全愈若患者不遵正
法醫治欲求速效強服輕粉水銀白粉霜劫藥等
類妄用熏擦哈吸等法以致餘毒含藏骨髄復為
倒發結毒輕則累及妻子甚則腐爛損形不可不
慎
透骨搜風散
透骨草(白花者陰乾)生脂麻
羌活獨活
小黑豆紫葡萄
槐子白糖
六安茶核桃肉(各一錢五分)
生薑三片紅棗肉三枚水三鍾煎一鍾露一宿空
心熱服被蓋出汗避風
(方歌)透骨搜風散梅毒筋骨微疼癢皮膚脂蔴羌獨豆
葡萄槐子糖茶核桃肉
楊梅一劑散
麻黃(一兩蜜炙)威靈仙(八錢)
大黃(七錢)羌活
白芷皂刺
金銀花穿山甲(炙研)
蟬蜕(各五錢)防風(三錢)
山羊肉一觔河水煮熟取清湯二盌用黃酒一盌
將藥煎至一盌令患者空心將羊肉淡食令飽随
後服藥蓋被出汗避風
(方歌)楊梅一劑元氣壯上部生毒氣化瘡麻黃羌芷威
靈刺銀花風甲蟬大黃
升麻解毒湯
升麻皂刺(各四錢)
土茯苓(一觔)
水八盌煎四盌作四次一日服盡每次炖熱加香
油三茶匙和勻量病上下食前後服之如瘡生項
上加白芷
咽内加桔梗
胸腹加白芍
肩背加羌活
下部加牛膝
(方歌)升麻解毒筋骨疼梅毒纏綿壯服靈土苓皂刺香
油服按部須加藥引經
歸靈内托散
人參木瓜
白术(土炒)金銀花
防巳天花粉
白鮮皮薏苡仁(各一錢)
當歸熟地
白芍(酒炒)川芎(各一錢)
土茯苓(二兩)威靈仙(六分)
甘草(五分)
水三鍾煎二鍾作二次随病上下服之渣再煎服
下部加牛膝五分
元氣虚者倍加參歸
毒氣盛者倍金銀花加蒲公英
外以麥冬五錢去心薏苡仁五錢土茯苓一兩煎
湯常服以代茶
(方歌)歸苓内托參木瓜术銀四物已天花土苓鮮薏威
靈草梅瘡體弱服堪誇
金蟬脱殼酒
醇酒五觔大蝦蟆一箇土茯苓五兩浸酒内瓶口封
嚴重湯煮二炷香時取出待次日飲之以醉為度無
論冬夏蓋煖出汗為效飲存之酒次日随量飲之酒
盡瘡愈又治結毒筋骨疼痛諸藥不效者更妙服酒
七日後禁見風為效忌口及房慾
護面散
女人頭髮(煆存性)明雄黃(各三分)
共研細香油半酒鍾調勻滾黃酒冲服一日三服
(方歌)護面散醫梅瘡現豫服毒不攻頭面香油調藥黃
酒冲只用雄黃頭髮煅
翠雲散
輕粉(一兩)石膏(一兩煅)
膽礬銅綠(各五錢)
共研極細末濕瘡乾撒乾瘡以公豬膽汁調濃點
之每日三次斑痕自退
(方歌)翠雲散去瘡後斑輕粉石膏共膽礬銅綠共研濕
乾撒豬膽汁調能潤乾
鵝黃散
輕粉石膏(煅)
黃蘗(各等分炒)
共為末乾撒患處即可生痂再爛再撒毒盡即愈
(方歌)鵝黃散治梅瘡爛膿穢多疼浸成片輕粉石膏黃
蘗研乾撒止疼解毒驗
護從丸
雄黃川椒(各五錢)
杏仁(一百粒尖炒去皮)
共研末燒酒打飛羅麵糊為丸如梧桐子大每服
十五丸白滾水送下
(方歌)護從丸避梅瘡患雄黃川椒各五錢杏仁百粒酒
糊入從人服之毒不傳
九龍丹(見下部懸癰)
楊梅結毒
結毒楊梅毒結生原於誤服劫藥成日久逢虚始倒發
腦鼻喉目任蝕攻
(註)此證因生楊梅方熾誤服水銀升煉悍燥劫藥希
圖速效瘡痂盡落一時僥倖而愈不知遺害久遠
引毒潛藏骨髄關竅之中其毒積久因經虚外攻
故名結毒倒發其始先從筋骨疼痛随處結腫皮
色如常將爛時色方紫紅腐臭不堪以致腦頂塌
陷腮脣鼻梁損壊穿喉蝕目手足拘攣等患終成
痼疾初起結腫筋骨疼痛時宜服搜風解毒湯若
徧身破爛臭穢而兼筋骨疼痛氣實毒盛者宜服
化毒散氣衰者豬&KR2955;子湯主之若結毒腫塊經年
難愈諸法罔效者宜西聖復煎丸主之若結毒攻
於口鼻者宜五寳散主之年久臭爛鼻破損壊者
宜服結毒紫金丹若入巔頂頭痛如破者内服天
麻餅子鼻吸碧雲散若鼻塞不通宜吹通鼻散甚
效毒攻咽喉腐爛臭蝕者宜服硫黃不二散兼吹
結毒靈藥兑人中白若結毒筋骨疼痛朝輕夜重
喜熱手按揉者係犯寒凉宜鉛回散主之結毒臭
爛不斂宜貼解毒紫金膏兼撒結毒靈藥壯實者
以解毒為主虚弱者以兼補為法以上之證各随
次第如法調治重者一年輕者半年自然可痊永
無後患慎勿妄求速效以自貽誤也
搜風解毒湯
土茯苓(一兩)白鮮皮
金銀花薏苡仁
防風木通
木瓜(各五分)皂角子(四分)
水二鍾煎一鍾服之一日三服
氣虚加人參七分
血虚加當歸七分
忌清茶牛羊雞鵝魚肉燒酒房慾等件
(方歌)搜風解毒湯倒發初腫拘急骨痛加土苓白鮮銀
花薏皂角防風通木瓜
化毒散
生大黃(一兩)穿山甲(炙)
當歸尾(各五錢)白殭蠶(三錢炒)
蜈蚣(一條炙黃)
共研末每服二錢温酒調下一日二服
(方歌)化毒散醫結毒盛破穢氣實筋骨疼大黃山甲殭
歸尾蜈蚣研末酒調成
豬&KR1004;子湯
豬&KR1004;子(一兩切碎)黃耆(鹽水炒)
金銀花(各三錢)當歸
白芍(各一錢五分酒炒)天花粉
貝母(去心研)穿山甲(炙研)
白鮮皮青風藤
白芷木瓜
皂刺甘草節(各一錢)
黃栝蔞(一箇研爛連仁)防己(七分)
鼈虱胡麻(二錢炒研)
白色土茯苓四兩河水四大盌煎湯三盌去滓將
羣藥入湯内煎一大盌通口服胃弱者分為二服
日三服
(方歌)豬&KR1004;湯治結毒虚歸芍天花蔞貝耆胡麻銀甲鮮
藤芷木瓜已刺草苓宜
西聖復煎丸
乳香没藥
孩兒茶丁香(各一兩)
血竭阿魏
白花蛇(各四錢)飛羅麵(一觔黃色炒焦)
共研細煉蜜六兩煎滾香油四兩大棗肉二十枚
搗膏共和為丸如彈子大每服一丸土茯苓二兩
水二鍾煎至一鍾將藥丸入内再煎至半鍾澄去
渣温服
(方歌)西聖復煎丸結毒腫塊經年服自無乳没兒茶丁
血竭阿魏白蛇麵炒胡
結毒紫金丹
龜板(放炭火上炙焦用白酒漿塗之再炙以焦黃為度研末二兩)
硃砂(六錢)石决明(六錢童用九孔大者煅紅便淬一次)
各研極細末共和勻爛米飯為丸麻子大每服一
錢量病上下食前後服之筋骨疼痛酒下腐爛者
土茯苓湯下
(方歌)結毒紫金丹龜板石决硃砂米飯丸年久毒攻鼻
損破土苓湯服臭爛痊
天麻餅子
天麻薄荷
甘松白附子(去皮)
白芷蒼术(米泔水浸炒)
川芎川烏(湯泡去皮)
草烏(湯泡去皮)防風
細辛甘草(各一錢生)
雄黃全蠍(各三錢)
右為細末寒食麵打糊為丸如豌豆大捻作餅子
每服二三十餅蔥白煎湯送下
(方歌)天麻餅子薄甘松雄黃白附芷蒼芎川草烏蠍防
細草結毒攻巔頭痛平
通鼻散
壺盧殼(燒灰)石鍾乳
膽礬冰片(各等分)
共為末吹入鼻内出黃水日吹二三次三二日即
通
(方歌)通鼻散吹結毒證毒塞鼻中息不通石鍾乳與胡
盧殼膽礬冰片等分同
硫黃不二散
硫黃(一錢)靛花(一分)
共研細用凉水一酒鍾調服
(方歌)硫黃不二毒攻喉腐臭爛蝕痛不休凉水調服疼
立止靛花少兑不須憂
結毒靈藥
水銀(一兩)硃砂
硫黃雄黃(各三錢)
共研細入陽城礶内泥固鐵盞梁兜固緊封口其
火候俱按紅升丹之煉法火畢次日取出盞底靈
藥約有一兩五六錢治尋常腐爛之證靈藥五錢
輕粉五錢同研細小礶盛收以紗封之臨用時甘
草湯洗淨患處將礶倒懸紗眼内篩藥患上油紙
蓋之男婦咽喉爛者靈藥一錢加人中白二分研
細吹之日用三次
(方歌)結毒靈藥化腐方水銀硃砂硫雄黃共研入罐用
泥固兜緊火昇三炷香
鉛回散
黑鉛(半觔銅杓化開傾入水中取起再化再傾以鉛化盡為度澄去水將鉛灰傾在三重紙上下用)
(灰收乾水氣鉛灰日中曬乾)
硫黃
各等分共研細每服一錢温酒調服至重者不過
三次即效
(方歌)鉛回散療筋骨痛寒觸結毒夜間重鉛化成灰兑
硫黃每服五錢酒調送
五寳散(方見下部疳瘡)
碧雲散(方見頭部頭風傷目)
結毒紫金膏(方見脛部臁瘡)
赤白遊風
赤白遊風如粟形浮腫焮熱癢兼疼表虚風襲怫鬱久
血赤氣白熱化成
(註)此證發於肌膚遊走無定起如雲片浮腫焮熱痛
癢相兼高纍如粟由脾肺燥熱而兼表虛腠理不
密風邪襲入怫鬱日久與熱相搏則化熱益盛而
成滯於血分者則發赤色滯在氣分者則發白色
故名赤白遊風也初俱宜荆防敗毒散疎解之赤
者次服四物消風飲白者次服補中益氣湯加防
風蟬蜕殭蠶生何首烏治之初俱用牛肉片貼之
豬羊俱可遊走太速者砭之定停者以真君妙貼
散鷄子清調敷其看順逆之法與丹毒門參考忌
魚腥鷄鵝動風燥血之物犯則難愈
四物消風飲
生地(三錢)當歸(二錢)
荆芥防風(各一錢五分)
赤芍川芎
白鮮皮蟬蜕
薄荷(各一錢)獨活
柴胡(各七分)
紅棗肉二枚水二鍾煎八分去渣服
(方歌)四物消風飲調榮血滋風减赤色平荆防鮮蟬兼
獨活柴薄紅棗水煎濃
荆防敗毒散(見項部腦疽)
補中益氣湯(見潰瘍門)
真君妙貼散(見腫瘍門)
紫白癜風
紫白癜風無癢痛白因氣滯紫血凝熱體風侵濕相搏
毛竅閉塞發斑形
(註)此證俗名汗斑有紫白二種紫因血滯白因氣滯
總由熱體風邪濕氣侵入毛孔與氣血凝滯毛竅
閉塞而成多生面項癍點遊走延蔓成片初無痛
癢久之微癢初起宜萬靈丹汗之次以胡麻丸常
服外用蜜陀僧散擦患處令汗出風濕自解古今
治法雖多取效甚少得此證者當忌魚腥煎炒火
酒動風發物
胡麻丸
大胡麻(四兩)苦參
防風石菖蒲
威靈仙(各二兩)白附子
獨活(各一兩)甘草(五錢生)
右為細末白酒漿和丸如菉豆大每服二錢形瘦
者一錢五分食後臨臥白滾水送下
(方歌)胡麻丸治紫白癜除去風濕不致延苦參白附防
風草菖蒲獨活威靈仙
蜜陀僧散
雄黃硫黃
蛇床子(各二錢)蜜陀僧
石黃(各一錢)輕粉(五分)
共研末醋調搽患上
(方歌)蜜陀僧散風濕患入腠成癜紫白斑雄硫輕粉蛇
床子石黃共末醋搽痊
萬靈丹(見腫瘍門)
白駁風
白駁風生面頸間風邪相搏白點癍甚延徧身無痛癢
治宜消風塗脂痊
(註)此證自面及頸項肉色忽然變白狀類癍點並不
癢痛由風邪相搏於皮膚致令氣血失和施治宜
早若因循日久甚者延及徧身初服浮萍丸次服
蒼耳膏外以穿山甲片先刮患處至燥痛取鰻鱺
魚脂日三塗之一方取樹孔中水温洗之洗後搗
桂心牡蠣等分為末面油調塗日三夜一俱效
浮萍丸
紫背浮萍(取大者洗淨曬乾)
研細末煉蜜為丸如彈子大每服一丸豆淋酒送
下
豆淋酒法
黑豆半升炒烟起冲入醇酒三觔浸一日夜去豆用
酒送藥
(方歌)浮萍丸治白駁應曬乾紫背大浮萍蜜丸彈狀豆
酒服專能發表散邪風
蒼耳膏
蒼耳(鮮者連根帶葉取五七十觔洗淨)
切碎入大鍋内煮爛取汁絹濾過再熬成膏磁罐
盛之用時以桑木匙挑一匙噙口内用黃酒送下
服後有風處必出小瘡如豆粒大此風毒出也刺
破出汁盡即愈忌豬肉
(方歌)蒼耳風邪侵皮膚氣血失和白駁生連根帶葉鮮
蒼耳洗淨熬膏酒服靈
癧瘍風
癧瘍風從皮膚生頸項胸腋無癢疼紫白點點不開大
皮膚風邪熱結成
(註)此證發於皮膚多生頸項胸腋其色紫白點點相
連亦無癢疼較白駁形圓不延蔓開大由風邪鬱
熱皮膚居久不散而成斯疾宜服烏蛇散外用羊
蹄草根共硫黃蘸醋於綉鐵片上研濃汁日塗二
三次效
烏蛇散
烏蛇(三兩酒浸)羌活
防風黃芩
苦參(各二兩)人參
沙參丹參
元參梔子仁(生)
桂心秦艽
木通犀角屑
白蒺藜升麻
枳殼(麩炒)白鮮皮
川芎(各一兩)
共研細未每服二錢食遠温酒調服忌雞豬魚蒜
麵食熱物之類
(方歌)烏蛇癧瘍風熱滛羌活防風芎五參梔桂秦艽通
犀角蒺藜升枳白鮮芩
丹毒
丹毒名多雲片形風火濕寒肉分凝胸腹四肢分順逆
清火消風砭敷靈
(註)孫真人云丹毒一名天火肉中忽有赤色如丹塗
之狀其大如掌甚者徧身有癢有痛而無定處丹
名雖多其理則一也形如鷄冠名鷄冠丹若皮澀
起如麻豆粒者名茱萸丹亦有水丹徧身起皰遇
水濕搏之透露黃色恍如有水在皮中此雖小疾
能令人死須當速治不可忽也色赤者諸書謂之
赤遊丹色白者為水丹小兒多生之但有乾濕癢
痛之殊有夾濕夾風夾寒之别諸丹總屬心火三
焦風邪而成如色赤而乾發熱作癢形如雲片者
即名赤遊丹屬血分有火而受風也毒盛者服藍
葉散毒輕者宜導赤湯加薄荷葉獨活服之如初
起白癍漸透黃色光亮脹墜破流黃水濕爛多痛
者名水丹又名風丹多生腿膝屬脾肺有熱而夾
濕也宜防己散主之亦有起白癍無熱無痛遊走
不定者由火毒未發肌膚外受寒鬱名為冷瘼宜
服烏藥順氣散外用薑擦凡丹形初見即用牛羊
精肉片貼之甚則用砭法令出紫血色重不散者
以柏葉散敷之又方芸薹葉研末靛青調敷甚效
諸丹本於火邪其勢暴速自胸腹走於四肢者順
從四肢攻於胸腹者逆
藍葉散
藍葉(曬乾)川芎
赤芍知母
生地白芷
川升麻柴胡
葛根杏仁(炒去皮尖)
甘草(各一錢生)石膏(五分煅)
共搗粗末每用八錢新汲水二鍾煎八分去渣服
熱甚加黃芩元參
(方歌)藍葉散却赤遊丹皆因血熱風邪纏芎芍知膏生
地芷升麻柴葛杏梔甘
防己散
防己(三兩)朴消(一兩)
犀角(鎊)川芎
黃芩黃耆
川升麻(各一錢)
共搗粗末每用五錢加竹葉三十片新汲水二鍾
煎八分服
(方歌)防己丹毒始白癍漸黃亮痛濕熱原朴消犀角芎
芩共耆與升麻竹葉煎
烏藥順氣散
烏藥橘紅(各二錢)
枳殼(麩炒)白芷
桔梗防風
殭蠶(炒)獨活
川芎(各一錢)甘草(五分生)
水二鍾生薑三片煎八分服
(方歌)烏藥順氣枳橘紅芷桔風殭獨草芎冷瘼遊行無
熱痛因毒未發受寒風
導赤湯(見口部口縻)
柏葉散(見腰部纏腰火丹)
粟瘡作癢
粟瘡癢證屬火生風邪乘皮起粟形風為火化能作癢
通聖苦參及消風
(註)凡諸瘡作癢皆屬心火火邪内鬱表虚之人感受
風邪襲入皮膚風遇火化作癢致起瘡瘍形如粟
粒其色紅搔之愈癢久而不瘥亦能消耗血液膚
如蛇皮初服防風通聖散加枳殼蟬蜕血燥遇晚
癢甚夜不寐者宜服消風散外敷二味拔毒散若
年深日久膚如蛇皮者宜常服皂角苦參丸外用
豬脂油二兩苦杏仁一兩搗泥抹之自效
皂角苦參丸
苦參(一觔)荆芥(十二兩)
白芷大風子肉
防風(各六兩)大皂角
川芎當歸
何首烏(生)大胡麻
枸把子牛蒡子(炒)
威靈仙全蠍
白附子蒺藜(炒去刺)
獨活川牛膝(各五兩)
草烏(湯泡去皮)蒼术(米泔水浸炒)
連翹(去心)天麻
蔓荆子羌活
青風藤甘草
杜仲(各三兩酥炙)白花蛇(切片酥油炙黃)
縮砂仁(各二兩炒)人參(一兩)
共研細末醋打老米糊為丸如梧桐子大每服三
四十丸温酒食前後任下避風忌口為要
(方歌)皂角苦參粟瘡癢久似蛇皮膚難當芎歸何首胡
麻芷大風枸把草烏蒼翹蒡威靈蠍白附蒺藜天
麻獨蔓羌白蛇風藤甘杜仲人參牛膝縮荆防
防風通聖散(見頭部秃瘡)
消風散(見項部鈕扣風)
二味拔毒散(見腫瘍門)
枯筋箭
枯筋箭由肝失榮筋氣外發赤豆形破突筋頭如花蕊
或繫或灸便成功
(註)此證一名肬子由肝失血養以致筋氣外發初起
如赤豆枯則微槁日久破裂鑽出筋頭鬔鬆枯槁
如花之蕊多生於手足胸乳之間根蒂細小者宜
用藥線齊根繫緊七日後其患自落以月白珍珠
散摻之其疤收斂根大頂小者用銅錢一文套肬
子上以草紙穰代艾連灸三壯其患枯落肬形若
大用草紙蘸濕套在肬上灸之
藥線(見臀部痔瘡)
月白珍珠散(見潰瘍門)
御纂醫宗金鑑卷七十三
