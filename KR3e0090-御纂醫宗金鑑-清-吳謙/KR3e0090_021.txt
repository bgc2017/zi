御纂醫宗金鑑卷二十一
訂正仲景全書金匱要略註中之二目錄
痰飲欬嗽篇第十三
小半夏加茯苓湯
小半夏湯
五苓散
茯苓桂枝白术甘草湯
甘遂半夏湯
厚朴大黃湯
防己椒目葶藶大黃圓
十棗湯
大青龍湯
小青龍湯
木防己湯
木防己加茯苓芒消湯
澤瀉湯
茯苓桂枝五味甘草湯
茯苓五味去桂加乾薑細辛湯
苓桂五味甘草去甘草桂加乾薑細辛半夏湯
苓甘五味加薑辛半夏杏仁湯
苓甘五味加薑辛半杏大黃湯
消渴小便利淋篇第十四
豬苓湯
文蛤散
栝蒌瞿麥丸
蒲灰散
滑石白魚散
茯苓戎鹽湯
水氣病篇第十五
枳實白术湯
桂枝去芍藥加麻黃細辛附子湯
越婢湯
防己茯苓湯
越婢加术湯
甘草麻黃湯
麻黃附子湯
杏子湯
黃耆芍藥桂枝苦酒湯
桂枝加黃耆湯
御纂醫宗金鑑卷二十一目錄
御纂醫宗金鑑卷二十一
訂正仲景全書金匱要略註中之二目錄
痰飲欬嗽篇第十三
小半夏加茯苓湯
小半夏湯
五苓散
茯苓桂枝白术甘草湯
甘遂半夏湯
厚朴大黃湯
防己椒目葶藶大黃圓
十棗湯
大青龍湯
小青龍湯
木防己湯
木防己加茯苓芒消湯
澤瀉湯
茯苓桂枝五味甘草湯
茯苓五味去桂加乾薑細辛湯
苓桂五味甘草去甘草桂加乾薑細辛半夏湯
苓甘五味加薑辛半夏杏仁湯
苓甘五味加薑辛半杏大黃湯
消渴小便利淋篇第十四
豬苓湯
文蛤散
栝蒌瞿麥丸
蒲灰散
滑石白魚散
茯苓戎鹽湯
水氣病篇第十五
枳實白术湯
桂枝去芍藥加麻黃細辛附子湯
越婢湯
防己茯苓湯
越婢加术湯
甘草麻黃湯
麻黃附子湯
杏子湯
黃耆芍藥桂枝苦酒湯
桂枝加黃耆湯
御纂醫宗金鑑卷二十一目錄
御纂醫宗金鑑卷二十一
訂正仲景全書金匱要略註中之二
痰飲欬𠻳病衇證并治第十三
夫病人飲水多必暴喘滿凡食少飲多水停心下甚者
則悸微者短氣衇雙弦者寒也皆大下後裏虚衇偏弦
者飲也
(按)此條微者短氣之下古夲有衇雙弦者寒也等句
文義不屬當另分為一條在後
(註)凡病人食少飲多小便利者為消渴病小便不利
者為留飲病留飲者即今之停水飲病也若水停
上焦胸中則壅肺氣不得降故暴喘滿也若水停
中焦心下甚者則凌心故病悸動不安微者則礙
肺故病呼吸短氣若水停下焦少腹則不輸膀胱
故必苦裏急也仲景于此但言上中二焦不及下
焦者非略之也謂已詳于傷寒論中也
(集註)程林曰飲水多則水氣停泛于胸膈必暴喘滿也
凡人食少飲多則胃土不能游溢精氣甚者必停
于心下而為悸微者則阻于胸膈而為短氣也
先渴後嘔為水停心下此屬飲家小半夏茯苓湯主之
(註)水停心下中焦部也中焦屬胃故不止病悸短氣
而亦病嘔也病悸短氣者是水停胃外從膈下而
上干于胸也病嘔者是水停胃内從胃中而上越
于口也然必先渴飲水多而後作嘔者方屬飲家
嘔病也主小半夏湯者以止嘔也加茯苓者以飲
水多而病嘔故兼利水也
(集註)魏荔彤曰水停心下阻隔正氣不化生津液上于
胸咽故渴也渴必飲水水得水而愈恣其衝逆所
以先渴而後必嘔也此屬飲家當治其飲不可以
為渴家治其渴也治飲則用辛燥治渴必用寒潤
大相逕庭可不明其屬于何家而妄治之乎
尤怡曰先渴後嘔者夲無嘔病因渴飲水水多不
下而反上逆也故曰此屬飲家小半夏止嘔降逆
加茯苓去其停水
小半夏加茯苓湯方
半夏(一升)生薑(半觔)
茯苓(三兩)
右三味以水七升煮取一升五合分温再服
嘔家夲渴渴者為欲解今反不渴心下有支飲故也小
半夏湯主之
(註)飲家渴者是水停氣不化生津液而渴也嘔家渴
者是嘔吐胃乾燥傷津液而渴也故曰嘔家夲應
渴也先嘔後渴者當少少與飲之以和胃生津為
欲解也若嘔吐後反不渴者是必心下素有支飲
故也惟主小半夏湯止嘔而不加茯苓者以不渴
並無新飲且嘔後已傷津液不可再行利水重竭
津液也
(集註)李彣曰此專以治嘔言嘔家渴者為欲解以胃氣
復而津液生也若心下素有支飲則不燥自當不
渴泛溢而嘔也半夏生薑温能和胃氣辛能散逆
氣為嘔家聖藥
小半夏湯方
半夏(一升)生薑(半觔)
右二味以水七升煮取一升半分溫再服
(集解)沈明宗曰此支飲上溢而嘔之方也凡作嘔必傷
津液應當作渴故為嘔家夲渴渴則病從嘔去謂
之欲解若心下有支飲停蓄胸膈致燥故嘔而不
渴則當治飲所以生薑散邪半夏滌飲嘔自止矣
卒嘔吐心下痞膈間有水眩悸者半夏加茯苓湯主之
(註)卒然嘔吐雖然不渴而心下痞塞是膈間有水凝
結也眩者是水阻陽氣不升也悸者是水氣上干
于心也即不渴無新飲而平日飲盛可知則不必
顧及津液亦必加茯苓以利水斯結可開而阻可
通也
(集註)趙良曰心下痞膈間有水眩悸者陽氣必不宣散
也經云以辛散之半夏生薑皆味辛夲草半夏可
治膈上痰心下堅嘔逆眩者亦上焦陽氣虚不能
升發所以半夏生薑並治之悸則心受水凌非半
夏可獨治必加茯苓去水下腎逆以安神神安則
悸愈也
尤怡曰飲氣逆于胃則嘔吐滯于氣則心下痞凌
于心則悸蔽于陽則眩半夏生薑止嘔降逆加茯
苓去其水也
半夏加茯苓湯方(見前)
假令瘦人臍下有悸吐涎沫而癲眩此水也五苓散主
之
(按)瘦人之瘦字當是病字癲眩之癲字當是巔字巔
者頭也文義相屬此傳寫之譌
(註)悸者築築然跳動病也上條心下有悸是水停心
下為病也此條臍下有悸是水停臍下為病也若
欲作奔豚則為陽虚當以茯苓桂枝甘草大棗湯
主之今吐涎沫水逆胃也巔眩水阻陽也則為水
盛故以五苓散主之也
五苓散方
澤瀉(一两一分)猪苓(三分去皮)
茯苓(三分)白术(三分)
桂(二分去皮)
右五味為末白飲服方寸匕日三服多飲煖水汗
出愈
夫短氣有微飲當從小便去之苓桂术甘湯主之腎氣
丸亦主之
(註)水停心下甚者病悸已明其治矣微者短氣其治
有二氣虚短氣是氣少不能長息而短也微飲短
氣是水停阻礙呼吸而短也若呼之氣短是心肺
之陽有礙也用苓桂术甘湯以通其陽陽氣通則
膀胱之竅利矣吸之氣短是肝腎之隂有礙也用
腎氣丸以通其陰陰氣通則小便之關開矣故曰
苓桂术甘湯主之腎氣丸亦主之也
茯苓桂枝白术甘草湯方
茯苓(四兩)桂枝
白术(各三两)甘草(二兩)
右四味以水六升煮取三升分温三服小便則利
腎氣丸方(見婦人雜病中)
(集觧)尤怡曰飲水病也治水必自小便去之苓桂术甘
益土氣以行水腎氣丸温陽氣以行水雖所主不
同而利小便則一也
夫心下有留飲其人背寒冷如掌大留飲者脇下痛引
缺盆欬𠻳則轉甚胸中有留飲其人短氣而渴四肢歴
節痛衇沉者有留飲
(按)此條古夲内于四肢歴節痛之下有衇沉者有留
飲一句當另為一條始合論衇之義短氣而渴之
渴字當是喘字四肢上當有缺文皆傳寫之譌
(註)停飲初病即以小半夏湯加茯苓五苓散腎氣丸
等藥治之而愈者微邪也若邪甚而不去者留于
心上則阻心陽必背寒冷留于脇下則礙肝氣必
脇下痛引缺盆欬𠻳轉甚留于胸中則壅肺氣必
短氣而喘留于身體則塞經絡必四肢歴節痛也
由此推之留于脾則腹腫身重留于腎則嚢足脛
腫理必然也
膈上病痰滿喘咳吐發則寒熱背痛腰疼目泣自出其
人振振身瞤劇必有伏飲
(註)傷飲之病留而不去謂之留飲伏而難攻謂之伏
飲伏飲者乃飲留膈上伏而不出發作有時者也
即今之或值秋寒或感春風發則必喘滿咳吐痰
盛寒熱背痛腰疼咳劇則目泣自出咳甚則振振
身動世俗所謂吼喘病也
(集註)程林曰痰飲留于膈則令人喘咳吐發于外則令
人寒熱背痛腰疼咳甚則肺葉舉而目泣出喘甚
則息摇肩而振振身瞤如此劇者必有伏飲
衇浮而細滑傷飲
(註)凡飲病得衇浮而細滑者為痰飲初病水邪未深
之證也
(集註)李彣曰飲衇當沉今衇浮者水在肺也
衇沉者有留飲
(按)此條係在四肢歴節痛之下今分在此
(註)凡飲病得衇沉者為留飲水邪將深之言也
(集註)程林曰衇得諸沉者當責有水故衇沉者為水飲
李彣曰經云沉潜水蓄是也
病者衇伏其人欲自利利反快雖利心下續堅滿此為
留飲欲去故也甘遂半夏湯主之
(按)此為留飲欲去故也句當在利反快之下必傳寫
之譌
(註)凡飲病得衇伏者為伏飲水邪已深之證也凡病
飲之人欲自下利利後通快此為所留之飲欲自
去而愈故也若雖利利反不快心下續有堅滿乃
所留之飲盤結不欲去也宜攻之以甘遂半夏湯
方中反佐甘草以激之意在所向無前即潜伏難
攻水結未有不破者因自下利故又佐芍藥以約
束之防勝後窮追不止也
甘遂半夏湯方
甘遂(大者三枚)半夏(十二枚以水一升煮取半升去滓)
芍藥(五枚)甘草(如指大一枚炙)
右四味以水二升煮取半升去滓以蜜半升和藥
汁煎取八合頓服之
(集觧)程林曰留者行之用甘遂以决水飲結者散之用
半夏以散痰飲甘遂之性直達恐其過于行水緩
以甘草白蜜之甘收以芍藥之酸雖甘草甘遂相
反而實有以相使此酸收甘緩約之之法也靈樞
經曰約方猶約囊其斯之謂歟
尤怡曰甘草與甘遂相反而同用之者盖欲其一
戰而留飲盡去因相激而相成也芍藥白蜜不特
安中亦緩藥毒耳
問曰夫飲有四何謂也師曰有痰飲有懸飲有溢飲有
支飲問曰四飲何以為異師曰其人素盛今瘦水走腸
間瀝瀝有聲謂之痰飲飲後水流在脇下欬吐引痛謂
之懸飲飲水流行歸于四肢當汗出而不汗出身體疼
重謂之溢飲欬逆倚息氣短不得臥其形如腫謂之支
飲
(註)設問曰夫飲不止于留飲伏飲也而世謂飲有四
者何也師曰留飲伏飲言飲病新久深淺之理也
今世所謂四者有痰飲懸飲溢飲支飲言飲病之
情狀也四飲亦不外乎留飲伏飲之理但因其水
流之處特分之為四耳由其狀而命之名故有四
也痰飲者水飲走腸間不瀉水精留膈間不輸得
陽煎熬成痰得隂凝聚為飲凡所在處有聲故在
上則㗋中有漉漉之聲在下則腸間有瀝瀝之聲
即今之遇秋冬則發至春夏則止久咳𠻳痰喘病
也懸飲者飲後水流在脇下不上不下懸結不散
欬唾引痛即今之脇下有水氣停飲脇痛病也溢
飲者飲後水流行歸于四肢當汗出而不汗出壅
塞經表身體疼重即今之風水水腫病也支飲者
飲後水停于胸欬逆碍息短氣不得臥其形如水
腫狀即今之停飲喘滿不得卧之病也
(集註)趙良曰水行走下而高原之水流入于川川入於
海塞其川則洪水泛溢而人之飲水亦若是内經
曰飲入于胃游溢精氣上輸于脾脾氣散精上歸
于肺通調水道下輸膀胱水精四布五經并行今
所飲之水或因脾氣而不上散或因肺氣而不下
通以致流溢随處停積而為病也
程林曰内經云土鬱之發飲發于中以其性流衍
不常治法亦有汗下温利之異
李彣曰夫飲有四而此獨以痰飲名總之水積隂
或為飲飲凝陽或為痰則分而言之飲有四合而
言之總為痰飲而已
尤怡曰素盛今瘦知其津液盡化痰飲故不復外
充形體而反下走腸間也飲水流溢者水多氣逆
也其流于脇下者則為懸飲其歸于四肢者則為
溢飲懸者懸于一處溢者溢于四旁其偏結而上
附心肺者則為支飲支飲者如水之有𣲖木之有
枝附近于臓而不正中也欬逆倚息不得卧者上
廹肺也
水在心心下堅築短氣惡水不欲飲水在肺吐涎沫欲
飲水水在脾少氣身重水在肝脇下支滿嚏而痛水在
腎心下悸
(按)心下悸之心字當是臍字必傳寫之譌
(註)四飲之水或留膈間或留腸間或留脇下或留肢
體或留胸中然不能盡水之為病也故又發明水
之在心者心下堅鞕短氣而悸不欲飲水也水之
在肺者吐涎沫渴欲飲水也水之在脾者少氣身
重也水之在肝者脇下支滿嚏而痛也水之在腎
者臍下悸也醫者以此觸類而通之則水之病自
無遁情矣
支飲胸滿者厚朴大黃湯主之
(按)支飲胸滿之胸字當是腹字若是胸字無用承氣
湯之理是傳寫之譌
(註)支飲胸滿邪在肺也宜用木防己湯葶藶大棗湯
支飲腹滿邪在胃也故用厚朴大黃湯即小承氣
湯也
(集註)尤怡曰胸滿疑作腹滿支飲多胸滿此何以獨用
下法厚朴大黃與小承氣湯同設非腹中痛而閉
者未可以此輕試也
厚朴大黃湯方
厚朴(一尺)大黃(六兩)
枳實(四枚)
右三味以水五升煮取二升分溫再服
心下有痰飲胸脇支滿目眩苓桂术甘湯主之
(註)此承上條詳出其證以明其治也心下有痰飲謂
痰飲之水流在膈間故胸脇支滿支滿則阻碍陽
氣不得上通于頭目故目眩也主以苓桂术甘湯
者利水而通陽氣也
(集註)李彣曰胸脇支滿痰飲停滯于中也目眩阻遏陽
氣不上升也茯苓淡渗以利水飲桂枝宣導以行
陽氣白术去濕健脾甘草和中益氣同為補土制
水之劑
苓桂术甘湯方(見上)
腹滿口舌乾燥此腸間有水氣已椒藶黃圓主之
(註)此又承上條互詳其證以别其治也心下有痰飲
喉間有漉漉聲腸間有水氣腸中有瀝瀝聲者用
苓桂术甘湯即温藥和之之法也若更腹滿則水
結實矣口舌乾燥則水不化矣故以防己椒目葶
藶大黃前後分攻水結水結開豁則腹滿可除水
化津生則口燥可滋小服而頻示緩治之意稍增
者稍稍增服之口中有津液渴者乃飲渴也加芒
消者以峻藥力耳
(集註)李彣曰腹滿水聚于胃也腸間有水氣則濕漬中
焦津液不為灌溉故口舌乾燥前云水走腸間瀝
瀝有聲為痰飲此腸間有水氣即痰飲也
防己椒目葶藶大黃圓方
防己椒目
葶藶(熬)大黃(各一兩)
右四味末之蜜丸如梧子大先食飲服一丸日三
服稍增口中有津液渴者加芒消半兩
(集觧)程林曰防己椒目導飲于前清者從小便而出大
黃葶藶推飲于後濁者得從大便而下也此前後
分消則腹滿減而水飲行脾氣轉而津液生矣若
渴則甚于口舌乾燥加芒消佐諸藥以下腹滿而
救脾土
衇沉而弦者懸飲内痛
(註)沉主裏弦主飲懸飲之病屬飲停裏故主懸飲内
痛也
病懸飲者十棗湯主之
(註)此承上條以明其治也主以十棗湯亦形氣之實
者宜之若形氣稍虚又當臨證斟酌也
(集註)趙良曰衇沉病在裏也凡弦者為痛為飲為癖懸
飲結積在内作痛故衇見沉弦
十棗湯方
芫花(熬)甘遂
大戟(各等分)
右三味搗篩以水一升五合先煮肥大棗十枚取
八合去滓内藥末強人服一錢匕羸人服半錢平
旦温服之不下者明日更服半錢得快利後糜粥
自養
(集觧)李彣曰三物皆味苦苦以泄之能直達水飲窠囊
之處但恐峻利泄人真元故加大棗甘以緩之且
棗為脾果補土所以制水也
病溢飲者當發其汗大青龍湯主之小青龍湯亦主之
(註)溢飲病屬經表雖當發汗然不無寒熱之别也熱
者以辛凉發其汗大青龍湯寒者以辛温發其汗
小青龍湯故曰大青龍湯主之小青龍湯亦主之
也
(集註)尤怡曰水氣流行歸于四肢當汗出而不汗出身
體重痛謂之溢飲夫四肢陽也水在陰者宜利在
陽者宜汗
大青龍湯方
麻黃(六兩去節)桂枝(二兩)
甘草(二两炙)杏仁(四十個去皮尖)
生薑(三两)大棗(十二枚)
石膏(如雞子大)
右七味以水九升先煮麻黃減二升去上沫内諸
藥煮取三升去滓溫服一升取微似汗汗多者温
粉撲之
小青龍湯方
麻黃(去節三兩)芍藥(三两)
五味子(半升)乾薑(三兩)
甘草(三两炙)細辛(三兩)
桂枝(三兩)半夏(半升湯洗)
右八味以水一斗先煮麻黃減二升去上沫内諸
藥煮取三升去滓温服一升
(集觧)尤怡曰大青龍合桂麻而去芍藥加石膏則水氣
不甚而挾熱者宜之倘飲多而寒伏則必以小青
龍為當也
肺飲不弦但苦喘短氣
(註)弦為諸飲之證然專主者肝也水在肝部則病懸
飲故衇沉弦也水在肺部則病支飲故衇不弦也
喘咳短氣肺飲證也脇下引痛肝飲證也今亦不
見脇下引痛之肝證但見苦喘短氣之肺證故曰
肺飲不弦也
(集註)李彣曰弦為肝衇故肺飲不弦苦喘短氣肺邪廹
塞也前云咳逆倚息短氣為支飲是也
支飲亦喘而不能臥加短氣其衇平也
(註)支飲水在肺之病故亦喘而不能卧短氣也其衇
平謂見肺之平衇或浮或濇或短此詳申上條不
弦之義也
支飲不得息葶藶大棗湯主之
(註)此承上條以明其治也喘咳不能卧短氣不得息
皆水在肺之急證也故以葶藶大棗湯直瀉肺水
也
(集註)沈明宗曰此支飲偏溢于肺也支飲貯于胸膈上
干于肺氣逆則呼吸難以通徹故不得息然急則
治標所以佐大棗之甘以保脾葶藶之苦以泄肺
俾肺氣通調脾得轉輸為峻攻支飲在肺之方也
尤怡曰不得息肺滿而氣閉也葶藶入肺通閉泄
滿用大棗者不使傷正也
葶藶大棗湯方(見肺癰中)
膈間支飲其人喘滿心下痞堅面色黧黑其衇沉緊得
之數十日醫吐下之不愈木防己湯主之虛者即愈實
者三日復發復與不愈者宜木防己湯去石膏加茯苓
芒硝湯主之
(註)支飲則喘滿不得息水在胸肺也更兼心下痞堅
則水盤結連引膈間故曰膈間支飲也面色黧黑
水邪深結之色也其衇沉緊水邪深結之衇也水
邪深結故有喘滿痞堅之證也得之數十日醫或
吐之不愈者是水邪不單結在上故越之而不愈
也或下之不愈者是水邪不單結在下雖竭之亦
不愈也心下痞堅飲結在中可知故以木防己湯
開三焦水結通上中下之氣方中用人參以吐下
後傷證也故水邪虚結者服之即愈若水邪實結
者雖愈亦復發也即復與前方亦不能愈當以前
方減石膏之寒凝加芒硝峻開堅結加茯苓直輸
水道未有不愈者也
(集註)李彣曰喘滿痞堅膈間支飲逆上也面黑者飲屬
北方水色也衇沉為飲緊為寒皆陰衇以水飲稟
隂寒之氣也吐下俱行不愈則陰陽之氣俱虚木
防己湯補虚散飲虚者受補即愈實者飲邪固結
不觧故復發不愈乃寒氣凝聚未觧故去石膏恐
寒胃也加茯苓淡以渗飲芒硝鹹以軟堅
木防己湯方
木防己(三兩)石膏(十二枚雞子大)
桂枝(二兩)人参(四兩)
右四味以水六升煮取二升分温再服
木防己加茯苓芒硝湯方
木防己桂枝(各二兩)
人参茯苓(各四兩)
芒硝(三合)
右四味以水六升煮取二升去滓内芒消再微煎
分温再服微利則愈
心下有支飲其人苦冒眩澤瀉湯主之
(註)心下膈下也水在膈上則喘滿水在膈間則痞悸
水在膈下則惟苦眩暈以澤瀉湯之平和小劑主
之治支飲之輕者可也若陽虚水盛又當從事乎
苓桂术甘湯五苓散矣
(集註)尤怡曰水飲之邪上乘清陽之位則為冐眩冒者
昏冐而神不清如有物冒蔽之也眩者目眩轉而
乍見眩黑也澤瀉泄水氣白术補土氣以勝水也
澤瀉湯方
澤瀉(五兩)白术(二兩)
右二味以水二升煮取一升分温再服
病痰飲者當以温藥和之
(註)稠濁為痰陽之盛也稀清為飲隂之盛也有痰無
飲當以凉藥治之有飲無痰當以熱藥温之若痰
而兼飲者此不可純涼又不可純熱故當以温藥
和之可也
夫有支飲家咳煩胸中痛者不卒死至一百日或一歲
宜十棗湯
(註)支飲水在膈之上下也水乘肺則咳水乘心則煩
水結胸則痛其人形氣俱實以十棗湯攻之可也
然病此卒不死或至百日或延至一年者以飲隂
邪隂性遲故不卒死也
十棗湯方(見上)
咳家其衇弦為有水十棗湯主之
(註)此承上條以出其衇也咳家謂久咳之家也咳家
未可攻也若衇弦其咳則為有水也有水可攻故
以十棗湯攻之
(集註)魏荔彤曰咳𠻳者有飲冷而咳𠻳者有因外感風
寒而咳𠻳者所謂形寒飲冷則傷肺也此外感風
寒之咳𠻳也有因傷倦而咳𠻳者所謂陰虚内熱
火刑肺金此内傷虚勞之咳𠻳也于此俱無涉也
仲景命之曰咳家專為痰飲在内逆氣上衝之咳
𠻳言也故其衇必弦無外感家之浮無内虚家之
數但見弦者知有水飲在中為患也主之以十棗
湯使水邪有所制斯下注而免于上厥也
衇雙弦者寒也皆大下後裏虚衇偏弦者飲也
(按)此條係在首條微者短氣之下今分在此
(註)衇雙弦者兩手左右衇皆弦也偏弦者或左或右
衇單弦也偏弦者飲也故當下之雙弦者寒也不
當下也即偏弦當下亦不可大下若大下之則虚
其裏單弦變而為雙弦矣弦為隂衇重隂則寒故
曰雙弦者寒也此又示人不可以弦衇耑主飲也
衇弦數有寒飲冬夏難治
(按)衇弦數之數字當是遲字始與寒飲之理合是傳
寫之譌
(註)單弦主飲固當下也若單弦兼遲而有寒飲不可
下也寒飲之咳冬夏難治者以夏陰極于内冬隂
極于外故也此承上二條詳申弦衇飲病可下不
可下之義也
久咳數歲其衇弱者可治實大數者死其衇虚者必苦
冒其人夲有支飲在胸中故也治属飲家
(註)久咳數歲即今之年年舉發痰飲咳𠻳水喘之病
也若其衇弱者知邪不進則為可治若實大數者
知邪日進故死也若衇虚者知正氣虚必苦冒也
審其人素夲有支飲則不必治其咳宜于痰飲家
求治法也
(集註)尤怡曰久咳數歲不已者支飲漬肺而咳飲久不
已則咳久不愈也咳久者其氣必虚而衇反實大
數者則其邪猶盛以猶盛之邪而臨已虚之氣其
能久持乎故死若衇虚者正氣固虚而飲氣亦衰
故可治然飲雖衰而正不能禦亦足以上蔽清陽
之氣故其人必苦冒也此病為支飲所致去其飲
則病自愈故曰治属飲家
咳逆倚息不得卧小青龍湯主之青龍湯下已多唾口
燥寸衇沉尺衇微手足厥逆氣從少腹上衝胸咽手足
痺其面翕熱如醉狀因復下流隂股小便難時復冒者
與茯苓桂枝五味甘草湯治其氣衝衝氣即低而反更
咳胸滿者用苓桂五味甘草湯去桂加乾薑細辛以治
其咳滿咳滿即止而更復渴衝氣復發者以細辛乾薑
為熱藥也服之當遂渴而渴反止者為支飲也支飲者
法當冒冒者必嘔嘔者復内半夏以去其水茯苓桂枝
五味甘草湯去甘草桂枝加細辛乾薑半夏湯主之水
去嘔止其人形腫者加杏仁主之其證應内麻黃以其
人遂痺故不内之若逆而内之者必厥所以然者以其
人血虚麻黃發其陽故也若面熱如醉此為胃熱上衝
薰其面加大黃以利之
(按)小青龍湯下已之下字當是汗字大小青龍湯皆
汗劑必是傳寫之譌
(註)咳逆古咳𠻳名也倚息今呼吸促也咳𠻳呼吸氣
促不得卧久病多属痰飲新病每兼形寒故宜以
小青龍湯汗之以散内飲外寒也小青龍湯辛溫
大散惟有餘之人宜之若誤施之于不足之人辛
熱則傷隂故多唾口燥也大散則傷陽故手足厥
逆也面熱如醉陽外浮也小便難氣上衝隂内竭
也衇沉微裏氣弱也手足痺表氣虚也時復冒虚
之甚也雖隂陽表裏俱虚然屬誤汗寒熱錯雜之
壊病故與茯苓桂枝五味甘草湯先通陽和隂俟
上衝氣平再議他法也今氣衝雖下而反更咳𠻳
胸滿者則知寒飲貯胸故嫌桂枝偏于走表加乾
薑細辛獨勝中之寒飲也服之咳滿即止而更復
渴衝氣復發則知隂火上逆為乾薑細辛熱藥所
動故也若服之時遂渴稍時而渴反止者則為其
人素有支飲也支飲者法當冒冒者是因飲逆胸
中作嘔而冒非陽虚為飲所阻不升之冒也故仍
以夲方復加半夏者以去水也更去甘草者恐甘
助嘔也水去嘔止其人面形腫者加杏仁以降嘔
咳上逆之餘邪若不因嘔咳面腫則為風邪所襲
應加麻黃今其人血虚手足痺陽虚手足厥且因
嘔咳後而腫故不加也若兼有面熱如醉此為胃
熱上衝熏其面更加大黃以利胃熱可也
苓桂五味甘草湯方
茯苓(四两)桂枝(四兩)
甘草(三两炙)五味子(半升)
右四味以水八升煮取三升去滓分温三服
苓甘五味薑辛湯方
茯苓(四兩)甘草
乾薑細辛(各三兩)
五味子(半升)
右五味以水八升煮取三升去滓温服半升日三
服
苓桂五味甘草去甘草去桂加乾薑細辛半夏湯方
茯苓(四两)細辛
乾薑(各二兩)五味子
半夏(各半升)
右五味以水八升煮取三升去滓温服半升日三服
苓甘五味加薑辛半夏杏仁湯方
茯苓(四兩)甘草(三兩)
五味子(半升)乾薑(三兩)
細辛(三两)半夏(半升)
杏仁(半升去皮尖)
右七味以水一斗煮取三升去滓温服半升日三服
苓甘五味加薑辛半杏大黃湯方
茯苓(四兩)半夏(半升)
甘草(三兩)五味子(半升)
乾薑(三兩)細辛(三兩)
杏仁(半升去皮尖)大黃(三兩)
右八味以水一斗煮取三升去滓温服半升日三服
消渴小便利淋病衇證并治第十四
厥陰之為病消渴氣上衝心心中疼熱饑而不欲食食
即吐蚘下之利不止
(按)此條是傷寒論厥陰經正病與雜病消渴之義不
同必是錯簡
寸口衇浮而遲浮即為虚遲即為勞虚則衛氣不足勞
則榮氣竭
(按)此條當在虚勞篇中錯簡在此
(註)寸口通指左右三部而言也浮而有力為風浮而
無力為虚按之兼遲即為虚勞之證故主衛外榮
内虚竭也
趺陽衇浮而數浮即為氣數即消榖而大堅氣盛則溲
數溲數即堅堅數相搏即為消渴
(按)而大堅句不成文大字之下當有便字必是傳寫
之遺
(註)趺陽胃衇也胃衇浮盛按之而數為胃氣熱故善
消榖也火盛消榖則大便必堅氣盛消水則小便
必數故溲數即堅也堅數相摶即為消榖消渴之
病
趺陽衇數胃中有熱即消榖引食大便必堅小便即數
(註)此復申上條大便堅小便數之義也
男子消渴小便反多以飲一斗小便一斗腎氣丸主之
(註)飲水多而小便少者水消于上故名上消也食榖
多而大便堅者食消于中故名中消也飲水多而
小便反多者水消于下故名下消也上中二消屬
熱惟下消寒熱兼之以腎為水火之藏也飲一溲
一其中無熱消耗可知矣故與腎氣丸從隂中温
養其陽使腎隂攝水則不直趨下源腎氣上蒸則
能化生津液何消渴之有耶
(集註)程林曰小便多則消渴經曰飲一溲二者不治今
飲一溲一故與腎氣丸治之腎中之動氣即水中
之命火下焦腎中之火蒸其水之精氣達于上焦
若肺金清肅如雲升而雨降則水精四布五經并
行自無消渴之患今其人必攝養失宜腎水衰竭
龍雷之火不安于下但炎于上而刑肺金肺熱葉
焦則消渴引飲其飲入于胃遊溢渗出下無火化
直入膀胱則飲一斗溺亦一斗也故用桂附腎氣
丸助真火蒸化上升津液何消渴之有哉
沈明宗曰男子二字是指房勞傷腎火旺水虧而
成消渴者
腎氣丸方(見婦人雜病中)
衇浮小便不利微熱消渴者宜利小便發汗五苓散主
之
(註)衇浮病生于外也衇浮微熱熱在表也小便不利
水停中也水停則不化津液故消渴也發表利水
止渴生津之劑惟五苓散能之故以五苓散主之
也于此推之曰衇浮可知上條衇沉也曰微熱可
知上條無熱也且可知凡衇沉無熱之消渴皆當
用腎氣丸方也
五苓散方(見痰飲中)
衇浮發熱渴欲飲水小便不利者豬苓湯主之
(註)此與上條文同義異文同者衇浮小便不利發熱
微熱渴欲飲水消渴也而義異者一以五苓散利
水發汗一以豬苓湯利水滋乾也審其所以義異
之意必在有汗無汗之間也何以知之一以發汗
為主其因無汗可知一以滋乾為主其因有汗可
知故文同而義異病同而治别也仲景之書言外
寓意處甚多在學者以意會之自識也
豬苓湯方
豬苓(去皮)茯苓
阿膠滑石
澤瀉(各一兩)
右五味以水四升先煮四味取二升去滓内膠烊
消温服七合日三服
渴欲飲水口乾舌燥者白虎加人参湯主之
(註)消渴則渴欲飲水水入即消而仍口乾舌燥者是
熱邪盛也故以白虎加人参湯清熱生津也
白虎加人參湯方(見中暍中)
渴欲飲水水入則吐者名曰水逆五苓散主之
(註)渴欲飲水水入即吐名水逆者是裏熱微而水邪
盛也故以五苓散利水止吐也
(集註)李彣曰内有積水故水入則拒格而上吐名水逆
也五苓散利水故主之
渴欲飲水不止者文蛤散主之
(註)渴欲飲水水入則吐小便不利者五苓散證也渴
欲飲水水入則消口乾舌燥者白虎人參湯證也
渴欲飲水而不吐水非水邪盛也不口乾舌燥非
熱邪盛也惟引飲不止故以文蛤一味不寒不温
不清不利專意于生津止渴也或云文蛤即今吴
人所食花蛤性寒味鹹利水勝熱然屡試而不效
嘗考五倍子亦名文蛤按法製之名百藥煎大能
生津止渴故嘗用之屡試屡驗也
文蛤散方
文蛤(五兩)
右一味杵為散以沸湯五合和服方寸匕
小便不利者有水氣其人苦渴栝蒌瞿麥丸主之
(註)小便不利水畜于膀胱也其人苦渴水不化生津
液也以薯蕷花粉之潤燥生津而苦渴自止以茯
苓瞿麥之滲泄利水而小便自利更加炮附宣通
陽氣上蒸津液下行水氣亦腎氣丸之變制也然
其人必衇沉無熱始合法也
栝蒌瞿麥丸方
栝蒌根(二兩即花粉)茯苓(三两)
薯蕷(三兩)附子(一枚炮)
瞿麥(一兩)
右五味末之煉蜜丸梧子大飲服三丸日三服不
知增至七八丸以小便利腹中温為知
(集解)李彣曰此方與五苓散同為利水生津之劑此用
薯蕷即五苓用白术之義也但五苓兼外有微熱
故用桂枝走表此内惟水氣故用附子温下也
尤怡曰此下焦陽弱氣冷而水氣不行之證故以
附子益陽氣茯苓瞿麥行水氣觀方後云腹中温
為知可以推矣其人苦渴則是水氣偏結于下而
燥火獨聚于上夫上浮之燄非滋不熄下積之隂
非煖不消而寒潤辛温並行不悖此方為良法也
求變通者于此三復焉
小便不利蒲灰散主之滑石白魚散茯苓戎鹽湯並主
之
(註)無表裏他證小便不利而渴者消渴水邪病也小
便不利不渴者小便癃閉病也主蒲灰散滑石白
魚散者蒲灰亂髮血分藥也滑石白魚利水藥也
然必是水欎于血分故并主是方也觀東垣以通
關丸治熱欎血分之小便不利則可知在血分多
不渴也主茯苓戎鹽湯者茯苓淡渗白术燥濕戎
鹽潤下亦必是水濕鬱于下也鹽為渴者之大戒
觀用戎鹽則不渴可知也
(集註)魏荔彤曰小便不利者所因有不同治法亦不一
仲師併列三方以俟主治者擇其善而從之
蒲灰散方
蒲灰(七分)滑石(三分)
右二味杵為散飲服方寸匕日三服
滑石白魚散方
滑石(二分)亂髮(三分燒)
白魚(二分)
右三味杵為散飲服半錢匕日三服
茯苓戎鹽湯方
茯苓(半觔)白术(二兩)
戎鹽(彈丸大一枚)
右三味以水五升煮取三升分温三服
淋之為病小便如粟狀小腹弦急痛引臍中
(註)小便不利及淋病皆或有少腹弦急痛引臍中之
證然小便不利者水道澁少而不痛淋則溲數水
道澁少而痛有不同也小便溺出狀如粟米者即
今之所謂石淋也
淋家不可發汗發汗必便血
(註)淋家濕熱畜于膀胱之病也若發其汗濕從汗去
熱則獨留水腑告匱熱廹隂血從小便出即今之
所謂血淋也
(集註)高世栻曰淋家之膀胱津液先虚故不可發汗若
發汗更奪其津液則膀胱氣竭胞中併虚故必便
血便血溺血也
水氣病衇證并治第十五
少隂衇緊而沉緊則為痛沉則為水小便即難衇得諸
沉者當責有水身體腫重
(按)衇得諸沉者一條乃始論水氣病之衇當列于篇
首但古夲衇得諸沉之上有少隂衇緊而沉四句
文義不属并有脱簡不釋
(註)欬喘而不腫脹謂之痰飲腫重而不欬喘謂之水
氣沉衇得于諸部身體不腫重者當責為氣也腫
重者當責有水也以水畜于裏故衇沉水溢于表
故腫重也
水病衇出者死
(註)水病肉腫衇當不見今衇出者是氣外散也故死
(集註)沈明宗曰衇得諸沉沉為氣鬱不行于表則絡衇
虚虚即水泛皮膚肌肉故身體腫重當責有水但
沉為正水而正水乃隂盛陽鬱衇必沉極若陡見
浮起是真氣離根之象故曰水病衇出者死若風
皮二水衇浮洪不在此例
問曰病下利後渴飲水小便不利腹滿隂腫者何也答
曰此法當病水若小便自利及汗出者自當愈
(註)病下利則虚其土傷其津也土虚則水易妄行津
傷則必欲飲水若小便自利及汗出者則水精輸
布何水病之有惟小便不利則水無所從出故必
病水病水者脾必虚不能制水故腹滿也腎必虚
不能主水故隂腫也于此推之凡病後傷津渴欲
飲水小便不利者皆當防病水也
(集註)程林曰病下利則脾土衰而津液竭故渴引飲而
土又不能制水故小便不利脾惡濕故腹滿腎主
水故隂腫此為病水無疑若小便利則水行汗出
則水散雖不藥而亦自愈矣
夫水病人目下有卧蠶而目鮮澤衇伏其人消渴病水
腹大小便不利其衇沉絶者有水可下之
(按)其人消渴之下古夲有病水腹大小便不利其衇
沉絶者有水可下之四句與上文義不属當另分
為一條在夲門五條之次始合裏水衇證
(註)目下窠太隂也目下微腫水也惟土不能制水則
水汎溢為病故水始病必先見微腫于目下也有
卧蠶狀水病證也面目鮮澤水病色也沉甚衇伏
水病衇也消渴引飲水病因也此皆水病先見之
徵也
(集註)趙良曰内經色澤者病溢飲溢飲者渴而多飲溢
于腸胃之外又曰水隂也目下亦隂也腹者至隂
之所居也故水在腹便目下腫也靈樞曰水始起
也目下微腫如蠶如新卧起之狀其人初由水榖
不化津液以成消渴必多飲多飲則水積水積則
氣道不宣故衇伏矣
沈明宗曰水外走則泛溢于皮膚肌肉内逆則浸
淫于臟腑腸胃相随胃衇上注于面目下如卧蠶
之狀水主明亮而光潤故面鮮澤為水病之騐也
然水病因陽微隂盛經隧不利所以衇伏而胃中
津液水飲外溢皮膚肌肉不溉喉舌故作消渴誠
非真消渴也
師曰諸有水者腰以下腫當利小便腰以上腫當發汗
乃愈
(註)諸有水者謂諸水病也治諸水之病當知表裏上
下分消之法腰以上腫者水在外當發其汗乃愈
越婢青龍等湯證也腰以下腫者水在下當利小
便乃愈五苓豬苓等湯證也
(集註)趙良曰身半以上天之分陽也身半以下地之分
隂也而身之腠理行天分之陽小便通地分之隂
故水停于天者開腠理而水從汗散水停于地者
决其出關而水自出矣即内經開鬼門潔净府法
也
尤怡曰發汗利小便因其勢而利𨗳之也
病水腹大小便不利其衇沉絶者有水可下之
(註)上條為水之在外在下者立法也若水在裏者非
其治矣腹者至隂脾也故病水必腹大也水畜于
内故小便不利也其衇沉絶即伏衇也衇伏腹大
小便不利裏水已成故可下之十棗神祐之類酌
而用之可也
(集註)程林曰腹大者為水在裏小便不利者為水不行
是以衇必沉伏也故宜下之以利其水
裏水者一身面目黃腫其衇沉小便不利故令病水假
如小便自利此亡津液故令渴也越婢加术湯主之
(按)越婢加术湯主之七字當在後太陽病衇浮而緊
條發汗即愈之下文義始属必是錯簡在此觀其
裏有水之文自可知非越婢加术湯發表之藥所
能治矣
(註)此承上條言裏水未實不可下不可利之義也裏
水者謂裏有水也一身面目黃腫有水之證也衇
沉有水之衇也雖有是證衇猶必渴而小便不利
腹大者始為裏有水也設不腹大滿急此裏水未
實不可下也若小便自利此亡津液作渴非裏有
水作渴亦不可利小便也
(集註)尤怡曰裏水水從裏積與風水不同故其衇不浮
而沉而盛于内者必溢于外故一身面目悉黃腫
也水病小便當不利今反自利則津液消亡水病
已而渴病起矣
越婢加术湯方(見下)
心下堅大如盤邊如旋盤水飲所作枳實白术湯主之
(註)心下堅大如盤邊如旋盤此裏水所作也似當下
而不可下者以堅大而不滿痛是為水氣虚結未
可下也故以白术倍枳實補正而兼破堅氣行則
結開兩得之矣此裏水不可下之和劑也
(集註)趙良曰心下胃上脘也胃氣弱則所飲之水入而
不消痞結而堅必強其胃乃可消痞白术健脾強
胃枳實善消心下痞逐停水散滯氣
程林曰此證如盤而不如杯是水飲散漫之狀也
以散漫于心下如盤不必辛熱之劑以發之但用
枳术以散之得腹中耎而水自消矣
沈明宗曰見心下堅大如盤當審虚實寒熱衇之
浮沉遲數大小為異毋得執方而悮用也
尤怡曰言水飲所作者所以别于氣分也氣無形
以辛甘散之水有形以苦泄之
枳實白术湯方
枳實(七枚)白术(二兩)
右二味以水五升煮取三升分温三服腹中耎即
當散也
(集觧)李彣曰枳實消脹苦以泄之也白术去濕苦以燥
之也後張元素治痞用枳术丸亦從此湯化出但
此乃水飲所作則用湯以蕩滌之彼属食積所傷
則用丸以消磨之一湯一丸各有深意非漫無主
張也
趺陽衇當伏今反緊夲自有寒疝瘕腹中痛醫反下之
下之則胸滿短氣趺陽衇當伏今反數夲自有熱消榖
小便數今反不利此欲作水
(註)此明裏有水兼寒兼熱誤下之義也裏水衇伏非
謂三部衇皆當伏乃謂趺陽胃衇當伏也若衇不
伏反緊其人必夲自有寒也水寒同病則疝瘕腹
中痛醫誤以為裏水而下之水去寒留更虚其中
故胸滿短氣也若衇不伏反數其人必夲自有熱
也水熱同病當消榖而小便數不病水也今小便
反不利此欲作水之病也
(集註)趙良曰趺陽當伏者非趺陽胃氣之夲衇也為水
畜于下其氣伏故衇亦伏衇法曰伏者為水
魏茘彤曰趺陽有水邪則當伏以胃陽為衣濕隂
寒所固閉故陽明之衇不出也今反緊不惟水盛
于裏而且寒盛于中矣盖其人不止有水氣之邪
而更兼平日有積寒疝瘕腹中常常作痛水邪中
又兼寒邪也醫者不識其為隂寒乃以為水邪可
下雖水下沉而寒邪上逆故胸滿短氣矣此病趺
陽衇當伏今反數為夲自有熱然夲自有熱則當
消榖小便數大便堅如傷寒胃實之證也今小便
反不利則知為欲作水與濕熱之邪無疑也
肝水者其腹大不能自轉側脇下腹痛時時津液微生
小便續通
(註)以上發明表裏上下之水以下發明五臓氣血之
水也肝主筋腹脇是其部也水邪干之外則筋緩
不能自轉側内則腹大脇痛淋溲也
(集註)魏荔彤曰肝水者水附肝則肝水也肝經有水必
存兩脇故腹大而脇下痛少陽隂陽往來之道路
有邪窒礙故不能自轉側肝有水邪必上冲胸咽
故時時津液微生及上升而下降小便不利者又
續通此水邪隨肝木往來升降之氣上下為患也
見此知肝經有水當于肝臓治之也
尤怡曰肝之腑在脇而氣連少腹肝之水不行則
腹大不能轉側脇下腹痛也時時津液微生小便
續通者肝喜冲逆而主疎泄水液隨之而上下也
心水者其身重而少氣不得卧煩而躁其人隂腫
(按)其人隂腫四字當在腎水條内錯簡在此
(註)心主衇膻中是其部也水邪干之外則周身之衇
不行其身重也内則少氣心煩不得臥而躁也
(集註)程林曰内經云心主身之血衇上經曰水在心心
下堅築短氣是以身重少氣也内經曰諸有水病
者不得卧夫心属火水在心是以不得卧而煩躁
也
魏荔彤曰夫水邪亦積聚之類也切近于其處則
伏留于是臓即可以臓而名證水附于心則心水
也心經有水四肢百骸皆可灌注故身重氣為水
邪所阻故少氣水邪逼處神䰟不安故不得卧神
明擾亂故躁而煩見此知心經有水當于心經治
之也
脾水者其腹大四肢苦重津液不生但苦少氣則小便
難
(註)脾主腹四肢是其部也水邪干之外則四肢苦重
内則腹大少氣小便難也
(集註)魏荔彤曰脾水者水附于脾則脾水也脾專主腹
故腹大脾主旋運又主四肢旋運不利故四肢苦
重津液不生氣不行于上下則阻碍不通故上則
苦少氣下則小便難見此知有水在脾當于脾藏
治水也
尤怡曰脾主腹而氣行四肢脾受水氣則腹大四
肢重津氣生于榖榖氣運于脾脾濕不運則津液
不生而少氣小便難者濕不行也
肺水者其身腫小便難時時鴨溏
(註)肺主氣皮毛是其部也水邪干之外則周身皮腫
内則不輸小便大腸乃其腑水走大腸故鴨溏也
(集註)趙良曰肺主皮毛行榮衛與大腸合今有水病則
水充滿皮膚肺夲通調水道下輸膀胱為尿溺今
既不通水不得自小便出反從其合與糟粕混成
鴨溏也
魏荔彤曰肺水者水附于肺則肺水也肺主氣氣
引水行亦能使之周身浮腫肺不肅則氣化壅故
小便難小便難則清濁不分故便鴨溏此知為有
水在肺當于肺藏治水也
尤怡曰鴨溏如鴨之後水糞雜下也
腎水者其腹大臍腫腰痛不得溺隂下濕如牛鼻上汗
其足逆冷面反瘦
(按)面反瘦之下當有上條其人陰腫四字
(註)腎主腰足陰是其部也水邪干之外則陰腫隂下
濕足冷面瘦内則腹大臍腫腰痛不得溺也此五
者指水氣等脹為言故俱不喘欬也
(集註)程林曰腎者胃之關也關門不利故令聚水而生
病是以有腹大臍腫之證也腰者腎之外候故令
腰痛膀胱者腎之腑故冷不得溺也以其不得溺
則水氣不得泄浸漬于睾囊而為隂汗流注于下
焦而為足冷夫腎為水藏又被水邪則上焦之氣
血隨水性而下趨故其人面反瘦非若風水裏水
之面目浮腫也
魏荔彤曰腎水者水附于腎則腎水也腎主少腹
少腹水濕固沍故腹大臍腫腰痛腰以下俱腎主
之也水濕在下焦膀胱之氣反塞故不惟小便難
而且竟不得溺隂寒下盛故陰下濕如牛鼻上汗
冷而且粘其足皆逆冷也面乃陽之部位下陰盛
上陽衰故面必瘦見此知水在腎當于腎藏治水
也
尤怡曰身半以下腎氣主之水在腎則腰痛臍腫
腹大也不得溺陰下濕如牛鼻上汗其足逆冷者
腎為隂水亦為隂兩隂相得陽氣不行而濕寒獨
勝也面反瘦者面為陽陰盛于下則陽衰于上也
師曰寸口衇沉而遲沉則為水遲則為寒寒水相搏趺
陽衇伏水榖不化脾氣衰則鶩溏胃氣衰則身腫少陽
衇卑少隂衇細男子則小便不利婦人則經水不通經
為血血不利則為水名曰血分
(註)寸口兩寸也衇沉而遲沉則為水遲則為寒水寒
相搏于胸中則陽氣不運故趺陽兩關之衇伏而
不起水榖不化也若脾氣衰則鶩溏胃氣衰則身
腫也少陽右尺衇陷下少隂左尺衇細小亦因寒
水太甚命火受制故男子水精不化小便為之不
利女子血化為水經水為之不通也經血而曰經
水者以水為血之體也女子以血為主故曰血分
也
(集註)趙良曰仲景衇法寸口多與趺陽合何也盖寸口
屬肺手太陰之所過肺朝百衇十二經各以其時
來見于寸口脾胃二經出在右關胃乃水榖之海
五藏皆禀氣于胃則胃又五藏之夲所以經衇尤
為諸經之要領也邪或干于胃者必再就趺陽診
之趺陽胃衇之源也
尤怡曰此合診寸口趺陽而知為寒水勝而胃陽
不行也胃陽不行則水榖不化水榖不化則脾胃
俱衰脾氣主裏故衰則鶩溏胃氣主表故衰則身
腫也少陽者生氣也少隂者地道也而俱受氣于
脾胃脾胃衰則少陽衇卑而生氣不榮少隂衇細
而地道不通男子則小便不利婦人則經血不通
而其所以然者則皆陽氣不行隂氣乃結之故曰
血分者謂雖病于水而實出于血也
師曰寸口衇遲而濇遲則為寒濇為血不足趺陽衇微
而遲微則為氣遲則為寒寒氣不足則手足逆冷手足
逆冷則榮衛不利榮衛不利則腹滿腸鳴相逐氣轉膀
胱榮衛俱勞陽氣不通即身冷隂氣不通即骨疼陽氣
前通則惡寒隂氣前通則痺不仁隂陽相得其氣乃行
大氣一轉其氣乃散實則失氣虚則遺溺名曰氣分
(按)名曰氣分之下當有下條桂枝去芍藥加麻黃附
子細辛湯主之十五字
(註)寸口衇遲為寒衇濇少血趺陽衇微乏氣遲亦為
寒是則氣血俱虚為寒氣所干榮衛不利隂陽不
通故身寒骨痛手足逆冷腹滿腸鳴惡寒麻痺失
氣遺溺也此氣血俱虚寒氣内客之氣脹故曰氣
分而下條發明主治用桂枝去芍藥加麻黃附子
細辛湯者温養榮衛隂陽發散寒邪之氣也
(集註)程林曰氣散必從前後而去邪氣實則失氣于後
正氣虚則遺溺于前也
尤怡曰微則為氣者為氣不足也寒氣不足該寸
口趺陽為言寒而氣血復不足也寒氣不足則手
足無氣而逆冷榮衛無源而不利由是藏府之中
真氣不充而客寒獨勝則腹滿腸鳴相逐氣轉膀
胱而下輸也榮衛俱勞者榮衛俱乏竭也陽氣温
于表故不通則身冷隂氣榮于裏故不通即骨疼
不通者虚極而不能行與有餘而壅者不同陽前
通則惡寒隂前通則痺不仁者陽先行而隂不與
俱行則隂失陽而惡寒隂先行而陽不與俱行則
陽獨滯而痺不仁也盖隂與陽常相須也不可失
失則氣機不續而邪乃著不失則上下交通而邪
不容故曰隂陽相得其氣乃行大氣一轉其氣乃
散失氣遺溺謂分虚實而散也曰氣分者謂寒氣
乘陽之虚而病于氣也
氣分心下堅大如盤邊如旋杯水飲所作桂枝去芍藥
加麻黃附子細辛湯主之
(按)氣分心下堅大如盤邊如旋杯水飲所作之十六
字當是衍文觀心下堅之夲條自知桂枝去芍藥
加麻黃附子細辛湯主之十五字當在上條氣分
之下義始相屬正是氣分之治法必是錯簡在此
桂枝去芍藥加麻黃附子細辛湯方
桂枝(三兩)生薑(三兩)
甘草(二兩)大棗(十二枚)
麻黃細辛(各一兩)
附子(一枚炮)
右七味以水七升煮麻黃去上沬内諸藥煮取二
升分温三服當汗出如蟲行皮中即愈
師曰病有風水有皮水有正水有石水有黃汗風水其
脈自浮外證骨節疼痛惡風皮水其脈亦浮外證腑腫
按之沒指不惡風其腹如鼓不渴當發其汗正水其脈
沉遲外證自喘石水其脈自沉外證腹滿不喘黃汗其
脈沉遲身發熱胸滿四肢頭面腫久不愈必致癰膿
(註)風水得之内有水氣外感風邪風則從上腫故面
浮腫骨節疼痛惡風風在經表也皮水得之内有
水氣皮受濕邪濕則從下腫故胕浮腫其腹如鼔
按之沒指水在皮裏也非風邪故不惡風因水濕
故不渴也其邪俱在外故均衇浮皆當從汗從散
而觧也正水水之在上病也石水水之在下病也
故在上則胸滿自喘在下則腹滿不喘也其邪俱
在内故均衇沉遲皆當從下從温觧也黃汗者汗
出蘖汁色也其衇沉遲藏内有寒飲身發熱者經
外有伏熱寒飲故胸滿四肢頭面浮腫伏熱若久
不愈故必致癰膿也由此推之可知黃汗是内飲
外熱蒸鬱于中從土化而成也以黃汗而列水病
之門者亦因水之為病而腫也
(集註)程林曰風水與皮水相類屬表正水與石水相類
屬裏但風水惡風皮水不惡風正水自喘石水不
自喘為異耳
尤怡曰風水水為風搏因風而病水也風傷皮毛
而濕流關節故衇浮惡風而骨節疼痛也皮水水
行皮中内合肺氣故其衇亦浮不兼風故不惡寒
也其腹如鼓即内經&KR2107;&KR2107;然不堅之意以其病在
皮膚而不及腸藏故外有脹形而内無喘滿也水
在皮者宜從汗解故曰當發其汗正水腎藏之水
自盛也石水水之聚而不行者也正水乘陽之虚
而浸及上焦故衇沉遲而喘石水因隂之盛而結
于少腹故衇沉腹滿而不喘也黃汗汗出沾衣如
蘖汁得之濕熱交病而濕居熱外其盛于上而陽
不行則身熱胸滿四肢頭面腫久則浸及于裏而
榮不通則逆于肉裏而為癰膿也
衇浮而洪浮則為風洪則為氣風氣相搏風強則為隠
疹身體為痒痒為泄風久為痂癩氣強則為水難以俯
仰風氣相擊身體洪腫汗出乃愈惡風則虚此為風水
不惡風者小便通利上焦有寒其口多涎此為黃汗
(按)身體洪腫之洪字當是浮字此為黃汗四字當是
衍文
(註)六衇俱浮而洪浮則為風洪則為氣風氣相搏之
病若風強于氣相搏為病則偏于榮故為隠疹身
體為痒痒者肌虚為風邪外薄故也名曰泄風即
今之風燥瘡是也故日久不愈則成痂癩痂癩疥
癬癘癩之類是也若氣強于風相搏為病則偏于
衛故為水氣難以俯仰即今之支飲喘滿不得卧
也若風氣兩相強擊為病則為風水故通身浮腫
也以上諸證皆屬肌表故當發汗汗出乃愈也風
水無汗當以越婢湯發汗若汗出惡風則為表陽
虚故加附子也若不惡風小便通利非表陽有寒
乃上焦有寒也上焦有寒惟兼病水者則其人口
内必多生涎沫也
(集註)尤怡曰風天之氣氣人之氣是皆失其和者也風
濕相搏風強則氣從風而浸淫肌體故為癮疹氣
強則風從氣而鼓湧水液故為水風氣並強兩相
搏擊而水液從之則為風水汗之則風去而水行
故曰汗出乃愈若惡風者表虚也不惡風而小便
通利者以上焦有寒不能約束津液故其口多涎
也
寸口衇沉滑者中有水氣面目腫大有熱名曰風水視
人之目裹上微擁如蠶新卧起狀其頸衇動時時欬按
其手足上䧟而不起者風水
(註)此承上條詳申風水之證衇也寸口衇沉而滑中
有水氣之診也面目腫大中有水氣之證也有寒
者其衇沉遲則為石水也有熱者其衇沉滑名曰
風水也視其人之目胞上微擁似蠶如新卧起之
狀人迎頸衇動甚時欬按其腫之手足陷而不起
者皆風水之證也
(集註)趙良曰内經云衇沉曰水衇滑曰風面腫曰風目
腫如新卧起之狀曰水頸衇動喘欬曰水又腎風
者面跗龐然少氣時熱其有跗腫者亦曰夲于腎
名風水皆出内經也
程林曰沉者就下之性滑者流衍之象故沉滑者
中有水也面腫曰風風鬱于經則熱故面胕腫大
有熱名曰風水内經曰諸有水者微腫先見于目
下也水者隂也目下亦陰也腹者至隂之所居故
水在腹者必使目下腫也頸衇人迎衇也水邪干
土則頸衇動水之夲在腎水之標在肺故時時欬
也以手按其腹隨手而起此屬水脹如按水囊者
必隨手而起今風水搏于手足胕屬肌肉之間按
而散之猝不能聚故䧟下而不起也
風水衇浮身重汗出惡風者防已黃耆湯主之腹痛加
芍藥
(註)此承上條風水詳申其證以明其治也風水之病
外風内水也衇浮惡風者風也身重腫者水也汗出
表虚故用防已黃耆湯固表以散風水也若腹痛
加芍藥甘草以調中也
防已黃耆湯方(見濕病中)
太陽病衇浮而緊法當骨節疼痛反不疼身體反重而
酸其人不渴汗出即愈此為風水惡寒者此為極虚發
汗得之渴而不惡寒者此為皮水身腫而冷狀如周痺
胸中塞不能食反聚痛暮躁不得眠此為黃汗痛在骨
節欬而喘不渴者此為脾脹其狀如腫發汗即愈然諸
病此者渴而下利小便數者皆不可發汗
(按)脾脹之脾字當是肺字是傳寫之譌發汗即愈之
下當有前條越婢加术湯之六字
(註)此又詳申風水皮水黃汗肺脹四證之治法也太
陽病謂頭痛發熱惡風也衇浮而緊似傷寒也傷
寒法當骨節疼痛反不疼身體反重而酸面目浮
腫其人不渴非傷寒也乃風水也發汗汗出即愈
也若愈後而惡寒者此為過于發汗極虚得之當
補表陽自可愈也有是證渴而不惡寒似傳裏也
但跗浮腫其腹如鼓乃皮水也有是證胸中窒反
聚痛不能食暮躁不得卧似裏實也但身腫而冷
麻木如痺此為欲作黃汗也痛在骨節似傷寒也
但其狀如水腫欬喘不渴此為肺脹也已上四證
皆初病皮毛狀類傷寒故均以越婢加术湯主之
發汗即愈也若渴而下利小便數者則津液已奪
故不可發汗也
(集註)趙良曰脾脹恐是肺字之誤靈樞經云肺是動則
病肺脹滿膨膨而喘咳也
魏茘彤曰其狀如腫者按其手足未至䧟而不起
故曰如腫似腫而實非腫也
尤怡曰太陽有寒則衇緊骨疼有濕則衇濡身重
有風則衇浮體痠此明辨也今得傷寒衇而骨節
不疼身體反重而痠即非傷寒乃風水外勝也風
水在表而非裏故不渴風固當汗水在表者亦宜
汗故曰汗出即愈然必氣盛而實者汗之乃愈不
然則其表益虚風水雖觧而惡寒轉增矣故曰惡
寒者此為極虚發汗得之若其渴而不惡寒者則
非病風而獨病水不在皮外而在皮中視風水為
較深矣其證身腫而冷狀如周痺周痺者寒濕痺
其陽也皮水為水氣淫于膚也胸中窒不能食者
寒襲于外而氣窒于中也反聚痛暮躁不得眠者
熱為寒鬱而寒甚于暮也寒濕外淫必流關節故
曰此為黃汗痛在骨節其咳而喘不渴者水寒傷
肺氣攻于表有如腫病而實同皮水故曰發汗則
愈然而諸病若渴而下利小便數者則不可謂水
氣當汗而㮣發之也仲景丁寧之意豈非慮人之
津液先亡也哉或問風水外證骨節疼此云骨節
反不痛身體反重而痠皮水不渴此云渴何也曰
風與水合而成病其流注關節者則為骨節疼痛
其浸淫肌體者則骨節不疼而身體痠腫由所傷
之處不同故也皮水不渴者非言皮水夲不渴也
謂腹如鼓而不渴者病方外盛而未入裏猶可發
其汗也此所謂渴而不惡寒者所以别于風水之
不渴而惡風也
風水惡風一身悉腫衇浮不渴續自汗出無大熱越婢
湯主之惡風加附子
(註)此又承上條風水互詳其證而變其治也風水之
邪全在表而不在裏故惡風一身悉腫衇浮不渴
也初夲無汗身無大熱續自汗出而不惡風寒表
不虚也故用越婢湯以發之若惡風甚者表陽虚
也前方加附子一枚以補其在表之陽也
越婢湯方
麻黃(六兩)石膏(半觔)
生薑(三兩)甘草(二兩)
大棗(十五枚)
右五味以水六升先煮麻黃去上沬内諸藥煮取
三升分温三服
惡風者加附子一枚炮
風水加术四兩
皮水為病四肢腫水氣在皮膚中四肢聶聶動者防己
茯苓湯主之
(註)此承皮水互詳其證以明其治也皮水之病是水
氣相搏在皮膚之中故四肢聶聶瞤動也以防己
茯苓湯補衛通榮祛散皮水也
(集註)沈明宗曰此邪在皮膚而腫也風入于衛陽氣虚
滯則四肢腫經謂結陽者腫四肢即皮水也皮毛
受風氣虚而腫所謂水氣在皮膚中邪正相搏風
虚内鼓故四肢聶聶而動是因表虚也盖三焦之
氣同入膀胱而行决瀆今水不行則當使小便利
而病得除故防己茯苓除濕而利水以黃耆補衛
而實表表實則邪不能容甘草安土而制水邪桂
枝以和榮衛又行陽化氣而實四末俾風從外出
水從内洩矣
防己茯苓湯方
防己(三兩)黃耆(三兩)
桂枝(三兩)茯苓(六兩)
甘草(三兩)
右五味以水六升煮取二升分温三服
裏水越婢加术湯主之甘草麻黃湯亦主之
(按)裏水之裏字當是皮字豈有裏水而用麻黃之理
閱者自知是傳寫之譌
(註)皮水表虚有汗者防己茯苓湯固所宜也若表實
無汗有熱者則當用越婢加术湯無熱者則當用
甘草麻黃湯發其汗使水外從皮去也
越婢加术湯方
於越婢湯中加术四兩
甘草麻黃湯方
甘草(二兩)麻黃(四两)
右二味以水五升先煮麻黃去上沬内甘草煮取
三升温服一升重覆汗出不汗再服慎風寒
厥而皮水者蒲灰散主之
(按)厥而二字當是衍文
(註)水在皮膚浸淫日久必然腐潰而出水也當以蒲
灰散敷之以燥水也
蒲灰散方(見消渴中)
水之為病其衇沉小属少隂浮者為風無水虚脹者為
氣水發其汗即已衇沉者宜麻黃附子湯浮者宜杏子
湯
(按)為氣水之氣字當是風字若是氣字則無發汗之
理且通篇並無氣水之病
(註)水之為病其衇沉小屬少隂水也今衇不沉小而
浮浮者為風非少隂水也若無水虚脹者為風水
也風水發其汗即已風水衇沉者宜麻黃附子湯
汗之衇浮者宜杏子湯汗之
麻黃附子湯方
麻黃(三兩)甘草(二兩)
附子(一枚炮)
右三味以水七升先煮麻黃去上沬内諸藥煮取
二升半温服八分日三服
(集觧)沈明宗曰麻黃附子湯今人置之不講余特舉而
明之麻黃附子通陽開竅治水妙劑今人惟用腎
氣湯丸壅補其内致陽氣不宣轉補轉壅邪無出
路水腫日增咳血而死者不知凡幾矣
杏子湯方
麻黃(四兩)杏仁(五十箇)
甘草(二两炙)
右水七升先煮麻黃減二升去上沫内諸藥煮取
三升去滓溫服一升得汗止服
問曰黃汗之為病身體腫發熱汗出而渴狀如風水汗
沾衣色正黃如蘖汁衇自沉何從得之師曰以汗出入
水中浴水從汗孔入得之宜黃耆芍藥桂枝苦酒湯主
之
(註)此承黃汗互詳其證以明其治也黃汗属濕故身
體腫属風故發熱汗出而渴狀如風水者謂面目
浮腫也汗沾衣色正黃如蘖汁謂汗出粘黃也衇
自沉者謂從水得之也究其得之之由以汗出入
冷水中浴則悽愴之寒内入遏鬱汗液于肌腠從
土蒸化而出故色黃也宜黃耆桂枝解肌邪以固
衛氣白芍苦酒止汗液以攝榮氣榮衛調和其病
已矣
(集註)程林曰汗出則元腑開入水浴則悽愴之水寒藏
留于腠理皮膚之中則身腫發熱也汗出沾衣如
蘖汁則津液内竭是以汗出而渴也身腫雖狀如
風水但風水之衇不沉汗不黃口不渴為異耳
李升璽曰按汗出浴水亦是偶舉一端言之耳大
約黃汗由脾胃濕久生熱積熱成黃濕熱交蒸而
汗出矣
魏茘彤曰黃汗者汗出之色黃而身不黃與發黃
之證不同也
尤怡曰黃汗之病與風水相似但風水衇浮而黃
汗衇沉風水惡風而黃汗不惡風為異其汗沾衣
色正黃如蘖汁則黃汗之所獨也風水為風氣外
合水氣黃汗為水氣外合熱氣熱被水遏互鬱交
蒸汗液則黃用黃耆桂枝芍藥三味行陽以益隂
則榮氣和而衛氣周盖欲使榮衛大行而邪氣畢
達耳
黃耆芍藥桂枝苦酒湯方
黃耆(五兩)芍藥(三兩)
桂枝(三兩)
右三味以苦酒一升水七升相和煮取三升溫服
一升當心煩服至六七日乃解若心煩不止者以
苦酒阻故也
(方觧)服後心煩者以苦酒止汗太急也盖汗出于心急
止之則不得出故心煩也至六七日乃解者正復
而邪自退也
(集解)魏茘彤曰古人稱醋為苦酒非另有所謂苦酒也
美酒醯即人家所製社醋即鎮江紅醋是也又醋
之劣者即白酒醋各處皆是總以社醋入藥
尤怡曰苦酒阻者欲行而未得遽行久積藥力乃
自行耳故曰服至六七日乃觧
黃汗之病兩胫自冷假令發熱此属歴節食已汗出又
身常暮卧盗汗出者此榮氣也若汗出已反發熱者久
久其身必甲錯發熱不止者必生惡瘡若身重汗出已
輙輕者久久必身瞤瞤即胸中痛又從腰以上必汗出
下無汗腰髖弛痛如有物在皮中狀劇者不能食身疼
重煩躁小便不利此為黃汗桂枝加黃耆湯主之
(按)此承黃汗詳申其證也但文義未屬必是錯簡不
釋
桂枝加黃耆湯方
桂枝芍藥(各二兩)
甘草(二兩)生薑(三兩)
大棗(十二枚)黃耆(二兩)
右六味以水八升煮取三升溫服一升須臾飲熱
稀粥一升餘以助藥力温覆取微汗若不汗更服
寸口衇浮而遲浮衇則熱遲衇則潜熱潜相搏名曰沉
趺陽衇浮而數浮衇即熱數衇即止熱止相搏名曰伏
沉伏相搏名曰水沉則絡衇虚伏則小便難虚難相搏
水走皮膚即為水矣
(按)此條文義不属不釋
寸口衇弦而緊弦則衛氣不行即惡寒水不沾流走于
腸間
(按)此條必有脱簡不釋
問曰病者苦水面目身體四肢皆腫小便不利衇之不
言水反言胸中痛氣上衝咽狀如炙肉當微欬喘審如
師言其衇何類師曰寸口衇沉而緊沉則為水緊則為
寒沉緊相搏結在關元始時當微年盛不覺陽衰之後
榮衛相干陽損隂盛結寒微動腎氣上衝咽喉塞噎脇
下急痛醫以為留飲而大下之氣擊不去其病不除後
重吐之胃家虚煩咽燥欲飲水小便不利水榖不化面
目手足浮腫又與葶藶圓下水當時如小差食飲過度
腫復如前胸脇苦痛象若奔豚其水揚溢則浮欬喘逆
當先攻擊衝氣令止乃治欬欬止其喘自差先治新病
病當在後
(按)此條文義不属不釋
御纂醫宗金鑑卷二十一
御纂醫宗金鑑卷二十一
訂正仲景全書金匱要略註中之二
痰飲欬𠻳病衇證并治第十三
夫病人飲水多必暴喘滿凡食少飲多水停心下甚者
則悸微者短氣衇雙弦者寒也皆大下後裏虚衇偏弦
者飲也
(按)此條微者短氣之下古夲有衇雙弦者寒也等句
文義不屬當另分為一條在後
(註)凡病人食少飲多小便利者為消渴病小便不利
者為留飲病留飲者即今之停水飲病也若水停
上焦胸中則壅肺氣不得降故暴喘滿也若水停
中焦心下甚者則凌心故病悸動不安微者則礙
肺故病呼吸短氣若水停下焦少腹則不輸膀胱
故必苦裏急也仲景于此但言上中二焦不及下
焦者非略之也謂已詳于傷寒論中也
(集註)程林曰飲水多則水氣停泛于胸膈必暴喘滿也
凡人食少飲多則胃土不能游溢精氣甚者必停
于心下而為悸微者則阻于胸膈而為短氣也
先渴後嘔為水停心下此屬飲家小半夏茯苓湯主之
(註)水停心下中焦部也中焦屬胃故不止病悸短氣
而亦病嘔也病悸短氣者是水停胃外從膈下而
上干于胸也病嘔者是水停胃内從胃中而上越
于口也然必先渴飲水多而後作嘔者方屬飲家
嘔病也主小半夏湯者以止嘔也加茯苓者以飲
水多而病嘔故兼利水也
(集註)魏荔彤曰水停心下阻隔正氣不化生津液上于
胸咽故渴也渴必飲水水得水而愈恣其衝逆所
以先渴而後必嘔也此屬飲家當治其飲不可以
為渴家治其渴也治飲則用辛燥治渴必用寒潤
大相逕庭可不明其屬于何家而妄治之乎
尤怡曰先渴後嘔者夲無嘔病因渴飲水水多不
下而反上逆也故曰此屬飲家小半夏止嘔降逆
加茯苓去其停水
小半夏加茯苓湯方
半夏(一升)生薑(半觔)
茯苓(三兩)
右三味以水七升煮取一升五合分温再服
嘔家夲渴渴者為欲解今反不渴心下有支飲故也小
半夏湯主之
(註)飲家渴者是水停氣不化生津液而渴也嘔家渴
者是嘔吐胃乾燥傷津液而渴也故曰嘔家夲應
渴也先嘔後渴者當少少與飲之以和胃生津為
欲解也若嘔吐後反不渴者是必心下素有支飲
故也惟主小半夏湯止嘔而不加茯苓者以不渴
並無新飲且嘔後已傷津液不可再行利水重竭
津液也
(集註)李彣曰此專以治嘔言嘔家渴者為欲解以胃氣
復而津液生也若心下素有支飲則不燥自當不
渴泛溢而嘔也半夏生薑温能和胃氣辛能散逆
氣為嘔家聖藥
小半夏湯方
半夏(一升)生薑(半觔)
右二味以水七升煮取一升半分溫再服
(集解)沈明宗曰此支飲上溢而嘔之方也凡作嘔必傷
津液應當作渴故為嘔家夲渴渴則病從嘔去謂
之欲解若心下有支飲停蓄胸膈致燥故嘔而不
渴則當治飲所以生薑散邪半夏滌飲嘔自止矣
卒嘔吐心下痞膈間有水眩悸者半夏加茯苓湯主之
(註)卒然嘔吐雖然不渴而心下痞塞是膈間有水凝
結也眩者是水阻陽氣不升也悸者是水氣上干
于心也即不渴無新飲而平日飲盛可知則不必
顧及津液亦必加茯苓以利水斯結可開而阻可
通也
(集註)趙良曰心下痞膈間有水眩悸者陽氣必不宣散
也經云以辛散之半夏生薑皆味辛夲草半夏可
治膈上痰心下堅嘔逆眩者亦上焦陽氣虚不能
升發所以半夏生薑並治之悸則心受水凌非半
夏可獨治必加茯苓去水下腎逆以安神神安則
悸愈也
尤怡曰飲氣逆于胃則嘔吐滯于氣則心下痞凌
于心則悸蔽于陽則眩半夏生薑止嘔降逆加茯
苓去其水也
半夏加茯苓湯方(見前)
假令瘦人臍下有悸吐涎沫而癲眩此水也五苓散主
之
(按)瘦人之瘦字當是病字癲眩之癲字當是巔字巔
者頭也文義相屬此傳寫之譌
(註)悸者築築然跳動病也上條心下有悸是水停心
下為病也此條臍下有悸是水停臍下為病也若
欲作奔豚則為陽虚當以茯苓桂枝甘草大棗湯
主之今吐涎沫水逆胃也巔眩水阻陽也則為水
盛故以五苓散主之也
五苓散方
澤瀉(一两一分)猪苓(三分去皮)
茯苓(三分)白术(三分)
桂(二分去皮)
右五味為末白飲服方寸匕日三服多飲煖水汗
出愈
夫短氣有微飲當從小便去之苓桂术甘湯主之腎氣
丸亦主之
(註)水停心下甚者病悸已明其治矣微者短氣其治
有二氣虚短氣是氣少不能長息而短也微飲短
氣是水停阻礙呼吸而短也若呼之氣短是心肺
之陽有礙也用苓桂术甘湯以通其陽陽氣通則
膀胱之竅利矣吸之氣短是肝腎之隂有礙也用
腎氣丸以通其陰陰氣通則小便之關開矣故曰
苓桂术甘湯主之腎氣丸亦主之也
茯苓桂枝白术甘草湯方
茯苓(四兩)桂枝
白术(各三两)甘草(二兩)
右四味以水六升煮取三升分温三服小便則利
腎氣丸方(見婦人雜病中)
(集觧)尤怡曰飲水病也治水必自小便去之苓桂术甘
益土氣以行水腎氣丸温陽氣以行水雖所主不
同而利小便則一也
夫心下有留飲其人背寒冷如掌大留飲者脇下痛引
缺盆欬𠻳則轉甚胸中有留飲其人短氣而渴四肢歴
節痛衇沉者有留飲
(按)此條古夲内于四肢歴節痛之下有衇沉者有留
飲一句當另為一條始合論衇之義短氣而渴之
渴字當是喘字四肢上當有缺文皆傳寫之譌
(註)停飲初病即以小半夏湯加茯苓五苓散腎氣丸
等藥治之而愈者微邪也若邪甚而不去者留于
心上則阻心陽必背寒冷留于脇下則礙肝氣必
脇下痛引缺盆欬𠻳轉甚留于胸中則壅肺氣必
短氣而喘留于身體則塞經絡必四肢歴節痛也
由此推之留于脾則腹腫身重留于腎則嚢足脛
腫理必然也
膈上病痰滿喘咳吐發則寒熱背痛腰疼目泣自出其
人振振身瞤劇必有伏飲
(註)傷飲之病留而不去謂之留飲伏而難攻謂之伏
飲伏飲者乃飲留膈上伏而不出發作有時者也
即今之或值秋寒或感春風發則必喘滿咳吐痰
盛寒熱背痛腰疼咳劇則目泣自出咳甚則振振
身動世俗所謂吼喘病也
(集註)程林曰痰飲留于膈則令人喘咳吐發于外則令
人寒熱背痛腰疼咳甚則肺葉舉而目泣出喘甚
則息摇肩而振振身瞤如此劇者必有伏飲
衇浮而細滑傷飲
(註)凡飲病得衇浮而細滑者為痰飲初病水邪未深
之證也
(集註)李彣曰飲衇當沉今衇浮者水在肺也
衇沉者有留飲
(按)此條係在四肢歴節痛之下今分在此
(註)凡飲病得衇沉者為留飲水邪將深之言也
(集註)程林曰衇得諸沉者當責有水故衇沉者為水飲
李彣曰經云沉潜水蓄是也
病者衇伏其人欲自利利反快雖利心下續堅滿此為
留飲欲去故也甘遂半夏湯主之
(按)此為留飲欲去故也句當在利反快之下必傳寫
之譌
(註)凡飲病得衇伏者為伏飲水邪已深之證也凡病
飲之人欲自下利利後通快此為所留之飲欲自
去而愈故也若雖利利反不快心下續有堅滿乃
所留之飲盤結不欲去也宜攻之以甘遂半夏湯
方中反佐甘草以激之意在所向無前即潜伏難
攻水結未有不破者因自下利故又佐芍藥以約
束之防勝後窮追不止也
甘遂半夏湯方
甘遂(大者三枚)半夏(十二枚以水一升煮取半升去滓)
芍藥(五枚)甘草(如指大一枚炙)
右四味以水二升煮取半升去滓以蜜半升和藥
汁煎取八合頓服之
(集觧)程林曰留者行之用甘遂以决水飲結者散之用
半夏以散痰飲甘遂之性直達恐其過于行水緩
以甘草白蜜之甘收以芍藥之酸雖甘草甘遂相
反而實有以相使此酸收甘緩約之之法也靈樞
經曰約方猶約囊其斯之謂歟
尤怡曰甘草與甘遂相反而同用之者盖欲其一
戰而留飲盡去因相激而相成也芍藥白蜜不特
安中亦緩藥毒耳
問曰夫飲有四何謂也師曰有痰飲有懸飲有溢飲有
支飲問曰四飲何以為異師曰其人素盛今瘦水走腸
間瀝瀝有聲謂之痰飲飲後水流在脇下欬吐引痛謂
之懸飲飲水流行歸于四肢當汗出而不汗出身體疼
重謂之溢飲欬逆倚息氣短不得臥其形如腫謂之支
飲
(註)設問曰夫飲不止于留飲伏飲也而世謂飲有四
者何也師曰留飲伏飲言飲病新久深淺之理也
今世所謂四者有痰飲懸飲溢飲支飲言飲病之
情狀也四飲亦不外乎留飲伏飲之理但因其水
流之處特分之為四耳由其狀而命之名故有四
也痰飲者水飲走腸間不瀉水精留膈間不輸得
陽煎熬成痰得隂凝聚為飲凡所在處有聲故在
上則㗋中有漉漉之聲在下則腸間有瀝瀝之聲
即今之遇秋冬則發至春夏則止久咳𠻳痰喘病
也懸飲者飲後水流在脇下不上不下懸結不散
欬唾引痛即今之脇下有水氣停飲脇痛病也溢
飲者飲後水流行歸于四肢當汗出而不汗出壅
塞經表身體疼重即今之風水水腫病也支飲者
飲後水停于胸欬逆碍息短氣不得臥其形如水
腫狀即今之停飲喘滿不得卧之病也
(集註)趙良曰水行走下而高原之水流入于川川入於
海塞其川則洪水泛溢而人之飲水亦若是内經
曰飲入于胃游溢精氣上輸于脾脾氣散精上歸
于肺通調水道下輸膀胱水精四布五經并行今
所飲之水或因脾氣而不上散或因肺氣而不下
通以致流溢随處停積而為病也
程林曰内經云土鬱之發飲發于中以其性流衍
不常治法亦有汗下温利之異
李彣曰夫飲有四而此獨以痰飲名總之水積隂
或為飲飲凝陽或為痰則分而言之飲有四合而
言之總為痰飲而已
尤怡曰素盛今瘦知其津液盡化痰飲故不復外
充形體而反下走腸間也飲水流溢者水多氣逆
也其流于脇下者則為懸飲其歸于四肢者則為
溢飲懸者懸于一處溢者溢于四旁其偏結而上
附心肺者則為支飲支飲者如水之有𣲖木之有
枝附近于臓而不正中也欬逆倚息不得卧者上
廹肺也
水在心心下堅築短氣惡水不欲飲水在肺吐涎沫欲
飲水水在脾少氣身重水在肝脇下支滿嚏而痛水在
腎心下悸
(按)心下悸之心字當是臍字必傳寫之譌
(註)四飲之水或留膈間或留腸間或留脇下或留肢
體或留胸中然不能盡水之為病也故又發明水
之在心者心下堅鞕短氣而悸不欲飲水也水之
在肺者吐涎沫渴欲飲水也水之在脾者少氣身
重也水之在肝者脇下支滿嚏而痛也水之在腎
者臍下悸也醫者以此觸類而通之則水之病自
無遁情矣
支飲胸滿者厚朴大黃湯主之
(按)支飲胸滿之胸字當是腹字若是胸字無用承氣
湯之理是傳寫之譌
(註)支飲胸滿邪在肺也宜用木防己湯葶藶大棗湯
支飲腹滿邪在胃也故用厚朴大黃湯即小承氣
湯也
(集註)尤怡曰胸滿疑作腹滿支飲多胸滿此何以獨用
下法厚朴大黃與小承氣湯同設非腹中痛而閉
者未可以此輕試也
厚朴大黃湯方
厚朴(一尺)大黃(六兩)
枳實(四枚)
右三味以水五升煮取二升分溫再服
心下有痰飲胸脇支滿目眩苓桂术甘湯主之
(註)此承上條詳出其證以明其治也心下有痰飲謂
痰飲之水流在膈間故胸脇支滿支滿則阻碍陽
氣不得上通于頭目故目眩也主以苓桂术甘湯
者利水而通陽氣也
(集註)李彣曰胸脇支滿痰飲停滯于中也目眩阻遏陽
氣不上升也茯苓淡渗以利水飲桂枝宣導以行
陽氣白术去濕健脾甘草和中益氣同為補土制
水之劑
苓桂术甘湯方(見上)
腹滿口舌乾燥此腸間有水氣已椒藶黃圓主之
(註)此又承上條互詳其證以别其治也心下有痰飲
喉間有漉漉聲腸間有水氣腸中有瀝瀝聲者用
苓桂术甘湯即温藥和之之法也若更腹滿則水
結實矣口舌乾燥則水不化矣故以防己椒目葶
藶大黃前後分攻水結水結開豁則腹滿可除水
化津生則口燥可滋小服而頻示緩治之意稍增
者稍稍增服之口中有津液渴者乃飲渴也加芒
消者以峻藥力耳
(集註)李彣曰腹滿水聚于胃也腸間有水氣則濕漬中
焦津液不為灌溉故口舌乾燥前云水走腸間瀝
瀝有聲為痰飲此腸間有水氣即痰飲也
防己椒目葶藶大黃圓方
防己椒目
葶藶(熬)大黃(各一兩)
右四味末之蜜丸如梧子大先食飲服一丸日三
服稍增口中有津液渴者加芒消半兩
(集觧)程林曰防己椒目導飲于前清者從小便而出大
黃葶藶推飲于後濁者得從大便而下也此前後
分消則腹滿減而水飲行脾氣轉而津液生矣若
渴則甚于口舌乾燥加芒消佐諸藥以下腹滿而
救脾土
衇沉而弦者懸飲内痛
(註)沉主裏弦主飲懸飲之病屬飲停裏故主懸飲内
痛也
病懸飲者十棗湯主之
(註)此承上條以明其治也主以十棗湯亦形氣之實
者宜之若形氣稍虚又當臨證斟酌也
(集註)趙良曰衇沉病在裏也凡弦者為痛為飲為癖懸
飲結積在内作痛故衇見沉弦
十棗湯方
芫花(熬)甘遂
大戟(各等分)
右三味搗篩以水一升五合先煮肥大棗十枚取
八合去滓内藥末強人服一錢匕羸人服半錢平
旦温服之不下者明日更服半錢得快利後糜粥
自養
(集觧)李彣曰三物皆味苦苦以泄之能直達水飲窠囊
之處但恐峻利泄人真元故加大棗甘以緩之且
棗為脾果補土所以制水也
病溢飲者當發其汗大青龍湯主之小青龍湯亦主之
(註)溢飲病屬經表雖當發汗然不無寒熱之别也熱
者以辛凉發其汗大青龍湯寒者以辛温發其汗
小青龍湯故曰大青龍湯主之小青龍湯亦主之
也
(集註)尤怡曰水氣流行歸于四肢當汗出而不汗出身
體重痛謂之溢飲夫四肢陽也水在陰者宜利在
陽者宜汗
大青龍湯方
麻黃(六兩去節)桂枝(二兩)
甘草(二两炙)杏仁(四十個去皮尖)
生薑(三两)大棗(十二枚)
石膏(如雞子大)
右七味以水九升先煮麻黃減二升去上沫内諸
藥煮取三升去滓溫服一升取微似汗汗多者温
粉撲之
小青龍湯方
麻黃(去節三兩)芍藥(三两)
五味子(半升)乾薑(三兩)
甘草(三两炙)細辛(三兩)
桂枝(三兩)半夏(半升湯洗)
右八味以水一斗先煮麻黃減二升去上沫内諸
藥煮取三升去滓温服一升
(集觧)尤怡曰大青龍合桂麻而去芍藥加石膏則水氣
不甚而挾熱者宜之倘飲多而寒伏則必以小青
龍為當也
肺飲不弦但苦喘短氣
(註)弦為諸飲之證然專主者肝也水在肝部則病懸
飲故衇沉弦也水在肺部則病支飲故衇不弦也
喘咳短氣肺飲證也脇下引痛肝飲證也今亦不
見脇下引痛之肝證但見苦喘短氣之肺證故曰
肺飲不弦也
(集註)李彣曰弦為肝衇故肺飲不弦苦喘短氣肺邪廹
塞也前云咳逆倚息短氣為支飲是也
支飲亦喘而不能臥加短氣其衇平也
(註)支飲水在肺之病故亦喘而不能卧短氣也其衇
平謂見肺之平衇或浮或濇或短此詳申上條不
弦之義也
支飲不得息葶藶大棗湯主之
(註)此承上條以明其治也喘咳不能卧短氣不得息
皆水在肺之急證也故以葶藶大棗湯直瀉肺水
也
(集註)沈明宗曰此支飲偏溢于肺也支飲貯于胸膈上
干于肺氣逆則呼吸難以通徹故不得息然急則
治標所以佐大棗之甘以保脾葶藶之苦以泄肺
俾肺氣通調脾得轉輸為峻攻支飲在肺之方也
尤怡曰不得息肺滿而氣閉也葶藶入肺通閉泄
滿用大棗者不使傷正也
葶藶大棗湯方(見肺癰中)
膈間支飲其人喘滿心下痞堅面色黧黑其衇沉緊得
之數十日醫吐下之不愈木防己湯主之虛者即愈實
者三日復發復與不愈者宜木防己湯去石膏加茯苓
芒硝湯主之
(註)支飲則喘滿不得息水在胸肺也更兼心下痞堅
則水盤結連引膈間故曰膈間支飲也面色黧黑
水邪深結之色也其衇沉緊水邪深結之衇也水
邪深結故有喘滿痞堅之證也得之數十日醫或
吐之不愈者是水邪不單結在上故越之而不愈
也或下之不愈者是水邪不單結在下雖竭之亦
不愈也心下痞堅飲結在中可知故以木防己湯
開三焦水結通上中下之氣方中用人參以吐下
後傷證也故水邪虚結者服之即愈若水邪實結
者雖愈亦復發也即復與前方亦不能愈當以前
方減石膏之寒凝加芒硝峻開堅結加茯苓直輸
水道未有不愈者也
(集註)李彣曰喘滿痞堅膈間支飲逆上也面黑者飲屬
北方水色也衇沉為飲緊為寒皆陰衇以水飲稟
隂寒之氣也吐下俱行不愈則陰陽之氣俱虚木
防己湯補虚散飲虚者受補即愈實者飲邪固結
不觧故復發不愈乃寒氣凝聚未觧故去石膏恐
寒胃也加茯苓淡以渗飲芒硝鹹以軟堅
木防己湯方
木防己(三兩)石膏(十二枚雞子大)
桂枝(二兩)人参(四兩)
右四味以水六升煮取二升分温再服
木防己加茯苓芒硝湯方
木防己桂枝(各二兩)
人参茯苓(各四兩)
芒硝(三合)
右四味以水六升煮取二升去滓内芒消再微煎
分温再服微利則愈
心下有支飲其人苦冒眩澤瀉湯主之
(註)心下膈下也水在膈上則喘滿水在膈間則痞悸
水在膈下則惟苦眩暈以澤瀉湯之平和小劑主
之治支飲之輕者可也若陽虚水盛又當從事乎
苓桂术甘湯五苓散矣
(集註)尤怡曰水飲之邪上乘清陽之位則為冐眩冒者
昏冐而神不清如有物冒蔽之也眩者目眩轉而
乍見眩黑也澤瀉泄水氣白术補土氣以勝水也
澤瀉湯方
澤瀉(五兩)白术(二兩)
右二味以水二升煮取一升分温再服
病痰飲者當以温藥和之
(註)稠濁為痰陽之盛也稀清為飲隂之盛也有痰無
飲當以凉藥治之有飲無痰當以熱藥温之若痰
而兼飲者此不可純涼又不可純熱故當以温藥
和之可也
夫有支飲家咳煩胸中痛者不卒死至一百日或一歲
宜十棗湯
(註)支飲水在膈之上下也水乘肺則咳水乘心則煩
水結胸則痛其人形氣俱實以十棗湯攻之可也
然病此卒不死或至百日或延至一年者以飲隂
邪隂性遲故不卒死也
十棗湯方(見上)
咳家其衇弦為有水十棗湯主之
(註)此承上條以出其衇也咳家謂久咳之家也咳家
未可攻也若衇弦其咳則為有水也有水可攻故
以十棗湯攻之
(集註)魏荔彤曰咳𠻳者有飲冷而咳𠻳者有因外感風
寒而咳𠻳者所謂形寒飲冷則傷肺也此外感風
寒之咳𠻳也有因傷倦而咳𠻳者所謂陰虚内熱
火刑肺金此内傷虚勞之咳𠻳也于此俱無涉也
仲景命之曰咳家專為痰飲在内逆氣上衝之咳
𠻳言也故其衇必弦無外感家之浮無内虚家之
數但見弦者知有水飲在中為患也主之以十棗
湯使水邪有所制斯下注而免于上厥也
衇雙弦者寒也皆大下後裏虚衇偏弦者飲也
(按)此條係在首條微者短氣之下今分在此
(註)衇雙弦者兩手左右衇皆弦也偏弦者或左或右
衇單弦也偏弦者飲也故當下之雙弦者寒也不
當下也即偏弦當下亦不可大下若大下之則虚
其裏單弦變而為雙弦矣弦為隂衇重隂則寒故
曰雙弦者寒也此又示人不可以弦衇耑主飲也
衇弦數有寒飲冬夏難治
(按)衇弦數之數字當是遲字始與寒飲之理合是傳
寫之譌
(註)單弦主飲固當下也若單弦兼遲而有寒飲不可
下也寒飲之咳冬夏難治者以夏陰極于内冬隂
極于外故也此承上二條詳申弦衇飲病可下不
可下之義也
久咳數歲其衇弱者可治實大數者死其衇虚者必苦
冒其人夲有支飲在胸中故也治属飲家
(註)久咳數歲即今之年年舉發痰飲咳𠻳水喘之病
也若其衇弱者知邪不進則為可治若實大數者
知邪日進故死也若衇虚者知正氣虚必苦冒也
審其人素夲有支飲則不必治其咳宜于痰飲家
求治法也
(集註)尤怡曰久咳數歲不已者支飲漬肺而咳飲久不
已則咳久不愈也咳久者其氣必虚而衇反實大
數者則其邪猶盛以猶盛之邪而臨已虚之氣其
能久持乎故死若衇虚者正氣固虚而飲氣亦衰
故可治然飲雖衰而正不能禦亦足以上蔽清陽
之氣故其人必苦冒也此病為支飲所致去其飲
則病自愈故曰治属飲家
咳逆倚息不得卧小青龍湯主之青龍湯下已多唾口
燥寸衇沉尺衇微手足厥逆氣從少腹上衝胸咽手足
痺其面翕熱如醉狀因復下流隂股小便難時復冒者
與茯苓桂枝五味甘草湯治其氣衝衝氣即低而反更
咳胸滿者用苓桂五味甘草湯去桂加乾薑細辛以治
其咳滿咳滿即止而更復渴衝氣復發者以細辛乾薑
為熱藥也服之當遂渴而渴反止者為支飲也支飲者
法當冒冒者必嘔嘔者復内半夏以去其水茯苓桂枝
五味甘草湯去甘草桂枝加細辛乾薑半夏湯主之水
去嘔止其人形腫者加杏仁主之其證應内麻黃以其
人遂痺故不内之若逆而内之者必厥所以然者以其
人血虚麻黃發其陽故也若面熱如醉此為胃熱上衝
薰其面加大黃以利之
(按)小青龍湯下已之下字當是汗字大小青龍湯皆
汗劑必是傳寫之譌
(註)咳逆古咳𠻳名也倚息今呼吸促也咳𠻳呼吸氣
促不得卧久病多属痰飲新病每兼形寒故宜以
小青龍湯汗之以散内飲外寒也小青龍湯辛溫
大散惟有餘之人宜之若誤施之于不足之人辛
熱則傷隂故多唾口燥也大散則傷陽故手足厥
逆也面熱如醉陽外浮也小便難氣上衝隂内竭
也衇沉微裏氣弱也手足痺表氣虚也時復冒虚
之甚也雖隂陽表裏俱虚然屬誤汗寒熱錯雜之
壊病故與茯苓桂枝五味甘草湯先通陽和隂俟
上衝氣平再議他法也今氣衝雖下而反更咳𠻳
胸滿者則知寒飲貯胸故嫌桂枝偏于走表加乾
薑細辛獨勝中之寒飲也服之咳滿即止而更復
渴衝氣復發則知隂火上逆為乾薑細辛熱藥所
動故也若服之時遂渴稍時而渴反止者則為其
人素有支飲也支飲者法當冒冒者是因飲逆胸
中作嘔而冒非陽虚為飲所阻不升之冒也故仍
以夲方復加半夏者以去水也更去甘草者恐甘
助嘔也水去嘔止其人面形腫者加杏仁以降嘔
咳上逆之餘邪若不因嘔咳面腫則為風邪所襲
應加麻黃今其人血虚手足痺陽虚手足厥且因
嘔咳後而腫故不加也若兼有面熱如醉此為胃
熱上衝熏其面更加大黃以利胃熱可也
苓桂五味甘草湯方
茯苓(四两)桂枝(四兩)
甘草(三两炙)五味子(半升)
右四味以水八升煮取三升去滓分温三服
苓甘五味薑辛湯方
茯苓(四兩)甘草
乾薑細辛(各三兩)
五味子(半升)
右五味以水八升煮取三升去滓温服半升日三
服
苓桂五味甘草去甘草去桂加乾薑細辛半夏湯方
茯苓(四两)細辛
乾薑(各二兩)五味子
半夏(各半升)
右五味以水八升煮取三升去滓温服半升日三服
苓甘五味加薑辛半夏杏仁湯方
茯苓(四兩)甘草(三兩)
五味子(半升)乾薑(三兩)
細辛(三两)半夏(半升)
杏仁(半升去皮尖)
右七味以水一斗煮取三升去滓温服半升日三服
苓甘五味加薑辛半杏大黃湯方
茯苓(四兩)半夏(半升)
甘草(三兩)五味子(半升)
乾薑(三兩)細辛(三兩)
杏仁(半升去皮尖)大黃(三兩)
右八味以水一斗煮取三升去滓温服半升日三服
消渴小便利淋病衇證并治第十四
厥陰之為病消渴氣上衝心心中疼熱饑而不欲食食
即吐蚘下之利不止
(按)此條是傷寒論厥陰經正病與雜病消渴之義不
同必是錯簡
寸口衇浮而遲浮即為虚遲即為勞虚則衛氣不足勞
則榮氣竭
(按)此條當在虚勞篇中錯簡在此
(註)寸口通指左右三部而言也浮而有力為風浮而
無力為虚按之兼遲即為虚勞之證故主衛外榮
内虚竭也
趺陽衇浮而數浮即為氣數即消榖而大堅氣盛則溲
數溲數即堅堅數相搏即為消渴
(按)而大堅句不成文大字之下當有便字必是傳寫
之遺
(註)趺陽胃衇也胃衇浮盛按之而數為胃氣熱故善
消榖也火盛消榖則大便必堅氣盛消水則小便
必數故溲數即堅也堅數相摶即為消榖消渴之
病
趺陽衇數胃中有熱即消榖引食大便必堅小便即數
(註)此復申上條大便堅小便數之義也
男子消渴小便反多以飲一斗小便一斗腎氣丸主之
(註)飲水多而小便少者水消于上故名上消也食榖
多而大便堅者食消于中故名中消也飲水多而
小便反多者水消于下故名下消也上中二消屬
熱惟下消寒熱兼之以腎為水火之藏也飲一溲
一其中無熱消耗可知矣故與腎氣丸從隂中温
養其陽使腎隂攝水則不直趨下源腎氣上蒸則
能化生津液何消渴之有耶
(集註)程林曰小便多則消渴經曰飲一溲二者不治今
飲一溲一故與腎氣丸治之腎中之動氣即水中
之命火下焦腎中之火蒸其水之精氣達于上焦
若肺金清肅如雲升而雨降則水精四布五經并
行自無消渴之患今其人必攝養失宜腎水衰竭
龍雷之火不安于下但炎于上而刑肺金肺熱葉
焦則消渴引飲其飲入于胃遊溢渗出下無火化
直入膀胱則飲一斗溺亦一斗也故用桂附腎氣
丸助真火蒸化上升津液何消渴之有哉
沈明宗曰男子二字是指房勞傷腎火旺水虧而
成消渴者
腎氣丸方(見婦人雜病中)
衇浮小便不利微熱消渴者宜利小便發汗五苓散主
之
(註)衇浮病生于外也衇浮微熱熱在表也小便不利
水停中也水停則不化津液故消渴也發表利水
止渴生津之劑惟五苓散能之故以五苓散主之
也于此推之曰衇浮可知上條衇沉也曰微熱可
知上條無熱也且可知凡衇沉無熱之消渴皆當
用腎氣丸方也
五苓散方(見痰飲中)
衇浮發熱渴欲飲水小便不利者豬苓湯主之
(註)此與上條文同義異文同者衇浮小便不利發熱
微熱渴欲飲水消渴也而義異者一以五苓散利
水發汗一以豬苓湯利水滋乾也審其所以義異
之意必在有汗無汗之間也何以知之一以發汗
為主其因無汗可知一以滋乾為主其因有汗可
知故文同而義異病同而治别也仲景之書言外
寓意處甚多在學者以意會之自識也
豬苓湯方
豬苓(去皮)茯苓
阿膠滑石
澤瀉(各一兩)
右五味以水四升先煮四味取二升去滓内膠烊
消温服七合日三服
渴欲飲水口乾舌燥者白虎加人参湯主之
(註)消渴則渴欲飲水水入即消而仍口乾舌燥者是
熱邪盛也故以白虎加人参湯清熱生津也
白虎加人參湯方(見中暍中)
渴欲飲水水入則吐者名曰水逆五苓散主之
(註)渴欲飲水水入即吐名水逆者是裏熱微而水邪
盛也故以五苓散利水止吐也
(集註)李彣曰内有積水故水入則拒格而上吐名水逆
也五苓散利水故主之
渴欲飲水不止者文蛤散主之
(註)渴欲飲水水入則吐小便不利者五苓散證也渴
欲飲水水入則消口乾舌燥者白虎人參湯證也
渴欲飲水而不吐水非水邪盛也不口乾舌燥非
熱邪盛也惟引飲不止故以文蛤一味不寒不温
不清不利專意于生津止渴也或云文蛤即今吴
人所食花蛤性寒味鹹利水勝熱然屡試而不效
嘗考五倍子亦名文蛤按法製之名百藥煎大能
生津止渴故嘗用之屡試屡驗也
文蛤散方
文蛤(五兩)
右一味杵為散以沸湯五合和服方寸匕
小便不利者有水氣其人苦渴栝蒌瞿麥丸主之
(註)小便不利水畜于膀胱也其人苦渴水不化生津
液也以薯蕷花粉之潤燥生津而苦渴自止以茯
苓瞿麥之滲泄利水而小便自利更加炮附宣通
陽氣上蒸津液下行水氣亦腎氣丸之變制也然
其人必衇沉無熱始合法也
栝蒌瞿麥丸方
栝蒌根(二兩即花粉)茯苓(三两)
薯蕷(三兩)附子(一枚炮)
瞿麥(一兩)
右五味末之煉蜜丸梧子大飲服三丸日三服不
知增至七八丸以小便利腹中温為知
(集解)李彣曰此方與五苓散同為利水生津之劑此用
薯蕷即五苓用白术之義也但五苓兼外有微熱
故用桂枝走表此内惟水氣故用附子温下也
尤怡曰此下焦陽弱氣冷而水氣不行之證故以
附子益陽氣茯苓瞿麥行水氣觀方後云腹中温
為知可以推矣其人苦渴則是水氣偏結于下而
燥火獨聚于上夫上浮之燄非滋不熄下積之隂
非煖不消而寒潤辛温並行不悖此方為良法也
求變通者于此三復焉
小便不利蒲灰散主之滑石白魚散茯苓戎鹽湯並主
之
(註)無表裏他證小便不利而渴者消渴水邪病也小
便不利不渴者小便癃閉病也主蒲灰散滑石白
魚散者蒲灰亂髮血分藥也滑石白魚利水藥也
然必是水欎于血分故并主是方也觀東垣以通
關丸治熱欎血分之小便不利則可知在血分多
不渴也主茯苓戎鹽湯者茯苓淡渗白术燥濕戎
鹽潤下亦必是水濕鬱于下也鹽為渴者之大戒
觀用戎鹽則不渴可知也
(集註)魏荔彤曰小便不利者所因有不同治法亦不一
仲師併列三方以俟主治者擇其善而從之
蒲灰散方
蒲灰(七分)滑石(三分)
右二味杵為散飲服方寸匕日三服
滑石白魚散方
滑石(二分)亂髮(三分燒)
白魚(二分)
右三味杵為散飲服半錢匕日三服
茯苓戎鹽湯方
茯苓(半觔)白术(二兩)
戎鹽(彈丸大一枚)
右三味以水五升煮取三升分温三服
淋之為病小便如粟狀小腹弦急痛引臍中
(註)小便不利及淋病皆或有少腹弦急痛引臍中之
證然小便不利者水道澁少而不痛淋則溲數水
道澁少而痛有不同也小便溺出狀如粟米者即
今之所謂石淋也
淋家不可發汗發汗必便血
(註)淋家濕熱畜于膀胱之病也若發其汗濕從汗去
熱則獨留水腑告匱熱廹隂血從小便出即今之
所謂血淋也
(集註)高世栻曰淋家之膀胱津液先虚故不可發汗若
發汗更奪其津液則膀胱氣竭胞中併虚故必便
血便血溺血也
水氣病衇證并治第十五
少隂衇緊而沉緊則為痛沉則為水小便即難衇得諸
沉者當責有水身體腫重
(按)衇得諸沉者一條乃始論水氣病之衇當列于篇
首但古夲衇得諸沉之上有少隂衇緊而沉四句
文義不属并有脱簡不釋
(註)欬喘而不腫脹謂之痰飲腫重而不欬喘謂之水
氣沉衇得于諸部身體不腫重者當責為氣也腫
重者當責有水也以水畜于裏故衇沉水溢于表
故腫重也
水病衇出者死
(註)水病肉腫衇當不見今衇出者是氣外散也故死
(集註)沈明宗曰衇得諸沉沉為氣鬱不行于表則絡衇
虚虚即水泛皮膚肌肉故身體腫重當責有水但
沉為正水而正水乃隂盛陽鬱衇必沉極若陡見
浮起是真氣離根之象故曰水病衇出者死若風
皮二水衇浮洪不在此例
問曰病下利後渴飲水小便不利腹滿隂腫者何也答
曰此法當病水若小便自利及汗出者自當愈
(註)病下利則虚其土傷其津也土虚則水易妄行津
傷則必欲飲水若小便自利及汗出者則水精輸
布何水病之有惟小便不利則水無所從出故必
病水病水者脾必虚不能制水故腹滿也腎必虚
不能主水故隂腫也于此推之凡病後傷津渴欲
飲水小便不利者皆當防病水也
(集註)程林曰病下利則脾土衰而津液竭故渴引飲而
土又不能制水故小便不利脾惡濕故腹滿腎主
水故隂腫此為病水無疑若小便利則水行汗出
則水散雖不藥而亦自愈矣
夫水病人目下有卧蠶而目鮮澤衇伏其人消渴病水
腹大小便不利其衇沉絶者有水可下之
(按)其人消渴之下古夲有病水腹大小便不利其衇
沉絶者有水可下之四句與上文義不属當另分
為一條在夲門五條之次始合裏水衇證
(註)目下窠太隂也目下微腫水也惟土不能制水則
水汎溢為病故水始病必先見微腫于目下也有
卧蠶狀水病證也面目鮮澤水病色也沉甚衇伏
水病衇也消渴引飲水病因也此皆水病先見之
徵也
(集註)趙良曰内經色澤者病溢飲溢飲者渴而多飲溢
于腸胃之外又曰水隂也目下亦隂也腹者至隂
之所居也故水在腹便目下腫也靈樞曰水始起
也目下微腫如蠶如新卧起之狀其人初由水榖
不化津液以成消渴必多飲多飲則水積水積則
氣道不宣故衇伏矣
沈明宗曰水外走則泛溢于皮膚肌肉内逆則浸
淫于臟腑腸胃相随胃衇上注于面目下如卧蠶
之狀水主明亮而光潤故面鮮澤為水病之騐也
然水病因陽微隂盛經隧不利所以衇伏而胃中
津液水飲外溢皮膚肌肉不溉喉舌故作消渴誠
非真消渴也
師曰諸有水者腰以下腫當利小便腰以上腫當發汗
乃愈
(註)諸有水者謂諸水病也治諸水之病當知表裏上
下分消之法腰以上腫者水在外當發其汗乃愈
越婢青龍等湯證也腰以下腫者水在下當利小
便乃愈五苓豬苓等湯證也
(集註)趙良曰身半以上天之分陽也身半以下地之分
隂也而身之腠理行天分之陽小便通地分之隂
故水停于天者開腠理而水從汗散水停于地者
决其出關而水自出矣即内經開鬼門潔净府法
也
尤怡曰發汗利小便因其勢而利𨗳之也
病水腹大小便不利其衇沉絶者有水可下之
(註)上條為水之在外在下者立法也若水在裏者非
其治矣腹者至隂脾也故病水必腹大也水畜于
内故小便不利也其衇沉絶即伏衇也衇伏腹大
小便不利裏水已成故可下之十棗神祐之類酌
而用之可也
(集註)程林曰腹大者為水在裏小便不利者為水不行
是以衇必沉伏也故宜下之以利其水
裏水者一身面目黃腫其衇沉小便不利故令病水假
如小便自利此亡津液故令渴也越婢加术湯主之
(按)越婢加术湯主之七字當在後太陽病衇浮而緊
條發汗即愈之下文義始属必是錯簡在此觀其
裏有水之文自可知非越婢加术湯發表之藥所
能治矣
(註)此承上條言裏水未實不可下不可利之義也裏
水者謂裏有水也一身面目黃腫有水之證也衇
沉有水之衇也雖有是證衇猶必渴而小便不利
腹大者始為裏有水也設不腹大滿急此裏水未
實不可下也若小便自利此亡津液作渴非裏有
水作渴亦不可利小便也
(集註)尤怡曰裏水水從裏積與風水不同故其衇不浮
而沉而盛于内者必溢于外故一身面目悉黃腫
也水病小便當不利今反自利則津液消亡水病
已而渴病起矣
越婢加术湯方(見下)
心下堅大如盤邊如旋盤水飲所作枳實白术湯主之
(註)心下堅大如盤邊如旋盤此裏水所作也似當下
而不可下者以堅大而不滿痛是為水氣虚結未
可下也故以白术倍枳實補正而兼破堅氣行則
結開兩得之矣此裏水不可下之和劑也
(集註)趙良曰心下胃上脘也胃氣弱則所飲之水入而
不消痞結而堅必強其胃乃可消痞白术健脾強
胃枳實善消心下痞逐停水散滯氣
程林曰此證如盤而不如杯是水飲散漫之狀也
以散漫于心下如盤不必辛熱之劑以發之但用
枳术以散之得腹中耎而水自消矣
沈明宗曰見心下堅大如盤當審虚實寒熱衇之
浮沉遲數大小為異毋得執方而悮用也
尤怡曰言水飲所作者所以别于氣分也氣無形
以辛甘散之水有形以苦泄之
枳實白术湯方
枳實(七枚)白术(二兩)
右二味以水五升煮取三升分温三服腹中耎即
當散也
(集觧)李彣曰枳實消脹苦以泄之也白术去濕苦以燥
之也後張元素治痞用枳术丸亦從此湯化出但
此乃水飲所作則用湯以蕩滌之彼属食積所傷
則用丸以消磨之一湯一丸各有深意非漫無主
張也
趺陽衇當伏今反緊夲自有寒疝瘕腹中痛醫反下之
下之則胸滿短氣趺陽衇當伏今反數夲自有熱消榖
小便數今反不利此欲作水
(註)此明裏有水兼寒兼熱誤下之義也裏水衇伏非
謂三部衇皆當伏乃謂趺陽胃衇當伏也若衇不
伏反緊其人必夲自有寒也水寒同病則疝瘕腹
中痛醫誤以為裏水而下之水去寒留更虚其中
故胸滿短氣也若衇不伏反數其人必夲自有熱
也水熱同病當消榖而小便數不病水也今小便
反不利此欲作水之病也
(集註)趙良曰趺陽當伏者非趺陽胃氣之夲衇也為水
畜于下其氣伏故衇亦伏衇法曰伏者為水
魏茘彤曰趺陽有水邪則當伏以胃陽為衣濕隂
寒所固閉故陽明之衇不出也今反緊不惟水盛
于裏而且寒盛于中矣盖其人不止有水氣之邪
而更兼平日有積寒疝瘕腹中常常作痛水邪中
又兼寒邪也醫者不識其為隂寒乃以為水邪可
下雖水下沉而寒邪上逆故胸滿短氣矣此病趺
陽衇當伏今反數為夲自有熱然夲自有熱則當
消榖小便數大便堅如傷寒胃實之證也今小便
反不利則知為欲作水與濕熱之邪無疑也
肝水者其腹大不能自轉側脇下腹痛時時津液微生
小便續通
(註)以上發明表裏上下之水以下發明五臓氣血之
水也肝主筋腹脇是其部也水邪干之外則筋緩
不能自轉側内則腹大脇痛淋溲也
(集註)魏荔彤曰肝水者水附肝則肝水也肝經有水必
存兩脇故腹大而脇下痛少陽隂陽往來之道路
有邪窒礙故不能自轉側肝有水邪必上冲胸咽
故時時津液微生及上升而下降小便不利者又
續通此水邪隨肝木往來升降之氣上下為患也
見此知肝經有水當于肝臓治之也
尤怡曰肝之腑在脇而氣連少腹肝之水不行則
腹大不能轉側脇下腹痛也時時津液微生小便
續通者肝喜冲逆而主疎泄水液隨之而上下也
心水者其身重而少氣不得卧煩而躁其人隂腫
(按)其人隂腫四字當在腎水條内錯簡在此
(註)心主衇膻中是其部也水邪干之外則周身之衇
不行其身重也内則少氣心煩不得臥而躁也
(集註)程林曰内經云心主身之血衇上經曰水在心心
下堅築短氣是以身重少氣也内經曰諸有水病
者不得卧夫心属火水在心是以不得卧而煩躁
也
魏荔彤曰夫水邪亦積聚之類也切近于其處則
伏留于是臓即可以臓而名證水附于心則心水
也心經有水四肢百骸皆可灌注故身重氣為水
邪所阻故少氣水邪逼處神䰟不安故不得卧神
明擾亂故躁而煩見此知心經有水當于心經治
之也
脾水者其腹大四肢苦重津液不生但苦少氣則小便
難
(註)脾主腹四肢是其部也水邪干之外則四肢苦重
内則腹大少氣小便難也
(集註)魏荔彤曰脾水者水附于脾則脾水也脾專主腹
故腹大脾主旋運又主四肢旋運不利故四肢苦
重津液不生氣不行于上下則阻碍不通故上則
苦少氣下則小便難見此知有水在脾當于脾藏
治水也
尤怡曰脾主腹而氣行四肢脾受水氣則腹大四
肢重津氣生于榖榖氣運于脾脾濕不運則津液
不生而少氣小便難者濕不行也
肺水者其身腫小便難時時鴨溏
(註)肺主氣皮毛是其部也水邪干之外則周身皮腫
内則不輸小便大腸乃其腑水走大腸故鴨溏也
(集註)趙良曰肺主皮毛行榮衛與大腸合今有水病則
水充滿皮膚肺夲通調水道下輸膀胱為尿溺今
既不通水不得自小便出反從其合與糟粕混成
鴨溏也
魏荔彤曰肺水者水附于肺則肺水也肺主氣氣
引水行亦能使之周身浮腫肺不肅則氣化壅故
小便難小便難則清濁不分故便鴨溏此知為有
水在肺當于肺藏治水也
尤怡曰鴨溏如鴨之後水糞雜下也
腎水者其腹大臍腫腰痛不得溺隂下濕如牛鼻上汗
其足逆冷面反瘦
(按)面反瘦之下當有上條其人陰腫四字
(註)腎主腰足陰是其部也水邪干之外則陰腫隂下
濕足冷面瘦内則腹大臍腫腰痛不得溺也此五
者指水氣等脹為言故俱不喘欬也
(集註)程林曰腎者胃之關也關門不利故令聚水而生
病是以有腹大臍腫之證也腰者腎之外候故令
腰痛膀胱者腎之腑故冷不得溺也以其不得溺
則水氣不得泄浸漬于睾囊而為隂汗流注于下
焦而為足冷夫腎為水藏又被水邪則上焦之氣
血隨水性而下趨故其人面反瘦非若風水裏水
之面目浮腫也
魏荔彤曰腎水者水附于腎則腎水也腎主少腹
少腹水濕固沍故腹大臍腫腰痛腰以下俱腎主
之也水濕在下焦膀胱之氣反塞故不惟小便難
而且竟不得溺隂寒下盛故陰下濕如牛鼻上汗
冷而且粘其足皆逆冷也面乃陽之部位下陰盛
上陽衰故面必瘦見此知水在腎當于腎藏治水
也
尤怡曰身半以下腎氣主之水在腎則腰痛臍腫
腹大也不得溺陰下濕如牛鼻上汗其足逆冷者
腎為隂水亦為隂兩隂相得陽氣不行而濕寒獨
勝也面反瘦者面為陽陰盛于下則陽衰于上也
師曰寸口衇沉而遲沉則為水遲則為寒寒水相搏趺
陽衇伏水榖不化脾氣衰則鶩溏胃氣衰則身腫少陽
衇卑少隂衇細男子則小便不利婦人則經水不通經
為血血不利則為水名曰血分
(註)寸口兩寸也衇沉而遲沉則為水遲則為寒水寒
相搏于胸中則陽氣不運故趺陽兩關之衇伏而
不起水榖不化也若脾氣衰則鶩溏胃氣衰則身
腫也少陽右尺衇陷下少隂左尺衇細小亦因寒
水太甚命火受制故男子水精不化小便為之不
利女子血化為水經水為之不通也經血而曰經
水者以水為血之體也女子以血為主故曰血分
也
(集註)趙良曰仲景衇法寸口多與趺陽合何也盖寸口
屬肺手太陰之所過肺朝百衇十二經各以其時
來見于寸口脾胃二經出在右關胃乃水榖之海
五藏皆禀氣于胃則胃又五藏之夲所以經衇尤
為諸經之要領也邪或干于胃者必再就趺陽診
之趺陽胃衇之源也
尤怡曰此合診寸口趺陽而知為寒水勝而胃陽
不行也胃陽不行則水榖不化水榖不化則脾胃
俱衰脾氣主裏故衰則鶩溏胃氣主表故衰則身
腫也少陽者生氣也少隂者地道也而俱受氣于
脾胃脾胃衰則少陽衇卑而生氣不榮少隂衇細
而地道不通男子則小便不利婦人則經血不通
而其所以然者則皆陽氣不行隂氣乃結之故曰
血分者謂雖病于水而實出于血也
師曰寸口衇遲而濇遲則為寒濇為血不足趺陽衇微
而遲微則為氣遲則為寒寒氣不足則手足逆冷手足
逆冷則榮衛不利榮衛不利則腹滿腸鳴相逐氣轉膀
胱榮衛俱勞陽氣不通即身冷隂氣不通即骨疼陽氣
前通則惡寒隂氣前通則痺不仁隂陽相得其氣乃行
大氣一轉其氣乃散實則失氣虚則遺溺名曰氣分
(按)名曰氣分之下當有下條桂枝去芍藥加麻黃附
子細辛湯主之十五字
(註)寸口衇遲為寒衇濇少血趺陽衇微乏氣遲亦為
寒是則氣血俱虚為寒氣所干榮衛不利隂陽不
通故身寒骨痛手足逆冷腹滿腸鳴惡寒麻痺失
氣遺溺也此氣血俱虚寒氣内客之氣脹故曰氣
分而下條發明主治用桂枝去芍藥加麻黃附子
細辛湯者温養榮衛隂陽發散寒邪之氣也
(集註)程林曰氣散必從前後而去邪氣實則失氣于後
正氣虚則遺溺于前也
尤怡曰微則為氣者為氣不足也寒氣不足該寸
口趺陽為言寒而氣血復不足也寒氣不足則手
足無氣而逆冷榮衛無源而不利由是藏府之中
真氣不充而客寒獨勝則腹滿腸鳴相逐氣轉膀
胱而下輸也榮衛俱勞者榮衛俱乏竭也陽氣温
于表故不通則身冷隂氣榮于裏故不通即骨疼
不通者虚極而不能行與有餘而壅者不同陽前
通則惡寒隂前通則痺不仁者陽先行而隂不與
俱行則隂失陽而惡寒隂先行而陽不與俱行則
陽獨滯而痺不仁也盖隂與陽常相須也不可失
失則氣機不續而邪乃著不失則上下交通而邪
不容故曰隂陽相得其氣乃行大氣一轉其氣乃
散失氣遺溺謂分虚實而散也曰氣分者謂寒氣
乘陽之虚而病于氣也
氣分心下堅大如盤邊如旋杯水飲所作桂枝去芍藥
加麻黃附子細辛湯主之
(按)氣分心下堅大如盤邊如旋杯水飲所作之十六
字當是衍文觀心下堅之夲條自知桂枝去芍藥
加麻黃附子細辛湯主之十五字當在上條氣分
之下義始相屬正是氣分之治法必是錯簡在此
桂枝去芍藥加麻黃附子細辛湯方
桂枝(三兩)生薑(三兩)
甘草(二兩)大棗(十二枚)
麻黃細辛(各一兩)
附子(一枚炮)
右七味以水七升煮麻黃去上沬内諸藥煮取二
升分温三服當汗出如蟲行皮中即愈
師曰病有風水有皮水有正水有石水有黃汗風水其
脈自浮外證骨節疼痛惡風皮水其脈亦浮外證腑腫
按之沒指不惡風其腹如鼓不渴當發其汗正水其脈
沉遲外證自喘石水其脈自沉外證腹滿不喘黃汗其
脈沉遲身發熱胸滿四肢頭面腫久不愈必致癰膿
(註)風水得之内有水氣外感風邪風則從上腫故面
浮腫骨節疼痛惡風風在經表也皮水得之内有
水氣皮受濕邪濕則從下腫故胕浮腫其腹如鼔
按之沒指水在皮裏也非風邪故不惡風因水濕
故不渴也其邪俱在外故均衇浮皆當從汗從散
而觧也正水水之在上病也石水水之在下病也
故在上則胸滿自喘在下則腹滿不喘也其邪俱
在内故均衇沉遲皆當從下從温觧也黃汗者汗
出蘖汁色也其衇沉遲藏内有寒飲身發熱者經
外有伏熱寒飲故胸滿四肢頭面浮腫伏熱若久
不愈故必致癰膿也由此推之可知黃汗是内飲
外熱蒸鬱于中從土化而成也以黃汗而列水病
之門者亦因水之為病而腫也
(集註)程林曰風水與皮水相類屬表正水與石水相類
屬裏但風水惡風皮水不惡風正水自喘石水不
自喘為異耳
尤怡曰風水水為風搏因風而病水也風傷皮毛
而濕流關節故衇浮惡風而骨節疼痛也皮水水
行皮中内合肺氣故其衇亦浮不兼風故不惡寒
也其腹如鼓即内經&KR2107;&KR2107;然不堅之意以其病在
皮膚而不及腸藏故外有脹形而内無喘滿也水
在皮者宜從汗解故曰當發其汗正水腎藏之水
自盛也石水水之聚而不行者也正水乘陽之虚
而浸及上焦故衇沉遲而喘石水因隂之盛而結
于少腹故衇沉腹滿而不喘也黃汗汗出沾衣如
蘖汁得之濕熱交病而濕居熱外其盛于上而陽
不行則身熱胸滿四肢頭面腫久則浸及于裏而
榮不通則逆于肉裏而為癰膿也
衇浮而洪浮則為風洪則為氣風氣相搏風強則為隠
疹身體為痒痒為泄風久為痂癩氣強則為水難以俯
仰風氣相擊身體洪腫汗出乃愈惡風則虚此為風水
不惡風者小便通利上焦有寒其口多涎此為黃汗
(按)身體洪腫之洪字當是浮字此為黃汗四字當是
衍文
(註)六衇俱浮而洪浮則為風洪則為氣風氣相搏之
病若風強于氣相搏為病則偏于榮故為隠疹身
體為痒痒者肌虚為風邪外薄故也名曰泄風即
今之風燥瘡是也故日久不愈則成痂癩痂癩疥
癬癘癩之類是也若氣強于風相搏為病則偏于
衛故為水氣難以俯仰即今之支飲喘滿不得卧
也若風氣兩相強擊為病則為風水故通身浮腫
也以上諸證皆屬肌表故當發汗汗出乃愈也風
水無汗當以越婢湯發汗若汗出惡風則為表陽
虚故加附子也若不惡風小便通利非表陽有寒
乃上焦有寒也上焦有寒惟兼病水者則其人口
内必多生涎沫也
(集註)尤怡曰風天之氣氣人之氣是皆失其和者也風
濕相搏風強則氣從風而浸淫肌體故為癮疹氣
強則風從氣而鼓湧水液故為水風氣並強兩相
搏擊而水液從之則為風水汗之則風去而水行
故曰汗出乃愈若惡風者表虚也不惡風而小便
通利者以上焦有寒不能約束津液故其口多涎
也
寸口衇沉滑者中有水氣面目腫大有熱名曰風水視
人之目裹上微擁如蠶新卧起狀其頸衇動時時欬按
其手足上䧟而不起者風水
(註)此承上條詳申風水之證衇也寸口衇沉而滑中
有水氣之診也面目腫大中有水氣之證也有寒
者其衇沉遲則為石水也有熱者其衇沉滑名曰
風水也視其人之目胞上微擁似蠶如新卧起之
狀人迎頸衇動甚時欬按其腫之手足陷而不起
者皆風水之證也
(集註)趙良曰内經云衇沉曰水衇滑曰風面腫曰風目
腫如新卧起之狀曰水頸衇動喘欬曰水又腎風
者面跗龐然少氣時熱其有跗腫者亦曰夲于腎
名風水皆出内經也
程林曰沉者就下之性滑者流衍之象故沉滑者
中有水也面腫曰風風鬱于經則熱故面胕腫大
有熱名曰風水内經曰諸有水者微腫先見于目
下也水者隂也目下亦陰也腹者至隂之所居故
水在腹者必使目下腫也頸衇人迎衇也水邪干
土則頸衇動水之夲在腎水之標在肺故時時欬
也以手按其腹隨手而起此屬水脹如按水囊者
必隨手而起今風水搏于手足胕屬肌肉之間按
而散之猝不能聚故䧟下而不起也
風水衇浮身重汗出惡風者防已黃耆湯主之腹痛加
芍藥
(註)此承上條風水詳申其證以明其治也風水之病
外風内水也衇浮惡風者風也身重腫者水也汗出
表虚故用防已黃耆湯固表以散風水也若腹痛
加芍藥甘草以調中也
防已黃耆湯方(見濕病中)
太陽病衇浮而緊法當骨節疼痛反不疼身體反重而
酸其人不渴汗出即愈此為風水惡寒者此為極虚發
汗得之渴而不惡寒者此為皮水身腫而冷狀如周痺
胸中塞不能食反聚痛暮躁不得眠此為黃汗痛在骨
節欬而喘不渴者此為脾脹其狀如腫發汗即愈然諸
病此者渴而下利小便數者皆不可發汗
(按)脾脹之脾字當是肺字是傳寫之譌發汗即愈之
下當有前條越婢加术湯之六字
(註)此又詳申風水皮水黃汗肺脹四證之治法也太
陽病謂頭痛發熱惡風也衇浮而緊似傷寒也傷
寒法當骨節疼痛反不疼身體反重而酸面目浮
腫其人不渴非傷寒也乃風水也發汗汗出即愈
也若愈後而惡寒者此為過于發汗極虚得之當
補表陽自可愈也有是證渴而不惡寒似傳裏也
但跗浮腫其腹如鼓乃皮水也有是證胸中窒反
聚痛不能食暮躁不得卧似裏實也但身腫而冷
麻木如痺此為欲作黃汗也痛在骨節似傷寒也
但其狀如水腫欬喘不渴此為肺脹也已上四證
皆初病皮毛狀類傷寒故均以越婢加术湯主之
發汗即愈也若渴而下利小便數者則津液已奪
故不可發汗也
(集註)趙良曰脾脹恐是肺字之誤靈樞經云肺是動則
病肺脹滿膨膨而喘咳也
魏茘彤曰其狀如腫者按其手足未至䧟而不起
故曰如腫似腫而實非腫也
尤怡曰太陽有寒則衇緊骨疼有濕則衇濡身重
有風則衇浮體痠此明辨也今得傷寒衇而骨節
不疼身體反重而痠即非傷寒乃風水外勝也風
水在表而非裏故不渴風固當汗水在表者亦宜
汗故曰汗出即愈然必氣盛而實者汗之乃愈不
然則其表益虚風水雖觧而惡寒轉增矣故曰惡
寒者此為極虚發汗得之若其渴而不惡寒者則
非病風而獨病水不在皮外而在皮中視風水為
較深矣其證身腫而冷狀如周痺周痺者寒濕痺
其陽也皮水為水氣淫于膚也胸中窒不能食者
寒襲于外而氣窒于中也反聚痛暮躁不得眠者
熱為寒鬱而寒甚于暮也寒濕外淫必流關節故
曰此為黃汗痛在骨節其咳而喘不渴者水寒傷
肺氣攻于表有如腫病而實同皮水故曰發汗則
愈然而諸病若渴而下利小便數者則不可謂水
氣當汗而㮣發之也仲景丁寧之意豈非慮人之
津液先亡也哉或問風水外證骨節疼此云骨節
反不痛身體反重而痠皮水不渴此云渴何也曰
風與水合而成病其流注關節者則為骨節疼痛
其浸淫肌體者則骨節不疼而身體痠腫由所傷
之處不同故也皮水不渴者非言皮水夲不渴也
謂腹如鼓而不渴者病方外盛而未入裏猶可發
其汗也此所謂渴而不惡寒者所以别于風水之
不渴而惡風也
風水惡風一身悉腫衇浮不渴續自汗出無大熱越婢
湯主之惡風加附子
(註)此又承上條風水互詳其證而變其治也風水之
邪全在表而不在裏故惡風一身悉腫衇浮不渴
也初夲無汗身無大熱續自汗出而不惡風寒表
不虚也故用越婢湯以發之若惡風甚者表陽虚
也前方加附子一枚以補其在表之陽也
越婢湯方
麻黃(六兩)石膏(半觔)
生薑(三兩)甘草(二兩)
大棗(十五枚)
右五味以水六升先煮麻黃去上沬内諸藥煮取
三升分温三服
惡風者加附子一枚炮
風水加术四兩
皮水為病四肢腫水氣在皮膚中四肢聶聶動者防己
茯苓湯主之
(註)此承皮水互詳其證以明其治也皮水之病是水
氣相搏在皮膚之中故四肢聶聶瞤動也以防己
茯苓湯補衛通榮祛散皮水也
(集註)沈明宗曰此邪在皮膚而腫也風入于衛陽氣虚
滯則四肢腫經謂結陽者腫四肢即皮水也皮毛
受風氣虚而腫所謂水氣在皮膚中邪正相搏風
虚内鼓故四肢聶聶而動是因表虚也盖三焦之
氣同入膀胱而行决瀆今水不行則當使小便利
而病得除故防己茯苓除濕而利水以黃耆補衛
而實表表實則邪不能容甘草安土而制水邪桂
枝以和榮衛又行陽化氣而實四末俾風從外出
水從内洩矣
防己茯苓湯方
防己(三兩)黃耆(三兩)
桂枝(三兩)茯苓(六兩)
甘草(三兩)
右五味以水六升煮取二升分温三服
裏水越婢加术湯主之甘草麻黃湯亦主之
(按)裏水之裏字當是皮字豈有裏水而用麻黃之理
閱者自知是傳寫之譌
(註)皮水表虚有汗者防己茯苓湯固所宜也若表實
無汗有熱者則當用越婢加术湯無熱者則當用
甘草麻黃湯發其汗使水外從皮去也
越婢加术湯方
於越婢湯中加术四兩
甘草麻黃湯方
甘草(二兩)麻黃(四两)
右二味以水五升先煮麻黃去上沬内甘草煮取
三升温服一升重覆汗出不汗再服慎風寒
厥而皮水者蒲灰散主之
(按)厥而二字當是衍文
(註)水在皮膚浸淫日久必然腐潰而出水也當以蒲
灰散敷之以燥水也
蒲灰散方(見消渴中)
水之為病其衇沉小属少隂浮者為風無水虚脹者為
氣水發其汗即已衇沉者宜麻黃附子湯浮者宜杏子
湯
(按)為氣水之氣字當是風字若是氣字則無發汗之
理且通篇並無氣水之病
(註)水之為病其衇沉小屬少隂水也今衇不沉小而
浮浮者為風非少隂水也若無水虚脹者為風水
也風水發其汗即已風水衇沉者宜麻黃附子湯
汗之衇浮者宜杏子湯汗之
麻黃附子湯方
麻黃(三兩)甘草(二兩)
附子(一枚炮)
右三味以水七升先煮麻黃去上沬内諸藥煮取
二升半温服八分日三服
(集觧)沈明宗曰麻黃附子湯今人置之不講余特舉而
明之麻黃附子通陽開竅治水妙劑今人惟用腎
氣湯丸壅補其内致陽氣不宣轉補轉壅邪無出
路水腫日增咳血而死者不知凡幾矣
杏子湯方
麻黃(四兩)杏仁(五十箇)
甘草(二两炙)
右水七升先煮麻黃減二升去上沫内諸藥煮取
三升去滓溫服一升得汗止服
問曰黃汗之為病身體腫發熱汗出而渴狀如風水汗
沾衣色正黃如蘖汁衇自沉何從得之師曰以汗出入
水中浴水從汗孔入得之宜黃耆芍藥桂枝苦酒湯主
之
(註)此承黃汗互詳其證以明其治也黃汗属濕故身
體腫属風故發熱汗出而渴狀如風水者謂面目
浮腫也汗沾衣色正黃如蘖汁謂汗出粘黃也衇
自沉者謂從水得之也究其得之之由以汗出入
冷水中浴則悽愴之寒内入遏鬱汗液于肌腠從
土蒸化而出故色黃也宜黃耆桂枝解肌邪以固
衛氣白芍苦酒止汗液以攝榮氣榮衛調和其病
已矣
(集註)程林曰汗出則元腑開入水浴則悽愴之水寒藏
留于腠理皮膚之中則身腫發熱也汗出沾衣如
蘖汁則津液内竭是以汗出而渴也身腫雖狀如
風水但風水之衇不沉汗不黃口不渴為異耳
李升璽曰按汗出浴水亦是偶舉一端言之耳大
約黃汗由脾胃濕久生熱積熱成黃濕熱交蒸而
汗出矣
魏茘彤曰黃汗者汗出之色黃而身不黃與發黃
之證不同也
尤怡曰黃汗之病與風水相似但風水衇浮而黃
汗衇沉風水惡風而黃汗不惡風為異其汗沾衣
色正黃如蘖汁則黃汗之所獨也風水為風氣外
合水氣黃汗為水氣外合熱氣熱被水遏互鬱交
蒸汗液則黃用黃耆桂枝芍藥三味行陽以益隂
則榮氣和而衛氣周盖欲使榮衛大行而邪氣畢
達耳
黃耆芍藥桂枝苦酒湯方
黃耆(五兩)芍藥(三兩)
桂枝(三兩)
右三味以苦酒一升水七升相和煮取三升溫服
一升當心煩服至六七日乃解若心煩不止者以
苦酒阻故也
(方觧)服後心煩者以苦酒止汗太急也盖汗出于心急
止之則不得出故心煩也至六七日乃解者正復
而邪自退也
(集解)魏茘彤曰古人稱醋為苦酒非另有所謂苦酒也
美酒醯即人家所製社醋即鎮江紅醋是也又醋
之劣者即白酒醋各處皆是總以社醋入藥
尤怡曰苦酒阻者欲行而未得遽行久積藥力乃
自行耳故曰服至六七日乃觧
黃汗之病兩胫自冷假令發熱此属歴節食已汗出又
身常暮卧盗汗出者此榮氣也若汗出已反發熱者久
久其身必甲錯發熱不止者必生惡瘡若身重汗出已
輙輕者久久必身瞤瞤即胸中痛又從腰以上必汗出
下無汗腰髖弛痛如有物在皮中狀劇者不能食身疼
重煩躁小便不利此為黃汗桂枝加黃耆湯主之
(按)此承黃汗詳申其證也但文義未屬必是錯簡不
釋
桂枝加黃耆湯方
桂枝芍藥(各二兩)
甘草(二兩)生薑(三兩)
大棗(十二枚)黃耆(二兩)
右六味以水八升煮取三升溫服一升須臾飲熱
稀粥一升餘以助藥力温覆取微汗若不汗更服
寸口衇浮而遲浮衇則熱遲衇則潜熱潜相搏名曰沉
趺陽衇浮而數浮衇即熱數衇即止熱止相搏名曰伏
沉伏相搏名曰水沉則絡衇虚伏則小便難虚難相搏
水走皮膚即為水矣
(按)此條文義不属不釋
寸口衇弦而緊弦則衛氣不行即惡寒水不沾流走于
腸間
(按)此條必有脱簡不釋
問曰病者苦水面目身體四肢皆腫小便不利衇之不
言水反言胸中痛氣上衝咽狀如炙肉當微欬喘審如
師言其衇何類師曰寸口衇沉而緊沉則為水緊則為
寒沉緊相搏結在關元始時當微年盛不覺陽衰之後
榮衛相干陽損隂盛結寒微動腎氣上衝咽喉塞噎脇
下急痛醫以為留飲而大下之氣擊不去其病不除後
重吐之胃家虚煩咽燥欲飲水小便不利水榖不化面
目手足浮腫又與葶藶圓下水當時如小差食飲過度
腫復如前胸脇苦痛象若奔豚其水揚溢則浮欬喘逆
當先攻擊衝氣令止乃治欬欬止其喘自差先治新病
病當在後
(按)此條文義不属不釋
御纂醫宗金鑑卷二十一
