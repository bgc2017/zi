御纂醫宗金鑑卷八十二
編輯刺灸心法要訣目錄
手少隂心藏圖
心藏經文
心經循行圖
心經循行經文
心經循行歌
心經穴圖
心經穴歌
心經分寸歌
手太陽小腸府歌
小腸經文
小腸經循行圖
小腸經循行經文
小腸經循行歌
小腸經穴圖
小腸經穴歌
小腸經分寸歌
足太陽膀胱府圖
膀胱經文
膀胱經循行圖
膀胱經循行經文
膀胱經循行歌
膀胱經穴圖
膀胱經歌
膀胱經分寸歌
手厥隂心包絡府圖
心包絡解
心包絡經循行圖
心包絡經循行經文
心包絡經循行歌
心包絡經穴圖
心包絡經穴歌
心包絡經分寸歌
御纂醫宗金鑑卷八十二目錄
御纂醫宗金鑑卷八十二
編輯刺灸心法要訣目錄
手少隂心藏圖
心藏經文
心經循行圖
心經循行經文
心經循行歌
心經穴圖
心經穴歌
心經分寸歌
手太陽小腸府歌
小腸經文
小腸經循行圖
小腸經循行經文
小腸經循行歌
小腸經穴圖
小腸經穴歌
小腸經分寸歌
足太陽膀胱府圖
膀胱經文
膀胱經循行圖
膀胱經循行經文
膀胱經循行歌
膀胱經穴圖
膀胱經歌
膀胱經分寸歌
手厥隂心包絡府圖
心包絡解
心包絡經循行圖
心包絡經循行經文
心包絡經循行歌
心包絡經穴圖
心包絡經穴歌
心包絡經分寸歌
御纂醫宗金鑑卷八十二目錄
御纂醫宗金鑑卷八十二
編輯刺灸心法要訣
心藏經文
經云心者君主之官神明出焉又云心居肺管之下
膈膜之上附着脊之第五椎其合衇也其榮色也開竅
於耳又曰開竅於舌又云是經少血少氣
難經曰心重十二兩中有七孔三毛盛精汁三合主藏
神
張介賓曰心象尖圓形如蓮蕊其中有竅多寡不同以
導引天真之氣下無透竅上通乎舌共有四系以通四
藏心外有赤黃脂裹是為心包絡心下有膈膜與脊脇
周迴相着遮蔽濁氣使不得上熏心肺所謂膻中也
心經循行經文
心手少隂之衇起於心中出屬心系下膈絡小腸其支
者從心系上俠咽繫目系其直者復從心系却上肺下
出腋下循臑内後廉行手太隂肺心主之後下肘内循
臂内後廉抵掌後銳骨之端入掌内後廉循小指之内
出其端
心經循行歌
手少隂衇起心中下膈直與小腸通支者還從肺系走
直上喉嚨繫目瞳直者上肺出腋下臑後肘内少海從
臂内後廉抵掌中銳骨之端注少衝
(註)手少隂心經之衇起於心中出属心系由心系下
膈絡小腸其經之支者從心系上行俠咽繫目之
系其經之直者復從心系退上通肺行手太隂肺
心主之後下出行腋下極泉穴也從極泉穴循臑
内後廉青靈穴也從青靈穴下肘内循臂内後廉
少海穴也從少海穴抵掌後銳骨之端靈道通里
隂郄神門等穴也從神門穴入掌内後廉少府穴
也從少府穴循小指之内出其端少衝穴而終以
交於手太陽小腸經也
心經穴歌
手少隂心起極泉青靈少海靈道全通里隂郄神門下
少府少衝小指邊
心經分寸歌
少隂心起極泉中腋下筋間動引胸青靈肘上三寸取
少海肘後端五分靈道掌後一寸半通里腕後一寸同
隂郄腕後内半寸神門掌後銳骨隆少府小指本節末
小指内側取少衝
(註)極泉穴在腋下臂内筋間動衇引胸中是其穴也
從極泉下行至肘在肘上三寸伸肘舉臂取之
青靈穴也從青靈下行肘内廉節後大骨外上
去肘端五分肘内横紋頭屈肘向頭取之少海穴
也從少海下行掌後一寸五分靈道穴也從
靈道下行五分循腕側外腕後一寸陷中通里穴
也從通里内行五分掌後衇中腕後五分隂郄
穴也從隂郄行掌後銳骨端陷中神門穴也
從神門行手小指本節末外側骨縫陷中少府穴
也從少府行小指内中行去爪甲角如韭葉少
衝穴也
小腸經文
經云小腸者受盛之官化物出焉又云小腸後附於脊
前附於臍上左廻疊積十六曲大二寸半徑八分分之
少半長三丈二尺受榖二斗四升水六升三合合之大
半又云小腸上口在臍上二寸近脊水榖由此而入復
下一寸外附於臍為水分穴當小腸下口至是而泌别
清濁水液渗入膀胱滓穢流入大腸又云是經多血少
氣
難經曰小腸重二觔十四兩
小腸經循行經文
小腸手太陽之衇起於小指之端循手外側上腕出踝
中直上循臂骨下廉出肘内側两骨之間上循臑外後
廉出肩觧繞肩胛交肩上入缺盆絡心循咽下膈抵胃
屬小腸其支者從缺盆循頭上頰至目銳眥却入耳中
其支者别頰上䪼抵鼻至目内眥斜絡於顴
小腸經循行歌
手太陽經小腸衇小指之端起少澤循手外側出踝中
循臂骨出肘内側上循臑外出後廉直過肩觧繞肩胛
交肩下入缺盆内向腋絡心循咽嗌下膈抵胃属小腸
一支缺盆貫頸頰至目銳眥却入耳復從耳前仍上頰
抵鼻升至目内眥斜絡於顴别絡接
(註)手太陽小腸之衇從小指内側少隂之衇少衝穴
循小指之端少澤穴起循手外側前谷後谿穴從
後谿上腕至腕骨穴從腕骨出踝中入陽谷養老
穴也從養老直上循臂骨下廉支正穴也從支正
出肘内側两筋間小海穴也從小海上循臑外後
廉出肩觧肩貞穴繞肩胛臑俞穴上肩天宗穴也
從天宗循行秉風曲垣等穴從肩中俞入缺盆穴
散而内行絡心循咽下膈抵胃属小腸之分其支
者從缺盆循頸入天忩天容穴上頰顴髎穴至目
銳眥却入耳中聚於聽宫穴也其别支從頰上䪼
抵鼻至目内眥以交於足太陽經
小腸經穴歌
手太陽經小腸穴少澤先於小指設前谷後谿腕骨間
陽谷湏同養老列支正小海上肩貞臑俞天宗秉風合
曲垣肩外復肩中天忩循次上天容此經穴數一十九
還有顴髎入聽宫
小腸經分寸歌
小指端外為少澤前谷本節前外側節後横紋取後谿
腕骨腕前骨陷側陽谷銳骨下陷肘腕上一寸名養老
支正外側上四寸小海肘端五分好肩貞肩端後陷中
臑俞肩臑骨陷考(肩臑骨陷者下胛骨上舉臂陷中取之也)天宗肩骨下陷
中秉風肩上小髃空(肩上髃骨後舉肩有空)曲垣肩中曲&KR2437;陷外
俞上&KR2437;一寸從(即外肩俞肩&KR2437;上廉去脊三寸)中俞大椎二寸旁天忩
曲頰動陷詳天容耳下曲頰後顴髎面頄銳骨量(面頄骨下)
(廉銳骨端陷中)聽宫耳中珠子上(耳中珠子大如赤小豆)此為小腸手太
陽
(註)少澤穴在手小指外側端去爪甲角一分陷中是
其穴也從少澤上行手小指外側夲節前陷中
前谷穴也從前谷上行手小指本節後外側横
紋尖上䧟中仰手握拳取之後谿穴也從後谿
上行手掌外側腕前起骨下罅縫陷中腕骨穴也
從腕骨上行手掌外側腕下銳骨下陷中陽谷
穴也從陽谷上行手下銳骨上一空腕後一寸
許陷中養老穴也從養老上行外廉四寸支正
穴也從支正上行肘外大骨外去肘端五分陷
中屈手向頭取之小海穴也從小海上行肩曲
&KR2437;骨下大骨傍两骨觧間肩端後陷中肩貞穴也
從肩貞上行肩端臑上肩骨下&KR2437;骨上廉陷中
舉臂取之臑俞穴也從臑俞上行肩骨下陷中
天宗穴也從天宗上行肩上小髃骨舉臂有空
秉風穴也從秉風上行肩中央曲&KR2437;陷中按之
應手痛曲垣穴也從曲垣上行肩&KR2437;上廉去脊
傍開三寸陷中肩外俞穴也從肩外俞上行肩
&KR2437;内廉去脊督衇之大椎穴傍開二寸陷中肩中
俞穴也從肩中俞上行頸大筋前曲頰下動衇
應手陷中天忩穴也從天忩上行耳下曲頰後
天容穴也從天容上行面頄骨下廉銳骨端陷
中顴髎穴也從顴髎上行耳中之珠聽宫穴也
膀胱經文
經云膀胱者州都之官津液藏焉氣化則能出矣又云
膀胱當十九椎居腎之下大腸之前有下口無上口當
臍上一寸水分穴處為小腸下口乃膀胱上際水液由
此别廻腸随氣泌渗而入其出入皆由氣化入氣不化
則水歸大腸而為泄瀉出氣不化則閉塞下竅而為癃
腫也是經多血少氣
難經曰膀胱重九兩二銖縱廣九寸盛溺九升九合口
廣二寸半
膀胱循行經文
膀胱足太陽之衇起於目内眥上額交顛其直者從顛
入絡腦還出别下項循肩髆内挾脊抵腰中入循膂絡
腎屬膀胱其直者從腰中下挾脊貫臀入膕中其支者
從髆内左右别下貫胛挾脊内過髀樞循髀外從後廉
下合膕中以下貫腨内出外踝之後循京骨至小指外
側
膀胱經循行歌
足太陽經膀胱衇目内眥上起額尖支者顛上至耳角
直者從顛腦後懸絡腦還出别下項仍循肩膊俠脊邊
抵腰膂腎膀胱内一支下與後隂連貫臀斜入委中穴
一支膊内左右别貫胛俠脊過髀樞臂内後廉膕中合
下貫腨内外踝後京骨骨下指外側
(註)足太陽之衇起目内眥睛明穴從睛明循行攅竹
曲差五處上額交顛入承光穴從承光循行通天
穴其支者從顛至耳上角交於足少陽之經其直
者從通天入絡於大杼穴從大杼循行肩髆内風
門穴從風門循行肺俞穴挾脊抵腰中厥隂俞穴
從厥隂俞穴循行心俞鬲俞肝俞膽俞脾俞胃俞
三焦俞入循膂絡腎從腎俞穴循行氣海俞從腰
中下挾脊大腸俞穴從大腸俞循行關元俞膀胱
俞中膂俞白環俞等穴别行上髎次髎中髎下髎
等穴其支者又復上肩膊内從附分穴循行貫胛
魄戶穴從魄戶循行挾脊内膏肓神堂譩譆鬲關
魂門陽綱意舍胃倉育門志室胞肓等穴過髀樞
秩邊穴從秩邊穴循髀外從後廉承扶浮陽委陽
穴下合膕中委中穴從委中循行合陽穴從合陽
下貫腨内承筋穴從承筋循行承山飛陽附陽等
穴從附陽穴循行出外踝之後崑崙穴從崑崙穴
循行僕參申衇金門等穴循京骨即本經之京骨
穴也從京骨循行束骨通谷穴至小指外側至隂
穴而終以交于足之少隂經也
膀胱經穴歌
足太陽經六十三睛明攅竹曲差參五處承光接通天
絡却玉枕天柱邊大杼風門引肺俞厥隂心膈肝膽居
脾胃三焦腎俞次大腸小腸膀胱如中膂白環皆二行
去脊中間二寸許上髎次髎中後下會陽湏下尻旁取
還有附分在三行二椎三寸半相當魄戸膏肓與神堂
譩譆膈關魂門旁陽綱意舍及胃倉育門志室連胞肓
秩邊承扶殷門穴浮郄相鄰是委陽委中再下合陽去
承筋承山相次長飛陽附陽達崑崙僕參申衇過金門
京骨束骨近通谷小指外側尋至隂
膀胱經分寸歌
足太陽兮膀胱經目内眥角始睛明眉頭陷中攅竹取
曲差神庭傍寸五五處直行後五分承通絡却玉枕穴
後循俱是寸五行天柱項後髮際内大筋外廉之陷中
自此脊中開二寸第一大杼二風門三椎肺俞厥隂四
心五督六膈七論肝九膽十脾十一胃俞十二椎下尋
十三三焦十四腎氣海俞在十五椎大腸十六小十八
膀胱俞穴十九椎中膂内俞二十下白環俞穴廿一椎
小腸俞至白環内腰空上次中下髎會陽隂微尻骨旁
背開二寸二行了别從脊中三寸半第二椎下為附分
三椎魄戸四膏肓第五椎下神堂尊第六噫嘻膈關七
第九魂門陽綱十十一意舍之穴存十二胃倉穴已分
十三育門端正在十四志室不湏論十九胞肓廿秩邊
背部三行下行循承扶臀下股上約下行六寸是殷門
從殷外斜上一寸曲膝得之浮郄尋委陽承扶下六寸
從郄内斜並殷門委中膝膕約紋裏此下三寸尋合陽
承筋脚跟上七寸穴在腨腸之中央承山腿肚分肉間
外踝七寸上飛陽附陽外踝上三寸崑崙外跟陷中央
僕參亦在踝骨下申衇踝下五分張金門申衇下一寸
京骨外側大骨當束骨本節後陷中通谷節前限中量
至隂小指外側端去爪甲之韭葉方
(註)睛明穴在目内眥外一分宛宛中是其穴也從
睛明上行眉頭陷者中攅竹穴也從攅竹上行
髮際間俠督衇之神庭穴傍開一寸五分正頭取
之曲差穴也從曲差後行五分俠督衇之上星
傍開一寸五分五處穴也從五處後行一寸五
分承光穴也從承光後行一寸五分俠督衇之
百會穴傍開一寸五分通天穴也從通天後行
一寸五分絡却穴也從絡却後行一寸五分玉
枕穴也從玉枕俠項後大筋外廉下行髮際陷
中天柱穴也從天柱下行以項後第一椎下两
旁相去脊中各二寸陷中正坐取之大杼穴也
從大杼下行二椎下两旁各去脊中二寸正坐取
之風門穴也從風門行三椎下去脊中各二寸
又以手搭背左取右右取左當中指末是穴之處
正坐取之肺俞穴也從肺俞行四椎下去脊中
二寸正坐取之厥隂俞穴也從厥隂俞行五椎
下去脊中二寸正坐取之心俞穴也從心俞行
六椎下去脊中二寸正坐取之督俞穴也從督
俞行七椎下去脊中二寸正坐取之膈俞穴也
從膈俞行九椎下去脊中二寸正坐取之膽俞穴
也從膽俞行十一椎下去脊中二寸正坐取之
脾俞穴也從脾俞行十二椎下去脊中二寸正
坐取之胃俞穴也從胃俞行十三椎下去脊中
二寸正坐取之三焦俞穴也從三焦俞行十四
椎下與臍平去脊中二寸正坐取之腎俞穴也
從腎俞行十五椎下去脊中二寸正坐取之氣海
俞穴也從氣海俞行十六椎下去脊中二寸伏
而取之大腸俞穴也從大腸俞行十七椎下去
脊中二寸伏而取之關元俞穴也從關元俞行
十八椎下去脊中二寸伏而取之小腸俞穴也
從小腸俞行十九椎下去脊中二寸伏而取之膀
胱俞穴也從膀胱俞行二十椎下去脊中二寸
俠脊胂起肉間伏而取之中膂俞穴也從中膂
俞行二十椎下去脊中二寸伏而取之白環俞穴
也從白環俞行腰髁骨下一寸俠脊两旁第一
空陷中上髎穴也從上髎行俠脊旁第二空陷
中次髎穴也從次髎行俠脊旁第三空陷中中
髎穴也從中髎行俠脊旁第四空陷中下髎穴
也從下髎行隂尾尻骨两旁五分許會陽穴也
自大杼别衇其支者從肩膊内循行第二椎下
附項内廉两傍相去脊中各三寸半正坐取之附
分穴也從附分下行第三椎下去脊中各三寸
半正坐取之魄戸穴也從魄戸下行第四椎下
五椎上此穴居中去脊中各三寸半正坐曲脊取
之膏肓穴也如取其穴先令病人正坐曲脊伸两
手以臂著膝前令正直手大指與膝頭齊以物支
肘勿令臂動乃從胛骨上角摸索至胛骨下頭其
間當有四肋三間依胛骨之際相去骨際如容側
指許按其中一間空處自覺牽引肩是其穴也
從膏肓下行第五椎下去脊中各三寸半陷中正
坐取之神堂穴也從神堂下行第六椎下去脊
中各三寸半正坐取之譩譆穴也以手重按病人
呼譩譆是其穴處盖因其痛也從譩譆下行第
七椎下去脊中各三寸半陷中正坐開肩取之膈
關穴也從膈關下行第九椎下相去脊中各三
寸半陷中正坐取之魂門穴也從魂門下行第
十椎下去脊中三寸半陷中正坐取之陽綱穴也
從陽綱下行第十一椎下去脊中三寸半正坐
取之意舍穴也從意舍下行第十椎下去脊中
各三寸半正坐取之胃倉穴也從胃倉下行第
十三椎下去脊中各三寸半正坐取之育門穴也
從育門下行第十四椎下去脊中各三寸半陷
中正坐取之志室穴也從志室下行第十九椎
下去脊中各三寸半伏而取之胞肓穴也從胞
肓下行第二十一椎下去脊中各三寸半陷中伏
而取之秩邊穴也從秩邊下行在尻臀下隂股
上約紋中承扶穴也從殷門外循斜上一寸屈
膝得之浮郄穴也故在委陽穴上一寸也從浮
郄下行仍在承扶穴下六寸屈伸取之委陽穴也
而與會陽下合膕中也從委陽下行膕中央約
紋動衇陷中令人仰頦至地伏臥取之委中穴也
從委中下行膝膕約紋下三寸合陽穴也從
合陽下行腨腸中央陷中脚跟上七寸承筋穴也
從承筋下行腿肚下尖分肉間陷中承山穴也
從承山斜行足外踝後上七寸陷中飛陽穴也
從飛陽下行足外踝上三寸筋骨之間附陽穴
也從附陽下行足外踝後五分跟骨上陷中細
動衇應手崑崙穴也從崑崙下行足跟骨下陷
中拱足取之僕參穴也從僕參行足外踝下五
分陷中容爪甲許白肉際申衇穴也從申衇下
行一寸金門穴也從金門行足外側大骨下赤
白肉際陷中京骨穴也按而得之小指夲節後大
骨名京骨其穴在骨下從京骨行足小指外側
夲節後陷中赤白肉際束骨穴也從束骨行足
小指外側夲節前陷中通谷穴也從通谷行足
小指外側去爪甲角如韭葉至隂穴也
心包絡觧
張介賓曰心包一藏難經言其無形滑壽曰心包一名
手心主以藏象校之在心下横膜之上豎膜之下其與
横膜相粘而黃脂裹者心也脂&KR0008;之外有細筋膜如絲
與心肺相連者心包也此說為是凡言無形者非靈
蘭秘典論有十二官獨少心包一官而有膻中者臣使
之官喜樂出焉二句今考心包藏居膈上經始胸中正
值膻中之所位居相火代君行事實臣使也此一官即
此經之謂歟
心包絡循行經文
手厥隂心主包絡之衇起於胸中出屬心包絡下膈歴
絡三焦其支者循胸中出脅下腋三寸上抵腋下循臑
内行太隂少隂之間入肘中下臂行两筋之間入掌中
循中指出其端其支者别掌中循小指次指出其端
心包絡經循行歌
手厥隂心主起胸属包下膈三焦宫支者循胸出脇下
脇下連腋三寸同仍上抵腋循臑内太隂少隂两經中
指透中衝支者别小指次指絡相通
(註)手厥隂心包絡之衇起於胸中出而外行天池穴
屬心包絡之經也内行下膈歴絡三焦者散布於
腹之上中下也其支者循胸中出腋下三寸即天
池穴處也從天池循臑内至天泉從天泉穴行手
太隂手少隂两衇之間入肘内曲澤穴下臂行两
筋之間郄門間使内關大陵四穴入掌中勞宫穴
從勞宫循中指出其端中衝穴也其夲支之别支
别行掌中循小指次指之端以交於手少陽三焦
經也
心包絡經穴歌
心包九穴天池近天泉曲澤郄門認間使内關踰大陵
勞宫中衝中指盡
心包絡經分寸歌
心絡起自天池間乳後傍一腋下三天泉繞腋下二寸
曲澤屈肘陷中參郄門去腕後五寸間使腕後三寸然
内關去腕後二寸大陵掌後横紋間勞宫屈拳名指取
中指之末中衝端
(註)天池穴在乳傍一二寸許直腋下行三寸脇之撅
起肋骨間是其穴也從天池穴斜上繞腋循臂
内廉下行二寸舉臂取之天泉穴也從天泉穴
下行肘内廉大筋内側横紋頭下陷中動衇曲澤
穴也從曲澤穴下行掌後去腕五寸郄門穴也
從郄門穴下行掌後去腕三寸两筋間陷中間
使穴也從間使穴下行掌後去腕二寸两筋間
内關穴也從内關穴下行掌後骨下横紋中两
筋間陷中大陵穴也從大陵穴下行掌中央動
衇屈無名指取之勞宫穴也從勞宫穴下行手
中指之端去爪甲角如韭葉許陷中中衝穴也
御纂醫宗金鑑卷八十二
御纂醫宗金鑑卷八十二
編輯刺灸心法要訣
心藏經文
經云心者君主之官神明出焉又云心居肺管之下
膈膜之上附着脊之第五椎其合衇也其榮色也開竅
於耳又曰開竅於舌又云是經少血少氣
難經曰心重十二兩中有七孔三毛盛精汁三合主藏
神
張介賓曰心象尖圓形如蓮蕊其中有竅多寡不同以
導引天真之氣下無透竅上通乎舌共有四系以通四
藏心外有赤黃脂裹是為心包絡心下有膈膜與脊脇
周迴相着遮蔽濁氣使不得上熏心肺所謂膻中也
心經循行經文
心手少隂之衇起於心中出屬心系下膈絡小腸其支
者從心系上俠咽繫目系其直者復從心系却上肺下
出腋下循臑内後廉行手太隂肺心主之後下肘内循
臂内後廉抵掌後銳骨之端入掌内後廉循小指之内
出其端
心經循行歌
手少隂衇起心中下膈直與小腸通支者還從肺系走
直上喉嚨繫目瞳直者上肺出腋下臑後肘内少海從
臂内後廉抵掌中銳骨之端注少衝
(註)手少隂心經之衇起於心中出属心系由心系下
膈絡小腸其經之支者從心系上行俠咽繫目之
系其經之直者復從心系退上通肺行手太隂肺
心主之後下出行腋下極泉穴也從極泉穴循臑
内後廉青靈穴也從青靈穴下肘内循臂内後廉
少海穴也從少海穴抵掌後銳骨之端靈道通里
隂郄神門等穴也從神門穴入掌内後廉少府穴
也從少府穴循小指之内出其端少衝穴而終以
交於手太陽小腸經也
心經穴歌
手少隂心起極泉青靈少海靈道全通里隂郄神門下
少府少衝小指邊
心經分寸歌
少隂心起極泉中腋下筋間動引胸青靈肘上三寸取
少海肘後端五分靈道掌後一寸半通里腕後一寸同
隂郄腕後内半寸神門掌後銳骨隆少府小指本節末
小指内側取少衝
(註)極泉穴在腋下臂内筋間動衇引胸中是其穴也
從極泉下行至肘在肘上三寸伸肘舉臂取之
青靈穴也從青靈下行肘内廉節後大骨外上
去肘端五分肘内横紋頭屈肘向頭取之少海穴
也從少海下行掌後一寸五分靈道穴也從
靈道下行五分循腕側外腕後一寸陷中通里穴
也從通里内行五分掌後衇中腕後五分隂郄
穴也從隂郄行掌後銳骨端陷中神門穴也
從神門行手小指本節末外側骨縫陷中少府穴
也從少府行小指内中行去爪甲角如韭葉少
衝穴也
小腸經文
經云小腸者受盛之官化物出焉又云小腸後附於脊
前附於臍上左廻疊積十六曲大二寸半徑八分分之
少半長三丈二尺受榖二斗四升水六升三合合之大
半又云小腸上口在臍上二寸近脊水榖由此而入復
下一寸外附於臍為水分穴當小腸下口至是而泌别
清濁水液渗入膀胱滓穢流入大腸又云是經多血少
氣
難經曰小腸重二觔十四兩
小腸經循行經文
小腸手太陽之衇起於小指之端循手外側上腕出踝
中直上循臂骨下廉出肘内側两骨之間上循臑外後
廉出肩觧繞肩胛交肩上入缺盆絡心循咽下膈抵胃
屬小腸其支者從缺盆循頭上頰至目銳眥却入耳中
其支者别頰上䪼抵鼻至目内眥斜絡於顴
小腸經循行歌
手太陽經小腸衇小指之端起少澤循手外側出踝中
循臂骨出肘内側上循臑外出後廉直過肩觧繞肩胛
交肩下入缺盆内向腋絡心循咽嗌下膈抵胃属小腸
一支缺盆貫頸頰至目銳眥却入耳復從耳前仍上頰
抵鼻升至目内眥斜絡於顴别絡接
(註)手太陽小腸之衇從小指内側少隂之衇少衝穴
循小指之端少澤穴起循手外側前谷後谿穴從
後谿上腕至腕骨穴從腕骨出踝中入陽谷養老
穴也從養老直上循臂骨下廉支正穴也從支正
出肘内側两筋間小海穴也從小海上循臑外後
廉出肩觧肩貞穴繞肩胛臑俞穴上肩天宗穴也
從天宗循行秉風曲垣等穴從肩中俞入缺盆穴
散而内行絡心循咽下膈抵胃属小腸之分其支
者從缺盆循頸入天忩天容穴上頰顴髎穴至目
銳眥却入耳中聚於聽宫穴也其别支從頰上䪼
抵鼻至目内眥以交於足太陽經
小腸經穴歌
手太陽經小腸穴少澤先於小指設前谷後谿腕骨間
陽谷湏同養老列支正小海上肩貞臑俞天宗秉風合
曲垣肩外復肩中天忩循次上天容此經穴數一十九
還有顴髎入聽宫
小腸經分寸歌
小指端外為少澤前谷本節前外側節後横紋取後谿
腕骨腕前骨陷側陽谷銳骨下陷肘腕上一寸名養老
支正外側上四寸小海肘端五分好肩貞肩端後陷中
臑俞肩臑骨陷考(肩臑骨陷者下胛骨上舉臂陷中取之也)天宗肩骨下陷
中秉風肩上小髃空(肩上髃骨後舉肩有空)曲垣肩中曲&KR2437;陷外
俞上&KR2437;一寸從(即外肩俞肩&KR2437;上廉去脊三寸)中俞大椎二寸旁天忩
曲頰動陷詳天容耳下曲頰後顴髎面頄銳骨量(面頄骨下)
(廉銳骨端陷中)聽宫耳中珠子上(耳中珠子大如赤小豆)此為小腸手太
陽
(註)少澤穴在手小指外側端去爪甲角一分陷中是
其穴也從少澤上行手小指外側夲節前陷中
前谷穴也從前谷上行手小指本節後外側横
紋尖上䧟中仰手握拳取之後谿穴也從後谿
上行手掌外側腕前起骨下罅縫陷中腕骨穴也
從腕骨上行手掌外側腕下銳骨下陷中陽谷
穴也從陽谷上行手下銳骨上一空腕後一寸
許陷中養老穴也從養老上行外廉四寸支正
穴也從支正上行肘外大骨外去肘端五分陷
中屈手向頭取之小海穴也從小海上行肩曲
&KR2437;骨下大骨傍两骨觧間肩端後陷中肩貞穴也
從肩貞上行肩端臑上肩骨下&KR2437;骨上廉陷中
舉臂取之臑俞穴也從臑俞上行肩骨下陷中
天宗穴也從天宗上行肩上小髃骨舉臂有空
秉風穴也從秉風上行肩中央曲&KR2437;陷中按之
應手痛曲垣穴也從曲垣上行肩&KR2437;上廉去脊
傍開三寸陷中肩外俞穴也從肩外俞上行肩
&KR2437;内廉去脊督衇之大椎穴傍開二寸陷中肩中
俞穴也從肩中俞上行頸大筋前曲頰下動衇
應手陷中天忩穴也從天忩上行耳下曲頰後
天容穴也從天容上行面頄骨下廉銳骨端陷
中顴髎穴也從顴髎上行耳中之珠聽宫穴也
膀胱經文
經云膀胱者州都之官津液藏焉氣化則能出矣又云
膀胱當十九椎居腎之下大腸之前有下口無上口當
臍上一寸水分穴處為小腸下口乃膀胱上際水液由
此别廻腸随氣泌渗而入其出入皆由氣化入氣不化
則水歸大腸而為泄瀉出氣不化則閉塞下竅而為癃
腫也是經多血少氣
難經曰膀胱重九兩二銖縱廣九寸盛溺九升九合口
廣二寸半
膀胱循行經文
膀胱足太陽之衇起於目内眥上額交顛其直者從顛
入絡腦還出别下項循肩髆内挾脊抵腰中入循膂絡
腎屬膀胱其直者從腰中下挾脊貫臀入膕中其支者
從髆内左右别下貫胛挾脊内過髀樞循髀外從後廉
下合膕中以下貫腨内出外踝之後循京骨至小指外
側
膀胱經循行歌
足太陽經膀胱衇目内眥上起額尖支者顛上至耳角
直者從顛腦後懸絡腦還出别下項仍循肩膊俠脊邊
抵腰膂腎膀胱内一支下與後隂連貫臀斜入委中穴
一支膊内左右别貫胛俠脊過髀樞臂内後廉膕中合
下貫腨内外踝後京骨骨下指外側
(註)足太陽之衇起目内眥睛明穴從睛明循行攅竹
曲差五處上額交顛入承光穴從承光循行通天
穴其支者從顛至耳上角交於足少陽之經其直
者從通天入絡於大杼穴從大杼循行肩髆内風
門穴從風門循行肺俞穴挾脊抵腰中厥隂俞穴
從厥隂俞穴循行心俞鬲俞肝俞膽俞脾俞胃俞
三焦俞入循膂絡腎從腎俞穴循行氣海俞從腰
中下挾脊大腸俞穴從大腸俞循行關元俞膀胱
俞中膂俞白環俞等穴别行上髎次髎中髎下髎
等穴其支者又復上肩膊内從附分穴循行貫胛
魄戶穴從魄戶循行挾脊内膏肓神堂譩譆鬲關
魂門陽綱意舍胃倉育門志室胞肓等穴過髀樞
秩邊穴從秩邊穴循髀外從後廉承扶浮陽委陽
穴下合膕中委中穴從委中循行合陽穴從合陽
下貫腨内承筋穴從承筋循行承山飛陽附陽等
穴從附陽穴循行出外踝之後崑崙穴從崑崙穴
循行僕參申衇金門等穴循京骨即本經之京骨
穴也從京骨循行束骨通谷穴至小指外側至隂
穴而終以交于足之少隂經也
膀胱經穴歌
足太陽經六十三睛明攅竹曲差參五處承光接通天
絡却玉枕天柱邊大杼風門引肺俞厥隂心膈肝膽居
脾胃三焦腎俞次大腸小腸膀胱如中膂白環皆二行
去脊中間二寸許上髎次髎中後下會陽湏下尻旁取
還有附分在三行二椎三寸半相當魄戸膏肓與神堂
譩譆膈關魂門旁陽綱意舍及胃倉育門志室連胞肓
秩邊承扶殷門穴浮郄相鄰是委陽委中再下合陽去
承筋承山相次長飛陽附陽達崑崙僕參申衇過金門
京骨束骨近通谷小指外側尋至隂
膀胱經分寸歌
足太陽兮膀胱經目内眥角始睛明眉頭陷中攅竹取
曲差神庭傍寸五五處直行後五分承通絡却玉枕穴
後循俱是寸五行天柱項後髮際内大筋外廉之陷中
自此脊中開二寸第一大杼二風門三椎肺俞厥隂四
心五督六膈七論肝九膽十脾十一胃俞十二椎下尋
十三三焦十四腎氣海俞在十五椎大腸十六小十八
膀胱俞穴十九椎中膂内俞二十下白環俞穴廿一椎
小腸俞至白環内腰空上次中下髎會陽隂微尻骨旁
背開二寸二行了别從脊中三寸半第二椎下為附分
三椎魄戸四膏肓第五椎下神堂尊第六噫嘻膈關七
第九魂門陽綱十十一意舍之穴存十二胃倉穴已分
十三育門端正在十四志室不湏論十九胞肓廿秩邊
背部三行下行循承扶臀下股上約下行六寸是殷門
從殷外斜上一寸曲膝得之浮郄尋委陽承扶下六寸
從郄内斜並殷門委中膝膕約紋裏此下三寸尋合陽
承筋脚跟上七寸穴在腨腸之中央承山腿肚分肉間
外踝七寸上飛陽附陽外踝上三寸崑崙外跟陷中央
僕參亦在踝骨下申衇踝下五分張金門申衇下一寸
京骨外側大骨當束骨本節後陷中通谷節前限中量
至隂小指外側端去爪甲之韭葉方
(註)睛明穴在目内眥外一分宛宛中是其穴也從
睛明上行眉頭陷者中攅竹穴也從攅竹上行
髮際間俠督衇之神庭穴傍開一寸五分正頭取
之曲差穴也從曲差後行五分俠督衇之上星
傍開一寸五分五處穴也從五處後行一寸五
分承光穴也從承光後行一寸五分俠督衇之
百會穴傍開一寸五分通天穴也從通天後行
一寸五分絡却穴也從絡却後行一寸五分玉
枕穴也從玉枕俠項後大筋外廉下行髮際陷
中天柱穴也從天柱下行以項後第一椎下两
旁相去脊中各二寸陷中正坐取之大杼穴也
從大杼下行二椎下两旁各去脊中二寸正坐取
之風門穴也從風門行三椎下去脊中各二寸
又以手搭背左取右右取左當中指末是穴之處
正坐取之肺俞穴也從肺俞行四椎下去脊中
二寸正坐取之厥隂俞穴也從厥隂俞行五椎
下去脊中二寸正坐取之心俞穴也從心俞行
六椎下去脊中二寸正坐取之督俞穴也從督
俞行七椎下去脊中二寸正坐取之膈俞穴也
從膈俞行九椎下去脊中二寸正坐取之膽俞穴
也從膽俞行十一椎下去脊中二寸正坐取之
脾俞穴也從脾俞行十二椎下去脊中二寸正
坐取之胃俞穴也從胃俞行十三椎下去脊中
二寸正坐取之三焦俞穴也從三焦俞行十四
椎下與臍平去脊中二寸正坐取之腎俞穴也
從腎俞行十五椎下去脊中二寸正坐取之氣海
俞穴也從氣海俞行十六椎下去脊中二寸伏
而取之大腸俞穴也從大腸俞行十七椎下去
脊中二寸伏而取之關元俞穴也從關元俞行
十八椎下去脊中二寸伏而取之小腸俞穴也
從小腸俞行十九椎下去脊中二寸伏而取之膀
胱俞穴也從膀胱俞行二十椎下去脊中二寸
俠脊胂起肉間伏而取之中膂俞穴也從中膂
俞行二十椎下去脊中二寸伏而取之白環俞穴
也從白環俞行腰髁骨下一寸俠脊两旁第一
空陷中上髎穴也從上髎行俠脊旁第二空陷
中次髎穴也從次髎行俠脊旁第三空陷中中
髎穴也從中髎行俠脊旁第四空陷中下髎穴
也從下髎行隂尾尻骨两旁五分許會陽穴也
自大杼别衇其支者從肩膊内循行第二椎下
附項内廉两傍相去脊中各三寸半正坐取之附
分穴也從附分下行第三椎下去脊中各三寸
半正坐取之魄戸穴也從魄戸下行第四椎下
五椎上此穴居中去脊中各三寸半正坐曲脊取
之膏肓穴也如取其穴先令病人正坐曲脊伸两
手以臂著膝前令正直手大指與膝頭齊以物支
肘勿令臂動乃從胛骨上角摸索至胛骨下頭其
間當有四肋三間依胛骨之際相去骨際如容側
指許按其中一間空處自覺牽引肩是其穴也
從膏肓下行第五椎下去脊中各三寸半陷中正
坐取之神堂穴也從神堂下行第六椎下去脊
中各三寸半正坐取之譩譆穴也以手重按病人
呼譩譆是其穴處盖因其痛也從譩譆下行第
七椎下去脊中各三寸半陷中正坐開肩取之膈
關穴也從膈關下行第九椎下相去脊中各三
寸半陷中正坐取之魂門穴也從魂門下行第
十椎下去脊中三寸半陷中正坐取之陽綱穴也
從陽綱下行第十一椎下去脊中三寸半正坐
取之意舍穴也從意舍下行第十椎下去脊中
各三寸半正坐取之胃倉穴也從胃倉下行第
十三椎下去脊中各三寸半正坐取之育門穴也
從育門下行第十四椎下去脊中各三寸半陷
中正坐取之志室穴也從志室下行第十九椎
下去脊中各三寸半伏而取之胞肓穴也從胞
肓下行第二十一椎下去脊中各三寸半陷中伏
而取之秩邊穴也從秩邊下行在尻臀下隂股
上約紋中承扶穴也從殷門外循斜上一寸屈
膝得之浮郄穴也故在委陽穴上一寸也從浮
郄下行仍在承扶穴下六寸屈伸取之委陽穴也
而與會陽下合膕中也從委陽下行膕中央約
紋動衇陷中令人仰頦至地伏臥取之委中穴也
從委中下行膝膕約紋下三寸合陽穴也從
合陽下行腨腸中央陷中脚跟上七寸承筋穴也
從承筋下行腿肚下尖分肉間陷中承山穴也
從承山斜行足外踝後上七寸陷中飛陽穴也
從飛陽下行足外踝上三寸筋骨之間附陽穴
也從附陽下行足外踝後五分跟骨上陷中細
動衇應手崑崙穴也從崑崙下行足跟骨下陷
中拱足取之僕參穴也從僕參行足外踝下五
分陷中容爪甲許白肉際申衇穴也從申衇下
行一寸金門穴也從金門行足外側大骨下赤
白肉際陷中京骨穴也按而得之小指夲節後大
骨名京骨其穴在骨下從京骨行足小指外側
夲節後陷中赤白肉際束骨穴也從束骨行足
小指外側夲節前陷中通谷穴也從通谷行足
小指外側去爪甲角如韭葉至隂穴也
心包絡觧
張介賓曰心包一藏難經言其無形滑壽曰心包一名
手心主以藏象校之在心下横膜之上豎膜之下其與
横膜相粘而黃脂裹者心也脂&KR0008;之外有細筋膜如絲
與心肺相連者心包也此說為是凡言無形者非靈
蘭秘典論有十二官獨少心包一官而有膻中者臣使
之官喜樂出焉二句今考心包藏居膈上經始胸中正
值膻中之所位居相火代君行事實臣使也此一官即
此經之謂歟
心包絡循行經文
手厥隂心主包絡之衇起於胸中出屬心包絡下膈歴
絡三焦其支者循胸中出脅下腋三寸上抵腋下循臑
内行太隂少隂之間入肘中下臂行两筋之間入掌中
循中指出其端其支者别掌中循小指次指出其端
心包絡經循行歌
手厥隂心主起胸属包下膈三焦宫支者循胸出脇下
脇下連腋三寸同仍上抵腋循臑内太隂少隂两經中
指透中衝支者别小指次指絡相通
(註)手厥隂心包絡之衇起於胸中出而外行天池穴
屬心包絡之經也内行下膈歴絡三焦者散布於
腹之上中下也其支者循胸中出腋下三寸即天
池穴處也從天池循臑内至天泉從天泉穴行手
太隂手少隂两衇之間入肘内曲澤穴下臂行两
筋之間郄門間使内關大陵四穴入掌中勞宫穴
從勞宫循中指出其端中衝穴也其夲支之别支
别行掌中循小指次指之端以交於手少陽三焦
經也
心包絡經穴歌
心包九穴天池近天泉曲澤郄門認間使内關踰大陵
勞宫中衝中指盡
心包絡經分寸歌
心絡起自天池間乳後傍一腋下三天泉繞腋下二寸
曲澤屈肘陷中參郄門去腕後五寸間使腕後三寸然
内關去腕後二寸大陵掌後横紋間勞宫屈拳名指取
中指之末中衝端
(註)天池穴在乳傍一二寸許直腋下行三寸脇之撅
起肋骨間是其穴也從天池穴斜上繞腋循臂
内廉下行二寸舉臂取之天泉穴也從天泉穴
下行肘内廉大筋内側横紋頭下陷中動衇曲澤
穴也從曲澤穴下行掌後去腕五寸郄門穴也
從郄門穴下行掌後去腕三寸两筋間陷中間
使穴也從間使穴下行掌後去腕二寸两筋間
内關穴也從内關穴下行掌後骨下横紋中两
筋間陷中大陵穴也從大陵穴下行掌中央動
衇屈無名指取之勞宫穴也從勞宫穴下行手
中指之端去爪甲角如韭葉許陷中中衝穴也
御纂醫宗金鑑卷八十二
