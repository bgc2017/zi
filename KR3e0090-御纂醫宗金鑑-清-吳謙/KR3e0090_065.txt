御纂醫宗金鑑卷六十五
編輯外科心法要訣目錄
眼部
眼胞菌毒
眼丹
鍼眼
眼胞痰核
椒瘡
粟瘡
皮翻證
漏睛瘡
目中努肉
鼻部
鼻疽
鼻疔
鼻淵
鼻䘌瘡
鼻瘡
鼻痔
肺風粉刺
酒皶鼻
耳部
黑疔
耳疳
耳衂
耳痔
耳蕈
耳挺
旋耳瘡
口部
大人口破
鵝口瘡
口糜
脣部
反脣疔
鎻口疔
脣疽
繭脣
脣風
齒部
牙衄
牙宣
鑽牙疳
牙疔
牙癰
走馬牙疳
齒䘌
齒齲
御纂醫宗金鑑卷六十五目錄
御纂醫宗金鑑卷六十五
編輯外科心法要訣目錄
眼部
眼胞菌毒
眼丹
鍼眼
眼胞痰核
椒瘡
粟瘡
皮翻證
漏睛瘡
目中努肉
鼻部
鼻疽
鼻疔
鼻淵
鼻䘌瘡
鼻瘡
鼻痔
肺風粉刺
酒皶鼻
耳部
黑疔
耳疳
耳衂
耳痔
耳蕈
耳挺
旋耳瘡
口部
大人口破
鵝口瘡
口糜
脣部
反脣疔
鎻口疔
脣疽
繭脣
脣風
齒部
牙衄
牙宣
鑽牙疳
牙疔
牙癰
走馬牙疳
齒䘌
齒齲
御纂醫宗金鑑卷六十五目錄
御纂醫宗金鑑卷六十五
編輯外科心法要訣
眼部
眼胞菌毒
菌毒生於眼睫邊如菌黃亮水皰圓頭大蔕小漸垂出
脾濕鬱熱結凝堅
(註)此證生於上下眼胞睫邊初如菌形頭大蔕小黃
亮水皰或有頭小蔕大者漸長垂出堅凝不痛有
纏綿經年不愈者以致目病蓋眼胞屬脾其經素
有濕熱思鬱氣結而生也初起宜用清涼圓洗即
消有經年皮厚消之不應者法當用輭綿紙蘸水
潤眼皮菌毒處少頃用左手大指甲墊於患根右
手持鈹鍼尖頭齊根切下血出不妨即用翠雲錠
磨濃塗之其血即止内服涼膈清脾飲忌海腥煎
炒
清凉圓
當歸尾石菖蒲
赤芍藥(各二錢)川黃連(生)
地膚子杏仁(各一錢生)
羌活(五分)膽礬(二分)
共研粗末以大紅紬包之如櫻桃大甜滚水浸泡
乘熱蘸洗勿見塵土
(方歌)清凉圓内用川連歸尾菖蒲芍膽礬羌活杏仁地
膚子菌毒初起洗之痊
翠雲錠子
杭粉(五兩)銅綠
黃連(各一兩)輕粉(一錢)
共為細末用糯米百粒水一盌煎半盌去米冄煎
至三分和藥作錠隂乾用時水磨令濃以雞翎蘸
塗患處
(方歌)翠雲錠子能止血銅綠輕杭黃連強共為細末和
成錠菌毒切後塗之良
凉膈清脾飲
生地黃連翹(去心)
梔子(生研)薄荷
荆芥防風
石膏(煆)黃芩
赤芍(各一錢)甘草(五分生)
水二鍾燈心二十根煎八分食遠服
(方歌)涼膈清脾生地黃連翹梔子薄荆防石膏芩芍兼
甘草醫治菌毒服即康
眼丹
眼丹眼胞上下生紅熱腫痛輭偏風焮熱紫硬偏於熱
荆防敗毒服有功
(註)此證由脾胃濕熱受風而成紅腫疼痛若腫輭下
垂不能視物者偏於風盛也浮腫易消若焮紅色
紫堅硬者偏於熱盛也腫硬難消初起俱宜荆防
敗毒散散其風口渴便燥者宜内疎黃連湯瀉其
熱有日久消之不應者宜服透膿散膿熟鍼之腫
用如意金黃散洗之潰用琥珀膏或白膏藥貼之
此證宜速潰遲則潰深穿透眼胞成漏難斂
荆防敗毒散(見項部腦疽)
内疎黃連湯
如意金黃散
透膿散(俱見腫瘍門)
琥珀膏(見頭部髮際瘡)
白膏藥(見潰瘍門)
鍼眼
鍼眼眼睫豆粒形輕者洗消膿不成甚則赤痛膿鍼愈
破後風侵浮腫生
(註)此證生於眼皮毛睫間由脾經風熱而成形如豆
粒有尖初起輕者宜用如意金黃散鹽湯冲洗膿
不成即消矣風熱甚者色赤多痛洗之不消膿已
成也侯熟鍼之貼黃連膏亦有破後邪風侵入瘡
口令人頭面浮腫目赤澀痛者外仍洗之内服芎
皮散即愈
芎皮散
川芎(二兩)青皮(一兩)
共為末每服二錢菊花湯調服
外以枯礬末雞子清調敷腫處
又用南星末同生地黃搗膏貼太陽穴自消
芎皮散内用川芎青皮減半用最靈為末菊花湯
調服醫治鍼眼自成功
如意金黃散(見腫瘍門)
黃連膏(見鼻部鼻瘡内)
眼胞痰核
眼胞痰核濕氣鬱核結如棗如豆形皮裏肉外推之動
皮色如常硬不疼
(註)此證結於上下眼胞皮裏肉外其形大者如棗小
者如豆推之移動皮色如常硬腫不疼由濕痰氣
鬱而成宜服化堅二陳丸外用生南星蘸醋磨濃
頻塗眼皮日數淺者即消日數深者雖不能即消
常塗令皮薄微微撥損以手指甲擠出如白粉汁
即消貼貝葉膏收口從眼皮裏潰破者難斂
化堅二陳丸
陳皮半夏(各一兩製)
白茯苓(一兩五錢)甘草(三錢生)
白殭蠶(二兩炒)川黃連(三錢)
共研細末荷葉熬湯合丸如梧桐子大每服二錢
白滚水送下
(方歌)化堅二陳丸消痰週身結核服更痊陳皮半夏茯
苓草殭蠶荷葉川黃連
貝葉膏(見潰瘍門)
椒瘡粟瘡
椒瘡粟瘡生胞裏脾胃血熱是根苗粟瘡黃輭濕易散
椒瘡赤硬熱難消
(註)此二證生於眼胞之裏雖皆由脾胃血熱所致然
粟瘡偏於濕盛故色黃形輭其證易愈椒瘡偏於
熱盛故色赤形硬其瘡難消俱宜服清脾涼血湯
外以清涼圓洗之若眼皮裏有紅絲堆纍者乃血
熱有瘀也法以燈草刮瘡處令血出即愈
清脾涼血湯
荆芥防風
赤芍黑參
陳皮蟬蛻
蒼术(炒)白蘚皮(各一錢)
連翹(去心)生大黃(各一錢五分酒洗)
厚朴(薑炒)甘草(各五分生)
竹葉三十片水煎食遠服
(方歌)清脾凉血椒粟瘡厚朴陳皮翹芍蒼蟬蛻黑参荆
防草白鮮皮與生大黃
清涼圓(見菌毒)
皮翻證
皮翻證係眼胞翻狀如舌䑛脣一般翻因胞腫睫緊故
血壅氣滯胃經原
(註)此證由胃經血壅氣滯而成小兒多有之眼皮外
翻如以舌䑛脣之狀又如痘風眼爛胞腫弦緊者
則眼皮亦翻治宜瀉脾胃之積熱以瀉黃散服之
即愈亦有内翻者即目科拳毛倒睫弦弛不内外
翻者即目科胞垂難視之證也
瀉黃散
石膏(五錢煆)梔子仁(一兩生)
甘草(三兩生)防風(二兩微炒香酒拌)
豨薟草(四两曬乾酒蒸)
共研細末壯人二錢弱人一錢小兒六七分白滚
水調下
(方歌)瀉黃散治皮翻證石膏梔子草防風豨薟草同研
細末滚水調下有竒功
漏晴瘡
漏晴瘡在大眥生肝熱風濕病晴明紅腫痛潰膿稠易
青黑膿稀難長平
(註)此證生於目大眥由肝熱風濕病發於太陽膀胱
經睛明穴其穴之處係藏淚之所初起如豆如棗
紅腫疼痛瘡勢雖小根源甚深潰破出黏白膿者
順出青黑膿或如膏者險初宜服疎風清肝湯潰
後用黃靈藥撚入瘡口兼貼萬應膏其口漸漸收
歛有膿從大眥内出者成漏難歛亦有瘡口過出
淚液以致目内乾澀者收歛更遲若潰斷眼邊弦
者不治
疎風清肝湯
當歸尾赤芍
荆芥穗防風
川芎菊花
生梔薄荷(各一錢)
柴胡連翹(各一錢五分去心)
金銀花(二錢)甘草(五分生)
燈心五十寸水煎食遠服
(方歌)疎風清肝漏睛瘡又除肝熱散風強歸芍銀花芎
菊草柴翹梔子薄荆防
黃靈藥
萬應膏(俱見潰瘍門)
目中努肉
目中努肉心火成實火大眥色深紅小眥紅絲淡虚火
努肉時覺或脹疼
(註)此證生於目兩眥瘀肉努出時覺疼痛總屬心火
所成然火有虚實如大眥紅肉色深紅者心經實
火也宜黑參湯服之小眥紅絲色淡紅者心經虚
火也宜决明散主之外俱用清凉圓泡洗久久自
愈
黑參湯
黑參苦參
梔子(研)菊花
黃連枳殼(麩炒)
草决明車前子
防風大黃(炒)
升麻(各二錢)
水煎食後服
黑參湯治大眥疼内生努肉實火成苦参梔菊黃
連殼草决車防大黃升
决明散
玉竹黃連
枳殼(麩炒)川芎
甘草(生)羚羊角(各一兩鎊)
車前子青葙子
草决明(各五錢)
共研細末每服三錢食後服卧時再用一服
(方歌)决明努肉虚火攻玉竹黃連枳殼芎車前青葙羚
羊草研末水調最有功
清凉圓(見菌毒)
鼻部
鼻疽
鼻疽生於鼻柱間肺經鬱火發督原堅硬色紫常木痛
千金仙方托裏痊
(註)此證生於鼻柱屬督衇經鼻為肺竅故又屬肺由
肺經鬱火凝結而成堅硬色紫時覺木痛初宜服
千金漏蘆湯宣解鬱毒次用仙方活命飲加梔子
木通薄荷桔梗消之若腫痛不減勢欲作膿則宜
托裏透膿湯主之外治法按癰疽潰瘍門
千金漏蘆湯
漏蘆(一兩)枳殼(一兩麩炒)
朴消(一兩)大黃(一兩五錢)
甘草(一兩生)麻黃(一兩)
黃芩(一兩)白歛(一兩)
連翹(一兩去心)升麻(一兩)
共研末每用二錢水一鍾薑三片薄荷葉一錢煎
五分温服以取便利為度
(方歌)千金漏蘆鼻疽發色紫堅疼效更嘉漏蘆枳殼消
黃草麻芩白歛翹升麻
仙方活命飲(見腫瘍門)
托裏透膿湯(見頭部侵腦疽)
鼻疔
鼻疔生在鼻孔中鼻竅腫引腦門疼甚則脣腮俱浮腫
肺經火毒蟾離宫
(註)此證生於鼻孔内鼻竅腫塞脹痛引腦門甚則脣
腮俱作浮腫由肺經火毒凝結而成宜蟾酥丸汗
之再用蟾酥丸研細末吹入鼻竅若腫硬外發用
離宫錠塗之此證初起之時須當速治遲則毒氣
内攻以致神昏嘔噦鼻腫如瓶者逆
蟾酥丸(見疔瘡門)
離宫錠(見腫瘍門)
鼻淵
鼻淵濁涕流鼻中久淋血水穢而腥膽熱移腦風寒火
控腦砂因蝕腦蟲
(註)此證内因膽經之熱移於腦髓外囙風寒凝鬱火
邪而成鼻竅中時流黃色濁涕宜竒授藿香丸服
之若久而不愈鼻中淋瀝腥穢血水頭眩虚暈而痛
者必係蟲蝕腦也即名控腦砂宜天羅散服之但
此證久則必虚當以補中益氣湯兼服之即效
竒授藿香丸
藿香連枝葉(八兩)
研細末雄豬膽汁和丸如梧桐子大每服五錢食
後蒼耳子湯下或黃酒送下
(方歌)竒授藿香鼻淵流濁涕淋漓久不休豬膽汁合藿
香末蒼耳湯下患可瘳
天羅散
絲瓜藤(近根處者燒存性)
為末每用三錢食後黃酒送下
天羅蟲蝕腦髓中頭痛鼻流血水腥絲瓜根燒研
細末黃酒調腹慣殺蟲
補中益氣湯(見潰瘍門)
鼻䘌瘡
鼻䘌瘡多小兒生鼻下兩旁斑爛形總由風熱客於肺
膿汁浸滛癢不疼
(註)此證多生小兒鼻下兩旁色紫斑爛由風熱客於
肺經膿汁浸滛癢而不痛宜服澤瀉散外搽青蛤
散即愈
澤瀉散
澤瀉鬱金
山梔(生)甘草(各一錢生)
共研末每服一錢甘草煎湯調下
(方歌)澤瀉散治鼻䘌患膿汁浸滛肺火毒澤瀉鬱金梔
草末甘草煎湯調送服
青蛤散
蛤粉(一兩煆)青黛(三錢)
石膏(一兩煆)輕粉
黃蘗(各五錢生末)
共研細末先用香油調成塊次加涼水調稀薄塗
瘡處
(方歌)青蛤散塗鼻䘌消蛤粉青黛煆石膏輕粉黃蘗研
極細香油拌塊涼水調
鼻瘡
鼻瘡肺熱生鼻中燥乾如火微腫疼内服黃芩外定痛
燥乾黃連膏潤靈
(註)此證生於鼻竅内初覺乾燥疼痛狀如粟粒甚則
鼻外色紅微腫痛似火炙由肺經壅熱上攻鼻竅
聚而不散致成此瘡内宜黃芩湯清之外用油紙
撚粘辰砂定痛散送入鼻孔内若乾燥者黃連膏
抹之立效
黃芩湯
黃芩(二錢酒炒)甘草(五分生)
麥冬(一錢去心)桑白皮(一錢生)
梔子(一錢五分連皮酒炒)連翹(去心)
赤芍桔梗
薄荷荆芥穗(各一錢)
水煎食後服
(方歌)黃芩湯醫肺火盛鼻内生瘡赤腫疼芩草麥冬桑
梔翹赤芍桔梗薄荷荆
辰砂定痛散
辰砂(五分末)冰片(二分)
胡黃連(二兩末)石膏(一兩煆)
共研細末
(方歌)辰砂定痛鼻瘡乾冰片胡連膏煆研油紙撚藥入
鼻孔消疼散熱效通仙
黃連膏
黃連(三錢)當歸尾(五錢)
生地(一兩)黃蘗(三錢)
薑黃(三錢)
香油十二兩將藥煠枯撈去渣下黃蠟四兩溶化
盡用夏布將油濾淨傾入磁盌内以柳枝不時攪
之候凝為度
(方歌)黃連膏潤諸燥瘡歸尾生地蘗薑黃油煠去渣加
黃蠟布濾攪凝塗抺強
鼻痔
鼻痔初起榴子形久垂紫硬礙氣通肺經風濕熱欝滯
内服辛夷外點平
(註)此證生於鼻内形如石榴子漸大下垂色紫微硬
撑塞鼻孔礙人氣息難通由肺經風濕熱鬱凝滯
而成内服辛夷清肺飲以清肺熱外以硇砂散逐
日點之漸化為水而愈宜戒厚味暴怒庶不冄發
辛夷清肺飲
辛夷(六分)甘草(五分生)
石膏(煆)知母
梔子(生研)黃芩(各一錢)
枇杷葉(三片蜜炙去毛)升麻(三分)
百合麥冬(各一錢去心)
水二鍾煎八分食遠服
或加羌活防風連翹薄荷
(方歌)鼻痔辛夷清肺飲辛草膏知梔子芩枇杷升麻百
合麥或加羌活翹薄斟
硇砂散(見耳部耳痔内)
肺風粉刺
肺風粉刺肺經熱面鼻疙&KR1792;赤腫疼破出粉汁或結屑
枇杷顛倒自收功
(註)此證由肺經血熱而成每發於面鼻起碎疙&KR1792;形
如黍屑色赤腫痛破出白粉汁日久皆成白屑形
如黍米白屑宜内服枇杷清肺飲外敷顛倒散緩
緩自收功也
枇杷清肺飲
人參(三分)枇杷葉(二錢毛蜜炙刷去)
甘草(三分生)黃連(一錢)
桑白皮(二錢佳鮮者)黃蘗(一錢)
水一鍾半煎七分食遠服
(方歌)枇杷清肺枇杷葉參草黃連桑白皮黃蘗同煎食
遠服肺風粉刺盡皆宜
顛倒散
大黃硫黃(各等分)
研細末共合一處冄研勻以涼水調敷
(方歌)顛倒散敷功效極大黃硫黃各研細等分冄勻涼
水調專醫酒皶肺風刺
酒皶鼻
酒皶鼻生準及邊胃火薰肺外受寒血凝初紅久紫黑
宣鬱活瘀緩緩痊
(註)此證生於鼻準頭及鼻兩邊由胃火薰肺更因風
寒外束血瘀凝結故先紅後紫久變為黑最為纏
綿治宜宣肺中鬱氣化滯血如麻黃宣肺酒涼血
四物湯俱可選用使榮衛流通以滋新血冄以顛
倒散敷於患處若日久不愈以梔子仁丸服之緩
緩取愈
麻黃宣肺酒
麻黃麻黃根(各二兩)
頭生酒五壺將藥入酒内重湯煑三炷香露一宿
早晚各飲三五杯至三五日出膿成瘡十餘日則
膿盡膿盡則紅色退先黃後白而愈
麻黃宣肺酒皶鼻血熱上注外寒瘀麻黃並根入
酒泡重湯煑飲效不虚
涼血四物湯
當歸生地
川芎赤芍
黃芩(酒炒)赤茯苓
陳皮紅花(酒洗)
甘草(各一錢生)
水二鍾薑三片煎八分加酒一杯調五靈脂末二
錢熱服
氣弱者加酒炒黃耆二錢立效
(方歌)凉血四物皶鼻紅散瘀化滯又調榮芩苓四物陳
紅草薑煎加酒入五靈
梔子仁丸
梔子仁研末黃臘溶化和丸如彈子大每服一丸茶
清嚼下忌辛辣之物
(方歌)梔子仁丸皶鼻赤紫黑纏綿皆可施梔子為末黃
蠟化丸似彈子茶清食
顛倒散(見肺風粉刺)
耳部
黑疔
黑疔暗藏耳竅生色黑根深椒目形痛如錐刺引腮腦
破流血水火毒攻
(註)此證生於耳竅暗蔵之處由腎經火毒所發亦有
因服丹石熱藥積毒而成者色黑根深形如椒目
疼如錐刺痛引腮腦破流血水急服蟾酥丸汗之
冄用蟾酥丸水調濃滴於耳竅内立效毒甚者以
黃連消毒飲疎觧之黃連觧毒湯清之即瘥
黃連觧毒湯
黃連黃芩
黃蘗生梔子(各一錢五分研)
水煎熱服
(方歌)黃連觧毒焮痛瘡諸般疔毒煩躁狂黃連芩蘗生
梔子四味煎服保安康
蟾酥丸(見疔瘡門)
黃連消毒飲(見頭部百會疽)
耳疳
耳疳時出黑臭膿青震白纏黃色停胃濕相兼肝經火
紅風偏肝血熱成
(註)此證耳内悶腫出膿因膿色不一而名亦各殊如
出黑色臭膿者名耳疳出青膿者名震耳出白膿
者名纏耳出黃膿者名停耳俱由胃濕與肝火相
兼而成宜柴胡清肝湯主之氣實火盛者以龍膽
瀉肝湯服之惟風耳則出紅膿偏於肝經血熱宜
用四物湯加丹皮石菖蒲服之外俱用醬茄内自
然油滴之俟膿淨換滴耳油時時滴入腫消生肌
自愈
滴耳油
核桃仁研爛擰油去渣得油一錢兊冰片二分每用
少許滴於耳内
(方歌)滴耳油治耳疳證膿淨滴之效更深核桃擰油消
腫痛冰片發散熱通神
柴胡清肝湯(見頭部鬢疽)
龍膽瀉肝湯(見腰部纏腰火丹)
四物湯(見潰瘍門)
耳衂
耳衂上焦血熱成鮮血時流耳竅中肝火柴胡清肝治
胃熱生地麥門冬
(註)此證由上焦血熱所致耳竅中時流鮮血若肝衇
弦數者以柴胡清肝湯服之腎衇虚數者以生地
麥冬飲主之總以涼血為急乃抽薪止沸之法也
外以神塞丸塞之即瘥
生地麥冬飲
生地黃麥冬(各五錢去心)
水二鍾煎八分食後服
(方歌)生地麥冬耳衂鮮上焦血熱是其原各用五錢煎
食後清肺降火保平安
神塞丸
麝香(一分)生白礬(一錢)
沉香(三分)糯米(五十粒)
共研細末麫糊為丸如梧桐子大每丸薄綿裹之
如左耳出血塞右鼻右耳出血塞左鼻左鼻出血
塞右耳右鼻出血塞左耳兩耳俱出血塞兩鼻兩
鼻俱出血塞兩耳
(方歌)神塞麝香生白礬沉糯同研麫糊丸大如梧子薄
綿褁塞入耳鼻衂血痊
柴胡清肝湯(見頭部鬢疽)
耳痔耳蕈耳挺
耳痔蕈挺耳竅生肝腎胃火凝結成微腫悶疼皮損破
塞久令人必重聽
(註)此三證皆生耳内耳痔形如櫻桃亦有形如羊奶
者耳蕈形類初生蘑菇頭大蔕小耳挺形若棗核
細條而長努出耳外俱由肝經怒火腎經相火胃
經積火凝結而成微腫悶疼色紅皮破不當觸犯
偶犯之痛引腦巔皆宜服梔子清肝湯外用硇砂
散點之漸漸消化
梔子清肝湯
梔子(生研)川芎
當歸柴胡
白芍(酒炒)丹皮(各一錢)
甘草(五分生)石膏(煆)
牛蒡子(各一錢炒研)黃芩
黃連(各五分)
水二鍾煎八分食後服
(方歌)梔子清肝蕈痔挺腎肝胃火忿怒成芎歸柴芍丹
皮草膏蒡芩連用有功
硇砂散
硇砂(一錢)輕粉
雄黃(各三分)冰片(五釐)
共研細末水調濃用穀草細梗咬毛蘸點痔上
(方歌)硇砂散實有竒功痔蕈挺在耳内生輕片雄黃研
為末水調點痔消縮形
旋耳瘡
旋耳瘡生耳後縫瘡延上下連耳疼狀如刀裂因濕熱
穿粉散搽即成功
(註)此證生於耳後縫間延及耳摺上下如刀裂之狀
色紅時津黃水由膽脾濕熱所致然此瘡月盈則
瘡盛月虧則瘡衰隨月盈虧是以又名月蝕瘡也
宜穿粉散搽之即可成功
穿粉散
輕粉(研隔紙微炒)穿山甲(炙)
鉛粉黃丹(各三錢水飛過)
共研極細香油調敷
(方歌)穿粉散敷旋耳瘡清熱渗濕油調良輕粉研細隔
紙炒穿山甲共鉛粉黃
口部
大人口破
大人口破分虚實艷紅為實淡紅虚實則滿口爛斑腫
虚白不腫點微稀
(註)此證名曰口瘡有虚火實火之分虚火者色淡紅
滿口白斑微點甚者陷露龜紋衇虚不渴此因思
慮大過多醒少睡以致心腎不交虚火上炎宜服
四物湯加黃蘗知母丹皮少佐肉桂以為引導從
治之法也外以柳花散搽之實火者色艷紅滿口
爛斑甚者腮舌俱腫衇實口乾此因過食膏粱厚
味醇酒炙煿以致心脾實火妄動宜服涼膈散外
搽赴筵散吐涎則效如口瘡舌乾黃硬作渴者宜
服加減八味丸以滋化源俱禁水潄
柳花散
黃蘗(一兩末)青黛(三錢)
肉桂(一錢)龍腦香(二分片即冰)
各研細冄合一處研勻每用少許搽於患處
(方歌)柳花散治白口瘡黃蘗青黛龍腦香肉桂共研搽
患處虚火上炎自平康
赴筵散
黃芩黃連
梔子(生)乾薑
黃蘗(末)細辛(各等分)
共研細末每用少許搽於患處
赴筵散醫實火攻口瘡斑爛色多紅芩連梔子乾
薑蘗細辛同研有神功
涼膈散(見面部面發毒)
加減八味丸(見潰瘍門)
鵝口瘡
鵝口滿口白斑點小兒心脾熱所生初生多是胎中熱
甚則咽喉叠腫疼
(註)此證小兒多有之屬心脾二經之熱所生初生小
兒則屬胎熱上攻所致滿口皆生白色斑點作痛
甚則咽喉叠叠腫起難於乳哺多生啼呌法用青
紗一條裹筯頭上蘸新汲水揩去白胎以淨為度
重手血出無妨隨用冰硼散搽之内服涼膈散即
愈
冰硼散
冰片(五分)硼砂
元明粉(各五錢)硃砂(六分)
共研極細末用少許搽於瘡處如咽喉腫痛以蘆
筒吹之立效
(方歌)冰硼散治咽腫痛口瘡白點滿口生冰硼硃砂元
明粉研末搽之立見功
涼膈散(見面部面發毒)
口糜
口糜隂虚陽火成膀胱濕水溢脾經濕與熱瘀薰胃口
滿口糜爛色紅疼
(註)此證由陽旺隂虚膀胱濕水泛溢脾經濕與熱瘀
鬱久則化為熱熱氣薰蒸胃口以致滿口糜爛甚
於口瘡色紅作痛甚則連及咽喉不能飲食初起
宜服導赤湯口臭瀉泄脾虚濕者宜服連理湯糜
爛延及咽喉日輕夜重者服少隂甘桔湯便祕者
服凉膈散外俱以薑蘗散搽之有效
導赤湯
木通生地(各二錢)
甘草(一錢生)
竹葉二十片水一鍾煎半鍾温服
(方歌)導赤湯醫口糜證脾濕化熱薰胃成木通生地生
甘草竹葉煎服熱自平
加味連理湯
白术(二錢土炒)人参
白茯苓黃連
乾薑(各一錢)甘草(五分炙)
水煎熱服
(方歌)連理胃熱脾虚濕口糜臭氣瀉泄俱参苓白术炙
甘草乾薑黃連脾胃宜
少隂甘桔湯
桔梗(二錢)甘草(一錢生)
川芎黃芩
陳皮元參
柴胡(各六分)羌活
升麻(各四分)
葱白一根水二鍾煎八分食遠服
(方歌)少隂甘桔治口糜芎芩羌活桔陳皮元参柴草升
麻共葱白水煎神效竒
薑蘗散
乾薑黃蘗(各等分末)
各研末共合一處研勻乾搽口内温水潄口
(方歌)薑蘗散搽口糜爛黃蘗乾薑各細研等分兊勻搽
患處温水潄口效如仙
涼膈散(見面部面發毒)
脣部
反脣疔鎻口疔
反脣疔發脣裏稜鎻口疔在嘴角生粟米堅腫麻癢痛
脾胃心經火毒成
(註)此二證俱由火毒而成反脣疔生於脣稜偏裏上
脣屬脾下脣屬胃鎻口疔生於嘴角係心脾二經
所屬二證初起形如粟米色紫堅硬如鐵腫甚麻
癢木痛寒熱交作煩悶作嘔反脣甚則令脣外翻
鎻口甚則口不能開俱屬迅速之證湏當速治遲
則毒氣攻裏令人昏憒惡心即名走黃治法俱按
疔門禁用炙法
脣疽
脣疽生於上下脣寒熱交争毒氣深紫硬時覺木痛甚
脾胃積熱乃其因
(註)此證生於脣無論上下左右由脾胃積熱所致色
紫有頭大者如李小者如棗腫硬如鐡時覺木痛
甚則寒熱交作初宜服神授衛生湯裏實者服雙
觧貴金丸外用離宫錠塗之即消若過數日猶不
消者必欲潰破治法即按癰疽腫瘍潰瘍門
神授衛生湯
雙觧貴金丸
離宫錠(俱見腫瘍門)
繭脣
繭脣脾胃積火成初如豆粒漸繭形痛硬潰若翻花逆
久變三消定主凶
(註)此證由脾胃積火結聚而成初起如豆粒漸長若
蠶繭堅硬疼痛妨礙飲食初起及已成無内證者
用蟾酥餅貼之陀僧膏蓋之日久漸消或口渴者
宜服清凉甘露飲若面赤口脣燥裂便秘者此屬
氣實宜服凉膈散若日輕夜重五心煩熱兩顴現
紅衇虚數無力者宜服加減八味丸以滋水養隂
若潰後如翻花時津血水者屬逆失於調治久則
變為上消中消下消之證屬凶
清凉甘露飲
麥冬(去心)知母
黃芩石斛
枳殼(麩炒)枇杷葉(去毛蜜炙)
銀紫胡犀角(鎊)
生地茵蔯蒿
甘草(各一錢生)
燈心五十寸淡竹葉一錢水二鍾煎八分食遠服
(方歌)清凉甘露醫繭脣潤燥止渴又生津麥冬知草芩
斛殼枇杷銀胡犀地茵
蟾酥餅(見疔瘡門)
陀僧膏(見潰瘍門)
凉膈散(見面部面發毒)
加減八味丸(見潰瘍門)
脣風
脣風多在下脣生陽明胃經風火攻初起發癢色紅腫
久裂流水火燎疼
(註)此證多生下脣由陽明胃經風火凝結而成初起
發癢色紅作腫日久破裂流水痛如火燎又似無
皮如風盛則脣不時瞤動俱内以雙解通聖散服
之外以黃連膏抹之自愈
雙解通聖散
防風荆芥
當歸白芍(酒炒)
連翹(去心)白术(土炒)
川芎薄荷
麻黃梔子(各五錢)
黃芩石膏(煆)
桔梗(各一兩)甘草(二兩生)
滑石(三兩)
共研粗末每用五錢水一鍾半煎八分澄渣溫服
(方歌)雙觧通聖胃火風疎表清裏膏防荆歸芍連翹芩
术桔麻黃梔草薄滑芎
黃連膏(見鼻部鼻瘡)
齒部
牙衂
牙衂牙縫内出血胃腎二經虚實熱實多口臭牙堅牢
虚者反此當分别
(註)此證由熱而成當分虚實無論大人小兒若胃經
實熱者則血出如湧口必臭而牙不動宜服清胃
湯甚則服調胃承氣湯或用酒製大黃末三錢以
枳殼五錢煎湯少加童便調服下黑糞即愈若胃
經虚火者牙齦腐爛淡血滲流不已宜服二參湯
及補中益氣湯加黃連丹皮若腎經虚者血則點
滴而出牙亦微痛口不臭而牙動或落者治宜滋
腎有火者六味地黃丸無火者七味地黃丸俱加
猴薑隨手應效若疳積氣盛兼服蘆薈丸外俱用
小薊散擦牙隨用青竹茹醋浸一宿含潄甚效
清胃湯
石膏(四錢煆)黃芩
生地(各一錢)丹皮(一錢五分)
黃連升麻(各一錢)
水二鍾煎八分食後服
(方歌)清胃陽明實火結口臭相兼齒衂血芩連生地升
麻膏丹皮同煎功效捷
調胃承氣湯
大黃(四錢酒浸)芒硝(三錢)
甘草(二錢炙)
水三鍾煎一鍾去渣少少温服
調胃承氣實火攻齒衂口臭用之靈酒浸大黃芒
消草胃熱煎服立刻清
二参湯
人参元参(各等分)
水煎温服
(方歌)二參湯醫虚火泛齦腐渗流血水淡人参元參各
等分水煎服下有神騐
蘆薈丸
蘆薈子青皮
白雷丸白蕪荑
川黃連胡黃連
鶴虱草(各一兩)木香(三錢)
麝香(一錢)
共研末蒸餅糊丸如麻子大每服一錢空心清米
湯送下
蘆薈丸醫積氣盛木麝青皮胡黃連蕪荑雷丸鶴
虱草川連同末蒸餅丸
小薊散
小薊百草霜
蒲黃(微炒)香附子(各五錢醋浸曬乾)
右研細末用搽牙上半刻時温茶潄之
(方歌)小薊散揩牙衂方蒲黃微炒百草霜香附同研為
細末揩牙止血功效強
補中益氣湯(見潰瘍門)
六味地黃丸(見面部雀斑)
七味地黃丸(即桂附地黃丸減去附子見面部頰瘍)
牙宣
牙宣初起腫牙齦日漸腐頽久露根惡熱惡凉當細别
胃經客熱風寒侵
(註)此證牙齦宣腫齦肉日漸腐頽久則削縮以致齒
牙宣露總由胃經客熱積久外受邪風寒凉相搏
而成有喜凉飲而惡熱者係客熱遇寒凉凝滯於
齦肉之間有喜熱飲而惡凉者係客熱受邪風稽
留於齦肉之内客熱遇寒者牙齦出血惡熱口臭
宜服清胃湯客熱受風者牙齦惡凉遇風痛甚宜
服獨活散外有牙齦腐臭齒根動搖者屬胃中虚
火而兼腎虚齒乃腎之餘宜服三因安腎丸又有
牙齦腐臭時津白膿者屬胃中濕熱宜服犀角升
麻湯外俱用胡桐淚散擦之以食鹽冲湯潄口惟
牙齦動搖或兼疼痛者曰以李杲牢牙散擦之夜
用固齒白玉膏貼之緩緩取效若齦肉腐爛露牙
床骨者逆
獨活散
獨活羌活
防風川芎(各一錢六分)
薄荷生地
荆芥(各一錢)細辛(七分)
右為粗末每用二錢水煎澄渣食後服日用三服
(方歌)獨活風毒注牙根齦腫嫌涼痛莫禁羌活防風共
生地薄荷荆芥合芎辛
三因安腎丸
補骨脂(炒)葫蘆巴(炒)
茴香(炒)川楝子(炒)
續斷(各三兩炒)山藥
杏仁(炒)白茯苓
桃仁(各二兩炒)
共研細末煉蜜為丸如梧桐子大每服二錢空心
淡鹽湯送下
(方歌)三因安腎虚火爍牙齦腐臭齒根搖山藥杏茴苓
骨脂葫蘆巴續川楝桃
胡桐淚散
胡桐淚細辛
川芎白芷(各一錢五分)
寒水石(二錢煆)生地(一錢)
青鹽(二分)
共研細末乾搽牙齦患處待頓飯時以温水潄去
少時冄上
(方歌)胡桐淚散牙齦腫津血宣露或出膿細辛寒水石
生地青鹽白芷共川芎
李杲牢牙散
龍膽草(一兩五錢酒浸)羌活
地骨皮(各一兩)升麻(四分)
共研末先以温水潄口用少許搽之
李杲牢牙擦齒病牙齦搖動或兼疼膽草升麻羌
地骨研末潄口擦有功
固齒白玉膏
官粉(一兩研)珍珠(三錢末)
陽起石(一兩用殭蠶四十九條防風當歸川芎牙皂青鹽升麻白芷地骨皮各五錢細辛藁夲各)
(三錢共研粗末長流水五盌同藥入砂鍋内以桑柴火熬藥至三盌去渣冄入砂鍋内煎)
(至一盌將龍骨陽起石火煆通紅入藥汁内淬之如此七次去藥汁將龍骨陽起石焙乾)
(研末)
麝香(二錢末)龍骨(二兩)
象牙(五錢末)
用黃蠟三兩溶化濾淨冄化離火候温方入前藥
和勻乘熱攤紙上如膏冷將熨斗燒熱仰放紙鋪
熨斗底上攤之用時先以温水潄口將膏剪一小
條貼於患處閉口勿語
(方歌)固齒白玉貼牙效一切牙疼及動搖官粉珍珠陽
起麝龍骨象牙黃蠟熬
清胃湯(見牙衂)
犀角升麻湯(見面部頬瘍)
鑽牙疳
鑽牙疳在牙根生突出硬骨銳而鋒痛如鍼刺殊難忍
證由肝胃積熱成
(註)此證由肝胃二經積熱所致乃牙根肉内鑽出骨
尖如刺疼痛異常小兒多有之法用鈹鍼就患處
刺開好肉連牙齊根取出若血出不止者以濕紙
換貼二次即止内服蘆薈消疳飲外以冰硼散搽
之戒厚味其牙復生如舊
蘆薈消疳飲
蘆薈(生)胡黃連
石膏(煆)羚羊角(鎊)
梔子(生研)牛蒡子(炒研)
銀柴胡桔梗
大黃(生)元參(各五分)
薄荷葉(四分)甘草(三分)
水二鍾淡竹葉一錢煎六分食遠服
(方歌)蘆薈消疳清胃肝羚膏梔子蒡胡連銀胡桔梗大
黃薄甘草元參竹葉煎
冰硼散(見口部鵝口瘡)
牙疔
牙疔牙縫胃火成大腸濕熱亦可生腫如粟米連腮痛
若兼麻癢即黑疔
(註)此證由胃經火毒或大腸經濕熱皆可致之每生
於兩旁牙縫腫起一粒形如粟米痛連腮項若兼
麻癢破流血水疼痛異常者即黑疔也屬腎火毒
俱用銀簪尖挑破以見血為度搽拔疔散冄以蟾
酥丸噙化徐徐嚥之若煩躁口渴者宜服黃連觧
毒湯即愈若失治毒反攻心令人煩躁昏憒者逆
拔疔散
硇砂白礬
硃砂食鹽(用鐵銹刀燒紅將白礬食鹽放於刀上煆之)
各等分擇丁日午時研為細末收之
(方歌)拔疔散治諸疔毒硇砂白礬食鹽硃等分研末搽
患處化硬搜根功效殊
蟾酥丸(見疔瘡門)
黃連解毒湯(見耳部黑疔)
牙癰
牙癰胃熱腫牙床寒熱堅硬痛難當破流膿水未收口
誤犯寒凉多骨妨
(註)此證由陽明胃經熱毒所致生於牙床堅腫疼痛
身發寒熱腮頬浮腫初宜服荆防敗毒散若大渴
煩嘔者蟾酥丸汗之便秘者雙觧貴金丸下之腫
處宣軟刺破搽冰硼散若初時堅腫破流血水久
不收口過食寒涼者必生多骨俟骨尖刺出搖則
内動始可取出其口方能收斂而愈
荆防敗毒散(見項部腦疽)
蟾酥丸(見疔瘡門)
雙觧貴金丸(見腫瘍門)
冰硼散(見口部鵝口瘡)
走馬牙疳
走馬牙疳證不輕癖積疹痘毒火攻牙根腐臭隨變黑
頑肉難脫不食凶
(註)此證多由癖疾積火疹痘餘毒上攻最為迅速總
因積火熱毒而成牙根作爛隨變黑腐臭穢難聞
若癖積毒火攻牙者初宜服蘆薈消疳飲脾胃虚
者兼服人參茯苓粥若疹痘餘毒所中者宜服清
疳解毒湯外勢輕者俱用溺白散擦之若堅硬青
紫漸腐穿腮齒搖者宜蘆薈散擦之如牙縫黑腐
不盡及腐爛深坑藥不能到宜用勒馬聽徽絲塞
之冄用手法去其黑腐内見紅肉流鮮血者吉若
取時頑肉難脫堅硬腐爛漸開以致穿腮破脣宜
貼青蓮膏身熱不食者逆但此證惟癖積攻牙成
疳者好後易犯由積火時時上攻也惟在調理飲
食得宜如山藥栗子鵝蠏甜辣等物俱當禁忌若
稍有疎忽必致復發慎之慎之
人參茯苓粥
人參(一錢)白茯苓(六錢)
共研末同粳米一茶鍾熬成粥先以鹽湯將口潄
淨後再食粥
(方歌)人参茯苓善扶脾飲食短少服之宜二味研末加
粳米熬粥食之理胃虚
清疳解毒湯
人中黃川黃連(生)
柴胡(各五分)知母(生)
連翹(去心)牛蒡子(炒研)
犀角(鎊)黑参
荆芥防風(各一錢)
石膏(一錢五分煆)
淡竹葉一錢燈心五十寸水二鍾煎八分食遠服
嘔加蘆葦根五錢
(方歌)清疳觧毒牙疳證疹痘餘毒化熱成中黃知連柴
翹蒡犀角參膏荆芥風
溺白散
溺垢(即婦人尿桶中白鹻火煆五錢)
白霜梅(燒存性)枯白礬(各二錢)
右研細末先用韭根松蘿茶煎成濃汁乘熱以雞
翎蘸洗患處去淨腐肉見津鮮血冄敷此藥日敷
三次若爛至咽喉以蘆筒吹之
(方歌)溺白散搽走馬疳溺垢白霜梅白礬韭根茶葉煎
湯滌蘸洗腐肉敷藥痊
蘆薈散
蘆薈(一錢)黃蘗(五錢末)
人言(五分用紅棗五枚去核每棗納人言一分火燒存性)
共研細末先用米泔水潄淨疳毒後敷此藥於堅
硬及腐處
(方歌)蘆薈散搽牙疳爛色紫牙搖腮硬穿棗裹人言燒
存性再加黃蘗末同研
勒馬聽徽絲
白砒(一分末)麝香(三分末)
青綿(撕碎)青黛(各一兩飛末)
用香油拌勻用時先以清米泔水潄口次用鑷尖
將絲挑少許塞於牙根縫内日三易之
(方歌)勒馬聽徽疳漸蝕牙縫腐黑急速施油調砒麝青
綿黛泔水潄口後塞之
青蓮膏
青黛(二錢)乳香
輕粉(各一錢)麝香(五分)
白砒(一分言即人)
右為細末用香油調稠薄攤紙上用鎚槌實隂乾
收之每於卧時以泔水潄淨口拭乾隨疳證大小
剪膏藥貼之至曉揭去冄以泔水將口潄淨吐之
至晚再貼
青蓮膏貼腐疳宜化腐消堅效更竒乳麝白砒輕
粉黛研末油調紙攤之
蘆薈消疳飲(見鑚牙疳)
齒䘌
齒䘌齒内生小蟲胃經瘀濕風火凝口臭只緣胃火盛
齒根腐爛出血膿
(註)此證係齒内生蟲由胃經瘀濕風火凝聚而成齒
根脹痛腐爛時出膿血若口臭甚者胃火盛極上
攻所致也宜服玉池散外用雀麥連梃一把苦瓠
三十片洗淨將麥剪長二寸以瓠葉裹作五包廣
一寸厚五分三年陳醋漬之至日中時以兩包火
中炮炙令熱納口中熨齒外泠更易之取包置水
中解視之即有蟲長三分老者黃色新者白色其
效如神
玉池散
當歸白芷
升麻防風
甘草地骨皮
川芎細辛
藁夲槐花(各一錢)
生薑三片黑豆三十粒水煎去渣候温&KR0877;潄冷則
吐之若用此方煎服更效
(方歌)玉池疎風療蟲牙津膿根爛潄服佳歸芷升防甘
地骨芎辛薑藁豆槐花
齒齲
齒齲風熱客陽明牙齦腫痛出臭膿遇風痛甚久宣露
白馬懸蹄塞入靈
(註)此證由風熱客於手足陽明二經而成初起牙齦
宣腫覺痛遇風痛甚常作歪口吸氣之狀牙齦腐
孔時出臭膿久則齦齒宣露初宜服清胃湯加羌
活外用白馬懸蹄少許以綿裹之塞入膿孔甚效
清胃湯(見牙衂)
御纂醫宗金鑑卷六十五
御纂醫宗金鑑卷六十五
編輯外科心法要訣
眼部
眼胞菌毒
菌毒生於眼睫邊如菌黃亮水皰圓頭大蔕小漸垂出
脾濕鬱熱結凝堅
(註)此證生於上下眼胞睫邊初如菌形頭大蔕小黃
亮水皰或有頭小蔕大者漸長垂出堅凝不痛有
纏綿經年不愈者以致目病蓋眼胞屬脾其經素
有濕熱思鬱氣結而生也初起宜用清涼圓洗即
消有經年皮厚消之不應者法當用輭綿紙蘸水
潤眼皮菌毒處少頃用左手大指甲墊於患根右
手持鈹鍼尖頭齊根切下血出不妨即用翠雲錠
磨濃塗之其血即止内服涼膈清脾飲忌海腥煎
炒
清凉圓
當歸尾石菖蒲
赤芍藥(各二錢)川黃連(生)
地膚子杏仁(各一錢生)
羌活(五分)膽礬(二分)
共研粗末以大紅紬包之如櫻桃大甜滚水浸泡
乘熱蘸洗勿見塵土
(方歌)清凉圓内用川連歸尾菖蒲芍膽礬羌活杏仁地
膚子菌毒初起洗之痊
翠雲錠子
杭粉(五兩)銅綠
黃連(各一兩)輕粉(一錢)
共為細末用糯米百粒水一盌煎半盌去米冄煎
至三分和藥作錠隂乾用時水磨令濃以雞翎蘸
塗患處
(方歌)翠雲錠子能止血銅綠輕杭黃連強共為細末和
成錠菌毒切後塗之良
凉膈清脾飲
生地黃連翹(去心)
梔子(生研)薄荷
荆芥防風
石膏(煆)黃芩
赤芍(各一錢)甘草(五分生)
水二鍾燈心二十根煎八分食遠服
(方歌)涼膈清脾生地黃連翹梔子薄荆防石膏芩芍兼
甘草醫治菌毒服即康
眼丹
眼丹眼胞上下生紅熱腫痛輭偏風焮熱紫硬偏於熱
荆防敗毒服有功
(註)此證由脾胃濕熱受風而成紅腫疼痛若腫輭下
垂不能視物者偏於風盛也浮腫易消若焮紅色
紫堅硬者偏於熱盛也腫硬難消初起俱宜荆防
敗毒散散其風口渴便燥者宜内疎黃連湯瀉其
熱有日久消之不應者宜服透膿散膿熟鍼之腫
用如意金黃散洗之潰用琥珀膏或白膏藥貼之
此證宜速潰遲則潰深穿透眼胞成漏難斂
荆防敗毒散(見項部腦疽)
内疎黃連湯
如意金黃散
透膿散(俱見腫瘍門)
琥珀膏(見頭部髮際瘡)
白膏藥(見潰瘍門)
鍼眼
鍼眼眼睫豆粒形輕者洗消膿不成甚則赤痛膿鍼愈
破後風侵浮腫生
(註)此證生於眼皮毛睫間由脾經風熱而成形如豆
粒有尖初起輕者宜用如意金黃散鹽湯冲洗膿
不成即消矣風熱甚者色赤多痛洗之不消膿已
成也侯熟鍼之貼黃連膏亦有破後邪風侵入瘡
口令人頭面浮腫目赤澀痛者外仍洗之内服芎
皮散即愈
芎皮散
川芎(二兩)青皮(一兩)
共為末每服二錢菊花湯調服
外以枯礬末雞子清調敷腫處
又用南星末同生地黃搗膏貼太陽穴自消
芎皮散内用川芎青皮減半用最靈為末菊花湯
調服醫治鍼眼自成功
如意金黃散(見腫瘍門)
黃連膏(見鼻部鼻瘡内)
眼胞痰核
眼胞痰核濕氣鬱核結如棗如豆形皮裏肉外推之動
皮色如常硬不疼
(註)此證結於上下眼胞皮裏肉外其形大者如棗小
者如豆推之移動皮色如常硬腫不疼由濕痰氣
鬱而成宜服化堅二陳丸外用生南星蘸醋磨濃
頻塗眼皮日數淺者即消日數深者雖不能即消
常塗令皮薄微微撥損以手指甲擠出如白粉汁
即消貼貝葉膏收口從眼皮裏潰破者難斂
化堅二陳丸
陳皮半夏(各一兩製)
白茯苓(一兩五錢)甘草(三錢生)
白殭蠶(二兩炒)川黃連(三錢)
共研細末荷葉熬湯合丸如梧桐子大每服二錢
白滚水送下
(方歌)化堅二陳丸消痰週身結核服更痊陳皮半夏茯
苓草殭蠶荷葉川黃連
貝葉膏(見潰瘍門)
椒瘡粟瘡
椒瘡粟瘡生胞裏脾胃血熱是根苗粟瘡黃輭濕易散
椒瘡赤硬熱難消
(註)此二證生於眼胞之裏雖皆由脾胃血熱所致然
粟瘡偏於濕盛故色黃形輭其證易愈椒瘡偏於
熱盛故色赤形硬其瘡難消俱宜服清脾涼血湯
外以清涼圓洗之若眼皮裏有紅絲堆纍者乃血
熱有瘀也法以燈草刮瘡處令血出即愈
清脾涼血湯
荆芥防風
赤芍黑參
陳皮蟬蛻
蒼术(炒)白蘚皮(各一錢)
連翹(去心)生大黃(各一錢五分酒洗)
厚朴(薑炒)甘草(各五分生)
竹葉三十片水煎食遠服
(方歌)清脾凉血椒粟瘡厚朴陳皮翹芍蒼蟬蛻黑参荆
防草白鮮皮與生大黃
清涼圓(見菌毒)
皮翻證
皮翻證係眼胞翻狀如舌䑛脣一般翻因胞腫睫緊故
血壅氣滯胃經原
(註)此證由胃經血壅氣滯而成小兒多有之眼皮外
翻如以舌䑛脣之狀又如痘風眼爛胞腫弦緊者
則眼皮亦翻治宜瀉脾胃之積熱以瀉黃散服之
即愈亦有内翻者即目科拳毛倒睫弦弛不内外
翻者即目科胞垂難視之證也
瀉黃散
石膏(五錢煆)梔子仁(一兩生)
甘草(三兩生)防風(二兩微炒香酒拌)
豨薟草(四两曬乾酒蒸)
共研細末壯人二錢弱人一錢小兒六七分白滚
水調下
(方歌)瀉黃散治皮翻證石膏梔子草防風豨薟草同研
細末滚水調下有竒功
漏晴瘡
漏晴瘡在大眥生肝熱風濕病晴明紅腫痛潰膿稠易
青黑膿稀難長平
(註)此證生於目大眥由肝熱風濕病發於太陽膀胱
經睛明穴其穴之處係藏淚之所初起如豆如棗
紅腫疼痛瘡勢雖小根源甚深潰破出黏白膿者
順出青黑膿或如膏者險初宜服疎風清肝湯潰
後用黃靈藥撚入瘡口兼貼萬應膏其口漸漸收
歛有膿從大眥内出者成漏難歛亦有瘡口過出
淚液以致目内乾澀者收歛更遲若潰斷眼邊弦
者不治
疎風清肝湯
當歸尾赤芍
荆芥穗防風
川芎菊花
生梔薄荷(各一錢)
柴胡連翹(各一錢五分去心)
金銀花(二錢)甘草(五分生)
燈心五十寸水煎食遠服
(方歌)疎風清肝漏睛瘡又除肝熱散風強歸芍銀花芎
菊草柴翹梔子薄荆防
黃靈藥
萬應膏(俱見潰瘍門)
目中努肉
目中努肉心火成實火大眥色深紅小眥紅絲淡虚火
努肉時覺或脹疼
(註)此證生於目兩眥瘀肉努出時覺疼痛總屬心火
所成然火有虚實如大眥紅肉色深紅者心經實
火也宜黑參湯服之小眥紅絲色淡紅者心經虚
火也宜决明散主之外俱用清凉圓泡洗久久自
愈
黑參湯
黑參苦參
梔子(研)菊花
黃連枳殼(麩炒)
草决明車前子
防風大黃(炒)
升麻(各二錢)
水煎食後服
黑參湯治大眥疼内生努肉實火成苦参梔菊黃
連殼草决車防大黃升
决明散
玉竹黃連
枳殼(麩炒)川芎
甘草(生)羚羊角(各一兩鎊)
車前子青葙子
草决明(各五錢)
共研細末每服三錢食後服卧時再用一服
(方歌)决明努肉虚火攻玉竹黃連枳殼芎車前青葙羚
羊草研末水調最有功
清凉圓(見菌毒)
鼻部
鼻疽
鼻疽生於鼻柱間肺經鬱火發督原堅硬色紫常木痛
千金仙方托裏痊
(註)此證生於鼻柱屬督衇經鼻為肺竅故又屬肺由
肺經鬱火凝結而成堅硬色紫時覺木痛初宜服
千金漏蘆湯宣解鬱毒次用仙方活命飲加梔子
木通薄荷桔梗消之若腫痛不減勢欲作膿則宜
托裏透膿湯主之外治法按癰疽潰瘍門
千金漏蘆湯
漏蘆(一兩)枳殼(一兩麩炒)
朴消(一兩)大黃(一兩五錢)
甘草(一兩生)麻黃(一兩)
黃芩(一兩)白歛(一兩)
連翹(一兩去心)升麻(一兩)
共研末每用二錢水一鍾薑三片薄荷葉一錢煎
五分温服以取便利為度
(方歌)千金漏蘆鼻疽發色紫堅疼效更嘉漏蘆枳殼消
黃草麻芩白歛翹升麻
仙方活命飲(見腫瘍門)
托裏透膿湯(見頭部侵腦疽)
鼻疔
鼻疔生在鼻孔中鼻竅腫引腦門疼甚則脣腮俱浮腫
肺經火毒蟾離宫
(註)此證生於鼻孔内鼻竅腫塞脹痛引腦門甚則脣
腮俱作浮腫由肺經火毒凝結而成宜蟾酥丸汗
之再用蟾酥丸研細末吹入鼻竅若腫硬外發用
離宫錠塗之此證初起之時須當速治遲則毒氣
内攻以致神昏嘔噦鼻腫如瓶者逆
蟾酥丸(見疔瘡門)
離宫錠(見腫瘍門)
鼻淵
鼻淵濁涕流鼻中久淋血水穢而腥膽熱移腦風寒火
控腦砂因蝕腦蟲
(註)此證内因膽經之熱移於腦髓外囙風寒凝鬱火
邪而成鼻竅中時流黃色濁涕宜竒授藿香丸服
之若久而不愈鼻中淋瀝腥穢血水頭眩虚暈而痛
者必係蟲蝕腦也即名控腦砂宜天羅散服之但
此證久則必虚當以補中益氣湯兼服之即效
竒授藿香丸
藿香連枝葉(八兩)
研細末雄豬膽汁和丸如梧桐子大每服五錢食
後蒼耳子湯下或黃酒送下
(方歌)竒授藿香鼻淵流濁涕淋漓久不休豬膽汁合藿
香末蒼耳湯下患可瘳
天羅散
絲瓜藤(近根處者燒存性)
為末每用三錢食後黃酒送下
天羅蟲蝕腦髓中頭痛鼻流血水腥絲瓜根燒研
細末黃酒調腹慣殺蟲
補中益氣湯(見潰瘍門)
鼻䘌瘡
鼻䘌瘡多小兒生鼻下兩旁斑爛形總由風熱客於肺
膿汁浸滛癢不疼
(註)此證多生小兒鼻下兩旁色紫斑爛由風熱客於
肺經膿汁浸滛癢而不痛宜服澤瀉散外搽青蛤
散即愈
澤瀉散
澤瀉鬱金
山梔(生)甘草(各一錢生)
共研末每服一錢甘草煎湯調下
(方歌)澤瀉散治鼻䘌患膿汁浸滛肺火毒澤瀉鬱金梔
草末甘草煎湯調送服
青蛤散
蛤粉(一兩煆)青黛(三錢)
石膏(一兩煆)輕粉
黃蘗(各五錢生末)
共研細末先用香油調成塊次加涼水調稀薄塗
瘡處
(方歌)青蛤散塗鼻䘌消蛤粉青黛煆石膏輕粉黃蘗研
極細香油拌塊涼水調
鼻瘡
鼻瘡肺熱生鼻中燥乾如火微腫疼内服黃芩外定痛
燥乾黃連膏潤靈
(註)此證生於鼻竅内初覺乾燥疼痛狀如粟粒甚則
鼻外色紅微腫痛似火炙由肺經壅熱上攻鼻竅
聚而不散致成此瘡内宜黃芩湯清之外用油紙
撚粘辰砂定痛散送入鼻孔内若乾燥者黃連膏
抹之立效
黃芩湯
黃芩(二錢酒炒)甘草(五分生)
麥冬(一錢去心)桑白皮(一錢生)
梔子(一錢五分連皮酒炒)連翹(去心)
赤芍桔梗
薄荷荆芥穗(各一錢)
水煎食後服
(方歌)黃芩湯醫肺火盛鼻内生瘡赤腫疼芩草麥冬桑
梔翹赤芍桔梗薄荷荆
辰砂定痛散
辰砂(五分末)冰片(二分)
胡黃連(二兩末)石膏(一兩煆)
共研細末
(方歌)辰砂定痛鼻瘡乾冰片胡連膏煆研油紙撚藥入
鼻孔消疼散熱效通仙
黃連膏
黃連(三錢)當歸尾(五錢)
生地(一兩)黃蘗(三錢)
薑黃(三錢)
香油十二兩將藥煠枯撈去渣下黃蠟四兩溶化
盡用夏布將油濾淨傾入磁盌内以柳枝不時攪
之候凝為度
(方歌)黃連膏潤諸燥瘡歸尾生地蘗薑黃油煠去渣加
黃蠟布濾攪凝塗抺強
鼻痔
鼻痔初起榴子形久垂紫硬礙氣通肺經風濕熱欝滯
内服辛夷外點平
(註)此證生於鼻内形如石榴子漸大下垂色紫微硬
撑塞鼻孔礙人氣息難通由肺經風濕熱鬱凝滯
而成内服辛夷清肺飲以清肺熱外以硇砂散逐
日點之漸化為水而愈宜戒厚味暴怒庶不冄發
辛夷清肺飲
辛夷(六分)甘草(五分生)
石膏(煆)知母
梔子(生研)黃芩(各一錢)
枇杷葉(三片蜜炙去毛)升麻(三分)
百合麥冬(各一錢去心)
水二鍾煎八分食遠服
或加羌活防風連翹薄荷
(方歌)鼻痔辛夷清肺飲辛草膏知梔子芩枇杷升麻百
合麥或加羌活翹薄斟
硇砂散(見耳部耳痔内)
肺風粉刺
肺風粉刺肺經熱面鼻疙&KR1792;赤腫疼破出粉汁或結屑
枇杷顛倒自收功
(註)此證由肺經血熱而成每發於面鼻起碎疙&KR1792;形
如黍屑色赤腫痛破出白粉汁日久皆成白屑形
如黍米白屑宜内服枇杷清肺飲外敷顛倒散緩
緩自收功也
枇杷清肺飲
人參(三分)枇杷葉(二錢毛蜜炙刷去)
甘草(三分生)黃連(一錢)
桑白皮(二錢佳鮮者)黃蘗(一錢)
水一鍾半煎七分食遠服
(方歌)枇杷清肺枇杷葉參草黃連桑白皮黃蘗同煎食
遠服肺風粉刺盡皆宜
顛倒散
大黃硫黃(各等分)
研細末共合一處冄研勻以涼水調敷
(方歌)顛倒散敷功效極大黃硫黃各研細等分冄勻涼
水調專醫酒皶肺風刺
酒皶鼻
酒皶鼻生準及邊胃火薰肺外受寒血凝初紅久紫黑
宣鬱活瘀緩緩痊
(註)此證生於鼻準頭及鼻兩邊由胃火薰肺更因風
寒外束血瘀凝結故先紅後紫久變為黑最為纏
綿治宜宣肺中鬱氣化滯血如麻黃宣肺酒涼血
四物湯俱可選用使榮衛流通以滋新血冄以顛
倒散敷於患處若日久不愈以梔子仁丸服之緩
緩取愈
麻黃宣肺酒
麻黃麻黃根(各二兩)
頭生酒五壺將藥入酒内重湯煑三炷香露一宿
早晚各飲三五杯至三五日出膿成瘡十餘日則
膿盡膿盡則紅色退先黃後白而愈
麻黃宣肺酒皶鼻血熱上注外寒瘀麻黃並根入
酒泡重湯煑飲效不虚
涼血四物湯
當歸生地
川芎赤芍
黃芩(酒炒)赤茯苓
陳皮紅花(酒洗)
甘草(各一錢生)
水二鍾薑三片煎八分加酒一杯調五靈脂末二
錢熱服
氣弱者加酒炒黃耆二錢立效
(方歌)凉血四物皶鼻紅散瘀化滯又調榮芩苓四物陳
紅草薑煎加酒入五靈
梔子仁丸
梔子仁研末黃臘溶化和丸如彈子大每服一丸茶
清嚼下忌辛辣之物
(方歌)梔子仁丸皶鼻赤紫黑纏綿皆可施梔子為末黃
蠟化丸似彈子茶清食
顛倒散(見肺風粉刺)
耳部
黑疔
黑疔暗藏耳竅生色黑根深椒目形痛如錐刺引腮腦
破流血水火毒攻
(註)此證生於耳竅暗蔵之處由腎經火毒所發亦有
因服丹石熱藥積毒而成者色黑根深形如椒目
疼如錐刺痛引腮腦破流血水急服蟾酥丸汗之
冄用蟾酥丸水調濃滴於耳竅内立效毒甚者以
黃連消毒飲疎觧之黃連觧毒湯清之即瘥
黃連觧毒湯
黃連黃芩
黃蘗生梔子(各一錢五分研)
水煎熱服
(方歌)黃連觧毒焮痛瘡諸般疔毒煩躁狂黃連芩蘗生
梔子四味煎服保安康
蟾酥丸(見疔瘡門)
黃連消毒飲(見頭部百會疽)
耳疳
耳疳時出黑臭膿青震白纏黃色停胃濕相兼肝經火
紅風偏肝血熱成
(註)此證耳内悶腫出膿因膿色不一而名亦各殊如
出黑色臭膿者名耳疳出青膿者名震耳出白膿
者名纏耳出黃膿者名停耳俱由胃濕與肝火相
兼而成宜柴胡清肝湯主之氣實火盛者以龍膽
瀉肝湯服之惟風耳則出紅膿偏於肝經血熱宜
用四物湯加丹皮石菖蒲服之外俱用醬茄内自
然油滴之俟膿淨換滴耳油時時滴入腫消生肌
自愈
滴耳油
核桃仁研爛擰油去渣得油一錢兊冰片二分每用
少許滴於耳内
(方歌)滴耳油治耳疳證膿淨滴之效更深核桃擰油消
腫痛冰片發散熱通神
柴胡清肝湯(見頭部鬢疽)
龍膽瀉肝湯(見腰部纏腰火丹)
四物湯(見潰瘍門)
耳衂
耳衂上焦血熱成鮮血時流耳竅中肝火柴胡清肝治
胃熱生地麥門冬
(註)此證由上焦血熱所致耳竅中時流鮮血若肝衇
弦數者以柴胡清肝湯服之腎衇虚數者以生地
麥冬飲主之總以涼血為急乃抽薪止沸之法也
外以神塞丸塞之即瘥
生地麥冬飲
生地黃麥冬(各五錢去心)
水二鍾煎八分食後服
(方歌)生地麥冬耳衂鮮上焦血熱是其原各用五錢煎
食後清肺降火保平安
神塞丸
麝香(一分)生白礬(一錢)
沉香(三分)糯米(五十粒)
共研細末麫糊為丸如梧桐子大每丸薄綿裹之
如左耳出血塞右鼻右耳出血塞左鼻左鼻出血
塞右耳右鼻出血塞左耳兩耳俱出血塞兩鼻兩
鼻俱出血塞兩耳
(方歌)神塞麝香生白礬沉糯同研麫糊丸大如梧子薄
綿褁塞入耳鼻衂血痊
柴胡清肝湯(見頭部鬢疽)
耳痔耳蕈耳挺
耳痔蕈挺耳竅生肝腎胃火凝結成微腫悶疼皮損破
塞久令人必重聽
(註)此三證皆生耳内耳痔形如櫻桃亦有形如羊奶
者耳蕈形類初生蘑菇頭大蔕小耳挺形若棗核
細條而長努出耳外俱由肝經怒火腎經相火胃
經積火凝結而成微腫悶疼色紅皮破不當觸犯
偶犯之痛引腦巔皆宜服梔子清肝湯外用硇砂
散點之漸漸消化
梔子清肝湯
梔子(生研)川芎
當歸柴胡
白芍(酒炒)丹皮(各一錢)
甘草(五分生)石膏(煆)
牛蒡子(各一錢炒研)黃芩
黃連(各五分)
水二鍾煎八分食後服
(方歌)梔子清肝蕈痔挺腎肝胃火忿怒成芎歸柴芍丹
皮草膏蒡芩連用有功
硇砂散
硇砂(一錢)輕粉
雄黃(各三分)冰片(五釐)
共研細末水調濃用穀草細梗咬毛蘸點痔上
(方歌)硇砂散實有竒功痔蕈挺在耳内生輕片雄黃研
為末水調點痔消縮形
旋耳瘡
旋耳瘡生耳後縫瘡延上下連耳疼狀如刀裂因濕熱
穿粉散搽即成功
(註)此證生於耳後縫間延及耳摺上下如刀裂之狀
色紅時津黃水由膽脾濕熱所致然此瘡月盈則
瘡盛月虧則瘡衰隨月盈虧是以又名月蝕瘡也
宜穿粉散搽之即可成功
穿粉散
輕粉(研隔紙微炒)穿山甲(炙)
鉛粉黃丹(各三錢水飛過)
共研極細香油調敷
(方歌)穿粉散敷旋耳瘡清熱渗濕油調良輕粉研細隔
紙炒穿山甲共鉛粉黃
口部
大人口破
大人口破分虚實艷紅為實淡紅虚實則滿口爛斑腫
虚白不腫點微稀
(註)此證名曰口瘡有虚火實火之分虚火者色淡紅
滿口白斑微點甚者陷露龜紋衇虚不渴此因思
慮大過多醒少睡以致心腎不交虚火上炎宜服
四物湯加黃蘗知母丹皮少佐肉桂以為引導從
治之法也外以柳花散搽之實火者色艷紅滿口
爛斑甚者腮舌俱腫衇實口乾此因過食膏粱厚
味醇酒炙煿以致心脾實火妄動宜服涼膈散外
搽赴筵散吐涎則效如口瘡舌乾黃硬作渴者宜
服加減八味丸以滋化源俱禁水潄
柳花散
黃蘗(一兩末)青黛(三錢)
肉桂(一錢)龍腦香(二分片即冰)
各研細冄合一處研勻每用少許搽於患處
(方歌)柳花散治白口瘡黃蘗青黛龍腦香肉桂共研搽
患處虚火上炎自平康
赴筵散
黃芩黃連
梔子(生)乾薑
黃蘗(末)細辛(各等分)
共研細末每用少許搽於患處
赴筵散醫實火攻口瘡斑爛色多紅芩連梔子乾
薑蘗細辛同研有神功
涼膈散(見面部面發毒)
加減八味丸(見潰瘍門)
鵝口瘡
鵝口滿口白斑點小兒心脾熱所生初生多是胎中熱
甚則咽喉叠腫疼
(註)此證小兒多有之屬心脾二經之熱所生初生小
兒則屬胎熱上攻所致滿口皆生白色斑點作痛
甚則咽喉叠叠腫起難於乳哺多生啼呌法用青
紗一條裹筯頭上蘸新汲水揩去白胎以淨為度
重手血出無妨隨用冰硼散搽之内服涼膈散即
愈
冰硼散
冰片(五分)硼砂
元明粉(各五錢)硃砂(六分)
共研極細末用少許搽於瘡處如咽喉腫痛以蘆
筒吹之立效
(方歌)冰硼散治咽腫痛口瘡白點滿口生冰硼硃砂元
明粉研末搽之立見功
涼膈散(見面部面發毒)
口糜
口糜隂虚陽火成膀胱濕水溢脾經濕與熱瘀薰胃口
滿口糜爛色紅疼
(註)此證由陽旺隂虚膀胱濕水泛溢脾經濕與熱瘀
鬱久則化為熱熱氣薰蒸胃口以致滿口糜爛甚
於口瘡色紅作痛甚則連及咽喉不能飲食初起
宜服導赤湯口臭瀉泄脾虚濕者宜服連理湯糜
爛延及咽喉日輕夜重者服少隂甘桔湯便祕者
服凉膈散外俱以薑蘗散搽之有效
導赤湯
木通生地(各二錢)
甘草(一錢生)
竹葉二十片水一鍾煎半鍾温服
(方歌)導赤湯醫口糜證脾濕化熱薰胃成木通生地生
甘草竹葉煎服熱自平
加味連理湯
白术(二錢土炒)人参
白茯苓黃連
乾薑(各一錢)甘草(五分炙)
水煎熱服
(方歌)連理胃熱脾虚濕口糜臭氣瀉泄俱参苓白术炙
甘草乾薑黃連脾胃宜
少隂甘桔湯
桔梗(二錢)甘草(一錢生)
川芎黃芩
陳皮元參
柴胡(各六分)羌活
升麻(各四分)
葱白一根水二鍾煎八分食遠服
(方歌)少隂甘桔治口糜芎芩羌活桔陳皮元参柴草升
麻共葱白水煎神效竒
薑蘗散
乾薑黃蘗(各等分末)
各研末共合一處研勻乾搽口内温水潄口
(方歌)薑蘗散搽口糜爛黃蘗乾薑各細研等分兊勻搽
患處温水潄口效如仙
涼膈散(見面部面發毒)
脣部
反脣疔鎻口疔
反脣疔發脣裏稜鎻口疔在嘴角生粟米堅腫麻癢痛
脾胃心經火毒成
(註)此二證俱由火毒而成反脣疔生於脣稜偏裏上
脣屬脾下脣屬胃鎻口疔生於嘴角係心脾二經
所屬二證初起形如粟米色紫堅硬如鐵腫甚麻
癢木痛寒熱交作煩悶作嘔反脣甚則令脣外翻
鎻口甚則口不能開俱屬迅速之證湏當速治遲
則毒氣攻裏令人昏憒惡心即名走黃治法俱按
疔門禁用炙法
脣疽
脣疽生於上下脣寒熱交争毒氣深紫硬時覺木痛甚
脾胃積熱乃其因
(註)此證生於脣無論上下左右由脾胃積熱所致色
紫有頭大者如李小者如棗腫硬如鐡時覺木痛
甚則寒熱交作初宜服神授衛生湯裏實者服雙
觧貴金丸外用離宫錠塗之即消若過數日猶不
消者必欲潰破治法即按癰疽腫瘍潰瘍門
神授衛生湯
雙觧貴金丸
離宫錠(俱見腫瘍門)
繭脣
繭脣脾胃積火成初如豆粒漸繭形痛硬潰若翻花逆
久變三消定主凶
(註)此證由脾胃積火結聚而成初起如豆粒漸長若
蠶繭堅硬疼痛妨礙飲食初起及已成無内證者
用蟾酥餅貼之陀僧膏蓋之日久漸消或口渴者
宜服清凉甘露飲若面赤口脣燥裂便秘者此屬
氣實宜服凉膈散若日輕夜重五心煩熱兩顴現
紅衇虚數無力者宜服加減八味丸以滋水養隂
若潰後如翻花時津血水者屬逆失於調治久則
變為上消中消下消之證屬凶
清凉甘露飲
麥冬(去心)知母
黃芩石斛
枳殼(麩炒)枇杷葉(去毛蜜炙)
銀紫胡犀角(鎊)
生地茵蔯蒿
甘草(各一錢生)
燈心五十寸淡竹葉一錢水二鍾煎八分食遠服
(方歌)清凉甘露醫繭脣潤燥止渴又生津麥冬知草芩
斛殼枇杷銀胡犀地茵
蟾酥餅(見疔瘡門)
陀僧膏(見潰瘍門)
凉膈散(見面部面發毒)
加減八味丸(見潰瘍門)
脣風
脣風多在下脣生陽明胃經風火攻初起發癢色紅腫
久裂流水火燎疼
(註)此證多生下脣由陽明胃經風火凝結而成初起
發癢色紅作腫日久破裂流水痛如火燎又似無
皮如風盛則脣不時瞤動俱内以雙解通聖散服
之外以黃連膏抹之自愈
雙解通聖散
防風荆芥
當歸白芍(酒炒)
連翹(去心)白术(土炒)
川芎薄荷
麻黃梔子(各五錢)
黃芩石膏(煆)
桔梗(各一兩)甘草(二兩生)
滑石(三兩)
共研粗末每用五錢水一鍾半煎八分澄渣溫服
(方歌)雙觧通聖胃火風疎表清裏膏防荆歸芍連翹芩
术桔麻黃梔草薄滑芎
黃連膏(見鼻部鼻瘡)
齒部
牙衂
牙衂牙縫内出血胃腎二經虚實熱實多口臭牙堅牢
虚者反此當分别
(註)此證由熱而成當分虚實無論大人小兒若胃經
實熱者則血出如湧口必臭而牙不動宜服清胃
湯甚則服調胃承氣湯或用酒製大黃末三錢以
枳殼五錢煎湯少加童便調服下黑糞即愈若胃
經虚火者牙齦腐爛淡血滲流不已宜服二參湯
及補中益氣湯加黃連丹皮若腎經虚者血則點
滴而出牙亦微痛口不臭而牙動或落者治宜滋
腎有火者六味地黃丸無火者七味地黃丸俱加
猴薑隨手應效若疳積氣盛兼服蘆薈丸外俱用
小薊散擦牙隨用青竹茹醋浸一宿含潄甚效
清胃湯
石膏(四錢煆)黃芩
生地(各一錢)丹皮(一錢五分)
黃連升麻(各一錢)
水二鍾煎八分食後服
(方歌)清胃陽明實火結口臭相兼齒衂血芩連生地升
麻膏丹皮同煎功效捷
調胃承氣湯
大黃(四錢酒浸)芒硝(三錢)
甘草(二錢炙)
水三鍾煎一鍾去渣少少温服
調胃承氣實火攻齒衂口臭用之靈酒浸大黃芒
消草胃熱煎服立刻清
二参湯
人参元参(各等分)
水煎温服
(方歌)二參湯醫虚火泛齦腐渗流血水淡人参元參各
等分水煎服下有神騐
蘆薈丸
蘆薈子青皮
白雷丸白蕪荑
川黃連胡黃連
鶴虱草(各一兩)木香(三錢)
麝香(一錢)
共研末蒸餅糊丸如麻子大每服一錢空心清米
湯送下
蘆薈丸醫積氣盛木麝青皮胡黃連蕪荑雷丸鶴
虱草川連同末蒸餅丸
小薊散
小薊百草霜
蒲黃(微炒)香附子(各五錢醋浸曬乾)
右研細末用搽牙上半刻時温茶潄之
(方歌)小薊散揩牙衂方蒲黃微炒百草霜香附同研為
細末揩牙止血功效強
補中益氣湯(見潰瘍門)
六味地黃丸(見面部雀斑)
七味地黃丸(即桂附地黃丸減去附子見面部頰瘍)
牙宣
牙宣初起腫牙齦日漸腐頽久露根惡熱惡凉當細别
胃經客熱風寒侵
(註)此證牙齦宣腫齦肉日漸腐頽久則削縮以致齒
牙宣露總由胃經客熱積久外受邪風寒凉相搏
而成有喜凉飲而惡熱者係客熱遇寒凉凝滯於
齦肉之間有喜熱飲而惡凉者係客熱受邪風稽
留於齦肉之内客熱遇寒者牙齦出血惡熱口臭
宜服清胃湯客熱受風者牙齦惡凉遇風痛甚宜
服獨活散外有牙齦腐臭齒根動搖者屬胃中虚
火而兼腎虚齒乃腎之餘宜服三因安腎丸又有
牙齦腐臭時津白膿者屬胃中濕熱宜服犀角升
麻湯外俱用胡桐淚散擦之以食鹽冲湯潄口惟
牙齦動搖或兼疼痛者曰以李杲牢牙散擦之夜
用固齒白玉膏貼之緩緩取效若齦肉腐爛露牙
床骨者逆
獨活散
獨活羌活
防風川芎(各一錢六分)
薄荷生地
荆芥(各一錢)細辛(七分)
右為粗末每用二錢水煎澄渣食後服日用三服
(方歌)獨活風毒注牙根齦腫嫌涼痛莫禁羌活防風共
生地薄荷荆芥合芎辛
三因安腎丸
補骨脂(炒)葫蘆巴(炒)
茴香(炒)川楝子(炒)
續斷(各三兩炒)山藥
杏仁(炒)白茯苓
桃仁(各二兩炒)
共研細末煉蜜為丸如梧桐子大每服二錢空心
淡鹽湯送下
(方歌)三因安腎虚火爍牙齦腐臭齒根搖山藥杏茴苓
骨脂葫蘆巴續川楝桃
胡桐淚散
胡桐淚細辛
川芎白芷(各一錢五分)
寒水石(二錢煆)生地(一錢)
青鹽(二分)
共研細末乾搽牙齦患處待頓飯時以温水潄去
少時冄上
(方歌)胡桐淚散牙齦腫津血宣露或出膿細辛寒水石
生地青鹽白芷共川芎
李杲牢牙散
龍膽草(一兩五錢酒浸)羌活
地骨皮(各一兩)升麻(四分)
共研末先以温水潄口用少許搽之
李杲牢牙擦齒病牙齦搖動或兼疼膽草升麻羌
地骨研末潄口擦有功
固齒白玉膏
官粉(一兩研)珍珠(三錢末)
陽起石(一兩用殭蠶四十九條防風當歸川芎牙皂青鹽升麻白芷地骨皮各五錢細辛藁夲各)
(三錢共研粗末長流水五盌同藥入砂鍋内以桑柴火熬藥至三盌去渣冄入砂鍋内煎)
(至一盌將龍骨陽起石火煆通紅入藥汁内淬之如此七次去藥汁將龍骨陽起石焙乾)
(研末)
麝香(二錢末)龍骨(二兩)
象牙(五錢末)
用黃蠟三兩溶化濾淨冄化離火候温方入前藥
和勻乘熱攤紙上如膏冷將熨斗燒熱仰放紙鋪
熨斗底上攤之用時先以温水潄口將膏剪一小
條貼於患處閉口勿語
(方歌)固齒白玉貼牙效一切牙疼及動搖官粉珍珠陽
起麝龍骨象牙黃蠟熬
清胃湯(見牙衂)
犀角升麻湯(見面部頬瘍)
鑽牙疳
鑽牙疳在牙根生突出硬骨銳而鋒痛如鍼刺殊難忍
證由肝胃積熱成
(註)此證由肝胃二經積熱所致乃牙根肉内鑽出骨
尖如刺疼痛異常小兒多有之法用鈹鍼就患處
刺開好肉連牙齊根取出若血出不止者以濕紙
換貼二次即止内服蘆薈消疳飲外以冰硼散搽
之戒厚味其牙復生如舊
蘆薈消疳飲
蘆薈(生)胡黃連
石膏(煆)羚羊角(鎊)
梔子(生研)牛蒡子(炒研)
銀柴胡桔梗
大黃(生)元參(各五分)
薄荷葉(四分)甘草(三分)
水二鍾淡竹葉一錢煎六分食遠服
(方歌)蘆薈消疳清胃肝羚膏梔子蒡胡連銀胡桔梗大
黃薄甘草元參竹葉煎
冰硼散(見口部鵝口瘡)
牙疔
牙疔牙縫胃火成大腸濕熱亦可生腫如粟米連腮痛
若兼麻癢即黑疔
(註)此證由胃經火毒或大腸經濕熱皆可致之每生
於兩旁牙縫腫起一粒形如粟米痛連腮項若兼
麻癢破流血水疼痛異常者即黑疔也屬腎火毒
俱用銀簪尖挑破以見血為度搽拔疔散冄以蟾
酥丸噙化徐徐嚥之若煩躁口渴者宜服黃連觧
毒湯即愈若失治毒反攻心令人煩躁昏憒者逆
拔疔散
硇砂白礬
硃砂食鹽(用鐵銹刀燒紅將白礬食鹽放於刀上煆之)
各等分擇丁日午時研為細末收之
(方歌)拔疔散治諸疔毒硇砂白礬食鹽硃等分研末搽
患處化硬搜根功效殊
蟾酥丸(見疔瘡門)
黃連解毒湯(見耳部黑疔)
牙癰
牙癰胃熱腫牙床寒熱堅硬痛難當破流膿水未收口
誤犯寒凉多骨妨
(註)此證由陽明胃經熱毒所致生於牙床堅腫疼痛
身發寒熱腮頬浮腫初宜服荆防敗毒散若大渴
煩嘔者蟾酥丸汗之便秘者雙觧貴金丸下之腫
處宣軟刺破搽冰硼散若初時堅腫破流血水久
不收口過食寒涼者必生多骨俟骨尖刺出搖則
内動始可取出其口方能收斂而愈
荆防敗毒散(見項部腦疽)
蟾酥丸(見疔瘡門)
雙觧貴金丸(見腫瘍門)
冰硼散(見口部鵝口瘡)
走馬牙疳
走馬牙疳證不輕癖積疹痘毒火攻牙根腐臭隨變黑
頑肉難脫不食凶
(註)此證多由癖疾積火疹痘餘毒上攻最為迅速總
因積火熱毒而成牙根作爛隨變黑腐臭穢難聞
若癖積毒火攻牙者初宜服蘆薈消疳飲脾胃虚
者兼服人參茯苓粥若疹痘餘毒所中者宜服清
疳解毒湯外勢輕者俱用溺白散擦之若堅硬青
紫漸腐穿腮齒搖者宜蘆薈散擦之如牙縫黑腐
不盡及腐爛深坑藥不能到宜用勒馬聽徽絲塞
之冄用手法去其黑腐内見紅肉流鮮血者吉若
取時頑肉難脫堅硬腐爛漸開以致穿腮破脣宜
貼青蓮膏身熱不食者逆但此證惟癖積攻牙成
疳者好後易犯由積火時時上攻也惟在調理飲
食得宜如山藥栗子鵝蠏甜辣等物俱當禁忌若
稍有疎忽必致復發慎之慎之
人參茯苓粥
人參(一錢)白茯苓(六錢)
共研末同粳米一茶鍾熬成粥先以鹽湯將口潄
淨後再食粥
(方歌)人参茯苓善扶脾飲食短少服之宜二味研末加
粳米熬粥食之理胃虚
清疳解毒湯
人中黃川黃連(生)
柴胡(各五分)知母(生)
連翹(去心)牛蒡子(炒研)
犀角(鎊)黑参
荆芥防風(各一錢)
石膏(一錢五分煆)
淡竹葉一錢燈心五十寸水二鍾煎八分食遠服
嘔加蘆葦根五錢
(方歌)清疳觧毒牙疳證疹痘餘毒化熱成中黃知連柴
翹蒡犀角參膏荆芥風
溺白散
溺垢(即婦人尿桶中白鹻火煆五錢)
白霜梅(燒存性)枯白礬(各二錢)
右研細末先用韭根松蘿茶煎成濃汁乘熱以雞
翎蘸洗患處去淨腐肉見津鮮血冄敷此藥日敷
三次若爛至咽喉以蘆筒吹之
(方歌)溺白散搽走馬疳溺垢白霜梅白礬韭根茶葉煎
湯滌蘸洗腐肉敷藥痊
蘆薈散
蘆薈(一錢)黃蘗(五錢末)
人言(五分用紅棗五枚去核每棗納人言一分火燒存性)
共研細末先用米泔水潄淨疳毒後敷此藥於堅
硬及腐處
(方歌)蘆薈散搽牙疳爛色紫牙搖腮硬穿棗裹人言燒
存性再加黃蘗末同研
勒馬聽徽絲
白砒(一分末)麝香(三分末)
青綿(撕碎)青黛(各一兩飛末)
用香油拌勻用時先以清米泔水潄口次用鑷尖
將絲挑少許塞於牙根縫内日三易之
(方歌)勒馬聽徽疳漸蝕牙縫腐黑急速施油調砒麝青
綿黛泔水潄口後塞之
青蓮膏
青黛(二錢)乳香
輕粉(各一錢)麝香(五分)
白砒(一分言即人)
右為細末用香油調稠薄攤紙上用鎚槌實隂乾
收之每於卧時以泔水潄淨口拭乾隨疳證大小
剪膏藥貼之至曉揭去冄以泔水將口潄淨吐之
至晚再貼
青蓮膏貼腐疳宜化腐消堅效更竒乳麝白砒輕
粉黛研末油調紙攤之
蘆薈消疳飲(見鑚牙疳)
齒䘌
齒䘌齒内生小蟲胃經瘀濕風火凝口臭只緣胃火盛
齒根腐爛出血膿
(註)此證係齒内生蟲由胃經瘀濕風火凝聚而成齒
根脹痛腐爛時出膿血若口臭甚者胃火盛極上
攻所致也宜服玉池散外用雀麥連梃一把苦瓠
三十片洗淨將麥剪長二寸以瓠葉裹作五包廣
一寸厚五分三年陳醋漬之至日中時以兩包火
中炮炙令熱納口中熨齒外泠更易之取包置水
中解視之即有蟲長三分老者黃色新者白色其
效如神
玉池散
當歸白芷
升麻防風
甘草地骨皮
川芎細辛
藁夲槐花(各一錢)
生薑三片黑豆三十粒水煎去渣候温&KR0877;潄冷則
吐之若用此方煎服更效
(方歌)玉池疎風療蟲牙津膿根爛潄服佳歸芷升防甘
地骨芎辛薑藁豆槐花
齒齲
齒齲風熱客陽明牙齦腫痛出臭膿遇風痛甚久宣露
白馬懸蹄塞入靈
(註)此證由風熱客於手足陽明二經而成初起牙齦
宣腫覺痛遇風痛甚常作歪口吸氣之狀牙齦腐
孔時出臭膿久則齦齒宣露初宜服清胃湯加羌
活外用白馬懸蹄少許以綿裹之塞入膿孔甚效
清胃湯(見牙衂)
御纂醫宗金鑑卷六十五
