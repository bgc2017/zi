御纂醫宗金鑑卷七十六
編輯外科心法要訣目錄
嬰兒部
赤遊丹毒
胎瘤
紅絲瘤
胎&KR2828;瘡
痘癰
葡萄疫
胎驚丹毒
滯熱丹毒
嬰兒瘡瘍
垂癰
胎風
臍瘡
臍突
隂腫
脫肛
肛門作癢
遺毒
痘裏夾癭
痘疔
痘裏發丹
痘爛
痘風瘡
逐日人神所在不宜鍼灸歌
十二時人神歌
十二支日人神所在歌
十干日不宜用鍼犯之病多反覆
九宫尻神圖
九宫尻神歌
升打靈藥固罐法
升打靈藥封罐口法
煉金頂砒法
製寒食麵法
御纂醫宗金鑑卷七十六目錄
御纂醫宗金鑑卷七十六
編輯外科心法要訣目錄
嬰兒部
赤遊丹毒
胎瘤
紅絲瘤
胎&KR2828;瘡
痘癰
葡萄疫
胎驚丹毒
滯熱丹毒
嬰兒瘡瘍
垂癰
胎風
臍瘡
臍突
隂腫
脫肛
肛門作癢
遺毒
痘裏夾癭
痘疔
痘裏發丹
痘爛
痘風瘡
逐日人神所在不宜鍼灸歌
十二時人神歌
十二支日人神所在歌
十干日不宜用鍼犯之病多反覆
九宫尻神圖
九宫尻神歌
升打靈藥固罐法
升打靈藥封罐口法
煉金頂砒法
製寒食麵法
御纂醫宗金鑑卷七十六目錄
御纂醫宗金鑑卷七十六
編輯外科心法要訣
嬰兒部
赤遊丹毒
胎毒初患赤遊丹腹肢先後内外參内服外貼兼砭血
紅輕紫重黑難痊
(註)小兒赤遊丹之證皆由胎毒所致欲發之時先身
熱啼呌驚搐不寧次生紅暈由小漸大其色如丹
遊走無定起於背腹流散四肢者順起於四肢流
入胸腹者逆或初生之後外用熱水洗浴兼以火
烘衣物觸動内毒遂成此證治之者先宜砭出惡
血看血色紅者輕紫者重黑者死次宜牛羊肉片
徧貼紅暈處微乾再易俟肉片不乾換如意金黃
散用藍靛清汁調敷内初服大連翹飲次服消毒
犀角飲大便秘結加生大黃三五分若煩躁唇焦
面赤者宜服五福化毒丹若失治毒氣入裏腹脹
堅硬聲音雌啞吮乳不下嚥者宜服紫雪散下之
一二日間身輕腹輭熱退身凉砭處肉活乳哺如
常者生反此者不治
大連翹飲
連翹(去心)當歸
赤芍防風
木通滑石(水飛)
牛蒡子(炒研)蟬蛻(去足翅)
瞿麥石膏(煆)
荆芥甘草(生)
柴胡黃芩
梔子(生研)車前子(各五分)
水二鍾燈心二十根煎八分子與乳母同服
(方歌)大連翹飲赤遊丹歸芍防通滑蒡蟬瞿麥石膏荆
芥草紫芩梔子共車前
消毒犀角飲
犀角(鎊)防風(各一錢)
甘草(五分生)黃連(三分生)
水二鍾燈心二十根煎四分徐徐服之
(方歌)消毒犀角飲黃連防風甘草共和煎赤遊丹毒啼
驚搐氣粗身熱服之安
五福化毒丹
黑參赤茯苓
桔梗(各二兩)牙消
青黛黃連
龍膽草(各一兩)甘草(五錢生)
人參硃砂(各三錢)
冰片(五分)
共研細末煉蜜為丸如芡實大金鉑為衣每服一
丸薄荷燈心煎湯化服
(方歌)五福化毒清熱速瘡瘤丹毒服即除參苓桔草消
冰黛黃連膽草黑參硃
如意金黃散(見腫瘍門)
紫雪散(見舌部重舌)
胎瘤
嬰兒初產患胎瘤胎熱瘀血是根由色紫漸大熟透刺
放出膿汁自可瘳
(註)此證由胎前孕母積熱以致胞熱更兼血瘀滯結
而成多生頭上及胸乳間初如李核漸大如饅色
紫微硬漫腫不甚疼痛嬰兒初生即有者候過滿
月熟透方可鍼之放出赤豆汁或膿水汁其腫即
消初服五福化毒丹兼貼黃連膏潰貼生肌玉紅
膏生肌斂口若滿月後生者必待膿鼓熟透鍼之
若瘤皮含血絲者詳註於紅絲瘤
五福化毒丹(見赤遊丹毒)
黃連膏(見鼻部鼻瘡)
生肌玉紅膏(見潰瘍門)
紅絲瘤
嬰兒初生紅絲瘤皮含血絲先天由精中紅絲腎伏火
相傳患此終難瘳
(註)此證一名胎瘤發無定處由小漸大嬰兒落草或
一二歲之間患之瘤皮色紅中含血絲亦有自破
者治法雖同胎瘤但此患由先天腎中伏火精有
血絲以氣相傳生子故有此疾終變火證潰處亦
難收斂
胎&KR2828;瘡
&KR2828;瘡始發頭眉間胎中血熱受風纏乾癢白屑濕滛水
熱極紅暈類火丹
(註)此證生嬰兒頭頂或生眉端又名奶癬瘡起白屑
形如癬疥由胎中血熱落草受風纏綿此係乾&KR2828;
有誤用燙洗皮膚起粟搔癢無度黃水浸滛延及
徧身即成濕&KR2828;俱服消風導赤湯乾者抹潤肌膏
濕者用嫩黃蘗頭末與滑石等分撒之膿痂過厚
再以潤肌膏潤之又有熱極皮膚火熱紅暈成片
遊走狀如火丹治法不宜收斂只宜外發宜服五
福化毒丹亦以潤肌膏抹之癢甚者俱用烏雲膏
搽之乳母俱忌河海魚腥鷄鵝辛辣動風發物緩
緩自效
消風導赤湯
生地赤茯苓(各一錢)
牛蒡(炒研)白鮮皮
金銀花南薄荷葉
木通(各八分)黃連(酒炒)
甘草(各三分生)
燈心五十寸水煎徐徐服
(方歌)消風導赤醫胎&KR2828;疎風清熱蒡黃連白鮮生地赤
苓薄銀花燈草木通甘
烏雲膏
松香末(二兩)硫黃末(一兩)
研勻香油拌如糊攤南青布上少半指厚捲成條
線紥之再用香油泡一日取出刮去餘油以火點
着一頭下用粗碗接之布灰陸續剪去取所滴藥
油浸冷水内一宿出火毒抹用
(方歌)烏雲膏搽胎&KR2828;瘡油拌松香末硫黃布攤捲紥香
油泡火燃去灰用油良
潤肌膏(見頭部白屑風)
五福化毒丹(見赤遊丹毒)
痘癰
痘癰毒留經絡中發無定處腫不紅留於肌肉為易治
結於骨節難成功
(註)此證因出大痘漿灌不足以致毒漿不得透發留
結經絡之中隨處可生小如李者為毒大如桃者
為癰漫腫不紅亦無焮痛身熱多煩若生單個者
毒在肌肉屬順易治連發𢾗處者船小載重屬險
若結於骨節之間或成對發出者其毒已盛潰破
之後滲泄氣血不能斂口屬逆初發不可強消俱
宜服透膿散外敷烏龍膏膿熟鍼之加味太乙膏
貼之若氣血虛弱者兼服保元湯潰後潮熱全退
毒氣方淨否則他處又發忌生冷硬麵發物
保元湯
人參白术(土炒)
當歸黃耆(各一錢)
甘草(三分炙)
生薑一片紅棗肉二枚水二鍾煎八分食遠服
(方歌)保元湯補眞元氣脾胃虚弱服更宜人參白术炙
甘草當歸薑棗共黃耆
透膿散
烏龍膏(俱見腫瘍門)
加味太乙膏(見潰瘍門)
葡萄疫
葡萄疫同葡萄狀感受癘疫鬱凝生徧身發點青紫色
毒攻牙齒類疳形
(註)此證多因嬰兒感受癘疫之氣鬱於皮膚凝結而
成大小青紫斑點色狀若葡萄發於徧身惟腿脛
居多甚則邪毒攻胃以致牙齦腐爛臭味出血形
類牙疳而青紫斑點其色反淡久則令人虚羸初
起宜服羚羊角散久虚者宜服胃脾湯米疳水潄
口以非疳散日擦四五次即效近見中年之人下
虚者亦患此證治法同前
羚羊角散
羚羊角(鎊)麥冬(去心)
黃芩知母
牛蒡子(炒研)防風
元參(各八分)甘草(二分生)
水二鍾淡竹葉十片煎六分食遠服
(方歌)羚羊角散麥冬芩知蒡防風草元參葡萄疫發初
宜服煎加竹葉效如神
胃脾湯
白术(土炒)遠志(去心)
麥冬(去心)沙參
茯神陳皮(各六分)
五味子甘草(各五分炙)
水二鍾煎六分食遠服
虚弱自汗者去沙參加人參黃耆各五分
(方歌)胃脾湯治葡萄疫日久虚添羸弱宜术遠麥冬五
味子沙參甘草茯陳皮
非疳散
冰片(四分)人中白(煆去臭氣存性)
五倍子(各一兩色存性炒茶褐)
共研細末先用米泔水潄口後擦此藥
(方歌)非疳中白煆五倍二味同研冰片兌醫治諸疳患
處擦清熱止疼去臭穢
胎驚丹毒
胎驚丹毒面初生形如水痘根微紅時出時隱延頸項
繼發丹毒赤遊同
(註)此證因孕母受驚傳襲子胎嬰兒初生之後週歲
以上忽兩眼胞紅暈面色青黯煩熱夜啼或面如
燕脂此屬伏熱在内散發於面狀如水痘根脚微
紅時出時隱延及頸項繼發丹毒初用四聖散洗
目其形色順逆治法皆同赤遊丹若此患延及胸
乳痰喘抽搐此屬火毒攻裏防變驚風宜服百解
散五和湯救之
四聖散
木賊秦皮
紅棗子燈心
黃連(各五錢)
共研粗末每用二錢水一鍾煎七分去渣頻洗兩
目
(方歌)四聖散治熱毒侵木賊秦皮棗燈心再入黃連研
粗末煎湯去渣洗目頻
百解散
乾葛(二兩五錢)升麻
赤芍(各二兩)甘草(一兩五錢生)
黃芩(一兩)麻黃(七錢五分炙)
肉桂(二錢五分去粗皮揀薄者刮)
共研粗末每服二錢水一鍾薑二片葱一根煎七
分不拘時溫服
(方歌)百解驚丹毒内攻煎服不致變驚風乾葛麻黃芩
桂草升麻赤芍共薑葱
五和湯
大黃枳殼(麩炒)
甘草(各七錢五分炙)赤茯苓
當歸(各五錢酒洗)
共研粗末每服二錢水一鍾煎七分不拘時服
(方歌)五和甘草並當歸赤苓枳殼大黃隨驚丹延乳添
抽搐煎服火毒即刻推
滯熱丹毒
滯熱丹毒赤遊形傷乳多食滯熱生較之赤遊走緩慢
先宜消食次宜清
(註)此證初發形若赤遊丹較之赤遊丹遊走緩慢因
嬰兒乳食過多不能運化藴熱於内逹於肌表而
生發熱面赤口酸舌有黃胎宜服保和丸先消食
滯若脣焦便秘者宜一捻金服之丹毒仍作者宜
犀角散服之其餘治法俱按赤遊丹
保和丸
白茯苓半夏(製)
山查肉神麯(各一兩炒)
陳皮蘿蔔子(炒)
連翹(各五錢去心)
右研細末粥丸如梧桐子大每服三十丸白滚水
化下
(方歌)保和丸用茯苓夏陳皮蘿蔔子山查神麯連翹丸
水服能消乳積效堪嘉
一捻金
人參大黃
黑丑白丑
㯽榔(各等分)
共為細末每服一字蜜水調下
(方歌)一捻金醫食火積脣焦便秘服通利大黃黑白丑
人參㯽榔為末須加蜜
犀角散
犀角屑升麻
防己山梔(生)
朴消黃芩
黃耆(各一錢)牛黃(五分)
右為細末每服五分竹葉煎湯調下量兒加減用
之
(方歌)犀角散消丹毒赤升麻防己共山梔消芩黃耆牛
黃末竹葉湯調服無時
嬰兒瘡瘍
嬰兒瘡瘍乳火成因食厚味滯火凝更兼六滛氣感受
腫潰治法按疽癰
(註)凡嬰兒生瘡瘍小癤多由乳母七情之火或過週
歲能飲食者由過食乾焦厚味而生滯火更兼六
滛之氣感受皆能成之但發表攻裏托裏消毒等
法及腫潰外治俱按癰疽腫瘍潰瘍門嬰兒純陽
火證居多非峻劑不能勝其病但肌體臟腑柔脆
應效即止不可過劑
垂癰
嬰兒垂癰上腭生喉前結腫色紅疼積熱凝結宜刺破
服五福丹抹冰硼
(註)此證生於喉前上腭下垂如珠紅腫脹痛不能吮
乳三四日後宜用鍼刺一二分放出膿血其腫痛
即減由積熱凝結而成宜服五福化毒丹兼用冰
硼散抺於癰處日三抹之乳母當忌魚腥辣物
五福化毒丹(見赤遊丹毒)
冰硼散(見口部鵝口瘡)
胎風
胎風初起皮色紅狀如湯潑火燒同證由孕母多積熱
清胃湯服即有功
(註)此證又名胎赤嬰兒初生身熱皮紅狀如湯潑火
燒由孕母過食辛香熱物以致脾胃積熱乳母宜
服清胃湯嬰兒亦飲少許外皮焮赤用煆石膏研
細敷之如無焮赤乃孕母脾虚用粳米粉敷之若
兒大能食米麫身熱皮紅者係腑熱内蒸濕氣外
乘之故即名玉爛瘡宜如意金黃散蜜水調敷内
服導赤湯即效
清胃湯(見齒部牙衂)
如意金黃散(見腫瘍門)
導赤湯(見口部口糜)
臍瘡
臍瘡兒臍被水傷草紙燒灰敷最良久而不愈風邪襲
恐發風癎緊緊防
(註)此證由水濕傷臍所致若久不愈則發抽搐又因
風邪外襲也恐變風癎宜大草紙燒灰敷之或加
枯礬或再加龍骨燒灰等分入麝香少許撒之即
效
臍突
臍突胎中積熱生總由孕母失調停兒臍突出腫赤大
宜清母子即臍平
(註)此證兒臍突出赤腫虚大是也由孕母失於調停
兒在胞胎受母積熱既生之後兒臍即腫宜清母
子之熱兒臍不必敷治恐反為害如旬日外兒臍
忽腫如吹不赤捻動微响或驚悸作啼者宜用白
芍藥湯加薏苡仁令兒服之外以外消散敷之即
愈
白芍藥湯
白芍(一兩酒炒)澤瀉(五錢)
甘草(一錢二分生)肉桂(一錢者刮去粗皮揀薄)
共研粗末每用二錢水一鍾煎四分空心頻服
臍下痛加鈎藤一錢生薑一片食鹽五釐
(方歌)白芍藥湯澤瀉甘再加肉桂共粗研專醫臍腫驚
啼呌空心煎服整二錢
外消散
大黃牡蠣(各五錢煅)
朴消(二錢)
共研細末用活田螺數十枚洗淨再以清水半盆
養之過宿取田螺清水調藥敷於患處其螺仍放
水中勿害方效
(方歌)外消散敷臍突冒大黃煅牡蠣朴消活田螺用清
水泡過宿取水將藥調
陰腫
陰腫之證小兒生久坐隂濕寒氣凝或因怒呌氣結閉
寒熱虚實擇可行
(註)此證即古名脫囊由久坐陰濕之地為寒氣所凝
而成間或有因怒呌氣閉結聚於下而成者俱宜
用桃仁丸主之若寒氣客於厥隂少陰者則隂囊
腫痛腹痛冷汗引縮二子入腹痛止方出謂之内
弔宜烏梅散勻氣散主之有隂莖全縮不見或不
縮而陰囊腫大光亮不燥不疼者肝腎氣虚也宜
橘核煎湯調勻氣散服之囊腫及四肢俱腫二便
不利者膀胱蘊熱風熱相乘也宜白牽牛散主之
若女兒陰戸腫脹者心熱相傳也宜導赤湯服之
或五苓散用薏苡車前子煎湯調服外治法俱敷
立消散甚效
桃仁丸
桃仁(七錢五分微黃去皮尖炒)白蒺莉(微炒去刺)
桂心丹皮(各五錢)
黑牽牛(二錢五分頭末)
右為細末煉蜜和丸如黍粒大每服十丸黃酒送
下
(方歌)桃仁丸逐隂腫疾怒氣閉結或濕襲蒺莉牽牛桂
丹皮研末蜜丸如黍粒
烏梅散
烏梅肉甘草(半生半炙)
元胡索(各五錢)鈎藤鈎
乳香没藥(各二錢五分)
共搗粗末每服二錢水一鍾煎七分服
(方歌)烏梅散用乳香没鈎藤甘草元胡索陰囊腫兼腹
中疼煎服必先研粗末
勻氣散
桔梗(二兩炒)陳皮(一兩去白)
茴香(炒)縮砂仁(各五錢炒)
甘草(四錢炙)薑炭(二錢五分)
共研細末每服五分或一錢白滚水調下
(方歌)勻氣散因外寒侵陰囊腫痛汗淋淋桔梗陳皮甘
草炙茴香薑炭縮砂仁
白牽牛散
白牽牛(半生半熟)甘草(炙)
橘紅白术(土炒)
桑白皮木通(各一錢)
水煎服
(方歌)白牽牛散草橘紅白术桑白皮木通陰囊相兼四
肢腫能逐膀胱熱結壅
五苓散
白术(土炒)赤茯苓(各一錢五分)
豬苓澤瀉(各一錢)
桂心(五分)
水煎服
(方歌)五苓白术桂心加赤茯苓除心火邪豬苓澤瀉能
分利調和臟腑效堪誇
立消散
赤小豆風化硝
赤芍枳殼
商陸(各五錢見火曬乾共研為末俱不宜)
用側栢葉煎湯候冷調敷腫處
(方歌)立消隂囊腫痛注因受風寒濕熱毒赤小豆與風
化硝芍枳同研加商陸
導赤湯(見口部口糜)
脫肛
小兒脫肛肺虚源補中益氣湯居先腫硬作痛除積熱
臟毒翻肛臟連丸
(註)此證由小兒氣虚肛脫於外用補中益氣湯加羌
活白芍煨薑主之如腫硬疼痛者有濕熱在内當
用清熱除濕之劑以清之若生臟毒肛門翻出者
以臟連丸為主外治以五倍子老葱頭朴消煎湯
洗之腫用坎宫錠子塗之俱效
補中益氣湯(見潰瘍門)
臟連丸(見臀部痔瘡門)
坎宮錠子(見腫瘍門)
肛門作痒
肛門作痒係蟲傷下唇必生小白瘡九味蘆薈丸與服
外撒銅綠共雄黃
(註)此證係小兒肛門作痒由蟲蝕也視其下唇内必
生小白瘡或耳之前後結小核如串珠者是也書
曰下唇有瘡蟲蝕其肛宜用蘆薈丸服之外用雄
黃銅綠等分為末撒之即效
蘆薈丸(見齒部牙衂)
遺毒
遺毒稟受結胎先無皮身赤未易痊肌膚紅點次斑爛
染受尚可禀毒難
(註)此證係先天遺毒於胞胎有稟受染受之分禀受
者由父母先患楊梅而後結胎元嬰兒生後則周
身色赤無皮毒攻九竅以致爛斑患此難愈百無
一生染受者乃先結胎元父母後患楊梅毒氣傳
於胎中嬰兒既生則頭上坑凹肌膚先出紅點次
發爛斑甚者毒攻口角眼眶耳鼻及前陰穀道破
爛初宜人中黃細末三五分土茯苓煎湯調稠日
用二三服腫用太乙紫金錠水磨塗之破爛者用
黃蘗蜜炙為末撒之乾用香油調搽投藥應效者
後服二黃散十中可保三四若毒延徧身日夜
多啼不喫乳食者屬毒甚氣微終難救治
二黃散
胡黃連山慈菇(各二錢)
甘草(一錢五分生)牛黃(七分)
右為細末每服三分蜜湯調服
(方歌)二黃散治遺毒方胡連甘草共牛黃山慈菇研為
細末每服三分加蜜湯
太乙紫金錠(見胸部脾發疽)
痘裏夾癭
痘裏夾癭生頸項形如桃李瓜棗狀證兼身熱多渴煩
痰氣凝結致此恙
(註)此證結於頸項或生耳後腋下形如桃李棗瓜身
熱煩渴由痰氣凝結所致痘初起即發癭者治宜
托裏消痰解毒如木通桔梗生地甘草蟬蛻芍藥
荆芥等藥缺一不可若芩連等藥及耗爍之劑俱
不可用若痘發在三四日而作癭者則毒隨痘洩
毒隨痘灌自可挽全而無害宜服三消散倘斯時
紅腫將膿一潰則元氣洩而痘漿必不能充灌乘
未潰時急用黃耆衛元湯補之若痘至七八日灌
漿時而發癭者冲和飲子主之若痘瘡蒼蠟色而
作癭者宜消毒兼保元氣潰後宜生肌玉紅膏貼
之
三消散
當歸赤芍
天花粉甘草
牛蒡子(炒研)白茯苓
生地黃紅花
蟬蛻(去足翅)木通
半夏(各八分製)
水二鍾燈心二十根煎六分服
(方歌)三消痘發三四日痰凝結癭須當治歸芍天花甘
蒡苓生地紅蟬通夏製
黃耆衛元湯
黃耆人參
當歸桔梗
紅花甘草(炙)
白芍(酒炒)防風(各一錢)
水煎不拘時服
(方歌)黃耆衛元癭腫起已潰未潰急補之人參歸桔紅
花草防風芍藥服無時
冲和飲子
麥門冬(去心)人參
桔梗當歸
黃耆柴胡
白芍(酒炒)白茯苓
天花粉荆芥
防風連翹
白术(各七分土炒)
水煎服
(方歌)冲和飲子麥門冬參桔歸耆柴芍苓花粉荆防翹
白术痘發七天痰氣凝
生肌玉紅膏(見潰瘍門)
痘疔
痘疔不與痘瘡同俗呼賊痘是其名色紫黯黑硬如石
諸證蜂起難灌膿疔有多般須宜記再審何處發其形
捲簾疔生舌根底大小不一最易明火珠痘生鼻孔内
闐塞噴火面赤紅眼沿生疔名忘汲腫如封蛤熱煩增
豢虎疔於耳内見腎毒攻耳致成形燕窩疔生兩腋下
面赤譫語更腫疼注命疔生足心裏紫筋直透足股中
透腸疔在肛内發痛如錐刺一般同驪龍疔生尿孔内
身熱譫語便不通法按疔名施藥治自然諸證悉能平
(註)此證名多治不一法痘生五六日間或三五枚或
六七枚雜於諸痘之間其色紫黯甚則黑硬如石
有此以致諸證蜂起不能灌膿如捲簾疔生於舌
根底小如黑豆大似葡萄令兒舌捲喉痛急用銀
鈎鈎破儘淨惡血随以苦茶潄口搽拔疔散再以
冰片硼砂青黛黃連薄荷荆芥炒殭蠶共為細末
吹用火珠疔生於鼻孔内闐塞噴火面赤眼紅亦
用銀鈎鈎破用黃連膏加冰片滴入鼻孔内服瀉
金散忘汲疔生於眼沿腫如封蛤煩熱面紫宜挑
破用燕脂嚼汁點之兼蒲公英菊花煎湯洗之豢
虎疔生於耳内於膿成之時宜挑破搽拔疔散燕
窩疔生於腋下腫破面赤譫語如疔在左腋潛注
則右體之痘沉伏失色右亦如之亦挑破去其根
用拔疔散搽之服消毒飲子注命疔生兩足心腫
硬如錢如豆如椒有紫筋直透足股挑之去淨血
用田螺水點之次用愼火草菉豆浸脹搗爛敷之
透腸疔生肛門旁在六七朝腫硬如錐挑之銀花
防風煎湯令洗之次用輕粉珍珠冰片白斂末塗
之内服黃連解毒湯驪龍疔生尿孔内於五六朝
身熱譫語眼翻肢厥腹脹小便閉濇急用蟾酥牛
黃冰片麝香研末次用黃連細茶濃煎候冷取半
匙調末以細輭稻心蘸之送入孔内服消毒飲子
甚效
瀉金散
犀角(鎊)牛蒡子(炒研)
紅花生地
桔梗赤芍
紫蘇甘草(各一錢生)
水煎服
(方歌)瀉金散治火毒疔面赤眼紅鼻内疼犀蒡紅花生
地桔赤芍紫蘇甘草生
消毒飲子
白茯苓生地
連翹(去心)牛蒡子(炒研)
紅花甘草(生)
犀角(鎊)木通
赤芍(各一錢)
燈心二十根水煎服
(方歌)消毒飲子苓生地翹蒡紅花甘草犀木通芍藥燈
心共善却疔毒火證宜
拔疔散(見牙齒部牙疔)
黃連膏(見鼻部鼻瘡)
田螺水(見臀部)
黃連解毒湯(見耳部黑疔)
痘裏發丹
痘裏發丹因熱極宜施凉血散毒劑塗抺内服量寒凉
外用化斑湯洗浴
(註)此證由内熱甚極而成内宜服生地牛蒡芍藥甘
草木通荆穗等藥其毒自消腫痛者加柴胡羌活
頭頂盛者毒凑上焦也宜用炒黃連柴胡甘草車
前子梔子等藥外用化斑解毒湯洗浴量服寒凉
藥及豬膽京墨冰片塗抺丹之形色與赤遊丹毒
參考
化斑解毒湯(見肋部内發丹毒)
痘爛
痘爛浸滛無完膚水淬茶葉帶濕鋪上隔草紙令兒卧
一夜膿乾爛即除
(註)此證係出痘破爛身無完膚膿水浸滛沾黏衣服
宜用茶葉揀去梗入滚水一煠即撈起再揀去梗
濕鋪牀上上隔草紙令兒卧之一夜膿乾甚效
痘風瘡
痘風瘡生先作癢次延成片水浸滛痘後遇風甚成癩
麥餞散搽效可申
(註)此證由痘後遇風所致先發細瘡作癢次延成片
脂水漸長浸滛宜滲濕救苦散搽之兼避風戒口
甚者搔癢毒水浸滛肌無完膚即成痘癩急用十
全大補湯大補氣血兼散風苦參丸以清熱解毒
二方合而服之外塗麥餞散甚效
滲濕救苦散
蜜陀僧滑石(各二兩)
白芷(五錢)
右研細末乾用白蜜調搽濕則乾撒
(方歌)滲濕救苦散白芷蜜陀僧研入滑石痘風瘡起癢
成片白蜜調搽可去之
麥餞散
小麥(一合存性炒焦)硫黃(四錢)
白砒(一錢)
共研細又加烟膠末八錢枯礬末川椒末各三錢
共和勻先以葱湯洗淨患處香油調塗油紙蓋紥
三日一換
(方歌)麥餞痘風成癩恙小麥炒加砒硫黃次入烟膠枯
礬末川椒調油搽上良
十全大補湯(見潰瘍門)
散風苦參丸(見發無定處癬)
逐日人神所在不宜鍼灸歌
人神走注須當記足大指兮屬初一外踝二日股内三
四日在腰五口寄六手七日内踝存八腕九尻腰背十
十有一日鼻柱間十二日兮在髮際十三注於牙齒中
十四常在胃腕聚徧身十五十六胸十有七日氣衝集
十八股内足十九二十日在内踝麗二十一日手小指
念二外踝神所寓肝及足兮二十三在手陽明念四日
二十五日足陽明念六在胸念七膝二十八日伏於陰
念九即在膝脛室三十日兮在足趺人神所在刺灸忌
十二時人神歌
子踝丑腰寅在目夘面辰頭巳手屬午胸未腹申在心
酉背戌頭亥股續
十二支日人神所在歌
子不治頭君須認丑日腰耳寅胸應卯日鼻脾辰膝腰
巳手午心真捷徑未頭手足申頭背酉行膝背同其類
戌日在隂頭面間亥日遊行頭頸位十二支神禁灸歌
男除女破應該會
十干日不宜用鍼犯之病多反覆
甲不治頭乙耳喉丙肩丁背與心求戊己腹脾庚腰肺
辛膝壬當腎脛收癸日不宜鍼手足十干不犯則無憂
此神農所置一歲起坤二歲
震逐年順飛九宮週而復始
行年到處則所主敗切忌鍼
灸愼勿犯之否則變生他病
九宮尻神歌
尻神所在有根由坤内外踝聖人留
震宮牙口腨宜記巽位還居乳口頭
中宮肩骨連尻骨背面目從乾上遊
手膊兌宮難砭灸艮宮腰項也須休
離膝肋脇鍼難下坎肘還連肚脚求
為醫精曉尻神訣萬病無干禁忌憂
升打靈藥固罐法
宜用陽城罐將罐燺熱搗大蒜於罐外徧擦之再燺
再擦如是三四次次以薑醋入罐内盪之煮之以乾
為度次用黃土二分煤灰二分以馬毛以鹽水合之
固罐一指厚陰乾裂縫再固必要完固聽用
升打靈藥封罐口法
入藥畢蓋鐡盞用鐡絲鑻畢用石膏無名異等分食
鹽減半俱煅過為極細末醋調成膏次加炭火二三
塊於盞内燒盞熱以筆蘸藥周圍塗之隨乾隨塗以
口平為率一用石膏生白礬食鹽三味等分為末水
調塗之如前
煉金頂砒法
用鉛一觔小罐内炭火煨化投白砒二兩於化烊鉛
上煉烟盡為度取起冷定打開金頂砒結在鉛面上
取下聽用
製寒食麫法
用白麫一觔外再以麫半觔水調稠厚趕成薄片二
塊將前麫包合於内周圍捏緊於清明正日蒸熟掛
透風處隂乾用麫包藏勿經女手愈久愈效
御纂醫宗金鑑卷七十六
御纂醫宗金鑑卷七十六
編輯外科心法要訣
嬰兒部
赤遊丹毒
胎毒初患赤遊丹腹肢先後内外參内服外貼兼砭血
紅輕紫重黑難痊
(註)小兒赤遊丹之證皆由胎毒所致欲發之時先身
熱啼呌驚搐不寧次生紅暈由小漸大其色如丹
遊走無定起於背腹流散四肢者順起於四肢流
入胸腹者逆或初生之後外用熱水洗浴兼以火
烘衣物觸動内毒遂成此證治之者先宜砭出惡
血看血色紅者輕紫者重黑者死次宜牛羊肉片
徧貼紅暈處微乾再易俟肉片不乾換如意金黃
散用藍靛清汁調敷内初服大連翹飲次服消毒
犀角飲大便秘結加生大黃三五分若煩躁唇焦
面赤者宜服五福化毒丹若失治毒氣入裏腹脹
堅硬聲音雌啞吮乳不下嚥者宜服紫雪散下之
一二日間身輕腹輭熱退身凉砭處肉活乳哺如
常者生反此者不治
大連翹飲
連翹(去心)當歸
赤芍防風
木通滑石(水飛)
牛蒡子(炒研)蟬蛻(去足翅)
瞿麥石膏(煆)
荆芥甘草(生)
柴胡黃芩
梔子(生研)車前子(各五分)
水二鍾燈心二十根煎八分子與乳母同服
(方歌)大連翹飲赤遊丹歸芍防通滑蒡蟬瞿麥石膏荆
芥草紫芩梔子共車前
消毒犀角飲
犀角(鎊)防風(各一錢)
甘草(五分生)黃連(三分生)
水二鍾燈心二十根煎四分徐徐服之
(方歌)消毒犀角飲黃連防風甘草共和煎赤遊丹毒啼
驚搐氣粗身熱服之安
五福化毒丹
黑參赤茯苓
桔梗(各二兩)牙消
青黛黃連
龍膽草(各一兩)甘草(五錢生)
人參硃砂(各三錢)
冰片(五分)
共研細末煉蜜為丸如芡實大金鉑為衣每服一
丸薄荷燈心煎湯化服
(方歌)五福化毒清熱速瘡瘤丹毒服即除參苓桔草消
冰黛黃連膽草黑參硃
如意金黃散(見腫瘍門)
紫雪散(見舌部重舌)
胎瘤
嬰兒初產患胎瘤胎熱瘀血是根由色紫漸大熟透刺
放出膿汁自可瘳
(註)此證由胎前孕母積熱以致胞熱更兼血瘀滯結
而成多生頭上及胸乳間初如李核漸大如饅色
紫微硬漫腫不甚疼痛嬰兒初生即有者候過滿
月熟透方可鍼之放出赤豆汁或膿水汁其腫即
消初服五福化毒丹兼貼黃連膏潰貼生肌玉紅
膏生肌斂口若滿月後生者必待膿鼓熟透鍼之
若瘤皮含血絲者詳註於紅絲瘤
五福化毒丹(見赤遊丹毒)
黃連膏(見鼻部鼻瘡)
生肌玉紅膏(見潰瘍門)
紅絲瘤
嬰兒初生紅絲瘤皮含血絲先天由精中紅絲腎伏火
相傳患此終難瘳
(註)此證一名胎瘤發無定處由小漸大嬰兒落草或
一二歲之間患之瘤皮色紅中含血絲亦有自破
者治法雖同胎瘤但此患由先天腎中伏火精有
血絲以氣相傳生子故有此疾終變火證潰處亦
難收斂
胎&KR2828;瘡
&KR2828;瘡始發頭眉間胎中血熱受風纏乾癢白屑濕滛水
熱極紅暈類火丹
(註)此證生嬰兒頭頂或生眉端又名奶癬瘡起白屑
形如癬疥由胎中血熱落草受風纏綿此係乾&KR2828;
有誤用燙洗皮膚起粟搔癢無度黃水浸滛延及
徧身即成濕&KR2828;俱服消風導赤湯乾者抹潤肌膏
濕者用嫩黃蘗頭末與滑石等分撒之膿痂過厚
再以潤肌膏潤之又有熱極皮膚火熱紅暈成片
遊走狀如火丹治法不宜收斂只宜外發宜服五
福化毒丹亦以潤肌膏抹之癢甚者俱用烏雲膏
搽之乳母俱忌河海魚腥鷄鵝辛辣動風發物緩
緩自效
消風導赤湯
生地赤茯苓(各一錢)
牛蒡(炒研)白鮮皮
金銀花南薄荷葉
木通(各八分)黃連(酒炒)
甘草(各三分生)
燈心五十寸水煎徐徐服
(方歌)消風導赤醫胎&KR2828;疎風清熱蒡黃連白鮮生地赤
苓薄銀花燈草木通甘
烏雲膏
松香末(二兩)硫黃末(一兩)
研勻香油拌如糊攤南青布上少半指厚捲成條
線紥之再用香油泡一日取出刮去餘油以火點
着一頭下用粗碗接之布灰陸續剪去取所滴藥
油浸冷水内一宿出火毒抹用
(方歌)烏雲膏搽胎&KR2828;瘡油拌松香末硫黃布攤捲紥香
油泡火燃去灰用油良
潤肌膏(見頭部白屑風)
五福化毒丹(見赤遊丹毒)
痘癰
痘癰毒留經絡中發無定處腫不紅留於肌肉為易治
結於骨節難成功
(註)此證因出大痘漿灌不足以致毒漿不得透發留
結經絡之中隨處可生小如李者為毒大如桃者
為癰漫腫不紅亦無焮痛身熱多煩若生單個者
毒在肌肉屬順易治連發𢾗處者船小載重屬險
若結於骨節之間或成對發出者其毒已盛潰破
之後滲泄氣血不能斂口屬逆初發不可強消俱
宜服透膿散外敷烏龍膏膿熟鍼之加味太乙膏
貼之若氣血虛弱者兼服保元湯潰後潮熱全退
毒氣方淨否則他處又發忌生冷硬麵發物
保元湯
人參白术(土炒)
當歸黃耆(各一錢)
甘草(三分炙)
生薑一片紅棗肉二枚水二鍾煎八分食遠服
(方歌)保元湯補眞元氣脾胃虚弱服更宜人參白术炙
甘草當歸薑棗共黃耆
透膿散
烏龍膏(俱見腫瘍門)
加味太乙膏(見潰瘍門)
葡萄疫
葡萄疫同葡萄狀感受癘疫鬱凝生徧身發點青紫色
毒攻牙齒類疳形
(註)此證多因嬰兒感受癘疫之氣鬱於皮膚凝結而
成大小青紫斑點色狀若葡萄發於徧身惟腿脛
居多甚則邪毒攻胃以致牙齦腐爛臭味出血形
類牙疳而青紫斑點其色反淡久則令人虚羸初
起宜服羚羊角散久虚者宜服胃脾湯米疳水潄
口以非疳散日擦四五次即效近見中年之人下
虚者亦患此證治法同前
羚羊角散
羚羊角(鎊)麥冬(去心)
黃芩知母
牛蒡子(炒研)防風
元參(各八分)甘草(二分生)
水二鍾淡竹葉十片煎六分食遠服
(方歌)羚羊角散麥冬芩知蒡防風草元參葡萄疫發初
宜服煎加竹葉效如神
胃脾湯
白术(土炒)遠志(去心)
麥冬(去心)沙參
茯神陳皮(各六分)
五味子甘草(各五分炙)
水二鍾煎六分食遠服
虚弱自汗者去沙參加人參黃耆各五分
(方歌)胃脾湯治葡萄疫日久虚添羸弱宜术遠麥冬五
味子沙參甘草茯陳皮
非疳散
冰片(四分)人中白(煆去臭氣存性)
五倍子(各一兩色存性炒茶褐)
共研細末先用米泔水潄口後擦此藥
(方歌)非疳中白煆五倍二味同研冰片兌醫治諸疳患
處擦清熱止疼去臭穢
胎驚丹毒
胎驚丹毒面初生形如水痘根微紅時出時隱延頸項
繼發丹毒赤遊同
(註)此證因孕母受驚傳襲子胎嬰兒初生之後週歲
以上忽兩眼胞紅暈面色青黯煩熱夜啼或面如
燕脂此屬伏熱在内散發於面狀如水痘根脚微
紅時出時隱延及頸項繼發丹毒初用四聖散洗
目其形色順逆治法皆同赤遊丹若此患延及胸
乳痰喘抽搐此屬火毒攻裏防變驚風宜服百解
散五和湯救之
四聖散
木賊秦皮
紅棗子燈心
黃連(各五錢)
共研粗末每用二錢水一鍾煎七分去渣頻洗兩
目
(方歌)四聖散治熱毒侵木賊秦皮棗燈心再入黃連研
粗末煎湯去渣洗目頻
百解散
乾葛(二兩五錢)升麻
赤芍(各二兩)甘草(一兩五錢生)
黃芩(一兩)麻黃(七錢五分炙)
肉桂(二錢五分去粗皮揀薄者刮)
共研粗末每服二錢水一鍾薑二片葱一根煎七
分不拘時溫服
(方歌)百解驚丹毒内攻煎服不致變驚風乾葛麻黃芩
桂草升麻赤芍共薑葱
五和湯
大黃枳殼(麩炒)
甘草(各七錢五分炙)赤茯苓
當歸(各五錢酒洗)
共研粗末每服二錢水一鍾煎七分不拘時服
(方歌)五和甘草並當歸赤苓枳殼大黃隨驚丹延乳添
抽搐煎服火毒即刻推
滯熱丹毒
滯熱丹毒赤遊形傷乳多食滯熱生較之赤遊走緩慢
先宜消食次宜清
(註)此證初發形若赤遊丹較之赤遊丹遊走緩慢因
嬰兒乳食過多不能運化藴熱於内逹於肌表而
生發熱面赤口酸舌有黃胎宜服保和丸先消食
滯若脣焦便秘者宜一捻金服之丹毒仍作者宜
犀角散服之其餘治法俱按赤遊丹
保和丸
白茯苓半夏(製)
山查肉神麯(各一兩炒)
陳皮蘿蔔子(炒)
連翹(各五錢去心)
右研細末粥丸如梧桐子大每服三十丸白滚水
化下
(方歌)保和丸用茯苓夏陳皮蘿蔔子山查神麯連翹丸
水服能消乳積效堪嘉
一捻金
人參大黃
黑丑白丑
㯽榔(各等分)
共為細末每服一字蜜水調下
(方歌)一捻金醫食火積脣焦便秘服通利大黃黑白丑
人參㯽榔為末須加蜜
犀角散
犀角屑升麻
防己山梔(生)
朴消黃芩
黃耆(各一錢)牛黃(五分)
右為細末每服五分竹葉煎湯調下量兒加減用
之
(方歌)犀角散消丹毒赤升麻防己共山梔消芩黃耆牛
黃末竹葉湯調服無時
嬰兒瘡瘍
嬰兒瘡瘍乳火成因食厚味滯火凝更兼六滛氣感受
腫潰治法按疽癰
(註)凡嬰兒生瘡瘍小癤多由乳母七情之火或過週
歲能飲食者由過食乾焦厚味而生滯火更兼六
滛之氣感受皆能成之但發表攻裏托裏消毒等
法及腫潰外治俱按癰疽腫瘍潰瘍門嬰兒純陽
火證居多非峻劑不能勝其病但肌體臟腑柔脆
應效即止不可過劑
垂癰
嬰兒垂癰上腭生喉前結腫色紅疼積熱凝結宜刺破
服五福丹抹冰硼
(註)此證生於喉前上腭下垂如珠紅腫脹痛不能吮
乳三四日後宜用鍼刺一二分放出膿血其腫痛
即減由積熱凝結而成宜服五福化毒丹兼用冰
硼散抺於癰處日三抹之乳母當忌魚腥辣物
五福化毒丹(見赤遊丹毒)
冰硼散(見口部鵝口瘡)
胎風
胎風初起皮色紅狀如湯潑火燒同證由孕母多積熱
清胃湯服即有功
(註)此證又名胎赤嬰兒初生身熱皮紅狀如湯潑火
燒由孕母過食辛香熱物以致脾胃積熱乳母宜
服清胃湯嬰兒亦飲少許外皮焮赤用煆石膏研
細敷之如無焮赤乃孕母脾虚用粳米粉敷之若
兒大能食米麫身熱皮紅者係腑熱内蒸濕氣外
乘之故即名玉爛瘡宜如意金黃散蜜水調敷内
服導赤湯即效
清胃湯(見齒部牙衂)
如意金黃散(見腫瘍門)
導赤湯(見口部口糜)
臍瘡
臍瘡兒臍被水傷草紙燒灰敷最良久而不愈風邪襲
恐發風癎緊緊防
(註)此證由水濕傷臍所致若久不愈則發抽搐又因
風邪外襲也恐變風癎宜大草紙燒灰敷之或加
枯礬或再加龍骨燒灰等分入麝香少許撒之即
效
臍突
臍突胎中積熱生總由孕母失調停兒臍突出腫赤大
宜清母子即臍平
(註)此證兒臍突出赤腫虚大是也由孕母失於調停
兒在胞胎受母積熱既生之後兒臍即腫宜清母
子之熱兒臍不必敷治恐反為害如旬日外兒臍
忽腫如吹不赤捻動微响或驚悸作啼者宜用白
芍藥湯加薏苡仁令兒服之外以外消散敷之即
愈
白芍藥湯
白芍(一兩酒炒)澤瀉(五錢)
甘草(一錢二分生)肉桂(一錢者刮去粗皮揀薄)
共研粗末每用二錢水一鍾煎四分空心頻服
臍下痛加鈎藤一錢生薑一片食鹽五釐
(方歌)白芍藥湯澤瀉甘再加肉桂共粗研專醫臍腫驚
啼呌空心煎服整二錢
外消散
大黃牡蠣(各五錢煅)
朴消(二錢)
共研細末用活田螺數十枚洗淨再以清水半盆
養之過宿取田螺清水調藥敷於患處其螺仍放
水中勿害方效
(方歌)外消散敷臍突冒大黃煅牡蠣朴消活田螺用清
水泡過宿取水將藥調
陰腫
陰腫之證小兒生久坐隂濕寒氣凝或因怒呌氣結閉
寒熱虚實擇可行
(註)此證即古名脫囊由久坐陰濕之地為寒氣所凝
而成間或有因怒呌氣閉結聚於下而成者俱宜
用桃仁丸主之若寒氣客於厥隂少陰者則隂囊
腫痛腹痛冷汗引縮二子入腹痛止方出謂之内
弔宜烏梅散勻氣散主之有隂莖全縮不見或不
縮而陰囊腫大光亮不燥不疼者肝腎氣虚也宜
橘核煎湯調勻氣散服之囊腫及四肢俱腫二便
不利者膀胱蘊熱風熱相乘也宜白牽牛散主之
若女兒陰戸腫脹者心熱相傳也宜導赤湯服之
或五苓散用薏苡車前子煎湯調服外治法俱敷
立消散甚效
桃仁丸
桃仁(七錢五分微黃去皮尖炒)白蒺莉(微炒去刺)
桂心丹皮(各五錢)
黑牽牛(二錢五分頭末)
右為細末煉蜜和丸如黍粒大每服十丸黃酒送
下
(方歌)桃仁丸逐隂腫疾怒氣閉結或濕襲蒺莉牽牛桂
丹皮研末蜜丸如黍粒
烏梅散
烏梅肉甘草(半生半炙)
元胡索(各五錢)鈎藤鈎
乳香没藥(各二錢五分)
共搗粗末每服二錢水一鍾煎七分服
(方歌)烏梅散用乳香没鈎藤甘草元胡索陰囊腫兼腹
中疼煎服必先研粗末
勻氣散
桔梗(二兩炒)陳皮(一兩去白)
茴香(炒)縮砂仁(各五錢炒)
甘草(四錢炙)薑炭(二錢五分)
共研細末每服五分或一錢白滚水調下
(方歌)勻氣散因外寒侵陰囊腫痛汗淋淋桔梗陳皮甘
草炙茴香薑炭縮砂仁
白牽牛散
白牽牛(半生半熟)甘草(炙)
橘紅白术(土炒)
桑白皮木通(各一錢)
水煎服
(方歌)白牽牛散草橘紅白术桑白皮木通陰囊相兼四
肢腫能逐膀胱熱結壅
五苓散
白术(土炒)赤茯苓(各一錢五分)
豬苓澤瀉(各一錢)
桂心(五分)
水煎服
(方歌)五苓白术桂心加赤茯苓除心火邪豬苓澤瀉能
分利調和臟腑效堪誇
立消散
赤小豆風化硝
赤芍枳殼
商陸(各五錢見火曬乾共研為末俱不宜)
用側栢葉煎湯候冷調敷腫處
(方歌)立消隂囊腫痛注因受風寒濕熱毒赤小豆與風
化硝芍枳同研加商陸
導赤湯(見口部口糜)
脫肛
小兒脫肛肺虚源補中益氣湯居先腫硬作痛除積熱
臟毒翻肛臟連丸
(註)此證由小兒氣虚肛脫於外用補中益氣湯加羌
活白芍煨薑主之如腫硬疼痛者有濕熱在内當
用清熱除濕之劑以清之若生臟毒肛門翻出者
以臟連丸為主外治以五倍子老葱頭朴消煎湯
洗之腫用坎宫錠子塗之俱效
補中益氣湯(見潰瘍門)
臟連丸(見臀部痔瘡門)
坎宮錠子(見腫瘍門)
肛門作痒
肛門作痒係蟲傷下唇必生小白瘡九味蘆薈丸與服
外撒銅綠共雄黃
(註)此證係小兒肛門作痒由蟲蝕也視其下唇内必
生小白瘡或耳之前後結小核如串珠者是也書
曰下唇有瘡蟲蝕其肛宜用蘆薈丸服之外用雄
黃銅綠等分為末撒之即效
蘆薈丸(見齒部牙衂)
遺毒
遺毒稟受結胎先無皮身赤未易痊肌膚紅點次斑爛
染受尚可禀毒難
(註)此證係先天遺毒於胞胎有稟受染受之分禀受
者由父母先患楊梅而後結胎元嬰兒生後則周
身色赤無皮毒攻九竅以致爛斑患此難愈百無
一生染受者乃先結胎元父母後患楊梅毒氣傳
於胎中嬰兒既生則頭上坑凹肌膚先出紅點次
發爛斑甚者毒攻口角眼眶耳鼻及前陰穀道破
爛初宜人中黃細末三五分土茯苓煎湯調稠日
用二三服腫用太乙紫金錠水磨塗之破爛者用
黃蘗蜜炙為末撒之乾用香油調搽投藥應效者
後服二黃散十中可保三四若毒延徧身日夜
多啼不喫乳食者屬毒甚氣微終難救治
二黃散
胡黃連山慈菇(各二錢)
甘草(一錢五分生)牛黃(七分)
右為細末每服三分蜜湯調服
(方歌)二黃散治遺毒方胡連甘草共牛黃山慈菇研為
細末每服三分加蜜湯
太乙紫金錠(見胸部脾發疽)
痘裏夾癭
痘裏夾癭生頸項形如桃李瓜棗狀證兼身熱多渴煩
痰氣凝結致此恙
(註)此證結於頸項或生耳後腋下形如桃李棗瓜身
熱煩渴由痰氣凝結所致痘初起即發癭者治宜
托裏消痰解毒如木通桔梗生地甘草蟬蛻芍藥
荆芥等藥缺一不可若芩連等藥及耗爍之劑俱
不可用若痘發在三四日而作癭者則毒隨痘洩
毒隨痘灌自可挽全而無害宜服三消散倘斯時
紅腫將膿一潰則元氣洩而痘漿必不能充灌乘
未潰時急用黃耆衛元湯補之若痘至七八日灌
漿時而發癭者冲和飲子主之若痘瘡蒼蠟色而
作癭者宜消毒兼保元氣潰後宜生肌玉紅膏貼
之
三消散
當歸赤芍
天花粉甘草
牛蒡子(炒研)白茯苓
生地黃紅花
蟬蛻(去足翅)木通
半夏(各八分製)
水二鍾燈心二十根煎六分服
(方歌)三消痘發三四日痰凝結癭須當治歸芍天花甘
蒡苓生地紅蟬通夏製
黃耆衛元湯
黃耆人參
當歸桔梗
紅花甘草(炙)
白芍(酒炒)防風(各一錢)
水煎不拘時服
(方歌)黃耆衛元癭腫起已潰未潰急補之人參歸桔紅
花草防風芍藥服無時
冲和飲子
麥門冬(去心)人參
桔梗當歸
黃耆柴胡
白芍(酒炒)白茯苓
天花粉荆芥
防風連翹
白术(各七分土炒)
水煎服
(方歌)冲和飲子麥門冬參桔歸耆柴芍苓花粉荆防翹
白术痘發七天痰氣凝
生肌玉紅膏(見潰瘍門)
痘疔
痘疔不與痘瘡同俗呼賊痘是其名色紫黯黑硬如石
諸證蜂起難灌膿疔有多般須宜記再審何處發其形
捲簾疔生舌根底大小不一最易明火珠痘生鼻孔内
闐塞噴火面赤紅眼沿生疔名忘汲腫如封蛤熱煩增
豢虎疔於耳内見腎毒攻耳致成形燕窩疔生兩腋下
面赤譫語更腫疼注命疔生足心裏紫筋直透足股中
透腸疔在肛内發痛如錐刺一般同驪龍疔生尿孔内
身熱譫語便不通法按疔名施藥治自然諸證悉能平
(註)此證名多治不一法痘生五六日間或三五枚或
六七枚雜於諸痘之間其色紫黯甚則黑硬如石
有此以致諸證蜂起不能灌膿如捲簾疔生於舌
根底小如黑豆大似葡萄令兒舌捲喉痛急用銀
鈎鈎破儘淨惡血随以苦茶潄口搽拔疔散再以
冰片硼砂青黛黃連薄荷荆芥炒殭蠶共為細末
吹用火珠疔生於鼻孔内闐塞噴火面赤眼紅亦
用銀鈎鈎破用黃連膏加冰片滴入鼻孔内服瀉
金散忘汲疔生於眼沿腫如封蛤煩熱面紫宜挑
破用燕脂嚼汁點之兼蒲公英菊花煎湯洗之豢
虎疔生於耳内於膿成之時宜挑破搽拔疔散燕
窩疔生於腋下腫破面赤譫語如疔在左腋潛注
則右體之痘沉伏失色右亦如之亦挑破去其根
用拔疔散搽之服消毒飲子注命疔生兩足心腫
硬如錢如豆如椒有紫筋直透足股挑之去淨血
用田螺水點之次用愼火草菉豆浸脹搗爛敷之
透腸疔生肛門旁在六七朝腫硬如錐挑之銀花
防風煎湯令洗之次用輕粉珍珠冰片白斂末塗
之内服黃連解毒湯驪龍疔生尿孔内於五六朝
身熱譫語眼翻肢厥腹脹小便閉濇急用蟾酥牛
黃冰片麝香研末次用黃連細茶濃煎候冷取半
匙調末以細輭稻心蘸之送入孔内服消毒飲子
甚效
瀉金散
犀角(鎊)牛蒡子(炒研)
紅花生地
桔梗赤芍
紫蘇甘草(各一錢生)
水煎服
(方歌)瀉金散治火毒疔面赤眼紅鼻内疼犀蒡紅花生
地桔赤芍紫蘇甘草生
消毒飲子
白茯苓生地
連翹(去心)牛蒡子(炒研)
紅花甘草(生)
犀角(鎊)木通
赤芍(各一錢)
燈心二十根水煎服
(方歌)消毒飲子苓生地翹蒡紅花甘草犀木通芍藥燈
心共善却疔毒火證宜
拔疔散(見牙齒部牙疔)
黃連膏(見鼻部鼻瘡)
田螺水(見臀部)
黃連解毒湯(見耳部黑疔)
痘裏發丹
痘裏發丹因熱極宜施凉血散毒劑塗抺内服量寒凉
外用化斑湯洗浴
(註)此證由内熱甚極而成内宜服生地牛蒡芍藥甘
草木通荆穗等藥其毒自消腫痛者加柴胡羌活
頭頂盛者毒凑上焦也宜用炒黃連柴胡甘草車
前子梔子等藥外用化斑解毒湯洗浴量服寒凉
藥及豬膽京墨冰片塗抺丹之形色與赤遊丹毒
參考
化斑解毒湯(見肋部内發丹毒)
痘爛
痘爛浸滛無完膚水淬茶葉帶濕鋪上隔草紙令兒卧
一夜膿乾爛即除
(註)此證係出痘破爛身無完膚膿水浸滛沾黏衣服
宜用茶葉揀去梗入滚水一煠即撈起再揀去梗
濕鋪牀上上隔草紙令兒卧之一夜膿乾甚效
痘風瘡
痘風瘡生先作癢次延成片水浸滛痘後遇風甚成癩
麥餞散搽效可申
(註)此證由痘後遇風所致先發細瘡作癢次延成片
脂水漸長浸滛宜滲濕救苦散搽之兼避風戒口
甚者搔癢毒水浸滛肌無完膚即成痘癩急用十
全大補湯大補氣血兼散風苦參丸以清熱解毒
二方合而服之外塗麥餞散甚效
滲濕救苦散
蜜陀僧滑石(各二兩)
白芷(五錢)
右研細末乾用白蜜調搽濕則乾撒
(方歌)滲濕救苦散白芷蜜陀僧研入滑石痘風瘡起癢
成片白蜜調搽可去之
麥餞散
小麥(一合存性炒焦)硫黃(四錢)
白砒(一錢)
共研細又加烟膠末八錢枯礬末川椒末各三錢
共和勻先以葱湯洗淨患處香油調塗油紙蓋紥
三日一換
(方歌)麥餞痘風成癩恙小麥炒加砒硫黃次入烟膠枯
礬末川椒調油搽上良
十全大補湯(見潰瘍門)
散風苦參丸(見發無定處癬)
逐日人神所在不宜鍼灸歌
人神走注須當記足大指兮屬初一外踝二日股内三
四日在腰五口寄六手七日内踝存八腕九尻腰背十
十有一日鼻柱間十二日兮在髮際十三注於牙齒中
十四常在胃腕聚徧身十五十六胸十有七日氣衝集
十八股内足十九二十日在内踝麗二十一日手小指
念二外踝神所寓肝及足兮二十三在手陽明念四日
二十五日足陽明念六在胸念七膝二十八日伏於陰
念九即在膝脛室三十日兮在足趺人神所在刺灸忌
十二時人神歌
子踝丑腰寅在目夘面辰頭巳手屬午胸未腹申在心
酉背戌頭亥股續
十二支日人神所在歌
子不治頭君須認丑日腰耳寅胸應卯日鼻脾辰膝腰
巳手午心真捷徑未頭手足申頭背酉行膝背同其類
戌日在隂頭面間亥日遊行頭頸位十二支神禁灸歌
男除女破應該會
十干日不宜用鍼犯之病多反覆
甲不治頭乙耳喉丙肩丁背與心求戊己腹脾庚腰肺
辛膝壬當腎脛收癸日不宜鍼手足十干不犯則無憂
此神農所置一歲起坤二歲
震逐年順飛九宮週而復始
行年到處則所主敗切忌鍼
灸愼勿犯之否則變生他病
九宮尻神歌
尻神所在有根由坤内外踝聖人留
震宮牙口腨宜記巽位還居乳口頭
中宮肩骨連尻骨背面目從乾上遊
手膊兌宮難砭灸艮宮腰項也須休
離膝肋脇鍼難下坎肘還連肚脚求
為醫精曉尻神訣萬病無干禁忌憂
升打靈藥固罐法
宜用陽城罐將罐燺熱搗大蒜於罐外徧擦之再燺
再擦如是三四次次以薑醋入罐内盪之煮之以乾
為度次用黃土二分煤灰二分以馬毛以鹽水合之
固罐一指厚陰乾裂縫再固必要完固聽用
升打靈藥封罐口法
入藥畢蓋鐡盞用鐡絲鑻畢用石膏無名異等分食
鹽減半俱煅過為極細末醋調成膏次加炭火二三
塊於盞内燒盞熱以筆蘸藥周圍塗之隨乾隨塗以
口平為率一用石膏生白礬食鹽三味等分為末水
調塗之如前
煉金頂砒法
用鉛一觔小罐内炭火煨化投白砒二兩於化烊鉛
上煉烟盡為度取起冷定打開金頂砒結在鉛面上
取下聽用
製寒食麫法
用白麫一觔外再以麫半觔水調稠厚趕成薄片二
塊將前麫包合於内周圍捏緊於清明正日蒸熟掛
透風處隂乾用麫包藏勿經女手愈久愈效
御纂醫宗金鑑卷七十六
