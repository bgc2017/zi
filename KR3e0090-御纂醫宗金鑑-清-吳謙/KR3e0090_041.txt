御纂醫宗金鑑卷四十一
編輯雜病心法要訣目錄
神病
癲狂癎
諸氣
遺精
赤白濁帶
痰飲
欬嗽
喘急哮吼
脹滿水腫
御纂醫宗金鑑卷四十一目錄
御纂醫宗金鑑卷四十一
編輯雜病心法要訣目錄
神病
癲狂癎
諸氣
遺精
赤白濁帶
痰飲
欬嗽
喘急哮吼
脹滿水腫
御纂醫宗金鑑卷四十一目錄
御纂醫宗金鑑卷四十一
編輯雜病心法要訣
神之名義
形之精粹處名心中含良性本天真天真一氣精神祖
體是精兮用是神
(註)動植之物一有其形則形之至精至粹之處卽名
曰心動物之心者形若垂蓮中含天之所賦虚靈
不昧之靈性也植物之心者卽中心之芽中含天
之所賦生生不已之生意也此形若無此心則形
無主宰而良性生意亦無著落矣此心若無良性
生意則心無所施用不過是一團死肉一枯草木
之芽耳蓋人雖動物之貴而其中含良性與一切
動物皆同本乎天真也天真之氣分而言之爲精
氣神故曰以精爲體以神爲用也合而言之渾然
一氣故曰天真一氣精神之祖也
神之變化
神從精氣妙合有隨神往來魂陽靈並精出入陰靈魄
意是心機動未形意之所專謂之志志之動變乃思名
以思謀遠是爲慮用慮處物智因生
(註)魂陽之靈隨神往來魄陰之靈並精出入蓋神機
不離乎精氣亦不雜乎精氣故曰妙合而有也故
指神而言則神超乎精氣之外指精氣而言則神
寓乎精氣之中意者心神之機動而未形之謂也
志者意所專注也思者志之變動也慮者以思謀
遠之謂也智者以慮處物之謂也此皆識神變化
之用也
五藏神情
心藏神兮脾意智肺魄肝魂腎志精氣和志達生喜笑
氣暴志憤恚怒生憂思繫心不解散悲哭哀苦悽然情
内生懼恐求人伴外觸駭然響動驚
(註)五藏所藏七神心藏神脾藏意與智肺藏魄肝藏
魂腎藏精與志也五藏所生七情心生喜肝生怒
脾生憂思肺生悲腎生恐也氣和則志達故生喜
笑氣暴則志憤故生恚怒繫心不解散故生憂思
悽心則哀苦故生悲哭内恐外觸非常事物故生
恐懼驚駭也
神病治法
硃砂安神丸
内生不恐心跳悸悸更驚惕是怔忡善忘前言曰健忘
如昏似慧恍惚名失志傷神心膽弱痰飲九氣火相乘
清熱硃連歸地草餘病他門治法精
(註)驚悸怔忡健忘恍惚失志傷神等病皆因心虛膽
弱諸邪得以乘之也心氣熱者先用硃砂安神丸
以清之其餘虛實諸邪則當與虚損九氣癲癎痰
飲等門合證揀方自有效法之處
仁熟散
恐畏不能獨自臥膽虚氣怯用仁熟栢仁地枸味萸桂
參神菊殼酒調服
(註)恐畏不能獨自卧者皆因氣怯膽虚也仁熟散即
栢子仁熟地黃枸杞子五味子山茱萸桂心人參
茯神菊花枳殼為末老酒調服也
癲癎總括
經言癲狂本一病狂乃陽邪癲是陰癲疾始發意不樂
甚則神癡語不倫狂怒兇狂多不卧目直罵詈不識親
癎發吐涎昏噤倒抽搐省後若平人
(註)李時珍曰經有言癲狂疾者又言癲疾為狂者是
癲狂為兼病也邪入於陽者狂邪入於隂者癲蓋
癲疾始發志意不樂甚則精神呆癡言語不倫而
睡如平時以邪併於陰也狂疾始發多怒不卧甚
則兇狂欲殺目直罵詈不識親疎而夜多不卧以
邪併於陽也然俱不似癎疾發則吐涎神昏卒倒
無知口噤牙緊抽搐時之多少不等而省後起居
飲食皆若平人為别也癎雖分而為五曰雞馬牛
羊豬名者以病狀偶類故也其實痰火氣驚四者
而已所以為治同乎癲狂也
三聖散
青州白丸子
滾痰丸
遂心丹
礬鬱丸
控涎丹
抱膽丸
鎮心丹
癲狂癎疾三聖吐風痰白丸熱滾痰痰實遂心氣礬鬱
痰驚須用控涎丹無痰抱膽鎮心治發炙百會自然安
初發皂角灌鼻内涎多欲止點湯鹽
(註)癲狂癎疾初起多痰者先以三聖散吐之風盛有痰者
用青州白丸子熱盛有痰者用礞石滾痰丸痰而形
氣實者用遂心散痰而兼氣鬱者用礬鬱丸痰而兼
驚者用控涎丹無痰神輕因而驚悸者用鎮心丹抱
膽丸癎病發時灸百會不拘壯數以甦為止再發再灸
以愈為度初發用皂角汁灌鼻内其風涎即從鼻口中
涕唾而出若甦後其涎不止以鹽湯服之自止
諸氣總括
寒氣炅氣喜氣怒氣勞氣思氣悲氣
恐氣驚氣
一氣觸為九寒炅喜怒勞思悲恐驚寒收外束腠理閉
炅泄内蒸腠理通喜則氣緩虚極散勞耗思結氣難行
怒氣逆上甚嘔血下乘脾虛飱瀉成恐則氣下傷精志
驚心無倚亂怔忡悲消榮衛不散布壯行弱著病叢
生
(註)一氣流行不為邪觸何病之有若為寒觸外束
皮膚腠理閉其氣收矣即寒病也炅火也若為
火觸熱蒸汗出腠理閉其氣泄矣即暑病也
若為喜觸喜則氣和志達其氣緩矣素中
虚極者緩則氣散即暴脱也若為勞觸勞則
喘息且汗出其氣耗矣即勞倦也若為思
觸心有所存氣留不行其氣結矣即鬱氣
也若為怒觸怒則氣逆甚嘔血其氣上矣
上極而下乘脾之虛則為飱泄也若為恐觸恐
則精却傷精志其氣下矣若為驚觸心無所依神
無所歸慮無所定其氣亂矣怔忡心動不安之病
也若為悲觸心肺氣戚榮衛不散其氣消矣凡此
九氣叢生之病壯者得之氣行而愈弱者得之氣
著為病也
諸氣辨證
短氣氣短不能續少氣氣少不足言氣痛走注内外痛
氣鬱失志怫情間上氣氣逆蘇子降下氣氣陷補中宣
臭甚傷食腸胃鬱減食消導自然安
(註)短氣者氣短而不能續息也少氣者氣少而不能
稱形也皆為不足之證氣痛者氣為邪阻氣道不
通或在經絡或在藏府攻衝走注疼痛也上氣乃
濁氣上逆下氣為清氣下陷氣鬱者或得於名利
失志或得於公私怫情二者之間也濁氣上逆蘇
子降氣湯清氣下陷補中益氣湯甚者加訶子五
味子然清氣下陷下氣不甚臭穢惟傷食下氣其
臭甚穢乃腸胃鬱結榖氣内發而不宣通於腸胃
之外鬱在胃者上噫氣也鬱在腸者下失氣也補
中益氣湯方見内傷門
諸氣治法
寒熱熱寒結者散上抑下舉驚者平喜以恐勝悲以喜
勞溫短少補皆同
(註)寒者熱之麻黃理中是也熱者寒之白虎生衇是
也結者散之越鞠解鬱是也上者抑之蘇子降氣
是也下者舉之補中益氣是也驚者平之鎮心妙
香是也喜以恐勝悲以喜勝以情治情是也勞者
溫之短氣少氣者補之保元四君是也
木香流氣飲
木香流氣調諸氣快利三焦榮衛行達表通裏開胸膈
腫脹喘𠻳氣為疼六君丁皮沉木桂白芷香附果蘇青
大黃枳朴檳蓬术麥冬大腹木瓜通
(註)木香流氣飲調治一切諸氣為病其功能快利三
焦通行榮衛外達表氣内通裏氣中開胸膈之氣
其水腫脹滿氣壅喘𠻳氣痛走注内外疼痛並皆
治之即人參白术茯苓炙草橘皮半夏丁皮沉香
木香中桂白芷香附草果蘇葉青皮大黃枳殼厚
朴㯽榔蓬术麥冬大腹皮木瓜木通也
分心氣飲
分心氣飲治七情氣滯胸腹不流行正減芷朴通木附
麥桂青桑㯽殼蓬
(註)分心氣飲治七情氣滯胸腹之病正者謂藿香正
氣散也正減者謂即藿香正氣散方減白芷厚朴
加木通木香香附麥冬官桂青皮桑皮檳榔枳殼
蓬术也
蘇子降氣湯
越鞠湯
蘇子降氣氣上攻下虛上盛氣痰壅喘咳涎𠻳胸膈滿
氣秘氣逆嘔鮮紅橘半肉桂南蘇子前朴沉歸甘草同
鬱食氣血痰濕熱越鞠蒼梔麯附芎
(註)蘇子降氣湯治下虛上盛氣壅上攻喘咳涎𠻳胸
膈滿悶氣秘便難氣逆嘔血即橘皮半夏肉桂南
蘇子前胡厚朴沉香當歸甘草也越鞠湯治六鬱
食鬱氣鬱血鬱痰鬱濕鬱熱鬱即蒼术山梔神麯
香附撫芎也夫氣鬱之病若久必與血痰濕熱飲
食相合故治鬱之方可治氣鬱也其氣實者加木
香氣虛者加人參血實者加紅花血虛者加當歸
痰多者加半夏濕多者加白术熱多者加萸連飲
多者加茯苓食多者加麥糵在臨證者消息耳
四七湯
四七七氣鬱生痰梅核吐咯結喉間調和諸氣平和劑
半苓厚朴紫蘇煎快氣橘草香附入婦人氣病效如僊
惡阻更加芎歸芍氣痰濁帶送白丸
(註)四七湯治七情過節七氣病生鬱結生痰如絮如
膜凝結喉間咯之不盡嚥之不下名曰梅核氣日
久不愈變生噎膈上吐涎沫下秘二便也宜用此
平和之劑即半夏茯苓厚朴紫蘇葉也胸腹中氣
不快加橘皮甘草香附亦治婦人一切氣病婦人
有孕喜吐者名曰惡阻更加川芎當歸白芍婦人
肥白多痰氣鬱有白濁帶下者亦以本方送青州
白丸子可也
鎮心丹
妙香散
驚實鎮心硃齒血驚虛妙香木麝香山藥茯神參耆草
硃砂桔梗遠苓菖
(註)心氣實病驚者宜用鎮心丹即硃砂龍齒末等分
豬心血為芡實大丸每服三丸麥冬湯下心氣虛
病驚者宜用妙香散加菖蒲即木香麝香山藥茯
神人參黃耆炙草硃砂桔梗遠志茯苓石菖蒲也
遺精總括
不夢而遺心腎弱夢而後遺火之強過慾精滑清氣䧟
久曠溢瀉味醇傷
(註)不夢而遺謂無所感於心而自遺則爲心腎虛弱
不固也夢而後遺謂有所感於心相火煽而強迫
之則爲二火之強不固也或過慾之人日慣精滑
或清氣不足下陷不固或久曠之人精盛溢瀉或
醇酒厚味火強不固皆爲是病也
龍骨遠志丸
坎離旣濟湯
封髓丹
心腎虚弱硃遠志龍骨神苓菖蒲參久曠火旺地知蘗
胃虚蘗草縮砂仁
(註)龍骨遠志丸治心腎虚弱不夢而遺者即龍骨硃
砂遠志茯神茯苓石菖蒲人參也坎離旣濟湯治
夢而後遺火強久曠者即生地黃蘗知母也若胃
虛食少便耎則不宜生地知蘗恐苦寒傷胃故宜
封髓丹即黃蘗甘草縮砂仁也
補精丸
精出不止陽不痿強中過補過淫成久出血痛形羸死
或發消渴或發癰陽盛坎離加龍骨實熱解毒大黃攻
調補骨脂韭山藥磁石蓯蓉參鹿茸
(註)精出不止陽強不倒名曰強中此病皆因過服房
術中補藥或貪淫過慾而成也若不急治日久精
盡陽強不化迫血而出疼痛不已形羸而死或不
即死亦必發消渴大癰也陽盛陰虚者宜大劑坎
離旣濟湯加生龍骨清而補之形實熱盛者宜黃
連解毒湯加大黃先攻其熱可也病後熱去調理
宜補精丸即補骨脂韭子山藥磁石肉蓯蓉人參
鹿茸也
濁帶總括
濁病精竅溺自清穢物如膿陰内疼赤熱精竭不及化
白寒濕熱敗精成
(註)赤多屬熱亦有濁帶日久精竭陽虚不及化白而
屬寒者白多屬寒亦有敗精濕熱釀成腐化變白
而屬熱者是則不可槩以寒熱論赤白也
清心蓮子飲
萆薢分清飲
珍珠粉丸
濁熱清心蓮子飲寒萆菖烏益草苓濕熱珍珠炒薑栢
滑黛神麯椿蛤同
(註)赤濁帶下屬熱者宜用清心蓮子飲方在淋門白
濁帶下屬寒者宜用萆薢分清飲即萆薢菖蒲烏
藥益智甘草茯苓也赤白濁帶下屬濕熱者宜用
珍珠粉丸即炒黑薑炒黃栢滑石青黛炒神麯炒
椿皮蛤粉也
黑錫丹
黑錫上盛下虚冷精竭陽虚火上攻上壅頭痛痰氣逆
下漏濁帶白淫精骨脂茴香葫蘆巴肉䓻桂附木金櫻
沉香陽起巴戟肉硫鉛法結要研明
(註)赤白濁帶下屬虚寒者及虚陽上攻頭痛喘𠻳痰
壅氣逆俱宜黑錫丹即補骨脂小茴香葫蘆巴肉
蔲附子肉桂木香金櫻子沉香陽起石巴戟硫黃
黑鉛也
痰飲總括
陰盛爲飲陽盛痰稠濁是熱沫清寒燥少粘連咯不易
濕多易出風掉眩膈滿嘔吐爲伏飲支飲喘咳腫臥難
飲流四肢身痛溢𠻳引脇痛謂之懸痰飲素盛今暴瘦
漉漉聲水走腸間飲留肺胸喘短渴在心下悸背心寒
(註)飲則清稀故爲陰盛痰則稠濁故爲陽盛稠濁是
熱痰屬心也沫清是寒痰屬腎也少而粘連咯不
易出是燥痰屬肺也多而易出是濕痰屬脾也搐
搦眩暈是風痰屬肝也膈上痰滿嘔吐痰涎此飲
留於膈間名曰伏飲也喘咳面腫不得臥此飲留
於肺名曰支飲也飲流四肢身體重痛此飲留行
於體名曰溢飲也咳𠻳引脇疼痛此飲留於脇下
名曰懸飲也素盛今瘦漉漉有聲水走腸間此飲
留於腸胃名曰痰飲也凡飲留於胸肺則喘滿短
氣而渴飲留於膈下則心下悸或背心寒冷也
二陳湯
燥痰湯
諸痰橘半茯苓草惟有燥者不相當風加南星白附子
熱加芩連寒桂薑氣合四七鬱香附虚入參术濕入蒼
燥芩旋海天冬橘風消枳桔貝蔞霜
(註)諸痰謂一切痰皆宜二陳湯治之即橘紅半夏茯
苓甘草也因有苓半性過滲燥故與燥痰不相當
也依本方風痰加南星白附子熱痰加黃芩黃連
寒痰加乾薑肉桂氣痰加厚朴蘇葉即是合四七
湯也因鬱生痰加香附氣虚有痰加人參白术即
六君子湯也濕痰加蒼术燥痰宜用燥痰湯即枯
黃芩旋覆花海石天冬橘紅風化芒消枳殼桔梗
貝母栝蔞霜也
茯苓指迷丸
茯苓風消枳殼半痰飲平劑指迷丸寒實瓜蒂透羅治
熱實大䧟小胃丹
(註)指迷丸治一切痰飲平和之劑即茯苓風化芒消
枳殼半夏也痰飲寒實者用瓜蒂散吐之或用透
羅丹下之熱實者在膈上用大䧟胸湯丸在三焦
用小胃丹攻之
半夏茯苓湯加丁香湯
越婢加术湯
流飲控涎苓桂治伏飲神佑半苓丁支飲葶藶懸十棗
溢飲越术小青龍
(註)留飲者謂一切飲留於上下内外也實者用控涎
丹攻之虚者用苓桂术甘湯溫之伏飲實者用神
佑丸虚者用半夏三錢茯苓二錢丁香一錢生薑
三錢煎服治之即半夏茯苓湯加丁香也支飲用
葶藶大棗湯懸飲用十棗湯治之溢飲有熱者用
越婢加术湯即麻黃石膏甘草生薑大棗加蒼术
也有寒者用小青龍湯治之
欬𠻳總括
有聲曰欬有痰𠻳聲痰俱有欬𠻳名雖云藏府皆欬𠻳
要在聚胃關肺中胃濁脾濕𠻳痰本肺失清肅欬因生
風寒火鬱燥痰飲積熱虚寒久勞成
(註)有聲無痰曰欬有痰無聲曰𠻳有聲有痰曰欬𠻳
内經雖云五藏六府皆令人欬而大要皆在聚於
胃關於肺也因胃濁則所遊溢之精氣與脾濕所
歸肺之津液皆不能清水精之濁難於四布此生
痰之本爲𠻳之原也肺居胸中主氣清肅或爲風
寒外感或爲痰熱内干清肅有失降下之令因氣
上逆而咳𠻳也久勞成謂久病欬𠻳不已傷肺成
勞也
參蘇飲
芎蘇飲
香蘇飲
茯苓補心湯
參蘇感冒邪傷肺熱寒欬𠻳嚏痰涎氣虚用參實減去
二陳枳桔葛蘇前頭痛加芎喘加杏芩因熱入麻乾寒
虚勞胎産有是證補心四物量抽添
(註)參蘇飲治感冒風寒傷肺欬𠻳嚏唾痰涎發熱惡
寒也即人參蘇葉橘紅半夏茯苓甘草枳殼桔梗
前胡葛根也形氣虚者必用人參若形氣實減去
可也若頭痛依本方去人參以前胡易柴胡加川
芎名芎蘇飲若喘𠻳依本方去人參加杏仁名杏
蘇飲若内有熱加黃芩有寒加麻黃乾薑若虚勞
之人及胎前産後而有是病依本方合四物湯名
茯苓補心湯量其虚實寒熱加減可也
瀉心散
葶藶瀉白散
瀉白肺火鬱氣分喘欬面腫熱無痰桑骨甘草寒麻杏
血分加芩熱甚連欬急嘔逆青橘半鬱甚失音訶桔添
停飲喘𠻳不得臥加苦葶藶效通仙
(註)瀉白散即桑皮地骨皮甘草也治喘𠻳面腫無痰
身熱是爲肺經火鬱氣分若無汗是爲外寒鬱遏
肺火加麻黃杏仁以發之若無外證惟面赤是爲
肺經火鬱血分加黃芩内熱甚者更加黃連以清
之欬急嘔逆者加青皮橘紅半夏以降之火鬱甚
而失音者加訶子肉桔梗以開之若喘𠻳面浮不
得臥者是爲兼有停飲加苦葶藶以瀉之名葶藶
瀉白散
清肺湯
清肺肺燥熱欬𠻳二冬母草橘芩桑痰加蔞半喘加杏
快氣枳桔斂味良
(註)清肺湯即麥冬天冬知母貝母甘草橘紅黃芩桑
皮也有痰燥而難出加栝蔞子痰多加半夏喘加
杏仁胸膈氣不快加枳殼桔梗久則宜斂加五味
子
清燥救肺湯
喻氏清燥救肺湯肺氣虚燥鬱欬方參草麥膏生氣液
杏枇降逆效功長胡麻桑葉阿潤燥血枯須加生地黃
熱甚牛黃羚犀角痰多貝母與蔞霜
(註)喻氏喻嘉言也枇枇杷葉也羚犀羚羊角犀角也
蔞霜栝蔞霜也
透羅丹
瀉肺丸
寒實痰清透羅丹欬時涎壅氣出難巴杏大牽皂半餅
熱實痰稠瀉肺丸
(註)寒實痰盛涎清熱實痰盛稠黏皆能令人欬𠻳𠻳
時痰涎頓壅氣閉難出寒實者用透羅丹即巴豆
杏仁大黃牽牛皂角半夏共爲末蒸餅爲小丸量
服方出丹溪心法附餘熱實者宜瀉肺丸方見失
血門
人參瀉肺湯
積熱傷肺宜瀉肺喘𠻳痰多粘色黃胸膈滿熱大便澀
凉膈枳桔杏參桑
(註)人參瀉肺湯即凉膈散梔子連翹薄荷黃芩大黃
甘草枳殼桔梗杏仁人參桑皮也
鍾乳補肺湯
補肺虚寒喘𠻳血皮毛焦枯有多年生衇菀欵桑皮桂
鍾英糯米棗薑煎
(註)補肺湯即人參麥冬五味子欵冬花紫菀桑皮桂
枝鍾乳石白石英糯米大棗生薑也
人參養肺湯
養肺平劑肺氣虚勞久喘𠻳血腥宜參草杏阿知母棗
烏梅罌粟骨桑皮
(註)人參養肺湯爲治肺氣虚損久勞不寒不熱之平
劑也其方即人參炙草杏仁阿膠知母大棗烏梅
罌粟殼地骨皮桑皮也
清寧膏
太平丸
欬𠻳痰血清寧治甘桔麥地橘龍圓薏米川貝薄荷末
血過於痰太平丸
(註)欬𠻳痰少血多用太平丸方諸書俱有
瓊玉膏
杏酥膏
瓊玉膏治肺虚勞肺痿乾𠻳欬涎滔生地膏蜜參苓末
不虚燥蜜杏酥膏
(註)瓊玉膏治虚燥先以生地煎膏後入煉白蜜人參
茯苓末攪成膏杏酥膏治不虚而燥以杏仁霜嬭
酥油煉白蜜溶化合膏
喘吼總括
喘則呼吸氣急促哮則喉中有響聲實熱氣粗胸滿鞕
虚寒氣乏飲痰清
(註)呼吸氣出急促者謂之喘急若更喉中有聲響者
謂之哮吼氣粗胸滿不能布息而喘者實邪也而
更痰稠便鞕者熱邪也氣乏息微不能續息而喘
者虚邪也若更痰飲清冷寒邪也
喘急死證
喘汗潤髮爲肺絶衇濇肢寒命不昌喘咳吐血不得臥
形衰衇大氣多亡
(註)氣多謂出氣多入氣少也
華蓋湯
千金定喘湯
葶藶大棗湯
外寒喘吼華蓋湯麻杏蘇草橘苓桑減苓加芩款半菓
飲喘難臥棗葶方
(註)外寒傷肺喘急用華蓋散即麻黃杏仁蘇子甘草
橘紅赤茯苓桑皮也依本方減茯苓加黃芩欵冬
花半夏白菓名千金定喘湯治哮吼表寒之喘葶
藶大棗湯治停飲不得臥之喘也
蘿皂丸
蘇子降氣湯
火鬱喘急瀉白散痰盛作喘蘿皂丸蔞仁海石星蘿皂
氣喘蘇子降氣痊
(註)面赤浮腫謂之火鬱之喘宜瀉白散痰盛聲急謂
之痰喘宜蘿皂丸無痰聲急謂之氣喘宜蘇子降
氣湯方在諸氣門
五味子湯
黑錫丹
腎氣湯
人參理肺湯
氣虚味麥參陳杏虚寒黑錫腎氣湯日久斂喘參桔味
麻杏罌粟歸木香
(註)五味子湯即五味子麥冬人參陳皮杏仁也人參
理肺湯即人參桔梗五味子麻黃杏仁罌粟殼當
歸木香也黑錫丹方在濁帶門腎氣湯方在虚勞
門
腫脹總括
衞氣並衇循分肉内傷外感正邪攻外邪客衇爲衇脹
邪留分肉膚脹生
(註)經曰衞氣之在身也常然並衇循分肉行陰陽相
隨何病之有若其人内傷七情外感六氣飲食失
節勞役過度則邪正相攻榮衞失和衞氣與風寒
之邪客於衇中則爲衇脹衞氣與風寒之邪留於
分肉則爲膚脹也
諸衇脹單腹脹膚脹鼓脹
衇脹筋起絡色變久成單腹末脫清膚脹&KR2107;&KR2107;初不鞕
纏綿氣鼓脹膨膨
(註)衇脹之證腹筋起絡色變久而不已則成單腹脹
四末脫瘦清冷也膚脹之證&KR2107;&KR2107;然初不堅鞕纏
綿不愈則成氣鼓脹滿膨膨急鞕也
腸覃石瘕
外邪干衞客腸外腸覃月事以時行外邪干榮客胞内
石瘕經閉狀妊盈
(註)風寒之邪不客於衇中分肉而干衞氣深入客於
腸外僻而内著日以益大狀如懷子月事仍以時
行名曰腸覃或干榮氣深入客於胞中惡血留止
日以益大狀如懷子月事不以時下名曰石瘕此
皆生於女子在男子則爲疝病也
水脹石水風水
皮厚色蒼多是氣皮薄色澤水濕成氣速安臥從上下
水漸難眠咳喘徵石水少腹腫不喘風水面腫脛足同
石水陰邪寒水結風水陽邪熱濕凝
(註)凡腫脹之病皮厚色蒼者皆屬氣也皮薄色澤者
皆屬水也氣陽也陽性急故爲脹速每從上腫而
漸下得以安臥邪在外也水陰也陰性遲故爲脹
漸每從下腫而漸上更有咳喘不得臥之徵也石
水之證少腹腫滿水在下故不喘也上腫曰風下
腫曰水故風水之證面與脛足同腫也然石水屬
陰邪故曰寒結也風水屬陽邪故曰熱濕凝也
脹滿水腫死證
腹脹身熱及失血四末清脫瀉數行腫起四肢後入腹
利旋滿腫腹筋青唇黑臍突陰囊腐缺盆脊背足心平
衇大時絶或虚濇腫脹逢之却可驚
(註)腹脹身熱陽盛脹也若吐衄瀉血則陰亡矣四肢
瘦冷陰盛脹也若數瀉不止則中脱矣先腫脹腹
後散四肢者可治先腫四肢後歸入腹者不治腫
脹之病多實服利下之藥旋消旋起則爲正不勝
邪亦不治腹筋青漲高起脹腫蒼黑臍腫突出陰
囊腫腐缺盆脊背腫平足心腫平則五藏傷皆不
治也衇大而時絶或虚濇細則氣血敗皆死衇也
木香流氣飲
膚脹衇脹通身脹單腹鼓脹四肢平膚脹木香流氣飲
衇脹加薑黃撫芎
(註)膚脹皮膚脹也衇脹經衇脹也此二脹皆通身脹
也單腹脹四肢不脹鼓脹其脹如鼓此二脹皆腹
脹四肢不脹也膚脹宜用木香流氣飲衇脹亦用
此湯更加薑黃撫芎也方在諸氣門
厚朴散
下瘀血湯
單腹鼓脹分氣血氣實腸覃厚朴榔木枳青陳遂大戟
血實石瘕下瘀湯
(註)單腹脹鼓脹當分氣血而治腸覃亦氣病也故同
氣實脹者一治之皆用厚朴散即厚朴㯽榔木香
枳殼青皮陳皮甘遂大戟石瘕亦血病也故同血
實脹者一治之宜用下瘀血湯即大黃桃仁䗪蟲
甘遂也
寒脹中滿分消湯
熱脹中滿分消湯
氣虚脹病分寒熱中滿分消有二方寒脹參茋歸苓朴
半夏吳萸連二薑升柴烏麻青蘗澤蓽澄草蔲益木香
熱縮六君知猪澤枳朴芩連乾薑黃
(註)脹有虚實寒熱若脹而形氣虚少寒者宜用寒脹
中滿分消湯即人參黃茋當歸茯苓厚朴半夏吳
萸黃連乾薑生薑升麻柴胡川烏麻黃青皮黃蘗
澤瀉蓽澄茄草豆蔲益智木香也脹而形氣虚少
熱者宜用熱脹中滿分消湯即縮砂人參白术茯
苓炙草廣皮半夏知母猪苓澤瀉枳殼厚朴黃芩
黃連乾薑薑黃也
水腫治法
上腫多風宜乎汗下腫多濕利水泉汗宜越婢加蒼术
利用貼臍琥珀丹外散内利疏鑿飲喘不得臥蘇葶先
陽水熱濬濕神祐陰水實脾腎氣丸
(註)從上腫者多外感風邪故宜乎汗從下腫者多内
生濕邪故宜乎利水外散風水宜用越婢湯加蒼
术即麻黃石膏甘草蒼术也内利水濕宜用貼臍
等法一以巴豆去油四錢水銀粉二錢硫黃一錢
研勻成餅先用新綿一片布臍上内餅外用帛縛
時許自然瀉下惡水待下三五次去藥以粥補住
日久形羸隔一日取一次一餅可救三五人一以
鮮赤商陸根杵爛貼臍上以帛縛定水自小便出
一以田螺四個大蒜五個車前子末三錢研成餅
貼臍中以帕縛之少時尿利即愈或内服沉香琥
珀丸即苦葶藶子真郁李仁防己沉香陳皮琥珀
杏仁蘇子赤茯苓澤瀉麝香也若通身腫則當外
散内利宜用䟽鑿飲子兩解之若水盛上攻喘急
不得臥則當先用蘇子葶藶丸以定喘即此二味
等分爲末棗肉丸陽水屬熱實者熱盛宜用大聖
濬川散濕盛宜用舟車神祐丸以下之二方在醫
宗必讀陰水屬寒虚者脾虚不食便軟宜用實脾
飲腎虚脛足冷硬宜用腎氣丸
疏鑿飲子
茯苓導水湯
水腫兩解疏鑿飲和劑茯苓導水湯疏鑿椒目赤小豆
㯽榔商陸木通羌秦芄大腹苓皮澤茯苓導水澤苓桑
木香木瓜砂陳术蘇葉大腹麥㯽榔
(註)水腫外散内利兩解峻者疏鑿飲即椒目赤小豆
㯽榔商陸木通羌活秦芄大腹皮茯苓皮澤瀉也
外散内利兩解和者茯苓導水湯即澤瀉茯苓桑
皮木香木瓜砂仁陳皮白术蘇葉大腹皮麥冬㯽
榔也
實脾飲
裏實自然尋濬祐裏虚實脾四君香木瓜附子大腹子
厚朴草果炒乾薑投諸溫補俱無驗欲諸攻下又難當
須行九補一攻法緩求淡食命多昌
(註)裏實二便澁者宜用濬川散神祐丸裏虚二便通
者宜用實脾飲即人參白术茯苓炙草木香木瓜
川附子大腹子厚朴草果炒乾薑也腫脹之病屬
虚寒者自宜投諸溫補之藥而用之俱無效驗者
虚中必有實邪也欲投諸攻下之藥而又難堪然
不攻之終無法也須行九補一攻之法是用補養
之藥九日俟其有可攻之機而一日用瀉下之藥
攻之然攻藥亦須初起少少與之不勝病漸加之
必審其藥與元氣相當逐邪而不傷正始爲法也
其後或補七日攻一日補五日攻一日補三日攻
一日緩緩求之以愈爲度若能戒鹽醬淡食百日
多有生者
御纂醫宗金鑑卷四十一
御纂醫宗金鑑卷四十一
編輯雜病心法要訣
神之名義
形之精粹處名心中含良性本天真天真一氣精神祖
體是精兮用是神
(註)動植之物一有其形則形之至精至粹之處卽名
曰心動物之心者形若垂蓮中含天之所賦虚靈
不昧之靈性也植物之心者卽中心之芽中含天
之所賦生生不已之生意也此形若無此心則形
無主宰而良性生意亦無著落矣此心若無良性
生意則心無所施用不過是一團死肉一枯草木
之芽耳蓋人雖動物之貴而其中含良性與一切
動物皆同本乎天真也天真之氣分而言之爲精
氣神故曰以精爲體以神爲用也合而言之渾然
一氣故曰天真一氣精神之祖也
神之變化
神從精氣妙合有隨神往來魂陽靈並精出入陰靈魄
意是心機動未形意之所專謂之志志之動變乃思名
以思謀遠是爲慮用慮處物智因生
(註)魂陽之靈隨神往來魄陰之靈並精出入蓋神機
不離乎精氣亦不雜乎精氣故曰妙合而有也故
指神而言則神超乎精氣之外指精氣而言則神
寓乎精氣之中意者心神之機動而未形之謂也
志者意所專注也思者志之變動也慮者以思謀
遠之謂也智者以慮處物之謂也此皆識神變化
之用也
五藏神情
心藏神兮脾意智肺魄肝魂腎志精氣和志達生喜笑
氣暴志憤恚怒生憂思繫心不解散悲哭哀苦悽然情
内生懼恐求人伴外觸駭然響動驚
(註)五藏所藏七神心藏神脾藏意與智肺藏魄肝藏
魂腎藏精與志也五藏所生七情心生喜肝生怒
脾生憂思肺生悲腎生恐也氣和則志達故生喜
笑氣暴則志憤故生恚怒繫心不解散故生憂思
悽心則哀苦故生悲哭内恐外觸非常事物故生
恐懼驚駭也
神病治法
硃砂安神丸
内生不恐心跳悸悸更驚惕是怔忡善忘前言曰健忘
如昏似慧恍惚名失志傷神心膽弱痰飲九氣火相乘
清熱硃連歸地草餘病他門治法精
(註)驚悸怔忡健忘恍惚失志傷神等病皆因心虛膽
弱諸邪得以乘之也心氣熱者先用硃砂安神丸
以清之其餘虛實諸邪則當與虚損九氣癲癎痰
飲等門合證揀方自有效法之處
仁熟散
恐畏不能獨自臥膽虚氣怯用仁熟栢仁地枸味萸桂
參神菊殼酒調服
(註)恐畏不能獨自卧者皆因氣怯膽虚也仁熟散即
栢子仁熟地黃枸杞子五味子山茱萸桂心人參
茯神菊花枳殼為末老酒調服也
癲癎總括
經言癲狂本一病狂乃陽邪癲是陰癲疾始發意不樂
甚則神癡語不倫狂怒兇狂多不卧目直罵詈不識親
癎發吐涎昏噤倒抽搐省後若平人
(註)李時珍曰經有言癲狂疾者又言癲疾為狂者是
癲狂為兼病也邪入於陽者狂邪入於隂者癲蓋
癲疾始發志意不樂甚則精神呆癡言語不倫而
睡如平時以邪併於陰也狂疾始發多怒不卧甚
則兇狂欲殺目直罵詈不識親疎而夜多不卧以
邪併於陽也然俱不似癎疾發則吐涎神昏卒倒
無知口噤牙緊抽搐時之多少不等而省後起居
飲食皆若平人為别也癎雖分而為五曰雞馬牛
羊豬名者以病狀偶類故也其實痰火氣驚四者
而已所以為治同乎癲狂也
三聖散
青州白丸子
滾痰丸
遂心丹
礬鬱丸
控涎丹
抱膽丸
鎮心丹
癲狂癎疾三聖吐風痰白丸熱滾痰痰實遂心氣礬鬱
痰驚須用控涎丹無痰抱膽鎮心治發炙百會自然安
初發皂角灌鼻内涎多欲止點湯鹽
(註)癲狂癎疾初起多痰者先以三聖散吐之風盛有痰者
用青州白丸子熱盛有痰者用礞石滾痰丸痰而形
氣實者用遂心散痰而兼氣鬱者用礬鬱丸痰而兼
驚者用控涎丹無痰神輕因而驚悸者用鎮心丹抱
膽丸癎病發時灸百會不拘壯數以甦為止再發再灸
以愈為度初發用皂角汁灌鼻内其風涎即從鼻口中
涕唾而出若甦後其涎不止以鹽湯服之自止
諸氣總括
寒氣炅氣喜氣怒氣勞氣思氣悲氣
恐氣驚氣
一氣觸為九寒炅喜怒勞思悲恐驚寒收外束腠理閉
炅泄内蒸腠理通喜則氣緩虚極散勞耗思結氣難行
怒氣逆上甚嘔血下乘脾虛飱瀉成恐則氣下傷精志
驚心無倚亂怔忡悲消榮衛不散布壯行弱著病叢
生
(註)一氣流行不為邪觸何病之有若為寒觸外束
皮膚腠理閉其氣收矣即寒病也炅火也若為
火觸熱蒸汗出腠理閉其氣泄矣即暑病也
若為喜觸喜則氣和志達其氣緩矣素中
虚極者緩則氣散即暴脱也若為勞觸勞則
喘息且汗出其氣耗矣即勞倦也若為思
觸心有所存氣留不行其氣結矣即鬱氣
也若為怒觸怒則氣逆甚嘔血其氣上矣
上極而下乘脾之虛則為飱泄也若為恐觸恐
則精却傷精志其氣下矣若為驚觸心無所依神
無所歸慮無所定其氣亂矣怔忡心動不安之病
也若為悲觸心肺氣戚榮衛不散其氣消矣凡此
九氣叢生之病壯者得之氣行而愈弱者得之氣
著為病也
諸氣辨證
短氣氣短不能續少氣氣少不足言氣痛走注内外痛
氣鬱失志怫情間上氣氣逆蘇子降下氣氣陷補中宣
臭甚傷食腸胃鬱減食消導自然安
(註)短氣者氣短而不能續息也少氣者氣少而不能
稱形也皆為不足之證氣痛者氣為邪阻氣道不
通或在經絡或在藏府攻衝走注疼痛也上氣乃
濁氣上逆下氣為清氣下陷氣鬱者或得於名利
失志或得於公私怫情二者之間也濁氣上逆蘇
子降氣湯清氣下陷補中益氣湯甚者加訶子五
味子然清氣下陷下氣不甚臭穢惟傷食下氣其
臭甚穢乃腸胃鬱結榖氣内發而不宣通於腸胃
之外鬱在胃者上噫氣也鬱在腸者下失氣也補
中益氣湯方見内傷門
諸氣治法
寒熱熱寒結者散上抑下舉驚者平喜以恐勝悲以喜
勞溫短少補皆同
(註)寒者熱之麻黃理中是也熱者寒之白虎生衇是
也結者散之越鞠解鬱是也上者抑之蘇子降氣
是也下者舉之補中益氣是也驚者平之鎮心妙
香是也喜以恐勝悲以喜勝以情治情是也勞者
溫之短氣少氣者補之保元四君是也
木香流氣飲
木香流氣調諸氣快利三焦榮衛行達表通裏開胸膈
腫脹喘𠻳氣為疼六君丁皮沉木桂白芷香附果蘇青
大黃枳朴檳蓬术麥冬大腹木瓜通
(註)木香流氣飲調治一切諸氣為病其功能快利三
焦通行榮衛外達表氣内通裏氣中開胸膈之氣
其水腫脹滿氣壅喘𠻳氣痛走注内外疼痛並皆
治之即人參白术茯苓炙草橘皮半夏丁皮沉香
木香中桂白芷香附草果蘇葉青皮大黃枳殼厚
朴㯽榔蓬术麥冬大腹皮木瓜木通也
分心氣飲
分心氣飲治七情氣滯胸腹不流行正減芷朴通木附
麥桂青桑㯽殼蓬
(註)分心氣飲治七情氣滯胸腹之病正者謂藿香正
氣散也正減者謂即藿香正氣散方減白芷厚朴
加木通木香香附麥冬官桂青皮桑皮檳榔枳殼
蓬术也
蘇子降氣湯
越鞠湯
蘇子降氣氣上攻下虛上盛氣痰壅喘咳涎𠻳胸膈滿
氣秘氣逆嘔鮮紅橘半肉桂南蘇子前朴沉歸甘草同
鬱食氣血痰濕熱越鞠蒼梔麯附芎
(註)蘇子降氣湯治下虛上盛氣壅上攻喘咳涎𠻳胸
膈滿悶氣秘便難氣逆嘔血即橘皮半夏肉桂南
蘇子前胡厚朴沉香當歸甘草也越鞠湯治六鬱
食鬱氣鬱血鬱痰鬱濕鬱熱鬱即蒼术山梔神麯
香附撫芎也夫氣鬱之病若久必與血痰濕熱飲
食相合故治鬱之方可治氣鬱也其氣實者加木
香氣虛者加人參血實者加紅花血虛者加當歸
痰多者加半夏濕多者加白术熱多者加萸連飲
多者加茯苓食多者加麥糵在臨證者消息耳
四七湯
四七七氣鬱生痰梅核吐咯結喉間調和諸氣平和劑
半苓厚朴紫蘇煎快氣橘草香附入婦人氣病效如僊
惡阻更加芎歸芍氣痰濁帶送白丸
(註)四七湯治七情過節七氣病生鬱結生痰如絮如
膜凝結喉間咯之不盡嚥之不下名曰梅核氣日
久不愈變生噎膈上吐涎沫下秘二便也宜用此
平和之劑即半夏茯苓厚朴紫蘇葉也胸腹中氣
不快加橘皮甘草香附亦治婦人一切氣病婦人
有孕喜吐者名曰惡阻更加川芎當歸白芍婦人
肥白多痰氣鬱有白濁帶下者亦以本方送青州
白丸子可也
鎮心丹
妙香散
驚實鎮心硃齒血驚虛妙香木麝香山藥茯神參耆草
硃砂桔梗遠苓菖
(註)心氣實病驚者宜用鎮心丹即硃砂龍齒末等分
豬心血為芡實大丸每服三丸麥冬湯下心氣虛
病驚者宜用妙香散加菖蒲即木香麝香山藥茯
神人參黃耆炙草硃砂桔梗遠志茯苓石菖蒲也
遺精總括
不夢而遺心腎弱夢而後遺火之強過慾精滑清氣䧟
久曠溢瀉味醇傷
(註)不夢而遺謂無所感於心而自遺則爲心腎虛弱
不固也夢而後遺謂有所感於心相火煽而強迫
之則爲二火之強不固也或過慾之人日慣精滑
或清氣不足下陷不固或久曠之人精盛溢瀉或
醇酒厚味火強不固皆爲是病也
龍骨遠志丸
坎離旣濟湯
封髓丹
心腎虚弱硃遠志龍骨神苓菖蒲參久曠火旺地知蘗
胃虚蘗草縮砂仁
(註)龍骨遠志丸治心腎虚弱不夢而遺者即龍骨硃
砂遠志茯神茯苓石菖蒲人參也坎離旣濟湯治
夢而後遺火強久曠者即生地黃蘗知母也若胃
虛食少便耎則不宜生地知蘗恐苦寒傷胃故宜
封髓丹即黃蘗甘草縮砂仁也
補精丸
精出不止陽不痿強中過補過淫成久出血痛形羸死
或發消渴或發癰陽盛坎離加龍骨實熱解毒大黃攻
調補骨脂韭山藥磁石蓯蓉參鹿茸
(註)精出不止陽強不倒名曰強中此病皆因過服房
術中補藥或貪淫過慾而成也若不急治日久精
盡陽強不化迫血而出疼痛不已形羸而死或不
即死亦必發消渴大癰也陽盛陰虚者宜大劑坎
離旣濟湯加生龍骨清而補之形實熱盛者宜黃
連解毒湯加大黃先攻其熱可也病後熱去調理
宜補精丸即補骨脂韭子山藥磁石肉蓯蓉人參
鹿茸也
濁帶總括
濁病精竅溺自清穢物如膿陰内疼赤熱精竭不及化
白寒濕熱敗精成
(註)赤多屬熱亦有濁帶日久精竭陽虚不及化白而
屬寒者白多屬寒亦有敗精濕熱釀成腐化變白
而屬熱者是則不可槩以寒熱論赤白也
清心蓮子飲
萆薢分清飲
珍珠粉丸
濁熱清心蓮子飲寒萆菖烏益草苓濕熱珍珠炒薑栢
滑黛神麯椿蛤同
(註)赤濁帶下屬熱者宜用清心蓮子飲方在淋門白
濁帶下屬寒者宜用萆薢分清飲即萆薢菖蒲烏
藥益智甘草茯苓也赤白濁帶下屬濕熱者宜用
珍珠粉丸即炒黑薑炒黃栢滑石青黛炒神麯炒
椿皮蛤粉也
黑錫丹
黑錫上盛下虚冷精竭陽虚火上攻上壅頭痛痰氣逆
下漏濁帶白淫精骨脂茴香葫蘆巴肉䓻桂附木金櫻
沉香陽起巴戟肉硫鉛法結要研明
(註)赤白濁帶下屬虚寒者及虚陽上攻頭痛喘𠻳痰
壅氣逆俱宜黑錫丹即補骨脂小茴香葫蘆巴肉
蔲附子肉桂木香金櫻子沉香陽起石巴戟硫黃
黑鉛也
痰飲總括
陰盛爲飲陽盛痰稠濁是熱沫清寒燥少粘連咯不易
濕多易出風掉眩膈滿嘔吐爲伏飲支飲喘咳腫臥難
飲流四肢身痛溢𠻳引脇痛謂之懸痰飲素盛今暴瘦
漉漉聲水走腸間飲留肺胸喘短渴在心下悸背心寒
(註)飲則清稀故爲陰盛痰則稠濁故爲陽盛稠濁是
熱痰屬心也沫清是寒痰屬腎也少而粘連咯不
易出是燥痰屬肺也多而易出是濕痰屬脾也搐
搦眩暈是風痰屬肝也膈上痰滿嘔吐痰涎此飲
留於膈間名曰伏飲也喘咳面腫不得臥此飲留
於肺名曰支飲也飲流四肢身體重痛此飲留行
於體名曰溢飲也咳𠻳引脇疼痛此飲留於脇下
名曰懸飲也素盛今瘦漉漉有聲水走腸間此飲
留於腸胃名曰痰飲也凡飲留於胸肺則喘滿短
氣而渴飲留於膈下則心下悸或背心寒冷也
二陳湯
燥痰湯
諸痰橘半茯苓草惟有燥者不相當風加南星白附子
熱加芩連寒桂薑氣合四七鬱香附虚入參术濕入蒼
燥芩旋海天冬橘風消枳桔貝蔞霜
(註)諸痰謂一切痰皆宜二陳湯治之即橘紅半夏茯
苓甘草也因有苓半性過滲燥故與燥痰不相當
也依本方風痰加南星白附子熱痰加黃芩黃連
寒痰加乾薑肉桂氣痰加厚朴蘇葉即是合四七
湯也因鬱生痰加香附氣虚有痰加人參白术即
六君子湯也濕痰加蒼术燥痰宜用燥痰湯即枯
黃芩旋覆花海石天冬橘紅風化芒消枳殼桔梗
貝母栝蔞霜也
茯苓指迷丸
茯苓風消枳殼半痰飲平劑指迷丸寒實瓜蒂透羅治
熱實大䧟小胃丹
(註)指迷丸治一切痰飲平和之劑即茯苓風化芒消
枳殼半夏也痰飲寒實者用瓜蒂散吐之或用透
羅丹下之熱實者在膈上用大䧟胸湯丸在三焦
用小胃丹攻之
半夏茯苓湯加丁香湯
越婢加术湯
流飲控涎苓桂治伏飲神佑半苓丁支飲葶藶懸十棗
溢飲越术小青龍
(註)留飲者謂一切飲留於上下内外也實者用控涎
丹攻之虚者用苓桂术甘湯溫之伏飲實者用神
佑丸虚者用半夏三錢茯苓二錢丁香一錢生薑
三錢煎服治之即半夏茯苓湯加丁香也支飲用
葶藶大棗湯懸飲用十棗湯治之溢飲有熱者用
越婢加术湯即麻黃石膏甘草生薑大棗加蒼术
也有寒者用小青龍湯治之
欬𠻳總括
有聲曰欬有痰𠻳聲痰俱有欬𠻳名雖云藏府皆欬𠻳
要在聚胃關肺中胃濁脾濕𠻳痰本肺失清肅欬因生
風寒火鬱燥痰飲積熱虚寒久勞成
(註)有聲無痰曰欬有痰無聲曰𠻳有聲有痰曰欬𠻳
内經雖云五藏六府皆令人欬而大要皆在聚於
胃關於肺也因胃濁則所遊溢之精氣與脾濕所
歸肺之津液皆不能清水精之濁難於四布此生
痰之本爲𠻳之原也肺居胸中主氣清肅或爲風
寒外感或爲痰熱内干清肅有失降下之令因氣
上逆而咳𠻳也久勞成謂久病欬𠻳不已傷肺成
勞也
參蘇飲
芎蘇飲
香蘇飲
茯苓補心湯
參蘇感冒邪傷肺熱寒欬𠻳嚏痰涎氣虚用參實減去
二陳枳桔葛蘇前頭痛加芎喘加杏芩因熱入麻乾寒
虚勞胎産有是證補心四物量抽添
(註)參蘇飲治感冒風寒傷肺欬𠻳嚏唾痰涎發熱惡
寒也即人參蘇葉橘紅半夏茯苓甘草枳殼桔梗
前胡葛根也形氣虚者必用人參若形氣實減去
可也若頭痛依本方去人參以前胡易柴胡加川
芎名芎蘇飲若喘𠻳依本方去人參加杏仁名杏
蘇飲若内有熱加黃芩有寒加麻黃乾薑若虚勞
之人及胎前産後而有是病依本方合四物湯名
茯苓補心湯量其虚實寒熱加減可也
瀉心散
葶藶瀉白散
瀉白肺火鬱氣分喘欬面腫熱無痰桑骨甘草寒麻杏
血分加芩熱甚連欬急嘔逆青橘半鬱甚失音訶桔添
停飲喘𠻳不得臥加苦葶藶效通仙
(註)瀉白散即桑皮地骨皮甘草也治喘𠻳面腫無痰
身熱是爲肺經火鬱氣分若無汗是爲外寒鬱遏
肺火加麻黃杏仁以發之若無外證惟面赤是爲
肺經火鬱血分加黃芩内熱甚者更加黃連以清
之欬急嘔逆者加青皮橘紅半夏以降之火鬱甚
而失音者加訶子肉桔梗以開之若喘𠻳面浮不
得臥者是爲兼有停飲加苦葶藶以瀉之名葶藶
瀉白散
清肺湯
清肺肺燥熱欬𠻳二冬母草橘芩桑痰加蔞半喘加杏
快氣枳桔斂味良
(註)清肺湯即麥冬天冬知母貝母甘草橘紅黃芩桑
皮也有痰燥而難出加栝蔞子痰多加半夏喘加
杏仁胸膈氣不快加枳殼桔梗久則宜斂加五味
子
清燥救肺湯
喻氏清燥救肺湯肺氣虚燥鬱欬方參草麥膏生氣液
杏枇降逆效功長胡麻桑葉阿潤燥血枯須加生地黃
熱甚牛黃羚犀角痰多貝母與蔞霜
(註)喻氏喻嘉言也枇枇杷葉也羚犀羚羊角犀角也
蔞霜栝蔞霜也
透羅丹
瀉肺丸
寒實痰清透羅丹欬時涎壅氣出難巴杏大牽皂半餅
熱實痰稠瀉肺丸
(註)寒實痰盛涎清熱實痰盛稠黏皆能令人欬𠻳𠻳
時痰涎頓壅氣閉難出寒實者用透羅丹即巴豆
杏仁大黃牽牛皂角半夏共爲末蒸餅爲小丸量
服方出丹溪心法附餘熱實者宜瀉肺丸方見失
血門
人參瀉肺湯
積熱傷肺宜瀉肺喘𠻳痰多粘色黃胸膈滿熱大便澀
凉膈枳桔杏參桑
(註)人參瀉肺湯即凉膈散梔子連翹薄荷黃芩大黃
甘草枳殼桔梗杏仁人參桑皮也
鍾乳補肺湯
補肺虚寒喘𠻳血皮毛焦枯有多年生衇菀欵桑皮桂
鍾英糯米棗薑煎
(註)補肺湯即人參麥冬五味子欵冬花紫菀桑皮桂
枝鍾乳石白石英糯米大棗生薑也
人參養肺湯
養肺平劑肺氣虚勞久喘𠻳血腥宜參草杏阿知母棗
烏梅罌粟骨桑皮
(註)人參養肺湯爲治肺氣虚損久勞不寒不熱之平
劑也其方即人參炙草杏仁阿膠知母大棗烏梅
罌粟殼地骨皮桑皮也
清寧膏
太平丸
欬𠻳痰血清寧治甘桔麥地橘龍圓薏米川貝薄荷末
血過於痰太平丸
(註)欬𠻳痰少血多用太平丸方諸書俱有
瓊玉膏
杏酥膏
瓊玉膏治肺虚勞肺痿乾𠻳欬涎滔生地膏蜜參苓末
不虚燥蜜杏酥膏
(註)瓊玉膏治虚燥先以生地煎膏後入煉白蜜人參
茯苓末攪成膏杏酥膏治不虚而燥以杏仁霜嬭
酥油煉白蜜溶化合膏
喘吼總括
喘則呼吸氣急促哮則喉中有響聲實熱氣粗胸滿鞕
虚寒氣乏飲痰清
(註)呼吸氣出急促者謂之喘急若更喉中有聲響者
謂之哮吼氣粗胸滿不能布息而喘者實邪也而
更痰稠便鞕者熱邪也氣乏息微不能續息而喘
者虚邪也若更痰飲清冷寒邪也
喘急死證
喘汗潤髮爲肺絶衇濇肢寒命不昌喘咳吐血不得臥
形衰衇大氣多亡
(註)氣多謂出氣多入氣少也
華蓋湯
千金定喘湯
葶藶大棗湯
外寒喘吼華蓋湯麻杏蘇草橘苓桑減苓加芩款半菓
飲喘難臥棗葶方
(註)外寒傷肺喘急用華蓋散即麻黃杏仁蘇子甘草
橘紅赤茯苓桑皮也依本方減茯苓加黃芩欵冬
花半夏白菓名千金定喘湯治哮吼表寒之喘葶
藶大棗湯治停飲不得臥之喘也
蘿皂丸
蘇子降氣湯
火鬱喘急瀉白散痰盛作喘蘿皂丸蔞仁海石星蘿皂
氣喘蘇子降氣痊
(註)面赤浮腫謂之火鬱之喘宜瀉白散痰盛聲急謂
之痰喘宜蘿皂丸無痰聲急謂之氣喘宜蘇子降
氣湯方在諸氣門
五味子湯
黑錫丹
腎氣湯
人參理肺湯
氣虚味麥參陳杏虚寒黑錫腎氣湯日久斂喘參桔味
麻杏罌粟歸木香
(註)五味子湯即五味子麥冬人參陳皮杏仁也人參
理肺湯即人參桔梗五味子麻黃杏仁罌粟殼當
歸木香也黑錫丹方在濁帶門腎氣湯方在虚勞
門
腫脹總括
衞氣並衇循分肉内傷外感正邪攻外邪客衇爲衇脹
邪留分肉膚脹生
(註)經曰衞氣之在身也常然並衇循分肉行陰陽相
隨何病之有若其人内傷七情外感六氣飲食失
節勞役過度則邪正相攻榮衞失和衞氣與風寒
之邪客於衇中則爲衇脹衞氣與風寒之邪留於
分肉則爲膚脹也
諸衇脹單腹脹膚脹鼓脹
衇脹筋起絡色變久成單腹末脫清膚脹&KR2107;&KR2107;初不鞕
纏綿氣鼓脹膨膨
(註)衇脹之證腹筋起絡色變久而不已則成單腹脹
四末脫瘦清冷也膚脹之證&KR2107;&KR2107;然初不堅鞕纏
綿不愈則成氣鼓脹滿膨膨急鞕也
腸覃石瘕
外邪干衞客腸外腸覃月事以時行外邪干榮客胞内
石瘕經閉狀妊盈
(註)風寒之邪不客於衇中分肉而干衞氣深入客於
腸外僻而内著日以益大狀如懷子月事仍以時
行名曰腸覃或干榮氣深入客於胞中惡血留止
日以益大狀如懷子月事不以時下名曰石瘕此
皆生於女子在男子則爲疝病也
水脹石水風水
皮厚色蒼多是氣皮薄色澤水濕成氣速安臥從上下
水漸難眠咳喘徵石水少腹腫不喘風水面腫脛足同
石水陰邪寒水結風水陽邪熱濕凝
(註)凡腫脹之病皮厚色蒼者皆屬氣也皮薄色澤者
皆屬水也氣陽也陽性急故爲脹速每從上腫而
漸下得以安臥邪在外也水陰也陰性遲故爲脹
漸每從下腫而漸上更有咳喘不得臥之徵也石
水之證少腹腫滿水在下故不喘也上腫曰風下
腫曰水故風水之證面與脛足同腫也然石水屬
陰邪故曰寒結也風水屬陽邪故曰熱濕凝也
脹滿水腫死證
腹脹身熱及失血四末清脫瀉數行腫起四肢後入腹
利旋滿腫腹筋青唇黑臍突陰囊腐缺盆脊背足心平
衇大時絶或虚濇腫脹逢之却可驚
(註)腹脹身熱陽盛脹也若吐衄瀉血則陰亡矣四肢
瘦冷陰盛脹也若數瀉不止則中脱矣先腫脹腹
後散四肢者可治先腫四肢後歸入腹者不治腫
脹之病多實服利下之藥旋消旋起則爲正不勝
邪亦不治腹筋青漲高起脹腫蒼黑臍腫突出陰
囊腫腐缺盆脊背腫平足心腫平則五藏傷皆不
治也衇大而時絶或虚濇細則氣血敗皆死衇也
木香流氣飲
膚脹衇脹通身脹單腹鼓脹四肢平膚脹木香流氣飲
衇脹加薑黃撫芎
(註)膚脹皮膚脹也衇脹經衇脹也此二脹皆通身脹
也單腹脹四肢不脹鼓脹其脹如鼓此二脹皆腹
脹四肢不脹也膚脹宜用木香流氣飲衇脹亦用
此湯更加薑黃撫芎也方在諸氣門
厚朴散
下瘀血湯
單腹鼓脹分氣血氣實腸覃厚朴榔木枳青陳遂大戟
血實石瘕下瘀湯
(註)單腹脹鼓脹當分氣血而治腸覃亦氣病也故同
氣實脹者一治之皆用厚朴散即厚朴㯽榔木香
枳殼青皮陳皮甘遂大戟石瘕亦血病也故同血
實脹者一治之宜用下瘀血湯即大黃桃仁䗪蟲
甘遂也
寒脹中滿分消湯
熱脹中滿分消湯
氣虚脹病分寒熱中滿分消有二方寒脹參茋歸苓朴
半夏吳萸連二薑升柴烏麻青蘗澤蓽澄草蔲益木香
熱縮六君知猪澤枳朴芩連乾薑黃
(註)脹有虚實寒熱若脹而形氣虚少寒者宜用寒脹
中滿分消湯即人參黃茋當歸茯苓厚朴半夏吳
萸黃連乾薑生薑升麻柴胡川烏麻黃青皮黃蘗
澤瀉蓽澄茄草豆蔲益智木香也脹而形氣虚少
熱者宜用熱脹中滿分消湯即縮砂人參白术茯
苓炙草廣皮半夏知母猪苓澤瀉枳殼厚朴黃芩
黃連乾薑薑黃也
水腫治法
上腫多風宜乎汗下腫多濕利水泉汗宜越婢加蒼术
利用貼臍琥珀丹外散内利疏鑿飲喘不得臥蘇葶先
陽水熱濬濕神祐陰水實脾腎氣丸
(註)從上腫者多外感風邪故宜乎汗從下腫者多内
生濕邪故宜乎利水外散風水宜用越婢湯加蒼
术即麻黃石膏甘草蒼术也内利水濕宜用貼臍
等法一以巴豆去油四錢水銀粉二錢硫黃一錢
研勻成餅先用新綿一片布臍上内餅外用帛縛
時許自然瀉下惡水待下三五次去藥以粥補住
日久形羸隔一日取一次一餅可救三五人一以
鮮赤商陸根杵爛貼臍上以帛縛定水自小便出
一以田螺四個大蒜五個車前子末三錢研成餅
貼臍中以帕縛之少時尿利即愈或内服沉香琥
珀丸即苦葶藶子真郁李仁防己沉香陳皮琥珀
杏仁蘇子赤茯苓澤瀉麝香也若通身腫則當外
散内利宜用䟽鑿飲子兩解之若水盛上攻喘急
不得臥則當先用蘇子葶藶丸以定喘即此二味
等分爲末棗肉丸陽水屬熱實者熱盛宜用大聖
濬川散濕盛宜用舟車神祐丸以下之二方在醫
宗必讀陰水屬寒虚者脾虚不食便軟宜用實脾
飲腎虚脛足冷硬宜用腎氣丸
疏鑿飲子
茯苓導水湯
水腫兩解疏鑿飲和劑茯苓導水湯疏鑿椒目赤小豆
㯽榔商陸木通羌秦芄大腹苓皮澤茯苓導水澤苓桑
木香木瓜砂陳术蘇葉大腹麥㯽榔
(註)水腫外散内利兩解峻者疏鑿飲即椒目赤小豆
㯽榔商陸木通羌活秦芄大腹皮茯苓皮澤瀉也
外散内利兩解和者茯苓導水湯即澤瀉茯苓桑
皮木香木瓜砂仁陳皮白术蘇葉大腹皮麥冬㯽
榔也
實脾飲
裏實自然尋濬祐裏虚實脾四君香木瓜附子大腹子
厚朴草果炒乾薑投諸溫補俱無驗欲諸攻下又難當
須行九補一攻法緩求淡食命多昌
(註)裏實二便澁者宜用濬川散神祐丸裏虚二便通
者宜用實脾飲即人參白术茯苓炙草木香木瓜
川附子大腹子厚朴草果炒乾薑也腫脹之病屬
虚寒者自宜投諸溫補之藥而用之俱無效驗者
虚中必有實邪也欲投諸攻下之藥而又難堪然
不攻之終無法也須行九補一攻之法是用補養
之藥九日俟其有可攻之機而一日用瀉下之藥
攻之然攻藥亦須初起少少與之不勝病漸加之
必審其藥與元氣相當逐邪而不傷正始爲法也
其後或補七日攻一日補五日攻一日補三日攻
一日緩緩求之以愈爲度若能戒鹽醬淡食百日
多有生者
御纂醫宗金鑑卷四十一
