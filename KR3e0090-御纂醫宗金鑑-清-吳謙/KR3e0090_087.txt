御纂醫宗金鑑卷八十七
編輯正骨心法要旨目錄
外治法
手法總論
手法釋義
器具總論
裹帘(無圖)
振梃(無圖)
用法釋義
披肩(無圖)
用法釋義
攀索疊甎用法圖
用法釋義
通木圖
通木用法圖一
通木用法圖二
用法釋義
腰柱圖
腰柱用法圖
用法釋義
竹簾杉籬圖
竹簾杉籬用法圖
用法釋義
抱膝圖
抱膝用法圖
用法釋義
擊扑損傷應刺諸穴經義
應刺諸穴圖
惡血已留復因怒傷肝經義
擊扑傷後入房傷脾經義
擊扑損傷衇色經義
人身正面全圖
人身背面全圖
骨度正面全圖
骨度背面全圖
骨度側面全圖
骨度正面尺寸圖
骨度背面尺寸圖
骨度尺寸經義
補遺
十不治證
御纂醫宗金鑑卷八十七目錄
御纂醫宗金鑑卷八十七
編輯正骨心法要旨目錄
外治法
手法總論
手法釋義
器具總論
裹帘(無圖)
振梃(無圖)
用法釋義
披肩(無圖)
用法釋義
攀索疊甎用法圖
用法釋義
通木圖
通木用法圖一
通木用法圖二
用法釋義
腰柱圖
腰柱用法圖
用法釋義
竹簾杉籬圖
竹簾杉籬用法圖
用法釋義
抱膝圖
抱膝用法圖
用法釋義
擊扑損傷應刺諸穴經義
應刺諸穴圖
惡血已留復因怒傷肝經義
擊扑傷後入房傷脾經義
擊扑損傷衇色經義
人身正面全圖
人身背面全圖
骨度正面全圖
骨度背面全圖
骨度側面全圖
骨度正面尺寸圖
骨度背面尺寸圖
骨度尺寸經義
補遺
十不治證
御纂醫宗金鑑卷八十七目錄
御纂醫宗金鑑卷八十七
編輯正骨心法要旨
外治法
手法總論
夫手法者謂以兩手安置所傷之筋骨使仍復於舊
也但傷有重輕而手法各有所宜其痊可之遲速及
遺留殘疾與否皆關乎手法之所施得宜或失其宜
或未盡其法也蓋一身之骨體既非一致而十二經
筋之羅列序屬又各不同故必素知其體相識其部
位一旦臨證機觸於外巧生於内手隨心轉法從手
出或拽之離而復合或推之就而復位或正其斜或
完其闕則骨之截斷碎斷斜斷筋之弛縱卷攣翻轉
離合雖在肉裏以手捫之自悉其情法之所施使患
者不知其苦方稱為手法也况所傷之處多有關於
性命者如七竅上通腦髓鬲近心君四末受傷痛苦
入心者即或其人元氣素壯敗血易於流散可以尅
期而愈手法亦不可亂施若元氣素弱一旦被傷勢
已難支設手法再誤則萬難挽回已此所以尤當審
愼者也蓋正骨者須心明手巧既知其病情復善用
夫手法然後治自多效誠以手本血肉之體其宛轉
運用之妙可以一己之卷舒高下疾徐輕重開合能
逹病者之血氣凝滯皮肉腫痛筋骨攣折與情志之
苦欲也較之以器具從事於拘制者相去甚遠矣是
則手法者誠正骨之首務哉
手法釋義
摸法
摸者用手細細摸其所傷之處或骨斷骨碎骨歪骨整
骨輭骨硬筋強筋柔筋歪筋正筋斷筋走筋粗筋翻筋
寒筋熱以及表裏虚實並所患之新舊也先摸其或為
跌撲或為錯閃或為打撞然後依法治之
接法
接者謂使已斷之骨合攏一處復歸於舊也凡骨之跌
傷錯落或斷而兩分或折而䧟下或碎而散亂或岐而
傍突相其形勢徐徐接之使斷者復續䧟者復起碎者
復完突者復平或用手法或用器具或手法器具分先
後而兼用之是在醫者之通達也
端法
端者或兩手一手擒定應端之處酌其重輕或從下往
上端或從外往内托或直端斜端也蓋骨離其位必以
手法端之則不待曠日遲久而骨縫即合仍須不偏不
倚庶愈後無長短不齊之患
提法
提者謂陷下之骨提出如舊也其法非一有用兩手提
者有用繩帛繫高處提者有提後用器具輔之不致仍
䧟者必量所傷之輕重淺深然後施治倘重者輕提則
病莫能愈輕者重提則舊患雖去而又增新患矣
接摩法
按者謂以手往下抑之也摩者謂徐徐揉摩之也此法
蓋為皮膚筋肉受傷但腫硬麻木而骨未斷折者設也
或因跌撲閃失以致骨縫開錯氣血鬱滯為腫為痛宜
用按摩法按其經絡以通鬱閉之氣摩其壅聚以散瘀
結之腫其患可愈
推拿法
推者謂以手推之使還舊處也拿者或兩手一手捏定
患處酌其宜輕宜重緩緩焉以復其位也若腫痛已除
傷痕已愈其中或有筋急而轉搖不甚便利或有筋縱
而運動不甚自如又或有骨節間微有錯落不合縫者
是傷雖平而氣血之流行未暢不宜接整端提等法惟
宜推拿以通經絡氣血也蓋人身之經穴有大經細絡
之分一推一拿視其虛實酌而用之則有宣通補瀉之
法所以患者無不愈也
已上諸條乃八法之大略如此至於臨證之權衡
一時之巧妙神而明之存乎其人矣
器具總論
跌撲損傷雖用手法調治恐未盡得其宜以致有治
如未治之苦則未可云醫理之周詳也爰因身體上
下正側之象製器以正之用輔手法之所不逮以冀
分者復合欹者復正高者就其平䧟者升其位則危
證可轉於安重傷可就於輕再施以藥餌之功更示
以調養之善則正骨之道全矣
裹帘(器一無圖)
裹帘以白布為之因患處不宜他器只宜布纏始為得
法故名裹帘其長短闊狹量病勢用之
振挺(器二無圖)
振梃即木棒也長尺半圓如錢大或麫杖亦可蓋受傷
之處氣血凝結疼痛腫硬用此梃微微振擊其上下四
旁使氣血流通得以四散則疼痛漸減腫硬漸消也
用法釋義
凡頭被傷而骨未碎筋未斷雖瘀聚腫痛者皆為可治
先以手法端提頸項筋骨再用布纏頭二三層令緊再
以振梃輕輕拍擊足心令五臟之氣上下宣通瘀血開
散則不奔心亦不嘔呃而心神安矣若已纏頭拍擊足
心竟不覺疼昏不知人痰响如拽鋸身體僵硬口溢涎
沫乃氣血垂絶也不治
披肩(器三無圖)
披肩者用熟牛皮一塊長五寸寬三寸兩頭各開二孔
夾於傷處以棉繩穿之緊緊縛定較之木板稍覺柔活
用法釋義
凡兩肩撲墜㨛傷其骨或斷碎或旁突或斜努或骨縫
開錯筋翻法當令病人仰卧凳上安合骨縫揉按筋結
先以棉花貼身墊好復以披肩夾住肩之前後縛緊再
用白布在外纏裹畢更用扶手板長二尺餘寬三四寸
兩頭穿繩懸空掛起令病人俯伏於上不使其肩骨下
垂過七日後開視之如俱痊可撤板不用如尚未愈則
仍用之若不依此治法後必遺殘患蘆節
攀索(器四)
攀索者以䋲掛於高處用兩手攀之也
疊甎(器五)
疊甎者以甎六塊分左右各疊置三塊兩足踏於其上
也
用法釋義
凡胸腹腋脇跌打磞撞墊努以致胸䧟而不直者先令
病人以兩手攀䋲足踏甎上將後腰拿住各抽去甎一
箇令病人直身挺胸少頃又各去甎一箇仍令直身挺
胸如此者三其足著地使氣舒瘀散則䧟者能起曲者
可直也再將其胸以竹簾圍褁用寬帶八條緊緊縛之
勿令窒碍但宜仰睡不可俯卧側眠腰下以枕墊之勿
令左右移動
通木(器六)
用杉木寬三寸厚二寸其長自腰起上過肩一寸許外
面平整向脊背之内面刻凹形務與脊骨膂肉吻合約
以五分(分去聲)度之第一分自左側面斜鑽二孔右側面
斜鑽二孔越第二分至第三分四分五分俱自左右側
面各斜鑽一孔用寬帶一條自第一分上左孔穿入上
越右肩下胸前斜向左腋下繞背後穿於第一分右次
孔内再用一帶自第一分上右孔穿入上越左肩下胸
前斜向右腋下繞背後穿入第一分左次孔内兩帶頭
俱折轉緊紥木上第三分四分亦以帶穿之自軟肋横
繞腹前復向後穿入原孔内緊紥木上第五分以帶穿
入孔内平繞前腹復向後緊紥木上切勿游移活動始
於患處有益凡用此木先以綿絮軟帛貼身墊之免致
疼痛
用法釋義
凡脊背跌打損傷膂骨開裂高起者其人必傴僂難仰
法當令病者俯卧再著一人以兩足踏其兩肩醫者相
彼開裂高起之處宜輕宜重或端或拿或按或揉令其
縫合然後用木依前法逼之
腰柱(器七)
腰柱者以杉木四根製如扁擔形寬一寸厚五分長短
以患處為度俱自側面鑽孔以䋲聯貫之
用法釋義
凡腰間閃挫岔氣者以常法治之若腰節骨被傷錯筍
膂肉破裂筋斜傴僂者用醋調定痛散敷於腰柱上視
患處將柱排列於脊骨兩旁務令端正再用蘄艾做薄
褥覆於柱上以禦風寒用寬長布帶繞向腹前緊緊紥
褁内服藥餌調治自愈
竹簾(器八)
竹簾者即夏月凉簾也量患處之大小長短裁取之
用法釋義
凡肢體有斷處先用手法安置訖然後用布纏之復以
竹簾圍於布外緊紥之使骨縫無參差走作之患乃通
用之物也
杉籬(器九)
杉籬者複逼之器也量患處之長短闊狹曲直凸凹之
形以杉木為之酌其根數記清次序不得紊亂然後於
每根兩頭各鑽一孔以䋲聯貫之有似於籬故名焉但
排列稀疎不似竹簾之密耳
用法釋義
凡用以圍裹於竹簾之外將所穿之䋲結住再於籬上
加䋲以纏之取其堅勁挺直使骨縫無離綻脱走之患
也蓋骨節轉動之處與骨節甚長之所易於搖動若僅
用竹簾恐挺勁之力不足故必加此以環抱之則骨縫
吻合堅牢矣
抱膝(器十)
抱膝者有四足之竹圈也以竹片作圈較膝蓋稍大些
須再用竹片四根以蔴線緊縛圈上作四足之形將白
布條通纏於竹圈及四足之上用於膝蓋雖拘制而不
致痛苦矣
用法釋義
膝蓋骨覆於楗䯒二骨之端本活動物也若有所傷非
骨體破碎即離位而突出於左右雖用手法推入原位
但步履行止必牽動於彼故用抱膝之器以固之庶免
復離原位而遺跛足之患也其法將抱膝四足插於膝
蓋兩旁以竹圈轄住膝蓋令其穏妥不得移動再用白
布寬帶緊緊縛之
經義
擊仆損傷應刺諸穴
素問繆刺論曰人有所墮墜惡血留内腹中滿脹不得
前後先飲利藥此上傷厥陰之衇下傷少陰之絡刺足
内踝之下然谷之前血衇出血刺足跗上動衇不已刺
三毛各一痏見血立已左刺右右刺左
(註)此言惡血為病有繆刺之法也人因墮墜致惡血
留内腹中滿脹前後不通當先用利藥如上傷厥
陰肝經之衇下傷少陰腎經之絡當刺内踝之下
然谷之前有血衇令出血者蓋以此屬少陰之别
絡而交通乎厥陰也兼刺足跗上動衇即衝陽穴
乃胃經之原也如病不已更刺三毛上大敦穴左
右各一痏見血立已繆刺者左刺右大敦右刺左
大敦也但足跗動衇上關衝衇少陰陽明三經只
宜淺刺不可出血不已也
靈樞經寒熱病篇曰身有所傷血出多及中風寒若有
所墮墜四支懈惰不收名曰體惰取其小腹臍下三結
交三結交者陽明太陰也臍下三寸關元也
(註)此言身有所傷血出多者及中風寒者破傷風之
屬也或因墮墜不必血出而四支懈惰不收者皆
名體惰也關元任衇穴名又足陽明太陰之衇皆
結於此故為三結交也
靈樞經厥病論曰頭痛不可取於腧者有所擊墮惡血
在内傷痛未已可側刺不可遠取之也
(註)經言惡血在内頭痛不可取其腧者蓋頭痛取腧
以泄其氣則頭痛可愈也若有所擊墮惡血在内
而取腧以泄其氣則是血病治氣矣故勿取其腧
焉若所擊扑之䐃肉傷痛不已雖用刺法亦只於
所傷附近之側刺之以出在内之惡血而已若仍
按經遠取諸腧以療頭痛則不可也
惡血已留復因怒傷肝
靈樞經邪氣藏府病形篇曰有所墮墜惡血在内有所
大怒氣上而不下積於脇下則傷肝
(註)人因墮墜血已留内若復因大怒傷肝其氣上而
不下則留内之血兩相凝滯積於脇下而肝傷矣
法當先導怒氣勿積於肝則肝可以無傷然後飲
以利藥以破惡血則脇下無留血矣
擊扑傷後入房傷脾
靈樞經邪氣藏府病形篇曰有所擊扑若醉入房汗出
當風則傷脾
(註)有所擊扑乃傷其外體也如醉後入房或汗出不
知避忌當風則邪客於肌膚傷其内體矣是皆傷
脾之因也
擊扑損傷衇色
素問衇要精微論曰肝衇搏堅而長色不靑當病墜若
因血在脇下令人喘逆
(註)此言肝衇有剛柔而病亦以異也肝衇搏擊於手
而且堅且長其色又不青當病或墜或搏因血積
於脇下令人喘逆不止也正以厥陰之衇布脇肋
循喉嚨之後其支别者復從肝貫膈上注肺今血
在脇下則血之積氣上薰於肺故令人喘逆也
金匱要略曰寸口衇浮微而濇然當亡血若汗出設不
汗出者其身有瘡被刀斧所傷亡血故也
(註)經言奪血者無汗奪汗者無血蓋二者皆當衇浮
微而濇今診之如此是有枯竭之象而無汗出之
證非亡血而何故知有金傷或擊扑而亡血之證
也
又論曰肝衇搏堅而色不變必有擊墮之事因䐃
肉無破則惡血必留脇下兼致嘔逆依經鍼刺然
谷足跗或三毛等穴出血或飲利藥使惡血開行
當自愈也若衇浮微而濇當知亡血過多依經於
三結交關元穴灸之或飲大補氣血之劑而調之
則病已矣
靈樞經骨度尺寸
頭部
項髮以下至背骨長二寸半(自後髮際以至大椎項骨三節處也)
(按)頭部折法以前髮際至後髮際折為一尺二寸如
髮際不明則取眉心直上後至大杼骨折作一尺
八寸此為直寸横寸法以眼内角至外角此為一
寸頭部横直寸法並依此
胸腹部
結喉以下至缺盆中長四寸(此以巨骨上陷中而言即天突穴處)
缺盆以下&KR1075;骭之中長九寸
胸圍四尺五寸
兩乳之間廣九寸半(當折八寸為當)
&KR1075;骭中下至天樞長八寸(天樞足陽明穴名在臍旁此指平臍而言)
天樞以下至横骨長六寸半横骨横長六寸半(毛際下骨曰横)
(骨)
(按)此古數以今用上下穴法參較多有未合宜從後
胸腹折法為當
兩髀之間廣六寸半(此當兩股之中横骨兩頭之處俗名髀縫)
(按)胸腹折法直寸以中行為之自缺盆中天突穴起
至岐骨際上中庭穴止折作八寸四分自&KR1075;骭上
岐骨際下至臍心折作八寸臍心下至毛際曲骨
穴折作五寸横寸以兩乳相去折作八寸胸腹横
直寸法并依此
背部
膂骨以下至尾骶二十一節長三尺(膂骨脊骨也脊骨外小而内巨人之)
(所以能負任者以是骨之巨也脊骨二十四節今云二十一節者除項骨三節不在内)
腰圍四尺二寸
(按)背部折法自大椎至尾骶通折三尺上七節各長
一寸四分一釐共九寸八分七釐中七節各一寸
六分一釐共一尺一寸二分七釐第十四節與臍
平下七節各一寸二分六釐共八寸八分二釐共
二尺九寸九分六釐不足四釐者有零未盡也直
寸依此横寸用中指同身寸法脊骨内闊一寸
凡云第二行俠脊一寸半三行俠脊三寸者皆除
脊一寸外净以寸半三寸論故在二行當為二寸
在三行當為三寸半也
側部
自拄骨下行腋中不見者長四寸(拄骨頸項根骨也)
腋以下至季脇長一尺二寸(季脇小肋也)
季脇以下至髀樞長六寸(大腿曰股股上曰髀楗骨之下大腿之上兩骨合縫之所)
(曰髀樞當足少陽環跳穴處也)
髀樞下至膝中長一尺九寸
横骨上廉下至内輔之上廉長一尺八寸(骨際曰廉膝旁之骨突出)
(者曰輔骨内曰内輔外曰外輔)
内輔之上廉以下至下廉長三寸半(上廉下廉可摸而得)
内輔下廉下至内踝長一尺二寸
内踝以下至地長三寸
四肢部
肩至肘長一尺七寸
肘至腕長一尺二寸半(臂之中節曰肘)
腕至中指本節長四寸(臂掌之交曰腕)
本節至末長四寸半(指之後節曰本節)
膝以下至外踝長一尺六寸
膝膕以下至跗屬長一尺二寸(膕腿灣也跗足面也膝在前膕在後跗屬者凡)
(兩踝前後脛掌所交之處皆為跗之屬也)
跗屬以下至地長三寸
外踝以下至地長一寸
足長一尺二寸廣四寸半
(按)骨度乃靈樞經骨度篇之文論骨之長短皆古數
也然骨之大者則太過小者則不及此亦言其則
耳其周身手足折量之法用前中指同身寸法為
是同身寸量法詳刺灸書中
補遺
十不治證
顚撲損傷入於肺者縱未及死二七難過
左脇下傷透至内者
腸傷斷者
小腹下傷内者
證候繁多者
傷破陰子者
老人左股壓碎者
血出盡者
肩内耳後傷透於内者
衇不實重者
已上皆不必用藥
御纂醫宗金鑑卷八十七
御纂醫宗金鑑卷八十七
編輯正骨心法要旨
外治法
手法總論
夫手法者謂以兩手安置所傷之筋骨使仍復於舊
也但傷有重輕而手法各有所宜其痊可之遲速及
遺留殘疾與否皆關乎手法之所施得宜或失其宜
或未盡其法也蓋一身之骨體既非一致而十二經
筋之羅列序屬又各不同故必素知其體相識其部
位一旦臨證機觸於外巧生於内手隨心轉法從手
出或拽之離而復合或推之就而復位或正其斜或
完其闕則骨之截斷碎斷斜斷筋之弛縱卷攣翻轉
離合雖在肉裏以手捫之自悉其情法之所施使患
者不知其苦方稱為手法也况所傷之處多有關於
性命者如七竅上通腦髓鬲近心君四末受傷痛苦
入心者即或其人元氣素壯敗血易於流散可以尅
期而愈手法亦不可亂施若元氣素弱一旦被傷勢
已難支設手法再誤則萬難挽回已此所以尤當審
愼者也蓋正骨者須心明手巧既知其病情復善用
夫手法然後治自多效誠以手本血肉之體其宛轉
運用之妙可以一己之卷舒高下疾徐輕重開合能
逹病者之血氣凝滯皮肉腫痛筋骨攣折與情志之
苦欲也較之以器具從事於拘制者相去甚遠矣是
則手法者誠正骨之首務哉
手法釋義
摸法
摸者用手細細摸其所傷之處或骨斷骨碎骨歪骨整
骨輭骨硬筋強筋柔筋歪筋正筋斷筋走筋粗筋翻筋
寒筋熱以及表裏虚實並所患之新舊也先摸其或為
跌撲或為錯閃或為打撞然後依法治之
接法
接者謂使已斷之骨合攏一處復歸於舊也凡骨之跌
傷錯落或斷而兩分或折而䧟下或碎而散亂或岐而
傍突相其形勢徐徐接之使斷者復續䧟者復起碎者
復完突者復平或用手法或用器具或手法器具分先
後而兼用之是在醫者之通達也
端法
端者或兩手一手擒定應端之處酌其重輕或從下往
上端或從外往内托或直端斜端也蓋骨離其位必以
手法端之則不待曠日遲久而骨縫即合仍須不偏不
倚庶愈後無長短不齊之患
提法
提者謂陷下之骨提出如舊也其法非一有用兩手提
者有用繩帛繫高處提者有提後用器具輔之不致仍
䧟者必量所傷之輕重淺深然後施治倘重者輕提則
病莫能愈輕者重提則舊患雖去而又增新患矣
接摩法
按者謂以手往下抑之也摩者謂徐徐揉摩之也此法
蓋為皮膚筋肉受傷但腫硬麻木而骨未斷折者設也
或因跌撲閃失以致骨縫開錯氣血鬱滯為腫為痛宜
用按摩法按其經絡以通鬱閉之氣摩其壅聚以散瘀
結之腫其患可愈
推拿法
推者謂以手推之使還舊處也拿者或兩手一手捏定
患處酌其宜輕宜重緩緩焉以復其位也若腫痛已除
傷痕已愈其中或有筋急而轉搖不甚便利或有筋縱
而運動不甚自如又或有骨節間微有錯落不合縫者
是傷雖平而氣血之流行未暢不宜接整端提等法惟
宜推拿以通經絡氣血也蓋人身之經穴有大經細絡
之分一推一拿視其虛實酌而用之則有宣通補瀉之
法所以患者無不愈也
已上諸條乃八法之大略如此至於臨證之權衡
一時之巧妙神而明之存乎其人矣
器具總論
跌撲損傷雖用手法調治恐未盡得其宜以致有治
如未治之苦則未可云醫理之周詳也爰因身體上
下正側之象製器以正之用輔手法之所不逮以冀
分者復合欹者復正高者就其平䧟者升其位則危
證可轉於安重傷可就於輕再施以藥餌之功更示
以調養之善則正骨之道全矣
裹帘(器一無圖)
裹帘以白布為之因患處不宜他器只宜布纏始為得
法故名裹帘其長短闊狹量病勢用之
振挺(器二無圖)
振梃即木棒也長尺半圓如錢大或麫杖亦可蓋受傷
之處氣血凝結疼痛腫硬用此梃微微振擊其上下四
旁使氣血流通得以四散則疼痛漸減腫硬漸消也
用法釋義
凡頭被傷而骨未碎筋未斷雖瘀聚腫痛者皆為可治
先以手法端提頸項筋骨再用布纏頭二三層令緊再
以振梃輕輕拍擊足心令五臟之氣上下宣通瘀血開
散則不奔心亦不嘔呃而心神安矣若已纏頭拍擊足
心竟不覺疼昏不知人痰响如拽鋸身體僵硬口溢涎
沫乃氣血垂絶也不治
披肩(器三無圖)
披肩者用熟牛皮一塊長五寸寬三寸兩頭各開二孔
夾於傷處以棉繩穿之緊緊縛定較之木板稍覺柔活
用法釋義
凡兩肩撲墜㨛傷其骨或斷碎或旁突或斜努或骨縫
開錯筋翻法當令病人仰卧凳上安合骨縫揉按筋結
先以棉花貼身墊好復以披肩夾住肩之前後縛緊再
用白布在外纏裹畢更用扶手板長二尺餘寬三四寸
兩頭穿繩懸空掛起令病人俯伏於上不使其肩骨下
垂過七日後開視之如俱痊可撤板不用如尚未愈則
仍用之若不依此治法後必遺殘患蘆節
攀索(器四)
攀索者以䋲掛於高處用兩手攀之也
疊甎(器五)
疊甎者以甎六塊分左右各疊置三塊兩足踏於其上
也
用法釋義
凡胸腹腋脇跌打磞撞墊努以致胸䧟而不直者先令
病人以兩手攀䋲足踏甎上將後腰拿住各抽去甎一
箇令病人直身挺胸少頃又各去甎一箇仍令直身挺
胸如此者三其足著地使氣舒瘀散則䧟者能起曲者
可直也再將其胸以竹簾圍褁用寬帶八條緊緊縛之
勿令窒碍但宜仰睡不可俯卧側眠腰下以枕墊之勿
令左右移動
通木(器六)
用杉木寬三寸厚二寸其長自腰起上過肩一寸許外
面平整向脊背之内面刻凹形務與脊骨膂肉吻合約
以五分(分去聲)度之第一分自左側面斜鑽二孔右側面
斜鑽二孔越第二分至第三分四分五分俱自左右側
面各斜鑽一孔用寬帶一條自第一分上左孔穿入上
越右肩下胸前斜向左腋下繞背後穿於第一分右次
孔内再用一帶自第一分上右孔穿入上越左肩下胸
前斜向右腋下繞背後穿入第一分左次孔内兩帶頭
俱折轉緊紥木上第三分四分亦以帶穿之自軟肋横
繞腹前復向後穿入原孔内緊紥木上第五分以帶穿
入孔内平繞前腹復向後緊紥木上切勿游移活動始
於患處有益凡用此木先以綿絮軟帛貼身墊之免致
疼痛
用法釋義
凡脊背跌打損傷膂骨開裂高起者其人必傴僂難仰
法當令病者俯卧再著一人以兩足踏其兩肩醫者相
彼開裂高起之處宜輕宜重或端或拿或按或揉令其
縫合然後用木依前法逼之
腰柱(器七)
腰柱者以杉木四根製如扁擔形寬一寸厚五分長短
以患處為度俱自側面鑽孔以䋲聯貫之
用法釋義
凡腰間閃挫岔氣者以常法治之若腰節骨被傷錯筍
膂肉破裂筋斜傴僂者用醋調定痛散敷於腰柱上視
患處將柱排列於脊骨兩旁務令端正再用蘄艾做薄
褥覆於柱上以禦風寒用寬長布帶繞向腹前緊緊紥
褁内服藥餌調治自愈
竹簾(器八)
竹簾者即夏月凉簾也量患處之大小長短裁取之
用法釋義
凡肢體有斷處先用手法安置訖然後用布纏之復以
竹簾圍於布外緊紥之使骨縫無參差走作之患乃通
用之物也
杉籬(器九)
杉籬者複逼之器也量患處之長短闊狹曲直凸凹之
形以杉木為之酌其根數記清次序不得紊亂然後於
每根兩頭各鑽一孔以䋲聯貫之有似於籬故名焉但
排列稀疎不似竹簾之密耳
用法釋義
凡用以圍裹於竹簾之外將所穿之䋲結住再於籬上
加䋲以纏之取其堅勁挺直使骨縫無離綻脱走之患
也蓋骨節轉動之處與骨節甚長之所易於搖動若僅
用竹簾恐挺勁之力不足故必加此以環抱之則骨縫
吻合堅牢矣
抱膝(器十)
抱膝者有四足之竹圈也以竹片作圈較膝蓋稍大些
須再用竹片四根以蔴線緊縛圈上作四足之形將白
布條通纏於竹圈及四足之上用於膝蓋雖拘制而不
致痛苦矣
用法釋義
膝蓋骨覆於楗䯒二骨之端本活動物也若有所傷非
骨體破碎即離位而突出於左右雖用手法推入原位
但步履行止必牽動於彼故用抱膝之器以固之庶免
復離原位而遺跛足之患也其法將抱膝四足插於膝
蓋兩旁以竹圈轄住膝蓋令其穏妥不得移動再用白
布寬帶緊緊縛之
經義
擊仆損傷應刺諸穴
素問繆刺論曰人有所墮墜惡血留内腹中滿脹不得
前後先飲利藥此上傷厥陰之衇下傷少陰之絡刺足
内踝之下然谷之前血衇出血刺足跗上動衇不已刺
三毛各一痏見血立已左刺右右刺左
(註)此言惡血為病有繆刺之法也人因墮墜致惡血
留内腹中滿脹前後不通當先用利藥如上傷厥
陰肝經之衇下傷少陰腎經之絡當刺内踝之下
然谷之前有血衇令出血者蓋以此屬少陰之别
絡而交通乎厥陰也兼刺足跗上動衇即衝陽穴
乃胃經之原也如病不已更刺三毛上大敦穴左
右各一痏見血立已繆刺者左刺右大敦右刺左
大敦也但足跗動衇上關衝衇少陰陽明三經只
宜淺刺不可出血不已也
靈樞經寒熱病篇曰身有所傷血出多及中風寒若有
所墮墜四支懈惰不收名曰體惰取其小腹臍下三結
交三結交者陽明太陰也臍下三寸關元也
(註)此言身有所傷血出多者及中風寒者破傷風之
屬也或因墮墜不必血出而四支懈惰不收者皆
名體惰也關元任衇穴名又足陽明太陰之衇皆
結於此故為三結交也
靈樞經厥病論曰頭痛不可取於腧者有所擊墮惡血
在内傷痛未已可側刺不可遠取之也
(註)經言惡血在内頭痛不可取其腧者蓋頭痛取腧
以泄其氣則頭痛可愈也若有所擊墮惡血在内
而取腧以泄其氣則是血病治氣矣故勿取其腧
焉若所擊扑之䐃肉傷痛不已雖用刺法亦只於
所傷附近之側刺之以出在内之惡血而已若仍
按經遠取諸腧以療頭痛則不可也
惡血已留復因怒傷肝
靈樞經邪氣藏府病形篇曰有所墮墜惡血在内有所
大怒氣上而不下積於脇下則傷肝
(註)人因墮墜血已留内若復因大怒傷肝其氣上而
不下則留内之血兩相凝滯積於脇下而肝傷矣
法當先導怒氣勿積於肝則肝可以無傷然後飲
以利藥以破惡血則脇下無留血矣
擊扑傷後入房傷脾
靈樞經邪氣藏府病形篇曰有所擊扑若醉入房汗出
當風則傷脾
(註)有所擊扑乃傷其外體也如醉後入房或汗出不
知避忌當風則邪客於肌膚傷其内體矣是皆傷
脾之因也
擊扑損傷衇色
素問衇要精微論曰肝衇搏堅而長色不靑當病墜若
因血在脇下令人喘逆
(註)此言肝衇有剛柔而病亦以異也肝衇搏擊於手
而且堅且長其色又不青當病或墜或搏因血積
於脇下令人喘逆不止也正以厥陰之衇布脇肋
循喉嚨之後其支别者復從肝貫膈上注肺今血
在脇下則血之積氣上薰於肺故令人喘逆也
金匱要略曰寸口衇浮微而濇然當亡血若汗出設不
汗出者其身有瘡被刀斧所傷亡血故也
(註)經言奪血者無汗奪汗者無血蓋二者皆當衇浮
微而濇今診之如此是有枯竭之象而無汗出之
證非亡血而何故知有金傷或擊扑而亡血之證
也
又論曰肝衇搏堅而色不變必有擊墮之事因䐃
肉無破則惡血必留脇下兼致嘔逆依經鍼刺然
谷足跗或三毛等穴出血或飲利藥使惡血開行
當自愈也若衇浮微而濇當知亡血過多依經於
三結交關元穴灸之或飲大補氣血之劑而調之
則病已矣
靈樞經骨度尺寸
頭部
項髮以下至背骨長二寸半(自後髮際以至大椎項骨三節處也)
(按)頭部折法以前髮際至後髮際折為一尺二寸如
髮際不明則取眉心直上後至大杼骨折作一尺
八寸此為直寸横寸法以眼内角至外角此為一
寸頭部横直寸法並依此
胸腹部
結喉以下至缺盆中長四寸(此以巨骨上陷中而言即天突穴處)
缺盆以下&KR1075;骭之中長九寸
胸圍四尺五寸
兩乳之間廣九寸半(當折八寸為當)
&KR1075;骭中下至天樞長八寸(天樞足陽明穴名在臍旁此指平臍而言)
天樞以下至横骨長六寸半横骨横長六寸半(毛際下骨曰横)
(骨)
(按)此古數以今用上下穴法參較多有未合宜從後
胸腹折法為當
兩髀之間廣六寸半(此當兩股之中横骨兩頭之處俗名髀縫)
(按)胸腹折法直寸以中行為之自缺盆中天突穴起
至岐骨際上中庭穴止折作八寸四分自&KR1075;骭上
岐骨際下至臍心折作八寸臍心下至毛際曲骨
穴折作五寸横寸以兩乳相去折作八寸胸腹横
直寸法并依此
背部
膂骨以下至尾骶二十一節長三尺(膂骨脊骨也脊骨外小而内巨人之)
(所以能負任者以是骨之巨也脊骨二十四節今云二十一節者除項骨三節不在内)
腰圍四尺二寸
(按)背部折法自大椎至尾骶通折三尺上七節各長
一寸四分一釐共九寸八分七釐中七節各一寸
六分一釐共一尺一寸二分七釐第十四節與臍
平下七節各一寸二分六釐共八寸八分二釐共
二尺九寸九分六釐不足四釐者有零未盡也直
寸依此横寸用中指同身寸法脊骨内闊一寸
凡云第二行俠脊一寸半三行俠脊三寸者皆除
脊一寸外净以寸半三寸論故在二行當為二寸
在三行當為三寸半也
側部
自拄骨下行腋中不見者長四寸(拄骨頸項根骨也)
腋以下至季脇長一尺二寸(季脇小肋也)
季脇以下至髀樞長六寸(大腿曰股股上曰髀楗骨之下大腿之上兩骨合縫之所)
(曰髀樞當足少陽環跳穴處也)
髀樞下至膝中長一尺九寸
横骨上廉下至内輔之上廉長一尺八寸(骨際曰廉膝旁之骨突出)
(者曰輔骨内曰内輔外曰外輔)
内輔之上廉以下至下廉長三寸半(上廉下廉可摸而得)
内輔下廉下至内踝長一尺二寸
内踝以下至地長三寸
四肢部
肩至肘長一尺七寸
肘至腕長一尺二寸半(臂之中節曰肘)
腕至中指本節長四寸(臂掌之交曰腕)
本節至末長四寸半(指之後節曰本節)
膝以下至外踝長一尺六寸
膝膕以下至跗屬長一尺二寸(膕腿灣也跗足面也膝在前膕在後跗屬者凡)
(兩踝前後脛掌所交之處皆為跗之屬也)
跗屬以下至地長三寸
外踝以下至地長一寸
足長一尺二寸廣四寸半
(按)骨度乃靈樞經骨度篇之文論骨之長短皆古數
也然骨之大者則太過小者則不及此亦言其則
耳其周身手足折量之法用前中指同身寸法為
是同身寸量法詳刺灸書中
補遺
十不治證
顚撲損傷入於肺者縱未及死二七難過
左脇下傷透至内者
腸傷斷者
小腹下傷内者
證候繁多者
傷破陰子者
老人左股壓碎者
血出盡者
肩内耳後傷透於内者
衇不實重者
已上皆不必用藥
御纂醫宗金鑑卷八十七
