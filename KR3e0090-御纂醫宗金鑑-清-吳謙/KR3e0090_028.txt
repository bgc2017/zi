御纂醫宗金鑑卷二十八
刪補名醫方論卷三目錄
續命湯
三生飲
稀涎千緡湯
秦艽升麻湯
防風黃耆湯
玉屏風散
黃耆五物湯
羌活愈風湯
清熱化痰湯
防風通聖散
九味羌活湯
活人敗毒散
柴葛解肌湯
升麻葛根湯
參蘇飲
藿香正氣散
神术湯
麻黃加术湯
桂枝附子湯
栝蔞桂枝湯
水解散
二聖救苦丹
天水散
香薷飲
御纂醫宗金鑑卷二十八目錄
御纂醫宗金鑑卷二十八
刪補名醫方論卷三目錄
續命湯
三生飲
稀涎千緡湯
秦艽升麻湯
防風黃耆湯
玉屏風散
黃耆五物湯
羌活愈風湯
清熱化痰湯
防風通聖散
九味羌活湯
活人敗毒散
柴葛解肌湯
升麻葛根湯
參蘇飲
藿香正氣散
神术湯
麻黃加术湯
桂枝附子湯
栝蔞桂枝湯
水解散
二聖救苦丹
天水散
香薷飲
御纂醫宗金鑑卷二十八目錄
御纂醫宗金鑑卷二十八
刪補名醫方論卷三
續命湯
治中風痱身體不能自收口不能言冒昧不知痛處
或拘急不得轉側
麻黃桂枝
石膏乾薑
杏仁(四十枚)川芎
當歸人參
甘草(各三兩)
右九味以水一斗煮取四升溫服一升當小汗薄
覆脊凴几坐汗出自愈不汗更服無所禁勿當風
并治衇伏不得卧欬逆上氣面目浮腫
(集註)趙良曰痱病者榮衞氣血不養於内外故身體不
用機關不利精神不治然是證有虛有實虛者自
飲食房勞七情感之如内經所謂内奪而厥則為
瘖痱之類是也實者自風寒暑濕感之虛者不可
以實治治之則愈散其氣血今此方明言中風痱
是屬榮衞之實邪也故用續命續命乃麻黃湯之
變者加乾薑以開血受寒邪石膏以解肌受風邪
當歸和血人參益氣川芎行血散風也其并治欬
逆上氣面浮者亦以為風寒所致也
三生飲
治卒中昏不知人口眼歪斜半身不遂并痰厥氣厥
南星(一兩生用)川烏(五錢去皮生用)
附子(五錢去皮生用)木香(二錢)
右每服五錢薑水煎加人參一兩
(集註)柯琴曰風為陽邪風中無寒不甚傷人惟風中挾
寒害始劇矣寒輕而在表者宜發汗以逐邪寒重
而入裏者非溫中補虛終不可救此取三物之大
辛大熱者且不炮不製更佐以木香乘其至剛至
銳之氣而用之非專以治風兼以治寒也然邪之
所湊其氣必虛但知勇於攻邪若正氣虛而不支
能無倒戈之患乎必用人參兩許以駕馭其邪此
薛已真知確見立於不敗之地而收萬全之效者
也若在庸手必謂補住邪氣而不敢用此謹熟隂
陽毋與衆謀岐伯所以叮嚀致告耳觀其每服五
錢必四服而邪始出今之畏事者用烏附分數必
製熟而後敢用更以芩連監制之烏能挽回如是
之危證哉古今人不相及信然本方去烏附即星
香散治痰厥氣厥足矣
稀涎千緡湯
治風痰不下㗋中聲如牽鋸或中濕腫滿
半夏(十四枚大者)豬牙皂角(一挺炙)
甘草(一錢)白礬(二錢)
右四味為末用生薑自然汁少許冲溫水一盞調
末一錢灌之得吐痰涎即醒
(集註)柯琴曰攻邪有汗吐下三法仲景於吐劑立梔子
豉瓜蒂二方所以導熱邪之上出逐寒邪而外散
也其有不因外感因醇酒厚味漸積凝結變為頑
痰一旦乘虛上塞咽㗋氣不得通忽然昏仆目反
直視㗋中聲如牽鋸此為痰厥先輩所云怪證多
屬於痰者此也非用峻藥以攻之頑痰不能遽退
故用生薑半夏之辛以散之甘草之甘以涌之白
礬之澁以斂之牙皂之勇以開之此斬關奪門之
勢惟稟氣素實而暫虛者可用壅塞稍疏續進他
藥不可多用以傷元氣如平素虛弱者又當攻補
兼施六君子湯中加牙皂白礬末以吐之則庶幾
矣若誤作中風治之去生便遠
秦艽升麻湯
治風寒客胃口眼喎斜惡見風寒四肢拘急衇浮而
緊
升麻葛根
秦艽白芷
防風桂枝
甘草人參
芍藥葱白
右十味水煎服
(集註)李中梓曰至哉坤元為五藏之主木勝風淫則倉
廩之官受制脾主四肢故痿痺也口為土之外候
眼為木之外候故俱病也升麻白芷皆陽明本藥
故用為直入之兵桂枝芍藥和其榮衞防風秦艽
驅散風邪葱根佐風藥發汗則無微不達又藉人
參甘草補而和之則大氣周流而邪氣有不散者
乎
防風黃耆湯
治中風不能言衇遲而弱者
防風黃耆(等分)
水煎服
(集註)柯琴曰夫風者百病之長也邪風之至急如風雨
善治者治皮毛故用防風以驅逐表邪邪之所凑
其氣必虛故用黃耆以鼓舞正氣黃耆得防風其
功愈大者一攻一補相須相得之義也唐柳太后
中風不言許蔭宗造防風黃耆湯數十斛置床下
蒸之身在氣中居次日便能語是以外氣通内氣
令氣行而愈也經曰五氣入鼻藏於心肺上使耳
目修明聲音能彰製此方者其知此義矣夫熏蒸
之力尚能去病况服之乎今人治風惟以發散為
足法而禁用參耆豈知目盲不能視口噤不能言
皆元氣不足使然耳誰知補氣可以禦風正勝而
邪却之理耶神而明之存乎其人信哉
玉屏風散
治風邪久留而不散者自汗不止者亦宜
防風黃耆
白术(等分)
右為細末酒調服
(集註)柯琴曰邪之所凑其氣必虛故治風者不患無以
驅之而患無以禦之不畏風之不去而畏風之復
來何則發散太過元府不閉故也昧者不知托裏
固表之法徧試風藥以驅之去者自去來者自來
邪氣留連終無解期矣防風徧行周身稱治風之
仙藥上清頭面七竅内除骨節疼痺外解四肢攣
急為風藥中之潤劑治風獨取此味任重功專矣
然衞氣者所以溫分肉而充皮膚肥腠理而司開
闔惟黃耆能補三焦而實衞為元府禦風之關鍵
且無汗能發有汗能止功同桂枝故又能除頭目
風熱大風癩疾腸風下血婦人子藏風是補劑中
之風藥也所以防風得黃耆其功愈大耳白术健
脾胃溫分肉培土即以寧風也夫以防風之善驅
風得黃耆以固表則外有所衞得白术以固裏則
内有所據風邪去而不復來此欲散風邪者當依
如屏珍如玉也其自汗不止者亦以微邪在表皮
毛肌肉之不固耳
黃耆五物湯
治風痱身無痛半身不遂手足無力不能動履者久
久服之自見其功
黃耆(六錢蜜炙)白芍藥(三錢酒炒)
桂枝(三錢嫩枝連皮)生薑(三錢外皮)
大棗(四枚去核)
水煎服
(註)經曰虛邪偏客於身半其入深者内居榮衞榮衞
衰則真氣去邪氣獨留發為偏枯其邪氣淺者衇
偏痛此謂虛邪賊風之中人也榮衞虛則其入深
久留發為偏枯半身不遂也榮衞實則其入淺即
作經衇偏痛風痺病也八風五痺之病榮衞實者
則以續命湯換骨丹發其榮衞之邪風痱偏枯之
病是榮衞虛則當以此湯補其榮衞之虛也故君
黃耆以補衞臣桂芍以補榮佐薑棗補而兼通以
和榮衞也此方乃小建中湯之變制加黃耆減甘
草飴糖者是其意在補外而不在補中也若左半
身不遂則加當歸以補血右半身不遂則倍黃耆
以補氣手軟倍桂枝足軟加牛膝筋軟加木瓜骨
軟加虎骨元氣虛加人參陽氣虛加附子在臨證
者消息之久久服之無不應也如外風邪盛則又
當從事乎羌活愈風湯補而散之可也
羌活愈風湯
治年近四旬榮衞不足肝腎虛弱風中經絡精神恍
惚語言不清半身不遂手足麻木筋骨無力或手足
枯瘦浮腫或手足筋攣不收一切風病稍愈之後調
理俱宜此方及初覺大指次指麻木不用手足少力
或肌肉微掣口眼跳動若不預防調治三年之内風
病必生亦宜服之
羌活甘草(炙)
防風黃耆
蔓荆子地骨皮
川芎細辛
枳殼人參
麻黃知母
甘菊花薄荷
枸杞當歸
獨活白芷
杜仲秦艽
柴胡半夏(製)
厚朴(薑製)熟地黃
防己(巳上各二兩)芍藥
黃芩白茯苓(各三兩)
石膏生地
蒼术(各四兩)官桂(一兩)
前胡(二兩)
右每服一兩水二盞煎一盞去滓空心溫服如遇
天隂加生薑三片臨卧再煎滓俱要食遠空心服
清熱化痰湯
治中風痰熱神氣不清舌強難言
人參白术
茯苓甘草(炙)
橘紅半夏
麥冬石菖蒲
枳實木香
竹茹黃芩
黃連南星
水煎加竹&KR0377;薑汁服
(註)中風有内生外中二因内生則因胃濁生痰志極
動火外中則因形氣不固感召風邪所以内生者
病必痰迷不語火發神昏外中者病必筋骨不用
口眼歪斜單發者易治同發者難愈然此病之來
必有先兆如大指次指麻木不仁或手足無力或
肌肉微掣此榮衞受邪外中之先兆也如上盛下
虛頭眩脚軟神短忽忽言語失常此痰火將發内
生之先兆也醫方中預防外中内生之劑甚多皆
不若羌活愈風清熱化痰二方均以補正為主除
邪次之故羌活愈風以十全大補湯為君劑清熱
化痰以六君子湯為君劑也羌活愈風湯用人參
苓草以補氣歸地芍藥以補血黃耆桂枝以扶衞
麻黃芎藭以調榮濕盛則筋骨痿軟故佐蒼半防
己以除之風盛則筋骨拘勁故佐枸杜地黃以滋
之病久氣必滯故佐枳殼厚朴以行之風多從燥
化故佐知膏黃芩以清之更佐諸羌獨輩發散之
品以驅六經之風是風非汗不除也久病風邪之
人若一旬無汗須加麻黃微汗以和其表若數日
大便不利更加大黃微利以和其裏春倍柴胡半
夏夏倍知膏黃芩季夏倍防己术苓秋倍厚朴加
桂藿冬倍歸桂加附子此皆通塞從時活變法也
一氣一候亦然假如今日風氣大來是風淫也則
倍防風熱氣大來是火淫也則倍黃芩濕氣大來
是濕淫也則倍蒼术清氣大來是燥淫也則倍桂
枝皮寒氣大來是寒淫也則加炮附子此又隨氣
候加藥法也清熱化痰湯用參苓术草以補氣木
香枳實以利氣橘半南星以化痰黃芩黃連以瀉
熱菖蒲通心麥竹清心薑汁竹&KR0377;通神明去胃濁
則内生諸病自漸愈矣氣實減人參白术者恐助
熱也氣虛減木香枳實者恐傷氣也痰熱甚盛大
便秘實者此方攻病力緩又當與礞石滚痰丸相
兼服之大便利止再服恐過則傷正也若利後數
日仍秘實者仍服之是又恐痰熱盛而助邪也其
變通加減施治總在臨證者消息之難以盡述
防風通聖散
風熱壅盛表裏三焦皆實者此方主之
防風川芎
當歸芍藥
大黃薄荷
麻黃連翹
芒硝(各半兩)石膏
黃芩桔梗(各一兩)
滑石(三兩)甘草(三兩)
荆芥白术
梔子(各二錢半)生薑(三片)
每服三錢
(集註)吳琨曰防風麻黃解表藥也風熱之在皮膚者得
之由汗而泄荆芥薄荷清上藥也風熱之在顛頂
者得之由鼻而泄大黃芒消通利藥也風熱之在
腸胃者得之由後而泄滑石梔子水道藥也風熱
之在決瀆者得之由溺而泄風淫於膈肺胃受邪
石膏桔梗清肺胃也而連翹黃芩又所以祛諸經
之游火風之為患肝木主之川芎歸芍和肝血也
而甘草白术所以和胃氣而健脾劉守真長於治
火此方之旨詳且悉哉亦治失下發斑三焦火實
全方除硝黃名雙解散解表有防風麻黃薄荷荆
芥川芎解裏有石膏滑石黃芩梔子連翹復有當
歸芍藥以和血桔梗白术甘草以調氣榮衛皆和
表裏俱暢故曰雙解本方名曰通聖極言其用之
妙耳
九味羌活湯(一名冲和湯)
四時發散之通劑
羌活防風
川芎白芷
細辛蒼术
黃芩甘草
生地
加生薑三片葱白三莖水煎服
活人敗毒散
治傷寒溫疫風濕風眩拘踡風痰頭痛目眩四肢痛
憎寒壯熱項強睛疼老人小兒皆可服
羌活獨活
前胡柴胡
川芎枳殼
白茯苓桔梗
人參(各一兩)甘草(五錢)
右為細末每服二錢水一盞入生薑三片煎七分
溫服或沸湯點服
煩熱口乾加黃芩
(集註)趙羽皇曰東南地土卑濕凡患感冒輒以傷寒二
字混稱不知傷者正氣傷於中寒者寒氣客於外
未有外感而内不傷者也仲景醫門之聖立法高
出千古其言冬時嚴寒萬類深藏君子固密不傷
於寒觸冒之者乃名傷寒以失於固密而然可見
人之傷寒悉由元氣不固膚腠之不密也昔人常
言傷寒為汗病則汗法其首重矣然汗之發也其
出自陽其源自隂故陽氣虛則榮衞不和而汗不
能作隂氣弱則津液枯涸而汗不能滋但攻其外
不顧其内可乎表汗無如敗毒散羌活湯其藥如
二活二胡芎蒼辛芷羣隊辛溫非不發散若無人
參生地之大力者居乎其中則形氣素虛者必至
亡陽血虛挾熱者必至亡隂而成痼疾矣是敗毒
散之人參與沖和湯之生地人謂其補益之法我
知其托裏之法蓋補中兼發邪氣不致於流連發
中帶補真元不致於耗散施之於東南地卑氣煖
之鄉最為相宜此古人制方之義然形氣俱實或
内熱熾盛則更當以河間法為是也
胡天錫曰非其時而有其氣惟氣血兩虛之人受
之寒客榮而風客衞不可用峻劑故稍從其輕者
此羌活湯敗毒散所由立也九味湯主寒邪傷榮
故於發表中加芎地引而入血即借以調榮用葱
薑為引使通體汗出庶三陽血分之邪直達而無
所滯矣敗毒散主風邪傷衞故於發表中加參苓
枳桔引而達衞固托以宣通用生薑為使使留連
肺部則上焦氣分之邪不能干矣是方亦可用黃
芩者以諸藥氣味辛溫恐其僭亢一以潤之一以
清之也
柴葛解肌湯
治三陽合病頭痛發熱心煩不眠嗌乾耳聾惡寒無
汗三陽證同見者
石膏柴胡
羌活白芷
黃芩芍藥
桔梗甘草
葛根
加薑棗水煎服
(註)陶華製此以代葛根湯不知葛根湯祗是太陽陽
明藥而此方君柴胡則是又治少陽也用之於太
陽陽明合病不合也若用之以治三陽合病表裏
邪輕者無不效也仲景於三陽合病用白虎湯主
之者因熱甚也曰汗之則譫語遺尿下之則額汗
厥逆正示人惟宜以和解立法不可輕於汗下也
此方得之葛根白芷解陽明正病之邪羌活解太
陽不盡之邪柴胡解少陽初入之邪佐膏芩治諸
經熱而專意在清陽明佐芍藥歛諸散藥而不令
過汗桔梗載諸藥上行三陽甘草和諸藥通調表
裏施於病在三陽以意增減未有不愈者也若渴
引飲者倍石膏加括蔞根以清熱而生津也若惡
寒甚無汗減石膏黃芩加麻黃春夏重加之以發
太陽之寒若有汗者加桂枝以解太陽之風無不
可也
升麻葛根湯
治陽明表熱下利兼治痘疹初發
升麻葛根
芍藥甘草(炙)
右四味水煎服
(集註)柯琴曰此為陽明初病解表和裏之劑可用以散
表熱亦可用以治裏虛一方而兩擅其長也夫身
熱汗自出不惡寒反惡熱是陽明之本證仲景未
嘗立治表之方見陽明初起汗出多而惡寒者便
用桂枝湯及無汗而惡寒者則用葛根湯證同太
陽而稱陽明者是陽明之表病自太陽傳來故治
仍同太陽也此方治陽明自病不用麻桂者恐汗
太過而亡津液反致胃燥也用升麻葛根發胃脘
之陽以散肌肉之表熱芍藥甘草瀉脾經之火以
解胃府之裏熱有汗則發無汗則止功同桂枝而
已遠於薑桂且不須歠稀粥以助陽也胃實為陽
明之裏證仲景用承氣三方然陽明初病往往有
移熱於脾而下利者内經所謂暴注下迫皆屬於
熱也下利正是胃熱之兆故太陽陽明合病必自
下利仲景用葛根湯以發兩陽之表熱即所以治
裏熱也此方即倣其義去薑桂之辛熱以升麻代
麻黃便是陽明表劑而非太陽表劑矣葛根稟性
甘涼可以散表實協升麻以上升則使清陽達上
而濁隂下降可知芍藥收歛脾隂甘草緩急和裏
則下利自止可知治裏仍用表藥者以表實下利
而非裏實故也痘疹自裏達表出於少隂而發於
太陽初起則内外皆熱故亦宜於涼散耳若無汗
加麻黃有汗加桂枝渴熱加石膏咽痛加桔梗頭
痛合芎芷散頭面腫合消毒飲有少陽證加柴芩
火盛加芩連凡邪在三陽以此出入無不利也
參蘇飲
治感冒風寒頭痛發熱憎寒咳𠻳涕唾稠黏胸膈滿
悶衇弱無汗
人參(八分)蘇葉(八分)
乾葛(八分)前胡(八分)
陳皮(八分)枳殼(八分)
茯苓(八分)半夏(八分)
桔梗(五分)木香(五分)
甘草(五分)生薑(五片)
大棗(一枚)
右水煎熱服取汗
(註)風寒感冒太陽則傳經以太陽主表故用麻桂二
方發榮衞之汗也若感太隂則不傳經以太隂主
肺故用此湯外散皮毛内宣肺氣也蓋邪之所凑
其氣必虛故君人參以補之皮毛者肺之合也肺
受風寒皮毛先病故有頭痛無汗發熱憎寒之表
以蘇葉葛根前胡為臣以散之肺一受邪胸中化
濁故用枳桔二陳以清之則咳𠻳涕唾稠黏胸膈
滿悶之證除矣加木香以宣諸裏氣加薑棗以調
諸表氣斯則表裏之氣和和則解也以本方去人
參加川芎以前胡易柴胡名芎蘇飲治氣實有火
者頭痛甚亦加之喘𠻳者加杏仁以降氣桑皮以
瀉肺合四物名茯苓補心湯治氣血兩虛及新產
之後虛損吐血感冒傷風咳𠻳最相宜也
藿香正氣散
治外受四時不正之氣内停飲食頭痛寒熱或霍亂
吐泄或作瘧疾
藿香桔梗
紫蘇白芷
厚朴大腹皮
半夏茯苓
陳皮甘草
右十味加薑棗水煎熱服
(集註)吳琨曰四時不正之氣由鼻而入不在表而在裏
故不用大汗以解表但用芬香利氣之品以正裏
蘇芷陳腹朴梗皆氣勝者也故能正不正之氣茯
半甘草則甘平之品所以培飬中氣者也若病在
太陽與此湯全無干涉傷寒衇沉發熱與元氣本
虛之人并夾隂發熱者宜戒又金不換正氣散即
平胃散加半夏藿香凡受山嵐瘴氣及出遠方不
服水土吐瀉下利者主之蓋平胃散可以平濕土
而消瘴半夏之燥以醒脾藿香之芬以開胃名曰
正氣謂能正不正之氣也
神术湯
主治三時外感寒邪内傷生泠而發熱及脾瀉腸風
白术(三錢)防風(二錢)
甘草(一錢)
右三味無汗用蒼术加葱白生薑有汗用白术生
薑
(集註)柯琴曰此王好古得意之方倣仲景麻桂二方之
義而制為輕劑也然此是太隂之劑可以理脾胃
之風濕而不可治太陽之風寒亦不可以治陽明
之表證與少陽之半表裏也内經所謂春傷於風
邪氣留連而洞泄至夏而飱泄腸澼者宜之若冬
傷於寒至春而溫病者又非所宜也今人不知仲
景立方之旨祗恐麻黃桂枝之傷人也得此平和
之劑恃為穏當不知榮衞不和非調和脾胃者所
可代胃家之實者非補虛之品所能投肝膽之相
火往來少隂之水火相射者不得以燥劑該攝也
先明藥之理始得方之用能知方始可用方而不
執方若病在太陽先發陽明之汗是引賊破家張
潔古豈獨為葛根道哉
麻黃加术湯
治濕家身煩疼
麻黃(三兩)桂枝(二兩)
甘草(二兩炙)杏仁(七十個)
白术(四兩炒)
右五味以水九升煮麻黃減二升去沫内諸藥煮
取二升半去滓溫服八合覆取微似汗
(集註)程知曰此湯為濕家表散法也身疼為濕身煩為
熱加白术於麻黃湯中一以助其去濕一以恐其
過散此治濕之正法也發散方中加白术又為張
潔古王好古二人開法門
桂枝附子湯
主治傷寒八九日風濕相搏身體煩疼不能轉側不
嘔不渴衇浮虛而澁者
桂枝(四兩)附子(三枚炮)
甘草(二兩)生薑(三兩)
大棗(十二枚)
右五味以水六升煮取二升去滓分溫三服
(集註)程知曰濕與風相搏流入關節身疼極重而無頭
痛嘔渴等證衇浮虛者風也澁者寒濕也風在表
者散以桂甘之辛甘濕在經者逐以附子之辛熱
薑棗辛甘行榮衞通津液以和表蓋陽虛則濕不
行溫經助陽散濕多藉附子之大力也
栝蔞桂枝湯
治太陽證備身體強&KR1351;&KR1351;然衇反沉遲此為痙此湯
主之
栝蔞根(二兩)桂枝(三兩)
芍藥(三兩)甘草(二兩)
生薑(三兩)大棗(十二枚)
右六味以水九升煮取三升分溫三服取微汗汗
不出食頃須歠熱粥發之
(集註)喻昌曰傷寒方中治項背&KR1351;&KR1351;用桂枝加葛根湯
矣彼之汗出惡風其邪在表而此之太陽證罔不
具備其邪之亦在於表可知也但以衇之沉遲知
其在表之邪為津液内竭所召不當從風寒之表
法起見故不用葛根之發表解肌改用栝蔞根之
味苦入隂擅生津液之長者為君加之桂枝和榮
衞飬筋衇而治其痙乃變表法為和法也然既君
以栝蔞根當增之桂枝為臣當減之
水解散
治天行時氣初起頭痛壯熱等疫
大黃(四兩)白芍(二兩)
黃芩(三兩)甘草(三兩炙)
桂心麻黃(各三兩)
右為粗末每撮一兩水煎服汗下不再服
二聖救苦丹
川大黃(生一觔)皂角(四兩豬牙者去皮弦微炒)
右為末和勻水泛為丸每服三錢無根水下弱者
減服
(註)天行時氣即四時不正之氣感而為病者初不名
疫也因病氣互相傳染老幼相似沿門闔境而共
病之故曰天行時氣也然此疫氣從鼻而入一受
其邪藏府皆病若不急逐病出則多速死急逐之
法非汗即下故古人治疫之方以下為主以汗次
之是為病尋出路也此二方一以治冬疫一以治
春疫冬疫多寒春疫多熱多寒者宜水解散方中
用麻桂芍草發榮衞之汗大黃黃芩瀉疫毒之邪
多熱者宜救苦丹方中用皂角開竅而發表大黃
瀉火而攻裏使毒亦從汗下而出也二方審而用
之治疫之大法可類推矣
天水散(一名益元散一名六一散)
治夏時中暑熱傷元氣内外俱熱無氣以動煩渴欲
飲腸胃枯涸者又能催生下乳積聚水蓄裏急後重
暴注下迫者宜之
桂府滑石(六兩水飛)甘草(一兩)
辰砂(三錢)
右為細末新汲水一碗調服三錢
(集註)柯琴曰元氣虛而不支者死邪氣盛而無制者亦
死今熱傷元氣無氣以動斯時用參耆以補氣則
邪愈甚用芩連以清熱則氣更傷惟善攻熱者不
使敗人元氣善補虛者不使助人邪氣必得氣味
純粹之品以主之滑石禀土中沖和之氣行西方
清肅之令秉秋金堅重之形寒能勝熱甘不傷脾
含天乙之精而具流走之性異於石膏之凝滯能
上清水原下通水道蕩滌六府之邪熱從小便而
泄炙甘草禀草中沖和之性調和内外止渴生津
用以為佐保元氣而瀉虛火則五藏自和矣然心
為五藏主暑熱擾中神明不安必得硃砂以鎮之
則神氣可以遽復涼水以滋之則邪熱可以急除
此清心之陽熱可通行也至於熱利初起裏急後
重者宜之以滑可去著也催生下乳積聚蓄水等
證同乎此義故兼治之是方也益氣而不助邪逐
邪而不傷氣不負益元之名宜與白虎生衇三方
鼎足也
香薷飲
治暑熱乘涼飲冷陽氣為隂邪所遏頭痛發熱惡寒
煩躁口渴腹滿吐瀉者
香薷厚朴(薑汁炒)
白扁豆(炒)
水煎浸冷服
(集註)葉仲堅曰飲與湯稍有别服有定數者名湯時時
不拘者名飲飲因渴而設用之於溫暑則最宜者
也然胃惡燥脾惡濕多飲傷脾反致下利治之之
法心下有水氣者發汗腹中有水氣者利小便然
與其有水患而治之曷若先選其能汗能利者用
之香薷芳香辛溫能發越陽氣有徹上徹下之功
故治暑者君之以解表利小便佐厚朴以除濕扁
豆以和中合而用之為飲飲入於胃熱去而濕不
留内外之暑悉除矣若心煩口渴者去扁豆加黃
連名黃連香薷飲加茯苓甘草名五物加木瓜參
耆橘术名十味隨證加減盡香薷之用也然勞倦
内傷必用清暑益氣内熱大渴必用人參白虎若
用香薷是重虛其表而反濟其内熱矣香薷乃夏
月解表之藥如冬月之麻黃氣虛者尤不可服今
人不知暑傷元氣概用以代茶是開門揖盜也
御纂醫宗金鑑卷二十八
御纂醫宗金鑑卷二十八
刪補名醫方論卷三
續命湯
治中風痱身體不能自收口不能言冒昧不知痛處
或拘急不得轉側
麻黃桂枝
石膏乾薑
杏仁(四十枚)川芎
當歸人參
甘草(各三兩)
右九味以水一斗煮取四升溫服一升當小汗薄
覆脊凴几坐汗出自愈不汗更服無所禁勿當風
并治衇伏不得卧欬逆上氣面目浮腫
(集註)趙良曰痱病者榮衞氣血不養於内外故身體不
用機關不利精神不治然是證有虛有實虛者自
飲食房勞七情感之如内經所謂内奪而厥則為
瘖痱之類是也實者自風寒暑濕感之虛者不可
以實治治之則愈散其氣血今此方明言中風痱
是屬榮衞之實邪也故用續命續命乃麻黃湯之
變者加乾薑以開血受寒邪石膏以解肌受風邪
當歸和血人參益氣川芎行血散風也其并治欬
逆上氣面浮者亦以為風寒所致也
三生飲
治卒中昏不知人口眼歪斜半身不遂并痰厥氣厥
南星(一兩生用)川烏(五錢去皮生用)
附子(五錢去皮生用)木香(二錢)
右每服五錢薑水煎加人參一兩
(集註)柯琴曰風為陽邪風中無寒不甚傷人惟風中挾
寒害始劇矣寒輕而在表者宜發汗以逐邪寒重
而入裏者非溫中補虛終不可救此取三物之大
辛大熱者且不炮不製更佐以木香乘其至剛至
銳之氣而用之非專以治風兼以治寒也然邪之
所湊其氣必虛但知勇於攻邪若正氣虛而不支
能無倒戈之患乎必用人參兩許以駕馭其邪此
薛已真知確見立於不敗之地而收萬全之效者
也若在庸手必謂補住邪氣而不敢用此謹熟隂
陽毋與衆謀岐伯所以叮嚀致告耳觀其每服五
錢必四服而邪始出今之畏事者用烏附分數必
製熟而後敢用更以芩連監制之烏能挽回如是
之危證哉古今人不相及信然本方去烏附即星
香散治痰厥氣厥足矣
稀涎千緡湯
治風痰不下㗋中聲如牽鋸或中濕腫滿
半夏(十四枚大者)豬牙皂角(一挺炙)
甘草(一錢)白礬(二錢)
右四味為末用生薑自然汁少許冲溫水一盞調
末一錢灌之得吐痰涎即醒
(集註)柯琴曰攻邪有汗吐下三法仲景於吐劑立梔子
豉瓜蒂二方所以導熱邪之上出逐寒邪而外散
也其有不因外感因醇酒厚味漸積凝結變為頑
痰一旦乘虛上塞咽㗋氣不得通忽然昏仆目反
直視㗋中聲如牽鋸此為痰厥先輩所云怪證多
屬於痰者此也非用峻藥以攻之頑痰不能遽退
故用生薑半夏之辛以散之甘草之甘以涌之白
礬之澁以斂之牙皂之勇以開之此斬關奪門之
勢惟稟氣素實而暫虛者可用壅塞稍疏續進他
藥不可多用以傷元氣如平素虛弱者又當攻補
兼施六君子湯中加牙皂白礬末以吐之則庶幾
矣若誤作中風治之去生便遠
秦艽升麻湯
治風寒客胃口眼喎斜惡見風寒四肢拘急衇浮而
緊
升麻葛根
秦艽白芷
防風桂枝
甘草人參
芍藥葱白
右十味水煎服
(集註)李中梓曰至哉坤元為五藏之主木勝風淫則倉
廩之官受制脾主四肢故痿痺也口為土之外候
眼為木之外候故俱病也升麻白芷皆陽明本藥
故用為直入之兵桂枝芍藥和其榮衞防風秦艽
驅散風邪葱根佐風藥發汗則無微不達又藉人
參甘草補而和之則大氣周流而邪氣有不散者
乎
防風黃耆湯
治中風不能言衇遲而弱者
防風黃耆(等分)
水煎服
(集註)柯琴曰夫風者百病之長也邪風之至急如風雨
善治者治皮毛故用防風以驅逐表邪邪之所凑
其氣必虛故用黃耆以鼓舞正氣黃耆得防風其
功愈大者一攻一補相須相得之義也唐柳太后
中風不言許蔭宗造防風黃耆湯數十斛置床下
蒸之身在氣中居次日便能語是以外氣通内氣
令氣行而愈也經曰五氣入鼻藏於心肺上使耳
目修明聲音能彰製此方者其知此義矣夫熏蒸
之力尚能去病况服之乎今人治風惟以發散為
足法而禁用參耆豈知目盲不能視口噤不能言
皆元氣不足使然耳誰知補氣可以禦風正勝而
邪却之理耶神而明之存乎其人信哉
玉屏風散
治風邪久留而不散者自汗不止者亦宜
防風黃耆
白术(等分)
右為細末酒調服
(集註)柯琴曰邪之所凑其氣必虛故治風者不患無以
驅之而患無以禦之不畏風之不去而畏風之復
來何則發散太過元府不閉故也昧者不知托裏
固表之法徧試風藥以驅之去者自去來者自來
邪氣留連終無解期矣防風徧行周身稱治風之
仙藥上清頭面七竅内除骨節疼痺外解四肢攣
急為風藥中之潤劑治風獨取此味任重功專矣
然衞氣者所以溫分肉而充皮膚肥腠理而司開
闔惟黃耆能補三焦而實衞為元府禦風之關鍵
且無汗能發有汗能止功同桂枝故又能除頭目
風熱大風癩疾腸風下血婦人子藏風是補劑中
之風藥也所以防風得黃耆其功愈大耳白术健
脾胃溫分肉培土即以寧風也夫以防風之善驅
風得黃耆以固表則外有所衞得白术以固裏則
内有所據風邪去而不復來此欲散風邪者當依
如屏珍如玉也其自汗不止者亦以微邪在表皮
毛肌肉之不固耳
黃耆五物湯
治風痱身無痛半身不遂手足無力不能動履者久
久服之自見其功
黃耆(六錢蜜炙)白芍藥(三錢酒炒)
桂枝(三錢嫩枝連皮)生薑(三錢外皮)
大棗(四枚去核)
水煎服
(註)經曰虛邪偏客於身半其入深者内居榮衞榮衞
衰則真氣去邪氣獨留發為偏枯其邪氣淺者衇
偏痛此謂虛邪賊風之中人也榮衞虛則其入深
久留發為偏枯半身不遂也榮衞實則其入淺即
作經衇偏痛風痺病也八風五痺之病榮衞實者
則以續命湯換骨丹發其榮衞之邪風痱偏枯之
病是榮衞虛則當以此湯補其榮衞之虛也故君
黃耆以補衞臣桂芍以補榮佐薑棗補而兼通以
和榮衞也此方乃小建中湯之變制加黃耆減甘
草飴糖者是其意在補外而不在補中也若左半
身不遂則加當歸以補血右半身不遂則倍黃耆
以補氣手軟倍桂枝足軟加牛膝筋軟加木瓜骨
軟加虎骨元氣虛加人參陽氣虛加附子在臨證
者消息之久久服之無不應也如外風邪盛則又
當從事乎羌活愈風湯補而散之可也
羌活愈風湯
治年近四旬榮衞不足肝腎虛弱風中經絡精神恍
惚語言不清半身不遂手足麻木筋骨無力或手足
枯瘦浮腫或手足筋攣不收一切風病稍愈之後調
理俱宜此方及初覺大指次指麻木不用手足少力
或肌肉微掣口眼跳動若不預防調治三年之内風
病必生亦宜服之
羌活甘草(炙)
防風黃耆
蔓荆子地骨皮
川芎細辛
枳殼人參
麻黃知母
甘菊花薄荷
枸杞當歸
獨活白芷
杜仲秦艽
柴胡半夏(製)
厚朴(薑製)熟地黃
防己(巳上各二兩)芍藥
黃芩白茯苓(各三兩)
石膏生地
蒼术(各四兩)官桂(一兩)
前胡(二兩)
右每服一兩水二盞煎一盞去滓空心溫服如遇
天隂加生薑三片臨卧再煎滓俱要食遠空心服
清熱化痰湯
治中風痰熱神氣不清舌強難言
人參白术
茯苓甘草(炙)
橘紅半夏
麥冬石菖蒲
枳實木香
竹茹黃芩
黃連南星
水煎加竹&KR0377;薑汁服
(註)中風有内生外中二因内生則因胃濁生痰志極
動火外中則因形氣不固感召風邪所以内生者
病必痰迷不語火發神昏外中者病必筋骨不用
口眼歪斜單發者易治同發者難愈然此病之來
必有先兆如大指次指麻木不仁或手足無力或
肌肉微掣此榮衞受邪外中之先兆也如上盛下
虛頭眩脚軟神短忽忽言語失常此痰火將發内
生之先兆也醫方中預防外中内生之劑甚多皆
不若羌活愈風清熱化痰二方均以補正為主除
邪次之故羌活愈風以十全大補湯為君劑清熱
化痰以六君子湯為君劑也羌活愈風湯用人參
苓草以補氣歸地芍藥以補血黃耆桂枝以扶衞
麻黃芎藭以調榮濕盛則筋骨痿軟故佐蒼半防
己以除之風盛則筋骨拘勁故佐枸杜地黃以滋
之病久氣必滯故佐枳殼厚朴以行之風多從燥
化故佐知膏黃芩以清之更佐諸羌獨輩發散之
品以驅六經之風是風非汗不除也久病風邪之
人若一旬無汗須加麻黃微汗以和其表若數日
大便不利更加大黃微利以和其裏春倍柴胡半
夏夏倍知膏黃芩季夏倍防己术苓秋倍厚朴加
桂藿冬倍歸桂加附子此皆通塞從時活變法也
一氣一候亦然假如今日風氣大來是風淫也則
倍防風熱氣大來是火淫也則倍黃芩濕氣大來
是濕淫也則倍蒼术清氣大來是燥淫也則倍桂
枝皮寒氣大來是寒淫也則加炮附子此又隨氣
候加藥法也清熱化痰湯用參苓术草以補氣木
香枳實以利氣橘半南星以化痰黃芩黃連以瀉
熱菖蒲通心麥竹清心薑汁竹&KR0377;通神明去胃濁
則内生諸病自漸愈矣氣實減人參白术者恐助
熱也氣虛減木香枳實者恐傷氣也痰熱甚盛大
便秘實者此方攻病力緩又當與礞石滚痰丸相
兼服之大便利止再服恐過則傷正也若利後數
日仍秘實者仍服之是又恐痰熱盛而助邪也其
變通加減施治總在臨證者消息之難以盡述
防風通聖散
風熱壅盛表裏三焦皆實者此方主之
防風川芎
當歸芍藥
大黃薄荷
麻黃連翹
芒硝(各半兩)石膏
黃芩桔梗(各一兩)
滑石(三兩)甘草(三兩)
荆芥白术
梔子(各二錢半)生薑(三片)
每服三錢
(集註)吳琨曰防風麻黃解表藥也風熱之在皮膚者得
之由汗而泄荆芥薄荷清上藥也風熱之在顛頂
者得之由鼻而泄大黃芒消通利藥也風熱之在
腸胃者得之由後而泄滑石梔子水道藥也風熱
之在決瀆者得之由溺而泄風淫於膈肺胃受邪
石膏桔梗清肺胃也而連翹黃芩又所以祛諸經
之游火風之為患肝木主之川芎歸芍和肝血也
而甘草白术所以和胃氣而健脾劉守真長於治
火此方之旨詳且悉哉亦治失下發斑三焦火實
全方除硝黃名雙解散解表有防風麻黃薄荷荆
芥川芎解裏有石膏滑石黃芩梔子連翹復有當
歸芍藥以和血桔梗白术甘草以調氣榮衛皆和
表裏俱暢故曰雙解本方名曰通聖極言其用之
妙耳
九味羌活湯(一名冲和湯)
四時發散之通劑
羌活防風
川芎白芷
細辛蒼术
黃芩甘草
生地
加生薑三片葱白三莖水煎服
活人敗毒散
治傷寒溫疫風濕風眩拘踡風痰頭痛目眩四肢痛
憎寒壯熱項強睛疼老人小兒皆可服
羌活獨活
前胡柴胡
川芎枳殼
白茯苓桔梗
人參(各一兩)甘草(五錢)
右為細末每服二錢水一盞入生薑三片煎七分
溫服或沸湯點服
煩熱口乾加黃芩
(集註)趙羽皇曰東南地土卑濕凡患感冒輒以傷寒二
字混稱不知傷者正氣傷於中寒者寒氣客於外
未有外感而内不傷者也仲景醫門之聖立法高
出千古其言冬時嚴寒萬類深藏君子固密不傷
於寒觸冒之者乃名傷寒以失於固密而然可見
人之傷寒悉由元氣不固膚腠之不密也昔人常
言傷寒為汗病則汗法其首重矣然汗之發也其
出自陽其源自隂故陽氣虛則榮衞不和而汗不
能作隂氣弱則津液枯涸而汗不能滋但攻其外
不顧其内可乎表汗無如敗毒散羌活湯其藥如
二活二胡芎蒼辛芷羣隊辛溫非不發散若無人
參生地之大力者居乎其中則形氣素虛者必至
亡陽血虛挾熱者必至亡隂而成痼疾矣是敗毒
散之人參與沖和湯之生地人謂其補益之法我
知其托裏之法蓋補中兼發邪氣不致於流連發
中帶補真元不致於耗散施之於東南地卑氣煖
之鄉最為相宜此古人制方之義然形氣俱實或
内熱熾盛則更當以河間法為是也
胡天錫曰非其時而有其氣惟氣血兩虛之人受
之寒客榮而風客衞不可用峻劑故稍從其輕者
此羌活湯敗毒散所由立也九味湯主寒邪傷榮
故於發表中加芎地引而入血即借以調榮用葱
薑為引使通體汗出庶三陽血分之邪直達而無
所滯矣敗毒散主風邪傷衞故於發表中加參苓
枳桔引而達衞固托以宣通用生薑為使使留連
肺部則上焦氣分之邪不能干矣是方亦可用黃
芩者以諸藥氣味辛溫恐其僭亢一以潤之一以
清之也
柴葛解肌湯
治三陽合病頭痛發熱心煩不眠嗌乾耳聾惡寒無
汗三陽證同見者
石膏柴胡
羌活白芷
黃芩芍藥
桔梗甘草
葛根
加薑棗水煎服
(註)陶華製此以代葛根湯不知葛根湯祗是太陽陽
明藥而此方君柴胡則是又治少陽也用之於太
陽陽明合病不合也若用之以治三陽合病表裏
邪輕者無不效也仲景於三陽合病用白虎湯主
之者因熱甚也曰汗之則譫語遺尿下之則額汗
厥逆正示人惟宜以和解立法不可輕於汗下也
此方得之葛根白芷解陽明正病之邪羌活解太
陽不盡之邪柴胡解少陽初入之邪佐膏芩治諸
經熱而專意在清陽明佐芍藥歛諸散藥而不令
過汗桔梗載諸藥上行三陽甘草和諸藥通調表
裏施於病在三陽以意增減未有不愈者也若渴
引飲者倍石膏加括蔞根以清熱而生津也若惡
寒甚無汗減石膏黃芩加麻黃春夏重加之以發
太陽之寒若有汗者加桂枝以解太陽之風無不
可也
升麻葛根湯
治陽明表熱下利兼治痘疹初發
升麻葛根
芍藥甘草(炙)
右四味水煎服
(集註)柯琴曰此為陽明初病解表和裏之劑可用以散
表熱亦可用以治裏虛一方而兩擅其長也夫身
熱汗自出不惡寒反惡熱是陽明之本證仲景未
嘗立治表之方見陽明初起汗出多而惡寒者便
用桂枝湯及無汗而惡寒者則用葛根湯證同太
陽而稱陽明者是陽明之表病自太陽傳來故治
仍同太陽也此方治陽明自病不用麻桂者恐汗
太過而亡津液反致胃燥也用升麻葛根發胃脘
之陽以散肌肉之表熱芍藥甘草瀉脾經之火以
解胃府之裏熱有汗則發無汗則止功同桂枝而
已遠於薑桂且不須歠稀粥以助陽也胃實為陽
明之裏證仲景用承氣三方然陽明初病往往有
移熱於脾而下利者内經所謂暴注下迫皆屬於
熱也下利正是胃熱之兆故太陽陽明合病必自
下利仲景用葛根湯以發兩陽之表熱即所以治
裏熱也此方即倣其義去薑桂之辛熱以升麻代
麻黃便是陽明表劑而非太陽表劑矣葛根稟性
甘涼可以散表實協升麻以上升則使清陽達上
而濁隂下降可知芍藥收歛脾隂甘草緩急和裏
則下利自止可知治裏仍用表藥者以表實下利
而非裏實故也痘疹自裏達表出於少隂而發於
太陽初起則内外皆熱故亦宜於涼散耳若無汗
加麻黃有汗加桂枝渴熱加石膏咽痛加桔梗頭
痛合芎芷散頭面腫合消毒飲有少陽證加柴芩
火盛加芩連凡邪在三陽以此出入無不利也
參蘇飲
治感冒風寒頭痛發熱憎寒咳𠻳涕唾稠黏胸膈滿
悶衇弱無汗
人參(八分)蘇葉(八分)
乾葛(八分)前胡(八分)
陳皮(八分)枳殼(八分)
茯苓(八分)半夏(八分)
桔梗(五分)木香(五分)
甘草(五分)生薑(五片)
大棗(一枚)
右水煎熱服取汗
(註)風寒感冒太陽則傳經以太陽主表故用麻桂二
方發榮衞之汗也若感太隂則不傳經以太隂主
肺故用此湯外散皮毛内宣肺氣也蓋邪之所凑
其氣必虛故君人參以補之皮毛者肺之合也肺
受風寒皮毛先病故有頭痛無汗發熱憎寒之表
以蘇葉葛根前胡為臣以散之肺一受邪胸中化
濁故用枳桔二陳以清之則咳𠻳涕唾稠黏胸膈
滿悶之證除矣加木香以宣諸裏氣加薑棗以調
諸表氣斯則表裏之氣和和則解也以本方去人
參加川芎以前胡易柴胡名芎蘇飲治氣實有火
者頭痛甚亦加之喘𠻳者加杏仁以降氣桑皮以
瀉肺合四物名茯苓補心湯治氣血兩虛及新產
之後虛損吐血感冒傷風咳𠻳最相宜也
藿香正氣散
治外受四時不正之氣内停飲食頭痛寒熱或霍亂
吐泄或作瘧疾
藿香桔梗
紫蘇白芷
厚朴大腹皮
半夏茯苓
陳皮甘草
右十味加薑棗水煎熱服
(集註)吳琨曰四時不正之氣由鼻而入不在表而在裏
故不用大汗以解表但用芬香利氣之品以正裏
蘇芷陳腹朴梗皆氣勝者也故能正不正之氣茯
半甘草則甘平之品所以培飬中氣者也若病在
太陽與此湯全無干涉傷寒衇沉發熱與元氣本
虛之人并夾隂發熱者宜戒又金不換正氣散即
平胃散加半夏藿香凡受山嵐瘴氣及出遠方不
服水土吐瀉下利者主之蓋平胃散可以平濕土
而消瘴半夏之燥以醒脾藿香之芬以開胃名曰
正氣謂能正不正之氣也
神术湯
主治三時外感寒邪内傷生泠而發熱及脾瀉腸風
白术(三錢)防風(二錢)
甘草(一錢)
右三味無汗用蒼术加葱白生薑有汗用白术生
薑
(集註)柯琴曰此王好古得意之方倣仲景麻桂二方之
義而制為輕劑也然此是太隂之劑可以理脾胃
之風濕而不可治太陽之風寒亦不可以治陽明
之表證與少陽之半表裏也内經所謂春傷於風
邪氣留連而洞泄至夏而飱泄腸澼者宜之若冬
傷於寒至春而溫病者又非所宜也今人不知仲
景立方之旨祗恐麻黃桂枝之傷人也得此平和
之劑恃為穏當不知榮衞不和非調和脾胃者所
可代胃家之實者非補虛之品所能投肝膽之相
火往來少隂之水火相射者不得以燥劑該攝也
先明藥之理始得方之用能知方始可用方而不
執方若病在太陽先發陽明之汗是引賊破家張
潔古豈獨為葛根道哉
麻黃加术湯
治濕家身煩疼
麻黃(三兩)桂枝(二兩)
甘草(二兩炙)杏仁(七十個)
白术(四兩炒)
右五味以水九升煮麻黃減二升去沫内諸藥煮
取二升半去滓溫服八合覆取微似汗
(集註)程知曰此湯為濕家表散法也身疼為濕身煩為
熱加白术於麻黃湯中一以助其去濕一以恐其
過散此治濕之正法也發散方中加白术又為張
潔古王好古二人開法門
桂枝附子湯
主治傷寒八九日風濕相搏身體煩疼不能轉側不
嘔不渴衇浮虛而澁者
桂枝(四兩)附子(三枚炮)
甘草(二兩)生薑(三兩)
大棗(十二枚)
右五味以水六升煮取二升去滓分溫三服
(集註)程知曰濕與風相搏流入關節身疼極重而無頭
痛嘔渴等證衇浮虛者風也澁者寒濕也風在表
者散以桂甘之辛甘濕在經者逐以附子之辛熱
薑棗辛甘行榮衞通津液以和表蓋陽虛則濕不
行溫經助陽散濕多藉附子之大力也
栝蔞桂枝湯
治太陽證備身體強&KR1351;&KR1351;然衇反沉遲此為痙此湯
主之
栝蔞根(二兩)桂枝(三兩)
芍藥(三兩)甘草(二兩)
生薑(三兩)大棗(十二枚)
右六味以水九升煮取三升分溫三服取微汗汗
不出食頃須歠熱粥發之
(集註)喻昌曰傷寒方中治項背&KR1351;&KR1351;用桂枝加葛根湯
矣彼之汗出惡風其邪在表而此之太陽證罔不
具備其邪之亦在於表可知也但以衇之沉遲知
其在表之邪為津液内竭所召不當從風寒之表
法起見故不用葛根之發表解肌改用栝蔞根之
味苦入隂擅生津液之長者為君加之桂枝和榮
衞飬筋衇而治其痙乃變表法為和法也然既君
以栝蔞根當增之桂枝為臣當減之
水解散
治天行時氣初起頭痛壯熱等疫
大黃(四兩)白芍(二兩)
黃芩(三兩)甘草(三兩炙)
桂心麻黃(各三兩)
右為粗末每撮一兩水煎服汗下不再服
二聖救苦丹
川大黃(生一觔)皂角(四兩豬牙者去皮弦微炒)
右為末和勻水泛為丸每服三錢無根水下弱者
減服
(註)天行時氣即四時不正之氣感而為病者初不名
疫也因病氣互相傳染老幼相似沿門闔境而共
病之故曰天行時氣也然此疫氣從鼻而入一受
其邪藏府皆病若不急逐病出則多速死急逐之
法非汗即下故古人治疫之方以下為主以汗次
之是為病尋出路也此二方一以治冬疫一以治
春疫冬疫多寒春疫多熱多寒者宜水解散方中
用麻桂芍草發榮衞之汗大黃黃芩瀉疫毒之邪
多熱者宜救苦丹方中用皂角開竅而發表大黃
瀉火而攻裏使毒亦從汗下而出也二方審而用
之治疫之大法可類推矣
天水散(一名益元散一名六一散)
治夏時中暑熱傷元氣内外俱熱無氣以動煩渴欲
飲腸胃枯涸者又能催生下乳積聚水蓄裏急後重
暴注下迫者宜之
桂府滑石(六兩水飛)甘草(一兩)
辰砂(三錢)
右為細末新汲水一碗調服三錢
(集註)柯琴曰元氣虛而不支者死邪氣盛而無制者亦
死今熱傷元氣無氣以動斯時用參耆以補氣則
邪愈甚用芩連以清熱則氣更傷惟善攻熱者不
使敗人元氣善補虛者不使助人邪氣必得氣味
純粹之品以主之滑石禀土中沖和之氣行西方
清肅之令秉秋金堅重之形寒能勝熱甘不傷脾
含天乙之精而具流走之性異於石膏之凝滯能
上清水原下通水道蕩滌六府之邪熱從小便而
泄炙甘草禀草中沖和之性調和内外止渴生津
用以為佐保元氣而瀉虛火則五藏自和矣然心
為五藏主暑熱擾中神明不安必得硃砂以鎮之
則神氣可以遽復涼水以滋之則邪熱可以急除
此清心之陽熱可通行也至於熱利初起裏急後
重者宜之以滑可去著也催生下乳積聚蓄水等
證同乎此義故兼治之是方也益氣而不助邪逐
邪而不傷氣不負益元之名宜與白虎生衇三方
鼎足也
香薷飲
治暑熱乘涼飲冷陽氣為隂邪所遏頭痛發熱惡寒
煩躁口渴腹滿吐瀉者
香薷厚朴(薑汁炒)
白扁豆(炒)
水煎浸冷服
(集註)葉仲堅曰飲與湯稍有别服有定數者名湯時時
不拘者名飲飲因渴而設用之於溫暑則最宜者
也然胃惡燥脾惡濕多飲傷脾反致下利治之之
法心下有水氣者發汗腹中有水氣者利小便然
與其有水患而治之曷若先選其能汗能利者用
之香薷芳香辛溫能發越陽氣有徹上徹下之功
故治暑者君之以解表利小便佐厚朴以除濕扁
豆以和中合而用之為飲飲入於胃熱去而濕不
留内外之暑悉除矣若心煩口渴者去扁豆加黃
連名黃連香薷飲加茯苓甘草名五物加木瓜參
耆橘术名十味隨證加減盡香薷之用也然勞倦
内傷必用清暑益氣内熱大渴必用人參白虎若
用香薷是重虛其表而反濟其内熱矣香薷乃夏
月解表之藥如冬月之麻黃氣虛者尤不可服今
人不知暑傷元氣概用以代茶是開門揖盜也
御纂醫宗金鑑卷二十八
