御纂醫宗金鑑卷七十九
編輯刺炙心法要訣目錄
九鍼原始歌
九鍼式圖並九鍼主治法歌
行鍼次第手法歌(共十二歌)
中指定同身寸圖
行鍼分寸法歌
十二經井滎俞經合原刺淺深歌
五藏井滎俞經合歌
六府井滎俞原經合歌
十二經表裏原絡總歌
肺經表裏原絡穴圖
肺經表裏原絡穴主治歌
大腸經表裏原絡穴圖
大腸經表裏原絡穴主治歌
脾經表裏原絡穴圖
脾經表裏原絡穴主治歌
胃經表裏原絡穴圖
胃經表裏原絡穴主治歌
心經表裏原絡穴圖
心經表裏原絡穴主治歌
小腸經表裏原絡穴圖
小腸經表裏原絡穴主治歌
腎經表裏原絡穴圖
腎經表裏原絡穴主治歌
膀胱經表裏原絡穴圖
膀胱經表裏原絡穴主治歌
三焦經表裏原絡穴圖
三焦經表裏原絡穴主治歌
心包絡經表裏原絡穴圖
心包絡經表裏原絡穴主治歌
膽經表裏原絡穴圖
膽經表裏原絡穴主治歌
肝經表裏原絡穴圖
肝經表裏原絡穴主治歌
八衇交會八穴歌
衝衇公孫穴圖
衝衇公孫穴主治歌
陰維內關穴圖
陰維內關穴主治歌
帶衇臨泣穴圖
帶衇臨泣穴主治歌
陽維外關穴圖
陽維外關穴主治歌
督衇後谿穴圖
督衇後谿穴主治歌
陽蹻申衇穴圖
陽蹻申衇穴主治歌
任衇列缺穴圖
任衇列缺穴主治歌
陰蹻照海穴圖
陰蹻照海穴主治歌
手足十二經所屬歌
天干十二經表裏歌
地支十二經流注歌
十二經相傳次序歌
十二經起止歌
十二經穴周流歌
十二經衇氣血多少歌
御纂醫宗金鑑卷七十九目錄
御纂醫宗金鑑卷七十九
編輯刺炙心法要訣目錄
九鍼原始歌
九鍼式圖並九鍼主治法歌
行鍼次第手法歌(共十二歌)
中指定同身寸圖
行鍼分寸法歌
十二經井滎俞經合原刺淺深歌
五藏井滎俞經合歌
六府井滎俞原經合歌
十二經表裏原絡總歌
肺經表裏原絡穴圖
肺經表裏原絡穴主治歌
大腸經表裏原絡穴圖
大腸經表裏原絡穴主治歌
脾經表裏原絡穴圖
脾經表裏原絡穴主治歌
胃經表裏原絡穴圖
胃經表裏原絡穴主治歌
心經表裏原絡穴圖
心經表裏原絡穴主治歌
小腸經表裏原絡穴圖
小腸經表裏原絡穴主治歌
腎經表裏原絡穴圖
腎經表裏原絡穴主治歌
膀胱經表裏原絡穴圖
膀胱經表裏原絡穴主治歌
三焦經表裏原絡穴圖
三焦經表裏原絡穴主治歌
心包絡經表裏原絡穴圖
心包絡經表裏原絡穴主治歌
膽經表裏原絡穴圖
膽經表裏原絡穴主治歌
肝經表裏原絡穴圖
肝經表裏原絡穴主治歌
八衇交會八穴歌
衝衇公孫穴圖
衝衇公孫穴主治歌
陰維內關穴圖
陰維內關穴主治歌
帶衇臨泣穴圖
帶衇臨泣穴主治歌
陽維外關穴圖
陽維外關穴主治歌
督衇後谿穴圖
督衇後谿穴主治歌
陽蹻申衇穴圖
陽蹻申衇穴主治歌
任衇列缺穴圖
任衇列缺穴主治歌
陰蹻照海穴圖
陰蹻照海穴主治歌
手足十二經所屬歌
天干十二經表裏歌
地支十二經流注歌
十二經相傳次序歌
十二經起止歌
十二經穴周流歌
十二經衇氣血多少歌
御纂醫宗金鑑卷七十九目錄
御纂醫宗金鑑卷七十九
編輯刺灸心法要訣
九鍼原始歌
九鍼因何而有名原於天地大數生始於一而終於九
天地人時音律星風野九九八十一鍼應其數起黃鐘
皮肉筋衇聲陰陽齒氣九竅關節通
(註)靈樞九鍼篇帝曰九鍼焉生何因有名岐伯曰天
地之大數也始於一終於九一法天二法地三法
人四法時五法音六法律七法星八法風九法野
九鍼者聖人起天地之數始於一而終於九九而
九之九九八十一以起黃鐘之數鍼之數應之而
人之身形亦應之皮應天肉應地血衇應人筋應
時聲應音隂陽應律齒面目應星氣應風九竅三
百六十五絡應九野此天人相通之道也故一鍼
皮二鍼肉三鍼衇四鍼筋五鍼骨六鍼調陰陽七
鍼益精八鍼除風九鍼通九竅除三百六十五節
氣各有所主也
九鍼式圖並九鍼主治法歌
一曰鑱鍼式圖
(註)經之一曰鑱鍼者取法於巾鍼去末寸半卒銳之
長一寸六分鑱者銳也卒者尾也謂此鍼長一寸
六分上去末寸半下只留一分之鋒欲淺刺不令
深入也
鑱鍼主治法歌
鑱鍼即今箭頭鍼主刺皮膚邪肉侵毋令深入寫陽氣
邪正相安榮衛均
(註)鑱鍼即今箭頭鍼也主刺邪熱病在頭身皮膚之
證毋令深入深則有傷陽氣故必分許淺淺刺之
使邪去而正不傷榮衛得和則病除矣
二曰員鍼式圖
(註)經之二曰員鍼者取法於絮鍼筩其身而卵其鋒
長一寸六分筩身卵鋒者謂身直如竹筩末鋒員
如卵銳也
員鍼主治法歌
員鍼取法於絮鍼主治邪氣侵肉分筩身卵鋒不傷正
利導分肉邪自平
(註)員鍼即絮鍼也主治邪氣在分肉之間蓋筩身卵
鋒利導分肉能使邪氣行而不傷於肌肉之正氣
也
三曰鍉鍼式圖
(註)經之三曰鍉鍼者取法於黍粟之銳長三寸半黍
粟之銳者員而微尖利於用補者也
鍉鍼主治法歌
鍉鍼之銳如黍粟恐其深入傷肌肉按衇勿陷以致氣
刺之邪氣使獨出
(註)鍉鍼之鋒如黍粟之銳主治邪在衇中不欲深入
只按衇以候氣至刺衇中之邪氣使獨出也若深
按陷至肌肉邪氣雖出而肌肉之正氣必傷矣
四曰鋒鍼式圖
(註)經之四曰鋒鍼者取法於絮鍼刃三隅長一寸六
分其上去八分下留八分刃三隅者蓋直壯而銳
可以寫熱出血也
鋒鍼主治法歌
鋒鍼即今三稜名主刺瘤邪時氣壅發於經絡痼不解
寫熱出血榮衛通
(註)鋒鍼即今三稜鍼主刺時氣溫熱瘤邪也凡發於
經絡中壅痼不解之病用三稜鍼之鋒利以寫熱
出血使經絡開通榮衛調和而壅痼之疾愈矣
五曰鈹鍼式圖
(註)經之五曰鈹鍼者取法於劍鋒廣二分半長四寸
其必廣二分半長四寸末如劍鋒者取其能開通
也
鈹鍼主治法歌
鈹鍼之鋒末如劍主刺寒熱兩相搏合而為癰膿已成
大膿一寫即時和
(註)鈹鍼之鋒末如劍者主刺寒熱相搏或邪氣鬱於
榮衛凝滯不通發為癰疽其膿已成用此開之以
取大膿大膿寫則陰陽和而癰熱愈矣
六曰員利鍼式圖
(註)經之六曰員利鍼者取法於氂鍼微大其末反小
其身長一寸六分其取法於氂者以毛之強者曰
氂用其細健可稍深也
員利鍼主治法歌
員利鍼形尖如氂主治虛邪客於經暴痺走注歴節病
刺之經絡即時通
(註)員利鍼尖其形如氂員而且銳主治虛邪客於經
絡而為暴痺與走注歴節疼痛等病以此刺之則
經絡流通而虚邪自去矣
七曰毫鍼式圖
(註)經之七曰毫鍼者尖如蚊䖟喙取法於毫毛長一
寸六分其必尖如蚊䖟喙者取其微細徐緩也
毫鍼主治法歌
毫鍼主治虛痺纏養正除邪在徐緩寒熱痛痺浮淺疾
靜入徐出邪正安
(註)毫鍼者因取法於毫毛故名之也主刺邪客經絡
而為痛痺邪氣輕淺者也凡正氣不足之人用此
鍼刺之靜以徐往漸散其邪微以久留緩養正氣
則寒邪痛痺浮淺之在絡者皆可平也
八曰長鍼式圖
(註)經之八曰長鍼者取法於綦鍼長七寸為其可以
取深邪遠痺也
長鍼主治法歌
長鍼主治虛邪傷内舍骨解節腠殃欲取深邪除遠痺
刺法得宜始可康
(註)長鍼即今環跳鍼也主虚邪深入内舍於骨解腰
脊節腠之間凡欲取深遠疼痛之邪必得身長末
鋒之鍼如法以刺之方能使深邪出遠痺解而得
安康也
九曰大鍼式圖
經之九曰大鍼者取法於鋒鍼其鋒微員長四寸
尖形如梃粗而且巨可以瀉通機關也
大鍼主治法歌
大鍼主刺周身病淫邪溢於肌體中為風為水關節痺
關節一利大氣通
(註)大鍼者即古人之燔鍼也凡周身淫邪或風或水
溢於肌體留而不能過於關節壅滯為病者以此
刺之使關節利大氣通則淫邪壅於經絡風虚腫
毒傷於肌體者皆可去也
(按)此九鍼皆本於靈樞經中大小長短之法無有異
也但細玩經中九鍼之用凡所取者皆言有餘之
實邪則鍼之不宜於治虚也從可知矣
行鍼次第手法歌
行鍼手法口訣多撮要編為十二歌取穴持溫進指攝
退搓撚留摇拔合
(註)十二字分次第手法歌訣始自三衢楊繼洲後之
諸家口訣雖多皆不免於繁雜今撮其要仍編為
十二歌訣庶簡明切當便於後學
一取穴歌
取穴先將爪切深須教毋外慕其心令彼榮衛無傷礙
醫者方堪入妙鍼
(註)凡下鍼用左手大指爪甲重切所鍼之穴令氣血
開教病者心專於内不要外馳然後下鍼使鍼不
傷榮衛方堪入竗也
二持鍼歌
持鍼之士要心雄手如握虎莫放鬆欲識機關三部奥
須將此理再推窮
(註)凡下鍼之士須心小力雄以右手持鍼於穴上勢
若握虎不敢放鬆着力旋插直至應止之處吸氣
三口然後提鍼徐徐而用凡機關三才奥理欲識
於心而行於鍼者須將此再三推窮可也
三溫鍼歌
溫鍼之理最為良口内溫和審穴方毋令冷熱相爭搏
榮衛宣通始安祥
(註)凡下鍼必先將所用之鍼入於口中使之溫熱審
定穴所方可與刺勿令冷熱相爭庶血氣調和而
得安祥也
四進鍼歌
進鍼理法取關機失經失穴最不宜陽經取陷陰經衇
三思已定鍼之愈
(註)凡下鍼要病人神氣定息數勻醫者亦如之關機
最密切勿太忙須細審經絡穴所在何部分不可
輕施其鍼失於經絡穴所也如在陽部必取筋骨
間陷下之處則不傷於筋骨如在陰分郄膕之内
動衇相應間則以爪重切經絡少待片時方可進
鍼而不傷於榮衛又必三思已定然後下鍼病可
愈矣
五指循歌
部分經絡要指循只為鍼頭不緊沉推則行之引則止
調和血氣使來臨
(註)凡下鍼若氣不至用指於所屬部分經絡之路上
下左右推而行之引而止之往來循之使氣血上
下均勻鍼下自然氣至沉緊得氣即寫之意也
六攝法歌
攝法原因氣滯經大指爪甲切莫輕以指攝鍼待氣至
邪氣流行鍼自輕
(註)凡攝鍼者因鍼下邪氣滯濇不行也隨經絡上下
用大指爪甲重切之使正氣流行則邪氣不能滯
濇而鍼下自覺活動矣
七退鍼歌
退鍼手法理要知三才訣内總元機一部六數三吸氣
須臾疾病自然愈
(註)凡退鍼全在手法三才之内皆有要訣元機不可
不知如欲退鍼必須緩緩而出自地部退至人部
再漸退至天部俱用少陰之六數瀉之每一部六
數須要少停三部共行三六一十八數令病人吸
氣三口隨吸隨提徐徐退至天部其疾病自然除
矣
八搓鍼歌
搓鍼瀉氣最為竒氣至鍼纏莫就移渾如搓線攸攸轉
急則纏鍼肉不離
(註)搓鍼者凡進退搓捻皆催其氣至以瀉邪氣也如
覺鍼下氣緊切勿就移須用瀉法但微微動轉如
搓線之狀若轉之太緊必至肉纏鍼頭邪氣滯濇
而不能除矣
九撚鍼歌
撚鍼指法不相同一般在手兩般功内外轉移行上下
助正伏邪疾自輕
(註)凡撚鍼時雖一般在手而指法不同故功有兩般
也如欲治上則大指向外撚外撚者令其氣向上
也如欲治下則大指向内撚内撚者令其氣至下
也内撚為之補外撚為之瀉如經絡向下者轉鍼
頭逆之則為迎也經絡向上者移鍼頭順之則為
隨也指法得宜則正氣自復而邪氣自退矣
十留鍼歌
留鍼取氣候沉浮出入徐徐必逗留能令榮衛縱横散
巧妙元機在指頭
(註)留鍼者凡出鍼至於天部入鍼至於地部須在皮
膚肌肉間徐徐容留令榮衛宣散方可出鍼入鍼
若出鍼太急則血隨鍼出反傷榮衛其巧妙元機
全在指頭也
十一搖鍼歌
摇鍼三部皆六摇依次推排在指梢孔穴大開無窒礙
邪氣退除病自消
(註)搖鍼者如出鍼三部欲瀉之際每一部摇二三摇
多者不過六摇而已以指捻鍼如扶人頭摇之之
狀使孔穴開大無有窒礙庶邪氣退除而病愈矣
十二拔鍼歌
拔鍼之時切勿忙閉門存神要精詳不沉不緊求鍼尾
此訣須當韞錦囊
(註)凡鍼畢拔鍼最要精詳不可輕率忙亂也如欲出
鍼須待鍼下氣緩不沉不緊覺輕動滑快方以右
指捻住鍼尾以左手大指按其鍼穴及穴外之皮
令鍼穴門戶不開神氣内存然後拔鍼庶不致於
出血此鍼家要訣須當韞於錦囊也
男左女右中指第二
節屈指兩紋尖相去
爲一寸取稻稈心量
或薄篾量皆易折而
不伸縮為凖用䋲則
伸縮不便故多不凖
行鍼分寸法歌
行鍼分寸中指傳屈指中節兩紋尖男左女右童稚一
長短肥瘦審經權
(註)行鍼取分寸法以同身寸法爲凖男左手女右手
以中指第二節屈指兩紋尖相去爲一寸童稚亦
如之雖人身有長短體有肥瘦入鍼之分數不一
而身形之長者其指節亦長身形短者其指節亦
短但隨其長短以取分寸則自凖矣肥人肌肉肥
厚血氣充滿宜刺三分半瘦人肌肉瘦薄血氣未
盛宜刺二分然雖如此猶當有經有權不可執一
而論如遇不肥不瘦之人只在二三分之間酌量
取之可也
十二經井滎俞經合原刺淺深歌
出井流滎注爲俞行經入合藏俞原春宜鍼滎夏鍼俞
秋宜鍼合冬井間藏病鍼俞府病合藏府有病皆鍼原
凡諸井穴肌肉淺不宜深鍼自古傳
(註)井滎俞經合原十二經穴名也手足陽經有原穴
手足陰經無原穴陰之俞穴即陰之原穴也所出
爲井井者如水之出也所流爲滎滎者如水之流
也所注為俞俞者如水之注也所行為經經者如
水之行也所入為合合者如水之會也原者如水
之源也夫春鍼滎者取絡衇在分肉間刺之淺者
也夏鍼俞者取孫絡在肌肉皮膚之上也秋鍼合
者亦取絡衇在分肉間故如春時之所刺冬鍼井
者取絡衇孫絡之下比他時所刺則深而留之以
冬氣入藏故也經原之原手足陰陽之經諸病皆
宜刺之但所刺有深有淺不能枚舉此四時鍼刺
之大旨自古相傳者也
五藏井滎俞經合歌
太陰肺衇井少商魚際之穴號滎鄕太淵一穴名為俞
經渠經合尺澤當
太陰脾井隱白穴流於大都滎來接太白為俞經商坵
陰陵泉與合為穴
少陰心衇井少衝尋至少府即名滎神門一穴為俞穴
經合靈道少海眞
少陰督衇井滎泉然谷為滎本天然太谿為俞經復溜
陰谷為合踝前旋
厥陰心包井中衝掌中勞宫即為滎大陵穴取名為俞
間使經合曲澤終
厥陰肝衇井大敦行間之穴便為滎太衝之處為俞穴
經合中封曲泉名
六府井滎俞原經合歌
陽明大腸井商陽二間為滎俞三間合谷原經陽谿取
曲池爲合正相當
陽明胃衇井厲兌內庭為滎須要會陷谷名俞衝陽原
經合解谿三里位
太陽小腸井少澤流於前谷為滎穴後谿為俞原腕谷
經合陽谷小海歇
太陽膀胱井至陰通谷為滎亦穴名束骨為俞原京骨
崑崙為經合委中
少陽三焦井關衝尋至液門號為滎俞原中渚陽池取
經合支溝天井中
少陽膽衇井竅陰俠谿為滎是穴名俞原臨泣坵墟穴
經歸陽輔合陽陵
十二經表裏原絡總歌
藏府有病均宜刺原絡表裏相隨看肺原太淵大偏歴
大肺合谷列缺端脾原太白胃豐隆胃脾衝陽公孫間
心原神門小支正小心腕骨通里邊腎原太谿傍飛陽
膀腎京骨大鍾班三焦陽池包内關包原大陵焦外關
膽原坵墟肝蠡溝肝膽太衝光明閑
(註)凡藏府有病均可以刺之即難經云五藏六府有
病皆取其原者是也蓋各經有所主之病必隨其
各經表裏先主後客並刺之主者原穴也客者絡
穴也如手太隂肺經病可刺本經裏之原穴即太
淵穴也復刺大腸表之絡穴即偏歴穴也手陽明
大腸經病可刺本經表之原穴即合谷穴也復刺
肺經裏之絡穴即列缺穴也足太隂脾經病可刺
本經裏之原穴即太白穴也復刺胃經表之絡穴
即豐隆穴也足陽明胃經病可刺本經表之原穴
即衝陽穴也復刺脾經裏之絡穴即公孫穴也手
少隂心經病可刺本經裏之原穴即神門穴也復
刺小腸經表之絡穴即支正穴也手太陽小腸經
病可刺本經表之原穴即腕骨穴也復刺心經裏
之絡穴即通里穴也足少隂腎經病可刺本經裏
之原穴即太谿穴也復刺膀胱經表之絡穴即飛
揚穴也足太陽膀胱經病可刺本經表之原穴即
京骨穴也復刺腎經裏之絡穴即大鍾穴也手少
陽三焦經病可刺本經表之原穴即陽池穴也復
刺心包絡經表之絡穴即内關穴也手厥隂心包
絡經病可刺本經裏之原穴即大陵穴也復刺三
焦經表之絡穴即外關穴也足少陽膽經病可刺
本經表之原穴即坵墟穴也復刺肝經裏之絡穴
即蠡溝穴也足厥隂肝經病可刺本經裏之原穴
即太衝穴也復刺膽經表之絡穴即光明穴也此
十二經主病之原穴為主絡穴為客隨表隨裏之
刺法也
肺經表裏原絡穴主治歌
肺經原絡應刺病胸脹溏瀉小便頻洒翕寒熱欬喘短
木痛皮膚肩缺盆
(註)肺經裏之原穴太淵大腸表之絡穴偏歴二穴應
刺之證卽胸脹溏瀉小便頻數洒洒惡寒翕翕發
熱咳嗽喘促短氣皮膚肩背缺盆麻木疼痛皆肺
大腸經病也
大腸經表裏原絡穴主治歌
大腸原絡應刺病大(大指)次(次指)不用肩臂疼氣滿皮膚木
不仁面頰顋腫耳聾鳴
(註)大腸表之原穴合谷肺經裏之絡穴列缺二穴應
刺之證卽手之大指次指不用肩臂疼痛皮膚麻
木不仁面頰顋腫耳鳴耳聾皆大腸肺經病也
脾經表裏原絡穴主治歌
脾經原絡應刺病重倦面黃舌強疼腹滿時痛吐或瀉
善饑不食脾病明
(註)脾經裏之原穴太白胃經表之絡穴豐隆二穴應
刺之證卽身重倦怠面黃舌強而疼腹滿時時作
痛或吐或瀉善饑而不欲食皆脾胃經病也
胃經表裏原絡穴主治歌
胃經原絡應刺病項膺股胻足跗疼狂妄高歌棄衣走
惡聞烟火木音驚
(註)胃經表之原穴衝陽脾經裏之絡穴公孫二穴應
刺之證卽項頸胸膺胯股脛胻足跗疼痛發狂妄
言高歌棄衣而走惡烟火聞木音卽驚皆胃脾經
病也
心經表裏原絡穴主治歌
心經原絡應刺病消渴背腹引腰疼眩仆欬吐下泄氣
熱煩好笑善忘驚
(註)心經裏之原穴神門小腸表之絡穴支正二穴應
刺之證飲水卽消背腹引腰作痛眩暈仆倒上欬
吐下泄氣熱而心煩好笑善忘多驚皆心與小腸
經病也
小腸經表裏原絡穴主治歌
小腸原絡應刺病顴頷耳腫苦寒熱肩臑肘臂内外廉
痛不能轉腰似折
(註)小腸表之原穴腕骨心經裏之絡穴通里二穴應
刺之證卽顴頷耳腫苦寒熱肩臑肘臂內外側痛
不能轉動腰痛似折皆小腸心經病也
腎經表裏原絡穴主治歌
腎經原絡應刺病大小腹痛大便難臍下氣逆脊背痛
唾血渴熱兩足寒
(註)腎經裏之原穴太谿膀胱表之絡穴飛陽二穴應
刺之證即大腹小腹脊背疼痛大便結燥臍下氣
逆上冲口渴吐血兩足寒冷皆腎膀胱經病也
膀胱經表裏原絡穴主治歌
膀胱原絡應刺病目脫淚出頭項疼臍突大小腹脹痛
按之尿難溲血膿
(註)膀胱表之原穴京骨腎經裏之絡穴大鍾二穴應
刺之證即目胞脫陷淚出頭項疼痛臍突大腹小
腹脹痛按之其尿難出而溲血膿皆膀胱腎經病
也
三焦經表裏原絡穴主治歌
三焦原絡應刺病小指次指如廢同目眥耳後喉腫痛
自汗肩臑内外疼
(註)三焦表之原穴陽池心包裏之絡穴內關二穴應
刺之證即手之小指次指如廢而不能用目眥耳
後咽喉腫痛自汗肩臑内外側疼皆三焦包絡經
病也
心包絡經表裏原絡穴主治歌
心包原絡應刺病面紅目赤笑不休心中動熱掌中熱
胸腋臂手痛中求
(註)心包裏之原穴大陵三焦表之絡穴外關二穴應
刺之證即面紅目赤好笑不休心中動悸内熱手
心熱胸腋與臂手疼痛皆心包絡三焦經病也
膽經表裏原絡穴主治歌
膽經原絡應刺病口苦胸脇痛不寧髀膝外踝諸節痛
太息馬刀俠瘤癭
(註)膽經表之原穴邱墟肝經裏之絡穴蠡溝二穴應
刺之證即口苦胸脇髀膝外踝諸節疼痛太息馬
刀癭瘤皆膽肝經病也
肝經表裏原絡穴主治歌
肝經原絡應刺病頭痛頰腫脇疝疼婦人少腹胞中痛
便難溲淋怒色青
(註)肝經裏之原穴太衝膽經表之絡穴光明二穴應
刺之證即頭痛頰腫脇疝疼痛婦人少腹胞中疼
痛大便難小便淋好怒色靑皆肝膽經病也
八衇交會八穴歌
公孫衝衇胃心胸内關陰維下總同臨泣膽經連帶衇
陽維目銳外關逄後谿督衇內眥頸申衇陽蹻絡亦通
列缺任衇行肺系隂蹻照海膈喉嚨
(註)公孫二穴是足太陰脾經穴也通於衝衇內關二
穴此二穴是手厥陰心包絡穴也四穴通於陰維
衇四經會合循行之處在胃心胸之間故主治胃
與心胸之病也臨泣二穴是足少陽膽經穴也
通於帶衇外關二穴此二穴是手少陽三焦經穴
也四穴通於陽維衇四經會合連絡之處在於目
銳眥耳後頰頸肩之間故主治目銳眥耳後頰頸
肩之病也後谿二穴是手太陽小腸經穴也通
於督衇申衇二穴此二穴是足太陽膀胱經穴也
四穴通於陽蹻衇四經會合别絡之處在於目内
眥頸項耳肩膊小腸膀胱之間故主治目内眥頸
項耳肩膊小腸膀胱之病也列缺二穴是手太
陰肺經穴也通於任衇照海二穴此二穴是足少
隂腎經穴也四穴通於陰蹻衇四經會合系絡之
處在於肺系咽喉胸膈之間故主治肺系咽喉胸
膈之病也
衝衇公孫穴主治歌
九種心疼病不寧結胸翻胃食難停酒食積聚腸鳴見
水食氣疾膈臍疼腹痛脇脹胸膈滿瘧疾腸風大便紅
胎衣不下血迷心急刺公孫穴自靈
(註)九種心疼者曰飲曰食曰風曰冷曰熱曰悸曰蟲
曰注曰去來痛結胸者胸滿鞕痛也翻胃者朝食
暮吐食難停留也傷酒傷食積滯腸胃雷鳴水食
氣疾膈間臍腹疼痛兩脇作脹胸膈滿悶瘧疾腸
風大便下血以及婦人胞衣不下瘀血上攻迷心
皆宜刺此公孫穴則立應也
陰維内關穴主治歌
中滿心胸多痞脹腸鳴泄瀉及脫肛食難下膈傷於酒
積塊堅鞕橫脇旁婦女脇疼並心痛裏急腹痛勢難當
傷寒不解結胸病瘧疾内關可獨當
(註)中滿心胸痞脹謂腹滿心胸痞脹不通快也腸鳴
泄瀉謂暴瀉脫肛也食難下膈傷於酒者謂嘔吐
食不能下或因酒傷也積塊堅鞕橫衝於脇婦女
心脇疼痛裏急脹痛傷寒結胸鞕痛瘧疾裏實等
病皆刺内關無不愈矣
帶衇臨泣穴主治歌
中風手足舉動難麻痛發熱筋拘攣頭風腫痛連顋項
眼赤而疼合頭眩齒痛耳聾咽腫證遊風搔癢筋牽纏
腿疼脇脹肋肢痛鍼入臨泣病可痊
(註)中風手足舉動難謂手足不隨也若疼痛麻木拘
攣兼發熱者風熱也頭風旋暈及腫痛連顋項目
牙齒兩耳咽喉皆赤腫痛遊風搔癢筋衇牽引腰
脇四肢與肋疼痛等證皆宜刺此臨泣穴立時有
竒功也
陽維外關穴主治歌
肢節腫疼與膝冷四肢不遂合頭風背胯內外筋骨痛
頭項眉稜病不寧手足熱麻夜盗汗破傷跟腫目睛紅
傷寒自汗烘烘熱惟有外關鍼極靈
(註)四肢骨節腫痛兩膝痺冷手足不遂偏正頭風脊
背腰胯筋骨頭項眉稜疼痛手足發熱麻木夜間
盗汗及破傷遊風脚跟腫痛兩眼赤紅傷寒陽明
自汗蒸熱烘烘皆宜刺外關穴其病立已
督衇後谿穴主治歌
手足拘攣戰掉眩中風不語並癲癎頭疼眼腫漣漣淚
背腰腿膝痛綿綿項強傷寒病不解牙齒顋腫喉病難
手足麻木破傷風盗汗後谿穴先砭
(註)手足拘攣者屈伸難也戰掉者手足顫搖不能握
也眩者暈也中風卒然昏仆不能語言癲癎不省
人事瘈瘲抽掣頭痛及暴發火眼熱淚常流行痺
腿膝背腰歴節周身疼痛項強傷寒感冒汗不出
不能解上下牙齒顋齦咽喉腫疼手足麻木不仁
破傷受風寢汗等證先砭後谿穴開通衇道無不
愈矣
陽蹻申衇穴主治歌
腰背脊強足踝風惡風自汗或頭疼手足麻攣臂間冷
雷頭赤目眉稜痛吹乳耳聾鼻衂血癲癎肢節苦煩疼
遍身腫滿汗淋漓申衇先鍼有竒功
(註)腰背脊強不能俯仰也足内踝紅腫名遶踝風也
足外踝紅腫名穿踝風也惡風自汗與雷頭風痛
暴發火眼眉稜骨痛手足麻木拘攣臂冷及婦人
吹乳乳房紅腫未產者名内吹已產者名外吹也
耳聾鼻衄癲癎抽搐肢節煩疼徧身腫滿頭汗淋
漓等證此皆風熱痰飲流注攻衝爲病並宜先鍼
申衇立時有功
任衇列缺穴主治歌
痔瘡肛腫泄痢纏吐紅溺血嗽咳痰牙疼喉腫小便澁
心胸腹疼噎嚥難産後發強不能語腰痛血疾臍腹寒
死胎不下上攻膈列缺一刺病乃痊
(註)內痔肛腫泄痢赤白咳痰唾血溺血及牙齦咽喉
腫痛小便赤澁艱難心胸腹痛噎嚥不快産後敗
血上干心氣身發強直不能語言或瘀滯腰痛臍
腹間寒子死腹中胎衣不下上攻膈塞並刺列缺
其證必痊
陰蹻照海穴主治歌
喉閉淋澁與胸腫膀胱氣痛並腸鳴食黃酒積臍腹痛
嘔瀉胃翻及乳癰便燥難産血昏迷積塊腸風下便紅
膈中不快梅核氣格主照海鍼有靈
(註)上焦火盛咽喉閉塞不通下焦熱結膀胱氣痛小
便淋澁胸中腫痛或食積酒積內蓄傷脾發黃或
臍腹痛或嘔瀉胃翻吐食乳癰大便燥結及婦人
生産艱難瘀血塊痛昏迷腸風下血不已或膈中
之氣怏怏不快如梅核氣格塞咽喉之間咯之不
出嚥之不下等疾急刺照海穴則諸證自散
手足十二經所屬歌
五藏六府共包絡手足所屬三陰陽太陰足脾手肺藏
陽明足胃手大腸少陰足腎手心藏太陽足膀手小腸
厥陰足肝手包絡少陽足膽手焦當
(註)五藏心肝脾肺腎六府膽胃大腸小腸膀胱三焦
共包絡分屬手足三陰三陽爲十二經也如肺手
太陰心手少陰心包絡手厥陰手之三陰也手太
陽小腸手陽明大腸手少陽三焦手之三陽也足
太陽膀胱足陽明胃足少陽膽足之三陽也足太
陰脾足少陰腎足厥陰肝足之三陰也
天干十二經表裏歌
甲膽乙肝丙小腸丁心戊胃己脾鄕庚屬大腸辛屬肺
壬屬膀胱癸腎藏三焦陽府須歸丙包絡從陰丁火旁
陽干為表陰干裏藏府表裏配陰陽
(按)舊云三焦亦向壬中寄包絡同歸入癸方夫三焦
爲决瀆之官猶可言壬而包絡附於心主烏可云
癸况二藏表裏皆相火也故改正之
(註)甲丙戊庚壬陽干也乙丁巳辛癸陰干也陽干爲
表爲府陰干爲裏爲藏故曰藏府表裏配陰陽也
地支十二經流注歌
每日寅時從肺起卯時流入大腸經辰胃已脾午心火
未時應注小腸經申屬膀胱酉屬腎戍走包絡亥焦宫
子膽丑肝寅又肺十二經衇週環行
(註)人有十二經晝夜有十二時每一經主一時先從
寅時入肺起卯入於大腸辰入於胃巳入於脾午
入於心未入於小腸申入於膀胱酉入於腎戌入
於包絡亥入於三焦子入於胆丑入於肝至於寅
時則又從肺起此十二經與十二時相循環而行
者也
十二經相傳次序歌
肺大胃脾心小腸膀腎包焦膽肝續手陰藏手陽手頭
足陰足腹陽頭足
(註)人身正衇十有二經每於平旦寅時營氣始於中
焦上注於手太陰肺經自胸中而出於中府至於
少商以次行於手陽明大腸等十二經終於足厥
陰肝經而復始於太陰肺經也凡手之三陰從藏
走手手之三陽從手走頭足之三陰從足走腹足
之三陽從頭走足周流不息循環無端也
十二經起止歌
肺起中府止少商大腸商陽止迎香胃起承泣終厲兌
脾起隠白大包鄕心起極泉少冲止小腸少澤止聽宫
膀胱睛明止至陰腎起湧泉俞府終包絡天池中冲止
三焦關冲止竹空膽童子髎止竅陰肝起大敦止期門
十二經穴周流歌
中府爲初注少商少商别絡注商陽商陽復向迎香走
香接頭維至庫房維下降兮趨厲兌兌傳隱白至胸鄕
隱白上升達大包大包仍續極泉場泉貫少衝心部井
少澤相連卽小腸澤會聽宫睛明分睛明下造至陰強
至陰斜出湧泉底泉穴還歸腧府藏腧府天池橫絡截
池出中衝心主張中衝並與關冲合關衝宛轉絲竹傍
絲竹更貫瞳窌穴瞳&KR1038;下入竅陰方竅陰橫亘大敦井
敦上期門肝衇當期門歴遍還中府經絡周流仔細詳
十二經氣血多少歌
多氣多血惟陽明少氣太陽厥陰同二少太陰常少血
六經氣血要分明
(註)手陽明大腸足陽明胃此二經多氣多血之經也
三焦膽腎心脾肺此六經多氣少血也心包絡膀
胱小腸肝此四經乃多血少氣也
御纂醫宗金鑑卷七十九
御纂醫宗金鑑卷七十九
編輯刺灸心法要訣
九鍼原始歌
九鍼因何而有名原於天地大數生始於一而終於九
天地人時音律星風野九九八十一鍼應其數起黃鐘
皮肉筋衇聲陰陽齒氣九竅關節通
(註)靈樞九鍼篇帝曰九鍼焉生何因有名岐伯曰天
地之大數也始於一終於九一法天二法地三法
人四法時五法音六法律七法星八法風九法野
九鍼者聖人起天地之數始於一而終於九九而
九之九九八十一以起黃鐘之數鍼之數應之而
人之身形亦應之皮應天肉應地血衇應人筋應
時聲應音隂陽應律齒面目應星氣應風九竅三
百六十五絡應九野此天人相通之道也故一鍼
皮二鍼肉三鍼衇四鍼筋五鍼骨六鍼調陰陽七
鍼益精八鍼除風九鍼通九竅除三百六十五節
氣各有所主也
九鍼式圖並九鍼主治法歌
一曰鑱鍼式圖
(註)經之一曰鑱鍼者取法於巾鍼去末寸半卒銳之
長一寸六分鑱者銳也卒者尾也謂此鍼長一寸
六分上去末寸半下只留一分之鋒欲淺刺不令
深入也
鑱鍼主治法歌
鑱鍼即今箭頭鍼主刺皮膚邪肉侵毋令深入寫陽氣
邪正相安榮衛均
(註)鑱鍼即今箭頭鍼也主刺邪熱病在頭身皮膚之
證毋令深入深則有傷陽氣故必分許淺淺刺之
使邪去而正不傷榮衛得和則病除矣
二曰員鍼式圖
(註)經之二曰員鍼者取法於絮鍼筩其身而卵其鋒
長一寸六分筩身卵鋒者謂身直如竹筩末鋒員
如卵銳也
員鍼主治法歌
員鍼取法於絮鍼主治邪氣侵肉分筩身卵鋒不傷正
利導分肉邪自平
(註)員鍼即絮鍼也主治邪氣在分肉之間蓋筩身卵
鋒利導分肉能使邪氣行而不傷於肌肉之正氣
也
三曰鍉鍼式圖
(註)經之三曰鍉鍼者取法於黍粟之銳長三寸半黍
粟之銳者員而微尖利於用補者也
鍉鍼主治法歌
鍉鍼之銳如黍粟恐其深入傷肌肉按衇勿陷以致氣
刺之邪氣使獨出
(註)鍉鍼之鋒如黍粟之銳主治邪在衇中不欲深入
只按衇以候氣至刺衇中之邪氣使獨出也若深
按陷至肌肉邪氣雖出而肌肉之正氣必傷矣
四曰鋒鍼式圖
(註)經之四曰鋒鍼者取法於絮鍼刃三隅長一寸六
分其上去八分下留八分刃三隅者蓋直壯而銳
可以寫熱出血也
鋒鍼主治法歌
鋒鍼即今三稜名主刺瘤邪時氣壅發於經絡痼不解
寫熱出血榮衛通
(註)鋒鍼即今三稜鍼主刺時氣溫熱瘤邪也凡發於
經絡中壅痼不解之病用三稜鍼之鋒利以寫熱
出血使經絡開通榮衛調和而壅痼之疾愈矣
五曰鈹鍼式圖
(註)經之五曰鈹鍼者取法於劍鋒廣二分半長四寸
其必廣二分半長四寸末如劍鋒者取其能開通
也
鈹鍼主治法歌
鈹鍼之鋒末如劍主刺寒熱兩相搏合而為癰膿已成
大膿一寫即時和
(註)鈹鍼之鋒末如劍者主刺寒熱相搏或邪氣鬱於
榮衛凝滯不通發為癰疽其膿已成用此開之以
取大膿大膿寫則陰陽和而癰熱愈矣
六曰員利鍼式圖
(註)經之六曰員利鍼者取法於氂鍼微大其末反小
其身長一寸六分其取法於氂者以毛之強者曰
氂用其細健可稍深也
員利鍼主治法歌
員利鍼形尖如氂主治虛邪客於經暴痺走注歴節病
刺之經絡即時通
(註)員利鍼尖其形如氂員而且銳主治虛邪客於經
絡而為暴痺與走注歴節疼痛等病以此刺之則
經絡流通而虚邪自去矣
七曰毫鍼式圖
(註)經之七曰毫鍼者尖如蚊䖟喙取法於毫毛長一
寸六分其必尖如蚊䖟喙者取其微細徐緩也
毫鍼主治法歌
毫鍼主治虛痺纏養正除邪在徐緩寒熱痛痺浮淺疾
靜入徐出邪正安
(註)毫鍼者因取法於毫毛故名之也主刺邪客經絡
而為痛痺邪氣輕淺者也凡正氣不足之人用此
鍼刺之靜以徐往漸散其邪微以久留緩養正氣
則寒邪痛痺浮淺之在絡者皆可平也
八曰長鍼式圖
(註)經之八曰長鍼者取法於綦鍼長七寸為其可以
取深邪遠痺也
長鍼主治法歌
長鍼主治虛邪傷内舍骨解節腠殃欲取深邪除遠痺
刺法得宜始可康
(註)長鍼即今環跳鍼也主虚邪深入内舍於骨解腰
脊節腠之間凡欲取深遠疼痛之邪必得身長末
鋒之鍼如法以刺之方能使深邪出遠痺解而得
安康也
九曰大鍼式圖
經之九曰大鍼者取法於鋒鍼其鋒微員長四寸
尖形如梃粗而且巨可以瀉通機關也
大鍼主治法歌
大鍼主刺周身病淫邪溢於肌體中為風為水關節痺
關節一利大氣通
(註)大鍼者即古人之燔鍼也凡周身淫邪或風或水
溢於肌體留而不能過於關節壅滯為病者以此
刺之使關節利大氣通則淫邪壅於經絡風虚腫
毒傷於肌體者皆可去也
(按)此九鍼皆本於靈樞經中大小長短之法無有異
也但細玩經中九鍼之用凡所取者皆言有餘之
實邪則鍼之不宜於治虚也從可知矣
行鍼次第手法歌
行鍼手法口訣多撮要編為十二歌取穴持溫進指攝
退搓撚留摇拔合
(註)十二字分次第手法歌訣始自三衢楊繼洲後之
諸家口訣雖多皆不免於繁雜今撮其要仍編為
十二歌訣庶簡明切當便於後學
一取穴歌
取穴先將爪切深須教毋外慕其心令彼榮衛無傷礙
醫者方堪入妙鍼
(註)凡下鍼用左手大指爪甲重切所鍼之穴令氣血
開教病者心專於内不要外馳然後下鍼使鍼不
傷榮衛方堪入竗也
二持鍼歌
持鍼之士要心雄手如握虎莫放鬆欲識機關三部奥
須將此理再推窮
(註)凡下鍼之士須心小力雄以右手持鍼於穴上勢
若握虎不敢放鬆着力旋插直至應止之處吸氣
三口然後提鍼徐徐而用凡機關三才奥理欲識
於心而行於鍼者須將此再三推窮可也
三溫鍼歌
溫鍼之理最為良口内溫和審穴方毋令冷熱相爭搏
榮衛宣通始安祥
(註)凡下鍼必先將所用之鍼入於口中使之溫熱審
定穴所方可與刺勿令冷熱相爭庶血氣調和而
得安祥也
四進鍼歌
進鍼理法取關機失經失穴最不宜陽經取陷陰經衇
三思已定鍼之愈
(註)凡下鍼要病人神氣定息數勻醫者亦如之關機
最密切勿太忙須細審經絡穴所在何部分不可
輕施其鍼失於經絡穴所也如在陽部必取筋骨
間陷下之處則不傷於筋骨如在陰分郄膕之内
動衇相應間則以爪重切經絡少待片時方可進
鍼而不傷於榮衛又必三思已定然後下鍼病可
愈矣
五指循歌
部分經絡要指循只為鍼頭不緊沉推則行之引則止
調和血氣使來臨
(註)凡下鍼若氣不至用指於所屬部分經絡之路上
下左右推而行之引而止之往來循之使氣血上
下均勻鍼下自然氣至沉緊得氣即寫之意也
六攝法歌
攝法原因氣滯經大指爪甲切莫輕以指攝鍼待氣至
邪氣流行鍼自輕
(註)凡攝鍼者因鍼下邪氣滯濇不行也隨經絡上下
用大指爪甲重切之使正氣流行則邪氣不能滯
濇而鍼下自覺活動矣
七退鍼歌
退鍼手法理要知三才訣内總元機一部六數三吸氣
須臾疾病自然愈
(註)凡退鍼全在手法三才之内皆有要訣元機不可
不知如欲退鍼必須緩緩而出自地部退至人部
再漸退至天部俱用少陰之六數瀉之每一部六
數須要少停三部共行三六一十八數令病人吸
氣三口隨吸隨提徐徐退至天部其疾病自然除
矣
八搓鍼歌
搓鍼瀉氣最為竒氣至鍼纏莫就移渾如搓線攸攸轉
急則纏鍼肉不離
(註)搓鍼者凡進退搓捻皆催其氣至以瀉邪氣也如
覺鍼下氣緊切勿就移須用瀉法但微微動轉如
搓線之狀若轉之太緊必至肉纏鍼頭邪氣滯濇
而不能除矣
九撚鍼歌
撚鍼指法不相同一般在手兩般功内外轉移行上下
助正伏邪疾自輕
(註)凡撚鍼時雖一般在手而指法不同故功有兩般
也如欲治上則大指向外撚外撚者令其氣向上
也如欲治下則大指向内撚内撚者令其氣至下
也内撚為之補外撚為之瀉如經絡向下者轉鍼
頭逆之則為迎也經絡向上者移鍼頭順之則為
隨也指法得宜則正氣自復而邪氣自退矣
十留鍼歌
留鍼取氣候沉浮出入徐徐必逗留能令榮衛縱横散
巧妙元機在指頭
(註)留鍼者凡出鍼至於天部入鍼至於地部須在皮
膚肌肉間徐徐容留令榮衛宣散方可出鍼入鍼
若出鍼太急則血隨鍼出反傷榮衛其巧妙元機
全在指頭也
十一搖鍼歌
摇鍼三部皆六摇依次推排在指梢孔穴大開無窒礙
邪氣退除病自消
(註)搖鍼者如出鍼三部欲瀉之際每一部摇二三摇
多者不過六摇而已以指捻鍼如扶人頭摇之之
狀使孔穴開大無有窒礙庶邪氣退除而病愈矣
十二拔鍼歌
拔鍼之時切勿忙閉門存神要精詳不沉不緊求鍼尾
此訣須當韞錦囊
(註)凡鍼畢拔鍼最要精詳不可輕率忙亂也如欲出
鍼須待鍼下氣緩不沉不緊覺輕動滑快方以右
指捻住鍼尾以左手大指按其鍼穴及穴外之皮
令鍼穴門戶不開神氣内存然後拔鍼庶不致於
出血此鍼家要訣須當韞於錦囊也
男左女右中指第二
節屈指兩紋尖相去
爲一寸取稻稈心量
或薄篾量皆易折而
不伸縮為凖用䋲則
伸縮不便故多不凖
行鍼分寸法歌
行鍼分寸中指傳屈指中節兩紋尖男左女右童稚一
長短肥瘦審經權
(註)行鍼取分寸法以同身寸法爲凖男左手女右手
以中指第二節屈指兩紋尖相去爲一寸童稚亦
如之雖人身有長短體有肥瘦入鍼之分數不一
而身形之長者其指節亦長身形短者其指節亦
短但隨其長短以取分寸則自凖矣肥人肌肉肥
厚血氣充滿宜刺三分半瘦人肌肉瘦薄血氣未
盛宜刺二分然雖如此猶當有經有權不可執一
而論如遇不肥不瘦之人只在二三分之間酌量
取之可也
十二經井滎俞經合原刺淺深歌
出井流滎注爲俞行經入合藏俞原春宜鍼滎夏鍼俞
秋宜鍼合冬井間藏病鍼俞府病合藏府有病皆鍼原
凡諸井穴肌肉淺不宜深鍼自古傳
(註)井滎俞經合原十二經穴名也手足陽經有原穴
手足陰經無原穴陰之俞穴即陰之原穴也所出
爲井井者如水之出也所流爲滎滎者如水之流
也所注為俞俞者如水之注也所行為經經者如
水之行也所入為合合者如水之會也原者如水
之源也夫春鍼滎者取絡衇在分肉間刺之淺者
也夏鍼俞者取孫絡在肌肉皮膚之上也秋鍼合
者亦取絡衇在分肉間故如春時之所刺冬鍼井
者取絡衇孫絡之下比他時所刺則深而留之以
冬氣入藏故也經原之原手足陰陽之經諸病皆
宜刺之但所刺有深有淺不能枚舉此四時鍼刺
之大旨自古相傳者也
五藏井滎俞經合歌
太陰肺衇井少商魚際之穴號滎鄕太淵一穴名為俞
經渠經合尺澤當
太陰脾井隱白穴流於大都滎來接太白為俞經商坵
陰陵泉與合為穴
少陰心衇井少衝尋至少府即名滎神門一穴為俞穴
經合靈道少海眞
少陰督衇井滎泉然谷為滎本天然太谿為俞經復溜
陰谷為合踝前旋
厥陰心包井中衝掌中勞宫即為滎大陵穴取名為俞
間使經合曲澤終
厥陰肝衇井大敦行間之穴便為滎太衝之處為俞穴
經合中封曲泉名
六府井滎俞原經合歌
陽明大腸井商陽二間為滎俞三間合谷原經陽谿取
曲池爲合正相當
陽明胃衇井厲兌內庭為滎須要會陷谷名俞衝陽原
經合解谿三里位
太陽小腸井少澤流於前谷為滎穴後谿為俞原腕谷
經合陽谷小海歇
太陽膀胱井至陰通谷為滎亦穴名束骨為俞原京骨
崑崙為經合委中
少陽三焦井關衝尋至液門號為滎俞原中渚陽池取
經合支溝天井中
少陽膽衇井竅陰俠谿為滎是穴名俞原臨泣坵墟穴
經歸陽輔合陽陵
十二經表裏原絡總歌
藏府有病均宜刺原絡表裏相隨看肺原太淵大偏歴
大肺合谷列缺端脾原太白胃豐隆胃脾衝陽公孫間
心原神門小支正小心腕骨通里邊腎原太谿傍飛陽
膀腎京骨大鍾班三焦陽池包内關包原大陵焦外關
膽原坵墟肝蠡溝肝膽太衝光明閑
(註)凡藏府有病均可以刺之即難經云五藏六府有
病皆取其原者是也蓋各經有所主之病必隨其
各經表裏先主後客並刺之主者原穴也客者絡
穴也如手太隂肺經病可刺本經裏之原穴即太
淵穴也復刺大腸表之絡穴即偏歴穴也手陽明
大腸經病可刺本經表之原穴即合谷穴也復刺
肺經裏之絡穴即列缺穴也足太隂脾經病可刺
本經裏之原穴即太白穴也復刺胃經表之絡穴
即豐隆穴也足陽明胃經病可刺本經表之原穴
即衝陽穴也復刺脾經裏之絡穴即公孫穴也手
少隂心經病可刺本經裏之原穴即神門穴也復
刺小腸經表之絡穴即支正穴也手太陽小腸經
病可刺本經表之原穴即腕骨穴也復刺心經裏
之絡穴即通里穴也足少隂腎經病可刺本經裏
之原穴即太谿穴也復刺膀胱經表之絡穴即飛
揚穴也足太陽膀胱經病可刺本經表之原穴即
京骨穴也復刺腎經裏之絡穴即大鍾穴也手少
陽三焦經病可刺本經表之原穴即陽池穴也復
刺心包絡經表之絡穴即内關穴也手厥隂心包
絡經病可刺本經裏之原穴即大陵穴也復刺三
焦經表之絡穴即外關穴也足少陽膽經病可刺
本經表之原穴即坵墟穴也復刺肝經裏之絡穴
即蠡溝穴也足厥隂肝經病可刺本經裏之原穴
即太衝穴也復刺膽經表之絡穴即光明穴也此
十二經主病之原穴為主絡穴為客隨表隨裏之
刺法也
肺經表裏原絡穴主治歌
肺經原絡應刺病胸脹溏瀉小便頻洒翕寒熱欬喘短
木痛皮膚肩缺盆
(註)肺經裏之原穴太淵大腸表之絡穴偏歴二穴應
刺之證卽胸脹溏瀉小便頻數洒洒惡寒翕翕發
熱咳嗽喘促短氣皮膚肩背缺盆麻木疼痛皆肺
大腸經病也
大腸經表裏原絡穴主治歌
大腸原絡應刺病大(大指)次(次指)不用肩臂疼氣滿皮膚木
不仁面頰顋腫耳聾鳴
(註)大腸表之原穴合谷肺經裏之絡穴列缺二穴應
刺之證卽手之大指次指不用肩臂疼痛皮膚麻
木不仁面頰顋腫耳鳴耳聾皆大腸肺經病也
脾經表裏原絡穴主治歌
脾經原絡應刺病重倦面黃舌強疼腹滿時痛吐或瀉
善饑不食脾病明
(註)脾經裏之原穴太白胃經表之絡穴豐隆二穴應
刺之證卽身重倦怠面黃舌強而疼腹滿時時作
痛或吐或瀉善饑而不欲食皆脾胃經病也
胃經表裏原絡穴主治歌
胃經原絡應刺病項膺股胻足跗疼狂妄高歌棄衣走
惡聞烟火木音驚
(註)胃經表之原穴衝陽脾經裏之絡穴公孫二穴應
刺之證卽項頸胸膺胯股脛胻足跗疼痛發狂妄
言高歌棄衣而走惡烟火聞木音卽驚皆胃脾經
病也
心經表裏原絡穴主治歌
心經原絡應刺病消渴背腹引腰疼眩仆欬吐下泄氣
熱煩好笑善忘驚
(註)心經裏之原穴神門小腸表之絡穴支正二穴應
刺之證飲水卽消背腹引腰作痛眩暈仆倒上欬
吐下泄氣熱而心煩好笑善忘多驚皆心與小腸
經病也
小腸經表裏原絡穴主治歌
小腸原絡應刺病顴頷耳腫苦寒熱肩臑肘臂内外廉
痛不能轉腰似折
(註)小腸表之原穴腕骨心經裏之絡穴通里二穴應
刺之證卽顴頷耳腫苦寒熱肩臑肘臂內外側痛
不能轉動腰痛似折皆小腸心經病也
腎經表裏原絡穴主治歌
腎經原絡應刺病大小腹痛大便難臍下氣逆脊背痛
唾血渴熱兩足寒
(註)腎經裏之原穴太谿膀胱表之絡穴飛陽二穴應
刺之證即大腹小腹脊背疼痛大便結燥臍下氣
逆上冲口渴吐血兩足寒冷皆腎膀胱經病也
膀胱經表裏原絡穴主治歌
膀胱原絡應刺病目脫淚出頭項疼臍突大小腹脹痛
按之尿難溲血膿
(註)膀胱表之原穴京骨腎經裏之絡穴大鍾二穴應
刺之證即目胞脫陷淚出頭項疼痛臍突大腹小
腹脹痛按之其尿難出而溲血膿皆膀胱腎經病
也
三焦經表裏原絡穴主治歌
三焦原絡應刺病小指次指如廢同目眥耳後喉腫痛
自汗肩臑内外疼
(註)三焦表之原穴陽池心包裏之絡穴內關二穴應
刺之證即手之小指次指如廢而不能用目眥耳
後咽喉腫痛自汗肩臑内外側疼皆三焦包絡經
病也
心包絡經表裏原絡穴主治歌
心包原絡應刺病面紅目赤笑不休心中動熱掌中熱
胸腋臂手痛中求
(註)心包裏之原穴大陵三焦表之絡穴外關二穴應
刺之證即面紅目赤好笑不休心中動悸内熱手
心熱胸腋與臂手疼痛皆心包絡三焦經病也
膽經表裏原絡穴主治歌
膽經原絡應刺病口苦胸脇痛不寧髀膝外踝諸節痛
太息馬刀俠瘤癭
(註)膽經表之原穴邱墟肝經裏之絡穴蠡溝二穴應
刺之證即口苦胸脇髀膝外踝諸節疼痛太息馬
刀癭瘤皆膽肝經病也
肝經表裏原絡穴主治歌
肝經原絡應刺病頭痛頰腫脇疝疼婦人少腹胞中痛
便難溲淋怒色青
(註)肝經裏之原穴太衝膽經表之絡穴光明二穴應
刺之證即頭痛頰腫脇疝疼痛婦人少腹胞中疼
痛大便難小便淋好怒色靑皆肝膽經病也
八衇交會八穴歌
公孫衝衇胃心胸内關陰維下總同臨泣膽經連帶衇
陽維目銳外關逄後谿督衇內眥頸申衇陽蹻絡亦通
列缺任衇行肺系隂蹻照海膈喉嚨
(註)公孫二穴是足太陰脾經穴也通於衝衇內關二
穴此二穴是手厥陰心包絡穴也四穴通於陰維
衇四經會合循行之處在胃心胸之間故主治胃
與心胸之病也臨泣二穴是足少陽膽經穴也
通於帶衇外關二穴此二穴是手少陽三焦經穴
也四穴通於陽維衇四經會合連絡之處在於目
銳眥耳後頰頸肩之間故主治目銳眥耳後頰頸
肩之病也後谿二穴是手太陽小腸經穴也通
於督衇申衇二穴此二穴是足太陽膀胱經穴也
四穴通於陽蹻衇四經會合别絡之處在於目内
眥頸項耳肩膊小腸膀胱之間故主治目内眥頸
項耳肩膊小腸膀胱之病也列缺二穴是手太
陰肺經穴也通於任衇照海二穴此二穴是足少
隂腎經穴也四穴通於陰蹻衇四經會合系絡之
處在於肺系咽喉胸膈之間故主治肺系咽喉胸
膈之病也
衝衇公孫穴主治歌
九種心疼病不寧結胸翻胃食難停酒食積聚腸鳴見
水食氣疾膈臍疼腹痛脇脹胸膈滿瘧疾腸風大便紅
胎衣不下血迷心急刺公孫穴自靈
(註)九種心疼者曰飲曰食曰風曰冷曰熱曰悸曰蟲
曰注曰去來痛結胸者胸滿鞕痛也翻胃者朝食
暮吐食難停留也傷酒傷食積滯腸胃雷鳴水食
氣疾膈間臍腹疼痛兩脇作脹胸膈滿悶瘧疾腸
風大便下血以及婦人胞衣不下瘀血上攻迷心
皆宜刺此公孫穴則立應也
陰維内關穴主治歌
中滿心胸多痞脹腸鳴泄瀉及脫肛食難下膈傷於酒
積塊堅鞕橫脇旁婦女脇疼並心痛裏急腹痛勢難當
傷寒不解結胸病瘧疾内關可獨當
(註)中滿心胸痞脹謂腹滿心胸痞脹不通快也腸鳴
泄瀉謂暴瀉脫肛也食難下膈傷於酒者謂嘔吐
食不能下或因酒傷也積塊堅鞕橫衝於脇婦女
心脇疼痛裏急脹痛傷寒結胸鞕痛瘧疾裏實等
病皆刺内關無不愈矣
帶衇臨泣穴主治歌
中風手足舉動難麻痛發熱筋拘攣頭風腫痛連顋項
眼赤而疼合頭眩齒痛耳聾咽腫證遊風搔癢筋牽纏
腿疼脇脹肋肢痛鍼入臨泣病可痊
(註)中風手足舉動難謂手足不隨也若疼痛麻木拘
攣兼發熱者風熱也頭風旋暈及腫痛連顋項目
牙齒兩耳咽喉皆赤腫痛遊風搔癢筋衇牽引腰
脇四肢與肋疼痛等證皆宜刺此臨泣穴立時有
竒功也
陽維外關穴主治歌
肢節腫疼與膝冷四肢不遂合頭風背胯內外筋骨痛
頭項眉稜病不寧手足熱麻夜盗汗破傷跟腫目睛紅
傷寒自汗烘烘熱惟有外關鍼極靈
(註)四肢骨節腫痛兩膝痺冷手足不遂偏正頭風脊
背腰胯筋骨頭項眉稜疼痛手足發熱麻木夜間
盗汗及破傷遊風脚跟腫痛兩眼赤紅傷寒陽明
自汗蒸熱烘烘皆宜刺外關穴其病立已
督衇後谿穴主治歌
手足拘攣戰掉眩中風不語並癲癎頭疼眼腫漣漣淚
背腰腿膝痛綿綿項強傷寒病不解牙齒顋腫喉病難
手足麻木破傷風盗汗後谿穴先砭
(註)手足拘攣者屈伸難也戰掉者手足顫搖不能握
也眩者暈也中風卒然昏仆不能語言癲癎不省
人事瘈瘲抽掣頭痛及暴發火眼熱淚常流行痺
腿膝背腰歴節周身疼痛項強傷寒感冒汗不出
不能解上下牙齒顋齦咽喉腫疼手足麻木不仁
破傷受風寢汗等證先砭後谿穴開通衇道無不
愈矣
陽蹻申衇穴主治歌
腰背脊強足踝風惡風自汗或頭疼手足麻攣臂間冷
雷頭赤目眉稜痛吹乳耳聾鼻衂血癲癎肢節苦煩疼
遍身腫滿汗淋漓申衇先鍼有竒功
(註)腰背脊強不能俯仰也足内踝紅腫名遶踝風也
足外踝紅腫名穿踝風也惡風自汗與雷頭風痛
暴發火眼眉稜骨痛手足麻木拘攣臂冷及婦人
吹乳乳房紅腫未產者名内吹已產者名外吹也
耳聾鼻衄癲癎抽搐肢節煩疼徧身腫滿頭汗淋
漓等證此皆風熱痰飲流注攻衝爲病並宜先鍼
申衇立時有功
任衇列缺穴主治歌
痔瘡肛腫泄痢纏吐紅溺血嗽咳痰牙疼喉腫小便澁
心胸腹疼噎嚥難産後發強不能語腰痛血疾臍腹寒
死胎不下上攻膈列缺一刺病乃痊
(註)內痔肛腫泄痢赤白咳痰唾血溺血及牙齦咽喉
腫痛小便赤澁艱難心胸腹痛噎嚥不快産後敗
血上干心氣身發強直不能語言或瘀滯腰痛臍
腹間寒子死腹中胎衣不下上攻膈塞並刺列缺
其證必痊
陰蹻照海穴主治歌
喉閉淋澁與胸腫膀胱氣痛並腸鳴食黃酒積臍腹痛
嘔瀉胃翻及乳癰便燥難産血昏迷積塊腸風下便紅
膈中不快梅核氣格主照海鍼有靈
(註)上焦火盛咽喉閉塞不通下焦熱結膀胱氣痛小
便淋澁胸中腫痛或食積酒積內蓄傷脾發黃或
臍腹痛或嘔瀉胃翻吐食乳癰大便燥結及婦人
生産艱難瘀血塊痛昏迷腸風下血不已或膈中
之氣怏怏不快如梅核氣格塞咽喉之間咯之不
出嚥之不下等疾急刺照海穴則諸證自散
手足十二經所屬歌
五藏六府共包絡手足所屬三陰陽太陰足脾手肺藏
陽明足胃手大腸少陰足腎手心藏太陽足膀手小腸
厥陰足肝手包絡少陽足膽手焦當
(註)五藏心肝脾肺腎六府膽胃大腸小腸膀胱三焦
共包絡分屬手足三陰三陽爲十二經也如肺手
太陰心手少陰心包絡手厥陰手之三陰也手太
陽小腸手陽明大腸手少陽三焦手之三陽也足
太陽膀胱足陽明胃足少陽膽足之三陽也足太
陰脾足少陰腎足厥陰肝足之三陰也
天干十二經表裏歌
甲膽乙肝丙小腸丁心戊胃己脾鄕庚屬大腸辛屬肺
壬屬膀胱癸腎藏三焦陽府須歸丙包絡從陰丁火旁
陽干為表陰干裏藏府表裏配陰陽
(按)舊云三焦亦向壬中寄包絡同歸入癸方夫三焦
爲决瀆之官猶可言壬而包絡附於心主烏可云
癸况二藏表裏皆相火也故改正之
(註)甲丙戊庚壬陽干也乙丁巳辛癸陰干也陽干爲
表爲府陰干爲裏爲藏故曰藏府表裏配陰陽也
地支十二經流注歌
每日寅時從肺起卯時流入大腸經辰胃已脾午心火
未時應注小腸經申屬膀胱酉屬腎戍走包絡亥焦宫
子膽丑肝寅又肺十二經衇週環行
(註)人有十二經晝夜有十二時每一經主一時先從
寅時入肺起卯入於大腸辰入於胃巳入於脾午
入於心未入於小腸申入於膀胱酉入於腎戌入
於包絡亥入於三焦子入於胆丑入於肝至於寅
時則又從肺起此十二經與十二時相循環而行
者也
十二經相傳次序歌
肺大胃脾心小腸膀腎包焦膽肝續手陰藏手陽手頭
足陰足腹陽頭足
(註)人身正衇十有二經每於平旦寅時營氣始於中
焦上注於手太陰肺經自胸中而出於中府至於
少商以次行於手陽明大腸等十二經終於足厥
陰肝經而復始於太陰肺經也凡手之三陰從藏
走手手之三陽從手走頭足之三陰從足走腹足
之三陽從頭走足周流不息循環無端也
十二經起止歌
肺起中府止少商大腸商陽止迎香胃起承泣終厲兌
脾起隠白大包鄕心起極泉少冲止小腸少澤止聽宫
膀胱睛明止至陰腎起湧泉俞府終包絡天池中冲止
三焦關冲止竹空膽童子髎止竅陰肝起大敦止期門
十二經穴周流歌
中府爲初注少商少商别絡注商陽商陽復向迎香走
香接頭維至庫房維下降兮趨厲兌兌傳隱白至胸鄕
隱白上升達大包大包仍續極泉場泉貫少衝心部井
少澤相連卽小腸澤會聽宫睛明分睛明下造至陰強
至陰斜出湧泉底泉穴還歸腧府藏腧府天池橫絡截
池出中衝心主張中衝並與關冲合關衝宛轉絲竹傍
絲竹更貫瞳窌穴瞳&KR1038;下入竅陰方竅陰橫亘大敦井
敦上期門肝衇當期門歴遍還中府經絡周流仔細詳
十二經氣血多少歌
多氣多血惟陽明少氣太陽厥陰同二少太陰常少血
六經氣血要分明
(註)手陽明大腸足陽明胃此二經多氣多血之經也
三焦膽腎心脾肺此六經多氣少血也心包絡膀
胱小腸肝此四經乃多血少氣也
御纂醫宗金鑑卷七十九
