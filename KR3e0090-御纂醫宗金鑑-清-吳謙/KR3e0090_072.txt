御纂醫宗金鑑卷七十二
編輯外科心法要訣目錄
發無定處(上)
疔瘡
流注
癭瘤
多骨疽
結核
痼發
瘭疽
烏白癩
御纂醫宗金鑑卷七十二目錄
御纂醫宗金鑑卷七十二
編輯外科心法要訣目錄
發無定處(上)
疔瘡
流注
癭瘤
多骨疽
結核
痼發
瘭疽
烏白癩
御纂醫宗金鑑卷七十二目錄
御纂醫宗金鑑卷七十二
編輯外科心法要訣
發無定處
疔瘡
五藏皆可發疔瘡現於形體細考詳若論隂陽分上下
欲知經藏辨何方
疔名火焰發心經往往生於脣指中心作煩時神恍惚
痛兼麻癢皰黃紅
毒發肝經名紫燕此患多於筋骨見破流血水爛串筋
指青舌強神昏亂
黃鼓由於脾發毒多生口角與顴骨皰黃光潤紅色纏
麻癢硬殭兼嘔吐
毒發肺經名白刃白皰頂硬根突峻易腐易䧟多損腮
咳吐痰涎氣急甚
從來黑靨發腎經黑斑紫皰硬如釘為毒極甚疼牽骨
驚悸沉昏目露睛
以上五疔應五藏又有紅絲疔一樣初如小瘡漸發紅
最忌紅絲攻心上
凡治疔證貴乎早三隂三陽更宜曉在下宜灸上宜鍼
速醫即愈緩難保
(註)此數證俱名曰疔蓋疔者如丁釘之狀其形小其
根深隨處可生由恣食厚味或中蛇蠱之毒或中
疫死牛馬豬羊之毒或受四時不正疫氣致生是
證夫疔瘡者乃火證也迅速之病有朝發夕死隨
發隨死三五日不死一月半月亦必死此係藏府
之乖逆性情之激變節候之寒温肅殺且毒中有
淺深也若一時失治立判存亡有名為火焰疔者
多生於脣口及手掌指節間初生一點紅黃小皰
痛癢麻木甚則寒熱交作煩躁舌強言語疎忽此
屬心經毒火而成也有名為紫燕疔者多生於手
足腰肋筋骨之間初生便作紫皰次日破流血水
三日後串筋爛骨甚則目紅甲青邪視神昏睡語
驚惕此屬肝經毒火而成也有名為黃鼓疔者初
生黃皰光亮明潤四畔紅色纏繞多生口角腮顴
眼胞上下及太陽正面之處發時便作麻癢重則
惡心嘔吐肢體木痛寒熱交作煩渴乾噦此屬脾
經毒火而成也有名為白刃疔者初生白皰頂硬
根突破流脂水癢痛兼作多生鼻孔兩手易腐易
陷重則腮損咽焦欬吐痰涎鼻掀氣急此屬肺經
毒火而成也有名為黑靨疔者多生耳竅牙縫胸
腹腰腎偏僻之處初生黑斑紫皰毒串皮膚漸攻
肌肉頑硬如丁痛徹骨髓重則手足青紫驚悸沉
困輭陷孔深目睛透露此屬腎經毒火而成也以
上五疔本於五藏而生又有紅絲疔發於手掌及
骨節間初起形似小瘡漸發紅絲上攻手膊令人
寒熱往來甚則惡心嘔吐治遲者紅絲攻心常能
壞人又有暗疔未發而腋下先堅腫無頭次腫隂
囊睾丸突兀如筋頭令人寒熱拘急焮熱疼痛又
有内疔先發寒熱腹痛數日間忽然腫起一塊如
積者是也又有羊毛疔身發寒熱狀類傷寒但前
心後心有紅點又如疹形視其斑點色紫黑者為
老色淡紅者為嫩以上諸證初起俱宜服蟾酥丸
汗之毒勢不盡憎寒壯熱仍作者宜服五味消毒
飲汗之如發熱口渴便閉衇沉實者邪在裏也宜
服黃連解毒湯加生大黃一錢五分葱頭五個清
之凡證輕者宜服化疔内消散若疔毒將欲走黃
急服疔毒復生湯已走黃者令人心煩昏憒急用
七星劍湯以救之若手足冷六衇暴絶者係毒氣
閉塞元氣不能宣通先宜蟾酥丸隨服木香流氣
飲行氣其衇自見若疔毒誤灸煩躁譫語者乃逼
毒内攻也宜服解毒大青湯若潰後餘毒未盡五
心煩熱者宜服人參清神湯鍼後出膿之時氣虛
驚悸者宜服内托安神散若攻利太過以致發渴
六衇虛大者宜服補中益氣湯若發汗之後汗不
止熱不退瘡不疼便不利者此屬裏虚宜服八珍
湯加黃耆麥冬治之凡疔潰後不宜補早雖見真
虚只可平補忌用温補之藥外治用藥鍼灸亦當
循其次第書云疔瘡先刺血内毒宜汗瀉禁灸不
禁鍼怕緜不怕鐵初覺貴乎早治十證十全稍遲
者十全五六失治者十壞八九初發項以上者三
陽受毒必用鈹鍼刺入瘡心四五分挑斷疔根令
出惡血隨用立馬回疔丹或蟾酥條插入孔内外
以巴膏蓋之如項以下生者三陰受毒即當艾灸
以殺其勢灸之不痛亦須鍼刺出血插蟾酥條旁
腫以離宮錠塗之如旁腫頑硬推之不動用鍼亂
刺頑硬之處令多出惡血否則必致走黃挑法先
用鍼幹將毒頂焦皮刮開鍼入疔根堅硬如鐵者
為順若鍼刺入緜輭如瓜穰而不知痛者為逆百
無一生凡挑疔根先出紫黑血再挑刺至鮮血出
以知痛為止隨填拔疔散令滿以萬應膏蓋之過
三四時撥去舊藥易以新藥若藥乾無水不痛者
此挑法未斷疔根也再深挑之必以上藥知痛藥
入水流為率三四日後瘡頂乾燥以琥珀膏貼之
令疔根托出換九一丹撒之黃連膏抹之外蓋白
膏藥生肌斂口若初起失治或房勞夢遺損氣以
致毒氣内攻走黃不住者其瘡必塌陷急當隨走
黃處按經找尋有一芒刺直豎即是疔苗急當用
鐵鍼刺出惡血即在刺處用艾壯灸三壯以宣餘
毒若身面漫腫神昏悶亂乾嘔心煩作渴遍身起
皰抽搐者俱為逆證惟紅絲疔於初起時急用磁
鍼於紅絲盡處砭斷出血尋至初起瘡上挑破即
用蟾酥條插入萬應膏蓋之隨服黃連解毒湯再
暗内二疔不用挑法先以蟾酥丸含化令盡以冷
水潄去毒涎再用三丸嚼葱白三寸裹藥黃酒送
下蓋卧出汗少時無汗再飲熱酒催之仍無汗係
毒熱滯結急用霹靂火法令汗出毒熱隨之而解
次用雙解貴金丸下之自效若暗内二疔初起牙
關緊急者用蟾酥丸三五粒葱頭煎湯研化灌之
俟稍甦治法如前至羊毛疔先將紫黑斑點用衣
鍼挑出如羊毛狀前後心共挑數處用黑豆蕎麥
研粉塗之即時汗出而愈一法用明雄黃末二錢
青布包紥蘸熱燒酒於前心擦之自外圈入内其
毛即奔至後心再於後心擦之其羊毛俱拔出於
布上埋之忌茶水一日再諸疔部位形色亦有急
緩生於頭項胸背者最急生於手足骨節之間者
稍緩一疔之外别生一小瘡名曰應候四圍赤腫
而不散漫者名曰護場四旁多生小瘡者名曰滿
天星有此者緩無此者急疔證初起至四五日間
由白色而至青紫色疔頭潰膿形似蜂窩内無七
惡等證者為順若初起似疔非疔灰色頂陷如魚
臍如蠶斑青紫黑皰輭陷無膿内見七惡等證者
逆凡疔毒俱由火毒而生忌服辛熱之藥恐反助
其邪也忌敷寒凉之藥恐逼毒攻裏也再膏藥不
宜早貼惟在將潰已潰時貼之呼膿長肉以避風
寒初潰時忌用生肌藥恐毒未除反增潰爛生項
以上者屬三陽經不宜灸若火日生疔亦禁灸犯
之或為倒陷或至走黃俱忌椒酒雞魚海味鵝肉
豬首辛辣生冷等物氣怒房勞諸香並孝服經婦
僧道雞犬等項犯之必致反覆愼之
蟾酥丸
蟾酥(二錢酒化)輕粉
銅綠枯礬
寒水石(煆)膽礬
乳香没藥
麝香(各一錢)硃砂(三錢)
雄黃(二錢)蝸牛(二十一個)
以上各為末稱凖於端午日午時在淨室中先將
蝸牛研爛同蟾酥和研稠黏方入各藥共搗極勻
丸如綠豆大每服三丸用葱白五寸令患者嚼爛
吐於手心内男用左手女用右手將藥丸裹入葱
泥内用無灰熱酒一茶鍾送下被蓋約人行五六
里路病者出汗為度甚者再用一服如外用之法
搓條作餅隨證用之修合時忌婦人雞犬等見之
(方歌)蟾酥丸治諸疔毒初起惡瘡皆可逐外用化腐又
消堅内服驅毒發汗速硃砂輕粉麝雄黃銅綠枯
礬寒水入膽礬乳没共蝸牛丸如綠豆葱酒服
五味消毒飲
金銀花(三錢)野菊花
蒲公英紫花地丁
紫背天葵子(各一錢二分)
水二鍾煎八分加無灰酒半鍾再滚二三沸時熱
服渣如法再煎服被蓋出汗為度
(方歌)五味消毒療諸疔銀花野菊蒲公英紫花地丁天
葵子煎加酒服發汗靈
化疔内消散
知母貝母(去心研)
穿山甲(炙研)蚤休
白及乳香
天花粉皂刺
金銀花當歸
赤芍甘草(各一錢生)
酒水各一鍾煎一鍾去渣量病上下服之
(方歌)化疔内消知貝甲蚤休及乳草天花皂刺銀花歸
芍酒疔證毒輕服更嘉
疔毒復生湯
金銀花梔子(生研)
地骨皮牛蒡子(炒研)
連翹(去心)木通
牡蠣(煆)生軍
皂刺天花粉
没藥乳香(各八分)
酒水各一鍾煎一鍾食遠服不能飲者只用水煎
臨服入酒一杯和服亦效
衇實便秘者加朴消
(方歌)疔毒復生欲走黃頭面腫浮毒内傷銀梔骨蒡翹
通蠣軍刺天花没乳香
七星劍
蒼耳頭野菊花
豨薟草地丁香
半枝連(各三錢)蚤休(二錢)
麻黃(一錢)
用好酒一觔煎至一盌澄去渣熱服被蓋出汗為
度
(方歌)七星劍嘔熱兼寒疔毒走黃昏憒添麻黃蒼耳菊
豨薟地丁香蚤半枝連
木香流氣飲
當歸白芍(酒炒)
川芎紫蘇
桔梗枳實(麩炒)
烏藥陳皮
半夏(製)白茯苓
黃耆防風
青皮(各一錢)大腹皮
㯽榔枳殼(麩炒)
澤瀉甘草節
木香(各五分末)
生薑三片紅棗肉二枚水煎服
下部加牛膝
(方歌)木香流氣宣氣滯歸芍芎蘇桔枳實烏藥二陳耆
大腹風榔青枳瀉煎之
解毒大青湯
大青葉木通
麥門冬(去心)人中黃
梔子(生研)桔梗
元參知母
升麻淡竹葉
石膏(各一錢煆)
水二鍾燈心二十根煎八分食遠服
大便秘加大黃
悶亂加燒人糞
(方歌)解毒大青通麥門中黃梔子桔元參知升竹葉石
膏煆疔瘡誤灸毒内侵
人參清神湯
人參陳皮
白茯苓地骨皮
麥門冬(去心)當歸
白术(土炒)黃耆
遠志(各一錢去心)柴胡
黃連甘草(各五分炙)
水二鍾粳米一撮煎八分食遠服
(方歌)人參清神疔毒潰陳苓地骨麥冬歸术耆柴遠黃
連草益氣除煩熱可推
内托安神散
人參麥門冬(去心)
茯神黃耆
白术(土炒)元參
陳皮(各一錢)石菖蒲
甘草(炙)酸棗仁(炒研)
遠志(去心)五味子(各五分研)
水二鍾煎八分臨服入硃砂末三分和勻食遠服
(方歌)内托安神多驚悸疔瘡鍼後元氣虛參麥茯菖耆
术草元參棗遠味陳皮
立馬回疔丹
輕粉蟾酥(酒化)
白丁香硇砂(各一錢)
乳香(六分)雄黃
硃砂麝香(各三分)
蜈蚣(一條炙)金頂砒(五分卷註末)
共爲細末麵糊搓如麥子大凡遇疔瘡以鍼挑破
用一粒插入孔内外以膏蓋追出膿血疔根爲效
(方歌)立馬回疔輕蟾酥白丁香乳麝雄硃硇蜈金頂砒
研末疔瘡用此根自除
九一丹
石膏(九錢煆)黃靈藥(一錢)
共研極細撒於患處
(方歌)九一丹醫疔破後根除用此把膿搜煆石膏對黃
靈藥清熱生肌患自瘳
霹靂火
鵝卵石燒紅安鐵杓内杓安桶内以醋淬石令患者
將患處覆桶上厚衣密蓋勿令洩氣熱氣微再添紅
石加醋淬之瘡頭及腫處使熱氣熏蒸至汗出其毒
減半
黃連解毒湯(見耳部黑疔)
補中益氣湯
八珍湯
巴膏
萬應膏
白膏藥
黃靈藥(俱見潰瘍門)
離宫錠
雙解貴金丸(俱見腫瘍門)
拔疔散(見牙齒部牙疔)
琥珀膏(見頭部髮際瘡)
黃連膏(見鼻部鼻瘡)
流注
流注原有證數般濕痰瘀風汗後寒發無定處連腫漫
潰近骨節治難痊此證本由脾胃弱留結肌肉骨筋間
(註)此證名雖無殊其原各異蓋人之血氣每日週身
流行自無停息或因濕痰或因瘀血或因風濕或
因傷寒汗後餘毒或因慾後受寒稽留於肌肉之
中致令氣血不行故名流注諸家書云流者流行
注者住也發無定處隨在可生初發漫腫無頭皮
色不變凝結日久微熱漸痛透紅一點方是膿熟
即宜用鍼開破若濕痰化成者膿色黏白瘀血化
成者膿色金黃黏水風濕化成者膿色稀白如豆
汁汗後餘邪化成者膿色或黃或黑稀膿臭穢以
上四證發在肉厚處可愈發在骨節及骨空處難
痊淫慾受寒化成者膿色稀白而腥其水中有豬
脂水油之狀此為敗漿膿也諸書雖有治法終成
敗證初起濕痰所中者木香流氣飲導之産後瘀
血所中者通經導滯湯通活之跌撲傷損瘀血所
中者宜散瘀葛根湯逐之風濕所中者萬靈丹五
積散加附子温散之汗後餘邪發腫者人參敗毒
散散之房慾後外寒侵襲者初宜服五積散加附
子次服附子八物湯温之又有室女孀婦鬱怒傷
肝思慮傷脾而成者宜服歸脾湯加香附青皮散
之此皆流注初起將成之法一服至三四服皆可
外俱用烏龍膏或冲和膏敷貼皮肉不熱者雷火
神鍼鍼之輕者即消重者其勢必潰將潰時俱宜
服托裏透膿湯已潰俱服人參養榮湯久潰膿水
清稀飲食減少不能生肌收斂者俱宜服調中大
成湯久潰膿水清稀精神怯少漸成漏證者俱宜
服先天大造丸潰後其餘治法俱按癰疽潰瘍門
參考
通經導滯湯
當歸熟地
赤芍川芎
枳殼(麩炒)紫蘇
香附陳皮
丹皮紅花
牛膝(各一錢)獨活
甘草(各五分節)
水二鍾煎八分入酒一杯食前服
(方歌)通經導滯産後疾敗血流瘀腫痛積四物枳蘇香
附陳丹皮獨草紅花膝
散瘀葛根湯
葛根川芎
半夏(製)桔梗
防風羌活
升麻(各八分)細卒
甘草(生)香附
紅花蘇葉
白芷(各六分)
水二鍾葱三根薑三片煎八分不拘時服
(方歌)散瘀葛根瘀血凝皆因跌撲流注成芎半桔風羌
細草香附紅花蘇芷升
附子八物湯
附子(製)人參
白术(土炒)白茯苓
當歸熟地
川芎白芍(各一錢酒炒)
木香肉桂
甘草(各五分炙)
水二鍾薑三片紅棗肉一枚煎八分食遠服
(方歌)附子八物醫流注房慾傷陰外寒入木香肉桂八
珍湯薑棗水煎食遠服
調中大成湯
人參(二錢)白术(土炒)
白茯苓黃耆
山藥(炒)丹皮
當歸身白芍(酒炒)
陳皮(各一錢)肉桂
附子(各八分製)遠志(去心)
藿香縮砂仁
甘草(各五分炙)
水二鍾煨薑三片紅棗肉二枚煎八分食遠服
(方歌)調中大成四君耆山藥丹皮歸芍宜遠藿縮砂陳
桂附能醫流注潰膿稀
木香流氣飲(見疔瘡門)
萬靈丹
烏龍膏
冲和膏(俱見腫瘍門)
五積散(見内癰部腎癰)
人參敗毒散(即荆防敗毒散減去荆防見頂部腦疽)
歸脾湯(見乳部乳中結核)
雷火神鍼(見股部附骨疽)
托裏透膿湯(見頭部侵腦疽)
人參養榮湯(見潰瘍門)
先天大造丸(見臀部鸛口疽)
癭瘤
五癭屬陽六瘤陰癭别血氣肉石筋瘤氣血肉脂筋骨
惟脂開潰不傷身癭蔕細小紅不緊瘤根漫大亮白新
證由内外嵐水氣療治須當戒怒嗔
(註)癭瘤二證發於皮膚血肉筋骨之處癭者如纓絡
之狀瘤者隨氣留住故有是名也多外因六邪榮
衞氣血凝鬱内因七情憂恚怒氣濕痰瘀滯山嵐
水氣而成皆不痛癢癭證屬陽色紅而高突皮寬
不急蔕小而下垂瘤證屬陰色白而漫腫皮嫩而
光亮頂小而根大癭有五種肉色不變者爲肉癭
其筋衇現露者名筋癭若赤衇交絡者名血癭隨
喜怒消長者名氣癭堅硬推之不移者名石癭五
癭皆不可破破則膿血崩潰多致傷生瘤有六種
堅硬紫色纍纍青筋盤曲若蚯蚓狀者名筋瘤又
名石瘤微紫微紅輭硬間雜皮膚中隱隱若紅絲
糾纏時時牽痛誤有觸破而血流不止者名血瘤
或輭如綿或硬如饅皮色如常不緊不寬始終只
似覆肝名肉瘤輭而不堅皮色如常隨喜怒消長
無寒無熱者名氣瘤日久化膿流出又名膿瘤也
形色紫黑堅硬如石疙&KR1792;叠起推之不移昂昂堅
貼於骨者名骨瘤輭而不硬皮色淡紅者名脂瘤
即粉瘤也六瘤之形色如此凡癭多生於肩項兩
頤瘤則隨處有之夫肝統筋怒氣動肝則火盛血
燥致生筋癭筋瘤宜清肝解鬱養血舒筋清肝蘆
薈丸主之心主血暴戾太甚則火旺逼血沸騰復
被外邪所搏致生血癭血瘤宜養血凉血抑火滋
陰安斂心神調和血衇芩連二母丸主之脾主肌
肉鬱結傷脾肌肉澆薄土氣不行逆於肉裏致生
肉癭肉瘤宜理脾寬中疏通戊土開鬱行痰調理
飲食加味歸脾丸主之肺主氣勞傷元氣腠裏不
密外寒搏之致生氣癭氣瘤宜清肺氣調經衇理
勞傷和榮衞通氣散堅丸主之腎主骨恣慾傷腎
腎火鬱遏骨無榮養致生石癭骨瘤石癭海藻玉
壺湯主之骨瘤尤宜補腎散堅行瘀利竅調元腎
氣丸主之癭瘤諸證用藥緩緩消磨自然縮小若
久而膿血崩潰滲漏不已者皆為逆證不可輕用
刀鍼决破以致出血不止立見危殆惟粉瘤可破
其色粉紅多生耳項前後亦有生於下體者全係
痰凝氣結而成治宜鈹鍼破去脂粉以白降丹撚
子插入數次將内膜化淨用生肌玉紅膏貼之自
愈又有一種黑砂瘤多生臀腿腫突大小不一以
手攝起内有黑色即是亦用鍼刺出黑砂有聲輭
硬不一又有髮瘤多生耳後髮下寸許輭小高突
按之不痛亦用鍼刺之粉髮齊出又有虱瘤發後
其癢徹骨開破出虱無數内有極大一虱出其虱
方盡黑砂髮虱三瘤外治皆同粉瘤之法其口方
收又有蟲瘤每生脇下治法當按癰疽腫瘍潰瘍
門但本憂思化成每難獲效諸證形狀各異皆五
臟濕熱邪火濁瘀各有所感而成總非正氣之所
化也
清肝蘆薈丸
當歸生地(酒浸搗膏)
白芍(酒炒)川芎(各二兩)
黃連青皮
海粉牙皂
甘草節昆布(酒洗)
蘆薈(各五錢)
右爲細末神麯糊丸如梧桐子大每服八十丸白
滾水量病上下食前後服之
(方歌)清肝蘆薈怒傷肝筋結癭瘤血燥原四物黃連青
海粉牙皂甘昆麯糊丸
芩連二母丸
黃芩黃連
知母貝母(去心)
當歸白芍(酒炒)
羚羊角(鎊)生地
熟地蒲黃
地骨皮川芎(各一兩)
甘草(五錢生)
右爲末側栢葉煎湯打寒食麫糊爲丸如梧桐子
大每服七十丸燈心煎湯送下
(方歌)芩連二母血瘤癭血沸寒凝微紫紅歸芍羚羊生
熟地蒲黃地骨草川芎
加味歸脾丸
香附人參
酸棗仁(炒)遠志(去心)
當歸黃耆
烏藥陳皮
茯神白术(土炒)
貝母(各一兩去心)木香
甘草(各三錢炙)
右爲細末合歡樹根皮四兩煎湯煮老米糊爲丸
如梧桐子大每服六十丸食遠白滚水送下
(方歌)加味歸脾香附參棗遠歸耆烏藥陳茯神术草木
香貝消癭除瘤脾鬱伸
通氣散堅丸
人參桔梗
川芎當歸
花粉黃芩(酒炒)
枳實(麩炒)陳皮
半夏(製)白茯苓
膽星貝母(去心)
海藻(洗)香附
石菖蒲甘草(各一兩生)
右爲細末荷葉煎湯爲丸如豌豆大每服一錢食
遠燈心生薑煎湯送下
(方歌)通氣散堅氣癭瘤參桔芎歸花粉投芩枳二陳星
貝藻香附石菖患漸瘳
海藻玉壺湯
海藻(洗)陳皮
貝母(去心)連翹(去心)
昆布半夏(製)
青皮獨活
川芎當歸
甘草(各一錢節)海帶(五分洗)
水二鍾煎八分量病上下食前後服之
(方歌)海藻玉壺湯石癭陳貝連翹昆半青獨活芎歸甘
海帶化硬消堅最有靈
調元腎氣丸
生地(四兩搗膏酒煑)山萸肉
山藥(炒)丹皮
白茯苓(各二兩)澤瀉
麥冬(去心搗膏)人參
當歸身龍骨(煆)
地骨皮(各一兩)知母(童便炒)
黃蘗(各五錢鹽水炒)縮砂仁(炒)
木香(各三錢)
共研細末鹿角膠四兩老酒化稠加蜂蜜四兩同
煎滴水成珠和藥為丸如梧桐子大每服八十丸
空心温酒送下忌蘿蔔火酒房事
(方歌)調元腎氣縮砂仁六味地黃知麥參歸蘗木香龍
地骨骨瘤服此又滋隂
白降丹
生肌玉龍膏(俱見潰瘍門)
多骨疽
多骨疽由腎虛源瘡久腫潰復受寒落草患此胎元結
名爲骨脹治一般
(註)此證一名剩骨一名朽骨無論老少皆有生者多
在腮腭牙床眼胞頦下手足腿膊等處有因腎虛
之人生瘡久潰腫硬不退口不收斂外被寒邪襲
入與膿毒凝結借人之氣血化成多骨者又有初
生落草身肉之中按之有如脆骨由胎元受之精
血交錯而致迨其人長大後必於脆骨所生之處
突然發腫生疽及潰破後多骨脫出其口方收有
多骨出之不休者名曰骨脹難愈以上二因治法
皆同俱宜隔附子餅艾灸以宣寒凝令骨速脫蓋
骨屬腎遇寒則凝故從熱治也若朽骨内含或出
臭膿或出涎泡宜撒黃靈藥陀僧膏蓋貼令朽骨
出盡其口始易斂也腎虛微寒者服六味地黃丸
虛而寒甚者桂附地黃丸常服可愈由胎元結成
者禀賦身虚不可強取多骨候自破則取之
附子餅灸法(見首卷灸法)
黃靈藥
陀僧膏(俱見潰瘍門)
六味地黃丸(見面部雀斑)
桂附地黃丸(見面部頰瘍)
結核
結核即同果核形皮裏膜外結凝成或由風火氣鬱致
或因怒火濕痰生
(註)此證生於皮裏膜外結如果核堅而不痛由風火
氣鬱結聚而生初發令人寒熱往來有表證者荆
防敗毒散解之表既解即服連翹消毒飲若濕痰
氣鬱凝結者宜行氣化痰以五香流氣飲千金指
迷丸辛凉之藥治之其核自消若誤投苦寒之劑
必至潰破或服之而反甚者其勢將潰不可強消
以耗其氣宜用透膿散潰而不愈者屬氣虚宜用
補中益氣湯平補之外治按癰疽腫瘍潰瘍門
千金指迷丸
半夏(四兩製)白茯苓
枳殼(各三兩麩炒)風化硝(三錢)
共研爲末河水煮糊爲丸如梧桐子大每服二錢
白滚水送下
(方歌)千金指迷丸半夏茯苓枳殼消同砑河水煮糊作
成丸消堅去核結痰化
荆防敗毒散(見項部腦疽)
連翹消毒飲(見背部酒毒發)
五香流氣飲(見脛部黃鰍癰)
透膿散(見腫瘍門)
補中益氣湯(見潰瘍門)
痼發
痼發皆由外感生伸縮動處每成形漫腫無頭寒熱作
四肢沉重渴煩增
(註)此證體虚之人感受天地不正之厲氣而生非由
内作也多生於手足掌心或腰腿臀下伸縮動處
疼如痛風而兼漫腫無頭其色淡紅增寒發熱四
肢沉重煩渴初起宜服萬靈丹發汗解表腫仍不
消必欲作膿者宜托裏消毒散兼琥珀蠟礬丸間
服已潰者按癰疽潰瘍門治法
萬靈丹
托裏消毒散
琥珀蠟礬丸(俱見腫瘍門)
瘭疽
瘭疽本由烟瘴起小如粟豆大梅李初發紅點次變黑
腐爛筋骨疼無己
(註)此證一名蛇瘴川廣烟瘴地面有之初起紅點次
變黑色其形小者如粟豆大者如梅李隨處可生
疼痛應心不止腐爛筋骨潰破膿如豆汁今日拭
净次日膿汁復滿愈而復發初起宜貼蟾酥餅寒
熱交作宜服黍米寸金丹或奪命丹亦可紅腫遊
走不定者離宮錠塗之兼神燈照熏照之破後脾
虚食少作嘔者補中益氣湯加黃連麥冬補而不
應或出稀水穢汁者逆
蟾酥餅(見疔瘡)
黍米寸金丹
離宫錠(俱見腫瘍門)
奪命丹(見背部陰陽二氣疽)
補中益氣湯(見潰瘍門)
神燈照法(見首卷)
烏白癩
烏白癩由中惡風犯觸忌害亦能成麻癢徹骨刺不痛
除風養血即收功
(註)此二證俱由惡風侵襲皮膚血分之間火鬱耗血
及犯觸忌害而成有烏白二種烏者初覺皮毛變
黑發若癮疹癢若蟲行手足頑麻鍼刺不痛目視
物若垂絲心常驚而妄語凡飲食言語之時開口
出氣而鳴宜服蝟皮丸外擦大黑神膏白癩皮色
漸變白斑語聲嘶嗄目視不明四肢頑疼身體大
熱心常懊惱手脚緩縱背膂拘急肉如鍼刺鼻生
息肉瞳生白沬宜服白花蛇散外擦螌蝥膏二證
俱常飲苦參酒白癩便秘者先宜服醉仙散次服
通天再造散利下惡物即效
蝟皮丸
蝟皮(燒存性)蚺蛇頭(燒存性)
魁蛤(各一枚)紅娘子(去頭足翅)
蠐螬(焙乾)䖟蟲(去頭足翅)
水蛭(糯米炒熟)蜘蛛(焙)
螌蝥(各三個翅去頭足)桂心
大黃黃連
龍骨(煆研)麝香(研)
汞(即水銀)川椒(各五錢炒)
芒消石膏(各一兩煆)
穿山甲(三片炙)枯白礬
滑石(研水飛)
甘遂(各二錢五分以胡麻熟爲度去麻用甘遂與胡麻同炒)
蜈蚣(一條半炙)附子(二枚皮臍泡去)
巴豆(去皮膜心油)雷丸(各五十粒)
右爲細末煉蜜爲丸如小豆大每服一丸滾白水
送下空心臨卧各一服如未覺每服加一丸如莖
中痛即有蟲下細觀形狀皆死矣痛多減一丸痛
少服二丸以瘥爲度此藥乃攻毒取蟲之峻劑非
灼知藏府有蟲毒及精神可勝攻下者不可輕服
(方歌)蝟皮膚黑成烏癩心驚視物若垂毫癢似蟲行手
足痺紅娘魁蛤汞礬螬蚺桂消黃䖟蛭甲黃連龍
骨麝蜘膏川椒滑附蜈巴豆雷丸甘遂共螌蝥
大黑神膏
頭髮(雞子大一團)川芎
黃連黃蘗
防已(去皮)川烏
升麻藜蘆(各五錢)
巴豆杏仁(各十四粒)
用豬脂油二觔將藥煠至頭髮化盡為度撈去渣
再用雌黃雄黃白礬鉛粉各五錢松脂一塊如雞
子大同研末入油内攪勻先以熱鹽湯洗淨患處
次擦藥日三次勿令入口
(方歌)大黑神膏烏癩塗髮芎連蘗巳川烏雌雄巴豆礬
松脂鉛粉升麻杏藜蘆
白花蛇散
白花蛇(酒浸炙)槐子
天麻枳殼(麩炒)
蔓荆子防風
羌活威靈仙
白鮮皮晩蠶蛾(各一兩翅去頭足)
甘草(五錢炙)
共研細末每服二錢温酒調下不拘時日用二服
(方歌)白花蛇散體多熱刺痛聲嘶白癩疴槐子天麻鮮
枳蔓風羌威草晩蠶蛾
螌蝥膏
螌蝥(十四枚)大蝮蛇(一條全者晒乾頭尾)
黃酒七盌同藥入瓶内用糠火煨酒至一盌濾去
渣收貯每用薄薄塗於患上
(方歌)螌蝥膏搽白癩風蝮蛇黃酒入瓶中糠火煨酒取
塗患以毒攻惡癩自平
苦參酒
苦參(五觔)露蜂房(五兩)
刺蝟皮(一具酥炙)
共研粗末用水三斗煎湯至一斗去渣浸細麴五
觔炊黍米三斗拌如常醖法酒熟壓去糟每於食
煎温飲一小盞
(方歌)苦參酒治烏白癩露蜂房與刺蝟皮煎湯浸麴炊
黍米釀酒飲之惡疾離
醉仙散
通天再造散(俱見大麻風)
御纂醫宗金鑑卷七十二
御纂醫宗金鑑卷七十二
編輯外科心法要訣
發無定處
疔瘡
五藏皆可發疔瘡現於形體細考詳若論隂陽分上下
欲知經藏辨何方
疔名火焰發心經往往生於脣指中心作煩時神恍惚
痛兼麻癢皰黃紅
毒發肝經名紫燕此患多於筋骨見破流血水爛串筋
指青舌強神昏亂
黃鼓由於脾發毒多生口角與顴骨皰黃光潤紅色纏
麻癢硬殭兼嘔吐
毒發肺經名白刃白皰頂硬根突峻易腐易䧟多損腮
咳吐痰涎氣急甚
從來黑靨發腎經黑斑紫皰硬如釘為毒極甚疼牽骨
驚悸沉昏目露睛
以上五疔應五藏又有紅絲疔一樣初如小瘡漸發紅
最忌紅絲攻心上
凡治疔證貴乎早三隂三陽更宜曉在下宜灸上宜鍼
速醫即愈緩難保
(註)此數證俱名曰疔蓋疔者如丁釘之狀其形小其
根深隨處可生由恣食厚味或中蛇蠱之毒或中
疫死牛馬豬羊之毒或受四時不正疫氣致生是
證夫疔瘡者乃火證也迅速之病有朝發夕死隨
發隨死三五日不死一月半月亦必死此係藏府
之乖逆性情之激變節候之寒温肅殺且毒中有
淺深也若一時失治立判存亡有名為火焰疔者
多生於脣口及手掌指節間初生一點紅黃小皰
痛癢麻木甚則寒熱交作煩躁舌強言語疎忽此
屬心經毒火而成也有名為紫燕疔者多生於手
足腰肋筋骨之間初生便作紫皰次日破流血水
三日後串筋爛骨甚則目紅甲青邪視神昏睡語
驚惕此屬肝經毒火而成也有名為黃鼓疔者初
生黃皰光亮明潤四畔紅色纏繞多生口角腮顴
眼胞上下及太陽正面之處發時便作麻癢重則
惡心嘔吐肢體木痛寒熱交作煩渴乾噦此屬脾
經毒火而成也有名為白刃疔者初生白皰頂硬
根突破流脂水癢痛兼作多生鼻孔兩手易腐易
陷重則腮損咽焦欬吐痰涎鼻掀氣急此屬肺經
毒火而成也有名為黑靨疔者多生耳竅牙縫胸
腹腰腎偏僻之處初生黑斑紫皰毒串皮膚漸攻
肌肉頑硬如丁痛徹骨髓重則手足青紫驚悸沉
困輭陷孔深目睛透露此屬腎經毒火而成也以
上五疔本於五藏而生又有紅絲疔發於手掌及
骨節間初起形似小瘡漸發紅絲上攻手膊令人
寒熱往來甚則惡心嘔吐治遲者紅絲攻心常能
壞人又有暗疔未發而腋下先堅腫無頭次腫隂
囊睾丸突兀如筋頭令人寒熱拘急焮熱疼痛又
有内疔先發寒熱腹痛數日間忽然腫起一塊如
積者是也又有羊毛疔身發寒熱狀類傷寒但前
心後心有紅點又如疹形視其斑點色紫黑者為
老色淡紅者為嫩以上諸證初起俱宜服蟾酥丸
汗之毒勢不盡憎寒壯熱仍作者宜服五味消毒
飲汗之如發熱口渴便閉衇沉實者邪在裏也宜
服黃連解毒湯加生大黃一錢五分葱頭五個清
之凡證輕者宜服化疔内消散若疔毒將欲走黃
急服疔毒復生湯已走黃者令人心煩昏憒急用
七星劍湯以救之若手足冷六衇暴絶者係毒氣
閉塞元氣不能宣通先宜蟾酥丸隨服木香流氣
飲行氣其衇自見若疔毒誤灸煩躁譫語者乃逼
毒内攻也宜服解毒大青湯若潰後餘毒未盡五
心煩熱者宜服人參清神湯鍼後出膿之時氣虛
驚悸者宜服内托安神散若攻利太過以致發渴
六衇虛大者宜服補中益氣湯若發汗之後汗不
止熱不退瘡不疼便不利者此屬裏虚宜服八珍
湯加黃耆麥冬治之凡疔潰後不宜補早雖見真
虚只可平補忌用温補之藥外治用藥鍼灸亦當
循其次第書云疔瘡先刺血内毒宜汗瀉禁灸不
禁鍼怕緜不怕鐵初覺貴乎早治十證十全稍遲
者十全五六失治者十壞八九初發項以上者三
陽受毒必用鈹鍼刺入瘡心四五分挑斷疔根令
出惡血隨用立馬回疔丹或蟾酥條插入孔内外
以巴膏蓋之如項以下生者三陰受毒即當艾灸
以殺其勢灸之不痛亦須鍼刺出血插蟾酥條旁
腫以離宮錠塗之如旁腫頑硬推之不動用鍼亂
刺頑硬之處令多出惡血否則必致走黃挑法先
用鍼幹將毒頂焦皮刮開鍼入疔根堅硬如鐵者
為順若鍼刺入緜輭如瓜穰而不知痛者為逆百
無一生凡挑疔根先出紫黑血再挑刺至鮮血出
以知痛為止隨填拔疔散令滿以萬應膏蓋之過
三四時撥去舊藥易以新藥若藥乾無水不痛者
此挑法未斷疔根也再深挑之必以上藥知痛藥
入水流為率三四日後瘡頂乾燥以琥珀膏貼之
令疔根托出換九一丹撒之黃連膏抹之外蓋白
膏藥生肌斂口若初起失治或房勞夢遺損氣以
致毒氣内攻走黃不住者其瘡必塌陷急當隨走
黃處按經找尋有一芒刺直豎即是疔苗急當用
鐵鍼刺出惡血即在刺處用艾壯灸三壯以宣餘
毒若身面漫腫神昏悶亂乾嘔心煩作渴遍身起
皰抽搐者俱為逆證惟紅絲疔於初起時急用磁
鍼於紅絲盡處砭斷出血尋至初起瘡上挑破即
用蟾酥條插入萬應膏蓋之隨服黃連解毒湯再
暗内二疔不用挑法先以蟾酥丸含化令盡以冷
水潄去毒涎再用三丸嚼葱白三寸裹藥黃酒送
下蓋卧出汗少時無汗再飲熱酒催之仍無汗係
毒熱滯結急用霹靂火法令汗出毒熱隨之而解
次用雙解貴金丸下之自效若暗内二疔初起牙
關緊急者用蟾酥丸三五粒葱頭煎湯研化灌之
俟稍甦治法如前至羊毛疔先將紫黑斑點用衣
鍼挑出如羊毛狀前後心共挑數處用黑豆蕎麥
研粉塗之即時汗出而愈一法用明雄黃末二錢
青布包紥蘸熱燒酒於前心擦之自外圈入内其
毛即奔至後心再於後心擦之其羊毛俱拔出於
布上埋之忌茶水一日再諸疔部位形色亦有急
緩生於頭項胸背者最急生於手足骨節之間者
稍緩一疔之外别生一小瘡名曰應候四圍赤腫
而不散漫者名曰護場四旁多生小瘡者名曰滿
天星有此者緩無此者急疔證初起至四五日間
由白色而至青紫色疔頭潰膿形似蜂窩内無七
惡等證者為順若初起似疔非疔灰色頂陷如魚
臍如蠶斑青紫黑皰輭陷無膿内見七惡等證者
逆凡疔毒俱由火毒而生忌服辛熱之藥恐反助
其邪也忌敷寒凉之藥恐逼毒攻裏也再膏藥不
宜早貼惟在將潰已潰時貼之呼膿長肉以避風
寒初潰時忌用生肌藥恐毒未除反增潰爛生項
以上者屬三陽經不宜灸若火日生疔亦禁灸犯
之或為倒陷或至走黃俱忌椒酒雞魚海味鵝肉
豬首辛辣生冷等物氣怒房勞諸香並孝服經婦
僧道雞犬等項犯之必致反覆愼之
蟾酥丸
蟾酥(二錢酒化)輕粉
銅綠枯礬
寒水石(煆)膽礬
乳香没藥
麝香(各一錢)硃砂(三錢)
雄黃(二錢)蝸牛(二十一個)
以上各為末稱凖於端午日午時在淨室中先將
蝸牛研爛同蟾酥和研稠黏方入各藥共搗極勻
丸如綠豆大每服三丸用葱白五寸令患者嚼爛
吐於手心内男用左手女用右手將藥丸裹入葱
泥内用無灰熱酒一茶鍾送下被蓋約人行五六
里路病者出汗為度甚者再用一服如外用之法
搓條作餅隨證用之修合時忌婦人雞犬等見之
(方歌)蟾酥丸治諸疔毒初起惡瘡皆可逐外用化腐又
消堅内服驅毒發汗速硃砂輕粉麝雄黃銅綠枯
礬寒水入膽礬乳没共蝸牛丸如綠豆葱酒服
五味消毒飲
金銀花(三錢)野菊花
蒲公英紫花地丁
紫背天葵子(各一錢二分)
水二鍾煎八分加無灰酒半鍾再滚二三沸時熱
服渣如法再煎服被蓋出汗為度
(方歌)五味消毒療諸疔銀花野菊蒲公英紫花地丁天
葵子煎加酒服發汗靈
化疔内消散
知母貝母(去心研)
穿山甲(炙研)蚤休
白及乳香
天花粉皂刺
金銀花當歸
赤芍甘草(各一錢生)
酒水各一鍾煎一鍾去渣量病上下服之
(方歌)化疔内消知貝甲蚤休及乳草天花皂刺銀花歸
芍酒疔證毒輕服更嘉
疔毒復生湯
金銀花梔子(生研)
地骨皮牛蒡子(炒研)
連翹(去心)木通
牡蠣(煆)生軍
皂刺天花粉
没藥乳香(各八分)
酒水各一鍾煎一鍾食遠服不能飲者只用水煎
臨服入酒一杯和服亦效
衇實便秘者加朴消
(方歌)疔毒復生欲走黃頭面腫浮毒内傷銀梔骨蒡翹
通蠣軍刺天花没乳香
七星劍
蒼耳頭野菊花
豨薟草地丁香
半枝連(各三錢)蚤休(二錢)
麻黃(一錢)
用好酒一觔煎至一盌澄去渣熱服被蓋出汗為
度
(方歌)七星劍嘔熱兼寒疔毒走黃昏憒添麻黃蒼耳菊
豨薟地丁香蚤半枝連
木香流氣飲
當歸白芍(酒炒)
川芎紫蘇
桔梗枳實(麩炒)
烏藥陳皮
半夏(製)白茯苓
黃耆防風
青皮(各一錢)大腹皮
㯽榔枳殼(麩炒)
澤瀉甘草節
木香(各五分末)
生薑三片紅棗肉二枚水煎服
下部加牛膝
(方歌)木香流氣宣氣滯歸芍芎蘇桔枳實烏藥二陳耆
大腹風榔青枳瀉煎之
解毒大青湯
大青葉木通
麥門冬(去心)人中黃
梔子(生研)桔梗
元參知母
升麻淡竹葉
石膏(各一錢煆)
水二鍾燈心二十根煎八分食遠服
大便秘加大黃
悶亂加燒人糞
(方歌)解毒大青通麥門中黃梔子桔元參知升竹葉石
膏煆疔瘡誤灸毒内侵
人參清神湯
人參陳皮
白茯苓地骨皮
麥門冬(去心)當歸
白术(土炒)黃耆
遠志(各一錢去心)柴胡
黃連甘草(各五分炙)
水二鍾粳米一撮煎八分食遠服
(方歌)人參清神疔毒潰陳苓地骨麥冬歸术耆柴遠黃
連草益氣除煩熱可推
内托安神散
人參麥門冬(去心)
茯神黃耆
白术(土炒)元參
陳皮(各一錢)石菖蒲
甘草(炙)酸棗仁(炒研)
遠志(去心)五味子(各五分研)
水二鍾煎八分臨服入硃砂末三分和勻食遠服
(方歌)内托安神多驚悸疔瘡鍼後元氣虛參麥茯菖耆
术草元參棗遠味陳皮
立馬回疔丹
輕粉蟾酥(酒化)
白丁香硇砂(各一錢)
乳香(六分)雄黃
硃砂麝香(各三分)
蜈蚣(一條炙)金頂砒(五分卷註末)
共爲細末麵糊搓如麥子大凡遇疔瘡以鍼挑破
用一粒插入孔内外以膏蓋追出膿血疔根爲效
(方歌)立馬回疔輕蟾酥白丁香乳麝雄硃硇蜈金頂砒
研末疔瘡用此根自除
九一丹
石膏(九錢煆)黃靈藥(一錢)
共研極細撒於患處
(方歌)九一丹醫疔破後根除用此把膿搜煆石膏對黃
靈藥清熱生肌患自瘳
霹靂火
鵝卵石燒紅安鐵杓内杓安桶内以醋淬石令患者
將患處覆桶上厚衣密蓋勿令洩氣熱氣微再添紅
石加醋淬之瘡頭及腫處使熱氣熏蒸至汗出其毒
減半
黃連解毒湯(見耳部黑疔)
補中益氣湯
八珍湯
巴膏
萬應膏
白膏藥
黃靈藥(俱見潰瘍門)
離宫錠
雙解貴金丸(俱見腫瘍門)
拔疔散(見牙齒部牙疔)
琥珀膏(見頭部髮際瘡)
黃連膏(見鼻部鼻瘡)
流注
流注原有證數般濕痰瘀風汗後寒發無定處連腫漫
潰近骨節治難痊此證本由脾胃弱留結肌肉骨筋間
(註)此證名雖無殊其原各異蓋人之血氣每日週身
流行自無停息或因濕痰或因瘀血或因風濕或
因傷寒汗後餘毒或因慾後受寒稽留於肌肉之
中致令氣血不行故名流注諸家書云流者流行
注者住也發無定處隨在可生初發漫腫無頭皮
色不變凝結日久微熱漸痛透紅一點方是膿熟
即宜用鍼開破若濕痰化成者膿色黏白瘀血化
成者膿色金黃黏水風濕化成者膿色稀白如豆
汁汗後餘邪化成者膿色或黃或黑稀膿臭穢以
上四證發在肉厚處可愈發在骨節及骨空處難
痊淫慾受寒化成者膿色稀白而腥其水中有豬
脂水油之狀此為敗漿膿也諸書雖有治法終成
敗證初起濕痰所中者木香流氣飲導之産後瘀
血所中者通經導滯湯通活之跌撲傷損瘀血所
中者宜散瘀葛根湯逐之風濕所中者萬靈丹五
積散加附子温散之汗後餘邪發腫者人參敗毒
散散之房慾後外寒侵襲者初宜服五積散加附
子次服附子八物湯温之又有室女孀婦鬱怒傷
肝思慮傷脾而成者宜服歸脾湯加香附青皮散
之此皆流注初起將成之法一服至三四服皆可
外俱用烏龍膏或冲和膏敷貼皮肉不熱者雷火
神鍼鍼之輕者即消重者其勢必潰將潰時俱宜
服托裏透膿湯已潰俱服人參養榮湯久潰膿水
清稀飲食減少不能生肌收斂者俱宜服調中大
成湯久潰膿水清稀精神怯少漸成漏證者俱宜
服先天大造丸潰後其餘治法俱按癰疽潰瘍門
參考
通經導滯湯
當歸熟地
赤芍川芎
枳殼(麩炒)紫蘇
香附陳皮
丹皮紅花
牛膝(各一錢)獨活
甘草(各五分節)
水二鍾煎八分入酒一杯食前服
(方歌)通經導滯産後疾敗血流瘀腫痛積四物枳蘇香
附陳丹皮獨草紅花膝
散瘀葛根湯
葛根川芎
半夏(製)桔梗
防風羌活
升麻(各八分)細卒
甘草(生)香附
紅花蘇葉
白芷(各六分)
水二鍾葱三根薑三片煎八分不拘時服
(方歌)散瘀葛根瘀血凝皆因跌撲流注成芎半桔風羌
細草香附紅花蘇芷升
附子八物湯
附子(製)人參
白术(土炒)白茯苓
當歸熟地
川芎白芍(各一錢酒炒)
木香肉桂
甘草(各五分炙)
水二鍾薑三片紅棗肉一枚煎八分食遠服
(方歌)附子八物醫流注房慾傷陰外寒入木香肉桂八
珍湯薑棗水煎食遠服
調中大成湯
人參(二錢)白术(土炒)
白茯苓黃耆
山藥(炒)丹皮
當歸身白芍(酒炒)
陳皮(各一錢)肉桂
附子(各八分製)遠志(去心)
藿香縮砂仁
甘草(各五分炙)
水二鍾煨薑三片紅棗肉二枚煎八分食遠服
(方歌)調中大成四君耆山藥丹皮歸芍宜遠藿縮砂陳
桂附能醫流注潰膿稀
木香流氣飲(見疔瘡門)
萬靈丹
烏龍膏
冲和膏(俱見腫瘍門)
五積散(見内癰部腎癰)
人參敗毒散(即荆防敗毒散減去荆防見頂部腦疽)
歸脾湯(見乳部乳中結核)
雷火神鍼(見股部附骨疽)
托裏透膿湯(見頭部侵腦疽)
人參養榮湯(見潰瘍門)
先天大造丸(見臀部鸛口疽)
癭瘤
五癭屬陽六瘤陰癭别血氣肉石筋瘤氣血肉脂筋骨
惟脂開潰不傷身癭蔕細小紅不緊瘤根漫大亮白新
證由内外嵐水氣療治須當戒怒嗔
(註)癭瘤二證發於皮膚血肉筋骨之處癭者如纓絡
之狀瘤者隨氣留住故有是名也多外因六邪榮
衞氣血凝鬱内因七情憂恚怒氣濕痰瘀滯山嵐
水氣而成皆不痛癢癭證屬陽色紅而高突皮寬
不急蔕小而下垂瘤證屬陰色白而漫腫皮嫩而
光亮頂小而根大癭有五種肉色不變者爲肉癭
其筋衇現露者名筋癭若赤衇交絡者名血癭隨
喜怒消長者名氣癭堅硬推之不移者名石癭五
癭皆不可破破則膿血崩潰多致傷生瘤有六種
堅硬紫色纍纍青筋盤曲若蚯蚓狀者名筋瘤又
名石瘤微紫微紅輭硬間雜皮膚中隱隱若紅絲
糾纏時時牽痛誤有觸破而血流不止者名血瘤
或輭如綿或硬如饅皮色如常不緊不寬始終只
似覆肝名肉瘤輭而不堅皮色如常隨喜怒消長
無寒無熱者名氣瘤日久化膿流出又名膿瘤也
形色紫黑堅硬如石疙&KR1792;叠起推之不移昂昂堅
貼於骨者名骨瘤輭而不硬皮色淡紅者名脂瘤
即粉瘤也六瘤之形色如此凡癭多生於肩項兩
頤瘤則隨處有之夫肝統筋怒氣動肝則火盛血
燥致生筋癭筋瘤宜清肝解鬱養血舒筋清肝蘆
薈丸主之心主血暴戾太甚則火旺逼血沸騰復
被外邪所搏致生血癭血瘤宜養血凉血抑火滋
陰安斂心神調和血衇芩連二母丸主之脾主肌
肉鬱結傷脾肌肉澆薄土氣不行逆於肉裏致生
肉癭肉瘤宜理脾寬中疏通戊土開鬱行痰調理
飲食加味歸脾丸主之肺主氣勞傷元氣腠裏不
密外寒搏之致生氣癭氣瘤宜清肺氣調經衇理
勞傷和榮衞通氣散堅丸主之腎主骨恣慾傷腎
腎火鬱遏骨無榮養致生石癭骨瘤石癭海藻玉
壺湯主之骨瘤尤宜補腎散堅行瘀利竅調元腎
氣丸主之癭瘤諸證用藥緩緩消磨自然縮小若
久而膿血崩潰滲漏不已者皆為逆證不可輕用
刀鍼决破以致出血不止立見危殆惟粉瘤可破
其色粉紅多生耳項前後亦有生於下體者全係
痰凝氣結而成治宜鈹鍼破去脂粉以白降丹撚
子插入數次將内膜化淨用生肌玉紅膏貼之自
愈又有一種黑砂瘤多生臀腿腫突大小不一以
手攝起内有黑色即是亦用鍼刺出黑砂有聲輭
硬不一又有髮瘤多生耳後髮下寸許輭小高突
按之不痛亦用鍼刺之粉髮齊出又有虱瘤發後
其癢徹骨開破出虱無數内有極大一虱出其虱
方盡黑砂髮虱三瘤外治皆同粉瘤之法其口方
收又有蟲瘤每生脇下治法當按癰疽腫瘍潰瘍
門但本憂思化成每難獲效諸證形狀各異皆五
臟濕熱邪火濁瘀各有所感而成總非正氣之所
化也
清肝蘆薈丸
當歸生地(酒浸搗膏)
白芍(酒炒)川芎(各二兩)
黃連青皮
海粉牙皂
甘草節昆布(酒洗)
蘆薈(各五錢)
右爲細末神麯糊丸如梧桐子大每服八十丸白
滾水量病上下食前後服之
(方歌)清肝蘆薈怒傷肝筋結癭瘤血燥原四物黃連青
海粉牙皂甘昆麯糊丸
芩連二母丸
黃芩黃連
知母貝母(去心)
當歸白芍(酒炒)
羚羊角(鎊)生地
熟地蒲黃
地骨皮川芎(各一兩)
甘草(五錢生)
右爲末側栢葉煎湯打寒食麫糊爲丸如梧桐子
大每服七十丸燈心煎湯送下
(方歌)芩連二母血瘤癭血沸寒凝微紫紅歸芍羚羊生
熟地蒲黃地骨草川芎
加味歸脾丸
香附人參
酸棗仁(炒)遠志(去心)
當歸黃耆
烏藥陳皮
茯神白术(土炒)
貝母(各一兩去心)木香
甘草(各三錢炙)
右爲細末合歡樹根皮四兩煎湯煮老米糊爲丸
如梧桐子大每服六十丸食遠白滚水送下
(方歌)加味歸脾香附參棗遠歸耆烏藥陳茯神术草木
香貝消癭除瘤脾鬱伸
通氣散堅丸
人參桔梗
川芎當歸
花粉黃芩(酒炒)
枳實(麩炒)陳皮
半夏(製)白茯苓
膽星貝母(去心)
海藻(洗)香附
石菖蒲甘草(各一兩生)
右爲細末荷葉煎湯爲丸如豌豆大每服一錢食
遠燈心生薑煎湯送下
(方歌)通氣散堅氣癭瘤參桔芎歸花粉投芩枳二陳星
貝藻香附石菖患漸瘳
海藻玉壺湯
海藻(洗)陳皮
貝母(去心)連翹(去心)
昆布半夏(製)
青皮獨活
川芎當歸
甘草(各一錢節)海帶(五分洗)
水二鍾煎八分量病上下食前後服之
(方歌)海藻玉壺湯石癭陳貝連翹昆半青獨活芎歸甘
海帶化硬消堅最有靈
調元腎氣丸
生地(四兩搗膏酒煑)山萸肉
山藥(炒)丹皮
白茯苓(各二兩)澤瀉
麥冬(去心搗膏)人參
當歸身龍骨(煆)
地骨皮(各一兩)知母(童便炒)
黃蘗(各五錢鹽水炒)縮砂仁(炒)
木香(各三錢)
共研細末鹿角膠四兩老酒化稠加蜂蜜四兩同
煎滴水成珠和藥為丸如梧桐子大每服八十丸
空心温酒送下忌蘿蔔火酒房事
(方歌)調元腎氣縮砂仁六味地黃知麥參歸蘗木香龍
地骨骨瘤服此又滋隂
白降丹
生肌玉龍膏(俱見潰瘍門)
多骨疽
多骨疽由腎虛源瘡久腫潰復受寒落草患此胎元結
名爲骨脹治一般
(註)此證一名剩骨一名朽骨無論老少皆有生者多
在腮腭牙床眼胞頦下手足腿膊等處有因腎虛
之人生瘡久潰腫硬不退口不收斂外被寒邪襲
入與膿毒凝結借人之氣血化成多骨者又有初
生落草身肉之中按之有如脆骨由胎元受之精
血交錯而致迨其人長大後必於脆骨所生之處
突然發腫生疽及潰破後多骨脫出其口方收有
多骨出之不休者名曰骨脹難愈以上二因治法
皆同俱宜隔附子餅艾灸以宣寒凝令骨速脫蓋
骨屬腎遇寒則凝故從熱治也若朽骨内含或出
臭膿或出涎泡宜撒黃靈藥陀僧膏蓋貼令朽骨
出盡其口始易斂也腎虛微寒者服六味地黃丸
虛而寒甚者桂附地黃丸常服可愈由胎元結成
者禀賦身虚不可強取多骨候自破則取之
附子餅灸法(見首卷灸法)
黃靈藥
陀僧膏(俱見潰瘍門)
六味地黃丸(見面部雀斑)
桂附地黃丸(見面部頰瘍)
結核
結核即同果核形皮裏膜外結凝成或由風火氣鬱致
或因怒火濕痰生
(註)此證生於皮裏膜外結如果核堅而不痛由風火
氣鬱結聚而生初發令人寒熱往來有表證者荆
防敗毒散解之表既解即服連翹消毒飲若濕痰
氣鬱凝結者宜行氣化痰以五香流氣飲千金指
迷丸辛凉之藥治之其核自消若誤投苦寒之劑
必至潰破或服之而反甚者其勢將潰不可強消
以耗其氣宜用透膿散潰而不愈者屬氣虚宜用
補中益氣湯平補之外治按癰疽腫瘍潰瘍門
千金指迷丸
半夏(四兩製)白茯苓
枳殼(各三兩麩炒)風化硝(三錢)
共研爲末河水煮糊爲丸如梧桐子大每服二錢
白滚水送下
(方歌)千金指迷丸半夏茯苓枳殼消同砑河水煮糊作
成丸消堅去核結痰化
荆防敗毒散(見項部腦疽)
連翹消毒飲(見背部酒毒發)
五香流氣飲(見脛部黃鰍癰)
透膿散(見腫瘍門)
補中益氣湯(見潰瘍門)
痼發
痼發皆由外感生伸縮動處每成形漫腫無頭寒熱作
四肢沉重渴煩增
(註)此證體虚之人感受天地不正之厲氣而生非由
内作也多生於手足掌心或腰腿臀下伸縮動處
疼如痛風而兼漫腫無頭其色淡紅增寒發熱四
肢沉重煩渴初起宜服萬靈丹發汗解表腫仍不
消必欲作膿者宜托裏消毒散兼琥珀蠟礬丸間
服已潰者按癰疽潰瘍門治法
萬靈丹
托裏消毒散
琥珀蠟礬丸(俱見腫瘍門)
瘭疽
瘭疽本由烟瘴起小如粟豆大梅李初發紅點次變黑
腐爛筋骨疼無己
(註)此證一名蛇瘴川廣烟瘴地面有之初起紅點次
變黑色其形小者如粟豆大者如梅李隨處可生
疼痛應心不止腐爛筋骨潰破膿如豆汁今日拭
净次日膿汁復滿愈而復發初起宜貼蟾酥餅寒
熱交作宜服黍米寸金丹或奪命丹亦可紅腫遊
走不定者離宮錠塗之兼神燈照熏照之破後脾
虚食少作嘔者補中益氣湯加黃連麥冬補而不
應或出稀水穢汁者逆
蟾酥餅(見疔瘡)
黍米寸金丹
離宫錠(俱見腫瘍門)
奪命丹(見背部陰陽二氣疽)
補中益氣湯(見潰瘍門)
神燈照法(見首卷)
烏白癩
烏白癩由中惡風犯觸忌害亦能成麻癢徹骨刺不痛
除風養血即收功
(註)此二證俱由惡風侵襲皮膚血分之間火鬱耗血
及犯觸忌害而成有烏白二種烏者初覺皮毛變
黑發若癮疹癢若蟲行手足頑麻鍼刺不痛目視
物若垂絲心常驚而妄語凡飲食言語之時開口
出氣而鳴宜服蝟皮丸外擦大黑神膏白癩皮色
漸變白斑語聲嘶嗄目視不明四肢頑疼身體大
熱心常懊惱手脚緩縱背膂拘急肉如鍼刺鼻生
息肉瞳生白沬宜服白花蛇散外擦螌蝥膏二證
俱常飲苦參酒白癩便秘者先宜服醉仙散次服
通天再造散利下惡物即效
蝟皮丸
蝟皮(燒存性)蚺蛇頭(燒存性)
魁蛤(各一枚)紅娘子(去頭足翅)
蠐螬(焙乾)䖟蟲(去頭足翅)
水蛭(糯米炒熟)蜘蛛(焙)
螌蝥(各三個翅去頭足)桂心
大黃黃連
龍骨(煆研)麝香(研)
汞(即水銀)川椒(各五錢炒)
芒消石膏(各一兩煆)
穿山甲(三片炙)枯白礬
滑石(研水飛)
甘遂(各二錢五分以胡麻熟爲度去麻用甘遂與胡麻同炒)
蜈蚣(一條半炙)附子(二枚皮臍泡去)
巴豆(去皮膜心油)雷丸(各五十粒)
右爲細末煉蜜爲丸如小豆大每服一丸滾白水
送下空心臨卧各一服如未覺每服加一丸如莖
中痛即有蟲下細觀形狀皆死矣痛多減一丸痛
少服二丸以瘥爲度此藥乃攻毒取蟲之峻劑非
灼知藏府有蟲毒及精神可勝攻下者不可輕服
(方歌)蝟皮膚黑成烏癩心驚視物若垂毫癢似蟲行手
足痺紅娘魁蛤汞礬螬蚺桂消黃䖟蛭甲黃連龍
骨麝蜘膏川椒滑附蜈巴豆雷丸甘遂共螌蝥
大黑神膏
頭髮(雞子大一團)川芎
黃連黃蘗
防已(去皮)川烏
升麻藜蘆(各五錢)
巴豆杏仁(各十四粒)
用豬脂油二觔將藥煠至頭髮化盡為度撈去渣
再用雌黃雄黃白礬鉛粉各五錢松脂一塊如雞
子大同研末入油内攪勻先以熱鹽湯洗淨患處
次擦藥日三次勿令入口
(方歌)大黑神膏烏癩塗髮芎連蘗巳川烏雌雄巴豆礬
松脂鉛粉升麻杏藜蘆
白花蛇散
白花蛇(酒浸炙)槐子
天麻枳殼(麩炒)
蔓荆子防風
羌活威靈仙
白鮮皮晩蠶蛾(各一兩翅去頭足)
甘草(五錢炙)
共研細末每服二錢温酒調下不拘時日用二服
(方歌)白花蛇散體多熱刺痛聲嘶白癩疴槐子天麻鮮
枳蔓風羌威草晩蠶蛾
螌蝥膏
螌蝥(十四枚)大蝮蛇(一條全者晒乾頭尾)
黃酒七盌同藥入瓶内用糠火煨酒至一盌濾去
渣收貯每用薄薄塗於患上
(方歌)螌蝥膏搽白癩風蝮蛇黃酒入瓶中糠火煨酒取
塗患以毒攻惡癩自平
苦參酒
苦參(五觔)露蜂房(五兩)
刺蝟皮(一具酥炙)
共研粗末用水三斗煎湯至一斗去渣浸細麴五
觔炊黍米三斗拌如常醖法酒熟壓去糟每於食
煎温飲一小盞
(方歌)苦參酒治烏白癩露蜂房與刺蝟皮煎湯浸麴炊
黍米釀酒飲之惡疾離
醉仙散
通天再造散(俱見大麻風)
御纂醫宗金鑑卷七十二
