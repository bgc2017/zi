御纂醫宗金鑑卷四十二
編輯雜病心法要訣目錄
瘧疾
霍亂
嘔吐噦
翻胃噎膈
泄瀉
痢疾
黃疸
積聚
疝
御纂醫宗金鑑卷四十二目錄
御纂醫宗金鑑卷四十二
編輯雜病心法要訣目錄
瘧疾
霍亂
嘔吐噦
翻胃噎膈
泄瀉
痢疾
黃疸
積聚
疝
御纂醫宗金鑑卷四十二目錄
御纂醫宗金鑑卷四十二
編輯雜病心法要訣
瘧疾總括
夏傷於暑舍榮内秋感寒風并衛居比時或爲外邪束
暑汗無出病瘧疾
(註)經曰痎瘧皆生於風謂四時病瘧未有不因風寒
外束暑邪内伏者也又曰瘧者風寒之氣不常也
此言比時病瘧者也又曰夏傷於暑秋爲痎瘧又
曰夏暑汗不出者秋成風瘧謂夏傷於暑其邪甚
者即病暑其邪微者則舍於榮復感秋氣寒風與
衛并居則暑與風寒合邪始成瘧病也其不即病
傷寒者亦以有暑邪預伏於榮中也蓋有風無暑
惟病風有暑無風惟病暑必風暑合邪始病瘧也
日作間作
瘧隨經絡循伏膂深入脊内注伏衝横連膜原薄藏府
會衛之時正邪爭得隂内薄生寒慄得陽外出熱蒸蒸
邪淺日作日會衛邪深間作衞遲逢
(注)瘧氣之邪伏藏於榮隨其經絡循脊膂之表而下
此初病邪淺傳舍之次也其邪深者則入脊膂之
内伏注於衝衇横連諸經脂膜之原内及藏府此
邪漸深傳舍之次也衛氣者一日一夜周於身每
至明旦則出足太陽睛明大會於風府腠理乃開
開則所客榮衛之邪入邪入得隂内薄則生寒得
陽外出則生熱内外相薄邪正交爭而病乃作也
病初邪淺者衛行未失常度其邪日與衛會故日
作也病久邪深者衛行遲失常度其邪不能日與
衛會故間日乃作也時有間二日間三日或至數
日作者亦衛氣行愈遲會愈遲故作愈遲也
瘧晝夜作
衛不循經行衇外陽會晝發隂夜發邪退自然歸陽分
病進每必入隂家
(註)榮氣循經而行衇中衛氣不循經而行衇外惟日
行於三陽夜行於三隂故邪在三陽之淺者則晝
發邪在三隂之深者則夜發病邪將退者夜發退
爲晝發此爲去隂就陽則病欲已也病邪漸進者
晝發退爲夜發此爲去陽入隂則病益甚也
瘧蚤晏作
衛氣平旦會風府邪傳日下一節間從頭循下故益晏
下極復上蚤之緣
(註)衛氣流行每日平旦會於風府而邪氣中人從頭
項歴風府下循背腰日下傳脊之一節邪與衛會
日晩故作日益晏也邪傳下極骶衝其氣復上行
邪與衛會日蚤故作日益蚤也
瘧疾治法
瘧初氣實汗吐下表裏俱清用解方清解不愈方可截
久瘧形虛補自當
(註)瘧初氣實均宜汗吐下有表裏證汗下之胸滿嘔
逆有飲者吐之表裏俱清宜用和解清解不愈表
裏無證可用截藥止之久瘧形羸氣虛宜用補劑
自當然也
桂麻各半湯
瘧初寒熱兩平者桂麻各半汗方療汗少寒多麻倍入
汗多倍桂熱加膏
(註)瘧病初起寒熱不多不少兩平者宜桂麻各半湯
汗之汗少寒多熱少者倍麻黃湯汗之汗多寒少
熱平者倍桂枝湯汗之熱多者更加石膏
麻黃羌活湯
桂枝羌活湯
麻黃羌活加半夏湯
白虎湯
白虎桂枝湯
柴胡白虎湯
柴胡桂枝湯
寒多寒瘧而無汗麻黃羌活草防尋熱多有汗爲風瘧
減麻添桂嘔半均先熱後寒名温瘧白虎汗多合桂君
癉瘧但熱柴白虎牝瘧惟寒柴桂親
(註)此皆諸瘧初起之汗法也先傷於寒後傷於風先
寒後熱寒多熱少無汗謂之寒瘧宜用麻黃羌活
湯即麻黃羌活防風甘草也先傷於寒後傷於風
先寒後熱熱多寒少有汗謂之風瘧宜用桂枝羌
活湯即桂枝羌活防風甘草也二證嘔者均加半
夏先傷於風後傷於寒先熱後寒謂之温瘧宜用
白虎湯汗多合桂枝湯陽氣盛陽獨發則但熱而
不寒謂之癉瘧宜用柴胡白虎湯即小柴胡合白
虎湯也隂氣盛隂獨發則但寒而不熱謂之牝瘧
宜用柴胡桂枝湯即小柴胡合桂枝湯也
草果柴平湯
大柴胡湯
食瘧痞悶噫惡食草果小柴平胃宜瘧裏便鞕大柴下
消㯽果朴量加之
(註)因食而病瘧者則痞悶噫氣惡食宜小柴胡合平
胃散加草果清之凡瘧有裏不清便鞕者宜大柴
胡湯加芒消厚朴草果㯽榔下之
清脾飲
瘧疾已經汗吐下清解未盡寒熱方清脾白术青朴果
小柴參去入苓薑氣虛加參痰橘半飲多宜逐倍薑榔
渴熱知膏天花粉食滯麥麯濕澤蒼
(註)瘧疾已經或汗或吐或下表裏無證法當清解宜
用清脾飲和之即白术青皮厚朴草果柴胡黃芩
半夏甘草茯苓生薑也氣虛者加人參痰多者加
橘紅倍半夏飲多者倍生薑加㯽榔渴熱者加知
母石膏天花粉食滯者加麥芽神麯濕盛者加澤
瀉蒼术
久瘧虛瘧勞瘧
久瘧氣虛脾胃弱四獸益氣等湯斟勞瘧鱉甲十全補
熱除耆桂入柴芩
(註)久患瘧疾形氣俱虛脾胃弱不思食宜用四獸飲
補中益氣等湯斟酌治之久病勞損氣血兩虛而
病瘧疾者名曰勞瘧宜用十全大補湯倍加鱉甲
熱盛者除去黃耆肉桂加柴胡黃芩也
柴胡截瘧飲
蜜佗僧散
諸瘧發過三五次表裏皆清截法先未清截蚤發不已
已清不截正衰難截虛柴胡截瘧飲小柴梅桃㯽常山
截實不二佗僧散燒酒冷調服面南
(註)凡瘧按法治之發過三五次表裏無證當先以截
瘧藥截之若表裏未清截蚤則瘧疾必復發之不
已表裏已清不截則正衰邪盛而難治也截不足
人之瘧宜用小柴胡湯加常山㯽榔烏梅桃仁薑
棗煎併滓露一宿次日發前一二時小温服惡心
以糖拌烏梅肉壓之截有餘人之瘧宜用不二飲
全方或蜜佗僧細末大人七分小兒量之冷燒酒
調面南如前法服之一服不愈再服必止戒鷄魚
豆腐麵食羹湯熱粥熱物
痎瘧瘧母
痎瘧經年久不愈瘧母成塊結癖癥形實控涎或化滯
攻後餘法與前同
(註)痎瘧經年不愈之老瘧也瘧母久瘧腹中成塊癖
也形實宜用控涎丹以攻痰飲或用化滯丸以攻
積滯攻後之餘法與前所治瘧法同也
桂枝麻黃柴胡四物去杏仁加桃仁湯
瘧在夜發三隂瘧桂麻柴物杏易桃鬼瘧尸注多惡夢
恐怖蘇合效功高
(註)瘧在夜發名曰三隂瘧疾初熱宜用桂枝湯麻黃
湯小柴胡湯四物湯方合劑以杏仁易桃仁增損
汗之汗解之後餘同前法鬼瘧亦多在夜發由尸
氣注之比三隂瘧疾則夜多惡夢時生恐怖宜用
蘇合香丸治之
霍亂總括
揮霍變亂生倉卒心腹大痛吐利兼吐瀉不出乾霍亂
舌卷筋縮入腹難
(註)欲吐不吐欲瀉不瀉心腹大痛名曰乾霍亂又名
攪腸&KR0146;若舌卷筋縮則卵隂入腹難治也
藿香正氣散
二香湯
甘露飲
霍亂風寒暑食水雜邪爲病正氣方藿蘇陳半茯苓草
芷桔腹皮厚朴當轉筋木瓜吳萸入暑合香薷濕入蒼
暑熱六一甘露飲寒極烏附理中湯
(註)霍亂之病得之於風寒暑食水邪雜揉爲病亂於
腸胃清濁相干故心腹大痛吐瀉也藿香正氣湯
即藿香蘇葉陳皮半夏茯苓甘草白芷桔梗大腹
皮厚朴也暑則吐多合香薷飲名二香湯濕則瀉
多加蒼术暑熱甚者用辰砂六一散或五苓散加
石膏滑石寒水石名甘露飲寒極肢厥衇伏者用
炮川烏炮川附合理中湯
噎膈翻胃總括
三陽熱結傷津液乾枯賁幽魄不通賁門不納爲噎膈
幽門不放翻胃成二證留連傳導隘魄門應自濇於行
胸痛便鞕如羊糞吐沫嘔血命難生
(註)三陽熱結謂胃小腸大腸三府熱結不散灼傷津
液也胃之上口爲賁門小腸之上口爲幽門大腸
之下口爲魄門三府津液既傷三門自然亁枯而
水糓出入之道不得流通矣賁門亁枯則納入水
糓之道路狹隘故食不能下爲噎塞也幽門亁枯
則放出腐化之道路狹隘故食入反出爲翻胃也
二證留連日久則大腸傳道之路狹隘故魄門自
應燥濇難行也胸痛如刺胃腕傷也便如羊糞津
液枯也吐沫嘔血血液不行皆死證也
人參利膈丸
汞硫散
五汁大黃清燥熱丁沉君子理虛寒便秘壅遏應利膈
吐逆不止汞硫先利膈小承參草木歸藿㯽桃麻蜜丸
汞一硫二研如墨老酒薑汁服即安
(註)五汁謂五汁飲以清燥亁也大黃謂大黃湯即大
黃一味用薑汁炙大黃片變黑黃色量人強弱每
服二三錢加陳倉米一撮葱白二莖煎去滓服以
治熱結也丁香沉香加入四君子六君子理中湯
内治虛寒也利膈謂利膈丸即枳殼厚朴大黃人
參甘草木香當歸藿香㯽榔桃仁火麻仁蜜爲丸
也汞硫謂汞硫散也
四君子湯
四物湯
二陳湯
二十四味流氣飲
氣少血枯四君物痰多氣滯二陳流餘者亦同嘔吐法
竭思區畫待天休
(註)氣少者宜四君子湯血枯者宜四物湯痰多宜二
陳湯氣滯者宜二十四味流氣飲其餘之治法同
嘔吐此病雖竭心思區畫亦不過盡人事以待天
命也
嘔吐噦總括
有物有聲謂之嘔有物無聲吐之徵無物有聲噦乾嘔
面青指黑痛厥凶
(註)面色青指甲黑也中痛不止肢厥不回其凶可知
也
小半夏湯
橘皮半夏湯
大半夏湯
黃連半夏湯
丁萸六均湯
嘔吐半薑爲聖藥氣盛加橘虛蜜參熱盛薑連便閉下
寒盛丁萸薑六君
(註)便閉謂大小二便閉而不行宜攻下也初吐切不
可下恐逆病勢也
五汁飲
硫汞散
化滯丸
潤燥止吐五汁飲蘆薺甘蔗竹瀝薑嘔吐不下硫汞墜
積痛作吐化滯良
(註)五汁飲即蘆錐葧薺甘蔗竹瀝薑汁也嘔吐諸藥
湯水到咽即吐者宜用重墜之藥以石硫黃二錢
水銀一錢同研如煤色極細用老酒薑汁調服稍
點白滚湯亦可頓服之其藥即不能吐出次日大
便出黑色穢物諸湯水藥服之則不吐也如不大
便黑色再服以大便利爲度吐而痛者乃積也宜
化滯丸
諸泄總括
食瀉胃瀉飲瀉痰瀉火瀉暑瀉
滑瀉大瘕瀉
濕勝濡瀉即水瀉多水腸鳴腹不疼寒濕洞瀉即寒瀉
鴨溏清徹痛雷鳴完糓不化名飱瀉土衰木盛不升清
脾虛腹滿食後瀉腎瀉寒虛晨數行
(註)濡者水也洞者直傾下也鴨溏如鴨屎之溏澄徹
清冷也痛腹痛也雷鳴腸鳴甚也不升清謂清氣
在下不上升也脾瀉脾虛也食瀉飲食後即瀉也
晨數行每至蚤晨行瀉數次也
食瀉濡瀉水瀉洞瀉飱瀉寒瀉脾瀉
腎瀉
傷食作瀉即胃瀉噫氣腹痛穢而黏渴飲瀉復渴飲瀉
時瀉時止却屬痰火瀉陣陣痛飲冷暑瀉面垢汗渴煩
滑瀉日久不能禁大瘕今時作痢看
(註)過食作瀉名曰食瀉即胃瀉也穢而黏所瀉之物
臭而黏也渴而飲飲而瀉瀉而復渴渴而復飲飲
而復瀉飲瀉也時或瀉時或不瀉屬痰瀉也陣陣
謂瀉一陣痛一陣也大瘕瀉即今時之痢疾病也
泄瀉死證
泄瀉形衰衇實大五虛噦逆手足寒大孔直出無禁止
下瀉土𠻳命多難
(註)五虛謂衇細皮寒氣少水漿不入大便不禁也大
孔謂肛門大孔不禁也
參苓白术散
濕瀉胃苓分清濁寒瀉理中附子添飱瀉升陽益胃治
倍加芍藥減黃連脾瀉參苓白术散扁豆四君蓮肉攅
薏苡山藥縮砂桔腎瀉二神四神丸
(註)參苓白术散即扁豆人參白米茯苓炙草蓮肉薏
苡仁山藥縮砂桔梗也二神丸即補骨脂肉豆蔲
本方加吳茱萸五味子名四神丸
青六散
芍藥芩連葛根湯
入柱散
食瀉實下虛消導飲瀉實者神祐斟虛者春澤甘露飲
痰瀉實攻虛六君火瀉草芍芩連葛暑瀉紅麯六一勻
滑瀉八柱理中附粟殼烏梅訶蔲尋
(註)食瀉形氣實者宜大承化滯等藥下之形氣虛者
宜枳术平胃等消導之神祐斟謂雖當用神祐丸
逐飲然亦斟酌不可過也春澤謂春澤湯也甘露
飲謂五苓甘露飲也芍藥芩連葛根湯即甘草芍
藥黃芩黃連葛根也青六散即六一散加紅麯也
八柱散附子理中湯加罌粟殼烏梅訶子肉蔲也
瀉心導赤散
茯苓車前子飲
苓桂理中湯
口糜泄瀉雖云熱上下相移亦必虛心脾開竅於舌口
小腸胃病化職失糜發生地通連草瀉下參苓白术宜
尿少茯苓車前飲火虛苓桂理中醫
(註)口瘡糜爛泄瀉一證古經未載以理推之雖云屬
熱然其上發口糜下瀉即止泄瀉方止口糜即生
觀其上下相移之情狀亦必純實熱之所爲也心
之竅開於舌脾之竅開於口心脾之熱故上發口
舌瘡赤糜爛胃主消化水糓小腸主盛受消化心
脾之熱下移小腸胃府則運化之職失矣故下注
泄瀉也口糜發時晩用瀉心導赤散滚湯淬服之
即生地木通黃連甘草梢也下泄瀉時蚤晩用參
苓白术散糯米湯服之若小便甚少下利不止則
爲水走大腸宜用茯苓車前子二味各等分煎湯
時時代飲利水導熱若服寒凉藥口瘡不效則爲
虛火上泛宜用理中湯加肉桂大倍茯苓降陽利
水降陽而口糜自消水利泄瀉自止可並愈也
痢疾總括
大瘕小腸大腸瀉腸癖滯下古痢名外因風暑濕蒸氣
内因不謹飲食生白痢傷氣赤傷血寒虛微痛熱窘疼
實墜糞前虛墜後濕熱寒虛初久稱
(註)大瘕瀉者裏急後重數至圊而不能便莖中痛也
小腸瀉者溲澁而便膿血少腹痛也大腸瀉者食
已窘廹大便色白腸鳴切痛也腸癖者飲食不節
起居不時隂受之則入五藏䐜脹閉塞下爲飱瀉
久爲腸癖腹痛下血也滯下者積汁垢膩與濕熱
滯於腸中因而下也此皆古痢之名也然痢之爲
病裏急後重下利膿血小便赤澁裏急者腹痛積
滯也後重者下墜氣滯也小便赤澁者濕熱鬱滯
也皆因外受風暑濕蒸之氣内傷生冷飲食過度
而生也白痢自大腸來大腸與肺爲表裏肺主氣
故屬傷氣也赤痢自小腸來小腸與心爲表裏心
主血故屬傷血也寒閉痛甚寒開痛微痢開病減
故痛微也虛者少氣氣無壅滯故亦痛微也熱者
多實性急不得舒通故窘痛甚也後墜下廹肛門
糞出墜止爲糞前墜乃滯也故曰實墜糞出更墜
爲糞後墜非滯也故曰虛墜初痢多屬濕熱久痢
多屬寒虛也
噤口痢水糓痢風痢休息痢熱痢
寒痢濕痢五色痢
噤口飲食俱不納水糓糟粕雜血膿風痢墜重圊清血
休息時作復時停熱痢魚腦稠黏穢寒痢稀澥白清腥
濕痢黑豆汁渾濁五色相雜藏氣凶
(註)噤口痢者下利不食或嘔不能食也水榖痢者糟
粕膿血雜下也風痢者似腸風下清血而有墜痛
也休息痢者時發作時停止也五色痢者五色膿
血相雜而下也若有藏腐屍臭之氣則凶
痢疾死證
水漿不入利不止氣少衇細皮膚寒純血噤口嘔藏氣
身熱衇大命難全
(註)下利不止水漿不入氣少衇細皮膚寒死於陽絶
也下利純血噤口嘔逆藏氣身熱衇大死於隂絶
也
倉廪湯
大黃黃連湯
初痢表熱宜倉廪裏熱衝心大黃連寒痢理中訶䓻縮
附白桂赤不須言
(註)初痢有表證發熱者不宜攻之法當先解其外用
倉廪湯汗之裏熱盛上衝心作嘔噤口者法當先
攻其裏用大黃黃連好酒煎服攻之寒痢宜用理
中湯加訶子肉䓻縮砂白多者加附子赤多者加
肉桂也
芍藥湯
初痢内外無大熱芩連枳木芍歸榔桂草尿澁滑石倍
利數窘痛入大黃
(註)初痢外無表熱内熱不盛宜用芍藥湯即黃芩黃
連枳實木香芍藥當歸㯽榔甘草肉桂少許也小
便澁赤加滑石下利次數無度下墜痛甚入大黃
也
香連和胃湯
參連開噤湯
貼臍法
痢疾下後調氣血宜用香連和胃湯黃芩芍藥香連草
陳皮白术縮砂當赤虛更加椿榆炒白虛參苓共炒薑
噤口參連石蓮子貼臍王瓜藤散良
(註)痢疾攻後病勢大減宜調氣血用香連和胃湯即
黃芩芍藥木香黃連甘草陳皮白术縮砂當歸也
赤痢下血多虛者當澁之加炒椿根白皮炒地榆
白痢日久氣虛者加人參茯苓炒乾薑以補之實
而噤口堪下者以大黃黃連湯下之不堪下者内
以人參黃連石蓮子煎湯徐徐服之下咽即好外
以貼臍王瓜藤散即王瓜藤莖葉經霜者燒灰香
油調納臍中即有效也
眞人養藏湯
久痢寒熱烏梅治寒虛滑痢養藏湯參术肉蔲歸訶桂
芍藥罌粟草木香
(註)久痢藏有寒熱不分者宜用烏梅丸調和之寒虛
滑脱者宜用養藏湯温補之即人參白术肉蔲當
歸訶子肉桂芍藥罌粟殼甘草木香也
香連平胃散
胃風湯
水榖調中益氣治濕痢香連平胃方虛濕風痢胃風治
桂粟八珍減地黃
(註)水榖痢者乃脾胃虛腐化不及宜調中益氣湯濕
痢宜木香黃連合平胃散方濕而虛者宜用胃風
湯即肉桂粟米八珍湯減地黃也
五色痢休息痢治法
五色休息皆傷藏澁蚤滯熱藴於中補之不應衇有力
日久仍攻餘法同
(註)五色休息二利皆因用止澁藥蚤或因滯熱下之
未盡藴於腸胃傷藏氣也用一切補養之藥不應
則可知初病非止澁太蚤即下之未盡也診其衇
若有力雖日久仍當攻也其餘治法與諸痢同
疸證總括
面目身黃欲安卧小便渾黃疸病成已食如饑飽煩眩
胃疸榖疸酒疸名女勞額黑少腹急小便自利審瘀生
黃汗微腫皆濕熱隂黃重痛厥如冰
(註)面目身黃但欲安卧小便黃渾此黃疸病已成也
如已食如饑食難用飽飽則心煩頭眩此欲作胃
疸胃疸者即榖疸也若已見黃色疸已成矣得之
於胃有濕熱大饑過食也酒疸者得之於飲酒無
度而發是病也女勞疸者疸而額黑少腹急小便
自利得之於大勞大熱與女交接也瘀血發黃亦
少腹急小便自利但不額黑耳詳在傷寒門黃汗
者汗出黃色染衣面目微腫得之於素有濕熱汗
出入水浴之也此皆濕熱而成惟隂黃則屬濕寒
隂黃者身重而痛厥冷如冰詳在傷寒門
疸病死證
疸過十日而反劇色若烟薰目暗青喘滿渴煩如啖蒜
面黧汗冷及天行
(註)仲景曰黃疸之病當以十八日爲期治之十日以
上宜差反劇爲難治也色若烟熏目神暗青陽黃
死證也喘滿渴煩不已心胸如啖蒜刺痛黃毒入
腹死證也面色黧黑冷汗漐漐隂黃死證也天行
疫癘發黃名曰瘟黃死人最暴也
麻黃茵陳醇酒湯
茵陳蒿湯
梔子蘗皮湯
茵陳五苓散
表實麻黃茵陳酒裏實茵陳梔大黃無證茵陳梔子蘗
尿少茵陳五苓湯
(註)諸疸表實無汗者以麻黃茵陳無灰好酒煎服汗
之裏實不便以茵陳梔子大黃下之無表裏證以
茵陳梔子蘗皮清之小便短少以茵陳五苓散利
之
胃疸湯
穀疸熱實宜乎下不實宜用胃疸湯茵陳胃苓減草朴
連梔防己葛秦方
(註)胃疸湯即茵陳蒼术陳皮白术茯苓猪苓澤瀉黃
連梔子防己葛根秦艽也
茵陳解酲湯
梔子大黃湯
蔓菁散
加味玉屏風散
酒疸虛茵解酲湯實用梔豉枳大黃黃汗一味蔓菁散
石膏茵陳耆术防
(註)酒疸虛者用茵陳解酲湯即葛花解酲湯加茵陳
也實者用梔子大黃湯即梔子淡豆豉枳實大黃
也黃汗宜用蔓菁子一味爲細末每服二錢日三
井華水調服小便白則愈或用加味玉屏風散即
石膏茵陳黃耆白术防風也
石膏散
腎疸湯
女勞實者膏滑麥女勞虛者腎疸醫升陽散火減去芍
加芩蘗麯四苓俱
(註)石膏散即煆石膏飛滑石各等分每服二錢大麥
湯調服腎疸湯即升陽散火湯減去芍藥乃升麻
蒼术防風獨活柴胡羌活葛根人參甘草加入黃
芩黃蘗神麯白术茯苓猪苓澤瀉也
積聚總括
五積六聚本難經七癥八瘕載千金腸覃石瘕辨月事
痃癖之名别淺深藏積發時有常處府聚忽散無本根
癥類積痃瘕聚癖腸滿汁溢外寒因
(註)五積六聚之名本乎難經五積者肥氣伏梁痞氣
息賁奔豚也六聚者積之着於經絡緩筋募原膂
筋腸後輸衇也七癥八瘕之名載千金方七癥者
蛟蛇鱉肉髮虱米也八瘕者青黃燥血脂狐蛇鱉
也腸覃者積在腸外狀如懷子月事以時而下石
瘕者積在胞中狀如懷子月事不以時下故曰辨
月事也痃者外結募原肌肉之間癖者内結隠僻
膂脊腸胃之後故曰别淺深也然積者屬藏隂也
故發有常處不離其部聚者屬府陽也故發無根
本忽聚忽散癥不移而可見故類積類痃也瘕能
移有時隠故類聚類癖也積聚癥瘕腸覃石瘕痃
癖之疾皆得之於喜怒不節則傷藏飲食過飽則
傷府腸胃填滿汁液外溢爲外寒所襲與内氣血
食物凝結相成也
積聚難證
積聚牢堅不軟動胃弱溏瀉不堪攻奔豚發作狀欲死
氣上衝喉神怖驚
(註)積聚牢固不動堅硬不軟則病深矣胃弱食少大
便溏瀉不堪攻矣五積之中奔豚最爲難治若更
發作正氣虛不能支其狀欲死從少腹起氣上衝
喉神色驚怖皆惡候也
積聚治法
積聚胃強攻可用攻虛兼補正邪安氣食積癖宜化滯
温白桃仁控涎丹
(註)積聚宜攻然胃強能食始可用攻若攻虛人須兼
補藥或一攻三補或五補一攻攻邪而不傷正養
正而不助邪則邪正相安也凡攻氣食積癖宜用
秘方化滯丸方在内傷門攻積聚癥瘕宜用温白
丸即萬病紫菀丸方倍川烏攻血積血瘕宜用桃
仁煎即桃仁大黃各一兩蝱蟲炒五錢朴消一兩
共爲末先以醇醋一觔用砂噐慢火煎至多半鍾
下末藥攪良久爲小丸前一日不喫晩飯五更初
温酒送下一錢取下惡物如豆汁鷄肝未下次日
再服見鮮血止藥如無蝱蟲以&KR2015;蟲代之然不如
蝱蟲爲愈也攻痰積宜用控涎丹方在痰飲門
疝證總括
經云任衇結七疝子和七疝主於肝肝經過腹環隂器
任衇循腹裏之原疝證少腹引隂痛衝上衝心二便難
厥吐瘕癥狐出入潰膿癃秘木㿗頑
(註)經曰任衇爲病男子内結七疝女子帶下瘕聚瘕
聚者即女子之疝也七疝主任者原以任衇起中
極循腹裏也七疝主肝者蓋以肝經過腹裏環隂
器也是以諸疝病無不由是二經故主之也疝病
之證少腹痛引隂丸氣上衝心不得二便者爲衝
疝也少腹痛引隂丸肝之逆氣衝胃作吐者爲厥
疝也少腹之氣不伸左右癥塊作痛者爲瘕疝也
卧則入腹立則出腹入囊似狐之晝則出穴而溺
夜則入穴而不溺者爲狐疝也少腹痛引隂丸横
骨兩端約文中狀如黃瓜内有膿血者爲㿉疝也
少腹痛引隂丸小便不通者爲癃疝也少腹不痛
隂囊腫大頑硬者爲㿗疝也
疝證同名異辨
血疝便毒潰魚口㿉㿗氣墜筋即疳水疝胞痺皆癃疝
衝似小腸腰痛連
(註)有謂血疝者其證即便毒魚口也㿉疝者其證即
㿗疝也氣疝者即偏墜也筋疝者即下疳也水疝
小便不通胞痺即膀胱氣皆癃疝也衝疝證似小
腸氣而更連腰痛也
諸疝治法
治疝左右分氣血尤别虛濕熱與寒寒收引痛熱多縱
濕腫重墜虛輕然
(註)疝病凡在左邊隂丸屬血分凡在右邊隂丸屬氣
分凡寒則收引而痛甚熱則縱而痛微凡濕則腫
而重墜而虛亦腫墜但輕輕然而不重也
當歸温疝湯
烏桂湯
中寒冷疝歸芍附桂索&KR1708;楝澤萸苓外寒入腹川烏蜜
肉桂芍草棗薑同
(註)當歸温疝湯即當歸白芍附子肉桂延胡索小&KR1708;
香川楝子澤瀉吳茱萸白茯苓也烏桂湯即川烏
蜂蜜肉桂白芍藥炙甘草生薑大棗也
烏頭梔子湯
外寒内熱烏梔炒水酒加鹽疝痛安㿗疝不問新與久
三層&KR1708;香自可痊
(註)此&KR1708;香丸方在醫宗必讀
十味蒼蘗散
醇酒厚味濕熱疝不謹房勞受外寒蒼蘗香附青益草
&KR1708;索查桃附子煎
(註)此散即蒼术黃蘗香附青皮益智甘草小&KR1708;香南
山查元胡索桃仁附子也
&KR1708;楝五苓散
大黃皂刺湯
膀胱水疝尿不利五苓&KR1708;楝與葱鹽瘕鞕血疝宜乎下
大黃皂刺酒來煎
(註)大黃皂刺湯即大黃皂刺各三錢酒煎服也
羊肉湯
血分寒疝女産後臍腹連隂脹痛疼羊肉一觔薑五兩
當歸三兩水八升
奪命湯
衝疝厥疝痛上攻臍悸奔豚氣上行吳茱一味爲君主
肉桂澤瀉白茯苓
青木香丸
氣疝諸疝走注痛青木香附吳萸良巴豆拌炒川楝肉
烏藥蓽澄小&KR1708;香
(註)青木香丸即青木香五錢酒醋浸炒吳茱萸一兩
香附醋炒一兩蓽澄茄五錢烏藥五錢小&KR1708;香五
錢巴豆仁二十一粒研碎拌炒川楝肉五錢爲末
合均葱涎爲小丸每服三錢酒鹽任下立愈及能
醫一切疝痛神效
&KR1708;香楝實丸
楝實狐疝一切疝楝肉&KR1708;香馬藺芫三萸二皮各一兩
仍宜急灸大敦安
(註)&KR1708;香楝實丸治狐疝及一切諸疝即川楝肉小&KR1708;
香馬藺花芫花醋炒變焦色山茱萸吳茱萸食茱
萸青皮陳皮各一兩爲末醋糊爲小丸酒送二錢
(按)大敦肝經穴在足大指甲後有毛處諸疝均宜灸
之即安
御纂醫宗金鑑卷四十二
御纂醫宗金鑑卷四十二
編輯雜病心法要訣
瘧疾總括
夏傷於暑舍榮内秋感寒風并衛居比時或爲外邪束
暑汗無出病瘧疾
(註)經曰痎瘧皆生於風謂四時病瘧未有不因風寒
外束暑邪内伏者也又曰瘧者風寒之氣不常也
此言比時病瘧者也又曰夏傷於暑秋爲痎瘧又
曰夏暑汗不出者秋成風瘧謂夏傷於暑其邪甚
者即病暑其邪微者則舍於榮復感秋氣寒風與
衛并居則暑與風寒合邪始成瘧病也其不即病
傷寒者亦以有暑邪預伏於榮中也蓋有風無暑
惟病風有暑無風惟病暑必風暑合邪始病瘧也
日作間作
瘧隨經絡循伏膂深入脊内注伏衝横連膜原薄藏府
會衛之時正邪爭得隂内薄生寒慄得陽外出熱蒸蒸
邪淺日作日會衛邪深間作衞遲逢
(注)瘧氣之邪伏藏於榮隨其經絡循脊膂之表而下
此初病邪淺傳舍之次也其邪深者則入脊膂之
内伏注於衝衇横連諸經脂膜之原内及藏府此
邪漸深傳舍之次也衛氣者一日一夜周於身每
至明旦則出足太陽睛明大會於風府腠理乃開
開則所客榮衛之邪入邪入得隂内薄則生寒得
陽外出則生熱内外相薄邪正交爭而病乃作也
病初邪淺者衛行未失常度其邪日與衛會故日
作也病久邪深者衛行遲失常度其邪不能日與
衛會故間日乃作也時有間二日間三日或至數
日作者亦衛氣行愈遲會愈遲故作愈遲也
瘧晝夜作
衛不循經行衇外陽會晝發隂夜發邪退自然歸陽分
病進每必入隂家
(註)榮氣循經而行衇中衛氣不循經而行衇外惟日
行於三陽夜行於三隂故邪在三陽之淺者則晝
發邪在三隂之深者則夜發病邪將退者夜發退
爲晝發此爲去隂就陽則病欲已也病邪漸進者
晝發退爲夜發此爲去陽入隂則病益甚也
瘧蚤晏作
衛氣平旦會風府邪傳日下一節間從頭循下故益晏
下極復上蚤之緣
(註)衛氣流行每日平旦會於風府而邪氣中人從頭
項歴風府下循背腰日下傳脊之一節邪與衛會
日晩故作日益晏也邪傳下極骶衝其氣復上行
邪與衛會日蚤故作日益蚤也
瘧疾治法
瘧初氣實汗吐下表裏俱清用解方清解不愈方可截
久瘧形虛補自當
(註)瘧初氣實均宜汗吐下有表裏證汗下之胸滿嘔
逆有飲者吐之表裏俱清宜用和解清解不愈表
裏無證可用截藥止之久瘧形羸氣虛宜用補劑
自當然也
桂麻各半湯
瘧初寒熱兩平者桂麻各半汗方療汗少寒多麻倍入
汗多倍桂熱加膏
(註)瘧病初起寒熱不多不少兩平者宜桂麻各半湯
汗之汗少寒多熱少者倍麻黃湯汗之汗多寒少
熱平者倍桂枝湯汗之熱多者更加石膏
麻黃羌活湯
桂枝羌活湯
麻黃羌活加半夏湯
白虎湯
白虎桂枝湯
柴胡白虎湯
柴胡桂枝湯
寒多寒瘧而無汗麻黃羌活草防尋熱多有汗爲風瘧
減麻添桂嘔半均先熱後寒名温瘧白虎汗多合桂君
癉瘧但熱柴白虎牝瘧惟寒柴桂親
(註)此皆諸瘧初起之汗法也先傷於寒後傷於風先
寒後熱寒多熱少無汗謂之寒瘧宜用麻黃羌活
湯即麻黃羌活防風甘草也先傷於寒後傷於風
先寒後熱熱多寒少有汗謂之風瘧宜用桂枝羌
活湯即桂枝羌活防風甘草也二證嘔者均加半
夏先傷於風後傷於寒先熱後寒謂之温瘧宜用
白虎湯汗多合桂枝湯陽氣盛陽獨發則但熱而
不寒謂之癉瘧宜用柴胡白虎湯即小柴胡合白
虎湯也隂氣盛隂獨發則但寒而不熱謂之牝瘧
宜用柴胡桂枝湯即小柴胡合桂枝湯也
草果柴平湯
大柴胡湯
食瘧痞悶噫惡食草果小柴平胃宜瘧裏便鞕大柴下
消㯽果朴量加之
(註)因食而病瘧者則痞悶噫氣惡食宜小柴胡合平
胃散加草果清之凡瘧有裏不清便鞕者宜大柴
胡湯加芒消厚朴草果㯽榔下之
清脾飲
瘧疾已經汗吐下清解未盡寒熱方清脾白术青朴果
小柴參去入苓薑氣虛加參痰橘半飲多宜逐倍薑榔
渴熱知膏天花粉食滯麥麯濕澤蒼
(註)瘧疾已經或汗或吐或下表裏無證法當清解宜
用清脾飲和之即白术青皮厚朴草果柴胡黃芩
半夏甘草茯苓生薑也氣虛者加人參痰多者加
橘紅倍半夏飲多者倍生薑加㯽榔渴熱者加知
母石膏天花粉食滯者加麥芽神麯濕盛者加澤
瀉蒼术
久瘧虛瘧勞瘧
久瘧氣虛脾胃弱四獸益氣等湯斟勞瘧鱉甲十全補
熱除耆桂入柴芩
(註)久患瘧疾形氣俱虛脾胃弱不思食宜用四獸飲
補中益氣等湯斟酌治之久病勞損氣血兩虛而
病瘧疾者名曰勞瘧宜用十全大補湯倍加鱉甲
熱盛者除去黃耆肉桂加柴胡黃芩也
柴胡截瘧飲
蜜佗僧散
諸瘧發過三五次表裏皆清截法先未清截蚤發不已
已清不截正衰難截虛柴胡截瘧飲小柴梅桃㯽常山
截實不二佗僧散燒酒冷調服面南
(註)凡瘧按法治之發過三五次表裏無證當先以截
瘧藥截之若表裏未清截蚤則瘧疾必復發之不
已表裏已清不截則正衰邪盛而難治也截不足
人之瘧宜用小柴胡湯加常山㯽榔烏梅桃仁薑
棗煎併滓露一宿次日發前一二時小温服惡心
以糖拌烏梅肉壓之截有餘人之瘧宜用不二飲
全方或蜜佗僧細末大人七分小兒量之冷燒酒
調面南如前法服之一服不愈再服必止戒鷄魚
豆腐麵食羹湯熱粥熱物
痎瘧瘧母
痎瘧經年久不愈瘧母成塊結癖癥形實控涎或化滯
攻後餘法與前同
(註)痎瘧經年不愈之老瘧也瘧母久瘧腹中成塊癖
也形實宜用控涎丹以攻痰飲或用化滯丸以攻
積滯攻後之餘法與前所治瘧法同也
桂枝麻黃柴胡四物去杏仁加桃仁湯
瘧在夜發三隂瘧桂麻柴物杏易桃鬼瘧尸注多惡夢
恐怖蘇合效功高
(註)瘧在夜發名曰三隂瘧疾初熱宜用桂枝湯麻黃
湯小柴胡湯四物湯方合劑以杏仁易桃仁增損
汗之汗解之後餘同前法鬼瘧亦多在夜發由尸
氣注之比三隂瘧疾則夜多惡夢時生恐怖宜用
蘇合香丸治之
霍亂總括
揮霍變亂生倉卒心腹大痛吐利兼吐瀉不出乾霍亂
舌卷筋縮入腹難
(註)欲吐不吐欲瀉不瀉心腹大痛名曰乾霍亂又名
攪腸&KR0146;若舌卷筋縮則卵隂入腹難治也
藿香正氣散
二香湯
甘露飲
霍亂風寒暑食水雜邪爲病正氣方藿蘇陳半茯苓草
芷桔腹皮厚朴當轉筋木瓜吳萸入暑合香薷濕入蒼
暑熱六一甘露飲寒極烏附理中湯
(註)霍亂之病得之於風寒暑食水邪雜揉爲病亂於
腸胃清濁相干故心腹大痛吐瀉也藿香正氣湯
即藿香蘇葉陳皮半夏茯苓甘草白芷桔梗大腹
皮厚朴也暑則吐多合香薷飲名二香湯濕則瀉
多加蒼术暑熱甚者用辰砂六一散或五苓散加
石膏滑石寒水石名甘露飲寒極肢厥衇伏者用
炮川烏炮川附合理中湯
噎膈翻胃總括
三陽熱結傷津液乾枯賁幽魄不通賁門不納爲噎膈
幽門不放翻胃成二證留連傳導隘魄門應自濇於行
胸痛便鞕如羊糞吐沫嘔血命難生
(註)三陽熱結謂胃小腸大腸三府熱結不散灼傷津
液也胃之上口爲賁門小腸之上口爲幽門大腸
之下口爲魄門三府津液既傷三門自然亁枯而
水糓出入之道不得流通矣賁門亁枯則納入水
糓之道路狹隘故食不能下爲噎塞也幽門亁枯
則放出腐化之道路狹隘故食入反出爲翻胃也
二證留連日久則大腸傳道之路狹隘故魄門自
應燥濇難行也胸痛如刺胃腕傷也便如羊糞津
液枯也吐沫嘔血血液不行皆死證也
人參利膈丸
汞硫散
五汁大黃清燥熱丁沉君子理虛寒便秘壅遏應利膈
吐逆不止汞硫先利膈小承參草木歸藿㯽桃麻蜜丸
汞一硫二研如墨老酒薑汁服即安
(註)五汁謂五汁飲以清燥亁也大黃謂大黃湯即大
黃一味用薑汁炙大黃片變黑黃色量人強弱每
服二三錢加陳倉米一撮葱白二莖煎去滓服以
治熱結也丁香沉香加入四君子六君子理中湯
内治虛寒也利膈謂利膈丸即枳殼厚朴大黃人
參甘草木香當歸藿香㯽榔桃仁火麻仁蜜爲丸
也汞硫謂汞硫散也
四君子湯
四物湯
二陳湯
二十四味流氣飲
氣少血枯四君物痰多氣滯二陳流餘者亦同嘔吐法
竭思區畫待天休
(註)氣少者宜四君子湯血枯者宜四物湯痰多宜二
陳湯氣滯者宜二十四味流氣飲其餘之治法同
嘔吐此病雖竭心思區畫亦不過盡人事以待天
命也
嘔吐噦總括
有物有聲謂之嘔有物無聲吐之徵無物有聲噦乾嘔
面青指黑痛厥凶
(註)面色青指甲黑也中痛不止肢厥不回其凶可知
也
小半夏湯
橘皮半夏湯
大半夏湯
黃連半夏湯
丁萸六均湯
嘔吐半薑爲聖藥氣盛加橘虛蜜參熱盛薑連便閉下
寒盛丁萸薑六君
(註)便閉謂大小二便閉而不行宜攻下也初吐切不
可下恐逆病勢也
五汁飲
硫汞散
化滯丸
潤燥止吐五汁飲蘆薺甘蔗竹瀝薑嘔吐不下硫汞墜
積痛作吐化滯良
(註)五汁飲即蘆錐葧薺甘蔗竹瀝薑汁也嘔吐諸藥
湯水到咽即吐者宜用重墜之藥以石硫黃二錢
水銀一錢同研如煤色極細用老酒薑汁調服稍
點白滚湯亦可頓服之其藥即不能吐出次日大
便出黑色穢物諸湯水藥服之則不吐也如不大
便黑色再服以大便利爲度吐而痛者乃積也宜
化滯丸
諸泄總括
食瀉胃瀉飲瀉痰瀉火瀉暑瀉
滑瀉大瘕瀉
濕勝濡瀉即水瀉多水腸鳴腹不疼寒濕洞瀉即寒瀉
鴨溏清徹痛雷鳴完糓不化名飱瀉土衰木盛不升清
脾虛腹滿食後瀉腎瀉寒虛晨數行
(註)濡者水也洞者直傾下也鴨溏如鴨屎之溏澄徹
清冷也痛腹痛也雷鳴腸鳴甚也不升清謂清氣
在下不上升也脾瀉脾虛也食瀉飲食後即瀉也
晨數行每至蚤晨行瀉數次也
食瀉濡瀉水瀉洞瀉飱瀉寒瀉脾瀉
腎瀉
傷食作瀉即胃瀉噫氣腹痛穢而黏渴飲瀉復渴飲瀉
時瀉時止却屬痰火瀉陣陣痛飲冷暑瀉面垢汗渴煩
滑瀉日久不能禁大瘕今時作痢看
(註)過食作瀉名曰食瀉即胃瀉也穢而黏所瀉之物
臭而黏也渴而飲飲而瀉瀉而復渴渴而復飲飲
而復瀉飲瀉也時或瀉時或不瀉屬痰瀉也陣陣
謂瀉一陣痛一陣也大瘕瀉即今時之痢疾病也
泄瀉死證
泄瀉形衰衇實大五虛噦逆手足寒大孔直出無禁止
下瀉土𠻳命多難
(註)五虛謂衇細皮寒氣少水漿不入大便不禁也大
孔謂肛門大孔不禁也
參苓白术散
濕瀉胃苓分清濁寒瀉理中附子添飱瀉升陽益胃治
倍加芍藥減黃連脾瀉參苓白术散扁豆四君蓮肉攅
薏苡山藥縮砂桔腎瀉二神四神丸
(註)參苓白术散即扁豆人參白米茯苓炙草蓮肉薏
苡仁山藥縮砂桔梗也二神丸即補骨脂肉豆蔲
本方加吳茱萸五味子名四神丸
青六散
芍藥芩連葛根湯
入柱散
食瀉實下虛消導飲瀉實者神祐斟虛者春澤甘露飲
痰瀉實攻虛六君火瀉草芍芩連葛暑瀉紅麯六一勻
滑瀉八柱理中附粟殼烏梅訶蔲尋
(註)食瀉形氣實者宜大承化滯等藥下之形氣虛者
宜枳术平胃等消導之神祐斟謂雖當用神祐丸
逐飲然亦斟酌不可過也春澤謂春澤湯也甘露
飲謂五苓甘露飲也芍藥芩連葛根湯即甘草芍
藥黃芩黃連葛根也青六散即六一散加紅麯也
八柱散附子理中湯加罌粟殼烏梅訶子肉蔲也
瀉心導赤散
茯苓車前子飲
苓桂理中湯
口糜泄瀉雖云熱上下相移亦必虛心脾開竅於舌口
小腸胃病化職失糜發生地通連草瀉下參苓白术宜
尿少茯苓車前飲火虛苓桂理中醫
(註)口瘡糜爛泄瀉一證古經未載以理推之雖云屬
熱然其上發口糜下瀉即止泄瀉方止口糜即生
觀其上下相移之情狀亦必純實熱之所爲也心
之竅開於舌脾之竅開於口心脾之熱故上發口
舌瘡赤糜爛胃主消化水糓小腸主盛受消化心
脾之熱下移小腸胃府則運化之職失矣故下注
泄瀉也口糜發時晩用瀉心導赤散滚湯淬服之
即生地木通黃連甘草梢也下泄瀉時蚤晩用參
苓白术散糯米湯服之若小便甚少下利不止則
爲水走大腸宜用茯苓車前子二味各等分煎湯
時時代飲利水導熱若服寒凉藥口瘡不效則爲
虛火上泛宜用理中湯加肉桂大倍茯苓降陽利
水降陽而口糜自消水利泄瀉自止可並愈也
痢疾總括
大瘕小腸大腸瀉腸癖滯下古痢名外因風暑濕蒸氣
内因不謹飲食生白痢傷氣赤傷血寒虛微痛熱窘疼
實墜糞前虛墜後濕熱寒虛初久稱
(註)大瘕瀉者裏急後重數至圊而不能便莖中痛也
小腸瀉者溲澁而便膿血少腹痛也大腸瀉者食
已窘廹大便色白腸鳴切痛也腸癖者飲食不節
起居不時隂受之則入五藏䐜脹閉塞下爲飱瀉
久爲腸癖腹痛下血也滯下者積汁垢膩與濕熱
滯於腸中因而下也此皆古痢之名也然痢之爲
病裏急後重下利膿血小便赤澁裏急者腹痛積
滯也後重者下墜氣滯也小便赤澁者濕熱鬱滯
也皆因外受風暑濕蒸之氣内傷生冷飲食過度
而生也白痢自大腸來大腸與肺爲表裏肺主氣
故屬傷氣也赤痢自小腸來小腸與心爲表裏心
主血故屬傷血也寒閉痛甚寒開痛微痢開病減
故痛微也虛者少氣氣無壅滯故亦痛微也熱者
多實性急不得舒通故窘痛甚也後墜下廹肛門
糞出墜止爲糞前墜乃滯也故曰實墜糞出更墜
爲糞後墜非滯也故曰虛墜初痢多屬濕熱久痢
多屬寒虛也
噤口痢水糓痢風痢休息痢熱痢
寒痢濕痢五色痢
噤口飲食俱不納水糓糟粕雜血膿風痢墜重圊清血
休息時作復時停熱痢魚腦稠黏穢寒痢稀澥白清腥
濕痢黑豆汁渾濁五色相雜藏氣凶
(註)噤口痢者下利不食或嘔不能食也水榖痢者糟
粕膿血雜下也風痢者似腸風下清血而有墜痛
也休息痢者時發作時停止也五色痢者五色膿
血相雜而下也若有藏腐屍臭之氣則凶
痢疾死證
水漿不入利不止氣少衇細皮膚寒純血噤口嘔藏氣
身熱衇大命難全
(註)下利不止水漿不入氣少衇細皮膚寒死於陽絶
也下利純血噤口嘔逆藏氣身熱衇大死於隂絶
也
倉廪湯
大黃黃連湯
初痢表熱宜倉廪裏熱衝心大黃連寒痢理中訶䓻縮
附白桂赤不須言
(註)初痢有表證發熱者不宜攻之法當先解其外用
倉廪湯汗之裏熱盛上衝心作嘔噤口者法當先
攻其裏用大黃黃連好酒煎服攻之寒痢宜用理
中湯加訶子肉䓻縮砂白多者加附子赤多者加
肉桂也
芍藥湯
初痢内外無大熱芩連枳木芍歸榔桂草尿澁滑石倍
利數窘痛入大黃
(註)初痢外無表熱内熱不盛宜用芍藥湯即黃芩黃
連枳實木香芍藥當歸㯽榔甘草肉桂少許也小
便澁赤加滑石下利次數無度下墜痛甚入大黃
也
香連和胃湯
參連開噤湯
貼臍法
痢疾下後調氣血宜用香連和胃湯黃芩芍藥香連草
陳皮白术縮砂當赤虛更加椿榆炒白虛參苓共炒薑
噤口參連石蓮子貼臍王瓜藤散良
(註)痢疾攻後病勢大減宜調氣血用香連和胃湯即
黃芩芍藥木香黃連甘草陳皮白术縮砂當歸也
赤痢下血多虛者當澁之加炒椿根白皮炒地榆
白痢日久氣虛者加人參茯苓炒乾薑以補之實
而噤口堪下者以大黃黃連湯下之不堪下者内
以人參黃連石蓮子煎湯徐徐服之下咽即好外
以貼臍王瓜藤散即王瓜藤莖葉經霜者燒灰香
油調納臍中即有效也
眞人養藏湯
久痢寒熱烏梅治寒虛滑痢養藏湯參术肉蔲歸訶桂
芍藥罌粟草木香
(註)久痢藏有寒熱不分者宜用烏梅丸調和之寒虛
滑脱者宜用養藏湯温補之即人參白术肉蔲當
歸訶子肉桂芍藥罌粟殼甘草木香也
香連平胃散
胃風湯
水榖調中益氣治濕痢香連平胃方虛濕風痢胃風治
桂粟八珍減地黃
(註)水榖痢者乃脾胃虛腐化不及宜調中益氣湯濕
痢宜木香黃連合平胃散方濕而虛者宜用胃風
湯即肉桂粟米八珍湯減地黃也
五色痢休息痢治法
五色休息皆傷藏澁蚤滯熱藴於中補之不應衇有力
日久仍攻餘法同
(註)五色休息二利皆因用止澁藥蚤或因滯熱下之
未盡藴於腸胃傷藏氣也用一切補養之藥不應
則可知初病非止澁太蚤即下之未盡也診其衇
若有力雖日久仍當攻也其餘治法與諸痢同
疸證總括
面目身黃欲安卧小便渾黃疸病成已食如饑飽煩眩
胃疸榖疸酒疸名女勞額黑少腹急小便自利審瘀生
黃汗微腫皆濕熱隂黃重痛厥如冰
(註)面目身黃但欲安卧小便黃渾此黃疸病已成也
如已食如饑食難用飽飽則心煩頭眩此欲作胃
疸胃疸者即榖疸也若已見黃色疸已成矣得之
於胃有濕熱大饑過食也酒疸者得之於飲酒無
度而發是病也女勞疸者疸而額黑少腹急小便
自利得之於大勞大熱與女交接也瘀血發黃亦
少腹急小便自利但不額黑耳詳在傷寒門黃汗
者汗出黃色染衣面目微腫得之於素有濕熱汗
出入水浴之也此皆濕熱而成惟隂黃則屬濕寒
隂黃者身重而痛厥冷如冰詳在傷寒門
疸病死證
疸過十日而反劇色若烟薰目暗青喘滿渴煩如啖蒜
面黧汗冷及天行
(註)仲景曰黃疸之病當以十八日爲期治之十日以
上宜差反劇爲難治也色若烟熏目神暗青陽黃
死證也喘滿渴煩不已心胸如啖蒜刺痛黃毒入
腹死證也面色黧黑冷汗漐漐隂黃死證也天行
疫癘發黃名曰瘟黃死人最暴也
麻黃茵陳醇酒湯
茵陳蒿湯
梔子蘗皮湯
茵陳五苓散
表實麻黃茵陳酒裏實茵陳梔大黃無證茵陳梔子蘗
尿少茵陳五苓湯
(註)諸疸表實無汗者以麻黃茵陳無灰好酒煎服汗
之裏實不便以茵陳梔子大黃下之無表裏證以
茵陳梔子蘗皮清之小便短少以茵陳五苓散利
之
胃疸湯
穀疸熱實宜乎下不實宜用胃疸湯茵陳胃苓減草朴
連梔防己葛秦方
(註)胃疸湯即茵陳蒼术陳皮白术茯苓猪苓澤瀉黃
連梔子防己葛根秦艽也
茵陳解酲湯
梔子大黃湯
蔓菁散
加味玉屏風散
酒疸虛茵解酲湯實用梔豉枳大黃黃汗一味蔓菁散
石膏茵陳耆术防
(註)酒疸虛者用茵陳解酲湯即葛花解酲湯加茵陳
也實者用梔子大黃湯即梔子淡豆豉枳實大黃
也黃汗宜用蔓菁子一味爲細末每服二錢日三
井華水調服小便白則愈或用加味玉屏風散即
石膏茵陳黃耆白术防風也
石膏散
腎疸湯
女勞實者膏滑麥女勞虛者腎疸醫升陽散火減去芍
加芩蘗麯四苓俱
(註)石膏散即煆石膏飛滑石各等分每服二錢大麥
湯調服腎疸湯即升陽散火湯減去芍藥乃升麻
蒼术防風獨活柴胡羌活葛根人參甘草加入黃
芩黃蘗神麯白术茯苓猪苓澤瀉也
積聚總括
五積六聚本難經七癥八瘕載千金腸覃石瘕辨月事
痃癖之名别淺深藏積發時有常處府聚忽散無本根
癥類積痃瘕聚癖腸滿汁溢外寒因
(註)五積六聚之名本乎難經五積者肥氣伏梁痞氣
息賁奔豚也六聚者積之着於經絡緩筋募原膂
筋腸後輸衇也七癥八瘕之名載千金方七癥者
蛟蛇鱉肉髮虱米也八瘕者青黃燥血脂狐蛇鱉
也腸覃者積在腸外狀如懷子月事以時而下石
瘕者積在胞中狀如懷子月事不以時下故曰辨
月事也痃者外結募原肌肉之間癖者内結隠僻
膂脊腸胃之後故曰别淺深也然積者屬藏隂也
故發有常處不離其部聚者屬府陽也故發無根
本忽聚忽散癥不移而可見故類積類痃也瘕能
移有時隠故類聚類癖也積聚癥瘕腸覃石瘕痃
癖之疾皆得之於喜怒不節則傷藏飲食過飽則
傷府腸胃填滿汁液外溢爲外寒所襲與内氣血
食物凝結相成也
積聚難證
積聚牢堅不軟動胃弱溏瀉不堪攻奔豚發作狀欲死
氣上衝喉神怖驚
(註)積聚牢固不動堅硬不軟則病深矣胃弱食少大
便溏瀉不堪攻矣五積之中奔豚最爲難治若更
發作正氣虛不能支其狀欲死從少腹起氣上衝
喉神色驚怖皆惡候也
積聚治法
積聚胃強攻可用攻虛兼補正邪安氣食積癖宜化滯
温白桃仁控涎丹
(註)積聚宜攻然胃強能食始可用攻若攻虛人須兼
補藥或一攻三補或五補一攻攻邪而不傷正養
正而不助邪則邪正相安也凡攻氣食積癖宜用
秘方化滯丸方在内傷門攻積聚癥瘕宜用温白
丸即萬病紫菀丸方倍川烏攻血積血瘕宜用桃
仁煎即桃仁大黃各一兩蝱蟲炒五錢朴消一兩
共爲末先以醇醋一觔用砂噐慢火煎至多半鍾
下末藥攪良久爲小丸前一日不喫晩飯五更初
温酒送下一錢取下惡物如豆汁鷄肝未下次日
再服見鮮血止藥如無蝱蟲以&KR2015;蟲代之然不如
蝱蟲爲愈也攻痰積宜用控涎丹方在痰飲門
疝證總括
經云任衇結七疝子和七疝主於肝肝經過腹環隂器
任衇循腹裏之原疝證少腹引隂痛衝上衝心二便難
厥吐瘕癥狐出入潰膿癃秘木㿗頑
(註)經曰任衇爲病男子内結七疝女子帶下瘕聚瘕
聚者即女子之疝也七疝主任者原以任衇起中
極循腹裏也七疝主肝者蓋以肝經過腹裏環隂
器也是以諸疝病無不由是二經故主之也疝病
之證少腹痛引隂丸氣上衝心不得二便者爲衝
疝也少腹痛引隂丸肝之逆氣衝胃作吐者爲厥
疝也少腹之氣不伸左右癥塊作痛者爲瘕疝也
卧則入腹立則出腹入囊似狐之晝則出穴而溺
夜則入穴而不溺者爲狐疝也少腹痛引隂丸横
骨兩端約文中狀如黃瓜内有膿血者爲㿉疝也
少腹痛引隂丸小便不通者爲癃疝也少腹不痛
隂囊腫大頑硬者爲㿗疝也
疝證同名異辨
血疝便毒潰魚口㿉㿗氣墜筋即疳水疝胞痺皆癃疝
衝似小腸腰痛連
(註)有謂血疝者其證即便毒魚口也㿉疝者其證即
㿗疝也氣疝者即偏墜也筋疝者即下疳也水疝
小便不通胞痺即膀胱氣皆癃疝也衝疝證似小
腸氣而更連腰痛也
諸疝治法
治疝左右分氣血尤别虛濕熱與寒寒收引痛熱多縱
濕腫重墜虛輕然
(註)疝病凡在左邊隂丸屬血分凡在右邊隂丸屬氣
分凡寒則收引而痛甚熱則縱而痛微凡濕則腫
而重墜而虛亦腫墜但輕輕然而不重也
當歸温疝湯
烏桂湯
中寒冷疝歸芍附桂索&KR1708;楝澤萸苓外寒入腹川烏蜜
肉桂芍草棗薑同
(註)當歸温疝湯即當歸白芍附子肉桂延胡索小&KR1708;
香川楝子澤瀉吳茱萸白茯苓也烏桂湯即川烏
蜂蜜肉桂白芍藥炙甘草生薑大棗也
烏頭梔子湯
外寒内熱烏梔炒水酒加鹽疝痛安㿗疝不問新與久
三層&KR1708;香自可痊
(註)此&KR1708;香丸方在醫宗必讀
十味蒼蘗散
醇酒厚味濕熱疝不謹房勞受外寒蒼蘗香附青益草
&KR1708;索查桃附子煎
(註)此散即蒼术黃蘗香附青皮益智甘草小&KR1708;香南
山查元胡索桃仁附子也
&KR1708;楝五苓散
大黃皂刺湯
膀胱水疝尿不利五苓&KR1708;楝與葱鹽瘕鞕血疝宜乎下
大黃皂刺酒來煎
(註)大黃皂刺湯即大黃皂刺各三錢酒煎服也
羊肉湯
血分寒疝女産後臍腹連隂脹痛疼羊肉一觔薑五兩
當歸三兩水八升
奪命湯
衝疝厥疝痛上攻臍悸奔豚氣上行吳茱一味爲君主
肉桂澤瀉白茯苓
青木香丸
氣疝諸疝走注痛青木香附吳萸良巴豆拌炒川楝肉
烏藥蓽澄小&KR1708;香
(註)青木香丸即青木香五錢酒醋浸炒吳茱萸一兩
香附醋炒一兩蓽澄茄五錢烏藥五錢小&KR1708;香五
錢巴豆仁二十一粒研碎拌炒川楝肉五錢爲末
合均葱涎爲小丸每服三錢酒鹽任下立愈及能
醫一切疝痛神效
&KR1708;香楝實丸
楝實狐疝一切疝楝肉&KR1708;香馬藺芫三萸二皮各一兩
仍宜急灸大敦安
(註)&KR1708;香楝實丸治狐疝及一切諸疝即川楝肉小&KR1708;
香馬藺花芫花醋炒變焦色山茱萸吳茱萸食茱
萸青皮陳皮各一兩爲末醋糊爲小丸酒送二錢
(按)大敦肝經穴在足大指甲後有毛處諸疝均宜灸
之即安
御纂醫宗金鑑卷四十二
