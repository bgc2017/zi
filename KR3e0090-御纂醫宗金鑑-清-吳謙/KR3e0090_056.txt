御纂醫宗金鑑卷五十六
編輯痘疹心法要訣目錄
痘原
出痘形證
痘出五藏形證
痘主部位
痘形順逆
痘色順逆
痘證老嫩
痘證疎密
辨形神聲氣飲食之虛實
辨氣血虚實證
辨表證虛實
辨裏證虛實
辨陽熱證
辨隂寒證
辨虚實寒熱誤治
禀賦順逆險
天時順逆險
人事順逆險
發熱順證
發熱險證
發熱逆證
發熱證治
升麻葛根湯
歸宗湯
清解散
寬中透毒飲
見點順證
見點險證
見點逆證
見點證治
蘇解散
歸宗湯
保元湯
升麻葛根湯
凉血攻毒飲
清熱解毒湯
必勝湯
千金内托散
南金散
加味歸宗湯
紫草飲子
起脹順證
起脹險證
起脹逆證
起脹證治
保元化毒湯
必勝湯
歸宗湯
蘇解散
寬中快癍飲
灌漿順證
灌漿險證
灌漿逆證
灌漿證治
清毒活血湯
加味歸宗湯
千金内托散
參歸鹿茸湯
收靨順證
收靨險證
收靨逆證
收靨證治
回漿飲
大連翹飲
除濕湯
清毒散
結痂落痂順證
結痂落痂險證
結痂落痂逆證
結痂落痂證治
凉血解毒湯
五苓散
荆防解毒湯
黃連解毒加味湯
解毒防風湯
十全大補湯
御纂醫宗金鑑卷五十六目錄
御纂醫宗金鑑卷五十六
編輯痘疹心法要訣目錄
痘原
出痘形證
痘出五藏形證
痘主部位
痘形順逆
痘色順逆
痘證老嫩
痘證疎密
辨形神聲氣飲食之虛實
辨氣血虚實證
辨表證虛實
辨裏證虛實
辨陽熱證
辨隂寒證
辨虚實寒熱誤治
禀賦順逆險
天時順逆險
人事順逆險
發熱順證
發熱險證
發熱逆證
發熱證治
升麻葛根湯
歸宗湯
清解散
寬中透毒飲
見點順證
見點險證
見點逆證
見點證治
蘇解散
歸宗湯
保元湯
升麻葛根湯
凉血攻毒飲
清熱解毒湯
必勝湯
千金内托散
南金散
加味歸宗湯
紫草飲子
起脹順證
起脹險證
起脹逆證
起脹證治
保元化毒湯
必勝湯
歸宗湯
蘇解散
寬中快癍飲
灌漿順證
灌漿險證
灌漿逆證
灌漿證治
清毒活血湯
加味歸宗湯
千金内托散
參歸鹿茸湯
收靨順證
收靨險證
收靨逆證
收靨證治
回漿飲
大連翹飲
除濕湯
清毒散
結痂落痂順證
結痂落痂險證
結痂落痂逆證
結痂落痂證治
凉血解毒湯
五苓散
荆防解毒湯
黃連解毒加味湯
解毒防風湯
十全大補湯
御纂醫宗金鑑卷五十六目錄
御纂醫宗金鑑卷五十六
編輯痘疹心法要訣
痘原
上古無痘性淳樸中古有痘情欲恣痘禀胎元出不再
毒之深淺重輕識天瘡之名因天禀瘡形如豆痘名居
塞北不出寒勝熱毒發必自待天時
(註)上古之人無出痘者天性淳樸也中古之人有出
痘者情欲漸熾也古人謂痘禀胎毒此定論也惟
禀於胎元故一出不再出也毒有淺深故出有輕
重也名為天瘡者因毒禀於先天也名為痘瘡者
因瘡形如豆也其毒伏於形中而塞北不出者以
其氣多寒凉鮮邪陽火旺之氣以觸發其毒故伏
藏於内而不出也中土之人必出者以其氣多溫
熱一觸邪陽火旺之氣毒隨内發而即出也此皆
醫所當識者也
出痘形證
欲識小兒出痘形類是傷寒發熱驚氣粗眼䀽中指冷
耳尻不熱耳筋紅
(註)痘證初起見證大抵與傷寒相似其候身體發熱
不時驚悸口鼻氣粗兩眼發䀽惟中指獨冷耳尻
不熱耳後有紅筋皆為出痘之形證也
痘出五藏形證
痘出五藏主證形呵欠頓悶是肝經肺證欬𠻳痰嚏涕
心證驚煩面赤紅脾證喜睡肢熱利耳尻俱凉是腎徵
肝泡肺膿心赤小脾大黃淺腎黑形
(註)痘瘡之毒伏於五藏故内出何藏外即應之如呵
欠頓悶此痘出肝經證也欬𠻳有痰噴嚏泣涕此
痘出肺經證也驚悸煩躁面色紅赤此痘出心經
證也喜睡自利四肢發熱此痘出脾經證也惟腎
經但見耳尻發凉者是火不能勝水也肝痘之形
為水泡其色青而小肺痘之形為膿泡其色白而
大心痘之形其色赤而小脾痘之形其色黃淺而
大至於腎經不宜有證若水不勝火痘色黑者非
吉兆也
痘主部位
額心頦腎鼻脾部左頰肝位右肺方周身分主面屬胃
頭背膀胱腰腎疆心肺胸膈肝膽脇腹肢屬脾大小腸
包絡之絡聯藏府三焦之氣應無方
(註)小兒出痘自頭面以及周身各有藏府所屬部位
治者須詳察部位以定吉凶如額先見點者是毒
發於心也頦先見點者毒發於腎也左頰先見點
者毒發於肝也右頰先見點者毒發於肺也鼻先
見點者毒發於脾也面屬胃經部位也頭背屬膀
胱經部位也腰屬腎經部位也胸膈屬心肺二經
部位也脇旁屬肝膽二經部位也肚腹四肢屬脾
大小腸三經部位也至於包絡乃周身脂膜之絡
聯屬百骸藏府者也三焦為周身水精之氣充滿
軀殼藏府者也凡周身發痘俱從此出故無一定
部位也
痘形順逆
痘形見點喜尖圓惡隱蚊迹疿粟蠶起脹漸綻充肥順
頂平不突板實難生漿斂束形完固輭嫩皮薄癢塌纏
結痂如螺先後落最忌麩薄潰爛粘
(註)痘形氣之為也氣勝毒則毒為氣馭其毒解矣故
順也毒勝氣則氣為毒蝕其氣竭矣故逆也氣毒
相平則勢界於險惟在醫者調治得宜使險變順
也如始出之形頂尖而根圓此氣勝毒為順也若
隱如蚊咬或如熱疿寒粟蠶種此毒勝氣為逆也
起脹之形漸綻充肥此氣勝毒為順也若頂平不
突板實不綻此毒勝氣為逆也成漿之形根紅斂
束痘殼完固此氣勝毒為順也若殼軟皮薄則必
癢塌此毒勝氣為逆也結痂之形痂如螺殼先結
先落後結後落此氣勝毒為順也若痂薄如麩潰
爛粘聚此毒勝氣為逆也此痘形順逆之大略也
痘色順逆
痘色桃花漸漸紅淡白枯紫晦多凶起脹頂白根紅潤
頂灰根散或深紅生漿由白而黃厚最忌灰乾與薄清
靨喜蒼栗惡麩白疤喜紅滿惡白平
(註)痘色血之為也血勝毒則毒為血載其毒化矣故
順也毒勝血則血為毒滯其血涸矣故逆也血毒
相平則勢界於險亦在醫者之調治得宜也始出
之色如桃花而漸加滋潤此血勝毒為順也若初
出即淡白乾紫晦而不亮此毒勝血為逆也起脹
之色頂漸放白根紅光潤此血勝毒為順也若頂
色灰滯根血散漫或地脚深紅此毒勝血為逆也
生漿之色白而漸黃蒼而淳厚此血勝毒為順也
若灰乾不潤或漿薄清稀此毒勝血為逆也結痂
之色蒼如栗殼此血勝毒為順也若痂色麩白此
毒勝血為逆也疤痕之色紅潤凸起為順若淡白
黑紫平凹無突起之狀皆為不順之色醫者詳之
痘證老嫩
蒼淳嬌艷老嫩色厚實浮虚老嫩形濃濁稀清漿老嫩
厚薄痂之老嫩明
(註)痘之一證自始至終喜老惡嫩如蒼淳嬌艷此色
之老嫩也肥實浮虛此形之老嫩也濃濁稀清此
漿之老嫩也薄軟厚堅此痂之老嫩也總之老者
多順易於成功嫩多險逆難於施治也
痘證疎密
頭項胸背痘疎吉手足雖密不為凶疎兼陽熱須防變
密若磊落不必驚
(註)頭面清陽元首頸項管籥咽喉胸背乃藏府所附
惟稀疎則吉也至於手足無甚關係雖多不為凶
也疎固是順若見陽證譫妄大渴大熱唇舌燥裂
煩躁不寧大小便秘等證此毒壅遏不出雖疎未
為吉也密固是逆若鋪排磊落大小勻淨精神寢
食二便如常雖密亦不須驚也
辨形神聲氣飲食之虛實
軀之肥瘦形衰盛聲之粗細氣虚實目瞭不瞭神強弱
胃氣虚實食不食
(註)欲治痘者先看兒體之肥瘦體肥者形盛可知也
體瘦者形衰可知也次聽聲氣之粗細聲粗者聲
音雄粗此氣實也聲細者聲音微細此氣虛也再
觀其目中之神瞭瞭精彩者此神強也目不瞭不
精彩者此神弱也更問其飲食能否飲食如常者
胃氣實也不能飲食者胃氣虛也此辨形神聲氣
飲食之虚實也
辨氣血虚實證
氣虛頂陷多軟薄氣過成泡少漿膿血虛淡紅摸轉白
血過發癍紫黑凝
(註)痘之形色乃氣血外現也如頂凹陷手摸之多軟
薄者此氣虛也氣過者氣過盛也泡者發水泡也
少漿膿者不能生漿也謂氣若過盛則發水泡而
漿不能生也如痘色淡紅以手摸過隨即轉白者
此血虛也血過者血過盛也癍者地界有癍暈也
紫黑凝者謂毒盛則色紫黑凝滯也此就痘癍形
色以辨氣血之虚實也
辨表證虚實
發熱惡寒身痛表有汗為虛無汗實實隠稠密灰紅滯
虛平塌爛水浸濕
(註)痘出有發熱惡寒身體疼痛者屬表證也若有汗
則為表虛無汗則為表實表實閉塞痘毒隠伏難
出也稠密者痘出稠密也灰者痘色灰白也紅者
痘色紅赤也滯者謂痘稠密不論灰紅若帶滯暗
者皆表毒盛也若表虚之證則痘平不起塌癢無
漿也爛者痘潰爛也水浸濕者痘膿水浸漬濕而
不乾也此辨表證之虛實也
辨裏證虚實
發熱惡熱鞕痛裏便秘為實下利虛實則板實根緊鞕
虛則倒陷靨收遲
(註)痘出發熱惡寒者表證也不惡寒惡熱者裏證也
鞕者不大便而鞕也痛者肚腹作痛也此皆屬裏
熱之證若便秘則為裏實下利則為裏虛板實者
痘嚢板實不活動也根緊鞕者根脚緊束堅鞕不
鬆皆裏實證也倒陷者痘已出復陷入於内也倒
靨者痘正灌漿即收靨也收遲者痘已灌漿日久
不靨皆裏虚證也此辨裏之虚實也
辨陽熱證
陽熱壯熱面唇赤舌乾飲冷瓜尿紅煩燥昏狂譫失血
紫黑焦枯不潤通
(註)凡痘屬陽熱者身必壯熱面唇皆赤舌上乾燥好
飲冷水爪甲尿溺皆現紅色煩躁不寧神氣昏憒
發狂譫語失血者吐血衂血也紫黑焦枯者痘色
紫黑焦枯也不潤通者九竅不潤通也此皆屬陽
熱之證也
辨陰寒證
陰寒無熱口鼻冷面唇尿爪色白青厥冷難回利不臭
水泡灰白無暈紅
(註)凡痘屬陰寒者身肢不熱口鼻皆冷面唇尿溺爪
甲色現青白也厥冷難回者謂四肢厥冷不能即
温也利不臭者謂下利無臭穢也水泡濕盛也灰
白無暈者謂痘色灰白根脚無紅暈也此皆屬陰
寒之證也
辨虛實寒熱誤治
溫補過則痘潰爛毒攻咽齦目腫癰清瀉過則痘白陷
嘔吐不渴厥利清
(註)痘有虚實治有補瀉要在審當而施也如虚者當
補亦須酌量施治若溫補過甚則反助毒熱而痘
潰爛也以致毒熱上攻或咽喉腫痛或牙齦發疳
或眼目赤腫生翳甚而攻於榮衞發為癰疽也如
實者當瀉亦須中病即止若清瀉過甚則損傷正
氣而痘白陷或嘔吐不渴或厥逆下利此皆發明
溫補清瀉之過當也
禀賦順逆險
毒微氣血實則順毒甚而虚逆自明毒微若虚恐化險
毒甚逢實變險能
(註)痘由禀賦毒氣輕者固順然必兒之氣血不虛則
始為順也重者固逆亦必兒之氣血虚則始為逆
也毒微者順也若兒之氣血虛弱雖順恐化險也
毒甚者逆也若兒之氣血不虛雖逆能變險也此
以兒之胎毒重輕氣血虛實定痘之順逆險也
天時順逆險
毒微天時和者吉毒甚天時不和凶毒微不和順中險
毒甚時和逆或更
(註)毒微吉矣然必逢天時之和始為順而吉也毒甚
凶矣然必遇天時不和則始為逆而凶也毒微者
順也若值天時不和恐順中化險也毒甚者逆也
若值天時之和或逆中轉險也此以胎毒之輕重
天時之和不和定痘之順逆險也
人事順逆險
險逆時和無病吉不和有病定然凶由此故識種痘善
人事能回天命亨
(註)凡痘險逆之證固不善矣若逢天時之和兒又無
病險者可以變順逆者可以化險故曰吉也若逢
天時不和兒又有病則險者變逆逆者更逆故曰
凶也由此觀之可識種痘之善以得其天時之和
兒素無病其中即有毒之重者而人事克盡亦能
挽回天命而致亨也
發熱順證
發熱和緩微微汗飲食如常二便調睡臥安然神氣爽
此為順證不須療
(註)發熱和緩身不甚熱毒輕也微微汗身微微有汗
表和也飲食二便如常裏和也神氣清爽睡臥安
然精神氣血大和故為順證不須治療也
發熱險證
發熱三日熱不退煩渴咬牙面赤紅驚啼戰慄乳食少
夜不安眠險證明
(註)發熱三日見點者常候也若見點熱不退者毒盛
也更兼煩躁口渴頻頻咬牙面色紅赤驚悸多啼
身體戰慄乳食甚少不能安眠等證此是毒盛伏
鬱難出其為險證明矣急宜隨證施治庶或從險
化順也
發熱逆證
發熱神昏悶亂成妄言喘滿腹腰疼不食不眠搐不止
乾嘔失血證逆凶
(註)發熱神昏悶亂妄言毒伏於心也喘滿喘急毒伏
於肺也腹疼毒伏於脾也腰疼毒伏於腎也不食
不眠毒伏於胃也驚搐不止毒伏於肝也不時乾
嘔失血吐血尿血是毒攻氣血内亂也此皆為不
治之逆證勢多凶也
發熱證治
痘出發熱固自内必因其誘使之然時氣風寒驚食熱
表裏虛實隨證參表熱惡寒而無汗裏熱有汗溲便難
氣弱熱微不足治形實熱盛有餘看
(註)痘出發熱者謂痘本火毒故未出先發熱也自内
謂其熱自内達外也必因其誘使之然者謂必因
其四時不正風寒邪氣使之發熱也驚謂外觸異
物跌撲驚嚇使之發熱也食謂内傷食滯使之發
熱也熱謂内熱積久因而熱發於外也内外既有
所因之邪又當以表裏虚實隨證參詳治也表熱
者謂發熱在表則惡寒而無汗也裏熱者謂發熱
在裏則有汗小便短澁大便燥難也氣弱熱微者
謂形氣不足𤼵熱微輕也形實熱盛者謂形氣有
餘發熱太甚也醫者果能臨時詳察因證施治則
汗下清補之法自得其宜矣
升麻葛根湯
發熱升麻葛根湯表邪痘疹兩得方升麻葛根赤芍草
隨證宜加法最良無汗表實加麻薄便秘腹痛裏大黃
形怯氣弱參耆入熱盛犀連荆蒡防尿澁通滑車前子
驚搐荆防鈎連羊煩渴石膏麥冬粉欬𠻳前桔杏蘇桑
傷食腹熱查芽枳下利芩連嘔半薑咽痛蒡梗身羌獨
頭痛荆穗芎芷羌
(註)痘出發熱當以升麻葛根湯為主以其能發表邪
透痘疹兩得之良方也然必隨證加佐使之品斯
為盡善如身熱無汗者此表實也本方中加麻黃
薄荷如大小便秘腹作痛者此裏實也本方中加
大黃如形氣怯弱者禀賦不足也本方中加人參
黃耆熱盛者内熱熾盛也本方中加犀角黃連荆
芥牛蒡子防風如小便短澁者熱結膀胱也本方
中加木通滑石車前子如發驚搐者肝心有熱也
本方中加荆芥防風鈎藤鈎川黃連羚羊角如煩
渴者内熱盛也本方中加石膏麥冬花粉如欬𠻳
喘急者肺鬱風邪也本方中加前胡桔梗杏仁蘇
葉桑皮如傷食腹皮熱者胃中停滯也本方中加
山查麥芽枳殼如下利者腸胃熱滯也本方中加
黃連黃芩如作嘔者胸膈有痰飲也本方中加半
夏生薑如咽痛者火在上焦也本方中加牛蒡子
苦桔梗如徧身痠疼者外染風寒也本方中加羌
活獨活如頭痛者上冒風寒也本方中加荆芥穗
川芎白芷羌活此治發熱之大略又貴臨時詳察
融會貫通也
升麻葛根湯
升麻葛根
赤芍藥生甘草
引加芫荽水煎服
歸宗湯
形實無表毒火盛所以歸宗主大黃地芍查青通荆蒡
壯熱爪紫肢厥凉惡熱頭汗蒸蒸汗便秘譫語煩躁狂
大渴唇焦舌生刺失血腰痛不循常
(註)發熱之初形實者形氣壯實也無表者無風寒表
邪也若證見毒火太盛法當攻之所以用歸宗湯
者因其以大黃為主也而佐使生地赤芍山查青
皮木通荆芥穗牛蒡子也痘未見點如壯熱不已
毒火熾盛也爪甲色紫血熱凝滯也四肢厥冷同
陽證見者熱深厥深也惡熱内熱盛也頭汗出胃
熱上蒸也通身蒸蒸汗出毒火内廹津液也大小
便閉腸胃熱結也譫語胃熱也煩躁狂亂毒火擾
心神也大渴引飲毒火灼津液也唇口焦烈舌生
芒刺毒火胃熱並盛也失血者口中失血小便尿
血也皆緣火毒廹血妄行也其腰痛不尋常者毒
攻腎位也已上諸證非險則逆若見之急用此方
峻攻火毒庶可挽回少有逡巡瞻顧則無及矣
歸宗湯
大黃生地黃
赤芍藥東山查
青皮木通
荆芥穗牛蒡子(炒)
引加燈心水煎服
清解散
痘驚清解升葛蒡荆防甘草桔連芩蟬翹芎前查通紫
表羌蘇芷弱耆參
(註)痘欲出而發驚搐者皆由其毒不得快然宣發而
鬱於經也其現證則面赤心煩口渴手足抽搐俱
以清解散主之或因風寒束於表者其現證則無
汗頭疼身體疼痛欬𠻳噴涕本方中加羌活蘇葉
白芷以表發之若兼形氣虛弱者其現證則面色
淺淡身體微熱四肢微溫倦怠嗜臥本方中加人
參黃耆以托之
清解散
防風荆芥
牛蒡子(炒)生甘草
升麻葛根
桔梗黃連
黃芩蟬蛻
紫草茸川芎
前胡南山查
木通連翹(去心)
引加生薑燈心水煎服
寬中透毒飲
傷食寬中透毒飲葛桔前青樸枳查麥蟬翹蒡連荆草
便秘大黃木通加
(註)痘欲出發熱有現證嘔吐煩渴大便酸臭此兼傷
食也以寬中透毒飲主之若更大便秘小便赤澁
腹熱悶痛者此兼滯熱也本方中加大黃木通通
利之
寬中透毒飲
葛根桔梗
前胡青皮
厚樸(薑炒)枳殼(麩炒)
南山查麥芽(炒)
蟬蛻連翹(去心)
牛蒡子(炒研)黃連
荆芥穗甘草(生)
引加生薑燈心水煎服
見點順證
發熱三朝始見點熱減身和不渴煩顆粒稀疎漸次出
色潤紅活頂尖圓
(註)發熱三朝之後始見點者此痘如期而出也熱減
身和者毒已宣發透徹也不渴不煩者無裏熱壅
滯也顆粒稀疎者不稠密連絡也漸次出者先自
頭面漸至周身而出也色潤紅者痘色紅活滋潤
也頂尖圓者痘形頂尖而體圓也此皆見點順證
見點險證
痘已見形身仍熱稠密連絡不潤紅稀疎淡隱精神少
痘順兼雜病險名
(註)痘已見形身仍發熱者此毒氣未盡透也稠密者
痘出稠密不少也連絡者顆粒粘連不分也不潤
紅者痘色雖紅而黯滯也稀疎淡隱者痘雖稀疎
而色淺淡隱於皮膚不透出也精神少者精神倦
怠也此皆見點險證痘順兼雜病者謂痘出雖屬
順證而或兼雜病亦屬險名也
見點逆證
發熱一朝即見形一齊湧出不分明密如蠶種平塌隱
紫黑乾枯逆證凶
(註)發熱一朝或半朝即見點者此毒火太迅不循次
第也一齊湧出者此毒火太盛不受領載也點不
分明者顆粒不分也密如蠶種者密如蠶之種也
平塌者平塌不起也隱者痘已出復隱也紫黑者
痘色或紫或黑也乾枯者痘乾枯不潤也此皆見
點逆證
見點證治
發熱三朝漸見點熱減形疎色潤紅應出不出出猶熱
已出復隱湧出凶赤紫黑白分亮點平板稠連辨緊鬆
當審風寒毒火制氣血虚失領載能
(註)發熱三朝漸漸見點者謂見點不疾不徐也熱減
者謂痘出齊而熱減退也形疎者謂痘稀疎顆粒
分明也色潤紅者謂色紅而潤澤也皆見點順痘
也應出不出者謂發熱三日之後而不見點此毒
伏於内也出猶熱者謂痘已出齊而猶身熱不退
此毒熱盛也已出復隱者謂痘已見點復隱藏不
見此毒陷内攻也湧出者謂發熱不待三日其痘
一齊湧出此毒火迅烈也此皆逆而主凶之痘也
赤紫黑白者謂痘色紅為正或深紅赤色深赤紫
色紫甚黑色不紅白色皆非正色也分亮黯者謂
非正色之痘又當分亮黯而取治焉亮者多虛黯
者多實赤紫黑色明亮者尚有活動可治之機若
滯黯則為毒熱凝滯而不行也色白亮者乃氣血
因虛不榮也白而黯者謂氣血為毒所制也平板
稠連者謂痘形平塌不起板鞕不綻或稠密成攅
連絡不分皆非正形也辨緊鬆者謂非正形之痘
當辨緊鬆而取治焉緊鬆者根脚之緊鬆也緊者
毒滯鬆者毒鬆平板稠連根形鬆綻尚有活動可
治之機若根形緊束則為毒盛瘀滯難治之痘也
當審風寒毒火制者謂已上痘之形色各有所因
當審其為風寒外鬱火毒内錮也氣血虚失領載
能者謂或因氣虛不能領毒血虛不能載毒使毒
不能發於肌表而失領載之能也
蘇解散
歸宗湯
保元湯
升麻葛根湯
應出不出表蘇解羌蘇升葛桔荆防川芎前薄查通草
裏熱毒伏歸宗湯不足不出無表裏參耆甘草保元湯
毒輕升麻葛根並毒重攻毒救正良
(註)痘發熱三朝期應見點而不見點則為應出不出
若有表邪風寒外鬱不出宜用蘇解散發之表開
自然出也若無表證而有裏熱者此為毒火内伏
不出宜用歸宗湯攻之裏開自然出也若形氣不
足應出不出無表裏證者是正氣虛而不能發出
也若毒輕熱微宜用保元湯合升麻葛根湯並而
用之補正除邪可也若有表裏證或毒重熱甚則
不宜補恐助火毒宜蘇解散或歸宗湯攻邪救正
為良法也
蘇解散
川芎前胡
牛蒡子(炒)南山查
木通生甘草
羌活蘇葉
升麻葛根
桔梗荆芥
防風
引加芫荽水煎服
歸宗湯(方見發熱證治)
保元湯
人參黃耆(製)
甘草(炙)
引加生薑水煎服
升麻葛根湯(方見發熱證治)
凉血攻毒飲
清熱解毒湯
已出猶熱分表裏在内凉血攻毒佳紅花紫草丹蟬葛
合上歸宗減去查在外清熱解毒治歸宗太赤不須加
更入前連丹蟬蛻紫花地丁滑紅花
(註)痘已見形身熱當減若仍熱不退此屬毒火盛也
須分表裏施治若見在内毒火盛之證宜用凉血
攻毒飲攻之其方即紅花紫草丹皮蟬蛻葛根合
上歸宗湯藥減去山查也若見在外毒火盛之證
宜用清熱解毒湯解之其方即歸宗湯減去大黃
赤芍更加前胡黃連丹皮蟬蛻紫花地丁滑石紅
花是也
凉血攻毒飲
大黃荆芥穗
木通牛蒡子(炒)
赤芍生地
青皮蟬蛻
紅花紫草
葛根丹皮
引加燈心水煎服
清熱解毒湯
荆芥穗木通
牛蒡子(炒)生地
青皮山查
丹皮紅花
蟬蛻前胡
紫花地丁黃連
滑石
引加燈心水煎服
蘇解散
必勝湯
保元湯
千金内托散
已出復隱謂之陷外邪閉塞蘇解良内毒必勝桃紅葛
丁蟬地龍歸宗湯氣虛陷入保元主無熱千金内托方
保元加桂歸芎芍白芷查樸木香防
(註)痘已見點復隱藏不見者謂之毒氣内陷也外邪
閉塞者有外感風寒邪證閉塞其毒故以蘇解散
解之也内毒者火毒内攻故以必勝湯攻之也其
方即桃仁紅花葛根紫花地丁蟬蛻地龍合上歸
宗湯也若形氣不足中氣不能載毒而復陷入者
宜以保元湯主之也若不見熱證者虛而兼寒宜
用千金内托散補而溫之其方即保元湯加官桂
當歸川芎白芍白芷山查厚樸木香防風也
蘇解散(方見本條證治)
必勝湯
大黃荆芥穗
赤芍青皮
生地黃山查
木通牛蒡子(炒)
桃仁紫花地丁
蟬蛻葛根
地龍紅花
蘆根水煎藥服
保元湯(方見本條證治)
千金内托散
人參黃耆(製)
甘草(炙)官桂
當歸白芍藥(炒)
川芎白芷
南山查厚樸(薑炒)
木香防風
引加生薑水煎服
南金散
必勝湯
見點外觸諸邪穢痘陷灰滯黑焦塌輕虚南金蠶荷葉
重實必勝最為佳
(註)痘至見點之後房中最要潔淨一被邪穢所觸則
毒即陷於内矣灰滯者謂痘色灰白暗滯也黑者
謂痘色紫黑也焦者謂痘形枯焦也塌者謂痘形
平塌也輕虛者謂毒輕形氣虚也以南金散主之
重實者謂毒重形氣實也以必勝湯主之
南金散
白殭蠶(取直者炒)紫背荷葉(各等分搭水者取霜後)
共為末每服五分或一錢芫荽汁和黃酒少許調
下
必勝湯(方見本條證治)
加味歸宗湯
熱未三朝齊湧出毒火内發迅難當歸宗湯内加紫草
石膏犀連歸尾良
(註)熱未三朝者發熱或半日或一日也湧出者痘湧
出不循序也此由毒火迅烈莫能約束以歸宗湯
加紫草石膏犀角黃連歸尾治之
歸宗湯(方見發熱證治)
清熱解毒湯
凉血攻毒飲
千金内托散
歸宗湯
赤紫明澤解毒治黑黯焦枯攻毒良灰白亮虛内托散
灰白滯鬱歸宗湯
(註)凡痘見點貴察其色如赤紫明亮者此毒盛血熱
也以清熱解毒湯主之如黑暗乾枯者此毒錮血
凝也以凉血攻毒飲主之如灰白明亮者此血氣
虚而不榮也以千金内托散主之如灰白暗滯者
此毒氣鬱滯而不行也以歸宗湯主之
清熱解毒湯
凉血攻毒飲
千金内托散(方俱見本條證治)
歸宗湯(方見發熱證治)
紫草飲子
歸宗湯
平塌板鞕根鬆散氣虚紫草飲木通紫甲查蟬參枳殼
根脚緊束主歸宗
(註)凡痘見點貴觀其形若頂平不起根脚鬆散此氣
虛不能載毒而痘難宣發也以紫草飲主之若根
脚緊束此毒盛氣滯而内伏也以歸宗湯主之
紫草飲子
紫草蟬蛻
人參穿山甲(炒)
枳殼(麩炒)山查
木通
水煎服
歸宗湯(方見發熱證治)
歸宗湯
痘出稠密或粘連總是梟毒不必言惟以歸宗攻毒主
根鬆猶可緊鞕難
(註)痘出之形貴審疎密若稠密攅簇粘連不分總屬
梟毒為害惟以歸宗湯攻毒為主其痘根脚鬆動
者猶屬可治若緊束板鞕者難治
歸宗湯(方見發熱證治)
起脹順證
三朝出齊漸次長尖圓碍指脚紅活頂漸放白肥潤滿
順證飲食二便和
(註)三朝出齊者謂見點三朝俱出齊也漸次長者謂
痘形漸次長也尖圓碍指者謂痘形尖圓摸之碍
指也脚紅活者謂痘根脚紅活也頂漸放白者痘
頂漸漸放白光瑩也肥者謂痘形肥實也潤者謂
痘色潤澤也滿者謂痘體充滿也順證飲食二便
和者謂飲食二便如常調和也
起脹險證
起脹頂陷灰或紫稠密嬌紅不綻蒼形色雖順夾雜險
證險神清胃壯康
(註)起脹頂陷者謂痘頂凹陷也灰者謂痘色灰白也
紫者痘色赤紫也稠密者痘色稠密成攅也嬌紅
者謂痘色紅而嬌嫩也不綻蒼者謂痘形不舒綻
色不蒼老也此皆起脹險證也又有形色雖順而
夾雜病者雖順恐變為險也若痘之形色雖險而
神氣清爽飲食強美雖險將化為順也此順中險
險中順不可不詳辨之
起脹逆證
起脹肉腫痘不腫根血散亂頂平塌紫黯乾枯灰白滯
名為逆證勢多差
(註)起脹肉腫痘不腫者謂或頭面或週身浮腫如瓠
瓜之狀而痘反不腫脹此氣血不能拘攝毒氣致
毒散漫也根血散亂者謂根脚血色散亂此毒廹
血不歸附於痘也頂平塌者謂痘頂不起發也此
毒火錮於氣分不能充發也紫黯者痘色紫黯不
明此毒熾血凝也乾枯者枯不潤澤此血為毒火
燔灼也灰白滯者謂痘色灰白黯滯此毒火太甚
氣血鬱滯也此皆起脹逆證勢多難救
起脹證治
痘當起脹漸尖圓紅潤根鬆體厚堅平凹嫩白為虛證
赤紫板塌是毒殘更有風寒滯熱鬱毒不透達起發難
察痘形色分所屬合證虚實寒熱參
(註)痘出齊之後當漸漸依次起脹其形頂尖肥圓其
色紅活滋潤根脚鬆綻體厚皮堅皆起脹順痘也
平者謂平扁不脹凹者謂頂陷不起嫩者謂皮薄
嬌嫩白者謂色白不紅此皆為氣血虚弱赤者深
紅而艷紫者深赤而黯板者板硬不綻塌者平塌
不起此皆毒熱傷殘更有風寒外束滯熱内鬱使
毒不得透出而起發也醫者當察痘之形色分其
所屬合其病證虚實寒熱參詳施治庶無差謬矣
保元化毒湯
平凹灰白皮嫩亮倦怠氣乏不渴煩保元化毒參耆草
芎歸查甲芷香蠶
(註)痘不如期起脹若平扁頂凹其色灰白皮薄嫩亮
更現倦怠氣乏不渴不煩等虚證者此氣血虚弱
不能起發其毒也宜用保元化毒湯主之
保元化毒湯
人參黃耆(蜜炙)
甘草(炙)當歸
南山查穿山甲(炒)
白芷木香
殭蠶(炒研)川芎
引加煨薑水煎服
必勝湯
歸宗湯
豔紅紫黯不起脹板硬平塌不綻鬆證見陽熱一切證
急服必勝或歸宗
(註)痘當起脹之時若色豔紅紫黯而不起脹板硬平
塌而不綻鬆更見陽熱煩躁便閉悶亂等證者此
毒火錮滯氣血不能領載其毒也急用必勝湯或
歸宗湯庶或逆中求生也
必勝湯(方見見點證治)
歸宗湯(方見發熱證治)
蘇解散
外因風寒痘不起淺淡黯滯不潤紅發熱惡寒無汗表
蘇解散發自然鬆
(註)痘當起脹之時偶為風寒外襲閉塞痘毒不能起
脹者其色則淺淡黯滯不潤其證則現𤼵熱惡寒
無汗宜用蘇解散透發其毒自然鬆而起矣
蘇解散(方見見點證治)
寬中快㿀湯
傷食滯熱鬱不起惡食腹熱便臭粘快癍透毒加陳木
減葛蒡穗桔前蟬
(註)起脹之時過於飲食滯熱内鬱痘不起脹其現證
懶食惡食肚皮發熱大便臭粘宜用寬中快㿀湯
主之其方即寬中透毒飲加入陳皮木香減去葛
根牛蒡子荆芥穗桔梗前胡蟬蛻
寬中快㿀湯
青皮(醋炒)陳皮
枳殼(炒)南山查
麥芽(炒)木香
黃連(生)連翹(去心)
厚樸(炒)甘草(生)
引用生薑燈心水煎服
灌漿順證
順證七朝漿自行先起先灌次第明由紅轉白漸肥澤
九日蒼蠟顯痂形
(註)灌漿順證者因氣盈血附其毒易化至七朝不期
行而自行也先起先灌次第明者謂痘先起脹者
當先灌漿自頭面以及週身也由紅轉白漸肥澤
者謂痘先見紅點由紅轉白血變成漿漸漸肥滿
而光澤也至九日漿老則蒼如黃蠟色而顯結痂
之形矣
灌漿險證
灌漿漿清不按期行遲收早總非宜亮軟根豔並水泡
不雜他證險可醫
(註)痘當灌漿之時漿清不濃及不按期而漿行遲者
皆氣血虚也漿行收早者是毒熱盛也軟薄者謂
痘皮不能堅實恐其易於損破則氣洩而漿難成
也根豔者謂痘根赤豔熱在血分毒未盡化也水
泡者水泡夾雜於痘中蓋因脾虚多濕也此皆險
證若不夾雜他證雖險亦可醫也
灌漿逆證
紫黑灰白漿不行㿀爛癢塌痘殼空稠密無漿目不閉
已閉行漿復開凶
(註)痘至行漿之時其色紫黑或灰白而漿不行者非
梟毒内藴錮滯氣血即虚弱不能領載其毒也㿀
爛者謂漿未成而腐爛也癢塌者謂行漿時作癢
塌也痘殼空者謂殼空而無漿也稠密無漿者謂
稠密不分顆粒而復乾枯無漿也目不閉者謂痘
出太稠密而眼目不封也目已閉復開凶者謂起
脹時其目已閉行漿時目忽復開也此皆灌漿逆
證必主凶也
灌漿證治
毒化漿行領載功膿窠充滿根暈紅板黃灰滯紫黯熱
地紫形焦毒熱凝根暈淡紅血虧少頂陷灰白氣不盈
皮薄漿清根無暈氣虚血縮甚分明
(註)起脹既順而按日毒化漿行乃氣領血載之功也
故發時膿窠充滿根暈紅活皆灌漿順痘也板黃
者謂板硬乾黃乃毒盛凝結氣血也灰滯者謂灰
白黯滯乃毒盛鬱滯氣血也紫黯者痘色紫黯乃
毒盛血不化膿也地界色紫痘形焦黑乃毒火灼
乾血液也根脚之暈紅色淺淡乃血不足而虧少
也頂陷不起灰白無漿乃氣不足不充盈也若痘
皮薄漿清根無紅暈乃氣血虚縮其用峻補無疑
也
清毒活血湯
板灰紫黯漿不生清毒活血地歸茸查芍翹蒡芩連桔
木通參耆大酌行
(註)痘不如期灌漿若板硬乾黃或灰滯紫黯乾枯此
皆毒火傷其氣血而漿不行也俱以清毒活血湯
為主其方即紫草茸當歸木通生地白芍連翹牛
蒡子南山查桔梗黃連黃岑人參黃耆是也本方
中有人參黃耆形氣怯弱者宜之若形氣壯實者
當減去人參黃耆便秘加大黃臨時當酌而行之
可也
清毒活血湯
紫草茸當歸
木通生地黃
白芍(酒炒)連翹(去心)
牛蒡子(炒研)南山查
桔梗黃連
黃芩人參
黃耆(生)
引加燈心水煎服
便秘者加大黃
加味歸宗湯
灌漿地紫形焦黑毒火熾盛氣血凝歸宗湯内加歸尾
紅紫犀連山甲丁
(註)痘當灌漿之時地界紅紫痘形焦黑而漿不行此
毒火熾盛氣血錮滯也急用歸宗湯主之本方中
加歸尾紅花紫草犀角黃連穿山甲地丁
加味歸宗湯
千金内托散
淡紅頂陷無漿膿氣血虚失領載功千金内托散堪服
氣充毒化自漿生
(註)痘灌漿時若色淡紅或頂凹陷又無膿漿者此氣
血虚弱失其領載之功宜千金内托散補之氣充
毒化而漿自生矣
千金内托散(方見見點證治)
參歸鹿茸湯
皮薄漿清根無暈氣虚血縮變須臾參歸鹿茸湯峻補
參歸鹿茸草黃耆
(註)痘形皮薄漿清根色無紅暈者此氣虚血縮惟恐
變在須臾也以參歸鹿茸湯峻補氣血漿生毒化
庶得生矣
參歸鹿茸湯
人參鹿茸(白酒炙)
歸身甘草(炙)
嫩黃耆(蜜炙)
引加糯米水煎服
收靨順證
十朝漿足應收靨先蠟後栗似螺形不疾不徐循次結
痂潤身和順證明
(註)十朝漿足者謂應收靨結痂之期然必先如蠟黃
後如栗殼之色痂似旋螺高起則為上吉之痘不
疾不徐者謂先蒼老者先收靨結痂次蒼老者次
收靨結痂從上而下循次而結且更痂潤有光身
和無病為順證無疑矣
收靨險證
險證漿足色不蒼停漿不靨或爛傷痂色紫黑不即脫
便調食美不須慌
(註)收靨險證謂漿雖足而色不蒼也停漿不靨謂過
期漿不靨結也爛者謂痘顆潰爛也傷者謂痒抓
傷損也痂色紫黑者謂痘痂色紫黑也不即脱者
謂痘雖結痂不即脫落也已上諸證皆收靨險證
若二便調和飲食強美則險化為順不須驚慌也
收靨逆證
不靨外剝為逆證麩薄黑黯淡白凶痂靨粘連終不脫
雖脫乾枯亦死形
(註)不靨外剝者謂痘不待收靨而皮若剝去此名倒
靨則為逆證麩薄黯黑者謂痘痂形色若麩之薄
若煤之黑淡白者謂痂色淡白無光故皆為凶也
粘連不脫者謂膿汁粘連久不脫落也雖脫乾枯
者謂痘痂雖脫而乾枯不潤也此二者亦為死形
也
收靨證治
漿足蒼老頂微焦漸次收靨不須療太遲太速皆非吉
須辨虚毒濕火條漿清皮嫩為虚象焮赤潰臭毒熱淆
漿水浸漬濕淫勝靨速窠燥火煎熬
(註)漿至充足其色蒼老痘頂微焦循次收靨皆收靨
順證不須療治也太遲者謂當靨不靨也太速者
謂不當靨而靨也皆非吉痘然當辨其所屬或不
足或毒盛或屬濕飲或屬火盛須按證治之如漿
清皮嫩此屬不足難斂也焮赤潰臭此屬毒盛難
斂也漿水浸漬此屬濕盛難斂也靨速窠燥此屬
火盛斂早也治者須詳辨之
回漿飲
皮嫩漿清收斂遲此證當從不足醫回漿參苓白术草
首烏白芍炙黃耆
(註)痘至收斂之時當靨不靨皮嫩漿薄現證身凉手
足冷二便不實者此原氣不足虚證也宜用回漿
飲補之助其收結
回漿飲
人參黃耆(蜜炙)
白茯苓白术(土炒)
何首烏(炙)白芍(炒)
甘草(炙)
引用煨薑水煎服
大連翹飲
焮赤潰臭因毒盛大連翹飲諸熱清柴芩歸芍車梔草
翹蒡荆防蟬滑通
(註)痘當收斂之時有因毒盛而難斂者更現證焮腫
而赤潰爛而臭通身大熱煩渴不寧此毒氣太盛
之故也須用大連翹飲以解之
大連翹飲
連翹(去心)防風
牛蒡子(炒研)荆芥
黃芩當歸
蟬蛻柴胡
滑石梔子
赤芍車前子
木通甘草(生)
引加燈心水煎服
除濕湯
徧體浸漬出水漿證屬濕飲在脾鄉除濕赤苓猪通澤
薄桂蒼防白术羌
(註)痘當收斂之時有因濕盛而不得斂者其現證輕
則有孔漏漿重則徧體潰爛肚腹脹小便短皆濕
飲為患也須用除濕湯以利之濕除而痘自靨矣
除濕湯
羌活蒼术(米泔水浸炒)
防風赤苓
猪苓澤瀉
白术(土炒)木通
薄桂
引加生薑燈心水煎服
清毒散
靨速皆因是火傷徧體窠燥異尋常清毒歸芍連丹草
翹蒡通花生地黃
(註)痘不當收斂之時忽一時收斂者更現證週身窠
粒乾燥口渴發熱煩急不寧此毒火壅盛之故也
宜用清毒散主之
清毒散
生地赤芍
連翹(去心)金銀花
牛蒡子(炒研)木通
黃連當歸
丹皮甘草(生)
水煎服
結痂落痂順證
順證結痂次序脫瘢痕潤滿色紅活額膝遲落不足慮
陰陽相濟自然和
(註)結痂順證謂痘結痂依次序而脫落也瘢痕潤滿
者謂瘢痕潤而不燥滿而不陷也紅活者謂瘢痕
不赤而色紅活也若週身之痂落盡而額膝遲落
者不足慮也蓋頭額為孤陽脚膝為孤陰必待陰
陽相濟而痂自落矣
結痂落痂險證
險證結痂不盡脫瘢痕乾燥少紅活餘毒痕色多紫黯
痘後必發火瘍疴
(註)結痂險證謂痘結痂不盡脫也瘢痕乾燥者謂瘢
痕不潤澤也已上二證固屬險證若飲食強美二
便調和雖險不足慮也餘毒者謂痘後餘毒未盡
解也其色紫黯者乃餘毒之熱留於血分也瘍疴
者謂其毒留久必發痘毒火瘡也
結痂落痂逆證
逆證結痂痂不脫痂脫痕色白不紅痘盤光紫或枯黯
氣乏形羸何以生
(註)結痂逆證謂痘結痂日久不脫也痂已脫落其瘢
色純白不紅此血脫虚甚也痘盤光紫者謂痘痕
浮光色紫此毒焰外熾也枯黯者謂痘痕乾枯黑
黯此毒錮血死也氣乏形羸者謂痘落痂之後其
兒元氣虚乏形羸難支將何恃以生也
結痂落痂證治
痂厚光澤如栗色痂落瘢紅潤滿平乾燥不落血分熱
週痂浸淫濕所乘半掀半連肌表熱瘢紫黑焦毒未清
色赤凸起為風熱色白凹陷是虚形
(註)痂厚光潤如栗色者謂結痂厚而不薄不乾不濕
不黑不白如栗殼色痂落瘢紅澤滿平者謂痂落
瘢痕色紅潤澤平滿不凸不凹皆結痂落痂順痘
也痂乾燥不落者乃血分熱也圍痂浸淫乃濕邪
也半掀半連乃肌表熱也瘢紫黑焦乃毒未清也
若赤而凸起乃風熱盛也白而凹陷乃氣血虚也
治者須詳辨之
凉血解毒湯
結痂乾燥不潤澤難落須知血分熱凉血解毒歸地紫
丹紅翹芷連甘桔
(註)痘至結痂之後當落不落者現證乾燥不潤根色
紅豔渴欲飲冷煩急不寧此毒熱鬱於血分故也
宜用凉血解毒湯主之熱清而痂自落矣
凉血解毒湯
當歸生地黃
紫草丹皮
紅花連翹(去心)
白芷川黃連
甘草(生)桔梗
引加燈心水煎服
五苓散
結後根脚漏水漿甚則潰爛乃濕傷五苓散中猪澤桂
茯苓白术更相當
(註)痘當已結未落之時根脚浸漏水漿甚則週身潰
爛小水短濇大便溏泄此濕勝浸淫之故也宜用
五苓散分利之濕除而痂自落矣
五苓散
猪苓澤瀉
肉桂茯苓
白术(土炒)
引加燈心水煎服
荆防解毒湯
半掀半連因表熱似落不落勢纏綿荆防解毒芍地草
金銀通桔骨翹攅
(註)痘當落痂之後宜落不落其痂一半掀起一半咬
緊現證身熱乾燥肌膚紅赤此熱在肌表之證宜
荆防解毒湯主之
荆防解毒湯
荆芥防風
赤芍藥生地黃
甘草(生)金銀花
木通桔梗
地骨皮連翹(去心)
引加生薑水煎服
黃連解毒加味湯
痂落瘢紫黑與焦毒熱鬱結未曾消解毒芩連梔子蘗
加丹生地草金翹
(註)痘當落痂之後其瘢或紫或焦或黑現證通身壯
熱煩渴不寧皆因灌溉時漿未充足毒氣未盡化
故也均宜黃連解毒湯加生地連翹丹皮金銀花
甘草主之
黃連解毒加味湯
黃連黃芩
梔子黃蘗
丹皮生地黃
甘草(生)金銀花
連翹(去心)
引加燈心水煎服
解毒防風湯
落後瘢赤作腫形内熱未解復受風解毒黃芩生地草
翹蒡荆防金芍升
(註)痘當落痂之後瘢凸不平色赤而豔或發熱或作
癢皆血有餘熱復外感於風故也宜解毒防風湯
主之
解毒防風湯
黃芩生地黃
甘草連翹(去心)
牛蒡子(炒研)荆芥
防風金銀花
赤芍升麻
引加生薑水煎服
十全大補湯
落痂凹陷最可虞色白形羸氣血虚大補參苓白木草
歸芎芍地桂黃耆
(註)痘當落痂之後其瘢凹而不起色白不紅現證精
神倦軟飲食懶少此氣血兩虚之證也宜十全大
補湯主之
十全大補湯
人參茯苓
白术(土炒)甘草(炙)
當歸川芎
白芍(炒)熟地黃
肉桂黃耆(蜜炙)
引加煨薑水煎服
御纂醫宗金鑑卷五十六
御纂醫宗金鑑卷五十六
編輯痘疹心法要訣
痘原
上古無痘性淳樸中古有痘情欲恣痘禀胎元出不再
毒之深淺重輕識天瘡之名因天禀瘡形如豆痘名居
塞北不出寒勝熱毒發必自待天時
(註)上古之人無出痘者天性淳樸也中古之人有出
痘者情欲漸熾也古人謂痘禀胎毒此定論也惟
禀於胎元故一出不再出也毒有淺深故出有輕
重也名為天瘡者因毒禀於先天也名為痘瘡者
因瘡形如豆也其毒伏於形中而塞北不出者以
其氣多寒凉鮮邪陽火旺之氣以觸發其毒故伏
藏於内而不出也中土之人必出者以其氣多溫
熱一觸邪陽火旺之氣毒隨内發而即出也此皆
醫所當識者也
出痘形證
欲識小兒出痘形類是傷寒發熱驚氣粗眼䀽中指冷
耳尻不熱耳筋紅
(註)痘證初起見證大抵與傷寒相似其候身體發熱
不時驚悸口鼻氣粗兩眼發䀽惟中指獨冷耳尻
不熱耳後有紅筋皆為出痘之形證也
痘出五藏形證
痘出五藏主證形呵欠頓悶是肝經肺證欬𠻳痰嚏涕
心證驚煩面赤紅脾證喜睡肢熱利耳尻俱凉是腎徵
肝泡肺膿心赤小脾大黃淺腎黑形
(註)痘瘡之毒伏於五藏故内出何藏外即應之如呵
欠頓悶此痘出肝經證也欬𠻳有痰噴嚏泣涕此
痘出肺經證也驚悸煩躁面色紅赤此痘出心經
證也喜睡自利四肢發熱此痘出脾經證也惟腎
經但見耳尻發凉者是火不能勝水也肝痘之形
為水泡其色青而小肺痘之形為膿泡其色白而
大心痘之形其色赤而小脾痘之形其色黃淺而
大至於腎經不宜有證若水不勝火痘色黑者非
吉兆也
痘主部位
額心頦腎鼻脾部左頰肝位右肺方周身分主面屬胃
頭背膀胱腰腎疆心肺胸膈肝膽脇腹肢屬脾大小腸
包絡之絡聯藏府三焦之氣應無方
(註)小兒出痘自頭面以及周身各有藏府所屬部位
治者須詳察部位以定吉凶如額先見點者是毒
發於心也頦先見點者毒發於腎也左頰先見點
者毒發於肝也右頰先見點者毒發於肺也鼻先
見點者毒發於脾也面屬胃經部位也頭背屬膀
胱經部位也腰屬腎經部位也胸膈屬心肺二經
部位也脇旁屬肝膽二經部位也肚腹四肢屬脾
大小腸三經部位也至於包絡乃周身脂膜之絡
聯屬百骸藏府者也三焦為周身水精之氣充滿
軀殼藏府者也凡周身發痘俱從此出故無一定
部位也
痘形順逆
痘形見點喜尖圓惡隱蚊迹疿粟蠶起脹漸綻充肥順
頂平不突板實難生漿斂束形完固輭嫩皮薄癢塌纏
結痂如螺先後落最忌麩薄潰爛粘
(註)痘形氣之為也氣勝毒則毒為氣馭其毒解矣故
順也毒勝氣則氣為毒蝕其氣竭矣故逆也氣毒
相平則勢界於險惟在醫者調治得宜使險變順
也如始出之形頂尖而根圓此氣勝毒為順也若
隱如蚊咬或如熱疿寒粟蠶種此毒勝氣為逆也
起脹之形漸綻充肥此氣勝毒為順也若頂平不
突板實不綻此毒勝氣為逆也成漿之形根紅斂
束痘殼完固此氣勝毒為順也若殼軟皮薄則必
癢塌此毒勝氣為逆也結痂之形痂如螺殼先結
先落後結後落此氣勝毒為順也若痂薄如麩潰
爛粘聚此毒勝氣為逆也此痘形順逆之大略也
痘色順逆
痘色桃花漸漸紅淡白枯紫晦多凶起脹頂白根紅潤
頂灰根散或深紅生漿由白而黃厚最忌灰乾與薄清
靨喜蒼栗惡麩白疤喜紅滿惡白平
(註)痘色血之為也血勝毒則毒為血載其毒化矣故
順也毒勝血則血為毒滯其血涸矣故逆也血毒
相平則勢界於險亦在醫者之調治得宜也始出
之色如桃花而漸加滋潤此血勝毒為順也若初
出即淡白乾紫晦而不亮此毒勝血為逆也起脹
之色頂漸放白根紅光潤此血勝毒為順也若頂
色灰滯根血散漫或地脚深紅此毒勝血為逆也
生漿之色白而漸黃蒼而淳厚此血勝毒為順也
若灰乾不潤或漿薄清稀此毒勝血為逆也結痂
之色蒼如栗殼此血勝毒為順也若痂色麩白此
毒勝血為逆也疤痕之色紅潤凸起為順若淡白
黑紫平凹無突起之狀皆為不順之色醫者詳之
痘證老嫩
蒼淳嬌艷老嫩色厚實浮虚老嫩形濃濁稀清漿老嫩
厚薄痂之老嫩明
(註)痘之一證自始至終喜老惡嫩如蒼淳嬌艷此色
之老嫩也肥實浮虛此形之老嫩也濃濁稀清此
漿之老嫩也薄軟厚堅此痂之老嫩也總之老者
多順易於成功嫩多險逆難於施治也
痘證疎密
頭項胸背痘疎吉手足雖密不為凶疎兼陽熱須防變
密若磊落不必驚
(註)頭面清陽元首頸項管籥咽喉胸背乃藏府所附
惟稀疎則吉也至於手足無甚關係雖多不為凶
也疎固是順若見陽證譫妄大渴大熱唇舌燥裂
煩躁不寧大小便秘等證此毒壅遏不出雖疎未
為吉也密固是逆若鋪排磊落大小勻淨精神寢
食二便如常雖密亦不須驚也
辨形神聲氣飲食之虛實
軀之肥瘦形衰盛聲之粗細氣虚實目瞭不瞭神強弱
胃氣虚實食不食
(註)欲治痘者先看兒體之肥瘦體肥者形盛可知也
體瘦者形衰可知也次聽聲氣之粗細聲粗者聲
音雄粗此氣實也聲細者聲音微細此氣虛也再
觀其目中之神瞭瞭精彩者此神強也目不瞭不
精彩者此神弱也更問其飲食能否飲食如常者
胃氣實也不能飲食者胃氣虛也此辨形神聲氣
飲食之虚實也
辨氣血虚實證
氣虛頂陷多軟薄氣過成泡少漿膿血虛淡紅摸轉白
血過發癍紫黑凝
(註)痘之形色乃氣血外現也如頂凹陷手摸之多軟
薄者此氣虛也氣過者氣過盛也泡者發水泡也
少漿膿者不能生漿也謂氣若過盛則發水泡而
漿不能生也如痘色淡紅以手摸過隨即轉白者
此血虛也血過者血過盛也癍者地界有癍暈也
紫黑凝者謂毒盛則色紫黑凝滯也此就痘癍形
色以辨氣血之虚實也
辨表證虚實
發熱惡寒身痛表有汗為虛無汗實實隠稠密灰紅滯
虛平塌爛水浸濕
(註)痘出有發熱惡寒身體疼痛者屬表證也若有汗
則為表虛無汗則為表實表實閉塞痘毒隠伏難
出也稠密者痘出稠密也灰者痘色灰白也紅者
痘色紅赤也滯者謂痘稠密不論灰紅若帶滯暗
者皆表毒盛也若表虚之證則痘平不起塌癢無
漿也爛者痘潰爛也水浸濕者痘膿水浸漬濕而
不乾也此辨表證之虛實也
辨裏證虚實
發熱惡熱鞕痛裏便秘為實下利虛實則板實根緊鞕
虛則倒陷靨收遲
(註)痘出發熱惡寒者表證也不惡寒惡熱者裏證也
鞕者不大便而鞕也痛者肚腹作痛也此皆屬裏
熱之證若便秘則為裏實下利則為裏虛板實者
痘嚢板實不活動也根緊鞕者根脚緊束堅鞕不
鬆皆裏實證也倒陷者痘已出復陷入於内也倒
靨者痘正灌漿即收靨也收遲者痘已灌漿日久
不靨皆裏虚證也此辨裏之虚實也
辨陽熱證
陽熱壯熱面唇赤舌乾飲冷瓜尿紅煩燥昏狂譫失血
紫黑焦枯不潤通
(註)凡痘屬陽熱者身必壯熱面唇皆赤舌上乾燥好
飲冷水爪甲尿溺皆現紅色煩躁不寧神氣昏憒
發狂譫語失血者吐血衂血也紫黑焦枯者痘色
紫黑焦枯也不潤通者九竅不潤通也此皆屬陽
熱之證也
辨陰寒證
陰寒無熱口鼻冷面唇尿爪色白青厥冷難回利不臭
水泡灰白無暈紅
(註)凡痘屬陰寒者身肢不熱口鼻皆冷面唇尿溺爪
甲色現青白也厥冷難回者謂四肢厥冷不能即
温也利不臭者謂下利無臭穢也水泡濕盛也灰
白無暈者謂痘色灰白根脚無紅暈也此皆屬陰
寒之證也
辨虛實寒熱誤治
溫補過則痘潰爛毒攻咽齦目腫癰清瀉過則痘白陷
嘔吐不渴厥利清
(註)痘有虚實治有補瀉要在審當而施也如虚者當
補亦須酌量施治若溫補過甚則反助毒熱而痘
潰爛也以致毒熱上攻或咽喉腫痛或牙齦發疳
或眼目赤腫生翳甚而攻於榮衞發為癰疽也如
實者當瀉亦須中病即止若清瀉過甚則損傷正
氣而痘白陷或嘔吐不渴或厥逆下利此皆發明
溫補清瀉之過當也
禀賦順逆險
毒微氣血實則順毒甚而虚逆自明毒微若虚恐化險
毒甚逢實變險能
(註)痘由禀賦毒氣輕者固順然必兒之氣血不虛則
始為順也重者固逆亦必兒之氣血虚則始為逆
也毒微者順也若兒之氣血虛弱雖順恐化險也
毒甚者逆也若兒之氣血不虛雖逆能變險也此
以兒之胎毒重輕氣血虛實定痘之順逆險也
天時順逆險
毒微天時和者吉毒甚天時不和凶毒微不和順中險
毒甚時和逆或更
(註)毒微吉矣然必逢天時之和始為順而吉也毒甚
凶矣然必遇天時不和則始為逆而凶也毒微者
順也若值天時不和恐順中化險也毒甚者逆也
若值天時之和或逆中轉險也此以胎毒之輕重
天時之和不和定痘之順逆險也
人事順逆險
險逆時和無病吉不和有病定然凶由此故識種痘善
人事能回天命亨
(註)凡痘險逆之證固不善矣若逢天時之和兒又無
病險者可以變順逆者可以化險故曰吉也若逢
天時不和兒又有病則險者變逆逆者更逆故曰
凶也由此觀之可識種痘之善以得其天時之和
兒素無病其中即有毒之重者而人事克盡亦能
挽回天命而致亨也
發熱順證
發熱和緩微微汗飲食如常二便調睡臥安然神氣爽
此為順證不須療
(註)發熱和緩身不甚熱毒輕也微微汗身微微有汗
表和也飲食二便如常裏和也神氣清爽睡臥安
然精神氣血大和故為順證不須治療也
發熱險證
發熱三日熱不退煩渴咬牙面赤紅驚啼戰慄乳食少
夜不安眠險證明
(註)發熱三日見點者常候也若見點熱不退者毒盛
也更兼煩躁口渴頻頻咬牙面色紅赤驚悸多啼
身體戰慄乳食甚少不能安眠等證此是毒盛伏
鬱難出其為險證明矣急宜隨證施治庶或從險
化順也
發熱逆證
發熱神昏悶亂成妄言喘滿腹腰疼不食不眠搐不止
乾嘔失血證逆凶
(註)發熱神昏悶亂妄言毒伏於心也喘滿喘急毒伏
於肺也腹疼毒伏於脾也腰疼毒伏於腎也不食
不眠毒伏於胃也驚搐不止毒伏於肝也不時乾
嘔失血吐血尿血是毒攻氣血内亂也此皆為不
治之逆證勢多凶也
發熱證治
痘出發熱固自内必因其誘使之然時氣風寒驚食熱
表裏虛實隨證參表熱惡寒而無汗裏熱有汗溲便難
氣弱熱微不足治形實熱盛有餘看
(註)痘出發熱者謂痘本火毒故未出先發熱也自内
謂其熱自内達外也必因其誘使之然者謂必因
其四時不正風寒邪氣使之發熱也驚謂外觸異
物跌撲驚嚇使之發熱也食謂内傷食滯使之發
熱也熱謂内熱積久因而熱發於外也内外既有
所因之邪又當以表裏虚實隨證參詳治也表熱
者謂發熱在表則惡寒而無汗也裏熱者謂發熱
在裏則有汗小便短澁大便燥難也氣弱熱微者
謂形氣不足𤼵熱微輕也形實熱盛者謂形氣有
餘發熱太甚也醫者果能臨時詳察因證施治則
汗下清補之法自得其宜矣
升麻葛根湯
發熱升麻葛根湯表邪痘疹兩得方升麻葛根赤芍草
隨證宜加法最良無汗表實加麻薄便秘腹痛裏大黃
形怯氣弱參耆入熱盛犀連荆蒡防尿澁通滑車前子
驚搐荆防鈎連羊煩渴石膏麥冬粉欬𠻳前桔杏蘇桑
傷食腹熱查芽枳下利芩連嘔半薑咽痛蒡梗身羌獨
頭痛荆穗芎芷羌
(註)痘出發熱當以升麻葛根湯為主以其能發表邪
透痘疹兩得之良方也然必隨證加佐使之品斯
為盡善如身熱無汗者此表實也本方中加麻黃
薄荷如大小便秘腹作痛者此裏實也本方中加
大黃如形氣怯弱者禀賦不足也本方中加人參
黃耆熱盛者内熱熾盛也本方中加犀角黃連荆
芥牛蒡子防風如小便短澁者熱結膀胱也本方
中加木通滑石車前子如發驚搐者肝心有熱也
本方中加荆芥防風鈎藤鈎川黃連羚羊角如煩
渴者内熱盛也本方中加石膏麥冬花粉如欬𠻳
喘急者肺鬱風邪也本方中加前胡桔梗杏仁蘇
葉桑皮如傷食腹皮熱者胃中停滯也本方中加
山查麥芽枳殼如下利者腸胃熱滯也本方中加
黃連黃芩如作嘔者胸膈有痰飲也本方中加半
夏生薑如咽痛者火在上焦也本方中加牛蒡子
苦桔梗如徧身痠疼者外染風寒也本方中加羌
活獨活如頭痛者上冒風寒也本方中加荆芥穗
川芎白芷羌活此治發熱之大略又貴臨時詳察
融會貫通也
升麻葛根湯
升麻葛根
赤芍藥生甘草
引加芫荽水煎服
歸宗湯
形實無表毒火盛所以歸宗主大黃地芍查青通荆蒡
壯熱爪紫肢厥凉惡熱頭汗蒸蒸汗便秘譫語煩躁狂
大渴唇焦舌生刺失血腰痛不循常
(註)發熱之初形實者形氣壯實也無表者無風寒表
邪也若證見毒火太盛法當攻之所以用歸宗湯
者因其以大黃為主也而佐使生地赤芍山查青
皮木通荆芥穗牛蒡子也痘未見點如壯熱不已
毒火熾盛也爪甲色紫血熱凝滯也四肢厥冷同
陽證見者熱深厥深也惡熱内熱盛也頭汗出胃
熱上蒸也通身蒸蒸汗出毒火内廹津液也大小
便閉腸胃熱結也譫語胃熱也煩躁狂亂毒火擾
心神也大渴引飲毒火灼津液也唇口焦烈舌生
芒刺毒火胃熱並盛也失血者口中失血小便尿
血也皆緣火毒廹血妄行也其腰痛不尋常者毒
攻腎位也已上諸證非險則逆若見之急用此方
峻攻火毒庶可挽回少有逡巡瞻顧則無及矣
歸宗湯
大黃生地黃
赤芍藥東山查
青皮木通
荆芥穗牛蒡子(炒)
引加燈心水煎服
清解散
痘驚清解升葛蒡荆防甘草桔連芩蟬翹芎前查通紫
表羌蘇芷弱耆參
(註)痘欲出而發驚搐者皆由其毒不得快然宣發而
鬱於經也其現證則面赤心煩口渴手足抽搐俱
以清解散主之或因風寒束於表者其現證則無
汗頭疼身體疼痛欬𠻳噴涕本方中加羌活蘇葉
白芷以表發之若兼形氣虛弱者其現證則面色
淺淡身體微熱四肢微溫倦怠嗜臥本方中加人
參黃耆以托之
清解散
防風荆芥
牛蒡子(炒)生甘草
升麻葛根
桔梗黃連
黃芩蟬蛻
紫草茸川芎
前胡南山查
木通連翹(去心)
引加生薑燈心水煎服
寬中透毒飲
傷食寬中透毒飲葛桔前青樸枳查麥蟬翹蒡連荆草
便秘大黃木通加
(註)痘欲出發熱有現證嘔吐煩渴大便酸臭此兼傷
食也以寬中透毒飲主之若更大便秘小便赤澁
腹熱悶痛者此兼滯熱也本方中加大黃木通通
利之
寬中透毒飲
葛根桔梗
前胡青皮
厚樸(薑炒)枳殼(麩炒)
南山查麥芽(炒)
蟬蛻連翹(去心)
牛蒡子(炒研)黃連
荆芥穗甘草(生)
引加生薑燈心水煎服
見點順證
發熱三朝始見點熱減身和不渴煩顆粒稀疎漸次出
色潤紅活頂尖圓
(註)發熱三朝之後始見點者此痘如期而出也熱減
身和者毒已宣發透徹也不渴不煩者無裏熱壅
滯也顆粒稀疎者不稠密連絡也漸次出者先自
頭面漸至周身而出也色潤紅者痘色紅活滋潤
也頂尖圓者痘形頂尖而體圓也此皆見點順證
見點險證
痘已見形身仍熱稠密連絡不潤紅稀疎淡隱精神少
痘順兼雜病險名
(註)痘已見形身仍發熱者此毒氣未盡透也稠密者
痘出稠密不少也連絡者顆粒粘連不分也不潤
紅者痘色雖紅而黯滯也稀疎淡隱者痘雖稀疎
而色淺淡隱於皮膚不透出也精神少者精神倦
怠也此皆見點險證痘順兼雜病者謂痘出雖屬
順證而或兼雜病亦屬險名也
見點逆證
發熱一朝即見形一齊湧出不分明密如蠶種平塌隱
紫黑乾枯逆證凶
(註)發熱一朝或半朝即見點者此毒火太迅不循次
第也一齊湧出者此毒火太盛不受領載也點不
分明者顆粒不分也密如蠶種者密如蠶之種也
平塌者平塌不起也隱者痘已出復隱也紫黑者
痘色或紫或黑也乾枯者痘乾枯不潤也此皆見
點逆證
見點證治
發熱三朝漸見點熱減形疎色潤紅應出不出出猶熱
已出復隱湧出凶赤紫黑白分亮點平板稠連辨緊鬆
當審風寒毒火制氣血虚失領載能
(註)發熱三朝漸漸見點者謂見點不疾不徐也熱減
者謂痘出齊而熱減退也形疎者謂痘稀疎顆粒
分明也色潤紅者謂色紅而潤澤也皆見點順痘
也應出不出者謂發熱三日之後而不見點此毒
伏於内也出猶熱者謂痘已出齊而猶身熱不退
此毒熱盛也已出復隱者謂痘已見點復隱藏不
見此毒陷内攻也湧出者謂發熱不待三日其痘
一齊湧出此毒火迅烈也此皆逆而主凶之痘也
赤紫黑白者謂痘色紅為正或深紅赤色深赤紫
色紫甚黑色不紅白色皆非正色也分亮黯者謂
非正色之痘又當分亮黯而取治焉亮者多虛黯
者多實赤紫黑色明亮者尚有活動可治之機若
滯黯則為毒熱凝滯而不行也色白亮者乃氣血
因虛不榮也白而黯者謂氣血為毒所制也平板
稠連者謂痘形平塌不起板鞕不綻或稠密成攅
連絡不分皆非正形也辨緊鬆者謂非正形之痘
當辨緊鬆而取治焉緊鬆者根脚之緊鬆也緊者
毒滯鬆者毒鬆平板稠連根形鬆綻尚有活動可
治之機若根形緊束則為毒盛瘀滯難治之痘也
當審風寒毒火制者謂已上痘之形色各有所因
當審其為風寒外鬱火毒内錮也氣血虚失領載
能者謂或因氣虛不能領毒血虛不能載毒使毒
不能發於肌表而失領載之能也
蘇解散
歸宗湯
保元湯
升麻葛根湯
應出不出表蘇解羌蘇升葛桔荆防川芎前薄查通草
裏熱毒伏歸宗湯不足不出無表裏參耆甘草保元湯
毒輕升麻葛根並毒重攻毒救正良
(註)痘發熱三朝期應見點而不見點則為應出不出
若有表邪風寒外鬱不出宜用蘇解散發之表開
自然出也若無表證而有裏熱者此為毒火内伏
不出宜用歸宗湯攻之裏開自然出也若形氣不
足應出不出無表裏證者是正氣虛而不能發出
也若毒輕熱微宜用保元湯合升麻葛根湯並而
用之補正除邪可也若有表裏證或毒重熱甚則
不宜補恐助火毒宜蘇解散或歸宗湯攻邪救正
為良法也
蘇解散
川芎前胡
牛蒡子(炒)南山查
木通生甘草
羌活蘇葉
升麻葛根
桔梗荆芥
防風
引加芫荽水煎服
歸宗湯(方見發熱證治)
保元湯
人參黃耆(製)
甘草(炙)
引加生薑水煎服
升麻葛根湯(方見發熱證治)
凉血攻毒飲
清熱解毒湯
已出猶熱分表裏在内凉血攻毒佳紅花紫草丹蟬葛
合上歸宗減去查在外清熱解毒治歸宗太赤不須加
更入前連丹蟬蛻紫花地丁滑紅花
(註)痘已見形身熱當減若仍熱不退此屬毒火盛也
須分表裏施治若見在内毒火盛之證宜用凉血
攻毒飲攻之其方即紅花紫草丹皮蟬蛻葛根合
上歸宗湯藥減去山查也若見在外毒火盛之證
宜用清熱解毒湯解之其方即歸宗湯減去大黃
赤芍更加前胡黃連丹皮蟬蛻紫花地丁滑石紅
花是也
凉血攻毒飲
大黃荆芥穗
木通牛蒡子(炒)
赤芍生地
青皮蟬蛻
紅花紫草
葛根丹皮
引加燈心水煎服
清熱解毒湯
荆芥穗木通
牛蒡子(炒)生地
青皮山查
丹皮紅花
蟬蛻前胡
紫花地丁黃連
滑石
引加燈心水煎服
蘇解散
必勝湯
保元湯
千金内托散
已出復隱謂之陷外邪閉塞蘇解良内毒必勝桃紅葛
丁蟬地龍歸宗湯氣虛陷入保元主無熱千金内托方
保元加桂歸芎芍白芷查樸木香防
(註)痘已見點復隱藏不見者謂之毒氣内陷也外邪
閉塞者有外感風寒邪證閉塞其毒故以蘇解散
解之也内毒者火毒内攻故以必勝湯攻之也其
方即桃仁紅花葛根紫花地丁蟬蛻地龍合上歸
宗湯也若形氣不足中氣不能載毒而復陷入者
宜以保元湯主之也若不見熱證者虛而兼寒宜
用千金内托散補而溫之其方即保元湯加官桂
當歸川芎白芍白芷山查厚樸木香防風也
蘇解散(方見本條證治)
必勝湯
大黃荆芥穗
赤芍青皮
生地黃山查
木通牛蒡子(炒)
桃仁紫花地丁
蟬蛻葛根
地龍紅花
蘆根水煎藥服
保元湯(方見本條證治)
千金内托散
人參黃耆(製)
甘草(炙)官桂
當歸白芍藥(炒)
川芎白芷
南山查厚樸(薑炒)
木香防風
引加生薑水煎服
南金散
必勝湯
見點外觸諸邪穢痘陷灰滯黑焦塌輕虚南金蠶荷葉
重實必勝最為佳
(註)痘至見點之後房中最要潔淨一被邪穢所觸則
毒即陷於内矣灰滯者謂痘色灰白暗滯也黑者
謂痘色紫黑也焦者謂痘形枯焦也塌者謂痘形
平塌也輕虛者謂毒輕形氣虚也以南金散主之
重實者謂毒重形氣實也以必勝湯主之
南金散
白殭蠶(取直者炒)紫背荷葉(各等分搭水者取霜後)
共為末每服五分或一錢芫荽汁和黃酒少許調
下
必勝湯(方見本條證治)
加味歸宗湯
熱未三朝齊湧出毒火内發迅難當歸宗湯内加紫草
石膏犀連歸尾良
(註)熱未三朝者發熱或半日或一日也湧出者痘湧
出不循序也此由毒火迅烈莫能約束以歸宗湯
加紫草石膏犀角黃連歸尾治之
歸宗湯(方見發熱證治)
清熱解毒湯
凉血攻毒飲
千金内托散
歸宗湯
赤紫明澤解毒治黑黯焦枯攻毒良灰白亮虛内托散
灰白滯鬱歸宗湯
(註)凡痘見點貴察其色如赤紫明亮者此毒盛血熱
也以清熱解毒湯主之如黑暗乾枯者此毒錮血
凝也以凉血攻毒飲主之如灰白明亮者此血氣
虚而不榮也以千金内托散主之如灰白暗滯者
此毒氣鬱滯而不行也以歸宗湯主之
清熱解毒湯
凉血攻毒飲
千金内托散(方俱見本條證治)
歸宗湯(方見發熱證治)
紫草飲子
歸宗湯
平塌板鞕根鬆散氣虚紫草飲木通紫甲查蟬參枳殼
根脚緊束主歸宗
(註)凡痘見點貴觀其形若頂平不起根脚鬆散此氣
虛不能載毒而痘難宣發也以紫草飲主之若根
脚緊束此毒盛氣滯而内伏也以歸宗湯主之
紫草飲子
紫草蟬蛻
人參穿山甲(炒)
枳殼(麩炒)山查
木通
水煎服
歸宗湯(方見發熱證治)
歸宗湯
痘出稠密或粘連總是梟毒不必言惟以歸宗攻毒主
根鬆猶可緊鞕難
(註)痘出之形貴審疎密若稠密攅簇粘連不分總屬
梟毒為害惟以歸宗湯攻毒為主其痘根脚鬆動
者猶屬可治若緊束板鞕者難治
歸宗湯(方見發熱證治)
起脹順證
三朝出齊漸次長尖圓碍指脚紅活頂漸放白肥潤滿
順證飲食二便和
(註)三朝出齊者謂見點三朝俱出齊也漸次長者謂
痘形漸次長也尖圓碍指者謂痘形尖圓摸之碍
指也脚紅活者謂痘根脚紅活也頂漸放白者痘
頂漸漸放白光瑩也肥者謂痘形肥實也潤者謂
痘色潤澤也滿者謂痘體充滿也順證飲食二便
和者謂飲食二便如常調和也
起脹險證
起脹頂陷灰或紫稠密嬌紅不綻蒼形色雖順夾雜險
證險神清胃壯康
(註)起脹頂陷者謂痘頂凹陷也灰者謂痘色灰白也
紫者痘色赤紫也稠密者痘色稠密成攅也嬌紅
者謂痘色紅而嬌嫩也不綻蒼者謂痘形不舒綻
色不蒼老也此皆起脹險證也又有形色雖順而
夾雜病者雖順恐變為險也若痘之形色雖險而
神氣清爽飲食強美雖險將化為順也此順中險
險中順不可不詳辨之
起脹逆證
起脹肉腫痘不腫根血散亂頂平塌紫黯乾枯灰白滯
名為逆證勢多差
(註)起脹肉腫痘不腫者謂或頭面或週身浮腫如瓠
瓜之狀而痘反不腫脹此氣血不能拘攝毒氣致
毒散漫也根血散亂者謂根脚血色散亂此毒廹
血不歸附於痘也頂平塌者謂痘頂不起發也此
毒火錮於氣分不能充發也紫黯者痘色紫黯不
明此毒熾血凝也乾枯者枯不潤澤此血為毒火
燔灼也灰白滯者謂痘色灰白黯滯此毒火太甚
氣血鬱滯也此皆起脹逆證勢多難救
起脹證治
痘當起脹漸尖圓紅潤根鬆體厚堅平凹嫩白為虛證
赤紫板塌是毒殘更有風寒滯熱鬱毒不透達起發難
察痘形色分所屬合證虚實寒熱參
(註)痘出齊之後當漸漸依次起脹其形頂尖肥圓其
色紅活滋潤根脚鬆綻體厚皮堅皆起脹順痘也
平者謂平扁不脹凹者謂頂陷不起嫩者謂皮薄
嬌嫩白者謂色白不紅此皆為氣血虚弱赤者深
紅而艷紫者深赤而黯板者板硬不綻塌者平塌
不起此皆毒熱傷殘更有風寒外束滯熱内鬱使
毒不得透出而起發也醫者當察痘之形色分其
所屬合其病證虚實寒熱參詳施治庶無差謬矣
保元化毒湯
平凹灰白皮嫩亮倦怠氣乏不渴煩保元化毒參耆草
芎歸查甲芷香蠶
(註)痘不如期起脹若平扁頂凹其色灰白皮薄嫩亮
更現倦怠氣乏不渴不煩等虚證者此氣血虚弱
不能起發其毒也宜用保元化毒湯主之
保元化毒湯
人參黃耆(蜜炙)
甘草(炙)當歸
南山查穿山甲(炒)
白芷木香
殭蠶(炒研)川芎
引加煨薑水煎服
必勝湯
歸宗湯
豔紅紫黯不起脹板硬平塌不綻鬆證見陽熱一切證
急服必勝或歸宗
(註)痘當起脹之時若色豔紅紫黯而不起脹板硬平
塌而不綻鬆更見陽熱煩躁便閉悶亂等證者此
毒火錮滯氣血不能領載其毒也急用必勝湯或
歸宗湯庶或逆中求生也
必勝湯(方見見點證治)
歸宗湯(方見發熱證治)
蘇解散
外因風寒痘不起淺淡黯滯不潤紅發熱惡寒無汗表
蘇解散發自然鬆
(註)痘當起脹之時偶為風寒外襲閉塞痘毒不能起
脹者其色則淺淡黯滯不潤其證則現𤼵熱惡寒
無汗宜用蘇解散透發其毒自然鬆而起矣
蘇解散(方見見點證治)
寬中快㿀湯
傷食滯熱鬱不起惡食腹熱便臭粘快癍透毒加陳木
減葛蒡穗桔前蟬
(註)起脹之時過於飲食滯熱内鬱痘不起脹其現證
懶食惡食肚皮發熱大便臭粘宜用寬中快㿀湯
主之其方即寬中透毒飲加入陳皮木香減去葛
根牛蒡子荆芥穗桔梗前胡蟬蛻
寬中快㿀湯
青皮(醋炒)陳皮
枳殼(炒)南山查
麥芽(炒)木香
黃連(生)連翹(去心)
厚樸(炒)甘草(生)
引用生薑燈心水煎服
灌漿順證
順證七朝漿自行先起先灌次第明由紅轉白漸肥澤
九日蒼蠟顯痂形
(註)灌漿順證者因氣盈血附其毒易化至七朝不期
行而自行也先起先灌次第明者謂痘先起脹者
當先灌漿自頭面以及週身也由紅轉白漸肥澤
者謂痘先見紅點由紅轉白血變成漿漸漸肥滿
而光澤也至九日漿老則蒼如黃蠟色而顯結痂
之形矣
灌漿險證
灌漿漿清不按期行遲收早總非宜亮軟根豔並水泡
不雜他證險可醫
(註)痘當灌漿之時漿清不濃及不按期而漿行遲者
皆氣血虚也漿行收早者是毒熱盛也軟薄者謂
痘皮不能堅實恐其易於損破則氣洩而漿難成
也根豔者謂痘根赤豔熱在血分毒未盡化也水
泡者水泡夾雜於痘中蓋因脾虚多濕也此皆險
證若不夾雜他證雖險亦可醫也
灌漿逆證
紫黑灰白漿不行㿀爛癢塌痘殼空稠密無漿目不閉
已閉行漿復開凶
(註)痘至行漿之時其色紫黑或灰白而漿不行者非
梟毒内藴錮滯氣血即虚弱不能領載其毒也㿀
爛者謂漿未成而腐爛也癢塌者謂行漿時作癢
塌也痘殼空者謂殼空而無漿也稠密無漿者謂
稠密不分顆粒而復乾枯無漿也目不閉者謂痘
出太稠密而眼目不封也目已閉復開凶者謂起
脹時其目已閉行漿時目忽復開也此皆灌漿逆
證必主凶也
灌漿證治
毒化漿行領載功膿窠充滿根暈紅板黃灰滯紫黯熱
地紫形焦毒熱凝根暈淡紅血虧少頂陷灰白氣不盈
皮薄漿清根無暈氣虚血縮甚分明
(註)起脹既順而按日毒化漿行乃氣領血載之功也
故發時膿窠充滿根暈紅活皆灌漿順痘也板黃
者謂板硬乾黃乃毒盛凝結氣血也灰滯者謂灰
白黯滯乃毒盛鬱滯氣血也紫黯者痘色紫黯乃
毒盛血不化膿也地界色紫痘形焦黑乃毒火灼
乾血液也根脚之暈紅色淺淡乃血不足而虧少
也頂陷不起灰白無漿乃氣不足不充盈也若痘
皮薄漿清根無紅暈乃氣血虚縮其用峻補無疑
也
清毒活血湯
板灰紫黯漿不生清毒活血地歸茸查芍翹蒡芩連桔
木通參耆大酌行
(註)痘不如期灌漿若板硬乾黃或灰滯紫黯乾枯此
皆毒火傷其氣血而漿不行也俱以清毒活血湯
為主其方即紫草茸當歸木通生地白芍連翹牛
蒡子南山查桔梗黃連黃岑人參黃耆是也本方
中有人參黃耆形氣怯弱者宜之若形氣壯實者
當減去人參黃耆便秘加大黃臨時當酌而行之
可也
清毒活血湯
紫草茸當歸
木通生地黃
白芍(酒炒)連翹(去心)
牛蒡子(炒研)南山查
桔梗黃連
黃芩人參
黃耆(生)
引加燈心水煎服
便秘者加大黃
加味歸宗湯
灌漿地紫形焦黑毒火熾盛氣血凝歸宗湯内加歸尾
紅紫犀連山甲丁
(註)痘當灌漿之時地界紅紫痘形焦黑而漿不行此
毒火熾盛氣血錮滯也急用歸宗湯主之本方中
加歸尾紅花紫草犀角黃連穿山甲地丁
加味歸宗湯
千金内托散
淡紅頂陷無漿膿氣血虚失領載功千金内托散堪服
氣充毒化自漿生
(註)痘灌漿時若色淡紅或頂凹陷又無膿漿者此氣
血虚弱失其領載之功宜千金内托散補之氣充
毒化而漿自生矣
千金内托散(方見見點證治)
參歸鹿茸湯
皮薄漿清根無暈氣虚血縮變須臾參歸鹿茸湯峻補
參歸鹿茸草黃耆
(註)痘形皮薄漿清根色無紅暈者此氣虚血縮惟恐
變在須臾也以參歸鹿茸湯峻補氣血漿生毒化
庶得生矣
參歸鹿茸湯
人參鹿茸(白酒炙)
歸身甘草(炙)
嫩黃耆(蜜炙)
引加糯米水煎服
收靨順證
十朝漿足應收靨先蠟後栗似螺形不疾不徐循次結
痂潤身和順證明
(註)十朝漿足者謂應收靨結痂之期然必先如蠟黃
後如栗殼之色痂似旋螺高起則為上吉之痘不
疾不徐者謂先蒼老者先收靨結痂次蒼老者次
收靨結痂從上而下循次而結且更痂潤有光身
和無病為順證無疑矣
收靨險證
險證漿足色不蒼停漿不靨或爛傷痂色紫黑不即脫
便調食美不須慌
(註)收靨險證謂漿雖足而色不蒼也停漿不靨謂過
期漿不靨結也爛者謂痘顆潰爛也傷者謂痒抓
傷損也痂色紫黑者謂痘痂色紫黑也不即脱者
謂痘雖結痂不即脫落也已上諸證皆收靨險證
若二便調和飲食強美則險化為順不須驚慌也
收靨逆證
不靨外剝為逆證麩薄黑黯淡白凶痂靨粘連終不脫
雖脫乾枯亦死形
(註)不靨外剝者謂痘不待收靨而皮若剝去此名倒
靨則為逆證麩薄黯黑者謂痘痂形色若麩之薄
若煤之黑淡白者謂痂色淡白無光故皆為凶也
粘連不脫者謂膿汁粘連久不脫落也雖脫乾枯
者謂痘痂雖脫而乾枯不潤也此二者亦為死形
也
收靨證治
漿足蒼老頂微焦漸次收靨不須療太遲太速皆非吉
須辨虚毒濕火條漿清皮嫩為虚象焮赤潰臭毒熱淆
漿水浸漬濕淫勝靨速窠燥火煎熬
(註)漿至充足其色蒼老痘頂微焦循次收靨皆收靨
順證不須療治也太遲者謂當靨不靨也太速者
謂不當靨而靨也皆非吉痘然當辨其所屬或不
足或毒盛或屬濕飲或屬火盛須按證治之如漿
清皮嫩此屬不足難斂也焮赤潰臭此屬毒盛難
斂也漿水浸漬此屬濕盛難斂也靨速窠燥此屬
火盛斂早也治者須詳辨之
回漿飲
皮嫩漿清收斂遲此證當從不足醫回漿參苓白术草
首烏白芍炙黃耆
(註)痘至收斂之時當靨不靨皮嫩漿薄現證身凉手
足冷二便不實者此原氣不足虚證也宜用回漿
飲補之助其收結
回漿飲
人參黃耆(蜜炙)
白茯苓白术(土炒)
何首烏(炙)白芍(炒)
甘草(炙)
引用煨薑水煎服
大連翹飲
焮赤潰臭因毒盛大連翹飲諸熱清柴芩歸芍車梔草
翹蒡荆防蟬滑通
(註)痘當收斂之時有因毒盛而難斂者更現證焮腫
而赤潰爛而臭通身大熱煩渴不寧此毒氣太盛
之故也須用大連翹飲以解之
大連翹飲
連翹(去心)防風
牛蒡子(炒研)荆芥
黃芩當歸
蟬蛻柴胡
滑石梔子
赤芍車前子
木通甘草(生)
引加燈心水煎服
除濕湯
徧體浸漬出水漿證屬濕飲在脾鄉除濕赤苓猪通澤
薄桂蒼防白术羌
(註)痘當收斂之時有因濕盛而不得斂者其現證輕
則有孔漏漿重則徧體潰爛肚腹脹小便短皆濕
飲為患也須用除濕湯以利之濕除而痘自靨矣
除濕湯
羌活蒼术(米泔水浸炒)
防風赤苓
猪苓澤瀉
白术(土炒)木通
薄桂
引加生薑燈心水煎服
清毒散
靨速皆因是火傷徧體窠燥異尋常清毒歸芍連丹草
翹蒡通花生地黃
(註)痘不當收斂之時忽一時收斂者更現證週身窠
粒乾燥口渴發熱煩急不寧此毒火壅盛之故也
宜用清毒散主之
清毒散
生地赤芍
連翹(去心)金銀花
牛蒡子(炒研)木通
黃連當歸
丹皮甘草(生)
水煎服
結痂落痂順證
順證結痂次序脫瘢痕潤滿色紅活額膝遲落不足慮
陰陽相濟自然和
(註)結痂順證謂痘結痂依次序而脫落也瘢痕潤滿
者謂瘢痕潤而不燥滿而不陷也紅活者謂瘢痕
不赤而色紅活也若週身之痂落盡而額膝遲落
者不足慮也蓋頭額為孤陽脚膝為孤陰必待陰
陽相濟而痂自落矣
結痂落痂險證
險證結痂不盡脫瘢痕乾燥少紅活餘毒痕色多紫黯
痘後必發火瘍疴
(註)結痂險證謂痘結痂不盡脫也瘢痕乾燥者謂瘢
痕不潤澤也已上二證固屬險證若飲食強美二
便調和雖險不足慮也餘毒者謂痘後餘毒未盡
解也其色紫黯者乃餘毒之熱留於血分也瘍疴
者謂其毒留久必發痘毒火瘡也
結痂落痂逆證
逆證結痂痂不脫痂脫痕色白不紅痘盤光紫或枯黯
氣乏形羸何以生
(註)結痂逆證謂痘結痂日久不脫也痂已脫落其瘢
色純白不紅此血脫虚甚也痘盤光紫者謂痘痕
浮光色紫此毒焰外熾也枯黯者謂痘痕乾枯黑
黯此毒錮血死也氣乏形羸者謂痘落痂之後其
兒元氣虚乏形羸難支將何恃以生也
結痂落痂證治
痂厚光澤如栗色痂落瘢紅潤滿平乾燥不落血分熱
週痂浸淫濕所乘半掀半連肌表熱瘢紫黑焦毒未清
色赤凸起為風熱色白凹陷是虚形
(註)痂厚光潤如栗色者謂結痂厚而不薄不乾不濕
不黑不白如栗殼色痂落瘢紅澤滿平者謂痂落
瘢痕色紅潤澤平滿不凸不凹皆結痂落痂順痘
也痂乾燥不落者乃血分熱也圍痂浸淫乃濕邪
也半掀半連乃肌表熱也瘢紫黑焦乃毒未清也
若赤而凸起乃風熱盛也白而凹陷乃氣血虚也
治者須詳辨之
凉血解毒湯
結痂乾燥不潤澤難落須知血分熱凉血解毒歸地紫
丹紅翹芷連甘桔
(註)痘至結痂之後當落不落者現證乾燥不潤根色
紅豔渴欲飲冷煩急不寧此毒熱鬱於血分故也
宜用凉血解毒湯主之熱清而痂自落矣
凉血解毒湯
當歸生地黃
紫草丹皮
紅花連翹(去心)
白芷川黃連
甘草(生)桔梗
引加燈心水煎服
五苓散
結後根脚漏水漿甚則潰爛乃濕傷五苓散中猪澤桂
茯苓白术更相當
(註)痘當已結未落之時根脚浸漏水漿甚則週身潰
爛小水短濇大便溏泄此濕勝浸淫之故也宜用
五苓散分利之濕除而痂自落矣
五苓散
猪苓澤瀉
肉桂茯苓
白术(土炒)
引加燈心水煎服
荆防解毒湯
半掀半連因表熱似落不落勢纏綿荆防解毒芍地草
金銀通桔骨翹攅
(註)痘當落痂之後宜落不落其痂一半掀起一半咬
緊現證身熱乾燥肌膚紅赤此熱在肌表之證宜
荆防解毒湯主之
荆防解毒湯
荆芥防風
赤芍藥生地黃
甘草(生)金銀花
木通桔梗
地骨皮連翹(去心)
引加生薑水煎服
黃連解毒加味湯
痂落瘢紫黑與焦毒熱鬱結未曾消解毒芩連梔子蘗
加丹生地草金翹
(註)痘當落痂之後其瘢或紫或焦或黑現證通身壯
熱煩渴不寧皆因灌溉時漿未充足毒氣未盡化
故也均宜黃連解毒湯加生地連翹丹皮金銀花
甘草主之
黃連解毒加味湯
黃連黃芩
梔子黃蘗
丹皮生地黃
甘草(生)金銀花
連翹(去心)
引加燈心水煎服
解毒防風湯
落後瘢赤作腫形内熱未解復受風解毒黃芩生地草
翹蒡荆防金芍升
(註)痘當落痂之後瘢凸不平色赤而豔或發熱或作
癢皆血有餘熱復外感於風故也宜解毒防風湯
主之
解毒防風湯
黃芩生地黃
甘草連翹(去心)
牛蒡子(炒研)荆芥
防風金銀花
赤芍升麻
引加生薑水煎服
十全大補湯
落痂凹陷最可虞色白形羸氣血虚大補參苓白木草
歸芎芍地桂黃耆
(註)痘當落痂之後其瘢凹而不起色白不紅現證精
神倦軟飲食懶少此氣血兩虚之證也宜十全大
補湯主之
十全大補湯
人參茯苓
白术(土炒)甘草(炙)
當歸川芎
白芍(炒)熟地黃
肉桂黃耆(蜜炙)
引加煨薑水煎服
御纂醫宗金鑑卷五十六
