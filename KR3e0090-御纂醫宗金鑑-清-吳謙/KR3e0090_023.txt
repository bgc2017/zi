御纂醫宗金鑑卷二十三
訂正仲景全書金匱要略註下之二目錄
婦人妊娠篇第二十
桂枝茯苓丸
附子湯
膠艾湯
當歸芍藥散
乾薑人參半夏丸
當歸貝母苦參丸
葵子茯苓散
當歸散
白术散
婦人産後篇第二十一
枳實芍藥散
下瘀血湯
陽旦湯
竹葉湯
竹皮大丸
白頭翁加甘草阿膠湯
婦人雜病篇第二十二
半夏厚朴湯
甘草小麥大棗湯
温經湯
土瓜根湯
旋覆花湯
膠薑湯
大黃甘遂湯
抵當湯
礬石湯
紅藍花酒
腎氣丸
蛇床子散
狼牙湯
小兒疳蟲蝕齒方
雜療篇第二十三
四時加減柴胡飲子
長服訶黎勒丸
三物備急丸
紫石寒食散
治尸厥方(共二方)
救卒死方(共五方)
救卒死壯熱方
救卒死兩目閉者方
救卒死而張口反折者方
救卒死四肢不收失便者方
救小兒卒死吐利不知是何病方
救卒死客忤二方
救自縊方
療中暍方
救溺死方
馬墜及一切筋骨損方
御纂醫宗金鑑卷二十三目錄
御纂醫宗金鑑卷二十三
訂正仲景全書金匱要略註下之二目錄
婦人妊娠篇第二十
桂枝茯苓丸
附子湯
膠艾湯
當歸芍藥散
乾薑人參半夏丸
當歸貝母苦參丸
葵子茯苓散
當歸散
白术散
婦人産後篇第二十一
枳實芍藥散
下瘀血湯
陽旦湯
竹葉湯
竹皮大丸
白頭翁加甘草阿膠湯
婦人雜病篇第二十二
半夏厚朴湯
甘草小麥大棗湯
温經湯
土瓜根湯
旋覆花湯
膠薑湯
大黃甘遂湯
抵當湯
礬石湯
紅藍花酒
腎氣丸
蛇床子散
狼牙湯
小兒疳蟲蝕齒方
雜療篇第二十三
四時加減柴胡飲子
長服訶黎勒丸
三物備急丸
紫石寒食散
治尸厥方(共二方)
救卒死方(共五方)
救卒死壯熱方
救卒死兩目閉者方
救卒死而張口反折者方
救卒死四肢不收失便者方
救小兒卒死吐利不知是何病方
救卒死客忤二方
救自縊方
療中暍方
救溺死方
馬墜及一切筋骨損方
御纂醫宗金鑑卷二十三目錄
御纂醫宗金鑑卷二十三
訂正仲景全書金匱要略註下之二
婦人妊娠病衇證并治第二十
師曰婦人得平衇隂衇小弱其人渴不能食無寒熱名
妊娠桂枝湯主之於法六十日當有此證設有醫治逆
者却一月加吐下者則絶之
(註)婦人經斷得平衇無寒熱則内外無病其人渴不
能食乃妊娠惡阻之漸也故隂衇雖小弱亦可斷
為有孕但惡阻於法六十日當有此證設醫不知
是孕而治逆其法却一月即有此證也若更加吐
下者則宜絶止醫藥聽其自愈可也然衇平無寒
熱用桂枝湯與妊娠渴不能食者不合且文義斷
續不純其中必有脱簡
(集註)徐彬曰平衇者不見病衇一如平人也隂衇小弱
者衇形小不大軟弱無力非細也諸衇既平而獨
下焦隂衇微見不同是中上二焦無病乃反見渴
不能食之證則渴非上焦之熱不能食亦非胃家
之病矣少陽有嘿嘿不欲食之證今無寒熱亦無
少陽表證可疑矣是渴乃隂火上熾不能食乃惡
心阻食隂衇小乃胎元蝕氣故曰名妊娠也
李彣曰此節病證即妊娠惡阻是也寸為陽衇主
氣尺為隂衇主血隂衇小弱者血不足也血以養
胎則液竭而渴又脾為坤土厚德載物胎氣賴以
奠安不能食者脾氣弱也凡有他病而渴不能食
者衇必不平而有寒熱今雖不能食反得平衇又
無寒熱故主妊娠
桂枝湯方(見下利中)
婦人宿有癥病經斷未及三月而得漏下不止胎動在
臍上者為癥痼害妊娠六月動者前三月經水利時胎
也下血者後斷三月衃也所以血不止者其癥不去故
也當下其癥桂枝茯苓丸主之
(註)經斷有孕名曰妊娠妊娠下血則為漏下婦人宿
有癥痼之疾而育胎者未及三月而得漏下下血
不止胎動不安者此為癥痼害之也已及六月而
得漏下下血胎動不安者此亦癥痼害之也然有
血衃成塊者以前三月經雖斷血未盛胎尚弱未
可下其癥痼也後三月血成衃胎已強故主之桂
枝茯苓丸當下其癥痼也此示人妊娠有病當攻
病之義也此條文義不純其中必有闕文姑存其
理可也
(集註)婁全善曰凡胎動多當臍今動在臍上者故知是
癥也
程林曰此有癥病而懷胎者雖有漏血不止皆癥
痼之為害非胎動胎漏之證下其癥痼妊娠自安
此内經所謂有故無殞亦無殞也
方氏曰胎動胎漏皆下血而胎動有腹痛胎漏無
腹痛故胎動宜行氣胎漏宜清熱
魏荔彤曰胎與衃之辨當於血未斷之前三月求
之前三月之經水順利則經斷必是胎前三月有
曾經下血者則經斷必成衃
桂枝茯苓丸
桂枝茯苓
牡丹(去心)桃仁(去皮尖)
芍藥(各等分)
右五味末之煉蜜和丸如兔屎大每日食前服一
丸不知加至三丸
婦人懷娠六七月衇弦發熱其胎愈脹腹痛惡寒者少
腹如扇所以然者子藏開故也當以附子湯温其藏(方)
(未見)
(註)婦人懷娠六七月衇弦發熱似表證也若其胎愈
脹腹痛惡寒而無頭痛身痛則非表證也少腹如
扇狀其惡寒如扇風之侵襲也所以然者因其人
陽虚子藏開寒邪侵入故用附子湯温子藏而逐
寒但方缺文亦不純必有殘缺
(集註)程林曰胎脹腹痛亦令人發熱惡寒少腹如扇者
隂寒勝也妊娠隂陽調和則胎氣安今陽虛隂盛
不能約束胞胎故子藏為之開也附子湯用以温
經
李彣曰按子藏即子宫也臍下三寸為關元關元
左二寸為胞門右二寸為子戸命門為女子繫胞
之處非謂命門即子藏也蓋命門是穴名在腰後
兩腎中附脊骨之第十四椎之兩旁今經文明說
少腹如扇者子藏開則子藏在少腹明矣豈有在
少腹者而反謂其在脊後者乎此悞也
尤怡曰衇弦發熱有似表證而乃身不痛而腹反
痛背不惡寒而腹反惡寒甚至少腹陣陣作冷若
或扇之者其所以然者子藏開不能闔而風冷之
氣乘之也夫藏開風入其隂内勝則其衇弦為隂
氣而發熱且為格陽矣胎脹者熱則消寒則脹也
附子湯方未見然温裏散寒之意㮣可推矣
師曰婦人有漏下者有半產後因續下血都不絶者有
妊娠下血者假令妊娠腹中痛為胞阻膠艾湯主之
(註)五六月墮胎者謂之半產婦人有漏下下血之疾
至五六月墮胎而下血不絶者此癥痼之害也若
無癥痼下血惟腹中痛者則為胞阻胞阻者胞中
氣血不和而阻其化育也故用芎歸膠艾湯温和
其血血和而胎育也
(集註)程林曰漏下者妊娠經來衇經以陽不足謂之激
經也半產者以四五月墮胎墮胎必傷其血海血
因續下不絶也若妊娠下血腹中痛為胞阻則用
膠艾湯以治
尤怡曰婦人經水淋瀝及胎產前後下血不止者
皆衝任衇虛而隂氣不能守也是惟膠艾湯能補
而固之
芎歸膠艾湯方
芎藭阿膠
甘草(各二兩)艾葉
當歸(各三兩)芍藥(四兩)
乾地黃
右七味以水五升清酒三升合煮取三升去滓内
膠令消盡温服一升日三服不差更作
婦人懷娠腹中㽲痛當歸芍藥散主之
(按)妊娠腹中急痛用此方未詳其義必是脱簡不釋
當歸芍藥散方
當歸(三兩)芍藥(一斤)
茯苓(四兩)白术(四兩)
澤瀉(半斤)芎藭(半斤)
右六味杵為散取方寸匕酒和日三服
妊娠嘔吐不止乾薑人參半夏丸主之
(註)妊娠嘔吐謂之惡阻惡阻者謂胃中素有寒飲惡
阻其胎而妨飲食也主之以乾薑去寒半夏止嘔
惡阻之人日日嘔吐必傷胃氣故又佐人參也
(集註)程林曰寒在胃脘則令嘔吐不止故用乾薑散寒
半夏生薑止嘔人參和胃半夏乾薑能下胎婁全
善云余治娠阻病累用半夏未嘗動胎亦有故無
殞之義臨病之工何必拘泥
尤怡曰此益虛温胃之法為妊娠中虚而有寒者
設也夫陽明之衇順而下行者也有寒則逆有熱
亦逆逆則飲必從之而妊娠之體精凝血聚每多
藴而成熱者矣按外臺方青竹茹橘皮半夏各五
兩生薑茯苓各四兩麥冬人參各三兩為治胃熱
氣逆嘔吐之法可補仲景之未備也
乾薑人參半夏丸方
乾薑人參(各一兩)
半夏(二兩)
右三味末之以生薑汁糊為丸如梧子大飲服十
丸日三服
妊娠小便難飲食如故當歸貝母苦參丸主之
(按)方證不合必有脱簡不釋
當歸貝母苦參丸方
當歸貝母
苦參(各四兩)
右三味末之煉蜜為丸如小豆大飲服三丸加至
十丸
妊娠有水氣身重小便不利灑淅惡寒起即頭眩葵子
茯苓散主之
(註)妊娠外有水氣則浮腫灑淅惡寒水盛貯於肌膚
故身重内有水氣則小便不利水盛阻遏陽氣上
升故起即頭眩也用葵子茯苓者是專以通竅利
水為主也
葵子茯苓散方
葵子(一升)茯苓(三兩)
右二味杵為散飲服方寸匕日三服小便利則愈
婦人妊娠宜常服當歸散主之
(註)妊娠無病不須服藥若其人瘦而有熱恐耗血傷
胎宜常服此以安之
(集註)尤怡曰妊娠最慮熱傷故於芎歸芍藥養血之中
用黃芩清熱佐白术和胃也震亨稱黃芩白术為
安胎聖藥夫芩术非能安胎者也去其濕熱其胎
自安耳
當歸散方
當歸黃芩
芍藥芎藭(各一斤)
白术(半斤)
右五味杵為散酒飲服方寸匕日再服妊娠常服
即易產胎無苦疾產後百病悉主之
妊娠養胎白术散主之
(註)妊娠婦人肥白有寒恐其傷胎宜常服此
(集註)尤怡曰妊娠傷胎有因熱者亦有因寒者隨人藏
氣之隂陽而各異也當歸散正治熱之劑白术散
君白术和胃臣川芎調血使蜀椒去寒佐牡蠣安
胎也則正治寒之劑也仲景並列於此其所以昭
示後人者深矣
白术散方
白术芎藭
蜀椒(三分去汗)牡蠣
右四味杵為散酒服一錢匕日三服夜一服但苦
痛加芍藥心下毒痛倍加芎藭心煩吐痛不能食
飲加細辛一兩半夏大者二十枚服之後更以醋
漿水服之若嘔以醋漿水服之復不解者小麥汁
服之已後渴者大麥粥服之病雖愈服之勿置
婦人傷胎懷身腹滿不得小便從腰已下重如有水氣
狀懷身七月太隂當養不養此心氣實當刺瀉勞宫及
關元小便微利則愈
(按)文義未詳此穴刺之落胎必是錯簡不釋
婦人產後病衇證并治第二十一
問曰新產婦人有三病一者病痙二者病鬱冒三者大
便難何謂也師曰新產血虛多汗出喜中風故令病痙
亡血復汗寒多故令鬱冒亡津液胃燥故大便難
(註)新產之婦畏其無汗若無汗則榮衛不和而有發
熱無汗似乎傷寒表病者但舌無白胎可辨也故
喜其有汗而又恐汗出過多表陽不固風邪易入
而為項強腰背反張之痙病也新產之婦畏血不
行若不行則血瘀於裏而有發熱腹痛似乎傷寒
裏病者但以舌無黃胎可辨也故喜其血下而又
恐血下過多隂亡失守虛陽上厥而為昏冒不省
合目汗出之血暈也新產雖喜其出汗喜其血行
又恐不免過傷隂液致令胃乾腸燥而有潮熱譫
語大便鞕難似乎陽明胃家實者故仲景於產後
首出三病不只為防未然之病而更為辨已然之
疑也昏冒而曰鬱冒者謂隂陽虛鬱不相交通而
致冒也
(集註)尤怡曰痙筋病也血虛汗出筋衇失養風入而益
其勁也鬱冒神病也亡隂血虛陽氣遂厥而隂復
鬱之則頭眩而目瞀大便難者液病也胃藏津液
滲灌諸陽亡津液胃燥則大腸失其潤而便難也
三者不同其為亡血傷津則一也
產婦鬱冒其衇微弱不能食大便反堅但頭汗出所以
然者血虛而厥厥而必冒冒家欲解必大汗出以血虛
下厥孤陽上出故頭汗出所以產婦喜汗出者亡隂血
虛陽氣獨盛故當汗出隂陽乃復大便堅嘔不能食小
柴胡湯主之病解能食七八日更發熱者此為胃實大
承氣湯主之
(註)此承上條互詳其義以明其治也產婦昏冒衇微
弱者是氣血俱虛應得之證也不能食者是胃氣
未和應得之候也大便反堅者是腸胃枯乾應得
之病也究之鬱冒所以然者由血虛則隂虛隂虛
則陽氣上厥而必冒也冒家欲解必大汗出者是
陽氣鬱得以外洩而解也故產婦喜汗出也由此
推之血瘀致冒解必當血下是隂氣鬱得以内輸
而解也最忌者但頭汗出則為隂亡下厥孤陽上
出也大便堅嘔不能食用小柴胡湯必其人舌有
胎身無汗形氣不衰者始可故病得解自能食也
若有汗當減柴胡無熱當減黃芩嘔則當倍薑半
虛則當倍人參又在臨證之變通也大便堅七八
日更發熱用大承氣湯亦必其人形氣俱實胃強
能食者始可也若氣弱液乾因虛致燥難堪攻下
者則又當内用元明粉以軟堅燥外用諸導法以
潤廣腸緩緩圖之也
(集註)尤怡曰鬱冒雖有客邪而其本則為裏虛故其衇
微弱也嘔不能食大便反堅但頭汗出津液上行
不下逮之象所以然者亡隂血虛孤陽上厥而津
液從之也厥者必冒冒家欲解必大汗出者隂陽
乍離故厥而冒及隂陽復通汗乃大出而解也產
婦新虛不宜多汗而此反喜汗出者血去隂虛陽
受邪氣而獨盛汗出則邪去陽弱而後與隂相和
所謂損陽而就隂是也
小柴胡湯(見嘔吐中)
大承氣湯(見痙病中)
產婦腹中㽲痛當歸生薑羊肉湯主之并治腹中寒疝
虛勞不足
(註)產後暴然腹中急痛產後虛寒痛也主之當歸生
薑羊肉湯者補虛散寒止痛也并治虛勞不足寒
疝腹痛者亦以其虛而寒也
(集註)程林曰產後血虛有寒則腹中急痛内經曰味厚
者為隂當歸羊肉味厚者也用以補產後之隂佐
生薑以散腹中之寒則㽲痛自止夫辛能散寒補
能去弱三味辛温補劑也故并主虛勞寒疝
魏荔彤曰妊娠之㽲痛胞阻於血寒也產後腹中
㽲痛者裏虛而血寒也一阻一虛而治法異矣
當歸生薑羊肉湯方(見寒疝中)
產後腹痛煩滿不得臥枳實芍藥散主之
(註)產後腹痛不煩不滿裏虛也今腹痛煩滿不得臥
裏實也氣結血凝而痛故用枳實破氣結芍藥調
腹痛枳實炒令黑者蓋因產婦氣不實也并主癰
膿亦因血為氣凝久而腐化者也佐以麥粥恐傷
產婦之胃也
(集註)尤怡曰產後腹痛而至煩滿不得臥知血鬱而成
熱且下病而礙上也與虛寒㽲痛不同矣
枳實芍藥散方
枳實(燒令黑勿太過)芍藥(等分)
右二味杵為散服方寸匕日三服并主癰膿以麥
粥下之
師曰產婦腹痛法當以枳實芍藥散假令不愈者此為
腹中有乾血著臍下宜下瘀血湯主之亦主經水不利
(註)產婦腹痛屬氣結血凝者枳實芍藥散以調之假
令服後不愈此為熱灼血乾著於臍下而痛非枳
實芍藥之所能治也宜下瘀血主之下瘀血湯攻
熱下瘀血也並主經水不通亦因熱灼血乾故也
下瘀血湯方
大黃(三兩)桃仁(二十枚)
䗪蟲(二十枚熬去足)
右三味末之煉蜜和為四丸以酒一升煎一丸取
八合頓服之新血下如豚肝
(集註)程林曰䗪蟲主開血閉大黃主攻瘀血桃仁主破
死血
產後七八日無太陽證少腹堅痛此惡露不盡不大便
煩躁發熱切衇微實再倍發熱日晡時煩躁者不食食
則譫語至夜即愈宜大承氣湯主之熱在裏結在膀胱
也
(按)熱在裏結在膀胱也之八字當在本條上文惡露
不盡之下未有大承氣湯下膀胱血之理必是傳
寫之譌再倍二字當是衍文
(註)無太陽證無表證也少腹堅痛有裏證也因其產
後七八日有畜血裏證而無太陽表證則可知非
傷寒太陽隨經瘀熱在裏之病乃產後惡露未盡
熱結膀胱之病當主以下瘀血可也若不大便不
食譫語煩躁發熱日晡更甚至夜即愈此為胃實
之病非惡露不盡之病以其日晡更甚至夜即愈
則可知病不在血分而在胃也故以大承氣湯下
之
(集註)李彣曰此一節具兩證在内一是太陽畜血證一
是陽明裏實證因古人文法錯綜故難辨也無太
陽證謂無表證也少腹堅痛者以肝藏血少腹為
肝經部分故血必結於此則堅痛亦在此此惡露
不盡是為熱在裏結在膀胱此太陽畜血證也宜
下去瘀血若不大便煩躁衇實讝語者陽明裏實
也再倍發熱者熱在裏蒸蒸發於外也陽明旺於
申酉戌日晡是陽明向旺時故煩躁不能食病在
陽而不在隂故至夜則愈此陽明腑病也宜大承
氣湯以下胃實
(按)傷寒論曰陽明病不能食攻其熱必噦以胃中虛
冷故也又云發熱者尤當先解表乃可攻之况在
產後豈可妄議攻下哉必認證果真方可用此
產後風續之數十日不解頭微痛惡寒時時有熱心下
悶乾嘔汗出雖久陽旦證續在耳可與陽旦湯
(註)產後續感風邪數十日不解頭微痛惡寒時熱汗
出表未解也雖有心下悶乾嘔之裏但有桂枝證
在可與陽旦湯解表可也陽旦湯即桂枝湯加黃
芩陽旦證即桂枝證也
(集註)沈明宗曰上下三條乃產後感冒證也世謂産後
氣血兩虛不論外感内傷皆以補虛為主而仲景
拈傷寒中之風傷衞發熱仍以表裏隂陽去邪為
訓故云產後中風數十日不解頭微痛惡寒時時
有熱汗出乃太陽表未解也但心下悶乾嘔是外
邪入於胸中之裏太陽表裏有邪謂之陽旦證故
以桂枝湯加黃芩而為陽旦湯以風邪在表故用
桂枝解肌邪入胸膈之間當以清凉解其内熱故
加黃芩正謂不犯其虛是益其餘不補正而正自
補不驅邪而邪自散斯為産後感冒入神之妙方
也奈後人不察其理反謂芍藥酸寒能伐生生之
氣桂枝辛熱恐傷其血棄而不用以致病劇不解
只因未窺仲景門墻耳故千金方以此加飴糖當
歸為當歸建中湯治產後諸虛或外感病推仲景
之意嘗以此湯加减出入治產後諸病屢獲神效
故表出之
尤怡曰夫審證用藥不拘日數表裏既分汗下斯
判上條裏熱成實雖產後七八日與大承氣而不
傷於峻此條表不解雖數十日之久與陽旦湯而
不慮其散非通於權變者未足語此也
陽旦湯方
即桂枝湯内加黃芩桂枝湯方(見下利中)
産後中風發熱面正赤喘而頭痛竹葉湯主之
(按)産後中風之下當有病痙者之三字始與方合若
無此三字則人參附子施之於中風發熱可乎而
又以竹葉命名者何所謂也且方内有頸項強用
大附子之文本篇有證無方則可知必有脱簡
産後汗多表虚而中風邪病痙者主之竹葉湯發散
太陽陽明兩經風邪用竹葉為君者以發熱面正赤有
熱也用人參為臣者以産後而喘不足也頸項強急
風邪之甚故佐附子嘔者氣逆故加半夏也
(集註)程林曰産後血虚多汗出喜中風故令病痙今證
中未至背反張而發熱面赤頭痛亦風痙之漸也
竹葉湯方
竹葉(一把)葛根(三兩)
防風(二兩)桔梗
桂枝人參
甘草(各一兩)附子(一枚炮)
大棗(十五枚)生薑(三兩)
右十味以水一斗煮取二升半分温三服温覆使
汗出頸項強用大附子一枚破之如豆大前藥揚
去沫嘔者加大半夏半升洗
婦人乳中虛煩亂嘔逆安中益氣竹皮大丸主之
(按)此條文義證藥未詳
竹皮大丸方
生竹茹(二分)石膏(二分)
桂枝(一分)甘草(七分)
白薇(一分)
右五味末之棗肉和丸彈子大以飲服一丸日三
夜二服有熱者倍白薇喘者加栢實一分
(集解)濟隂綱目云中虛不可用石膏煩亂不可用桂枝
此方以甘草七分配衆藥六分又以棗肉為丸仍
以一丸飲下可想其立方之微用藥之難審虛實
之不易也仍飲服者尤慮夫虛虛之禍耳用是方
者亦當深省
產後下利虚極白頭翁加甘草阿膠湯主之
(按)此條文義證藥不合不釋
白頭翁加甘草阿膠湯方
白頭翁甘草
阿膠(各二兩)秦皮
黃連蘗皮(各三兩)
右六味以水七升煮取二升半内膠令消盡分温
三服
婦人雜病衇證并治第二十二
婦人之病因虛積冷結氣為諸經水斷絶至有歴年血
寒積結胞門寒傷經絡凝堅在上嘔吐涎唾久成肺癰
形體損分在中盤結繞臍寒疝或兩脇疼痛與臓相連
或結熱中痛在關元衇數無瘡肌若魚鱗時著男子非
止女身在下來多經候不勻令隂掣痛少腹惡寒或引
腰脊下根氣街氣衝急痛膝脛疼煩奄忽眩冒狀如厥
癲或有憂慘悲傷多嗔此皆帶下非有鬼神久則羸瘦
衇虛多寒三十六病千變萬端審衇隂陽虛實緊弦行
其鍼藥治危得安其雖同病衇各異源子當辯記勿謂
不然
(按)此條為婦人雜病提綱當冠篇首以揭病情在下
來多之來字當是未字本條皆經水斷絶之病若
係來多則與上文不合與下文經候不勻亦不合
又本條内有此皆帶下一句當在非有鬼神之下
文義相屬是傳寫之譌
(註)此條為婦人諸病綱領其病之所以異於男子者
以其有月經也其月經致病之根源則多因虛損
積冷結氣也三者一有所感皆能使經水斷絶至
有歴年寒積胞門以致血凝氣結而不行者先哲
云女子以經調為無病若經不調則變病百出矣
以下皆言三者阻經之變病其變病之不同各因
其人之臟腑經絡寒熱虛實之異也如寒外傷經
絡其人上焦素寒則凝堅在上故上焦胸肺受病
也形寒傷肺則氣滯阻飲故嘔吐涎唾也若其人
上焦素熱寒同其化久則成熱熱傷其肺故成肺
癰而形體損瘦也若其人中焦素寒則在中盤結
故繞臍疝痛也或兩脇疼痛是中焦之部連及肝
臟故也或其人中焦素熱則不病寒疝而病結熱
於中矣中熱故不能為寒疝而繞臍之痛仍在關
元也其人衇數當生瘡若無瘡則熱必灼隂皮膚
失潤故肌粗若魚鱗也然此嘔吐涎唾寒疝疼痛
肌若魚鱗等病亦時著男子非止女子病也在下
未多謂經候不勻而血不多下也邪侵胞中乃下
焦之部故病隂中掣痛少腹惡寒也或痛引腰脊
下根氣街急痛腰膝疼煩皆胞中衝任為病所必
然也或痛極奄忽眩冒狀如厥癲亦痛甚之常狀
也若其人或有憂慘悲傷多嗔之遇而見此眩冒
厥癲之證實非有鬼神也凡此胞中衝任血病皆
能病帶故諺曰十女九帶也然帶下病久津液必
傷形必羸瘦診其衇虛審其多寒豈止病此三十
六病而千變萬端矣雖千變萬端然必審衇隂陽
虛實緊弦與病參究行其鍼藥治危得安也其有
病雖同而衇不同者則當詳加審辨故曰子當辨
記勿謂不然也
婦人咽中如有炙臠半夏厚朴湯主之
(註)咽中如有炙臠謂咽中有痰涎如同炙肉咯之不
出嚥之不下者即今之梅核氣病也此病得於七
情鬱氣凝涎而生故用半夏厚朴生薑辛以散結
苦以降逆茯苓佐半夏以利飲行涎紫蘇芳香以
宣通鬱氣俾氣舒涎去病自愈矣此證男子亦有
不獨婦人也
(集註)尤怡曰凝痰結氣阻塞咽嗌之間千金所謂咽中
帖帖如有炙肉吞之不下吐之不出者是也
半夏厚朴湯方
半夏(一升)厚朴(三兩)
茯苓(四兩)生薑(五兩)
乾蘇葉(二兩)
右五味以水七升煮取四升分温四服日三夜一
服
婦人藏躁喜悲傷欲哭象如神靈所作數欠伸甘麥大
棗湯主之
(按)甘草小麥大棗湯方義未詳必是譌錯
(註)藏心藏也心静則神藏若為七情所傷則心不得
静而神躁擾不寧也故喜悲傷欲哭是神不能主
情也象如神靈所憑是心不能神明也即今之失
志癲狂病也數欠伸喝欠也喝欠頓悶肝之病也
母能令子實故證及也
甘草小麥大棗湯方
甘草(三兩)小麥(一升)
大棗(十枚)
右三味以水六升煮取三升温分三服亦補脾氣
婦人吐涎沫醫反下之心下即痞當先治其吐涎沫小
青龍湯主之涎沫止乃治痞瀉心湯主之
(註)吐涎沫形寒飲冷也不温散而反下之則寒飲虛
結成痞鞕也當先治其吐涎沫以小青龍湯治外
寒内飲俟涎沫止以半夏瀉心湯乃治痞也
(集註)尤怡曰吐涎沫上焦有寒飲也不與温散而反下
之則寒内入而成痞然雖痞而猶吐涎沫是寒飲
未巳不可治痞當先治飲而後治痞亦如傷寒例
表解乃可攻痞也
小青龍湯方(見肺癰中)
瀉心湯方(見驚悸中)
問曰婦人年五十所病下利數十日不止暮即發熱少
腹裏急腹滿手掌煩熱唇口乾燥何也師曰此病屬帶
下何以故曾經半產瘀血在少腹不去何以知之其證
唇口乾燥故知之當以温經湯主之
(按)所病下利之利字當是血字文義相屬必是傳寫
之譌
(註)婦人年已五十衝任皆虛天癸當竭地道不通矣
今下血數十日不止宿瘀下也五心煩熱隂血虛
也唇口乾燥任衝血傷不上榮也少腹急滿胞中
有寒瘀不行也此皆曾經半産崩中新血難生瘀
血未盡風寒客於胞中為帶下為崩中為經水愆
期為胞寒不孕均用温經湯主之者以此方生新
去瘀煖子宫補衝任也
(集註)李彣曰婦人年五十則已過七七之期任衇虛太
衝衇衰天癸竭地道不通時也所病下利據本文
帶下觀之當是崩淋下血之病蓋血屬隂隂虛故
發熱暮亦屬隂也任主胞胎衝為血海二衇皆起
於胞宫而出於會隂正當少腹部分衝衇俠臍上
行故衝任衇虛則少腹裏急有乾血亦令腹滿内
經云任衇為病女子帶下瘕聚是也手背為陽掌
心為隂乃手三隂過衇之處隂虛故掌中煩熱也
陽明衇俠口環唇與衝衇會於氣街皆屬於帶衇
難經云血主濡之以衝衇血阻不行則陽明津液
衰少不能濡潤故唇口乾燥斷以病屬帶下以曾
經半產少腹瘀血不去則津液不布新血不生此
則唇口乾燥之所由生也
温經湯方
吳茱萸(三兩)當歸
芎藭芍藥(各二兩)
人參桂枝
牡丹皮阿膠
生薑(各二兩)甘草(二兩)
半夏(半升)麥門冬(一升去心)
右十二味以水一斗煮取三升分温三服
亦主婦人少腹寒久不受胎兼取崩中去血或月
水來過多及至期不來
(集解)李彣曰内經云血氣虛者喜温而惡寒寒則凝澁
不流温則消而去之此湯名温經以瘀血得温即
行也方内皆補養氣血之藥未嘗以逐瘀為事而
瘀血自去者此養正邪自消之法也故婦人崩淋
不孕月事不調者並主之
帶下經水不利少腹滿痛經一月再見者土瓜根散主
之
(按)再字當是不字若是再字一月兩來與上文不利
不合是傳寫之譌
(註)此亦前條在下未多經候不勻之證帶下胞中病
也胞中有宿瘀從氣分或寒化則為白帶從血分
或熱化則為赤帶從氣血寒熱錯雜之化則為雜
色之帶也若兼經水不利少腹滿痛乃有瘀血故
也其經至期不見主以土瓜根散者土瓜能逐瘀
血䗪蟲能開血閉桂枝合芍藥舒陽益隂通和營
氣則瘀去血和經調帶止矣
土瓜根散方
土瓜根芍藥
桂枝䗪蟲(各三分)
右四味杵為散酒服方寸匕日三服
寸口衇弦而大弦則為减大則為芤减則為寒芤則為
虛寒虛相摶此名曰革婦人則半產漏下旋覆花湯主
之
(按)此條詳在傷寒論辨衇法篇錯簡在此旋覆花湯
主之一句亦必是錯簡半產漏下則氣已下陷焉
有再用旋覆下氣之理
旋覆花湯方
旋覆花(三兩)葱(十四莖)
新絳(少許)
右三味以水三升煮取一升頓服之
婦人陷經漏下黑不解膠薑湯主之
(註)陷經者謂經血下陷即今之漏下崩中病也黑不
解不成文膠薑湯方亦缺
(集註)李彣曰陷經漏下謂經衇下陷而血漏下不止乃
氣不攝血也黑不解者瘀血不去則新血不生榮
氣腐敗也然氣血喜温惡寒用膠薑湯温養氣血
則氣盛血充推陳致新而經自調矣
(按)此條文義必有缺誤姑採此註以見大意
婦人少腹滿如敦狀小便微難而不渴生後者此為水
與血俱結在血室也大黃甘遂湯主之
(註)敦大也少腹胞之室也胞為血海有滿大之狀是
血畜也若小便微難而不渴者水亦畜也此病若
在生育之後則為水與血俱結在血室也主之大
黃甘遂湯是水血並攻之法也
大黃甘遂湯方
大黃(四兩)甘遂(二兩)
阿膠(二兩)
右三味以水三升煮取一升頓服之其血當下
婦人中風七八日續來寒熱發作有時經水適斷此為
熱入血室其血必結故使如瘧狀發作有時小柴胡湯
主之
(註)詳見傷寒論少陽篇内不復釋
婦人傷寒發熱經水適來晝日明了暮則讝語如見鬼
狀者此為熱入血室治之無犯胃氣及上二焦必自愈
(註)詳見傷寒論少陽篇内不復釋
婦人中風發熱惡寒經水適來得之七八日熱除衇遲
身凉和胸脇滿如結胸狀讝語者此為熱入血室也當
刺期門隨其實而瀉之
(註)詳見傷寒論少陽篇内不復釋
陽明病下血讝語者此為熱入血室但頭汗出當刺期
門隨其實而瀉之濈然汗出即愈
(註)詳見傷寒論陽明篇内不復釋
婦人經水不利下抵當湯主之
(註)婦人經水不利下言經行不通利快暢下也乃婦
人恒有之病不過活瘀導氣調和衝任足以愈之
今曰抵當湯主之夫抵當重劑文内並無少腹結
痛大便黑小便利發狂善忘寒熱等證恐藥重病
輕必有殘缺錯簡讀者審之
抵當湯方
水蛭(三十箇熬)蝱蟲(三十枚熬去翅足)
桃仁(二十箇去皮尖)大黃(三兩酒浸)
右四味為末以水五升煮取三升去滓温服一升
婦人經水閉不利藏堅癖不止中有乾血下白物礬石
丸主之
(註)藏隂内也不止不去也經水閉而不通瘀宿血也
隂中堅塊不去血乾凝也下白物化血成帶也用
礬石丸坐藥治之此方治下白物若從濕化者可
也恐未能攻堅癖乾血也
(集註)尤怡曰藏堅癖不止者子藏乾血堅凝成癖而不
去也乾血不去則新血不榮而經閉不利矣由是
蓄洩不時胞宫素濕所積之血與濕化而成白物
時時自下是宜先去其藏之濕礬石燥濕水杏仁
潤乾血也
礬石丸方
礬石(三分燒)杏仁(一分)
右二味末之煉蜜和丸如棗核大内藏中劇者再
内之
婦人六十二種風及腹中血氣刺痛紅藍花酒主之
(註)六十二種風無可考腹中血氣刺痛用紅藍花酒
通經行血誠要方也
紅藍花酒方
紅藍花(一兩)
右一味以酒一大升煎減半頓服一半未去再服
婦人腹中諸疾痛當歸芍藥散主之
(註)諸疾腹痛謂婦人腹中諸種疾痛也既曰諸疾痛
則寒熱虛實氣食等邪皆令腹痛豈能以此一方
㮣治諸疾痛耶當歸芍藥散主之必是錯簡
當歸芍藥散方(見妊娠中)
婦人腹中痛小建中湯主之
(註)若因木盛土衰中虛急痛者用此補虛緩中定痛
可也
小建中湯方(見虛勞中)
問曰婦人病飲食如故煩熱不得臥而反倚息者何也
師曰此名轉胞不得溺也以胞系乖戾故致此病但利
小便則愈宜腎氣丸主之
(註)病不在胃故飲食如故也病在於胞故不得溺也
陽氣不化故煩熱也水不得下行故倚息不得臥
也名曰轉胞以胞系乖戾不爽也故致此病但當
利小便則愈主之腎氣丸以温行下焦陽氣陽氣
化則溺出諸病自解矣胞者乃謂尿胞非血胞也
(集註)趙良曰此方在虛勞中治腰痛小便不利小便拘
急此亦用之何也蓋因腎虛用之也用此補腎則
氣化氣化則水行而愈矣然轉胞之病豈盡由下
焦腎虛氣不化出致耶或中焦脾虛不能散精歸
於胞及上焦肺虛不能下輸布於胞或胎重壓其
胞或忍溺入房皆足成此病必求其所因以治之
也
腎氣丸方
乾地黃(八兩)薯蕷(四兩)
山茱萸(四兩)澤瀉(三兩)
茯苓(三兩)牡丹皮(三兩)
桂枝附子(炮各一兩)
右八味末之煉蜜和丸梧子大酒下十五丸加至
二十五丸日再服
(集解)李彣曰方名腎氣丸者氣屬陽補腎中真陽之氣
也内具六味丸壯腎水以滋小便之源附桂益命
門火以化膀胱之氣則薰蒸津液水道以通而小
便自利此所以不用五苓散而用腎氣丸也
婦人隂寒温中坐藥蛇床子散主之
(註)隂寒前隂寒也治以温中坐藥蛇床子性温熱能
壯陽故納之以助陽驅隂也
(集註)沈明宗曰此治隂掣痛少腹惡寒之方也胞門陽
虛受寒現證不一非唯少腹惡寒之一證也但寒
從隂戸所受不從表出當温其受邪之處則病得
愈故以蛇床子一味大熱温助其陽納入隂中俾
子宫得暖邪去而病自愈矣
蛇床子散方
蛇床子仁
右一味末以白粉少許和合相得如棗大綿裹内
之自然温
少隂衇滑而數者隂中即生瘡隂中蝕瘡爛者狼牙湯
洗之
(註)隂中即前隂也生瘡蝕爛乃濕熱不潔而生䘌也
用狼牙湯洗之以除濕熱殺䘌也狼牙非狼之牙
乃狼牙草也如不得以狼毒代之亦可其瘡深洗
不可及則用後法也
(集註)李彣曰少隂屬腎隂中腎之竅也内經曰滑者隂
氣有餘又云數則為熱故隂中生瘡蝕爛皆濕熱
所致狼牙味苦性寒寒能勝熱苦能殺蟲故主洗
之
狼牙湯方
狼牙(四兩)
右一味以水四升煮取半升以綿纏筋如繭浸湯
瀝隂中日四遍
胃氣下泄隂吹而正喧此榖氣之實也膏髮煎導之
(按)膏髮煎導之之五字當是衍文此榖氣之實也之
下當有長服訶梨勒丸之六字後隂下氣謂之氣
利用訶梨勒散前隂下氣謂之隂吹用訶梨勒丸
文義始屬藥病亦對盖訶梨勒丸以訶梨勒固下
氣之虛以厚朴陳皮平榖氣之實亦相允合方錯
簡在雜療篇内下小兒疳蟲蝕齒一方殺蟲解毒
或另有小兒門或列在雜方内今於婦人雜病之
末亦錯簡也
(註)腎虛不固則氣下泄隂吹而正喧謂前隂出氣有
聲也此榖氣之實謂胃氣實而腎氣虛也以訶梨
勒丸固下氣而瀉榖氣也
膏髮煎方(見黃疸中)
小兒疳蟲蝕齒方
雄黃葶藶
右二味末之取臘月猪脂鎔以槐枝綿裹頭四五
枚點藥烙之
雜療方第二十三
退五藏虛熱四時加減柴胡飲子方
(冬三月加)柴胡(八分)白术(八分)
陳皮(五分)大腹㯽榔(四枚并皮子者)
生薑(五分)桔梗(七分)
(春三月加)枳實減白术(共六味)
(夏三月加)生薑(三分)枳實(五分)
甘草(三分共八味)(秋三月加)陳皮(三分共六味)
右各㕮咀分為三貼一貼以水三升煮取二升分
温三服如人行四五里進一服如四體壅添甘草
少許每貼分作三小貼每小貼以水一升煮取七
合温服再合滓為一服重煮都成四服(疑非仲景方)
(按)此方證不屬不釋
長服訶梨勒丸方
訶梨勒陳皮
厚朴(各三兩)
右三味末之煉蜜丸如桐子大酒飲服二十丸加
至三十丸
(按)此方當在前篇榖氣之實也之下
三物備急方
大黃(一兩)乾薑(一兩)
巴豆(一兩去皮心熬外研如脂)
右藥各須精新先搗大黃乾薑為末研巴豆内中
合治一千杵用為散蜜和丸亦佳密器中貯之莫
令泄氣主心腹諸卒暴百病若中惡客忤心腹脹
滿卒痛如錐刺氣急口噤停尸卒死者以煖水苦
酒服大豆許三四丸或不下捧頭起灌令下咽須
臾當瘥如未瘥更與三丸當腹中鳴即吐下便瘥
若口噤亦須折齒灌之
(方解)方名備急者以備暴然諸腹滿腹急痛及中惡客
忤噤閉卒死者也若口噤亦須折齒灌之是恐人
不急救則死之義然不如後人管吹入鼻中之法
為良
(集解)李彣曰人卒得病欲死者皆感毒厲邪隂不正之
氣而然三物相須能蕩邪安正或吐或下使穢氣
上下分消誠足備一時急需也
治傷寒令愈不復紫石寒食散方
紫石英白石英
赤石脂鍾乳(碓煉)
栝蔞根防風
桔梗文蛤
鬼臼(各十分)太乙餘糧(十分)
乾薑附子(炮去皮)
桂枝(去皮各四分)
右十三味杵為散酒服方寸匕
(按)方未詳不釋
尸厥衇動而無氣氣閉不通故靜而死也治方
菖蒲屑内鼻兩孔中吹之令人以桂屑着舌下
(註)形如不病人有氣而衇動失常名曰行屍卒死不
知人無氣而衇動如故名曰尸厥尸厥乃正氣暴
然為邪氣閉塞不通故靜而似死用菖蒲内鼻桂
着舌下是通心神啓陽氣也
又方
剔取左角髮方寸燒末酒和灌令入喉立起
(方解)菖蒲吹鼻桂著舌下而不愈者則用此法是以髮
乃血之餘血乃心所生用燒則發其陽用酒則行
氣血用本人者喜一氣相通也
救卒死方
薤搗汁灌鼻中
(方解)卒然昏死皆尸厥也薤白類蒜而小北人謂之小
根菜南人謂之釣喬是也其味極辛搗汁灌鼻亦
通竅取嚏之意也
又方
雄雞冠割取血管吹内鼻中
豬脂如鷄子大苦酒一升煮沸灌喉中
雞肝及血塗面上以灰圍四旁立起
大豆二七粒以雞子白并酒和盡以吞之
(方解)雄鷄冠血及肝卵白豬脂大豆酒醋等物無非用
陽物以勝隂祟也管吹内鼻中謂將鷄冠血或合
熱酒含在不病人口内以葦管或筆管插入病人
鼻孔中使氣連藥吹之其藥自能下咽氣通噤自
開也
救卒死而壯熱者方
礬石半觔以水一斗半煮消以漬脚令没踝
(註)厥而身壯熱者陽厥腑病也外以礬水浸脚蓋以
厥起於下而收攝陽氣也
(集註)程林曰厥陽獨行故卒死而壯熱岐伯曰血之與
氣并走於上則為大厥厥則暴死礬石收攝藥也
以之浸足而收歛其厥逆之氣
救卒死而目閉者方
騎牛臨面搗薤汁灌耳中吹皂莢鼻中立效
救卒死而張口反折者方
灸手足兩瓜後十四壯了飲以五毒諸膏散(有巴豆者)
(註)卒死張口反折者用灸以通陽氣但飲以五毒諸
膏方
救卒死而四肢不收失便者方
馬屎一升水三斗煮取二斗以洗之又取牛洞(稀糞也)
一升温酒灌口中灸心下一寸臍上三寸臍下四寸
各一百壯差
(註)尸厥目閉口張失便反張四肢不收隂厥藏病也
有如是之證者用騎牛臨面之法正所以厭邪也
薤汁灌耳皂角吹鼻皆通其諸竅而閉塞者可通
也灸手足甲後以通外陽法也馬屎取吐之法灸
中脘關元以通内陽之法也
救小兒卒死而吐利不知是何病方
狗屎一丸絞取汁灌之無濕者水煮乾者取汁
(方解)凡屎皆發陽氣用狗屎亦取發陽氣也
救卒死客忤死還魂湯主之方
麻黃(三兩去節)杏仁(七十箇去皮尖)
甘草(一兩炙)
右三味以水八升煮取三升去滓分令咽之通治
諸感忤
(註)中惡客忤便閉裏實者仲景用備急丸可知無汗
表實者不當用備急丸通裏當用還魂湯以通表
也通裏者抑諸隂氣也通表者扶諸陽氣也昧者
不知以麻黃為入太陽發汗之藥抑知不温覆取
汗則為入太隂通陽之藥也陽氣通動魂可還矣
又方
韭根(一把)烏梅(二七個)
吳茱萸(半升炒)
右三味以水一斗煮之以病人櫛内中三沸櫛浮
者生沉者死煮取三升去滓分飲之
(方解)韭根吳茱萸烏梅之治亦收陽氣法也浮為陽沉
為隂陽生隂死義也
救自縊死旦至暮雖已冷必可治暮至旦少難也恐此
當言忿氣盛故也然夏時夜短於晝又熱猶應可治又
云心下若微温者一日已上猶可治之方
徐徐抱解不得截繩上下安被臥之一人以脚踏其
兩肩手少挽其髮常弦弦勿縱之一人以手按揉胸
上數動之一人摩捋臂脛屈伸之若已僵但漸漸強
屈之并按其腹如此一炊頃氣從口出呼吸眼開而
猶引按莫置亦勿苦勞之須臾可少進湯及粥清含
之令濡喉漸漸能嚥及稍止更令兩人以兩管吹其
兩耳朵此法最善無不活者
(註)旦至暮陽氣有餘陽主生故雖已冷必可治也暮
至旦隂氣有餘隂主死故稍難也自縊之人必可
治者恐此當有言語忿爭氣盛不散故可治也暮
至旦固難治然遇夏時夜短於晝又熱皆陽氣有
餘猶應可治又云心下若微温者雖一日已上猶
可治之觀此諄諄告切仲景仁心惟恐人畏其繁
𤨏而不治也此法嘗試之十全八九始知言果不
謬弦弦猶言緊緊也揉胸按腹摩臂脛屈伸之皆
引導其氣之法也
凡中暍死不可使得冷得冷便死療之方
屈草帶繞暍人臍使三兩人溺其中令温亦可用熱
泥和屈草亦可扣瓦椀底按及車缸以著暍人取令
溺須得流去此謂道路窮卒無湯當令溺其中欲使
多人溺取令温若湯便可與之不可泥及車缸恐此
物冷暍既在夏月得熱泥土暖車缸亦可用也
(註)中暑卒死之人不可置放隂凉之處恐其閉熱在
内猶被凍之人不可沃以熱湯恐其閉寒在内反
為大害也
救溺死方
取竈中灰二石餘以埋人從頭至足水出七孔即活
嘗試蠅子落水而死者用竈灰埋之自活
(集解)李彣曰竈灰得火土相生之氣以埋人則外温衞
氣而内滲水濕故能使水出七孔而活
治墜馬及一切筋骨損方
大黃(一兩切浸湯成汁)緋帛(如手大燒灰)
亂髮(如鷄子大燒灰用)久用炊單布(一尺燒灰)
敗蒲(一握三寸)桃仁(四十九箇去皮尖熬)
甘草(如中指節炙剉)
右七味以童子小便量多少煎湯成内酒一大盞
次下大黃去滓分温三服先剉敗蒲席半領煎湯
浴衣被蓋覆斯須通利數行痛處立差利及浴水
赤勿怪即瘀血也
(註)外浴以散其瘀内服以下其瘀斯兩得之矣
(集註)徐彬曰從高墜下法當救損傷筋骨為主然頓跌
之勢内外之血必無不瘀瘀不去則氣不行氣不
行則傷不愈故以桃仁大黃逐瘀為主緋帛紅花
之餘亂髮血之餘合童便以消瘀血湯浴能活周
身氣血然筋骨瘀血必有熱氣滯鬱故以炊單布
受氣最多而易消者以散滯通氣從其類也加少
炙甘草補中以和諸藥也
御纂醫宗金鑑卷二十三
御纂醫宗金鑑卷二十三
訂正仲景全書金匱要略註下之二
婦人妊娠病衇證并治第二十
師曰婦人得平衇隂衇小弱其人渴不能食無寒熱名
妊娠桂枝湯主之於法六十日當有此證設有醫治逆
者却一月加吐下者則絶之
(註)婦人經斷得平衇無寒熱則内外無病其人渴不
能食乃妊娠惡阻之漸也故隂衇雖小弱亦可斷
為有孕但惡阻於法六十日當有此證設醫不知
是孕而治逆其法却一月即有此證也若更加吐
下者則宜絶止醫藥聽其自愈可也然衇平無寒
熱用桂枝湯與妊娠渴不能食者不合且文義斷
續不純其中必有脱簡
(集註)徐彬曰平衇者不見病衇一如平人也隂衇小弱
者衇形小不大軟弱無力非細也諸衇既平而獨
下焦隂衇微見不同是中上二焦無病乃反見渴
不能食之證則渴非上焦之熱不能食亦非胃家
之病矣少陽有嘿嘿不欲食之證今無寒熱亦無
少陽表證可疑矣是渴乃隂火上熾不能食乃惡
心阻食隂衇小乃胎元蝕氣故曰名妊娠也
李彣曰此節病證即妊娠惡阻是也寸為陽衇主
氣尺為隂衇主血隂衇小弱者血不足也血以養
胎則液竭而渴又脾為坤土厚德載物胎氣賴以
奠安不能食者脾氣弱也凡有他病而渴不能食
者衇必不平而有寒熱今雖不能食反得平衇又
無寒熱故主妊娠
桂枝湯方(見下利中)
婦人宿有癥病經斷未及三月而得漏下不止胎動在
臍上者為癥痼害妊娠六月動者前三月經水利時胎
也下血者後斷三月衃也所以血不止者其癥不去故
也當下其癥桂枝茯苓丸主之
(註)經斷有孕名曰妊娠妊娠下血則為漏下婦人宿
有癥痼之疾而育胎者未及三月而得漏下下血
不止胎動不安者此為癥痼害之也已及六月而
得漏下下血胎動不安者此亦癥痼害之也然有
血衃成塊者以前三月經雖斷血未盛胎尚弱未
可下其癥痼也後三月血成衃胎已強故主之桂
枝茯苓丸當下其癥痼也此示人妊娠有病當攻
病之義也此條文義不純其中必有闕文姑存其
理可也
(集註)婁全善曰凡胎動多當臍今動在臍上者故知是
癥也
程林曰此有癥病而懷胎者雖有漏血不止皆癥
痼之為害非胎動胎漏之證下其癥痼妊娠自安
此内經所謂有故無殞亦無殞也
方氏曰胎動胎漏皆下血而胎動有腹痛胎漏無
腹痛故胎動宜行氣胎漏宜清熱
魏荔彤曰胎與衃之辨當於血未斷之前三月求
之前三月之經水順利則經斷必是胎前三月有
曾經下血者則經斷必成衃
桂枝茯苓丸
桂枝茯苓
牡丹(去心)桃仁(去皮尖)
芍藥(各等分)
右五味末之煉蜜和丸如兔屎大每日食前服一
丸不知加至三丸
婦人懷娠六七月衇弦發熱其胎愈脹腹痛惡寒者少
腹如扇所以然者子藏開故也當以附子湯温其藏(方)
(未見)
(註)婦人懷娠六七月衇弦發熱似表證也若其胎愈
脹腹痛惡寒而無頭痛身痛則非表證也少腹如
扇狀其惡寒如扇風之侵襲也所以然者因其人
陽虚子藏開寒邪侵入故用附子湯温子藏而逐
寒但方缺文亦不純必有殘缺
(集註)程林曰胎脹腹痛亦令人發熱惡寒少腹如扇者
隂寒勝也妊娠隂陽調和則胎氣安今陽虛隂盛
不能約束胞胎故子藏為之開也附子湯用以温
經
李彣曰按子藏即子宫也臍下三寸為關元關元
左二寸為胞門右二寸為子戸命門為女子繫胞
之處非謂命門即子藏也蓋命門是穴名在腰後
兩腎中附脊骨之第十四椎之兩旁今經文明說
少腹如扇者子藏開則子藏在少腹明矣豈有在
少腹者而反謂其在脊後者乎此悞也
尤怡曰衇弦發熱有似表證而乃身不痛而腹反
痛背不惡寒而腹反惡寒甚至少腹陣陣作冷若
或扇之者其所以然者子藏開不能闔而風冷之
氣乘之也夫藏開風入其隂内勝則其衇弦為隂
氣而發熱且為格陽矣胎脹者熱則消寒則脹也
附子湯方未見然温裏散寒之意㮣可推矣
師曰婦人有漏下者有半產後因續下血都不絶者有
妊娠下血者假令妊娠腹中痛為胞阻膠艾湯主之
(註)五六月墮胎者謂之半產婦人有漏下下血之疾
至五六月墮胎而下血不絶者此癥痼之害也若
無癥痼下血惟腹中痛者則為胞阻胞阻者胞中
氣血不和而阻其化育也故用芎歸膠艾湯温和
其血血和而胎育也
(集註)程林曰漏下者妊娠經來衇經以陽不足謂之激
經也半產者以四五月墮胎墮胎必傷其血海血
因續下不絶也若妊娠下血腹中痛為胞阻則用
膠艾湯以治
尤怡曰婦人經水淋瀝及胎產前後下血不止者
皆衝任衇虛而隂氣不能守也是惟膠艾湯能補
而固之
芎歸膠艾湯方
芎藭阿膠
甘草(各二兩)艾葉
當歸(各三兩)芍藥(四兩)
乾地黃
右七味以水五升清酒三升合煮取三升去滓内
膠令消盡温服一升日三服不差更作
婦人懷娠腹中㽲痛當歸芍藥散主之
(按)妊娠腹中急痛用此方未詳其義必是脱簡不釋
當歸芍藥散方
當歸(三兩)芍藥(一斤)
茯苓(四兩)白术(四兩)
澤瀉(半斤)芎藭(半斤)
右六味杵為散取方寸匕酒和日三服
妊娠嘔吐不止乾薑人參半夏丸主之
(註)妊娠嘔吐謂之惡阻惡阻者謂胃中素有寒飲惡
阻其胎而妨飲食也主之以乾薑去寒半夏止嘔
惡阻之人日日嘔吐必傷胃氣故又佐人參也
(集註)程林曰寒在胃脘則令嘔吐不止故用乾薑散寒
半夏生薑止嘔人參和胃半夏乾薑能下胎婁全
善云余治娠阻病累用半夏未嘗動胎亦有故無
殞之義臨病之工何必拘泥
尤怡曰此益虛温胃之法為妊娠中虚而有寒者
設也夫陽明之衇順而下行者也有寒則逆有熱
亦逆逆則飲必從之而妊娠之體精凝血聚每多
藴而成熱者矣按外臺方青竹茹橘皮半夏各五
兩生薑茯苓各四兩麥冬人參各三兩為治胃熱
氣逆嘔吐之法可補仲景之未備也
乾薑人參半夏丸方
乾薑人參(各一兩)
半夏(二兩)
右三味末之以生薑汁糊為丸如梧子大飲服十
丸日三服
妊娠小便難飲食如故當歸貝母苦參丸主之
(按)方證不合必有脱簡不釋
當歸貝母苦參丸方
當歸貝母
苦參(各四兩)
右三味末之煉蜜為丸如小豆大飲服三丸加至
十丸
妊娠有水氣身重小便不利灑淅惡寒起即頭眩葵子
茯苓散主之
(註)妊娠外有水氣則浮腫灑淅惡寒水盛貯於肌膚
故身重内有水氣則小便不利水盛阻遏陽氣上
升故起即頭眩也用葵子茯苓者是專以通竅利
水為主也
葵子茯苓散方
葵子(一升)茯苓(三兩)
右二味杵為散飲服方寸匕日三服小便利則愈
婦人妊娠宜常服當歸散主之
(註)妊娠無病不須服藥若其人瘦而有熱恐耗血傷
胎宜常服此以安之
(集註)尤怡曰妊娠最慮熱傷故於芎歸芍藥養血之中
用黃芩清熱佐白术和胃也震亨稱黃芩白术為
安胎聖藥夫芩术非能安胎者也去其濕熱其胎
自安耳
當歸散方
當歸黃芩
芍藥芎藭(各一斤)
白术(半斤)
右五味杵為散酒飲服方寸匕日再服妊娠常服
即易產胎無苦疾產後百病悉主之
妊娠養胎白术散主之
(註)妊娠婦人肥白有寒恐其傷胎宜常服此
(集註)尤怡曰妊娠傷胎有因熱者亦有因寒者隨人藏
氣之隂陽而各異也當歸散正治熱之劑白术散
君白术和胃臣川芎調血使蜀椒去寒佐牡蠣安
胎也則正治寒之劑也仲景並列於此其所以昭
示後人者深矣
白术散方
白术芎藭
蜀椒(三分去汗)牡蠣
右四味杵為散酒服一錢匕日三服夜一服但苦
痛加芍藥心下毒痛倍加芎藭心煩吐痛不能食
飲加細辛一兩半夏大者二十枚服之後更以醋
漿水服之若嘔以醋漿水服之復不解者小麥汁
服之已後渴者大麥粥服之病雖愈服之勿置
婦人傷胎懷身腹滿不得小便從腰已下重如有水氣
狀懷身七月太隂當養不養此心氣實當刺瀉勞宫及
關元小便微利則愈
(按)文義未詳此穴刺之落胎必是錯簡不釋
婦人產後病衇證并治第二十一
問曰新產婦人有三病一者病痙二者病鬱冒三者大
便難何謂也師曰新產血虛多汗出喜中風故令病痙
亡血復汗寒多故令鬱冒亡津液胃燥故大便難
(註)新產之婦畏其無汗若無汗則榮衛不和而有發
熱無汗似乎傷寒表病者但舌無白胎可辨也故
喜其有汗而又恐汗出過多表陽不固風邪易入
而為項強腰背反張之痙病也新產之婦畏血不
行若不行則血瘀於裏而有發熱腹痛似乎傷寒
裏病者但以舌無黃胎可辨也故喜其血下而又
恐血下過多隂亡失守虛陽上厥而為昏冒不省
合目汗出之血暈也新產雖喜其出汗喜其血行
又恐不免過傷隂液致令胃乾腸燥而有潮熱譫
語大便鞕難似乎陽明胃家實者故仲景於產後
首出三病不只為防未然之病而更為辨已然之
疑也昏冒而曰鬱冒者謂隂陽虛鬱不相交通而
致冒也
(集註)尤怡曰痙筋病也血虛汗出筋衇失養風入而益
其勁也鬱冒神病也亡隂血虛陽氣遂厥而隂復
鬱之則頭眩而目瞀大便難者液病也胃藏津液
滲灌諸陽亡津液胃燥則大腸失其潤而便難也
三者不同其為亡血傷津則一也
產婦鬱冒其衇微弱不能食大便反堅但頭汗出所以
然者血虛而厥厥而必冒冒家欲解必大汗出以血虛
下厥孤陽上出故頭汗出所以產婦喜汗出者亡隂血
虛陽氣獨盛故當汗出隂陽乃復大便堅嘔不能食小
柴胡湯主之病解能食七八日更發熱者此為胃實大
承氣湯主之
(註)此承上條互詳其義以明其治也產婦昏冒衇微
弱者是氣血俱虛應得之證也不能食者是胃氣
未和應得之候也大便反堅者是腸胃枯乾應得
之病也究之鬱冒所以然者由血虛則隂虛隂虛
則陽氣上厥而必冒也冒家欲解必大汗出者是
陽氣鬱得以外洩而解也故產婦喜汗出也由此
推之血瘀致冒解必當血下是隂氣鬱得以内輸
而解也最忌者但頭汗出則為隂亡下厥孤陽上
出也大便堅嘔不能食用小柴胡湯必其人舌有
胎身無汗形氣不衰者始可故病得解自能食也
若有汗當減柴胡無熱當減黃芩嘔則當倍薑半
虛則當倍人參又在臨證之變通也大便堅七八
日更發熱用大承氣湯亦必其人形氣俱實胃強
能食者始可也若氣弱液乾因虛致燥難堪攻下
者則又當内用元明粉以軟堅燥外用諸導法以
潤廣腸緩緩圖之也
(集註)尤怡曰鬱冒雖有客邪而其本則為裏虛故其衇
微弱也嘔不能食大便反堅但頭汗出津液上行
不下逮之象所以然者亡隂血虛孤陽上厥而津
液從之也厥者必冒冒家欲解必大汗出者隂陽
乍離故厥而冒及隂陽復通汗乃大出而解也產
婦新虛不宜多汗而此反喜汗出者血去隂虛陽
受邪氣而獨盛汗出則邪去陽弱而後與隂相和
所謂損陽而就隂是也
小柴胡湯(見嘔吐中)
大承氣湯(見痙病中)
產婦腹中㽲痛當歸生薑羊肉湯主之并治腹中寒疝
虛勞不足
(註)產後暴然腹中急痛產後虛寒痛也主之當歸生
薑羊肉湯者補虛散寒止痛也并治虛勞不足寒
疝腹痛者亦以其虛而寒也
(集註)程林曰產後血虛有寒則腹中急痛内經曰味厚
者為隂當歸羊肉味厚者也用以補產後之隂佐
生薑以散腹中之寒則㽲痛自止夫辛能散寒補
能去弱三味辛温補劑也故并主虛勞寒疝
魏荔彤曰妊娠之㽲痛胞阻於血寒也產後腹中
㽲痛者裏虛而血寒也一阻一虛而治法異矣
當歸生薑羊肉湯方(見寒疝中)
產後腹痛煩滿不得臥枳實芍藥散主之
(註)產後腹痛不煩不滿裏虛也今腹痛煩滿不得臥
裏實也氣結血凝而痛故用枳實破氣結芍藥調
腹痛枳實炒令黑者蓋因產婦氣不實也并主癰
膿亦因血為氣凝久而腐化者也佐以麥粥恐傷
產婦之胃也
(集註)尤怡曰產後腹痛而至煩滿不得臥知血鬱而成
熱且下病而礙上也與虛寒㽲痛不同矣
枳實芍藥散方
枳實(燒令黑勿太過)芍藥(等分)
右二味杵為散服方寸匕日三服并主癰膿以麥
粥下之
師曰產婦腹痛法當以枳實芍藥散假令不愈者此為
腹中有乾血著臍下宜下瘀血湯主之亦主經水不利
(註)產婦腹痛屬氣結血凝者枳實芍藥散以調之假
令服後不愈此為熱灼血乾著於臍下而痛非枳
實芍藥之所能治也宜下瘀血主之下瘀血湯攻
熱下瘀血也並主經水不通亦因熱灼血乾故也
下瘀血湯方
大黃(三兩)桃仁(二十枚)
䗪蟲(二十枚熬去足)
右三味末之煉蜜和為四丸以酒一升煎一丸取
八合頓服之新血下如豚肝
(集註)程林曰䗪蟲主開血閉大黃主攻瘀血桃仁主破
死血
產後七八日無太陽證少腹堅痛此惡露不盡不大便
煩躁發熱切衇微實再倍發熱日晡時煩躁者不食食
則譫語至夜即愈宜大承氣湯主之熱在裏結在膀胱
也
(按)熱在裏結在膀胱也之八字當在本條上文惡露
不盡之下未有大承氣湯下膀胱血之理必是傳
寫之譌再倍二字當是衍文
(註)無太陽證無表證也少腹堅痛有裏證也因其產
後七八日有畜血裏證而無太陽表證則可知非
傷寒太陽隨經瘀熱在裏之病乃產後惡露未盡
熱結膀胱之病當主以下瘀血可也若不大便不
食譫語煩躁發熱日晡更甚至夜即愈此為胃實
之病非惡露不盡之病以其日晡更甚至夜即愈
則可知病不在血分而在胃也故以大承氣湯下
之
(集註)李彣曰此一節具兩證在内一是太陽畜血證一
是陽明裏實證因古人文法錯綜故難辨也無太
陽證謂無表證也少腹堅痛者以肝藏血少腹為
肝經部分故血必結於此則堅痛亦在此此惡露
不盡是為熱在裏結在膀胱此太陽畜血證也宜
下去瘀血若不大便煩躁衇實讝語者陽明裏實
也再倍發熱者熱在裏蒸蒸發於外也陽明旺於
申酉戌日晡是陽明向旺時故煩躁不能食病在
陽而不在隂故至夜則愈此陽明腑病也宜大承
氣湯以下胃實
(按)傷寒論曰陽明病不能食攻其熱必噦以胃中虛
冷故也又云發熱者尤當先解表乃可攻之况在
產後豈可妄議攻下哉必認證果真方可用此
產後風續之數十日不解頭微痛惡寒時時有熱心下
悶乾嘔汗出雖久陽旦證續在耳可與陽旦湯
(註)產後續感風邪數十日不解頭微痛惡寒時熱汗
出表未解也雖有心下悶乾嘔之裏但有桂枝證
在可與陽旦湯解表可也陽旦湯即桂枝湯加黃
芩陽旦證即桂枝證也
(集註)沈明宗曰上下三條乃產後感冒證也世謂産後
氣血兩虛不論外感内傷皆以補虛為主而仲景
拈傷寒中之風傷衞發熱仍以表裏隂陽去邪為
訓故云產後中風數十日不解頭微痛惡寒時時
有熱汗出乃太陽表未解也但心下悶乾嘔是外
邪入於胸中之裏太陽表裏有邪謂之陽旦證故
以桂枝湯加黃芩而為陽旦湯以風邪在表故用
桂枝解肌邪入胸膈之間當以清凉解其内熱故
加黃芩正謂不犯其虛是益其餘不補正而正自
補不驅邪而邪自散斯為産後感冒入神之妙方
也奈後人不察其理反謂芍藥酸寒能伐生生之
氣桂枝辛熱恐傷其血棄而不用以致病劇不解
只因未窺仲景門墻耳故千金方以此加飴糖當
歸為當歸建中湯治產後諸虛或外感病推仲景
之意嘗以此湯加减出入治產後諸病屢獲神效
故表出之
尤怡曰夫審證用藥不拘日數表裏既分汗下斯
判上條裏熱成實雖產後七八日與大承氣而不
傷於峻此條表不解雖數十日之久與陽旦湯而
不慮其散非通於權變者未足語此也
陽旦湯方
即桂枝湯内加黃芩桂枝湯方(見下利中)
産後中風發熱面正赤喘而頭痛竹葉湯主之
(按)産後中風之下當有病痙者之三字始與方合若
無此三字則人參附子施之於中風發熱可乎而
又以竹葉命名者何所謂也且方内有頸項強用
大附子之文本篇有證無方則可知必有脱簡
産後汗多表虚而中風邪病痙者主之竹葉湯發散
太陽陽明兩經風邪用竹葉為君者以發熱面正赤有
熱也用人參為臣者以産後而喘不足也頸項強急
風邪之甚故佐附子嘔者氣逆故加半夏也
(集註)程林曰産後血虚多汗出喜中風故令病痙今證
中未至背反張而發熱面赤頭痛亦風痙之漸也
竹葉湯方
竹葉(一把)葛根(三兩)
防風(二兩)桔梗
桂枝人參
甘草(各一兩)附子(一枚炮)
大棗(十五枚)生薑(三兩)
右十味以水一斗煮取二升半分温三服温覆使
汗出頸項強用大附子一枚破之如豆大前藥揚
去沫嘔者加大半夏半升洗
婦人乳中虛煩亂嘔逆安中益氣竹皮大丸主之
(按)此條文義證藥未詳
竹皮大丸方
生竹茹(二分)石膏(二分)
桂枝(一分)甘草(七分)
白薇(一分)
右五味末之棗肉和丸彈子大以飲服一丸日三
夜二服有熱者倍白薇喘者加栢實一分
(集解)濟隂綱目云中虛不可用石膏煩亂不可用桂枝
此方以甘草七分配衆藥六分又以棗肉為丸仍
以一丸飲下可想其立方之微用藥之難審虛實
之不易也仍飲服者尤慮夫虛虛之禍耳用是方
者亦當深省
產後下利虚極白頭翁加甘草阿膠湯主之
(按)此條文義證藥不合不釋
白頭翁加甘草阿膠湯方
白頭翁甘草
阿膠(各二兩)秦皮
黃連蘗皮(各三兩)
右六味以水七升煮取二升半内膠令消盡分温
三服
婦人雜病衇證并治第二十二
婦人之病因虛積冷結氣為諸經水斷絶至有歴年血
寒積結胞門寒傷經絡凝堅在上嘔吐涎唾久成肺癰
形體損分在中盤結繞臍寒疝或兩脇疼痛與臓相連
或結熱中痛在關元衇數無瘡肌若魚鱗時著男子非
止女身在下來多經候不勻令隂掣痛少腹惡寒或引
腰脊下根氣街氣衝急痛膝脛疼煩奄忽眩冒狀如厥
癲或有憂慘悲傷多嗔此皆帶下非有鬼神久則羸瘦
衇虛多寒三十六病千變萬端審衇隂陽虛實緊弦行
其鍼藥治危得安其雖同病衇各異源子當辯記勿謂
不然
(按)此條為婦人雜病提綱當冠篇首以揭病情在下
來多之來字當是未字本條皆經水斷絶之病若
係來多則與上文不合與下文經候不勻亦不合
又本條内有此皆帶下一句當在非有鬼神之下
文義相屬是傳寫之譌
(註)此條為婦人諸病綱領其病之所以異於男子者
以其有月經也其月經致病之根源則多因虛損
積冷結氣也三者一有所感皆能使經水斷絶至
有歴年寒積胞門以致血凝氣結而不行者先哲
云女子以經調為無病若經不調則變病百出矣
以下皆言三者阻經之變病其變病之不同各因
其人之臟腑經絡寒熱虛實之異也如寒外傷經
絡其人上焦素寒則凝堅在上故上焦胸肺受病
也形寒傷肺則氣滯阻飲故嘔吐涎唾也若其人
上焦素熱寒同其化久則成熱熱傷其肺故成肺
癰而形體損瘦也若其人中焦素寒則在中盤結
故繞臍疝痛也或兩脇疼痛是中焦之部連及肝
臟故也或其人中焦素熱則不病寒疝而病結熱
於中矣中熱故不能為寒疝而繞臍之痛仍在關
元也其人衇數當生瘡若無瘡則熱必灼隂皮膚
失潤故肌粗若魚鱗也然此嘔吐涎唾寒疝疼痛
肌若魚鱗等病亦時著男子非止女子病也在下
未多謂經候不勻而血不多下也邪侵胞中乃下
焦之部故病隂中掣痛少腹惡寒也或痛引腰脊
下根氣街急痛腰膝疼煩皆胞中衝任為病所必
然也或痛極奄忽眩冒狀如厥癲亦痛甚之常狀
也若其人或有憂慘悲傷多嗔之遇而見此眩冒
厥癲之證實非有鬼神也凡此胞中衝任血病皆
能病帶故諺曰十女九帶也然帶下病久津液必
傷形必羸瘦診其衇虛審其多寒豈止病此三十
六病而千變萬端矣雖千變萬端然必審衇隂陽
虛實緊弦與病參究行其鍼藥治危得安也其有
病雖同而衇不同者則當詳加審辨故曰子當辨
記勿謂不然也
婦人咽中如有炙臠半夏厚朴湯主之
(註)咽中如有炙臠謂咽中有痰涎如同炙肉咯之不
出嚥之不下者即今之梅核氣病也此病得於七
情鬱氣凝涎而生故用半夏厚朴生薑辛以散結
苦以降逆茯苓佐半夏以利飲行涎紫蘇芳香以
宣通鬱氣俾氣舒涎去病自愈矣此證男子亦有
不獨婦人也
(集註)尤怡曰凝痰結氣阻塞咽嗌之間千金所謂咽中
帖帖如有炙肉吞之不下吐之不出者是也
半夏厚朴湯方
半夏(一升)厚朴(三兩)
茯苓(四兩)生薑(五兩)
乾蘇葉(二兩)
右五味以水七升煮取四升分温四服日三夜一
服
婦人藏躁喜悲傷欲哭象如神靈所作數欠伸甘麥大
棗湯主之
(按)甘草小麥大棗湯方義未詳必是譌錯
(註)藏心藏也心静則神藏若為七情所傷則心不得
静而神躁擾不寧也故喜悲傷欲哭是神不能主
情也象如神靈所憑是心不能神明也即今之失
志癲狂病也數欠伸喝欠也喝欠頓悶肝之病也
母能令子實故證及也
甘草小麥大棗湯方
甘草(三兩)小麥(一升)
大棗(十枚)
右三味以水六升煮取三升温分三服亦補脾氣
婦人吐涎沫醫反下之心下即痞當先治其吐涎沫小
青龍湯主之涎沫止乃治痞瀉心湯主之
(註)吐涎沫形寒飲冷也不温散而反下之則寒飲虛
結成痞鞕也當先治其吐涎沫以小青龍湯治外
寒内飲俟涎沫止以半夏瀉心湯乃治痞也
(集註)尤怡曰吐涎沫上焦有寒飲也不與温散而反下
之則寒内入而成痞然雖痞而猶吐涎沫是寒飲
未巳不可治痞當先治飲而後治痞亦如傷寒例
表解乃可攻痞也
小青龍湯方(見肺癰中)
瀉心湯方(見驚悸中)
問曰婦人年五十所病下利數十日不止暮即發熱少
腹裏急腹滿手掌煩熱唇口乾燥何也師曰此病屬帶
下何以故曾經半產瘀血在少腹不去何以知之其證
唇口乾燥故知之當以温經湯主之
(按)所病下利之利字當是血字文義相屬必是傳寫
之譌
(註)婦人年已五十衝任皆虛天癸當竭地道不通矣
今下血數十日不止宿瘀下也五心煩熱隂血虛
也唇口乾燥任衝血傷不上榮也少腹急滿胞中
有寒瘀不行也此皆曾經半産崩中新血難生瘀
血未盡風寒客於胞中為帶下為崩中為經水愆
期為胞寒不孕均用温經湯主之者以此方生新
去瘀煖子宫補衝任也
(集註)李彣曰婦人年五十則已過七七之期任衇虛太
衝衇衰天癸竭地道不通時也所病下利據本文
帶下觀之當是崩淋下血之病蓋血屬隂隂虛故
發熱暮亦屬隂也任主胞胎衝為血海二衇皆起
於胞宫而出於會隂正當少腹部分衝衇俠臍上
行故衝任衇虛則少腹裏急有乾血亦令腹滿内
經云任衇為病女子帶下瘕聚是也手背為陽掌
心為隂乃手三隂過衇之處隂虛故掌中煩熱也
陽明衇俠口環唇與衝衇會於氣街皆屬於帶衇
難經云血主濡之以衝衇血阻不行則陽明津液
衰少不能濡潤故唇口乾燥斷以病屬帶下以曾
經半產少腹瘀血不去則津液不布新血不生此
則唇口乾燥之所由生也
温經湯方
吳茱萸(三兩)當歸
芎藭芍藥(各二兩)
人參桂枝
牡丹皮阿膠
生薑(各二兩)甘草(二兩)
半夏(半升)麥門冬(一升去心)
右十二味以水一斗煮取三升分温三服
亦主婦人少腹寒久不受胎兼取崩中去血或月
水來過多及至期不來
(集解)李彣曰内經云血氣虛者喜温而惡寒寒則凝澁
不流温則消而去之此湯名温經以瘀血得温即
行也方内皆補養氣血之藥未嘗以逐瘀為事而
瘀血自去者此養正邪自消之法也故婦人崩淋
不孕月事不調者並主之
帶下經水不利少腹滿痛經一月再見者土瓜根散主
之
(按)再字當是不字若是再字一月兩來與上文不利
不合是傳寫之譌
(註)此亦前條在下未多經候不勻之證帶下胞中病
也胞中有宿瘀從氣分或寒化則為白帶從血分
或熱化則為赤帶從氣血寒熱錯雜之化則為雜
色之帶也若兼經水不利少腹滿痛乃有瘀血故
也其經至期不見主以土瓜根散者土瓜能逐瘀
血䗪蟲能開血閉桂枝合芍藥舒陽益隂通和營
氣則瘀去血和經調帶止矣
土瓜根散方
土瓜根芍藥
桂枝䗪蟲(各三分)
右四味杵為散酒服方寸匕日三服
寸口衇弦而大弦則為减大則為芤减則為寒芤則為
虛寒虛相摶此名曰革婦人則半產漏下旋覆花湯主
之
(按)此條詳在傷寒論辨衇法篇錯簡在此旋覆花湯
主之一句亦必是錯簡半產漏下則氣已下陷焉
有再用旋覆下氣之理
旋覆花湯方
旋覆花(三兩)葱(十四莖)
新絳(少許)
右三味以水三升煮取一升頓服之
婦人陷經漏下黑不解膠薑湯主之
(註)陷經者謂經血下陷即今之漏下崩中病也黑不
解不成文膠薑湯方亦缺
(集註)李彣曰陷經漏下謂經衇下陷而血漏下不止乃
氣不攝血也黑不解者瘀血不去則新血不生榮
氣腐敗也然氣血喜温惡寒用膠薑湯温養氣血
則氣盛血充推陳致新而經自調矣
(按)此條文義必有缺誤姑採此註以見大意
婦人少腹滿如敦狀小便微難而不渴生後者此為水
與血俱結在血室也大黃甘遂湯主之
(註)敦大也少腹胞之室也胞為血海有滿大之狀是
血畜也若小便微難而不渴者水亦畜也此病若
在生育之後則為水與血俱結在血室也主之大
黃甘遂湯是水血並攻之法也
大黃甘遂湯方
大黃(四兩)甘遂(二兩)
阿膠(二兩)
右三味以水三升煮取一升頓服之其血當下
婦人中風七八日續來寒熱發作有時經水適斷此為
熱入血室其血必結故使如瘧狀發作有時小柴胡湯
主之
(註)詳見傷寒論少陽篇内不復釋
婦人傷寒發熱經水適來晝日明了暮則讝語如見鬼
狀者此為熱入血室治之無犯胃氣及上二焦必自愈
(註)詳見傷寒論少陽篇内不復釋
婦人中風發熱惡寒經水適來得之七八日熱除衇遲
身凉和胸脇滿如結胸狀讝語者此為熱入血室也當
刺期門隨其實而瀉之
(註)詳見傷寒論少陽篇内不復釋
陽明病下血讝語者此為熱入血室但頭汗出當刺期
門隨其實而瀉之濈然汗出即愈
(註)詳見傷寒論陽明篇内不復釋
婦人經水不利下抵當湯主之
(註)婦人經水不利下言經行不通利快暢下也乃婦
人恒有之病不過活瘀導氣調和衝任足以愈之
今曰抵當湯主之夫抵當重劑文内並無少腹結
痛大便黑小便利發狂善忘寒熱等證恐藥重病
輕必有殘缺錯簡讀者審之
抵當湯方
水蛭(三十箇熬)蝱蟲(三十枚熬去翅足)
桃仁(二十箇去皮尖)大黃(三兩酒浸)
右四味為末以水五升煮取三升去滓温服一升
婦人經水閉不利藏堅癖不止中有乾血下白物礬石
丸主之
(註)藏隂内也不止不去也經水閉而不通瘀宿血也
隂中堅塊不去血乾凝也下白物化血成帶也用
礬石丸坐藥治之此方治下白物若從濕化者可
也恐未能攻堅癖乾血也
(集註)尤怡曰藏堅癖不止者子藏乾血堅凝成癖而不
去也乾血不去則新血不榮而經閉不利矣由是
蓄洩不時胞宫素濕所積之血與濕化而成白物
時時自下是宜先去其藏之濕礬石燥濕水杏仁
潤乾血也
礬石丸方
礬石(三分燒)杏仁(一分)
右二味末之煉蜜和丸如棗核大内藏中劇者再
内之
婦人六十二種風及腹中血氣刺痛紅藍花酒主之
(註)六十二種風無可考腹中血氣刺痛用紅藍花酒
通經行血誠要方也
紅藍花酒方
紅藍花(一兩)
右一味以酒一大升煎減半頓服一半未去再服
婦人腹中諸疾痛當歸芍藥散主之
(註)諸疾腹痛謂婦人腹中諸種疾痛也既曰諸疾痛
則寒熱虛實氣食等邪皆令腹痛豈能以此一方
㮣治諸疾痛耶當歸芍藥散主之必是錯簡
當歸芍藥散方(見妊娠中)
婦人腹中痛小建中湯主之
(註)若因木盛土衰中虛急痛者用此補虛緩中定痛
可也
小建中湯方(見虛勞中)
問曰婦人病飲食如故煩熱不得臥而反倚息者何也
師曰此名轉胞不得溺也以胞系乖戾故致此病但利
小便則愈宜腎氣丸主之
(註)病不在胃故飲食如故也病在於胞故不得溺也
陽氣不化故煩熱也水不得下行故倚息不得臥
也名曰轉胞以胞系乖戾不爽也故致此病但當
利小便則愈主之腎氣丸以温行下焦陽氣陽氣
化則溺出諸病自解矣胞者乃謂尿胞非血胞也
(集註)趙良曰此方在虛勞中治腰痛小便不利小便拘
急此亦用之何也蓋因腎虛用之也用此補腎則
氣化氣化則水行而愈矣然轉胞之病豈盡由下
焦腎虛氣不化出致耶或中焦脾虛不能散精歸
於胞及上焦肺虛不能下輸布於胞或胎重壓其
胞或忍溺入房皆足成此病必求其所因以治之
也
腎氣丸方
乾地黃(八兩)薯蕷(四兩)
山茱萸(四兩)澤瀉(三兩)
茯苓(三兩)牡丹皮(三兩)
桂枝附子(炮各一兩)
右八味末之煉蜜和丸梧子大酒下十五丸加至
二十五丸日再服
(集解)李彣曰方名腎氣丸者氣屬陽補腎中真陽之氣
也内具六味丸壯腎水以滋小便之源附桂益命
門火以化膀胱之氣則薰蒸津液水道以通而小
便自利此所以不用五苓散而用腎氣丸也
婦人隂寒温中坐藥蛇床子散主之
(註)隂寒前隂寒也治以温中坐藥蛇床子性温熱能
壯陽故納之以助陽驅隂也
(集註)沈明宗曰此治隂掣痛少腹惡寒之方也胞門陽
虛受寒現證不一非唯少腹惡寒之一證也但寒
從隂戸所受不從表出當温其受邪之處則病得
愈故以蛇床子一味大熱温助其陽納入隂中俾
子宫得暖邪去而病自愈矣
蛇床子散方
蛇床子仁
右一味末以白粉少許和合相得如棗大綿裹内
之自然温
少隂衇滑而數者隂中即生瘡隂中蝕瘡爛者狼牙湯
洗之
(註)隂中即前隂也生瘡蝕爛乃濕熱不潔而生䘌也
用狼牙湯洗之以除濕熱殺䘌也狼牙非狼之牙
乃狼牙草也如不得以狼毒代之亦可其瘡深洗
不可及則用後法也
(集註)李彣曰少隂屬腎隂中腎之竅也内經曰滑者隂
氣有餘又云數則為熱故隂中生瘡蝕爛皆濕熱
所致狼牙味苦性寒寒能勝熱苦能殺蟲故主洗
之
狼牙湯方
狼牙(四兩)
右一味以水四升煮取半升以綿纏筋如繭浸湯
瀝隂中日四遍
胃氣下泄隂吹而正喧此榖氣之實也膏髮煎導之
(按)膏髮煎導之之五字當是衍文此榖氣之實也之
下當有長服訶梨勒丸之六字後隂下氣謂之氣
利用訶梨勒散前隂下氣謂之隂吹用訶梨勒丸
文義始屬藥病亦對盖訶梨勒丸以訶梨勒固下
氣之虛以厚朴陳皮平榖氣之實亦相允合方錯
簡在雜療篇内下小兒疳蟲蝕齒一方殺蟲解毒
或另有小兒門或列在雜方内今於婦人雜病之
末亦錯簡也
(註)腎虛不固則氣下泄隂吹而正喧謂前隂出氣有
聲也此榖氣之實謂胃氣實而腎氣虛也以訶梨
勒丸固下氣而瀉榖氣也
膏髮煎方(見黃疸中)
小兒疳蟲蝕齒方
雄黃葶藶
右二味末之取臘月猪脂鎔以槐枝綿裹頭四五
枚點藥烙之
雜療方第二十三
退五藏虛熱四時加減柴胡飲子方
(冬三月加)柴胡(八分)白术(八分)
陳皮(五分)大腹㯽榔(四枚并皮子者)
生薑(五分)桔梗(七分)
(春三月加)枳實減白术(共六味)
(夏三月加)生薑(三分)枳實(五分)
甘草(三分共八味)(秋三月加)陳皮(三分共六味)
右各㕮咀分為三貼一貼以水三升煮取二升分
温三服如人行四五里進一服如四體壅添甘草
少許每貼分作三小貼每小貼以水一升煮取七
合温服再合滓為一服重煮都成四服(疑非仲景方)
(按)此方證不屬不釋
長服訶梨勒丸方
訶梨勒陳皮
厚朴(各三兩)
右三味末之煉蜜丸如桐子大酒飲服二十丸加
至三十丸
(按)此方當在前篇榖氣之實也之下
三物備急方
大黃(一兩)乾薑(一兩)
巴豆(一兩去皮心熬外研如脂)
右藥各須精新先搗大黃乾薑為末研巴豆内中
合治一千杵用為散蜜和丸亦佳密器中貯之莫
令泄氣主心腹諸卒暴百病若中惡客忤心腹脹
滿卒痛如錐刺氣急口噤停尸卒死者以煖水苦
酒服大豆許三四丸或不下捧頭起灌令下咽須
臾當瘥如未瘥更與三丸當腹中鳴即吐下便瘥
若口噤亦須折齒灌之
(方解)方名備急者以備暴然諸腹滿腹急痛及中惡客
忤噤閉卒死者也若口噤亦須折齒灌之是恐人
不急救則死之義然不如後人管吹入鼻中之法
為良
(集解)李彣曰人卒得病欲死者皆感毒厲邪隂不正之
氣而然三物相須能蕩邪安正或吐或下使穢氣
上下分消誠足備一時急需也
治傷寒令愈不復紫石寒食散方
紫石英白石英
赤石脂鍾乳(碓煉)
栝蔞根防風
桔梗文蛤
鬼臼(各十分)太乙餘糧(十分)
乾薑附子(炮去皮)
桂枝(去皮各四分)
右十三味杵為散酒服方寸匕
(按)方未詳不釋
尸厥衇動而無氣氣閉不通故靜而死也治方
菖蒲屑内鼻兩孔中吹之令人以桂屑着舌下
(註)形如不病人有氣而衇動失常名曰行屍卒死不
知人無氣而衇動如故名曰尸厥尸厥乃正氣暴
然為邪氣閉塞不通故靜而似死用菖蒲内鼻桂
着舌下是通心神啓陽氣也
又方
剔取左角髮方寸燒末酒和灌令入喉立起
(方解)菖蒲吹鼻桂著舌下而不愈者則用此法是以髮
乃血之餘血乃心所生用燒則發其陽用酒則行
氣血用本人者喜一氣相通也
救卒死方
薤搗汁灌鼻中
(方解)卒然昏死皆尸厥也薤白類蒜而小北人謂之小
根菜南人謂之釣喬是也其味極辛搗汁灌鼻亦
通竅取嚏之意也
又方
雄雞冠割取血管吹内鼻中
豬脂如鷄子大苦酒一升煮沸灌喉中
雞肝及血塗面上以灰圍四旁立起
大豆二七粒以雞子白并酒和盡以吞之
(方解)雄鷄冠血及肝卵白豬脂大豆酒醋等物無非用
陽物以勝隂祟也管吹内鼻中謂將鷄冠血或合
熱酒含在不病人口内以葦管或筆管插入病人
鼻孔中使氣連藥吹之其藥自能下咽氣通噤自
開也
救卒死而壯熱者方
礬石半觔以水一斗半煮消以漬脚令没踝
(註)厥而身壯熱者陽厥腑病也外以礬水浸脚蓋以
厥起於下而收攝陽氣也
(集註)程林曰厥陽獨行故卒死而壯熱岐伯曰血之與
氣并走於上則為大厥厥則暴死礬石收攝藥也
以之浸足而收歛其厥逆之氣
救卒死而目閉者方
騎牛臨面搗薤汁灌耳中吹皂莢鼻中立效
救卒死而張口反折者方
灸手足兩瓜後十四壯了飲以五毒諸膏散(有巴豆者)
(註)卒死張口反折者用灸以通陽氣但飲以五毒諸
膏方
救卒死而四肢不收失便者方
馬屎一升水三斗煮取二斗以洗之又取牛洞(稀糞也)
一升温酒灌口中灸心下一寸臍上三寸臍下四寸
各一百壯差
(註)尸厥目閉口張失便反張四肢不收隂厥藏病也
有如是之證者用騎牛臨面之法正所以厭邪也
薤汁灌耳皂角吹鼻皆通其諸竅而閉塞者可通
也灸手足甲後以通外陽法也馬屎取吐之法灸
中脘關元以通内陽之法也
救小兒卒死而吐利不知是何病方
狗屎一丸絞取汁灌之無濕者水煮乾者取汁
(方解)凡屎皆發陽氣用狗屎亦取發陽氣也
救卒死客忤死還魂湯主之方
麻黃(三兩去節)杏仁(七十箇去皮尖)
甘草(一兩炙)
右三味以水八升煮取三升去滓分令咽之通治
諸感忤
(註)中惡客忤便閉裏實者仲景用備急丸可知無汗
表實者不當用備急丸通裏當用還魂湯以通表
也通裏者抑諸隂氣也通表者扶諸陽氣也昧者
不知以麻黃為入太陽發汗之藥抑知不温覆取
汗則為入太隂通陽之藥也陽氣通動魂可還矣
又方
韭根(一把)烏梅(二七個)
吳茱萸(半升炒)
右三味以水一斗煮之以病人櫛内中三沸櫛浮
者生沉者死煮取三升去滓分飲之
(方解)韭根吳茱萸烏梅之治亦收陽氣法也浮為陽沉
為隂陽生隂死義也
救自縊死旦至暮雖已冷必可治暮至旦少難也恐此
當言忿氣盛故也然夏時夜短於晝又熱猶應可治又
云心下若微温者一日已上猶可治之方
徐徐抱解不得截繩上下安被臥之一人以脚踏其
兩肩手少挽其髮常弦弦勿縱之一人以手按揉胸
上數動之一人摩捋臂脛屈伸之若已僵但漸漸強
屈之并按其腹如此一炊頃氣從口出呼吸眼開而
猶引按莫置亦勿苦勞之須臾可少進湯及粥清含
之令濡喉漸漸能嚥及稍止更令兩人以兩管吹其
兩耳朵此法最善無不活者
(註)旦至暮陽氣有餘陽主生故雖已冷必可治也暮
至旦隂氣有餘隂主死故稍難也自縊之人必可
治者恐此當有言語忿爭氣盛不散故可治也暮
至旦固難治然遇夏時夜短於晝又熱皆陽氣有
餘猶應可治又云心下若微温者雖一日已上猶
可治之觀此諄諄告切仲景仁心惟恐人畏其繁
𤨏而不治也此法嘗試之十全八九始知言果不
謬弦弦猶言緊緊也揉胸按腹摩臂脛屈伸之皆
引導其氣之法也
凡中暍死不可使得冷得冷便死療之方
屈草帶繞暍人臍使三兩人溺其中令温亦可用熱
泥和屈草亦可扣瓦椀底按及車缸以著暍人取令
溺須得流去此謂道路窮卒無湯當令溺其中欲使
多人溺取令温若湯便可與之不可泥及車缸恐此
物冷暍既在夏月得熱泥土暖車缸亦可用也
(註)中暑卒死之人不可置放隂凉之處恐其閉熱在
内猶被凍之人不可沃以熱湯恐其閉寒在内反
為大害也
救溺死方
取竈中灰二石餘以埋人從頭至足水出七孔即活
嘗試蠅子落水而死者用竈灰埋之自活
(集解)李彣曰竈灰得火土相生之氣以埋人則外温衞
氣而内滲水濕故能使水出七孔而活
治墜馬及一切筋骨損方
大黃(一兩切浸湯成汁)緋帛(如手大燒灰)
亂髮(如鷄子大燒灰用)久用炊單布(一尺燒灰)
敗蒲(一握三寸)桃仁(四十九箇去皮尖熬)
甘草(如中指節炙剉)
右七味以童子小便量多少煎湯成内酒一大盞
次下大黃去滓分温三服先剉敗蒲席半領煎湯
浴衣被蓋覆斯須通利數行痛處立差利及浴水
赤勿怪即瘀血也
(註)外浴以散其瘀内服以下其瘀斯兩得之矣
(集註)徐彬曰從高墜下法當救損傷筋骨為主然頓跌
之勢内外之血必無不瘀瘀不去則氣不行氣不
行則傷不愈故以桃仁大黃逐瘀為主緋帛紅花
之餘亂髮血之餘合童便以消瘀血湯浴能活周
身氣血然筋骨瘀血必有熱氣滯鬱故以炊單布
受氣最多而易消者以散滯通氣從其類也加少
炙甘草補中以和諸藥也
御纂醫宗金鑑卷二十三
