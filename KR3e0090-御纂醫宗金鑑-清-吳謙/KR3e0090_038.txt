御纂醫宗金鑑卷三十八
編輯傷寒心法要訣目錄
類傷寒五證
停飲傷食脚氣虛煩内癰
同傷寒十二證
冬溫寒疫瘟疫溫病熱病
風溫溫瘧濕溫中暍溫毒
風濕痙病
易愈生證
難治死證
彙方
附河間兩解利法等
御纂醫宗金鑑卷三十八目錄
御纂醫宗金鑑卷三十八
編輯傷寒心法要訣目錄
類傷寒五證
停飲傷食脚氣虛煩内癰
同傷寒十二證
冬溫寒疫瘟疫溫病熱病
風溫溫瘧濕溫中暍溫毒
風濕痙病
易愈生證
難治死證
彙方
附河間兩解利法等
御纂醫宗金鑑卷三十八目錄
御纂醫宗金鑑卷三十八
編輯傷寒心法要訣
類傷寒五證
停痰傷食脚氣虚煩内癰
相類傷寒有五證頭疼發熱惡風寒停痰頭項不強痛
胸滿難息氣衝咽傷食惡食身無痛痞悶失氣噫作酸
脚氣脚膝脛腫痛或為乾枯大便難虛煩微熱無表裏
内癰能食審疼緣肺癰喘欬胸引痛唾黏腥臭吐膿涎
胃癰當胃痛難近腸癰腫痛少腹堅身皮甲錯腹中急
便數似淋證中看
(註)類傷寒五證初病之時皆與太陽表證相類一曰
停痰但胸滿不得息氣上衝咽頭項不強痛與傷
寒異耳一曰傷食但身無痛心下痞悶失氣噫氣
作酸吞酸與傷寒異耳一曰脚氣但病起自脚脚
膝兩脛腫痛或乾枯腫痛名曰乾脚氣大便鞕難
與傷寒異耳一曰虛煩惟發熱而煩無表裏證與
傷寒異耳一曰内癰其狀頗類傷寒但飲食如故
有癰痛之處與傷寒異耳胸中隱痛或喘或欬吐
唾腥黏是肺癰也當胃作痛手不可近是胃癰也
少腹重痛便數似淋身皮甲錯是腸癰也
同傷寒十二證
冬溫寒疫瘟疫
春溫夏熱秋清凉冬氣冷冽令之常傷之四時皆正病
非時有氣疫為殃應冷反溫冬溫病應溫反冷寒疫傷
瘟疫長幼相傳染須識歲氣汗攻良
(註)冬病傷寒春病傷風夏病暑病秋病瘧疾皆四時
正令之常病也若春應暖而反寒夏應熱而反凉
秋應凉而反熱冬應寒而反溫此非其時而有其
氣疫為殃也冬應冷反溫而病傷寒者名曰冬溫
春應溫反寒而病傷寒者名曰寒疫若一時之氣
不正長幼皆病互相傳染名曰瘟疫凡治此病須
識歲氣太過不及六滛勝復人之強弱藏之寒熱
量其輕重或汗或攻輕以劉完素之䨇解散重以
李杲之二聖救苦丸隨證施治可也
溫病熱病
冬傷於寒春病溫夏日熱病早虧隂衇浮頭疼發熱渴
不惡寒兮是所因無汗河間兩解法有汗清下早當尋
失治昏狂諸熱至無證隨經以意神
(註)經曰冬傷於寒春必病溫至夏為熱病熱病者皆
傷寒之類也冬傷於寒謂冬傷正令微寒未即病
也早虧隂謂冬不藏精之人或辛苦之人汗出内
外失其固密在冬則早已損傷腎藏隂氣陽熱獨
治所以至春一感微邪即引内熱炎炎之勢不能
已矣故病而即渴不惡寒也初病無汗有表證者
從劉完素兩解湯治法可也有汗内熱盛者或清
或攻急瀉其陽而救其隂若因循失治昏狂諸熱
證至則緩不及事也無證謂表裏無證當隨六經
以意消息治之自可通神也
風溫
風溫原自感春風誤汗灼熱汗津生隂陽俱浮難出語
身重多眠息鼾鳴誤下直視失溲少被火發黃瘈瘲驚
葳蕤桂枝參白虎一逆引日再命終
(註)冬傷於寒不即病者復感春寒名曰溫病復感春
風名曰風溫風溫有汗不可汗也若誤汗之益助
火邪則身熱如火自汗津津不止言語難出身重
多眠鼻息鼾鳴也風溫隂陽衇俱浮不可下也若
誤下之熱䧟膀胱竭其津液則直視失溲小便少
也風濕熱盛若誤以火熏蒸強汗火旺津亡則發
黃色瘈瘲驚癎也風溫之證不可汗下主以葳蕤
湯若衇虛汗多主以桂枝合人參白虎湯一逆引
日再命終謂一逆尚可引日若汗而又下下而又
火則為再逆是促命期也
溫瘧
溫瘧得之冬中風寒氣藏於骨髓中至春邪氣不能發
遇暑爍髓消肌形或因用力腠發泄邪汗同出故熱生
衰則氣復寒後作證同溫熱治相同
(註)經曰溫瘧得之冬中於風寒氣藏於骨髓之中至
春陽氣尚微邪氣不能自出因値大暑爍腦髓消
肌肉腠理發泄或有所用力邪氣與汗同出出則
隂虛而陽盛故熱生也衰則氣復入入則陽虛而
隂盛故後作寒也其證同溫熱治亦相同也
濕温
溫復傷濕濕溫病身重胸滿及頭疼妄言多汗兩脛冷
白虎湯加蒼术苓
(註)溫病復傷於濕名曰濕温其證則身重胸滿頭疼
妄言多汗兩脛逆冷宜白虎湯加蒼术茯苓溫濕
兩治法也
中暍溫毒風濕
溫病中暍溫毒病證同溫熱熱尤炎傷濕汗出當風立
風濕發熱重疼牽
(註)中暍即中暑也溫熱之病復中於暑名曰溫毒證
治同乎溫熱但熱尤盛也傷濕之病復感於風名
曰風濕其證發熱身重疼痛牽掣也治法已詳於
身痛矣中暍詳在暑門
痙證
痙證反張搖頭噤項強拘急轉側難身熱足寒面目赤
須審剛柔治法全
(註)風濕寒之邪合而為痙其證則背反張搖頭口噤
項強拘急轉側艱難身熱足寒面目赤色也須審
剛柔治之可痊也風濕盛者則有汗為柔痙風寒
盛者則無汗為剛痙均以小續命湯主之剛痙去
附子柔痙去麻黃表實者去參附加羌活獨活裏
實者去參附加芒消大黃甚者則以葛根湯桂枝
加葛根湯發之此治痙之大略也詳在痙門
易愈生證
神淸色澤亮音聲身輕膚潤衇和洪忽然口噤難言躁
衇即停伏戰汗寧飲多消散知釀汗能食衇浮表還平
子得午解陽來濟午得子解是隂從
(註)易愈之病取於神則神淸取於色則色澤取於聲
則音長取於體則身輕取於皮則膚潤取於衇則
和洪皆一𣲖不死之證故曰生證也若有如是之
生證忽然口噤不語煩躁而甚六衇停伏宜謹察
之非變凶也乃邪正交爭生戰汗之候為將愈之
兆也凡傷寒渴者多陽證易愈若忽然飲多尋常
消散無停知釀汗而作解也傷寒多不能食若忽
然能食且衇浮知胃和邪還於表而作解也若不
即解者隂陽未得其時也子時得之午時必解陽
濟隂生而解也午時得之子時必解隂從陽化而
解也
難治死證
傷寒死證陽見隂大熱不止衇失神隂毒陽毒六七日
色枯聲敗死多聞心絶烟熏陽獨留神昏直視及搖頭
環口黧黑腹滿利柔汗隂黃脾敗由肺絶衇浮而無胃
汗出如油喘不休脣脗反靑肢冷汗舌卷囊縮是肝憂
面黑齒長且枯垢溲便遺失腎可愁水漿不入衇代散
呃逆不已命難留大發風溫而成痙濕溫重暍促命終
強發少隂動經血口鼻目出厥竭名汗後狂言不食熱
衇躁隂陽交死形厥冷不及七八日膚冷而躁暫難寧
此病名之曰藏厥厥而無衇暴出凶厥而下利當不食
反能食者名除中
(註)病有生死治有難易生病不藥可愈死病雖藥莫
救何則以隂陽邪正有盛衰也正盛邪衰則生隂
盛陽衰則死傷寒陽證見浮大數動滑之陽衇則
易愈而生見沉微濇弱弦之隂衇則難治而死故
隂病見陽衇者生陽病見隂衇者死也大熱不止
邪盛衇失神正虛正虛邪盛故死也隂毒陽毒亢
極不生化也色枯聲敗内外兩奪也故均主死形
若烟熏神昏直視搖頭者此陽邪獨留攻心而絶
也環口黧黑腹滿下利不止柔汗陽黃者此為脾
絶也衇但浮無胃汗出如油喘息不休者此為肺
絶也脣脗反青四肢冷汗舌卷囊縮此為肝絶也
面黑齒長枯垢溲便遺失者此為腎絕也水漿不
入生無所頼也衇代散眞氣衰散也呃逆無休元
氣不藏也誤發風溫之汗因而成痙誤發濕溫之
汗名曰重暍皆促人命也強發少隂汗動其經血
從口鼻目出名曰下厥上竭以上皆死之候也汗
後狂言不食仍復發熱不為汗衰衇躁疾者名曰
隂陽交死之形也厥逆不回至七八日即通身膚
冷而躁無暫寧時者名為藏厥為隂邪盛極眞陽
飛越也凡厥逆而甚者多無衇服四逆白通等湯
衇微續者眞陽漸復也衇暴出者回光反照也凡
厥逆多下利當不能食今反能食名曰除中中者
胃也除者去也謂胃氣已去即反能食亦無補於
胃也故仲景曰除中者死凡諸病久不能食忽然
大能食而即死者亦此類也
彙方
桂枝湯
小建中湯
當歸建中湯
黃耆建中湯
桂枝加葛根湯
桂枝新加湯
當歸四逆湯
當歸四逆加吳茱萸生薑湯
桂枝加附子湯
芍藥甘草湯
桂枝甘草湯
桂枝芍藥草薑棗加飴歸耆曰建中加葛根湯加乾葛
新加倍芍加參稱當歸四逆歸通細更加吳萸薑用生
加附子湯加附子去桂去芍兩名興
(註)桂枝湯桂枝芍藥甘草生薑大棗也依夲方倍芍
藥加飴糖名小建中湯更加當歸名當歸建中湯
更加黃耆名黃耆建中湯依夲方加葛根名桂枝
加葛根湯依夲方倍芍藥加人參名桂枝新加湯
依本方加當歸通草細辛名當歸四逆湯更加吳
茱萸生薑名當歸四逆加吳茱萸生薑湯依本方
加附子名桂枝加附子湯依本方去桂枝名芍藥
甘草湯依本方去芍藥名桂枝甘草湯
桂枝去芍藥加茯苓白术湯
苓桂术甘湯
茯苓甘草湯
茯苓桂枝甘草大棗湯
桂枝去芍加苓术苓桂术甘去棗薑茯苓甘草生薑桂
加棗除薑大棗湯
(註)桂枝去芍藥加茯苓白术湯即桂枝甘草生薑大
棗茯苓白术也依夲方減去大棗生薑即苓桂术
甘湯也茯苓甘草湯即茯苓甘草桂枝生薑也依
夲方加大棗減生薑即茯苓桂枝甘草大棗湯也
葛根湯
桂枝麻黃各半湯
桂枝二麻黃一湯
桂枝二越婢一湯
葛根桂枝加麻葛合麻桂麻各半湯桂二麻一麻減半
桂二越一桂倍方
(註)葛根湯即桂枝湯加麻黃葛根也桂枝麻黃各半
湯即桂枝湯麻黃湯二方合劑也桂枝二麻黃一
湯即桂枝湯合減一半麻黃湯也桂枝二越婢一
湯即越婢湯合加一倍桂枝湯也
麻黃湯
大靑龍湯
越婢湯
越婢加附子湯
越婢加半夏湯
麻黃麻桂甘草杏加膏薑棗大青龍越婢大青減桂杏
加附加半風水清
(註)麻黃湯麻黃桂枝甘草杏仁也依夲方加石膏生
薑大棗名大青龍湯依大青龍湯減桂枝杏仁名
越婢湯治風水病之肌熱者若陽虛惡寒加附子
名越婢加附子湯喘欬上氣加半夏名越婢加半
夏湯當清别而施治也
麻黃加术湯
三拗湯
麻杏石甘湯
麻黃加术風濕痛三拗去桂喘寒風加膏麻杏石甘劑
外寒内熱喘收功
(註)麻黃加术湯即麻黃湯加白术也治風濕在表身
痛麻黃湯去桂枝名三拗湯治風寒表實而喘三
拗湯加石膏名麻杏石甘湯治内熱表寒無汗而
喘
麻黃附子細辛湯
麻黃附子甘草湯
麻黃附子細辛湯減辛加草甘草方兩感太陽少隂證
能發表水裏寒凉
(註)麻黃附子細辛湯即此三味也去細辛加甘草名
麻黃附子甘草湯不但能發兩感太陽少隂表熱
裏寒之證且能發太陽少隂表水裏寒之腫也
小青龍湯
附子湯
眞武湯
桂芍乾薑辛半味麻黃甘草小青龍附子术附參苓芍
眞武無參有薑生
(註)小青龍湯桂枝白芍乾薑細辛半夏五味子麻黃
甘草也附子湯白术附子人參茯苓白芍也眞武
湯即附子湯除去人参加生薑也
乾薑附子湯
白通湯
白通加人尿豬膽汁湯
四逆湯
通衇四逆湯
茯苓四逆湯
理中湯
桂枝人參湯
附子理中湯
治中湯
薑附加葱白通劑更加尿膽治格陽加草四逆䓤通衇
加參茯苓四逆方理中參术乾薑草加桂桂枝人參湯
加附名曰附子理加入青陳治中湯
(註)乾薑附子名曰乾薑附子湯依本方加葱名曰白
通湯更加人尿豬膽汁名白通加人尿豬膽汁湯
依夲方加甘草名四逆湯更加葱白名通衇四逆
湯依四逆湯方加人參茯苓名茯苓四逆湯溫中
利水人參白术乾薑甘草名理中湯依理中湯方
加桂枝名桂枝人參湯依理中湯方加附子名附
子理中湯依理中湯方加青皮陳皮名治中湯溫
中理氣
五苓散
春澤湯
五苓甘露飲
蒼附五苓散
茵蔯五苓散
胃苓湯
五苓停水尿不利内蓄膀胱外太陽二苓澤术桂分用
虛渴加參春澤湯甘露寒水膏滑入蒼附内寒附子蒼
茵蔯發黃小便澁食瀉合胃胃苓方
(註)五苓散即茯苓豬苓澤瀉白术桂枝也治水停小
便不利少腹滿則為内蓄膀胱若不兼太陽頭痛
惡寒發熱自汗之表則不用桂枝而用肉桂故曰
桂分用也治諸虛飲渴加人參名春澤湯治水停
内熱加寒水石滑石石膏名五苓甘露飲治水停
内寒加附子蒼术名蒼附五苓散治内瘀濕熱小
便不利發黃加茵蔯名茵蔯五苓散治停水傷食
泄瀉合平胃散名胃苓湯
梔子豉湯
梔子甘草豉湯
梔子生薑豉湯
枳實梔子豉湯
枳實梔子豉加大黃湯
梔子乾薑湯
梔子厚朴湯
梔豉加草加生薑枳實梔豉加大黃去豉梔子乾薑入
枳朴梔子厚朴湯
(註)梔子淡豆豉名梔子豉湯加甘草名梔子甘草豉
湯加生薑名梔子生薑豉湯加枳實名枳實梔子
豉湯依枳實梔子豉方加大黃名枳實梔子豉加
大黃湯去豉加乾薑名梔子乾薑湯去豉加枳實
厚朴名梔子厚朴湯
麻黃連翹赤小豆湯
梔子蘗皮湯
茵蔯蒿湯
麻黃連翹赤小豆梓皮杏草棗生薑梔子蘗皮茵蔯草
茵蔯蒿湯茵梔黃
(註)麻黃連翹赤小豆湯即麻黃連翹赤小豆生梓白
皮杏仁甘草大棗生薑也如無梓皮以茵蔯代之
梔子蘗皮湯即梔子黃蘗甘草也此方當有茵蔯
茵蔯蒿湯即茵蔯梔子大黃也
大黃黃連瀉心湯
附子瀉心湯
甘草瀉心湯
半夏瀉心湯
生薑瀉心湯
旋覆代赭石湯
大黃黃連瀉心浸附子煮汁大連芩甘草芩連乾半棗
半夏同上更加參生薑瀉心生薑入覆赭薑棗半甘參
(註)大黃黃連瀉心湯即大黃黃連滚湯浸而服也附
子謂附子瀉心湯也附子煎汁大黃黃連黃芩浸
而對服甘草瀉心湯即甘草黃芩黃連乾薑半夏
大棗也半夏瀉心湯即同上方加人參也生薑瀉
心湯即半夏瀉心方再加生薑也旋覆代赭石湯
即旋覆花代赭石甘草半夏大棗生薑人參也
十棗湯
白散方
調胃承氣湯
大陷胸湯
大陷胸丸
小陷胸湯
十棗芫花甘遂戟白散桔貝巴霜俱調胃大黃芒消草
大陷去草入遂須為丸更加杏葶蜜小陷連半栝蔞實
(註)十棗湯即十枚大棗芫花甘遂大戟也白散即桔
梗貝母巴豆霜也調胃承氣湯即大黃芒消甘草
也大陷胸湯即調胃承氣湯去甘草加甘遂些須
也大陷胸丸即大陷胸湯加杏仁苦葶藶子蜜也
小陷胸湯即黃連半夏栝蔞實也
小承氣湯
大承氣湯
麻仁丸
桃仁承氣湯
抵當湯丸
三一承氣湯
黃龍湯
小承大黃同枳朴加消即是大承方麻仁小承麻杏芍
桃仁調胃桂枝長抵當湯丸分微甚俱用桃黃水蛭蝱
三承合一名三一加參歸桔黃龍湯
(註)小承氣湯即大黃枳實厚朴也依夲方加芒消即
大承氣湯麻仁丸即小承氣湯方加麻仁杏仁芍
藥也桃仁承氣湯即調胃承氣湯加桃仁桂枝也
抵當湯丸分病之微甚俱用桃仁大黃水蛭蝱蟲
四味也三承謂大承氣小承氣調胃承氣三方合
為一方名曰三一承氣湯依三一承氣方再加人
參當歸桔梗名曰黃龍湯
小柴胡湯
大柴胡湯
柴胡加芒消湯
柴胡桂枝湯
小柴芩半人參草大柴芩半枳芍黃小柴胡加芒消入
合桂柴胡桂枝湯
(註)小柴胡湯即柴胡黃芩半夏人參甘草也大柴胡
湯柴胡黃芩半夏枳實芍藥大黃也柴胡加芒消
湯即小柴胡湯方加芒消也柴胡桂枝湯即桂枝
湯小柴胡湯二方合為一方也
豬苓湯
白虎湯
竹葉石膏湯
豬苓二苓膠滑澤白虎膏知甘草粳竹葉石膏除知母
加參半竹麥門冬
(註)豬苓湯即豬苓茯苓阿膠滑石澤瀉也白虎湯即
石膏知母甘草粳米也竹葉石膏湯即白虎湯除
知母加人參竹葉半夏麥門冬也
炙甘草湯
汗下煩悸小建治水悸茯苓甘草君虛悸肺痿炙甘草
地阿桂酒麥酸參
(註)汗下後虛煩而悸宜小建中湯治之心下悸若飲
水多小便少謂之水悸宜茯苓甘草湯若因汗下
後謂之虛悸宜炙甘草湯即炙草生地阿膠桂枝
麥冬酸棗仁人參生薑大棗酒煎也肺痿用麻仁
可也
桃花湯
赤石脂禹餘糧湯
黃芩湯
白頭翁湯
桃花乾薑石脂糯石脂禹糧固脱功黃芩甘草芍大棗
連蘖秦皮白頭翁
(註)桃花湯即乾薑赤石脂糯米也赤石脂禹餘糧湯
即此二味也黃芩湯即黃芩甘草白芍大棗也白
頭翁湯即黃連黃蘗秦皮白頭翁也
葛根黃連黃芩湯
乾薑黃連黃芩湯
黃連湯
黃連阿膠湯
葛根連芩湯甘草乾薑連芩湯人參連參桂草乾半棗
連膠芩芍卵黃新
(註)葛根黃連黃芩湯即此三味加甘草也乾薑黃連
黃芩湯即此三味加人參也黃連湯即黃連人參
桂枝甘草乾薑半夏大棗也黃連阿膠湯即黃連
阿膠黃芩白芍雞子黃也
四逆散
吳茱萸湯
烏梅丸
柴芍枳草四逆散人參薑棗吳茱萸烏梅參歸連蘗細
椒薑桂附苦酒需
(註)四逆散即柴胡白芍枳實甘草也吳茱萸湯即人
參生薑大棗吳茱萸也烏梅丸即烏梅人參當歸
黃連黃蘗細辛川椒乾薑桂枝附子為末苦酒為
丸也
傷寒附法
傷寒傳變大法已詳傷寒論註及心法要訣中矣
然近世治四時傷寒者咸用河間兩解等法每多
神效誠治斯證之捷法也今復採雙解散防風通
聖散諸經騐名方編為歌訣附於心法之後俾後
之學者知所變通庶幾於傷寒一證經權常變有
所遵循而無遺法云
雙解散完素解利初法
雙解通聖合六一四時溫熱正傷寒兩許為劑葱薑䜴
汗下兼行表裏宣強者加倍弱減半不解連進自然安
若因汗少麻倍入便鞕消黃加倍添
(註)名曰雙解散者以其能發表攻裏即防風通聖散
六一散二方合劑也河間制此解利四時冬溫春
溫夏熱秋熱正令傷寒凡邪在三陽表裏不解者
以兩許為劑加葱薑淡豆䜴煎服之候汗下兼行
表裏即解形氣強者兩半為劑形氣弱者五錢為
劑若初服因汗少不解則為表實倍加麻黃以汗
之因便鞕不解則為裏實倍加消黃以下之連進
二三服必令汗出下利而解也今人不知其妙以
河間過用寒凉仲景傷寒初無下法棄而不用深
可惜也不知其法神捷莫不應手取效從無寒中
痞結之變即有一二不解者非未盡法之善則必
已傳陽明故不解也防風通聖散詳在後
河間解利後法
汗下已通仍不解皆因不徹已傳經内熱煩渴甘露飲
甚用白虎解毒清有表熱煩柴葛解表實大熱三黃寧
裏熱尿赤凉天水胃實不便大柴承
(註)服雙解散汗下已通而仍不解者皆因汗之不徹
或已傳經治之不及也若表已解而裏有微熱煩
渴者用桂苓甘露飲以和太陽之裏若内熱太甚
大熱大煩大渴者用白虎湯合黃連解毒湯以淸
陽明之裏若表未解又傳陽明身熱而煩用柴葛
解肌湯以解兩陽之邪若表實無汗大熱而煩用
三黃石膏湯以清表裏之熱若裏有熱尿赤而澁
者用凉膈散合天水散以淸利之若胃實潮熱不
大便有微表者用大柴胡湯下之無表者三承氣
湯下之桂苓甘露飲白虎湯大柴胡湯三承氣湯
已詳傷寒要訣六一散凉膈散詳在雜病要訣
防風通聖散
防風通聖治風熱鬱在三焦表裏中氣血不宣經絡壅
梔翹芩薄草歸芎消黃芍术膏滑石麻黃桔梗共防荆
利減消黃嘔薑半自汗麻去桂枝增
(註)此方治一切風火之邪鬱於三焦表裏經絡氣血
不得宣通初感發熱頭痛膚疹傳經斑黃抽搐煩
渴不眠便秘尿澁皆可服之功效甚竒用之自知
其妙也
柴葛解肌湯
四時合病在三陽柴葛解肌柴葛羌白芷桔芩膏芍草
利減石膏嘔半薑
(註)此方陶華所製以代葛根湯凡四時太陽陽明少
陽合病輕證均宜以此湯增減治之增減者謂如
無太陽證者減羌活無少陽證者減柴胡也即柴
胡葛根羌活白芷桔梗赤芍石膏黃芩甘草也下
利減石膏以避裏虛也嘔加半夏生薑以降裏逆
也
黃連解毒湯
梔子金花湯
三黃石膏湯
陽毒熱極疹斑嘔煩渴呻吟譫語狂下後便軟熱不已
連芩梔蘗解毒湯裏實便鞕當攻下梔子金花加大黃
表實膏麻葱豆豉下利除膏入葛良
(註)陽毒熱極等證或下後便軟壯熱不已宜黃連解
毒湯即黃連黃芩黃蘗梔子也若裏實便鞕當攻
下者宜加大黃名梔子金花湯若表實無汗當發
汗者宜加石膏麻黃淡豆豉葱白名三黃石膏湯
下利者減石膏加葛根避裏不實也
消毒犀角飲
消毒犀角表疹斑毒壅咽喉腫痛難犀角牛蒡荆防草
熱盛加薄翹芩連
(註)消毒犀角飲即消毒飲之防風荆芥牛蒡子甘草
加犀角也熱盛加連翹薄荷黃芩黃連也
消斑靑黛飲
消斑靑黛消斑毒參虎柴犀梔地元黃連熱實減參去
苦酒加入大黃煎
(註)消斑靑黛飲即靑黛參虎謂人參白虎湯即人參
石膏知母甘草柴胡犀角山梔生地元參黃連用
苦酒與水煎也熱甚便實者減去人參加大黃可
也
普濟消毒飲
普濟大頭天行病無裏邪熱客高巔芩連薄翹柴升桔
蠶草陳葧蒡藍元
(註)普濟消毒飲治天行傳染大頭瘟疫無裏可下者
是其邪熱客於高巔即黃芩黃連薄荷連翹柴胡
升麻桔梗殭蠶甘草陳皮馬葧牛蒡子板藍根元
參也
連翹敗毒散
連翹敗毒散發頤高腫焮紅痛可除花粉連翹柴胡蒡
荆防升草桔羌獨紅花蘇木芎歸尾腫面還加芷漏蘆
腫堅皂刺穿山甲便燥應添大黃疏
(註)連翹敗毒散治時毒發頤高腫焮紅疼痛之陽證
也即連翹天花粉柴胡牛蒡子荆芥防風升麻甘
草桔梗羌活獨活紅花蘇木川芎歸尾兩頤連面
皆腫加白芷漏蘆腫堅不消加皂刺穿山甲大便
燥結加酒炒大黃
都氣湯
橘皮竹茹湯
呃逆腎虛都氣湯六味肉桂五味方橘皮竹茹虛熱主
橘竹參草棗生薑
(註)都氣湯即六味地黃湯加肉桂五味子也橘皮竹
茹湯即橘紅竹茹人參甘草大棗生薑也
葳蕤湯
風溫浮盛葳蕤湯羌麻葛芷青木香芎草石膏葳蕤杏
裏實熱甚入消黃
(註)風溫初起六衇浮盛表實壯熱汗少者宜葳蕤湯
以發表風邪也即羌活麻黃葛根白芷青木香川
芎甘草石膏葳蕤杏仁也裏實熱甚多汗者加芒
消大黃以攻裏熱也
桂枝白虎湯
風溫虛熱汗出多難任葳蕤可奈何須是鼾睡而燥渴
方宜桂枝虎參合
(註)風温初起衇浮有力汗少壯熱宜與葳蕤湯若衇
虛身熱汗多難用葳蕤湯者合與桂枝白虎加人
參湯如不鼾睡口中和而不燥不渴身熱汗多衇
浮盛者乃亡陽之證非風溫也即桂枝白虎加人
參湯亦不可用也
瀉心導赤各半湯
越經無證如醉熱衇和導赤各半湯芩連梔子神參麥
知滑犀草棗燈薑
(註)越經病名也無證謂無表裏證也無表裏證衇和
而身熱不解形如醉人者是越經證也宜瀉心導
赤各半湯治之即黃連黃芩梔子茯神人參麥冬
知母滑石犀角甘草燈心生薑大棗也
大羌活湯
兩感傷寒病二經大羌活湯草川芎二防二术二活細
生地芩連知母同
(註)兩感傷寒病名也二經謂一曰太陽少隂二曰陽
明太隂三曰少陽厥隂同病也張潔古製大羌活
湯治之即甘草川芎防風防己蒼术白术羌活獨
活細辛生地黃芩黃連知母也詳在傷寒要訣
還陽散
退隂散
黑奴丸
隂毒還陽硫黃末退隂炮烏乾薑均陽毒黑奴小麥疸
芩麻消黃釡竈塵
(註)還陽散即石硫黃末每服二錢新汲水調下良久
寒熱汗不出再服之汗出愈退隂散即炮變色川
烏微炒乾薑等分為末每服一錢鹽湯滚數沸服
四肢不溫連服三次即溫熱服若吐冷服亦可黑
奴丸即小麥成黑疸者名曰小麥奴黃芩麻黃芒
消大黃釡底煤竈突烟梁上塵也為末蜜丸重四
錢新汲水下服後若渴欲飲冷水者令恣意飲之
須臾自當寒振汗出腹響微利而解也若不渴者
恐是隂極似陽服之反為害耳
九味羌活湯
九味羌活即冲和四時不正氣為疴潔古製此代麻桂
羌防蒼細芷芎合生地草芩喘加杏無汗加麻有桂多
胸滿去地加枳桔煩渴知膏熱自瘥
(註)此湯即冲和湯張潔古製此以代麻黃桂枝二湯
即羌活防風蒼术細辛白芷川芎生地甘草黃芩
也喘加杏仁無汗加麻黃有汗加桂枝胸膈滿悶
去生地加枳殼桔梗快膈氣也煩渴引飲加知母
石膏熱自瘥也
十神湯
十神外感寒氣病功在溫經利氣殊升葛芎麻甘草芍
薑葱香附芷陳蘇
(註)此湯即升麻葛根川芎麻黃甘草芍藥香附白芷
陳皮蘇葉生薑葱白也能外發寒邪内舒鬱氣故
曰寒氣病較之他劑有溫經利氣之功殊也
人參敗毒散
荆防敗毒散
倉廩散
人參敗毒虛感冒發散時毒疹痢良參苓枳桔芎草共
柴前薄荷與獨羌時毒減參加翹蒡血風時疹入荆防
表熱噤痢加倉米溫熱芩連實消黃
(註)人參敗毒散治氣虛感冒時氣之病即枳殼桔梗
川芎茯苓人參甘草柴胡前胡薄荷獨活羌活也
時毒謂受四時不正之氣或腫兩腮兩頤或咽喉
腫痛依本方減人參加牛蒡連翹治之時疹謂初
病即有之疹血風謂遍身騷癢之疹俱依本方減
人參加荆芥防風治之名荆防敗毒散表熱無汗
噤口痢疾依本方加倉米治之名倉廩散溫病熱
病熱甚俱加黃連黃芩胃實便鞕俱加芒消大黃
也
五積散
内傷生冷外感寒五積平胃半苓攢麻桂枳桔歸芎芍
薑芷加附逐隂寒腹痛嘔逆吳萸入有汗除麻桂枝添
虛加參术除枳桔婦人經痛艾醋煎
(註)五積散即蒼术陳皮厚朴甘草半夏茯苓麻黃官
桂枳殼桔梗當歸川芎白芍乾薑白芷也表重用
桂枝裏重用官桂隂寒肢冷加附子腹痛嘔逆加
吳茱萸有汗除去麻黃加桂枝氣虛加人參白术
除去枳桔婦人經痛加艾葉醋煎服之
升麻葛根湯
升葛芍草表陽明下利斑疹兩收功麻黃太陽無汗入
柴芩同病少陽經
(註)升麻葛根白芍甘草即升麻葛根湯也陽明表邪
不解或數下利及斑疹不透者均宜主之若兼太
陽無汗之表證入麻黃若兼少陽口苦耳聾寒熱
往來半表裏之證加柴胡黃芩也
二聖救苦丹
初起時疫溫熱病救苦汗吐下俱全熱實百發而百中
大黃皂角水為丸
(註)此丹即大黃四兩皂角二兩為末水為丸也每服
三錢無根水下弱者老者幼者量減服之此藥施
治於初起時疫傳染傷寒溫病熱病熱盛形氣俱
實者百發百中服後或汗或吐或下三法俱全其
病立解
溫膽湯
傷寒病後液津乾虛煩嘔渴不成眠乃是竹葉石膏證
膽經飲熱此方先口苦嘔涎煩驚悸半苓橘草枳竹煎
氣虛加參渴去半再加麥粉熱苓連
(註)傷寒病後燥渴虛煩乃竹葉石膏湯證非溫膽湯
證詳在傷寒要訣若少陽膽經飲熱則口苦嘔煩
驚悸是溫膽湯證也即半夏茯苓橘皮甘草枳實
竹茹也形氣俱虛或因汗吐下後及氣虛者均加
人參渴去半夏加麥冬花粉以生津也有熱加黃
芩黃連以淸熱也
御纂醫宗金鑑卷三十八
御纂醫宗金鑑卷三十八
編輯傷寒心法要訣
類傷寒五證
停痰傷食脚氣虚煩内癰
相類傷寒有五證頭疼發熱惡風寒停痰頭項不強痛
胸滿難息氣衝咽傷食惡食身無痛痞悶失氣噫作酸
脚氣脚膝脛腫痛或為乾枯大便難虛煩微熱無表裏
内癰能食審疼緣肺癰喘欬胸引痛唾黏腥臭吐膿涎
胃癰當胃痛難近腸癰腫痛少腹堅身皮甲錯腹中急
便數似淋證中看
(註)類傷寒五證初病之時皆與太陽表證相類一曰
停痰但胸滿不得息氣上衝咽頭項不強痛與傷
寒異耳一曰傷食但身無痛心下痞悶失氣噫氣
作酸吞酸與傷寒異耳一曰脚氣但病起自脚脚
膝兩脛腫痛或乾枯腫痛名曰乾脚氣大便鞕難
與傷寒異耳一曰虛煩惟發熱而煩無表裏證與
傷寒異耳一曰内癰其狀頗類傷寒但飲食如故
有癰痛之處與傷寒異耳胸中隱痛或喘或欬吐
唾腥黏是肺癰也當胃作痛手不可近是胃癰也
少腹重痛便數似淋身皮甲錯是腸癰也
同傷寒十二證
冬溫寒疫瘟疫
春溫夏熱秋清凉冬氣冷冽令之常傷之四時皆正病
非時有氣疫為殃應冷反溫冬溫病應溫反冷寒疫傷
瘟疫長幼相傳染須識歲氣汗攻良
(註)冬病傷寒春病傷風夏病暑病秋病瘧疾皆四時
正令之常病也若春應暖而反寒夏應熱而反凉
秋應凉而反熱冬應寒而反溫此非其時而有其
氣疫為殃也冬應冷反溫而病傷寒者名曰冬溫
春應溫反寒而病傷寒者名曰寒疫若一時之氣
不正長幼皆病互相傳染名曰瘟疫凡治此病須
識歲氣太過不及六滛勝復人之強弱藏之寒熱
量其輕重或汗或攻輕以劉完素之䨇解散重以
李杲之二聖救苦丸隨證施治可也
溫病熱病
冬傷於寒春病溫夏日熱病早虧隂衇浮頭疼發熱渴
不惡寒兮是所因無汗河間兩解法有汗清下早當尋
失治昏狂諸熱至無證隨經以意神
(註)經曰冬傷於寒春必病溫至夏為熱病熱病者皆
傷寒之類也冬傷於寒謂冬傷正令微寒未即病
也早虧隂謂冬不藏精之人或辛苦之人汗出内
外失其固密在冬則早已損傷腎藏隂氣陽熱獨
治所以至春一感微邪即引内熱炎炎之勢不能
已矣故病而即渴不惡寒也初病無汗有表證者
從劉完素兩解湯治法可也有汗内熱盛者或清
或攻急瀉其陽而救其隂若因循失治昏狂諸熱
證至則緩不及事也無證謂表裏無證當隨六經
以意消息治之自可通神也
風溫
風溫原自感春風誤汗灼熱汗津生隂陽俱浮難出語
身重多眠息鼾鳴誤下直視失溲少被火發黃瘈瘲驚
葳蕤桂枝參白虎一逆引日再命終
(註)冬傷於寒不即病者復感春寒名曰溫病復感春
風名曰風溫風溫有汗不可汗也若誤汗之益助
火邪則身熱如火自汗津津不止言語難出身重
多眠鼻息鼾鳴也風溫隂陽衇俱浮不可下也若
誤下之熱䧟膀胱竭其津液則直視失溲小便少
也風濕熱盛若誤以火熏蒸強汗火旺津亡則發
黃色瘈瘲驚癎也風溫之證不可汗下主以葳蕤
湯若衇虛汗多主以桂枝合人參白虎湯一逆引
日再命終謂一逆尚可引日若汗而又下下而又
火則為再逆是促命期也
溫瘧
溫瘧得之冬中風寒氣藏於骨髓中至春邪氣不能發
遇暑爍髓消肌形或因用力腠發泄邪汗同出故熱生
衰則氣復寒後作證同溫熱治相同
(註)經曰溫瘧得之冬中於風寒氣藏於骨髓之中至
春陽氣尚微邪氣不能自出因値大暑爍腦髓消
肌肉腠理發泄或有所用力邪氣與汗同出出則
隂虛而陽盛故熱生也衰則氣復入入則陽虛而
隂盛故後作寒也其證同溫熱治亦相同也
濕温
溫復傷濕濕溫病身重胸滿及頭疼妄言多汗兩脛冷
白虎湯加蒼术苓
(註)溫病復傷於濕名曰濕温其證則身重胸滿頭疼
妄言多汗兩脛逆冷宜白虎湯加蒼术茯苓溫濕
兩治法也
中暍溫毒風濕
溫病中暍溫毒病證同溫熱熱尤炎傷濕汗出當風立
風濕發熱重疼牽
(註)中暍即中暑也溫熱之病復中於暑名曰溫毒證
治同乎溫熱但熱尤盛也傷濕之病復感於風名
曰風濕其證發熱身重疼痛牽掣也治法已詳於
身痛矣中暍詳在暑門
痙證
痙證反張搖頭噤項強拘急轉側難身熱足寒面目赤
須審剛柔治法全
(註)風濕寒之邪合而為痙其證則背反張搖頭口噤
項強拘急轉側艱難身熱足寒面目赤色也須審
剛柔治之可痊也風濕盛者則有汗為柔痙風寒
盛者則無汗為剛痙均以小續命湯主之剛痙去
附子柔痙去麻黃表實者去參附加羌活獨活裏
實者去參附加芒消大黃甚者則以葛根湯桂枝
加葛根湯發之此治痙之大略也詳在痙門
易愈生證
神淸色澤亮音聲身輕膚潤衇和洪忽然口噤難言躁
衇即停伏戰汗寧飲多消散知釀汗能食衇浮表還平
子得午解陽來濟午得子解是隂從
(註)易愈之病取於神則神淸取於色則色澤取於聲
則音長取於體則身輕取於皮則膚潤取於衇則
和洪皆一𣲖不死之證故曰生證也若有如是之
生證忽然口噤不語煩躁而甚六衇停伏宜謹察
之非變凶也乃邪正交爭生戰汗之候為將愈之
兆也凡傷寒渴者多陽證易愈若忽然飲多尋常
消散無停知釀汗而作解也傷寒多不能食若忽
然能食且衇浮知胃和邪還於表而作解也若不
即解者隂陽未得其時也子時得之午時必解陽
濟隂生而解也午時得之子時必解隂從陽化而
解也
難治死證
傷寒死證陽見隂大熱不止衇失神隂毒陽毒六七日
色枯聲敗死多聞心絶烟熏陽獨留神昏直視及搖頭
環口黧黑腹滿利柔汗隂黃脾敗由肺絶衇浮而無胃
汗出如油喘不休脣脗反靑肢冷汗舌卷囊縮是肝憂
面黑齒長且枯垢溲便遺失腎可愁水漿不入衇代散
呃逆不已命難留大發風溫而成痙濕溫重暍促命終
強發少隂動經血口鼻目出厥竭名汗後狂言不食熱
衇躁隂陽交死形厥冷不及七八日膚冷而躁暫難寧
此病名之曰藏厥厥而無衇暴出凶厥而下利當不食
反能食者名除中
(註)病有生死治有難易生病不藥可愈死病雖藥莫
救何則以隂陽邪正有盛衰也正盛邪衰則生隂
盛陽衰則死傷寒陽證見浮大數動滑之陽衇則
易愈而生見沉微濇弱弦之隂衇則難治而死故
隂病見陽衇者生陽病見隂衇者死也大熱不止
邪盛衇失神正虛正虛邪盛故死也隂毒陽毒亢
極不生化也色枯聲敗内外兩奪也故均主死形
若烟熏神昏直視搖頭者此陽邪獨留攻心而絶
也環口黧黑腹滿下利不止柔汗陽黃者此為脾
絶也衇但浮無胃汗出如油喘息不休者此為肺
絶也脣脗反青四肢冷汗舌卷囊縮此為肝絶也
面黑齒長枯垢溲便遺失者此為腎絕也水漿不
入生無所頼也衇代散眞氣衰散也呃逆無休元
氣不藏也誤發風溫之汗因而成痙誤發濕溫之
汗名曰重暍皆促人命也強發少隂汗動其經血
從口鼻目出名曰下厥上竭以上皆死之候也汗
後狂言不食仍復發熱不為汗衰衇躁疾者名曰
隂陽交死之形也厥逆不回至七八日即通身膚
冷而躁無暫寧時者名為藏厥為隂邪盛極眞陽
飛越也凡厥逆而甚者多無衇服四逆白通等湯
衇微續者眞陽漸復也衇暴出者回光反照也凡
厥逆多下利當不能食今反能食名曰除中中者
胃也除者去也謂胃氣已去即反能食亦無補於
胃也故仲景曰除中者死凡諸病久不能食忽然
大能食而即死者亦此類也
彙方
桂枝湯
小建中湯
當歸建中湯
黃耆建中湯
桂枝加葛根湯
桂枝新加湯
當歸四逆湯
當歸四逆加吳茱萸生薑湯
桂枝加附子湯
芍藥甘草湯
桂枝甘草湯
桂枝芍藥草薑棗加飴歸耆曰建中加葛根湯加乾葛
新加倍芍加參稱當歸四逆歸通細更加吳萸薑用生
加附子湯加附子去桂去芍兩名興
(註)桂枝湯桂枝芍藥甘草生薑大棗也依夲方倍芍
藥加飴糖名小建中湯更加當歸名當歸建中湯
更加黃耆名黃耆建中湯依夲方加葛根名桂枝
加葛根湯依夲方倍芍藥加人參名桂枝新加湯
依本方加當歸通草細辛名當歸四逆湯更加吳
茱萸生薑名當歸四逆加吳茱萸生薑湯依本方
加附子名桂枝加附子湯依本方去桂枝名芍藥
甘草湯依本方去芍藥名桂枝甘草湯
桂枝去芍藥加茯苓白术湯
苓桂术甘湯
茯苓甘草湯
茯苓桂枝甘草大棗湯
桂枝去芍加苓术苓桂术甘去棗薑茯苓甘草生薑桂
加棗除薑大棗湯
(註)桂枝去芍藥加茯苓白术湯即桂枝甘草生薑大
棗茯苓白术也依夲方減去大棗生薑即苓桂术
甘湯也茯苓甘草湯即茯苓甘草桂枝生薑也依
夲方加大棗減生薑即茯苓桂枝甘草大棗湯也
葛根湯
桂枝麻黃各半湯
桂枝二麻黃一湯
桂枝二越婢一湯
葛根桂枝加麻葛合麻桂麻各半湯桂二麻一麻減半
桂二越一桂倍方
(註)葛根湯即桂枝湯加麻黃葛根也桂枝麻黃各半
湯即桂枝湯麻黃湯二方合劑也桂枝二麻黃一
湯即桂枝湯合減一半麻黃湯也桂枝二越婢一
湯即越婢湯合加一倍桂枝湯也
麻黃湯
大靑龍湯
越婢湯
越婢加附子湯
越婢加半夏湯
麻黃麻桂甘草杏加膏薑棗大青龍越婢大青減桂杏
加附加半風水清
(註)麻黃湯麻黃桂枝甘草杏仁也依夲方加石膏生
薑大棗名大青龍湯依大青龍湯減桂枝杏仁名
越婢湯治風水病之肌熱者若陽虛惡寒加附子
名越婢加附子湯喘欬上氣加半夏名越婢加半
夏湯當清别而施治也
麻黃加术湯
三拗湯
麻杏石甘湯
麻黃加术風濕痛三拗去桂喘寒風加膏麻杏石甘劑
外寒内熱喘收功
(註)麻黃加术湯即麻黃湯加白术也治風濕在表身
痛麻黃湯去桂枝名三拗湯治風寒表實而喘三
拗湯加石膏名麻杏石甘湯治内熱表寒無汗而
喘
麻黃附子細辛湯
麻黃附子甘草湯
麻黃附子細辛湯減辛加草甘草方兩感太陽少隂證
能發表水裏寒凉
(註)麻黃附子細辛湯即此三味也去細辛加甘草名
麻黃附子甘草湯不但能發兩感太陽少隂表熱
裏寒之證且能發太陽少隂表水裏寒之腫也
小青龍湯
附子湯
眞武湯
桂芍乾薑辛半味麻黃甘草小青龍附子术附參苓芍
眞武無參有薑生
(註)小青龍湯桂枝白芍乾薑細辛半夏五味子麻黃
甘草也附子湯白术附子人參茯苓白芍也眞武
湯即附子湯除去人参加生薑也
乾薑附子湯
白通湯
白通加人尿豬膽汁湯
四逆湯
通衇四逆湯
茯苓四逆湯
理中湯
桂枝人參湯
附子理中湯
治中湯
薑附加葱白通劑更加尿膽治格陽加草四逆䓤通衇
加參茯苓四逆方理中參术乾薑草加桂桂枝人參湯
加附名曰附子理加入青陳治中湯
(註)乾薑附子名曰乾薑附子湯依本方加葱名曰白
通湯更加人尿豬膽汁名白通加人尿豬膽汁湯
依夲方加甘草名四逆湯更加葱白名通衇四逆
湯依四逆湯方加人參茯苓名茯苓四逆湯溫中
利水人參白术乾薑甘草名理中湯依理中湯方
加桂枝名桂枝人參湯依理中湯方加附子名附
子理中湯依理中湯方加青皮陳皮名治中湯溫
中理氣
五苓散
春澤湯
五苓甘露飲
蒼附五苓散
茵蔯五苓散
胃苓湯
五苓停水尿不利内蓄膀胱外太陽二苓澤术桂分用
虛渴加參春澤湯甘露寒水膏滑入蒼附内寒附子蒼
茵蔯發黃小便澁食瀉合胃胃苓方
(註)五苓散即茯苓豬苓澤瀉白术桂枝也治水停小
便不利少腹滿則為内蓄膀胱若不兼太陽頭痛
惡寒發熱自汗之表則不用桂枝而用肉桂故曰
桂分用也治諸虛飲渴加人參名春澤湯治水停
内熱加寒水石滑石石膏名五苓甘露飲治水停
内寒加附子蒼术名蒼附五苓散治内瘀濕熱小
便不利發黃加茵蔯名茵蔯五苓散治停水傷食
泄瀉合平胃散名胃苓湯
梔子豉湯
梔子甘草豉湯
梔子生薑豉湯
枳實梔子豉湯
枳實梔子豉加大黃湯
梔子乾薑湯
梔子厚朴湯
梔豉加草加生薑枳實梔豉加大黃去豉梔子乾薑入
枳朴梔子厚朴湯
(註)梔子淡豆豉名梔子豉湯加甘草名梔子甘草豉
湯加生薑名梔子生薑豉湯加枳實名枳實梔子
豉湯依枳實梔子豉方加大黃名枳實梔子豉加
大黃湯去豉加乾薑名梔子乾薑湯去豉加枳實
厚朴名梔子厚朴湯
麻黃連翹赤小豆湯
梔子蘗皮湯
茵蔯蒿湯
麻黃連翹赤小豆梓皮杏草棗生薑梔子蘗皮茵蔯草
茵蔯蒿湯茵梔黃
(註)麻黃連翹赤小豆湯即麻黃連翹赤小豆生梓白
皮杏仁甘草大棗生薑也如無梓皮以茵蔯代之
梔子蘗皮湯即梔子黃蘗甘草也此方當有茵蔯
茵蔯蒿湯即茵蔯梔子大黃也
大黃黃連瀉心湯
附子瀉心湯
甘草瀉心湯
半夏瀉心湯
生薑瀉心湯
旋覆代赭石湯
大黃黃連瀉心浸附子煮汁大連芩甘草芩連乾半棗
半夏同上更加參生薑瀉心生薑入覆赭薑棗半甘參
(註)大黃黃連瀉心湯即大黃黃連滚湯浸而服也附
子謂附子瀉心湯也附子煎汁大黃黃連黃芩浸
而對服甘草瀉心湯即甘草黃芩黃連乾薑半夏
大棗也半夏瀉心湯即同上方加人參也生薑瀉
心湯即半夏瀉心方再加生薑也旋覆代赭石湯
即旋覆花代赭石甘草半夏大棗生薑人參也
十棗湯
白散方
調胃承氣湯
大陷胸湯
大陷胸丸
小陷胸湯
十棗芫花甘遂戟白散桔貝巴霜俱調胃大黃芒消草
大陷去草入遂須為丸更加杏葶蜜小陷連半栝蔞實
(註)十棗湯即十枚大棗芫花甘遂大戟也白散即桔
梗貝母巴豆霜也調胃承氣湯即大黃芒消甘草
也大陷胸湯即調胃承氣湯去甘草加甘遂些須
也大陷胸丸即大陷胸湯加杏仁苦葶藶子蜜也
小陷胸湯即黃連半夏栝蔞實也
小承氣湯
大承氣湯
麻仁丸
桃仁承氣湯
抵當湯丸
三一承氣湯
黃龍湯
小承大黃同枳朴加消即是大承方麻仁小承麻杏芍
桃仁調胃桂枝長抵當湯丸分微甚俱用桃黃水蛭蝱
三承合一名三一加參歸桔黃龍湯
(註)小承氣湯即大黃枳實厚朴也依夲方加芒消即
大承氣湯麻仁丸即小承氣湯方加麻仁杏仁芍
藥也桃仁承氣湯即調胃承氣湯加桃仁桂枝也
抵當湯丸分病之微甚俱用桃仁大黃水蛭蝱蟲
四味也三承謂大承氣小承氣調胃承氣三方合
為一方名曰三一承氣湯依三一承氣方再加人
參當歸桔梗名曰黃龍湯
小柴胡湯
大柴胡湯
柴胡加芒消湯
柴胡桂枝湯
小柴芩半人參草大柴芩半枳芍黃小柴胡加芒消入
合桂柴胡桂枝湯
(註)小柴胡湯即柴胡黃芩半夏人參甘草也大柴胡
湯柴胡黃芩半夏枳實芍藥大黃也柴胡加芒消
湯即小柴胡湯方加芒消也柴胡桂枝湯即桂枝
湯小柴胡湯二方合為一方也
豬苓湯
白虎湯
竹葉石膏湯
豬苓二苓膠滑澤白虎膏知甘草粳竹葉石膏除知母
加參半竹麥門冬
(註)豬苓湯即豬苓茯苓阿膠滑石澤瀉也白虎湯即
石膏知母甘草粳米也竹葉石膏湯即白虎湯除
知母加人參竹葉半夏麥門冬也
炙甘草湯
汗下煩悸小建治水悸茯苓甘草君虛悸肺痿炙甘草
地阿桂酒麥酸參
(註)汗下後虛煩而悸宜小建中湯治之心下悸若飲
水多小便少謂之水悸宜茯苓甘草湯若因汗下
後謂之虛悸宜炙甘草湯即炙草生地阿膠桂枝
麥冬酸棗仁人參生薑大棗酒煎也肺痿用麻仁
可也
桃花湯
赤石脂禹餘糧湯
黃芩湯
白頭翁湯
桃花乾薑石脂糯石脂禹糧固脱功黃芩甘草芍大棗
連蘖秦皮白頭翁
(註)桃花湯即乾薑赤石脂糯米也赤石脂禹餘糧湯
即此二味也黃芩湯即黃芩甘草白芍大棗也白
頭翁湯即黃連黃蘗秦皮白頭翁也
葛根黃連黃芩湯
乾薑黃連黃芩湯
黃連湯
黃連阿膠湯
葛根連芩湯甘草乾薑連芩湯人參連參桂草乾半棗
連膠芩芍卵黃新
(註)葛根黃連黃芩湯即此三味加甘草也乾薑黃連
黃芩湯即此三味加人參也黃連湯即黃連人參
桂枝甘草乾薑半夏大棗也黃連阿膠湯即黃連
阿膠黃芩白芍雞子黃也
四逆散
吳茱萸湯
烏梅丸
柴芍枳草四逆散人參薑棗吳茱萸烏梅參歸連蘗細
椒薑桂附苦酒需
(註)四逆散即柴胡白芍枳實甘草也吳茱萸湯即人
參生薑大棗吳茱萸也烏梅丸即烏梅人參當歸
黃連黃蘗細辛川椒乾薑桂枝附子為末苦酒為
丸也
傷寒附法
傷寒傳變大法已詳傷寒論註及心法要訣中矣
然近世治四時傷寒者咸用河間兩解等法每多
神效誠治斯證之捷法也今復採雙解散防風通
聖散諸經騐名方編為歌訣附於心法之後俾後
之學者知所變通庶幾於傷寒一證經權常變有
所遵循而無遺法云
雙解散完素解利初法
雙解通聖合六一四時溫熱正傷寒兩許為劑葱薑䜴
汗下兼行表裏宣強者加倍弱減半不解連進自然安
若因汗少麻倍入便鞕消黃加倍添
(註)名曰雙解散者以其能發表攻裏即防風通聖散
六一散二方合劑也河間制此解利四時冬溫春
溫夏熱秋熱正令傷寒凡邪在三陽表裏不解者
以兩許為劑加葱薑淡豆䜴煎服之候汗下兼行
表裏即解形氣強者兩半為劑形氣弱者五錢為
劑若初服因汗少不解則為表實倍加麻黃以汗
之因便鞕不解則為裏實倍加消黃以下之連進
二三服必令汗出下利而解也今人不知其妙以
河間過用寒凉仲景傷寒初無下法棄而不用深
可惜也不知其法神捷莫不應手取效從無寒中
痞結之變即有一二不解者非未盡法之善則必
已傳陽明故不解也防風通聖散詳在後
河間解利後法
汗下已通仍不解皆因不徹已傳經内熱煩渴甘露飲
甚用白虎解毒清有表熱煩柴葛解表實大熱三黃寧
裏熱尿赤凉天水胃實不便大柴承
(註)服雙解散汗下已通而仍不解者皆因汗之不徹
或已傳經治之不及也若表已解而裏有微熱煩
渴者用桂苓甘露飲以和太陽之裏若内熱太甚
大熱大煩大渴者用白虎湯合黃連解毒湯以淸
陽明之裏若表未解又傳陽明身熱而煩用柴葛
解肌湯以解兩陽之邪若表實無汗大熱而煩用
三黃石膏湯以清表裏之熱若裏有熱尿赤而澁
者用凉膈散合天水散以淸利之若胃實潮熱不
大便有微表者用大柴胡湯下之無表者三承氣
湯下之桂苓甘露飲白虎湯大柴胡湯三承氣湯
已詳傷寒要訣六一散凉膈散詳在雜病要訣
防風通聖散
防風通聖治風熱鬱在三焦表裏中氣血不宣經絡壅
梔翹芩薄草歸芎消黃芍术膏滑石麻黃桔梗共防荆
利減消黃嘔薑半自汗麻去桂枝增
(註)此方治一切風火之邪鬱於三焦表裏經絡氣血
不得宣通初感發熱頭痛膚疹傳經斑黃抽搐煩
渴不眠便秘尿澁皆可服之功效甚竒用之自知
其妙也
柴葛解肌湯
四時合病在三陽柴葛解肌柴葛羌白芷桔芩膏芍草
利減石膏嘔半薑
(註)此方陶華所製以代葛根湯凡四時太陽陽明少
陽合病輕證均宜以此湯增減治之增減者謂如
無太陽證者減羌活無少陽證者減柴胡也即柴
胡葛根羌活白芷桔梗赤芍石膏黃芩甘草也下
利減石膏以避裏虛也嘔加半夏生薑以降裏逆
也
黃連解毒湯
梔子金花湯
三黃石膏湯
陽毒熱極疹斑嘔煩渴呻吟譫語狂下後便軟熱不已
連芩梔蘗解毒湯裏實便鞕當攻下梔子金花加大黃
表實膏麻葱豆豉下利除膏入葛良
(註)陽毒熱極等證或下後便軟壯熱不已宜黃連解
毒湯即黃連黃芩黃蘗梔子也若裏實便鞕當攻
下者宜加大黃名梔子金花湯若表實無汗當發
汗者宜加石膏麻黃淡豆豉葱白名三黃石膏湯
下利者減石膏加葛根避裏不實也
消毒犀角飲
消毒犀角表疹斑毒壅咽喉腫痛難犀角牛蒡荆防草
熱盛加薄翹芩連
(註)消毒犀角飲即消毒飲之防風荆芥牛蒡子甘草
加犀角也熱盛加連翹薄荷黃芩黃連也
消斑靑黛飲
消斑靑黛消斑毒參虎柴犀梔地元黃連熱實減參去
苦酒加入大黃煎
(註)消斑靑黛飲即靑黛參虎謂人參白虎湯即人參
石膏知母甘草柴胡犀角山梔生地元參黃連用
苦酒與水煎也熱甚便實者減去人參加大黃可
也
普濟消毒飲
普濟大頭天行病無裏邪熱客高巔芩連薄翹柴升桔
蠶草陳葧蒡藍元
(註)普濟消毒飲治天行傳染大頭瘟疫無裏可下者
是其邪熱客於高巔即黃芩黃連薄荷連翹柴胡
升麻桔梗殭蠶甘草陳皮馬葧牛蒡子板藍根元
參也
連翹敗毒散
連翹敗毒散發頤高腫焮紅痛可除花粉連翹柴胡蒡
荆防升草桔羌獨紅花蘇木芎歸尾腫面還加芷漏蘆
腫堅皂刺穿山甲便燥應添大黃疏
(註)連翹敗毒散治時毒發頤高腫焮紅疼痛之陽證
也即連翹天花粉柴胡牛蒡子荆芥防風升麻甘
草桔梗羌活獨活紅花蘇木川芎歸尾兩頤連面
皆腫加白芷漏蘆腫堅不消加皂刺穿山甲大便
燥結加酒炒大黃
都氣湯
橘皮竹茹湯
呃逆腎虛都氣湯六味肉桂五味方橘皮竹茹虛熱主
橘竹參草棗生薑
(註)都氣湯即六味地黃湯加肉桂五味子也橘皮竹
茹湯即橘紅竹茹人參甘草大棗生薑也
葳蕤湯
風溫浮盛葳蕤湯羌麻葛芷青木香芎草石膏葳蕤杏
裏實熱甚入消黃
(註)風溫初起六衇浮盛表實壯熱汗少者宜葳蕤湯
以發表風邪也即羌活麻黃葛根白芷青木香川
芎甘草石膏葳蕤杏仁也裏實熱甚多汗者加芒
消大黃以攻裏熱也
桂枝白虎湯
風溫虛熱汗出多難任葳蕤可奈何須是鼾睡而燥渴
方宜桂枝虎參合
(註)風温初起衇浮有力汗少壯熱宜與葳蕤湯若衇
虛身熱汗多難用葳蕤湯者合與桂枝白虎加人
參湯如不鼾睡口中和而不燥不渴身熱汗多衇
浮盛者乃亡陽之證非風溫也即桂枝白虎加人
參湯亦不可用也
瀉心導赤各半湯
越經無證如醉熱衇和導赤各半湯芩連梔子神參麥
知滑犀草棗燈薑
(註)越經病名也無證謂無表裏證也無表裏證衇和
而身熱不解形如醉人者是越經證也宜瀉心導
赤各半湯治之即黃連黃芩梔子茯神人參麥冬
知母滑石犀角甘草燈心生薑大棗也
大羌活湯
兩感傷寒病二經大羌活湯草川芎二防二术二活細
生地芩連知母同
(註)兩感傷寒病名也二經謂一曰太陽少隂二曰陽
明太隂三曰少陽厥隂同病也張潔古製大羌活
湯治之即甘草川芎防風防己蒼术白术羌活獨
活細辛生地黃芩黃連知母也詳在傷寒要訣
還陽散
退隂散
黑奴丸
隂毒還陽硫黃末退隂炮烏乾薑均陽毒黑奴小麥疸
芩麻消黃釡竈塵
(註)還陽散即石硫黃末每服二錢新汲水調下良久
寒熱汗不出再服之汗出愈退隂散即炮變色川
烏微炒乾薑等分為末每服一錢鹽湯滚數沸服
四肢不溫連服三次即溫熱服若吐冷服亦可黑
奴丸即小麥成黑疸者名曰小麥奴黃芩麻黃芒
消大黃釡底煤竈突烟梁上塵也為末蜜丸重四
錢新汲水下服後若渴欲飲冷水者令恣意飲之
須臾自當寒振汗出腹響微利而解也若不渴者
恐是隂極似陽服之反為害耳
九味羌活湯
九味羌活即冲和四時不正氣為疴潔古製此代麻桂
羌防蒼細芷芎合生地草芩喘加杏無汗加麻有桂多
胸滿去地加枳桔煩渴知膏熱自瘥
(註)此湯即冲和湯張潔古製此以代麻黃桂枝二湯
即羌活防風蒼术細辛白芷川芎生地甘草黃芩
也喘加杏仁無汗加麻黃有汗加桂枝胸膈滿悶
去生地加枳殼桔梗快膈氣也煩渴引飲加知母
石膏熱自瘥也
十神湯
十神外感寒氣病功在溫經利氣殊升葛芎麻甘草芍
薑葱香附芷陳蘇
(註)此湯即升麻葛根川芎麻黃甘草芍藥香附白芷
陳皮蘇葉生薑葱白也能外發寒邪内舒鬱氣故
曰寒氣病較之他劑有溫經利氣之功殊也
人參敗毒散
荆防敗毒散
倉廩散
人參敗毒虛感冒發散時毒疹痢良參苓枳桔芎草共
柴前薄荷與獨羌時毒減參加翹蒡血風時疹入荆防
表熱噤痢加倉米溫熱芩連實消黃
(註)人參敗毒散治氣虛感冒時氣之病即枳殼桔梗
川芎茯苓人參甘草柴胡前胡薄荷獨活羌活也
時毒謂受四時不正之氣或腫兩腮兩頤或咽喉
腫痛依本方減人參加牛蒡連翹治之時疹謂初
病即有之疹血風謂遍身騷癢之疹俱依本方減
人參加荆芥防風治之名荆防敗毒散表熱無汗
噤口痢疾依本方加倉米治之名倉廩散溫病熱
病熱甚俱加黃連黃芩胃實便鞕俱加芒消大黃
也
五積散
内傷生冷外感寒五積平胃半苓攢麻桂枳桔歸芎芍
薑芷加附逐隂寒腹痛嘔逆吳萸入有汗除麻桂枝添
虛加參术除枳桔婦人經痛艾醋煎
(註)五積散即蒼术陳皮厚朴甘草半夏茯苓麻黃官
桂枳殼桔梗當歸川芎白芍乾薑白芷也表重用
桂枝裏重用官桂隂寒肢冷加附子腹痛嘔逆加
吳茱萸有汗除去麻黃加桂枝氣虛加人參白术
除去枳桔婦人經痛加艾葉醋煎服之
升麻葛根湯
升葛芍草表陽明下利斑疹兩收功麻黃太陽無汗入
柴芩同病少陽經
(註)升麻葛根白芍甘草即升麻葛根湯也陽明表邪
不解或數下利及斑疹不透者均宜主之若兼太
陽無汗之表證入麻黃若兼少陽口苦耳聾寒熱
往來半表裏之證加柴胡黃芩也
二聖救苦丹
初起時疫溫熱病救苦汗吐下俱全熱實百發而百中
大黃皂角水為丸
(註)此丹即大黃四兩皂角二兩為末水為丸也每服
三錢無根水下弱者老者幼者量減服之此藥施
治於初起時疫傳染傷寒溫病熱病熱盛形氣俱
實者百發百中服後或汗或吐或下三法俱全其
病立解
溫膽湯
傷寒病後液津乾虛煩嘔渴不成眠乃是竹葉石膏證
膽經飲熱此方先口苦嘔涎煩驚悸半苓橘草枳竹煎
氣虛加參渴去半再加麥粉熱苓連
(註)傷寒病後燥渴虛煩乃竹葉石膏湯證非溫膽湯
證詳在傷寒要訣若少陽膽經飲熱則口苦嘔煩
驚悸是溫膽湯證也即半夏茯苓橘皮甘草枳實
竹茹也形氣俱虛或因汗吐下後及氣虛者均加
人參渴去半夏加麥冬花粉以生津也有熱加黃
芩黃連以淸熱也
御纂醫宗金鑑卷三十八
