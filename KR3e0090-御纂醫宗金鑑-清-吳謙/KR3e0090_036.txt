御纂醫宗金鑑卷三十六
編輯傷寒心法要訣目錄
傷寒傳經從陽化熱從隂化寒原委
太陽風邪傷衞衇證
太陽寒邪傷榮衇證
風寒榮衞同病衇證
誤服三湯致變救逆
三陽受病傳經欲愈衇證
陽明表病衇證
陽明熱病衇證
陽明府病衇證
陽明慎汗慎清慎下
少陽衇證
少陽或病柴胡湯加減法
少陽禁汗禁吐禁下
少陽可吐可汗可下
三陽合病併病
三隂受病傳經欲愈衇證
太隂隂邪衇證
太隂陽邪衇證
太隂陽明表裏同病
少隂隂邪衇證
少隂陽邪衇證
少隂太陽表裏同病
厥隂隂邪衇證
厥隂陽邪衇證
少隂厥隂外熱裏寒衇證
兩感
汗下失宜致變壞證
表證
裏證
陽證
隂證
陽盛格隂
隂盛格陽
陽毒
隂毒
御纂醫宗金鑑卷三十六目錄
御纂醫宗金鑑卷三十六
編輯傷寒心法要訣目錄
傷寒傳經從陽化熱從隂化寒原委
太陽風邪傷衞衇證
太陽寒邪傷榮衇證
風寒榮衞同病衇證
誤服三湯致變救逆
三陽受病傳經欲愈衇證
陽明表病衇證
陽明熱病衇證
陽明府病衇證
陽明慎汗慎清慎下
少陽衇證
少陽或病柴胡湯加減法
少陽禁汗禁吐禁下
少陽可吐可汗可下
三陽合病併病
三隂受病傳經欲愈衇證
太隂隂邪衇證
太隂陽邪衇證
太隂陽明表裏同病
少隂隂邪衇證
少隂陽邪衇證
少隂太陽表裏同病
厥隂隂邪衇證
厥隂陽邪衇證
少隂厥隂外熱裏寒衇證
兩感
汗下失宜致變壞證
表證
裏證
陽證
隂證
陽盛格隂
隂盛格陽
陽毒
隂毒
御纂醫宗金鑑卷三十六目錄
御纂醫宗金鑑卷三十六
編輯傷寒心法要訣
傷寒一證仲景論中立三百九十七法一百一十
三方神明變化可謂既詳且盡矣其治雜證也則
有金匱要略分門别類包舉該括無非示人以規
矩準繩欲其觸類旁通以應變於無窮也但其辭
旨古奥義藴幽深條目繁多未易領會人多苦之
兹特撮其要旨編為謌訣俾學者便於熟讀默記
融會貫通然後再玩味全書則易讀易解有會心
之樂而無望洋之歎矣由此登堂入室將見二千
年來大法微言昭如日月不致塵封庶幾於斯道
不無小補云爾
傷寒傳經從陽化熱從隂化寒原委
六經為病盡傷寒氣同病異豈期然推其形藏原非一
因從類化故多端明諸水火相勝義化寒變熱理何難
漫言變化千般狀不外隂陽表裏間
(註)六經謂太陽陽明少陽太隂少隂厥隂也為病盡
傷寒謂六經為病盡傷寒之變化也氣同為天之
六氣感人為病同也病異謂人受六氣生病異也
豈期然謂不能預先期其必然之寒熱也推其形
藏原非一謂推原其人形之厚薄藏之虚實非一
也因從類化故多端謂人感受邪氣雖一因其形
藏不同或從寒化或從熱化或從虚化或從實化
故多端不齊也明諸水火相勝義謂水勝則火滅
火勝則水乾也化寒變熱理何難謂邪至其經或
從隂化為寒或從陽變為熱即水火相勝從化之
理何難明也漫言變化千般狀二句謂傷寒變化
千般總不外乎隂陽表裏間也
太陽風邪傷衞衇證
中風傷衞衇浮緩頭項強痛惡寒風病即發熱汗自出
鼻鳴乾嘔桂枝功
(註)中風病名也傷衞謂風傷衛也衇浮緩謂中風衇
也頭痛項強惡寒惡風發熱汗自出鼻鳴乾嘔謂
中風證也桂枝功謂桂枝湯功能治中風虚邪也
詳太陽上篇
太陽寒邪傷榮衇證
傷寒傷榮衇浮緊頭疼身痛惡寒風無汗而喘已未熱
嘔逆麻黃湯發靈
(註)傷寒病名也傷榮謂寒傷榮也衇浮緊謂傷寒衇
也頭疼身痛惡寒惡風無汗而喘或已發熱或未
發熱嘔逆謂傷寒證也麻黃湯發謂傷寒實邪當
與麻黃湯發汗最靈也詳太陽中篇
風寒榮衛同病衇證
中風浮緊徧身痛頭疼發熱惡寒風乾嘔無汗兼煩躁
傷寒身重乍時輕浮緩嘔逆無汗喘頭疼發熱惡寒風
煩躁而無少隂證榮衛同病大青龍
(註)中風謂風傷衛之病也頭疼發熱惡風惡寒乾嘔
中風之證也浮緊寒傷榮之衇也身疼痛寒傷榮
之證也今以中風之病而得傷寒之衇與證更兼
不汗出之表實内熱之煩躁也傷寒謂寒傷榮之
病也身重不痛乍有輕時風傷衞之證也浮緩風
傷衛之衇也嘔逆無汗而喘頭疼發熱惡寒惡風
寒傷榮之證也是以傷寒之病而得中風之衇與
證更兼太陽無汗内熱之煩躁也而無少隂證謂
無身重但欲寐之證也榮衛同病謂風寒中傷榮
衛同病也二證皆無汗實邪故均以大青龍湯發
之詳太陽下篇
誤服三湯致變救逆
傷寒酒病桂勿與嘔吐不已血膿鮮尺遲服麻致漏汗
惡風肢急小便難微弱汗風青龍發厥惕悸眩熱仍然
身瞤振振欲擗地桂加附子真武痊
(註)傷寒謂傷寒無汗之實邪也酒病謂病酒狀似中
風也桂勿與謂皆勿與桂枝湯也誤與傷寒則表
氣愈固裏氣更逆嘔吐不已也誤與酒病則濕熱
内釀傷榮吐血膿也此皆誤用桂枝湯之變證當
隨其變證治之可也尺遲謂傷寒尺中衇遲也服
麻謂服麻黃湯發汗遂致汗出不止名曰漏汗也
肢急四肢拘急也小便難謂小便少而難也傷寒
衇證當用麻黃湯發汗若尺中衇遲是榮氣不足
不可發汗若誤發之則致漏汗惡風四肢拘急小
便難等變證也當以桂枝加附子湯救逆可也微
弱謂大青龍證衇微弱也汗風謂大青龍證自汗
惡風也大青龍證衇不浮緊若浮緩而微弱反汗
出是大青龍衇證未具也誤以大青龍發之致其
人厥冷筋惕心悸頭眩熱仍不退身肉瞤動也振
振欲擗地謂聳動不已不能興起欲墮於地也此
皆誤與大青龍湯發汗之變證當以真武湯救逆
可也詳太陽篇
三陽受病傳經欲愈衇證
傷寒一日太陽病欲吐煩躁數急傳陽明少陽證不見
衇静身和為不傳
(註)傷寒一日太陽受病二日陽明受病三日少陽受
病此其傳經之常也若初病頗欲吐煩躁衇數急
者謂邪盛傳經而不解也二三日陽明少陽證不
見衇静身無所苦者謂邪衰不傳欲自愈矣
陽明表病衇證
葛根浮長表陽明緣緣面赤額頭疼發熱惡寒而無汗
目痛鼻乾卧不寧
(註)太陽未罷又傳陽明太陽表邪怫鬱陽明肌熱為
陽明經表病也葛根表陽明謂葛根湯主治陽明
表病也浮長謂陽明之表衇也緣緣面赤連額頭
疼發熱惡寒無汗目痛鼻乾卧不得寧皆謂陽明
經之表證也用葛根湯解兩經之邪也詳陽明篇
陽明熱病衇證
白虎煩渴熱陽明汗出身熱衇長洪不惡寒兮反惡熱
合柴兼見少陽經
(註)太陽已罷而傳陽明不傳少陽亦未入府其熱漸
深表裏俱熱為陽明經熱病也白虎熱陽明謂白
虎湯主治陽明熱病也衇長洪謂陽明之熱衇也
煩躁口渴引飲汗出身熱不惡寒反惡熱皆謂陽
明經熱病之證也用白虎湯解陽明表裏俱熱也
陽明未罷又傳少陽亦陽明熱病也合柴謂白虎
合小柴胡湯治陽明經熱證兼見少陽經弦衇寒
熱往來口苦耳聾目眩而嘔胸脇痛之病也詳陽
明少陽篇
陽明府病衇證
胃實衇大府陽明大便難兮脾約同蒸蒸潮熱濈濈汗
滿痛始可議三承
註衇大府陽明謂熱邪入府陽明當衇大也曰胃實
曰大便難曰脾約謂府病受邪之不同也脾約者
太陽陽明也胃實者正陽陽明也大便難者少陽
陽明也皆為可下之證不無輕重之别然必蒸蒸
潮熱身肢濈濈然汗出或滿或痛始可議其微甚
以三承氣湯麻仁丸下之可也詳陽明篇
陽明慎汗慎清慎下
陽明表證反有汗桂枝加葛中風傳熱證無汗亡津液
燥渴仍從白虎痊胃實汗熱原應下惡寒浮緩表為先
欲知定鞕識失氣不轉微濇下之冤舌滑尿白小便數
便鞕休攻導自安小便數多知便鞕無苦數少是津還
(註)陽明表證應無汗反有汗是從風邪傳來仍從表
治宜用桂枝加葛根湯陽明熱證應有汗反無汗
是或吐或汗或下亡其津液若無燥渴則從表治
若有燥渴仍從熱治宜用白虎湯胃實自汗潮熱
原應下之若有惡寒浮緩之表宜先解表表解已
乃可攻之欲知大便鞕定未定當少與小承氣湯
轉失氣者已成定鞕當與大承氣湯攻之若不轉
失氣者未成定鞕攻之必溏勿更與也若衇微濇
者亦不可下下之則冤死也舌滑尿白裏熱微也
雖小便數大便鞕其熱遠在廣腸亦不可下用蜜
煎豬膽導法自可安也凡小便數多知大便必鞕
雖大便鞕而無或滿或痛之苦當審其小便日幾
行日減數少是津液還於胃中慎不可攻不久必
自大便出也詳陽明篇
少陽衇證
往來寒熱胸脇滿衇弦目眩而耳聾口苦默默不欲食
心煩喜嘔少陽經或渴或欬身微熱或脇鞕痛腹中疼
或悸不嘔尿不利舌胎滑白小柴宗
(註)衇弦謂少陽病衇也往來寒熱胸脇滿目眩耳聾
口苦默默不欲食心煩喜嘔少陽經主證也或渴
或欬身微熱或脇鞕痛腹中疼或悸不嘔尿不利
舌胎滑白者皆少陽或有之證也均宜小柴胡湯
主之隨證加減治之可也詳少陽篇
少陽病用柴胡湯加減法
胸煩不嘔去參夏加蔞若渴半易根腹痛去芩加芍藥
心悸尿秘苓易芩脇下痞鞕棗易蠣不渴微熱桂易參
欬去參棗加乾味小柴臨證要當斟
(註)少陽經主證宜小柴胡湯主治也其或有之證務
要臨證斟酌加減可也若胸中煩而不嘔去半夏
人參加栝蔞實若渴者以半夏易栝蔞根若腹中
痛去黃芩加白芍若心下悸小便不利者加茯苓
去黃芩若脇下痞鞕加牡蠣去大棗若不渴外有
微熱者去人參加桂枝微汗之若欬者去人參大
棗加乾薑五味子義詳少陽篇小柴胡湯下
少陽禁汗禁吐禁下
少陽三禁要詳明汗譫吐下悸而驚甚則吐下利不止
水漿不入命難生
(註)三禁謂少陽禁吐禁汗禁下也若誤發汗則生譫
語若誤吐下則心悸而驚少陽經即有心下鞕不
可下下之甚則下利不止即有胸中滿不可吐吐
之甚則水漿不入變成危候命難生也詳少陽篇
少陽可吐可汗可下
胸滿熱煩梔子豉痞鞕衝喉瓜蒂平發熱惡寒肢煩痛
微嘔支結柴桂寧鬱鬱微煩嘔不止心下痛鞕大柴攻
誤下柴胡證仍在復與柴胡振汗生
(註)上言其禁恐失宜也此言其可貴變通也胸滿煩
熱太陽少陽輕邪也宜梔子豉湯涌之胸滿痞鞕
氣上衝喉不得息者太陽少陽重邪也宜瓜蒂散
吐之發熱惡寒四肢煩疼微嘔心下支結太陽少
陽表證也宜柴胡桂枝湯微汗兩解之鬱鬱微煩
嘔不止心下痛鞕少陽陽明表裏證也宜大柴胡
湯緩攻兩解之誤下不致變逆柴胡證仍在者復
與柴胡湯以和解之若解則必蒸蒸振汗出而解
以下後虚故也詳太陽少陽篇
三陽合病併病
合病兩三經同病併病傳歸併一經二陽合病滿喘發
自利葛根嘔半同太少利芩嘔加半明少弦負順長生
滑數宿食大承氣三陽合病腹膨膨口燥身重而譫語
欲眠合目汗蒸蒸遺尿面垢參白虎浮大汗下禁當應
二陽併病汗不徹面赤怫鬱大青龍表罷潮熱手足汗
便難譫語大承攻太少頭項痛眩冒心下痞鞕如結胸
禁汗吐下惟宜刺譫驚不食利多凶
(註)一經未罷又傳一經二經三經同病而不歸併一
經者謂之合病二經三經同病而後歸併一經自
病者謂之併病二陽謂太陽陽明也太陽則有頭
痛發熱惡寒無汗陽明則有肌熱惡熱心煩不眠
之證相合同病也滿喘謂二陽合病當下利不下
利更加胸滿而喘宜麻黃湯發之自利謂二陽合
病當有之證宜葛根湯也嘔半謂二陽合病不下
利但加嘔者宜葛根湯加半夏也同謂二證同用
葛根一方也太少謂太陽少陽合病也太陽則有
頭痛發熱惡寒無汗少陽則有寒熱往來口苦耳
聾目眩胸脇痛之證相合同病也利芩謂太陽少
陽合病當自下利宜與黃芩湯也嘔加半謂太陽
少陽合病不自利但加嘔者宜黃芩湯加半夏也
若不嘔利而見太陽少陽之證非合病也宜用柴
胡桂枝湯兩解之明少謂陽明少陽兩經之證同
見下利合病也弦負弦為少陽木衇木勝則土負
負則死也順長生長為陽明土衇土盛則木不能
災為順順則生也滑數謂陽明少陽合病下利黏
穢者衇必滑數是宿食也宜大承氣湯嘔酸苦者
宜大柴胡湯三陽謂太陽陽明少陽合病也腹膨
膨謂腹脹滿也口燥謂口中乾燥也身重謂身重
難轉側也譫語謂妄亂言也欲眠謂喜睡也合目
汗蒸蒸謂合目出熱汗也遺尿謂失尿不知也面
垢謂面似有油垢也此皆三陽熱盛津液枯竭之
證設使衇浮禁不可汗衇大亦不可下惟宜用白
虎加人參益氣生津清熱可也若未經汗下津液
未傷三陽合病輕證惟宜柴葛解肌湯清解三陽
可也二陽謂太陽陽明併病也汗不徹謂邪在太
陽發汗未徹又傳陽明也面赤謂邪猶怫鬱於太
陽陽明之表未併陽明之府宜大青龍湯解兩經
之熱也表罷謂太陽證罷也潮熱手足汗大便難
譫語謂已歸併陽明府也宜大承氣湯攻陽明實
熱也太少謂太陽少陽併病也頭項強痛目眩昏
冒心下痞鞕如結胸證謂太陽少陽二經之證尚
未歸併其邪未定禁不可汗下惟宜刺大椎肝腧
肺腧以瀉其熱也若誤發汗則必發譫語若誤吐
下則必心煩而驚水漿不入下利不止變此惡候
命多凶也義詳合病併病篇
三隂受病傳經欲愈衇證
傷寒三日三陽盡熱微煩躁入隂傳其人能食而不嘔
衇小尿清為不傳
(註)傷寒三日三陽受邪為盡三隂當受邪其人身熱
雖微而煩躁者謂邪去陽入隂不解也若其人反
能食而不嘔衇静小小便清謂邪未入於隂為不
傳欲自愈也
太隂隂邪衇證
太陰陰邪沉遲衇吐食腹滿有時疼手足自溫利不渴
理中湯主悸加苓腹滿去术加附子吐多去术加薑生
雖吐下多還用术渴欲得水倍术寧欲作奔豚术易桂
乾薑寒倍參腹疼
(註)太隂隂邪謂邪從陰化之寒證也衇沉遲太隂隂
邪衇也吐食腹滿時痛太隂裏寒證也手足自溫
邪入隂也自利不渴藏無熱也宜理中湯主之若
心下悸加茯苓腹滿去术加附子吐多去术加生
薑雖吐若下利多還用白术若渴欲得飲水仍倍
加术若臍下欲作奔豚去术易桂中寒倍加乾薑
腹痛倍加人參詳太隂篇
太隂陽邪衇證
陽邪嗌乾腹滿痛誤下時痛大實疼大承桂枝加芍大
衇弱芍大當審行
(註)陽邪謂太隂邪從陽化之熱證也嗌乾謂咽乾太
隂熱也腹滿痛太隂有餘證也誤下謂誤下邪陷
太隂當分輕重也時痛謂腹有時痛有時不痛宜
桂枝加芍藥湯和之大實痛謂腹大滿痛無時不
痛宜桂枝加大黃湯下之兼陽明胃實以大承氣
湯下之若衇弱即當行大黃芍藥宜斟酌減之以
其人胃氣弱易動也詳太隂篇
太隂陽明表裏同病
腹滿時減復如故此是寒虚氣上從腹滿不減不大便
轉屬陽明乃可攻
(註)腹滿時減減復如故謂腹時滿時不滿而減復如
常此為太隂寒邪寒虚之氣上逆之滿乃可溫之
證也宜厚朴生薑甘草半夏人參湯腹滿不減謂
常常而滿終日不減或不大便此為轉屬陽明實
熱内壅之滿乃可攻之證也宜大承氣湯詳太隂
篇
少隂隂邪衇證
少隂隂邪衇沉細背寒欲寐口中和咽痛腹痛骨節痛
厥利清穀四逆瘥
(註)少隂隂邪謂邪從隂化之寒證也衇沉細少隂隂
邪之衇也背寒謂背惡寒陽氣虚也欲寐謂但欲
寐隂氣盛也口中和口中不乾燥也咽痛腹痛下
利清穀寒盛於中也骨節疼痛四肢厥冷寒淫於
外也宜四逆湯温中散寒也詳少隂篇
少隂陽邪衇證
少隂陽邪沉細數口噪咽乾大承湯少隂心煩不得卧
黃連阿膠是主方
(註)陽邪謂少隂邪從陽化之熱證也少隂病但欲寐
隂邪則衇沉細無力陽邪則衇加數而有力矣始
病即口燥咽乾水不上升熱之甚也宜大承氣湯
急下之瀉陽救隂也少隂病但欲寐二三日已上
變生心煩不得眠是陽邪乘隂隂不能静也宜黃
連阿膠湯清陽益隂也詳少隂篇
少隂太陽表裏同病
少隂衇沉反發熱麻黃附子細辛湯若二三日無裏證
減辛加草用之良
(註)少隂病衇沉為隂寒之證當無熱今反發熱是兼
有太陽表也宜麻黃附子細辛湯急温而散之若
二三日熱仍不解亦無裏寒吐利之證去細辛易
甘草緩温而和之詳少隂篇
厥隂隂邪衇證
厥隂隂邪微細厥膚冷藏厥躁難安囊縮舌短胎滑黑
四逆當歸四逆先少滿痛厥薑萸入蚘厥静而復時煩
得食而嘔蚘聞臭煩因蚘動烏梅丸
(註)厥隂隂邪謂邪從隂化之寒證也微細厥隂隂邪
衇也厥謂四肢厥冷也膚冷謂肌膚冷也藏厥謂
寒隂藏厥也躁難安謂煩躁無有安時也囊縮謂
外腎為寒收引縮入腹也婦人則乳縮隂收也舌
短謂舌縮短也胎滑黑謂舌胎不乾而色黑也四
逆謂四逆湯也當歸四逆謂當歸四逆湯也先者
謂先服當歸四逆湯也少滿痛謂少腹滿按之痛
也厥謂厥冷也薑萸入謂當歸四逆湯加入吳茱
萸生薑也蚘厥謂厥而吐蚘也静而復時煩謂煩
時止時煩也得食而嘔蚘聞臭謂嘔因蚘聞食臭
而始嘔也煩因蚘動謂煩因蚘動而始煩也烏梅
丸蚘厥謂宜用烏梅丸也詳厥隂篇
厥隂陽邪衇證
陽邪熱厥厥而熱消渴熱氣撞心疼煩滿囊縮舌焦卷
便鞕尚任大承攻四逆不分四逆散欬加薑味下利同
悸加桂枝腹痛附下重薤白秘尿苓
(註)陽邪謂厥隂邪從陽化之熱證也厥謂手足寒也
厥而復熱熱而復厥是謂熱厥厥微熱微厥深熱
深也消渴謂飲水多而小便少也熱氣上撞心疼
是火挾木邪而逆也煩滿謂少腹煩滿也囊縮謂
外腎為熱灼筋縮入腹也舌焦卷謂舌胎乾焦而
卷也便鞕謂大便鞕尚可任攻宜大承氣湯四逆
謂四肢厥冷也不分謂寒熱之厥疑似不分也宜
四逆散疏逹厥隂其厥不回再審寒熱可也或欬
加生薑五味子下利亦加故曰同也心下悸加桂
枝腹痛加附子瀉利下重加薤白秘尿不利加茯
苓詳少隂厥隂篇
少隂厥隂外熱裏寒衇證
少隂裏寒外熱證面赤身反不惡寒厥利清穀衇微絶
通衇四逆主之先利止參加衇不出葱入面色赤炎炎
腹痛加芍咽桔梗嘔加聖藥用薑鮮
(註)少隂裏寒外熱之證面赤不惡寒格陽外熱也四
肢厥冷下利清穀衇微欲絶隂極裏寒也宜通衇
四逆湯主之服四逆湯下利止衇仍不出加人參
面色赤者加葱腹痛加芍藥咽痛加桔梗嘔加生
薑詳少隂篇
兩感
一日太陽少隂病頭痛口乾渴而煩二日陽明太隂病
滿不欲食身熱譫三日少陽厥隂病耳聾囊縮厥逆寒
水漿不入神昏冒六日氣盡命難全
(註)兩感者藏府表裏同病也一日頭痛太陽也口乾
煩渴少隂也二日身熱譫語陽明也腹滿不欲食
太隂也三日耳聾少陽也囊縮而厥厥隂也傳經
之邪其為病也漸兩感之邪其為病也速蓋因陽
邪酷烈正不能禦所以三日後水漿不入六府之
氣欲絶昏不知人五藏之神已敗而不即死者賴
有胃氣未盡耳故又三日其氣乃盡而死張潔古
製大羌活湯以羌獨芩連輩辛甘以散太陽之表
苦寒以清少隂之熱施之於表裏不急者固為得
法也若夫一日則頭痛口乾煩渴二日則身熱譫
語腹滿不欲食三日則耳聾囊縮而厥水漿不入
昏不知人傳變如此迅速恐用大羌活湯平緩之
劑反失機宜當遵仲景治有先後之說審其表裏
孰急隨證治之猶或可活故於此證初病一日表
裏俱熱者依少隂病得之二三日口燥咽乾之法
用大承氣湯重劑以瀉陽邪之烈表裏俱寒者依
少隂病始得之反發熱衇沉之法用麻黃附子細
辛湯以解隂邪之急二日表裏俱實者依陽明病
譫語有潮熱腹滿時減減不足言之法用大承氣
湯攻之表裏虚者依三陽合病腹滿身重面垢譫
語之法用大劑白虎加人參湯清之三日表裏熱
者依厥深熱亦深之法用大承氣湯下之表裏寒
者依衇微欲絶手足厥寒之法用當歸四逆加吳
茱萸生薑湯溫之緩則不及事矣其間頗有得生
者後之學者其留意焉
汗下失宜致變壞證
太陽三日已發汗若吐若下若溫鍼不解致逆成壞證
觀其衇證犯何經難辨隂陽六經證重困垂危莫可憑
惟用獨參煎冷服鼻上津津有汗生
(註)太陽病三日已發汗不解若吐若下若溫鍼苟或
相當即成解證如其不當不但病不解或因而致
逆變成壞證當觀其衇證知犯何經之逆如汗後
亡陽渴躁譫語下後寒中結胸痞鞕吐後内煩腹
滿溫鍼後黃衂驚狂之類隨證治之可也甚或衇
微欲絶神昏不能言循衣摸床叉手冒心等重困
垂危難辨隂陽六經莫可憑之證此時此際惟用
人參煎湯徐徐冷服以待其機倘得鼻上津津有
汗則為可生之兆也
表證
表證宜汗太陽經無汗發熱惡寒風頭項強痛身體痛
若出自汗表虚明
(註)表證謂寒邪在表無汗發熱惡寒惡風頭項強痛
身體痛也太陽經主表故曰表證有是證無汗者
皆屬表實雖有是證若自汗出者皆屬表虚未可
輕汗即有風邪祗宜桂枝湯解肌可也表實無汗
重者麻黃湯主之輕者麻桂各半湯主之時有汗
時無汗者桂枝二麻黃一湯主之表實躁熱甚者
三黃石膏湯主之微者大青龍湯主之不躁有熱
者桂枝二越婢一湯主之以上表證不必悉具亦
不論日之多寡但見有頭痛惡寒一二證即為表
未罷雖有裏證當先解表表解已乃可攻之臨證
者不可不詳辨也詳太陽篇
裏證
裏證宜下不大便惡熱潮熱汗蒸蒸燥乾譫語滿鞕痛
便溏為虚不可攻
(註)裏證謂熱邪内結不大便惡熱潮熱自汗蒸蒸口
燥舌乾譫語腹滿鞕痛也陽明府主裏故曰裏證
裏實者有脾約有胃實有大便難三者均為可下
之證然不無輕重之别三承氣湯脾約丸量其可
者而與之庶乎無過也若便溏為裏虚即有是證
不可攻也論中有急下數證不待便實而下之者
是下其熱也非下其結也義詳陽明少隂篇
陽證
陽證身輕氣高熱目睛了了面脣紅熱煩口燥舌乾渴
指甲紅兮小便同
(註)陽證謂陽熱之證也不論三隂三陽凡見是證者
均為陽熱有餘也陽主動故身輕也陽氣盛故氣
高而喘也陽主熱故口鼻氣熱也陽主寤故目睛
了了而不眠也目睛不了了亦有熱極朦朧似不
了了然必目赤多眵非若隂證之不了了而神短
無光也陽氣熱故身熱面脣紅指甲紅也陽熱入
裏故心煩口燥舌乾而渴小便紅也表實者三黃
石膏湯發之裏實者三承氣湯下之表裏不實而
熱盛者白虎解毒等湯清之可也詳三陽篇
隂證
隂證身重息短冷目不了了色不紅無熱欲卧厥吐利
小便白兮爪甲青
(註)隂證謂隂寒之證也不論三隂三陽凡見是證者
均為隂寒不足也隂主静故身重也隂主寐故目
不了了但欲卧也陽氣虚寒故息短口鼻氣冷也
隂淫於外故面無紅色四肢厥冷爪甲青也隂邪
入内故嘔吐下利清穀小便清白也以上皆三隂
寒證臨證者以附子四逆理中吳茱萸等湯擇其
宜而與之可也詳三隂篇
陽盛格隂
陽盛格隂身肢厥惡熱煩渴大便難沉滑爪赤小便赤
汗下清宜隂自完
(註)經曰陽氣太盛隂氣不得相營也不相營者不相
入也既不相入則格隂於外故曰陽盛格隂也其
外證雖身肢厥冷頗似隂寒而内則煩渴大便難
小便赤惡熱不欲近衣爪甲赤衇沉滑一派陽實
熱證汗下清三法得宜則陽得以消隂得以完全
也表實無汗三黃石膏湯裏實不便三承氣湯熱
盛無表裏證宜解毒白虎湯
(集註)劉完素曰蓄熱内甚衇須疾數以其極熱蓄甚而
衇道不利反致衇沉細欲絶俗未明造化之理反
謂傳為寒極隂毒者或始得之陽熱暴甚而便有
此證候者或兩感熱甚者通宜解毒加大承氣湯
下之後熱稍退而未愈者黃連解毒湯調之或微
熱未除者凉膈散調之或失下熱極以至身冷衇
微而昏冒將死若急下之則殘隂暴絶必死蓋陽
後竭而然也不下亦死宜凉膈散或黃連解毒湯
養隂退陽積熱漸以消散則心胸再暖而衇漸以
生也
隂盛格陽
隂盛格陽色淺赤發熱不渴厥而煩下利尿清爪青白
浮微通衇復陽還
(註)經曰隂氣太盛陽氣不得相營也不相營者不相
入也既不相入則格陽於外故曰隂盛格陽也色
淺赤謂面色見浮淺之紅赤色也其外證面赤發
熱而煩頗類陽熱其内則不渴下利清穀小便清
白爪甲青白四肢厥冷衇浮微欲絶一派隂寒虚
證宜通衇四逆湯冷服之從其隂而復其陽也利
止衇不出加倍人參下利無衇宜白通加豬膽汁
人尿湯厥煩欲死宜吳茱萸湯
陽毒
陽毒熱極失汗下舌卷焦黑鼻煤烟昏噤發狂如見鬼
咽疼唾血赤雲斑六七日前尚可治表裏俱實黑奴丸
熱盛解毒裏實下表實三黃石膏煎
(註)陽毒謂陽熱至極之證也失汗下謂應汗不汗應
下不下失其汗下之時也熱毒炎炎不已故舌卷
焦黑鼻内生煤烟也熱毒内攻乘心故神昏噤慄
發狂如見鬼神咽疼唾血也熱毒外薄肌膚故發
赤色如錦雲之斑也六七日前謂日淺毒未深入
故尚可治表裏俱實謂有是證無汗不大便者宜
黑奴丸兩解之無表裏實證熱盛者宜黃連解毒
湯兼燥渴者合白虎湯清之裏實不便者宜解毒
承氣湯下之表實無汗者宜三黃石膏湯發之
隂毒
隂毒寒極色青黑咽痛通身厥冷寒重強身疼如被杖
腹中絞痛若石堅或嘔或利或煩躁或出冷汗溫補先
無汗還陽退隂汗急灸氣海及關元
(註)隂毒謂隂寒至極之證也血衇受隂毒邪故面色
青黑也隂毒内攻於裏故咽痛腹中絞痛也隂毒
外攻於表故厥冷通身重強疼痛如被杖也獨隂
無陽不化故隂凝腹若石之堅硬也或嘔吐或下
利或煩躁或冷汗出皆陽虚不足或有之證均以
溫補為先宜四逆湯倍加人參若有是證其人無
汗宜還陽散退隂散温而汗之使寒毒散而陽伸
也凡遇此證俱宜急灸氣海關元二三百壯隨服
藥餌未有不生者也
御纂醫宗金鑑卷三十六
御纂醫宗金鑑卷三十六
編輯傷寒心法要訣
傷寒一證仲景論中立三百九十七法一百一十
三方神明變化可謂既詳且盡矣其治雜證也則
有金匱要略分門别類包舉該括無非示人以規
矩準繩欲其觸類旁通以應變於無窮也但其辭
旨古奥義藴幽深條目繁多未易領會人多苦之
兹特撮其要旨編為謌訣俾學者便於熟讀默記
融會貫通然後再玩味全書則易讀易解有會心
之樂而無望洋之歎矣由此登堂入室將見二千
年來大法微言昭如日月不致塵封庶幾於斯道
不無小補云爾
傷寒傳經從陽化熱從隂化寒原委
六經為病盡傷寒氣同病異豈期然推其形藏原非一
因從類化故多端明諸水火相勝義化寒變熱理何難
漫言變化千般狀不外隂陽表裏間
(註)六經謂太陽陽明少陽太隂少隂厥隂也為病盡
傷寒謂六經為病盡傷寒之變化也氣同為天之
六氣感人為病同也病異謂人受六氣生病異也
豈期然謂不能預先期其必然之寒熱也推其形
藏原非一謂推原其人形之厚薄藏之虚實非一
也因從類化故多端謂人感受邪氣雖一因其形
藏不同或從寒化或從熱化或從虚化或從實化
故多端不齊也明諸水火相勝義謂水勝則火滅
火勝則水乾也化寒變熱理何難謂邪至其經或
從隂化為寒或從陽變為熱即水火相勝從化之
理何難明也漫言變化千般狀二句謂傷寒變化
千般總不外乎隂陽表裏間也
太陽風邪傷衞衇證
中風傷衞衇浮緩頭項強痛惡寒風病即發熱汗自出
鼻鳴乾嘔桂枝功
(註)中風病名也傷衞謂風傷衛也衇浮緩謂中風衇
也頭痛項強惡寒惡風發熱汗自出鼻鳴乾嘔謂
中風證也桂枝功謂桂枝湯功能治中風虚邪也
詳太陽上篇
太陽寒邪傷榮衇證
傷寒傷榮衇浮緊頭疼身痛惡寒風無汗而喘已未熱
嘔逆麻黃湯發靈
(註)傷寒病名也傷榮謂寒傷榮也衇浮緊謂傷寒衇
也頭疼身痛惡寒惡風無汗而喘或已發熱或未
發熱嘔逆謂傷寒證也麻黃湯發謂傷寒實邪當
與麻黃湯發汗最靈也詳太陽中篇
風寒榮衛同病衇證
中風浮緊徧身痛頭疼發熱惡寒風乾嘔無汗兼煩躁
傷寒身重乍時輕浮緩嘔逆無汗喘頭疼發熱惡寒風
煩躁而無少隂證榮衛同病大青龍
(註)中風謂風傷衛之病也頭疼發熱惡風惡寒乾嘔
中風之證也浮緊寒傷榮之衇也身疼痛寒傷榮
之證也今以中風之病而得傷寒之衇與證更兼
不汗出之表實内熱之煩躁也傷寒謂寒傷榮之
病也身重不痛乍有輕時風傷衞之證也浮緩風
傷衛之衇也嘔逆無汗而喘頭疼發熱惡寒惡風
寒傷榮之證也是以傷寒之病而得中風之衇與
證更兼太陽無汗内熱之煩躁也而無少隂證謂
無身重但欲寐之證也榮衛同病謂風寒中傷榮
衛同病也二證皆無汗實邪故均以大青龍湯發
之詳太陽下篇
誤服三湯致變救逆
傷寒酒病桂勿與嘔吐不已血膿鮮尺遲服麻致漏汗
惡風肢急小便難微弱汗風青龍發厥惕悸眩熱仍然
身瞤振振欲擗地桂加附子真武痊
(註)傷寒謂傷寒無汗之實邪也酒病謂病酒狀似中
風也桂勿與謂皆勿與桂枝湯也誤與傷寒則表
氣愈固裏氣更逆嘔吐不已也誤與酒病則濕熱
内釀傷榮吐血膿也此皆誤用桂枝湯之變證當
隨其變證治之可也尺遲謂傷寒尺中衇遲也服
麻謂服麻黃湯發汗遂致汗出不止名曰漏汗也
肢急四肢拘急也小便難謂小便少而難也傷寒
衇證當用麻黃湯發汗若尺中衇遲是榮氣不足
不可發汗若誤發之則致漏汗惡風四肢拘急小
便難等變證也當以桂枝加附子湯救逆可也微
弱謂大青龍證衇微弱也汗風謂大青龍證自汗
惡風也大青龍證衇不浮緊若浮緩而微弱反汗
出是大青龍衇證未具也誤以大青龍發之致其
人厥冷筋惕心悸頭眩熱仍不退身肉瞤動也振
振欲擗地謂聳動不已不能興起欲墮於地也此
皆誤與大青龍湯發汗之變證當以真武湯救逆
可也詳太陽篇
三陽受病傳經欲愈衇證
傷寒一日太陽病欲吐煩躁數急傳陽明少陽證不見
衇静身和為不傳
(註)傷寒一日太陽受病二日陽明受病三日少陽受
病此其傳經之常也若初病頗欲吐煩躁衇數急
者謂邪盛傳經而不解也二三日陽明少陽證不
見衇静身無所苦者謂邪衰不傳欲自愈矣
陽明表病衇證
葛根浮長表陽明緣緣面赤額頭疼發熱惡寒而無汗
目痛鼻乾卧不寧
(註)太陽未罷又傳陽明太陽表邪怫鬱陽明肌熱為
陽明經表病也葛根表陽明謂葛根湯主治陽明
表病也浮長謂陽明之表衇也緣緣面赤連額頭
疼發熱惡寒無汗目痛鼻乾卧不得寧皆謂陽明
經之表證也用葛根湯解兩經之邪也詳陽明篇
陽明熱病衇證
白虎煩渴熱陽明汗出身熱衇長洪不惡寒兮反惡熱
合柴兼見少陽經
(註)太陽已罷而傳陽明不傳少陽亦未入府其熱漸
深表裏俱熱為陽明經熱病也白虎熱陽明謂白
虎湯主治陽明熱病也衇長洪謂陽明之熱衇也
煩躁口渴引飲汗出身熱不惡寒反惡熱皆謂陽
明經熱病之證也用白虎湯解陽明表裏俱熱也
陽明未罷又傳少陽亦陽明熱病也合柴謂白虎
合小柴胡湯治陽明經熱證兼見少陽經弦衇寒
熱往來口苦耳聾目眩而嘔胸脇痛之病也詳陽
明少陽篇
陽明府病衇證
胃實衇大府陽明大便難兮脾約同蒸蒸潮熱濈濈汗
滿痛始可議三承
註衇大府陽明謂熱邪入府陽明當衇大也曰胃實
曰大便難曰脾約謂府病受邪之不同也脾約者
太陽陽明也胃實者正陽陽明也大便難者少陽
陽明也皆為可下之證不無輕重之别然必蒸蒸
潮熱身肢濈濈然汗出或滿或痛始可議其微甚
以三承氣湯麻仁丸下之可也詳陽明篇
陽明慎汗慎清慎下
陽明表證反有汗桂枝加葛中風傳熱證無汗亡津液
燥渴仍從白虎痊胃實汗熱原應下惡寒浮緩表為先
欲知定鞕識失氣不轉微濇下之冤舌滑尿白小便數
便鞕休攻導自安小便數多知便鞕無苦數少是津還
(註)陽明表證應無汗反有汗是從風邪傳來仍從表
治宜用桂枝加葛根湯陽明熱證應有汗反無汗
是或吐或汗或下亡其津液若無燥渴則從表治
若有燥渴仍從熱治宜用白虎湯胃實自汗潮熱
原應下之若有惡寒浮緩之表宜先解表表解已
乃可攻之欲知大便鞕定未定當少與小承氣湯
轉失氣者已成定鞕當與大承氣湯攻之若不轉
失氣者未成定鞕攻之必溏勿更與也若衇微濇
者亦不可下下之則冤死也舌滑尿白裏熱微也
雖小便數大便鞕其熱遠在廣腸亦不可下用蜜
煎豬膽導法自可安也凡小便數多知大便必鞕
雖大便鞕而無或滿或痛之苦當審其小便日幾
行日減數少是津液還於胃中慎不可攻不久必
自大便出也詳陽明篇
少陽衇證
往來寒熱胸脇滿衇弦目眩而耳聾口苦默默不欲食
心煩喜嘔少陽經或渴或欬身微熱或脇鞕痛腹中疼
或悸不嘔尿不利舌胎滑白小柴宗
(註)衇弦謂少陽病衇也往來寒熱胸脇滿目眩耳聾
口苦默默不欲食心煩喜嘔少陽經主證也或渴
或欬身微熱或脇鞕痛腹中疼或悸不嘔尿不利
舌胎滑白者皆少陽或有之證也均宜小柴胡湯
主之隨證加減治之可也詳少陽篇
少陽病用柴胡湯加減法
胸煩不嘔去參夏加蔞若渴半易根腹痛去芩加芍藥
心悸尿秘苓易芩脇下痞鞕棗易蠣不渴微熱桂易參
欬去參棗加乾味小柴臨證要當斟
(註)少陽經主證宜小柴胡湯主治也其或有之證務
要臨證斟酌加減可也若胸中煩而不嘔去半夏
人參加栝蔞實若渴者以半夏易栝蔞根若腹中
痛去黃芩加白芍若心下悸小便不利者加茯苓
去黃芩若脇下痞鞕加牡蠣去大棗若不渴外有
微熱者去人參加桂枝微汗之若欬者去人參大
棗加乾薑五味子義詳少陽篇小柴胡湯下
少陽禁汗禁吐禁下
少陽三禁要詳明汗譫吐下悸而驚甚則吐下利不止
水漿不入命難生
(註)三禁謂少陽禁吐禁汗禁下也若誤發汗則生譫
語若誤吐下則心悸而驚少陽經即有心下鞕不
可下下之甚則下利不止即有胸中滿不可吐吐
之甚則水漿不入變成危候命難生也詳少陽篇
少陽可吐可汗可下
胸滿熱煩梔子豉痞鞕衝喉瓜蒂平發熱惡寒肢煩痛
微嘔支結柴桂寧鬱鬱微煩嘔不止心下痛鞕大柴攻
誤下柴胡證仍在復與柴胡振汗生
(註)上言其禁恐失宜也此言其可貴變通也胸滿煩
熱太陽少陽輕邪也宜梔子豉湯涌之胸滿痞鞕
氣上衝喉不得息者太陽少陽重邪也宜瓜蒂散
吐之發熱惡寒四肢煩疼微嘔心下支結太陽少
陽表證也宜柴胡桂枝湯微汗兩解之鬱鬱微煩
嘔不止心下痛鞕少陽陽明表裏證也宜大柴胡
湯緩攻兩解之誤下不致變逆柴胡證仍在者復
與柴胡湯以和解之若解則必蒸蒸振汗出而解
以下後虚故也詳太陽少陽篇
三陽合病併病
合病兩三經同病併病傳歸併一經二陽合病滿喘發
自利葛根嘔半同太少利芩嘔加半明少弦負順長生
滑數宿食大承氣三陽合病腹膨膨口燥身重而譫語
欲眠合目汗蒸蒸遺尿面垢參白虎浮大汗下禁當應
二陽併病汗不徹面赤怫鬱大青龍表罷潮熱手足汗
便難譫語大承攻太少頭項痛眩冒心下痞鞕如結胸
禁汗吐下惟宜刺譫驚不食利多凶
(註)一經未罷又傳一經二經三經同病而不歸併一
經者謂之合病二經三經同病而後歸併一經自
病者謂之併病二陽謂太陽陽明也太陽則有頭
痛發熱惡寒無汗陽明則有肌熱惡熱心煩不眠
之證相合同病也滿喘謂二陽合病當下利不下
利更加胸滿而喘宜麻黃湯發之自利謂二陽合
病當有之證宜葛根湯也嘔半謂二陽合病不下
利但加嘔者宜葛根湯加半夏也同謂二證同用
葛根一方也太少謂太陽少陽合病也太陽則有
頭痛發熱惡寒無汗少陽則有寒熱往來口苦耳
聾目眩胸脇痛之證相合同病也利芩謂太陽少
陽合病當自下利宜與黃芩湯也嘔加半謂太陽
少陽合病不自利但加嘔者宜黃芩湯加半夏也
若不嘔利而見太陽少陽之證非合病也宜用柴
胡桂枝湯兩解之明少謂陽明少陽兩經之證同
見下利合病也弦負弦為少陽木衇木勝則土負
負則死也順長生長為陽明土衇土盛則木不能
災為順順則生也滑數謂陽明少陽合病下利黏
穢者衇必滑數是宿食也宜大承氣湯嘔酸苦者
宜大柴胡湯三陽謂太陽陽明少陽合病也腹膨
膨謂腹脹滿也口燥謂口中乾燥也身重謂身重
難轉側也譫語謂妄亂言也欲眠謂喜睡也合目
汗蒸蒸謂合目出熱汗也遺尿謂失尿不知也面
垢謂面似有油垢也此皆三陽熱盛津液枯竭之
證設使衇浮禁不可汗衇大亦不可下惟宜用白
虎加人參益氣生津清熱可也若未經汗下津液
未傷三陽合病輕證惟宜柴葛解肌湯清解三陽
可也二陽謂太陽陽明併病也汗不徹謂邪在太
陽發汗未徹又傳陽明也面赤謂邪猶怫鬱於太
陽陽明之表未併陽明之府宜大青龍湯解兩經
之熱也表罷謂太陽證罷也潮熱手足汗大便難
譫語謂已歸併陽明府也宜大承氣湯攻陽明實
熱也太少謂太陽少陽併病也頭項強痛目眩昏
冒心下痞鞕如結胸證謂太陽少陽二經之證尚
未歸併其邪未定禁不可汗下惟宜刺大椎肝腧
肺腧以瀉其熱也若誤發汗則必發譫語若誤吐
下則必心煩而驚水漿不入下利不止變此惡候
命多凶也義詳合病併病篇
三隂受病傳經欲愈衇證
傷寒三日三陽盡熱微煩躁入隂傳其人能食而不嘔
衇小尿清為不傳
(註)傷寒三日三陽受邪為盡三隂當受邪其人身熱
雖微而煩躁者謂邪去陽入隂不解也若其人反
能食而不嘔衇静小小便清謂邪未入於隂為不
傳欲自愈也
太隂隂邪衇證
太陰陰邪沉遲衇吐食腹滿有時疼手足自溫利不渴
理中湯主悸加苓腹滿去术加附子吐多去术加薑生
雖吐下多還用术渴欲得水倍术寧欲作奔豚术易桂
乾薑寒倍參腹疼
(註)太隂隂邪謂邪從陰化之寒證也衇沉遲太隂隂
邪衇也吐食腹滿時痛太隂裏寒證也手足自溫
邪入隂也自利不渴藏無熱也宜理中湯主之若
心下悸加茯苓腹滿去术加附子吐多去术加生
薑雖吐若下利多還用白术若渴欲得飲水仍倍
加术若臍下欲作奔豚去术易桂中寒倍加乾薑
腹痛倍加人參詳太隂篇
太隂陽邪衇證
陽邪嗌乾腹滿痛誤下時痛大實疼大承桂枝加芍大
衇弱芍大當審行
(註)陽邪謂太隂邪從陽化之熱證也嗌乾謂咽乾太
隂熱也腹滿痛太隂有餘證也誤下謂誤下邪陷
太隂當分輕重也時痛謂腹有時痛有時不痛宜
桂枝加芍藥湯和之大實痛謂腹大滿痛無時不
痛宜桂枝加大黃湯下之兼陽明胃實以大承氣
湯下之若衇弱即當行大黃芍藥宜斟酌減之以
其人胃氣弱易動也詳太隂篇
太隂陽明表裏同病
腹滿時減復如故此是寒虚氣上從腹滿不減不大便
轉屬陽明乃可攻
(註)腹滿時減減復如故謂腹時滿時不滿而減復如
常此為太隂寒邪寒虚之氣上逆之滿乃可溫之
證也宜厚朴生薑甘草半夏人參湯腹滿不減謂
常常而滿終日不減或不大便此為轉屬陽明實
熱内壅之滿乃可攻之證也宜大承氣湯詳太隂
篇
少隂隂邪衇證
少隂隂邪衇沉細背寒欲寐口中和咽痛腹痛骨節痛
厥利清穀四逆瘥
(註)少隂隂邪謂邪從隂化之寒證也衇沉細少隂隂
邪之衇也背寒謂背惡寒陽氣虚也欲寐謂但欲
寐隂氣盛也口中和口中不乾燥也咽痛腹痛下
利清穀寒盛於中也骨節疼痛四肢厥冷寒淫於
外也宜四逆湯温中散寒也詳少隂篇
少隂陽邪衇證
少隂陽邪沉細數口噪咽乾大承湯少隂心煩不得卧
黃連阿膠是主方
(註)陽邪謂少隂邪從陽化之熱證也少隂病但欲寐
隂邪則衇沉細無力陽邪則衇加數而有力矣始
病即口燥咽乾水不上升熱之甚也宜大承氣湯
急下之瀉陽救隂也少隂病但欲寐二三日已上
變生心煩不得眠是陽邪乘隂隂不能静也宜黃
連阿膠湯清陽益隂也詳少隂篇
少隂太陽表裏同病
少隂衇沉反發熱麻黃附子細辛湯若二三日無裏證
減辛加草用之良
(註)少隂病衇沉為隂寒之證當無熱今反發熱是兼
有太陽表也宜麻黃附子細辛湯急温而散之若
二三日熱仍不解亦無裏寒吐利之證去細辛易
甘草緩温而和之詳少隂篇
厥隂隂邪衇證
厥隂隂邪微細厥膚冷藏厥躁難安囊縮舌短胎滑黑
四逆當歸四逆先少滿痛厥薑萸入蚘厥静而復時煩
得食而嘔蚘聞臭煩因蚘動烏梅丸
(註)厥隂隂邪謂邪從隂化之寒證也微細厥隂隂邪
衇也厥謂四肢厥冷也膚冷謂肌膚冷也藏厥謂
寒隂藏厥也躁難安謂煩躁無有安時也囊縮謂
外腎為寒收引縮入腹也婦人則乳縮隂收也舌
短謂舌縮短也胎滑黑謂舌胎不乾而色黑也四
逆謂四逆湯也當歸四逆謂當歸四逆湯也先者
謂先服當歸四逆湯也少滿痛謂少腹滿按之痛
也厥謂厥冷也薑萸入謂當歸四逆湯加入吳茱
萸生薑也蚘厥謂厥而吐蚘也静而復時煩謂煩
時止時煩也得食而嘔蚘聞臭謂嘔因蚘聞食臭
而始嘔也煩因蚘動謂煩因蚘動而始煩也烏梅
丸蚘厥謂宜用烏梅丸也詳厥隂篇
厥隂陽邪衇證
陽邪熱厥厥而熱消渴熱氣撞心疼煩滿囊縮舌焦卷
便鞕尚任大承攻四逆不分四逆散欬加薑味下利同
悸加桂枝腹痛附下重薤白秘尿苓
(註)陽邪謂厥隂邪從陽化之熱證也厥謂手足寒也
厥而復熱熱而復厥是謂熱厥厥微熱微厥深熱
深也消渴謂飲水多而小便少也熱氣上撞心疼
是火挾木邪而逆也煩滿謂少腹煩滿也囊縮謂
外腎為熱灼筋縮入腹也舌焦卷謂舌胎乾焦而
卷也便鞕謂大便鞕尚可任攻宜大承氣湯四逆
謂四肢厥冷也不分謂寒熱之厥疑似不分也宜
四逆散疏逹厥隂其厥不回再審寒熱可也或欬
加生薑五味子下利亦加故曰同也心下悸加桂
枝腹痛加附子瀉利下重加薤白秘尿不利加茯
苓詳少隂厥隂篇
少隂厥隂外熱裏寒衇證
少隂裏寒外熱證面赤身反不惡寒厥利清穀衇微絶
通衇四逆主之先利止參加衇不出葱入面色赤炎炎
腹痛加芍咽桔梗嘔加聖藥用薑鮮
(註)少隂裏寒外熱之證面赤不惡寒格陽外熱也四
肢厥冷下利清穀衇微欲絶隂極裏寒也宜通衇
四逆湯主之服四逆湯下利止衇仍不出加人參
面色赤者加葱腹痛加芍藥咽痛加桔梗嘔加生
薑詳少隂篇
兩感
一日太陽少隂病頭痛口乾渴而煩二日陽明太隂病
滿不欲食身熱譫三日少陽厥隂病耳聾囊縮厥逆寒
水漿不入神昏冒六日氣盡命難全
(註)兩感者藏府表裏同病也一日頭痛太陽也口乾
煩渴少隂也二日身熱譫語陽明也腹滿不欲食
太隂也三日耳聾少陽也囊縮而厥厥隂也傳經
之邪其為病也漸兩感之邪其為病也速蓋因陽
邪酷烈正不能禦所以三日後水漿不入六府之
氣欲絶昏不知人五藏之神已敗而不即死者賴
有胃氣未盡耳故又三日其氣乃盡而死張潔古
製大羌活湯以羌獨芩連輩辛甘以散太陽之表
苦寒以清少隂之熱施之於表裏不急者固為得
法也若夫一日則頭痛口乾煩渴二日則身熱譫
語腹滿不欲食三日則耳聾囊縮而厥水漿不入
昏不知人傳變如此迅速恐用大羌活湯平緩之
劑反失機宜當遵仲景治有先後之說審其表裏
孰急隨證治之猶或可活故於此證初病一日表
裏俱熱者依少隂病得之二三日口燥咽乾之法
用大承氣湯重劑以瀉陽邪之烈表裏俱寒者依
少隂病始得之反發熱衇沉之法用麻黃附子細
辛湯以解隂邪之急二日表裏俱實者依陽明病
譫語有潮熱腹滿時減減不足言之法用大承氣
湯攻之表裏虚者依三陽合病腹滿身重面垢譫
語之法用大劑白虎加人參湯清之三日表裏熱
者依厥深熱亦深之法用大承氣湯下之表裏寒
者依衇微欲絶手足厥寒之法用當歸四逆加吳
茱萸生薑湯溫之緩則不及事矣其間頗有得生
者後之學者其留意焉
汗下失宜致變壞證
太陽三日已發汗若吐若下若溫鍼不解致逆成壞證
觀其衇證犯何經難辨隂陽六經證重困垂危莫可憑
惟用獨參煎冷服鼻上津津有汗生
(註)太陽病三日已發汗不解若吐若下若溫鍼苟或
相當即成解證如其不當不但病不解或因而致
逆變成壞證當觀其衇證知犯何經之逆如汗後
亡陽渴躁譫語下後寒中結胸痞鞕吐後内煩腹
滿溫鍼後黃衂驚狂之類隨證治之可也甚或衇
微欲絶神昏不能言循衣摸床叉手冒心等重困
垂危難辨隂陽六經莫可憑之證此時此際惟用
人參煎湯徐徐冷服以待其機倘得鼻上津津有
汗則為可生之兆也
表證
表證宜汗太陽經無汗發熱惡寒風頭項強痛身體痛
若出自汗表虚明
(註)表證謂寒邪在表無汗發熱惡寒惡風頭項強痛
身體痛也太陽經主表故曰表證有是證無汗者
皆屬表實雖有是證若自汗出者皆屬表虚未可
輕汗即有風邪祗宜桂枝湯解肌可也表實無汗
重者麻黃湯主之輕者麻桂各半湯主之時有汗
時無汗者桂枝二麻黃一湯主之表實躁熱甚者
三黃石膏湯主之微者大青龍湯主之不躁有熱
者桂枝二越婢一湯主之以上表證不必悉具亦
不論日之多寡但見有頭痛惡寒一二證即為表
未罷雖有裏證當先解表表解已乃可攻之臨證
者不可不詳辨也詳太陽篇
裏證
裏證宜下不大便惡熱潮熱汗蒸蒸燥乾譫語滿鞕痛
便溏為虚不可攻
(註)裏證謂熱邪内結不大便惡熱潮熱自汗蒸蒸口
燥舌乾譫語腹滿鞕痛也陽明府主裏故曰裏證
裏實者有脾約有胃實有大便難三者均為可下
之證然不無輕重之别三承氣湯脾約丸量其可
者而與之庶乎無過也若便溏為裏虚即有是證
不可攻也論中有急下數證不待便實而下之者
是下其熱也非下其結也義詳陽明少隂篇
陽證
陽證身輕氣高熱目睛了了面脣紅熱煩口燥舌乾渴
指甲紅兮小便同
(註)陽證謂陽熱之證也不論三隂三陽凡見是證者
均為陽熱有餘也陽主動故身輕也陽氣盛故氣
高而喘也陽主熱故口鼻氣熱也陽主寤故目睛
了了而不眠也目睛不了了亦有熱極朦朧似不
了了然必目赤多眵非若隂證之不了了而神短
無光也陽氣熱故身熱面脣紅指甲紅也陽熱入
裏故心煩口燥舌乾而渴小便紅也表實者三黃
石膏湯發之裏實者三承氣湯下之表裏不實而
熱盛者白虎解毒等湯清之可也詳三陽篇
隂證
隂證身重息短冷目不了了色不紅無熱欲卧厥吐利
小便白兮爪甲青
(註)隂證謂隂寒之證也不論三隂三陽凡見是證者
均為隂寒不足也隂主静故身重也隂主寐故目
不了了但欲卧也陽氣虚寒故息短口鼻氣冷也
隂淫於外故面無紅色四肢厥冷爪甲青也隂邪
入内故嘔吐下利清穀小便清白也以上皆三隂
寒證臨證者以附子四逆理中吳茱萸等湯擇其
宜而與之可也詳三隂篇
陽盛格隂
陽盛格隂身肢厥惡熱煩渴大便難沉滑爪赤小便赤
汗下清宜隂自完
(註)經曰陽氣太盛隂氣不得相營也不相營者不相
入也既不相入則格隂於外故曰陽盛格隂也其
外證雖身肢厥冷頗似隂寒而内則煩渴大便難
小便赤惡熱不欲近衣爪甲赤衇沉滑一派陽實
熱證汗下清三法得宜則陽得以消隂得以完全
也表實無汗三黃石膏湯裏實不便三承氣湯熱
盛無表裏證宜解毒白虎湯
(集註)劉完素曰蓄熱内甚衇須疾數以其極熱蓄甚而
衇道不利反致衇沉細欲絶俗未明造化之理反
謂傳為寒極隂毒者或始得之陽熱暴甚而便有
此證候者或兩感熱甚者通宜解毒加大承氣湯
下之後熱稍退而未愈者黃連解毒湯調之或微
熱未除者凉膈散調之或失下熱極以至身冷衇
微而昏冒將死若急下之則殘隂暴絶必死蓋陽
後竭而然也不下亦死宜凉膈散或黃連解毒湯
養隂退陽積熱漸以消散則心胸再暖而衇漸以
生也
隂盛格陽
隂盛格陽色淺赤發熱不渴厥而煩下利尿清爪青白
浮微通衇復陽還
(註)經曰隂氣太盛陽氣不得相營也不相營者不相
入也既不相入則格陽於外故曰隂盛格陽也色
淺赤謂面色見浮淺之紅赤色也其外證面赤發
熱而煩頗類陽熱其内則不渴下利清穀小便清
白爪甲青白四肢厥冷衇浮微欲絶一派隂寒虚
證宜通衇四逆湯冷服之從其隂而復其陽也利
止衇不出加倍人參下利無衇宜白通加豬膽汁
人尿湯厥煩欲死宜吳茱萸湯
陽毒
陽毒熱極失汗下舌卷焦黑鼻煤烟昏噤發狂如見鬼
咽疼唾血赤雲斑六七日前尚可治表裏俱實黑奴丸
熱盛解毒裏實下表實三黃石膏煎
(註)陽毒謂陽熱至極之證也失汗下謂應汗不汗應
下不下失其汗下之時也熱毒炎炎不已故舌卷
焦黑鼻内生煤烟也熱毒内攻乘心故神昏噤慄
發狂如見鬼神咽疼唾血也熱毒外薄肌膚故發
赤色如錦雲之斑也六七日前謂日淺毒未深入
故尚可治表裏俱實謂有是證無汗不大便者宜
黑奴丸兩解之無表裏實證熱盛者宜黃連解毒
湯兼燥渴者合白虎湯清之裏實不便者宜解毒
承氣湯下之表實無汗者宜三黃石膏湯發之
隂毒
隂毒寒極色青黑咽痛通身厥冷寒重強身疼如被杖
腹中絞痛若石堅或嘔或利或煩躁或出冷汗溫補先
無汗還陽退隂汗急灸氣海及關元
(註)隂毒謂隂寒至極之證也血衇受隂毒邪故面色
青黑也隂毒内攻於裏故咽痛腹中絞痛也隂毒
外攻於表故厥冷通身重強疼痛如被杖也獨隂
無陽不化故隂凝腹若石之堅硬也或嘔吐或下
利或煩躁或冷汗出皆陽虚不足或有之證均以
溫補為先宜四逆湯倍加人參若有是證其人無
汗宜還陽散退隂散温而汗之使寒毒散而陽伸
也凡遇此證俱宜急灸氣海關元二三百壯隨服
藥餌未有不生者也
御纂醫宗金鑑卷三十六
