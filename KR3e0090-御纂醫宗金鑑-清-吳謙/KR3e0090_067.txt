御纂醫宗金鑑卷六十七
編輯外科心法要訣目錄
腹部
幽癰
中脘疽
嚇癰
衝疽
臍癰(附臍中出水)
少腹疽
腹皮癰
緩疽
腋部
腋癰
腋疽
黯疔
肋部
肋疽
淵疽
内發丹毒
脇癰(附疽)
内癰部
肺癰
大小腸癰
胃癰
脾癰
肝癰
心癰
腎癰
三焦癰
内癰總論
驗内癰法
御纂醫宗金鑑卷六十七目錄
御纂醫宗金鑑卷六十七
編輯外科心法要訣目錄
腹部
幽癰
中脘疽
嚇癰
衝疽
臍癰(附臍中出水)
少腹疽
腹皮癰
緩疽
腋部
腋癰
腋疽
黯疔
肋部
肋疽
淵疽
内發丹毒
脇癰(附疽)
内癰部
肺癰
大小腸癰
胃癰
脾癰
肝癰
心癰
腎癰
三焦癰
内癰總論
驗内癰法
御纂醫宗金鑑卷六十七目錄
御纂醫宗金鑑卷六十七
編輯外科心法要訣
腹部
幽癰
幽癰臍上七寸生初小漸大腫硬疼憂思厚味火毒發
咬牙寒戰毒陷攻
(註)此證生臍上七寸初起如粟漸增漫腫疼痛形如
鵝卵甚則堅硬痛牽胸肋由過食膏粱厚味憂思
氣結腸胃不通火鬱成毒自内而外發也初起腫
痛皮色未紅時若心煩嘔噦衇沉實者當疎火毒
以絶其源宜内疎黃連湯服之焮腫痛甚邪氣實
也宜服托裏散外用艾壯隔蒜片灸之衇見沉遲
其膿未成用補中益氣湯托之衇見洪數其膿已
成用托裏透膿湯膿熟脹痛不潰係氣血虚也急
用十全大補湯温補之外兼用卧鍼開卧鍼者斜
入斜出防傷内膜也或誤行汗下或誤敷寒凉以
致腫而不潰潰而不斂者急用十全大補湯加乾
薑附子以救之已潰朝寒暮熱者氣血虚也食少
作瀉脾胃虚也胸痞痰涌脾肺虚也俱服六君子
湯服後諸證悉退換十全大補湯調理即愈外治
之法按癰疽腫瘍潰瘍門無論已潰未潰忽咬牙
寒戰係氣虚不能勝毒毒陷攻裏之兆或潰後膿
水忽多忽少瘡口如蟹吐沫者係内膜已透俱為
逆證
托裏散
皂刺金銀花
黃芩牡蠣煆
當歸赤芍
朴硝大黃
花粉連翹(各等分去心)
共研粗末每用五錢酒水各一鍾煎八分去渣服
(方歌)托裏散醫諸瘡毒腫甚焮疼煎服消皂刺銀花芩
牡蠣歸芍硝黃花粉翹
内疎黃連湯(見腫瘍門)
隔蒜灸法(見首部灸法)
托裏透膿湯(見頭部侵腦疽)
補中益氣湯
十全大補湯
六君子湯(即香砂六君子湯減去藿香砂仁俱見潰瘍門)
中脘疽
中脘疽由胃火生臍上四寸隱隱疼堅硬漫腫無紅熱
不食嘔噦毒内攻
(註)此證一名胃疽發於心胸之下臍上四寸任衇經
中脘穴隱痛日久向外生疽堅硬漫腫皮色無紅
無熱由過食炙煿以致胃腑火毒而成人迎衇盛
是毒氣攻裏作嘔不食咳𠻳膿痰者逆初宜服仙
方活命飲色紫堅硬宜服山甲内消散膿勢將成
内外治法俱按癰疽腫瘍潰瘍門若起長膿遲或
瘡不焮痛者急用艾壯隔獨頭蒜片置患上灸之
回陽
山甲内消散
穿山甲(三大片炒)當歸尾
大黃甘草節(各三錢)
土木鱉(三個)黑牽牛
殭蠶(各一錢炒)
酒水各一鍾煎八分空心服渣再煎服大便行三
四次方食稀粥淡味調理
(方歌)山甲内消火毒積色紫堅疼中脘疽歸尾大黃殭
草節木鱉牽牛加酒宜
仙方活命飲(見腫瘍門)
嚇癰
嚇癰七情鬱火成臍上三寸粟微紅暴腫焮痛二七潰
頂陷色黑潰遲凶
(註)此證由七情鬱火凝結而成生臍上三寸屬任衇
經建里穴初如粟米癢痛相兼其腫迅速寒熱往
來甚則嘔噦牽引臍痛初腫微紅頂尖根束漸透
赤色時痛時止十四日潰膿者順若頂陷紫黑根
脚漫腫面赤大渴衇見浮數而散大者逆内治與
幽癰參考外治法按癰疽腫瘍潰瘍門
衝疽
衝疽臍上二寸生心火毒熾入腎紅高腫焮痛速潰吉
若見七惡定然凶
(註)此證生於任衇臍上二寸下脘穴一名中發疽又
名壅腎瘡由心火熾盛流入腎經而成色赤高腫
應在二十一日潰破膿稠受補者順初宜瘡科流
氣飲或仙方活命飲消之膿將成時内外治法俱
按癰疽腫瘍潰瘍門其證若平塌紫黑膿水清稀
七惡證見者逆
瘡科流氣飲(見背部痰注發)
仙方活命飲(見腫瘍門)
臍癰(附臍中出水)
臍癰毒發在臍中腫大如瓜突若鈴無紅無熱宜蒜灸
稠膿為吉汚水凶
(註)此證由心經火毒流入大腸小腸所致生於臍中
屬任衇經神關穴此穴禁鍼腫大如瓜高突若鈴
無紅無熱最宜隔蒜灸之初宜服仙方活命飲加
升麻消之便結實者内疎黃連湯通利之將欲成
膿内外治法俱按癰疽腫瘍潰瘍門潰後得稠膿
者順時出汚水臭穢者逆亦有臍中不痛不腫甚
癢時津黃水此屬腸胃濕熱積久宜服黃連平胃
散外用三妙散乾撒滲濕即愈當忌酒麫生冷果
菜不致再發若水出不止者亦屬逆
黃連平胃散
黃連(五錢)陳皮
厚朴(各三錢薑炒)甘草(二錢生)
蒼术(一兩炒)
共研細末每服三錢白滾水調服
(方歌)黃連平胃散陳甘厚朴蒼术共細研專除濕熱兼
消積能令臍水立時乾
三妙散
梹榔蒼术(生)
黃蘗(各等分生)
共研細末乾撒肚臍出水津淫成片止癢滲濕又
治濕癬以蘇合油調搽甚效
(方歌)三妙散用梹榔蒼黃蘗同研滲濕瘡蘇合油調治
濕癬收乾止癢效稱強
隔蒜灸法(見首卷灸法)
仙方活命飲
内疎黃連湯(俱見腫瘍門)
少腹疽
少腹疽生臍下邊證由七情火鬱纏高腫紅疼牽背易
漫硬陷腐水膿難
(註)此證由七情火鬱而生每發於氣海丹田關元三
穴氣海在臍下一寸五分丹田在臍下二寸關元
在臍下三寸皆屬任衇經此三穴或一穴發腫即
為少腹疽高腫紅活疼痛牽背易潰稠膿者易治
若漫腫堅硬綿潰腐爛膿稀如水者難治凡遇此
證初起急用艾灸腫頂七壯至三七壯以痛癢通
徹為度宜服仙方活命飲氣實之人大渴便秘者
宜服内疎黃連湯通利之老弱之人宜服内補十
宣散令其速潰若潰遲恐透内膜外治法同癰疽
腫瘍潰瘍門
仙方活命飲
内疎黃連湯(俱見腫瘍門)
内補十宣散(見胸部&KR1506;癧癰)
腹皮癰
腹皮癰生腹皮内皮裏膜外腫隱疼腹痛不止膿成候
證由膏粱鬱火生
(註)此證生於腹皮裏膜外無論左右隱疼日久後發
癰腫於皮外右關衇見沉數而腹痛甚者是其候
也由膏粱火鬱而成初起壯實者用䨇解貴金丸
下之虚弱者減半用之不應再服半劑凡下之後
腹痛不止膿將成也急用托裏透膿湯潰後與癰
疽潰瘍門治法相同不可過用尅伐之劑若希圖
消散過傷胃氣則腫不能潰潰不能斂立見危亡
矣
䨇解貴金丸(見腫瘍門)
托裏透膿湯(見頭部侵腦疽)
緩疽
緩疽脾經氣積凝少腹旁生堅又疼數月不潰生寒熱
食少削瘦效難成
(註)此證由太隂脾經氣滯寒積而成生於少腹之旁
堅硬如石不紅不熱痛引腰腿數月不潰若兼食
少削瘦者終屬敗證不可棄而不治初宜服山甲
内消散不應不可強消徒損胃氣以十全大補湯
加烏藥附子胡盧巴温補之外用木香餅熨之兼
用獨頭蒜搗爛鋪於患上艾壯灸之以知熱為止
次日再灸以或消或潰為效若潰後即按癰疽潰
瘍門治法
山甲内消散(見中脘疽)
十全大補湯(見潰瘍門)
木香餅(見乳部乳中結核)
腋部
腋癰
腋癰暴腫生腋間腫硬焮赤痛熱寒肝脾血熱兼忿怒
初宜清解潰補痊
(註)此證一名夾肢癰發於腋際即俗名肐肢窩也屬
肝脾血熱兼忿怒而成初起暴腫焮硬色赤疼痛
身發寒熱難消必欲作膿初宜服柴胡清肝湯外
敷冲和膏疼痛日增宜服透膿散加金銀花甘草
節桔梗膿脹痛者鍼之已潰内外治法俱按癰疽
潰瘍門此證首尾忌用寒凉中年易愈老弱之人
難痊
柴胡清肝湯(見頭部鬢疽)
冲和膏
透膿散(俱見腫瘍門)
腋疽
腋疽初起若核形肝恚脾憂氣血凝漫腫堅硬宜蒜灸
日久紅熱潰先疼
(註)此證一名米疽又名疚疽發於肐肢窩正中初起
之時其形如核由肝脾二經憂思恚怒氣結血滯
而成漫腫堅硬皮色如常日久將潰色紅微熱疼
痛也初宜艾壯隔蒜片灸法内服柴胡清肝湯加
烏藥消之虚弱之人宜服香貝養榮湯外用烏龍
膏敷之早治或有全消者遲則膿成宜服托裏透
膿湯膿脹痛者鍼之膿出痛減隨患者虚實補之
其餘内外治法俱按癰疽潰瘍門此證初終内外
治法禁用寒凉中年易愈衰老難痊
隔蒜灸法(見首卷灸法)
柴胡清肝湯(見頭部鬢疽)
香貝養榮湯(見項部上石疽)
烏龍膏(見腫瘍門)
托裏透膿湯(見頭部侵腦疽)
黯疔
黯疔藏於腋下生肝脾火毒癢而疼寒熱拘急色紫黑
急按疔門治即寧
(註)此證生於腋下由肝脾二經火毒而成堅硬勢若
釘頭癢而且痛寒熱往來四肢拘急其色紫黑煩
躁作嘔痛引半身宜服麥靈丹其次内外急按疔
門治之即愈
麥靈丹(見腫瘍門)
肋部
肋疽
肋疽始發屬肝經火毒鬱怒結腫形紫痛梅李甚如盌
急宜鍼砭免内攻
(註)此證一名夾熒疽生於肋條骨間由肝經火毒鬱
怒結聚而成初如梅李漸大如盌色紫焮痛連及
肩肘患在左痛牽右肋患在右痛牽左肋二十一
日之内膿潰稠黏者順届期不潰既潰出清水者
逆初腫急宜磁鍼砭出紫血庶免毒氣攻裏砭後
赤腫痛甚煩躁衇實作嘔為有餘之證宜服䨇觧
貴金丸下之腫硬不潰宜服透膿散衇弱作嘔此
胃虚也宜服香砂六君子湯補之亦有痛傷胃氣
而作嘔者即同胃虚治之若感受寒邪及偶觸穢
氣而作嘔者雖腫時尤宜壯胃助氣為主盖腫時
作嘔因毒氣内侵者十有一二停飲内傷者十有
八九惟醫人臨證詳辨之膿熟用卧鍼開之餘按
癰疽潰瘍門治法
䨇解貴金丸
透膿散(俱見腫瘍門)
香砂六君子湯(見潰瘍門)
淵疽
淵疽肝膽憂恚成生於肋下硬腫疼潰破有聲内膜透
未潰當服護膜靈
(註)此證因憂恚太過以致肝膽兩傷而成生於肋下
初起堅硬腫而不紅日久方潰得稠白膿者順如
豆漿水者險瘡口有聲似乎兒啼此屬内膜透也
即於陽陵泉穴灸二七壯其聲即止穴在膝臏骨
外臁下一寸陷中蹲坐取之即得内外治法皆同
肋疽凡肋胷脅腰腹空輭之處發癰疽者當在將
潰未潰之際多服護膜散可免透膜之患
護膜散
白蠟白及(各等分)
共研細末輕劑一錢中劑二錢大劑三錢黃酒調
服米湯亦可
(方歌)護膜散内二味藥白蠟白及為細末或酒或以米
湯調將膿預服不透膜
内發丹毒
丹毒肝脾熱極生肋上腰胯赤霞形急宜砭出紫黑血
嘔噦昏脹毒内攻
(註)此證由肝脾二經熱極生風所致生於肋骨延及
腰胯色赤如霞遊走如雲痛如火燎急向赤腫週
圍砭出紫黑血以瘦牛肉片貼之羊肉片亦可其
毒即可減半初服䨇解貴金丸汗之次服化斑解
毒湯投方應病者順若嘔噦昏憒胸腹䐜脹徧身
青紫者則為毒氣内攻屬逆
化斑解毒湯
升麻石膏
連翹(去心)牛蒡子(炒研)
人中黃黃連
知母黑參(各一錢)
竹葉二十片水二鍾煎八分服
(方歌)化斑解毒熱生風致發丹毒雲片紅升膏翹蒡中
黃等黃連知母黑參同
䨇解貴金丸(見腫瘍門)
脇癰(附疽)
脇癰焮紅高腫疼疽堅塌漫冷不紅皆屬肝膽怒火結
遲潰敗漿冷虚凶
(註)此證生於輭肋有硬骨者為肋肋下輭肉處為季
脇癰疽二證皆由肝膽怒火凝結而成多生於體
虚之人初如梅李漸長如盌如盆色紅焮痛高腫
二七潰破膿稠為癰若堅硬平塌漫腫木痛不紅
不熱月餘潰破稀膿為疽若失治屆期不潰攻擊
成膿腫如鼓脹破出敗漿腥臭膿者逆癰疽二證
初腫時俱宜急服柴胡清肝湯解鬱瀉火如已成
者服托裏透膿湯膿熟脹痛俱用卧鍼開之已潰
以排餘膿補氣血為要餘按癰疽潰瘍門治法投
補不應者難治
柴胡清肝湯(見頭部鬢疽)
托裏透膿湯(見頭部侵腦疽)
内癰部
肺癰
肺癰肺熱復傷風肺藏生癰隱痛胸狀若傷寒燥欬甚
稠濁痰涎腥臭膿未潰射干麻黃汗壅不得卧葶藶攻
潰後膿稠能食吉膿清兼血不食凶
(註)此證係肺藏蓄熱復傷風邪鬱久成癰以致胸内
中府穴隱隱疼痛振寒衇數狀類傷寒咽燥不渴
欬而喘滿唾稠黏黃痰兼臭穢膿血也治之者於
未潰時乘膿未成風鬱於表者法宜疎散用射干
麻黃湯以汗之如氣壅喘滿身不得卧者急服葶
藶大棗湯以瀉之如欬有微熱煩滿胸中甲錯膿
欲成者宜千金葦莖湯以吐之若吐膿腥臭形如
米粥者宜桔梗湯以排餘膿若吐膿腥臭欬而胸
滿者宜外臺桔梗白散以開瘀塞若咯吐膿血兼
午後身熱煩躁宜金鯉湯主之兼飲童便若潰後
胸隔脇肋隱痛不止口燥咽乾煩悶多渴自汗盜
汗眠卧不得欬吐稠痰腥臭此係癰膿不盡而兼
裏虚宜寧肺桔梗湯主之若癰膿已潰喘滿腥臭
濁痰俱退惟欬𠻳咽乾咯吐痰血脇肋微痛不能
久卧者此屬肺癰潰處未斂宜紫苑茸湯清補之
渴甚去半夏加石膏服之若癰膿潰後欬𠻳無休
膿痰不盡形氣虚羸者宜清金寧肺丸主之凡治
此證惟以身温衇細膿血交粘痰色鮮明飲食甘
美膿血漸止便潤者為吉若手掌皮粗潰後六衇
洪數氣急顴紅汚膿白血懶食及大便結燥者為
凶中府穴又名肺募在乳上第三根肋骨間
射干麻黃湯
射干(十三枚或三兩)麻黃
生薑(各四兩)細辛
紫苑欵冬花(各三兩)
大棗(七枚)五味子
半夏(各半升洗)
水煎温服
(方歌)射干麻黃欬上氣肺癰喉中水雞聲射麻生薑辛
苑夏五味大棗並欵冬
葶藶大棗湯
苦葶藶(輕者五錢重者一兩)大棗(輕者五枚重者十枚去核)
以水三鍾煎至一鍾服之
(方歌)葶藶大棗治肺壅欬不得臥有癰膿葶藶苦寒瀉
實熱佐棗之甘和胃經
千金葦莖湯
葦莖(二升)薏苡仁(炒)
瓜瓣(各半升即冬瓜仁)桃仁(五十粒炒研去皮尖)
水煎服
(方歌)千金葦莖肺癰欬微熱煩滿吐敗濁皮膚甲錯宜
葦莖薏苡桃仁瓜瓣合
桔梗湯
苦桔梗(一兩)甘草(二兩生)
水煎服
(方歌)桔梗湯用排餘膿肺癰吐膿米粥形清熱解毒須
甘草開提肺氣桔梗功
外臺桔梗白散
苦桔梗貝母(各三分)
巴豆(一分熬研如脂去皮)
右三味為散強人飲服半錢七羸者減之病在膈
上者吐膿在膈下者瀉出若下多不止飲冷水一
杯則定
(方歌)外臺桔梗白散方肺癰便秘服之良桔梗貝母與
巴豆藥微力大功速強
金鯉湯
金色活鯉魚(一尾約四兩重)貝母(二錢)
先將鯉魚連鱗剖去肚腸勿經水氣用貝母細末
摻在魚肚内線紥之用上白童子便半大盌將魚
浸童便内重湯炖煑魚眼突出為度少頃取出去
鱗骨取淨肉浸入童便内炖熱肉與童便作二三
次一日食盡一枚其功效甚捷
(方歌)金鯉湯中效罕稀法同貝母活鯉魚童便浸魚重
湯炖肺癰煩熱善能醫
寧肺桔梗湯
苦桔梗貝母(去心)
當歸栝蔞仁(研)
生黃耆枳殼(麩炒)
甘草節桑白皮(炒)
防已百合(去心)
薏苡(各八分炒)五味子
地骨皮知母(生)
杏仁(炒研)苦葶藶(各五分)
水二鍾薑三片煎八分不拘時服
欬甚倍加百合
身熱加柴胡黃芩
大便不利加蜜炙大黃一錢
小水澁滯加燈心木通
煩躁痰血加白茅根
胸痛加人參白芷
(方歌)寧肺桔梗肺癰耆歸蔞貝殼甘桑皮防已百合葶
五味杏知苡仁地骨宜
紫苑茸湯
紫苑茸犀角(末)
甘草(炙)人參(各五分)
桑葉(用經霜者)欵冬花
百合(去心)杏仁(炒研)
阿膠(便潤炒用便燥生用)貝母(去心)
半夏(製)蒲黃(各七分生)
引薑三片水二鍾煎八分將犀角末調入食後服
(方歌)紫苑茸湯參犀角欵冬桑葉杏百合阿膠甘夏貝
蒲黃專醫肺癰不久卧
清金寧肺丸
陳皮白茯苓
苦桔梗貝母(去心)
人參黃芩(各五錢)
麥冬(去心)地骨皮
銀柴胡川芎
白芍(炒)胡黃連(各六錢)
五味子天冬(去心)
生地(酒浸搗膏)熟地(搗膏)
歸身白术(各一兩炒)
甘草(三錢炙)
右為細末煉蜜為丸如梧桐子大每服七十丸食
遠白滾湯送下
(方歌)清金寧肺丸肺癰陳苓桔貝參二冬柴芩歸芍黃
連草术味生熟地骨芎
大小腸癰
大小腸癰因濕熱氣滯瘀血注腸中初服大黃行瘀滯
膿成薏苡牡丹平
(註)此二證俱由濕熱氣滯凝結而成或努力瘀血或
産後敗瘀蓄積流注於大腸小腸之中初起發熱
惡風自汗身皮甲錯關元天樞二穴隱痛微腫按
之腹内急痛大腸癰多大便墜腫小腸癰多小水
澁滯衇俱遲緊此時癰膿未成宜大黃湯下之瘀
血利盡若小水閉澁仍宜大黃湯加琥珀末木通
利之自效若癰成日久不潰身皮甲錯内無積聚
腹急腹痛身無熱而脈數者係腸内隂冷不能為
膿宜薏苡附子散主之若衇見洪數肚臍高突腹
痛脹滿不食動轉側身則有水聲便淋刺痛者癰
膿已成宜薏苡湯主之腹濡而痛少腹急脹時時
下膿者毒未解也宜丹皮湯治之如膿從臍出腹
脹不除飲食減少面白神勞此屬氣血俱虚宜八
珍湯加牡丹皮肉桂黃耆五味子斂而補之患者
轉身動作宜徐緩而勿驚愼之如躭延日久因循
失治以致毒攻内藏腹痛牽隂腸胃受傷或致隂
器紫黑腐爛色敗無膿每流汚水衾幃多臭煩躁
不止身熱嗌乾俱屬逆證關元穴又名小腸募在
臍下三寸天樞穴又名大腸募在臍旁開二寸
大黃湯
大黃(剉炒)牡丹皮
硝石(研)芥子
桃仁(炒先以湯浸去皮尖䨇仁勿用)
右各等分共剉碎每用五錢水二鍾煎至一鍾去
渣空心温服以利下膿血為度未利再服
(方歌)大黃湯善治腸癰少腹堅痛膿未成牡丹皮與大
黃炒芥子桃仁消石靈
薏苡附子散
附子(二分炮)敗醬(五分)
薏苡仁(一錢炒)
右為末每服方寸匕以水二合煎頓服小水當下
三因云薏苡附子同前敗醬用一兩一分每四錢
水盞半煎七分去渣空心服
(方歌)薏苡附子散甲錯腸癰腹脹痛衇數附子敗醬薏
苡仁為末水煎空心服
薏苡湯
薏苡仁栝蔞仁(各三錢)
牡丹皮桃仁(各二錢泥)
水二鍾煎至一鍾不拘時服
(方歌)薏苡湯治腹水聲腸癰便淋刺痛疼牡丹皮共栝
蔞子還有桃仁薏苡仁
丹皮湯
丹皮栝蔞仁(各一錢)
桃仁(泥)朴硝(各二錢)
大黃(五錢)
水二鍾煎一鍾去渣入消再煎數滾不拘時服
(方歌)丹皮湯療腸癰證腹濡而痛時下膿硝黃丹蔞桃
仁共水煎服之有竒功
八珍湯(見潰瘍門)
胃癰
胃癰中脘穴腫疼不欬不𠻳吐血膿飲食之毒七情火
候治腸癰大法同
(註)此證初起中脘穴必隱痛微腫寒熱如瘧身皮甲
錯並無咳𠻳咯吐膿血由飲食之毒七情之火熱
聚胃口成癰衇来沉數者初服清胃射干湯下之
若衇濇滯者瘀血也宜服丹皮湯下之衇洪數者
膿成也赤豆薏苡仁湯排之體倦氣喘作渴小水
頻數者肺氣虚也補中益氣湯加麥冬五味子補
之其候證生死治法與大小腸癰同中脘穴又名
胃募在臍上四寸
清胃射干湯
射干升麻
犀角麥冬(去心)
元參大黃
黃芩(各一錢)芒硝
梔子竹葉(各五錢)
水煎服
(方歌)清胃射干湯射干升麻犀角麥冬全參芩大黃芒
硝等竹葉山梔胃癰痊
赤豆薏苡仁湯
赤小豆薏苡仁
防已甘草(各等分)
水二鍾煎八分食遠服
(方歌)赤豆薏苡湯最神甘已赤豆薏苡仁胃癰膿成衇
洪數二鍾水煎服八分
丹皮湯(見大小腸癰)
補中益氣湯(見潰瘍門)
脾癰
脾癰濕熱瘀血凝章門穴腫兼隱疼腹脹嗌乾小水短
利下濕瘀補收功
(註)此證始發章門穴必隱疼微腫由過食生冷兼濕
熱或瘀血鬱滯脾經而成令人腹脹咽嗌乾燥小
水短澁初宜大黃湯赤豆薏苡仁湯二方合而用
之以攻滯鬱二便通利腹脹全消宜六君子湯扶
脾調理順逆看法與胃癰同章門穴又名脾募在
臍旁開六寸高上二寸
大黃湯(見大小腸癰)
赤豆薏苡仁湯(見胃癰)
六君子湯(即香砂六君子湯去藿香砂仁見潰瘍門)
肝癰
肝癰憤鬱氣逆成期門穴腫更兼疼卧驚胠滿溺不利
清肝滋腎即成功
(註)此證始發期門穴必隱痛微腫令人兩胠脹滿脇
痛側卧則驚便溺艱難由憤鬱氣逆而成初服復
元通氣散次服柴胡清肝湯痛脹已止宜服六味
地黃丸脾虚食少則佐以八珍湯滋腎補脾治之
取效禁用温補鍼灸期門穴又名肝募在乳旁一
寸半再直上一寸半
復元通氣散(見腫瘍門)
柴胡清肝湯(見頭部鬢疽)
六味地黃丸(見面部雀斑)
八珍湯(見潰瘍門)
心癰
心癰巨闕腫隱疼酷飲嗜熱火毒成面赤口渴身作痛
治法陽熱總宜清
(註)此證始發巨闕穴必隱痛微腫令人寒熱身痛頭
面色赤口渴隨飲隨乾由心火熾盛更兼酷飲嗜
熱而成宜服凉血飲酒毒為病者宜服升麻葛根
湯治之此證甚屬罕有但治法不可不備巨闕穴
又名心募在臍上六寸五分
凉血飲
木通瞿麥
荆芥薄荷
白芷花粉
甘草赤芍
麥冬(去心)生地
山梔子車前子
連翹(各等分去心)
引用燈心若潮熱加淡竹葉水煎温服
(方歌)凉血飲善治心癰瞿荆荷芷草翹通赤芍山梔乾
生地車前花粉麥門冬
升麻葛根湯
山梔升麻
葛根白芍
柴胡黃芩(各一錢)
黃連木通
甘草(各五分)
水二鍾煎八分不拘時服
(方歌)升麻葛根湯山梔酒毒心癰黃連宜柴芍通芩升
葛草水煎温服不拘時
腎癰
腎癰腎經不足生京門微腫隱隱疼少腹肋下䐜脹滿
房勞形寒邪外乘
(註)此證始發京門穴必隱痛微腫令人寒熱往来面
白不渴少腹及肋下䐜脹塞滿由腎虚不足之人
房勞太過身形受寒邪氣自外乘之初服五積散
加細辛寒盡痛止宜用桂附地黃丸調理京門穴
又名腎募在身側腰中監骨下肋間
五積散
蒼术(二錢炒)陳皮
桔梗川芎
當歸白芍(各一錢)
麻黃枳殼(麩炒)
桂心乾薑
厚朴(各八分)白芷
半夏(製)甘草(生)
茯苓(各四分)
引薑一片水二鍾煎八分不拘時服
頭痛惡寒者加連鬚葱頭三個蓋卧汗出甚效
(方歌)五積散蒼殼陳苓麻黃半桔歸芍芎芷朴桂心乾
薑草腎癰寒邪服成功
桂附地黃湯(見潰瘍門)
三焦癰
三焦癰由濕熱凝石門穴上腫隱疼寒結治同腸癰法
内癰俱係膜内生
(註)此證始發石門穴必隱疼微腫令人寒熱往来二
便秘澀由濕熱遇寒凝結而成治法與大小腸癰
同凡内癰俱係膜内成患外皮不腐石門穴又名
三焦募在臍下二寸
内癰總論
凡人胸腹有十一募募者各藏府隂會之所也靈樞云
發内癰内疽者其本經募上肉必浮腫募中必時時隱
痛浮腫為癰隱痛為疽此即内癰内疽之驗也茲内癰
有治法内疽無治法何也蓋内癰内疽其病原無殊惟
在根淺根深之别耳根淺為癰根深為疽若臨證用藥
攻補得宜無不收效至募有十一而内癰僅九證者何
也蓋膽府形如膜皮無出無納汁清氣潔不生内癰内
疽若夫膀胱亦如膜皮中惟濁水故古今書籍並無講
及内癰内疽者是以未敢詳載雖然中極穴即膀胱募
也今人間有中極穴或浮腫或隱痛者所見證候竟同
小腸癰治法亦當按小腸癰治之可也俟後之學者留
意焉
驗内癰法
凡遇生内癰之人與生黃豆五粒嚼之口中無豆味者
是其候也
御纂醫宗金鑑卷六十七
御纂醫宗金鑑卷六十七
編輯外科心法要訣
腹部
幽癰
幽癰臍上七寸生初小漸大腫硬疼憂思厚味火毒發
咬牙寒戰毒陷攻
(註)此證生臍上七寸初起如粟漸增漫腫疼痛形如
鵝卵甚則堅硬痛牽胸肋由過食膏粱厚味憂思
氣結腸胃不通火鬱成毒自内而外發也初起腫
痛皮色未紅時若心煩嘔噦衇沉實者當疎火毒
以絶其源宜内疎黃連湯服之焮腫痛甚邪氣實
也宜服托裏散外用艾壯隔蒜片灸之衇見沉遲
其膿未成用補中益氣湯托之衇見洪數其膿已
成用托裏透膿湯膿熟脹痛不潰係氣血虚也急
用十全大補湯温補之外兼用卧鍼開卧鍼者斜
入斜出防傷内膜也或誤行汗下或誤敷寒凉以
致腫而不潰潰而不斂者急用十全大補湯加乾
薑附子以救之已潰朝寒暮熱者氣血虚也食少
作瀉脾胃虚也胸痞痰涌脾肺虚也俱服六君子
湯服後諸證悉退換十全大補湯調理即愈外治
之法按癰疽腫瘍潰瘍門無論已潰未潰忽咬牙
寒戰係氣虚不能勝毒毒陷攻裏之兆或潰後膿
水忽多忽少瘡口如蟹吐沫者係内膜已透俱為
逆證
托裏散
皂刺金銀花
黃芩牡蠣煆
當歸赤芍
朴硝大黃
花粉連翹(各等分去心)
共研粗末每用五錢酒水各一鍾煎八分去渣服
(方歌)托裏散醫諸瘡毒腫甚焮疼煎服消皂刺銀花芩
牡蠣歸芍硝黃花粉翹
内疎黃連湯(見腫瘍門)
隔蒜灸法(見首部灸法)
托裏透膿湯(見頭部侵腦疽)
補中益氣湯
十全大補湯
六君子湯(即香砂六君子湯減去藿香砂仁俱見潰瘍門)
中脘疽
中脘疽由胃火生臍上四寸隱隱疼堅硬漫腫無紅熱
不食嘔噦毒内攻
(註)此證一名胃疽發於心胸之下臍上四寸任衇經
中脘穴隱痛日久向外生疽堅硬漫腫皮色無紅
無熱由過食炙煿以致胃腑火毒而成人迎衇盛
是毒氣攻裏作嘔不食咳𠻳膿痰者逆初宜服仙
方活命飲色紫堅硬宜服山甲内消散膿勢將成
内外治法俱按癰疽腫瘍潰瘍門若起長膿遲或
瘡不焮痛者急用艾壯隔獨頭蒜片置患上灸之
回陽
山甲内消散
穿山甲(三大片炒)當歸尾
大黃甘草節(各三錢)
土木鱉(三個)黑牽牛
殭蠶(各一錢炒)
酒水各一鍾煎八分空心服渣再煎服大便行三
四次方食稀粥淡味調理
(方歌)山甲内消火毒積色紫堅疼中脘疽歸尾大黃殭
草節木鱉牽牛加酒宜
仙方活命飲(見腫瘍門)
嚇癰
嚇癰七情鬱火成臍上三寸粟微紅暴腫焮痛二七潰
頂陷色黑潰遲凶
(註)此證由七情鬱火凝結而成生臍上三寸屬任衇
經建里穴初如粟米癢痛相兼其腫迅速寒熱往
來甚則嘔噦牽引臍痛初腫微紅頂尖根束漸透
赤色時痛時止十四日潰膿者順若頂陷紫黑根
脚漫腫面赤大渴衇見浮數而散大者逆内治與
幽癰參考外治法按癰疽腫瘍潰瘍門
衝疽
衝疽臍上二寸生心火毒熾入腎紅高腫焮痛速潰吉
若見七惡定然凶
(註)此證生於任衇臍上二寸下脘穴一名中發疽又
名壅腎瘡由心火熾盛流入腎經而成色赤高腫
應在二十一日潰破膿稠受補者順初宜瘡科流
氣飲或仙方活命飲消之膿將成時内外治法俱
按癰疽腫瘍潰瘍門其證若平塌紫黑膿水清稀
七惡證見者逆
瘡科流氣飲(見背部痰注發)
仙方活命飲(見腫瘍門)
臍癰(附臍中出水)
臍癰毒發在臍中腫大如瓜突若鈴無紅無熱宜蒜灸
稠膿為吉汚水凶
(註)此證由心經火毒流入大腸小腸所致生於臍中
屬任衇經神關穴此穴禁鍼腫大如瓜高突若鈴
無紅無熱最宜隔蒜灸之初宜服仙方活命飲加
升麻消之便結實者内疎黃連湯通利之將欲成
膿内外治法俱按癰疽腫瘍潰瘍門潰後得稠膿
者順時出汚水臭穢者逆亦有臍中不痛不腫甚
癢時津黃水此屬腸胃濕熱積久宜服黃連平胃
散外用三妙散乾撒滲濕即愈當忌酒麫生冷果
菜不致再發若水出不止者亦屬逆
黃連平胃散
黃連(五錢)陳皮
厚朴(各三錢薑炒)甘草(二錢生)
蒼术(一兩炒)
共研細末每服三錢白滾水調服
(方歌)黃連平胃散陳甘厚朴蒼术共細研專除濕熱兼
消積能令臍水立時乾
三妙散
梹榔蒼术(生)
黃蘗(各等分生)
共研細末乾撒肚臍出水津淫成片止癢滲濕又
治濕癬以蘇合油調搽甚效
(方歌)三妙散用梹榔蒼黃蘗同研滲濕瘡蘇合油調治
濕癬收乾止癢效稱強
隔蒜灸法(見首卷灸法)
仙方活命飲
内疎黃連湯(俱見腫瘍門)
少腹疽
少腹疽生臍下邊證由七情火鬱纏高腫紅疼牽背易
漫硬陷腐水膿難
(註)此證由七情火鬱而生每發於氣海丹田關元三
穴氣海在臍下一寸五分丹田在臍下二寸關元
在臍下三寸皆屬任衇經此三穴或一穴發腫即
為少腹疽高腫紅活疼痛牽背易潰稠膿者易治
若漫腫堅硬綿潰腐爛膿稀如水者難治凡遇此
證初起急用艾灸腫頂七壯至三七壯以痛癢通
徹為度宜服仙方活命飲氣實之人大渴便秘者
宜服内疎黃連湯通利之老弱之人宜服内補十
宣散令其速潰若潰遲恐透内膜外治法同癰疽
腫瘍潰瘍門
仙方活命飲
内疎黃連湯(俱見腫瘍門)
内補十宣散(見胸部&KR1506;癧癰)
腹皮癰
腹皮癰生腹皮内皮裏膜外腫隱疼腹痛不止膿成候
證由膏粱鬱火生
(註)此證生於腹皮裏膜外無論左右隱疼日久後發
癰腫於皮外右關衇見沉數而腹痛甚者是其候
也由膏粱火鬱而成初起壯實者用䨇解貴金丸
下之虚弱者減半用之不應再服半劑凡下之後
腹痛不止膿將成也急用托裏透膿湯潰後與癰
疽潰瘍門治法相同不可過用尅伐之劑若希圖
消散過傷胃氣則腫不能潰潰不能斂立見危亡
矣
䨇解貴金丸(見腫瘍門)
托裏透膿湯(見頭部侵腦疽)
緩疽
緩疽脾經氣積凝少腹旁生堅又疼數月不潰生寒熱
食少削瘦效難成
(註)此證由太隂脾經氣滯寒積而成生於少腹之旁
堅硬如石不紅不熱痛引腰腿數月不潰若兼食
少削瘦者終屬敗證不可棄而不治初宜服山甲
内消散不應不可強消徒損胃氣以十全大補湯
加烏藥附子胡盧巴温補之外用木香餅熨之兼
用獨頭蒜搗爛鋪於患上艾壯灸之以知熱為止
次日再灸以或消或潰為效若潰後即按癰疽潰
瘍門治法
山甲内消散(見中脘疽)
十全大補湯(見潰瘍門)
木香餅(見乳部乳中結核)
腋部
腋癰
腋癰暴腫生腋間腫硬焮赤痛熱寒肝脾血熱兼忿怒
初宜清解潰補痊
(註)此證一名夾肢癰發於腋際即俗名肐肢窩也屬
肝脾血熱兼忿怒而成初起暴腫焮硬色赤疼痛
身發寒熱難消必欲作膿初宜服柴胡清肝湯外
敷冲和膏疼痛日增宜服透膿散加金銀花甘草
節桔梗膿脹痛者鍼之已潰内外治法俱按癰疽
潰瘍門此證首尾忌用寒凉中年易愈老弱之人
難痊
柴胡清肝湯(見頭部鬢疽)
冲和膏
透膿散(俱見腫瘍門)
腋疽
腋疽初起若核形肝恚脾憂氣血凝漫腫堅硬宜蒜灸
日久紅熱潰先疼
(註)此證一名米疽又名疚疽發於肐肢窩正中初起
之時其形如核由肝脾二經憂思恚怒氣結血滯
而成漫腫堅硬皮色如常日久將潰色紅微熱疼
痛也初宜艾壯隔蒜片灸法内服柴胡清肝湯加
烏藥消之虚弱之人宜服香貝養榮湯外用烏龍
膏敷之早治或有全消者遲則膿成宜服托裏透
膿湯膿脹痛者鍼之膿出痛減隨患者虚實補之
其餘内外治法俱按癰疽潰瘍門此證初終内外
治法禁用寒凉中年易愈衰老難痊
隔蒜灸法(見首卷灸法)
柴胡清肝湯(見頭部鬢疽)
香貝養榮湯(見項部上石疽)
烏龍膏(見腫瘍門)
托裏透膿湯(見頭部侵腦疽)
黯疔
黯疔藏於腋下生肝脾火毒癢而疼寒熱拘急色紫黑
急按疔門治即寧
(註)此證生於腋下由肝脾二經火毒而成堅硬勢若
釘頭癢而且痛寒熱往來四肢拘急其色紫黑煩
躁作嘔痛引半身宜服麥靈丹其次内外急按疔
門治之即愈
麥靈丹(見腫瘍門)
肋部
肋疽
肋疽始發屬肝經火毒鬱怒結腫形紫痛梅李甚如盌
急宜鍼砭免内攻
(註)此證一名夾熒疽生於肋條骨間由肝經火毒鬱
怒結聚而成初如梅李漸大如盌色紫焮痛連及
肩肘患在左痛牽右肋患在右痛牽左肋二十一
日之内膿潰稠黏者順届期不潰既潰出清水者
逆初腫急宜磁鍼砭出紫血庶免毒氣攻裏砭後
赤腫痛甚煩躁衇實作嘔為有餘之證宜服䨇觧
貴金丸下之腫硬不潰宜服透膿散衇弱作嘔此
胃虚也宜服香砂六君子湯補之亦有痛傷胃氣
而作嘔者即同胃虚治之若感受寒邪及偶觸穢
氣而作嘔者雖腫時尤宜壯胃助氣為主盖腫時
作嘔因毒氣内侵者十有一二停飲内傷者十有
八九惟醫人臨證詳辨之膿熟用卧鍼開之餘按
癰疽潰瘍門治法
䨇解貴金丸
透膿散(俱見腫瘍門)
香砂六君子湯(見潰瘍門)
淵疽
淵疽肝膽憂恚成生於肋下硬腫疼潰破有聲内膜透
未潰當服護膜靈
(註)此證因憂恚太過以致肝膽兩傷而成生於肋下
初起堅硬腫而不紅日久方潰得稠白膿者順如
豆漿水者險瘡口有聲似乎兒啼此屬内膜透也
即於陽陵泉穴灸二七壯其聲即止穴在膝臏骨
外臁下一寸陷中蹲坐取之即得内外治法皆同
肋疽凡肋胷脅腰腹空輭之處發癰疽者當在將
潰未潰之際多服護膜散可免透膜之患
護膜散
白蠟白及(各等分)
共研細末輕劑一錢中劑二錢大劑三錢黃酒調
服米湯亦可
(方歌)護膜散内二味藥白蠟白及為細末或酒或以米
湯調將膿預服不透膜
内發丹毒
丹毒肝脾熱極生肋上腰胯赤霞形急宜砭出紫黑血
嘔噦昏脹毒内攻
(註)此證由肝脾二經熱極生風所致生於肋骨延及
腰胯色赤如霞遊走如雲痛如火燎急向赤腫週
圍砭出紫黑血以瘦牛肉片貼之羊肉片亦可其
毒即可減半初服䨇解貴金丸汗之次服化斑解
毒湯投方應病者順若嘔噦昏憒胸腹䐜脹徧身
青紫者則為毒氣内攻屬逆
化斑解毒湯
升麻石膏
連翹(去心)牛蒡子(炒研)
人中黃黃連
知母黑參(各一錢)
竹葉二十片水二鍾煎八分服
(方歌)化斑解毒熱生風致發丹毒雲片紅升膏翹蒡中
黃等黃連知母黑參同
䨇解貴金丸(見腫瘍門)
脇癰(附疽)
脇癰焮紅高腫疼疽堅塌漫冷不紅皆屬肝膽怒火結
遲潰敗漿冷虚凶
(註)此證生於輭肋有硬骨者為肋肋下輭肉處為季
脇癰疽二證皆由肝膽怒火凝結而成多生於體
虚之人初如梅李漸長如盌如盆色紅焮痛高腫
二七潰破膿稠為癰若堅硬平塌漫腫木痛不紅
不熱月餘潰破稀膿為疽若失治屆期不潰攻擊
成膿腫如鼓脹破出敗漿腥臭膿者逆癰疽二證
初腫時俱宜急服柴胡清肝湯解鬱瀉火如已成
者服托裏透膿湯膿熟脹痛俱用卧鍼開之已潰
以排餘膿補氣血為要餘按癰疽潰瘍門治法投
補不應者難治
柴胡清肝湯(見頭部鬢疽)
托裏透膿湯(見頭部侵腦疽)
内癰部
肺癰
肺癰肺熱復傷風肺藏生癰隱痛胸狀若傷寒燥欬甚
稠濁痰涎腥臭膿未潰射干麻黃汗壅不得卧葶藶攻
潰後膿稠能食吉膿清兼血不食凶
(註)此證係肺藏蓄熱復傷風邪鬱久成癰以致胸内
中府穴隱隱疼痛振寒衇數狀類傷寒咽燥不渴
欬而喘滿唾稠黏黃痰兼臭穢膿血也治之者於
未潰時乘膿未成風鬱於表者法宜疎散用射干
麻黃湯以汗之如氣壅喘滿身不得卧者急服葶
藶大棗湯以瀉之如欬有微熱煩滿胸中甲錯膿
欲成者宜千金葦莖湯以吐之若吐膿腥臭形如
米粥者宜桔梗湯以排餘膿若吐膿腥臭欬而胸
滿者宜外臺桔梗白散以開瘀塞若咯吐膿血兼
午後身熱煩躁宜金鯉湯主之兼飲童便若潰後
胸隔脇肋隱痛不止口燥咽乾煩悶多渴自汗盜
汗眠卧不得欬吐稠痰腥臭此係癰膿不盡而兼
裏虚宜寧肺桔梗湯主之若癰膿已潰喘滿腥臭
濁痰俱退惟欬𠻳咽乾咯吐痰血脇肋微痛不能
久卧者此屬肺癰潰處未斂宜紫苑茸湯清補之
渴甚去半夏加石膏服之若癰膿潰後欬𠻳無休
膿痰不盡形氣虚羸者宜清金寧肺丸主之凡治
此證惟以身温衇細膿血交粘痰色鮮明飲食甘
美膿血漸止便潤者為吉若手掌皮粗潰後六衇
洪數氣急顴紅汚膿白血懶食及大便結燥者為
凶中府穴又名肺募在乳上第三根肋骨間
射干麻黃湯
射干(十三枚或三兩)麻黃
生薑(各四兩)細辛
紫苑欵冬花(各三兩)
大棗(七枚)五味子
半夏(各半升洗)
水煎温服
(方歌)射干麻黃欬上氣肺癰喉中水雞聲射麻生薑辛
苑夏五味大棗並欵冬
葶藶大棗湯
苦葶藶(輕者五錢重者一兩)大棗(輕者五枚重者十枚去核)
以水三鍾煎至一鍾服之
(方歌)葶藶大棗治肺壅欬不得臥有癰膿葶藶苦寒瀉
實熱佐棗之甘和胃經
千金葦莖湯
葦莖(二升)薏苡仁(炒)
瓜瓣(各半升即冬瓜仁)桃仁(五十粒炒研去皮尖)
水煎服
(方歌)千金葦莖肺癰欬微熱煩滿吐敗濁皮膚甲錯宜
葦莖薏苡桃仁瓜瓣合
桔梗湯
苦桔梗(一兩)甘草(二兩生)
水煎服
(方歌)桔梗湯用排餘膿肺癰吐膿米粥形清熱解毒須
甘草開提肺氣桔梗功
外臺桔梗白散
苦桔梗貝母(各三分)
巴豆(一分熬研如脂去皮)
右三味為散強人飲服半錢七羸者減之病在膈
上者吐膿在膈下者瀉出若下多不止飲冷水一
杯則定
(方歌)外臺桔梗白散方肺癰便秘服之良桔梗貝母與
巴豆藥微力大功速強
金鯉湯
金色活鯉魚(一尾約四兩重)貝母(二錢)
先將鯉魚連鱗剖去肚腸勿經水氣用貝母細末
摻在魚肚内線紥之用上白童子便半大盌將魚
浸童便内重湯炖煑魚眼突出為度少頃取出去
鱗骨取淨肉浸入童便内炖熱肉與童便作二三
次一日食盡一枚其功效甚捷
(方歌)金鯉湯中效罕稀法同貝母活鯉魚童便浸魚重
湯炖肺癰煩熱善能醫
寧肺桔梗湯
苦桔梗貝母(去心)
當歸栝蔞仁(研)
生黃耆枳殼(麩炒)
甘草節桑白皮(炒)
防已百合(去心)
薏苡(各八分炒)五味子
地骨皮知母(生)
杏仁(炒研)苦葶藶(各五分)
水二鍾薑三片煎八分不拘時服
欬甚倍加百合
身熱加柴胡黃芩
大便不利加蜜炙大黃一錢
小水澁滯加燈心木通
煩躁痰血加白茅根
胸痛加人參白芷
(方歌)寧肺桔梗肺癰耆歸蔞貝殼甘桑皮防已百合葶
五味杏知苡仁地骨宜
紫苑茸湯
紫苑茸犀角(末)
甘草(炙)人參(各五分)
桑葉(用經霜者)欵冬花
百合(去心)杏仁(炒研)
阿膠(便潤炒用便燥生用)貝母(去心)
半夏(製)蒲黃(各七分生)
引薑三片水二鍾煎八分將犀角末調入食後服
(方歌)紫苑茸湯參犀角欵冬桑葉杏百合阿膠甘夏貝
蒲黃專醫肺癰不久卧
清金寧肺丸
陳皮白茯苓
苦桔梗貝母(去心)
人參黃芩(各五錢)
麥冬(去心)地骨皮
銀柴胡川芎
白芍(炒)胡黃連(各六錢)
五味子天冬(去心)
生地(酒浸搗膏)熟地(搗膏)
歸身白术(各一兩炒)
甘草(三錢炙)
右為細末煉蜜為丸如梧桐子大每服七十丸食
遠白滾湯送下
(方歌)清金寧肺丸肺癰陳苓桔貝參二冬柴芩歸芍黃
連草术味生熟地骨芎
大小腸癰
大小腸癰因濕熱氣滯瘀血注腸中初服大黃行瘀滯
膿成薏苡牡丹平
(註)此二證俱由濕熱氣滯凝結而成或努力瘀血或
産後敗瘀蓄積流注於大腸小腸之中初起發熱
惡風自汗身皮甲錯關元天樞二穴隱痛微腫按
之腹内急痛大腸癰多大便墜腫小腸癰多小水
澁滯衇俱遲緊此時癰膿未成宜大黃湯下之瘀
血利盡若小水閉澁仍宜大黃湯加琥珀末木通
利之自效若癰成日久不潰身皮甲錯内無積聚
腹急腹痛身無熱而脈數者係腸内隂冷不能為
膿宜薏苡附子散主之若衇見洪數肚臍高突腹
痛脹滿不食動轉側身則有水聲便淋刺痛者癰
膿已成宜薏苡湯主之腹濡而痛少腹急脹時時
下膿者毒未解也宜丹皮湯治之如膿從臍出腹
脹不除飲食減少面白神勞此屬氣血俱虚宜八
珍湯加牡丹皮肉桂黃耆五味子斂而補之患者
轉身動作宜徐緩而勿驚愼之如躭延日久因循
失治以致毒攻内藏腹痛牽隂腸胃受傷或致隂
器紫黑腐爛色敗無膿每流汚水衾幃多臭煩躁
不止身熱嗌乾俱屬逆證關元穴又名小腸募在
臍下三寸天樞穴又名大腸募在臍旁開二寸
大黃湯
大黃(剉炒)牡丹皮
硝石(研)芥子
桃仁(炒先以湯浸去皮尖䨇仁勿用)
右各等分共剉碎每用五錢水二鍾煎至一鍾去
渣空心温服以利下膿血為度未利再服
(方歌)大黃湯善治腸癰少腹堅痛膿未成牡丹皮與大
黃炒芥子桃仁消石靈
薏苡附子散
附子(二分炮)敗醬(五分)
薏苡仁(一錢炒)
右為末每服方寸匕以水二合煎頓服小水當下
三因云薏苡附子同前敗醬用一兩一分每四錢
水盞半煎七分去渣空心服
(方歌)薏苡附子散甲錯腸癰腹脹痛衇數附子敗醬薏
苡仁為末水煎空心服
薏苡湯
薏苡仁栝蔞仁(各三錢)
牡丹皮桃仁(各二錢泥)
水二鍾煎至一鍾不拘時服
(方歌)薏苡湯治腹水聲腸癰便淋刺痛疼牡丹皮共栝
蔞子還有桃仁薏苡仁
丹皮湯
丹皮栝蔞仁(各一錢)
桃仁(泥)朴硝(各二錢)
大黃(五錢)
水二鍾煎一鍾去渣入消再煎數滾不拘時服
(方歌)丹皮湯療腸癰證腹濡而痛時下膿硝黃丹蔞桃
仁共水煎服之有竒功
八珍湯(見潰瘍門)
胃癰
胃癰中脘穴腫疼不欬不𠻳吐血膿飲食之毒七情火
候治腸癰大法同
(註)此證初起中脘穴必隱痛微腫寒熱如瘧身皮甲
錯並無咳𠻳咯吐膿血由飲食之毒七情之火熱
聚胃口成癰衇来沉數者初服清胃射干湯下之
若衇濇滯者瘀血也宜服丹皮湯下之衇洪數者
膿成也赤豆薏苡仁湯排之體倦氣喘作渴小水
頻數者肺氣虚也補中益氣湯加麥冬五味子補
之其候證生死治法與大小腸癰同中脘穴又名
胃募在臍上四寸
清胃射干湯
射干升麻
犀角麥冬(去心)
元參大黃
黃芩(各一錢)芒硝
梔子竹葉(各五錢)
水煎服
(方歌)清胃射干湯射干升麻犀角麥冬全參芩大黃芒
硝等竹葉山梔胃癰痊
赤豆薏苡仁湯
赤小豆薏苡仁
防已甘草(各等分)
水二鍾煎八分食遠服
(方歌)赤豆薏苡湯最神甘已赤豆薏苡仁胃癰膿成衇
洪數二鍾水煎服八分
丹皮湯(見大小腸癰)
補中益氣湯(見潰瘍門)
脾癰
脾癰濕熱瘀血凝章門穴腫兼隱疼腹脹嗌乾小水短
利下濕瘀補收功
(註)此證始發章門穴必隱疼微腫由過食生冷兼濕
熱或瘀血鬱滯脾經而成令人腹脹咽嗌乾燥小
水短澁初宜大黃湯赤豆薏苡仁湯二方合而用
之以攻滯鬱二便通利腹脹全消宜六君子湯扶
脾調理順逆看法與胃癰同章門穴又名脾募在
臍旁開六寸高上二寸
大黃湯(見大小腸癰)
赤豆薏苡仁湯(見胃癰)
六君子湯(即香砂六君子湯去藿香砂仁見潰瘍門)
肝癰
肝癰憤鬱氣逆成期門穴腫更兼疼卧驚胠滿溺不利
清肝滋腎即成功
(註)此證始發期門穴必隱痛微腫令人兩胠脹滿脇
痛側卧則驚便溺艱難由憤鬱氣逆而成初服復
元通氣散次服柴胡清肝湯痛脹已止宜服六味
地黃丸脾虚食少則佐以八珍湯滋腎補脾治之
取效禁用温補鍼灸期門穴又名肝募在乳旁一
寸半再直上一寸半
復元通氣散(見腫瘍門)
柴胡清肝湯(見頭部鬢疽)
六味地黃丸(見面部雀斑)
八珍湯(見潰瘍門)
心癰
心癰巨闕腫隱疼酷飲嗜熱火毒成面赤口渴身作痛
治法陽熱總宜清
(註)此證始發巨闕穴必隱痛微腫令人寒熱身痛頭
面色赤口渴隨飲隨乾由心火熾盛更兼酷飲嗜
熱而成宜服凉血飲酒毒為病者宜服升麻葛根
湯治之此證甚屬罕有但治法不可不備巨闕穴
又名心募在臍上六寸五分
凉血飲
木通瞿麥
荆芥薄荷
白芷花粉
甘草赤芍
麥冬(去心)生地
山梔子車前子
連翹(各等分去心)
引用燈心若潮熱加淡竹葉水煎温服
(方歌)凉血飲善治心癰瞿荆荷芷草翹通赤芍山梔乾
生地車前花粉麥門冬
升麻葛根湯
山梔升麻
葛根白芍
柴胡黃芩(各一錢)
黃連木通
甘草(各五分)
水二鍾煎八分不拘時服
(方歌)升麻葛根湯山梔酒毒心癰黃連宜柴芍通芩升
葛草水煎温服不拘時
腎癰
腎癰腎經不足生京門微腫隱隱疼少腹肋下䐜脹滿
房勞形寒邪外乘
(註)此證始發京門穴必隱痛微腫令人寒熱往来面
白不渴少腹及肋下䐜脹塞滿由腎虚不足之人
房勞太過身形受寒邪氣自外乘之初服五積散
加細辛寒盡痛止宜用桂附地黃丸調理京門穴
又名腎募在身側腰中監骨下肋間
五積散
蒼术(二錢炒)陳皮
桔梗川芎
當歸白芍(各一錢)
麻黃枳殼(麩炒)
桂心乾薑
厚朴(各八分)白芷
半夏(製)甘草(生)
茯苓(各四分)
引薑一片水二鍾煎八分不拘時服
頭痛惡寒者加連鬚葱頭三個蓋卧汗出甚效
(方歌)五積散蒼殼陳苓麻黃半桔歸芍芎芷朴桂心乾
薑草腎癰寒邪服成功
桂附地黃湯(見潰瘍門)
三焦癰
三焦癰由濕熱凝石門穴上腫隱疼寒結治同腸癰法
内癰俱係膜内生
(註)此證始發石門穴必隱疼微腫令人寒熱往来二
便秘澀由濕熱遇寒凝結而成治法與大小腸癰
同凡内癰俱係膜内成患外皮不腐石門穴又名
三焦募在臍下二寸
内癰總論
凡人胸腹有十一募募者各藏府隂會之所也靈樞云
發内癰内疽者其本經募上肉必浮腫募中必時時隱
痛浮腫為癰隱痛為疽此即内癰内疽之驗也茲内癰
有治法内疽無治法何也蓋内癰内疽其病原無殊惟
在根淺根深之别耳根淺為癰根深為疽若臨證用藥
攻補得宜無不收效至募有十一而内癰僅九證者何
也蓋膽府形如膜皮無出無納汁清氣潔不生内癰内
疽若夫膀胱亦如膜皮中惟濁水故古今書籍並無講
及内癰内疽者是以未敢詳載雖然中極穴即膀胱募
也今人間有中極穴或浮腫或隱痛者所見證候竟同
小腸癰治法亦當按小腸癰治之可也俟後之學者留
意焉
驗内癰法
凡遇生内癰之人與生黃豆五粒嚼之口中無豆味者
是其候也
御纂醫宗金鑑卷六十七
