御纂醫宗金鑑卷十六
訂正傷寒論註目錄
平衇法篇
辨衇法篇
御纂醫宗金鑑卷十六目錄
御纂醫宗金鑑卷十六
訂正傷寒論註目錄
平衇法篇
辨衇法篇
御纂醫宗金鑑卷十六目錄
御纂醫宗金鑑卷十六
訂正仲景全書傷寒論註
平衇法
平衇者平人不病之衇也如四時平衇五蔵平衇
隂陽同等平衇之類是也人病則衇不得其平矣
如四時太過不及隂陽蔵府相乘相侮及百病相
錯生死不平之衇之類是也平者又凖之謂也言
診者誠能以諸平衇凖諸不平之衇則凡太過不
及之差呼吸尺寸之乖莫不了然扵心手之間而
無少差謬然後可以傷寒之衇凖諸壊病亦可以
諸壊病之衇凖之傷寒誠所謂一以貫之而無餘
者已
問曰衇有三部隂陽相乘榮衛血氣在人體躬呼吸出
入上下於中因息遊布津液流通隨時動作效象形容
春弦秋浮冬沉夏洪察色觀衇大小不同一時之間變
無經常尺寸參差或短或長上下乖錯或存或亡病輒
改易進退低昂心迷意惑動失紀綱願爲具陳令得分
明師曰子之所問道之根源衇有三部尺寸及關榮衛
流行不失衡銓腎沉心洪肺浮肝弦此自經常不失銖
分出入升降漏刻周旋水下二刻一周循環當復寸口
虚實見焉變化相乘隂陽相干風則浮虚寒則牢堅沉
潛水滀支飲急弦動則為痛數則熱煩設有不應知變
所緣三部不同病各異端太過可怪不及亦然邪不空
見終必有奸審察表裏三焦别焉知其所舍消息診看
料度蔵府獨見若神為子條記傳與賢人
(註)此總叙平衇之根源借問答以示其法也衇者血
之府氣血流行之動會也三部者寸為上部關爲
中部尺為下部也三部既定隂陽屬焉上部為陽
下部為隂隂陽平則相易陰陽偏則相乘相易則
和相乘則病人之體躬衛統氣而行衇外榮統血
而行衇中故凡呼吸出入上下扵中莫不因息以
遊布扵四體隨津液而流通於周身故隨時動作
而效象夫衇之形容也察色察五蔵之色也肝青
心赤肺白腎黑脾黃各以其色合乎蔵然四蔵又
皆以黃色為主他色為兼以土寄旺扵四季也觀
衇觀五蔵之衇也肝弦心洪肺浮腎沉脾緩各以其
衇主乎蔵然四蔵又皆以緩衇為本盖人以胃氣
爲本也其間色或參差相錯衇或大小相乖一時
之間變無常經病輒改易或存或亡無定象也師
曰子之所問衇為醫道之根源當以平旦復會扵
寸口之時診之而虚實見焉寸口衇浮無力為虚
為風牢堅有力為實為寒衇沉為水滀衇弦為支
飲衇動為痛衇數為熱設或病衇不應則於其三
部太過不及隂陽變化相乘之理消息診看料度
蔵府則順逆吉凶自然獨見若神也
師曰呼吸者衇之頭也
(註)人一呼衇再動一吸衇再動呼吸定息衇四動乃
平人不病之緩衇也閏以太息故五動亦為平衇
非呼吸不能定其至數持衇時必從此始故曰呼
吸者衇之頭也
(集註)方有執曰呼者氣之出衇之来也吸者氣之入衇
之去也頭頭緒也衇隨氣之出入来去名狀雖多
呼吸則其源頭也然衇有二此以尺寸之衇言若
以周身言之則循環無端渾然不斷無頭尾之可
言學者當識之也
初持衇来疾去遲此出疾入遲名曰内虚外實也初持
衇来遲去疾此出遲入疾名曰内實外虚也
(註)此初持衇以来去疾遲而診表裏虚實法也來衇
出来陽也故以候表去衇入去隂也故以候裏疾
衇數疾有餘也故以候實遲衇徐遲不足也故以
候虚言衇若出来疾入去遲為表實裏虚故名曰
内虚外實也衇若出来遲入去疾為表虚裏實故
名曰内實外虚也
(集註)方有執曰来者自骨肉之分而出扵皮膚之際氣
之升而上也去者自皮膚之際而還於骨肉之間
氣之降而下也出呼而来也入吸而去也經曰来
者為陽去者為隂疾為陽太過也遲為隂不及也
内虚外實者隂不及而陽太過也内實外虚者隂
太過而陽不及也故来去出入者衇之大關鍵也
内外虚實者病之大綱領也知内外之隂陽而辨
其孰為虚孰為實者診家之切要也
假令衇来微去大故名反病在裏也衇来頭小本大故
名覆病在表也上微頭小者則汗出下微本大者則為
關格不通不得尿頭無汗者可治有汗者死
(按)衇来頭小本大者當是衇來大去小上微頭小者
當是上微小者爲隂盛下微本大者當是下微小
者為陽盛始與上下之義相屬
(註)上以衇之来去疾遲候内外虚實之診此以衇之
来去大小診表裏盛衰之病衇上来微小下去
反大反之象也故名曰反衇上来益大下去微小
覆之象也故名曰覆反者病在裏為隂盛覆者病
在表為陽盛陽盛則病格隂盛則病關隂陽盛極
不相交通則病關格頭無汗者陽未離隂故可治
有汗則陽已上脫故曰死也
寸口衛氣盛名曰高榮氣盛名曰章高章相搏名曰綱
衛氣弱名曰惵榮氣弱名曰卑惵卑相搏名曰損衛氣
和名曰緩榮氣和名曰遲遲緩相搏名曰沉
(按)名曰沉之沉字當是強字玩下文自知
(註)此詳上條衇之来去盛衰之狀也寸口通指寸關
尺而言也衛主氣為陽以候表榮主血爲隂以候
裏衇隨指有力上来衛氣盛也謂之高脈隨指有
力下去榮氣盛也謂之章高者長盛也章者分眀
也高章相合名曰綱綱者以榮衛俱有餘有總攬
之意也衇隨指無力上来衛氣弱也謂之惵衇隨
指無力下去榮氣弱也謂之卑惵者恍惚也卑者
縮下也惵卑相合名曰損損者以榮衛俱不足有
消縮之意也若高章惵卑之衇與不疾不徐緩遲
之衇同見則為盛者不過弱者不衰皆名和衇強
者即下文所著是也
寸口衇緩而遲緩則陽氣長其色鮮其顔光其聲商毛
髮長遲則隂氣盛骨髓生血滿肌肉緊薄鮮鞕隂陽相
抱榮衛俱行剛柔相得名曰強也
(按)薄鮮鞕三字不成句應是衍文當刪之
(註)此承上條以釋強字之義言凡人禀陽氣盛則得
高章之盛禀隂氣盛則得惵卑之弱此平人之常
若能兼見緩遲平衇斯為隂陽相抱榮衛相和始
名曰強強者即色鮮顔光血滿肉緊之謂也
(集註)方有執曰緩以候胃遲以候脾陽氣長者言胃氣
有餘也顔色聲音毛髮皆陽也鮮麗也光輝也商
清也長美也形容胃陽之有餘也隂氣盛者言脾
氣充足也骨髓生血衇滿肌肉緊骨髓血肉皆隂
也形容脾隂之充足也相抱言和洽也俱行言周
流也相搏言合一也極言二氣得其和平皆由脾
胃盈餘之所致必如此則其人之健旺而強壯可
知故曰強也
師曰衇肥人責浮瘦人責沉肥人當沉今反浮瘦人當
浮今反沉故責之
(註)上條以衇之盛衰候人之強弱此條以衇之浮中
沉分人之皮衇肉筋骨以候五蔵之診法也心肺
俱浮肝腎俱沉以皮之浮衇之浮而别心肺之浮
也以筋之沉骨之沉而别肝腎之沉也脾主肌肉
在浮沉之間故候中也肥人肌膚厚衇當沉瘦人
肌膚薄衇當浮今肥人衇反浮瘦人衇反沉故當
責其病在何蔵也
(集註)方有執曰責求也肥人當沉者肌膚厚其衇深也
故求其病扵浮瘦人當浮者肌膚薄其衇淺也故
求其病扵沉
問曰經說衇有三菽六菽重者何謂也師曰衇人以指
按之如三菽之重者肺氣也如六菽之重者心氣也如
九菽之重者脾氣也如十二菽之重者肝氣也按之至
骨者腎氣也假令下利寸口關上尺中悉不見衇然尺
中時一小見衇再舉頭者腎氣也若見損衇来至為難
治
(註)此承上條詳言皮衇肉筋骨各有所主以候五蔵
之病也菽豆也約略輕重言之非謂有其形也難
經曰如三菽之重與皮毛相得者肺部也六菽之
重與血衇相得者心部也九菽之重與肌肉相等
者脾部也十二菽之重與筋平者肝部也按之至
骨舉之来疾者腎部也各隨所主之部以候蔵氣
也至扵寸口關上尺中亦各有所主之位以候蔵
氣左寸心也右寸肺也左關肝也右關脾也尺中
腎也今特舉腎蔵之部例之以㮣其餘也假令下
利而甚元氣暴奪扵中寸口關上尺中全不見衇
法當死其不死者必是尺中時有一小見之衇也
再舉頭者謂一呼再起頭一吸再起頭合為四至
也夫尺中時一小見之衇四至則是腎間生氣之
源未絶即下利未止尚為易治若一息二至名曰
損衇是氣衰無胃故爲難治也
(集註)程知曰難經三菽六菽之說盖言下指輕重有差
等以候五蔵之氣也又云下利寸口關上尺中悉
不見衇者是胃之陽氣已絶也難經以損衇為陽
氣下脫之衇故曰損衇至為難治也
寸口衇浮為在表沉為在裏數為在府遲為在蔵假令
衇遲此爲在蔵也
(註)寸口通指三部言也此以浮沉遲數候人表裏蔵
府之診法也浮者皮膚取而得之衇也浮主表故
曰浮為在表沉者筋骨取而得之衇也沉主裏故
曰沉為在裏數者一息六至之衇也數主陽府屬
陽故曰數為在府遲者一息三至之衇也遲主隂
蔵屬隂故曰遲為在蔵假令診其人衇遲此為病
在蔵舉一遲衇以例其餘也
(集註)程知曰軀殼之外榮衛為表軀殼之内蔵府為裏
故以浮沉别之諸陽雖皆屬府諸隂雖皆属蔵當
以遲數别之然傷寒中之傳變亦有數而入蔵遲
而入府者熟讀經文自知也
張璐曰此以浮沉遲數定表裏蔵府而全重扵遲為
在蔵句故重申以明之設衇見浮遲雖有表證祗以
小建中和之終非麻黃青龍所宜以蔵氣本虚也
陽衇浮大而濡隂衇浮大而濡隂衇與陽衇同等者名
曰緩也
(註)此以隂陽同等發明平人和緩之衇也陽衇浮大
而濡隂衇浮大而濡謂浮中沉隂陽同等也名曰
緩者謂和緩之衇也然緩衇有二義和緩之緩衇
有力濡柔不大不小以形状之緩騐二氣之和也
至數之緩衇来四至從容不徐不疾以至數之緩
騐胃氣之和也
(集註)方有執曰緩有二義此以相兼言盖謂氣血和平
也
程知曰緩有和緩之義寬緩之義與浮大相類不
與遲相類故經謂之浮大而濡不曰浮大而遲也
盖衇之遲數以至數言緩急以形状言耳
張璐曰衇雖浮大而濡按之仍不絶者為緩若按
之即無是虚衇非緩衇也
問曰東方肝衇其形何似師曰肝者木也名厥隂其衇
微弦濡弱而長是肝衇也肝病自得濡弱者愈也假令
得純弦衇者死何以知之以其衇如弦直此是肝蔵傷
故知死也
(註)此已下四時五蔵平衇病衇死衇之診法也東方
屬木主春令風在天為風在地為木在人為肝故
曰肝者木也名足厥隂經其衇當弦若得微弦濡
弱而長此弦而有胃是肝平衇也病自易愈也若
得微弦而長而少濡弱和緩為弦多胃少肝病衇也
若得純弦而直無濡弱和緩為但弦無胃是肝死衇
也下三蔵雖無純洪純浮純沉之文省文也當倣此
(集註)方有執曰微非衇名盖微微之弦有胃氣之謂也
魏荔彤曰微弦不甚弦且帶濡弱如短促亦非木
之本性又必兼長衇是象木之柔和而修長此肝
之本衇肝衇見此肝蔵平衇如有微疾亦易愈也
假令純弦如樹木將枯枝幹乾硬故知死也
問曰二月得毛浮衇何以處言至秋當死師曰二月之
時衇當濡弱反得毛浮者故知至秋死二月肝用事肝
衇屬木衇應濡弱反得毛浮衇者是肺衇也肺屬金金
来尅木故知至秋死他皆倣此
(註)二月春令也毛浮秋衇也春得秋衇何以斷言至
秋當死盖春肝木旺秋肺金旺二月肝旺之時尚
得毛浮肺衇其衰可知至秋金氣愈旺金乘木木
愈受尅則絶故知至秋當死也餘蔵皆倣此
(集註)方有執曰此以四時衇氣屬五行生尅應病以主
吉凶生死之理揭一以例其餘所以示人持診之
要法也
南方心衇其形何似師曰心者火也名少隂其衇洪大
而長是心衇也心病自得洪大者愈也
(註)南方屬火主夏令熱在天為火在地為熱在人為
心故曰心者火也名手少隂經其衇當洪若得洪
大和緩此洪而有胃是心平衇也雖有心病自易
愈也若得洪大而少和緩此洪多胃少是心病衇
也若得洪大而無和緩此但洪無胃是心死衇也
(集註)方有執曰其衇洪大而長應萬物盛長之象也
立夏得洪大衇是其本位其人病身體苦疼重者須發
其汗若明日身不疼不重者不須發汗若汗濈濈自出
者明日便解矣何以言之立夏得洪大衇是其時衇故
使然也四時倣此
(註)凡四時之病當以四時之衇期之期之者期其愈
不愈也立夏之日得洪大衇是其本位應得之衇
其人病身體苦疼重者須發其汗若明日身不疼
不重雖衇仍洪大必非邪衇乃時衇也不須再汗
謂已解也設若本日汗濈濈然自出者此解兆已
見雖衇洪大不須發汗明日便自解矣何以言之
立夏得洪大衇是得其時衇故也四時倣此
(集註)方有執曰此言衇得應時而王則病有當解之時
舉夏以例其餘示人推倣之意
程知曰春弦夏洪秋毛冬石當其時得之則為平
衇雖外感寒邪但微汗出自愈耳重則治之輕則
不必治也内經曰衇得四時之順者此也
程應旄曰洪大為夏令之衇亦為邪盛之衇有病
則從邪無病則從令解不解不須另辨
西方肺衇其形何似師曰肺者金也名太隂其衇毛浮
也肺病自得此衇若得緩遲者皆愈若得數者則劇何
以知之數者南方火火尅西方金法當癰腫為難治也
(註)西方屬金主秋令燥在天為燥在地為金在人為
肺故曰肺者金也名手太隂經其衇當浮若得毛
浮緩遲此浮而有胃是肺平脉也雖有肺病自易
愈也若得毛浮而少緩遲此浮多胃少是肺病衇
也若得毛浮而無緩遲此但浮無胃是肺死衇也
若得毛浮而數則為病劇何以知之數者南方火
也火尅西方金法當發癰腫而難治也
(集註)方有執曰肺主皮毛上為華蓋故衇毛浮緩遲者
脾土之衇也兼得緩遲為愈者肺金得土為逄生
也法當癰膿者金逢火化也
北方腎衇其形何似師曰腎者水也名曰少隂其衇沉
滑是腎衇也腎病自得沉滑而濡者愈也
(按)東南西方皆有其文惟缺北方倣經文補之
(註)北方屬水主冬令寒在天為寒在地為水在人為
腎故曰腎者水也名足少隂經其衇當沉若得沉
滑而濡此沉而有胃是腎平衇也雖有腎病自易
愈也若得沉滑而少濡和此為沉多胃少是腎病
衇也若得沉而無滑濡此但沉無胃是腎死衇也
問曰翕奄沉名曰滑何謂也師曰沉為純隂翕為正陽
隂陽和合故令衇滑關尺自平陽明衇微沉食飲自可
少隂衇微滑滑者緊之浮名也此為隂實其人必股内
汗出隂下濕也
(按)滑者緊之浮名也此為隂實二句與上下之義不
屬當是錯簡
(註)此冬月之平衇也若陽明關衇微沉而不滑是失
正陽為胃不和故其人食飲僅自可也若少隂尺
衇微滑而不濡是失純隂為腎不和故其人汗出
隂下濕也
問曰衇有相乘有縦有横有逆有順何謂也師曰水行
乘火金行乘木名曰縦火行乘水木行乘金名曰横水
行乘金火行乘木名曰逆金行乘水木行乘火名曰順
也
(註)此以人之五衇候人五蔵不平之診法也人之五
蔵法天五行肝木心火脾土肺金腎水此相屬也
木生火火生土土生金金生水水生木此相生也
木尅土土尅水水尅火火尅金金尅木此相尅也
相生者生相尅者死人之蔵氣亦然故其衇有相
乘有縱有横有逆有順也水乘火金乘木乘其所
勝是相尅也名曰縦火乘水木乘金乘所不勝是
反侮也名曰横水乘金火乘木子乘其母是倒施
也名曰逆金乘水木乘火母乘其子是相生也名
曰順五蔵之衇肝弦心洪脾緩肺浮腎沉五蔵各
見本衇自無病也若見他衇以此推之縦者病甚
横者病微逆者病虚順者病實也
(集註)方有執曰乘猶乘舟車之乘縱直也横者縦之對
順從也逆者順之反
程知曰非其時而得之則為相乘縱横為患最重
順逆猶無大害也
問曰何以知乘府何以知乘蔵師曰諸陽浮數為乘府
諸隂遲濇為乘蔵也
(註)上條發明五蔵相乘縱横順逆之衇此條發明隂
陽相乘各從其類之診府陽也浮數陽也蔵隂也
遲濇隂也陽乘陽隂乘隂各從其類而相乘也其
隂邪乘陽陽邪乘隂府邪乘蔵蔵邪乘府各以衇
證錯綜參之可類推矣
(集註)方有執曰浮數陽也以陽部而見陽衇故知乘府
也遲濇隂也以隂部而見隂衇故知乘蔵也
問曰濡弱何以反適十一頭師曰五蔵六府相乘故令
十一
(註)此承上條發明五蔵六府不平相乘之衇也適者
至也頭者數也凡人若見濡弱之衇而相乘者是
因我虚而彼乘及之也越人祗曰一衇輒為十變
何以至十一數也越人遺包絡三焦故十也今五
蔵六府相乘故十一也然隂乘陽陽乘隂府乘蔵
蔵乘府錯而綜之豈止十一耶
(集註)程知曰此總揭衇之大要言衇得濡弱則可以和適
五蔵六府也經曰呼吸者衇之頭濡弱者軟和以滑
内經謂之有胃氣也五蔵六府之邪不能不相乘如
金邪乘木木邪乘火之類惟諸相乘中有軟和以滑
之意則為易愈故濡弱可以和適十一蔵衇氣也
問曰病有灑淅惡寒而復發熱者何答曰隂衇不足陽
往從之陽衇不足隂往乘之曰何謂陽不足答曰假令
寸口衇微名曰陽不足隂氣上入陽中則灑淅惡寒也
曰何謂隂不足答曰尺衇弱名曰隂不足陽氣下陷扵
隂中則發熱也
(註)此以寸尺發明隂陽相乘為病之衇也若衇緊無
汗灑淅惡寒發熱者是傷寒也衇緩有汗灑淅惡
寒發熱者是中風也今寸衇微灑淅惡寒者是陽
不足隂氣上乘入扵陽中也尺衇弱發熱者是陰
不足陽氣下䧟入於隂中也此内傷不足隂陽相
乘有休止之惡寒發熱非外感有餘風寒中傷榮
衛無休止之惡寒發熱也
(集註)方有執曰陽先乎隂以陷入也故曰從諱之也隂
隨扵陽以上入也故曰乘傷之也惡寒者陽不足
以勝隂而與隂俱化也發熱者隂不足以勝陽而
從陽之化也
程知曰此辨隂陽相乘之衇也往来則隂陽之氣
更盛更虚隂併則寒陽併則熱矣凡瘧與往来寒
熱之衇皆然也
問曰衇有陽結隂結者何以别之答曰其衇浮而數能
食不大便者此為實名曰陽結也期十七日當劇其衇
沉而遲不能食身體重大便反鞕名曰隂結也期十四
日當劇
(註)上條以衇之寸尺微弱辨隂陽不足此條以衇之
浮沉有力别隂陽結實為病之診法也衇浮大而
數藹藹如車盖者陽結實衇也衇沉石而遲纍纍
如循長竿者隂結實衇也夫衇既可以别隂陽之
結實又不可不以隂結陽結之證而合隂結陽結
之衇相參看也陽結證身輕能食陽能消榖也不
大便期十七日當劇者陽體終燥故遲三日也隂
結證身重不能食隂不能消榖也不大便期十四
日當劇者隂體終濡故早三日也劇者謂不大便
裏急下重且滿且痛不可再待時日宜早圖之也
故或潤竅以導之耎堅以下之不致臨期燥屎巨
鞕榖道難出窘苦萬狀也凡病後傷液多有此證
閱歴深者自知之也
(集註)程應旄曰不曰病有而曰衇有二氣所禀有偏勝
也陽結者偏於陽而無隂以生液隂結者偏於隂
而無陽以化液皆於衇之浮而數沉而遲辨之也
陽衇浮隂衇弱者則血虚血虚則筋急也其衇沉者榮
氣微也其衇浮而汗出如流珠者衛氣衰也
(按)陽衇浮其衇浮之二浮字當是濡字若是浮字則
與衛衰汗出如流珠之義不屬其衇沉之沉字當
是弱字若是沉字則與血虛榮氣微之義不屬
(註)此以浮沉别隂陽不足為病之診法也陽衇濡浮
而無力衇也隂衇弱沉而無力衇也其衇弱者榮
氣微也榮微則血虚故不止扵發熱而且筋急也
其衇濡者衛氣衰也衛衰則表不固故不止扵惡
寒而且汗出如流珠也
(集註)方有執曰沉以候裏榮行衇中故衰微可知浮以
候表衛行衇外汗出如流珠則表不固故衰憊可
知
衇藹藹如車盖者名曰陽結也
(註)藹藹如車盖形容衇之浮大有力即前陽結浮數
之衇也因其有力而盛故名曰陽結也
(集註)程應旄曰衇藹藹如車盖者形容其浮數中有擁
上之象
衇纍纍如循長竿者名曰隂結也
(註)纍纍如循長竿者形容衇之沉石有力即前隂結
沉遲之衇也因其有力而盛故名曰隂結也
(集註)程知曰纍纍如循長竿直引強硬之貌爲隂氣固
結陽不得而和之前言隂結陽結蓋指便鞕一證
言之此則專言衇象也
衇瞥瞥如羹上肥者陽氣微也
(註)瞥瞥如羹上肥者形容衇之浮而無力即前衛氣
衰之濡衇故曰陽氣微也
衇綿綿如瀉漆之絶者亡其血也
(註)綿綿如瀉漆之絶者形容衇之沉而無力即前榮
氣微之弱衇故曰亡其血也
(集註)成無己曰綿綿者連綿而輭也如瀉漆之絶者前
大而後細也
衇縈縈如蜘蛛絲者陽氣衰也
(註)縈縈如蜘蛛絲者形容衇之細小難扵尋按而浮
中沉似有似無即前陽不足之微衇故曰陽氣衰
也
(集註)方有執曰縈縈如蛛絲牽惹旁旋微細欲絶之狀
師曰寸衇下不至關為陽絶尺衇上不至關為隂絶此
皆不治决死也若計其餘命生死之期期以月節尅之
也
(註)此已上發明平衇已下皆死候之衇也寸關尺三
部衇之上下以候隂陽五蔵升降也寸位乎上候
心肺之陽主升升極而降降不至關是為孤陽故
曰寸衇下不至關為陽絶也尺位乎下候肝腎之
隂主降降極而升升不至關是為獨隂故曰尺衇
上不至關為隂絶也關位乎中以候脾界乎寸尺
所以升降出入者也今上下不至關是升降出入
息矣故曰此皆不治决死也若隂陽已離胃氣未
絶尚可計餘命之期期以月節尅之如經曰隂勝
則陽絶能夏不能冬陽勝則隂絶能冬不能夏肝
死於秋心死於冬脾死於春肺死於夏腎死於長
夏之類是也推之扵日扵時亦然
又未知何蔵隂陽前絶若陽氣前絶隂氣後竭者其人
死身色必青隂氣前絶陽氣後竭者其人死身色必赤
腋下温心下熱也
(註)經曰人有兩死而無兩生有兩死者謂隂陽皆可
死也無兩生者謂隂陽不能獨生也故陽先絶隂
後竭死則身青而冷隂先絶陽後竭死則身赤而
温也
(集註)成無己曰陽主熱而色赤隂主寒而色青其人死
己身色青則隂未離乎體故知隂氣後竭也身色
赤腋下温心下熱則陽未離乎體故知陽氣後竭
也
程知曰陽氣前絶寒病隂氣前絶熱病也寒熱之
治法一悮雖死尚有徵驗誠可畏也
師曰衇病人不病名曰行尸以無王氣卒眩仆不識人
者短命則死人病衇不病名曰内虚以無榖神雖困無
苦
(註)衇者人之根本也衇病人不病者謂外形不病而
見真蔵病衇其内本已絶雖生猶死不過尸居餘
氣耳故曰行尸也餘氣者未盡五蔵生旺之餘氣
也若旺氣一退即卒然眩仆不識人而死矣若良
工早察扵旺氣未退之先而圖之未必無所補也
人病衇不病謂外形羸瘦似病其衇自和以根本
尚固不過榖氣不充名曰内虚非行尸可比雖困
無害胃氣復榖氣充自然安矣糓神即糓氣也
(集註)方有執曰周氏云形體之中覺見憔悴精神昏憒
食不忻美而衇得四時之從無過不及之偏是人
病衇不病也形體安和而衇息乍大乍小或至或
損弦緊浮滑沉濇不一殘賊冲和之氣是衇息不
與形相應乃衇病人不病也
張錫駒曰榖神乃水糓所化之神人頼此以資生
也内虚食少糓氣不充即無糓神矣故曰無害若
無本然之胃神安得謂之無害耶
又未知何蔵先受其災若汗出髮潤喘不休者此為肺
先絶也
(註)此申上條不知何蔵先絶而詳言其證也肺主皮
毛肺絶汗出不流故髮潤也肺主氣肺絶張口氣
出不能復還也故曰為肺先絶也
(集註)成無己曰肺為氣之主為津液之帥汗出髮潤者
津脫也喘不休者氣脫也
衇浮而洪身汗如油喘而不休水漿不下形體不仁乍
静乍亂此為命絶也
(註)身汗如油液外亡也喘而不休氣上脫也水漿不
下胃氣絶也形體不仁榮衛敗也乍静乍亂精神
散也此皆命絶之候由此推之衇雖浮洪必然無
根是為真蔵孤陽飛越之證也
(集註)王肯堂曰火之將滅也必明衇来浮洪涌盛此將
去人體之兆也然又必兼下一二證始可斷其命
絶
陽反獨留形體如烟熏直視搖頭者此心絶也
(註)心絶隂盡惟陽獨留故身體大熱形如烟熏從火
化也心蔵神直視神去也頭屬陽陽無所依故搖
頭也
(集註)成無己曰心衇俠咽系目直視者心經絶也頭為
諸陽之會搖頭者隂絶而陽無根也
脣吻反青四肢漐習者此為肝絶也
(註)脣吻之色當赤而黃反見青色者木土相尅也四
肢汗出漐漐不已此為肝絶也
(集註)成無己曰脣吻者脾之候肝色青肝絶則真色見
於所勝之部也四肢者脾所主肝主筋肝絶則筋
衇引急發扵所勝也
方有執曰口脣邊曰吻四肢手足也漐汗出貌習
鳥數飛也言手足顫搖如鳥之習飛奮振而不已
也
環口黧黑柔汗發黃者此爲脾絶也
(註)脾之華在脣四白環口黧黑其華萎矣冷汗隂黃
皆脾絶也
(集註)方有執曰口爲脾之竅黧黑者熏黃黑暗土敗之
色也柔汗俗謂冷汗是也
張錫駒曰脾主四白環口黧黑土敗而水侮也柔
汗者柔軟而膩脾之真液黃者脾之真色真液洩
而真色見故為脾絶也
溲便遺失狂言目反直視者此為腎絶也
(註)腎司二便溲便遺失腎絶也腎蔵精與志狂言直
視精志俱敗也
(集註)方有執曰溲便遺溺也腎司闔闢闔闢廢故二便
皆無禁約也經曰腎蔵志狂言者是失志矣失志
者死腎主骨骨之精為瞳子目反直視者骨之精
不上榮扵瞳子而不能轉也
問曰上工望而知之中工問而知之下工衇而知之願
聞其說師曰病家人請云病人苦發熱身體疼病人自
臥師到診其衇沉而遲者知其差也何以知之若表有
病者衇當浮大今衇反沉遲故知愈也
(註)此下皆詳望問而知之之類也望謂觀其形之盛
衰色之深淺問謂詢其情之苦欲病之根因衇謂
診其衇之隂陽合乎形色也設病家人来請告以
病者苦發熱身體疼師到病人自臥診其衇沉而
遲知其差也何以知之表有病衇當浮大今反沉
遲而無表衇且無表證故知愈也
(集註)張錫駒曰有問發熱身疼衇反沉遲是陽病而見
陰衇何以說得愈也答曰是必望其有恬然嗜臥
之狀問其有熱除身輕之意而後合衇以斷其愈
也
假令病人云腹内卒痛病人自坐師到診衇之浮而大者
知其差也何以知之若裏有病者衇當沉而細今衇浮
大故知愈也
(註)病家人来請告以病者腹内卒痛醫師到病人自
坐無苦容診其衇浮而大知其差也何以言之裏
有病衇當沉細今反浮大而無裏衇且無裏證故
知愈也
師曰病家人来請云病人發熱煩極明日師到病人向
壁臥此熱已去也設令衇不和處言已愈
(按)不和當是自和若不和如何言愈
(註)此申上二條之義也病家人来言病者發熱煩極
師未即去明日到病人向壁静臥此熱已去因知
其差假令衇不和緩未可言愈必和緩而始可斷
其已愈也推之腹痛亦然此篇首所云設有不應
消息診看消息者謂今日之望異扵昨日之問聞
也
假令向壁臥聞師到不驚起而盼視若三言三止衇之
嚥唾者此詐病也假令衇自和處言此病大重當須服
吐下藥鍼灸數十百處乃愈
(註)此設治詐病之法也盖仲景不欲人售其欺亦不
欲醫為其欺而妄治也醫者玩此而揣摩之則彼
不敢欺而我不妄治矣
(集註)程知曰彼以詐病我以詐治非良工不能具是巧
也
師持衇病人欠者無病也衇之呻者病也言遲者風也
搖頭言者裏痛也行遲者表強也坐而伏者短氣也坐
而下一脚者腰痛也裏實護腹如懷卵物者心痛也
(註)隂陽相引故欠欠者先引氣入而後呵之故謂之
呵欠隂陽不相引則病相引則和故曰欠者無病
也診衇時有呻吟病苦之聲故曰呻者病也言遲
者語言蹇濇故曰言遲者風也搖頭言者痛極艱
於發聲搖頭以意示緩故曰搖頭言者裏痛也行
遲者風病筋絡不利故曰行遲者表強也坐而伏
者氣不能接故曰坐而伏者短氣也凡腰痛者皆
不能坐即略坐非伸足依倚不可故曰坐而下一
脚者腰痛也凡心痛者皆傴僂護其痛處故曰裏
實護腹如懷卵物者心痛也
(集註)方有執曰舌強則言遲經絡牽急則舌強筋攣則
經絡拘急肝屬木其合筋其主風頭屬陽裏屬陰
頭搖者隂不與陽和也短氣者裏不足也此條八
者皆望而知之之事也
張志聰曰師持衇者猶言師但持衇而不問也八
條皆察人之神情得人之病機所謂望而知之者
問曰人恐怖者其衇何狀師曰衇形如循絲纍纍然其
面白脫色也
(註)人病恐怖者陽神不足也陽不足則恐神不足則
怖恐則血隨氣下故面白脫色不潤澤也怖則氣
隨神亂故衇形如循絲纍纍然而亂也
(集註)方有執曰恐怖惶懼也循理治也絲言細也纍纍
聯絡貌脫色猶言失色也盖内氣餒者則外色奪
所以有卒然之變也
程應旄曰此示人察色合衇之法恐則氣下神被
奪矣故衇細而且不定面色白而且脱也
問曰人不飲其衇何類師曰衇自濇脣口乾燥也
(註)津液少則衇濇脣口因以乾燥此因不飲而然非
由此而不飲也
(集註)程應旄曰不飲如與人彆氣至二三日湯水不沾
脣之類肺失游溢精氣故衇濇而脣口乾燥也
問曰人愧者其衇何類師曰衇浮而面色乍白乍赤
(註)愧者羞也羞則神色蕩而不定故衇浮而面色乍
白乍赤也此皆察色合衇以意消息而知之之類
也
(集註)程應旄曰以上數條不論有病無病凡人有所負
扵中輒復形之色與衇也扵此推之以意消息則
諸病之情無不可即外以徵内矣
問曰衇有災怪何謂也師曰假令人病衇得太陽與形
證相應因為作湯比還送湯如食頃病人乃大吐若下
利腹中痛師曰我前来不見此證今乃變異是名災怪
又問曰何緣作此吐利答曰或有舊時服藥今乃發作
故名災怪耳
(註)衇有災怪謂因藥而變災怪也假令人病太陽病
得太陽衇衇證相應因爲作太陽病湯藥與服之
比還如食頃病人乃大吐下利腹中痛師問曰我
先来不見此證今乃災變怪異緣何作此吐利病
者答曰或有舊時服藥今乃發作故爲此災怪耳
望問固醫家之事亦須病人毫無隐諱方能盡醫
所長仲景爲病家服藥未告扵醫醫失問先服何
藥故出此條以示戒耳
(集註)成無己曰醫以衇證與藥相對而反變異爲其災
可怪故名災怪
張志聰曰衇得太陽與形證相應者如太陽病衇
浮頭項強痛而惡寒此衇與形證相應也或有舊
時服藥今乃發作者言送湯如食頃所投之藥未
週扵經必舊時服藥之故也
辨衇法
辨者别也辨衇者辨别諸衇之名也法者諸衇部
位至數形状相類相反别之各有其法也衇名者
如浮沉遲數滑濇諸衇之名是也部位者如浮中
沉上下之部位是也至數者如遲三至數六至之
至數是也形状者如滑流濇滯之形状是也相類
者如弦與緊滑與動之類是也相反者如浮與沉
虚與實之反是也皮膚取而得之謂之浮筋骨取
而得之謂之沉此以衇之上下部位而得名也是
則凡衇因部位而得名皆統乎浮沉矣如浮而無
力謂之濡沉而無力謂之弱浮而極有力謂之革
沉而極有力謂之牢浮中沉俱有力按之且大謂
之實浮中沉俱無力按之且大謂之虚浮中沉極
無力按之且小似有似無謂之微浮中沉極無力
按之且大渙散不收謂之散浮沉有力中取無力
謂之芤按之至骨推尋始得謂之伏此皆以部位
兼形状相反而得名者也一息三至謂之遲一息
六至謂之數此以衇之至數而得名者也是則凡
衇因至數而得名者皆統乎遲數矣如一息四至
謂之緩一息七至謂之疾數時一止謂之促緩時
一止謂之結至數不乖動而中止不能自還須臾
復動謂之代此皆以至數兼相類而得名者也流
利如珠謂之滑進退艱難滯濇謂之濇此以衇之
形狀而得名也是則凡衇因形状而得名者皆統
乎滑濇矣如衇形粗大謂之大衇形細小謂之小
来去迢迢謂之長来去縮縮謂之短来盛去衰謂
之洪其形如豆動搖不移謂之動狀類弓弦按之
端直且勁謂之弦較弦則粗按之左右彈指謂之
緊此皆以形狀兼相類相反而得名者也此辨衇
之大㮣也診者於此能詳審而擴充之則進乎法
矣今以浮沉遲數滑濇六衇别之以爲綱以大小
虚實諸衇辨之以爲目務使隂陽標本虚實寒熱
心中有據指下無差庶心手相得而辨證處方自
無錯謬矣
問曰衇有隂陽何謂也答曰凡衇大浮數動滑此名陽
也衇沉濇弱弦微此名陰也凡陰病見陽衇者生陽病
見隂衇者死
(註)此以衇之隂陽辨病之隂陽生死法也浮大數動
滑五者比之諸衇為有餘陽道有餘故曰陽也沉
濇弱弦微五者比之諸衇為不及隂道不及故曰
隂也隂病謂陰寒病也見陽衇謂見陽熱衇也陽
熱衇即浮大數動滑類也以隂病得隂衇證衇相
應死難必也隂病若得陽衇猶冬盡春生萬物雖
未即生然日進生機故曰生也陽病謂陽熱病也
見隂衇謂見隂寒衇也隂寒衇即沉濇弱弦微類
也以陽病得陽衇證衇相應生可卜也陽病若得
隂衇如暑去秋来萬物雖未即死然日趨死候故
曰死也盖天人無二理春夏為陽秋冬為隂陽主
生隂主殺故也
(集註)方有執曰隂陽者通臓腑血氣表裏虚實風寒寒
熱而總言之也
程知曰陰病見陽衇而主生者邪氣自裏之表欲
汗而解也陽病見隂衇而主死者邪氣自表入裏
正虚邪盛也故正氣實者多見陽衇正氣虚者多
見陰衇
衇来緩時一止復来者名曰結衇来數時一止復来者
名曰促陽盛則促隂盛則結此皆病衇
(註)緩四至衇也緩時一止復来者名曰結衇數六至
衇也數時一止復来者名曰促衇陽盛則促隂盛
則結隂陽偏勝則病故曰此皆病衇也
衇按之来緩時一止復来者名曰結又衇来動而中止
更来小數中有還者反動名曰結隂也衇来動而中止
不能自還因而復動者名曰代隂也得此衇者必難治
(按)衇按之来緩時一止至名曰結隂也數語文義不
順且前論促結之衇已明當是衍文
(註)衇来至數不乖而中止不能自還因而復動名曰
代乃一蔵無氣求他蔵以代續之故也凡病得此
代衇者必為難治盖以促結之止如急行而蹶雖
然中止即能自還非代衇之止可比也
隂陽相搏名曰動陽動則汗出隂動則發熱形冷惡寒
者此三焦傷也若數衇見扵關上上下無頭尾如豆大
厥厥動搖者名曰動也
(按)素問曰陽加於隂謂之汗陽加於陽豈有汗出之
理陽動則汗出二字當是發熱二字隂動則發熱
二字當是汗出二字
(註)動者躁動也謂隂陽互相鼓擊而不寧也動陽衇
也寸為陽陽乘擊扵陽故陽動發熱也尺為隂陰
乘擊扵隂故隂動汗出也關界乎隂陽則隂陽互
相乘擊故發熱汗出同見也此爲動而有力陽盛
之候若按之不鼓是為陽衰之證則必形冷而不
發熱汗出而必惡寒非搏擊陽盛之動乃擾亂陽
虚之動也由三焦之陽氣傷則不能外温肉分故
有是證也動衇之狀頗似數衇惟上下無頭尾如
豆大厥厥動搖故名曰動也厥厥者謂似有根之
搖動動而不移非若滑衇之流動動而不居也
(集註)方有執曰隂陽相搏之隂陽以二氣言陽動隂動
之隂陽以部位言下言動衇之定位與其形状厥
厥舉發貌
程知曰陽升隂降交通上下往来於尺寸之間則
冲和安静惟陽欲升而隂不足以和之使降則兩
相搏擊其衇必數而厥厥搖動見扵關上也
衇浮而緊者名曰弦也弦者狀如弓弦按之不移也衇
緊者如轉索無常也
(註)衇浮而緊者名曰弦也此非謂浮緊即弦衇乃謂
浮而勁緊弦之状也弦緊相類惟恐人將弦作緊
將緊作弦故並舉相形以别之也弦者狀如弓弦
按之不移即所謂端直也緊者如轉索無常即所
謂不端直也端直則不能如轉索轉索則不能似
端直其為勁急則同所以相類也
(集註)方有執曰此明弦緊之辨按之不移言如弦之張
扵弓一定而不可動移也轉索無常言左右旋轉
而不可拘也
程知曰緊為寒邪方盛直細中有轉動急疾之意
故謂如轉索也
張錫駒曰弦緊之分在移與不移耳
衇弦而大弦則為減大則為芤減則為寒芤則為虚寒
虚相搏此名為革婦人則半産漏下男子則亡血失精
(註)衇形粗大有力謂之大浮沉有力中取無力狀如
葱管謂之芤沉而且大按之勁急有力謂之牢浮
而且大舉之勁急有力謂之革革衇者以鼓革而
得名外急中空之象也弦則為勁減其中取之勁
外急象也大則為實小其中取之實中空象也此
以弦減芤虚二衇形容革衇也女子得之半産漏
下男子得之亡血失精寒虚相搏故也
(集註)程知曰言弦而虚大之衇也弦則為減謂陽氣減
少而寒也大則為芤謂似革中空而虚也虚寒相
搏則精血漏失故有革象也
問曰衇有殘賊何謂也師曰衇有弦緊浮滑沉濇此六
衇名曰殘賊能為諸衇作病也
(註)此下皆殘賊為病之證也相乘之衇為正氣虚隨
我所虚而乘及之之謂也殘賊之衇為邪氣實恃
彼之強而虐及之之謂也此六衇者名曰殘賊殘
則明傷賊則暗襲衇中有此當屬實邪不論何部
但本衇中兼見此衇輙防邪至也
(集註)方有執曰諸衇謂各部之衇也作起也言六者若
見扵各部之衇中則皆能扵其部生起病端
張錫駒曰殘傷殘賊賊害也言此六者之衇足以
暗傷人之經衇血氣如賊之害人而不覺故曰能
為諸衇作病也
寸口衇隂陽俱緊者法當清邪中扵上焦濁邪中扵下
焦清邪中上名曰潔也濁邪中下名曰渾也隂中扵邪
必内慄也表氣微虚裏氣不守故使邪中於隂也陽中
扵邪必發熱頭痛項強頸攣腰痛脛酸所謂陽中霧露
之氣故曰清邪中上濁邪中下隂氣為慄足膝逆冷便
溺妄出表氣微虚裏氣微急三焦相溷内外不通上焦
怫鬱蔵氣相熏口爛蝕齗也中焦不治胃氣上衝脾氣
不轉胃中為濁榮衛不通血凝不流若衛氣前通者小
便赤黃與熱相摶因熱作使遊於經絡出入蔵府熱氣
所過則為癰膿若隂氣前通者陽氣厥微隂無所使客
氣入内嚏而出之聲嗢咽塞寒厥相追為熱所擁血凝
自下狀如豚肝隂陽俱厥脾氣孤弱五液注下下焦不
闔清便下重令便數難臍築湫痛命將難全
(註)寸口隂陽俱緊者謂六衇浮沉俱緊也浮衇緊則
霧露之邪中扵上焦沉衇緊則寒邪中於下焦上
焦指太陽也下焦指少隂也霧露之邪曰潔曰清
清邪中上發熱頭痛項強頸攣腰疼脛酸者霧露
之邪中扵太陽表也寒邪曰渾曰濁濁邪中下隂
氣為慄足脛逆冷便溺妄出者寒邪中於少隂裏
也經曰虛邪不能獨傷人必因身形之虚而後客
之也蓋因其人表氣虚裏氣不固清濁之邪中傷
上下三焦相溷表裏不通以致上焦清氣不宣邪
氣怫鬱與蔵相熏口爛蝕齗中焦不治胃氣主下
而反上衝脾氣主運而反不轉中焦皆濁榮衛不
通血凝不流行也若正能勝邪衛氣先通其人必
先小便赤黃熱傷之經必血凝肉腐而外發為癰
膿也若榮氣先通其人必先嚏嗢咽塞熱擁於裏
之血凝者自下狀如豚肝也若正不勝邪隂陽俱
逆榮衛不通脾氣孤弱不能散精五液注下下焦
不闔裏急墜痛圊便數窘命將難全也
(集註)沈亮宸曰傷寒之證轉熱即佳故少隂厥隂皆以
發熱而愈而凡下膿血與癰膿皆非死證若隂陽
俱厥厥者必利故五液注下下焦不闔命將難全
也
方有執曰清指風濁指寒曰潔曰渾以天地之偏
氣言也隂中於邪已下至濁邪中下一節是釋上
文陰即下焦陽即上焦也隂氣為慄已下至血凝
不流是言證若衛氣前通已下言變癰膿之故若
隂氣前通已下言變膿血利之故衛氣即陽氣榮
氣即隂氣乃承上榮衛不通而言而清濁之所以
為病在其中矣隂陽俱厥已下言證併於裏而加
重故曰命將難全也
衇陰陽俱緊者口中氣出唇口乾燥踡臥足冷鼻中涕
出舌上胎滑勿妄治也到七日以来其人微發熱手足
温者此為欲解或到八日已上反大發熱者此為難治
設使惡寒者必欲嘔也腹内痛者必欲利也
(註)此承上條互詳其證戒人臨此陰陽混淆之病慎
勿妄治也此條之踡臥足冷即上條之濁邪中下
也此條之鼻涕舌胎即上條之清邪中上也此條
之唇口乾燥即上條之口爛蝕齗也此條之反大
發熱即上條之癰膿下血也此條之腹中痛即上
條之下重湫痛也此條之惡寒即上條之必内慄
也衇陰陽俱緊傷寒衇也口中氣出唇口乾燥胃
經熱也踡臥足冷少隂寒也鼻中涕出表傷風也
舌上胎滑裏無熱也似此表裏隂陽寒熱虚實雜
揉未定之病慎勿妄治則當審其孰輕孰重孰緩
孰急先後施治可也到七日已来其人微發熱手
足漸温者此隂退陽復為欲解也若到八日已上
反大發熱者乃邪盛正衰此為難治也設使惡寒
知尚在表若嘔必欲入裏也腹内痛者知邪已入
裏内攻必欲下利也
(集註)方有執曰微發熱邪退也大發熱邪盛也惡寒尚
在表也腹内痛已入裏也
衇隂陽俱緊至扵吐利其衇獨不解緊去入安此為欲
解若衇遲至六七日不欲食此為晚發水停故也為未
解食自可者為欲解
(按)緊去入安之入字當是人字人安謂不吐利也必
是傳寫之訛此為晚發水停故也二句與上下文
義不屬當是衍文
(註)此發明衇隂陽俱緊内外寒甚至扵吐利解不解
之義也吐利後衇仍緊為邪未盡不解也緊去衇
緩為邪盡人安欲解也若緊去衇遲至六七日不
欲食者則胃未和為未解也若欲食者則胃已和
雖衇遲亦為欲解也
(集註)成無己曰衇隂陽俱緊為寒氣甚於上下至扵吐
利之後緊衇不罷者為其衇獨不解緊去則人安
為欲解也
寸口衇浮而大浮為虚大為實在尺為關在寸為格關
則不得小便格則吐逆
(註)平衇以衇内外候關格此以衇尺寸候關格於此
推之凡陰陽盛極皆病關格而不必定在内外尺
寸也寸口衇浮而大浮為正氣虚大為邪氣實在
尺則陰邪實關閉正氣不能宣名曰關關則不得
小便也在寸則陽邪實格拒正氣不能化名曰格
格則吐逆也
(集註)張錫駒曰浮大之衇在於尺則為關隂陰氣不能
施化故不得小便浮大之衇在扵寸則為格陽陽
氣不能宣通故吐逆
衇浮而滑浮為陽滑為實陽實相摶其衇數疾衛氣失
度浮滑之衇數疾發熱汗出者此為不治
(註)浮為陽滑為實陽實相摶其衇行於衇外者數且
疾矣衛氣行疾榮氣行遲榮衛不相輔而行故曰
失度浮滑數疾有餘之衇見發熱無汗有餘之證
衇證相合則為可治若見發熱汗出不足之證衇
證不合不治明矣
(集註)成無己曰浮滑數疾之衇發熱汗出解者邪氣退
也若不解者正氣脱也必不可治經曰衇隂陽俱
盛大汗出不解者死
衇浮而數浮為風數為虚風為熱虚為寒風虚相摶則
灑淅惡寒也
(按)數為虚之虚字當是熱字風為熱虚為寒二句當
是衍文風虚相摶之虚字亦當是熱字
(註)風寒在表則衇浮緊風熱在表則衇浮數表受風
邪故灑淅惡寒也
諸衇浮數當發熱而灑淅惡寒若有痛處飲食如常者
蓄積有膿也
(註)諸衇浮數謂寸關尺六衇俱浮數也浮則為風數
則為熱風熱遏鬱扵表則當發熱而灑淅惡寒也
若有隐痛之處飲食如常者非表邪之證乃内癰
蓄積有膿之證於此知浮數之衇不可㮣為風熱
也
(集註)王肯堂曰人身有焮腫痛楚處未有不自覺者此
條所言必是内癰故曰蓄積有膿也如胃脘癰肺
癰腸癰皆各有辨而胃癰之衇人迎反盛未有不
悮以為傷寒者故宜察之
程應旄曰衇證似傷寒若不於若有痛處飲食如
常之證參酌而悮以辛温發散助其陽熱否則悞
以寒涼徹熱遏住邪氣滋害深矣
張璐曰若有焮腫為熱壅經絡若無腫處必邪留
蔵府隨内外而發癰膿也
衇浮而大浮為風虚大為氣強風氣相摶必成瘾疹身
體為痒痒者名泄風久久為痂癩
(註)六衇俱浮而大浮為風虚大為氣強強者熱也風
熱相摶必成癮疹也身體為痒痒者肌虚熱氣外
薄故也名為泄風若久不愈則成痂癩痂癩疥癬
癘癩之類是也
(集註)成無己曰痂癩者癘風也眉少髮稀身有乾瘡而
腥臭經云衇風成癘是也
朱震亨曰經云諸痒為虚血燥不榮肌腠所以痒
也
方有執曰經云外在腠理則為泄風
寸口諸微亡陽諸濡亡血諸弱發熱諸緊為寒諸乘寒
者則為厥欝冒不仁以胃無榖氣脾濇不通口急不能
言戰而慄也
(按)濡浮而無力候陽虚也豈有亡血之理弱沉而無
力候陰虚也豈止發熱而已諸濡亡血當是諸濡
衛虚諸弱發熱當是諸弱榮虚
(註)寸口者指寸關尺三部而言也諸微謂凡病見微
衇皆亡陽也諸濡謂凡病見濡衇皆衛虚也諸弱
謂凡病見弱衇皆榮虚也諸緊謂凡病見緊衇皆
為寒也諸乘寒者謂諸微濡弱衇亡陽榮衛不足
之人一病即見殘賊緊衇則為寒乘病厥也厥於
中者欝冒昏迷不知痛痒厥扵經者戰慄口噤不
能言語以平日胃虚損糓脾虚不運中虚不勝外
邪也
(集註)程知曰諸乘寒者則以陽極虚而陰寒直乘之也
故為厥逆其所以昏冒不知人強直而無覺者則
以胃無糓氣脾不流通故使口噤不能言外戰内
慄而厥也
問曰曾為人所難緊衇從何而来師曰假令亡汗若吐
以肺裏寒故令衇緊也假令欬者坐飲冷水故令衇緊
也假令下利以胃中虚冷故令衇緊也
(註)此詳申上條諸亡陽榮衛不足之人而見緊衇之
義也曾為人所難問緊衇為寒實之證虚冷亦見
緊衇是從何而来也師曰假令其人亡汗表虚若
吐胸虚下利裏虚寒邪乘虚為病或外感寒邪或
内飲冷水或中寒陰化皆令衇緊也若與浮同見
無汗則為傷寒實邪有汗則為亡陽虚邪與沉同
見腹痛不便則為中寒實邪腹痛下利則為中寒
虚邪由此推之凡諸實衇從虚化者即未可謂之
實矣
(集註)程應旄曰緊則為寒稱曰乘衇今復列之殘賊何
義曰虚則為人乘實則乘人凡衇皆然不獨緊也
寸口衇微尺衇緊其人虚損多汗知隂常在絶不見陽
也
(註)上條以浮沉見微緊此條以寸尺見微緊皆陰盛
陽亡之證故曰知隂常在絶不見陽也祗曰虚損
多汗者略言之也
(集註)程知曰言寸微尺緊為虚損多汗之證也寸微弱
為亡陽尺緊疾為陰勝隂勝於内陽絶於外故為
虚損多汗
師曰病人衇微弱濇者此為醫所病也大發其汗又數
大下之其人亡血病當惡寒後乃發熱無休止時夏月
盛熱欲着複衣冬月盛寒欲裸其身所以然者陽微則
惡寒隂弱則發熱此醫發其汗使陽氣微又大下之令
隂氣弱五月之時陽氣在表胃中虚冷以陽氣内微不
能勝冷故欲着複衣十一月之時陽氣在裏胃中煩熱
以隂氣内弱不能勝熱故欲裸其身又隂衇遲濇故知
血亡也
(按)又隂衇遲濇故知血亡也二句與上文義不屬非
有闕文即是衍文
(註)病人衇微而濇詢之為醫大發其汗又數大下之
所以致此病也其人亡血略辭也謂亡其血氣也
氣亡則陽微陽微則惡寒血亡則隂弱隂弱則發
熱陽微隂弱故病當惡寒後乃發熱也輕者邪不
留連遇所不勝時則愈重者無休止時即遇所不
勝尤甚也然惡寒雖遇夏月盛熱欲着複衣所以
然者五月之時陽氣在外胃中虚冷大發其汗令
陽氣微故不勝寒也發熱雖遇冬月盛寒欲裸其
身所以然者十一月之時陽氣在内胃中煩熱又
數下之令隂氣弱故不能勝熱也此即論中所謂
熱在骨髓寒在皮膚寒在骨髓熱在皮膚沉痼寒
熱之病也
(集註)王肯堂曰非必遇夏乃寒遇冬乃熱也此但立其
例論其理耳
寸口衇微而緩微者衛氣疎疎則其膚空緩則胃氣實
實則榖消而水化也糓入扵胃衇道乃行水入扵經其
血乃成榮盛則其膚必疎三焦絶經名曰血崩
寸口衇微而緩微者衛氣疎疎則其表空虚也緩
者胃氣實實則消化水糓也糓入扵胃衇道之氣
乃行水入扵經衇絡之血乃成今榮愈盛而衛愈
疎血愈多而氣愈少氣血失其經常之道故曰三
焦絶經氣不能制血血不能歸經故血妄行而崩
也
(集註)成無己曰衛氣者溫分肉肥腠理衛氣既疎皮膚
不得温肥則空虚也經曰緩者胃氣有餘有餘為
實故云緩者胃氣實内經曰食入扵胃淫精於衇
是糓入於胃衇道乃行也鍼經曰飲而液滲扵絡
合和扵血是水入扵經其血乃成也經常也三焦
者氣之道路衛氣疎則氣不循常度故三焦絶其
常度也
方有執曰疎言不能固護實猶言強也榖入扵胃
至其血乃成乃承上文榖消而水化也隂血大下
而曰崩者言其不能止静如山壞之勢也
寸口衇微而濇微者衛氣不行濇者榮氣不逮榮衛不
能相將三焦無所仰身體痺不仁榮氣不足則煩疼口
難言衛氣虚則惡寒數欠三焦不歸其部上焦不歸者
噫而酢吞中焦不歸者不能消榖引食下焦不歸者則
遺溲
(註)凡經衇内外榮衛也蔵府内外三焦也故經曰榮
行衇中衛行衇外上焦心肺主之中焦脾胃主之
下焦肝腎主之分而言之榮也衛也三焦也合而
言之皆本乎一氣之流行隨其所在而得名也衇
微而濇榮衛不足不足則榮衛不能相將而行三
焦無所仰頼故身體周痺不仁榮氣不足故身煩
疼口難言語衛氣不足故惡寒數欠也上焦司降
降者清中之濁下焦司升升者濁中之清中焦司
升降清者令其上升濁者令其下降今榮衛不相
將而行三焦無所仰頼故不能各歸其部而失其
職矣上焦不歸則濁氣不降噫氣而吞酸中焦不
歸則升降相違故不能消榖引食下焦不歸則清
氣不升故不能約束而遺溲也
寸口衇微而濇微者衛氣衰濇者榮氣不足衛氣衰面
色黃榮氣不足面色青榮為根衛為葉榮衛俱微則根
葉枯槁而寒慄欬逆唾腥吐涎沫也
(註)此詳申榮衛上焦之證也面色黃青榮衛不足之
色也惡寒而慄欬𠻳唾腥吐痰涎沫肺損之證也
肺主皮毛皮毛者榮衛之所居故肺損則皮聚而
毛落榮衛枯槁也
(集註)成無己曰榮行衇中為根衛行衇外為葉根葉俱
微則隂陽之氣衰也
寸口衇弱而遲弱者衛氣微遲者榮中寒榮為血血寒
則發熱衛為氣氣微者心内饑饑而虚滿不能食也
(按)條末心内饑饑而虚滿不能食句此是論脾胃不
關榮衛故弱者衛氣微當是陽氣微遲者榮中寒
當是脾中寒上下文義始屬榮為血血寒則發熱
豈有血寒發熱之理乎衛為氣氣微者當是陽氣
微脾中寒者心内饑閱下條言胃氣有餘自知
(註)此詳申榮衛中焦之證也緩以候胃遲以候脾胃
主納榖脾主化榖故能食者胃也能化者脾也今
陽微中寒脾胃俱病所以心内雖饑饑而虚滿不
能食也
(集註)方有執曰饑而虚滿者陽主化榖衛陽衰微不化
榖故虚滿而不能食也
寸口衇弱而緩弱者陽氣不足緩者胃氣有餘噫而吞
酸食卒不下氣填於膈上也
(註)此又詳申中焦之證也寸口衇弱而緩弱者陽氣
不足緩者胃氣有餘不足則脾失健運有餘則胃
強能食此胃強脾弱所以雖能食而不能消化也
故使吞酸而噫食卒不化氣填脹悶於膈中也
(集註)方有執曰陽氣以胃中之陽氣言不足則不能化
榖胃氣以胃中之榖氣言有餘言有宿食也有宿
食則欝而生熱故噫飽而吞酸此盖以飲食之内
傷者言也
趺陽衇遲而緩胃氣如經也趺陽衇浮而數浮則傷胃
數則動脾此非本病醫特下之所為也榮衛内陷其數
先微衇反但浮其人必大便鞕氣噫而除何以言之本
以數衇動脾其數先微故知脾氣不治大便鞕氣噫而
除今衇反浮其數改微邪氣獨留心中則饑邪熱不殺
榖潮熱發渴數衇當遲緩衇因前後度數如法病者則
饑數衇不時則生惡瘡也
(註)此已下辨趺陽之衇少隂之衇也趺陽一名衝陽
在脚背上去陷骨三寸衇動處乃是陽明胃經之
動衇也少隂一名太谿在足内踝後跟骨上衇動
處乃足少隂腎經之動衇也趺陽少隂乃古診法
越人以十二經雖皆有動衇獨取寸口以决死生
者以寸口乃衇之大要會也然此法不行久矣設
有危急之病寸口衇不見診此以决死生可也若
在平時總不如以關衇為趺陽尺衇為少隂更為
愈也如趺陽胃衇遲而和緩是胃氣不病如經衇
也今趺陽衇浮而數按之無力浮以候府浮而無
力則為傷胃沉以候蔵數而無力則為傷脾詢之
病者特為醫下之所為以致榮衛之氣内陷其先
數衇變微為脾弱也浮衇仍浮反甚為胃強也胃
強則邪氣獨留故大便鞕潮熱發渴也脾弱則脾
氣不運故邪熱不能殺榖雖饑不食氣噫而快也
醫者前後施治如法而浮數之衇自當遲緩如經
則饑欲食病者愈也若施治失宜數衇終始不退
則生惡瘡也
(集註)方有執曰惡瘡與屎膿雖不同其為血熱則皆然
也
程知曰此言趺陽衇遲緩妄下則有浮數之變也
趺陽衇浮而濇少隂衇如經者其病在脾法當下利何
以知之若衇浮大者氣實血虚也今趺陽衇浮而濇故
知脾氣不足胃氣虚也以少隂衇弦而浮纔見此為調
衇故稱如經也若反滑而數者故知當屎膿也
(按)若衇浮大者氣實血虚也二句與上文義不屬當
是衍文少隂衇弦而浮豈可謂如經乎當改沉而
滑字
(註)脾腎皆病下利今趺陽胃衇浮濇少隂腎衇如常
是病在脾不在腎也何以知之浮為陽以候胃濇
為隂以候脾浮與濇合故知脾氣不足胃氣虚也
以少隂衇見沉而滑故稱如經也若沉滑而數者
是陽邪傷隂故知當屎膿血也
(集註)程知曰水榖之下利屬扵脾胃而膿血之下利屬
於腎此可診趺陽太谿而辨之也
趺陽衇伏而濇伏則吐逆水榖不化濇則食不得入名
曰關格
(按)水榖不化之化字當是入字若是化字是能食也
何名曰格食不得入當是不得小便若有小便是
水道通也何名曰關必是傳寫之誤
(註)前論以浮沉尺寸候關格此以趺陽侯關格之診
法也趺陽者胃衇也衇伏而濇伏則尺寸之隂陽
停升降也濇則三焦之元氣不流通也不升降流
通故上則吐逆下則不得小便病名曰關格也
趺陽衇滑而緊滑者胃氣實緊者脾氣強持實擊強痛
還自傷以手把刅坐作瘡也
(註)趺陽之衇以候脾胃衇當和緩今反滑而緊者以
滑為胃氣實緊為脾氣強滑緊並見如持實以擊
強故主急痛痛還自傷脾胃也以手把刅而成瘡
者猶之操刀自割而貽其害也
(集註)方有執曰滑為食故在胃則主榖氣實緊為寒故
在脾則主邪氣強持實擊強言胃實脾強兩相搏
擊而為病譬如以手把刃而自傷盖謂非由蔵府
而傳變也
趺陽衇沉而數沉為實數消榖緊者病難治
(註)胃衇沉而數沉主裏數主熱沉數為裏實熱則能
消榖凡裏病得此衇者皆易治也若不沉數而沉
緊沉緊為裏寒則為殘傷胃氣之證故曰難治也
(集註)方有執曰沉以候裏故在脾胃為土實榖氣實也
數為熱陽也緊為寒隂也言趺陽主脾胃脾胃主
榖榖氣實若衇見數而陽熱勝陽能化榖雖病不
足為害若衇得緊而隂寒勝隂不化榖故為難治
程知曰言趺陽沉數為消榖之病也沉為實沉主
裏也數消榖數為熱也緊盛為邪勝故為難治也
趺陽衇大而緊者當即下利為難治
(註)下利者不論寒熱皆中虚之病故衇宜小宜緩為
病衇相宜則易治也今趺陽胃衇大而緊為病虚
衇實則不相宜故為難治也
(集註)成無己曰大為虚緊為寒胃中虚寒當即下利下
利衇亦微小今反大緊邪盛也故曰難治經曰下
利衇大者爲未止
張璐曰趺陽衇緊為寒邪傷胃故必下利下利衇
大為邪盛故難治也
趺陽衇微而緊緊則為寒微則為虚微緊相搏則為短
氣
(註)衇見浮微而沉緊虚寒之證也趺陽胃衇似有似
無為陽虚重按似緊為中寒胃陽虚寒則氣短矣
緊衇主痛而不痛者以緊兼微雖緊不勁故不痛
也
(集註)程知曰言趺陽微緊則中氣虚寒為短氣之證也
趺陽衇不出脾不上下身冷膚鞕
(註)趺陽衇伏不出則中焦陽虚脾胃不能上下輸布
衛氣不行故病通身膚冷而鞕也
(集註)程知曰身冷者衛氣不溫也膚鞕者榮血不濡也
趺陽衇浮而芤浮者衛氣衰芤者榮氣傷其身體瘦肌
肉甲錯浮芤相摶宗氣衰微四屬斷絶
(註)胃衇浮芤浮者胃衇衰芤者榮氣傷衛氣衰故身
體瘦也榮氣傷故肌肉甲錯也浮芤相摶日久而
宗氣衰微生氣少矣四屬斷絶謂皮肉脂髓四者
俱竭故一身枯瘦失滋養矣
(集註)程應旄曰衛以榮爲根榮以衛爲護而榮衛之統
於宗氣者又以趺陽胃為根也
趺陽衇緊而浮浮為氣緊為寒浮為腹滿緊為絞痛浮
緊相摶腸鳴而轉轉即氣動膈氣乃下少隂衇不出其
隂腫大而虚也
(按)隂腫大而虚之虚字當是痛字細玩可知
(註)外感六衇浮緊寒氣在外故骨節煩痛内傷胃衇
浮緊寒氣在内故腹滿絞痛寒氣相摶腸鳴而轉
轉則膈中寒氣下趨洞泄也若少隂衇浮不出則
下焦陽虚寒氣聚於陰器不得發泄故病疝隂腫
大而痛也
(集註)方有執曰趺陽之土敗而少隂所以無制也
少隂負趺陽者為順也
(註)此少隂負趺陽大旨盖少隂腎屬水趺陽胃屬土
雜病惡土尅水而傷寒少隂病惟恐土不能制水
水一泛溢則嘔吐下利無所不至若趺陽衇和胃
土有權則水有制而少隂負則為順矣順者土不
爲水侮也
(集註)方有執曰萬物資生於土而百骸藉養扵胃水土
平成物阜人安非天下之至順乎古今謂趺陽有
衇者不死有以哉
汪琥曰趺陽衇圖經原名衝陽衇在足跗中指端
上行五寸去陷谷穴三寸足陽明衇之所過也為
原故一名會原診法病重者切之以决死生傷寒
以胃氣為本趺陽之衇不衰知胃氣尚在病雖危
猶可治也
少隂衇弱而濇弱者微煩濇者厥逆
(註)少隂衇弱而濇弱者腎隂虚故微煩也濇者衇道
滯故肢冷也
(集註)方有執曰弱為虚損不足衇隂虚生内熱所以煩
然屬虚煩故雖煩亦微也濇為少血而不滑不能
上與陽相順接所以厥而逆冷也
程知曰言腎衇微濇之病也少隂腎動衇也在足
内踝後跟骨上陷中也
少隂衇不至腎氣微少精血奔氣促迫上入胸膈宗氣
反聚血結心下陽氣退下熱歸隂股與隂相動令身不
仁此爲尸厥當刺期門巨闕
(註)少隂衇不至是腎氣衰微精血少也腎者隂中蔵
陽者也腎隂虚竭不能蔵陽陽氣上奔廹促胸膈
宗氣反為所阻聚而不行血結心下陽氣既奔於
上極必退下退下則隂股間熱與隂相動所必然
也雖令知覺冥身不仁而不死此為尸厥也當刺
期門以通結血刺巨闕以行宗氣庶厥回而復甦
也
音切
輒(陟涉切)惵(音垤)菽(音叔)藹(於蓋切)瞥(匹滅切)縈(於營切)卵(盧管)
(切)溷(胡困切)齗(魚斤切)嚏(音帝)湫(子由切)疹(之忍切)痂(音加)癩
(力代切)
御纂醫宗金鑑卷十六
御纂醫宗金鑑卷十六
訂正仲景全書傷寒論註
平衇法
平衇者平人不病之衇也如四時平衇五蔵平衇
隂陽同等平衇之類是也人病則衇不得其平矣
如四時太過不及隂陽蔵府相乘相侮及百病相
錯生死不平之衇之類是也平者又凖之謂也言
診者誠能以諸平衇凖諸不平之衇則凡太過不
及之差呼吸尺寸之乖莫不了然扵心手之間而
無少差謬然後可以傷寒之衇凖諸壊病亦可以
諸壊病之衇凖之傷寒誠所謂一以貫之而無餘
者已
問曰衇有三部隂陽相乘榮衛血氣在人體躬呼吸出
入上下於中因息遊布津液流通隨時動作效象形容
春弦秋浮冬沉夏洪察色觀衇大小不同一時之間變
無經常尺寸參差或短或長上下乖錯或存或亡病輒
改易進退低昂心迷意惑動失紀綱願爲具陳令得分
明師曰子之所問道之根源衇有三部尺寸及關榮衛
流行不失衡銓腎沉心洪肺浮肝弦此自經常不失銖
分出入升降漏刻周旋水下二刻一周循環當復寸口
虚實見焉變化相乘隂陽相干風則浮虚寒則牢堅沉
潛水滀支飲急弦動則為痛數則熱煩設有不應知變
所緣三部不同病各異端太過可怪不及亦然邪不空
見終必有奸審察表裏三焦别焉知其所舍消息診看
料度蔵府獨見若神為子條記傳與賢人
(註)此總叙平衇之根源借問答以示其法也衇者血
之府氣血流行之動會也三部者寸為上部關爲
中部尺為下部也三部既定隂陽屬焉上部為陽
下部為隂隂陽平則相易陰陽偏則相乘相易則
和相乘則病人之體躬衛統氣而行衇外榮統血
而行衇中故凡呼吸出入上下扵中莫不因息以
遊布扵四體隨津液而流通於周身故隨時動作
而效象夫衇之形容也察色察五蔵之色也肝青
心赤肺白腎黑脾黃各以其色合乎蔵然四蔵又
皆以黃色為主他色為兼以土寄旺扵四季也觀
衇觀五蔵之衇也肝弦心洪肺浮腎沉脾緩各以其
衇主乎蔵然四蔵又皆以緩衇為本盖人以胃氣
爲本也其間色或參差相錯衇或大小相乖一時
之間變無常經病輒改易或存或亡無定象也師
曰子之所問衇為醫道之根源當以平旦復會扵
寸口之時診之而虚實見焉寸口衇浮無力為虚
為風牢堅有力為實為寒衇沉為水滀衇弦為支
飲衇動為痛衇數為熱設或病衇不應則於其三
部太過不及隂陽變化相乘之理消息診看料度
蔵府則順逆吉凶自然獨見若神也
師曰呼吸者衇之頭也
(註)人一呼衇再動一吸衇再動呼吸定息衇四動乃
平人不病之緩衇也閏以太息故五動亦為平衇
非呼吸不能定其至數持衇時必從此始故曰呼
吸者衇之頭也
(集註)方有執曰呼者氣之出衇之来也吸者氣之入衇
之去也頭頭緒也衇隨氣之出入来去名狀雖多
呼吸則其源頭也然衇有二此以尺寸之衇言若
以周身言之則循環無端渾然不斷無頭尾之可
言學者當識之也
初持衇来疾去遲此出疾入遲名曰内虚外實也初持
衇来遲去疾此出遲入疾名曰内實外虚也
(註)此初持衇以来去疾遲而診表裏虚實法也來衇
出来陽也故以候表去衇入去隂也故以候裏疾
衇數疾有餘也故以候實遲衇徐遲不足也故以
候虚言衇若出来疾入去遲為表實裏虚故名曰
内虚外實也衇若出来遲入去疾為表虚裏實故
名曰内實外虚也
(集註)方有執曰来者自骨肉之分而出扵皮膚之際氣
之升而上也去者自皮膚之際而還於骨肉之間
氣之降而下也出呼而来也入吸而去也經曰来
者為陽去者為隂疾為陽太過也遲為隂不及也
内虚外實者隂不及而陽太過也内實外虚者隂
太過而陽不及也故来去出入者衇之大關鍵也
内外虚實者病之大綱領也知内外之隂陽而辨
其孰為虚孰為實者診家之切要也
假令衇来微去大故名反病在裏也衇来頭小本大故
名覆病在表也上微頭小者則汗出下微本大者則為
關格不通不得尿頭無汗者可治有汗者死
(按)衇来頭小本大者當是衇來大去小上微頭小者
當是上微小者爲隂盛下微本大者當是下微小
者為陽盛始與上下之義相屬
(註)上以衇之来去疾遲候内外虚實之診此以衇之
来去大小診表裏盛衰之病衇上来微小下去
反大反之象也故名曰反衇上来益大下去微小
覆之象也故名曰覆反者病在裏為隂盛覆者病
在表為陽盛陽盛則病格隂盛則病關隂陽盛極
不相交通則病關格頭無汗者陽未離隂故可治
有汗則陽已上脫故曰死也
寸口衛氣盛名曰高榮氣盛名曰章高章相搏名曰綱
衛氣弱名曰惵榮氣弱名曰卑惵卑相搏名曰損衛氣
和名曰緩榮氣和名曰遲遲緩相搏名曰沉
(按)名曰沉之沉字當是強字玩下文自知
(註)此詳上條衇之来去盛衰之狀也寸口通指寸關
尺而言也衛主氣為陽以候表榮主血爲隂以候
裏衇隨指有力上来衛氣盛也謂之高脈隨指有
力下去榮氣盛也謂之章高者長盛也章者分眀
也高章相合名曰綱綱者以榮衛俱有餘有總攬
之意也衇隨指無力上来衛氣弱也謂之惵衇隨
指無力下去榮氣弱也謂之卑惵者恍惚也卑者
縮下也惵卑相合名曰損損者以榮衛俱不足有
消縮之意也若高章惵卑之衇與不疾不徐緩遲
之衇同見則為盛者不過弱者不衰皆名和衇強
者即下文所著是也
寸口衇緩而遲緩則陽氣長其色鮮其顔光其聲商毛
髮長遲則隂氣盛骨髓生血滿肌肉緊薄鮮鞕隂陽相
抱榮衛俱行剛柔相得名曰強也
(按)薄鮮鞕三字不成句應是衍文當刪之
(註)此承上條以釋強字之義言凡人禀陽氣盛則得
高章之盛禀隂氣盛則得惵卑之弱此平人之常
若能兼見緩遲平衇斯為隂陽相抱榮衛相和始
名曰強強者即色鮮顔光血滿肉緊之謂也
(集註)方有執曰緩以候胃遲以候脾陽氣長者言胃氣
有餘也顔色聲音毛髮皆陽也鮮麗也光輝也商
清也長美也形容胃陽之有餘也隂氣盛者言脾
氣充足也骨髓生血衇滿肌肉緊骨髓血肉皆隂
也形容脾隂之充足也相抱言和洽也俱行言周
流也相搏言合一也極言二氣得其和平皆由脾
胃盈餘之所致必如此則其人之健旺而強壯可
知故曰強也
師曰衇肥人責浮瘦人責沉肥人當沉今反浮瘦人當
浮今反沉故責之
(註)上條以衇之盛衰候人之強弱此條以衇之浮中
沉分人之皮衇肉筋骨以候五蔵之診法也心肺
俱浮肝腎俱沉以皮之浮衇之浮而别心肺之浮
也以筋之沉骨之沉而别肝腎之沉也脾主肌肉
在浮沉之間故候中也肥人肌膚厚衇當沉瘦人
肌膚薄衇當浮今肥人衇反浮瘦人衇反沉故當
責其病在何蔵也
(集註)方有執曰責求也肥人當沉者肌膚厚其衇深也
故求其病扵浮瘦人當浮者肌膚薄其衇淺也故
求其病扵沉
問曰經說衇有三菽六菽重者何謂也師曰衇人以指
按之如三菽之重者肺氣也如六菽之重者心氣也如
九菽之重者脾氣也如十二菽之重者肝氣也按之至
骨者腎氣也假令下利寸口關上尺中悉不見衇然尺
中時一小見衇再舉頭者腎氣也若見損衇来至為難
治
(註)此承上條詳言皮衇肉筋骨各有所主以候五蔵
之病也菽豆也約略輕重言之非謂有其形也難
經曰如三菽之重與皮毛相得者肺部也六菽之
重與血衇相得者心部也九菽之重與肌肉相等
者脾部也十二菽之重與筋平者肝部也按之至
骨舉之来疾者腎部也各隨所主之部以候蔵氣
也至扵寸口關上尺中亦各有所主之位以候蔵
氣左寸心也右寸肺也左關肝也右關脾也尺中
腎也今特舉腎蔵之部例之以㮣其餘也假令下
利而甚元氣暴奪扵中寸口關上尺中全不見衇
法當死其不死者必是尺中時有一小見之衇也
再舉頭者謂一呼再起頭一吸再起頭合為四至
也夫尺中時一小見之衇四至則是腎間生氣之
源未絶即下利未止尚為易治若一息二至名曰
損衇是氣衰無胃故爲難治也
(集註)程知曰難經三菽六菽之說盖言下指輕重有差
等以候五蔵之氣也又云下利寸口關上尺中悉
不見衇者是胃之陽氣已絶也難經以損衇為陽
氣下脫之衇故曰損衇至為難治也
寸口衇浮為在表沉為在裏數為在府遲為在蔵假令
衇遲此爲在蔵也
(註)寸口通指三部言也此以浮沉遲數候人表裏蔵
府之診法也浮者皮膚取而得之衇也浮主表故
曰浮為在表沉者筋骨取而得之衇也沉主裏故
曰沉為在裏數者一息六至之衇也數主陽府屬
陽故曰數為在府遲者一息三至之衇也遲主隂
蔵屬隂故曰遲為在蔵假令診其人衇遲此為病
在蔵舉一遲衇以例其餘也
(集註)程知曰軀殼之外榮衛為表軀殼之内蔵府為裏
故以浮沉别之諸陽雖皆屬府諸隂雖皆属蔵當
以遲數别之然傷寒中之傳變亦有數而入蔵遲
而入府者熟讀經文自知也
張璐曰此以浮沉遲數定表裏蔵府而全重扵遲為
在蔵句故重申以明之設衇見浮遲雖有表證祗以
小建中和之終非麻黃青龍所宜以蔵氣本虚也
陽衇浮大而濡隂衇浮大而濡隂衇與陽衇同等者名
曰緩也
(註)此以隂陽同等發明平人和緩之衇也陽衇浮大
而濡隂衇浮大而濡謂浮中沉隂陽同等也名曰
緩者謂和緩之衇也然緩衇有二義和緩之緩衇
有力濡柔不大不小以形状之緩騐二氣之和也
至數之緩衇来四至從容不徐不疾以至數之緩
騐胃氣之和也
(集註)方有執曰緩有二義此以相兼言盖謂氣血和平
也
程知曰緩有和緩之義寬緩之義與浮大相類不
與遲相類故經謂之浮大而濡不曰浮大而遲也
盖衇之遲數以至數言緩急以形状言耳
張璐曰衇雖浮大而濡按之仍不絶者為緩若按
之即無是虚衇非緩衇也
問曰東方肝衇其形何似師曰肝者木也名厥隂其衇
微弦濡弱而長是肝衇也肝病自得濡弱者愈也假令
得純弦衇者死何以知之以其衇如弦直此是肝蔵傷
故知死也
(註)此已下四時五蔵平衇病衇死衇之診法也東方
屬木主春令風在天為風在地為木在人為肝故
曰肝者木也名足厥隂經其衇當弦若得微弦濡
弱而長此弦而有胃是肝平衇也病自易愈也若
得微弦而長而少濡弱和緩為弦多胃少肝病衇也
若得純弦而直無濡弱和緩為但弦無胃是肝死衇
也下三蔵雖無純洪純浮純沉之文省文也當倣此
(集註)方有執曰微非衇名盖微微之弦有胃氣之謂也
魏荔彤曰微弦不甚弦且帶濡弱如短促亦非木
之本性又必兼長衇是象木之柔和而修長此肝
之本衇肝衇見此肝蔵平衇如有微疾亦易愈也
假令純弦如樹木將枯枝幹乾硬故知死也
問曰二月得毛浮衇何以處言至秋當死師曰二月之
時衇當濡弱反得毛浮者故知至秋死二月肝用事肝
衇屬木衇應濡弱反得毛浮衇者是肺衇也肺屬金金
来尅木故知至秋死他皆倣此
(註)二月春令也毛浮秋衇也春得秋衇何以斷言至
秋當死盖春肝木旺秋肺金旺二月肝旺之時尚
得毛浮肺衇其衰可知至秋金氣愈旺金乘木木
愈受尅則絶故知至秋當死也餘蔵皆倣此
(集註)方有執曰此以四時衇氣屬五行生尅應病以主
吉凶生死之理揭一以例其餘所以示人持診之
要法也
南方心衇其形何似師曰心者火也名少隂其衇洪大
而長是心衇也心病自得洪大者愈也
(註)南方屬火主夏令熱在天為火在地為熱在人為
心故曰心者火也名手少隂經其衇當洪若得洪
大和緩此洪而有胃是心平衇也雖有心病自易
愈也若得洪大而少和緩此洪多胃少是心病衇
也若得洪大而無和緩此但洪無胃是心死衇也
(集註)方有執曰其衇洪大而長應萬物盛長之象也
立夏得洪大衇是其本位其人病身體苦疼重者須發
其汗若明日身不疼不重者不須發汗若汗濈濈自出
者明日便解矣何以言之立夏得洪大衇是其時衇故
使然也四時倣此
(註)凡四時之病當以四時之衇期之期之者期其愈
不愈也立夏之日得洪大衇是其本位應得之衇
其人病身體苦疼重者須發其汗若明日身不疼
不重雖衇仍洪大必非邪衇乃時衇也不須再汗
謂已解也設若本日汗濈濈然自出者此解兆已
見雖衇洪大不須發汗明日便自解矣何以言之
立夏得洪大衇是得其時衇故也四時倣此
(集註)方有執曰此言衇得應時而王則病有當解之時
舉夏以例其餘示人推倣之意
程知曰春弦夏洪秋毛冬石當其時得之則為平
衇雖外感寒邪但微汗出自愈耳重則治之輕則
不必治也内經曰衇得四時之順者此也
程應旄曰洪大為夏令之衇亦為邪盛之衇有病
則從邪無病則從令解不解不須另辨
西方肺衇其形何似師曰肺者金也名太隂其衇毛浮
也肺病自得此衇若得緩遲者皆愈若得數者則劇何
以知之數者南方火火尅西方金法當癰腫為難治也
(註)西方屬金主秋令燥在天為燥在地為金在人為
肺故曰肺者金也名手太隂經其衇當浮若得毛
浮緩遲此浮而有胃是肺平脉也雖有肺病自易
愈也若得毛浮而少緩遲此浮多胃少是肺病衇
也若得毛浮而無緩遲此但浮無胃是肺死衇也
若得毛浮而數則為病劇何以知之數者南方火
也火尅西方金法當發癰腫而難治也
(集註)方有執曰肺主皮毛上為華蓋故衇毛浮緩遲者
脾土之衇也兼得緩遲為愈者肺金得土為逄生
也法當癰膿者金逢火化也
北方腎衇其形何似師曰腎者水也名曰少隂其衇沉
滑是腎衇也腎病自得沉滑而濡者愈也
(按)東南西方皆有其文惟缺北方倣經文補之
(註)北方屬水主冬令寒在天為寒在地為水在人為
腎故曰腎者水也名足少隂經其衇當沉若得沉
滑而濡此沉而有胃是腎平衇也雖有腎病自易
愈也若得沉滑而少濡和此為沉多胃少是腎病
衇也若得沉而無滑濡此但沉無胃是腎死衇也
問曰翕奄沉名曰滑何謂也師曰沉為純隂翕為正陽
隂陽和合故令衇滑關尺自平陽明衇微沉食飲自可
少隂衇微滑滑者緊之浮名也此為隂實其人必股内
汗出隂下濕也
(按)滑者緊之浮名也此為隂實二句與上下之義不
屬當是錯簡
(註)此冬月之平衇也若陽明關衇微沉而不滑是失
正陽為胃不和故其人食飲僅自可也若少隂尺
衇微滑而不濡是失純隂為腎不和故其人汗出
隂下濕也
問曰衇有相乘有縦有横有逆有順何謂也師曰水行
乘火金行乘木名曰縦火行乘水木行乘金名曰横水
行乘金火行乘木名曰逆金行乘水木行乘火名曰順
也
(註)此以人之五衇候人五蔵不平之診法也人之五
蔵法天五行肝木心火脾土肺金腎水此相屬也
木生火火生土土生金金生水水生木此相生也
木尅土土尅水水尅火火尅金金尅木此相尅也
相生者生相尅者死人之蔵氣亦然故其衇有相
乘有縱有横有逆有順也水乘火金乘木乘其所
勝是相尅也名曰縦火乘水木乘金乘所不勝是
反侮也名曰横水乘金火乘木子乘其母是倒施
也名曰逆金乘水木乘火母乘其子是相生也名
曰順五蔵之衇肝弦心洪脾緩肺浮腎沉五蔵各
見本衇自無病也若見他衇以此推之縦者病甚
横者病微逆者病虚順者病實也
(集註)方有執曰乘猶乘舟車之乘縱直也横者縦之對
順從也逆者順之反
程知曰非其時而得之則為相乘縱横為患最重
順逆猶無大害也
問曰何以知乘府何以知乘蔵師曰諸陽浮數為乘府
諸隂遲濇為乘蔵也
(註)上條發明五蔵相乘縱横順逆之衇此條發明隂
陽相乘各從其類之診府陽也浮數陽也蔵隂也
遲濇隂也陽乘陽隂乘隂各從其類而相乘也其
隂邪乘陽陽邪乘隂府邪乘蔵蔵邪乘府各以衇
證錯綜參之可類推矣
(集註)方有執曰浮數陽也以陽部而見陽衇故知乘府
也遲濇隂也以隂部而見隂衇故知乘蔵也
問曰濡弱何以反適十一頭師曰五蔵六府相乘故令
十一
(註)此承上條發明五蔵六府不平相乘之衇也適者
至也頭者數也凡人若見濡弱之衇而相乘者是
因我虚而彼乘及之也越人祗曰一衇輒為十變
何以至十一數也越人遺包絡三焦故十也今五
蔵六府相乘故十一也然隂乘陽陽乘隂府乘蔵
蔵乘府錯而綜之豈止十一耶
(集註)程知曰此總揭衇之大要言衇得濡弱則可以和適
五蔵六府也經曰呼吸者衇之頭濡弱者軟和以滑
内經謂之有胃氣也五蔵六府之邪不能不相乘如
金邪乘木木邪乘火之類惟諸相乘中有軟和以滑
之意則為易愈故濡弱可以和適十一蔵衇氣也
問曰病有灑淅惡寒而復發熱者何答曰隂衇不足陽
往從之陽衇不足隂往乘之曰何謂陽不足答曰假令
寸口衇微名曰陽不足隂氣上入陽中則灑淅惡寒也
曰何謂隂不足答曰尺衇弱名曰隂不足陽氣下陷扵
隂中則發熱也
(註)此以寸尺發明隂陽相乘為病之衇也若衇緊無
汗灑淅惡寒發熱者是傷寒也衇緩有汗灑淅惡
寒發熱者是中風也今寸衇微灑淅惡寒者是陽
不足隂氣上乘入扵陽中也尺衇弱發熱者是陰
不足陽氣下䧟入於隂中也此内傷不足隂陽相
乘有休止之惡寒發熱非外感有餘風寒中傷榮
衛無休止之惡寒發熱也
(集註)方有執曰陽先乎隂以陷入也故曰從諱之也隂
隨扵陽以上入也故曰乘傷之也惡寒者陽不足
以勝隂而與隂俱化也發熱者隂不足以勝陽而
從陽之化也
程知曰此辨隂陽相乘之衇也往来則隂陽之氣
更盛更虚隂併則寒陽併則熱矣凡瘧與往来寒
熱之衇皆然也
問曰衇有陽結隂結者何以别之答曰其衇浮而數能
食不大便者此為實名曰陽結也期十七日當劇其衇
沉而遲不能食身體重大便反鞕名曰隂結也期十四
日當劇
(註)上條以衇之寸尺微弱辨隂陽不足此條以衇之
浮沉有力别隂陽結實為病之診法也衇浮大而
數藹藹如車盖者陽結實衇也衇沉石而遲纍纍
如循長竿者隂結實衇也夫衇既可以别隂陽之
結實又不可不以隂結陽結之證而合隂結陽結
之衇相參看也陽結證身輕能食陽能消榖也不
大便期十七日當劇者陽體終燥故遲三日也隂
結證身重不能食隂不能消榖也不大便期十四
日當劇者隂體終濡故早三日也劇者謂不大便
裏急下重且滿且痛不可再待時日宜早圖之也
故或潤竅以導之耎堅以下之不致臨期燥屎巨
鞕榖道難出窘苦萬狀也凡病後傷液多有此證
閱歴深者自知之也
(集註)程應旄曰不曰病有而曰衇有二氣所禀有偏勝
也陽結者偏於陽而無隂以生液隂結者偏於隂
而無陽以化液皆於衇之浮而數沉而遲辨之也
陽衇浮隂衇弱者則血虚血虚則筋急也其衇沉者榮
氣微也其衇浮而汗出如流珠者衛氣衰也
(按)陽衇浮其衇浮之二浮字當是濡字若是浮字則
與衛衰汗出如流珠之義不屬其衇沉之沉字當
是弱字若是沉字則與血虛榮氣微之義不屬
(註)此以浮沉别隂陽不足為病之診法也陽衇濡浮
而無力衇也隂衇弱沉而無力衇也其衇弱者榮
氣微也榮微則血虚故不止扵發熱而且筋急也
其衇濡者衛氣衰也衛衰則表不固故不止扵惡
寒而且汗出如流珠也
(集註)方有執曰沉以候裏榮行衇中故衰微可知浮以
候表衛行衇外汗出如流珠則表不固故衰憊可
知
衇藹藹如車盖者名曰陽結也
(註)藹藹如車盖形容衇之浮大有力即前陽結浮數
之衇也因其有力而盛故名曰陽結也
(集註)程應旄曰衇藹藹如車盖者形容其浮數中有擁
上之象
衇纍纍如循長竿者名曰隂結也
(註)纍纍如循長竿者形容衇之沉石有力即前隂結
沉遲之衇也因其有力而盛故名曰隂結也
(集註)程知曰纍纍如循長竿直引強硬之貌爲隂氣固
結陽不得而和之前言隂結陽結蓋指便鞕一證
言之此則專言衇象也
衇瞥瞥如羹上肥者陽氣微也
(註)瞥瞥如羹上肥者形容衇之浮而無力即前衛氣
衰之濡衇故曰陽氣微也
衇綿綿如瀉漆之絶者亡其血也
(註)綿綿如瀉漆之絶者形容衇之沉而無力即前榮
氣微之弱衇故曰亡其血也
(集註)成無己曰綿綿者連綿而輭也如瀉漆之絶者前
大而後細也
衇縈縈如蜘蛛絲者陽氣衰也
(註)縈縈如蜘蛛絲者形容衇之細小難扵尋按而浮
中沉似有似無即前陽不足之微衇故曰陽氣衰
也
(集註)方有執曰縈縈如蛛絲牽惹旁旋微細欲絶之狀
師曰寸衇下不至關為陽絶尺衇上不至關為隂絶此
皆不治决死也若計其餘命生死之期期以月節尅之
也
(註)此已上發明平衇已下皆死候之衇也寸關尺三
部衇之上下以候隂陽五蔵升降也寸位乎上候
心肺之陽主升升極而降降不至關是為孤陽故
曰寸衇下不至關為陽絶也尺位乎下候肝腎之
隂主降降極而升升不至關是為獨隂故曰尺衇
上不至關為隂絶也關位乎中以候脾界乎寸尺
所以升降出入者也今上下不至關是升降出入
息矣故曰此皆不治决死也若隂陽已離胃氣未
絶尚可計餘命之期期以月節尅之如經曰隂勝
則陽絶能夏不能冬陽勝則隂絶能冬不能夏肝
死於秋心死於冬脾死於春肺死於夏腎死於長
夏之類是也推之扵日扵時亦然
又未知何蔵隂陽前絶若陽氣前絶隂氣後竭者其人
死身色必青隂氣前絶陽氣後竭者其人死身色必赤
腋下温心下熱也
(註)經曰人有兩死而無兩生有兩死者謂隂陽皆可
死也無兩生者謂隂陽不能獨生也故陽先絶隂
後竭死則身青而冷隂先絶陽後竭死則身赤而
温也
(集註)成無己曰陽主熱而色赤隂主寒而色青其人死
己身色青則隂未離乎體故知隂氣後竭也身色
赤腋下温心下熱則陽未離乎體故知陽氣後竭
也
程知曰陽氣前絶寒病隂氣前絶熱病也寒熱之
治法一悮雖死尚有徵驗誠可畏也
師曰衇病人不病名曰行尸以無王氣卒眩仆不識人
者短命則死人病衇不病名曰内虚以無榖神雖困無
苦
(註)衇者人之根本也衇病人不病者謂外形不病而
見真蔵病衇其内本已絶雖生猶死不過尸居餘
氣耳故曰行尸也餘氣者未盡五蔵生旺之餘氣
也若旺氣一退即卒然眩仆不識人而死矣若良
工早察扵旺氣未退之先而圖之未必無所補也
人病衇不病謂外形羸瘦似病其衇自和以根本
尚固不過榖氣不充名曰内虚非行尸可比雖困
無害胃氣復榖氣充自然安矣糓神即糓氣也
(集註)方有執曰周氏云形體之中覺見憔悴精神昏憒
食不忻美而衇得四時之從無過不及之偏是人
病衇不病也形體安和而衇息乍大乍小或至或
損弦緊浮滑沉濇不一殘賊冲和之氣是衇息不
與形相應乃衇病人不病也
張錫駒曰榖神乃水糓所化之神人頼此以資生
也内虚食少糓氣不充即無糓神矣故曰無害若
無本然之胃神安得謂之無害耶
又未知何蔵先受其災若汗出髮潤喘不休者此為肺
先絶也
(註)此申上條不知何蔵先絶而詳言其證也肺主皮
毛肺絶汗出不流故髮潤也肺主氣肺絶張口氣
出不能復還也故曰為肺先絶也
(集註)成無己曰肺為氣之主為津液之帥汗出髮潤者
津脫也喘不休者氣脫也
衇浮而洪身汗如油喘而不休水漿不下形體不仁乍
静乍亂此為命絶也
(註)身汗如油液外亡也喘而不休氣上脫也水漿不
下胃氣絶也形體不仁榮衛敗也乍静乍亂精神
散也此皆命絶之候由此推之衇雖浮洪必然無
根是為真蔵孤陽飛越之證也
(集註)王肯堂曰火之將滅也必明衇来浮洪涌盛此將
去人體之兆也然又必兼下一二證始可斷其命
絶
陽反獨留形體如烟熏直視搖頭者此心絶也
(註)心絶隂盡惟陽獨留故身體大熱形如烟熏從火
化也心蔵神直視神去也頭屬陽陽無所依故搖
頭也
(集註)成無己曰心衇俠咽系目直視者心經絶也頭為
諸陽之會搖頭者隂絶而陽無根也
脣吻反青四肢漐習者此為肝絶也
(註)脣吻之色當赤而黃反見青色者木土相尅也四
肢汗出漐漐不已此為肝絶也
(集註)成無己曰脣吻者脾之候肝色青肝絶則真色見
於所勝之部也四肢者脾所主肝主筋肝絶則筋
衇引急發扵所勝也
方有執曰口脣邊曰吻四肢手足也漐汗出貌習
鳥數飛也言手足顫搖如鳥之習飛奮振而不已
也
環口黧黑柔汗發黃者此爲脾絶也
(註)脾之華在脣四白環口黧黑其華萎矣冷汗隂黃
皆脾絶也
(集註)方有執曰口爲脾之竅黧黑者熏黃黑暗土敗之
色也柔汗俗謂冷汗是也
張錫駒曰脾主四白環口黧黑土敗而水侮也柔
汗者柔軟而膩脾之真液黃者脾之真色真液洩
而真色見故為脾絶也
溲便遺失狂言目反直視者此為腎絶也
(註)腎司二便溲便遺失腎絶也腎蔵精與志狂言直
視精志俱敗也
(集註)方有執曰溲便遺溺也腎司闔闢闔闢廢故二便
皆無禁約也經曰腎蔵志狂言者是失志矣失志
者死腎主骨骨之精為瞳子目反直視者骨之精
不上榮扵瞳子而不能轉也
問曰上工望而知之中工問而知之下工衇而知之願
聞其說師曰病家人請云病人苦發熱身體疼病人自
臥師到診其衇沉而遲者知其差也何以知之若表有
病者衇當浮大今衇反沉遲故知愈也
(註)此下皆詳望問而知之之類也望謂觀其形之盛
衰色之深淺問謂詢其情之苦欲病之根因衇謂
診其衇之隂陽合乎形色也設病家人来請告以
病者苦發熱身體疼師到病人自臥診其衇沉而
遲知其差也何以知之表有病衇當浮大今反沉
遲而無表衇且無表證故知愈也
(集註)張錫駒曰有問發熱身疼衇反沉遲是陽病而見
陰衇何以說得愈也答曰是必望其有恬然嗜臥
之狀問其有熱除身輕之意而後合衇以斷其愈
也
假令病人云腹内卒痛病人自坐師到診衇之浮而大者
知其差也何以知之若裏有病者衇當沉而細今衇浮
大故知愈也
(註)病家人来請告以病者腹内卒痛醫師到病人自
坐無苦容診其衇浮而大知其差也何以言之裏
有病衇當沉細今反浮大而無裏衇且無裏證故
知愈也
師曰病家人来請云病人發熱煩極明日師到病人向
壁臥此熱已去也設令衇不和處言已愈
(按)不和當是自和若不和如何言愈
(註)此申上二條之義也病家人来言病者發熱煩極
師未即去明日到病人向壁静臥此熱已去因知
其差假令衇不和緩未可言愈必和緩而始可斷
其已愈也推之腹痛亦然此篇首所云設有不應
消息診看消息者謂今日之望異扵昨日之問聞
也
假令向壁臥聞師到不驚起而盼視若三言三止衇之
嚥唾者此詐病也假令衇自和處言此病大重當須服
吐下藥鍼灸數十百處乃愈
(註)此設治詐病之法也盖仲景不欲人售其欺亦不
欲醫為其欺而妄治也醫者玩此而揣摩之則彼
不敢欺而我不妄治矣
(集註)程知曰彼以詐病我以詐治非良工不能具是巧
也
師持衇病人欠者無病也衇之呻者病也言遲者風也
搖頭言者裏痛也行遲者表強也坐而伏者短氣也坐
而下一脚者腰痛也裏實護腹如懷卵物者心痛也
(註)隂陽相引故欠欠者先引氣入而後呵之故謂之
呵欠隂陽不相引則病相引則和故曰欠者無病
也診衇時有呻吟病苦之聲故曰呻者病也言遲
者語言蹇濇故曰言遲者風也搖頭言者痛極艱
於發聲搖頭以意示緩故曰搖頭言者裏痛也行
遲者風病筋絡不利故曰行遲者表強也坐而伏
者氣不能接故曰坐而伏者短氣也凡腰痛者皆
不能坐即略坐非伸足依倚不可故曰坐而下一
脚者腰痛也凡心痛者皆傴僂護其痛處故曰裏
實護腹如懷卵物者心痛也
(集註)方有執曰舌強則言遲經絡牽急則舌強筋攣則
經絡拘急肝屬木其合筋其主風頭屬陽裏屬陰
頭搖者隂不與陽和也短氣者裏不足也此條八
者皆望而知之之事也
張志聰曰師持衇者猶言師但持衇而不問也八
條皆察人之神情得人之病機所謂望而知之者
問曰人恐怖者其衇何狀師曰衇形如循絲纍纍然其
面白脫色也
(註)人病恐怖者陽神不足也陽不足則恐神不足則
怖恐則血隨氣下故面白脫色不潤澤也怖則氣
隨神亂故衇形如循絲纍纍然而亂也
(集註)方有執曰恐怖惶懼也循理治也絲言細也纍纍
聯絡貌脫色猶言失色也盖内氣餒者則外色奪
所以有卒然之變也
程應旄曰此示人察色合衇之法恐則氣下神被
奪矣故衇細而且不定面色白而且脱也
問曰人不飲其衇何類師曰衇自濇脣口乾燥也
(註)津液少則衇濇脣口因以乾燥此因不飲而然非
由此而不飲也
(集註)程應旄曰不飲如與人彆氣至二三日湯水不沾
脣之類肺失游溢精氣故衇濇而脣口乾燥也
問曰人愧者其衇何類師曰衇浮而面色乍白乍赤
(註)愧者羞也羞則神色蕩而不定故衇浮而面色乍
白乍赤也此皆察色合衇以意消息而知之之類
也
(集註)程應旄曰以上數條不論有病無病凡人有所負
扵中輒復形之色與衇也扵此推之以意消息則
諸病之情無不可即外以徵内矣
問曰衇有災怪何謂也師曰假令人病衇得太陽與形
證相應因為作湯比還送湯如食頃病人乃大吐若下
利腹中痛師曰我前来不見此證今乃變異是名災怪
又問曰何緣作此吐利答曰或有舊時服藥今乃發作
故名災怪耳
(註)衇有災怪謂因藥而變災怪也假令人病太陽病
得太陽衇衇證相應因爲作太陽病湯藥與服之
比還如食頃病人乃大吐下利腹中痛師問曰我
先来不見此證今乃災變怪異緣何作此吐利病
者答曰或有舊時服藥今乃發作故爲此災怪耳
望問固醫家之事亦須病人毫無隐諱方能盡醫
所長仲景爲病家服藥未告扵醫醫失問先服何
藥故出此條以示戒耳
(集註)成無己曰醫以衇證與藥相對而反變異爲其災
可怪故名災怪
張志聰曰衇得太陽與形證相應者如太陽病衇
浮頭項強痛而惡寒此衇與形證相應也或有舊
時服藥今乃發作者言送湯如食頃所投之藥未
週扵經必舊時服藥之故也
辨衇法
辨者别也辨衇者辨别諸衇之名也法者諸衇部
位至數形状相類相反别之各有其法也衇名者
如浮沉遲數滑濇諸衇之名是也部位者如浮中
沉上下之部位是也至數者如遲三至數六至之
至數是也形状者如滑流濇滯之形状是也相類
者如弦與緊滑與動之類是也相反者如浮與沉
虚與實之反是也皮膚取而得之謂之浮筋骨取
而得之謂之沉此以衇之上下部位而得名也是
則凡衇因部位而得名皆統乎浮沉矣如浮而無
力謂之濡沉而無力謂之弱浮而極有力謂之革
沉而極有力謂之牢浮中沉俱有力按之且大謂
之實浮中沉俱無力按之且大謂之虚浮中沉極
無力按之且小似有似無謂之微浮中沉極無力
按之且大渙散不收謂之散浮沉有力中取無力
謂之芤按之至骨推尋始得謂之伏此皆以部位
兼形状相反而得名者也一息三至謂之遲一息
六至謂之數此以衇之至數而得名者也是則凡
衇因至數而得名者皆統乎遲數矣如一息四至
謂之緩一息七至謂之疾數時一止謂之促緩時
一止謂之結至數不乖動而中止不能自還須臾
復動謂之代此皆以至數兼相類而得名者也流
利如珠謂之滑進退艱難滯濇謂之濇此以衇之
形狀而得名也是則凡衇因形状而得名者皆統
乎滑濇矣如衇形粗大謂之大衇形細小謂之小
来去迢迢謂之長来去縮縮謂之短来盛去衰謂
之洪其形如豆動搖不移謂之動狀類弓弦按之
端直且勁謂之弦較弦則粗按之左右彈指謂之
緊此皆以形狀兼相類相反而得名者也此辨衇
之大㮣也診者於此能詳審而擴充之則進乎法
矣今以浮沉遲數滑濇六衇别之以爲綱以大小
虚實諸衇辨之以爲目務使隂陽標本虚實寒熱
心中有據指下無差庶心手相得而辨證處方自
無錯謬矣
問曰衇有隂陽何謂也答曰凡衇大浮數動滑此名陽
也衇沉濇弱弦微此名陰也凡陰病見陽衇者生陽病
見隂衇者死
(註)此以衇之隂陽辨病之隂陽生死法也浮大數動
滑五者比之諸衇為有餘陽道有餘故曰陽也沉
濇弱弦微五者比之諸衇為不及隂道不及故曰
隂也隂病謂陰寒病也見陽衇謂見陽熱衇也陽
熱衇即浮大數動滑類也以隂病得隂衇證衇相
應死難必也隂病若得陽衇猶冬盡春生萬物雖
未即生然日進生機故曰生也陽病謂陽熱病也
見隂衇謂見隂寒衇也隂寒衇即沉濇弱弦微類
也以陽病得陽衇證衇相應生可卜也陽病若得
隂衇如暑去秋来萬物雖未即死然日趨死候故
曰死也盖天人無二理春夏為陽秋冬為隂陽主
生隂主殺故也
(集註)方有執曰隂陽者通臓腑血氣表裏虚實風寒寒
熱而總言之也
程知曰陰病見陽衇而主生者邪氣自裏之表欲
汗而解也陽病見隂衇而主死者邪氣自表入裏
正虚邪盛也故正氣實者多見陽衇正氣虚者多
見陰衇
衇来緩時一止復来者名曰結衇来數時一止復来者
名曰促陽盛則促隂盛則結此皆病衇
(註)緩四至衇也緩時一止復来者名曰結衇數六至
衇也數時一止復来者名曰促衇陽盛則促隂盛
則結隂陽偏勝則病故曰此皆病衇也
衇按之来緩時一止復来者名曰結又衇来動而中止
更来小數中有還者反動名曰結隂也衇来動而中止
不能自還因而復動者名曰代隂也得此衇者必難治
(按)衇按之来緩時一止至名曰結隂也數語文義不
順且前論促結之衇已明當是衍文
(註)衇来至數不乖而中止不能自還因而復動名曰
代乃一蔵無氣求他蔵以代續之故也凡病得此
代衇者必為難治盖以促結之止如急行而蹶雖
然中止即能自還非代衇之止可比也
隂陽相搏名曰動陽動則汗出隂動則發熱形冷惡寒
者此三焦傷也若數衇見扵關上上下無頭尾如豆大
厥厥動搖者名曰動也
(按)素問曰陽加於隂謂之汗陽加於陽豈有汗出之
理陽動則汗出二字當是發熱二字隂動則發熱
二字當是汗出二字
(註)動者躁動也謂隂陽互相鼓擊而不寧也動陽衇
也寸為陽陽乘擊扵陽故陽動發熱也尺為隂陰
乘擊扵隂故隂動汗出也關界乎隂陽則隂陽互
相乘擊故發熱汗出同見也此爲動而有力陽盛
之候若按之不鼓是為陽衰之證則必形冷而不
發熱汗出而必惡寒非搏擊陽盛之動乃擾亂陽
虚之動也由三焦之陽氣傷則不能外温肉分故
有是證也動衇之狀頗似數衇惟上下無頭尾如
豆大厥厥動搖故名曰動也厥厥者謂似有根之
搖動動而不移非若滑衇之流動動而不居也
(集註)方有執曰隂陽相搏之隂陽以二氣言陽動隂動
之隂陽以部位言下言動衇之定位與其形状厥
厥舉發貌
程知曰陽升隂降交通上下往来於尺寸之間則
冲和安静惟陽欲升而隂不足以和之使降則兩
相搏擊其衇必數而厥厥搖動見扵關上也
衇浮而緊者名曰弦也弦者狀如弓弦按之不移也衇
緊者如轉索無常也
(註)衇浮而緊者名曰弦也此非謂浮緊即弦衇乃謂
浮而勁緊弦之状也弦緊相類惟恐人將弦作緊
將緊作弦故並舉相形以别之也弦者狀如弓弦
按之不移即所謂端直也緊者如轉索無常即所
謂不端直也端直則不能如轉索轉索則不能似
端直其為勁急則同所以相類也
(集註)方有執曰此明弦緊之辨按之不移言如弦之張
扵弓一定而不可動移也轉索無常言左右旋轉
而不可拘也
程知曰緊為寒邪方盛直細中有轉動急疾之意
故謂如轉索也
張錫駒曰弦緊之分在移與不移耳
衇弦而大弦則為減大則為芤減則為寒芤則為虚寒
虚相搏此名為革婦人則半産漏下男子則亡血失精
(註)衇形粗大有力謂之大浮沉有力中取無力狀如
葱管謂之芤沉而且大按之勁急有力謂之牢浮
而且大舉之勁急有力謂之革革衇者以鼓革而
得名外急中空之象也弦則為勁減其中取之勁
外急象也大則為實小其中取之實中空象也此
以弦減芤虚二衇形容革衇也女子得之半産漏
下男子得之亡血失精寒虚相搏故也
(集註)程知曰言弦而虚大之衇也弦則為減謂陽氣減
少而寒也大則為芤謂似革中空而虚也虚寒相
搏則精血漏失故有革象也
問曰衇有殘賊何謂也師曰衇有弦緊浮滑沉濇此六
衇名曰殘賊能為諸衇作病也
(註)此下皆殘賊為病之證也相乘之衇為正氣虚隨
我所虚而乘及之之謂也殘賊之衇為邪氣實恃
彼之強而虐及之之謂也此六衇者名曰殘賊殘
則明傷賊則暗襲衇中有此當屬實邪不論何部
但本衇中兼見此衇輙防邪至也
(集註)方有執曰諸衇謂各部之衇也作起也言六者若
見扵各部之衇中則皆能扵其部生起病端
張錫駒曰殘傷殘賊賊害也言此六者之衇足以
暗傷人之經衇血氣如賊之害人而不覺故曰能
為諸衇作病也
寸口衇隂陽俱緊者法當清邪中扵上焦濁邪中扵下
焦清邪中上名曰潔也濁邪中下名曰渾也隂中扵邪
必内慄也表氣微虚裏氣不守故使邪中於隂也陽中
扵邪必發熱頭痛項強頸攣腰痛脛酸所謂陽中霧露
之氣故曰清邪中上濁邪中下隂氣為慄足膝逆冷便
溺妄出表氣微虚裏氣微急三焦相溷内外不通上焦
怫鬱蔵氣相熏口爛蝕齗也中焦不治胃氣上衝脾氣
不轉胃中為濁榮衛不通血凝不流若衛氣前通者小
便赤黃與熱相摶因熱作使遊於經絡出入蔵府熱氣
所過則為癰膿若隂氣前通者陽氣厥微隂無所使客
氣入内嚏而出之聲嗢咽塞寒厥相追為熱所擁血凝
自下狀如豚肝隂陽俱厥脾氣孤弱五液注下下焦不
闔清便下重令便數難臍築湫痛命將難全
(註)寸口隂陽俱緊者謂六衇浮沉俱緊也浮衇緊則
霧露之邪中扵上焦沉衇緊則寒邪中於下焦上
焦指太陽也下焦指少隂也霧露之邪曰潔曰清
清邪中上發熱頭痛項強頸攣腰疼脛酸者霧露
之邪中扵太陽表也寒邪曰渾曰濁濁邪中下隂
氣為慄足脛逆冷便溺妄出者寒邪中於少隂裏
也經曰虛邪不能獨傷人必因身形之虚而後客
之也蓋因其人表氣虚裏氣不固清濁之邪中傷
上下三焦相溷表裏不通以致上焦清氣不宣邪
氣怫鬱與蔵相熏口爛蝕齗中焦不治胃氣主下
而反上衝脾氣主運而反不轉中焦皆濁榮衛不
通血凝不流行也若正能勝邪衛氣先通其人必
先小便赤黃熱傷之經必血凝肉腐而外發為癰
膿也若榮氣先通其人必先嚏嗢咽塞熱擁於裏
之血凝者自下狀如豚肝也若正不勝邪隂陽俱
逆榮衛不通脾氣孤弱不能散精五液注下下焦
不闔裏急墜痛圊便數窘命將難全也
(集註)沈亮宸曰傷寒之證轉熱即佳故少隂厥隂皆以
發熱而愈而凡下膿血與癰膿皆非死證若隂陽
俱厥厥者必利故五液注下下焦不闔命將難全
也
方有執曰清指風濁指寒曰潔曰渾以天地之偏
氣言也隂中於邪已下至濁邪中下一節是釋上
文陰即下焦陽即上焦也隂氣為慄已下至血凝
不流是言證若衛氣前通已下言變癰膿之故若
隂氣前通已下言變膿血利之故衛氣即陽氣榮
氣即隂氣乃承上榮衛不通而言而清濁之所以
為病在其中矣隂陽俱厥已下言證併於裏而加
重故曰命將難全也
衇陰陽俱緊者口中氣出唇口乾燥踡臥足冷鼻中涕
出舌上胎滑勿妄治也到七日以来其人微發熱手足
温者此為欲解或到八日已上反大發熱者此為難治
設使惡寒者必欲嘔也腹内痛者必欲利也
(註)此承上條互詳其證戒人臨此陰陽混淆之病慎
勿妄治也此條之踡臥足冷即上條之濁邪中下
也此條之鼻涕舌胎即上條之清邪中上也此條
之唇口乾燥即上條之口爛蝕齗也此條之反大
發熱即上條之癰膿下血也此條之腹中痛即上
條之下重湫痛也此條之惡寒即上條之必内慄
也衇陰陽俱緊傷寒衇也口中氣出唇口乾燥胃
經熱也踡臥足冷少隂寒也鼻中涕出表傷風也
舌上胎滑裏無熱也似此表裏隂陽寒熱虚實雜
揉未定之病慎勿妄治則當審其孰輕孰重孰緩
孰急先後施治可也到七日已来其人微發熱手
足漸温者此隂退陽復為欲解也若到八日已上
反大發熱者乃邪盛正衰此為難治也設使惡寒
知尚在表若嘔必欲入裏也腹内痛者知邪已入
裏内攻必欲下利也
(集註)方有執曰微發熱邪退也大發熱邪盛也惡寒尚
在表也腹内痛已入裏也
衇隂陽俱緊至扵吐利其衇獨不解緊去入安此為欲
解若衇遲至六七日不欲食此為晚發水停故也為未
解食自可者為欲解
(按)緊去入安之入字當是人字人安謂不吐利也必
是傳寫之訛此為晚發水停故也二句與上下文
義不屬當是衍文
(註)此發明衇隂陽俱緊内外寒甚至扵吐利解不解
之義也吐利後衇仍緊為邪未盡不解也緊去衇
緩為邪盡人安欲解也若緊去衇遲至六七日不
欲食者則胃未和為未解也若欲食者則胃已和
雖衇遲亦為欲解也
(集註)成無己曰衇隂陽俱緊為寒氣甚於上下至扵吐
利之後緊衇不罷者為其衇獨不解緊去則人安
為欲解也
寸口衇浮而大浮為虚大為實在尺為關在寸為格關
則不得小便格則吐逆
(註)平衇以衇内外候關格此以衇尺寸候關格於此
推之凡陰陽盛極皆病關格而不必定在内外尺
寸也寸口衇浮而大浮為正氣虚大為邪氣實在
尺則陰邪實關閉正氣不能宣名曰關關則不得
小便也在寸則陽邪實格拒正氣不能化名曰格
格則吐逆也
(集註)張錫駒曰浮大之衇在於尺則為關隂陰氣不能
施化故不得小便浮大之衇在扵寸則為格陽陽
氣不能宣通故吐逆
衇浮而滑浮為陽滑為實陽實相摶其衇數疾衛氣失
度浮滑之衇數疾發熱汗出者此為不治
(註)浮為陽滑為實陽實相摶其衇行於衇外者數且
疾矣衛氣行疾榮氣行遲榮衛不相輔而行故曰
失度浮滑數疾有餘之衇見發熱無汗有餘之證
衇證相合則為可治若見發熱汗出不足之證衇
證不合不治明矣
(集註)成無己曰浮滑數疾之衇發熱汗出解者邪氣退
也若不解者正氣脱也必不可治經曰衇隂陽俱
盛大汗出不解者死
衇浮而數浮為風數為虚風為熱虚為寒風虚相摶則
灑淅惡寒也
(按)數為虚之虚字當是熱字風為熱虚為寒二句當
是衍文風虚相摶之虚字亦當是熱字
(註)風寒在表則衇浮緊風熱在表則衇浮數表受風
邪故灑淅惡寒也
諸衇浮數當發熱而灑淅惡寒若有痛處飲食如常者
蓄積有膿也
(註)諸衇浮數謂寸關尺六衇俱浮數也浮則為風數
則為熱風熱遏鬱扵表則當發熱而灑淅惡寒也
若有隐痛之處飲食如常者非表邪之證乃内癰
蓄積有膿之證於此知浮數之衇不可㮣為風熱
也
(集註)王肯堂曰人身有焮腫痛楚處未有不自覺者此
條所言必是内癰故曰蓄積有膿也如胃脘癰肺
癰腸癰皆各有辨而胃癰之衇人迎反盛未有不
悮以為傷寒者故宜察之
程應旄曰衇證似傷寒若不於若有痛處飲食如
常之證參酌而悮以辛温發散助其陽熱否則悞
以寒涼徹熱遏住邪氣滋害深矣
張璐曰若有焮腫為熱壅經絡若無腫處必邪留
蔵府隨内外而發癰膿也
衇浮而大浮為風虚大為氣強風氣相摶必成瘾疹身
體為痒痒者名泄風久久為痂癩
(註)六衇俱浮而大浮為風虚大為氣強強者熱也風
熱相摶必成癮疹也身體為痒痒者肌虚熱氣外
薄故也名為泄風若久不愈則成痂癩痂癩疥癬
癘癩之類是也
(集註)成無己曰痂癩者癘風也眉少髮稀身有乾瘡而
腥臭經云衇風成癘是也
朱震亨曰經云諸痒為虚血燥不榮肌腠所以痒
也
方有執曰經云外在腠理則為泄風
寸口諸微亡陽諸濡亡血諸弱發熱諸緊為寒諸乘寒
者則為厥欝冒不仁以胃無榖氣脾濇不通口急不能
言戰而慄也
(按)濡浮而無力候陽虚也豈有亡血之理弱沉而無
力候陰虚也豈止發熱而已諸濡亡血當是諸濡
衛虚諸弱發熱當是諸弱榮虚
(註)寸口者指寸關尺三部而言也諸微謂凡病見微
衇皆亡陽也諸濡謂凡病見濡衇皆衛虚也諸弱
謂凡病見弱衇皆榮虚也諸緊謂凡病見緊衇皆
為寒也諸乘寒者謂諸微濡弱衇亡陽榮衛不足
之人一病即見殘賊緊衇則為寒乘病厥也厥於
中者欝冒昏迷不知痛痒厥扵經者戰慄口噤不
能言語以平日胃虚損糓脾虚不運中虚不勝外
邪也
(集註)程知曰諸乘寒者則以陽極虚而陰寒直乘之也
故為厥逆其所以昏冒不知人強直而無覺者則
以胃無糓氣脾不流通故使口噤不能言外戰内
慄而厥也
問曰曾為人所難緊衇從何而来師曰假令亡汗若吐
以肺裏寒故令衇緊也假令欬者坐飲冷水故令衇緊
也假令下利以胃中虚冷故令衇緊也
(註)此詳申上條諸亡陽榮衛不足之人而見緊衇之
義也曾為人所難問緊衇為寒實之證虚冷亦見
緊衇是從何而来也師曰假令其人亡汗表虚若
吐胸虚下利裏虚寒邪乘虚為病或外感寒邪或
内飲冷水或中寒陰化皆令衇緊也若與浮同見
無汗則為傷寒實邪有汗則為亡陽虚邪與沉同
見腹痛不便則為中寒實邪腹痛下利則為中寒
虚邪由此推之凡諸實衇從虚化者即未可謂之
實矣
(集註)程應旄曰緊則為寒稱曰乘衇今復列之殘賊何
義曰虚則為人乘實則乘人凡衇皆然不獨緊也
寸口衇微尺衇緊其人虚損多汗知隂常在絶不見陽
也
(註)上條以浮沉見微緊此條以寸尺見微緊皆陰盛
陽亡之證故曰知隂常在絶不見陽也祗曰虚損
多汗者略言之也
(集註)程知曰言寸微尺緊為虚損多汗之證也寸微弱
為亡陽尺緊疾為陰勝隂勝於内陽絶於外故為
虚損多汗
師曰病人衇微弱濇者此為醫所病也大發其汗又數
大下之其人亡血病當惡寒後乃發熱無休止時夏月
盛熱欲着複衣冬月盛寒欲裸其身所以然者陽微則
惡寒隂弱則發熱此醫發其汗使陽氣微又大下之令
隂氣弱五月之時陽氣在表胃中虚冷以陽氣内微不
能勝冷故欲着複衣十一月之時陽氣在裏胃中煩熱
以隂氣内弱不能勝熱故欲裸其身又隂衇遲濇故知
血亡也
(按)又隂衇遲濇故知血亡也二句與上文義不屬非
有闕文即是衍文
(註)病人衇微而濇詢之為醫大發其汗又數大下之
所以致此病也其人亡血略辭也謂亡其血氣也
氣亡則陽微陽微則惡寒血亡則隂弱隂弱則發
熱陽微隂弱故病當惡寒後乃發熱也輕者邪不
留連遇所不勝時則愈重者無休止時即遇所不
勝尤甚也然惡寒雖遇夏月盛熱欲着複衣所以
然者五月之時陽氣在外胃中虚冷大發其汗令
陽氣微故不勝寒也發熱雖遇冬月盛寒欲裸其
身所以然者十一月之時陽氣在内胃中煩熱又
數下之令隂氣弱故不能勝熱也此即論中所謂
熱在骨髓寒在皮膚寒在骨髓熱在皮膚沉痼寒
熱之病也
(集註)王肯堂曰非必遇夏乃寒遇冬乃熱也此但立其
例論其理耳
寸口衇微而緩微者衛氣疎疎則其膚空緩則胃氣實
實則榖消而水化也糓入扵胃衇道乃行水入扵經其
血乃成榮盛則其膚必疎三焦絶經名曰血崩
寸口衇微而緩微者衛氣疎疎則其表空虚也緩
者胃氣實實則消化水糓也糓入扵胃衇道之氣
乃行水入扵經衇絡之血乃成今榮愈盛而衛愈
疎血愈多而氣愈少氣血失其經常之道故曰三
焦絶經氣不能制血血不能歸經故血妄行而崩
也
(集註)成無己曰衛氣者溫分肉肥腠理衛氣既疎皮膚
不得温肥則空虚也經曰緩者胃氣有餘有餘為
實故云緩者胃氣實内經曰食入扵胃淫精於衇
是糓入於胃衇道乃行也鍼經曰飲而液滲扵絡
合和扵血是水入扵經其血乃成也經常也三焦
者氣之道路衛氣疎則氣不循常度故三焦絶其
常度也
方有執曰疎言不能固護實猶言強也榖入扵胃
至其血乃成乃承上文榖消而水化也隂血大下
而曰崩者言其不能止静如山壞之勢也
寸口衇微而濇微者衛氣不行濇者榮氣不逮榮衛不
能相將三焦無所仰身體痺不仁榮氣不足則煩疼口
難言衛氣虚則惡寒數欠三焦不歸其部上焦不歸者
噫而酢吞中焦不歸者不能消榖引食下焦不歸者則
遺溲
(註)凡經衇内外榮衛也蔵府内外三焦也故經曰榮
行衇中衛行衇外上焦心肺主之中焦脾胃主之
下焦肝腎主之分而言之榮也衛也三焦也合而
言之皆本乎一氣之流行隨其所在而得名也衇
微而濇榮衛不足不足則榮衛不能相將而行三
焦無所仰頼故身體周痺不仁榮氣不足故身煩
疼口難言語衛氣不足故惡寒數欠也上焦司降
降者清中之濁下焦司升升者濁中之清中焦司
升降清者令其上升濁者令其下降今榮衛不相
將而行三焦無所仰頼故不能各歸其部而失其
職矣上焦不歸則濁氣不降噫氣而吞酸中焦不
歸則升降相違故不能消榖引食下焦不歸則清
氣不升故不能約束而遺溲也
寸口衇微而濇微者衛氣衰濇者榮氣不足衛氣衰面
色黃榮氣不足面色青榮為根衛為葉榮衛俱微則根
葉枯槁而寒慄欬逆唾腥吐涎沫也
(註)此詳申榮衛上焦之證也面色黃青榮衛不足之
色也惡寒而慄欬𠻳唾腥吐痰涎沫肺損之證也
肺主皮毛皮毛者榮衛之所居故肺損則皮聚而
毛落榮衛枯槁也
(集註)成無己曰榮行衇中為根衛行衇外為葉根葉俱
微則隂陽之氣衰也
寸口衇弱而遲弱者衛氣微遲者榮中寒榮為血血寒
則發熱衛為氣氣微者心内饑饑而虚滿不能食也
(按)條末心内饑饑而虚滿不能食句此是論脾胃不
關榮衛故弱者衛氣微當是陽氣微遲者榮中寒
當是脾中寒上下文義始屬榮為血血寒則發熱
豈有血寒發熱之理乎衛為氣氣微者當是陽氣
微脾中寒者心内饑閱下條言胃氣有餘自知
(註)此詳申榮衛中焦之證也緩以候胃遲以候脾胃
主納榖脾主化榖故能食者胃也能化者脾也今
陽微中寒脾胃俱病所以心内雖饑饑而虚滿不
能食也
(集註)方有執曰饑而虚滿者陽主化榖衛陽衰微不化
榖故虚滿而不能食也
寸口衇弱而緩弱者陽氣不足緩者胃氣有餘噫而吞
酸食卒不下氣填於膈上也
(註)此又詳申中焦之證也寸口衇弱而緩弱者陽氣
不足緩者胃氣有餘不足則脾失健運有餘則胃
強能食此胃強脾弱所以雖能食而不能消化也
故使吞酸而噫食卒不化氣填脹悶於膈中也
(集註)方有執曰陽氣以胃中之陽氣言不足則不能化
榖胃氣以胃中之榖氣言有餘言有宿食也有宿
食則欝而生熱故噫飽而吞酸此盖以飲食之内
傷者言也
趺陽衇遲而緩胃氣如經也趺陽衇浮而數浮則傷胃
數則動脾此非本病醫特下之所為也榮衛内陷其數
先微衇反但浮其人必大便鞕氣噫而除何以言之本
以數衇動脾其數先微故知脾氣不治大便鞕氣噫而
除今衇反浮其數改微邪氣獨留心中則饑邪熱不殺
榖潮熱發渴數衇當遲緩衇因前後度數如法病者則
饑數衇不時則生惡瘡也
(註)此已下辨趺陽之衇少隂之衇也趺陽一名衝陽
在脚背上去陷骨三寸衇動處乃是陽明胃經之
動衇也少隂一名太谿在足内踝後跟骨上衇動
處乃足少隂腎經之動衇也趺陽少隂乃古診法
越人以十二經雖皆有動衇獨取寸口以决死生
者以寸口乃衇之大要會也然此法不行久矣設
有危急之病寸口衇不見診此以决死生可也若
在平時總不如以關衇為趺陽尺衇為少隂更為
愈也如趺陽胃衇遲而和緩是胃氣不病如經衇
也今趺陽衇浮而數按之無力浮以候府浮而無
力則為傷胃沉以候蔵數而無力則為傷脾詢之
病者特為醫下之所為以致榮衛之氣内陷其先
數衇變微為脾弱也浮衇仍浮反甚為胃強也胃
強則邪氣獨留故大便鞕潮熱發渴也脾弱則脾
氣不運故邪熱不能殺榖雖饑不食氣噫而快也
醫者前後施治如法而浮數之衇自當遲緩如經
則饑欲食病者愈也若施治失宜數衇終始不退
則生惡瘡也
(集註)方有執曰惡瘡與屎膿雖不同其為血熱則皆然
也
程知曰此言趺陽衇遲緩妄下則有浮數之變也
趺陽衇浮而濇少隂衇如經者其病在脾法當下利何
以知之若衇浮大者氣實血虚也今趺陽衇浮而濇故
知脾氣不足胃氣虚也以少隂衇弦而浮纔見此為調
衇故稱如經也若反滑而數者故知當屎膿也
(按)若衇浮大者氣實血虚也二句與上文義不屬當
是衍文少隂衇弦而浮豈可謂如經乎當改沉而
滑字
(註)脾腎皆病下利今趺陽胃衇浮濇少隂腎衇如常
是病在脾不在腎也何以知之浮為陽以候胃濇
為隂以候脾浮與濇合故知脾氣不足胃氣虚也
以少隂衇見沉而滑故稱如經也若沉滑而數者
是陽邪傷隂故知當屎膿血也
(集註)程知曰水榖之下利屬扵脾胃而膿血之下利屬
於腎此可診趺陽太谿而辨之也
趺陽衇伏而濇伏則吐逆水榖不化濇則食不得入名
曰關格
(按)水榖不化之化字當是入字若是化字是能食也
何名曰格食不得入當是不得小便若有小便是
水道通也何名曰關必是傳寫之誤
(註)前論以浮沉尺寸候關格此以趺陽侯關格之診
法也趺陽者胃衇也衇伏而濇伏則尺寸之隂陽
停升降也濇則三焦之元氣不流通也不升降流
通故上則吐逆下則不得小便病名曰關格也
趺陽衇滑而緊滑者胃氣實緊者脾氣強持實擊強痛
還自傷以手把刅坐作瘡也
(註)趺陽之衇以候脾胃衇當和緩今反滑而緊者以
滑為胃氣實緊為脾氣強滑緊並見如持實以擊
強故主急痛痛還自傷脾胃也以手把刅而成瘡
者猶之操刀自割而貽其害也
(集註)方有執曰滑為食故在胃則主榖氣實緊為寒故
在脾則主邪氣強持實擊強言胃實脾強兩相搏
擊而為病譬如以手把刃而自傷盖謂非由蔵府
而傳變也
趺陽衇沉而數沉為實數消榖緊者病難治
(註)胃衇沉而數沉主裏數主熱沉數為裏實熱則能
消榖凡裏病得此衇者皆易治也若不沉數而沉
緊沉緊為裏寒則為殘傷胃氣之證故曰難治也
(集註)方有執曰沉以候裏故在脾胃為土實榖氣實也
數為熱陽也緊為寒隂也言趺陽主脾胃脾胃主
榖榖氣實若衇見數而陽熱勝陽能化榖雖病不
足為害若衇得緊而隂寒勝隂不化榖故為難治
程知曰言趺陽沉數為消榖之病也沉為實沉主
裏也數消榖數為熱也緊盛為邪勝故為難治也
趺陽衇大而緊者當即下利為難治
(註)下利者不論寒熱皆中虚之病故衇宜小宜緩為
病衇相宜則易治也今趺陽胃衇大而緊為病虚
衇實則不相宜故為難治也
(集註)成無己曰大為虚緊為寒胃中虚寒當即下利下
利衇亦微小今反大緊邪盛也故曰難治經曰下
利衇大者爲未止
張璐曰趺陽衇緊為寒邪傷胃故必下利下利衇
大為邪盛故難治也
趺陽衇微而緊緊則為寒微則為虚微緊相搏則為短
氣
(註)衇見浮微而沉緊虚寒之證也趺陽胃衇似有似
無為陽虚重按似緊為中寒胃陽虚寒則氣短矣
緊衇主痛而不痛者以緊兼微雖緊不勁故不痛
也
(集註)程知曰言趺陽微緊則中氣虚寒為短氣之證也
趺陽衇不出脾不上下身冷膚鞕
(註)趺陽衇伏不出則中焦陽虚脾胃不能上下輸布
衛氣不行故病通身膚冷而鞕也
(集註)程知曰身冷者衛氣不溫也膚鞕者榮血不濡也
趺陽衇浮而芤浮者衛氣衰芤者榮氣傷其身體瘦肌
肉甲錯浮芤相摶宗氣衰微四屬斷絶
(註)胃衇浮芤浮者胃衇衰芤者榮氣傷衛氣衰故身
體瘦也榮氣傷故肌肉甲錯也浮芤相摶日久而
宗氣衰微生氣少矣四屬斷絶謂皮肉脂髓四者
俱竭故一身枯瘦失滋養矣
(集註)程應旄曰衛以榮爲根榮以衛爲護而榮衛之統
於宗氣者又以趺陽胃為根也
趺陽衇緊而浮浮為氣緊為寒浮為腹滿緊為絞痛浮
緊相摶腸鳴而轉轉即氣動膈氣乃下少隂衇不出其
隂腫大而虚也
(按)隂腫大而虚之虚字當是痛字細玩可知
(註)外感六衇浮緊寒氣在外故骨節煩痛内傷胃衇
浮緊寒氣在内故腹滿絞痛寒氣相摶腸鳴而轉
轉則膈中寒氣下趨洞泄也若少隂衇浮不出則
下焦陽虚寒氣聚於陰器不得發泄故病疝隂腫
大而痛也
(集註)方有執曰趺陽之土敗而少隂所以無制也
少隂負趺陽者為順也
(註)此少隂負趺陽大旨盖少隂腎屬水趺陽胃屬土
雜病惡土尅水而傷寒少隂病惟恐土不能制水
水一泛溢則嘔吐下利無所不至若趺陽衇和胃
土有權則水有制而少隂負則為順矣順者土不
爲水侮也
(集註)方有執曰萬物資生於土而百骸藉養扵胃水土
平成物阜人安非天下之至順乎古今謂趺陽有
衇者不死有以哉
汪琥曰趺陽衇圖經原名衝陽衇在足跗中指端
上行五寸去陷谷穴三寸足陽明衇之所過也為
原故一名會原診法病重者切之以决死生傷寒
以胃氣為本趺陽之衇不衰知胃氣尚在病雖危
猶可治也
少隂衇弱而濇弱者微煩濇者厥逆
(註)少隂衇弱而濇弱者腎隂虚故微煩也濇者衇道
滯故肢冷也
(集註)方有執曰弱為虚損不足衇隂虚生内熱所以煩
然屬虚煩故雖煩亦微也濇為少血而不滑不能
上與陽相順接所以厥而逆冷也
程知曰言腎衇微濇之病也少隂腎動衇也在足
内踝後跟骨上陷中也
少隂衇不至腎氣微少精血奔氣促迫上入胸膈宗氣
反聚血結心下陽氣退下熱歸隂股與隂相動令身不
仁此爲尸厥當刺期門巨闕
(註)少隂衇不至是腎氣衰微精血少也腎者隂中蔵
陽者也腎隂虚竭不能蔵陽陽氣上奔廹促胸膈
宗氣反為所阻聚而不行血結心下陽氣既奔於
上極必退下退下則隂股間熱與隂相動所必然
也雖令知覺冥身不仁而不死此為尸厥也當刺
期門以通結血刺巨闕以行宗氣庶厥回而復甦
也
音切
輒(陟涉切)惵(音垤)菽(音叔)藹(於蓋切)瞥(匹滅切)縈(於營切)卵(盧管)
(切)溷(胡困切)齗(魚斤切)嚏(音帝)湫(子由切)疹(之忍切)痂(音加)癩
(力代切)
御纂醫宗金鑑卷十六
