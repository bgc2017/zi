御纂醫宗金鑑卷五十九
編輯痘疹心法要訣目錄
痘中雜證(下)
痘後癰毒
解毒内托湯
紅玉膏
目
洗肝散
龍膽湯
唇
加味升麻葛根湯
黃連解毒湯
痘後牙疳
清毒凉血飲
人中白散
舌
加味犀角湯
咽喉
加味甘桔湯
利咽解毒湯
牛黃散
夾疹
升麻葛根湯
夾癍
荆防敗毒散
黃連解毒湯
夾痧
荆防敗毒散
水痘
荆防敗毒散
加味導赤散
男婦年長出痘門
男子年長出痘
參麥清補湯
參歸鹿茸湯
鷄冠血酒
婦女出痘行經
凉血解毒湯
四物解毒湯
十全大補湯
孕婦出痘
如聖散
痘出遇産
十全大補湯
黑神散
産後出痘
十全大補湯
疹門
疹原
麻疹輕重
麻疹主治大法
麻疹未出證治
宣毒發表湯
麻疹見形證治
升麻葛根湯
三黃石膏湯
人參敗毒散
麻疹收没證治
荆防解毒湯
胡荽酒
柴胡四物湯
身熱不退
化毒清表湯
柴胡清熱飲
煩渴
升麻葛根湯
白虎湯
竹葉石膏湯
譫妄
三黃石膏湯
黃連解毒湯
喘急
麻杏石甘湯
清氣化毒飲
欬𠻳
升麻葛根湯
清金寧𠻳湯
喉痛
元參升麻湯
凉膈消毒飲
失音
元參升麻湯
加減凉膈散
兒茶散
嘔吐
竹茹石膏湯
瀉泄
升麻葛根湯
黃連解毒湯
痢疾
清熱導滯湯
腹痛
加味平胃散
衂血
髮灰散
犀角地黃湯
瘙疹
蓋痘疹
加味消毒飲
癮疹
加減羌活散
加味消毒飲
御纂醫宗金鑑卷五十九目錄
御纂醫宗金鑑卷五十九
編輯痘疹心法要訣目錄
痘中雜證(下)
痘後癰毒
解毒内托湯
紅玉膏
目
洗肝散
龍膽湯
唇
加味升麻葛根湯
黃連解毒湯
痘後牙疳
清毒凉血飲
人中白散
舌
加味犀角湯
咽喉
加味甘桔湯
利咽解毒湯
牛黃散
夾疹
升麻葛根湯
夾癍
荆防敗毒散
黃連解毒湯
夾痧
荆防敗毒散
水痘
荆防敗毒散
加味導赤散
男婦年長出痘門
男子年長出痘
參麥清補湯
參歸鹿茸湯
鷄冠血酒
婦女出痘行經
凉血解毒湯
四物解毒湯
十全大補湯
孕婦出痘
如聖散
痘出遇産
十全大補湯
黑神散
産後出痘
十全大補湯
疹門
疹原
麻疹輕重
麻疹主治大法
麻疹未出證治
宣毒發表湯
麻疹見形證治
升麻葛根湯
三黃石膏湯
人參敗毒散
麻疹收没證治
荆防解毒湯
胡荽酒
柴胡四物湯
身熱不退
化毒清表湯
柴胡清熱飲
煩渴
升麻葛根湯
白虎湯
竹葉石膏湯
譫妄
三黃石膏湯
黃連解毒湯
喘急
麻杏石甘湯
清氣化毒飲
欬𠻳
升麻葛根湯
清金寧𠻳湯
喉痛
元參升麻湯
凉膈消毒飲
失音
元參升麻湯
加減凉膈散
兒茶散
嘔吐
竹茹石膏湯
瀉泄
升麻葛根湯
黃連解毒湯
痢疾
清熱導滯湯
腹痛
加味平胃散
衂血
髮灰散
犀角地黃湯
瘙疹
蓋痘疹
加味消毒飲
癮疹
加減羌活散
加味消毒飲
御纂醫宗金鑑卷五十九目錄
御纂醫宗金鑑卷五十九
編輯痘疹心法要訣
痘中雜證(下)
痘後癰毒
餘毒未盡痘毒生輕則瘡癤重為癰内用解毒湯俱可
外敷紅玉膏有功
(註)凡痘後餘毒皆因灌漿之時毒氣太盛未得盡化
留藏於經絡聚而不散輕則發為瘡癤重即成癰
或在肌肉之虛處或發於關節摇動之際皆不論
已潰未潰均以解毒内托湯主之外用紅玉膏攤
貼患處
解毒内托湯
生黃耆荆芥
防風連翹(去心)
當歸赤芍藥
金銀花甘草節
木通
水煎服
(方歌)解毒内托湯最靈黃耆荆芥共防風連翹當歸赤
芍藥銀花甘草與木通
紅玉膏
紫草(一兩)紅花(一兩)
當歸(二兩)黃蠟(三兩)
用香油半觔先將藥煠焦去渣後下黃蠟令勻以
冷為度攤貼患處
目
目病之由風熱成痘毒火鬱上攻睛赤腫澁痛洗肝散
翳膜遮睛龍膽從
(註)目病固多由風熱而起也夫痘藴非常之熱自裏
達外氣血弱則不能逐毒外出火鬱上攻目斯病
矣如赤腫疼痛癮澁流淚不能開者以洗肝散主
之翳膜遮睛隱澁羞明者加味龍膽湯主之
洗肝散
羌活歸尾
防風山梔仁
穀精草薄荷
生甘草川芎
水煎食後服
(方歌)洗肝散治目痛疼羌活歸尾及防風山梔仁同穀
精草薄荷甘草配川芎
龍膽湯
防風木賊草
密蒙花蟬蛻
蔓荆子龍膽草
菊花黃連
白芷蒺藜
水煎服
(方歌)翳遮龍膽湯堪誇防風木賊密蒙花蟬蛻蔓荆龍
膽菊黃連白芷蒺藜佳
唇
脾經衇絡繞唇口出痘始終貴潤紅紫裂焦黑急宜治
葛根解毒二方從
(註)脾經之衇絡繞於唇口故經曰六府之華在唇必
津液充足氣血和暢唇口方能紅潤故出痘之始
終以此為貴不然一為毒火所制則毒乘於中熱
熾於外不惟不能紅潤且或赤或紫或焦裂者治
皆不可緩也初宜加味升麻葛根湯起脹後則以
黃連解毒湯治之
加味升麻葛根湯
赤芍梔子
藿香升麻
葛根生甘草
防風石膏
水煎服
(方歌)加味升麻葛根湯赤芍梔子與藿香升麻葛根生
甘草防風石膏共煎嘗
黃連解毒湯(方見結痂落痂證治)
痘後牙疳
痘後牙疳毒熱攻口臭齦腫多痛疼内服清毒凉血飲
外敷中白散極靈
(註)痘後生牙疳者乃餘毒未解上攻牙齒而然也初
起口臭齦腫牙縫出血尚覺疼痛甚則色黑腐爛
牙齒脫落穿腮破頰蝕透鼻唇多至不救見之湏
急急調治内服清毒凉血飲外敷人中白散
清毒凉血飲
知母石膏
生地黃連
當歸赤芍
大黃山梔子
丹皮荆芥穗
連翹(去心)
水煎服
(方歌)清毒凉血治牙疳知母石膏生地連歸芍大黃山
梔子丹皮荆穗連翹煎
人中白散
人中白(二錢煆)雄黃(八分)
冰片(四分)硼砂
青黛兒茶(各一錢)
共為細末搽敷患處
舌
舌乃心苖五内通毒火一犯先見形赤紫黑腫並舒弄
總以清熱犀角平
(註)舌為心苖内通五藏毒熱舉發舌先受之或赤或
紫或黑或腫舒舌弄舌種種不一要皆熱留於心
而使然也治宜清熱為主以加味犀角湯治之
加味犀角湯
荆芥防風
牛蒡子(炒)生甘草
桔梗升麻
犀角麥冬(去心)
梔子黃連
石膏煆
水煎服
(方歌)加味犀角能散熱荆防牛蒡同甘桔升麻犀角麥
門冬梔子黃連石膏捷
咽喉
咽喉之地司出入毒火冲熾痛難堪内用甘桔利咽劑
外吹牛黃散即安
(註)咽者飲食之道喉者呼吸之門乃最緊要之處若
痘毒不能發越於外火熱壅塞膈間上冲咽喉則
或腫疼或啞嗆甚而不能呼吸飲食難入速用加
味甘桔湯治之或用加減利咽解毒湯外用牛黃
散吹入腫處
加味甘桔湯(方見失音)
利咽解毒湯
防風山豆根
麥冬(去心)牛蒡子(炒)
黑參苦桔梗
生甘草菉豆
水煎服
(方歌)利咽解毒用防風山豆根與麥門冬牛蒡黑參苦
桔梗甘草菉豆共煎濃
牛黃散
川黃連(生)黃蘗(生)
薄荷(各八分)雄黃
火消青黛(各二分半)
牛黃冰片
硼砂硃砂(各一分)
共為細末每用少許吹患處
夾疹
痘中夾疹因時氣毒火觸動發其機臨期休將痘瘡治
速將升葛透疹宜
(註)痘已見形其中又有顆粒細密如麻子者此夾疹
也因出痘時恰遇天行時疫感受其氣一時並發
不湏治痘當先治疹以升麻葛根湯加荆芥防風
蟬蛻牛蒡犀角疹散而痘自起矣
升麻葛根湯(方見𤼵熱證治)
夾癍
片片結就如雲頭毒傷隂血浮火遊表散荆防敗毒劑
清熱黃連解毒投
(註)癍乃血之餘也因毒火鬱遏傷於隂血血熱相搏
故浮遊之火散布皮膚之間與痘相夾而出片片
如雲頭突起謂之夾癍以荆防敗毒散主之七日
後見此謂之發癍乃血熱不解故也以黃連解毒
湯主之
荆防敗毒散
羌活獨活
柴胡前胡
荆芥防風
生甘草川芎
枳殼(麩炒)桔梗
赤茯苓
引用生薑水煎服
(方歌)夾癍宜用疎解劑荆防敗毒進莫遲羌獨柴前荆
防草川芎枳桔赤苓宜
黃連解毒湯(方見結痂落痂證治)
夾痧
痧形發時粟一般顆鞕形圓頂又尖粒中含水清漿樣
敗毒調治自然安
(註)痧亦疹類但形如粟米尖圓白鞕内含清水為異
此亦熱毒所發往往夾痘而出宜於疎散以荆防
敗毒散主之
荆防敗毒散(方見夾癍)
水痘
水痘皆因濕熱成外證多與大痘同形圓頂尖含清水
易脹易靨不漿膿初起荆防敗毒散加味導赤繼相從
(註)水痘發於脾肺二經由濕熱而成也初起與大痘
相似面赤唇紅眼光如水欬𠻳噴嚏唾涕稠黏身
熱二三日而始出其形尖圓而大内含清水易脹
易靨不作膿漿初起荆防敗毒散主之繼以加味
導赤散治之
荆防敗毒散(方見夾癍)
加味導赤散
生地木通
生甘草連翹
黃連滑石
赤苓麥冬(去心)
引用燈心水煎服
(方歌)加味導赤除濕熱生地木通甘草恊翹連滑石苓
麥冬引加燈心稱妙訣
男婦年長出痘門
男子年長出痘
年長出痘總不宜真隂虧損元氣虛一逢出痘毒冲熾
水不勝火豈能支夾熱參麥清補劑攻漿參歸鹿茸宜
(註)男子自十六歲後皆謂之年長嗜慾情開元精走
洩又遇痘毒之火冲熾則真隂虧損水虛不能制
火故每至行漿之際口渴心煩鼻衂咽痛不能成
膿結痂者有之治者不可妄用寒凉五六日前只
宜參麥清補湯調治至七八日如膿漿不行急宜
攻漿以參歸鹿茸湯内調雞冠血酒治之但得漿
行庶可無虞
參麥清補湯
當歸川芎
花粉白芍(酒炒)
生地人參
生黃耆前胡
桔梗牛蒡子(炒研)
生甘草紅花
南山查麥冬(去心)
引用生薑水煎服
(方歌)參麥清補用歸芎花粉白芍生地同參耆前桔牛
蒡草紅花山查麥門冬
參歸鹿茸湯(方見灌漿證治)
雞冠血酒(方見灰陷白陷)
婦女出痘行經
婦女發痘遇經行當期毒解不湏驚非期凉血解毒治
過期四物解毒從去血過多氣血弱十全大補服通靈
(註)女子出痘或遇經行湏問其是期非期如期而出
者則毒熱隨血解去不湏施治其證自愈若非期
而至者此毒火内擾於胞中致血妄行以凉血解
毒湯治之若過期不止乃毒熱乘入血室以四物
解毒湯加元參甘草主之若行漿時去血過多此
氣血虛弱不能統攝也急用十全大補湯治若稍
緩痘漿不行則無救矣
凉血解毒湯(方見結痂落痂證治)
四物解毒湯
當歸白芍(酒炒)
生地元參
梔子(炒)川芎
生甘草黃連(酒炒)
黃蘖(酒炒)黃芩(酒炒)
水煎服
(方歌)四物解毒湯如神歸芍生地共元參梔子川芎生
甘草黃連黃蘖共黃芩
十全大補湯(方見結痂落痂證治)
孕婦出痘
妊娠出痘勢最難母子相連掌握間審其所因隨證治
如聖安胎效通仙
(註)孕婦最忌出痘蓋熱能動胎胎落則氣血因之而
傷又安望其起脹灌漿結痂耶故遇孕婦出痘始
終以安胎為上用如聖散隨證加減治之不可輕
用犯胎之藥致有觸動
如聖散
當歸身陳皮
白术(土炒)大腹皮
黃芩縮砂仁(連殼炒)
甘草(生)黑豆(酒洗)
桑上羊兒藤
水煎服
初發熱加升麻葛根連翹
出而稠密者加酒炒黃連牛蒡子連翹南山查
不起發者加牛蒡子赤芍藥
渴加麥門冬知母花粉
血動者四物湯加芩連
脾虛食少毒發不出者千金内托湯去肉桂倍加
參耆
身熱有外邪者參蘇飲加木香
(方歌)安胎如聖散最宜歸陳白术大腹皮黃芩砂仁共
甘草黑豆羊藤服莫疑
痘出遇産
痘出正盛逢臨産束手無策勢最險無恙十全大補治
惡露未盡黑神散
(註)孕婦當痘正出之際忽然欲産俟産育後無他恙
者只宜大補氣血十全大補湯主之若腹中微痛
此惡露未盡也黑神散主之
十全大補湯(方見結痂落痂證治)
黑神散
當歸川芎
熟地黃青皮(醋炙)
香附(醋炙)蒲黃
桂心乾薑
水煎温服
(方歌)惡露未淨黑神良當歸川芎熟地黃青皮香附俱
醋炙蒲黃桂心合乾薑
産後出痘
産後如逢出痘瘡惟&KR1088;補益莫驚慌十全大補全功效
勿用寒凉致損傷
(註)婦人産後氣血已傷又遇出痘則氣血之供用難
給不能領載其毒惟宜大補氣血以十全大補湯
治之切不可妄用寒凉之劑致傷生發之機也
十全大補湯(方見結痂落痂證治)
疹門
疹原
麻為正疹亦胎毒毒伏六府感而出初發之狀有類痘
形尖漸密不漿殊始終調護湏留意較痘雖輕變化速
(註)疹非一類有瘙疹癮疹温疹蓋痘疹皆非正疹也
惟麻疹則為正疹亦胎元之毒伏於六府感天地
邪陽火旺之氣自肺脾而出故多欬𠻳噴嚏鼻流
清涕眼淚汪汪兩胞浮腫身熱二三日或四五日
始見點於皮膚之上形如麻粒色若桃花間有類
於痘大者此麻疹初發之狀也形尖疎稀漸次稠
密有顆粒而無根暈微起泛而不生漿此麻疹見
形之後大異於痘也湏留神調治始終不可一毫
疎忽較之於痘雖稍輕而變化之速則在頃刻也
麻疹輕重
麻疹出時非一端其中輕重要詳參氣血和平輕而易
表裏交雜重則難
(註)麻疹出時有輕重之分臨時湏要詳察若氣血和
平素無他病者雖感時氣而正能制邪故發熱和
緩微微汗出神氣清爽二便調勻見點則透徹散
没不疾不徐為輕而易治者也若素有風寒食滯
表裏交雜一觸邪陽火旺之氣内外合發而正不
能制邪必大熱無汗煩躁口渴神氣不清便閉尿
澁見點不能透徹收散或太緊速則為重而難治
者也
麻疹主治大法
疹宜發表透為先最忌寒凉毒内含已出清利無餘熱
没後傷隂養血痊
(註)凡麻疹出貴透徹宜先用表發使毒盡達於肌表
若過用寒凉冰伏毒熱則必不能出透多致毒氣
内攻喘悶而斃至若已出透者又當用清利之品
使内無餘熱以免疹後諸證且麻疹屬陽熱甚則
隂分受傷血為所耗故没後湏以飬血為主可保
萬全此首尾治疹之大法至於臨時權變惟神而
明之而已
麻疹未出證治
欲出麻疹身微熱表裏無邪毒氣鬆若兼風寒食滯熱
隱伏不出變叢生宣毒發表為主劑隨證加味莫亂從
(註)麻疹一證非熱不出故欲出時身先熱也表裏無
邪者熱必和緩毒氣鬆動則易出而易透若兼風
寒食熱諸證其熱必壯盛毒氣鬱閉則難出而難
透治以宣毒發表湯其間或有交雜之證亦照本
方隨證加減治之
宣毒發表湯
升麻葛根
前胡桔梗
枳殼(麩炒)荆芥
防風薄荷葉
木通連翹(去心)
牛蒡子(炒研)淡竹葉
生甘草
引加芫荽水煎服
感寒邪者加麻黃夏月勿用
食滯加南山查
内熱加黃芩
(方歌)疹伏宣毒發表湯升葛前桔枳荆防薄通翹蒡淡
竹草引加芫荽水煎嘗
麻疹見形證治
麻疹已出貴透徹細密紅潤始為良若不透徹湏分晰
風寒毒熱氣虛詳風寒升葛湯加味毒熱三黃石膏湯
氣虛人參敗毒散托裏透疹效非常
(註)麻疹見形貴乎透徹出後細密紅潤則為佳美有
不透徹者湏察所因如風寒閉塞必有身熱無汗
頭疼嘔惡疹色淡紅而黯之證宜用升麻葛根湯
加蘇葉川芎牛蒡子因毒熱壅滯者必面赤身熱
譫語煩渴疹色赤紫滯黯宜用三黃石膏湯又有
正氣虛弱不能送毒外出者必面色㿠白身微熱
精神倦怠疹色白而不紅以人參敗毒散主之
升麻葛根湯方(見痘門發熱證治)
三黃石膏湯
麻黃石膏
淡豆豉黃蘗
黃連梔子
黃芩
水煎服
(方歌)疹出不透因毒熱三黃石膏湯急尋麻黃石膏淡
豆豉黃蘗黃連梔子芩
人參敗毒散
人參川芎
羌活獨活
前胡枳殼(麩炒)
桔梗柴胡
生甘草赤苓
引用生薑水煎服
(方歌)疹因氣虛出難透人參敗毒有竒功參芎羌獨前
枳桔柴胡甘草赤茯苓
麻疹收没證治
疹出三日當收没不疾不徐始無虞收没太速毒攻内
當散不散虛熱醫毒盛荆防解毒治外用胡荽酒法宜
虛熱柴胡四物劑應證而施病漸離
(註)麻疹見形三日之後當漸次没落不疾不徐始為
無病若一二日疹即收没此為太速因調攝不謹
或為風寒所襲或為邪穢所觸以致毒反内攻輕
則煩渴譫狂重則神昏悶亂急宜内服荆防解毒
湯外用胡荽酒薰其衣被使疹透出方保無虞當
散不散者内有虛熱留滯於肌表也其證潮熱煩
渴口燥咽乾切不可純用寒凉之劑以柴胡四物
湯治之使血分和暢餘熱悉除疹即没矣
荆防解毒湯
薄荷葉連翹(去心)
荆芥穗防風
黃芩黃連
牛蒡子(炒研)大青葉
犀角人中黃
引用燈心蘆根水煎服
(方歌)收没太速毒内攻荆防解毒治最靈薄翹荆防芩
連蒡大青犀角共人中
胡荽酒(方見痘門水泡證治)
柴胡四物湯
白芍(炒)當歸
川芎生地
人參柴胡
淡竹葉地骨皮
知母(炒)黃芩
麥冬(去心)
引加生薑紅棗水煎服
(方歌)當散不散因虛熱柴胡四物芍歸芎生地人參柴
竹葉地骨知母芩麥冬
身熱不退
麻疹已發身猶熱毒熱壅遏使之然出用化毒清表劑
没後柴胡清熱煎
(註)麻疹非熱不出若既出透其熱當減倘仍大熱者
此毒盛壅遏也宜用化毒清表湯治之疹已没落
而身熱者此餘熱留於肌表也宜柴胡清熱飲治
之
化毒清表湯
葛根薄荷葉
地骨皮牛蒡子(炒研)
連翹(去心)防風
黃芩黃連
元參生知母
木通生甘草
桔梗
引用生薑燈心水煎服
(方歌)疹已出透身壯熱化毒清表為妙訣葛薄地骨蒡
翹防芩連元知通甘桔
柴胡清熱飲
柴胡黃芩
赤芍生地
麥冬(去心)地骨皮
生知母生甘草
引用生薑燈心水煎服
(方歌)疹已没落熱不減柴胡清熱效通仙柴胡黃芩芍
生地麥冬地骨知母甘
煩渴
毒熱内盛火上炎心胃擾亂煩渴添未出升葛湯加味
已出白虎湯為先没落竹葉石膏用因時醫治莫遲延
(註)凡出麻疹煩渴者乃毒熱壅盛也蓋心為熱擾則
煩胃為熱鬱則渴當未出時宜升麻葛根湯加麥
冬天花粉已出者宜白虎湯没後煩渴者用竹葉
石膏湯
升麻葛根湯(方見痘門發熱證治)
白虎湯
石膏(煆)生知母
生甘草
引用粳米水煎服
(方歌)麻疹已發多煩渴白虎清熱自能安石膏知母生
甘草引加粳米用水煎
竹葉石膏湯
人參麥冬(去心)
石膏(煆)生知母
竹葉生甘草
水煎服
(方歌)疹已没落當安静若加煩渴熱未清竹葉石膏湯
參麥石膏知母竹甘從
譫妄
疹發最怕毒火盛熱昏心神譫妄生未出三黃石膏治
已出黃連解毒靈
(註)譫妄一證乃毒火太盛熱昏心神而然也疹未出
而譫妄者三黃石膏湯主之疹已出而譫妄者黃
連解毒湯主之
三黃石膏湯(方見麻疹見形證治)
黃連解毒湯(方見痘門結痂落痂證治)
喘急
疹初無汗作喘急宣發麻杏石甘宜毒熱内攻金受尅
保肺清氣化毒醫
(註)喘為惡候麻疹尤忌之如初出未透無汗喘急者
此表實拂鬱其毒也宜用麻杏石甘湯發之疹已
出胸滿喘急此毒氣内攻肺金受尅宜用清氣化
毒飲清之若遲延失治以致肺葉焦舉則難救矣
麻杏石甘湯
石膏(煆)麻黃(蜜炒)
杏仁(去皮尖炒)生甘草
引用生薑水煎服
(方歌)喘用麻杏石甘湯石膏火煆合麻黃杏仁去尖湏
微炒甘草相配引生薑
清氣化毒飲
前胡桔梗
栝蔞仁連翹(去心)
桑皮(炙)杏仁(炒去皮尖)
黃芩黃連
元參生甘草
麥冬(去心)
引用蘆根水煎服
(方歌)毒熱内攻肺喘滿清氣化毒飲最靈前桔栝蔞翹
桑杏芩連元參草麥冬
欬嗽
疹初欬嗽風邪鬱加味升麻葛根良毒熱薰蒸金受制
清金寧𠻳自堪嘗
(註)麻疹發自脾肺故多欬𠻳若欬𠻳太甚者當分初
没治之初起欬嗽此為風邪所鬱以升麻葛根湯
加前胡桔梗蘇葉杏仁治之已出欬嗽乃肺為火
灼以清金寧𠻳湯主之
升麻葛根湯(方見痘門發熱證治)
清金寧𠻳湯
橘紅前胡
生甘草杏仁(去皮尖炒)
桑皮(蜜炙)川連
栝蔞仁桔梗
浙貝母(去心)
引用生薑紅棗水煎服
(方歌)𠻳用清金寧𠻳湯橘紅前草杏仁桑川連栝蔞桔
貝母引用紅棗共生薑
喉痛
疹毒熱甚上攻喉腫痛難堪實可憂表邪元參升麻用
裏熱涼膈消毒求
(註)疹毒熱盛上攻咽喉輕則腫痛甚則湯水難下最
為可慮表邪鬱遏疹毒不能發舒於外致咽喉作
痛者元參升麻湯主之裏熱壅盛或疹已發於外
而咽喉作痛以凉膈消毒飲主之
元參升麻湯
荆芥防風
升麻牛蒡子(炒研)
元參生甘草
水煎服
(方歌)表鬱疹毒喉腫痛急服元參升麻湯荆芥防風升
麻蒡元參甘草水煎嘗
涼膈消毒飲
荆芥穗防風
連翹(去心)薄荷葉
黃芩生梔子
生甘草牛蒡子(炒研)
芒消大黃(生)
引用燈心水煎服
(方歌)裏熱喉痛苦難當涼膈消毒飲最良荆防翹薄芩
梔草牛蒡芒消生大黃
失音
疹毒聲啞肺熱壅元參升麻大有功已發加減涼膈散
没後兒茶音即清
(註)失音者乃熱毒閉塞肺竅而然也疹初失音者元
參升麻湯主之疹已發而失音者加減涼膈散主
之疹没後聲瘂者兒茶散主之
元參升麻湯(方見喉痛)
加減涼膈散
薄荷葉生梔子
元參連翹(去心)
生甘草苦桔梗
麥冬(去心)牛蒡子(炒研)
黃芩
水煎服
(方歌)加減涼膈治失音薄荷梔子共元參連翹甘草苦
桔梗麥冬牛蒡與黃芩
兒茶散
硼砂(二錢)孩兒茶(五錢)
共為細末凉水一盞調藥一匙服之
嘔吐
疹發緣何嘔吐逆火邪擾胃使之然竹茹石膏為主治
和中清熱吐能安
(註)麻疹嘔吐者由於火邪内廹胃氣冲逆也湏以竹
茹石膏湯和中清熱其吐自止
竹茹石膏湯
半夏(薑製)赤苓
陳皮竹茹
生甘草石膏(煆)
引用生薑水煎服
(方歌)竹茹石膏湯治吐半夏薑製配茯苓陳皮竹茹生
甘草石膏火煆共合成
瀉泄
毒熱移入大腸經傳化失常瀉泄成初起升葛湯加味
已發黃連解毒清
(註)麻疹瀉泄乃毒熱移入腸胃使傳化失常也治者
切不可用温熱諸劑疹初作瀉者以升麻葛根湯
加赤苓猪苓澤瀉主之疹已出作瀉者以黃連解
毒湯加赤苓木通主之
升麻葛根湯(方見痘門發熱證治)
黃連解毒湯(方見痘門結痂落痂證治)
痢疾
夾疹之痢最難當毒熱凝結移大腸腹痛下痢赤白色
悉用清熱導滯良
(註)麻疹作痢謂之夾疹痢因毒熱未解移於大腸所
致也有腹痛欲解或赤或白與赤白相兼者悉用
清熱導滯湯主之不可輕投濇劑
清熱導滯湯
山查厚樸(薑炒)
生甘草枳殼(麩炒)
㯽榔當歸
白芍(酒炒)條芩(酒炒)
連翹(去心)牛蒡子(炒研)
青皮(炙)黃連(吳茱萸炒)
引用生薑水煎服
(方歌)痢用清熱導滯湯山查朴草殼㯽榔歸芍條芩翹
牛蒡青皮黃連引生薑
腹痛
小兒發疹腹中疼毒鬱腸胃食滯凝曲腰啼呌眉頻蹙
加味平胃散堪行
(註)麻疹腹痛者由食滯凝結毒氣不得宣發於外故
不時曲腰啼呌兩眉頻蹙湏以加味平胃散治之
滯消毒解而痛自除矣
加味平胃散
防風升麻
枳殼(麩炒)葛根
蒼术(炒)陳皮
厚朴(薑炒)南山查
麥芽(炒)生甘草
引用生薑燈心水煎服
(方歌)加味平胃散如神防風升麻枳葛根蒼陳厚朴查
芽草生薑燈心水煎勻
衂血
疹家衂血莫倉惶毒從衂解妙非常衂甚吹鼻髮灰散
内服犀角地黃湯
(註)肺開竅於鼻毒熱上冲肺氣載血妄行則衂作矣
然衂中有發散之義以毒從衂解不湏止之但不
可太過過則血脫而隂亡也如衂甚者宜外用髮
灰散吹入鼻中内服犀角地黃湯其血可止
髮灰散
犀角地黃湯(方俱見痘門衂血便血)
瘙疹
兒在母腹血熱蒸生後不免遇凉風徧體發出如粟米
此名瘙疹何湏評
(註)瘙疹者兒在胎中受母血熱之氣所蒸已久及生
後外遇凉風以致徧身紅點如粟米之狀滿月内
見者名為爛衣瘡百日内見者又名百日瘡未出
痘瘡之先見者即名為瘙疹調攝謹慎不治自愈
蓋痘疹
痘後出疹蓋痘傳餘毒未盡夾食寒徧身作癢如雲片
加味消毒服即安
(註)蓋痘疹者謂痘方愈而疹隨發也因痘後餘毒未
盡更兼恣意飲食外感風寒以致徧身出疹色赤
作癢始如粟米漸成雲片宜加味消毒飲疎風清
熱疹即愈矣
加味消毒飲
荆芥穗防風
牛蒡子(炒)升麻
生甘草赤芍
南山查連翹(去心)
引用生薑水煎服
(方歌)蓋痘疹因風熱成加味消毒飲最靈荆防牛蒡升
麻草赤芍山查連翹從
癮疹
心火灼肺風濕毒隱隱疹點發皮膚疎風散濕羌活散
繼用消毒熱盡除
(註)癮疹者乃心火灼於肺金又兼外受風濕而成也
發必多癢色則紅赤隱隱於皮膚之中故名曰癮
疹先用加減羌活散疎風散濕繼以加味消毒飲
清熱解毒表裏清而疹愈矣
加味羌活散
羌活前胡
薄荷葉防風
川芎枳殼(麩炒)
桔梗蟬蛻
連翹(去心)生甘草
赤苓
引用生薑水煎服
(方歌)癮疹羌活散相當羌活前胡薄荷防川芎枳桔淨
蟬蛻連翹甘草赤苓薑
加味消毒飲(方見蓋痘疹)
御纂醫宗金鑑卷五十九
御纂醫宗金鑑卷五十九
編輯痘疹心法要訣
痘中雜證(下)
痘後癰毒
餘毒未盡痘毒生輕則瘡癤重為癰内用解毒湯俱可
外敷紅玉膏有功
(註)凡痘後餘毒皆因灌漿之時毒氣太盛未得盡化
留藏於經絡聚而不散輕則發為瘡癤重即成癰
或在肌肉之虛處或發於關節摇動之際皆不論
已潰未潰均以解毒内托湯主之外用紅玉膏攤
貼患處
解毒内托湯
生黃耆荆芥
防風連翹(去心)
當歸赤芍藥
金銀花甘草節
木通
水煎服
(方歌)解毒内托湯最靈黃耆荆芥共防風連翹當歸赤
芍藥銀花甘草與木通
紅玉膏
紫草(一兩)紅花(一兩)
當歸(二兩)黃蠟(三兩)
用香油半觔先將藥煠焦去渣後下黃蠟令勻以
冷為度攤貼患處
目
目病之由風熱成痘毒火鬱上攻睛赤腫澁痛洗肝散
翳膜遮睛龍膽從
(註)目病固多由風熱而起也夫痘藴非常之熱自裏
達外氣血弱則不能逐毒外出火鬱上攻目斯病
矣如赤腫疼痛癮澁流淚不能開者以洗肝散主
之翳膜遮睛隱澁羞明者加味龍膽湯主之
洗肝散
羌活歸尾
防風山梔仁
穀精草薄荷
生甘草川芎
水煎食後服
(方歌)洗肝散治目痛疼羌活歸尾及防風山梔仁同穀
精草薄荷甘草配川芎
龍膽湯
防風木賊草
密蒙花蟬蛻
蔓荆子龍膽草
菊花黃連
白芷蒺藜
水煎服
(方歌)翳遮龍膽湯堪誇防風木賊密蒙花蟬蛻蔓荆龍
膽菊黃連白芷蒺藜佳
唇
脾經衇絡繞唇口出痘始終貴潤紅紫裂焦黑急宜治
葛根解毒二方從
(註)脾經之衇絡繞於唇口故經曰六府之華在唇必
津液充足氣血和暢唇口方能紅潤故出痘之始
終以此為貴不然一為毒火所制則毒乘於中熱
熾於外不惟不能紅潤且或赤或紫或焦裂者治
皆不可緩也初宜加味升麻葛根湯起脹後則以
黃連解毒湯治之
加味升麻葛根湯
赤芍梔子
藿香升麻
葛根生甘草
防風石膏
水煎服
(方歌)加味升麻葛根湯赤芍梔子與藿香升麻葛根生
甘草防風石膏共煎嘗
黃連解毒湯(方見結痂落痂證治)
痘後牙疳
痘後牙疳毒熱攻口臭齦腫多痛疼内服清毒凉血飲
外敷中白散極靈
(註)痘後生牙疳者乃餘毒未解上攻牙齒而然也初
起口臭齦腫牙縫出血尚覺疼痛甚則色黑腐爛
牙齒脫落穿腮破頰蝕透鼻唇多至不救見之湏
急急調治内服清毒凉血飲外敷人中白散
清毒凉血飲
知母石膏
生地黃連
當歸赤芍
大黃山梔子
丹皮荆芥穗
連翹(去心)
水煎服
(方歌)清毒凉血治牙疳知母石膏生地連歸芍大黃山
梔子丹皮荆穗連翹煎
人中白散
人中白(二錢煆)雄黃(八分)
冰片(四分)硼砂
青黛兒茶(各一錢)
共為細末搽敷患處
舌
舌乃心苖五内通毒火一犯先見形赤紫黑腫並舒弄
總以清熱犀角平
(註)舌為心苖内通五藏毒熱舉發舌先受之或赤或
紫或黑或腫舒舌弄舌種種不一要皆熱留於心
而使然也治宜清熱為主以加味犀角湯治之
加味犀角湯
荆芥防風
牛蒡子(炒)生甘草
桔梗升麻
犀角麥冬(去心)
梔子黃連
石膏煆
水煎服
(方歌)加味犀角能散熱荆防牛蒡同甘桔升麻犀角麥
門冬梔子黃連石膏捷
咽喉
咽喉之地司出入毒火冲熾痛難堪内用甘桔利咽劑
外吹牛黃散即安
(註)咽者飲食之道喉者呼吸之門乃最緊要之處若
痘毒不能發越於外火熱壅塞膈間上冲咽喉則
或腫疼或啞嗆甚而不能呼吸飲食難入速用加
味甘桔湯治之或用加減利咽解毒湯外用牛黃
散吹入腫處
加味甘桔湯(方見失音)
利咽解毒湯
防風山豆根
麥冬(去心)牛蒡子(炒)
黑參苦桔梗
生甘草菉豆
水煎服
(方歌)利咽解毒用防風山豆根與麥門冬牛蒡黑參苦
桔梗甘草菉豆共煎濃
牛黃散
川黃連(生)黃蘗(生)
薄荷(各八分)雄黃
火消青黛(各二分半)
牛黃冰片
硼砂硃砂(各一分)
共為細末每用少許吹患處
夾疹
痘中夾疹因時氣毒火觸動發其機臨期休將痘瘡治
速將升葛透疹宜
(註)痘已見形其中又有顆粒細密如麻子者此夾疹
也因出痘時恰遇天行時疫感受其氣一時並發
不湏治痘當先治疹以升麻葛根湯加荆芥防風
蟬蛻牛蒡犀角疹散而痘自起矣
升麻葛根湯(方見𤼵熱證治)
夾癍
片片結就如雲頭毒傷隂血浮火遊表散荆防敗毒劑
清熱黃連解毒投
(註)癍乃血之餘也因毒火鬱遏傷於隂血血熱相搏
故浮遊之火散布皮膚之間與痘相夾而出片片
如雲頭突起謂之夾癍以荆防敗毒散主之七日
後見此謂之發癍乃血熱不解故也以黃連解毒
湯主之
荆防敗毒散
羌活獨活
柴胡前胡
荆芥防風
生甘草川芎
枳殼(麩炒)桔梗
赤茯苓
引用生薑水煎服
(方歌)夾癍宜用疎解劑荆防敗毒進莫遲羌獨柴前荆
防草川芎枳桔赤苓宜
黃連解毒湯(方見結痂落痂證治)
夾痧
痧形發時粟一般顆鞕形圓頂又尖粒中含水清漿樣
敗毒調治自然安
(註)痧亦疹類但形如粟米尖圓白鞕内含清水為異
此亦熱毒所發往往夾痘而出宜於疎散以荆防
敗毒散主之
荆防敗毒散(方見夾癍)
水痘
水痘皆因濕熱成外證多與大痘同形圓頂尖含清水
易脹易靨不漿膿初起荆防敗毒散加味導赤繼相從
(註)水痘發於脾肺二經由濕熱而成也初起與大痘
相似面赤唇紅眼光如水欬𠻳噴嚏唾涕稠黏身
熱二三日而始出其形尖圓而大内含清水易脹
易靨不作膿漿初起荆防敗毒散主之繼以加味
導赤散治之
荆防敗毒散(方見夾癍)
加味導赤散
生地木通
生甘草連翹
黃連滑石
赤苓麥冬(去心)
引用燈心水煎服
(方歌)加味導赤除濕熱生地木通甘草恊翹連滑石苓
麥冬引加燈心稱妙訣
男婦年長出痘門
男子年長出痘
年長出痘總不宜真隂虧損元氣虛一逢出痘毒冲熾
水不勝火豈能支夾熱參麥清補劑攻漿參歸鹿茸宜
(註)男子自十六歲後皆謂之年長嗜慾情開元精走
洩又遇痘毒之火冲熾則真隂虧損水虛不能制
火故每至行漿之際口渴心煩鼻衂咽痛不能成
膿結痂者有之治者不可妄用寒凉五六日前只
宜參麥清補湯調治至七八日如膿漿不行急宜
攻漿以參歸鹿茸湯内調雞冠血酒治之但得漿
行庶可無虞
參麥清補湯
當歸川芎
花粉白芍(酒炒)
生地人參
生黃耆前胡
桔梗牛蒡子(炒研)
生甘草紅花
南山查麥冬(去心)
引用生薑水煎服
(方歌)參麥清補用歸芎花粉白芍生地同參耆前桔牛
蒡草紅花山查麥門冬
參歸鹿茸湯(方見灌漿證治)
雞冠血酒(方見灰陷白陷)
婦女出痘行經
婦女發痘遇經行當期毒解不湏驚非期凉血解毒治
過期四物解毒從去血過多氣血弱十全大補服通靈
(註)女子出痘或遇經行湏問其是期非期如期而出
者則毒熱隨血解去不湏施治其證自愈若非期
而至者此毒火内擾於胞中致血妄行以凉血解
毒湯治之若過期不止乃毒熱乘入血室以四物
解毒湯加元參甘草主之若行漿時去血過多此
氣血虛弱不能統攝也急用十全大補湯治若稍
緩痘漿不行則無救矣
凉血解毒湯(方見結痂落痂證治)
四物解毒湯
當歸白芍(酒炒)
生地元參
梔子(炒)川芎
生甘草黃連(酒炒)
黃蘖(酒炒)黃芩(酒炒)
水煎服
(方歌)四物解毒湯如神歸芍生地共元參梔子川芎生
甘草黃連黃蘖共黃芩
十全大補湯(方見結痂落痂證治)
孕婦出痘
妊娠出痘勢最難母子相連掌握間審其所因隨證治
如聖安胎效通仙
(註)孕婦最忌出痘蓋熱能動胎胎落則氣血因之而
傷又安望其起脹灌漿結痂耶故遇孕婦出痘始
終以安胎為上用如聖散隨證加減治之不可輕
用犯胎之藥致有觸動
如聖散
當歸身陳皮
白术(土炒)大腹皮
黃芩縮砂仁(連殼炒)
甘草(生)黑豆(酒洗)
桑上羊兒藤
水煎服
初發熱加升麻葛根連翹
出而稠密者加酒炒黃連牛蒡子連翹南山查
不起發者加牛蒡子赤芍藥
渴加麥門冬知母花粉
血動者四物湯加芩連
脾虛食少毒發不出者千金内托湯去肉桂倍加
參耆
身熱有外邪者參蘇飲加木香
(方歌)安胎如聖散最宜歸陳白术大腹皮黃芩砂仁共
甘草黑豆羊藤服莫疑
痘出遇産
痘出正盛逢臨産束手無策勢最險無恙十全大補治
惡露未盡黑神散
(註)孕婦當痘正出之際忽然欲産俟産育後無他恙
者只宜大補氣血十全大補湯主之若腹中微痛
此惡露未盡也黑神散主之
十全大補湯(方見結痂落痂證治)
黑神散
當歸川芎
熟地黃青皮(醋炙)
香附(醋炙)蒲黃
桂心乾薑
水煎温服
(方歌)惡露未淨黑神良當歸川芎熟地黃青皮香附俱
醋炙蒲黃桂心合乾薑
産後出痘
産後如逢出痘瘡惟&KR1088;補益莫驚慌十全大補全功效
勿用寒凉致損傷
(註)婦人産後氣血已傷又遇出痘則氣血之供用難
給不能領載其毒惟宜大補氣血以十全大補湯
治之切不可妄用寒凉之劑致傷生發之機也
十全大補湯(方見結痂落痂證治)
疹門
疹原
麻為正疹亦胎毒毒伏六府感而出初發之狀有類痘
形尖漸密不漿殊始終調護湏留意較痘雖輕變化速
(註)疹非一類有瘙疹癮疹温疹蓋痘疹皆非正疹也
惟麻疹則為正疹亦胎元之毒伏於六府感天地
邪陽火旺之氣自肺脾而出故多欬𠻳噴嚏鼻流
清涕眼淚汪汪兩胞浮腫身熱二三日或四五日
始見點於皮膚之上形如麻粒色若桃花間有類
於痘大者此麻疹初發之狀也形尖疎稀漸次稠
密有顆粒而無根暈微起泛而不生漿此麻疹見
形之後大異於痘也湏留神調治始終不可一毫
疎忽較之於痘雖稍輕而變化之速則在頃刻也
麻疹輕重
麻疹出時非一端其中輕重要詳參氣血和平輕而易
表裏交雜重則難
(註)麻疹出時有輕重之分臨時湏要詳察若氣血和
平素無他病者雖感時氣而正能制邪故發熱和
緩微微汗出神氣清爽二便調勻見點則透徹散
没不疾不徐為輕而易治者也若素有風寒食滯
表裏交雜一觸邪陽火旺之氣内外合發而正不
能制邪必大熱無汗煩躁口渴神氣不清便閉尿
澁見點不能透徹收散或太緊速則為重而難治
者也
麻疹主治大法
疹宜發表透為先最忌寒凉毒内含已出清利無餘熱
没後傷隂養血痊
(註)凡麻疹出貴透徹宜先用表發使毒盡達於肌表
若過用寒凉冰伏毒熱則必不能出透多致毒氣
内攻喘悶而斃至若已出透者又當用清利之品
使内無餘熱以免疹後諸證且麻疹屬陽熱甚則
隂分受傷血為所耗故没後湏以飬血為主可保
萬全此首尾治疹之大法至於臨時權變惟神而
明之而已
麻疹未出證治
欲出麻疹身微熱表裏無邪毒氣鬆若兼風寒食滯熱
隱伏不出變叢生宣毒發表為主劑隨證加味莫亂從
(註)麻疹一證非熱不出故欲出時身先熱也表裏無
邪者熱必和緩毒氣鬆動則易出而易透若兼風
寒食熱諸證其熱必壯盛毒氣鬱閉則難出而難
透治以宣毒發表湯其間或有交雜之證亦照本
方隨證加減治之
宣毒發表湯
升麻葛根
前胡桔梗
枳殼(麩炒)荆芥
防風薄荷葉
木通連翹(去心)
牛蒡子(炒研)淡竹葉
生甘草
引加芫荽水煎服
感寒邪者加麻黃夏月勿用
食滯加南山查
内熱加黃芩
(方歌)疹伏宣毒發表湯升葛前桔枳荆防薄通翹蒡淡
竹草引加芫荽水煎嘗
麻疹見形證治
麻疹已出貴透徹細密紅潤始為良若不透徹湏分晰
風寒毒熱氣虛詳風寒升葛湯加味毒熱三黃石膏湯
氣虛人參敗毒散托裏透疹效非常
(註)麻疹見形貴乎透徹出後細密紅潤則為佳美有
不透徹者湏察所因如風寒閉塞必有身熱無汗
頭疼嘔惡疹色淡紅而黯之證宜用升麻葛根湯
加蘇葉川芎牛蒡子因毒熱壅滯者必面赤身熱
譫語煩渴疹色赤紫滯黯宜用三黃石膏湯又有
正氣虛弱不能送毒外出者必面色㿠白身微熱
精神倦怠疹色白而不紅以人參敗毒散主之
升麻葛根湯方(見痘門發熱證治)
三黃石膏湯
麻黃石膏
淡豆豉黃蘗
黃連梔子
黃芩
水煎服
(方歌)疹出不透因毒熱三黃石膏湯急尋麻黃石膏淡
豆豉黃蘗黃連梔子芩
人參敗毒散
人參川芎
羌活獨活
前胡枳殼(麩炒)
桔梗柴胡
生甘草赤苓
引用生薑水煎服
(方歌)疹因氣虛出難透人參敗毒有竒功參芎羌獨前
枳桔柴胡甘草赤茯苓
麻疹收没證治
疹出三日當收没不疾不徐始無虞收没太速毒攻内
當散不散虛熱醫毒盛荆防解毒治外用胡荽酒法宜
虛熱柴胡四物劑應證而施病漸離
(註)麻疹見形三日之後當漸次没落不疾不徐始為
無病若一二日疹即收没此為太速因調攝不謹
或為風寒所襲或為邪穢所觸以致毒反内攻輕
則煩渴譫狂重則神昏悶亂急宜内服荆防解毒
湯外用胡荽酒薰其衣被使疹透出方保無虞當
散不散者内有虛熱留滯於肌表也其證潮熱煩
渴口燥咽乾切不可純用寒凉之劑以柴胡四物
湯治之使血分和暢餘熱悉除疹即没矣
荆防解毒湯
薄荷葉連翹(去心)
荆芥穗防風
黃芩黃連
牛蒡子(炒研)大青葉
犀角人中黃
引用燈心蘆根水煎服
(方歌)收没太速毒内攻荆防解毒治最靈薄翹荆防芩
連蒡大青犀角共人中
胡荽酒(方見痘門水泡證治)
柴胡四物湯
白芍(炒)當歸
川芎生地
人參柴胡
淡竹葉地骨皮
知母(炒)黃芩
麥冬(去心)
引加生薑紅棗水煎服
(方歌)當散不散因虛熱柴胡四物芍歸芎生地人參柴
竹葉地骨知母芩麥冬
身熱不退
麻疹已發身猶熱毒熱壅遏使之然出用化毒清表劑
没後柴胡清熱煎
(註)麻疹非熱不出若既出透其熱當減倘仍大熱者
此毒盛壅遏也宜用化毒清表湯治之疹已没落
而身熱者此餘熱留於肌表也宜柴胡清熱飲治
之
化毒清表湯
葛根薄荷葉
地骨皮牛蒡子(炒研)
連翹(去心)防風
黃芩黃連
元參生知母
木通生甘草
桔梗
引用生薑燈心水煎服
(方歌)疹已出透身壯熱化毒清表為妙訣葛薄地骨蒡
翹防芩連元知通甘桔
柴胡清熱飲
柴胡黃芩
赤芍生地
麥冬(去心)地骨皮
生知母生甘草
引用生薑燈心水煎服
(方歌)疹已没落熱不減柴胡清熱效通仙柴胡黃芩芍
生地麥冬地骨知母甘
煩渴
毒熱内盛火上炎心胃擾亂煩渴添未出升葛湯加味
已出白虎湯為先没落竹葉石膏用因時醫治莫遲延
(註)凡出麻疹煩渴者乃毒熱壅盛也蓋心為熱擾則
煩胃為熱鬱則渴當未出時宜升麻葛根湯加麥
冬天花粉已出者宜白虎湯没後煩渴者用竹葉
石膏湯
升麻葛根湯(方見痘門發熱證治)
白虎湯
石膏(煆)生知母
生甘草
引用粳米水煎服
(方歌)麻疹已發多煩渴白虎清熱自能安石膏知母生
甘草引加粳米用水煎
竹葉石膏湯
人參麥冬(去心)
石膏(煆)生知母
竹葉生甘草
水煎服
(方歌)疹已没落當安静若加煩渴熱未清竹葉石膏湯
參麥石膏知母竹甘從
譫妄
疹發最怕毒火盛熱昏心神譫妄生未出三黃石膏治
已出黃連解毒靈
(註)譫妄一證乃毒火太盛熱昏心神而然也疹未出
而譫妄者三黃石膏湯主之疹已出而譫妄者黃
連解毒湯主之
三黃石膏湯(方見麻疹見形證治)
黃連解毒湯(方見痘門結痂落痂證治)
喘急
疹初無汗作喘急宣發麻杏石甘宜毒熱内攻金受尅
保肺清氣化毒醫
(註)喘為惡候麻疹尤忌之如初出未透無汗喘急者
此表實拂鬱其毒也宜用麻杏石甘湯發之疹已
出胸滿喘急此毒氣内攻肺金受尅宜用清氣化
毒飲清之若遲延失治以致肺葉焦舉則難救矣
麻杏石甘湯
石膏(煆)麻黃(蜜炒)
杏仁(去皮尖炒)生甘草
引用生薑水煎服
(方歌)喘用麻杏石甘湯石膏火煆合麻黃杏仁去尖湏
微炒甘草相配引生薑
清氣化毒飲
前胡桔梗
栝蔞仁連翹(去心)
桑皮(炙)杏仁(炒去皮尖)
黃芩黃連
元參生甘草
麥冬(去心)
引用蘆根水煎服
(方歌)毒熱内攻肺喘滿清氣化毒飲最靈前桔栝蔞翹
桑杏芩連元參草麥冬
欬嗽
疹初欬嗽風邪鬱加味升麻葛根良毒熱薰蒸金受制
清金寧𠻳自堪嘗
(註)麻疹發自脾肺故多欬𠻳若欬𠻳太甚者當分初
没治之初起欬嗽此為風邪所鬱以升麻葛根湯
加前胡桔梗蘇葉杏仁治之已出欬嗽乃肺為火
灼以清金寧𠻳湯主之
升麻葛根湯(方見痘門發熱證治)
清金寧𠻳湯
橘紅前胡
生甘草杏仁(去皮尖炒)
桑皮(蜜炙)川連
栝蔞仁桔梗
浙貝母(去心)
引用生薑紅棗水煎服
(方歌)𠻳用清金寧𠻳湯橘紅前草杏仁桑川連栝蔞桔
貝母引用紅棗共生薑
喉痛
疹毒熱甚上攻喉腫痛難堪實可憂表邪元參升麻用
裏熱涼膈消毒求
(註)疹毒熱盛上攻咽喉輕則腫痛甚則湯水難下最
為可慮表邪鬱遏疹毒不能發舒於外致咽喉作
痛者元參升麻湯主之裏熱壅盛或疹已發於外
而咽喉作痛以凉膈消毒飲主之
元參升麻湯
荆芥防風
升麻牛蒡子(炒研)
元參生甘草
水煎服
(方歌)表鬱疹毒喉腫痛急服元參升麻湯荆芥防風升
麻蒡元參甘草水煎嘗
涼膈消毒飲
荆芥穗防風
連翹(去心)薄荷葉
黃芩生梔子
生甘草牛蒡子(炒研)
芒消大黃(生)
引用燈心水煎服
(方歌)裏熱喉痛苦難當涼膈消毒飲最良荆防翹薄芩
梔草牛蒡芒消生大黃
失音
疹毒聲啞肺熱壅元參升麻大有功已發加減涼膈散
没後兒茶音即清
(註)失音者乃熱毒閉塞肺竅而然也疹初失音者元
參升麻湯主之疹已發而失音者加減涼膈散主
之疹没後聲瘂者兒茶散主之
元參升麻湯(方見喉痛)
加減涼膈散
薄荷葉生梔子
元參連翹(去心)
生甘草苦桔梗
麥冬(去心)牛蒡子(炒研)
黃芩
水煎服
(方歌)加減涼膈治失音薄荷梔子共元參連翹甘草苦
桔梗麥冬牛蒡與黃芩
兒茶散
硼砂(二錢)孩兒茶(五錢)
共為細末凉水一盞調藥一匙服之
嘔吐
疹發緣何嘔吐逆火邪擾胃使之然竹茹石膏為主治
和中清熱吐能安
(註)麻疹嘔吐者由於火邪内廹胃氣冲逆也湏以竹
茹石膏湯和中清熱其吐自止
竹茹石膏湯
半夏(薑製)赤苓
陳皮竹茹
生甘草石膏(煆)
引用生薑水煎服
(方歌)竹茹石膏湯治吐半夏薑製配茯苓陳皮竹茹生
甘草石膏火煆共合成
瀉泄
毒熱移入大腸經傳化失常瀉泄成初起升葛湯加味
已發黃連解毒清
(註)麻疹瀉泄乃毒熱移入腸胃使傳化失常也治者
切不可用温熱諸劑疹初作瀉者以升麻葛根湯
加赤苓猪苓澤瀉主之疹已出作瀉者以黃連解
毒湯加赤苓木通主之
升麻葛根湯(方見痘門發熱證治)
黃連解毒湯(方見痘門結痂落痂證治)
痢疾
夾疹之痢最難當毒熱凝結移大腸腹痛下痢赤白色
悉用清熱導滯良
(註)麻疹作痢謂之夾疹痢因毒熱未解移於大腸所
致也有腹痛欲解或赤或白與赤白相兼者悉用
清熱導滯湯主之不可輕投濇劑
清熱導滯湯
山查厚樸(薑炒)
生甘草枳殼(麩炒)
㯽榔當歸
白芍(酒炒)條芩(酒炒)
連翹(去心)牛蒡子(炒研)
青皮(炙)黃連(吳茱萸炒)
引用生薑水煎服
(方歌)痢用清熱導滯湯山查朴草殼㯽榔歸芍條芩翹
牛蒡青皮黃連引生薑
腹痛
小兒發疹腹中疼毒鬱腸胃食滯凝曲腰啼呌眉頻蹙
加味平胃散堪行
(註)麻疹腹痛者由食滯凝結毒氣不得宣發於外故
不時曲腰啼呌兩眉頻蹙湏以加味平胃散治之
滯消毒解而痛自除矣
加味平胃散
防風升麻
枳殼(麩炒)葛根
蒼术(炒)陳皮
厚朴(薑炒)南山查
麥芽(炒)生甘草
引用生薑燈心水煎服
(方歌)加味平胃散如神防風升麻枳葛根蒼陳厚朴查
芽草生薑燈心水煎勻
衂血
疹家衂血莫倉惶毒從衂解妙非常衂甚吹鼻髮灰散
内服犀角地黃湯
(註)肺開竅於鼻毒熱上冲肺氣載血妄行則衂作矣
然衂中有發散之義以毒從衂解不湏止之但不
可太過過則血脫而隂亡也如衂甚者宜外用髮
灰散吹入鼻中内服犀角地黃湯其血可止
髮灰散
犀角地黃湯(方俱見痘門衂血便血)
瘙疹
兒在母腹血熱蒸生後不免遇凉風徧體發出如粟米
此名瘙疹何湏評
(註)瘙疹者兒在胎中受母血熱之氣所蒸已久及生
後外遇凉風以致徧身紅點如粟米之狀滿月内
見者名為爛衣瘡百日内見者又名百日瘡未出
痘瘡之先見者即名為瘙疹調攝謹慎不治自愈
蓋痘疹
痘後出疹蓋痘傳餘毒未盡夾食寒徧身作癢如雲片
加味消毒服即安
(註)蓋痘疹者謂痘方愈而疹隨發也因痘後餘毒未
盡更兼恣意飲食外感風寒以致徧身出疹色赤
作癢始如粟米漸成雲片宜加味消毒飲疎風清
熱疹即愈矣
加味消毒飲
荆芥穗防風
牛蒡子(炒)升麻
生甘草赤芍
南山查連翹(去心)
引用生薑水煎服
(方歌)蓋痘疹因風熱成加味消毒飲最靈荆防牛蒡升
麻草赤芍山查連翹從
癮疹
心火灼肺風濕毒隱隱疹點發皮膚疎風散濕羌活散
繼用消毒熱盡除
(註)癮疹者乃心火灼於肺金又兼外受風濕而成也
發必多癢色則紅赤隱隱於皮膚之中故名曰癮
疹先用加減羌活散疎風散濕繼以加味消毒飲
清熱解毒表裏清而疹愈矣
加味羌活散
羌活前胡
薄荷葉防風
川芎枳殼(麩炒)
桔梗蟬蛻
連翹(去心)生甘草
赤苓
引用生薑水煎服
(方歌)癮疹羌活散相當羌活前胡薄荷防川芎枳桔淨
蟬蛻連翹甘草赤苓薑
加味消毒飲(方見蓋痘疹)
御纂醫宗金鑑卷五十九
