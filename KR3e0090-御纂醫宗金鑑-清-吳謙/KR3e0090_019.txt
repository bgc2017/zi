御纂醫宗金鑑卷十九
訂正仲景全書金匱要略註上之二目錄
百合狐惑陰陽毒篇第三
百合地黃湯
百合滑石散
百合洗方
栝蔞牡蠣散
百合知母湯
滑石代赭湯
百合鷄子湯
甘草瀉心湯
苦參湯
雄黃薰方
赤小豆當歸散
升麻鱉甲湯
瘧病篇第四
鱉甲煎圓
白虎加桂枝湯
蜀漆散
中風歴節篇第五
烏頭湯
桂枝芍藥知母湯
血痺虛勞篇第六
黃耆桂枝五物湯
桂枝加龍骨牡蠣湯
小建中湯
黃耆建中湯
酸棗湯
大黃䗪蟲圓
薯蕷圓
肺痿肺癰欬𠻳上氣篇第七
葶藶大棗瀉肺湯
桔梗湯
甘草乾薑湯
射干麻黃湯
麥門冬湯
皂莢圓
越婢加半夏湯
小青龍加石膏湯
厚朴麻黃湯
澤漆湯
御纂醫宗金鑑卷十九目錄
御纂醫宗金鑑卷十九
訂正仲景全書金匱要略註上之二目錄
百合狐惑陰陽毒篇第三
百合地黃湯
百合滑石散
百合洗方
栝蔞牡蠣散
百合知母湯
滑石代赭湯
百合鷄子湯
甘草瀉心湯
苦參湯
雄黃薰方
赤小豆當歸散
升麻鱉甲湯
瘧病篇第四
鱉甲煎圓
白虎加桂枝湯
蜀漆散
中風歴節篇第五
烏頭湯
桂枝芍藥知母湯
血痺虛勞篇第六
黃耆桂枝五物湯
桂枝加龍骨牡蠣湯
小建中湯
黃耆建中湯
酸棗湯
大黃䗪蟲圓
薯蕷圓
肺痿肺癰欬𠻳上氣篇第七
葶藶大棗瀉肺湯
桔梗湯
甘草乾薑湯
射干麻黃湯
麥門冬湯
皂莢圓
越婢加半夏湯
小青龍加石膏湯
厚朴麻黃湯
澤漆湯
御纂醫宗金鑑卷十九目錄
御纂醫宗金鑑卷十九
訂正仲景全書金匱要略註上之二
百合狐惑陰陽毒病衇證并治第三
論曰百合病者百衇一宗悉致其病也意欲食復不能
食常默默然欲臥不能臥欲行不能行欲飲食或有美
時或有不用聞食臭時如寒無寒如熱無熱口苦小便
赤諸藥不能治得藥則劇吐利如有神靈者身形如和
其衇微數每溺時頭痛者六十日乃愈若溺時頭不痛
者淅然者四十日愈若溺快然但頭眩者二十日愈其
證或未病而預見或病四五日而出或病二十日或一
月微見者各隨證治之
(註)百合百瓣一蒂如人百衇一宗命名取治皆此義
也百合病者謂人百衇一宗悉致其病也曰百衇
即一衇也猶言百體一體也是蓋以周身言之也
周身之衇分而言之曰百合而言之曰一故曰百
衇一宗若曰百合之病總衇病也衇者謂十二經
衇三百六十五絡衇也傷寒大病之後餘熱未解
百衇未和或平素多思不斷情志不遂或偶觸驚
疑卒臨景遇因而形神俱病故有如是之現證也
百衇周於身衇病則身病故身形如和不和欲臥
不能卧欲行不能行也百衇通於心衇病則心病
故常默默也如寒無寒如熱無熱似外感而非外
感也意欲食復不能食或有美時或聞食臭有不
用時似裏病而非裏病也至衇數口苦小便赤者
是欝結之熱雖侵裏而其熱未甚也方其初病之
時醫者不識誤為表裏之病以藥汗下之故劇吐
利也雖劇吐利不變諸逆若有神靈身形如前之
和而衇則比前微數故其勢即不能遽進不覺加
甚而亦不能速愈也試以緩愈之期約略言之重
者不過六十日輕者不過二十日輕重之間者不
過四十日可愈也然愈必以每溺時頭痛不頭痛
惡風不惡風快然不快然辨者以經衇之邪莫不
由太陽而愈也頭痛惡風是其經之候也溺時快
然是其腑之徵也其證或未病而預見者其證指
百合病等證言也未病言未病傷寒病也猶言未
病傷寒之前而預先見百合欲食不食等證也或
病四五日而出謂已病傷寒之後而始見百合病
證也預先見者是先有情志不遂偶觸驚疑而召
病也或病二十日或一月纔見者是因傷寒病後
而纔見也故曰各隨證治之也
(集註)李彣曰活人書云傷寒大病後氣血未得平復變
成百合病今由百衇一宗悉致其病觀之當是心
肺二經之病也如行臥飲食寒熱等證皆有莫可
形容之狀在内經解㑊病似之觀篇中有如神靈
者豈非以心藏神肺藏魄人生神魄失守斯有恍
惚錯妄之情乎又曰内經云凡傷於寒則為病熱
熱氣遺留不去伏於衇中則昏昏默默凡行卧飲
食寒熱皆有一種虛煩不耐之象矣
沈明宗曰若邪淫於胸中連及上脘則意欲食復
不能食走於肝腎故常默默流入脾胃故欲臥不
能卧欲行不能行邪不在胃飲食或有美時壅抑
胃氣則聞食臭流於膽則口苦流於膀胱則便赤
以上諸證非一齊並見皆移易變動而見也
百合病見於陰者以陽法救之見於陽者以陰法救之
見陽攻陰復發其汗此為逆見陰攻陽乃復下之此亦
為逆
(註)此承上條以明其治也百合一病難分陰陽表裏
故以百合等湯主之若病見於陰者以温養陽之
法救之見於陽者以凉養陰之法救之即下文見
陽攻陰或攻陰之後表仍不解復發其汗者此為
逆見陰攻陽或攻陽之後裏仍不解乃復下之者
此亦為逆也
(集註)徐彬曰内經所謂用陰和陽用陽和陰即是此義
故諸治法皆以百合為主至病見於陽加一二味
以和其陰病見於陰加一二味以和其陽
李彣曰百合病多端數條之法亦說不盡
沈明宗曰此治百合病之總要法也微邪伏於榮
衛流行而病表裏當分陰陽以施救治可也
百合病不經吐下發汗病形如初者百合地黃湯主之
(註)百合一病不經吐下發汗病形如初者是謂其病
遷延日久而不增减形證如首章之初也以百合
地黃湯通其百衇凉其百衇中病勿更服恐過服
生地黃大便常如漆也
百合地黃湯方
百合(七枚擘)生地黃汁(一升)
右以水洗百合漬一宿當白沫出去其水更以泉
水二升煎取一升去滓内地黃汁煎取一升五合
分温再服中病勿更服大便常如漆
(集解)程林曰百合花葉皆四向故能通逹上下四旁其
根亦衆瓣合成故名百合用以醫百合病也有以
夫
高世栻曰百合色白味甘手太隂之補劑也其花
晝開夜合如氣之日行於陽夜行於隂司開闔以
行榮衛和陰陽
百合病變發熱者百合滑石散主之
(註)百合病如寒無寒如熱無熱本不發熱今變發熱
者其内熱可知也故以百合滑石散主之使其微
利熱從小便而除矣
百合滑石散方
百合(一兩炙)滑石(三兩)
右為散飲服方寸匕日三服當微利則止服熱則
除
(集解)高世栻曰滑石亦名液石又名膋石石之脂膏也
主治身熱洩澼利小便
百合病一月不觧變成渴者百合洗方主之
(註)百合病本不渴今一月不解變成渴者外以百合
湯浸洗其身通表瀉熱内食煮餅勿以鹽䜴不致
引飲而渴自止也
百合洗方
百合(一升)
右以水一斗漬之一宿以洗身洗已食煮餅勿以
鹽䜴也
百合病渴不瘥者用後方主之
(註)與百合洗身而渴不瘥者内熱盛而津液竭也栝
蔞根苦寒生津止渴牡蠣鹹寒引熱下行也
栝蔞牡蠣散方
栝蔞根牡蠣(熬等分)
右為細末飲服方寸匕日三服
百合病發汗後者百合知母湯主之
(註)百合病不應汗而汗之不觧者則致燥以百合知
母湯主之者清而潤之也
百合知母湯方
百合(七枚擘)知母(三兩切)
右先以水洗百合漬一宿當白沫出去其水更以
泉水二升煎取一升去滓别以泉水二升煎知母
取一升去滓後合和煎取一升五合分温再服
百合病下之後者滑石代赭湯主之
(註)百合病不應下而下之不解者則怯中以滑石代
赭湯清而鎮之也
滑石代赭湯方
百合(七枚擘)滑石(三兩碎綿裹)
代赭石(如彈丸大一枚碎綿裹)
右先以水洗百合漬一宿當白沫出去其水更以
泉水二升煎取一升去滓别以泉水二升煎滑石
代赭取一升去滓後合和重煎取一升五合分温
服
百合病吐之後者用後方主之
(註)百合病不應吐而吐之不解者則虛中以百合雞
子湯清而補之也
百合雞子湯方
百合(七枚擘)雞子黃(一枚)
右先以水洗百合漬一宿當白沫出去其水更以
泉水二升煎取一升去滓内雞子黃攪勻煎五分
温服
狐惑之為病狀如傷寒默默欲眠目不得閉臥起不安
蝕於喉為惑蝕於隂為狐不欲飲食惡聞食臭其面目
乍赤乍黑乍白蝕於上部則聲嗄甘草瀉心湯主之蝕
於下部則咽乾苦參湯洗之蝕於肛者雄黃熏之
(註)狐惑牙疳下疳等瘡之古名也近時惟以疳呼之
下疳即狐也蝕爛肛隂牙疳即惑也蝕咽腐齦脫
牙穿腮破唇每因傷寒病後餘毒與濕䘌之為害
也或生斑疹之後或生癖疾下利之後其為患亦
同也狀如傷寒謂發熱憎寒也默默欲眠目不得
閉謂其病或在隂亦或在陽故臥起俱不安也此
病有蟲蟲聞食臭而動動則令人煩心故不欲飲
食惡聞食臭也面目乍赤乍黑乍白亦由蟲動交
亂胃中胃主面故色無定也惑蝕於上部之喉故
先聲嗄毒在喉也狐蝕於下部之隂故先咽乾毒
在隂也外治之法苦參湯雄黃散解毒殺蟲尚屬
有理内用甘草瀉心湯必傳寫之誤也姑存之
(集註)程林曰靈樞經云蟲動則令悗心是以有臥起不
安等項也
李彣曰喉肛與前隂皆關竅所通津液滋潤之處
故虫每蝕於此
甘草瀉心湯方
甘草(四兩)黃芩
人參乾薑(各三兩)
黃連(一兩)大棗(十二枚)
半夏(半升)
右七味水一斗煑取六升去滓再煎温服一升日
三服
苦參湯方
苦參(一升)
水一斗煑取七升熏洗日三
雄黃
右一味為末筒瓦二枚合之燒向肛熏之
衇經云病人或從呼吸上蝕其咽或從下焦蝕其肛
隂蝕上為惑蝕下為狐狐惑病者猪苓散主之
病者衇數無熱微煩默默但欲臥汗出初得之三四日
目赤如鳩眼七八日目四眥黑若能食者膿已成也赤
小豆當歸散主之
(註)病者衇數謂病狐惑之人衇數也數主瘡主熱今
外無身熱而内有瘡熱瘡之熱在於隂故默默但
欲臥也熱在於陽故微煩汗出也然其病初得之
三四日目赤如鳩眼者是熱藴於血故眥絡赤也
七八日四眥皆黑者是熱瘀血腐故眥絡黑也若
不能食其毒尚伏諸裏若已能食其毒已化成膿
也故以赤小豆排癰腫當歸調瘍血米漿和胃氣
也
(集註)李彣曰經云衇數不止而熱不解則生惡瘡今膿
成何處大率在喉與隂肛蓋積熱生虫亦積熱成
膿是亦惡瘡之類也
赤小豆當歸散方
赤小豆(三升浸令芽出曝乾)當歸
右二味杵為散漿水服方寸匕日三服
陽毒之為病面赤斑斑如錦文咽喉痛唾膿血五日可
治七日不可治升麻鼈甲湯主之
隂毒之為病面目青身痛如被杖咽喉痛五日可治七
日不可治升麻鼈甲湯去雄黃蜀椒主之
(註)隂陽平正氣也隂陽偏邪氣也隂陽變異氣也正
氣者即四時令平之氣也中人為病徐而淺邪氣
者即四時不和之氣也中人為病速而危異氣者
非常災癘之氣也中人為病暴而死所以過五日
不治以五藏相傳俱受邪也此氣適中人之陽則
為陽毒適中人之隂則為隂毒非後人所論隂寒
極陽熱極之隂毒陽毒也觀其所主之方要不過
升麻甘草當歸鼈甲蜀椒雄黃而並不用大寒大
熱之藥則可知仲景所論隂毒陽毒非隂寒極陽
熱極之謂也此二證即今世俗所稱痧證是也陽
毒終屬陽邪故見面赤斑斑如錦文唾膿血之熱
證隂毒終屬隂邪故見面目青身痛如被杖之寒
證二證俱咽喉痛者以此證乃邪從口鼻而下入
咽喉故痛也
(按)由此推之凡邪所過之處無不痛也故中此氣之
人不止咽喉痛身痛甚至有心腹絞痛大滿大脹
通身絡衇青紫暴出手足指甲色如靛葉口噤牙
緊心中忙亂死在旦夕者若謂必從皮毛而入未
有為病如是之速者也是必從口鼻而下入咽喉
無疑況隂毒反去雄黃蜀椒必傳寫之譌故治是
證者不必問其隂陽但刺其尺澤委中手中十指
衇絡暴出之處出血輕則用刮痧法隨即服紫金
錠或吐或下或汗出而愈者不少若吐瀉不止厥
逆冷汗衇微欲絶用炮附子炮川烏吳茱萸丁香
生乾薑甘草虛者加人參救之亦多得生
(集註)王履曰仲景雖有隂毒之名其叙證不過面目青
身痛咽痛而已並不言隂寒極盛之說其升麻鼈
甲湯並不用大熱藥是知仲景所論隂毒者非隂
寒之病乃感天地惡毒異氣入於隂經故曰隂毒
耳後人謂隂寒極盛之證稱為隂毒引仲景所叙
面目青身痛如被杖咽喉痛數語郤用附子散正
陽散等藥竊謂隂寒極盛之證固可名為隂毒然
終非仲景所以立名之本意後人所叙隂毒與仲
景所叙隂毒自是兩般豈可混論蓋後人所叙隂
毒只是内傷冷物或暴寒所中或過服寒凉藥或
内外俱傷於寒而成耳非天地惡毒異氣所中者
也
李彣曰趙獻可云此隂陽二毒是感天地疫癘非
常之氣沿家傳染所謂時疫證也觀方内老小再
服可見
升麻鼈甲湯方
升麻(二兩)當歸(一兩)
蜀椒(炒去汗一兩)甘草(二兩)
鼈甲(手掌大一片炙)雄黃(半兩研)
右六味以水四升煑取一升頓服之老小再服取
汗
瘧病衇證并治第四
師曰瘧衇自弦弦數者多熱弦遲者多寒弦小緊者下
之差弦遲者可温之弦緊者可發汗鍼灸也弦浮大者
可吐之弦數者風發也以飲食消息止之
(按)弦小緊者之小字當是沉字則有可下之理弦緊
者當是弦浮緊則有可發汗之理弦浮大者當是
弦滑大則有可吐之理且不遺本文瘧衇自弦之
意
(註)瘧之為病寒熱也三隂三陽皆有之因其邪伏藏
於半表半裏之間故屬少陽衇自弦也弦數者多
熱弦遲者多寒謂發作之時多熱為陽盛多寒為
隂盛也夫傷寒少陽病則有汗吐下三法之禁而
瘧亦屬少陽何以有汗吐下三法之宜是蓋瘧屬
雜病不可不知也初發衇弦兼沉緊者主乎裏也
可下之兼遲者主乎寒也可温之兼浮緊者主乎
表也可汗之兼滑大者主乎飲也可吐之兼數者
風發也即風熱之謂也可清之若久發不止則不
可以此法治之當以飲食撙節調理消息止之蓋
初病以治邪為急久病以養正為主也其他癉瘧
即内經所謂但熱不寒之癉瘧也温瘧即内經所
言先傷於風後傷於寒熱多寒少之温瘧也牝瘧
即内經所言先傷於寒後傷於風寒多熱少之寒
瘧也惟瘧母一證經所未載然論諸瘧未有詳於
内經者也其文雖略有不同必是脫簡然所出治
法亦未有過於仲景者也
(集註)徐彬曰自者謂感有風寒而衇惟自弦也於是衇
既有一定之象而兼數為熱兼遲為寒此其大綱
也
尤怡曰瘧之舍固在半表半裏之間而人之藏則
有偏多偏少之異故其病有熱多者有寒多者有
裏多而可下者有表多而可汗可吐者當各隨其
衇而施治也
周揚俊曰人之瘧證由外邪之入每伏於半表半
裏入而與隂爭則寒出而與陽爭則熱故寒熱往
來主少陽謂兼他經證則有之謂全不涉少陽則
無是理也仲景曰瘧衇自弦正以衇之數遲小緊
浮大皆未可定要必兼弦弦為少陽衇也夫邪犯
少陽與衛氣併居衛氣晝行於陽夜行於隂故邪
得陽而外出得隂而内薄内外相薄是以日作若
氣之舍深内薄於隂陽氣獨發隂氣内著隂與陽
爭不得出是以間日而作也然則偏隂多寒偏陽
多熱其為癉為温為牝莫不自少陽而造其極補
偏救弊必從少陽之界使邪去而隂陽適歸於和
而後愈也
病瘧以月一日發當以十五日愈設不差當月盡解如
其不差當云何師曰此結為癥瘕名曰瘧母急治之宜
鱉甲煎圓
(註)病瘧者以月計之如一日發者當以十五日愈以
十五日更一氣也人受氣於天天氣更則人身之
氣亦更更氣旺則不受瘧邪故愈也設若不差當
月盡解是又更一旺氣也倘如更二氣不差此瘧
邪不衰與病者氣血痰飲結為癥瘕名曰瘧母也
當急治之宜用鱉甲煎丸攻之可也
(集註)程林曰五日為一候三候為一氣一氣十五日也
夫人受氣於天氣節更移榮衛亦因之以易也
鱉甲煎圓方
鱉甲(十二分炙)烏扇(三分燒)
黃芩(三分)柴胡(六分)
鼠婦(三分熬)乾薑(三分)
大黃(三分)芍藥(五分)
桂枝(三分)葶藶(一分熬)
石葦(三分去毛)厚朴(三分)
牡丹(五分去心)瞿麥(二分)
紫葳(三分)半夏(一分)
人參(一分)&KR2015;蟲(五分熬)
阿膠(三分)蜂窠(四分炙)
赤消(十二分)蜣螂(六分熬)
桃仁(二分)
右二十三味為末取鍜竈下灰一斗清酒一斛五
斗浸灰候酒盡一半著鱉甲於中煮令泛爛如膠
漆絞取汁内諸藥煎為丸如梧子大空心服七丸
日三服
(集解)徐彬曰藥用鱉甲煎者鱉甲入肝除邪養正合煆
竈灰所浸酒去瘕故以為君小柴胡湯桂枝湯大
承氣湯為三陽主藥故以為臣但甘草嫌柔緩而
減藥力枳實嫌破氣而直下故去之外加乾薑阿
膠助人參白术温養為佐瘕必假血依痰故以四
蟲桃仁合半夏消血化痰凡積必由氣結氣利而
積消故以烏扇葶藶利肺氣合石葦瞿麥清邪熱
而化氣散結血因邪聚則熱故以牡丹紫葳去血
中伏火膈中實熱為使千金方去鼠婦赤消而加
海藻大戟以軟堅化水更妙
師曰隂氣孤絶陽氣獨發則熱而少氣煩冤手足熱而
欲嘔名曰癉瘧若但熱不寒者邪氣内藏於心外舍分
肉之間令人消鑠肌肉
(按)此言癉瘧其文脱簡内經已詳不復釋
温瘧者其衇如平身無寒但熱骨節疼煩時嘔白虎加
桂枝湯主之
(按)此言温瘧其文脱簡内經已詳不復釋
白虎加桂枝湯方
知母(六兩)甘草(二兩炙)
石膏(一觔)粳米(二合)
桂枝(三兩)
右剉每五錢水一盞半煎至八分去滓温服汗出
愈
瘧多寒者名曰牝瘧蜀漆散主之
(按)此言牝瘧其文脱簡内經已詳不復釋
蜀漆散方
蜀漆(洗去腥)雲母(燒二日夜)
龍骨(等分)
右三味杵為散未發前以漿水服半錢匕温瘧加
蜀漆半分臨發時服一錢匕
(集解)李彣曰牝瘧證多隂寒治宜助陽温散為主雲母
之根為陽起石下有雲母上多雲氣性温氣升乃
升發陽氣之物龍骨屬陽能逐隂邪而起陽氣蜀
漆乃常山之苖功能治瘧不用根而用苖者取其
性多升發能透達陽氣於上之義也温瘧加蜀漆
亦取其升散之功
中風歴節病衇證并治第五
夫風之為病當半身不遂或但臂不遂者此為痺衇微
而數中風使然
(註)風病内經論之詳矣但往往與痺合論後人惑之
故仲景復言之曰風之為病當半身不遂即經所
謂偏枯也或但兩臂不遂者非中風也即痺病也
蓋痺為隂病衇多沉澁風為陽病衇多浮緩今衇
微而數中風使然其衇微者正氣虛也數者邪氣
勝也故病風中之人因虚而召風者未有不見微
弱之衇者也因熱而生風者未有不見數急之衇
者也
(集註)沈明宗曰此分中風與痺也風之為病非傷於衞
即侵於榮故當半身不遂謂半身之氣傷而不用
也若但臂不遂此為痺痺者閉也謂一節之氣閉
而不仁也於是診之於衇必微而數微者陽之微
也數者風之數也此中風使然謂風乘虛入而後
使半身不遂也
寸口衇浮而緊緊則為寒浮則為虛寒虛相搏邪在皮
膚浮者血虛絡衇空虛賊邪不瀉或左或右邪氣反緩
正氣即急正氣引邪喎僻不遂邪在於絡肌膚不仁邪
在於經即重不勝邪入於腑即不識人邪入於藏舌則
難言口吐涎
(按)寸口衇浮而緊緊則為寒浮則為虛寒虚相搏邪
在皮膚此五句與本條文義不屬當在後條之首
後條寸口衇遲而緩遲則為寒緩則為虚榮緩則
為亡血衞緩則為中風邪氣中經此六句亦與本
條文義不屬當在此條之首文氣相屬必是錯簡
其中有浮者血虚一句必是衍文浮則為虛寒虛
相搏二虛字當是風字是傳寫之譌
(註)中風虛邪之衇皆當浮緩以浮主風緩主虚也榮
分見緩經絡之血亡也衞分見緩經絡之氣空也
蓋邪風中人未有不由經絡血氣空虛而中也賊
邪不瀉留而不去在左則病左在右則病右淺則
病經絡深則病藏腑邪在於絡則為病肌膚麻木
不仁也邪在於經則為病身肢偏重喎斜不遂也
邪入於腑則為病九竅閉不識人也邪入於藏則
為病舌瘖難言唇緩吐涎也
寸口衇遲而緩遲則為寒緩則為虚榮緩則為亡血衞
緩則為中風邪氣中經則身痒而癮疹心氣不足邪氣
入中則胸滿而氣短
(按)寸口衇遲而緩遲則為寒二遲字當是浮字寒字
當是風字始得文義了然且遲緩二衇不能並見
必是傳寫之譌
(註)上條發明虛邪賊風之為病此條發明榮衞風寒
之為病也寸口衇浮而緊緊則為寒浮則為風風
寒之邪相摶於表鬱於皮膚經絡則令人身痒而
發癮疹也若其人心氣不足謂心胸之氣不足而
邪氣入心胸故令人胸滿而短氣也
寸口衇沉而弱沉即主骨弱即主筋沉即為腎弱即為
肝汗出入水中如水傷心歴節黃汗出故曰歴節
(註)寸口衇沉而弱肝腎之氣不足也蓋肝主筋腎主
骨肝腎不足筋骨痿緩一為風寒濕邪所乘即病
筋骨關節交會之處夫人汗出時腠理開風尚易
入况入水中浴焉得不致寒耶水傷心心主汗汗
鬱成濕故風勝為歴節濕勝為黃汗出也
(集註)趙良曰腎主水骨與之合故衇沉者病在骨也肝
藏血筋與之合血虛則衇弱故病在筋也心主汗
汗出入水其汗為水所阻水汗相搏聚以成濕久
變為熱濕熱相蒸是以歴節發出黃汗也
味酸則傷筋筋傷則緩名曰泄鹹則傷骨骨傷則痿名
曰枯枯泄相搏名曰斷泄榮氣不通衞不獨行榮衞俱
微三焦無所御四屬斷絶身體羸瘦獨足腫大黃汗出
脛冷假令發熱便為歴節也病歴節不可屈伸疼痛烏
頭湯主之
(按)名曰斷泄之泄字當是絶字始與下文相屬必是
傳寫之譌
(註)此詳申上條互發其義以明其治也歴節之病屬
肝腎虛肝腎不足於内筋骨不榮於外客邪始得
乘之而為是病也究其所以致虛之由不止一端
也如飲食之味過傷日久亦為是病也味過於酸
則傷肝肝傷則筋傷筋傷則緩不收持名曰泄也
味過於鹹則傷腎傷腎則骨傷骨傷則枯不能立
名曰枯也枯泄相搏名曰斷絶斷絶者即榮氣不
通衞不獨行榮衞俱虛三焦失所四維斷絶身體
羸瘦也若獨足腫脛冷寒勝凝於下也黃汗自出
濕勝發於中也假令發熱則屬風便為歴節也病
歴節者歴節疼痛不能屈伸也故主之以烏頭湯
通榮行衞並驅風寒濕之邪也以蜜製烏頭亦緩
毒法耳
(集註)沈明宗曰金匱補示飲食内傷脾胃心肺肝腎致
病名曰歴節然出衇證皆因飲酒濕壅内熱而招
外邪合病謂飲酒汗出當風所致即邪之所凑其
氣必虛是矣或外風而合内濕外寒而合内濕内
寒而招外濕内熱而招外濕此等關頭不可不曉
又當分别風寒濕氣偏多偏少而處發表温中行
陽補虛散邪之法故治此當與靈素金匱合看則
備若泛用成方則非良工所為之事也
烏頭湯方
麻黃芍藥
黃耆(各三兩)甘草
川烏(五枚㕮咀以蜜二升煎取一升即出烏頭)
右五味㕮咀四味以水三升煮取一升去滓内蜜
煎中更煎之服七合不知盡服之
諸肢節疼痛身體尫羸脚腫如脱頭眩短氣温温欲吐
桂枝芍藥知母湯主之
(按)温温當是嗢嗢
(註)歴節之證諸肢節疼痛也身體尫羸即上條身體
羸瘦甚言其瘦之甚也脚腫如脱即上條獨足腫
大甚言其腫之甚也頭眩短氣陽氣虛也嗢嗢欲
吐寒邪盛也而不用烏頭湯者因無黃汗之濕勝
也用桂枝芍藥知母湯者以壯陽氣散寒濕為急
也故方中桂枝芍藥倍於麻黃防風大加白术附
子其意專在温行陽氣次在散寒濕也多用生薑
因其欲吐更佐知母甘草者以其劑過辛熱監制
之也
(集註)李彣曰此歴節病由氣血兩虛而致者也風濕相
搏四肢節節皆痛即歴節病也身體尫羸邪勝正
衰也脚腫如脱氣絶於下也頭眩短氣氣虛於上
也嗢嗢欲吐氣逆於中也此三焦氣血兩虚故是
湯主袪風濕而温氣血
桂枝芍藥知母湯方
桂枝(四兩)芍藥(三兩)
甘草(二兩)麻黃(二兩)
生薑(五兩)白术(五兩)
知母(四兩)防風(二兩)
附子(二枚炮)
右九味以水七升煮取二升温服七合日三服
趺陽衇浮而滑滑則榖氣實浮則汗自出
(註)趺陽胃衇也榖氣胃氣也浮則為風外薄滑則為
胃實熱風熱蒸於肌腠之間故汗自出此發明黃
汗亦有因風熱之義也
少隂衇浮而弱弱則血不足浮則為風風血相搏即疼
痛如掣
(註)少隂心衇也心主血心衇浮而弱弱則為血虚浮
則為風邪風血相搏而交爭於經絡之間故疼痛
牽引如掣也此發明歴節亦有因血虛之義也
(集註)李彣曰風在血中則慓悍勁切無所不至為風血
相搏蓋血主榮養筋骨者也若風以燥之則血愈
耗而筋骨失其所養故疼痛如掣昔人曰治風先
養血血生風自滅此其治也
盛人衇濇小短氣自汗出歴節疼不可屈伸此皆飲酒
汗出當風所致
(註)盛人衇盛不應濇小盛人氣長不應氣短今盛人
衇濇小短氣是形氣衇息不合也審其證自汗出
歴節疼不可屈伸詢其由得之於飲酒汗出當風
也此又發明歴節不止一端之義也
(集註)徐彬曰盛人肥人也肥人濕多衇得澁小此痺象
也於是氣為濕所搏而短因風作使而自汗氣血
為邪所痺而疼痛不可屈伸然肥人固多濕何以
衇驟澁小豈非酒濕困之乎何以疼痛有加而汗
出不已豈非濕而挾風乎衇證不同因風則一故
曰此皆飲酒汗出當風所致
血痺虛勞病衇并治第六
問曰血痺病從何得之師曰夫尊榮人骨弱肌膚盛重
因疲勞汗出臥不時動摇加被微風遂得之但以衇自
微濇在寸口關上小緊宜鍼引陽氣令衇和緊去則愈
(註)歴節屬傷氣也氣傷痛故疼痛也血痺屬傷血也
血傷腫故麻木也前以明邪氣聚於氣分此以明
邪氣凝於血分故以血痺名之也尊榮人謂膏粱
之人素食甘肥故骨弱肌膚盛重是以不任疲勞
疲勞則汗出汗出則腠理開亦不勝久臥臥則不
時動摇動摇即加被微風亦遂得以干之此言膏
粱之人外盛内虛雖微風小邪易為病也然何以
知病血痺也但以身體不仁衇自微濇則知邪凝
於血故也寸口關上小緊亦風寒微邪應得之衇
也鍼能導引經絡取諸痺故宜鍼引氣血以瀉其
邪令衇不濇而和緊去邪散血痺自通也
(集註)周揚俊曰天下惟尊榮人為形樂志苦形樂故肌
膚盛志苦故骨弱骨弱則不耐勞肌盛則氣不固
稍有勞困即汗出也汗出而陽氣虛雖微風且得
以襲之則血為之痺故一見衇微則知其陽之不
足一見衇濇則知其隂之多阻此血痺之本衇也
而其邪入之處則自形其小緊小為正氣拘抑之
象緊為寒邪入中之徵然仲景明言微風何以反
得寒衇也蓋邪隨血衇上下阻滯汁沫未有不痛
者故痛為緊衇也鍼以泄之引陽外出則邪去而
正自伸也
血痺隂陽俱微寸口關上微尺中小緊外證身體不仁
如風痺狀黃耆桂枝五物湯主之
(註)此承上條互詳衇證以明其治也上條言六衇微
濇寸口關上小緊此條言隂陽寸口關上俱微尺
中亦小緊合而觀之可知血痺之衇浮沉寸口關
上尺中俱微俱濇俱小緊也微者虛也濇者滯也
小緊者邪也故血痺應有如是之證也血痺外證
亦身體頑麻不知痛癢故曰如風痺狀但不似風
痺歴關節流走疼痛也主黃耆桂枝五物湯者調
養榮衛為本袪風散邪為末也
(集註)周揚俊曰此申上條既痺之後未能鍼引以愈遂
令寸口微者今則隂陽俱微且寸關俱微矣且尺
中小緊矣夫小緊既見於尺則邪之入也愈深而
愈不得出何也正虛之處便是容邪之處也衇經
内外謂之隂陽上下亦謂之隂陽今尺既小緊則
微屬内外也明矣若言證以不仁㮣之則疼痛麻
木每與我相阻其為不仁甚矣故以風痺象之非
真風痺也於是以黃耆固衞芍藥養隂桂枝調和
榮衞托實表裏驅邪外出佐以生薑宣胃大棗益
脾為至當不易之治也
黃耆桂枝五物湯方
黃耆(三兩)芍藥(三兩)
桂枝(三兩)生薑(六兩)
大棗(十二枚)
右五味以水六升煮取二升温服七合日三服(一方)
(有人參)
夫男子平人衇大為勞極虛亦為勞
(註)男子平人應得四時五藏平衇今六衇大而極虛
非平人之衇也然大而無力勞役傷脾氣也極虚
者内損腎隂精也此皆欲作虚勞之候故有如是
之證也
(集註)李彣曰平人者形如無病之人經云衇病人不病
者是也勞則體疲於外氣耗於中衇大非氣盛也
重按必空濡乃外有餘而内不足之象衇極虚則
精氣耗矣蓋大者勞衇之外暴者也極虛者勞衇
之内衰者也
魏荔彤曰夫男子平人衇大為勞極虛亦為勞衇
大者邪氣盛也極虛者精氣奪也以二句揭虛勞
之總而未嘗言其大在何衇虛在何經是在主治
者隨五勞七傷之故而締審之也
人年五六十其病衇大者痺俠背行若腸鳴馬刀俠癭
者皆為勞得之
(按)若腸鳴三字與上下文不屬必是錯簡俠癭之癭
字當是瘰字每經此證先勞後瘰先瘰後勞者有
之從未見勞癭先後病也必是傳寫之譌
(註)平人年二三十常得大衇者則多病勞若人年已
五六十其衇亦大不即病勞者以氣血雖虛而火
自微也火微故不病勞也雖不病勞然氣血榮衞
虚痹不行故為馬刀鼠瘡俠瘰也此發明衇大雖
同為病不同之義也
勞之為病其脉浮大手足煩春夏劇秋冬瘥隂寒精自
出酸削不能行
(按)隂寒精自出之寒字當是虛字是傳寫之譌
(註)此言浮大為勞以詳其證也手足煩即今之虚勞
五心煩熱隂虚不能藏陽也隂虛精自出即今之
虚勞遺精隂虚不能固守也酸削不能行即今之
虚勞膝酸削瘦骨痿不能起於床也夫春夏陽也
隂虛不勝其陽故劇秋冬隂也隂虛得位自起故
瘥
(集註)徐彬曰衇大既為勞矣更加浮其證則手足煩蓋
隂既不足而陽必盛也於是春夏助其陽則劇秋
冬助其隂則瘥隂虛而精自出者久則痠削不能
行矣
程林曰寒字作虚字看隂虛則氣不守而精自出
矣
李彣曰衇浮大者裏虚而氣暴於外也四肢者諸
陽之本勞則陽耗隂虛而生内熱故手足煩凡勞
傷多屬隂虛當春夏木火盛炎之際氣浮於外則
裏愈虛故劇秋冬金水相生之候氣歛於内則外
不擾故瘥也腎藏精精自出者腎水不藏也腎主
骨故痠削而不能行也
男子衇虚沉弦無寒熱短氣裏急小便不利面色白時
目瞑兼衂少腹滿此為勞使之然
(註)此復申虛極為勞以詳其證之義也衇虛沉弦隂
陽俱不足也無寒熱是隂陽雖不足而不相乘也
短氣面白時瞑兼衂乃上焦虛而血不榮也裏急
小便不利少腹滿乃下焦虛而氣不行也凡此衇
證皆因勞而病也故曰此為勞使之然
男子面色白者主渴及亡血卒喘悸衇浮者裏虛也
(按)衇浮者裏虚也當是衍文
(註)此復申虛勞面色白互詳其證之義也面色白不
因衂者是血不内生也因衂者是血亡於外也今
曰面色薄謂面色淺淡不華亦不足之色也故主
津液不足之渴及吐衂亡血氣虛卒喘血虛卒悸
也
(集註)李彣曰此節以亡血為主内經云精明五色者氣
之華也又云心之華在面其充在血衇勞則氣耗
火動逼血妄行必致亡血蓋血主濡之血亡則精
采奪而面色薄津液去而煩且渴矣又勞者氣血
俱耗肺主氣氣虛則喘心主血血虛則悸卒者猝
然見此病也
男子衇浮弱而濇為無子精氣清冷
(註)男子之衇浮大而虛者為虚勞也浮弱而濇者則
為精氣清冷故為無子也
夫失精家少腹弦急隂頭寒目眩髮落衇極虛芤遲為
清榖亡血失精衇得諸芤動微緊男子失精女子夢交
桂枝龍骨牡蠣湯主之
(按)此條亡血失精之下等句與上文義不屬當另作
一條在後
(註)失精家謂腎陽不固精者也少腹弦急虛而寒也
隂頭寒陽氣衰也目眩精氣虧也髮落血本竭也
若診其衇極虛而芤遲者當知極虛為勞芤則亡
血遲則為寒故有清榖亡血失精之證也
(集註)程林曰腎主閉藏肝主疎泄失精則過於疎泄故
少腹弦急也隂頭為宗筋之所聚真陽日虧故隂
頭寒也目眩則精衰髮落則血竭是以衇虛芤遲
也虛主失精芤主亡血遲主下利清榖也
李彣曰肝主藏血腎主藏精亡血失精則肝腎俱
虛矣少腹者肝腎之部今少腹弦急以肝腎兩虧
則裏氣虛而張急加弦也肝主筋前隂者宗筋之
所聚肝衰故隂頭寒也肝藏血開竅於目腎主骨
骨之精為瞳子又腎之華在髮髮者血之餘此肝
腎兩虛故目眩髮落也芤衇者浮沉有中間無似
中空芤草故名芤衇此亡血之衇以衇者血之府
血虛則衇亦虛也遲為在藏遲則為寒衇極虛芤
遲則其證亦虛清榖者大便完榖不化也此虛勞
在肝腎二經者也
男子平人衇虛弱細微者善盗汗也
(按)此節衇證不合必有脱簡故不釋
衇沉小遲名脱氣其人疾行則喘喝手足逆寒腹滿甚
則溏泄食不消化也
(註)衇沉細遲則陽大虛故名脱氣脱氣者謂胸中大
氣虛少不充氣息所用故疾行喘喝也陽虚則寒
寒盛於外四末不温故手足逆冷也寒盛於中故
腹滿溏泄食不消化也
(集註)徐彬曰衇沉小遲其為陽衰無疑沉小遲三衇相
併是陽氣全虧故名脱氣其軀為空殼疾行則氣
竭而喘喝四肢無陽而寒腹中無陽而滿甚則胃
虛極而溏泄脾虛極而食不化也
李彣曰此脾肺腎三經俱病也肺主氣氣為陽沉
小遲皆陽氣虛衰之衇故為脱氣疾行則喘喝以
肺主出氣而腎主納氣為生氣之原呼吸之門若
真元耗損則氣虛不能續息肺無所出腎無所納
故喘喝此肺腎病也又脾主四肢四肢者諸陽之
本逆寒者陽虛不温四末也腹滿者脾經入腹氣
虛中滿也溏泄食不化者此脾虛不能運磨水榖
多見鶩溏飱泄之證也
衇弦而大弦則為減大則為芤減則為寒芤則為虛虛
寒相搏此名為革婦人則半產漏下男子則亡血失精
(註)詳見傷寒論辨衇法中不復釋
衇得諸芤動微緊男子失精女子夢交桂枝龍骨牡蠣
湯主之
(註)衇得諸芤動微緊者謂㮣虛勞之諸衇而為言也
非謂芤動微緊僅主男子失精女子夢交之候也
通舉男女失精之病而用桂枝龍骨牡蠣湯者調
隂陽和榮衛兼固澁精液也
(集註)徐彬曰失精之家衇復不一苟得諸芤動微緊是
男子以虛隂而挾火則失精女子以虛隂而挾火
則夢交主以桂枝龍骨牡蠣湯者蓋隂虛之人大
㮣當助腎故以桂枝芍藥通陽固隂甘草薑棗和
中龍骨牡蠣固精也
桂枝加龍骨牡蠣湯方
桂枝芍藥
生薑(各三兩)甘草(二兩)
大棗(十二枚)龍骨
牡蠣(各三兩)
右七味以水七升煮取三升分温三服
虛勞裏急悸衂腹中痛夢失精四肢痠疼手足煩熱咽
乾口燥小建中湯主之
(註)虛勞云云者㮣虛勞之證而言也非謂虛勞之證
止於此也故下文有諸不足之說也均主以小建
中湯者欲小小建立中虛之意合下六節皆論虛
勞各有所主之方也
小建中湯方
桂枝(三兩)甘草(三兩炙)
大棗(十二枚)芍藥(六兩)
生薑(二兩)膠飴(一升)
右六味以水七升煮取三升去滓内膠飴更上微
火消解温服一升日三服嘔家不可用建中湯以
甜故也
虛勞裏急諸不足黃耆建中湯主之
(註)所謂虛勞裏急諸不足者亦該上條諸不足證之
謂也黃耆建中湯建立中外兩虛非單謂裏急一
證之治也桂枝龍骨牡蠣湯即桂枝湯加龍骨牡
蠣小建中湯即桂枝湯加膠飴黃耆建中湯即桂
枝湯加膠飴黃耆也故嘗因是而思仲景以一桂
枝湯出入加減無往不利如此何後世一見桂枝
即為傷寒發汗之劑是但知仲景用桂枝湯治傷
寒而不知仲景用桂枝湯治虛勞也若知桂枝湯
治虛勞之義則得仲景心法矣蓋桂枝湯辛甘而
温之品也若啜粥温覆取汗則發散榮衛以逐外
邪即經曰辛甘發散為陽是以辛為主也若加龍
骨牡蠣膠飴黃耆則補固中外以治虛勞即經曰
勞者温之甘藥調之是以温以甘為主也由此推
之諸藥之性味功能加減出入其妙無窮也
(集註)魏荔彤曰氣虛甚加黃耆津枯甚加人參以治虛
勞裏急此言裏急非單指裏急之謂也乃虛勞諸
不足腹痛之謂也故名其方為建中正所以扶持
其中氣使漸生隂陽達於榮衛布於肢體也
尤怡曰裏虛衇急腹中當引痛也諸不足者隂陽
諸衇俱不足而眩悸喘喝失精亡血等證相因而
至也急者緩之必以甘不足者補之必以温而充
虚塞空則黃耆尤有專長也
黃耆建中湯方
於小建中湯内加黃耆一兩半餘依上法若氣短胸
滿者加生薑腹滿者去棗加茯苓一兩半及療肺虚
損不足補氣加半夏三兩
虛勞腰痛少腹拘急小便不利者八味腎氣丸主之
(註)虛勞之人腰痛腎氣虛而不行也少腹拘急小便
不利膀胱氣虛不化也主以八味腎氣丸温補下
焦腎與膀胱表裏之氣足而腰痛少腹拘急小便
不利未有不愈者也
(集註)程林曰腰者腎之外候腎虛則腰痛腎與膀胱為
表裏不得三焦之陽氣以决瀆則小便不利而少
腹拘急矣與是方以益腎間之氣氣強則便溺行
而少腹拘急亦愈矣
尤怡曰虛勞之人損傷少隂腎氣是以腰痛少腹
拘急小便不利以八味腎氣丸補隂之虚可以生
氣助陽之弱可以化水乃補下治下之良劑也
八味腎氣丸方(見婦人雜病中)
虛勞虛煩不得眠酸棗湯主之
(註)因虚勞而煩是虛煩也因虚煩而不得眠是虛煩
不得眠也故主以酸棗仁湯專治虛煩煩去則得
眠也
(集註)李彣曰虚煩不得眠者血虛生内熱而隂氣不歛
也内經云氣行於陽陽氣滿不得入於隂隂氣虛
故目不得瞑酸棗湯養血虚而歛隂氣也
酸棗湯方
酸棗仁(二升)甘草(一兩)
知母(二兩)茯苓(二兩)
芎藭(二兩)
右五味以水八升煮酸棗仁得六升内諸藥煮取
三升分温三服
五勞極虛羸瘦腹滿不能飲食食傷憂傷飲傷房室傷
饑傷勞傷經絡榮衛氣傷内有乾血肌膚甲錯兩目黯
黑緩中補虛大黃&KR2015;蟲丸主之
(按)緩中補虛四字當在不能飲食之下必是傳寫之
譌
(註)五勞所傷久之令人極虛羸瘦腹中虛滿不能飲
食宜緩中補虛如前之建中等方也原其所傷之
道不止過勞傷氣房室傷精也即飲食傷胃饑過
傷脾渴過傷腎憂思傷心罷極傷肝過言傷肺皆
令人經絡榮衛氣傷是以勞熱煎熬内有乾血故
肌膚不潤甲錯如鱗也兩目不榮黯黑不明也似
此乾血之證非緩中補虛之劑所能治故主以大
黃&KR2015;蟲丸攻熱下血俾瘀積去而虛勞可復也
(集註)程林曰此條單指内有乾血而言夫人或因七情
或因飲食或因房勞皆令正氣内傷血衇凝積致
有乾血積於中而尫羸見於外也血積則不能以
濡肌膚故肌膚甲錯不能榮於目則兩目黯黑與
大黃&KR2015;蟲丸以下乾血則邪除正王矣非大黃&KR2015;
蟲丸能緩中補虚也
尤怡曰内有乾血不去適足以留新血而滲灌不
周故去之不可不早也此方潤以濡其乾蟲以動
其瘀通以去其閉而以地黃芍藥甘草和養其虚
攻血而仍滋夫血也
大黃&KR2015;蟲湯方
大黃(十分蒸)黃芩(二兩)
甘草(三兩)桃仁(一升)
杏仁(一升)芍藥(四兩)
乾漆(一兩)蝱蟲(一升)
水蛭(百枚)&KR2015;蟲(半升)
蠐螬(一升)乾地黃(十兩)
右十二味末之煉蜜為丸小豆大酒飲服五丸日
三服
虛勞諸不足風氣百疾薯蕷丸方主之
(註)虚勞諸不足者謂五勞諸虛百損也上條以熱傷
乾血為言此條以風氣百疾立論熱傷其上之血
分則病肺癰熱傷其下之血分則病乾血風中其
外之氣分則病肺痿風中其内之氣分則病百疾
主之以薯蕷丸散諸風邪補諸不足滋諸枯槁調
諸榮衛故其藥温潤共劑補散同方也
(集註)徐彬曰虛勞不足證多有兼風者正不可著急治
風氣故仲景以四君四物養其氣血麥冬阿膠乾
薑大棗補其肺胃而以桔梗杏仁開提肺氣桂枝
行陽防風運脾神麯開鬱黃卷宣腎柴胡升少陽
之氣白蘝化入榮之風雖有風氣未嘗專治之謂
正氣運而風氣自去也然以薯蕷名丸者取其不
寒不熱不燥不滑脾腎兼宜故多用以為君則諸
藥相助以為理耳
薯蕷丸方
薯蕷(三十分)當歸
桂枝麯
乾地黃豆黃卷(各十分)
甘草(二十八分)人參(七分)
芎藭芍藥
白术麥門冬
杏仁(各六分)柴胡
桔梗茯苓(各五分)
阿膠(七分)乾薑(三分)
白蘝(二分)防風(六分)
大棗(百枚為膏)
右二十一味末之煉蜜和丸如彈子大空腹酒服
一丸一百丸為劑
肺痿肺癰欬𠻳上氣病衇證并治第七
問曰熱在上焦者因欬為肺痿肺痿之病從何得之師
曰或從汗出或從嘔吐或從消渴小便利數或從便難
又被快藥下利重亡津液故得之曰寸口衇數其人欬
口中反有濁唾涎沫者何師曰為肺痿之病若口中辟
辟燥欬即胸中隱隱痛衇反滑數此為肺癰欬唾膿血
(註)熱在上焦不欬不病肺痿也因熱病欬則為肺痿
肺熱致痿之由非止一端或從汗出或從嘔吐或
從消渴小便數利或從便難又被快藥下之重亡
津液故令肺熱乾痿也肺熱乾痿則清肅之令不
行水精四布失度脾氣雖散精液上歸於肺而肺
不但不能自滋其乾亦不能内灑陳於藏腑外輸
精於皮毛也其精液留貯胸中得熱煎熬變為涎
沫侵肺作欬唾之不已故乾者自乾唾者自唾愈
唾愈乾痿病成矣若口中辟辟乾燥不吐濁唾涎
沫每欬即胸中隱隱而痛衇數而滑不數而虚則
非肺痿乃為肺癰久則癰成膿潰不唾涎沫而必
欬唾膿血矣
(集註)周揚俊曰喻昌云行動數武氣即喘鳴冲擊連聲
痰始一應金匱治法貴得其精意大要緩而圖之
生胃津潤肺燥下逆氣開積痰止濁唾補真氣以
通肺之小管散火熱以復肺之清肅如半身痿廢
及手足痿軟治之得法亦能復起而肺近在胸中
呼吸所關可不致力乎肺癰屬在有形之血血結
宜驟攻肺痿屬在無形之氣氣傷宜徐理故癰為
實誤以肺痿治之是為實實痿為虛誤以肺癰治
之是為虚虛此辨証用藥之大略也然兩手寸口
之衇原為手太隂肺衇此云寸口衇數云滑數云
數實云數虚皆指左右三部統言非如氣口獨主
右關之上也其人欬口中反有濁唾涎沫頃之遍
地者為肺痿言欬而口中不乾燥也若欬而口中
辟辟燥則是肺已結癰火熱之毒出現於口欬聲
上下觸動其癰胸中即隠隱而痛其衇必見滑數
有力正邪氣方盛之徵也數虚數實之衇以之分
别肺痿肺癰是則肺痿當補肺癰當瀉也可知矣
又云纔見久欬先湏防此兩證肺癰由五藏藴崇
之火與胃中停蓄之熱上乘乎肺肺受火熱薰灼
血為之凝痰為之裹遂成小癰所結之形漸長則
肺日脹而脇骨日昂迺至欬聲頻併痰濁如膠發
熱畏寒日晡尤甚面紅鼻燥胸生甲錯始先即能
辨其衇證屬表屬裏極力開提攻下無不愈者迨
至血化為膿肺葉朽壞傾囊吐出始識其證十死
不救嗟無及矣
沈明宗曰此肺痿肺癰之辨也心居上腎水不足
心火刑金為熱在上焦肺隂日消氣逆則欬故致
肺痿然本經明其始病之因或從病後隂虚過汗
傷液嘔吐傷津消渴血虛津竭或利小便數而傷
隂或大便難反被快藥下利而重亡津液以致肺
金枯燥虛熱熏蒸故寸口衇數其人欬𠻳氣弱不
振津液不佈化為濁唾涎沫而成肺痿若口中辟
辟燥欬即胸中隱隱痛者乃風寒侵入肺中凝滯
榮血為癰故衇滑數而欬唾膿血因無形虛熱致
痿故衇數虛因有形氣血凝滯成癰故衇數實此
明肺癰屬實肺痿屬虚也
衇數虛者為肺痿數實者為肺癰
(註)此詳申上條肺痿肺癰之衇也肺痿得之於熱亡
津液虛邪也故衇數而虛肺癰得之於熱毒蓄結
實邪也故衇數而實
(集註)李彣曰潘碩甫云痿與癰皆熱在上焦其衇皆數
皆欬亡津液未有異也但痿屬肺氣虚而亡津雖
有熱亦不烈故不至燥涸雖欬而口中有濁唾涎
沬故衇雖數而虚也癰則氣壅血凝邪實而熱烈
故津液亡而更覺乾涸口中辟辟燥欬即胸中隱
痛津液既涸衇應濇滯而反滑數者蓄熱腐膿衇
故數實也
尤怡曰痿者萎也如草木之萎而不榮為津亡而
肺焦也癰者壅也如土之壅而不通為熱聚而肺
㿉也故其衇有虛實不同而其數則一也
問曰病欬逆衇之何以知此為肺癰當有膿血吐之則
死其衇何類師曰寸口衇微而數微則為風數則為熱
微則汗出數則惡寒風中於衛呼氣不入熱過於榮吸
而不出風傷皮毛熱傷血衇風舍於肺其人則欬口乾
喘滿咽燥不渴時唾濁沫時時振寒熱之所過血為之
凝滯畜結癰膿吐如米粥始萌可救膿成則死
(按)肺癰之上當有肺痿二字不然本文論肺痿之義
則無著落必是脱簡衇微之三微字當是三浮字
微字文氣不屬必是傳寫之譌
(註)病欬逆者何以知為肺痿肺癰也欬而不渴濁唾
涎沫衇數而虛是以衇證知為肺痿也口中乾噪
胸中隱痛衇數而實是以衇證知為肺癰也至於
所以受病之由肺痿前已言之而肺癰則未嘗言
也故又取所以致熱而病肺痿肺癰之由互為詳
悉發明也寸口肺衇也肺衇當浮濇而短今浮而
數是以知浮則為風數則為熱初病風熱外搏皮
毛則榮衛受邪故汗出而惡寒也末傳風熱内舍
於肺則榮衛分病病肺痿者屬風熱傷於衛氣氣
分有津液而無血津液為之濁故其為證欬而不
吐膿血唾濁涎沫也病肺癰者屬風熱傷於榮血
血分有血而無津液血為之凝蓄故其為證欬而
不唾涎沫吐膿血如米粥也其發熱汗出惡寒惡
風欬而喘滿咽燥不渴呼氣不入吸氣不出則為
痿癰互相兼有必然之證也呼氣不入吸氣不出
乃言其呼吸氣促難出難入非竟不出入也始萌
可救謂肺傷尚淺膿成則死謂肺已壞矣蓋示人
圖治於蚤又特為肺癰而諄諄言之也
肺癰喘不得臥葶藶大棗瀉肺湯主之
(註)此承上條以明急治之義也肺癰者謂口中辟辟
乾燥胸中隱隱作痛衇數實也而更加喘不得臥
是邪壅肺甚急故以葶藶大棗瀉肺湯大苦大寒
峻瀉肺邪恐稍遷延膿成則死矣
葶藶大棗瀉肺湯方
葶藶(熬令黃色搗丸如彈子大)大棗(十二枚)
右先以水三升煮棗取二升去棗内葶藶煮取一
升頓服
(集解)趙良曰此治肺癰喫緊之方也肺中生癰不瀉何
待恐日久癰膿已成瀉之無益日久肺氣已索瀉
之轉傷乘其血結而膿未成當急以瀉之之法奪
之况喘不得臥不亦甚乎
肺癰胸滿脹一身面目浮腫鼻塞清涕出不聞香臭酸
辛欬逆上氣喘鳴迫塞葶藶大棗瀉肺湯主之(方見上)
(註)此承上條互詳其證以同其治也肺癰胸脹而滿
欬逆上氣喘鳴迫塞一身面目浮腫鼻塞清涕出
不聞香臭酸辛是邪外塞皮毛内壅肺氣比之喘
不得臥殆尤甚焉亦以葶藶大棗瀉肺湯者因其
膿未成故也
欬而胸滿振寒衇數咽乾不渴時出濁唾腥臭久久吐
膿如米粥者為肺癰桔梗湯主之
(註)欬而胸滿振寒衇數咽乾不渴時出濁唾腥臭久
久吐膿如米粥者此為肺癰證也肺癰尚未成膿
實邪也故以葶藶之劑瀉之今已潰後虚邪也故
以桔梗之苦甘草之甘解肺毒排癰膿也此治已
成肺癰輕而不死者之法也
(集註)高世栻曰吐如米粥亦膿也何以上文云膿成則
死若謂如米粥者非膿上文既曰畜結癰膿吐如
米粥此又云吐膿如米粥既吐膿矣奚有始萌膿
成之别也愚曰上文先欬逆而呼吸不利後凝滯
而血衇成膿隂陽血氣皆傷故膿成則死若上節
言肺癰而氣機不利此節言肺癰而經絡不和病
陽氣者不傷隂病血衇者不傷陽故可治也如但
以始萌可救膿成則死二語盡之是以辭害志也
奚可乎
桔梗湯方
桔梗(一兩)甘草(二兩)
右二味以水三升煮取一升分温再服則吐膿血
也
肺痿吐涎沫而不欬者其人不渴必遺尿小便數所以
然者以上虚不能制下故也此為肺中冷必眩多涎唾
甘草乾薑湯以温之若服湯已渴者屬消渴
(註)欬而不吐涎沫者肺燥欬也欬而吐涎沫者肺熱
痿也若似肺痿之吐涎沫而不欬者此為肺中有
冷飲非為肺中成熱痿也肺中冷則其人必不渴
遺尿小便數頭眩多涎唾所以然者以上焦陽虛
不能約制下焦隂水下焦之水泛上而唾涎沫用
甘草乾薑湯以温散肺之寒飲也如服湯已渴者
屬消渴謂始先不渴服温藥即轉渴者不但非肺
中熱亦非肺中冷乃胃中熱也則不當以屬肺中
冷寒飲治之當以屬胃中熱消渴治之也
甘草乾薑湯方
甘草(四兩炙)乾薑(二兩炮)
右㕮咀以水三升煮取一升五合去滓分温再服
欬而上氣喉中水鷄聲射干麻黃湯主之
(註)欬逆上氣謂欬則氣上衝逆也上條發明不欬而
吐涎沫者非為肺痿是為肺冷也此條發明欬而
不吐涎沫者亦非肺痿亦為肺冷也上條以不渴
小便數多唾涎沫為肺中冷故以乾薑佐甘草是
以温中為主也此條以氣上逆喉中有水鷄聲為
肺經寒故以生薑佐麻黃是以散外為主也病同
冷飲而有在外在内之别方同辛温而有主温主
散之異也水鷄聲者謂水與氣相觸之聲在喉中
連連不絶也
射干麻黃湯方
射干(三兩)麻黃(四兩)
生薑(四兩)細辛
紫苑欵冬花(各三兩)
五味子(半升)大棗(七枚)
半夏(半升)
右九味以水一斗二升先煮麻黃兩沸去上沫内
諸藥煮取三升分温三服
(集解)程林曰欬而上氣如水鷄聲連連不絶者是湯主
之内經曰肺苦氣上逆急食苦以瀉之射干紫苑
之苦所以泄逆氣也以辛瀉之麻黃生薑細辛半
夏款冬花之辛所以瀉風邪也以酸收之以酸補
之五味子之酸以補不足虛則補其母大棗之甘
所以補其母也
大逆上氣咽喉不利止逆下氣者麥門冬湯主之
(按)大逆上氣之大字當是火字文義病藥始屬必是
傳寫之譌
(註)欬而上氣咽喉有水鷄聲而連連者是寒飲上逆
也今欬而上氣咽喉無水鷄聲而不利者是火氣
上逆也不利者謂咽喉若有物相碍不爽利也主
之以麥門冬湯止其火逆下其上氣也
麥門冬湯方
麥門冬(七升)半夏(一升)
人參(三兩)甘草(二兩)
粳米(三合)大棗(十二枚)
右六味以水一斗二升煮取六升温服一升日三
夜一服
(集解)周揚俊曰喻昌云此胃中津液枯燥虛火上炎之
證麥冬湯乃治本之良法也夫用降火之藥而火
反升用寒涼之藥而熱轉熾者不惟無益而反害
之凡病有胃氣則生無胃氣即死胃氣者肺之母
氣也本草有知母之名者謂肺藉其清涼知清涼
為肺之母也有貝母之名者謂肺藉其豁痰實豁
痰為肺之母也然屢施於火逆上氣咽喉不利之
證而屢不應名不稱矣孰知仲景有此妙法於麥
冬人參甘草粳米大補中氣大生津液隊中增入
半夏之辛温一味其利咽下氣非半夏之功實善
用半夏之功擅古今未有之竒矣
欬逆上氣時時唾濁但坐不得眠皂莢丸主之
(註)欬逆上氣喉中有水鷄聲者是寒飲衝肺射干麻
黃湯證也欬逆上氣咽喉不利者是火氣衝肺麥
門冬湯證也今欬逆上氣惟時時唾濁痰涎多也
但坐不得臥氣逆甚也此痰氣為病非寒飲亦非
火氣主之以皂莢丸者宣導其痰通達其氣也佐
棗膏之甘以藥性慓悍緩其勢也
(集註)程林曰濁唾壅塞於肺則不得卧故時時唾濁也
皂莢味辛醎辛能散醎能軟宣壅導滯利竅消風
莫過於此故欬逆上氣時時唾濁坐不得卧者宜
之然藥性慓悍佐棗膏之甘以緩其藥勢
魏荔彤曰欬逆上氣時時吐濁但坐不得眠則較
重於喉中水鷄聲者矣聲滯者挾外感之因唾濁
則内傷之故但坐不得卧而肺癰之證將成矣是
上焦有熱痰血包裹結聚成患不可不急為宣通
其結聚而後可津液徐生枯乾獲潤也皂莢丸主
之皂莢驅風理痺正為其有除瘀滌垢之能也欬
逆上氣時時唾濁胸膈惡臭之痰血已結可不急
為滌蕩使之湔洗不留乎如今用皂莢澡浴以除
垢膩即此理也用丸俾徐徐潤化自上而下而上
部方清若用湯直瀉無餘不能治上部之膠凝矣
古人立法誠善哉此為預治肺癰將成者主治也
皂莢丸方
皂莢(八兩刮去皮用酥炙)
右一味末之蜜丸梧子大以棗膏和湯服三丸日
三夜一服
上氣面浮腫肩息其衇浮大不治又加利尤甚
(註)上氣謂欬逆上氣也面浮腫謂面目浮腫也肩息
謂喘也其衇浮大不治又加利尤甚謂衇證兩虛
已屬不治又加利則上喘下利隂陽兩脱衇證相
反故曰尤甚也
(集註)徐彬曰此言肺癰之證元氣憊者為難治也謂肺
癰由風則風性上行必先上氣若兼面浮腫肩息
氣升不降也又衇浮大元氣不能復斂則補既不
可汗又不可况内外皆逆氣非風之比可盡汗泄
乎故云不治加利則陽從上脱隂從下脱故曰尤
甚
尤怡曰上氣面浮腫肩息氣但升而不降矣衇復
浮大則陽有上越之機衇偏盛者偏絶也又加下
利是隂復從下脱矣隂陽離決故當不治肩息息
搖肩也
欬而上氣此為肺脹其人喘目如脱狀衇浮大者越婢
加半夏湯主之
(註)欬而上氣此為肺脹其證肩息而喘目突如脱之
狀今衇浮大則可知浮則為風大則為實故以越
婢加半夏湯主之外疎皮毛内降氣逆也
(集註)趙良曰欬而上氣則其氣之有衝而不下可知矣
其欬之相連而不已可知矣此皆屬肺之脹使之
也邪入於肺則氣壅氣壅則欲不喘不可得惟喘
極故目如脱所以狀脹與喘之至也衇浮邪也兼
大則邪實而所以遺害於肺正未有已故必以辛
熱發之亦兼以甘寒佐之使久合之邪渙然冰釋
豈不快乎然久蓄之飲何由得泄故特加半夏於
越婢湯中一定之法也
尤怡曰外邪内飲填塞肺中為脹為喘為欬而上
氣越婢湯散邪之力多而蠲飲之力少故以半夏
輔其未逮不用小青龍者以衇浮且大病屬陽熱
故利辛寒不利辛熱也目如脱狀者目暗脹突如
欲脱落之狀壅氣然也
越婢加半夏湯方
麻黃(六兩)石膏(半斤)
生薑(三兩)大棗(十五枚)
甘草(二兩)半夏(半斤)
右六味以水六升先煮麻黃去上沫内諸藥煮取
三升分温三服
(集解)李彣曰脾運水榖主為胃行津液職卑如婢也湯
名越婢者取發越脾氣通行津液之義也今治肺
脹則麻黃散表邪石膏清内熱甘草大棗養正緩
邪半夏生薑散逆下氣也
上氣喘而躁者屬肺脹欲作風水發汗則愈
(註)上氣欬逆喘而躁急者屬肺脹也乃風鬱於外水
逆於中之候也故曰欲作風水當發其汗故曰發
汗則愈也
(集註)徐彬曰有邪者尚可治也若上氣但喘而躁則喘
為風之扇躁為風之煩其逆上之涎沫將挾風勢
而為風水今使先泄於肌表水無風戰自然順趨
而從下故曰可汗而愈
肺脹欬而上氣煩躁而喘衇浮者心下有水小青龍加
石膏湯主之
(註)此承上條互詳衇證以明其治也肺脹欬而上氣
煩躁而喘衇浮是外傷風寒内有水氣主以小青
龍湯發汗則愈加石膏者因多一煩躁證也
(集註)沈明宗曰此互上條肺脹治法也風寒之邪入於
榮衛挾飲上逆則欬而上氣也煩躁而喘肺氣壅
逆謂之肺脹即肺癰未成之初也
尤怡曰此亦外邪内飲相搏之證而兼煩躁則挾
有熱邪麻桂藥中必用石膏如大青龍之例也又
此條見證與上條頗同而心下寒飲則非温藥不
能開而去之故不用越婢加半夏而用小青龍加
石膏温寒並進水熱俱捐於法尤為密矣
小青龍加石膏湯方
麻黃芍藥
桂枝細辛
甘草乾薑(各三兩)
五味子半夏(各半升)
石膏(二兩)
右九味以水一斗先煮麻黃去上沫内諸藥煮取
三升強人服一升羸者減之二三服小兒服四合
(集解)李彣曰心下有水麻黃桂枝發汗以泄水於外半
夏乾薑細辛温中以散水於内芍藥五味子收逆
氣以平肝甘草益脾土以制水加石膏以去煩躁
兼能解肌出汗也
欬而衇浮者厚朴麻黃湯主之衇沉者澤漆湯主之
(註)欬謂欬而不上氣也衇浮者風寒病外也主之厚
朴麻黃者以散外邪為主也衇沉者痰飲病裏也
主之澤漆湯以逐内飲為主也
(集解)尤怡曰此不詳見證而但以衇之浮沉為辨而異
其治按厚朴麻黃湯與小青龍加石膏湯大同則
散邪蠲飲之力居多而厚朴辛温亦能助表小麥
甘平五味斂安正氣者也澤漆湯以澤漆為主而
以白前黃芩半夏佐之則下趨之力輕猛雖生薑
桂枝之辛亦祗為下氣降逆之用而已不能發表
也仲景之意蓋以欬皆肺邪而衇浮者氣多居表
故驅之使從外出為易衇沉者氣多居裏故驅之
使從下出為易亦因勢利導之法也
厚朴麻黃湯方
厚朴(五兩)麻黃(四兩)
石膏(如雞子大)杏仁(半升)
半夏(半升)乾薑(二兩)
細辛(二兩)小麥(一升)
五味子(半升)
右九味以水一斗二升先煮小麥熟去滓内諸藥
煮取三升温服一升日三服
澤漆湯方
半夏(半升)紫參(五兩一作紫苑)
澤漆(三升以東流水五斗煮取一斗五升)生薑(五兩)
白前(五兩)甘草
黃芩人參
桂枝(各三兩)
右九味㕮咀内澤漆汁中煮取五升温服五合至
夜盡
(集解)李彣曰欬者水寒射肺也衇浮者停水而又挾風
以鼓之也麻黃去風散肺逆與半夏細辛乾薑五
味子石膏同用即前小青龍加石膏為解表行水
之劑也然土能制水而地道壅塞則水亦不行故
用厚朴疎敦阜之土使脾氣健運而水自下泄矣
杏仁下氣去逆小麥入心經能通火氣以火能生
土助脾而共成決水之功也又云衇沉為水以澤
漆為君者因其功專於消痰行水也水性隂寒桂
枝行陽氣以導之然所以停水者以脾土衰不能
制水肺氣逆不能通調水道故用人參紫參白前
甘草補脾順肺同為制水利水之方也黃芩苦以
泄之半夏生薑辛以散之也
沈明宗曰詳金匱欬𠻳病本於肺則一大綱有三
一者熱刑肺金氣弱不振欬而唾沫為肺痿二者
風傷衛分則病欬上氣喘為肺脹三者邪傳榮血
凝而不行為肺癰然肺脹之中又分風寒表裏飲
多風少風多飲少之治故氣喘而躁衇浮者為心
下有水欲作風水當以小青龍兩解表裏加石膏
以清風熱目如脱狀乃風寒多而飲少以越婢驅
風加半夏而下痰逆風寒外束火熱内鬱喉中水
雞聲者射干麻黃湯宣通表裏之邪風熱壅逆津
液不佈化而為涎時時唾濁但坐不得眠者皂莢
丸以驅風鬱之涎若欬而衇浮邪居肺氣以厚朴
麻黃湯俾從表解欬而衇沉邪入於榮將成肺癰
以澤漆而破壅結火逆上氣咽喉不利是無外邪
治當麥門冬湯清潤滋降若見浮腫肩息衇浮大
而下利真氣上浮下脱則為不治以上皆外邪兼
内飲合病微細之辯臨證又當合内經五藏六腑
互相傳乘之欬而辯之則盡善矣
御纂醫宗金鑑卷十九
御纂醫宗金鑑卷十九
訂正仲景全書金匱要略註上之二
百合狐惑陰陽毒病衇證并治第三
論曰百合病者百衇一宗悉致其病也意欲食復不能
食常默默然欲臥不能臥欲行不能行欲飲食或有美
時或有不用聞食臭時如寒無寒如熱無熱口苦小便
赤諸藥不能治得藥則劇吐利如有神靈者身形如和
其衇微數每溺時頭痛者六十日乃愈若溺時頭不痛
者淅然者四十日愈若溺快然但頭眩者二十日愈其
證或未病而預見或病四五日而出或病二十日或一
月微見者各隨證治之
(註)百合百瓣一蒂如人百衇一宗命名取治皆此義
也百合病者謂人百衇一宗悉致其病也曰百衇
即一衇也猶言百體一體也是蓋以周身言之也
周身之衇分而言之曰百合而言之曰一故曰百
衇一宗若曰百合之病總衇病也衇者謂十二經
衇三百六十五絡衇也傷寒大病之後餘熱未解
百衇未和或平素多思不斷情志不遂或偶觸驚
疑卒臨景遇因而形神俱病故有如是之現證也
百衇周於身衇病則身病故身形如和不和欲臥
不能卧欲行不能行也百衇通於心衇病則心病
故常默默也如寒無寒如熱無熱似外感而非外
感也意欲食復不能食或有美時或聞食臭有不
用時似裏病而非裏病也至衇數口苦小便赤者
是欝結之熱雖侵裏而其熱未甚也方其初病之
時醫者不識誤為表裏之病以藥汗下之故劇吐
利也雖劇吐利不變諸逆若有神靈身形如前之
和而衇則比前微數故其勢即不能遽進不覺加
甚而亦不能速愈也試以緩愈之期約略言之重
者不過六十日輕者不過二十日輕重之間者不
過四十日可愈也然愈必以每溺時頭痛不頭痛
惡風不惡風快然不快然辨者以經衇之邪莫不
由太陽而愈也頭痛惡風是其經之候也溺時快
然是其腑之徵也其證或未病而預見者其證指
百合病等證言也未病言未病傷寒病也猶言未
病傷寒之前而預先見百合欲食不食等證也或
病四五日而出謂已病傷寒之後而始見百合病
證也預先見者是先有情志不遂偶觸驚疑而召
病也或病二十日或一月纔見者是因傷寒病後
而纔見也故曰各隨證治之也
(集註)李彣曰活人書云傷寒大病後氣血未得平復變
成百合病今由百衇一宗悉致其病觀之當是心
肺二經之病也如行臥飲食寒熱等證皆有莫可
形容之狀在内經解㑊病似之觀篇中有如神靈
者豈非以心藏神肺藏魄人生神魄失守斯有恍
惚錯妄之情乎又曰内經云凡傷於寒則為病熱
熱氣遺留不去伏於衇中則昏昏默默凡行卧飲
食寒熱皆有一種虛煩不耐之象矣
沈明宗曰若邪淫於胸中連及上脘則意欲食復
不能食走於肝腎故常默默流入脾胃故欲臥不
能卧欲行不能行邪不在胃飲食或有美時壅抑
胃氣則聞食臭流於膽則口苦流於膀胱則便赤
以上諸證非一齊並見皆移易變動而見也
百合病見於陰者以陽法救之見於陽者以陰法救之
見陽攻陰復發其汗此為逆見陰攻陽乃復下之此亦
為逆
(註)此承上條以明其治也百合一病難分陰陽表裏
故以百合等湯主之若病見於陰者以温養陽之
法救之見於陽者以凉養陰之法救之即下文見
陽攻陰或攻陰之後表仍不解復發其汗者此為
逆見陰攻陽或攻陽之後裏仍不解乃復下之者
此亦為逆也
(集註)徐彬曰内經所謂用陰和陽用陽和陰即是此義
故諸治法皆以百合為主至病見於陽加一二味
以和其陰病見於陰加一二味以和其陽
李彣曰百合病多端數條之法亦說不盡
沈明宗曰此治百合病之總要法也微邪伏於榮
衛流行而病表裏當分陰陽以施救治可也
百合病不經吐下發汗病形如初者百合地黃湯主之
(註)百合一病不經吐下發汗病形如初者是謂其病
遷延日久而不增减形證如首章之初也以百合
地黃湯通其百衇凉其百衇中病勿更服恐過服
生地黃大便常如漆也
百合地黃湯方
百合(七枚擘)生地黃汁(一升)
右以水洗百合漬一宿當白沫出去其水更以泉
水二升煎取一升去滓内地黃汁煎取一升五合
分温再服中病勿更服大便常如漆
(集解)程林曰百合花葉皆四向故能通逹上下四旁其
根亦衆瓣合成故名百合用以醫百合病也有以
夫
高世栻曰百合色白味甘手太隂之補劑也其花
晝開夜合如氣之日行於陽夜行於隂司開闔以
行榮衛和陰陽
百合病變發熱者百合滑石散主之
(註)百合病如寒無寒如熱無熱本不發熱今變發熱
者其内熱可知也故以百合滑石散主之使其微
利熱從小便而除矣
百合滑石散方
百合(一兩炙)滑石(三兩)
右為散飲服方寸匕日三服當微利則止服熱則
除
(集解)高世栻曰滑石亦名液石又名膋石石之脂膏也
主治身熱洩澼利小便
百合病一月不觧變成渴者百合洗方主之
(註)百合病本不渴今一月不解變成渴者外以百合
湯浸洗其身通表瀉熱内食煮餅勿以鹽䜴不致
引飲而渴自止也
百合洗方
百合(一升)
右以水一斗漬之一宿以洗身洗已食煮餅勿以
鹽䜴也
百合病渴不瘥者用後方主之
(註)與百合洗身而渴不瘥者内熱盛而津液竭也栝
蔞根苦寒生津止渴牡蠣鹹寒引熱下行也
栝蔞牡蠣散方
栝蔞根牡蠣(熬等分)
右為細末飲服方寸匕日三服
百合病發汗後者百合知母湯主之
(註)百合病不應汗而汗之不觧者則致燥以百合知
母湯主之者清而潤之也
百合知母湯方
百合(七枚擘)知母(三兩切)
右先以水洗百合漬一宿當白沫出去其水更以
泉水二升煎取一升去滓别以泉水二升煎知母
取一升去滓後合和煎取一升五合分温再服
百合病下之後者滑石代赭湯主之
(註)百合病不應下而下之不解者則怯中以滑石代
赭湯清而鎮之也
滑石代赭湯方
百合(七枚擘)滑石(三兩碎綿裹)
代赭石(如彈丸大一枚碎綿裹)
右先以水洗百合漬一宿當白沫出去其水更以
泉水二升煎取一升去滓别以泉水二升煎滑石
代赭取一升去滓後合和重煎取一升五合分温
服
百合病吐之後者用後方主之
(註)百合病不應吐而吐之不解者則虛中以百合雞
子湯清而補之也
百合雞子湯方
百合(七枚擘)雞子黃(一枚)
右先以水洗百合漬一宿當白沫出去其水更以
泉水二升煎取一升去滓内雞子黃攪勻煎五分
温服
狐惑之為病狀如傷寒默默欲眠目不得閉臥起不安
蝕於喉為惑蝕於隂為狐不欲飲食惡聞食臭其面目
乍赤乍黑乍白蝕於上部則聲嗄甘草瀉心湯主之蝕
於下部則咽乾苦參湯洗之蝕於肛者雄黃熏之
(註)狐惑牙疳下疳等瘡之古名也近時惟以疳呼之
下疳即狐也蝕爛肛隂牙疳即惑也蝕咽腐齦脫
牙穿腮破唇每因傷寒病後餘毒與濕䘌之為害
也或生斑疹之後或生癖疾下利之後其為患亦
同也狀如傷寒謂發熱憎寒也默默欲眠目不得
閉謂其病或在隂亦或在陽故臥起俱不安也此
病有蟲蟲聞食臭而動動則令人煩心故不欲飲
食惡聞食臭也面目乍赤乍黑乍白亦由蟲動交
亂胃中胃主面故色無定也惑蝕於上部之喉故
先聲嗄毒在喉也狐蝕於下部之隂故先咽乾毒
在隂也外治之法苦參湯雄黃散解毒殺蟲尚屬
有理内用甘草瀉心湯必傳寫之誤也姑存之
(集註)程林曰靈樞經云蟲動則令悗心是以有臥起不
安等項也
李彣曰喉肛與前隂皆關竅所通津液滋潤之處
故虫每蝕於此
甘草瀉心湯方
甘草(四兩)黃芩
人參乾薑(各三兩)
黃連(一兩)大棗(十二枚)
半夏(半升)
右七味水一斗煑取六升去滓再煎温服一升日
三服
苦參湯方
苦參(一升)
水一斗煑取七升熏洗日三
雄黃
右一味為末筒瓦二枚合之燒向肛熏之
衇經云病人或從呼吸上蝕其咽或從下焦蝕其肛
隂蝕上為惑蝕下為狐狐惑病者猪苓散主之
病者衇數無熱微煩默默但欲臥汗出初得之三四日
目赤如鳩眼七八日目四眥黑若能食者膿已成也赤
小豆當歸散主之
(註)病者衇數謂病狐惑之人衇數也數主瘡主熱今
外無身熱而内有瘡熱瘡之熱在於隂故默默但
欲臥也熱在於陽故微煩汗出也然其病初得之
三四日目赤如鳩眼者是熱藴於血故眥絡赤也
七八日四眥皆黑者是熱瘀血腐故眥絡黑也若
不能食其毒尚伏諸裏若已能食其毒已化成膿
也故以赤小豆排癰腫當歸調瘍血米漿和胃氣
也
(集註)李彣曰經云衇數不止而熱不解則生惡瘡今膿
成何處大率在喉與隂肛蓋積熱生虫亦積熱成
膿是亦惡瘡之類也
赤小豆當歸散方
赤小豆(三升浸令芽出曝乾)當歸
右二味杵為散漿水服方寸匕日三服
陽毒之為病面赤斑斑如錦文咽喉痛唾膿血五日可
治七日不可治升麻鼈甲湯主之
隂毒之為病面目青身痛如被杖咽喉痛五日可治七
日不可治升麻鼈甲湯去雄黃蜀椒主之
(註)隂陽平正氣也隂陽偏邪氣也隂陽變異氣也正
氣者即四時令平之氣也中人為病徐而淺邪氣
者即四時不和之氣也中人為病速而危異氣者
非常災癘之氣也中人為病暴而死所以過五日
不治以五藏相傳俱受邪也此氣適中人之陽則
為陽毒適中人之隂則為隂毒非後人所論隂寒
極陽熱極之隂毒陽毒也觀其所主之方要不過
升麻甘草當歸鼈甲蜀椒雄黃而並不用大寒大
熱之藥則可知仲景所論隂毒陽毒非隂寒極陽
熱極之謂也此二證即今世俗所稱痧證是也陽
毒終屬陽邪故見面赤斑斑如錦文唾膿血之熱
證隂毒終屬隂邪故見面目青身痛如被杖之寒
證二證俱咽喉痛者以此證乃邪從口鼻而下入
咽喉故痛也
(按)由此推之凡邪所過之處無不痛也故中此氣之
人不止咽喉痛身痛甚至有心腹絞痛大滿大脹
通身絡衇青紫暴出手足指甲色如靛葉口噤牙
緊心中忙亂死在旦夕者若謂必從皮毛而入未
有為病如是之速者也是必從口鼻而下入咽喉
無疑況隂毒反去雄黃蜀椒必傳寫之譌故治是
證者不必問其隂陽但刺其尺澤委中手中十指
衇絡暴出之處出血輕則用刮痧法隨即服紫金
錠或吐或下或汗出而愈者不少若吐瀉不止厥
逆冷汗衇微欲絶用炮附子炮川烏吳茱萸丁香
生乾薑甘草虛者加人參救之亦多得生
(集註)王履曰仲景雖有隂毒之名其叙證不過面目青
身痛咽痛而已並不言隂寒極盛之說其升麻鼈
甲湯並不用大熱藥是知仲景所論隂毒者非隂
寒之病乃感天地惡毒異氣入於隂經故曰隂毒
耳後人謂隂寒極盛之證稱為隂毒引仲景所叙
面目青身痛如被杖咽喉痛數語郤用附子散正
陽散等藥竊謂隂寒極盛之證固可名為隂毒然
終非仲景所以立名之本意後人所叙隂毒與仲
景所叙隂毒自是兩般豈可混論蓋後人所叙隂
毒只是内傷冷物或暴寒所中或過服寒凉藥或
内外俱傷於寒而成耳非天地惡毒異氣所中者
也
李彣曰趙獻可云此隂陽二毒是感天地疫癘非
常之氣沿家傳染所謂時疫證也觀方内老小再
服可見
升麻鼈甲湯方
升麻(二兩)當歸(一兩)
蜀椒(炒去汗一兩)甘草(二兩)
鼈甲(手掌大一片炙)雄黃(半兩研)
右六味以水四升煑取一升頓服之老小再服取
汗
瘧病衇證并治第四
師曰瘧衇自弦弦數者多熱弦遲者多寒弦小緊者下
之差弦遲者可温之弦緊者可發汗鍼灸也弦浮大者
可吐之弦數者風發也以飲食消息止之
(按)弦小緊者之小字當是沉字則有可下之理弦緊
者當是弦浮緊則有可發汗之理弦浮大者當是
弦滑大則有可吐之理且不遺本文瘧衇自弦之
意
(註)瘧之為病寒熱也三隂三陽皆有之因其邪伏藏
於半表半裏之間故屬少陽衇自弦也弦數者多
熱弦遲者多寒謂發作之時多熱為陽盛多寒為
隂盛也夫傷寒少陽病則有汗吐下三法之禁而
瘧亦屬少陽何以有汗吐下三法之宜是蓋瘧屬
雜病不可不知也初發衇弦兼沉緊者主乎裏也
可下之兼遲者主乎寒也可温之兼浮緊者主乎
表也可汗之兼滑大者主乎飲也可吐之兼數者
風發也即風熱之謂也可清之若久發不止則不
可以此法治之當以飲食撙節調理消息止之蓋
初病以治邪為急久病以養正為主也其他癉瘧
即内經所謂但熱不寒之癉瘧也温瘧即内經所
言先傷於風後傷於寒熱多寒少之温瘧也牝瘧
即内經所言先傷於寒後傷於風寒多熱少之寒
瘧也惟瘧母一證經所未載然論諸瘧未有詳於
内經者也其文雖略有不同必是脫簡然所出治
法亦未有過於仲景者也
(集註)徐彬曰自者謂感有風寒而衇惟自弦也於是衇
既有一定之象而兼數為熱兼遲為寒此其大綱
也
尤怡曰瘧之舍固在半表半裏之間而人之藏則
有偏多偏少之異故其病有熱多者有寒多者有
裏多而可下者有表多而可汗可吐者當各隨其
衇而施治也
周揚俊曰人之瘧證由外邪之入每伏於半表半
裏入而與隂爭則寒出而與陽爭則熱故寒熱往
來主少陽謂兼他經證則有之謂全不涉少陽則
無是理也仲景曰瘧衇自弦正以衇之數遲小緊
浮大皆未可定要必兼弦弦為少陽衇也夫邪犯
少陽與衛氣併居衛氣晝行於陽夜行於隂故邪
得陽而外出得隂而内薄内外相薄是以日作若
氣之舍深内薄於隂陽氣獨發隂氣内著隂與陽
爭不得出是以間日而作也然則偏隂多寒偏陽
多熱其為癉為温為牝莫不自少陽而造其極補
偏救弊必從少陽之界使邪去而隂陽適歸於和
而後愈也
病瘧以月一日發當以十五日愈設不差當月盡解如
其不差當云何師曰此結為癥瘕名曰瘧母急治之宜
鱉甲煎圓
(註)病瘧者以月計之如一日發者當以十五日愈以
十五日更一氣也人受氣於天天氣更則人身之
氣亦更更氣旺則不受瘧邪故愈也設若不差當
月盡解是又更一旺氣也倘如更二氣不差此瘧
邪不衰與病者氣血痰飲結為癥瘕名曰瘧母也
當急治之宜用鱉甲煎丸攻之可也
(集註)程林曰五日為一候三候為一氣一氣十五日也
夫人受氣於天氣節更移榮衛亦因之以易也
鱉甲煎圓方
鱉甲(十二分炙)烏扇(三分燒)
黃芩(三分)柴胡(六分)
鼠婦(三分熬)乾薑(三分)
大黃(三分)芍藥(五分)
桂枝(三分)葶藶(一分熬)
石葦(三分去毛)厚朴(三分)
牡丹(五分去心)瞿麥(二分)
紫葳(三分)半夏(一分)
人參(一分)&KR2015;蟲(五分熬)
阿膠(三分)蜂窠(四分炙)
赤消(十二分)蜣螂(六分熬)
桃仁(二分)
右二十三味為末取鍜竈下灰一斗清酒一斛五
斗浸灰候酒盡一半著鱉甲於中煮令泛爛如膠
漆絞取汁内諸藥煎為丸如梧子大空心服七丸
日三服
(集解)徐彬曰藥用鱉甲煎者鱉甲入肝除邪養正合煆
竈灰所浸酒去瘕故以為君小柴胡湯桂枝湯大
承氣湯為三陽主藥故以為臣但甘草嫌柔緩而
減藥力枳實嫌破氣而直下故去之外加乾薑阿
膠助人參白术温養為佐瘕必假血依痰故以四
蟲桃仁合半夏消血化痰凡積必由氣結氣利而
積消故以烏扇葶藶利肺氣合石葦瞿麥清邪熱
而化氣散結血因邪聚則熱故以牡丹紫葳去血
中伏火膈中實熱為使千金方去鼠婦赤消而加
海藻大戟以軟堅化水更妙
師曰隂氣孤絶陽氣獨發則熱而少氣煩冤手足熱而
欲嘔名曰癉瘧若但熱不寒者邪氣内藏於心外舍分
肉之間令人消鑠肌肉
(按)此言癉瘧其文脱簡内經已詳不復釋
温瘧者其衇如平身無寒但熱骨節疼煩時嘔白虎加
桂枝湯主之
(按)此言温瘧其文脱簡内經已詳不復釋
白虎加桂枝湯方
知母(六兩)甘草(二兩炙)
石膏(一觔)粳米(二合)
桂枝(三兩)
右剉每五錢水一盞半煎至八分去滓温服汗出
愈
瘧多寒者名曰牝瘧蜀漆散主之
(按)此言牝瘧其文脱簡内經已詳不復釋
蜀漆散方
蜀漆(洗去腥)雲母(燒二日夜)
龍骨(等分)
右三味杵為散未發前以漿水服半錢匕温瘧加
蜀漆半分臨發時服一錢匕
(集解)李彣曰牝瘧證多隂寒治宜助陽温散為主雲母
之根為陽起石下有雲母上多雲氣性温氣升乃
升發陽氣之物龍骨屬陽能逐隂邪而起陽氣蜀
漆乃常山之苖功能治瘧不用根而用苖者取其
性多升發能透達陽氣於上之義也温瘧加蜀漆
亦取其升散之功
中風歴節病衇證并治第五
夫風之為病當半身不遂或但臂不遂者此為痺衇微
而數中風使然
(註)風病内經論之詳矣但往往與痺合論後人惑之
故仲景復言之曰風之為病當半身不遂即經所
謂偏枯也或但兩臂不遂者非中風也即痺病也
蓋痺為隂病衇多沉澁風為陽病衇多浮緩今衇
微而數中風使然其衇微者正氣虛也數者邪氣
勝也故病風中之人因虚而召風者未有不見微
弱之衇者也因熱而生風者未有不見數急之衇
者也
(集註)沈明宗曰此分中風與痺也風之為病非傷於衞
即侵於榮故當半身不遂謂半身之氣傷而不用
也若但臂不遂此為痺痺者閉也謂一節之氣閉
而不仁也於是診之於衇必微而數微者陽之微
也數者風之數也此中風使然謂風乘虛入而後
使半身不遂也
寸口衇浮而緊緊則為寒浮則為虛寒虛相搏邪在皮
膚浮者血虛絡衇空虛賊邪不瀉或左或右邪氣反緩
正氣即急正氣引邪喎僻不遂邪在於絡肌膚不仁邪
在於經即重不勝邪入於腑即不識人邪入於藏舌則
難言口吐涎
(按)寸口衇浮而緊緊則為寒浮則為虛寒虚相搏邪
在皮膚此五句與本條文義不屬當在後條之首
後條寸口衇遲而緩遲則為寒緩則為虚榮緩則
為亡血衞緩則為中風邪氣中經此六句亦與本
條文義不屬當在此條之首文氣相屬必是錯簡
其中有浮者血虚一句必是衍文浮則為虛寒虛
相搏二虛字當是風字是傳寫之譌
(註)中風虛邪之衇皆當浮緩以浮主風緩主虚也榮
分見緩經絡之血亡也衞分見緩經絡之氣空也
蓋邪風中人未有不由經絡血氣空虛而中也賊
邪不瀉留而不去在左則病左在右則病右淺則
病經絡深則病藏腑邪在於絡則為病肌膚麻木
不仁也邪在於經則為病身肢偏重喎斜不遂也
邪入於腑則為病九竅閉不識人也邪入於藏則
為病舌瘖難言唇緩吐涎也
寸口衇遲而緩遲則為寒緩則為虚榮緩則為亡血衞
緩則為中風邪氣中經則身痒而癮疹心氣不足邪氣
入中則胸滿而氣短
(按)寸口衇遲而緩遲則為寒二遲字當是浮字寒字
當是風字始得文義了然且遲緩二衇不能並見
必是傳寫之譌
(註)上條發明虛邪賊風之為病此條發明榮衞風寒
之為病也寸口衇浮而緊緊則為寒浮則為風風
寒之邪相摶於表鬱於皮膚經絡則令人身痒而
發癮疹也若其人心氣不足謂心胸之氣不足而
邪氣入心胸故令人胸滿而短氣也
寸口衇沉而弱沉即主骨弱即主筋沉即為腎弱即為
肝汗出入水中如水傷心歴節黃汗出故曰歴節
(註)寸口衇沉而弱肝腎之氣不足也蓋肝主筋腎主
骨肝腎不足筋骨痿緩一為風寒濕邪所乘即病
筋骨關節交會之處夫人汗出時腠理開風尚易
入况入水中浴焉得不致寒耶水傷心心主汗汗
鬱成濕故風勝為歴節濕勝為黃汗出也
(集註)趙良曰腎主水骨與之合故衇沉者病在骨也肝
藏血筋與之合血虛則衇弱故病在筋也心主汗
汗出入水其汗為水所阻水汗相搏聚以成濕久
變為熱濕熱相蒸是以歴節發出黃汗也
味酸則傷筋筋傷則緩名曰泄鹹則傷骨骨傷則痿名
曰枯枯泄相搏名曰斷泄榮氣不通衞不獨行榮衞俱
微三焦無所御四屬斷絶身體羸瘦獨足腫大黃汗出
脛冷假令發熱便為歴節也病歴節不可屈伸疼痛烏
頭湯主之
(按)名曰斷泄之泄字當是絶字始與下文相屬必是
傳寫之譌
(註)此詳申上條互發其義以明其治也歴節之病屬
肝腎虛肝腎不足於内筋骨不榮於外客邪始得
乘之而為是病也究其所以致虛之由不止一端
也如飲食之味過傷日久亦為是病也味過於酸
則傷肝肝傷則筋傷筋傷則緩不收持名曰泄也
味過於鹹則傷腎傷腎則骨傷骨傷則枯不能立
名曰枯也枯泄相搏名曰斷絶斷絶者即榮氣不
通衞不獨行榮衞俱虛三焦失所四維斷絶身體
羸瘦也若獨足腫脛冷寒勝凝於下也黃汗自出
濕勝發於中也假令發熱則屬風便為歴節也病
歴節者歴節疼痛不能屈伸也故主之以烏頭湯
通榮行衞並驅風寒濕之邪也以蜜製烏頭亦緩
毒法耳
(集註)沈明宗曰金匱補示飲食内傷脾胃心肺肝腎致
病名曰歴節然出衇證皆因飲酒濕壅内熱而招
外邪合病謂飲酒汗出當風所致即邪之所凑其
氣必虛是矣或外風而合内濕外寒而合内濕内
寒而招外濕内熱而招外濕此等關頭不可不曉
又當分别風寒濕氣偏多偏少而處發表温中行
陽補虛散邪之法故治此當與靈素金匱合看則
備若泛用成方則非良工所為之事也
烏頭湯方
麻黃芍藥
黃耆(各三兩)甘草
川烏(五枚㕮咀以蜜二升煎取一升即出烏頭)
右五味㕮咀四味以水三升煮取一升去滓内蜜
煎中更煎之服七合不知盡服之
諸肢節疼痛身體尫羸脚腫如脱頭眩短氣温温欲吐
桂枝芍藥知母湯主之
(按)温温當是嗢嗢
(註)歴節之證諸肢節疼痛也身體尫羸即上條身體
羸瘦甚言其瘦之甚也脚腫如脱即上條獨足腫
大甚言其腫之甚也頭眩短氣陽氣虛也嗢嗢欲
吐寒邪盛也而不用烏頭湯者因無黃汗之濕勝
也用桂枝芍藥知母湯者以壯陽氣散寒濕為急
也故方中桂枝芍藥倍於麻黃防風大加白术附
子其意專在温行陽氣次在散寒濕也多用生薑
因其欲吐更佐知母甘草者以其劑過辛熱監制
之也
(集註)李彣曰此歴節病由氣血兩虛而致者也風濕相
搏四肢節節皆痛即歴節病也身體尫羸邪勝正
衰也脚腫如脱氣絶於下也頭眩短氣氣虛於上
也嗢嗢欲吐氣逆於中也此三焦氣血兩虚故是
湯主袪風濕而温氣血
桂枝芍藥知母湯方
桂枝(四兩)芍藥(三兩)
甘草(二兩)麻黃(二兩)
生薑(五兩)白术(五兩)
知母(四兩)防風(二兩)
附子(二枚炮)
右九味以水七升煮取二升温服七合日三服
趺陽衇浮而滑滑則榖氣實浮則汗自出
(註)趺陽胃衇也榖氣胃氣也浮則為風外薄滑則為
胃實熱風熱蒸於肌腠之間故汗自出此發明黃
汗亦有因風熱之義也
少隂衇浮而弱弱則血不足浮則為風風血相搏即疼
痛如掣
(註)少隂心衇也心主血心衇浮而弱弱則為血虚浮
則為風邪風血相搏而交爭於經絡之間故疼痛
牽引如掣也此發明歴節亦有因血虛之義也
(集註)李彣曰風在血中則慓悍勁切無所不至為風血
相搏蓋血主榮養筋骨者也若風以燥之則血愈
耗而筋骨失其所養故疼痛如掣昔人曰治風先
養血血生風自滅此其治也
盛人衇濇小短氣自汗出歴節疼不可屈伸此皆飲酒
汗出當風所致
(註)盛人衇盛不應濇小盛人氣長不應氣短今盛人
衇濇小短氣是形氣衇息不合也審其證自汗出
歴節疼不可屈伸詢其由得之於飲酒汗出當風
也此又發明歴節不止一端之義也
(集註)徐彬曰盛人肥人也肥人濕多衇得澁小此痺象
也於是氣為濕所搏而短因風作使而自汗氣血
為邪所痺而疼痛不可屈伸然肥人固多濕何以
衇驟澁小豈非酒濕困之乎何以疼痛有加而汗
出不已豈非濕而挾風乎衇證不同因風則一故
曰此皆飲酒汗出當風所致
血痺虛勞病衇并治第六
問曰血痺病從何得之師曰夫尊榮人骨弱肌膚盛重
因疲勞汗出臥不時動摇加被微風遂得之但以衇自
微濇在寸口關上小緊宜鍼引陽氣令衇和緊去則愈
(註)歴節屬傷氣也氣傷痛故疼痛也血痺屬傷血也
血傷腫故麻木也前以明邪氣聚於氣分此以明
邪氣凝於血分故以血痺名之也尊榮人謂膏粱
之人素食甘肥故骨弱肌膚盛重是以不任疲勞
疲勞則汗出汗出則腠理開亦不勝久臥臥則不
時動摇動摇即加被微風亦遂得以干之此言膏
粱之人外盛内虛雖微風小邪易為病也然何以
知病血痺也但以身體不仁衇自微濇則知邪凝
於血故也寸口關上小緊亦風寒微邪應得之衇
也鍼能導引經絡取諸痺故宜鍼引氣血以瀉其
邪令衇不濇而和緊去邪散血痺自通也
(集註)周揚俊曰天下惟尊榮人為形樂志苦形樂故肌
膚盛志苦故骨弱骨弱則不耐勞肌盛則氣不固
稍有勞困即汗出也汗出而陽氣虛雖微風且得
以襲之則血為之痺故一見衇微則知其陽之不
足一見衇濇則知其隂之多阻此血痺之本衇也
而其邪入之處則自形其小緊小為正氣拘抑之
象緊為寒邪入中之徵然仲景明言微風何以反
得寒衇也蓋邪隨血衇上下阻滯汁沫未有不痛
者故痛為緊衇也鍼以泄之引陽外出則邪去而
正自伸也
血痺隂陽俱微寸口關上微尺中小緊外證身體不仁
如風痺狀黃耆桂枝五物湯主之
(註)此承上條互詳衇證以明其治也上條言六衇微
濇寸口關上小緊此條言隂陽寸口關上俱微尺
中亦小緊合而觀之可知血痺之衇浮沉寸口關
上尺中俱微俱濇俱小緊也微者虛也濇者滯也
小緊者邪也故血痺應有如是之證也血痺外證
亦身體頑麻不知痛癢故曰如風痺狀但不似風
痺歴關節流走疼痛也主黃耆桂枝五物湯者調
養榮衛為本袪風散邪為末也
(集註)周揚俊曰此申上條既痺之後未能鍼引以愈遂
令寸口微者今則隂陽俱微且寸關俱微矣且尺
中小緊矣夫小緊既見於尺則邪之入也愈深而
愈不得出何也正虛之處便是容邪之處也衇經
内外謂之隂陽上下亦謂之隂陽今尺既小緊則
微屬内外也明矣若言證以不仁㮣之則疼痛麻
木每與我相阻其為不仁甚矣故以風痺象之非
真風痺也於是以黃耆固衞芍藥養隂桂枝調和
榮衞托實表裏驅邪外出佐以生薑宣胃大棗益
脾為至當不易之治也
黃耆桂枝五物湯方
黃耆(三兩)芍藥(三兩)
桂枝(三兩)生薑(六兩)
大棗(十二枚)
右五味以水六升煮取二升温服七合日三服(一方)
(有人參)
夫男子平人衇大為勞極虛亦為勞
(註)男子平人應得四時五藏平衇今六衇大而極虛
非平人之衇也然大而無力勞役傷脾氣也極虚
者内損腎隂精也此皆欲作虚勞之候故有如是
之證也
(集註)李彣曰平人者形如無病之人經云衇病人不病
者是也勞則體疲於外氣耗於中衇大非氣盛也
重按必空濡乃外有餘而内不足之象衇極虚則
精氣耗矣蓋大者勞衇之外暴者也極虛者勞衇
之内衰者也
魏荔彤曰夫男子平人衇大為勞極虛亦為勞衇
大者邪氣盛也極虛者精氣奪也以二句揭虛勞
之總而未嘗言其大在何衇虛在何經是在主治
者隨五勞七傷之故而締審之也
人年五六十其病衇大者痺俠背行若腸鳴馬刀俠癭
者皆為勞得之
(按)若腸鳴三字與上下文不屬必是錯簡俠癭之癭
字當是瘰字每經此證先勞後瘰先瘰後勞者有
之從未見勞癭先後病也必是傳寫之譌
(註)平人年二三十常得大衇者則多病勞若人年已
五六十其衇亦大不即病勞者以氣血雖虛而火
自微也火微故不病勞也雖不病勞然氣血榮衞
虚痹不行故為馬刀鼠瘡俠瘰也此發明衇大雖
同為病不同之義也
勞之為病其脉浮大手足煩春夏劇秋冬瘥隂寒精自
出酸削不能行
(按)隂寒精自出之寒字當是虛字是傳寫之譌
(註)此言浮大為勞以詳其證也手足煩即今之虚勞
五心煩熱隂虚不能藏陽也隂虛精自出即今之
虚勞遺精隂虚不能固守也酸削不能行即今之
虚勞膝酸削瘦骨痿不能起於床也夫春夏陽也
隂虛不勝其陽故劇秋冬隂也隂虛得位自起故
瘥
(集註)徐彬曰衇大既為勞矣更加浮其證則手足煩蓋
隂既不足而陽必盛也於是春夏助其陽則劇秋
冬助其隂則瘥隂虛而精自出者久則痠削不能
行矣
程林曰寒字作虚字看隂虛則氣不守而精自出
矣
李彣曰衇浮大者裏虚而氣暴於外也四肢者諸
陽之本勞則陽耗隂虛而生内熱故手足煩凡勞
傷多屬隂虛當春夏木火盛炎之際氣浮於外則
裏愈虛故劇秋冬金水相生之候氣歛於内則外
不擾故瘥也腎藏精精自出者腎水不藏也腎主
骨故痠削而不能行也
男子衇虚沉弦無寒熱短氣裏急小便不利面色白時
目瞑兼衂少腹滿此為勞使之然
(註)此復申虛極為勞以詳其證之義也衇虛沉弦隂
陽俱不足也無寒熱是隂陽雖不足而不相乘也
短氣面白時瞑兼衂乃上焦虛而血不榮也裏急
小便不利少腹滿乃下焦虛而氣不行也凡此衇
證皆因勞而病也故曰此為勞使之然
男子面色白者主渴及亡血卒喘悸衇浮者裏虛也
(按)衇浮者裏虚也當是衍文
(註)此復申虛勞面色白互詳其證之義也面色白不
因衂者是血不内生也因衂者是血亡於外也今
曰面色薄謂面色淺淡不華亦不足之色也故主
津液不足之渴及吐衂亡血氣虛卒喘血虛卒悸
也
(集註)李彣曰此節以亡血為主内經云精明五色者氣
之華也又云心之華在面其充在血衇勞則氣耗
火動逼血妄行必致亡血蓋血主濡之血亡則精
采奪而面色薄津液去而煩且渴矣又勞者氣血
俱耗肺主氣氣虛則喘心主血血虛則悸卒者猝
然見此病也
男子衇浮弱而濇為無子精氣清冷
(註)男子之衇浮大而虛者為虚勞也浮弱而濇者則
為精氣清冷故為無子也
夫失精家少腹弦急隂頭寒目眩髮落衇極虛芤遲為
清榖亡血失精衇得諸芤動微緊男子失精女子夢交
桂枝龍骨牡蠣湯主之
(按)此條亡血失精之下等句與上文義不屬當另作
一條在後
(註)失精家謂腎陽不固精者也少腹弦急虛而寒也
隂頭寒陽氣衰也目眩精氣虧也髮落血本竭也
若診其衇極虛而芤遲者當知極虛為勞芤則亡
血遲則為寒故有清榖亡血失精之證也
(集註)程林曰腎主閉藏肝主疎泄失精則過於疎泄故
少腹弦急也隂頭為宗筋之所聚真陽日虧故隂
頭寒也目眩則精衰髮落則血竭是以衇虛芤遲
也虛主失精芤主亡血遲主下利清榖也
李彣曰肝主藏血腎主藏精亡血失精則肝腎俱
虛矣少腹者肝腎之部今少腹弦急以肝腎兩虧
則裏氣虛而張急加弦也肝主筋前隂者宗筋之
所聚肝衰故隂頭寒也肝藏血開竅於目腎主骨
骨之精為瞳子又腎之華在髮髮者血之餘此肝
腎兩虛故目眩髮落也芤衇者浮沉有中間無似
中空芤草故名芤衇此亡血之衇以衇者血之府
血虛則衇亦虛也遲為在藏遲則為寒衇極虛芤
遲則其證亦虛清榖者大便完榖不化也此虛勞
在肝腎二經者也
男子平人衇虛弱細微者善盗汗也
(按)此節衇證不合必有脱簡故不釋
衇沉小遲名脱氣其人疾行則喘喝手足逆寒腹滿甚
則溏泄食不消化也
(註)衇沉細遲則陽大虛故名脱氣脱氣者謂胸中大
氣虛少不充氣息所用故疾行喘喝也陽虚則寒
寒盛於外四末不温故手足逆冷也寒盛於中故
腹滿溏泄食不消化也
(集註)徐彬曰衇沉小遲其為陽衰無疑沉小遲三衇相
併是陽氣全虧故名脱氣其軀為空殼疾行則氣
竭而喘喝四肢無陽而寒腹中無陽而滿甚則胃
虛極而溏泄脾虛極而食不化也
李彣曰此脾肺腎三經俱病也肺主氣氣為陽沉
小遲皆陽氣虛衰之衇故為脱氣疾行則喘喝以
肺主出氣而腎主納氣為生氣之原呼吸之門若
真元耗損則氣虛不能續息肺無所出腎無所納
故喘喝此肺腎病也又脾主四肢四肢者諸陽之
本逆寒者陽虛不温四末也腹滿者脾經入腹氣
虛中滿也溏泄食不化者此脾虛不能運磨水榖
多見鶩溏飱泄之證也
衇弦而大弦則為減大則為芤減則為寒芤則為虛虛
寒相搏此名為革婦人則半產漏下男子則亡血失精
(註)詳見傷寒論辨衇法中不復釋
衇得諸芤動微緊男子失精女子夢交桂枝龍骨牡蠣
湯主之
(註)衇得諸芤動微緊者謂㮣虛勞之諸衇而為言也
非謂芤動微緊僅主男子失精女子夢交之候也
通舉男女失精之病而用桂枝龍骨牡蠣湯者調
隂陽和榮衛兼固澁精液也
(集註)徐彬曰失精之家衇復不一苟得諸芤動微緊是
男子以虛隂而挾火則失精女子以虛隂而挾火
則夢交主以桂枝龍骨牡蠣湯者蓋隂虛之人大
㮣當助腎故以桂枝芍藥通陽固隂甘草薑棗和
中龍骨牡蠣固精也
桂枝加龍骨牡蠣湯方
桂枝芍藥
生薑(各三兩)甘草(二兩)
大棗(十二枚)龍骨
牡蠣(各三兩)
右七味以水七升煮取三升分温三服
虛勞裏急悸衂腹中痛夢失精四肢痠疼手足煩熱咽
乾口燥小建中湯主之
(註)虛勞云云者㮣虛勞之證而言也非謂虛勞之證
止於此也故下文有諸不足之說也均主以小建
中湯者欲小小建立中虛之意合下六節皆論虛
勞各有所主之方也
小建中湯方
桂枝(三兩)甘草(三兩炙)
大棗(十二枚)芍藥(六兩)
生薑(二兩)膠飴(一升)
右六味以水七升煮取三升去滓内膠飴更上微
火消解温服一升日三服嘔家不可用建中湯以
甜故也
虛勞裏急諸不足黃耆建中湯主之
(註)所謂虛勞裏急諸不足者亦該上條諸不足證之
謂也黃耆建中湯建立中外兩虛非單謂裏急一
證之治也桂枝龍骨牡蠣湯即桂枝湯加龍骨牡
蠣小建中湯即桂枝湯加膠飴黃耆建中湯即桂
枝湯加膠飴黃耆也故嘗因是而思仲景以一桂
枝湯出入加減無往不利如此何後世一見桂枝
即為傷寒發汗之劑是但知仲景用桂枝湯治傷
寒而不知仲景用桂枝湯治虛勞也若知桂枝湯
治虛勞之義則得仲景心法矣蓋桂枝湯辛甘而
温之品也若啜粥温覆取汗則發散榮衛以逐外
邪即經曰辛甘發散為陽是以辛為主也若加龍
骨牡蠣膠飴黃耆則補固中外以治虛勞即經曰
勞者温之甘藥調之是以温以甘為主也由此推
之諸藥之性味功能加減出入其妙無窮也
(集註)魏荔彤曰氣虛甚加黃耆津枯甚加人參以治虛
勞裏急此言裏急非單指裏急之謂也乃虛勞諸
不足腹痛之謂也故名其方為建中正所以扶持
其中氣使漸生隂陽達於榮衛布於肢體也
尤怡曰裏虛衇急腹中當引痛也諸不足者隂陽
諸衇俱不足而眩悸喘喝失精亡血等證相因而
至也急者緩之必以甘不足者補之必以温而充
虚塞空則黃耆尤有專長也
黃耆建中湯方
於小建中湯内加黃耆一兩半餘依上法若氣短胸
滿者加生薑腹滿者去棗加茯苓一兩半及療肺虚
損不足補氣加半夏三兩
虛勞腰痛少腹拘急小便不利者八味腎氣丸主之
(註)虛勞之人腰痛腎氣虛而不行也少腹拘急小便
不利膀胱氣虛不化也主以八味腎氣丸温補下
焦腎與膀胱表裏之氣足而腰痛少腹拘急小便
不利未有不愈者也
(集註)程林曰腰者腎之外候腎虛則腰痛腎與膀胱為
表裏不得三焦之陽氣以决瀆則小便不利而少
腹拘急矣與是方以益腎間之氣氣強則便溺行
而少腹拘急亦愈矣
尤怡曰虛勞之人損傷少隂腎氣是以腰痛少腹
拘急小便不利以八味腎氣丸補隂之虚可以生
氣助陽之弱可以化水乃補下治下之良劑也
八味腎氣丸方(見婦人雜病中)
虛勞虛煩不得眠酸棗湯主之
(註)因虚勞而煩是虛煩也因虚煩而不得眠是虛煩
不得眠也故主以酸棗仁湯專治虛煩煩去則得
眠也
(集註)李彣曰虚煩不得眠者血虛生内熱而隂氣不歛
也内經云氣行於陽陽氣滿不得入於隂隂氣虛
故目不得瞑酸棗湯養血虚而歛隂氣也
酸棗湯方
酸棗仁(二升)甘草(一兩)
知母(二兩)茯苓(二兩)
芎藭(二兩)
右五味以水八升煮酸棗仁得六升内諸藥煮取
三升分温三服
五勞極虛羸瘦腹滿不能飲食食傷憂傷飲傷房室傷
饑傷勞傷經絡榮衛氣傷内有乾血肌膚甲錯兩目黯
黑緩中補虛大黃&KR2015;蟲丸主之
(按)緩中補虛四字當在不能飲食之下必是傳寫之
譌
(註)五勞所傷久之令人極虛羸瘦腹中虛滿不能飲
食宜緩中補虛如前之建中等方也原其所傷之
道不止過勞傷氣房室傷精也即飲食傷胃饑過
傷脾渴過傷腎憂思傷心罷極傷肝過言傷肺皆
令人經絡榮衛氣傷是以勞熱煎熬内有乾血故
肌膚不潤甲錯如鱗也兩目不榮黯黑不明也似
此乾血之證非緩中補虛之劑所能治故主以大
黃&KR2015;蟲丸攻熱下血俾瘀積去而虛勞可復也
(集註)程林曰此條單指内有乾血而言夫人或因七情
或因飲食或因房勞皆令正氣内傷血衇凝積致
有乾血積於中而尫羸見於外也血積則不能以
濡肌膚故肌膚甲錯不能榮於目則兩目黯黑與
大黃&KR2015;蟲丸以下乾血則邪除正王矣非大黃&KR2015;
蟲丸能緩中補虚也
尤怡曰内有乾血不去適足以留新血而滲灌不
周故去之不可不早也此方潤以濡其乾蟲以動
其瘀通以去其閉而以地黃芍藥甘草和養其虚
攻血而仍滋夫血也
大黃&KR2015;蟲湯方
大黃(十分蒸)黃芩(二兩)
甘草(三兩)桃仁(一升)
杏仁(一升)芍藥(四兩)
乾漆(一兩)蝱蟲(一升)
水蛭(百枚)&KR2015;蟲(半升)
蠐螬(一升)乾地黃(十兩)
右十二味末之煉蜜為丸小豆大酒飲服五丸日
三服
虛勞諸不足風氣百疾薯蕷丸方主之
(註)虚勞諸不足者謂五勞諸虛百損也上條以熱傷
乾血為言此條以風氣百疾立論熱傷其上之血
分則病肺癰熱傷其下之血分則病乾血風中其
外之氣分則病肺痿風中其内之氣分則病百疾
主之以薯蕷丸散諸風邪補諸不足滋諸枯槁調
諸榮衛故其藥温潤共劑補散同方也
(集註)徐彬曰虛勞不足證多有兼風者正不可著急治
風氣故仲景以四君四物養其氣血麥冬阿膠乾
薑大棗補其肺胃而以桔梗杏仁開提肺氣桂枝
行陽防風運脾神麯開鬱黃卷宣腎柴胡升少陽
之氣白蘝化入榮之風雖有風氣未嘗專治之謂
正氣運而風氣自去也然以薯蕷名丸者取其不
寒不熱不燥不滑脾腎兼宜故多用以為君則諸
藥相助以為理耳
薯蕷丸方
薯蕷(三十分)當歸
桂枝麯
乾地黃豆黃卷(各十分)
甘草(二十八分)人參(七分)
芎藭芍藥
白术麥門冬
杏仁(各六分)柴胡
桔梗茯苓(各五分)
阿膠(七分)乾薑(三分)
白蘝(二分)防風(六分)
大棗(百枚為膏)
右二十一味末之煉蜜和丸如彈子大空腹酒服
一丸一百丸為劑
肺痿肺癰欬𠻳上氣病衇證并治第七
問曰熱在上焦者因欬為肺痿肺痿之病從何得之師
曰或從汗出或從嘔吐或從消渴小便利數或從便難
又被快藥下利重亡津液故得之曰寸口衇數其人欬
口中反有濁唾涎沫者何師曰為肺痿之病若口中辟
辟燥欬即胸中隱隱痛衇反滑數此為肺癰欬唾膿血
(註)熱在上焦不欬不病肺痿也因熱病欬則為肺痿
肺熱致痿之由非止一端或從汗出或從嘔吐或
從消渴小便數利或從便難又被快藥下之重亡
津液故令肺熱乾痿也肺熱乾痿則清肅之令不
行水精四布失度脾氣雖散精液上歸於肺而肺
不但不能自滋其乾亦不能内灑陳於藏腑外輸
精於皮毛也其精液留貯胸中得熱煎熬變為涎
沫侵肺作欬唾之不已故乾者自乾唾者自唾愈
唾愈乾痿病成矣若口中辟辟乾燥不吐濁唾涎
沫每欬即胸中隱隱而痛衇數而滑不數而虚則
非肺痿乃為肺癰久則癰成膿潰不唾涎沫而必
欬唾膿血矣
(集註)周揚俊曰喻昌云行動數武氣即喘鳴冲擊連聲
痰始一應金匱治法貴得其精意大要緩而圖之
生胃津潤肺燥下逆氣開積痰止濁唾補真氣以
通肺之小管散火熱以復肺之清肅如半身痿廢
及手足痿軟治之得法亦能復起而肺近在胸中
呼吸所關可不致力乎肺癰屬在有形之血血結
宜驟攻肺痿屬在無形之氣氣傷宜徐理故癰為
實誤以肺痿治之是為實實痿為虛誤以肺癰治
之是為虚虛此辨証用藥之大略也然兩手寸口
之衇原為手太隂肺衇此云寸口衇數云滑數云
數實云數虚皆指左右三部統言非如氣口獨主
右關之上也其人欬口中反有濁唾涎沫頃之遍
地者為肺痿言欬而口中不乾燥也若欬而口中
辟辟燥則是肺已結癰火熱之毒出現於口欬聲
上下觸動其癰胸中即隠隱而痛其衇必見滑數
有力正邪氣方盛之徵也數虚數實之衇以之分
别肺痿肺癰是則肺痿當補肺癰當瀉也可知矣
又云纔見久欬先湏防此兩證肺癰由五藏藴崇
之火與胃中停蓄之熱上乘乎肺肺受火熱薰灼
血為之凝痰為之裹遂成小癰所結之形漸長則
肺日脹而脇骨日昂迺至欬聲頻併痰濁如膠發
熱畏寒日晡尤甚面紅鼻燥胸生甲錯始先即能
辨其衇證屬表屬裏極力開提攻下無不愈者迨
至血化為膿肺葉朽壞傾囊吐出始識其證十死
不救嗟無及矣
沈明宗曰此肺痿肺癰之辨也心居上腎水不足
心火刑金為熱在上焦肺隂日消氣逆則欬故致
肺痿然本經明其始病之因或從病後隂虚過汗
傷液嘔吐傷津消渴血虛津竭或利小便數而傷
隂或大便難反被快藥下利而重亡津液以致肺
金枯燥虛熱熏蒸故寸口衇數其人欬𠻳氣弱不
振津液不佈化為濁唾涎沫而成肺痿若口中辟
辟燥欬即胸中隱隱痛者乃風寒侵入肺中凝滯
榮血為癰故衇滑數而欬唾膿血因無形虛熱致
痿故衇數虛因有形氣血凝滯成癰故衇數實此
明肺癰屬實肺痿屬虚也
衇數虛者為肺痿數實者為肺癰
(註)此詳申上條肺痿肺癰之衇也肺痿得之於熱亡
津液虛邪也故衇數而虛肺癰得之於熱毒蓄結
實邪也故衇數而實
(集註)李彣曰潘碩甫云痿與癰皆熱在上焦其衇皆數
皆欬亡津液未有異也但痿屬肺氣虚而亡津雖
有熱亦不烈故不至燥涸雖欬而口中有濁唾涎
沬故衇雖數而虚也癰則氣壅血凝邪實而熱烈
故津液亡而更覺乾涸口中辟辟燥欬即胸中隱
痛津液既涸衇應濇滯而反滑數者蓄熱腐膿衇
故數實也
尤怡曰痿者萎也如草木之萎而不榮為津亡而
肺焦也癰者壅也如土之壅而不通為熱聚而肺
㿉也故其衇有虛實不同而其數則一也
問曰病欬逆衇之何以知此為肺癰當有膿血吐之則
死其衇何類師曰寸口衇微而數微則為風數則為熱
微則汗出數則惡寒風中於衛呼氣不入熱過於榮吸
而不出風傷皮毛熱傷血衇風舍於肺其人則欬口乾
喘滿咽燥不渴時唾濁沫時時振寒熱之所過血為之
凝滯畜結癰膿吐如米粥始萌可救膿成則死
(按)肺癰之上當有肺痿二字不然本文論肺痿之義
則無著落必是脱簡衇微之三微字當是三浮字
微字文氣不屬必是傳寫之譌
(註)病欬逆者何以知為肺痿肺癰也欬而不渴濁唾
涎沫衇數而虛是以衇證知為肺痿也口中乾噪
胸中隱痛衇數而實是以衇證知為肺癰也至於
所以受病之由肺痿前已言之而肺癰則未嘗言
也故又取所以致熱而病肺痿肺癰之由互為詳
悉發明也寸口肺衇也肺衇當浮濇而短今浮而
數是以知浮則為風數則為熱初病風熱外搏皮
毛則榮衛受邪故汗出而惡寒也末傳風熱内舍
於肺則榮衛分病病肺痿者屬風熱傷於衛氣氣
分有津液而無血津液為之濁故其為證欬而不
吐膿血唾濁涎沫也病肺癰者屬風熱傷於榮血
血分有血而無津液血為之凝蓄故其為證欬而
不唾涎沫吐膿血如米粥也其發熱汗出惡寒惡
風欬而喘滿咽燥不渴呼氣不入吸氣不出則為
痿癰互相兼有必然之證也呼氣不入吸氣不出
乃言其呼吸氣促難出難入非竟不出入也始萌
可救謂肺傷尚淺膿成則死謂肺已壞矣蓋示人
圖治於蚤又特為肺癰而諄諄言之也
肺癰喘不得臥葶藶大棗瀉肺湯主之
(註)此承上條以明急治之義也肺癰者謂口中辟辟
乾燥胸中隱隱作痛衇數實也而更加喘不得臥
是邪壅肺甚急故以葶藶大棗瀉肺湯大苦大寒
峻瀉肺邪恐稍遷延膿成則死矣
葶藶大棗瀉肺湯方
葶藶(熬令黃色搗丸如彈子大)大棗(十二枚)
右先以水三升煮棗取二升去棗内葶藶煮取一
升頓服
(集解)趙良曰此治肺癰喫緊之方也肺中生癰不瀉何
待恐日久癰膿已成瀉之無益日久肺氣已索瀉
之轉傷乘其血結而膿未成當急以瀉之之法奪
之况喘不得臥不亦甚乎
肺癰胸滿脹一身面目浮腫鼻塞清涕出不聞香臭酸
辛欬逆上氣喘鳴迫塞葶藶大棗瀉肺湯主之(方見上)
(註)此承上條互詳其證以同其治也肺癰胸脹而滿
欬逆上氣喘鳴迫塞一身面目浮腫鼻塞清涕出
不聞香臭酸辛是邪外塞皮毛内壅肺氣比之喘
不得臥殆尤甚焉亦以葶藶大棗瀉肺湯者因其
膿未成故也
欬而胸滿振寒衇數咽乾不渴時出濁唾腥臭久久吐
膿如米粥者為肺癰桔梗湯主之
(註)欬而胸滿振寒衇數咽乾不渴時出濁唾腥臭久
久吐膿如米粥者此為肺癰證也肺癰尚未成膿
實邪也故以葶藶之劑瀉之今已潰後虚邪也故
以桔梗之苦甘草之甘解肺毒排癰膿也此治已
成肺癰輕而不死者之法也
(集註)高世栻曰吐如米粥亦膿也何以上文云膿成則
死若謂如米粥者非膿上文既曰畜結癰膿吐如
米粥此又云吐膿如米粥既吐膿矣奚有始萌膿
成之别也愚曰上文先欬逆而呼吸不利後凝滯
而血衇成膿隂陽血氣皆傷故膿成則死若上節
言肺癰而氣機不利此節言肺癰而經絡不和病
陽氣者不傷隂病血衇者不傷陽故可治也如但
以始萌可救膿成則死二語盡之是以辭害志也
奚可乎
桔梗湯方
桔梗(一兩)甘草(二兩)
右二味以水三升煮取一升分温再服則吐膿血
也
肺痿吐涎沫而不欬者其人不渴必遺尿小便數所以
然者以上虚不能制下故也此為肺中冷必眩多涎唾
甘草乾薑湯以温之若服湯已渴者屬消渴
(註)欬而不吐涎沫者肺燥欬也欬而吐涎沫者肺熱
痿也若似肺痿之吐涎沫而不欬者此為肺中有
冷飲非為肺中成熱痿也肺中冷則其人必不渴
遺尿小便數頭眩多涎唾所以然者以上焦陽虛
不能約制下焦隂水下焦之水泛上而唾涎沫用
甘草乾薑湯以温散肺之寒飲也如服湯已渴者
屬消渴謂始先不渴服温藥即轉渴者不但非肺
中熱亦非肺中冷乃胃中熱也則不當以屬肺中
冷寒飲治之當以屬胃中熱消渴治之也
甘草乾薑湯方
甘草(四兩炙)乾薑(二兩炮)
右㕮咀以水三升煮取一升五合去滓分温再服
欬而上氣喉中水鷄聲射干麻黃湯主之
(註)欬逆上氣謂欬則氣上衝逆也上條發明不欬而
吐涎沫者非為肺痿是為肺冷也此條發明欬而
不吐涎沫者亦非肺痿亦為肺冷也上條以不渴
小便數多唾涎沫為肺中冷故以乾薑佐甘草是
以温中為主也此條以氣上逆喉中有水鷄聲為
肺經寒故以生薑佐麻黃是以散外為主也病同
冷飲而有在外在内之别方同辛温而有主温主
散之異也水鷄聲者謂水與氣相觸之聲在喉中
連連不絶也
射干麻黃湯方
射干(三兩)麻黃(四兩)
生薑(四兩)細辛
紫苑欵冬花(各三兩)
五味子(半升)大棗(七枚)
半夏(半升)
右九味以水一斗二升先煮麻黃兩沸去上沫内
諸藥煮取三升分温三服
(集解)程林曰欬而上氣如水鷄聲連連不絶者是湯主
之内經曰肺苦氣上逆急食苦以瀉之射干紫苑
之苦所以泄逆氣也以辛瀉之麻黃生薑細辛半
夏款冬花之辛所以瀉風邪也以酸收之以酸補
之五味子之酸以補不足虛則補其母大棗之甘
所以補其母也
大逆上氣咽喉不利止逆下氣者麥門冬湯主之
(按)大逆上氣之大字當是火字文義病藥始屬必是
傳寫之譌
(註)欬而上氣咽喉有水鷄聲而連連者是寒飲上逆
也今欬而上氣咽喉無水鷄聲而不利者是火氣
上逆也不利者謂咽喉若有物相碍不爽利也主
之以麥門冬湯止其火逆下其上氣也
麥門冬湯方
麥門冬(七升)半夏(一升)
人參(三兩)甘草(二兩)
粳米(三合)大棗(十二枚)
右六味以水一斗二升煮取六升温服一升日三
夜一服
(集解)周揚俊曰喻昌云此胃中津液枯燥虛火上炎之
證麥冬湯乃治本之良法也夫用降火之藥而火
反升用寒涼之藥而熱轉熾者不惟無益而反害
之凡病有胃氣則生無胃氣即死胃氣者肺之母
氣也本草有知母之名者謂肺藉其清涼知清涼
為肺之母也有貝母之名者謂肺藉其豁痰實豁
痰為肺之母也然屢施於火逆上氣咽喉不利之
證而屢不應名不稱矣孰知仲景有此妙法於麥
冬人參甘草粳米大補中氣大生津液隊中增入
半夏之辛温一味其利咽下氣非半夏之功實善
用半夏之功擅古今未有之竒矣
欬逆上氣時時唾濁但坐不得眠皂莢丸主之
(註)欬逆上氣喉中有水鷄聲者是寒飲衝肺射干麻
黃湯證也欬逆上氣咽喉不利者是火氣衝肺麥
門冬湯證也今欬逆上氣惟時時唾濁痰涎多也
但坐不得臥氣逆甚也此痰氣為病非寒飲亦非
火氣主之以皂莢丸者宣導其痰通達其氣也佐
棗膏之甘以藥性慓悍緩其勢也
(集註)程林曰濁唾壅塞於肺則不得卧故時時唾濁也
皂莢味辛醎辛能散醎能軟宣壅導滯利竅消風
莫過於此故欬逆上氣時時唾濁坐不得卧者宜
之然藥性慓悍佐棗膏之甘以緩其藥勢
魏荔彤曰欬逆上氣時時吐濁但坐不得眠則較
重於喉中水鷄聲者矣聲滯者挾外感之因唾濁
則内傷之故但坐不得卧而肺癰之證將成矣是
上焦有熱痰血包裹結聚成患不可不急為宣通
其結聚而後可津液徐生枯乾獲潤也皂莢丸主
之皂莢驅風理痺正為其有除瘀滌垢之能也欬
逆上氣時時唾濁胸膈惡臭之痰血已結可不急
為滌蕩使之湔洗不留乎如今用皂莢澡浴以除
垢膩即此理也用丸俾徐徐潤化自上而下而上
部方清若用湯直瀉無餘不能治上部之膠凝矣
古人立法誠善哉此為預治肺癰將成者主治也
皂莢丸方
皂莢(八兩刮去皮用酥炙)
右一味末之蜜丸梧子大以棗膏和湯服三丸日
三夜一服
上氣面浮腫肩息其衇浮大不治又加利尤甚
(註)上氣謂欬逆上氣也面浮腫謂面目浮腫也肩息
謂喘也其衇浮大不治又加利尤甚謂衇證兩虛
已屬不治又加利則上喘下利隂陽兩脱衇證相
反故曰尤甚也
(集註)徐彬曰此言肺癰之證元氣憊者為難治也謂肺
癰由風則風性上行必先上氣若兼面浮腫肩息
氣升不降也又衇浮大元氣不能復斂則補既不
可汗又不可况内外皆逆氣非風之比可盡汗泄
乎故云不治加利則陽從上脱隂從下脱故曰尤
甚
尤怡曰上氣面浮腫肩息氣但升而不降矣衇復
浮大則陽有上越之機衇偏盛者偏絶也又加下
利是隂復從下脱矣隂陽離決故當不治肩息息
搖肩也
欬而上氣此為肺脹其人喘目如脱狀衇浮大者越婢
加半夏湯主之
(註)欬而上氣此為肺脹其證肩息而喘目突如脱之
狀今衇浮大則可知浮則為風大則為實故以越
婢加半夏湯主之外疎皮毛内降氣逆也
(集註)趙良曰欬而上氣則其氣之有衝而不下可知矣
其欬之相連而不已可知矣此皆屬肺之脹使之
也邪入於肺則氣壅氣壅則欲不喘不可得惟喘
極故目如脱所以狀脹與喘之至也衇浮邪也兼
大則邪實而所以遺害於肺正未有已故必以辛
熱發之亦兼以甘寒佐之使久合之邪渙然冰釋
豈不快乎然久蓄之飲何由得泄故特加半夏於
越婢湯中一定之法也
尤怡曰外邪内飲填塞肺中為脹為喘為欬而上
氣越婢湯散邪之力多而蠲飲之力少故以半夏
輔其未逮不用小青龍者以衇浮且大病屬陽熱
故利辛寒不利辛熱也目如脱狀者目暗脹突如
欲脱落之狀壅氣然也
越婢加半夏湯方
麻黃(六兩)石膏(半斤)
生薑(三兩)大棗(十五枚)
甘草(二兩)半夏(半斤)
右六味以水六升先煮麻黃去上沫内諸藥煮取
三升分温三服
(集解)李彣曰脾運水榖主為胃行津液職卑如婢也湯
名越婢者取發越脾氣通行津液之義也今治肺
脹則麻黃散表邪石膏清内熱甘草大棗養正緩
邪半夏生薑散逆下氣也
上氣喘而躁者屬肺脹欲作風水發汗則愈
(註)上氣欬逆喘而躁急者屬肺脹也乃風鬱於外水
逆於中之候也故曰欲作風水當發其汗故曰發
汗則愈也
(集註)徐彬曰有邪者尚可治也若上氣但喘而躁則喘
為風之扇躁為風之煩其逆上之涎沫將挾風勢
而為風水今使先泄於肌表水無風戰自然順趨
而從下故曰可汗而愈
肺脹欬而上氣煩躁而喘衇浮者心下有水小青龍加
石膏湯主之
(註)此承上條互詳衇證以明其治也肺脹欬而上氣
煩躁而喘衇浮是外傷風寒内有水氣主以小青
龍湯發汗則愈加石膏者因多一煩躁證也
(集註)沈明宗曰此互上條肺脹治法也風寒之邪入於
榮衛挾飲上逆則欬而上氣也煩躁而喘肺氣壅
逆謂之肺脹即肺癰未成之初也
尤怡曰此亦外邪内飲相搏之證而兼煩躁則挾
有熱邪麻桂藥中必用石膏如大青龍之例也又
此條見證與上條頗同而心下寒飲則非温藥不
能開而去之故不用越婢加半夏而用小青龍加
石膏温寒並進水熱俱捐於法尤為密矣
小青龍加石膏湯方
麻黃芍藥
桂枝細辛
甘草乾薑(各三兩)
五味子半夏(各半升)
石膏(二兩)
右九味以水一斗先煮麻黃去上沫内諸藥煮取
三升強人服一升羸者減之二三服小兒服四合
(集解)李彣曰心下有水麻黃桂枝發汗以泄水於外半
夏乾薑細辛温中以散水於内芍藥五味子收逆
氣以平肝甘草益脾土以制水加石膏以去煩躁
兼能解肌出汗也
欬而衇浮者厚朴麻黃湯主之衇沉者澤漆湯主之
(註)欬謂欬而不上氣也衇浮者風寒病外也主之厚
朴麻黃者以散外邪為主也衇沉者痰飲病裏也
主之澤漆湯以逐内飲為主也
(集解)尤怡曰此不詳見證而但以衇之浮沉為辨而異
其治按厚朴麻黃湯與小青龍加石膏湯大同則
散邪蠲飲之力居多而厚朴辛温亦能助表小麥
甘平五味斂安正氣者也澤漆湯以澤漆為主而
以白前黃芩半夏佐之則下趨之力輕猛雖生薑
桂枝之辛亦祗為下氣降逆之用而已不能發表
也仲景之意蓋以欬皆肺邪而衇浮者氣多居表
故驅之使從外出為易衇沉者氣多居裏故驅之
使從下出為易亦因勢利導之法也
厚朴麻黃湯方
厚朴(五兩)麻黃(四兩)
石膏(如雞子大)杏仁(半升)
半夏(半升)乾薑(二兩)
細辛(二兩)小麥(一升)
五味子(半升)
右九味以水一斗二升先煮小麥熟去滓内諸藥
煮取三升温服一升日三服
澤漆湯方
半夏(半升)紫參(五兩一作紫苑)
澤漆(三升以東流水五斗煮取一斗五升)生薑(五兩)
白前(五兩)甘草
黃芩人參
桂枝(各三兩)
右九味㕮咀内澤漆汁中煮取五升温服五合至
夜盡
(集解)李彣曰欬者水寒射肺也衇浮者停水而又挾風
以鼓之也麻黃去風散肺逆與半夏細辛乾薑五
味子石膏同用即前小青龍加石膏為解表行水
之劑也然土能制水而地道壅塞則水亦不行故
用厚朴疎敦阜之土使脾氣健運而水自下泄矣
杏仁下氣去逆小麥入心經能通火氣以火能生
土助脾而共成決水之功也又云衇沉為水以澤
漆為君者因其功專於消痰行水也水性隂寒桂
枝行陽氣以導之然所以停水者以脾土衰不能
制水肺氣逆不能通調水道故用人參紫參白前
甘草補脾順肺同為制水利水之方也黃芩苦以
泄之半夏生薑辛以散之也
沈明宗曰詳金匱欬𠻳病本於肺則一大綱有三
一者熱刑肺金氣弱不振欬而唾沫為肺痿二者
風傷衛分則病欬上氣喘為肺脹三者邪傳榮血
凝而不行為肺癰然肺脹之中又分風寒表裏飲
多風少風多飲少之治故氣喘而躁衇浮者為心
下有水欲作風水當以小青龍兩解表裏加石膏
以清風熱目如脱狀乃風寒多而飲少以越婢驅
風加半夏而下痰逆風寒外束火熱内鬱喉中水
雞聲者射干麻黃湯宣通表裏之邪風熱壅逆津
液不佈化而為涎時時唾濁但坐不得眠者皂莢
丸以驅風鬱之涎若欬而衇浮邪居肺氣以厚朴
麻黃湯俾從表解欬而衇沉邪入於榮將成肺癰
以澤漆而破壅結火逆上氣咽喉不利是無外邪
治當麥門冬湯清潤滋降若見浮腫肩息衇浮大
而下利真氣上浮下脱則為不治以上皆外邪兼
内飲合病微細之辯臨證又當合内經五藏六腑
互相傳乘之欬而辯之則盡善矣
御纂醫宗金鑑卷十九
