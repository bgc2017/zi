御纂醫宗金鑑卷二十五
訂正金匱要略註目錄
正誤
存疑
御纂醫宗金鑑卷二十五目錄
御纂醫宗金鑑卷二十五
訂正金匱要略註目錄
正誤
存疑
御纂醫宗金鑑卷二十五目錄
御纂醫宗金鑑卷二十五
訂正仲景全書金匱要略註正誤存疑篇
金匱要略一書其世遠而就闕誤也與傷寒論等
如漀飥之䅽字與緩中補虛用大黃䗪蟲丸主之
之類俱不可以為法爰加斟酌其改移刪補諸式
與夫存疑之二十八條悉倣傷寒論敘次云
金匱要略正誤
藏府經絡先後第一
師曰病人語聲寂然喜驚呼者骨節間病語聲喑喑然
不徹者心膈間病語聲啾啾然細而長者(頭腹)中病
(按)頭中病之頭字當是腹字經中從無頭中病之文
且文義不屬當改之
師曰吸而微數其病在中焦實也當下之即愈虛者不
治在上焦者其吸(促遠)在下焦者其吸(遠促)此皆難治呼吸
動摇振振者不治
(按)吸促之促字當是遠字吸遠之遠字當是促字方
合病義當移之
問曰(寸衇沉大而滑沉則為實滑則為氣實氣相摶血厥)
氣入藏即死入府即愈此為卒厥何謂也師曰脣口青
身冷為入藏即死如身和汗自出為入府即愈
(按)寸衇沉大而滑沉則為實滑則為氣實氣相摶之
十八字文理不順衍文也當刪之血氣入藏之血
字當是厥字始與卒厥相合當改之
問曰陽病十八何謂也師曰頭痛項腰脊臂脚掣痛隂
病十八何謂也師曰欬上氣喘噦咽腸鳴脹滿心痛拘
急五藏病各有十八合為九十病人又有六微微有十
八病合為一百八病五勞七傷六極婦人三十六病不
在其中清邪居上濁邪居下大邪中表小邪中裏(䅽漀)飥
之邪從口入者宿食也五邪中人各有法度風中於前
寒中於暮濕傷於下霧傷於上風令衇浮寒令衇急霧
傷皮腠濕流關節食傷脾胃極寒傷經極熱傷絡
(按)字典無䅽字當是漀字漀音傾側水也後之積聚
門䅽氣之䅽字亦誤
問曰病有急當救裏救表者何謂也師曰病醫下之續
得下利清穀不止身體疼痛者急當救裏後身體疼痛
清便自調者急當救表也
(按)此條註詳見傷寒論太隂篇内故不復釋
夫諸病在藏欲攻之當隨其所得而攻之如渴者小便
不利與豬苓湯餘皆倣此
(按)如渴者之下當有小便不利四字必是遺失當補
之
痙濕暍第二
病者身熱足寒頸項強急惡寒時頭熱面赤目赤獨頭
動搖卒口噤背反張者痙病也(若發其汗者寒濕相摶)
(其表益虚即惡寒甚發其汗已其衇如蛇)
(按)痙病也之下諸句與上文義不屬與後條之為欲
解衇如故諸句文義相屬宜分於彼
太陽病發熱無汗反惡寒者名曰剛痙
(按)反惡寒之反字衍文也玩痙病之條自知當惡寒
也宜刪之
若發其汗者寒濕相摶其表益虛即惡寒甚發其汗已
其衇如蛇(暴腹脹大者)為欲解衇如故反伏弦者痙
(按)暴腹脹大者五字衍文也當刪之
瘧病第四
師曰瘧衇自弦弦數者多熱弦遲者多寒弦(小沉)緊者下
之差弦遲者可溫之弦浮緊者可發汗鍼炙也弦(浮滑)大
者可吐之弦數者風發也以飲食消息止之
(按)弦小緊者之小字當是沉字則有可下之理弦緊
者當是弦浮緊則有可發汗之理弦浮大者當是
弦滑大則有可吐之理且不遺本文瘧衇自弦之
意當改之補之
師曰隂氣孤絶陽氣獨發則熱而少氣煩冤手足熱而
欲嘔名曰癉瘧若但熱不寒者邪氣内藏於心外舍分
肉之間令人消鑠肌肉
(按)此言癉瘧其文脱簡内經已詳不復釋
溫瘧者其衇如平身無寒但熱骨節疼煩時嘔白虎加
桂枝湯主之
(按)此言溫瘧其文脱簡内經已詳不復釋
瘧多寒者名曰牝瘧蜀漆散主之
(按)此言牝瘧其文脱簡内經已詳不復釋
中風歷節第五
寸口衇(遲浮)而緩(遲浮)則為(寒風)緩則為虛榮緩則為亡血衛
緩則為中風邪氣中經(浮者血虚)絡衇空虛賊邪不瀉
或左或右邪氣反緩正氣即急正氣引邪喎僻不遂邪
在於絡肌膚不仁邪在於經即重不勝邪入於府即不
識人邪入於藏舌即難言口吐涎
(按)寸口衇浮而緊緊則為寒浮則為虛寒虛相摶邪
在皮膚此五句原文在本條之首當在後條之首
寸口衇遲而緩遲則為寒緩則為虛榮緩則為亡
血衛緩則為中風邪氣中經此六句原文在後條
當在此條之首文氣始各得相屬必係錯簡當移
之其中有浮者血虛一句必是衍文當刪之寸口
衇遲而緩遲則為寒二遲字當是浮字寒字當是
風字始得文義了然且遲緩二衇不能並見當改
之
寸口衇浮而緊緊則為寒浮則為(虚風)寒(虚風)相摶邪在皮
膚則身痒而癮疹心氣不足邪氣入中則胸滿而短氣
(按)浮則為虛寒虛相摶二虛字應是風字當改之
味酸則傷筋筋傷則緩名曰泄鹹則傷骨骨傷則痿名
曰枯枯泄相摶名曰斷(泄絶)榮氣不通衛不獨行榮衛俱
微三焦無所御四屬斷絶身體羸瘦獨足腫大黃汗出
脛冷假令發熱便為歴節也病歴節不可屈伸疼痛烏
頭湯主之
(按)名曰斷泄之泄字當是絶字始與下文相屬當改
之
諸肢節疼痛身體尫羸脚腫如脱頭眩短氣(温温嗢嗢)欲吐
桂枝芍藥知母湯主之
(按)溫溫應是嗢嗢當改之
血痺虛勞第六
人年五六十其病衇大者痺俠背行(若腸鳴)馬刀俠(癭瘰)
者皆為勞得之
(按)若腸鳴三字與上下文不屬必是錯簡當刪之狹
癭之癭字當是瘰字且先勞後瘰先瘰後勞者有
之從未見勞癭先後病也當改之
勞之為病其衇浮大手足煩春夏劇秋冬瘥隂(寒虛)精自
出痠削不能行
(按)隂寒精自出之寒字應是虛字當改之
男子面色白者主渴及亡血卒喘悸(脉浮者裏虚也)
(按)衇浮者裏虛也句當是衍文
夫失精家少腹弦急隂頭寒目眩髮落衇極虛芤遲為
清穀亡血失精(衇得諸芤動微緊男子失精女子夢交)
(桂枝龍骨牡蠣湯主之)
(按)此條衇得諸芤五句與上文義不屬衍文也另分
一條在本門十二條之次
衇弦而大弦則為減大則為芤減則為寒芤則為虛虛
寒相摶此名為革婦人則半產漏下男子則亡血失精
(按)此條註詳見傷寒論辨衇篇内故不復釋
五勞極虛羸瘦腹滿不能飲食緩中補虛食傷憂傷飲
傷房室傷飢傷勞傷經絡榮衛氣傷内有乾血肌膚甲
錯兩目黯黑大黃䗪蟲丸主之
(按)兩目黯黑句下緩中補虛四字當在不能飲食之
下必是𫝊寫之譌當移之
肺痿肺癰欬𠻳上氣第七
問曰病欬逆衇之何以知此為肺痿肺癰當有膿血吐
之則死其衇何類師曰寸口衇(微浮)而數(微浮)則為風數則
為熱(微浮)則汗出數則惡寒風中於衛呼氣不入熱過於
榮吸而不出風傷皮毛熱傷血衇風舍於肺其人則咳
口乾喘滿咽燥不渴時唾濁沫時時振寒熱之所過血
為之凝滯畜結癰膿吐如米粥始萌可救膿成則死
(按)肺癰之上當有肺痿二字不然本文論肺痿之義
則無著落必是脱簡當補之衇微之三微字當是
三浮字始與文氣相屬當改之
(大火)逆上氣咽喉不利止逆下氣者麥門冬湯主之
(按)大逆上氣之大字當是火字文義病藥始相屬當
改之
腹滿寒疝宿食第十
腹滿時減復如故此為寒當與溫藥宜厚朴生薑甘草
半夏人參湯主之
(按)此篇無治虛寒腹滿之方當與溫藥之下當有宜
厚朴生薑甘草半夏人參湯主之十四字必是脱
簡閱傷寒論太隂篇自知當補之
病者痿黃(躁燥)而不渴(胸胃)中寒實而利不止者死
(按)躁而不渴當是燥而不渴文氣通順胸中寒實當
是胃中寒實若是胸中寒實如何曰下利不止者
死當改之
(其衇數而緊乃弦狀如弓弦按之不移衇數弦者)衇緊
大而遲者必心下堅當下其寒衇大而緊者陽中有隂
可下之
(按)其衇數而緊乃弦狀如弓弦按之不移衇數弦者
之十九字當是衍文閱傷寒論辨衇法自知刪之
當下其寒四字當在必心下堅之下文義始屬當
移之
脇下(偏滿)痛發熱其衇緊弦此寒也以溫藥下之宜大黃
附子湯
(按)脇下偏痛之偏字當是滿字當改之
按之心下滿痛有潮熱者此為實也當下之宜大柴胡
湯
(按)按之心下滿痛之下當有有潮熱三字若無此三
字則不當與大柴胡湯當補之
腹痛衇弦而緊弦則衛氣不行即惡寒緊則不欲食邪
正相摶即為寒疝遶臍痛苦發則(白自)汗出手足厥冷(其)
(衇沉緊者)大烏頭煎主之
(按)此條衇重出下條有證無衇其衇沉緊者五字當
在下條裏急之下然衇弦而緊是勁急之甚當屬
寒疝之重者其白汗之白字當是自字改之下條
其衇沉緊是裏痛之衇當屬寒疝之輕者當移之
寒疝腹中痛及脇痛裏急其衇沉緊者當歸生薑羊肉
湯主之
(按)脇痛裏急之下當有上條其衇沉緊四字
寒疝腹中痛逆冷手足不仁若身疼痛炙刺諸藥不能
治(抵當)烏頭桂枝湯主之
(按)抵當二字衍文也
問曰人病有宿食何以别之師曰寸口衇浮而大按之
反濇尺中亦(微大)而濇故知有宿食大承氣湯主之
(按)尺中亦微而濇之微字當按傷寒論作大字是當
改之
五藏風寒積聚第十一
肺中風者口燥而喘(身頭)運而重冒風而腫脹
(按)身運而重當是頭運而身重冒而腫脹當是冒風
而腫脹乃與文義始為相屬當改之補之
肝中寒者(兩臂不舉舌本燥)喜太息胸中痛不得轉側
食則吐(而汗出)也
(按)兩臂不舉舌本燥二句而汗出三字文義不屬必
是錯簡不可為後世法不釋
肝著其人常欲蹈其胸上先未苦時但欲飲熱(旋覆花)
(湯主之)
(按)旋覆花湯主之六字與肝著之病不合當是衍文
心傷者其人勞倦即頭面赤而下重心中痛而目煩發
熱當臍跳其衇(弦沉)此為心藏傷所致也
(按)其衇弦之弦字當是沉字沉為腎衇文義相屬當
改之
邪哭使魂魄不安者血氣少也血氣少者屬於心心氣
虛者其人則畏合目欲眠夢遠行而精神離散魂魄妄
行隂氣衰者為(癲狂)陽氣衰者為(狂癲)
(按)隂氣衰者為癲之癲字當是狂字陽氣衰者為狂
之狂字當是癲字内經曰重隂者癲重陽者狂當
改之
趺陽衇浮而濇浮則胃氣強濇則小便數浮濇相摶大
便則堅其脾為約麻子仁丸主之
(按)此條註詳見傷寒論陽明篇内故不復釋
問曰病有積有聚有(䅽漀)氣何謂也師曰積者藏病也終
不移聚者府病也發作有時展轉痛移為可治(䅽漀)氣者
脇下痛按之則愈復發為(䅽漀)氣諸積大法衇來細而附
骨者乃積也寸口積在胸中微出寸口積在喉中關上
積在臍傍上關上積在心下微下關積在少腹尺中積
在氣衝衇出左積在左衇出右積在右衇兩出積在中
央各以其部處之
(按)䅽作漀解見首篇
驚悸吐衄下血胸滿瘀血第十二
病人面無血色無寒熱衇(沉浮)弦者衄衇(浮沉)弱手按之絶
者下血煩欬者必吐血
(按)衇沉當是衇浮衇浮當是衇沉文義始屬當改之
寸口衇弦而大弦則為減大則為芤減則為寒芤則為
虛寒虛相摶此名曰革婦人則半產漏下男子則亡血
(按)此條註詳見傷寒辨衇篇内故不復釋
心氣(不足有餘)吐血衄血瀉心湯主之
(按)心氣不足二字當是有餘二字若是不足如何用
此方治之當改之
痰飲欬𠻳第十三
夫病人飲水多必暴喘滿凡食少飲多水停心下甚者
則悸微者短氣(衇雙弦者寒也皆大下裹虛衇偏弦者)
(飲也)
(按)微者短氣句下古本有衇雙弦者寒也諸句文義
不屬另分一條在本門二十七條之次
假令(瘦病)人臍下有悸吐涎沫而(癲巔)眩此水也五苓散主
之
(按)瘦人之瘦字當是病字癲眩之癲字當是巔字巔
者頭也文義始屬當改之
夫心下有留飲其人背寒冷如掌大留飲者脇下痛引
缺盆欬𠻳則轉甚胸中有留飲其人短氣而(渴喘)四肢歴
節痛(衇沉者有留飲)
(按)此條古本於四肢歴節痛之下有衇沉者有留飲
一句當另為一條始合論衇之義短氣而渴之渴
字當是喘字四肢上當有缺文
病者衇伏其人欲自利利反快此為留飲欲去故也雖
利心下續堅滿甘遂半夏湯主之
(按)心下續堅滿句下此為留飲欲去故也八字當在
利反快之下此傳寫之譌當移之
水在心心下堅築短氣惡水不欲飲水在肺吐涎沫欲
飲水水在脾少氣身重水在肝脇下支滿嚏而痛水在
腎(心臍)下悸
(按)心下悸之心字當是臍字當改之
支飲(胸腹)滿者厚朴大黃湯主之
(按)支飲胸滿之胸字當是腹字若是胸字無用承氣
湯之理當改之
衇弦(數遲)有寒飲冬夏難治
(按)衇弦數之數字當是遲字始與寒飲之理合當改
之
欬逆倚息不得卧小青龍湯主之青龍湯(下汗)已多唾口
燥寸衇沉尺衇微手足厥逆氣從少腹上衝胸咽手足
痺其面翕熱如醉狀因復下流隂股小便難時復冒者
與茯苓桂枝五味甘草湯治其氣衝
(按)小青龍湯下已之下字當是汗字蓋大小青龍湯
皆汗劑也當改之
消渴小便利淋第十四
厥隂之為病消渴氣上衝心心中疼熱饑而不欲食食
即吐蚘下之利不止
(按)此條是傷寒論厥隂經正病與雜病消渴之義不
同必是錯簡
寸口衇浮而遲浮即為虛遲即為勞虛則衛氣不足勞
則榮氣竭
(按)此條當在虛勞篇中錯簡在此
趺陽衇浮而數浮即為氣數即消穀而大便堅氣盛則
溲數溲數即堅堅數相摶即為消渴
(按)而大堅句不成文大字下當有便字當補之
水氣病第十五
(少隂衇緊而沉沉則為水小便即難)衇得諸沉者當責
有水身體腫重
(按)衇得諸沉者一條乃始論水氣病之衇當列於篇
首但古本衇得諸沉之上有少隂衇緊而沉四句
文義不屬并有脱簡不釋且刪之
夫水病人目下有卧蠶面目鮮澤衇伏其人消渴(病水)
(腹大小便不利共衇沉絶者有水可下之)
(按)其人消渴之下古本有病水腹大小便不利其衇
沉絶者有水可下之四句與上文義不屬當另分
為一條在本門五條之次始合裏水衇證
裏水者一身面目黃腫其衇沉小便不利故令病水假
如小便自利此亡津液故令渴也(越婢加术湯主之)
(按)越婢加术湯主之七字當在後太陽病衇浮而緊
條内發汗即愈之下文義始屬必是錯簡在此觀
其裏有水之之文豈有用越婢加术湯發表之藥
自可知也
心水者其身重而少氣不得卧煩而躁(其人隂腫)
(按)其人隂腫四字當在腎水條内錯簡在此當移之
腎水者其腹大臍腫腰痛不得溺隂下濕如牛鼻上汗
其足逆冷面反瘦其人隂腫
(按)面反瘦之下當補上條其人隂腫四字
師曰寸口衇遲而濇遲則為寒濇為血不足趺傷衇微
而遲微則為氣遲則為寒寒氣不足則手足逆冷手足
逆冷則榮衛不利榮衛不利則腹滿腸鳴相逐氣轉膀
胱榮衛俱勞陽氣不通即身冷隂氣不通即骨疼陽氣
前通則惡寒隂氣前通則痺不仁隂陽相得其氣乃行
大氣一轉其氣乃散實則失氣虛則遺溺名曰氣分桂
枝去芍藥加麻黃附子細辛湯主之
(按)名曰氣分之下當補入下條桂枝去芍藥加麻黃
附子細辛湯主之十五字
(氣分心下堅大如盤邊如旋杯水飲所作)桂枝去芍藥
加麻黃附子細辛湯主之
(按)氣分心下堅大如盤邊如旋杯水飲所作之十六
字當是衍文觀心下堅之本條自知桂枝去芍藥
加麻黃附子細辛湯主之十五字當在上條氣分
之下文氣始屬正是氣分之治法必是錯簡在此
當移之
衇浮而洪浮則為風洪則為氣風氣相摶風強則為隠
疹身體為痒痒為泄風久為痂癩氣強則為水難以俯
仰風氣相擊身體(洪浮)腫汗出乃愈惡風則虛此為風水
不惡風者小便通利上焦有寒其口多涎(此為黃汗)
(按)身體洪腫之洪字當是浮字改之此為黃汗四字
當是衍文
太陽病衇浮而緊法當骨節疼痛反不疼身體反重而
痠其人不渴汗出即愈此為風水惡寒者此為極虛發
汗得之渴而不惡寒者此為皮水身腫而冷狀如周痺
胸中窒不能食反聚痛暮躁不得眠此為黃汗痛在骨
節欬而喘不渴者此為(脾肺)脹其狀如腫發汗即愈越婢
加术湯主之然諸病此者渴而下利小便數者皆不可
發汗
(按)脾脹之脾字當是肺字改之發汗即愈之下當補
入前條之越婢加术湯主之七字
(裹皮)水越婢加术湯主之甘草麻黃湯亦主之
(按)裏水之裏字當是皮字豈有裏水而用麻黃之理
當改之
(厥而)皮水者蒲灰散主之
(按)厥而二字當是衍文
水之為病其衇沉小屬少隂浮者為風無水虛脹者為
(氣風)水發其汗即已衇沉者宜麻黃附子湯浮者宜杏子
湯
(按)為氣水之氣字當是風字若是氣字則無發汗之
理且通篇並無氣水之病當改之
黃疸病第十六
腹滿(舌身)痿黃躁不得睡屬黃家
(按)舌痿黃之舌字當是身字當改之
黃疸病小便不利者茵陳五苓散主之
(按)黃疸病之下當有小便不利者五字茵陳五苓散
方有着落當補之
嘔吐噦下利第十七
吐後渴欲飲水而貪飲者兼(主)微風衇緊頭痛(文蛤湯)
(主之)
(按)文蛤湯主之五字當在頭痛之下文義始屬當移
之兼主之主字衍文也
問曰病人衇數數為熱當消穀引食而反吐者何也師
曰以發其汗令陽氣微膈氣虛衇乃數數為客熱不能
消穀胃中虛冷故也衇弦者虛也胃氣無餘朝食暮吐
變為胃反寒在於上醫反下之今衇反弦故名曰虛
(按)問曰病人衇數至胃中虛冷故也等句已詳傷寒
論陽明篇内錯簡在此且與衇弦者虛也文義不
屬
趺陽衇浮而濇浮則為虛(虛濇)則傷脾脾傷則不磨朝食
暮吐暮食朝吐宿穀不化名曰胃反衇緊而濇其病難
治
(按)虛則傷脾之虛字應是濇字當改之
下利手足厥冷無衇者炙之不溫若衇不還反微喘者
死(少隂負趺陽者為順也)
(按)此條反微喘者死之下有少隂負趺陽者為順也
一句文義不屬其註已詳見傷寒論辨衇篇内不
復釋
下利清穀不可攻其表汗出必脹滿
(按)此條註詳見傷寒論太隂篇内故不復釋
下利衇沉而遲其人面少赤身有微熱下利清穀者必
鬱冒汗出而解病人必微厥所以然者其面戴陽下虛
故也
(按)此條註詳見傷寒論厥隂篇内故不復釋
下利腹脹滿身體疼痛者先溫其裏乃攻其表溫裏宜
四逆湯攻表宜桂枝湯
(按)此條註詳見傷寒論太隂篇内故不復釋
下利後更煩按之心下濡者為虛煩也梔子豉湯主之
(按)此條註詳見傷寒論太陽中篇故不復釋
跌蹶手指臂腫轉筋隂狐疝蚘蟲病第十九
蚘厥者當吐蚘今病者静而復時煩(此非)為藏寒蚘上入
膈故煩須臾復止得食而嘔又煩者蚘聞食臭出其人
當自吐蚘蚘厥者烏梅丸主之
(按)此為藏寒之此字當是非字若是此字何以辨寒
厥當改之
婦人產後病第二十一
產後七八日無太陽證少腹堅痛此惡露不盡熱在裏
結在膀胱也不大便煩躁發熱切衇微實(再倍)發熱日
晡時煩躁者不食食則譫語至夜即愈宜大承氣湯主
之
(按)熱在裏結在膀胱也之八字當在本條上文惡露
不盡之下未有大承氣湯下膀胱血之理當移之
再倍二字當是衍文
產後中風病痙者發熱面正赤喘而頭痛竹葉湯主之
(按)產後中風之下當有病痙者三字始與方合若無
此三字則人參附子施之於中風發熱可乎而又
以竹葉命名者何所謂也且方内有頸項強用大
附子之文本篇有證無方則可知必有脱簡當補
之
婦人雜病第二十二
婦人之病因虛積冷結氣為諸經水斷絶至有歴年血
寒積結胞門寒傷經絡凝堅在上嘔吐涎唾久成肺癰
形體損分在中盤結繞臍寒疝或兩脇疼痛與藏相連
或結熱中痛在關元衇數無瘡肌若魚鱗時著男子非
止女身在下(來未)多經候不勻令隂掣痛少腹惡寒或引
腰脊下根氣街氣衝急痛膝脛疼痛奄忽眩冒狀如厥
癲或有憂慘悲傷多嗔非有鬼神此皆帶下久則羸瘦
衇虛多寒三十六病千變萬端審衇隂陽虛實緊弦行
其針藥治危得安其雖同病衇各異源子當辨記勿謂
不然
(按)在下來多之來字當是未字本條皆經水斷絶之
病若係來多則與上文不合與下文經候不勻亦
不合當改之又本條内此皆帶下四字當在非有
鬼神之下文義始屬當移之
婦人藏躁喜悲傷欲哭象如神靈所作數欠伸甘草小
麥大棗湯主之
(按)甘草小麥大棗湯方義未詳必是譌錯
問曰婦人年五十所病下(利血)數十日不止暮即發熱少
腹裏急腹滿手掌煩熱脣口乾燥何也師曰此病屬帶
下何以故曾經半產瘀血在少腹不去何以知之其證
脣口乾燥故知之當以溫經湯主之
(按)所病下利之利字當是血字文義始屬當改之
帶下經水不利少腹滿痛經一月(再不)見者土瓜根散主
之
(按)再字當是不字若是再字一月兩來與上文不利
不合當改之
寸口衇弦而大弦則為減大則為芤減則為寒芤則為
虛寒虛相摶此名曰革婦人則半產漏下旋覆花湯主
之
(按)此條詳在傷寒論辨衇法篇錯簡在此旋覆花湯
主之一句亦必是錯簡半產漏下則氣已下陷焉
有再用旋覆花下氣之理
婦人中風七八日續來寒熱發作有時經水適斷此為
熱入血室其血必結故使如瘧狀發作有時小柴胡湯
主之
(按)此條註詳見傷寒論少陽篇内故不復釋
婦人傷寒發熱經水適來晝日明了暮則讝語如見鬼
狀者此為熱入血室治之無犯胃氣及上二焦必自愈
(按)此條註詳見傷寒論少陽篇内故不復釋
婦人中風發熱惡寒經水適來得之七八日熱除衇遲
身凉和胸脇滿如結胸狀讝語此為熱入血室也當刺
期門隨其實而瀉之
(按)此條註詳見傷寒論少陽篇内故不復釋
陽明病下血讝語者此為熱入血室但頭汗出當刺期
門隨其實而瀉之濈然汗出則愈
(按)此條註詳見傷寒論陽明篇内故不復釋
胃氣下泄隂吹而正喧此穀氣之實也(膏髮煎導之)長
服訶黎勒丸
(按)膏髮煎導之五字當是衍文此穀氣之實也之下
當有長服訶黎勒丸之六字後隂下氣謂之氣利
用訶黎勒散前隂下氣謂之隂吹用訶黎勒丸文
義始屬蓋訶黎勒丸以訶黎勒固下氣之虛以厚
朴陳皮平穀氣之實藥病相合此方錯簡在雜療
篇内下小兒疳蟲蝕齒一方殺蟲解毒或另有小
兒門或列在雜方内茲列於婦人雜病之末亦錯
簡也
雜療第二十三
(長服訶黎勒丸方)
(按)此方當移在前篇穀氣實之下
果實菜穀禁忌第二十五
食躁(式或)躁方
(按)食躁式躁之式字當是或字應改之
金匱要略存疑
藏府經絡先後第一
問曰陽病十八何謂也師曰頭痛項腰脊臂脚掣痛隂
病十八何謂也師曰欬上氣喘噦咽腸鳴脹滿心痛拘
急五藏病各有十八合為九十病人又有六微微有十
八病合為一百八病五勞七傷六極婦人三十六病不
在其中清邪居上濁邪居下大邪中表小邪中裏䅽飥
之邪從口入者宿食也五邪中人各有法度風中於前
寒中於暮濕傷於下霧傷於上風令衇浮寒令衇急霧
傷皮腠濕流關節食傷脾胃極寒傷經極熱傷絡
百合狐惑隂陽毒第三
論曰百合病者百衇一宗悉致其病也意欲食復不能
食常默默然欲卧不能卧欲行不能行飲食或有美時
或有不用聞食嗅時如寒無寒如熱無熱口苦小便赤
諸藥不能治得藥則劇吐利如有神靈者身形如和其
衇微數每溺時頭痛者六十日乃愈若溺時頭不痛淅
然者四十日愈若溺快然但頭眩者二十日愈其證或
未病而預見或病四五日而出或病二十日或一月微
見者各隨證治之
血痺虛勞第六
男子平人衇虛弱細微者善盜汗也
奔豚氣第八
師曰病有奔豚有吐膿有驚怖有火邪此四部病皆從
驚發得之
腹滿寒疝宿食第十
寒氣厥逆赤丸主之
五藏風寒積聚第十一
心中風者翕翕發熱不能起心中饑食即嘔吐
驚悸吐衄下血胸滿瘀血病第十二
火邪者桂枝去芍藥加蜀漆牡蠣龍骨救逆湯主之
心下悸者半夏麻黃湯主之
痰飲欬𠻳第十三
欬逆倚息不得卧小青龍湯主之青龍湯下已多唾口
燥寸衇沉尺衇微手足厥逆氣從少腹上衝胸咽手足
痺其面翕熱如醉狀因復下流隂股小便難時復冒者
與茯苓桂枝五味甘草湯治其氣衝衝氣即低而反更
欬胸滿者用苓桂五味甘草湯去桂加乾薑細辛以治
其欬滿欬滿即止而更復渴衝氣復發者以細辛乾薑
為熱藥也服之當遂渴而渴反止者為支飲也支飲者
法當冒冒者必嘔嘔者復内半夏以去其水水去嘔止
其人形腫者加杏仁主之其證應内麻黃以其人遂痺
故不内之若逆而内之者必厥所以然者以其人血虛
麻黃發其陽故也若面熱如醉此為胃熱上衝熏其面
加大黃以利之
水氣病第十五
寸口衇浮而遲浮衇則遲遲衇則潛熱潛相摶名曰沉
趺陽衇浮而數浮衇即熱數衇即止熱止相摶名曰伏
沉伏相摶名曰水沉則絡衇虛伏則小便難虛難相摶
水走皮膚即為水矣
寸口衇弦而緊弦則衛氣不行即惡寒水不沾流走於
腸間
問曰病者苦水面目身體四肢皆腫小便不利衇之不
言水反言胸中痛氣上衝咽狀如炙肉當微欬喘審如
師言其衇何類師曰寸口衇沉而緊沉則為水緊則為
寒沉緊相摶結在關元始時當微年盛不覺陽衰之後
榮衞相干陽損隂盛結寒微動腎氣上衝咽喉塞噎脇
下急痛醫以為流飲而大下之氣擊不去其病不除後
重吐之胃家虛煩咽燥欲飲水小便不利水榖不化面
目手足浮腫又與葶藶丸下水當時如小差食飲過度
腫復如前胸脇苦痛象若奔豚其水揚溢則浮欬喘逆
當先攻擊衝氣令止乃治欬欬止其喘自差先治新病
病當在後
黃汗之病兩脛自冷假令發熱此屬歷節食已汗出又
身常暮卧盜汗出者此榮氣也若汗出已反發熱者久
久其身必甲錯發熱不止者必生惡瘡若身重汗出已
輙輕者久久必身瞤瞤即胸中痛又從腰以上必汗出
下無汗腰髖弛痛如有物在皮中狀劇者不能食身疼
重煩躁小便不利此為黃汗桂枝加黃耆湯主之
黃疸病第十六
諸黃豬膏髮煎主之
嘔吐噦下利病第十七
下利肺痛紫參丸主之
跌蹶手指臂腫轉筋隂狐疝蚘蟲病第十九
師曰病跌蹶其人但能前不能却刺腨入二寸此太陽
經傷也
病人常以手指臂腫動此人身體瞤瞤者藜蘆甘草湯
主之
問曰病腹痛有蟲其衇何以别之師曰腹中痛其衇當
沉若弦反洪大故有蚘蟲
婦人妊娠第二十
師曰婦人得平衇隂衇小弱其人渴不能食無寒熱名
妊娠桂枝湯主之於法六十日當有此證設有醫治逆
者却一月加吐下者則絶之
婦人懷娠六七月衇弦發熱其胎愈脹腹痛惡寒者少
腹如扇所以然者子藏開故也當以附子溫其藏
婦人懷妊腹中㽲痛當歸芍藥散主之
妊娠小便難飲食如故當歸貝母苦參丸主之
婦人傷胎懷身腹滿不得小便從腰已下重如有水氣
狀懷身七月太隂當養不養此心氣實當刺瀉勞宫及
關元小便微利則愈
婦人産後第二十一
婦人乳中虛煩亂嘔逆安中益氣竹皮大丸主之
産後下利虛極白頭翁加甘草阿膠湯主之
婦人雜病第二十二
婦人陷經漏下黑不解膠薑湯主之
雜療第二十三
退五藏虛熱四時加減柴胡飲子
治傷寒令愈不復紫石寒食散方
御纂醫宗金鑑卷二十五
御纂醫宗金鑑卷二十五
訂正仲景全書金匱要略註正誤存疑篇
金匱要略一書其世遠而就闕誤也與傷寒論等
如漀飥之䅽字與緩中補虛用大黃䗪蟲丸主之
之類俱不可以為法爰加斟酌其改移刪補諸式
與夫存疑之二十八條悉倣傷寒論敘次云
金匱要略正誤
藏府經絡先後第一
師曰病人語聲寂然喜驚呼者骨節間病語聲喑喑然
不徹者心膈間病語聲啾啾然細而長者(頭腹)中病
(按)頭中病之頭字當是腹字經中從無頭中病之文
且文義不屬當改之
師曰吸而微數其病在中焦實也當下之即愈虛者不
治在上焦者其吸(促遠)在下焦者其吸(遠促)此皆難治呼吸
動摇振振者不治
(按)吸促之促字當是遠字吸遠之遠字當是促字方
合病義當移之
問曰(寸衇沉大而滑沉則為實滑則為氣實氣相摶血厥)
氣入藏即死入府即愈此為卒厥何謂也師曰脣口青
身冷為入藏即死如身和汗自出為入府即愈
(按)寸衇沉大而滑沉則為實滑則為氣實氣相摶之
十八字文理不順衍文也當刪之血氣入藏之血
字當是厥字始與卒厥相合當改之
問曰陽病十八何謂也師曰頭痛項腰脊臂脚掣痛隂
病十八何謂也師曰欬上氣喘噦咽腸鳴脹滿心痛拘
急五藏病各有十八合為九十病人又有六微微有十
八病合為一百八病五勞七傷六極婦人三十六病不
在其中清邪居上濁邪居下大邪中表小邪中裏(䅽漀)飥
之邪從口入者宿食也五邪中人各有法度風中於前
寒中於暮濕傷於下霧傷於上風令衇浮寒令衇急霧
傷皮腠濕流關節食傷脾胃極寒傷經極熱傷絡
(按)字典無䅽字當是漀字漀音傾側水也後之積聚
門䅽氣之䅽字亦誤
問曰病有急當救裏救表者何謂也師曰病醫下之續
得下利清穀不止身體疼痛者急當救裏後身體疼痛
清便自調者急當救表也
(按)此條註詳見傷寒論太隂篇内故不復釋
夫諸病在藏欲攻之當隨其所得而攻之如渴者小便
不利與豬苓湯餘皆倣此
(按)如渴者之下當有小便不利四字必是遺失當補
之
痙濕暍第二
病者身熱足寒頸項強急惡寒時頭熱面赤目赤獨頭
動搖卒口噤背反張者痙病也(若發其汗者寒濕相摶)
(其表益虚即惡寒甚發其汗已其衇如蛇)
(按)痙病也之下諸句與上文義不屬與後條之為欲
解衇如故諸句文義相屬宜分於彼
太陽病發熱無汗反惡寒者名曰剛痙
(按)反惡寒之反字衍文也玩痙病之條自知當惡寒
也宜刪之
若發其汗者寒濕相摶其表益虛即惡寒甚發其汗已
其衇如蛇(暴腹脹大者)為欲解衇如故反伏弦者痙
(按)暴腹脹大者五字衍文也當刪之
瘧病第四
師曰瘧衇自弦弦數者多熱弦遲者多寒弦(小沉)緊者下
之差弦遲者可溫之弦浮緊者可發汗鍼炙也弦(浮滑)大
者可吐之弦數者風發也以飲食消息止之
(按)弦小緊者之小字當是沉字則有可下之理弦緊
者當是弦浮緊則有可發汗之理弦浮大者當是
弦滑大則有可吐之理且不遺本文瘧衇自弦之
意當改之補之
師曰隂氣孤絶陽氣獨發則熱而少氣煩冤手足熱而
欲嘔名曰癉瘧若但熱不寒者邪氣内藏於心外舍分
肉之間令人消鑠肌肉
(按)此言癉瘧其文脱簡内經已詳不復釋
溫瘧者其衇如平身無寒但熱骨節疼煩時嘔白虎加
桂枝湯主之
(按)此言溫瘧其文脱簡内經已詳不復釋
瘧多寒者名曰牝瘧蜀漆散主之
(按)此言牝瘧其文脱簡内經已詳不復釋
中風歷節第五
寸口衇(遲浮)而緩(遲浮)則為(寒風)緩則為虛榮緩則為亡血衛
緩則為中風邪氣中經(浮者血虚)絡衇空虛賊邪不瀉
或左或右邪氣反緩正氣即急正氣引邪喎僻不遂邪
在於絡肌膚不仁邪在於經即重不勝邪入於府即不
識人邪入於藏舌即難言口吐涎
(按)寸口衇浮而緊緊則為寒浮則為虛寒虛相摶邪
在皮膚此五句原文在本條之首當在後條之首
寸口衇遲而緩遲則為寒緩則為虛榮緩則為亡
血衛緩則為中風邪氣中經此六句原文在後條
當在此條之首文氣始各得相屬必係錯簡當移
之其中有浮者血虛一句必是衍文當刪之寸口
衇遲而緩遲則為寒二遲字當是浮字寒字當是
風字始得文義了然且遲緩二衇不能並見當改
之
寸口衇浮而緊緊則為寒浮則為(虚風)寒(虚風)相摶邪在皮
膚則身痒而癮疹心氣不足邪氣入中則胸滿而短氣
(按)浮則為虛寒虛相摶二虛字應是風字當改之
味酸則傷筋筋傷則緩名曰泄鹹則傷骨骨傷則痿名
曰枯枯泄相摶名曰斷(泄絶)榮氣不通衛不獨行榮衛俱
微三焦無所御四屬斷絶身體羸瘦獨足腫大黃汗出
脛冷假令發熱便為歴節也病歴節不可屈伸疼痛烏
頭湯主之
(按)名曰斷泄之泄字當是絶字始與下文相屬當改
之
諸肢節疼痛身體尫羸脚腫如脱頭眩短氣(温温嗢嗢)欲吐
桂枝芍藥知母湯主之
(按)溫溫應是嗢嗢當改之
血痺虛勞第六
人年五六十其病衇大者痺俠背行(若腸鳴)馬刀俠(癭瘰)
者皆為勞得之
(按)若腸鳴三字與上下文不屬必是錯簡當刪之狹
癭之癭字當是瘰字且先勞後瘰先瘰後勞者有
之從未見勞癭先後病也當改之
勞之為病其衇浮大手足煩春夏劇秋冬瘥隂(寒虛)精自
出痠削不能行
(按)隂寒精自出之寒字應是虛字當改之
男子面色白者主渴及亡血卒喘悸(脉浮者裏虚也)
(按)衇浮者裏虛也句當是衍文
夫失精家少腹弦急隂頭寒目眩髮落衇極虛芤遲為
清穀亡血失精(衇得諸芤動微緊男子失精女子夢交)
(桂枝龍骨牡蠣湯主之)
(按)此條衇得諸芤五句與上文義不屬衍文也另分
一條在本門十二條之次
衇弦而大弦則為減大則為芤減則為寒芤則為虛虛
寒相摶此名為革婦人則半產漏下男子則亡血失精
(按)此條註詳見傷寒論辨衇篇内故不復釋
五勞極虛羸瘦腹滿不能飲食緩中補虛食傷憂傷飲
傷房室傷飢傷勞傷經絡榮衛氣傷内有乾血肌膚甲
錯兩目黯黑大黃䗪蟲丸主之
(按)兩目黯黑句下緩中補虛四字當在不能飲食之
下必是𫝊寫之譌當移之
肺痿肺癰欬𠻳上氣第七
問曰病欬逆衇之何以知此為肺痿肺癰當有膿血吐
之則死其衇何類師曰寸口衇(微浮)而數(微浮)則為風數則
為熱(微浮)則汗出數則惡寒風中於衛呼氣不入熱過於
榮吸而不出風傷皮毛熱傷血衇風舍於肺其人則咳
口乾喘滿咽燥不渴時唾濁沫時時振寒熱之所過血
為之凝滯畜結癰膿吐如米粥始萌可救膿成則死
(按)肺癰之上當有肺痿二字不然本文論肺痿之義
則無著落必是脱簡當補之衇微之三微字當是
三浮字始與文氣相屬當改之
(大火)逆上氣咽喉不利止逆下氣者麥門冬湯主之
(按)大逆上氣之大字當是火字文義病藥始相屬當
改之
腹滿寒疝宿食第十
腹滿時減復如故此為寒當與溫藥宜厚朴生薑甘草
半夏人參湯主之
(按)此篇無治虛寒腹滿之方當與溫藥之下當有宜
厚朴生薑甘草半夏人參湯主之十四字必是脱
簡閱傷寒論太隂篇自知當補之
病者痿黃(躁燥)而不渴(胸胃)中寒實而利不止者死
(按)躁而不渴當是燥而不渴文氣通順胸中寒實當
是胃中寒實若是胸中寒實如何曰下利不止者
死當改之
(其衇數而緊乃弦狀如弓弦按之不移衇數弦者)衇緊
大而遲者必心下堅當下其寒衇大而緊者陽中有隂
可下之
(按)其衇數而緊乃弦狀如弓弦按之不移衇數弦者
之十九字當是衍文閱傷寒論辨衇法自知刪之
當下其寒四字當在必心下堅之下文義始屬當
移之
脇下(偏滿)痛發熱其衇緊弦此寒也以溫藥下之宜大黃
附子湯
(按)脇下偏痛之偏字當是滿字當改之
按之心下滿痛有潮熱者此為實也當下之宜大柴胡
湯
(按)按之心下滿痛之下當有有潮熱三字若無此三
字則不當與大柴胡湯當補之
腹痛衇弦而緊弦則衛氣不行即惡寒緊則不欲食邪
正相摶即為寒疝遶臍痛苦發則(白自)汗出手足厥冷(其)
(衇沉緊者)大烏頭煎主之
(按)此條衇重出下條有證無衇其衇沉緊者五字當
在下條裏急之下然衇弦而緊是勁急之甚當屬
寒疝之重者其白汗之白字當是自字改之下條
其衇沉緊是裏痛之衇當屬寒疝之輕者當移之
寒疝腹中痛及脇痛裏急其衇沉緊者當歸生薑羊肉
湯主之
(按)脇痛裏急之下當有上條其衇沉緊四字
寒疝腹中痛逆冷手足不仁若身疼痛炙刺諸藥不能
治(抵當)烏頭桂枝湯主之
(按)抵當二字衍文也
問曰人病有宿食何以别之師曰寸口衇浮而大按之
反濇尺中亦(微大)而濇故知有宿食大承氣湯主之
(按)尺中亦微而濇之微字當按傷寒論作大字是當
改之
五藏風寒積聚第十一
肺中風者口燥而喘(身頭)運而重冒風而腫脹
(按)身運而重當是頭運而身重冒而腫脹當是冒風
而腫脹乃與文義始為相屬當改之補之
肝中寒者(兩臂不舉舌本燥)喜太息胸中痛不得轉側
食則吐(而汗出)也
(按)兩臂不舉舌本燥二句而汗出三字文義不屬必
是錯簡不可為後世法不釋
肝著其人常欲蹈其胸上先未苦時但欲飲熱(旋覆花)
(湯主之)
(按)旋覆花湯主之六字與肝著之病不合當是衍文
心傷者其人勞倦即頭面赤而下重心中痛而目煩發
熱當臍跳其衇(弦沉)此為心藏傷所致也
(按)其衇弦之弦字當是沉字沉為腎衇文義相屬當
改之
邪哭使魂魄不安者血氣少也血氣少者屬於心心氣
虛者其人則畏合目欲眠夢遠行而精神離散魂魄妄
行隂氣衰者為(癲狂)陽氣衰者為(狂癲)
(按)隂氣衰者為癲之癲字當是狂字陽氣衰者為狂
之狂字當是癲字内經曰重隂者癲重陽者狂當
改之
趺陽衇浮而濇浮則胃氣強濇則小便數浮濇相摶大
便則堅其脾為約麻子仁丸主之
(按)此條註詳見傷寒論陽明篇内故不復釋
問曰病有積有聚有(䅽漀)氣何謂也師曰積者藏病也終
不移聚者府病也發作有時展轉痛移為可治(䅽漀)氣者
脇下痛按之則愈復發為(䅽漀)氣諸積大法衇來細而附
骨者乃積也寸口積在胸中微出寸口積在喉中關上
積在臍傍上關上積在心下微下關積在少腹尺中積
在氣衝衇出左積在左衇出右積在右衇兩出積在中
央各以其部處之
(按)䅽作漀解見首篇
驚悸吐衄下血胸滿瘀血第十二
病人面無血色無寒熱衇(沉浮)弦者衄衇(浮沉)弱手按之絶
者下血煩欬者必吐血
(按)衇沉當是衇浮衇浮當是衇沉文義始屬當改之
寸口衇弦而大弦則為減大則為芤減則為寒芤則為
虛寒虛相摶此名曰革婦人則半產漏下男子則亡血
(按)此條註詳見傷寒辨衇篇内故不復釋
心氣(不足有餘)吐血衄血瀉心湯主之
(按)心氣不足二字當是有餘二字若是不足如何用
此方治之當改之
痰飲欬𠻳第十三
夫病人飲水多必暴喘滿凡食少飲多水停心下甚者
則悸微者短氣(衇雙弦者寒也皆大下裹虛衇偏弦者)
(飲也)
(按)微者短氣句下古本有衇雙弦者寒也諸句文義
不屬另分一條在本門二十七條之次
假令(瘦病)人臍下有悸吐涎沫而(癲巔)眩此水也五苓散主
之
(按)瘦人之瘦字當是病字癲眩之癲字當是巔字巔
者頭也文義始屬當改之
夫心下有留飲其人背寒冷如掌大留飲者脇下痛引
缺盆欬𠻳則轉甚胸中有留飲其人短氣而(渴喘)四肢歴
節痛(衇沉者有留飲)
(按)此條古本於四肢歴節痛之下有衇沉者有留飲
一句當另為一條始合論衇之義短氣而渴之渴
字當是喘字四肢上當有缺文
病者衇伏其人欲自利利反快此為留飲欲去故也雖
利心下續堅滿甘遂半夏湯主之
(按)心下續堅滿句下此為留飲欲去故也八字當在
利反快之下此傳寫之譌當移之
水在心心下堅築短氣惡水不欲飲水在肺吐涎沫欲
飲水水在脾少氣身重水在肝脇下支滿嚏而痛水在
腎(心臍)下悸
(按)心下悸之心字當是臍字當改之
支飲(胸腹)滿者厚朴大黃湯主之
(按)支飲胸滿之胸字當是腹字若是胸字無用承氣
湯之理當改之
衇弦(數遲)有寒飲冬夏難治
(按)衇弦數之數字當是遲字始與寒飲之理合當改
之
欬逆倚息不得卧小青龍湯主之青龍湯(下汗)已多唾口
燥寸衇沉尺衇微手足厥逆氣從少腹上衝胸咽手足
痺其面翕熱如醉狀因復下流隂股小便難時復冒者
與茯苓桂枝五味甘草湯治其氣衝
(按)小青龍湯下已之下字當是汗字蓋大小青龍湯
皆汗劑也當改之
消渴小便利淋第十四
厥隂之為病消渴氣上衝心心中疼熱饑而不欲食食
即吐蚘下之利不止
(按)此條是傷寒論厥隂經正病與雜病消渴之義不
同必是錯簡
寸口衇浮而遲浮即為虛遲即為勞虛則衛氣不足勞
則榮氣竭
(按)此條當在虛勞篇中錯簡在此
趺陽衇浮而數浮即為氣數即消穀而大便堅氣盛則
溲數溲數即堅堅數相摶即為消渴
(按)而大堅句不成文大字下當有便字當補之
水氣病第十五
(少隂衇緊而沉沉則為水小便即難)衇得諸沉者當責
有水身體腫重
(按)衇得諸沉者一條乃始論水氣病之衇當列於篇
首但古本衇得諸沉之上有少隂衇緊而沉四句
文義不屬并有脱簡不釋且刪之
夫水病人目下有卧蠶面目鮮澤衇伏其人消渴(病水)
(腹大小便不利共衇沉絶者有水可下之)
(按)其人消渴之下古本有病水腹大小便不利其衇
沉絶者有水可下之四句與上文義不屬當另分
為一條在本門五條之次始合裏水衇證
裏水者一身面目黃腫其衇沉小便不利故令病水假
如小便自利此亡津液故令渴也(越婢加术湯主之)
(按)越婢加术湯主之七字當在後太陽病衇浮而緊
條内發汗即愈之下文義始屬必是錯簡在此觀
其裏有水之之文豈有用越婢加术湯發表之藥
自可知也
心水者其身重而少氣不得卧煩而躁(其人隂腫)
(按)其人隂腫四字當在腎水條内錯簡在此當移之
腎水者其腹大臍腫腰痛不得溺隂下濕如牛鼻上汗
其足逆冷面反瘦其人隂腫
(按)面反瘦之下當補上條其人隂腫四字
師曰寸口衇遲而濇遲則為寒濇為血不足趺傷衇微
而遲微則為氣遲則為寒寒氣不足則手足逆冷手足
逆冷則榮衛不利榮衛不利則腹滿腸鳴相逐氣轉膀
胱榮衛俱勞陽氣不通即身冷隂氣不通即骨疼陽氣
前通則惡寒隂氣前通則痺不仁隂陽相得其氣乃行
大氣一轉其氣乃散實則失氣虛則遺溺名曰氣分桂
枝去芍藥加麻黃附子細辛湯主之
(按)名曰氣分之下當補入下條桂枝去芍藥加麻黃
附子細辛湯主之十五字
(氣分心下堅大如盤邊如旋杯水飲所作)桂枝去芍藥
加麻黃附子細辛湯主之
(按)氣分心下堅大如盤邊如旋杯水飲所作之十六
字當是衍文觀心下堅之本條自知桂枝去芍藥
加麻黃附子細辛湯主之十五字當在上條氣分
之下文氣始屬正是氣分之治法必是錯簡在此
當移之
衇浮而洪浮則為風洪則為氣風氣相摶風強則為隠
疹身體為痒痒為泄風久為痂癩氣強則為水難以俯
仰風氣相擊身體(洪浮)腫汗出乃愈惡風則虛此為風水
不惡風者小便通利上焦有寒其口多涎(此為黃汗)
(按)身體洪腫之洪字當是浮字改之此為黃汗四字
當是衍文
太陽病衇浮而緊法當骨節疼痛反不疼身體反重而
痠其人不渴汗出即愈此為風水惡寒者此為極虛發
汗得之渴而不惡寒者此為皮水身腫而冷狀如周痺
胸中窒不能食反聚痛暮躁不得眠此為黃汗痛在骨
節欬而喘不渴者此為(脾肺)脹其狀如腫發汗即愈越婢
加术湯主之然諸病此者渴而下利小便數者皆不可
發汗
(按)脾脹之脾字當是肺字改之發汗即愈之下當補
入前條之越婢加术湯主之七字
(裹皮)水越婢加术湯主之甘草麻黃湯亦主之
(按)裏水之裏字當是皮字豈有裏水而用麻黃之理
當改之
(厥而)皮水者蒲灰散主之
(按)厥而二字當是衍文
水之為病其衇沉小屬少隂浮者為風無水虛脹者為
(氣風)水發其汗即已衇沉者宜麻黃附子湯浮者宜杏子
湯
(按)為氣水之氣字當是風字若是氣字則無發汗之
理且通篇並無氣水之病當改之
黃疸病第十六
腹滿(舌身)痿黃躁不得睡屬黃家
(按)舌痿黃之舌字當是身字當改之
黃疸病小便不利者茵陳五苓散主之
(按)黃疸病之下當有小便不利者五字茵陳五苓散
方有着落當補之
嘔吐噦下利第十七
吐後渴欲飲水而貪飲者兼(主)微風衇緊頭痛(文蛤湯)
(主之)
(按)文蛤湯主之五字當在頭痛之下文義始屬當移
之兼主之主字衍文也
問曰病人衇數數為熱當消穀引食而反吐者何也師
曰以發其汗令陽氣微膈氣虛衇乃數數為客熱不能
消穀胃中虛冷故也衇弦者虛也胃氣無餘朝食暮吐
變為胃反寒在於上醫反下之今衇反弦故名曰虛
(按)問曰病人衇數至胃中虛冷故也等句已詳傷寒
論陽明篇内錯簡在此且與衇弦者虛也文義不
屬
趺陽衇浮而濇浮則為虛(虛濇)則傷脾脾傷則不磨朝食
暮吐暮食朝吐宿穀不化名曰胃反衇緊而濇其病難
治
(按)虛則傷脾之虛字應是濇字當改之
下利手足厥冷無衇者炙之不溫若衇不還反微喘者
死(少隂負趺陽者為順也)
(按)此條反微喘者死之下有少隂負趺陽者為順也
一句文義不屬其註已詳見傷寒論辨衇篇内不
復釋
下利清穀不可攻其表汗出必脹滿
(按)此條註詳見傷寒論太隂篇内故不復釋
下利衇沉而遲其人面少赤身有微熱下利清穀者必
鬱冒汗出而解病人必微厥所以然者其面戴陽下虛
故也
(按)此條註詳見傷寒論厥隂篇内故不復釋
下利腹脹滿身體疼痛者先溫其裏乃攻其表溫裏宜
四逆湯攻表宜桂枝湯
(按)此條註詳見傷寒論太隂篇内故不復釋
下利後更煩按之心下濡者為虛煩也梔子豉湯主之
(按)此條註詳見傷寒論太陽中篇故不復釋
跌蹶手指臂腫轉筋隂狐疝蚘蟲病第十九
蚘厥者當吐蚘今病者静而復時煩(此非)為藏寒蚘上入
膈故煩須臾復止得食而嘔又煩者蚘聞食臭出其人
當自吐蚘蚘厥者烏梅丸主之
(按)此為藏寒之此字當是非字若是此字何以辨寒
厥當改之
婦人產後病第二十一
產後七八日無太陽證少腹堅痛此惡露不盡熱在裏
結在膀胱也不大便煩躁發熱切衇微實(再倍)發熱日
晡時煩躁者不食食則譫語至夜即愈宜大承氣湯主
之
(按)熱在裏結在膀胱也之八字當在本條上文惡露
不盡之下未有大承氣湯下膀胱血之理當移之
再倍二字當是衍文
產後中風病痙者發熱面正赤喘而頭痛竹葉湯主之
(按)產後中風之下當有病痙者三字始與方合若無
此三字則人參附子施之於中風發熱可乎而又
以竹葉命名者何所謂也且方内有頸項強用大
附子之文本篇有證無方則可知必有脱簡當補
之
婦人雜病第二十二
婦人之病因虛積冷結氣為諸經水斷絶至有歴年血
寒積結胞門寒傷經絡凝堅在上嘔吐涎唾久成肺癰
形體損分在中盤結繞臍寒疝或兩脇疼痛與藏相連
或結熱中痛在關元衇數無瘡肌若魚鱗時著男子非
止女身在下(來未)多經候不勻令隂掣痛少腹惡寒或引
腰脊下根氣街氣衝急痛膝脛疼痛奄忽眩冒狀如厥
癲或有憂慘悲傷多嗔非有鬼神此皆帶下久則羸瘦
衇虛多寒三十六病千變萬端審衇隂陽虛實緊弦行
其針藥治危得安其雖同病衇各異源子當辨記勿謂
不然
(按)在下來多之來字當是未字本條皆經水斷絶之
病若係來多則與上文不合與下文經候不勻亦
不合當改之又本條内此皆帶下四字當在非有
鬼神之下文義始屬當移之
婦人藏躁喜悲傷欲哭象如神靈所作數欠伸甘草小
麥大棗湯主之
(按)甘草小麥大棗湯方義未詳必是譌錯
問曰婦人年五十所病下(利血)數十日不止暮即發熱少
腹裏急腹滿手掌煩熱脣口乾燥何也師曰此病屬帶
下何以故曾經半產瘀血在少腹不去何以知之其證
脣口乾燥故知之當以溫經湯主之
(按)所病下利之利字當是血字文義始屬當改之
帶下經水不利少腹滿痛經一月(再不)見者土瓜根散主
之
(按)再字當是不字若是再字一月兩來與上文不利
不合當改之
寸口衇弦而大弦則為減大則為芤減則為寒芤則為
虛寒虛相摶此名曰革婦人則半產漏下旋覆花湯主
之
(按)此條詳在傷寒論辨衇法篇錯簡在此旋覆花湯
主之一句亦必是錯簡半產漏下則氣已下陷焉
有再用旋覆花下氣之理
婦人中風七八日續來寒熱發作有時經水適斷此為
熱入血室其血必結故使如瘧狀發作有時小柴胡湯
主之
(按)此條註詳見傷寒論少陽篇内故不復釋
婦人傷寒發熱經水適來晝日明了暮則讝語如見鬼
狀者此為熱入血室治之無犯胃氣及上二焦必自愈
(按)此條註詳見傷寒論少陽篇内故不復釋
婦人中風發熱惡寒經水適來得之七八日熱除衇遲
身凉和胸脇滿如結胸狀讝語此為熱入血室也當刺
期門隨其實而瀉之
(按)此條註詳見傷寒論少陽篇内故不復釋
陽明病下血讝語者此為熱入血室但頭汗出當刺期
門隨其實而瀉之濈然汗出則愈
(按)此條註詳見傷寒論陽明篇内故不復釋
胃氣下泄隂吹而正喧此穀氣之實也(膏髮煎導之)長
服訶黎勒丸
(按)膏髮煎導之五字當是衍文此穀氣之實也之下
當有長服訶黎勒丸之六字後隂下氣謂之氣利
用訶黎勒散前隂下氣謂之隂吹用訶黎勒丸文
義始屬蓋訶黎勒丸以訶黎勒固下氣之虛以厚
朴陳皮平穀氣之實藥病相合此方錯簡在雜療
篇内下小兒疳蟲蝕齒一方殺蟲解毒或另有小
兒門或列在雜方内茲列於婦人雜病之末亦錯
簡也
雜療第二十三
(長服訶黎勒丸方)
(按)此方當移在前篇穀氣實之下
果實菜穀禁忌第二十五
食躁(式或)躁方
(按)食躁式躁之式字當是或字應改之
金匱要略存疑
藏府經絡先後第一
問曰陽病十八何謂也師曰頭痛項腰脊臂脚掣痛隂
病十八何謂也師曰欬上氣喘噦咽腸鳴脹滿心痛拘
急五藏病各有十八合為九十病人又有六微微有十
八病合為一百八病五勞七傷六極婦人三十六病不
在其中清邪居上濁邪居下大邪中表小邪中裏䅽飥
之邪從口入者宿食也五邪中人各有法度風中於前
寒中於暮濕傷於下霧傷於上風令衇浮寒令衇急霧
傷皮腠濕流關節食傷脾胃極寒傷經極熱傷絡
百合狐惑隂陽毒第三
論曰百合病者百衇一宗悉致其病也意欲食復不能
食常默默然欲卧不能卧欲行不能行飲食或有美時
或有不用聞食嗅時如寒無寒如熱無熱口苦小便赤
諸藥不能治得藥則劇吐利如有神靈者身形如和其
衇微數每溺時頭痛者六十日乃愈若溺時頭不痛淅
然者四十日愈若溺快然但頭眩者二十日愈其證或
未病而預見或病四五日而出或病二十日或一月微
見者各隨證治之
血痺虛勞第六
男子平人衇虛弱細微者善盜汗也
奔豚氣第八
師曰病有奔豚有吐膿有驚怖有火邪此四部病皆從
驚發得之
腹滿寒疝宿食第十
寒氣厥逆赤丸主之
五藏風寒積聚第十一
心中風者翕翕發熱不能起心中饑食即嘔吐
驚悸吐衄下血胸滿瘀血病第十二
火邪者桂枝去芍藥加蜀漆牡蠣龍骨救逆湯主之
心下悸者半夏麻黃湯主之
痰飲欬𠻳第十三
欬逆倚息不得卧小青龍湯主之青龍湯下已多唾口
燥寸衇沉尺衇微手足厥逆氣從少腹上衝胸咽手足
痺其面翕熱如醉狀因復下流隂股小便難時復冒者
與茯苓桂枝五味甘草湯治其氣衝衝氣即低而反更
欬胸滿者用苓桂五味甘草湯去桂加乾薑細辛以治
其欬滿欬滿即止而更復渴衝氣復發者以細辛乾薑
為熱藥也服之當遂渴而渴反止者為支飲也支飲者
法當冒冒者必嘔嘔者復内半夏以去其水水去嘔止
其人形腫者加杏仁主之其證應内麻黃以其人遂痺
故不内之若逆而内之者必厥所以然者以其人血虛
麻黃發其陽故也若面熱如醉此為胃熱上衝熏其面
加大黃以利之
水氣病第十五
寸口衇浮而遲浮衇則遲遲衇則潛熱潛相摶名曰沉
趺陽衇浮而數浮衇即熱數衇即止熱止相摶名曰伏
沉伏相摶名曰水沉則絡衇虛伏則小便難虛難相摶
水走皮膚即為水矣
寸口衇弦而緊弦則衛氣不行即惡寒水不沾流走於
腸間
問曰病者苦水面目身體四肢皆腫小便不利衇之不
言水反言胸中痛氣上衝咽狀如炙肉當微欬喘審如
師言其衇何類師曰寸口衇沉而緊沉則為水緊則為
寒沉緊相摶結在關元始時當微年盛不覺陽衰之後
榮衞相干陽損隂盛結寒微動腎氣上衝咽喉塞噎脇
下急痛醫以為流飲而大下之氣擊不去其病不除後
重吐之胃家虛煩咽燥欲飲水小便不利水榖不化面
目手足浮腫又與葶藶丸下水當時如小差食飲過度
腫復如前胸脇苦痛象若奔豚其水揚溢則浮欬喘逆
當先攻擊衝氣令止乃治欬欬止其喘自差先治新病
病當在後
黃汗之病兩脛自冷假令發熱此屬歷節食已汗出又
身常暮卧盜汗出者此榮氣也若汗出已反發熱者久
久其身必甲錯發熱不止者必生惡瘡若身重汗出已
輙輕者久久必身瞤瞤即胸中痛又從腰以上必汗出
下無汗腰髖弛痛如有物在皮中狀劇者不能食身疼
重煩躁小便不利此為黃汗桂枝加黃耆湯主之
黃疸病第十六
諸黃豬膏髮煎主之
嘔吐噦下利病第十七
下利肺痛紫參丸主之
跌蹶手指臂腫轉筋隂狐疝蚘蟲病第十九
師曰病跌蹶其人但能前不能却刺腨入二寸此太陽
經傷也
病人常以手指臂腫動此人身體瞤瞤者藜蘆甘草湯
主之
問曰病腹痛有蟲其衇何以别之師曰腹中痛其衇當
沉若弦反洪大故有蚘蟲
婦人妊娠第二十
師曰婦人得平衇隂衇小弱其人渴不能食無寒熱名
妊娠桂枝湯主之於法六十日當有此證設有醫治逆
者却一月加吐下者則絶之
婦人懷娠六七月衇弦發熱其胎愈脹腹痛惡寒者少
腹如扇所以然者子藏開故也當以附子溫其藏
婦人懷妊腹中㽲痛當歸芍藥散主之
妊娠小便難飲食如故當歸貝母苦參丸主之
婦人傷胎懷身腹滿不得小便從腰已下重如有水氣
狀懷身七月太隂當養不養此心氣實當刺瀉勞宫及
關元小便微利則愈
婦人産後第二十一
婦人乳中虛煩亂嘔逆安中益氣竹皮大丸主之
産後下利虛極白頭翁加甘草阿膠湯主之
婦人雜病第二十二
婦人陷經漏下黑不解膠薑湯主之
雜療第二十三
退五藏虛熱四時加減柴胡飲子
治傷寒令愈不復紫石寒食散方
御纂醫宗金鑑卷二十五
