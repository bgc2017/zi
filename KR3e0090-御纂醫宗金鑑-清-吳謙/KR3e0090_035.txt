御纂醫宗金鑑卷三十五
編輯運氣要訣目錄
太虚圖
陰陽圖
太虚理氣天地陰陽謌
五行圖
五行生尅制化圖
五行質氣生尅制化謌
五運合臟腑十二經絡圖
六氣合臟腑十二經絡圖
運氣合臟腑十二經絡謌
主運圖
主運謌
主氣圖
主氣謌
客運圖
客運謌
客氣司天在泉間氣圖
客氣司天在泉間氣謌
五運節令圖
六氣節令圖
運氣分主節令謌
五音太少相生圖
五音主客太少相生謌
五運齊化兼化圖
六氣正化對化圖
五運齊化兼化六氣正化對化謌
六十年運氣上下相臨圖
六十年運氣上下相臨謌
指掌圖
起主客定位指掌謌
天符圖
歲會圖
同天符同歲會圖
天符太乙天符歲會同天符同歲會謌
執法行令貴人謌
南北政圖
南政年衇不應圖
北政年衇不應圖
南北政年衇不應謌
五運氣令微甚謌
五運平氣太過不及謌
運氣所至先後時謌
運氣亢害承制謌
六氣勝復謌
五行鬱極乃發謌
天時地化五病二火謌
五星所見太過不及謌
五行德政令化災變謌
五行地化蟲畜穀果有大過不及齊兼化謌
運氣為病謌
五運客運太過為病謌
六氣客氣主病謌
運氣當審常變謌
附衝陽諸衇穴圖
御纂醫宗金鑑卷三十五目錄
御纂醫宗金鑑卷三十五
編輯運氣要訣目錄
太虚圖
陰陽圖
太虚理氣天地陰陽謌
五行圖
五行生尅制化圖
五行質氣生尅制化謌
五運合臟腑十二經絡圖
六氣合臟腑十二經絡圖
運氣合臟腑十二經絡謌
主運圖
主運謌
主氣圖
主氣謌
客運圖
客運謌
客氣司天在泉間氣圖
客氣司天在泉間氣謌
五運節令圖
六氣節令圖
運氣分主節令謌
五音太少相生圖
五音主客太少相生謌
五運齊化兼化圖
六氣正化對化圖
五運齊化兼化六氣正化對化謌
六十年運氣上下相臨圖
六十年運氣上下相臨謌
指掌圖
起主客定位指掌謌
天符圖
歲會圖
同天符同歲會圖
天符太乙天符歲會同天符同歲會謌
執法行令貴人謌
南北政圖
南政年衇不應圖
北政年衇不應圖
南北政年衇不應謌
五運氣令微甚謌
五運平氣太過不及謌
運氣所至先後時謌
運氣亢害承制謌
六氣勝復謌
五行鬱極乃發謌
天時地化五病二火謌
五星所見太過不及謌
五行德政令化災變謌
五行地化蟲畜穀果有大過不及齊兼化謌
運氣為病謌
五運客運太過為病謌
六氣客氣主病謌
運氣當審常變謌
附衝陽諸衇穴圖
御纂醫宗金鑑卷三十五目錄
御纂醫宗金鑑卷三十五
編輯運氣要訣
經曰夫五運陰陽者天地之道也萬物之綱紀變
化之父母生殺之本始神明之府也可不通乎又
曰治不法天之紀地之理則災害至矣又曰不知
年之所加氣之盛衰虛實之所起不可以為工矣
由是觀之不知運氣而為醫欲其無失者鮮矣茲
將内經運氣要語編成歌訣并列圖於前使學者
一覽即明其大綱旨要之所在然後徧求全經精
義庶乎有得云
太虛理氣天地陰陽謌
無極太虛氣中理太極太虛理中氣乘氣動静生陰陽
陰陽之分為天地未有天地氣生形已有天地形寓氣
從形究氣曰陰陽即氣觀理曰太極
(註)太者極其至大之謂也虛者空虛無物之謂也蓋
極大極虛無聲無臭之中具有極大極至之理氣
焉理氣未分而混沌者太虛也太虚曰無極者是
主太虛流行之氣中主宰之理而言也太虛曰太
極者是主太虛主宰之理中流行之氣而言也故
周子曰無極而太極者亦是以極無而推極有也
蓋極無中無是而非理極有中無是而非氣不以
極無之理而推極有之氣何以知有是氣也不以
極有之氣而推極無之理何以知有是理也是則
可知理氣以其分殊而言之二也以其渾合而言
之一也有是理則有是氣有是氣則有是理名雖
有二其實則一本無有無一二先後之可言也乘
氣動静生陰陽者謂太極乘氣機之動而生陽乘
氣機之静而生陰即周子曰太極動而生陽静而
生陰之謂也然不曰無極動而生陽静而生陰而
曰太極動而生陽静而生陰者蓋以無極專主乎
理言理無動静故也太極兼主乎氣言氣有動静
故也陰陽之分為天地者謂陰陽流行相生不已
積陽之清者為天積陰之濁者為地故周子曰分
陰分陽兩儀立焉也未有天地氣生形者謂未有
天地惟太虛中之一氣化生天地之形也已有天
地形寓氣者謂已有天地而太虛之氣即已寓於
天地之形也是以天得之以資萬物之始地得之
以資萬物之生也從形究氣曰陰陽者陰陽即理
中流行之氣也即氣觀理曰太極者太極即氣中
主宰之理也故周子曰陰陽一太極者是指氣之
極者而言也太極本無極者是指理之極者而言
也
(按)吳澄曰太極無動静動静者氣機也是以太極專
主乎理言也朱子曰太極之有動静是天命之流
行也是以太極兼主乎氣言也又曰太虚者本然
之妙也動静者所乘之機也本然之妙即太極指
其本然主宰是動是静之妙之理也所乘之機即
動静指其天命流行乘動乘静之機之氣也當依
朱子為是
五行質氣生尅制化歌
天地陰陽生五行各一其質各一氣質具於地氣行天
五行順布四時序木火土金水相生木土水火金尅害
亢害承制制生化生生化化萬物立
(註)天地既立而陰陽即在天地之中陽動而變陰静
而合生五行也天一生水地六成之地二生火天
七成之天三生木地八成之地四生金天九成之
天五生土地十成之是五行各一其質也東方生
木木之氣風南方生火火之氣熱中央生土土之
氣濕西方生金金之氣燥北方生水水之氣寒是
五行各一其氣也在地曰木在天曰風在地曰火
在天曰熱在地曰土在天曰濕在地曰金在天曰
燥在地曰水在天曰寒是五行質具于地氣行於
天也木位東方風氣布春火位南方熱氣布夏土
位中央四維濕氣布長夏金位西方燥氣布秋水
位北方寒氣布冬是五氣順布四時之序也即周子
曰陽變陰合而生水火木金土五氣順布四時行
焉木生火火生土土生金金生水水復生木是五
行相生主生養萬物者也木尅土土尅水水尅火
火尅金金尅木木復尅土是五行相尅主殺害萬
物者也相尅則死相制則生木亢害土土亢害水
水亢害火火亢害金金亢害木此尅其所勝者也
然我之所勝之子即我之所不勝者也我畏彼子
出救毋害不敢妄行承受廼制制則生化則各恒
其德而生化萬物無不具也假如木亢太過土受
害矣是我勝其我之所勝者也土之子金承而制
焉則我畏我之所不勝自然承受廼制制則生化
矣火亢太過金受制矣金之子水承而制焉土亢
太過水受制矣水之子木承而制焉金亢太過木
受制矣木之子火承而制焉水亢太過火受制矣
火之子土承而制焉五行皆若此也此所以相生
而不害相制而不尅也而生生化化萬物立命之
道即在於是矣此五行生尅制化之理不可不知
者也
運氣合臟腑十二經絡謌
醫明陰陽五行理始曉天時民病情五運五行五氣化
六氣天地陰陽生火分君相氣熱暑為合人之藏腑經
天干起運地支氣天五地六節制成
(註)學醫業者必要明天地陰陽五行之理始曉天時
之和不和民之生病之情由也人皆知五運化自
五行五質五氣也而不知六氣化自天地陰陽六
質六氣也六質者即經曰木火土金水火地之陰
陽也生長化收藏下應之也六氣者即經曰風暑
濕燥寒火天之陰陽也三陰三陽上奉之也是以
在地之火分為君火相火在天之氣分為熱氣暑
氣為合人之五臟六腑包絡十二經也天干陰陽
合而為五故主五運甲化陽土合人之胃已化陰
土合人之脾乙化陰金合人之肺庚化陽金合人
大腸丙化陽水合人膀胱辛化陰水合人之腎丁
化陰木合人之肝壬化陽木合人之膽戊化陽火
合人小腸癸化陰火合人之心相火屬陽者合人
三焦相火屬陰者合人包絡此天干合人之五臟
六腑十二經也地支陰陽合而為六故主六氣子
午主少陰君火合人之心與小腸也丑未主太陰
濕土合人之脾與胃也寅申主少陽相火合人之
三焦包絡也夘酉主陽明燥金合人之肺與大腸
也辰戌主太陽寒水合人之膀胱與腎也巳亥主
厥陰風木合人之肝與膽也此地支之合人五臟
六腑十二經也天數五而五陰五陽故為十干地
數六而六陰六陽故為十二支天干之五必得地
支之六以為節地支之六必得天干之五以為制
而後六甲成歲氣備故一歲中運以七十二日五
位分主之六氣以六十日六步分主之也
(按)十二經天干謌内云甲膽乙肝丙小腸丁心戊胃
己脾鄉庚屬大腸辛屬肺壬屬膀胱癸腎藏三焦
亦向壬中寄包絡同歸入癸方此以方位言天干
所屬配合臟腑歲歲之常也今以五運言天干所
化配合臟腑年年之變所以不同也十三經地支
謌内云肺黃大卯胃辰宮脾巳心午小未中申胱
酉腎心包戌亥焦子膽丑肝通此以流行言地支
所屬配合臟腑日月之常也今以六氣言地支所
化配合臟腑年年之變所以不同也讀者審之
主運謌
五運五行御五位五氣相生順令行此是常令年不易
然有相得或逆從運有太過不及理人有虛實寒熱情
天時不和萬物病民病合人臟腑生
(註)主運者主運行四時之常令也五行者木火土金
水也五位者東南中西北也五氣者風暑濕燥寒
也木御東方風氣順布春令是初之運也火御南
方暑氣順布夏令是二之運也土御中央四維濕
氣順布長夏之令是三之運也金御西方燥氣順
布秋令是四之運也水御北方寒氣順布冬令是
五之運也此是天以五為制分五方主之五運五
氣相生四時常令年年相仍而不易也然其中之
氣化有相得或不相得或從天氣或逆天氣或從
天氣而逆地氣或逆天氣而從地氣故運有太過
不及四時不和之理人有臟腑經絡虛實寒熱不
同之情始召外邪令化而生病也天時不和萬物
皆病而為民病者亦必因其人臟腑不和而生也
主氣謌
主氣六位同主運顯明之右君位知退行一步相火治
復行一步土治之復行一步金氣治復行一步水治之
復行一步木氣治復行一步君治之
(註)主氣者厥陰風木主春初之氣也少陰君火主夏
二之氣也少陰相火主盛夏三之氣也太陰濕土
主長夏四之氣也陽明燥金主秋五之氣也太陽
寒水主冬六之氣也此是地以六為節分六位主
之六氣相生同主運五氣相生四時之常令也顯
明者正南之位當君位也而君火不在位治之反
退位於次以相火代君火司化則當知即經云少
陰不司氣化之義也正南客氣司天之位也司天
之右天之右間位也在主氣為二之氣位是少陰
君火之位主行夏令之氣也故曰顯明之右君火
之位也君火之右退行一步乃客氣司天之位也
在主氣為三之氣位是少陽相火之位主行盛夏
之令之氣也不曰復行而曰退行者以臣對君之
面承命司化不敢背行故曰退行一步即復行一
步也復行一步土氣治之乃客氣天之左間位也
在主氣為四之氣位是太陰濕土之位主行長夏
令之氣也復行一步金氣治之乃客氣地之右間
位也在主氣為五之氣位是陽明燥金之位主行
秋令之氣也復行一步水氣治之乃客氣在泉之
位也在主氣為六之氣位是太陽寒水之位主行
冬令之氣也復行一步木氣治之乃客氣地之左
間位也在主氣為初之氣位是厥陰風木之位主
行春令之氣也復行一步君火治之即前君火之
位治之也
客運謌
五天蒼丹黅玄素天氣天干合化臨甲己化土丙辛水
丁壬化木乙庚金戊癸化火五客運起以中運相生輪
陰少乙丁己辛癸陽太甲丙戊庚壬
(註)五天者蒼天天之色青者也丹天天之色赤者也
黅天天之色黃者也玄天天之色黑者也素天天
之色白者也天氣者蒼天之氣木也丹天之氣火
也黅天之氣土也玄天之氣水也素天之氣金也
天干者甲乙丙丁戊己庚辛壬癸也古聖仰觀五
天五氣蒼天木氣下臨丁壬之方故識丁壬合化
而生木運也丹天火氣下臨戊癸之方故識戊癸
合化而生火運也黅天土氣下臨甲己之方故識
甲己合化而生土運也玄天水氣下臨丙辛之方
故識丙辛合化而生水運也素天金氣下臨乙庚
之方故識乙庚合化而生金運也此天氣天干合
化加臨主運五位之客運也起以所化統主本年
中運為初運五行相生以次輪取如甲己之年土
運統之起初運土生金為二運金生水為三運水
生木為四運木生火為五運餘四運皆倣土運起
之乙丁己辛癸屬陰干為五陰年主五少不及之
運甲丙戊庚壬屬陽干為五陽年主五太太過之
運也
客氣司天在泉間氣謌
子午少陰君火天陽明燥金應在泉丑未太陰太陽治
寅申少陽厥陰聯卯酉却與子午倒辰戌巳亥亦皆然
每歲天泉四間氣上下分統各半年
(註)天干起運地支起氣此言地之陰陽正化對化加
臨主氣六位之客氣也如子午之歲少陰君火治
之起司天也陽明燥金在下起在泉也氣由下而
升上故以在下之陽明起之陽明二陽二陽生三
陽三陽太陽故太陽寒水為客初氣即地之左間
也三陽陽極生一陰一陰厥陰故厥陰為客二氣
即天之右間也一陰生二陰二陰少陰故少陰為
客三氣即司天之氣也二陰生三陰三陰太陰故
太陰為客四氣即天之左間也三陰陰極生一陽
一陽少陽故少陽為客五氣即地之右間也一陽
生二陽二陽陽明故陽明為客六氣即在泉之氣
也丑未寅申之歲皆倣此法起之邜酉却與子午
倒换辰戌却與丑未倒换巳亥却與寅申倒换謂
邜酉之歲陽明燥金司天少陰君火在泉辰戌之
歲太陽寒水司天太陰濕土在泉巳亥之歲厥陰
風木司天少陽相火在泉彼此倒换也每歲司天
在泉左右四間氣者即六氣分統上下本年司天
統主上半年在泉統主下半年之統氣也
運氣分主節令謌
大立雨驚春清穀立滿芒夏小大暑立處白秋寒霜立
小大冬小從頭數初大二春十三日三運芒種十日甫
四運處暑後七日五運立冬四日主
(註)天以六為節謂以二十四氣六分分之為六氣之
六步也地以五為制謂以二十四氣五分分之為
五運之五位也二十四氣即大寒立春雨水驚蟄
主初之氣也春分清明穀雨立夏主二之氣也小
滿芒種夏至小暑主三之氣也大暑立秋處暑白
露主四之氣也秋分寒露霜降立冬主五之氣也
小雪大雪冬至小寒主終之氣也此主氣客氣分
主六步之時也大寒起至春分後十二日主初運
也春分十三日起至芒種後九日主二運也芒種
十日起至暑處後六日主三運也暑處七日起至
立冬後三日主四運也立冬四日起至小寒末日
主五運也此主運客運分主五位之時也
五音主客太少相生謌
主運角徵宫商羽五音太少中運取如逢太徵太商年
必是少角少宫羽若逢太角宫羽年必是少商與少徵
以客取主太少生以主定客重角羽
(註)主運之音必始角而終羽者乃五音分主四時順
布之常序也然陽年為太陰年為少者是五音四
時太過不及之變化也如逢戊年太徵庚年太商
之年則主運初運必是少角二運則是太徵三運
必是少宫四運則是太商終運必是商羽也若逢
壬年太角甲年太宫丙年太羽之年則主運初運
則是太角二運必是少徵三運則是太宫四運必
是少商終運則是太羽也故曰太少皆以中運取
此是以客之中運取主之五運太少相生之義也
又以主之太少定客之五運太少相重之法以發
明相加相臨太過不及之理也
五運齊化兼化六氣正化對化謌
運過勝巳畏齊化不及乘衰勝巳兼大過被尅不及助
皆為正化是平年氣寅午未酉戌亥正司化令有餘看
子丑邜辰巳申歲對司化令不足言
(註)五運之中運統主一年之運也中運太過則旺勝
巳者則畏其盛反齊其化矣如太宫土運反齊木
化太角木運反齊金化太商金運反齊火化太徵
火運反齊水化太羽水運反齊土化也即經所謂
畏其旺反同其化薄其所不勝也中運不及則弱
勝巳者則乘其衰來兼其化矣如少宫土運木來
兼化少角木運金來兼化少商金運火來兼化少
徵火運水來兼化少羽水運土來兼化即經所謂
乘其弱來同其化所不勝薄之也中運戊辰陽年
火運太過遇寒水司天則為太過被制中運乙邜
陰年金運不及遇燥金司天則為同氣中運辛邜
陰年水運不及則為相生俱為不及得助凡遇此
類皆為正化平和之年也氣者六氣之客氣統一
歲之司化之氣也如厥陰司巳亥以厥陰屬木木
生於亥故正化於亥對化於巳也少陰司子午以
少陰為君火當正南離位故正化於午對化於子
也太陰司丑未以太陰屬土居中王於西南未宫
故正化於未對化於丑也少陰司寅申以少陽屬
相火位卑於君火火生於寅故正化於寅對化於
申也陽明司卯酉以陽明屬金酉為西方金位故
正化於酉對化於卯也太陽司辰戌以太陽為水
辰戌属土然水行土中而戌居西北属水漸王之
鄉是以洪範五行以戌属水故正化於戌對化於
辰也是以寅午未酉戌亥為正化正化者令之實
主有餘也子丑卯辰巳申為對化對化者令之虛
主不足也
六十年運氣上下相臨謌
客運中運主一歲客氣天泉主半年氣生中運曰順化
運被氣剋天刑言運生天氣乃小逆運剋司天不和愆
氣運相同天符歲另有天符歲會參
(註)客運之初運即統主一歲之中運也經曰申巳之
歲土運統之云云者是也客氣司天之三氣六氣
即統主上半年在泉統主下半年之氣也經曰歲
半以前天氣主之歲半以後地氣主之者是也六
十年中運氣上下臨運則有相得不相得者也氣
主中運者謂司天生中運也如癸巳癸亥木生火
也甲子甲午甲寅甲申火生土也乙丑乙未土生
金也辛卯辛酉金生水也壬辰壬戌水生木也六
十年中有此十二年天氣生運以上生下故名順
化為相得之歲也運被氣尅者謂司天尅中運也
如己巳己亥木尅土也辛丑辛未土尅水也戊辰
戊戌水剋火也庚子庚午庚寅庚申火剋金也丁
卯丁酉金尅木也六十年中有此十二年天氣剋
運以上尅下故名天刑為不相得之歲也運生天
氣者謂中運生司天也如癸丑癸未火生土也壬
子壬午壬寅壬申木生火也辛巳辛亥水生木也
庚辰庚戌金生水也己邜己酉土生金也六十年
中有此十二年運生天氣以下生上雖曰相生然
子居母上故為小逆而主微病也運剋司天者謂
中運剋司天也如乙巳乙亥金剋木也丙子丙午
丙寅丙申水剋火也丁丑丁未木尅土也癸邜癸
酉火剋金也甲辰甲戌土剋水也六十年中有此
十二年運剋天氣以下剋上故名不和亦為不相
得而主病甚也氣運相同者如運氣皆木丁巳丁
亥運氣皆火戊子戊午戊寅戊申運氣皆土己丑
己未運氣皆金乙邜乙酉運氣皆水丙辰丙戌六
十年中有此十二年運氣相同皆天符也雖曰同
氣不無偏勝亢害焉其太乙天符歲會等年另詳
在後
起主客定位指掌謌
掌中指上定司天中指根紋定在泉順進食指初二位
四指四五位推傳司天即是三氣位在泉六氣位當然
主以木火土金水客以陰陽一二三
(註)左手仰掌以中指上頭定司天之位中指根紋定
在泉之位順進食指三節紋定初之氣位頭節紋
定二之氣位中指上頭定三之氣位即司天之位
也第四指頭節紋定四之氣位二節紋定五之氣
位中指根紋定六之氣位即在泉之位也主氣以
木火土金水者五氣順布之五位也故初之氣厥
陰風木二之氣少陰君火三之氣少陽相火四之
氣太陰濕土五之氣陽明燥金六之氣太陽寒水
是木生火火生土土生金金生水水復生木順布
相生之序一定不易者也客氣以一二三名之者
三陰三陽六氣加臨也故厥陰為一陰少陰為二
陰太陰為三陰少陽為一陽陽明為二陽太陽為
三陽是一生二二生三三復生一陰極生陽陽極
生陰六步升降之次每歲排取也以此定位主氣
客氣燎然在握矣
天符太乙天符歲會同天符同歲會謌
天符中運同天氣歲會本運臨本支四正四維皆歲會
太乙天符符會俱同天符與同歲會泉同中運即同司
陰歲名曰同歲會陽年同天符所知
(註)天符者謂中運與司天之氣同一氣也如木運木
司天丁巳丁亥也火運火司天戊子戊午戊寅戊
申也土運土司天己丑己未也金運金司天乙卯
乙酉也水運水司天丙辰丙戌也共十二年歲會
者謂本運臨本支之位也如木運臨卯丁卯年也
火運臨午戊午年也金運臨酉乙酉年也水運臨
子丙子年也此是四正土運臨四季甲辰甲戌己
丑己未也此是四維共八年太乙天符者謂天符
之年又是歲會是天氣運氣歲支三者俱會也如
己丑己未中運之土與司天土同氣又土運臨丑
未也乙酉中運之金與司天金同氣又金運臨酉
也戊午中運之火與司天火同氣又火運臨午也
共四年同天符同歲會者謂在泉之氣與中運之
氣同一氣也以陽年名曰同天符如木運木在泉
壬寅壬申也土運土在泉甲辰甲戌也金運金在
泉庚子庚午也以陰年名曰同歲會如水運水在
泉辛丑辛未也火運火在泉癸邜癸酉癸巳癸亥
也共十二年此氣運符會之不同人不可不知也
右天符十二年太乙天符四年歲會八年同天符
六年同歲會六年然太乙天符四年已同在天符
十二年中矣歲會八年亦有四年同在天符中矣
合而言之六十年中只得二十八年也
執法行令貴人謌
天符執法犯司天歲會行令犯在泉太乙貴人犯天地
速危徐持暴死占二火相臨雖相得然有君臣順逆嫌
順則病遠其害小逆則病近害速纏
(註)邪之中人在天符之年名曰中執法是犯司天天氣
天陽也陽性速故其病速而危也邪之中人在歲會
之年名曰中行令是犯在泉地氣也陰也陰性除故
其病除而持也邪之中人在太乙天符之年名曰中
貴人是犯司天在泉之氣天地之氣俱犯故其病
暴而死也二火君火相火也雖同氣相得然有君臣
順逆之嫌不可不知也君火君也相火臣也二火相
臨謂司天加臨中運六部客主加臨君火在上相火
在下為君臨臣則順順則病遠其害小也相火在上
君火在下為臣犯君則逆逆則病近其害速也
南北二政衇不應謌
天地之氣行南北甲己一運南政年其餘四運俱為北
少陰隨在不應占北政反診候不應姑存經義待賢參
從違非失分微甚尺反陰陽交命難
(註)天地之氣謂三陰三陽司天在泉左間右間之客
氣也客氣行南政之歲謂之南政行北政之歲謂
之北政南政之歲惟甲己一運其餘乙庚丙辛丁
壬戊癸四運俱為北政之年也少陰隨在不應占
者謂少陰君火客氣隨在司天在泉左間右間加
臨之位主占其衇不應於診也應於診者即經曰
少陰之至其衇鉤不應者謂衇不鉤也南政之年
少陰司天則主占兩寸不應在泉則主占兩尺不
應厥陰司天其天左間則少陰主占右寸不應太
陰司天其天右間則少陰主占左寸不應厥陰在
泉其泉左間則少陰主占左寸不應太陰在泉其
泉右間則少陰主占右尺不應此皆在客氣少陰
之位也北政之年則反診候其不應皆在客氣陽
明之位如少陰司天則主占兩尺不應在泉則主
占兩寸不應厥隂司天其天左間則少陰主占左
尺不應太陰司天其天右間則少陰主占右尺不
應厥陰在泉其泉左間則少陰主寸右寸不應太
隂在泉其泉右間則少陰主寸左寸不應然南政
十二年北政四十八年其南政候以正診北政候
以反診應與不應之理熟玩經文總令人難解姑
存經義以待後之賢者參詳可也不應之部不應
者則為得其氣而和也不應之部反應者則為違
其氣而病也應左而右應右而左者則為非其位
應上而下應下而上者則為失其位皆主病也而
有微甚之别甚者即尺寸反陰陽交也謂少陰之
衇當寸不應反見於尺當尺不應反見於寸是為
尺寸反子午卯酉年有之少陰之衇當左不應反
見於右當右不應反見於左是為陰陽交辰戌丑
未寅申巳亥年有之皆主死故曰命難也
五運氣令微甚謌
運識寒熱温凉正氣審加臨過及平六氣大來皆邪化
五運失和災病生微甚非時卒然至看與何時氣化并
更與年虛月空遇重感於邪證不輕
(註)運五運也主四時在天則有寒熱温凉之正令在
地則有生長收藏之正化氣六氣也主六步在主
則有風熱火濕燥寒一定之常候在客則有六氣
加臨太過不及平和之異應也凡五運六氣之來
應時而至無微甚而和者皆為平氣也即應時而
至或六氣大來或五運微甚或至非其時或卒然
而至皆邪化失和不平之氣主害物病人也但看
與何時之氣化與病同并則當消息其宜而主治
也若犯之而病者更與不及之年廓空之月重感
於邪則其證必重而不輕也
五運平氣太過不及謌
木曰敷和火升明土曰備曰金審平水曰静順皆平運
太過木運曰發生火曰赫曦土敦阜水曰流衍金堅成
不及委和伏明共卑監從革涸流名
(註)太過被抑不及得助皆曰平運木名敷和敷布和
氣生萬物也火名升明陽性上升其德明也土名
備化土毋萬物無不化也金名審平金審而平無
妄刑也水名静順體静性順喜安瀾也甲丙戊庚
壬陽年皆曰太過之運木氣發生木氣有餘發生
盛也火名赫曦炎陽光盛也土名敦阜敦厚高阜
土尤盛也金名堅成堅則成物金有餘也水名流
衍水氣太過流漫溢也乙丁己辛癸陰年皆曰不
及之運木名委和和氣委弱發生少也火名伏明
火德不彰光明伏也土名卑監土氣不及化卑監
也金名從革金氣不及從火革也水名涸流水氣
不及涸其流也
運氣所至先後時謌
應時而至氣和平正化承天不妄行太過氣淫先時至
侮刑我者乘我刑不及氣廹後時至所勝妄行刑所生
所生被刑受其病我所不勝亦來乘
(註)應時而至謂交五運六氣之日之時正當其日其
時而氣即至則為正化平氣承天之令不妄行也
如時未至而氣先至來氣有餘則為太過名曰氣
淫即邪化也刑我為剋我者也我刑為我剋者也
假如木氣有餘剋我之金不能制我金反受木之
侮則木盛而土受剋也必矣其年若見肝病為正
邪見肺病為微邪見脾病則為賊邪也餘時法此
若時已至而氣未至來氣不足則為不及名曰氣
廹亦邪化也所勝謂我所勝即我剋者也所生我
所生者也所不勝謂我所不勝即剋我者也假如
木氣不及我剋之土無畏妄行則生我之水必受
病也木衰金乘其衰亦來刑木為病也其年若腎
病為實邪見心病為虛邪見肺病則賊邪也餘時
法此推此可知二經三經兼病之理矣
運氣亢害承制謌
運氣亢則皆為害畏子之制敢不承因有承制則生化
亢而無制勝病生勝後子報母讐復被抑屈伏鬱病成
鬱極乃發因子弱待時得位自災刑
(註)五運六氣太過而極則謂之亢亢則必害我所勝
者也假如木亢極則必害我之所勝之土土之子
金隨起而制木木畏承受其制則不敢妄刑被母
也五行有此承制之道自相和順則生化不病矣
假如木亢盛而無制則必生勝病勝病者肝受病
者脾二經同病也有勝必有復有盛必有衰自然
之道也木盛而後必衰土之子金則乘衰必復勝
母之讐是則更生復病也復病者肺受病者肝二
經同病也餘藏法此若木不及則被金遏抑屈伏
不伸而木鬱之病生也然被鬱極而乃發者蓋以
木氣不及不能令子火旺故不能復也所以必待
其已之得位時而後乃發也雖發而不為他害但
自為災病亦由本氣弱耳故方其未發之時與勝
病同勝病者肺鬱病者肝及其已發之時不復病
肺惟病肝也餘藏法此此上文以太過釋勝不及
釋鬱病非謂一歲之太過不及則分司之氣無勝
復鬱病也凡太過妄行害彼而病者皆勝病也受
害子終不能復鬱而發病者皆鬱病也不及被抑
而病者亦鬱病也被鬱待子來報母讐而病者皆
復病也推此餘皆可通也
六氣勝復謌
邪氣有餘必有復勝病將除復病萌復已又勝衰乃止
有無微甚若權衡時有常位氣無必勝在天三復地終
主客有勝而無復主勝客逆客勝從
(註)六氣有勝則必有復陰陽循環之道也勝病將除
復病即萌邪正進退之機也勝已而復復已又勝
本無常數必待彼此氣衰乃止自然之理也有勝
則復無勝則否勝微復微勝甚復甚猶權衡之不
相過也然勝復之動時雖有常位而氣無必也氣
無必者謂應勝之年而無勝也時有常位者謂勝
之時在前司天天位主之自初氣以至三氣此為
勝之常也復之時在後在泉地位主之自四氣以
至終氣此為復之常也所謂六氣互相勝復也若
至六氣主客則有勝而無復也有勝而無復者以
客行天令時去則已主守其位順承天命也主勝
客則違天之命而氣化不行故為逆客勝主則上
臨下奉而政令乃布故為從也
五運鬱極乃發謌
火土金鬱待時發水隨火後木無恒水發雹雪土飄驟
木發毁折金清明火發曛昧有多少微者病已甚無刑
木達火發金鬱洩土奪水折治之平
(註)五鬱之發各有其時火鬱待三氣火時而發土鬱
待四氣土時而發金鬱待五氣金時而發此各待
旺時而發也水鬱不待終氣水時而每發於二氣
三氣二火時者以水陰性險見陽初退即進乘之
故不待水旺而發也木鬱之發無一定之時者以
木生風善行數變其氣無常故木發無恒時也五
發之時既已審矣然五發徵兆五氣微甚天時民
病不可不知也水發之徵微者為寒甚為雹雪雹
雪寒甚也土發之徵微者為濕甚為飄驟飄驟暴
風雨也木發之徵微者為風甚為毁折毁折摧拔
也金發之徵微者為燥甚為清明清明冷肅也火
發之徵微者為熱甚為曛昧曛昧昏翳也多少者
謂有太過不及也不及者病微太過者病甚微者
病已謂本經自病也甚者兼刑謂兼我刑刑我者
同病也如木氣甚我刑者土刑我者金土畏我乘
來齊其化金畏我勝來同其化故三經兼見病也
餘氣法此木達謂木鬱達之達者條達舒暢之義
也凡木鬱之病風為清斂也宜以辛散之疏之以
甘調之緩之以苦涌之平之但使木氣條達舒暢
皆治木鬱之法也火發謂火鬱發之發者發揚解
散之義也凡火鬱之病為寒束也宜以辛温發之
以辛甘揚之以辛凉解之以辛苦散之但使火氣
發揚解散皆治火鬱之法也金泄為金鬱泄之泄
者宣泄疎降之義也凡金鬱之病燥為火困也宜
以辛宣之疏之潤之以苦泄之降之清之但使燥
氣宣通疏暢皆治金鬱之法也水折謂水鬱折之
折者逐導滲通之義也凡水鬱之病水為濕瘀也
宜以辛苦逐之導之以辛淡滲之通之但使水氣
流通不蓄皆治水鬱之法也土奪謂土鬱奪之奪
者汗吐下利之義也凡土鬱之病濕為風阻也在
外者汗之在内者攻之在上者吐之在下者利之
但使土氣不致壅阻皆治土鬱之法也
天時地化五病二火謌
運氣天時地化同邪正通人五藏中五藏受邪生五病
五病能該萬病形熱合君火暑合相蓋以支同十二經
雖分二火原同理不無微甚重輕情
(註)木火土金水五運之化不能外乎六氣風熱暑濕
燥寒六氣之化亦不能出乎五行故運雖有五氣
雖有六而天之氣令地之運化皆同也邪化正化
之氣皆通乎人之五藏之中正化養人邪化病人
五藏受邪則生五藏之病五病能該萬病情形謂
主客一定之病主客錯雜之病及勝復鬱病皆莫
能迯乎五病之變猶夫天地化生萬物皆莫能迯
乎五行之屬也五行惟火有二在地為火在天為
熱為暑以熱合少陰為君火暑合少陽為相火蓋
以地有陰陽十二支同乎人之陰陽十二經火雖
有二理則一也故其德政令化灾病皆同然不無
熱微病輕暑甚病重之情狀也
五星所見太過不及謌
五星歲木熒惑火辰水鎮土太白金不及減常之一二
無所不勝色停勻太過北越倍一二畏星失色兼母云
盛衰徐疾徵順逆留守多少吉凶分
(註)天之垂象莫先乎五星五星者木火土金水之五
星也木曰歲星居東方火曰熒惑星居南方水曰
辰星居北方土曰鎮星居西南金曰太白星居西
方其主歲之星不大不小不芒不暗不疾不徐行
所行道守所守度此其常也若五陰年是為不及
其歲則減常之一不及之甚則減常之二其光芒
縮主歲之星其色兼我所不勝之色而見也如木
不及歲星青兼白色也火不及熒惑星紅兼黑色
也土不及鎮星黃兼青色也金不及太白星白兼
紅色也水下及辰星黑兼黃色也五陽年是為太
過其主歲之星北越謂越出本度而近於北也北
乃紫微之位太乙所居之宫也故倍常之一太過
之甚倍常之二其光芒盈主歲之星其色純正畏
我之星失其本色而兼生我之母色也假如木太
過畏木之星土星也失其本色之黃而兼生土之
火赤色也蓋以木盛而土畏必盗母氣為助故兼
母色見也土兼赤色土又生子餘星倣此凡星當
其時則當盛非其時則當衰星遲於天為順為灾
病輕星速於天為逆為灾病重稽留不進守度日
多則灾病重稽留不進守度日少則灾病輕故曰
吉凶分也
五行德政令化災變歌
木德温和政舒啟其令宣發化生榮其變烈風雲物飛
其灾推拔殞落零
(註)木主春故其德溫暖柔和也春氣發故其政舒展
開啟也春氣升故其令宣發也春主生故其化生
榮也春主風故其變烈風而雲物飛揚此風之勝
也木勝不已則為摧折拔殞散落飄零之灾也
火德彰顯化蕃茂其令為熱政曜明其變災烈水泉涸
其灾焦灼萎枯形
(註)火主夏故其德彰著昭顯也夏主長故其化蕃秀
茂盛也夏陽盛故其令熱也夏陽外故其政光明
顯曜也夏主熱故其變炎光赫烮而水泉乾涸此
熱之勝也火勝不已則為萬物焦灼草萎木枯之
灾也
土德溽蒸政安静其令雲雨其化豐其變陰埃震驟注
其灾霖雨岸堤崩
(註)土主長夏故其德溽蒸熱也土主静故其政安静
也長夏氣濡故其令雲雨也土氣厚故其化萬物
豐偹也長夏主濕故其變晦陰烟埃震雷驟注暴
雨此濕之勝也土勝不已則為久霖淫雨潰岸崩
堤之灾也
金德清潔政勁切其化緊斂令露骨其變肅殺霜早降
其灾蒼乾草木凋
(註)金主秋故其德清凉皎潔也秋氣肅故其政肅勁
齊切也秋主收故其化緊收斂縮也秋主露故其
令露膏萬物也秋主燥故其變肅寒早霜殺物此
燥之勝也金勝不已則為蒼枯草木凋零之災也
水德凄凔政堅肅其化清謐其令寒其變凜冽寒太甚
其災冰雹霜雪連
(註)水主冬故其德凄凔而寒也冬氣固故其政堅凝
肅勁也冬主藏故其化清冷静謐也冬主寒故其
變凛冽寒氣太盛此寒之勝也水勝不已則為冰
霜雹之災也
五行地化蟲畜穀果有太過不及齊兼化謌
木主化毛犬麻李火主羽馬麥杏饒土主化倮牛稷棗
金主化介雞稻桃木主化鱗彘豆栗得氣皆育失蕭條
太過齊化我剋我不及兼化剋皆苞
(註)蟲者毛羽倮介鱗也麟為毛蟲之長而諸毛皆橫
生故屬木也鳳為羽蟲之長而諸羽皆翔升故屬
火也人為倮蟲之長而諸倮物皆具四肢故屬土
也龜為介蟲之長而諸介皆甲堅固故屬金也龍
為鱗蟲之長而諸鱗皆生於水故屬水也次則其
畜犬其穀麻其果李皆木化也其畜馬其穀麥其
果杏皆火化也其畜牛其穀稷其果棗皆土化也
其畜雞其穀稻其果桃皆金化也其畜彘其穀豆
其果栗皆水化也凡此五化之物得其氣之和則
皆蕃育失其氣之和則皆蕭條而不育也太過齊
化謂我所化之物與剋我者所化之物皆育也假
如木太過毛蟲犬畜麻穀李果木化之類育而介
蟲雞畜稻穀桃果金化之類亦育蓋太過則氣盛
所不勝者來齊其化也其餘太過之化倣此不及
兼化謂剋我者我剋之者皆茂育也假如木不及
尅我之金其蟲介其畜雞其穀稻其果桃皆化育
也蓋不及則氣衰剋我者我畏之我剋者不畏我
來兼其化也其餘不及之化倣此苞者茂也
運氣為病歌
五運六氣之為病名異情同氣質分今將二病歸為一
免使醫工枉費心
(註)五運六氣之為病雖其名有木火土金水風火濕
燥寒之異而其實為病之情狀則同也今將木運
之病風氣之病火運之病暑氣之病土運之病濕
氣之病金運之病燥氣之病水運之病寒氣之病
總歸為一病不使初學醫工枉費心思而不得其
頭緒也
諸風掉眩屬肝木諸暴強直風所因支痛輭戾難轉側
裏急筋縮兩脇疼
(註)在天為風在地為木在人為肝在體為筋風氣通
於肝故諸風為病皆屬於肝木也掉摇動也眩昏
運也風主動旋故病則頭身摇動目昏眩運也暴
卒也強直筋病強急不柔也風性勁急風入於筋
故病則卒然筋急強直也其四肢拘急疼痛筋輭
短縮乖戾失常難於轉側裏急脇痛亦皆風傷其
筋轉入裏病也
諸痛癢瘡屬心火諸熱昏瘖躁譫狂暴注下廹嘔酸苦
膺背徹痛血家殃
(註)在天為熱在地為火在人為心在體為衇熱氣通
於心故諸火痛癢瘡之病皆屬於心火也熱微則
燥皮作癢熱甚則灼膚作痛熱入經衇與血凝結
淺則為癰深則為疽更深入之則傷藏府心藏神
熱乘於心則神不明故昏冒不省人事也心主言
熱乘於心則神不辨故瘖而不能言或妄言而譫
語也火主動熱乘於身則身動而不寕故身躁擾
動甚則發狂也暴注者卒暴水瀉火與水為病也
下廹者後重裏急火與氣為病也嘔吐酸苦火病
胃也膺背徹痛火傷胸也血家殃者熱入於衇則
血滿騰不上溢則下瀉而為一切失血之病也
諸濕腫滿屬脾土霍亂積飲痞閉疼食少體重肢不舉
腹滿腸鳴飱泄頻
(註)在天為濕在地為土在人為脾在體為肉濕氣通
於脾故諸濕為病皆屬於脾土也濕畜内外故肉
腫腹病也飲亂於中故病霍亂也脾失健運故病
積飲也脾氣凝結故病痞硬便閉而痛也脾主化
穀病則食少也脾主肌肉濕勝故身重也脾主四
肢四肢不舉亦由濕使然也脾主腹濕淫腹疾故
腹滿腸鳴飱泄也
諸氣膹鬱痿肺金喘咳痰血氣逆生諸燥澁枯涸乾勁
皴揭皮膚肩臂疼
(註)在天為燥在地為金在人為肺在體為皮燥氣通
於肺故諸燥氣為病皆屬於肺金也膹鬱謂氣逆
胸滿膹鬱不舒也痿謂肺痿咳嗽唾濁痰涎不已
也喘咳氣逆唾痰涎血皆肺病也凡澁枯涸乾勁
皆燥之化也乾勁似乎強直皆筋勁病也故卒然
者多風入而筋勁也久之者多枯燥而筋勁也皴
膚皴澁也揭皮揭起也此燥之病乎外也臂痛肩
痛也亦燥之病於經也
諸寒收引屬腎水吐下腥穢澈清寒厥逆禁固骨節痛
癥瘕&KR1155;疝腹急堅
(註)在天為寒在地為水在人為腎在體為骨寒氣通
於腎故諸寒氣為病皆屬於腎水也收斂也引急
也腎屬水其化寒斂縮拘急寒之化也熱之化吐
下酸苦故寒之化吐下腥穢也熱之化水液渾濁
故寒之化澄澈清冷也厥逆四肢冷也禁固收引
堅勁寒傷於外則骨節痛也寒傷於内則癥瘕&KR1155;
疝腹急堅痛也
五運客運太過為病歌
風氣大行太過木脾土受邪苦腸鳴飱泄食減腹支滿
體重煩冤抑氣升雲物飛揚草木動搖落木勝被金乘
甚則善怒顚眩冒脇痛吐甚胃絶傾
(註)上文統論主運主氣為病此詳言五運客運耑主
之病也歲木太過六壬年也或歲土不及六已年
也木太過則恃強乘土土不及則母弱而金衰無
以制木而木亦來乘土故木氣盛則風氣大行為
木太過之化在人則脾土受邪為病苦腸鳴飱泄
食少腹滿體重煩冤煩冤者謂中氣抑鬱不伸故
也在天則有雲物飛揚之變在地則有草木動摇
之化木勝不已而必衰衰則反被金乘有凋隕搖
落之復也故更見善怒顚疾眩冒脇痛吐甚之肝
脾病也胃絶傾者謂胃土衝陽之衇絶而不至是
為脾絶故主命傾也
暑熱大行太過火肺金受邪喘咳疴氣少血失及病瘧
注下咽乾中熱多燔炳物焦水泉涸冰雨寒霜水復過
甚則譫狂胸背痛太淵衇絶命難瘥
(註)歲火太過六戊年也或歲金不及六乙年也火太
過則火恃強而乘金金不及則母弱而水衰無以
制火而火亦乘金故火氣盛則暑熱大行為火太
過之化在人則肺金受邪其為病喘而咳𠻳氣少
不足息血失而顔色瘁及瘧疾注下火瀉咽乾中
熱也在天則有燔炳炎烈沸騰之變在地則有物
焦槁水泉涸之化火勝不已而必衰衰則反被水
乘有雨冰雹早霜寒之復也故更見譫語狂亂胸
背痛之心肺病也太淵肺衇也肺金之衇絶而不
至是為肺絶故主病難愈也
雨濕大行太過土腎水受邪腹中疼體重煩冤意不樂
雨濕河衍涸魚生風雨土崩鱗見陸腹滿溏瀉苦腸鳴
足痿瘈痛並飲滿太谿腎絶命難存
(註)歲土太過六甲年也歲水不及六辛年也土太過
則土恃強而乘水水不及則母弱而木衰無以制
土而土亦乘水故土氣盛則雨濕大行為土太過
之化在人則腎水受邪其為病四肢冷厥腹中痛
體重煩冤意不樂也在天則有雨濕數至之變在
地則有河衍涸澤生魚之化濕勝不已而必衰衰
則反被木乘有風雨大至土崩鱗見於陸之復也
故更見腹滿溏瀉腸鳴足痿瘈痛飲滿之脾胃病
也太谿腎衇也腎水之衇絶而不至是為腎絶故
曰主命難存也
清燥大行太過金肝木受邪耳無聞脇下少腹目赤痛
草木凋隕焦槁屯甚則胸膺引背痛胠脇何能反側身
喘咳氣逆而血溢太衝衇絶命難生
(註)歲金太過六庚年也歲木不及六丁年也金太過
則金恃強而乘木木不及則母弱而火衰無以制
金而金亦乘木故金氣盛則清燥大行為金太過
之化在人則肝木受邪其為病耳聾無聞脇下痛
少腹痛目眥赤痛也在天則有清燥肅殺之變在
地則有草木凋隕之化燥勝不已而必衰衰則反
被火乘有蒼乾焦槁之復也故更見胸膺引背胠
脇疼痛不能轉側喘咳失血之肝肺病也太衝肝
衇也肝木之衇絶而不至是為肝絶故主命難生
也
寒氣大行太過水邪害心火熱心煩躁悸譫妄心中痛
天冰霜雪地裂堅埃霧濛鬱寒雨至甚則腫咳病中寒
腹滿溏鳴食不化神門衇絶死何言
(註)歲水太過六丙年也歲火不及六癸年也水太過
則水恃強而乘火火不及則母弱而土衰無以制
水而水亦乘火故水氣盛則寒氣大行為水太過
之化在人則心火受邪其為病心煩躁悸譫語妄
言心中熱痛也在天則有雨冰霜雪之變在地則
有凍裂堅剛之化寒勝不已則必衰衰則反被土
乘有埃霧矇鬱不散寒雨大至之復也故更見腫
喘中寒腹滿溏瀉腸鳴飲食不化之腎脾病也神
門心衇也心火之衇絶而不至是為心疾故主死
也
六氣客氣主病歌
少陰司天熱下臨肺氣上從病肺心躁行於地肝應病
燥熱交加民病生喘咳血溢及血瀉寒熱鼽嚏涕流頻
瘡瘍目赤嗌乾腫厥心脇痛苦呻吟
(註)上文統論主運主氣為病此則詳言六氣客氣耑
主之病也少陰君火司天子午歲也火氣下臨金
之所畏故肺氣上從而病肺心也凡少陰司天則
陽明燥金在泉故燥行於地而病肝也是則知燥
熱交加民病喘咳血上溢血下泄寒熱鼽塞噴嚏
流涕瘡瘍目赤溢乾腫痛心痛脇痛皆其證也
太陰司天濕下臨腎氣上從病腎陰寒行於地心脾病
寒濕交攻内外淫民病身重足胕腫霍亂痞滿腹脹䐜
肢厥拘急脚下痛少腹腰疼轉動屯
(註)太陰濕土司天丑未歲也濕氣下臨水之所畏故
腎氣上從而病腎陰也凡太隂司天則太陽寒水
在泉故寒行於地而病心脾也是知寒濕内外交
攻民病身重足胕腫霍亂痞滿腹脹四肢厥逆拘
急脚下痛少腹痛腰痛難於動轉皆其證也
少陽司天火下臨肺氣上從火刑金風行於地肝木勝
風火為災是乃因民病熱中欬失血目赤喉痺聾眩瞑
瘡瘍心痛瞤瘛冒暴死皆因臣犯君
(註)少陽相火司天寅申歲也火起下臨金之所畏故
肺氣上從而病肺也凡少陽司天則厥陰風木在
泉故風行於地木勝則病在肝是則知風火為災
民病熱中欬而失血目赤喉痺耳聾眩瞑瘡瘍心
痛瞤動瘛瘲昏冒皆其證也暴死者是三之客氣
相火加臨君火以臣犯君故也
陽明司天燥下臨肝氣上從病肝筋熱行於地心肺害
清燥風熱互交侵民病寒熱咳膹鬱掉振筋痿力難伸
煩冤脇痛心熱痛目痛眥紅小便纁
(註)陽明燥金司天卯酉歲也燥氣下臨木之所畏故
肝氣上從而病肝筋也凡陽明司天則少陰君火
在泉故熱行於地而病肺心也是則知清燥風熱
交侵民病寒熱而咳胸鬱膹滿掉搖振動筋痿無
力煩冤不伸兩脇心中熱痛目痛眥紅小便絳色
皆其證也
太陽司天寒下臨心氣上從病衇心濕行於地脾肉病
寒濕熱内去推尋民病寒中終反熱癰疽火鬱病纏身
皮&KR0146;肉苛足痿軟濡瀉滿腫乃濕根
(註)太陽寒水司天辰戌歲也寒氣下臨火之所畏故
心氣上從而病心衇也凡太陽司天則太陰濕土
在泉故濕行於地而病脾肉也是則知寒濕熱氣
相合民病始為寒中終反變熱如癰疽一切火鬱
之病皮&KR0146;痺而重著肉苛不用不仁足痿無力濕
瀉腹滿身腫皆其證也
厥陰司天風下臨脾氣上從脾病生火行於地冬温化
風火寒濕為病民耳鳴掉眩風化病支滿腸鳴飱瀉頻
體重食減肌肉痿温厲為災火化淫
(註)厥陰風木司天己亥歲也風氣下臨土之所畏故
脾氣上從而病脾也凡厥陰司天則少陽相火在
泉故火行於地而病溫也是則知風火寒濕雜揉
民病耳聾振掉眩運腹滿腸鳴完穀不化之瀉體
重食減肌肉痿瘦皆其證也
運氣當審常變歌
未達天道之常變反謂氣運不相應既識一定之常理
再審不定變化情任爾百千雜合病要在天時地化中
知其要者一言畢不得其旨散無窮
(註)近世醫者皆謂五運六氣與歲不應置而不習是
未達天道之常變也時之常者如春溫夏熱秋凉
冬寒也日之常者早凉午熱暮溫夜寒也時之變
者春不温夏不熱暑不蒸秋不凉冬不寒也日之
變者早溫午寒暮凉夜熱也但學醫者欲達常變
之道當先識一定主客之理次審不定變化卒然
之情然後知百千雜合之氣為病俱莫能迯天時
地化之理也雖或有不應亦當審察與天時何時
地化何化人病何病相同即同彼時彼化彼病而
施治之乃無差謬此知其要者一言而終也為醫
者可不於運氣中一加意耶
衝陽諸衇穴位
衝陽穴在足跗上五寸去䧟骨二寸骨間動衇
太淵穴在掌後内側横紋頭動衇中
太谿穴在足内踝後五分跟骨上動衇䧟中
太衝穴在足大指本節二寸間動衇應手䧟中
神門穴在掌後銳骨端䧟中
附衝陽諸衇穴圖
御纂醫宗金鑑卷三十五
御纂醫宗金鑑卷三十五
編輯運氣要訣
經曰夫五運陰陽者天地之道也萬物之綱紀變
化之父母生殺之本始神明之府也可不通乎又
曰治不法天之紀地之理則災害至矣又曰不知
年之所加氣之盛衰虛實之所起不可以為工矣
由是觀之不知運氣而為醫欲其無失者鮮矣茲
將内經運氣要語編成歌訣并列圖於前使學者
一覽即明其大綱旨要之所在然後徧求全經精
義庶乎有得云
太虛理氣天地陰陽謌
無極太虛氣中理太極太虛理中氣乘氣動静生陰陽
陰陽之分為天地未有天地氣生形已有天地形寓氣
從形究氣曰陰陽即氣觀理曰太極
(註)太者極其至大之謂也虛者空虛無物之謂也蓋
極大極虛無聲無臭之中具有極大極至之理氣
焉理氣未分而混沌者太虛也太虚曰無極者是
主太虛流行之氣中主宰之理而言也太虛曰太
極者是主太虛主宰之理中流行之氣而言也故
周子曰無極而太極者亦是以極無而推極有也
蓋極無中無是而非理極有中無是而非氣不以
極無之理而推極有之氣何以知有是氣也不以
極有之氣而推極無之理何以知有是理也是則
可知理氣以其分殊而言之二也以其渾合而言
之一也有是理則有是氣有是氣則有是理名雖
有二其實則一本無有無一二先後之可言也乘
氣動静生陰陽者謂太極乘氣機之動而生陽乘
氣機之静而生陰即周子曰太極動而生陽静而
生陰之謂也然不曰無極動而生陽静而生陰而
曰太極動而生陽静而生陰者蓋以無極專主乎
理言理無動静故也太極兼主乎氣言氣有動静
故也陰陽之分為天地者謂陰陽流行相生不已
積陽之清者為天積陰之濁者為地故周子曰分
陰分陽兩儀立焉也未有天地氣生形者謂未有
天地惟太虛中之一氣化生天地之形也已有天
地形寓氣者謂已有天地而太虛之氣即已寓於
天地之形也是以天得之以資萬物之始地得之
以資萬物之生也從形究氣曰陰陽者陰陽即理
中流行之氣也即氣觀理曰太極者太極即氣中
主宰之理也故周子曰陰陽一太極者是指氣之
極者而言也太極本無極者是指理之極者而言
也
(按)吳澄曰太極無動静動静者氣機也是以太極專
主乎理言也朱子曰太極之有動静是天命之流
行也是以太極兼主乎氣言也又曰太虚者本然
之妙也動静者所乘之機也本然之妙即太極指
其本然主宰是動是静之妙之理也所乘之機即
動静指其天命流行乘動乘静之機之氣也當依
朱子為是
五行質氣生尅制化歌
天地陰陽生五行各一其質各一氣質具於地氣行天
五行順布四時序木火土金水相生木土水火金尅害
亢害承制制生化生生化化萬物立
(註)天地既立而陰陽即在天地之中陽動而變陰静
而合生五行也天一生水地六成之地二生火天
七成之天三生木地八成之地四生金天九成之
天五生土地十成之是五行各一其質也東方生
木木之氣風南方生火火之氣熱中央生土土之
氣濕西方生金金之氣燥北方生水水之氣寒是
五行各一其氣也在地曰木在天曰風在地曰火
在天曰熱在地曰土在天曰濕在地曰金在天曰
燥在地曰水在天曰寒是五行質具于地氣行於
天也木位東方風氣布春火位南方熱氣布夏土
位中央四維濕氣布長夏金位西方燥氣布秋水
位北方寒氣布冬是五氣順布四時之序也即周子
曰陽變陰合而生水火木金土五氣順布四時行
焉木生火火生土土生金金生水水復生木是五
行相生主生養萬物者也木尅土土尅水水尅火
火尅金金尅木木復尅土是五行相尅主殺害萬
物者也相尅則死相制則生木亢害土土亢害水
水亢害火火亢害金金亢害木此尅其所勝者也
然我之所勝之子即我之所不勝者也我畏彼子
出救毋害不敢妄行承受廼制制則生化則各恒
其德而生化萬物無不具也假如木亢太過土受
害矣是我勝其我之所勝者也土之子金承而制
焉則我畏我之所不勝自然承受廼制制則生化
矣火亢太過金受制矣金之子水承而制焉土亢
太過水受制矣水之子木承而制焉金亢太過木
受制矣木之子火承而制焉水亢太過火受制矣
火之子土承而制焉五行皆若此也此所以相生
而不害相制而不尅也而生生化化萬物立命之
道即在於是矣此五行生尅制化之理不可不知
者也
運氣合臟腑十二經絡謌
醫明陰陽五行理始曉天時民病情五運五行五氣化
六氣天地陰陽生火分君相氣熱暑為合人之藏腑經
天干起運地支氣天五地六節制成
(註)學醫業者必要明天地陰陽五行之理始曉天時
之和不和民之生病之情由也人皆知五運化自
五行五質五氣也而不知六氣化自天地陰陽六
質六氣也六質者即經曰木火土金水火地之陰
陽也生長化收藏下應之也六氣者即經曰風暑
濕燥寒火天之陰陽也三陰三陽上奉之也是以
在地之火分為君火相火在天之氣分為熱氣暑
氣為合人之五臟六腑包絡十二經也天干陰陽
合而為五故主五運甲化陽土合人之胃已化陰
土合人之脾乙化陰金合人之肺庚化陽金合人
大腸丙化陽水合人膀胱辛化陰水合人之腎丁
化陰木合人之肝壬化陽木合人之膽戊化陽火
合人小腸癸化陰火合人之心相火屬陽者合人
三焦相火屬陰者合人包絡此天干合人之五臟
六腑十二經也地支陰陽合而為六故主六氣子
午主少陰君火合人之心與小腸也丑未主太陰
濕土合人之脾與胃也寅申主少陽相火合人之
三焦包絡也夘酉主陽明燥金合人之肺與大腸
也辰戌主太陽寒水合人之膀胱與腎也巳亥主
厥陰風木合人之肝與膽也此地支之合人五臟
六腑十二經也天數五而五陰五陽故為十干地
數六而六陰六陽故為十二支天干之五必得地
支之六以為節地支之六必得天干之五以為制
而後六甲成歲氣備故一歲中運以七十二日五
位分主之六氣以六十日六步分主之也
(按)十二經天干謌内云甲膽乙肝丙小腸丁心戊胃
己脾鄉庚屬大腸辛屬肺壬屬膀胱癸腎藏三焦
亦向壬中寄包絡同歸入癸方此以方位言天干
所屬配合臟腑歲歲之常也今以五運言天干所
化配合臟腑年年之變所以不同也十三經地支
謌内云肺黃大卯胃辰宮脾巳心午小未中申胱
酉腎心包戌亥焦子膽丑肝通此以流行言地支
所屬配合臟腑日月之常也今以六氣言地支所
化配合臟腑年年之變所以不同也讀者審之
主運謌
五運五行御五位五氣相生順令行此是常令年不易
然有相得或逆從運有太過不及理人有虛實寒熱情
天時不和萬物病民病合人臟腑生
(註)主運者主運行四時之常令也五行者木火土金
水也五位者東南中西北也五氣者風暑濕燥寒
也木御東方風氣順布春令是初之運也火御南
方暑氣順布夏令是二之運也土御中央四維濕
氣順布長夏之令是三之運也金御西方燥氣順
布秋令是四之運也水御北方寒氣順布冬令是
五之運也此是天以五為制分五方主之五運五
氣相生四時常令年年相仍而不易也然其中之
氣化有相得或不相得或從天氣或逆天氣或從
天氣而逆地氣或逆天氣而從地氣故運有太過
不及四時不和之理人有臟腑經絡虛實寒熱不
同之情始召外邪令化而生病也天時不和萬物
皆病而為民病者亦必因其人臟腑不和而生也
主氣謌
主氣六位同主運顯明之右君位知退行一步相火治
復行一步土治之復行一步金氣治復行一步水治之
復行一步木氣治復行一步君治之
(註)主氣者厥陰風木主春初之氣也少陰君火主夏
二之氣也少陰相火主盛夏三之氣也太陰濕土
主長夏四之氣也陽明燥金主秋五之氣也太陽
寒水主冬六之氣也此是地以六為節分六位主
之六氣相生同主運五氣相生四時之常令也顯
明者正南之位當君位也而君火不在位治之反
退位於次以相火代君火司化則當知即經云少
陰不司氣化之義也正南客氣司天之位也司天
之右天之右間位也在主氣為二之氣位是少陰
君火之位主行夏令之氣也故曰顯明之右君火
之位也君火之右退行一步乃客氣司天之位也
在主氣為三之氣位是少陽相火之位主行盛夏
之令之氣也不曰復行而曰退行者以臣對君之
面承命司化不敢背行故曰退行一步即復行一
步也復行一步土氣治之乃客氣天之左間位也
在主氣為四之氣位是太陰濕土之位主行長夏
令之氣也復行一步金氣治之乃客氣地之右間
位也在主氣為五之氣位是陽明燥金之位主行
秋令之氣也復行一步水氣治之乃客氣在泉之
位也在主氣為六之氣位是太陽寒水之位主行
冬令之氣也復行一步木氣治之乃客氣地之左
間位也在主氣為初之氣位是厥陰風木之位主
行春令之氣也復行一步君火治之即前君火之
位治之也
客運謌
五天蒼丹黅玄素天氣天干合化臨甲己化土丙辛水
丁壬化木乙庚金戊癸化火五客運起以中運相生輪
陰少乙丁己辛癸陽太甲丙戊庚壬
(註)五天者蒼天天之色青者也丹天天之色赤者也
黅天天之色黃者也玄天天之色黑者也素天天
之色白者也天氣者蒼天之氣木也丹天之氣火
也黅天之氣土也玄天之氣水也素天之氣金也
天干者甲乙丙丁戊己庚辛壬癸也古聖仰觀五
天五氣蒼天木氣下臨丁壬之方故識丁壬合化
而生木運也丹天火氣下臨戊癸之方故識戊癸
合化而生火運也黅天土氣下臨甲己之方故識
甲己合化而生土運也玄天水氣下臨丙辛之方
故識丙辛合化而生水運也素天金氣下臨乙庚
之方故識乙庚合化而生金運也此天氣天干合
化加臨主運五位之客運也起以所化統主本年
中運為初運五行相生以次輪取如甲己之年土
運統之起初運土生金為二運金生水為三運水
生木為四運木生火為五運餘四運皆倣土運起
之乙丁己辛癸屬陰干為五陰年主五少不及之
運甲丙戊庚壬屬陽干為五陽年主五太太過之
運也
客氣司天在泉間氣謌
子午少陰君火天陽明燥金應在泉丑未太陰太陽治
寅申少陽厥陰聯卯酉却與子午倒辰戌巳亥亦皆然
每歲天泉四間氣上下分統各半年
(註)天干起運地支起氣此言地之陰陽正化對化加
臨主氣六位之客氣也如子午之歲少陰君火治
之起司天也陽明燥金在下起在泉也氣由下而
升上故以在下之陽明起之陽明二陽二陽生三
陽三陽太陽故太陽寒水為客初氣即地之左間
也三陽陽極生一陰一陰厥陰故厥陰為客二氣
即天之右間也一陰生二陰二陰少陰故少陰為
客三氣即司天之氣也二陰生三陰三陰太陰故
太陰為客四氣即天之左間也三陰陰極生一陽
一陽少陽故少陽為客五氣即地之右間也一陽
生二陽二陽陽明故陽明為客六氣即在泉之氣
也丑未寅申之歲皆倣此法起之邜酉却與子午
倒换辰戌却與丑未倒换巳亥却與寅申倒换謂
邜酉之歲陽明燥金司天少陰君火在泉辰戌之
歲太陽寒水司天太陰濕土在泉巳亥之歲厥陰
風木司天少陽相火在泉彼此倒换也每歲司天
在泉左右四間氣者即六氣分統上下本年司天
統主上半年在泉統主下半年之統氣也
運氣分主節令謌
大立雨驚春清穀立滿芒夏小大暑立處白秋寒霜立
小大冬小從頭數初大二春十三日三運芒種十日甫
四運處暑後七日五運立冬四日主
(註)天以六為節謂以二十四氣六分分之為六氣之
六步也地以五為制謂以二十四氣五分分之為
五運之五位也二十四氣即大寒立春雨水驚蟄
主初之氣也春分清明穀雨立夏主二之氣也小
滿芒種夏至小暑主三之氣也大暑立秋處暑白
露主四之氣也秋分寒露霜降立冬主五之氣也
小雪大雪冬至小寒主終之氣也此主氣客氣分
主六步之時也大寒起至春分後十二日主初運
也春分十三日起至芒種後九日主二運也芒種
十日起至暑處後六日主三運也暑處七日起至
立冬後三日主四運也立冬四日起至小寒末日
主五運也此主運客運分主五位之時也
五音主客太少相生謌
主運角徵宫商羽五音太少中運取如逢太徵太商年
必是少角少宫羽若逢太角宫羽年必是少商與少徵
以客取主太少生以主定客重角羽
(註)主運之音必始角而終羽者乃五音分主四時順
布之常序也然陽年為太陰年為少者是五音四
時太過不及之變化也如逢戊年太徵庚年太商
之年則主運初運必是少角二運則是太徵三運
必是少宫四運則是太商終運必是商羽也若逢
壬年太角甲年太宫丙年太羽之年則主運初運
則是太角二運必是少徵三運則是太宫四運必
是少商終運則是太羽也故曰太少皆以中運取
此是以客之中運取主之五運太少相生之義也
又以主之太少定客之五運太少相重之法以發
明相加相臨太過不及之理也
五運齊化兼化六氣正化對化謌
運過勝巳畏齊化不及乘衰勝巳兼大過被尅不及助
皆為正化是平年氣寅午未酉戌亥正司化令有餘看
子丑邜辰巳申歲對司化令不足言
(註)五運之中運統主一年之運也中運太過則旺勝
巳者則畏其盛反齊其化矣如太宫土運反齊木
化太角木運反齊金化太商金運反齊火化太徵
火運反齊水化太羽水運反齊土化也即經所謂
畏其旺反同其化薄其所不勝也中運不及則弱
勝巳者則乘其衰來兼其化矣如少宫土運木來
兼化少角木運金來兼化少商金運火來兼化少
徵火運水來兼化少羽水運土來兼化即經所謂
乘其弱來同其化所不勝薄之也中運戊辰陽年
火運太過遇寒水司天則為太過被制中運乙邜
陰年金運不及遇燥金司天則為同氣中運辛邜
陰年水運不及則為相生俱為不及得助凡遇此
類皆為正化平和之年也氣者六氣之客氣統一
歲之司化之氣也如厥陰司巳亥以厥陰屬木木
生於亥故正化於亥對化於巳也少陰司子午以
少陰為君火當正南離位故正化於午對化於子
也太陰司丑未以太陰屬土居中王於西南未宫
故正化於未對化於丑也少陰司寅申以少陽屬
相火位卑於君火火生於寅故正化於寅對化於
申也陽明司卯酉以陽明屬金酉為西方金位故
正化於酉對化於卯也太陽司辰戌以太陽為水
辰戌属土然水行土中而戌居西北属水漸王之
鄉是以洪範五行以戌属水故正化於戌對化於
辰也是以寅午未酉戌亥為正化正化者令之實
主有餘也子丑卯辰巳申為對化對化者令之虛
主不足也
六十年運氣上下相臨謌
客運中運主一歲客氣天泉主半年氣生中運曰順化
運被氣剋天刑言運生天氣乃小逆運剋司天不和愆
氣運相同天符歲另有天符歲會參
(註)客運之初運即統主一歲之中運也經曰申巳之
歲土運統之云云者是也客氣司天之三氣六氣
即統主上半年在泉統主下半年之氣也經曰歲
半以前天氣主之歲半以後地氣主之者是也六
十年中運氣上下臨運則有相得不相得者也氣
主中運者謂司天生中運也如癸巳癸亥木生火
也甲子甲午甲寅甲申火生土也乙丑乙未土生
金也辛卯辛酉金生水也壬辰壬戌水生木也六
十年中有此十二年天氣生運以上生下故名順
化為相得之歲也運被氣尅者謂司天尅中運也
如己巳己亥木尅土也辛丑辛未土尅水也戊辰
戊戌水剋火也庚子庚午庚寅庚申火剋金也丁
卯丁酉金尅木也六十年中有此十二年天氣剋
運以上尅下故名天刑為不相得之歲也運生天
氣者謂中運生司天也如癸丑癸未火生土也壬
子壬午壬寅壬申木生火也辛巳辛亥水生木也
庚辰庚戌金生水也己邜己酉土生金也六十年
中有此十二年運生天氣以下生上雖曰相生然
子居母上故為小逆而主微病也運剋司天者謂
中運剋司天也如乙巳乙亥金剋木也丙子丙午
丙寅丙申水剋火也丁丑丁未木尅土也癸邜癸
酉火剋金也甲辰甲戌土剋水也六十年中有此
十二年運剋天氣以下剋上故名不和亦為不相
得而主病甚也氣運相同者如運氣皆木丁巳丁
亥運氣皆火戊子戊午戊寅戊申運氣皆土己丑
己未運氣皆金乙邜乙酉運氣皆水丙辰丙戌六
十年中有此十二年運氣相同皆天符也雖曰同
氣不無偏勝亢害焉其太乙天符歲會等年另詳
在後
起主客定位指掌謌
掌中指上定司天中指根紋定在泉順進食指初二位
四指四五位推傳司天即是三氣位在泉六氣位當然
主以木火土金水客以陰陽一二三
(註)左手仰掌以中指上頭定司天之位中指根紋定
在泉之位順進食指三節紋定初之氣位頭節紋
定二之氣位中指上頭定三之氣位即司天之位
也第四指頭節紋定四之氣位二節紋定五之氣
位中指根紋定六之氣位即在泉之位也主氣以
木火土金水者五氣順布之五位也故初之氣厥
陰風木二之氣少陰君火三之氣少陽相火四之
氣太陰濕土五之氣陽明燥金六之氣太陽寒水
是木生火火生土土生金金生水水復生木順布
相生之序一定不易者也客氣以一二三名之者
三陰三陽六氣加臨也故厥陰為一陰少陰為二
陰太陰為三陰少陽為一陽陽明為二陽太陽為
三陽是一生二二生三三復生一陰極生陽陽極
生陰六步升降之次每歲排取也以此定位主氣
客氣燎然在握矣
天符太乙天符歲會同天符同歲會謌
天符中運同天氣歲會本運臨本支四正四維皆歲會
太乙天符符會俱同天符與同歲會泉同中運即同司
陰歲名曰同歲會陽年同天符所知
(註)天符者謂中運與司天之氣同一氣也如木運木
司天丁巳丁亥也火運火司天戊子戊午戊寅戊
申也土運土司天己丑己未也金運金司天乙卯
乙酉也水運水司天丙辰丙戌也共十二年歲會
者謂本運臨本支之位也如木運臨卯丁卯年也
火運臨午戊午年也金運臨酉乙酉年也水運臨
子丙子年也此是四正土運臨四季甲辰甲戌己
丑己未也此是四維共八年太乙天符者謂天符
之年又是歲會是天氣運氣歲支三者俱會也如
己丑己未中運之土與司天土同氣又土運臨丑
未也乙酉中運之金與司天金同氣又金運臨酉
也戊午中運之火與司天火同氣又火運臨午也
共四年同天符同歲會者謂在泉之氣與中運之
氣同一氣也以陽年名曰同天符如木運木在泉
壬寅壬申也土運土在泉甲辰甲戌也金運金在
泉庚子庚午也以陰年名曰同歲會如水運水在
泉辛丑辛未也火運火在泉癸邜癸酉癸巳癸亥
也共十二年此氣運符會之不同人不可不知也
右天符十二年太乙天符四年歲會八年同天符
六年同歲會六年然太乙天符四年已同在天符
十二年中矣歲會八年亦有四年同在天符中矣
合而言之六十年中只得二十八年也
執法行令貴人謌
天符執法犯司天歲會行令犯在泉太乙貴人犯天地
速危徐持暴死占二火相臨雖相得然有君臣順逆嫌
順則病遠其害小逆則病近害速纏
(註)邪之中人在天符之年名曰中執法是犯司天天氣
天陽也陽性速故其病速而危也邪之中人在歲會
之年名曰中行令是犯在泉地氣也陰也陰性除故
其病除而持也邪之中人在太乙天符之年名曰中
貴人是犯司天在泉之氣天地之氣俱犯故其病
暴而死也二火君火相火也雖同氣相得然有君臣
順逆之嫌不可不知也君火君也相火臣也二火相
臨謂司天加臨中運六部客主加臨君火在上相火
在下為君臨臣則順順則病遠其害小也相火在上
君火在下為臣犯君則逆逆則病近其害速也
南北二政衇不應謌
天地之氣行南北甲己一運南政年其餘四運俱為北
少陰隨在不應占北政反診候不應姑存經義待賢參
從違非失分微甚尺反陰陽交命難
(註)天地之氣謂三陰三陽司天在泉左間右間之客
氣也客氣行南政之歲謂之南政行北政之歲謂
之北政南政之歲惟甲己一運其餘乙庚丙辛丁
壬戊癸四運俱為北政之年也少陰隨在不應占
者謂少陰君火客氣隨在司天在泉左間右間加
臨之位主占其衇不應於診也應於診者即經曰
少陰之至其衇鉤不應者謂衇不鉤也南政之年
少陰司天則主占兩寸不應在泉則主占兩尺不
應厥陰司天其天左間則少陰主占右寸不應太
陰司天其天右間則少陰主占左寸不應厥陰在
泉其泉左間則少陰主占左寸不應太陰在泉其
泉右間則少陰主占右尺不應此皆在客氣少陰
之位也北政之年則反診候其不應皆在客氣陽
明之位如少陰司天則主占兩尺不應在泉則主
占兩寸不應厥隂司天其天左間則少陰主占左
尺不應太陰司天其天右間則少陰主占右尺不
應厥陰在泉其泉左間則少陰主寸右寸不應太
隂在泉其泉右間則少陰主寸左寸不應然南政
十二年北政四十八年其南政候以正診北政候
以反診應與不應之理熟玩經文總令人難解姑
存經義以待後之賢者參詳可也不應之部不應
者則為得其氣而和也不應之部反應者則為違
其氣而病也應左而右應右而左者則為非其位
應上而下應下而上者則為失其位皆主病也而
有微甚之别甚者即尺寸反陰陽交也謂少陰之
衇當寸不應反見於尺當尺不應反見於寸是為
尺寸反子午卯酉年有之少陰之衇當左不應反
見於右當右不應反見於左是為陰陽交辰戌丑
未寅申巳亥年有之皆主死故曰命難也
五運氣令微甚謌
運識寒熱温凉正氣審加臨過及平六氣大來皆邪化
五運失和災病生微甚非時卒然至看與何時氣化并
更與年虛月空遇重感於邪證不輕
(註)運五運也主四時在天則有寒熱温凉之正令在
地則有生長收藏之正化氣六氣也主六步在主
則有風熱火濕燥寒一定之常候在客則有六氣
加臨太過不及平和之異應也凡五運六氣之來
應時而至無微甚而和者皆為平氣也即應時而
至或六氣大來或五運微甚或至非其時或卒然
而至皆邪化失和不平之氣主害物病人也但看
與何時之氣化與病同并則當消息其宜而主治
也若犯之而病者更與不及之年廓空之月重感
於邪則其證必重而不輕也
五運平氣太過不及謌
木曰敷和火升明土曰備曰金審平水曰静順皆平運
太過木運曰發生火曰赫曦土敦阜水曰流衍金堅成
不及委和伏明共卑監從革涸流名
(註)太過被抑不及得助皆曰平運木名敷和敷布和
氣生萬物也火名升明陽性上升其德明也土名
備化土毋萬物無不化也金名審平金審而平無
妄刑也水名静順體静性順喜安瀾也甲丙戊庚
壬陽年皆曰太過之運木氣發生木氣有餘發生
盛也火名赫曦炎陽光盛也土名敦阜敦厚高阜
土尤盛也金名堅成堅則成物金有餘也水名流
衍水氣太過流漫溢也乙丁己辛癸陰年皆曰不
及之運木名委和和氣委弱發生少也火名伏明
火德不彰光明伏也土名卑監土氣不及化卑監
也金名從革金氣不及從火革也水名涸流水氣
不及涸其流也
運氣所至先後時謌
應時而至氣和平正化承天不妄行太過氣淫先時至
侮刑我者乘我刑不及氣廹後時至所勝妄行刑所生
所生被刑受其病我所不勝亦來乘
(註)應時而至謂交五運六氣之日之時正當其日其
時而氣即至則為正化平氣承天之令不妄行也
如時未至而氣先至來氣有餘則為太過名曰氣
淫即邪化也刑我為剋我者也我刑為我剋者也
假如木氣有餘剋我之金不能制我金反受木之
侮則木盛而土受剋也必矣其年若見肝病為正
邪見肺病為微邪見脾病則為賊邪也餘時法此
若時已至而氣未至來氣不足則為不及名曰氣
廹亦邪化也所勝謂我所勝即我剋者也所生我
所生者也所不勝謂我所不勝即剋我者也假如
木氣不及我剋之土無畏妄行則生我之水必受
病也木衰金乘其衰亦來刑木為病也其年若腎
病為實邪見心病為虛邪見肺病則賊邪也餘時
法此推此可知二經三經兼病之理矣
運氣亢害承制謌
運氣亢則皆為害畏子之制敢不承因有承制則生化
亢而無制勝病生勝後子報母讐復被抑屈伏鬱病成
鬱極乃發因子弱待時得位自災刑
(註)五運六氣太過而極則謂之亢亢則必害我所勝
者也假如木亢極則必害我之所勝之土土之子
金隨起而制木木畏承受其制則不敢妄刑被母
也五行有此承制之道自相和順則生化不病矣
假如木亢盛而無制則必生勝病勝病者肝受病
者脾二經同病也有勝必有復有盛必有衰自然
之道也木盛而後必衰土之子金則乘衰必復勝
母之讐是則更生復病也復病者肺受病者肝二
經同病也餘藏法此若木不及則被金遏抑屈伏
不伸而木鬱之病生也然被鬱極而乃發者蓋以
木氣不及不能令子火旺故不能復也所以必待
其已之得位時而後乃發也雖發而不為他害但
自為災病亦由本氣弱耳故方其未發之時與勝
病同勝病者肺鬱病者肝及其已發之時不復病
肺惟病肝也餘藏法此此上文以太過釋勝不及
釋鬱病非謂一歲之太過不及則分司之氣無勝
復鬱病也凡太過妄行害彼而病者皆勝病也受
害子終不能復鬱而發病者皆鬱病也不及被抑
而病者亦鬱病也被鬱待子來報母讐而病者皆
復病也推此餘皆可通也
六氣勝復謌
邪氣有餘必有復勝病將除復病萌復已又勝衰乃止
有無微甚若權衡時有常位氣無必勝在天三復地終
主客有勝而無復主勝客逆客勝從
(註)六氣有勝則必有復陰陽循環之道也勝病將除
復病即萌邪正進退之機也勝已而復復已又勝
本無常數必待彼此氣衰乃止自然之理也有勝
則復無勝則否勝微復微勝甚復甚猶權衡之不
相過也然勝復之動時雖有常位而氣無必也氣
無必者謂應勝之年而無勝也時有常位者謂勝
之時在前司天天位主之自初氣以至三氣此為
勝之常也復之時在後在泉地位主之自四氣以
至終氣此為復之常也所謂六氣互相勝復也若
至六氣主客則有勝而無復也有勝而無復者以
客行天令時去則已主守其位順承天命也主勝
客則違天之命而氣化不行故為逆客勝主則上
臨下奉而政令乃布故為從也
五運鬱極乃發謌
火土金鬱待時發水隨火後木無恒水發雹雪土飄驟
木發毁折金清明火發曛昧有多少微者病已甚無刑
木達火發金鬱洩土奪水折治之平
(註)五鬱之發各有其時火鬱待三氣火時而發土鬱
待四氣土時而發金鬱待五氣金時而發此各待
旺時而發也水鬱不待終氣水時而每發於二氣
三氣二火時者以水陰性險見陽初退即進乘之
故不待水旺而發也木鬱之發無一定之時者以
木生風善行數變其氣無常故木發無恒時也五
發之時既已審矣然五發徵兆五氣微甚天時民
病不可不知也水發之徵微者為寒甚為雹雪雹
雪寒甚也土發之徵微者為濕甚為飄驟飄驟暴
風雨也木發之徵微者為風甚為毁折毁折摧拔
也金發之徵微者為燥甚為清明清明冷肅也火
發之徵微者為熱甚為曛昧曛昧昏翳也多少者
謂有太過不及也不及者病微太過者病甚微者
病已謂本經自病也甚者兼刑謂兼我刑刑我者
同病也如木氣甚我刑者土刑我者金土畏我乘
來齊其化金畏我勝來同其化故三經兼見病也
餘氣法此木達謂木鬱達之達者條達舒暢之義
也凡木鬱之病風為清斂也宜以辛散之疏之以
甘調之緩之以苦涌之平之但使木氣條達舒暢
皆治木鬱之法也火發謂火鬱發之發者發揚解
散之義也凡火鬱之病為寒束也宜以辛温發之
以辛甘揚之以辛凉解之以辛苦散之但使火氣
發揚解散皆治火鬱之法也金泄為金鬱泄之泄
者宣泄疎降之義也凡金鬱之病燥為火困也宜
以辛宣之疏之潤之以苦泄之降之清之但使燥
氣宣通疏暢皆治金鬱之法也水折謂水鬱折之
折者逐導滲通之義也凡水鬱之病水為濕瘀也
宜以辛苦逐之導之以辛淡滲之通之但使水氣
流通不蓄皆治水鬱之法也土奪謂土鬱奪之奪
者汗吐下利之義也凡土鬱之病濕為風阻也在
外者汗之在内者攻之在上者吐之在下者利之
但使土氣不致壅阻皆治土鬱之法也
天時地化五病二火謌
運氣天時地化同邪正通人五藏中五藏受邪生五病
五病能該萬病形熱合君火暑合相蓋以支同十二經
雖分二火原同理不無微甚重輕情
(註)木火土金水五運之化不能外乎六氣風熱暑濕
燥寒六氣之化亦不能出乎五行故運雖有五氣
雖有六而天之氣令地之運化皆同也邪化正化
之氣皆通乎人之五藏之中正化養人邪化病人
五藏受邪則生五藏之病五病能該萬病情形謂
主客一定之病主客錯雜之病及勝復鬱病皆莫
能迯乎五病之變猶夫天地化生萬物皆莫能迯
乎五行之屬也五行惟火有二在地為火在天為
熱為暑以熱合少陰為君火暑合少陽為相火蓋
以地有陰陽十二支同乎人之陰陽十二經火雖
有二理則一也故其德政令化灾病皆同然不無
熱微病輕暑甚病重之情狀也
五星所見太過不及謌
五星歲木熒惑火辰水鎮土太白金不及減常之一二
無所不勝色停勻太過北越倍一二畏星失色兼母云
盛衰徐疾徵順逆留守多少吉凶分
(註)天之垂象莫先乎五星五星者木火土金水之五
星也木曰歲星居東方火曰熒惑星居南方水曰
辰星居北方土曰鎮星居西南金曰太白星居西
方其主歲之星不大不小不芒不暗不疾不徐行
所行道守所守度此其常也若五陰年是為不及
其歲則減常之一不及之甚則減常之二其光芒
縮主歲之星其色兼我所不勝之色而見也如木
不及歲星青兼白色也火不及熒惑星紅兼黑色
也土不及鎮星黃兼青色也金不及太白星白兼
紅色也水下及辰星黑兼黃色也五陽年是為太
過其主歲之星北越謂越出本度而近於北也北
乃紫微之位太乙所居之宫也故倍常之一太過
之甚倍常之二其光芒盈主歲之星其色純正畏
我之星失其本色而兼生我之母色也假如木太
過畏木之星土星也失其本色之黃而兼生土之
火赤色也蓋以木盛而土畏必盗母氣為助故兼
母色見也土兼赤色土又生子餘星倣此凡星當
其時則當盛非其時則當衰星遲於天為順為灾
病輕星速於天為逆為灾病重稽留不進守度日
多則灾病重稽留不進守度日少則灾病輕故曰
吉凶分也
五行德政令化災變歌
木德温和政舒啟其令宣發化生榮其變烈風雲物飛
其灾推拔殞落零
(註)木主春故其德溫暖柔和也春氣發故其政舒展
開啟也春氣升故其令宣發也春主生故其化生
榮也春主風故其變烈風而雲物飛揚此風之勝
也木勝不已則為摧折拔殞散落飄零之灾也
火德彰顯化蕃茂其令為熱政曜明其變災烈水泉涸
其灾焦灼萎枯形
(註)火主夏故其德彰著昭顯也夏主長故其化蕃秀
茂盛也夏陽盛故其令熱也夏陽外故其政光明
顯曜也夏主熱故其變炎光赫烮而水泉乾涸此
熱之勝也火勝不已則為萬物焦灼草萎木枯之
灾也
土德溽蒸政安静其令雲雨其化豐其變陰埃震驟注
其灾霖雨岸堤崩
(註)土主長夏故其德溽蒸熱也土主静故其政安静
也長夏氣濡故其令雲雨也土氣厚故其化萬物
豐偹也長夏主濕故其變晦陰烟埃震雷驟注暴
雨此濕之勝也土勝不已則為久霖淫雨潰岸崩
堤之灾也
金德清潔政勁切其化緊斂令露骨其變肅殺霜早降
其灾蒼乾草木凋
(註)金主秋故其德清凉皎潔也秋氣肅故其政肅勁
齊切也秋主收故其化緊收斂縮也秋主露故其
令露膏萬物也秋主燥故其變肅寒早霜殺物此
燥之勝也金勝不已則為蒼枯草木凋零之災也
水德凄凔政堅肅其化清謐其令寒其變凜冽寒太甚
其災冰雹霜雪連
(註)水主冬故其德凄凔而寒也冬氣固故其政堅凝
肅勁也冬主藏故其化清冷静謐也冬主寒故其
變凛冽寒氣太盛此寒之勝也水勝不已則為冰
霜雹之災也
五行地化蟲畜穀果有太過不及齊兼化謌
木主化毛犬麻李火主羽馬麥杏饒土主化倮牛稷棗
金主化介雞稻桃木主化鱗彘豆栗得氣皆育失蕭條
太過齊化我剋我不及兼化剋皆苞
(註)蟲者毛羽倮介鱗也麟為毛蟲之長而諸毛皆橫
生故屬木也鳳為羽蟲之長而諸羽皆翔升故屬
火也人為倮蟲之長而諸倮物皆具四肢故屬土
也龜為介蟲之長而諸介皆甲堅固故屬金也龍
為鱗蟲之長而諸鱗皆生於水故屬水也次則其
畜犬其穀麻其果李皆木化也其畜馬其穀麥其
果杏皆火化也其畜牛其穀稷其果棗皆土化也
其畜雞其穀稻其果桃皆金化也其畜彘其穀豆
其果栗皆水化也凡此五化之物得其氣之和則
皆蕃育失其氣之和則皆蕭條而不育也太過齊
化謂我所化之物與剋我者所化之物皆育也假
如木太過毛蟲犬畜麻穀李果木化之類育而介
蟲雞畜稻穀桃果金化之類亦育蓋太過則氣盛
所不勝者來齊其化也其餘太過之化倣此不及
兼化謂剋我者我剋之者皆茂育也假如木不及
尅我之金其蟲介其畜雞其穀稻其果桃皆化育
也蓋不及則氣衰剋我者我畏之我剋者不畏我
來兼其化也其餘不及之化倣此苞者茂也
運氣為病歌
五運六氣之為病名異情同氣質分今將二病歸為一
免使醫工枉費心
(註)五運六氣之為病雖其名有木火土金水風火濕
燥寒之異而其實為病之情狀則同也今將木運
之病風氣之病火運之病暑氣之病土運之病濕
氣之病金運之病燥氣之病水運之病寒氣之病
總歸為一病不使初學醫工枉費心思而不得其
頭緒也
諸風掉眩屬肝木諸暴強直風所因支痛輭戾難轉側
裏急筋縮兩脇疼
(註)在天為風在地為木在人為肝在體為筋風氣通
於肝故諸風為病皆屬於肝木也掉摇動也眩昏
運也風主動旋故病則頭身摇動目昏眩運也暴
卒也強直筋病強急不柔也風性勁急風入於筋
故病則卒然筋急強直也其四肢拘急疼痛筋輭
短縮乖戾失常難於轉側裏急脇痛亦皆風傷其
筋轉入裏病也
諸痛癢瘡屬心火諸熱昏瘖躁譫狂暴注下廹嘔酸苦
膺背徹痛血家殃
(註)在天為熱在地為火在人為心在體為衇熱氣通
於心故諸火痛癢瘡之病皆屬於心火也熱微則
燥皮作癢熱甚則灼膚作痛熱入經衇與血凝結
淺則為癰深則為疽更深入之則傷藏府心藏神
熱乘於心則神不明故昏冒不省人事也心主言
熱乘於心則神不辨故瘖而不能言或妄言而譫
語也火主動熱乘於身則身動而不寕故身躁擾
動甚則發狂也暴注者卒暴水瀉火與水為病也
下廹者後重裏急火與氣為病也嘔吐酸苦火病
胃也膺背徹痛火傷胸也血家殃者熱入於衇則
血滿騰不上溢則下瀉而為一切失血之病也
諸濕腫滿屬脾土霍亂積飲痞閉疼食少體重肢不舉
腹滿腸鳴飱泄頻
(註)在天為濕在地為土在人為脾在體為肉濕氣通
於脾故諸濕為病皆屬於脾土也濕畜内外故肉
腫腹病也飲亂於中故病霍亂也脾失健運故病
積飲也脾氣凝結故病痞硬便閉而痛也脾主化
穀病則食少也脾主肌肉濕勝故身重也脾主四
肢四肢不舉亦由濕使然也脾主腹濕淫腹疾故
腹滿腸鳴飱泄也
諸氣膹鬱痿肺金喘咳痰血氣逆生諸燥澁枯涸乾勁
皴揭皮膚肩臂疼
(註)在天為燥在地為金在人為肺在體為皮燥氣通
於肺故諸燥氣為病皆屬於肺金也膹鬱謂氣逆
胸滿膹鬱不舒也痿謂肺痿咳嗽唾濁痰涎不已
也喘咳氣逆唾痰涎血皆肺病也凡澁枯涸乾勁
皆燥之化也乾勁似乎強直皆筋勁病也故卒然
者多風入而筋勁也久之者多枯燥而筋勁也皴
膚皴澁也揭皮揭起也此燥之病乎外也臂痛肩
痛也亦燥之病於經也
諸寒收引屬腎水吐下腥穢澈清寒厥逆禁固骨節痛
癥瘕&KR1155;疝腹急堅
(註)在天為寒在地為水在人為腎在體為骨寒氣通
於腎故諸寒氣為病皆屬於腎水也收斂也引急
也腎屬水其化寒斂縮拘急寒之化也熱之化吐
下酸苦故寒之化吐下腥穢也熱之化水液渾濁
故寒之化澄澈清冷也厥逆四肢冷也禁固收引
堅勁寒傷於外則骨節痛也寒傷於内則癥瘕&KR1155;
疝腹急堅痛也
五運客運太過為病歌
風氣大行太過木脾土受邪苦腸鳴飱泄食減腹支滿
體重煩冤抑氣升雲物飛揚草木動搖落木勝被金乘
甚則善怒顚眩冒脇痛吐甚胃絶傾
(註)上文統論主運主氣為病此詳言五運客運耑主
之病也歲木太過六壬年也或歲土不及六已年
也木太過則恃強乘土土不及則母弱而金衰無
以制木而木亦來乘土故木氣盛則風氣大行為
木太過之化在人則脾土受邪為病苦腸鳴飱泄
食少腹滿體重煩冤煩冤者謂中氣抑鬱不伸故
也在天則有雲物飛揚之變在地則有草木動摇
之化木勝不已而必衰衰則反被金乘有凋隕搖
落之復也故更見善怒顚疾眩冒脇痛吐甚之肝
脾病也胃絶傾者謂胃土衝陽之衇絶而不至是
為脾絶故主命傾也
暑熱大行太過火肺金受邪喘咳疴氣少血失及病瘧
注下咽乾中熱多燔炳物焦水泉涸冰雨寒霜水復過
甚則譫狂胸背痛太淵衇絶命難瘥
(註)歲火太過六戊年也或歲金不及六乙年也火太
過則火恃強而乘金金不及則母弱而水衰無以
制火而火亦乘金故火氣盛則暑熱大行為火太
過之化在人則肺金受邪其為病喘而咳𠻳氣少
不足息血失而顔色瘁及瘧疾注下火瀉咽乾中
熱也在天則有燔炳炎烈沸騰之變在地則有物
焦槁水泉涸之化火勝不已而必衰衰則反被水
乘有雨冰雹早霜寒之復也故更見譫語狂亂胸
背痛之心肺病也太淵肺衇也肺金之衇絶而不
至是為肺絶故主病難愈也
雨濕大行太過土腎水受邪腹中疼體重煩冤意不樂
雨濕河衍涸魚生風雨土崩鱗見陸腹滿溏瀉苦腸鳴
足痿瘈痛並飲滿太谿腎絶命難存
(註)歲土太過六甲年也歲水不及六辛年也土太過
則土恃強而乘水水不及則母弱而木衰無以制
土而土亦乘水故土氣盛則雨濕大行為土太過
之化在人則腎水受邪其為病四肢冷厥腹中痛
體重煩冤意不樂也在天則有雨濕數至之變在
地則有河衍涸澤生魚之化濕勝不已而必衰衰
則反被木乘有風雨大至土崩鱗見於陸之復也
故更見腹滿溏瀉腸鳴足痿瘈痛飲滿之脾胃病
也太谿腎衇也腎水之衇絶而不至是為腎絶故
曰主命難存也
清燥大行太過金肝木受邪耳無聞脇下少腹目赤痛
草木凋隕焦槁屯甚則胸膺引背痛胠脇何能反側身
喘咳氣逆而血溢太衝衇絶命難生
(註)歲金太過六庚年也歲木不及六丁年也金太過
則金恃強而乘木木不及則母弱而火衰無以制
金而金亦乘木故金氣盛則清燥大行為金太過
之化在人則肝木受邪其為病耳聾無聞脇下痛
少腹痛目眥赤痛也在天則有清燥肅殺之變在
地則有草木凋隕之化燥勝不已而必衰衰則反
被火乘有蒼乾焦槁之復也故更見胸膺引背胠
脇疼痛不能轉側喘咳失血之肝肺病也太衝肝
衇也肝木之衇絶而不至是為肝絶故主命難生
也
寒氣大行太過水邪害心火熱心煩躁悸譫妄心中痛
天冰霜雪地裂堅埃霧濛鬱寒雨至甚則腫咳病中寒
腹滿溏鳴食不化神門衇絶死何言
(註)歲水太過六丙年也歲火不及六癸年也水太過
則水恃強而乘火火不及則母弱而土衰無以制
水而水亦乘火故水氣盛則寒氣大行為水太過
之化在人則心火受邪其為病心煩躁悸譫語妄
言心中熱痛也在天則有雨冰霜雪之變在地則
有凍裂堅剛之化寒勝不已則必衰衰則反被土
乘有埃霧矇鬱不散寒雨大至之復也故更見腫
喘中寒腹滿溏瀉腸鳴飲食不化之腎脾病也神
門心衇也心火之衇絶而不至是為心疾故主死
也
六氣客氣主病歌
少陰司天熱下臨肺氣上從病肺心躁行於地肝應病
燥熱交加民病生喘咳血溢及血瀉寒熱鼽嚏涕流頻
瘡瘍目赤嗌乾腫厥心脇痛苦呻吟
(註)上文統論主運主氣為病此則詳言六氣客氣耑
主之病也少陰君火司天子午歲也火氣下臨金
之所畏故肺氣上從而病肺心也凡少陰司天則
陽明燥金在泉故燥行於地而病肝也是則知燥
熱交加民病喘咳血上溢血下泄寒熱鼽塞噴嚏
流涕瘡瘍目赤溢乾腫痛心痛脇痛皆其證也
太陰司天濕下臨腎氣上從病腎陰寒行於地心脾病
寒濕交攻内外淫民病身重足胕腫霍亂痞滿腹脹䐜
肢厥拘急脚下痛少腹腰疼轉動屯
(註)太陰濕土司天丑未歲也濕氣下臨水之所畏故
腎氣上從而病腎陰也凡太隂司天則太陽寒水
在泉故寒行於地而病心脾也是知寒濕内外交
攻民病身重足胕腫霍亂痞滿腹脹四肢厥逆拘
急脚下痛少腹痛腰痛難於動轉皆其證也
少陽司天火下臨肺氣上從火刑金風行於地肝木勝
風火為災是乃因民病熱中欬失血目赤喉痺聾眩瞑
瘡瘍心痛瞤瘛冒暴死皆因臣犯君
(註)少陽相火司天寅申歲也火起下臨金之所畏故
肺氣上從而病肺也凡少陽司天則厥陰風木在
泉故風行於地木勝則病在肝是則知風火為災
民病熱中欬而失血目赤喉痺耳聾眩瞑瘡瘍心
痛瞤動瘛瘲昏冒皆其證也暴死者是三之客氣
相火加臨君火以臣犯君故也
陽明司天燥下臨肝氣上從病肝筋熱行於地心肺害
清燥風熱互交侵民病寒熱咳膹鬱掉振筋痿力難伸
煩冤脇痛心熱痛目痛眥紅小便纁
(註)陽明燥金司天卯酉歲也燥氣下臨木之所畏故
肝氣上從而病肝筋也凡陽明司天則少陰君火
在泉故熱行於地而病肺心也是則知清燥風熱
交侵民病寒熱而咳胸鬱膹滿掉搖振動筋痿無
力煩冤不伸兩脇心中熱痛目痛眥紅小便絳色
皆其證也
太陽司天寒下臨心氣上從病衇心濕行於地脾肉病
寒濕熱内去推尋民病寒中終反熱癰疽火鬱病纏身
皮&KR0146;肉苛足痿軟濡瀉滿腫乃濕根
(註)太陽寒水司天辰戌歲也寒氣下臨火之所畏故
心氣上從而病心衇也凡太陽司天則太陰濕土
在泉故濕行於地而病脾肉也是則知寒濕熱氣
相合民病始為寒中終反變熱如癰疽一切火鬱
之病皮&KR0146;痺而重著肉苛不用不仁足痿無力濕
瀉腹滿身腫皆其證也
厥陰司天風下臨脾氣上從脾病生火行於地冬温化
風火寒濕為病民耳鳴掉眩風化病支滿腸鳴飱瀉頻
體重食減肌肉痿温厲為災火化淫
(註)厥陰風木司天己亥歲也風氣下臨土之所畏故
脾氣上從而病脾也凡厥陰司天則少陽相火在
泉故火行於地而病溫也是則知風火寒濕雜揉
民病耳聾振掉眩運腹滿腸鳴完穀不化之瀉體
重食減肌肉痿瘦皆其證也
運氣當審常變歌
未達天道之常變反謂氣運不相應既識一定之常理
再審不定變化情任爾百千雜合病要在天時地化中
知其要者一言畢不得其旨散無窮
(註)近世醫者皆謂五運六氣與歲不應置而不習是
未達天道之常變也時之常者如春溫夏熱秋凉
冬寒也日之常者早凉午熱暮溫夜寒也時之變
者春不温夏不熱暑不蒸秋不凉冬不寒也日之
變者早溫午寒暮凉夜熱也但學醫者欲達常變
之道當先識一定主客之理次審不定變化卒然
之情然後知百千雜合之氣為病俱莫能迯天時
地化之理也雖或有不應亦當審察與天時何時
地化何化人病何病相同即同彼時彼化彼病而
施治之乃無差謬此知其要者一言而終也為醫
者可不於運氣中一加意耶
衝陽諸衇穴位
衝陽穴在足跗上五寸去䧟骨二寸骨間動衇
太淵穴在掌後内側横紋頭動衇中
太谿穴在足内踝後五分跟骨上動衇䧟中
太衝穴在足大指本節二寸間動衇應手䧟中
神門穴在掌後銳骨端䧟中
附衝陽諸衇穴圖
御纂醫宗金鑑卷三十五
