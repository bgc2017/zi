御纂醫宗金鑑卷二十四
訂正仲景全書金匱要略註下之三目錄
禽獸蟲魚禁忌篇第二十四
治自死六畜肉中毒方
治食鬱肉漏脯中毒方
治黍米中藏乾脯食之中毒方
治食生肉中毒方
治食六畜禽獸肝中毒方
治馬肝毒中人未死方
治食馬肉中毒欲死方
治食噉蛇牛肉欲死方
治食牛肉中毒方
治食犬肉不消成病方
治食禽獸中箭肉毒方
治食膾不化成癥病方
治食魚後食毒兩種煩亂方
治食鯸鮧魚中毒方
治食蟹中毒方
果實菜榖禁忌篇第二十五
治食諸果中毒方
治食諸菌中毒悶亂欲死方
治食楓樹&KR0818;笑不止方
治誤食野芋煩毒欲死方
治誤食蜀椒閉口者方
食躁式躁方
治誤食鈎吻殺人解之方
治誤食水莨菪中毒方
治食芹菜中龍精毒方
治食苦瓠中毒方
治凡飲食中毒方
貪食食多不消心腹堅滿治之方
通除諸藥毒
御纂醫宗金鑑卷二十四目錄
御纂醫宗金鑑卷二十四
訂正仲景全書金匱要略註下之三目錄
禽獸蟲魚禁忌篇第二十四
治自死六畜肉中毒方
治食鬱肉漏脯中毒方
治黍米中藏乾脯食之中毒方
治食生肉中毒方
治食六畜禽獸肝中毒方
治馬肝毒中人未死方
治食馬肉中毒欲死方
治食噉蛇牛肉欲死方
治食牛肉中毒方
治食犬肉不消成病方
治食禽獸中箭肉毒方
治食膾不化成癥病方
治食魚後食毒兩種煩亂方
治食鯸鮧魚中毒方
治食蟹中毒方
果實菜榖禁忌篇第二十五
治食諸果中毒方
治食諸菌中毒悶亂欲死方
治食楓樹&KR0818;笑不止方
治誤食野芋煩毒欲死方
治誤食蜀椒閉口者方
食躁式躁方
治誤食鈎吻殺人解之方
治誤食水莨菪中毒方
治食芹菜中龍精毒方
治食苦瓠中毒方
治凡飲食中毒方
貪食食多不消心腹堅滿治之方
通除諸藥毒
御纂醫宗金鑑卷二十四目錄
御纂醫宗金鑑卷二十四
訂正仲景全書金匱要略註下之三
金匱要略廿四廿五兩門原列在卷末其文似後
人補入註家或註或刪但傳世已久難以削去兹
仍附原文另為一篇以存參考云
禽獸魚蟲禁忌并治第二十四
凡飲食滋味以養於身食之有妨反能為害自非服藥
煉液焉能不飲食乎切見時人不閑調攝疾疢競起若
不因食而生苟全其生須知切忌者矣所食之味有與
病相宜有與身為害若得宜則益體害則成疾以此致
危例皆難療凡煮藥飲汁以解毒者雖云救急不可熱
飲諸毒病得熱更甚宜冷飲之
肝病禁辛心病禁鹹脾病禁酸肺病禁苦腎病禁甘
(註)此言五藏有病而禁之以五味何也肝木病若與
之以辛辛助肺氣恐尅肝也故肝病則禁辛心火
病若與之以鹹鹹能益水恐水尅火也故心病則
禁鹹脾土病若與之以酸酸味屬肝恐木尅土也
故脾病則禁酸肺金病若與之以苦苦味屬火恐
尅金也故肺病則禁苦腎水病若與之以甘甘能
補脾脾主尅水故腎病則禁甘
春不食肝夏不食心秋不食肺冬不食腎四季不食脾
辯曰春不食肝者為肝氣王脾氣敗若食肝則又補肝
脾氣敗尤甚不可救又肝王之時不可死氣入肝恐傷
魂也若非王時即虚以肝補之佳餘藏準此
(註)此言四時有宜食有不宜食者如春為肝王則脾
弱故宜食脾而不宜食肝若食肝則肝益王而脾
更弱故曰不可救又云肝王之時不可以死氣入
肝即内經毋伐天和之意若伐天和則傷肝肝主
魂恐復傷魂也若非王時即虛虛則以肝補肝故
謂之佳餘藏準此
凡肝藏自不可輕噉自死者彌甚
(註)謂諸畜獸臨殺之時心有所驚肝有所忿食之俱
不利故曰不可輕噉如獸自死者必中毒而死更
不可食也
凡心皆為神識所舍勿食之使人來生復其對報矣
(註)人與物雖别而貪生畏死之心則一也惟其心為
神識所舍故曰勿食之
凡肉及肝落地不着塵土者不可食之
猪肉落水浮者不可食
諸肉不乾火炙而動見水自動者不可食之
六畜肉熱血不斷者不可食之
諸五藏及魚投地塵土不汚者不可食之
(註)以上五條皆怪異非常必不可食之
諸肉及魚若狗不食鳥不啄者不可食之
(註)凡禽獸不食之肉必有毒不可食之
肉中有如朱點者不可食之
(註)朱點惡血所聚此色惡不食也
父母及本身所屬之相不可食食之令人神魂不安
(註)此為仁人孝子之心也
食肥肉及熱羹下可飲冷水
(註)食肥肉熱羹後繼飲冷水冷熱相搏膩膈不行不
腹痛吐利必成痞變積慎之慎之
穢飯餒肉臭魚食之皆傷人
(註)言敗腐之物皆不宜食也
自死禽獸口閉者不可食之
(註)凡自死之物其肉皆有毒口閉則毒不得外泄切
不可食
六畜自死皆疫死則有毒不可食之
(註)疫毒能死六畜其肉必有疫毒故不可食
獸自死北首及伏地者食之殺人
(註)凡獸北向自死及死不僵而伏地者食之多殺人
食生肉飽飲乳變白蟲
(註)食生肉飽即飲乳酪則成濕熱必變生白蟲
疫死牛肉食之令病洞下亦致堅積宜利藥下之
(註)疫死牛肉有毒不可食食之若洞瀉為其毒自下
或致堅積宜下藥利之
脯藏米甕中有毒及經夏食之發腎病
(註)脯肉藏米甕中受濕熱鬱蒸之氣及經夏已腐者
食之腐氣入腎故發腎疾
治自死六畜肉中毒用黃蘗搗屑取方寸匕服
(註)六畜自死肉中有毒中其毒者以此方服之苦能
解毒也
治食鬱肉漏脯中毒方
燒犬屎酒服方寸匕每服人乳汁亦良飲生韭汁三
升亦得
(註)鬱肉密藏經宿之肉也漏脯經漏水之脯也食之
中毒以燒犬屎人乳汁生韮汁量其輕重而解之
治黍米中藏乾脯食之中毒方
大豆濃煮汁飲之數升即解亦治狸肉漏脯等毒
(註)同上鬱肉大豆汁亦能解毒
治食生肉中毒方
掘地深三尺取其下土三升以水五升煮數沸澄清
汁飲一升即愈
(註)地漿能解諸毒掘得黃土有泉滲出謂之地漿三
尺大㮣言也未見黃土皆穢土得黃土乃可取用
治食六畜鳥獸肝中毒方
水浸豆豉絞取汁服數升愈
(註)食禽肉獸肝中毒在胃故用豆䜴涌吐其毒
馬脚無夜眼者不可食之(夜眼一名附蟬尸)
(註)凡馬皆有夜眼若無者其形異故勿食之
食酸馬肉不飲酒則殺人
(註)馬肉味酸有毒故飲酒以解之
馬肉不可熱食傷人心
(註)馬屬火肉熱火甚恐傷心當冷食之
馬鞍下肉食之殺人
(註)鞍下肉久經汗漬有毒食之殺人
白馬黑頭者不可食之
(註)食療云食之令人癲
白馬青蹄者不可食之
(註)白馬青蹄騎之不利人食之必取害故不可食
馬肉㹠肉共食醉飽卧大忌
(註)馬肉屬火㹠肉屬水共食已屬不和若醉飽即卧
則傷脾氣故曰大忌
驢馬肉合猪肉食之成霍亂
(註)猪肉雜食恐難消化亂於腸胃故成霍亂
馬肝及毛不可妄食中毒害人
(註)漢史云文成食馬肝而死故曰不可妄食恐中其
毒也
治馬肝毒中人未死方(馬肝一名懸熢)
雄鼠屎二七粒末之水和服日再服
(註)馬食鼠屎則腹脹是鼠能制馬也故中馬肝毒以
此解之
又方
人垢取方寸匕服之佳
(註)人垢即人頭垢也用方寸匕酒化下得吐為佳
治馬肉中毒欲死方
香豉(二兩)杏仁(三兩)
右二味蒸一食頃熟杵之服日再服
(方解)日華子云黑豆調中下氣治牛馬瘟毒杏仁下氣
氣下則毒亦解矣
又方
煮蘆根汁飲之良
(方解)蘆根味甘性寒解諸肉毒
疫死牛或目赤或黃食之大忌
(註)牛疫死目或赤或黃疫毒甚也大忌食之
牛肉共猪肉食之必作寸白蟲
(註)牛肉共猪肉食之脾胃濕熱者能生寸白蟲當戒
之
青牛腸不可合犬肉食之
牛肺從三月至五月其中有蟲如馬尾割去勿食食之
損人
(註)凡牛腸肺值三月至五月濕熱交蒸之時必生其
蟲戒勿食之
牛羊猪肉皆不得以楮木桑木蒸炙食之令人腹内生
蟲
(註)古人煉藥多用桑柴火楮實子能健脾消水楮木
亦可燒用何以蒸炙諸肉食之即生蟲乎其或物
性相反也
噉蛇牛肉有毒食之殺人不可食
(註)噉蛇牛何以識認惟毛髮向後順者是也
治噉蛇牛肉食之欲死方
飲人乳汁一升立愈以泔水洗頭飲一升愈
牛肚細切水一斗煮取一升煖飲之大汗出愈
(註)人乳能解馬肝牛肉之毒用頭垢吐其毒而愈用
牛肚不甚善
治食牛肉中毒方
甘草煮汁飲之即愈
(方解)甘草味甘能解百毒
羊肉其有宿熱者不可食之
(註)羊肉性熱若其人有素熱者忌食之
羊肉不可共生魚酪食之害人
(註)羊肉熱與生魚酪乳共食必不益人也
羊蹄甲中有珠子白者名羊懸筋食之令人癲
(按)此義未詳
白羊黑頭食其腦作腸癰
(註)諸腦有毒惟此羊腦食之作腸癰
羊肝共生椒食之破人五藏
(註)羊肝生椒皆屬於火共食恐損傷人五藏也
猪肉共羊肝和食之令人心悶
(註)猪肉滯羊肝膩共食則氣滯而心悶矣
猪肉以生胡荽同食爛人臍
(註)胡荽與猪肉不可同食不可多者恐動風疾云爛
人臍此義未詳
猪脂不可合梅子食之
(註)猪脂滑利梅子酸濇性相反也故不可合食
猪肉合葵食之少氣
(按)此義未詳
鹿肉不可合蒲白作羹食之發惡瘡
(註)鹿肉性温九月至正月堪食他月食之則冷痛如
和蒲作羹食之發惡瘡此義未詳
麋脂及梅李子若孕婦食之令子青肓男子傷精
(集註)李彣曰人目以隂為體以陽為用麋隂獸也梅及
李味酸苦亦屬隂類孕婦三物合食則隂氣太盛
陽氣絶少故令子青盲也男子精氣宜温煖隂盛
則精寒本草云麋脂令隂痿
(按)麋蹄下有二竅為夜目淮南子云孕婦見麋而
生子四目今三物合食令子青盲皆物類相感胎
教慎之
麞肉不可合鰕及生菜梅李果食之傷人
(註)麞肉性温八月至十一月食之勝羊肉餘月食之
動氣鰕能動風生菜梅李動痰合食之皆令人病
白犬自死不出舌者食之害人
(註)凡犬死必吐舌惟中毒而死其舌不吐毒在内也
故食之害人
痼疾人不可食熊肉令終身不愈
(註)人有痼疾不可食熊肉因熊性猛悍食之痼疾永
不除
食狗鼠餘令人發瘻瘡
(註)狗鼠食物有餘存者其物必有涎滴因涎有毒人
若食此物必發瘻瘡
治食犬肉不消心下堅或腹脹口乾大渴心急發熱妄
語如狂或洞下方
杏仁(一升合皮熟研用)
以沸湯三升和取汁分三服利下兩片大驗
(方解)此以相畏相制之義也犬肉畏杏仁故用此而諸
證悉除矣
婦人妊娠不可食兔肉及鼈雞鴨令子無聲音
(註)妊娠食兔肉令子缺唇食鼈肉令子短項食羊犬
令子多熱食雞鴨令子無聲音此數者妊婦皆不
當食也
兔肉不可合白雞肉食之令人面發黃
(註)兔肉酸寒多食損元氣絶血脉令人萎黃白雞雖
得庚金太白之象實屬風木能助肝火二物合食
動脾氣而發黃故不可合食
兔肉着乾薑食之成霍亂
(註)兔肉酸寒隂性也乾薑辛熱陽性也性味相反同
食者必成霍亂
凡鳥自死口不閉翅不合者不可食之
(註)諸鳥自死必閉口斂翅若開口張翅恐有毒不可
食
諸禽肉肝青者食之殺人
(註)肝青者被毒所傷若食之必殺人
雞有六翮四距者不可食之(距雞脚爪也)
(註)形有怪異者有毒故不可食
烏雞白頭者不可食之
(註)色有不相合者有毒不可食
雞不可合葫蒜食之滯氣
(註)雞蒜同食能動風動痰風痰發動故氣滯
山雞不可合鳥獸肉食之
(註)山雞食蟲蟻有毒與鳥獸肉相反故戒合食
雉肉久食令人瘦
(註)雉肉小毒發瘡疥生諸蟲以此則令人瘦
鴨卵不可合鼈肉食之
(註)二物性寒發冷氣不可合食
雀肉不可合李子食之
(註)雀肉性煖大温李子性寒味酸温得寒酸而滯氣
故不可合食
婦人妊娠食雀肉飲酒令子淫亂無恥
(註)雀之性淫酒能亂性妊娠當戒食之古慎胎教也
燕肉勿食入水為蛟龍所噉
(註)蛟龍嗜燕人食燕者不可入水雷公曰海竭江枯
投游波而立泛以蛟龍嗜燕故也凡渡江海者切
不可食燕肉
鳥獸有中毒箭死者其肉有毒解之方
大豆煮汁及鹽汁服之解
(方解)箭傷有毒凡鳥獸被箭死者肉毒人食之先服鹽
汁次服豆汁解不及者死
魚頭正白如連珠至脊上食之殺人
魚頭中無腮者不可食之殺人
魚無腸膽者不可食之三年隂不起女子絶生
魚頭似有角者不可食之
魚目合者不可食之
(註)以上皆怪異之形色必有毒也
六甲日勿食鱗甲之物
(註)六甲值日食鱗甲物犯其所忌故曰勿食
魚不可合雞肉食之
(註)魚屬火善動雞屬木生風風火相煽故勿合食
魚不得合鸕鷀肉食之
(註)鸕鷀嗜魚凡物相制相犯者皆不可合食
鯉魚鮓不可合小荳藿食之魚子不可合猪肝食之害
人(小荳藿即小荳葉也)
鯉魚不可合犬肉食之
鯽魚不可合猴雉肉食之
醍魚合鹿肉生食令人筋甲縮
青魚酢不可合胡荽及生葵并麥醬食
鰌鱔不可合白犬血食之
(註)以上六條皆能助熱動風合食俱不宜
龜肉不可合酒菓子食之
(註)龜多神靈不可輕食若酒菓合食更非所宜也
鼈目凹䧟者及腹下有王字形者不可食之其肉不得
合雞鴨食之
(註)鼈無耳以目為聽目凹䧟及腹有王字形者皆有
毒慎之性與雞鴨相反故不可合食
龜鼈肉不可合莧菜食之
(註)龜鼈皆與莧菜相反若合食之必成鼈瘕
鰕無鬚及腹下通黑煮之反白者不可食之
(註)無鬚腹黑反白者怪異之鰕也故不可食
食膾飲乳酪令人腹中生蟲為瘕
(註)膾乃牛羊魚之腥聶而切之為膾乳酪酸寒與膾
同食則生蟲為瘕故戒合食
膾食在胃不化吐不出速下除之久成癥病治之方
橘皮(一兩)大黃(二兩)
朴消(二兩)
右三味以水一大升煮至小升頓服即消
(方解)橘皮解魚毒得消黃使下從大便而出也
食膾多不消結為癥病治之方
馬鞭草
右一味搗汁飲之或以薑葉汁飲之一升亦消
又可服吐藥吐之
(方解)馬鞭草主治癥癖血瘕破血殺蟲薑葉解毒皆可
用之
食魚後食毒兩種煩亂治之方
橘皮濃煎汁服之即解
(方解)橘皮味苦辛温下氣通神故能解毒
食鯸鮧魚中毒方
蘆根煮汁服之即解
(方解)鯸鮧即河豚魚味美其腹腴呼為西施乳頭無腮
身無鱗其肝毒血殺人脂令舌麻子令腹脹眼令
目花惟蘆根汁能解之
蟹目相向足斑目赤者不可食之
(註)蟹目相背若目相向足斑目赤者有毒故戒勿食
食蟹中毒治之方
紫蘇煮汁飲之三升愈紫蘇子搗汁飲之亦良冬瓜
汁飲三升食冬瓜亦可
(方解)紫蘇冬瓜俱能解毒故用之
凡蟹未遇霜多毒其熟者乃可食之
(註)蟹未經霜有毒不可生食經霜則毒無
蜘蛛落食中有毒勿食之
(註)蜘蛛有毒凡落食上不可食有毒故也
凡蜂蠅蟲蟻等多集食上食之致瘻
(註)蟲類有毒凡蟲集食上者食之則致瘻
果實菜榖禁忌并治第二十五
内經曰天食人以五氣地食人以五味果實菜榖
皆地産也又云五穀為養五果為助五菜為充是
以草實曰蓏木實曰果禮云棗曰新之栗曰撰之
桃曰胆之柤梨曰攅之則治果實有法矣烹葵斷
壺紀乎豳風芥醬芼羹以養父母則用五菜有道
矣牛宜稌羊宜黍豕宜稷犬宜粱雁宜麥則配五
榖有方然其物有不宜常食者有不宜食者經云
隂之所生本在五味隂之五宫傷在五味人安可
不知其所禁忌乎
果子生食生瘡
(註)果生之性多濕多熱而有毒或生食之故令生瘡
腹脹作泄
果子落地經宿蟲蟻食之者人大忌食之
(註)凡果落地隔夜尚不可食而况蟲蟻食者乎見之
者切不可食
生米停留多日有損處食之傷人
(註)凡食之物停留多日或隔夜者若有損處即蟲鼠
所嚙之餘皆有毒傷人
桃子多食令人熱仍不得入水浴令人病寒熱淋瀝病
(註)桃味甘酸性熱若多食者令人熱入水浴者則濕
與熱相摶不得宣散故令人外寒熱内成癃症也
杏酪不熟傷人(一云殺人)
(註)杏味酸苦有毒酪釀未熟若食恐害人也
梅多食壊人齒
(註)梅味苦酸若多食者令人齒損齒者骨之餘也因
腎主液而合骨故傷齒
李不可多食令人腹脹
(註)李味酸澁若多食則中氣不舒故令人腹脹
林禽不可多食令人百衇弱
(註)林禽味酸澁多食則令百衇不得宣故衇弱
橘柚多食令人口爽不知五味
(註)尚書注小曰橘大曰柚二者其味皆酸而性寒若
過食則口雖爽而五味不知焉
梨不可多食令人寒中金瘡産婦亦不宜食
(註)梨味甘酸性寒若過食則令人中焦寒金瘡産婦
更宜戒之
櫻桃杏多食傷筋骨
(註)櫻桃杏味酸性寒若過食則傷筋骨内經云酸則
傷筋寒主傷腎故傷筋骨
安石榴不可多食損人肺
(註)安石榴味酸澁酸澁則氣滯肺主氣宜利而不宜
滯滯則傷損矣故不可過食也
胡桃不可多食令人動痰飲
(集註)程林曰胡桃潤肺消痰何以動痰飲因其性熱多
食則令人火動煎熬津液而為痰飲矣
生棗多食令人熱渴氣脹寒熱羸弱者彌不可食傷人
(註)棗性熱生渴味甘生滿羸弱者内熱必盛脾胃必
虛故令人寒熱尤不可食
食諸果中毒治之方
猪骨(煆黑)
右一味為末水服方寸匕亦治馬肝及漏脯等毒
(方解)以猪骨治果子毒物性相制使然治馬肝毒者以
猪畜屬水馬畜屬火此水尅火之義也治漏脯毒
者亦骨肉相感之義耳
木耳赤色及仰生者勿食
菌仰卷者及赤色者不可食
(註)木耳諸菌皆覆卷而生若仰卷而生形色皆異必
有毒也故不可食
食諸菌中毒悶亂欲死治之方
人糞汁飲一升土漿飲一二升
大豆濃煮汁飲服諸吐利藥並解
(集解)李彣曰悶亂欲死毒在胃也服吐利藥並解使毒
氣上下分消也
食楓樹菌而笑不止治之以前方
(集解)李彣曰心主笑笑不止是毒氣入心也以前方治
之則解耳
誤食野芋煩亂欲死治之以前方
(集解)李彣曰煩出於肺煩亂欲死故知毒氣入肺也亦
用前方
蜀椒閉口者有毒誤食之戟人咽喉氣病欲絶或吐下
白沫身體痺冷急治之方
肉桂煎汁飲之多飲凉水一二升
或食蒜或濃煮豉飲之並解
(方解)蜀椒味辛辣性熱有毒閉口者其毒更勝如桂與
蒜皆大辛大熱之物通血衇辟邪穢以熱治熱是
從治之法也冷水清凉解熱地漿得土氣以萬物
本乎土亦莫不復歸於土見土則毒已化矣飲豉
汁者吐以去其毒也
正月勿食葱令人面生游風
(註)葱味辛散通陽氣而走頭面食生葱過於發散故
面生游風
二月勿食蓼傷人腎
(註)蓼味辛散辛能走腎二月卯木主令腎主閉藏若
食之則傷腎故曰勿食
三月勿食小蒜傷人志性
(註)蒜辛熱有毒奪氣傷神三月陽氣盛故勿食
四月八月勿食胡荽傷人神
(註)胡荽辛温開竅四月陽氣盛八月隂氣斂若食此
辛散之味必傷神也
五月勿食韭令人乏氣力
(註)韭春食則香夏食則臭是月食之則之氣力
五月五日勿食一切生菜發百病
(註)五月五日天中節是日純陽人當養陽以順時若
食生菜是伐天和故百病發焉
六月七月勿食茱萸傷神氣
(註)茱萸辛熱走氣六月陽氣盛張七月隂微將斂若
食此辛熱之味有傷神氣也
八月九月勿食薑傷人神
(註)薑性熱味辛辣八九兩月秋主收斂過於辛散故
傷人之神朱子晦菴云秋食薑夭人天年謂其辛
走氣瀉肺也
十月勿食椒損人心傷人衇
(註)椒性熱味辛辣十月陽氣盡斂若食此辛熱之味
必損心傷衇
十月勿食被霜生菜令人面無光目澁心痛腰疼或發
心瘧瘧發時手足十指爪皆青困萎
(註)道藏云六隂之月萬物至此歸根復命以待來復
不可食寒冷生菜性冷經霜則寒若食此是伐天
和故有此等證
十一月十二月勿食薤令人多涕唾
(註)薤味辛散走肺氣食之令人多涕唾
四季勿食生葵令人飲食不化發百病非但食中藥中
皆不可用深宜慎之
(註)脾旺寄於四時之季月生葵滑利傷脾若食之則
飲食不化而發百病
葱韭初生芽者食之傷人心氣
(註)初生芽者含抑鬱而未透發故食傷心氣
飲白酒食生韭令人病增
(註)酒多濕韭性熱濕熱相合令人病增
生葱不可共蜜食之殺人獨顆蒜彌甚
(註)葱蒜皆不可共蜜食若共食令人利下
棗合生葱食之令人病
(按)此義未詳
食糖蜜後四日内食生葱韭令人心痛
(註)蜜與葱及韭蒜皆相反雖食蜜後四日内猶忌之
若犯令人心痛
生葱和雄雞白犬肉食之令人七竅經年流血
(集註)李彣曰此皆生風發火之物若合食則血氣更淖
溢不和故七竅流血
夜食諸薑蒜葱等傷人心
(註)此皆辛熱辣物夜屬隂氣主收斂不宜食而食之
則擾陽氣故曰傷人心
蕪菁根多食令人氣脹
(註)此言不可過食若過食則動氣而脹也
薤不共牛肉作羹食之成瘕病韭亦然
(註)薤韭同牛肉食皆難尅化積而不消則成癥瘕
蓴多食動痔病
(註)蓴性滑有毒而易下故發痔病
野苣不可同蜜食之作内痔
(註)野苣味苦性寒若同蜜食必成内痔
白苣不可共酪同食作䘌蟲
(註)白苣味苦性寒乳酪味甘性熱一寒一熱則成濕
濕成則生蟲故曰不可食
黃瓜食之發熱病
(註)黃瓜多濕有毒程林曰動寒熱虛熱天行熱病及
病後皆不可食
葵心不可食傷人葉尤冷黃背赤背赤莖者勿食之
(註)葵心有毒背葉反常亦有毒不可食
胡荽久食之令多忘
(註)胡荽辛温開竅久食耗心血故令人多忘
病人不可食胡荽及黃花菜
(註)胡荽耗氣黃花菜破氣耗血皆病人忌食
芋不可多食動病
(註)芋滯有毒多食則脾困而脹生故戒多食
妊娠食薑令子餘指
(註)餘指手多一指也薑形類指物性相感如此
蓼多食發心病蓼和生魚食之令人奪氣隂核疼痛
(集註)孫思邈曰食蓼過多有毒發心痛以氣味辛温故
也生魚酢屬合食則相犯奪氣也隂核痛亦濕熱
致病耳
芥菜不可共兔肉食之成惡邪病
(註)凡物性相反不可同食同食則成惡邪病
小蒜多食傷人力
(註)小蒜辛温小毒若多食氣散則傷心力
食躁式躁方
(按)食躁式躁之式字當是或字應改之
(註)食躁或躁者即今之食後時或惡心或吐不吐之
病也故以豉湯吐之
豉濃煮汁飲之
鈎吻與芹菜相似誤食之殺人解之方
(註)太隂之精名曰鈎吻入口則死葛洪云鈎吻生處
無他草莖上有毛
薺苨(八兩)
右一味水六升煮取二升温分二服
菜中有水莨菪葉圓而光有毒誤食令人狂亂状如中
風或吐血治之方
甘草煮汁服之即解
春秋二時龍帶精入芹菜中人偶食之為病發時手青
腹滿痛不可忍名蛟龍病治之方
硬糖(二三斤)
右一味日兩度服之吐出如蜥蜴三五枚差
(方解)芹生陂澤之中蛟龍雖變化莫測其精焉能入此
大抵是蜥蜴虺蛇春夏之交遺精於此耳且蛇嗜
芹尤為可証按外臺秘要云蛟龍子生在芹上誤
食入腹變成龍子飴粳米杏仁乳餅煮粥食之吐
出蛟子大驗張機用硬糖治之考本草並無硬糖
當是粳米飴糖無疑二物味甘甘能解毒是也
食苦瓠中毒治之方
黍穰煮汁數服之解
(註)風俗通云燒穰可以殺瓠又云種瓜之家不燒漆
物性相畏有如是也人過食苦瓠吐利不止者以
黍穰汁解之本諸此
扁豆寒熱者不可食之
(註)扁豆性滯而補如患寒熱者忌之
久食小豆令人枯燥
(註)小豆即赤豆也性主利水久食令肌膚枯燥
食大豆屑忌噉猪肉
(註)大豆即黃豆也若同猪肉食之則閉氣故忌之小
兒尤當忌之
大麥久食令人作㿍
(集註)李彣曰㿍疥同蓋麥入心久食則心氣盛而内熱
内經曰諸瘡瘍皆屬心火故作㿍
白黍米不可同飴蜜食亦不可合葵食之
(註)黍米多熱多食心煩飴蜜味甘多食中滿食療云
黍米同葵食成痼疾物性相反如此
荍麥麵多食之令人髮落
(按)此義未詳
鹽多食傷人肺
(註)鹽味鹹過食傷肺發𠻳哮喘
食冷物冰人齒
食熱物勿飲冷水
(註)寒熱相摶脾胃乃傷
飲酒食生蒼耳令人心痛
(註)酒性純陽蒼耳味苦有毒苦先入心飲酒以行其
毒故心痛
夏月大醉汗流不得冷水洗着身及使扇即成病
(註)夏月飲酒汗流則腠理開若浴水及使扇寒風相
摶或即成黃汗或即成漏風戒之慎之
飲酒大醉炙腹背令人腸結
灸家云毋灸大醉人即此義也
醉後勿飽食發寒熱
(註)醉則肝膽之氣肆行木來侮土故曰勿食飽發寒
熱
飲酒食猪肉卧秫稻穰中則發黃
(註)酒性多濕多熱飲酒食肉則濕熱交蒸於中宫卧
秫稻穰中則濕熱困於外故發黃也
食飴多飲酒大忌
(按)諺云酒家忌甘此義未詳
凡酒及水照見人影動者不可飲之
(註)見此影動者乃性異也切不可飲之
醋合酪食之令人血瘕
(註)酪性粘滯醋性酸收故令成血瘕
食白米粥勿食生蒼耳成走注
(註)白米粥蒼耳子同食成走注病然必性味不合也
食甜粥已食鹽即吐
(註)粥甘鹽醎先食甜已復過食鹽即吐理必然也
犀角筯攪飲食沫出及澆地墳起者食之殺人
(註)抱朴子云犀食百草及衆木之棘故知飲食之毒
若攪飲食沫出者必有毒也澆地墳起者此怪異
也故食之殺人
飲食中毒煩滿治之方
苦參(三兩)苦酒(一升半)
右二味煮三沸三上三下服之吐食出即差
(方解)苦參味苦苦酒味酸酸苦涌泄而去其毒煩滿自
除
又方
犀角湯亦佳
(註)中毒煩滿毒在胃中犀角解胃中毒
貪食食多不消心腹堅滿痛治之方
鹽(一升)水(三升)
右二味煮令鹽消分三服當吐出食便差
(方解)鹽鹹能軟堅又能涌泄堅滿自除
礬石生入腹破人心肝亦禁水
(註)礬性酸澁無故用之傷心肝礬得水則化物性相
畏故亦禁水
商陸以水服殺人
(註)商陸大毒能行水而忌水服物性相惡而然
葶藶子傅頭瘡藥氣入腦殺人
葶藶大寒雖能傅瘡殺蟲然藥氣善能下行則瘡
毒亦内攻入腦矣故殺人
水銀入人耳及六畜等皆死以金銀着耳邊水銀則吐
(註)水銀大毒入耳則沉經墜絡皆能死人以金銀着
耳門引之則吐出此物性感召之理猶磁石之引
針也
苦楝無子者殺人
(註)苦楝有雌雄兩種雄者無子根赤有毒服之使人
吐不能止有至死者雌者有子根白有微毒可入
藥用
凡諸毒多是假毒以投無知時宜煮薺苨甘草汁飲之
通除諸毒藥
(註)凡諸毒多借飲食以投毒而服毒之人原自不知
若覺之則時時煮甘草薺苨湯飲之以二物能解
草石百毒也
御纂醫宗鑑卷二十四
御纂醫宗金鑑卷二十四
訂正仲景全書金匱要略註下之三
金匱要略廿四廿五兩門原列在卷末其文似後
人補入註家或註或刪但傳世已久難以削去兹
仍附原文另為一篇以存參考云
禽獸魚蟲禁忌并治第二十四
凡飲食滋味以養於身食之有妨反能為害自非服藥
煉液焉能不飲食乎切見時人不閑調攝疾疢競起若
不因食而生苟全其生須知切忌者矣所食之味有與
病相宜有與身為害若得宜則益體害則成疾以此致
危例皆難療凡煮藥飲汁以解毒者雖云救急不可熱
飲諸毒病得熱更甚宜冷飲之
肝病禁辛心病禁鹹脾病禁酸肺病禁苦腎病禁甘
(註)此言五藏有病而禁之以五味何也肝木病若與
之以辛辛助肺氣恐尅肝也故肝病則禁辛心火
病若與之以鹹鹹能益水恐水尅火也故心病則
禁鹹脾土病若與之以酸酸味屬肝恐木尅土也
故脾病則禁酸肺金病若與之以苦苦味屬火恐
尅金也故肺病則禁苦腎水病若與之以甘甘能
補脾脾主尅水故腎病則禁甘
春不食肝夏不食心秋不食肺冬不食腎四季不食脾
辯曰春不食肝者為肝氣王脾氣敗若食肝則又補肝
脾氣敗尤甚不可救又肝王之時不可死氣入肝恐傷
魂也若非王時即虚以肝補之佳餘藏準此
(註)此言四時有宜食有不宜食者如春為肝王則脾
弱故宜食脾而不宜食肝若食肝則肝益王而脾
更弱故曰不可救又云肝王之時不可以死氣入
肝即内經毋伐天和之意若伐天和則傷肝肝主
魂恐復傷魂也若非王時即虛虛則以肝補肝故
謂之佳餘藏準此
凡肝藏自不可輕噉自死者彌甚
(註)謂諸畜獸臨殺之時心有所驚肝有所忿食之俱
不利故曰不可輕噉如獸自死者必中毒而死更
不可食也
凡心皆為神識所舍勿食之使人來生復其對報矣
(註)人與物雖别而貪生畏死之心則一也惟其心為
神識所舍故曰勿食之
凡肉及肝落地不着塵土者不可食之
猪肉落水浮者不可食
諸肉不乾火炙而動見水自動者不可食之
六畜肉熱血不斷者不可食之
諸五藏及魚投地塵土不汚者不可食之
(註)以上五條皆怪異非常必不可食之
諸肉及魚若狗不食鳥不啄者不可食之
(註)凡禽獸不食之肉必有毒不可食之
肉中有如朱點者不可食之
(註)朱點惡血所聚此色惡不食也
父母及本身所屬之相不可食食之令人神魂不安
(註)此為仁人孝子之心也
食肥肉及熱羹下可飲冷水
(註)食肥肉熱羹後繼飲冷水冷熱相搏膩膈不行不
腹痛吐利必成痞變積慎之慎之
穢飯餒肉臭魚食之皆傷人
(註)言敗腐之物皆不宜食也
自死禽獸口閉者不可食之
(註)凡自死之物其肉皆有毒口閉則毒不得外泄切
不可食
六畜自死皆疫死則有毒不可食之
(註)疫毒能死六畜其肉必有疫毒故不可食
獸自死北首及伏地者食之殺人
(註)凡獸北向自死及死不僵而伏地者食之多殺人
食生肉飽飲乳變白蟲
(註)食生肉飽即飲乳酪則成濕熱必變生白蟲
疫死牛肉食之令病洞下亦致堅積宜利藥下之
(註)疫死牛肉有毒不可食食之若洞瀉為其毒自下
或致堅積宜下藥利之
脯藏米甕中有毒及經夏食之發腎病
(註)脯肉藏米甕中受濕熱鬱蒸之氣及經夏已腐者
食之腐氣入腎故發腎疾
治自死六畜肉中毒用黃蘗搗屑取方寸匕服
(註)六畜自死肉中有毒中其毒者以此方服之苦能
解毒也
治食鬱肉漏脯中毒方
燒犬屎酒服方寸匕每服人乳汁亦良飲生韭汁三
升亦得
(註)鬱肉密藏經宿之肉也漏脯經漏水之脯也食之
中毒以燒犬屎人乳汁生韮汁量其輕重而解之
治黍米中藏乾脯食之中毒方
大豆濃煮汁飲之數升即解亦治狸肉漏脯等毒
(註)同上鬱肉大豆汁亦能解毒
治食生肉中毒方
掘地深三尺取其下土三升以水五升煮數沸澄清
汁飲一升即愈
(註)地漿能解諸毒掘得黃土有泉滲出謂之地漿三
尺大㮣言也未見黃土皆穢土得黃土乃可取用
治食六畜鳥獸肝中毒方
水浸豆豉絞取汁服數升愈
(註)食禽肉獸肝中毒在胃故用豆䜴涌吐其毒
馬脚無夜眼者不可食之(夜眼一名附蟬尸)
(註)凡馬皆有夜眼若無者其形異故勿食之
食酸馬肉不飲酒則殺人
(註)馬肉味酸有毒故飲酒以解之
馬肉不可熱食傷人心
(註)馬屬火肉熱火甚恐傷心當冷食之
馬鞍下肉食之殺人
(註)鞍下肉久經汗漬有毒食之殺人
白馬黑頭者不可食之
(註)食療云食之令人癲
白馬青蹄者不可食之
(註)白馬青蹄騎之不利人食之必取害故不可食
馬肉㹠肉共食醉飽卧大忌
(註)馬肉屬火㹠肉屬水共食已屬不和若醉飽即卧
則傷脾氣故曰大忌
驢馬肉合猪肉食之成霍亂
(註)猪肉雜食恐難消化亂於腸胃故成霍亂
馬肝及毛不可妄食中毒害人
(註)漢史云文成食馬肝而死故曰不可妄食恐中其
毒也
治馬肝毒中人未死方(馬肝一名懸熢)
雄鼠屎二七粒末之水和服日再服
(註)馬食鼠屎則腹脹是鼠能制馬也故中馬肝毒以
此解之
又方
人垢取方寸匕服之佳
(註)人垢即人頭垢也用方寸匕酒化下得吐為佳
治馬肉中毒欲死方
香豉(二兩)杏仁(三兩)
右二味蒸一食頃熟杵之服日再服
(方解)日華子云黑豆調中下氣治牛馬瘟毒杏仁下氣
氣下則毒亦解矣
又方
煮蘆根汁飲之良
(方解)蘆根味甘性寒解諸肉毒
疫死牛或目赤或黃食之大忌
(註)牛疫死目或赤或黃疫毒甚也大忌食之
牛肉共猪肉食之必作寸白蟲
(註)牛肉共猪肉食之脾胃濕熱者能生寸白蟲當戒
之
青牛腸不可合犬肉食之
牛肺從三月至五月其中有蟲如馬尾割去勿食食之
損人
(註)凡牛腸肺值三月至五月濕熱交蒸之時必生其
蟲戒勿食之
牛羊猪肉皆不得以楮木桑木蒸炙食之令人腹内生
蟲
(註)古人煉藥多用桑柴火楮實子能健脾消水楮木
亦可燒用何以蒸炙諸肉食之即生蟲乎其或物
性相反也
噉蛇牛肉有毒食之殺人不可食
(註)噉蛇牛何以識認惟毛髮向後順者是也
治噉蛇牛肉食之欲死方
飲人乳汁一升立愈以泔水洗頭飲一升愈
牛肚細切水一斗煮取一升煖飲之大汗出愈
(註)人乳能解馬肝牛肉之毒用頭垢吐其毒而愈用
牛肚不甚善
治食牛肉中毒方
甘草煮汁飲之即愈
(方解)甘草味甘能解百毒
羊肉其有宿熱者不可食之
(註)羊肉性熱若其人有素熱者忌食之
羊肉不可共生魚酪食之害人
(註)羊肉熱與生魚酪乳共食必不益人也
羊蹄甲中有珠子白者名羊懸筋食之令人癲
(按)此義未詳
白羊黑頭食其腦作腸癰
(註)諸腦有毒惟此羊腦食之作腸癰
羊肝共生椒食之破人五藏
(註)羊肝生椒皆屬於火共食恐損傷人五藏也
猪肉共羊肝和食之令人心悶
(註)猪肉滯羊肝膩共食則氣滯而心悶矣
猪肉以生胡荽同食爛人臍
(註)胡荽與猪肉不可同食不可多者恐動風疾云爛
人臍此義未詳
猪脂不可合梅子食之
(註)猪脂滑利梅子酸濇性相反也故不可合食
猪肉合葵食之少氣
(按)此義未詳
鹿肉不可合蒲白作羹食之發惡瘡
(註)鹿肉性温九月至正月堪食他月食之則冷痛如
和蒲作羹食之發惡瘡此義未詳
麋脂及梅李子若孕婦食之令子青肓男子傷精
(集註)李彣曰人目以隂為體以陽為用麋隂獸也梅及
李味酸苦亦屬隂類孕婦三物合食則隂氣太盛
陽氣絶少故令子青盲也男子精氣宜温煖隂盛
則精寒本草云麋脂令隂痿
(按)麋蹄下有二竅為夜目淮南子云孕婦見麋而
生子四目今三物合食令子青盲皆物類相感胎
教慎之
麞肉不可合鰕及生菜梅李果食之傷人
(註)麞肉性温八月至十一月食之勝羊肉餘月食之
動氣鰕能動風生菜梅李動痰合食之皆令人病
白犬自死不出舌者食之害人
(註)凡犬死必吐舌惟中毒而死其舌不吐毒在内也
故食之害人
痼疾人不可食熊肉令終身不愈
(註)人有痼疾不可食熊肉因熊性猛悍食之痼疾永
不除
食狗鼠餘令人發瘻瘡
(註)狗鼠食物有餘存者其物必有涎滴因涎有毒人
若食此物必發瘻瘡
治食犬肉不消心下堅或腹脹口乾大渴心急發熱妄
語如狂或洞下方
杏仁(一升合皮熟研用)
以沸湯三升和取汁分三服利下兩片大驗
(方解)此以相畏相制之義也犬肉畏杏仁故用此而諸
證悉除矣
婦人妊娠不可食兔肉及鼈雞鴨令子無聲音
(註)妊娠食兔肉令子缺唇食鼈肉令子短項食羊犬
令子多熱食雞鴨令子無聲音此數者妊婦皆不
當食也
兔肉不可合白雞肉食之令人面發黃
(註)兔肉酸寒多食損元氣絶血脉令人萎黃白雞雖
得庚金太白之象實屬風木能助肝火二物合食
動脾氣而發黃故不可合食
兔肉着乾薑食之成霍亂
(註)兔肉酸寒隂性也乾薑辛熱陽性也性味相反同
食者必成霍亂
凡鳥自死口不閉翅不合者不可食之
(註)諸鳥自死必閉口斂翅若開口張翅恐有毒不可
食
諸禽肉肝青者食之殺人
(註)肝青者被毒所傷若食之必殺人
雞有六翮四距者不可食之(距雞脚爪也)
(註)形有怪異者有毒故不可食
烏雞白頭者不可食之
(註)色有不相合者有毒不可食
雞不可合葫蒜食之滯氣
(註)雞蒜同食能動風動痰風痰發動故氣滯
山雞不可合鳥獸肉食之
(註)山雞食蟲蟻有毒與鳥獸肉相反故戒合食
雉肉久食令人瘦
(註)雉肉小毒發瘡疥生諸蟲以此則令人瘦
鴨卵不可合鼈肉食之
(註)二物性寒發冷氣不可合食
雀肉不可合李子食之
(註)雀肉性煖大温李子性寒味酸温得寒酸而滯氣
故不可合食
婦人妊娠食雀肉飲酒令子淫亂無恥
(註)雀之性淫酒能亂性妊娠當戒食之古慎胎教也
燕肉勿食入水為蛟龍所噉
(註)蛟龍嗜燕人食燕者不可入水雷公曰海竭江枯
投游波而立泛以蛟龍嗜燕故也凡渡江海者切
不可食燕肉
鳥獸有中毒箭死者其肉有毒解之方
大豆煮汁及鹽汁服之解
(方解)箭傷有毒凡鳥獸被箭死者肉毒人食之先服鹽
汁次服豆汁解不及者死
魚頭正白如連珠至脊上食之殺人
魚頭中無腮者不可食之殺人
魚無腸膽者不可食之三年隂不起女子絶生
魚頭似有角者不可食之
魚目合者不可食之
(註)以上皆怪異之形色必有毒也
六甲日勿食鱗甲之物
(註)六甲值日食鱗甲物犯其所忌故曰勿食
魚不可合雞肉食之
(註)魚屬火善動雞屬木生風風火相煽故勿合食
魚不得合鸕鷀肉食之
(註)鸕鷀嗜魚凡物相制相犯者皆不可合食
鯉魚鮓不可合小荳藿食之魚子不可合猪肝食之害
人(小荳藿即小荳葉也)
鯉魚不可合犬肉食之
鯽魚不可合猴雉肉食之
醍魚合鹿肉生食令人筋甲縮
青魚酢不可合胡荽及生葵并麥醬食
鰌鱔不可合白犬血食之
(註)以上六條皆能助熱動風合食俱不宜
龜肉不可合酒菓子食之
(註)龜多神靈不可輕食若酒菓合食更非所宜也
鼈目凹䧟者及腹下有王字形者不可食之其肉不得
合雞鴨食之
(註)鼈無耳以目為聽目凹䧟及腹有王字形者皆有
毒慎之性與雞鴨相反故不可合食
龜鼈肉不可合莧菜食之
(註)龜鼈皆與莧菜相反若合食之必成鼈瘕
鰕無鬚及腹下通黑煮之反白者不可食之
(註)無鬚腹黑反白者怪異之鰕也故不可食
食膾飲乳酪令人腹中生蟲為瘕
(註)膾乃牛羊魚之腥聶而切之為膾乳酪酸寒與膾
同食則生蟲為瘕故戒合食
膾食在胃不化吐不出速下除之久成癥病治之方
橘皮(一兩)大黃(二兩)
朴消(二兩)
右三味以水一大升煮至小升頓服即消
(方解)橘皮解魚毒得消黃使下從大便而出也
食膾多不消結為癥病治之方
馬鞭草
右一味搗汁飲之或以薑葉汁飲之一升亦消
又可服吐藥吐之
(方解)馬鞭草主治癥癖血瘕破血殺蟲薑葉解毒皆可
用之
食魚後食毒兩種煩亂治之方
橘皮濃煎汁服之即解
(方解)橘皮味苦辛温下氣通神故能解毒
食鯸鮧魚中毒方
蘆根煮汁服之即解
(方解)鯸鮧即河豚魚味美其腹腴呼為西施乳頭無腮
身無鱗其肝毒血殺人脂令舌麻子令腹脹眼令
目花惟蘆根汁能解之
蟹目相向足斑目赤者不可食之
(註)蟹目相背若目相向足斑目赤者有毒故戒勿食
食蟹中毒治之方
紫蘇煮汁飲之三升愈紫蘇子搗汁飲之亦良冬瓜
汁飲三升食冬瓜亦可
(方解)紫蘇冬瓜俱能解毒故用之
凡蟹未遇霜多毒其熟者乃可食之
(註)蟹未經霜有毒不可生食經霜則毒無
蜘蛛落食中有毒勿食之
(註)蜘蛛有毒凡落食上不可食有毒故也
凡蜂蠅蟲蟻等多集食上食之致瘻
(註)蟲類有毒凡蟲集食上者食之則致瘻
果實菜榖禁忌并治第二十五
内經曰天食人以五氣地食人以五味果實菜榖
皆地産也又云五穀為養五果為助五菜為充是
以草實曰蓏木實曰果禮云棗曰新之栗曰撰之
桃曰胆之柤梨曰攅之則治果實有法矣烹葵斷
壺紀乎豳風芥醬芼羹以養父母則用五菜有道
矣牛宜稌羊宜黍豕宜稷犬宜粱雁宜麥則配五
榖有方然其物有不宜常食者有不宜食者經云
隂之所生本在五味隂之五宫傷在五味人安可
不知其所禁忌乎
果子生食生瘡
(註)果生之性多濕多熱而有毒或生食之故令生瘡
腹脹作泄
果子落地經宿蟲蟻食之者人大忌食之
(註)凡果落地隔夜尚不可食而况蟲蟻食者乎見之
者切不可食
生米停留多日有損處食之傷人
(註)凡食之物停留多日或隔夜者若有損處即蟲鼠
所嚙之餘皆有毒傷人
桃子多食令人熱仍不得入水浴令人病寒熱淋瀝病
(註)桃味甘酸性熱若多食者令人熱入水浴者則濕
與熱相摶不得宣散故令人外寒熱内成癃症也
杏酪不熟傷人(一云殺人)
(註)杏味酸苦有毒酪釀未熟若食恐害人也
梅多食壊人齒
(註)梅味苦酸若多食者令人齒損齒者骨之餘也因
腎主液而合骨故傷齒
李不可多食令人腹脹
(註)李味酸澁若多食則中氣不舒故令人腹脹
林禽不可多食令人百衇弱
(註)林禽味酸澁多食則令百衇不得宣故衇弱
橘柚多食令人口爽不知五味
(註)尚書注小曰橘大曰柚二者其味皆酸而性寒若
過食則口雖爽而五味不知焉
梨不可多食令人寒中金瘡産婦亦不宜食
(註)梨味甘酸性寒若過食則令人中焦寒金瘡産婦
更宜戒之
櫻桃杏多食傷筋骨
(註)櫻桃杏味酸性寒若過食則傷筋骨内經云酸則
傷筋寒主傷腎故傷筋骨
安石榴不可多食損人肺
(註)安石榴味酸澁酸澁則氣滯肺主氣宜利而不宜
滯滯則傷損矣故不可過食也
胡桃不可多食令人動痰飲
(集註)程林曰胡桃潤肺消痰何以動痰飲因其性熱多
食則令人火動煎熬津液而為痰飲矣
生棗多食令人熱渴氣脹寒熱羸弱者彌不可食傷人
(註)棗性熱生渴味甘生滿羸弱者内熱必盛脾胃必
虛故令人寒熱尤不可食
食諸果中毒治之方
猪骨(煆黑)
右一味為末水服方寸匕亦治馬肝及漏脯等毒
(方解)以猪骨治果子毒物性相制使然治馬肝毒者以
猪畜屬水馬畜屬火此水尅火之義也治漏脯毒
者亦骨肉相感之義耳
木耳赤色及仰生者勿食
菌仰卷者及赤色者不可食
(註)木耳諸菌皆覆卷而生若仰卷而生形色皆異必
有毒也故不可食
食諸菌中毒悶亂欲死治之方
人糞汁飲一升土漿飲一二升
大豆濃煮汁飲服諸吐利藥並解
(集解)李彣曰悶亂欲死毒在胃也服吐利藥並解使毒
氣上下分消也
食楓樹菌而笑不止治之以前方
(集解)李彣曰心主笑笑不止是毒氣入心也以前方治
之則解耳
誤食野芋煩亂欲死治之以前方
(集解)李彣曰煩出於肺煩亂欲死故知毒氣入肺也亦
用前方
蜀椒閉口者有毒誤食之戟人咽喉氣病欲絶或吐下
白沫身體痺冷急治之方
肉桂煎汁飲之多飲凉水一二升
或食蒜或濃煮豉飲之並解
(方解)蜀椒味辛辣性熱有毒閉口者其毒更勝如桂與
蒜皆大辛大熱之物通血衇辟邪穢以熱治熱是
從治之法也冷水清凉解熱地漿得土氣以萬物
本乎土亦莫不復歸於土見土則毒已化矣飲豉
汁者吐以去其毒也
正月勿食葱令人面生游風
(註)葱味辛散通陽氣而走頭面食生葱過於發散故
面生游風
二月勿食蓼傷人腎
(註)蓼味辛散辛能走腎二月卯木主令腎主閉藏若
食之則傷腎故曰勿食
三月勿食小蒜傷人志性
(註)蒜辛熱有毒奪氣傷神三月陽氣盛故勿食
四月八月勿食胡荽傷人神
(註)胡荽辛温開竅四月陽氣盛八月隂氣斂若食此
辛散之味必傷神也
五月勿食韭令人乏氣力
(註)韭春食則香夏食則臭是月食之則之氣力
五月五日勿食一切生菜發百病
(註)五月五日天中節是日純陽人當養陽以順時若
食生菜是伐天和故百病發焉
六月七月勿食茱萸傷神氣
(註)茱萸辛熱走氣六月陽氣盛張七月隂微將斂若
食此辛熱之味有傷神氣也
八月九月勿食薑傷人神
(註)薑性熱味辛辣八九兩月秋主收斂過於辛散故
傷人之神朱子晦菴云秋食薑夭人天年謂其辛
走氣瀉肺也
十月勿食椒損人心傷人衇
(註)椒性熱味辛辣十月陽氣盡斂若食此辛熱之味
必損心傷衇
十月勿食被霜生菜令人面無光目澁心痛腰疼或發
心瘧瘧發時手足十指爪皆青困萎
(註)道藏云六隂之月萬物至此歸根復命以待來復
不可食寒冷生菜性冷經霜則寒若食此是伐天
和故有此等證
十一月十二月勿食薤令人多涕唾
(註)薤味辛散走肺氣食之令人多涕唾
四季勿食生葵令人飲食不化發百病非但食中藥中
皆不可用深宜慎之
(註)脾旺寄於四時之季月生葵滑利傷脾若食之則
飲食不化而發百病
葱韭初生芽者食之傷人心氣
(註)初生芽者含抑鬱而未透發故食傷心氣
飲白酒食生韭令人病增
(註)酒多濕韭性熱濕熱相合令人病增
生葱不可共蜜食之殺人獨顆蒜彌甚
(註)葱蒜皆不可共蜜食若共食令人利下
棗合生葱食之令人病
(按)此義未詳
食糖蜜後四日内食生葱韭令人心痛
(註)蜜與葱及韭蒜皆相反雖食蜜後四日内猶忌之
若犯令人心痛
生葱和雄雞白犬肉食之令人七竅經年流血
(集註)李彣曰此皆生風發火之物若合食則血氣更淖
溢不和故七竅流血
夜食諸薑蒜葱等傷人心
(註)此皆辛熱辣物夜屬隂氣主收斂不宜食而食之
則擾陽氣故曰傷人心
蕪菁根多食令人氣脹
(註)此言不可過食若過食則動氣而脹也
薤不共牛肉作羹食之成瘕病韭亦然
(註)薤韭同牛肉食皆難尅化積而不消則成癥瘕
蓴多食動痔病
(註)蓴性滑有毒而易下故發痔病
野苣不可同蜜食之作内痔
(註)野苣味苦性寒若同蜜食必成内痔
白苣不可共酪同食作䘌蟲
(註)白苣味苦性寒乳酪味甘性熱一寒一熱則成濕
濕成則生蟲故曰不可食
黃瓜食之發熱病
(註)黃瓜多濕有毒程林曰動寒熱虛熱天行熱病及
病後皆不可食
葵心不可食傷人葉尤冷黃背赤背赤莖者勿食之
(註)葵心有毒背葉反常亦有毒不可食
胡荽久食之令多忘
(註)胡荽辛温開竅久食耗心血故令人多忘
病人不可食胡荽及黃花菜
(註)胡荽耗氣黃花菜破氣耗血皆病人忌食
芋不可多食動病
(註)芋滯有毒多食則脾困而脹生故戒多食
妊娠食薑令子餘指
(註)餘指手多一指也薑形類指物性相感如此
蓼多食發心病蓼和生魚食之令人奪氣隂核疼痛
(集註)孫思邈曰食蓼過多有毒發心痛以氣味辛温故
也生魚酢屬合食則相犯奪氣也隂核痛亦濕熱
致病耳
芥菜不可共兔肉食之成惡邪病
(註)凡物性相反不可同食同食則成惡邪病
小蒜多食傷人力
(註)小蒜辛温小毒若多食氣散則傷心力
食躁式躁方
(按)食躁式躁之式字當是或字應改之
(註)食躁或躁者即今之食後時或惡心或吐不吐之
病也故以豉湯吐之
豉濃煮汁飲之
鈎吻與芹菜相似誤食之殺人解之方
(註)太隂之精名曰鈎吻入口則死葛洪云鈎吻生處
無他草莖上有毛
薺苨(八兩)
右一味水六升煮取二升温分二服
菜中有水莨菪葉圓而光有毒誤食令人狂亂状如中
風或吐血治之方
甘草煮汁服之即解
春秋二時龍帶精入芹菜中人偶食之為病發時手青
腹滿痛不可忍名蛟龍病治之方
硬糖(二三斤)
右一味日兩度服之吐出如蜥蜴三五枚差
(方解)芹生陂澤之中蛟龍雖變化莫測其精焉能入此
大抵是蜥蜴虺蛇春夏之交遺精於此耳且蛇嗜
芹尤為可証按外臺秘要云蛟龍子生在芹上誤
食入腹變成龍子飴粳米杏仁乳餅煮粥食之吐
出蛟子大驗張機用硬糖治之考本草並無硬糖
當是粳米飴糖無疑二物味甘甘能解毒是也
食苦瓠中毒治之方
黍穰煮汁數服之解
(註)風俗通云燒穰可以殺瓠又云種瓜之家不燒漆
物性相畏有如是也人過食苦瓠吐利不止者以
黍穰汁解之本諸此
扁豆寒熱者不可食之
(註)扁豆性滯而補如患寒熱者忌之
久食小豆令人枯燥
(註)小豆即赤豆也性主利水久食令肌膚枯燥
食大豆屑忌噉猪肉
(註)大豆即黃豆也若同猪肉食之則閉氣故忌之小
兒尤當忌之
大麥久食令人作㿍
(集註)李彣曰㿍疥同蓋麥入心久食則心氣盛而内熱
内經曰諸瘡瘍皆屬心火故作㿍
白黍米不可同飴蜜食亦不可合葵食之
(註)黍米多熱多食心煩飴蜜味甘多食中滿食療云
黍米同葵食成痼疾物性相反如此
荍麥麵多食之令人髮落
(按)此義未詳
鹽多食傷人肺
(註)鹽味鹹過食傷肺發𠻳哮喘
食冷物冰人齒
食熱物勿飲冷水
(註)寒熱相摶脾胃乃傷
飲酒食生蒼耳令人心痛
(註)酒性純陽蒼耳味苦有毒苦先入心飲酒以行其
毒故心痛
夏月大醉汗流不得冷水洗着身及使扇即成病
(註)夏月飲酒汗流則腠理開若浴水及使扇寒風相
摶或即成黃汗或即成漏風戒之慎之
飲酒大醉炙腹背令人腸結
灸家云毋灸大醉人即此義也
醉後勿飽食發寒熱
(註)醉則肝膽之氣肆行木來侮土故曰勿食飽發寒
熱
飲酒食猪肉卧秫稻穰中則發黃
(註)酒性多濕多熱飲酒食肉則濕熱交蒸於中宫卧
秫稻穰中則濕熱困於外故發黃也
食飴多飲酒大忌
(按)諺云酒家忌甘此義未詳
凡酒及水照見人影動者不可飲之
(註)見此影動者乃性異也切不可飲之
醋合酪食之令人血瘕
(註)酪性粘滯醋性酸收故令成血瘕
食白米粥勿食生蒼耳成走注
(註)白米粥蒼耳子同食成走注病然必性味不合也
食甜粥已食鹽即吐
(註)粥甘鹽醎先食甜已復過食鹽即吐理必然也
犀角筯攪飲食沫出及澆地墳起者食之殺人
(註)抱朴子云犀食百草及衆木之棘故知飲食之毒
若攪飲食沫出者必有毒也澆地墳起者此怪異
也故食之殺人
飲食中毒煩滿治之方
苦參(三兩)苦酒(一升半)
右二味煮三沸三上三下服之吐食出即差
(方解)苦參味苦苦酒味酸酸苦涌泄而去其毒煩滿自
除
又方
犀角湯亦佳
(註)中毒煩滿毒在胃中犀角解胃中毒
貪食食多不消心腹堅滿痛治之方
鹽(一升)水(三升)
右二味煮令鹽消分三服當吐出食便差
(方解)鹽鹹能軟堅又能涌泄堅滿自除
礬石生入腹破人心肝亦禁水
(註)礬性酸澁無故用之傷心肝礬得水則化物性相
畏故亦禁水
商陸以水服殺人
(註)商陸大毒能行水而忌水服物性相惡而然
葶藶子傅頭瘡藥氣入腦殺人
葶藶大寒雖能傅瘡殺蟲然藥氣善能下行則瘡
毒亦内攻入腦矣故殺人
水銀入人耳及六畜等皆死以金銀着耳邊水銀則吐
(註)水銀大毒入耳則沉經墜絡皆能死人以金銀着
耳門引之則吐出此物性感召之理猶磁石之引
針也
苦楝無子者殺人
(註)苦楝有雌雄兩種雄者無子根赤有毒服之使人
吐不能止有至死者雌者有子根白有微毒可入
藥用
凡諸毒多是假毒以投無知時宜煮薺苨甘草汁飲之
通除諸毒藥
(註)凡諸毒多借飲食以投毒而服毒之人原自不知
若覺之則時時煮甘草薺苨湯飲之以二物能解
草石百毒也
御纂醫宗鑑卷二十四
