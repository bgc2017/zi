御纂醫宗金鑑卷六十九
編輯外科心法要訣目錄
下部
懸癰
穿襠發
跨馬癰
便毒
疳瘡
隂虱瘡
腎囊癰
腎囊風
婦人隂瘡
臀部
鸛口疽
坐馬癰
臀癰
上馬癰下馬癰
涌泉疽
臟毒
痔瘡
坐板瘡
御纂醫宗金鑑卷六十九目錄
御纂醫宗金鑑卷六十九
編輯外科心法要訣目錄
下部
懸癰
穿襠發
跨馬癰
便毒
疳瘡
隂虱瘡
腎囊癰
腎囊風
婦人隂瘡
臀部
鸛口疽
坐馬癰
臀癰
上馬癰下馬癰
涌泉疽
臟毒
痔瘡
坐板瘡
御纂醫宗金鑑卷六十九目錄
御纂醫宗金鑑卷六十九
編輯外科心法要訣
下部
懸癰
懸癰毒生會隂穴初如蓮子漸如桃三隂虧損濕熱鬱
潰久成漏為瘡勞
(註)此證一名騎馬癰生於簒間係前隂之後後隂之
前屏翳穴即會隂穴係任衇經首穴也初生如蓮
子微癢多痛日久焮腫形如桃李由三隂虧損兼
憂思氣結濕熱壅滯而成其色紅作膿欲潰若破
後潰深久則成漏以致瀝盡氣血變為瘡勞初起
氣壮實尚未成膿小水澁滯者宜用九龍丹瀉去
病根稍虛者仙方活命飲利去濕熱如法治之遇
十證可消三四如十餘日後腫勢已成不能内消
宜服托裏消毒散或托裏透膿湯自破如不破腫
高光亮脹痛者用卧鍼開之穢膿一出其腫全消
者順朝服六味地黃丸午服十全大補湯温補滋
隂又有過食膏粱厚味氣實者初服龍膽瀉肝湯
潰服滋隂八物湯又有房勞過度羸弱者初服八
珍湯潰服十全大補湯脾虛不食六君子湯日久
成漏者國老膏化湯送服琥珀蠟礬丸外治法按
癰疽潰瘍門當戒房勞怒氣魚腥發物慎重調理
九龍丹
木香乳香
沒藥兒茶
血竭巴豆(不去油)
等分為末生蜜調成一塊磁盒收貯臨用時旋丸
豌豆大每服九丸空心熱酒一杯送下行四五次
方食稀粥腫甚者間日再用一服自消
(方歌)九龍丹醫懸癰毒初起氣實膿未成木香乳沒兒
茶竭巴豆蜜丸酒服靈
滋隂八物湯
當歸生地黃
白芍藥(酒炒)川芎
丹皮花粉(各一錢)
澤瀉(五分)甘草節(一錢)
水二鍾燈心五十寸煎八分食前服
大便秘者加蜜炒大黃一錢
(方歌)滋隂八物過膏粱懸癰已潰服此方四物丹皮花
粉瀉草節便秘加大黃
仙方活命飲
琥珀蠟礬丸
托裏消毒散(俱見腫瘍門)
托裏透膿湯(見頭部侵腦疽)
六味地黃丸(見面部雀斑)
十全大補湯
八珍湯
六君子湯(即香砂六君子湯減去藿香砂仁俱見潰瘍門)
龍膽瀉肝湯(見腰部纏腰火丹)
國老膏(見背部丹毒發)
穿襠發
穿襠毒發會隂前憂思勞傷濕鬱源焮痛紅順塌陷逆
腐深漏溺收斂難
(註)此證生於會隂穴之前腎囊之後由憂思勞傷濕
鬱凝結而成初起如粟漸生紅亮焮痛潰出稠膿
者順若起如椒子黑焦陷於皮肉之内漫腫紫暗
並無焮熱痛連睾丸及腰背肛門者逆此係皮囊
空處凡生毒患宜速潰根淺但遇根深遲潰腐傷
尿管漏溺不能收斂者至險内治按懸癰外治按
癰疽腫瘍潰瘍門
跨馬癰
跨馬癰生腎囊旁重墜肝腎火濕傷紅腫焮痛宜速潰
初清托裏勿寒凉
(註)此證一名騙馬墜生於腎囊之旁大腿根裏側股
縫夾空中由肝腎濕火結滯而成初如豆粒漸漸
腫如鵝卵隕墜壅重色紅焮痛暴起高腫速潰稠
膿者順若漫腫平塌微熱微紅潰出稀膿者險多
成串皮漏證此處乃至隂之下醫治不可過用寒
凉初宜服仙方活命飲消之次服托裏透膿湯既
潰之後内外治法俱按癰疽潰瘍門
仙方活命飲(見腫瘍門)
托裏透膿湯(見頭部侵腦疽)
便毒
便毒生於腿縫間忍精瘀血怒傷肝堅硬木痛寒熱作
初汗次下灸之痊
(註)此證又名血疝又名便癰無論男女皆可以生發
於少腹之下腿根之上摺紋縫中經属肝腎由強
力房勞忍精不洩或慾念不遂以致精搏血留聚
於中途壅遏而成或為暴怒傷肝氣滯血凝而發
初如杏核漸如鵝卵堅硬木痛微熱不紅令人寒
熱往来宜荆防敗毒散汗之若煩躁作渴氣鬱者
宜山甲内消散以消觧之若過於堅硬大痛者宜
紅花散瘀湯舒通之前藥用之不應者宜九龍丹
攻之若無痛無熱則不可攻下宜陽燧錠日灸五
七壮以或輭或消或潰為止膿勢將成不可強消
宜黃耆内托散托之甚虛者托裏透膿湯既潰宜
八珍湯十全大補湯補中益氣湯因證用之外用
五色靈藥撒之化腐煨膿兼琥珀膏萬應膏貼之
生肌斂口斯證潰後即名魚口因生於摺紋縫中
其瘡口潰大身立則口必合身屈則口必張形如
魚口開合之状故有魚口之名但此毒係忍精不
洩怒氣傷肝而成至於生楊梅而兼有便毒者另
詳註於楊梅門
紅花散瘀湯
紅花當歸尾
皂刺(各一錢)生軍(三錢)
連翹(去心)蘇木
穿山甲(炙研)石决眀
殭蠶(炒)乳香
貝母(各一錢去心研)黑牽牛(二錢)
酒水各一鍾煎八分空心服行五六次方食稀粥
補之
(方歌)紅花散瘀消堅硬便毒初起腫痛添歸刺軍翹蘇
木甲石决殭蠶乳貝牽
黃耆内托散
黃耆(二錢)白术(一錢土炒)
當歸川芎(各二錢)
金銀花皂刺
天花粉(各一錢)澤瀉
甘草(各五分炙)
水二鍾煎八分食前服
(方歌)黃耆内托醫便毒腫盛不消托潰良白术歸芎銀
皂刺天花瀉草力同劻
荆防敗毒散(見項部腦疽)
山甲内消散(見腹部中脘疽)
九龍丹(見前懸癰)
陽燧錠(見首卷烙法)
托裏透膿湯(見頭部侵腦疽)
八珍湯
十全大補湯
補中益氣湯
五色靈藥
萬應膏(俱見潰瘍門)
琥珀膏(見頭部髮際瘡)
疳瘡
疳瘡統名有三原慾火未遂溲淋難房術塗藥癗癢紫
光亮赤腫梅毒愆
(註)此證統名疳瘡又名妬精瘡生於前隂經云前隂
者宗筋之所主督經衇絡循隂器合簒間又云腎
開竅於二隂是瘡生於此属肝督腎三經也其名
異而形殊生於馬口之下者名下疳生莖之上者
名蛀疳莖上生瘡外皮腫脹包裹者名袖口疳疳
久而徧潰者名蠟燭疳痛引睾丸隂囊腫墜者名
雞膯疳痛而多癢潰而不深形如剝皮爛杏者名
瘙疳生馬口旁有孔如棕眼眼内作癢捻之有微
膿出者名鏇根疳生楊梅時或誤用薰搽等藥以
致腐爛如臼者名楊梅疳又有生楊梅時服輕粉
水銀打成劫藥以致便溺尿管内刺痛者名楊梅
内疳諸疳原由有三一由男子慾念萌動淫火猖
狂未經發泄以致敗精濁血留滯中途結而為腫
初起必先淋漓溲溺澁痛次流黃濁敗精陽物漸
損甚則腫痛腐爛治當疎利肝腎邪火以八正散
清肝導滯湯主之一由房術熱藥塗抹玉莖洗擦
隂器儌倖不衰久頓不洩以致火鬱結腫初起陽
物癢痛堅硬漸生疙&KR1792;色紫腐爛血水淋漓不時
興舉治當洩火觧毒以黃連觧毒湯蘆薈丸主之
一由娼家婦人隂器瘀精濁氣未淨輙與交媾以
致淫精𫝊染梅毒初起皮腫紅亮甚如水晶破流
腥水麻癢時發腫痛日增治當觧毒以龍膽瀉肝
湯主之次服二子消毒散外通用大豆甘草湯洗
之紅腫熱痛以鯉魚膽汁敷之損破腐爛以鳳衣
散旱螺散珍珠散銀粉散回春脱疳散因證敷之
惟楊梅疳與楊梅内疳二證多服五寳散甚效
八正散
扁蓄生軍(各一錢)
滑石(二錢)瞿麥
甘草(生)車前子
梔子木通(各一錢)
水二鍾煎八分食前服
(方歌)八正散清積火盛小水作淋結腫疼扁蓄軍滑瞿
麥草車前梔子木通靈
清肝導滯湯
扁蓄(四錢)滑石(二錢)
甘草(一錢生)大黃(二錢者用便秘)
瞿麥(三錢)
水二鍾燈心五十寸煎八分空心服
(方歌)清肝導滯清肝熱玉莖腫疼小水澁扁蓄滑石草
大黃燈心瞿麥服通徹
二子消毒散
土茯苓(八兩)豬脂(二兩切碎)
杏仁(炒去皮尖)殭蠶(炒)
蟬蛻(各七個)牛膝
荆芥防風(各一錢)
皂角子(七個)金銀花(三錢)
肥皂子(七個)豬牙皂角(一條)
水八盌煎三盌作三次服如結毒服三七日自愈
袖口疳加黃蘗一錢肥皂子倍之
楊梅疳加薏苡仁皂刺各一錢側栢葉綠豆糯米
各三錢
楊梅内疳加海金沙五加皮白丑各一錢五分
(方歌)二子消毒梅毒疳土苓豬脂杏殭蠶蟬膝荆防皂
角子銀花肥皂豬牙煎
大豆甘草湯
黑豆(一合)甘草(一兩生)
赤皮葱(三莖)槐條(六十寸)
水煎濃澄湯候温日洗二次
(方歌)大豆甘草湯神方諸般疳證洗之良止癢消疼能
觧毒赤葱槐條共熬湯
鳳衣散
鳳凰衣(一錢卵殼雞抱)輕粉(四分)
冰片(二分)黃丹(一錢)
共研細末鴨蛋清調敷或乾撒亦可
(方歌)鳳衣散能敷潰疳輕粉冰片共黃丹化腐生肌兼
止癢鴨蛋清調痛即安
旱螺散
白田螺殼(三錢煆)輕粉(一錢)
冰片麝香(各三分)
共研細末香油調敷
(方歌)旱螺散用易生肌潰疳癢痛俱可醫煆螺殼與輕
冰麝香油調敷去腐宜
珍珠散
珍珠黃連(末)
黃蘗(末)定粉
輕粉象牙(末)
五倍子(炒)兒茶
沒藥乳香(各等分)
共研極細末先以米泔水洗患處再撒此藥甚效
(方歌)珍珠散治下疳瘡清熱除瘀脱腐強連蘗兒茶輕
定粉五倍象牙沒乳香
銀粉散
上好錫六錢火化開入硃砂末二錢攪炒砂枯去砂
留錫再化開投水銀一兩和勻傾出聽用定粉一兩
研極細鋪綿紙上捲成一條一頭點火煨至紙盡為
度吹去紙灰用粉同前錫汞再加輕粉一兩共合一
處研成極細末先以甘草湯淋洗患處拭乾随撒此
藥能生肌止痛收斂甚效
(方歌)銀粉散醫疳腐蝕莖損梅毒爛皆施錫炒硃砂水
銀入定輕二粉對研之
回春脱疳散
黑鉛五錢火化開投水銀二錢五分研不見星為度
再加寒水石三錢五分輕粉二錢五分硼砂一錢共
研細末先以葱艾花椒煎湯洗患處再撒此藥
(方歌)回春散先化黑鉛次下水銀要細研寒水硼砂輕
粉入下疳蝕爛撒之痊
五寳散
石鍾乳(四錢如乳頭下垂敲破易碎似蜻蜓翅者方真)
硃砂(一錢)珍珠(二錢豆腐内煮半炷香時取出)
冰片(一錢)琥珀(二錢)
各研極細和一處再研數百轉磁罐密收用藥二
錢加飛羅麵八錢再研和勻每用土茯苓一觔水
八盌煎至五盌濾去渣作五次每次加五寳散一
分和勻量病上下服日用一七如鼻子腐爛每日
土茯苓内加辛夷三錢煎服引藥上行忌食海腥
牛羊鵝肉火酒煎炒房事等件
(方歌)五寳散硃鍾乳珍冰珀飛羅麵細勻楊梅疳瘡結
毒證土苓湯調服最神
黃連觧毒湯(見耳部黑疔)
蘆薈丸(見齒部牙衂)
龍膽瀉肝湯(見腰部纏腰火丹)
隂虱瘡
隂虱瘡蟲毛際内肝腎濁熱不潔生瘙癢抓紅含紫點
若還梅毒蠟皮形
(註)此瘡一名八脚蟲生於前隂毛際内由肝腎氣濁
生熱兼淫慾失洗不潔摶滯而成瘙癢難忍抓破
色紅中含紫點内宜服蘆蘗地黃丸外用鍼挑破
去虱随擦銀杏無憂散易愈若毛際内如豆如餅
發癢結如蠟皮者楊梅毒也即按楊梅毒治之
銀杏無憂散
水銀(鉛製)輕粉
杏仁(去皮尖搗膏)蘆薈
雄黃狼毒(各一錢)
麝香(一分)
除水銀杏仁膏共研篩細再入銀杏同研勻先以
石菖蒲煎湯洗之用鍼挑破去虱随用津唾調擦
使藥氣入内愈不復發切忌牛犬鱉肉
(方歌)銀杏無憂散止癢熱滯毛際隂虱瘡鉛製水銀輕
粉杏蘆薈雄黃狼麝香
蘆蘗地黃丸(即六味地黃丸加蘆薈五錢蜜炒黃蘗一兩見面部雀斑)
腎囊癰
腎囊紅腫發為癰寒熱口乾焮痛疼肝腎濕熱流注此
失治潰深露睾凶
(註)此證生於腎囊紅腫焮熱疼痛身發寒熱口乾飲
冷由肝腎濕熱下注腎囊而成初起宜服荆防敗
毒散汗之外用葱鹽熬湯燙之寒熱已退宜服清
肝渗濕湯消觧之不應者膿勢將成也急服滋隂
内托散若氣怯食少者宜服托裏透膿湯外用二
味拔毒散圈敷腫根膿脹痛者用卧鍼鍼之出稠
膿者順出腥水者險宜服托裏排膿湯外用琥珀
膏貼之俟腫消膿少痛減時用生肌散生肌玉紅
膏以生肌斂口此癰本於肝腎發出以滋隂培補
氣血為要生肌斂口時朝服六味地黃湯暮服人
参養榮湯滋補之甚效此證若失治潰深露睾丸
者險然不可棄而不治宜杉木灰托之蘇子葉包
之患者仰卧静以養之或可取效
清肝渗濕湯
黃芩梔子(生研)
當歸生地
白芍藥(酒炒)川芎
柴胡花粉
龍膽草(各一錢酒炒)甘草(生)
澤瀉木通(各五分)
水二鍾燈心五十寸煎八分食前服
(方歌)清肝渗濕消囊癰小水淋漓腫痛攻芩梔四物柴
花粉膽草燈甘瀉木通
滋隂内托散
當歸熟地
白芍藥(酒炒)川芎(各一錢五分)
穿山甲(炙研)澤瀉
皂刺(各五分)黃耆(一錢五分)
水二鍾煎八分食前服
(方歌)滋隂内托將潰劑囊癰欲膿托最宜四物穿山瀉
皂刺食前煎服入黃耆
荆防敗毒散(見項部腦疽)
托裏透膿湯(見頭部侵腦疽)
二味拔毒散(見腫瘍門)
托裏排膿湯(見項部魚尾毒)
琥珀膏(見頭部髮際瘡)
生肌散
生肌玉紅膏
人参養榮湯(俱見潰瘍門)
六味地黃湯(即六味地黃丸改作煎劑見面部雀斑)
腎囊風
腎囊風發属肝經證由風濕外襲成麻癢搔破流脂水
甚起疙&KR1792;火燎疼
(註)此證一名繡毬風係腎囊作癢由肝經濕熱風邪
外襲皮裏而成初起乾燥癢極喜浴熱湯甚起疙
&KR1792;形如赤粟麻癢搔破浸滛脂水皮熱痛如火燎
者此属裏熱俱宜龍膽瀉肝湯服之外用蛇床子
湯薰洗之洗後擦狼毒膏甚效
蛇床子湯
威靈仙蛇床子
當歸尾(各五錢)縮砂殼(三錢)
土大黃苦参(各五錢)
老葱頭(七個)
水五盌煎數滚傾入盆内先薰候温浸洗
(方歌)蛇床子湯洗囊風止癢消風除濕靈威靈歸尾縮
砂殼土大黃與苦参葱
狼毒膏
狼毒川椒
硫黃㯽榔
文蛤蛇床子
大風子枯白礬(各三錢)
共研細末用香油一茶鍾煎滚下公豬膽汁一枚
和勻調前藥擦患處
(方歌)狼毒膏擦繡毬風濕癢浸淫火燎疼椒硫㯽蛤床
風子枯礬豬膽油調成
龍膽瀉肝湯(見腰部纏腰火丹)
婦人隂瘡
婦人隂瘡係總名各有形證各属經隂挺如蛇脾虛弱
隂腫勞傷血分成隂蝕胃虛積鬱致隂脱憂思太過生
隂㿗氣血雙虛損随證施治諸證平
(註)此證俱生於隂器如隂中挺出一條如蛇形者名
為隂挺由脾經虛弱或産後遇怒受風所致初宜
服逍遥散加荆芥防風次宜朝服補中益氣湯倍
用升麻晚服龍膽瀉肝湯外以蛇床子煎湯薰洗
之如隂戶忽然腫而作痛者名為隂腫又名蚌疽
由勞傷血分所致宜四物湯加丹皮澤瀉花粉柴
胡服之或服秦艽湯外用艾葉一兩防風六錢大
戟五錢煎湯薰洗如隂器外生疙&KR1792;内生小蟲作
癢者名為隂蝕又名䘌瘡由胃虛積鬱所致宜四
物湯加石菖蒲龍膽草黃連木通服之若寒熱與
虛勞相似者蟲入臟腑也宜逍遥散吞送蘆薈丸
早晚各一服外以溻癢湯薰洗次以銀杏散塞入
隂中殺蟲止癢如隂戶開而不閉癢痛出水者名
為隂脱由憂思太過所致宜逍遥散或歸脾湯俱
加柴胡梔子白芍丹皮服之由産後得者補中益
氣湯加五味子醋炒白芍服之外俱用荆芥枳殼
訶子文蛤大劑煎湯薰洗如子宫脱出名為隂㿗
俗名㿗葫蘆由氣血俱虛所致宜補中益氣湯去
柴胡倍用升麻加益母草服之外以萆蔴子肉搗
爛貼頂心再用枳殼半觔煎湯薰洗由思慾不遂
肝氣鬱結而成者必先於小便似有堵塞之意因
而努力久之随努而下令稳婆扶正葫蘆令患婦
仰卧以枕墊腰吹嚏藥收之收入即緊閉隂器随
以布帛將腿縳定内仍服補中益氣湯自愈
秦艽湯
秦艽(六錢)石菖蒲
當歸(各三錢)
葱白五個水二鍾煎一鍾食前服
(方歌)秦艽湯治蚌疽生腫痛能除效可徵石菖蒲與當
歸片食前葱白水煎成
溻癢湯
苦参狼毒
蛇床子當歸尾
威靈仙(各五錢)鶴虱草(一兩)
用河水十盌煎數滚濾去渣貯盆内乘熱先薰待
温投公豬膽汁二三枚和勻洗之甚效
(方歌)溻癢殺蟲療隂蝕熬湯薰洗不宜遲苦参狼毒床
歸尾豬膽威靈鶴虱施
銀杏散
輕粉雄黃
水銀(鋁製)杏仁(各一錢生用)
右各研共和一處再勻每用五分棗肉一枚和丸
用絲綿包裹線紥緊將藥入隂内留線頭在外如
小觧時將藥取出觧完復入内一日一換四五箇
自愈
(方歌)銀杏散醫熱下侵輕粉雄黃製水銀杏仁棗肉綿
包裹隂癢生瘡用有神
逍遥散(見背部上搭手)
歸脾湯(見乳部乳中結核)
補中益氣湯(見潰瘍門)
龍膽瀉肝湯(見腰部纏腰火丹)
四物湯(見耳部耳疳)
蘆薈丸(見齒部牙衄)
臀部
鸛口疽
鸛口疽生尻尾尖經属督衇濕痰源腫如魚肫潰鸛嘴
少壯易愈老難痊
(註)此證一名銳疽生於尻尾骨尖處初腫形如魚肫
色赤堅痛潰破口若鸛嘴属督衇經由濕痰流結
所致朝寒暮熱夜重日輕潰出稀膿為不足或流
稠膿鮮血為有餘少壮可愈老弱難斂易於成漏
初起宜滋隂除濕湯以和之已成不得内消者用
和氣養榮湯以托之氣血虛弱潰而斂遲者滋腎
保元湯以補之若失治久而不斂者宜服先天大
造丸兼服琥珀蠟礬丸久久收斂外治法按癰疽
腫瘍潰瘍門
滋隂除濕湯
當歸熟地
川芎白芍(各一錢酒炒)
陳皮柴胡
知母貝母(去心研)
黃芩(各八分)澤瀉
地骨皮甘草(各五分生)
水二鍾薑三片煎八分食前服
(方歌)滋隂除濕鸛口疽退熱消痰初起宜四物陳柴知
母草澤瀉黃芩地骨皮
和氣養榮湯
人参白术(土炒)
白茯苓丹皮
陳皮熟地
當歸黃耆(各一錢)
沉香甘草(各五分炙)
水二鍾煎八分食前服
(方歌)和氣養榮托銳疽將膿煎服潰更宜四君丹皮陳
熟地當歸沉香共黃耆
滋腎保元湯
人参白术(土炒)
白茯苓當歸身
熟地黃耆
山萸肉丹皮
杜仲(各一錢)肉桂
附子(製)甘草(各五分炙)
水二鍾薑三片紅棗肉二枚建蓮子七個去心煎
八分食前服
(方歌)滋腎保元潰後虛斂遲膿清水淋漓十全大補除
芎芍山萸附子牡丹皮
先天大造丸
人参白术(土炒)
當歸身白茯苓
莵絲子枸把
黃精牛膝(各二兩)
補骨脂(炒)骨碎補(去毛微炒)
巴戟肉遠志(各一兩去心)
廣木香青鹽(各五錢)
丁香(三錢共研末以上)熟地(四兩搗膏酒煮)
仙茅(浸去赤汁蒸熟去皮搗膏)何首烏(去皮黑豆同煮去豆搗膏)
膠棗肉(各二兩𢷬膏)肉蓯蓉(去鱗并内膜酒浸𢷬膏)
紫河車(一具白酒煮爛𢷬膏以上六膏共入前藥末内)
右為細末𢷬膏共合一處再加煉過白蜂蜜為丸
如梧桐子大每服七十丸空心温酒送下
(方歌)先天大造補氣血專治癰疽潰後虛膿水清稀難
收斂参术歸苓地首烏補骨青鹽骨碎補枸把黃
精遠莵絲巴戟仙茅丁木棗河車牛膝蓯蓉俱
琥珀蠟礬丸(見腫瘍門)
坐馬癰
坐馬癰属督衇經尻尾略上濕熱凝高腫速潰稠膿順
漫腫潰遲紫水凶
(註)此證生於尻尾骨略上属督衇經由濕熱凝結而
成高腫潰速膿稠者順若漫腫潰遲出紫水者險
虛人患此易於成漏初宜艾壯隔蒜片灸之以宣
通結滯令其易潰易斂内服之藥與鸛口疽同潰
後内外俱按癰疽潰瘍門
隔蒜灸法(見首卷灸法)
臀癰
臀癰證属膀胱經堅硬悶腫濕熱凝肉厚之處遲潰斂
最宜紅活高腫疼
(註)此證属膀胱經濕熱凝結而成生於臀肉厚處腫
潰斂俱遲慢初宜隔蒜片艾灸服仙方活命飲消
之不應者即服透膿散膿熟鍼之潰後内外治法
俱按癰疽潰瘍門
隔蒜灸法(見首卷灸法)
仙方活命飲
透膿散(俱見腫瘍門)
上馬癰下馬癰
上馬癰與下馬癰上左下右摺紋生膀胱濕熱憂憤起
黑陷属重高腫輕
(註)此證生於臀肉之下摺紋中属膀胱經濕熱又兼
七情不和憂憤凝滯而成初起如粟黃膿小皰漸
生焮痛寒熱往来高腫紅亮為輕平陷黑硬為重
初服荆防敗毒散以退寒熱次服内托羌活湯膿
勢將成服托裏透膿湯其餘内外治法俱按癰疽
潰瘍門
内托羌活湯
羌活黃蘗(各二錢酒炒)
黃耆(一錢五分)當歸尾
陳皮藁本
連翹蒼术(炒)
甘草(炙)防風(各一錢)
肉桂(三分)
水一鍾酒半鍾煎八分食前服
(方歌)内托羌活宣堅硬燥濕能托臀下癰歸黃陳蘗同
甘草藁本連翹蒼桂風
荆防敗毒散(見項部腦疽)
托裏透膿湯(見頭部侵腦疽)
涌泉疽
涌泉疽生尻骨前形如伏鼠腫痛堅督衇濕熱潰破險
少壮易愈老弱難
(註)此證生尻骨之前長強穴属督衇經首穴由濕熱
凝結而成初腫堅硬疼痛状如伏鼠十日可刺得
白膿者順潰遲青膿者險紫黑水者逆内治法同
鸛口疽外治潰後按癰疽潰瘍門少壮者得此易
愈老年氣衰弱者多成冷漏難痊
臓毒
臓毒毒注在肛門内外虛實各有因醇酒厚味兼辛苦
外属陽分内属隂
(註)此證有内外隂陽之别發於外者由醇酒厚味勤
勞辛苦藴注於肛門兩旁腫突形如桃李大便秘
結小水短赤甚者肛門重墜緊閉下氣不通刺痛
如錐衇數有力多實多熱属陽易治宜服一煎散
通利二便菩提露搽之腫痛仍前不全退者膿將
成也宜服托裏透膿湯膿脹痛鍼之膿出之後治
同潰瘍門發於内者兼隂虛濕熱下注肛門内結
壅腫刺痛如錐大便虛閉小水淋漓寒熱往来遇
夜尤甚衇數微細為虛為濕属隂難治宜服五灰
散膿毒自然潰出膿生遲者服十全大補湯托之
潰後按潰瘍門
一煎散
當歸尾穿山甲(炙研)
甘草(生)桃仁泥
皂角刺(各二錢)川黃連(一錢五分)
枳殼(麩炒)㯽榔
天花粉烏藥
赤芍生地
白芷(各一錢)元明粉
大黃(各三錢)紅花(五分)
水二鍾浸一宿次早煎一滚空心服俟行三四次
以稀粥補之
(方歌)一煎散消臓毒方歸甲甘連桃枳榔天花皂刺紅
烏藥芍地元明芷大黃
菩提露
熊膽(三分)冰片(一分)
凉水十茶匙調化開搽於患處甚效
(方歌)菩提露消積熱痛臟毒堅疼焮腫增水調熊膽加
冰片搽於患處毒漸輕
五灰散
血管鵝毛血餘
蜈蚣穿山甲
生鹿角(各燒存性)
各等分研細共合勻每服五錢空心温黃酒調下
(方歌)五灰散用鵝管毛血餘蜈甲鹿角燒臓毒腫痛肛
門内每服五錢黃酒調
托裏透膿湯(見頭部侵腦疽)
十全大補湯(見潰瘍門)
痔瘡
痔瘡形名亦多般不外風濕燥熱源肛門内外俱可發
潰久成漏最難痊
(註)此證係肛門生瘡有生於肛門内者有生於肛門
外者初起成㿔不破者為痔易治破潰而出膿血
黃水浸淫淋瀝久不止者為漏難痊斯證名因形
起其名雖有二十四種總不外乎醉飽入房筋衇
横觧精氣脱泄熱毒乘虛下注或憂思太過藴積
熱毒憤鬱之氣致生風濕燥熱四氣相合而成如
結腫脹悶成塊者濕盛也結腫痛如火燎二便閉
者大腸小腸熱盛也結腫多癢者風盛也肛門圍
遶摺紋破裂便結者火燥也初俱服止痛如神湯
消觧之外俱用菩提露或田螺水點之若堅硬者
以五倍子散唾津調塗之兼用朴消葱頭煎湯洗
之頂大蒂小者用藥線勒於痔根每日緊線其痔
枯落随以月白珍珠散撒之收口亦有頂小蒂大
者用枯痔散枯之内痔不出者用喚痔散填入肛
門其痔即出随以朴消葱頭煎湯洗之又有因勤
苦勞役負重遠行以致氣血交錯而生痔者俱用
止痛如神湯加減服之又有血箭痔生肛門或裏
或外堵塞墜腫每逢大便用力則鮮血急流如箭
不論糞前糞後由腸胃風熱而兼暴怒成之初服
生熟三黃丸若唇白面色痿黃四肢無力属氣血
兩虛宜十全大補湯倍川芎参耆服之外用自己
小便洗之童便熱洗亦可其血自止亦有腸風下
血點滴而出糞前者宜防風秦艽湯糞後出血者
為酒毒宜服苦参地黃丸效後必多服臓連丸二
三料除根又有産後用力太過而生痔者宜補中
益氣湯加桃仁紅花蘇木服之又有久瀉久痢而
生痔者宜補中益氣湯加槐花皂莢子煆末服之
如痔已通腸汚從漏孔出者用胡連追毒丸酒服
之服後膿水反多者藥力到也勿以為懼如漏有
管者用黃連閉管丸服之可代鍼刀藥線之力凡
痔未破已破及成漏者俱用却毒湯燙洗或用喇
叭花煎湯日洗二次喇叭花即土地黃苖兼戒房
勞河豚海腥辛辣椒酒等物有久患痔而後咳𠻳
者取效甚難久病咳𠻳而後生痔者多致不救
止痛如神湯
秦艽(去苖)桃仁(去皮尖研)
皂角子(各一錢研燒存性)蒼术(米泔水浸炒)
防風(各七分)黃蘗(五分酒炒)
當歸尾(酒洗)澤瀉(各三分)
㯽榔(一分)熟大黃(一錢二分)
右除桃仁皂角子㯽榔用水二鍾將羣藥煎至一
鍾再入桃仁皂角子㯽榔再煎至八分空心熱服
待少時以美饍壓之不犯胃也忌生冷五辛火酒
硬物大料濕麫之類
如腫有膿加白葵花(五朵心去蕊)青皮(五分)木香(三分)
則膿從大便出也
如大便秘甚倍大黃加麻仁枳實
如腫甚倍黃蘗澤瀉加防己豬苓條芩
如痛甚加羌活郁李仁
如癢甚倍防風加黃耆羌活麻黃藁本甘草
如血下倍黃蘗多加地榆槐花荆芥穗白芷
如小便澀數不通者加赤茯苓車前子燈心扁蓄
(方歌)止痛如神諸痔瘡風濕燥熱總能防歸蘗桃榔皂
角子蒼术艽風澤大黃
田螺水
大田螺一枚用尖刀挑起螺厴入冰片末五釐平
放磁盤内待片時螺竅内渗出漿水用雞翎蘸點
患處勤勤點之其腫自然消散
(方歌)田螺水點痔瘡效冰片装入田螺竅少時化水取
點瘡止痛消腫有竒妙
五倍子散
用川文蛤大者一枚敲一小孔用隂乾荔枝草揉
碎塞入文蛤内令滿用紙塞孔濕紙包煨片時許
取出去紙研為細末每一錢加輕粉三分冰片五
釐共研極細末唾津調塗患處
(方歌)五倍子散痔痛墜堅硬腫疼立刻揮輕粉冰片各
研細荔枝草入蛤中煨
藥線
芫花(五錢)壁錢(二錢)
用白色細衣線三錢同芫花壁錢用水一盌盛貯
小磁罐内慢火煮至湯乾為度取線隂乾凡遇痔
瘡癭瘤頂大蒂小之證用線一根患大者二根雙
扣繫紥患處兩頭留線日漸緊之其患自然紫黑
冰冷不熱為度輕者七日重者十五日後必枯落
以月白珍珠散收口甚效
(方歌)藥線芫花共壁錢再加白扣線同煎諸痔癭瘤繫
根處生似蕈形用此捐
枯痔散
天靈盖(用童子者佳又用青線水將天靈盖浸片時撈出以火煆紅再入青線水内淬之如此七)
(次淨用四錢)
砒霜(一兩)白礬(二兩生)
輕粉(四錢)蟾酥(二錢)
共為極細末入小新鐵鍋内上用粗磁盌密盖鹽
泥封固炭火煆至二炷香待冷揭開盌將藥研末
搽痔上每日辰午申三時用温水洗淨患處上藥
三次上至七八日其痔枯黑堅硬住藥裂縫待其
自落
(方歌)枯痔天靈盖煆淬砒礬輕粉共蟾酥入鍋盌盖泥
固煆痔瘡新久搽皆除
喚痔散
枯白礬(五分)食鹽(三分炒)
草烏(生)刺蝟皮(各一錢煆存性)
麝香(五分)冰片(二分)
共研細末先用温水洗淨肛門随用唾津調藥三
錢填入肛門片時即出
(方歌)喚痔散把内痔呼刺蝟皮鹽麝草烏冰片枯礬同
研細津調填入片時出
生熟三黃湯
生地熟地(各一錢五分)
黃連黃蘗
黃芩人参
蒼术(米泔水浸炒)白术(土炒)
厚朴(薑炙)當歸身
陳皮(各一錢)地榆
防風澤瀉
甘草(各六分生)烏梅(二個)
水二鍾煎八分食前服
(方歌)生熟三黃連蘗参蒼芩厚术共歸陳榆風澤瀉烏
梅草耑醫血箭痔如神
防風秦艽湯
防風秦艽
當歸生地
白芍(酒炒)川芎
赤茯苓連翹(各一錢去心)
梔子(生研)蒼术(米泔水浸炒)
槐角白芷
地榆枳殼(麩炒)
㯽榔甘草(各六分生)
水二鍾煎至八分食前温服
如便秘者加大黃
(方歌)防風秦艽治腸風墜腫津血最止疼四物梔蒼槐
角芷地榆枳草翹㯽苓
苦参地黃丸
苦参(切片酒浸濕蒸曬九次為度炒黃為末淨一觔)
生地黃(四兩酒浸一宿蒸熟搗爛和入苦参末内)
加煉過蜂蜜為丸如梧桐子大每服三錢白滚水
送下或酒下亦可日服二次
(方歌)苦参地黃糞後紅皆因酒毒熱来攻二味酒蒸蜂
蜜煉為丸水送最有功
臓連丸
黃連(八兩末研淨)公豬大腸(肥者一叚長一尺二寸水洗淨)
右二味將黃連末装入大腸内兩頭以線紥緊放
砂鍋内下煮酒二觔半慢火熬之以酒乾為度將
藥腸取起共搗如泥如藥濃再曬一時許復搗為
丸如梧桐子大每服七十丸空心温酒送下久服
除根
(方歌)臓連丸用川黃連研入豬腸煮酒煎搗爛為丸温
酒服便血肛門墜腫痊
胡連追毒丸
胡黃連(切片薑汁拌炒研末)刺蝟皮(各一兩炙切片再炒黃研末)
麝香(二分研細)
共和一處研勻輭飯為丸如麻子大每服一錢食
前温酒送下
(方歌)胡連追毒丸醫痔成漏通腸服最宜連麝蝟皮飯
丸服排盡瘀膿換好肌
黃連閉管丸
胡黃連(一兩淨末)穿山甲(香油内炸黃)
石决眀(煆)槐花(各五錢微炒)
共研細末煉蜜為丸如麻子大每服一錢空心清
米湯送下早晚服二次至重者不過四十日而愈
如漏四邊有硬肉突起者加殭蠶二十條炒研末
入藥内及徧身諸般漏證服此方皆可有效
(方歌)黃連閉管丸穿山石决槐花共細研能除漏管米
湯送蜜丸麻子大一般
却毒湯
瓦松馬齒莧
甘草(各五錢生)川文蛤
川椒蒼术
防風葱白
枳殼側栢葉(各三錢)
熖消(一兩)
水五盌煎三盌先薰後洗日用三次
(方歌)却毒湯洗痔漏效瓦松甘草蛤川椒齒莧蒼風葱
枳殼栢葉同熬加焰消
菩提露(見臓毒)
月白珍珠散
十全大補湯
補中益氣湯(俱見潰瘍門)
坐板瘡
坐板瘡在臀腿生形如黍豆癢焮疼暑濕熱毒凝肌肉
初宜燙洗油撚烘
(註)此證一名風疳生於臀腿之間形如黍豆色紅作
癢甚則焮痛延及谷道勢如火燎由暑令坐日曬
几凳或久坐隂濕之地以致暑濕熱毒凝滯肌肉
而成初宜芫花川椒黃蘗熬湯燙洗即消或毒盛
癢痛仍不止者宜用油缸青布三指寬一條香油
調雄黃末一錢攤於布上捲之燃着吹滅焰頭向
瘡烘之其癢痛即止甚效
御纂醫宗金鑑卷六十九
御纂醫宗金鑑卷六十九
編輯外科心法要訣
下部
懸癰
懸癰毒生會隂穴初如蓮子漸如桃三隂虧損濕熱鬱
潰久成漏為瘡勞
(註)此證一名騎馬癰生於簒間係前隂之後後隂之
前屏翳穴即會隂穴係任衇經首穴也初生如蓮
子微癢多痛日久焮腫形如桃李由三隂虧損兼
憂思氣結濕熱壅滯而成其色紅作膿欲潰若破
後潰深久則成漏以致瀝盡氣血變為瘡勞初起
氣壮實尚未成膿小水澁滯者宜用九龍丹瀉去
病根稍虛者仙方活命飲利去濕熱如法治之遇
十證可消三四如十餘日後腫勢已成不能内消
宜服托裏消毒散或托裏透膿湯自破如不破腫
高光亮脹痛者用卧鍼開之穢膿一出其腫全消
者順朝服六味地黃丸午服十全大補湯温補滋
隂又有過食膏粱厚味氣實者初服龍膽瀉肝湯
潰服滋隂八物湯又有房勞過度羸弱者初服八
珍湯潰服十全大補湯脾虛不食六君子湯日久
成漏者國老膏化湯送服琥珀蠟礬丸外治法按
癰疽潰瘍門當戒房勞怒氣魚腥發物慎重調理
九龍丹
木香乳香
沒藥兒茶
血竭巴豆(不去油)
等分為末生蜜調成一塊磁盒收貯臨用時旋丸
豌豆大每服九丸空心熱酒一杯送下行四五次
方食稀粥腫甚者間日再用一服自消
(方歌)九龍丹醫懸癰毒初起氣實膿未成木香乳沒兒
茶竭巴豆蜜丸酒服靈
滋隂八物湯
當歸生地黃
白芍藥(酒炒)川芎
丹皮花粉(各一錢)
澤瀉(五分)甘草節(一錢)
水二鍾燈心五十寸煎八分食前服
大便秘者加蜜炒大黃一錢
(方歌)滋隂八物過膏粱懸癰已潰服此方四物丹皮花
粉瀉草節便秘加大黃
仙方活命飲
琥珀蠟礬丸
托裏消毒散(俱見腫瘍門)
托裏透膿湯(見頭部侵腦疽)
六味地黃丸(見面部雀斑)
十全大補湯
八珍湯
六君子湯(即香砂六君子湯減去藿香砂仁俱見潰瘍門)
龍膽瀉肝湯(見腰部纏腰火丹)
國老膏(見背部丹毒發)
穿襠發
穿襠毒發會隂前憂思勞傷濕鬱源焮痛紅順塌陷逆
腐深漏溺收斂難
(註)此證生於會隂穴之前腎囊之後由憂思勞傷濕
鬱凝結而成初起如粟漸生紅亮焮痛潰出稠膿
者順若起如椒子黑焦陷於皮肉之内漫腫紫暗
並無焮熱痛連睾丸及腰背肛門者逆此係皮囊
空處凡生毒患宜速潰根淺但遇根深遲潰腐傷
尿管漏溺不能收斂者至險内治按懸癰外治按
癰疽腫瘍潰瘍門
跨馬癰
跨馬癰生腎囊旁重墜肝腎火濕傷紅腫焮痛宜速潰
初清托裏勿寒凉
(註)此證一名騙馬墜生於腎囊之旁大腿根裏側股
縫夾空中由肝腎濕火結滯而成初如豆粒漸漸
腫如鵝卵隕墜壅重色紅焮痛暴起高腫速潰稠
膿者順若漫腫平塌微熱微紅潰出稀膿者險多
成串皮漏證此處乃至隂之下醫治不可過用寒
凉初宜服仙方活命飲消之次服托裏透膿湯既
潰之後内外治法俱按癰疽潰瘍門
仙方活命飲(見腫瘍門)
托裏透膿湯(見頭部侵腦疽)
便毒
便毒生於腿縫間忍精瘀血怒傷肝堅硬木痛寒熱作
初汗次下灸之痊
(註)此證又名血疝又名便癰無論男女皆可以生發
於少腹之下腿根之上摺紋縫中經属肝腎由強
力房勞忍精不洩或慾念不遂以致精搏血留聚
於中途壅遏而成或為暴怒傷肝氣滯血凝而發
初如杏核漸如鵝卵堅硬木痛微熱不紅令人寒
熱往来宜荆防敗毒散汗之若煩躁作渴氣鬱者
宜山甲内消散以消觧之若過於堅硬大痛者宜
紅花散瘀湯舒通之前藥用之不應者宜九龍丹
攻之若無痛無熱則不可攻下宜陽燧錠日灸五
七壮以或輭或消或潰為止膿勢將成不可強消
宜黃耆内托散托之甚虛者托裏透膿湯既潰宜
八珍湯十全大補湯補中益氣湯因證用之外用
五色靈藥撒之化腐煨膿兼琥珀膏萬應膏貼之
生肌斂口斯證潰後即名魚口因生於摺紋縫中
其瘡口潰大身立則口必合身屈則口必張形如
魚口開合之状故有魚口之名但此毒係忍精不
洩怒氣傷肝而成至於生楊梅而兼有便毒者另
詳註於楊梅門
紅花散瘀湯
紅花當歸尾
皂刺(各一錢)生軍(三錢)
連翹(去心)蘇木
穿山甲(炙研)石决眀
殭蠶(炒)乳香
貝母(各一錢去心研)黑牽牛(二錢)
酒水各一鍾煎八分空心服行五六次方食稀粥
補之
(方歌)紅花散瘀消堅硬便毒初起腫痛添歸刺軍翹蘇
木甲石决殭蠶乳貝牽
黃耆内托散
黃耆(二錢)白术(一錢土炒)
當歸川芎(各二錢)
金銀花皂刺
天花粉(各一錢)澤瀉
甘草(各五分炙)
水二鍾煎八分食前服
(方歌)黃耆内托醫便毒腫盛不消托潰良白术歸芎銀
皂刺天花瀉草力同劻
荆防敗毒散(見項部腦疽)
山甲内消散(見腹部中脘疽)
九龍丹(見前懸癰)
陽燧錠(見首卷烙法)
托裏透膿湯(見頭部侵腦疽)
八珍湯
十全大補湯
補中益氣湯
五色靈藥
萬應膏(俱見潰瘍門)
琥珀膏(見頭部髮際瘡)
疳瘡
疳瘡統名有三原慾火未遂溲淋難房術塗藥癗癢紫
光亮赤腫梅毒愆
(註)此證統名疳瘡又名妬精瘡生於前隂經云前隂
者宗筋之所主督經衇絡循隂器合簒間又云腎
開竅於二隂是瘡生於此属肝督腎三經也其名
異而形殊生於馬口之下者名下疳生莖之上者
名蛀疳莖上生瘡外皮腫脹包裹者名袖口疳疳
久而徧潰者名蠟燭疳痛引睾丸隂囊腫墜者名
雞膯疳痛而多癢潰而不深形如剝皮爛杏者名
瘙疳生馬口旁有孔如棕眼眼内作癢捻之有微
膿出者名鏇根疳生楊梅時或誤用薰搽等藥以
致腐爛如臼者名楊梅疳又有生楊梅時服輕粉
水銀打成劫藥以致便溺尿管内刺痛者名楊梅
内疳諸疳原由有三一由男子慾念萌動淫火猖
狂未經發泄以致敗精濁血留滯中途結而為腫
初起必先淋漓溲溺澁痛次流黃濁敗精陽物漸
損甚則腫痛腐爛治當疎利肝腎邪火以八正散
清肝導滯湯主之一由房術熱藥塗抹玉莖洗擦
隂器儌倖不衰久頓不洩以致火鬱結腫初起陽
物癢痛堅硬漸生疙&KR1792;色紫腐爛血水淋漓不時
興舉治當洩火觧毒以黃連觧毒湯蘆薈丸主之
一由娼家婦人隂器瘀精濁氣未淨輙與交媾以
致淫精𫝊染梅毒初起皮腫紅亮甚如水晶破流
腥水麻癢時發腫痛日增治當觧毒以龍膽瀉肝
湯主之次服二子消毒散外通用大豆甘草湯洗
之紅腫熱痛以鯉魚膽汁敷之損破腐爛以鳳衣
散旱螺散珍珠散銀粉散回春脱疳散因證敷之
惟楊梅疳與楊梅内疳二證多服五寳散甚效
八正散
扁蓄生軍(各一錢)
滑石(二錢)瞿麥
甘草(生)車前子
梔子木通(各一錢)
水二鍾煎八分食前服
(方歌)八正散清積火盛小水作淋結腫疼扁蓄軍滑瞿
麥草車前梔子木通靈
清肝導滯湯
扁蓄(四錢)滑石(二錢)
甘草(一錢生)大黃(二錢者用便秘)
瞿麥(三錢)
水二鍾燈心五十寸煎八分空心服
(方歌)清肝導滯清肝熱玉莖腫疼小水澁扁蓄滑石草
大黃燈心瞿麥服通徹
二子消毒散
土茯苓(八兩)豬脂(二兩切碎)
杏仁(炒去皮尖)殭蠶(炒)
蟬蛻(各七個)牛膝
荆芥防風(各一錢)
皂角子(七個)金銀花(三錢)
肥皂子(七個)豬牙皂角(一條)
水八盌煎三盌作三次服如結毒服三七日自愈
袖口疳加黃蘗一錢肥皂子倍之
楊梅疳加薏苡仁皂刺各一錢側栢葉綠豆糯米
各三錢
楊梅内疳加海金沙五加皮白丑各一錢五分
(方歌)二子消毒梅毒疳土苓豬脂杏殭蠶蟬膝荆防皂
角子銀花肥皂豬牙煎
大豆甘草湯
黑豆(一合)甘草(一兩生)
赤皮葱(三莖)槐條(六十寸)
水煎濃澄湯候温日洗二次
(方歌)大豆甘草湯神方諸般疳證洗之良止癢消疼能
觧毒赤葱槐條共熬湯
鳳衣散
鳳凰衣(一錢卵殼雞抱)輕粉(四分)
冰片(二分)黃丹(一錢)
共研細末鴨蛋清調敷或乾撒亦可
(方歌)鳳衣散能敷潰疳輕粉冰片共黃丹化腐生肌兼
止癢鴨蛋清調痛即安
旱螺散
白田螺殼(三錢煆)輕粉(一錢)
冰片麝香(各三分)
共研細末香油調敷
(方歌)旱螺散用易生肌潰疳癢痛俱可醫煆螺殼與輕
冰麝香油調敷去腐宜
珍珠散
珍珠黃連(末)
黃蘗(末)定粉
輕粉象牙(末)
五倍子(炒)兒茶
沒藥乳香(各等分)
共研極細末先以米泔水洗患處再撒此藥甚效
(方歌)珍珠散治下疳瘡清熱除瘀脱腐強連蘗兒茶輕
定粉五倍象牙沒乳香
銀粉散
上好錫六錢火化開入硃砂末二錢攪炒砂枯去砂
留錫再化開投水銀一兩和勻傾出聽用定粉一兩
研極細鋪綿紙上捲成一條一頭點火煨至紙盡為
度吹去紙灰用粉同前錫汞再加輕粉一兩共合一
處研成極細末先以甘草湯淋洗患處拭乾随撒此
藥能生肌止痛收斂甚效
(方歌)銀粉散醫疳腐蝕莖損梅毒爛皆施錫炒硃砂水
銀入定輕二粉對研之
回春脱疳散
黑鉛五錢火化開投水銀二錢五分研不見星為度
再加寒水石三錢五分輕粉二錢五分硼砂一錢共
研細末先以葱艾花椒煎湯洗患處再撒此藥
(方歌)回春散先化黑鉛次下水銀要細研寒水硼砂輕
粉入下疳蝕爛撒之痊
五寳散
石鍾乳(四錢如乳頭下垂敲破易碎似蜻蜓翅者方真)
硃砂(一錢)珍珠(二錢豆腐内煮半炷香時取出)
冰片(一錢)琥珀(二錢)
各研極細和一處再研數百轉磁罐密收用藥二
錢加飛羅麵八錢再研和勻每用土茯苓一觔水
八盌煎至五盌濾去渣作五次每次加五寳散一
分和勻量病上下服日用一七如鼻子腐爛每日
土茯苓内加辛夷三錢煎服引藥上行忌食海腥
牛羊鵝肉火酒煎炒房事等件
(方歌)五寳散硃鍾乳珍冰珀飛羅麵細勻楊梅疳瘡結
毒證土苓湯調服最神
黃連觧毒湯(見耳部黑疔)
蘆薈丸(見齒部牙衂)
龍膽瀉肝湯(見腰部纏腰火丹)
隂虱瘡
隂虱瘡蟲毛際内肝腎濁熱不潔生瘙癢抓紅含紫點
若還梅毒蠟皮形
(註)此瘡一名八脚蟲生於前隂毛際内由肝腎氣濁
生熱兼淫慾失洗不潔摶滯而成瘙癢難忍抓破
色紅中含紫點内宜服蘆蘗地黃丸外用鍼挑破
去虱随擦銀杏無憂散易愈若毛際内如豆如餅
發癢結如蠟皮者楊梅毒也即按楊梅毒治之
銀杏無憂散
水銀(鉛製)輕粉
杏仁(去皮尖搗膏)蘆薈
雄黃狼毒(各一錢)
麝香(一分)
除水銀杏仁膏共研篩細再入銀杏同研勻先以
石菖蒲煎湯洗之用鍼挑破去虱随用津唾調擦
使藥氣入内愈不復發切忌牛犬鱉肉
(方歌)銀杏無憂散止癢熱滯毛際隂虱瘡鉛製水銀輕
粉杏蘆薈雄黃狼麝香
蘆蘗地黃丸(即六味地黃丸加蘆薈五錢蜜炒黃蘗一兩見面部雀斑)
腎囊癰
腎囊紅腫發為癰寒熱口乾焮痛疼肝腎濕熱流注此
失治潰深露睾凶
(註)此證生於腎囊紅腫焮熱疼痛身發寒熱口乾飲
冷由肝腎濕熱下注腎囊而成初起宜服荆防敗
毒散汗之外用葱鹽熬湯燙之寒熱已退宜服清
肝渗濕湯消觧之不應者膿勢將成也急服滋隂
内托散若氣怯食少者宜服托裏透膿湯外用二
味拔毒散圈敷腫根膿脹痛者用卧鍼鍼之出稠
膿者順出腥水者險宜服托裏排膿湯外用琥珀
膏貼之俟腫消膿少痛減時用生肌散生肌玉紅
膏以生肌斂口此癰本於肝腎發出以滋隂培補
氣血為要生肌斂口時朝服六味地黃湯暮服人
参養榮湯滋補之甚效此證若失治潰深露睾丸
者險然不可棄而不治宜杉木灰托之蘇子葉包
之患者仰卧静以養之或可取效
清肝渗濕湯
黃芩梔子(生研)
當歸生地
白芍藥(酒炒)川芎
柴胡花粉
龍膽草(各一錢酒炒)甘草(生)
澤瀉木通(各五分)
水二鍾燈心五十寸煎八分食前服
(方歌)清肝渗濕消囊癰小水淋漓腫痛攻芩梔四物柴
花粉膽草燈甘瀉木通
滋隂内托散
當歸熟地
白芍藥(酒炒)川芎(各一錢五分)
穿山甲(炙研)澤瀉
皂刺(各五分)黃耆(一錢五分)
水二鍾煎八分食前服
(方歌)滋隂内托將潰劑囊癰欲膿托最宜四物穿山瀉
皂刺食前煎服入黃耆
荆防敗毒散(見項部腦疽)
托裏透膿湯(見頭部侵腦疽)
二味拔毒散(見腫瘍門)
托裏排膿湯(見項部魚尾毒)
琥珀膏(見頭部髮際瘡)
生肌散
生肌玉紅膏
人参養榮湯(俱見潰瘍門)
六味地黃湯(即六味地黃丸改作煎劑見面部雀斑)
腎囊風
腎囊風發属肝經證由風濕外襲成麻癢搔破流脂水
甚起疙&KR1792;火燎疼
(註)此證一名繡毬風係腎囊作癢由肝經濕熱風邪
外襲皮裏而成初起乾燥癢極喜浴熱湯甚起疙
&KR1792;形如赤粟麻癢搔破浸滛脂水皮熱痛如火燎
者此属裏熱俱宜龍膽瀉肝湯服之外用蛇床子
湯薰洗之洗後擦狼毒膏甚效
蛇床子湯
威靈仙蛇床子
當歸尾(各五錢)縮砂殼(三錢)
土大黃苦参(各五錢)
老葱頭(七個)
水五盌煎數滚傾入盆内先薰候温浸洗
(方歌)蛇床子湯洗囊風止癢消風除濕靈威靈歸尾縮
砂殼土大黃與苦参葱
狼毒膏
狼毒川椒
硫黃㯽榔
文蛤蛇床子
大風子枯白礬(各三錢)
共研細末用香油一茶鍾煎滚下公豬膽汁一枚
和勻調前藥擦患處
(方歌)狼毒膏擦繡毬風濕癢浸淫火燎疼椒硫㯽蛤床
風子枯礬豬膽油調成
龍膽瀉肝湯(見腰部纏腰火丹)
婦人隂瘡
婦人隂瘡係總名各有形證各属經隂挺如蛇脾虛弱
隂腫勞傷血分成隂蝕胃虛積鬱致隂脱憂思太過生
隂㿗氣血雙虛損随證施治諸證平
(註)此證俱生於隂器如隂中挺出一條如蛇形者名
為隂挺由脾經虛弱或産後遇怒受風所致初宜
服逍遥散加荆芥防風次宜朝服補中益氣湯倍
用升麻晚服龍膽瀉肝湯外以蛇床子煎湯薰洗
之如隂戶忽然腫而作痛者名為隂腫又名蚌疽
由勞傷血分所致宜四物湯加丹皮澤瀉花粉柴
胡服之或服秦艽湯外用艾葉一兩防風六錢大
戟五錢煎湯薰洗如隂器外生疙&KR1792;内生小蟲作
癢者名為隂蝕又名䘌瘡由胃虛積鬱所致宜四
物湯加石菖蒲龍膽草黃連木通服之若寒熱與
虛勞相似者蟲入臟腑也宜逍遥散吞送蘆薈丸
早晚各一服外以溻癢湯薰洗次以銀杏散塞入
隂中殺蟲止癢如隂戶開而不閉癢痛出水者名
為隂脱由憂思太過所致宜逍遥散或歸脾湯俱
加柴胡梔子白芍丹皮服之由産後得者補中益
氣湯加五味子醋炒白芍服之外俱用荆芥枳殼
訶子文蛤大劑煎湯薰洗如子宫脱出名為隂㿗
俗名㿗葫蘆由氣血俱虛所致宜補中益氣湯去
柴胡倍用升麻加益母草服之外以萆蔴子肉搗
爛貼頂心再用枳殼半觔煎湯薰洗由思慾不遂
肝氣鬱結而成者必先於小便似有堵塞之意因
而努力久之随努而下令稳婆扶正葫蘆令患婦
仰卧以枕墊腰吹嚏藥收之收入即緊閉隂器随
以布帛將腿縳定内仍服補中益氣湯自愈
秦艽湯
秦艽(六錢)石菖蒲
當歸(各三錢)
葱白五個水二鍾煎一鍾食前服
(方歌)秦艽湯治蚌疽生腫痛能除效可徵石菖蒲與當
歸片食前葱白水煎成
溻癢湯
苦参狼毒
蛇床子當歸尾
威靈仙(各五錢)鶴虱草(一兩)
用河水十盌煎數滚濾去渣貯盆内乘熱先薰待
温投公豬膽汁二三枚和勻洗之甚效
(方歌)溻癢殺蟲療隂蝕熬湯薰洗不宜遲苦参狼毒床
歸尾豬膽威靈鶴虱施
銀杏散
輕粉雄黃
水銀(鋁製)杏仁(各一錢生用)
右各研共和一處再勻每用五分棗肉一枚和丸
用絲綿包裹線紥緊將藥入隂内留線頭在外如
小觧時將藥取出觧完復入内一日一換四五箇
自愈
(方歌)銀杏散醫熱下侵輕粉雄黃製水銀杏仁棗肉綿
包裹隂癢生瘡用有神
逍遥散(見背部上搭手)
歸脾湯(見乳部乳中結核)
補中益氣湯(見潰瘍門)
龍膽瀉肝湯(見腰部纏腰火丹)
四物湯(見耳部耳疳)
蘆薈丸(見齒部牙衄)
臀部
鸛口疽
鸛口疽生尻尾尖經属督衇濕痰源腫如魚肫潰鸛嘴
少壯易愈老難痊
(註)此證一名銳疽生於尻尾骨尖處初腫形如魚肫
色赤堅痛潰破口若鸛嘴属督衇經由濕痰流結
所致朝寒暮熱夜重日輕潰出稀膿為不足或流
稠膿鮮血為有餘少壮可愈老弱難斂易於成漏
初起宜滋隂除濕湯以和之已成不得内消者用
和氣養榮湯以托之氣血虛弱潰而斂遲者滋腎
保元湯以補之若失治久而不斂者宜服先天大
造丸兼服琥珀蠟礬丸久久收斂外治法按癰疽
腫瘍潰瘍門
滋隂除濕湯
當歸熟地
川芎白芍(各一錢酒炒)
陳皮柴胡
知母貝母(去心研)
黃芩(各八分)澤瀉
地骨皮甘草(各五分生)
水二鍾薑三片煎八分食前服
(方歌)滋隂除濕鸛口疽退熱消痰初起宜四物陳柴知
母草澤瀉黃芩地骨皮
和氣養榮湯
人参白术(土炒)
白茯苓丹皮
陳皮熟地
當歸黃耆(各一錢)
沉香甘草(各五分炙)
水二鍾煎八分食前服
(方歌)和氣養榮托銳疽將膿煎服潰更宜四君丹皮陳
熟地當歸沉香共黃耆
滋腎保元湯
人参白术(土炒)
白茯苓當歸身
熟地黃耆
山萸肉丹皮
杜仲(各一錢)肉桂
附子(製)甘草(各五分炙)
水二鍾薑三片紅棗肉二枚建蓮子七個去心煎
八分食前服
(方歌)滋腎保元潰後虛斂遲膿清水淋漓十全大補除
芎芍山萸附子牡丹皮
先天大造丸
人参白术(土炒)
當歸身白茯苓
莵絲子枸把
黃精牛膝(各二兩)
補骨脂(炒)骨碎補(去毛微炒)
巴戟肉遠志(各一兩去心)
廣木香青鹽(各五錢)
丁香(三錢共研末以上)熟地(四兩搗膏酒煮)
仙茅(浸去赤汁蒸熟去皮搗膏)何首烏(去皮黑豆同煮去豆搗膏)
膠棗肉(各二兩𢷬膏)肉蓯蓉(去鱗并内膜酒浸𢷬膏)
紫河車(一具白酒煮爛𢷬膏以上六膏共入前藥末内)
右為細末𢷬膏共合一處再加煉過白蜂蜜為丸
如梧桐子大每服七十丸空心温酒送下
(方歌)先天大造補氣血專治癰疽潰後虛膿水清稀難
收斂参术歸苓地首烏補骨青鹽骨碎補枸把黃
精遠莵絲巴戟仙茅丁木棗河車牛膝蓯蓉俱
琥珀蠟礬丸(見腫瘍門)
坐馬癰
坐馬癰属督衇經尻尾略上濕熱凝高腫速潰稠膿順
漫腫潰遲紫水凶
(註)此證生於尻尾骨略上属督衇經由濕熱凝結而
成高腫潰速膿稠者順若漫腫潰遲出紫水者險
虛人患此易於成漏初宜艾壯隔蒜片灸之以宣
通結滯令其易潰易斂内服之藥與鸛口疽同潰
後内外俱按癰疽潰瘍門
隔蒜灸法(見首卷灸法)
臀癰
臀癰證属膀胱經堅硬悶腫濕熱凝肉厚之處遲潰斂
最宜紅活高腫疼
(註)此證属膀胱經濕熱凝結而成生於臀肉厚處腫
潰斂俱遲慢初宜隔蒜片艾灸服仙方活命飲消
之不應者即服透膿散膿熟鍼之潰後内外治法
俱按癰疽潰瘍門
隔蒜灸法(見首卷灸法)
仙方活命飲
透膿散(俱見腫瘍門)
上馬癰下馬癰
上馬癰與下馬癰上左下右摺紋生膀胱濕熱憂憤起
黑陷属重高腫輕
(註)此證生於臀肉之下摺紋中属膀胱經濕熱又兼
七情不和憂憤凝滯而成初起如粟黃膿小皰漸
生焮痛寒熱往来高腫紅亮為輕平陷黑硬為重
初服荆防敗毒散以退寒熱次服内托羌活湯膿
勢將成服托裏透膿湯其餘内外治法俱按癰疽
潰瘍門
内托羌活湯
羌活黃蘗(各二錢酒炒)
黃耆(一錢五分)當歸尾
陳皮藁本
連翹蒼术(炒)
甘草(炙)防風(各一錢)
肉桂(三分)
水一鍾酒半鍾煎八分食前服
(方歌)内托羌活宣堅硬燥濕能托臀下癰歸黃陳蘗同
甘草藁本連翹蒼桂風
荆防敗毒散(見項部腦疽)
托裏透膿湯(見頭部侵腦疽)
涌泉疽
涌泉疽生尻骨前形如伏鼠腫痛堅督衇濕熱潰破險
少壮易愈老弱難
(註)此證生尻骨之前長強穴属督衇經首穴由濕熱
凝結而成初腫堅硬疼痛状如伏鼠十日可刺得
白膿者順潰遲青膿者險紫黑水者逆内治法同
鸛口疽外治潰後按癰疽潰瘍門少壮者得此易
愈老年氣衰弱者多成冷漏難痊
臓毒
臓毒毒注在肛門内外虛實各有因醇酒厚味兼辛苦
外属陽分内属隂
(註)此證有内外隂陽之别發於外者由醇酒厚味勤
勞辛苦藴注於肛門兩旁腫突形如桃李大便秘
結小水短赤甚者肛門重墜緊閉下氣不通刺痛
如錐衇數有力多實多熱属陽易治宜服一煎散
通利二便菩提露搽之腫痛仍前不全退者膿將
成也宜服托裏透膿湯膿脹痛鍼之膿出之後治
同潰瘍門發於内者兼隂虛濕熱下注肛門内結
壅腫刺痛如錐大便虛閉小水淋漓寒熱往来遇
夜尤甚衇數微細為虛為濕属隂難治宜服五灰
散膿毒自然潰出膿生遲者服十全大補湯托之
潰後按潰瘍門
一煎散
當歸尾穿山甲(炙研)
甘草(生)桃仁泥
皂角刺(各二錢)川黃連(一錢五分)
枳殼(麩炒)㯽榔
天花粉烏藥
赤芍生地
白芷(各一錢)元明粉
大黃(各三錢)紅花(五分)
水二鍾浸一宿次早煎一滚空心服俟行三四次
以稀粥補之
(方歌)一煎散消臓毒方歸甲甘連桃枳榔天花皂刺紅
烏藥芍地元明芷大黃
菩提露
熊膽(三分)冰片(一分)
凉水十茶匙調化開搽於患處甚效
(方歌)菩提露消積熱痛臟毒堅疼焮腫增水調熊膽加
冰片搽於患處毒漸輕
五灰散
血管鵝毛血餘
蜈蚣穿山甲
生鹿角(各燒存性)
各等分研細共合勻每服五錢空心温黃酒調下
(方歌)五灰散用鵝管毛血餘蜈甲鹿角燒臓毒腫痛肛
門内每服五錢黃酒調
托裏透膿湯(見頭部侵腦疽)
十全大補湯(見潰瘍門)
痔瘡
痔瘡形名亦多般不外風濕燥熱源肛門内外俱可發
潰久成漏最難痊
(註)此證係肛門生瘡有生於肛門内者有生於肛門
外者初起成㿔不破者為痔易治破潰而出膿血
黃水浸淫淋瀝久不止者為漏難痊斯證名因形
起其名雖有二十四種總不外乎醉飽入房筋衇
横觧精氣脱泄熱毒乘虛下注或憂思太過藴積
熱毒憤鬱之氣致生風濕燥熱四氣相合而成如
結腫脹悶成塊者濕盛也結腫痛如火燎二便閉
者大腸小腸熱盛也結腫多癢者風盛也肛門圍
遶摺紋破裂便結者火燥也初俱服止痛如神湯
消觧之外俱用菩提露或田螺水點之若堅硬者
以五倍子散唾津調塗之兼用朴消葱頭煎湯洗
之頂大蒂小者用藥線勒於痔根每日緊線其痔
枯落随以月白珍珠散撒之收口亦有頂小蒂大
者用枯痔散枯之内痔不出者用喚痔散填入肛
門其痔即出随以朴消葱頭煎湯洗之又有因勤
苦勞役負重遠行以致氣血交錯而生痔者俱用
止痛如神湯加減服之又有血箭痔生肛門或裏
或外堵塞墜腫每逢大便用力則鮮血急流如箭
不論糞前糞後由腸胃風熱而兼暴怒成之初服
生熟三黃丸若唇白面色痿黃四肢無力属氣血
兩虛宜十全大補湯倍川芎参耆服之外用自己
小便洗之童便熱洗亦可其血自止亦有腸風下
血點滴而出糞前者宜防風秦艽湯糞後出血者
為酒毒宜服苦参地黃丸效後必多服臓連丸二
三料除根又有産後用力太過而生痔者宜補中
益氣湯加桃仁紅花蘇木服之又有久瀉久痢而
生痔者宜補中益氣湯加槐花皂莢子煆末服之
如痔已通腸汚從漏孔出者用胡連追毒丸酒服
之服後膿水反多者藥力到也勿以為懼如漏有
管者用黃連閉管丸服之可代鍼刀藥線之力凡
痔未破已破及成漏者俱用却毒湯燙洗或用喇
叭花煎湯日洗二次喇叭花即土地黃苖兼戒房
勞河豚海腥辛辣椒酒等物有久患痔而後咳𠻳
者取效甚難久病咳𠻳而後生痔者多致不救
止痛如神湯
秦艽(去苖)桃仁(去皮尖研)
皂角子(各一錢研燒存性)蒼术(米泔水浸炒)
防風(各七分)黃蘗(五分酒炒)
當歸尾(酒洗)澤瀉(各三分)
㯽榔(一分)熟大黃(一錢二分)
右除桃仁皂角子㯽榔用水二鍾將羣藥煎至一
鍾再入桃仁皂角子㯽榔再煎至八分空心熱服
待少時以美饍壓之不犯胃也忌生冷五辛火酒
硬物大料濕麫之類
如腫有膿加白葵花(五朵心去蕊)青皮(五分)木香(三分)
則膿從大便出也
如大便秘甚倍大黃加麻仁枳實
如腫甚倍黃蘗澤瀉加防己豬苓條芩
如痛甚加羌活郁李仁
如癢甚倍防風加黃耆羌活麻黃藁本甘草
如血下倍黃蘗多加地榆槐花荆芥穗白芷
如小便澀數不通者加赤茯苓車前子燈心扁蓄
(方歌)止痛如神諸痔瘡風濕燥熱總能防歸蘗桃榔皂
角子蒼术艽風澤大黃
田螺水
大田螺一枚用尖刀挑起螺厴入冰片末五釐平
放磁盤内待片時螺竅内渗出漿水用雞翎蘸點
患處勤勤點之其腫自然消散
(方歌)田螺水點痔瘡效冰片装入田螺竅少時化水取
點瘡止痛消腫有竒妙
五倍子散
用川文蛤大者一枚敲一小孔用隂乾荔枝草揉
碎塞入文蛤内令滿用紙塞孔濕紙包煨片時許
取出去紙研為細末每一錢加輕粉三分冰片五
釐共研極細末唾津調塗患處
(方歌)五倍子散痔痛墜堅硬腫疼立刻揮輕粉冰片各
研細荔枝草入蛤中煨
藥線
芫花(五錢)壁錢(二錢)
用白色細衣線三錢同芫花壁錢用水一盌盛貯
小磁罐内慢火煮至湯乾為度取線隂乾凡遇痔
瘡癭瘤頂大蒂小之證用線一根患大者二根雙
扣繫紥患處兩頭留線日漸緊之其患自然紫黑
冰冷不熱為度輕者七日重者十五日後必枯落
以月白珍珠散收口甚效
(方歌)藥線芫花共壁錢再加白扣線同煎諸痔癭瘤繫
根處生似蕈形用此捐
枯痔散
天靈盖(用童子者佳又用青線水將天靈盖浸片時撈出以火煆紅再入青線水内淬之如此七)
(次淨用四錢)
砒霜(一兩)白礬(二兩生)
輕粉(四錢)蟾酥(二錢)
共為極細末入小新鐵鍋内上用粗磁盌密盖鹽
泥封固炭火煆至二炷香待冷揭開盌將藥研末
搽痔上每日辰午申三時用温水洗淨患處上藥
三次上至七八日其痔枯黑堅硬住藥裂縫待其
自落
(方歌)枯痔天靈盖煆淬砒礬輕粉共蟾酥入鍋盌盖泥
固煆痔瘡新久搽皆除
喚痔散
枯白礬(五分)食鹽(三分炒)
草烏(生)刺蝟皮(各一錢煆存性)
麝香(五分)冰片(二分)
共研細末先用温水洗淨肛門随用唾津調藥三
錢填入肛門片時即出
(方歌)喚痔散把内痔呼刺蝟皮鹽麝草烏冰片枯礬同
研細津調填入片時出
生熟三黃湯
生地熟地(各一錢五分)
黃連黃蘗
黃芩人参
蒼术(米泔水浸炒)白术(土炒)
厚朴(薑炙)當歸身
陳皮(各一錢)地榆
防風澤瀉
甘草(各六分生)烏梅(二個)
水二鍾煎八分食前服
(方歌)生熟三黃連蘗参蒼芩厚术共歸陳榆風澤瀉烏
梅草耑醫血箭痔如神
防風秦艽湯
防風秦艽
當歸生地
白芍(酒炒)川芎
赤茯苓連翹(各一錢去心)
梔子(生研)蒼术(米泔水浸炒)
槐角白芷
地榆枳殼(麩炒)
㯽榔甘草(各六分生)
水二鍾煎至八分食前温服
如便秘者加大黃
(方歌)防風秦艽治腸風墜腫津血最止疼四物梔蒼槐
角芷地榆枳草翹㯽苓
苦参地黃丸
苦参(切片酒浸濕蒸曬九次為度炒黃為末淨一觔)
生地黃(四兩酒浸一宿蒸熟搗爛和入苦参末内)
加煉過蜂蜜為丸如梧桐子大每服三錢白滚水
送下或酒下亦可日服二次
(方歌)苦参地黃糞後紅皆因酒毒熱来攻二味酒蒸蜂
蜜煉為丸水送最有功
臓連丸
黃連(八兩末研淨)公豬大腸(肥者一叚長一尺二寸水洗淨)
右二味將黃連末装入大腸内兩頭以線紥緊放
砂鍋内下煮酒二觔半慢火熬之以酒乾為度將
藥腸取起共搗如泥如藥濃再曬一時許復搗為
丸如梧桐子大每服七十丸空心温酒送下久服
除根
(方歌)臓連丸用川黃連研入豬腸煮酒煎搗爛為丸温
酒服便血肛門墜腫痊
胡連追毒丸
胡黃連(切片薑汁拌炒研末)刺蝟皮(各一兩炙切片再炒黃研末)
麝香(二分研細)
共和一處研勻輭飯為丸如麻子大每服一錢食
前温酒送下
(方歌)胡連追毒丸醫痔成漏通腸服最宜連麝蝟皮飯
丸服排盡瘀膿換好肌
黃連閉管丸
胡黃連(一兩淨末)穿山甲(香油内炸黃)
石决眀(煆)槐花(各五錢微炒)
共研細末煉蜜為丸如麻子大每服一錢空心清
米湯送下早晚服二次至重者不過四十日而愈
如漏四邊有硬肉突起者加殭蠶二十條炒研末
入藥内及徧身諸般漏證服此方皆可有效
(方歌)黃連閉管丸穿山石决槐花共細研能除漏管米
湯送蜜丸麻子大一般
却毒湯
瓦松馬齒莧
甘草(各五錢生)川文蛤
川椒蒼术
防風葱白
枳殼側栢葉(各三錢)
熖消(一兩)
水五盌煎三盌先薰後洗日用三次
(方歌)却毒湯洗痔漏效瓦松甘草蛤川椒齒莧蒼風葱
枳殼栢葉同熬加焰消
菩提露(見臓毒)
月白珍珠散
十全大補湯
補中益氣湯(俱見潰瘍門)
坐板瘡
坐板瘡在臀腿生形如黍豆癢焮疼暑濕熱毒凝肌肉
初宜燙洗油撚烘
(註)此證一名風疳生於臀腿之間形如黍豆色紅作
癢甚則焮痛延及谷道勢如火燎由暑令坐日曬
几凳或久坐隂濕之地以致暑濕熱毒凝滯肌肉
而成初宜芫花川椒黃蘗熬湯燙洗即消或毒盛
癢痛仍不止者宜用油缸青布三指寬一條香油
調雄黃末一錢攤於布上捲之燃着吹滅焰頭向
瘡烘之其癢痛即止甚效
御纂醫宗金鑑卷六十九
