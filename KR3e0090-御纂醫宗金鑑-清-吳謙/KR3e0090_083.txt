御纂醫宗金鑑卷八十三
編輯刺灸心法要訣目錄
足少隂腎藏圖
腎藏經文
腎經循行圖
腎經循行經文
腎經循行歌
腎經穴圖
腎經穴歌
腎經分寸歌
手少陽三焦府圖
三焦經文
三焦經循行圖
三焦經循行經文
三焦經循行歌
三焦經穴圖
三焦經穴歌
三焦經分寸歌
足少陽膽府圖
膽府經文
膽經循行圖
膽經循行經文
膽經循行歌
膽經穴圖
膽經穴歌
膽經分寸歌
足厥隂肝藏圖
肝藏經文
肝經循行圖
肝經循行經文
肝經循行歌
肝經穴圖
肝經穴歌
肝經分寸歌
御纂醫宗金鑑卷八十三目錄
御纂醫宗金鑑卷八十三
編輯刺灸心法要訣目錄
足少隂腎藏圖
腎藏經文
腎經循行圖
腎經循行經文
腎經循行歌
腎經穴圖
腎經穴歌
腎經分寸歌
手少陽三焦府圖
三焦經文
三焦經循行圖
三焦經循行經文
三焦經循行歌
三焦經穴圖
三焦經穴歌
三焦經分寸歌
足少陽膽府圖
膽府經文
膽經循行圖
膽經循行經文
膽經循行歌
膽經穴圖
膽經穴歌
膽經分寸歌
足厥隂肝藏圖
肝藏經文
肝經循行圖
肝經循行經文
肝經循行歌
肝經穴圖
肝經穴歌
肝經分寸歌
御纂醫宗金鑑卷八十三目錄
御纂醫宗金鑑卷八十三
編輯刺灸心法要訣
腎藏經文
經云腎者作強之官伎巧出焉又云腎附於脊之十四
椎下是經常少血多氣其合骨也其榮髮也開竅於二
隂
難經曰腎有兩枚重一觔二兩主藏精與志
中藏經曰腎者精神之舍性命之根
張介賓云腎有兩枚形如豇豆相並而曲附於脊之兩
旁相去各一寸五分外有黃脂包褁各有帶二條上條
繋於心下條趨脊下大骨在脊骨之端如半手許中有
兩穴是腎帶經過處上行脊髓至腦中連於髓海
腎經循行經文
腎足少隂之衇起於小指之下斜趨足心之湧泉穴出
於然谷之下循内踝之後别入跟中以上腨内出膕内
廉上股内後廉貫脊属腎絡膀胱其直者從腎上貫肝
膈入肺中循喉嚨侠舌本其支者從肺出絡心注胸中
腎經循行歌
足腎經衇屬少隂小指斜趨湧泉心然骨之下内踝後
别入跟中腨内侵出膕内廉上股内貫脊属腎膀胱臨
直者属腎貫肝膈入肺循喉舌本尋支者從肺絡心内
仍至胸中部分深
(註)足少隂腎經之衇起至足太陽小指之下至隂穴
斜趨足心湧泉穴出然谷穴之下循内踝後太谿
穴從太谿别入跟中大鍾穴從大鍾循行水泉照
海復&KR1543;交信穴上腓内築賓穴也從築賓出膕内
廉隂谷穴從隂谷上股内後廉横骨穴從横骨内
貫行脊属腎絡膀胱也其直者從腎外行大赫氣
穴四滿中注肓俞商曲石關隂都通谷等穴入内
貫肝與膈外循幽門步廊神封靈墟神藏彧中俞
府等穴入肺中循喉嚨侠舌本而終其支者從肺
出絡心注胸中以交於手厥隂經也
腎經穴歌
足少隂腎二十七湧泉然谷照海出太谿水泉連大鍾
復&KR1543;交信築賓立隂谷横骨趨大赫氣穴四滿中注得
肓俞商曲石關蹲隂都通谷幽門值步廊神封出靈墟
神藏彧中俞府畢
腎經分寸歌
足掌心中是湧泉然谷内踝一寸前太谿踝後跟骨上
大鍾跟後踵中邊水泉谿下一寸覓照海踝下四分真
復&KR1543;踝後上二寸交信後上二寸聯二穴只隔筋前後
大隂之後少隂前(前傍骨是復&KR1543;後傍骨是交信二穴只隔一條筋)築賓内踝
上腨分隂谷膝下曲膝間横骨大赫並氣穴四滿中注
亦相連五穴上行皆一寸中行旁開五分邊肓俞上行
亦一寸但在臍旁半寸間商曲石關隂都穴通谷幽門
五穴聯五穴上下一寸取各開中行五分前步廊神封
靈墟穴神藏彧中俞府安上行寸六旁二寸俞府璇璣
二寸觀
(註)湧泉穴在足心䧟中伸腿屈足卷指宛宛中是其
穴也從湧泉上行足内踝前起大骨下䧟中然
谷穴也從然谷行足内踝後五分跟骨上動衇
䧟中太谿穴也從太谿行足跟後跟中大骨上
兩筋間大鍾穴也從大鍾行太谿下一寸内踝
下水泉穴也從水泉行足内踝下四分前後有
筋上有踝骨下有輭骨之中䧟中照海穴也從
照海行足内踝後除踝上二寸許前傍骨䧟中復
&KR1543;穴也從復溜斜外上行復&KR1543;穴之後二寸許
後傍筋交信穴也從交信斜外上行過三隂交
穴上腨分中築賓穴也腨者俗名腿肚也從築
賓上行膝下内輔骨後大筋下小筋上按之應手
屈膝得之隂谷穴也從隂谷上行入腹隂上横
骨中宛曲如仰月中央去任衇之中行旁開五分
横骨穴也從横骨上行一寸大赫穴也亦去中
行旁開五分從大赫上行一寸氣穴穴也亦去
中行旁開五分從氣穴穴上行一寸四滿穴也
亦去中行旁開五分從四滿上行一寸中注穴
也亦去中行旁開五分從中注上行一寸肓俞
穴也直臍旁去臍中五分從肓俞上行二寸商
曲穴也亦去中行旁開五分從商曲上行一寸
石關穴也亦去中行旁開五分從石關上行一
寸隂都穴也亦去中行旁開五分從隂都上行
一寸陷中通谷穴也亦去中行旁開五分從通
谷上行一寸陷中幽門穴也亦去中行旁開五分
從幽門上行一寸六分陷中去中行旁開二寸
仰而取之步廊穴也從步廊上行一寸六分亦
去中行旁開二寸仰而取之神封穴也從神封
上行一寸六分亦去中行旁開二寸陷中仰而取
之靈墟穴也從靈墟上行一寸六分亦去中行
旁開二寸阝中仰而取之神藏穴也從神藏上
行一寸六分亦去中行旁開二寸䧟中仰而取之
彧中穴也從彧中上行巨骨下侠任衇之璇璣
中行旁開二寸䧟中仰而取之是其穴也
三焦經文
經云上焦如霧中焦如漚下焦如瀆又云三焦者決瀆
之官水道出焉又云是經少血多氣
中藏經云三焦者人之三元之氣也號曰中清之府總
領五藏六府榮衛經絡内外左右上下之氣也三焦通
則内外左右上下皆通也其於周身灌體和内調外榮
左飬右導上宣下莫大於此也
三焦經循行經文
三焦手少陽之衇起於小指次指之端上出次指之間
循手表腕出臂外兩骨之間上貫肘循臑外上肩而交
出足少陽之後入缺盆布膻中散絡心包下膈循属三
焦其支者從膻中上出缺盆上項侠耳後直上出耳上
角以屈下頬至䪼其支者從耳後入耳中出走耳前過
客主人前交頬至目銳眥
三焦經循行歌
手經少陽三焦衇起自小指次指端兩指岐骨手腕表
上出臂外兩骨間肘後臑外循肩上少陽之後交别傳
下入缺盆膻中分散絡心包膈裏穿支者膻中缺盆上
上項耳後耳角旋屈下至䪼仍注頬一支出耳入耳前
却從上關交曲頬至目銳眥乃盡焉
(註)手少陽三焦之衇起於手小指次指外側之端關
衝穴從關衝上出兩指之間液門中渚穴循手腕
表陽池穴也從陽池出臂外兩骨之間外關支溝
會宗三陽絡四瀆天井等穴上貫肘清冷淵穴也
從清冷淵穴循臂臑外上肩循消濼臑會肩髎天
髎穴從天髎穴而交出足少陽經之後入缺盆布
膻中散絡心包下膈内而循行之分皆属三焦經
也其支者從膻中上外出缺盆上項天牖穴從天
牖穴循繫耳後翳風瘈衇顱息穴從顱息直上出
耳上角角孫穴絲竹空穴也由角孫絲竹空穴繞
耳以屈下至䪼和髎耳門穴也其本支之别支者
從耳後出走耳前過足少陽經客主人穴之前交
頬至目銳之外眥以交於足少陽膽經也
三焦經穴歌
手少三焦所從經二十二穴起關衝液門中渚陽池歴
外關支溝會宗逢三陽絡入四瀆内注於天井清冷中
消濼臑會肩髎穴天髎天牖經翳風瘈衇顱息角耳門
和髎上行絲竹空
三焦經分寸歌
無名外側端關衝液門小次指陷中中渚液門上一寸
陽池腕前表陷中外關腕後二寸陷關上一寸支溝名
外關一寸會宗平斜上一寸三陽絡肘前五寸四瀆稱
天井肘外大骨後肘上一寸骨罅中井上一寸清冷淵
消濼臂肘分肉端臑會肩端前二寸肩髎臑上陷中看
天髎肩井後一寸天牖耳下一寸間翳風耳後尖角陷
瘈衇耳後青衇看顱息青絡衇之上角孫耳上髮下間
耳門耳前缺處陷和髎横動衇耳前欲覓絲竹空何在
眉後陷中仔細觀
(註)關衝穴在手四指外側端去爪甲角如韭葉許是
其穴也從關衝上行手小指次指岐骨間陷中
握拳取之液門穴也從液門上行一寸陷中中
渚穴也從中渚由四指本節直上行手表腕上
陷中陽池穴也從陽池上行手腕後二寸兩骨
間陷中外關穴也從外關上行一寸兩骨間陷
中支溝穴也從支溝外開一寸會宗穴也以支
溝會宗二穴相並平直空中相離一寸也從會
宗内斜上行一寸臂上大交衇三陽絡穴也從
三陽絡上行肘前五寸外廉陷中四瀆穴也從
四瀆斜外上行肘外大骨尖後肘上一寸兩筋叉
骨罅中屈肘拱胸取之天井穴也從天井上行
一寸伸肘舉臂取之清冷淵穴也從清冷淵上
行肩下臂外肘上分肉間消濼穴也從消濼上
行臑外去肩端三寸宛宛中臑會穴也從臑會
上行肩端臑上陷中斜舉臂取之肩髎穴也從
肩髎上行肩缺盆中直是少陽經之肩井穴後一
寸天髎穴也從天髎上行頸大筋外缺盆上手
太陽經天容穴後足太陽經天柱穴前足少陽膽
經完骨穴下髮際中上斜侠耳後一寸天牖穴也
從天牖上行耳後尖角陷中按之引耳中痛翳
風穴也從翳風上行耳後中間雞足青絡衇中
瘈衇穴也從瘈衇行耳後上間青絡衇中顱息
穴也從顱息上行耳上上間髮際下開口有空
角孫穴也從角孫繞行耳前起肉當耳缺處陷
中耳門穴也從耳門行耳前兑髮下横動衇中
和髎穴也兑髮下即鬢角也從和髎上行眉後
陷中絲竹空穴也
膽府經文
經云膽者中正之官決斷出焉又云是經多血少氣
又曰凢十一藏皆取決於膽也
難經曰膽在肝之短葉間重三兩三銖長三寸盛精汁
三合
中藏經曰膽者清淨之府號曰將軍主藏而不瀉
膽經循行經文
膽足少陽之衇起於目銳眥上抵頭角下耳後循頸行
手少陽之前至肩上却交出手少陽之後入缺盆其支
者從耳後入耳中出走耳前至目銳眥後其支者别銳
眥下大迎合手少陽抵於䪼下加頬車下頸合缺盆以
下胸中貫膈絡肝属膽循脅裏出氣街繞毛際横入髀
厭中其直者從缺盆下腋循胸過季脅下合髀厭中以
下循髀陽出膝外廉下外輔骨之前直下抵絶骨之端
下出外踝之前循足跗上入小指次指之間其支者别
跗上入大指之間循大指岐骨内出其端還貫爪甲出
三毛
膽經循行歌
足衇少陽膽之經始從兩目銳眥生抵頭循角下耳後
腦空風池次第行手少陽前至肩上交少陽右上缺盆
支者耳後貫耳内出走耳前銳眥循一支銳眥大迎下
合手少陽抵項根下加頬車缺盆合入胸貫膈絡肝經
屬膽仍從脅裏過下入氣街毛際縈横入髀厭環跳内
直者缺盆下腋膺過季脅下髀厭内出膝外廉是陽陵
外輔絶骨踝前過足跗小指次指分一支别從大指去
三毛之際接肝經
(註)足少陽膽經之衇起於目之銳眥瞳子髎穴循聽
會客主人穴上抵頭角頷厭穴也漎頷厭循懸顱
懸釐曲髩率谷折而下行於耳後之天衝浮白竅
隂完骨等穴折外上行至眉頭之本神陽白臨泣
目忩正營承靈腦空等穴循頸至風池穴過手少
陽經天牖穴之前至肩上本經之肩井穴從肩井
穴却交出於手少陽之後入缺盆處也其支者從
耳後入耳中出走耳前至目銳眥後此一小支之
衇行於頭之無穴處也又其支者别銳眥下手陽
明之大迎穴合手少陽抵於䪼下加頬車下頸合
缺盆穴以下入胸中貫膈絡肝属膽循脅裏出氣
街散布藏府外繞毛際横入髀厭中環跳穴也其
支者從缺盆下腋淵液穴從淵液穴循胸輙筋穴
也從輙筋日月穴過季脅至京門穴從京門循行
帶衇五樞維道居髎下合髀厭中環跳穴也從環
跳穴以下循髀陽風市穴從風市循行中瀆陽關
出膝外廉陽陵泉穴也從陽陵泉穴循行陽交外
邱光眀等穴下外輔骨之前陽輔穴也從陽輔穴
直下抵絶骨之端懸鍾穴從懸鍾下出外踝之前
邱墟穴漎邱墟穴循足跗上臨泣穴也從臨泣入
小指次指之間侠谿竅隂穴也其支者别跗上入
大指之間循大指岐骨内出其端還貫爪甲出三
毛以交於足厥隂肝經也
膽經穴歌
足少陽經童子髎四十三穴行迢迢聽會客主頷厭集
懸顱懸釐曲髩翹率谷天衝浮白次竅隂完骨本神至
陽白臨泣開目忩正營承靈腦空是風池肩井淵液長
輙筋日月京門鄉帶衇五樞維道續居髎環跳市中瀆
陽關陽陵復陽交外邱光眀陽輔高懸鍾邱墟足臨泣
地五侠谿竅隂畢
膽經分寸歌
足少陽兮四十三頭上廿穴分三折起自童子至風池
積數陳之依次第外眥五分童子髎耳前䧟中尋聽會
上行一寸客主人内斜曲角上頷厭後行顱中釐下穴
曲髩耳前上髮際率谷入髮寸半安天衝耳後斜二寸
浮白下行一寸間竅隂穴在枕骨下完骨耳後入髮際
量得四分湏用記夲神神庭旁三寸入髮四分耳上係
陽白眉上一寸許上行五分是臨泣臨後寸半目忩穴
正營承靈及腦空後行相去一寸五風池耳後髮䧟中
肩井肩上陷中取大骨之前寸半明淵液腋下行三寸
輙筋復前一寸行日月乳下二肋縫下行五分是穴名
臍上五分傍九五季肋俠脊是京門季下寸八尋帶衇
帶下三寸穴五樞維道章下五三定維下三寸居髎名
環跳髀樞宛中陷風市垂手中指終膝上五寸中凟穴
膝上二寸陽關尋陽陵膝下一寸住陽交外踝上七寸
外邱外踝七寸同此係斜屬三陽分踝上五寸定光明
踝上四寸陽輔穴踝上三寸是懸鍾邱虛踝前陷中取
邱下三寸臨泣存臨下五分地五會會下一寸俠谿輪
欲覓竅隂穴何在小指次指外側尋
(註)童子髎在目銳眥去眥五分是其穴也從童子
髎下外斜行耳前起骨上面下一寸耳珠下動衇
宛宛中開口有空側臥張口取之聽會穴也從
聽會上直行一寸開口有空側卧張口取之客主
人穴也從客主人上内斜行两太陽曲角上廉
頷厭穴也從頷厭後行耳前曲角上两太陽之
中懸顱穴也從懸顱後行耳前曲角上两太陽
下廉懸釐穴也從懸釐後行耳前入髮際曲隅
陷中鼓頷有空曲髩穴也從曲髩後行耳上入
髮際寸半陷者宛宛中嚼牙取之率谷穴也從
率谷後行耳後三分許入髮際二寸天衝穴也
從天衝下行耳後入髮際一寸浮白穴也從浮
白下行耳後高上枕骨下搖動有空竅隂穴也
從竅隂行耳後入髮際四分完骨穴也從完骨
折上行神庭旁三寸直耳上入髮際四分夲神穴
也從夲神行眉上一寸直瞳子陽白穴也從
陽白上直行入髮際五分陷中正睛取之臨泣穴
也從臨泣後行一寸目忩穴也從目忩後行
一寸正營穴也從正營後行一寸五分承靈穴
也從承靈後行一寸五分腦空穴也從腦空
下行耳後下髮際陷中大筋外廉按之引於耳中
風池穴也從風池下行肩上會其支者合缺盆
上大骨前一寸半以三指按取當中指下陷中肩
井穴也從肩井下行腋下三寸宛宛中舉臂取
之淵液穴也從淵液下行復前一寸三肋端横
直蔽骨旁七寸五分半直兩乳側臥屈上足取之
輙筋穴也從輙筋行乳下二肋端縫下五分日
月穴也從日月行監骨腰中季肋本俠脊臍上
五分旁開九寸半側卧屈上足伸下足舉臂取之
京門穴也從京門下行季脅下一寸八分陷中
臍上二分旁開八寸半帶衇穴也從帶衇下三
寸五樞穴也從五樞下行過肝經之章門穴下
五寸三分維道穴也從維道下行三寸監骨上
陷中居髎穴也從居髎下行髀樞中側卧伸下
足屈上足取之環跳穴也從環跳下行膝上外
廉兩筋中以手着腿中指盡處風市穴也從風
市下髀骨外膝上外廉五寸分肉間陷中中瀆穴
也從中瀆下行膝上二寸犢鼻外陷中陽關穴
也從陽關下行膝下一寸外廉陷中尖骨前筋
骨間蹲坐取之陽陵泉穴也從陽陵泉下行足
外踝上七寸内斜三陽分肉間陽交穴也從陽
交行外踝上七寸外斜外邱穴也從外邱下行
外踝上五寸光明穴也從光明下行一寸輔骨
前絶骨端内斜三分陽輔穴也從陽輔下行三
寸外踝骨尖内動衇中尋按取之懸鍾穴也從
懸鍾行外踝下斜前陷中邱墟穴也從邱墟下
行三寸在足小指四指夲節後足跗間陷中臨泣
穴也從臨泣下行五分足小指四指夲節後間
陷中地五會穴也從地五會下行一寸足小指
四指夲節前岐骨間陷中侠谿穴也從侠谿下
行足小指四指外側端去爪甲角如韭葉竅隂穴
也
肝藏經文
經云肝者將軍之官謀慮出焉又云肝居膈下上着脊
之九椎下是經常多血少氣其合筋也其榮爪也主藏
魂開竅於目其系上絡心肺下亦無竅
難經曰肝重二觔四兩左三葉右四葉凡七葉肝之為
藏其治在左其藏在右脅右腎之前並胃着脊之第九
椎
肝經循行經文
肝足厥隂之衇起於大指聚毛之上上循足跗上廉去
内踝一寸上踝八寸交出太隂之後上膕内廉循股隂
入毛中過隂器抵小腹俠胃屬肝絡膽上貫膈布脅循
喉嚨之後上入頏顙連目系上出額與督衇會於顛其
支者從目系下頰裏環唇内其支者復從肝别貫膈上
注肺
肝經循行歌
厥隂足衇肝所終大指之端毛際叢足跗上廉太衝分
踝前一寸入中封上踝交出太隂後循膕内廉隂股衝
環繞隂器抵小腹俠胃屬肝絡膽逢上貫膈裏布脅肋
俠喉頏顙目繫同衇上顛會督衇出支者還生目系中
下絡頰裏環唇内支者便從膈肺通
(註)足厥隂肝經之衇起於足大指聚毛之際大敦行
間穴從行間上循足跗上廉太衝穴從太衝穴去
内踝一寸至於中封穴也從中封穴循行内踝五
寸入於蠡溝穴也從蠡溝上踝七寸中都穴上内
踝八寸交出於足太隂隂經之後上踝内廉膝關
曲泉穴也從曲泉循股隂隂包五里穴入於毛中
之隂廉穴過隂器入抵小腹上行於章門穴從章
門循行期門穴從期門内行俠胃屬肝絡膽上貫
膈布脅肋散布於藏府循喉嚨之後上入頏顙連
目系上額與督衇會於顛也其有一支者不上會
於顛但從目下頰裏環唇内又一支復從肝别貫
膈上注於肺以交於手太隂肺經也
肝經穴歌
足厥隂經一十四大敦行間太衝是中封蠡溝伴中都
膝關曲泉隂包次五里隂廉上急衇章門纔過期門至
肝經分寸歌
大敦足大端外側行間兩指縫中間太衝夲節後二寸
中封内踝前一寸蠡溝踝上五寸是中都上行二寸中
膝關犢鼻下二寸曲泉曲膝盡横紋隂包膝上行四寸
氣衝三寸下五里隂廉氣衝下二寸急衇毛際旁二五
厥隂大絡系睾丸章門臍上二旁六期門從章斜行乳
直乳二肋端縫已
(註)大敦穴在足大指端去爪甲後如韭葉許外側聚
毛中是其穴也從大敦上行足大指次指岐骨
縫間動衇應手陷中行間穴也從行間上行二
寸許足跗間動衇應手陷中太衝穴也從太衝
上行足内踝前一寸筋裏宛宛中中封穴也從
中封上行内踝上五寸蠡溝穴也從蠡溝上行
二寸當胻骨中中都穴也從中都上行犢鼻下
二寸旁陷者中膝關穴也從膝關上行膝内輔
骨下大筋上小筋下陷中屈膝横紋頭取之曲泉
穴也從曲泉上行膝上四寸股内廉两筋間踡
足取之看膝内側有槽中隂包穴也從隂包上
行在足陽明胃經之氣衝穴下三寸隂股中動衇
應手五里穴也從五里上行羊矢下斜裏三分
直上氣衝下二寸動衇陷中隂廉穴也從隂廉
上行隂上中行两旁相去二寸半按之隐指而堅
甚按則痛引上下此厥隂之大絡為睾之系急衇
穴也從急衇上行足太隂脾經之大横穴外季
肋直臍軟骨端臍上二寸两旁開六寸側卧取肘
尖盡處章門穴也從章門上行足陽明胃經之
不容穴旁一寸五分上直乳第二肋端期門穴也
御纂醫宗金鑑卷八十三
御纂醫宗金鑑卷八十三
編輯刺灸心法要訣
腎藏經文
經云腎者作強之官伎巧出焉又云腎附於脊之十四
椎下是經常少血多氣其合骨也其榮髮也開竅於二
隂
難經曰腎有兩枚重一觔二兩主藏精與志
中藏經曰腎者精神之舍性命之根
張介賓云腎有兩枚形如豇豆相並而曲附於脊之兩
旁相去各一寸五分外有黃脂包褁各有帶二條上條
繋於心下條趨脊下大骨在脊骨之端如半手許中有
兩穴是腎帶經過處上行脊髓至腦中連於髓海
腎經循行經文
腎足少隂之衇起於小指之下斜趨足心之湧泉穴出
於然谷之下循内踝之後别入跟中以上腨内出膕内
廉上股内後廉貫脊属腎絡膀胱其直者從腎上貫肝
膈入肺中循喉嚨侠舌本其支者從肺出絡心注胸中
腎經循行歌
足腎經衇屬少隂小指斜趨湧泉心然骨之下内踝後
别入跟中腨内侵出膕内廉上股内貫脊属腎膀胱臨
直者属腎貫肝膈入肺循喉舌本尋支者從肺絡心内
仍至胸中部分深
(註)足少隂腎經之衇起至足太陽小指之下至隂穴
斜趨足心湧泉穴出然谷穴之下循内踝後太谿
穴從太谿别入跟中大鍾穴從大鍾循行水泉照
海復&KR1543;交信穴上腓内築賓穴也從築賓出膕内
廉隂谷穴從隂谷上股内後廉横骨穴從横骨内
貫行脊属腎絡膀胱也其直者從腎外行大赫氣
穴四滿中注肓俞商曲石關隂都通谷等穴入内
貫肝與膈外循幽門步廊神封靈墟神藏彧中俞
府等穴入肺中循喉嚨侠舌本而終其支者從肺
出絡心注胸中以交於手厥隂經也
腎經穴歌
足少隂腎二十七湧泉然谷照海出太谿水泉連大鍾
復&KR1543;交信築賓立隂谷横骨趨大赫氣穴四滿中注得
肓俞商曲石關蹲隂都通谷幽門值步廊神封出靈墟
神藏彧中俞府畢
腎經分寸歌
足掌心中是湧泉然谷内踝一寸前太谿踝後跟骨上
大鍾跟後踵中邊水泉谿下一寸覓照海踝下四分真
復&KR1543;踝後上二寸交信後上二寸聯二穴只隔筋前後
大隂之後少隂前(前傍骨是復&KR1543;後傍骨是交信二穴只隔一條筋)築賓内踝
上腨分隂谷膝下曲膝間横骨大赫並氣穴四滿中注
亦相連五穴上行皆一寸中行旁開五分邊肓俞上行
亦一寸但在臍旁半寸間商曲石關隂都穴通谷幽門
五穴聯五穴上下一寸取各開中行五分前步廊神封
靈墟穴神藏彧中俞府安上行寸六旁二寸俞府璇璣
二寸觀
(註)湧泉穴在足心䧟中伸腿屈足卷指宛宛中是其
穴也從湧泉上行足内踝前起大骨下䧟中然
谷穴也從然谷行足内踝後五分跟骨上動衇
䧟中太谿穴也從太谿行足跟後跟中大骨上
兩筋間大鍾穴也從大鍾行太谿下一寸内踝
下水泉穴也從水泉行足内踝下四分前後有
筋上有踝骨下有輭骨之中䧟中照海穴也從
照海行足内踝後除踝上二寸許前傍骨䧟中復
&KR1543;穴也從復溜斜外上行復&KR1543;穴之後二寸許
後傍筋交信穴也從交信斜外上行過三隂交
穴上腨分中築賓穴也腨者俗名腿肚也從築
賓上行膝下内輔骨後大筋下小筋上按之應手
屈膝得之隂谷穴也從隂谷上行入腹隂上横
骨中宛曲如仰月中央去任衇之中行旁開五分
横骨穴也從横骨上行一寸大赫穴也亦去中
行旁開五分從大赫上行一寸氣穴穴也亦去
中行旁開五分從氣穴穴上行一寸四滿穴也
亦去中行旁開五分從四滿上行一寸中注穴
也亦去中行旁開五分從中注上行一寸肓俞
穴也直臍旁去臍中五分從肓俞上行二寸商
曲穴也亦去中行旁開五分從商曲上行一寸
石關穴也亦去中行旁開五分從石關上行一
寸隂都穴也亦去中行旁開五分從隂都上行
一寸陷中通谷穴也亦去中行旁開五分從通
谷上行一寸陷中幽門穴也亦去中行旁開五分
從幽門上行一寸六分陷中去中行旁開二寸
仰而取之步廊穴也從步廊上行一寸六分亦
去中行旁開二寸仰而取之神封穴也從神封
上行一寸六分亦去中行旁開二寸陷中仰而取
之靈墟穴也從靈墟上行一寸六分亦去中行
旁開二寸阝中仰而取之神藏穴也從神藏上
行一寸六分亦去中行旁開二寸䧟中仰而取之
彧中穴也從彧中上行巨骨下侠任衇之璇璣
中行旁開二寸䧟中仰而取之是其穴也
三焦經文
經云上焦如霧中焦如漚下焦如瀆又云三焦者決瀆
之官水道出焉又云是經少血多氣
中藏經云三焦者人之三元之氣也號曰中清之府總
領五藏六府榮衛經絡内外左右上下之氣也三焦通
則内外左右上下皆通也其於周身灌體和内調外榮
左飬右導上宣下莫大於此也
三焦經循行經文
三焦手少陽之衇起於小指次指之端上出次指之間
循手表腕出臂外兩骨之間上貫肘循臑外上肩而交
出足少陽之後入缺盆布膻中散絡心包下膈循属三
焦其支者從膻中上出缺盆上項侠耳後直上出耳上
角以屈下頬至䪼其支者從耳後入耳中出走耳前過
客主人前交頬至目銳眥
三焦經循行歌
手經少陽三焦衇起自小指次指端兩指岐骨手腕表
上出臂外兩骨間肘後臑外循肩上少陽之後交别傳
下入缺盆膻中分散絡心包膈裏穿支者膻中缺盆上
上項耳後耳角旋屈下至䪼仍注頬一支出耳入耳前
却從上關交曲頬至目銳眥乃盡焉
(註)手少陽三焦之衇起於手小指次指外側之端關
衝穴從關衝上出兩指之間液門中渚穴循手腕
表陽池穴也從陽池出臂外兩骨之間外關支溝
會宗三陽絡四瀆天井等穴上貫肘清冷淵穴也
從清冷淵穴循臂臑外上肩循消濼臑會肩髎天
髎穴從天髎穴而交出足少陽經之後入缺盆布
膻中散絡心包下膈内而循行之分皆属三焦經
也其支者從膻中上外出缺盆上項天牖穴從天
牖穴循繫耳後翳風瘈衇顱息穴從顱息直上出
耳上角角孫穴絲竹空穴也由角孫絲竹空穴繞
耳以屈下至䪼和髎耳門穴也其本支之别支者
從耳後出走耳前過足少陽經客主人穴之前交
頬至目銳之外眥以交於足少陽膽經也
三焦經穴歌
手少三焦所從經二十二穴起關衝液門中渚陽池歴
外關支溝會宗逢三陽絡入四瀆内注於天井清冷中
消濼臑會肩髎穴天髎天牖經翳風瘈衇顱息角耳門
和髎上行絲竹空
三焦經分寸歌
無名外側端關衝液門小次指陷中中渚液門上一寸
陽池腕前表陷中外關腕後二寸陷關上一寸支溝名
外關一寸會宗平斜上一寸三陽絡肘前五寸四瀆稱
天井肘外大骨後肘上一寸骨罅中井上一寸清冷淵
消濼臂肘分肉端臑會肩端前二寸肩髎臑上陷中看
天髎肩井後一寸天牖耳下一寸間翳風耳後尖角陷
瘈衇耳後青衇看顱息青絡衇之上角孫耳上髮下間
耳門耳前缺處陷和髎横動衇耳前欲覓絲竹空何在
眉後陷中仔細觀
(註)關衝穴在手四指外側端去爪甲角如韭葉許是
其穴也從關衝上行手小指次指岐骨間陷中
握拳取之液門穴也從液門上行一寸陷中中
渚穴也從中渚由四指本節直上行手表腕上
陷中陽池穴也從陽池上行手腕後二寸兩骨
間陷中外關穴也從外關上行一寸兩骨間陷
中支溝穴也從支溝外開一寸會宗穴也以支
溝會宗二穴相並平直空中相離一寸也從會
宗内斜上行一寸臂上大交衇三陽絡穴也從
三陽絡上行肘前五寸外廉陷中四瀆穴也從
四瀆斜外上行肘外大骨尖後肘上一寸兩筋叉
骨罅中屈肘拱胸取之天井穴也從天井上行
一寸伸肘舉臂取之清冷淵穴也從清冷淵上
行肩下臂外肘上分肉間消濼穴也從消濼上
行臑外去肩端三寸宛宛中臑會穴也從臑會
上行肩端臑上陷中斜舉臂取之肩髎穴也從
肩髎上行肩缺盆中直是少陽經之肩井穴後一
寸天髎穴也從天髎上行頸大筋外缺盆上手
太陽經天容穴後足太陽經天柱穴前足少陽膽
經完骨穴下髮際中上斜侠耳後一寸天牖穴也
從天牖上行耳後尖角陷中按之引耳中痛翳
風穴也從翳風上行耳後中間雞足青絡衇中
瘈衇穴也從瘈衇行耳後上間青絡衇中顱息
穴也從顱息上行耳上上間髮際下開口有空
角孫穴也從角孫繞行耳前起肉當耳缺處陷
中耳門穴也從耳門行耳前兑髮下横動衇中
和髎穴也兑髮下即鬢角也從和髎上行眉後
陷中絲竹空穴也
膽府經文
經云膽者中正之官決斷出焉又云是經多血少氣
又曰凢十一藏皆取決於膽也
難經曰膽在肝之短葉間重三兩三銖長三寸盛精汁
三合
中藏經曰膽者清淨之府號曰將軍主藏而不瀉
膽經循行經文
膽足少陽之衇起於目銳眥上抵頭角下耳後循頸行
手少陽之前至肩上却交出手少陽之後入缺盆其支
者從耳後入耳中出走耳前至目銳眥後其支者别銳
眥下大迎合手少陽抵於䪼下加頬車下頸合缺盆以
下胸中貫膈絡肝属膽循脅裏出氣街繞毛際横入髀
厭中其直者從缺盆下腋循胸過季脅下合髀厭中以
下循髀陽出膝外廉下外輔骨之前直下抵絶骨之端
下出外踝之前循足跗上入小指次指之間其支者别
跗上入大指之間循大指岐骨内出其端還貫爪甲出
三毛
膽經循行歌
足衇少陽膽之經始從兩目銳眥生抵頭循角下耳後
腦空風池次第行手少陽前至肩上交少陽右上缺盆
支者耳後貫耳内出走耳前銳眥循一支銳眥大迎下
合手少陽抵項根下加頬車缺盆合入胸貫膈絡肝經
屬膽仍從脅裏過下入氣街毛際縈横入髀厭環跳内
直者缺盆下腋膺過季脅下髀厭内出膝外廉是陽陵
外輔絶骨踝前過足跗小指次指分一支别從大指去
三毛之際接肝經
(註)足少陽膽經之衇起於目之銳眥瞳子髎穴循聽
會客主人穴上抵頭角頷厭穴也漎頷厭循懸顱
懸釐曲髩率谷折而下行於耳後之天衝浮白竅
隂完骨等穴折外上行至眉頭之本神陽白臨泣
目忩正營承靈腦空等穴循頸至風池穴過手少
陽經天牖穴之前至肩上本經之肩井穴從肩井
穴却交出於手少陽之後入缺盆處也其支者從
耳後入耳中出走耳前至目銳眥後此一小支之
衇行於頭之無穴處也又其支者别銳眥下手陽
明之大迎穴合手少陽抵於䪼下加頬車下頸合
缺盆穴以下入胸中貫膈絡肝属膽循脅裏出氣
街散布藏府外繞毛際横入髀厭中環跳穴也其
支者從缺盆下腋淵液穴從淵液穴循胸輙筋穴
也從輙筋日月穴過季脅至京門穴從京門循行
帶衇五樞維道居髎下合髀厭中環跳穴也從環
跳穴以下循髀陽風市穴從風市循行中瀆陽關
出膝外廉陽陵泉穴也從陽陵泉穴循行陽交外
邱光眀等穴下外輔骨之前陽輔穴也從陽輔穴
直下抵絶骨之端懸鍾穴從懸鍾下出外踝之前
邱墟穴漎邱墟穴循足跗上臨泣穴也從臨泣入
小指次指之間侠谿竅隂穴也其支者别跗上入
大指之間循大指岐骨内出其端還貫爪甲出三
毛以交於足厥隂肝經也
膽經穴歌
足少陽經童子髎四十三穴行迢迢聽會客主頷厭集
懸顱懸釐曲髩翹率谷天衝浮白次竅隂完骨本神至
陽白臨泣開目忩正營承靈腦空是風池肩井淵液長
輙筋日月京門鄉帶衇五樞維道續居髎環跳市中瀆
陽關陽陵復陽交外邱光眀陽輔高懸鍾邱墟足臨泣
地五侠谿竅隂畢
膽經分寸歌
足少陽兮四十三頭上廿穴分三折起自童子至風池
積數陳之依次第外眥五分童子髎耳前䧟中尋聽會
上行一寸客主人内斜曲角上頷厭後行顱中釐下穴
曲髩耳前上髮際率谷入髮寸半安天衝耳後斜二寸
浮白下行一寸間竅隂穴在枕骨下完骨耳後入髮際
量得四分湏用記夲神神庭旁三寸入髮四分耳上係
陽白眉上一寸許上行五分是臨泣臨後寸半目忩穴
正營承靈及腦空後行相去一寸五風池耳後髮䧟中
肩井肩上陷中取大骨之前寸半明淵液腋下行三寸
輙筋復前一寸行日月乳下二肋縫下行五分是穴名
臍上五分傍九五季肋俠脊是京門季下寸八尋帶衇
帶下三寸穴五樞維道章下五三定維下三寸居髎名
環跳髀樞宛中陷風市垂手中指終膝上五寸中凟穴
膝上二寸陽關尋陽陵膝下一寸住陽交外踝上七寸
外邱外踝七寸同此係斜屬三陽分踝上五寸定光明
踝上四寸陽輔穴踝上三寸是懸鍾邱虛踝前陷中取
邱下三寸臨泣存臨下五分地五會會下一寸俠谿輪
欲覓竅隂穴何在小指次指外側尋
(註)童子髎在目銳眥去眥五分是其穴也從童子
髎下外斜行耳前起骨上面下一寸耳珠下動衇
宛宛中開口有空側臥張口取之聽會穴也從
聽會上直行一寸開口有空側卧張口取之客主
人穴也從客主人上内斜行两太陽曲角上廉
頷厭穴也從頷厭後行耳前曲角上两太陽之
中懸顱穴也從懸顱後行耳前曲角上两太陽
下廉懸釐穴也從懸釐後行耳前入髮際曲隅
陷中鼓頷有空曲髩穴也從曲髩後行耳上入
髮際寸半陷者宛宛中嚼牙取之率谷穴也從
率谷後行耳後三分許入髮際二寸天衝穴也
從天衝下行耳後入髮際一寸浮白穴也從浮
白下行耳後高上枕骨下搖動有空竅隂穴也
從竅隂行耳後入髮際四分完骨穴也從完骨
折上行神庭旁三寸直耳上入髮際四分夲神穴
也從夲神行眉上一寸直瞳子陽白穴也從
陽白上直行入髮際五分陷中正睛取之臨泣穴
也從臨泣後行一寸目忩穴也從目忩後行
一寸正營穴也從正營後行一寸五分承靈穴
也從承靈後行一寸五分腦空穴也從腦空
下行耳後下髮際陷中大筋外廉按之引於耳中
風池穴也從風池下行肩上會其支者合缺盆
上大骨前一寸半以三指按取當中指下陷中肩
井穴也從肩井下行腋下三寸宛宛中舉臂取
之淵液穴也從淵液下行復前一寸三肋端横
直蔽骨旁七寸五分半直兩乳側臥屈上足取之
輙筋穴也從輙筋行乳下二肋端縫下五分日
月穴也從日月行監骨腰中季肋本俠脊臍上
五分旁開九寸半側卧屈上足伸下足舉臂取之
京門穴也從京門下行季脅下一寸八分陷中
臍上二分旁開八寸半帶衇穴也從帶衇下三
寸五樞穴也從五樞下行過肝經之章門穴下
五寸三分維道穴也從維道下行三寸監骨上
陷中居髎穴也從居髎下行髀樞中側卧伸下
足屈上足取之環跳穴也從環跳下行膝上外
廉兩筋中以手着腿中指盡處風市穴也從風
市下髀骨外膝上外廉五寸分肉間陷中中瀆穴
也從中瀆下行膝上二寸犢鼻外陷中陽關穴
也從陽關下行膝下一寸外廉陷中尖骨前筋
骨間蹲坐取之陽陵泉穴也從陽陵泉下行足
外踝上七寸内斜三陽分肉間陽交穴也從陽
交行外踝上七寸外斜外邱穴也從外邱下行
外踝上五寸光明穴也從光明下行一寸輔骨
前絶骨端内斜三分陽輔穴也從陽輔下行三
寸外踝骨尖内動衇中尋按取之懸鍾穴也從
懸鍾行外踝下斜前陷中邱墟穴也從邱墟下
行三寸在足小指四指夲節後足跗間陷中臨泣
穴也從臨泣下行五分足小指四指夲節後間
陷中地五會穴也從地五會下行一寸足小指
四指夲節前岐骨間陷中侠谿穴也從侠谿下
行足小指四指外側端去爪甲角如韭葉竅隂穴
也
肝藏經文
經云肝者將軍之官謀慮出焉又云肝居膈下上着脊
之九椎下是經常多血少氣其合筋也其榮爪也主藏
魂開竅於目其系上絡心肺下亦無竅
難經曰肝重二觔四兩左三葉右四葉凡七葉肝之為
藏其治在左其藏在右脅右腎之前並胃着脊之第九
椎
肝經循行經文
肝足厥隂之衇起於大指聚毛之上上循足跗上廉去
内踝一寸上踝八寸交出太隂之後上膕内廉循股隂
入毛中過隂器抵小腹俠胃屬肝絡膽上貫膈布脅循
喉嚨之後上入頏顙連目系上出額與督衇會於顛其
支者從目系下頰裏環唇内其支者復從肝别貫膈上
注肺
肝經循行歌
厥隂足衇肝所終大指之端毛際叢足跗上廉太衝分
踝前一寸入中封上踝交出太隂後循膕内廉隂股衝
環繞隂器抵小腹俠胃屬肝絡膽逢上貫膈裏布脅肋
俠喉頏顙目繫同衇上顛會督衇出支者還生目系中
下絡頰裏環唇内支者便從膈肺通
(註)足厥隂肝經之衇起於足大指聚毛之際大敦行
間穴從行間上循足跗上廉太衝穴從太衝穴去
内踝一寸至於中封穴也從中封穴循行内踝五
寸入於蠡溝穴也從蠡溝上踝七寸中都穴上内
踝八寸交出於足太隂隂經之後上踝内廉膝關
曲泉穴也從曲泉循股隂隂包五里穴入於毛中
之隂廉穴過隂器入抵小腹上行於章門穴從章
門循行期門穴從期門内行俠胃屬肝絡膽上貫
膈布脅肋散布於藏府循喉嚨之後上入頏顙連
目系上額與督衇會於顛也其有一支者不上會
於顛但從目下頰裏環唇内又一支復從肝别貫
膈上注於肺以交於手太隂肺經也
肝經穴歌
足厥隂經一十四大敦行間太衝是中封蠡溝伴中都
膝關曲泉隂包次五里隂廉上急衇章門纔過期門至
肝經分寸歌
大敦足大端外側行間兩指縫中間太衝夲節後二寸
中封内踝前一寸蠡溝踝上五寸是中都上行二寸中
膝關犢鼻下二寸曲泉曲膝盡横紋隂包膝上行四寸
氣衝三寸下五里隂廉氣衝下二寸急衇毛際旁二五
厥隂大絡系睾丸章門臍上二旁六期門從章斜行乳
直乳二肋端縫已
(註)大敦穴在足大指端去爪甲後如韭葉許外側聚
毛中是其穴也從大敦上行足大指次指岐骨
縫間動衇應手陷中行間穴也從行間上行二
寸許足跗間動衇應手陷中太衝穴也從太衝
上行足内踝前一寸筋裏宛宛中中封穴也從
中封上行内踝上五寸蠡溝穴也從蠡溝上行
二寸當胻骨中中都穴也從中都上行犢鼻下
二寸旁陷者中膝關穴也從膝關上行膝内輔
骨下大筋上小筋下陷中屈膝横紋頭取之曲泉
穴也從曲泉上行膝上四寸股内廉两筋間踡
足取之看膝内側有槽中隂包穴也從隂包上
行在足陽明胃經之氣衝穴下三寸隂股中動衇
應手五里穴也從五里上行羊矢下斜裏三分
直上氣衝下二寸動衇陷中隂廉穴也從隂廉
上行隂上中行两旁相去二寸半按之隐指而堅
甚按則痛引上下此厥隂之大絡為睾之系急衇
穴也從急衇上行足太隂脾經之大横穴外季
肋直臍軟骨端臍上二寸两旁開六寸側卧取肘
尖盡處章門穴也從章門上行足陽明胃經之
不容穴旁一寸五分上直乳第二肋端期門穴也
御纂醫宗金鑑卷八十三
