御纂醫宗金鑑卷七
訂正仲景全書傷寒論註少隂全篇目錄
麻黃附子細辛湯
麻黃附子甘草湯
附子湯
四逆湯
白通湯
白通加豬膽汁湯
真武湯
通衇四逆湯
吳茱萸湯
四逆散
黃連阿膠湯
豬膚湯
甘草湯
桔梗湯
半夏散及湯
苦酒湯
桃花湯
御纂醫宗金鑑卷七目錄
御纂醫宗金鑑卷七
訂正仲景全書傷寒論註少隂全篇目錄
麻黃附子細辛湯
麻黃附子甘草湯
附子湯
四逆湯
白通湯
白通加豬膽汁湯
真武湯
通衇四逆湯
吳茱萸湯
四逆散
黃連阿膠湯
豬膚湯
甘草湯
桔梗湯
半夏散及湯
苦酒湯
桃花湯
御纂醫宗金鑑卷七目錄
御纂醫宗金鑑卷七
訂正仲景全書傷寒論註
辨少隂病衇證并治全篇
少隂腎經水火之藏邪傷其經隨人虚實或從水
化以為寒或從火化以為熱水化為隂寒之邪是
其本也火化為陽熱之邪是其標也隂邪其衇沉
細而微陽邪其衇沉細而數至其見證亦各有别
隂邪但欲寐身無熱陽邪雖欲寐則多心煩隂邪
背惡寒口中和陽邪背惡寒則口中燥隂邪咽痛
不腫陽邪咽痛則腫隂邪腹痛下利清穀陽邪腹
痛下利清水或便膿血也隂邪外熱面色赤裏寒
大便利小便白陽邪外寒手足厥裏熱大便秘小
便赤此少隂標本寒熱之衇證也凢從本之治均
宜温寒回陽從標之治均宜攻熱救隂回陽救隂
其機甚微總在臨證詳究辨别標本寒熱以急施
其治庶克有濟稍緩則不及矣
少隂之為病衇微細但欲寐也
(註)少隂腎經隂盛之藏也少隂受邪則陽氣微故衇
微細也衛氣行陽則寤行隂則寐少隂受邪則隂
盛而行隂者多故但欲寐也此少隂病之提綱後
凢稱少隂病者皆指此衇證而言也
(集註)方有執曰少隂腎經也居於極下其衇起於小趾
之下靈樞曰是主所生病者嗜卧但欲寐蓋人肖
天地天地之氣行於陽則闢而曉行於隂則闔而
夜故人之氣行於陽則動而寤行於隂則靜而寐
凢病人但欲寐者邪客於隂故也
張璐曰此言少隂之總衇總證也蓋少隂屬水主
靜即使熱邪傳至其經在先之衇雖浮大此時亦
必變為沉細在先之證雖煩熱不寧此時亦必變
為昏沉嗜卧但須辨出衇細沉數口中燥為熱證
衇沉微細口中和為寒證以此明辨萬無差誤矣
程應旄曰凢隂衇皆沉異乎太陽之浮不必言矣
陽明衇大微者大之反少陽衇弦細者弦之反沈
兼微細隂證定矣
少隂病始得之反發熱衇沉者麻黃附子細辛湯主之
(註)少隂病謂但欲寐也衇沉者謂衇不微細而沉也
今始得之當不發熱而反發熱者是為少隂之裏
寒兼有太陽之表熱也故宜麻黃附子細辛湯温
中發汗顧及其陽則兩感之寒邪均得而解之矣
(集註)方有執曰發熱邪在表也衇沉少隂位北而居裏
也以其居裏邪在表而發熱故曰反也以邪在表
不在裏故用麻黃以發之以其本隂而標寒故用
附子以温之細辛辛温通於少隂用之以佐主治
者以其專經而為向𨗳也
程知曰三隂表法與三陽不同三隂必以温經之
藥為表而少隂尤為緊關故用散邪温經之劑俾
外邪之深入者可出而内陽亦不因之外越也
程應旄曰一起病便發熱兼以隂經無汗世有計
日按證者類能用麻黃而忌在附子不知衇沉者
由其人腎經素寒裏陽不能協應故沈而不能浮
也沉屬少隂不可發汗而始得病時即發熱則兼
太陽又不得不發汗須以附子温經助陽托住其
裏使陽不至隨汗而越其麻黃始可合細辛用耳
林瀾曰傳邪與隂寒皆有沈衇沉但可為病之在
裏而未可專以沉為寒也夫少隂證中微細而沈
與細數而沉其為寒熱之殊蓋大有别矣
麻黃附子細辛湯方
麻黃(二兩去節)細辛(二兩)
附子(一枚炮去皮破八片)
右三味以水一斗先煮麻黃減二升去上沫内諸
藥煮取三升去滓温服一升日三服
少隂病得之二三日麻黃附子甘草湯微發汗以二三
日無裏證故微發汗也
(註)此詳上條少隂病得之二三日仍衇沉發熱不解
者宜麻黃附子甘草湯微發其汗也蓋謂二三日
不見吐利裏寒之證知邪已衰然熱仍在外尚當
汗之但不可過耳故不用細辛而用甘草蓋於温
散之中有和意也此二證皆未曰無汗非仲景略
之也以隂不得有汗不須言也
(集註)張璐曰少隂無發汗之法汗之必至亡陽惟此一
證其外有太陽發熱無汗其内不吐利躁煩嘔渴
乃可温經散寒取其微似之汗也
程應旄曰既云微發汗矣仍用以字故字推原之
足見鄭重之意按此二條與太陽篇發熱頭痛衇
沉用四逆者同一證彼以不差則期過三日可知
病已入裏雖尚冒太陽頭痛直以少隂法律之此
少隂病在初得二三日雖無頭痛證不容竟作少
隂治之故仍兼太陽之法以律之一出一入不啻
爰書假令前條得之二三日後二條過二三日不
差則四逆之與麻黃易地皆然矣
汪琥曰上條反發熱衇沉此亦反發熱衇沈但上
言始得之為急此言得之二三日為緩病勢稍緩
治法亦緩
麻黃附子甘草湯方
麻黃(二兩去節)附子(一枚炮去皮破八片)
甘草(二兩炙)
右三味以水七升先煮麻黃一兩沸去上沬内諸
藥煮取三升去滓温服一升日三服
(集解)柯琴曰彼太陽病而衇反沉便用四逆以急救其
裏是裏寒隂盛也此少隂衇而表反熱便於表劑
中加附子以預固其陽是表熱陽衰也夫以發熱
無汗太陽之表衇沉但欲寐少隂之裏設用麻黃
開腠理細辛散浮熱而無附子以固元陽則太陽
之微陽外亡惟附子與麻黃並用則寒邪散而陽
不亡此裏病及表衇沉而當發汗者與病在表衇
浮而發汗者逕庭也若表微熱則受寒亦輕故以
甘草易細辛而微發其汗甘以緩之與辛以散之
者又少間矣
少隂病衇微不可發汗亡陽故也陽已虚尺衇弱濇者
復不可下之
(註)少隂病衇微雖有發熱亦為少隂裏寒外熱非太
陽發熱者可比故不可發汗發汗則亡陽然陽已
虚津液已涸即見少隂口燥咽乾可下之證若尺
衇弱濇者復不可下之又恐亡隂也
(集註)方有執曰微者陽氣不充故曰無陽無陽則化不
行故汗不可發也尺以候隂弱濇者隂血不足也
故謂復不可下其當亟行温補又可知矣
程應旄曰少隂多自利證人固無肯輕下者但拈
出尺衇弱濇字則少隂之有大承氣湯證其尺衇
必強而滑已伏見於此處矣
病人衇隂陽俱緊反汗出者亡陽也此屬少隂法當咽
痛而復吐利
(註)病人衇隂陽俱緊發熱無汗者太陽傷寒證也發
熱汗出不止者太陽亡陽證也今衇緊無熱而反
汗出此屬少隂然少隂證法當咽痛而復吐利也
上條衇微無汗不可發汗者是以衇為主也此條
有汗衇緊不可發汗者是以證為主也從衇從證
不可不察
(集註)程知曰隂陽俱緊傷寒之衇也法當無汗而反汗
出太陽之陽外亡也若以少隂亡陽之證而認為
太陽中風之證則誤矣少隂之寒上逼則咽痛而
吐下逼則下利也
少隂病衇緊至七八日自下利衇暴微手足反温衇緊
反去者為欲解也雖煩下利必自愈
(註)此承上條互發其義以别隂陽寒熱也少隂病衇
沉微細寒邪衇也衇沉數細熱邪衇也若衇緊汗
出是少隂寒虚證也今衇緊無汗乃少隂寒實證
也因循至七八日之久而自下利若寒實解則衇
必緊去而暴微其證必手足由冷而反温是知邪
隨利去為欲解也故此時雖煩下利乃隂退陽回
故知其必自愈也
(集註)方有執曰緊寒邪也自下利衇暴微者隂寒内瀉
也故謂手足為反温言陽回也陽回則隂退故謂
緊反去為欲解也夫寒邪在隂而衇緊得自利衇
暴微手足温緊去為欲解者猶之邪在陽衇數而
熱得汗出衇和身涼數去為欲愈之意同隂陽勝
復之機也
程應旄曰衇於利後頓變緊而為微手足於利後
變不温而為温則微非諸微亡陽之微乃緊去人
安之微蓋以從前之寒已從下利而去故陽氣得
回而欲解也雖煩下利必自愈
少隂病得之一二日口中和其背惡寒者當灸之附子
湯主之
(註)背惡寒為隂陽俱有之證如陽明病無大熱口燥
渴心煩背微惡寒者乃白虎加人參湯證也今少
隂病但欲寐得之二三日口中不燥而和其背惡
寒者乃少隂陽虚之背惡寒非陽明熱蒸之背惡
寒也故當灸之更主以附子湯以助陽消隂也口
燥口和誠二者之確徵矣
(集註)程知曰言初得之證口中和不渴不燥全無裏熱
也内經曰背為陽背惡寒則陽虚隂盛寒深可知
若風寒在表而惡寒則一身盡寒矣灸之以助陽
消隂與附子湯以温經散寒論中云傷寒無大熱
口燥渴心煩背微惡寒者白虎湯加人參主之彼
是陽熱乘隂虚而内陷之惡寒與此之隂寒盛者
不同陽入隂者則口燥心煩隂寒盛者則不能銷
鑠津液故口中和
張璐曰太陽表氣大虚邪氣得入犯少隂故得之
一二日尚背惡寒不發熱此隂陽兩虧較之兩感
更自不同兩感表裏皆屬熱邪猶堪發表攻裏此
則内外皆屬虚寒無邪熱可以攻擊惟當温經補
陽以温補其不足更灸關元以協助之雖其證似
緩於發熱衇沉而危殆尤甚焉
汪琥曰此條論仲景不言當灸何穴常器之云當
灸鬲兪關元穴背俞第三行郭雍云此有錯字當
是灸鬲俞關元穴也鬲俞是背俞第二行穴按鬲
俞實係背俞部第二行穴然常器之所云第三行
穴者當是鬲關非鬲俞也圖經云鬲關二穴在第
七椎下兩旁相去各三寸陷中正坐取之足太陽
氣衇所發專治背惡寒脊強俯仰難可灸五壯蓋
少隂中寒必由太陽而入故宜灸其穴又關元一
穴在腹部中行臍下三寸足三隂任衇之會可灸
百壯常器之所謂灸鬲關者是温其表以散外邪
灸關元者是温其裏以助其元氣也
少隂病身體痛手足寒骨節痛衇沈者附子湯主之
(註)此承上條詳舉其證互發其義以出其治也身體
痛表裏俱有之證也如太陽病衇浮發熱惡寒身
痛手足熱骨節痛是為表寒當主麻黃湯發表以
散其寒今少隂病衇沉無熱惡寒身痛手足寒骨
節痛乃是裏寒故主附子湯温裏以散寒也
(集註)方有執曰少隂腎也腎主骨寒淫則痛
程應旄曰身體痛手足寒骨節痛太陽傷寒同有
此證也以衇沉辨之沉屬隂寒重著所致裏隂有
餘表陽不足故以附子湯主之
附子湯方
附子(二枚去皮生破八片)茯苓(三兩)
人參(二兩)白术(四兩)
芍藥(三兩)
右五味以水八升煮取三升去滓温服一升日三
服
(方解)少隂為寒水之藏故寒傷之重者多入少隂所以
少隂一經最多死證方中君以附子二枚者取其
力之銳且以重其任也生用者一以壯少火之陽
一以散中外之寒則身痛自止惡寒自除手足自
温矣以人參為臣者所以固生氣之原令五藏六
府有本十二經衇有根衇自不沉骨節可和矣更
佐白术以培土芍藥以平木茯苓以伐水水伐火
自旺旺則隂翳消木平土益安安則水有制制則
生化此誠萬全之術也其有畏而不敢用以致因
循有誤者不誠可惜哉
少隂病衇沉者急温之宜四逆湯
(註)少隂病但欲寐衇沉者若無發熱口燥之證則寒
邪已入其藏不湏遲疑急温之以四逆湯消隂助
陽可也
(集註)吳人駒曰衇沈須别虚實及得病新久若得之多
日及沈而實者湏從别論
四逆湯方
甘草(二兩炙)乾薑(一兩半)
附子(一枚生用去皮破八片)
右三味以水三升煮取一升二合去滓分温再服
強人可大附子一枚乾薑三兩
(方解)方名四逆者主治少隂中外皆寒四肢厥逆也君
以甘草之甘温温養陽氣臣以薑附之辛温助陽
勝寒甘草得薑附鼓腎陽温中寒有水中煖土之
功薑附得甘草通關節走四肢有逐隂回陽之力
腎陽鼓寒隂消則陽氣外達而衇自升手足自温
矣
(集解)汪琥曰少隂病本衇微細但欲寐今輕取之微衇
不見重取之細衇幾亡伏匿而至於沈此寒邪深
入於裏殆將入藏温之不容以不急也稍遲則惡
寒身踡吐利煩躁不得卧寐手足逆冷衇不至諸
死證立至矣四逆湯之用可稍緩乎
少隂病下利白通湯主之
(註)少隂病但欲寐衇微細已屬陽為隂困矣更加以
下利恐隂降極陽下脫也故君以葱白大通其陽
而上升佐以薑附急勝其隂而緩降則未脫之陽
可復矣
(集註)方有執曰少隂病而加下利者不獨在經而亦在
藏寒甚而隂盛也治之以乾薑附子者勝其隂則
寒自散也用葱白而曰白通者通其陽則隂自消
也
程知曰此言下利宜通其陽也少隂病謂有衇微
細欲寐證也少隂下利隂盛之極恐致格陽故用
薑附以消隂葱白以升陽通云者一以温之而令
陽氣得入一以發之而令隂氣易散也
汪琥曰腎虚無火不能主水故下利用白通湯者
温裏以散寒也
白通湯方
葱白(四莖)乾薑(一兩)
附子(一枚生去皮破八片)
右三味以水三升煮取一升去滓分温再服
(集解)汪琥曰此方與四逆湯相類獨去甘草蓋驅寒欲
其速辛烈之性取其驟發直達下焦故不欲甘以
緩之也而猶重在葱白少隂之隂天之寒氣亦為
隂兩隂相合而偏於下利則與陽氣隔絶不通薑
附之力雖能益陽不能使真陽之氣必入於隂中
惟葱白味辛能通陽氣令隂得陽而利庶可愈矣
蓋大辛大熱之藥不過藉以益人陽氣非有以通
之令真陽和會而何以有濟也耶
少隂病下利衇微者與白通湯利不止厥逆無衇乾嘔
煩者白通加豬膽汁湯主之服湯衇暴出者死微續者
生
(註)此承上條詳申其衇以明病進之義也少隂病下
利衇微者與白通湯下利當止今利不止而轉見
厥逆無衇更增乾嘔而煩者此隂寒盛極格陽欲
脫之候也若耑以熱藥治寒寒既甚必反格拒而
不入故於前方中加人尿猪膽之隂以引陽藥入
隂經曰逆者從之此之謂也無衇者言診之而欲
絶也服湯後更診其衇若暴出者如燭燼焰高故
主死若其衇徐徐微續而出則是真陽漸回故可
生也故上條所以纔見下利即用白通以治於未
形誠善法也
(集註)程知曰此言隂盛格陽用膽汁通隂法也以白通
與之宜乎陽可救今乃利不止反至厥逆無衇則
隂邪愈無忌矣乾嘔而煩則陽藥在膈而不入隂
矣此非藥不勝病乃無鄉𨗳之力也加人尿豬膽
之隂寒則可引薑附之温入格拒之寒而調其逆
此内經從治之法也
程應旄曰衇暴出者死無根之陽驟迸諸外也微
續者生陽氣漸交隂肯納也
白通加豬膽汁湯方
葱白(四莖)乾薑(一兩)
附子(一枚生去皮破八片)人尿(五合)
豬膽汁(一合)
已上三味以水三升煮取一升去滓内膽汁人尿
和令相得分温再服若無膽亦可用
(方解)是方即前白通湯加人尿豬膽汁也加尿膽者從
其類也下咽之後冷體既消熱性便發情且不違
而致大益則二氣之格拒可調上下之隂陽可通
矣
少隂病欲吐不吐心煩但欲寐五六日自利而渴者屬
少隂也虛故引水自救若小便色白者少隂病形悉具
小便白者以下焦虚有寒不能制水故令色白也
(註)少隂病欲吐不吐心中煩但欲寐五六日自利而
渴者此屬少隂傳邪寒熱俱有之證也若是少隂
熱而燥乾引水之渴小便必色赤乃少隂燥不能
生津下焦有熱也今為少隂虛而引水自救之渴
故小便則色白是少隂虚冷不能化液下焦有寒
也於此可知少隂病形悉具而渴者有寒熱二端
之别也
(集註)成無己曰欲吐不吐心煩者表邪傳裏也若腹滿
痛則屬太隂此但欲寐則知屬少隂五六日邪傳
少隂之時若自利不渴寒在中焦屬太隂也此自
利而渴為寒在下焦屬少隂也腎虛水燥故渴欲
引水自救下焦虚寒故小便色白下利而渴小便
色白非裏熱可知矣
方有執曰此反覆申明曉人勿認煩渴均為熱證
以致悞之意
程應旄曰煩證不盡屬少隂故指出但欲寐來渴
證不盡屬少隂故指出小便白來結以下焦虛有
寒教人上病治在下也蓋上虚而無隂以濟總由
下虚而無陽以温也二虚字皆由寒字得來又曰
吐利而渴與豬苓湯證同其别在但欲寐且豬苓
證小便必不利而色赤飲水與白頭翁證同彼曰
以有熱故也小便亦必不白
林瀾曰欲吐不吐心煩陽虚格越於上但欲寐自
利小便白裏之眞寒已深要知此渴與口燥舌乾
之渴不同若兼腹滿便閉譫語諸證自當作陽邪
傳裏治之既裏虚自利小便白其為虚寒明甚特
曰下焦者足見隂既盛於下陽必格於上豈可以
煩渴而誤攻其熱哉
汪琥曰以全文觀之大似熱證惟小便色白知為
眞寒之證此但欲寐與熱邪不同其寐必不昏濁
其呼吸必促而細曰屬少隂者以别其非陽邪之
渴乃内無津液引水自救之渴試以冷水飲之必
不多也細察其小便若色白者此少隂虚寒之證
悉具也非熱邪可知矣
沈明宗曰此少隂虚寒似乎熱證之辨也世但知
四肢厥逆為虛寒證詎知小便色白乃為的騐乎
吳人駒曰陽明之欲吐則不得寐在少隂則但欲
寐引此以為盛虚之别
少隂病飲食入口則吐心中温温欲吐復不能吐始得
之手足寒衇弦遲者此胸中實不可下也當吐之若膈
上有寒飲乾嘔者不可吐也當温之宜四逆湯
(按)温温當是嗢嗢嗢嗢者乃吐飲之狀也
(註)此承上條欲吐不吐詳别衇證以明其治也飲食
入口即吐且心中嗢嗢欲吐復不能吐惡心不已
非少隂寒虛吐也乃胸中寒實吐也故始得之衇
弦遲弦者飲也遲者寒也而手足寒者乃胸中陽
氣為寒飲所阻不能通於四肢也寒實在胸當因
而越之故不可下也若膈上有寒飲但乾嘔有聲
而無物出此為少隂寒虚之飲非胸中寒實之飲
也故不可吐惟急温之宜四逆湯或理中湯加丁
香吳茱萸亦可也
(集註)程知曰此言少隂飲吐為腎邪上逆當温不當吐
也欲吐不吐隂邪上逆之證也若始得病時邪未
深入其手足但寒而不厥衇但弦遲而不沉細則
為邪實胸中寒尚在表屬於陽分當吐而不當下
吐者有物嘔則無物兩者須辨若膈上有寒飲但
見乾嘔而不能吐出則是隂寒上逆當温而不當
吐也曰急温者明不温則見厥逆無衇諸變證也
程應旄曰寒在胸中法不可下而屬實邪但從吐
法一吐而陽氣得通吐法便是温法若膈上有寒
飲乾嘔者虚寒從下而上阻留其飲於胸中究非
胸中之病也直從四逆湯急温其下可矣
少隂病衇微細沈但欲卧汗出不煩自欲吐至五六日
自利復煩躁不得卧寐者死
(註)此發明上條互詳衇證失於急温致變之義也衇
微細沉但欲卧少隂寒也當無汗今反汗出不煩
乃少隂亡陽也且自欲吐隂寒之邪上逆正當急
温失此不治因循至五六日加之自利復煩躁不
得卧寐者此少隂腎中眞陽擾亂外越欲絶之死
證此時即温之亦無及矣
(集註)方有執曰衇微沉細但欲卧少隂本病也汗出而
不作煩熱無陽也欲吐經中之邪不退也自利藏
病進也更復煩躁不得卧寐者陽欲絶而擾亂不
寧也
程應旄曰今時論治者不至於惡寒踡卧四肢逆
冷等證疊見則不敢温不知證已到此温之何及
况諸證有至死不一見者則盍於本論中之要旨
一一申詳之少隂病衇必沉而微細論中首揭此
蓋已示人以可温之衇矣少隂病但欲卧論中又
已示人以可温之證矣汗出在陽經不可温在少
隂宜急温論中又切示人以亡陽之故矣况復有
不煩自欲吐隂邪上逆之證乎則眞武四逆誠不
啻三年之艾矣乃不知預為綢繆延緩至五六日
前欲吐今且利矣前不煩今煩且躁矣前欲卧今
不得卧矣陽虚擾亂隂盛轉加焉有不死者乎
少隂病二三日不已至四五日腹痛小便不利四肢沉
重疼痛自下利者此為有水氣其人或欬或小便不利
或下利或嘔者眞武湯主之
(註)論中心下有水氣發熱有汗煩渴引飲小便不利
者屬太陽中風五苓散證也發熱無汗乾嘔不渴
小便不利者屬太陽傷寒小青龍湯證也今少隂
病二三日不已至四五日腹痛下利隂寒深矣設
小便利是純寒而無水乃附子湯證也今小便不
利或欬或嘔此為隂寒兼有水氣之證故水寒之
氣外攻於表則四肢沉重疼痛内盛於裏則腹痛
自利也水氣停於上焦胸肺則欬喘而不能卧停
於中焦胃府則嘔而或下利停於下焦膀胱則小
便不利而或少腹滿種種諸證總不外乎隂寒之
水而不用五苓者以非表熱之飲也不用小青龍
者以非表寒之飲也故惟主以眞武湯温寒以制
水也
(集註)喻昌曰太陽篇中厥逆筋惕肉瞤而亡陽用眞武
矣兹少隂之水濕上逆仍用眞武以鎮攝之可見
太陽膀胱與少隂腎一藏一府同為寒水府邪為
陽邪藉用麻桂為青龍藏邪為隂邪藉用附子為
眞武
眞武湯方
茯苓(三兩)芍藥(三兩)
生薑(三兩切)白术(二兩)
附子(一枚炮去皮破八片)
右五味以水八升煮取三升去滓温服七合日三
服
若欬者加五味子半升細辛乾薑各一兩
若小便利者去茯苓
若下利者去芍藥加乾薑二兩
若嘔者去附子加生薑足前成半斤
(方解)小青龍湯治表不解有水氣中外皆寒實之病也
眞武湯治表已解有水氣中外皆寒虛之病也眞
武者北方司水之神也以之名湯者賴以鎮水之
義也夫人一身制水者脾也主水者腎也腎為胃
關聚水而從其類者倘腎中無陽則脾之樞機雖
運而腎之關門不開水雖欲行孰為之主故水無
主制泛溢妄行而有是證也用附子之辛熱壮腎
之元陽而水有所主矣白术之苦燥建立中土而
水有所制矣生薑之辛散佐附子以補陽温中有
散水之意茯苓之淡滲佐白术以健土制水之中
有利水之道焉而尤妙在芍藥之酸斂加於制水
主水藥中一以瀉木使子盜母虚得免妄行之患
一以斂陽使歸根於隂更無飛越之虞孰謂寒隂
之品無益於陽乎而昧者不知承制之理論中誤
服青龍發汗亡陽用此湯者亦此義也然下利減
芍藥者以其陽不外散也加乾薑者以其温中勝
寒也水寒傷肺則咳加細辛乾薑者散水寒也加
五味子者收肺氣也小便利者去茯苓以其雖寒
而水不能停也嘔者去附子倍生薑以其病非下
焦水停於胃也所以不湏温腎以行水祗當温胃
以散水佐生薑者功能止嘔也
(集解)程知曰白通通衇眞武皆為少隂下利而設白通
四證附子皆生用惟眞武一證熟用者蓋附子生
用則温經散寒炮熟則温中去飲白通諸湯以通
陽為重眞武湯以益陽為先故用藥有輕重之殊
乾薑能佐生附以温經生薑能資熟附以散飲也
張璐曰按眞武湯方本治少隂病水飲内結所以
首推术附兼茯苓生薑之運脾滲水為務此人所
易明也至用芍藥之微旨非仲景不能蓋此證雖
曰少隂本病而實緣水飲内蓄所以腹痛自利四
肢疼重而小便反不利也若極虚極寒則小便必
清白無禁矣安有反不利之理哉此證不但眞陽
不足眞隂亦必素虧或隂中伏有陽邪所致若不
用芍藥固護其隂豈能勝附子之雄烈乎
病人身大熱反欲得衣者熱在皮膚寒在骨髓也身大
寒反不欲近衣者寒在皮膚熱在骨髓也
(註)身體為表蔵府為裏此以内外分表裏也皮膚為
表骨髓為裏六府為表五藏為裏此以身體之淺
深藏府之隂陽分表裏也病人已病之人也身大
熱謂通身内外皆熱三陽證也反欲得近衣者乃
是假熱雖在皮膚之淺而眞寒實在骨髓之深隂
極似陽證也身大寒謂通身内外皆寒三隂證也
反不欲近衣者乃是假寒雖在皮膚之淺而眞熱
實在骨髓之深陽極似隂證也
(按)此以人之苦欲測其寒熱眞假而定隂陽之證也
當與少隂厥隂病論中表熱裏寒裏熱表寒衇滑
而厥惡寒不欲近衣口燥咽乾等條參看
(集註)成無己曰皮膚言淺骨髓言深皮膚言外骨髓言
内身熱欲近衣表熱裏寒也身寒不欲近衣表寒
裏熱也大抵表熱裏寒衇必沉遲裏熱表寒衇必
滑數須當辨之
鄭重光曰皮膚者骨髓之外浮淺之分也骨髓者
皮膚之内沉深之分也欲得近衣借外以禦内此
眞寒也體有著而成忤不在衣之厚薄此假寒也
不察人之苦欲何以測其眞寒真熱而定標本乎
少隂病下利清穀裏寒外熱手足厥逆衇微欲絶身反
不惡寒其人面色赤或腹痛或乾嘔或咽痛或利止衇
不出者通衇四逆湯主之
(註)少隂腎也腎象乎坎一陽陷於二隂之中二隂若
盛則一陽必衰隂邪始得内侵孤陽因之而外越
也下利清穀手足厥冷衇微欲絶裏隂盛極也身
反不惡寒面色反赤其外反熱格陽於外也故雖
有腹痛乾嘔咽痛等證亦當倣白通湯之法加葱
於四逆湯中以消其隂而復其陽可也
(集註)程應旄曰熱因寒格無論腹痛乾嘔咽痛皆下利
中格陽之證即使利止而衇仍前欲絶不出亦不
得謂裏寒已退輒妄治其外熱也須循四逆湯例
消隂翳於下部但加葱白宣陽氣於下焦使陽氣
通而衇亦出始為眞愈
林瀾曰格拒格也亦曰隔陽隂陽隔離也又曰戴
陽浮於上如戴也夫眞寒入裏隂氣未有不盛者
然其劇不過陽愈微隂愈盛耳
通衇四逆湯方
甘草(二兩炙)乾薑(三兩強人可四兩)
附子(大者一枚生用去皮破八片)
右三味以水三升煮取一升二合去滓分温再服
其衇即出者愈
面色赤者加葱九莖
腹中痛者去葱加芍藥二兩
嘔者加生薑二兩
咽痛者去芍藥加桔梗一兩
利止衇不出者去桔梗加人參二兩
病皆與方相應者乃服之
(方解)論中扶陽抑隂之劑中寒陽微不能外達主以四
逆中外俱寒陽氣虚甚主以附子隂盛於下格陽
於上主以白通隂盛於内格陽於外主以通衇是
則可知四逆運行陽氣者也附子温補陽氣者也
白通宣通上下之陽者也通衇通達内外之陽者
也今衇微欲絶裏寒外熱是腎中隂盛格陽於外
故主之也倍乾薑加甘草佐附子易名通衇四逆
湯者以其能大壯元陽主持中外共招外熱返之
於内蓋此時生氣已離亡在俄頃若以柔緩之甘
草為君何能疾呼外陽故易以乾薑然必加甘草
與乾薑等分者恐渙澷之餘薑附之猛不能安養
元氣所謂有制之師也若面赤者加葱以通格上
之陽腹痛者加芍藥以和在裏之隂嘔逆者加生
薑以止嘔咽痛者加桔梗以利咽利止衇不出氣
少者俱倍人參以生元氣而復衇也
少隂病吐利手足不逆冷反發熱者不死衇不至者灸
少隂七壯
(註)少隂吐利法當逆冷今不逆冷反發熱者是陽未
衰故曰不死若衇不至雖有外熱恐是假熱須防
陽脫宜急灸少隂速通其陽則衇可復也
(集註)程知曰前條通衇四逆湯是裏寒外熱手足逆冷
而衇不至者也此條用灸法是裏寒外熱手足不
逆冷而衇不至者也少隂動衇在足内踝
喻昌曰前條背惡寒之證灸後用附子湯隂寒内
凝非一灸所能勝也此條手足反熱祗是隂内陽
外故但灸本經引之内入不必更用温藥也
汪琥曰經云腎之原出於太谿灸少隂七壮當灸
太谿二宂在内踝後跟骨動衇陷中
少隂病吐利手足逆冷煩躁欲死者吳茱萸湯主之
(註)名曰少隂病主厥隂藥者以少隂厥隂多合病證
同情異而治别也少隂有吐利厥隂亦有吐利少
隂有厥逆厥隂亦有厥逆少隂有煩躁厥隂亦有
煩躁此合病而證同者也少隂之厥有微甚厥隂
之厥有寒熱少隂之煩躁則多躁厥隂之煩躁則
多煩蓋少隂之病多隂盛格陽故主以四逆之薑
附逐隂以回陽也厥隂之病多隂盛鬱陽故主以
吳茱萸之辛烈迅散以通陽也此情異而治别者
也今吐而不吐蚘手足厥冷故以少隂病名之也
蓋厥冷不過肘膝多煩而躁欲死故屬厥隂病主
治也所以不用四逆湯而用吳茱萸湯也
(集註)程知曰吐利隂邪在裏上干脾胃也厥冷陽不温
於四肢也煩而躁則隂盛之極至於陽氣暴露擾
亂不寧也證至此幾瀕危矣非茱萸之辛温無以
降隂氣之上逆非人參薑棗之甘温無以培中土
而制腎邪也躁煩與煩躁亦有别躁者隂躁煩者
陽煩躁煩者言自躁而煩是隂邪已外逼也煩躁
者言自煩而躁是陽氣猶内爭也其輕重淺深之
别學者宜詳審之
程應旄曰温法原為隂寒而設故眞寒類多假熱
凡隂盛格陽隂證似陽等皆少隂蠱惑人耳目處
須從假處勘出眞來方不為之牽制如吐利而見
厥冷是胃陽衰而腎隂併入也誰不知為寒者顧
反見煩躁欲死之證以誑之是皆陽被隂拒而置
身無地故有此象吳茱萸湯挾木力以益火勢則
土得温而水寒却矣
吳茱萸湯方
吳茱萸(一升)人參(三兩)
生薑(一兩)大棗(十二枚)
右四味以水七升煮取二升温服七合日三服
(集解)羅天益曰仲景之法於少隂則重固元陽於厥隂
則重固生氣厥隂肝木雖為兩隂交盡而一陽之
眞氣實起其中此之生氣一虚則三隂濁氣直逼
中上不惟本經諸證悉具將陽明之健運失職以
致少隂之眞陽浮露而吐利厥逆煩躁欲死食穀
欲嘔種種叢生矣吳茱萸得東方震氣辛苦大熱
能達木鬱直入厥隂降其隂盛之濁氣用以為君
人參秉中和正氣甘温大補能接天眞挽回性命
升其垂絶之生氣用以為臣佐薑棗和胃而行四
末斯則震坤合德木土不害一陽之妙用成而三
隂之間無非生生之氣矣諸證有不退者乎
方有執曰吐則傷陽利則損隂厥冷者隂損而逆
也煩躁者陽傷而亂也茱萸辛温散寒暖胃而止
嘔人參甘温益陽固本而補中大棗助胃益脾生
薑嘔家聖藥故四物者為温中降逆之所湏也
少隂病吐利躁煩四逆者死
(註)此承上條互明其義以别可治不可治也此條吐
利煩躁厥逆皆與上條同一用吳茱萸湯治之一
曰死不治者何也蓋以少隂煩躁多躁少煩躁者
隂也厥隂煩躁多煩少躁煩者陽也厥隂手足厥
冷不過肘膝微陽未絶故可治也少隂四肢逆冷
不能回温獨隂不化故曰死也
(集註)程應旄曰由吐利而躁煩隂陽離脫而擾亂可知
加之四逆其陽絶矣不死何待使早知温中寧有
此乎
張璐曰此條與上條不殊何彼可治而此不可治
耶必是已用温中不愈轉加躁煩故主死耳
少隂病惡寒身踡而利手足厥冷者不治
(註)此互詳上條手足逆冷不治之義也惡寒身踡而
卧雖係少隂證而不至於死若下利不止手足逆
冷不回是有隂無陽即不吐利躁煩亦不可治也
(集註)喻昌曰隂盛無陽即用四逆等法回陽氣於無何
有之鄉其不能回者多矣故曰不治
少隂病四逆惡寒而身踡衇不至不煩而躁者死
(註)此總承上三條以明不治之死證也四逆謂四肢
逆冷過肘膝而不回也表陽虚故惡寒也隂主屈
故踡卧不伸也衇不至則生氣已絶若有煩無躁
是尚有可回之陽今不煩而躁則是有隂無陽故
曰死也
(集註)程應旄曰諸隂邪具見而衇又不至陽先絶矣不
煩而躁孤隂無附將自盡也經曰隂氣者靜則神
藏躁則消亡蓋躁則隂藏之神外亡也亡則死矣
使早知復衇以通陽寧有此乎
少隂病下利衇微濇嘔而汗出必數更衣反少者當温
其上灸之
(註)衇微陽虚也濇血少也必數更衣者下利勤也反
少者欲下而反少也即今之陽虚血少裏急後重
下利病也嘔而汗出者隂盛於内上逆而作嘔也
陽虚失護故汗出也當温其上宜灸之
(集註)程應旄曰少隂病下利陽微可知乃其衇微而且
澁則不但陽微而隂且竭矣陽微故隂邪逆上而
嘔隂竭故汗出而勤努責一法之中既欲助陽兼
欲護隂則四逆附子輩俱難用矣惟灸頂上百會
穴以温之既可代薑附軰之助陽而行上更可避
薑附輩之辛竄而燥下故下利可止究於隂血無
傷可見病在少隂不可以難用温者遂棄夫温也
汪琥曰按此條論仲景不言當灸何宂衇經云灸
厥隂俞常器之曰灸太衝皆誤郭雍曰灸太谿雖
係少隂經穴亦誤仲景曰宜温其上方有執曰上
謂頂百會穴是也圖經云一名三陽五會在前頂
後一寸五分頂中央原治小兒脫肛久不差可灸
七壮此條亦灸之者升舉其陽以調夫隂也
少隂病下利止而頭眩時時自冒者死
(註)少隂病利止若胃和能食神清氣爽是為欲愈也
今利止頭眩時時昏冒不省是氣脫神去故下利
雖止仍主死也
(集註)方有執曰頭眩俗謂昏暈也諸陽在頭下利止而
頭眩者陽無依附浮越於外神氣散亂故時時自
冒也死可知矣
張錫駒曰此條死證全在頭眩自冒上看出若利
止而頭不眩不冒此中已和矣安能死乎
張璐曰人身隂陽相為依附者也隂亡於下則諸
陽之上聚於頭者紛然而動所以頭眩時時自冒
陽脫於上而主死也可見陽回利止則生隂盡利
止則死矣
汪琥曰下利止則病當愈今者反為死候非陽回
而利止乃陽脫而利盡也
少隂病六七日息高者死
(註)少隂病但欲寐息平氣和順也今息高氣促逆也
凡病卧而息高氣促者多死
(集註)喻昌曰六七日字辨證最細蓋經傳少隂而息高
與二三日太陽作喘之表證迥殊也
程知曰腎為生氣之源息高則眞氣散走於胸中
不能復歸於氣海故主死也
程應旄曰夫肺主氣而腎為生氣之源蓋呼吸之
門也關係人之死生者最鉅息高者生氣已絶於
下而不復納故游息僅呼於上而無所吸也死雖
成於六七日之後而機自兆於六七日之前既值
少隂受病何不豫為固護預為隄防致令眞陽渙
散而無可復返乎凡條中首既諄諄禁汗繼即急
急重温無非見及此耳
魏荔彤曰七日之久息高氣逆者與時時自冒同
一上脫也一眩冒而陽升不返一息高而氣根已
剷同一理而分見其證者也故仲景俱以死期之
少隂病衇細沉數病為在裏不可發汗
(註)少隂病但欲寐若衇細沉微是邪從寒化也今衇
細沉數乃邪從熱化也即有發熱亦是將轉屬陽
明非若前所言少隂病始得之反發熱衇沉不數
宜麻黃附子細辛湯發汗者可比也故曰病為在
裏不可發汗
(集註)程知曰言熱邪在裏有發汗之禁也少隂之衇微
細其常也乃沉而加之以數正為熱邪在裏之徵
發汗則動經而增燥熱有奪血之變矣
鄭重光曰衇細沉而數裏有伏陽矣故曰病為在
裏乃熱邪傳裏之證斷不可發汗發汗則動經氣
而有亡血之變少隂發熱衇沉是病為在表以無
裏證故可發汗若衇浮而遲表熱裏寒下利清榖
是遲為無陽病為在裏又不得以浮為在表而發
汗也要知隂中有陽沉亦可汗陽中有隂浮亦當
温此條衇細沉數數則為熱沉為在裏此陽邪入
裏故以發汗而示戒也
少隂病但厥無汗而強發之必動其血未知從何道出
或從口鼻或從目出者是名下厥上竭為難治
(註)此條申明強發少隂熱邪之汗則有動血之變也
少隂病衇細沉數加之以厥亦為熱厥隂本無汗
即使無汗亦不宜發汗若發其汗是為強發少隂
熱邪之汗也不當發而強發之益助少隂之熱炎
炎沸騰必動其本經之血或從口鼻或從目出是
名下厥上竭下厥者少隂熱厥於下也上竭者少
隂血竭於上也故為難治
(集註)張璐曰強責少隂汗而動其血勢必逆行而上出
陽竅以發汗皆陽藥故也
程應旄曰五液皆主於腎強發少隂之汗周身之
氣皆逆血隨奔氣之促逼而見故不知從何道而
出也
沈明宗曰少隂病但厥無汗其病在裏當以四逆
散和隂散邪其病自退而厥自愈矣豈可強發其
汗耶
魏荔彤曰厥而有汗乃内寒廹陽外亡之象故為
寒化隂邪無汗而厥則熱邪伏於裏而不外越邪
熱内耗也斯可議為熱化陽邪無疑矣
少隂病欬而下利譫語者被火氣劫故也小便必難以
強責少隂汗也
(註)少隂屬腎主水者也少隂受邪不能主水上攻則
欬下攻則利邪從寒化眞武湯證也邪從熱化猪
苓湯證也今被火氣劫汗則從熱化而轉屬於胃
故發譫語津液内竭故小便難是皆由強發少隂
之汗故也欲救其隂白虎豬苓二湯擇而用之可
耳
(集註)方有執曰強責謂過求也小便與汗皆血液也少
隂少血劫汗奪血則小便為之涸竭故難也
少隂病下利六七日欬而嘔渴心煩不得眠者豬苓湯
主之
(註)凡少隂下利清榖欬嘔不渴屬寒飲也今少隂病
六七日下利黏穢欬而嘔渴煩不得眠是少隂熱
飲為病也飲熱相摶上攻則欬中攻則嘔下攻則
利熱耗津液故渴熱擾於心故煩不得眠宜豬苓
湯利水滋燥飲熱之證皆可愈矣
(集註)趙嗣眞曰少隂欬而下利嘔渴心煩不眠及厥隂
下利欲飲水者是皆傳邪之熱衇必沈細數故以
黃連滑石等清利之其少隂自利而渴欲吐不吐
心中煩但欲寐小便色白者是本經隂邪之寒也
衇必沉微故以附子乾薑温之
汪琥曰下利欬而嘔渴心煩不得眠焉知非少陽
陽明之病然少陽陽明若見此證為裏實衇必弦
大而長此病衇必微細故知其為少隂之病無疑
也
林瀾曰下利則邪并於下矣其嘔而且欬何也蓋
至六七日渴而心煩不眠則傳邪之上客者又盛
渴則必恣飲多飲必停水是邪熱既不能觧而水
蓄之證復作也熱邪傳陷之下利非隂寒吐利并
作之可比嘔而渴者蓋先嘔後渴為邪欲解先渴
後嘔多為水停况又有水寒射肺為欬之可兼察
乎以是知必有挾飲於内耳
沈明宗曰黃連阿膠湯之心煩不得眠較此條頗
同而治異何也蓋此條乃少隂風熱轉入陽明而
致下利故以豬苓湯驅𨗳水邪還從膀胱而去急
救胃中津液為主彼條之心煩不得眠而無下利
乃腎水枯少故用黃連阿膠湯滋隂清火急救腎
隂為主也
魏荔彤曰欬而咽不痛渴而口不乾則知邪雖為
傳經而入之熱帷其有水飲相混故熱勢不能甚
肆其猛烈雖上衝為欬嘔而不致咽痛隔阻正津
為口渴而不致乾燥兼以心煩不得眠於少隂但
欲寐隂證中見陽證豈非傳經之熱兼水濕者乎
其所以不發黃者以少隂病原有下利濕不能留
熱不能蓄故也由此觀之熱邪兼水飲昭然矣
少隂病四逆其人或欬或悸或小便不利或腹中痛或
泄利下重者四逆散主之
(註)凡少隂四逆雖屬隂盛不能外温然亦有陽為隂
鬱不得宣達而令四肢逆冷者故有或欬或悸或
小便不利或腹中痛泄利下重諸證也今但四逆
而無諸寒熱證是既無可温之寒又無可下之熱
惟宜疏暢其陽故用四逆散主之
(集註)李中梓曰按少隂用藥有隂陽之分如隂寒而四
逆者非薑附不能療此證雖云四逆必不甚冷或
指頭微温或衇不沉微乃隂中涵陽之證惟氣不
宣通是以逆冷故以柴胡涼表芍藥清中此本肝
膽之劑而少隂用之者為水木同源也以枳實利
七衝之門以甘草和三焦之氣氣機宣通而四逆
可痊矣
程知曰蓋傷寒以陽為主四逆有隂進之象下之
則陽益虧陷而不出故經謂諸熱邪傳經至於手
足逆冷最難辨認謂為寒深於裏則無衇微欲絶
之象謂為熱深於裏則無煩渴之證蓋祗是熱邪
入結於裏而陽氣不得順行於四肢也此證當用
和解不當用寒下故經中用劑之輕少者無如此
方則其輕緩解散之義可見矣
程應旄曰初得之四逆固非熱證亦非深寒欬悸
而或小便不利既似乎水蓄腹痛泄利又似乎寒
凝其中更兼下重一證得母氣滯在趺陽而經絡
失宣通也耶
汪琥曰四逆散乃陽邪傳變而入隂經是解傳經
之邪非治隂寒也凡陽熱之極六衇細弱語言輕
微神色懶靜手足清温有似隂證而大便結小便
數齒燥舌胎其熱已伏於内必發熱也若用熱藥
則内熱愈熾用涼藥則熱被寒束而不得散法惟
宜和表解肌疏通氣血而裏熱自除此仲景四逆
散所由設也
四逆散方
甘草(炙)枳實(破水漬炙乾)
柴胡芍藥
右四味各十分搗篩白飲和服方寸匕日三服
欬者加五味子乾薑各五分併主下利
悸者加桂枝五分
小便不利者加茯苓五分
腹中痛者加附子一枚炮令折
瀉利下重者先以水五升煮薤白三升煮取三升
去滓以散三方寸匕内湯中煮取一升半分温再
服
(方解)方名四逆散與四逆湯均治手足逆冷但四逆湯
治隂邪寒厥此則治陽邪熱厥熱厥者三陽傳厥
隂合病也太陽厥隂麻黃升麻湯甘草乾薑湯證
也陽明厥隂白虎湯大承氣湯證也此則少陽厥
隂故君柴胡以疎肝之陽臣芍藥以瀉肝之隂佐
甘草以緩肝之氣使枳實以破肝之逆三物得柴
胡能外走少陽之陽内走厥隂之隂則肝膽疎泄
之性遂而厥可通也或欬或下利者邪飲上下為
病加五味子乾薑温中以散飲也或悸者飲停侮
心加桂枝通陽以益心也或小便不利者飲蓄膀
胱加茯苓利水以𨗳飲也或腹中痛者寒凝於裏
加附子温中以定痛也或瀉利下重者寒熱鬱結
加薤白開結以疏寒熱也
(集解)方有執曰人之四肢温和為順故以不温和為逆
但不温和而未至於厥冷則熱猶未深入也故用
柴胡以解之枳實以瀉之芍藥以收之甘草以和
之也
少隂病下利若利自止惡寒而踡卧手足温者可治
(註)少隂病惡寒厥冷下利不止者隂寒盛也今下利
能自止手足能自温雖見惡寒踡卧乃隂退陽回
之兆故曰可治
(集註)程應旄曰少隂病下利而利自止則隂寒亦得下
祛而又不致於脱雖有惡寒踡卧不善之證但使
手足温者陽氣有挽回之機故可温而救之也
沈明宗曰手足温者乃眞陽未離急用白通四逆
之類温經散寒則邪退而眞陽復矣故曰可治
少隂病惡寒而踡時自煩欲去衣被者可治
(註)少隂病惡寒而踡隂寒證也若時自煩欲去衣被
者此陽回隂退之徵故曰可治
少隂病得之二三日以上心中煩不得卧黃連阿膠湯
主之
(註)此承上條以出其治也少隂病得之二三日以上
謂或四五日也言以二三日少隂之但欲寐至四
五日反變為心中煩不得卧且無下利清榖欬而
嘔之證知非寒也是以不用白通湯非飲也亦不
用豬苓湯乃熱也故主以黃連阿膠湯使少隂不
受燔灼自可愈也
(集註)程知曰二三日邪在少隂四五日已轉屬陽明故
無嘔利厥逆諸證而心煩不得卧者是陽明之熱
内擾少隂故不欲寐也當以解熱滋隂為主治也
黃連阿膠湯方
黃連(四兩)黃芩(二兩)
芍藥(二兩)雞子黃(二枚)
阿膠(三兩)
右五味以水六升先煮三物取二升去滓内膠烊
盡小冷内雞子黃攪令相得温服七合日三服
(集解)柯琴曰此少隂之瀉心湯也凡瀉心必藉連芩而
𨗳引有隂陽之别病在三陽胃中不和而心下痞
鞕者虛則加參甘補之實則加大黃下之病在少
隂而心中煩不得卧者既不得用參甘以助陽亦
不得用大黃以傷胃也故用芩連以直折心火用
阿膠以補腎隂雞子黃佐芩連於瀉心中補心血
芍藥佐阿膠於補隂中斂隂氣斯則心腎交合水
升火降是以扶隂瀉陽之方而變為滋隂和陽之
劑也是則少隂之火各歸其部心中之煩不得眠
可除矣經曰隂平陽秘精神乃治斯方之謂歟
少隂病下利咽痛胸滿心煩豬膚湯主之
(註)身温腹滿下利太隂證也身寒欲寐下利少隂證
也身熱不眠咽痛熱邪也身寒欲寐咽痛寒邪也
今身寒欲寐下利咽痛與胸滿心煩之證並見是
少隂熱邪也少隂之衇循喉嚨其支者從肺出絡
心注胸中是以少隂之熱邪上逆則所過之處無
不病也以豬膚湯主之解少隂上焦之熱兼止下
焦之利也
(集註)喻昌曰下利咽痛胸滿心煩此少隂熱邪充斥上
下中間無所不到寒下之藥不可用矣故立豬膚
湯一法也蓋陽微者用附子温經隂竭者用豬膚
潤燥温經潤燥中同具散邪之義也
豬膚湯方
豬膚一(斤)
右一味以水一斗煮取五升去滓加白蜜一升白
粉五合熬香和令相得温分六服
(方解)豬膚者乃革外之膚皮也其體輕其味鹹輕則能
散鹹則入腎故治少隂咽痛是於解熱中寓散之
意也
(集解)成無已曰猪水畜也其氣先入腎解少隂之客熱
加蜜以潤燥除煩白粉以益氣斷利也
少隂病二三日咽痛者可與甘草湯不差與桔梗湯
(註)少隂病二三日咽痛無他證者乃少隂經客熱之
微邪可與甘草湯緩瀉其少隂之熱也若不愈者
與桔梗湯即甘草湯加桔梗以開鬱熱不用苦寒
者恐其熱鬱於隂經也
(集註)喻昌曰用甘草者和緩其勢用桔梗者開提其邪
也此在二三日他證未具故可用之若五六日則
少隂之下利嘔逆諸證皆起此法又未可用矣
甘草湯方
甘草(二兩)
右一味以水三升煮取一升半去滓温服七合日
二服
桔梗湯方
桔梗(一兩)甘草(二兩)
右二味以水三升煮取一升去滓温分再服
少隂病咽中痛半夏散及湯主之
(註)少隂病咽痛者謂或左或右一處痛也咽中痛者
謂咽中皆痛也較之咽痛而有甚焉甚則涎纏於
咽中故主以半夏散散風邪以逐涎也
(集註)方有執曰此以風邪熱甚痰上壅而痺痛者言也
故主之以桂枝袪風也佐之以半夏消痰也和之
以甘草除熱也三物者是又為咽痛之一治法也
半夏散及湯方
半夏(洗)桂枝
甘草(灸各等分)
右三味各别搗篩已合治之白飲和服方寸匕日
三服若不能散服者以水一升煎七沸内散兩方
寸匕更煮三沸下火令小冷少少嚥之半夏有毒
似不當散服
少隂病咽中傷生瘡不能語言聲不出者苦酒湯主之
(註)少隂病咽痛不愈若劇者咽中為痛所傷漸乃生
瘡不能言語聲音不出所必然也以苦酒湯主之
用半夏滌涎蛋清斂瘡苦酒消腫則咽清而聲出
也
(集註)程知曰咽痛忌汗忌寒下故甘草桔梗苦酒三方
皆用和解之法惟半夏散及湯在前條為辛散温
解之法也
苦酒湯方
半夏(洗破如棗核大十四枚)雞子(一枚去黃内上苦酒著雞子殼中)
右二味内半夏著苦酒中以雞子殼置刀環中安
火上令三沸去滓少少含嚥之不差更作三劑
(集解)李杲曰大抵少隂多咽傷咽痛之證古方用醋煮
雞子主咽喉失音取其酸收固所宜也半夏辛燥
何為用之蓋少隂多寒證取其辛能發散一發一
斂遂有理咽之功也
程知曰按卵白象天卵黃象地前黃連阿膠湯用
雞子黃義取入腎滋隂此苦酒湯用雞子白義取
入肺潤瘡也
少隂病八九日一身手足盡熱者以熱在膀胱必便血
也
(註)邪傳少隂不從隂化而見寒證亦不從陽化而見
熱證是其人腎氣素充所以藏雖受邪留連八九
日仍復傳府外散也太陽主表故一身手足盡熱
若熱還衛分非汗不解熱還榮分非衂不解熱甚
於上則頭痛目瞑衂血熱甚於下則腹痛尿難便
血理必然也凡熱少血多瘀成血畜熱多血少熱
廹其血血不得畜今為少隂邪熱復轉膀胱而傷
榮分廹走下竅故便血也
(集註)程知曰前少隂病手足不逆冷反發熱者不死陽
未全虧也此八九日一身及手足盡熱隂盛於裏
也
張璐曰少隂病難於得熱熱則隂盡陽復故少隂
篇中謂手足不逆冷反發熱者不死然病至八九
日隂邪内解之時反一身手足盡熱少隂必無此
證當是藏邪轉府腎移熱於膀胱以膀胱主表故
一身及手足盡熱也膀胱之血為少隂之熱所逼
其趨必出隂竅以隂主降故也
少隂病二三日至四五日腹痛小便不利下利不止便
膿血者桃花湯主之
(註)少隂病二三日無隂邪之證至四五日始腹痛小
便不利乃少隂陽邪攻裏也若腹痛口燥咽乾而
從燥化則為可下之證矣今腹痛小便不利是熱
瘀於裏水無出路勢必下廹大腸而作利也倘利
久熱傷其榮榮為火化血腐為膿則為可清之證
也今下利晝夜不止而便膿血則其熱已隨利減
而下焦滑脱可知矣故以桃花湯主之益中以固
脫也
(集註)成無巳曰要略云陽證内熱則溢出鮮血隂證内
寒則下紫黑如豚肝也
喻昌曰治下必先固中中氣不下墜則滑脫無源
而自止註家見用乾薑謂是寒邪傷胃不知熱邪
挾少隂之氣填塞胃中故少佐乾薑之辛以散之
也
程知曰此下利膿血之治法也腹痛小便不利少
隂熱邪也而下利不止便膿血則證為傷血且有
中氣下脫之虞矣故用桃花湯固腸止利也
魏荔彤曰此證乃熱在下焦而熏蒸中焦使氣化
因熱鬱而不行大便因熱盛而自利也久而下利
不止將腸胃穢濁之物如膿帶血盡隨大便而下
熱一日不消利一日不止也
沈明宗曰此邪挾内濕凝滯血分則便膿血也
桃花湯方
赤石脂(一斤一半全用一半篩末)乾薑(一兩)
糯米(一升)
右三味以水七升煮米令熟去滓温服七合内赤
石脂末方寸匕日三服若一服愈餘勿服
(方解)少隂寒邪多利清榖少隂熱邪多便膿血日久不
止關門不固下焦滑脫矣此方君以體膏性濇之
石脂養腸以固脫佐以味甘多液之糯米益氣以
滋中則雖下利日久中虛液枯未有不愈者也其
妙尤在用乾薑少許其意不在温而在散火鬱借
此以開膿血無由而化也若一服愈餘勿服以其
粘濇之性甚也
少隂病下利便膿血者桃花湯主之
(註)少隂病諸下利用温者以其證屬虚寒也此少隂
下利便膿血者是熱傷榮也而不徑用苦寒者蓋
以日久熱隨血去腎受其邪關門不固也故以桃
花湯主之
少隂病下利便膿血者可刺
(註)少隂病下利便膿血用桃花湯不止者熱瘀於隂
分也則可刺本經之穴以洩其熱熱去則膿血自
止矣
(集註)張璐曰先下利日久而後便膿血則用桃花湯若
不先下利而下利便膿血則可刺經穴若刺經穴
不愈則當從事白頭翁湯設更咽乾心煩不得眠
則又湏黃連阿膠湯為合法也
林瀾曰刺者瀉其經氣而宣通之也下利便膿血
既主桃花湯矣此復云可刺者如痞證利不止復
利其小便與五苓散以救石脂禹餘糧之窮故此
一刺亦以輔桃花湯之所不逮也
少隂病得之二三日口燥咽乾者急下之宜大承氣湯
(註)邪至少隂二三日即口燥咽乾者必其人胃火素
盛腎水素虧當以大承氣湯急瀉胃火以救腎水
若復遷延時日腎水告竭其隂必亡雖下無及矣
(集註)成無己曰與大承氣湯急下之以全腎何也經云
三隂經受病已入於府者可下而已則是上條少
隂病乃入府證也少隂邪熱已轉屬於府胃府實
熱消灼腎水故口燥咽乾用大承氣以瀉府而實
熱自除且少隂之藏本腎屬水胃府屬土瀉土所
以救水也
方有執曰口燥咽乾者少隂之衇循喉嚨挾舌本
邪熱客於其經而腎水為之枯竭也然水乾則土
燥土燥則水愈乾所以急於下也
張璐曰按少隂急下三證一屬傳經熱邪亢極一
屬熱邪轉入胃府一屬温熱發自少隂皆刻不容
緩之證故當急救欲絶之腎水與陽明急下三法
同源異派
汪琥曰少隂病得之二三日者非纔得病二三日
即口燥咽乾謂少隂口燥咽乾之病已得之二三
日也
少隂病自利清水色純青心下必痛口乾燥者急下之
宜大承氣湯
(註)少隂病自利清水謂下利無糟粕也色純青謂所
下者皆汚水也下無糟粕純是汚水此屬少隂實
熱所以心下必痛口燥咽乾其為少隂急下之證
無疑矣故當急下之宜大承氣湯
(集註)程知曰陽邪熱結口必乾燥設繫隂邪口中和而
不燥矣故宜急下之以救隂也
沈明宗曰邪傳陽明必俟大便堅鞕而攻下者廼
未傷胃中津液之謂此利清水因少隂邪熱熾盛
乘逼胃中津液頃刻勢已濱危不得不以通因通
用急奪而救胃腎將絶之隂也
少隂病六七日腹脹不大便者急下之宜大承氣湯
(註)少隂病六七日腹脹不大便者蓋因其人陽氣素
盛胃有宿食故也所以傳邪已入少隂復轉屬陽
明而成胃實故宜大承氣湯急下之也
(集註)張璐曰少隂之證自利者最多虚寒則下利清榖
虚熱則下利膿血故多用温補傳經陽邪内結則
自利純青水温熱病則自利煩渴並宜下奪清熱
此以六七日不大便而腹脹可見邪熱轉歸陽明
而為胃實之證所以宜急下也
少隂中風衇陽微隂浮者為欲愈
(註)少隂中風衇若見陽浮隂弱乃風邪傳入少隂則
是其勢方盛未易言愈今陽衇反微隂衇反浮陽
微則外邪散而表氣和隂浮則裏氣勝而邪外出
故為欲愈也
少隂病欲解時從子至寅上
(註)子丑寅陽生漸長之候也病在少隂而解於陽生
之際所謂陽進則隂退隂得陽而邪自解也少隂
所重在眞陽從可見矣
音切
踡(音拳)
御纂醫宗金鑑卷七
御纂醫宗金鑑卷七
訂正仲景全書傷寒論註
辨少隂病衇證并治全篇
少隂腎經水火之藏邪傷其經隨人虚實或從水
化以為寒或從火化以為熱水化為隂寒之邪是
其本也火化為陽熱之邪是其標也隂邪其衇沉
細而微陽邪其衇沉細而數至其見證亦各有别
隂邪但欲寐身無熱陽邪雖欲寐則多心煩隂邪
背惡寒口中和陽邪背惡寒則口中燥隂邪咽痛
不腫陽邪咽痛則腫隂邪腹痛下利清穀陽邪腹
痛下利清水或便膿血也隂邪外熱面色赤裏寒
大便利小便白陽邪外寒手足厥裏熱大便秘小
便赤此少隂標本寒熱之衇證也凢從本之治均
宜温寒回陽從標之治均宜攻熱救隂回陽救隂
其機甚微總在臨證詳究辨别標本寒熱以急施
其治庶克有濟稍緩則不及矣
少隂之為病衇微細但欲寐也
(註)少隂腎經隂盛之藏也少隂受邪則陽氣微故衇
微細也衛氣行陽則寤行隂則寐少隂受邪則隂
盛而行隂者多故但欲寐也此少隂病之提綱後
凢稱少隂病者皆指此衇證而言也
(集註)方有執曰少隂腎經也居於極下其衇起於小趾
之下靈樞曰是主所生病者嗜卧但欲寐蓋人肖
天地天地之氣行於陽則闢而曉行於隂則闔而
夜故人之氣行於陽則動而寤行於隂則靜而寐
凢病人但欲寐者邪客於隂故也
張璐曰此言少隂之總衇總證也蓋少隂屬水主
靜即使熱邪傳至其經在先之衇雖浮大此時亦
必變為沉細在先之證雖煩熱不寧此時亦必變
為昏沉嗜卧但須辨出衇細沉數口中燥為熱證
衇沉微細口中和為寒證以此明辨萬無差誤矣
程應旄曰凢隂衇皆沉異乎太陽之浮不必言矣
陽明衇大微者大之反少陽衇弦細者弦之反沈
兼微細隂證定矣
少隂病始得之反發熱衇沉者麻黃附子細辛湯主之
(註)少隂病謂但欲寐也衇沉者謂衇不微細而沉也
今始得之當不發熱而反發熱者是為少隂之裏
寒兼有太陽之表熱也故宜麻黃附子細辛湯温
中發汗顧及其陽則兩感之寒邪均得而解之矣
(集註)方有執曰發熱邪在表也衇沉少隂位北而居裏
也以其居裏邪在表而發熱故曰反也以邪在表
不在裏故用麻黃以發之以其本隂而標寒故用
附子以温之細辛辛温通於少隂用之以佐主治
者以其專經而為向𨗳也
程知曰三隂表法與三陽不同三隂必以温經之
藥為表而少隂尤為緊關故用散邪温經之劑俾
外邪之深入者可出而内陽亦不因之外越也
程應旄曰一起病便發熱兼以隂經無汗世有計
日按證者類能用麻黃而忌在附子不知衇沉者
由其人腎經素寒裏陽不能協應故沈而不能浮
也沉屬少隂不可發汗而始得病時即發熱則兼
太陽又不得不發汗須以附子温經助陽托住其
裏使陽不至隨汗而越其麻黃始可合細辛用耳
林瀾曰傳邪與隂寒皆有沈衇沉但可為病之在
裏而未可專以沉為寒也夫少隂證中微細而沈
與細數而沉其為寒熱之殊蓋大有别矣
麻黃附子細辛湯方
麻黃(二兩去節)細辛(二兩)
附子(一枚炮去皮破八片)
右三味以水一斗先煮麻黃減二升去上沫内諸
藥煮取三升去滓温服一升日三服
少隂病得之二三日麻黃附子甘草湯微發汗以二三
日無裏證故微發汗也
(註)此詳上條少隂病得之二三日仍衇沉發熱不解
者宜麻黃附子甘草湯微發其汗也蓋謂二三日
不見吐利裏寒之證知邪已衰然熱仍在外尚當
汗之但不可過耳故不用細辛而用甘草蓋於温
散之中有和意也此二證皆未曰無汗非仲景略
之也以隂不得有汗不須言也
(集註)張璐曰少隂無發汗之法汗之必至亡陽惟此一
證其外有太陽發熱無汗其内不吐利躁煩嘔渴
乃可温經散寒取其微似之汗也
程應旄曰既云微發汗矣仍用以字故字推原之
足見鄭重之意按此二條與太陽篇發熱頭痛衇
沉用四逆者同一證彼以不差則期過三日可知
病已入裏雖尚冒太陽頭痛直以少隂法律之此
少隂病在初得二三日雖無頭痛證不容竟作少
隂治之故仍兼太陽之法以律之一出一入不啻
爰書假令前條得之二三日後二條過二三日不
差則四逆之與麻黃易地皆然矣
汪琥曰上條反發熱衇沉此亦反發熱衇沈但上
言始得之為急此言得之二三日為緩病勢稍緩
治法亦緩
麻黃附子甘草湯方
麻黃(二兩去節)附子(一枚炮去皮破八片)
甘草(二兩炙)
右三味以水七升先煮麻黃一兩沸去上沬内諸
藥煮取三升去滓温服一升日三服
(集解)柯琴曰彼太陽病而衇反沉便用四逆以急救其
裏是裏寒隂盛也此少隂衇而表反熱便於表劑
中加附子以預固其陽是表熱陽衰也夫以發熱
無汗太陽之表衇沉但欲寐少隂之裏設用麻黃
開腠理細辛散浮熱而無附子以固元陽則太陽
之微陽外亡惟附子與麻黃並用則寒邪散而陽
不亡此裏病及表衇沉而當發汗者與病在表衇
浮而發汗者逕庭也若表微熱則受寒亦輕故以
甘草易細辛而微發其汗甘以緩之與辛以散之
者又少間矣
少隂病衇微不可發汗亡陽故也陽已虚尺衇弱濇者
復不可下之
(註)少隂病衇微雖有發熱亦為少隂裏寒外熱非太
陽發熱者可比故不可發汗發汗則亡陽然陽已
虚津液已涸即見少隂口燥咽乾可下之證若尺
衇弱濇者復不可下之又恐亡隂也
(集註)方有執曰微者陽氣不充故曰無陽無陽則化不
行故汗不可發也尺以候隂弱濇者隂血不足也
故謂復不可下其當亟行温補又可知矣
程應旄曰少隂多自利證人固無肯輕下者但拈
出尺衇弱濇字則少隂之有大承氣湯證其尺衇
必強而滑已伏見於此處矣
病人衇隂陽俱緊反汗出者亡陽也此屬少隂法當咽
痛而復吐利
(註)病人衇隂陽俱緊發熱無汗者太陽傷寒證也發
熱汗出不止者太陽亡陽證也今衇緊無熱而反
汗出此屬少隂然少隂證法當咽痛而復吐利也
上條衇微無汗不可發汗者是以衇為主也此條
有汗衇緊不可發汗者是以證為主也從衇從證
不可不察
(集註)程知曰隂陽俱緊傷寒之衇也法當無汗而反汗
出太陽之陽外亡也若以少隂亡陽之證而認為
太陽中風之證則誤矣少隂之寒上逼則咽痛而
吐下逼則下利也
少隂病衇緊至七八日自下利衇暴微手足反温衇緊
反去者為欲解也雖煩下利必自愈
(註)此承上條互發其義以别隂陽寒熱也少隂病衇
沉微細寒邪衇也衇沉數細熱邪衇也若衇緊汗
出是少隂寒虚證也今衇緊無汗乃少隂寒實證
也因循至七八日之久而自下利若寒實解則衇
必緊去而暴微其證必手足由冷而反温是知邪
隨利去為欲解也故此時雖煩下利乃隂退陽回
故知其必自愈也
(集註)方有執曰緊寒邪也自下利衇暴微者隂寒内瀉
也故謂手足為反温言陽回也陽回則隂退故謂
緊反去為欲解也夫寒邪在隂而衇緊得自利衇
暴微手足温緊去為欲解者猶之邪在陽衇數而
熱得汗出衇和身涼數去為欲愈之意同隂陽勝
復之機也
程應旄曰衇於利後頓變緊而為微手足於利後
變不温而為温則微非諸微亡陽之微乃緊去人
安之微蓋以從前之寒已從下利而去故陽氣得
回而欲解也雖煩下利必自愈
少隂病得之一二日口中和其背惡寒者當灸之附子
湯主之
(註)背惡寒為隂陽俱有之證如陽明病無大熱口燥
渴心煩背微惡寒者乃白虎加人參湯證也今少
隂病但欲寐得之二三日口中不燥而和其背惡
寒者乃少隂陽虚之背惡寒非陽明熱蒸之背惡
寒也故當灸之更主以附子湯以助陽消隂也口
燥口和誠二者之確徵矣
(集註)程知曰言初得之證口中和不渴不燥全無裏熱
也内經曰背為陽背惡寒則陽虚隂盛寒深可知
若風寒在表而惡寒則一身盡寒矣灸之以助陽
消隂與附子湯以温經散寒論中云傷寒無大熱
口燥渴心煩背微惡寒者白虎湯加人參主之彼
是陽熱乘隂虚而内陷之惡寒與此之隂寒盛者
不同陽入隂者則口燥心煩隂寒盛者則不能銷
鑠津液故口中和
張璐曰太陽表氣大虚邪氣得入犯少隂故得之
一二日尚背惡寒不發熱此隂陽兩虧較之兩感
更自不同兩感表裏皆屬熱邪猶堪發表攻裏此
則内外皆屬虚寒無邪熱可以攻擊惟當温經補
陽以温補其不足更灸關元以協助之雖其證似
緩於發熱衇沉而危殆尤甚焉
汪琥曰此條論仲景不言當灸何穴常器之云當
灸鬲兪關元穴背俞第三行郭雍云此有錯字當
是灸鬲俞關元穴也鬲俞是背俞第二行穴按鬲
俞實係背俞部第二行穴然常器之所云第三行
穴者當是鬲關非鬲俞也圖經云鬲關二穴在第
七椎下兩旁相去各三寸陷中正坐取之足太陽
氣衇所發專治背惡寒脊強俯仰難可灸五壯蓋
少隂中寒必由太陽而入故宜灸其穴又關元一
穴在腹部中行臍下三寸足三隂任衇之會可灸
百壯常器之所謂灸鬲關者是温其表以散外邪
灸關元者是温其裏以助其元氣也
少隂病身體痛手足寒骨節痛衇沈者附子湯主之
(註)此承上條詳舉其證互發其義以出其治也身體
痛表裏俱有之證也如太陽病衇浮發熱惡寒身
痛手足熱骨節痛是為表寒當主麻黃湯發表以
散其寒今少隂病衇沉無熱惡寒身痛手足寒骨
節痛乃是裏寒故主附子湯温裏以散寒也
(集註)方有執曰少隂腎也腎主骨寒淫則痛
程應旄曰身體痛手足寒骨節痛太陽傷寒同有
此證也以衇沉辨之沉屬隂寒重著所致裏隂有
餘表陽不足故以附子湯主之
附子湯方
附子(二枚去皮生破八片)茯苓(三兩)
人參(二兩)白术(四兩)
芍藥(三兩)
右五味以水八升煮取三升去滓温服一升日三
服
(方解)少隂為寒水之藏故寒傷之重者多入少隂所以
少隂一經最多死證方中君以附子二枚者取其
力之銳且以重其任也生用者一以壯少火之陽
一以散中外之寒則身痛自止惡寒自除手足自
温矣以人參為臣者所以固生氣之原令五藏六
府有本十二經衇有根衇自不沉骨節可和矣更
佐白术以培土芍藥以平木茯苓以伐水水伐火
自旺旺則隂翳消木平土益安安則水有制制則
生化此誠萬全之術也其有畏而不敢用以致因
循有誤者不誠可惜哉
少隂病衇沉者急温之宜四逆湯
(註)少隂病但欲寐衇沉者若無發熱口燥之證則寒
邪已入其藏不湏遲疑急温之以四逆湯消隂助
陽可也
(集註)吳人駒曰衇沈須别虚實及得病新久若得之多
日及沈而實者湏從别論
四逆湯方
甘草(二兩炙)乾薑(一兩半)
附子(一枚生用去皮破八片)
右三味以水三升煮取一升二合去滓分温再服
強人可大附子一枚乾薑三兩
(方解)方名四逆者主治少隂中外皆寒四肢厥逆也君
以甘草之甘温温養陽氣臣以薑附之辛温助陽
勝寒甘草得薑附鼓腎陽温中寒有水中煖土之
功薑附得甘草通關節走四肢有逐隂回陽之力
腎陽鼓寒隂消則陽氣外達而衇自升手足自温
矣
(集解)汪琥曰少隂病本衇微細但欲寐今輕取之微衇
不見重取之細衇幾亡伏匿而至於沈此寒邪深
入於裏殆將入藏温之不容以不急也稍遲則惡
寒身踡吐利煩躁不得卧寐手足逆冷衇不至諸
死證立至矣四逆湯之用可稍緩乎
少隂病下利白通湯主之
(註)少隂病但欲寐衇微細已屬陽為隂困矣更加以
下利恐隂降極陽下脫也故君以葱白大通其陽
而上升佐以薑附急勝其隂而緩降則未脫之陽
可復矣
(集註)方有執曰少隂病而加下利者不獨在經而亦在
藏寒甚而隂盛也治之以乾薑附子者勝其隂則
寒自散也用葱白而曰白通者通其陽則隂自消
也
程知曰此言下利宜通其陽也少隂病謂有衇微
細欲寐證也少隂下利隂盛之極恐致格陽故用
薑附以消隂葱白以升陽通云者一以温之而令
陽氣得入一以發之而令隂氣易散也
汪琥曰腎虚無火不能主水故下利用白通湯者
温裏以散寒也
白通湯方
葱白(四莖)乾薑(一兩)
附子(一枚生去皮破八片)
右三味以水三升煮取一升去滓分温再服
(集解)汪琥曰此方與四逆湯相類獨去甘草蓋驅寒欲
其速辛烈之性取其驟發直達下焦故不欲甘以
緩之也而猶重在葱白少隂之隂天之寒氣亦為
隂兩隂相合而偏於下利則與陽氣隔絶不通薑
附之力雖能益陽不能使真陽之氣必入於隂中
惟葱白味辛能通陽氣令隂得陽而利庶可愈矣
蓋大辛大熱之藥不過藉以益人陽氣非有以通
之令真陽和會而何以有濟也耶
少隂病下利衇微者與白通湯利不止厥逆無衇乾嘔
煩者白通加豬膽汁湯主之服湯衇暴出者死微續者
生
(註)此承上條詳申其衇以明病進之義也少隂病下
利衇微者與白通湯下利當止今利不止而轉見
厥逆無衇更增乾嘔而煩者此隂寒盛極格陽欲
脫之候也若耑以熱藥治寒寒既甚必反格拒而
不入故於前方中加人尿猪膽之隂以引陽藥入
隂經曰逆者從之此之謂也無衇者言診之而欲
絶也服湯後更診其衇若暴出者如燭燼焰高故
主死若其衇徐徐微續而出則是真陽漸回故可
生也故上條所以纔見下利即用白通以治於未
形誠善法也
(集註)程知曰此言隂盛格陽用膽汁通隂法也以白通
與之宜乎陽可救今乃利不止反至厥逆無衇則
隂邪愈無忌矣乾嘔而煩則陽藥在膈而不入隂
矣此非藥不勝病乃無鄉𨗳之力也加人尿豬膽
之隂寒則可引薑附之温入格拒之寒而調其逆
此内經從治之法也
程應旄曰衇暴出者死無根之陽驟迸諸外也微
續者生陽氣漸交隂肯納也
白通加豬膽汁湯方
葱白(四莖)乾薑(一兩)
附子(一枚生去皮破八片)人尿(五合)
豬膽汁(一合)
已上三味以水三升煮取一升去滓内膽汁人尿
和令相得分温再服若無膽亦可用
(方解)是方即前白通湯加人尿豬膽汁也加尿膽者從
其類也下咽之後冷體既消熱性便發情且不違
而致大益則二氣之格拒可調上下之隂陽可通
矣
少隂病欲吐不吐心煩但欲寐五六日自利而渴者屬
少隂也虛故引水自救若小便色白者少隂病形悉具
小便白者以下焦虚有寒不能制水故令色白也
(註)少隂病欲吐不吐心中煩但欲寐五六日自利而
渴者此屬少隂傳邪寒熱俱有之證也若是少隂
熱而燥乾引水之渴小便必色赤乃少隂燥不能
生津下焦有熱也今為少隂虛而引水自救之渴
故小便則色白是少隂虚冷不能化液下焦有寒
也於此可知少隂病形悉具而渴者有寒熱二端
之别也
(集註)成無己曰欲吐不吐心煩者表邪傳裏也若腹滿
痛則屬太隂此但欲寐則知屬少隂五六日邪傳
少隂之時若自利不渴寒在中焦屬太隂也此自
利而渴為寒在下焦屬少隂也腎虛水燥故渴欲
引水自救下焦虚寒故小便色白下利而渴小便
色白非裏熱可知矣
方有執曰此反覆申明曉人勿認煩渴均為熱證
以致悞之意
程應旄曰煩證不盡屬少隂故指出但欲寐來渴
證不盡屬少隂故指出小便白來結以下焦虛有
寒教人上病治在下也蓋上虚而無隂以濟總由
下虚而無陽以温也二虚字皆由寒字得來又曰
吐利而渴與豬苓湯證同其别在但欲寐且豬苓
證小便必不利而色赤飲水與白頭翁證同彼曰
以有熱故也小便亦必不白
林瀾曰欲吐不吐心煩陽虚格越於上但欲寐自
利小便白裏之眞寒已深要知此渴與口燥舌乾
之渴不同若兼腹滿便閉譫語諸證自當作陽邪
傳裏治之既裏虚自利小便白其為虚寒明甚特
曰下焦者足見隂既盛於下陽必格於上豈可以
煩渴而誤攻其熱哉
汪琥曰以全文觀之大似熱證惟小便色白知為
眞寒之證此但欲寐與熱邪不同其寐必不昏濁
其呼吸必促而細曰屬少隂者以别其非陽邪之
渴乃内無津液引水自救之渴試以冷水飲之必
不多也細察其小便若色白者此少隂虚寒之證
悉具也非熱邪可知矣
沈明宗曰此少隂虚寒似乎熱證之辨也世但知
四肢厥逆為虛寒證詎知小便色白乃為的騐乎
吳人駒曰陽明之欲吐則不得寐在少隂則但欲
寐引此以為盛虚之别
少隂病飲食入口則吐心中温温欲吐復不能吐始得
之手足寒衇弦遲者此胸中實不可下也當吐之若膈
上有寒飲乾嘔者不可吐也當温之宜四逆湯
(按)温温當是嗢嗢嗢嗢者乃吐飲之狀也
(註)此承上條欲吐不吐詳别衇證以明其治也飲食
入口即吐且心中嗢嗢欲吐復不能吐惡心不已
非少隂寒虛吐也乃胸中寒實吐也故始得之衇
弦遲弦者飲也遲者寒也而手足寒者乃胸中陽
氣為寒飲所阻不能通於四肢也寒實在胸當因
而越之故不可下也若膈上有寒飲但乾嘔有聲
而無物出此為少隂寒虚之飲非胸中寒實之飲
也故不可吐惟急温之宜四逆湯或理中湯加丁
香吳茱萸亦可也
(集註)程知曰此言少隂飲吐為腎邪上逆當温不當吐
也欲吐不吐隂邪上逆之證也若始得病時邪未
深入其手足但寒而不厥衇但弦遲而不沉細則
為邪實胸中寒尚在表屬於陽分當吐而不當下
吐者有物嘔則無物兩者須辨若膈上有寒飲但
見乾嘔而不能吐出則是隂寒上逆當温而不當
吐也曰急温者明不温則見厥逆無衇諸變證也
程應旄曰寒在胸中法不可下而屬實邪但從吐
法一吐而陽氣得通吐法便是温法若膈上有寒
飲乾嘔者虚寒從下而上阻留其飲於胸中究非
胸中之病也直從四逆湯急温其下可矣
少隂病衇微細沈但欲卧汗出不煩自欲吐至五六日
自利復煩躁不得卧寐者死
(註)此發明上條互詳衇證失於急温致變之義也衇
微細沉但欲卧少隂寒也當無汗今反汗出不煩
乃少隂亡陽也且自欲吐隂寒之邪上逆正當急
温失此不治因循至五六日加之自利復煩躁不
得卧寐者此少隂腎中眞陽擾亂外越欲絶之死
證此時即温之亦無及矣
(集註)方有執曰衇微沉細但欲卧少隂本病也汗出而
不作煩熱無陽也欲吐經中之邪不退也自利藏
病進也更復煩躁不得卧寐者陽欲絶而擾亂不
寧也
程應旄曰今時論治者不至於惡寒踡卧四肢逆
冷等證疊見則不敢温不知證已到此温之何及
况諸證有至死不一見者則盍於本論中之要旨
一一申詳之少隂病衇必沉而微細論中首揭此
蓋已示人以可温之衇矣少隂病但欲卧論中又
已示人以可温之證矣汗出在陽經不可温在少
隂宜急温論中又切示人以亡陽之故矣况復有
不煩自欲吐隂邪上逆之證乎則眞武四逆誠不
啻三年之艾矣乃不知預為綢繆延緩至五六日
前欲吐今且利矣前不煩今煩且躁矣前欲卧今
不得卧矣陽虚擾亂隂盛轉加焉有不死者乎
少隂病二三日不已至四五日腹痛小便不利四肢沉
重疼痛自下利者此為有水氣其人或欬或小便不利
或下利或嘔者眞武湯主之
(註)論中心下有水氣發熱有汗煩渴引飲小便不利
者屬太陽中風五苓散證也發熱無汗乾嘔不渴
小便不利者屬太陽傷寒小青龍湯證也今少隂
病二三日不已至四五日腹痛下利隂寒深矣設
小便利是純寒而無水乃附子湯證也今小便不
利或欬或嘔此為隂寒兼有水氣之證故水寒之
氣外攻於表則四肢沉重疼痛内盛於裏則腹痛
自利也水氣停於上焦胸肺則欬喘而不能卧停
於中焦胃府則嘔而或下利停於下焦膀胱則小
便不利而或少腹滿種種諸證總不外乎隂寒之
水而不用五苓者以非表熱之飲也不用小青龍
者以非表寒之飲也故惟主以眞武湯温寒以制
水也
(集註)喻昌曰太陽篇中厥逆筋惕肉瞤而亡陽用眞武
矣兹少隂之水濕上逆仍用眞武以鎮攝之可見
太陽膀胱與少隂腎一藏一府同為寒水府邪為
陽邪藉用麻桂為青龍藏邪為隂邪藉用附子為
眞武
眞武湯方
茯苓(三兩)芍藥(三兩)
生薑(三兩切)白术(二兩)
附子(一枚炮去皮破八片)
右五味以水八升煮取三升去滓温服七合日三
服
若欬者加五味子半升細辛乾薑各一兩
若小便利者去茯苓
若下利者去芍藥加乾薑二兩
若嘔者去附子加生薑足前成半斤
(方解)小青龍湯治表不解有水氣中外皆寒實之病也
眞武湯治表已解有水氣中外皆寒虛之病也眞
武者北方司水之神也以之名湯者賴以鎮水之
義也夫人一身制水者脾也主水者腎也腎為胃
關聚水而從其類者倘腎中無陽則脾之樞機雖
運而腎之關門不開水雖欲行孰為之主故水無
主制泛溢妄行而有是證也用附子之辛熱壮腎
之元陽而水有所主矣白术之苦燥建立中土而
水有所制矣生薑之辛散佐附子以補陽温中有
散水之意茯苓之淡滲佐白术以健土制水之中
有利水之道焉而尤妙在芍藥之酸斂加於制水
主水藥中一以瀉木使子盜母虚得免妄行之患
一以斂陽使歸根於隂更無飛越之虞孰謂寒隂
之品無益於陽乎而昧者不知承制之理論中誤
服青龍發汗亡陽用此湯者亦此義也然下利減
芍藥者以其陽不外散也加乾薑者以其温中勝
寒也水寒傷肺則咳加細辛乾薑者散水寒也加
五味子者收肺氣也小便利者去茯苓以其雖寒
而水不能停也嘔者去附子倍生薑以其病非下
焦水停於胃也所以不湏温腎以行水祗當温胃
以散水佐生薑者功能止嘔也
(集解)程知曰白通通衇眞武皆為少隂下利而設白通
四證附子皆生用惟眞武一證熟用者蓋附子生
用則温經散寒炮熟則温中去飲白通諸湯以通
陽為重眞武湯以益陽為先故用藥有輕重之殊
乾薑能佐生附以温經生薑能資熟附以散飲也
張璐曰按眞武湯方本治少隂病水飲内結所以
首推术附兼茯苓生薑之運脾滲水為務此人所
易明也至用芍藥之微旨非仲景不能蓋此證雖
曰少隂本病而實緣水飲内蓄所以腹痛自利四
肢疼重而小便反不利也若極虚極寒則小便必
清白無禁矣安有反不利之理哉此證不但眞陽
不足眞隂亦必素虧或隂中伏有陽邪所致若不
用芍藥固護其隂豈能勝附子之雄烈乎
病人身大熱反欲得衣者熱在皮膚寒在骨髓也身大
寒反不欲近衣者寒在皮膚熱在骨髓也
(註)身體為表蔵府為裏此以内外分表裏也皮膚為
表骨髓為裏六府為表五藏為裏此以身體之淺
深藏府之隂陽分表裏也病人已病之人也身大
熱謂通身内外皆熱三陽證也反欲得近衣者乃
是假熱雖在皮膚之淺而眞寒實在骨髓之深隂
極似陽證也身大寒謂通身内外皆寒三隂證也
反不欲近衣者乃是假寒雖在皮膚之淺而眞熱
實在骨髓之深陽極似隂證也
(按)此以人之苦欲測其寒熱眞假而定隂陽之證也
當與少隂厥隂病論中表熱裏寒裏熱表寒衇滑
而厥惡寒不欲近衣口燥咽乾等條參看
(集註)成無己曰皮膚言淺骨髓言深皮膚言外骨髓言
内身熱欲近衣表熱裏寒也身寒不欲近衣表寒
裏熱也大抵表熱裏寒衇必沉遲裏熱表寒衇必
滑數須當辨之
鄭重光曰皮膚者骨髓之外浮淺之分也骨髓者
皮膚之内沉深之分也欲得近衣借外以禦内此
眞寒也體有著而成忤不在衣之厚薄此假寒也
不察人之苦欲何以測其眞寒真熱而定標本乎
少隂病下利清穀裏寒外熱手足厥逆衇微欲絶身反
不惡寒其人面色赤或腹痛或乾嘔或咽痛或利止衇
不出者通衇四逆湯主之
(註)少隂腎也腎象乎坎一陽陷於二隂之中二隂若
盛則一陽必衰隂邪始得内侵孤陽因之而外越
也下利清穀手足厥冷衇微欲絶裏隂盛極也身
反不惡寒面色反赤其外反熱格陽於外也故雖
有腹痛乾嘔咽痛等證亦當倣白通湯之法加葱
於四逆湯中以消其隂而復其陽可也
(集註)程應旄曰熱因寒格無論腹痛乾嘔咽痛皆下利
中格陽之證即使利止而衇仍前欲絶不出亦不
得謂裏寒已退輒妄治其外熱也須循四逆湯例
消隂翳於下部但加葱白宣陽氣於下焦使陽氣
通而衇亦出始為眞愈
林瀾曰格拒格也亦曰隔陽隂陽隔離也又曰戴
陽浮於上如戴也夫眞寒入裏隂氣未有不盛者
然其劇不過陽愈微隂愈盛耳
通衇四逆湯方
甘草(二兩炙)乾薑(三兩強人可四兩)
附子(大者一枚生用去皮破八片)
右三味以水三升煮取一升二合去滓分温再服
其衇即出者愈
面色赤者加葱九莖
腹中痛者去葱加芍藥二兩
嘔者加生薑二兩
咽痛者去芍藥加桔梗一兩
利止衇不出者去桔梗加人參二兩
病皆與方相應者乃服之
(方解)論中扶陽抑隂之劑中寒陽微不能外達主以四
逆中外俱寒陽氣虚甚主以附子隂盛於下格陽
於上主以白通隂盛於内格陽於外主以通衇是
則可知四逆運行陽氣者也附子温補陽氣者也
白通宣通上下之陽者也通衇通達内外之陽者
也今衇微欲絶裏寒外熱是腎中隂盛格陽於外
故主之也倍乾薑加甘草佐附子易名通衇四逆
湯者以其能大壯元陽主持中外共招外熱返之
於内蓋此時生氣已離亡在俄頃若以柔緩之甘
草為君何能疾呼外陽故易以乾薑然必加甘草
與乾薑等分者恐渙澷之餘薑附之猛不能安養
元氣所謂有制之師也若面赤者加葱以通格上
之陽腹痛者加芍藥以和在裏之隂嘔逆者加生
薑以止嘔咽痛者加桔梗以利咽利止衇不出氣
少者俱倍人參以生元氣而復衇也
少隂病吐利手足不逆冷反發熱者不死衇不至者灸
少隂七壯
(註)少隂吐利法當逆冷今不逆冷反發熱者是陽未
衰故曰不死若衇不至雖有外熱恐是假熱須防
陽脫宜急灸少隂速通其陽則衇可復也
(集註)程知曰前條通衇四逆湯是裏寒外熱手足逆冷
而衇不至者也此條用灸法是裏寒外熱手足不
逆冷而衇不至者也少隂動衇在足内踝
喻昌曰前條背惡寒之證灸後用附子湯隂寒内
凝非一灸所能勝也此條手足反熱祗是隂内陽
外故但灸本經引之内入不必更用温藥也
汪琥曰經云腎之原出於太谿灸少隂七壮當灸
太谿二宂在内踝後跟骨動衇陷中
少隂病吐利手足逆冷煩躁欲死者吳茱萸湯主之
(註)名曰少隂病主厥隂藥者以少隂厥隂多合病證
同情異而治别也少隂有吐利厥隂亦有吐利少
隂有厥逆厥隂亦有厥逆少隂有煩躁厥隂亦有
煩躁此合病而證同者也少隂之厥有微甚厥隂
之厥有寒熱少隂之煩躁則多躁厥隂之煩躁則
多煩蓋少隂之病多隂盛格陽故主以四逆之薑
附逐隂以回陽也厥隂之病多隂盛鬱陽故主以
吳茱萸之辛烈迅散以通陽也此情異而治别者
也今吐而不吐蚘手足厥冷故以少隂病名之也
蓋厥冷不過肘膝多煩而躁欲死故屬厥隂病主
治也所以不用四逆湯而用吳茱萸湯也
(集註)程知曰吐利隂邪在裏上干脾胃也厥冷陽不温
於四肢也煩而躁則隂盛之極至於陽氣暴露擾
亂不寧也證至此幾瀕危矣非茱萸之辛温無以
降隂氣之上逆非人參薑棗之甘温無以培中土
而制腎邪也躁煩與煩躁亦有别躁者隂躁煩者
陽煩躁煩者言自躁而煩是隂邪已外逼也煩躁
者言自煩而躁是陽氣猶内爭也其輕重淺深之
别學者宜詳審之
程應旄曰温法原為隂寒而設故眞寒類多假熱
凡隂盛格陽隂證似陽等皆少隂蠱惑人耳目處
須從假處勘出眞來方不為之牽制如吐利而見
厥冷是胃陽衰而腎隂併入也誰不知為寒者顧
反見煩躁欲死之證以誑之是皆陽被隂拒而置
身無地故有此象吳茱萸湯挾木力以益火勢則
土得温而水寒却矣
吳茱萸湯方
吳茱萸(一升)人參(三兩)
生薑(一兩)大棗(十二枚)
右四味以水七升煮取二升温服七合日三服
(集解)羅天益曰仲景之法於少隂則重固元陽於厥隂
則重固生氣厥隂肝木雖為兩隂交盡而一陽之
眞氣實起其中此之生氣一虚則三隂濁氣直逼
中上不惟本經諸證悉具將陽明之健運失職以
致少隂之眞陽浮露而吐利厥逆煩躁欲死食穀
欲嘔種種叢生矣吳茱萸得東方震氣辛苦大熱
能達木鬱直入厥隂降其隂盛之濁氣用以為君
人參秉中和正氣甘温大補能接天眞挽回性命
升其垂絶之生氣用以為臣佐薑棗和胃而行四
末斯則震坤合德木土不害一陽之妙用成而三
隂之間無非生生之氣矣諸證有不退者乎
方有執曰吐則傷陽利則損隂厥冷者隂損而逆
也煩躁者陽傷而亂也茱萸辛温散寒暖胃而止
嘔人參甘温益陽固本而補中大棗助胃益脾生
薑嘔家聖藥故四物者為温中降逆之所湏也
少隂病吐利躁煩四逆者死
(註)此承上條互明其義以别可治不可治也此條吐
利煩躁厥逆皆與上條同一用吳茱萸湯治之一
曰死不治者何也蓋以少隂煩躁多躁少煩躁者
隂也厥隂煩躁多煩少躁煩者陽也厥隂手足厥
冷不過肘膝微陽未絶故可治也少隂四肢逆冷
不能回温獨隂不化故曰死也
(集註)程應旄曰由吐利而躁煩隂陽離脫而擾亂可知
加之四逆其陽絶矣不死何待使早知温中寧有
此乎
張璐曰此條與上條不殊何彼可治而此不可治
耶必是已用温中不愈轉加躁煩故主死耳
少隂病惡寒身踡而利手足厥冷者不治
(註)此互詳上條手足逆冷不治之義也惡寒身踡而
卧雖係少隂證而不至於死若下利不止手足逆
冷不回是有隂無陽即不吐利躁煩亦不可治也
(集註)喻昌曰隂盛無陽即用四逆等法回陽氣於無何
有之鄉其不能回者多矣故曰不治
少隂病四逆惡寒而身踡衇不至不煩而躁者死
(註)此總承上三條以明不治之死證也四逆謂四肢
逆冷過肘膝而不回也表陽虚故惡寒也隂主屈
故踡卧不伸也衇不至則生氣已絶若有煩無躁
是尚有可回之陽今不煩而躁則是有隂無陽故
曰死也
(集註)程應旄曰諸隂邪具見而衇又不至陽先絶矣不
煩而躁孤隂無附將自盡也經曰隂氣者靜則神
藏躁則消亡蓋躁則隂藏之神外亡也亡則死矣
使早知復衇以通陽寧有此乎
少隂病下利衇微濇嘔而汗出必數更衣反少者當温
其上灸之
(註)衇微陽虚也濇血少也必數更衣者下利勤也反
少者欲下而反少也即今之陽虚血少裏急後重
下利病也嘔而汗出者隂盛於内上逆而作嘔也
陽虚失護故汗出也當温其上宜灸之
(集註)程應旄曰少隂病下利陽微可知乃其衇微而且
澁則不但陽微而隂且竭矣陽微故隂邪逆上而
嘔隂竭故汗出而勤努責一法之中既欲助陽兼
欲護隂則四逆附子輩俱難用矣惟灸頂上百會
穴以温之既可代薑附軰之助陽而行上更可避
薑附輩之辛竄而燥下故下利可止究於隂血無
傷可見病在少隂不可以難用温者遂棄夫温也
汪琥曰按此條論仲景不言當灸何宂衇經云灸
厥隂俞常器之曰灸太衝皆誤郭雍曰灸太谿雖
係少隂經穴亦誤仲景曰宜温其上方有執曰上
謂頂百會穴是也圖經云一名三陽五會在前頂
後一寸五分頂中央原治小兒脫肛久不差可灸
七壮此條亦灸之者升舉其陽以調夫隂也
少隂病下利止而頭眩時時自冒者死
(註)少隂病利止若胃和能食神清氣爽是為欲愈也
今利止頭眩時時昏冒不省是氣脫神去故下利
雖止仍主死也
(集註)方有執曰頭眩俗謂昏暈也諸陽在頭下利止而
頭眩者陽無依附浮越於外神氣散亂故時時自
冒也死可知矣
張錫駒曰此條死證全在頭眩自冒上看出若利
止而頭不眩不冒此中已和矣安能死乎
張璐曰人身隂陽相為依附者也隂亡於下則諸
陽之上聚於頭者紛然而動所以頭眩時時自冒
陽脫於上而主死也可見陽回利止則生隂盡利
止則死矣
汪琥曰下利止則病當愈今者反為死候非陽回
而利止乃陽脫而利盡也
少隂病六七日息高者死
(註)少隂病但欲寐息平氣和順也今息高氣促逆也
凡病卧而息高氣促者多死
(集註)喻昌曰六七日字辨證最細蓋經傳少隂而息高
與二三日太陽作喘之表證迥殊也
程知曰腎為生氣之源息高則眞氣散走於胸中
不能復歸於氣海故主死也
程應旄曰夫肺主氣而腎為生氣之源蓋呼吸之
門也關係人之死生者最鉅息高者生氣已絶於
下而不復納故游息僅呼於上而無所吸也死雖
成於六七日之後而機自兆於六七日之前既值
少隂受病何不豫為固護預為隄防致令眞陽渙
散而無可復返乎凡條中首既諄諄禁汗繼即急
急重温無非見及此耳
魏荔彤曰七日之久息高氣逆者與時時自冒同
一上脫也一眩冒而陽升不返一息高而氣根已
剷同一理而分見其證者也故仲景俱以死期之
少隂病衇細沉數病為在裏不可發汗
(註)少隂病但欲寐若衇細沉微是邪從寒化也今衇
細沉數乃邪從熱化也即有發熱亦是將轉屬陽
明非若前所言少隂病始得之反發熱衇沉不數
宜麻黃附子細辛湯發汗者可比也故曰病為在
裏不可發汗
(集註)程知曰言熱邪在裏有發汗之禁也少隂之衇微
細其常也乃沉而加之以數正為熱邪在裏之徵
發汗則動經而增燥熱有奪血之變矣
鄭重光曰衇細沉而數裏有伏陽矣故曰病為在
裏乃熱邪傳裏之證斷不可發汗發汗則動經氣
而有亡血之變少隂發熱衇沉是病為在表以無
裏證故可發汗若衇浮而遲表熱裏寒下利清榖
是遲為無陽病為在裏又不得以浮為在表而發
汗也要知隂中有陽沉亦可汗陽中有隂浮亦當
温此條衇細沉數數則為熱沉為在裏此陽邪入
裏故以發汗而示戒也
少隂病但厥無汗而強發之必動其血未知從何道出
或從口鼻或從目出者是名下厥上竭為難治
(註)此條申明強發少隂熱邪之汗則有動血之變也
少隂病衇細沉數加之以厥亦為熱厥隂本無汗
即使無汗亦不宜發汗若發其汗是為強發少隂
熱邪之汗也不當發而強發之益助少隂之熱炎
炎沸騰必動其本經之血或從口鼻或從目出是
名下厥上竭下厥者少隂熱厥於下也上竭者少
隂血竭於上也故為難治
(集註)張璐曰強責少隂汗而動其血勢必逆行而上出
陽竅以發汗皆陽藥故也
程應旄曰五液皆主於腎強發少隂之汗周身之
氣皆逆血隨奔氣之促逼而見故不知從何道而
出也
沈明宗曰少隂病但厥無汗其病在裏當以四逆
散和隂散邪其病自退而厥自愈矣豈可強發其
汗耶
魏荔彤曰厥而有汗乃内寒廹陽外亡之象故為
寒化隂邪無汗而厥則熱邪伏於裏而不外越邪
熱内耗也斯可議為熱化陽邪無疑矣
少隂病欬而下利譫語者被火氣劫故也小便必難以
強責少隂汗也
(註)少隂屬腎主水者也少隂受邪不能主水上攻則
欬下攻則利邪從寒化眞武湯證也邪從熱化猪
苓湯證也今被火氣劫汗則從熱化而轉屬於胃
故發譫語津液内竭故小便難是皆由強發少隂
之汗故也欲救其隂白虎豬苓二湯擇而用之可
耳
(集註)方有執曰強責謂過求也小便與汗皆血液也少
隂少血劫汗奪血則小便為之涸竭故難也
少隂病下利六七日欬而嘔渴心煩不得眠者豬苓湯
主之
(註)凡少隂下利清榖欬嘔不渴屬寒飲也今少隂病
六七日下利黏穢欬而嘔渴煩不得眠是少隂熱
飲為病也飲熱相摶上攻則欬中攻則嘔下攻則
利熱耗津液故渴熱擾於心故煩不得眠宜豬苓
湯利水滋燥飲熱之證皆可愈矣
(集註)趙嗣眞曰少隂欬而下利嘔渴心煩不眠及厥隂
下利欲飲水者是皆傳邪之熱衇必沈細數故以
黃連滑石等清利之其少隂自利而渴欲吐不吐
心中煩但欲寐小便色白者是本經隂邪之寒也
衇必沉微故以附子乾薑温之
汪琥曰下利欬而嘔渴心煩不得眠焉知非少陽
陽明之病然少陽陽明若見此證為裏實衇必弦
大而長此病衇必微細故知其為少隂之病無疑
也
林瀾曰下利則邪并於下矣其嘔而且欬何也蓋
至六七日渴而心煩不眠則傳邪之上客者又盛
渴則必恣飲多飲必停水是邪熱既不能觧而水
蓄之證復作也熱邪傳陷之下利非隂寒吐利并
作之可比嘔而渴者蓋先嘔後渴為邪欲解先渴
後嘔多為水停况又有水寒射肺為欬之可兼察
乎以是知必有挾飲於内耳
沈明宗曰黃連阿膠湯之心煩不得眠較此條頗
同而治異何也蓋此條乃少隂風熱轉入陽明而
致下利故以豬苓湯驅𨗳水邪還從膀胱而去急
救胃中津液為主彼條之心煩不得眠而無下利
乃腎水枯少故用黃連阿膠湯滋隂清火急救腎
隂為主也
魏荔彤曰欬而咽不痛渴而口不乾則知邪雖為
傳經而入之熱帷其有水飲相混故熱勢不能甚
肆其猛烈雖上衝為欬嘔而不致咽痛隔阻正津
為口渴而不致乾燥兼以心煩不得眠於少隂但
欲寐隂證中見陽證豈非傳經之熱兼水濕者乎
其所以不發黃者以少隂病原有下利濕不能留
熱不能蓄故也由此觀之熱邪兼水飲昭然矣
少隂病四逆其人或欬或悸或小便不利或腹中痛或
泄利下重者四逆散主之
(註)凡少隂四逆雖屬隂盛不能外温然亦有陽為隂
鬱不得宣達而令四肢逆冷者故有或欬或悸或
小便不利或腹中痛泄利下重諸證也今但四逆
而無諸寒熱證是既無可温之寒又無可下之熱
惟宜疏暢其陽故用四逆散主之
(集註)李中梓曰按少隂用藥有隂陽之分如隂寒而四
逆者非薑附不能療此證雖云四逆必不甚冷或
指頭微温或衇不沉微乃隂中涵陽之證惟氣不
宣通是以逆冷故以柴胡涼表芍藥清中此本肝
膽之劑而少隂用之者為水木同源也以枳實利
七衝之門以甘草和三焦之氣氣機宣通而四逆
可痊矣
程知曰蓋傷寒以陽為主四逆有隂進之象下之
則陽益虧陷而不出故經謂諸熱邪傳經至於手
足逆冷最難辨認謂為寒深於裏則無衇微欲絶
之象謂為熱深於裏則無煩渴之證蓋祗是熱邪
入結於裏而陽氣不得順行於四肢也此證當用
和解不當用寒下故經中用劑之輕少者無如此
方則其輕緩解散之義可見矣
程應旄曰初得之四逆固非熱證亦非深寒欬悸
而或小便不利既似乎水蓄腹痛泄利又似乎寒
凝其中更兼下重一證得母氣滯在趺陽而經絡
失宣通也耶
汪琥曰四逆散乃陽邪傳變而入隂經是解傳經
之邪非治隂寒也凡陽熱之極六衇細弱語言輕
微神色懶靜手足清温有似隂證而大便結小便
數齒燥舌胎其熱已伏於内必發熱也若用熱藥
則内熱愈熾用涼藥則熱被寒束而不得散法惟
宜和表解肌疏通氣血而裏熱自除此仲景四逆
散所由設也
四逆散方
甘草(炙)枳實(破水漬炙乾)
柴胡芍藥
右四味各十分搗篩白飲和服方寸匕日三服
欬者加五味子乾薑各五分併主下利
悸者加桂枝五分
小便不利者加茯苓五分
腹中痛者加附子一枚炮令折
瀉利下重者先以水五升煮薤白三升煮取三升
去滓以散三方寸匕内湯中煮取一升半分温再
服
(方解)方名四逆散與四逆湯均治手足逆冷但四逆湯
治隂邪寒厥此則治陽邪熱厥熱厥者三陽傳厥
隂合病也太陽厥隂麻黃升麻湯甘草乾薑湯證
也陽明厥隂白虎湯大承氣湯證也此則少陽厥
隂故君柴胡以疎肝之陽臣芍藥以瀉肝之隂佐
甘草以緩肝之氣使枳實以破肝之逆三物得柴
胡能外走少陽之陽内走厥隂之隂則肝膽疎泄
之性遂而厥可通也或欬或下利者邪飲上下為
病加五味子乾薑温中以散飲也或悸者飲停侮
心加桂枝通陽以益心也或小便不利者飲蓄膀
胱加茯苓利水以𨗳飲也或腹中痛者寒凝於裏
加附子温中以定痛也或瀉利下重者寒熱鬱結
加薤白開結以疏寒熱也
(集解)方有執曰人之四肢温和為順故以不温和為逆
但不温和而未至於厥冷則熱猶未深入也故用
柴胡以解之枳實以瀉之芍藥以收之甘草以和
之也
少隂病下利若利自止惡寒而踡卧手足温者可治
(註)少隂病惡寒厥冷下利不止者隂寒盛也今下利
能自止手足能自温雖見惡寒踡卧乃隂退陽回
之兆故曰可治
(集註)程應旄曰少隂病下利而利自止則隂寒亦得下
祛而又不致於脱雖有惡寒踡卧不善之證但使
手足温者陽氣有挽回之機故可温而救之也
沈明宗曰手足温者乃眞陽未離急用白通四逆
之類温經散寒則邪退而眞陽復矣故曰可治
少隂病惡寒而踡時自煩欲去衣被者可治
(註)少隂病惡寒而踡隂寒證也若時自煩欲去衣被
者此陽回隂退之徵故曰可治
少隂病得之二三日以上心中煩不得卧黃連阿膠湯
主之
(註)此承上條以出其治也少隂病得之二三日以上
謂或四五日也言以二三日少隂之但欲寐至四
五日反變為心中煩不得卧且無下利清榖欬而
嘔之證知非寒也是以不用白通湯非飲也亦不
用豬苓湯乃熱也故主以黃連阿膠湯使少隂不
受燔灼自可愈也
(集註)程知曰二三日邪在少隂四五日已轉屬陽明故
無嘔利厥逆諸證而心煩不得卧者是陽明之熱
内擾少隂故不欲寐也當以解熱滋隂為主治也
黃連阿膠湯方
黃連(四兩)黃芩(二兩)
芍藥(二兩)雞子黃(二枚)
阿膠(三兩)
右五味以水六升先煮三物取二升去滓内膠烊
盡小冷内雞子黃攪令相得温服七合日三服
(集解)柯琴曰此少隂之瀉心湯也凡瀉心必藉連芩而
𨗳引有隂陽之别病在三陽胃中不和而心下痞
鞕者虛則加參甘補之實則加大黃下之病在少
隂而心中煩不得卧者既不得用參甘以助陽亦
不得用大黃以傷胃也故用芩連以直折心火用
阿膠以補腎隂雞子黃佐芩連於瀉心中補心血
芍藥佐阿膠於補隂中斂隂氣斯則心腎交合水
升火降是以扶隂瀉陽之方而變為滋隂和陽之
劑也是則少隂之火各歸其部心中之煩不得眠
可除矣經曰隂平陽秘精神乃治斯方之謂歟
少隂病下利咽痛胸滿心煩豬膚湯主之
(註)身温腹滿下利太隂證也身寒欲寐下利少隂證
也身熱不眠咽痛熱邪也身寒欲寐咽痛寒邪也
今身寒欲寐下利咽痛與胸滿心煩之證並見是
少隂熱邪也少隂之衇循喉嚨其支者從肺出絡
心注胸中是以少隂之熱邪上逆則所過之處無
不病也以豬膚湯主之解少隂上焦之熱兼止下
焦之利也
(集註)喻昌曰下利咽痛胸滿心煩此少隂熱邪充斥上
下中間無所不到寒下之藥不可用矣故立豬膚
湯一法也蓋陽微者用附子温經隂竭者用豬膚
潤燥温經潤燥中同具散邪之義也
豬膚湯方
豬膚一(斤)
右一味以水一斗煮取五升去滓加白蜜一升白
粉五合熬香和令相得温分六服
(方解)豬膚者乃革外之膚皮也其體輕其味鹹輕則能
散鹹則入腎故治少隂咽痛是於解熱中寓散之
意也
(集解)成無已曰猪水畜也其氣先入腎解少隂之客熱
加蜜以潤燥除煩白粉以益氣斷利也
少隂病二三日咽痛者可與甘草湯不差與桔梗湯
(註)少隂病二三日咽痛無他證者乃少隂經客熱之
微邪可與甘草湯緩瀉其少隂之熱也若不愈者
與桔梗湯即甘草湯加桔梗以開鬱熱不用苦寒
者恐其熱鬱於隂經也
(集註)喻昌曰用甘草者和緩其勢用桔梗者開提其邪
也此在二三日他證未具故可用之若五六日則
少隂之下利嘔逆諸證皆起此法又未可用矣
甘草湯方
甘草(二兩)
右一味以水三升煮取一升半去滓温服七合日
二服
桔梗湯方
桔梗(一兩)甘草(二兩)
右二味以水三升煮取一升去滓温分再服
少隂病咽中痛半夏散及湯主之
(註)少隂病咽痛者謂或左或右一處痛也咽中痛者
謂咽中皆痛也較之咽痛而有甚焉甚則涎纏於
咽中故主以半夏散散風邪以逐涎也
(集註)方有執曰此以風邪熱甚痰上壅而痺痛者言也
故主之以桂枝袪風也佐之以半夏消痰也和之
以甘草除熱也三物者是又為咽痛之一治法也
半夏散及湯方
半夏(洗)桂枝
甘草(灸各等分)
右三味各别搗篩已合治之白飲和服方寸匕日
三服若不能散服者以水一升煎七沸内散兩方
寸匕更煮三沸下火令小冷少少嚥之半夏有毒
似不當散服
少隂病咽中傷生瘡不能語言聲不出者苦酒湯主之
(註)少隂病咽痛不愈若劇者咽中為痛所傷漸乃生
瘡不能言語聲音不出所必然也以苦酒湯主之
用半夏滌涎蛋清斂瘡苦酒消腫則咽清而聲出
也
(集註)程知曰咽痛忌汗忌寒下故甘草桔梗苦酒三方
皆用和解之法惟半夏散及湯在前條為辛散温
解之法也
苦酒湯方
半夏(洗破如棗核大十四枚)雞子(一枚去黃内上苦酒著雞子殼中)
右二味内半夏著苦酒中以雞子殼置刀環中安
火上令三沸去滓少少含嚥之不差更作三劑
(集解)李杲曰大抵少隂多咽傷咽痛之證古方用醋煮
雞子主咽喉失音取其酸收固所宜也半夏辛燥
何為用之蓋少隂多寒證取其辛能發散一發一
斂遂有理咽之功也
程知曰按卵白象天卵黃象地前黃連阿膠湯用
雞子黃義取入腎滋隂此苦酒湯用雞子白義取
入肺潤瘡也
少隂病八九日一身手足盡熱者以熱在膀胱必便血
也
(註)邪傳少隂不從隂化而見寒證亦不從陽化而見
熱證是其人腎氣素充所以藏雖受邪留連八九
日仍復傳府外散也太陽主表故一身手足盡熱
若熱還衛分非汗不解熱還榮分非衂不解熱甚
於上則頭痛目瞑衂血熱甚於下則腹痛尿難便
血理必然也凡熱少血多瘀成血畜熱多血少熱
廹其血血不得畜今為少隂邪熱復轉膀胱而傷
榮分廹走下竅故便血也
(集註)程知曰前少隂病手足不逆冷反發熱者不死陽
未全虧也此八九日一身及手足盡熱隂盛於裏
也
張璐曰少隂病難於得熱熱則隂盡陽復故少隂
篇中謂手足不逆冷反發熱者不死然病至八九
日隂邪内解之時反一身手足盡熱少隂必無此
證當是藏邪轉府腎移熱於膀胱以膀胱主表故
一身及手足盡熱也膀胱之血為少隂之熱所逼
其趨必出隂竅以隂主降故也
少隂病二三日至四五日腹痛小便不利下利不止便
膿血者桃花湯主之
(註)少隂病二三日無隂邪之證至四五日始腹痛小
便不利乃少隂陽邪攻裏也若腹痛口燥咽乾而
從燥化則為可下之證矣今腹痛小便不利是熱
瘀於裏水無出路勢必下廹大腸而作利也倘利
久熱傷其榮榮為火化血腐為膿則為可清之證
也今下利晝夜不止而便膿血則其熱已隨利減
而下焦滑脱可知矣故以桃花湯主之益中以固
脫也
(集註)成無巳曰要略云陽證内熱則溢出鮮血隂證内
寒則下紫黑如豚肝也
喻昌曰治下必先固中中氣不下墜則滑脫無源
而自止註家見用乾薑謂是寒邪傷胃不知熱邪
挾少隂之氣填塞胃中故少佐乾薑之辛以散之
也
程知曰此下利膿血之治法也腹痛小便不利少
隂熱邪也而下利不止便膿血則證為傷血且有
中氣下脫之虞矣故用桃花湯固腸止利也
魏荔彤曰此證乃熱在下焦而熏蒸中焦使氣化
因熱鬱而不行大便因熱盛而自利也久而下利
不止將腸胃穢濁之物如膿帶血盡隨大便而下
熱一日不消利一日不止也
沈明宗曰此邪挾内濕凝滯血分則便膿血也
桃花湯方
赤石脂(一斤一半全用一半篩末)乾薑(一兩)
糯米(一升)
右三味以水七升煮米令熟去滓温服七合内赤
石脂末方寸匕日三服若一服愈餘勿服
(方解)少隂寒邪多利清榖少隂熱邪多便膿血日久不
止關門不固下焦滑脫矣此方君以體膏性濇之
石脂養腸以固脫佐以味甘多液之糯米益氣以
滋中則雖下利日久中虛液枯未有不愈者也其
妙尤在用乾薑少許其意不在温而在散火鬱借
此以開膿血無由而化也若一服愈餘勿服以其
粘濇之性甚也
少隂病下利便膿血者桃花湯主之
(註)少隂病諸下利用温者以其證屬虚寒也此少隂
下利便膿血者是熱傷榮也而不徑用苦寒者蓋
以日久熱隨血去腎受其邪關門不固也故以桃
花湯主之
少隂病下利便膿血者可刺
(註)少隂病下利便膿血用桃花湯不止者熱瘀於隂
分也則可刺本經之穴以洩其熱熱去則膿血自
止矣
(集註)張璐曰先下利日久而後便膿血則用桃花湯若
不先下利而下利便膿血則可刺經穴若刺經穴
不愈則當從事白頭翁湯設更咽乾心煩不得眠
則又湏黃連阿膠湯為合法也
林瀾曰刺者瀉其經氣而宣通之也下利便膿血
既主桃花湯矣此復云可刺者如痞證利不止復
利其小便與五苓散以救石脂禹餘糧之窮故此
一刺亦以輔桃花湯之所不逮也
少隂病得之二三日口燥咽乾者急下之宜大承氣湯
(註)邪至少隂二三日即口燥咽乾者必其人胃火素
盛腎水素虧當以大承氣湯急瀉胃火以救腎水
若復遷延時日腎水告竭其隂必亡雖下無及矣
(集註)成無己曰與大承氣湯急下之以全腎何也經云
三隂經受病已入於府者可下而已則是上條少
隂病乃入府證也少隂邪熱已轉屬於府胃府實
熱消灼腎水故口燥咽乾用大承氣以瀉府而實
熱自除且少隂之藏本腎屬水胃府屬土瀉土所
以救水也
方有執曰口燥咽乾者少隂之衇循喉嚨挾舌本
邪熱客於其經而腎水為之枯竭也然水乾則土
燥土燥則水愈乾所以急於下也
張璐曰按少隂急下三證一屬傳經熱邪亢極一
屬熱邪轉入胃府一屬温熱發自少隂皆刻不容
緩之證故當急救欲絶之腎水與陽明急下三法
同源異派
汪琥曰少隂病得之二三日者非纔得病二三日
即口燥咽乾謂少隂口燥咽乾之病已得之二三
日也
少隂病自利清水色純青心下必痛口乾燥者急下之
宜大承氣湯
(註)少隂病自利清水謂下利無糟粕也色純青謂所
下者皆汚水也下無糟粕純是汚水此屬少隂實
熱所以心下必痛口燥咽乾其為少隂急下之證
無疑矣故當急下之宜大承氣湯
(集註)程知曰陽邪熱結口必乾燥設繫隂邪口中和而
不燥矣故宜急下之以救隂也
沈明宗曰邪傳陽明必俟大便堅鞕而攻下者廼
未傷胃中津液之謂此利清水因少隂邪熱熾盛
乘逼胃中津液頃刻勢已濱危不得不以通因通
用急奪而救胃腎將絶之隂也
少隂病六七日腹脹不大便者急下之宜大承氣湯
(註)少隂病六七日腹脹不大便者蓋因其人陽氣素
盛胃有宿食故也所以傳邪已入少隂復轉屬陽
明而成胃實故宜大承氣湯急下之也
(集註)張璐曰少隂之證自利者最多虚寒則下利清榖
虚熱則下利膿血故多用温補傳經陽邪内結則
自利純青水温熱病則自利煩渴並宜下奪清熱
此以六七日不大便而腹脹可見邪熱轉歸陽明
而為胃實之證所以宜急下也
少隂中風衇陽微隂浮者為欲愈
(註)少隂中風衇若見陽浮隂弱乃風邪傳入少隂則
是其勢方盛未易言愈今陽衇反微隂衇反浮陽
微則外邪散而表氣和隂浮則裏氣勝而邪外出
故為欲愈也
少隂病欲解時從子至寅上
(註)子丑寅陽生漸長之候也病在少隂而解於陽生
之際所謂陽進則隂退隂得陽而邪自解也少隂
所重在眞陽從可見矣
音切
踡(音拳)
御纂醫宗金鑑卷七
