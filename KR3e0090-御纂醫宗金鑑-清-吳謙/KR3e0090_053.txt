御纂醫宗金鑑卷五十三
編輯幼科雜病心法要訣目錄
感冒門
感冒風寒總括
傷風
杏蘇飲
金沸草散
傷寒
九味羌活湯
雙解通聖湯
柴葛解肌湯
大柴胡湯
感冒夾食
雙解通聖湯
藿香正氣湯
平胃散
感冒夾熱
雙解通聖湯
涼膈散
天水散
感冒夾驚
疏解散
涼驚丸
柴胡温膽湯
瘟疫門
瘟疫總括
温病
雙解通聖湯
風温
荆防敗毒散
桂枝合白虎湯
熱病
瘟疫
荆防敗毒散
普濟消毒飲
二聖救苦丹
瘟癍疹痧
升麻葛根湯合消毒犀角飲
三黃石膏湯
消癍青黛飲
雙解通聖湯
暑證門
暑證總括
中暑
加味人參白虎湯
傷暑
二香飲
六合湯
加味香薷飲
暑風
加味香薷飲
玉露散
暑厥
清暑益氣湯
辰砂益元散
抱龍丸
霍亂門
霍亂總括
濕霍亂
二香飲
辰砂益元散
乾霍亂
桂苓甘露飲
理中湯
痢疾門
痢疾總括
寒痢
理中湯
真人養臟湯
熱痢
當歸芍藥湯
白頭翁湯
香連丸
時痢
倉廪湯
噤口痢
參連開噤散
瘧疾門
瘧疾總括
寒瘧風瘧
麻黃羌活湯
桂枝羌活湯
食瘧
柴平湯
大柴胡湯
瘧痰瘧飲
加減清脾飲
咳𠻳門
咳𠻳總括
肺寒咳𠻳
聖惠橘皮散
補肺阿膠散
肺熱咳𠻳
加味瀉白散
涼膈散
食積咳𠻳
麯麥二陳湯
蘇葶滚痰丸
風寒咳𠻳
參蘇飲
金沸草散
加味華盖散
喘證門
喘證總括
火熱喘急
涼膈散
涼膈白虎湯
導赤散
知蘗地黃湯
肺虚作喘
潔古黃耆湯
百合固金湯
本事黃耆湯
風寒喘急
華盖散
紫蘇飲子
蘇子降氣湯
痰飲喘急
蘇葶滚痰丸
蘇葶丸
馬脾風
五虎湯
一捻金
御纂醫宗金鑑卷五十三目錄
御纂醫宗金鑑卷五十三
編輯幼科雜病心法要訣目錄
感冒門
感冒風寒總括
傷風
杏蘇飲
金沸草散
傷寒
九味羌活湯
雙解通聖湯
柴葛解肌湯
大柴胡湯
感冒夾食
雙解通聖湯
藿香正氣湯
平胃散
感冒夾熱
雙解通聖湯
涼膈散
天水散
感冒夾驚
疏解散
涼驚丸
柴胡温膽湯
瘟疫門
瘟疫總括
温病
雙解通聖湯
風温
荆防敗毒散
桂枝合白虎湯
熱病
瘟疫
荆防敗毒散
普濟消毒飲
二聖救苦丹
瘟癍疹痧
升麻葛根湯合消毒犀角飲
三黃石膏湯
消癍青黛飲
雙解通聖湯
暑證門
暑證總括
中暑
加味人參白虎湯
傷暑
二香飲
六合湯
加味香薷飲
暑風
加味香薷飲
玉露散
暑厥
清暑益氣湯
辰砂益元散
抱龍丸
霍亂門
霍亂總括
濕霍亂
二香飲
辰砂益元散
乾霍亂
桂苓甘露飲
理中湯
痢疾門
痢疾總括
寒痢
理中湯
真人養臟湯
熱痢
當歸芍藥湯
白頭翁湯
香連丸
時痢
倉廪湯
噤口痢
參連開噤散
瘧疾門
瘧疾總括
寒瘧風瘧
麻黃羌活湯
桂枝羌活湯
食瘧
柴平湯
大柴胡湯
瘧痰瘧飲
加減清脾飲
咳𠻳門
咳𠻳總括
肺寒咳𠻳
聖惠橘皮散
補肺阿膠散
肺熱咳𠻳
加味瀉白散
涼膈散
食積咳𠻳
麯麥二陳湯
蘇葶滚痰丸
風寒咳𠻳
參蘇飲
金沸草散
加味華盖散
喘證門
喘證總括
火熱喘急
涼膈散
涼膈白虎湯
導赤散
知蘗地黃湯
肺虚作喘
潔古黃耆湯
百合固金湯
本事黃耆湯
風寒喘急
華盖散
紫蘇飲子
蘇子降氣湯
痰飲喘急
蘇葶滚痰丸
蘇葶丸
馬脾風
五虎湯
一捻金
御纂醫宗金鑑卷五十三目錄
御纂醫宗金鑑卷五十三
編輯幼科雜病心法要訣
感冒門
感冒風寒總括
小兒肌膚最柔脆偶觸風寒病榮衞輕為感冒病易痊
重為傷寒證難退夾食夾熱或夾驚疎散和解宜體會
(注)小兒氣血未充肌膚柔脆風寒所觸邪氣入于腠
理榮衞受病輕者為感冒易痊重者為傷寒難治
又有夾食夾熱夾驚等證或宜疎散或宜和解臨
證時細為體察焉
傷風
肺主皮毛感邪風𤼵熱憎寒頭痛疼有汗嚏涕衇浮緩
鼻塞聲重咳𠻳頻杏蘇飲同金沸散疎風解表莫從容
(注)傷風者風邪傷衞也衞主皮毛内合于肺故令身
體𤼵熱憎寒頭疼有汗嚏涕鼻塞聲重不時咳𠻳
也衇浮緩宜杏蘇飲解散外邪繼用金沸草散開
通氣逆則愈
杏蘇飲
杏仁(炒去皮尖)紫蘇
前胡桔梗
枳殼(麩炒)桑皮
黃芩甘草(生)
麥冬(去心)浙貝母(去心)
橘紅
引用生薑水煎服
(方歌)杏蘇飲治風傷肺杏仁紫蘇前桔同枳殼桑皮黃
芩草麥冬貝母合橘紅
金沸草散
細辛荆芥
半夏(薑製)旋覆花
前胡甘草(生)
赤苓
引用薑棗水煎服
(方歌)金沸草散微傷風細辛荆芥半夏同旋覆前胡生
甘草生薑紅棗赤茯苓
傷寒
小兒傷寒表感寒發熱無汗而惡寒頭痛身痛脉浮緊
嘔逆煩渴病邪傳初用羌活熱通聖邪傳柴葛大柴煎
(注)傷寒者乃寒邪傷表營分也其證身體𤼵熱惡寒
無汗頭痛身痛而脉浮緊若嘔逆煩渴者則為邪
盛欲傳經也此證初宜九味羌活湯如熱盛者以
雙解通聖湯治之服此藥後已汗下不解而傳經
者用柴葛解肌湯兼裏證者用大柴胡湯以解表
通裏因證施治庶不致悞
九味羌活湯
蒼术(炒)白芷
川芎細辛
羌活防風
生地黃芩
甘草(生)
引用生薑葱白水煎服大便秘者加大黃
(方歌)傷寒初起羌活湯蒼芷芎細合羌防生地芩草薑
葱入便秘之時加大黃
雙解通聖湯
麻黃樸消
大黃當歸
赤芍川芎
白术(土炒)石膏
滑石桔梗
梔子連翹(去心)
黃芩薄荷
甘草(生)荆芥
防風
引用生薑葱白水煎服
(方歌)傷寒熱盛通聖湯表裏兩解麻消黃歸芍芎术膏
滑桔梔翹芩薄草荆防
柴葛解肌湯
葛根柴胡
白芷羌活
桔梗石膏
黃芩赤芍藥
甘草(生)
引用生薑紅棗水煎服
(方歌)柴葛解肌解三陽葛根柴胡白芷羌桔梗石膏芩
赤芍甘草煎服自安康
大柴胡湯
柴胡黃芩
赤芍藥半夏(薑製)
枳實(麩炒)大黃
引用生薑大棗水煎服
(方歌)大柴胡治邪傳經少陽陽明表裏通柴胡黃芩赤
芍藥半夏枳實大黃同
感冒夾食
内傷飲食感寒風發熱憎寒頭痛疼惡食噯臭吐酸物
便秘尿澁腹熱膨雙解藿香正氣飲化滯平胃斟酌行
(注)小兒平日飲食無節内傷停滯外復為風寒所襲
故成是證也其候𤼵熱憎寒頭痛惡食噯臭吐酸
便秘尿濇腹熱膨脹也熱盛者用雙解通聖湯兩
解之内無熱者用藿香正氣湯和解之表邪既解
然後調理其脾用平胃散消導之庶幾外無餘邪
内無滯熱而病自愈矣
雙解通聖湯(方見傷寒)
藿香正氣湯
蘇葉白芷
藿香陳皮
半夏(薑製)茯苓
大腹皮甘草(生)
厚樸(薑炒)桔梗
引用生薑紅棗水煎服
(方歌)和解藿香正氣湯蘇葉白芷共藿香陳半茯苓大
腹草厚樸桔梗引棗薑
平胃散(方見哯乳)
加山查神麯麥芽
感冒夾熱
平素有熱感風寒面赤脣焦口鼻乾憎寒壯熱頻飲冷
心煩譫妄便多艱瀉熱先宜用通聖清熱涼膈天水煎
(注)小兒臟腑素禀多熱今復為風寒所傷風熱相搏
則火邪愈盛故其現證有面赤脣焦口鼻乾燥憎
寒壯熱口渴飲冷心神煩燥譫語狂妄二便秘濇
治宜散其風寒更宜兼瀉其熱須用雙解通聖湯
兩解之若服藥後汗出便利病雖少減熱猶不退
者治宜清熱為主當以涼膈散合天水散治之則
表裏清而病愈矣
雙解通聖湯(方見傷寒)
涼膈散(方見急驚風)
天水散
滑石(六兩飛)甘草(一兩生)
共為細末每服一錢燈心湯調下
感冒夾驚
感冒病時觸驚異心驚膽怯睡不安身熱煩躁面青赤
疏解散與涼驚丸和以柴胡温膽劑寧神定志效通仙
(注)小兒感冒邪氣未解復為驚異所觸故見心驚膽
怯睡卧不安身熱煩躁面色青赤之證先以疏解
散疏散之再以涼驚丸清鎮之如病雖退尚覺心
驚不寐者宜用柴胡温膽湯和解之
疏解散
羌活蘇葉
防風枳殼(麩炒)
桔梗前胡
赤芍藥杏仁(炒去皮尖)
殭蠶(炒)甘草(生)
黃連(酒炒)
引用生薑水煎服
(方歌)疏解散治感冒驚羌活蘇葉及防風枳桔前胡黃
連芍杏仁殭蠶甘草同
涼驚丸(方見急驚風)
柴胡温膽湯
柴胡陳皮
半夏(薑製)茯苓
甘草(生)竹茹
枳實(麩炒)
引用生薑水煎服
(方歌)柴胡温膽感冒驚病後餘邪尚未寧柴胡陳半茯
苓草竹茹枳實薑用生
瘟疫門
瘟疫總括
瘟病傷寒傳變同感寒即病傷寒名冬受寒邪春復感
因感而發瘟病成至夏感𤼵為熱病逐戶相傳乃天行
四時不正為時氣痧疹瘟癍要詳明
(注)瘟病之傳變與傷寒無異有冬感于寒而即病者
名曰傷寒有冬傷于寒而未即病者寒邪藏于肌
膚之内伏于榮衞之間至春復感春風𤼵為温病
至夏復感暑熱發為熱病若逐戶闔門老幼相傳
乃天行瘟疫其害更烈或春夏應煖熱而反寒秋
冬應寒涼而反熱此為四時不正之氣名曰時氣
相感為病亦與傷寒同其治也其間或𤼵癍𤼵痧
𤼵疹要當詳明其證治法在後
温病
冬受寒邪不即病復感春寒發名温證同傷寒治雙解
嘔加生薑半夏均
(注)温病一證乃冬受寒邪不即為病至春復感春風
而𤼵者也現證與傷寒相同用雙解通聖湯兩解
之若嘔吐者以生薑半夏入之其嘔自止
雙解通聖湯(方見傷寒)
風温
風温復感春風𤼵汗熱身重睡鼾眠汗少荆防敗毒治
汗多桂枝白虎煎
(注)風温冬受寒邪復感春風而𤼵為病也其證身重
睡憨𤼵熱自汗汗少者以荆防敗毒散解之汗多
者以桂枝合白虎湯清解之
荆防敗毒散
荆芥防風
羌活獨活
柴胡前胡
甘草(生)川芎
枳殼(麩炒)桔梗
茯苓
引用生薑水煎服
(方歌)荆防敗毒宜時氣風温無汗用之靈荆防羌獨柴
前草川芎枳桔與茯苓
桂枝合白虎湯
桂枝芍藥
石膏(煅)知母(生)
甘草(生)粳米
引加生薑大棗水煎服
(方歌)桂枝湯合白虎湯壯熱多汗服此方桂芍石膏知
母草粳米大棗共生薑
熱病
冬受寒邪不即病至夏復感暑熱成身不惡寒而多渴
證同温病治亦同
(注)熱病乃冬受寒邪不即為病至夏復感暑熱而成
故名曰熱病現證與温病相類但不惡寒口乾作
渴為少異耳治法亦與温病同
瘟疫
天行厲氣瘟疫病為病挨門合境同皆由邪自口鼻入
故此傳染迅如風當分表裏隂陽毒因時取治審重輕
古法皆以攻為急荆防普濟救苦攻
(注)瘟疫一證乃天地之厲氣流行沿門闔戶無論老
少強弱觸之者即病盖邪氣自口鼻而入故傳染
之速迅如風火但毒有在表在裏在隂在陽之分
其或𤼵或攻或清當因春風夏熱秋涼冬寒之四
時各異隨人虚實量乎輕重以施治也古法皆以
攻毒為急者以邪自口鼻而入在裏之病多故也
𤼵以荆防敗毒散清以普濟消毒飲攻以二聖救
苦丹則酌量合宜審度醫治庶幾臨證時有得心
應手之妙矣
荆防敗毒散(方見風温)
普濟消毒飲
黃芩(酒炒)黃連(酒炒)
陳皮桔梗
板藍根升麻
柴胡薄荷
連翹(去心)牛蒡子(炒研)
殭蠶(炒)馬勃
甘草(生)元參
引用燈心水煎服
(方歌)普濟消毒清時瘟芩連陳桔板藍根升柴薄荷翹
牛蒡殭蠶馬勃草元參
二聖救苦丹
大黃(四兩)皂角(二兩)
右為末水丸每服一錢量兒大小與之用無根水
下
瘟癍疹痧
傷寒疹癍失汗下時氣初感即其然表邪覆鬱榮衞分
外泛皮衇痧疹癍痧白疹紅如膚粟癍紅如豆片連連
紅輕赤重黑多死淡紅稀暗是隂癍未透升麻消毒治
熱盛三黃石膏煎已透消癍青黛飲痧疹表裏雙解先
(注)傷寒𤼵癍疹痧皆因汗下失宜外邪覆鬱内熱泛
出而成也惟時氣傳染感而即出亦猶疫之為病
烈而速也發于衞分則為痧衞主氣故色白如膚
粟也𤼵于榮分則為疹癍榮主血故色紅膚淺為
疹深重為癍癍形如豆甚則成片連連癍疹之色
紅者輕赤者重黑者死此以色辨熱之淺深驗死
生也若其色淡紅稀暗者皆因邪在三陽已成癍
疹由外入裏邪從隂化或過服涼藥所致是為隂
癍隂痧隂疹法當從隂寒治也癍出未透表熱輕
者宜升麻葛根湯合消毒犀角飲治之表熱重者
宜三黃石膏湯𤼵之已透者用消癍青黛飲加減
清之疹痧初起表裏不清用雙解通聖湯先通表
裏餘法同前
升麻葛根湯合消毒犀角飲
升麻葛根
芍藥甘草(生)
牛蒡子荆芥
防風犀角
引用芫荽水煎服
(方歌)升麻消毒表癍疹升葛芍草蒡荆防倍加犀角急
煎服表實熱盛另有方
三黃石膏湯
黃連黃芩
梔子黃蘗
豆豉麻黃
石膏
引用生葱水煎服
(方歌)三黃石膏𤼵癍疹表實熱盛有竒功連芩梔蘖與
豆豉麻黃石膏生用葱
消癍青黛飲
石膏煅知母
犀角甘草(生)
梔子(生)川連(生)
青黛元參
柴胡生地
人參大黃
引用薑棗水煎臨服入苦酒一匙和服
(方歌)消癍青黛消毒癍石知犀角草梔連青黛元參柴
生地人參大黃斟酌添
雙解通聖湯(方見傷寒)
暑證門
暑證總括
小兒暑病有四證中暑陽邪傷暑隂暑風攻肝抽搐見
暑厥攻心不識人
(注)中暑為陽邪單中暑熱也陽邪身熱有汗傷暑為
隂邪中暑復感寒也隂邪身熱無汗中暑熱極攻
肝則抽搐攻心則厥昌不省人事治者果能因證
分别施治自無難矣
中暑
中暑汗出身壯熱頭痛大渴煩不寧氣乏神倦兩足冷
加味人參白虎靈
(注)中暑之證身熱有汗因暑熱熏蒸故頭痛口渴煩
躁不寧甚則氣乏神倦足冷惡寒須以加味人參
白虎湯治之
加味人參白虎湯
人參石膏(生)
知母(生)粳米
甘草蒼术
水煎服
(方歌)加味人參白虎湯暑熱傷氣服最良參膏知母粳
米草停飲嘔水更加蒼
傷暑
傷暑受暑感寒風無汗熱渴面赤紅乾歲惡心腹絞痛
嗜臥懶食肢重疼清散二香飲極效氣虚六合湯奏功
夾食惡食多吐瀉加味香薷法最靈
(注)小兒傷暑謂受暑復感風寒也其證𤼵熱無汗口
渴飲水面色紅赤乾嘔惡心或腹中絞痛嗜臥懶
食以二香飲治之此内清外散之法也若正氣虚
弱當補正除邪以六合湯治之若傷暑夾食大吐
瀉者以加味香薷飲治之
二香飲
蘇葉藿香
白茯苓扁豆(炒)
厚樸(薑製)陳皮
半夏(薑製)甘草(生)
大腹皮白芷
桔梗川黃連
香薷
引用生薑燈心水煎服
(方歌)二香飲治風暑病蘇葉藿香白茯苓扁豆厚樸陳
半草腹芷桔連香薷靈
六合湯
人參香薷
半夏(薑製)甘草(生)
砂仁木瓜
赤茯苓藿香
杏仁(炒去皮尖)厚樸(薑炒)
扁豆(炒)
引用薑棗水煎服
(方歌)六合虚暑用人參香薷半夏草砂仁木瓜赤苓藿
香杏厚樸扁豆棗薑勻
加味香薷飲
香薷厚樸(薑炒)
陳皮扁豆(炒)
山查(肉)豬苓
甘草(生)枳實(麩炒)
水煎服
(方歌)加味香薷治夾食香薷厚樸共陳皮白扁豆配山
查肉豬苓甘草炒枳實
暑風
暑風抽搐似驚風煩渴汗熱便黃紅先用加味香薷飲
繼用玉露散即寧
(注)暑風者手足搐搦狀似驚風者也由暑熱攻肝内
生風病其證煩渴身熱有汗二便黃赤先宜加味
香薷飲疏其風繼以玉露散清其熱暑熱一解而
搐自止矣切不可當驚癎治之
加味香薷飲
香薷黃連
扁豆(炒)厚樸(薑炒)
羌活
引用燈心水煎服
(方歌)加味香薷治暑風香薷黃連扁豆同厚樸薑炒羌
活入燈心煎服效從容
玉露散(方見火瀉)
暑厥
暑厥昏眩不知人氣虚挾痰上衝心虚者清暑益氣治
挾痰益元抱龍均
(注)暑厥之證昏昩不省人事因其人元氣素虚暑熱
衝心或挾痰上衝以致精神昏憒虚者以清暑益
氣湯治之實者以辰砂益元散合抱龍丸治之
清暑益氣湯
人參黃耆(炙)
當歸(酒洗)白术(土炒)
甘草(炙)陳皮
麥冬(去心)五味子
青皮(炒)蒼术(炒)
黃蘗(酒炒)升麻
葛根澤瀉
神麯(炒)
引用薑棗水煎服
(方歌)清暑益氣虚受暑參耆歸术草陳皮麥味青皮蒼
术蘗升葛澤瀉炒神麯
辰砂益元散
辰砂(三錢水飛)滑石(六兩水飛)
甘草(一兩末)
每用一錢薑燈心湯調勻合抱龍丸服
抱龍丸
黑膽星(四兩者佳九轉)天竺黃(一兩)
雄黃(水飛)辰砂(各半兩另研)
麝香(一錢另研)
右為細末煮甘草膏和丸皂莢子大温水化下
霍亂門
霍亂總括
霍亂風寒暑飲成卒然吐瀉腹心疼飲暑盛兮濕霍亂
寒勝為乾症不輕
(注)霍亂者乃風寒暑飲之雜邪為病卒然揮霍變亂
心腹大痛吐瀉交作也其能吐能瀉者謂之濕霍
亂夫暑飲雖盛若已經吐瀉其邪即解故易治也
若欲吐不能欲瀉不能者謂之乾霍亂盖寒盛則
凝既不吐瀉則邪無去路故病多不救也
濕霍亂
吐瀉不已腹頻疼口渴引飲胷悶膨飲盛主以二香飲
暑盛益元散最靈
(注)濕霍亂者乃暑飲合邪也其證吐瀉不已肚腹疼
痛口渴引飲胷膈膨悶飲盛者以二香飲主之暑
盛者以辰砂益元散主之因證調治則暑飲之邪
既清而霍亂之證立愈矣治者宜詳辨之
二香飲(方見傷暑)
辰砂益元散(方見暑厥)
乾霍亂
欲吐瀉之不吐瀉腹中絞痛不能堪煩渴大飲甘露飲
肢厥不渴理中煎
(注)乾霍亂者乃寒暑凝結欲吐不吐欲瀉不瀉腹中
絞痛俗名絞腸痧病也治者當分寒暑如煩渴大
飲者為熱以桂苓甘露飲主之若厥逆不渴者屬
寒以理中湯主之因證調治其病自愈
桂苓甘露飲
白术(土炒)茯苓
澤瀉豬苓
肉桂(少許)石膏
滑石(水飛)寒水石
水煎服
(方歌)寒暑凝結霍亂成桂苓甘露莫從容白术茯苓豬
澤桂膏滑寒水石相同
理中湯(方見不乳)
痢疾門
痢疾總括
痢疾暑濕生冷成傷氣為白傷血紅後重裏急腹窘痛
寒熱時痢噤口名
(注)痢之為證多因外受暑濕内傷生冷而成傷于氣
者色多白以肺與大腸為表裏也傷于血者色多
赤以心與小腸為表裏也裏急者腹窘痛也後重
者頻下墜也又有寒痢熱痢時痢噤口痢之别醫
者須詳察之
寒痢
寒傷久痢藏虚寒腸鳴切痛實難堪面脣青白喜飲熱
理中養藏效通仙
(注)寒痢者寒冷傷胃久痢不已或藏氣本虚復為風
冷所乘傷于腸胃故痢時腸鳴切痛面脣青白口
雖渴喜飲熱此裏寒虚之證也初宜理中湯久則
真人養藏湯治之寒得温散而證愈矣
理中湯(方見不乳)
真人養藏湯
人參白术(土炒)
木香(煨)當歸(土炒)
白芍(炒)肉桂
甘草(炙)罌粟殼(蜜炙)
訶子肉(麯煨去核)肉果(煨)
引用烏梅水煎服
(方歌)寒痢須用養藏湯人參白术廣木香歸芍肉桂炙
甘草粟殼訶子肉果良
熱痢
痢初實熱腹窘痛下痢無度尿短紅舌赤脣焦喜飲冷
芍藥白頭香連靈
(注)熱痢者皆因濕熱凝結于腸胃以致腹中窘痛頻
頻下痢尿短色紅舌赤脣焦喜飲冷水此裏熱之
證也重則當歸芍藥湯主之輕則白頭翁湯主之
或香連丸主之
當歸芍藥湯
當歸白芍
木香黃芩
黃連肉桂
大黃甘草(生)
㯽榔
水煎服
(方歌)熱痢當歸芍藥湯裏急後重服最良歸芍木香芩
連桂大黃甘草共檳榔
白頭翁湯
黃連黃蘗
秦皮白頭翁
水煎服
(方歌)白頭翁湯治熱痢腹中窘痛溺短赤連蘗秦皮白
頭翁煎服之後痢自愈
香連丸
木香川黃連(各等分)
共為細末醋糊為丸如桐子大量兒大小用之空
心米飲下
時痢
時痢痢疾感時氣𤼵熱無汗徧身疼熱為邪束因作嘔
倉廩湯散有竒功
(注)時痢者乃痢疾時復感時氣也身熱無汗徧身疼
痛熱為邪束頻作嘔逆須以倉廩湯散之先解時
邪其痢自止
倉廩湯
人參茯苓
獨活桔梗
前胡川芎
甘草(炙)枳殼(麩炒)
倉米柴胡
羌活
引用生薑水煎服
(方歌)時痢須用倉廩湯參苓獨活桔梗良前胡川芎炙
甘草枳殼倉米及柴羌
噤口痢
火毒冲胃成噤口衇大身熱不能食舌赤脣紅惟飲冷
參連開噤散功竒
(注)噤口痢一證乃火毒冲胃而成其證脉大身熱不
能飲食舌赤脣紅惟喜飲冷急宜參連開噤散救
之
參連開噤散
人參川連(薑炒)
蓮子肉(各等分)
右為細末米飲調下
瘧疾門
瘧疾總括
瘧疾夏暑秋寒風榮衞合邪病始成隂陽相並𤼵寒熱
日間淺深作分明
(注)瘧疾者多因夏傷於暑其氣舍于榮内至秋復感
寒風則榮衞合邪而成瘧𤼵時或寒或熱者隂陽
相並也每日作者因初病邪氣尚淺伏藏于榮隨
經絡而行故也其間日作者因邪已深入脊膂間
伏藏于衝衇故也其晝𤼵者因邪在三陽之淺夜
發者因邪在三隂之深瘧將退者亦由夜而晝由
間日而至每日此為去隂就陽由深而淺其病欲
已也治者須詳細分别可也
寒瘧風瘧
先寒後熱身無汗此為寒瘧不須評先熱後寒身有汗
此為風瘧須詳明寒宜麻黃羌活劑風惟桂枝羌活從
(注)此瘧疾初起發散之法也先寒後熱者因先傷于
寒後傷于風寒多熱少身無汗者謂之寒瘧以麻
黃羌活湯主之先熱後寒者因先傷于風後傷于
寒熱多寒少身有汗者謂之風瘧以桂枝羌活湯
主之
麻黃羌活湯
麻黃羌活
防風甘草(生)
引用生薑水煎服
(方歌)麻黃羌活湯醫瘧身體無汗寒熱增麻黃羌活防
風草引薑煎服體安寧
桂枝羌活湯
羌活防風
桂枝甘草(生)
引用生薑水煎服
(方歌)桂枝羌活湯治瘧豈尋常羌活生甘草防風桂枝
良
食瘧
食瘧寒熱腹脹膨面黃惡食悶不通輕者須用柴平劑
便鞕加味大柴攻
(注)食瘧者因食而病瘧者也由小兒飲食無節復受
風暑之氣以致寒熱交作胷腹脹滿否悶不通面
黃惡食也但食有輕重須當别之輕者宜柴平湯
主之重者宜大柴胡湯加㯽榔草果主之治者果
能因證調理則積滯清而瘧漸退矣
柴平湯
陳皮半夏(薑製)
蒼术(米泔水浸炒)厚樸(薑炒)
黃芩柴胡
甘草人參
引用薑棗水煎服
(方歌)柴平湯治傷食瘧陳半蒼术同厚樸黃芩柴胡草
人參薑棗作引為良藥
大柴胡湯(方見傷寒)
瘧痰瘧飲
瘧痰瘧飲多嘔逆面黃目腫胷膈膨痰盛清脾加橘半
飲盛加蒼倍入苓
(注)小兒素有痰飲復因外邪凝結脾胃故嘔逆也若
瘧疾或經汗下之後表裏無證宜用清脾飲以和
之痰盛者本方加橘紅倍半夏飲盛者加蒼术倍
茯苓若兒氣已虚弱更當加人參以扶其正
加減清脾飲
柴胡黃芩
半夏(薑製)甘草(炙)
厚樸(薑製)青皮(醋炒)
㯽榔茯苓
草果人參
白术(土炒)橘紅
南蒼术(炒)
引用生薑水煎服
(方歌)清脾治瘧兼痰飲柴芩半草樸青榔苓果氣虚參
术入痰盛加橘飲盛蒼
咳𠻳門
咳𠻳總括
肺病咳𠻳有痰聲有聲無痰咳之名有痰無聲謂之𠻳
為病寒熱食與風
(注)病機式要云咳𠻳謂有聲有痰因肺氣受傷動乎
脾濕而然也咳謂無痰而有聲肺氣傷而不清也
𠻳謂無聲而有痰脾濕動而為痰也二者雖俱屬
肺病然又有肺寒肺熱之分食積風寒之别醫者
宜詳辨之
肺寒咳𠻳
肺虚飲冷致咳𠻳面色㿠白痰涕清聖惠橘皮宜初進
補肺阿膠久𠻳靈
(注)寒𠻳者因平素肺虚喜啖生冷以致寒邪傷肺𤼵
為咳𠻳其證面色㿠白痰多清稀鼻流清涕初宜
聖惠橘皮散主之若日久不愈者須以補肺阿膠
散主之則氣順痰清而𠻳自止矣
聖惠橘皮散
人參貝母
蘇葉陳皮
桔梗杏仁(去皮尖炒)
引用紅棗水煎服
(方歌)肺虚受寒頻咳𠻳橘皮散治效通仙參貝蘇葉陳
皮桔杏仁微炒去皮尖
補肺阿膠散
人參阿膠(麩炒)
牛蒡子(炒)杏仁(去皮尖炒)
糯米甘草(炙)
馬兜鈴
水煎食後服
(方歌)小兒肺寒時時𠻳補肺阿膠效若神人參阿膠牛
蒡子杏仁糯米草兜鈴
肺熱咳𠻳
火𠻳面赤咽乾燥痰黃氣穢帶稠黏便軟加味瀉白散
便硬加味涼膈煎
(注)火𠻳一證乃火熱薰擾肺金遂致頻頻咳𠻳面赤
咽乾痰黃氣穢多帶稠黏也便軟者加味瀉白散
主之便硬者涼膈散加桔梗桑皮煎服則熱退氣
清而𠻳自止矣
加味瀉白散
桑皮(蜜炙)地骨皮
甘草(生)川貝母(去心碾)
麥冬(去心)知母(生)
桔梗黃芩
薄荷
水煎服
(方歌)加味瀉白治火欬桑皮地骨甘草合貝母麥冬生
知母桔梗黃芩同薄荷
涼膈散(方見急驚風)
食積咳𠻳
食積生痰熱薰蒸氣促痰壅咳𠻳頻便溏麯麥二陳治
便燥蘇葶滚痰攻
(注)積𠻳者因小兒食積生痰熱氣薰蒸肺氣氣促痰
壅頻頻咳𠻳便溏者以麯麥二陳湯消導之便秘
者以蘇葶滚痰丸攻下之
麯麥二陳湯
陳皮半夏(薑製)
茯苓甘草(生)
黃連(薑製)山查
麥芽(炒)神麯(炒)
栝蔞仁枳實(麩炒)
引用生薑紅棗水煎服
(方歌)麯麥二陳食積𠻳陳半苓草川黃連山查麥芽神
麯炒栝蔞枳實一同煎
蘇葶滚痰丸
蘇子(一兩炒)苦葶藶(一兩微炒)
大黃(四兩一次酒蒸)沉香(五錢)
黃芩(四兩)青礞石(五錢如金為度火煆)
右為末水為丸量兒虚實服之薑湯送下
風寒咳𠻳
風寒咳𠻳頻嚏涕鼻塞聲重唾痰涎疎風參蘇金沸散
散寒加味華盖痊
(注)小兒脫衣偶為風冷所乘肺先受邪使氣上逆衝
塞咽膈𤼵為咳𠻳嚏噴流涕鼻塞聲重頻唾痰涎
先以參蘇飲疏解表邪再以金沸草散清其痰𠻳
若寒邪壅蔽當以加味華盖散治之則風邪解而
氣道通氣道通而咳𠻳止矣
參蘇飲
蘇葉乾葛
前胡陳皮
半夏(薑製)甘草(生)
枳殼桔梗
赤茯苓
水煎服
(方歌)參蘇飲治風寒𠻳蘇葉乾葛前胡從陳皮半夏生
甘草枳殼桔梗配赤苓
金沸草散(方見傷風)
加味華盖散
麻黃杏仁(去皮尖炒)
蘇子(炒)前胡
橘紅甘草(生)
桑皮(炒)桔梗
赤茯苓
水煎食後温服
(方歌)華盖散治風寒盛氣促胷滿咳𠻳頻麻杏蘇子前
橘草桑皮桔梗赤茯苓
喘證門
喘證總括
喘則呼吸氣急促擡肩欠肚哮有聲實熱氣粗胷滿鞕
寒虚痰飲馬脾風
(注)呼吸氣出急促者謂之喘急外候擡肩欠肚若更
喉中有聲響者謂之哮吼然致病之原不一如氣
粗胷滿痰稠便鞕而喘者此實熱也氣乏息微不
能續息而喘者此虚邪也其中有風寒鬱閉而喘
者又有痰飲壅逆而喘者更有馬脾風一證最為
急候醫者須分别詳明庶用藥如響矣
火熱喘急
火喘燥渴面脣紅肺胃涼膈白虎清瀉心宜用導赤散
隂虚知蘗地黃靈
(注)火邪刑金作喘者多口乾舌燥作渴面赤脣紅也
因于肺熱者以涼膈散主之胃熱者涼膈白虎湯
主之心火刑金者導赤散主之腎虚火來爍金者
宜知蘗地黃湯主之醫者果能審察精詳按證調
治庶幾用藥如響而不致有虚實之誤矣
涼膈散(方見急驚風)
涼膈白虎湯
大黃(生)樸消
甘草(生)連翹(去心)
梔子黃芩(生)
薄荷葉石膏(生)
知母(生)
引用粳米水煎温服
(方歌)涼膈白虎肺胃熱梔子連翹薄荷葉黃芩大黃樸
消草知母石膏粳米列
導赤散(方見不小便)
知蘗地黃湯
乾生地黃山茱萸肉
山藥(炒)知母(炒)
黃蘗(鹽炒)牡丹皮
澤瀉茯苓
水煎服
(方歌)知蘗地黃隂虚熱知母黃蘗牡丹皮乾生地黃並
澤瀉茯苓山藥共茱萸
肺虚作喘
虚喘氣乏聲短濇潔古黃耆湯效捷百合固金化虚痰
本事黃耆清虚熱
(注)虚喘之證氣乏聲音短濇以潔古黃耆湯主之若
喘促夾痰者以百合固金湯主之夾熱者以本事
黃耆湯主之
潔古黃耆湯
人參黃耆(炙)
甘草(炙)地骨皮
桑白皮(炒)
水煎温服
(方歌)潔古黃耆湯虚喘最為良人參黃耆共甘草地骨
桑
百合固金湯
百合天門冬
麥門冬(去心)生地黃
熟地黃當歸
白芍藥(炒)甘草(生)
貝母(去心)元參
桔梗
水煎服
(方歌)百合固金虚痰喘百合二冬二地黃當歸白芍生
甘草貝母元參桔梗良
本事黃耆湯
五味子白芍藥
天門冬麥門冬(去心)
人參黃耆(炙)
熟地黃甘草(炙)
茯苓
引用烏梅薑棗水煎服
(方歌)本事黃耆虚熱喘五味芍藥二門冬參耆熟地炙
甘草烏梅薑棗白茯苓
風寒喘急
風寒傷肺氣喘急表熱無汗華盖方肺虚被邪紫蘇飲
無邪氣逆降氣湯
(注)肺主皮毛一受風寒内閉肺氣則氣逆不降呼吸
氣急故作喘也𤼵熱無汗宜以華盖散汗而散之
若肺氣本虚外復被風寒所傷者宜以紫蘇飲子
補而散之若肺虚外無風寒所傷内無痰涎壅塞
惟氣逆喘急者以加減蘇子降氣湯降其逆氣其
喘自愈治者宜詳察之
華盖散(方見風寒咳𠻳)
紫蘇飲子
蘇葉杏仁(炒去皮尖)
桑皮(炒)陳皮
青皮(醋炒)半夏(薑製)
人參五味子
甘草(生)麻黃
引用生薑水煎服
(方歌)氣虚又被風寒傷紫蘇飲子最相當蘇葉杏桑陳
青半人參五味草麻黃
蘇子降氣湯
蘇子(炒)當歸
陳皮半夏(薑製)
甘草(生)前胡
厚樸(薑製)桂心
沉香
引用薑棗水煎服
(方歌)氣逆喘用降氣湯肺虚無邪服最良蘇子當歸陳
半草前胡厚樸桂沉香
痰飲喘急
痰飲壅逆因作喘痰飲蘇葶滚痰從停飲喘急不得臥
瀉飲降逆用蘇葶
(注)小兒痰飲作喘者因痰壅氣逆也其音如潮響聲
如拽鋸者須急攻痰壅蘇葶滚痰丸主之若停飲
喘急不得臥者又當瀉飲降逆蘇葶丸主之醫者
須分别施治庶幾曲中病情矣
蘇葶滚痰丸(方見食積咳𠻳)
蘇葶丸
南蘇子(炒)苦葶&KR1047;子(各等分微炒)
右為細末蒸棗肉為丸如麻子大每服五丸至七
丸淡薑湯下
馬脾風
暴喘傳名馬脾風胷高脹滿脇作坑鼻竅搧動神悶亂
五虎一捻服最靈
(注)馬脾風俗傳之名即暴喘是也因寒邪客于肺俞
寒化為熱閉于肺經故胷高氣促肺脹喘滿兩脇
搧動陷下作坑鼻竅搧張神氣悶亂初遇之急服
五虎湯繼用一捻金下之儻得氣開其喘自止如
兒生百日内見此者病多不救
五虎湯
麻黃(蜜炒)杏仁(炒去皮尖)
甘草(生)白石膏(研為末)
細茶
引用生薑水煎臨時用藥冲石膏服
(方歌)五虎湯治馬脾風麻黃蜜炒杏仁從甘草石膏細
茶葉煎服之後喘自寧
一捻金(方見不大便)
御纂醫宗金鑑卷五十三
御纂醫宗金鑑卷五十三
編輯幼科雜病心法要訣
感冒門
感冒風寒總括
小兒肌膚最柔脆偶觸風寒病榮衞輕為感冒病易痊
重為傷寒證難退夾食夾熱或夾驚疎散和解宜體會
(注)小兒氣血未充肌膚柔脆風寒所觸邪氣入于腠
理榮衞受病輕者為感冒易痊重者為傷寒難治
又有夾食夾熱夾驚等證或宜疎散或宜和解臨
證時細為體察焉
傷風
肺主皮毛感邪風𤼵熱憎寒頭痛疼有汗嚏涕衇浮緩
鼻塞聲重咳𠻳頻杏蘇飲同金沸散疎風解表莫從容
(注)傷風者風邪傷衞也衞主皮毛内合于肺故令身
體𤼵熱憎寒頭疼有汗嚏涕鼻塞聲重不時咳𠻳
也衇浮緩宜杏蘇飲解散外邪繼用金沸草散開
通氣逆則愈
杏蘇飲
杏仁(炒去皮尖)紫蘇
前胡桔梗
枳殼(麩炒)桑皮
黃芩甘草(生)
麥冬(去心)浙貝母(去心)
橘紅
引用生薑水煎服
(方歌)杏蘇飲治風傷肺杏仁紫蘇前桔同枳殼桑皮黃
芩草麥冬貝母合橘紅
金沸草散
細辛荆芥
半夏(薑製)旋覆花
前胡甘草(生)
赤苓
引用薑棗水煎服
(方歌)金沸草散微傷風細辛荆芥半夏同旋覆前胡生
甘草生薑紅棗赤茯苓
傷寒
小兒傷寒表感寒發熱無汗而惡寒頭痛身痛脉浮緊
嘔逆煩渴病邪傳初用羌活熱通聖邪傳柴葛大柴煎
(注)傷寒者乃寒邪傷表營分也其證身體𤼵熱惡寒
無汗頭痛身痛而脉浮緊若嘔逆煩渴者則為邪
盛欲傳經也此證初宜九味羌活湯如熱盛者以
雙解通聖湯治之服此藥後已汗下不解而傳經
者用柴葛解肌湯兼裏證者用大柴胡湯以解表
通裏因證施治庶不致悞
九味羌活湯
蒼术(炒)白芷
川芎細辛
羌活防風
生地黃芩
甘草(生)
引用生薑葱白水煎服大便秘者加大黃
(方歌)傷寒初起羌活湯蒼芷芎細合羌防生地芩草薑
葱入便秘之時加大黃
雙解通聖湯
麻黃樸消
大黃當歸
赤芍川芎
白术(土炒)石膏
滑石桔梗
梔子連翹(去心)
黃芩薄荷
甘草(生)荆芥
防風
引用生薑葱白水煎服
(方歌)傷寒熱盛通聖湯表裏兩解麻消黃歸芍芎术膏
滑桔梔翹芩薄草荆防
柴葛解肌湯
葛根柴胡
白芷羌活
桔梗石膏
黃芩赤芍藥
甘草(生)
引用生薑紅棗水煎服
(方歌)柴葛解肌解三陽葛根柴胡白芷羌桔梗石膏芩
赤芍甘草煎服自安康
大柴胡湯
柴胡黃芩
赤芍藥半夏(薑製)
枳實(麩炒)大黃
引用生薑大棗水煎服
(方歌)大柴胡治邪傳經少陽陽明表裏通柴胡黃芩赤
芍藥半夏枳實大黃同
感冒夾食
内傷飲食感寒風發熱憎寒頭痛疼惡食噯臭吐酸物
便秘尿澁腹熱膨雙解藿香正氣飲化滯平胃斟酌行
(注)小兒平日飲食無節内傷停滯外復為風寒所襲
故成是證也其候𤼵熱憎寒頭痛惡食噯臭吐酸
便秘尿濇腹熱膨脹也熱盛者用雙解通聖湯兩
解之内無熱者用藿香正氣湯和解之表邪既解
然後調理其脾用平胃散消導之庶幾外無餘邪
内無滯熱而病自愈矣
雙解通聖湯(方見傷寒)
藿香正氣湯
蘇葉白芷
藿香陳皮
半夏(薑製)茯苓
大腹皮甘草(生)
厚樸(薑炒)桔梗
引用生薑紅棗水煎服
(方歌)和解藿香正氣湯蘇葉白芷共藿香陳半茯苓大
腹草厚樸桔梗引棗薑
平胃散(方見哯乳)
加山查神麯麥芽
感冒夾熱
平素有熱感風寒面赤脣焦口鼻乾憎寒壯熱頻飲冷
心煩譫妄便多艱瀉熱先宜用通聖清熱涼膈天水煎
(注)小兒臟腑素禀多熱今復為風寒所傷風熱相搏
則火邪愈盛故其現證有面赤脣焦口鼻乾燥憎
寒壯熱口渴飲冷心神煩燥譫語狂妄二便秘濇
治宜散其風寒更宜兼瀉其熱須用雙解通聖湯
兩解之若服藥後汗出便利病雖少減熱猶不退
者治宜清熱為主當以涼膈散合天水散治之則
表裏清而病愈矣
雙解通聖湯(方見傷寒)
涼膈散(方見急驚風)
天水散
滑石(六兩飛)甘草(一兩生)
共為細末每服一錢燈心湯調下
感冒夾驚
感冒病時觸驚異心驚膽怯睡不安身熱煩躁面青赤
疏解散與涼驚丸和以柴胡温膽劑寧神定志效通仙
(注)小兒感冒邪氣未解復為驚異所觸故見心驚膽
怯睡卧不安身熱煩躁面色青赤之證先以疏解
散疏散之再以涼驚丸清鎮之如病雖退尚覺心
驚不寐者宜用柴胡温膽湯和解之
疏解散
羌活蘇葉
防風枳殼(麩炒)
桔梗前胡
赤芍藥杏仁(炒去皮尖)
殭蠶(炒)甘草(生)
黃連(酒炒)
引用生薑水煎服
(方歌)疏解散治感冒驚羌活蘇葉及防風枳桔前胡黃
連芍杏仁殭蠶甘草同
涼驚丸(方見急驚風)
柴胡温膽湯
柴胡陳皮
半夏(薑製)茯苓
甘草(生)竹茹
枳實(麩炒)
引用生薑水煎服
(方歌)柴胡温膽感冒驚病後餘邪尚未寧柴胡陳半茯
苓草竹茹枳實薑用生
瘟疫門
瘟疫總括
瘟病傷寒傳變同感寒即病傷寒名冬受寒邪春復感
因感而發瘟病成至夏感𤼵為熱病逐戶相傳乃天行
四時不正為時氣痧疹瘟癍要詳明
(注)瘟病之傳變與傷寒無異有冬感于寒而即病者
名曰傷寒有冬傷于寒而未即病者寒邪藏于肌
膚之内伏于榮衞之間至春復感春風𤼵為温病
至夏復感暑熱發為熱病若逐戶闔門老幼相傳
乃天行瘟疫其害更烈或春夏應煖熱而反寒秋
冬應寒涼而反熱此為四時不正之氣名曰時氣
相感為病亦與傷寒同其治也其間或𤼵癍𤼵痧
𤼵疹要當詳明其證治法在後
温病
冬受寒邪不即病復感春寒發名温證同傷寒治雙解
嘔加生薑半夏均
(注)温病一證乃冬受寒邪不即為病至春復感春風
而𤼵者也現證與傷寒相同用雙解通聖湯兩解
之若嘔吐者以生薑半夏入之其嘔自止
雙解通聖湯(方見傷寒)
風温
風温復感春風𤼵汗熱身重睡鼾眠汗少荆防敗毒治
汗多桂枝白虎煎
(注)風温冬受寒邪復感春風而𤼵為病也其證身重
睡憨𤼵熱自汗汗少者以荆防敗毒散解之汗多
者以桂枝合白虎湯清解之
荆防敗毒散
荆芥防風
羌活獨活
柴胡前胡
甘草(生)川芎
枳殼(麩炒)桔梗
茯苓
引用生薑水煎服
(方歌)荆防敗毒宜時氣風温無汗用之靈荆防羌獨柴
前草川芎枳桔與茯苓
桂枝合白虎湯
桂枝芍藥
石膏(煅)知母(生)
甘草(生)粳米
引加生薑大棗水煎服
(方歌)桂枝湯合白虎湯壯熱多汗服此方桂芍石膏知
母草粳米大棗共生薑
熱病
冬受寒邪不即病至夏復感暑熱成身不惡寒而多渴
證同温病治亦同
(注)熱病乃冬受寒邪不即為病至夏復感暑熱而成
故名曰熱病現證與温病相類但不惡寒口乾作
渴為少異耳治法亦與温病同
瘟疫
天行厲氣瘟疫病為病挨門合境同皆由邪自口鼻入
故此傳染迅如風當分表裏隂陽毒因時取治審重輕
古法皆以攻為急荆防普濟救苦攻
(注)瘟疫一證乃天地之厲氣流行沿門闔戶無論老
少強弱觸之者即病盖邪氣自口鼻而入故傳染
之速迅如風火但毒有在表在裏在隂在陽之分
其或𤼵或攻或清當因春風夏熱秋涼冬寒之四
時各異隨人虚實量乎輕重以施治也古法皆以
攻毒為急者以邪自口鼻而入在裏之病多故也
𤼵以荆防敗毒散清以普濟消毒飲攻以二聖救
苦丹則酌量合宜審度醫治庶幾臨證時有得心
應手之妙矣
荆防敗毒散(方見風温)
普濟消毒飲
黃芩(酒炒)黃連(酒炒)
陳皮桔梗
板藍根升麻
柴胡薄荷
連翹(去心)牛蒡子(炒研)
殭蠶(炒)馬勃
甘草(生)元參
引用燈心水煎服
(方歌)普濟消毒清時瘟芩連陳桔板藍根升柴薄荷翹
牛蒡殭蠶馬勃草元參
二聖救苦丹
大黃(四兩)皂角(二兩)
右為末水丸每服一錢量兒大小與之用無根水
下
瘟癍疹痧
傷寒疹癍失汗下時氣初感即其然表邪覆鬱榮衞分
外泛皮衇痧疹癍痧白疹紅如膚粟癍紅如豆片連連
紅輕赤重黑多死淡紅稀暗是隂癍未透升麻消毒治
熱盛三黃石膏煎已透消癍青黛飲痧疹表裏雙解先
(注)傷寒𤼵癍疹痧皆因汗下失宜外邪覆鬱内熱泛
出而成也惟時氣傳染感而即出亦猶疫之為病
烈而速也發于衞分則為痧衞主氣故色白如膚
粟也𤼵于榮分則為疹癍榮主血故色紅膚淺為
疹深重為癍癍形如豆甚則成片連連癍疹之色
紅者輕赤者重黑者死此以色辨熱之淺深驗死
生也若其色淡紅稀暗者皆因邪在三陽已成癍
疹由外入裏邪從隂化或過服涼藥所致是為隂
癍隂痧隂疹法當從隂寒治也癍出未透表熱輕
者宜升麻葛根湯合消毒犀角飲治之表熱重者
宜三黃石膏湯𤼵之已透者用消癍青黛飲加減
清之疹痧初起表裏不清用雙解通聖湯先通表
裏餘法同前
升麻葛根湯合消毒犀角飲
升麻葛根
芍藥甘草(生)
牛蒡子荆芥
防風犀角
引用芫荽水煎服
(方歌)升麻消毒表癍疹升葛芍草蒡荆防倍加犀角急
煎服表實熱盛另有方
三黃石膏湯
黃連黃芩
梔子黃蘗
豆豉麻黃
石膏
引用生葱水煎服
(方歌)三黃石膏𤼵癍疹表實熱盛有竒功連芩梔蘖與
豆豉麻黃石膏生用葱
消癍青黛飲
石膏煅知母
犀角甘草(生)
梔子(生)川連(生)
青黛元參
柴胡生地
人參大黃
引用薑棗水煎臨服入苦酒一匙和服
(方歌)消癍青黛消毒癍石知犀角草梔連青黛元參柴
生地人參大黃斟酌添
雙解通聖湯(方見傷寒)
暑證門
暑證總括
小兒暑病有四證中暑陽邪傷暑隂暑風攻肝抽搐見
暑厥攻心不識人
(注)中暑為陽邪單中暑熱也陽邪身熱有汗傷暑為
隂邪中暑復感寒也隂邪身熱無汗中暑熱極攻
肝則抽搐攻心則厥昌不省人事治者果能因證
分别施治自無難矣
中暑
中暑汗出身壯熱頭痛大渴煩不寧氣乏神倦兩足冷
加味人參白虎靈
(注)中暑之證身熱有汗因暑熱熏蒸故頭痛口渴煩
躁不寧甚則氣乏神倦足冷惡寒須以加味人參
白虎湯治之
加味人參白虎湯
人參石膏(生)
知母(生)粳米
甘草蒼术
水煎服
(方歌)加味人參白虎湯暑熱傷氣服最良參膏知母粳
米草停飲嘔水更加蒼
傷暑
傷暑受暑感寒風無汗熱渴面赤紅乾歲惡心腹絞痛
嗜臥懶食肢重疼清散二香飲極效氣虚六合湯奏功
夾食惡食多吐瀉加味香薷法最靈
(注)小兒傷暑謂受暑復感風寒也其證𤼵熱無汗口
渴飲水面色紅赤乾嘔惡心或腹中絞痛嗜臥懶
食以二香飲治之此内清外散之法也若正氣虚
弱當補正除邪以六合湯治之若傷暑夾食大吐
瀉者以加味香薷飲治之
二香飲
蘇葉藿香
白茯苓扁豆(炒)
厚樸(薑製)陳皮
半夏(薑製)甘草(生)
大腹皮白芷
桔梗川黃連
香薷
引用生薑燈心水煎服
(方歌)二香飲治風暑病蘇葉藿香白茯苓扁豆厚樸陳
半草腹芷桔連香薷靈
六合湯
人參香薷
半夏(薑製)甘草(生)
砂仁木瓜
赤茯苓藿香
杏仁(炒去皮尖)厚樸(薑炒)
扁豆(炒)
引用薑棗水煎服
(方歌)六合虚暑用人參香薷半夏草砂仁木瓜赤苓藿
香杏厚樸扁豆棗薑勻
加味香薷飲
香薷厚樸(薑炒)
陳皮扁豆(炒)
山查(肉)豬苓
甘草(生)枳實(麩炒)
水煎服
(方歌)加味香薷治夾食香薷厚樸共陳皮白扁豆配山
查肉豬苓甘草炒枳實
暑風
暑風抽搐似驚風煩渴汗熱便黃紅先用加味香薷飲
繼用玉露散即寧
(注)暑風者手足搐搦狀似驚風者也由暑熱攻肝内
生風病其證煩渴身熱有汗二便黃赤先宜加味
香薷飲疏其風繼以玉露散清其熱暑熱一解而
搐自止矣切不可當驚癎治之
加味香薷飲
香薷黃連
扁豆(炒)厚樸(薑炒)
羌活
引用燈心水煎服
(方歌)加味香薷治暑風香薷黃連扁豆同厚樸薑炒羌
活入燈心煎服效從容
玉露散(方見火瀉)
暑厥
暑厥昏眩不知人氣虚挾痰上衝心虚者清暑益氣治
挾痰益元抱龍均
(注)暑厥之證昏昩不省人事因其人元氣素虚暑熱
衝心或挾痰上衝以致精神昏憒虚者以清暑益
氣湯治之實者以辰砂益元散合抱龍丸治之
清暑益氣湯
人參黃耆(炙)
當歸(酒洗)白术(土炒)
甘草(炙)陳皮
麥冬(去心)五味子
青皮(炒)蒼术(炒)
黃蘗(酒炒)升麻
葛根澤瀉
神麯(炒)
引用薑棗水煎服
(方歌)清暑益氣虚受暑參耆歸术草陳皮麥味青皮蒼
术蘗升葛澤瀉炒神麯
辰砂益元散
辰砂(三錢水飛)滑石(六兩水飛)
甘草(一兩末)
每用一錢薑燈心湯調勻合抱龍丸服
抱龍丸
黑膽星(四兩者佳九轉)天竺黃(一兩)
雄黃(水飛)辰砂(各半兩另研)
麝香(一錢另研)
右為細末煮甘草膏和丸皂莢子大温水化下
霍亂門
霍亂總括
霍亂風寒暑飲成卒然吐瀉腹心疼飲暑盛兮濕霍亂
寒勝為乾症不輕
(注)霍亂者乃風寒暑飲之雜邪為病卒然揮霍變亂
心腹大痛吐瀉交作也其能吐能瀉者謂之濕霍
亂夫暑飲雖盛若已經吐瀉其邪即解故易治也
若欲吐不能欲瀉不能者謂之乾霍亂盖寒盛則
凝既不吐瀉則邪無去路故病多不救也
濕霍亂
吐瀉不已腹頻疼口渴引飲胷悶膨飲盛主以二香飲
暑盛益元散最靈
(注)濕霍亂者乃暑飲合邪也其證吐瀉不已肚腹疼
痛口渴引飲胷膈膨悶飲盛者以二香飲主之暑
盛者以辰砂益元散主之因證調治則暑飲之邪
既清而霍亂之證立愈矣治者宜詳辨之
二香飲(方見傷暑)
辰砂益元散(方見暑厥)
乾霍亂
欲吐瀉之不吐瀉腹中絞痛不能堪煩渴大飲甘露飲
肢厥不渴理中煎
(注)乾霍亂者乃寒暑凝結欲吐不吐欲瀉不瀉腹中
絞痛俗名絞腸痧病也治者當分寒暑如煩渴大
飲者為熱以桂苓甘露飲主之若厥逆不渴者屬
寒以理中湯主之因證調治其病自愈
桂苓甘露飲
白术(土炒)茯苓
澤瀉豬苓
肉桂(少許)石膏
滑石(水飛)寒水石
水煎服
(方歌)寒暑凝結霍亂成桂苓甘露莫從容白术茯苓豬
澤桂膏滑寒水石相同
理中湯(方見不乳)
痢疾門
痢疾總括
痢疾暑濕生冷成傷氣為白傷血紅後重裏急腹窘痛
寒熱時痢噤口名
(注)痢之為證多因外受暑濕内傷生冷而成傷于氣
者色多白以肺與大腸為表裏也傷于血者色多
赤以心與小腸為表裏也裏急者腹窘痛也後重
者頻下墜也又有寒痢熱痢時痢噤口痢之别醫
者須詳察之
寒痢
寒傷久痢藏虚寒腸鳴切痛實難堪面脣青白喜飲熱
理中養藏效通仙
(注)寒痢者寒冷傷胃久痢不已或藏氣本虚復為風
冷所乘傷于腸胃故痢時腸鳴切痛面脣青白口
雖渴喜飲熱此裏寒虚之證也初宜理中湯久則
真人養藏湯治之寒得温散而證愈矣
理中湯(方見不乳)
真人養藏湯
人參白术(土炒)
木香(煨)當歸(土炒)
白芍(炒)肉桂
甘草(炙)罌粟殼(蜜炙)
訶子肉(麯煨去核)肉果(煨)
引用烏梅水煎服
(方歌)寒痢須用養藏湯人參白术廣木香歸芍肉桂炙
甘草粟殼訶子肉果良
熱痢
痢初實熱腹窘痛下痢無度尿短紅舌赤脣焦喜飲冷
芍藥白頭香連靈
(注)熱痢者皆因濕熱凝結于腸胃以致腹中窘痛頻
頻下痢尿短色紅舌赤脣焦喜飲冷水此裏熱之
證也重則當歸芍藥湯主之輕則白頭翁湯主之
或香連丸主之
當歸芍藥湯
當歸白芍
木香黃芩
黃連肉桂
大黃甘草(生)
㯽榔
水煎服
(方歌)熱痢當歸芍藥湯裏急後重服最良歸芍木香芩
連桂大黃甘草共檳榔
白頭翁湯
黃連黃蘗
秦皮白頭翁
水煎服
(方歌)白頭翁湯治熱痢腹中窘痛溺短赤連蘗秦皮白
頭翁煎服之後痢自愈
香連丸
木香川黃連(各等分)
共為細末醋糊為丸如桐子大量兒大小用之空
心米飲下
時痢
時痢痢疾感時氣𤼵熱無汗徧身疼熱為邪束因作嘔
倉廩湯散有竒功
(注)時痢者乃痢疾時復感時氣也身熱無汗徧身疼
痛熱為邪束頻作嘔逆須以倉廩湯散之先解時
邪其痢自止
倉廩湯
人參茯苓
獨活桔梗
前胡川芎
甘草(炙)枳殼(麩炒)
倉米柴胡
羌活
引用生薑水煎服
(方歌)時痢須用倉廩湯參苓獨活桔梗良前胡川芎炙
甘草枳殼倉米及柴羌
噤口痢
火毒冲胃成噤口衇大身熱不能食舌赤脣紅惟飲冷
參連開噤散功竒
(注)噤口痢一證乃火毒冲胃而成其證脉大身熱不
能飲食舌赤脣紅惟喜飲冷急宜參連開噤散救
之
參連開噤散
人參川連(薑炒)
蓮子肉(各等分)
右為細末米飲調下
瘧疾門
瘧疾總括
瘧疾夏暑秋寒風榮衞合邪病始成隂陽相並𤼵寒熱
日間淺深作分明
(注)瘧疾者多因夏傷於暑其氣舍于榮内至秋復感
寒風則榮衞合邪而成瘧𤼵時或寒或熱者隂陽
相並也每日作者因初病邪氣尚淺伏藏于榮隨
經絡而行故也其間日作者因邪已深入脊膂間
伏藏于衝衇故也其晝𤼵者因邪在三陽之淺夜
發者因邪在三隂之深瘧將退者亦由夜而晝由
間日而至每日此為去隂就陽由深而淺其病欲
已也治者須詳細分别可也
寒瘧風瘧
先寒後熱身無汗此為寒瘧不須評先熱後寒身有汗
此為風瘧須詳明寒宜麻黃羌活劑風惟桂枝羌活從
(注)此瘧疾初起發散之法也先寒後熱者因先傷于
寒後傷于風寒多熱少身無汗者謂之寒瘧以麻
黃羌活湯主之先熱後寒者因先傷于風後傷于
寒熱多寒少身有汗者謂之風瘧以桂枝羌活湯
主之
麻黃羌活湯
麻黃羌活
防風甘草(生)
引用生薑水煎服
(方歌)麻黃羌活湯醫瘧身體無汗寒熱增麻黃羌活防
風草引薑煎服體安寧
桂枝羌活湯
羌活防風
桂枝甘草(生)
引用生薑水煎服
(方歌)桂枝羌活湯治瘧豈尋常羌活生甘草防風桂枝
良
食瘧
食瘧寒熱腹脹膨面黃惡食悶不通輕者須用柴平劑
便鞕加味大柴攻
(注)食瘧者因食而病瘧者也由小兒飲食無節復受
風暑之氣以致寒熱交作胷腹脹滿否悶不通面
黃惡食也但食有輕重須當别之輕者宜柴平湯
主之重者宜大柴胡湯加㯽榔草果主之治者果
能因證調理則積滯清而瘧漸退矣
柴平湯
陳皮半夏(薑製)
蒼术(米泔水浸炒)厚樸(薑炒)
黃芩柴胡
甘草人參
引用薑棗水煎服
(方歌)柴平湯治傷食瘧陳半蒼术同厚樸黃芩柴胡草
人參薑棗作引為良藥
大柴胡湯(方見傷寒)
瘧痰瘧飲
瘧痰瘧飲多嘔逆面黃目腫胷膈膨痰盛清脾加橘半
飲盛加蒼倍入苓
(注)小兒素有痰飲復因外邪凝結脾胃故嘔逆也若
瘧疾或經汗下之後表裏無證宜用清脾飲以和
之痰盛者本方加橘紅倍半夏飲盛者加蒼术倍
茯苓若兒氣已虚弱更當加人參以扶其正
加減清脾飲
柴胡黃芩
半夏(薑製)甘草(炙)
厚樸(薑製)青皮(醋炒)
㯽榔茯苓
草果人參
白术(土炒)橘紅
南蒼术(炒)
引用生薑水煎服
(方歌)清脾治瘧兼痰飲柴芩半草樸青榔苓果氣虚參
术入痰盛加橘飲盛蒼
咳𠻳門
咳𠻳總括
肺病咳𠻳有痰聲有聲無痰咳之名有痰無聲謂之𠻳
為病寒熱食與風
(注)病機式要云咳𠻳謂有聲有痰因肺氣受傷動乎
脾濕而然也咳謂無痰而有聲肺氣傷而不清也
𠻳謂無聲而有痰脾濕動而為痰也二者雖俱屬
肺病然又有肺寒肺熱之分食積風寒之别醫者
宜詳辨之
肺寒咳𠻳
肺虚飲冷致咳𠻳面色㿠白痰涕清聖惠橘皮宜初進
補肺阿膠久𠻳靈
(注)寒𠻳者因平素肺虚喜啖生冷以致寒邪傷肺𤼵
為咳𠻳其證面色㿠白痰多清稀鼻流清涕初宜
聖惠橘皮散主之若日久不愈者須以補肺阿膠
散主之則氣順痰清而𠻳自止矣
聖惠橘皮散
人參貝母
蘇葉陳皮
桔梗杏仁(去皮尖炒)
引用紅棗水煎服
(方歌)肺虚受寒頻咳𠻳橘皮散治效通仙參貝蘇葉陳
皮桔杏仁微炒去皮尖
補肺阿膠散
人參阿膠(麩炒)
牛蒡子(炒)杏仁(去皮尖炒)
糯米甘草(炙)
馬兜鈴
水煎食後服
(方歌)小兒肺寒時時𠻳補肺阿膠效若神人參阿膠牛
蒡子杏仁糯米草兜鈴
肺熱咳𠻳
火𠻳面赤咽乾燥痰黃氣穢帶稠黏便軟加味瀉白散
便硬加味涼膈煎
(注)火𠻳一證乃火熱薰擾肺金遂致頻頻咳𠻳面赤
咽乾痰黃氣穢多帶稠黏也便軟者加味瀉白散
主之便硬者涼膈散加桔梗桑皮煎服則熱退氣
清而𠻳自止矣
加味瀉白散
桑皮(蜜炙)地骨皮
甘草(生)川貝母(去心碾)
麥冬(去心)知母(生)
桔梗黃芩
薄荷
水煎服
(方歌)加味瀉白治火欬桑皮地骨甘草合貝母麥冬生
知母桔梗黃芩同薄荷
涼膈散(方見急驚風)
食積咳𠻳
食積生痰熱薰蒸氣促痰壅咳𠻳頻便溏麯麥二陳治
便燥蘇葶滚痰攻
(注)積𠻳者因小兒食積生痰熱氣薰蒸肺氣氣促痰
壅頻頻咳𠻳便溏者以麯麥二陳湯消導之便秘
者以蘇葶滚痰丸攻下之
麯麥二陳湯
陳皮半夏(薑製)
茯苓甘草(生)
黃連(薑製)山查
麥芽(炒)神麯(炒)
栝蔞仁枳實(麩炒)
引用生薑紅棗水煎服
(方歌)麯麥二陳食積𠻳陳半苓草川黃連山查麥芽神
麯炒栝蔞枳實一同煎
蘇葶滚痰丸
蘇子(一兩炒)苦葶藶(一兩微炒)
大黃(四兩一次酒蒸)沉香(五錢)
黃芩(四兩)青礞石(五錢如金為度火煆)
右為末水為丸量兒虚實服之薑湯送下
風寒咳𠻳
風寒咳𠻳頻嚏涕鼻塞聲重唾痰涎疎風參蘇金沸散
散寒加味華盖痊
(注)小兒脫衣偶為風冷所乘肺先受邪使氣上逆衝
塞咽膈𤼵為咳𠻳嚏噴流涕鼻塞聲重頻唾痰涎
先以參蘇飲疏解表邪再以金沸草散清其痰𠻳
若寒邪壅蔽當以加味華盖散治之則風邪解而
氣道通氣道通而咳𠻳止矣
參蘇飲
蘇葉乾葛
前胡陳皮
半夏(薑製)甘草(生)
枳殼桔梗
赤茯苓
水煎服
(方歌)參蘇飲治風寒𠻳蘇葉乾葛前胡從陳皮半夏生
甘草枳殼桔梗配赤苓
金沸草散(方見傷風)
加味華盖散
麻黃杏仁(去皮尖炒)
蘇子(炒)前胡
橘紅甘草(生)
桑皮(炒)桔梗
赤茯苓
水煎食後温服
(方歌)華盖散治風寒盛氣促胷滿咳𠻳頻麻杏蘇子前
橘草桑皮桔梗赤茯苓
喘證門
喘證總括
喘則呼吸氣急促擡肩欠肚哮有聲實熱氣粗胷滿鞕
寒虚痰飲馬脾風
(注)呼吸氣出急促者謂之喘急外候擡肩欠肚若更
喉中有聲響者謂之哮吼然致病之原不一如氣
粗胷滿痰稠便鞕而喘者此實熱也氣乏息微不
能續息而喘者此虚邪也其中有風寒鬱閉而喘
者又有痰飲壅逆而喘者更有馬脾風一證最為
急候醫者須分别詳明庶用藥如響矣
火熱喘急
火喘燥渴面脣紅肺胃涼膈白虎清瀉心宜用導赤散
隂虚知蘗地黃靈
(注)火邪刑金作喘者多口乾舌燥作渴面赤脣紅也
因于肺熱者以涼膈散主之胃熱者涼膈白虎湯
主之心火刑金者導赤散主之腎虚火來爍金者
宜知蘗地黃湯主之醫者果能審察精詳按證調
治庶幾用藥如響而不致有虚實之誤矣
涼膈散(方見急驚風)
涼膈白虎湯
大黃(生)樸消
甘草(生)連翹(去心)
梔子黃芩(生)
薄荷葉石膏(生)
知母(生)
引用粳米水煎温服
(方歌)涼膈白虎肺胃熱梔子連翹薄荷葉黃芩大黃樸
消草知母石膏粳米列
導赤散(方見不小便)
知蘗地黃湯
乾生地黃山茱萸肉
山藥(炒)知母(炒)
黃蘗(鹽炒)牡丹皮
澤瀉茯苓
水煎服
(方歌)知蘗地黃隂虚熱知母黃蘗牡丹皮乾生地黃並
澤瀉茯苓山藥共茱萸
肺虚作喘
虚喘氣乏聲短濇潔古黃耆湯效捷百合固金化虚痰
本事黃耆清虚熱
(注)虚喘之證氣乏聲音短濇以潔古黃耆湯主之若
喘促夾痰者以百合固金湯主之夾熱者以本事
黃耆湯主之
潔古黃耆湯
人參黃耆(炙)
甘草(炙)地骨皮
桑白皮(炒)
水煎温服
(方歌)潔古黃耆湯虚喘最為良人參黃耆共甘草地骨
桑
百合固金湯
百合天門冬
麥門冬(去心)生地黃
熟地黃當歸
白芍藥(炒)甘草(生)
貝母(去心)元參
桔梗
水煎服
(方歌)百合固金虚痰喘百合二冬二地黃當歸白芍生
甘草貝母元參桔梗良
本事黃耆湯
五味子白芍藥
天門冬麥門冬(去心)
人參黃耆(炙)
熟地黃甘草(炙)
茯苓
引用烏梅薑棗水煎服
(方歌)本事黃耆虚熱喘五味芍藥二門冬參耆熟地炙
甘草烏梅薑棗白茯苓
風寒喘急
風寒傷肺氣喘急表熱無汗華盖方肺虚被邪紫蘇飲
無邪氣逆降氣湯
(注)肺主皮毛一受風寒内閉肺氣則氣逆不降呼吸
氣急故作喘也𤼵熱無汗宜以華盖散汗而散之
若肺氣本虚外復被風寒所傷者宜以紫蘇飲子
補而散之若肺虚外無風寒所傷内無痰涎壅塞
惟氣逆喘急者以加減蘇子降氣湯降其逆氣其
喘自愈治者宜詳察之
華盖散(方見風寒咳𠻳)
紫蘇飲子
蘇葉杏仁(炒去皮尖)
桑皮(炒)陳皮
青皮(醋炒)半夏(薑製)
人參五味子
甘草(生)麻黃
引用生薑水煎服
(方歌)氣虚又被風寒傷紫蘇飲子最相當蘇葉杏桑陳
青半人參五味草麻黃
蘇子降氣湯
蘇子(炒)當歸
陳皮半夏(薑製)
甘草(生)前胡
厚樸(薑製)桂心
沉香
引用薑棗水煎服
(方歌)氣逆喘用降氣湯肺虚無邪服最良蘇子當歸陳
半草前胡厚樸桂沉香
痰飲喘急
痰飲壅逆因作喘痰飲蘇葶滚痰從停飲喘急不得臥
瀉飲降逆用蘇葶
(注)小兒痰飲作喘者因痰壅氣逆也其音如潮響聲
如拽鋸者須急攻痰壅蘇葶滚痰丸主之若停飲
喘急不得臥者又當瀉飲降逆蘇葶丸主之醫者
須分别施治庶幾曲中病情矣
蘇葶滚痰丸(方見食積咳𠻳)
蘇葶丸
南蘇子(炒)苦葶&KR1047;子(各等分微炒)
右為細末蒸棗肉為丸如麻子大每服五丸至七
丸淡薑湯下
馬脾風
暴喘傳名馬脾風胷高脹滿脇作坑鼻竅搧動神悶亂
五虎一捻服最靈
(注)馬脾風俗傳之名即暴喘是也因寒邪客于肺俞
寒化為熱閉于肺經故胷高氣促肺脹喘滿兩脇
搧動陷下作坑鼻竅搧張神氣悶亂初遇之急服
五虎湯繼用一捻金下之儻得氣開其喘自止如
兒生百日内見此者病多不救
五虎湯
麻黃(蜜炒)杏仁(炒去皮尖)
甘草(生)白石膏(研為末)
細茶
引用生薑水煎臨時用藥冲石膏服
(方歌)五虎湯治馬脾風麻黃蜜炒杏仁從甘草石膏細
茶葉煎服之後喘自寧
一捻金(方見不大便)
御纂醫宗金鑑卷五十三
