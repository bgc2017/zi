御纂醫宗金鑑卷五十五
編輯幼科雜病心法要訣目錄
發熱門
諸熱總括
表熱
十神湯
雙解通聖湯
裏熱
調胃承氣湯
白虎湯
黃連解毒湯
虚熱
補中益氣湯
竹葉石膏湯
白通湯
實熱
涼膈散
大柴胡湯
積滯門
積滯總括
乳滯
消乳丸
食滯
木香大安丸
小承氣湯
癖疾門
癖疾總括
癖疾
千金消癖丸
木香丸
紅花膏
汗證門
汗證總括
自汗
玉屏風散
桂枝加附子湯
白虎湯
調胃承氣湯
盗汗
酸棗仁湯
當歸六黃湯
失血門
失血總括
衂血
麻黃湯
桂枝湯
犀角地黃湯
四物三黃瀉心湯
髮灰散
吐血
犀角地黃湯
桃仁承氣湯
加味四物湯
鷄蘇散
加味救肺散
便血
皂刺大黃湯
槐花散
平胃地榆湯
升陽和血湯
人參養榮湯
溺血
牛膝四物湯
雜證門
二便秘結
八正散
神芎丸
氣虛脫肛
補中益氣湯
真人養藏湯
澁腸散
肛腫翻肛
皂刺大黃湯
曾氏蟠龍散
龜胸
寬氣飲
百合丹
龜背
松蕊丹
五軟
補腎地黃丸
扶元散
五鞕
小續命湯
烏藥順氣散
加味六君子湯
五遲
加味六味地黃丸
補中益氣湯
苣勝丹
菖蒲丸
鶴膝風
大防風湯
補腎地黃丸
解顱
補腎地黃丸
扶元散
封䪿散
䪿陷
補中益氣湯
固真湯
烏附膏
䪿填
瀉青丸
大連翹飲
防風升麻湯
理中湯
中惡
蘇合香丸
御纂醫宗金鑑卷五十五目錄
御纂醫宗金鑑卷五十五
編輯幼科雜病心法要訣目錄
發熱門
諸熱總括
表熱
十神湯
雙解通聖湯
裏熱
調胃承氣湯
白虎湯
黃連解毒湯
虚熱
補中益氣湯
竹葉石膏湯
白通湯
實熱
涼膈散
大柴胡湯
積滯門
積滯總括
乳滯
消乳丸
食滯
木香大安丸
小承氣湯
癖疾門
癖疾總括
癖疾
千金消癖丸
木香丸
紅花膏
汗證門
汗證總括
自汗
玉屏風散
桂枝加附子湯
白虎湯
調胃承氣湯
盗汗
酸棗仁湯
當歸六黃湯
失血門
失血總括
衂血
麻黃湯
桂枝湯
犀角地黃湯
四物三黃瀉心湯
髮灰散
吐血
犀角地黃湯
桃仁承氣湯
加味四物湯
鷄蘇散
加味救肺散
便血
皂刺大黃湯
槐花散
平胃地榆湯
升陽和血湯
人參養榮湯
溺血
牛膝四物湯
雜證門
二便秘結
八正散
神芎丸
氣虛脫肛
補中益氣湯
真人養藏湯
澁腸散
肛腫翻肛
皂刺大黃湯
曾氏蟠龍散
龜胸
寬氣飲
百合丹
龜背
松蕊丹
五軟
補腎地黃丸
扶元散
五鞕
小續命湯
烏藥順氣散
加味六君子湯
五遲
加味六味地黃丸
補中益氣湯
苣勝丹
菖蒲丸
鶴膝風
大防風湯
補腎地黃丸
解顱
補腎地黃丸
扶元散
封䪿散
䪿陷
補中益氣湯
固真湯
烏附膏
䪿填
瀉青丸
大連翹飲
防風升麻湯
理中湯
中惡
蘇合香丸
御纂醫宗金鑑卷五十五目錄
御纂醫宗金鑑卷五十五
編輯幼科雜病心法要訣
發熱門
諸熱總括
小兒有病多發熱表裏虚實宜分别觀形察色辨因由
審證切衇有妙訣表證湏汗裏下之虚則宜補實則瀉
平昔體認要精詳方得臨時無遺闕
(註)小兒發熱有表裏虚實之異治亦有汗下補瀉之
殊湏觀形察色審證切衇以别之惟在平昔講習
精詳臨證庶不致悞
表熱
表熱之證因外感衇浮發熱惡風寒頭痛身疼而無汗
十神通聖表為先
(注)小兒外感寒邪衇浮發熱惡風惡寒頭疼身痛無
汗此表熱也宜十神湯主之若兼内熱者雙解通
聖湯兩解之
十神湯
升麻葛根
麻黃香附(醋炒)
陳皮蘇葉
赤芍藥川芎
香白芷甘草(生)
引用生薑水煎服
(方歌)十神湯治表熱證升麻乾葛共麻黃香附陳皮蘇
葉芍芎芷甘草引生薑
雙解通聖湯(方見傷寒)
裏熱
裏熱之證因内熱徧身蒸熱小便紅面赤唇焦舌燥渴
調胃白虎解毒清
(註)小兒肥甘過度必生内熱以致發熱蒸蒸小便赤
濇面赤唇焦舌燥而渴衇實有力者先以調胃承
氣湯下之不愈用白虎湯或黃連解毒湯清之
調胃承氣湯
大黃芒消
甘草
引用生薑水煎服
(方歌)調胃承氣治裏熱大黃甘草共芒消引用生薑水
煎服大便通利熱自消
白虎湯
石膏(煆)知母(生)
甘草(生)粳米
水煎服
(方歌)胃熱白虎湯知母生用良石膏合甘草粳米共煎
嚐
黃連解毒湯
黃芩黃連
梔子黃蘗
水煎服
(方歌)黃連解毒湯清熱效非常芩連梔子蘗煎服保安
康
虚熱
虚熱病後營衞弱神倦氣乏用補中嘔渴竹葉石膏治
面赤尿白厥白通
(註)虚熱者因小兒病後氣血虚弱榮衞尚未調勻之
故其證神倦氣乏宜用補中益氣湯治之若兼口
渴引飲而嘔者宜用竹葉石膏湯治之又有隂盛
格陽外浮發熱者其面色雖赤然小便必清白四
肢必厥逆宜用白通湯收歛陽氣熱退自愈
補中益氣湯(方見飱泄)
竹葉石膏湯
竹葉石膏(煆)
人參麥冬(去心)
甘草(生)半夏(薑製)
粳米
引用生薑水煎服
(方歌)病後虚熱煩渴嘔皆因氣弱胃津亡竹葉石膏參
麥草半夏粳米共生薑
白通湯
乾薑附子(製)
葱
水煎服
(方歌)虚熱原於隂格陽真寒假熱白通湯散寒薑附葱
白莖厥回熱退自然康
實熱
實熱積熱午潮熱腹脹尿紅大便難煩渴口瘡腮頰赤
涼膈大柴效通仙
(註)小兒有餘積熱以致午後潮熱蒸蒸有汗肚腹脹
滿小便赤大便難煩渴啼呌口舌生瘡腮頰紅赤
衇洪數有力法宜清熱通利時時熱者涼膈散主
之午後潮熱者大柴胡湯主之
涼膈散(方見急驚風)
大柴胡湯(方見傷寒)
積滯門
積滯總括
小兒養生食與乳撙節失宜積滯成停乳傷食宜分晰
因證調治保安寧
(註)夫乳與食小兒資以養生者也胃主納受脾主運
化乳貴有時食貴有節可免積滯之患若父母過
愛乳食無度則宿滯不消而病成矣醫者當别其
停乳傷食之異臨證斟酌而施治焉
乳滯
嬰兒乳滯睡不安多啼口熱吐驚煩肚脹腹熱便酸臭
愼攻宜用消乳丸
(註)乳滯之兒其候睡卧不寧不時啼呌口中氣熱頻
吐乳片肚脹腹熱大便酸臭也但臟腑嬌嫩不可
過攻惟宜調和脾胃為上以消乳丸消導之
消乳丸(方見傷乳吐)
食滯
小兒食滯任意餐頭温腹熱便膿酸噯氣惡食煩作渴
大安承氣審宜先
(註)小兒恣意肥甘生冷不能運化則腸胃積滯矣其
證頭温腹熱大便酸臭噯氣惡食煩不安眠口乾
作渴滯輕者宜木香大安丸消導之滯重便秘者
宜小承氣湯攻下之
木香大安丸
木香黃連
陳皮白术(土炒)
枳實(麩炒)山查肉(各三錢)
連翹(二錢去心)神麯(炒)
麥芽(各三錢炒)砂仁
萊菔子(各二錢焙)
右為細末神麯糊為丸每服一錢陳倉米湯下
小承氣湯(方見食痛)
癖疾門
癖疾總括
癖疾過食腸胃滿濁液外溢被寒凝潮熱飲冷肌削瘦
腹滿硬塊面黃青
(註)癖疾一證皆因飲食過節腸胃填滿濁汁外溢復
感寒氣凝結而成每生於左脇之下始如鷄卵堅
硬成塊漸如覆盆之形越臍則難治矣其候身體
潮熱喜飲涼水肌膚削瘦面色青黃也治者宜詳
察之
癖疾證治
癖疾潮熱渴飲冷肚大青筋堅硬疼内服消癖木香效
外貼紅花膏最靈
(註)癖疾之始作也午後潮熱口渴飲冷肚大青筋漸
至堅硬成塊不時作痛内以千金消癖丸治之外
貼紅花膏内外兼治其癖自消若無熱渴者先以
木香丸治之外亦以紅花膏貼之
千金消癖丸
蘆薈阿魏(另為糊)
青黛木香
厚朴(薑炒)㯽榔
陳皮甘草(各一錢生)
史君子(去殼)胡黃連
山查肉香附(醋炒)
三棱(醋炒)莪术(各二錢醋炒)
水紅花子神麴(炒)
麥芽(各四錢炒)人參
白术(土炒)茯苓(各三錢)
右為細末將阿魏一錢白水和麫打糊為丸菉豆
大米飲下量兒大小服之
木香丸
木香蓬莪术
縮砂仁青皮
硃砂(各二錢研細)
右為細末和勻飛白麫糊和丸麻子大每服二三
丸乳傷乳飲下食傷以所傷物熬湯下
紅花膏
没藥(五錢)血竭
麝香阿魏(各三錢)
當歸赤芍(各一錢)
水紅花料(一捆煎汁去渣&KR1582;膏一碗)
右為細末入膏内攪勻以青布攤貼患處
汗證門
汗證總括
自汗屬陽有虚實或因胃熱或表虛睡中盗汗為隂弱
心虚血熱隨證醫
(註)汗乃人之津液存於陽者為津存於隂者為液發
洩於外者為汗若汗無故而出者乃因隂陽偏勝
也如小兒無因而汗自出者謂之自汗自汗屬陽
有虚實之别虛者汗出翕翕發熱惡寒乃表虛也
汗出蒸蒸發熱不惡寒乃裏熱也表虚者法當固
表裏實者法當攻熱又有睡則汗出覺則汗止謂
之盗汗盗汗主隂虚然當分心虚不固心火傷隂
也心虚當補心心熱當涼血治者宜詳辨之庶無
差謬
自汗
表虚自汗玉屏風甚者桂枝加附從裏實自汗用白虎
便秘調胃承氣攻
(註)表虚濈濈自汗玉屏風散主之若惡寒冷陽氣虛
也桂枝湯加附子固之陽明裏實蒸蒸自汗用白
虎湯清之便秘者以調胃承氣湯攻之
玉屏風散
黃耆(蜜炙)防風
白术(土炒)
水煎服
(方歌)表氣虚弱時自汗玉屏風治頗相宜黃耆防風炒
白术水煎温服不拘時
桂枝加附子湯
白芍藥桂枝
甘草(炙)附子(製)
引用薑棗水煎服
(方歌)表氣虚弱甚桂枝湯最良芍藥桂枝草加附病漸
康
白虎湯(方見裏熱)
調胃承氣湯(方見裏熱)
盗汗
心虛盗汗睡多驚酸棗仁湯服即寧心火傷隂必煩熱
當歸六黃湯奏功
(註)盗汗有二虛實兩分心虛者隂氣不歛也睡則多
驚以酸棗仁湯主之心熱者火傷於隂也身多煩
熱以當歸六黃湯主之
酸棗仁湯
當歸白芍(炒)
生地茯苓
酸棗仁(炒)知母(炒)
黃蘗(炒)五味子
人參黃耆(炙)
水煎服
(方歌)酸棗仁湯治盗汗陽不能藏隂本虚歸芍生地茯
苓棗知蘗五味共參耆
當歸六黃湯
當歸生地黃
熟地黃黃芩
黃蘗黃連
黃耆(炙)
引用浮麥水煎服
(方歌)當歸六黃治盗汗陽盛傷隂液自流生熟二地芩
連蘗歸耆浮麥汗能收
失血門
失血總括
隂乘陽熱血妄行血犯氣分不歸經血病及腑滲濁道
傷於藏者溢出清熱犯陽絡上吐衂熱侵隂絡下失紅
又有努勞成血病血止仍𠻳勢多凶
(註)凡失血之證陽盛乘隂則血為熱迫不能安於衇
中犯於氣分妄行不能歸入經衇也若血病傷及
於腑者則血滲入腸胃之濁道上行於咽出而為
吐為衂下從二便而出為便為溺也若血病傷及
於藏者則溢出於胸中之清道上從喉出而兼咳
𠻳下從精竅而出為溺血也夫血藏於臟内行於
衇中流於軀殼之内不可得而見也非損傷不能
為病而損之之因有三一曰熱傷陽絡腑病也熱
傷隂絡藏病也宜以清熱為主一曰努傷宜以破
逐為主一曰勞傷宜以理損為主若日久血止而
咳𠻳不休者主必死之證故勢多凶也
衂血
衂血之候鼻乾燥身熱不渴苦頭疼失表分汗麻桂治
内熱犀角瀉心清
(註)衂血者鼻中出血也其候鼻中乾燥身熱不渴苦
頭痛是熱傷陽絡也有因傷寒失汗衂血者乃熱
鬱於營其身無汗宜以麻黃湯汗之身有汗者宜
以桂枝湯解之設無表病因内熱而衂者宜以犀
角地黃湯清之熱盛者四物三黃瀉心湯瀉之外
俱用髮灰散或黑梔子末吹鼻其衂自止
麻黃湯
麻黃杏仁(炒去皮尖)
桂枝甘草(生)
引用生薑水煎服
(方歌)傷寒失表營鬱熱身體無汗血妄行須用麻黃湯
調治桂枝麻黃杏草同
桂枝湯(方見自汗)
犀角地黃湯
牡丹皮白芍藥
犀角生地黃
水煎服
便硬者加川大黃
(方歌)犀角地黃湯治衂效非常丹皮芍犀地便秘加大
黃
四物三黃瀉心湯
川芎當歸(酒洗)
生地黃赤芍藥
黃芩黃連
川大黃(酒洗)
水煎服
(方歌)四物三黃瀉心湯熱盛吐衂功最良芎歸生地赤
芍藥黃芩黃連川大黃
髮灰散
取壯實人頭髮隂陽瓦煆成灰放在地上去火性研
細末吹入鼻中血衂自止
吐血
吐血不咳因熱逆若兼咳嗽努勞傷内熱犀角地黃治
努傷承氣四物嚐勞傷有熱雞蘇散無熱須用救肺良
(註)小兒吐血不咳嗽者多因内熱致血妄行上逆也
宜以犀角地黃湯主之若因努勞吐血者則兼咳
嗽先用桃仁承氣湯以破逐之次用加味四物湯
和之又有勞傷吐血者亦兼咳嗽痰中𢃄血有熱
者雞蘇散主之無熱者救肺散主之
犀角地黃湯(方見本門衂血)
桃仁承氣湯
桃仁(去皮尖研)大黃
芒消甘草
桂枝
加當歸芍藥蘇木紅花
水煎服
(方歌)努傷吐血先破逐桃仁承氣湯妙絶桃仁黃消草
桂枝加入歸芍蘇紅捷
加味四物湯
當歸芍藥
川芎生地黃
茅根蒲黃
牡丹皮梔子(炒黑)
甘草(生)
引用藕節酒水煎服
(方歌)努傷吐血須活血四物為主真妙訣再加茅根與
蒲黃丹皮梔草引藕節
雞蘇散
雞蘇薄荷葉川貝母(去心)
麥門冬(去心)桔梗
阿膠(蛤粉炒)生地黃
甘草(生)黃耆(炙)
白茅根蒲黃(炒)
水煎服
(方歌)勞傷有熱嗽痰血雞蘇貝母麥門冬桔梗阿膠生
地草黃耆茅根蒲黃同
加味救肺散
麥冬(去心)人參
黃耆(炙)鬱金
五味子當歸(酒洗)
白芍藥(酒炒)川貝母(去心研)
甘草(炙)馬兜鈴
水煎服
(方歌)勞傷無熱嗽痰血加味救肺麥門冬參耆鬱金五
味子歸芍貝母草兜鈴
便血
熱傷隂絡病便血藏毒血黯腸風紅須辨腹痛肛腫痛
熱盛濕盛要分明藏毒初起腫痛甚大黃皂刺莫消停
熱盛俱宜槐花散濕盛平胃地榆靈日久衇微氣血弱
升陽和血共養榮
(註)大便下血皆因小兒恣食肥甘致生内熱傷隂絡
也若血色黯而濁肛門腫痛先血後糞此為近血
名曰藏毒若血鮮而清腹中不痛先糞後血此為
遠血名曰腸風藏毒肛門每多腫痛初起宜用皂
刺大黃湯消之大下血後熱盛微痛者以槐花散
和之濕盛不痛者以平胃地榆湯和之腸風亦宜
以槐花散主之便血日久衇微氣血弱者升陽和
血湯和之繼以人參養榮湯補之
皂刺大黃湯
皂刺生川大黃(各等分)
量小兒年歲大小虚實酌其多少水酒煎服
槐花散
槐花(炒)側栢葉
枳殼(麩炒)川黃連
荆芥穗(炒)
水煎服
臟毒加蒼术苦楝
腸風加秦艽防風
(方歌)臟毒腸風槐花散黃連枳殼槐栢荆臟毒蒼术苦
楝入腸風湏加艽防風
平胃地榆湯
蒼术(炒)陳皮
厚朴(薑炒)甘草
地榆
引用生薑水煎服
(方歌)便血濕盛腹不痛須用平胃地榆湯蒼术陳皮厚
朴草地榆同煎引生薑
升陽和血湯
黃耆(炙)當歸(酒洗)
白芍(炒)牡丹皮
陳皮肉桂
秦艽生地黃
熟地黃生甘草
炙甘草蒼术(炒)
升麻
水煎服
(方歌)下血日久腹中痛治宜升陽和血湯二地二草耆
歸芍陳丹秦艽升桂蒼
人參養榮湯
人參黃耆(炙)
白术(土炒)白茯苓
白芍藥(炒)肉桂
熟地黃當歸(酒洗)
甘草(炙)陳皮
引用薑棗水煎服
(方歌)失血日久氣血虚人參養榮湯頗宜參耆术苓白
芍桂地黃當歸草陳皮
溺血
溺血多緣精竅病尿血分出莖或疼牛膝四物湯調治
急宜煎服效從容
(註)溺血為精竅之病乃尿與血先後分出者也宜用
牛膝四物湯治之其證自愈
牛膝四物湯
牛膝木通
鬱金甘草梢
瞿麥當歸
川芎生地黃
赤芍藥
水煎服
(方歌)小兒溺血精竅病宜用牛膝四物湯牛膝鬱金通
瞿草歸芎赤芍生地黃
雜證門
二便秘結
小兒熱結二便秘口渴舌乾脣面紅八正尿秘少腹滿
神芎便秘腹脹疼
(註)此證多因乳食停滯生熱結於腸胃以致二便秘
結其候舌乾口渴面赤脣焦也熱積則小便秘濇
少腹滿急宜八正散主之若食積大便秘腹脹痛
者宜神芎丸主之
八正散(方見不小便)
神芎丸
大黃滑石(各一兩水飛)
薄荷川芎(各四錢)
黃芩黃連(各五錢生)
牽牛(四錢)
共為細末滴水為丸每服五丸蜜湯化下
氣虚脫肛
瀉痢日久中氣陷肛鬆腸薄滑而脫面色青黃指梢冷
衇来沉細脣淡白補中益氣湯升舉真人養藏固滑脫
外用澁腸散調敷氣升肛澁腸自合
(註)脱肛一證因瀉痢日久中氣下陷腸胃薄瘦遂令
肛門滑脫不收現證面色青黃指梢冷衇沉細脣
色淡白宜温補為主先以補中益氣湯升提其氣
再以真人養藏湯温補固滑外以澁腸散摻之則
氣升肛澁而腸自收矣
補中益氣湯(方見飱瀉)
真人養藏湯(方見寒痢)
澁腸散
訶子赤石脂
龍骨(各等分煆)
右為細末用臘茶調敷和藥摻腸頭上綿帛揉入
肛腫翻肛
積熱肛腫大便難努力肛出翻不還外用蟠龍散消腫
内宜皂刺大黃煎
(註)小兒積熱太盛以致肛門作腫大便艱難努力翻
出肛脫不還外用蟠龍散消其腫内服皂刺大黃
湯其腫一消肛自收矣
皂刺大黃湯(方見便血)
曾氏蟠龍散
乾地蟠龍(一兩略去土焙)風化朴消(二錢)
右剉研為細末仍和勻朴消每以二錢至三錢肛
門濕潤者乾塗乾燥者用清油調塗先用荆芥生
葱煎水候温洗浴輕與拭乾然後敷藥
龜胸
肺積痰熱病龜胸胸骨高聳若龜形氣急喘咳體羸瘦
寬氣百合酌量行
(註)龜胸一證多因小兒飲食不節痰熱熾盛復為風
邪所傷風熱相搏以致肺經脹滿攻於胸膈高如
覆杯現證咳嗽喘急身體羸瘦治宜清肺化痰為
主先以寬氣飲開其氣道再以百合丹除其壅滯
肺熱清而脹滿自除矣
寬氣飲
杏仁(去皮尖炒)桑白皮(炒)
橘紅蘇子(炒)
枳殼(麩炒)枇杷葉(蜜炙)
麥門冬(去心)生甘草
苦葶藶
水煎服
(方歌)寬氣飲治兒龜胸杏仁桑皮合橘紅蘇子枳殼枇
杷葉甘草葶&KR1047;麥門冬
百合丹
百合天門冬
杏仁(炒去皮尖)木通
桑白皮(炒)甜葶&KR1047;
石膏(各五錢)大黃(三錢)
共為細末煉蜜丸如菉豆大量兒大小服之臨卧
滚白水送下
龜背
龜背坐早被風吹傴僂背高狀如龜内服松蕊丹緩治
外用灸法點龜尿
(註)龜背者因嬰兒坐早被客風吹入脊膂遂致傴僂
曲折背高如龜往往為終身痼疾内以松蕊丹調
治之外用聖惠灸穴法灸肺俞心俞膈俞三穴三
五壯或以龜尿點骨節上亦可得效
松蕊丹
松花枳殼(麩炒)
防風獨活(各一兩)
麻黃前胡
川大黃(生)桂心(各五錢)
右為細末煉蜜丸如黍米大每服十丸粥飲送下
五軟
五軟禀賦不足證頭項手足口肉肌地黃丸與扶元散
全在後天調養宜
(註)五軟者謂頭項軟手軟足軟口軟肌肉軟是也頭
軟者項軟無力也手足軟者四肢無力也肉軟者
皮寬不長肌肉也口軟者脣薄無力也此五者皆
因禀受不足氣血不充故骨衇不強筋肉痿弱治
宜補氣為主先以補腎地黃丸補其先天精氣再
以扶元散補其後天羸弱漸次調理而五軟自強
矣
補腎地黃丸
熟地黃(一兩五錢)山萸肉(一兩)
懷山藥(炒)茯苓(各八錢)
牡丹皮澤瀉(各五錢)
牛膝(八錢)鹿茸(五錢酥炙)
右為細末煉蜜丸如梧桐子大每服二錢用鹽湯
下
扶元散
人參白术(土炒)
茯苓熟地黃
茯神黃耆(蜜炙)
山藥(炒)炙甘草
當歸白芍藥
川芎石菖蒲
引用薑棗水煎服
(方歌)五軟扶元散堪嚐參术茯苓熟地黃茯神黃耆山
藥草歸芍川芎及石菖
五鞕
陽氣不營成五鞕仰頭取氣難摇動手足強直冷如冰
氣壅胸膈牽連痛小續命湯最為良烏藥順氣散極應
若遇肝木乘脾經加味六君妙無竟
(註)五鞕者仰頭取氣難以動摇氣壅疼痛連胸膈間
手心足心冰涼而鞕皆由陽氣不營於四末最為
難治重者以小續命湯疎其風輕者以烏藥順氣
散調其氣若肝木乘脾食少氣弱者加味六君子
湯治之内外交治而證自日瘥矣
小續命湯
人參麻黃
川芎黃芩
芍藥甘草(炙)
防風官桂(去皮)
附子(泡去皮臍)杏仁(炒去皮尖)
漢防已
引用薑棗水煎服
(方歌)小續命湯治五鞕人參麻黃川芎共黃芩芍藥草
防風官桂附子防已杏
烏藥順氣散
麻黃白芷
川芎桔梗
枳殼(炒)殭蠶(炒)
烏藥炮薑
甘草(生)橘紅
引用葱白水煎服
(方歌)烏藥順氣五鞕輕麻黃白芷合川芎桔梗枳殼殭
蠶炒烏藥炮薑草橘紅
加味六君子湯
人參白术
炮薑陳皮
半夏(製)茯苓
炙甘草升麻(蜜炙)
柴胡(醋炒)肉桂
水煎服
(方歌)加味六君虚五鞕人參白术共炮薑陳半茯苓炙
甘草升麻柴胡肉桂良
五遲
小兒稟来氣血虛筋骨軟弱步難移牙齒不生髮疎薄
身坐不穩語言遲加味地黃為主治補中益氣繼相醫
邪乘心氣菖蒲好血虚髮遲苣勝宜
(註)小兒五遲之證多因父母氣血虚弱先天有虧致
兒生下筋骨軟弱行步艱難齒不速長坐不能穩
要皆腎氣不足之故先用加味地黃丸滋養其血
再以補中益氣湯調養其氣又足少隂為腎之經
其華在髮若少隂之血氣不足即不能上榮於髮
苣勝丹主之又有驚邪乘入心氣至四五歲尚不
能言者菖蒲丸主之
加味六味地黃丸
熟地黃(一兩)山萸肉(一兩)
懷山藥(炒)茯苓(各八錢)
澤瀉牡丹皮(各五錢)
鹿茸(三錢炙)五加皮(五錢)
麝香(五分)
共為細末煉蜜丸如梧桐子大大兒每服二錢小
兒一錢五分鹽湯送下
補中益氣湯(方見飱瀉)
苣勝丹
當歸(洗焙)生地黃
白芍藥(各一兩炒)苣勝子(二兩碾)
胡粉(三錢碾)
右同研勻煉蜜為丸如黍米大每服十粒煎黑豆
湯下
菖蒲丸
人參石菖蒲
麥門冬(去心)遠志(去心)
川芎當歸(酒洗)
乳香硃砂(各一錢水飛)
右為細末煉白蜜為丸如黍米大食遠用米湯送
下
鶴膝風
小兒禀賦不充盈肌肉削瘦少崢嶸膝骨外露如鶴膝
多綠腎弱髓難生血衇不榮筋攣縮膝貯風涎時作疼
大防風湯宜先服地黃繼進莫從容
(註)小兒鶴膝風多因禀賦不足血氣不榮肌肉削瘦
遂致骨節外露筋衇攣縮股漸細小而膝盖愈大
要皆腎虚不能生精髓之故也須先服大防風湯
繼以補腎地黃丸治之庶氣血充而證自愈矣
大防風湯
人參白术(土炒)
茯苓甘草(炙)
熟地黃當歸身
白芍藥(炒)川芎
黃耆(蜜炙)羌活
防風附子(製)
杜仲牛膝
引用薑棗水煎服
(方歌)大防風湯八珍耆羌防附子杜仲移榮筋更有川
牛膝虚風鶴膝最相宜
補腎地黃丸(方見五軟)
解顱
小兒解顱最堪憐先天有損腦髓乾面色㿠白形瘦弱
二目多白若愁煩補腎地黃丸堪服補陽扶元散為先
更有封䪿散極效臨時攤貼保安然
(註)解顱者乃䪿大骨縫不合也蓋腎生髓腦為髓海
腎氣有虧腦髓不足亦如花木無根現證面色㿠
白形體瘦弱目多白睛悲愁少笑治宜補養腎氣
為主先以補腎地黃丸滋補其隂再以扶元散補
養其氣外用封䪿散攤貼之則精血稍充或可轉
危為安也
補腎地黃丸
扶元散(俱見五軟)
封䪿散
栢子仁防風
天南星(各四兩)
右為細末每用一錢以豬膽汁調勻攤在緋絹帛
上看䪿大小剪貼一日一換不得令乾時時以湯
潤動
䪿陷
小兒緣何䪿下陷瀉久脾虧虚弱見面目青黃四肢涼
六衇沉緩神慘淡補中益氣湯最宜固真湯進有竒騐
外用烏附膏攤貼温中理脾功無限
(註)小兒藏府有熱渴飲水漿致成瀉痢久則脾氣虛
寒不能上充腦髓故䪿陷成坑名曰䪿陷現證面
目青黃四肢逆冷六衇沉緩神氣慘淡先以補中
益氣湯升提其氣再以固真湯温補其脾外用烏
附膏攤貼於陷處極效
補中益氣湯(方見飱瀉)
固真湯(方見慢脾風)
烏附膏
雄黃(二錢)川烏
附子(各五錢生)
右為細末用生葱和根葉細切杵爛入前藥末同
煎作成膏每早空心貼陷處
䪿填
䪿門腫起氣上衝其間虚實要分明毛髮憔悴頻頻汗
胸高氣促口唇紅肝盛瀉青丸最效裏熱連翹飲堪行
因表防風升麻劑鞕冷屬隂用理中
(註)䪿填者謂䪿門腫起也蓋因乳哺無度或寒或熱
乘於脾經致使藏府不調其氣上衝為之填脹腫
突現證毛髮憔悴頻頻出汗胸高氣促口脣色紅
須分虚實治之肝氣盛者瀉青丸主之裏熱盛者
大連翹飲主之因表者防風升麻湯主之堅鞕不
熱者屬隂理中湯主之
瀉青丸(方見急驚風)
大連翹飲
柴胡荆芥
連翹(去心)木通
滑石(水飛)梔子
蟬退(去足翅)瞿麥
當歸(酒洗)赤芍藥
黃芩甘草(生)
防風
水煎服
(方歌)連翹飲治熱上衝柴胡荆芥翹木通滑石梔子蟬
瞿麥歸芍黃芩草防風
防風升麻湯
麥冬(去心)木通
甘草節山梔
升麻防風
引用淡竹葉水煎服
(方歌)防風升麻湯䪿填效非常麥冬木通草山梔升麻
防
理中湯(方見不乳)
中惡
小兒神氣未充實觸惡何能自主持目閉面青驚悶亂
蘇合皂角功效竒
(註)小兒神氣未充一為邪惡所觸何能主持自然神
魂離舍目閉面青悶亂不省人事内以蘇合香丸
除其邪外以皂角末開通其閉嚏出則氣通而甦
矣
蘇合香丸(方見肛門内合)
御纂醫宗金鑑卷五十五
御纂醫宗金鑑卷五十五
編輯幼科雜病心法要訣
發熱門
諸熱總括
小兒有病多發熱表裏虚實宜分别觀形察色辨因由
審證切衇有妙訣表證湏汗裏下之虚則宜補實則瀉
平昔體認要精詳方得臨時無遺闕
(註)小兒發熱有表裏虚實之異治亦有汗下補瀉之
殊湏觀形察色審證切衇以别之惟在平昔講習
精詳臨證庶不致悞
表熱
表熱之證因外感衇浮發熱惡風寒頭痛身疼而無汗
十神通聖表為先
(注)小兒外感寒邪衇浮發熱惡風惡寒頭疼身痛無
汗此表熱也宜十神湯主之若兼内熱者雙解通
聖湯兩解之
十神湯
升麻葛根
麻黃香附(醋炒)
陳皮蘇葉
赤芍藥川芎
香白芷甘草(生)
引用生薑水煎服
(方歌)十神湯治表熱證升麻乾葛共麻黃香附陳皮蘇
葉芍芎芷甘草引生薑
雙解通聖湯(方見傷寒)
裏熱
裏熱之證因内熱徧身蒸熱小便紅面赤唇焦舌燥渴
調胃白虎解毒清
(註)小兒肥甘過度必生内熱以致發熱蒸蒸小便赤
濇面赤唇焦舌燥而渴衇實有力者先以調胃承
氣湯下之不愈用白虎湯或黃連解毒湯清之
調胃承氣湯
大黃芒消
甘草
引用生薑水煎服
(方歌)調胃承氣治裏熱大黃甘草共芒消引用生薑水
煎服大便通利熱自消
白虎湯
石膏(煆)知母(生)
甘草(生)粳米
水煎服
(方歌)胃熱白虎湯知母生用良石膏合甘草粳米共煎
嚐
黃連解毒湯
黃芩黃連
梔子黃蘗
水煎服
(方歌)黃連解毒湯清熱效非常芩連梔子蘗煎服保安
康
虚熱
虚熱病後營衞弱神倦氣乏用補中嘔渴竹葉石膏治
面赤尿白厥白通
(註)虚熱者因小兒病後氣血虚弱榮衞尚未調勻之
故其證神倦氣乏宜用補中益氣湯治之若兼口
渴引飲而嘔者宜用竹葉石膏湯治之又有隂盛
格陽外浮發熱者其面色雖赤然小便必清白四
肢必厥逆宜用白通湯收歛陽氣熱退自愈
補中益氣湯(方見飱泄)
竹葉石膏湯
竹葉石膏(煆)
人參麥冬(去心)
甘草(生)半夏(薑製)
粳米
引用生薑水煎服
(方歌)病後虚熱煩渴嘔皆因氣弱胃津亡竹葉石膏參
麥草半夏粳米共生薑
白通湯
乾薑附子(製)
葱
水煎服
(方歌)虚熱原於隂格陽真寒假熱白通湯散寒薑附葱
白莖厥回熱退自然康
實熱
實熱積熱午潮熱腹脹尿紅大便難煩渴口瘡腮頰赤
涼膈大柴效通仙
(註)小兒有餘積熱以致午後潮熱蒸蒸有汗肚腹脹
滿小便赤大便難煩渴啼呌口舌生瘡腮頰紅赤
衇洪數有力法宜清熱通利時時熱者涼膈散主
之午後潮熱者大柴胡湯主之
涼膈散(方見急驚風)
大柴胡湯(方見傷寒)
積滯門
積滯總括
小兒養生食與乳撙節失宜積滯成停乳傷食宜分晰
因證調治保安寧
(註)夫乳與食小兒資以養生者也胃主納受脾主運
化乳貴有時食貴有節可免積滯之患若父母過
愛乳食無度則宿滯不消而病成矣醫者當别其
停乳傷食之異臨證斟酌而施治焉
乳滯
嬰兒乳滯睡不安多啼口熱吐驚煩肚脹腹熱便酸臭
愼攻宜用消乳丸
(註)乳滯之兒其候睡卧不寧不時啼呌口中氣熱頻
吐乳片肚脹腹熱大便酸臭也但臟腑嬌嫩不可
過攻惟宜調和脾胃為上以消乳丸消導之
消乳丸(方見傷乳吐)
食滯
小兒食滯任意餐頭温腹熱便膿酸噯氣惡食煩作渴
大安承氣審宜先
(註)小兒恣意肥甘生冷不能運化則腸胃積滯矣其
證頭温腹熱大便酸臭噯氣惡食煩不安眠口乾
作渴滯輕者宜木香大安丸消導之滯重便秘者
宜小承氣湯攻下之
木香大安丸
木香黃連
陳皮白术(土炒)
枳實(麩炒)山查肉(各三錢)
連翹(二錢去心)神麯(炒)
麥芽(各三錢炒)砂仁
萊菔子(各二錢焙)
右為細末神麯糊為丸每服一錢陳倉米湯下
小承氣湯(方見食痛)
癖疾門
癖疾總括
癖疾過食腸胃滿濁液外溢被寒凝潮熱飲冷肌削瘦
腹滿硬塊面黃青
(註)癖疾一證皆因飲食過節腸胃填滿濁汁外溢復
感寒氣凝結而成每生於左脇之下始如鷄卵堅
硬成塊漸如覆盆之形越臍則難治矣其候身體
潮熱喜飲涼水肌膚削瘦面色青黃也治者宜詳
察之
癖疾證治
癖疾潮熱渴飲冷肚大青筋堅硬疼内服消癖木香效
外貼紅花膏最靈
(註)癖疾之始作也午後潮熱口渴飲冷肚大青筋漸
至堅硬成塊不時作痛内以千金消癖丸治之外
貼紅花膏内外兼治其癖自消若無熱渴者先以
木香丸治之外亦以紅花膏貼之
千金消癖丸
蘆薈阿魏(另為糊)
青黛木香
厚朴(薑炒)㯽榔
陳皮甘草(各一錢生)
史君子(去殼)胡黃連
山查肉香附(醋炒)
三棱(醋炒)莪术(各二錢醋炒)
水紅花子神麴(炒)
麥芽(各四錢炒)人參
白术(土炒)茯苓(各三錢)
右為細末將阿魏一錢白水和麫打糊為丸菉豆
大米飲下量兒大小服之
木香丸
木香蓬莪术
縮砂仁青皮
硃砂(各二錢研細)
右為細末和勻飛白麫糊和丸麻子大每服二三
丸乳傷乳飲下食傷以所傷物熬湯下
紅花膏
没藥(五錢)血竭
麝香阿魏(各三錢)
當歸赤芍(各一錢)
水紅花料(一捆煎汁去渣&KR1582;膏一碗)
右為細末入膏内攪勻以青布攤貼患處
汗證門
汗證總括
自汗屬陽有虚實或因胃熱或表虛睡中盗汗為隂弱
心虚血熱隨證醫
(註)汗乃人之津液存於陽者為津存於隂者為液發
洩於外者為汗若汗無故而出者乃因隂陽偏勝
也如小兒無因而汗自出者謂之自汗自汗屬陽
有虚實之别虛者汗出翕翕發熱惡寒乃表虛也
汗出蒸蒸發熱不惡寒乃裏熱也表虚者法當固
表裏實者法當攻熱又有睡則汗出覺則汗止謂
之盗汗盗汗主隂虚然當分心虚不固心火傷隂
也心虚當補心心熱當涼血治者宜詳辨之庶無
差謬
自汗
表虚自汗玉屏風甚者桂枝加附從裏實自汗用白虎
便秘調胃承氣攻
(註)表虚濈濈自汗玉屏風散主之若惡寒冷陽氣虛
也桂枝湯加附子固之陽明裏實蒸蒸自汗用白
虎湯清之便秘者以調胃承氣湯攻之
玉屏風散
黃耆(蜜炙)防風
白术(土炒)
水煎服
(方歌)表氣虚弱時自汗玉屏風治頗相宜黃耆防風炒
白术水煎温服不拘時
桂枝加附子湯
白芍藥桂枝
甘草(炙)附子(製)
引用薑棗水煎服
(方歌)表氣虚弱甚桂枝湯最良芍藥桂枝草加附病漸
康
白虎湯(方見裏熱)
調胃承氣湯(方見裏熱)
盗汗
心虛盗汗睡多驚酸棗仁湯服即寧心火傷隂必煩熱
當歸六黃湯奏功
(註)盗汗有二虛實兩分心虛者隂氣不歛也睡則多
驚以酸棗仁湯主之心熱者火傷於隂也身多煩
熱以當歸六黃湯主之
酸棗仁湯
當歸白芍(炒)
生地茯苓
酸棗仁(炒)知母(炒)
黃蘗(炒)五味子
人參黃耆(炙)
水煎服
(方歌)酸棗仁湯治盗汗陽不能藏隂本虚歸芍生地茯
苓棗知蘗五味共參耆
當歸六黃湯
當歸生地黃
熟地黃黃芩
黃蘗黃連
黃耆(炙)
引用浮麥水煎服
(方歌)當歸六黃治盗汗陽盛傷隂液自流生熟二地芩
連蘗歸耆浮麥汗能收
失血門
失血總括
隂乘陽熱血妄行血犯氣分不歸經血病及腑滲濁道
傷於藏者溢出清熱犯陽絡上吐衂熱侵隂絡下失紅
又有努勞成血病血止仍𠻳勢多凶
(註)凡失血之證陽盛乘隂則血為熱迫不能安於衇
中犯於氣分妄行不能歸入經衇也若血病傷及
於腑者則血滲入腸胃之濁道上行於咽出而為
吐為衂下從二便而出為便為溺也若血病傷及
於藏者則溢出於胸中之清道上從喉出而兼咳
𠻳下從精竅而出為溺血也夫血藏於臟内行於
衇中流於軀殼之内不可得而見也非損傷不能
為病而損之之因有三一曰熱傷陽絡腑病也熱
傷隂絡藏病也宜以清熱為主一曰努傷宜以破
逐為主一曰勞傷宜以理損為主若日久血止而
咳𠻳不休者主必死之證故勢多凶也
衂血
衂血之候鼻乾燥身熱不渴苦頭疼失表分汗麻桂治
内熱犀角瀉心清
(註)衂血者鼻中出血也其候鼻中乾燥身熱不渴苦
頭痛是熱傷陽絡也有因傷寒失汗衂血者乃熱
鬱於營其身無汗宜以麻黃湯汗之身有汗者宜
以桂枝湯解之設無表病因内熱而衂者宜以犀
角地黃湯清之熱盛者四物三黃瀉心湯瀉之外
俱用髮灰散或黑梔子末吹鼻其衂自止
麻黃湯
麻黃杏仁(炒去皮尖)
桂枝甘草(生)
引用生薑水煎服
(方歌)傷寒失表營鬱熱身體無汗血妄行須用麻黃湯
調治桂枝麻黃杏草同
桂枝湯(方見自汗)
犀角地黃湯
牡丹皮白芍藥
犀角生地黃
水煎服
便硬者加川大黃
(方歌)犀角地黃湯治衂效非常丹皮芍犀地便秘加大
黃
四物三黃瀉心湯
川芎當歸(酒洗)
生地黃赤芍藥
黃芩黃連
川大黃(酒洗)
水煎服
(方歌)四物三黃瀉心湯熱盛吐衂功最良芎歸生地赤
芍藥黃芩黃連川大黃
髮灰散
取壯實人頭髮隂陽瓦煆成灰放在地上去火性研
細末吹入鼻中血衂自止
吐血
吐血不咳因熱逆若兼咳嗽努勞傷内熱犀角地黃治
努傷承氣四物嚐勞傷有熱雞蘇散無熱須用救肺良
(註)小兒吐血不咳嗽者多因内熱致血妄行上逆也
宜以犀角地黃湯主之若因努勞吐血者則兼咳
嗽先用桃仁承氣湯以破逐之次用加味四物湯
和之又有勞傷吐血者亦兼咳嗽痰中𢃄血有熱
者雞蘇散主之無熱者救肺散主之
犀角地黃湯(方見本門衂血)
桃仁承氣湯
桃仁(去皮尖研)大黃
芒消甘草
桂枝
加當歸芍藥蘇木紅花
水煎服
(方歌)努傷吐血先破逐桃仁承氣湯妙絶桃仁黃消草
桂枝加入歸芍蘇紅捷
加味四物湯
當歸芍藥
川芎生地黃
茅根蒲黃
牡丹皮梔子(炒黑)
甘草(生)
引用藕節酒水煎服
(方歌)努傷吐血須活血四物為主真妙訣再加茅根與
蒲黃丹皮梔草引藕節
雞蘇散
雞蘇薄荷葉川貝母(去心)
麥門冬(去心)桔梗
阿膠(蛤粉炒)生地黃
甘草(生)黃耆(炙)
白茅根蒲黃(炒)
水煎服
(方歌)勞傷有熱嗽痰血雞蘇貝母麥門冬桔梗阿膠生
地草黃耆茅根蒲黃同
加味救肺散
麥冬(去心)人參
黃耆(炙)鬱金
五味子當歸(酒洗)
白芍藥(酒炒)川貝母(去心研)
甘草(炙)馬兜鈴
水煎服
(方歌)勞傷無熱嗽痰血加味救肺麥門冬參耆鬱金五
味子歸芍貝母草兜鈴
便血
熱傷隂絡病便血藏毒血黯腸風紅須辨腹痛肛腫痛
熱盛濕盛要分明藏毒初起腫痛甚大黃皂刺莫消停
熱盛俱宜槐花散濕盛平胃地榆靈日久衇微氣血弱
升陽和血共養榮
(註)大便下血皆因小兒恣食肥甘致生内熱傷隂絡
也若血色黯而濁肛門腫痛先血後糞此為近血
名曰藏毒若血鮮而清腹中不痛先糞後血此為
遠血名曰腸風藏毒肛門每多腫痛初起宜用皂
刺大黃湯消之大下血後熱盛微痛者以槐花散
和之濕盛不痛者以平胃地榆湯和之腸風亦宜
以槐花散主之便血日久衇微氣血弱者升陽和
血湯和之繼以人參養榮湯補之
皂刺大黃湯
皂刺生川大黃(各等分)
量小兒年歲大小虚實酌其多少水酒煎服
槐花散
槐花(炒)側栢葉
枳殼(麩炒)川黃連
荆芥穗(炒)
水煎服
臟毒加蒼术苦楝
腸風加秦艽防風
(方歌)臟毒腸風槐花散黃連枳殼槐栢荆臟毒蒼术苦
楝入腸風湏加艽防風
平胃地榆湯
蒼术(炒)陳皮
厚朴(薑炒)甘草
地榆
引用生薑水煎服
(方歌)便血濕盛腹不痛須用平胃地榆湯蒼术陳皮厚
朴草地榆同煎引生薑
升陽和血湯
黃耆(炙)當歸(酒洗)
白芍(炒)牡丹皮
陳皮肉桂
秦艽生地黃
熟地黃生甘草
炙甘草蒼术(炒)
升麻
水煎服
(方歌)下血日久腹中痛治宜升陽和血湯二地二草耆
歸芍陳丹秦艽升桂蒼
人參養榮湯
人參黃耆(炙)
白术(土炒)白茯苓
白芍藥(炒)肉桂
熟地黃當歸(酒洗)
甘草(炙)陳皮
引用薑棗水煎服
(方歌)失血日久氣血虚人參養榮湯頗宜參耆术苓白
芍桂地黃當歸草陳皮
溺血
溺血多緣精竅病尿血分出莖或疼牛膝四物湯調治
急宜煎服效從容
(註)溺血為精竅之病乃尿與血先後分出者也宜用
牛膝四物湯治之其證自愈
牛膝四物湯
牛膝木通
鬱金甘草梢
瞿麥當歸
川芎生地黃
赤芍藥
水煎服
(方歌)小兒溺血精竅病宜用牛膝四物湯牛膝鬱金通
瞿草歸芎赤芍生地黃
雜證門
二便秘結
小兒熱結二便秘口渴舌乾脣面紅八正尿秘少腹滿
神芎便秘腹脹疼
(註)此證多因乳食停滯生熱結於腸胃以致二便秘
結其候舌乾口渴面赤脣焦也熱積則小便秘濇
少腹滿急宜八正散主之若食積大便秘腹脹痛
者宜神芎丸主之
八正散(方見不小便)
神芎丸
大黃滑石(各一兩水飛)
薄荷川芎(各四錢)
黃芩黃連(各五錢生)
牽牛(四錢)
共為細末滴水為丸每服五丸蜜湯化下
氣虚脫肛
瀉痢日久中氣陷肛鬆腸薄滑而脫面色青黃指梢冷
衇来沉細脣淡白補中益氣湯升舉真人養藏固滑脫
外用澁腸散調敷氣升肛澁腸自合
(註)脱肛一證因瀉痢日久中氣下陷腸胃薄瘦遂令
肛門滑脫不收現證面色青黃指梢冷衇沉細脣
色淡白宜温補為主先以補中益氣湯升提其氣
再以真人養藏湯温補固滑外以澁腸散摻之則
氣升肛澁而腸自收矣
補中益氣湯(方見飱瀉)
真人養藏湯(方見寒痢)
澁腸散
訶子赤石脂
龍骨(各等分煆)
右為細末用臘茶調敷和藥摻腸頭上綿帛揉入
肛腫翻肛
積熱肛腫大便難努力肛出翻不還外用蟠龍散消腫
内宜皂刺大黃煎
(註)小兒積熱太盛以致肛門作腫大便艱難努力翻
出肛脫不還外用蟠龍散消其腫内服皂刺大黃
湯其腫一消肛自收矣
皂刺大黃湯(方見便血)
曾氏蟠龍散
乾地蟠龍(一兩略去土焙)風化朴消(二錢)
右剉研為細末仍和勻朴消每以二錢至三錢肛
門濕潤者乾塗乾燥者用清油調塗先用荆芥生
葱煎水候温洗浴輕與拭乾然後敷藥
龜胸
肺積痰熱病龜胸胸骨高聳若龜形氣急喘咳體羸瘦
寬氣百合酌量行
(註)龜胸一證多因小兒飲食不節痰熱熾盛復為風
邪所傷風熱相搏以致肺經脹滿攻於胸膈高如
覆杯現證咳嗽喘急身體羸瘦治宜清肺化痰為
主先以寬氣飲開其氣道再以百合丹除其壅滯
肺熱清而脹滿自除矣
寬氣飲
杏仁(去皮尖炒)桑白皮(炒)
橘紅蘇子(炒)
枳殼(麩炒)枇杷葉(蜜炙)
麥門冬(去心)生甘草
苦葶藶
水煎服
(方歌)寬氣飲治兒龜胸杏仁桑皮合橘紅蘇子枳殼枇
杷葉甘草葶&KR1047;麥門冬
百合丹
百合天門冬
杏仁(炒去皮尖)木通
桑白皮(炒)甜葶&KR1047;
石膏(各五錢)大黃(三錢)
共為細末煉蜜丸如菉豆大量兒大小服之臨卧
滚白水送下
龜背
龜背坐早被風吹傴僂背高狀如龜内服松蕊丹緩治
外用灸法點龜尿
(註)龜背者因嬰兒坐早被客風吹入脊膂遂致傴僂
曲折背高如龜往往為終身痼疾内以松蕊丹調
治之外用聖惠灸穴法灸肺俞心俞膈俞三穴三
五壯或以龜尿點骨節上亦可得效
松蕊丹
松花枳殼(麩炒)
防風獨活(各一兩)
麻黃前胡
川大黃(生)桂心(各五錢)
右為細末煉蜜丸如黍米大每服十丸粥飲送下
五軟
五軟禀賦不足證頭項手足口肉肌地黃丸與扶元散
全在後天調養宜
(註)五軟者謂頭項軟手軟足軟口軟肌肉軟是也頭
軟者項軟無力也手足軟者四肢無力也肉軟者
皮寬不長肌肉也口軟者脣薄無力也此五者皆
因禀受不足氣血不充故骨衇不強筋肉痿弱治
宜補氣為主先以補腎地黃丸補其先天精氣再
以扶元散補其後天羸弱漸次調理而五軟自強
矣
補腎地黃丸
熟地黃(一兩五錢)山萸肉(一兩)
懷山藥(炒)茯苓(各八錢)
牡丹皮澤瀉(各五錢)
牛膝(八錢)鹿茸(五錢酥炙)
右為細末煉蜜丸如梧桐子大每服二錢用鹽湯
下
扶元散
人參白术(土炒)
茯苓熟地黃
茯神黃耆(蜜炙)
山藥(炒)炙甘草
當歸白芍藥
川芎石菖蒲
引用薑棗水煎服
(方歌)五軟扶元散堪嚐參术茯苓熟地黃茯神黃耆山
藥草歸芍川芎及石菖
五鞕
陽氣不營成五鞕仰頭取氣難摇動手足強直冷如冰
氣壅胸膈牽連痛小續命湯最為良烏藥順氣散極應
若遇肝木乘脾經加味六君妙無竟
(註)五鞕者仰頭取氣難以動摇氣壅疼痛連胸膈間
手心足心冰涼而鞕皆由陽氣不營於四末最為
難治重者以小續命湯疎其風輕者以烏藥順氣
散調其氣若肝木乘脾食少氣弱者加味六君子
湯治之内外交治而證自日瘥矣
小續命湯
人參麻黃
川芎黃芩
芍藥甘草(炙)
防風官桂(去皮)
附子(泡去皮臍)杏仁(炒去皮尖)
漢防已
引用薑棗水煎服
(方歌)小續命湯治五鞕人參麻黃川芎共黃芩芍藥草
防風官桂附子防已杏
烏藥順氣散
麻黃白芷
川芎桔梗
枳殼(炒)殭蠶(炒)
烏藥炮薑
甘草(生)橘紅
引用葱白水煎服
(方歌)烏藥順氣五鞕輕麻黃白芷合川芎桔梗枳殼殭
蠶炒烏藥炮薑草橘紅
加味六君子湯
人參白术
炮薑陳皮
半夏(製)茯苓
炙甘草升麻(蜜炙)
柴胡(醋炒)肉桂
水煎服
(方歌)加味六君虚五鞕人參白术共炮薑陳半茯苓炙
甘草升麻柴胡肉桂良
五遲
小兒稟来氣血虛筋骨軟弱步難移牙齒不生髮疎薄
身坐不穩語言遲加味地黃為主治補中益氣繼相醫
邪乘心氣菖蒲好血虚髮遲苣勝宜
(註)小兒五遲之證多因父母氣血虚弱先天有虧致
兒生下筋骨軟弱行步艱難齒不速長坐不能穩
要皆腎氣不足之故先用加味地黃丸滋養其血
再以補中益氣湯調養其氣又足少隂為腎之經
其華在髮若少隂之血氣不足即不能上榮於髮
苣勝丹主之又有驚邪乘入心氣至四五歲尚不
能言者菖蒲丸主之
加味六味地黃丸
熟地黃(一兩)山萸肉(一兩)
懷山藥(炒)茯苓(各八錢)
澤瀉牡丹皮(各五錢)
鹿茸(三錢炙)五加皮(五錢)
麝香(五分)
共為細末煉蜜丸如梧桐子大大兒每服二錢小
兒一錢五分鹽湯送下
補中益氣湯(方見飱瀉)
苣勝丹
當歸(洗焙)生地黃
白芍藥(各一兩炒)苣勝子(二兩碾)
胡粉(三錢碾)
右同研勻煉蜜為丸如黍米大每服十粒煎黑豆
湯下
菖蒲丸
人參石菖蒲
麥門冬(去心)遠志(去心)
川芎當歸(酒洗)
乳香硃砂(各一錢水飛)
右為細末煉白蜜為丸如黍米大食遠用米湯送
下
鶴膝風
小兒禀賦不充盈肌肉削瘦少崢嶸膝骨外露如鶴膝
多綠腎弱髓難生血衇不榮筋攣縮膝貯風涎時作疼
大防風湯宜先服地黃繼進莫從容
(註)小兒鶴膝風多因禀賦不足血氣不榮肌肉削瘦
遂致骨節外露筋衇攣縮股漸細小而膝盖愈大
要皆腎虚不能生精髓之故也須先服大防風湯
繼以補腎地黃丸治之庶氣血充而證自愈矣
大防風湯
人參白术(土炒)
茯苓甘草(炙)
熟地黃當歸身
白芍藥(炒)川芎
黃耆(蜜炙)羌活
防風附子(製)
杜仲牛膝
引用薑棗水煎服
(方歌)大防風湯八珍耆羌防附子杜仲移榮筋更有川
牛膝虚風鶴膝最相宜
補腎地黃丸(方見五軟)
解顱
小兒解顱最堪憐先天有損腦髓乾面色㿠白形瘦弱
二目多白若愁煩補腎地黃丸堪服補陽扶元散為先
更有封䪿散極效臨時攤貼保安然
(註)解顱者乃䪿大骨縫不合也蓋腎生髓腦為髓海
腎氣有虧腦髓不足亦如花木無根現證面色㿠
白形體瘦弱目多白睛悲愁少笑治宜補養腎氣
為主先以補腎地黃丸滋補其隂再以扶元散補
養其氣外用封䪿散攤貼之則精血稍充或可轉
危為安也
補腎地黃丸
扶元散(俱見五軟)
封䪿散
栢子仁防風
天南星(各四兩)
右為細末每用一錢以豬膽汁調勻攤在緋絹帛
上看䪿大小剪貼一日一換不得令乾時時以湯
潤動
䪿陷
小兒緣何䪿下陷瀉久脾虧虚弱見面目青黃四肢涼
六衇沉緩神慘淡補中益氣湯最宜固真湯進有竒騐
外用烏附膏攤貼温中理脾功無限
(註)小兒藏府有熱渴飲水漿致成瀉痢久則脾氣虛
寒不能上充腦髓故䪿陷成坑名曰䪿陷現證面
目青黃四肢逆冷六衇沉緩神氣慘淡先以補中
益氣湯升提其氣再以固真湯温補其脾外用烏
附膏攤貼於陷處極效
補中益氣湯(方見飱瀉)
固真湯(方見慢脾風)
烏附膏
雄黃(二錢)川烏
附子(各五錢生)
右為細末用生葱和根葉細切杵爛入前藥末同
煎作成膏每早空心貼陷處
䪿填
䪿門腫起氣上衝其間虚實要分明毛髮憔悴頻頻汗
胸高氣促口唇紅肝盛瀉青丸最效裏熱連翹飲堪行
因表防風升麻劑鞕冷屬隂用理中
(註)䪿填者謂䪿門腫起也蓋因乳哺無度或寒或熱
乘於脾經致使藏府不調其氣上衝為之填脹腫
突現證毛髮憔悴頻頻出汗胸高氣促口脣色紅
須分虚實治之肝氣盛者瀉青丸主之裏熱盛者
大連翹飲主之因表者防風升麻湯主之堅鞕不
熱者屬隂理中湯主之
瀉青丸(方見急驚風)
大連翹飲
柴胡荆芥
連翹(去心)木通
滑石(水飛)梔子
蟬退(去足翅)瞿麥
當歸(酒洗)赤芍藥
黃芩甘草(生)
防風
水煎服
(方歌)連翹飲治熱上衝柴胡荆芥翹木通滑石梔子蟬
瞿麥歸芍黃芩草防風
防風升麻湯
麥冬(去心)木通
甘草節山梔
升麻防風
引用淡竹葉水煎服
(方歌)防風升麻湯䪿填效非常麥冬木通草山梔升麻
防
理中湯(方見不乳)
中惡
小兒神氣未充實觸惡何能自主持目閉面青驚悶亂
蘇合皂角功效竒
(註)小兒神氣未充一為邪惡所觸何能主持自然神
魂離舍目閉面青悶亂不省人事内以蘇合香丸
除其邪外以皂角末開通其閉嚏出則氣通而甦
矣
蘇合香丸(方見肛門内合)
御纂醫宗金鑑卷五十五
