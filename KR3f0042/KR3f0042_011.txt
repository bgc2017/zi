測圓海鏡卷十一
元李冶撰
雜糅一十八問
或問城南有槐樹一株城東有柳樹一株甲出北門東
行丙出西門南行甲丙槐柳悉與城參相直既而丙
就柳行五百四十四步至柳樹下甲就槐行四百二
十五步至槐樹下問答同前
法曰甲就步自之於上以二行相減數自之減上位
為實二之二行相減數併入二之甲就步為從一步
常法得平弦
草曰别得丙就步為邊弦也甲就步為底弦也邊弦
即皇弦高弦共也底弦即皇弦平弦共也二行相併
即大弦皇弦共也二行相減即皇極勾股較也倍皇
弦以減於大弦餘即虚弦也倍皇弦内減邊弦餘即
叀弦也倍皇弦内減底弦餘即明弦也皇極弦加一
差(按一差即皇極勾股較)則大差弦也内減一差則小差弦也
立天元一為平弦加一皇極勾股差得□□即高弦
也高弦自之得丨□□内加天元冪得□□□為皇
弦冪(寄左)然後以天元減底弦得下式□□自之得丨
□□為同數與左相消得丨□□開平方得一百三
十六步即平弦也餘各依法求之合問
或問出南門東行有槐樹一株甲出北門東行斜望槐
樹與城相直就槐樹行二百七十二步出東門南行
有柳樹一株丙出西門南行斜望柳樹與城相直就
柳樹行五百一十步問答同前
法曰云數相併而半之以自乘於上半丙斜行以為
冪半甲斜行以為冪併二冪減上位為實併云數為
益從一步平隅得虚弦
草曰别得丙斜行為黃廣弦也亦為兩个高弦也此
勾則城徑也甲斜行即黃長弦也亦為兩个平弦也
此股則城徑也二數相併得□即大弦虚弦共也二
數相減餘□即兩个皇極差也二數相併而半之得
□即皇極和也立天元一為虚弦以減于皇極和得
□□即皇極弦也以自之得丨□□為皇弦冪(寄左)然
後以高弦自之得□以平弦自之得□二自乘數相
併得□與左相消得□□□開平方得一百二即虚
弦也合問
或問甲從坤隅南行不知步數而立乙從艮隅南行一
百五十步望見甲復斜行五百一十步與甲相會問
答同前
法曰斜行自之於上倍南行減斜餘自之以減上為
實倍南行減斜又四之為從八步常法平方得半徑
草曰别得南行即小差股斜行即黃廣弦也小差股
内減半徑餘即半个黃廣積上股弦差也全徑即其
勾也立天元一為半城徑減于乙南行倍之得□□
即一个黃廣即上股弦差也以減于斜行步餘□□
即股也自之得□□□為股冪也又倍天元以自之
得□□為大勾冪加入大股冪得□□□(寄左)然後以
斜行冪□與寄左相消得下式□□□開平方得一
百二十步即半徑也合問
或問乙從艮隅東行不知遠近而止甲從坤隅東行一
百九十二步望見乙復斜行二百七十二步與乙相
會問答同前
法曰倍東行減斜行得數自為冪以減于斜行冪為
平實倍東行減斜行又四之為從八益隅翻法開平
方得半徑
草曰别得甲東行即大差勾也斜行則黃長弦也大
差勾内減半徑餘即半个黃長積上勾弦差也全徑
即其股也立天元一為半徑減於東行倍之得□□
即一个黃長積上勾弦差也以減于斜行步得□□
即黃長勾也以自之得□□□為勾冪于上倍天元
以自之得□□加上位得下式□□□為弦冪(寄左)然
後以斜行冪□為同數與左相消得□□□平開得
一百二十步即半城徑也合問
或問甲從坤東行一百九十二步丙從艮南行一百五
十步望見之問答同前
法曰二行相乘倍之為平實如法得圓徑
草曰别得甲行即大差勾丙行即小差股此二數相
乘恰與大小差相乘正同如法相乘訖倍之得□為
圓徑冪(寄左)然然立天元為圓徑以自之與左相消得
丨□□開平方得二百四十步即城徑也合問
又法以二行相減數減于二行相併數餘者半之于上
復以二行相減數加于上即城徑
草曰别得甲東行減于徑為虚勾也丙南行減于徑
為虚股也二行共為一徑一虚弦共也二行相減即
虚和也以相併數相減數又相減即兩个虚弦也如
法求得虚和□虚弦□相併得□即城徑也合問
按又法未合蓋以二行相減為虚較而草中誤以
為虚和也其義甚淺非難知者是殆偶爾之遺忘
然亦可以決其為當日未定之稿矣
或問出西門南行二百二十五步有塔出北門東行六
十四步望塔正當城徑之半問答同前
法曰二行相乘為平實一步常法得半徑
草曰别得二百二十五步為高股此乃半徑為勾之
股也其六十四步為平勾此乃半徑為股之勾也二
數相併即太極弦也二數相減即中差内去皇極差
也又别得二行相乘恰是半徑冪一段此與半梯頭
相乘其意正同今且以弦上容圓取之立天元一為
半徑副之上加南行得□□為股也下加東行步得
□□為勾也勾股相乘得丨□□為大直積以天元
半徑除之得□□□為勾股和(寄左)然後併勾股得□
□與左相消得丨□開平方得一百二十步即半
徑也合問
或問丙從乾隅南行丁從艮隅亦南行甲從乾隅東行
乙從坤隅亦東行各不知步數四人悉與城相直只
云丙行内減丁行餘四百五十步甲行内減乙行餘
一百二十八步問答同前
法曰二行相乘為實一步常法得城徑
草曰别得丙行即大股丁行即小差之股也甲行即
大勾乙行即大差之勾也其□即黃廣股其□即黃
長之勾也立天元一為城徑先置黃廣股□為股方
差以□為勾方差以乘之得□為城徑冪(寄左)然後以
天元冪與左相消得下式丨□□開平方得二百四
步合問
或問出南門東行有槐樹一株出東門南行有柳樹一
株丙丁二人同立于坤隅甲乙二人同立于艮隅丁
直東行至槐而止乙直南行至柳而止丙直南行甲
直東行四人遥相望見只云丙行多于丁行一百六
十八步乙行多于甲行七十步問答同前
法曰云數相乘為實二數相減又半之為法得城徑
草曰别得□即大差勾股較也其□即小差上勾股
較也二數相併為大差弦内減小差弦也二數相較
又半之皇極弦與城徑差也二數相併而半之即皇
極差也立天元一為圓徑二云相減數又半之加天
元得□□為極弦也併二數而半之得□為極差也
副置極弦上位加極差得□□為弦較和也下位内
減極差得□□為弦較較也上下相乘得丨□□為
二直積(寄左)然後以天元一乘極弦得下式丨□為同
數與左相消得□□上法下實而一得二百四十步
即城徑也合問
或問甲從坤東行丙從艮南行適相見斜行一百二步
甲丙相會丙云我南行不及汝四十二步問答同前
法曰二數相併以斜行乘於上二數相併而半之以
乘相併數減上位為平實不及步為從一步常法得
虚勾
草曰别得一百二步即虚弦四十二步即虚較也又
斜行得虚股為乙東行此便為大差勾也斜行步得
虚勾為丙東行此便是小差股也立天元一為虚勾
加斜行步得□□為小差股也以不及步加于小差
股得下式□□為大差勾也勾股相乘得丨□□為
半段黃方冪(寄左)然後再置虚勾加不及步得□□為
虚股又加入天元得□□為虚和又加入虚弦得□
□為圓徑以自之得□□□又半之得□□□與寄
左相消得丨□□平方開得四十八步即虚勾也合
問
或問甲從城心東行丙從城心南行庚從巽隅西行壬
從巽隅北行四人遥相望見各不知步數只云甲丙
共行了三百九十一庚壬共行了一百三十八問答
同前
法曰云數相乘為實相併為法得虚弦
草曰别得甲丙共為皇極和也又為極弦極黃共庚
壬共為太虚和也又為虚弦虚黃共立天元一為皇
極黃方面(亦為虚弦也)減于甲丙共得□□即極弦也又
以天元減于庚壬共得□□即太虚黃方面也以太
虚黃方面乘極弦得丨□□(寄左)然後以天元冪與左
相消得□□上法下實如法得一百二步即皇極黃
方面也合問(按此亦係相消後得一邊之二數者)
或問甲從乾隅東行不知步數而止丙向南行亦不知
步數望見甲就甲斜行七百八十步與甲相會甲云
我行地雖少于汝以我東行步為法除汝南行步則
汝止得二步四分問答同前
法曰斜步自之為平實除步自之又加一步為隅得
甲東行
草曰此問所求城徑與諸問並同其勾股則與前後
諸率不同今特為此草者欲使後學有以考較諸率
當否也立天元一為甲東行(即大勾)以乘二步四分得
□為長以自之得□□為股冪又併入天元冪得□
□為弦冪(寄左)乃以斜行自之得□為同數與左相消
得□□□開平方得三百即甲東行也以二步四分
乘之得七百二十步即丙南行也倍丙東行以甲東
行乘之得四十三萬二千為實以三事和一千八百
為法除之得二百四十步即城徑也合問
或問小差黃方面少于大差黃方面八十四步太虚黃
方面少于皇極黃方面六十六步問答同前
法半八十四為中差以中差減六十六為二小差半
之為小差又中小差相併為大差乃以小差乘大差
為平實半步常法得虚黃
草曰别得八十四為兩个虚積中差其六十六為虚
積大小差併半八十四得□為虚中差也以中差減
六十六餘二十四半之得□即虚小差也以小差反
減六十六餘□即虚大差也又别得小差黃方為兩
叀股大差黃方為兩明勾也立天元一為虚黃方置
三位上加小差得□□為虚勾也中加大差得下□
□為虚股也下加大小差併得□□為虚弦也三位
併之得□□即城徑也倍虚勾減城徑得□□為大
差黃方面也又倍虚股減城徑得□□為小差黃方
面也半小差黃方面得□□以乘大差黃方得□□
□為一个虚直積(寄左)乃以虚勾虚股相乘得丨□□
為同數與左相消得□□□平方開得三十六步即
虚黃方面也其餘依法求之合問據此問既别得大小
差正數自可以求得黃方面也諸如此數實不湏草
今特為細草者庶使後學知其來歴
或問大差弦較較減皇極弦餘四十九步小差弦較和
減太虚弦餘一百三十八步又皇極差一百一十九
步問答同前
法曰併前二數為冪内減極差冪為平實從空二益
隅得虚弦
草曰别得大差弦較較與小差弦較和皆同為圓徑
也又二數相併得□為明弦叀弦共又為極和内少
兩个虚弦也其一百三十八即虚和也□則旁差也
立天元一為虚弦加入一百三十八得□□為圓徑
也又加入□得□□為極弦以自之得丨□□又倍
之得□□□内却減極差冪□得下式□□□為和
冪(寄左)乃倍天元加併數得□□為極和以自增乘得
□□□為同數與左相消得□□□開平方得一百
二步即虚弦也加入一百三十八得二百四十步為
圓徑合問(前二數相併加虚弦便是極弦)
或問小差不及平弦五十六步高弦不及大差一百五
步問答同前
法曰以前數自之為實二數相減為法得平勾
草曰别得云數相併得□為平勾不及高股也此數
得極差則通差也此數内減虚差則極差也云數相
減餘□即城徑不及極弦也以前數減于半徑餘即
平勾以後數加于半徑即高股也倍前數加小差則
為股圓差之勾也此與前數加平弦同倍後數減于
大差則為勾圓差之股也此與後數減于高弦同立
天元一為平勾加相併數得□□即高股也又加天
元得□□即極弦也内減二云數差得□□為城徑
也半之得□□以自之得丨□□為半徑冪(寄左)然後
以天元乘高股得丨□為同數與左相消得□□上
法下實得六十四步即平勾也合問
又法云數相得為實相減為法得半徑
草曰立天元為半徑副之上内減五十六得□□為
平勾下加一百五得□□為高股上下相乘得丨□
□為半徑冪(寄左)以天元冪與左相消得下式□□上
法下實得一百二十步即半徑也合問
或問通勾通弦共一千步大差小差共得四百四十步
問答同前
法曰以二差共減于一千又半之以自乘為平實以
二差共減于一千又半之加入二之前數為縱(前數謂一)
(千也數按此語有誤應加入二之後後數謂大小差共也)二步二分五釐益隅
得勾圓差
草曰立天元一為小差數加入後數得□□却以減
于前數得□□折半得□□為一个圓徑也以自之
得下式□□□(寄左)然後以天元減後數得□□為大
差以天元乘之又倍之得□□與左相消得□□□
開平方得八十步即勾圓差也
或問皇極三事和六百八十步太虚弦和較三十六問
答同前
法曰二數相得為實半之後數為益從五分常法平
開得城徑
草曰别得皇極三事和即大弦也立天元一為城徑
減三个後數□而半之得□□為太虚大小差併也
却加入兩个後數□得下□□為虚和也又以虚和
減天元得下□□為虚弦也置通弦(即皇極三事和也)内加
天元得下式□□即通和也乃置通和以虚弦乘之
得下式□□□(寄左)再置虚和以通弦乘之得下□□
為同數與左相消得□□□開平方得二百四十步
即城徑也合問
或問出南門行一百三十五步有樹出北門行一十五
步折而東行二百八步望見問答同前
法曰以東行步乘南行步得數又自乘為實以東行
步自乘乘南行步又倍之為從東行步自乘于上併
南北二行步以減于東行步餘數自之為冪以減上
再寄位又併南北二行步以東行步乘而倍之内減
再寄為第一益廉四之東行步于上又併南北二行
步減于東行步又四之減上位為第二益廉四步虚
隅開三乘方得半徑
草曰立天元一為半徑(即高勾也)置南行步加天元得□
□為高弦也置大勾□以高弦乘之得□□復以高
勾除之得下式□□為大弦也令之自乘得□□□
(寄左)又置二之天元加南北行併得□□為大股復用
大勾二百八減之得□□為較也以自乘得□□□
為較冪以減寄左得□□□□□為二直積(寄左)再置
大股□□以大勾□乘之得□□為直積又倍之得
□□為同數與左相消得□□□□□翻法開三乘
方得一百二十步即城徑之半也合問
或問出北門一十五步折而東行二百八步有樹出西
門八步折而南行四百九十五步見之問答同前
法曰先置南行步内減一東二西併步餘二百七十
一為前泛率次併一南二北内減東行步餘三百一
十七為中泛率次併東西步以南行步乘之于上位
又以西行乘南北併得數減上位餘一十萬二千八
百四十為後泛率乃以後泛率自乘得一百五億七
千六百六萬五千六百為三乘方實以前中二泛相
減餘四十六以乘後法數為從前中二泛相乘得八
萬五千九百七加入二之後泛數共得二十九萬一
千五百八十七于上位又併東西行以乘南北併得
二十二萬三百二十加上位通得五十一萬一千九
百七為第一廉二之前泛數加入四之東西併得一
千四百五十二于上位又以前中二泛相減于四十
六減上位餘一千四百六為第二廉一步常法得半
徑(按此法乃取於又法草中其求第二廉云二之前泛數句誤當云二之四數併若二之前泛數加入)
(四之東西併便得第二廉一千四百零六更不待再減然原文之意不如是也)
草曰立天元一為半城徑加入東行西行併得□□
為大勾也又置天元加入南行北行併得□□為大
股也置西行八步以大股乘之得下式□□合以大
勾除之不除寄為母便以此為股尖也置南行四百
九十五步減天元得□□用分母大勾乘之乘訖得
下式□□□内減了股尖餘□□□為小股也(内帶大勾)
(分母)置小股合以大勾乘了復以大股除之為小勾今
為小股内已有大勾為母更不湏乘只以小股□□
□便為小勾也(内帶大股為母)小勾小股相乘得數為一个
小勾股相乘直積内帶大勾股相乘直積為分母也
乃以半城徑(即天元也)除之為一个弦較和也丨□□□
□此法本取勾外容圓合以弦較和除二積為勾外
所容之圓今用天元半徑除一个積則却得一个弦
較和也内依舊帶大積分母也(寄左)然後再置小股□
□□合用大積乘之緣内已帶大勾分母今只用大
股□□乘之得□□□□為大積所乘小股于上再
置小勾合用大積乘之緣内已帶大股分母合只用
大勾□□乘之得□□□□為大積所乘之小勾也
以此小勾減上小股得□□□即帶分小較也又二
因小較得下式□□□為帶分二較也又以大勾股
直積丨□□乘二之天元半徑得□□□為一个帶
分弦較較也(弦較較乘弦較和為二直積既以圓徑除二百積為弦較和則是圓徑為弦較)
(較也今又為半天元圓徑除一積為弦較和故倍天元半徑作一个弦較較也)遂將此弦較
較加入前二較得□□□□亦為一个弦較和也與
寄左相消得下式丨□□□□開三乘方得一百二
十步即城半徑也合問
又法此問係是洞淵測圓門第一十三前答亦依洞淵
細草用勾外容圓術以入于弦較和然其數煩碎宛
轉費力今别草一法其廉從與前不殊而中間段絡
逕捷明白方之前術極為省易學者當自知也立
天元一為半徑副之上併加東西行得□□為通勾
率下併加南北行得□□為通股率乃置西行八步
以通股乘之得下□□合通勾除不除寄為母便以
此為南小股也又置南行四百九十五步内減天元
得□□用通勾乘之得□□□内減了南小股下式
卜□□為股圓差也内帶通勾分母又置北行一十
五步以通勾乘之得□□合通股除不除寄為母便
以此為北小勾也又置東行二百八步内減天元得
□□用通股乘之得□□□内減了北小勾餘□□
□為勾圓差也(内帶通股分母)乃以二差相乘得下式丨□
(□□)□(□□)為半段圓徑冪也内帶通積為母(寄左)然後以
通勾通股相乘得丨□□以天元冪乘之得丨□□
□又倍之得下式□□□□為同數與左相消得廉
從一與前同合問
按洞淵疑為古之精於算者序中謂老大以來得
洞淵九容之說而於此問又明其為洞淵測圓門
第十三題前答亦依其細草大抵是書之作皆師
其意而演之者也今洞淵之為人與書雖不可考
而即此一草觀之其取徑遙深而惟變所適亦可
見文豹之一班矣至謂其數煩碎宛轉費力特為
初學難易而言讀者宜善會也
測圓海鏡卷十一
