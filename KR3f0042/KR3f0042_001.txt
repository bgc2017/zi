總率名號
天之地為通弦天之乾為通股
乾之地為通勾
天之川為邊弦天之西為邊股
西之川為邊勾
日之地為底弦日之北為底股
北之地為底勾
天之山為黃廣弦天之金為股
金之山為勾
月之地為黃長弦月之泉為股
泉之地為勾
天之日為上高弦天之旦為股
旦之日為勾
日之山為下高弦日之朱為股
朱之山為勾
月之川為上平弦月之青為股
青之川為勾
川之地為下平弦川之夕為股
夕之地為勾
天之月為大差弦天之坤為股
坤之月為勾
山之地為小差弦山之艮為股
艮之地為勾
日之川為皇極弦日之心為股
心之川為勾
月之山為太虚弦月之水為股
水之山為勾
日之月為明弦日之南為股
南之月為勾
山之川為□弦山之東為股
東之川為勾
今問正數
通弦六百八十勾三百二十股六百
勾股和九百二十較二百八十
勾弦和一千較三百六十
股弦和一千二百八十較八十
弦較和九百六十較四百
弦和和一千六百較二百四十
邊弦五百四十四勾二百五十六股四百八十
勾股和七百三十六較二百二十四
勾弦和八百較二百八十八
股弦和一千零二十四較六十四
弦較和七百六十八較三百二十
弦和和一千二百八十較一百九十二
底弦四百二十五勾二百股三百七十五
勾股和五百七十五較一百七十五
勾弦和六百二十五較二百二十五
股弦和八百較五十
弦較和六百較二百五十
弦和和一千較一百五十
黃廣弦五百一十勾二百四十(即城徑也)股四百五
十
勾股和六百九十較二百一十
勾弦和七百五十較二百七十
股弦和九百六十較六十
弦較和七百二十較三百
弦和和一千二百較一百八十
黃長弦二百七十二勾一百二十八股二百四
十(即城徑也)
勾股和三百六十八較一百一十二
勾弦和四百較一百四十四
股弦和五百一十二較三十二
弦較和三百八十四較一百六十
弦和和六百四十較九十六
高弦二百五十五(上下同)勾一百二十(即半徑)股二
百二十五
勾股和三百四十五較一百零五
勾弦和三百七十五較一百三十五
股弦和四百八十較三十
弦較和三百六十較一百五十
弦和和六百較九十
平弦一百三十六(上下同)勾六十四股一百二十
(即半徑也)
勾股和一百八十四較五十六
勾弦和二百較七十二
股弦和二百五十六較十六
弦較和一百九十二較八十
弦和和三百二十較四十八
大差弦四百零八勾一百九十二股三百六十
勾股和五百五十二較一百六十八
勾弦和六百較二百一十六
股弦和七百六十八較四十八
弦較和五百七十六較二百四十
弦和和九百六十較一百四十四
小差弦一百七十勾八十股一百五十
勾股和二百三十較七十
勾弦和二百五十較九十
股弦和三百二十較二十
弦較和二百四十較一百
弦和和四百較六十
皇極弦二百八十九勾一百三十六股二百五
十五
勾股和三百九十一較一百一十九
勾弦和四百二十五較一百五十三
股弦和五百四十四較三十四
弦較和四百零八較一百七十
弦和和六百八十較一百零二
太虚弦一百零二勾四十八股九十
勾股和一百三十八較四十二
勾弦和一百五十較五十四
股弦和一百九十二較一十二
弦較和一百四十四較六十
弦和和二百四十較三十六
明弦一百五十三勾七十二股一百三十五
勾股和二百零七較六十三
勾弦和二百二十五較八十一
股弦和二百八十八較一十八
弦較和二百一十六較九十
弦和和三百六十較五十四
□弦三十四勾十六股三十
勾股和四十六較一十四
勾弦和五十較一十八
股弦和六十四較四
弦較和四十八較二十
弦和和八十較十二
識别雜記
天之于日與日之於心同心之于川與川之于地同
日之于心與日之于山同故以山之川為小差川
之于心與川之于月同故以月之日為大差
明勾□股相得名為内率求虚積明股□勾相得
名為外率求虛積虛勾虚股相得名為虚率求
虚積
凡勾股和即弦黃和凡大差即股黃較凡小差
即勾黃較
高股平勾差名角差(又)名遠差此數即高平二差共
也又為明和□和較也(又)為通差内去極差(又)為
極差虚差共明□二差共名次差(又)名近差(又)
名戾(音列)和此數(又)為明大差□小差較也勾圓
差之股股圓差之勾相併名混同和此數(又)為一
徑一虛弦共也明□二差較名傍差此數又為
高平二差較(又)為極雙差内減虚和(又)為極和内
減城徑也虚差不及傍差名蓌差此數又為大
差差内去角差(又)為極差内去二之平差(又)為次
差内去小差差(又)為明股□勾共内去二之明勾
也虚差傍差共為蓌和(蓌音剉)
凡大差股小差勾相乘為半段徑冪大差勾小差
股相乘亦同上虚勾乘大股得半段徑冪虚
股乘大勾亦同上邊股□股相乘得半徑冪
明勾底勾相乘亦同上黃廣股黃長勾相乘得
徑冪高股平勾相乘得半徑冪明弦明股併
與□弦□勾併相乘得半徑冪明弦明勾併與
□弦□股併相乘亦同上高弦平弦相乘為一
段皇極積明勾□股相乘倍之為一段太虚積
明股□勾相乘亦同
右諸雜名目
通弦上勾股和即一城徑一通弦也其較即勾圓差
之勾股圓差之股相較也勾弦和即二勾一大
差其較則大差也股弦和即二股一小差其較
則小差也弦較和為一徑三差共其較則大勾
小差共也三事和即邊弦三事和上帶大勾也
(又)為底弦三事和上帶大股也其較則城徑也
邊弦上勾股和為通股平弦共其較則大差股内去
平弦也勾弦和即通股底勾共其較則明股明
弦共也股弦和即通股通弦和内少个邊勾也
其較則平勾也弦較和為大差上股弦和其較
則大勾也三事和即通弦上股弦和(又)為黃廣
三事和上帶勾圓差也其較則大差勾也(又)為平
弦上弦較和(又)為太虛弦上股弦和也
底弦上勾股和為通勾高弦共其較則高弦内去小
差勾也勾弦和為通弦上弦較較與高股共其
較則高股也股弦和為半个通弦上三事和其
較則□弦上勾弦和也弦較和為大差上勾弦
和也其較則小差上勾弦和也三事和即通弦
上勾弦和(又)為黃長三事和上帶股圓差其較則
小差股也(又)為高弦上弦較較(又)為太虚弦上勾
弦和
黃廣弦上勾股和為大股虚股共(又)為通勾通股共
内少个小差上勾股和其較則兩个高差也勾
弦和為二高弦一圓徑共其較則二明股也股
弦和為通弦上弦較和其較則二□股也弦較
和即兩个大差股也其較即兩个小差股也三
事和兩大股也其較則兩虚股也
黃長弦上勾股和為大勾虚勾共(又)為通和内少个
大差上勾股和也其較則兩个平差也勾弦和
為通弦上弦較較其較則兩个明勾也股弦和
為二圓徑二□勾其較則二□勾也弦較和為
兩个大差勾也其較則兩个小差勾也三事和
為兩大勾其較則兩虚勾也
高弦上勾股和為高弦虚股共(又)為一徑及高勾高
股差也其較則底弦内減大勾也(又)為邊股内減
底股也勾弦共則底股其較則明股也股弦
共即邊股其差則□股也弦較共則大差股其
較則小差股也三事和即大股其較則虚股也
(又)為小差上勾弦較(又)為明弦上弦較較
平弦上勾股共即平弦虚勾共也其較則大股内減
邊弦也勾弦共即底勾其差則明勾也股弦
共即邊勾其較則□勾也弦較共即大差勾其
較則小差勾也三事和即大勾其較則虚勾也
(又)為大差上股弦較(又)為□弦上弦較和
大差上勾股和即大股内去虚勾其差則大差弦内
去圓徑也弦勾共即大股其差則大差股内去二
之明勾也股弦和為大股上加个大中差也(按大)
(中差乃明股弦和與半徑之較)其較則虚勾也弦較和為兩个
邊弦上勾弦較其較即城徑也三事和即大股
與股圓差共(又)為大弦大較共(又)為二邊股其較
則太虚上弦較和也
小差上勾股和即大勾内去虚股也其較則圓徑内
去小差弦也勾弦和為大勾上減个小中差也
(按小中差乃□勾弦和與半徑之較)其較則虚股也股弦共即大
勾其較則小差勾内去兩个□股也弦較和為
圓徑其較則為兩个底弦上股弦較(又)為兩个□
弦上勾弦和也三事和即大勾與勾圓差共也
又為大弦大較較(按即通弦又上弦較較)為二底勾其較則
太虚上弦較較也
皇極勾股和即高弦平弦共其較則明股内去□勾
也勾弦共即底弦其較則明弦也股弦共則
邊弦其較則□弦也弦較和為高弦明弦共(又)
為大股内減大差勾(又)為大差弦其較則小差弦
也三事和即通弦其較則太虛弦也(又)為明勾
□股共(又)為高弦内減明弦(又)為平弦内減□弦
(又)為大差勾上減虚股(又)為小差股上減虚勾也
太虚勾股和即圓徑内減虚弦(又)為虚弦虚黃方共
(又)為皇極弦内去明股□勾共其差則大差勾内
減个小差股也勾弦共即小差股也其較則虚
股内減个小黃方也股弦共即大差勾其較則
虚勾内減个小黃方也弦較和為大差弦上弦
和較(又)黃長弦上勾弦較(又)為兩个明勾其較小
差弦上黃方面也三事和即大黃方其較則為
兩个明弦上股弦較(又)為□弦上兩个勾弦較(又)
為明弦上小差與□弦上大差共也
明弦勾股和即大差股内減明弦其較則明弦内減
虚股也勾弦併即高股其較則高股内少二之
明勾也股弦和即邊股内減大差勾(又)為邊勾
邊弦差其較則半个虚黃方也弦較和即大差
上勾弦較其較則虚股也三事和即股圓差其
較則太虚上勾弦較(又)為虚股内減虛黃方也
□弦上勾股和即小差内減□弦其較則虚勾内減
□弦也勾弦和即底勾内減小差股(又)為底股
底弦差其較則半个虚黃方也股弦和即平勾
其較則平勾内少二个□股也弦較和即虛勾
其較則小差上股弦較也三事和即勾圓差其
較則太虚上股弦較(又)為虚勾内減虚黃方也
前黃廣勾股下其勾股較(又)為大差股上少个小
差股(又)為中差(按中差係通勾股較)内少个小差較(又)為黃
廣股内少一徑勾弦共(又)為兩个底股(又)為大
股與小差股共股弦和(又)為大弦中差共(又)為
兩个邊股股弦差(又)為小差上黃方面
前黃長勾股下其勾股較(又)為大差勾上少个小
差勾也(又)為圓徑内少个黃長勾勾弦共(又)為
兩个底勾(又)為大勾與小差勾共勾弦較(又)為
大差上黃方面股弦共(又)為兩个邊勾
右五和五較
大弦為大勾與股圓差共(又)為大股與勾圓差共
邊弦乃邊股平勾共(又)為大股内減平弦上勾股
較底弦乃底勾高股共(又)為大勾内加一个高
差黃廣弦為大股内減虚股(又)為邊股□股共
黃長弦乃大勾内減虚勾(又)為底勾明勾共
高弦乃大差弦内減明弦(又)為明弦虚弦共平
弦乃小差弦内減□弦(又)為□弦虚弦共大差
弦乃大股内減大差勾(又)為高弦明弦共(又)大弦
内去黃長弦小差弦為大勾内減小差股(又)為
平弦□弦共(又)為大弦内去黃廣弦極弦乃高
股平勾共(又)為平弦明弦共(又)為高弦□弦共(又)
為大差弦内減高平二弦較(又)為小差弦内加高
平二弦較虚弦乃皇極黃方面(又)為明勾□股
共(又)為高弦内減明弦(又)為平弦内減□弦明
弦乃高弦内減虚弦□弦乃平弦内減虚弦
黃廣弦黃長弦相併為大弦虚弦共也以此數減于
大和餘即虚和若以二弦相減餘即虚弦平弦
共也(按虚弦平弦共此題數偶合當云二極差)黃廣弦(又)為大差弦
虚弦共黃長弦(又)為小差弦虚弦共以黃長
弦減于大勾餘即虚勾以黃廣弦減于大股餘
即虚股
邊弦底弦相併為大弦皇極弦共也于此併數内減
大和餘為皇極弦内減圓徑也若以二弦相減
餘即皇極差也此數同者最多故(又)為皇極弦内
少个小差弦(又)為高弦平弦較(又)為明股内少□
勾(又)為大差弦内少皇極弦(又)為次差虚差共也
邊弦(又)為皇極股弦共(又)為黃廣弦□弦共
底弦(又)為皇極勾弦共(又)為黃長弦明弦共也
以邊弦減大股餘為半徑内減平勾(又)為平弦内
減小差勾也底弦内減大勾餘為高股内減半
徑(又)為大差股内減高弦也
黃廣弦内減邊股即□股黃長弦内減底勾即明
勾也
高弦高股共即邊股平弦平勾共即底勾高弦
高勾共即底股平弦平股共即邊勾
上高弦減于通股餘即邊股内減□股也下平弦
減于通勾餘即邊勾内減明勾也高弦平弦相
併即大弦内少个皇極弦也若以相併數減於大
和餘為皇極弦圓徑共也高弦平弦相減餘即
皇極差也(又)為皇極弦上減小差弦也若以相減
數却加于相併數即黃廣弦也
高弦内減明股得半徑平弦内減□勾亦同上
皇極勾上加明弦為皇極弦皇極股上加□弦亦
同上
皇極弦得極勾即底弦得極股即邊弦内去
極勾即明弦去極股即□弦減于通弦即極
和得虚弦亦同上内去虚弦即明弦□弦共
去虚黃即明和□和共也去城徑即傍差
内加極差即大差弦去極差即小差弦加角
差即兩个高股減角差即二平勾
太虛弦加入極弦為極和極弦内去之即明□
二弦共再去之則明大差□小差併也加于
大差弦即黃廣弦加于小差弦即黃長弦内
去明勾則□勾加明勾為圓徑内少虛黃□股
共加入明股為明和□股共減于明股即明
較内去□股加入明弦為極股減于明弦為
明大差□小差内少个□弦加于明和即兩个
虚弦一个高差共也減于明和即高差也内
去□勾即明勾□較共(又)為□股平差共加于
□勾即□和明勾共加于□股為二虚弦内少
明勾(又)為圓徑内少虚黃明勾共内減□股即
明勾内加□弦即極勾減于□弦為明勾内
少个□小差加入□和即兩个虚弦内少个平
差也内減□和即平差也加入明□二和共
即極和内少个虚黃也若減於明□二和共即
明股□勾共也減于高弦即明弦減于平弦即
□弦加于角差即二明勾一極差也減于角差
即一極差二□股較也得傍差即明股□勾共
内減傍差即太虚三事和内去了極雙差也(按雙)
(差係勾弦差股弦差)内加虚差即二明勾内減虚差即
二□股内加虚黃方即虚和内減虚黃方即
太虚大小差併也
右諸弦
大差弦小差弦共即兩个極弦也以兩个極差為之
較大差差小差差共即兩个極差也以兩个傍
差為之較大差上大差小差上大差共即兩个
明弦也以兩个明差為之較大差上小差小差
上小差共即兩个□弦也以兩个□差為之較
大差黃(按即二明勾)小差黃(按即二□股)數共即兩个極黃
(按即二虚弦)也以兩个虚差為之較大差勾小差勾
共即兩个極勾也以兩个平差為之較大差股
小差股共即兩个極股也以兩个高差為之較
二和共為二極和以二角差為之較
大差上弦較較即圓徑小差上弦較和亦同上
大差上小差即虚勾小差上大差即虚股也
大差弦與明勾共即邊股小差弦與□股共即
底勾也大差弦内減中差即黃長勾(按勾應作股)小
差弦内加中差即黃廣股也(按股應作勾)大股内減小
差股即黃廣股大勾内減大差勾即黃長勾也
虚弦得虛股即大差勾虚弦得虚勾即小差
股也明段弦較和即大差上勾弦較明段弦
較較即小差上勾弦較也□段弦較和即大差
上股弦較□段弦較較即小差上股弦較也
大差勾内減虚弦餘即虚股小差股内減虚弦
餘即虚勾也以大差和減大股即虚勾以小
差和減大勾即虚股也以大差差減圓徑即明
勾此差若多於圓徑則内減圓徑餘即虚勾也(按此)
(條因題數偶合而誤若勾股差甚大甚小者皆不能合)以小差差減圓徑
即小差弦也大差弦上加一徑即大股上加虚
勾也小差弦上加一徑即大勾上加虚股也
大差股内減高弦餘即高股内減半徑平弦内
減小差勾餘即半徑内減平勾也大差内減虚
差即二明差小差内減虚差即二□差也
大弦内減大差股小差勾共即圓徑三事和内減
二之大差股小差勾共即三个圓徑也
大差勾小差股相併名混同即一圓徑一虚弦也若
以相減即虚差也
大差和小差和二數相併即大弦虚弦共也二數
相減即中差虚差共也(又)半之併數即為極弦虚
弦共也(又)為高弦平弦共(又)為皇極勾股共也
大差差小差差二數相併即兩个皇極差(又)為大差
弦内減小差弦也二數相減而半之即是皇極
弦上減圓徑也(即傍差)
右大小差
大差差小差差虚差共為一个通差高平極三差
共亦同上明□虚三差共為一个極差也諸
黃方面亦倣此
邊黃内減底黃即虚差黃廣黃内減黃長黃即二
虚差高黃内減平黃即虚差蓋高黃即虚股平
黃即虚勾也大差黃内減小差黃即二虚差蓋
大差黃即二明勾小差黃即二□股也明黃内
減□黃餘即虚差□弦上三差合成一个虚黃
方
高差内減平差為傍差邊差内減底差亦同上
明差内減□差亦同上大差差内減小差差為二
旁差黃廣差内減黃長差亦同上
極雙差即明□二弦共内加虚雙差即明□二和
共内減虚雙差即明雙差□雙差共也内加
旁差即極弦内少个虚弦旁差差内減旁差即
虚和也内加虚差即極弦内少二□股内減
虚差則極弦内少二明勾也
極差内加旁差為大差差内減旁差為小差差也
内加虚差即角差内減虚差即次差也倍
極差為大差差小差差共則倍旁差為之較倍
極弦為大差弦小差弦共倍極差為之較以極
差為明差平差共則以蓌差為之較以極差為
高差□差共則以蓌和為之較副置蓌和上加
蓌差而半之即旁差也減蓌差而半之則虛差
也極差内減二之平差得蓌差
角差内加旁差為二高差内減旁差即二平差也
内加明□二差併而半之得極差内減明□
二差而半之則虚差也内加極差則通差内
減極差則虚差也
以虚差減於明和為明□二股共以虚差加於□
和為明□二勾共也又副置二和共上加次差
而半之即明□二股共減次差而半之即明□
二勾共也明□二股共以高差為之較明□
二勾共以平差為之較
以高差減明和即虚弦以平差加□和亦同上
以高差減高股即半徑以平差加平勾亦同上
以高差減大差差即明差以平差減小差差
即□差也以高差減大差即高弦以平差加
小差即平弦也二之平差内去虚差餘即小差
差去二虚差即兩个□差
高股即半徑上股方差平勾即半徑上勾方差
故高勾平股共為全徑也黃廣股即全徑上股
方差黃長勾即全徑上勾方差故黃廣勾黃
長股共數為兩个全徑也
邊弦内減底弦即皇極差邊股内減底股即高差
(又)為底弦内減大勾邊勾内減底勾即平差(又)
為大股内減邊弦也
大勾減底弦餘即半徑為勾之中差也大股内減
邊弦餘即半徑為股之中差也邊股底勾相併
即大弦若以相減即通中差也
二高股一虚差合成一个股圓差二平勾一虚差
合成一个勾圓差(按此二條誤當云二明股一虚股合成一个股圓差二□勾)
(一虚勾合成一个勾圓差也)
明雙差亦為明□二大差其較則明差也□雙差
亦為明□二小差其較則□差也明雙差内減
明差即虚黃□雙差上加□差亦同上以明
雙差加明和即兩明弦以□雙差加□和則兩
□弦也以明雙差減明和而半之即明黃(又)為
虚大差以□雙差減於□和而半之即□黃(又)
為虚小差也以虚大差減明和即為明弦以
虚小差減□和即□弦也明雙差□雙差相較
則次差也明雙差□雙差相併加於明□二和
共則為兩个極雙差若以減於明□二和共則
為兩个虚雙差也明雙差上加虚雙差即明□
二股共□雙差上加虚雙即明□二勾共也
以明□二股共為明弦□黃共則高差虚黃共為之
較(按明弦又□黃較)為明大小差虚大小差共則明□二
股共内去兩个虚雙差為之較也(按明大小差虚大小差之較)
以明□二勾共為□弦明黃共則以平差虚黃
較為之較(又)為□大小差虚大小差共則明□二
勾共内減兩个虚大小差為之較也(按虚大小差□大小差之)
(較)
明□二和共内減旁差即二虚弦虚弦内加旁差
明股□勾共也
明和内去平差即明股□勾共□和上加高差亦
同上也明和内去高差即虚弦□和上加平
差亦同上明弦内去高差即虚勾□弦上加
平差即虚股也明股内去□股即高差去□
勾則極差也明勾内去□股即虚差去□勾
則平差也
明□二股併内減虚弦即明差明□二勾併減於
虚弦即□差
明□二和共(又)為明□二弦共與明□二黃共數也
其較則明雙差□雙差共數也其明□二和共
數内減旁差即二虚弦也若内減虚雙差即明
□二弦共也
極弦得極差為大差弦大差弦内減明和則高弦内
減虚大差也内減極差則為小差弦小差弦内
減□和則是平弦内減虚小差也又大差弦内
減明和與高股共餘則為虚勾不及明勾數小
差弦内減□和與平勾共餘則為□股不及虚股
數也
右諸差
邊勾邊股差(又)為皇極差與高差共也(又)為邊弦内
去大勾也邊勾邊弦共(又)為大勾邊股共邊
勾邊弦較(又)為大差弦内減半徑也邊股邊弦
較(又)為□股弦和
底勾底股差(又)為皇極差平差共(又)為大股内去底
弦(又)為高股内去底小差底勾底弦共為大弦
内少个底股大勾差底勾底弦較(又)為明弦上
勾弦和底股底弦共與邊勾邊弦共同底股
底弦較(又)為底勾内少小差股也
邊股内減高弦餘則高股内減大差弦餘則明勾
内減底弦即底股内減大勾也(又)為高弦内減
底勾也
底勾内減平弦餘即平勾内減小差弦餘即□股
以底勾減於邊弦餘即大股内減邊勾也(又)為
邊股内減平弦也
邊弦内減底股與底弦内減邊勾同為皇極弦内減
半徑也
皇極勾内減明勾餘即平勾也若減□勾即半徑也
倍之則為底勾明勾共皇極股内減□股餘即
高股也若減明股餘即半徑也倍之則為邊股□
股共也
明股得虚股即高股明勾得虚勾即半徑□股
得虚股即半徑□勾得虚勾即平勾也高弦
内減高股即□股平弦内減平勾即明勾也
明弦内減明差即虚股□弦内加□差即虚勾
也高股即虚明二股共平勾即虚□二勾共
也明弦明勾併數與高股同□弦□股併數
與平勾同也
明股□勾相倂減於極弦即虚和(又)為極黃虚黃共
數也
明□二弦併内減□雙差即明□二股併内減
明雙差即明□二勾併内加虚弦即極弦内
減虚弦即明大差□小差併也
以明和為明弦明黃共則明雙差為之較以□和
為□弦□黃共則□雙差為之較也明和(又)為
高差虚弦共(又)為極差與明□二勾共數□和
(又)為平差少於虚弦數(又)為極差少於明□二股
數
半之三事和内加半黃方即勾股共若減之則弦
也半圓徑内加半虚黃即虚和減半虚黃即
虚弦也(又)以半虚黃加明和即高股以半虚黃加
□和即平勾也加明股則明弦加□股則□
弦也減明勾則明黃減□股則□黃也以
虚黃加明黃則為虚股以加□黃則虚勾也
右諸率弦見
高弦□弦共為極弦其差即虚弦極差共也高股
□股共為高弦其差即虚股高差共也高勾□
勾共為平弦其差即半徑内減□勾也高和□
和共為極和其差即極和内少二□和也高差
□差共為極差其差即虚差旁差共也高黃□
黃共為虚弦其差即□黃不及虚股數也(高黃即虚股)
高大差□大差共即明弦其差即半虚黃不及明
股數也此高大差即明股此□大差即半虚黃也
高小差(即□股)□小差共即□弦其差即□小差
不及□股數也明平二弦共亦為極弦其較即
虚弦不及極差數也明平二股共亦為高弦其
較即明股内減半徑也明平二勾共亦為平弦
其較即平差内去虚勾也明平二和共亦為極
和其較即極和内少二之平和也明平二差共
亦為極差其較即虚差不及旁差數也明平二
黃共亦為虚弦其較則虚勾(按虚勾即平黃)不及明黃數
也明平二大差共亦為明弦其較即明勾不及
明大差數(平大差即明勾)明平二小差共亦為□弦其
較則□勾不及半虚黃數也此明小差即半虚黃
此平小差即□勾
右四位相套
邊弦自減其股為平勾自減其勾為明股明弦
併減於通弦餘平弦減於通股餘平差内
減通勾餘邊差内減底弦餘極差内減底股
為半徑旁差共(又)為極弦内少半徑内減底勾
即大股内去邊勾也内減黃廣弦餘□弦内
減黃廣股即小差股内去平差内減黃廣勾即
大差股内去平差内減黃長弦(又)得黃長弦(按此)
(條誤)内減黃長股與内減黃廣勾同内減黃長
勾即大股内去極勾虚勾共内減皇極弦餘高
弦
底弦自減其股為□勾□弦併自減其勾為高
股減於通弦餘高弦減於通股餘底差内
減通勾餘高差減於邊弦餘極差減於邊股
即底差内去半徑内減邊勾即高差平勾共
減於黃廣弦餘為明大差□小差併(按此條亦係數偶合)
減於黃廣股即底差内去小差股内減黃廣勾
即一个明弦一个黃長股弦較内減去黃長弦
餘明弦内減黃長股與内減黃廣勾同内減
黃長勾餘為高股明勾共内減極弦為平弦
減於邊股(又)為底股内去大勾
高差平差共(又)為平勾高股差以半徑減高股即
高差半徑内減平勾即平差明勾内減□勾
與平差同明股内減□股與高差同股圓差
内減極股即高差也勾圓差減於極勾即平差
正股内去邊弦即平差也底弦内去正勾即
高差也大差勾内去極勾即平差也極股内
去小差股即高差也極差内去□差即高差也
内去明差即平差也
旁差即城徑極弦較也(又)為明差□差較(又)為高差
平差較極差得之為大差差也去之則為小差
差也
又高差平差下明和内去虚弦即高差虚弦内
去□和即平差
大差弦内加虚差即黃廣股小差股内減虚差即
黃長勾
通差内去高差即底差内去平差即邊差也
虚大差得二虚勾即勾圓差之股虚小差得二虚
股即股圓差之勾也
明股弦較與勾共即虚股也□勾弦較與股共即
虚勾也
半虚黃□勾得之即□弦也減於此數即虚黃内
去□弦也□股得之虚勾也去之即□黃方也
□弦得之即平勾内去□黃也去之則□勾也
明勾内得之即虚股也去之則明黃方也明
股得之即明弦也去之則明弦内去个虚黃方也
明弦得之即高股内去明黃也去之則明股也
右拾遺
按識别雜記約五百條皆隨時錄其所得未經
審定者故難易淺深不拘先後要皆精思妙義
足以開示數理之蘊奥者徐光啟亟𫝊新法而
於勾股義中獨推是書其必有所見矣
測圓海鏡卷一
