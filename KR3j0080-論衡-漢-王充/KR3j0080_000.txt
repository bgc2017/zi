王充氏論衡崇文総目三十卷世所傳本或
為二十七卷史館本與崇文総目同諸本繕
寫互有同異宋慶曆中進士楊文昌所定者
號稱完善番陽洪公重刻扵會稽蓬莱閣下
歲月既久文字澷滅不可復讀
江南諸道行御史臺經歷克莊公以所蔵善
本重加校正紹興路緫管宋公文瓉為之補
刻而其本復完充生會稽而受業太學閱書
巿肆遂通衆流其為學博矣閉門絶慶弔著
論衡六十一萹凡二十餘萬言其用功勤矣
書成蔡吧得之秘之帳中以為談助王朗得
之及来許下人稱其才進故時人以為異書
遂大行扵世傳之至今盖其為學博其用功
勤其着述誠有出扵衆人之表者也嘗試論
之天地之大萬物之衆無一定之形而有一
定之理人由之而不能知知之而不能名也古
昔聖人窮神知化著之蕳編使天下之人皆
知其所以然之故而各有以全其才五三六
經為萬世之准則者此也先王之澤熄家自
為學人自為書紫朱雜厠瓦玉集揉羣經專
門猶失其實諸子尺書人人或誕論說紛然
莫知所宗充心不能忍於是作論衡之書以
爲衡者論之平也其爲九虚三增論死訂鬼
以祛世俗之惑使見者曉然知然否之分論
者之大旨如此非所謂出於衆人之表者乎
然觀其為書其釋物類也好舉形似以相質
正而其理之一者有所未明其辯訛謬也或
疑或决或信其所聞而任其所見尚有不得
其事實者况乎天人之際性命之理微妙而
難知者乎故其爲書可以謂之異書而不可
以爲經常之典觀其書者見謂才進而實無
以自成其才終則以爲談助而巳充之爲書
或得或失不得而不論也雖然自漢以來操
觚之士焦心勞思求一言之傳而不可得論
衡之書獨傅至今譬之三代鼎彛之噐宜乎
為世之所寳也且充之時去三代未遠文賢
所傅見於是書者多矣其可使之無傅乎今
世刻本會稽者最善克莊公為之校正而補
刻之傅之人人其與帳中之書戒人勿廣者
可謂遼絶矣至元七年仲春安陽韓性書
論衡目錄(八十五篇凡三十卷)
王充
第一卷
逢遇第一
累害第二
命禄第三
氣壽第四
第二卷
幸遇第五
命義第六
無形第七
率性第八
吉驗第九
第三卷
偶會第十
骨相第十一
初稟第十二
本性第十三
物勢第十四
怪竒第十五
第四卷
書虚第十六
變虚第十七
第五卷
異虚第十八
感虚第十九
第六卷
福虚第二十
禍虚第二十一
龍虚第二十二
雷虚第二十三
第七卷
道虚第二十四
語增第二十五
第八卷
儒增第二十六
藝增第二十七
第九卷
問孔第二十八
第十卷
非韓第二十九
刺孟第三十
第十一卷
談天第三十一
說日第三十二
荅佞第三十三
第十二卷
程材第三十四
量知第三十五
謝短第三十六
第十三卷
效力第三十七
别通第三十八
超竒第三十九
第十四卷
狀留第四十
寒温第四十一
譴告第四十二
第十五卷
變動第四十三
招致第四十四(闕)
明雩第四十五
順鼓第四十六
第十六卷
亂龍第四十七
遭虎第四十八
商蟲第四十九
講瑞第五十
第十七卷
指瑞第五十一
是應第五十二
治期第五十三
第十八卷
自然第五十四
感類第五十五
齊世第五十六
第十九卷
宣漢第五十七
恢國第五十八
驗符第五十九
第二十卷
須頌第六十
佚文第六十一
論死第六十二
第二十一卷
死僞第六十三
第二十二卷
紀妖第六十四
訂鬼第六十五
第二十三卷
言毒第六十六
薄葬第六十七
四諱第六十八
時第六十九
第二十四卷
譏日第七十
卜筮第七十一
辨祟第七十二
難歲第七十三
第二十五卷
詰術第七十四
解除第七十五
祀義第七十六
祭意第七十七
第二十六卷
實知第七十八
知實第七十九
第二十七卷
定賢第八十
第二十八卷
正說第八十一
書解第八十二
第二十九卷
案書第八十三
對作第八十四
第三十卷
自紀第八十五
論衡目錄
