太平御覽卷第三百三十六
兵部六十七
攻具上
詩曰帝謂文王詢𡭗仇方同𡭗弟兄以尔鉤援與𡭗臨
衝以伐崇墉(毛萇日仇匹也鉤鉤所以鉤引上城者也臨臨車也衝衝車也墉)
(城也)
左傳曰晉使解揚如宋使無降楚鄭人囚之以獻於楚楚
子使反其言三而後許登諸樓車(所謂雲梯)使呼宋人而告遂
致其君命楚子舍之以歸
春秋感精符曰齊晉並争吳楚更謀不守諸侯之節競行
天子之事作衡車厲武將輪有刃衡着劍以相振懼(宋均曰衡)
(䧟敵之車也輪有刃鑿輸着刃也衡馬軛也)
後漢書曰王尋王邑攻光武嚴尤說王邑曰昆陽城小而
堅今假號者在宛凾進大兵(亟急也紀力切)彼必奔走宛敗昆陽
自服邑曰吾昔以虎牙將軍圍翟義坐不生得以見責讓
(翟義字丈仲方進少子爲東郡太守王莽居攝義心惡之乃立東平雲子義自号柱天大將軍以誅莽乃使孫建王)
(邑等將兵擊義破之義士自殺故坐不生得)今將百萬之衆遇城而不能下何
謂耶(遇或謂過也)遂圍之數十重列營百數雲車十餘丈(雲車即樓)
(車稱雲其高也昇之以望敵猶墨子云般輸爲雲梯之械)瞰臨城中(俯視曰瞰)旗幟蔽野(廣雅)
(曰幟播也)埃塵連天鉦鼓之聲聞數百里(說丈曰鉦鐃也似鉦)或爲地道
衝輣撞城(衝撞車也詩臨衝閑閑許愼曰輙樓車也輣步耕切)
又曰黃巾賊起盧植征之連戰破賊張角等走保廣宗
植築圍鑿塹造作雲梯垂當拔之帝遣小黃門左豊詣
軍觀賊形勢或勸植以賂送豊植不肯豊還言於帝曰
廣宗賊昜破耳盧中郎固壘息軍以緩天誅帝怒遂檻
車徵植
袁山松後漢書曰朱儁擊黃巾賊趙弘於南陽斬之賊復
以韓忠爲師儁兵力少不能急攻乃先起土山以臨之因
僞脩攻具曜兵於西南儁身自被甲將精卒乘其東北遂
得入城忠乞降
東觀漢記曰初王莽之遣王尋王邑也欲盛威武以震山
東甲衞衝輣干戈旌旗戰攻之具甚盛後尋邑環昆陽城作
營圍之數重雲車十餘丈瞰城中或爲地突或衝車橦城
積弩射城中矢如雨下城中負戶而汲
又曰伯升作攻城鬪車上曰兵法但有所圖畫者不可用
伯升遂作後有司馬犯軍令當斬坐闘車上
又曰隗囂破後有五谿六種寇侵見便鈔掠退阻營塹來
歙乃大治攻具衝車度塹遂與五谿戰大破之
又曰吳漢常獨厲吏士治兵事上時令人視吳公何謂還
言方脩攻具上曰吳公隠若一敵國矣
魏志曰太祖戰不利復壁袁紹爲高櫓起土山射營中太
祖乃爲發石車擊紹樓皆破紹爲地道欲襲太祖營太祖
輙於内爲長塹以拒之
魚豢魏略曰郝昭字伯道守陳倉城爲諸葛亮所圍起雲
梯衝車以臨城昭以火箭逆射其雲梯梯上之人皆燒死
又曰衡山王賜謀反使枚赫陳喜作輣車
又曰膠東康王寄作樓車戰具以備淮南事及漢治淮南
事連寄寄發病死
韋昭吳書曰督將張異攻麻屯敗使將王吉作臨車雲梯
尅日攻拔之
又曰魏遣曹眞夏尚等到江陵連屯圍城攻擊甚急真等
起土山鑿地突樓櫓臨城征北將軍朱然在城中晏然無
恐隨形勢立備巧不得施
張勃吳錄曰黃武二年曹休令臧霜以輕舡敢死萬人襲
攻徐陵燒攻城車殺略數千人
王隠晉書曰宣帝討公孫淵至襄平遂圍之起土山地道
脩櫓鈎橦發石雨下晝夜攻之斬傳其首
又曰諸葛誕反淮南孟康王墓曰宜作土山斂諸侯材板
簿櫓以爲攻具
又曰叚匹磾所立代郡太守辟閭嵩與劉琨鴈門太守王
處後軍謀殺磾奉琨密作攻具欲夜襲磾磾兒強取處女
爲妾遂以攻具告磾磾遂斬王處辟閭嵩及其徒黨
王韶之晉紀曰宋王圍慕容超張繯巧思絶人使爲攻具
城上火石弓矢無所用之超黨震懾城内知亡矣
晉起居注曰徐道霸蟻聚堅城因山固守今董率諸軍圍
塹四合高撞雲梯三方並攻即日登城斬徐道覇以釁鉦
鼔
蕭方等三十國春秋曰吳王皓聞師之將興也乃使劉恪
守牛渚使張悌造攻車於戲場
又曰劉𥙿攻南燕得燕人張綱治攻具旣成設飛橋懸梯
被以牛皮火石不能害攻城之士得肆力焉
和范漢趙記曰麟嘉三年太子粲討趙同郭默於洛陽默
使耿稚等夜北渡河襲太子營飛梯騰柵而入太子勒兵
於東北穿柵而出
又曰光初二年石勒召幽冀之衆十餘萬人造攻車飛梯
攻平陽小城今上遣騎萬五千曳柴楊壁曀於山谷尋汾
州向平陽内外擊之勒師潰
高閭燕志曰光始五年春慕容熙與符后征高麗至遼東
爲衝車馳道以攻之
崔鴻前凉錄曰麻秋晉攻抱罕圍塹數重雲梯抛車地突
百道皆通於内亦起雲梯抛車穿地以應之秋衆傷數萬
崔鴻後凉錄曰將軍竇苟從吕光攻龜兹每登雲梯入地
道墜落蘇而復上
車頻秦書曰苟長圍襄陽作飛雲車攻城尅之
沈約宋書曰竟陵王誕據廣陵反世祖使慶之塞塹造道
立行樓土山并諸攻具時夏雨不得攻城上使御史中丞
庾徽之奏慶官以激之自四月至于七月乃屠城斬誕
又曰元嘉二十七年虜主佛狸遂攻圍懸瓠行汝南郡事
廣陵陳憲嬰城自守虜多作高樓施弩以射城内飛矢雨
下城中負戶以汲又毀佛圖取金像以爲大鈎施之衝車
端以牽樓作蝦蟆車以填塹憲督厲將士固女牆而戰賊
死者屍與城等
又曰僞燕主慕容超尚書郎張䌉乞師於姚興自長安返
太山守申宣執送之䌉有巧思先是帝修攻具城上人曰
汝不得張䌉何能爲也及至升諸樓車以示之故城内莫
不失色超旣求救不獲䌉反見虜乃求稱藩割大峴爲界
獻馬千疋不聽
又曰十月張䌉修攻具成設飛樓懸梯木慢板屋冠以皮
弓矢無所用之劉毅遣上黨太守趙恢以千餘人來援帝
夜潜遣軍會之明旦恢衆五千方道而進每晉使將到輙
復如之六年二月丁亥屠廣固
孫嚴宋書曰柳元景等北討諸軍攻具進兵城下僞弘農
太守李初古拔嬰城自固諸軍鼔噪陵城衝車四臨數道
俱攻先登生擒李初古拔
沈休文宋書曰晉安王子勛反以殷琰督䂊州刺史大宋
遣輔國將軍劉勔用草茅苞土擲以塞塹城内以火箭
射之草未及燃後土續至塹便欲滿隊主趙法進計以鐡
殊子灌之珠子流滑悉緣隙得入草於是火然勔乃作大
蝦蟆車載上牛皮蒙之三百人推以塞塹琰戶曹參軍虞
挹之造抛車擊之以石車悉破壞
宋起居注曰劉道符露板曰七月二十日部率衆車虎士
攻城鉤車至城東南樓下逆賊程天祚等道窮數迫仍乞
降附
齊書曰殷琰反帝遣輔國將軍劉勔西討之築長圍創攻道
於東南角并作大蝦蟆車載土牛皮蒙之百人推以塞壍
琰乃始降
三國典略曰侯景作尖項木驢攻城石不能破也羊侃作
雉尾矩灌以膏臘取擲焚之乃退
梁書曰侯景爲曲頂木驢攻城矢石所不能制羊侃作短
尾炬施鐡鏃以油灌之擲驢上焚之俄盡賊又東西起二
土山以臨城城中震駭侃命爲地道潜引其土山不能立
又作登城樓高十餘丈欲臨射城中侃曰車高壍虚彼來
必倒可卧而觀之及車動果倒衆皆服焉賊旣頻攻不捷
乃築長圍朱异張綰議出擊之帝以問偘偘曰不可賊多
日攻城旣不能下故立長圍欲引城中降者耳今擊之出
人若少不足當賊若多則一旦失利門隘橋小必大致挫
衂不從遂使千餘人出戰未及交鋒望風退走果以争橋
赴水死者太半矣
隋書曰遼東之役何稠攝右屯衝將軍領御營弩手三萬
人時工部尚書宇文愷造遼水橋不成師未得濟右屯衝
大將軍麥䥫杖因而遇害帝遣稠造橋二日而就初稠製
行殿及六合城至是帝於遼左與賊相對夜中施之其城
周廻八里城及女垣各高十仞上布甲士立仗建旗四隅
置闕面別一觀觀下三門遟明而畢高麗望見謂若神功
是歲加金紫光禄大夫
唐書曰姜礭爲交何道行軍副緫管率衆數千先大軍出
伊吾趣柳城谷依山採木造攻城器械其地有班超紀功
碑礭磨去其文刊頌國功而去
陶公故事曰臣侃言郭默狂狡肆行凶虐負阻城險用稽
天誅臣土山陵其城樓櫓攻具備設
宋先朝故事曰慕容超大將垣遵踰城歸順高祖使遵等
治攻城橦車築長圍高三丈外三重壍
周遷輿服雜事曰轒輼今之橦車也其下四輪從中權之
至敵城下
又曰漢世祖造大戰車駕數牛上設樓櫓置疆塞之外以
拒匈奴
酈善長水經注曰交州刺史檀和之軍次區粟進逼城飛
梯雲橋懸樓登壘鉦鼔大作風烈火颺城摧衆䧟斬區栗
王范扶龍首十五已上坈截無赦
太公六韜曰凢三軍有大器攻圍邑有橨榅臨衝城中則
有雲梯飛樓
又曰凢三軍行師領衆旦則有雲梯遠望夜則有雲火萬
炬
又曰武王寢疾十日太公負王乃駕騖寘之車周旦爲御
至于孟津大黃參連弩大才扶咠車(並戰具也)飛鳬(赤莖白羽以䥫爲首)
雷影(青莖赤羽以銅爲首副也晝則爲光夜則爲星)方頭䥫搥(重八斤亦軍備也)大柯
斧(重八斤一名鐵鉞軍備也)行馬(廣二文二十具)渡溝飛橋(廣五尺轉關鹿盧八具)天舡
(一名天漢以濟丈水也)鷹瓜方凶䥫把(柄長七尺)天陣(日月斗柄杓左一右一仰背)
(天陣)地陣(丘陵水泉有左右前後之利)人陣(車馬文武)積楹臨衝(攻城圍邑)雲梯飛
樓(視㦲中也)武衝大櫓(三軍所湏)雲火萬炬(以防火也)吹鳴箛(威振万里也)
太公金匱曰武王問太公今民吏未安賢者未定何以安
之太公曰不須兵器可以守國耒耜是其弓弩鋤杷是其
矛戟簦笠是其兜鍪鏁斧是其攻具
太公覆車拭法曰諸出軍行將屯營置陳必法天之圓法
北辰爲上將角爲衝車訾爲鈇鉞敵當衝車者敗當鈇鉞
者亂
又曰諸出軍行將屯守攻陳設壇祠禱戎器皿塗金鼔神
攻具必以斗加四季時令朱雀所居神與今日日上神王
相而克
莊子曰梁麗可衝城不可以室穴言殊器也
墨子曰備衝法絞善麻長八丈内有大樹則擊之用斧長
六尺令有力者斬之
又曰墨子自齊至郢見楚王楚王曰公輸般爲我雲梯取
宋矣墨子乃見公輸般解帶爲城以褋爲械公輸九設攻
城之具機變墨子九拒之械盡墨子禦有餘公輸屈曰吾
知拒子矣
墨子曰子不過欲殺臣臣之弟子禽滑氂三百人巳持臣
守禦之器在宋城上而待楚矣
又曰禽子問雲梯旣施爲之柰何墨子曰雲梯者重器也
矢石沙炭以雨之薪火湯水以濟之如此則雲梯之功敗
(尸子又載般爲蒙天之階階成將以攻宋墨子請獻十金般曰吾義固不殺人墨子再拜)
傳子序馬鈞曰鈞石車敵人於樹邊懸濕牛皮中之則墮
石不能連属而欲作一輪懸大石數十以機鼔輪爲常則
懸石飛擊敵城使首尾電至嘗試以車輪懸瓴數十飛之
數百步矣
曹植征東賦曰循櫓於清流汜雲梯而容與禽元帥于中
舟振靈威於東野
陳琳武軍賦序曰廻天軍於易水之陽以討瓉焉鴻溝參
周鹿菰十里荐之以棘迺建脩樐于青霄竁深隧下三泉
飛梯雲衝神鈎之具不在吴孫之篇三略六韜之術者凡
數十事祕莫得聞也乃作武軍賦曰鈎車轇轕九牛轉牽
雷呴激折櫓倒垣其攻也則飛梯行臨雲閣虚構上通紫
霓下過三壚
繁欽爲史叔良作移零陵檄曰金鼔震天丹旗曜野巨堙
旣設
袁宏祖逖碑曰逖爲豫州刺史薨時君柩未旋羣寇圍城
衝櫓旣附城將降矣勇士五百撫戈同泣非祖侯之爲吾
誰爲死并力齊赴卷甲宵起遂䧟堅陣負才而反
大平御覽卷第三百三十六
