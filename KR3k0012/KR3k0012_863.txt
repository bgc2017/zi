太平御覽卷第八百六十三
飲食部二十一
肉炙
肉
禮曰母反魚肉(爲巳歴口人可穢也)濡肉齒决乾肉不齒决
又曰六十宿肉六十非肉不飽
又曰觴酒豆肉讓而受惡
傳曰公將如棠觀魚臧僖伯諫曰鳥獸之肉不登於俎則
公不射古之制也
又曰齊師伐我曹劌請見其鄕人曰肉食者謀之(肉食謂朝大夫)
劌曰肉食者鄙未能遠謀
又曰公膳日雙雞(卿大夫之膳食)饔人竊更之以鶩御者知之則
去其肉而以其泊饋(進御食者饔人御者欲使諸大夫怨慶氏减其膳蓋盧蒲癸王何之謀也)
又曰有酒如淮有肉如坻有酒如澠有肉如陵(亦具酒門)
榖梁傳曰公曰天王使石尚來歸脤脤也者何也俎實也
祭肉也生曰脤熟曰俎
論語曰子在齊聞韶三月不知肉味
又鄕黨曰魚餒而肉敗不食肉雖多不使勝食氣祭於君
不宿肉(助祭於君所得性體歸即以班賜不留神惠也)祭肉不出三日出三日不
食之矣(自家其食肉也過三日不食之褻鬼神之餘)
爾雅曰肉謂之敗(臰懷)
又曰肉曰脫之(剥其皮家柰肉束鹿之屬呼麋通)
又曰鮑宣上書柰何獨私養外親與幸臣董賢使奴從賓
爲肉
史記曰廉頗奔魏趙王使者視頗尚可得用不趙使見頗
頗爲之一飯㪷米肉十斤
八曰公孫弘爲丞相食一肉
帝王世紀曰夏桀爲肉山脯林
漢書曰黃覇穎川太守使吏出不敢舍郵亭食於道旁烏
欔其肉民有欲詣府口言事者適見覇與語道此後日吏
謁見覇迎勞之曰甚苦食於道旁乃爲烏所盗肉吏大驚
又曰武帝爲酒池肉林令外國客遍觀
又曰陳平爲里社分其肉均父老曰善陳[孑(焉-正+?)]子之爲宰平
曰嗟乎使平宰天下亦當如此肉矣
又曰張湯父爲長安丞出湯爲兒守舍父還鼠盗肉父
怒笞湯湯掘室得鼠及餘肉劾鼠掠治
又曰伏日賜從官肉大官丞日晏不來東方朔獨拔劒切
肉即懷肉歸太官奏之朔入免冠謝上曰先生起自責也朔
再拜曰朔來受賜不待詔何無禮也拔劒割肉一何壯也
割之不多一何廉也歸遺細君又何仁也上笑曰使先生
自責乃反自譽賜酒一石肉百斤歸遺細君客漿酒霍肉
(視酒如漿視肉如霍)
又曰成帝許后上䟽曰故時酒肉有所賜外家輙上表迺
决
東觀漢記曰太尉趙喜聞魯恭志行每歲時遣子送米肉
辭讓不敢當
又曰卓茂爲密令民有言亭長受其米肉者茂問之亭長
從汝求乎有事與之自以恩意遺人乎民曰自遺之茂曰
人異於禽獸者以有仁愛也亭長素爲善吏歲時遺之禮
也
又曰賊經姜詩墓不敢驚孝子致米肉詩埋之後吏譴詩
掘出示之
又曰閔仲叔客居安邑老病家貧不能買肉日買猪肝一
片
謝承後漢書曰李萇家晝則躬耕夜則讀書日爲母市斤
肉梁米作食
後漢書曰桓任字儀遼後母生時不食猪羊肉故終身不
以猪羊肉入口
又曰李充延平年中詔公卿中二千石各舉隠士大儒務
取高行以勸後進特徵充爲博士侍中大將軍鄧隲貴戚
傾時無所下借(下音假借音子夜反)以充高節每卑敬之嘗置酒請
賓客滿堂酒酣隲跪曰幸託椒房位列上將幕府初開欲
辟天下竒偉以匡不逮惟諸君博求其器充乃爲陳海内
隠居懷道之士頗有不合隲欲絶其論以肉啖之充抵肉
於地曰說士猶甘於肉遂出徑去隲甚望之
漢舊儀曰齊法食肉三十六兩
英雄記曰冀州刺史韓馥問諸從事曰收有何長何短治
中
劉子曰前勞賜有餘肉百斤賣之一州調度奢儉不復在
是猶可勞賜勤勞吏士賣之可示儉
吳志曰趙逹嘗過故知取盤中隻箸再縱横之乃言卿東
壁下有美酒一斛又有鹿肉三斤何以辭無
王隠晉書曰愍懷太子令人屠肉巳自分齊手揣輕重斤
兩不差云其母夲屠家之女也
太康起居注曰尚書郭弈有疾日賜酒米各伍升猪羊肉
各一斤
石崇崔亮母疾曰賜清酒粳米各伍升猪羊肉各一斤半
臧榮緒晉書曰趙高爲丞相指鹿爲馬持蒲作肉
晉中興書曰陸納爲吳興太守辭大司馬桓温因問桓公
醉可飲幾酒肉食多少温曰温酒不過三升便醉白肉不
過十臠納後伺間求入自言外有徵禮温勑而受正有酒一
斗鹿肉一盤一坐愕然納曰公近云飲三升民正可二升
今有一斗似備餘瀝温歎服
晉書曰周訪鄕人盗訪牛於家間殺之訪得之密埋其肉
不使人知
宋書曰衡陽王儀季鎮荆州隊主續豊母老家貧無以充
養遂不食肉儀季哀其志以錢米給豊母并制豊噉肉
齊書曰高帝雖從官而家業夲貧爲建康令時明帝等冬
月猶無縑纊而奉瞻甚厚后母撤去兼肉曰於我過足矣
梁書曰傳昭性尤篤愼予婦嘗得家餉牛肉以進昭昭召
其子曰食之則犯法告之則不可取而埋之
隋書曰王邵篤好經史遺落世事用思旣專性頗怳忽至
對食閉目疑思盤中之肉輙爲僕從所食邵弗之覺唯
責肉少數罰厨人以情白依前閉目伺候(而獲之厨人方)免笞辱
墨子曰孔子厄於陳蔡子路烹豚孔子不問肉所由來食
之
晏子春秋曰梁丘據見晏子中食而肉不足
王孫子曰楚莊伐宋厨有臰肉將軍子重諫王以肉饋於
賢公孫
尼子曰殷紂爲肉圃
孟子曰孔子爲魯司寇從而祭膰肉不至不稅冕而行不
知者以爲肉也其知者以無禮也
又曰庖有肥肉厩有肥馬民有飢色野有餓殍此率獸而
食人也
又曰雞豚狗彘之畜無失其時七十者可以食肉矣
韓子曰夫百日不食以待梁肉餓者不育令待堯舜之賢
乃治當世之民是猶待梁肉而救餓之說也
又曰晏子對景公曰田成子殺一牛取一豆肉餘以食士
燕丹子曰荆軻入秦過陽翟買肉争輕重屠辱軻武陽欲
擊軻止之
淮南子曰今屠牛而烹其肉或以酸或以甘煎熬犢炙和有
萬方其夲一牛之體
吕氏春秋曰肉之美者猩猩之脣貛貛之炙㑺燕之翠𫐠
蕩之掔(音牽獸名)旄象之約(旄象牛獸也族牛肉羹貴之也)
又曰嘗一臠而知一鑊之味一鼎之調
又曰肥肉厚酒務以相強命之曰爛腸之食
劉向新序曰趙簡子使使者聘孔子於魯以胖牛肉迎於
河上使者謂舡人曰孔子即上舡中河安流而殺之孔子
至使者致命進胖牛之肉孔子仰天而歎曰美哉水乎洋
洋也使丘不濟此水者命也夫
桓譚新論曰九江太守龐眞案縣令高曾受社祭釐有生
牛肉二十斤劾以主守盗上請逮捕詔釐不贓天下緣是
諸府縣社臘祠祭竈不但進熟食皆復多肉米酒脯腊諸
竒珍益盛是故諸郡府至殺牛數十頭
又曰關東鄙語世人聞長安樂出門西向笑知肉味美則
對屠門而屑
風俗通曰陳伯敬目有所見不食其肉
王充論衡曰仲子兄禄萬鍾以兄之禄爲不義而不食之
避兄離母處於陵他日歸有饋其兄生鵝者曰惡用是鶂
鶂者他日其母殺是鵝與之食其兄自外來至曰鶂鶂之
肉而仲子耻負前言即吐而出之
典略曰凢宗廟三歲大祫每大牢分之左辯上帝右辯上
后俎餘委肉積於前數千斤名堆俎
博物志曰食鷰肉不可入水爲蛟所呑龍肉以醢漬則文章
生方言曰燕之北郊朝鮮洌水間凢異肉及披牛羊五
臟謂之膊(音慱)
說文曰殽雜肉也腌漬肉也(一劫反)膊切肉也(之䎡反)
廣志曰北方有牧草便於其畜故北方出美肉
異苑曰山隂有人嘗食牛肉便作牛鳴菜食乃止
廣州先賢傳曰丁密不食有目之肉
桂陽先賢畫讃曰程曾子孝孫七歲亡母號慕毀悴王母
哀憐嚼食哺之知有肉味遂吐不食
華陽國志曰孝子狼偶二親病時不能食肉遂終身不食
肉
董卓別傳曰吕布殺卓百姓欣慶相賀長安酒肉爲暴貴
江氏家傳曰&KR3455;年七歲葬父有酒肉食之左右或戲曰郎
爲孝何肉食&KR3455;瞿然歛容遂不食
十洲記曰崑崙銅柱下有回屋焉壁方丈上有鳥名曰
希有左翼覆(東王公右翼覆西王母其肉若)醢仙人甘之
笑林曰甲買肉過入都厠挂肉着外乙偷之未得去甲出
覓肉因詐便口䘖肉曰挂著外門何得不失若如我銜肉
着口豈有失理
世說曰羅友作荆州從事桓宣武爲王車騎集別有永集
坐良久辭出宣武曰卿向以諮事今何以去荅曰友聞白
羊白肉美一生未嘗得故來求食食了無事可諮
魏文帝與吳質書曰舉太山以爲肉竭東海以爲酒
陸凱表曰吕蒙凌統早亡先帝痛悼不巳子並幼稚皆内
省中稱肉食之客
炙
釋名曰炙炙也炙於火上也脯炙以脯餳蜜豉汁淹之脯
然也釡炙於釡中汁和熟之也銜炙細掾肉和以薑椒塩
豉已乃以肉銜裏其表而炙之豹炙全體炙之各自方割
出於胡貊之爲也
禮曰膾炙處外母嘬炙(嘬音切夬切)
詩曰執㸑踖踖爲爼孔碩或燔或炙
又曰有兔斯首炮之燔之君子有酒酌言獻之(毛曰炮加火曰燔)
傳曰欒寧將飲酒炙未熟聞亂使告季子(季子子路也爲孔氏宰邑也)
召獲駕乘車(召獲衛大夫駕乘車言不欲戰也)行爵食炙奉衛侯輙來奔
韓子曰晉平公時進炙而髮繞之平公使殺庖人庖人呼
天曰嗟乎臣有三罪而死不自知乎平公曰何謂也對曰
臣刀之利風靡骨断而髮不截是臣之一死桑灰炙之肉
紅白而髮不燒是臣之二死也炙熟又重脻而視之髮繞
炙而目不見是臣三死也意者堂下有憎臣乎殺臣不亦枉
乎
謝承後漢書曰陳正字叔方爲太官令與黃門侍郎有隙
因進御食以髮内炙中光武見之怒將斬正正曰臣當萬死
者三一山炭增冶吐炎燋膚爛肉而髮不銷臣罪一也匣
出佩刀(匠也)砥礪而虧肌截骨曾不能断髮臣罪二也臣少
事眼目書奏章表猶讀表五經具供御食與承反庖人六目
齊視豈不如黃門兩目臣罪三也制赦之
晉書曰王羲之年十三謁周顗顗異之時重牛心炙座客
未噉顗割噉羲之於是始知名
齊書曰桂揚之役詔檄久之未就齊高帝引江淹入中書
省光賜酒食淹素能飲啖食鵝炙垂盡進酒數升訖文誥
亦辦
隋書曰煬帝初在藩魚俱羅弟贊以左右從累遷大都督
及帝嗣位拜車騎將軍贊性凶暴虐其部下令左右炙肉
遇不中意以籖刺瞎其眼有温酒不適者立斷其舌
孟子曰嗜秦人之炙無以異於嗜吾炙夫物則亦有然者
也然則嗜炙亦有外與
又曰曾晳嗜羊棗而曾子不忍食羊棗公孫丑問曰膾炙
與羊棗孰美孟子曰膾炙哉公孫丑曰然則何爲食膾炙
而不食羊棗乎曰膾炙所同也羊棗所獨也
孝子傳曰王祥後母病欲黃雀炙乃有黃雀數枚飛入其
幕因以供母
說苑曰智伯以庖人忘炙而不知韓魏炙知小而不忘知
大也
世說曰頋榮字彦先輟巳炙啖行炙者曰豈有終日執之
而不知其味也耶
明皇雜錄曰杜甫後漂寓湘潭間羈旅鷦&KR3537;於衡州耒陽
縣頗爲令長所厭甫投詩於宰宰遂致牛炙白酒以甫遺
甫飲過多一夕而卒集中猶有贈聶耒陽詩也
太平御覽卷第八百六十三
