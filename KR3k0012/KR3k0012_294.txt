太平御覽卷第二百九十四
兵部二十五
示弱示強
示弱
孫子曰兵者詭道也(無常形以詭詐爲道若息侯誘蔡楚子謀宋也)故能而示之
不能用而示之不用(言巳實能用師外示之怯也若孫臏示弱而制龐㳙)近而示之
遠遠而示之近(欲進而理去道也言多疑設其近誑曜敵軍示之以遠本從其近若韓信之襲安邑)
(陳舟臨晉而渡夏陽)
又曰古之善用兵者能使敵人前後不相及衆寡不相待
貴賤不相求上下不相扶卒離而不集兵合而不齊(多設詐變)
(出東見西攻南引北亂之使彼張惶離亂而不集聚也)合於利而動(暴之使離亂之使不齊動兵而)
(戰之)不合於利而止
左傳曰蔡聲子謂楚令尹屈建曰若敖之亂伯賁之子苗
賁皇奔晉以爲謀主及鄢陵之役楚晨壓晉軍而陣苗賁
皇曰楚師之良在中軍王族而巳若塞井夷竈成陣以當
之欒范易行以誘之(欒書時將中軍范爕佐之易行謂簡兵備欲令楚貪巳而不復顧二穆之)
(兵易以豉反行胡郎反)中行二郤必克二穆(郤錡時將上軍中行偃佐之郤至佐新軍令此)
(三人分良以攻二穆之兵楚子重子辛皆出穆王故日二穆)吾乃四萃於王族必大敗
之(四萃四面集攻之也)晉人從之楚師大敗王夷師&KR1106;(夷傷也吳楚之間謂火滅)
(爲&KR1106;子廉切)子反死之鄭叛吳興則苗賁皇之爲也
戰國策曰趙將李牧常居代鴈門備匈奴以便宜置吏市租
皆輸入于幕府爲士卒費日擊數牛饗士習騎射謹烽火多
間諜厚遇戰士爲約曰匈奴即入盗急入收保有敢捕虜者
斬匈奴每入烽火謹趣入收保不敢戰如是數歲亦不亡
失然匈奴謂牧爲怯趙王讓牧牧如故王怒使人代將歲
餘匈奴每來出戰數不利復遣牧牧至如故約匈奴數來
道狹而旁多阻隘可伏兵乃斫大樹白而書之曰龐㳙死
于此樹之下於是令萬弩夾道而伏期曰暮見火舉而俱
發龐㳙夜至斫木下見白書乃鑚火燭之讀書未畢齊軍
萬弩俱發軍大亂龐㳙乃自剄曰遂成竪子之名
漢書曰韓王信反高帝自往擊至晉陽聞信與匈奴欲擊
漢帝使人使匈奴匈奴匿其壯士肥牛馬徒見其老弱及
羸畜使者十軰來皆言匈奴易擊帝使劉敬復往使匈奴
還報曰兩國相擊此宜誇矜見所長(見示也)今臣往徒見羸
胔老弱(胔音漬一說讀日瘠瘠瘦也)此欲見短伏竒兵以爭利愚以爲
匈奴不可擊也是時漢兵以踰句注三十餘萬衆兵巳業
行帝怒以爲沮吾軍(阻謂止壞也)械繫敬廣武遂往至平城匈
奴果出竒兵圍高帝白登七日然後得解
漢書曰孫策遣軍攻陳登於匡琦城賊初到旌甲覆水郡
下衆寡不敵登乃閉門自守示弱不戰將士銜聲寂若無
人登乘城觀形勢知其可擊乃申命士衆宿整兵器昧爽
開門引軍指賊營步騎抄其後賊周章方結陣不得還船
登縱兵乘之賊遂大敗
晉書曰李矩守滎陽城前趙劉聦將劉暢步騎三萬討矩
屯于韓王故壘相去七里遣使招矩時暢卒至矩未暇爲
備遣使奉牛酒詐降于暢潛匿精勇見其老弱暢不以爲
虞大饗渠帥人皆醉飽矩謀夜襲之暢僅以身免
又曰慕容寳載記曰魏伐并州驃騎李農逆戰敗績寳引
群臣于東堂議之尚書封懿曰今魏師十萬天下之勁敵
也示之以弱岨關拒戰計之上也
陳書曰武帝東討杜龕侯安都軍守北齊軍人據石頭遊
騎至于闕下安都閉門偃旗幟示之以弱耳令城中曰有
登陴看賊者斬及夕賊收軍還石頭安都夜令士卒密營
禦敵之具明辰賊又至安都率甲士三百人開東西掖門
與戰大敗之賊乃退還石頭不敢復逼臺城
後周書曰隋文帝作相之初尉遲迥拒命遣將崔仲文率
兵定關東軍次蓼隄迥將檀讓擁衆數萬仲文以羸師戰
讓悉衆來拒仲文僞北讓軍頗驕於是遣精兵左右翼擊
之大敗讓軍進攻梁郡迥守將劉子寬弃城遁走
隋書曰煬帝大業中彭城賊張大彪宋世模等衆至數萬
作保縣薄山寇掠徐兖隋將董純討之純初閉營不與戰
賊屢桃之不出賊以純爲怯不設備縱兵大掠純選精銳
擊賊合戰於昌慮大破之斬首萬餘級築爲京觀
又曰隋末山賊孟讓衆號十萬屯盱眙煬帝遣王充保都
梁山以拒之久不與戰乃宣言士卒亡叛使賊中聞之讓
果大笑曰王充文法吏何能爲將吾當生縛之於是進攻
其柵充與戰佯不勝讓益輕之乃分兵虜掠充知其可擊
令軍中移竈撤幕設方陣四面而出戰大破之虜男女十
萬餘口讓僅以身免
六韜曰武王問太公曰敵人先至巳據便地形勢又強則
如之何對曰當示以怯弱設伏徉走自投死地敵見之必
疾而赴擾亂失次必離固所入我伏兵齊起急擊前後衝
其兩旁
示強
左傳曰楚將子元以車六百乘伐鄭師入桔祑之門(桔祑鄭遠)
(郊之門也)又入自純門及逵市(純門鄭外郭門也逹市郭内道上市也)懸門不發
楚言而出子元曰鄭有人焉(懸於内城門鄭示楚以間暇故不閑城門出兵而效楚言故子)
(元畏不敢進也)諸侯救鄭楚師夜遁鄭人將奔桐丘諜言曰楚幕
(楚國)有烏乃止(幕帳也)
又曰楚大饑戎伐其西南(戎山夷也)庸人帥羣蠻以叛楚(庸楚屬之小國)
麋人率百濮將伐楚(百濮夷也)於是申息之北門不啓(備中國也)楚
人謀徙於阪高(楚險地也)蔿賈曰不可我能往寇亦能往不如
伐庸夫䴢與百濮謂我饑不能師故伐我我若出師必懼而
歸百濮離居將各走其邑誰暇謀人乃出師旬有五日百濮
乃罷自廬以往振廪同食(往往伐庸也振發也廪倉也同食上下無異饌也)
又曰晉文公率諸侯伐楚楚子王從晉師晉退三舍楚
師不止又次于城濮楚師背&KR0566;而舍(&KR0566;丘陵險阻名也&KR0566;音携)文公患
之聽輿人之誦(恐衆畏險故聽其歌誦也)曰原田莓莓舍其舊而新是
謀(高平日原喻晉軍美盛若原田草也莓然可以謀立新功不足念舊惠也)晉大夫狐偃曰戰
也戰而捷必得諸侯若其不捷表裏山河必無害也(晉國外河)
(而内山也)晉車七百乘韅靷鞅靽(五萬二千五百人也在背曰&KR4097;在匈曰靷在腹曰鞅在後曰靽)
(言駕乘修備韅呼見切靷與進切)晉侯登有莘之墟以觀師曰少長有禮
其可用也(有莘故國名也)遂伐其木以益其兵(伐木以益攻戰之具盖亦示強也)
終敗楚師
又曰晉侯伐齊齊侯登巫山以觀晉人使司馬斥山澤之
險雖所不至必旆而䟽陣之(斥候也䟽建旌旗以爲陣示衆也)使乘車者
左實右僞以旆先(僞以衣物爲人形也建旆以先驅)輿曳柴而從之(以揚塵)
齊侯見之畏其衆也乃脫歸(脫不張旌幟也)
又曰蔡聲子聘楚謂令尹屈建曰子儀之亂折公奔晉以
爲謀主繞角之役析公曰楚師輕佻易震蕩也若多鼔鈞
聲以夜軍之(鈞同其聲)楚師必遁晉人從之楚師宵潰晉遂侵
蔡襲沈獲其君敗申息之師于桑隧獲申麗而還鄭於是
不敢南面楚失諸華則析公之爲也
漢書曰景帝時匈奴大入上郡天子使中貴人從李廣(中官)
(之幸貴也)勒習兵擊匈奴貴人將數十騎出獵見匈奴三人與
戰被射傷中貴人煞其騎且盡中貴人走廣廣曰是必匈
奴射鵰者也(鵰善飛故使善射者射之)廣乃遂從百騎往馳三人令騎
左右翼而廣身射彼三者殺其二人生得一人果射鵰者
也遥見匈奴有數千騎廣以爲誘騎驚上山陣廣之百騎
皆大恐還馳走廣曰吾去大軍數十里今若走匈奴追射
我立盡今我留匈奴必以我爲大軍誘之必不敢擊我廣
令諸騎曰前到匈奴陣二里所止令曰皆下馬解鞌其騎
曰虜多且近即急奈何廣曰彼虜以我爲走今皆解鞌以
示不走用堅其意胡騎遂不敢擊有白馬將出護其兵於
是廣上馬與十餘騎奔射殺之而復還至其騎中解鞌令
士皆縱馬卧是時會暮胡兵終怪之卒不敢擊向夜半時胡
兵以爲漢有伏軍於旁欲夜取之皆引兵去詰朝廣乃歸
其軍
後漢書曰廉范爲雲中太守會匈奴大入塞范自率士卒
拒之虜衆盛不敵會日暮令軍士各交縛兩炬三頭然火
虜遥見火多謂漢兵救至待朝將退范乃令軍中蓐食晨
往擊之斬首數百級虜自此不敢復向雲中
又曰虞詡爲武郡太守以討叛羌羌乃率衆數千遮詡於
陳倉崤谷詡即停軍不進而宣言上書請兵須到當發聞
之乃分抄傍縣詡因其兵散日夜進道兼行百餘里令吏
士各作兩竈或曰孫臏減竈而君增之兵法日行不過三
十里以戒不虞而今日且二百里何也詡曰虜衆多吾兵
少徐行則易爲所及速進則彼所不測虜見吾竈日增必
謂郡兵來迎衆多行速必憚追我孫臏見弱吾今示強勢
有不同故也旣到郡兵不滿三千而羌衆萬餘攻圍赤亭
數十日詡乃令中使強弩勿發先用小弩羌以爲矢力弱
不能至并兵急攻詡於是使二十強弩共射一人發無不
中羌大震退詡因出城奮擊多所傷殺明日悉陳其衆令
從東郭門出北郭門入換易衣服廻轉數周羌不知其數
更相恐動詡計賊當退乃潛遣五百餘人於淺水設伏候
其走路虜果奔因掩擊大破之
通典曰後漢末陳登爲廣陵守孫策遣軍攻登於匡琦城
登使人求救於曹公而密去城十里理軍營處所令多取
柴薪兩束一聚相去十步從横成行令俱起火牙燃其聚
城上稱慶若大軍到賊覩火驚潰登勒兵追奔斬首萬級
也
又曰蜀大將諸葛亮屯于陽平并兵東下亮唯留萬人守
城魏將司馬宣王率二十萬衆拒亮當亮六十里所候邏
白宣王說亮在城中力弱將士失色亮是時意氣自若勑
軍皆卧旗息鼔不得輙出卷幔開四門掃地却洒宣王疑
其有伏於是引軍北趣山亮謂參佐曰司馬懿謂吾有強
伏循山走矣候邏還白亮所言宣王深以爲恨
又曰西晉將杜元凱伐吳陳兵于江陵遣牙門管定周旨
伍巢等率竒兵八百汎舟夜度以襲樂鄕多張旗幟起火
巴山出於要害之地以奪賊心吳都督孫歆震恐與吳將
伍延書曰北來諸軍乃飛渡江也皆破之
又曰東晉末宋武帝爲將討海賊孫恩恩在扈瀆海鹽令
鮑陋遣子嗣之以吳兵一千請爲前驅宋武曰賊兵甚精
吳人不習戰若前驅失利必敗我軍可在後爲聲援不從
是夜宋武多設伏兵兼置旗鼔然一處不過數人明日賊
率衆乃萬餘迎戰前驅旣交諸伏皆舉旗鳴鼔謂四面有
軍乃引退嗣之追奔爲賊所没宋武且戰且退賊旣盛所
領死傷且盡宋武慮不免至向伏兵處乃止令左右脫取
死人衣賊謂當走反停疑猶有伏宋武因呼更戰氣色甚
猛賊以爲然乃引軍去宋武徐歸然後散兵稍集
又日東齊末桓玄簒晉宋武帝起義討玄使將桓謙何湛
之屯覆舟山武帝使羸弱登蔣山多張旗幟玄不之測大
懼武帝與劉毅等分爲數隊進突謙陣皆殊死戰無不一
當百東北風急義軍放火煙塵漲天鼔譟之音震駭京邑
謙等諸軍一時奔散
又曰蕭齊將馮道根守阜陵城戍初到阜陵理城隍遠斥
候有如敵將至者衆頗突之道根曰怯防勇戰此之謂也
理城未畢會魏將党法宗傅堅眼率衆二萬奄至城下道
根塹壘未固城中衆少失色道根命廣開門緩服登城選
精銳二百人出與魏軍戰敗之魏人見意閑且戰又不利
因退走
又曰後魏將宇文測行綏州事每歲河冰合後突厥即來
寇先是常遣居人入城堡以避之測至皆令安堵如舊乃
於要路數百處並多積柴仍遠遣斥候知其動静是年十
二月突厥從連谷入寇去界數十里測命積柴之處一時
縱火突厥謂有大軍至懼而遁走自相蹂踐委弃雜畜及
輜重不可勝數測徐率所部收之分給百姓自是突厥不
敢復至
又曰梁雍州刺史岳陽王蕭登雖稱藩附於西魏而尚有
貳心西魏將楊忠自樊城觀兵於漢濱易旗逓進實騎二
千察登樓覩之以爲三萬也懼而伏焉
崔鴻十六國春秋曰後趙石勒荆州監軍郭敬宼晉襄陽
勒驛令敬退屯樊城戒之使偃藏旗幟寂若無人彼若使人
觀察則告之曰自愛堅守後七八日大騎將至相禁不復
得走矣敬使人浴馬于津周而復始晝夜不絶偵諜還告
晉南中郎將周撫撫以爲勒軍大至懼而奔于武昌敬遂
入襄陽焉
又曰前凉張重華以謝艾爲軍師將軍率騎三萬進軍臨
河後趙石勒將麻秋以三萬衆拒之艾乘軺車寇白慆(慆苦)
(洽切)鳴鼓而行秋遥覩而怒曰艾年少書生冠服如此輕我
也令黑矟龍騰三千人馳擊之艾左右大擾或勸乘馬艾
不從乃下車踞胡牀指麾分處賊以爲伏兵發也懼不敢
進艾又遣將緣河截其後秋軍乃退艾乘擊遂大敗之斬
秋將杜勲汲魚俘斬首三千級秋疋馬奔大夏
太平御覽卷第二百九十泗
