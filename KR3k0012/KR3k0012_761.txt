太平御覽卷第七百六十一
器物部六
觥觚巵
&KR1250;&KR0678;斝鍾
瓉鐏彛滑稽
榼壷洗
觥
三禮圖曰觥受七升以兕角爲之
詩曰我姑酌彼兕觥維以不永傷(兕觥角爵也)
又曰躋彼公堂稱彼兕觥萬壽無疆(公堂學校也觥所以誓衆也)
又曰兕觥其觩(音虬)旨酒思柔彼交匪敖萬福來求(兕觥罰爵也言)
(上丁無失禮者其罰爵徒觩然陳設而巳)
左傳曰晉趙孟叔孫豹曹大夫入于鄭鄭伯兼享之趙孟
賦棠棣穆叔子皮及曹大夫興拜舉兕爵曰小國頼子知
免於戾矣(兕爵所以罰不敬言小國蒙趙孟德自知此罰戮)
觚
三禮圖曰觚受三升兊(音銳)下方足&KR0238;赤中青雲飾小其尾
周禮曰梓人爲飲酒噐觚三升獻以爵而酬以觚
語曰子曰觚不觚觚哉觚哉(孔子曰削觚而志有所念觥不時成或曰觚哉觚哉觚小)
(器耳心不專一尚不時成况於大事也)
周地圖記曰秦使蒙恬北築長城又於原上築城以觚尊
酒而祭有鶉飛止觚上因名鶉觚縣
劉伶酒德頌曰止則操巵執觚
巵
說文曰巵圜器也小巵也(圜音圓音伹)
禮曰父母舅姑之敦(音推)牟巵&KR1250;非餕莫敢用
史記曰高祖奉玉巵起爲太上皇壽也
漢書曰沛公與項羽會鴻門樊噲居營外聞事急乃持楯
直入帳下羽問爲誰張良曰沛公驂乘羽曰壯士哉賜巵
酒彘肩噲飲酒拔劒切肉食之羽曰復能飲乎曰死且不
辭豈憚巵酒
韓子曰棠谿空見韓昭侯曰今有白玉巵而無當有瓦巵
而有當君渴將何以飲君曰以瓦巵棠谿空曰白玉巵至
貴君不以飲者以其無當耶君曰然空曰爲人君漏泄群
臣之語猶玉巵無當也空每見而出昭侯必獨卧惟恐夢
言泄於妻妾
戰國策曰昭陽爲楚伐魏覆軍殺將得八城移師而攻齊
陳軫爲齊王使見昭陽再拜謝賀戰勝起而曰臣竊譬楚
有詞者賜其舍人酒一巵舍人相謂曰數人飲不足一人
飲有餘請畫地爲蛇蛇先成者飲酒一人蛇先成引酒且
飲之乃左手持巵右手畫蛇曰吾能爲之足足未成一人
蛇成奪其巵曰蛇固無足子安得爲之足遂飲酒今子伐
齊爲蛇畫足也
淮南子曰霤水足以溢壷榼而江河不能實漏巵
塩鐵論曰川源不能實漏巵
魏文帝荅楊脩書曰重惠流離巵昭厚意
晉傳咸汙巵賦曰人有遺余琉璃巵者小兒竊弄墮之不
㓗意旣惜之又感寳物之汙辱乃喪其所以爲寳况君子
行身而可以有玷乎
&KR1250;(音移)
說文曰&KR1250;似羹魁柄中有道可以注水
纂文曰&KR1250;水器也
儀禮曰嫡入室媵御奉&KR1250;沃盥
左傳曰晉公子過秦秦伯納女五人懷羸與焉奉&KR1250;沃盥
旣而揮之(&KR1250;沷盥噐揮湔也)怒曰秦晉匹也何以卑我
國語曰勾踐命諸稽郢行成於吳曰勾踐願請盟一介適
女執箕帚以胲姓於王宫一介適男奉&KR1250;盤以隨諸御(胲備)
(也音該)
醆斝(醆與盞同)
說文曰斝玉爵也或說斝受十六升詩曰或獻或酢洗爵
奠斝禮曰醆斝及尸君非禮也是謂僣君(醆斝先王之爵也)
又曰季夏六月魯以禘禮祀周公爵用玉琖仍雕
左傳曰齊侯伐燕燕人賂以瑶甕玉櫝斝耳(斝耳玉爵也)不克
而還
又曰鄭火禆竈言於子産曰若我用瓘斝玉瓉鄭必不火
子産不許曰天道遠人道邇非所及也竈焉知天道
鍾
孔叢子曰平原君強子高酒曰昔有遺諺堯舜千鍾孔子
百觚子路嗑嗑(音)日飲百榼吾子何辤焉子高曰以予所
聞賢聖以道德兼人未聞以飲食也
沈約宋書曰蕭思話常從太祖登鍾山中道有盤石清泉
上使於石上彈琴因賜以銀鍾酒曰相賞有松石間意
凉州記曰胡安據等發張駿冡得馬瑙鍾
論衡曰文王飲千鍾孔子百觚若酒用千鍾則肉宜百牛
酒用百觚則肴宜用千羊則文王身如防風孔子體如長
狄乃能堪之
瓉(慈但切)
三禮圖曰主瓉受四升徑八寸形如盤其柄以圭有流前
注〇書曰平王錫晉文侯秬鬯圭瓉(孔安國日以圭爲枘柄謂之圭瓉也)
詩曰爾珪瓉秬鬯一卣(音酉)
又曰瑟彼玉瓉黃流在中(玉瓉圭瓉也圭瓉文狀以圭爲柄黃金爲勺青金爲外朱中央)
周禮曰裸(音貫)圭有瓉(鄭司農云於圭頭爲器可以鬯祼之祭謂之瓉也漢禮瓉盤大在三升)
(口徑八寸下有盤口經一尺也)
又曰祼圭尺有二寸有珪以祀宗廟也
禮曰賜珪瓉然後祭
又曰祀周公於太廟灌用玉瓉大圭(瓉形如盤容五升以大圭爲柄是謂圭瓉)
白虎通曰圭瓉者噐之名所以受灌之噐以圭瓉飭其柄
樽彛
說文曰樽酒器也罍龜目酒尊也木刻爲雲象其施不窮
爾雅曰彝卣罍器也(皆酒尊彛其名也)卣中尊也
易曰樽酒簋二用缶納約自牖終无咎
書曰用賚𡭗秬鬯一卣(卣中尊也)
詩曰我姑酌彼金罍惟以不永懷
周禮曰司尊彛掌六尊六彛之位春祠夏禴祼用雞彛鳥
彛皆有舟其朝獻用兩獻(音娑)尊其再獻用兩象尊皆有罍
秋嘗冬蒸祼用斝彛黃彛皆有舟其朝獻用兩箸(直略切)尊
其饋獻用兩壷尊皆有罍(彛亦尊也彝法也言爲法之正也雞彛鳥彛謂刻而畫之爲雞)
(鳳之形也皆有舟鄭司農云舟遵下臺也若今時氶盤也獻讀曰犧犧遵飾以翡翠象遵以象鳳皇或曰以象骨飾)
(尊也斝讀爲嫁彛畫禾稼也黃彝黃目尊也著尊者著地無足壷尊者以壷爲尊)
禮曰五獻之尊門外缶門内壷君樽瓦甒(音武)此以小爲貴
也(壷大一石瓦甒缶大小未聞也易日樽酒貳用缶也)犧樽䟽布羃(音覓)樿(之善切)勺此
以素爲貴也
又曰夫禮之初始諸飲食其燔黍椑(音伯)豚汙(音瓜切)尊而抔
(薄侯切)飲(鄭玄云汙樽鑿地爲撙也抔飲以手掬之也)
又曰黃目欝氣之上尊也黃者中目者氣之清明者也言
酌於中而清明於外也(黃目黃彛也)
又曰魯季夏六月以禘禮祀周公於太廟尊用犧象山罍
欝尊用黃目(犧尊以沙明爲畫象骨飾之欝欝鬯之噐黃目黃彛)
又曰泰有虞氏之尊也山罍夏后氏之尊也著殷之尊也
犧象周之尊也(泰用瓦着地無足)
傳曰犧象不出門喜樂不野合
漢書曰梁孝王有罍尊(上刻雲雷象也)直千金戒後代善寳之王
任后聞而欲得之王讓大母李太后曰先王有命無得以
樽予(音與)人他物雖百鉅萬猶自恣任后絶欲得之王讓直
使人開府取樽賜任后天子下吏驗問公卿治奏以爲不
孝讓誅也
東觀漢記曰王覇擊賊作倡樂賊射營中覇前酒樽覇坐
不動
又曰章帝時美陽得銅酒樽采色青黃有古文後漢書曰
章帝初元七年槐里歧山得銅樽一枚
晉起居注曰穆帝升平二年尚書左丞劉兖元會曰彭城
計佐虞興發白虎樽而羣觀輻湊中蘭臺令史張玄不禁
免玄令史
沈約宋書曰正旦元會設白虎樽於殿庭樽盖上施白虎
有能獻直言者則發此樽飲酒蓋杜舉之遺式也蓋爲白
虎疑是後人所加欲令猛如虎無所忌憚也
晏子春秋曰晉欲攻齊使范昭觀焉景公觴之范昭曰請
君幸樽酌晏子命撤樽革具范昭歸曰齊不可伐也吾欲
慙其君晏子知之孔子聞之曰不越於樽爼之間折衝千
里也
莊子曰市上之人有善戴尊者(酒尊也)累十尊而行人有與
之更者行道未半而以其尊顛
又曰百年之木破爲犧樽青黃而文之其一斷在溝中比
犧樽於溝之斷則美惡有間矣其於失往一也桀跖與魯
史行義有間矣然其失性均也
又曰純朴不殘孰爲犧樽白王不毀孰爲珪璋道德不廢
安取仁義
淮南子曰百圍之木斬而爲犧樽龍蛇虎豹曲成文章(高誘)
(曰爲蟠龍伏虎之狀也)
又曰夫聖人之道猶中衢而設樽耶過者斟酌多少不同
各得其所宜
又曰夫奉一爵酒不知於邑(言其輕也)挈石之樽則白汗交流(言其)
(重也)又况羸天下之憂而任海内之事者乎重於樽亦遠矣
風俗通曰坐不移樽俗說几宴飲者移轉樽酒令人訟諍
志林曰先代不識犧樽但云沙畫之飾以翠羽至魏明帝
時魯郡於地中得齊大夫子尾送女噐有犧樽作犧牛形
自𡭗乃知其定形
吳越春秋曰闔閭女自殺以銀樽送之
鄴中記曰石虎正會殿前有白龍樽作金龍於東箱西向
龍口金樽受五十斛
涼州記曰胡安據等發張駿陵得白玉樽受三升戴延之
西征記曰太極殿中有銅龍長三丈銅樽容三十斛正旦
大會龍從土中受酒口吐之於樽中
傅玄朝會賦曰跱鳳虎之二樽清酤皆以淵停
蔡邕論銘曰漢獲齊侯寳樽于槐里也
孫綽陽燧樽銘曰詳觀兹噐妙巧竒絶酌焉則注受滿則
閉(𥙷結切)吐寫適會未見其竭
滑稽
崔浩漢記音義曰滑稽酒噐也轉注吐酒終日不巳若今
之陽燧樽
史記曰吳王夫差取子胥尸盛以鴟夷革而浮之江中(應劭)
(曰取馬革爲䲻夷鴟夷榼形)
漢書揚雄酒賦曰鴟夷滑稽腹大如壷晝日盛酒人復借
酤常爲國噐託於屬車
榼
說文曰榼酒噐也椑(音鼙)圜榼也
左傳曰晉欒鍼使行人執榼承飲造于子童
謝承後漢書曰陳茂爲豫州别駕與刺史周敞行部到穎
川陽翟傅車有美酒一椑敞敕載酒以行茂取椑擊柱破
之曰使君傅車榼載酒非宜
王隱晉書曰宣帝旣滅公孫淵還作榼兩口二種酒持着
馬上先飲佳酒塞口而開毒酒與牛金金飲而死
北齊書曰元韶字世胄魏室竒寳多入韶家有馬瑙榼容
三外玉縫之皆稱西域鬼作也
凉州記曰胡安據等發張駿陵得流離榼
孔叢子曰子路嗑嗑飲百&KR1845;(巳貝鍾門)
列異傳曰濟北弦起神女來遊車上有壷榼青白流璃五
具
續齊諧記曰王敬伯夜見一女命婢取酒提一渌沉&KR0238;榼
曹毗杜蘭香傳曰蘭香降張實輒賫元榼
馬融奏事曰楚將吳起或遺之一榼酒注之上流使士卒
迎流飲其下明不獨也
劉伶酒德頌曰止則操巵執觚動則挈榼提壷
壷
三禮圖曰洗壷受一斛口徑一尺頭高五寸大中身兊(音銳)
下赤&KR0238;中元上加青雲氣方壷受一斛腹圜足口方圜壷
受一斛腹方足口圜
詩曰顯甫餞之清酒百壷
周禮曰挈壷氏以令軍井(壷所以盛飲故以壷表井中)凢軍事懸壷以
序聚柝(懸壷以爲漏也檮竟託)
禮曰其以乘壷酒賜人亦曰乘壷酒(乘壷四壷)尊壷者面其鼻
(鼻在面上言向人也)
左傳曰晉侯問原守於寺人㪍鞮對曰昔趙襄以壷飱從
徑餒而弗食故處原
漢書曰東方朔曰壷者所以盛也
晏子春秋曰景公遊於紀得金壷發視之中有丹書
韓子曰晉公子重耳過曹僖負羈盛黃金於壷充之以食
令人遺公子也
說苑曰五大夫願衛人也負壷入井終日灌一區
國語曰勾踐召范蠡而問焉曰諺有之曰觥飲不及壷飡
(言志在觥飲慮不至壷食喻巳德小不能遠啚)今歲晚矣子將奈何曰臣聞追亡
人也蹶而趣之唯恐不及王曰諾遂伐吳
神仙傳曰壷公賣藥常懸一壷於坐上日入之後公輙跳
入壷中
搜神記曰吳王夫差女王悅童子韓重結氣死形見將重
入冡取崑崙玉壷與之
琴操曰伍員奔吳過漂陽瀨溪見一女擊漂於水中旁有
壷漿乃就乞飲飲畢謂女子曰掩夫人壷口女子知其意
自投瀨溪而死
洗
三禮圖曰洗高三尺口徑尺五寸足徑三尺士鐵大夫以
上銅爲之諸侯白金飭天子黃金飭
儀禮曰設洗于阼階東南
禮曰其水在洗東祖天地之左海也
魏武令曰臨祭就洗以手擬水而不盥以絜爲敬未聞擬
向不敬之禮吾親受水而盥
太平御覽卷第七百六十一
