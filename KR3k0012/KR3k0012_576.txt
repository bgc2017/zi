太乎御覽卷第五百七十六
樂部十四
磬瑟筝
筑準
磬
說文曰磬樂石也古者母句氏作磬
爾雅曰大磬謂之毊徒鼓磬謂之蹇郭璞曰毊音囂以玉
飾之
禮記明堂位曰垂之和鍾叔之離磬
又曰諸侯之宫懸祭以白壯擊玉磬諸侯之僣禮也
周禮春官胝膫掌擊頌聲笙磬(磬在東方曰笙生也在西方曰頌或在庸功也)磬
師掌教擊磬
又曰鳬氏爲磬也
毛詩即頌曰旣和且平依我磬聲
左傳曰晉師從齊師入自丘輿擊馬陘齊侯使賓媚人賂
以紀甗玉磬
尚書曰徐州泗濱浮磬孔安國注曰泗水涯水中見石可
以爲磬
論語曰擊磬襄入于海
又曰子擊磬於衛有荷蕢而過孔氏之門者曰有心哉擊
磬乎(子擊磬者樂也蕢草噐也荷此噐賢人避世也有心哉善其音有所病於世)
國語曰魯餓臧文仲以玉磬如齊以糴
東觀漢記曰王阜爲重泉令鸞集學宫阜擊磬鸞應磬而
舞焉
魏志曰武帝至漢中得杜䕫說舊法始復設擊軒懸磬于
今用之受之於杜夔也
陳書曰吴明徹自壽陽入朝輿駕幸其第賜鍾磬一部
三禮圖曰胶廣長三寸長尺三寸半十六枚同一筍簴謂
之編磬在東方曰笙磬在四方曰頌磬
山海經曰鳥危之山其陽多磬
又曰小華之山其隂多磬石高山涇水出焉其中多磬
白虎通曰磬者夷則之氣萬物之成其氣磬故曰磬有貴
賤焉有親疎焉有長幼焉此三者行然後王道得王道得
然後萬物成天下樂之故樂用磬也
王子年拾遺記曰浮瀛即瀛洲也上有青石可爲磬長一
丈而輕若鴻毛
洞冥記曰漢武帝起招仙靈閣於甘泉宫西其上懸浮金
輕至之磬也
王韶之始興記曰縣下流有石室内有懸石扣之聲若磬
響十餘里
淮南子曰孟冬之月北宫御女黑衣綵擊磬石
又曰禹以五音聽政懸鍾鼓磬鐸置鞀以待四方之士爲
號曰教寡人以道者擊鼓喻寡人以義者擊鍾告寡人以
事者振鐸語寡人以憂者擊磬
五經要義曰磬立秋之樂也
吕氏春秋曰堯命夔拊石擊石以象上帝玉磬之音以舞
百獸代夲云叔所造不知何代人(又曰無句作磬古史考曰堯時人)
周禮冬官考工記磬氏爲磬倨句一矩有半(必先度一矩爲句一矩爲)
(股而求其絃旣而以一矩有半觸其弦則磬之倨句也磬之制有大小此假矩以定倨句非用其度也)其博
爲一(博謂服博博廣也)股爲二鼓爲三三分其股博去一以爲鼓
博三分其鼓博以其一爲之厚(郑衆云股磬之上者也鼓其下小者所當擊也郑玄謂股)
(外面鼓内面也假令磬股廣四寸半者股長九寸股廣三寸長尺三半厚一寸)巳上則摩其旁(鄭玄)
(云磬声太上則摩鑢其旁也郑玄謂太上声清也薄而廣則濁也)巳下則摩其端(太下声濁也矩)
(而厚則清)
又曰磬師掌教擊磬(教教視瞭磬亦編於鍾也)教縵樂讌(樂之)鍾磬(郑玄云縵)
(謂雜声之和樂者斈記曰不斈操縵不能安絃宴謂房中之樂所謂隂声二樂皆教其鍾磬)
通禮義纂曰晉賀脩奏登歌之簴采玉造小磬宗廟殿用
玉郊丘用石夲法堂上樂以歌爲故名歌鍾歌磬唐制設
磬於壇上之西歌鍾於東近南北向至匏竹立於壇下
又曰黃帝使伶倫造磬
又曰天地尚質用石磬宗廟及殿庭尚文用玉磬必用之
者聲清正者隂陽之察主於金石也
又曰唐禮皇后享先蚕設十二磬於辰位隂陽之察主於
清濁是以用磬而不用鍾也
瑟
白虎通曰瑟者閑也所以懲忿窒欲正人之德也故曰瑟
有君父之節臣子法商角則君父有節臣子有義然後四
時和然後萬物生故謂之瑟大瑟謂之灑長八尺一寸廣
一尺八寸二十七絃
爾雅曰徒鼓瑟謂之步
三禮圖曰雅瑟長八尺一寸廣二尺八寸二十三絃其常
用者十九絃其餘四絃謂之蕃羸也頌瑟七尺二寸廣尺
八寸二十五絃盡用也
蔡邕月令章句曰瑟前其柱則清却其柱則濁
毛詩鹿鳴篇曰&KR0687;&KR0687;鹿鳴食野之苹我有嘉賓鼓瑟吹笙
又車鄰曰旣見君子並坐鼓瑟
禮記曰清廟之瑟朱絃而䟽越一唱而三歎有遺音者也
此雅淡之樂也言至和不在於音故不湏絙絃促柱以慆
人心也
論語曰由之瑟奚爲於丘之門陽貨曰孺悲欲見孔子孔
子辝之以疾將命者出戶取瑟而歌使之聞之
又曰仲尼問曾哲曰點𡭗何如鼓瑟希鏗𡭗捨瑟而作曰
暮春者春服旣成冠者五六人童子六七人浴乎沂風乎
舞雩詠而歸
周書曰師曠見太子晉師曠束躅其足曰善哉善哉王子
曰太師乎何舉足驟師曠曰天寒之躅是以數舉也王子
曰請入坐遂敷席注瑟師曠曰歌無射曰國誠寕矣遠人
來觀脩義經矣好樂無荒乃注瑟於王子
漢書曰萬石君石奮其父趙人姉能鼓瑟高祖曰若能從
我乎曰願盡力於是高祖召其姉爲美人
又楊惲報孫會宗書曰惲本秦人能爲秦聲婦趙女也雅
善鼓瑟
又曰莽何羅及走趍卧内頋入行觸寳瑟僵仆金日磾得
抱何羅因呼曰何羅反
吕氏春秋曰古朱襄氏之治天下多風陽氣畜積果
實不成故王建作爲五絃之瑟以來隂以定群瞽瞍制
五絃之瑟作十五之絃舞益以八絃爲二十三絃(高誘曰王建朱)
(襄之臣)
慎子曰公輸子巧用材也不能以檀爲瑟
韓詩外傳曰趙王使人於楚鼓瑟遣之曰無失吾言使者
受命伏而不起曰大王鼓瑟未嘗若今日之悲也王日然
鼓瑟者固方調也使者曰調則可記其柱王曰不可天有
燥濕絲有緩急柱有推移不可記也使者曰臣請此以諭
楚之去趙千有餘里亦有吉凶之變凶則弔之吉則賀之
猶柱之有推移不可記
典略曰百里奚虞大夫晉君以女爲秦穆夫人用奚爲媵
奚亡走宛楚人執之秦穆公知其賢欲厚貨以求之恐楚
不與乃以羖羊皮贖之號五羖大夫秦遂以覇奚相秦其
妻傭浣入宫見琴者之自言能鼓瑟歌曰百里奚母已
死葬南溪墳巳覆以紫春莫黎搤伏雞西入秦五羖皮今
日冨貴捐我爲百里奚乃識之〇尸子曰夫瑟二十五絃其
僕人鼓之則爲笑賢者以其義鼓之欲樂則樂欲悲則悲
雖有暴君爲之立變
世夲曰庖羲氏作瑟瑟㓗也一使人精㓗於心淳一於行
也
王子年拾遺錄白圓山其形圓也有木林疾風震地而林
木不動以其木爲瑟故曰静瑟也黃帝使素女鼓庖羲氏
之瑟滿席悲不能已後破爲七尺二寸二十五絃
韓子曰齊宣王問巨倩曰儒者鼓瑟乎對曰不也瑟者也
以小絃爲大聲以大絃爲小聲是細大以易序貴賤易位
儒者爲害義故不能宣王曰善
筝
說文曰筝鼓絃筑身樂也
風俗通曰謹按樂記筝五絃筑身也今并涼州筝形如瑟
不知誰作也按京房制五音唯加瑟十三絃此乃筝也今
雅樂筝十二絃他樂皆十三絃如筝稍小曰雲和樂府不
用
史記曰秦逐客李斯上書曰夫擊甕缶彈筝搏髀而歌
嗚嗚使快耳者真秦之聲
晉書曰謝安壻王國寳專利無檢行安悪其人每抑之武
帝末年嗜酒而會稽王道子昏醟尤甚於是國寳䜛䛕之
計稍行於王相之間而好利險陂之徒以安功名盛極構
之嫌隙遂成帝召桓伊飲讌謝安侍坐帝令伊吹笛伊神
色無迕即吹爲一弄乃放笛云臣於筝分乃不及笛然自
以韻合歌管請筝歌并請吹笛人帝善其調逹乃勑御府
對曰御府於臣必自不合臣有一奴善相便串帝弥賞其
放率乃許召之奴旣吹笛伊便撫筝而歌曰爲君旣不易
爲臣良獨難忠信事不顯乃有見疑患周旦佐文武金縢
功不刊推心輔王政二叔反流言其聲慷慨俯仰可觀安
泣下沾衿乃越席而就之捋其鬚曰使君於此不凢帝甚
有愧色
梁書曰羊偘字祖忻身長七尺八寸雅愛文史及孫吴兵
法姬妾列侍窮極奢靡有彈筝人陸大喜著鹿角瓜長七
寸舞人張淨琬腰圍一尺六寸時人咸云能掌上舞
俗說曰謝仁祖爲豫州主簿在桓温閣下聞其善彈筝便
呼之旣至取筝與令彈謝即理絃撫筝因歌曰秋風意殊
道桓大以此知之取謝引詣府
襄沔記曰辛居士名宣仲隴西人大明末寓居襄陽縣西
六里多植松竹栖遟其下静嘿不交塵俗林中起一草廬
容膝而已善彈筝與淮南胡陶京兆駱惠度同志爲友常
共讌集此林陶能吹笛惠度工歌拾林下絃管道韻時人
謂之三公樂宋邵陵王休若爲南雍州刺史躬往浩焉宣
仲正在林中彈筝了不廻顧逡廵致筝於席延邵陵與語
纔𫐠寒温而巳時邵陵客有述其旨者授筝令彈再三固
請荅曰(幸非王門伶人何事見逼所勝於君者正舉止自由若聞君鞫躬復與君)何異占對詳
雅衆不能屈齊文惠臨州吴興沈約奉教聘引並不降志
約乃共論文章宣仲輙言莊老旣各言其志不能相屈建
武中遇疾卒惠度及陶並不知所終
英雄記曰吕布詣袁紹紹患之布不自安因求還洛陽紹
聽之丞制使領司&KR0674;校尉遣壯士送布而隂殺之布疑其
圖巳乃使人鼓筝於悵中潜自遁出夜中兵起而布己亡
紹聞懼爲患募追之皆莫敢近遂復歸
燉煌實錄曰索丞宗伯夷成善鼓筝悲歌能使喜者墮淚
改調易謳能使戚者起舞時人号曰雍門周
魏略曰游楚好音樂乃畜琵琶筝每行將以自隨
吴質別傳曰魏文帝與吴質書曰斬泗濱之梓以爲筝
傳子曰郝素善彈筝雖伯牙妙手吴姬竒聲何以加之
傳玄筝賦序曰以爲蒙恬所造今觀其器上崇似天下圓
似地中空准六合絃柱擬十二月設之則四象在鼓之則
五音發斯乃智仁之器豈蒙恬亡國之臣所能閞思哉(合清)
(樂筝並十有二絃他樂皆十三絃軋筝以行竹潤其端而軋之彈筝以骨瓜長寸餘以代指也)
筑
樂書曰筑者形如頌琴施十三絃頂細肩圓品聲按柱鼓
法以左手扼之右手以竹尺擊之隨調應律唐代編入雅
樂也
釋名曰筑以竹鼓之也如筝細項(案今制身長四尺二寸項長三寸圍四寸五分)
(項七寸五分闊七寸五分下闊六寸五分)
史記曰高漸離善擊筑與荆軻友見軻刺秦王不中而死
乃變姓名入秦欲爲軻報讎市中擊筑而乞人觀而美奏
之秦王聞召之於前擊之王悅猶以疑焉熏其兩目置於
帳中王躭之親近於漸離漸離望秦王歎息之聲舉筑以
擊中王膝王怒之
又曰高祖過沛大享故人父老酒酣高祖擊筑而歌曰大
風起兮雲飛揚威加海内兮歸故鄕
又曰荆軻之燕與屠狗高漸離飲於燕市酒酣高漸離擊
筑荆軻和而於市中相樂也己而相泣旁若無人
準
京房曰準竹聲不可以度調故作準以定數準之狀如瑟
長一丈而十三絃隠間九尺以應黃鍾之九寸中央一絃
下有書分寸以爲六十律清濁之節矣
太平御覽卷第五百七十六
