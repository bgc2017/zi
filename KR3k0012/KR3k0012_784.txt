太平御覽卷第七百八十四四夷部五
東夷五
豆莫婁沃沮肅愼
勿吉扶桑女國
文身大漢流求
豆莫婁
後魏書曰豆莫婁國在勿(吉國)北千里去洛陽六千里舊北
夫餘也
沃沮
范曄後漢書曰東沃沮人性質直強勇便持矛步戰
魏志曰東沃沮在高句驪盖馬大山之東濱大海而居無
大君王世世有邑長其言語與句麗大同時時小異漢初
燕亡人衛滿王朝鮮時沃沮皆屬焉元封二年伐朝鮮分
其地爲四郡以沃沮爲玄莵郡後爲夷貊所侵還屬樂浪
今諸邑落渠帥稱三老臣句驪置其中大人爲使又置文
家以統之稅其貂布食物美女婢妾其土肥美背山向海
宜五榖人性質直少牛馬便持刀矛其國俗制度大較似
句驪其嫁娶之法女年十歲已相許男家迎之長飬以爲
婦至成人更還女(家)責錢畢乃復還男其葬送之法大木
槨長十餘丈開一頭作戶新死皆假埋之湏肌肉盡聚置
槨中舉家皆共一槨刻木如生隨死者爲數又爲瓦鬲置
米其中編懸之於槨戶邊
後漢書曰北沃沮人言海中有女國無男人或傳其國有
神并闚之輒生子云
魏志曰北沃沮一名置溝婁去南沃沮八百里其俗南北
皆同與挹婁接喜乘船寇抄沃沮畏之夏日垣在山上長
深穴中爲守備冬月冰凍船道不通乃下居村落其耆老
言國人嘗乘船捕魚遭風見吹數十日東得一島其上有
人言語不可暁其俗常以七月取童女沈海又言一國亦
在海中純女無男又得一布衣其兩䄂長二文又得一破
舡在岸邊有一人項中復有面與語不相暁不食而死
肅慎
書曰成王旣伐東夷肅慎來賀(海東諸夷武王克商皆通道焉成王即政而叛王服)
(而服之故肅慎相來賀)王俾榮伯作賄肅慎之命(王使策伯為命書以弊賄賜肅慎之)
(夷亡)
後漢書曰挹婁古肅慎之國也在夫餘東北千餘里東濱
大海南與北沃沮接不知其北所極土地多山險車馬不
通人形似夫餘而言各異有五穀麻布出赤玉好貂(所謂挹婁)
(貂是)無君長其邑各有大人處於山林之間土氣極寒常爲
穴居以深爲貴大家至接九梯好飬豕食其肉衣皮冬以
豕膏塗身厚數分以禦風寒夏則祼以尺布蔽其前後其
人臭穢不㓗作厠於中圜之而居自漢興己後臣屬夫餘
種衆雖少而多勇力處山嶮又善射發能入人自弓長四
尺力如弩矢用楛長一尺八寸青石爲鏃鏇皆施毒中人
即死便乘舡好寇盗隣國畏患而卒不能服東夷夫餘飲
食類此皆用爼豆唯挹婁獨無法俗最無綱紀(魏志所載同)
山海經曰不咸出在肅慎國有樹名雄先人代帝於此取
依(其谷無衣中國有聖帝代立者則此木皮可衣)
家語曰孔子在陳惠公賓之於上館時有隼集於陳侯之
庭而死楛矢貫之石砮(楛木名砮箭鏃)其長尺有咫惠公使以隼
如孔子之館問焉子曰隼之來遠矣此肅慎氏之矢也(事具)
(慱物部)
肅愼國記曰肅慎氏其地在夫餘國北可六十日行東濱
大海夏則巢居冬則穴處父子世爲君長無文墨以言語
爲約其畜有馬猪牛羊不知乘馬以爲財産而己猪放山
谷中食其肉㘴其皮績猪毛以爲布無井竃人作瓦鬲四
五升以食㘴則箕踞足𬒮肉而啖之得凍肉㘴其上令煥
土地無塩燒木作灰灌取汁食之俗皆編髮以布作褡
俓尺餘以蔽前嫁娶之法男以毛羽插女頭女和則持歸
然後致禮娉之婦貞而女淫貴壯賤老寡居終身不嫁性
凶悍以無憂喪相尚父母死男子不哭哭者謂之不壯相
盗贓物無多少盡誅殺之雖野處而不相犯死者即日便
葬於野交木作小槨殺猪積槨上冨室數百貧者數十以
爲死者之粮以土覆之以繩繫於槨頭出土上以酒灌
纔繩腐而止無時祭祀也其檀弓三尺五寸括矢長尺有
咫石砮皮骨申石山在國東北取之必先祈神石利入鐡
勿吉
後魏書曰勿吉國在高句驪北舊肅慎國也去洛五千里
國有大水闊三里餘名速木其地下濕無牛有車
馬佃則偶耕車則步推有粟及麥穄(音祭)菜則有葵水氣鹹
凝塩(生樹上亦有塩池多猪無)羊嚼米醖酒飲之能醉婦人則布裙男子
猪大皮裘婚之夕男就女家執女乳而罷便以爲定仍爲
夫婦俗以人溺洗手面頭挣虎豹尾其父母春夏死立埋
之冡上作屋不令雨濕若秋冬死以其尸哺貂食其肉多
得之國南有從太山魏言太皇有虎豹熊狼不害人其傍
有大莫盧覆鍾國莫多廻國庫婁國素和國其伏弗國延
犁小國拔大何國都羽陵國庫伏眞國魯婁國羽真俟國
前陵各遣朝獻
北史曰勿吉國在高句麗北百鞂鞨也落各自有長不相
㹅一其人勁捍於東夷冣強言語獨異常輕豆莫婁等國
亦患之去洛陽五千里自和龍北二百餘里有善玉山山
北行十三日至祁黎山又北行七日至洛懷水水廣里餘
又北行十五日至太岳魯水又東北行十八日到其國其
部類凡有七種一號栗末部與高麗接勝兵數千多驍武
每寇高麗其二曰伯咄部在栗末北勝兵七千其三日安
車骨部在伯咄東北其四曰拂涅部在伯咄東其五曰號
室部在拂涅東其六曰黑水部在安車骨西比其七曰山
部在栗末東南勝兵並不過三千而黑水部尤爲勁徤自
拂涅以東矢皆石鏃即古肅慎氏也東夷中爲強國所居
多依山水渠帥曰大莫弗瞞(母官切)咄國南有從太山者俗
甚敬畏之人不得山上溲汙行經山者以物盛去地卑濕
築土如堤鑿穴以居開口向上以梯出入其妻有外淫者
人告其夫夫輒殺妻而後悔必殺告者由是姦淫事終不
敢發人皆善射以射獵爲業角弓長三尺箭長尺二寸常
以七八月造毒藥傳矢以射禽獸中者立死煑毒藥氣亦
能殺人
又曰延興中勿吉國遣乙力支朝獻大和初又貢馬五百
疋乙力支稱初發其國乘舡溯難可西上至太沵河沉船
於水南出陸行度洛孤水從契丹西界逹和龍自云其國
先破高句麗十落密共百濟謀從水道并力取高麗遣乙
力支奉使大國謀其可否詔勑三國同是藩附宜共和順
勿相侵擾乙力乃還從其來道取得夲舡汎逹其國
隋書曰開皇初勿吉國相率遣使貢獻文帝詔其使曰朕
聞彼土人勇今來實副朕懷視𡭗等如子𡭗等宜敬朕如
父對曰臣䓁僻處一方聞内國有聖人故來朝拜旣親奉
聖顔願長爲奴僕其國西北與契丹接每相劫掠後因其
使來文帝誡之使勿相攻擊使者謝罪帝因厚勞之令
宴飲於前使者與其徒皆起舞其曲折多戰闘容上頋謂
侍臣曰天地間乃有此物常得用兵意然其國與隋懸隔
唯栗末白山爲近焬帝初與高麗戰頻敗其衆渠師突地
稽率其部降拜右光禄大夫居之柳城與邊人來往悅中
國風俗請被冠帶帝嘉之賜以錦綺而褒寵之及遼東之
役突地稽率其徒以從每有戰功賞賜甚厚
扶桑國
南史曰扶桑國者齊永平元年其國有涉門慧深來至荆
州說云扶桑在大漢國東二萬餘里地在中國之東其土
多扶桑木故以爲名扶桑葉似桐初生如笋國人食之實
如梨而赤績其皮爲布以爲衣亦以爲錦作板屋無城郭
有文字以扶桑皮爲紙無兵甲不攻戰其國法有南北獄
若有犯輕罪者入南獄重罪者入北獄有赦則放南獄不
赦北獄在北獄者男女相配生男八歲爲奴生女九歲爲
婢犯罪之身至死不出貴人有罪國人大會坐罪人於坑
對之宴飲分訣若死别焉以灰繞之其一重則一身屏退
二重則及子孫三重者則及七世名國王爲乙祁貴人第
一者對盧第二者小對盧第三爲納咄沙國主行有鼓角
導從其衣色隨年改易甲乙年青景丁年赤戊巳年黃庚
辛年白壬癸年黑有牛角甚長以角載物至勝二十斛有
馬車牛車鹿車國人飬鹿如中國畜牛以乳爲酪有赤梨
經年不壞多蒲桃其地無鐵有銅不貴金銀市無租估其
婚姻法壻往女家門外竹屋晨夕灑掃經年而女不悅即
駈之相悅乃成婚婚禮大抵與中國同親喪也日不食祖父
母喪五日不食兄弟伯叔姑姉妹三日不食設坐爲神
像朝夕拜奠不制衰絰嗣王立三年不親國事其俗舊
無佛法宋大明二年罽賓國常有比丘五人游行其國始
佛法經教焉
女國
南史曰沙門惠深云女國在扶桑東千餘其人容白端
正色甚潔白身體存毛髮長委地至二三月&KR1313;入水妊娠
六七月産子女人胷前無乳項後生毛根白毛中有汗
似乳子百日能行三四年則成人矣兒見人驚避偏畏丈
夫食醎草如禽獸醎草葉似邪蒿而氣味醎
文身
南史曰文身國在倿國東北七千餘里人體有文如獸其
額上有三文大直貴文小曲者賤土俗歡樂物豊而賤行
客不齎粮有屋宇無城郭國王所居飾以金銀珍麗遶
屋爲壍廣一丈實以水銀雨則流于小銀之上市用珍寳
大漢
南史曰漢國在文身國東五千餘里無兵戈不戰代鳳俗
並與文貞國同而言語異
流求
隂書曰流求國居海島之間當見建安郡東水行五日
而至(閩川之東也)土多出銅其王性歡斯名渴刺兜不知其由來有
國代數也彼土人呼之爲可老羊妻曰多快茶所居曰
波羅檀洞壍柵三重環以流水樹棘爲藩王所居舍其
十人十六門彫刻禽獸多闘鏤樹以橘而葉蜜條纖如髮紛然
下垂國有四五師統諸洞洞有小王往往有村村有鳥了
帥並以善戰者爲之自相樹立理一村之事男女皆以白
紵纏髮從頭盤繞婦人以羅紋白布爲帽織闘鏤皮并雜
色紵及雜花以爲衣製裁不一織藤爲苙飾以毛羽兵有
刀矟弓箭劒鼓之屬編紵爲甲或以熊豹之皮王乘木獸
令人舉之而行導從不過數十人國人好相攻擊人皆驍
徤善走難死而耐創諸洞各爲部隊不相救助兩陣相當
勇者三五人相擊射如其不勝一軍皆走遣人致謝即共
和解收取鬪死者共聚而食之食皆用手無賦(歛有)事則均
稅俗無文字視月虧盈以紀時節候草枯以爲年歲人深
目長鼻頗類於胡人縱年老髮多不白無君臣上下之節
拜伏之禮父子同牀而寢婦人産乳必食子衣槽曝海
水爲塩木汁爲醋釀米麴爲酒遇得異味先進尊者凢有
宴會執酒者必待呼名而後飲上王者酒亦呼王名銜杯
同飲頗同突厥歌呼蹋蹄一人唱衆皆和音韻哀怨其死
者氣將絶舉至庭浴其屍以布帛纏之裏以葦草櫬土而
殯上不起墳爲子者數月不食肉有熊羆犲狼尤多猪鷄
無牛羊驢馬厥田良沃先以火燒而引水灌之持一插以
石爲刃長尺餘闊數寸而墾之宜播種樹木同江表氣候
與嶺南相類俗事山海之神祀以酒肴鬪戰殺人便將所
殺人祭其神煬帝大業初海帥何蠻等每春秋二時天清
風静東向依稀似有煙霧之氣亦不知幾千里三年帝令
羽騎尉朱寬入海求訪異俗何蠻言之遂與蠻俱往因到
流求國言語不相通掠一人并取其甲而還時倭國使來
朝貢見之曰此夷邪久國人所用也帝遣武賁郎將陳稜
朝請大夫張鎮同率兵自義安浮海擊之至流求初稜將
南方諸國人從軍有崑崙人頗解其語遣人慰諭之流求
不從拒逆官軍稜擊走之進至其都頻戰皆敗毀其宫室
虜其男女數千人而還
太平御覽卷第七百八十四
