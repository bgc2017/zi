太平御覽卷第七百七十六
車部五
轍軸轂輻
輞軛輨
枕軾箱轙
轊環釭轄
鍊輠當蓋
轑杠覆荅枸
較幰䋺
茵
轍
左傳曰齊師敗績公將馳之曹劌(居衛切)曰未可下視其轍
登而望之曰可矣遂逐齊師旣克公問其故對曰夫大國
難測也懼有伏焉吾視其轍亂望其旗靡故逐之
又曰昔穆王欲肆其心周行天下特皆必有車轍馬跡焉
漢書曰戶牖冨人張負有女(五嫁而夫輙死)人莫敢娶陳平欲得
之負至平家乃負郭窮巷以席爲門(然門多長)者車轍負歸謂
子仲曰固有美如陳平而長貧賤者乎卒與之女
老子曰善行無轍迹
莊子曰汝不知螳蜋怒臂當車轍不知不勝其任也
又曰莊周貸粟于監河侯曰我將得邑金貸子三百周曰
有中道而呼者周視車轍中有鮒魚焉子何爲耶對曰我
東海之波臣也君豈有升斗之水而活我哉(餘具魚門中)
劉伯倫酒德頌曰有大人先生以天地爲一朝萬瑚爲湏
臾日月爲戶牗八荒爲庭衢行無轍迹居無室廬幕天席
地縱意所如
於齊又以葱靈奔宋遂奔晉適趙氏
史記曰淳于髠曰狶膏棘軸所以爲滑也然不能運方穿
漢書曰臨江閔王榮立爲太子廢爲臨江王㘴侵廟壖地
爲宫上徵榮榮行祖於江陵北門旣上車軸折車廢江陵
父老涕泣竊言曰吾王不反矣
轂
詩曰文茵暢轂駕我騏馵
周禮曰轂也者以爲利轉也凢斬轂之道必矩其隂陽陽也
者稹(音奠)理而堅隂也者䟽理而柔是故以火養其隂而齊
諸其陽則轂雖敝不藃(音耗)轂小而長則祚(鋤革切)大而短則
摰(音致)
又曰行澤者欲短轂行山者長轂短轂則利長轂則安
左傳曰楚子與若敖戰臯許射汰輈以貫笠轂
榖梁傳曰長轂五百乘緜地千里(長轂兵車四馬曰乘)
春秋考異郵曰黃池之會滕薛扶轂魯衛參乘
後漢書曰崔駰字亨伯涿郡安平人祖母師氏能通經學
百家之言王莽寵以殊禮賜號義成夫人金印紫綬文軒
丹轂顯於新代
老子曰三十輻共一轂當其無有車之用
桓譚新論曰楚之郢都車掛轂民摩肩市路相交號爲朝
衣新而暮衣弊
左太冲蜀都賦曰累轂疊跡叛衍相傾
張平子東京賦曰乘軒並轂
又曰䟽轂飛軨
又公讌詩曰神飈接丹轂輕輦隨風移
沈休文餞吕僧珍詩曰持轂二崤道楊旆九河隂
輻
易曰輿說輻夫妻反目(說音脱)
周禮曰輪人爲輪斬三材必以其時(三材轂輻牙)輻也者以爲
直指也望其輻欲其揱(音消)爾而纖也進而胝(音視)之欲其肉
稱也參分其轂長二在外一在内以置其輻凢輻量其鑿
深以爲輻廣而鑿淺則是以大枕雖有良工莫之能固鑿
深輻小則是固有餘而強不足故竑(音宏)其輻廣以爲之弱
則雖有重任轂不折參分其輻之長而殺(音)其一則雖有
深泥亦弗溓(讀如)
漢書曰李陵擊匈奴矢盡斬車軸而持之
輞
釋名曰輞羅也周輪其外
周禮曰輪人爲輪斬三材必以其時(三村轂輻牙也牙讀如迓也間或謂之輞)
牙也者以爲固抱也凡揉(而首切)牙外不廉而内不挫旁不
腫謂之用火之善(廉絶也挫所也腫廆也)是故規之以眡其圜(音員)也
萬(音矩)之以眡其匡也
又曰六分其輪崇以其一爲之牙圍叄分其牙圍而&KR0238;其
二(不&KR0238;其踐地者)
軛
續漢書曰文虎伏軾龍道衡軛
齊書曰吳興有項羽神護郡廳事太守不得上太守到郡
必湏祀以軛下牛李安民奉佛法爲太守到郡不與神牛
着屐上廳事又於廳上入關齊俄而牛死葬廟側今呼爲
李公牛
韓詩外傳曰武王伐紂到邢丘軛折爲三天雨三日不休
武王召太公而問之曰未可伐乎太公曰不然軛折爲三
者軍當分爲三也天雨三日欲洒吾兵也
韓子曰鄭縣人得車軛不知其名問人人曰此車軛也俄得
一人復問對曰此車軛也問者大怒曰曩者車軛今又車
軛是何衆也遂與鬪
(音劇)
釋名曰似人履
又曰伏莵在軸上似之也
輨(音管)
說文曰輨軨轂端錔也
枕
䆁名曰枕撗在前若卧床之有枕
方言曰軫謂之枕(郭璞曰車璞後横木)
周禮曰車軫四尺謂之一等戈祕(音必)六尺有寸旣建而地
(音移)崇於軫四尺謂之二等六分其廣以一爲之軫圍參分
軫圍去一以爲式圍五分其軫間以其一爲之軸圍軫之
方象地也
軾
周禮曰參分軫圍去一以爲式圍參分式圍去一以爲較
圍
釋名曰軾式也式所以敬者
左傳曰齊與魯戰于長勺齊師敗績公將馳之曹劌曰未
可下視其轍登軾而望之曰可矣
又曰子玉使闘勃請戰曰請與君之士戲君憑軾而觀得
臣與寓目焉
又曰叔山冉摶人以投中車折軾晉師乃止
又曰長狄喬如之首眉隱於軾
漢書曰酈生憑軛軾下齊七十二城
宋玉九辨云倚結軫兮太息涕潺湲兮霑軾
箱
方言曰箱謂之輫(音斐)
詩曰睆彼牽牛不以服箱
通俗文曰車箱曰較(音角)
風俗通曰車一曰兩相與爲體也原其所以參車獨言兩
箱轅及輪兩而耦故稱兩耳
轙(音義宜二音)
爾雅曰載轡謂之轙(郭璞曰車軛軛環轡所貫)
轊(音衛)
說文曰轊車軸端也杜林說轂錔也
方言曰車轊齊謂之
鮑明遠蕪城賦曰當昔全盛之時車挂轊人駕肩[門@里](音鄽)閈
檏地歌吹沸天
環
釋名曰游環在休馬背上驂馬之外轡貫之游移前却無
常處
爾雅曰與環謂之捐(徐絹切郭璞曰着車衆環)
詩曰游環脅驅
釭(音江)
說文曰釭轂之鐵也
方言曰車釭燕齊海代之間謂之鐹(音戈)或謂之錕自關而
西謂之釭(錕音衮)
續搜神記曰鄭茂病亡殯殮訖未得葬忽然婦及家人夢
茂云巳未應死偶悶絶耳可開棺出我燒車釭以熨頂頭
如言乃活
轄
釋名曰轄害也車之急害也
詩曰出宿干干飲餞于言載脂載牽還車言邁(牽與轄同)
左傳曰諸侯賓至甸設庭燎㒒人廵宫車馬有所賓從有
侍巾車脂轄隷人牧圄各贍其事
漢書曰陳遵嗜酒每大飲賓客滿堂輙閉門取客車轄投
井中雖有急終不能去
蔡邕獨斷曰乘輿之車皆副轄副轄者施轄於外乃服設
轄銘曰載馳非轄不行臨政誤教非賢不明
張平子東京賦曰重輪貳轄䟽轂展軨
潘正叔贈陸機詩云星陳夙駕載脂載轄
鍊
釋名曰鍊簡也鍊釭軸之間使不相忘
輠(胡果切)
釋名曰輠褁也褁軹也軹指見於轂頭
禮曰叔孫武叔朝見輪人以杖關轂而輠輪者以是有爵
而后(讀如前後之後)也(餘具輪事注中)
史記曰淳于髠齊人也博聞彊學其諫說慕晏嬰之爲人
然而秉意觀色爲務故齊人謂之炙輠輠者之盛膏者炙
之不盡猶有餘流言髠之智不盡如炙輠
當
通俗文曰車當謂箳(步輕切)篂
郭林宗別傳曰宿仲琰爲部從事嘗柴車駕牛編荆爲當
蓋
周禮曰輪人爲蓋逹常圍二寸(達常盍斗杠入丘中也)上欲尊而宇
半下庇軹五尺謂庇輪四尺謂之庇軫參分弓長而揉其
一以爲尊之蓋之二十有八以象星也
杠
周禮曰輪人爲盖逹常圍三寸桯(音楹盖杠也)信其桯圍以爲
部廣六寸部長二尺桯長倍之四尺者二(杠長八尺謂逹常以下也加逹)
(常二尺則盖高一丈也)
覆笭(音岑)
釋名曰笭撗在車前在織竹作之空笭笭也
廣雅曰覆笭謂之辟
枸心
廣雅曰從下枸軸也
通俗文曰軸限者謂之枸
較
周禮曰參分式圍去一以爲較圍去一以爲軹圍
釋名曰其較重卿所乘也
幰(許偃切)
通俗文曰張布曰幰
儀制令曰諸車一品青油纁道幰朱裏朱絲絡網三品以
上青道幰朱五品以上青徧幰碧裏六品以下皆不得用
幰
鹵簿令曰安車紫油通幰紫油纁朱裏四望車青油通幰
青油纁並朱絲絡網后及皇太子車幰並准此
風土記曰周禮以拂拭車一義謂施嚴惟幰
潘岳籍田賦曰微風生於輕幰纖埃起乎朱輪
潘尼書曰朝從長塗暮拪所集歸雲乘幰浮悽風尋惟入
䋺
釋名曰䋺道也在後道曰使不得却縮也
王隱晉書曰山濤爲尚書有人題曰閣中有大牛王齊鞅
裴揩鞦和嶠踖踧不敢休
茵
釋名曰茵車中所㘴也用虎皮有文采
詩曰隂靷(音沃)續文茵暢轂駕我騏馵(音注)
漢書曰邴吉爲丞相馭吏嗜酒數逋蕩(逋亡也蕩放也謂亡其所供之職而)
(浙放也)常從吉出醉歐丞相車茵上西曹主吏白欲斥之吉
曰以醉飽之失去士使此人復何所容西曹但忍之此不
過汚丞相車茵爾遂不去也
太平御覽卷第七百七十六
