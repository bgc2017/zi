太平御覽卷第二百一
封建部四
德行封討亂定策封
奉使封尊賢繼絶封
死王事子孫封異域降封
雜恩澤封雜名號封
宦者封遜讓
誅貶
德行封(漢書在恩澤表)
漢書曰宣帝以劉德謹重封爲陽城侯
又曰邴吉有隂德於孝宣帝微時帝即位衆莫知吉亦不
言吉從大將軍長史轉遷御史大夫帝聞將封之會吉病
甚將使人加紳而封之及其生存也太子太傅夏侯勝曰
左右安得遺詔封三子事羣兒自相貴耳光聞之切讓王
莽莽酖殺忽
奉使封
史記曰高祖使劉敬使匈奴還報曰匈奴不可擊此必見
短伏竒兵以爭利上怒械繫敬必往而厄於白登七日乃
得解還至廣武赦敬封千戶號建信君
漢書曰武帝以校尉張騫從大將軍擊匈奴知水草處軍
得以無飢渴因前使絶國功封騫博望侯
又昭帝以平樂廐監傅介子誅樓蘭王封爲宜陽侯
又元帝以甘延壽使西域郅支單于封義成侯
蜀志曰陳震字孝起使吳賀孫權踐祚及到武昌權與震
昇壇㰱血還封陽亭侯
尊賢繼絶封
尚書大傳曰武王勝殷箕子走之朝鮮因以封之
禮記郊特牲曰天子存二代之後由尊賢不過二代
又禮記曰武王克殷未及下車而封黃帝之後於薊封帝
堯之後於祝封帝舜之後於陳下車而封夏后氏之後於
𣏌封殷之後於宋
史記曰武王克紂以紂子武庚禄父續殷祀使管蔡相之
武王崩成王少管蔡疑周公乃與武庚作亂周公以王命
誅之命微子開爲殷後奉其先祀國于宋至宋王偃立於
是齊魏楚伐宋滅之而三分其地
漢書自古受命及中興之君必興滅繼絶脩廢舉逸然後
天下歸仁四方之政行高祖撥亂日不暇給然猶脩祀六
國求聘四皓過魏則壠無忌之墓適趙則封樂毅之後
又曰武帝元狩中復詔御史以鄼二千四百戸封蕭何曾
孫慶爲鄼侯布告天下令明知朕報蕭相國德厚也
又曰武帝過洛陽下詔以三十里地封周後爲周子南君
又曰封周公後公孫相如爲襃魯侯
又曰元始四年靳翕夏侯嬰陳平張良周勃等一百一十
八人紹爵復家
東觀漢記曰建武二年封殷紹嘉公爲宋公周承休公爲
衛公十四年封孔子後孔志爲襃成侯
魏志曰文帝以議郎孔羡爲崇聖侯奉孔子祀
晉中興書曰元帝封孔亭爲奉聖侯不食戶邑
又曰元帝詔封魏後曹勵爲陳留王
吕氏春秋曰武王勝殷封帝堯之後於犁丘成湯之後於
宋以奉桑林
死王事子孫封
功封子郈(音后)爲新都亭侯
說苑曰邯鄲傳舍吏子李談說平原君令盡散家財以饗
士攻秦國平原從其計勇敢三千人皆出從談赴秦軍秦
軍爲却三十里亦會楚魏救至秦軍遂罷李談死封其父
爲李侯
異域降封
漢書曰匈奴王徐盧等五人降漢景帝欲侯之以勸後亞
夫曰彼背其王降陛下陛下侯之即何以責人臣不守節
者乎上曰丞相議不可用乃悉封徐盧等爲列侯亞夫因
謝病免相
又曰武帝時匈奴王及太子相都尉以下趙信南越王兄
建德等凡三十五人來降並封侯
又曰宣帝時匈奴單于先賢樿(音纏)等二人降並封侯
魏志曰鮮卑軻比能明帝時將其部衆降拜歸義侯
雜恩澤封
漢書曰高后以大謁者張澤勸王諸吕封爲建陽侯
又曰孝武以方術封欒大爲樂通侯
又曰宣帝掖庭令張賀有舊恩封賀子彭祖爲都陽侯
又曰王莽居攝安衆侯劉崇與張紹攻宛而敗詔從兄竦
崇父嘉詣闕自歸竦因嘉作奏莽莽大悅太后下紹惟嘉
父子兄弟雖有屬不敢阿私以千戶封嘉爲師禮侯嘉子
七人皆賜爵關內侯後又封竦爲淑德侯長安人爲語曰
欲求封過張伯松力戰鬪不如巧爲奏
東觀漢記曰馬防子鉅爲常從小侯上欲冠之夜拜爲黃
門侍郎
華嶠後漢書曰元和元年遂置鴻都學畫孔子及七十二
弟子像其諸生皆勑州郡三公舉用辟召或出刺太守入
爲尚書侍中乃有封侯賜爵者士君子皆恥與爲列
魯國先賢志曰汶陽鮑氏起於鮑吉吉字利主桓帝初爲
蠡吾侯吉爲書師及桓帝立歴位至河南尹詔曰吉與朕
有龍潜之舊其封西鄕侯宗族以吉勢力至刺史二千石
者五
雜名號封
漢書曰初高祖微時嘗避事時與賓客過其丘嫂食(應劭曰丘)
(氏女也孟康曰西方謂上女壻立爲壻立空也上有嫂也晉灼曰丘大也大婦爲冢婦也)嫂厭叔與客
來佯爲羹盡鑠釡客以故去巳而視釡中有羹由是怨嫂
及立齊岱等王而伯子獨不得侯太上皇以爲言高祖曰
某非敢忘封之也爲其母不長者七年十月封其子信爲
頡羹侯
又曰霍去病以校尉伐匈奴乃封爲冠軍侯
又曰趙破奴以司馬再從驃騎將軍擊匈奴封爲從驃騎
侯
東觀漢記曰彭寵奴子密殺寵詣闕降封爲不義侯
魏志曰初平二十年置名號侯爵十八級關中侯爵十七級
皆金印紫綬又置關内外侯十六級銅印龜紐墨綬五大
夫十五級銅印環紐亦墨綬皆不食租與舊列侯關内侯
凡六等注曰臣松之以爲今之虚封盖自此始也
搜神記曰張顥爲梁相天新雨後有鳥如山鵲飛翔墮地
市人擿之隨地化爲石顥椎破之得一金印文曰忠孝侯
顥藏之祕府後校書東觀奏言曰堯舜時朝有此官
今落印宜可復置
宦者封
漢書曰高后大謁者寺人張澤勸王諸吕封建陽侯
東觀漢託曰孫程爲中黃門安帝崩初江亰等譛誣太子
廢爲濟隂王居西鍾下徵北鄕侯爲嗣程等十八人殺江
亰閻顯等立濟隂王爲帝以功封程爲浮陽侯万戶
又封中黃門王康華容侯王國爲酈侯
續漢書曰吕強爲中黃門靈帝例封宦者以強爲都鄕侯
強辭讓懇惻帝乃聽之數上書諫諍爲中常侍趙忠等所
譛死
晉起居注曰惠帝永平元年詔曰中常侍董猛固讓封邑
其封爲武安侯猛前求餘戶封三兄今皆封爲亭侯
遜讓
史記曰晉丈公賞從亡者未至隱者介之推推亦不言禄
使人召之則亡遂求所在聞其入緜上山中於是丈公環
緜山而封之以爲介推田號曰介山且記吾過以旌善人
(旌表之也)
又曰魯連說魏人新垣衍以帝秦之害秦軍爲郤平原君
欲封魯連魯連辭謝者三曰吾與冨貴而屈於人寧貧賤
而肆意
戰國策曰趙王以武城封孟嘗君擇舍人以爲武城吏而
進之曰鄙說借車者馳之借衣者被之夫所借衣車者非
親即兄弟也夫馳親友之車被兄弟之衣文以爲不可今
趙王不以文不肖封之以武城願大夫之往也無伐樹木
無廢室屋然趙王悟而知文也僅可使全而歸之
漢書曰初武帝遺詔以討莽何羅功封金日磾爲秺侯日
磾以帝少不受封
又曰武帝詔曰匈奴逆天理亂人倫車騎將軍青度西河
至高闕輕銳之卒執訊獲醜驅馬牛羊百有餘萬全甲兵
而還益封三千戶以千戶封青三子皆爲侯青固謝云皆
諸校尉之力臣青子在繦緥中未有勤勞而受之封非臣
待罪行間以勸士力戰之意
又曰張延壽歴位九卿國在陳留别邑在魏郡租入歲千
餘萬延壽自以身無功德何以久堪數上書減戶邑天子
以爲有讓迺封平原并一國戶口如故而租稅减半
又曰張賀爲掖庭令收飬皇曾孫恩甚密皇曾孫即位是
爲宣帝而賀已死欲封其冢爲恩德侯其子彭祖小與上
同席研書欲封之先賜爵關内侯賀弟安世深辭讓上曰
吾自爲掖庭令不爲將軍也安世乃不敢言
東觀漢記曰竇融數辭爵位曰臣有一子質性頑鈍何况
乃當傳以連城廣土享諸侯之國也因會見詔曰公欲讓
職還土今相見不宜論也
又曰永元元年以定策功增封鄧騭三千戶讓不獲遂逃
避使者上䟽自陳
又曰劉愷字伯預以當襲父爵封居崇侯讓與弟憲有司
奏之侍中賈逵上書陳之和帝詔愷致國於弟遁亡所守
弥固乃拜爲郎
又曰丁綝拜河南太守及封功臣上令各言所樂綝曰昔
孫敖教其子受必求磽确之地綝德薄功微鄕亭可矣上
從之封爲定陵謝安鄕食千戶
又曰帝欲封樊興置印綬於前固讓曰臣未有先登䧟陣
之功一家數人並受爵土令天下觖望上嘉興之讓不奪
其志
又曰封朱祐爲高侯邑七千三百戶祐自陳功薄而國大
願受南陽五百戶足矣上不許也
又曰翟歆字敬子父于以功封臨沮侯歆當嗣爵以母年
老國遠上書辭讓詔許乃賜關内侯
又曰丁綝卒子鴻上書讓國於弟盛旣葬乃挂纕結冢廬
而逃
又曰大將軍竇憲封舞陽侯食邑二万戶憲固辭封詔曰
大將軍憲前歲出征克滅北狄朝加封賞固辭不受舅氏
舊典並蒙爵土其封憲冠軍侯邑二万戶
魏志曰田疇從太祖入盧龍塞太祖猶欲侯之疇素與夏
侯悙善太祖語悙曰且往以情喻之荅曰疇負議逃竄之
人耳蒙恩令活巳爲多矣豈可賣盧龍塞以昜賞禄哉獨
不愧於心乎太祖知不可屈乃拜爲議郎
魏志曰王基拔壽春進封東武侯上䟽固辭歸功參佐由
是長吏司馬等七人皆侯
又曰司馬宣王誅曹爽進蔣濟封都鄕侯上䟽固辭不許
孫盛曰蔣濟之辭邑可謂不負心矣
蔡邕獨斷曰漢揔名諸侯王之子弟封者爲諸侯異姓者
爲徹侯避武帝諱曰通侯法律家皆曰列侯功德優朝廷
所異者賜位在三公下其次諸侯在九卿下其小國侯以
肺腑宿公親公主子孫墳墓於京師者亦隨會見猥諸侯
誅貶
漢書曰高帝子淮南厲王長孝文六年謀反徙蜀至雍死
趙王如意趙王恢趙王友爲吕后所殺孝景子膠東王自
殺孝武子燕王旦廣陵王胥並自殺齊王肥子濟北王興
居濟南王辟光膠西王卭膠東王雄渠高帝兄子吳王濞
弟孫楚並反伏誅淮南王長子安衡山王賜江都王非
子建並謀反誅楚王六世孫延壽淮南王曾孫寬並謀反
死武帝子孫侯者凡坐酎金等失侯及誅免者一百九人
又曰陳平薨子何代立坐略人妻弃市國除始平曰我多
隂謀道家所禁吾世即廢亦已矣終不能復興
又曰平陽侯曹參六世孫宗坐闌入宫掖門配城旦留侯
張良子不疑坐謀殺楚内史贖爲城旦封絶其餘功臣子
孫皆罪誅免輙復立嗣
又曰高后封諸吕五人爲侯八年九月並誅張澤一人免
孝文元年軹侯薄昭自殺景帝魏其侯竇嬰有罪弃市武
帝樂通侯欒大斬昭帝安陽侯上官桀桑樂侯安反誅宣
帝平丘侯王遷自殺昌永侯田廣明自殺陽成侯田延年
盗都内錢自殺元帝樂安匡衡免成陵侯淳于長大逆誅
宜鄕侯馮參自殺商陽侯薛宣坐不忠孝免哀帝丁明傅
晏丁滿朱博王嘉傅商鄭崇董賢孫寵息夫躬並誅免平
帝甄豐劉歆爲王莽所殺高陵侯翟方進子盧坐弟舉兵
爲王莽所殺
東觀漢記曰光武子楚王英謀反自殺廣陵王荆詛自殺
又曰成德侯朱鮪玄孫𣏌坐殺人國除昌成侯桓公孫述
坐與楚謀反國除
又曰魏成曾純坐訐訕國除山桑侯王常孫廣坐楚事國
除利取侯畢尋玄孫守坐姦人妻國除首卿侯叚普曾孫
勝坐殺婢國除夕陽侯邢崇孫之爲賊所盗亡印綬國除
廣平侯吳漢無後國除穎陽侯祭遵無子國除
華嶠後漢書曰傳俊子昌徙封蕪湖侯建初中遭母憂固
上書以國貧不之封乞錢五万爲關内侯肅宗貶爲關內
侯竟不賜錢
魏志曰曹洪性恡文帝少時求假不稱恨之後犯罪死太
后謂郭后曰今曹洪犯死吾勑帝廢后后泣涕請乃得免
官削爵土
又曰彭城王據坐私遣人詣中尚方作禁物削戶二千申
王衮楚王彪並入朝犯京都禁削縣戶
又曰楚王彪坐王陵同謀延彪都昌遣御史案驗收治使
自圖乃自殺
又曰黃初三年臨淄侯植監國謁者灌均希旨奏植酒悖
刦脅使者有司奏治罪帝以太后故貶爲安都侯
太平御覽卷第二百一
