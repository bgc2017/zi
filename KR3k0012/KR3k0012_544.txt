太平御覽卷第五百四十四
禮儀部二十三
喪紀上
周禮天官宰夫曰大喪小喪掌小官之戒令帥執事而治
之(大喪王后世子也小喪夫人以下也小官士)三公六卿之喪與職喪帥官有
司而治之凡諸大夫之喪使其旅帥有司而治之(旅冢宰下)
(下士也)
又天官宫正曰大喪則授廬舍辨其親疎貴賤之居(廬倚廬也)
(舍堊室也親者貴者倚廬疎者賤者居堊室也)
又天官獸人曰凡喪紀賓客共其死獸生獸(共其完者)
又天官漁人曰凡喪共其魚之鱻薧
周禮天官腊人曰凡喪共其脯腊凡乾肉之事
又天官凌人曰大喪共夷槃水(夷亦尸也實水於夷槃中置之尸牀之下所以寒尸)
(也)
又天官籩人曰喪事及賓客之事共其薦籩羞籩(喪事乃籩謂殷)
(莫時)
又天官醢人曰凡喪紀共其薦羞之豆實
又天官掌次曰凡喪紀王則張帟三重諸侯再重孤卿大
夫不重(張帟柩上承塵)
又天官曰司裘大喪廞裘飾皮車(皮車遣車之革路也古書廞字爲滛鄭司農云)
(滛裘陳裘也謂廞興也若詩人之興云謂象似而作之)
又天官内小臣曰若有裘紀則儐詔后之禮
又天官&KR1377;曰喪紀之事設門燎蹕宫門廟門(燎地燭也蹕行者廟在中)
(門之外)
又天官寺人曰喪紀之事則帥女宫而致於有司(有司謂宫卿世)
(婦也)
又天官世婦曰掌喪紀之事帥女宫而濯槪爲粢盛(槪拭也爲)
(猶差擇也)
又天官女御曰大喪掌沐浴(王及后之喪也)后之喪持翣從世婦
而吊于卿大夫之喪(從之數盖如使者之介也)
又天官典絲曰喪紀共其絲纊組文之物(以給線縷著盱口綦握之屬也)
(青與赤謂之文)
又天官内司服曰右之喪共其衣服凡内具之物(内具紛悅線纊)
(槃帙之属)
又地官大司徒曰大喪帥六鄕之衆庶屬其六引而治其
政令(衆庶所致役也鄭司農云引喪車索也六鄕主六引遂六主紼也)若國有大故則致
萬民于王門令無節者不行天下(大故謂王崩及寇兵也節大節也有節乃得行)
(防姦僞也)
又地官曰鄕師大喪用役則帥其民而至遂治之(治謂監督其事)
及葬執纛以與匠師銜匶而治役(匠師事官之屬其司官若鄕師之於司徒也鄕)
(師主役匠師主衆匠共主葬引翿羽葆也爾雅曰纛醫也以指麾輓柩之役正其行列進退)及窆執斧
以涖匠師(匠師主豊碑之事報執斧以難之使戒其事)
又地官閭胥曰凡喪紀之數聚衆庶旣比則讀法書其敬
敏任恤者(喪紀大喪之喪之事也皆會聚衆民因以讀法勑戒之也)
又地官遂師曰大喪使帥其屬以幄帟先道野役及窆抱
磨共丘籠及蜃車之役(使以幄帟先者太宰也其餘司徒也幄帟所爲葬窆之間先張神坐)
(也道野役帥以至墓也丘籠之役竁復士也其器曰籠蜃車柩路也載柳四輪迫地而行似於蜃因取名焉行至壙)
(乃脫更復載復以龍)
又地官委人曰喪紀共其薪蒸木材
又地官土均曰禮俗喪紀祭祀皆以地媺惡爲輕重之法
而行之掌其禁令(君子行禮不求變俗隨其土地厚薄爲之制也)
又地官囿人曰喪紀賓客共其生獸死獸之物
又地官舍人曰大喪共飯米敖榖(飯所以實口不忍虚也君用梁大夫用稷士用)
(黍皆四外實者唯盈敖榖者措于一旁所以惑蚍蜉)
又春官大宗伯曰以凶禮哀邦國之憂朝覲會同則爲上
相大喪亦如之
又春官小宗伯曰王崩大肆以秬鬯渳(鄭司農云大肆大浴也秬以鬯浴尸)
(也)
又春官肆師曰大喪大渳以鬯則築鬻(築香草煑以爲鬯以浴尸也香草欎)
又春官鬱人曰大喪之渳共其肆器(肆器陳尸之器)及葬共其祼
器遂埋之(遣奠之彛瓉也埋於祖廟階間)
又春官鬯人曰大喪渳設斗共其釁鬯(斗所以沃尸也釁尸所以鬯酒使之)
(香美者也)
又春官司几筵曰凡喪事設葦席右素几其栢席用萑黼
純諸侯則紛純每敦一几(喪事諸几奠也萑如葦而細者也鄭司農云栢席迫地之席也)
(葦居其上或曰柏席載黍稷之席也玄謂柏椁字磨减之餘也椁席藏中神坐之席也敦謂曰燾燾覆也棺在殯則)
(椁敦旣窆則加見皆謂覆之周禮雖合葬及周時在殯皆異几體實不同也祭於廟同几精氣合)凡吉事
變凡凶事仍几(古書仍爲鄭司農云變几變更其質謂無節)
又春官天府曰凡國之玉鎮大寳器藏焉若有大祭大喪
則出陳之旣事藏之(玉鎮大寳器王瑞玉器之美者也禘祫及喪陳之以華國也)凡吉
凶之事祖廟之中沃盥執燭(吉事四時祭也凶事后王喪朝於祖廟之奠也)
又春官職喪曰掌諸侯之喪及卿大夫士凡有爵者之喪
以國之喪禮涖其禁乃序其事(國之喪禮喪服士喪旣夕土虞今存者也其餘則亡)
(事謂小歛大歛葬也)凡國有司以王命有事焉則詔贊主人(有事謂含遂贈)
(之屬鄭司農云凡國諸侯國也有司謂王有司以命有事職喪主詔贊主人)凡公有司之所共
職喪令之趣其事(今令其當共物者給事之期也有司或言公或言國者由其君所來也居其官曰)
(公)
又春官司巫曰凡喪事掌巫降之禮(降下也下神之禮也)
又春官太史曰大喪執法以涖勸防(鄭司農云勸防六引六紼也)遣之
日讀誄(遣謂祖廟之庭大奠將行之時也人之道終於此累其行而讀之太師帥瞽廞之而謚瞽史知天道)
(使共其事言王之誄謚成於天也)凡喪事考焉(爲有得失)
又春官巾車曰掌王之喪車五乘木車蒲蔽犬䄙尾橐䟽
飾小服皆䟽(木車不&KR0238;者也鄭司農云蒲蔽車謂嬴蘭車以蒲爲蔽也天子喪服之車也漢儀亦然犬)
(䄙以犬皮爲覆笭也故書䟽爲揟杜子春讀揟爲沙玄謂蔽車旁禦風塵者也犬白犬皮也旣以皮爲覆笭又以其)
(尾爲戈戟之弢麄布飾二物之側爲緣也若今攝菔云也服讀爲菔刀劒短兵衣也此始遭喪所乘也爲君之道尚)
(微備姦臣也書曰以虎賁百人迎子釗亦爲備焉)素車棼蔽犬䄙素飾小服皆素
(素車以白土堊車也棼讀爲薠薠麻也以麻爲蔽也其䄙繒爲緣此卒哭所乘也爲君之道益著在車可以去戈戟也)
薻車薻蔽鹿淺䄙革飾(故書藻爲&KR2072;杜子春云讀爲華藻之藻直謂華藻也玄謂薻水草)
(名蒼色也以蒼土堊車以蒼繒爲蔽鹿夏皮爲覆笭也又以所治去毛者緣之此旣練所乘之車也)駹車雚
蔽然䄙髤飾(駹車邊側有&KR0238;飾也雚細葦席也以爲蔽者漆則成藩即吉也然果然也髤赤多黑少之)
(色韋也此大祥所乘之車也)漆車藩蔽豻䄙雀飾(&KR0238;車墨車也藩今時小車藩也&KR0238;席以爲蔽豻)
(胡犬也雀黑多赤少之色韋也此所乘之車也)大喪飾遣車遂廞之行之(謂陳駕之)
及葬執蓋從車持旌(隨柩路持盖與旌)及墓呼啓關陳車小喪共
匶路與其飾(柩路載柩車飾柩飾)
又春官司常曰大喪共銘旌建廞車之旌
又夏官大司馬曰大喪平士大夫(鄭司農云平壹其服也玄謂平者正其職與位)
(也)喪祭奉詔馬牲(王之喪以馬祭者盖遣莫也奉猶送也送之至莫告而藏之)
又夏官射人曰大喪與僕人遷尸作鄕大夫掌事此其廬
不敬者呵罰之(僕人大僕與射人俱掌王之朝位也)
又夏官司士曰大喪作士掌事作六軍之士執披(披持棺者)
又夏官諸子曰大喪正羣子之服位
又夏官虎賁氏曰國有大故則守王門大喪亦如之
又夏官太僕曰喪紀正王之服位詔法儀贊王牲事(牲事殺割)
(杜載之屬)大喪始崩戒鼔傳逹于四方窆亦如之(戒鼔擊鼔以敬衆也)
又夏官司兵曰大喪廞五兵(廞興也興作明器之役器五兵也)
又夏官圉人曰喪紀牽馬而入陳廞馬亦如之(廞馬遣車之馬也)
又秋官大司寇曰凡朝覲會同前王大喪亦如之(大喪所前或嗣)
(王也)
又秋官士師曰諸侯爲賓則帥其属而蹕于王宫大喪亦
如之
又秋官鄕士曰大喪紀帥其属夾道而蹕(属中士巳下也)
又秋官司隷曰賓客喪紀之事則役其煩辱之事(煩猶劇也士喪)
(禮下篇曰隷入涅厠)
又秋官大行人曰若有大喪則詔相諸侯之禮(詔相左右告教之)
禮記檀弓上曰子上之母死而不喪門人問諸子思曰昔
者子之先君子喪出母乎曰然子之不使白也喪之何也
子思曰昔者吾先君子無所失道道隆則從而隆道汙則
從而汙伋則安能爲伋也妻者是爲白也母不爲伋也妻
者是不爲白也母孔氏之不喪出母自子思始也(禮記所由廢非)
(之也)
又檀弓上曰公叔朱有同母異父昆弟死問於子游子游
曰其大功乎狄儀有同母異父之昆弟死問於子夏子夏
曰我未之前聞也魯人爲人齊衰狄儀行齊衰今之齊衰
狄儀之問也
又檀弓上曰子思之母死於衛(子思伯魚子伯魚死妻嫁於衛)柳若謂子
思曰子聖人之後也四方於子乎觀禮子蓋愼諸(柳若衛人)子
思曰吾何愼哉吾聞之有其禮無其財君子弗行也有其財
無其時君子弗行也(時所止則止時所行則行)吾何慎哉
太平御覽卷第五百四十四
