太平御覽卷第八百七十一
火部四
庭燎烟炭灰
庭燎
說文曰庭燎火燭也
禮曰庭燎之百由齊桓公始也(僣天子也庭燎之差公蓋五十侯伯子男皆三十)
詩曰庭燎美宣王因以箴也夜如何其夜未央庭燎之光
君子至止鸞聲鏘鏘
周禮曰閽人掌守王宫之中門之禁(中門於内爲中若今宫闕門)大祭
祀喪紀之事設門燎宫門廟門(燎地燭也蹕止行者廟在中門之外)凢賓客
亦如之
又曰凢邦之大事共墳庭燎(故書墳爲蕡鄭司農云蕡燭麻燭也玄謂墳火也樹於外)
(門丹大燭於門内日庭燎皆所以照衆爲明)中春以木鐸脩火禁于國中(爲季春將)
(出火也火禁謂水火之處及備風燥)
晉中興書曰哀帝興寧元年詔庭燎樹端門内
晉起居注曰成帝咸和八年十二月有司奏庭燎在公車
門外今更集議舊在端門内依舊門内施詔曰尚書奏九
年庭燎當在端門内明帝時在公車門外可依舊安
趙書曰石勒造燎高十丈上盤置燎下盤安人以燎絙繳
上下
石虎鄴中記曰石虎正會殿庭中端門外及閶闔門前設
庭燎各二合六處皆六丈
說苑曰齊桓公設庭燎爲士之欲造見者期年而士不至
東野鄙人有以九九之術見者桓公曰九九足以見乎對
曰臣非以九九爲足以見也臣聞主君設庭燎以侍士期
年而不至夫士所以不至者以君天下賢君也四方之士
皆自論不及君故不至也夫九九薄能耳而君猶禮之况
賢於九九者乎桓公曰善禮之期月而士至
煙
說文曰煙火氣也焆焆然也
漢書曰元帝時有童謠曰井水溢滅竈煙灌玉堂流金門
謝承後漢書曰吴郡徐相爲長沙太守常食乾飯不發煙
㸑
沈約宋書曰桓玄使桓謙屯東陵口卞範之屯覆舟山西
高祖躬先(士卒)以奔之東北風急因命縱火煙乃張天
許邁別傳曰邁少名暎高平閻慶等皆就暎受學暎曰閻
君可服氣以断糓彭君宜餌藥以益氣慶等將去暎爲燒
香以五色煙出暎亦自去莫知所在
列仙傳曰寗封子黃帝時人也爲帝陶正有神人遇之爲
其掌火能出五色煙
三秦記曰秦始皇葬驪山牧羊童失火燒之三月煙不絶
廣古今五行記曰前凉御史宋詡房壁中煙出掘而視之
別柱曰燋然詡謂弟澄曰柱之爲字左木右主宋字含木
木燋宋破而主存此灾之大者也宜思防之其後張邕誅
宋混諸黨
王子年拾遺記曰員嶠之山四百里有池周一千里色隨
四時變中有神龜八足六眼背負七星日月八方之圖復
有四燭時出爛石上石上望之煌煌如列星矣於冥昧當
雨之時而光色彌明此石常浮於水邊方數百里其色多
紅燒之有煙數百里升天則成香雲香雲遍潤則成香雨
又曰晉文公焚林以求介推有白鵶繞繞而噪或集介子
之側火不能焚晉人嘉之爲立臺號曰思煙
列子曰秦之西有義渠之國者其親戚死聚柴積而焚之
煙上謂之登遐然後成爲孝子
抱朴子曰伯喈識絃音氣於煙燼之餘也
淮南子曰冬至甲子受制木用事火煙青七十二日丙子
受制火用事火煙赤七十二日戊子受制土用事火煙黃
七十二日庚子受制金用事火煙白七十二日壬子受制
水用事火煙黑
西域諸國志曰屈茨國有山夜則有光火晝則恒烟焉
風俗通曰亂如俗如緼者糞除不㓗草芥集衆火就燒之
謂之緼言其煙氣緼緼取其希有淆亂
鍾會芻蕘論曰焚林成煙其似於雲顔延之廷詰曰火
含煙而妨火桂懷囊而蠹殘桂然大勝滅蠹壯則桂折
焦贑易林夫之小過曰十里望烟散煙日分形體滅亡終
不見君
炭
說文曰炭燒木也
記曰季秋草木黃落乃伐薪爲炭
左傳曰邾子在門臺(門上有臺)臨庭閽以瓶水沃庭邾子望見
之怒閽曰夷射姑旋焉(旋小便也)命執之(見其不㓗執射姑也)弗得滋怒
自投于床廢于鑪炭爛遂卒(廢墮也)
又曰宋文公卒始厚葬用蜃炭(燒蛤爲炭以瘞黃)
又曰宋元公惡寺人柳欲殺之及喪柳熾炭于位(以温地)將
至則去之(使公坐其處)比葬又有寵(言元公好惡無常)
周禮曰宫人共王之沭浴(沐浴所以自㓗清)凡寢中之事掃除執
燭共鑪炭
又曰掌炭掌灰物炭物之徵令以時入之(灰炭皆山澤之農所出也灰給)
(澣練炭之所共多)以權量受之以共邦之用凢炭灰之事
又曰赤友氏掌除牆屋以蜃炭攻以灰洒毒之(洒灑也除牆屋者除)
(䖝豸蔵逃其中者蜃大蛤也擣其炭以坋之則走淳之以灑之則死)
史記曰竇皇后弟少君爲人所略賣爲主人入山作炭墓
卧岸崩百餘人皆壓死少君獨不死
漢書曰先冬夏至懸鐵炭於衡各一端令適亭冬陽氣至
炭仰而鐵低夏隂氣至炭低而鐵仰以候二至焉
晉書曰王沉爲豫州刺史下教求直言之士主簿禇䂮
曰堯舜周公所以能致忠諫者以其帎誠之心著也冰
炭不言而冷熱之質自明者以其有實也若好忠直如冰
炭之自然則諤諤之臣將濟濟而盈庭逆耳之言不求而
自至矣
又曰孫登住宜陽山自作炭人見之知非常人與語登不
應
後魏書曰高聦卒有妓十餘人有子無子皆令燒指吞炭
出家爲尼
邵氏家傳曰邵貞字德方山隂人性詳審赴張氏葬或落
生炭於貞履中坐人謂貞不見疾呼貞因不爲迴頋
神仙傳曰嚴青會稽人也於山中作炭忽有人與青一卷
素書曰汝骨應得道長生故授神書也
齊地記曰東南盧水水側有勝火木方人俗音曰挺木經
野火燒之不死炭亦不滅東方有不灰之木
豫章記曰豊城縣葛鄕有石炭二百頃可燃以炊㸑
交州記曰竈頭山越人炊㸑之處掘而得炭
淮南子曰譬猶冰炭鈎䋲也何時而可合(冰寒炭熱鈎绳曲直無時得今)
人曰懸羽與炭而知燥濕之氣(燥故炭輕温故炭重)
又曰夫濕之至也莫見其形而炭已重矣風之至也莫見
其象而木巳動矣
又曰天下莫相憎於膠膝(膠&KR0238;相持不解故曰憎一曰膠入&KR0238;中則敗&KR0238;入膠中亦敗膠)
(以多少推之故日相憎也)而莫相愛於冰炭(冰得炭則解解歸水復其性炭得冰則保其炭故日)
(相愛也)膠膝相賊冰炭相息也
抱朴子曰柳乃速朽者也而燔之爲炭則億載而不敗
吕氏春秋曰豫讓欲報襄子滅鬢去眉變其形容作乞人
往乞於其妻曰然貌無似吾夫者其因何類吾夫之甚讓
乃吞炭而變其聲
異苑曰信安鄭徽年少時登前橋仿佯見一老翁以小囊
與徽云此是君命愼勿零落若有破碎便爲凶兆言訖失
所在徽密開看是一挺炭意乃袐之雖家人不之知也永
初三年年六十病篤語弟子云吾齒盡矣可試啓此囊見
炭碎析於是遂亡
桓譚新論曰舉火夜作燃炭乾墻
王況釋時論曰融融者皆趍熱之士得鑪冶之門者唯挾
炭之子
塩鐵論曰冰炭不可以同器
語林曰洛下少林木炭止如粟狀羊琇驕豪乃擣小炭爲
屑以物和之作獸形後何召之徒共集乃以温酒火熱
猛獸皆開口向人赫赫然諸豪相矜皆服而效之
賈誼鵩鳥賦曰天地爲鑪兮造化爲工隂陽爲炭兮萬物
爲銅
灰
周禮曰蟈氏掌去鼃黽焚壯鞠以灰洒之則死(壯鞠鞠不華者齊魯)
(之間謂鼃爲黽耿黽也蟈與耿黽尢怒鳴爲聒人耳去之)其煙被之則凢水蟲無聲(杜子)
(春云假令風從東方來則於水東面為煙令煙西行彼之水上)
又曰慌(力見切)帛以欄爲灰渥淳諸帛實其澤器滛之以蜃
(渥讀如繒人渥管之渥以欄木之灰漸釋其帛也杜子春云淫當爲涅書亦或爲湛鄭司農云澤器謂澤之器蜃)
清其灰而盝(力瀆切)之而揮之(清澄也於灰登而盝晞之晞而揮去其蜃)
史記曰秦商鞅作苛法有弃灰於道者刑之
漢書曰韓安國坐抵罪獄吏田甲辱之安國曰死灰獨不
復燃乎甲曰燃即溺之
又曰武帝穿昆明池得黑灰有外國胡云此是天地劫灰
之餘也(問東方朔信然)
後漢書曰楊琰爲零陵太守時蒼梧羣賊攻劫琰制車數
十乘置灰車中從風散灰賊不得視因以敗之
魏略曰文欽爲廬江太守爲都督王陵所奏欽訴曹爽爽
謂曰陵責卿載灰兩舡何爲乎聞足下起染舍故燒作灰
耳
吴錄曰張舉字子清爲句章令有婦殺夫者因焚屋言燒
死其弟疑而訟之舉按屍開口視之無灰令人取猪兩頭
殺一生而俱焚之開視其口所殺者無灰生者有灰乃明
夫先死婦後燒之婦遂首服焉
晉書曰鳩摩羅什天笁人也中書監張資病驍騎將軍吕
光博營救療有外國道人羅又云能差資病光喜給賜甚
厚羅什以其誑詐告資曰又不能爲益徒煩費耳冥運雖
隱可以事試也乃以五色絲作䋲結之燒爲灰末投水中
灰若出水還成䋲者病不可愈湏臾灰聚浮出復爲䋲又
療果無效少日資云(少日猶無幾時)
隋書曰齊神武覇府田曹參軍信都芳深有巧思能以管
候氣仰觀雲色嘗與人對語即指天曰孟春之氣至矣人
往驗管而飛灰己應每月所候言皆蕪爽又爲輪扇二十
四埋地中以測二十四氣每一氣感則一扇自動他扇並
住與管灰相應若符契焉
又曰開皇九年平陳後高祖遣毛爽及蔡子元于普明等
以候節氣依古於三重密室之内以木爲案十有二具每
取律吕之管隨十二辰位置于案上而以土埋之上平於
地中實葭莩之灰以輕緹素覆律口每其月氣至與律冥
符則灰飛衝素散灰出外而氣應有早睌灰飛有多少或
初入月其氣即應或至中下旬間氣始應者或灰飛出三
五夜而盡或終一月而上末高祖異之以問牛弘弘對曰
灰飛半出爲和氣吹灰全出爲猛氣吹灰不能出爲衰氣
和氣應者其政平猛氣應者其臣縱衰氣應者其君暴高
祖駮之曰臣縱君暴其政不平非月別而有異也今十二
月律於一歲内應並不同安得暴君縱臣若斯之甚也弘
不能對
莊子曰鄭有巫曰季咸知人之死生存亡禍福壽夭期以
歲月旬日若神鄭人見之皆弃而走(不喜自聞死日)列子見之而
心醉歸以告壷子曰嘗試與來以吾示之明日列子與之
見壷子出而咸謂列子曰嘻子之先生死矣不活矣不可
以旬數矣吾見怪焉見濕灰焉(濕厌均其寂魄化此乃至人無感之時也)
又曰南郭子綦隱几而坐仰天而嘘嗒焉似喪其偶(嗒焉解體若失)
(其配疋也)顔子成游立侍乎前日何居乎形固可使如槁木而
心固可使如死灰乎(死灰槁木取其寂寞無情耳夫任自然而志是非者其體中獨任天真而)
(己又何所有哉)
淮南子曰月暈以蘆灰環之缺一面則暈亦闕一面焉
又曰爛灰生䋲
臣不爲妖災武王踧然而問三十七章之妖對曰殷君好
射人喜以人餧虎喜割人心喜殺婦喜殺人父孤人之子
吴越春秋曰吴王欲殺王子慶忌而莫之能要離謂吴王
曰臣請殺之乃僞加罪焉執其妻焚而惕其灰
述異記曰蜀郡成都張伯兒年十餘歲作道士通靈有逆
鑒時飲醇灰汁數升云以洗腸療疾
從征記曰自燃灰狀如黃灰生海濱投水中浣衣不湏淋水
太玄經曰冷竹爲管窒灰爲候以揆百度(虞翻注日以冷空竹爲管也空)
(窒塞也)
物理論曰宜陽縣金門山竹爲律管河内葭莩以爲灰可
以候氣焉
春秋感精符曰畫遺灰則月暈
太平御覽卷第八百七十一
