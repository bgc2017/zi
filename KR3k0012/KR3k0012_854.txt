太平御覽卷第八百五十四
飲食部十二
糟糠
糟
說文曰糟酒滓也糠榖皮也
春秋後語曰張儀說韓惠王曰韓地多阨惡山居五榖所
生非菽而麥民之食大板菽飯藿羹一歲不收民不厭食糟
糠
又曰秦急圍邯鄲邯鄲且欲降傳舍吏子李同說平原君
曰今邯鄲之民析骨而炊易子而食可謂急矣而君之後
宫以百數婢妾被綺縠餘梁肉而民弊衣不完糟糠不厭
君器物鍾鼔自若使秦破趙安得而有此哉
後漢書曰明帝姉湖陽公主新寡帝與共論朝臣微觀其
意主曰宋公威容德器羣臣莫及帝白方且圖之後弘被
引見帝令主坐屏風後因謂弘曰諺言貴易交冨易妻人
情乎弘曰臣聞貧賤之知不可忘糟糠之妻不下堂帝顧
謂主曰事不諧矣
華嶠後漢書曰藥崧家貧爲郎無被食糟自此詔給大官
食
魏志曰李通禽黃巾大師吳覇而降其属遭歲大飢通傾
家振施與士分糟糠皆争爲用由是盗不敢犯
六韜太公曰古之亂君夏桀殷紂積糟爲丘以酒爲池飲
者常三千人
糠
爾雅曰糠謂之蟲(米皮)
廣志曰糠謂之䅥
通俗文曰碎糠曰䊳(牟皮切)
史記曰吳中大夫應高說膠西王母曰舐糠及米
漢魏春秋曰甄后之誅由郭后之寵及殯令以糠塞口後
明帝逼殺郭后使殯如甄后
晉書曰王戎子万有美名而太肥戎令食糠而肥愈甚
又曰孫綽性通率好譏調嘗與習鋻齒共行綽在前頋謂
鑿齒曰沙之汰之瓦石在後鑿齒曰簸之颺之糠粃在前
齊書曰頋歡所居鄕中有學舍歡貧無以受業於舍壁後
倚聽無遺忘者夕則燃松節讀書或然糠自照
墨子曰備城皆收藏灰糠馬矢
又曰人衣短褐食糠糟
莊子曰播糠脒目則天地四方易位矣
韓子曰糟糠不厭者不待梁肉而飽短褐不完者不湏文
繡而好
潜夫論曰不命大將以討叛羌州郡稍興兵若排糠障風
掏沙壅河
抱朴子曰上世玄水結而不寒肴糠絶而不飽
劉欣期交州記曰合浦海口有糠頭山傳云越王舂米於
此積糠而成
太平御覽卷第八百五十四
