太平御覽卷第五百六十八
樂部六
宴樂女樂
宴樂
樂志曰壽陽樂宋南平穆王爲豫州刺史所依也楊叛兒
齊隆昌時有楊旻母爲師巫旻小隨母入宫及長后所幸
童謠曰楊婆兒共戲來語訛爲叛兒西烏飛宋州刺史沈
攸之舉兵思歸所作詞云白日落西山還去來上震樂梁
武帝所作有七曲鳳臺桐柏方寸諸玉龜金丹等築地樂
梁孝王築睢陽城方七十里唱聲相杵以鼓聲也
又曰梁武篤敬佛法作善哉天樂大歡天道仙道神王龍
王滅過悪除愛水斷苦輪十篇名爲正樂陳後主尤重樂
聲遣宫女於清樂中造黃鶴留玉樹後庭花金釵兩臂垂
歌詞綺豔極於輕薄又造無愁曲音韻窈窕極於衷思隋
煬帝不解音律大製豔曲令樂正白明逹造新聲納刑樂
萬歲樂藏釣樂七夕相逢樂投壷樂玉女行觴神仙客闘
百草汎龍舟還舊宫長樂花等曲皆掩抑摧藏哀音断絶
後高聲獻望明樂曲煬帝令知音者於館所聽之歸而肆
習及客方獻先於前奏之胡夷皆驚焉又隋開皇初定令
置七部樂曲一曰國伎二日清商伎三曰高麗伎四曰天笁
伎五曰安國伎六曰龜兹伎七曰文康使其後牛弘請存
鞞鐸巾拂等四舞因稱四舞又焬帝更定清樂爲九部歌
曲有楊叛兒永代樂舞曲有明君于闐佛曲有萬代豊等
凢樂以聲徐者爲夲聲疾者爲解
唐會要曰清樂者凢代之遺聲其始即清商三調是也並
漢氏巳來舊典樂噐製度并諸歌章古調與魏三祖作者
皆被史籍自晉氏播遷其音分散不復存於内地符堅滅
梁得之于前後二秦及宋武定關中收之入江南及隋平
陳後獲之隋文聽之善其節奏曰此華夏正聲也因更損
益去其哀怨考而𥙷之乃置清署商揔謂之清樂西倞等
爲九部隋室喪乱日益淪缺矣后朝猶有六十三曲今其
詞存者有白雲公莫巴渝明君之君鐸舞曰鳩子夜吴聲
四時歌前溪阿子歡聞團扇懊惱白紵玉樹後庭花春江
花春江月夜長史變丁督護讀曲烏夜啼石城莫愁衰陽
拪烏夜飛估客楊叛兒雅歌龍舟等三十二曲明君雅歌
各二首四時四首合三十七首又七曲有聲無詞上林鳳
雛平調清調瑟調平折命嘯通前四十四篇在焉(見通典)當
江南之中舞白紵渝等衣服各異至梁武改省之宋以江
左諸曲哇淫然而從容雅緩猶有士君子之風焉自長安
年以後朝廷不重古典工伎漸缺能合于管絃者唯明君
楊叛兒驍壷春歌白雲堂堂春江花月夜八曲舊樂多或
數百言明君尚能四十言今所傳二十六言漸訛失與吴
音轉遠宜取於吴人使之傳習(開元中有歌工李郎子北人也詷聲巳失云斈於前)
(才生郎子亡後清樂唯歌一曲詞典詞典而音雅自周隋巳來多用西涼樂鼓舞曲多用龜兹樂其曲度皆時俗所)
(知也唯琴家獨傳楚漢聲及清調瑟調蔡邕五弄謂之九筭雅樂尚存非朝廷郊廟所用故不載自唐虞迄三代舞)
(用國子樂用瞽師漢魏巳後皆以賤隷爲之唯雅樂尚)
又曰高麗百濟樂宋朝初得之至後魏太武滅北燕以得
之而未具周武滅齊威振海外二國各獻其樂周人列於
樂部謂之國伎隋文平陳及文康禮俱得之
又曰貞觀十四年景雲見河水清恊律郎張文收採古朱
鴈天馬之義制景雲河清歌名曰讌樂奏之管絃爲諸樂
之首(今元會第一奏者是也)
又曰武德初未腵改作每讌享因隋制奏九部樂(一讌樂二清商)
(三西涼四扶南五高儷六龜兹七安國八疎勒九康國)
貞觀十六年十一月宴百僚奏十部(先是伐高昌收其樂付太常乃增九部爲)
(十部伎今通典所載十部之樂無扶南樂祗有天竺樂事見南蛮樂)其後分爲立坐二部(立部)
(伎有八部一安樂後用平齊所作二太平樂亦謂之五方師子舞三破陣樂四慶善樂五大定樂亦謂之八紘同軌)
(樂太宗平遼時作也六上元樂高宗所作七賢壽樂武太后所在舞時行列成字有聖超千古道冠百王皇帝萬年)
(宝祚弥昌八光聖樂玄宗所在自安樂巳下每奏皆雷大鼓同用龜兹樂並立奏之其大定樂加以金鉦唯慶善樂)
(獨用西京樂最爲閑雅其破陣上元慶善三舞皆易其衣冠合其鍾磬以享郊廟自天后臨朝此禮遂廢神龍三年)
(八月勑立部伎舞人以後更不得改𥙷入諸色役坐部伎有六部一讌樂張文收所作也又分爲四部有景雲慶善)
(破陣承天等樂二長壽樂武太后長壽年所作三天授樂武太后天壽年所作四烏歌方歲故爲樂以像之五龍池)
(樂玄宗所作也帝在藩邸時居崇慶坊宅中經兩地忽爲池及即位以宅爲宫故爲樂以歌其祥六小破陣樂玄宗)
(所在生於舞用四人被之金甲自長壽巳下皆用龜兹樂人皆着靴唯龍池用雅樂而無鍾磬舞人盡躡履而行其)
(樂章又有陣樂詞七首中和樂詞五首五方師子詞五首南詔奉聖樂詞五首聖壽荷皇恩詞四首聖壽樂詞四首)
(大定樂詞六首上元樂詞一十五首文武順聖樂詞九首貞觀未有裴神符有妙解琵琶唯作聖蛮奴大鳳傾杯樂)
(三曲声度清美太宗深愛之高宗未真伎遂盛於時泊天后至神龍之際大增加立坐部伎諸舞尋亦廢之而巳)
又曰高宗御含元殿東翔鸞閣大酺當時京城四縣及太
宗音樂分爲東西朋雍王賢爲東朋周王顯爲西朋務以
角勝爲樂禮畢曲者夲自晉太尉庾亮家卒其容取其
謚以號之謂文康樂每奏九部樂終則陳之故以禮畢
爲名其曲有散花樂等隋平陳得之入九部器有笙笛
簫箎鈴盤鞞腰鼓等七種三懸爲一部工二十人今亡
太平樂亦謂之五分師子舞師子縶獸出於西南夷天笁
師子等國綴毛爲之象其俛仰馴狎之容二人持䋲拂爲
習弄之狀五師子各位其方色百四十人歌太平樂舞抃
以從之服飾皆作崑崙象上元樂高宗所造舞者百八十
一人起雲衣備五色以象元氣故曰上元鳥歌萬歲樂武
太后所造時宫中飬鳥能人言又常稱萬歲爲樂以象之
舞三人緋大䄂並畫鸜鵒冠作鳥象今嶺南有鳥似鸜鵒
養之久則能言名吉了(了音料)光聖樂玄宗所造也舞八十
人鳥冠五綵畫衣兼似上元聖壽之容以歌王業所興自
安樂以後皆雷大鼓雜以龜兹樂聲震百里並立奏之其
大定樂加金鉦唯慶善樂獨用西涼樂最爲閑雅舊破陣
上元慶善三舞皆易其衣冠合之鍾磬以享郊廟自武太
后革命此禮遂廢(自安樂部謂之立部伎也)
大唐平高昌盡收其樂又造讌樂而去禮畢曲令著令者
唯十部(龜兹䟽勒安國康國高麗西涼高昌燕清樂伎天笁凡十部)南蠻北狄國俗皆
隨髮際斷其髮今舞者咸用䋲圍首反約髮抄内於䋲下
又有新聲自河西至者號胡音聲與龜兹樂散樂俱爲時
重諸樂咸之小寢大定樂高宗所造出自破陣樂舞者四
十人被五綵文甲持槊歌和云八紘同軌樂以象平遼東
而邊隅大定也
唐會要曰貞元三年四月河東節度使馬燧定難曲御麟德
殿閱試之
又曰汴州節度使韓弘進聖朝萬歲樂曲譜凢三百首
又曰延載元年正月二十三日製越古長年樂一曲
又曰十二年十二月昭義節度使王虔休獻繼天誕聖樂
(表曰臣伏見開元中天長節度日四海歡娛万年献夀竊以陛下降誕之日有惟新之曲適過之音臣遣成継天誕)
(聖樂一曲天扺官爲調表五音之奉君也以上爲德知五運之居中也凢二十四遍法二十四氣西成一歲之功也)
(不聞沾懘之音以作中和之樂其曲譜同進上先太常人劉玠流落至潞州虔休因令造此曲以進今中和樂起於此中)
又曰顯慶二年上以琴中雅曲古人歌之近代巳來此聲
頓絶令所司修習舊典至三年十月八曰太常丞吕才奏
按張華博物志白雪是天帝使素女鼓五絃曲名以其調高
人和遂寡自宋玉巳來迄今千祀未有能歌白雪曲者臣
今准勑依琴中舊曲定爲宫商然後教習並合於歌輙以
御製雪詩爲白雪歌詞又樂府奏正典之後皆有送聲君
唱臣和事彰前史觀取侍中許敬宗等奉和雪詩十六首
以爲送聲各十六節上善之仍付太常編於樂府
樂府雜錄曰雨淋鈴者因唐明皇駕廻至駱谷聞雨淋鑾
鈴因令張野狐撰爲曲名
又曰夜半樂者因唐玄宗自潞州入定内難進軍斬長樂
門開時正當夜半平韋庶人後乃命樂人撰此曲
又曰黃騘疊者唐太宗初定中原時所策黃騘馬後因征
遼北馬忽斃上嘆惜久之因命樂人製此曲
又曰得宝子者唐明皇初納太真妃喜甚謂諸嬪御云朕
得楊氏如獲至宝也因撰此曲
又曰文溆子者唐長慶初有俗講僧文淑善吟經兼念四
聲觀世音菩薩其音諧暢感動時人樂工黃米飯依其念
菩薩四聲乃撰成曲也
又曰楊柳枝曲者白傳典杭州時所撰尋進入教坊也
又曰還京樂者唐明皇自蜀返正樂官張野孤撰此曲
又曰道調子曲者因唐懿皇后樂工史敬約吹觱篥初吹
道調懿皇后謂是曲子誤拍敬約乃隨拍便撰此曲也
又曰新傾杯樂唐宣宗善吹籚管自撰此曲内有數拍不
均上初捻管命樂工辛骨咄拍不中上瞋目視之骨咄憂
懼一夕而殞
又曰望江南者因朱崖李太尉鎮浙而日爲亡姬謝秋娘
所撰後進入教坊遂改名一名夢江南曲也
又曰康老子者夲長安冨室家子酷好聲樂落托不事生
計常與國樂遊處一旦家産蕩盡因詣西鄽遇一媪持舊
錦茵貨鬻次康乃酬半千獲得之尋有波斯見大驚謂康
老曰何處得此至寳此是冰蚕所織若暑月陳於榻上可
致一室清凉因酬價千萬鬻之康老獲此厚價復與國
樂追歡不三數年間費用又盡康老尋殁樂嗟歎之乃撰
此曲也
又曰大郎神者天后朝有一士人䧟冤獄仍籍沒家族其
妻配入掖庭夲初善吹觱篥因撰此曲寄其哀情始名大
郎神盖取其良人行第也畏人知遂三易其名悲切子離
別難終名怨廻鶻
羯鼓錄曰宋開府孫沇有音律之學貞元中進樂書三卷
德宗覽而嘉之知是開府之孫遂召對命坐與論音樂甚
喜數曰又召至宣徽張樂使觀焉曰有舛誤乖濫悉可言
沇曰容臣與樂官商摧講論具狀條奏上宣教坊使與樂
官參議數日二使奏樂多言沇曾不解聲調不審節拍又
聵疾不可議樂上頗異之又召沇對沇曰臣老年多病耳
實失聦若迫於聲律不至無業上又使作樂曲罷問其得
失要務舒遟衆工多笑之忽忿然作色奏曰曲雖妙其間
有不可者上驚問之即指一琵琶云此人逆而忍兼即抵
法不宜在至尊前又指一笙云此人神魂巳遊墟墓不可
更令供奉上令主者潜伺察之旋而琵琶者爲同儕告訐
稱六七年前其父自縊不得端由即令按鞫遂伏其罪笙
者憂恐不食旬日而卒上益加知遇面賜章綬累累召對
每令察樂樂工見之悉喘恐脅不敢正視沇懼禍辝病而
退
女樂部
左傳襄二曰鄭人賂晉侯以女樂晉侯以樂之半賜魏絳
史記曰孔子爲政齊人懼梨鉏乃選齊國中女樂好音八十
人皆衣文而舞康樂文馬三十駟遺魯君陳女樂文馬魯
城南臯門外季桓子微服往觀再三將受乃語魯君往觀
終日怠於政事子路曰夫子可以行矣桓子卒受齊女樂
三日不聽政孔子遂行(論語曰齊人歸女樂季桓子受之三日不朝孔子遂行)
後漢書曰馬融字季長違生任性不拘儒者之節常坐高
堂施絳帳前授生徒後列女樂弟子以次相傳鮮有入其
室者盧植字子幹侍講數年未嘗眄融以是嘉之也
魏志曰夏侯惇從太祖征孫權還使惇都督二十六軍留
居巢賜妓樂名倡令曰魏絳以和戎之功猶受金石之樂
况將軍乎
又曰曹爽飲食車服擬於乘輿又私取先帝才人七八將
吏師工鼓吹良家子女三十三人皆以爲妓詐作詔書發才
人五十七送鄴臺使先帝婕妤教習爲妓擅取太樂樂器
武庫禁兵作窟室綺䟽四周數與何晏等會其中縱酒作
樂
又曰楊阜爲武都太守會馬超來寇曹洪置酒大會女倡
着羅縠衣蹋鼓一座皆笑楊阜厲聲責洪曰男女有别遂
奮衣出洪立罷女樂請阜還座肅然憚之
陳書章昭逹每飲會必盛設女伎雜樂俻羌胡之聲音律
姿容並一時之妙雖臨敵弗之廢也
隋書房暉遠傳高祖嘗謂群臣曰自古天子有女樂乎楊
素以莫知所出遂言無女樂暉遠進曰臣聞窈窕淑女鍾
鼓樂之此即王者房中之樂著於雅頌不得言無高祖大
說
又曰牛弘修皇后房内之樂文帝龍潜時頗好音樂嘗倚
琵琶作歌二首名曰地厚天高託言夫妻之義因即取之
爲房内曲命婦人並登歌上壽並用之職在宮内女人教習之
唐書曰先天元年正月皇太子令宮臣就率更寺閱女樂
太子舍之賈曾諫曰臣聞作樂崇德以感神人韶夏有容
威英有節婦人媟黷無厠其間昔魯用孔子幾致於覇齊
人懼之饋以女樂魯君旣受孔子遂行戎有由余兵強國
冨秦人反間遺之女妓戎王躭悅由余乃奔斯則大聖名
賢疾之巳久矣良以婦人爲樂必務冶容哇咬動心蠱惑
喪志上行下效淫俗將成敗國亂人實由兹起殿下監撫
餘閑宴私多適後庭妓樂古或有之至於所司教習彰示
群僚慢妓淫聲實虧睿化伏願並令禁斷
墨子曰秦繆公之時戎強大繆公遺之女樂二八與良宰
戎王大喜以其故數飲食日夜不休左右有言秦寇之至
者因扞弓而射之(扞引)秦寇果至戎王醉而卧於尊下卒
生縛之未禽則不知登山而視牛若羊視羊若豚牛之
性不若羊羊之往不若豚所自視之勢逆也而因怒於
牛羊之性也此狂者也狂而以行賞罰此戴氏之所以
絶
韓子曰晉韓公欲伐虞&KR0593;乃遺之屈産之乘垂棘之璧女
樂二八以熒其心亂其政
郭子曰謝公在東山畜妓簡文曰安石必出與人同樂不
與人同憂注曰謝以安石也
石虎鄴中記曰虎大會禮樂旣陳虎繳兩閣上䆫幌宮人
數千陪列看坐悉服飾金銀熠熠又於閣上作女妓數百
衣皆絡珠璣鼓舞連倒琴瑟細伎畢俻
漢晉陽秋曰晉文王與劉禪宴爲之作蜀伎樂傍人皆代
禪感而禪語笑自若謂賈充曰人之無情乃至是乎雖使
葛亮在不能輔之久全况姜維耶充曰不如是何由併之
哉
夏仲御別傳曰仲御從父家女巫章丹陳珠二女妍姿冶
媚清歌妙舞狀若飛仙
又曰仲御當正會宗弟承問御曰黃帳之裏西施之孫鄭
䄂之子膚如凝脂顔如桃李徘徊容與載進載止彈琴而
奏清角翔風至而玄雲起若乃携手交舞流盻頡頑足踰
鞞鼓口銜笙黃丹裙赫以四序素耀煥以楊光赴急絃而
折倒應緩節以相佯遠望而雲近視而雪舒紅顔而微笑
啓朱唇而揚聲
世說曰魏武有一伎聲最清高而酷悪性情欲殺則愛其
才欲置則不堪於是選百人一時俱教少時百人中果有
一人聲及之便殺向惡性者〇俗說曰宋椲是石崇伎綠朱
弟子有國色善吹笛後在晉明帝聞帝疾患危篤群臣進
諫請出宋禕時朝賢悉見帝曰卿諸人誰欲得之者衆人
無言阮遥集時爲吏部尚書對曰願以賜臣即與之
&KR1069;鐵論曰貴人之家中山素女撫流徵於堂上鳴鼓巴俞
交作於堂下婦人被羅紈婢妾曳絺紵賢良曰古者彈筝
鼓缶而巳無妙要之音今冨者鳴筝調琴鄭舞趙謳
續搜神記曰袁真在豫州遣女伎紀陵阿薛阿郭阿馬三
妓與桓宣武旣至經時三人共出庭前觀忽有一流星直
墮盆池冏然明淨薛郭二人更以瓢酌取皆不得阿馬最
後取正入瓢中便飲之即覺有娠遂生桓温
世說曰王導作女伎蔡謨在坐不悅而去導知亦不止之
笑林曰某甲者爲覇府佐爲人都不解每至集會有聲樂
之事己輙豫焉而耻不解妓人奏讃之已亦學人仰讃和
同時人士令巳作主人并使喚妓客妓客未集召妓具問
曲吹一一䟽着手巾箱下先有藥方客旣集因問命曲先
取所䟽者誤得藥方便言是䟽方有附子三分當歸四分
己云且作附子當歸以送客舍滿座絶倒
太平御覽卷第五百六十八
