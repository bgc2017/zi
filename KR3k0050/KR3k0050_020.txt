圖書編卷二十
明章潢撰
歲星總叙
歲星一曰攝提又曰重華曰應星曰紀星東方青帝
靈威仰之神蒼龍之精木海之宿歲行一次十二年
一周天與歲相應故謂之歲星人主之象主道術五
常為仁五事為貎仁虧貎失逆春令傷木氣則罰歲
星主春其日甲乙其辰寅卯其卦震巽其音角其數
八其帝大皥其神勾芒歲星所在其國有福逆之則
怒為殃尤甚歲星主司人君過失主齊吳以東之國
又為農官主五榖所居之宿五榖蕃昌其對為衛歲
乃有殃歲星所在之國不可伐可以伐人所留之埜
吉去之埜凶
歲星吟
東方歲星名曰木精蒼帝之子光大而明所在之分
莫之與京人君布德不可加刑君若不仁禍滿寰瀛
下謀其主弟凌其兄赤黃多蟲旱白黑為水兵合金
分野君喪犯土后妃將傾入太微君憂有赦犯東井
將相出征守雙魚魏國用斧繞虚危齊地交兵守房
五榖豐穰留心天下安寧逆行為凶為賊晝見主弱
臣強在角忠臣進用留尾儲副相承歴氐内多有喜
犯亢豐稔和平經箕中宫口舌入斗爵禄豐盈乘虚
魚行人道犯女宫娠歡盈環斗棟死瘧害繞危祠祀
不馨在室后宫安泰犯璧賢士稱情入奎有道者進經
婁教令不行守胃大官囹圄在昴王者嚴刑犯畢守
婁灾見入牛乘觜入井獄訟兵憂繞天屍(鬼中積屍氣也)死
過半犯柳五榖結稠留張君臣和順八翼五榖少成
留軫乃為喪病侵房將相皆愁勖哉有土君子慎獨
撫&KR1103;增崇景福神祐其居懲惡窒慾奉三無私降為
戩榖
正二三四五六七八九十十一十二閏
一女虚虚危危危危危危危危危危危室室
二室室璧璧奎奎奎奎奎奎璧璧奎奎
三奎奎婁婁婁婁婁胃昴畢畢參胃胃胃
四胃胃胃昴昴畢畢畢畢參參參參參參畢
五畢畢參參參井井井井井井井井井
六井井井井(井鬼柳)柳柳星星張張張張張
七張張張張張張張張翼翼翼翼軫軫
八軫翼翼翼翼翼翼軫軫軫軫角角角角亢
九亢亢角角角角角角角亢亢氐氐氐氐房房
十心心心房氐氐氐氐房房心心尾尾尾尾箕
十一箕箕斗斗箕箕箕箕尾尾箕箕箕斗牛斗
十二斗斗牛女女女女牛牛牛牛牛牛女女虚
十三虚危危危室室室室室危危危危危室室
十四室室璧璧奎奎奎奎奎奎奎奎奎
十五奎奎婁婁婁胃胃胃胃昴昴(闕)胃胃胃
十六胃昴昴畢畢畢畢參參參井井井參參參
十七參參參參井井井井井(井鬼柳)柳柳(柳鬼井)
十八井井井井井鬼柳柳星星張張張張張
十九張張張張張張翼翼翼翼翼軫軫軫
二十軫軫軫翼翼翼翼軫軫軫軫角角角亢亢亢
二十一亢亢亢角角角角亢亢氐氐氐氐房房心
二十二心心心心房房房房心心尾尾尾尾箕
二十三箕箕斗斗斗斗箕箕箕箕斗斗斗
二十四牛女女女女女女斗牛女女虚
二十五虚危危室室室室室室危室室
二十六室室璧奎奎奎婁婁奎奎奎奎奎
二十七奎奎婁胃胃昴昴昴昴昴昴昴胃
二十八胃昴昴畢畢觜參井井井井參
二十九參參井井井井井井鬼柳柳柳柳柳
三十鬼井井鬼柳柳星張張張翼翼
三十一張張張張張翼翼翼翼軫軫軫
三十二軫角角角角軫軫軫軫軫角角角亢亢氐
三十三氐氐亢亢亢亢亢亢亢氐氐氐氐房房心
三十四心尾尾尾尾心心心心心尾尾尾箕
三十五斗斗斗斗斗斗箕箕斗斗斗斗斗牛
三十六牛女女女虚虚虚虚女女女女女虚虚
三十七危危危室室室室室室室室室室
三十八奎婁婁婁胃胃昴昴畢畢畢畢昴昴昴昴
三十九昴昴畢畢畢參參井井井井井井井
四十室璧璧奎奎奎婁婁婁婁婁奎奎奎奎
四十一井井井井井井井鬼柳柳柳柳柳
四十二柳柳柳柳柳柳星星張張張張翼翼翼
四十三翼張張張張張翼翼翼翼軫軫軫軫
四十四軫軫軫軫軫軫軫軫角角角亢亢亢氐
四十五氐氐氐氐亢亢亢亢亢氐氐氐氐房心心尾
四十六尾尾尾尾尾心心心尾尾尾尾箕箕斗
四十七斗斗斗斗斗斗斗斗斗斗斗斗牛牛女
四十八女女虚虚虚虚虚虚女女女女虚虚危危
四十九危危室室室室璧璧璧室室室室室
五十室璧璧奎奎奎奎婁婁婁婁婁婁婁婁婁
五十一婁婁胃胃胃昴昴氐畢畢畢畢畢畢昴昴
五十二昴畢畢畢參參參井井井井井井井
五十三井井井井井井(井鬼柳)柳柳柳星星星星柳
五十四柳柳柳柳柳星星張張張張翼翼翼翼
五十五翼翼翼張張翼翼翼翼翼軫軫軫軫軫
五十六角角軫軫軫軫軫軫軫角角角亢亢氐
五十七氐氐氐氐亢亢氐氐氐氐氐房心尾尾
五十八尾尾尾尾尾尾尾尾尾尾尾箕箕斗斗
五十九斗斗斗斗斗斗斗斗斗斗斗牛牛女
六十女女虚虚危危危危危室虚虚虚虚危危
六十一危危室室室璧璧璧璧璧室室室室
六十二璧奎奎奎婁婁婁胃胃胃胃胃胃婁婁婁婁
六十三婁胃胃胃胃昴昴畢畢畢畢畢畢畢畢
六十四畢畢畢畢參參參井井井井井井井
六十五井井井井井(井鬼柳)柳柳星星星張張星星
六十六星柳柳柳柳星星張張張翼翼翼翼
六十七翼翼翼翼翼翼翼軫軫軫角角
六十八角角角軫軫軫軫角角角亢氐氐氐
六十九氐氐氐氐氐氐氐氐氐房房心心尾尾尾
七十尾尾尾尾尾尾尾尾尾箕箕斗斗
七十一斗斗斗牛牛斗斗斗斗斗斗斗斗牛牛
七十二女虚虚虚危危危危危危危虚虚危危
七十三室室室璧璧璧奎奎璧璧璧璧璧璧
七十四璧奎奎奎婁婁婁胃胃胃胃胃婁婁婁
七十五胃胃胃昴畢畢(畢觜參)參畢畢畢畢
七十六畢畢畢參參參井井井井井井井井井
七十七井井井井井柳柳星星張張張張張
七十八張星星星星張張張張翼翼翼翼翼
七十九翼翼翼翼翼翼翼軫軫軫軫角角角角
八十角角角角角角角角亢氐氐氐氐房
八十一房房房氐氐氐氐氐氐房心心尾尾尾
八十二尾箕箕箕箕箕尾尾尾尾尾箕箕箕斗斗斗
八十三斗斗牛牛牛牛牛斗斗斗斗斗牛斗女女
星乃木之精五日行一度亦不及天數也其行十二
年一周天太歲在四仲則行三宿在四孟四季則行
二宿歲行一舍故謂之歲星比日較遲故合伏已後
日在前距日十三度而晨見晨見則在東方初疾漸
遲距日一百九度而初留留後距日一百三十一度
而退初遲漸疾退行最疾之時必與日對衝退止而
留則背距日初退之度留久而順行則背距日如初
留之度初遲漸疾而漸迫日距如神見之度則伏而
不著矣最疾約四日行一度其加减最多處約七度
日未對衝之前夜半後可望謂之晨段與日既對衝
之後夜半前可望謂之夕段八十三年而七週天與
日合度者七十六合期約三百九十九日取上古甲
子四分為八十三號每號分為十二日而置閏於其
下閏在號前那前一月閏在號後那後一月
張衡云歲星在四仲則行三宿在四季則行二宿孟
季之年四四一十六四仲之年三四一十二而行二
十八宿十三年一週天木星所在國不可伐而可以
伐人趨舍為盈退舍為縮出入不常其次必有天妖
凡六日行一度或三日五日行一度十二月移一宫
十二年一小週天八十三年一大週天
天原發微太歲為隂左行在寅太歲為陽右轉在丑
太歲在邜則歲居子在辰則歲居亥又謂太歲在寅
則歲星正月出東方在邜則二月辰出東方以此而
推餘皆可見
史記察日月之行以揆之歲星順逆曰東方木主春
日甲乙義失者罰出歲星歲星盈縮以其列國所在
國不可伐可以伐人其趨舍而前曰盈退舍日縮盈
其國有兵不復縮其國有憂將亡國傾敗其所在五
星皆從而聚於一舍其下之國可以義致天下以攝
提格歲歲星左行在寅歲星右轉居丑正月與斗牽
牛晨出東方名曰監德色蒼蒼有光其失次有應見
柳歲早水晚旱歲星出東行十二度百日而止反逆
行逆行八度百日復東行歲三十度十六分度之七
率日行十二分度之一十二歲而周天常出東方以
晨入於西方用晨單閼歲歲在邜星居子以二月與
婺女虚危晨出曰降入大有光其失次有應見張名
曰降入其歲大水執徐歲歲隂在辰星居亥以三月
居與營室東壁晨出曰青章青青甚章其失次有應
見軫曰青章歲早旱晚水天荒駱歲歲隂在已星居
戍以四月與奎婁胃昴晨出曰跰踵熊熊赤色有光
其失次有應見亢敦牂歲歲隂在午星居酉以五月
與胃昴畢晨出曰開明炎炎有光偃兵唯利公玉不
利治兵其失次有應見房歲早旱晩水叶洽歲歲隂
在未星居申以六月與觜觹參晨出日長列昭昭有
光利行兵其失次有應箕涒灘歲歲隂在申星居申
以七月與東井輿鬼晨出曰白音昭昭白其失次有
應見牽牛作鄂歲隂在酉星居午以八月與柳七星
星張晨出曰為長王作作有芒國其昌熟榖其失次
有應見危曰大章有旱而昌有女喪民疾閹伐歲歲
隂在戌星居巳以九月與翼軫晨出曰天睢白色大
明其失次有應見東璧歲水女喪大淵獻歲歲隂在
亥星居辰以十月與角亢晨出曰大章蒼蒼然若躍
而隂出旦是謂正平起師旅其率必武其國有德將
有四海其失次有應見婁困敦歲歲隂在子星居邜
以十一月與氐房心晨出曰天泉玄色甚明江池其
昌不利起兵其失次有應在昴赤奮若歲歲隂在丑
星居寅以十二月與尾箕晨出曰天皓黫然黑色甚
明其失次有應見參當居不居居之又左右摇未當
去去之與他星會其國凶所居久國有德厚其角動
乍小乍大若色數變主有憂其失次下舍以下進而
東北三月生天棓長四丈未兑進而東南三月生慧
星長二丈類慧星退而西北三月生天欃長四丈末兑
退而西南三月生天槍長數丈兩頭兑謹視其所見
之國不可舉事用兵其出如浮如沉其國有土如沉
如浮其野亡色赤而有角其所居國昌迎角而戰者
不勝星色赤黃而沈所居野大穰色青白而赤灰所
居野有憂歲星入月其野有逐相與大白鬭其野有
破軍歲星一曰攝提曰重華曰應星曰紀星營室為
清廟歲星廟也
萬歷五年十二月朔日木星軫十四度順行見
熒惑總叙
熒惑一曰赤星一曰罰星曰執法曰天候南方赤帝
燥怒之神朱雀之宿火之精也天原發微云火星激
烈主執法其行無常出則有兵入則兵散熒惑居東
方為懸息西方為天珏南方為熒惑進退無常躁急
促狹故曰熒惑五常為禮五事為視禮虧視失逆夏
令傷火氣罰見熒惑主夏其日丙丁其辰巳午其卦
離其音徵其數七其帝炎帝其神祝融熒惑主死喪
主司天下羣臣之過司驕奢亡亂妖孽主歲成敗明
照四方察過失以遣告人主者也口天越以南國主
憂患過惡禍福之所由生其國有道則疾行而東無
道則留而降罰為亂為賊為疾為喪為饑為兵所居
之國受殃環繞鈎已芒角動摇變色乍前乍後乍左
乍右其殃彌甚周旋止息則為死喪寇亂其野亡地
熒惑失行而速兵聚其下順之戰勝又曰熒惑不動
兵不戰有誅戮又曰熒惑為天子之禮内則明故謂
則禮興從之者吉逆之者凶故曰雖有明天子必視
熒惑之所在
熒惑吟
南方之精名曰罰星赤帝之子巡行不停入大微而
受制國有道而不經如無道之國又出入何常勾已
為禍環遶為殃或進或退大小不常為水為旱豐儉
迭興每晨見而行疾亦昏出而漸升出處失度乍存
乍亡若依常道其色青黃有怒有悖或角或芒入大
微魏文列落犯紫微野死之王守天罡河肆泛濫在
胃宿天下空倉繞羽林禁兵火起留張宿歲美大康
入南箕其城絶嗣犯東井水大不祥守少微處士受
戮遶天囷萬姓饑荒乘鬼兵戈倏起入昴戎狄消亡
居心主王大惡侵軒轅后妃憂惶犯室米貴比玉乘
危起兵南方在尾大臣不順入角賢相多傷勾已漂
流城邑犯鬼死者相望留奎父不親子犯天駟臣叛
王凌虛萬物小稔守畢邊星有降入畢賢士被戮留
心兵遶四方近女布帛湧貴守女六畜尸強入柳不
遵王命犯角禍起蕭墻入軫人皆徭役犯婁見必出
彊逆行于氐環繞于房股肱失位父子分張經天時
海内鼎沸犯翼宿歲美人康有土君子云何不臧克
己復禮其世必昌君父居止宜脩景福為臣為子進
退為國妖禍自消永終天禄
距日十九度而晨見初疾漸遲晨伏(七十一日行五十一度日二十度晨見東方)
距日一百三十四度而留順行(二百八十日行六百十四度九十)
距日一百四十四度而退初遲漸疾留八日不行
退止而留背距日一百四十四度晨逆(三十日九十六分四十八秒行八度五十分八十八秒)
留久而順背距日一百三十四度初遲漸疾夕逆三十日
背距日十九度伏合留八日不行
最疾七日行五度順二百八十日
加減最多處二十五度夕伏七十一日行度並
合期三百七十八日同上
正二三四五六七八九十十一十二閏
一(女虚危室危璧)璧奎(奎婁胃昴胃畢)畢參參井井(井鬼柳星柳張)張張退
二退退柳柳星星張張翼翼軫軫角(角亢氐房氐心)心尾箕斗(斗牛女)
三(女虚危室危璧)璧奎(奎婁胃昴胃畢)畢參參井井(鬼柳星)星張張翼翼
四(軫翼退)退退翼翼翼軫軫角(角亢氐房氐心)心尾箕斗(斗牛女虚女危)
五危室璧奎(奎婁胃)胃昴(昴畢參)參井井鬼(鬼柳星)星張張翼翼軫軫角角亢
六亢氐(氐亢退)退角角亢亢氐(氐房心尾心箕)箕斗(斗牛女虚女危)危室
七(室璧奎婁奎胃)胃昴(昴畢參)參井井(井鬼柳星)星張張翼翼軫角亢亢氐
八(氐房心)心尾尾箕箕退退退尾尾(尾箕斗)斗(斗牛女虚)虚危(危室璧)璧奎
九(璧奎婁)胃昴昴畢(畢參井)井(井鬼柳星)星張張翼翼軫(軫角亢)亢氐(氐房心尾)
十尾箕箕斗(斗牛女虚女危)危危室退退退(退危室)室璧璧奎
十一(奎婁胃)胃昴昴畢(畢參井)井(井鬼柳星柳張)張翼翼軫(軫角亢)亢氐(氐房心尾)尾箕
十二箕斗(斗牛女虚)虚危(危室璧)璧奎奎婁婁胃昴胃(昴胃退)退婁婁胃胃
十三(胃昴畢)畢參參井井鬼柳(柳星張)張翼翼軫軫角(角亢氐房氐心尾)尾箕斗
十四(斗牛虚危女虚室)室璧(璧奎婁)婁胃胃昴畢(畢參井)井退退退畢
十五參參井井(井鬼柳星柳張)張翼翼軫軫角(角亢氐房氐心尾)尾箕箕斗
十六(斗牛虚危女虚室)室璧(璧奎婁)婁胃胃(昴畢)畢參參井井(井鬼柳)柳退
十七井(井鬼柳)柳星星張張翼翼軫軫角(角亢氐房氐心)尾箕箕斗(斗牛女虚)
十八(虚危室)室璧(璧奎婁)婁胃(胃昴畢)畢參參井井鬼柳星星張張翼翼
十九退退退張張翼翼翼軫軫角(角亢氐房心尾氐心箕)箕斗(斗牛女)虚危
二十室璧(璧奎婁)婁胃(胃昴畢)畢參參井(井鬼柳星柳張)張翼翼翼軫軫角
二十一角退退退軫軫角角亢亢氐(氐房心尾)尾箕箕斗(斗牛女虚)虚危
二十二室璧璧奎婁胃(胃昴畢)翼參參井(井鬼柳星柳張)張翼翼軫軫(軫角亢)亢氐
二十三氐房房心(心房退)退氐(氐房心)心尾(尾箕斗)斗(牛女虚危虚室)室璧
二十四璧奎婁胃胃昴畢參參井(井鬼柳星柳張)張翼翼軫軫角角亢亢氐
二十五(房心尾)尾箕箕斗斗牛牛女(女牛退)退退牛牛女(女虚危)危室(室璧奎)
二十六婁胃(胃昴畢)畢參參井井(鬼柳星)星張張翼(翼軫角)角亢(亢氐房心房尾)
二十七(尾箕斗)斗女(牛女虚危虚室)室璧璧奎奎奎婁(奎婁退)退(退奎婁)婁胃
二十八(畢昴胃)畢參參井井(井鬼柳星)星張張翼翼軫(軫角亢氐房心亢房尾)尾
二十九斗牛(牛女虚)危室(室璧奎)奎婁婁胃(胃昴畢)畢畢參(參畢退)退昴昴畢
三十畢畢參參井(井鬼柳星)星張張翼翼軫(軫角亢)亢氐(氐房尾箕心尾斗)斗牛
三十一(牛女虚危)危室室(璧奎)奎婁婁胃昴畢畢參參井井井退退
三十二井井(井鬼柳)柳星星張張翼翼軫(軫角亢)亢(氐房尾箕心尾斗)斗牛
三十三(牛女虚危)危室(室璧奎)奎婁(婁胃畢參畢參昴井井)井(井鬼柳)柳星星張張退
三十四退柳柳星星張張翼翼(軫角軫角亢亢)亢氐(氐房心尾)尾箕斗斗
三十五(虚危室璧室奎)奎婁(婁胃昴)昴畢井井(井鬼柳星柳張)張翼翼翼軫軫
三十六(軫翼退)退翼翼軫軫亢氐亢氐(氐房心尾)尾箕斗(牛女虚危虚室)
三十七室璧奎婁婁胃(胃昴畢參井鬼井鬼柳星畢井柳柳張)張翼翼軫軫(軫角亢)
三十八亢氐氐(氐亢退)退角角亢氐房氐房(房心斗尾尾)箕斗牛(牛女虚危虚室)
三十九(璧奎婁)婁胃(胃昴畢)畢參參井(柳星柳星張張)張翼翼軫軫角角亢氐房
四十房心危尾箕箕斗退退退箕箕斗(斗牛女虚女危)危室(室璧奎)
四十一奎婁婁胃(胃昴畢)畢參參井(井柳柳星鬼張)張翼翼軫軫角(角亢氐)氐房(房心尾)
四十二(尾箕斗)斗牛(牛女虚)虚危危室室璧(璧室退)退室室璧璧奎奎婁
四十三婁胃(胃昴畢)畢參參井(井鬼柳)柳星張翼翼軫軫角角亢氐房心尾
四十四(尾箕斗牛女虚斗女危)危室(室璧奎)奎婁婁胃胃昴昴退退退胃胃昴
四十五昴畢畢參參井井鬼柳星星張翼(翼軫角)角亢亢(氐房心尾箕房尾斗)
四十六(斗牛女虚女危)危室(室璧奎)奎婁(婁胃昴)昴畢畢參參井井退退參參
四十七參井井(井鬼柳星)柳星張張翼翼軫(軫角亢氐房心尾箕斗牛亢房尾斗女)
四十八女虚危危室(室璧奎)奎婁胃昴昴畢(畢參井)井(井鬼柳)柳星星(星柳退)
四十九退井井鬼退柳(柳星張)張翼翼翼軫(軫角亢)亢氐房心尾(尾箕斗)斗牛(牛女虚)
五十危室室(璧奎)奎婁(婁胃昴)昴畢(畢參井)井井鬼(柳星張)張翼翼
五十一翼退退張翼翼軫軫角亢亢氐(房心尾箕尾牛)斗牛(牛女虚危)
五十二危室奎(室璧)奎婁(婁胃昴)昴畢(畢參井)井(井鬼柳星柳張)張翼翼軫軫軫角
五十三角退亢退退軫軫角(角亢氐)氐房(房心尾箕尾斗)斗牛(牛女虚)危室
五十四(室璧奎)奎婁(婁胃昴)昴畢(畢參井)井(井鬼柳星柳張)張翼翼軫軫角角亢氐
五十五(氐房心尾)尾尾退退心心尾尾箕箕斗(斗牛女虚女危)危室(室璧奎)
五十六奎婁婁胃昴畢(畢參井)井井鬼(柳星張)張翼翼軫軫角(角亢氐房氐心)
五十七心尾(尾箕斗)斗斗女女虚危(危虚退)退虚危危室室(室璧奎)奎婁
五十八婁胃胃昴畢觜參井井柳星張翼軫角亢亢氐(房心尾)
五十九箕斗(斗牛女虚女危)危室(室璧奎)奎婁胃胃(胃婁退)退婁婁胃
六十胃昴昴畢畢(參井)井(井鬼柳)柳星張翼翼軫軫角(角亢氐房氐心)尾箕箕斗
六十一(斗牛女虚女危)危室(室璧奎婁奎胃)胃昴昴畢畢參參退退畢畢
六十二畢參參井井(井鬼柳星柳張)張翼翼軫軫角(角亢氐房氐心)心尾(尾箕斗)
六十三(斗牛女虚女危)危室璧奎奎婁胃昴昴畢(畢參井)井井鬼鬼柳(柳鬼退)退
六十四井井(井鬼柳星柳張)張翼翼軫軫角角亢(亢氐房心尾箕斗牛房尾斗女)
六十五(女虚危)危室(室璧奎婁奎胃)胃昴(昴畢參)參井井(井鬼柳星柳張)張張翼退
六十六退星星張張張翼翼軫軫角角亢(亢氐房心尾箕斗牛女虚房尾斗女危)
六十七危室室(璧奎婁奎胃)胃昴(昴畢參)參井井(井鬼柳星)星張張翼翼軫軫
六十八軫退退(退翼軫)軫軫角(角亢氐)氐房心尾(尾箕斗牛女虚斗女危)危室
六十九(室璧奎婁奎胃)胃昴昴畢(畢參井)井(井鬼柳)星張張翼翼軫軫角角亢
七十亢氐氐房房退退退亢氐(氐房心尾)尾箕箕斗(斗牛女虚女危)危室
七十一(室璧奎)奎婁婁(胃昴)昴畢(畢參井)井(井鬼柳星柳張)張翼翼軫軫角角亢(氐房心)
七十二心尾(尾箕斗)斗斗退退斗斗牛(牛女虚)虛危危室(室璧奎)
七十三奎婁(婁胃昴)昴畢(畢參井)井(井鬼柳星柳張)張翼翼軫軫角(角亢氐房氐心)尾箕
七十四女(斗牛女虚女危)危室室璧璧奎奎(奎璧退)退璧奎奎婁婁胃
七十五胃昴昴畢(畢參井)井(井鬼柳星柳張)張翼翼軫軫角(角亢氐房氐心尾)尾箕
七十六箕斗(斗牛女虚女危)危室璧奎(奎婁胃)胃昴昴畢畢退退昴昴昴畢
七十七畢參井井(井鬼柳星柳張)張翼翼軫軫角(角亢氐房心尾氐心箕)箕斗
七十八(斗牛女)虚危(危室璧)璧奎(奎婁胃)胃昴(昴畢參)參井井井退退
七十九退井井井(井鬼柳星柳張)張翼翼軫軫角(角亢氐房心尾氐心箕)箕斗(斗牛女)
星乃火之精三日行一度亦不及天數也其行二年
一周天常以十月入大微垣受制而出以其疎急無
常道故謂之熒惑比之日較遲故伏合已後日前距
日十九度而晨見晨見則在東方初疾漸遲距日一
百三十四度而留留後距日一百四十四度而初遲
漸疾退行最疾之時必與日對衝退止而留則背距
日如初退之度留久而順行則背距日如留之度初
遲漸疾而漸近日背距如晨見之度則伏而不著矣
最疾約七日行五行其加减最多處二十五度與日
未對衝之先夜半後可望謂之晨段與日既對衝之
後夜半前可望謂之夕段七十九年而四十二周天
與合度者五十七合期三百七十八日取上古甲子
而分為七十九號每號分為十二月而置閏於其下
閏在號前那前一月閏在號後那後一月
張衡云常以十月入太微垣受制而出行宿所司無
道其出入無常行一舍二舍為不祥東行疾則兵聚
于東西行疾則兵聚于西南北行亦然一日半行一
度五十日移一宫若疾七日半行五度四十五日移
一宫若遲退三四個月移一宫二年行小週天十七
九年行一大週天
史記察剛氣以處熒惑曰南方火主夏日丙子禮失
者罰出熒惑熒惑失行是也出則有兵入則兵散以
其舍命國熒惑為悖亂殘賊疾喪饑兵反道二舍以
上居之三月有殃五月受兵七月半亡地九月大半
亡地因與俱出入國絶祀居之殃還至雖大當小久
而至當小反大其南為丈夫北為女子喪若角動繞
環之及乍前乍後乍左乍右殃益大與他星鬭光相逮為
害不相逮不害五星皆從而聚于一舍其一國可以
禮致天下法出東行十六舍而止逆行二舍六旬復
東行自所止數十舍十月而入西方伏行五月出東
方曰反明主命者惡之東行急一日行一度半其行東
西南北疾也兵各聚其下用戰順之勝逆之敗熒惑
從太白軍憂離之軍却出太白隂分軍行其陽有偏
將戰當其行太白逮之破軍殺將其入守犯太微軒
轅營室主命惡之心為明堂熒惑廟也謹候此
萬歷五年十二月朔日大星星五度順行見
鎮星總叙
鎮星一曰地候中央黃帝舍樞紐之使勾陳之神土
之精也鎮星常晨出東方夕伏西方八十二歲而一
周天歲鎮一宿天原發微云常以甲辰元始斗建之
歲鎮行一宿故曰填星五常為信五事為思仁義禮
智以信為本貎言視聽以思為主故四星皆失鎮星
乃為之動而盈侯王不寧縮有軍不復鎮星主四季
其日戊己其辰丑未辰戊其卦坤艮其音宫其數五
其帝黃帝其神后土主福德女主之象所在國有福
不可伐主聚衆主土功主正紀綱主周梁主太帝主
司天下女主之過鎮星正則女主正邪則女主邪一
曰鎮星天子之星也天子失信則鎮星大毒
鎮星吟
維彼鎮星中央土精黃帝之子地之别名所在之國
不可加兵其分無灾五榖熟成人民安樂由君之真
内無仁義外無脩餙其星失度為殃為惑上亂下爭
東西叛逆上天降灾為電為人山奔地拆哭聲悲哀
與木相犯后妃嬪傾與水相合將敗連營抵角後宫
有喜入亢萬物無成犯房強臣背主歷氐儲副懽榮
守心帝王將出在尾盗賊公行繞箕水災人散入牛
賊人害主犯女暴貴縱横乘虚赤地千里入危工役
災生犯室廣脩宫殿繞壁道術彰明乘奎貴榖水湧
守婁婢詐臣爭犯胃水湧米貴勾昴將相出征臨畢
主侯將疫乘觜國破人驚環參士人出使入井水旱
妨耕在鬼大臣謀上犯柳天下和平留星萬邦皆理
居張五榖不豐入軫兵災交集守翼寰宇皆清祗見
人主下殿入鬼宗廟改更奄越大臣謀戮犯執法將
吏令受煎凡厥在位公正無私神延福祚邦家基隆
正二三四五六七八九十十一十二閏
一(危伏夕)危危危室室室危危危危危危危室
二室室室室室室室室室室室室
三室室室璧璧璧璧璧璧璧璧璧璧璧
四璧璧奎奎奎奎奎奎奎奎奎奎奎
五奎奎奎奎婁婁婁婁婁婁婁婁婁
六婁婁婁婁胃胃胃胃胃胃(胃辰退)胃胃
七胃胃胃胃胃昴昴昴昴昴昴昴胃
八胃昴昴昴昴昴畢畢畢畢畢畢畢畢畢
九畢畢畢畢畢參參參參參參參參
十參參參參參井井井井井井井井退
十一井井井井井井井井井井井井井
十二井井井井井井鬼柳鬼柳柳柳退
十三柳柳柳柳柳柳柳星星張張張退
十四張星星星星星張張張張張張張退
十五張張張張張張張翼翼翼翼翼翼
十六張退張張張張張張張張張軫軫軫退
十七張張翼翼翼翼軫軫軫軫軫軫
十八軫軫退軫軫軫軫軫軫角角角角
十九角角退角角角角角角角亢亢亢亢
二十亢亢退角角角角亢亢伏亢亢氐亢退氐氐
二十一氐氐氐氐氐氐氐氐氐伏氐氐房
二十二房心心心房房氐氐氐房房房心心心尾箕斗
二十三尾尾尾尾退尾心心心尾尾尾伏尾尾
二十四尾尾尾尾尾尾尾尾尾尾(尾箕伏)箕
二十五箕箕斗斗斗斗箕箕箕箕箕箕箕斗斗斗
二十六斗斗斗斗退斗斗斗斗斗斗斗斗合
二十七斗斗斗牛牛牛斗斗斗斗斗斗斗斗牛牛
二十八牛女女女女女女女牛斗牛斗女女女
二十九女虚虚虛虚虚虚虛虛女女女虚虚虛
三十(虚危伏合)危危危危危危危危危危危危伏
三十一危室室室室室室室室室危危危室室
三十二室室室室璧璧璧室室室室室室
三十三室璧璧璧璧奎奎奎奎奎奎奎璧璧璧璧奎
三十四奎奎奎奎奎婁婁婁婁奎奎婁奎奎奎
三十五奎(奎婁婁伏婁昴夕見合見)婁婁胃胃胃胃婁婁退婁婁婁
三十六婁胃胃胃胃胃胃昴昴昴胃胃胃胃胃
三十七胃胃胃昴昴昴昴畢畢畢畢畢昴昴
三十八昴昴昴畢畢畢畢畢畢參十參畢畢畢畢
三十九畢畢畢參參參井井井井井井井參
四十參參參井井井井井井井井井井
四十一井井井井井井井井鬼鬼柳柳柳柳鬼鬼井
四十二井井井井鬼鬼柳柳柳柳柳星星星星柳
四十三柳柳柳柳柳星星星張張張張張張
四十四張退張張張張張(張夕伏)張(張晨見)翼翼翼退翼
四十五翼翼退張張張翼翼(翼夕伏)翼翼翼翼翼
四十六翼翼翼翼翼翼翼翼軫軫軫軫軫
四十七軫(軫夕退)軫軫軫軫軫軫(軫晨見)軫角角退角
四十八角角角軫軫軫軫軫角角伏角(角晨見)角亢
四十九亢亢亢退亢角角角角角亢亢伏亢亢氐氐氐
五十氐氐氐氐亢亢亢亢氐氐氐伏氐氐氐房
五十一房房退房氐氐氐氐氐氐氐房房房心心
五十二心尾尾尾尾心心心房房房心心(心尾伏)尾(尾晨見)尾
五十三尾尾尾退尾尾尾尾尾尾(尾夕尾晨伏見)尾箕
五十四箕箕(箕晨見)箕箕箕尾尾尾尾箕箕箕箕斗
五十五斗斗斗退斗斗斗斗箕箕斗斗斗(斗夕伏)斗
五十六斗斗斗斗斗斗退斗斗斗斗斗(斗夕伏)斗
五十七斗牛牛牛女女牛牛牛牛斗牛牛牛(牛女夕伏)
五十八女女女虚虚退虚女女女女女女女(女虚夕伏)
五十九虚虚危危危危退尾危虚虚虚虚虚(危伏夕)
星乃土之精其行最疾約七日行一度亦不及天數
也二十八年一周天常以甲辰元始建斗之歲歲鎮
一宿故曰鎮星比日較遲故伏合已後一在前距日
二十八度半而晨見晨見則在東方初疾漸遲距日
九十四度而初留留後距日一百二十八度而初退
初遲漸疾退行最疾之時必與日對衝退止而留則
背距日如初退之度留久而順行則背距日如初留
之度初遲漸疾而漸近日背距日如晨見之度則伏
而不著矣其加减最多處八度有餘未對衝之後夜
半前可望謂之晨段與日既對衝之後夜半前可望
謂之夕段五十九年而二周天與日合度者七十五
合期約三百七十八日取上古甲子而分為五十號
每號分為十二月而置閏於其下閏在號前那前一
月閏在號後那後一月
張衡云常以申元建之歲失次而辰上一舍二舍則
為水火失次而下三舍有后戚之變三年移一宫五
十九年一大週天
史記歷斗之會以定鎮星之位曰中央土主季夏日
戊己黃帝主德女主象也歲鎮一宿其所居國吉未
當居而居若已去而復還居之其國得土不乃得女
若當居而不居既已居之又西東去其國失土不乃
失女不可舉事用兵其居久其國福厚其居易福薄
其名曰地候主歲歲行十二度百十二分度之五日
行二十八宿度之一二十八歲周天其所居五星皆
從而聚于一舍其下之國可重致天下禮德義殺刑
盡失而鎮星乃為之動摇動而盈為王不寧其縮有
軍不復鎮星其色黃九芒音曰黃鍾宫其失次上二
三宿曰嬴有主命不成不乃天水失次下二三宿曰
縮有后戚其歲不復不乃天裂若地地斗為文太室
鎮星廟天子之星也木星與土合為内亂饑主勿用
戰敗水則變謀而更事火為旱金為白衣會若金水
在南曰牝牡年榖熟金在北歲偏無火與水合為鑠
為喪皆不可舉事用兵大敗土為憂主孽卿大饑戰
敗為北軍軍困舉事大敗土與水合穰而擁閼有覆
軍其國不可舉事出亡地入得地金為疾為内兵亡
地三星合其宿地國外内有兵與喪改立公王四星
合兵王喪並起君子憂小人流五星合是謂易行有
德受慶改立大人奄有四方子孫蕃昌無德受殃若
亡五星皆大其事亦大皆小事亦小蚤出者為嬴嬴
者為客晩出者為縮縮者為主人必有天應見於杓
星同舍為合相凌為闘七寸以内必之矣五星色白
圜為喪旱赤圜則中不平為兵青圜為憂水黑圜為
疾多死黃圜則吉赤角犯我城黃角地之爭白角哭
泣之聲青角有兵憂黑角則水急行窮兵之所終五
星同色天下偃兵百姓寧昌春風秋雨冬寒夏暑動
摇常以此鎮星出百二十日而逆西行西行百二十
日反東行見三百三十日而入入三十日復出東方
太歲在甲寅鎮星在東璧故在營室
萬歷五年十二月朔日土星斗十一度伏不見
太白總叙
太白西方秋金兵象也一曰火政一曰官星一曰明
堂一曰文表一曰太皥一曰終星一曰天相一曰天
浩一曰序星一曰梁星一曰威星一曰大囂一曰大
爽出以寅戌入以丑未一歲一週天大臣之象其號
上公大司位謹候此五常為金五事為言虧言失逆
秋令傷金氣罰見太白主秋其日庚辛其辰申酉其
卦乾兑其音商其數九其帝少皥其神媷收太白進
退以候兵卑高遲速静躁見伏用兵皆象之吉其出
西方失行外裔敗出東方失行中國敗未盡期日過
參大病其對國若經天天下革人更主是謂亂紀人
民流亡晝與日爭明強國弱小國強女主昌又日方
南太白居其南日方北太白居其北為盈侯王不寧
用兵進吉退凶日方南太白居其北日方北太白居
其南為縮侯王有憂用兵退吉進凶當出不出當入
不入為失舍不有破軍必有死王之墓有亡國太白
所出所直之神其國得其位得其位者戰勝所值之
辰順其色而角者勝其色害者敗
太白吟
太白之星少陽之精黃帝之子亦曰長庚所主在義
大而灮明將星之象誅罰為名怒則芒角叱咤喜則
斂角潛形遇火死生相繼合水遠近加兵犯角天下
兵賊入亢水賊並行守氐將相受苦居心水火縱横
守房干戈並起到尾上下交鋒守箕風旱有赦繞斗
臣執權衡環牛地氣發泄抵女府庫不盈乘危將軍
解甲犯室武士休爭入奎川流泛溢守壁國用嚴刑
乘婁有兵有赦入胃饑饉薦生犯昴北戎大起守畢
將相出行乘觜參國政改易歷井鬼臣將多驚入柳
亢封益禄繞星滅死連營勾翼軫大振師旅入軒轅
人主建旌守天田人封爵禄當牛宿戎狄相爭失舍
國亡軍敗不見殺將屠城或山崩四面執役干連君
弱臣強兵鋒相戰之軌台衡妖祥為見臣節撓虧主
心沸騰鳴呼有才之君肱股之臣不僣不濫畏天敬
神道以治國德以立身福留後嗣化及兆民
加减最多處不過四度餘
合期約五百八十四日而順逆二合
正二三四五六七八九十十一十二閏
一斗(斗牛虚危室璧奎婁昴畢參井仰星女室奎胃昴參鬼柳張翼)翼軫(角亢房心箕斗女虚氐尾箕牛女危室)
二(室璧奎婁昴畢奎胃昴參井)井鬼(柳星張)張張星星張張翼(翼軫角亢房心尾角氐房箕斗)
三(斗牛女虚室璧婁胃畢參井鬼星張翼軫角亢心尾斗牛虚危室璧女危室奎婁昴井柳翼角氐房箕女虚室奎)
四奎奎璧璧奎(奎婁胃昴畢參井鬼星張翼軫亢氐房尾箕斗牛胃畢井柳星翼角亢心尾斗女虚)
五(危室璧奎胃昴畢參井鬼柳璧婁畢井星張)張翼(翼軫角亢角氐)氐亢(亢角氐)亢氐(氐房心尾)
六(尾箕斗牛女危室璧奎昴昴畢參井鬼柳張翼軫角氐房尾箕牛女斗虚危璧婁胃畢井星張軫亢氐心尾斗牛虚危)
七(奎婁胃昴胃畢)畢參參畢畢(畢參井)井鬼(鬼柳張翼軫角氐房星張軫亢心尾)箕斗
八(斗女室璧奎婁昴畢參井柳星虚危奎胃參鬼張)翼軫(軫角氐房尾箕亢氐心尾斗)斗牛牛斗
星乃金之精一日行一度餘亦不及天數也其行一
年一周天以其大而色白故曰太白夕見西方曰長
庚晨見東方日啟明出以辰戌八以丑未出東方二
百四十日而一八出西方二百四十日而一入入三
十五日而復出比日較速故伏合已後過日而可距
日十度半而夕見夕見則在西方初疾漸遲距日三
十度餘而留留後距日二十四度餘而退初遲漸疾
與日相近如夕見之度則伏而著退行最疾之時與
日同度退而晨見於東方如夕見之度初疾漸遲退
止而留則距日如初退之度留久而順行則距日如
初留之度初遲漸疾而漸近日距日如退伏之度則
又伏而不著矣甚速不過四十五度晨疾約四日行
五度餘故加减最多處不過四度餘與日未退合之
前昏後可望謂之夕段與日既退合之後曉前可望
謂之晨段八年之間而五合於日退合亦然合期約
五百八十四日而順逆二合取上古甲子而分為八
號每號分十二月而置閏於其下閏在號前那前一
月閏在號後那後一月
張衡云金曰太白也出辰戌入丑未晨出東方二百
四十日而入夕出西方二百四十日而入三十日而
復出與日同行南北為盈與日分行南北為縮出早
為日蝕出晩為天殃出兵象也此星附日而行不離
大陽前後二宫一日六時止行一度一月移一宫二
年亦行一小週天八年行一大週天
史記察日行以處位太白曰西方秋司兵月行及天
矢日庚辛主殺殺失者罰出太白太白失行以其舍
命國其出行十八舍二百四十日而入東方伏行十
一舍百三十一日其入西方伏行三舍十六日而出
當出不出當入不入是謂失舍不有破軍必有國君
之簒其紀上元以攝提格之歲與營室晨出東方至
角而入與營室夕出東方至角而入與角晨出入畢
與角夕出入畢與畢晨出入箕與畢夕出入箕與箕
晨出入柳與箕夕出入柳與柳晨出入營室與柳夕
出入營室凡出入東西各五為八歲二百三十日復
與營室晨出東方其大率歲一周天其始出東方行
遲率日半度一百二十日必逆行一二舍上極而反
東行行日一度半一百二十日入其痺近日曰明星
柔高遠日曰大囂剛其始出西行疾率日一度半百
二十日上極而行遲日半度百二十日旦入必逆行
一二舍而入其痺近日曰太白柔高遠日曰大相剛
出以辰戌入以丑未當出而出未當入而入天下偃
兵兵在外入當出而不出當入而不入天下起兵有
破國其當期出也其國昌其出東為東入東為北方
出西為西入西為南方所居久其鄉凶出西逆行至
東正西國吉出東逆行至西正東國吉其出不經天
天下革政小以角動兵起始出大後小兵弱出小後
大兵強出高用兵深吉淺凶卑淺吉深凶日方南金
居其南日方北金居其北曰盈侯王不寧用兵進吉
退凶日方南金居其北日方北金居其南曰縮侯王
有憂用兵進凶退吉用兵象太白太白行疾疾行行
遲遲行角敢戰動摇躁躁國以静静順角所指吉反
之皆凶出則出兵入則入兵赤角有戰白角有喪黑圜
角憂有水事青圜小角憂有水事黃圜和角有土事
有年其已出三日而復有微入入三日乃復盛出是
謂耎其下國有軍敗將北其已入三日又復出出三
日而復盛入其下國有大憂師有粮食兵革遺人之
用卒雖衆將為人虜其出西失行外國敗其出東失
行中國敗其色大圜黃&KR1485;可為好事其圜大赤兵盛
不戰太白白比狼赤比心黃比參左肩蒼比參右肩
黑比奎大星五星皆從太白而聚于一舍其下之國
可以兵從天下居實有得也居虚無得也行勝色色
勝位有位勝無位有色勝無色行色盡勝之出而留
桑榆間疾其下國上而疾未盡其曰過參天疾其對
國上復下下復上有反將其入月將僇金木星合光
其下戰不合兵雖起而不闘合相毁野有破軍在西
方乘昏而出隂隂兵強暮食出小弱夜半出中弱鷄
鳴出大弱是隂陷於陽其在東方乘明而出陽陽兵
強鷄鳴出小弱夜半出中弱昏出大弱是謂陽陷於
隂太白伏也以出兵兵有殃其出邜南南勝北方出
邜北北勝南方正在邜東國利出酉北北勝南出酉
南南勝北方正在酉西國勝其與列星相犯小戰五
星大戰其相犯太白出其南南國敗出其北北國敗
行疾武不行文色白五芒出早為月蝕晩為天矢及
彗星將發國出東為德舉事左之迎之吉出西為刑
舉事右之背之吉反之皆凶太白光見景戰勝晝見
而經天是謂爭明強國弱小國強女主昌亢為䟽廟
太白廟也太白大臣也其號上公其他名殷星大正
營星觀星宫星明星大衰大澤終星大相天浩序星
月緯大司馬位謹候此
太白史或書晝見或書周天蓋巳時當丙位則為經
天以其當君禍尤大也其餘方位則止書晝見也
萬歷五年十二月朔日金星箕二度順行見
錢若水曰邊將用兵惟視太白與月為進退者誠以
太白者將軍也辰星者廷尉也合則有戰不合則無
戰合於東則主勝合於西則客勝
辰星總叙
辰星北方土氣所結水之精也一曰勾星一曰㸑星
一曰伺星晨候之東方夕候之西方一歲一周天五
常為智五事為聽智虧聽失逆冬令傷水氣罰見辰
星主冬其日壬癸其辰亥子其卦坎其音羽其數六
其帝顓帝其神玄冥辰星見則主刑主廷尉主燕趙
幽翼以北之國為宰相之象亦為殺伐之氣戰鬭之
象又軍于野辰星為偏將之象無軍為刑事和隂陽
應效不效其時不和出入失其時寒暑失其節邦當
大饑當出不出是謂擊卒兵大起在于房心間地動
亦曰辰星出入躁疾常主夷狄又曰蠻夷之星也天
原發微曰水性平淡主刑法之得失是正四時色黃
而小地大動光明與月相逮其國大水
辰星吟
北方之星名曰水精黑帝之子偏將之名所主在聽
國君之情所在之國憂而不寧君若遵守法度明其
教令違其䜛邪提其惠政無縱無慾邦家大慶君若
不脩德政不任賢人縱舍由巳昵比小人上天垂戒
災及其鄰五榖不熟風雨不均隂陽錯亂饑荒薦臻
與火合而干戈起被土犯而元戎厄觀芒角知大小
災祥審伏現察君臣譴責暴水漲而青色大喪發而
虚白其順也春晨見而秋夕其逆也冬作澇而夏寒
逼太陽而掩映接太隂而交懽守角水旱並興留亢
米穀騰湧在心為水為火守房作動作靜入尾江漢
横流環箕大人多恐犯虚丁壯盡行乘斗牛百川决
壅凌女宿布帛湧貴留危畢禍亂繼踵入奎臣被困
獄守胃起兵中州凌畢邊防緊急在昴執政刑流勾
觜水火為孽入井冰霜未休乘參水泉决湧繞鬼痰
病多憂留星貴臣當罪入柳水損田疇守翼人民饑
饉在軫百榖難收大微羣臣相殺犯君座將相相尤
守軒轅後宫不樂乘輿鬼秦地多憂𬗟惟有土固守
其宜兢兢慄慄居安慮危勤脩令德福禄斯綏
星乃水之精一日行一度餘亦不及天數也其行一
歲一周天以四仲之日春見奎婁夏見東井秋見角
亢冬見牽牛出以辰戌入以丑未二旬而入其出入
也不違其時故為辰星比日較速故伏合以後過日
而前距日十六日而夕見夕見則在西方初疾漸遲
距日二十一度半而初留留後距日十九度半而初
退初遲漸疾與日相近如夕見之度則伏而不著退
行最疾之時必與日同度退而晨見於東方如夕見
之度初疾退漸遲退退止而留則距日如退之度留
久而順則距日如初留之度初遲漸疾而漸近日距
日如退伏之度則又伏而不著矣甚遠不過一十四
度最疾不過一度半故加减最多不過六度餘與日
未退合之先昏後可望謂之夕段與日既退合之後
晚前可望謂之晨段四十六年之間合於日者一百
四十五退合亦然約一百一十六日而順逆二合取
上古甲子而分為四十六號每號分為十二月而置
閏於其下閏在號前那前一月閏在號後那後一月
張衡云春見奎婁夏見冬井秋見角亢冬見牽牛出
以辰戍入以丑未晨見候於東夕見候於西出早為
日蝕出晚為彗星四時不出天下大饑出於房間主
地動一日行一度半一月過一宫則六十九日始過
一宫疾則二十日或十七日過一宫一年一小週天
六十五年一大週天
史記察日辰之會以治辰星之會曰北方水大隂之
精主冬日壬癸刑失者罰出辰星以其宿命國是正
四時仲春春分夕出郊奎婁胃東五舍為齊仲夏夏
至夕出郊東井與鬼柳東七舍為楚仲秋秋分夕出
郊角亢氐房東四舍為漢仲冬冬至晨出郊東方與
尾箕斗牽牛俱西為中國其出入常以辰戌丑未其
蚤為月蝕晚為彗星及天天其時宜效不效為失次
追兵在外不戰一時不出其時不和四時不出天下
大饑其當效而出也色白為旱黃為五榖熟赤為兵
黑為水出東方大而白有兵於外解常在東方其赤
中國勝其西而赤外國利無兵於外而赤兵起其與
大白俱出東方皆赤而角外國大敗中國勝其與太
白俱出西方皆赤而角外國利五星分天之中積于
東方中國利積于西方外國用者利五星皆從辰星
而聚于其舍其所舍之國可以法致天下辰星不出
太白為客其出太白為主出而從太白不相從野雖
有軍不戰出東方太白出西方若出西方大白出東
方為格野雖有兵不戰失其時而出為當寒反温當
温反寒當出不出是謂擊卒兵大起其入太白中而
上出破軍殺將客軍勝下出客亡地辰星來抵太白
太白不從將死正旗上出破軍殺將客勝下出客亡
地視旗所指以命破軍其繞環太白若與鬭大戰客
勝免過大白間可椷劒小戰客勝免居太白前軍罷
出太白左小戰磨太白有數萬人戰主人吏死出太
白右去三尺軍急約戰青角兵黑角水赤行窮兵之
所終免七命曰小正辰星天攙安周星細爽能星鈎
星其色黃而小出而易處天下之文變而不善矣免
五青圜憂白圜喪赤圜中不平黑圜吉赤角犯我城
黃角地之爭白角號泣之聲其出東方行四舍四十
八日其數二十日而反入于東方其出西方行四舍
四十八日其數二十日而反入于西方其一候之營
室角畢箕柳出房心間地動辰星之色春青黃夏赤
白秋青白而歲熟冬黃而不明即變其色其時不昌
春不見秋則不實夏不見有六十日之旱月蝕秋不
見有兵春則不生冬不見隂雨六十日有流邑夏則
不長
萬歷五年十二月朔日水星斗十八度伏不見
五星總考
凡五星所聚其國王天下從歲以義從熒惑以禮從
鎮以重從太白以兵從辰以法各以其事致天下也
三星若合是謂驚立絶行其國外内有兵天喪人民
改立侯王四星若合是謂太陽其國兵喪並起君子
憂小人流五星若合是謂易行有德受慶改立王者
奄有四方子孫蕃昌亡德受殃離其國家滅其宗廟
百姓離去被滿四方五星皆大其事亦大皆小事亦
小
凡五星色其圜白為喪為旱赤中不平為兵為憂青
為水黑為疾疫為多死黃為吉皆角赤犯我城黃地
之爭白哭泣聲青有兵憂黑有水五星同失天下偃
兵百姓安寧歌儛以行不見災疾五榖蕃昌
凡五星為政緩則不同急則過分逆則占熒惑緩則
不入急則不出違道則占鎮星緩則不還急則過舍
逆則占太白緩則不入逆則占辰星緩則不出急則
不入非時不占五星不失行則年榖豐昌
凡五星分天之中積于東方中國積于西方外國用
兵者利辰星不出太白為客其出太白為主出而與
太白不相從及各出方為格野有軍不戰五星為五
德之主其行或入黃道裏或出黃道表猶月行出有
隂陽也然出入無常不可以算數求也其東行曰順
西行曰逆順則疾逆則遲通而率之終為東行矣不
東不西曰留與日相近而不見曰伏伏與日同度曰
合其留行逆順掩合犯凌變色芒角凡其所主皆以
時政五常五官五事之得失而見其變木火土三星
行遲夜半經天其初皆與日合度而後行漸遲追日
不及晨見東方行去日稍遲朝時近中則留留經旦
過中則逆行逆行至夕時近中則又留留而又順先
違漸速以至于夕伏西方乃更與日合
金水二星行速而不經天自始與日合之後行速而
先日夕見西方去日前稍遠夕時欲近南方則漸遲
遲極則留留而近日則逆行而合日在于日後晨見
東方逆極則留留而後遲遲極去日稍遠旦時欲近
南方則速以追日晨伏於東方復與日合此五星合
見遲速逆順流行之大經也昏旦者隂陽之大分也
南方者太陽之位而天地之經也七曜行至陽位當
天之經則虧晨留逆而不居焉此天之常道也三星
經天二星不經天三天兩地之道也
凡五星見伏留行逆順遲速應歷度者為得其行政
合于常違歷錯度而失路盈縮者為亂行亂行則為
天矢彗悖而有亡國革政兵饑喪亂之禍云
古歷五星並順行秦歷始有金火之逆又甘氏並時
自有差異漢初測候乃知五星皆有逆行其後相承
罕能察至後魏末清河張子信學藝博通尤精歷數
因避葛榮亂隠于海島中積三十許年專以渾儀測
候日月五星差變之數以算步之始悟日月交道有
表裏遲速五星見伏有感召向背言日行在春分後
則遲秋分後則速合朔月在日道裏則日食若在日
道外雖交不虧月望值交則虧不問表裏又月行遇
木火土金四星向之則速背之則遲五星行四方列
宿各有所好惡所居遇其好者則留多行遲見早遇
其惡者則留少行速見遲與常數並差少者差至五
度多者差至三十許度其辰星之行見伏尤異晨應
見在雨水後立夏前或見在處暑後霜降前並不見
驚蟄立夏立秋霜降四氣之内晨夕去日前後三十
六度内二十八度外有木火土金一星有者見無者
不見後張胃玄劉孝孫劉焯等依此差度為定入交
食分及五日定見定行與天密會皆古人所未得者
也
中興天文志夫二曜二氣之精也五緯五行之精也
二曜俱順行五緯獨有退逆何也班氏謂三代盛時
天下五緯順軌無逆行者周之末造人紀不脩師旅
數起故五緯始失常度而有逆行然則降姬而後世
道趨末星軌遁常亦失其初歟易曰觀乎人文以察
時變故星紀之逆順可以&KR0719;然懼矣
又曰古法周天之數如數星謂十二年一周天乃約
數耳前穪歲星在四仲則行三宿在四孟四季則在
二宿二八十六三四十二故十二年而行周二十八
宿其說非是夫二十八宿度有廣狹而歲星之行有
盈縮豈得以十二年一周無差忒乎唐一行始言歲
星自商周迄春秋季年率百二十餘年而超一次因
以為常以春秋亂世則其行遲其說猶迂既乃為後
率前率之術以求之則其說益自相悖按劉歆三統
歷推歲星一百四十四年行天一百四十五次一千
七百二十年剩行一周此古人所未䆒也又左氏䟽
以歷法推之周天凡十二次每次别為百四十四分
歲星每行一百四十五分是每年行一次之外尚餘
一分積一百四十四年剰一次矣殆據是乎餘四星
之行固有順逆中間亦豈無差忒一行不復詳言蓋
亦知之矣後之考歷者當能辨之然嘗考五星之行
率循黃道惟金火二星游行不測土水歲星為變希
則凡黃道所經順軌則不占惟陵犯留守則凶咎知
熒惑每入太微出端門星家謂受制而出始則黃道
所經也而月與五星相遇亦多涉黃道内外之徑黃
道邪界列宿各有尺數如房宿又有上中下三道焉
此其所以易於陵犯是以青臺每言五星行次黃道
所經諸星占家多不驗凡以此故要之天人之際何
其有兆於此即感於彼其出没顯晦飛流升降疾遲
盈縮進退會散動移轉徙非邈無與於人如此也是
故精䘲之交明君謹之能遇災而加懼見祥而滋敬
思其咎謝不敢怠寧王事之當然也善乎太史公之
言曰太上脩德其次脩政其次脩禳畏天者擇焉
又曰按五星之變有合有散有守有陵有歷有鬭有
盈有縮有食同舍日合變為妖星日散寸以内灮芒
相及曰犯韋昭謂自下而往觸之為犯也居其宿曰
守相冐而過曰陵韋昭謂突掩為陵也經之曰歷相
出曰鬭又曰離復合合復離為鬭早出曰嬴晩出曰
縮又失次上二三宿曰嬴失次下二三宿曰縮星月
相陵曰食吉凶各以類應不可誣已然有或不盡如
所占何也曰日月五行俱行黃道不能無侵犯也惟
迫近則殃大遠則無傷寸以内芒角相反則其占始
應漢志曰近者殃大遠者則毋傷後之人又不此之
察猥見其差近遂譸張以為變此所以繁䙝不驗
圖書編卷二十
