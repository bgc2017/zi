圖書編卷三十九
明章潢撰
江西圖敘
江西古揚州地當吳(南直隸)楚(湖廣)閩(福建)粤(廣東)之交險阻
既分形勢自弱安危輕重常視四方若保境和民則
九江獨據上流牽至沿江州郡且密邇南康濱臨巨
湖(鄱陽湖)盜舟四出不可無備南(南安)贛(贛州)之間則汀漳
(汀州漳州俱福建屬府)雄韶(南雄韶州俱廣東屬府)諸山會焉連州跨境
林谷密茂盜賊之興斯為淵藪故設巡撫重職提師
以臨之袁州地僻長沙(湖廣屬府)逋民客戶頗難譏察而
南昌建昌饒州宗室固在民疲供億視臨(臨江)吉(吉安)信
(廣信)撫(撫州)諸郡代有加焉故凡江西之民樸質儉苦有
憂勤之思弘治以來賦役漸繁土著之民少肚者多
不務穡事出營四方至棄妻子不顧而禮俗日壞惡
少間出矣
沿革
古揚州地漢領以揚州部刺史唐隸江西道開元中
分為江南西道置採訪處置使治洪州後改採訪為
觀察治仍舊宋置江南西路安撫使以隆興守臣兼
領又置江西提點刑獄司治贛州元於隆興路置江
西等處行中書省及江西湖東道肅政廉訪司本朝
置江西等處承宣布政使司都指揮使司提刑按察
司並治于南昌云
江西等處承宣布政使司治南昌左右布政使二(清軍)
(一)左右參政三(分守二督册一)左右參議三(糧儲一分守二)領府一
十三州一縣七十三總為里九千九百五十六里半
戶一百五十八萬三千九十七口七百九十二萬五
千八百二十五夏稅米麥八萬八千五十九石五升
八合三勺秋糧官民米二百五十二萬八千三百五
十五石八斗二升絲八千二百三斤絹一萬一千五
百一十六疋布一千三百四十一疋鈔九千九百七
十九錠
江西都指揮使司(隸前軍都督府)都指揮三内掌印一僉書
二會昌鄱湖守備二領衛三(屬所一十五)守禦千戶所一
有二百戶所一本都司所屬馬步官軍一萬二千七
百員名儀衛司二
提刑按察司按察使一副使六(内提學一兵備三清軍驛傳二)僉事
七(分巡五屯田一)分道五(南昌湖東湖西九江嶺北)
欽差巡撫都御史一(駐南昌)提督南贛等處軍務都御
史一(駐贛州)
巡按監察御史一或清軍一(駐南昌)
王府二淮府(仁七封韶州徙饒州郡王十)益府(憲五封建昌郡王三)
江西各府州縣煩簡
南昌府其名漢豫章隋洪都宋隆興(人皆勞悍相半事煩訟多)其
屬州一縣七附郭南昌(五百九十三里冗訟)新建(二百十四里冗訟)外
豐城(三百七十三里陸冲冗)進賢(二百八里陸冲冗)奉新(一百四十九里僻簡刁)
靖安(二十八里貧簡)武寧(五十六里鄙野盜)寧州(九十八里僻刁訟)其形勝
咽扼荆淮翼被吳越江湖之間東南都會其俗講誦
為業衣冠萃止勤生嗇施薄義喜爭
饒州府其名秦鄱陽(多訟尚狡)其屬縣六附郭鄱陽(三百二十)
(一里冲)外餘干(一百五十四里山多盜冲)樂平(二百四十三里地廣盜多奸偽訟盛)浮
梁(一百十三里土厚通商不冲)德興(七十二里僻處山谷)安仁(八十二里冲淳)萬平
(六十四里簡)其形勝廣谷大川吳楚冠冕洪巖鬱葱叢玉
森秀其俗嘉儒好事文獻相續
廣信府其名唐上饒(民近淳訟頗簡冲)其屬縣六附郭上饒
(一百二十里民淳煩)外玉山(六十里刁煩)弋陽(七十五里刁煩)貴溪(一百十九里刁)
(煩)鉛山(五十七里淳煩)永豐(六十四里多盗刁僻簡)興安(二十一里頗衝兇頑難治)
其形勝川源夐遠關防襟𢃄吳楚閩越之交東南鎮
其俗土風貧薄文風日盛安土重業矜謹節義
南康府其名星渚匡廬(地窄田少民貧事簡)其屬縣四附郭星
子(二十九里)外都昌(五十九里地窄民貧)建昌(一百三十七里地惡民強)安義(四十)
(六里僻)其形勝控五嶺壓三吳匯岷江瀦彭澤匡廬竒
秀甲天下其俗淳固樸實土瘠民貧
九江府其名晉潯陽隋九江(民貧土瘠淳奸相半訟多糧少水陸冲)其
屬縣五附郭德化(十六里裁)德安(十八里簡)瑞昌(十四里簡)湖口(十七)
(里簡)彭澤(十八里簡)其形勝左匡廬右江湖勢擬溟岳衝要
襟喉其俗尚樸崇禮勤耕習書
建昌府其名旴江建(民俗淳厚易治)其屬縣四附郭南城(二百)
(五十三里淳)外新城(七十八里淳)南豐(一百二十一里淳簡頗有瘴)廣昌(二十)
(四里簡糧輕)廬溪(新設)其形勝兩粤七閩相為犬牙五嶺三
吳江山炳靈其俗風氣和平比屋絃誦人物秀特性
悍好爭
撫州府其名吳臨川(訟煩事冗)其屬縣六附郭臨川(四十八里)
(訟煩)外崇仁(二百二十三里簡僻)金谿(一百二十五里僻煩)宜黃(六十八里僻刁)樂
安(二百一十六里窄)東鄉(一百二十里簡僻)其形勝瀕汝為郡居山
川風雲之會介江湖之表其俗民樂耕桑風流儒雅
臨江府其名宋臨江(多訟煩劇)其屬縣四附郭清江(二百五十)
(三里沿江煩)外新淦(二百二十五里沿江煩)新喻(二百六十七里僻簡)峽江(一百)
(八十二里)其形勝碧嶂清江四會之衝其俗尚禮崇德勤
力知分
吉安府其名漢廬陵安成螺川(政事旁午古稱難治)其屬縣九
附郭廬陵(六百三里)外秦和(二百六十里濱江煩冲)吉水(四百三十二里朴淳)
(沿江煩)永豐(三百二十六里僻居山谷刁)安福(二百三十四里煩刁)龍泉(六十三里)
(僻刁)萬安(九十七里沖)永新(一百八十三里僻刁詐)永陵(四十二里簡)其形
勝東挹蒙岡南據牛嶺江山映𢃄據江上流其俗龐
淳多壽儒術為盛士秀而文民險而健
瑞州府其名唐高安宋瑞陽(奸頑嘯聚訟多煩)其屬縣三附
郭高安(二百八十六里煩)外上高(一百六十七里僻)新昌(一百二十三里僻居)
(山民刁)其形勝負鳳山面錦水斷崖深壑遶水環山其
俗務本勤穯樂鬭尊巫不嚚於訟
袁州府其名隋宜春(糧多逃欠尤甚)其屬縣四附郭宜春(一百)
(五十里淳簡)外分宜(一百八里淳簡)萍鄉(一百三十一里)萬載(一百四里僻刁詐)
其形勝山水秀麗江右奥區其俗事簡民淳
贛州府其名章貢宋贛城(地險山多盜賊出没時有瘴癘民訟煩甚)其屬
縣十附郭贛(一百十一里淳簡)外雩都(十四里刁野)信豐(六十里淳簡)
興國(七十七里刁)會昌(九里流賊時發)安遠(五里多流賊)寧都(一百一十七里)
(刁訟)瑞金(八里簡)龍南(五里流賊出没)石城(十二里簡)定南(新設四里)長寧
(新設四里)其形勝山長谷荒江湖嶺海樞鍵其俗火耕水
耨輕生好鬭抗志厲節
南安府其名横浦(人雜居時有瘴癘民野好訟糧少難徵)其屬縣四附
郭大庾(二十六里半冲簡)外南康(三十二里冲刁)上猶(二十一里半頑山多盜)
崇義(七里)其形勝交廣襟喉五嶺最東其俗民氣淳古
士果而義
處置
江西界吳楚閩廣之間土薄民勤俗尚儉嗇頗稱安
壤南昌省會衝繁吉安健訟奸狡至於豪右掣肘田
糧逋負則二郡同也南贛密邇閩廣巢寇時發而贛
當其衝故軍門兵備參將在焉饒州南枕彭蠡九江
東據上流江湖水寇四出為患而饒郡内有藩封邑
多頑梗瑞州地窄民頑撫州訟繁多盜袁州臨江建
昌廣信頗稱饒富第袁州界湖土民時有爭奪處置
為難故江湖水寇當責撫臣南贛山寇當責督臣有
司又能輕徭薄賦養而教之瘠土勞瘁之民庶幾其
有瘳乎
九江據金陵上游湖口為鄱陽湖綰轂厥險在澤關津
之當警者也其更添舟師而耀之武乎玉山為入浙
之衝鉛山當入閩之扼厥險在陸門戶之當嚴者也
亦嘗飭亭鄣以示之限乎長寧蓋萬山之中反側子
初定設竄匿其中戍守稍不慎不復蹈寧州之轍乎
是不可不預為之防也
全省險要
江西延袤割屬歷履不類不可詳道今制所分隸大
都境内南壮一千九百里東西一千二百里南昌北
負大江依湖東北為饒州盡浮梁東下廣信窮玉山
最南南安沮嶺稍轉而西袁州際萍鄉西北則九江
界瑞昌此其五大門戶也國家初定天下更置衛所
藩屏凡西而南皆設衛如袁如九江如贛而東皆設
所如信如饒豈非以楚有洞庭長沙郴衡之險為江
上流盜所根盤而東則浙與徽皆平安號無事者可
稍簡易為防哉鄱湖固大澤壓四郡之境春夏水溢
渺茫萬頃則波濤蕩潏不可湊泊秋高水落堘埂微
露則又千條萬港舟一入其中鬼伏神藏不可周詰
而奸民聚居則行賈風泊不可安致甚或剽劫大姓
不逞無忌捕急則入匿其中國家巡司之建一省百
一十三所而沿湖者一十有四蓋謹之也他諸嶺北
邇廣建信接閩皆萬山盤迤官府捕隸足跡之所不
能至民窮或負釁逃入其中教之摶噬出入事連數
省則彼此相持莫之誰何彼方恃其窟穴而有司又
以逋負急征之無罪虐厲易生其憤心聚而得志其
為隱憂豈可一二數哉其勢非有以剪截之究詰之
則且聚不散此非不見形影露端倪也而言無害者
冀苟安枕耳故江西大勢凡四鄰有警皆所可畏而
湖口尤為咽喉境内有警皆一可慮而贛州尤為樞
機蓋大江之舟入自湖口則乘風南指不啻驚四郡
也倏忽上下一省皆震贛州據上流方舟而北猶建
瓴也而數郡皆糜爛矣正德初年巡按御史臧公鳳
上言四事一謂假兼制以安地方南贛二府接連三
省流賊出没東西北方不相綂攝文移約會動淹旬
月以致賊多散逸事難就緒今命都御史兼制四省
按境府州隨宜調度則奏可施行而其後御史楊公
必進亦上疏略曰南京根本重地淮揚諸衛悉屯重
兵所以備淮海也荆蜀江漢會於九江而贛吉撫饒
匯于鄱湖口國家於九江開府置衛又置兵備以專
守之而湖口曾無一卒之戍非全策也請於湖口增
設一軍而以九江鈔關餘積各置戰船百艘俾相為
應援俾南康黃州二府隸九江兵備而巡江御史得
以往來巡歷則荆蜀諸盗不敢窺九江贛瑞諸盗不
敢窺湖口今南京江口雖有水操不過文具乞命操
江都御史將水軍事宜詳議舉行其安慶九江蕪湖
三處各以時演習水操則水軍可無憂矣江西閩廣
之盜泛鄱湖而登陸則池之建德徽之祁門晝夜兼
程五日可至金陵宜撥新安衛一所屯祁門池州衛
一所戍建德復于要害隘險守以弓兵謹以烽堠則
陸可無憂矣下兵部覆令南京内外守備官及撫按
官會議以聞事竟不行二公慮誠深其于金陵之勢
猶有關涉而楊議竟不見實事豈非所謂冀苟安枕
者哉
防守要害
江西延袤千里疆理而郡者一十有三法制畫一風
俗樸淳垂二百年人庇綏靖宜無他患而乃有如桶
岡姚源之為斯任事者之計失也何者桶岡之徒自
廣而逋耕于横水雁湖山谷之間其初不過以起生
業資蕃息也後以土地之故與我民遘爭強梁頑悍
日益以甚郡縣吏乃束縛而操切之故彼自棄於我
而阻衆稱亂耳姚源之徒固亦類此是以議者咎時
之失計謂不當以我土地而資逋亡及其遘也又不
當右我人民而督過之苟明其是非順其好惡則彼
之心未必不協于我協於我而政令加焉雖胡越可
使也夫桶岡姚源其往者也横峯之人自浙而入始
業陶焉氣習頑獷生齒繁多則鼔禍煽爭遂為弋陽
之患正德所專設郡倅分署其地而撫之振以社倉
興以學校譏以保甲制至善也議者猶欲縣其地以
圖久安乃以費之鉅而不果今者桀驁復悖以逞至
執吏而質也夫横峰其小者也鄱湖匯合三江波濤
瀰漫盗賊舸艦率以為歸遂為豫章諸郡之患國初
常即康山置署設守偹以制之協以巡司邏以衛卒
聯以期會制至善也議者又欲鄥子以扼要害乃以
地之薄而不果今者桀驁益肆以横至殺越人而貨
也夫鄱湖其小者也高砂之地山林深阻與岑岡三
浰相入其人習於攻鬭而易於駭亂遂為龍南安遠
之患正德時因其内附而以新民待之使自保伍而
時其調役使自耕鑿而薄其征稅恩意之洽體綂之
嚴制至善也議者又於羊陂為隘而戍以譏察焉其
後譏察漸弛而隘不為賴今者桀驁遘禍連年至樹
黨而援也夫以勢言横峯之僑寓不若鄱湖出没之
難窺鄱湖之出没不若高砂割據之難馴彼之負固
已然乃欲以縣一城而制其命愚未見其可也蓋幾
有所必先紀綱是也今自時事所見而言則桀驁之
徒恒托於市㕓而腹心之寄近及乎吏胥况點戌之
頻士有怨心職制之分官無信地紀綱之弛如是盍
考諸成制而申嚴之奈何而自弱其弱也夫以類言
鄱湖之烏合不若横峯之保聚横峯之保聚不若高
砂之遠交彼之觀釁已然乃示之必攻必滅而益堅
其亂志愚未見其可也蓋情有所必明好惡是也今
自時事所見而言則桀驁之徒猶戀其室家而毫髮
之爭遂忘乎黨與故鼓義而動自殱其魁聞檄而泣
自質其文好惡之端如是盍亦原其舊染而與新之
奈何而必掩其類也
議說營兵
江右承平日久民不知兵邇者吳楚閩粤之間山箐
溪洞之頑乘間竊發往歲流突臨吉諸郡已不勝其
荼毒今思患預防俯從議請建中營於省會而以遊
擊領之以待東西之應援建東營於南豐而以參將
領之以固吳楚之門戶建西營於萬安而以守備領
之以控閩粤之襟喉設險守固靡不悉至誠有不戰
而屈先聲而禠者矣但各營召募非土著以之戌守
則歲月之無期餽之糧餉恐供億之難繼故愚以為
禦寇而藉召募之兵則寇未至而我益勞守望而資
土著之民則寇可待而我常逸昔人云屯兵十年五
年無益言靡濫之可惜也又曰養兵十萬五萬可去
言老弱之當汰也為今之計不必易民而教特教之
者無其素耳誠能於精常二兵慎其揀選汰其老弱
而後畀之閫師使之更番操練專委任以責成之則
人人皆壯勇也何患乎兵之不精哉不必加賦而益
之特賦之者無其術耳誠于額編工食取之有時用
之有節而實惠於民兵毋令冐破虛耗督逋負而禁
絶之則時時有糗糒也何患乎食之不足哉
議屯田水利
夫江西為衛者三為所者十一而屯軍分隸歲計屯
糧八萬六千有竒以充衛所之軍實當大有禆于國
計者乃今一軍以上悉仰給於縣官軍未贍而民告
病矣嘗求其弊則因册籍廢久轉相欺隱漫不可詰
曰絶伍湮没也曰猾卒盗沽也曰民田棼錯也曰磽
瘠鮮獲也又其甚者有田衛所勢不聮絡如南昌錯
落於東流建德撫州分布于安仁餘干地遠業曠久
無根柢也兼之督率者役什伍於私門收屯租於己
槖致使按圖索糧僅如捕影或者以軍民株連告訐
横出輒委之不問焉非計之得也昔唐韓重華為營
田使東起振武西逾空州墾田三千八百餘里歲收
粟二十萬石省度支錢二十餘萬緡彼時沿邊之地
皆藩鎮所專猶行之得利若此况江省列在中土清
理見在之田安得倡陳恕不測之言范睢栝牛之說
乎是故按開屯之藉則欺隱之端可求勘原田之界
則侵占之跡可檢田有肥瘠則履畝之稅不可以不
别卒有老弱則番休之制不可以不明嚴清勾之法
則逃亡之數可補申占役之律則私役之弊可革擇
賢吏焉假之歲月不事摶擊以需漸理不撓浮議以
責成功如是而屯政不修未之有矣江西列郡為州
者一為縣者七十有二陂塘無慮數萬有竒以興一
方之水利宜大有益於民事者乃今修濬方新而旋
復壅决所在控告者月無虚牘而民事無補矣推原其
故則以溝洫久廢互相因循莫為修舉曰富強自為
葑殖也曰貧瘠苦於資計也曰勢分而衆心易媮也
曰利鉅而當事易撼也又其大者則江湍湖滙勢易
毁囓而平豐等處一决輒數百丈彭蠡四際一漲率
為巨浸膏腴汙萊人謀無措也且職水利者奉上官
之檄至捉里胥以文應致使旱乾水溢待命於天或
者歸諸氣數適然委之無可奈何焉非民之利也昔
唐韋丹為江西觀察築隄捍江為陂塘五百餘所溉
田萬有二千頃功德被於八州兹江右之地皆當時
故址彼既築以利民若此况于數百載之後求其故
智安得藉口於杜亞先事之無功而並棄賈讓之下
策乎是故在高原宜鑿池引水以資其利在下濕宜
築隄開港以殺其勢門閘不復修舉壩堰之策猶可
行也民力宜恤三時務農之後亦可勞也專利之禁
必嚴而曲防者有罪議貸之令必申而惰事者無赦
擇賢吏焉專其委任俾利建百年勿惜一時之費計
安萬姓勿恤一人之讟如是而水利不與未之見矣
湖廣圖敘
湖廣古荆州地襄(襄陽)鄧(今河南鄧州即襄陽北境)抗其頭顱蘄(黃州)
(府屬州)黃(黃州)引其肘腋江陵(荆州)制其腰腹伸膫向南亦
足以雄是諸州矣鄖陽之保商陜(陜西交界河南地方)郴(郴州)桂
(本州桂陽縣)之跨閩(福建)粤(廣東)辰(辰州)沅(沉州所屬辰州府)之捍蔽雲
貴大江中貫五溪(在常德辰州地方)外錯荆楚扼塞斯其備
焉蓋二儀效靈山川獻秀故王氣獨鍾于潜邸然襟
江𢃄湖所至民罹水患寇盜亦復乘之過此則永州
寳慶之間謹備苗夷而矧宗藩棋布歲賦實繁楚俗
慓輕鮮思積聚於是四方流民失業者多赴焉故其
民率啙(音子偷隋之意)窳(音愈壞也)而難治割洞諸蠻(施州及永保所屬地)
(方是)本以漢法羈縻差易馴擾惟永順保靖世席富強
每爭奪獲罪輒假戰功自贖奸謀偏構驕横滋萌朝
議不明猥加徵發使遠方之民坐困且久而玩敵將
貽異日之憂謂宜定令母輒輕發斯則善矣
沿革
古荆州地漢置荆州步刺史領南郡江夏長沙武陵
桂陽零陵等郡國而不常所治東溪荆州初治漢壽
夏治江陵唐貞觀中令以江南道開元間增置十五
道採防處置使而山南東道治襄陽以諸郡隸之兼
分入點中淮南及江南西道後改採訪為觀察其治
仍舊永泰間始置鄂岳觀察使于鄂州宋置荆湖西
北二路及京西二路安撫司以潭州江陵襄陽守臣
兼領又於襄陽衡州潭州各置提點刑獄司元置湖
廣等處行中書省及江南湖北道肅政廉訪司于武
昌又置荆湖北道宣慰司及江南江北道肅政廉訪
司于江陵置湖南道宣慰司及嶺北湖南道肅政廉
訪司于潭州本朝置湖廣等處承宣布政使司而安
陸州為睿宗獻皇帝藩封於此洪惟我世宗肅皇帝
入繼大統遂陞為承天府桂興都焉及置都指揮使
司行都指揮使司提刑按察司而三司並治於武昌
則行都司分治于鄖陽云
湖廣等處承宣布政使司治武昌左右布政二左右
參政四(抏苗一)左右參議五(大和山一)領府一十有五屬州
一十三縣九十三外直隸州三屬縣九里為里三千
四百七十六里半戶五十三萬一千六百八十六口
四百三十三萬五千五百九十夏秋二税共米麥豆
芝麻二百一十六萬七千五百九十九石絹二萬七
千九百七十七疋布七百五十疋鈔一百七十五貫
湖廣都指揮使司(隸前軍都督府)都指揮三内掌印一僉書
二領衛二十有六(屬所三百三十三宣撫司四安撫司九長官司十九蠻夷官司五)
守禦千戶所二十六宣慰司二(屬長官司八)又勛陽行都
司領衛七(屬所三十)守禦千戶所八本都司所屬馬步官
軍舍餘七萬一千六百餘員名留守司一儀衛司十
一
提刑按察司按察使一副使十三(常鎮通大兵備二撫民一提學一)
僉事六分道七(武昌一下荆南)(荆西湖北)(上荆南上湖南)
(下湖南)欽差廵撫都御史一(駐武昌)提督鄖陽都御史一
(駐鄖陽)平蠻將軍總兵一廵按監察御史一或清軍
一(俱武昌)王府八楚府(高六封武昌護衛一郡王十三)遼府(高十)
(五封廣寧徙荆州二千石郡王十九)岷府(高十八封岷州改雲南徙武岡千五百石郡王)
(十四)襄府(仁五封長沙改襄陽護衛一郡王四)荆府(仁六封建昌改蘄州護衛一郡王)
(六)吉府(英八封長沙郡光化一)榮府(憲十二封常德郡王五)景府(新封制俟考)
湖廣各府州縣煩簡
武昌府其名鄂渚漢江夏吳武昌(淳煩沖)其屬州一縣
九附郭江夏(六十三里煩沖淳)外武昌(三十九里煩僻刁)嘉魚(十二里淳)
(簡)蒲圻(三十里煩沖)咸寧(十六里煩簡)崇陽(十六里僻簡)通州(十五里僻)
(刁)興國州(四十六里刁冗)屬大冶(三十九里僻簡)通山(六里僻簡)其形勝
江漢為池吳楚襟𢃄其俗啙窳偷生而無積聚尚朴
崇鬼力本好文
承天府其名古郢中後周石城唐富水(民淳地簡饒瘠相半)其
屬州二縣五附郭鐘祥(一十一里沖煩)京山(二十一里水陸沖)潛江
(二十三里煩)荆門州(六十四里)屬當陽(五里僻淳)沔陽州(六十四里冗沖)屬
景陵(三十六里沖煩)其形勝上接漢江下連湘水舟車往來
水陸之衝其俗質直少文古風遺事有白雪陽春之
美
黃州府其名齊安隋永安(民刁悍徤訟難治)其屬州一縣七
附郭黃崗(八十六里民刁悍甚)外蘄水(七十六里好訟刁煩沖)羅田縣(四十)
(九里山多田少民野好訟)麻城(一百三十里務耕讀刁煩沖)黃陂(四十七里近河刁沖)蘄
州(六十四里民多貧朴)屬廣濟(五十三里淳沖)黃梅(四十二里簡僻)其形勝地
連雲夢城倚大江山川相繆淮楚之交其俗淳質儉
約民有魚稻之利田事不修
荆州府其名郢都秦南郡唐江陵宋荆南(四通八達最沖)其
屬州二縣十一附郭江陵(一百二十二里沖淳朴)公安(三十二里)石
首(三十一里民淳訟頗煩)監利(三十一里狡頑)松滋(二十一里煩沖刁)枝江(八里)
(刁簡)夷陵州(七里頑沖)屬長陽(三里僻刁簡)宜都(四里半刁簡)遠安(二里)
(半)歸州(六里民頑猾簡)屬興山(二里僻簡)巴東(九里半頑猾)其形勝距
三峽介重湖江漢之間四集之地其俗敬鬼重祠十
年一佃質直好學衣冠淵藪
襄陽府其名襄陽(近臨江漢淳悍相半)其屬州一縣六附郭襄
陽(三十五里煩)外宜城(十七里淳沖)南漳(三十五里刁簡)棗陽(四十五里沖淳)
(頑相半)穀城(四十八里冗淳頑半)光化(三十七里淳頑相半)均州(二十九里淳頑相半)
(冗)其形勝跨荆蜀控南北接宛許扼關洛撲大漢以
為池面崇山以為固其俗江漢好遊尚文習侈信鬼
滛祀好楚歌居室編竹代瓦
漢陽府其名漢陽(山川平易多訟)其屬縣二附郭漢陽(十九里田)
(少潮多冲)漢川(八里田少湖多刁)其形勝江漢朝宗于海前枕蜀
江北𢃄漢水路通荆雍控引秦梁其俗信巫滛祀力
農業漁
德安府其名宋安陸漢東其屬州一縣五附郭安陸
(七里淳)外雲夢(四里民頑厚簡沖)應城(八里簡沖)孝感(二十九里刁沖煩)隨
州(十六里險隘淳簡)屬應山(十里淳簡沖)其形勝控荆衡枕溳水
介襄郢田安之間岩石狹隘道路交錯秦頭楚尾為
一都會其俗喜儒尚義土風醇厚
鄖陽府其名古錫冗隋鄖鄉(土薄民淳好訟)其屬縣七附郭
鄖(四十一里煩沖)外房(三里僻刁)竹山(四十九里僻簡)上津(六里僻刁)竹溪(七里)
(峻險淳)鄖西(五里山險淳)保康(六里山險淳)其形勝楚蜀咽喉之
會其俗勁悍決烈其秦楚之俗
岳州府其名巴陵宋岳陽(冗煩)其屬州一縣七附郭巴
陵(五十七里冗煩)外臨湘(八里沖刁)華容(二十二里)平江(五十里刁猾煩)灃州
(三十二里淳朴險頗煩)屬石門(二十五里刁簡)慈利(五十八里民淳)安鄉(十二里沖)
(煩)其形勝左洞庭右彭蠡倚連岡面長江其俗尚義
好文刀耕火種網罟為業
長沙府其名星沙熊湘三湘(民多頑狡猾)其屬州一縣十
一附郭長沙(三十五里民頑狡猾煩)善化(二十里地簡煩)外湘潭(二十二里)
(狡猾)湘隂(四十六里好訟刁)寧鄉(七十二里奢薄刁)瀏陽(七十一里悍狡猾煩)醴
陵(二十八里簡)益陽(三十三里狡刁)湘鄉(七十二里好事刁)攸(四十五里尚氣刁)
安化(十九里淳簡)茶陵州(五十里煩)其形勝依負喬嶽襟𢃄重
湖其俗純朴清慧好文尚義
寳慶府其名吳少陵唐少陽其屬州一縣四附郭邵
陽(四十六里民強悍險)外城步(十三里半有瘴)新化(二十六里民刁)武岡州(四十)
(二里有瘴民淳薄苗)屬新寧(八里半有瘴簡少訟)其形勝九疑三湘上游
距洞庭連五嶺其俗尚義喜直節儉朴淳
衡州府其名湘東衡陽隋衡山其屬州一縣八附郭
衡陽(五十二里尚禮水陸沖煩)外衡山(二十一里頑沖)耒陽(三十八里淳煩)常寧
(九里裁)安仁(二十八里沖)酃(十九里淳簡沖)桂陽州(六十三里淳簡煩)屬臨
武(三十四里山川險要淳有瘴)藍山(二十八里沖淳簡有瘴)其形勝傍湘江
背蒸水引交廣連嵠峒山水甲天下其俗民豐土閒
漁獵為業尚農力桑刀耕火種
常德府其名漢武陵義陵常武其屬縣四附郭武陵
(四十五里淳沖煩)外桃源(五十二里險峻淳簡)龍陽(二十九里淳簡)沅江(五里)其
形勝包洞庭控五溪三十六天别為一天其俗漁獵
山伐信鬼好巫
辰州府其名陳沅陵唐廬溪西陽(山川險峻淳)其屬縣六
附郭沅陵(五十八里煩沖)外廬溪(十二里險峻淳)辰溪(八里)溆浦(三十四里)
(險峻淳)沅州(二十六里險淳煩沖)屬黔陽(二十二里)麻陽(七里險峻與苗雜處僻簡)
其形勝諸蠻咽喉武陵障蔽重同複嶺地連嵠洞其
俗巴渝同俗信鬼滛祀刀耕火種
永州府其名漢零陵晉營陽(山川險易)其屬州一縣六附
郭零陵(二十八里冲淳)外祈陽(十三里民頗惡)東安(八里險淳僻)道州(三十)
(五里山險地豐民淳煩僻)屬寧遠(六十三里山險有瘴刁煩)永明(十八里瘴淳)江華
(四里瘴淳)其形勝南九疑北衡岳接五嶺凑三湘控百粤
瞰重江其俗參越兼蠻風浮信鬼
靖州其名宋渠陽(二十九里山多高深有瘴刁煩)其屬縣三會同(二十)
(八里)通道(五里有瘴民薄)綏寧(三十五里瘴多民悍沖煩僻)其形勝據夷播
叙三州之境牂牁武溪之間百蠻襟喉辰沅寳武之
藩籬其俗要約以木鐵為契淳儉尚鬼
郴州其名漢桂陽郴江(山川有瘴刁)其屬縣五永興(二十里瘴)
(淳)宜章(七里)興寧(十五里)桂陽(十五里)桂東(五里)其形勝山竒
變水清瀉引衡岳𢃄九疑其俗脆薄愿朴魁竒忠信
施州衛(二里)領民軍千戶所一曰大田宣撫司四曰施
南(三里)曰散毛(三里)曰忠建曰容美又安撫司八長官司
七又隸容美之長官司四其形勝山明水秀巴荆之
會其俗離夷獠近華風伐木燒畬捕獵魚獸男不裹
頭女衣花巾
永順軍民宣慰司(二里)隸湖廣都司領州二長官六其
形勝東抵荆湘西通巴蜀南近辰陽北距歸峽其俗
短裙椎髻裔出槃瓠銅鼓祀神常𢃄刀弩刻木為契
五色為衣
保靖州軍民宣慰司(一里)隸湖廣都司領長官二其形
勝四山環抱澗水中流其俗刀耕火種喜食腥膻
湖廣承宣布政使司領府十五曰武昌(鄂渚江夏郢州北新州武)
(昌軍武昌路武清軍淳煩衝)曰漢陽(江夏郡沔州漢陽郡裁多訟)曰黃州(齊安永齊)
(寧樂陎城西陵重慶西湯衡州永安黃州路刁悍徤訟難治)曰承天(郢中雲杜南司北新郢州)
(石城富水民淳地簡饒瘠相半)曰德安(安陸漢東荆州澤藪雲夢南司安滇州安黃接度宣威安)
(遠軍簡淳)曰荆州(郢都南郡江陵荆南新郡重鎮南都荆湖中興路衝難治)曰岳州(麋國)
(羅國巴陵岳陽長沙郡建昌巴郡華容軍冗衝疲)曰鄖陽(裁減土薄民淳好訟煩衝)曰襄
陽(荆州治南雍州襄州山南道行台忠義軍襄陽路)曰辰州(沅陵長沙武陵盧溪西陽江口)
(荆州路州路頗饒淳)曰常德(武陵黔中建平武沅朗三州義陵常武武王武順武平常德軍)曰
衡州(湘東長沙桂陽湘廣二州東衡州衡陽衡山衡州路衝繁)曰永州(零陽營陽衡淳豐)
曰長沙(荆楚黔中湘州星沙熊湘三湘潭州欽化武安軍)曰寳慶(邵陵資冮建州南梁)
(州邵州敏州悍險)州二曰郴州(桂陽郴州路山川山有瘴刁一十四里)曰靖州
(黔中溪峒誠州靖州渠陽山多高深有瘴刁煩)初置十四府嘉靖龍飛升安
陸州為承天府置鍾祥縣而割荆門州沔陽州縣附
屬之是為十五府
處置
湖廣襟𢃄江湖澤多田少民俗慓輕鮮思積聚且道
通九省冠蓋輻輳郵驛苦之即今宗室日繁徭賦日
重採辨之後財力愈難故其民率啙窳而難治此其
大較也武漢德安民貧地瘠承天陵寢所在費冗事
繁荆岳潛沔之間頻遭水患盜且乘之近日鄖襄大
水盡損因廬則又向來未有之變長沙地雖稍沃稅
糧甲於他所黃州澆頑常德困憊辰沅半為賊穴麻
陽溪洞諸蠻連結永保每肆劫爭去歲支羅之害實
緣於此長永僻饒寳慶簡靜庶幾可為非復曩時比
矣加志窮民者其尚思援拯之策也
形勝
江陵楚所都古為霸國大江居其前漢水經其後經
云更有江陵楚兩都從來只霸圖是也
議處湖課
楚湖池最多舊屬課程久多湮塞地極肥饒乃皆為
豪富所有其册歷可考也
議處水患
楚之水有三曰九江曰岷江曰漢江而漢水之患為
甚此無他以東西無所洩而且值泥沙之易淤也今
之議江者在捍禦而以施之漢水則難矣必也疏水
筩之水則上流易行間沙洋之口則下流易達此治
水之策也
議處楚邊
楚之邊有三曰靖州曰清浪曰鎮筸而鎮筸之地為
要此無他以川貴相株連而且當麻陽之出没也今
之議苗者在防守而以施之鎮筸則舛矣必也離哨
兵土司之糾結則黨援可孤清永順保靖之逋逃則
奸慝易息此治苗之一策也
楚均田議
楚疆遼逖度一邑地可當東南一大郡當天下初定
井廬寥闊原野荒穢故經界靡及焉計今闢地十倍
蓰於國初而藉額歲縮德靖以來遞削至數十萬夫
土無盈虛避新闢之税匿已定之田此大不均者一
鄂州中廬沙羨常武南交麋蘄之間皆諸侯王封國
也分茅之始錫以土疆其籍藏於内府有司不得窺
虞芮之田往往没入其國比於湯沐食邑不可勝數
皆各為私奉養焉不關於天下之經費此大不均者
二楚故饒湖利而滄桑徙易靡常昔為菹茹今稱沃
衍者不啻萬萬荆郢尤甚大姓與游民強有力者據
之計畝歲入數鍾專其厚積坐攫齊民食亡租稅而
苦積逋者曾不得以塗足而收半穗彼獨非王事哉
而吏不敢問如河南南陽此大不均者三屯非獨楚
有也而楚之屯非昔之屯矣按制每軍給屯五十畝
有竒今屯浮者什伯其額此非獨依山濱水之地耕
新墾遺也蓋亦占射焉夫屯軍不能世其業輒質之
民民利其賦薄無他役即以己所有之民田更籍為
軍歴數十傳不可窮竟所謂民竄於屯屯竄於民者
非耶此大不均者四先是山澤之羨率棄不理今則
臯隰原阪耕者鱗集甚至叢菁幽蓽人力所不能通
者亦皆累累象耕鳥耘稱常稔焉乃聽其封殖自利
幾世幾年不問所收此大不均者五五者弊也而非
所以弊也其失在庸有司與舞文之吏不軌之民曰
飛詭曰影射曰懸虛曰那移曰隱没曰兼并其奸狀
若蝟毛務欺謾以逃其課以故富者連阡陌而嫁稅
於貧貧者或不厭糠秕而代富人輸此大不均者六
故曰今日田賦之當均未有甚於楚者也請即一二
所目覩者商之兼併濫冒詔旨常懲之而今偷翫繩
約狃習故智者何衆也楚諸侯王誠賢顧貴倨不習
外事閹監取累代圉奪者以為故籍而豪氓巨隸挾
高貲以相夸詡不可殫記彼單門層戶僅僅以身守
世業者百無一焉豈惟違兩觀之束偪有司之權將
漫漶恩澤之謂何矣宜令憲使者明敕條章無論士
若民按一切匿産亂籍隱畝避役之罰廉其尤者下
之吏以顯示天子旨夫然後倣限田均田之議以稍
品節之法庶幾可守哉墾荒招流詔旨嘗督之而今
草莽封盈戶口銷亡者何衆也考之令甲荒間以業
貧民占籍以附流徙畸零以寄寒細良規美政邇來
里社漸縮於舊占籍畸零百不存一而墾田之數率
皆便文以罔上則勸罰之未明而招&KR1880;之未至也夫
荒間易闢而不易守亡徙易還而不易安鏄銍未施
有司已履畝而稅之煬突未黔有司已按籍而驅之
民是以憚於歸耕而溺於偷惰有田卒汙萊耳宜嚴
飭所司嚴偽增之罰科重開疆之勸格土曠矣召田
以廣其來召佃矣免租以固其存免租矣弛役以優
其力則歸耕之民纍纍而至而地力有不盡者否也
全楚習俗
全楚之賦各郡不同然傳有之田下而賦上者人功
修也又曰率賦上下是賦之第一等也楚之人功在
夏時不為之惰土之田稅在夏時不為之腴曰田腴
者自人功之修始也今乃田腴而民惰焉是所甚可
念也即是而湖塘戶口可知也全楚之俗各郡不同
然志有之曰民淳而事簡民之淳自不見其事之多
事之簡益可見其民之淳曰悍戾者自風尚之會始
也今仍慓疾而無畏焉是所甚可慮也即是而寇竊
詞訟可知也所以然者何也全楚之域俗其五方而
地聯八省者也魚稻麻縷之所出舟車貨利之所經
故不知耕織之勞兼併之所富田里之所殖故不知
鄉遂之樂不知耕織之勞者多為豪民即游民皆坐
而衣食者也以坐而衣食之人不聞力田尚農之政
則農桑之民日寡富民有田而無丁貧民有丁而無
田富為貧者逋逃之藪而檄其鬻售知兼併而不知
盡地之利貧為富者佃作之客而終運地方知苟活
而不知盡農之功吾見田賦弊滋逋負自積水政多
缺陂塘不修富不增丁貧者愈耗是以田賦也湖塘
也丁口也其所以多負所以無備所以虚耗其原實
出於一也都鄙為民藏息之藪故多以書數文法為
終身之技鄉遂為民誇詡之地故多以道卒胥徒為
里巷之榮自身寄窟穴而木訥者變為強悍之民自
身習文法而淳朴者變為剽輕之民非恃其強即恃
其智皆痼於習尚者也以痼於習尚之民而不聞孝
弟興行之教則薄惡之風日熾剽悍之所引即游手
之徒窟穴之所與即豪右之侣游手衆而無所忌憚
豪右結而日行其私無知者為悍戾不顧者為攘竊
不畏者為訐訟者以風俗也詞訟也所以悍戾所以
充斥所以繁多其原亦出於一也力田尚農之政既
不修矣而吏於下者以繭絲為稽績之課不從則横
征而痛警之警之是也然此所以勝民非以裕民也
孝弟興行之政既不修矣而吏於下者以刑獄邀公
法之民不從則鍜鍊而周納之納之是也然此所以
服人非以養人也吏治至此亦無惑乎其然也豪游
習聽之人久成氣習而長吏之至乃務徼聲名以汲
汲遷去之官而馭久成氣習之民間有欲使田里以
安其業仁讓以綴其恩以求為循吏者而或歎其時
有所不暇也不然則炫能伐異之政急疾取辨之時
而有曰力田有曰孝弟非遷即偽聽令之人且掩口
而笑而宋時力田民之最勞孝弟匹夫匹婦所不悅
且宜其然矣
賦役議
荆湖之民惰者不能耕而本業日虧貧者不知販而
生計日縮其駑鈍者甘於為傭而鷙悍者流而為劫
於是賦之不知盈其額而役之有不能任其力者矣
為今之計富則略倣建中兩稅之移意戶無主客以
居為簿丁無上中以産為差不至如陸敬輿所謂計
估筭緡失平長偽挾輕資者以徙而為脱敦本業者
以在而倍誅其亦可以均賦乎役則踵行熙寧僱役
之成規官任其募而横費省民出其直而休暇多不
至如馬端臨所謂睥睨朵頤徵求凌蔑官以役之貧
富為宦況之豐嗇戶以差之繁省卜家道之衰隆其
亦可以均役乎嗟乎會計之目唐獨精於東南以兵
資徧也差役之條宋獨詳於荆湖以民力薄也由吾
二者之說酌而行之一年而事役均十年而庶功興
其或可以有效於今乎
圖書編卷三十九
