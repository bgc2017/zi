吕氏春秋第二十一卷高氏訓解
雲間宋邦㐅范廷啓徐益孫何玉畏校
開春論第一
開春
一曰開春始雷則蟄蟲動矣(也動蘇)時雨降則草木育
矣(也育長)飲食居處適則九竅百節千脉皆通利矣(利通)
(疾病矣不壅閉無)王者厚其德積衆善而鳳皇聖人皆來至
矣(云鳳皇鳴矣于彼高岡此之謂也聖人皆來至謂雄曰鳳雌曰皇三代來至門庭周室至於山澤詩)
(伊尹武丁得傅說之屬是也堯得夔龍稷契舜得益湯得)共伯和修其行好賢仁
而海内皆以來為稽矣(賢仁而人歸之皆以來附為共國伯爵夏時諸侯也以好)
(也稽遲)周厲之難天子曠絶(子十一年故曰曠絶也難厲王流于彘也周無天)
而天下皆來謂矣(子也謂天)以此言物之相應也故曰行
也成也善說者亦然言盡理而得失利害定矣豈爲
一人言哉(不助憎之不枉故曰豈爲一人言哉善說者大言天下之事得其分理愛之)魏
惠王死葬有日矣(都大梁梁在陳留浚儀西大梁城孟子所見梁惠王也秦伐魏魏徙)
(也是)天大雨雪至於牛目羣臣多諫於太子者曰雪甚
如此而行葬民必甚疾之官費又恐不給(也給足)請弛
期更日(也更改)太子曰爲人子者以民勞與官費用之
故而不行先王之葬不義也子勿復言羣臣皆莫敢
諫而以告犀首(相印能合從連横號爲犀首犀首魏人公孫衍也佩五國)犀首曰
吾未有以言之(無也未猶)是其唯惠公乎請告惠公(惠公言唯)
(惠王相惠施也能諫之也惠公)惠公曰諾駕而見太子曰葬有日矣
太子曰然惠公曰昔王季歷葬於渦山之尾欒水齧
其墓見棺之前和(曰和棺頭)文王曰譆先君必欲一見羣
臣百姓也天故使欒水見之(出也見猶)於是出而為之張
朝百姓皆見之三日而後更葬此文王之義也今葬
有日矣而雪甚及牛目難以行太子為及日之故得
無嫌於欲亟葬乎願太子易日先王必欲少留而撫
社稷安黔首也故使雨雪甚因弛期而更為日此文
王之義也若此而不為意者羞法文王也太子曰甚
善敬弛期更擇葬日惠子不徒行說也又令魏太子
未葬其先君而因有說文王之義說文王之義以示
天下豈小功也哉韓氏城新城期十五日而成(本都韓氏)
(河南新城是也故戎蠻子之國也弘農宜陽其後都穎川陽翟新城今)叚喬為司空有
一縣後二日段喬執其吏而囚之囚者之子走告封
人子高曰唯先生能活臣父之死(田大夫職在封疆子高賢者也封人)
(官傳曰穎考叔為穎谷封人也故謂之封人周禮亦有封人之)願委之先生封人子
高曰諾乃見叚喬自扶而上城封人子高左右望曰
美哉城乎一大功矣子必有厚賞矣自古及今功若
此其大也而能無有罪戮者未嘗有也封人子高出
(也出去)叚喬使人夜解其吏之束縛也而出之故曰封
人子高為之言也而匿已之為而為也叚喬聽而行
之也匿已之行而行也說之行若此其精也封人子
高可謂善說矣叔嚮之弟羊舌虎善欒盈(夫欒書之欒盈晉大)
(子懷子也孫欒黶之)欒盈有罪於晉晉誅羊舌虎叔嚮為之奴
而朡(奴男子入于罪隷此之謂也朡繫也奴戮也律坐父兄没入為奴周禮曰其)祈奚曰
吾聞小人得位不爭不祥(不爭不祥也當諫君退之故)君子在憂
不救不祥(之故不救不祥也憂陒也當諫君免)乃往見范宣子而說也
(說叔嚮也范宣子范文子之子丐也祈奚高梁伯之子祈黃羊也為范宣子)曰聞善為國
者賞不過而刑不慢賞過則懼及淫人刑慢則懼及
君子與其不幸而過寧過而賞淫人毋過而刑君子
故堯之刑也殛鮌於虞而用禹(禹禹鮌之子也殛誅也於舜用)周之
刑也戮管蔡而相周公(人流言欲亂周室而戮之周管叔周公弟蔡叔其兄也二)
(尹天下也公相成王而)不慢刑也宣子乃命吏出叔嚮救人之
患者行危苦不避煩辱猶不能免今祈奚論先王之
德而叔向得免焉學豈可以已哉類多若此
察賢
二曰今有良醫於此治十人而起九人所以求之萬
也(人多求之也以術之良故)故賢者之致功名也必乎良醫而君
人者不知疾求豈不過哉(君不知求賢臣以治國故人皆知求良醫以治病人)
(過哉曰豈不)今夫寒者勇力時日卜筮禱祠無事焉善者
必勝立功名亦然要在得賢(也要約)魏文侯師卜子夏
友田子方禮叚干木(閭也禮式其)國治身逸(勞也逸不)天下之
賢主豈必苦形愁慮哉執其要而已矣(明敬有德而要謂師賢友)
(也已)雪霜雨露時則萬物育矣(也育成)人民修矣疾病妖
厲去矣(去猶除也妖怪厲惡)故曰堯之容若委衣裘以言少事
也宓子賤治單父(子宓不齊也子賤孔子弟)彈鳴琴身不下堂而
單父治巫馬期以星出以星入日夜不居以身親之
而單父亦治巫馬期問其故於宓子宓子曰我之謂
任人子之謂任力任力者故勞任人者故逸宓子則
君子矣逸四肢全耳目平心氣而百官以治義矣任
其數而已矣(也數術)巫馬期則不然弊生事精勞手足
煩教詔雖治猶未至也
期賢
三曰今夫爚蟬者務在乎明其火振其樹而已火不
明雖振其樹何益(得之故曰何益也雖振樹蟬飛去不能)明火不獨在
乎火在於闇(耳故曰在於闇也闇冥無所見火乃光)當今之時世闇甚
矣人主有能明其德者天下之士其歸之也若蟬之
走明火也(也走趨)凡國不徒安名不徒顯必得賢士(曰傳)
(乎故曰必得賢士不有君子其能國)趙簡子晝居喟然太息曰異哉吾
欲伐衞十年矣而衞不伐(果伐也不伐不)侍者曰以趙之大
而伐衛之細君若不欲則可也君若欲之請令伐之
簡子曰不如而言也(汝而)衞有士十人於吾所(在也於猶)吾
乃且伐之十人者其言不義也而我伐之是我為不
義也故簡子之時衞以十人者按趙之兵(也按止)歿簡
子之身衞可謂知用人矣遊十士而國家得安簡子
可謂好從諫矣聽十士而無侵小奪弱之名魏文侯
過叚干木之閭而軾之(軾伏軾也禮國君軾馬尾兵閭里也周禮二十五家為閭)
(威武也車不軾尚)其僕曰君胡為軾曰此非叚干木之閭歟
叚干木蓋賢者也吾安敢不軾且吾聞叚干木未嘗
肯以己易寡人也(人之處不肯也謂以己之德易寡)吾安敢驕之(慢驕)
(也之)叚干木光乎德寡人光乎地叚干木富乎義寡人
富乎財其僕曰然則君何不相之(木為輔相也何不以叚干)於是
君請相之叚干木不肯受則君乃致祿百萬而時往
館之(其館也時往詣)於是國人皆喜相與誦之曰吾君好正
叚干木之敬吾君好忠叚干木之隆(也隆高)居無幾何
秦興兵欲攻魏司馬唐諫秦君曰叚干木賢者也而
魏禮之天下莫不聞無乃不可加兵乎秦君以為然
乃按兵輟不敢攻之(也輟止)魏文侯可謂善用兵矣嘗
聞君子之用兵莫見其形其功已成其此之謂也野
人之用兵也鼓聲則似雷號呼則動地塵氣充天流
矢如雨扶傷輿死履腸涉血無罪之民其死者量(猶量)
(也滿)於澤矣而國之存亡主之死生猶不可知也其離
仁義亦遠矣
審為
四曰身者所為也天下者所以為也審所以為而輕
重得矣(輕也得猶知也身所重天下所)今有人於此斷首以易冠殺
身以易衣世必惑之(也惑怪)是何也冠所以飾首也衣
所以飾身也殺所飾要所以飾則不知所為矣(相為為謂)
(為之)世之走利有似於此危身傷生刈頸斷頭以徇利
則亦不知所為也太王亶父居邠狄人攻之(父公祖太王亶)
(率西水滸至於岐下避狄難也狄人獫狁今之匈奴之子王季之父文王之祖號曰古公亶父來朝走馬)
(也)事以皮帛而不受事以珠玉而不肯狄人之所求
者地也太王亶父曰與人之兄居而殺其弟與人之
父處而殺其子吾不忍為也(戰闘殺人之子弟也言忍事土地與狄人)皆
勉處矣為吾臣與狄人臣奚以異(人務安居為臣等勉務處居也教邠)
(奚以異耳故曰)且吾聞之不以所以養害所養杖策而去(以所)
(謂民人也策箠也養者土地也所養者)民相連而從之遂成國於岐山
之下(山在右扶風美陽之北其下有周地周家因之連結也民相與結檐隨之衆多復成為國也岐)
(下號也以為天)太王亶父可謂能尊生矣(也尊重)能尊生雖貴
富不以養傷身雖貧賤不以利累形今受其先人之
爵祿則必重失之生之所自來者久矣而輕失之豈
不惑哉(地而失其生命故曰豈不惑哉言今人重失其先人之爵祿爭土)韓魏相與
爭侵地子華子見昭釐侯昭釐侯有憂色(道人也昭子華子體)
(世之孫哀侯之子也釐復謚也韓武子五)子華子曰今使天下書銘於君
之前書之曰左手攫之則右手廢右手攫之則左手
廢然而攫之必有天下君將攫之乎亡其不與昭釐
侯曰寡人不攫也子華子曰甚善自是觀之兩臂重
於天下也身又重於兩臂韓之輕於天下遠今之所
爭者其輕於韓又遠(多也遠猶)君固愁身傷生以憂之臧
不得也(近臧也)昭釐侯曰善教寡人者衆矣未嘗得聞
此言也子華子可謂知輕重矣知輕重故論不過(失過)
(也)中山公子牟謂詹子曰身在江海之上心居乎魏
闕之下柰何(公以邑子牟因曰中山公子牟也詹子子牟魏公子也作書四篇魏伐得中山)
(闕也心下巨闕言神内守也一說魏闕象魏也懸教故得道者也身在江海之上言志放也魏闕心下巨)
(任江海之上心存王室故在天子門闕之下也象之法浹日而收之魏魏高大故曰魏闕言身雖)詹
子曰重生重生則輕利(傷生也言不以利)中山公子牟曰雖
知之猶不能自勝也(猶不能自勝其情欲也言人雖知重生當輕利)詹子曰
不能自勝則縱之神無惡乎(則放之放之神無所憎言人不能自勝其情欲)
(以保性也惡言當寧神)不能自勝而強不縱者此之謂重傷重
傷之人無夀類矣(神重傷其神也神傷則夭殞札瘥言人不能自勝其情欲而不放之)
(重讀復重之重故曰無夀類也)
愛類
五曰仁於他物不仁於人不得為仁不仁於他物獨
仁於人猶若為仁仁也者仁乎其類者也故仁人之
於民也可以便之無不行也(行為也便利也)神農之教曰(農神)
(也炎帝)士有當年而不耕者則天下或受其饑矣(丁壯當其)
(豐故有受其饑者也之年故不耕植則榖不)女有當年而不績者則天下
或受其寒矣(服不供有受其寒者詩云不績其麻布也衣)故身親耕妻親
績(之身也身神農)所以見致民利也賢人之不遠海内之路
而時往來乎王公之朝非以要利也(也要徼)以民為務
故也(為務以利民)人主有能以民為務者則天下歸之矣
王也者非必堅甲利兵選卒練士也非必隳人之城
郭殺人之士民也上世之王者衆矣而事皆不同其
當世之急憂民之利除民之害同(也同等)公輸般為高
雲梯欲以攻宋(為楚王設攻宋之具也公輸魯般之號也在楚)墨子聞之自
魯往裂裳褁足日夜不休十日十夜而至於郢(都也郢楚)
見荆王曰臣北方之鄙人也(也鄙小)聞大王將攻宋信
有之乎王曰然墨子曰必得宋乃攻之乎亡其不得
宋且不義猶攻之乎(也猶尚)王曰必(既一作)不得宋且有
不義則曷為攻之墨子曰甚善臣以宋必不可得(以臣)
(不可得也為攻宋必)王曰公輸般天下之巧工也巳為攻宋之
械矣(也械噐)墨子曰請令公輸般試攻之臣請試守之
於是公輸般設攻宋之械墨子設守宋之備九攻之
墨子九却之不能入(下也入猶)故荆輟不攻宋墨子能以
術禦荆免宋之難者此之謂也聖王通士不出於利
民者無有(利民也言皆欲)昔上古龍門未開呂梁未發(河之龍門)
(石在水中禹决而通之號曰呂梁發通也阨在左馮翊夏陽之北吕梁在彭城吕縣大)河出孟
門大溢逆流(於孟門山之上大溢逆流無有涯畔也昔龍門呂梁未通河水稸積其深乃出)
無有丘陵沃衍平原高阜盡皆滅之(也滅没)名曰鴻水
(也鴻大)禹於是䟽河决江為彭蠡之障(章隄防也彭蠡澤在豫)乾
東土所活者千八百國(玉帛者萬國此曰千八百者乾燥也禹致羣臣於會稽執)
(居燥土不溺死故曰活之也但謂被水災之國耳言使民得)此禹之功也(之功也功治水)
勤勞為民無苦乎禹者矣(辟伊闕决江䟽河其勤苦事功曰勞其治水鑿龍門)
(并也無如禹)匡章謂惠子曰公之學去尊今又王齊王何
其到也(位謂惠子言行何其到逆相違背也去尊棄尊位也今王事齊王居其尊)惠子曰
今有人於此欲必擊其愛子之頭石可以代之(所愛愛子)
(也故曰石可以代子也之子也舍愛子頭而擊石)匡章曰公取之代乎其不
與(頭乎其不與耶言公取石以代子)施取代之子頭所重也石所輕
也擊其所輕以免其所重豈不可哉(可也言其)匡章曰齊
王之所以用兵而不休攻擊人而不止者其故何也
(故也為何等)惠子曰大者可以王其次可以霸也今可以
王齊王而夀黔首之命免民之死是以石代愛子頭
也何為不為(用兵也言何為不)民寒則欲火暑則欲冰燥則
欲濕濕則欲燥寒暑燥濕相反其於利民一也利民
豈一道哉當其時而已矣(故曰當其時而已矣冬寒欲温夏暑欲凉)
貴卒
六曰力貴突智貴卒得之同則遬為上勝之同則溼
為下(久之也溼猶遲)所為貴驥者為其一日千里也(疾也貴其)旬
日取之與駑駘同(千里故曰與駑駘同也十日為旬駑駘十日亦至)所為貴
鏃矢者為其應聲而至(鏃矢大曰篇矢鏃矢輕利也小曰)終日而至
則與無至(矢一作)同(是為與無所至同也射三百步終一日乃至)吳起謂荆
王曰荆所有餘者地也所不足者民也今君王以所
不足益所有餘臣不得而為也(為君計耳臣無所得)於是令貴
人往實廣虚之地皆甚苦之(實廣虚之地苦病之也貴人貴臣也皆不欲往)
荆王死貴人皆來尸在堂上貴人相與射吳起吳起
號呼曰吾示子吾用兵也拔矢而走伏尸插矢而疾
言曰羣臣亂王吳起死矣(王尸因言曰羣臣謂王為吳起拔人所射之矢以插)
(臣被誅以自為報也亂而射王尸欲令羣)且荆國之法麗兵於王尸者盡
加重罪逮三族吳起之智可謂捷矣(以報其讐之速捷疾也言發謀)
(也疾)齊襄公即位憎公孫無知收其祿(之孫僖公禄父齊襄公莊公購)
(仲年之子故曰孫於襄公為從弟之子諸兒也公孫無知僖公之弟夷)無知不說殺襄
公公子紏走魯公子小白奔莒既而國殺無知未有
君(國人殺之未有其君也公孫無知自立為君故)公子紏與公子小白皆歸
俱至爭先入公家(之朝也公家公)管仲扞弓射公子小白中
鉤(鉤也鉤帶)鮑叔御公子小白僵(僵猶偃也御猶使也)管子以為小
白死告公子紏曰安之公子小白已死矣鮑叔因疾
驅先入故公子小白得以為君鮑叔之智應射而令
公子小白僵也其智若鏃矢也(捷疾也鏃矢言其)周武君使
人刺伶悝於東周伶悝僵(東周之臣也僵斃也周武君西周之君伶悝)令
