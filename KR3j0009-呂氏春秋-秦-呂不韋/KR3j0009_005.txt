吕氏春秋第五卷高氏訓解
雲間宋邦乂范廷啓徐益孫何玉畏校
仲夏紀第五
五月紀
一曰仲夏之月日在東井(宿秦之分野是月日躔此仲夏夏之五月東井南方)
(宿)昏亢中旦危中(之分野是月昏旦時皆中於南方亢東方宿衛之分野危北方宿齊)
(也)其日丙丁其帝炎帝其神祝融其蟲羽其音徵律
中𬎼賓(人陽氣在上象賓客竹管隂中𬎼賓也𬎼賓陽律也是月隂氣萎𬎼在下象主)其數
七其味苦其臭焦其祀竈祭先肺小暑至螳蜋生(暑小)
(曰天馬一曰齕疣兖州謂之拒斧也夏至後六月節也螳蜋於是生螳蜋一)鵙始鳴反舌
無聲(後應隂而殺蛇磔之於棘而鳴於上傳曰伯趙鵙伯勞也是月隂作於下陽發於上伯勞夏至)
(百鳥之鳴故謂之百舌承上微隂伯趙起於下後應氏司至者也反舌伯舌也能辯反其舌變易其聲效)
(無聲隂故)天子居明堂太廟(太廟中央室也明堂南向堂也)乘朱輅駕赤
駵載赤旂衣朱衣服赤玉食菽與雞其噐高以觕養
壯狡(所謂旱則資舟夏則資皮備之也壯狡多力之士養之慎陽施也蓋)是月也命樂
師修鞀鞞鼓均琴瑟管簫(節樂也故修之琴瑟管簫師樂官之長也鞀鞞所以)
(孔佀&KR1355;簫今之歌竹簫也所以宣音也故均平之管一)執干戚戈羽(戈戟長六干楯戚斧)
(指麾也春夏干戚秋冬籥羽尺六寸羽以爲翺舞者執之以)調竽笙塤箎(大古皆竽笙之)
(鴈子其上爲六孔箎以竹大二寸長尺二寸七孔一以匏爲之竽三十六簧笙十七簧壎以土爲之大如)
(云伯氏吹壎仲氏吹箎此之謂也孔上伏横吹之聲音上和故言調詩)飭鍾磬柷敔(金鍾)
(上有鉏語以杖擽之以正樂以和成故飭整之也磬石柷如漆桶中有木椎左右擊以節樂敔木虎脊)
命有司爲民祈祀山川百原大雩帝用盛樂(川泉原名山大)
(帝五帝也爲民祈雨重之故用盛樂六代之樂也所出非一故言百能興雨者皆祈祀之雩旱祭也)乃
命百縣雩祭祀百辟卿士有益於民者以祈糓實(辟百)
(功施於民者雩祭之求福助成糓實畿内之百縣大夫也祀前世百君卿士)農乃登黍(進登)
(先進之植黍熟)是月也天子以雛嘗黍(而言嘗黍重榖也雛春鷚也不言嘗雛)
羞以含桃先薦寢廟(言含桃是月而熟故進之先致羞進含桃鸎桃鸎鳥所含食故)
(而且敬寢廟孝)令民無刈藍以染(未成也爲藍青)無燒炭(成不欲夭爲草木未)
(物)無暴布(暴布則脆傷之是月炎氣盛猛)門閭無閉關市無索(門閭門城)
(不閉也關要塞也市人聚也無索不征稅里門也民順陽氣布散在外人當出入故)挺重囚益
其食(也挺緩)游牝别其群則縶騰駒班馬正(懷妊巳定是月牝馬)
(之也班告也馬正掌馬之官周禮五尺曰駒故放之則别其群不欲駒蹄踰趯其胎育故縶)是月
也長日至(夜漏水上刻三十五故曰長至夏至之日晝漏水上刻六十五)隂陽爭死
生分(品物滋生薺麥亭歷棘刺之屬死故曰死生分是月隂氣始起於覆下盛陽蓋其上故曰爭也)
(也分别)君子齋戒處必揜身欲靜無躁止聲色無或進
(止節之無有進御也揜深也聲五音色五色)薄滋味無致和(和齊和也薄猶損也)退
嗜慾定心氣百官靜事無刑以定晏隂之所成(也事退止)
(行也晏安隂微隂無刑當精詳而後)鹿角解蟬始鳴(蟬鼔翼始鳴夏至鹿角解墮)半
夏生木堇榮(用作蒸雜家謂之朝生一名蕣詩云顔半夏藥草木堇朝榮暮落是月榮華可)
(是也如蕣華)是月也無用火南方(爲楊火氣火王南方)可以居高明
可以遠眺望可以登山陵可以處臺榭(四方而高曰明顯也積土)
(所以順陽宣明之臺臺加木爲榭皆)仲夏行冬令則雹霰傷糓道路不
通暴兵來至(藏多雹霰道路䧟壞不通利也暴害之冬寒水凍故雹霰傷害五榖也冬隂閉)
(來至兵横)行春令則五糓晩熟百螣時起其國乃饑(木旺行春)
(害故五穀不時國飢也螣讀近殆兖州人爲蝗爲螣生育之令故五榖晩熟也百螣動股之屬也時起爲)
行秋令則草木零落果實早成民殃於疫(無覈曰蓏有覈曰果)
(果實早成熟非其時氣故民疾疫仲夏行秋成熟之令故曰草木零落)
大樂
二曰音樂之所由來者遠矣(久遠)生於度量本於太一
太一出兩儀兩儀出隂陽(地出生兩儀天)隂陽變化一上一
下合而成章(形也章猶)渾渾沌沌離則復合合則復離(讀渾)
(近屯離散合會如衮冕之衮沌讀)是謂天常(常道天之)天地車輪(轉輪)終則
復始極則復反莫不咸當(皆當合極窮咸)日月星辰或疾或
徐日月不同以盡其行(度也起牽牛至周于牽牛故不同度有長短也以盡其行)
(其行曰以盡)四時代興或暑或寒或短或長或柔或剛(寒冬)
(長春柔而秋剛夏暑冬至短夏至)萬物所出造(本一作)於太一化於隂
陽(陽化成萬物者也造始也太一道也隂)萌芽始震凝&KR3153;以形(謂動足震動也)
(形也以成)形體有處莫不有聲聲出於和和出於適和適
先王定樂由此而生(生也同和)天下太平萬物安寧皆化
其上(隨也化猶)樂乃可成成樂有具必節嗜慾(止節)嗜慾不
辟(開辟)樂乃可務(成務)務樂有術必由平出平出於公(正公)
公出於道故惟得道之人其可與言樂乎(說言)亡國戮
民非無樂也不樂其樂(故不樂也不和於雅)溺者非不笑也(曰傳)
(雖笑不懽溺人必笑)罪人非不歌也(歌不樂當死者雖)狂者非不武也
(武不足畏狂悖之人雖)亂世之樂有似於此君臣失位父子失
處夫婦失宜民人呻吟其以爲樂也若之何哉(人呻以民)
(也故曰若之何哉吟歎戚不可爲樂)凡樂天地之和隂陽之調也始生
人者天也人無事焉天使人有欲人弗得不求(也人欲貪)
(不有求也情欲故弗得)天使人有惡人弗得不辟(故曰弗得不惡憎辟遠也)
(惡辟遠之也辟人情有所憎)欲與惡所受於天也(於天受之)人不得興
焉(天之爲也不得爲焉)不可變不可易(不可變易天所爲故)世之學者有
非樂者矣安由出哉(出猶生非猶譏)大樂君臣父子長少之
所懽欣而說也歡欣生於平(和平)平生於道道也者視
之不見聽之不聞不可爲狀(不可爲狀言道無形)有知不見之
見不聞之聞無狀之狀者則幾於知之矣(人能是近幾近也有)
(道也於知)道也者至精也(微精)不可爲形不可爲名疆爲之
謂之太乙故一也者制令兩也者從聽(聽從從聽)先聖擇
兩法一(法用也擇棄也)是以知萬物之情故能以一聽政者
樂君臣和遠近說黔首(爲黔首秦謂民)合宗親能以一治其
身者免於災(害災)終其壽全其天(身天)能以一治其國者
姦邪去賢者至成大化能以一治天下者寒暑適風
雨時(不差忒適和也時)爲聖人故知一則明明兩則狂
侈樂
三曰人莫不以其生生而不知其所以生(用以)人莫不
以其知知而不知其所以知知其所以知之謂知道
不知其所以知之謂棄寳棄寳者必離其咎(咎殃也寳重也)
(作苦咎一)世之人主多以珠玉戈劒爲寳愈多而民愈怨
國人愈危身愈危累(亡故曰愈危累老子曰多藏厚)則失寶之情矣
(也情實)亂世之樂與此同(危累同於)爲木革之聲則若雷爲
金石之聲則若霆爲絲竹歌舞之聲則若譟(呌譟)以此
駭心氣動耳目搖蕩生則可矣(也生性)以此爲樂則不
樂(不和不樂)故樂愈侈而民愈欝(欝怨侈淫)國愈亂主愈卑則
亦失樂之情矣凡古聖王之所爲貴樂者爲其樂也
夏桀殷紂作爲侈樂人鼓鐘磬管簫之音以鉅爲美
(大鉅)以衆爲觀俶詭殊瑰耳所未嘗聞目所未嘗見(始俶)
(故耳未嘗聞目未嘗見也始作詭異瑰奇之樂)務以相過不用度量(之法則不用樂)
(相過故曰務)宋之衰也作爲千鍾(名鍾律)齊之衰也作爲大
吕(十二月也大吕隂律)楚之衰也作爲巫音(巫女曰)侈則侈矣自
有道者觀之則失樂之情失樂之情其樂不樂(樂故非正)
(樂也曰不)樂不樂者其民必怨其生必傷(傷痛怨悲)其王之與
樂也若冰之於炎日反以自兵(也兵災)此生乎不知樂
之情而以侈爲務故也樂之有情譬之若肌膚形體
之有情性也有情性則必有性養矣寒温勞逸饑飽
此六者非適也(適也適中)凡養也者曕非適而以之適者
也能以久處其適則生長矣(久長)生也者其身固靜或
而後知或使之也遂而不返(遂返)制乎嗜欲(所制爲嗜欲)制
乎嗜欲無窮則必失其天矣(身天)且夫嗜欲無窮則必
有貪鄙浮亂之心淫佚姦詐之事矣故疆者劫弱衆
者暴寡勇者凌怯壯者慠幼從此生矣(生也從欲)
適音
四曰耳之情欲聲(音聲欲聞)心不樂五音在前弗聽(樂聲心不)
(耳不聽之音雖在前)目之情欲色(五色欲視)心弗樂五色在前弗視
(視之也心不欲)鼻之情欲芬香(韜藉也欲芬香之)心弗樂芬香在前
弗嗅(味也不嗅)口之情欲滋味(味也欲美)心弗樂五味在前弗
食欲之者耳目鼻口也樂之弗樂者心也心必和平
然後樂心必樂然後耳目鼻口有以欲之故樂之務
在於和心和心在於行適(適也適中)夫樂之有適心非有
適人之情欲夀而惡夭欲安而惡危欲榮而惡辱欲
逸而惡勞四欲得四惡除則心適矣四欲之得也在
於勝理勝理以治身則生全以生全則夀長矣勝理
以治國則法立法立則天下服矣故適心之務在於
勝理夫音亦有適太鉅則志蕩以蕩聽鉅則耳不容
弗容則横塞横塞則振動太小則志嫌以嫌聽小(聽嫌)
(之嫌譬自嫌)則耳不充不充則不詹(澹然無爲之澹詹足也詹讀如)不詹
則窕(密也窕不滿)太清則志危以危聽清則耳谿極(極病谿虚)
(聲之故也也不聞和)谿極則不鑒不鑒則竭(耳不能察則竭病鑒察也太清無和)
(之)太濁則志下以下聽濁則耳不收(越散不收)不收則不
特不特則怒(也故惑怒也不特不專一)故太鉅太清太小太濁皆
非適也(爲適此四者皆言其大故曰非適不鉅不小不清不濁得四者之中乃)何謂適
衷音之適也何謂衷大不出鈞重不過石小大輕重
之衷也(二十斤爲石三十斤爲鈞百)黃鐘之宫音之本也(黃鐘十本始於)
(律一月)清濁之衷也衷也者適也以適聽適則和矣樂
無太平和者是也故治世之音安以樂其政平也(聞民)
(之日喜其樂安)亂世之音怨以怒其政乖也亡國之音悲以
哀其政險也(危險猶)凡音樂通乎政而移風乎俗者也
(化風猶)俗定而音樂化之矣故有道之世觀其音而知
其俗矣觀其政而知其主矣故先王必託於音樂以
論其教(明論)清廟之瑟朱弦而䟽越一唱而三嘆有進
乎音者矣(其樂和故曰有進音文王之廟肅然清静貴)大饗之禮上玄尊
而爼生魚(酒水也爼生魚皆上質貴本大饗饗上帝於明堂也玄尊)大羹不和有
進乎味者也(古得禮也故曰有進乎味大羹肉湆而未之和貴本)故先王之制
禮樂也非特以歡耳目極口腹之欲也將(也特)教民平
好惡行理義也(猶通也平正也行)
古樂
五曰樂所由來者尚也(曩尚)必不可廢有節有侈有正
有淫矣(正雅也淫亂也節適也侈大也)賢者以昌不肖者以亡(也亡昌盛)
(也滅)昔古朱襄氏之治天下也(炎帝之别號朱襄氏古天子)多風而
陽氣畜積萬物散解果實不成(核曰果解落也有)故士逹作
爲五弦瑟以采隂氣以定群生(氏之臣士逹朱襄)昔葛天氏
之樂三人摻牛尾投足以歌八闋(足猶蹀足闋終葛天氏古帝名投)
一曰載民二曰玄鳥三曰遂草木四曰奮五糓五曰
敬天常六曰逹帝功七曰依地德八曰總萬物之極
(皆樂之八篇名也一作禽獸之極上)昔陶唐氏之始隂多滯伏而湛積
(堯之號陶唐氏)水道壅塞不行其原(陽道壅塞不行其次故有洪水之災一作)民
氣欝閼而滯著(止之遏閼讀曰遏)筋骨瑟縮不逹故作爲舞
以宣導之(通宣)昔黃帝令伶倫作爲律(帝臣伶倫黃)伶倫自
大夏之西(方之山大夏西)乃之阮隃之隂(山北曰隂阮隃山名)取竹於
嶰谿之谷以生空竅厚鈞者斷兩節間(取其厚鈞斷竹生谿谷者)
(爲律管兩節間以)其長三寸九分而吹之以爲黃鐘之宫(竹斷)
(音中黃鐘之宫長三寸九分吹之)吹日舍少次制十二筒(各有管故六律六吕)
(舍成舍矣曰十二筒)以之阮隃之下聽鳳皇之鳴以别十二律
其雄鳴爲六雌鳴亦六以此黃鐘之宫適合(諧合和)黃
鐘之宫皆可以生之故曰黃鐘之宫律吕之本(之雌法鳳)
(曰黃鐘之宫皆可以生之雄故律有隂陽上下相生故)黃帝又命伶倫與榮將
(㣪一作)鑄十二鐘以和五音以施英韶以仲春之月乙
卯之日日在奎始奏之命之曰咸池(名之爲咸池奏十二鐘樂)帝
顓頊生自若水實處空桑(空桑處居)乃登爲帝惟天之合
正風乃行(天之風化合也惟天之合德與)其音若熙熙凄凄鏘鏘帝
顓頊好其音乃令飛龍作效八風之音(卦之風八風八)命之
曰承雲以祭上帝(天上帝上帝昊)乃令鱓先爲樂倡(也倡始)鱓
乃偃浸以其尾鼔其腹(擊鼔)其音英(盛貌英和)帝嚳命咸黑
作爲聲(唐一作)歌九招六列六英有倕作爲鼙鼓鐘磬
吹苓管壎箎鞀椎鍾帝嚳乃令人抃(擊曰抃兩手相)或鼓鼙
擊鐘磬吹苓展管箎因令鳳鳥天翟舞之帝嚳大喜
乃以康帝德(安康)帝堯立乃命質(韶一作)爲樂質乃效山
林谿谷之音以歌(爲䕫質當)乃以麋&KR1752;置缶而鼓之(擊鼔)乃
拊石擊石以象上帝玉磬之音以致舞百獸瞽叟乃
拌五弦之瑟(分拌)作以爲十五弦之瑟命之曰大章以
祭上帝舜立仰延乃拌瞽叟之所爲瑟益之八弦以
爲二十三弦之瑟帝舜乃令質修九招六列六英以
明帝德(名也帝謂舜招列英皆樂)禹立勤勞天下日夜不懈(憂勤)通
大川决壅塞鑿龍門降通漻水以導河(龍門也降大决壅塞故鑿)
(流漻)䟽三江五湖注之東海以利黔首於是命臯陶作
爲夏籥九成以昭其功(變昭明九成九)殷湯即位夏爲無道
暴虐萬民侵削諸侯不用軌度天下患之湯於是率
六州以討(誅一作)桀罪功名大成黔首安寧湯乃命伊
尹作爲大護歌晨露修九招六列以見其善(露九招大護晨)
(名善美六列皆樂)周文王處岐諸侯去殷三淫而翼文王(王文)
(于岐謂岐山之陽有周地及受命因爲天下號也淫古公亶父之孫王季歷之子也古公避獯鬻之難邑)
(刳孕婦之胎者故諸侯去之而佐文王也過翼佐三淫謂剖比干之心斷材士之股)散宜生曰
殷可伐也文王弗許(曰文王爲西伯三分天下有其散宜生文王四臣之一也論語)
(殷故弗許二以服事)周公旦乃作詩曰文王在上於昭于天周
雖舊邦其命維新以繩文王之德武王即位以六師
伐殷六師未至以銳兵克之於牧野(勝紂於牧野未至殷都而)歸
乃薦俘馘于京太室乃命周公爲作大武(周樂大武)成王
立殷民反(叛反)王命周公踐伐之(往踐)商人服象爲虐于
東夷(名也象獸)周公遂以師逐之至于江南乃爲三象以
嘉其德故樂之所由來者尚矣非獨爲一世之所造
也(以來功成作樂故曰非獨爲一世之所造也三象周公所作樂名嘉美也尚久也自黃帝)
吕氏春秋第五卷終
