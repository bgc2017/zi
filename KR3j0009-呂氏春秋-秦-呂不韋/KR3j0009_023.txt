呂氏春秋第二十三卷高氏訓解
雲間宋邦乂范廷啓張邦瑩何玉畏校
貴直論第三
貴直
一曰賢主所貴莫如士所以貴士為其直言也言直
則枉者見矣(黑也故枉者見矣覩玉之白别漆之)人主之患欲聞枉而
惡直言是障其源而欲其水也(也障塞)水奚自至(也自奚何)
(也從)是賤其所欲而貴其所惡也所欲奚自來(聞己枉所欲欲)
(塞其耳而欲聞五音掩其目而欲詧青黃不可得也也貴其所惡惡聞直言則已枉何從來至淮南子曰)
(謂也此之)能意見齊宣王宣王曰寡人聞子好直有之乎
(也宣王威王之子也能姓也意名也齊士)對曰意惡能直意聞好直之士
家不處亂國身不見汚君身今得見王而家宅乎齊
意惡能直(惡安也宅居也)宣王怒曰野士也(之士鄙野)將罪之能
意曰臣少而好事長而行之王胡不能與野士乎將
以彰其所好耶(直臣王胡為不能用意之好直也與猶用也彰明也上有明君下乃有)
王乃舍之(誅也舍不)能意者使謹乎論於主之側亦必不
阿主(也阿曲)不阿主之所得豈少哉此賢主之所求而
不肖主之所惡也(也惡疾)狐援說齊湣王曰殷之鼎陳
於周之廷(殷紂滅亡鼎遷於周故陳其庭也狐援齊臣也湣王齊宣王之子也)其社蓋
於周之屏(屋其上屏之以為戒也屏障也言周存殷社而)其干戚之音在人
之遊(執以舞也遊樂也干楯戚斧舞者所)亡國之音不得至於廟亡國
之社不得見於天亡國之器陳於廷所以為戒(滅亡戒懼)
王必勉之其無使齊之大呂陳之廷(律也陳列也大呂齊之鐘)無
使太公之社(氏為齊侯田氏宗之號為太公太公田常之孫田和也始代呂)蓋之屏
無使齊音充人之游齊王不受狐援(狐援之言湣王不受)出而
哭國三日(哭也狐援)其辭曰先出也(也出去)衣絺紵後出也
滿囹圄吾今見民之洋洋然東走而不知所處齊王
問吏曰哭國之法若何吏曰斮(斬斮)王曰行法吏陳斧
質於東閭不欲殺之而欲去之狐援聞而蹶往過之
(也過猶見也蹶顛蹶走往)吏曰哭國之法斮先生之老歟昏歟(亂昏)
(也)狐援曰曷為昏哉於是乃言曰有人自南方來鮒
入而鯢居(小魚而鯢居人國喻為人害鮒小魚鯢大魚魚之賊也啖食)使人之朝
為草而國為墟(墟也墟丘)殷有比干吳有子胥齊有狐援
已不用若言(直言也若言猶)又斮之東閭每斮者以吾參夫
二子者乎(而三之也故曰以參夫二子者每猶當也斮狐援者比比干子胥)狐援非
樂斮也國已亂矣上已悖矣哀社稷與民人故出若
言出若言非平論也將以救敗也固嫌於危(嫌猶近固必也)
(也)此觸子之所以去之也達子之所以死之也(為燕樂毅)
(欲齊軍敗觸子乘車而去故曰所以去之達子代觸昭王將伐齊齊使觸子應之齊湣王不禮觸子觸子)
(達子之所以死也子將又為燕敗故曰)趙簡子攻衞附郭自將兵及戰
且遠立(於矢石所不及也附郭近郭也遠立立)又居於&KR1608;蔽屏櫓之下
鼓之而士不起簡子投桴而歎曰(也投棄)嗚呼士之遫
弊一若此乎(之變化弊惡皆如此乎遫猶化也一猶皆也言士)行人燭過免
胃横戈而進曰亦有君不能耳何弊之有簡子艴然
作色曰寡人之無使汝身自將是衆也子親謂寡人
之無能有說則可無說則死對曰昔吾先君獻公即
位五年兼國十九用此士也惠公即位二年淫色暴
慢身好玉女(女也玉女美)秦人襲我遜去絳七十用此士
也(秦所獲也隕於韓為)文公即位二年底之以勇故三年而士
盡果敢城濮之戰五敗荆人圍衞取曹拔石社定天
子之位(鄭文公納之故曰定天子之位也天子周襄王也避子帶之亂出居于)成尊名
於天下(侯之名也尊名霸諸)用此士也亦有君不能取士何弊
之有簡子乃去犀蔽屏櫓而立於矢石之所及(石砮矢箭)
(至也也及)一鼓而士畢乘之(乘後也畢盡也)簡子曰與吾得革車
千乘也不如聞行人燭過之一言行人燭過可謂能
諫其君矣戰鬪之上枹鼓方用賞不加厚罰不加重
一言而士皆樂爲其上死(簡子能行燭過之諫)
直諫
二曰言極則怒(之盡言者少故怒之極盡也人能受逆耳)怒則說者危非
賢者孰肯犯危而非賢者也將以要利矣(也要求)要利
之人犯危何益故不肖主無賢者無賢則不聞極言
不聞極言則姦人比周百邪悉起(也起興)若此則無以
存矣凡國之存也主之安也必有以也(也必有以也詩云何其久)
(謂也此之)不知所以雖存必亡雖安必危(危此之謂也書曰於安思)所
以不可不論也(知也論猶)齊桓公管仲鮑叔&KR1108;戚相與飲
酒酣(也酣樂)桓公謂鮑叔曰何不起為夀鮑叔奉杯而
進曰使公毋忘出奔在於莒也(襄公之亂也出奔莒桓公遭公孫無知殺)
(其在上不驕也毋忘之者欲令)使管仲毋忘束縛而在於魯也(公子不死)
(人束縛之以歸於齊紏之難出犇於魯魯)使&KR1108;戚毋忘其飯牛而居於車
下(郊迎客&KR1108;戚於其車下飯牛疾商歌桓公知其賢&KR1108;戚衛人也為商旅宿於齊郭門之外桓公夜出)
(大夫也舉以為)桓公避席再拜曰寡人與大夫能皆毋忘夫
子之言則齊國之社稷幸於不殆矣(也殆危也避席下席)當此
時也桓公可與言極言矣可與言極言故可與為霸
荆文王得茹黃之狗宛路之矰(子矰弋射短矢文王荆武王之)以畋
於雲夢(在南郡華容也畋獵也雲夢楚澤)三月不反得丹之姬淫朞
年不聽朝(朝正也淫惑也)葆申曰先王卜以臣為葆吉今王
得茹黃之狗宛路之矰畋三月不反得丹之姬淫朞
年不聽朝(也申名也葆太葆官)王之罪當笞王曰不穀免衣繦
緥而齒於諸侯(兒補也齒列也繦樓格繩緥小)願請變更而無笞葆
申曰臣承先王之令不敢廢也王不受笞是廢先王
之令也臣寧抵罪於王毋抵罪於先王王曰敬諾引
席王伏葆申束細荆五十跪而加之于背如此者再
謂王起矣王曰有笞之名一也遂致之(致之遂痛)申曰臣
聞君子耻之小人痛之耻之不變痛之何益葆申趣
出自流於淵請死罪文王曰此不穀之過也葆申何
罪王乃變更召葆申殺茹黃之狗析宛路之矰放丹
之姬後荆國兼國三十九令荆國廣大至於此者葆
申之力也極言之功也
知化
三曰夫以勇事人者以死也未死而言死不論(已死詐言)
(人論說不可為)以雖知之與勿知同(身傳曰生好物也死惡詩云既明且哲以保其)
(人是為樂可哀也故與勿知同勿無也物也好物樂也惡物哀也雖知以死事)凡智之貴也
貴知化也人主之惑者則不然(知化也不然不)化未至則不
知化已至雖知之與勿知一貫也事有可以過者有
不可以過者而身死國亡則胡可以過此賢主之所
重惑主之所輕也所輕國惡得不危身惡得不困危
困之道身死國亡在於不先知化也吳王夫差是也
(差不知勝越而為越所滅也夫差吳王闔廬光之子也夫)子胥非不先知化也諫
而不聽故吳為丘墟禍及闔廬(社稷故為丘墟也宗越王句踐報吳滅其)
(故曰禍及闔廬也廟破滅不得血食)吳王夫差將伐齊子胥曰不可夫
齊之與吳也習俗不同言語不通我得其地不能處
(也處居)得其民不得使(也使役)夫吳之與越也接土鄰境
壤交通屬(也屬連)習俗同言語通我得其地能處之得
其民能使之越於我亦然夫吳越之勢不兩立越之
於吳也譬若心腹之疾也雖無作其傷深而在内也
夫齊之於吳也疥癬之病也不苦其已也且其無傷
也今釋越而伐齊譬之猶懼虎而刺猏(曰猏也獸三歲)雖勝
之其後患未央(未能央虎之患)太宰噽曰不可君王之令所
以不行於上國者齊晉也君王若伐齊而勝之徙其
兵以臨晉晉必聽命矣是君王一舉而服兩國也君
王之令必行於上國(國也上國中)夫差以為然不聽子胥
之言而用太宰噽之謀子胥曰天將亡吳矣則使君
王戰而勝天將不亡吳矣則使君王戰而不勝夫差
不聽子胥兩祛高蹶而出於廷(也傳曰魯人之高使兩手舉衣而行蹶蹈)
(貌此之謂也我高蹈瞋怒)曰嗟乎吳朝必生荆棘矣(胥謂太宰噽嗟嘆辭也子)
(亡故朝生荆棘也勸王伐齊國必破)夫差興師伐齊戰於艾陵(地也艾陵齊)
大敗齊師反而誅子胥子胥將死曰與吾安得一目
以視越人之入吳也乃自殺夫差乃取其身而流之
江(之鴟夷投之江故曰流傳曰子胥自殺吳王盛)抉其目著之東門曰女胡
視越人之入我也居數年越報吳殘其國絶其世滅
其社稷夷其宗廟(也夷平)夫差身爲擒(擒也爲越所)夫差將
死曰死者如有知也吾何面以見子胥於地下乃爲
幎以冐面死(見於子胥也冐覆面也慙)夫患未至則不可告也患
既至雖知之無及矣故夫差之知慙於子胥也不若
勿知
過理
四曰亡國之主一貫(道同同於不仁且不知足矣一道也貫同也其所以亡之)天
時雖異其事雖殊所以亡同者樂不適也樂不適則
不可以存糟丘酒池肉圃爲格(下以人置上人爛墮格以銅爲之布火其)
(故謂之樂不適也火而死笑之以爲樂)雕柱而桔諸侯不適也(柱施桔雕畫高)
(上下之故曰不適槔於其端舉諸侯而)刑鬼侯之女而取其環(之譛殺聽妲己)
(取其所服之環也鬼侯之女以為脯而)截涉者脛而視其髓(能寒也故以其涉水)
(與人有異不也視其髓欲知其)殺梅伯而遺文王其醢不適也(紂之梅伯)
(故殺梅伯以為醢醢肉醬也以遺文王故曰不適也諸侯也說鬼侯之女美好紂受妲己之譛以為不好)
文王貌受以告諸侯(故曰告諸侯也貌受心不受也)作為琁室築為
頃宮(作宮墻滿一頃田中言博大也琁室以旋玉文飾其室也頃宮築)剖孕婦而觀
其化(其胞裏化育也視)殺比干而視其心不適也(諸父也數比干紂之)
(心欲知其何以不契人同也諫紂之非紂不能聽故視其)孔子聞之曰其竅通則
比干不死矣(為惡殺比干故孔子言其一竅通則比聖人心達性通紂性不仁心不通安於)
(殺也干不見)夏商之所以亡也(曰此夏商之所以亡也桀殺關龍逢紂殺比干故)
晉靈公無道從上彈人而觀其避丸也(子文公之孫靈公襄公之)
(走而避丸以爲樂也也從高臺上引彈觀其)使宰人臑熊&KR2799;不熟殺之令
婦人載而過朝以示威不適也趙盾驟諫而不聽公
惡之乃使沮麛(子宣子也盾趙襄子之)沮麛見之不忍賊(也賊殺)
曰不忘恭敬民之主也賊民之主不忠(曰民之主也大夫稱主因)
棄君之命不信(不信違命)一於此不若死(之必有其一也不忠不信若行)
乃觸廷槐而死(也觸畜)齊湣王亡居衞(王之子湣王宣)謂公王
丹曰我何如主也(王臣也公王丹湣)王丹對曰王賢主也臣
聞古人有辭天下而無恨色者臣聞其聲(也聲名)於王
而見其實(之實所行)王名稱東帝實辨天下(也辨治)去國居
衞容貌充滿顔色發揚(也光明)無重國之意(之也言輕)王曰
甚善丹知寡人寡人自去國居衞也帶益三副矣(或副)
(王丹巧佞之言因云丹知寡人也帶益三倍苟活者作倍度湣王之亡國宜也但湎涎無憂耻辱喜於公)
(大耳肥令腹)宋王築為蘖帝鴟夷血高懸之射著甲胄從
下血墜流地(䡾其音同帝與臺字相似因作蘖帝耳宋王康王也蘖當作䡾帝當作臺蘖與)
(者為鴟夷臺血於臺上高懸之以象天著甲胄自下詩云庶妾䡾䡾高長類也言康王築為臺革囊之大)
(言中天神下其血也射之血流墮地與之名)左右皆賀曰王之賢過湯武
矣湯武勝人今王勝天賢不可以加矣(也加上)宋王大
說飲酒室中有呼萬歲者堂上盡應堂上已應堂下
盡應門外庭中聞之莫敢不應不適也(中禮義之謂不僣不濫動)
(不應耳故曰不適也適今此畏無道不敢)
壅塞
五曰亡國之王不可以直言不可以直言則過無道
聞(成以無道遠聞人皆聞之不可以直言諫正也則其過)而善無自至矣無自
至則壅(亦蔑由至矣故曰壅自從也傳曰言進善善)秦繆公時戎彊大秦
繆公遺之女樂二八與良宰焉戎王大喜以其故數
飲食日夜不休左右有言秦寇之至者因扞弓而射
之(扞引也寇兵也)秦寇果至戎王醉而卧於樽下卒生縛而
擒之未擒則不可知(見擒也不知將)已擒則又不知(知也一醉不自)
(則無及矣本作既擒)雖善說者猶若此何哉(如之何言說無)齊攻宋(湣齊)
何其兄曰如報其情有且先夫死者死先夫亡者亡
於是報於王曰殊不知齊寇之所在國人甚安王大
喜左右皆曰鄉之死者宜矣王多賜之金寇至王自
投車上馳而走此人得以富於他國夫登山而視牛
若羊視羊若豚牛之性不若羊羊之性不若豚(體也性猶)
(如也若猶)所自視之勢過也而因怒於牛羊之小也此狂
夫之大者狂而以行賞罰此戴氏之所以絶也(子罕戴氏)
(宋國衰子罕後子孫亦衰賞罰失中故曰此戴氏之戴公子孫也别爲樂氏傳曰宋之樂其與宋升降乎)
(戴氏作叔世所以絶也一本)齊王欲以淳于髠傅太子髠辭曰臣
不肖不足以當此大任也王不若擇國之長者而使
之齊王曰子無辭也寡人豈責子之令太子必如寡
人也哉寡人固生而有之也子為寡人令太子如堯
乎其如舜也凡說之行也道不智聽智從自非受是
也今自以賢過(遠一作)於堯舜彼且胡可以聞說哉說
必不入不聞存君(亡故曰不聞存君也不納忠言之說鮮不危)齊宣王好
射(也好喜)說人之謂已能則彊弓也(力也示有)其嘗所用不
過三石以示左右左右皆試引之中關而止(弓弦正關謂關)
(止也半而)皆曰此不下九石非王其孰能用是(弓獨王用言九石之)
(耳之)宣王之情(也情實)所用不過三石而終身自以為用
九石豈不悲哉(不知其實傷其自輕而)非直士其孰能不阿主
世之直士其寡不勝衆數也(數也數道)故亂國之主患存
乎用三石爲九石也(功德其治理皆亦如之也力不足而自以爲有餘也其)
原亂
六曰亂必有第(也第次)大亂五小亂三䚯亂三(謂晉國大亂五)
(黨也䚯亂三謂於朝欒盈以兵盡入于絳也廢長立少立而復殺之也小亂三謂殺里克之)故詩
曰毋過亂門所以遠之也(也逸詩)慮福未及慮禍之所
以皃之也武王以武得之以文持之倒戈㢮弓示天
下不用兵所以守之也晉獻公立驪姬以爲夫人以
奚齊爲太子里克率國人以攻殺之(齊也殺奚)荀息立其
弟公子卓巳葬里克又率國人攻殺之(子卓也復殺公)於是
晉無君公子夷吾重賂秦以地而求入(五求入為晉地河外之城)
(也君)秦繆公率師以納之晉人立以為君是為惠公惠
公既定於晉背秦德而不予地(賂此之謂也傳曰入而背秦)秦繆
公率師攻晉晉惠公逆之與秦人戰於韓原晉師大
敗秦獲惠公以歸囚之於靈臺十月乃與晉成(也成平)
歸惠公而質太子圉太子圉逃歸也惠公死圉立為
君是為懷公秦繆公怒其逃歸也起奉公子重耳以
攻懷公殺之於高梁(晉地高梁)而立重耳是為文公文公
施舍振廢滯匡乏困救災患禁淫慝薄賦歛宥罪戾
(也宥寬)節器用用民以時敗荆人于城濮(成王荆人)定襄王
(于鄭文公納之故曰定也周襄王辟子帶之難出居)釋宋出糓戍(使申公叔侯楚子圍宋又)
(衛與晉俱成解宋之圍召糓戍而去之也守齊之糓邑晉文伐曹衛將平之楚愛曹)外内皆服
(皆服文公之德也外諸侯内卿大夫也)而後晉亂止故獻公聽驪姬近
梁五優施殺太子申生而大難隨之者五三君死一
君虜(虜惠公為秦所執囚之靈臺也三君死申生奚齊公子卓也一君)大臣卿士之
死者以百數離咎二十年自上世以來亂未嘗一而
亂人之患也皆曰一而已此事慮不同情也事慮不
同情者心異也故凡作亂之人禍希不及身(也希鮮)
呂氏春秋卷第二十三終
