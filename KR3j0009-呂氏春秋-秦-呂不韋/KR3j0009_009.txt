吕氏春秋第九卷高氏訓解
雲間宋邦乂范廷啓張邦瑩何玉畏校
季秋紀第九
九月紀
一曰季秋之月日在房(宋之分野是月日躔此宿季秋夏之九月房東方宿)昏
虚中旦柳中(之分野是月昏旦時皆中於南方虚北方宿齊之分野柳南方宿周)其日
庚辛其帝少皥其神蓐收其蟲毛其音商律中無射
(升陽氣下降故萬物隨而藏無射出見也無射陽律也竹管音與無射和也隂氣上)其數九其
味辛其臭腥其祀門祭先肝(孟秋說在)候鴈來賓爵入大
水為蛤(八月來者其父母也其子羽翼穉弱未能及是月候時之鴈從北方來南之彭蠡蓋以為)
(堂宇之間有似賓客故謂之賓爵大水海也傳曰爵之故於是月來過周雒也賓爵者老爵也棲宿於人)
(此之謂也入于海為蛤)菊有黃華豺則祭獸戮禽(而長毛其色豺獸也似狗)
(世所謂祭獸戮者殺也黃於是月殺獸四圍陳之)天子居總章右个(頭室也右个北)
乘戎路駕白駱載白旂衣白衣服白玉食麻與犬其
噐廉以深(孟秋說在)是月也申嚴號令命百官貴賤無不
務入(故務入也季秋畢内)以會天地之藏(也會合)無有宣出命冡
宰農事備收舉五種之要(宰治也主治萬事故命之冡宰於周禮爲天官冡太)
(要具文簿也也舉書五種之)藏帝籍之收於神倉祗敬必飭(籍田天子)
(上帝神祗之祀故謂之神倉飭正也祗敬必正不傾千𤱔其所收榖也故謂之帝籍之收於倉受㯏以供)
(也邪)是月也霜始降(後十五日霜降故曰始也秋分後十五日寒露寒露)則百工
休(故百工休不復作噐霜降天寒朱漆不堅)乃命有司曰寒氣總至民力
不堪其皆入室(之使民入室也詩云穹室熏鼠塞向有司於周禮為司徒司徒主衆故命)
(歲入此室處此之謂也墐戶嗟我父子曰為改)上丁入學習吹(日入學吹笙是月上旬丁)
(竽籥詩云吹笙鼔簧承筐是將此之謂習禮樂周禮籥師掌教國子舞羽吹笙)是月也大饗
帝嘗犧牲告備于天子(毛以告令故告備于天子也大饗上帝嘗犧牲一日先殺)
合諸侯制百縣(命數百縣畿内之縣也五家為鄰五合會諸侯之制度車服之級各如其)
(為縣然則謂縣者二千五百家也鄰為里四里為攅五攅為鄙四鄙)為來歲受朔日與
諸侯所稅於民輕重之法貢職之數以遠近土地所
宜為度(年曆日也由此言之月令為秦制也諸侯所來歲明年也秦以十月為正故於是月受明)
(貢輕近者貢重各有所宜稅輕重職貢多少之數遠者)以給郊廟之事無有所
私(無有所私多少不如法制也郊祀天廟祀祖取共事而已)是月也天子乃教於
田獵以習五戎獀(夐一作)馬(也獀擇也為將田故習肄五戎五兵謂刀劒矛戟矢)
(馬取堪乘也五兵選擇田)命㒒及七騶咸駕載旍旐(田僕掌御田僕於周禮為)
(之官也田㒒掌佐車之政令獵者楊旍故載旍也輅七騶於周禮當為趣馬掌良馬駕稅之任無七騶)
輿受車以級整設于屏外(以等級陳于屏外也天子輿衆也衆當受田車者各)
(之樹論語曰樹塞門者也外屏屏樹垣也爾雅云屏謂)司徒搢扑北嚮以誓之
(插置帶間誓告其衆搢插也扑所以教也)天子乃厲服厲飭執弓操矢以
射(禽也周禮司服章凡田冠弁服戎服垂衣也是月天子尚武乃服猛厲其所佩之飭以射)命主
祠祭禽於四方(四方報其功也不知其神所在故博主祠掌祀之官也祭始設禽獸者於)
(四方來於)是月也草木黃落乃伐薪為炭(山林故伐林作草木節解斧入)
(炭)蟄蟲咸俯在宂皆墐其戶(其戶也墐讀如斤斧之咸皆俯伏藏於宂墐塞)
(也斤)乃趣獄刑無留有罪(决之故曰無留有罪也隂氣殺僇故刑獄當者)收祿
秩之不當者共養之不宜者(禄秩也不宜者謂若屈不當者謂無功德而受)
(所養無勲于國其先人無賢所宜養故收歛者也到嗜芰曾晳嗜羊棗非禮之養故收去之也一說言)
是月也天子乃以犬嘗稻先薦寢廟(先進於廟孝敬稻始升故嘗之)
(也親)季秋行夏令則其國大水兵藏殃敗民多鼽窒(金秋)
(火氣熱故兵藏殃敗也火金相干故民鼽窒鼻不通氣水之母也夏陽布施多林雨二氣相并故大水也)
(仇怨之仇也鼽讀曰)行冬令則國多盜賊邊境不寧土地分裂
(之人不寧也則土地見侵削為鄰國所分裂冬令純隂姦謀所生之象故多盜賊使邊境)行春令
則暖風來至民氣解墮師旅必興(民解墮也木千金春陽仁故暖風至)
(人為師五百人爲旅故師旅並興二千五百)
順民
二曰先王先順民心故功名成(聖人之功也治天下之功)夫以德
得民心以立大功名者上世多有之矣(舜禹湯文武神農黃帝堯)
(以多有之皆是也故上)失民心而立功名者未之曾有也(夷昕蚩尤)
(靈之属皆以滅亡故曰未之曾有也桀紂下至周厲幽王晉厲宋康衛懿楚)得民必有道
萬乘之國百戶之邑民無有不說(與義也說其仁)取民之所
說而民取矣民之所說豈衆哉此取民之要也(置也要約)
昔者湯克夏而正天下(也正治)天大旱五年不收(熟無榖不)
(收所)湯乃以身禱於桑林(林能興雲作雨也禱求也桑林桑山之)曰余一
人有罪無及萬夫萬夫有罪在余一人無以一人之
不敏(不材不敏)使上帝鬼神傷民之命(神人神曰鬼穀者上帝天也天神曰)
(故曰傷民之命民命也旱不收)於是剪其髮其手以身為犧牲用
祈福於上帝民乃甚說雨乃大至則湯達乎鬼神之
化人事之傳也(變傳至逹通化)文王處歧事紂冤侮雅遜朝
夕必時(之文王正順諸侯之禮不失其時雅至遜順也紂雖冤枉文王而侮慢)上貢必
適祭祀必敬(貢也貢職)紂喜命文王稱西伯賜之千里之
地文王載拜稽首而辭曰願為民請炮烙之刑(熨爛紂常)
(火而死觀之以為娱樂故名為炮烙之刑人手因作銅烙布火其下令人走其上人墮)文王非
惡千里之地以為民請炮烙之刑必欲得民心也得
民心則賢於千里之地(多也賢猶)故曰文王智矣越王苦
會稽之耻(也耻辱)欲深得民心以致必死於吳(以報吳必死戰)
(稽耻也欲以滅會)身不安枕席口不厚甘味目不視靡曼(曼靡)
(色好)耳不聽鐘鼔(音樂不欲聞)三年苦身勞力焦唇乾肺内
親群臣下養百姓以來其心(歡心欲得其)有甘脆不足分
弗敢食(獨食不敢)有酒流之江與民同之(同味投醪)身親耕而
食妻親織而衣味禁珍(異珍)衣禁襲(重襲)色禁二(黃也二青)時
出行路從車載食以視孤寡老弱之漬病(公羊傳曰漬亦病也)
(大病也大漬者)困窮顔色愁悴不瞻者必身自食之(足也贍猶)於
是屬諸大夫而告之(會屬)曰願一與吳徼天下之衷(來徼)
(善衷)今吳越之國相與俱殘士大夫履肝肺同日而死
孤與吳王接頸交臂而僨(也僨僵)此孤之大願也若此
而不可得也内量吾國不足以傷吳(敗傷)外事之諸侯
不能害之(之害吳不能以)則孤將棄國家釋群臣服劒臂刃
變容貌易名姓執箕箒而臣事之(臂手服帶)以與吳王爭
一旦之死(旦朝爭决)孤雖知要領不屬(連屬)首足異處四枝
布裂為天下戮孤之志必將出焉(出伐吳也將必死以)於是異
日果與吳戰於五湖吳師大敗遂大圍王宫城門不
守禽夫差戮吳相(之子相吳臣也夫差吳王闔廬)殘吳二年而霸此
先順民心也(年故能滅吳立霸功越王先順說民心二)齊莊子請攻越問
於和子和子曰先君有遺令曰無攻越越猛虎也(子莊)
(曰和子猛虎言越王武勇多力不可伐也齊臣和子田常之孫田和也後為齊侯因)莊子曰雖
猛虎也而今已死矣(力戰故曰而今已死矣言越王衰老不能復致)和子曰
以告鴞子(齊相鴞子)鴞子曰已死矣以為生(民所說以為生為)故
凡舉事必先審民心然後可舉(而舉大事以攻伐也審定也定民心所繫)
知士
三曰今有千里之馬於此非得良工猶若弗取(相馬良工)
(也工)良工之與馬也相得則然後成(馬成良)譬之若枹之
與鼓(發聲也良馬亦然枹待鼔鼔待枹乃)夫士亦有千里高節死義此
士之千里也能使士待千里者其惟賢者也(能之也猶賢者)
靜郭君善劑貌辨(之父也為薛君號曰靜郭君静郭君田嬰也孟嘗君田文)劑貌
辨之爲人也多訾門人弗說(人不說也靜郭君門)士尉以證靜
郭君(諫證)靜郭君弗聽士尉辭而去孟嘗君竊以諫靜
郭君(士尉之言而止其去竊私之諫靜郭君使聽)靜郭君大怒曰剗而類
(汝也剗滅而)揆吾家苟可以傔劑貌辨者吾無辭爲也(足傔)
(劑貌辨者吾不辭也也揆度吾家誠可以足)於是舍之上舍令長子御朝
暮進食(以館貌辨也旦暮然上舍甲第也御侍也)數年威王薨宣王立(王威)
(子之)靜郭君之交大不善於宣王(爲王所善也交接也大不)辭而之
薛與劑貌辨俱(皆俱)留無幾何(薛留於)劑貌辨辭而行請
見宣王靜郭君曰王之不說嬰也甚(深甚猶)公往必得
死焉劑貌辨曰固非求生也請必行靜郭君不能止
(止也止禁)劑貌辨行至於齊宣王聞之藏怒以待之(懷藏)劑
貌辨見宣王曰子靜郭君之所聽愛也劑貌辨荅曰
愛則有之聽則無有(則不見從也徒見愛耳言)王方為太子之時
辨謂靜郭君曰太子之不仁過涿視若是者倍反
(甚於涿視如此者倍反不循道理也涿不仁之人也過猶甚也太子不仁)不若革太子
更立衛姬嬰兒校師(其名也威王之庶子也勸静郭嬰兒幼少之稱衛姬所生校師)
(校師為太子也君令廢太子更立)靜郭君泫(泣一作)而曰不可吾弗忍
為也且靜郭君聽辨而為之也必無今日之患也此
為一也(見逐之患也此一不見聽也言靜郭君聽辨之言則無今日)至於薛昭陽
請以數倍之地易薛辨又曰必聽之(以倍地易薛之昭陽楚相也求)
(之可也少辨勸)靜郭君曰受薛於先王雖惡於後王吾獨謂
先王何乎(後王先王其謂我何先王威王也見惡於)且先王之廟在薛吾
豈可以先王之廟予楚乎又不肯聽辨此為二也(不一)
(聽見)宣王太息動於顔色曰靜郭君之於寡人一至此
乎寡人少殊不知此(少小故不知此也動變也一猶乃也)客肯為寡人
少來靜郭君乎(可也言猶)劑貌辨荅曰敬諾(順諾)靜郭君來
衣威王之服冠其冠帶其劒宣王自迎靜郭君於郊
望之而泣靜郭君至因請相之(相也請以為)靜郭君辭不
得已而受(相受為)十日謝病疆辭三日而聽(許聽)當是時
也靜郭君可謂能自知人矣(貌辨也知人知劑)能自知人故
非之弗為阻(止阻)此劑貌辨之所以外生樂趨患難故
也(往見宣王不辟難之故也外棄其生命樂解人之患)
審已
四曰凡物之然也必有故(事故)而不知其故雖當與不
知同其卒必困(於不知其故也當合同等也困)先王名士達師之所
以過俗者以其知也水出於山而走於海(歸走)水非惡
山而欲海也高下使之然也稼生於野而藏於倉稼
非有欲也人皆以之也(也以用)故子路揜雉而復釋之
(夭物故釋之也所得者小不欲)子列子常射中矣請之於關尹子(列子)
(中於關尹喜關尹喜師老子也子賢人体道者請問其射所以)關尹子曰知子之所
以中乎答曰弗知也關尹子曰未可(中者未可語弗知射所以)退
而習之三年又請(問於關尹子習學也又復請)關尹子曰子知子
之所以中乎子列子曰知之矣(能中自求諸己不求知射心平體正然後)
(曰知之諸人故)關尹子曰可矣守而勿失(諸人勿失也守求諸己不求)非
獨射也國之存也國之亡也身之賢也身之不肖也
亦皆有以(求諸人則亡求諸已則存)聖人不察存亡賢不肖而察
其所以也齊攻魯求岑鼎魯君載他鼎以往齊侯弗
信而反之為非(岑鼎故還也返還也以為非)使人告魯侯曰柳下
季以為是請因受之(爲是岑鼎請因受之也疑魯君齊侯使人告魯君言柳下季以)
(柳下季欺之而信)魯君請於柳下季(證之為岑鼎欲令柳下季)柳下季荅
曰君之賂(欲一作)以欲岑鼎也以免國也臣亦有國於
此(有此以信為國也亦有國於此言已)破臣之國以免君之國此臣之
所難也於是魯君乃以真岑鼎往也且柳下季可謂
此能說矣非獨存已之國也又能存魯君之國(云非論語)
(故能存魯君之國信不立柳下季有信)齊湣王亡居於衛(奔亡出)晝日步
足謂公玉丹曰我已亡矣而不知其故吾所以亡者
果何故哉我當已(竟也竟為何等故亡哉不自知為何故而亡果亦)公玉丹
答曰臣以王為己知之矣王故尚未之知邪王之所
以亡也者以賢也天下之王皆不肖而惡王之賢也
因相與合兵而攻王此王之所以亡也湣王慨焉太
息曰賢固若是其苦邪此亦不知其所以也(自知其湣王不)
(故曰亦不知其所以也所為亡之故愚惑之甚也)此公玉丹之所以過也(謂過)
(阿順而說之也不忠也湣王愚惑)越王授有子四人越王之弟曰豫
欲盡殺之而為之後(之四子而以已代為之後也越王授句踐五世之孫欲殺王)
惡其三人而殺之矣國人不說大非上(咎也非猶)又惡其
一人而欲殺之越王未之聽其子恐必死因國人之
欲逐豫圍王宫越王太息曰余不聽豫之言以罹此
難也亦不知所以亡也(也故曰亦不知所以亡愚既愚也其惑固亦甚)
精通
五曰人或謂兔絲無根兔絲非無根也其根不屬也
伏苓是(一名女羅詩曰葛與女羅施于松上屬連也淮南子曰下有茯苓上有兔絲)慈石
召鐵或引之也(其子石之不慈者亦不能引也石鐵之母也以有慈石故能引)樹相
近而靡或軵之也聖人南面而立以愛利民為心(在心)
(民利)號令未出而天下皆延頸舉踵矣則精通乎民也
(也其精誠能通洞於民使之然也天下皆延頸企踵立而望之不遑坐)夫賊害於人人
亦然(而去之不遑安坐也故曰人亦然為賊害人故人亦延頸舉踵襁負)今夫攻者砥
厲五兵侈衣美食發且有日矣所被攻者不樂非或
聞之也神者先告也(之令其志意愁戚不樂非聞將見攻也神先告)身在乎
秦所親愛在於齊死而志氣不安精或往來也(記曰淮南)
(荆言精相往來者也慈母在於燕適子念於)德也者萬民之宰也(也宰主)月
也者群隂之本也月望則蚌蛤實群隂盈(盈滿在西月十五日)
(隨月而盛其中皆實滿也方與日相望也蚌蛤隂物)月晦則蚌蛤虚群隂虧(蚌虚)
(而不盈滿也蛤肉隨月虧)夫月形乎天而群隂化乎淵(隂蚌蛤也形見也群)
(虚實也隨月盛衰)聖人形德乎已而四荒咸飭乎仁(裔之民四表荒)
(其仁義化使之然法聖人之德皆飭正)養由基射先中石矢乃飲羽誠
乎先也(誠以爲真先也飲羽飲矢至羽)伯樂學相馬所見無非馬者
誠乎馬也(也所見無非馬者親之也伯樂善相馬秦穆公之臣)宋之庖丁好解
牛所見無非死牛者三年而不見生牛用刀十九年
刃若新研(也砥)順其理誠乎牛也鍾子期夜聞擊
磬者而悲(也楚人鍾儀之族鍾姓也子通稱期名)使人召而問之曰子
何擊磬之悲也答曰臣之父不幸而殺人不得生臣
之母得生而為公家為酒臣之身得生而為公家擊
磬臣不覩臣之母三年矣昔為舍氏覩臣之母量所
以贖之則無有(度量)而身固公家之財也是故悲也鍾
子期歎嗟曰悲夫悲夫心非臂也臂非椎非石也悲
存乎心而木石應之故君子誠乎此而論乎彼感乎
已而發乎人豈必疆說乎哉周有申喜者亡其母聞
乞人歌於門下而悲之動於顔色謂聞者内乞人之
歌者自覺而問焉曰何故而乞與之語蓋其母也故
父母之於子也子之於父母也一體而兩分同氣而
異息若草莾之有華實也若樹木之有根心也雖異
處而相通隱志相及痛疾相救憂思相感(動感)生則相
歡死則相哀此之謂骨肉之親神出於忠(性神)而應乎
心兩精相得豈待言哉
吕氏春秋第九卷終
