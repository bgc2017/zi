吕氏春秋第十五卷高氏訓解
雲間宋邦乂范廷啓張邦瑩何玉畏校
慎大覽第三
慎大
一曰賢主愈大愈懼愈疆愈恐(益愈)凡大者小鄰國也
疆者勝其敵也(者疆以克弱故能勝其敵也夫大者侵削鄰國使小也疆)勝其敵
則多怨小鄰國則多患多患多怨國雖疆大惡得不
懼惡得不恐(也惡安)故賢主於安思危(忘危安不)於達思窮
(忘約顯不)於得思喪(有失故思之喪亡也有得)周書曰若臨深淵若履
薄&KR1413;以言慎事也(隕墜也如履薄&KR1413;恐陷没也故曰周書周文公所作也若臨深淵恐)
(慎事以言)桀為無道暴戾頑貪(頑求無厭足為貪心不則德義之經為)天下
顫恐而患之(患憂也顫驚也)言者不同紛紛分分其情難得
(恨也其情難得知也紛紛殽亂也分分恐)干辛任威凌轢諸侯以及兆民
(無道之威以致滅亡干辛桀之䛕臣也專桀)賢良鬱怨殺彼龍逢以服群
凶衆庶泯泯皆有遠志(泯泯然亂有遠志離散也龍逢忠而桀殺之故衆庶)莫
敢直言其生若驚(民不敢保其生也驚或作夢驚亂貌)大臣同患弗周
而畔(也不周於義而將背畔也患憂也心懼盡見誅故同憂)桀愈自賢矜(給一作)
過善非(而反善也其所行者非)主道重塞國人大崩(散崩壞)湯乃
惕懼憂天下之不寧欲令伊尹往視曠夏恐其不信
湯由親自射伊尹(射伊尹示伊尹有罪而亡令夏信恐夏不信伊尹故由揚言而親自)
(也之)伊尹奔夏三年反報于亳(都亳湯)曰桀迷惑於末嬉
好彼琬琰(人或作婉琰美玉也琬當作婉婉順阿意之)不恤其衆衆志不
堪上下相疾民心積怨皆曰上天弗恤夏命其卒(卒卒)
(也盡)湯謂伊尹曰若告我曠夏盡如詩(也詩志)湯與伊尹
盟以示必滅夏伊尹又復往視曠夏聽於末嬉末嬉
言曰今昔天子夢西方有日東方有日兩日相與闘
西方日勝東方日不勝伊尹以告湯商涸旱(也涸枯)湯
猶發師以信伊尹之盟故令師從東方出於國西以
進未接刃而桀走逐之至大沙身體離散為天下戮
不可正諫雖後悔之將可柰何湯立為天子夏民大
說如得慈親朝不易位農不去疇(也疇畆)商不變肆(其安)
(也所)親郼如夏(曰衣言桀民親殷如夏氏也郼讀如衣今兖州人謂殷氏皆)此之謂
至公此之謂至安此之謂至信盡行伊尹之盟不避
旱殃祖伊尹世世享商(享商享之盡商世也祖用伊尹之賢世世)武王勝
殷入殷未下&KR1221;命封黃帝之後於鑄(名鑄國)封帝堯之
後於黎封帝舜之後於陳下&KR1221;命封夏后之後於𣏌
立成湯之後於宋以奉桑林(禱也故使奉之桑山之林湯所)武王乃
恐懼太息流涕命周公旦進殷之遺老而問殷之亡
故又問衆之所說民之所欲殷之遺老對曰欲復盤
庚之政(之中興王也故欲復行其政也盤庚太甲後十七世祖丁之子殷)武王於是
復盤庚之政(民欲不違)發巨橋之粟(倉名巨橋紂)賦鹿臺之錢
以示民無私(布也私愛也鹿臺紂錢府賦)出拘救罪分財棄責以
振窮困(救也矜寡孤獨曰窮無衣食曰困分財分有與無也責已不責彼也振)封比干
之墓(封崇其墓以章賢也以其忠諫而見殺故)靖箕子之宫(佯狂而犇故以箕子避亂)
(以異之也清淨其宫)表商容之閭(師也故表異其閭里商容殷之賢人老子)士過者
趨車過者下(趨車載者下也過商容之里者)三日之内與謀之士封
爲諸侯(士封以爲諸侯也與謀委質於武王之)諸大夫賞以書社(與謀大夫)
(二十五家爲社也爲國以書社賞之)庶士施政去賦(去其繇賦也施之於政事)然後
旋濟河西歸報於廟(於文王廟傳曰振旅凱入飲至還濟孟津河西歸于豐鎬報功)
(之謂也策勲此)乃税馬於華山税牛於桃林(華隂南西嶽也税釋也華山在)
(在華陰西長城是也桃林秦晉之塞也蓋)馬弗復乘牛弗服釁鼓旗甲兵
(械也熊虎為旗甲鎧兵戈戟箭矢也殺牲祭以血塗之曰釁鼓以進衆旗軍)藏之府庫終
身不復用此武王之德也故周明堂外戸不閉示天
下不藏也唯不藏也可以守至藏(之藏至德)武王勝殷得
二虜而問焉曰若國有妖乎(妖怪若汝)一虜對曰吾國有
妖晝見星而天雨血此吾國之妖也一虜對曰此則
妖也雖然非其大者也吾國之妖甚大者子不聽父
弟不聽兄君令不行此妖之大者也武王避席再拜
之此非貴虜也貴其言也故易曰愬(字讀如&KR0593;愬一作逆)愬履
虎尾終吉(如履虎尾終必吉也喻二虜見於武王有愬愬懼也居之以禮行之以恭恐懼戒愼)
(武王拜之是終吉也履虎尾之危以言所知)趙襄子攻翟勝老人中人使
使者來謁之(翟勝之下老人中人城使使者來謁襄襄子趙簡子之子無恤也使辛穆子伐)
(中有老人中人城也子謁告也今盧奴西山)襄子方食搏飯有憂色左右
曰一朝而兩城下此人之所以喜也今君有憂色何
襄子曰江河之大也(長大)不過三日(消也三日則)飄風(焱風一作)
暴雨日中不須臾(曰日中不須臾易曰日中則反故)今趙氏之德行
無所於積(德積行言無積)一朝而兩城下亡其及我乎(知懼傳曰)
(不亡矣如此斯)孔子聞之曰趙氏其昌乎(也昌盛)夫憂所以為
昌也而喜所以為亡也勝非其難者也持之其難者
也(守持猶)賢主以此持勝故其福及後世齊荆吴越皆
嘗勝矣而卒取亡(卒終也一作卒敗)不達乎持勝也唯有道
之主能持勝孔子之勁舉國門之關而不肯以力聞
(而舉之不肯以有力聞於天下勁疆也孔子以一手捉城門關顯)墨子為守攻公輸
般服而不肯以兵加(攻宋之具墨子聞而往說之楚公輸般在楚楚王使設雲梯為)
(不得墨子曰使公輸般攻宋之城臣請為宋守之備王曰公輸般天下之巧工也寡人使攻宋之城何為)
(九下之不肯以善用兵見知於天下也墨子名翟魯公輸般九攻之墨子九却之又令公輸般守備墨子)
(篇以墨道聞之人也著書七十)善持勝者以術疆弱(者不以疆弱言一本作善持勝)
(其弱也能以術疆)
權勲
二曰利不可兩忠不可兼(也兼並)不去小利則大利不
得不去小忠則大忠不至(成也至猶)故小利大利之殘也
(也殘害)小忠大忠之賊也聖人去小取大昔荆龔王與
晉厲公戰於鄢陵荆師敗龔王傷(王中其目故曰傷晉大夫吕錡射龔)
臨戰司馬子反渴而求飲竪陽榖操黍酒而進之(器酒)
(曰黍受三升)子反叱曰訾退酒也竪陽榖對曰非酒也子
反曰亟退却也竪陽糓又曰非酒也子反受而飲之
子反之為人也嗜酒甘而不能絶於口以醉(也絶止)戰
既罷龔王欲復戰而謀使召司馬子反子反辭以心
疾龔王駕而往視之入幄中(也幄帳)聞酒臭而還曰今
日之戰不糓親傷所恃者司馬也而司馬又若此是
忘荆國之社稷而不恤吾衆也不糓無與復戰矣於
是罷師去之斬司馬子反以為戮故竪陽糓之進酒
也非以醉子反也其心以忠也(也忠愛)而適足以殺之
故曰小忠大忠之賊也昔者晉獻公使荀息假道於
虞以伐虢荀息曰請以垂棘之璧與屈産之乘以賂
虞公而求假道焉必可得也(以為名也屈産之乘屈垂棘美璧所出之地因)
(東北屈駿馬者是也邑所生四馬曰乘今河)獻公曰夫垂棘之璧吾先君
之寶也屈産之乘寡人之駿也若受吾幣而不吾假
道將柰何荀息曰不然彼若不吾假道必不吾(敢一作)
受也若受我而假我道是猶取之内府而藏之外府
也猶取之内皂而著之外皂也(也皂櫪)君奚患焉(難也患猶)
獻公許之乃使荀息以屈産之乘為庭實(中之實為虞庭)而
加以垂棘之璧以假道於虞而伐虢虞公濫於寶與
馬而欲許之(貪濫)宫之奇諫曰不可許也虞之與虢也
若車之有輔也車依輔輔亦依車虞虢之勢是也(牙車)
(依憑得以近喻也也輔頰也車輔相)先人有言曰唇竭而齒寒(也竭亡)夫
虢之不亡也恃虞虞之不亡也亦恃虢也若假之道
則虢朝亡而虞夕從之矣柰何其假之道也虞公弗
聽而假之道荀息伐虢克之還反伐虞又克之荀息
操璧牽馬而報(也報白)獻公喜曰璧則猶是也馬齒亦
薄長矣故曰小利大利之殘也(也殘害)中山之國有夙
繇者智伯欲攻之而無道也(作仇首智伯晉大夫智夙繇國之近晉者也或)
(瑤也襄子)為鑄大鐘方車二軌以遺之夙繇之君將斬岸
堙谿以迎鐘赤章蔓枝諫曰詩云唯則定國我胡則
以得是於智伯(繇之臣也赤章蔓枝夙)夫智伯之為人也貪而
無信必欲攻我而無道也故為大鐘方車二軌以遺
君君因斬岸堙谿以迎鐘師必隨之弗聽有頃諫之
君曰大國為懽而子逆之不祥子釋之(置釋)赤章蔓枝
曰為人臣不忠貞罪也忠貞不用遠身可也斷轂而
行(車轂而行去山中道狹故斷)至衛七日而夙繇亡(滅之智伯)欲鐘之
心勝也欲鐘之心勝則安夙繇之說塞矣(行也塞不)凡聽
說所勝不可不審也故太上先勝(上也先猶)昌國君將五
國之兵以攻齊(伐齊五國謂燕秦韓魏趙也昌國君樂毅也爲燕昭王將)齊使觸
子將以迎天下之兵於濟上(名濟水)齊王欲戰使人赴
觸子耻而訾之曰不戰必剗若類掘若壟(汝也壟冡剗滅也若)
(滅汝種類平掘汝先人之冡也也言不堪敵而戰克破燕軍必剗)觸子苦之(病苦)欲齊
軍之敗於是以天下兵戰戰合擊金而却(退一作)之卒
北(也北走)天下兵乘之(勝也乘猶)觸子因以一乘去莫知其
所不聞其聲(問一作)達子又帥其餘卒(也帥將也達子齊人)以軍
於秦周無以賞使人請金於齊王(門名也請金將以軍屯也秦周齊城)
(功也賞有)齊王怒曰若殘竪子之類(謂達子也殘餘也竪子)惡能給
若金(給與也惡安也)與燕人戰大敗逹子死齊王走莒(也莒走奔)
(也邑)燕人逐北入國相與爭金於美唐甚多(藏所在美唐金)此
貪於小利以失大利者也(王貪金不紿逹子以失國小利金也大利國也言湣)
(者也乃大惑)
下賢
三曰有道之士固驕人主人主之不肖者亦驕有道
之士日以相驕奚時相得若儒墨之議與齊荆之服
矣賢主則不然士雖驕之而已愈禮之士安得不歸
之士所歸天下從之帝帝也者天下之適也(也適主)王
也者天下之往也得道之人貴為天子而不驕倨(傲倨)
(也)富有天下而不聘夸(自大也夸詫而)卑為布衣而不瘁攝
(猶屈也瘁病也攝)貧無衣食而不憂懾(也懾懼)狠乎其誠自有
也(有道自有)覺乎其不疑有以也(也必有以也詩云何其久)桀乎其必
不渝移也(也移易也桀持也渝變)循乎其與隂陽化也怱怱乎
其心之堅固也(明貌怱怱)空空乎其不為巧故也(也巧故空空慤)
(詐偽)迷乎其志氣之遠也(海之上志在江)昏乎其深而不測(盡測)
(不可盡也言深)確乎其節之不庳也就就乎(由與之與就就讀如)其不
肯自是鵠乎其羞用智慮也(天之浩大也鵠讀如浩浩昊)假乎其
輕俗誹譽也(之人也皆謂體道)以天為法以德為行以道為
宗(也宗以)與物變化而無所終窮(也窮極)精充天地而不
竭(竭盡充實)神覆宇宙而無望(地也往古來今曰宙言其四方上下曰宇以屋喻天)
(望無界畔也神而包覆之無)莫知其始莫知其終莫知其門莫知
其端莫知其源(得知也道不可)其大無外其小無内此之謂
至貴(能小故無復有内道所貴之也道在大能大故無復有外在小)士有若此者五
帝弗得而友三王弗得而師去其帝王之色則近可
(於一作)得之矣(滿之色則近得師友矣去猶除也除其尊寵盈)堯不以帝見善
綣北面而問焉(敢以自尊北面而問焉善綣有道之士也堯不)堯天子也善
綣布衣也何故禮之若此其甚也善綣得道之士也
得道之人不可驕也(重也人輕道)堯論其德行達智而弗
若(也若如)故北面而問焉此之謂至公非至公其孰能
禮賢(也孰誰)周公旦文王之子也武王之弟也成王之
叔父也所朝於窮巷之中甕牖之下者七十人(以破甕牖)
(貧陋也甕蔽牖言)文王造之而未遂(遂成也造始也)武王遂之而未
成周公旦抱少主而成之(奉抱)故曰成王不唯以身下
士邪齊桓公見小臣稷一日三至弗得見(之也稷不見)從
者曰萬乘之主見布衣之士一日三至而弗得見亦
可以止矣(也止休)桓公曰不然士驁祿爵者固輕其主
(輕也驁亦)其主驁覇王者亦輕其士縱夫子驁祿爵吾庸
敢驁覇王乎(也庸用)遂見之不可止世多舉桓公之内
行内行雖不脩覇亦可矣(滅内行之闕也覇功大亦可以)誠行之此
論而内行修王猶少(也猶尚)子産相鄭(子公孫喬也鄭大夫子國之)
往見壺丘子林與其弟子坐必以年是倚其相於門
也(尊位而上之倚置其相之寵於壺丘之門外不以年齒也子産壺丘子弟子坐以齒長少相亞不以)
(倚其相於門也加於坐也故曰)夫相萬乘之國而能遺之(鄭國北迫遺猶全也)
(乘耳而云萬乘復妄言也晉南近楚爵則伯也賦千)謀志論行而以心與人相
索(恭其事上也敬其養民也惠其使民也義推其志索盡也孔子曰子産有君子之道四焉其行已也)
(情實一曰索法與人為法則行以忠心與人相極盡知其)其唯子産乎(也唯獨)故相
鄭十八年刑三人殺二人桃李之垂於行者莫之援
也(也援攀)錐刀之遺於道者莫之舉也(取也舉猶)魏文侯見
叚干木立倦而不敢息(也倦罷)反見翟黃踞於堂而與
之言(所還也反從干木)翟黃不說(木而慢已也以文侯敬干)文侯曰叚干
木官之則不肯祿之則不受今女欲官則相位欲祿
則上卿既受吾實(祿也實猶爵)文責吾禮無乃難乎故賢
主之畜人也不肯受實者其禮之(也禮敬)禮(卑一作)士莫
高乎節欲欲節則令行矣文侯可謂好禮士矣好禮
士故南勝荆於連隄東勝齊於長城虜齊侯獻諸天
子天子賞文侯以上卿(魏桓子之孫始立為侯文謚文侯畢公高之後與周同姓)
(也)
報更
四曰國雖小其食足以食天下之賢者其車足以乘
天下之賢者其財足以禮天下之賢者與天下之賢
者為徒(也徒黨)此文王之所以王也(王以寧此之謂也詩云濟濟多士文)
今雖未能王其以為安也不亦易乎(其國差小故曰立王功大保安)
(易不亦)此趙宣孟之所以免也(仁義束脯以食翳桑之宣孟晉卿趙盾也履行)
(公伏甲之難餓人以免靈)周昭文君之所以顯也(立東周君也賓文君周後所分)
(秦秦尊奉之故曰所以顯也禮張儀欲與分國張儀勝之於)孟嘗君之所以却荆
兵也(客三千人行仁義而疆故荆兵却偃不敢攻之孟嘗君齊公子田嬰之子田文也下士禮賢養)
(也)古之大立功名與安國免身者其道無他其必此
之由也(殃者皆以此仁義之道也古立功名安國免身無咎)堪士不可以驕恣
屈(有一作)也(之虚已故不可以驕恣屈而有之也堪樂也樂士當以禮卑謙若魏公子)昔趙
宣孟將上之絳見骫桑之下有餓人卧不能起者宣
孟止車為之下食蠲而餔之再咽而後能視宣孟問
之曰女何為而餓若是對曰臣宦於絳歸而糧絶羞
行乞而憎自取故至於此(憎至此也羞於行乞自)宣孟與脯一
朐拜受而弗敢食也問其故對曰臣有老母將以遺
之宣孟曰斯食之吾更與女(盡也斯猶)乃復賜之脯二束
與錢百而遂去之處二年晉靈公欲殺宣孟伏士於
房中以待之因發酒於宣孟(致也發猶)宣孟知之中飲而
出靈公令房中之士疾追而殺之一人追疾先及宣
孟之面曰嘻君轝(孟使就車也轝車也教宣)吾請為君反死(也反還)
宣孟曰而名為誰(也而汝)反走對曰何以名為臣骫桑
下之餓人也還闘而死宣孟遂活此書之所謂德幾
無小者也宣孟德一士猶活其身而况德萬人乎故
詩曰﨣﨣武夫公侯干城(也言其賢可為公侯扞難此周南之風兔罝之首章)
(下之扞趙盾之難也其城藩也以喻骫桑)濟濟多士文王以寧(士而趙盾文王以多)
(人去患也以桑下之)人主胡可以不務哀士(也哀愛)士其難知唯
博之為可(也博廣)博則無所遁矣(也遁失)張儀魏氏餘子
也(餘受氏為長大夫庶子為)將西遊於秦過東周客有語之於昭
文君者曰魏氏人張儀材士也將西遊於秦願君之
禮貌之也昭文君見而謂之曰聞客之秦寡人之國
小不足以留客雖游然豈必遇哉客或(猶歎也一作訾訾)不
遇請爲寡人而一歸也國雖小請與客共之張儀還
走北面再拜(之言也拜昭文君)張儀行(也行去)昭文君送而資
之至於秦留有間惠王說而相之(稱王也說張儀而惠王孝公之子始)
(之相)張儀所德於天下者無若昭文君(恩也德猶)周千乘也
重過萬乘也(重之張儀)令秦惠王師之(文君師昭)逢澤之會魏
王嘗爲御韓王爲右(昭文君御韓王為之右也秦會諸侯於逢澤魏王爲)名號
至今不忘此張儀之力也孟嘗君前在於薛荆人攻
之淳于髠爲齊使於荆還反過於薛孟嘗君令人禮
貌而親郊送之謂淳于髠曰荆人攻薛夫子弗為憂
文無以復待矣(待待見也文孟嘗名也)淳于髠曰敬聞命矣至
於齊畢報(畢也反命)王曰何見於荆對曰荆甚固(侵兼人固護以)
而薛亦不量其力王曰何謂也對曰薛不量其力而
為先王立清廟荆固而攻薛薛清廟必危故曰薛不
量其力而荆亦甚固齊王知顔色(之子知猶發也齊王宣王也威王)
曰嘻先君之廟在焉疾舉兵救之由是薛遂全顛蹷
之請坐拜之謁雖薄則薄矣(少也薄輕)故善說者陳其勢
言其方見人之急也若自在危厄之中豈用疆力哉
疆力則鄙矣說之不聽也任不獨在所說亦在說者
順說
五曰善說者若巧士因人之力以自爲力因其來而
與來因其往而與往(助也與猶)不設形象與生與長而言
之與響與盛與衰以之所歸(也歸終)力雖多材雖勁(彊勁)
(也)以制其命順風而呼聲不加疾也(也加益)際高而望
目不加明也所因便也惠盎見宋康成公而謂足聲
速疾言曰寡人之所說者勇有力而無爲仁義者(盎惠)
(立十一年僣號稱王四十五年大爲不道故曰宋子者宋人惠施族也康王宋昭公曾孫辟公之子名侵)
(齊湣王伐滅之不足仁義者也)客將何以教寡人惠盎對曰臣有道
於此(有力者也有道於此勇)使人雖勇刺之不入雖有力擊之
弗中大王獨無意耶(大王獨無意欲之耶不可入不可中如此者)王曰善
此寡人所欲聞也惠盎曰夫刺之不入擊之不中此
猶辱也臣有道於此使人雖有勇弗敢刺雖有力不
敢擊大王獨無意耶王曰善此寡人之所欲知也惠
盎曰夫不敢刺不敢擊非無其志也臣有道於此使
人本無其志也(刺之志也本無有擊)大王獨無意邪王曰善此
寡人之所願也惠盎曰夫無其志也未有愛利之心
也臣有道於此使天下丈夫女子莫不驩然皆欲愛
利之此其賢於勇有力也(愛利之也故賢於勇有力言以仁義之德使民皆欲)
居四累之上大王獨無意邪(四等也君處四分之上四累謂卿大夫士及民)
(則下愛利之矣大王意獨無欲之邪故曰四累之上喻尊高也臨下以德)王曰此寡人之
所欲得(愛利也欲得人)惠盎對曰孔墨是也(翟之德則得所言當為孔丘墨)
(當法則之也欲也故曰是也)孔丘墨翟無地為君(見尊以德)無官為長
(見敬以道)天下丈夫女子莫不延頸舉踵而願安利之(頸延)
(願其尊高安而利也引領也舉踵企望之也)今大王萬乘之主也誠有其
志(之志有孔墨)則四境之内皆得其利其賢於孔墨也遠
矣(墨遠猶多也得賢名過於孔)宋王無以應(也應荅)惠盎趨而出宋
王謂左右曰辨矣客之以說服寡人也宋王俗主也
而心猶可服因矣(便也因猶)因則貧賤可以勝富貴矣小
弱可以制疆大矣(是也惠盎)田贊衣補衣而見荆王(齊人田贊)
(敝衣也也補衣)荆王曰先生之衣何其惡也田贊對曰衣又
有惡於此者也荆王曰可得而聞乎對曰甲惡於此
(惡衣也甲鎧也此)王曰何謂也對曰冬日則寒夏日則暑衣
無惡乎甲者贊也貧故衣惡也今大王萬乘之主也
富貴無敵而好衣民以甲臣弗得也(取也得猶)意者為其
義耶甲之事兵之事也刈人之頸刳人之腹隳人之
城郭刑人之父子也(刑殺也隳壞也)其名又甚不榮(以逆名兵殺人)
(為榮不得)意者為其實邪苟慮害人人亦必慮害之(財實不得)
(傳曰晉侯誣人人亦誣之其此之謂也也為財利廣出苟謀害人人亦必謀害之)苟慮危人
人亦必慮危之其實人(久一作)則甚不安之(此甚不得其爲事如)
(也安)二者臣為大王無取焉(王計無取此二者也二者害與危臣為大)荆王
無以應說雖未大行田贊可謂能立其方矣(也方道)若
夫偃息之義則未之識也(辯說以服荆此之偃息故叚干木偃息以安魏田贊)
(賢之也曰未知誰)管子得於魯魯束縛而檻之使役人載而
送之齊其謳歌而引(其車以送之也役人皆謳歌而輓)管子恐魯之
止而殺已也欲速至齊因謂役人曰我為汝唱汝為
我和其所唱適宜走役人不倦而取道甚速管子可
謂能因矣(為唱歌歡之令走也因役人用勢欲走而)役人得其所欲已亦
得其所欲以此術也(術道也以用此)是用萬乘之國其霸猶
少桓公則難與往也(與致於王也往王也言其難)
不廣
六曰智者之舉事必因時時不可必成(必得也必成猶)其人
事則不廣(也廣博)成亦可不成亦可以其所能託其所
不能若舟之與車(故曰以其所能託其所不能也舟不能陸車不能浮然更相載)北
方有獸名曰蹶鼠前而兔後趨則跲走則顛常為蛩
蛩距虚取甘草以與之蹶有患害也蛩蛩距虚必負
而走此以其所能託其所不能(也託寄)鮑叔管仲召忽
三人相善欲相與定齊國以公子紏為必立召忽曰
吾三人者於齊國也譬之若鼎之有足去一焉則不
成且小白則必不立矣(桓公名小自齊)不若三人佐公子紏
也管仲曰不可夫國人惡公子紏之母以及公子紏
公子小白無母而國人憐之事未可知不若令一人
事公子小白夫有齊國必此二公子也(公之子襄公二公子齊僖)
(也之弟)故令鮑叔傅公子小白管子召忽居公子紏所
公子紏外物則固難必(必得主故曰固難必物事也紏在外不可謂)雖然
管子之慮近之矣(也慮謀)若是而猶不全也其天邪人
事則盡之矣齊攻廪丘趙使孔青將死士而救之與
齊人戰大敗之齊將死得車二千得尸三萬以為二
京(以為京觀故孔青欲以齊尸為二京也古者軍伐克敗於其所獲尸合土葬之)寗越謂孔
青曰惜矣不如歸尸以内攻之(言不如歸尸於齊齊寗越趙之中牟人也)
(其財是所以内攻之也人必怨其將使葬送以盡)越聞之古善戰者莎隨賁
服(却賁置也服退也莎隨猶相守不進不)却舍延尸(舍却舍以緩其尸軍行三十里爲一)
(得尸而財費之使齊人得收之彼)車甲盡於戰府庫盡於葬此之謂
内攻之(以盡之令其貧窮且相怨此所謂内攻之術齊人戰敗盡其車甲府庫財所藏也葬死者)
(也)孔青曰敵齊不尸則如何(其尸爲京則如何言與齊爲敵不收)寗越
曰戰而不勝其罪一與人出而不與人入其罪二與
之尸而弗取其罪三民以此三者怨(罪一作)上上無以
使下下無以事上是之謂重攻之寗越可謂知用文
武矣用武則以力勝用文則以德勝文武盡勝何敵
之不服(服之能盡)晉文公欲合諸候咎犯曰不可天下未
出亡十七年反國四年而霸其聽皆如咎犯者耶管
子鮑叔佐齊桓公舉事(用也舉猶)齊之東鄙人有常致苦
者管子死竪刁易牙用國之人常致不苦不知致苦
卒為齊國良工澤及子孫知大禮知大禮雖不知國
可也(而道生故曰不知國可也禮國之本君子務本本立)
貴因
七曰三代所寶莫如因因則無敵禹通三江五湖决
伊闕溝廻陸注之東海因水之力也(也廻通)舜一徙成
邑再徙成都三徙成國(四縣為都都方二十二里也周禮四井為邑邑方二里也)
(過百雉國之害也成國成千乘之國也邑有封都有成然則邑小都大傳曰都城)而堯授之
禪位因人之心也(皆喜之故也因人之心也授之禪位與之天下也人)湯武以
千乘制夏商因民之欲也(湯武是也衆曹所惡鮮其傳曰衆曹所好鮮其不濟)
(曰因民之欲也不敗桀紂是也故)如秦者立而至有車也(車行陸而立猶行也)
(也至)適越者坐而至有舟也(也適之)秦越遠塗也竫立安
坐而至者因其械也(械器也竫正也)武王使人候殷(也候視)反
報岐周曰殷其亂矣武王曰其亂焉至對曰讒慝勝
良(忠良黜遠之故曰勝良也讒邪也慝惡也而皆進用之)武王曰尚未也又復
往反報曰其亂加矣武王曰焉至對曰賢者出走矣
(奔朝鮮謂箕子)武王曰尚未也又往反報曰其亂甚矣武王
曰焉至對曰百姓不敢誹怨矣(戮之誅皆閉口無誹言百姓畏紂無道刑)
(言怨之)武王曰嘻遽告太公(疾遽)太公對曰讒慝勝良命
曰戮(也戮暴)賢者出走命曰崩(也崩壞)百姓不敢誹怨命
曰刑勝(而殺之乃不敢言而道路以目刑辟勝也傳曰厲王虐國人謗王王使衛巫監謗者得)
其亂至矣不可以駕矣(矣駕加)故選車三百虎賁三千
朝要甲子之期而紂為禽(要期甲子之日也朝早朝也與諸侯)則武王
固知其無與為敵也因其所用何敵之有矣武王至
鮪水殷使膠鬲候周師武王見之膠鬲曰西伯將何
之無欺我也武王曰不子欺將之殷也膠鬲曰朅至
(日來至殷也朅何也言以何)武王曰將以甲子至殷郊子以是報
矣(白報也)膠鬲行天雨日夜不休(雨天地和同也武王行猶還也不休止降)
(紂也所以克)武王疾行不輟(也輟止)軍師皆諫曰卒病請休
之(也休息)武王曰吾已令膠鬲以甲子之期報其主矣
今甲子不至是令膠鬲不信也膠鬲不信也其主必
殺之吾疾行以救膠鬲之死也武王果以甲子至殷
郊殷已先陳矣至殷因戰大克之此武王之義也人
為人之所欲已為人之所惡先陳何益(人之所欲天人謂武王也)
(天必壞之所壞不可支故曰先陳何益必從之順天誅也已謂紂也人之所惡)適令武王不
耕而穫(而屈人之兵善之善者也此之謂也不耕而穫不戰而克也故孫子曰不戰)武王
入殷聞殷有長者武王往見之而問殷之所以亡殷
長者對曰王欲知之則請以日中為期武王與周公
旦明日早要期則弗得也武王怪之周公曰吾已知
之矣此君子也取不能其主有以其惡告王不忍為
也若夫期而不當言而不信此殷之所以亡也已以
此告王矣夫審天者察列星而知四時因也(字下有一本此)
(萬事因也十一字動作因日光而治)推曆者視月行而知晦朔因也禹
之祼國祼入衣出(衣出否一本作入)因也墨子見荆王錦衣
吹笙因也(服也而為之因荆王之所欲也墨子好儉非樂錦與笙非其所)孔子道(作一)
(遵)彌子瑕見釐夫人因也(孔子因之欲見靈公夫人彌子瑕衛靈公之幸臣也)
(不者天厭之天厭之是也此釐夫人未之聞或云爲南子論語云子見南子子路不悦夫子矢之曰予所)
(蒯瞶于野野人歌之曰旣定爾婁猪盍歸我艾推謚謚法小心畏忌曰釐若南子淫佚與宋朝通太子)
(謚爲釐明矣此言之不得)湯武遭亂世臨苦民揚其義成其功因
也故因則功專則拙(專則敗故曰拙因則成故曰功)因者無敵(之欲因民)
(敵者湯武是也遵以義故無與之)國雖大民雖衆何益(能使之不亡民雖衆多不)
(桀紂是也故曰何益)
察今
八曰上胡不法先王之法非不賢也為其不可得而
法(也胡何)先王之法經乎上世而來者也人或益之人
或損之胡可得而法雖人弗損益猶若不可得而法
東夏之命古今之法言(世一作)異而典殊(也命令也東夏東方)故
古之命多不通乎今之言者今之法多不合(同一作)乎
古之法者殊俗之民有似於此其所爲欲同其所爲
欲異口惽之命不愉若舟車衣冠滋味聲色之不同
人以自是反以相誹天下之學者多辯言利辭倒不
求其實務以相毁以勝爲故(事故)先王之法胡可得而
法雖可得猶若不可法凡先王之法有要於時也時
不與法俱至法雖今而至猶若不可法故擇(釋一作)先
王之成法而法其所以爲法先王之所以爲法者何
也先王之所以爲法者人也而巳亦人也故察巳則
可以知人察今則可以知古古今一也人與我同耳
有道之士貴以近知遠以今知古以益所見知所不
見故審堂下之陰(&KR0628;也陰以夕)而知日月之行隂陽之變
見(先一作)瓶水之冰而知天下之寒魚鼈之藏也嘗一
脬肉而知一鑊之味一鼎之調(也調和)荆人欲襲宋使
人先表澭(灌一作)水澭水暴益(益長暴卒)荆人弗知循表而
夜涉溺死者千有餘人軍驚而壞都舍嚮其先表之
時可導也(表時水可涉也導涉也嚮其施)今水已變而益多矣荆人
尚猶循表而導之此其所以敗也今世之主法先王
之法也有似於此(不知其長益也似此表澭水而)其時已與先王之
法虧矣(也虧毁)而曰此先王之法也而法之以為治豈
不悲哉故治國無法則亂守法而弗變則悖悖亂不
可以持國世易時移變法宜矣譬之若良醫病萬變
藥亦萬變病變而藥不變嚮之夀民今為殤子矣(曩嚮)
(折曰殤子也也未成人夭)故凡舉(學一作)事必循法以動(一作循動作也循)
變法者因時而化若此論則無過務矣(事也務猶)夫不敢
議法者衆庶也以死守者有司也因時變法者賢主
也是故有天下七十一聖其法皆不同非務相反也
時勢異也故曰良劒期乎斷不期乎鏌鎁(也取其能鏌鎁良劒)
(曰不期乎鏌鎁斷無取於名也故)良馬期乎千里不期乎驥驁(里馬驁千)
(驁因曰驥驁也名也王者乘之遊)夫成功名者此先王之千里也楚
人有涉江者(也涉渡)其劒自舟中墜於水遽契(刻一作)其
舟曰是吾劒之所從墜(於此下墜劎者也遽疾也疾刻舟識之)舟止從
其所契者入水求之舟已行矣而劎不行求劎若此
不亦惑乎以此故法為其國與此同(舟求劎者同也為治也與此契)
時已徙矣而法不徙以此為治豈不難哉有過於江
上者見人方引嬰兒而欲投之江中嬰兒啼人問其
故曰此其父善游其父雖善游其子豈遽善游哉此
任物亦必悖矣(也任用)荆國之為政有似於此(悖也似此)
吕氏春秋第十五卷終
