學齋先生無書不讀讀而有所疑則思思而有所得則
錄名之曰佔畢所以惠後學者至矣然豈先生自為之
說哉曰土王於季夏曰無極而太極曰逸詩句曰孟荀
揚言性曰飲食衣服變古曰屈原橘頌曰日隨天左旋
曰三數乘四曰中庸心性曰不徹薑食曰守令愛民一
以紫陽夫子之書為證先生學紫陽者也紫陽之誨人
曰學問思辨四者皆所以窮理先生此書其學問思辨
而窮理者歟學者其即是書而求先生之心因先生而
求紫陽之心景定壬戌冬至門生鄱陽郭困拜手謹跋
學齋佔畢原跋
