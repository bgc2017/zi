山海經廣注卷一
仁和吳任臣注
南山經
南山經之首曰䧿山(任臣案今本作鵲三才圖會有鵲山之神即此山也又濟南汝寧太)
(原順德皆有鵲山搜神記仲子𨼆于鵲山蓋濟南鵲山通鑑李世民與竇建德戰西薄汜水南屬鵲山汝寧鵲)
(山也非此)其首曰招搖之山(任臣案王崇慶釋義云既曰鵲山又曰其首曰招搖之山是一)
(山而二名或兩山相並也任昉述異記曰招搖山亦名鵲山)臨于西海之上(郭曰在蜀伏山)
(山南之西頭濱西海也)多桂(郭曰桂葉似枇杷長二尺餘廣數寸味辛白花叢生山峰冬夏常青間無)
(雜木吕氏春秋曰招搖之桂之任臣案王會解自深桂注自深南蠻也楚辭嘉南州炎德兮麗桂樹之冬榮)
(山海經圖贊曰桂生南裔拔萃岑嶺廣莫熙葩淩霜津潁氣王百藥森然雲挺)多金玉有草焉
其狀如韭(郭曰璨曰韭音九爾雅云霍山亦多之)而青華其名曰祝餘(郭曰)
(或作桂荼)食之不饑(任臣案駢雅曰祝餘療饑草也徐氏蹇修賦云采石蕈以夕春兮羞祝餘以鼂)
(餔圖贊云祝荼嘉草食之不饑即此)有木焉其狀如穀而黑理(郭曰榖楮也皮作紙)
(璨曰穀亦名構名穀者以其食如穀也)其華四照(郭曰言有光燄也若木華赤其光照地亦此𩔖)
(也見離騷經元任臣案梁簡文帝相宫寺碑四照吐芬五衢異色梁帝集苣亂九衢花含四照又啟云昔住)
(陽臺雖逢四照李百藥賦翫四照於花叢庾子山啟花開四照惟見其榮又詩五衢開辨路四照起文烽王巾)
(頭陀寺碑九衢之草千計四照之花萬品晉書四照開春華萬寶成秋實顧野王詩争攀四照花競戲三條術)
(王勃乾元殿頌四照霏紅間靈葩于右墄王氏華平頌五衢四照未數山經韻府羣玉云即若草木其光四照)
(本此)其名曰迷穀(任臣案吳淑木賦迷穀四照之異文玉五色之竒駢雅曰迷穀四照楊榣七脊)
(述異記云迷穀出招搖山事物紺珠云迷穀如楮而黑理王世貞騷曰佩迷穀之琅兮修途向乎叢林吳國)
(倫書云疑網暫撤迷穀在躬圖贊曰爰有嘉樹産自招搖厥華流光上映垂霄佩之不惑潛有靈標)佩之
不迷有獸焉其狀如禺而白耳(郭曰禺似獼猴而大赤目長尾今江南山中多)
(有說者不了此物名禺作牛字圖亦作牛形或作猴皆失之也禺字音遇)伏行人走其名曰
狌狌食之善走(郭曰生生禺獸狀如猿伏行交足亦此𩔖也見京房易任臣案淮南萬畢術)
(曰婦終知來狌狌知往王會解州靡以費費都郭生生即狌狌也太微經曰狌染齒于酒忘其努取圖贊曰狌)
(狌似猴走立行伏櫰木挺力少辛明目蜚廉迅足豈食斯肉)麗&KR1393;之水出焉(郭曰&KR1393;音作几)
而西流注于海其中多育沛(郭曰未詳)佩之無瘕疾(郭曰瘕蟲病也)
(經任臣案内癥瘕之疾)
又東三百里曰堂(郭曰一作常)庭之山多棪木(郭曰棪别名連其子似奈)
(而赤可食音剡賦任臣案爾雅棪速其曹毗魏都果則谷棪山楟)多白猿(郭曰今猿似獼猴而大臂)
(脚長便捷色有黑有黃鳴其聲哀先任臣案圖贊曰白猿肆巧由基撫弓應眄而號神有中數如循環其妙)
(無窮)多水玉(郭曰水玉今水精也相如上林賦曰水玉磊砢赤松子所服見列仙傳任臣案庾肩吾啟云競爽)
(雲珠爭竒水玉李賀詩暗佩清臣敲水玉又玻璃亦名水玉圖贊曰水玉沭浴潛映洞淵赤松是服靈蜕乘煙吐納六氣)
(升降九天)多黃金(任臣案說文五金黃為之長地鏡圖云黃金之氣赤夜有光或云上有薤下有金又黃金有沙)
(金麩金橄欖葉子胯子之名不可盡述見寳貨辨疑又事物紺珠有珄金蔓苔楊邁麟趾閻浮檀之屬皆黃金也)
又東三百八十里曰猨翼之山(任臣案楊慎𥙷注曰山險難登猨亦須翼諺所)
(謂猢孫愁也又淮南子云臨蝯昡之岸亦此義)其中多怪獸水多怪魚(郭曰凡言怪者)
(皆謂貌狀倔竒不常也尸子曰徐偃王好怪沒深水而得怪魚入深山而得怪獸者多列于庭)多白玉
多蝮虫(郭曰蝮虫色如綬文鼻上有針大者百餘斤一名反鼻虫古虺字任臣案楚辭蝮蛇蓁蓁是)
(也蝮大而虺小)多怪蛇多怪木不可以上
又東三百七十里曰杻陽之山(郭曰音紐)其陽多赤金(郭曰銅也)
(之任臣案經中銅自名赤銅赤金者紫磨金𩔖爾雅謂鏐也寇宗奭云顆塊金其色深赤又外國五種波斯)
(紫磨金林邑赤金後陶氏亦以赤金為銅蓋本郭之誤)其隂多白金(郭曰銀也見爾雅山南為)
(陽山北為隂鉛任臣案說文鋈白金也梵書謂之阿路巴管子上有下有銀地鏡圖曰上有葱下有銀寳藏)
(論銀有十七種又外國四種其産銀谷者稱銀笋銀牙)有獸焉其狀如馬而白首
其文如虎而赤尾其音如謠(郭曰如人歌聲)其名曰鹿蜀(任臣案駢)
(雅曰鹿蜀虎文馬也又五侯鯖云鹿蜀祖陽山獸杻字之譌也崇禎時鹿蜀見于閩南崇德吳爾壎作詩紀之)
佩之宜子孫(郭曰佩謂帶其皮尾首任臣案圖贊曰鹿蜀之獸馬質虎文攘吟鳴矯足騰羣佩)
(其皮尾子孫如雲)怪水出焉而東流注于憲翼之水其中多玄
龜其狀如龜而鳥首虺尾(郭曰虺銳尾)其名曰旋龜其音如
判木(郭曰如破木聲)佩之不聾可以為底(郭曰底躪也為猶治也外傳曰疾不可為)
(一作底猶病愈也目任臣案本草拾遺曰鶚龜生南海狀如龜二三尺兩在側如鶚李時珍釋云山海經旋)
(龜鳥首虺尾乃此𩔖也又嶺南異聞言海龜鷹首鷹吻大者方徑丈其形狀亦與此𩔖駢雅曰旋龜鳥首&KR2436;龜)
(鵝首皆水族也圖贊云聲如破木號曰旋龜修辟似黽厥鳴如鴟人魚𩔖䱱出于洛伊)
又東三百里柢山(郭曰音蔕祗任臣案一作山)多水無草木有魚焉
其狀如牛陵居蛇尾有翼其羽在魼下(郭曰亦作脅)其音如
留牛(郭曰莊子曰執犂之狗謂此牛也穆天子傳曰天子之狗執虎豹)其名曰鯥(郭曰音六)
(蛇任臣案圖贊云魚號曰鯥處不在水厥狀如牛鳥翼尾隨時𨼆見倚乎生死又江賦鯪鯥踦&KR1764;于垠隒又)
(曰潛鵠魚牛亦鯥也陳禹謨駢志云鯥魚陵居明睿宗江漢賦銳蛇尾之鯥兮徐應秋談薈云觟翼在膞謂此)
冬死而夏生(郭曰此亦蟄𩔖也謂之死者言其蟄無所知如死耳)食之無腫疾(任臣)
(案淮南子云下氣多&KR0146;)
又東四百里曰亶爰之山(郭曰音蟬亶任臣案武林江暉著爰集取此)多水
無草木不可以上(郭曰言崇峭也)有獸焉其狀如狸而有髦其
名曰𩔖(郭曰𩔖或作沛髦或作髮澤任臣案列子曰亶爰之獸自孕而生曰𩔖河之鳥視而生曰鶂)
自為牝牡食者不妒(郭曰莊子亦曰𩔖自為雌雄而化今貆猪亦自為雌雄任臣案陳)
(藏器曰靈貓生南海山谷狀如貍自為牝牡異物志云靈貍一體自為陰陽劉郁西域記云黑闕丹出香狸文)
(似土豹段成式言香狸有四外腎自能牝牡詳考諸說則𩔖為靈貍無疑也楊慎𥙷注曰今雲南蒙化有此獸)
(土人謂之香髦具兩體二十八宿真形圖心房二宿皆具兩體星禽家演房宿為兔心宿為狐今之兔有雌無)
(雄撑目而孕狐有兩體故能媚惑亶爰之𩔖自為牝牡又何疑焉再考此獸名𩔖蓋種無異同雄亦𩔖雌雌亦)
(𩔖雄𩔖字之義愈益可明圖贊云𩔖之為獸一體兼二近取諸身用不假器窈窕是佩不知妒忌程良孺讀書)
(考定曰楚辭乘赤豹兮載文貍王逸注云神貍而不言其狀考南山經亶爰之山有獸名𩔖其狀如狸其文如)
(豹疑即此物也)
又東三百里曰基山其陽多玉其陰多怪木有獸焉其
狀如羊九尾四耳其目在背其名曰猼訑(郭曰博施二音施一作陁)
(駢任臣案元覽作䍸&KR0008;字彙作䍸䍫讀書考定作縳訑雅曰羊九尾而四耳曰猼訑又事物紺珠云䍸䍫似)
(羊九尾四目彙雅曰䍸似羊四耳無尾目附于背五侯鯖云猼訑墓山獸互有異同皆誤也圖贊曰猼&KR1138;似羊)
(眼反在背視之則竒推之無怪若欲不恐厥皮可佩篇海父云&KR3935;似羊四耳九尾目附于背即此獸)佩之
不畏(郭曰不知恐畏)有鳥焉其狀如鷄而三首六目六足三翼
其名曰&KR2112;&KR1872;(郭曰&KR2112;&KR1872;急性&KR2112;孚二音覽任臣案駢雅曰&KR2112;&KR1872;六足鵸䳜三首元云&KR2112;&KR1872;六足)
(而三首或作鷩&KR1872;廣雅曰南方有鳥焉三首六目六足三翼其名曰鷩&KR1872;圖贊云鳥首虺尾其名旋龜&KR2112;&KR1872;六)
(足二翅並翬又事物紺珠載鳺&KR1872;三首六目六翼六足與此鳥差𩔖)食之無卧(郭曰使人少眠)
又東三百里曰青丘之山(郭曰亦有青丘國在海外水經云即上林賦云秋田于青)
(丘大任臣案淮南子堯繳大風于青丘之澤劉峻辨命論風立于青丘唐昭仁寺碑大風之作梗青丘有苗)
(之稱亂丹浦王勃九成宫頌命繳青丘桃野見其亡之兆沈約詩煙極晞丹水月表望青丘許敬宗詩青丘絢)
(春組丹谷耀華林儲光羲詩軒后青丘埋猰㺄趙時春禦敵論云奮青丘之神劒還紫宫于彝庚即斯地也十)
(洲記曰青丘山上有紫宫天真仙女多遊于此乃海外青丘山非此)其陽多玉其陰多青
䨼(郭曰䨼黝屬音瓠六任臣案尚書大傳青丘出青䨼今石青白青之屬書索𨼆云善丹曰雘从丹善青)
(曰䨼从青)有獸焉其狀如狐而九尾(郭曰即九尾狐德任臣案孝經援神契至鳥)
(獸則狐九尾田俅子曰殷湯為天子白狐九尾孫氏瑞應圖曰王者不傾于色則九尾狐至又曰王法修明三)
(才得所見九尾狐至春秋運斗樞云璣星得則狐九尾吕氏春秋禹行塗山有白狐九尾造于禹王褒講德論)
(昔文王應九尾狐而東國歸春秋元命苞云天命文王以九尾狐東觀漢紀元和二年九尾狐見古今注章帝)
(時白狐九尾見信都魏略云文帝欲受禪郡國奏九尾狐見于譙陳宋符瑞志黃初元年九尾狐又見甄城北)
(史天平八年光州獲九尾狐以獻張協七命云苑戲九尾之禽蓋謂狐也又王會解青丘狐九尾乃青丘國也)
(兩青丘皆有九尾狐此所未審)其音如嬰兒能食人食者不蠱(郭曰噉其肉令)
(人不逄妖邪之氣或曰蠱蠱毒)有鳥焉其狀如鳩(任臣案班鳩一名祝鳩又名鵓鳩其小者)
(曰荆鳩曰楚鳩鳩之子曰䳕鳩曰役鳩曰糠鳩名𩔖不一)其音若呵(郭曰如人相呵呼聲)名曰
灌灌(郭曰或作濩濩厥任臣案駢雅曰灌灌鳩屬也圖贊曰厥聲如訶形如鳩佩之辨惑出自青丘又)
(陶潛詩青丘有竒鳥自言獨見爾本為迷者生又以喻君子)佩之不惑英水出焉南
流注于即翼之澤其中多赤鱬(郭曰音懦)其狀如魚而人面
(任臣案圖贊云赤鱬之物魚身人頭劉會孟曰磁州亦有孩兒魚四足長尾聲如嬰兒啼其膏然之不滅据劉)
(所說乃䱱魚也)其音如鴛鴦(任臣案鴛鴦古今注謂之匹鳥湼槃經謂之婆羅迦隣提或曰雄鳴)
(曰鴛雌鳴曰鴦又鸂鷘一名紫鴛鴦)食之不疥(任臣案說文疥搔也又疥與痎通小瘧也左傳齊侯)
(疥遂痁後魏李繪說)
又東三百五十里曰箕尾之山其尾踆于東海多沙石
(郭曰踆古蹲字言臨海上音存)汸水出焉(郭曰音芳)而南流注于淯(郭曰音育任)
(臣案水經淯水出弘農盧氏縣攻離山九域志金州洵陽縣有淯水晉升平三年桓温與范汪北討列營淯水)
其中多白玉凡䧿山之首自招搖之山以至箕尾之山
凡十山二千九百五十里其神狀皆鳥身而龍首其祠
之禮毛(郭曰言擇牲取其毛色也周官曰陽祀用騂牲之毛)用一璋玉瘞(郭曰半圭為璋)
(瘞埋也)糈用稌米(郭曰糈祀神之米名先吕反今江東音所一音壻稌稌稻也他覩反糈或作疏)
(非也内任臣案詩云豐年多黍多稌則牛宜稌今之糯稻)一璧稻米白菅為席(郭曰)
(菅茅屬也音間)
南次二經之首曰柜山(郭曰音矩)西臨流黃北望諸毗東望
長右(郭曰皆山名)英水出焉西南流注于赤水其中多白玉
(郭曰尸子曰水方折者有土員折者有珠)多丹粟(郭曰細丹沙如粟也如任臣案雷斆曰白庭砂帝)
(珠于訐大蘇頌曰辰砂小者如石榴子皆丹粟也張衡南都賦綠碧紫英青䨼丹粟)有獸焉其狀
如䐁有距其音如狗吠其名曰狸力(郭曰一作狸刀狸任臣案駢雅云)
(力距䐁也)見則其縣多土功有鳥焉其狀如䲭而人手(郭曰其脚)
(如人手䲭音處脂反如任臣案篇海云鴸鳥䲭目人首事物紺珠亦云鴸身䲭人面人掌乙酉歲夏六月有)
(鳥止于杭之慶春門上三日足如小兒面若老人形其鳴曰鴸或以為即鴸鳥也)其音如痺(郭曰)
(未詳鳥任臣案字彙痺音脾名䳺鶉之雌者)其名曰鴸(郭曰音株鴸任臣案五音集韻或从佳)
其鳴自號也見則其縣多放士(郭曰放放逐或作效也任臣案圖贊曰彗星)
(横天鯨魚死浪鴸鳴于邑賢士見放厥理至微言之無况又陶潛讀山海經詩鵃鵝見城邑其國有放士念彼)
(懷王世當時數來止或云鵃鵝當作鴅鴸黃省曾詩云宛彼鴸鳥鳴放士真堪哀即此)
東南四百五十里曰長右之山無草木多水有獸焉其
狀如禺而四耳其名長右(郭曰以山出此獸因以名之任臣案圖贊曰長右四耳)
(厥狀如猴實為水祥見則横流彘虎其身厥尾如牛元覽云長右也䍸&KR0008;也四耳之獸也駢雅云狌狌長右舉)
(父皆禺屬也)其音如吟(郭曰如人呻吟聲)見則郡縣大水(任臣案郡縣之稱非)
(三代前語此為後人所增)
又東三百四十里曰堯光之山其陽多玉其隂多金有
獸焉其狀如人而彘鬛穴居而冬蟄其名曰猾褢(郭曰猾懷)
(兩音御任臣案褢古懷字漢隸苑鎮碑畏威褢德是也太平覽作&KR0008;襄廣博物志作猾褢皆誤駢雅曰猾褢)
(如人而彘鬛礋&KR0008;獸身而羊首汪若海麟書云以燕伐燕猾褢是遊)其音如斵木(郭曰如人斫木)
(聲)見則縣有大繇(郭曰謂作役也或曰其縣是亂役任臣案圖贊曰猾褢之獸見則興膺)
(政而出匪亂不適天下有道幽形匿跡黃省曾讀山海經詩國邑有大繇康莊行猾褢)
又東三百五十里曰羽山(郭曰今東海祝其縣西南有羽山即鯀所殛處計此道里不相)
(應似非也一任臣案禹貢注羽山在郯城縣七十里十道志羽潭名羽池東有羽山郡國志云鍾離泳城有)
(羽山其水恒清牛羊不飲劉會孟曰淮安贑榆縣有羽山經所紀未詳是非)其下多水其上
多雨無草木多蝮虫(郭曰蚖也虺任臣案蚖乃&KR1699;宇之誤&KR1699;即字謂虺名&KR1699;非)
又東三百七十里曰瞿父之山(郭曰音劬)無草木多金玉
又東四百里曰句餘之山(郭曰今在會稽餘姚縣南句餘縣北故此二縣因此為名)
(云見張氏地理志之任臣案逸周書有句餘此山以地名也亢倉言勾越餘者非一統志云在慈谿西南四)
(十里)無草木多金玉
又東五百里曰浮玉之山(任臣案楊慎𥙷注曰浮玉即金山也唐明皇改浮玉為金)
(山前人詩天將白玉浮諸水帝以黃金姓此山又劉會孟曰浮玉之山有二在歸安者為小浮玉在孝豐者為)
(大浮玉苕水出其陰然經云北望具區則山在具區南非金山明矣一統志浮玉山在湖州城南七里玉湖中)
(巨石如積波不以水盈縮故名天目山志曰天目一名浮玉山見山海經疑非是陸龜蒙詩入雲搆浮玉宛與)
(崑閬匹注云太湖乃仙家浮玉之北宅也又西海之西亦有浮玉山見拾遺記)北望具區(郭曰具區)
(今吳縣西南太湖也尚書謂之震澤吳任臣案周禮職方氏揚州其澤曰具區爾雅十藪云越之間有具區)
(吕覽云菜之美者具區之菁陸廣微吳地記云今吳縣西南太湖中有包山越絶曰太湖周迴三萬六千頃亦)
(曰五湖楊州記云太湖一名震澤一名洞庭)東望諸毗(郭曰水名)有獸焉其狀如
虎而牛尾其音如吠犬其名曰彘是食人(任臣案事物紺珠曰長彘)
(出湖州浮玉山如猴四耳虎身牛尾聲如犬吠即斯獸也異物彙苑引經亦作長彘)苕水出于其
陰(任臣案苕水有兩源一源出天目山一源自獨松嶺合浮玉山水)北流注于具區(任臣)
(案水經注曰謝康樂云山海經浮玉之山在句餘東便是句餘縣之東山乃應入海具區今在餘姚鳥道山北)
(何由北望具區也言洞庭南口有羅浮山高三千六百丈會稽山宜直湖南又有山陰溪水入焉山陰縣西四)
(十里有二溪東溪廣一丈九尺冬煖夏冷西谿廣三丈五尺冬冷夏煖二谿北出行三里至徐村合成一谿廣)
(五丈餘而温凉又雜蓋山海經所謂苕水也北經羅浮山而下注于太湖故言出其陰入于具區謝言山水微)
(與今時不合未足据也)其中多鮆魚(郭曰鮆魚狹薄而長頭大者尺餘太湖中今饒之一名刀)
(魚音祚啟反所任臣案爾雅鮤鱴刀是也即鰽魚異物志云是鰽鳥化故腹中有鳥腎二枚魏武食制謂之)
(望魚本草謂之鱭魚楊慎異魚圖贊浮王之山北望具區苕水出焉中多鮆魚蝴蝶所化列薎長鬚)
又東五百里曰成山(任臣案劉會孟曰成山今在文登縣古不夜城計其道里殊為懸絶)
(劉鳳吳郡考云慈谿縣西南十五里有城山渡或即此也)四方而三壇(郭曰形如人築壇相累也)
(成亦重耳)其上多金玉其下多青䨼䦠水出焉(郭曰音涿)而南流
注于(郭曰一作流注于西)虖勺(郭曰虖音呼勺或作多下同古任臣案楊慎𥙷注虖勺即滹沱今)
(字異耳况多音與沱相近又曰滹沱有南有北此南滹沱也其字古書所載例無定體經作虖勺又作虖多乃)
(南也作瀖池北滹沱也水經作滹池秦詛楚文作亞馳字林作滹沱周禮作虖池史記作嘑池九州記作滹沲)
(禮記作惡池据此則會稽勺水宜从沱音無疑酈氏以為夕水者豈即多字之譌耶又下虖勺山與此同名未)
(審何音)其中多黃金(郭曰今永昌郡水出金如糠在沙中尸子曰清水出黃金玉英任臣案)
(異物志黔南遂府吉州水中並産麩金華陽國志曰蘭滄水有金沙洗取融為金本草拾遺曰麩金出水沙中)
(氊上淘取或鵝鴨腹中得之嶺表錄云五嶺内富州賓州澄州涪縣江溪河皆産金)
又東五百里曰會稽之山四方(郭曰今在會稽郡山隂縣南上有禹冡及井)
(任臣案孔靈之會稽記會稽山在縣東南其上石狀似覆釡禹夢玄闕會蒼水使者却倚覆釡之山是也周禮)
(楊州之鎮山曰會稽爾雅東南之美者有會稽之竹箭焉水經注會稽之山古防山也亦謂之茅山又曰棟山)
(越絶曰棟猶鎮也故又名鎮山劉會孟云古防山有陽明洞道書第十一洞天唐封為南鎮吳越春秋云禹巡)
(越大會計治國之道更名茅山為會計亦曰苗山也圖贊曰禹徂會稽爰朝羣臣不虔是討乃戮長人玉匱表)
(夏玄石勒秦)其上多金玉(任臣案王十朋會稽賦苗山金玉)其下多砆石(郭曰)
(砆武夫石似玉今長沙臨湘出之赤地白文色蘢葱不分明任臣案砆石水經注作玦石)勺水出
焉而南流注于溴(郭曰音鵙于任臣案勺水水經注作夕水注溴水經注作注于湖)
又東五百里曰山無草木多沙石溴水(郭曰一作浿)出焉
而南流注于列塗
又東五百里曰僕勾(郭曰一作夕)之山其上多金玉其下多
草木無鳥獸無水
又東五百里曰咸陰之山無草木無水
又東四百里曰洵山(郭曰一作旬)其陽多金其陰多玉有獸
焉其狀如羊而無口不可殺也(郭曰稟氣自然自任臣案王氏釋義曰人至)
(物未有無口繼之曰不可殺為其不成物也)其名曰䍺(郭曰音還或音患則任臣案獸經曰蟨)
(比肩䍺則無口事物紺珠云䍺如羊無口黑色孫愐唐韻曰䍺獸名似羊黑色無口不可殺也又作&KR0008;圖贊曰)
(有獸無口其名曰䍺害氣不入厥體無間至理之盡出乎自然)洵水出焉(郭曰音詢)而南流
注于閼之澤(郭曰音遏)其中多芘蠃(郭曰紫色螺也色任臣案楊慎補注螺白磨)
(之則紫文生)
又東四百里曰虖勺之山其上多梓柟(郭曰梓山楸也柟大木葉似桑)
(今作楠音南爾雅以為柟者任臣案梓有數種木理白者為梓赤者為楸楸之小為榎梓之美者為椅尸子)
(曰荆有長松文椅又有鼠梓一名楰亦楸屬詩曰北山有楰蓋指此也柟木其樹直上若幢蓋之狀生南方黔)
(蜀尤多)其下多荆杞(郭曰杞柏杞也子赤蔓任臣案荆有紫荆白荆金荆牡荆荆之名蘇頌)
(云有青白二種青者為荆白者為楛春秋運斗樞云玉衡星散而為荆杞一名苦杞其根名地骨皮爾雅云杞)
(枸檵小雅云集于苞杞即枸杞也或曰無刺者為荆杞有刺者為枸杞)滂水出焉(郭曰音滂沱之)
(滂)而東流注于海
又東五百里曰區吳之山無草木多砂石鹿水出焉而
南流注于滂水
又東五百里曰鹿吳之山上無草木多金石澤更之水
出焉而南流注于滂水水有獸焉名曰蠱雕(郭曰蠱或作纂任)
(臣案圖贊曰纂雕有角聲若兒號駢雅云蠱雕如雕而戴角事物紺珠云蠱雕如豹鳥喙一角音如嬰兒)其
狀如雕而有角(郭曰雕似鷹而大尾長翅獸任臣案禽之似獸者駝蹄鳥飛生鳥之似禽者)
(鷹背犬蠱雕獸皆物𩔖絶異也)其音如嬰兒之音是食人
又東五百里曰漆吳之山無草木多博石(郭曰可以為博碁石)無
玉處于東海望丘山其光載出載入(郭曰神光之所潛耀)是惟日
次(郭曰是日景之所次舍十任臣案楊氏補注曰經載日月所出入之山凡數所蓋峰巒𨼆映壑谷層叠)
(所見然矣非必日月出沒定在是也曹孟德樂府日月之行若出其中孟郊終南山詩日月石上生幽谷視光)
(明即此意耳)凡南次二經之首自柜山至于漆吳之山凡十
七山七千二百里其神狀皆龍身而鳥首其祠毛用一
璧瘞糈用稌(郭曰稻穬也)
南次三經之首曰天虞之山其下多水不可以上
又東五百里曰禱過之山其上多金玉其下多犀兕(郭曰)
(犀似水牛猪頭庳脚脚似𧰼有三蹄大腹黑色三角一在頂上一在額上一在鼻上在鼻上者小而不墮食角)
(也好噉棘口中常灑血沬兕亦似水牛青色一角重三千斤任臣案圖贊云犀頭似猪形兼牛質角則併三)
(分身互出鼔鼻生風吐氣隘溢又云兕推壯獸似牛青黑力無不傾自焚以革皮充武備角助文德)多象
(郭曰象獸之最大者長鼻大者牙長一丈性妒不畜滛子任臣案象膽四時在四足象身備十二肖肉象皮)
(隨割隨合象牙聞雷發花皆物性之異者今荆巒山中亦有野象猶馬有野馬也又楚粤象皆青黑惟拂林大)
(食國乃多白象北戶錄云象一名伽耶圖贊曰象實魁梧體巨貌詭肉兼十牛目不踰豖望頭如尾動若丘徙)
有鳥焉其狀如鵁(郭曰鵁似鳬而小脚近尾音骹箭之骹)而白首三足(郭曰)
(或作手)人面其名曰瞿如(郭曰音劬鳥任臣案元覽云三足之有瞿鴽焉)其鳴
自號也泿水出焉(郭曰音銀城任臣案桑欽水經泿水出武陵鐔縣北界沅水谷注云泿)
(水東别逕番禺即此水也)而南流注于海其中有虎蛟(郭曰蛟似蛇四足龍屬)
(任臣案景純江賦水物怪錯則有虎蛟鉤蛇謂此也又述異記蛟龍𩔖眉交生故謂之蛟裴淵廣州記云蛟長)
(丈餘似蛇頸有白嬰尾有肉環梵書云蛟名宫毗羅蛟之屬復有蜃名蟂陸禋云蟂即蛟也其外更有蛇頭鼈)
(身者名吉弔龍身赤色有毒者名海薑皆龍種而蛟𩔖也)其狀魚身而蛇尾其音如
鴛鴦食者不腫可以已痔(任臣案拾遺記漢昭帝釣于渭水得白蛟命大官作鮓甚)
(美骨青而肉紫則蛟可食也圖贊曰瞿如三手厥狀似鵁魚身蛇尾是謂虎蛟)
又東五百里曰丹穴之山(任臣案爾雅岠齊州以南戴日為丹穴淮南云丹穴太蒙反踵)
(空同梁元帝集度青丘而跨丹穴盧柟賦南麗丹穴北馺空同皆謂此王海云通鳳穴以文軌襲龍庭以冠帶)
(又云流沙蟠木鳳穴龜林鳳穴即丹穴也)其上多金玉丹水出焉而南流注于渤
海(郭曰渤海海岸曲﨑頭也吕任臣案丹水金出冢嶺山酈道元云名高猪山也氏春秋堯有丹水之戰)
(以服南蠻又丹水南有丹崖山赬璧霞舉若紅雲秀天二岫更為殊觀)有鳥焉其狀如雞五
采而文名曰鳳皇首文曰德翼文曰義背文曰禮膺文曰
仁腹文曰信是鳥也飲食自然自歌自舞見則天下安寧
(郭曰漢時鳳鳥數出高五六尺五采莊周說鳳文字與此有異廣雅曰鳳雞頭燕頷蛇頸龜背魚尾雌曰皇雄)
(曰鳳四任臣案樂叶圖徵云五鳳皆五色為瑞者一為孽者其四皆似鳳並為妖一鷫鸘二發明三焦明四)
(幽昌元覽云鳳青曰鶡赤曰鶉黃曰焉白曰鷫紫曰鷟楊慎云西有鳻雀東有諫珂北有定甲南有錦駝皆竊)
(鳳形而似者也圖贊云鳳皇靈鳥實冠羽羣八𧰼其體五德其文羽翼來儀應我聖君天老說鳳云濯羽弱水)
(暮宿丹穴陸機七徵云拾朝陽之遺卵納丹穴之飛鳳安成王教云鶉火之禽不匿景于丹山顔延之詩聆龍)
(&KR0008;九淵聞鳳窺丹穴庾信宇文憲碑鳳沈丹穴龍亡黑陂又詩云丹穴更巢梧王勃乾元殿頌序桐珪作瑞鳳)
(毛曜丹穴之英魏徵邢國公墓誌渥洼龍種丹穴鳳雛吕吉父表云鳳生而五色悵丹穴之已遥周邦彦汴都)
(賦鸑鷟離丹穴而來集指此也)
又東五百里曰發爽(郭曰或作喪)之山無草木多水多白猿
(任臣案猿似猴而長臂列子貐變化為猨抱朴子猴八百歲變為猨王濟曰詢記云猿初生毛黑而雄老則變)
(黃轉雄為雌數百歲黃又為白也)汎水出焉而南流注于渤海
又東四百里至于旄山之尾其南有谷曰育遺(郭曰或作隧)
(任臣案盧柟泰宇賦訝育遺而洗幼海)多怪鳥(郭曰廣雅曰鵽離鷦朋爰居䲭雀皆怪鳥之屬也)
凱風自是出(郭曰凱風自南曰任臣案王叔齋籟記景風一曰凱風又薰風亦曰巨風起自赤)
(天之暑門從南方來圖贊曰育隧之谷爰含凱風青陽既謝氣應祝融炎風是扇以散鬱隆)
又東四百里至于非山之首其上多金玉無水其下多
蝮虫
又東五百里曰陽夾之山無草木多水
又東五百里曰灌湘之山上多木無草多怪鳥無獸(郭曰)
(一作灌湖射之山多任臣案釋義曰獸依草無草故無獸鳥依木多木故鳥堯夫謂鳥羽如木葉獸毛如草)
又東五百里曰雞山(任臣案劉會孟云雲南雞山乃八寶所出其瀾滄江即黑水張掖)
(亦有雞山見下注)其上多金其下多丹雘(郭曰雘赤色者或曰雘美丹也見尚書音)
(尺蠖之蠖材任臣案大傳云丹丘出丹雘周書若作梓惟其塗丹雘蓋赤石脂之𩔖)黑水出焉
而南流注于海(任臣案禹貢匯疏雍州黑水有六入禹貢者則寧夏之黑水地志云出張掖雞)
(山南流至燉煌蔡氏書傳云黑水出汾關山在雍西北今計其道里此似非張掖黑水也劉說為近之樊綽曰)
(西國之水入南海者四曰區江曰西洱河曰麗江曰瀰渃江麗江古黑水)其中有鱄魚(郭曰音團)
(扇之團鱄任臣案吕氏春秋魚之美者洞庭之或作&KR2159;江賦云蜦&KR2159;鱟蝞)其狀如鮒而彘
尾(任臣案集韻鱄魚似蛇而豕尾與此小異鮒鰿也)其音如豚見則天下大旱
又東四百里曰令丘之山無草木多火(任臣案即熒臺火井之屬又火)
(山軍其地鋤耘深入則有烈熖不妨耕植皆此𩔖也吳淑火賦行司爟之政令絶令丘之草木本此)其南
有谷焉曰中谷條風自是出(郭曰東北風為條風至出輕繫督逋留任臣案淮)
(南子云諸稽攝提條風之所出也)有鳥焉其狀如梟人面四目而有耳
其名曰顒(任臣案集韻作&KR0008;篇韻作&KR0008;或作&KR3037;又作顒顒雙名朱謀㙔異林云萬歷二十年顒鳥集)
(豫章城永寧寺高二尺許燕雀羣噪之是年五月至七月酷暑異常時朱國禎湧幢小品亦云萬歷壬辰顒鳥)
(集豫章人面四目有耳其年夏無雨田禾盡枯)其鳴自號也見則天下大旱(任臣)
(案圖贊曰顒鳥栖林鱄魚處淵俱為旱徵災延普天測之無象厥數惟玄顒郭音娛)
又東三百七十里曰侖者之山(郭曰音論說之論一音倫)其上多金
玉其下多青䨼有木焉其狀如穀而赤理其汗如漆其
味如飴食者不饑可以釋勞其名曰白䓘(郭曰或作睪蘇睪蘇一名)
(白䓘見廣雅音羔勞任臣案楊氏補注曰睪古臯字春秋繁露云臯蘇釋即此也荀子亦有睪芷之文睪臯)
(蘇也芷白芷也事物紺珠云白䓘如穀赤理汗如漆味甘駢雅曰白䓘睪蘇飴木也元覽云白䓘之汗如漆芑)
(木之汁如血詞林海錯引經云倫山有木其名曰白䓘乃䓘之譌也圖贊曰白䓘臯蘇其汗如飴食之辟榖味)
(有餘滋逍遥忘勞窮生盡期)可以血玉(郭曰血謂可用染玉作光彩任臣案談薈云海芋可變)
(金白䓘可血玉)
又東五百八十里曰禺槀之山(任臣案王本作禺膏)多怪獸多大
蛇
又東五百八十里曰南禺之山(任臣案郭子章曰今清海之屬有禺山)其
上多金玉其下多水有穴焉水春輒入夏乃出冬則閉
佐水出焉而東南流注于海有鳳皇鵷鶵(郭曰亦鳳屬任臣案莊)
(子南方之鳥鵷鶵相如上林賦云捷鵷鶵揜焦朋張衡南都賦鸞鸑鵷鶵翔其上)
凡南次三經之首自天虞之山以至南禺之山凡一十
四山六千五百三十里其人皆龍身而人面(任臣案王延夀夢賦)
(或龍形而似人注引此證之)其祠皆一白狗祈(郭曰祈請禱也)糈用稌
右南經之山志大小凡四十山萬六千三百八十里
山海經廣注卷一
