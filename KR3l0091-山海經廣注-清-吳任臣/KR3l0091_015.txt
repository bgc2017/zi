山海經廣注卷十五
仁和吴任臣注
大荒南經
南海之外赤水之西流沙之東(郭曰赤水出崑崙山流沙出鍾山也)有獸
左右有首名曰䟣踢(郭曰出&KR0008;名國黜惕兩音獸任臣案駢雅曰䟣惕屏蓬兩首也事)
(物紺珠云䟣踢左右有首又佩觿作跡踢續騷經作床踢皆此)有三青獸相并名曰雙
雙(郭曰言體合為一也公羊傳所云雙雙而俱至者盖謂此也任臣案獸經曰文文善呼雙雙善行駢志)
(云雙雙合體蛩蛩假足麟書曰雙雙俱来盂極是覆五侯鯖云雙雙在南海外三青獸合為一體駢雅曰流沙)
(之東三獸相并曰雙雙徐氏賓遠賦獸則摩伽招賢獨步雙雙又雙雙亦鳥名見讀書考定)
有阿山者南海之中有汜天之山赤水窮焉(郭曰流極于此山也)
(又任臣案離騷曰遵赤水而容與黃帝失玄珠于赤水皆此水也)赤水之東有蒼梧之
野舜與叔均之所葬也(郭曰叔均商均也舜廵狩死于蒼梧而葬之商均因留死亦葬)
(焉基今在九疑之中卒任臣案顧起元說略曰孟子舜生于諸馮遷于負夏于鳴條諸馮負夏鳴條皆在河)
(南北故葬于紀所謂紀市也今帝墓在安邑而安邑有鳴條陌去紀才兩舍竹書郡國志等皆言帝葬蒼梧則)
(自漢失之禮記是也至鄭康成遂以鳴條為南蠻之地大荒南經云蒼梧之野舜子叔均之所葬九疑山記亦)
(謂商均窆其隂豈非商均徙此因葬之後世遂以為虞帝墳耶若海内經云舜之所葬在長沙零陵界中後人)
(所增長沙零陵名出秦漢非古明也又困學記聞其說與顧𩔖見海内南經注此云舜與叔均所葬而顧云)
(舜子叔均所葬豈别有古本)爰有文貝(郭曰即紫貝也)離俞(郭曰即離朱)&KR0008;久(郭曰)
(即鵂鶹也時任臣案博物志鵂鶹鸛鵲其抱以䀨李珍曰鴞鵩鵂鶹梟皆惡鳥也)鷹賈(郭曰賈亦鷹属)
(馬任臣案莊子有雅賈融亦曰賈烏烏𩔖也)委維(郭曰即委蛇也)熊羆象虎豹狼(任臣)
(案爾雅狼牡貛北其子獥)視肉
有滎山滎水出焉黑水之南有玄蛇食麈(郭曰今南方蚺蛇吞鹿亦)
(此𩔖沅任臣案方輿勝覽云鱗蛇出安南雲南鎮康州臨安江盂養諸處長丈餘有四足黃黑鱗二色能食)
(麋鹿即斯𩔖也)
有巫山者西有黃鳥帝藥八齋(郭曰天帝神仙藥在此也任臣案真行子云)
(禹駐巫山之下大風卒至遇雲華夫人拜而求助淮南云巫山之上順風縦火膏夏紫芝與蕭艾俱死即此山)
(也郭子章曰巫咸以鴻術為帝堯醫師生為上公死為貴神封于斯山因名巫山)黃鳥于巫山
司此玄蛇(郭曰言主之也)
大荒之中有不庭之山滎水窮焉有人三身帝俊妻娥
皇生此三身之國(郭曰盖後裔所出也與任臣案海内經帝俊生三身是也海外西經者)
(殊)姚姓黍食使四鳥(郭曰姚舜姓也也任臣案楊慎云黍食言猶火食他如盈民之國)
(於姓黍食不死之國阿姓甘木是食蜮民之國桑姓食黍焦僥之國幾姓嘉榖是食又有鼬姓之國食黍大荒)
(北經則有毛民之國依姓食黍儋耳之國任姓食榖明不與之國烈姓食黍深目之國朌姓食魚魚山威姓食)
(黍苗民釐姓食肉殊方豈有姓哉盖禹錫土姓而覃及四表也書所謂聲教訖四海此亦可証今南蠻人有合)
(國同一姓者其遺俗乎其曰食木葉食魚食木實王制所云不火食者也)有淵四方四隅皆
達(郭曰言淵四角皆旁通也)北屬黑水南屬大荒(郭曰属猶連也)北旁名曰
少和之淵南旁名曰從淵(郭曰音騘馬之騘&KR0008;任臣案古音略引此作淵)舜
之所浴也(郭曰言舜嘗在此中澡浴也)
又有成山甘水窮焉(郭曰甘水出甘山極此中也西任臣案郭義恭廣志曰甘水在域)
(之東名曰新陶水水甘故曰甘水又名新頭河)有季禺之國顓頊之子食黍(郭曰)
(言此國人顓頊之裔子也)有羽民之國其民皆生毛羽(任臣案羸蟲錄羽民國在)
(海東南崖巘間有人長頬烏喙赤目白首生毛羽似人而卵生是與卵民本一國也栝地圖曰羽民有羽飛不)
(遠去九疑四萬二千里歸蔵啓筮曰金水之子其名曰羽蒙乃羽民是生百鳥金樓子云舜時貫胷羽民皆至)
(路史餘論云舜九載羽民獻火浣布冠編舜時羽民庭裸國大人反踵咸被其澤劉鳳雜爼曰毛人羽民之黨)
有卵民之國其民皆生卵(郭曰即卵生也又任臣案中國徐偃亦卵生搜神記高)
(麗之先夫餘王常得河伯女感日光而孕生一卵一男子破殼而出名曰朱蒙平攘錄云五鳳元年朝鮮有蘇)
(伐公者得大卵于蘿林有嬰兒剖卵而出長有聖德六村異之立為西於方言君也廣志繹云黎人之先雷挕)
(一蛇卵中為女子是生黎人故云黎姥之山賢愚經云毘舍離懷袵生三十二卵卵中各出一兒勇健非凡玄)
(應錄曰世羅優波世羅二比丘從鶴卵生又彌伽羅母生三十二子般遮羅生五百子皆卵生)
大荒之中有不姜之山黑水窮焉(郭曰黑水出崑崙山任臣案萬水皆清)
(斯水獨黑今雲南闌滄江是古黑水也柳宗元天對曰黑水盈盈窮于不姜)又有賈山汔水
出焉又有言山又有登備之山(郭曰即登葆山群巫所從上下者也)有恝
恝之山(郭曰音如劵契之契)又有蒲山澧(郭曰音禮)水出焉又有隗山
(郭曰音如隗囂之隗)其西有丹其東有玉又南有山漂水出焉(郭曰)
(音票)有尾山有翠山(郭曰言此山有翠鳥也鳥任臣案劉會孟云周時有國獻青疑是此鳥)
有盈民之國於姓黍食又有人方食木葉
有不死之國阿姓甘木是食(郭曰甘木即不死樹食之不老任臣案劉會孟云)
(祖州海島産不死草一株可活一人盧柟蠛蠓集云瓊琬不死之芝玿岩返魂之樹)
大荒之中有山名曰去痓南極果北不成去痓果(郭曰音如)
(風痓之痓未詳者任臣案皆山名二合三合語也王崇慶釋義謂去痓去志也去志不果知進而不知退也)
(以為寓言謬矣)
南海渚中有神人面珥兩青蛇踐兩赤蛇曰不廷胡余
(郭曰一神名耳續任臣案宛委餘編作不返胡余通考廷亦作返)有神名曰因因乎南
方曰因乎夸風曰乎民(郭曰亦有二名)處南極以出入風
有襄山又有重隂之山有人食獸曰季釐帝俊生季釐
(任臣案舜生商均季釐又庶子七人)故曰季釐之國有緡淵(郭曰音昏史任臣案路)
(季釐封于緡後為夏桀所克國名記云今濟之金鄉未審是非)少昊生倍伐倍伐降處
緡淵(任臣案路史少昊元妃生倍伐降處緡淵既封蔑為蔑氏又國名記少昊後有倍國注云倍伐倍宜)
(國也蔑姓夏滅之)有水四方名曰俊壇(郭曰水狀似土壇因名舜壇也)
有臷民之國(郭曰為人黃色)帝舜生無淫(任臣案無淫疑即胡公世不淫也然胡公)
(曾未處南荒意其苖裔别有分支云)降臷處是謂巫臷民(任臣案陳一中曰帝俈之後有)
(龍氏巫人封巫為巫氏生臷民)巫臷民朌姓食榖不績不經服也(郭曰言自)
(然有布帛也)不稼不穡食也(郭曰言五榖自生也種之為稼收之為穡)爰有歌舞
之鳥鸞鳥自歌鳳鳥自舞爰有百獸相群爰處百榖所
聚
大荒之中有山名曰融天海水南入焉有人曰鑿齒羿
殺之(郭曰射殺之也人任臣案服虔云鑿齒齒長五尺以鑿食釋義曰羿殺鑿齒重出)
有蜮山者有蜮民之國(郭曰音惑)桑姓食黍射蜮是食(郭曰蜮短)
(狐也似鼈含沙射人中之則病死此山出之亦以名云任臣案陸璣云蜮一名射影孫思邈云一名射工玄)
(中記謂之水狐蟲酉陽雜爼謂之抱搶五行傳曰南方淫惑之氣所生故謂之蜮詩云如鬼如蜮楚辭曰魂兮)
(無南蜮傷躬只又南中有鬼彈沙蝨二種毒亦等于含沙)有人方扞弓射黃蛇(郭曰扞挽)
(也音汗)名曰蜮人
有宋山者有赤蛇名曰育蛇有木生山上名曰楓木楓
木蚩尤所棄其桎梏(郭曰蚩尤為黃帝所得械而殺之已摘棄其械化而為樹也任臣)
(案王瓘軒轅本紀云黃帝殺蚩尤于黎山之丘擲其械于大荒之中化為楓木之林又齊丘化書老楓化為羽)
(人任昉述異記南中有楓子鬼木之老者為人形即嶺南所謂楓人也然則楓亦善變之物哉梁元帝集云斬)
(長翟于駒門挫蚩尤于楓木本此)是謂楓木(郭曰即今楓香樹)有人方齒虎尾
名曰祖狀之尸(郭曰音如柤黎之柤)
有小人名曰焦僥之國(郭曰皆長三尺僥任臣案說文云西南僰人焦从人盖在坤)
(地頗有順理之性)幾姓嘉榖是食
大荒之中有山名㱙塗之山(郭曰音朽作任臣案升庵外集㱙塗)青水
窮焉(郭曰青水出崑崙姜任臣案楊慎曰山海經汜天之山赤水窮焉不之山黑水窮焉㱙塗之山青)
(水窮焉白水之山白水窮焉不庭之山滎水窮焉伐山甘水窮焉則衆流各有窮處至此即化氣而升也)有
雲雨之山有水名曰欒禹攻雲雨(郭曰攻謂槎伐其林木任臣案劉鳳雜)
(爼云禹攻雲雨伐其樹木)有赤石焉生欒(郭曰言山有精靈復變生此木于赤石之上)黃
木赤枝青葉群帝焉取藥(郭曰言樹花實皆為神藥)
有國曰顓頊生伯服(任臣案世本云顓頊生偁偁字伯服)食黍有鼬姓之
國(郭曰音如橘柚之橘)有苕山又有宗山又有姓山又有壑山又
有陳州山又有東州山又有白水山白水出焉而生白
淵昆吾之師所浴也(郭曰昆吾古王者號音義曰昆吾山名谿水内出善金二文有異莫)
(知所辨測)有人名曰張弘在海上捕魚海中有張弘之國(郭曰)
(或曰即竒肱人疑非)食魚使四鳥有人焉鳥喙有翼方捕魚于海
大荒之中有人名曰驩頭(任臣案驩頭一作□兜古文尚書又作鴅吺)鯀妻
士敬(任臣案國名記學海俱作鯀妻士敬氏)士敬子曰炎融生驩頭(任臣案路)
(史縉雲氏帝鴻之胄也妻士敬氏曰炎融遺腹而生驩頭蛙螢子曰山海經鯀妻士敬士敬子曰炎融生驩頭)
(又曰顓頊生驩頭驩兜生三苗其文甚明路史考信于經取兜生苗而不取鯀生兜故推兜而納諸縉雲合士)
(敬炎融為一婦人而為縉雲之妻不可通左傳驩兜為帝鴻之子又推縉雲而納諸帝鴻凡以泥經文而左其)
(解故至此夫驩兜帝鴻之胄士敬之孫炎融之子而顓頊之出也鯀以其子妻士敬而生融以至兜鯀祖顓頊)
(是兜亦顓頊之出故曰顓頊生驩兜驩兜生三苗不然經顧自為枘鑿哉)驩頭人面鳥喙有
翼食海中魚杖翼而行(郭曰翅不可飛倚杖之用行而已任臣案神異經曰南方有)
(人人面鳥喙而有翼手足扶翼而行為人狼悪不畏風雨即此也又五音集韻云鴅瞗人面烏喙有翼不能飛)
(似語此也䳆音兜)維宜芑苣穋楊是食(郭曰管子說地所宜云其種穋䄫黑黍皆禾𩔖)
(也苣黑黍今字作禾旁起秬虬三音白任臣案爾雅芑白苗穋正韻音六前種後熟曰穋楊楊也嫩葉可食)
(老葉可作麵料)有驩頭之國(任臣案羅泌曰縉雲氏妻士敬氏曰炎融生驩頭驩頭者驩兜也弘)
(農有地名兜志為驩兜之都然意驩為國當如魯驩未必兜地其後竄之崇山則灃之慈利也有驩兜墓又嶺)
(外驩州圖經記以為其竄所樂史亦記驩州為所放處則去崇山遠矣)
帝堯帝嚳帝舜葬於岳山(郭曰即秋山也)爰有文貝離俞&KR0008;久
鷹賈延維視肉熊羆虎豹朱木赤枝青華玄實有申山
者
大荒之中有山名曰天臺高山海水入焉
東南海之外甘水之間有羲和之國有女子名曰羲和
方日浴於甘淵(郭曰羲和盖天地始生主日月者也故啟筮曰空桑之蒼蒼八極之既張乃有)
(夫羲和是主日月職出入以為晦明又曰瞻彼上天一明一晦有夫羲和之子出于陽谷故堯因此而立羲和)
(之官以主四時其後世遂為此國作日月之象而掌之沐浴運轉之于甘水中以效其出入湯谷虞淵也所謂)
(世不失職耳)羲和者帝俊之妻(任臣案義和常義有&KR1101;氏)生十日(任臣案盧柟放)
(招賦俊妻甘淵十日嶤嶷謂此也宗籙子云遠裔&KR0616;&KR0616;附神明之後生日生月盖云生子各名以日月之數也)
有盖猶之山者其上有甘柤枝幹皆赤黃葉白華黑實
東又有甘華枝幹皆赤黃葉有青馬有赤馬(任臣案青馬驪赤馬)
(駵)名曰三騅(任臣案爾雅蒼白雜毛騅詩有騅有騅此則良馬之異名也疑非)有視肉
有小人名曰菌人(郭曰音如朝菌之菌肉任臣案抱朴子云芝有石芝木芝芝菌芝凡數)
(百種千歲蝙蝠萬歲蟾蜍山中見小人皆肉芝𩔖也南越志曰銀山有女樹天明時皆生嬰兒日出能行日沒)
(死日出復然事物紺珠云孩兒樹出大食國赤葉枝生小兒長六七寸見人則笑菌人疑即此又嶺海異聞注)
(香山有物如嬰孩而躶魚貫同行見人輒笑至地而滅泰泉黃佐目擊之又商人高氏見清遠縣山中有小兒)
(奔走儼如人形惟脇下多兩翅耳所說略同豈亦斯𩔖耶)有南𩔖之山爰有遺玉青
馬三錐視肉甘華百榖所在
山海經廣注卷十五
