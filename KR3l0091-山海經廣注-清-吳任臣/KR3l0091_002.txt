山海經廣注卷二
仁和吳任臣注
西山經
西山經華山之首曰錢來之山其上多松(任臣案松磥砢修聳其葉)
(有兩鬛五闕百木闕)(公也公字說曰闕栢為栢猶伯也故名)其下多洗石(郭曰)
(澡洗可以磢體去垢圿磢初兩反有任臣案楊慎闕垢之石今闕中之)有獸焉其狀
如羊而馬尾名曰羬羊(郭曰今大月氏國有大羊如驢而馬尾爾雅云羊六尺為羬謂)
(此羊也羬音針為任臣案尸子大羊為羬六尺李時珍注本草以羬羊羚羊誤矣說文麙山羊也大面細角)
(麙羬同圖贊云月氏之羊其𩔖在野厥高六尺尾赤如馬何以審之事見爾雅)其指可以已腊
(郭曰治體皴腊音昔)
西四十五里曰松果之山濩水出焉北流注于渭其中
多銅有鳥焉其名曰䳋渠(郭曰䳋音彤弓之形䳋任臣案楊慎𥙷注䳋音同渠即)
(&KR0008;渠南中通海縣有之名曰&KR1860;鷄舊注音彤謬又古音略云&KR1860;乃庸渠水鳥也廣韵作&KR0008;&KR0008;直音作&KR0008;□韻府)
(羣玉曰庸渠似鳬灰色雞脚一名草渠即今水雞明獻帝江漢賦&KR0008;&KR1445;之行且搖兮况兄弟之急難亦此也又)
(通志略引經作蜼梁蜼徒冬切)其狀如山雞黑身赤足可以已𦢊(郭曰謂皮)
(皺起也音叵駮反)
又西六十里曰太華之山(郭曰即西嶽華隂山也今在弘農華隂縣西南任臣案)
(爾雅華山為西山嶽白虎通華之為言穫也言萬物成熟可得獲也應劭風俗通華變也萬物成變由於西方)
(也河圖云華山君姓浩名鬱狩雲笈七籖云西嶽姓浩名元倉五嶽圖云西嶽姓姜名壘)削成而四
方(郭曰今山形上大下小峭峻也記任臣案張說途經華岳詩寒空𩔖削成李氏華山削成上四方顧其)
(中汙也)其高五千仞其廣十里(郭曰仞八尺也上有明星玉女持玉漿得上服之即)
(成仙道險僻不通時含神霧云者任臣案達奚珣華山賦序太華之山前成四面方直五千餘仞蓋岳之雄)
(也又辛氏三秦記華山在長安東三百里不知幾十里如半天之雲華山記云山頂有池生千葉蓮華因名華)
(山劉會孟闕今華隂縣最著者蓮花明星玉女三峰而仙掌崖日月闕蒼龍嶺皆竒境也謝華啟秀云華山之)
(上明星遠燭謂闕圖贊曰華嶽靈峻削成四方爰有神女是挹玉漿其誰遊之龍駕雲裳)鳥獸莫居
有蛇焉名曰肥&KR1414;(任臣案胡文煥圖作&KR0034;遺音廢駢雅肥遺肥&KR1414;皆毒蟲也)六足四
翼見則天下大旱(郭曰湯時此蛇見于陽山下復有肥遺蛇疑是同名任臣案成湯元祀)
(肥&KR1414;見于陽山後有七年之旱述異記曰肥遺西華山中有之見則大旱吴淑蛇闕或號肥遺旌忠廟碑驅伯)
(強兮逐肥&KR1414;宋濓文蜰&KR1414;一出而魚盡怖圖贊云肥遺為物闕鼓翼陽山以闕亢厲乘林既禱倏忽潛)
(逝今華山有肥&KR1414;穴土人謂之老君臍明末時大旱肥&KR1414;曾一見云)
又西八十里曰小華之山(郭曰即少華山)其木多荆把其獸多
㸲牛(郭曰今華隂山中多山牛山羊肉皆千斤牛即此牛也音昨任臣案㸲牛即犛牛見中山經注)
其隂多磬石(郭曰可以為樂石)其陽多㻬琈之玉(郭曰㻬琈玉名所未詳也)
(&KR0008;浮兩音以任臣案虞汝明闕闕梓為琴飾㻬琈寳玉即名日)(以瑶碧之韻㻬音)
(樗蒲之摴又楊氏玉名詁曰琈玉采也)鳥多赤鷩(郭曰赤鷩山雞之屬胸腹洞赤冠金皆黃頭綠)
(尾中有赤毛彩鮮明音作蔽或作鼈鷩任臣案爾雅翼云鷩一謂之&KR2599;蛦又謂之鵔鸃說文赤雉也此鳥闕)
(蛦好故曰&KR2599;山棲)可以禦火其草有萆荔(郭曰萆荔香草也蔽戾兩音任臣)
(案楊闕闕薜荔作)(荔也舊注音戾非六書索隱云山海經紺珠曰萆荔如韭而厚三月開紫碧)
(花五月結闕葹可合一名荔挺一名馬香)狀如烏韭而生于石上亦緣
木而生(郭曰烏韭在屋者曰昔邪在墻者曰垣衣云任臣案崔融瓦松賦昔邪今之瓦松也本草在)
(石曰烏韭在屋曰瓦松在墻曰土馬[騣-凶+(鬯-匕)]在山曰卷栢在水曰㶘)食之已心痛
又西八十里曰符禺之山(任臣案水經注作觀愚之山緯略引此作將遇之山)其
陽多銅(任臣案鶴頂新書云土得紫陽之氣而生綠綠二百年而生石銅始生于中管子上有陵石下)
(有赤銅)其隂多鐵(任臣案土宿本草云鐵受太陽之氣始生之初鹵石産焉一百五十年而成慈)
(石二百年孕而成鐵管子云上有赭下有鐵)其上有木焉名曰文莖其實如
棗可以已聾其草多條其狀如葵而赤華黃實如嬰兒
舌食之使人不惑符禺之水出焉(任臣案水經注作符愚之水)而北
流注于渭其獸多葱聾其狀如羊而赤鬛(任臣案駢雅曰羊之異者)
(一角謂之䍶䍶赤鬛謂之葱聾一角而神謂之觟䚦事物紺珠曰葱聾如羊黑首赤鬛)其鳥多鴖
(郭曰音旻)其狀如翠而赤喙(郭曰翠似燕而紺色也)可以禦火(郭曰畜之辟火)
(災也愈任臣案圖贊曰䳋渠已殃赤鷩辟火文莖聾是則嘉果鴖亦衛災厥形唯麼)
又西六十里曰石脆之山其木多㯶柟(郭曰㯶樹高三丈許無枝條葉)
(大而員枝生梢頭實皮相褁上行一皮者為一節可以為繩一名栟閭音馬[騣-凶+(鬯-匕)]之[騣-凶+(鬯-匕)]任臣案㯶有兩種一種)
(有皮絲可作繩一種小而無絲葉可作帚通志略以為王篲非也)其草多條其狀如韭
而白華黑實食之已疥其陽多&KR0008;琈之玉其陰多銅灌
水出焉(任臣案水經注小赤水出石脆之山即灌水也)而北流注于禺水其中
有流赭(郭曰赭赤土)以塗牛馬無病(郭曰今人亦以朱塗牛角云以辟惡馬或作角)
(以任臣案圖贊曰沙則潛流亦有運赭于求鐵趨在其下蠲牛之癘作采于社)
又西七十里曰英山其上多杻橿(郭曰杻似棣而細葉一名土橿音紐橿木)
(中車材音姜正任臣案爾雅杻檍陸璣云杻葉似杏葉而尖白色皮赤為木多曲少直二月開花似練而細)
(蕊正白&KR1104;粲詩緝曰杻木今官園種之名曰萬歲或謂之牛筋或謂之檍材可為弓弩幹)其陰多鐵
其陽多赤金禺水出焉(任臣案水經注作愚水)北流注于招水(郭曰)
(音韶)其中多䰷魚(郭曰音同蚌蛤之蚌)其狀如鼈其音如羊(任臣案事物紺)
(珠曰蚌魚如龜魚尾二足音如羊又劉鳳雜俎作䰷魚)其陽多箭䉋(郭曰今漢中郡出䉋竹厚)
(裏而長節根深筍冬生地中人掘取食之䉋音媚任臣案廣雅箭䉋蓺也)其獸多㸲牛羬
羊有鳥焉其狀如鶉(任臣案鶉大如雞雛頭細而無尾毛有斑點性醇無常居有常匹隨)
(地而安莊子所謂聖人鶉居也其子曰&KR0008;初生謂之羅鶉至秋初謂之早秋中秋已後謂之白唐一物四名淮)
(南萬畢術云蝦蟇得瓜化為鶉交州記云南海黃魚九月變為鶉)黃身而赤喙其名曰
肥遺食之已癘(郭曰癘疫病也或曰惡創韓子曰癘人憐主任臣案癘一音賴劉會孟曰太)
(華山蛇明肥&KR1414;見則大旱英山鳥名肥遺食之巳厲美惡不嫌同名)可以殺蟲
又西五十二里曰竹山其上多喬木(郭曰枝上竦者音橋)其陰多
鐵有草焉其名曰黃雚其狀如樗其葉如麻白華而赤
實其狀如赭(郭曰紫赤色)浴之已疥又可以已胕(郭曰治胕腫也音符)
竹水出焉北流注于渭其陽多竹箭(郭曰箭篠也稽任臣案爾雅會之)
(竹箭禹貢篠簜既敷注云篠竹箭也)多蒼玉(任臣案于闐采玉之地有綠玉河白玉河烏玉河太平御)
(覽載交州出白玉夫餘出赤玉挹婁出青玉大秦出菜玉西蜀出黑玉並不言蒼玉然周禮有蒼璧禮天之文)
(意即青玉𩔖也)丹水出焉(郭曰今所在有丹水)東南流注于洛水其中多
水玉多人魚(郭曰如䱱魚四脚長任臣案異物志異魚圖皆云人魚似人三尺有髮不可食是)
(同名異𩔖者也)有獸焉其狀如䐁而白毛大如笄而黑端(郭曰笄簪)
(屬)名曰毫彘(郭曰狟猪也夾髀有麄毫長數尺能以脊上毫射物亦自謂牝牡狟或作猳吳楚呼)
(為鸞猪亦此𩔖也志任臣案楊雄長楊賦搤熊羆拖毫猪注一名帚獂通略謂之山猪唐本草謂之嵩豬亦)
(謂之豲&KR3587;或謂之貆豬星禽云壁水&KR3587;毫豬也圖贊曰剛鬛之族號曰豪狢毛如攢錐中有激矢厥體兼資自)
(為牝牡又張師正倦游錄南海有泡魚大如斗身有棘刺能化毫豬巽為魚坎為豕豈巽變坎乎理或然也)
又西百二十里曰浮山(任臣案成都平陽澤州高州𤾂城豪州廣陵松江皆有浮山是)
(異地而同名者)多盼木(郭曰音美目盻兮之盻)枳葉而無傷(郭曰枳刺針也能傷人故)
(名云)木蟲居之(郭曰在樹之中其任臣案劉會孟云桂蠧在木之中味甚美尉佗所貢)有草
焉名曰薰(郭曰音訓)草(任臣案左傳一薰一蕕魏略曰大秦山出熏草成公綏宣清賦哀熏草之)
(見焚南越志云土人名燕草即今零陵香也嵇含草木狀云薰草出南海葉如麻兩兩相對其氣如蘼蕪可以)
(止厲)麻葉而方莖赤華而黑實(任臣案屈子天問靡䓑九衢枲華安居柳子天對有)
(䓑九岐厥圖以詭浮山孰産赤華伊枲蓋指此)臭如蘼蕪(郭曰蘼蕪香草易曰其臭如蘭眉無兩音)
(薇任臣案爾雅作蘼蕪疏云芎藭苗也一名蘄茝一名蕪一名江蘺淮南子曰似蛇牀古詩上山采蘼蕪言)
(拾香草也)佩之可以已癘
又西七十里曰羭次之山(郭曰音臾次任臣案即榆山)漆水出焉(郭曰)
(今漆水出岐山程任臣案水經注漆水出扶風杜陽俞山東北入于渭大昌雍錄曰雍境漆水凡四出而實)
(三派雍州富平縣石川河一也邠州新平縣漆水二也鳳翔府普洱縣漆水三也鄭白渠亦名沮漆四也四水)
(之中唯石川河當為禹貢漆沮而綿詩之謂白土漆沮者在岐不在邠也)北流注于渭其上
多棫橿(郭曰棫白桵也音域即任臣案詩大雅芃芃棫樸陸機曰三蒼說棫柞也其材理全白無赤)
(心者謂之白桵可為車輻今人謂之白梂或曰柘爾雅疏桵小木叢生有刺實如耳璫紫赤可啖二說不同未)
(知孰是)其下多竹箭其隂多赤銅其陽多嬰垣之玉(郭曰垣或)
(作短或作根或作埋傳寫謬錯未可得詳任臣案駢雅曰嬰垣㻬琈美玉也)有獸焉其狀如
禺而長臂善投其名曰囂(郭曰亦在畏獸畫中似獮猴投擲也任臣案圖贊曰浴)
(疾之草厥子赭赤肥遺似鶉其肉已疫囂獸長臂為物好擲)有鳥焉其狀如梟人面
而一足曰橐&KR1446;(郭曰音肥人任臣案駢雅曰橐&KR1446;瞿如&KR1829;&KR2061;鳬徯面鳥也圖贊曰有鳥人面)
(一脚孤立性與時反冬出夏蟄帶其羽毛迅雷不入又孫愐唐韵云&KR0034;土精也似鴈一足黃色廣州志獨足鳥)
(一名山蕭鳥大如鵠其色蒼其聲自呼臨海志云獨足鳥文身赤口晝伏夜飛將雨轉鳴即孔子所謂商羊也)
(河圖曰鳥一足名獨立見則主勇強南史陳之將亡有鳥一足集其殿庭以觜畫地成文凡此皆一足鳥亦橐)
(&KR1446;𩔖)冬見夏蟄(任臣案釋義曰純陽之氣冬則出夏則藏耳若蟄而非蟄也)服之不畏
雷(郭曰著其毛羽令人不畏天雷也或作災)
又西百五十里曰時山無草木逐(郭曰或作遂)水出焉北流
注于渭其中多水玉
又西百七十里曰南山(任臣案劉氏云南山今按長安藍田鄠縣界)上多丹
粟丹水出焉北流注于渭獸多猛豹(郭曰猛豹似熊而小毛淺有光澤能)
(食蛇食銅鐵出蜀中豹或作虎)鳥多尸鳩(郭曰尸鳩布穀𩔖也或曰鶘鸇也鳩或作丘任臣案爾)
(雅鳲鳩鴶鵴陸璣云一名擊穀嚴粲云一名桑鳩仲春鷹所化為鳩也山隂陸氏曰一名摶黍江東呼為郭公)
(又為穫榖)
又西百八十里曰大時之山(任臣案上有時山此名大時山猶地志中射的山有)
(大射的山勞山有大勞山)上多穀柞(郭曰柞櫟亦任臣案又鑿子木名柞)下多杻橿
隂多銀陽多白玉涔水出焉(郭曰音潛酈任臣案涔水今出旱山道元云涔水)
(即黃水也)北流注于渭清水出焉南流注于漢水(郭曰今河内修武縣)
(縣北黑山亦出清水)
又西三百二十里曰嶓冢之山(郭曰今在武都氐道縣南嶓音波任臣案括)
(地象曰嶓冡上為狼星常璩華陽國志西岷嶓冡地稱天府漢中記云嶓冡以東水皆東流嶓冡以西水皆西)
(流又嶓冡有二一在天水一在漢中寧羌漢水所出)漢水出焉而東流注于沔(郭曰)
(至江夏安陸縣江即沔水)囂水出焉北流注于陽水(郭曰或作陽)其上多
桃枝(任臣案桃枝今名桃竹實心多節可以為杖又可為簟裴氏廣州記有桃竹魏志倭國有桃枝竹圖)
(贊曰嶓冡美竹厥號桃枝叢薄幽藹從容鬱猗簟以安寢杖以扶危)鈎端(郭曰鈎端桃枝屬任臣案鈎)
(端藤也其色紅可以束物)獸多犀兕熊羆(郭曰羆似熊而黃白色猛憨能拔樹一云長頭高脚)
(熊任臣案李時珍曰熊羆魋三種一𩔖也如豕色黑者也大而色黃白者羆也小而色黃赤者魋也羅良願)
(云熊有豬熊形如豕而馬熊形如馬)鳥多白翰(郭曰白翰白鵫也亦名鵫雉又曰白雉)赤鷩
有草焉其葉如蕙(郭曰蕙香草蘭屬也或以為薰葉失之音惠任臣案蕙草即零陵香也)
(亦謂之薰草離騷云余既滋蘭之九畹兮又樹蕙之百畮又云既替余以蕙纕兮又申之以攬茝蓋蘭為蘭草)
(蕙為薰葉也張揖廣雅云鹵薰也其葉謂之蕙廣志云蕙草綠葉紫花魏武以為香燒之葉可代香非今之蘭)
(審矣鄭樵曰蕙即零陵香後人因不識蘭草蘭花原為二種遂以一榦一花者為蘭一榦數花者為蕙號曰蕙)
(蘭朱子楚詞辨證曰今蘭蕙但花香而葉乃無氣質弱易萎之可刈佩必非古人所指然則今似茅而花有兩)
(種者非古蘭蕙明甚郭謂蕙非薰葉其亦誤以蕙蘭為蕙草歟)其本如桔梗(郭曰本根也任臣)
(案桔梗似薺苨一名利如一名符扈一名房圖國策云今求柴葫桔梗于沮澤則累世不得一焉及之睪黍梁)
(父之隂則郄車而載耳)黑華而不實名曰蓇蓉(任臣案河圖括地象云嶓冡山上有)
(異花草名骨容食之無子楊慎𥙷注曰今名花骨空凌霄花之𩔖黃氏紺珠亦云花蓇空出嶓&KR1815;山服之無子)
(又爾雅釋草花而不實謂之蓇)食之使人無子
又西三百五十里曰天帝之山上多㯶柟下多菅蕙(郭曰)
(菅茅𩔖也)有獸焉其狀如狗名曰谿(郭曰或作谷)邊(郭曰或作遺)席其
皮者不蠱(任臣案熊氏冀越集木狗形如黑狗能登木其皮可為衣褥能運動血氣李時珍本草云)
(川西有玄豹大如狗黑色尾亦如狗其皮作裘褥甚暖疑即谿邊𩔖也事物紺珠云谿邊如狗席其皮辟蠱蠱)
(腹病或云蛇蠱金蠶蠱之𩔖)有鳥焉其狀如鶉黑文而赤翁(郭曰翁頭下毛)
(音汲甕之甕)名曰櫟(郭曰音沙礫之礫)食之已痔(任臣案讀書考定曰肥遺巳癘雷櫟)
(巳痔事物紺珠亦曰雷櫟巳痔數斯巳癭圖贊曰有華無實蓇容之樹谿邊𩔖狗皮厭不蠱黑文赤翁鳥愈𨼆)
(痔)有草焉其狀如葵其臭如蘼蕪名曰杜衡(郭曰香草也任臣)
(案爾雅杜土鹵離騷雜杜衡與芳芷博物志云杜衡亂細辛故一名土細辛又其葉如馬蹄俗名馬蹄香經謂)
(可以走馬亦因其性以為用也杜若亦名杜衡别錄所謂杜蓮廣雅所謂楚衡者也其𩔖自别後人多不辨)
可以走馬(郭曰帶之令人便馬或曰馬得之而徤走須任馬案圖贊曰狌狌犇人杜衡走馬理固)
(因體亦有假足駿在感安事御者)食之已癭
西南三百八十里曰皋塗之山薔(郭曰音色或作蕢又作葍)水出焉
西流注于諸資之水塗水出焉(任臣案今榆次縣有大涂水小涂水)南流
注于集獲之水其陽多丹粟其隂多銀黃金(任臣案銀黃楊慎以)
(為即黃銀也銀黃漢代用以為佩唐太宗常賜房元齡黃銀帶又虞世南書夫子廟碑太宗賜之王羲之黃銀)
(印一枚北史辛公義為牟州刺史山産黃銀獲之以獻春秋運斗樞云人君秉金德而生則黃銀見熊太古冀)
(越集云黃銀絶少道家言鬼神畏之方勺泊宅編云黃銀出蜀中與金無異但上石則白色丹霞子曰丹砂伏)
(火化為黃銀能重能輕能神能靈程氏演繁露云銀黃主辟邪元覽云黃銀辟鬼金剛石辟惡毒或云鍮石𩔖)
(也非是庾信羽調曲山不藏於紫玉地不愛于黃銀一云銀與黃金二物)其上多桂木(任臣案范)
(成大桂海志云凡木葉心皆一縱理獨桂有兩道如圭形故字从圭爾雅謂之梫)有白石焉其
名曰礜可以毒鼠(郭曰今礜石殺鼠音豫蠶食之而肥任臣案本草經礜一名青分石一)
(名立志石一名固羊石又名鼠鄉以其能毒鼠也圖贊曰稟氣方殊舛錯理微礜石殺鼠蠶食而肥物性雖反)
(齊之一歸)有草焉其狀如槀茇(郭曰槀茇香草名任臣案茇音沛藁本也一鬼鄉别錄)
(謂之微莖)其葉如葵而赤背名曰無蓧可以毒鼠(任臣案元覽云無蓧)
(毒鼠葶䔭毒魚)有獸焉其狀如鹿而白尾馬足人手(郭曰前兩脚似人手)
而四角名曰&KR1649;如(郭曰音猳嬰之嬰鹿任臣案埤蒼云皋塗之山有獸如名曰&KR1649;如駢雅)
(曰鹿四角為&KR1649;如或作玃如廣雅曰西方有獸焉如鹿白尾馬足人手四角其名曰玃如亦作玃玃事物紺珠)
(曰玃玃狀如白鹿前兩脚似人手後兩脚似馬蹄圖贊曰&KR1649;如之獸鹿狀四觡馬足人手其尾則白貌兼三形)
(攀木緣石又司馬貞引經云鼻塗山有獸似鹿馬足人手四角名為蠗是古木異同也梅氏云蠗即㺟猱)有
鳥焉其狀如鴟(任臣案鴟似鷹而稍小尾如舵極善高翔𩔖有數種禽經云善摶者曰鷂竊玄)
(者曰鵰骨曰鶻暸曰鷂展曰鸇奪曰鵽又云鶻生三子一為鴟爾雅謂之茅鴟詩疏謂之雀鷹或謂之隼齊人)
(謂之擊正南謂之題肩)而人足名曰數斯(任臣案駢雅云周周大首鵹鶘數斯闕人足鳥)
(事物紺珠曰數斯如雉人足)食之已癭(郭曰或作癎)
又西百八十里曰黃山(郭曰今始平槐里縣有黃山上故有官漢惠帝所起疑非此)
(任臣案潘之恒黃海引此與徽州黃山為𩔖非是又濟南府南六十里亦有黃山與此同名)無草木
多竹箭昐水出焉(郭曰音美目盻兮之盻)西流注于赤水其中多
玉有獸焉其狀如牛而蒼黑大目其名曰&KR2261;(郭曰音敏任臣案)
(即牰犚牧犈之屬事物紺珠云&KR2261;蒼黑色大目)有鳥焉其狀如鴞(任臣案鴞大如鳩綠色張)
(華云鴞鵩鵂鶹一物也)青羽赤喙人舌能言名曰鸚䳇(郭曰鸚䳇舌似小兒)
(舌脚趾前後各兩扶南徼外出五色者亦有純赤白者大如鴈也任臣案說文鸚鵡能言鳥也爾雅翼曰其)
(足指前後各二特為羽族異故字从武又名鸚䳇吳志云鳥名鸚䳇未聞鸚父字說文嬰兒生不能言母教之)
(言已而能言以言此鳥之能言𩔖是也又鳥目下瞼眨上惟此鳥兩瞼俱動如人目内典謂之臊陀今秦中有)
(吉了聲差重濁亦鸚䳇𩔖元覽云鸚䳇人舌而語清吉了人耳而語濁圖贊曰鸚䳇慧鳥青羽赤喙四指中分)
(行則以觜自貽伊籠見幽坐趾)
又西二百里曰翠山其上多㯶柟其下多竹箭其陽多
黃金玉其隂多旄牛(見潘侯山注)麢麝(郭曰麢似羊而大角細食好在山崖間麝)
(似獐而小有香蠻任臣案爾雅麢大羊陶注本草云今出建平宜都諸中及西域王安石字說鹿則比𩔖而)
(環角外向以自防麢則獨棲懸一角以遠害可謂霛也故字从鹿从靈後人作羚星槎勝覽云阿丹國羚羊自)
(胷中至尾垂九塊名九尾羊又安南高石山出一角羚羊見寰宇志唐傳奕以羚羊角碎金剛石即麢羊也麝)
(脚似麕有香爾雅釋獸云麝父麕足字林云小鹿有香其足似麞故云麕足俗呼為香麞)其鳥多鸓
(郭曰音壘兩任臣案廣雅云鶹&KR0008;飛鸓也即此又字彙䴑鳥如鵲手四足可禦火音力追切睿宗江漢賦云)
(又有兩首之䴑以鸓為䴑未識所據)其狀如鵲赤黑而兩手四足(任臣案博物志)
(翠山鳥兩首四足可以禦火又五侯鯖云鸓鳥生翠山狀如鵲四足不云兩首疑誤也又釋書載其命鳥亦二)
(首一身)可以禦火(任臣案劉會孟曰鳥可禦火者多漢宫殿多以鳥名事物紺珠云鴖鸓䳅餘俱)
(辟火圖贊曰數斯人脚厥狀似鴟&KR2261;獸大眼有鳥名鸓兩頭四足翔若合飛)
又西二百五十里曰騩山(郭曰音巍一音隗囂之隗)是錞于西海(郭曰)
(錞猶堤埻也音章閏反)無草木多玉淒水出焉(郭曰或作浽)西流注于
海其中多采石黃金(郭曰采石石有彩色者今雌黃空青綠碧之屬任臣案楊慎補注)
(曰穆天子傳天子至于重&KR0008;氏之黑水爰有采石之山凡好石之器于是乎出又水經注若水傍有光珠之穴)
(其云采石山光珠穴者疑即今寳山寳井今多産寳石其品有紅刺紫刺軟紅硬紅酒黃祖母綠是即經之采石也)
(又李東璧本草亦云米石與寳石同碧者唐人謂之瑟瑟紅者宋人謂之靺鞨黃者名木難珠紫者名蠟子)
多丹粟
凡西經之首自錢來之山至于騩山凡十九山二千九
百五十七里華山冢也(郭曰冢者神鬼之所舍也舍任臣案漢志云東北神明之西)
(方神明之墓冡猶墓意)其祠之禮太牢(郭曰牛羊豕為太牢)羭山神也祠之
用燭(郭曰或作煬)齋百日以百犧(郭曰牲純色者為犧)瘞用百瑜(郭曰瑜亦)
(美玉名音臾)湯(郭曰或作温)其酒百樽(郭曰温酒令熱)嬰以百珪百璧(郭曰)
(嬰謂陳之以環祭也或曰嬰即古罌字謂盂也徐州云穆天子傳曰黃金之嬰之屬也)
其餘十七山之屬皆毛牷用一羊祠之(郭曰牷謂體全具也左傳曰牷)
(牲肥腯者也)燭者百草之未灰白蓆采等純之(郭曰純緣也五色純之等)
(差其文綵也周禮莞席紛純)
西次二經之首曰鈐山(郭曰音髠鉗之鉗或作冷又作塗任臣案劉氏云屬袁州誤)
其上多銅其下多玉其木多杻橿
西二百里曰泰(郭曰或作秦)冒之山其陽多金其隂多鐵浴
水出焉東流注于河其中多藻玉(郭曰藻玉玉有符彩者或作東音練)多
白蛇(郭曰水蛇)
又西一百七十里曰數歷之山(任臣案太平御覽引經作數歷)其上多
黃金其下多銀其木多杻橿其鳥多鸚䳇楚水出焉而
南流注于渭其中多白珠(郭曰今蜀郡平澤出青珠尸子曰水員折者有珠任臣)
(案左思蜀都賦青珠黃環是也)
又西百五十里曰高山其上多銀其下多青碧(郭曰碧亦玉𩔖)
(也今越巂會稽縣東山出碧)雄黃(郭曰晉太興三年高平郡界有山崩其中出數千斤雄黃)其木
多㯶其草多竹涇水出焉(郭曰音經)而東流注于渭(郭曰今涇水出)
(安定朝那縣西井頭山至京兆高陵縣入渭也涇任臣案一統志云涇河自平涼府西南白巖發源至州又)
(東南至邠州界又東北至西安府高陵縣界會于渭)其中多罄石(郭曰書曰泗濱浮磬是也任)
(臣案劉會孟云陜西耀州石可為磬故名磬玉山非泗濱浮磬也)青碧
西南三百里曰女牀之山(任臣案東京賦注女牀山在華隂西六百里)其陽
多赤銅其隂多石湼(郭曰即礬石也楚人名為湼石秦名為羽湼也本草經亦名曰湼石)
(也畫任臣案木草黑石脂一名石墨一名石湼南人謂之眉石礬石一名湼石又名羽澤二名原自不同且)
(礬石并無石湼之名以湼石為石湼是郭注之誤也李氏注本草于礬石條下仍引經文亦未察其謬耳又石)
(灰亦名石墨與此不同楊慎𥙷注曰石湼可以染黑色論語湼而不淄即此物也又可以書字謂之石墨上古)
(用漆書中古用石墨書今代用煙墨不知石墨為何物矣本草石湼一名玄丹又名黑丹孝經援神契曰王者)
(德至山陵而黑丹出文選東京賦黑丹流淄魏都賦墨井鹽池注云鄴西有墨井又宜陽縣有石墨山汧陽縣)
(有石墨洞贑州興國縣上洛山皆産石墨廣東始興縣小溪中亦産石黑水經注商州黃水北有黑山山石悉)
(黑此皆石湼也)其獸多虎豹犀兕有鳥焉其狀如翟而五彩文
(郭曰翟似雉而大長尾或作&KR2253;&KR2253;雕屬也)名曰鸞鳥見則天下安寧(郭曰舊說鸞似)
(鷄瑞鳥也周成王時西國獻之雞任臣案師曠禽經鸞瑞鳥一曰雞趣顧野王符瑞圖曰趣王者有德則見尚書)
(中候云周公歸政于成王太平制禮鸞鳥見禽蟲述曰鸞赤曰丹鳳青曰羽翔白曰化翼玄曰隂翥黃曰上符)
(亦名翳楚詞云駟至虬而乘翳是也張衡東京賦鳴女牀之鸞鳥舞丹穴之鳳皇駱賓王露布女牀鳴鳳韻歸)
(昌于帝梧李商𨼆詩女牀無樹不棲鸞顧起元幽思賦羞鷰羽之差池兮感女牀之文鸞指此圖贊曰鸞翔女)
(牀鳳出丹穴拊翼相和以應聖哲擊石靡詠韶音其絶)
又西二百里曰龍首之山(任臣案一統志山在應州牝山之南跨雲中三秦記曰長)
(六十里頭入于渭尾達樊川云昔有黑龍從山南出飲渭其行道因成土山故以名焉)其陽多黃
金其隂多鐵苕水出焉東南流注于涇水其中多美玉
又西二百里曰鹿臺之山(郭曰今在上郡遥任臣案今名麓臺山在平縣南四十)
(七里一名蒙山)其上多白玉其下多銀其獸多㸲牛羬羊白豪
(郭曰豪貆猪也)有鳥焉其狀如雄雞而人面名曰鳬徯其名自
呌也見則有兵(任臣案劉會孟曰鳥人面者非大美則大惡其美者頻伽大惡者鳬徯黃省曾)
(詩海内揚戈兵鳬徯下鹿臺謂此也)
西南二百里曰鳥危之山其陽多磬石(任臣案陳暘樂書曰少華之山)
(其隂多磬鳥危之山其陽多磬高山涇水出焉其中多磬則磬名所自固雖不一要之一適隂陽之和者泗濱)
(所貢浮磬其已蓋取其土少而水多聲和且潤也)其隂多檀(任臣案檀有黃白二種葉皆如槐與)
(梓榆莢蒾相似語云斫檀不諦得莢蒾莢蒾尚可得駁馬)楮(郭曰楮即榖木斑任臣案日華子曰皮者為)
(楮皮白者為榖李時珍云楚人呼乳為穀其木白汁如乳故以名之埤雅訓為惡誤矣陶𨼆居云即今構樹也)
(陸璣詩疏曰構幽州人謂之榖桑荆楊交廣謂之榖)其中多女牀(郭曰未詳釋任臣案王氏義)
(曰女牀疑草石𩔖)鳥危之水出焉西流注于赤水其中多丹粟
又西四百里曰小次之山其上多白玉其下多赤銅有
獸焉其狀如猿而白首赤足名曰朱厭(任臣案駢雅曰朱厭雍和騰猿)
(獑闕風母前兒皆猿屬也事物紺珠云朱厭如猿白身赤足)見則大兵(郭曰一作見則有兵起焉)
(一作見則為兵理任臣案圖贊曰鳬徯朱厭見則有兵𩔖異感同不虚行推之自然厥數難明)
又西三百里曰大次之山其陽多堊(郭曰堊似土色甚白音惡)其隂
多碧其獸多㸲牛麢羊
又西四百里曰薰吳之山無草木多金玉
又西四百里曰㕄陽之山(郭曰音旨)其木多㮨柟豫章(郭曰㮨似)
(松有刺細理音即豫章大木似楸葉冬夏青生七年而後復可知也任臣案張衡南都賦其木則檉松楔㮨)
(司馬相如賦云梗楠豫章顔注曰豫即沈木章即樟木二木生七年乃可分别觀此則豫即釣樟也通志略曰)
(釣樟亦樟𩔖爾雅所謂棆得疵是也又縣名豫章亦因此木名)其獸多犀兕虎犳(郭曰)
(犳音之藥反文任臣案字海云犳皮有虎文字彙云獸豹又音腰狀如狗而文首也)㸲牛
又西二百五十里曰衆獸之山其上多㻬琈之玉其下
多檀楮多黃金其獸多犀兕
又西五百里曰皇人之山其上多金玉其下多青雄黃
(郭曰即雄黃也或曰空青曾青之屬黃任臣案雄黃生山陽故名雄黃雌黃生山隂故名雌二義自别若為)
(雌黃不當復有青雄黃之名矣草頌云階州山中雄黃有青黑色而堅二名曰重黃青雄黃意即此也)皇
水出焉西流注于赤水其中多丹粟
又西三百里曰中皇之山其上多黃金其下多蕙棠(郭曰)
(彤棠之屬也蕙或作羔二任臣案或以為薰葉棠梨種)
又西三百五十里曰西皇之山其陽多金其隂多鐵其
獸多麋鹿㸲牛(郭曰麋大如小牛鹿屬牝任臣案麋牡闕牝麎其子䴠闕牡麚麀其子麛熊)
(氏禮記注曰鹿山獸屬陽情淫而遊山夏至得隂氣而解角從陽退之象麋澤獸屬隂情淫而遊澤冬至得陽)
(氣而解角從隂退之象)
又西三百五十里曰萊山其木多檀楮其鳥多羅羅是
食人(郭曰羅羅之鳥所未詳也羅任臣案宛委餘編曰鳥之雙名者藥山羅萊山作藥山誤)
凡西次二經之首自鈐山至于萊山凡十七山四千一
百四十里其十神者皆人面而馬身其七神皆人面牛
身四足而一臂操杖以行是為飛獸之神其祠之毛用
少牢(郭曰羊猪為少牢也)白菅為席其十輩(郭曰音背)神者其祠之毛
一雄雞鈐而不糈(郭曰鈐所用祭器名所未詳也或作思訓祈不糈祠不以米)毛采
(郭曰言用雄色雞也)
西次三經之首曰崇吾之山在河之南北望冢遂(郭曰山名)
南望䍃之澤(郭曰音遥)西望帝之摶獸之丘(郭曰摶或作簿)東望䗡
(郭曰音於然反)淵有木焉員葉而白柎(郭曰今江東人呼草木子房為柎音府一曰柎)
(花下鄂音丈夫字或作祔音符)赤華而黑理其實如枳(任臣案周禮橘逾淮而北為枳)
(又小者枳實大者枳殼)食之宜子孫有獸焉其狀如禺而文臂豹
虎(任臣案字有誤)而善投名曰舉父(郭曰或作夸父山任臣案本草豦音據建平有之大如)
(狗狀如猴黃黑色多髯鬛好奮頭舉石擲人即舉父也又有玃父亦豦𩔖徐氏蹇修賦云慜舉父之不量兮鷲)
(九鳥使安居)有鳥焉其狀如鳬(任臣案鳬似鴨而小長尾爾雅鸍沈鳬詩云鳬鷖在涇尸)
(子曰野鴨為鳬家鴨為鶩)而一翼一目相得乃飛名曰蠻蠻(郭曰比翼鳥也)
(色青赤不比不能飛爾雅作鶼鶼鳥也德任臣案逸書成王時巴人獻比翼鳥瑞應圖曰王者及高遠則比)
(翼鳥至管仲曰西海致比翼之鳥拾遺記成王時然丘國獻鳥狀如鵲而多力張華以為一青一赤在參嵎山)
(焦氏易林云比目附翼歡樂相得太微經曰有羽鶼鶼而或九騎與七驂博物志云崇丘山有鳥一足一翼一)
(目相得而飛名曰䖟見則吉良乘之夀千歲皆此鳥也晉俞益期與韓康伯牋林邑城外比翼鳥不比不飛鳥)
(名歸飛鳴聲自呼疑亦此也又韻會作&KR0008;&KR0008;通志略引經又作&KR0008;圖贊曰比翼之鳥似鳬青赤雖云一形氣同)
(體隔延頸離鳥翻飛合翮)見則天下大水
西北三百里曰長沙之山泚水出焉(郭曰音紫木任臣案水經泚有二)
(一出泚陽太湖山一出霍山東北非此)北流注于泑水(郭曰烏交反又音黝水色黑也)無
草木多青雄黃
又西北三百七十里曰不周之山(郭曰此山形有缺不周匝處因名云西北)
(不周風自此山出北任臣案淮南子崑崙虛旁有四百四十門其西北隅門開以納不周風又曰禺強不周)
(風之所生也拾遺記員嶠多大鵲高一丈銜不周之粟粟穗高三丈吕氏春秋粟之美者有不周之粟即此山)
北望諸毗之山臨彼嶽崇之山東望泑澤河水所潛也
其源渾渾泡泡(郭曰河南出崑崙潛行地下至葱嶺出于闐國復分流岐出合而東流注泑澤)
(已復潛行南出于積石山而為中國河也名泑澤即蒲澤一名蒲昌海廣三四百里其水停冬夏不增减去玉)
(門關三百餘里即河之重源所謂潛行也渾渾泡泡水濆涌之聲也衮咆二音)爰有嘉果其實
如桃其葉如棗黃華而赤柎食之不勞
又西北四百二十里曰峚山(郭曰峚音密作任臣案他書引此多密山)其
上多丹木員葉不赤莖黃華而赤實其味如飴(任臣案劉熙逸)
(雅餹之清者曰飴稠者曰餳揚雄方言謂之餦餭楚詞云粔籹蜜餌用餦餭)食之不饑(任臣案陶)
(潛讀山海經詩丹木生何許迺在峚山陽黃華復朱實食之奉命長)丹水出焉西流注于
稷澤(郭曰后稷神所馮因名云)其中多白玉是有玉膏其源沸沸湯
湯(郭曰玉膏涌出之貎也河圖玉版曰少室山其上有白玉膏一服即仙矣亦此𩔖也沸音拂任臣案玉)
(膏即玉髄或謂之玉液又謂之玉脂十洲記云瀛洲有玉膏名曰玉醴飲數升輒醉抱朴子云生玉之山有玉)
(膏流出鮮明如水精以無心草木和之須臾成水服之長生圖贊曰丹木煒華沸沸玉膏黃軒是服遂攀龍豪)
(渺然升遐羣下鳥號)黃帝是食是饗(郭曰所以得登龍于鼎湖而龍蛻也任臣案陶淵明詩)
(白玉凝素液瑾瑜發竒光豈伊君子寳見重我軒黃即此)是生玄玉(郭曰言玉膏中又出黑玉也)
(任臣案于闐國有烏玉河御覽云西蜀出黑玉王逸玉論云黑如純漆又高昌人謂玄玉為石瑿今謂之墨玉)
(皆此玉也孫興公賦云挹以玄玉之膏)玉膏所出以灌丹木(任臣案事𩔖賦玉膏灌丹)
(木之根金刀剖如何之實)丹木五歲五色乃清(郭曰言光鮮也搴任臣案吳淑木賦弱)
(水之九衢翫密山之五色)五味乃馨(郭曰言滋香也)黃帝乃取峚山之玉榮
(郭曰謂玉華也離騷曰懷琬琰之華英又曰登崑崙兮食玉英汲冢周書所謂苕華之玉任臣案穆天子傳)
(天子于是得玉策枝斯之英玉策即玉榮也注引山海經亦作玉策尸子曰龍泉有玉英梁任昉咏雪詩山經)
(陋密榮謂此也)而投之鍾山之陽(郭曰以為玉種玉任臣案潘氏黃海云峚山榮投之鍾)
(山之陽以為種闕)瑾瑜之玉為良(郭曰言最善也或作食覲臾兩音任臣)
(案圖贊曰鍾山之寳爰有玉華光彩流映氣如紅霞君子是佩象德閑邪)堅粟精密(郭曰說玉理也)
(禮記曰瑱密似粟粟或作栗玉有粟文所謂榖璧也璧任臣案陳氏禮書子不足于長人故璧瑑以榖是榖)
(非自然之文以此相証非是)濁澤有而光(郭曰濁謂潤厚)五色發作(郭曰言符彩互)
(映色王子靈符應曰赤如雞冠黃如蒸栗白如割肪黑如醇漆玉之符彩也)以和柔剛(郭曰言玉)
(協九德也)天地鬼神是食是饗(郭曰玉所以祈祭者言能動天地感鬼神)君子服
之以禦不祥(郭曰今徼外出金剛石石屬而似金有光彩可以刻玉外國人帶之云辟惡氣亦此)
(𩔖也)自峚山至于鍾山四百六十里其間盡澤也是多竒
鳥怪獸竒魚皆異物焉
又西北四百二十里曰鍾山(任臣案穆天子傳自密山以至鍾山四百六十里論)
(衡曰鍾山之上以玉抵鵲嚴忌哀時命云願至崑崙之玄圃也采鍾山之玉英嵇康琴賦徽以鍾山之玉即此)
(山也又應天府興國州皆有鍾山非此)其子曰鼓(郭曰此亦神名名之為鍾山之子耳其𩔖皆見)
(歸藏啟筮又任臣案事物紺珠作古續騷經鍾䰠附耳而舉佩注云謂鼓也)其狀如人面而
龍身(郭曰啟筮曰麗山之子青羽人面鳥身亦似此狀也任臣案三才圖會曰鍾山之子有神名曰鼓)
(其狀龍身而人面)是與欽䲹(郭曰音邳鳳任臣案王世貞欽䲹行云不知凰是欽䲹盧柟泰宇)
(賦云齒欽䲹而&KR0008;略玃顧起元詠懷詩瑶崕有大鳥其名為欽䲹本此)殺葆江于崑崙之
陽(郭曰葆或作祖見任臣案張衡思玄賦瞰瑶谿之赤岸兮弔祖江之劉陶潛讀山海經詩巨猾肆威暴)
(欽䲹違帝旨窫窳強能變祖江遂獨死皆以葆為祖也)帝乃戮之鍾山之東曰瑶
(郭曰音遥)崖欽䲹化為大鶚(郭曰鶚鵰屬也音鄂即任臣案禽經云王雎魚鷹也此詩謂)
(之雎鳩淮南子謂之沸波)其狀如雕而黑文白首赤喙而虎瓜其音
如晨鵠(郭曰鵠鶚屬猶云晨鳬耳說苑曰緤吠犬比奉晨鳬也)見則有大兵鼓亦
化為鵕鳥(郭曰音俊母任臣案劉會孟曰褒君化龍牛哀化虎黃化黿徐伯化魚何但欽䲹與鼓)
(又陶潛詩長枯固已劇鵕鶚豈足恃謂此也)其狀如䲭赤足而直喙黃文而
白首其音如鵠見即其邑大旱(郭曰穆天子傳云鍾山作春字音同耳穆天子)
(北升此山以望四野曰鍾山是唯天下之高山也百獸之所聚飛鳥之栖也爰有赤豹白虎白鳥青雕執犬羊)
(食豕鹿穆王五日觀于鍾山乃為銘迹于縣圃之上以詔後世任臣案圖贊曰欽䲹及鼓是殺祖江帝乃戮)
(之崑崙之東二子皆化矯翼亦同)
又西百八十里曰泰器之山觀水出焉西流注于流沙
是多文鰩魚(郭曰音遥狀任臣案吕氏春秋雚水之魚名曰鰩其若鯉而有翼常從西海飛遊)
(于東海左思賦云文鰩飛波而觸綸庾信集云文鰩夜觸翼似青鸞郭璞江賦鮫鰩鯩鰱酉陽襍俎云洞庭之)
(鮒灌水之鰩稽瑞錄云虬何以驂鰩何以蜚曹植七啟膾西海之飛鱗李善注以為文鰩也駢雅云文鰩長尺)
(許有翼函史物性志文鰩出南海名飛魚羣飛水上則大風又神異經言東南海中有温湖其中有鰩魚長八)
(尺不言能飛似别為一種)狀如鯉魚魚身而鳥翼蒼文而白首赤喙
常行西海遊于東海以夜飛(任臣案薛道衡詩杉樹朝飛向洛陽文魚夜過歷吳)
(洲白氏六帖云獸為毛羣天馬潛而在水魚非羽族文鰩飛以排空事𩔖賦云夜飛常駭于文鰩)其音
如鸞雞(郭曰鸞雞鳥名未詳也或作樂任臣案鸞亦名雞趣疑即鸞也)其味酸甘食
之已狂(任臣案淮南子曰丘氣多狂)見則天下大穰(郭曰豐穰收熟也韓子曰穰歲)
(之秋閑任臣案圖贊曰見則邑穰厥名曰鰩經營二海矯翼霄唯味之竒寄厥伊庖又簡文詩鰩魚顯嘉瑞)
(謂此也)
又西三百二十里曰槐江之山丘時之水出焉而北流
注于泑水其中多蠃母(郭曰即䗱螺也螺任臣案螺之屬有珠螺鸚鵡梭子螺皆䗱)
(螺𩔖)其上多青雄黃多藏琅玕黃金玉(郭曰琅玕石似珠者藏猶𨼆也郎干)
(兩音說任臣案爾雅西北之美者有崑崙之璆琳琅玕許氏文云琅玕石似玉禹貢雍州厥貢琅玕孔安國)
(云石之似珠者荀子琅玕龍兹注亦云琅玕似珠又徐氏總龜曰琅玕生南海石崖間壯如筍質似玉西域記)
(天竺國出琅玕六抵珊瑚琅玕本是一𩔖生于海而赤者為珊瑚生于山而碧者為琅玕今回回出青珠與碧)
(龍相似即琅玕所作或曰左思蜀都賦青珠黃環蓋指琅玕子也又杜綰石譜載明州昌國有琅玕石生水中)
(初白而後微紫是水中亦有琅玕矣)其陽多丹粟其隂多采黃金銀實惟
帝之平圃(郭曰即玄圃也穆天子傳曰乃為銘迹于玄圃之上謂刊石紀功德如秦皇漢武之為者)
(也載任臣案王融曲水詩序懷平圃乃睠芳林)神英招司之(郭曰司主也招音韶)而狀
馬身而人面虎文而鳥翼徇于四海(郭曰徇謂周行也任臣案圖贊曰)
(槐江之山英招是主巡游四海撫翼雲儛實唯帝囿有謂玄圃)其音如榴(郭曰音留或作籀此所未)
(詳也)南望崑崙其光熊熊其氣魂魂(郭曰皆光氣炎盛相焜燿之貎)西望
大澤后稷所潛也(郭曰后稷生而靈智及其終化形遯此澤而為之神亦猶傳說騎箕尾也)
(炎任臣案后稷有二一為帝柱一為舜之臣棄)其中多玉其隂多榣木之有
若(郭曰榣木大木也言其上復生若木大木之竒靈者為若見尸子國語曰榣木不生花也任臣案楚詞)
(&KR1158;榣木之橝枝兮望閬風之板桐即榣木也楊氏補注云凡木大至百圍年歷千載皆有竒靈不獨扶桑得稱)
(若木耳尸子曰食若木者多為仁人圖贊曰榣唯靈樹爰生若木重根增駕流光旁燭食之靈化榮名仙錄古)
(音附錄曰山海經多榣木列子碧樹而冬生曰櫾蓋省作榣也未審是非)北望諸毗(郭曰山名)槐
鬼離侖居之(郭曰離侖其神名)鷹鸇之所宅也(郭曰鸇亦鴟屬也莊周曰䲭鴉)
(甘鼠穆天子傳云鍾山上有白鳥青鵰皆此族𩔖也)東望恒山四成(郭曰成亦重也爾雅云再)
(成曰英也)有窮鬼居之各在一搏(郭曰搏猶脅也言羣鬼各以𩔖聚處山四脅有窮其)
(總號耳搏一作摶文任臣案楊慎𥙷注云退之送窮實衍此也)爰有滛水其清洛洛
(郭曰水留下之貌也滛音遥也西任臣案陶潛讀山海經詩迢遞槐江嶺是謂玄圃丘南望崑墟光氣難與)
(儔亭亭明玕照落落清瑶流恨不及周穆託乘一來遊)有天神焉其狀如牛而八
足二首馬尾其音如勃皇(郭曰勃皇未詳)見則其邑有兵
西南四百里曰崑崙之丘是實惟帝之下都(郭曰天帝都邑之在)
(下者也穆天子傳曰吉日辛酉天子升于崑崙之丘以觀黃帝之宫而封豐隆之葬以詔後世言增封于崑崙)
(山之上也任臣案十六國春秋馬岌言酒泉南山即崑崙之體周穆王見西王母樂而忘歸蓋謂此山禹貢)
(崑崙在臨江之西即此明矣十三州記云崑崙正在西海之戌地北海之亥地去岸十三萬里有弱水周迴繞)
(匝山南接積石圃西北接北戶之堂東北臨大活之井西南至承淵之谷此四角大山實崑崙之支輔也河圖)
(始開圖云崑崙山北地轉下三千六百里有八玄幽都方二十萬里地下有四柱廣十萬里地有三千六百軸)
(犬牙相舉言誕而誇未可据也又括地象曰崑崙之墟下通含右赤縣之州是為中則赤霆經曰崑崙柱天萬)
(脈由起西北綿亘幽寒搜神記曰崑崙之山是唯帝之下都淮南子云昆侖之丘或上倍之是謂凉風之上或)
(上倍之是謂元圃或倍上之是謂太帝之居酉陽雜俎云崑崙之墟帝之下都百神所在十洲記云上有金臺)
(玉闕天帝君之居治處也葛仙公傳崑崙一曰玄圃一曰積石瑶房一曰閬風臺一曰華蓋一曰天柱仙人所)
(居也圖贊曰崑崙月精水之靈府唯帝下都西邦之宇磔然中峙號曰天柱盧柟崑崙山人賦崪厲萬仞為帝)
(下都本此)神陸吾司之(郭曰即肩吾也莊周曰肩吾得之以處大山也任臣案圖贊曰肩吾得)
(一以處崑崙開明是對司帝之門吐納靈氣熊熊魂魂王世貞騷云彼荃亦何為兮辱陸吾使不得主盧柟泰)
(宇賦挫陸吾而陁驕蟲徐氏謇修賦令陸吾啟鑰而列圖謂此也)其神狀虎身而九尾
人面而虎爪是神也司天之九部及帝之囿時(郭曰主九域之)
(部界天帝苑囿之時節也開任臣案事物紺珠作堅吾虎身人面九首司九域事山圖注無外之山在崑崙)
(東南五龍天皇皆出此中為十二時神也道里既殊或與此神異)有獸焉其狀如羊而
四角名曰土螻(任臣案一作士螻又作土螻篇海云土&KR0008;獸似羊四角觸物則斃元覽曰土&KR0008;)
(也嗛羊也四角之獸也事物紺珠云土螻如羊四銳角駢雅曰羊四角為土螻又&KR1757;&KR1757;北方亦謂之土螻見爾)
(雅翼與此同名異物)是食人有鳥焉其狀如蜂大如鴛鴦名曰欽
原(郭曰欽或作爰或作至也蠚任臣案駢雅云欽原蠚鳥也元覽曰蜚竭水欽原木彭儼五侯鯖云欽原)
(蠧鳥獸則死蠧木則空)蠚鳥獸則死蠚木則枯(任臣案蠚毒蟲名猶言毒也漢書齊)
(王曰蝮蠚手則斬手蠚足則斬足卞壼與温嶠書元規召峻意定必縱毒蠚以向朝廷圖贊曰土螻食人四角)
(似羊欽原𩔖蜂大如鴛鴦觸物則斃其銳難當)有鳥焉其名曰鶉鳥是司帝之
百服(郭曰服器服也一曰服事也或作藏轅任臣案天文志鶉首鶉火鶉尾三宫當大微軒之座南面)
(而承如在帝左右焉且星主衣裳文繡張主宗廟服用皆鶉火宿也周禮輪人鳥旟七斿畫南方鶉火之象司)
(服鷩冕禕翟諸制皆本此意通之經云鶉鳥司帝百服或義取此也今三式家猶以朱雀為文章采服之神夫)
(有所受之矣)有木焉其狀如棠(郭曰棠梨也)黃華赤實其味如李
而無核名曰沙棠可以禦火食之使人不溺(郭曰言體浮輕也沙)
(棠為木不可得沉吕氏春秋曰果之美者沙棠之實銘曰安得沙棠刻以為舟泛彼滄海以遨以遊任臣案)
(南越志寧鄉果多沙棠竺法其羅浮山疏羅浮山有沙棠華黃實赤甘如李上林賦云沙棠櫟櫧華楓枰櫨謝)
(朓啟云帝臺妙棠安期靈棗圖贊曰安得沙棠制為龍舟泛彼滄海渺然遐遊聊以逍遥在彼去留)有草
焉名曰薲草(郭曰音頻云任臣案毛晃曰薲大蘋也與蘋同本草大者為蘋小者為莕葉如田)
(字形有水陸二種左傳蘋蘩藴藻之采可薦於鬼神可羞于王公則薲有賓之義故字从賓)其狀如
葵其味如葱食之已勞(郭曰吕氏春秋曰菜之美者崑崙之蘋任臣案圖贊曰)
(司帝百服其鳥名鶉沙棠之實唯果是珍爰有竒菜厥號曰薲)河水出焉(郭曰出山東北隅也)而
南流東注于無達(郭曰山名)赤水出焉(郭曰出山東南隅也)而東南流
注于汜天之水(郭曰汜天亦山名赤水所窮也穆天子傳曰遂宿于崑崙之側赤水之陽陽水)
(北也汜浮劍反)洋水出焉(郭曰出山西北隅或作淯崙任臣案水經注引經作漾水出崑西北隅)
(又許慎吕忱孔安國常璩並以漾水出隴西則洋水或一名漾水未可知也又案海内西經洋當音翔)而
西南流注于醜塗之水(郭曰醜塗亦山名也皆在南極穆天子傳曰戊辰濟洋水又曰)
(觴天子洋水也配任臣案水經注作塗)黑水出焉(郭曰亦出西北隅也)而西流于大
杅(郭曰山名也穆天子傳曰乃封長肱于黑水之西河是惟崑崙鴻鷺之上以為周室主杅音于)是多
怪鳥獸(郭曰謂有一獸九首有一鳥六首之屬也)
又西三百七十里曰樂游之山桃水出焉西流注于稷
澤是多白玉其中多䱻魚(郭曰音滑翼任臣案字書䱻魚有二鳥如魚者音滑子)
(桐水之䱻魚是也如蛇四足者音骨今郭音相反疑字書誤景純江賦云䱻鯟&KR2554;鮋張融海賦云&KR2913;魜&KR3143;䱻)
其狀如蛇而四足是食魚(任臣案劉會孟曰龍蟠山潭中亦産魚四足而有角)
西水行四百里曰流沙二百里至于嬴母之山神長乘
司之是天之九德也(郭曰九德九氣所生)其神狀如人而犳(郭曰之藥)
(反)尾(任臣案圖贊曰九德之氣是生長乘人狀犳尾其神則凝妙物自潛世無得稱)其上多玉
其下多青石而無水
又西三百五十里曰玉山是西王母所居也(郭曰此山多玉石因)
(以名云穆天子傳謂之羣玉之山見其山河無險四轍中䋲先王之所謂策府寡草木無鳥獸穆王於是攻其)
(玉石取玉石版三乘玉器服物載玉萬隻以歸雙玉為㲄半㲄為隻任臣案闞駰十三州志赤水西有白玉山山)
(有西王母堂室外國圖曰西王母國前弱水中有玉山白兔陶潛讀山海經詩玉臺凌霞秀王母妙怡顔又李)
(賀詩忽憶周天子驅車上玉山即此也又玉山近舂山㫄東瀛子云西王母所居在龜山之舂山瓊華之闕光)
(碧之堂所謂玉闕塈天綠臺承霄老君中經集仙傳諾皋記書記洞詮諸書云西王母九靈太妙龜山金母也)
(姓&KR1670;氏名婉姈一云姓揚名回與東王公共理二氣乃西華之至玅洞陰之極尊其說甚誕不足据也)西
王母其狀如人豹尾虎齒而善嘯蓬髮戴勝(郭曰蓬頭亂髮勝玉)
(勝也音龐豹任臣案帝王世紀曰崑崙之北玉山之神人身虎首尾蓬頭又廣記云蓬髮戴華勝虎齒善嘯)
(者此乃王母之使金方白虎之神非王母真形也其說未足信今戴鵀鳥以頭上有毛花成勝故亦名戴勝明)
(此知戴勝之義)是司天之厲及五殘(郭曰主知灾厲五刑殘殺之氣也穆天子傳曰吉日)
(甲子天子賓干西王母執玄圭白璧以見西王母獻錦組百縷金玉百斤西王母再拜受之乙丑天子觴西王)
(母于瑶池之上西王母為天子謠曰白雲在天山陵自出道里悠遠山川間之將子無死尚復能来天子畣之)
(曰予還東土和理諸夏萬民均平吾顧見汝比及三年將復而野西王母又為天子吟曰徂彼西土爰居其所)
(虎豹為羣鳥鵲與處嘉命不遷我為帝女彼何世民又將去子吹笙鼓簧中心翺翔世民之子惟天之望天子)
(遂驅升于奄山乃紀迹于奄山之石而樹之槐眉曰西王母之山奄山即崦嵫山案竹書穆王五十七年西王)
(母来見賓于昭宫舜時西王母遣使獻玉環見禮三朝任臣案黃帝時西王母授益地圖廣博物志云堯教)
(化及雕題蜀越西見王母大戴禮云舜時西王母獻白玉琯說見大荒經注圖贊曰天帝之女蓬髮虎顔穆王)
(執贄賦詩交歡)有獸焉其狀如犬而豹文其角如牛(郭曰或作羊)其
名曰狡其音如吠犬見則其國大穰(郭曰晉太康七年邵陵扶夷縣檻得)
(一獸狀如豹文有兩角無前兩脚時人謂之狡疑非此任臣案盧柟蠛蠓集云狡音龐吠豹文純擾)有
鳥焉其狀如翟而赤名曰胜遇(郭曰音姓胜任臣案事物紺珠云遇如翟而)
(赤食魚駢雅曰蠻蠻胜遇兆水鳥也又張華神異經叙天柱上有大鳥名曰希有南向右翼覆西王母當與此)
(鳥共處也)是食魚其音如錄(郭曰音禄義未詳錄任臣案字義總略碌碌古作錄或作鹿)
(鹿是錄鹿古相通也疑為鹿之借字)
又西四百八十里曰軒轅之丘(郭曰黃帝居此丘娶西陵氏女因號軒轅丘)
(任臣案皇甫諡云黃帝受國于有熊居軒轅之丘劉會孟曰今新鄭縣古有熊氏之國曹學佺名勝志云新鄭)
(縣城内有軒轅丘又秦州亦有軒轅丘)無草木洵水出焉(郭曰音詢)南流注于
黑水其中多丹粟多青雄黃
又西三百里曰積石之山其下有石門河水冒以西流
(郭曰冒猶覆也積石山今在金城河門關西南境中河水行塞外東入塞内任臣案一統志積石在西寧衛)
(境廢龍文縣之南劉辰翁曰積石在陜西河州夏氏禹貢合注云積石有二河水經大積石山又東北流至小)
(積石山一名唐述山土人以鬼為唐述蓋傳其山有神人往還也葛洪枕中書曰舜治積石山即此河水冒以)
(西流水經注引此作西南流)是山也萬物無不有焉(郭曰水經引山海經云積石山)
(在鄧林山東河所入也門任臣案圖贊曰積石之中實生重河夏后氏導石湧波珍物斯備比竒崑阿)
又西二百里曰長留之山其神白帝少昊居之(郭曰少昊金天)
(氏帝摯之號也華任臣案禮斗威儀曰白帝白招拒枕中書云白帝治隂山顏之推家訓曰帝王世紀帝少)
(昊崩其神降長流之山於祀主秋周禮秋官主刑罰故今名治獄參軍為長流即長留也羅苹路史注云今臨)
(朐有祠曰治泉祠廣雅以為金神之祠斯少昊所降也是少昊之主西也久矣又傳稱少昊為西皇亦以帝居)
(西方故耳)其獸皆文尾(郭曰或作長)其鳥皆文首(郭曰文或作長)是多文
玉石實惟員(任臣案一本作負)神磈氏之宫(郭曰音隗作任臣案國名記隗氏)
(即春秋隗氏之地冠編云少昊青陽氏偕妃隗氏降神于長流之山圖贊曰少昊之帝號曰金天磈氏之宫亦)
(在此山是司日入其景則圓)是神也主司反景(郭曰日西入則景反東照主司察之任)
(臣案吳淑日賦長留反景都廣無晷謂此楊慎補注云日西入則景反東照故曰反景揚雄賦所謂倒景也尚)
(書宅西曰昧谷寅餞納日古文昧谷作柳谷鄭氏曰五色聚為柳日入時具五色說文榖日入色也音忽尚書)
(餞日柳谷屬之仲秋山海經司反景亦居之白帝蓋倒景反照在秋為多其變千狀有作胭脂紅者有如金縷)
(穿射者凡乍雨乍霽載霞載陰雲氣斑駁日光穿漏其中必有蛟龍隱見是則所謂神司反景也)
又西二百八十里曰章莪之山(任臣案一本作章義)無草木多瑶
碧(郭曰碧亦玉屬)所為甚怪(郭曰多有非常之物)有獸焉其狀如赤豹(任臣)
(案穆天子傳鍾山爰有赤豹白虎屈子九歌云乘赤豹兮從文貍詩大雅赤豹黃羆鬼谷子遺蘇秦張儀書中)
(云下有赤豹麒麟)五尾一角其音如擊石其名如猙(郭曰金氏易義曰音)
(如石相擊音靜也經任臣案猙又音爭一曰似狐有翼見廣韻黃氏續騷梟授翼于獰猙注云似豹一角五)
(尾圖贊曰章莪之山竒怪所宅有獸似豹厥色惟赤五尾一角鳴如擊石又篇海言𤞞如赤豹五尾與猙相𩔖)
(似誤也)有鳥焉其狀如鶴(任臣案鶴大於鵠長喙丹頂赤目赤頰青脚修頸白羽黑翎相)
(鶴經云飲而不食乃胎化也)一足赤文青質而白喙名曰畢方其鳴
自呌也見則其邑有譌火(郭曰譌亦妖訛字也任臣案駢雅畢方兆火鳥商羊&KR0008;)
(&KR0034;兆兩鳥也淮南子木生畢方注云狀如鳥青色赤脚一足不食五榖事物紺珠云畢方見者主夀彙苑云畢)
(方老鬼也一曰南方獨脚鳥形如鶴尚書故實云漢武帝有獻獨足鶴者人皆以為異東方朔奏曰山海經云)
(畢方鳥也驗之果是華林博議云孝武帝常有獻異鳥者莫識東方朔曰此畢鸞也見山海經畢鸞本為畢方)
(之訛又白澤圖火之精曰必方狀如鳥一足以其名呼之則去即畢方也圖贊曰畢方赤文離精是炳旱則高)
(翔鼓翼陽景集乃流灾火不炎正柳宗元逐畢方文元和七年夏火灾日夜數十發蓋𩔖物之為者訛傳怪鳥)
(莫實其狀山海經畢方見有訛火則怪鳥其畢方與興化府志云嘉靖十八年九月間莆田縣火災是夜有鳥)
(下火中即子厚所云畢方鳥也又續騷經云俞兒&KR0008;&KR0008;而遠去兮畢方躨跜以卜隣疑指此又薛綜文選注畢)
(方如鳥兩足一翼常銜火作怪灾與經文小有異同未可据也)
又西三百里曰陰山濁浴之水出焉而南流注于蕃澤
其中多文貝(任臣案相貝經貝十二等書大傳大貝如車渠顧命云文貝仍几楚詞紫貝闕兮珠)
(官詩小雅成是貝錦言其文也圖贊云先民有作龜貝為貨貴以文彩賈以小大簡則易資犯而不過)有
獸焉其狀如狸(郭曰或作豹貙任臣案字林云貍狀獸似其子名&KR2128;)而白首名
曰天狗(任臣案大荒有赤犬曰天犬又太白化妖星名天狗窮竒獸亦名天狗非此事物紺珠云天狗)
(如狸白首音如猫食蛇)其音如榴榴(郭曰或作猫猫)可以禦凶(任臣案圖贊云乾麻)
(不長天狗不大厥質雖小禳灾除害氣之相旺在乎食帶)
又西二百里曰符愓之山(郭曰音陽爼任臣案劉子威雜作符陽)其上多
椶柟下多金玉神江疑居之(任臣案郁離子云江疑乘雲列缺御雷即此神)是
山也多怪雨風雲之所出也(任臣案劉鳳玄覽篇符陽之山多怪雨謂此也)
又西二百二十里曰三危之山(郭曰今在燉煌郡尚書云竄三苗于三危是也)
(里任臣案三危古字作三&KR0034;在陜西沙州城東南二十其山三峰峭絶因名河圖括地象曰三危山在鳥鼠)
(之西南與汝山相接上為天苑星黑水出其南河西舊事云三危山有三峰故曰三危俗亦為昇雨山在縣南)
(二十里又列朝詩集注麗江府羅些城北有山即三危山未知是非)三青鳥居之(郭曰三青鳥主)
(為西王母取食者别自棲息于此山也竹書曰穆王西征至于青鳥所解任臣案圖贊曰山名三危青鳥所)
(憩往来崑崙王母是隸穆王西征旅軫斯地陶潛讀山海經詩翩翩三青鳥毛色實可憐朝為王母使暮歸三)
(危山徐陵天台碑未去三鳥賓遊二章虞綽大鳥銘西王青鳥東海赤鴈伏知道書云玉山青鳥仙使難通本)
(此留青日札曰三危山有青鳥為王母使者左傳云青鳥司啟者也注鶬鴰也立春鳴立夏止故司啓因啓有)
(通信問之義故言西王母使者又漢武故事云七月七日西王母至有三青鳥夾侍王母傍亦緣此附會之)
是山也廣員百里其上有獸焉其狀如牛白身四角其
毫如披蓑(郭曰蓑辟雨之衣也音催)其名曰傲&KR0008;(郭曰傲噎兩音&KR2525;任臣案一作獓)
(駢雅曰牛四角而白曰獓&KR2525;字彙引此作&KR0729;&KR2525;古音略又作傲&KR2525;)是食人有鳥焉一首
而三身其狀如&KR2253;其名曰䲭(郭曰&KR2253;似鵰黑文赤頸音洛下句或云扶狩則死扶)
(木則枯應在上欽原下脫錯在此耳一本作扶狩則短任臣案圖贊曰江疑所居風雲是潛獸有獓&KR2525;毛)
(如披蓑&KR2253;鳥一頭厥身則兼)
又西一百九十里曰騩山其上多玉而無石神耆童居
之(郭曰耆童老童顓頊之子如任臣案圖贊曰顓頊之子嗣作火正鏗鏘其鳴聲鐘磬處于騩山唯靈之)
(盛)其音常如鐘磬其下多積蛇
又西三百五十里曰天山(任臣案河西舊事曰天山高冬夏長雪故曰白山山中有)
(好木鐵白人謂之天山過之皆下馬拜在蒲東一百里即漢貳師擊右賢王處也九州要記云涼州古武城都)
(有天山黃帝受金液神丹于此程大昌北邊備對云一名時漫羅山杜詩注天山即祁連山在伊州顧氏說略)
(曰天山雪山祁連山白山四名其實一也)多金玉有青雄黃英水出焉而西
南流注于湯谷(任臣案開山圖麗山西北有溫池辛氏三秦記漢武故事並云&KR0784;山有湯泉若)
(南都賦所稱湯谷湧其後非此地也)有神焉其狀如黃囊赤如丹火(郭曰體色)
(黃而精光赤也)六足四翼渾敦無面目(任臣案渾敦古音叢目音衮沌與混沌同中天)
(佚典云渾沌蔑刳太希其谷太微經曰有物齒于渾敦莫之敢作又神異經言崑崙西有獸兩目不見兩耳不)
(聞有腹而無五臟有腸直而不旋名曰渾沌)是識歌舞實惟帝江也(郭曰夫形無全)
(者則神自然靈照精無見者則闇與理會其帝江之謂乎莊生所云中央之帝混沌為儵忽所鑿七竅而死者)
(蓋假此以寓言也光任臣案叚氏諾皋記天山有神是為渾潡狀如橐而其光如火六足重翼無面目嗜音)
(歌舞實為帝江事物紺珠云帝江出天山識歌舞之妙楊慎均薻云帝江鳥名知歌舞之音王氏彙苑云天山)
(之神鳥名曰帝江故能識歌舞之妙無如帝江一曰鼓神也圖贊曰質則渾沌神則旁通自然靈照聽不以聦)
(強之為名曰惟帝江王融曲水詩序傳妙靡于帝江盧柟滄溟賦云帝江䠞左而歛翼謂此也又路史帝不䧏)
(是為帝江注云山海經帝江也此羅氏之誤)
又西二百九十里曰泑山(郭曰泑音黝黑之黝)神蓐收居之(郭曰亦金)
(神也人面虎爪白尾執鉞見外傳云該任臣案風俗通姓纂云蓐收後有蓐國蓋少皞之子也生則為諸矦)
(死則為神月令亦云其神蓐收)其上多嬰短之玉(郭曰未詳嬰任臣案羭次山有垣玉短)
(疑垣字之譌)其陽多瑾瑜之玉其陰多青雄黃是山也西望
日之所入其氣員(郭曰日形員故其氣象亦然也海任臣案楊慎補注云晉天文志東氣)
(如圓䆸其說亦此𩔖也)神紅光之所司也(郭曰未聞其狀)
西水行百里至于翼望之山(郭曰或作上翠山)無草木多金玉
有獸焉其狀如狸一目而三尾名曰讙(郭曰讙音歡或作原)其音
如&KR0034;百聲(郭曰言其能作百種物聲也或曰&KR0034;百物名亦所未詳任臣案太平御覽引經讙作讙)
(讙集百聲作䂞百聲五侯鯖云原一目三尾音奪衆音即斯獸也)是可以禦凶服之已
癉(郭曰黃癉病也音旦)有鳥焉其狀如烏三首六尾而善笑名曰
鵸䳜(郭曰猗餘兩音云任臣案帶山鳥自為牝牡亦名鵸䳜事物紺珠鵸䳜如烏九首六尾善笑自為)
(雌雄黃氏之誤也又駢雅云鵸䳜三首元覽云三首之鳥有鵸余焉九首之鳥有鶬焉鬼車焉字書或作鵸䳜)
服之使人不厭(郭曰不厭夢也周書曰服者不昧音莫禮反或曰眯眯目也任臣案程良孺)
(曰鵸䳜不魘當扈不㫬圖贊云鵸䳜三頭獂獸三尾俱禦不祥消凶辟眯君子服之不逢不韙)又可以
禦凶
凡西次三經之首崇吾之山至于翼望之山凡二十三
山六千七百四十四里其神狀皆羊身人面其祠之禮
用一吉玉瘞(郭曰玉如采色者也尸子曰吉玉大龜)糈用稷米(任臣案稷䄞也黍之)
(不黏者)
西次四經之首曰陰山(任臣案在今寧夏)上多榖無石其草多
茆蕃(郭曰茆鳬葵也蕃青蕃似莎而大卯煩兩音民任臣案詩魯頌薄采其茆江南人謂之&KR1052;采齊要)
(術作蒓)陰水出焉西流注于洛
北五十里曰勞山(任臣案齊地亦有大勞山小勞山晏謨齊記所謂泰山高不如東海勞也)
(是異地同名者)多茈草(郭曰一名茈䓞中染紫也草任臣案即紫草爾雅云藐茈草唐本一名紫丹)
弱水出焉而西流注于洛(任臣案留青日札天下有三弱水東海中弱水不勝鴻毛)
(至則必溺西海中弱水在今西寧衞西三百里甘州界昔乞伏熾磐破吐谷渾覓地于弱水南覓地降署為弱)
(水護軍是也勞山所出疑此水又弱水條支去長安四萬里似與甘州之弱水異則乂一弱水也釋義言天地)
(之氣東南而升西北而降降則其氣沉也氣沉水斯弱矣然東海亦有弱水則何說也)
西五十里曰羆父之山(任臣案楊氏古音引此作罷谷山罷皮買切)洱水出
焉(郭曰音耳九任臣案劉會孟云洱水葉榆河也中有三島四洲曲之勝朱國禎大事記曰西洱河在大)
(理府城南一名昆瀰池亦名瀰海源出浪穹縣罷谷中山下世傳黑水伏流别派自縣西北來滙于縣東為巨)
(津形如月生五日抱珥之狀故又曰珥河又案水經注清水又南洱水注之水出弘農郡盧氏縣之熊耳山地)
(理志熊耳之山出三水洱水其一焉計其道里與朱說不合未能斷也)而西流注于洛(任臣)
(案李元陽云地理志謂南中山曰昆彌水曰洛山海經洱水西流入于洛蓋瀾滄江亦名洛水言脉絡分明也)
(據此則諸洛非上洛之洛)其中多茈碧(任臣案紫石華玄石英之𩔖)
北百七十里曰申山其上多榖柞其下多杻橿其陽多
金玉區水出焉而東流注于河(任臣案水經注世謂之清水)
北二百里曰鳥山其上多桑其下多楮其陰多鐵其陽
多玉辱水出焉而東流注于河(任臣案水經河水又南又納辱水注云俗謂之)
(秀延水)
又北百二十里曰上申之山(任臣案劉鳳雜爼引此作上甲)上無草木
而多硌石(郭曰硌磊硌大石貌也音洛)下多榛楛(郭曰榛子似栗而小味美楛木可以)
(為箭詩云榛楛濟濟臻怙兩音云任臣案陸璣詩疏榛栗屬字或作蓁木有二種鄘風樹之榛栗左傳女贄)
(不過榛栗棗脩楛木名書傳云可以為矢禹貢荆州厥貢惟&KR0034;簵楛)獸多白鹿其鳥多當
扈(郭曰或作戶)其狀如雉以其髯飛(郭曰髯咽下須毛以任臣案談薈云飛者翼)
(當扈之鳥以髯圖贊曰鳥飛以翼當扈則鬚廢多任少沛然有餘輪運于轂至用在無)食之不眴
目(郭曰音眩)湯水出焉東流注于河(任臣案水經河水又南湯水注之一綂志湯水)
(在盧氏縣西南一百二十里源出惡峪嶺)
又北百八十里曰諸次之山諸次之水出焉而東流注
于河(任臣案水經曰河水又南諸次之水入焉)是山也多木無草鳥獸莫居
是多衆蛇
又北百八十里曰號山其木多漆椶(郭曰漆似樗也曰任臣案韓保昇)
(漆樹高二三丈皮白葉似槐子似牛李子木心黃六七月刻取滋汁又一種似小榎而大取汁漆物黃澤如金)
(唐書所謂黃漆者也)其草多葯䖀芎藭(郭曰葯白芷别名䖀香草也芎藭一名江籬葯音鳥)
(較反媚任臣案廣雅白芷葉謂之葯楚詞桂棟兮蘭橑辛怡兮葯房淮南子秋葯被風吳氏本草曰白芷一)
(名䖀一名苻離一名澤芬一名葩說文云晉謂之䖀齊謂之茞楚謂之蘺又謂之葯是葯䖀皆白芷也芎藭左)
(傳作山鞠藭本草釋名謂之壺藭與藁本𩔖淮南云亂人者若芎藭之與藁本名山志曰横山諸山草多芎藭)
(又案别錄蘼蕪一名江蘺芎藭苗也郭以芎藭名江蘺非是然上林賦稱被以江蘺揉以蘼蕪若非一物李氏)
(云大葉似芹者為江蘺細葉似蛇牀者為蘼蕪摠為芎藭葉斷矣)多汵石(郭曰汵或音金未詳任)
(臣案水經注引經作泠石)端水出焉而東流注于河(任臣案水經河水又東端水入)
(焉)
又北二百二十里曰盂山(郭曰音于盂任臣案水經注引郭注云或作明今本無)
(此文萟文𩔖聚引此作蓋山)其隂多鐵其陽多銅其獸多白狼白虎
(郭曰外傳曰周穆王伐犬戎得四白狼白虎虎名甝彪任臣案瑞應圖曰白狼王者仁德則見周宣王時白)
(狼見西國滅田俅子曰商湯為天子有神手牽白狼口銜金鉤而入湯庭尚書中候曰湯牽白狼握禹籙圖贊)
(云矯矯白狼有道則遊應符變質乃御靈鉤惟德是適出殷見周孝經援神契曰德至鳥獸白虎見春秋演義)
(圖曰湯地七十内懷聖明白虎戲朝魏略曰文帝欲受禪郡國上言白虎二十七見中興徵祥說曰白虎狀如)
(虎而白色嘯則風興皜身如雲而無雜者近代所謂白虎背斑虎文是爾雅之彪虎也圖贊云甝&KR0146;之虎仁而)
(有猛其質載皓其文載炳應德而擾止我交境)其鳥多白雉白翟(郭曰或作白翠)生水
出焉而東流注于河(任臣案即奢延水也水西出奢延縣西南赤沙阜東北流)
西二百五十里曰白於之山(任臣案括地志白於山在慶州洛源縣水經注曰白)
(於山今名女郎山指張魯女也)上多松栢(任臣案吳淑栢賦擢華嶽秀白於)下多櫟檀
(郭曰櫟即柞斗任臣案實名橡)其獸多㸲牛羬羊其鳥多鴞(郭曰鴞似鳩而)
(青色鳥任臣案鴞即梟盛弘之荆州記云有如雌雞其名為鴞楚人謂之鵩)洛水出于其陽
(任臣案洛水非一此秦中洛水也伊洛之洛其源出熊耳漢書云洛出重野)而東流注于渭
夾水出于其陰東流注于生水
西北三百里曰申首之山(任臣案唐𩔖函作由首宋濂演連珠亦云山首之山曾雪)
(常疑似誤)無草木冬夏有雪申水出于其上潛于其下是多
白玉
又西五十五里曰涇谷之山(郭曰或無之山二字)涇水出焉(郭曰或以)
(此為今涇水未詳)東南流注于渭(任臣案關中記云涇渭洛關中三川與滻澇潏澧滈為關)
(中八水一統志曰今涇河自平涼府西南白巖發源至涇州又東南至邠州界又東北至西安府高陵縣界會)
(于渭)是多白金白玉
又西百二十里曰剛山多㭍木(任臣案廣韻㭍與漆同此即榛漆之漆也)多
㻬琈之玉剛水出焉北流注于渭是多神&KR0008;(郭曰&KR0008;亦魑魅之𩔖)
(也音恥回反或作&KR0008;作任臣案圖經作神魃集韻引此神魅音熾)其狀人面獸身一足
一手其音如欽(郭曰欽亦吟字假音故任臣案劉會孟云深山魑魅多一足詩曰山鬼獨一)
(足圖贊曰其音如吟一脚人面鼠身鼈頭厥號曰蠻目如馬耳食厭妖變)
又西二百里至剛山之尾洛水出焉而北流注于河其
中多蠻蠻其狀鼠身而鼈首其音如吠犬
又西三百五十里曰英鞮之山上多漆木下多金玉鳥
獸盡白(任臣案釋義曰西方金屬於氣為白鳥獸盡白似感金氣也然他山又不盡然豈感者有淺深)
(耶)涴水出焉(郭曰涴或作&KR0008;音冤枉之冤)而北注于陵羊之澤是多
冉遺之魚(任臣案御覽作無遺之魚事物紺珠作冉&KR0008;元覽曰儵魚&KR0008;遺鮯鮯皆六足又集韻引經)
(云英鞮之山㱧水出焉多&KR0008;魚似誤)魚身蛇首六足其目如馬耳食之使
人不眯(任臣案目不明曰眯莊子云簸糠眯目讀書考定云文鰩已狂冉遺不眯)可以禦凶
又西三百里曰中曲之山其陽多玉其隂多雄黃白玉
及金有獸焉其狀如馬而白身黑尾一角虎牙爪音如
鼓音其名曰駮是食虎豹(郭曰爾雅說駮不道有角及虎爪駮亦在畏獸畫中任)
(臣案晉平公獵遇虎虎伏于道問師曠曠曰臣聞駮馬伏虎豹意君所乘者駮馬乎又宋史載順州山中有異)
(獸如馬而食虎豹北人不能識問劉敞敞曰此駮也為說其狀且誦山海經管子書曉之汲冢𤨏語曰駮馬能)
(食虎豹邢氏爾雅疏曰駮亦野馬名秦風隰有六駮嚴粲音剝陸璣云駮馬梓榆也以其木皮似駮馬故名之)
(王會篇義渠以兹白注兹白一名駮近宋廉憲于秦中見駮一角虎蹄食四虎云圖贊曰駮惟馬𩔖實畜之英)
(騰髦&KR0750;首嘘天雷鳴氣無不淩吞虎辟兵)可以禦兵(郭曰養之辟兵刃也)有木焉其狀
如棠而員葉赤實實大如木瓜(郭曰木瓜如小瓜詩任臣案木瓜一名楙云)
(投我以木瓜)名曰櫰木(郭曰音懷木任臣案槐亦名櫰非此也)食之多力(郭曰尸子)
(曰木食之人多為仁者名為若木此之𩔖排任臣案圖贊曰櫰之為木厥形似槤若能長服拔樹山力則有)
(之夀亦宜然)
又西二百六十里曰邽山(郭曰音圭此任臣案高氏緯略引作卦山)其上
有獸焉其狀如牛蝟毛名曰窮竒音如獋狗是食人(郭曰)
(或云似虎蝟毛有翼銘曰窮竒之獸厥形甚醜馳逐妖邪莫不奔走是以一名號曰神狗任臣案緯略云窮)
(竒聞人鬭乃助不直者文王出獵所獲張揖上林賦注窮竒其音如狗嘷神異經云窮竒狀如牛而色貍長尾)
(曳地其聲如狗狗頭人形鈎爪鋸牙逢忠信之人則齧而食之逢奸邪則捕禽獸而飼之宛委餘編云窮竒逐)
(妖一名神狗駢雅曰牛蝟毛謂之窮竒黃香九宫賦驂䮡駽而挾窮竒即此也又逐疫神亦名窮竒後漢志云)
(窮竒騰根共食蠱北方天神亦名窮竒淮南子云窮竒廣莫風之所生也抱朴子云前道十二窮竒後從三十)
(六辟邪皆非此窮竒或作窮寄誤)濛水出焉(郭曰音蒙)南流注于洋水其中
多黃貝(郭曰貝甲蟲肉如科斗但有頭尾耳文任臣案爾雅貝陸居贆在水者蜬余貾黃白余泉白)
(黃文相貝經云貝十二等濯貝使人善驚黃脣點齒是也浮貝投水則浮也)蠃魚(郭曰音螺)魚身
而鳥翼(任臣案睿宗江漢賦翼飛鰩蠃于天池謂此與文鰩也或作蠃孫愐唐韻云蠃落戈反魚身鳥)
(翼)音如鴛鴦見則其邑大水
又西二百二十里曰鳥鼠同穴之山(郭曰今在隴西首陽縣西南山有鳥)
(鼠同穴鳥名曰鵌鼠名曰鼷鼵如人家鼠而短尾鵌似燕而黃色穿地入數尺鼠在内鳥在外而共處孔氏尚)
(書傳曰共為雌雄張氏地理記云不為牝牡也山任臣案山在今陜西渭原縣一統志云俗呼為青雀是也)
(河圖括地象曰鳥鼠同穴山地之幹也上為揜華星楊衒之伽藍記云赤嶺不生草木其山有鳥鼠同穴鳥雄)
(鼠雌共為陰陽叚國沙州記云寒嶺去太陽川三十里有雀鼠同穴雀亦如家雀色小白鼠亦如家鼠色如黃)
(虺無尾太康地記曰鳥鼠山穴入三四尺鼠在内鳥在外甘肅志云涼州之地有兀兒鼠形狀似鼠尾若贅&KR0146;)
(有鳥曰本周兒其形似雀而色灰白兩物同穴而處又禹貢合注鼠名&KR0146;鼷與古所傳鳥名䳜鼠名鼵者不一)
(蓋俗所沿也沈約宋書沙州甘谷嶺北有雀鼠同穴或在山嶺或在平地雀色白鼠色黃地生黃紫華草便有)
(雀鼠穴杜彦達曰同穴止宿養子互相哺食長大乃止故因以名山袁小脩書經考曰鳥鼠山鳥形色似雀而)
(稍大頂出毛角飛即厓穴穴口有鼠狀如常鼠但脣缺似兔蓬尾似鼬與鳥狎眤有𩔖雌雄楊慎云鳥鼠同穴)
(今陜西人實云有之岳修撰正戌邊時親見之宋人作書傳乃以鳥鼠為一山同穴為一山非也近時宋廉憲)
(琬亦云目擊之圖贊曰䳜鼵二蟲殊𩔖同歸聚不以方或走或飛不然之然難以理推玄覽云飛蛾匹鼠䘀螽)
(妻蚓䳜鼵同居諾龍雙處田氏日札曰廣西潯州桂平縣有牛蛇山&KR0008;牛與蛇同穴牛嗜鹽其角如玉亦與鳥)
(鼠山𩔖)其上多白虎白玉渭水出焉而東流注于河(郭曰出山)
(東至弘農華隂縣入河山任臣案水經注渭水出首陽縣首陽山渭首亭南谷在鳥鼠山西北此縣有高城)
(嶺嶺上有城號渭原城)其中多鰠魚(郭曰音騷魚任臣案字彙云鰠似鱣)其狀如
鱣魚(郭曰鱣魚大魚也口在頷下體有連甲也或作鮎魚任臣案詩鱣鮪發發今江東呼為黃魚似鱣)
動則其邑有大兵(郭曰或脫無從動則以下語者動任臣案圖贊曰物以感應亦不數壯)
(士挺劒氣激白虹鰠魚潛淵出則邑悚)濫水出于其西(郭曰音檻洮任臣案水經注水北)
(逕䧏水道故城又北隴水注之即經所謂濫水也水出鳥鼠山西逕隴坻其岸崩落者聲聞數百里故揚雄稱)
(響若坁頽是也又小學紺珠載濫水為九淵之一或謂即此水未知是非)西流注于漢水多
&KR1736;魮之魚(郭曰如玭兩音)其狀如覆銚鳥首而魚翼魚尾音如
磬石之聲是生珠玉(郭曰亦珠母蚌𩔖而能生出之珠任臣案文選云鳴磬孕璆吳淑)
(賦云濫水文魮瀛洲紺翼睿宗江漢賦轉車輪之鱟兮覆金銚之鮡此也南越志曰海中有文魮鳴似磬鳥頭)
(魚尾而生玉圖贊云形如覆銚包玉含珠有而不積涉以尾閭闇與道會可謂竒魚楊慎異魚圖贊海經&KR1736;鮆)
(江賦文魮孕璆音磬鳥首魚尾出鳥鼠穴禹貢攸紀)
西南三百六十里曰崦嵫之山(郭曰日没所入山也見離騷奄兹兩音任臣)
(案穆天子傳謂之弇山十道志云昧谷在秦州西南堯紀申命和叔宅西土曰昧谷亦謂之兊山一曰崦嵫山)
(事物紺珠云崦嵫亦曰落棠山日入處)其上多丹木其葉如榖其實大如
瓜赤符而黑理食之已癉(任臣案癉音旦惡創也左傳荀偃癉疽又黃病與疸同醫)
(家有五疸症)可以禦火(任臣案圖贊曰爰有丹木生彼洧盤厥實如瓜其味甘酸蠲疴辟火用竒)
(桂蘭今廣州有樹可以禦火山北謂之慎火多種屋上以防火亦斯𩔖也)其陽多龜其陰多
玉苕(郭曰或作若)水出焉而西流注于海(郭曰禹大傳曰洧盤之水出崦嵫山)
(崦任臣案江淹賦嵫之泉疑指此)其中多砥礪(郭曰磨石也精為砥粗為礪也)有獸焉
其狀馬身而鳥翼人面蛇尾是好舉人(郭曰喜抱舉人)名曰孰
湖(任臣案駢雅馬而人面鳥翼曰孰湖又游氏臆見作孰湘未知所据圖贊曰窮竒如牛蝟毛自表濛水之)
(嬴匪魚伊鳥孰湖之獸見人則抱)有鳥焉其狀如鴞而人面蜼身大尾
(郭曰蜼獼猴屬也音贈遺之遺一音誄見中山經尾又作眥)其名自號也(郭曰或作設設亦呼)
(耳疑此脫誤)見則其邑大旱
凡西次四經自陰山以下至於崦嵫之山凡十九山三
千六百八十里其祠祀禮皆用一白雞祈糈以稻米白
菅為席
右西經之山凡七十七山一萬七千五百一十七里
山海經廣注卷二
