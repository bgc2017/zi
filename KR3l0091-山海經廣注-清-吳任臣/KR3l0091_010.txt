山海經廣注卷十
仁和吳任臣注
海内南經
海内東南陬以西者(郭曰從南頭起之也)
甌居海中(郭曰今臨海永寧縣即東甌在岐海中也音嘔任臣案劉會孟云甌今温州府城北東)
(至磐石村會于海洋是曰甌海王應麟王會注曰漢以東甌地立回浦縣後漢以章安縣之東甌鄉置永寧縣)
(章安即回浦又楊愼云郭注岐海海之岐流也猶云禆海)
閩在海中(郭曰閩越即西甌今建安郡是也亦在岐海中任臣案羅泌曰郭璞以建安為西甌非)
(是寰宇記鬱林廢黨州經善勞縣乃古西甌居非閩也今建寧有東甌城相傳吳王濞發兵圍東甌在此然閩)
(中實不得謂之甌也)其西北有山一曰閩中山在海中(任臣案周禮職方氏)
(掌八蠻七閩之人民史記索𨼆曰閩東越蛇種也故字从虫何&KR1324;遠閩書曰按謂之海中者今閩中地有穿井)
(闢地多得螺蚌殼敗槎知洪荒之世其山盡在海中後人乃先後填築之也)
三天子鄣山(郭曰音章)在閩西海北(郭曰今在新安歙縣東今謂之三王山浙江出)
(其邊也張氏土地記曰東陽永康縣南四里有石城山上有小石城云黃帝曾遊此即三天子都也任臣案)
(今屬徽州績溪黃省曾廬山吟少讀神禹經昔為天子都以匡廬為天子都黃氏之誤也)一曰在海
中
桂林八樹在番隅東(郭曰八樹而成林言其大也番隅今番隅縣任臣案百粤風土記)
(云桂林八樹山海經在番隅東番隅即桂州今粤西地最宜桂大者十圍終年葱蒨秋風時起四遠聞香至冬)
(枝端結子纍纍如小蓮子中空有漿魏禹卿西事珥曰海内南經載桂林八樹在番隅東番隅即今桂州則番)
(隅東在何處予讀路史桂國引伊尹四方令盖桂陽也然則八桂乃桂陽以桂林為八桂者誤兹以二書証之)
(地理則番禺古屬南海今在粤東而二書皆以為桂州地誠所不解也又臨桂今有桂山三峰鼎峙山多桂樹)
(丹鉛錄云桂林之山玉笋瑶&KR0034;森列無際經之所指必此然當云在番隅西而云在其東者豈亦有誤文耶高)
(氏緯略台州亦有八桂廣志云臨海白石山八桂所植金鵝所集似非此番隅水經注後漢書注引此皆作)
(賁禺又海錄碎事引經八樹作八桂)
伯慮國(郭曰未詳)離耳國(郭曰鎪離其耳分令下垂以為飾即儋耳也在朱崖海渚中不食五)
(榖但噉蚌及藷藇也儋任臣案林邑記云漢置九郡儋耳與焉交廣春秋云耳與交州俱開南裔異物志曰)
(儋耳俱在朱崖分為東藩應劭曰儋耳者種大耳渠率自謂王者耳尤緩下肩三寸張晏曰儋耳鏤其頰皮上)
(連耳分為數支狀似鷄腸累耳下垂臣讃曰茂林書儋耳去長安七千三百六十八里又廣東志周武王十有)
(八年儋耳入貢是儋耳之名至周始見其先固為離耳也伊尹四方令云離耳漆齒劉鳳雜爼曰離耳雕題之)
(俗盧柟賦云兼離耳皆指此也又其國以黑為美故離騷亦謂之玄國)雕題國(郭曰點湼其面畫體)
(為鱗采即鮫人也雕任臣案伊尹四方令曰貫匈雕題王制曰南方曰蠻題交趾有不火食者矣楚辭大招)
(雕題黑齒得人肉以祀些梁簡文大法頌題雕臆鏤舌紫支黃庾子山文雕題鑿齒識海水以來王許敬宗賀)
(慶雲表雕題鏤齒之𩔖氊裘板屋之朋皆謂此或作雕踶見白虎通馬端臨曰自嶺而南當唐虞三代是百越)
(之地亦謂之南越古謂之雕題王會補注云題額也刻其肌以丹靑湼之)北朐國(郭曰未詳音劬)皆
在鬱水南鬱水出湘陵南山一曰相慮
梟陽國在北朐之西(任臣案梟或作嘄又作&KR0008;羽獵賦云蹈飛豹羂嘄陽續騷經云□&KR0146;)
(羣逐而索頼兮過&KR0008;陽以反唇陽亦作羊吳都賦其上則&KR0968;子長嘯其下則梟羊麡狼淮南子云山出梟羊水)
(出罔象今交廣謂之狒狒北方謂之吐螻李賀詩&KR1757;&KR1757;題深竹吳正子注即梟羊也又作楊王氏彙苑云狒狒)
(仗梟楊先導此朐西爾雅疏引經作北煦西)其為人人面長唇黑身有毛反
踵見人笑亦笑左手操管(郭曰周書曰州靡髣髴者人身反踵自笑笑則上唇掩其)
(面爾雅云髴髴大傳曰周書成王時州靡國獻之海内經謂之贛巨人今交州南康郡深山中皆有此物也長)
(丈許脚跟反向徤走被髮好笑雌者能作汁灑人即病土俗呼為山都南康今有贑水以有此人因以名水猶)
(大荒說地有蜮人人因號其山為蜮山亦此𩔖也知任臣案酉陽雜爼狒狒力負千斤作人言如鳥聲能生)
(死笑輙上吻插額血可染緋髮可為髲飲其血可見鬼宋建武時高郡城進雌雄二頭圖贊曰狒狒怪獸被髮)
(操竹獲人則笑唇蔽其目終亦號咷反為我戮)
兕在舜葬東湘水南(任臣案釋義曰今廣西)其狀如牛蒼黑一角
(任臣案爾雅兕似牛注云一角青色重千斤說文兕如野牛皮堅厚可制鎧交州記曰兕出九德有角角長三)
(尺餘形如馬鞭柄)
蒼梧之山(任臣案劉會孟曰蒼梧今屬湖廣永州府寧遠縣其山九磎相似)帝舜葬于
陽(郭曰即九疑山也禮記亦曰舜葬蒼梧之野也蒼任臣案傳曰舜葬蒼梧九疑之山拾遺記曰舜葬梧)
(有鳥如雀來蒼梧之野銜靑砂珠積成壟阜名曰珠邱寳櫝記云舜葬蒼梧有鳥名馮霄能啣土成墳邱兼能)
(返形變色登木則成禽行地則為獸呂覽云舜葬紀市不變其肆蓋九疑山下亦有紀邑也或云紀在河中府)
(皮氏又王應麟困學紀開曰舜葬蒼梧之野薛氏云孟子以為卒于鳴條呂氏春秋云舜葬于紀蒼梧山在海)
(州界近莒之紀城鳴條亭在陳留之平邱今考九域志海州東海縣有蒼梧山始存其說以傳疑云)帝丹
朱葬于陰(郭曰今丹陽復有丹朱冢也竹書亦曰后稷放帝朱于丹水與此義符丹朱稱帝者猶漢)
(山陽公死加獻帝之謚也乃任臣案九域志鄧今有丹朱冡郡縣釋名云丹朱陵在相之永和鎮王在晉山)
(陵考曰丹朱冡在南陽府内鄉縣西北七里一統志亦云在内鄉縣廢浙川縣西北未知孰是又丹朱稱帝猶)
(象封有鼻而稱鼻天子也上世朴略不以此稱為嫌故不帝而帝者如魁臺靑陽乾荒儒帝玄囂商均皆帝稱)
(不獨一朱也郭以漢獻事例之非其倫矣)
汜林方三百里在狌狌東(郭曰或作猩猩字同耳)狌狌知人名(任臣)
(案淮南子猩猩知往而不知來乾鵠知來而不知往)其為獸如豕而人面(郭曰周書曰鄭)
(郭狌狌者狀如黃狗而人面頭如雄雞食之不眯今交趾封溪出狌狌土俗人說云狀如豚而後似狗聲如小)
(兒啼也水任臣案獸經云狒狒人面而善笑猩猩人面而善啼經注云葉榆有猩猩獸形若黃狗又狀貆&KR0008;)
(人面頭顔端正善與人言音聲麗妙如婦人好女圖贊曰狌狌之狀形乍如犬厥性識往為物警辨以酒招灾)
(自治纓罥)在舜葬西
狌狌西北有犀牛其狀如牛而黑(郭曰犀牛似水牛猪頭在狌狌知人名之)
(西北庳脚三角謂任臣案犀牛三角一在頂上一在額上一在鼻上所食角也劉欣期交州記云犀出九德)
(毛如豕蹄有甲頭似馬吳錄地理志云武陵沅陵縣以南皆有犀)
夏后啓之臣曰孟涂是司神于巴人(郭曰聽其獄訟為之神主任臣案)
(冠編夏禹二歲命孟涂為理竹書紀年帝啓八歲使孟涂為巴蒞訟路史云孟涂敬職而能理神爰封于丹水)
(經注引此作血涂)請訟于孟涂之所(郭曰令斷之也)其衣有血者乃執
之(郭曰不直者則血見于衣)是請生(郭曰言好生也訟任臣案圖贊曰孟涂司巴聽是非厥理有)
(此血乃見衣所請靈斷嗚呼神微)居山上在丹山西丹山在丹陽南丹
陽居屬也(郭曰今建平郡丹陽城秭歸縣東七里即孟涂所居也任臣案羅苹云丹山之西即孟)
(涂之所理也丹山乃今巫山)窫窳龍首居弱水中在狌狌知人名之
西其狀如龍首食人(郭曰窫窳本蛇身人面為貳負臣所殺復化而成此物也)有木
其狀如牛(郭曰河圖玉版說芝草樹生或如車馬或如龍蛇之狀亦此𩔖也)引之有皮
若纓黃蛇(郭曰言牽之皮剝如人冠纓及黃蛇狀也)其葉如羅(郭曰如綾羅也任臣案)
(羅木名也楊檖一名羅見爾雅)其實如欒(郭曰欒木名黃木赤枝青葉生雲雨山或作卵或作麻音)
(鑾子任臣案藻林云欒即木蘭凡冡皆樹之又本草木欒形如豌豆堪為數珠則木之名欒者不一也楊慎)
(補注云欒借作丸謂圓如鳥彈也抱朴子曰建木芝生於都廣其皮如纓其實如鸞是以建木為木芝且謂其)
(實如飛鳥狀數說未知孰是)其木若蓲(郭曰蓲亦木名未詳也任臣案字彙音謳刺榆)其
名曰建木(任臣案淮南子云建木在廣都張衡思玄賦躔建木于廣都兮摭若華而躊躇馬融廣成)
(頌珍林嘉樹建木叢生孫綽天台山賦建木滅景於千尋琪樹璀璨而垂珠江淹遂古篇建木千里烏易論兮)
(庾信趙將軍墓銘波分建木派流玄滬敬括建木賦廣都有建木焉大五千圍生不知始高八千尺仰不見巔)
在窫窳西弱水上(郭曰建木靑葉紫莖黑花黃實其下聲無響立無影也任臣案圖贊曰)
(爰有建木黃實紫柯皮如蛇纓葉有素羅絶蔭弱水異人則過)
氐人國(郭曰氐音觸抵之抵)在建木西其為人人面而魚身無足
(郭曰盡胸以上人胸以下魚也鉉任臣案即大荒互人國也羅泌云互人宜作氐人徐稽神錄云謝仲玉者)
(見婦人出沒水中腰以下皆魚徂異記曰查道奉使高麗見海沙中一婦人肘後有紅鬛問之曰人魚也職方)
(外紀云海中有海女上體為女人下體則魚形又禹治洪水觀于河見白面長人魚身出曰吾河精也形狀與)
(此同)
巴蛇食𧰼三歲而出其骨君子服之無心腹之疾(郭曰今南)
(方蚺蛇吞鹿鹿已爛自絞于樹腹中骨皆穿鱗甲間出此其𩔖也楚辭曰有蛇吞象厥大何如說者云蛇長千)
(尋象任臣案函史物性志巴蛇長十尋備靑黃赤黑色食三歲而出其骨庾仲雍江記曰羿屠巴蛇于洞庭)
(其骨若陵丈心雕龍注巴邱山一名巴蛇冡是其地也一統志巴蛇冡在岳州府城南長沙風土記云巴蛇吞)
(象空見于圖書鵩鳥似鴞但聞于詞賦左思三都賦屠巴蛇出象骼虞世南師子賦碎隨兕于斷齶握巴蛇于)
(指掌李白詩脩蛇横洞庭吞象臨江島柳宗元天對云巴蛇腹象足覿厥大三歲遺骨其脩已號吳淑蛇賦云)
(或乘彼龍星或出夫象骼謂此也圖贊曰象實巨獸有蛇吞之越出其骨三年為期厥大何如屈生是疑羅良)
(願曰說巴陵者以為巴蛇之死其骨若陵又有象骨山以為象暴骨之所今倭國有獸如牛名山鼠彼有大蛇)
(亦吞此獸皮堅不可斫蓋巴蛇𩔖也聞奇錄曰番陽有書生經出中見氣高丈餘如煙鄉人言此岡子蛇吞象)
(也遂集衆振譟已而蛇退入谷中經宿鄉人各持缶甕往見一象尚立而肌骨已化為水咸鍼破取水云過海)
(置此舟中能辟去蛟龍又南裔志蚺蛇贊蚺維大蛇既洪且長采色駮映其文錦章食灰貪鹿腴成養瘡賓饗)
(嘉食是豆是觴審此則吞獸者不獨巴蛇也)其為蛇青黃赤黑一曰黑蛇青
首在犀牛西
旄馬其狀如馬四節有毛(郭曰穆天子傳所謂毫馬者亦有旄牛任臣案穆天子)
(傳注引經作髭馬事物紺珠云旄馬足可四節垂毛出南海外)在巴蛇西北高山南
匈奴(郭曰一曰獫狁)開題之國(郭曰音提)列人之國並在西北(郭曰三國)
(並在旄馬西北)
山海經廣注卷十
