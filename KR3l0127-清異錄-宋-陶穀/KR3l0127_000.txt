清異錄小說家𩔖三(瑣記之屬)
提要
(臣)等謹案清異錄二卷宋陶榖撰榖字秀
實邠州新平人本唐彦謙之孫後避晉諱
改陶氏仕晉為知制誥倉部郎中仕漢為給
事中仕周為兵部侍即翰林承旨入宋仍原
官加戶部尚書事迹具宋史本傳是書皆採
摭唐及五代新穎之語分三十七門各為標
題而注事實緣起於其下陳振孫書錄解題
以為不𩔖宋初人語胡應麟筆叢嘗辨之今
案榖雖入宋實五代舊人當時文格不過如是
應麟所云良是惟榖本北人僅一使南唐而
花九品九命一條云張翊者世本長安因亂
南來先主擢置上列乃似江南人語是則稍
不可解耳豈亦雜錄舊文刪除未盡耶所記
諸事如出一手大抵即榖所造亦雲仙散錄
之流而猶不偽造書名故後人頗引為詞藻
之用樓鑰攻媿集有白醉軒詩據其自序亦
引此書則宋代名流即已用為故實相沿既
久遂亦不可廢焉乾隆四十三年五月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
清異錄總目小說家𩔖三(瑣記之屬)
卷上
天文門(十七事)
地理門(十四事)
君道門(十二事)
官志門(十六事)
人事門(十五事)
女行門(凡五事)
君子門(凡十事)
么麽門(凡四事)
釋族門(二十一事)
&KR0726;宗門(凡六事)
草木門(十五事)
竹木門(十九事)
百花門(二十六事)
百菓門(三十八事)
蔬菜門(二十五事)
藥品門(二十事)
禽名門(三十二事)
獸名門(二十事)
百蟲門(凡六事)
魚門(凡三十三事)
卷下
肢體門(凡八事)
作用門(凡八事)
居室門(二十四事)
衣服門(二十五事)
裝飾門(凡七事)
陳設門(十四事)
器具門(五十四事)
文用門(二十六事)
武器門(十一事)
酒漿門(十六事)
茗荈門(三十五事)
饌羞門(三十九事)
薰燎門(三十四事)
喪葬門(凡九事)
鬼門(一事)
神門(二事)
妖門(一事)
