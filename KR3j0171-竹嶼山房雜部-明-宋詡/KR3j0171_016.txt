竹嶼山房雜部卷十六明宋詡撰
尊生部四
麴部
造菉豆麴法
豆一斤麫四斤將豆煑爛擣碎并汁和麪踏造
白酒麴
糯米五升擣粉(或用粳米糯米各半)生薑一斤擣杏仁半斤去皮
尖爛碎嫩蓼八斤取自然汁一處搜和為丸以舊麴末
為衣以穰草上下托盖候白衣生熱過方以籃盛挂當
風處候乾用
大禧白酒麴方
木香沉香(各一兩半)檀香丁香甘草砂仁藿香
(各五兩)槐花白芷零苓香(各二兩半)白朮(一兩)白蓮花(一百朵取)
(鬚用)甜瓜(五十箇擣自然汁)右為細末用麫六十斤糯米粉四
十斤和勻瓜汁拌成餅為度先稱麫粉拌勻次入藥末
再又拌其藥末逐旋撒入令勻後作二起以瓜汁拌和
得所搓令無塊却下廂踏只可七八分厚每隔須用白
麴糝得厚勿令粘切作七八寸闊大用紙逐片包挂當
風處四十日出曬三兩日收每米一斗官稱用麴十兩
下水八升(瓜用粗布濾去渣并瓜子蓮鬚研碎下料)
造紅麴方
無糠粞舂白粳米水淘淨浸過宿翌旦炊飯用後項藥
乘熱打拌上塢或一周時或二周時以熱為度測熱之
得中則凖自身肌肉開塢攤冷洒水打拌聚起候熱攤
開至夜分開攤第二日聚起洒水打拌再聚熱即攤冷
凡聚熱又攤至夜分開攤第三日下水澄過瀝乾倒柳
匾内候收水作熱攤分開冷又聚熱又攤至夜分開攤
第四日如第三日第五日下水澄過瀝乾倒柳匾内候
收水分開薄攤蘆蓆中二三日即成麴矣不要見日曬
白第一日起至第四日每夜翻攤三四次若貪睡失誤
以至發熱則壊矣
每米一石用麴母四升磨碎海明沙一兩無名異一兩
滴醋一碗一處調和打拌
造酒每米一斗官稱下麴十兩下水八升若要燥水頭
放寬酵麴在外只用清水者
白酒藥
良薑(四兩)草烏(半斤)茱萸薄荷菊花(各二兩)白芷官桂
黃栢香附子乾薑辣蓼苦參秦椒(各一兩)
丁皮益智杏仁(各半兩)右藥末半斤山石二斤米
粉七升官河水為丸
又方神妙在罁日久亦可生留
附子(去皮臍)白朮(各二兩)白芷川芎官桂(不見火)防風
甘草(各一兩)川烏(半兩)草烏(去皮臍)漢椒(去目各一兩)砂仁(一兩半已上日)
(曬乾不見火為細末)辣蓼(二斤半)青蒿(一斤)龍腦薄荷(半斤)蒼耳頭(一斤半)
橘葉(四兩)晚桑葉(一斤)菖蒲葉(半斤)勾勒蔓(半斤已上草藥沉入石臼内杵爛取)
(自然汁不可入水)右用糯米七升陳粳米三升淘淨控令乾
杵為米粉入藥末拌勻方以藥汁拌和須乾濕得所太
濕則青衣生再入臼内杵勻取出丸如雞子大中心捏
作小冗入舊藥末少許先鋪青蒿半寸再鋪稻草二寸
堆藥在上又以稻草鋪厚三寸盖之二日後取出如天
氣熱只一日一夜亦不須厚盖候通體生白衣去草取
出舊眼籃挂當風處三日刷去白衣七日可用
白酒藥
草烏(二十斤或二十五斤)光烏(並同上)白芷(七斤)薄荷(十斤或十五斤)良薑(三斤)
秦椒(七斤)乾薑(三斤)千金草(三斤)香附(五斤或七斤)官桂(三斤)甘菊(五斤)
(或七斤)黃皮(二斤或三斤)元有青蒿不必用右末半斤入吴
茱萸一兩江茶子五錢土滑石一斤半冰粉一斗内將
草烏光烏二件各分出五斤煨熱其餘亦五分内分一
分用為末叧合成酒藥别安冬天時加入吴茱萸愈多
愈好但只取此一味加烏頭官桂亦可合成
又
馬鞭草(一斤或半斤)蒼耳(十兩或斤半)車前葉(二兩)辣蓼(十二兩或斤半)薜
藤(三兩二兩即野蓽撥此一味無亦不妨)右五味切碎入水同擣細絞
其真汁叧放先以粳米四升半糯米升五合水浸三
二時於石臼内洒水杵粉糠篩篩過入乾薑末三兩二
錢和勻將前草汁拌和為丸如餅子樣復用舊酒藥末
些少為衣
盫法
大深浴桶一箇麥幹或油萁尤妙鋪桶底令厚却薄鋪
青蒿(即苦蒿)一層於麥幹上然後攤藥餅如天色寒用綿
枲衣被盖桶面天色熱用夾被或夾衣盖之經一宿俟
藥餅如火之熱揭起盖物凉一二時熱氣出退藥餅放
於篩匾上隂乾不許見日自盫日為始越七日便可釀
酒每米一斗官用藥三兩半重若以半餅擣細投清酒
内尤豁辣可喜
白酒藥方
茱萸(斤半)蒼朮白芷黃皮青皮陳皮滑石(各斤)
(半叧研入藥)蒿子良薑苦參薄荷官桂天花粉
(各一斤)菊花烏頭(各二斤)乾薑藿香半夏(各四兩)江茶
子(二兩)草烏(三兩)木蘭皮右為細末每包藥味八兩入滑
石末八錢白芷六兩半不妨大米粉一斗足數該做酒
一十石以上每斗用藥春秋七丸夏六丸
造酒麴
白麫一百斤菉豆五斗辣蓼末五兩杏仁十兩(去皮研為泥)
先用蓼汁浸菉豆一宿次日煑極爛攤冷和麫次入杏
泥蓼末拌勻踏成餅稻草包裹約四十餘日去草曬乾
收起須三伏中造
黃子酒麴方
以糯米三斗為率淘淨蒸飯八分熟放温用麫斟酌多
少拌勻置不透風房内用麥柴或稻柴鋪地上又番鋪
席一領將米攤勻上用蒼耳盖之時時看覷恐致熱過
成黑色須少黃衣為度每糯米一斗用此麴一斤依常
法製造須初伏間為之中伏後則生蟲不可久放此吾
家常用麴也
韭根麴方
白麫(二十斤)韭根(九斤)生薑(九斤)右將韭根薑汁和麫得所
摶成塊如雞卵樣用麥柴鋪盖二七日發過三伏日造
如韭薑汁和麫不敷加添新水每糯米一斗用麴一斤
依常法造
白麴方
丁香木香藿香白檀細辛官桂&KR1190;砂
肉豆䓻蓽撥胡椒當歸蒼朮川芎白芷
桂花頭良薑乾生薑附子天南星烏頭
紅豆(各三兩)白朮人參(各八兩)吴茱萸陳皮防風
甘草(各一兩)粳米(一石一斗)糯米(一石一斗)白麫(五十斤)杏仁麥糵
(一斗五升)蓼子(三稱)此麴伏日製造係三十石糯米物料
香酒麴方
白麫(一斤)糯米粉甜瓜(一百箇香熟去皮子取汁)木香(半兩)白朮(十兩)蓮
花(一百朵去蓮取汁)白檀(五兩)丁香白芷廣零苓香(各二兩半)
右件六味碾為細末入麪粉内用蓮花瓜汁和勻踏
作片紙袋盛挂通風處七七日可用每米一斗用麴一
片夏月閉甕冬月待冷發時作糯米稀粥一碗温投之
謂之搭甜
蜜醖透瓶香
用蜜二斤半以水一斗慢火熬及百沸雞翎掠去沫再
熬沫盡為度官桂胡椒良薑紅豆&KR1190;砂已上各等分碾
細為末右將熬下蜜水依四時下之先下藥末八錢次
下乾麴末四兩後下蜜水用油紙封箬葉七重密冬二
七日春秋十日夏七日熟
竹嶼山房雜部卷十六
