竹嶼山房雜部卷八明宋詡撰
燕間部二
居室事宜
染白鬚髮黑
先染藥黃丹(鐵釜巾炒黑二兩令藥能轉色)蛤粉(炒二兩令藥能潤色)光粉(四兩取粘)
定粉(三兩能黑色)麝香(二分能入肉鬚髮孔難白)五味各研為細末瓷器
收臨用合之後染藥針沙(水淘過鐵杓内煅赤醋浸七日冄以醋炒七次六兩)
(能黑色)白芨(切碎用醋噴炒一次又用燒酒漸漸噴炒二三次六兩取粘)訶梨勒(去核醋炒)
(六兩能上色)麝香(三分入鬚髮孔難白)輕粉(五分能潤)京墨(三挺切碎能光黑)没石
子(本草曰無食子布苴擊碎二兩冇兩月之功)百藥煎(大餅紫香者六兩取光)八味各
研為細末瓷器收臨用合之染法如黃昏時將染預
以肥皂水洗鬚髮用酸石榴皮水煎濃調先染藥如稠
麪塗没鬚髮上務須根杪皆到取油紙或湯泡荷葉掩
密更以巾帛絡之至焚一炷線香盡冷水洗拭乾冄用
後染藥釅醋調如稀麪置鐵釜内煎沸照先染掩絡法
待天明以温水洗乾以胡桃仁油潤澤
膏髮常黑
側柏葉柏苓百藥煎芽茶何首烏旱蓮
草蕊酸石榴皮青胡桃皮香附(各一兩)青鹽(二錢半)
右㕮咀瓷器内水煎三四沸冷入生薑汁(七兩)早晩膏髮
滓可冄煎
梳頭不落髮亦治頭上有白屑
側柏葉(手掌大兩方)榧子肉(三枚)胡桃仁(不去衣三枚)右研爛水煎
濃仍浸之膏髮甚驗
醒頭香治髮䐈(除力切)汗氣並愈頭風
川芎白芷甘松零陵香(各一兩)藁本辛夷細
辛醒頭草(酒洒蒸過晒乾各五錢)三柰子(三錢)麝香(一錢)右為細末
付頭上篦去之有頭風付頭上帕蒙一宿篦去之
木犀花油
摘木犀半含花擇一升入真菜油一斤置瓷器中油紙
并竹箬緊羃之置湯中煑一餉時取起十日後濾清油
密藏以膏髮愈久愈香
雞子粉
雞子(一枚)開顛竅去黃用白將上等鉛粉末(一兩法用醋糟覆鉛板上)
(蒸之取浮者水定而成曰光粉曰定粉皆此也)蜜陀僧(五分)勻一處實於竅中紙
糊封之冄以紙重護之水染濕文武火煨乾為度取出
勻面瑩然如玉(今熬熟鵝膏和合香油和粉勻面發光澤而馨本草白鵝孟詵云脂可合面脂)
(日華子云脂潤皮膚)
珠子粉
白坯土(一錢半)白芷(取浮者去皮一兩)碎珠子(五分)麝香(一字)輕粉(二錢)
鷹條(五錢)蜜陀僧(火煆七次一兩)金箔(五片)銀箔(五片)朱砂(五錢)片腦(少許)
右為細末用上等定粉入玉簮花開頭中蒸花青黑色
為度取出配對勻面甚光瑩
乾臙脂
生雞子(二枚)開顛竅去白惟取二黃調勻以朱砂(二錢)明礬
(二錢)麝香(少許)研細併黃入一殼復調百餘轉别以虚殼去
小半掩於藥殼上綸絲蜜縛之絹囊盛懸胎於虀汁中
煑半日取出俟冷去殼研細色通紅同臙脂勻臉入膚
明潤(今金花胭脂油胭脂白胭脂皆洗紅花膏所造綿胭脂紫錏等煎染也錏音礦)
十白散去靨(於琰切)䵟(各旱切)風刺面垢
白芷白芨白蘝白牽牛白附子白檀香
白茯苓白蒺藜白殭蠶白丁香蜜陀僧三
柰子楮實子桃仁甘松鷹條(各等分)以肥皂角
剖開水浸柔仰置釜中取薄荷葉芫荽疊滿其腹蒸退
其氣味去弦膜炒同前藥俱為細末滴水丸如龍眼大
每用糯米一溢作湯頮(音晦)面擦之浴身亦潤澤(吕惠卿曰用園)
(荽洗去面䵟亦能去黑)
少顔膏
黃檗皮(二寸半)土瓜根(三寸)俱為細末同肥棗子(七枚)𢷬為膏
晨起化湯頮面大去面䐢
治酒&KR1439;鼻
枇杷葉(新者去毛陰乾一兩)梔子(五錢)右為細末每服三錢温酒調
下晨起服先去左畔臨卧服去右畔其效如神
治髮不生
羊屎燔灰水淋取汁沐之三日一沐不過三度髮生旱
蓮草晒乾肥皂炒燥為末每日沐洗鬚髮白者能黑落
者冄生疎者自密
牢牙烏髭髮
旱蓮草(即鱧腸草七八月間連根莖葉取酒洗潔一片)用青鹽(二兩)醃過三宿瓷
罐内火煨存性碾細末貯瓷器收晨起擦牙即咽之
潤膚膏治冬月遇寒風面手開成皸(音軍)裂
猪&KR1004;(余之切鮮者一斤)紅棗子(五枚)甘松(三錢)醇酒(一斤)白芷(三錢)同浸
頮面畢乘熱俱勻之
去身上斑
紫背浮萍(端午日收隔水晒乾四兩)漢防己(㕮咀五錢)每用濃煎浴身就
取萍於患處熱擦三五次斑除羊蹄菜根擣肥皂中洗
時擦紫白癜風速愈
去風愈疥癬瘯(千木切)蠡(盧啟切)
苦参荆芥獨活細辛地骨皮五加皮(各等分)
右㕮咀入絹囊煎湯浴身沐髮加糯米
沐浴五香湯
白芷(去三尸)桃皮(辟邪氣)柏葉(降真仙)零陵香(集霛聖)青木香(消穢)
(召真)右五味㕮咀煎湯沐浴
點痣藥
寒食時取桑條然灰淋汁熬成膏點痣自落
香身丸治遍身熾氣惡氣及口齒氣
丁香(一兩)藿香葉零陵香甘松(各三兩)香附白芷
當歸桂心㯽榔益智仁白荳蔲(各一兩)麝香(五錢)
右為細末煉蜜和杵千下丸如梧桐子大每噙化一丸
常覺口香五日身香十日衣香二十日人皆聞香
辟汗香身粉
蛤粉(三兩)青木香麻黃根(各二兩)甘草(一兩)甘松藿香
零陵香(各五錢)右為絶細末浴畢綿樸子揾之亦以撲而
汗
獨神散去腋臭胡臭
白礬(枯)右碾絶細末常傅腋下
紅玉散治内縫脚指臭爛
寒水石(煆五兩)緋丹(炒五錢五分半)俱研和一處傅之
金蓮稳步法
蕎麥稈燒灰湯淋取濃汁如釅醋色以&KR1504;砂白茯苓藁
本(等分)為末每抄三錢同灰汁三碗於砂石器中煎數沸
乘熱洗浸兩足且淋且渫寒則又續熱水不數次足自
柔軟易纏足面上有生微小瘡是藥氣所出研訶梨勒
末傅之自差三十歲婦人猶可為之也
治石瘾(於近切)肉刺
莨菪(莨音浪菪音蕩)根汁塗痛處立止
治雞眼
烏梅肉𢷬糜爛和少醋貼患處自消不痛又細研&KR1504;砂
化牛膠調貼之其根盡出
治瘊(胡鈎切)子
地膚子白礬(等分)煎湯洗數次盡消去
治闞(口濫切)指甲弩肉痛
綠礬為末水調傅之内縮下自乾不痛
透衣香
木香檀香甘松(各半兩)藿香𤏡草茅香牡丹
皮零陵香(各一兩)丁香官桂辛夷三柰子(各三錢)
腦子麝香(各少許)右為麤末輕縠囊之裛篋笥中
澣衣香
芧香藿香零陵香(等分)右剉碎囊之入水煎澣衣
自香遂用調糨
水銀索
水銀(荳許)江茶末(五分)入以唾研不見星貫綿中索之束髮
根去頭虱束腰間去身虱皆盡
熏衣香法
凡衵(日匿近體小衣)服先以湯置熏篝下令潤焚合香熏之復
火熨帖乾禮服惟乾覆熏篝上熏
練糨𢷬帛法
先用水淋草灰濃汁煑帛試軟紐不散開為則更作沸
湯泡灰和斫細猪&KR1004;漬帛少時頓草藉地中取器覆半
日遂以&KR1004;湯澣濯輕𢷬令潔㫰乾欲顔色染而後糨糨
以水小粉熬厚冷水漬之停下用勻入乾生小粉為多
手撲須到㫰微潤疊襞齊整襲砧間𢷬糨透平滑晒乾
甚勝於經砑石者也(此小練甚佳若大練用石灰湯煮過)
(闕)
用漢椒雜吳茱萸盒有收有開苦瓠去犀藏於中永不
蛀
洗珍珠法
用人乳浸一宿以益母草然灰淋汁入麩少許絹囊珠
輕手洗其色復鮮明
洗象牙器色黃法
用荳腐查浸擦洗之還白
惜猫晴刺子珍珠等寶
見尸氣遂璺泐(音勒)宜重襲避之
濯氊褐衣油汚法
用猪蹄瓜煎湯乘熱濯之
濯蕉葛桐竹等布法
不宜煩撋(音㕓)止宜歛襞釋米水洗手按治之可糨者少
加熱香油於糨中帶潤時手平整之
濯衣令白法
用百部根挼汁濯衣甚潔白勝用皂角又令不生虱今
之洴澼者以鹻染蒸之水濯之日晒之惟綿花苧布則
宜也
去青紵絲衣着日久積垢光滑法
用慈孝竹茹揩擦去之潔色如故
濯黴黰點衣法
用梅葉煎湯濯之脱去
起衣上油法
龍骨(一兩半)滑石(二兩)海螵蛸(二兩)白墡土(二兩)共為絶細末凡
油汚顔色袨(熒絹切)服不可水濯惟掺於汚處紙藉火熨
之油汚多日者復用油潤汚處熨之有炒熱石灰二三
升將油汚衣入灰内搖洗隨即脱去雖錦繡亦無痕迹
濯油汚衣法
嚼蘿葡吐汚處煩撋之水濯潔之無痕
去漆汚衣法
用油洗去更以萊菔煩撋之
去脂膏汚衣法
用石灰煎湯濯之
去黑油汚衣法
用煑酒濯之自去
去血汚衣法
用冷水濯之無痕
去墨汚衣法
𢷬半夏同水煩撋之無痕
治酒汚顔色祇服法
用井水燒之日晒乾無痕
收貴重顔色衣帛法
凡大紅鮮淺顔色衣帛忌煙熏重襲以厚紙篋笥藏之
(埤雅云以麈尾置舊帛中能令歲久紅色不點)
收裘褐氍毹等物法
凡貂鼠銀鼠狐白等裘駝羊絨褐等衣及氊毯等物經
三春柳絮飛墜即生蛀預用日晒坋芫花莽草雜熏衣
香掺上以絹布緊襲置通風處或避絮飛後散置通風
中遇晏温常晒不宜近陰濕及閉冷蔀處惟貂鼠銀鼠
青鼠等皮畏猫其脚履之毛則貼皮不起(埤雅云狐白貂鼠之類燕)
(見之則毛脱)
凡一切蟫蠧之類畏聞鰻鱺骨煙祛蟲之法此為甚妙
(蟬戈鍼切)
辟壁虱
巴荳雄黃同𢷬糜爛黃蠟和丸爇之自無
辟蚊(蚊曰豹脚)
鱉骨甲爇之蚊皆避去即不去無生存者
殺蠅蚋
百部燼之(本草云百部又名婆婦草)
竹嶼山房雜部卷八
