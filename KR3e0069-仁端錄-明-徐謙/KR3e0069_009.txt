仁端錄卷九
明徐謙撰
陳葵刪定
痘疹雜症論
痘蓄毒而雜症俱發是痘症為本而雜症為標然雜症
無常期而痘症有定候痘之本症向緣失治而作不可
徒治雜症故心鑑曰治雜症一寸則痘症落後一丈但
雜症不去則痘亦反為所害六日以前毒發未盡有雜
症者常也六日以後毒當盡出雜症當除而不除者為
逆湏急治之故痘症重而雜症輕者則襍症之藥加入
痘症藥内是緩則治其本也痘症輕而襍症重者則先
逐襍症後調痘症是急則治其標也能精察痘中自現
之症治痘易易矣
面色門
痘以心血為主心熱煩躁驚悸面赤皆心經症見也故
面赤為順若見青色是肝木尅制脾土也色不與病相
應所以為逆壯實者必至生風虚弱者必至下痢厥逆
面色青黃唇口淡白乃脾疳也慎勿因痘枯焦用寒涼
太過以致泄瀉蓋痘以脾胃為主脾胃一傷則毒氣下
陷虚火上熾必至發喘發渴
面赤如塗朱者凶此邪氣拂鬱於陽明也陽明經上循
於面熱盛故赤也宜清解而稍兼利
面垢而慘黯者凶此邪熱拂鬱於少陽也宜表裡俱解
之蓋少陽從中治也
熱甚便閉飲冷面赤者用犀角解毒湯
灌漿時發熱煩躁作渴面赤者用當歸補血湯
痘毒鬱遏風寒内摶凝滯肌膚遍身青色者用透肌散
鼻封眼合門
心肝脾肺腎應耳目口舌鼻鼻乃肺竅肺主氣痘頼氣
以拓充鼻封則氣外束而不泄眼乃肝竅肝藏血痘頼
血以滋養眼合則血内榮而不滯如是則毒為制化矣
若痘順而稀則隂陽相輔鼻不封而氣自充眼不合而
血自榮若痘逆而密則隂陽不和鼻不封則氣不充眼
不合則血不榮故犯於血分者必有焦皮鐡葉之色犯
於氣分者必有&KR0008;蛈蓬房之形
三日而封合者易充易靨六日而封合者難足難痂封
而不合則隂不滋陽合而不封則陽欠衛隂封者十之
三四合者十之七八十三日是眼開之期若過期而不
開必熱毒未盡解也當防其壞目
若封而有涕合而有淚者生全之兆
若鼻封而竅外乾黑眼合而眶上如煤者必死
頭痛門
痘中雜症只有頭疼為輕
發熱時風邪入於諸陽之會故令頭疼用清徹湯
有因氣血俱虚而痛者用補中益氣湯
發熱惡寒咳𠻳而疼者用參蘇飲
熱氣上攻痰壅頭疼者用二陳湯加山梔荆芥黃芩薄
荷石膏
目疾門
眼關五臟痘發時五臟之火皆動故兩目䑃朧神倦不
開者痘也目中汪汪若水者疹也諸瘡皆屬心火故其
候見於目目赤者心熱甚也目連剳者肝有風也目直
視者肝有熱也因而搖動者肝風與心火相摶也痘疹
發搐此其常候但瀉心肝二火搐止者吉不止者凶未
出之初即與清肝必無目疾
痘前目疾
此時眼中無痘常淚出多眵者肝熱盛也早服瀉肝火
之藥以解之
發熱時果係痘症即防痘瘡入眼用護眼法用蟬脱散
或洗肝明目散加蟬脱
痘瘡入眼用鱔血或象牙磨水抹之或生地附子搗爛
貼足心即愈
風腫翳膜餘熱攻目用蟬脫散
痘中目症
發熱及見點時風熱上攻兩目紅腫用芎蘇散加荆芥
防風蟬脫
痘已盡出而目淚不止痘不起脹者肝熱也宜補脾滋
腎以培其根令肝木自旺不然則木絶而火無生氣不
能起脹而死矣朝服補中益氣湯暮服六味地黃丸以
滋腎
痘已出齊因血熱毒盛而上攻於目以致兩目赤腫痘
色乾紅二便閉塞睡卧不寧用犀角地黃湯加連翹牛
蒡荆芥
眼胞腫者必傷於飲食脾經熱毒食積發熱而然也
露白
七日前露睛者毒尚未解痘少者可勿藥若痘密而露
睛者宜重温補得目閉者生不閉者母氣離子氣敗必
不能灌漿而死
起脹灌漿時兩眼不合而光爍者死
兩目閉而露睛或如魚眼猫眼者不治
目無魂失意智不省人事者不治
露神
眼乃神光神者心之主毒氣入心亦傷神故神為毒廹
而離本位現為眼光異於常時者名曰露神一時精彩
倍常身體神氣卓然有餘此燈欲滅而復明之象也須
臾即死
落日棲霞
雙目倒停不轉動或轉掣如電光閃爍或忽紅忽白經
云落日棲霞人不識等閒停閃難推測忽紅忽白如電
光驟然死去誰留得此症多於將靨及痂時見之蓋初
時失解火毒復入内傷五臟至落痂時二十四朝忽然
而死
痘後目症
目病多屬風熱血少痘藴熱毒自裡達外苟氣血弱而
不能逐毒則火内藴而熱極生風血脉遂行斯入眼矣
故痘瘡入眼不在於初多在於收靨不齊之時或還元
之後其時滿面痘瘡破爛重復腫灌者膿血膠固毒蒸
入眼或同痘瘡倒陷復起多致入目以其歸毒于肝腎
也或痘出多成就遲醫用辛藥發之令痘入目或靨期
喜啖辛熱謂之乾漿内外火煽亦令入目或失于清解
或逼於火氣或衣被過煖或客冐風寒或恣食鵝鴨雞
蛋皆能令氣滯血凝毒存生障為眼之患蓋其翳膜遮
睛有似痘瘡而實非也此毒氣留於氣血之分耳有靨
時翳起眼白捱至黑珠漸至瞳神者有痘後三五日而
紅腫疼痛者在白睛者久當自去惟黑珠上或掩瞳神
者當調治收功于數十劑之後勿驟用寒凉藥峻攻其
裡而疎利其下又勿輕用點洗令鬱火不收後復腫作
瞳神或突凹或損破則難治大抵痛者易治不痛者難
治早用竹葉湯調瀉青丸加砂糖連進二服微利即愈
又用洗肝散密蒙花散通聖散兔糞丸外用吹耳丹灸
大杼穴一壯或水磨象牙汁點眼或水磨新橄欖核汁
或水磨雌雄二檳榔汁以津潤開眼縫鴨羽拖點眼
痘後眼閉雖暗中亦不開者防目中有瘡用望月砂散
痘後目胞高腫而不流淚乃脾經濕熱非翳也用蒼术
浸潤炒乾黃連加防風升麻生甘艸為末蜜水調服
痘後頭忽腫兩目不開乃風熱非痘毒也用袪風湯加
竹葉若肝經風熱先用柴胡麥冬湯次用四物湯加山
梔或犀角地黃湯加柴胡或消毒化斑湯
風毒腫痛生翳用蟬脱散
腫痛眼流眵淚昏暗羞明用秦皮散
痘後眼胞紅腫不開靨後復灌難收乃血熱毒壅不解
也用犀角解毒湯
腫脹不開外突如桃用雞蛋清調黃連末塗兩太陽穴
及兩足心外用護眼膏
痘後目赤腫痛疤痒紫色身體煩躁毒鬱心肝二經火
盛尅金金不能平木木勝則火亦炎上而冲于目矣用
犀角地黃湯加連翹牛蒡草决明龍胆草
痘後心熱盛而生肝風上攻眼痛紅絲繞睛大便堅閉
用凉肝丸或洗肝散加黃芩黃連芒硝下之或柴胡梔
子散瀉黃散後用柴胡麥冬散秦皮散
昏暗用柴胡梔子散加石决明石膏羌活谷精草菉豆
皮甘菊金銀花
翳膜用本方倍加石决明谷精艸白蒺藜蟬退為末羊
肝湯調服或瓜蔞散威靈仙散
青翳用谷精草散蟬脱散
赤翳用地黃散倍加谷精草
赤脉侵睛用羚羊角散
木火相摶用四物湯加山梔丹皮繼用加味逍遥散
虚翳用滋隂地黃九益氣湯
痛極用浮萍散
肝腎熱毒治宜活血解毒活血不至太熱解毒不至太
冷五臟平和則目翳自去用蟬脱散四物湯加柴胡
痘後目閉羞明淚出暗處能開此肝虚帶火邪也宜涼
肝養血用洗肝明目散加密蒙蟬蜕黃芩或涼肝明目
散瀉青丸猪蟬散
肝虚熱用羊肝丸
只羞明不紅赤者腎水不足血少神勞也宜壯水主以
鎮陽用益隂地黃丸
肝腎俱虚用羚虎丸
脾虚右關脉弱者朝用益氣湯夕用五味異攻散
痘後眼胞紅腫不開口舌生瘡咽喉疼痛曾服過辛熱
藥者須用清解黃連解毒湯犀角地黃湯
因食毒物致目睛突出者湏宜解利用二仙方
患半年一年餘者用蟬脫散曾服過通利藥者量脾補
胃
若向有疳積肝腎因而患目者用九味蘆薈丸六味地
黃丸
翳漸退用柴胡麥冬散
凡兒乳食者當令母服清解藥用柴胡梔子散加味逍
遥散
痘後未滿二十一日而餘毒患眼者用消毒化斑湯
二十一日後而患眼者用柿乾通聖散羚羊角散
痘後血熱病目脾胃壯實者用(原闕)
痘後毒太盛眼熱或服攻藥太過眼珠突出者亟用上
好西牛黃半分清水調塗眼珠上外貼薄竹紙又以甘
草甘遂煎水用毫筆緩緩塗竹紙上即得平愈
痘後目痛生白翳而不見物色者用繆仲淳方
痘瘡攻目壞眼用蛇殼一條洗净焙燥加蟬脫蛤粉花
粉等分為末入羊肝内每用藥二錢加谷精同煮食
痘眼葡萄花第一服用蟬脱黃連甘菊連翹(各一錢)密蒙(八分)
草决明(七分)荆芥胆草白蒺藜谷精草(各六分)蔓荆子木賊
川芎甘草(各三分)燈心葱白煎服第二服用蟬脱黃連
川芎生白芍木賊荆芥甘菊生甘草車前子密蒙花白
蒺藜防風胆草燈心煎服
治案
一兒痘後黑睛初起細白點大便順而日晡潮熱有用
雞肝花粉威靈仙煮食其瞳神即高腫突出白睛紅腫
余用瀉青丸及羽皇散五六劑而愈
一兒白睛生翳漸掩黑睛連用袪風去翳涼血清熱等
藥不效即用瀉青丸及羽皇散間服而愈
蟬脫𣪚治(原闕)
蟬脫密蒙花兔糞黑豆殼等分為末每用四錢
以羊肝割開入藥肝内泔水煮肝熟同藥食
洗肝明目散方治(原闕)
川芎當歸羌活防風山梔柴胡木賊
龍胆草密蒙花等分為末每用一錢荆芥湯下
護眼方
胭脂取汁蒸熟點入眼中候痘出齊乃止
又方
蜜調濟寧油胭脂塗眼眶三四次永不傷目
又方
菉豆粉(一兩)紅花甘草(各二兩)胭脂(二兩)水五碗煎至二碗
去渣再煎成膏子塗眼眶四圍
又方
蜜調牛蒡子末塗䪿門
又方
白芥子末敷貼足心引熱歸下
又蟬脫散治風腫翳膜餘熱攻目
蟬脫丹皮黃連白术蒼术甘草甘菊
絲瓜子(各一兩)龍胆草(五錢)共為末每服一錢用荆芥湯調
下
瀉青丸方治(原闕)
防風羌活川芎當歸山梔大黃龍胆草
蜜丸薄荷湯送下
保赤洗肝散治腫痛紅絲繞睛
川芎當歸羌活防風山查薄荷痛加石
膏谷精草菉豆皮翳膜加蟬脫白蒺藜熱
痛便閉加黃芩黃連大黃
秘要洗肝散
白芍川芎當歸石膏蟬退龍胆草金銀
花石决明谷精草茯苓木賊甘菊菉豆
皮
金鏡洗肝散治痘後羞明翳淚赤腫
羚羊角黃茋黃芩大黃升麻防風朴硝
草决明車前子
洗肝明目散治(原闕)
川芎當歸羌活防風山梔柴胡又加木賊
胆草密蒙花等分每服一錢荆芥湯送下
密蒙花散
密蒙花(二兩五錢)青葙子决明車前(各五錢)共為末每服
四錢用羊肝一兩批開摻藥肝内濕紙包褁煨熟食之
乾柿通聖散
白菊花菉豆皮谷精草(一兩為末)乾柿(不拘幾隻)用粟泔
水同煮至乾將柿再烘燥為末與藥和勻每服一錢用
金銀花湯調下一方用密蒙花旋覆花
神翳蛤粉散
蛤粉谷精草等分為末六七錢雄猪肝片以前藥二
錢摻入肝内米泔水一盞煮肝熟細嚼吃之即用原汁
送下或磨石燕末檳榔末同服尤妙疳眼加夜明砂
兔糞丸
兔糞(四兩)石决明草决明木賊白芍防風谷
精(各一兩)當歸(五錢)蜜丸用荆芥湯送下
又方
兔屎(四兩)甘菊(二兩)白蒺藜甘草蟬退(各一兩)蜜丸
羊肝丸
羊肝(一具)當歸川芎夏枯草(各一兩)甘菊柏子仁(各七)
(錢)蜜九
吹耳丹
輕粉黃丹(一錢)加麝香冰片雄黃(各三分)為末左吹
右右吹左内服石燕檳榔
望月砂散
蒙花谷精蟬蛻(各五錢)望月砂(一兩)猪肝(一個)每服一錢
摻肝内扎好米泔水煮食
(原闕)方治痘後頭腫目閉風熱之症
羌活防風升麻柴胡川芎當歸藁本
蔓荆子細辛甘菊黃芩
消毒化斑湯
升麻柴胡桔梗甘草牛蒡連翹防風
胆草羌活蟬脫密蒙花淡竹葉
又方治痘未滿二十一日而患目
羌活升麻麻黃防風藁本黃芩生地
蒼术川芎柴胡(各五分)細辛白术陳皮甘草
蘇木葛根(各二分)黃連黃柏當歸連翹(各五分)
吳茱萸紅花(各一分)
秦皮散治眼流眵淚昏暗羞明
秦皮滑石黃連等分煎服
(原闕)方治痘後眼胞紅腫復灌難收血熱之症
當歸赤芍連翹防風牛蒡荆芥甘草
黃連花粉生地
涼肝丸
防風(二兩)人參赤茯苓黃芩元参大黃知母
益母草(各一兩)蜜丸菉豆湯下
柴胡梔子散
當歸生地丹皮(各一兩)山梔黃連(各七錢)柴胡黃
芩(各五錢)川芎(六錢)升麻(三錢)共為末每服三錢
瓜蔞散
决明赤芍甘草(各一兩)花粉(五錢)為末蜜調服
威靈仙散
赤芍赤茯苓青葙子黃芩大青大黃仙
靈脾威靈仙等分入羊肝内米泔水煮熟食之
谷精草散
谷精草蟬退(各一錢)兔屎蛤粉(各一兩)入猪肝内泔水
煮食
地黃散
地黃熟地(各二錢五分)當歸(三錢)羌活防風犀角谷
精草木賊白蒺藜沙苑蒺藜黃連大黃
蟬脫(各一兩)玄参(五錢)木通甘草(各一錢五分)羊腸湯調服
地黃丸
生地熟地(各一兩)天冬枳殼黃連五味子當
歸黃芩(各五錢)人參骨皮(各二錢)蜜丸服
益氣湯
人參黃茋甘草(各五錢)升麻葛根(各四分)蔓荆子(三分)
白芍黃柏(各二分)煎服
浮萍散
浮萍隂乾為末每服一錢至二錢以羊肝半個碎研入
水半合絞取汁調勻服之輕者一服即愈重者十服
涼肝明目散
川芎當歸柴胡防風(各一兩)黃連龍胆密蒙花(各七錢)
羚虎丸
羚羊角虎骨生地棗仁(各五錢)肉桂防風當
歸黃茋(各五分)蜜丸圓果湯送下
(原闕)方治痘後血熱病目脾胃壯實者
生地(八兩)白蒺藜(五兩去刺炒)天門冬枸杞槐角(各四兩)甘
菊苦參木賊谷精草羚羊角(各三兩)五棓子(二兩)
(五錢)密蒙花(二兩)地骨皮草决明甘草(各一兩)女貞同黑
豆(六兩)九蒸九晒煉蜜為丸量大小服
消毒撥翳湯
黃連當歸牛蒡花粉桔梗甘草甘菊山
决木賊葛根川芎羌活柴胡防風白蒺
藜薄荷生地密蒙谷精山梔便閉加酒製大黃
撥雲散
羌活荆芥防風川芎白芷甘菊龍胆草
石膏甘草黃連山决明大黃
又方
桑螵蛸炙燥加麝香少許每服三錢米泔水調服
羌活菊花散
羌活荆芥防風連翹薄荷生地黃芩
谷精龍胆山梔赤芍木通甘菊有翳者加
草决明白蒺藜
金花散(眼科)
黃連甘菊枸杞(各一兩)牛蒡(五錢)甘草(一錢)薄荷湯送下
三獸丸
兔屎谷精元參連翹甘菊生地羚羊角
(各一兩)丹皮黃連知母牛蒡金銀花當歸
犀角赤小豆(各五錢)柴胡(三錢)
羽皇散
鵝不食草(用鹽酒焙乾一兩)谷精白蒺藜(各一兩)旋覆花蟬
退川芎龍胆(各五錢)决明(二兩)羊胆(三具)蜜丸每服五錢
鹽湯送下随飲酒半盞翳自去
光明丹治痘後神白星翳先用吹耳丹再看何經用
藥引之
川芎當歸白芍生地(各七錢)防風羌活(各六錢)白
菊花(二兩)谷精荆芥草决明密蒙菉豆皮(各一兩)
蔓荆旋覆(各八分)兔屎(四兩)羚羊角犀角(各五錢)目赤加
黃連龍胆(各五錢)蜜丸如彈子大每日食後薄荷湯送
下
金鏡瀉肝散治痘後肝經藴熱目痛
川芎當歸白芍蒺藜荆芥防風甘菊
黃連木通甘草蔓荆子
羚角丸
羚羊角大黃黃芩白芥子(各一錢)當歸元參
甘草木賊蟬退朱砂草决明(各五錢)荆芥白
芷蒼术羌活(各一兩)蜜丸如彈子大食後清茶化下
清肝去翳丸
兔屎(四兩)蟬脱白蒺藜車前子羚羊角生地
元參谷精草草决明當歸丹皮(各一兩)木賊
白豆仁犀角(各五錢)菊花湯送下
涼膈散(眼科)
川芎柴(月古)黃連防風蟬退龍胆密蒙
雄猪肝(一片)水煎服有翳加夜明砂便閉加千里馬
風加風捲簾
朱恒田痘眼方
密蒙龍胆防風荆芥當歸川芎甘菊
兔糞或丸或散
塞耳方治目翳
水銀(五錢)黃丹(五錢)和勻砂礶内濕紙封固火焼一日取出
以薄荷紙褁之隨眼左右塞耳
移眼中痘方
鵝不食草(一錢五分)牙皂雄黃硃砂(各五分)相思木鱉草
子(一錢一名龜卵草一名盒盤膝)共為末吹鼻二三次
神功散治痘眼翳腫
蛤粉谷精(各一兩)菉豆皮蟬退羌活(各二兩)共為末
入猪肝内煮熟食
鱔血方
擊鱔尾倒垂之割開頸下取血些須點翳上若翳老加
白硼末燈心蘸點之内服密蒙散
秦皮湯
秦皮(二兩)秦芁(細切)細辛防風(各三兩)甘草(五錢)水煎分作二
三服
去星方治痘眼起星或葡萄花壞珠突出神效最速
歸尾(四錢)三白草根(六錢)共搗如泥貼腦後與眼平對早貼
日落有痕五日自平
鼻症門
鼻乃肺竅痘疹發熱之初噴涕者火邪乾肺應鼻而痒
而嚏也
鼻乾黑燥者金體本燥得火益甚宜清肺瀉火解毒
鼻衂者血得熱而妄行宜涼血瀉火解毒
鼻流清涕者瘡發於心心肺相連以火煉金熱極而反
化為水
痘出後鼻塞不通熱也痘已成漿鼻塞不通鼻内有瘡
膿涕粘結收後自脫日久不脫金簪脚通之
痘未成漿鼻端先乾者凶蓋火邪刑肺先見于鼻必致
榮衛不行隂陽不續不能輸精于皮毛遍身乾枯而死
矣
凡痘變壞鼻中出血鼻孔張開喘急者肺絶也
鼻尖冷者乃脾鬱火毒熱極似寒陽盛格隂之象即傷
寒熱極似水之象
唇口牙疳門
口乃脾竅其華在唇四圍舌乃心苗脾之脉係舌本齒
上齦屬胃下齦屬大腸齒乃骨餘屬腎惟唇口與五臟
内相連故熱毒之發口舌必先受傷也故始終以唇舌
紅潤為吉
唇口凶危症
氣粗熱甚舌白至唇濕處為胃爛者唇口痘稠密餘
痘未發而遶唇一片先已黃腫強硬者諸症未收而
唇口先已焦枯剥落一層又一層者唇上痘裂成塊
乾濺者口中臭氣涎如粘膠脾之精液竭也唇上
縮者脾絶也唇下呷咂咂如魚口者脾熱也唇四
圍青色者木尅土而脾氣傷也人中一粒獨大者脾
已腐也諸處痘雖稀至六日或十二日轉經之時而
發瀉者凶候也
舌唇或紫或白或黑或腫皆實熱之症用加味犀角地
黃湯或解毒湯加牛蒡石膏生地木通荆芥
或涼膈散外用玉鎻匙點之唇口腫硬燥裂者曰繭
唇火乘脾也用四聖散加硃砂凡熱傷脾胃毒掀于外
誤用辛熱或用蜈蚣發痘多有唇腫之症内傷辛熱者
亦然宜先升解以化其毒用升麻葛根湯合知母石膏
湯次用補蓋以培其本脾毒既解自能約束津液化生
氣血秘要云兩唇咂咂有聲如魚咂露此火毒乘脾
也初時唇上有血痕者乃下齒破傷上唇脾毒甚矣如
傷上唇肉者脾毒入心也不治急用黃連蘆根汁解
之
痘初見點口中腥臭者乃毒乘肺胃煎熬内潰之症急
治之用清金解毒湯或甘桔湯加連翹蟬蜕芍藥治變
失聲喘急噦嗆者凶也
唇口雖密若餘處可觀粒粒分珠而不犯内外鎻口粘
連如蠶種者可治先以銀針挑破用人乳調珍珠散雞
羽蘸點内服升麻黃連石膏等藥得毒化水而愈
痘後唇舌蠕動者脾虚也用補中益氣湯六君子湯
餘痘未收唇口連結乾紅渣滓頬紅唇紫者乃欲成肺
&KR1012;之症急宜清肺解毒用黃連解毒湯加陳皮當歸芍
藥桔梗甚則大連翹飲兼痰而咳𠻳者以参蘇湯主
之
口疳危症
痘痂時唇乾齒燥或唇不蓋齒熱甚不解即防口疳不
早治必變走馬牙疳而死用大連翹飲或敗毒涼血散
加元參唇腫面虚昏睡不食穿齦潰齒牙脫失聲鼻
崩喉傷皆死症也
口舌生瘡宜辨痘色若紅紫湧盛者熱毒也用清上飲
淡白者虚火也用參麥清補湯並塗赴筵散
口疳治法先要清散次要涼解後要收歛用涼藥不效
當以辛熱反治
牙齦生瘡出血曰牙宣呼吸氣息惡臭曰息露口
臭肉爛牙落曰走馬疳(以倏忽潰爛速如走馬)
凡幼兒落牙與老人腎虚落牙易治中年走馬牙疳難
治以心腎胃三經毒盛不解也一云熱在少陽陽明
痘前用白虎湯加黃芩黃連犀角元參内實者加大黃
痘後内服甘露飲或四物湯加黃芩黃連犀角石膏或
黃連解毒湯加雄黃丸竹葉湯下之外用敷藥如綿
繭散加人中白滑石珍珠冰片或蟬退散加胆礬(二分火煆)
棗肉(二枚火煅)五棓子人中白蟬退(各一錢俱用火煅)外用茶葉老
韮淨過敷之
灌期十朝外體倦煩悶身熱口臭此胃中藴熱也不早
治則成口疳諸不治之症故初起即宜用牛蒡白木黃
連茯苓桔梗連翹薄荷煎濃徐徐服之
痘後口舌上下牙齦潰爛者皆餘毒不解乘胃薰廹上
焦而然也急用清胃化毒湯或解毒犀角丸外敷人
中白散或吹口丹赴筵散桑條枝抹之
毒攻牙根潰爛者殺人甚速先用韮根茶葉煎濃汁以
鵝翎刷去腐肉洗出鮮血敷搽牙散牙疳方一日三次
凡爛至喉者用蘆管吹之
色如乾醬其肉臭爛一日爛一分兩日爛一寸口鼻流
涎面浮唇腫鼻梁發紅點者不治若有黃白膿水者或
可救内服防風荆芥散以解其五臟之毒外敷鴉片馬
疳散
口疳皆胃熱也輕者滿口白糜紅點用金不換吹之重
者牙齦黑爛内服甘露飲外吹棗靈丹
舌胎白者為白口瘡熱在心肺也用川椒山梔黃柏牛
蒡生地木通黃芩便秘加大黃或洗心散外敷硃礬
散舌胎赤者為赤口瘡熱在心脾也用犀角黃連山
梔連翹蒼术甘草木通主治或洗心散外敷隂陽散
痘後口中糜爛生瘡膀胱移熱于小腸隔腸不使上為
糜也用大承氣湯利之或柴胡地骨皮煎服
痘後滿口生瘡唇口破裂面赤如粧用涼解之藥其病
反劇六脉浮數者乃隂虚火盛水極似火外有假熱内
實真寒是太陽表本之症因中氣不足虚火泛炎無制
也用反治之法理中湯木香散加附子冷服外敷棗靈
丹近義散
唇口生瘡在上唇者蟲食其臟曰狐在下唇者蟲食其
肝曰惑此熱毒藴内蟲無所食故食肝臟而症見于唇
也好睡聲啞默默不食上下不定失治必致唇燥齒崩
失音而死用黃連除蟲丸或化蟲丸外敷牛黃散
大便閉者用桃仁承氣湯加槐子利之
痘後口疳朝夕用黃連細茶薄荷煎湯頻潄後用吹藥
唇口治案
一痘稠密未起發而唇先黃熟目先虚閉咽喉腫痛不
能飲食遍身痘俱平塌幸正額勻朗眼眶口唇雖腫而
痘色紅活以甘桔湯加牛蒡連翹山查荆芥陳皮人中
黃清利咽喉而解脾毒
一痘四朝稠密未起脹而口唇先黃熟乃内潰之惡候
必為唇剥幸餘痘光澤脚軟脾雖受毒根本猶固以補
中益氣湯去白术加牛蒡連翹山查繼以保元理中湯
而愈
一痘稠如綴粟平塌嬌紅血散不附唇口腫硬剥落一
層又一層皮薄空漿破如血汁溏瀉煩渴皆為逆候但
能食安靜有胃氣也用人參白术黃連(各二錢)甘草(一錢)日
進三服十四朝厥脉沈靜如死狀痘俱到靨心胸尚
温收日漸甦而愈
口疳治案
一兒血熱痘後身發熱口臭或疳潰脫上齦門牙左腮
盤牙唇紅乾裂左顴亦紅腫如發毒狀潮州沈三春用
抑揚方(在痘毒門)加葱汁酒漿調敷腫處若面腫帶青紫色
為實熱必成走馬疳今雖腫而紅始知其另發&KR1012;也内
服犀角羚羊黃連黃芩生地桔梗牛蒡甘草白芍花粉
木通紫花地丁牛黃或煎金銀花(一兩)入廣膠(一錢)間搗甘
菊花根葉汁沖入相間服面腫漸平身熱漸退外吹牛
黃(一分)珍珠(三分)青黛(四分)硼砂猪胆袋黃柏人中白(各四分)不
易歛加烏梅灰血竭(各二分)龍骨(一分)因體虚又加人參象
皮灰三黃製蘆干石(各四分)又常以釅醋調雄黃末軟筆
點入潰竅中始能收歛
加味犀角地黃湯治壯熱口疳
犀角牛蒡荆芥甘草防風升麻桔梗
麥冬生地黃連
解毒湯
黃芩黃連黃柏山梔
涼膈散
連翹薄荷黃柏山梔甘草大黃朴硝咳
𠻳加淡竹葉桔梗
玉鎻匙
硼砂(一錢)朴硝(五分)殭蠶(一條)冰片(一分)
清上飲
薄荷防風甘草葛根牛蒡連翹桔梗
黃連黃芩麥冬花粉
清補湯
白芍川芎當歸人參麥冬花粉生茋
牛蒡連翹桔梗甘草紅花生地山查加
酒芍炙甘草
赴筵散
薄荷黃栢青黛等分為末
甘露飲治牙齦腫腐口臭出血喉舌生瘡
天冬麥冬生地熟地黃芩元參枳殼
石斛茵陳枇杷葉
化毒湯
天麻當歸黃連丹皮生地赤芍連翹
花粉
解毒丸
犀角赤石丹皮生地甘草防風歸尾
連翹黃連
人中白散
黃連枯礬(各二錢)冰片人中白(各一錢)黃栢(七錢)蠶退紙
灰(一錢五分)五棓子灰(七錢)火煆紅棗(一枚)胆礬(四錢)
搽牙散
銅綠雄黃五棓子枯礬白褐布灰烏梅灰
細辛胡黃連
牙疳方
人中白枯礬(各二錢)銅綠五穀蟲(各五分)麝香(二分)鹽梅
(五個火煆)白褐布灰(一錢)茶葉韮根湯洗過敷之
鴉片馬疳散
鴉片梅花冰片牛黃(各一錢)熊胆(二分)血竭乳香
孩兒茶沒藥雄黃輕粉(各五分)
棗靈丹
小青蝦蟇(百枚)生礬(三錢)南棗(五枚)銅綠(三分)射香(少許)共搗勻鹽
泥封固火煅存性研碎敷之
近義散
河南棗(二枚每棗入白砒一釐火煅烟盡存性)鉛(三分)水銀(五分共炒成粉)枯礬
黃柏末(各五分)研細為末
洗心散
木通當歸大黃黃連麻黃甘草生地
薄荷桔梗連翹牛蒡燈心煎服一方有白术
白芍荆芥
硃礬散
硃砂(三錢)白礬(一錢)
隂陽散
黃連乾薑末(各二錢)先用蠐螬蟲搗水洗淨敷之
除蟲丸
黃連蘆薈乾蟾(火煆各一錢)史君子(二錢五分)川蓮肉(七個)夜
明砂(二分)烏梅肉共搗為丸飯湯送下
化蟲丸
黃連(一錢)川椒末(二錢)苦楝根白皮烏梅肉(七個)共搗為丸
艾湯下
牛黃散
牛黃(一分)雄黃輕粉枯礬川椒乳香沒藥
冰片龍骨貝母五棓子白芷白芨苦參
赤石脂(各一錢)共為末苦參浸油調搽
犀角黃連湯
犀角黃連(各一錢)烏梅(一枚)木香(二分)
吹藥方
人中白(三錢)薄荷(二分)冰片(一分)
紅白丹
敷藥不效爛成深潭者用砒末少許以雞子清調之刷
在猪血紅紙上晒乾燒灰加雄黃硃砂(各一錢)為末吹入
口中隨吐出涎水不令吐下
馬牙疳久不收歛方
升麻葛根連翹牛蒡苦參丹皮蜂房
荆芥黃芩金銀花木通
敷藥方
絲瓜灰青黛人中白(各一分)兒茶硼砂蟬脫灰
(各五分)胆礬(三分)輕粉(八分)
又方
五棓子灰乾姜灰紅毡片灰青黛硼砂訶
子兒茶射干冰片黃柏末
又方
三黃製蘆干石珍珠(各一錢)人中白(二錢)
又方
醋煅蘆付石青黛(各一錢)冰片(少許)
又方
人中白五谷蟲(各一錢)赤石脂海螵蛸(各七分)乳香
兒茶沒藥硃砂枯礬珍珠(各五分)五棓子血
竭(各三分)牛黃冰片麝香(各二分)
珍珠散
珍珠冰片硼砂人中白元明粉槐皮灰等
分為末吹入
貼足心方
兒燈檠草根加射香少許搗勻加雞子清男左女右貼
湧泉穴油紙蓋扎好一週時換
内潰門
内潰者胃爛也因風寒阻遏腠理隂陽不和其毒内攻
潰而成膿口舌皆白是其兆也極為慘傷識者當于未
出之前見有風寒阻遏氣粗熱甚身必戰動肚腹急痛
緊防此症逐散寒邪閉洩腠理縱毒使出自無内潰用
敗毒散或升麻葛根湯
仁端錄卷九
