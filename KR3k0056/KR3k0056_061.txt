欽定四庫全書
御定駢字類編卷六十一
居處門五
庭
庭殿(宋書樂志今七廟合食丨丨共所舞蹈之容不得廟有别制)
庭闕(齊書庾杲之傳仰違丨丨伏枕鯁戀)
庭堂(益部方物記瑞草碧蔓紺苕回繚可喜蒔之丨丨珍以為瑞)
庭宇(後漢書陳蕃傳蕃年十五常閑處一室而丨丨蕪穢父友同郡薛勤來候之謂蕃曰孺子何不灑埽)
(以待賓客蕃曰大丈夫處世當埽除天下安事一室乎勤知其有清世之志甚竒之宋書符瑞志宋文帝元)
(嘉元年七月壬戌白燕集齊郡城游翔丨丨經九日乃去衆燕隨從無數又禮志亡父先臣回綏集邦邑歸)
(誠本朝以太元十年遣臣奉表路經闕里過覲孔廟丨丨傾頓軌式頹弛萬世宗匠忽焉淪廢仰瞻俯慨不覺)
(涕流搆唐書肅宗皇后吳氏傳肅宗在東宮宰相李林甫隂不測太子内憂鬢髮斑秃後入謁元宗見不悦)
(因幸其宮顧丨丨不汎埽樂器塵蠧左右無嬪侍帝愀然謂高力士曰兒居處乃𡭗將軍叵使我知乎詔選京)
(兆良家子五人虞侍詩南唐近事見殿檻下舒韋應物復理西齋寄丘員外丨丨還清曠煩抱亦通柳)
(宗元晨詣超師院讀禪經詩道人丨丨静苔色連深竹姚合和東都令狐留守相公詩旌旗嚴重臨關外丨)
(丨清深接禁中)
庭闈(宋史樂志丨丨尊奉會明昌佳氣溢康莊丨楊宗瑞辟雍賦見殿楹下束晳補亡詩眷戀丨心)
(不遑安日張九齡詩羨君行樂地從此拜丨丨又高適秋胡行暮蠶飢相命歸攜籠端飾來丨丨送蕭)
(十八詩歲月催别離丨丨遠風土又杜甫入奏行繡衣春當霄漢立綵服日向丨丨趨送韓十四江東覲)
(省詩我已無家尋弟妹君今何處訪丨丨丨戴叔倫廣陵送趙主簿自蜀歸絳州寧覲詩漸向丨近留君醉)
(一杯熊錢起詩借問還珠盈合浦何如鯉也入丨丨顧非陳情上鄭主司詩丨丨乖旦暮兄弟阻團圓)
(皮日休蝗旱詩歸時䘏金帛使我奉丨丨丨殷堯藩送景元上人還山詩嵩陽聽罷講經鐘遠訪丨錫度空)
(事杜荀鶴下第東歸將及故園有作詩且把風寒作閑嬾能和淚拜丨丨王禹偁詩芝閣新銜捧詔歸歴)
(陽湖畔拜丨丨取王安石詩刻章琢句獻天子釣薄祿歡丨丨)
庭院(南史陶弘景傳特愛松風丨丨皆植松每聞其響欣然為樂有時獨游泉石望見者以為仙人過)
(庭錄無名子從學魯直未幾文大進嘗題扇上畫小兒迷藏詩云誰剪輕紈織巧絲春深丨丨作兒嬉路郎有)
(意嘲輕脱只有迷藏不入詩蓋德延小兒詩不及迷藏也元稹春詩洞房閑窈窕丨丨獨葱蘢蘇軾雪後)
(書北臺詩但覺衾裯如潑水不知丨丨已堆鹽范成大詩煑酒青梅寒食過夕陽丨丨鎖鞦韆)
庭壼(宋史樂志葭飛璇籥孕初陽雲絶清臺薦景祥風應律日重光歲功順底金穰壽而康丨丨樂無疆)
庭閨(潘岳京陵公主女王氏哀辭於以祖之於掖丨丨於以送之陵岡崔嵬)
庭閣(宋書天文志隆安四年二月己丑有星孛于奎長三丈上至閣道紫宮西蕃入斗魁至三台太微帝)
(座端門占曰彗拂天子丨丨易主之象博魏書蘇湛傳凡為大事當得天下竒士今但共長安徒小兒輩計)
(校辦有成理不湛恐荆棘必生丨丨願乞骸骨還鄉里)
庭廟(宋書禮志夫宗社疑文丨丨闕典或上降制書下協朝議何乃鉉府佐屬裳黻稍改白虎之詔斷宣)
(室之疇咨乎)
庭臺(劉禹鍚尉遲郎中見示自南遷牽復却至洛城東舊居之作和詩竹含天籟清商樂水遶丨丨碧玉)
(環)
庭廡(柳宗元嶺南節度使饗軍堂記先是為堂於治城西北&KR1101;其位公北向兵衆南向奏部伎於其西視)
(泉池於其東隅奥庳仄丨丨下陋日未及晡則赫炎當目汗眩更起而禮莫克終劉禹鍚遊桃源詩如何丨)
(丨際白日振飛翮)
庭宁(蜀志郤正傳丨丨未踐而棟折榱覆)
庭戺(玉堂雜記御製詩都護萬年觴何當至丨丨)
庭楹(陸龜蒙㮋李花賦静倚丨丨徐飄蕊氣落幽閨怨别之夢寫空谷遺榮之思)
庭除(岑參觀楚國寺璋上人寫一切經南有曲池深竹詩雨氣潤衣鉢香煙泛丨丨柳宗元遊朝陽岩)
(遂登西亭詩丨丨植蓬艾隙牖懸蠨蛸用李紳憶東郭居詩笙磬諒諧和丨丨還灑埽李咸分題雪霽望)
(爐峰詩雪霽上丨丨爐烽勢轉孤花又題陳將軍别墅詩不獨春光堪醉客丨丨長見好開又題劉處士)
(居詩溪鳥時時窺戸牖山雲往往宿丨丨閉李縠和皮日休悼鶴詩道林曾放雪翎飛應悔丨丨羽衣皎)
(然兵馬曹季良宅夜集詩露彩生筆硯風音入丨丨)
庭門(淮南子隂陽刑德有七舍何謂七舍室堂丨丨巷術野)
庭戶(宋史方臘傳自妃嬪以下皆獻餉結内左右婦寺維譽言日聞寵煽翕赫遝雜成市岳牧輔弼多出)
(其門聚陸倕未至潯陽郡教光武靈臺之籍較涉根基張華土之書略見丨丨韓愈新修滕王閣記詔以)
(中書舍人太原王公為御史中丞觀察江南西道洪江饒虔吉信撫袁悉属治所八州之人前所不便及所願)
(欲而不得者公至之日皆罷行之大者驛聞小者立變春生秋殺陽開隂閉令修於丨丨數日之間而人自得)
(於湖山千里之外况陳勲江月軒賦昔人詠思祖德至或捧遺研而泫然乎丨丨陟降跡往神留者哉高)
(適送蕭十八詩故交在梁宋遊方出丨丨幹杜甫題衡山縣文宣王廟新學堂詩林木在丨丨密疉蒼翠)
(劉威早春詩曉來丨丨外草樹似依依中方干新秋獨夜寄戴叔倫詩遥夜獨不卧寂寥丨丨杜荀鶴贈)
(溧水崔少府詩丨丨蕭條燕雀喧日高窗下枕書眠)
庭閾(林景熙賓月堂賦初流光於檐楹忽散彩於丨丨)
庭砌(常建山居詩日明丨丨暖霜苦藥苖衰盡孟郊喜與長文上人宿李秀才小山池亭詩燈語不盡)
(主人丨丨幽碧李咸用庭竹詩嫩綠與老森然丨丨中)
庭牆(左傳昭王在隨申包胥如秦乞師秦伯使辭焉曰寡人聞命矣子姑就館將圖而告對曰寡君越在)
(草莽未獲所伏下臣何敢即安立依於丨丨而哭日夜不絶聲勺飲不入口七日)
庭階(晉書謝元傳少為叔父安所器重安嘗曰子弟亦何豫人事而正欲使其佳諸人莫有言者元荅曰)
(譬如芝蘭玉樹欲使其生於丨丨耳先宋史禮志嘉祐二年封福康公主為兖國公主有司設冊仗等幕於)
(内東門外命婦次公主本位門之外公主受冊印位於本位丨丨下北向冊使位於内東門副使及内給事於)
(其南差退並東向設冊印案位於冊使前南向内給事位於冊使北南向)
庭磚(宋史張九成傳謫居南安軍在南安十四年每執書就明倚立丨丨歲久雙趺隠然)
庭燎(詩夜如何其夜未央丨丨之光夜又夜如何其夜未艾丨丨晣晣又夜如何其鄉晨丨丨有煇)
(丨又小序丨丨美宣王也因以箴之丨禮記郊特牲丨之百由齊桓公始也注僭天子也丨之差公蓋五)
(十侯伯子男皆三十於周禮司烜氏凡邦之大事共墳燭丨丨注墳大也樹門外曰大燭於門内曰丨丨)
(左傳諸侯賓至甸設丨丨僕人廵宮車馬有所賓從有代巾車脂轄隸人牧圉各贍其事百官之屬各展其物)
(桓漢書王褒傳昔周公躬吐捉之勞故有圄空之隆齊設丨丨之禮故有匡合之功晉書衞恆傳作隸勢)
(曰纖波濃點錯落其間若鍾簴設張丨丨飛煙嶄巖&KR1005;峨高下屬連似崇臺重宇增雲冠山又石季龍載記)
(左校令成公段造丨丨於崇杠之末高十餘丈上盤置燎下盤置人絚繳上下季龍試而悅之其太保夔安等)
(文武五百九人勸季龍稱尊號安等方入而丨丨油灌下盤死者亡人宋書禮志故事正月朔賀殿下設兩)
(百華鐙對於二階之間端門設丨丨火炬端門外設五尺三尺鐙月照星明雖夜猶晝矣齊書禮志晉武帝)
(初更定朝會儀夜漏未盡十刻丨丨起火羣臣集傅元朝會賦云華鐙若乎火樹熾百枝之煌煌此則因魏儀)
(與丨丨竝設也至說苑齊桓公設丨丨為士之欲造見者朞年而士不於是東野鄙人有以九九之術見者)
(桓公曰九九何足以見乎鄙人對曰臣非以九九為足以見也臣聞主君設丨丨以待士朞年而士不至夫士)
(之所以不至者君天下賢君也四方之士皆自以論而不及君故不至也夫九九薄能耳而君猶禮之况賢於)
(九九乎殿詩傳丨丨勤政也都大業雜記二年正月帝御成象元會設丨丨於江門朝諸侯劉琨散騎)
(常侍劉府君誄存若燭龍銜曜没若丨丨俱滅伊柳宗元道州文宣王廟碑吉日丁亥獻於頖宮丨丨煌有)
(煥其容明楊炯庭菊賦其在夕也言丨丨之晳晳其向晨也謂星之煌煌徐世傳賦見丨丨之遺燼謝)
(朓詩榮並周丨丨玄傅元失題詩枝燈若火樹丨丨繼天光程曉贈傅詩羣后揚揚丨丨晳晳李商隠)
(詩天書何日降丨丨幾時烘)
庭實(禮記郊特牲朝覲大夫之私覿非禮也大夫執圭而使所以申信也不敢私覿所以致敬也而丨丨)
(私覿何為乎諸侯之庭用左傳丨丨旅百奉之以玉帛天地之美具焉故曰利賓于王注艮為門庭乾為金)
(玉坤為布帛諸侯朝王陳摰幣之象旅陳也百言物備又楚子入饗於鄭丨丨旅百注庭中所陳品數百也)
(公晉語文公如楚楚成王以周禮享之九獻丨丨旅百子欲辭子犯曰天命也君其饗之齊書裴昭明傳)
(有司奏太子㛰納徵用玉璧虎皮未詳何所准據昭明議禮納徵儷皮為丨丨鹿皮也晉太子納妃注以虎皮)
(二太元中公主納徵虎豹皮各一豈其謂婚禮不詳王公之差故取虎豹文蔚以尊其事韋莊詩丨丨獻王)
(公)
庭筵(宋書竟陵王誕傳山隂傅僧祐誠亮國朝義均休戚重門峻衛不能拒折簡之使巖險千里不能庇)
(匹夫之身乃更助虐馮凶抽兵勒刃遂使頓仆牢穽死不旋踵妻子播流丨丨莫立見之者流涕聞之者含歎)
(發陶弘景吳太極左仙公葛公之碑雲篆龍章之牒炳於林岫環辭麗氣之旨藻蔚於丨丨邵憲祖明堂)
(賦丨丨廣均房戶齊一視聽罔届出入忘術)
庭幃(李嶠四月奉教作詩葉暗丨丨滿花殘院錦疎寒山詩美人朝夕弄出入在丨丨)
庭玉(張諤滿月詩社金流茂祉丨丨表竒才)
庭巵(馮子振十八公賦丨丨别兩驂馭)
庭風(李益春晚賦得餘花落詩自委不勝愁丨丨那更起雍陶和劉補闕秋園寓興詩丨丨吹故葉階)
(露淨寒莎)
庭蟾(陸龜蒙詩蠧根延穴蟻疎葉漏丨丨)
庭霜(王維清如玉壺冰詩氣似丨丨積光嫌砌月餘白居易寄庾侍郎詩丨丨封石稜池雪印鶴跡)
(方夔早行詩開門半山月立馬一丨丨)
庭雪(姚合早春閑居詩驚風起丨丨寒雨長檐澌甑薛能早春歸山中舊居詩猿跡破丨丨鼠蹤生塵)
(江鄭谷贈泗口苖居士詩雲寒不散丨丨夜方深)
庭秋(羅隠寄徵士魏員外詩窗曉雞譚倦丨丨蝶夢閑)
庭曉(姚鵠野寺寓居即事詩窗明雲影斷丨丨樹隂移)
庭隂(源乾曜奉和聖製送張說上集賢學士賜宴詩日霽丨丨出池曛水氣生孟浩然題大禹寺義公)
(禪房詩夕陽連雨足空翠落丨丨郭皮日休臨頓為吳中偏勝之地陸魯望居之不出郛曠若郊墅余每相)
(訪款然惜去詩砌下翹饑鶴丨丨落病蟬背秦韜玉題刑部李郎中山亭詩笑吟山色同欹枕閑丨丨對覆)
(碁)
庭寒(張萬頃送裴少府詩座濕秦山雨丨丨渭水秋白居易履道新居詩厨曉煙孤起丨丨雨半收)
庭州(博物志丨丨灞水以金器盛之皆漏唯瓠葉不漏)
庭陵(漢書地理志右北平郡縣丨丨)
庭石(唐語林楊京兆兄弟皆能文為學甚苦或同賦一篇共坐丨丨霜積襟袖課成乃已)
庭泉(皮日休所居首夏水木尤清詩潮期暗動丨丨碧梅信微侵地障紅)
庭徑(白居易部中西園詩院門閉松竹丨丨穿蘭芷)
庭鶴(杜甫秋日荆南述懷詩琴烏曲怨憤丨丨舞摧頽皎然夏日奉陪陸使君長源公堂集詩嶺雲與)
(人静丨丨隨公閑)
庭鵲(宋史孫守榮傳數出入相府一日丨丨噪令占之曰來日晡時當有寶物至明日李全果以玉柱斧)
(為貢睡皮日休鹿門夏日詩山人一覺丨丨立未移)
庭鴨(高適淇上别業詩丨丨喜多雨鄰雞知暮天)
庭獸(李紳趨翰苑遭誣構詩丨丨方呈角階蓂始效莩)
庭樹(宋書樂志黃雀應清化翔集何翩翩和鳴棲丨丨徘徊雲日間魏書崔鴻傳三年鴻以父憂解任)
(甘露降其廬前樹十一月世宗以本官徵鴻四年復有甘露降其京兆宅之丨丨唐書譲皇帝憲傳時有鶺)
(鴒千數集麟德殿丨丨翔棲浹日左清道率府長史魏光乘作頌以為天子友悌之祥又柳仲郢傳初仲郢)
(為諫議大夫後每遷必烏集升平第丨丨戟架皆滿五日乃散宋史禮志堂階為三級級崇三尺共為一筵)
(丨丨松梓檜門不設戟殿角皆垂鈴而中華古今注牛亭問蟬曰齊女何也荅曰昔齊后忿死尸變為蟬登)
(丨丨嘒唳而鳴王悔恨故世名蟬為齊女焉孝陶淵明祭從弟敬遠文丨丨如故齋宇廓然謝莊武宣貴)
(妃誄丨丨驚兮中帷響金釭暖兮玉座寒媿梁昭明太子東宮掘得慈覺寺鐘啟豈直季武丨丨韓起之譽)
(蜀相宅基慚孝安之碣昭無名氏竹賦嘉丨丨之蠲忿跂桃李之無言趙彦奉和人日清暉閣宴羣臣遇)
(雪應制詩丨丨千花發階蓂七葉新東閻寬古意詩丨丨發華滋瑶草復葳蕤杜甫湖城遇孟雲卿復歸)
(劉顥宅宿宴飲散因為醉歌詩人生會合不可常丨丨雞鳴淚如綫戴叔倫白苧詞東風吹花落丨丨春色)
(催人等閑去晨劉禹錫秋風引朝來入丨丨孤客最先聞又冬日興寄樂天詩丨丨曉禽動郡樓殘點聲)
(隱姚合閑居遣懷詩遠山經雨後丨丨得秋初上李商憶雪詩丨丨思瓊蕊妝樓認粉綿張喬題元許)
(棠所任王昌齡廳詩百四十年丨丨老如今重得見詩人)
庭木(李益奉詶崔員外副使攜琴宿使院見示詩丨丨已衰空月亮城砧自急對霜繁)
庭枝(張喬贈初上人詩井氣春來歇丨丨雪後低)
庭柯(晉書陶潛傳引壺觴以自酌眄丨丨以怡顔之皇甫涍晨熹樓賦枕清流而俯丨丨兮伊美人幽)
(居鵲孟浩然初年樂城館中卧疾懷歸詩蟄蟲驚戶穴巣眄丨丨裴迪春日與王右丞過新昌里訪呂逸)
(人不遇詩聞說桃源好迷客不如高卧盻丨丨丨周賀春日重到王依村居詩夜蟲鳴井浪春鳥宿丨)
庭梅(高紹晦日宴高氏林亭詩岸柳開新葉丨丨落早花孟郊望遠曲行人未去植丨丨别來三見庭)
(花開羅庾敬休春雪映早梅詩清晨凝雪彩新候變丨丨隠席上歌水調詩餘聲宛宛拂丨丨通濟渠邊)
(去又回)
庭槐(晉語董叔將取于范氏叔向曰范氏富盍已乎曰欲為繫援焉它日董祁愬于范獻子曰不吾敬也)
(獻子執而紡於丨之丨叔向過之曰子盍為我請乎叔向曰求繫既繫矣求援既援矣欲而得之又何請焉)
(盧照鄰病梨樹賦無丨丨之生意有巖桐之死枝成王履貞國子丞廳連理賦雜丨丨以為列偶仙杏而行)
(丨王維秋夜獨坐詩丨北風響日夕方高秋)
庭椿(雲仙雜記盧攜夢人贈句曰若問登庸日丨丨不染風初不解其言後數年攜拜相庭下古椿一株)
(雖狂風驟雨不濕不搖)
庭梧(敬括豫章賦門柳不可齊華丨丨不能獨秀)
庭竹(李頎裴尹東溪别業詩丨丨垂卧内村煙隔南阜元稹會眞詩龍吹過丨丨鸞歌拂井桐)
庭花(陳愔奉和幸上官昭容院獻詩丨丨采菉蓐岩石步莓苔岑參虢中詶陕西甄判官見贈詩晝吟)
(丨丨落夜諷山月移知獨孤及和贈遠詩借問離居恨深淺祇應獨有丨丨李山甫贈徐三十詩砌竹拂)
(袍爭草色丨丨飄豔妬蘭香出依前黑淹爛丨丨不肻休)(司空圖聽雨詩照泥星方干經曠禪師舊院詩)
(谷鳥散啼如有恨丨丨含笑似無情錦又朱秀才庭際薔薇詩看取後時歸故里丨丨應譲衣新杜荀鶴)
(閑居即事詩一壺村酒無求處數朵丨丨見落時索貫休春晚書山家屋壁詩丨丨濛濛水泠泠小兒啼樹)
(上鶯)
庭果(白居易渭村退居詩砌筠塗綠粉丨丨滴紅漿)
庭草(宋書孔淳之傳會稽太守謝方明苦要入郡終不肻往茅屋蓬戶丨丨蕪徑惟牀上有數卷書隋)
(唐嘉話煬帝為燕歌行文士皆和著作郎王胄獨不下帝帝每銜之胄竟坐此見害而誦其警句曰丨丨無人)
(随意綠復能作此語邪禹李嘉祐春日憶家詩空餘丨丨色日日伴愁襟劉鍚送周使君罷渝州歸郢州)
(别墅詩池荷雨後衣香起丨丨春深綬帶長羅隠城西詩野禽鳴聒耳丨丨綠侵階)
庭蘭(白居易二月一日詩見園杏下)
庭萱(宋史藝文志同塵先生丨丨譜一卷)
庭菊(楊烱有丨丨賦)
庭蔬(杜甫登舟將適漢陽詩丨丨尚在眼浦浪已吹衣)
庭藿(齊書蘇侃傳見園琴下)
庭莎(蕭穎士有丨丨賦果元稹遣病詩丨丨病看長林閑知數)
庭前(晉書曹毘傳流玉醴乎華闥秀朱草於丨丨人孫氏瑞應圖屈軼者太平之代生於丨丨有佞則)
(草指之又杜甫丹青引玉花却在御榻上榻上丨丨屹相向初月詩丨丨有白露暗滿菊花團又謁文)
(公上房詩丨丨猛虎卧遂得文公廬詩戴叔倫後宮曲寧知秋風至吹盡丨丨葉又夜坐夜静河漢高獨)
(坐丨丨月春李益邠寧春日詩傷心更見丨丨柳忽有千條欲占劉禹錫賞牡丹詩丨丨芍藥妖無格池)
(上芙蕖淨少情盡丨丨菊又荒)(司空圖重陽詩檐前減燕菊添芳燕唐彦謙無題詩夜合丨丨花正開輕)
(羅小扇為誰裁)
庭南(儀禮少牢饋食禮宗人奉槃東面於丨丨尋李商隠深樹見一顆櫻桃尚在詩高枝留晚實得小)
(丨丨)
庭内(詩夙興夜寐洒埽丨丨維民之章六樓詩白日落丨丨黃花生澗隂)(李頎宴陳十杜甫岳麓山)
(道林二寺行潭府邑中甚淳古太守丨丨不喧呼顔萱送羊振文歸覲桂陽詩見門前下)
庭中(禮記投壺籌室中五扶堂上七扶丨丨九扶注籌矢也鋪四指曰扶左傳以王命討不庭注下之)
(事上皆成禮於丨丨月史記叔孫通傳漢七年長樂宮成諸侯羣臣皆朝十儀先平明謁者治禮引以次入)
(殿門丨丨陳車騎步卒衞宮設兵張旗幟傳言趨殿下郎中俠陛陛數百人功臣列侯諸將軍軍吏以次陳西)
(方東鄉文官丞相以下陳東方西鄉大行設九賓臚句傳於是皇帝輦出房百官執職傳警引諸侯王以下至)
(吏六百石以次奉賀自諸侯王以下莫不振恐肅敬記漢書藝文志元始中徵天下通小學者以百數各令)
(字於丨丨揚雄取其有用者以作訓纂篇順續蒼頡又易蒼頡中重復之字凡八十九章又王尊傳東平王)
(以至親驕奢不奉法度傅相連坐及尊視事奉璽書至丨丨王未及出受詔尊持璽書歸舍食已還致詔又)
(王吉傳始吉少時學問居長安東家有大棗樹垂吉丨丨吉婦取棗㠯啖吉吉後知之乃去婦東家聞而欲伐)
(其樹鄰里共止之因固請吉令還婦里中為之語曰東家有樹王陽婦去東家棗完去婦復還其厲志如此)
(後漢書和帝紀永元七年夏四月辛亥朔日有食之帝引見公卿問得失令將大夫御史謁者博士議郎郎官)
(會丨丨各言封事逢又趙壹傳光和元年舉郡上計到京師是時司徒袁受計其計吏數百人皆拜伏丨丨)
(莫敢仰視壹獨長揖而已山又諒輔傳仕郡為五官掾時夏大旱太守自出祈禱川連日而無所降輔乃自)
(暴丨丨積薪柴聚茭茅以自環搆火其傍將自焚焉未及日中時而天雲晦合須臾澍雨一郡沾潤蜀志周)
(羣傳羣少受學於舒專心候業於丨丨作小樓家富多奴常令奴更直於樓上視天災纔見一氣即白羣羣自)
(上樓觀之不避晨夜故凡有氣候無不見之者是以所言多中案舒羣父晉書王恬傳謝萬嘗造恬既坐頃)
(恬便入内萬以為必厚待已殊有喜色恬久之乃沐頭散髮而出據胡牀於丨丨曬髮神氣慠邁竟無賓主之)
(禮萬悵然而歸丨齊書祥瑞志永明九年八月甘露降上定林寺佛堂丨天如雨遍地如雪其氣芳其味甘)
(耀日舞風至晡乃止爾後頻降鍾山松樹四十餘日乃止宋史禮志奉安天書朝元殿建道場扶侍使上香)
(丨丨奏法曲將行禮詣幄殿酌獻訖奉玉輅中設几褥夾侍立旁周以黃麾伏前後部鼔吹道門威儀扶侍使)
(以下前導封禪日皆奉以升壇置正位之東正又政和新儀押宴官以下及釋褐貢士班首初入門安之樂)
(作至丨丨望闕位立樂止預宴官就位再拜訖押宴官西向立中使宣曰有敕在位者皆再拜訖中使宣曰賜)
(卿等聞喜宴在位者皆再拜人荆楚歲時記七月七日為牽牛織女聚會之夜是夕家婦女結綵縷穿七孔)
(鍼或以金銀鍮石為鍼陳瓜果於丨丨以乞巧有喜子網于瓜上則以為符應聞見雜錄金城夫人得幸太)
(祖頗恃寵一日宴射後苑上酌巨觥以勸太宗太宗固辭上復勸之太宗顧丨丨曰金城夫人親折此花來乃)
(飲上遂命之太宗引弓射而殺之再拜而泣抱太祖足曰陛下方得天下宜為社禝自重上飲射如故妝樓)
(記薛瑶英於七月七日令諸婢共剪輕綵作連理花千餘朵以陽起石染之當午散於丨丨随風而上徧空中)
(如五色雲霞久之方没謂之渡河吉慶花藉以乞巧宅茶經異苑剡縣陳務妻少與二子寡居好飲茶茗以)
(中有古塚每飲輙先祀之二子患之曰古塚何知徒以勞意欲掘去之母若禁而止其夜夢一人云吾止此塚)
(三百餘年卿二子恆欲見毁頼相保護又享吾佳茗雖潛壌朽骨豈忘翳桑之報及曉於丨丨獲錢十萬似久)
(埋者但貫新耳母告二子慙之從是檮欽愈甚三陸機與弟雲書仁壽殿前有大方銅鏡高五尺餘廣尺二)
(寸立著丨丨向之便寫人形體了了亦怪也貌柳宗元唐故安州刺史孟公墓誌銘惟公志專於中嚴於外)
(嘗立丨丨毅然望之若圖形刻像矩庾信七夕賦此時併捨房櫳共往丨丨縷條緊而貫針鼻細而穿空)
(杜甫絶句舍下笋穿壁丨違爾澗底石徹我丨丨沙)(藤刺檐丨柳宗元種术詩皮日休丨初植松桂詩)
(怪似青童君欲會儼然相向立丨丨)
庭心(儲光羲薔薇詩一莖獨秀當丨丨數枝分作滿庭隂)
庭上(漢書王尊傳美陽女子告假子不孝曰兒常以我為妻妒笞我尊聞之遣吏收捕騐問辭服尊曰律)
(無妻母之法聖人所不忍書此經所謂造獄者也尊於是出坐丨丨取不孝子縣磔著樹使騎吏五人張弓射)
(殺之吏民驚駭)
庭下(漢書趙廣漢傳富人蘇回為即二人劫之有頃廣漢將吏到家自立丨丨使長安丞龔奢叩堂戶曉)
(賊曰京兆趙君謝兩卿無得殺質此宿衞臣也釋質束手得善相遇幸逢赦令或時解脱二人驚愕又素聞廣)
(漢名即開戸出下堂叩頭廣漢跪謝曰幸全活郎甚厚送獄敕吏謹遇給酒肉至冬當出死豫為調棺給斂葬)
(具告語之皆曰死無恨見後漢書陳元傳臣元愚鄙常傳師言如得以褐衣召俯伏丨丨誦孔氏之正道理)
(丘明之宿冤上宋史禮志正月八日皇太后為長寧節詔定長寧節壽儀太后垂簾崇政殿百官及契丹使)
(班丨丨宰臣以下進奉上夀閤門使於殿上簾外立侍百官再拜宰臣升殿跪進酒簾外内臣跪承以入又)
(符昭壽傳神衞卒趙延順等八人謀欲害昭壽未敢發三年正旦中使自峨眉山還京昭壽戒馭吏具鞍馬將)
(送之延順等悉解廐中馬韁奔逸丨丨陽逐諠呼登廳執昭壽殺之)
庭隅(杜甫倦夜詩竹涼侵卧内野月滿丨丨散歐陽詹晚泊漳州營頭亭詩迴峰疉嶂遶丨丨點煙霞)
(勝畫圖)
庭際(後漢書何敞傳異鳥翔於殿屋怪草生於丨丨不可不察陸機晉平西將軍孝侯周處碑墳前之)
(樹淚染先枯丨丨之禽聞悲乃下鳴崔液踏歌詞見樓前下柳宗元田家詩丨丨秋蟲疎麻方寂歴皮)
(日休上眞觀詩兩松峙丨丨怪獸吁可歎待鄭榖寄贈楊䕫處士詩春卧甕邊聽酒熟露吟丨丨花開方)
(干贈乾素上人詩丨丨孤松随鶴立窗前清磬學蟬鳴胡曾題周瑜將軍廟詩丨丨雨餘春草長廟前風起)
(晚光殘白寒山詩丨丨何所有雲抱幽石)
庭間(文心彫龍若乃齷齪於偏解矜激乎一致此丨丨之迴驟豈萬里之逸步哉)
庭羅(黃滔贈鄭明府詩丨丨衙吏眼看山眞恐風流是謫仙)
庭列(宋書樂志丨丨宫縣陛羅瑟琴翿籥繁會笙磬諧音)
庭鎖(薛能秋夜旅舍寓懷詩丨丨荒蕪獨夜吟西風吹動故山心)
庭容(司空圖雜題詩樓帶猨吟迥丨丨鶴舞寬)
庭影(禮記曲禮視日蚤莫疏視日蚤莫者君子或瞻視其丨丨望日蚤晚也儲光羲薔薇詩春日遲遲)
(欲將半丨丨離離正堪玩)
庭色(鄭谷題莊嚴寺休公院詩秋深丨丨好紅葉間青松)
庭響(宋書樂志四縣丨丨美勲英八列陛倡貴人聲)
庭舞(宋書樂志四縣既序簫管既舉堂獻六瑚丨丨八羽)
庭旅(陸機愍懷太子誄丨丨舊物堂有故臣)
庭分(姚合寄華州李中丞詩丨丨靈掌影窗度瀑泉聲)
庭照(庾信周冠軍公夫人烏石蘭氏墓誌銘見室香下)
庭暗(劉禹錫虎丘寺路宴詩丨丨棲還雲檐香滴甘露)
庭虛(劉弘景尋山誌丨丨月映琴響風哀猨戴叔倫過友人隠居詩地静留眠鹿丨丨下飲朱宿宿)
(慧山寺詩丨丨露華綴池淨荷香發)
庭空(宋史李孝基傳知汝隂雍丘縣通判閬州舒州知隨州所治雖劇然事來急斷不為證左回枉甫日)
(中丨已丨矣或問其術曰無他省事爾山元稹春餘遣興詩春去日漸遲丨丨草偏長常達居詩丨丨月)
(色淨夜迥磬聲移)
庭閑(魏歸仁宴居賦見室宇下塘平芙蓉低丨丨梧桐高)(皮日休夏日平聲詩李咸用小松歌丨丨)
(土瘦根脚獰風搖雨拂精神醒明又贈來鵬詩丨丨花落後山静月時)
庭抑(魏書源賀傳論源賀堂堂非徒武節而已其翼戴高宗丨丨禪譲殆社稷之臣也)
庭幽(無名氏烏臺賦理縱擾而丨丨事雖繁而人簡檐李嶠和同府李祭酒休沐田居詩丨丨引夕霧)
(迥通晨旭度杜甫晚晴詩村晚驚風丨丨過雨霑)
庭平(詩殖殖其庭有覺其楹疏丨丨柱直處所寬明)
庭小(左傳昭公十八年七月鄭子産為火故大為社祓禳于四方振除火災禮也乃簡兵大蒐將為蒐除)
(子太叔之廟在道南其寝在道北其丨丨過期三日使除徒陳於道南廟北曰子産過女而命速除乃毁於而)
(鄉子産朝過而怒之除者南毁子産及衝使從者止之曰毁于北方)
庭流(沈約善館碑見戶接下)
庭芳(方干牡丹詩借問丨丨早晚栽座中疑展畫屛開)
庭蕪(白居易春日閑居詩是時三月半花落丨丨綠)
庭荒(張蠙費徵君舊居詩池静龜昇樹丨丨鶴隠花)
庭隙(謝惠連雪贊其德懿矣玩之丨丨)
庭蔭(庾信為杞公譲宗師驃騎表臣早傾丨丨曾未扶牆)
庭爭(漢書公孫弘傳每朝會議開陳其端使人主自擇不肻面折丨丨晉書張華傳議者有責華以愍)
(懷太子之事不抗節丨丨當此之時諫者必得違命之死先聖之教死而無益者不以責人嵇康釋私論故)
(主妾覆醴以罪受戮王陵丨丨而陳平順旨潘岳世祖武皇帝誄腹心丨丨爪牙疑沮)
庭訓(宋史趙贊傳贊七歲誦書二十七卷應神童舉明宗詔曰都尉之子太尉之孫幼能誦書弱不好弄)
(克彰丨丨宜錫科名可特賜童子及第仍附長興三年禮部春牓王維同盧拾遺過韋給事東山别業詩見)
(閨風下)
庭辯(漢書公孫弘傳弘奏事有所不可不肻丨丨常與主爵都尉汲黯請間黯先發之弘推其後上常說)
(所言皆聽㠯此日益親貴疾宋史董樞傳通判劒州會全師雄叛刺史張仁謙足不能戰欲棄城走樞固爭)
(戰賊敗之因招餘衆降仁謙飲樞令醉密殺降數百誣奏樞與賊通會中使自成都還備言其事太祖並召之)
(丨丨曲直仁謙遂屈下御史臺鞫之)
庭辱(史記袁盎傳宧者趙同以數幸常害袁盎袁盎患之盎兄子種為常侍騎持節夾乘說盎曰君與鬭)
(丨丨之使其毁不用孝文帝出趙同參乘袁盎伏車前曰臣聞天子所與共六尺輿者皆天下豪英今漢雖乏)
(人陛下獨奈何與刀鋸餘人載於是上笑下趙同趙同泣下車)
庭詰(史記公孫弘傳嘗與公卿約議至上前皆倍其約以順上旨汲黯丨丨弘曰齊人多詐而無情實始)
(與臣等建此議今皆倍之不忠)
庭訟(宋史錢勰傳復知開封臨事益精蘇軾乘其据案時遺之詩勰操筆立就以報軾曰電掃丨丨響荅)
(詩筒近所未見也)
庭問(宋史孫何傳擇將帥則莫若文武之内參用謀臣防壅閼則莫若凡奏邊防陛見丨丨合救援則莫)
(若督以軍令聽其便宜運糗糧則莫若輕齎疾驅角彼趫捷)
庭趨(宋史李全傳全上謁賓贊戒全曰節使當丨丨制使必免禮及丨丨國瑞坐納全拜不為止全退怒)
(曰庭參亦常禮全歸夲朝拜人多矣但恨汝非文臣夲與我等汝向以淮西都統謁賈制帥亦免汝拜汝有何)
(勛業一旦位我上便不相假借邪)
庭迎(戰國策范睢至秦王丨丨范睢曰寡人宜以身受令久矣今者義渠之事急寡人日自請太后今義)
(渠之事已寡人乃以身受命躬竊閔然不敏敬執賓主之禮)
庭參(宋史鄭剛中傳都統每入謁必丨丨然後就坐吳璘陞檢校少師來謝語閽吏乞講鈞敵之禮剛中)
(曰少師雖尊猶都統制耳儻變常禮是廢軍容行禮如故)
庭議(漢書匈奴傳高皇后嘗忿匈奴羣臣丨丨樊噲請以十萬衆横行匈奴中季布曰噲可斬也妄阿順)
(指於是大臣權書遺之然後匈奴之結解中國之憂平汪克寬三友堂賦聳冠劒之交横若大臣之丨丨)
庭論(史記灌夫傳内史鄭當時是魏其後不敢堅對餘皆莫敢對上怒内史曰公平生數言魏其武安長)
(短今日丨丨局趣效轅下駒吾并斬若屬矣即罷起)
庭萬(文心雕龍逮于晉世則傅元曉音創定雅歌以詠祖宗張華新篇亦充丨丨然杜夔調律音奏舒雅)
(荀勖改懸聲節哀急故阮咸譏其離聲後人騐其銅尺和樂精妙固表裏而相資矣)
庭止(詩念兹皇祖陟降丨丨傳庭直也箋念此君祖文王上以直道事天下以直道治民信無私枉疏以)
(丨丨與陟降共文則二者皆用直道故分而屬之直者即不私枉之謂故云信無私枉)
庭喧(韓維遊城南雙塔寺詩見房掩下)
堂
堂室(禮記仲尼燕居室而無奥阼則亂於丨丨也輙後漢書橋元傳操嘗感其知己及後經過元墓悽)
(愴致祭奠自為其文曰故太尉橋公懿德高軌汎愛博容國念明訓士思令謨幽靈潛翳懇哉𬗟矣操以幼年)
(逮升丨丨特以頑質見納君子增榮益觀皆由奬勖色宋史禮志明堂設飾雜以五色而各以其方所尚之)
(八窗八柱則以青黃綠相間丨丨柱門欄楯並塗以朱又李綱傳何謂愛惜日力夫創業中興如建大厦丨)
(丨奥序其規模可一日而成鳩工聚材則積累非一日所致三輔黃圖孝文皇帝為太子立思賢苑以招賓)
(客苑中有丨丨六所客館皆廣廡高軒屛風幃褥甚麗顔氏家訓二十口家奴婢甚多不可出二十人良田)
(十頃丨丨纔蔽風雨車馬僅代杖策蓄財數萬以擬吉凶急速不啻此者以義散之不至此者勿非道求開)
(河記纔開斷未及丈餘得古丨丨可數間瑩然肅静漆燈晶煌照燿如書四壁皆有彩畫花竹龍鬼之像于)
(沼明堂左个右个分以寒暑之宜賦以筵以几度以丨丨之際)
堂宇(齊書禮志永明三年正月詔立學創立丨丨召公卿子弟下及員外郎之胤凡置生二百人其年秋)
(中悉集有又劉祥傳墜葉垂蔭明月為之隔輝丨丨留光蘭燈時不照又臧榮緒傳母喪後乃著嫡寝論)
(埽灑丨丨置筵席朔望輙拜席甘珍未嘗先食久魏書寇治傳治兄弟並孝友敦睦白首同居父亡雖而猶)
(於平生所處丨丨備設幃帳几杖以時節開堂列拜垂淚陳薦若宗廟然水經注隂山講武臺西出南山上)
(山無樹木唯童阜耳即廣德殿所在也其殿四柱兩厦丨丨綺拱圖畫竒禽異獸之象蜀檮杌光化七年僭)
(即位號大蜀改元武成十月下詔改丨丨廳舍為宮殿春渚紀聞蔡丞相持正為府界提舉日有人夢至一)
(官府丨丨高邃上有具衮冕而坐者四人傍有指謂之曰此宋朝宰相次第所坐也及仰視之乃持正也既寤)
(了不解至公有新州之命始悟過嶺宰相盧寇丁至公為四也任士林庭椿賦元雲搆其丨丨秀色結乎軒)
(楹)
堂屋(晉書淳于智傳譙人夏侯藻母病困詣智卜忽有一狐當門向之嘷藻怖愕馳見智智曰其禍甚急)
(君速歸在狐嘷處拊心啼哭令家人驚怪大小必出一人勿出哭勿止然後其禍可救也藻還如其言母亦扶)
(病而出家人既集丨丨五間拉然而崩沂宋書五行志宋明帝泰始二年五月丙午南琅邪臨黃城山道士)
(盛道度丨丨一柱自然夜光照室内此木失其性也或云木腐自光齊書祥瑞志始興郡本無欓樹調味有)
(闕世祖在郡丨丨後忽生一株)
堂庭(儀禮聘禮大夫餼賓大牢未入筐注不饌於丨丨辟君也柳宗元道州文宣王廟碑夫子之道閎)
(肆尊顯二帝三王其無以侔大也然其丨丨庳陋椽棟毁墜曾不及浮圖外說克壯厥居何宴景福殿賦房)
(室齊均丨丨如一左敬括觀樂器賦丨丨别懸置之次右分文武之行)
堂館(應璩與韋仲將書見室宇下)
堂房(詩籩豆大房傳大房半體之俎也疏明堂位曰俎有虞以梡夏后氏以嶡殷以欋周以房俎注云房)
(謂足下跗也上下兩間有似於丨丨然是俎稱房也太魏書鄭道昭傳今國子學丨丨粗置弦誦闕爾城南)
(學漢魏石經丘墟殘毁藜藿蕪穢遊兒牧豎為之歎息有情之輩實亦悼心)
堂戶(漢書趙廣漢傳見庭下下向唐書禮樂志設位於寢宮之殿東陛之東南西尊坫陳於丨丨東南)
(百官行從宗室客使位神道左右)
堂閣(後漢書陶謙傳初同郡人笮融聚衆數百往依於謙謙使督廣陵下邳彭城運糧遂斷三郡委輸大)
(起浮圖寺上累金盤下為重樓又丨丨周回可容三千許人作黃金塗像衣以錦綵又侯覽傳督郵張儉因)
(舉覽貪侈奢縱前後侵奪人宅三百八十一所田百一十八頃起立第宅十有六區皆有高樓池苑丨丨相望)
(飾以綺畫丹漆之屬制度重深僣類宮省)
堂亭(柳宗元柳州東亭記出州南譙門左行二十六步有棄地在道南南值江西際垂楊傳置東曰東館)
(其内草木猥奥有崖谷傾亞缺圯豕得以為囿蛇得以為藪人莫能居至是始命披刜蠲疏樹以竹箭松檉桂)
(檜柏杉易為丨丨峭為杠梁下上徊翔前出兩翼馮空拒江江化為湖衆山横環嶛闊瀴灣當邑居之劇而忘)
(乎人間斯亦竒矣)
堂厨(唐書食貨志宰相李珏楊嗣復奏丨丨食利錢擾民煩碎於是罷丨丨捉錢官置庫量入計費又)
(李德裕傳始二省符江淮大賈使主丨丨食利因是挾貲行天下所至州鎮為右客富人倚以自高德裕一切)
(罷之)
堂門(易林福在丨丨使君晏安)
堂柱(唐書孫偓傳始家第丨丨生槐枝期而茂既而偓秉政宋史禮志明堂元堂各脩四筵廣五筵左)
(右箇各脩廣四筵青陽緫章各脩廣四筵左右箇各脩四筵廣三筵益四五四阿各四筵丨丨外基各一筵)
(又李及傳娶張氏性嫉悍及嘗生子鞠之外舍張固請歸保養之乃會親屬以子擊丨丨碎其首及遂無子)
堂檻(宋史林特傳子洙官至司農卿知壽州臨事苛急鼓角將夜入州廨拔丨丨鐡鈎擊殺之)
堂甃(宋史李遵勖傳主下嫁而所居丨丨或瓦甓多為鸞鳳狀遵勖令鑱去主服有龍飾悉屛藏之帝歎)
(喜)
堂檐(舊唐書禮儀志高宗建明堂詔曰丨丨徑二百八十八尺按周易乾之策二百一十六易緯云年有)
(七十二候合為二百八十八草元稹紀懷贈李六戶曹崔二十功曹五十韻詩白丨丨短黃梅雨氣蒸)
堂楯(說苑三升之稷不足於士而君鴈鶩有餘粟紈素綺繡靡麗丨丨從風雨弊而士曾不得以緣衣果)
(園梨栗後宮婦人摭以相擿而士曾不得一嘗)
堂構(書大誥若考作室既底法厥子乃弗肻丨矧肻丨後漢書章帝紀追惟先帝勤人之德底績遠圖)
(復禹弘業聖跡滂流至於海表不克丨丨朕甚慙焉丨蜀志譙周傳夫憂責在身者不暇盡樂先帝之志丨)
(未成誠非盡樂之時願省減樂官後宮所增造但奉脩先帝所施下為子孫節儉之教危素三節堂賦表三)
(節以詠歌兮峙丨丨於東湖仍杜甫偶題詩車輪徒已斲丨丨惜虧)
堂壇(陶弘景授陸敬游十賚文見樓路下)
堂廡(魏書長孫嵩傳第宅卑陋出鎮後其子弟頗更脩繕起丨丨道生還歎曰昔霍去病以匈奴未滅無)
(用家為今彊寇尚游魂漠北吾豈可安坐華美也乃切責子弟令毁宅新序見廬室下柳宗元永州新堂)
(記韋公之來既逾月理甚無事望其地且異之始命芟其蕪行其塗積之丘如蠲之瀏如既焚既釃竒勢迭出)
(清濁辨質美惡異位視其植則清秀敷舒視其蓄則溶漾紆餘怪石森然周于四隅或列或跪或立或仆竅穴)
(逶邃堆阜突怒乃作棟宇以為觀遊凡其物類無不合形輔勢效技於丨丨之下李華含元殿賦石鮫拖首)
(於丨丨狀出雲而撐鬐)
堂廟(吳志步隲傳舜命九賢則無所用心彈五弦之琴詠南風之詩不下丨丨而天下治也說苑五鼎)
(之具不當生藜藿人主丨丨不當生蒺藜)
堂寢(後漢書梁冀傳冀大起第舍丨丨皆有隂陽奥室連房洞戶魏書李沖傳沖機敏有巧思北京明)
(堂圓丘太廟及洛都初基安處郊兆新起丨丨皆資于沖唐書韋表微傳始被病醫藥不能具所居丨丨隘)
(陋既没弔客咨嗟)
堂殿(齊書禮志建元元年七月有司奏郊殷之禮未詳郊在何年復以何祖配郊殷復在何時未郊得先)
(殷與不明堂亦應與郊同年而祭不若應祭者復有配與無配不祀者丨丨職僚毁置云何中黃眞經注黃)
(胥國内人無少長衣食自然所思甘腝随意自生百味珍羞盈滿丨丨明一統志石步山在饒州府城西北)
(一百四十里有石室如丨丨常有煙靄不可入像蕭子良淨住子建立諸墖廟丨丨及寶刹彩畫及木金銀)
(銅石等傳寫諸相好顯示於法身如是諸功德我今悉随喜徐浩謁禹廟詩探穴圖書朽卑宫丨丨修杜)
(甫牽牛織女詩膳夫翊丨丨鳴玉淒房櫳階劉長卿送薛據宰涉縣詩槐隂覆丨丨苔色上砌)
堂皇(漢書胡建傳孝武天漢中守軍正丞貧亡車馬常步與走卒起居所㠯尉薦走卒甚得其心時監軍)
(御史為姦穿北軍壘垣㠯為賈區建欲誅之迺約其走卒曰我欲與公有所誅吾言取之則取斬之則斬於是)
(當選士馬日監御史與護軍諸校列坐丨丨上建從走卒趨至丨丨下拜謁因上丨丨走卒皆上建指監御史)
(曰取彼走卒前曳下丨丨建曰斬之遂斬御史護軍諸校皆愕驚不知所㠯建亦已有成奏在其懷中遂上奏)
(浚晉書王浚傳浚盛張設以待勒勒至城便縦兵大掠左右復請討之不許及勒登廳事浚乃走出丨丨勒)
(衆執以見勒至襄國斬浚而浚竟不為之屈大罵而死唐書田弘正傳田承嗣時正寝華顯弘正避不敢居)
(更就採訪使丨丨聽事系又王璵傳李國禎者以術士顯廣德初建言唐家仙宜崇表福區招致神靈請度)
(昭應南山作天華上宫露臺大地婆父祠并三皇道君太古天皇中古伏羲女媧等各為丨丨給百戶埽除又)
(即義扶谷故湫祠龍置房宇行宋史王旦傳為兖州靈景宮朝修使内臣周懷政偕或乘間請見旦必俟從)
(者盡至冠帶出見于丨丨白事而退後懷政以事敗方知旦遠慮陳後主觀馬射詩晴朝麗早霜秋景照丨)
(丨過)(李商隠春深脱衣詩睥睨江鴉集丨丨海燕又張耒大禮慶成賦丨丨二儀拓落八極)
堂个(宋書禮志見室宇下)
堂階(宋書樂志茨草穢丨丨埽截不得生廣宋史禮志見殿角下杜甫戲簡鄭廣文虔詩文到官舍)
(繫馬丨丨下丨聶夷中遊子行萱草生丨遊子行天涯)
堂陛(漢書賈誼傳人主之尊譬如丨羣臣如丨衆庶如地故陛九級上廉遠地則堂高陛亡級廉近地則)
(堂卑高者難攀卑者易陵理勢然也衞說苑魯哀公問於孔子曰當今之時君子誰賢對曰靈公公曰吾聞)
(之其閨門之内姑姊妹無别對曰臣觀於朝廷未觀於丨丨之間也韓愈祭湘君夫人文伏以祠宇毁頓愚)
(附之質丹青之飾暗昧不圭不稱靈明外無四垣丨丨頽落牛羊入室居民行商不來祭享輒敢以私錢十萬)
(修而作之之眞德秀謝丞相啟是乃彰朝廷美何至干丨丨之嚴)
堂牆(爾雅畢丨丨注今終南山道名畢其邊若丨室之丨)
堂基(詩自丨徂丨傳基門塾之基疏繹必在門故知基是門塾之基謂廟門外西夾之丨丨也晉書明)
(穆庾皇后傳冊曰利在永貞克隆丨丨母儀天下潛暢隂教宋書禮志太元十六年改作太廟殿正室十六)
(間東西儲各一間合十八間棟高八丈四尺丨丨長三十九丈一尺廣十丈一尺堂集方石庭以塼魏書崔)
(光傳丨丨不過一尺猶有傷足之媿永寧累級閣道回隘以柔懦之寶體乘至峻之重峭萬一差跌千悔何追)
(戎潘岳楊荆州誄纂洪緒克搆丨丨)
堂址(何景明明山草堂賦顧丨丨之尚存循蘭徑而已漸)
堂隍(西京雜記文帝為太子立思賢苑以招賓客苑中有丨丨六所客館皆廣廡高軒屛風幃褥甚麗)
(大業雜記大業元年春遷都未成敕内史舍人封德彛於此置宮又敕揚州緫管府長史王弘大修江都宮又)
(於楊子造臨江宮内有凝暉殿及諸丨丨十餘所杜甫鐡堂峡詩峡形藏丨丨壁色立積鐡)
堂塗(涂同詩中唐有甓傳中中庭也唐丨丨也疏丨丨堂下至門之徑也又彼何人斯胡逝我陳傳陳)
(丨丨也箋丨丨者公館之丨丨也也周禮考工記丨丨十有二分注謂階前若今令甓祴分其督旁之修以)
(一分為峻也當爾雅丨丨謂之陳若又丨丨梧丘疏途道也梧遇也道有丘名梧丘言相遇於道路然也)
(而李華含元殿賦趨丨丨未半望宸居而累息)
堂坳(庾信小園賦山為簣覆地有丨丨騎孫逖和左衞武倉曹衞中對雨創韻贈右衛李曹詩忽聞徵)
(竝作觀海媿丨丨)
堂心(雍陶和河南白尹西池北新葺水齋招賞詩池角通泉脈丨丨豁地形)
堂上(詩鼓瑟鼔琴笙磬同音疏琴瑟丨丨也笙磬堂下也禮記曲禮帷薄之外不趨丨丨不趨執玉不)
(趨丨丨接武堂下布武室中不翔杜又檀弓知悼子卒未葬平公飲酒師曠李調侍鼓鐘蕢自外來聞鐘聲)
(曰安在曰在寢杜蕢入寢歴階而升酌曰曠飲斯又酌曰調飲斯又酌丨丨北面坐飲之注三爵皆罰又投)
(壺見庭中下東周禮掌客凡諸侯之禮簠十注公十簠丨丨六西夾夾各二也又考工記匠人丨丨度以)
(筵攻儀禮聘禮丨丨八豆設於戶南北戰國策臣之所聞戰之道非師者雖有百萬之兵之丨丨雖有闔)
(閭吳起之將禽之戶内千丈之城拔之尊俎之間百尺之衝折之袵席之上史記封禪書梁巫祠天地天社)
(天水房中丨丨之屬之又荆軻傳高漸離變名姓為人庸保匿作於宋子久作苦聞其家丨丨客擊筑傍偟)
(不能去每出言曰彼有善有不善從者以告其主曰彼庸乃知音竊言是非家丈人召使前擊筑一坐稱善)
(唐書王珪傳子敬直尚南平公主是時諸主下嫁以帝女貴未嘗行見舅姑禮珪曰主上循法度吾當受公主)
(謁見豈為身榮將以成國家之美於是與夫人坐丨丨主執笲盥饋乃退其後公主降有舅姑者備婦禮夲於)
(珪門又李宗閔傳楊嗣復領貢舉時於陵自洛入朝乃率生出迎置酒第中於陵坐丨丨嗣復與諸生坐兩)
(序始於陵在考功擢浙東觀察使李師稷及第時亦在焉人謂楊氏上下門生世以為美莊子桓公讀書於)
(丨丨輪扁斲輪於堂下釋椎鑿而上問桓公曰敢問公之所讀為何言邪公曰聖人之言也曰聖人在乎公曰)
(已死矣曰然則君之所讀者古人之糟魄已夫功白虎通歌者在丨丨舞在堂下何歌者象德舞者象君子)
(上德而下功請又鄉射射于丨丨何示從上制下也禮曰賓主執弓升射于兩楹之間說苑介子推行年)
(十五而相荆仲尼聞之使人往視還曰廊下有二十五俊士丨丨有二十五老人仲尼曰合二十五人之智智)
(於湯武并二十五人之力力於彭祖以治天下其固免矣乎庾信卭竹杖賦夫寄根江南森森幽潭傳節大)
(夏悠悠廣野豈比夫接君丨丨之履為君座右之銘而得與綺紳瑶佩出芳房於蕙庭張協雜詩何必操干)
(戈丨丨有竒兵丨又階下伏湧泉丨丨水衣生陵李白岑寄韋南陵冰詩丨三千珠履客甕中百斛金春)
(參送劉單赴安西行營使詩軍中宰肥牛丨丨羅羽觴杜甫寄常徵君詩楚妃丨丨色殊衆海鶴階前鳴向)
(人底又奉先劉少府新畫山水障歌丨丨不合生楓樹怪江山起煙霧又去吴行君不見韝上鷹一飽則)
(飛掣焉能作丨丨燕銜泥附炎熱中李商隠崔處士詩雪中東郭履丨丨老萊衣聶夷勸酒詩丨丨陳美)
(酒堂下列笙歌閒蘇軾答任師中詩門前萬竿竹丨丨四庫書陸游中書事詩丨丨清風生玉塵澗中寒)
(溜注銅蟾)
堂中(宋史趙普傳太祖數微行過功臣家普每退朝不敢更衣冠一日大雪向夜普意帝不出久之聞叩)
(門聲普亟出帝立風雪中普惶懼迎拜帝曰已約晉王矣已而太宗至設重裀地坐丨丨熾炭燒肉普妻行酒)
(帝以嫂呼之因與普計下太原定蘇軾和歐陽公會老堂次韻詩聞道丨丨延蓋叟應牀下拜梁松)
堂下(公羊傳靈公於是伏甲於宮中召趙盾而食之趙盾之車右祁彌明者國之力士也仡然從乎趙盾)
(而入放乎丨丨而立張史記封禪書荆巫祠丨丨巫先司命施糜之屬又儀傳張儀之趙上謁求見蘇秦)
(蘇秦乃誡門下人不為通又使不得去者數日已而見之坐之丨丨賜僕妾之食因而數讓之曰以子之材能)
(乃自令困辱至此吾寧不能言而富貴子子不足收也謝去之又張湯傳其父為長安丞出湯為兒守舍還)
(而鼠盜肉其父怒笞湯湯掘窟得盜鼠及餘肉劾鼠掠治傅爰書訊鞫論報并取鼠與肉具獄磔丨丨其父見)
(之視其文辭如老獄吏大驚遂使書獄祀後漢書龐公傳註司馬德操嘗詣德公值其渡沔上先人墓德操)
(徑入其室呼德公妻子使速作黍徐元直向云有客當來就我與龐公談其妻子皆羅拜於丨丨奔走共設須)
(臾德公還直入相就不知何者是客也軍唐書劉沔傳沔少孤客振武節度使范希朝署牙將中大會沔捉)
(刀立丨丨希朝竒之召謂曰後日必處吾坐胥莊子見堂上下汪克寬三友堂賦偉昆季之檀欒燕坐乎)
(丨丨莘李益雜曲詩同器不同榮丨丨即千里蘆蘇軾贈老詩天目山前渌浸裾碧瀾丨丨看銜)
堂前(宋書符瑞志太始七年四月戊申夜京邑崇虛館丨丨有黃氣狀如寳蓋高十許丈漸有五色道士)
(陸修静以聞沆宋史李沆傳丨丨藥闌壞妻戒守舍者勿葺以試沆朝夕見之經月終不言妻以語沆沆曰)
(豈可以此動吾一念哉人又列女傳陳堂前漢州雒縣王氏女節孝行義為鄉所敬但呼曰丨丨猶私家尊)
(其母也均續齊諧記京兆田眞兄弟三人共議分財生貲皆平惟丨丨一株紫荆樹共議欲破三片明日就)
(截之其樹即枯死如火燃眞往見之大驚謂諸弟曰樹本同株聞將分斫所以顦顇是人不如木也因悲不自)
(勝不復解樹樹應聲榮茂兄弟相感合財寳遂為孝門眞仕至大中大夫杜甫江南逢李龜年詩岐王宅裏)
(尋常見崔九丨丨幾度聞長殷堯藩登鳳凰臺詩石頭城下春生水燕子丨丨雨苔司空圖樂府五更窗)
(下簇妝臺已怕丨丨阿母催)
堂廉(儀禮鄕飲酒禮設席於丨丨東上注為工布席也側邊曰廉王安石和平甫舟中望九華山詩毅)
(然如九官羅列在丨丨)
堂後(杜甫示從孫濟詩堂前自生竹丨丨自生萱)
堂左(張鼐瀛洲亭賦有亭奕奕爰在丨丨)
堂西(杜甫絶句丨丨長笋别開門塹北行椒却背村)
堂内(魏書孝文昭皇后高氏傳初后幼曾夢在丨丨立而日光自窗中照之灼灼而熱后東西避之光猶)
(斜照不已如是數夕后自怪之以白其父颺颺以問遼東人閔宗宗曰此竒徵也貴不可言李商隱有追代)
(盧家人嘲丨丨詩)
堂邊(晉書桓沖傳初彛亡後沖兄弟竝少家貧母患須羊以解無由得之温乃以沖為質羊主甚富言不)
(欲為質幸為養買德郎買德郎沖小字也及沖為江州出射羊主於丨丨看沖識之謂曰我買德也遂厚報之)
堂奥(棗腆答石崇詩竊覩丨丨欽蹈明規)
堂隂(謝靈運七濟朝食既畢摘果丨丨春惟枇杷夏則林檎曹毗夜聽擣衣詩冬夜清且永皓月照丨)
(丨)
堂池(水經浮水故瀆又東北入東武陽縣東入河注曹操為東郡所治也引水自東門石竇北注於丨丨)
(池南故基尚存)
堂谿(左傳闔閭之弟夫㮣王奔楚為丨丨氏汝史記蘇秦傳韓卒之劒戟皆出於冥山丨丨注南吳房)
(有丨丨亭奏後漢書蔡邕傳熹平四年與五官中郎將丨丨典等求正定六經文字論衡世稱利劒有千)
(金之價丨丨魚腸之屬龍泉太阿之軰其本鋌山中之恆鐡也冶工鍛鍊成為銛利水經灈水出汝南吳房)
(縣注縣西北有丨丨城故房子國龍梁元帝東宮薦石門侯啟鳳鳴朝陽必資藍田之寶門點額亦俟丨丨)
(之珍)
堂陽(漢書地理志魏郡縣丨丨注在丨水之丨也犯魏志司馬朗傳為丨丨長其治務寬惠而民不禁)
(百晉書石勒載記時大雨霖中山西北暴水流漂巨木餘萬根集於丨丨勒大悦謂公卿曰諸卿知不此非)
(為災也天意欲吾建鄴都耳水經漳水又北過丨丨縣西)
堂阜(左傳齊人或為孟氏謀曰魯爾親也飾棺寘諸丨丨魯必取之史記齊世家鮑叔牙迎受管仲及)
(丨丨而脱桎梏齋祓而見桓公桓公厚禮以為大夫任政)
堂邑(詩望楚與堂傳楚丘有丨丨者子史記刺客傳專諸者吳丨丨人也伍子胥知公光之欲殺吳王)
(僚乃曰彼光將有内志未可說以外事乃進專諸于公子光又衞將軍傳建元二年春青姊子夫得入宮幸)
(上皇后丨丨大長公主女也無子妬大長公主聞衞子夫幸有身妬之乃使人捕青又大宛傳是時天子問)
(匈奴降者皆言匈奴破月氏王以其頭為飲器月氏遁逃而常怨仇匈奴無與共擊之漢方欲事滅胡聞此言)
(因欲通使道必更匈奴中乃募能使者騫以郎應募使月氏與丨丨氏故胡奴甘父俱出隴西漢書地理志)
(臨淮郡縣丨丨亂宋書州郡志秦郡太守晉武帝分扶風為秦國中原其民南流寄居丨丨堂邑夲為縣前)
(漢屬臨淮後漢屬廣陵晉又屬臨淮晉惠帝永興六年分臨淮廣陵立丨丨郡安帝改丨丨為秦郡明一統)
(志丨丨縣在東昌府城西四十里夲漢發干清縣地屬東郡隋始於此置丨丨縣屬毛州取縣西北丨丨故城)
(為名大業初改屬武陽郡唐初屬毛州貞觀初屬博州五代晉改為河清縣尋復舊宋因之熙寧初徙治於東)
(十里即今治元仍舊)
堂潛(齊語桓公曰吾欲南伐何主管子對曰以魯為主反其侵地丨丨使海於有蔽渠弭於有渚環山於)
(有牢注丨丨魯二邑也)
堂琅(漢書地理志犍為郡縣丨丨水經注見階天下)
堂印(嘉話錄李程與從弟石飲酒石悮收骰子糾者罰以大白石曰何罰之有程曰汝向忙鬧時把他丨)
(丨將去又何辭焉酒家以重四為丨丨蓋譏石太和九年因李訓之亂倉卒登庸也朝野遺記航海之役及)
(水濱而衞士懷家流言呂相頤浩以大義諭解且怵以利曰先及舟者還五秩署名而以丨丨志之其不遜倡)
(率者呂皆側用印記事定悉别而誅賞之諸韓愈次潼關上都統相公詩暫辭丨丨執兵權盡管軍破賊年)
堂歴(翰林志凡受宣有丨丨自記有承旨簿紀)
堂帖(宋史寇準傳彭惟節位素居馮拯下拯轉虞部員外郎惟節轉屯田員外郎章奏列銜惟節猶處其)
(下準怒丨丨戒拯毋亂朝制拯憤極陳準檀權)
堂牒(宋史唐介傳安石既執政奏言中書處分劄子皆稱聖旨不中理者十八九宜止令中書出牒帝愕)
(然介曰昔宼準用劄子遷馮拯官不當拯訴之太宗謂前代中書用丨丨乃權臣假此為威福太祖時以堂帖)
(重於敕命遂削去之今復用劄子何異堂帖)
堂按(唐書宋璟傳張嘉貞後為相閱丨丨見其危言切議未嘗不失聲歎息)
堂帷(柳宗元祭六伯母文以號以呼祗拜丨丨)
堂筵(任華明堂賦丨丨楣徑可以見乾坤之籌策暑往寒來可以知九六之變改)
堂珠(新論丨丨黼幌綴以金魄碧流光霞耀爛眩目而醉者眸轉呼為焰火非黼幌狀移自改變也)
堂人(齊書禮志自今王侯已下冠畢一酌醴以遵古之義醴即用舊文於事為允婚亦依古以卺酌終酳)
(之酒竝除金銀連鏁自餘雜器悉用埏陶丨丨執燭足充&KR0778;燎牢燭華侈亦宜停省)
堂吏(宋史王旦傳中書有事送密院違詔格準在密院以事上聞旦被責第拜謝丨丨皆見罰不踰月密)
(院有事送中書亦違詔格丨丨欣然呈旦旦令送還密院準大慙見旦曰同年甚得許大度量旦不答事物)
(紀原宋會要曰丨丨自唐至五代率從京百司抽補開寶六年五月以武德縣尉姜宣義等充堂役官太祖知)
(丨丨擅中書事權多為奸賊故令吏部選授丨丨用士人自此始也太平興國九年五月以將作監丞李元吉)
(丁佐為堂役官京官任丨丨自此始也十二月以王渾綦佩為贊善充職朝官之任丨丨自此始也老學菴)
(筆記呂元直作相治丨丨絶嚴)
堂姨(唐書韋縚傳禮喪服舅緦麻三月從母小功五月傳曰何以小功以名加也而丨丨舅母恩所不及)
(焉仁朝野僉載狄仁傑為相有盧氏丨丨居午橋南别墅傑因候盧姨適見表弟挟弓矢攜雉兔歸仁傑啓)
(姨曰某今為相表弟有何願悉如其旨姨曰相自為貴老姨止此一子不欲令事女主仁傑慚而退)
堂饌(唐書張文瓘傳初同列以丨丨豐餘欲少損文瓘曰此天子所以重樞務待賢才也吾等若不任職)
(當自引避不宜節減以自取名衆乃止)
堂飱(唐書張鎰傳以兩河用兵詔省薄御膳及皇太子助食物鎰因奏減丨丨錢及百官禀奉三分之一以)
(用度)
堂材(唐書李義琰傳宅無正寢弟義連為市丨丨送之義琰曰以吾為國相且自愧尚營美宇是速吾禍)
(豈愛我者邪)
堂事(禮記禮器見室事下)
堂封(唐書常衮傳故事日出内厨食賜宰相家可十人具衮奏罷之又將譲丨丨它宰相不從乃中止)
堂成(杜甫丨丨詩背郭丨丨蔭白茅緣江路熟俯青郊)
堂密(爾雅樅松葉柏身注今太廟梁材用此木尸子所謂松柏之鼠不知丨丨之有美樅江總攝山棲)
(霞寺碑蓋聞天有神宮地云靈府桑欽博記始叙四衢之塔金朔著經因知千步之寺至如峰形甑累岫勢丨)
(丨亦烏足言哉節黃庭堅江西道院賦丨丨有美樅而未聞處士之岑蔚有於菟而不見墨客之文)
堂崇(周禮考工記周人明堂度九尺之筵東西九筵南北七筵丨丨一筵五室凡室二筵)
堂獻(宋書樂志見庭舞下)
堂脩(周禮考工記夏后氏世室丨丨二七廣四脩一殷人重屋丨丨七尋堂崇三尺四阿重屋)
堂扃(皮日休江南道中懷茅山廣文南陽博士詩丨丨洞裏千秋燕厨蓋巖根數斗泉)
堂開(梁元帝南岳衡山九員館碑杯傳九醖隱淪之車晨至丨丨四扇西楹之鐘夜響)
堂空(皮日休早春病中書事詩案頭方書古丨丨藥氣高)
堂蕪(陳時中碧瀾堂賦夫何人去兮丨丨雲消兮雨歇)
堂深(秦韜玉春雪詩誰家醉卷珠簾看弦管丨丨暖易調)
堂靜(李商隱自桂林奉使江陵途中感懷詩見閣涼下)
堂虛(潘岳哀詩丨丨聞鳥聲室暗如日夕)
堂高(孟子丨丨數仞榱題數尺我得志弗為也斲史記李斯傳堯之有天下也丨丨三尺采椽不茅茨)
(不剪雖逆旅之宿不勤於此矣冬日鹿裘夏日葛衣粢糲之食藜藿之羹飯土匭啜土鉶雖監門之養不觳於)
(此矣隆漢書賈誼傳見堂陛下則陛丨丨從理則羣策必舉)(蜀志龐統傳注有臣晉書劉寔傳懷帝即)
(位復授太尉寔自陳年老固辭不許左丞劉坦上言曰夫丨丨級遠主尊相貴是以古之哲王莫不師其元臣)
(崇養老之教以不事為優不以吏之為重謂宜聽寔所守)
堂卑(漢書賈誼傳見堂陛下)
堂有(陸機愍懷太子誄見庭旅下)
軒
軒宮(宋史樂志丨丨就養億萬斯春周劉孝威謝東宮賜聖僧餘饌啟齊桓柏寢之器穆丨丨之寶乳)
(糜香飯素□□漿五杏七桃靈瓜仙棗莫不氣馥上天薰流下界張衡天象賦廣邦檄而斯留復丨丨而再)
(出)
軒殿(宋書後廢帝紀皂歴丨丨之中韝緤宸扆之側)
軒宇(皎然湖上避暑詩迴溪照丨丨廣陌臨梧楸)
軒遊(宋史柴通傳所居觀即唐丨丨宮有明皇詩石及所書道德經二碑)
軒闥(陳後主赦詔對丨丨而哽心顧扆筵而慄氣白居易有木詩主人不知名移種近丨丨)
軒房(蕭穎士庭莎賦丨丨洞啟廣階修直詶劉鑠秋歌凝煙汎城闕淒風入丨丨李紳奉樂天立秋)
(夕有懷詩此際昏夢清斜月滿丨丨)
軒陛(唐書蘇頲傳故禮部尚書頲累葉輔弼奉事丨丨二十餘年今奄忽不還邦人痛嗟惟帷蓋之舊股)
(肱之戚宜節廢朝明君臣之誼二大業雜記每院西東南三門門並臨龍鱗渠渠面闊十步上跨飛橋過橋)
(百步即楊柳修竹四面鬱茂名花美草隠映丨丨樹王僧孺詹事徐府君集序自綢繆丨丨十有餘載温靡)
(答露事不詶迤張九齡詶王履震遊園林見貽詩逶戀丨丨蕭散反丘樊)
軒掖(張九齡詶通事舍人寓直見示篇中兼贈起居陸舍人景獻詩丨丨殊清秘才華固在斯)
軒臺(徐陵歐陽頠德政碑弱水導其洪源丨丨表其增殖庾信大將軍叚永神道碑銘丨丨受氏若水)
(降居靈李商隠復京詩萬回首賀丨丨)
軒亭(曹組艮嶽賦丨丨欄檻各相方而榜名)
軒墀(庾信代人乞致仕表伏以前陪政事親荷德音謂臣等經侍丨丨子孫尚延保護公叔任通天臺)
(賦岐陽太華䨇標魏象之形秦嶺終南遥樹丨丨之屛陳時中碧瀾堂賦見窗戶下李義府在嶲州遥叙)
(封禪詩菲質陶恩奬趨迹奉丨丨投儲光羲架檐藤詩得從丨丨下殊勝松柏林杜甫贈哥舒開府詩丨)
(丨曾寵鶴畋獵舊非熊敬又苦竹詩丨丨曾不重翦伐欲無辭又移居公安贈衞大郎詩形容勞宇宙質)
(樸謝丨丨)
軒庭(南史齊高帝紀五色來儀於丨丨九穗含芳於郊牧唐明皇興慶宮酺宴詩序青門左右丨丨映)
(梅柳之春紫陌東西帟幕動煙霞之色指白居易代鶴詩主人誠可戀其奈丨丨窄又沈封佞草賦伊嘉)
(卉兮昔生丨丨蓋歴代而莫觀其狀至我后而方覩其形)
軒廡(程詧東天竺賦芸裛湘素蘭翳丨丨琳瑯曳風瓊玫泫雨劉鳳登樓賦危抗睇以遥寫兮偉崔廆)
(之丨丨)
軒廊(大業雜記乾陽門東西丨丨周匝成又東舉門東四十步道北有文成門門内有文殿周以丨丨)
(軒又乾陽殿柱大二十四圍倚井垂蓮仰之者眩矅南垂以珠絲網絡下不至地七尺以防飛鳥四面周以)
(丨丨坐宿衞兵白任華明堂賦星辰出納于疎牖虹蜺縈帶於丨丨居易東院詩松下丨丨竹下房暖簷)
(晴日滿繩牀)
軒闌(宋書樂志黃金為君門璧玉為丨丨)
軒簷(劉禹錫和牛相公南溪醉歌見寄詩枕伊背洛得勝地鳴臯少室來丨丨)
軒甍(大業雜記乾陽殿基高九尺從地至鴟尾高一百七十尺又十三間二十九架三陛軒文㮰鏤欒櫨)
(百重楶栱千搆雲楣綉柱華榱碧璫窮丨丨之壯麗劉峻金華山棲志懸溜瀉於丨丨激湍迴於階砌)
軒楹(蘇轍超然亭賦倚丨丨以長嘯兮袂輕舉而飛翻陳櫟黃山堂賦納遠翠於丨丨數天際之煙鬟)
(擿任士林庭椿賦見堂宇下君杜甫畫鷹詩絛鏇光堪丨丨勢可呼又同元使舂陵行呼兒具紙筆隱)
(儿臨丨丨次又水檻遣心詩去郭丨丨敞無村眺望賖孟郊旅洛城東水亭詩水竹色相洗碧花動丨丨)
(為白居易答微之桐花詩君布綠隂當暑蔭丨丨)
軒窗(迷樓記見樓閣下属曳丨丨之横騖)(王諲花萼樓賦連磴道而内岑參初至西虢官舍南池詩)
(丨丨竹翠濕案牘荷花香李孟浩然題就師山房詩丨丨避炎暑翰墨動星文商隠利州江潭作河伯丨)
(丨通貝闕水宮帷箔卷&KR1413;綃仁賀朝宿香山閣詩丨丨閉潮海枕席拂煙虹劉得答韋先軰春雨後見寄)
(詩丨丨透初日硯席絶纖塵題方干東溪言事詩丨丨才過雨枕簟即知秋法振萬山許鍊師詩花暗丨)
(丨外雲隨坐卧間)
軒櫺(徐陵徐州刺史侯安都德政碑聽採民訟昏曉必通召引丨丨躬親辨決立受符於前案無留詣於)
(後曹接務高城之中辨異甘棠之下)
軒戶(高適和竇侍御詩空色在丨丨邊聲連鼓鼙無白居易晚歸香山寺詠懷詩中有古精舍丨丨扃)
(關)
軒牖(任昉齊竟陵文宣王行狀山宇初構超然獨往顧而言曰死者可歸誰與入室尚想前良俾若神對)
(乃命畫工圖之丨丨)
軒檻(唐書韋思謙傳改侍御史高宗賢之每召與語雖甚倦徙倚丨丨猶數刻罷疑獄劇事多與參裁)
(王延壽魯靈光殿賦長塗升降丨丨曼延九曹組艮嶽賦即其丨丨架以傑閣芘五彩之鵷雛下霄之鸑鷟)
(孟汪克寬三友堂賦搆櫩楹之閑曠列丨丨之敞虛新浩然和宋太史北樓新亭詩麗譙非改作丨丨是)
(圖起孫逖奉和御製登鴛鴦樓應制詩停鑾留睿作丨丨南風張旭春遊值雨詩欲尋丨丨列清尊江上)
(煙雲向晚昏接薛能漢廟祈雨回陽春亭詩南榮丨丨城闉適罷祈農此訪春)
軒序(歐陽修答吳充秀才書後之惑者徒見前世之文傳以為學者文而已故愈力愈勤而愈不至此足)
(下所謂終日不出於丨丨不能縦横高下皆如意者道未足也)
軒階(護國山中寄王員外詩望在丨丨近恩霑雨露多)
軒城(公羊傳注天子周城諸侯丨丨軒城者缺南面以受過也疏天子周城諸侯丨丨者春秋說文云缺)
(其南面以受過也者正以諸侯軒縣闕南方則知丨丨亦宜然按舊古城無如此者蓋但孔子設法如是後代)
(之人不能盡用故也或者但不設射垣以備守故曰缺其南面以受過不妨仍有城)
軒縣(懸同周禮小胥正樂縣之位王宮縣諸侯丨丨注鄭司農云宫縣四面縣丨丨去其一面晉書文)
(帝紀公光敷顯德惠下以和敬信思順庶尹允諧是用錫公丨丨之樂六佾之舞博物志上公備物九錫一)
(大輅戎輅各一元牡二駟二裘冕之服赤舄副之三丨丨之樂六佾之舞四朱戶以居五納陛以登六虎賁之)
(士三百人七鈇鉞各一八彤弓一彤矢百玈弓十玈矢千九秬鬯一卣珪瓚副之樂府雜錄宮懸四面天子)
(樂也丨丨三面諸侯樂也判懸二面大夫樂也特懸一面士樂也傅亮宋公九錫策文公閑邪納正移風改)
(俗陶鈞品物如樂之和是用錫公丨丨之樂六佾之舞徐陵陳公九錫文以公調理隂陽燮諧風雅三靈允)
(降萬國同和是用錫公丨丨之樂六佾之舞丨庾信周柱國大將軍長孫儉神道碑鑾蹕降臨丨徹樂)
軒越(齊書樂志加籩再御兼俎重薦節動丨丨聲流金縣)
軒朱(漢書禮樂志九歌畢奏斐然殊鳴琴竽瑟會丨丨注師古曰丨丨即朱軒也言緫合首樂會於軒楹)
(之前子齊書樂志篚羃周序丨丨凝會雲宋史樂志重華天長至奉神虞九奏會丨丨星暉潤東方曉拜)
(貺竹宮初)
軒璧(新論君子重正言之惠賢於丨丨之贈樂聞其過勝於德義之名)
軒鼎(宋史樂志丨丨就清都)
軒冕(漢書律歷志黃帝易曰神農氏没黃帝氏作火生土故為土德與炎帝之後戰於版泉遂王天下始)
(垂衣裳有丨丨之服故天下號曰軒轅氏書後漢書崔駰傳臨雍泮以恢儒疏丨丨以崇賢晉何劭傳三)
(王交爭劭以丨丨而游其間無怨之者也又應貞傳應貞字吉甫汝南南頓人魏侍中璩之子自漢至魏世)
(以文章顯丨丨相襲為郡盛族彧宋書宗彧之傳元嘉初大使陸子眞觀采風俗三詣之每辭疾不見也告)
(人曰我布衣草莱之人少長壟畝何枉丨丨之客之管子先王制丨丨所以著貴賤不求其美莊子古所)
(謂得志非丨丨之謂也謂其無以益其樂而已矣今之所謂得志者丨丨之謂也丨丨在身非性命也物之儻)
(来寄也寄之其来不可圉其去不可止故不為丨丨肆志不為窮約趨俗其樂彼與此同故無憂而已矣今寄)
(去則不樂由是觀之雖樂未嘗不荒也邑新序佛肸以中牟叛置鼎於庭致士大夫曰與我受不吾與者烹)
(大夫皆從之至於田卑田卑中牟之邑人也曰義死不避斧鉞之罪義窮不受丨丨之服無義而生不仁而富)
(不如烹褰衣將就鼎佛肸脱屨而生之鳳文心雕龍夫子閔王道之缺傷斯文之墜静居以歎臨衢而泣麟)
(於是就太師以正雅頌因魯史以修春秋舉得失以表黜陟徵存亡以標勸戒褒見一字榮於丨丨貶在片言)
(誅深斧鉞像水經注廣固城北三里有堯山祠廟在山之左麓廟東面華宇修整帝圖嚴飾丨丨之容穆然)
(充嵇康答難養生論故得志者非丨丨也有至樂者非屈也張協七命縉紳濟濟丨丨藹藹江淹為齊)
(王謝冕旒諸法物表丨丨雲蹕既非常之飾宮懸玉戚乃配天之禮徐陵讓散騎常侍表胄華丨丨才允卿)
(相出納流譽朝野具瞻照李德林天命論或氣或雲蔭映於廊廟如天如日臨于丨丨王勃於畢公宅别)
(送王宴序朝遊魏闕見丨丨於南宮暮宿靈臺聞絃歌於百里揚雄羽獵賦於兹虖鴻生鉅儒俄丨丨雜衣)
(裳修唐典匡雅頌揖譲於前衣王延壽魯靈光殿賦煥炳可觀黃帝唐虞丨丨以庸裳有殊張華柤道趙)
(王應詔詩丨丨峨峨冠蓋習習拯董京答孫楚詩緼袍不能令暖丨丨不能令榮孫贈陸士龍詩丨丨垂)
(容文教乃理逢時解薜蘿)(張九齡商洛山行懷古詩避世辭丨丨王維贈錢少甫歸藍田詩羨君明發去)
(采蕨輕丨丨贈李白贈孟浩然詩紅顔棄丨丨白首卧松雲杜甫太常張卿詩丨丨羅天闕琳琅識介珪)
(丘又獨酌詩夲無丨丨意不是傲當時逢白居易東虎寺詩寄言丨丨客此地可抽簪薛送蕭俛相公)
(歸山詩眼前丨丨是鴻毛天上人情漫自勞李崔塗過陶徵君隱居詩田園三畝綠丨丨一銖輕咸用依)
(韻修睦上人山居詩不論丨丨及漁樵性與情違漸漸遥方干登雪竇僧家詩誰能厭丨丨來此便忘機)
軒裳(談錄徐左省鉉一生好服寬袴未嘗窄衣裳謂諸士夫曰丨丨之家雞豕魚鼈果實蔬茹皆可備矣)
(蓋沽酒市脯不食爾其敦尚儒素也如此從劒俠傳虯髯謂李靖曰妹以天人之姿藴不世之藝夫之貴榮)
(及丨丨奉沈佺期洛陽道詩白日青春道丨丨半下朝盧象和姚使君宴加朝散詩騎擁丨丨客鸞驚翰)
(墨林丨皮日休三羞詩利則侶丨塞則友松月)
軒帳(水經注如渾水又南逕平城縣故城東東郭外太和中閹人宕昌公鉗耳處時立祗洹舍於東睪椽)
(瓦梁棟臺壁櫺陛尊容聖像及牀坐丨丨悉青石也)
軒幌(傳亮感物賦序余以暮秋之月述職内禁夜清務隙遊目藝苑於時風霜初戒蟄類日繁飛蛾翔羽)
(翩翾滿室赴丨丨集明燭者必以燋滅為度雖則微物矜懷者久之退感莊生異鵲之事與彼同迷而忘反鑒)
(之道此先師所以鄙智及齊客所以難日論也)
軒車(莊子子貢乘大馬中紺而表素丨丨不容巷而往見原憲原憲華冠縰履杖藜而應門子貢曰嘻先)
(生何病原憲應之曰憲聞之無財謂之貧學而不能行謂之病今憲貧也非病也子貢於是逡廵而有媿色)
(中說問佛子曰聖人也曰其教何如曰西方之教也中國則泥丨丨不可以適南冠冕不可以之北古之道也)
(高徐陵與李那書京師長者好事才人爭造蓬門請觀製丨丨滿路如看太學之碑街巷相填無異華隂之)
(市禮庾信周大將軍侯莫陳君夫人竇氏墓誌銘簪珥以丨丨以命柳宗元晉問春秋之事公侯大夫策)
(文馬馳丨丨出入環連貫於都國李沈佺期嶺表逢寒食詩花柳爭朝發丨丨滿路過乂招諭有懷贈同)
(行人詩丨丨行未返節序催難駐大高適眞定即事詩丨丨辭魏闕旌節副幽都又古梁行憶昨雄都舊)
(朝市丨丨照耀歌鍾起孫又奉酬睢陽李太守詩窮巷隨丨丨静閑齋耳目愁逖送揚法曹按栝州詩潭壑)
(星使丨丨繞春色河戴叔倫送郭布殿中出廵詩丨丨出東閣都邑遶南李泌奉和聖製中和節曲江宴)
(百寮詩丨丨䨇闕下宴會曲江濱居元稹代曲江老人詩丨丨溢南陌鐘磬滿西鄰白易洛下諸客相送)
(題西亭詩几榻臨池坐丨丨冒雨過姚李嶷讀前漢外戚傳詩印綬妻封邑丨丨子拜郎合送劉禹錫郎)
(中赴蘇州詩雲水計程千里遠丨丨送别九衢空斜胡曾寒食都門詩丨丨競出紅塵合冠蓋爭回白日)
(朱景元和崔使君臨發不得觀積雪詩貧居稍與池塘近旬日丨丨不見來趙嘏題昭應王明府溪亭詩丨)
(丨過盡無公事枕上一聲長樂鐘空韓宗雨詩丨丨幾處歸頻濕羅綺何人去欲生司圖馮燕歌此時恰)
(遇鶯花月堤上丨丨晝不絶懷方干元日詩丨丨欲識人間盛獻歲須來帝里看楚謝友人見訪留詩丨)
(丨誰肻别泉石自相親寥清江登樓望月詩丨丨不重無名客此地誰能訪寂皎然答鄭方回詩丨丨未)
(有轍蒿蘭且同徑年積丨丨一夜遠)(又送韓明府章辭滿歸詩惠愛三又明一統志丨丨山在廬州府無)
(為州西北五十里宋王藺退居之别墅)
軒輊(唐書宗室傳贊唐自中葉宗室子孫多在京師幼者或不出閣雖以國王之貴實與匹夫不異故無)
(赫赫過惡亦不能為王室丨丨以又楊虞卿傳宗閔待之尤厚就黨中為最能唱和者口語丨丨事機故時)
(號黨魁韓顔延之又釋何衡陽書唱言窮丨丨立法無衡石愈劉生詩生名師服其姓劉自少丨丨非常)
(儔)
軒軨(陳植金馬門賦未央蝉聮丨丨旁午)
軒蓋(南史孫瑒傳賓客填門丨丨不絶休又孔休源傳尚書令沈約當朝貴顯丨丨盈門源或時後來)
(必虛襟引接處之坐右商略文義播陸機晉平西將軍孝侯周處碑丨丨列於漢庭蟬冕於陽羡張九齡)
(和蘇侍郎小園夕霽詩清風閶闔至丨丨承明歸甫韋應物送郗詹事詩長衢丨丨集飲錢出西京杜送)
(郭中丞充隴右節度使詩斜日當丨丨高風捲旆旌言李益述懷寄衡州令狐相公詩調元方翼聖丨丨忽)
(東咽白居易送舒著作重授省郎赴闕詩惜别笙歌多怨願留丨丨小踟躇李紳宿揚州水館詩見樓船)
(下聞鄭愔少年行丨丨終朝集笙竽此夜吹共朱景元遠夲郡行春到舊山詩定掩溪名在圖傳知丨丨)
(此登攀衆方干偶作詩直為篇章非動遂令丨丨不經過)
軒屛(宋史樂志璧門雙闕轉蒼龍德壽儼袛宮丨丨正坐天子親拜天公儀紳笏羅鵷鷺粲庭中僊家炊)
(不盡人世壽無窮卿陳章艾人賦起自蒿萊之下處乎丨丨之間劉長詠崔僕射淮南節度使廳前竹詩)
(不知丨丨側歲晚對袁安)
軒榥(江淹為蕭讓太傅相國齊公十郡九錫表臣實鄙才靡識大體徒以忠貞為㮣而勞不足銘雖以丹)
(素為誠而功無可勒豈有經天緯地之略探隱照寂之智哉抑以何術以堪盛休是以覽雲際而懷古憑丨丨)
(而未寧也)
軒楯(楊系通天臺賦拂丨丨之宛虹步檐楹之倒影)
軒前(後漢書張奐傳明年夏青蛇見於御坐丨丨又大風雨電霹靂拔樹羅隠秋日酬張特元詩平生)
(意氣消磨盡甘露丨丨看水流)
軒左(宋書周朗傳見室間下)
軒下(後漢書獻穆曹皇后紀魏受禪遣使求璽綬后怒不與如此數輩后乃呼使者入親數譲之以璽抵)
(丨丨因涕泣横流曰天不祚爾左右皆莫能仰視)
軒中(漢書外戚傳孝武衞皇后字子夫生微也其家號曰衞氏出平陽侯邑子夫為平陽主謳者武帝即)
(位數年無子平陽主求良家女十餘人飾置家帝柭霸上還過平陽主主見所偫美人帝不悅既飲謳者進帝)
(獨說子夫帝起更衣子夫侍尚衣丨丨得幸還坐歡甚賜平陽主金千斤主因奏子夫送入宮)
軒外(戴叔倫南軒詩野居何處是丨丨一横塘)
軒隂(李質艮嶽賦始析眞於磴杪終攬秀於丨丨)
軒于(司馬相如子虛賦其埤溼則生藏莨蒹葭東蘠雕胡蓮藕菰蘆菴閭丨丨注丨丨草也)
軒鶴(白居易幽居早秋詩丨丨留何用泉魚放不還)
軒毳(宋書周朗傳豈可欲以殞海之鬐望鼓鰓於豎鱗之肆墜風之羽覬振翮於丨丨之間其不能俱陪)
(渌水並負青天可無待於明見)
軒騎(沈佺期和上已連寒食有懷京洛詩天津御柳碧遥遥丨丨相從半下朝王喬過故人舊宅詩故)
(人丨丨罷歸來舊宅園林閉不開和芮挺章少年行丨丨青雲際笙歌綠水邊白居易微之詶鄭東陽春)
(悶放懷詩語終興盡各分散東西丨丨分逶迤)
軒駕(齊書宗室遥昌傳虜主元宏寇壽春遣使呼城内人遥昌遣參軍崔慶遠朱選之詣宏慶遠曰旌蓋)
(飄颻遠涉淮泗風塵慘烈無乃上勞宏曰六龍騰躍倏忽千里經途未遠不足為勞慶遠曰川境既殊遠勞丨)
(丨屈完有言不虞君之涉吾地也何故宏曰故當有故卿欲使我含瑕依違為欲指斥其事慶遠曰君包荒之)
(德本施北政未承來議無所含瑕中魏書崔光傳昨丨丨頻出幸馮翊君任城王第雖漸秋餘熱尚蒸衡蓋)
(往還聖躬煩倦豐厨嘉醴罄竭時羞上壽弗限一觴方丈甘踰百品旦及日斜接對不憩非謂順時而遊奉養)
(有度縱雲輦崇涼御筵安暢左右僕侍衆過千百扶衞跋涉袍鉀在身蒙曝塵日渙汗流離致時飢渴餐飯不)
(贍賃馬假乘交費錢帛昔人稱陛下甚樂臣等至苦惑其事也韋安石梁王宅侍宴應制詩梁園開勝景丨)
(丨動宸衷)
軒髦(郭璞客傲豈惟豐沛之英南陽之豪昆吾挺鋒驌驦丨丨杞梓競敷蘭荑爭翹嚶聲冠於伐木援類)
(繁乎拔茅)
軒駐(明一統志丨丨溪在淳安縣東五十里相傳漢方儲乘鶴至此登舟故名)
軒制(宋書符瑞志丨丨合宮漢興未央矧伊聖朝九有已康)
軒搆(方孝孺友筠軒賦惟青青之玉立俯漪漪之丨丨)
軒居(陳漣歲寒軒賦想夫丨丨整飭松栢蕭森陽烏轉影綠雲布隂)
軒坐(魏書崔光傳見宮寢下)
軒阿(許敬宗和聖製登三臺言志應制詩聖作規元造丨丨復聿修)
軒轅(史記五帝紀黃帝者少典之子姓公孫名曰丨丨又司馬相如傳丨丨之前遐哉邈乎其詳不可)
(得聞也察又太史公自序罔羅天下放失舊聞王迹所興原始終見盛觀衰論考之行事略推三代錄秦漢)
(上記丨丨下至於兹十二本紀既科條之矣祖大戴禮黃帝居丨丨之丘娶於西陵氏之子謂之嫘氏産青)
(陽及昌意丨阮籍達莊論廣成子處崆峝之山以入無窮之門丨登崑崙之阜而遺元珠之根徐陵報德)
(寺刹下銘序丨丨之駕譬婉婉而多慚吳王之墳狀耽耽而非擬趙冬曦奉和聖製答張說扈從南出雀鼠)
(谷詩丨丨應順動力牧正趨陪胡李頎謁張果老先生詩自說丨丨師於今幾千歲曾涿鹿詩涿鹿茫茫)
(白草秋丨丨曾此破蚩尤注又周禮司民司寇及孟冬祀司民之日獻其數於王司民丨丨角也疏案丨丨)
(星有十七星如龍形有兩角角有大民小民故依之也史記天官書廷藩西有隋星五曰少微士大夫權丨)
(丨軒轅黃龍體昴後漢書天文志孝明永平十四年正月戊子客星出六十日在丨丨右角稍滅昴主邊兵)
(後一年漢遣奉車都尉顯親侯竇固駙馬都尉耿秉騎都尉耿忠開陽城侯秦彭太僕祭彤將兵擊匈奴淮)
(南子天有九野九千九百九十九隅去地五億萬里五星八風二十八宿五官六府紫宮太微丨丨咸池四守)
(天阿象禮斗威儀君政治則丨丨之精降為甘露綏張衡天賦觀夫丨丨之宮宛若騰蛇之體成公天)
(池賦丨丨華布而曲列攝提鼎峙而相望秦又戰國策夫横人者皆欲割諸侯之地以與秦成與成則高臺)
(榭美宮室聽竽笙琴瑟之音察五味之和前有丨丨後有長庭美人巧笑卒有秦患而不與其憂是故願大王)
(之熟計之也以又大中遺事丨丨先生居羅浮山宣宗召入禁中能桐竹葉滿手挼之悉成錢先生又能散)
(髮箕踞用氣攻其髮髮條直如植丨韓愈石鼎聮句詩序元和七年十月四日衡山道士丨彌明自衡下來)
(舊與劉師服進士衡湘中相識將過太白知師服在京夜抵其居宿)
軒丘(庾信周車騎將軍賀婁公神道碑昔者丨丨命氏初分兄弟之姓若水降居始建諸侯之國自是以)
(官為族因地為宗水派支分其可知矣)
軒皇(周書宇文護傳神若丨丨尚云三戰聖如姬武且曰一戎弧矢之威干戈之用帝王大器誰能去兵)
(太祖丕受天明造我周室日月所照罔不率從敦新論丨丨愛嫫母之醜貌不易落英之麗容陳侯悅洽之)
(醜狀弗賀陽文之婉姿軒明一統志丨丨臺在灌縣天蒼山西南極峰之巔昔轅黃帝與甯先生登其上)
(徐陵荅周處士書優游俯仰極素女之經文升降盈虛盡丨丨之圖藝張衡同聲歌衆夫所希見天老教丨)
(丨武沈佺期同李侍郎適訪司馬子微詩丨丨重齋拜漢愛祈禱王維故太子太師徐公挽歌丨丨用風)
(后傅說是星精略劉禹錫觀八陳圖詩丨丨傳上蜀相是神機)
軒后(唐書李德裕傳昔軒轅問廣成子治身之要曰無視無聽抱神以静形將自正無勞子形無搖子精)
(乃可長生慎守其一以處其和故我修身千二百歲矣形未嘗衰又曰得吾道者上為皇下為王玄元語孔子)
(曰去子之驕氣與多欲態色與滛志是皆無益於子之身陛下修丨丨之術物色異人若使廣成玄元混跡而)
(至告陛下之言亦無出於此宇惟新摹諸大壯賴及萬人)(樊晦階賦昔在丨丨棟方回石峡書院賦方雷)
(氏之嫓丨丨兮寔得姓之攸昉山魏徵奉和正日臨朝應詔詩百靈侍丨丨萬國會塗若虛古鏡詩丨丨)
(紅爐燭鑄成蘚痕磨落月輪呈)
軒昊(宋史樂志丨丨方同德成康粗比肩)
軒犧(羲同宋書劉粹傳自三代以來醇風稍薄成功濟務尊出權道雖復負扆南面比號丨丨莫不自謝)
(王風率由霸德懋齊書樂志德溢丨丨道炎雲)
軒黃(齊書高帝紀自丨丨以降墳素所紀略可言者莫崇乎堯舜披金繩而握天鏡開玉匣而緫地維德)
(立休明宸居靈極期運有終歸禪與能)
軒嚳(周書宣帝陳皇后傳丨丨繼軌次妃並四虞舜受命厥娶猶三)
軒頡(蘇軾石鼓歌上追丨丨相唯諾下楫冰斯同鷇㝅)
軒頊(唐書盧景亮傳善屬文根於忠仁有經國志嘗謂人君足食足兵而又得士天下可為也乃興丨丨)
(以來至唐剟治道之要著書上下篇號三足記受徐陵為貞陽侯與太尉王僧辨書我大梁膺龍圖而命御)
(鳳邸以承天丨丨比於諸侯湯武方於兒戲)
軒堯(宋書禮志道冠丨丨惠深亭毒)
軒唐(魏書鄭道昭傳越會未款務修道以來之遐方後服敷文教而懷之垂心經素優柔墳籍將使化越)
(丨丨德隆虞夏君又李彪傳五帝之臣臣不若君故君親攬其事三王臣智等故共理機務五霸臣過於君)
(故事決於下我朝官司皆五帝之臣主上親攬蓋遠軌丨丨陸雲豫章刺史夏府君誄披圖承禪襲化丨丨)
軒臣(上官昭容駕幸三會寺應制詩釋子談經處丨丨刻字留陸景祁奉和九日幸臨渭亭登高應制)
(詩登高識漢苑問道侍丨丨)
軒經(齊書明帝紀食惟民天義高姬載蠶實生夲教重丨丨前哲盛範後王茂則布令審端咸必由之)
軒光(宋書樂志禀祥月輝毓德丨丨嗣徽媯汭思媚周姜)
軒緯(梁書丁貴嬪傳丨丨之精江漢之英位王筠昭明哀策文丨丨掩精隂羲弛)
軒景(齊書陳皇后等傳贊秋宮亦遽丨丨前虧)
軒燿(宋書樂志光光我皇祖丨丨同其榮遺化布四海八表以肅清)
軒禮(江淹為始安王拜征虜將軍丹陽尹章既耀丨丨涵蕤龔恩爽泗靦默)
軒儀(唐享昊天樂章太隂凝至化眞曜藴丨丨)
軒驁(唐書杜如晦傳次子荷性暴詭不循法承乾謀反荷曰瑯邪顔仁善星數言天有變宜建大事陛下)
(當為太上皇請稱疾上必臨問可以得志及敗坐誅臨刑意象丨丨)
軒昂(宋史僧志言傳動止丨丨語笑無度多行市里褰裳疾趨舉止書空竚立良久時從屠酤遊飲啗無)
(所擇衆以為狂兮柳宗元招海賈文舟航丨丨兮下上飄鼓騰趠嶢嵲萬里一覩韓愈南山詩﨑嶇上丨)
(丨始得觀覽富丨又聽穎師弹琴詩劃然變丨勇士赴敵場)
軒秀(唐書德王裕傳朱全忠自鳳翔還見王春秋盛標宇丨丨忌之密語崔胤曰王既竊帝矣大義滅親)
(渠可留公任宰相盍啟之)
軒特(唐書李栖筠傳幼孤有遠度莊重寡言體貌丨丨)
軒翥(成公綏隸書體或若虯龍盤游蛇蟬丨丨鸞鳳翺翔矯翼欲去何晏景福殿賦飛櫩翼以丨丨反)
(宇䡾以高驤還陳植金馬門賦通羲娥之往儼鳳鸞之丨丨)
軒朗(歐陽元辟雍賦若乃道閫邃嚴義闥丨丨澄源止而不泥文瀾溢而不蕩肉好適半如璧之象兹乃)
(辟雍之初所以名狀也)
軒邃(馮子振十八公賦棕檠幄殿而丨丨檜竝苑牆而容與)
軒瞰(王筠國師草堂寺智者約法師碑銘丨丨蒼波窗承翠嶺)
軒渠(後漢書薊子訓傳嘗抱鄰家嬰兒故失手堕地而死遂埋藏之後月餘子訓乃抱兒歸焉父母大恐)
(曰死生異路雖思我兒乞不用復見也兒識父母丨丨笑悦欲往就之母不覺攬取乃實兒也雖大喜慶心猶)
(有疑乃竊發視死兒但見衣被方乃信焉)
軒地(曹唐送康祭酒赴輪臺詩斷磧簇煙山似米野營丨丨鼓如雷)
軒過(唐書李賀傳七歲能辭章韓愈皇甫湜始聞未信過其家使賀賦詩援筆輒就如素構自目曰高丨)
(丨二人大驚自是有名)
軒涼(喻坦之留别友人書齋詩丨丨庭木大巷僻鳥巢低)
廳
廳堂(魏書楊播傳播家世純厚竝敦義讓昆季相事有如父子兄弟旦則聚於丨丨終日相對未曾入内)
(有一美味不集不食丨丨間往往幃幔隔障為寢息之所時就休偃還共談笑)
廳舍(蜀檮杌見堂宇下)
廳宇(魏書李崇傳見府寺下)
廳事(魏志曹爽傳注見門樓下太吳志諸葛恪傳見屋棟下晉書韓友傳宣城守殷祜有病友筮之)
(曰七月晦日將有大鸜鳥來集丨丨上宜勤伺取若獲者為善不獲將成禍祜乃謹為其備至日果有大鸜垂)
(尾九尺來集丨丨上掩捕得之祜乃遷石頭督護數宋書檀祇傳亡命司馬國璠兄弟自北徐州界聚衆百)
(潛得過淮因天夜隂闇率百許人緣廣陵城得入呌喚直上丨丨祗驚起出門賊射之傷敗乃入祇語左右賊)
(乘闇得入欲掩我不備但打五鼓懼曉必走矣賊聞鼓鳴謂為曉於是奔散宋史李沆傳治第封丘門内丨)
(丨前僅容旋馬或言其太隘沆笑曰居第當傳子孫此為宰相丨丨誠隘為太祝奉禮丨丨已寬矣春明退)
(朝錄北都使舊宅有過馬廳按唐韓偓詩云外使進鷹初得按中官過馬不教嘶注云上每乘馬必中官馭以)
(進謂之過馬既乘之躞蹀嘶鳴也蓋唐時方鎮亦傚之因而名丨丨也)
廳壁(宋史范旻傳遷知邕州兼水陸轉運使俗好滛祀輕醫藥重鬼神旻下令禁之且割已俸市藥以給)
(病者愈者千計復以方書刻石置丨丨民感化之)
廳額(宋史蘇易簡傳帝嘗以輕綃飛白大書玉堂之署四字令易簡牓于丨丨易簡會韓伾畢士安李至)
(等往觀上聞遣中使賜宴甚盛至等各賦詩紀其事)
廳旁(家世舊事族父文簡公應舉來京師館於丨丨書室唯乘一驢更無餘資至則賣驢得錢數千伯祖)
(殿直輕財好義待族人甚厚日責文簡公具酒殽欲觀其器度文簡公訴曰驢兒已喫至尾矣)
廳側(山居新語張司空齊賢罷相知安陸賓客宴會厨吏密具一金漆大桶□丨窺公所飲食如其物投桶)
(中至暮漲溢桶外)
廳簾(白居易司馬廳獨宿詩府吏下丨丨家僮開被幞)
廊
廊廟(越語王興兵伐吳至于五湖吳人聞之出挑戰一日五反王弗忍欲許之范蠡進諫曰謀之丨丨失)
(之中原其可乎王姑勿許也式戰國策夫賢人在而天下服一人用而天下從故曰于政不式于勇式于丨)
(丨之内不式于四境之外隠史記貨殖傳賢人深謀於丨丨論議朝廷守信死節居巖穴之士設為名高者)
(安歸乎歸於富厚也堂後漢書循吏孟嘗傳丨丨之寳棄于溝渠魏志高隆傳今陛下所與共坐丨丨治)
(天下者非三司九列則臺閣近臣皆腹心造膝宜在無諱若見豐省而不敢以告從命奔走惟恐不勝是則具)
(臣非鯁輔也以蜀志許靖傳評曰許靖夙有名譽既以篤厚為稱又人物為意雖行事舉動未悉允當蔣濟)
(以為大較丨丨器也至晉書王沉傳出監豫州諸軍事奮武將軍豫州刺史鎮乃下教曰自古賢聖樂聞誹)
(謗之言聽輿人之論芻蕘有可錄之事負薪有丨丨之語故也又虞喜傳詔曰尋陽翟湯會稽虞喜並守清)
(貞不營世務耽學高尚操擬古人往雖徵命而不降屈豈素絲難染而搜引禮簡乎政道須賢宜納諸丨丨其)
(並以散騎常侍徵之尸宋書裴松之傳高祖敕曰裴松之丨丨之才不宜久邊務召為世子洗馬魏書高)
(允徵士頌序或從容丨丨或游集私門上談公務下盡忻娛以為千載一時始于此矣唐書張行成傳少師)
(事劉炫炫謂國人曰行成體局方正丨丨才也傷中說子遊汾亭坐鼓琴有舟而釣者過曰美哉琴意而和)
(怨而静在山澤而有丨丨之志非太公之都磻溪則仲尼之宅泗濱也世說裴令公目夏侯太初肅肅如入)
(丨丨中不修敬而人自敬又西京雜記丨丨之下朝廷之中高文典冊用相如明帝問周伯仁卿自謂何)
(如庾元規對曰蕭條方外亮不如臣從容丨丨臣不如亮應瑒文質論火龍黼黻暐鞾於丨丨衮冕旂旈舄)
(奕乎朝廷驥陸機與趙王倫薦戴淵牋若得託迹康衢則能結軌騄曜質丨丨必能垂光璵璠徐陵陳公)
(九鍚文以公嶷然丨丨為世鎔範折衝四表臨御八荒是用鍚公虎賁之士三百人庾信齊王憲神道碑聳)
(動丨丨光華城闕丨李德林天命論見軒冕下月潘岳在懷縣作器非丨姿屢出固其宜潘尼三三日)
(作丨丨多豪俊都邑有豔姿丨蘇味道使嶺南聞崔馬二御史並拜臺郎詩喜得丨舉嗟為臺閣分杜甫)
(贈蕭使君詩巢許山林志夔龍丨丨珍豪柳宗元遊南亭夜還敘志詩進乏丨丨器退非鄉曲元稹出門)
(行彩色畫丨丨奴僮被珠翠)
廊屋(史記樂書見廊瓦下幸宋史宋昇傳是時徽宗議謁諸陵有司預為西之備昇治宮城廣袤十六)
(里創丨丨四百四十間費不可勝丨元史食貨志各倉積鹽九十餘萬引新舊相並充滋丨不能支發走鹵)
(消折利害非輕雖係客人買過之物課鈔入官實恐年復一年為患益甚易林棟撓榱壞丨丨大敗)
廊瓦(史記樂書衞靈公之時將之晉至於濮水之上舍夜半時聞鼓琴聲乃召師涓曰吾聞鼔琴音問左)
(右皆不聞其狀似鬼神為我聽而寫之師涓曰諾因端坐援琴聽而寫之去之晉見晉平公平公置酒於施惠)
(之臺酒酣靈公曰今者來聞新聲請奏之平公曰可即令師涓坐師曠旁援琴鼓之平公曰音無此最悲乎師)
(曠曰有平公曰可得聞乎師曠曰君德義薄不可以聽之平公曰寡人所好者音也願聞之師曠不得已援琴)
(而鼔之一奏之有元鶴二八集乎廊門再奏之延頸而鳴舒翼而舞平公大喜起而為師曠壽反坐問曰音無)
(此最悲乎師曠曰昔者黃帝以大合鬼神今君德義薄不足以聽之聽之將敗平公曰寡人老矣所好者音也)
(願遂聞之師曠不得已援琴而鼓之一奏之有白雲從西北起再奏之大風至而雨隨之飛丨丨左右皆奔走)
(平公恐懼伏於廊屋之間晉國大旱赤地三年)
廊肆(顔延之車駕幸京口侍遊蒜山作空食疲丨丨反税事巖耕)
廊宇(白居易景空寺宿幽上人院詩月隠雲樹外螢飛丨丨間唐彦謙遊南明山詩金銀拱梵刹丹青)
(照丨丨)
廊門(史記樂書見廊瓦下)
廊市(宋史李允則傳始州民多以艸覆屋允則取材木西山大為倉廩營舍始教民陶瓦甓標里閈置丨)
(丨邸舍水磑城上悉累甓下環以溝塹蒔麻植榆柳)
廊廡(宋史禮志政和三年奉安哲宗神御于重光殿昭懷皇后神御殿成詔名正殿曰柔儀山殿曰靈娭)
(于是兩宮合為前殿九後殿八山殿十六閣一鐘樓一碑樓四經閣一齋殿三神厨二道院一及齋宮丨丨共)
(為二干三百二十區十又王欽若傳為景靈使閱道藏得趙氏神仙事迹四人繪于丨丨儲光羲石甕寺)
(詩下見宮殿小上看丨丨深錢元稹有鳥詩春風吹送丨丨間秋社驅將嵌孔裏俶宮中作丨丨周遭翠)
(幕遮禁林深處絶喧譁)
廊腰(杜牧阿房宮賦丨丨縵廻簷牙高啄)
廊下(魏志閻温傳注桓帝時常侍左悺唐衡等權侔人主延熹中衡弟為京兆虎牙都尉秩比二千石而)
(統屬郡衡弟初之官不修敬於京兆尹入門不持版郡功曹趙息呵之丨丨曰虎牙儀如屬城何得放臂入府)
(門促收其主簿上唐書嚴綬傳入為尚書右僕射始就丨丨食在百官帝使中人賜含桃綬見拜之為御史)
(劾奏綬慙懼待罪詔釋綬而貶中人肅宋史禮志自今宴會宜令御史臺預定位次各令端不得喧譁違者)
(殿上委大夫中丞朵殿委知雜御史侍御史丨丨委左右廵使察視彈奏說苑見堂上下春明退朝錄唐)
(末嘗御殿更無仗遇朔望特設之趨朝者仍給丨丨食所以鄭谷輩多形于詩詠歎美而五代行之不絶劉)
(禹錫碧洞寺詩丨丨題詩滿壁塵塔前松樹已皴鱗毬張籍寒食内宴詩丨丨御厨分冷食殿前飛騎逐香)
廊中(皮日休館娃宮懷古詩響屧丨丨金玉步采蘋山上綺羅身)
廊深(戴叔倫留宿羅源西峰寺示輝上人詩山寂僧初定丨丨火自明李商隠正月崇讓宅詩見閣迥)
(下)
廊古(賈島贈温觀主詩一别羅浮竟未還觀深丨丨院多關)
廊迴(王諲柱礎賦見殿廣下下林逋寄思上人詩見閣掩)
廡
廡舍(戰國策蘇子說魏王曰大王之地名雖小然而廬田丨丨曾無所芻牧牛馬之地人民之衆車馬之)
(多日夜行不休已無以異于三軍之衆)
廡下(史記李斯傳年少時為郡小吏見吏舍厠中鼠食不潔近人犬數驚恐之斯入倉觀倉中鼠食積粟)
(居大丨之丨不見人犬之憂於是李斯乃歎曰人之賢不肖譬如鼠矣在所自處耳唐書舒元輿傳元和中)
(舉進士見有司鉤校苛切既試尚書雖水炭脂炬餐具皆人自將吏一唱名乃得入列棘闈席坐丨丨因上書)
(言古貢士未有輕於此者)
廂
廂廊(陶弘景十賚文賚爾四霤飛軒丨丨側室可以安身静臥顯祇遐福)
廂兵(玉海慶歷五年丁度為兵錄五篇宋祁為之序曰凡軍有四一曰禁兵殿前馬步三司隸焉卒之銳)
(而剽者充之處則衛鎮出則更戍二曰丨丨諸州隸焉卒之力而悍者募之專於服勞間亦戍更三曰役兵羣)
(有司隸焉人之游而惰者入之業壹事專處而無更四曰民兵農之健而材者籍之闕者輙補歲一閱焉國家)
(制兵大抵如此前又兵額有四曰禁兵丨丨鄉兵蕃兵分隸殿侍衞緫管司籍藏樞密院)
廂軍(玉海嘉祐四年五月揚廬江寧洪潭福越置禁軍曰威果八月京西立教閱丨丨)
廂公(南史侯景傳其親寄隆重者號為左右丨丨勇力者名為庫眞都督)
廂縣(晉書律歷志造鐘磬者先以律調之然後施於丨丨之時諸音皆受鐘磬之均即為悉應律也)
衙
衙庭(硯岡筆志陳亞性寬和累典名藩皆有遺愛然頗眞率無威儀吏不甚懼行坐常弄瓢子不離懷袖)
(尤喜唱清和樂知越州時每擁騎自丨丨出或由鑑湖緩轡而歸必敲鐙代拍潛唱徹三十六遍)
衙官(唐書杜審言傳吾文章當得屈宋作丨丨吾筆當得王羲之作北面其矜誕類如此南楚新聞孫)
(暉日走報馬入孔子廟觸倒丨丨兩箇)
衙鼓(白居易晚起詩卧聽鼕鼕丨丨聲起遲睡足長心情貢師泰送葉縣尹詩印來聚吏排丨丨社到)
(墮民出俸錢丨又寄王魯川推官詩曹吏盡隨丨散理官獨抱獄書歸)
衙參(元稹詶樂天東南行一百韻詩科試銓衡局丨丨典校厨張祜送温庭筠詩方城新尉曉丨丨却)
(是傍人意不甘)
衙退(白居易過李生詩使君知性野丨丨任閑行)
衙權(韓愈祭鱷魚文維元和十四年四月二十四日潮州刺史韓愈使軍事丨丨秦濟以羊一猪一投惡)
(溪之潭水以與鱷魚食而告之)
衙推(唐書鄭注傳以方伎游江湖間元和末至襄陽依節度使李愬為愬煮黃金餌之寖親遇署丨丨)
衙頭(陸游詩羽檄未聞傳塞外金椎先報擊丨丨)
陛
陛殿(宋書周朗傳明帝能令其兒不匹光武之子馬貴人能使其家不比隂后之族盛矣哉此於後世不)
(可忘也至當輿抑碎首之忿丨丨延辟戟之威此亦復不可忘也)
陛兵(魏志夏侯尚傳嘉平六年二月當拜貴人豐等欲因御臨軒諸門有丨丨誅大將軍以元代之以緝)
(為驃騎將軍)
陛戟(後漢書馬援傳臣與公孫述同里閈少相善臣前至蜀述丨丨而進臣又公孫述傳少為郎習漢)
(家制度出入法駕鑾旗旄騎陳置丨丨然後輦出房闥又禮儀志注正月旦天子幸德陽殿臨軒賜羣臣酒)
(食貢事御史四人執法殿下虎賁羽林弧弓撮矢丨丨左右戎頭偪脛陪前向後左右中郎將住東西羽林虎)
(賁將住東北五官將住中央悉坐就賜作九賓徹樂)
陛楯(史記滑稽傳秦始皇時置酒而天雨丨丨者皆沾寒優旃見而哀之謂之曰汝欲休乎丨丨者皆曰)
(幸甚優旃曰我即呼汝汝疾應曰諾居有頃殿上上壽呼萬歲優旃臨檻大呼曰丨丨郎郎曰諾優旃曰汝雖)
(長何益幸雨立我雖短也幸休居於是始皇使丨丨者得半相代梅堯臣依韻和集英殿秋宴詩螭頭左史)
(筆丨丨半吏郎侍蘇軾去歲春夏侍立邇英而秋冬之交子由相繼入次韻各述所懷詩丨丨諸郎空雨立)
(故應慚媿不儒冠)
陛席(宋書天竺迦毗黎國傳今鴻源遥洗羣流仰鏡九仙賮寶百神聳職而畿輦之内舍弗臣之氓丨丨)
(之間延抗禮之客懼非所以澄一風範詳示景則者也)
陛廉(林希尚書省謝車駕臨幸表天臺肇建具崇喉舌之司帝車下臨增重丨丨之寄王安石送鄆州)
(知府宋諫議詩德望完圭角儀刑壯丨丨壯又讀鎮南邸報癸未四月作詔賜寬言路登賢丨丨)
陛隆(蜀志龐統傳注有臣則丨丨堂高從理則羣策必舉)
陛覲(後漢書禮儀志注蔡質漢儀曰正月旦天子幸德陽殿臨軒公卿將大夫百官各陪朝賀蠻貊胡羌)
(朝貢畢見屬郡計吏皆丨丨庭燎)
陛見(宋史孫何傳擇將帥則莫若文武之内參用謀臣防壅閼則莫若凡奏邊防丨丨庭問合救援則莫)
(若督以軍令聽其便宜運糗糧則莫若輕齎疾驅角彼趫捷)
陛坐(傅亮演慎論虞書著慎身之譽周廟銘丨丨之側因斯以談所以保身全德其莫尚於慎乎)
陛列(宋書禮志虎賁中郎將羽林監銅印墨綬給四時朝服武冠其在丨丨及備鹵簿鶡尾絳紗縠單衣)
(鶡鳥似雞出上黨為鳥彊猛鬭不死不止復著鶡尾)
陛羅(宋書樂志見庭列下)
陛五(宋書禮志宋文帝元嘉二十一年春親耕乃立先農壇於籍田中阡西陌南高四尺方二丈為四出)
(陛丨廣丨尺外加埒去阡陌各二十丈)
陛衞(宋書禮志賀皇后還從雲龍東中華門入謁詣東閣下便坐漏未盡七刻羣司乘車與百官及受贄)
(郎下至計吏皆入詣陛部立其丨丨者如臨軒儀託唐書蘇安恆傳臣恐四夷眠目窺覘為邊鄙患百姓義)
(以清君側逐鹿之人叩關而至丨丨左右從中以應爭鋒朱雀之門問鼎大明之宮陛下何以謝之)
陛倡(宋書樂志見庭響下)
階
階室(柳宗元與呂道州温論非國語書吾自得友君子而後知中庸之門戶丨丨漸染砥礪幾乎道眞然)
(而常欲立言垂文則恐而不敢)
階宇(無名氏烏臺賦昂涼丨丨奮迅霜雪)
階閤(梁簡文帝南郊頌山池壯麗丨丨彤丹)
階庠(齊書樂志殷殷升奏嚴嚴丨丨)
階序(齊書褚淵傳詳校丨丨媿在未優校柳宗元嶺南節度使饗軍堂記賓軍之事無與大賓有牲牢)
(饔餼嘉樂好禮以同遠合疏軍有犒饋燕享勞旅勤歸以羣力一心於是治閈閎丨丨不可與他邦類必厚棟)
(大梁夷庭高門然後可以上充於揖譲下周於步武尤應瑒迷迭香賦列中堂之嚴宇跨丨丨而駢羅李)
(辟雍賦見牖闥下)
階闥(漢書霍光傳贊霍光㠯結髮内侍起於丨丨之間確然秉志誼形於主宋書恩倖傳序夫人君南)
(面九重奥絶陪奉朝夕義隔卿士丨丨之任宜有司存徐陵為貞陽侯與王太尉書伊尹庖厨賤宰霍光丨)
(丨小臣光高適題尉遲將軍新廟詩晨上丨丨殺氣翻旌旗)
階陛(法書要錄太宗則備集王書聖鑒旁啟雖躡閭井未登丨丨質具勝文貌能全體兼風骨緫法禮)
階庭(魏志管輅傳注昔高宗之鼎非雉所雊殷之丨丨非木所生而野鳥一雊武丁為高宗桑榖暫生大)
(戊以興焉獄宋書江秉之傳出為山隂令民戶三萬政事煩擾訟殷積丨丨常數百人秉之御繁以簡常得)
(無事身古今注合歡樹似梧桐枝葉繁互相交結每風來輙相解了不相牽綴樹之丨丨使人不忿嵇康種)
(之舍前不水經注祝良字石卿為洛陽令歲時亢旱天子祈雨得良乃曝身丨丨告誠引罪自晨至午紫雲)
(水起甘雨登降門庾信哀江南賦況乃少微眞人天山逸民丨丨空谷巷蒲輪無名氏慈竹賦屈巖壑之)
(容貌充丨丨之羽儀居徐幹情詩見閨闥下罷孟浩然尋白鶴巖張子容隠詩丨丨空水石林壑樵漁)
(楊浚贈李中郎詩見院竹下)
階戺(書顧命四人綦弁執戈上刃夾兩丨丨傳堂廉曰戺士所立處玉堂雜記史浩鍚宴澄碧殿送以)
(金蓮燭宿玉堂直廬詩金蓮引䨇燭再拜離丨丨曲何尚之華林清暑殿賦涌泉灌於丨丨遠風生於楹)
(杜甫題衡山縣文宣王廟新學堂詩有井朱夏時轆轤凍丨丨)
階墀(李德林天命論星精雲氣共趨步於丨丨山神海靈咸燮理於臺閣韓愈與鳳翔刑部尚書書愈)
(也布衣之士也前古之興亡未嘗不經於心也當世之得失未嘗不留於意也常以天下之安危在邊故六月)
(於邁來觀其師及至此都徘徊而不能去者誠悅閣下之義願少立於丨丨之際望見君子之威儀也喬彛)
(幽蘭賦静而處順不得近於丨丨長未當門獨遣冒於霜雪高適同韓四薛三東亭翫月詩見戶牖下張)
(子容樂城歲日贈孟浩然詩插挑銷瘴癘移竹近丨丨白居易秋懷詩月出照北堂光華滿丨丨皮日休)
(三宿神景宮詩氣清寐不著起坐臨丨丨方干月詩見戸牖下)
階砌(劉峻東陽金華山棲志見軒甍下賦修蘭蔭於丨丨崇棟拂乎旻蒼)(卞蘭許昌宮高適古樂府)
(見門闌下丨白居易泛春池詩泓澄動丨澹沱映戶牖)
階除(曹植文帝誄數莢丨丨系風扇暑炯何晏景福殿賦若乃丨丨連延蕭曼雲征楊幽蘭賦循丨)
(丨而下望見秋蘭之青青見瞿景淳覽輝樓賦明月既出光徹丨丨步影中庭仰斗樞寇坦同張少府和)
(庫狄員外夏晚初霽南省寓直詩千門傳夜警萬象照丨丨杜甫南鄰詩慣看賓客兒童喜得食丨丨鳥雀)
(馴)
階戶(南史徐伯珍傳丨丨之間木生皆連理門前梓樹一年便合抱館東石壁夜忽有赤光洞然俄爾而)
(滅白雀一雙棲其戶牖論者以為隠德之感焉)
階基(鮑照凌煙樓銘見戶牖下沚白居易和裴晉公集賢林亭詩因下張沼依高築丨丨)
階廊(劉孝威望雨詩清隂蕩暄濁飛雨入丨丨)
階級(吳志顧潭傳臣聞有國有家者必明嫡庶之端異尊卑之禮使高下有差丨丨逾邈如此則骨肉之)
(恩生覬覦之望絶齒宋書周朗傳既謂之才則不宜以丨丨限不應以年齊凡貴者好疑人少不知其少於)
(人矣老者亦輕人少不知其不及少矣太唐書杜佑傳開府儀同三司光禄大夫亦官名以其多回作丨丨)
(碌張載𣙜論今士循常習故規行矩步積丨丨累閥閱碌然以取世資徐陵在吏部尚書荅諸求官人書)
(古來數千年非無明時也非無明主也自有才用雖美丨丨不通門戶雖高官資殊屈若斯人者其例甚多請)
(問諸君此是何義堂邵憲祖明堂賦見殿下)
階品(唐書崔從傳為人嚴偉立朝稜稜有風望不喜交權利忠厚而譲丨丨當立門戟終不請)
階次(孫楚九品疏魏武拔竒決於胸臆收人才不問丨丨劉實崇讓論自漢魏以來時聞大舉令衆官)
(各舉所知唯才所任不限丨丨)
階梯(易繫辭亂之所生也則言語以為階疏丨丨也言亂之所生則由言語以為亂之丨丨也何遜七)
(召百丈杳冥以飛跨九層鬱律以丨丨)
階枒(何遜七召聞疾電於丨丨弄奔星於帷幌)
階樹(楊炯送臨津房少府詩丨丨含斜日池風泛早涼高適同熊少府題盧主簿茅齋詩見窗書下)
階竹(李端贈薛戴詩厨煙當雨絶丨丨連窗暝)
階途(魏書張彛傳肅宗初侍中崔光表曰彛及李韶朝列之中唯此二人出身官次本在臣右器能幹世)
(又並為多近來參差便成替後計其丨丨雖應遷陟然恐班秩猶未賜等)
階州(明一統志丨丨在鞏昌府城南八百里戰國白馬氏所居漢武以其地為武都郡後魏置武都鎮西)
(魏置武階郡又置武州後周為武都郡又改永都郡隋復置武都郡唐復為武州天寳初改武都郡乾元初復)
(為武州景福初改曰丨丨)
階坑(明一統志丨丨在徽州府歙縣東一百二十里)
階天(水經注建安二十年立朱提郡治縣故城郡西南二百里得所綰堂琅縣西北行上高山羊腸繩曲)
(八十餘里或攀木而升或繩索相牽而上緣陟者若將丨丨)
階月(宋書周朗傳蓬藜既滿方杜長者之轍榖稼是諮自絶世豪之顧塵生牀帷苔積丨丨)
階雲(陸雲張二侯頌留侯載見丨丨自淵同又贈鄱陽府君張仲膺詩丨丨飛藻孰與粲)
階露(雍陶和劉補闕秋園寓興詩見庭風下)
階滴(蘇軾秋懷詩空丨有餘丨似與幽人語)
階暝(韋應物懷素友子西詩丨丨流暗駛氣疎露已侵)
階篁(李紳奉訓樂天立秋夕有懷見寄詩丨丨淅瀝響露葉參差光)
階草(西京雜記枚乘柳賦丨丨漠漠白日遲遲)
階蓂(梁昭明太子七契厨萐挺茂丨丨吐芳見趙彦昭奉和人日清暉閣宴羣臣遇雪應制詩庭樹下)
(故李益書院無歴日以詩代書問路侍御六月大小詩人為柱史為我數丨丨元稹别李三詩丨丨附瑶)
(砌叢蘭偶芳藿月李紳趨翰苑遭誣構詩見庭獸下無可中秋詩蟾宜天地静三五對丨丨)
階蟻(劉禹錫和僕射牛相公春日閑坐見懷詩見園蜂下)
階下(禮記曲禮解屨不敢當階疏解脱也屨既不上於堂故解之於丨丨也後漢書范滂傳桓帝使中)
(常侍王甫以次辨詰滂等皆三木嚢頭暴於丨丨暮魏書楊元讓傳椿津年過六十並登台鼎而津嘗旦參)
(問子姪羅列丨丨椿不命坐津不敢坐射唐書陳夷行傳左右丞吏部侍郎御史中丞皆為僕拜丨丨謂之)
(隔品致敬伏韓愈董府君墓誌以秘書郎選參軍京兆府法曹日丨丨與大尹爭是非大尹屢黜已見又)
(祭河南張員外文走官丨丨首下尻高下馬伏塗從事是遭杜甫秋雨歎雨中百草秋爛死丨丨決明顔色)
(鮮丨李益竹窗聞風寄苗發司空曙詩時滴枝上露稍沾丨苔司空圖力疾山下吳邨看杏花詩移取扶)
(桑丨丨種年年看長礙金烏菊又雨中詩檐外蓮峰丨丨菊碧蓮黃是吾家)
階前(儀禮大射儀司馬正袒決遂執弓右挾之出與司射交于丨丨相左雲仙雜記熊翻每會客至酒)
(半丨丨旋殺羊令衆客自割隨所好者綵綿繫之記號畢烝之各自認取以剛竹刀切食一時盛行號過羊廳)
(心皮日休桃花賦滿地春色丨丨砌側文王維雜詩愁視春草畏向丨丨生杜甫陪鄭廣游何將軍山)
(林詩牀上書連屋丨丨樹拂雲詩又花鴨詩花鴨無泥滓丨丨每緩行又寄常徵君見堂上下王建詶)
(于汝錫曉雪見寄詩薄落丨丨人踏盡差池樹裏鳥銜殘又霓裳詩一時跪拜霓裳徹立地丨丨賜紫衣)
(王涯漢苑行見殿後下禖姚合寒食詩丨丨春蘚徧衣上落花飄温庭筠生屛風歌畫壁隂森九子堂丨)
(丨碎月鋪花影行羅鄴秋夕旅懷詩丨丨月色無蛩聲階上愁人坐復皮日休吳中苦雨詩丨丨平汎濫)
(牆下起趢趚)
階南(宋書禮志至日會於宣武場列為重圍設留守填街位於雲龍門外内官道南以西為上設從官位)
(於雲龍門内大官階北小官丨丨以西為上)
階北(宋書禮志見上)
階側(南史梁宗室藻傳州人焦僧護聚衆數萬據郫繁作亂藻年未弱冠集僚佐議欲自擊之或陳不可)
(藻大怒斬之丨丨乃乘平肩輿廵行賊壘賊聚弓亂射矢下如雨從者舉楯禦箭又命除之由此人心大安賊)
(乃夜遁去命騎追擊平之)
階垂(齊書周顒傳每至滂使發動遵赴常促輙有柤杖被錄稽顙丨丨泣涕告哀不知所振)
階端(李華含元殿賦建升龍之大旆邈不至於丨丨)
階邊(王維左掖梨花詩閑灑丨丨草輕隨箔外風)
階緣(晉書外戚傳詳觀往誥逖聽前聞丨丨外戚以致顯榮者其所由來尚矣而多至禍敗鮮克令終者)
(何哉豈不由禄以恩升位非德舉臨宋書五行志丘尼乳母親黨及婢僕之子丨丨近習民領衆齊書王)
(晏傳晏閭閻凡伍少無特操丨丨人乏班齒官途露沈約修竹彈甘蕉文切尋蘇臺前甘蕉一叢宿漸雲荏)
(苒歲月擢本盈尋垂蔭含丈丨丨寵渥銓衡百卉而予奪乖爽高下在心每叨天功以為已力)
階藉(晉書桓豁傳臣實凡人量無遠致丨丨門寵遂叨非據宋書黃回傳齊王以回終為禍亂乃上表)
(曰黃回出自厮伍夲無信行仰值泰始謬被驅馳丨丨風雲累叨顯伍及沈攸之作逆事切戎機臣闇於知人)
(冀其搏噬遣統前鋒竟不接刃寵魏書陳建傳臣以凡近識無遠達丨丨先遂荷今任)
階榮(齊書王僧虔傳檀珪百罹六極造化罕比五喪停露百口轉命存亡披迫夲希小禄無意丨丨)
階勲(唐書劉蕡傳夏官不知兵籍止於奉朝請六軍不主武事止於養丨丨)
階賞(宋書周朗傳今宜募天下使養馬一匹者蠲一人役三匹者除一人為吏自此以進丨丨有差邊亭)
(徼驛一無發動)
階升(宋書殷琰傳賢兄長史丨丨清列賢子參軍亦塞國網)
階禍(晉書王沉等傳論公曾慈明之孫景倩文若之子孝敬足以承親周慎足以事主至於斗粟興謠踰)
(里成咏勖之丨丨又已甚焉)
階設(王渙南都鐘鼔樓賦擬大禹之丨丨而諫言由入固非明皇之自擊而禍亂相仍)
階眞(雲笈七籖中嶽體元潘先生神標仙骨雅似隠居夫丨丨韜冥練景遊化者其有類乎)
階閑(白居易偶作詩簟冷秋生早丨丨日上多)
階歴(晉書景帝紀辛亥崩於許昌令公卿議制有司議以為追加大司馬之號以冠軍大將軍增邑五萬)
(戶諡曰武公文帝表讓曰臣亡父不敢受丞相相國九命之禮亡兄不敢受相國之位誠以太祖常所丨丨也)
(今諡與二祖同必所祗懼)
砌
砌月(王維清如玉壺冰詩見庭霜下浸貫休早秋夜坐詩鄰僧同樹影丨丨蛩聲)
砌隂(章孝標題東林寺寄江州李員外詩日映丨丨移寶閣風吹天樂動金鈴)
砌臺(楊汝士建節後偶作抛却弓刀上丨丨上方臺榭與雲開)
砌邊(方干題法華寺絶頂禪家壁詩見窗外下)
砌傍(羅鄴雞冠花詩一枝穠豓對秋光露滴風搖倚丨丨)
砌下(白居易冬至夜詩心灰不及爐中火鬢雪多於丨丨霜章孝標古行宮詩殘粉水銀流丨丨墮環)
(秋月落泥中丨丁僊芝薦福寺禪堂詩果藥羅丨煙虹垂戶前)
砌香(貫休旅中懷孫路詩丨丨殘果落汀草宿煙浮)
砌筠(白居易渭村退居詩見庭果下)
砌莎(貫休寄赤松舒道士詩雨陣衝溪月蛛絲罥丨丨又感懷寄盧給事詩童扳鄰杏墮牆瓦燕啄花)
(泥落丨丨)
砌鳥(皮日休臨頓為吳中偏勝之地陸魯望居之不出郛廓曠若郊墅余每相訪款然惜去因成五言十)
(首奉題屋壁詩高風翔丨丨暴雨失池魚)
房
房室(禮記月令見宮令下始後漢書翟酺傳初酺之為大匠上言孝文皇帝置五經博士武帝大合天)
(下之書而孝宣論六經于石渠學者滋盛弟子萬數光武初興愍其荒廢起太學博士舍内外講堂諸生横卷)
(為海内所集明帝時辟雍始成欲毁太學太尉趙熹以為太學辟雍皆宜兼存故並傳至今而頃者頽廢至為)
(園採芻牧之處宜更修繕誘進後學帝從之酺免後遂起太學更開拓丨丨學者為酺立碑銘于學云又曹)
(世叔妻傳夫婦之好終身不離丨丨周旋遂生媟黷媟黷既生語言過矣語言既過縱恣必作縱恣既作則侮)
(夫之心生矣此由于不知止足者也則宋書符瑞志賓連闊達生于丨丨王者御后妃有節生魏書王慧)
(龍傳自以遭難流離常懷憂悴乃作祭伍子胥文以寄意焉生一男一女遂絶丨丨布衣蔬食不參吉事舉動)
(必以禮肥神仙傳體欲常勞食欲常少勞勿過極少勿過虛去濃節酸醎減思慮損喜怒除馳逐愼丨丨則)
(幾于道矣食博物志蜥蜴或名蝘蜓以器養之以朱砂體盡赤所滿七斤治搗萬杵點女人支體終年不滅)
(唯丨丨事則滅故號守宮旁妝樓記朱子春未婚先開丨丨帷帳甚麗以待其事人謂之待闕鴛鴦社何)
(晏景福殿賦見堂庭下)
房宇(魏書鄭道貽傳屢發中旨敦營學館丨丨既修生徒未立臣學陋全經識蔽篆素然往年刪定律令)
(謬預議筵謹依準前修尋訪舊事參定學令唐書王璵傳見堂皇下)
房闈(後漢書宦者傳序見閨牖下耒鹽鐡論從容丨丨之間垂拱持案食者不知蹠躬耕者之勤也)
房闥(漢書高后紀贊高后女主制政不出丨丨而天下晏然刑罰罕用民務稼穡衣食滋殖後漢書公)
(孫述傳少為郎習漢家制度出入法駕鑾旗旄騎陳置陛戟然後輦出丨丨又宦者傳序見閨牖下唐書)
(陳子昂傳贊子昂說武后興明堂太學其言甚高殊可怪笑后竊威柄誅大臣宗室脅逼長君而奪之權子昂)
(乃以王者之術勉之卒為婦人訕侮不用可謂薦圭璧於丨丨以脂澤汙漫之也宋史衞國大長公主傳幼)
(不好弄未嘗出丨丨太宗嘗發寶藏令諸女擇取之欲以觀其志主獨無所取又謝絳傳天下之廣萬機之)
(衆不出丨丨豈能盡知)
房掖(後漢書陳蕃傳青徐炎旱五榖損傷民物流遷茹菽不足而宮女積于丨丨國用盡于羅紈外戚私)
(門貪財受賂所謂祿去公室政在大夫)
房閤(齊書鬱林王紀帝在壽昌殿聞外有變使閉内殿諸丨丨令閹人登興光樓望還報云見一人戎服)
(從數百人急裝在西鐘樓之下)
房帷(後漢書安帝紀論孝安雖稱尊享御而權歸鄧氏至乃損徹膳服克念政道然令自丨丨威不逮遠)
(鳳齊書陳皇后等傳論世祖嗣位運藉休平壽昌前興華晚構香柏文檉花樑繡柱雕金鏤寶照燭丨丨趙)
(瑟吳趨承閑奏曲歲費傍恩足使充牣事由私蓄無損國儲又崔祖思傳宋武節儉過人張妃丨丨碧綃蚊)
(幬三齊苮席五盞盤桃花米飯殷仲文勸令畜伎荅云我不解聲仲文曰但畜自解又荅畏解故不畜周書)
(文帝元皇后等傳宣王外行其志内逞其欲溪壑難滿採擇無厭恩之所加莫限厮皂榮之所及無隔險詖於)
(是升蘭殿而正位踐椒庭而齊體者非一人焉階丨丨而拖青紫承恩倖而擁玉帛者非一族焉唐書高宗)
(則天皇后武氏傳初元舅大臣怫旨不閱歲屠覆道路目語及儀見誅則政歸丨丨天子拱手矣羣臣朝四方)
(奏章皆曰二聖舉潘岳哀永逝文撤丨丨兮席庭筵酹觴兮告永遷)
房櫳(漢書外戚傳廣室除兮帷屋暗丨丨虛兮風泠泠宋書傅亮傳感物賦爾在西成之暮晷肅皇命)
(于禁中聆蜻蛚于前廡鑒朗月於丨丨風蕭瑟以陵幌霜溰溰而被墉謝靈運佛影銘敬圖遺蹤疏鑿峻峰)
(周流步欄窈窕丨丨國劉峻東陽金華山棲志垂條欄戶布葉丨丨王筠師草堂寺智者約法師碑蓄雲)
(泄雨靄映丨丨矩庾信七夕賦此時併捨丨丨共往庭中縷條緊而貫針鼻細而穿空李綱榕木賦靚如)
(帷幄肅如丨丨佩張華雜詩見戶庭下軍夫人挽詩環聲猶在丨丨夢不歸)(徐安貞程將杜甫牽牛織)
(女詩見堂殿下巷野鳥依丨丨)(孟郊詶友人見寄新文詩耕牛反村白居易和微之大觜鳥詩日日營巢)
(窟稍稍近丨丨見羅鄴題水簾洞詩每向暑天來往疑將仙子隔丨丨)
房廊(宋史職官志見樓店下檐又河渠志見園圃下郁梁元帝遊七山寺賦映牖而交加繞丨丨而)
(毓和宋昱題石窟寺詩檐牖籠朱旭丨丨挹翠微高孟郊皇甫判官遊瑯琊溪詩丨丨逐巖壑道路隨低)
(香白居易遊悟眞寺詩丨丨與臺殿高下隨峰巒閣又山寺詩臺殿朝彌麗丨丨夜更幽張蠙題紫院)
(詩洞壑有靈藥丨丨無老僧灑張祜題勝上人山房詩清畫丨丨山半開一瓶新汲莓苔王渙惆悵詩謝)
(家池館花籠月蕭寺丨丨竹颭風香皮日休和魯望疉韻吳宮詞主虜部伍苦嬙亡丨丨杜荀鶴夏日題)
(悟空上人詩三伏閉門披一衲兼無松竹蔭丨丨)
房門(李羣玉龍安寺佳人阿最歌門路穿茶焙丨丨映竹煙)
房戶(禮記鄉飲酒義鄉人士君子尊于丨丨之間賓主共之也史記呂后紀孝惠皇帝高后之時黎民)
(得離戰國之苦君臣俱欲休息乎無為故惠帝垂拱高后女主稱制政不出丨丨天下晏然刑罰罕用罪人是)
(希民務稼穡衣食滋殖下邵憲祖明堂賦見庭筵)
房牖(後漢書仇覽傳覽入太學時諸生同郡符融有高名與覽比宇賓客盈室覽常自守不與融言融觀)
(其容止心獨竒之乃謂曰與先生同郡壌鄰丨丨今京師英雄四集志士交結之秋雖務經學守之何固覽乃)
(正色曰天子修設太學豈但使人遊談其中高揖而去不復與言)
房殿(沈約枳園寺刹下石記其始則芳枳樹籬故名因事立雖丨丨嚴整而瓊刹未樹)
房廟(宋書武帝紀詔曰滛祠惑民費財前典所絶可竝下在所除諸丨丨又毛修之傳修之不信鬼神)
(所至必焚除丨丨時蔣山廟中有佳牛好馬修之竝奪取之)
房省(齊書禮志祠部郎李撝議周禮凡祭祀張其旅幕張尸次尸則有幄仲師云尸次祭祀之尸所居更)
(衣帳也凡祭之文既不止于郊祀立尸之言理應關於宗廟古則張幕今也丨丨宗廟旅幕可變為棟宇郊祀)
(氈案何為不可轉製檐甍乎)
房園(宋史食貨志韓絳既相建言三司總天下財賦請選官置司以天下戶口人丁稅賦場務坑冶丨丨)
(之類租額年課及一路錢榖出入之數去其重複)
房舍(淨住子見宮殿下)
房中(禮記明堂位君卷冕立于阼夫人副禕立于丨丨疏房則東南之室也史記封禪書梁巫祠天地)
(天社天水丨丨堂上之属制漢書藝文志丨丨者性情之極至道之際是以聖王外樂以禁内情而為之節)
(文丨又禮樂志周有丨丨樂至秦名曰壽人臣又安世丨歌十七章齊書禮志漏未盡七刻羣入白賀)
(未盡五刻就本位至漏盡皇帝出前殿百官上賀如漢儀禮畢罷入羣臣坐謂之辰賀晝漏上三刻更出百官)
(奉壽酒大饗作樂謂之晝會别置女樂三十人于房帳外奏丨丨之歌唐書藝文志葛氏丨丨秘術一卷)
(神仙傳夫遠思強記傷人憂喜悲哀傷人喜樂過差忿怒不解傷人汲汲所願傷人隂陽不順傷人有所傷者)
(數種而獨戒于丨丨豈不惑哉飲說苑晉靈公欲殺趙宣孟置伏士于丨丨召宣孟而之酒宣孟知之中飲)
(而出中博物志左慈修丨丨之術可以終命避酒譜眞臘國人不飲酒比之滛惟與妻飲于丨丨尊長見)
(葉又齊民要術㯽榔大者三圍高者九丈聚樹端房生葉下華秀丨丨子結房外)
房内(拾遺記吳王趙夫人能扸髮以神膠續之織為羅縠裁為幔内外視之飄飄如煙氣輕動而丨丨自)
(涼舒之則廣縱一文卷之則可内於枕中時人謂之絲絶)
房外(左傳陽虎強使孟懿子往報夫人之幣晉人兼享之孟孫立于丨丨謂范獻子曰陽虎若不能居魯)
(而息肩于晉所不以為中軍司馬者有如先君獻子曰寡君有官將使其人鞅何知焉又齊民要術見房中)
(下)
房前(王建題詵法師院詩秋天盆底新荷色夜地丨丨小竹聲)
房星(公羊傳注上帝五帝在太微之中迭生子孫更王天下疏此五帝者即靈威仰之属言在太微宮内)
(迭王天下即感精符云蒼帝之始二十八世滅蒼者翼也彼注云堯翼之星精在南方其色赤滅翼者斗注云)
(舜斗之星精在中央其色黃滅斗者參注云禹參之星精在西方其色白滅參者虛注云湯虛之星精在北方)
(其色黑滅虛者房注云文王丨丨之精在東方其色青五星之謀是其義雲笈七籖丁從官隂神也丨丨神)
(主之)
房心(春秋夜中星霣如雨何休注星霣未墜而夜中星反者丨丨見其虛危斗丨丨天子明堂布政之宮)
(也虛危齊分其後齊桓行霸陽榖之會有王事丨周禮大司樂圜鐘為宮注圜鐘夾鐘也夾鐘生于丨之氣)
(丨丨為大辰天帝之明堂帝宋書天文志義熙十一年五月甲申彗星出天市埽座在丨丨房心宋之分野)
(案占得彗柄者興除舊布新宋興之象七月庚申太白犯角亢經丨丨歴尾箕)(又永興元年齊書天文志)
(永明元年正月庚寅填星守丨丨子淮南子景公謂太卜曰子之道何能對曰能動地晏往見公公曰寡人)
(問太卜曰子之道何能對曰能動地地可動乎晏子默然不對出見太卜曰昔吾見句星在丨丨之間地其動)
(乎太卜曰然晏子出太卜走往見公曰臣非能動地地固將動也田子陽聞之曰晏子默然不對者不欲太卜)
(之死往見太卜者恐公之欺也晏子可謂忠于上而惠于下矣默記楊宣懿察之母甚能文而教子以義方)
(少不中禮輙扑之察省試丨丨為明堂賦榜登科第二人報者至其母睡未起聞之大怒轉面向壁曰此兒辱)
(我如此乃為人所壓邪及察歸亦久不與語其年廷對宣懿果魁天下雲笈七籖胃為太倉三皇五帝之厨)
(府也太倉)(丨為天子之宮諸神皆就太倉中飲食故胃謂明一統志歸德府禹貢豫州之域天文丨丨分)
(野燭)(張鏡觀象賦天市建肆於丨丨帝座磥落而電李白明堂賦獻丨丨以開鑿瞻少陽而舉措)
房靈(徐陵河東康簡王墓誌王資神昴緯託曜丨丨休斯孝烈不由師保)
房道(齊書天文志永明六年十二月乙酉月犯太微西蕃南頭第一星庚寅月行丨丨中無所犯又永)
(明十年正月甲戌有流星如五升器白色從氐中出東南行經丨丨過從心星南二尺没)
房南(後漢書天文志孝明永平九年正月戊申客星出牽牛長八尺歴建星至丨丨滅見至五十日牽牛)
(主吳越房心為宋後廣陵王荆與沈涼楚王英與顔忠各謀逆事覺皆自殺廣陵屬吳彭城古宋地宋書天)
(文志咸康二年正月辛夘月犯丨丨第二星占曰將相有憂齊書天文志永明六年八月乙亥太白從行在)
(丨丨第二左股次將星西南一尺為犯)
房北(後漢書天文志孝和永元五年四月癸巳太白熒惑辰星俱在東井七月壬午歲星犯軒轅大星九)
(月金在南斗魁中大犯丨丨第一星東井秦地為法三星合内外有兵又為法令及水金入斗口中為大將將)
(死火犯丨丨第一星為將相丨齊書天文志永明八年十一月戊戌太白從行在丨頭第二星東北一寸)
房二(宋書歷志元嘉十七年九月十六日望月蝕加時在子之少到十五日未二更一唱始蝕到三唱蝕)
(十五分之十二格在昴一度半景初其日在丨丨以衡考之則其日日在氐十三度半)
房四(宋書歷志二十四氣日所度小暑一尺六寸六十四三十五丨丨壁六)
房五(宋書歷志角十二亢九氐十五丨丨心五尾十入箕十一東方七十五度)
房子(史記趙世家敬侯十年與中山戰于丨丨城漢書地理志常山郡縣丨丨明一統志丨丨在眞)
(定府高邑縣西南一十五里漢為縣属常山郡北齊省隋復置属趙郡今俗呼其地為倉房村又鄴中記石)
(虎御牀辟方丈冬月施熟錦流蘇斗帳四角安純金龍頭銜五色流蘇或用青綈光錦或用緋綈登高文錦或)
(用紫綈大小錦絲以丨丨錦百二十斤白縑裏名為裏複)
房縣(水經大遼水出塞外衞白平山東南入塞過遼東入襄平縣西又東南過丨丨西又東過安市縣西南)
(于海)
房田(宋書州郡志蘄水左縣長文帝元嘉二十五年以豫部蠻民立建昌南川長風赤亭魯亭陽城彭波)
(遷溪東丘東安西安南安丨丨希水高坡直水蘄水清石十八縣属西陽)
房村(雲仙雜記有人收得虞永興與圓機書一紙剪開字字賣之礬卿二字得麻一斗鶴口二字得銅硯)
(一枚丨丨二字得芋千頭隨人好之淺深)
房山(刀劒錄穆帝𥅆以永和五年于丨丨造五口劒銘曰五方單符明一統志丨丨在順天府涿州城)
(西北四十里夲良鄉宛平范陽三縣地石晉以其地遺遼未有縣金析置萬寧縣以奉山陵後改奉先縣元改)
(丨丨縣属涿州帝又丨丨在眞定府平山縣西北六十里寰宇記漢章幸趙祠丨丨隋圖經云嶺上有王母)
(祠俗稱為王母山兮趙秉文無盡藏賦枕丨丨之東麓面萬頃之蒼波)
房陵(史記秦始皇帝紀遷蜀四千餘家家丨丨侯又梁孝王世家濟川王明者梁孝王子以桓邑孝景)
(中六年為濟川王七歲坐殺其中尉漢有司請誅天子弗忍誅廢明為庶人遷丨丨地入于漢為郡漢書地)
(理志漢中郡縣丨丨遷宋書州郡志丨丨令漢舊縣属漢中淮南子趙王流于丨丨思故鄉作為山水之)
(謳聞者莫不殞涕朱竹書紀年帝堯陶唐氏一百年帝陟于陶注帝子丹避舜于丨丨舜讓不克朱遂封于)
(房為虞賓東水經沮水出漢中丨丨縣淮水東南過臨沮縣界又南過枝江縣東南入于江又粉水出丨)
(丨縣東流過郢邑南又東過榖邑南東入于沔于荆州記筑陽縣粉水源出丨丨取其水為粉鮮㓗異餘水)
(有潘岳閒居賦周文弱枝之棗丨丨朱仲之李注丨丨朱仲者家有縹李代所希有江淹恨賦趙王既虜)
(遷于丨丨)
房湖(明一統志丨丨在漢州治南唐房琯為刺史所鑿)
房津(黃庭内景經三眞扶胥共丨丨五斗煥明是七元)
房鍾(左傳令尹子蕩帥師伐吳師于豫章而次于乾谿吳人敗其師于丨丨獲宮廐尹棄疾子蕩歸罪于)
(薳洩而殺之)
房箙(唐書王毛仲傳毛仲長事臨淄王有李守德者為人奴善騎射王市得之並侍左右而毛仲為明悟)
(景龍中王還長安二人常負丨丨以從)
房俎(詩籩豆大房箋大丨玉飾丨也疏又解丨丨釋大之意其用玉飾之美大其器故稱大也禮記明)
(堂位俎有虞氏以梡夏氏以嶡殷以椇周以丨丨注房謂足跗也上下兩間有似于堂房後漢書馬融傳山)
(罍常滿丨丨無空)
房錢(宋史食貨志除舊法合有外竝罷道官及不賜宮觀等丨丨田土之類)
房奩(宋史職官志宗正寺凡南班宗室磨勘遷轉襲封請給覈其當否嫁娶丨丨分析財産酌厚薄多寡)
(而訂其議)
房葵(博物志丨丨似狼毒)
房分(魏書廣陽王深傳及太和在歴僕射李沖當官任事涼州土人悉免厮役豐沛舊門仍防邊戍自非)
(得罪當世莫肻與之為伍征鎮驅使但為虞候白直一生推遷不過軍主然其往世丨丨留居京者得上品通)
(官在鎮者便為清途所隔)
房望(唐書高儉傳王妃主壻皆取當世勲貴名臣家未嘗尚山東舊族後房元齡魏徵李勣復與昏故望)
(不減然每姓第其丨丨雖一姓中高下縣隔李義府為子求婚不得始奏禁焉)
房老(釵小志石崇愛婢翔風年三十遂退之使為丨丨)
房從(唐書藝文志李氏丨丨譜一卷)
房累(南史梁蕭正德傳詔曰汝不好文史志在武功命汝仗節董戎前驅豈謂汝狼心不改包藏禍胎志)
(欲覆敗國計以快汝心今當宥汝以遠無令丨丨自隨敕所在給汝廩餼王新婦見理等當停太尉間汝餘丨)
(丨悉許同行)
房祀(後漢書欒巴傳遷豫章太守郡土多山川鬼怪小人常破貲産以祈禱巴素有道術能役鬼神乃悉)
(毁壞丨丨翦理姦誣于是妖異自消)
房宴(唐書元宗貴妃楊氏傳太眞得幸善歌舞邃曉音律且智算警穎迎意輒悟帝大悅遂專丨丨宮中)
(號娘子儀體與皇后等)
房樂(顔延之宋文帝元后哀策文壼政穆宣丨丨韻理)
房賃(宋史食貨志紹興三十二年六月戊寅孝宗受禪赦凡官司債負丨丨租稅和買役錢及坊場河渡)
(等錢自紹興三十年以前並除之)
房生(齊民要術見房中下)
房植(淮南子夏屋宮駕縣聮丨丨橑檐榱題雕琢刻鏤黃佐乾清宮賦其中則縣繇丨丨耽耽層覆)
房開(張祜洞房燕詩清曉洞丨丨佳人喜燕來)
房關(劉得仁弔草堂禪師詩杖履疑師在丨丨四壁蛩)
房掩(韓維遊城南雙塔寺詩丨丨僧獨禪庭喧鴉正哺)
房杜(唐書杜如晦傳如晦長于斷而元齡善謀兩人深相知故能同心濟謀以佐佑帝當世語良相必曰)
(丨丨云使又李勣傳弟弼始為晉州刺史以勣疾召為司衞卿省視忽語曰我似少愈可置酒相樂於是奏)
(樂宴飲列子孫于下將罷謂弼曰我即死欲有言恐悲哭不得盡故一訣耳我見丨元齡丨如晦高季輔皆辛)
(苦立門戶亦望詒後悉為不肖子敗之我子孫今以付汝汝可愼察有不勵言行交非類者急榜殺以聞母令)
(後人笑吾猶吾笑丨丨也琯又嚴武傳梓州刺史章彛始為武判官因小忿殺之以故宰相為廵内刺史武)
(慢倨不為禮最厚杜甫然欲殺甫數矣李白作蜀道難者乃為丨與丨危之也又元稹傳太宗初即位天下)
(莫有言者孫伏伽以小事持諫厚賜以勉之自是論事者唯懼言不直諫不極不能激上之盛意曾不以為虞)
(於是丨丨王魏議可否于前四方言得失於外不數年大治豈文皇獨運聰明于上哉蓋下盡其言以宣揚發)
(暢之也國又李德裕傳臣未知所謂黨者為國乎為身乎誠為邪隨會叔向汲黯丨丨之道可行不必黨也)
(之劉三吾野莊賦恨孔突未黔由及門之丨丨)
房相(杜甫得房公池鵝詩丨丨西亭鵝一羣眠沙泛浦白於雲)
房公(杜甫答楊梓州詩悶到丨丨池水頭坐逢楊子鎮東州)
房君(史記陳涉世家陳王徵國之豪傑與計以上蔡人丨丨蔡賜為上柱國又張耳陳餘傳武臣遂立)
(為趙王以陳餘為大將軍張耳為右丞相邵騷為左丞相使人報陳王陳王大怒欲盡族武臣等家而發兵擊)
(趙陳王相國丨丨諫曰秦未亡而誅武臣等家此又生一秦也不如因而賀之使急引兵西擊秦)
房后(國語昔昭王娶于房曰丨丨實有爽德協于丹朱馮身以儀之生穆王焉實臨照周之子孫而禍福)
(之)
房風(西京雜記長安巧工丁緩者為常滿燈七龍五鳳雜以芙蓉蓮藕之竒又作卧褥香鑪一名被中香)
(鑪本出丨丨其法後絶至緩始更為之為機環轉運四周而鑪體常平可置之被褥故以為名又作九層博山)
(香鑪鏤為竒禽怪獸窮諸靈異皆自然運動)
寢
寢廟(詩奕奕丨丨君子作之也又丨丨旣成既成藐藐禮記月令仲春是月耕者少舍乃修闔扇丨)
(丨畢備茂左傳芒芒禹迹畫為九州經啟九道民有丨丨獸有草各有攸處德用不擾在帝夷羿冒于原獸)
(忘其國恤而思其麀牡武不可重用不恢于夏家獸臣司原敢告僕夫史記外戚世家追尊薄父為靈文侯)
(會稽郡置園邑三百家長丞以下吏奉守冢丨丨上食祠如法而櫟陽北亦置靈文侯夫人園如靈文侯園儀)
(于後漢書祭祀志明帝臨終遺詔遵儉無起丨丨藏主世祖廟更衣孝章即位不敢違以更衣有小别上尊)
(號曰顯宗廟間祠于更衣四時合祭于世祖廟和宋史禮志月令暮春天子始乘舟蔡邕章句曰陽氣暖鮪)
(魚時至將取以薦丨丨故因是乘舟禊于名川也論語暮春浴乎沂自上及下古有此禮今三月上已柭于水)
(濱蓋出此也莊又樂志奕奕丨丨奉璋在庭笙籥旣列犧象既盈子觀室者周于丨丨又適其偃焉郭注)
(偃謂屏厠而柳宗元鶻說余又疾夫今之說曰以煦煦而默徐徐俯者善之徒以翹翹而厲炳炳而白者暴)
(之徒今夫梟鵂晦於書而神于夜鼠不穴丨丨循牆而走是不近於煦煦者邪)
寢殿(後漢書祭祀志古不墓祭漢諸陵皆有園寢承秦所為也說者以古宗廟前制廟後制寢以象人之)
(居前有朝後有寢也月令有先薦寢廟詩稱寢廟奕奕言相通也廟以藏主以四時祭寢有衣冠几杖象生之)
(具以薦新物秦始出寢起于墓側漢因而復改故陵上稱丨丨起居衣服象生人之具古寢之意也宋書禮)
(志壽陵因山為體無封無樹無立丨丨造園邑通神道元稹連昌宮詞丨丨相連端正樓太眞梳洗樓上頭)
寢庭(左傳晉人謀去故絳諸大夫皆曰必居郇瑕氏之地沃饒而近盬國利君樂不可失也韓獻子將新)
(中軍且為僕大夫公揖而入獻子從公立於丨丨謂獻子曰何如對曰不如新田土厚水深居之不疾有汾澮)
(以流其惡且民從教十世之利也)
寢室(宋書禮志諸儒謂太王王季遷主藏于文武之祧如此府君遷主宜在宣皇帝廟中然今無丨丨宜)
(變通而改作順魏書崔浩傳初浩搆害李順基萌已成夜夢秉火爇丨丨火作而順死浩與室家羣立而觀)
(之俄而順弟息號哭而出曰此輩吾賊也以戈擊之悉投于河寤而惡之)
寢門(禮記曲禮凡與客入者每門讓于客客至于丨丨則主人請入為席然後出迎客又檀弓兄弟吾)
(哭諸廟父之友吾哭諸廟門之外師吾哭諸寢朋友吾哭諸丨丨之外所知吾哭諸野又旣卒哭宰夫執木)
(鐸以命于宮曰舍故而諱新自丨丨至于庫門而又文王世子文王之為世子朝于王季日三雞初鳴衣服)
(至于丨丨外問内豎之御者曰今日安否何如内豎曰安文王乃喜及日中又至亦如之及暮又至亦如之)
寢扉(韋應物西澗即事詩丨丨臨碧澗晨起澹忘情)
御定駢字類編卷六十一
