欽定四庫全書
御定駢字類編卷四十二
山水門七
石
石佛(宋史王賓傳好釋氏修古寺掘地得數丨丨及石碣有賓姓名賓異其事以聞詔名寺為淳化賜新)
(印經一藏錢三百萬以助之縣北石堆成佛像衣服皆具)(岳陽風土記丨丨山在蒋氏日錄寳聖丨丨院)
(在嘉興縣東南唐至德二年於寺基掘丨丨四軀至今見存天聖中賜名寳聖人但呼丨丨寺湖山勝槩大)
(丨丨院舊名為秦皇纜船石俗名西石頭宣和中僧思淨就石鐫成大佛半身或云下通海眼明一統志玉)
(泉在嚴州府城東北七里旁有丨丨歲久漸長丨山在廬州府城西五十里山頂有三丨丨像)(又丨又丨)
(丨山在青田縣西五里有石高可二丈其狀如佛相傳嘗因洪水失其首菴僧易以他石一夕見夢於漁人詰)
(朝網得之以告僧補之凡禱有應府城西北内有三石人肖佛故名)(又丨丨洞在順德又丨丨井在徐州)
(丨丨山頂方一丈二尺自然液水雖雨旱無增減秦又丨丨寺在真定府隆平縣治東元建法苑珠林繆)
(公時扶風獲一丨丨繆公不識棄馬坊中護像神嗔令公染疾公取像澡浴安清淨處像遂放光蘇軾詩卜)
(田向何許丨丨山南路注丨丨山在眉州眉山縣之南楊維楨詩丨丨浮雲輕似葉)
石勝(雲笈七籖午從官仲神也仲神六人姓黑名丨丨衣丹紗單衣帶劍奎星神主之又明一統志丨)
(丨關在重慶府黔江縣東五十里)
石嬰(雲笈七籖西斗君姓劉名起字丨丨長安人也)
石僧(明一統志丨丨山在處州府城西四里山腹有石状如僧)
石神(吳地志晉建興二年郡東南二百六十里有滬瀆漁人夜見海上光明照水徹天明日覩二丨丨像)
(浮水上衆言曰水神也以三特日祝迎之像背身泛流而去)
石仙(明一統志丨丨巖在建昌府南豐縣西十五里即冷真人委蜕之所巖有漢張道陵十八世孫張洞)
(宣冢十又丨丨人潭井在撫州府金谿縣東三五里井有仙跡歲旱禱之輙應)
石人(史記灌夫傳上怒内史曰公平生數言魏其武安長短今日廷論局趣效轅下駒吾并斬若屬矣即)
(罷起入上食太后太后亦已使人候伺具以告太后太后怒不食曰今我在也而人皆藉吾弟令我百歲後皆)
(魚肉之矣且帝寧能為丨丨邪相南史羊侃傳泗橋有數丨丨長八尺大十圍侃執以繫悉皆破碎魏書)
(元略傳肅宗詔光禄大夫刁雙境首勞問又勅徐州賜絹布各一千匹除略侍中義陽王食邑一千戶還逹丨)
(丨驛亭詔宗室親黨内外百官先相識者聽迎之近郊三輔黃圖渭橋秦始皇造渭橋重不能勝乃刻石作)
(力士孟賁等像祭之乃可動今丨丨在象又昆明池中有二丨丨立牽牛織女于池之東西以天河水經)
(注巨洋水又南東歴逢山下郭緣生續述征記曰逢山在廣固南三十里有祠并石鼓齊地將亂丨丨輒打石)
(鼓聞數十里狀又漳水又東北歴望夫山山之南有丨丨竚於山上有懷于雲表因以名焉又到刺山水)
(北流逕一故亭東城北有丨丨故世謂之丨丨城西北注連水九江志虚谷東英巨山巖内有丨丨坐磐石)
(上體上塵穢則興風濕潤則致雨晴日便舉體鮮潔朗然玉淨豫章古今記丨丨祠廟在豐城南茅亭客)
(話李冰自秦時代張若為蜀守蜀困水久矣公作三丨丨以誓江水曰俾後萬祀水之盈縮竭不至足盛不沒)
(肩又作石犀五所以厭水物于是蜀為陸海至今賴之明一統志丨丨山在澤州城東南八十八里上有石)
(類人形淵又丨丨山在梧州府藤縣南三里山勢峭拔下臨深上有巨石遠望如人又丨丨潭在寧波府)
(慈溪縣西南三十五里上有石屹立如人状孫楚反金人銘晉太廟有丨丨焉大張其口)
石君(漢書萭章傳與中書令石顯相善成帝初石顯坐專權擅勢免官徙歸故郡顯貲巨萬當去留牀席)
(器物數百萬直欲以與章章不受賓客或問其故章歎曰吾㠯布衣見哀于丨丨石君家破不能有㠯安也而)
(受其財物此為石氏之禍萭氏反當以為福耶晁補之是是堂賦吾友丨丨築室湘城)
石侯(豫章古今記丨丨廟在建昌)
石翁(明一統志丨丨山在金華府永康縣東四十里上有孤石遥望如人旁有一石類婦人俗稱丨丨婦)
石公(越絶書閶門外高頸山東桓石人古者名丨丨去縣二十里明一統志丨丨山在鎮江府城東北)
(八里瀕江與焦山相對上有送江亭如又丨丨山在蘇州府城西南一百二十里山根有石老翁立水中涸)
(不露潦不沒故名山葛一龍宿永福寺詩見長下)
石父(三輔皇圖昆明靈沼黑水元址牽牛立其右織女居其左今有丨丨石婆神祠在廢池疑此是也)
(又史記晏平仲傳越丨丨請絶晏子戄然攝衣冠謝曰嬰雖不仁免子於阨何子求絶之速也元好問望王)
(李歸程詩虞卿仲子死不朽丨丨晏嬰今豈無)
石郎(段成式詩不願丨丨戴笠難甘玉女披衣)
石姑(豫章古今記丨丨宫在上遼西五里漢昌邑王勝所居處)
石母(明一統志丨丨山在蒙化府城北七十里)
石婦(明一統志丨丨在成都府城西十五里昔有婦守節孝于舅姑後人刻石像祀之又丨丨山在廣)
(德州城東南五十里衆山環繞中一峰獨高峰之顛有石高二丈許如婦人狀舊傳謝氏女介潔有守登山化)
(為石藤蘿薜荔縈繞其上如衣披之状獨露其面樵者不敢採楊維禎丨丨操序丨丨即望夫石也在處有)
(之予為詞補入琴操云易又丨丨操行人歸啼石柱丨丨岑岑化黃土白居蜀路丨丨詩道傍一丨丨無)
(記復無銘傳是此鄉女為婦孝且貞來鮑溶期盡詩青山丨丨千年望雷雨曾知不來)
石姥(明一統志丨丨在袁州府萍鄉縣西五十里有丨屹立如丨又丨丨在成都府仁夀縣治西跨鰲)
(山上歲旱人轉徙之天輒雨宋文同有賦嶺又丨丨山在杭州府東北四十二里烏頭山東赤岸之西上有)
(宋劉正夫墓丨劉宰石翁姥詩爭似石翁攜丨年年對峙夾岡道)
石娥(李白有奉陪商州裴使君游丨丨谿詩)
石婆(明一統志丨丨神山在汾州府城西三十里上有丨丨神祠鄉民禱祀于此)
石女(淨住子熱血之相可尋丨丨之倫不遠蘇軾詩丨丨無兒焦穀槁)
石子(吳志諸葛恪傳童謠曰諸葛恪蘆葦單衣蔑鉤落於何相求成子閣成子閣者反語丨丨岡也建業)
(南有長陵名曰丨丨岡葬者依焉鉤落者校飾革帶世謂之鉤絡帶齊書五行志永明六年丨丨岡柏木長)
(二尺四寸廣四寸半化為石成魏書寔君傳苻堅遣其行唐公苻洛等来寇南境昭遣劉庫仁逆戰于丨丨)
(嶺戰唐書李密傳會世充兵又至讓出拒少退密馳助之于丨丨河世充走水經注江之右岸有雍口亦)
(謂之流口東北流之長洋港東北流逕丨丨岡岡上有故城即州陵縣故城也山居新語蒙古人之禱雨者)
(非若方士惟取淨水一盆浸丨丨數枚而已其大者若雞卵小者不等然後默持密咒將丨丨淘漉玩弄如此)
(良久輙有雨丨丨名曰鮓荅乃走獸腹中所産狗牛馬者最妙明一統志丨丨岡在江寧府南一十五里吳)
(志建業南有長陵名曰丨丨岡澗又丨丨港在安慶府望江縣北二十里合慈湖諸谷水流入武昌湖)
石工(禮記曲禮天子之六工曰土工金工丨丨木工獸工草工典制六材注丨丨玉人磬人也宋史种)
(世衡傳處險無泉議不可守鑿地百五十尺始至于石丨丨辭不可穿世衡命屑石一畚酬百錢卒得泉元)
(史禮樂志選審聽音律大樂正趙榮祖及識辨磬材丨丨牛全詣泗州採之得磬璞九十製編磬二百三十命)
(大樂令陳革等料簡應律者百有五人柳宗元終南山祠堂碑貞元十二年夏洎秋不雨穡焦勞嘉榖用虞)
(皇帝使中謁者禱于終南申命京兆尹韓府君祇飾祀事考視祠製以為棟宇不稱宜有加飾遂命盩厔令裴)
(均虔承聖謨剏制祠堂乃徵土工木工丨丨備器執用来會祠下斬板榦礱柱礎陶瓴甓築垣墉恢度舊制立)
(三筵六尋既興功元雲觸石霈澤周被)
石氏(史記萬石傳萬石君其父趙人也姓丨丨振晉書冉閔載記追斬靳豚于隂安鄉盡俘其衆旅而)
(歸戎卒三十餘萬旌旗鐘鼓綿亘百餘里雖丨丨之盛無以過之唐書石洪傳石洪者字濬川其先姓烏石)
(蘭後獨以丨為丨用刀劍錄後趙石勒以建平二年造一刀用五百金工萬人頭尖長二尺六寸銘曰建平)
(隸書勒未貴時耕地得一刀銘曰丨丨昌公楊炯渾天賦宋有子韋鄭有禆竈魏有丨丨齊有甘羅鄴落)
(第書懷寄友人詩去國漢妃還似玉亡家丨丨豈無金)
石碏(左傳丨丨純臣也惡州吁而厚與焉大義滅親其是之謂乎史記衛世家贊詩美歸燕傳矜丨丨)
(君風俗通州吁殺其君丨丨惡之而厚與焉大義滅親子猶曰純臣之道備矣于恩未也楊夔上執政書)
(丨丨殺其子君子以為義叔向戮其弟仲尼以為直)
石勒(晉書丨丨載記丨丨字世龍初名㔨上黨武鄉羯人也其先匈奴別部羌渠之胄穎故將陽平人公)
(師藩等起兵趙魏勒與汲桑帥牧人乘苑馬數百騎以赴之桑始命勒以丨為姓丨為名焉又論丨丨出自)
(羌渠見竒醜類聞鞞上黨季子鑒其非凡倚嘯洛城夷甫識其為亂明一統志丨丨城在沁州武鄉縣北晉)
(永嘉末丨丨屯兵于此門司空圖洛陽詠古詩丨丨童年有戰機洛陽長嘯倚時胡曾豫州詩當時更有)
(三年夀丨丨尋為關下囚)
石尚(左傳天王使丨丨来歸脤注丨丨天子之士丨氏丨名又水經蕩水出河内蕩隂縣西山東注蕩)
(水出縣西丨丨山)
石甯(左傳狄人伐衛公與丨祁子玦與丨莊子矢使守狄人囚史華龍滑與禮孔以逐衛人二人曰我大)
(史也寔掌其祭不先國不可得也杜注守丨丨二大夫)
石萬(宋史律歷志皇甫繼明等言丨丨所撰五星再聚歷乃用一萬三千五百為日法特竊取唐末崇元)
(舊歷而婉其名耳)
石敢(五代史漢紀晉高祖遇愍帝于衛州止傳舍知遠遣勇士丨丨袖鐡槌侍高祖以虞變)
石塾(宋史藝文志丨丨中庸集解二卷)
石許(漢書敘傳不圖不慮見躓丨丨注言蕭望之思謀不詳卒為石顯及許史所顛躓也)
石李(漢書敘傳會定襄大姓丨丨羣輩報怨殺追捕吏伯上狀因自請願試守期月上遣侍中中郎將王)
(舜馳傳代伯護單于并奉璽書印綬即拜伯為定襄太守)
石雄(唐書五行志劉從諫未死時潞州有狂人折腰于市曰丨丨七千人至矣從諫捕斬之)
石建(漢書公孫宏傳贊篤行則丨丨石慶)
石抹(元史文宗紀辰州萬戶圖格里不花母丨丨氏以志節漳州龍溪縣陳必逹以孝行並旌其門元)
(史丨丨也先傳丨丨也先者遼人也其先嘗從蕭后舉族入突厥及后還而族留至遼為述律氏號稱后族遼)
(亡改述律氏為丨丨氏)
石趙(沈炯勸進梁元帝第二表執丨丨而求璽斬姚秦而取鐘)
石相(史記萬石君傳為齊相舉齊國皆慕其家行不言而齊國大治為立丨丨祠)
石生(韓愈送温處士赴河陽軍序東都固士大夫之冀北也恃才能深藏而不市者洛之北涯曰丨丨其)
(南涯曰温生大夫烏公以鈇鉞鎮河陽之三月以丨丨為才以禮為羅羅而致之幕下又淮南子丨丨而堅)
(蘭生而芳少自其質長而愈明河江淹遂古篇丨丨土長必積年兮貢奎清詩見山青下)
石友(晉書潘岳傳性輕躁趨世利與石崇等諂事賈謐孫秀誣岳及石崇被收崇已送在市岳後至崇曰)
(安仁卿亦復爾耶岳曰可謂白首同所歸岳金谷詩云投分寄丨丨白首同所歸乃成其䜟杜牧奉和門下)
(相公送西州相公兼領相印出鎮全蜀詩同心真丨丨寫恨蔑河梁黃庭堅詩珍重多情惟丨丨琢磨佳句)
(問潛郎歙王炎詩剡溪来楮生穴會丨丨)
石交(陳樵胡氏鐡心亭賦托雲霞之丨丨空萬流於海内)
石丈(石林燕語米芾知無為軍初入州廨見立石頗竒即命袍笏拜之每呼曰丨丨)
石主(唐書張齊賢傳齊賢遷博士時東都置太社禮部尚書祝欽明問禮官博士周家田主用所宜木今)
(社主石柰何齊賢與太常少卿韋叔夏國子司業郭山惲尹知章等議春秋君以軍行袚社釁鼓祝奉以從故)
(曰不用命戮于社社稷主用石以可奉而行也崔靈恩曰社主用石以地産最實歟吕氏春秋言殷人社用石)
(後魏天平中遷太社丨丨其来尚矣周之田主用所宜木其民間之社歟非太社也宋史禮志先是州縣社)
(主不以石禮部以謂社稷不屋而壇當受霜露風雨以達天地之氣故用丨丨取其堅久)
石像(南史阮孝緒傳末年以蔬食斷酒其恒供養丨丨先有損壞心欲補之罄心敬禮經一夜忽然完復)
(衆並異之吳唐書五行志見石馬下有法苑珠林西晉建興元年松江滬瀆口遥見海中二人浮遊水上)
(隨潮入浦漸近漸明乃知丨丨舉還通元寺看像背銘一名維衛二名迦葉明一統志銅丨丨在大同府城)
(之舍利坊遼建華嚴寺奉安諸帝丨丨銅像計丨丨五銅像六内一銅像衮冕垂足而坐餘皆常服黃滔和)
(王舍人崔補闕題天王寺詩丨丨雷霆啓江沙鼎鼐期)
石骨(博物志地以名山為輔佐丨為之丨川為之脈草木為之毛土為之肉王炎詩澗水抱石根丨丨)
(多紺碧)
石體(圖畫見聞志丨丨堅凝雜木豐茂臺閣古雅人物幽閒者關氏之風也鮮于侁嶽神誦柏實兮松)
(華丨丨兮蘭英)
石首(晉語黿鼉魚鼈莫不能化注化謂蛇成鼈黿丨丨成&KR1910;之類也述異記吳郡養魚城城下水中有)
(丨丨魚至秋化為鳧鳧頂中尚有石石王羲之蘄茶帖丨丨鮝食之消瓜成水此魚腦中有如碁子明一)
(統志丨丨魚在南海頭中有小石故名腹中膘可作膠蘇軾戲作洄魚詩粉紅丨丨仍無骨雪白河豚不藥)
(人繫又宋史稽穎傳父適嘗為丨丨主簿民有父子坐重府檄適按之扺其父于法而子獲免父死假人言)
(曰主簿仁人也行且生賢子後必大明年穎生登薛道衡祭江文令申命蒼兕躬總精銳直趨金陵行丨丨)
(鄭又左傳丨丨御成公唐苟為右)
石頂(明一統志丨丨原在漢中府沔縣南三十里宋置關最險要)
石觜(明一統志丨丨山在寧夏衛城東北二百里山石突出如觜又丨丨關在曲靖軍民府陸凉州北)
(二十里詩趙冬曦三門賦降望金門忀徉丨丨王惲巔崖老樹纏冰雪丨丨枒杈横積鐡)
石脣(王維酬黎居士浙川作松龕藏藥褁丨丨安茶臼)
石靨(楊奐東游記杏壇北世傳子路捻丁石蓋丨之丨也)
石面(杜甫水閣朝霽簡嚴雲安詩東城抱春岑江閣鄰丨丨白居易荅微之重誇州宅詩嵌空丨丨標)
(羅刹壓捺潮頭敵子胥即章孝標詩斸藥雲根斷眠花丨丨平朱慶餘閒居事詩丨丨横琴坐松隂採藥)
(行荀皮日休新秋言懷詩檜身渾箇矮丨丨得能䫜逸杜鶴遊茅山詩丨丨迸出水松頭穿破雲林希)
(詩苔封丨丨紫藤絡樹身青)
石腦(神仙傳涉正字元真巴東人也漢末從二十弟子入吳莫有見其開目者時有一弟子固請之正乃)
(為開目目開時有音如霹靂而光如電照于弟子皆不覺頓伏良久乃能起正已復還閉目正道成莫見其所)
(服食施行而授諸弟子皆以行氣絶房室及服丨丨小丹法本草丨丨釋名石飴餅石芝化公石又太一)
(餘糧釋名丨丨禹哀裾皮日休懷華陽潤卿博士詩静探丨丨衣潤閑鍊松脂院落香)
石角(明一統志丨丨山在永州府城東北十里連屬十餘小石峰竒峭如畫柳宗元嘗遊此賦詩杜甫)
(劍門詩惟天有設險劍門天下壮連山抱西南丨丨皆北向又奉陪鄭駙馬韋曲詩丨丨鈎衣破藤枝刺眼)
(新烏柳宗元遊丨丨過小嶺至長烏村詩丨丨恣幽步長遂遐征酈權游石甕詩雲氣兩丨丨相鬭如闕)
(門上連石甕口谽谺愁猱猿)
石齒(孟郊過分水嶺詩見山壮下秋又峽哀詩丨丨嚼百泉石風號千琴周賀晚歸廬山留别道友)
(詩月生丨丨人同見霜落木梢愁獨歸危皮日休練瀆詩見山腹下又樵徑詩歇處遇松根中值丨丨)
石眼(方輿勝覽香泉在鳳州城北水自丨丨中出清冽而甘宜釀酒韓愈詩丨丨環環水一鍾陳高)
(詩丨丨汲泉煎翠茗竹根鋤土種黃精)
石耳(明一統志丨丨山在池州府銅陵縣南二十里雙峰對峙秀拔亦名真人峰有石高丈餘上有巨人)
(迹源又丨丨山在開化縣西八十里周圍三百里連亘婺德興二縣又丨丨峰在九江府城南六十里傍)
(聳兩峰若耳人又丨丨竅在大理府龍首關南石有竅深不可測土相傳患耳疾者以海&KR1684;納其中可愈)
(又呂氏春秋常山之北投淵之上有百果焉群帝所食箕山之東青島之所有甘櫨焉江浦之橘雲夢之柚漢)
(上丨丨所以致之注丨丨菜名福明一統志南康府土産丨丨皮日休過雲居院元上人舊居詩龕上巳)
(生新丨丨壁間空帶舊茶烟)
石鼻(唐書宗室煴傳光啓二年田令孜逼僖宗幸興元邠寧節度使朱玫以五千騎追乘輿不及煴以疾)
(不能從玫劫之駐鳳翔得臺省官百餘乃脅宰相蕭遘等率羣臣盟丨丨驛奉煴為嗣襄王監軍國事宋史)
(地理志峽州中夷陵郡軍事建炎中移治丨丨山如明一統志丨丨山在雲南府城西十里山有白石狀人)
(鼻以又丨丨寨在鳳翔府寶雞縣東四十里諸葛亮所築拒郝昭一名丨丨城蘇軾詩浣衣挂樹稍磨斧)
(就丨丨)
石髮(爾雅注見石衣下海風土記丨丨水苔也青綠色皆生于石也桂草木志丨丨出海上纖長如)
(絲縷丨明一統志廣州府土産丨丨物宋之問發藤州詩丨緣溪蔓林衣掃地輕韋應慈恩精舍南池)
(作丨丨散清淺林光動漣漪日白居易遊悟眞寺詩仰窺不見人丨丨垂若鬟皮休桃花塢詩空齋蒸柏)
(葉野飯調丨丨山又茶竈詩水煮丨丨氣薪燃杉脂香貫休懷匡山長詩杉罅龍涎溢潭㘭丨丨多)
石乳(宋史地理志建寧府貢火箭丨丨龍茶實又食貨志茶有二類曰片茶曰散茶片茶蒸造捲模中)
(串之惟建劍則既蒸而研編竹為格置焙室中最為精潔他處不能造有龍鳳丨丨白乳之類十二等以充歲)
(貢及邦國之用烏岳陽風土記烏石山仙隠嵒洞深數里有芝山丨丨藥之屬開寶本草丨丨者其山峒)
(純石以石津相滋隂陽交備蟬翼紋成其性温安方輿勝覽袁州路有丨丨洞在州東滴乳成佛象城記)
(萍鄉羅宵山澤水所出傍出丨丨天旱吏人禱之因以大木長三四丈投井中即雨筍譜木元虛著四明山)
(記云雪竇山北嵒生丨丨其峰非人可升有毛竹銀筍明一統志丨丨山在施州衛城西一百七十里周廻)
(百餘里山石層疊多生丨丨故名成又丨丨洞在袁州府城東三十里深一里滴乳堅凝觀音羅漢像人或)
(游宴其中肴核狼藉經宿如掃宋教授鄭王賓記其事于石又丨丨關在施州衛境丨丨山上郭祥正石)
(室賦四傍則丨丨玲瓏中敞圓盖詩庾信詩洞風吹戸裏丨丨滴窗前朱子丨丨洪羊人道歸雲未足誇)
(洪羊丨丨更谽谺大陳樵詩石護生香成丨丨花連别樹作花身張翥雄寺詩曼陀雨散天花落薰陸煙)
(生丨丨香)
石脊(汛舟錄洞山崖石色正白中為裂罅謂之丨丨歐陽修憶山詩林枯松鱗皴山老丨丨瘦)
石心(晉書夏統傳賈充使妓女之徒服袿襡炫金翠繞其船三匝統危坐若無所聞充等各散曰此吳兒)
(是木人丨丨也題論衡玉色剖于丨丨珠光出于魚腹周繇東林寺虎跑泉詩見山脉下)
石膽(北史宕昌羌傳孝文時遣使子橋表貢硃砂黃白丨丨各一百觔自此後歲以為常博物志魏文)
(帝黃初三年武都西都尉王褒獻丨丨二十斤又本草丨丨釋名膽礬黑石畢石君石銅勒立制石丨丨)
(味酸辛寒有毒主明目目痛金瘡諸癎痙練餌服之不老藥錄丨丨一名畢石一名君石出秦州羌道山谷)
(大石間或出句青山其為石也青色多白文易破狀如空青能化鐵為銅合各金銀練餌食之不老雲笈七)
(籤丨丨出于嵩嶽蒲州稟之靈石異氣形如琵琶金丹周易參同契擣治羌丨丨雲母及礬磁)
石髓(晉書嵇康傳康遇王烈共入山烈嘗得丨丨如飴即自服半餘半與康皆凝而為石隋書徐則傳)
(夙鍊金液怡神玉清丨丨方軟雲丹欲成之列仙傳卭疏者周封史也能行氣練形煮丨丨而服謂之石鍾)
(乳丨漢武内傳其次藥有閬風丨丨黑阿珊瑚丨本草丨集解時珍曰仙經云神仙五百年一開丨出服)
(之長生化嵇康荅難養生論卭疏以丨丨駐年方回以雲母變劉峻與舉法師書聞諸行李高談徽德逖)
(聽風聲心飛魂竦無異蘄仙之望丨丨太隂之思龍燭庾闡詩卭疏練丨丨赤松潄水玉沈約詩朋來握)
(丨丨賓至駕輕鴻詩庾信詩丨丨香如飯芝房脆似蓮王勃觀内懷仙瓊漿猶類乳丨丨尚如泥王維)
(奉和聖製幸玉眞公主山莊詩御羹和丨丨香飯進胡麻劉禹錫桃源行筵羞丨丨勸客餐燈爇松脂留客)
(宿耿元稹飲致用神麴酒詩翻陋瓊漿濁惟聞丨丨馨湋詩丨丨調金鼎雲漿實玉缸馬戴題女道士)
(居詩杏花虚結子丨丨任成泥桷皮日休入林屋洞詩履泥惹丨丨衣濕霑雲英袁仲章詩律大進復次)
(前韻以勉之詩丨丨定成千歲乳藕絲空綴五銖衣)
石脾(宋史南唐李煜傳議者以為古未有作浮梁渡大江者恐不能就乃先試于丨丨口移置采石三日)
(而成渡江若履平地丨本草丨丨一名胃石一名膏石一名消石藏器曰丨生西戎鹵地鹹水結成者時珍)
(曰丨丨乃生成者陶氏所說是造成者按九鼎神丹經云丨丨乃隂陽結氣五鹽之精因礬而成峨嵋山多有)
(之俗無識者不王羲之丨丨帖丨丨入水即乾出水便濕獨活有風動無風自搖天下物理豈可以意求惟)
(上聖乃能窮理)
石肝(本草别錄丨丨生常山色如肝)
石肺(本草丨丨别錄曰生水中狀如覆肺黑澤有赤文出水即乾藥錄丨丨一名石肝黑澤有赤文如)
(肺肝)
石腎(本草丨丨味酸主洩痢色白如珠)
石腳(鮑溶玉山謠鳳皇城南玉山高丨丨聳立爭雄豪李羣玉宿鳥遠峽化臺遇風雨詩龍湫在丨丨)
(引袂時一取)
石脉(脈同洞冥記影娥池中有遊月船觸月船鴻毛船遠見船載數百人或以青桂之枝為櫂或以木蘭)
(之心為檝練實之竹為篙紉丨丨之繩為䌫也丨丨出晡東國細如絲可縋萬斤生石裏破石而後得此脉縈)
(緒如麻紵也名曰石麻亦可為布也賀韋應物龍門遊眺詩花樹發煙華淙流散丨丨李南山田中行丨)
(丨水流泉滴沙鬼燈如漆點松花下泉詩丨丨綻寒光松根噴曉霜)(章孝標方山寺松温庭筠西陵道士)
(茶歌乳竇濺濺通丨丨綠塵愁草春江色撲方干仙巖瀑布呈陳明府詩遠壑流來多丨丨寒空碎作淩澌)
(鄉皮日休南陽廣文欲于荆襄卜居詩丨丨從來是福廣文高致更無雙又茶焙詩泥易帶雲根燒難礙)
(丨丨)
石金(宋史藝文志張天師丨丨記一卷十又明一統志丨丨山在徽州府績溪縣東北三里相傳為甘)
(露大士道場常顯光相)
石瓊(梁簡文帝七勵桂蠧丨丨龍胎鳳肺木又西京雜記余就上林令虞淵得朝臣所上草名二千餘)
(種鄰人丨丨就余求借一皆遺棄今以所記憶列于篇右)
石磷(拾遺記有丨丨之玉號曰夜明以闇投水浮而不滅)
石璞(關尹子注不知我無我而盡智求我者如揚灰求金終身不可得也知無我而不求我則如金藏于)
(礦砂玉隠于丨丨)
石珠(本草青琅玕釋名石闌干丨丨青珠丨南海古蹟記西樵巖在南海西南巖有石室丨飛瀑如瀉)
(下為玉女淘沙灘漉梨泉龍泓九眞洞歲時恒禱龍泓占風雨雲氣南漢時有烏利仙迹)
石寶(明一統志丨丨山在鶴慶軍民府劍川州西南五十里)
石錢(夏允彜垂絲海棠賦芳茵翠深丨丨紫淺李賀昌谷詩丨丨差復藉厚葉皆蟠膩)
石鐵(元史河渠志木方村滹沱河南岸故道疏滌三十里北岸下椿捲掃築隄捍水令東流今歲儲材九)
(月興役期十一月功成所用丨丨石灰諸物夫匠工糧官為供給力省功多可永無害道德指歸論見山陵)
(下)
石錦(譚用之詩苔封丨丨棲霞室冰迸衣珠噴玉蟬馬祖常墨竹詩籜鱗穿丨丨節粉帶書芸)
石絨(元史阿合馬傳三年正月立制國用使司阿合馬又以平章政事兼領使職久之制國用使司奏以)
(東京歲課布疎惡不堪用者就以市羊於彼眞定順天金銀不中程者宜改鑄别怯赤山出丨丨織為布火不)
(能然請遣官採取)
石翠(姚合詩丨丨疑無質鶯歌似有詞丨馬戴同莊秀才宿鎮星觀詩濕光微泛草丨澹搖峰)
石黛(徐陵玉臺新詠序南都丨丨最發雙蛾北地燕脂偏開兩靨楊思本桃花賦嫩綠剪新嬌紅出態)
(寫兩靨之臙脂發雙蛾之丨丨劉杜甫閬水歌嘉陵江色何所似丨丨碧玉相因依長卿揚州雨中張十)
(宅觀妓詩殘妝添丨丨豔舞落金鈿在李益府試古鏡詩丨丨曾留殿朱光適宮)
石藍(本草白前釋名丨丨𠻳藥)
石赤(太元丨丨不奪節士之必測曰丨丨不奪可與有要也注石不可奪堅猶丹不可奪赤守志如是猶)
(節士之必專也字韓愈岣嶁山詩岣嶁山尖神禹碑青丨丨形模竒)
石青(本草扁青釋名丨丨大青兩同文算指問硃砂每斤三兩六錢丨丨每斤二四錢今有銀一千二)
(百兩議買硃青二色硃數比青增一倍各斤數與價若干法因硃砂加倍即倍其價為七兩二錢併青價共九)
(兩六錢為一率以總銀為二率以各價為三率推得斤數為四率各以價乘之明一統志南陽府土産丨丨)
(祖又西安府土産丨丨野江淹齊太高皇帝誄山吐丨丨降寶露)
石黃(本草雄黃釋名黃金石丨丨熏黃明一統志蒙化府土産丨丨)
石綠(碌同本草綠青釋名丨丨大綠石桂海金石志綠銅之苖也亦出右江有銅處生中質如石者名)
(丨丨又有一種脆爛如碎土者名泥綠品最下價亦賤明一統志漢中府土産丨丨又常德府土産丨丨)
(十又丨丨山在大同府城西北五十里故平地縣東四里山出丨丨元好問眉詩丨丨香煤淺淡間多情)
(長帶楚梅酸)
石堊(西京雜記廣川王去疾掘幽王冢甚高壯羨門既開皆是丨丨撥除丈餘深乃得雲母深尺餘見百)
(餘屍縱横相枕藉皆不朽唯一男子餘皆女子或坐或卧亦猶有立者衣服形色不異生人)
石經(後漢書蔡邕傳熹平四年奏求正定六經文字書冊于碑鐫刻立太學門外注太學在洛城南開陽)
(門外講堂前丨丨四部書又盧植傳時始立太學丨丨以正五經文字植乃上曰臣少從通儒故南郡太守)
(馬融受古學頗知今之禮記特多回宂臣前以周禮諸經發起粃謬敢率愚淺為之解詁而家乏無力供繕寫)
(上願得將能書生二人共詣東觀就官財糧專心研精合尚書章句考禮記失得庶裁定聖典刊正碑文晉)
(書趙至傳年十四詣洛陽游太學遇嵇康於學寫丨丨徘徊視之不能去而請問姓名康曰年少何以問邪曰)
(觀君風器非常所以問耳康異而告之文又荀崧傳世祖經始明堂營建辟雍太學有丨丨古先儒典訓)
(又衞恒傳魏初傳古文者出於邯鄲淳恒祖敬侯寫淳尚書後以示淳而淳不别至正始中立三字丨丨轉失)
(淳法因科斗之名遂效其形不魏書劉芳傳昔漢世造三字丨丨于太學學者文字正多往質焉芳音義明)
(辨疑者皆往詢訪故時人號為劉丨丨洛周書宣帝紀大象元年二月辛卯詔徙鄴城丨丨於陽北史江)
(式傳魏陳留邯鄲淳建三字丨丨于漢碑西其文蔚煥三體復宣校之說文篆隸大同而古字少異又張景)
(仁傳景仁為兒童時在洛京曾詣國學摹丨丨許子華遇之學中執景仁手曰張郎風骨必當通貴隋書經)
(籍志後漢鐫刻七經著于石碑皆蔡邕所書魏正始中又立一字丨丨相承以為七經正字唐書藝文志蔡)
(邕今字丨丨論語二卷報又選舉志凡書學丨丨三體限三歲洛陽伽藍記德寺高祖孝文皇帝所立也)
(為馮太后追福在開陽門外三里開道門御道東有漢國子學堂堂前有三種字丨丨二十五碑表裏刻之寫)
(春秋尚書二部作篆科斗隸三種字漢右中郎蔡邕筆之遺跡也玉海至和元年命皇姪右屯衞大將軍克)
(繼書國子監丨丨以上所寫丨丨論語求書名國子監帝欲旌勸宗室特從其請又淳熙四年詔知臨安府)
(趙蟠老于太學建閣奉安丨丨寘碑石于閣下墨本于閣上以光堯丨丨之閣為名六月十三日御書光堯丨)
(丨之閣牌賜國子監丈明一統志丨丨碑在順天府西南山洞内石上刻經三十餘處多毁踣惟般若序品)
(存焉春又丨丨碑在順天府舊燕城南金國子學碑碑上刻秋禮記文今磨滅不完豐道生眞賞齋賦序)
(壇山大篆鴻都丨丨侯杜甫送顧八分文學詩中郎丨丨後八分盖憔悴顧運鑪錘筆力破餘地高適同)
(觀陳十六史詩則是刊丨丨終然繼檮杌峰又明一統志丨丨山在順天府房山縣西南五十里巒秀拔若)
(天竺山故稱曰小西天下有雲居寺)
石書(漢書王莽傳見石龜下啟丨丨有暗廚畫猶飛)(庾肩吾謝東宫示古跡柳宗元與呂恭書元生)
(至得弟書甚善諸所稱道具之元生又持部中廬墓父者所得丨丨模其文示余云若將聞於上余故恐而疑)
(焉僕蚤好觀古書家所蓄晉魏時尺牘甚具又二十年來徧觀長安貴人好事者所蓄殆無遺焉以是善知書)
(雖未嘗見名氏望而識其時也)
石圖(宋書五行志魏世張掖石瑞雖是晉氏之符命而於魏為妖好攻戰輕百姓飾城郭侵邊境魏氏三)
(祖皆有其事劉歆以為金石同類丨丨發非常之文此不從革之異)
石譜(雲林丨丨序雲林居士杜季陽狀其瑰異第其流品書于編簡其丨丨可傳也)
石牒(水經注縠水又東定陽谿水注之上承信安縣之蘇姥布縣本新安縣晉武帝太康三年改曰信安)
(水縣百餘丈瀨勢飛注狀如瀑布瀨邊有如石牀牀上有丨丨長三尺許有似雜采帖也梁簡文帝南郊頌)
(序丨丨神昌之瑞方臻金鏤飛光之徵永固)
石表(宋史任諒傳諒提點京東刑獄梁山濼漁者習為盜蕩無名籍諒伍其家刻其舟非是不得輙入他)
(縣地錯其間者鑱丨為丨盜發則督吏名捕跡無所容)
石策(北燕錄沮渠蒙遜永和二年大風震電于震所得丨丨梁簡文帝七勵丨丨紫泥繩金玉刺)
石牓(神異經西北裔外西明山以白石為牆皆有宫東北有鬼星石室三百戶共一門丨丨題曰鬼門)
(皎然荅李侍御問詩自笑不歸看丨丨誰高無事弄苔泉)
石本(圖繪寶鑑楊簡喜作墨竹士大夫求者欣然落筆有丨丨横枝傳世元好問王黃華墨竹詩古來)
(畫竹尊右丞東坡歛袂不敢評開元丨丨出摹寫燕市駿骨留空明)
石班(宣和書譜王羲之有草書丨丨帖)
石字(雲笈七籤靈寶玉訣經云道告阿丘曾曰汝前生與南極尊神同在禪黎世界於丹陵之舍柏林之)
(下同發道意爾時南極姓皇字度明執汝右手俱題赤石以記姓名南宫即書汝筆跡題于南軒今猶尚在丨)
(丨亦存汝憶之否丘曾心悟舉目即見南極所主南壁刻書字甚分明)
石篆(歐陽修丨丨詩寒嵓飛流落青苔旁斵丨丨何竒哉曾鞏瑯琊泉丨丨詩陽冰絶藝天下稱瑯琊)
(丨丨新有名)
石記(史記封襌書索隠述贊飛英騰實金泥丨丨列魏書高祐傳會稽佇玉牒之章岱宗想丨丨之)
(梁簡文帝七勵昭玉牒于章史覽丨丨而照情丨駱賓王上郭贊府啓縹卷青箱頗側探其奥旨竹書丨亦)
(幽求於異源都顧况戴氏廣異記序玉牒丨丨五圖九籥左思吳賦鳥策篆素玉牒丨丨柳貫觀趙使)
(君所藏書畫詩郎官丨丨毁已久百金可有墨本無)
石誌(齊書禮志有司奏大明故事太子妃元宫中有丨丨參議墓銘不出禮典近宋元嘉中顔延作王球)
(丨丨素族無碑策故以紀德自爾以來王公以下咸共遵用儲妃之重禮殊恒列既有哀策謂不湏丨丨從之)
石讖(唐書李寶臣傅承嗣使人謝寶臣曰河内方有警未暇從公丨丨吾戲為爾)
石瑞(宋書五行志見石圖下堯又樂志靈之祥言宣皇帝之佐魏猶虞舜之事也既有丨丨之徵又能)
(用武以誅孟度之逆命也)
石墨(水經濁漳水又東出山過鄴縣西注城西北有三臺中曰銅雀臺南則金雀臺北曰冰井臺上有冰)
(室室有數井井深十五丈藏冰及丨丨焉丨丨可書又然之難盡亦謂之石炭文心雕龍寫實追虚碑誄以)
(立銘德慕行文采允集觀風似面聽辭如泣丨丨鐫華頽影豈忒岳陽風土記烏石山在州南所謂烏頭石)
(也其地五山相峙亦名五龍山下有港曰丨丨港水中石如墨磨嚥之可愈㗋膈壅熱之疾或云亦可代墨用)
(多廣州記懷化郡掘塹得丨丨甚多精好寫書今山中出朱石亦可以入朱硯中使本草黑石脂别錄曰)
(一名丨丨一名石涅煙墨經古用松煙丨丨二種丨丨自魏以後無聞松之製尚矣明一統志南雄府)
(土産丨丨出始興縣南五里小溪中長短巨細似墨人或取以畫眉故又名畫眉石又丨丨山在河南府宜)
(陽縣西南二里水經洛水側有墨山石盡墨可以書又丨丨洞在鳳翔府汧陽縣東南三十里洞産丨丨)
(陸雲與兄平原書一日上三臺曹公藏丨丨數十萬斤云燒此消復可用然煙中人不知兄頗見之不今送二)
(螺兮李東陽奎文閣賦韋編竹簡丨丨兮溪藤)
石硯(研同齊書王慈傳年八歲外祖宋太宰江夏王義恭迎至内齋施寶物恣聽所取慈取素琴丨丨義)
(恭善之面水經注孔廟即夫子之故宅也廟屋三間夫子在西東向顔母在中間南面夫人隔東一間東向)
(夫子牀前有丨丨一枚作甚朴云云宣和書譜褚遂良有丨丨帖硯譜伍緝之從征記魯國孔子廟中丨)
(丨一枚甚古朴孔子平生時物也及顔路所請者車亦存明一統志乳泉山在樂平縣西北六十里山有丨)
(如丨初名丨丨嶺西麓出乳泉唐更今名間又丨丨在寧波府慈溪縣西南五十里白巖山崖罅有丨丨可)
(見而不可得人異之法江淹為建平王謝賜丨丨等啟臣言奉勅賜丨丨及書五卷天旨又以臣書小進更)
(使勤習敬閱籕篆側觀硯功張衞慙竒金瓊羞麗平張正見詩名香散綺幕丨丨雕金爐杜甫丨丨詩公)
(今詩伯秀發吾所羨奉使三峽中長嘯得丨丨丨劉禹錫唐秀才贈端州紫丨丨以詩答之詩端州丨人間)
(重贈我因知正草元白又送鴻舉遊江南詩使君灘頭揀丨丨帝城邊尋野蔬)
石几(儀禮士昏禮乘以几疏此几謂將上車時而登若王后則履石大夫諸侯亦應有物履之但無文以)
(言今人猶臺是丨丨之類也亭黃庚棋聲詩爛柯人去收殘局寂寂空丨丨寒)
石筵(孟浩然過景空寺故融公蘭若詩既禮新松塔還尋舊丨丨陳去疾山中詩會可標眞寄焚香對)
(丨丨)
石座(羊士諤巴郡東山詩丨丨雙峰古雲泉九曲深賈島贈弘泉上人詩舊峰鄰太白丨丨雨苔濛)
(王禹偁虎丘詩丨丨苔花自古斑)
石榻(戴叔倫寄贈翠巖奉上人詩挂衲雲林淨翻經丨丨凉王建贈王屋道士赴詔詩法成不怕刀槍)
(利體實常欺丨丨寒坐皮日休二遊詩請題在茅棟留於丨丨)
石牀(西京雜記魏襄王冢皆以文石為槨高八尺許廣狹容四十人以手捫槨滑液如新中有丨丨石屏)
(風宛然周正不見棺柩明器蹤跡但牀上有玉唾盂一枚銅劍二枚金玉雜具皆如新物西征記焦氏山北)
(數山有漢司隸校尉魯恭冢前有石祠石廟四壁皆青石隠起又有丨丨長八尺磨瑩鮮明叩之聲聞遠近時)
(太尉從事中郎傅珍之諮議參軍周安穆拆敗丨丨各取去為魯氏之後所訟二人並免官湘中記文斤山)
(上有丨丨方高一丈四面綠竹扶疎常隨風委拂出水經注夷水又東逕石室在層巖之上石室南向水其)
(下村人駱都小時到此室邊採蜜見一僊人坐丨丨上見都凝矚不轉都還招村人重往則不復見鄉人今名)
(為僊人室釣述異記洞庭湖中有釣洲昔范蠡扁舟至此遇風止於洲上刻石記焉有一陂陂中有范蠡魚)
(陂邊有范蠡丨丨石硯鈷䥈范蠡宅在湖中多桑紵英果有海杏大如拳錄異記湘水龕中有丨丨牀上有)
(石棺和盖宛然其色如青銅鏡莫之能測右睦州古蹟記為天人掛衣㾗蹙蹙如新者一在丨丨本草殷)
(孽附錄丨丨恭曰一名乳牀一名逆石一名石笋丨庾信秦州天水郡麥積崖佛龕銘𠻳泉珉谷吹塵丨)
(吳筠竹賦篲冢壇以塵滅環丨丨以隂滋王丘為尋廬山崔徵君詩夜竹深茅宇秋亭冷丨丨維過乘如)
(禪師蕭居士嵩丘蘭若詩迸水定侵香案濕雨花應共丨丨平皇甫曾送著公歸越詩丨丨埋積雪山路倒)
(枯松孟盧綸題雲際寺上方詩松高蘿蔓輕中有丨丨平郊蘇州崑山惠聚寺僧房詩昨日到上方片雲)
(挂丨丨啼李賀羅浮山父與葛篇博羅老仙時出洞千歲丨丨鬼工賈島贈無懷禪師詩禪定丨丨暖月)
(移山樹秋窗趙嘏杜陵貽杜牧侍御詩山高晝枕丨丨隠泉落夜煙樹深馬戴霽後寄白閣僧詩見山衲)
(下夜皮日休江南道中懷茅山廣文南陽博士詩鶴雛入歸雲屋乳管逢春落丨丨又懷華陽潤卿博士)
(詩丨丨卧苦渾無蘚藤篋開稀恐有雲磴又和魯望四月十五日道室書事詩松膏背日疑雲丹粉經年染)
(丨丨丨又惠山聽松菴詩殿前日暮高風起松子聲聲打丨鄭谷題興善寺寂上人院詩自說匡廬側杉)
(隂半丨丨因張蠙弔孟浩然詩親栽鹿門樹猶蓋丨丨隂皎然遊支硎寺寄邢端公詩止水平香砌鮮雲)
(滿丨丨)
石帳(陶弘景水仙賦塗山丨丨天后翠幕夏禹所以集羣臣也鄭畋題緱山王子晉廟詩丨丨龍蛇拱)
(雲櫳彩翠銷)
石席(詩我心匪石不可轉也我心匪席不可卷也傳石雖堅尚可轉席雖平尚可卷箋言已心志堅平過)
(于丨丨)
石枕(西京雜記廣川王去疾掘魏哀王冢復入一戶亦石扉開鑰得石牀方七尺石屏風銅帳&KR1992;一具或)
(在牀上或在地下似是帳糜朽而銅鉤墮落牀上丨丨一枚塵埃朏朏甚高似是衣服南雍州記隆中諸葛)
(亮故宅有舊井齊建武中有人修井得一丨丨高一尺二寸長九寸獻晉安王方干寄石湓清越上人詩寺)
(處唯高僻雲生丨丨前陸皮日休三宿神景宫詩丨丨冷入腦筍席寒侵肌游詩紗㡡丨丨蕭然臥付與)
(今宵幽夢長)
石扇(江總梁度支尚書陸君誄枳棘棲鳳化行乳雉平臺累陟丨丨暫履宋之問游陸渾南山詩太和)
(亦崔嵬丨丨横閃倏道李白夢游天姥吟洞天丨丨訇然中開鄧文原蜀寒雲圖詩巨靈何年移五岳丨)
(丨中開兩崖削)
石袍(明一統志丨丨山在梧州府陸川縣山多竹木葱翠如袍山有肉翅虎下山食人食訖即飛還絶岩)
石衣(爾雅藫丨丨注水苔也一名石髮江東食之柴皮日休李處士郊居詩丨丨如髮小溪清溪上門)
(架樹成)
石袂(李白臨路歌餘風激兮萬世游扶桑兮挂丨丨)
石鞾(水經河水又東逕皮山谷北注其一源出于闐國南山其國殷庶民篤信多大乘學威儀齊整器鉢)
(無聲城南一十五里有利刹寺中有丨丨石上足跡彼俗言是辟支佛跡)
石履(海南古蹟記景泰山在番禺東北山巍然聳拔下為越溪唐景泰禪師卓錫處古有七仙人守山後)
(發得丨丨二古鏡一紹興間風雨山裂又得唐天寶時銅鐘並藏寺中)
石印(吳志孫晧傳注歴陽縣有石山臨水高百丈其三十丈所有七穿駢羅穿中色黃赤不與本體相似)
(俗相傳謂之丨丨下有祠屋巫祝言丨丨神有三郎晧拜三郎為王李嶠詠鵲詩不分荆山抵甘從丨丨飛)
石璽(南史陸襄傳郡人鮮于琮服食修道法常入山採藥拾得五色幡毦又于地中得丨丨竊怪之琮先)
(與妻别室望琮所處常有異氣益以為神)
石笏(明一統志丨丨山在處州府龍泉縣西四十五里以形似名)
石鼓(漢書五行志成帝鴻嘉三年五月乙亥天水冀南山大石鳴聲隆隆如雷有頃止聞平襄二百四十)
(里壄雞皆鳴石長丈三尺廣厚略等旁著岸脅去地二百餘丈民俗名曰丨丨石鼓鳴有兵又郊祀志祠參)
(山八神于曲城蓬山石社丨丨于臨朐以晉書張華傳吳郡臨平岸崩出一丨丨槌之無聲帝問華華曰可)
(取蜀中桐材刻為魚形扣之則鳴矣於是如其言果聲聞數里宋書五行志吳興長城縣夏架山有丨丨長)
(丈餘面徑三尺所下有盤石為之足鳴聲如金聲三吳有兵宋史藝文志戴溪丨丨荅問三卷元史地理)
(志鎮南州州在路北昔樸落蠻所居川名欠舍中有城曰雞和至唐時蒙氏併六詔征東蠻取和子雞和二城)
(置丨丨縣又於沙却置俗富郡沙却即今州治至段氏封高眀量為楚公欠舍沙却皆隸之元憲宗三年其酋)
(内附七年立欠舍千戸丨丨百戶至元二十一年改欠舍千戶為鎮南州立定邊丨丨二縣水經注燕山上)
(懸崖之側有丨丨去地百餘丈望若數百石囷有石梁貫之鼓之東南有石人援桴狀同擊勢耆舊言燕山丨)
(丨鳴則主有兵雷述異記八方之荒有丨丨其徑千里撞之其音即成也天之申威於此南海古蹟記丨)
(丨山在東莞南山有丨如丨鼓鳴世亂盧循東宼隠隠有聲元和志丨丨文在鳳翔天興縣南二十許里丨)
(形如丨其數有十盖紀周宣王田獵之事即史籕大篆也法書要錄籕文贊蒼頡之嗣小篆之祖以名稱書)
(遺跡丨丨以歐陽修集古錄丨丨文韋應物以為文王之鼔退之為宣王之鼓在今鳳翔孔子廟中明一)
(統志丨丨在順天府國子監文廟戟門内左右世傳周宣王之獵碣凡十辭類風雅字畫盖籕文大徑尺餘高)
(可三尺其形似鼔而頂微圓初在陳倉野中唐鄭餘慶遷置鳳翔縣學孔子廟而亡其二宋皇祐間向傳師求)
(得之十鼓乃足大觀中徙開封置辟雍靖康末金人取歸燕置大興府文廟元皇慶初移置今所唐韓愈宋蘇)
(軾俱有丨丨歌丨又丨丨山在廣德州城東南五十里山巔有巨丨如下有石如架舊傳每隂雨則丨丨自)
(鳴後墜於山南亂石中擊又丨丨山在鞏昌府伏羌縣南五十里山有丨丨不自鳴鳴則兵起又丨丨山)
(在寧國府寧國縣南八十五里有丨如丨天雨則鳴亦名擊鼓山又丨丨山在壽昌縣東南七里山有大石)
(以小石投之有聲如鼓又又丨丨嶺在遼州和順縣南三十里上有丨類丨丨丨閣在鞏昌府階州又)
(丨丨書院在衡州府丨丨山下朱子有記明梁簡文帝明月山銘豈學土龍詎須丨丨庾信吳徹墓誌金)
(精氣壯師出有名丨丨聲高兵交可遠故得艫舳所臨盖于淮泗旌旗所襲奄有龜蒙又哀江南賦地則丨)
(丨鳴山天則金精動宿九楊宗瑞辟雍賦産三秀兮殿楹羅丨丨兮庭闈張齡和崔尚書喜雨詩無論驗)
(丨丨不是御雲臺石岑參終南雲際精舍尋法澄上人不遇歸高冠東潭淙望秦嶺微雨作貽友人詩丨丨)
(有時鳴秦王安在哉生杜甫李潮八分小篆歌陳倉丨丨又已訛大小二篆八分韋應物丨丨歌丨如丨)
(形數止十風雨缺訛苔蘚澀陵韓愈丨丨歌張生手持丨丨文勸我試作丨丨歌少無人謫仙死才薄將柰)
(丨丨何叟蘇軾丨丨歌冬十二月歲辛丑我初從政見魯舊聞丨丨今見之文字鬱律蛟蛇走)
石鐘(宋書符瑞志元嘉十九年九月戊申廣陵肥如石梁澗中出丨丨九口大小行次引列南向南兖州)
(刺史臨川王義慶以獻又明一統志丨丨山在九江府湖口縣蘇軾嘗游此丨丨在吉安府安福縣西羅)
(漢寺傍有嶺曰陽岡下瞰碧潭巨石倒垂崖中狀若鐘又丨丨在南寧府武緣縣西江水中有丨如丨形相)
(傳撞之則風雨作好事者試之果然石又丨丨巖在汀州府上杭縣太平鄉中有乳)
石磬(元史禮樂志二十二年冬閏十有一月太常卿忽都于思奏大樂見用丨丨聲律不協稽諸古典磬)
(石莫善于泗濱女直未嘗得此今泗在封疆之内宜取其石以製磬從之樂府雜錄宫懸四面每面五架架)
(即簨簴也其上安金銅仰陽以鷺鷥孔雀羽裝之兩面綴以流蘇以彩翠絲紱為之也十二律上鐘九乳依月)
(排之每面丨丨及編鐘各一架每架列鐘十二所亦依月編之四角安鼓四座一曰應鼓二曰腰鼔三曰警鼓)
(四曰雷鼔皆彩畫上各安寶輪以珠翠妝之彰明一統志永州府土産丨丨又丨丨山在成都府明縣北)
(與大匡山接山有虚崖若磬擊之聲聞數里山盧綸慈恩寺丨丨歌靈山丨丨生海西海濤平處與齊賈)
(島送貞空二上人詩丨丨疎寒韻銅瓶結夜澌清又宿姚合宅寄張司業籍詩松枝影搖動丨丨響寒馬)
(戴宿陽臺觀詩醮壇圍古木丨丨響寒雲)
石鉢(虞集送開元雪窗光禪師歸平江詩八月露水繁丨丨滿華蜜薩都剌寄天竺長老詩衲衣香暖)
(留春麝丨丨雲寒卧夜龍)
石屏(洞天清錄古無研屏或銘硯多鐫於硯之底與側自東坡山谷始作研屏既勒銘于硯又刻于屏以)
(表而出之山谷有烏丨研丨銘今在婺州義鳥一士夫家用南康軍烏石盖烏石堅耐它石不可用明一統)
(志永州府土産丨丨可又丨丨山在滁州城外華高適詩苔逕試窺踐丨丨攀倚李益罷秩後入山採)
(茯苓逢道者詩授我出雲路蒼然凌丨丨皮日休雲北詩野歇遇松盖醉書逢丨丨)
石鄣(水經注林邑有范文者日南西捲縣夷帥雅夷奴也文為奴時山澗牧羊于澗水中得兩鱧魚隠藏)
(挾歸規欲私食郎知檢求文大慚懼起託云將礪石還非為魚也郎至魚所見是兩石信之而去文異之石有)
(䥫文入山中就石冶銕鍛作兩刀舉刀向鄣因祝曰鯉魚變化冶石成刀斫丨丨破者是有靈神文當治此為)
(國君王進斫丨丨如龍淵干將之斬蘆藁由是人情漸附)
石蓋(唐書禮樂志太尉奉玉匱之案於石䃭南北向立執事者發丨丨太尉奉玉匱跪藏於石䃭内執事)
(者覆丨丨檢以石檢纏以金繩封以石泥以玉寶遍印引降復位帥執事者以石距封固)
石&KR0987;(明一統志丨丨峰在紹興府即會稽山之别峰唐齊抗建書堂于下楊於陵來遊賦詩刻石)
石翣(宋史河渠志淳化二年秋縣民杜思淵上書言涇河内舊有丨丨以堰水入白渠溉雍耀田歲收三)
(萬斛其後多歴年所丨丨壞三白渠水少溉田不足民頗艱食)
石幢(湖山勝槩太清宫寧宗時朱靈寶守固建楊太后書道德經丨丨有歲寒軒養性凝神二堂後為賈)
(貴妃功德今改觀音院微岑參酬暢當嵩山尋麻道士見寄詩隂洞丨丨有字古壇松樹半無枝)
石匱(櫃同宋史禮志其后土壇别無方色正坐玉冊玉匱一副配坐玉冊金匱二副金泥金繩所用丨丨)
(并盖三層方廣五尺此雲笈七籤禹封文於南浮洞室丨丨之中□亦有作碽者明一統志丨丨在常德)
(府有二一在府城東南一在西南後唐副將沈如疊砌于沅江邊以禦水勢又丨丨山在温州府城北一百)
(五十里上有方石狀如匱傳又丨丨山在紹興府城東南一十五里山形如匱相禹治水畢藏書於此又)
(丨丨閣在保寧府昭化縣入杜甫丨丨閣詩丨丨曾波上臨虚蕩高壁皮日休林屋洞詩丨丨一以出左)
(神俄不扃)
石簣(雲笈七籤會稽山南有宛委山其上有石俗呼為丨丨昔禹治水未就齋於此山發丨丨得金簡字)
(以知山河體勢)
石函(左傳火作子産使祝史徙主袥于周廟告于先君注袥廟主丨丨周廟厲王廟也有火災故合羣主)
(于祖廟易救護四晉書張華傳補煥為豐城令煥到縣掘獄屋基入地丈餘得一丨丨光氣非常中有雙劍)
(並刻題一曰龍泉一曰太阿其夕斗牛間氣不復見焉煥以南昌西山北巖下土以拭劍光芒豔發又郭文)
(傳文少愛山水尚嘉遯年十三每游山林彌旬忘反父母終服畢不娶辭家游名山歴華隂之崖以觀石室之)
(丨丨有宋書符瑞志吳郡臨平湖一旦自開湖邊得丨丨中小青石刻作皇帝字舊言臨平湖塞天下亂開)
(則天下太平吳人以為美祥俄而吳滅後元帝興於江左南史蕭叡明傳母病風積年沈卧叡明晝夜祈禱)
(時寒叡明下淚為之冰如筯額上叩頭血亦冰不溜忽有一人以小丨丨授之曰此療夫人病叡明跪受之忽)
(不見以函奉母函中唯有三寸絹丹書為日月字母服之即平復雲笈七籤玉緯云太平者六合共行正道)
(之號也近人相傳云海嵎山丨丨内有此經老湖山勝槩丨丨橋有水閘泄湖水入下湖温庭筠君廟詩)
(自憐金骨無人識知有飛龜在丨丨)
石檢(後漢書祭祀志上許梁松等奏乃求元封時封禪故事議封禪所施用有司奏當用石再累置壇中)
(皆方五尺厚一尺用玉牒書藏方石牒厚五寸長尺三寸廣五寸有玉檢又用丨丨十枚列于石傍東西各三)
(南北各二皆長三尺廣一尺厚七寸檢中刻三處深四寸方五寸有盖檢用金縷五周以水銀和金以為泥)
(唐書禮樂志其丨丨封以受命璽而玉檢别製璽方一寸二分文如受命璽以石距非經不用宋史禮志為)
(丨丨十以㩎䃭皆長三尺闊一尺厚七寸刻三道廣深如纏繩其當封處刻深二寸取足容寶皆有小石盖與)
(封刻相應其檢立䃭旁當刻處又為金繩三以纏䃭皆五周徑三分為石泥封䃭)
石䃭(唐書禮樂志丨丨以方石再累皆方五尺厚一尺刻方其中以容玉匱宋史禮志封禪以玉為五)
(牒刻字而填以金聯以金繩緘以玉匱置丨丨中)
石岠(距同舊唐書禮儀志漢封禪故事設石封高九尺上加石盖周設丨丨十八如碑之狀唐書禮樂)
(志又為壇於山上廣五丈高九尺四出陛一壝號登封壇玉牒玉檢石䃭丨丨玉匱石檢皆如之宋史夏侯)
(嶠傳大中祥符初晟上漢武封禪圖繢金匱玉匱石䃭丨丨之狀咸有注釋上覽而善之又嶺表錄異記丨)
(丨身小而足長入鹽乾燒食)
石蹠(水經注滎陽城鄉亭侯李勝字公照為郡守顧原武典農校尉政有遺惠民為立祠於城北五里號)
(曰李君祠廟前有丨丨蹠上有石的石的銘具存其略曰百族欣戴咸推厥誠)
石碽(雲笈七籤五符云九天靈書猶封於丨丨)
石碪(天中記玉門之西有一國國中有山山上有祠廟國人歲歲出丨丨數千輸廟中名曰霹靂碪給霹)
(靂用從春雷出碪日減至秋而盡)
石笥(楊巨源酬裴舍人詩詩陪亞相逾三紀丨丨煙霞不共攀)
石篋(舊唐書禮儀志舊藏玉牒止用石函亦猶盛書篋笥所以咸呼丨丨)
石匣(西樵野記見山門下丨夢溪筆談張文孝左丞營建廬舍土中得一丨不甚大而刻鏤精妙皆為)
(花鳥異形頂有篆字二十餘書法古怪無人能讀)
石奩(劉禹錫雲英潭詩芳幄覆雲屏丨丨開碧鏡)
石鏡(唐書周寶傳時羣盗所在槃結柳超據常熟王教據崑山王騰據華亭宋可復據無錫寶練卒自守)
(發杭州兵戍縣鎮判八都丨丨都董昌主之清平都陳晟主之於潛都吳文舉主之鹽官都徐及主之新登都)
(杜稜主之唐山都饒京主之富春都文禹主之龍泉都凌文舉主之揚雄蜀都紀武都丈夫化為女子顔色)
(美好盖山精也蜀王娶以為妻無幾物故于成都郭中葬之以丨丨一牧表其墓經二丈高五尺拾遺記周)
(靈王時外國貢丨丨白如月照人則寒名月鏡眀水經注廬山東有丨丨照水之所出有一圓石懸崖淨照)
(見人形晨光初曜則延曜入石豪細必察故名丨丨焉述異記日林國有神藥數千種其西南有丨丨方數)
(百里光明瑩徹可鑒五藏六府亦名仙人鏡國中人若有疾輙照其形遂知病起何藏府即采神藥餌之無不)
(愈鏡吳興記臨安縣東有丨丨一所經二尺四寸光照如錢鏐幼時照其形服冕旒如王者狀雲林石譜)
(永州祁陽縣語溪山岩之側有立石一片廣數尺色深青潤光可照物數十步工人謂之丨丨焉金丹周易)
(參同契解陽燧者煉五色丨作丨向日以艾取火淮南子謂之火方諸又有水方諸以水晶為珠向月取水又)
(謂之隂燧陽燧方諸若不假日月則不能生水取火丨明一統志丨丨在漢中府蕭何堰石門之上又丨)
(在重慶府合州涪江有石立水心正圓如月水落時出高可三丈俗謂丨丨又丨丨山在南昌府武寧縣東)
(北四十里面平色黑其形如鏡淨又丨丨峰在南康府西二十六里有一圓石懸崖明照人見影隠見無時)
(簡又丨丨溪在南康府西二十六里金輪峰之側總梁文帝七勵擢素藕於丨丨搴蔓草於康衢江攝)
(山棲霞寺碑丨丨沈暉藕絲縈髮弘讓詩丨丨菱花發桐門琴曲愁)(庾肩吾尋周處士謝靈運詩攀崖照)
(丨丨牽葉入松門侍庾信上趙王詩銅梁影棠樹丨丨寫搴帷李嶠劉讀見和山邸十篇重申此贈詩檐)
(迥松蘿映窗高丨丨臨駱武三思和宴小山池詩巖泉飛野鶴丨丨舞山雞賓王情詩妾向雙流窺丨)
(丨君住三川守玉人送李白詩丨丨更名天上月後宫親得照蛾眉王維張舍人佐江州同薛璩十韻詩)
(香爐遠峰出丨丨澄湖瀉精孟浩然夜泊廬江聞故人在東寺以詩寄之丨丨山怯禪枝怖鴿棲杜甫贈)
(王二十四侍御契詩丨丨通幽魄琴臺隠綘唇雞又春日江村詩經心丨丨月到面雪山風崔護山舞丨)
(丨詩見山雞下湘李賀勉愛行長船倚雲泊丨丨秋凉夜賈島送韓詩孤霞臨丨丨極浦映村神蘇軾)
(詩三更渡錦水再宿留丨丨水迺賢妝臺詩野菊金鈿小秋潭丨丨清又北戶錄母一名蚱一名丨丨南)
(人治而食之云性熱偏療河魚疾也)
石晶(雲笈七籤藥異名一名士之父二名工水之母三名號黃芽四為七十二丨丨)
石鎖(五燈會元郢州芭蕉山繼徹禪師僧問如何是深深處師曰石人開石戶丨丨兩頭搖)
石氣(淮南子山氣多男澤氣多女障氣多喑嵐氣多聾林氣多癃木氣多傴岸氣多腫丨丨多力險阻氣)
(多癭暑氣多天寒氣多壽谷氣多痺丘氣多狂衍氣多仁陵氣多貪李賀七月一日曉入太行山詩丨丨何)
(凄凄老莎如短鏃過虞集石竹詩龍嘘丨丨千年潤鶴林隂一逕斜)
石根(杜甫宿清溪驛奉懷張員外十五兄之緒詩丨丨青楓林猿鳥聚儔侣又奉漢中王手札詩淹薄)
(俱崖口東西異丨丨從又冬深詩花葉隨天意江溪共丨丨孟郊山中送叔簡赴舉詩見山眼下李賀)
(感諷詩丨丨秋水明石畔秋草瘦廬又昌谷詩丨丨緣綠蘚蘆筍抽丹漬杜牧夜泊桐先寄蘇臺盧郎中)
(詩水檻桐廬館歸舟繫丨丨搜皮日休野蔬詩紫甲採從泉脉畔翠牙自丨丨傍)
石鳳(吳地志雞籠山在吳縣西三十里以形似雞籠因名晉太康二年司空陸玩葬此山掘地得丨丨飛)
(去今鳳凰墩是也)
石鴈(宋史楊廷璋傳洪裕少時嘗漁于貂裘陂忽有馳騎至者以二丨丨授洪裕一翼掩左一翼掩右曰)
(吾北嶽使者也言訖忽不見是年生淑妃明年生廷璋家遂昌盛南康記雲都縣有金雞石傍有穴宋永初)
(中見金雞棲翔此穴頗時飛鳴又云覆笥山平湖有丨丨浮在水每至炎氣代序則飛翔若知感候潯陽記)
(廬山頂上有三丨丨霜降則飛諸眞仙通鑑漢匡俗字子希少以孝弟著委心學道遊名山至覆笥山山頂)
(有湖周數里多靈草異物有丨丨春秋時能羣飛湖傍有石井及小石笥笥藏玉牒記名山福地及得道人姓)
(名)
石鶂(春秋糓梁傳僖公十有六年春王正月戊申朔隕石于宋五先隕而後石何也隕而後石也于宋四)
(竟之内曰宋後數散辭也耳治也是月六鷁退飛過宋都子曰石無知之物鶂微有知之物石無知故日之鶂)
(微有知之物故月之君子之於物無所苟而已丨丨且猶盡其辭而况于人乎故五石六鷁之辭不設則王道)
(不亢矣)
石鶻(金史宣宗紀賽不敗宋兵于老口鎮又敗宋人于丨丨崖)
石燕(水經注湘水又東北得□口水出永昌縣北羅山東南流逕丨丨山東其山有石紺而狀燕因以名)
(山其石或大或小若母子焉及其雷風相薄則丨丨羣飛頡頏如眞燕矣羅君章曰今燕不必復飛也倦游)
(雜錄零陵出丨丨舊傳雨過則飛嘗見同年謝郎中鳴云向在鄉中山寺為學高巖石上有如燕狀者因以筆)
(識之石為烈日所暴忽有驟雨過所識者往往墜地盖寒熱相激而遁非能飛也本草丨丨集解李勣曰丨)
(丨出零陵中明一統志丨丨山在肇慶府四會縣東八十里巖穴有石佛石鐘又有丨丨又丨丨山在南)
(寧府城東九十餘里相傳山有丨丨天欲雨則飛出雨又丨丨巖在汀洲府城南七里昔有飛燕頡頏遇驟)
(集石上雨止視之皆化為石徐又永州府土産丨丨靡又曲靖軍民府土産丨丨陵移齊文長沙鵩鳥)
(復為妖湘川丨丨自然還儛臺盧照鄰失羣鴈詩欲隨丨丨沈湘水試逐銅烏繞帝李端荆門歌自是湘)
(州丨丨飛那關齊地商羊舞蕭劉禹錫觀柘枝舞詩見山雞下李羣玉送崔使君山禱雨甘澤遽降詩不)
(假土龍呈夭矯自然丨丨起參差)
石鷃(梁昭明太子七契欲抑則大鵬垂翅欲抗則丨丨冲天)
石鳥(後漢書楊震傳順帝感震之枉使太守亟以中牢具祠于是時人立丨丨象于其墓所)
石雞(神異經大荒之東極至里府山臂沃椒山脚巨洋海中昇載海日盖扶桑山有玉雞玉雞鳴則金雞)
(鳴金雞鳴則丨丨鳴丨丨鳴則天下之雞悉鳴潮水應之矣明一統志丨丨山在鞏昌府階州東七十里上)
(有丨丨神廟)
石麟(南史徐陵傳陵年數歲釋寶誌摩其頂曰天上丨麒丨也述異記丹陽大姑陵陵下有丨丨二枚)
(不知年代傳曰秦漢間公卿墓則以丨麒丨鎮之看劉禹錫漢壽城春望詩田中牧豎燒芻狗陌上行人丨)
(丨陳温庭筠金虎臺詩碧草連金虎青苔蔽丨丨過琳墓詩丨丨埋沒藏春草銅雀荒凉對暮雲)(又韋)
(莊上元縣詩止竟霸圖何物在丨丨無主卧秋風)
石獅(湖山勝槩保叔塔崇壽院咸平中僧永保修故得名有應天塔極樂菴落星石丨丨峰又名巾子峰)
(及古石屏風在焉府明一統志丨丨巖在漳州城西)
石犀(華陽國志秦孝文王以李冰為蜀守冰作丨丨五頭以壓水精穿丨丨溪于江南命曰犀牛里陸)
(游筆記丨丨在廟之東階下亦粗似一犀正如陜之鐵牛耳一足不備以他石續之氣象甚古雪濤談叢余)
(鄉延溪厰有丨丨牛其來頗久近歲居民藝麥被鄰牛夜食幾盡牛主懼其訟已乃故言曰早見牧兒言丨丨)
(汗如喘又口有餘青食鄰麥者殆是乎衆皆信然謂丨丨歲久變物于是藝麥家持石往斷犀足不復疑鄰牛)
(云嗟夫鄰牛食麥丨丨受擊丨丨之形以一擊壞丨丨之名以衆口神凡事如是何可不揆諸理明一統志)
(丨丨在成都府城南三十五里秦太守李冰作五丨丨沈江以厭水怪其後土人立廟祀冰號丨丨廟岑參)
(丨丨詩向無爾丨丨安得有邑居見秦時蜀太守刻丨立作三丨牛)(杜甫丨丨詩君不袁桷送巨德新四)
(川省郎中詩籌邊舊式傳銅馬弔古新詩問丨丨)
石象(十洲記滄海島在北海中島上俱是大山積石至多丨丨八石腦石桂英流丹黃子石膽之輩百餘)
(種皆生於島石服之神仙長生洛明一統志象莊在河南府東漢時西僧以象䭾經來陽後化為石今有丨)
(丨南又丨丨山在普州城西六十里有丨如丨)
石虎(宋史元逹傳常醉見道傍槐樹拔劍斬之樹立斷逹私喜曰吾聞李將軍射丨丨飲羽今樹為我斷)
(豈神助歟人曾祭天)(盧思道從軍行谷中丨丨經銜箭山上金又水經注涿郡西界代之易水是水出代)
(郡廣昌縣東南郎山東北燕王仙臺東臺有三峰其東謂之丨丨岡范曄後漢書云中山簡王之窆也厚其葬)
(採涿郡山石以樹墳塋陵隧碑獸並出此山謂之丨丨山山有所遺二丨丨後人因以名又郎君淵水北通)
(謂之丨丨口又東北為張平澤形明一統志丨丨山在順天府涿州城西上有二石其如虎又丨丨關在)
(瀘州納谿縣南一百五十里本朝置路通雲南交阯關前有丨如丨因名又魏書南安王楨傳鄴城有丨丨)
(廟人奉祀之楨告虎神像云三日不雨當加鞭罰請雨不驗遂鞭像一百是日疽發背薨後趙錄丨丨字季)
(龍勒之從子澄世說佛圖澄與諸石遊林公曰以丨丨為海鷗鳥)
石駝(水經注見石羊下統述異記上虞縣有丨丨步水際謂之步明一志丨丨山在滁州城西北二)
(十二里)
石馬(魏志明帝紀注魏氏春秋曰張掖郡刪丹縣金山元川溢涌寶石負圖狀象靈龜廣一丈六尺長一)
(丈七尺一寸圍五丈八寸立于川西有丨丨七其一仙人騎之其一羇絆其五有形而不善成有玉匣關盖于)
(前上有玉字玉玦二璜一麒麟在東鳳鳥在南白虎在西犧牛在北馬自中布列四面色皆蒼白其南有五字)
(曰上上三天王又曰述大金大討曹金但取之金立中大金馬一匹在中大告開壽此馬甲寅述水凡中字六)
(金字十又有若八卦及列宿孛彗之象焉宋蜀志劉禪傳丞相亮出屯漢中營沔北陽平丨丨書符瑞志)
(晉簡文帝咸安二年三月白虎見豫章南昌縣西鄉丨丨山前唐書五行志至德二載昭陵丨丨汗出昔周)
(武帝之克晉州也齊有石像汗流濕地此其類也參宋史雷簡夫傳辰州蠻酋彭仕義内宼三司副使李侍)
(御史朱處約安撫不能定繼命簡夫往至則督諸將進兵築明溪上下二砦據其險要招取故省地丨丨崖五)
(百餘里未西京雜記陳縞質木人也入終南山採薪還晚趨舍至見張丞相墓前丨丨謂為鹿也以斧撾之)
(斧缺柯折丨丨不傷援水經注睢水東逕丨丨亭亭西有漢故伏波將軍馬墓唐會要上欲闡揚先帝徽)
(烈乃令匠人琢石寫諸蕃君長十四人列于陵司馬北門内又刻丨為常所乘破敵丨六匹于闕下也安禄)
(山事蹟潼關之亂我軍既敗賊將崔乾祐領白旗引左右馳突我軍視之狀若神鬼又見黃旗軍數百隊官軍)
(潛謂是賊不敢逼之須臾又見與乾祐鬭黃旗軍不勝退而又戰者不一俄不知所在後昭陵奏是日靈宫前)
(丨人丨汗流廬玉壺清話太祖生于西京夾馬營至九年西還幸其駐蹕以鞭指其巷曰朕憶昔日一丨丨)
(兒為戲羣兒屡竊之朕埋于此不知在否斸之果得如明一統志丨丨山在平陽府隰州東北六十里山形)
(馬尾又丨丨山在龍泉縣北一十五里山頂石狀如馬騣宛然有洞穴數十每雲氣觸石而合則雨又丨)
(丨澗在金華府東陽縣東北二十五里水極清澈昔人于水中望見丨丨之形又丨丨潭在永州府城北五)
(十里湘水中有丨狀如丨所又丨丨城在漢中府沔縣東二十里諸葛亮屯兵之庾信趙廣墓誌銘陵圖)
(丨丨車畫衮衣丨陳植金馬門賦石鯨鱗甲飛動於劫灰之塹而茂陵丨感慨于秋風之客李乂故趙王)
(屬贈黃門侍郎上官公挽詞丨丨徒自施玉人終不見杜甫行次昭陵詩玉衣晨自舉丨丨汗常趨又玉)
(華宫詩當時侍金輿故物獨丨丨重包佶朝拜元陵詩宫前丨丨對中峰雲裏金鋪閉幾李賀追和何謝)
(銅雀妓詩丨丨卧新煙憂來何所似天教李令心如日可要昭陵丨丨來)(李商隐復京詩薛逢漢武宫辭)
(茂陵煙雨埋弓劍丨丨無聲蔓草寒丨韋莊聞再幸梁洋詩興慶玉龍寒自躍昭陵丨夜空嘶)
石驢(晉書傉檀載記右衞折掘竒鎮據丨丨山以叛傉檀乃遷于樂都)
石牛(漢書王莽傳廣饒侯劉京車騎將軍千人扈雲太保屬臧鴻奏符命京言齊郡新井雲言巴郡丨丨)
(鴻言扶風雍石莽皆迎受趺宋書五行志石虎末洛陽城西北九里丨丨在青石上忽鳴喚聲聞四十里虎)
(遣人打落兩耳及尾鐵釘釘四脚之廣州記鬱林郡山東南有一池池邊有一丨丨人祀若旱百姓殺牛祈)
(雨以牛血和泥泥丨丨背禮畢則天雨大注洗牛背泥盡即晴明一統志二丨丨在廬州府城内相傳昔人)
(濬肥河得之土中形製甚精對峙為角觝狀天又丨丨山在柳州府象州東四十餘里上常有雲霧色晴霽)
(遥見如牛形書又丨丨洞在安慶府潛山縣西北十五里黃庭堅讀于此愛其山谷之勝因號山谷道人有)
(李公麟畫庭堅坐丨丨像歲又丨丨潭在徽州府休寧縣南十里旁有巨丨如丨旱塗其背則雨又丨丨)
(潭在吉安府吉水縣西四十里相傳水暴漲見丨丨浮其上又丨丨道在漢中府褒城縣境即五丁所開之)
(路東漢永平中司隸陽厥又鑿而開之興徐陵丹陽上庸路碑月離金虎泥染丨丨薈蔚朝滂沱晚注)
石鹿(明一統志丨丨山在潯州府城北五十里上有丨如丨)
石兕(王勃晚秋遊武擔山寺序碧雞靈宇山川極目丨丨長江汀洲在望)
石羊(魏書韋朏傳蕭衍遣其郢州刺史田麤憘率衆來宼朏于丨丨岡破斬之水經注睢水又東逕睢)
(陽縣故城南城北五六里便得漢太尉橋元墓冢東有廟即曹孟德親酹處廟南列二柱柱東有二丨丨羊北)
(有二石虎廟前東北有石駝駝西北有二石馬皆高大不甚雕飾又河水又南左會丨丨水巡谿東入道源)
(窮谷西流注入河上明一統志丨丨山在柳州府武宣縣西六十里峭壁有丨如丨俯瞰大江舟過見之)
(又丨丨山在處州府城西南一十五里山有巖穴深數丈中有枯木狀如丨丨又丨丨城在平陽府永和縣)
(南五十里鎮又丨丨關在河南府登封縣治東南因又丨丨巷在江府治南輿地記劉備與孫權同獵醉)
(各據一丨丨後人因以名巷桃貫休和楊使君遊赤松山詩丨丨依稀齕瑶草花彷彿開仙宫)
石犬(述異記鄴中銅駝鄉魏武帝陵下銅駝丨丨各二古詩云丨丨不可吠銅駝徒爾為)
石狗(明一統志丨丨山在雅州榮經縣南六十里以頂石狀似之故名)
石豬(水經注若水又南逕雲南郡之遂久縣蜻蛉水入焉水出蜻蛉縣西東逕其縣下縣以氏焉有丨丨)
(圻長谷中有丨丨子母數千頭長老傳言夷昔牧此一朝化為石迄今夷人不敢往牧)
石獸(晉書石季龍載記濟南平陵城北丨丨一夜中忽移在城東南善石溝上有狼狐千餘迹隨之迹皆)
(成路帝宋書禮志見石室下夫宋史禮志景德元年詔前代王陵寝名臣賢士義節婦墳壟並禁樵采摧)
(毁者官為修築無主者碑碣丨丨之類敢有壊者論如律仍每歲首所在舉行此令水經注洧水東流綏水)
(會焉水出方山綏谿東南流逕漢弘農太守張伯雅墓塋四周壘石為垣隅阿相降列于綏水之隂庚門表二)
(石闕夾對丨丨於闕下冢前有石廟列樹三碑趙孟頫詩岳王墳上草離離秋日荒凉丨丨危)
石龜(漢書王莽傳武功丹石出於漢氏平帝末年火德銷盡土德當代皇天眷然去漢與新以丹石始命)
(于皇帝皇帝謙譲以攝居之未當天意故其秋七月天重以三能文馬皇帝復謙讓未即位故三以鐵契四以)
(丨丨五以虞符六以文圭七以元印八以茂陵石書九以元龍石十以神井十一以大神石十二以銅符帛圖)
(申命之瑞寖以顯著至于十二以昭告新皇帝待述異記和州歴陽縣淪為湖昔有書生遇一老姥姥之厚)
(生謂姥曰此縣門丨丨眼血出此地當陷為湖姥後數往視門吏問姥姥具答之吏以硃點龜眼姥見遂走上)
(北山顧城遂陷焉冬又東北巖海畔有大丨丨俗云魯班所作夏則入海復止于山上陸機詩云丨丨尚懷)
(海我寧㤀故鄉蝘雲林石譜廣連豐柳等山多鍾乳洞洞有丨丨蟾蟹蜓及果蓏一一堅貞或顔色如生)
(秘閣閑話熊山野好訪異物有丨丨石桃石棗之類嘗夢人自云姓石相依附後得一石人長尺餘眉目皆具)
(遇明一統志丨丨在瓊州府崖州城北長一尋闊二丈旱蝗禱之皆應又丨丨在順慶府廣安州北一十)
(里路次井中有丨丨相傳冬夏龜能自轉其首所指之方歲必豐稔又丨丨在延平府順昌縣西四十里丨)
(丨捍于水口首尾皆見其又丨丨山在潮州府潮陽縣西南二十里面枕練江形如龜又丨丨山在順慶)
(府岳池縣西二里形如伏龜崖上刻龜峰二字伏又丨丨城在臨洮府蘭州城北黃河之濱有丨如丨城垣)
(下俗傳夏禹決河故道)
石鼈(雲山雜記高郢夜課于豐亭忽見一鼈在案上視之石也郢異其事取千題散置楮中禱祝令丨丨)
(銜之以卜來事既而丨丨舉頭乃沙洲獨鳥賦題出果然其年首選又晉書食貨志升平初荀羨為北府都)
(督鎮下邳起田于東陽之丨丨公私利之通又成都王穎傳進軍屯河南阻清水為壘造浮橋以河北以大)
(木函盛石沈之以繫橋名曰丨丨過宋書臧質傳虜初南出後無資糧唯以百姓為命及淮食平越丨丨二)
(屯糓至是抄掠無所人馬饑困丨南齊書高帝紀索兒繫破臺軍主高道慶走之于丨魏略成都王穎伐)
(長沙王乂募免奴為軍自稱四部司馬里語曰三部司馬階下兵四部司馬尚長明欲知太平湏丨丨鳴地)
(理通釋通典丨丨城在楚州寶應縣西八十里魏鄧艾築以營田晉荀羡鎮下邳屯田于東陽之丨丨北齊蘇)
(珍芝又議修丨丨等屯南又楚州有丨丨塘如明一統志丨丨谷在西安府城六十里谷口大丨丨咸寧)
(長安兩縣以此分界鳴蘇舜欽終南山下石墖院詩遶庭丨丨谷間水入戶鴟堆上風本草丨丨集解時)
(珍曰丨丨生海邊形狀大小儼如□蟲盖亦化成者庖益部方物記丨丨魚狀如駛䰲而小上春時出石間)
(人取為竒味)
石蟹(本草丨丨集解志曰丨丨生南海云是尋常蟹爾年月深久水沫相着因化成石每遇海潮即漂出)
(又有一種入洞穴年深者亦然日博物志越地深山有鳥如鳩青色名曰冶鳥此鳥白見其形鳥也夜聽其)
(鳴人也時觀樂便作人悲喜形長三尺澗中取丨丨就人間火炙之不可犯也越人謂此鳥為越祝之祖蟹)
(譜明越溪澗石穴中亦出小蟹其色赤而堅俗呼為丨丨鮑照登大雷岸與妹書丨丨土蚌燕箕雀蛤之儔)
(唐彦謙蟹詩嘭蜞丨丨已曾食使我一見驚非常蘇軾蝤蛑詩溪邊丨丨小如錢喜見輪囷赤玉盤)
石蟬(益部方物記丨丨花始生其苕森擢長二三尺葉如菖蒲紫萼五出與蟬甚類綠碧相側蜀人因名)
(之又白者號玉蟬花)
石蛭(本草丨丨生石上)
石蜋(爾雅莫貈蟷蜋蛑注蟷蜋有斧蟲江東呼為丨丨)
石蠶(本草丨丨釋名石僵蠶集解志曰丨丨生海岸石旁狀如蠶其實石也明一統志常州府土産丨)
(丨)
石蚑(臨海水土記丨丨生附石身如小竹大有甲正黑中食)
石蜂(睦州古蹟記為蝦蟇匝地者一在蟇頤蓄水旁為丨丨窠房牖如綴者一在蝦蟇石上)
石蛇(本草丨丨集解頌曰丨丨出南海水旁山石間其形盤屈如蛇無首尾内空紅紫色以左盤者良又)
(似車螺不知何物所化大抵與石蟹同江又宋史宗室不&KR1418;傳永康軍歲治都江堰籠丨丨絶遏水以灌數)
(郡田吏盜金減役夫堰不固而圯田失水故歲屢饑不&KR1418;躬視操板築繩吏以法)
石鼠(中華古今注螻蛄一名天螻一名&KR1386;一名丨丨有五能而不成伎術其一曰飛不過屋其二曰緣不)
(過木其三曰泅不度谷其四曰掘不能覆其身其五曰走不能絶人桂海獸志丨丨專食山豆根賓州人以)
(其腹乾之治咽㗋疾效如神謂之丨丨肚郡筆經蜀中丨丨毛可以為筆其名曰&KR2408;劉禹錫罷姑蘇北歸)
(渡楊子津詩築用金鎚力摧因丨丨窠)
石龍(水經注遼水出隋郡永陽縣東丨丨山西北流廻南逕永陽縣西歴横尾山明一統志丨丨在汝)
(州城四壁千仞散泉如雨唐孟郊有詩此又閬仙洞在桐廬縣北二十五里相傳昔有仙人居中有石牀卧)
(之甚温石鼓擊之則鳴又有丨丨石橋中有碧雞之類又丨丨山在建寧府浦城縣西北山有巨丨如丨)
(又丨丨山在建昌府南豐縣西一百二十里前山如游龍繚繞數百丈又丨丨巖在衡州府臨武縣西二十)
(里有丨如丨相傳歲旱洗之即雨有又丨丨洞在徽州府休寧縣西百餘里丨丨山上中石室復有門兩石)
(對聳如鑿成蜿張鼐瀛洲亭賦錦鱗濯戟其容與丨丨噴沫而蜒孟郊遊丨丨渦詩見石雨下)
石螭(張鼐瀛洲亭賦金井涌醴泉以洗徑丨丨負赤文而開戶)
石鯨(三輔黃圖昆明池中有豫章臺及丨丨刻丨為丨魚長三丈每至雷雨常鳴吼鬛尾皆動李華含)
(元殿賦丨丨拖首於堂廡狀出雲而撑鬐儲杜甫秋興詩織女機絲虚夜月丨丨鱗甲動秋風光羲同諸)
(公秋日遊昆明池思古詩丨丨既蹭蹬牛女亦流離池朱慶餘詩戲鳥隨蘭棹空波盪丨丨温庭筠昆明)
(水戰詞雷吼濤驚白石山丨丨眼裂蟠蛟死)
石鯽(本草黔中一種重脣丨丨魚味美亦鯽之類也因柳宗元柳州山水近治可遊者記有洄在石澗)
(伏無所見多綠青之魚及丨丨)
石魚(水經注漣水東入衡陽湘鄉縣歴丨丨山下多元石山高八十餘丈廣十里石色黑而理若雲母開)
(發一重輒有魚形鱗鰭首尾宛若刻畫中茅亭客話青城縣漁者李克明釣歸傾其魚于竹器有一魚化為)
(石漁人婦見而愛之將與豎子為戲其豎子將丨丨于椀水中搖鬛振鱗浮泳而活漁者驚異取出置土甖中)
(在水則活離水則為石率以為常餘雲仙雜記南康有狂人周可大見魚必置數十頭食棄于几上人謂隨)
(郎臭腐可大以手摩之皆為丨丨後年餘友人訪之見其紙裹丨丨煨以啖客新香不異常魚明一統志江)
(心丨丨在重慶府涪州鑑湖上流江心有石刻雙魚皆三十六鱗一銜萱草一銜蓮花有石秤石斗在傍魚現)
(則年豐又又丨丨山在柳州府城西南山小而高形如立魚丨丨山在南寧府之左江灘下有石壁壁間)
(有魚形州又丨丨橋在保寧府南部縣西三十里津柳宗元柳山水近治可遊者記見山小下鄭嵎陽)
(門詩丨丨巖底百尋井銀牀下卷紅綆遲)
石獺(貫休秋末入匡山船行詩丨丨銜魚白汀茅浸浪黃)
石蝦(桂海金石志石梅根所附著如覆菌或云本質為海水所化如石蟹丨丨之類)
石拒(嶺表錄異記丨丨乃章舉之類也身小而足長入鹽乾燒食極美)
石蜐(酉陽雜俎烏頭殼外有毛丨丨應節生花類江淹丨丨賦序海人有食丨丨一名紫䖀蚌蛤也春)
(而發花有足異者江郭璞江賦丨丨應節而揚葩春王維送元中丞轉運淮詩去問珠官俗來經丨丨)
石精(淮南子日夏至而流黃澤丨丨出也神仙傳戴孟本姓燕名濟字仲微漢明帝時人入華山及受)
(丨丨金光符籤武帝内傳六已丨丨金光藏景化形之方雲笈七丨丨者妙鐵也石者鐵之質精者石之)
(津治之為劍而發金光)
石櫛(述異記興安縣水邊有平石其上有丨丨石履各一其俗云越王渡溪脫履墮櫛於此)
石盤(明一統志丨丨山在沁州武鄉縣西一百里以形似名又丨丨山在衡州府城西南一百二十里)
(山有丨丨峻又丨丨山在汝寧府光山縣南九十里山勢盤旋險山頂平整舊有寨柵可屯千兵鄭損泛)
(香亭詩山溜穿雲來幾里丨丨和蘚鑿何年)
石盎(杜牧有偶遊丨丨舊舍詩)
石盆(杜牧川守大夫劉公早歲寓居敦行里肆有題壁十韻今之置第乃獲舊居詩鍊藥藏金鼎疏泉陷)
(丨丨寺又石池詩通竹引泉脉泓澄深丨丨水皮日休重元元達年逾八十好種名藥詩丨丨換撈松葉)
(竹徑穿牀避笋芽)
石籩(神異經西北荒中有玉饋之酒酒泉注焉廣一丈長深三丈酒美如肉澄清如鏡上有玉尊玉籩取)
(一尊一尊復生焉與天同休無乾時丨丨有脯焉味如麞鹿脯飲此酒人不生死一名遺酒其脯名曰追復食)
(一片復一片)
石杯(宋史藝文志葉模丨丨過庭錄三十七卷縣明一統志丨丨山在南陽府浙川縣南順陽舊北一)
(峰雄壯上有隋丨丨太子廟)
石竈(陶弘景華陽類附頌樹盖徒低蔭丨丨未嘗煙王張簡詩丨丨茯苓和雪煮雲根流水似冰清)
(穉登過方丈園亭詩見山沼下)
石鍋(明一統志丨丨在袁州府萬載縣南七十里巨石中有泉天欲雨則雲氣自水中起如炊煙故名)
(拾得詩鑪竈丨丨頻煮沸土甑久烝氣味珍)
石釡(晉書張忠傳立道壇于窟上每旦朝拜之食用瓦器鑿丨為丨左右居人饋之衣食一無所受水)
(經注王莽更允吾為修遠縣河水逕其南南有湟水出塞外東徑西王母石室丨丨西海鹽池北)
石甑(東陽記崑崙山頂有一孤石可高三十丈其形如甑人謂之丨丨明一統志丨丨山在杭州府城)
(南三里上有丨如丨又名巨石山)
石鼎(宋書符瑞志見山岸下或庾信周柱國大將軍長孫儉神道碑居常服玩以布被松牀槃案之間)
(不過桑杯丨丨士韓愈丨丨聮句詩序元和七年十二月四日衡山道軒轅彌明自衡下來舊與劉師服進)
(士衡湘中相識將過太白知師服在京夜抵其居宿有校書郎侯喜新有能詩聲夜與劉說詩彌明在其側貌)
(極醜白鬚黑面長頸而高結㗋中又作楚語喜視之若無人彌明忽軒衣張眉指鑪中丨丨謂喜曰子云能詩)
(能與我賦此乎皮陳時中碧瀾堂賦汲丨丨以烹茶則泉潔而茶香日休冬曉章上人院詩松扉欲啟如)
(鳴鶴丨丨初煎若聚蚊露朱德潤題子明雪泉詩丨丨茶温風味冽玉壺冰皎華乾倪瓚寄張德常詩丨)
(丨煮雲聽夜雨玉笙吹月和松聲)
石鑊(明一統志丨丨潭在南雄府城東五十里)
石銚(蘇軾試院煎茶詩且學公家作茗飲博爐丨丨行相隨方岳復雪詩一夜東風天萬里併歸丨丨)
(小博爐風宋无詩丨丨青精飯爐紫术煙)
石甕(鄭嵎津陽門詩慶山汙瀦丨丨毁紅樓綠閣皆支離元好問黃華峪詩團團丨丨琢青瑶仰面看)
(雲覺動搖口酈權遊丨丨詩上連丨丨谽谺愁猱猿)
石罌(甖同明一統志丨丨山在處州府松陽縣西四十五里山有圓石高四丈狀如丨丨皮日休詩鍊)
(藥成丹鼎嘗茶試丨丨)
石囤(元史地理志海寧東南皆濱巨海自唐宋常有水患大德延祐間亦嘗被其害泰定四年春其害尤)
(甚命都水少監張仲仁往治之沿海三十餘里下丨丨四十四萬三千三百有竒木櫃四百七十餘工役萬人)
(文宗即位水勢治平乃罷役故改曰海寧云)
石囷(晉書劉驎之傳嘗採藥至衡山深入忘反見有一澗水水南有二丨丨一囷閉一囷開水深廣不得)
(過欲還失道遇伐弓人問徑僅得還家丨宋之問自衡陽至韶州詩湘岸竹泉幽衡峰丨閉)
石槽(魏志華佗傳注佗别傳曰有婦人長病經年世謂寒熱注病者冬十一月中佗令坐丨丨中平旦用)
(寒水汲灌云當滿百始七八灌會戰欲死灌者懼欲止佗令滿數將至八十灌熱氣乃蒸出囂囂高二三尺滿)
(百灌佗乃使然火温牀厚覆良久汗洽出著粉汗燥便愈洛陽伽藍記景樂寺太傳清河文獻王懌所立也)
(門外有叢樹數株枝條繁茂下有甘井一所丨丨鐵罐供給行人飲水庇廕多有憩者明一統志丨丨在永)
(平府城東五里大石盤礴上低陷如槽相傳唐張果飼驢之器元好問石嶺關書所見詩軋軋旃車轉丨丨)
(故關猶復戍弓刀)
石架(神仙傳王烈者入河東抱犢山中見一石室室中有丨丨架上有素書兩卷莫識其文字不敢收取)
(却着架上暗書得數十字形體以示嵇康康盡識乃與康俱往及至失所在烈私語弟子曰叔夜未合得道故)
(也書王績贈李徵君大壽詩有横丨丨無氊坐土牀)
石梯(明一統志丨丨山在興化府城西四十里峻峭如梯又丨丨山在辰州府麻陽縣西一百十里丨)
(磴如丨餘又丨丨橋在衢州府開化縣北五里疊石為梯七十級温庭筠清凉寺詩松飄晚吹摐金鐸竹)
(蔭寒苔上丨丨西薛能凌雲寺詩像閣與山齊何人致丨丨馬戴寄岳白石僧詩挂錫中峰上經行踏丨)
(丨踏李羣玉廣州陪凉公從叔越臺讌集詩一逕松梢丨丨步窮身在白雲西可止雪詩見岩穴下)
石箭(雲林石譜臨江軍新塗縣地名白羊角凌雲嶺頂上平如掌皆古時寨臺地中往往獲丨丨楊炯)
(孔子廟碑按東海之金刀飛北斗之丨丨)
石矢(宋史張俊傳俊引兵渡江至黃梅縣親與成戰成懲奉新失險之敗據丨丨坡憑山以木石投人)
石鏃(北史勿吉國傳自拂涅以東矢皆丨丨即古肅愼氏也李賀詩雀步蹙沙聲促促四尺角弓青丨)
(丨)
石砮(魯語仲尼在陳有隼集于陳侯之庭而死楛矢貫之丨丨其長尺有咫陳惠公使人以隼如仲尼之)
(館問之仲尼曰隼之來也遠矣此肅愼氏之矢也昔武王克商通道于九夷百蠻使各以其方賄來貢使無忘)
(職業于是肅愼氏貢楛矢丨丨其長尺有咫以分大姬配虞胡公而封諸陳君若使有司求諸故府其可得也)
(使求得之金櫝如之遣魏志陳留王奐紀景元三年夏四月遼東郡言肅愼使重譯入貢獻其國弓三十張)
(長三尺五寸楛矢長一尺八寸丨丨三百枚皮骨鐵雜鎧二十領貂皮四百枚晉書文帝紀三年夏四月肅)
(愼來獻楛矢丨丨弓甲貂皮等天子命歸于大將軍府宋書孝武帝紀大明三年十一月己巳高麗國遣使)
(獻方物肅愼國重譯獻楛矢丨丨西域獻舞馬木本草砭石附錄丨丨時珍曰丨丨出肅愼國人以枯為矢)
(青石為鏃施毒中人即死石生山中禹貢荆州梁州皆貢砮即此石也又南方藤州以青石為刀劍如銅鐵婦)
(人用作環玦琉璃國人墾田以石為刀長尺餘皆此類也遼東志略史記虞舜本紀北山戎發息愼鄭元曰)
(息愼五百里北與沃沮相接自周武王至魏高貴鄉公東晉元帝及石季龍時皆貢楛矢丨丨其國東北山出)
(石其利如鐵取以為鏃即丨丨碑明一統志女直土産丨丨沈炯太尉始興昭烈王若夫媯水遥源丨丨)
(遐集五絲作而詠南風八世興而和鳴鳳籍帝王之基居正卿之族有由來矣)
石刃(北史流求國傳凡田先以火燒而引水灌持一鍤以丨為丨長尺餘闊數寸而墾之)
石劍(韓愈詩泉紳拖修白丨丨攢高青丨又地遐物竒怪水鏡涵丨丨孟郊峽哀詩丨相劈斫石波)
(怒蛟虬)
石斧(唐書五行志上元二年楚州獻寶玉十三曰元黃天符形如笏長八寸有孔云辟兵疫曰玉雞毛白)
(玉也曰榖壁亦白玉也粟粒自然無雕鐫迹曰西王母白環二曰如意寶珠大如雞卵曰紅靺鞨大如巨粟曰)
(琅玕珠二形如玉環四分缺一曰玉印大如半手理如鹿陷入印中曰皇后採桑鉤如箸屈其末曰雷公丨丨)
(無孔其一闕凡十三寘之日中白氣連天柱雲仙雜記元針子得丨丨銘曰天雷斧速文步敲石子如其言)
(詩如蒸雲千步千首)
石鑿(水經注北登孟門九河之蹬孟門即龍門之上口也實為黃河之巨阨兼孟津之名矣此石經始禹)
(鑿河中漱廣夾岸崇深傾崖返捍巨石臨危若墜復倚古之人有言水非丨丨而能入石信哉丘鴻漸愚公)
(移山賦一之日土墾丨丨二之日崩崖隕㟧三之日夷峰彌壑)
石銼(明一統志丨丨山在漢中府洋縣縣北六十里山最高頂丨如丨)
石鑽(漢書枚乘傳泰山之霤穿石單極之䋁斷幹水非丨之丨索非木之鋸漸靡使之然也)
石錐(魏書楊侃傳稚令其子彦等領騎與侃於弘農北渡所領悉是騎士習于野戰未可攻城便據丨丨)
(壁)
石砲(元史世祖紀回回亦思馬因創作巨丨丨來獻用力省而所擊甚遠命送襄陽軍前用之)
石兵(越絶書軒轅神農赫胥之時以丨為丨斷樹木為宫室)
石鎧(梁簡文帝南郊頌序丨丨犀衣之士連七萃而雲屯珠旗日羽之兵亘五營而星列)
石船(元史河渠志治隄一也有創築修築補築之名有刺水隄有截河隄有護岸隄有縷水隄有丨丨隄)
(有明一統志丨丨在順慶府大竹縣西南一百里溪中巨石長三丈許宛如丨丨又丨丨山在廣州府東)
(筦縣西三十里上有大白石如船故老云有村婦浴于丨丨後石為雷擊作三段)
石帆(謝靈運遊名山志破石溪南二百餘里又有丨丨修廣與破石等度質色亦同傳云古有人以破石)
(之半為丨丨故名彼為丨丨此名破石錄荆州記武陵武陽縣有丨丨山若數百幅帆隋遺時越溪進耀)
(光綾綾紋突起時有光彩越人乘樵風泛舟于丨丨山下收野繭繰之繰絲女夜夢神人告曰禹宂三千年一)
(開汝所得野繭即江淹文集中壁魚所化也絲織為裳必有竒文織成果符所夢故進之帝明一統志丨丨)
(山在紹興府城東一十五里遥望如張帆臨水山又丨丨山在海鹽縣西南三十餘里海中又丨丨在延)
(平府將樂縣東北三十里中宋之問遊禹穴回出若邪詩丨丨搖海上天鏡落湖元稹春分投簡陽明洞)
(天詩丨丨何峭嶢龍瑞本縈紆皮又寄樂天詩靈汜橋前百里鏡丨丨山[山弇]五雲溪日休病中有人惠海)
(蟹詩離居定有丨丨覺失伴唯應海月知)
石檣(明一統志丨丨洞在處州府石門山西南二十餘里高崖屹立如檣)
石筏(王逢詩丨丨横津蛟莫窺近山張弩或眠旗)
石車(後漢書袁紹傳操軍不利復還堅壁紹為高櫓起土山射營中皆蒙楯而行操乃發丨丨擊紹樓皆)
(破軍中呼曰霹靂車復晉書陶侃傳廣州人背刺史郭訥迎王機為刺史機遣使詣王敦乞為交州敦從之)
(而機未發會杜弘據臨賀因機乞降勸弘取廣州弘遂與温邵及交州秀才劉沉俱謀反或勸侃且住始興觀)
(察形勢侃不聽直至廣州弘遣使偽降侃知其詐先於封口起發丨丨俄而弘率輕兵而至知侃有備乃退侃)
(追擊破之執劉沉于小桂又遣部將許高討機斬之傳首京都)
石索(魏志韓傳馬韓有小丨丨國大丨丨國水明一統志丨丨山寨在廬州府舒城縣山險有可容數)
(千人)
石輪(明一統志丨丨寺在疊溪所城北三里唐貞觀四年建)
石尺(律呂新書本朝和峴用景表丨丨比漢前尺一尺六分)
石秤(淮南子丨丨丈量徑而寡失簡絲數米煩而不察)
石斗(㪷同史記貨殖傳欲長錢取下榖長丨丨取上種漢書平帝紀遣使者捕蝗民捕蝗詣吏㠯丨丨)
(受錢)
石籌(明一統志丨丨山在漢中府城固縣西四十里)
石枰(柳宗元柳州山水近治可遊者記又西曰仙奕之山山之西可上其上有穴穴有屏有室有宇其宇)
(下有流石成形如肺肝如茄房或積于下如人如禽如器物甚衆東西九十尺南北少半東登入小穴常有四)
(尺則廓然甚大無竅正黑燭之高僅見其宇皆流石怪狀由屏南室中入小穴倍常而上始黑已而大明為上)
(室由上室而上有穴北出之乃臨大野飛鳥皆視其背其始登者得丨丨于上黑肌而赤脉十有八道可奕故)
(以云)
石局(元史百官志丨丨秩從七品大使一員管勾一員董攻石之工至元十二年始置)
石砧(東宫舊事太子妃有丨丨一枚又擣衣砧杵十枚)
石杵(法苑珠林晉安羅江縣有霍山其高蔽日上有丨丨面徑數丈杵中泉水深五六尺經常流溢故老)
(傳云列仙之所遊餌也)
石磨(魏志明帝紀注魏略曰使將軍郝昭築陳倉城會亮至圍昭不能拔亮自以有衆數萬而昭兵纔千)
(餘人又度東救未能便到乃進兵攻昭起雲梯衝車以臨城昭于是以火箭逆射其雲梯梯然梯上人皆燒死)
(昭又以繩連丨丨壓其衝車衝車折亮乃更為井闌百尺以射城中以土瓦填塹欲直攀城昭又于内築重牆)
(亮又為地突欲踊出于城裏昭又于城内穿地横截之晝夜相攻拒二十餘日亮無計救至引退續齊諧記)
(吳興鄴縣東三十里有梅溪山山根直豎一石可高百餘丈至青而圓如兩間屋大四面斗絶仰之干雲外無)
(登陟之理其上復有盤石圓如車盖恒轉如磨聲若風雨土人號為丨丨轉快則年豐轉遲則歲儉欲知年之)
(豐儉驗之無失)
石礲(明一統志丨丨磯在池州府銅陵縣北五里瀕大江有三石門水涸可出入容數十人亦名五霞洞)
石臼(後漢書梁鴻傳家貧而尚節介同縣孟氏有女肥黑而醜力舉丨丨擇對不嫁至年三十父母問其)
(故女曰欲得賢如梁伯鸞者鴻聞而聘之舂湘中記耒陽縣北有蔡倫宅宅西有一丨丨云是倫紙臼也)
(岳陽風土記仙廬峰左右丨丨二因岩石為之飛韓駒大竹為酒樽歌少陵匏罇安在哉次山丨丨空埃)
(又後漢書章帝紀三年夏四月己巳罷常山呼沱丨丨河漕水經注按司馬彪後漢郡國志常山南行唐縣)
(有丨丨谷丨明一統志丨丨山在衡州府耒陽縣西二十里有丨巨人跡又丨丨山在寧波府城西南五)
(十里山坡有丨穴如丨世傳葛仙翁煉丹處山下有溪又丨丨島在萊州府膠州南一百里海中又丨丨)
(湖在江寧府高淳縣西南三十里西連丹陽湖水注大江湖中有軍山塔子馬頭雀壘四山又丨丨潭在衢)
(州府江山縣南三十五里有片石方二丈餘有坎如臼徑二尺)
石繖(明一統志丨丨在順慶府廣安州東五里江之中流有巨石圓圍二丈餘中高四垂狀若繖盖因名)
(俗呼為丨凉丨)
石板(版同宋史河渠志行春橋又名南石碶碶面丨丨之下歲久損壊空虚每受潮水演溢奔突出于石)
(縫以致鹹潮衮入上河岸又李若谷傳知延州州有東西兩城夾河秋夏水溢輒圯役費不可勝紀若谷乃)
(制丨丨為岸押以巨木後雖暴水不復壊如又丨丨山在瓊州府崖州東南十三里傍有横石平砥周圍數)
(丈宋周□嘗結屋其上皮孟郊獻襄陽于大夫詩風漪參差泛丨丨重疉躋日休丨丨詩瓊文忽然下丨)
(丨誰能留蘋又寒日書齋即事詩盆池有鷺窺沫丨丨無人掃桂花)
石器(宋史地理志登州貢金牛黃丨丨萊州貢牛黃海藻牡礪丨丨又徐積傳以父名石終身不用丨)
(丨行遇石則避而不踐或問之積曰吾遇之則怵然傷吾心思吾親故不忍加足其上爾李覯詩前有縣大)
(夫取此丨為丨)
石灰(後漢書楊璇傳為零陵太守是時蒼梧桂陽猾賊相聚攻郡縣賊衆多而璇力弱吏人憂恐璇乃特)
(制馬車數十乘以排囊盛丨丨于車上繫布索于馬尾又為兵車專彀弓弩尅共會戰乃令馬車居前順風鼓)
(灰賊不得視因以火燒布布然馬驚奔突賊陣因使後軍弓弩亂發鉦鼓鳴震羣盜波駭破散追逐傷斬無數)
(梟其渠帥郡境以清與元史河渠志仁宗延祐六年二月都水監計會前後元修舊石岸相接凡用石三百)
(五各長四尺闊二尺五寸厚一尺丨丨三千斤該三百五工丁夫五十石工十九月五日興工十一日工畢)
(又百官志西山煤窑場提領一員大使一員副使二員俱受徽政院劄至元二十四年置領馬安山大峪寺丨)
(丨煤窑辦課奉皇太后位下經本草丨丨釋名石堊堊灰希灰鍛石白虎礦灰墨凡墨蔭用炭灰丨丨麥)
(糠三種炭灰為上丨丨酷多裂麥糠慢多曲山明一統志丨丨山在江寧府西北二十里舊名幕府晉元帝)
(初渡江丞相王導建幕府於此其上有仙人臺虎跑泉又丨丨山關在江寧府丨丨山)
石炭(宋史職官志丨丨場掌受納出賣丨丨生又陳堯佐傳徙河東路以地寒民貧仰丨丨以奏除其)
(稅穴又張亢傳夏人猶時出鈔掠亢以州東焦山有丨丨為築東勝堡下城旁有蔬畦為築金城堡州北沙)
(阬有水泉為築安定堡置兵守之光水經注釋氏西域記曰屈茨北二百里有山夜則火盡日但煙人取此)
(山丨丨冶此山鐵恒充三十六國用丨本草丨丨釋名煤炭石墨鐵炭烏金石焦石時珍曰丨即烏金石上)
(古以書字謂之石墨今俗呼為煤炭煤墨音相近也丨明一統志順天府土産丨丨李嶠墨詩長安分丨)
(上黨結松心)
石汗(鮑溶禪定寺經院詩丨丨知天雨金泥落聖言)
石瓦(梁元帝九貞觀碑日暉丨丨東眺靈壽之峰月蔭玉牀西瞻華盖之嶺)
石礫(淮南子視珍寶珠玉猶丨丨也)
石棺(史記秦本紀蜚廉為紂石北方還無所報為壇霍太山而報得丨丨銘曰帝令處父不與殷亂賜爾)
(丨丨以華氏死遂葬于霍太山)
石蘚(李商隠詩荻花村裏魚標在丨丨庭中鹿跡微)
石椁(槨同禮記檀弓昔者夫子居于宋見桓司馬自為丨丨三年而不成夫子曰若是其靡也死不如速)
(朽之愈也從史記張釋之傳從行至霸陵居北臨厠是時愼夫人上指示愼夫人新豐道曰此走邯鄲道也)
(使愼夫人鼓瑟上自倚瑟而歌意慘悽悲懷顧謂羣臣曰嗟乎以北山丨為丨用紵絮斮陳蕠漆其間豈可動)
(哉左右皆曰善釋之前進曰使其中有可欲者雖錮南山猶有郄使其中無可欲者雖無丨丨又何戚焉文帝)
(稱善崇漢書劉向傳秦始皇帝葬于驪山之阿下錮三泉上山墳其高五十餘丈周回五里有餘丨丨為遊)
(館人膏為燈燭水銀為江海黃金為鳧鴈一後漢書明帝紀帝初作壽陵制令流水而已丨丨廣丈二尺長)
(二丈五尺無得起墳萬年之後埽地而祭杅水脯糒而已南史梁世子方等傳人生處世如白駒過隙耳一)
(壺之酒足以飬性一簟之食足以怡形生于蒿蓬死葬溝壑瓦棺丨丨何以異兹莊子狶韋曰夫靈公也死)
(卜葬于故墓不吉卜葬于沙丘而吉掘之數仞得丨丨焉洗而視之有銘焉曰不馮其子靈公奪而埋之夫靈)
(公之為靈也久矣地西京雜記滕公駕至東都門馬鳴跼不肯前以足跑久之滕公使士卒掘馬所跑地入)
(三尺所得丨丨滕公以燭照之有銘焉乃以水洗寫其文文字皆古異左右莫能知以問叔孫通通曰科斗書)
(也以今文寫之曰佳城鬱鬱三千年見白日吁嗟滕公居此室滕公曰嗟乎天也吾死其即安此乎死遂葬焉)
(文水經注湘水左合誓口又北得丨丨口並湘浦也信心雕龍飛廉有丨丨之錫靈公有蒿里之諡庾)
(侯莫陳道生墓誌銘小陵丨丨洪原鄉土)
石榖(述異記古說淮南諸山石生榖袁安云丨丨藥名穗之尤小者)
石稷(左傳衞侯使孫良夫丨丨甯相向禽將侵齊與齊師遇石子欲還孫子曰不可以師伐人遇其師而)
(還將謂君何)
石飴(皮日休江南道中懷茅山廣文南陽博士詩五色香煙惹内文丨丨初熟酒初醺)
石鹽(周禮鹽人王之膳修共飴鹽后及世子亦如之注飴鹽鹽之恬者今戎鹽有焉疏云今戎鹽有焉者)
(即丨丨是也白唐書禮樂志籩以丨丨槀魚棗栗榛菱芡之實鹿脯餅黑餅糗餌粉餈豆以韮葅䤈醢菁葅)
(鹿醢芹葅兔醢筍葅魚醢脾析葅豚胉&KR1246;食糝食義水經注崑崙山出六大水山西有大水名新頭河郭恭)
(廣志曰甘水也在西域之東名曰新陶水山在天竺國西水甘故曰甘水有丨丨白如水精火煆破而用之)
(又呂宿曰沈沙煮海謂之鹽河東鹽池謂之解鹽今池水東西七十里南北十七里紫色澄渟渾而不流水出)
(丨丨自然印成朝取夕復終無減損)
石油(本草石腦油釋名丨丨石漆猛火油硫黃油後明一統志延安府土産丨丨自石中流出每歲居)
(民取之可以燃燈療瘡燃又陜西行都司土産丨丨肅州南山出之極明不可食)
石麪(本草丨丨集解時珍曰丨丨不常生亦瑞物也或曰饑荒則生之唐元宗天寶三載武威番和縣醴)
(泉涌出丨化為丨貧民取食之憲宗元和四年山西雲蔚代三州山谷間丨化為丨人取食之宋眞宗祥符五)
(年四月慈州民饑鄉寧縣山生丨脂如丨可作餅餌仁宗嘉祐七年三月彭城地生麪五月鍾離縣地生麪哲)
(宗元豐三年五月青州臨昫益都丨皆化丨人取食之)
石粉(水經注見岩赤下于又魏神瑞三年又毁建白樓樓甚高竦加觀榭其上表裏飾以丨丨暠曜建)
(素赭白綺分故世謂之白樓也辰雲仙雜記元宗置麴清潭砌以銀甎泥以丨丨貯三酒一萬車以賜當制)
(學士等)
石斛(唐書地理志廣州南海郡中都督府土貢銀藤簟竹席荔支鼊皮鼈甲蚺蛇胆丨丨沉香甲香詹糖)
(香木荆州記耒陽龍石山多丨丨精好如金釵芍南方草狀吉利草其莖如金釵股形類丨丨根類藥交)
(廣俚俗多蓄蠱毒惟此草解之極驗多本草丨丨細若小草長三四寸折之如肉而實今人以木斛混之木)
(斛中虚如木長尺餘但色深黃光澤耳府明一統志廬州府土産丨丨合肥縣出又廣州土産丨丨)
石蜜(後漢書西域天竺國傳土出象犀瑇瑁金銀銅鐵鉛錫西與大秦通有大秦珍物又有丨丨胡椒薑)
(黑鹽鷴西京雜記南越王獻高帝丨丨五斛蜜燭二百枚白黑鷴各一雙高帝大悅厚報遣其使南方草)
(木狀諸蔗一曰甘蔗交趾所生者圍數寸長丈餘頗似竹斷而食之甚甘笮取其汁曝數日成飴入口消釋彼)
(人謂之丨丨而齊民要術異物志曰交趾所産甘蔗煎而曝之既凝冰破如塼其食之入口消釋時人謂之)
(丨丨者也丨魏文帝與羣臣詔南方龍眼荔枝寧比西國蒲萄丨乎酢且不如中國凡棗味莫若安邑御棗)
(也七梁元帝謝東宫賚瓜啟味奪蔗漿甘踰丨丨遜召隴西白柰湘南朱橘荔枝沙棠蒲萄丨丨)(何陳)
(樵蔗菴賦安其身又未若修其身也奈何蔗漿丨丨忘擣虀攻苦而受辛邪天下之佳境不若是也李賀南)
(園詩自履藤鞋收丨丨手牽苔絮長蒓花)
石松(包佶雙山詩積雨封苔徑多年亞丨丨丨賈島雪晴晚望詩野火燒岡草斷烟生丨)
石柏(宋書樂志江波澈映丨丨開文觀毓花蕊棲凝景雲又符瑞志明帝太始二年獲丨丨長三尺二)
(寸揚州刺史建安王休仁以獻側桂海虞衡志丨丨生海中一幹極細上有一葉宛是柏扶疎無小異根所)
(附著如烏藥大抵皆化為石矣本草見石梅下)
石桐(水經注汾水又南與丨丨水合即綿水水出介休縣之綿山北流逕丨丨寺西)
石楠(述異記曲阜縣南十里有孔子春秋臺曲阜古城有顔回墓墓上丨丨樹二株可三四十圍士人云)
(顔回手植連南同齊民要術南方記曰丨丨樹野生二月花色仍著實實如燕卵七八月熟柳宗元袁家)
(渴記有小山出水中山皆美石上生青叢冬夏常蔚然其旁多巖洞其下多白礫其樹多楓柟丨丨楩櫧樟柚)
(草則蘭芷又有異卉類合歡而蔓生轇輵水石蟬李白秋浦歌千千丨丨樹萬萬女貞林白居易早詩丨)
(丨深葉裏薄暮兩三聲紅鮑溶寄王璠侍御求蜀箋詩野客思將池上學丨丨葉不堪書段成式題石泉)
(蘭若詩矗竹為籬松作門丨丨隂底藉芳蓀相司空圖淅上詩丹桂丨丨宜並長秦雲楚雨暗和)
石梅(桂海金石志丨丨生海中一叢數枝横斜瘦硬形色真枯梅也雖巧工造作所不能及本草石花)
(時珍曰石花是鍾乳滴於石上迸散日久積成如花者蘇恭所說甚明寇宗奭所說乃是海中丨丨石栢之類)
(亦名石花)
石桃(南康記南康五山有丨丨故老云古有寒桃生於峰顛隱淪之士將大取其實因變成石焉)
石柳(漢書眭弘傳弘字孟魯國蕃人也孝昭元鳳三年正月泰山萊蕪山南匈匈有數千人聲民視之有)
(大石自立高丈五尺大四十八圍入地深八尺三石為足石立後有白鳥數千下集其傍是時昌邑有柳社木)
(卧復生又上林苑中大柳樹斷柳卧地亦自立生有蟲食樹葉成文字曰公孫病已立孟推春秋之意㠯為丨)
(丨皆隂類下民之象而泰山者岱宗之嶽王者易姓告代之處今大石自立僵柳復起非人力所為此當有從)
(匹夫為天子者枯社木復生故廢之家公孫氏當復興者也)
石桂(神仙傳劉憑者沛人也有軍功封壽光金鄉侯學道於稷丘子常服丨丨英及中嶽石硫黃年三百)
(餘歲而有少容下十洲記見石象)
石榴(齊書扶南國傳有甘蔗諸蔗安丨丨及橘多㯽榔鳥獸如中國古今注甘實形如丨丨者謂壺甘)
(名大業雜記東都大城南臨洛水開大道對端門街一天津街闊一百步道傍植櫻桃丨丨兩行至端門)
(種樹書河隂丨丨名三十八者其中只有三十八粒子桂海花志丨丨花南中一種四季常開夏中既實之)
(後秋深忽又大發花且實枝頭碩果鏬裂而其旁紅英粲然併花實折飣盤筵極可玩宣和畫譜趙昌丨丨)
(芍藥一丨丨葡萄一丨丨棃花一時輟耕錄庚申辛酉丨丨木者申為七月酉為八月此木則絶矣惟丨丨)
(木反結實故曰丨丨木也書蘇軾詩序回先生過湖州東林沈氏飲醉以丨丨皮其家東老菴之璧云西鄰)
(已富憂不足東老雖貧樂有餘白酒釀來因好客黃金散盡為收書潘岳金谷集詩靈囿繁丨丨茂林列芳)
(棃紅)(李商隠無題詩曾是寂寥金燼暗斷無消息丨丨溫庭筠過華淸宫詩御案迷萱草天袍妒丨丨)
(皮日休病後春思詩孔雀鈿寒窺沼見丨丨紅重墮階聞又雨中遊包山精舍詩渴興丨丨羹饑愜胡麻飯)
(丨又元史世祖紀西川行樞密院招宣勝土恢等城及丨寨相繼來降明一統志丨丨關在鞏昌府秦州)
(南九十里又南一十里有現子關對隴州吳山路潭又丨丨峰在吉安府安福縣東十五里瞰江下有龍深)
(不可測丨又酒小史扶南丨酒)
石栗(南方草木狀丨丨樹與栗同生於石鏬間花開三年方結實熟時或為羣鸚鵡至啄食略盡彼人珍)
(貴之出日南如本草丨丨一年方熟出于蘄州肉桂海果志丨丨圓彈子每顆有梗抱附之類杓柄黃白)
(甘靭似巴欖子仁附肉有白靨不可食發病北人或呼為海胡桃)
石樹(宋書符瑞志孫皓天璽元年臨海郡吏五曜在海水際得丨丨高三尺餘枝莖紫色詰屈傾靡有光)
(采山海經所載玉碧樹之類也内杜甫秋日䕫府詠懷詩見峡束下皮日休臘後送大德從勖遊天台詩)
(夢入瓊樓寒有月行過丨丨凍無聲)
石林(後漢書馬融傳金山丨丨殷起其中注丨丨大石山也一名萬安山在河南郡境宋史藝文志葉)
(夢得丨丨避暑錄二卷合水經注從平樂順流五六里東村亭北山甚高峻上下空空徼東西廣二丈許高)
(起如屋中有丨丨甚整頓左明一統志丨丨在湖州府城西北二十八里宋尚書丞葉夢得居此當時堂亭)
(不一今所存者惟丨丨精舍和又丨丨亭在鳳翔府麟遊縣學東宋劉敞有詩蘇軾石刻尚存又丨丨亭)
(在衡州府桂陽州有石列立状如偃月蓋宋黃照鄰父子讀書處又丨丨軒在杭州府鳳凰山下宋孫沔守)
(杭時建雖江淹相思木頌竦枝碧㵎臥根丨丨靈左思吳都賦有丨丨之岝萼請攘臂而靡之謝運還)
(舊園作流沫不足險丨丨豈為艱侍御詩場圃通圭甸溝塍礙丨丨)(蘇味道懷臺中諸李適答宋十一崖)
(口五渡見贈詩丨丨上攢藂金㵎下眀滅秋崔顥遊天竺寺詩花龕瀑布側青壁丨丨杪岑參夕聽羅山)
(人彈三峽流泉詩丨丨何颼飀忽在窗外間元武禪師屋壁詩赤日丨丨氣青天江海流)(杜甫題又陪鄭)
(廣文遊何將軍山林詩丨丨蟠水府百里獨蒼蒼疎馬戴送呂郎中牧東海郡詩蕪城沙菼接波島丨丨)
(羅鄴春山山館旅懷詩燈前結束又前去曉出丨丨啼亂鴉)
石竹(晉書董京傳後數年遁去莫知所之於其所寢處惟有一丨丨子及詩二篇述異記秦趙間有相)
(思草狀如丨丨而節節相續一名斷腸草薔沈佺期仙萼池亭侍宴應制詩閑花開丨丨幽葉吐薇杜甫)
(山寺詩麝香眠丨丨鸚鵡啄金桃和元稹夢遊春詩丨丨逞奸黠蔓菁誇畝數白居易裴常侍薔薇架詩)
(山榴何細碎丨丨苦尋常紅王建題花子贈渭州陳判官詩點綠斜蒿新葉嫩添丨丨晚花鮮李賀屏風)
(曲蝶棲丨丨銀交關水凝鴨綠瑠璃錢)
石菌(後漢書張衡傳潄飛泉之瀝液兮咀丨丨之流英注丨丨芝也神境記滎陽郡西有靈源山其㵎)
(生靈芝丨丨巖有紫菊賦嵇康答難飬生論金丹丨丨紫芝黃精張衡東京浸丨丨于重涯濯靈芝以朱)
(柯霞梁簡文帝詩丨丨生懸閣江槎流臥枝一陳旅詩渚落盌松花熟溪雨豋柈丨丨肥又明統志丨)
(丨山郴州興寧縣北三十里上有仙亭鐵屋石壁扁曰豐鳴閣)
石芸(爾雅茢勃茢注一名丨丨本草云)
石芝(本草丨丨集解葛洪曰芝有石木草菌肉五類各近百種道家有丨丨圖蘇軾丨丨詩序夜夢至)
(何人家開堂西門有小園古井井上皆碁石石上生紫藤如龍蛇枝葉如赤箭主人曰此丨丨也余率爾折食)
(一枝衆皆驚笑其味如雞蘇而甘明日作詩)
石蘭(宋書樂志秉赤豹從文貍新夷車駕結桂旗被丨丨帶杜衡折芳拔荃遺所思)
石蓮(洽聞記永昌中台州司馬孟詵奏臨海水下馮義得丨丨樹三株皆白雲仙雜記許芝有玅墨八)
(廚巢賊亂瘞于善和里第事平取之墨已不見惟丨丨匣存本草蓮實一名丨丨子其□至秋黑而沉水諸)
(鳥猿猴取得不食藏之石室内人得三百年者食之永不老也江淹雜詞盟清泠兮適潺湲白雲起兮弔丨)
(丨魚駱賓王詩香吹分巖桂鮮雲抱丨丨曲李賀惱公詩生玉藕下人在丨丨中張昱學仙杏花隂裏)
(競鞦韆同心錦帶刺丨丨十又明一統志丨丨岡在韶州府舊浛光寺西五里有丨似丨花)
石蓴(齊民要術南越經云丨丨如紫葉色青)
石荆(本草丨丨似荆而小生水旁一名水荆)
石茨(水經江之右岸有黃石山注即黃石磯也一名丨丨圻在西陵縣也)
石蘇(本草石香葇釋名丨丨)
石蒲(無名氏瓦松賦離離兮若星榆之昭灼燁燁兮疑丨丨之葱蒨)
石苔(杜甫雨詩楚雨丨丨滋京華消息遲招劉禹錫白侍郎大尹寄示池北新葺水齋即事賓詩為客)
(烹林笋因僧採丨丨丨張祜東山寺詩寒色蒼蒼老柏風丨清滑露光融)
石筍(華陽國志蜀有五丁力士能移山舉萬鈞每王薨輒立大石長三丈重千鈞為墓誌今丨丨是也)
(華陽風俗記蜀州之西有丨丨焉天地之堆以鎮海眼動則洪濤大濫梁益州記丨丨二在子城西門外)
(酉陽雜俎蜀丨丨街夏中大雨往往得雜色小珠街寰宇記武擔山俗曰丨丨在郭内州城西門之外大中)
(此趙淸獻蜀都事故丨丨街真珠樓基也昔有胡人于立大秦寺其門樓十間陸游筆記丨丨其状與筍)
(不類乃累疊數石成之所謂海眼亦非妄瑟瑟至今有得之者益州名畫記孟蜀廣政中令邸務丁宴入蜀)
(請畫工李文才寫興義門兩雙丨丨徵其故實道士范德昭曰斯乃蠶叢啓國鎮蜀之碑中以鐵柱貫之下以)
(横石相連埋木地際上有文字言歲時豐儉兵革水火之事諸葛曾掘驗之真珠樓基海眼皆非也梅澗詩)
(話張祜性酷好太湖石三吳太守多以贈之故陸魯望以詩哭之曰一林丨丨散豪家明一統志丨丨在寧)
(波府四明山山有雙丨如丨高數丈野叢生其頂春時爛若雲錦宋時每遇遏密之時輒三年不榮齊唐嘗為)
(之贊故又丨丨在袁州府萬載縣南十五里相傳為唐鍾傳宅傍有丨如丨屹立因呼其地為丨丨坑又)
(丨丨在眉州中巖山半三石突起其形如笋突又丨丨在萬全都指揮司長安嶺上懸崖之旁有石出高丈)
(許其形類笋因名衢杜光庭丨丨記成都子城西曰興義門金容坊有通百五十步有石二株挺然聳峭高)
(丈餘圍八九尺古杜甫丨丨行君不見益州城西門陌上丨丨雙高蹲來相傳是海眼苔蘚蝕盡波濤㾗)
(又絶句詩水檻温江口茅堂丨丨西求又詣徐卿覓果栽詩丨丨街中却歸去果園坊裏為來白居易令)
(狐尚書許過弊居先贈長句祇候高情無别物蒼苔丨丨白花蓮王建長安縣後亭看畫詩水凍横橋雪滿)
(池新排丨丨繞巴籬書李賀五粒小松歌月眀白露秋淚滴丨丨溪雲肯寄張佐憶遊天台寄道流詩丨)
(丨半山移步險桂花當澗拂衣輕和朱慶餘河亭詩潮㾗經雨在丨丨與杉齊皮日休魯望秋日遣懷詩)
(茶旗經雨展丨丨帶雲尖資又湖山勝槩丨丨普圓院天福二年黃氏重修舊名嚴山有石如笋高數十丈)
(故名丨丨寺高又明一統志丨丨山在建昌府城東北一百三十里聳有石圓直如笋又丨丨灘在松江)
(府上海縣東南下砂捍海塘外灘扺海三十餘里沙中有丨如丨故名)
石芥(本草石濡生石之隂得雨即展早春青翠端開四葉山人名丨丨黃公度謝惠筍詩珍可配天花)
(賤不數丨丨)
石瓜(益部方物記丨丨生峨眉山中樹端挺葉肥滑如冬青甚似桑花色淺黃實長不圓殼解而子見以)
(其形似瓜里人名之煮為液黃善能治痺治明一統志鎮雄府土産丨丨樹生堅如石故名善心痛)
石瓠(王僧孺為南平王讓儀同表臣聞丨丨難剖用謝缾罍瘣木云疵事乖丹雘)
石蒜(本草丨丨釋名烏蒜老鴉蒜蒜頭草婆婆酸一枝箭水麻)
石莎(王建南澗詩野桂香滿溪丨丨寒覆水)
石果(桂海巖洞志見石臺下)
石花(本草丨丨一名乳花生乳穴堂中乳水滴石上散如霜雪者三月九月采之明一統志青州府土)
(産丨丨菜染飛燕外傳后與婕妤坐后誤唾婕妤褏婕妤曰姊唾人紺褏正似丨上丨假令尚方為之未必)
(能若此衣之華以為丨丨廣䄂劚皮日休友人以人參見惠詩開時的定涵雲液後還應帶丨丨)
石蘂(晉書庾衮傳惠帝遷於長安衮乃相與登於大頭山而田於其下年榖未熟食木實餌丨丨同保安)
(之有終焉之志其本草丨丨其狀如花蕊味如茶)
石麻(洞冥記見石脉下以齊民要術廣州記曰丨丨之竹勁而利削為刀切象皮如切芋)
石英(魏志高堂隆傳帝增崇宫殿彫飾觀閣鑿太行之丨丨采榖城之文石起景陽山於芳林之園建昭)
(陽殿於太極之北鑄作黃龍鳳皇竒偉之獸飾金墉陵雲臺陵霄闕百役繁興作者萬數宋史西南溪峒蠻)
(傳開寳九年奬州刺史田處逹以丹砂丨丨來貢扇地理通釋河東道古冀州之境今十有九州厥貢□龍)
(鬚席墨蠟丨丨麝香漆人蔘土本草水精釋名水晶冰玉丨丨明一統志南陽府產紫丨丨韓愈送廖)
(道士序衡山之神既靈而郴之為州又當中州清淑之氣蜿蟺扶輿磅礴而鬱積其水土之所生神氣之所感)
(白金水銀丹砂丨丨鍾乳橘柚之包竹箭之美千尋之名材不能獨當也傅汝舟詩林缺呈江練泉香長丨)
(丨)
石涅(山海經女牀之山其隂多丨丨本草見石墨下)
石脂(博物志名山大川孔穴相内和氣所出則生丨丨玉膏食之不死神龍靈龜行於穴中矣本草五)
(色丨丨時珍曰膏之凝者曰脂此物性黏固濟爐鼎甚良盖兼體用而名也姚合寄李羣玉詩丨丨稀勝乳)
(玉粉細於塵)
石膏(宋史錢乙傳王子病嘔泄他醫與剛劑加喘焉乙曰是本中熱腸且傷奈何復燥將不得前後溲與)
(之丨丨湯王不信謝去信宿寖劇竟如言而效粟水經注巨洋又東北逕委粟山東孤阜秀立形若委又東)
(北洋水注之水西出丨丨山西北石澗口土本草丨丨釋名細理石寒水石明一統志大同府産丨丨)
(又丨丨山在鳳陽府西南五十里山出丨丨今採取無時又丨丨山在青州府城西二十五里石色潤澤如)
(膏故名飛王羲之東書堂帖服足下五色丨丨散身輕行動如也貫休思匡山賈匡詩丨丨黏木屐岸密)
(落冰池)
石鹼(本草丨丨釋名灰鹼花鹼)
石藥(素問帝曰夫子數言熱中消中不可服高梁芳草丨丨石藥發瘨芳草發狂夫熱中消中者皆富貴)
(人也今禁高梁是不合其心禁芳草丨丨是病不愈願聞其說)
石葉(葉廷珪香譜魏文帝時腹題國貢丨丨狀如雲母可以辟疫叚成式戲高侍御詩欲薰羅薦嫌龍)
(腦須為尋求丨丨香)
石北(史記貨殖傳楊平陽陳西賈秦翟北賈種代種代丨丨也地邊胡數被寇人民矜懻忮好氣任俠為)
(姦不事農商然迫近北夷師旅亟往中國委輸時有竒羡)
石上(戰國策夫吳干之劍肉試則斷牛馬金試則截盤匜薄之柱上而擊之則折為三質之丨丨而擊之)
(則碎為百逋後漢書五行志桓帝之初京都童謠曰城上烏尾畢公為吏子為徒一徒死百乘車車班班入)
(河間河間姹女工數錢以錢為室金為堂丨丨慊慊舂黃梁梁下有懸鼓我欲擊之丞卿怒案此皆謂為政貪)
(也清宋書蕭思話傳嘗從太祖登鍾山北嶺中道有磐石泉上使于丨丨彈琴因賜以銀鍾酒謂曰相賞有)
(松石間意丨南史張孝秀傳服寒食散盛冬卧于丨丨淮南子丨不生五糓秃山不遊麋鹿無所隂蔽隠)
(也逕水經注淇水又東北西流水注之水出大嶺下西流石樓南在北陵丨丨練垂桀立亭亭極峻又潁)
(水出陽城縣西北少室山又東南過其縣南注縣南對箕山山上有許由冢山下有牽牛墟側潁水有犢泉是)
(巢父還牛處丨丨犢跡存焉儀琴曲譜錄丨丨流泉操上古琴弄名馬第伯封禪記上山騎行往往道峻)
(峭不騎步牽馬乍步乍騎且相半至中觀留馬去平地二十里殊不可上四布僵卧丨丨有頃復蘇亦頼齎酒)
(脯處處有泉水目輒為之明復勉強相將行到天關楹庾信周大將軍司馬裔神道碑年十有五始幹家事)
(前鑿柱即取遺書丨丨開松仍求故劍之柳宗元霹靂琴贊引霹靂琴零陵湘水西震餘枯桐為也始枯桐)
(生丨丨說者言有蛟龍伏其窽一夕暴震為火之焚至旦乃已其餘硿然倒卧道上震旁之民稍柴薪之超道)
(人聞取以為三琴琴莫良於桐桐之良莫良於生丨丨石上之枯又加良焉火之餘又加良焉震之于火為異)
(是琴也既良且異合而為美天下將不可載焉無又至小丘西小石潭記潭中魚可百許頭皆若空遊所依)
(日光下澈影布丨丨怡然不動俶爾遠逝往來翕忽似與遊者相樂李頎宴陳十六樓詩丨丨題詩處千年)
(留至今又杜甫王十五前閣會詩情人來丨丨鮮鱠出江中秋興詩請看丨丨藤蘿月已暎洲前蘆荻花)
(眠戴叔倫寄禪師寺華上人詩白晝談經罷閑從丨丨又寄孟郊詩丨丨幽期春又暮何時載酒聽高歌)
(軍盧綸送顔推官遊銀夏謁韓大夫詩才子尊前畫將丨丨銘李端雲陽觀寄袁稠詩丨丨開仙酌松間)
(對玉琴山元稹兔絲詩桂樹月中出珊瑚丨丨生問王建尋李人不遇詩從頭丨丨留名去獨向南峰老)
(師斗方干因話天台勝異仍送羅道士詩丨丨叢林礙星窗邊瀑布走風雷又題桐廬謝逸人江居詩湖)
(邊倚杖寒吟苦丨丨横琴夜醉多時鄭谷石門山泉詩雲邊野客窮來處丨丨寒猿見落皮日休聞開元)
(寺開笋園詩森森競泣林梢雨&KR1128;&KR1128;爭穿丨丨雲筆元好問過三鄉望女几邨追懷溪南詩老辛敬之詩端)
(有口傳三箧丨丨無禾養伯齡丨劉因早秋詩欲借西風蘇病骨暫來丨聽松聲)
石下(柳宗元游黃溪記黃神之上揭水八十步至初潭最竒麗殆不可狀其略若剖大甕側立千尺溪水)
(即焉黛蓄膏渟來若白虹沉沉無聲有魚數百尾方來會丨丨)
石底(柳宗元至小丘西小石潭記從小丘西行百二十步隔篁竹聞水聲如鳴佩環心樂之伐竹取道下)
(見小潭水尤清洌泉丨以為丨近岸卷丨丨以出為坻為嶼為嵁為巖靑樹翠蔓縈絡摇綴參差披拂杜甫)
(秦州雜詩秋花危丨丨晚景卧鐘邊細方干聽段處士彈琴詩泉迸幽音離丨丨松含韻在霜枝)
石間(潘岳秋興賦見崖澨下日豐道生眞賞齋賦昔者周穆巡狩至于壇山吉癸巳親題丨丨杜甫)
(太平寺泉眼詩丨丨見海眼天畔縈水府在姚合寄陸渾縣尉李景先詩月色生松裏泉聲丨丨)
石旁(史記秦始皇紀三十六年熒惑守心有墜星下東郡至地為石黔首或刻其石曰始皇帝死而地分)
(始皇聞之遣御史逐問莫服盡取丨丨居人誅之因燔銷其石)
石畔(李賀詩石根秋水明丨丨秋草瘦來韋鼎詩幾回吟丨丨孤鶴自相親米芾詩仙丨丨懷灰劫)
(鶴語池邊勸後生)
石邊(盧綸觀袁修侍郎漲新池詩纔聞籬外響已覺丨丨深朱德潤雪竹雙雉圖詩雪壓林梢竹倒垂)
(丨丨雙雉欲驚飛)
石際(姚合寄楊工部聞毘陵舍弟自罨溪入茶山詩見山隂下)
石側(江淹閩中草木頌見峰頂下)
石次(釋氏通鑑靜謁端坐而逝餘骸並無遺血但白乳旁流凝于丨丨)
石坂(孟郊自商行謁復州盧使君虔詩商嶺莓苔滑丨丨上下頻)
石激(水經渭水又東豐水從南來注之注他說云渭水又東與豐水會于短隂山内水會無他高山異巒)
(所有唯原阜丨丨而已丨高適詩丨丨水流處天寒松色間韋應物龍潭詩丨懸流雪滿灣五龍潛處野)
(雲閑)
石稜(杜甫西閣雨望詩徑添沙面出湍急丨丨生郊懷南岳隠士詩古路無人跡新霞吐丨丨)(孟又)
(石淙詩丨丨玉纖纖草色瓊霏霏泉元稹詩一鏡開潭面千峰露丨丨杜牧遊池州林寺金碧洞詩袖拂)
(霜林下丨丨潺湲聲斷滿溪冰巢又題池州弄水亭詩小山浸丨丨撐舟入幽處鄭送琇上人詩古殿焚)
(香外淸羸坐丨丨岩韋莊漁塘詩洛水分餘脉穿出丨丨)
石片(白居易罷府歸舊居詩丨丨擡琴匣松枝閣酒杯貫休秋末入匡山船行詩霞根生丨丨象跡壊)
(沙汀)
石塊(酉陽雜俎仙桃出郴州蘇躭仙壇有人至心祈之輒落壇上或至五六顆形似丨丨赤黃色)
石縫(宋史河渠志見石板下根周賀贈王道士詩丨丨瓢探水雲斧斫薪)
石菑(漢書溝洫志隤林竹兮揵丨丨宣防塞兮萬福來)
石畫(漢書匈奴傳漢初興以高祖之威靈三十萬衆困于平城時竒譎之士丨丨之臣甚衆卒其所以脫)
(者世莫得而言也注師古曰丨言堅固如石也丨計策也)
石功(魏書崔光傳光乃令國子博士李郁與助教韓神固劉燮等勘校石經其殘缺者計料丨丨并字多)
(少欲補治之)
石色(宋書符瑞志見石形下李杜甫瞿塘兩崖詩入天猶丨丨穿水忽雲根益乞寬禪師癭山罍呈)
(宣供奉詩見峰形下然姚合題宣義池亭詩苔文翻古篆丨丨學秋天皎奉酬顔使君眞卿王員外圓宿)
(寺詩朝行丨丨淨夜聽泉聲小)
石理(公羊傳觸石而出膚寸而合注側手為膚案指為寸言其觸丨丨而出無有膚寸而不合)
石采(江總詩丨丨無新故峰形詎古今)
石紋(文同睦州古蹟記為丨丨細湧如水波浪㾗者二在下右上左王勃觀佛跡寺詩年長金跡淺地)
(久丨丨疎苔尹&KR1026;秋夜陪張丞相趙侍御游㴩湖詩風和樹色雜古丨丨斑劉禹錫題報恩寺詩見峰勢)
(下折李賀崑崙使者詩麒麟背上丨丨裂虬龍鱗下紅枝皮日休眀月灣詩松癭忽似狖丨丨或如虥)
石質(水經注川水又逕西崿縣南水南道側有二石樓相去六七丈雙峙齊竦高可七八丈柱圓圍二丈)
(有餘丨丨靑綠光可以鑑丨無名氏鍊石補天賦天象又元丨既堅)
石痕(文桂發石渠閣賦丨丨斑其苔蘚渠波鳴兮琳琅方干山井詩夜久即疑星影過早來猶見丨丨)
(深)
石影(杜甫憶鄭南玭詩丨丨銜珠閣泉聲帶玉琴)
石聲(禮記樂記丨丨磬磬以立辨辨以致死君子聽磬聲則思死封疆之臣馬第伯封禪儀記封畢有)
(頃詔百官以次下國家隨後數百人維持行相逢推百官連延二十餘里道多迫小深谿高岸數百丈步從匍)
(匐邪上起近炬火止亦駱驛步從觸擊大石丨丨正讙但讙石見相應和者腸不能已口不能默夜半後到百)
(官明日乃訖其中老者氣劣不能行卧巖石下)
石響(王貞白度關山詩丨丨鈴聲遠天寒弓力慳玎皮日休入林屋洞詩人語散澒洞丨丨高玲)
石性(皎然靈澈上人何山寺七賢石詩丨丨殊磊落君子又高竒)
石形(水經注九渡水北逕仙人樓下傍有丨丨極方峭世名之為仙樓)
石容(李白宣城淸溪詩見山貌下)
石狀(杜甫積草嶺詩颼颼林響交慘慘丨丨變詩韋莊雞公幘詩見山形下黃溍重登雲黃山嵐光)
(乍璘㻞丨丨終黤黲杳范成大過小玲瓏巖詩脫略巖岫黝糾丨丨怪)
石勢(杜甫玉臺觀詩江光隠見黿鼉窟丨丨參差烏鵲橋)
石跡(水經河水自臨河縣東逕陽山南注東流逕丨丨阜西是阜破石之文悉有鹿馬之跡故斯阜納稱)
(焉)
石言(左傳丨丨于晉魏榆晉侯問于師曠曰丨何故丨對曰丨不能丨或馮焉不然民聽濫也抑臣又聞)
(之曰作事不時怨讟動于民則有非言之物而言今宮室崇侈民力彫盡怨讟並作莫保其性丨丨不亦宜乎)
(動周書武帝紀民亦勞止則星于天作事不時則丨丨于國)
石語(皎然酬秦萬山人題贈詩丨丨花愁徒自詫吾心見境盡為非)
石鳴(漢書五行志丨丨與晉石言同應中唐書五行志咸通六年十一月己卯晦潼關夜大風山如吼)
(雷河噴丨丨羣鳥亂飛重關傾側)
石笑(元史五行志至正十年三月慶元奉化州南山丨丨開其碎而大者有山川人物禽鳥草木之丈)
石怒(孟郊峽哀詩見谷號下)
石起(庾信紇干弘神道碑銘松門丨丨碑字金生水又周大將軍司馬裔神道碑銘上糝丨丨河陽鬭)
石立(宋書五行志吳孫亮五鳳二年五月陽羡縣離里山大丨自丨按京房易傳曰庶士為天子之祥也)
(其說曰丨丨於山同姓平地異姓)
石走(杜甫柟樹為風雨所拔歎東南飄風動地至江翻丨丨流雲氣)
石滲(范成大高淳道中詩見山腰下)
石出(杜甫送李八祕書赴杜相公幕詩丨丨倒聽楓葉下櫓摇背指菊花開)
石來(宋書五行志晉惠帝太安元年丹陽姑孰縣夏架湖有大石浮二百步而登岸民驚譟相告曰丨丨)
(于寶曰尋有石冰入建業)
石齧(韓愈將歸操涉其淺兮丨丨我足乘其深兮龍入我舟)
石韞(陸機文賦見山輝下)
石剖(西京雜記元后在家嘗有白燕銜白石大如指墜后績筐中后取視之丨丨為二其中有文曰母天)
(地)
石蟠(貢父詩話見山脚下)
石疊(李東陽對鷗閣賦木叢崝嶸丨丨犖确翻白居易府西池北新葺水齋詩丨丨靑稜玉波白片鷗)
石標(李紳華頂詩丨丨琪樹凌空碧水挂銀河映月寒)
石倚(周繇題金陵栖霞寺贈月公詩風經絶頂廻疎雨丨丨危屏挂落泉)
石斜(李端山下泉詩淨色和雲落喧聲遶丨丨)
石老(鄒浩四柏賦根盤薄而丨丨兮皮皴皵以龍驚深龐鑄雪谷曉裝圖詩木僵丨丨鳥不飛山路益)
(詩益竒)
石癖(雲林石譜袁州五侯嶺嶺上四旁皆山石玲瓏竒怪萬狀臨江士人魯子明有丨丨嘗親訪其處以)
(魚舟載歸蒲灘列置所居)
石瑩(樓忌三十六峰賦玉華寶柱金丨丨兮鄭曾鞏九月九日詩丨丨見山稜林疎覺窗冏閑孟送)
(長蘅公車北上詩交久日日新等于金丨丨)
石覆(後漢書祭祀志尚書令奉玉牒檢皇帝以寸二分璽親封之命人發壇上石尚書令藏玉牒已復丨)
(丨訖尚書令以五寸印封石檢)
石暈(蘇軾答李端叔書木有癭丨有丨犀有通以取妍于人皆物之病也)
石然(唐書太宗紀貞觀十三年四月壬寅雲陽丨丨岸宋史夏侯嘉正傳洞庭賦言其狀則丨丨而骨)
(然而革氣然而榮浲然而脉)
石爛(杜牧題桐葉詩一丸五色成虚語丨丨松薪更莫疑元好問湧金亭示同遊諸君詩石間仙人迹)
(丨丨迹不磨仙人去不返六龍忽蹉跎)
石鑠(庾肩吾團扇銘炎隆火正丨丨沙煎)
石明(駱賓王詩丨丨如挂鏡苔分似列錢譚貞默詩樹伴老僧老鐙傳片丨丨)
石累(劉孝威詩丨丨元卿徑枝挂許由瓢)
石層(皮日休釣侣詩嚴陵灘勢似雲崩釣具歸來放丨丨)
石叢(陶翰宿天竺寺詩正殿倚霞壁千樓標丨丨)
石寒(劉長卿宿雙峰寺寄盧七李十六詩林暗僧獨歸丨丨泉且咽)
石長(元稹度門寺詩鉢傳烘瑪瑙丨丨翠芙蓉鮑溶詩天寒鶴巢林丨丨泉脉閉)
石潤(黃庭堅題跋丨丨竹勁佳筆也恨不得李伯時發揮耳元好問山居雜詩丨丨雲先動橋平水漸)
(過)
石潔(張耒石菖蒲賦歲寒風霜水落丨丨大木百園偃仆摧折)
石淨(盧綸寶泉寺送李益端公歸邠寧幕詩丨丨非因雨松凉不為風鄭巢送僧富春詩丨丨聞泉落)
(沙寒見鶴翻)
石伏(水經注習郁作丨丨逗引大池水于宅北作小魚池)
石化(埤雅金得伯勞之血則昏鐵得鸊鵜之膏則瑩丨得鵲髓則丨銀得雉糞則枯)
石横(齊書徐孝嗣等傳論吳氏列戍南濱屯農水右魏世淮北大佃而丨丨開漕皆輔車相資易以待敵)
(丨劉長卿浮石瀨詩丨晚瀨急水落寒沙廣)
石阻(水經注贛川丨丨水急行難)
石泐(周禮考工記丨有時以丨水有時以凝磨歐陽修石篆詩山中老僧憂丨丨印之以紙松煤)
石厭(魏志弁辰國兒生便以丨丨頭欲其褊今辰韓人皆褊頭又壓同太平清話見山雄下)
石峻(張斛詩丨丨溜聲急月高松影圓)
石峭(姚合綠野堂詩樹深檐稍邃丨丨徑難平)
石窒(宋史李師中傳桂州靈渠故通漕歲久丨丨舟滯師中即焚石鑿而通之)
石轉(論衡是故湍瀨之流沙丨丨而大石不移何者大石重而沙石輕也沙丨丨積于大石之上大石沒)
(而不見賢儒俗吏並在世俗有似于此吳融詩無心同丨丨有淚約泉枯)
石展(鄭俠幽居詩丨丨地衣三藥徑錦圍天柱十花牆)
石大(元史巴而术兀而或的斥傳唐以金蓮公主妻的斥之子葛勵的斥居和林别力跛力荅言婦所居)
(山也又有山曰天哥里于荅哈言天靈山也南有石山曰故力荅哈言福山也唐使與相地者至其國曰和林)
(之盛彊以有此山也盍壊其山以弱其國乃告諸的斥曰既為婚姻將有求與爾其與之乎福山之石于土國)
(無所用而唐人願見的斥遂與之丨丨不能動唐人以烈火焚之沃以醲醋其石碎乃輦而去國中鳥獸為之)
(悲號)
石小(李商隠詩丨丨虚填海蘆銛未破矰)
石窄(岑參利州道中詩岩傾劣通馬丨丨難容車)
石淺(謝靈運七里瀨詩丨丨水潺湲日落山照曜劉孟浩然遊江西詩丨丨流難泝藤長險易躋長)
(卿新泉詩丨丨寒流處山空夜落時菊劉禹錫晚歲登武陵城顧望水陸悵然有作詩霜輕秀晚丨丨水紋)
(斜流白居易新小灘詩丨丨沙平水寒水邊斜插釣魚竿)
石瘦(柳宗元遊黃溪記見水鳴下第唐彦謙第三溪詩日宴霜濃十二月林疎丨丨三溪陸龜蒙詩)
(盤燒天竺春筍肥琴倚洞庭秋丨丨雨侵蘚澀得丨丨宜與夫子歸隠丘)(梅堯臣木山詩蘇軾詩水淸丨)
(丨便能竒)
石頑(韓愈詩朝欷暮唶不可解我心安得如丨丨)
石輭(庾信仙山詩丨丨如香飯鉛銷似熟銀)
石古(杜甫詩天清小城搗練急丨丨細路行人稀丨白居易遊枋口懸泉題石上詩巖寒松柏短丨莓)
(苔厚)
石堅(歐陽修泗州先春亭記堤成高三十三尺土實丨丨捍暴備災可久而不壊劉禹錫飛練瀑詩丨)
(丨激淸響葉動承餘灑)
石冷(拾遺記暗海有潛英之石其色輕靑如毛羽寒盛則石溫暑盛則丨丨刻之為人像神悟不異眞人)
(陵王翰月下飲酒詩池空河影凉丨丨苔色古送于武山中桂詩丨丨開常晚風多落已頻王建李評)
(事使蜀詩丨丨啼猿影松昏戲鹿塵天皮日休和魯望藥名離合詩草香丨丨無辭遠志在台一遇中又)
(訪寂上人不遇詩桂寒自落翻經案丨丨空消洗鉢泉)
石格(釋名見山體下)
石凹(白居易和微之春日投簡陽明洞天詩見峰峭下)
石少(詩彼都人士充耳琇實傳琇美石也疏淇澳說武公之服以琇為充耳此都邑庶人亦用琇者禮天)
(子以純玉諸侯以下則玉石雜衛風自舉石言之其實玉多而丨丨非全用石也此則庶人無玉用石而已其)
(用之石則與諸侯之名同故俱言琇也)
石多(素問冬胃微石曰平丨丨胃少曰腎病但石無胃曰死石而有鉤曰夏病鉤甚曰今病藏眞下于腎)
(腎藏骨髓之氣也)
石開(漢書敘傳幽通賦飬游睇而猨號兮李虎發而丨丨齊書祥瑞志嵩高山昇明三年四月滎陽人)
(于山東南澗見天雨石墜地丨丨有璽在其中方三寸其文曰戊丁之人與道俱肅然入草應天符又曰皇帝)
(興運午詣雍州刺史蕭赤斧表獻之龍元好問遊天壇雜詩湍聲洶洶落懸崖見說蛟擘丨丨)
石靜(盧綸陪中書李紓舍人夜泛東池詩丨丨龜潛上萍開果暗沈元晦詩丨丨如開鏡山高若聳蓮)
石暄(杜甫客堂詩丨丨蕨芽紫渚秀蘆筍綠)
石利(雲笈七籤丨丨傷腰鐵利傷身寶利傷人心利傷性故割利去傷道必附將)
石孽(范成大灔澦堆詩舟師欹傾落膽過丨丨水禍吁難全)
石布(劉禹錫唐侍御寄遊道林嶽麓二寺詩并沈中丞姚員外所和見徵繼作詩泉淸丨丨博棋子蘿密)
(鳥韻如簧言)
石醜(宋齊丘鳳皇臺詩松孤不易立丨丨難安著)
石枯(劉長卿奉和李大夫同呂評事太行苦熱行丨丨山木燋鱗窮水泉涸)
石散(王羲之野大帖姉累告安和梅妹大都可行袁妹極得丨丨力然故不善佳疾久尚憂之)
石隕(春秋僖公十有六年春王正月戊申朔隕石于宋五是月六鷁退飛過宋都糓梁傳疏言鷁退不日)
(而月故云是月明與丨丨異日也過左傳僖公十六年春隕石于宋五隕星也六鷁退飛宋都風也周内史)
(叔興聘于宋宋襄公問焉曰是何祥也吉凶焉在注祥吉凶之先見者襄公以為丨丨鷁退能為禍福之始故)
(問其所在異漢書京房傳房嘗宴見曰春秋紀二百四十二年災以視萬世之君今陛下即位已來日月失)
(明星辰逆行山崩泉湧地震丨丨夏霜冬雷春凋秋榮隕霜不殺水旱螟蟲民人饑疫盗賊不禁刑人滿市春)
(秋所記災異盡備陛下視今為治邪亂邪上曰亦極亂耳尚何道說苑昔者高宗成王感於雊雉暴風之變)
(修身自改而享豐昌之福也逮秦皇帝即位彗星四見蝗蟲蔽天冬雷夏凍丨丨東郡大人出臨洮妖孽並見)
(熒惑守心星茀太角太角以亡終能改)
石滅(崔伯易感山賦蕃戎陷相而丨丨鄴兵過河而劉去)
石裂(神仙傳烈獨之大行山中忽聞山東崩地殷殷如雷聲烈不知何等往視之乃見山破丨丨數百丈)
(兩畔皆是靑石中有一穴口徑闊尺許中有靑泥流出如髓烈取泥試丸之須臾成石如投熱蠟之狀隨手堅)
(凝氣如粳米飯嚼之亦然烈合數丸如桃大用攜少許歸仲子陵幽蘭賦見崖斷下)
石坼(梁簡文帝慧念法師墓誌丨丨亡儒星開殞哲)
石折(庾信柳霞墓誌銘智士丨丨賢人星隕)
石破(晉書惠帝紀八年夏五月郊禖丨丨為二奪呂覽丨可丨也而不可奪堅丹可磨也而不可赤堅)
(與赤性之有性也者所受于天也非擇取而為之也蘇李賀箜篌引女媧鍊石補天處丨丨天驚逗秋雨)
(轍詩蟹肥螯正滿丨丨髓初堅半柳貫詩巖巖龍門岸丨丨兩岸)
石斷(絶照詠雪詩蘭焚丨既丨何用恃芳堅清李白詩溪深古雪在丨丨寒泉流李賀過華宫詩雲)
(生朱絡暗丨丨紫錢斜河蘇軾詩路窮驚丨丨林缺見奔)
石亂(杜甫詩丨丨上雲氣杉靑延日華詩梅堯臣詩泝流上贑水丨丨波驚颭劉子翬丨丨春溪惡)
(山深曉月高)
石泣(述異記桀時泰山山走丨丨先儒說桀之將亡泰山三日泣今泰山山丨遠望之若人丨盖是也周)
(武謂周公曰桀為不道走山泣石)
石怪(曹唐仙都即景詩丨丨長棲鶴雲閑若有仙郝趙抃孔憲山齋詩窗排羣丨丨檐擁遠山明經)
(靑州山行詩隂森木丨丨慘冽霜露氣現王惲過鹿臺山詩行經雙蟾嶺丨丨驚變)
石險(孔稚圭詩丨丨天貌分林交日容缺偏孟郊遊終南龍池寺詩地寒松桂短丨丨道路杜荀鶴)
(詩涇溪丨丨人兢愼終歲不聞傾覆人)
石盡(北史馬嗣明傳楊愔患背腫嗣明以練石塗之便差作練石法以粗黃色石如鵝鴨卵大猛火燒令)
(赤納淳醋中自有石屑落醋裏頻燒至丨丨取石屑曝乾搗下簁和醋以塗腫上無不愈陳樵八詠樓賦今)
(歴年八百金銷丨丨城市皆非而謝公扇上之風至今不墜林景熙山中早行詩月斜林影薄丨丨水聲微)
石沒(論衡見石轉下)
石餘(晉書魏舒傳舒身長八尺二寸姿望秀偉飲酒丨丨而遲鈍質朴不為鄉親所重)
石中(後漢書祭遵傳時涿郡太守張豐執使者舉兵反自稱無上大將軍與彭寵連兵四年遵與朱祐及)
(建威大將軍耿弇驍騎大將軍劉喜俱擊之遵兵先至急攻豐豐功曹孟厷執豐降初豐好方術有道士言豐)
(當為天子以五綵囊裹石繫豐肘云丨丨有玉璽豐信之遂反既執當斬猶曰肘石有玉璽遵為椎破之乃知)
(被詐仰天歎曰當死無所恨云韋應物聽嘉陵江水聲寄深上人詩水性自靜丨丨本無聲)
石裏(王令寒林石屏詩見山骨下)
御定駢字類編卷四十二
