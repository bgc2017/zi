欽定四庫全書
御定駢字類編卷六十四
居處門八
倉
倉府(史記天官書見宫廟下賞魏志和洽傳太祖建立洪業奉師徒之費供軍之用吏士豐于資食丨)
(丨衍于穀帛由乎飭無用之官絶浮華之費民說苑文王問於呂望曰為天下者若何對曰王國富霸國冨)
(士僅存之國富大夫亡道之國富丨丨是謂上溢而下漏文王曰善對曰宿善不祥是日也發其丨丨以賑鰥)
(寡孤獨)
倉庾(魏志壯襲傳太祖以為西鄂長縣濱南境寇賊縱横時長吏皆歛民保城郭不得農業野荒民困丨)
(丨空虚襲自知恩結于民乃遣老弱各分散就田業留丁彊備守吏民歡悅晉書宣帝紀四年帝督諸軍擊)
(諸葛恪車駕出津陽門軍次於舒恪焚燒積聚棄城而遁帝以滅賊之要在於積穀乃大興屯守廣開淮陽百)
(尺二渠又修諸陂於潁之南北萬頃自是淮北丨丨相望夀陽至扵京師農官屯兵連屬焉宋書孔琳之傳)
(今括囊天下穀以周天下之食或丨丨充衍或糧靡斗儲以相資通則貧者仰富致之之道實假于錢一朝斷)
(之便為棄物是有錢無糧之民皆坐而饑困此斷錢之立敝也道德指歸論發丨丨散財幣束晳廣農議)
(伏見詔書以倉廩不實關右饑窮欲大興田農以蕃嘉糓此誠有虞戒大禹盡力之謂然農穰可致所由者三)
(一曰天時不諐二曰地理無失三曰人力咸用若必春無霡霂之潤秋繁滂沲之患水旱失中雩禳有請雖使)
(羲和平秩后稷親農理疆畎扵原隰勤藨蓘扵中田猶不足以致丨丨盈億之積也杜甫復還東屯詩加餐)
(可扶老丨丨慰飄蓬)
倉廩(禮記月令季春之月天子布德行惠命有司發丨丨賜貧窮振乏絶戰國策韓氏罷于兵丨丨空)
(無以守城吾攻之以飢不過一月必拔之叟史記五帝紀堯賜舜絺衣與琴為築丨丨予牛羊瞽尚復欲殺)
(之使舜上塗廩瞽叟從下縱火焚廩舜乃以兩笠自扞而下去得不死後瞽叟又使舜穿井舜穿井為匿空旁)
(出舜既入深瞽叟與象共下土實井舜從匿空出去通又管夷吾傳管仲既任政相齊以區區之齊在海濱)
(貨積財冨國強兵與俗同好惡故其稱曰丨丨實而知禮節衣食足而知榮辱又司馬相如傳于是乃解酒)
(罷獵而命有司曰地可以墾辟悉為農郊以贍萌隸隤牆填塹使山澤之民得至焉實陂池而勿禁虚宫觀而)
(勿仞發丨丨以振貧窮補不足恤鰥寡存孤獨出德號省刑罰改制度易服色更正朔與天下為始後漢書)
(来歙傳隴西雖平而人飢流者相望歙乃傾丨丨轉運諸縣以賑贍之于是隴右遂安又度尚傳遷文安令)
(遇時疾疫榖貴人飢尚開丨丨給營救疾者百姓蒙其濟蜀志諸葛亮傳注袁子曰或問亮好治官府次舍)
(橋梁道路此非急務何也袁子曰小國賢才少故欲其尊嚴也亮之治蜀田疇辟丨丨實器械利蓄積饒朝會)
(不譁路無醉人夫本立故末治有餘力而後及小事此所以勸其功也)
倉廥(史記平準書山東被水菑民多饑乏扵是天子遣使者虚郡國丨丨以賑貧民猶不足又募豪冨人)
(相貸假尚不能相救乃徙貧民扵關以西及充朔方以南新秦中七十餘萬口衣食皆仰給縣官數歲假予產)
(業使者分部護之冠蓋相望其費以億萬計不可勝數唐書盧從愿傳河北飢詔為宣撫處置使發丨丨賑)
(飢民)
倉庫(史記大夏傳上扵是大觳抵出竒戲諸怪物多聚觀者行賞賜酒池肉林令外國客徧觀名丨丨府)
(藏之積見漢之廣大傾駭之及加其眩者之工而觳抵竒戲歲增變甚盛益興自此始後漢書夫餘傳見宫)
(室下京魏志高句麗傳無大丨丨家室自有小倉名之為桴吴志吕岱傳孫權統事岱詣幕府出守吴丞)
(權親斷諸縣丨丨及囚繫長丞皆見岱處法應問甚稱權意齊書魏虜傳有懸食瓦屋數十間置尚方作鐵)
(及木其袍衣使宫内婢為偽太子别有丨丨宗紀罷諸建造工役惟城郭橋道丨丨勿禁)(元史文宅經丁)
(天倉經曰財耗亡治天倉宜丨丨六畜壯厚高拓吉宇蜀檮杌僭即偽位號大蜀改元武成十月下詔改堂)
(廳舍為宫殿其略曰帝君之居上應辰象朝貢臻集華夷會同宫闕殿閣之深嚴臺省府寺之完壯須分名號)
(以美觀瞻况我肈啓丕圖類有嘉瑞允協上元之貺式光萬世之基至于厨廏之標題丨丨之曹列並宜從革)
(用永惟新積魏文帝策孫權九錫文君務財勸農丨丨盈是用錫君衮冕之服赤舄副焉)
倉厠(宅經未天府高樓大舍牛羊奴婢居之大孳息丨丨利)
倉廏(漢書百官公卿表詹事秦官掌皇后太子家有丞屬官有太子率更家令丞僕中盾衛率厨廏長丞)
(又中長秋私府永巷丨丨祠祀食官令長丞諸宦官皆屬焉)
倉箱(詩乃求千斯丨乃求萬斯丨慶歲其有禾易長畝盈丨丨)(宋史樂志農夫之權德輿賀雨表蓑)
(笠就緒丨丨可期歎柳宗元鐃歌鼔吹曲富兵戎盈丨丨皮日休橡媪持之納扵官私室無丨丨馬祖)
(常北行詩井邑連山海丨丨溢隴汾)
倉門(宋書袁粲傳時齊王使藴募人已得數百乃狼狽率部曲向石頭本期開南門時已暗夜薛淵等據)
(門射之藴謂粲已敗即使散走齊王已報敬則率所領收藴殺之并誅伯興又遣軍主戴僧靜向石頭助薛淵)
(自丨丨得入)
倉場(宋史職官志若内外丨丨帳籍供申愆期則以法究治)
倉城(考工記匠人囷窌丨丨逆牆六分注逆猶卻也築此四者六分其高卻一分以為閷疏卻牆六分者)
(六分其高去一以為閷假令高丈二尺下厚四尺則于上去二尺為閷上惟二尺)
倉垣(魏書嚴翊傳劉裕以為廣威將軍陳留太守戍丨丨晉書苟晞傳自奉眀詔三軍奮厲卷甲長驅)
(次于丨丨)
倉坂(水經注汾水出汾陽縣北山漢高帝十一年封靳彊為侯國後立屯農積粟在斯謂之羊腸倉山有)
(羊腸坂在晉陽西北石磴縈委若羊腸焉故丨丨取名矣)
倉口(唐書馬燧傳悅知燧食乏深壁不戰燧令士齎十日糧進營丨丨與悅夾洹而軍造三橋逾洹日挑)
(戰悅不出隱伏萬人將以掩燧)
倉山(水經注沭水自陽都縣又南會武陽溝水水東出丨丨山上有故城世謂之監官城非也即古有利)
(城矣)
倉冒(明一統志丨丨嶺在上林長官司治北三里)
倉石(水經注漳水又東逕磻陽城北丨丨水入焉水出林慮縣之丨丨溪)
倉亭(水經河水扵范縣東北流為丨丨津)
倉部(晉書職官志尚書郎西漢舊置四人以分掌尚書至魏尚書郎有殿中吏部駕部金部虞曹比部南)
(主客祠部度支庫部農部水部儀曹三公丨丨民曹二千石中兵外兵都兵别兵考功定課凡二十三郎宋)
(書百官志度支尚書領度支金部丨丨起部四曹左民尚書領左民駕部二曹都官尚書領都官水部庫部功)
(部四曹從南史張緒傳緒少知名清簡寡欲從伯敷及從父鏡叔暢並貴異之鏡比之樂廣敷云是我輩人)
(暢言扵武帝用為尚書丨丨郎都令史諮詳郡縣米事緒蕭然直視不以關懷)
倉曹(宋書百官志太尉府置掾屬二十四人西曹主府吏署用事東曹主二千石長史遷除事戶曹主民)
(戶祠祀農桑事奏曹主奏議事辭曹主辭訟事法曹主郵驛科程事尉曹主卒徒轉運事賊曹主盜賊事決曹)
(主罪法事兵曹主兵事金曹主貨幣監鐵事丨丨主倉穀事大唐新語秦府丨丨李守素尤諳氏族時人號)
(為肉譜虞世南語人曰昔任彦昇善譚經籍稱為五經笥今宜改丨丨為人物志雲笈七籖天市星天之丨)
(丨神能致眀月珠)
倉駕(唐書畢諴傳累官駕部員外郎中故事要家勢以入丨丨二曹為辱諴沛然如處美官無異言)
倉案(宋史職官志宣徽院其吏史則有都勾押官勾押官各一人前行三人後行十二人分掌四案一曰)
(兵案二曰騎案三曰丨丨四曰胄案)
倉吏(史記貨殖傳宣曲任氏之先為督道丨丨秦之敗也豪傑皆爭取金玉而任氏獨窖倉粟楚漢相距)
(滎陽也民不得耕種米石至萬錢而豪傑金玉盡歸任氏任氏以此起富宋史食貨志帝又以丨丨給軍食)
(多侵盜詔足其槩量嚴立諸倉丏取法)
倉人(周禮丨丨中士四人下士八人)
倉公(史記太史公自序扁鵲言醫為方者宗守數精眀後世修序弗能易也而丨丨可謂近之矣作扁鵲)
(丨丨列傳第四十五)
倉氏(漢書王嘉傳孝文時居官者或長子孫以官為氏丨丨庫氏則倉庫吏之後也)
倉唐(說文丨丨鋸也子又史記魏世家文侯十七年伐中山使擊守之趙丨丨傅之)
倉米(晉書庾翼傳大較江東政以傴儛豪強以為民蠧時有行法輒施之寒劣如往年偷石頭丨丨一百)
(萬斛皆是豪將輩而直打殺倉督監以塞責山遐作餘姚半年而為官出二千戶政雖不倫公彊官長也而羣)
(共驅之不得安席紀睦徐寧奉王使糾罪人船頭到渚桓逸還復而二使免官雖皆前宰之惛謬江東事去實)
(此之由也多宋書孝武帝紀去歲東境偏旱田畞失收使命來者至乏絶或下窮流穴頓伏街巷朕甚閔之)
(可出丨丨付建康秣陵二縣隨宜贍恤丨南史眀山賓傳山賓在州所部平陸縣不稔啓出丨以賑百姓後)
(刺史檢州曹失簿以山賓為耗損有司追責藉其宅入官山賓不自理更市地造宅元史王約傳監察御史)
(言通州丨丨三萬石因雨而溼約謂必積氣所蒸驗且堪用釋守者罪韓愈唐襄陽郡王平陽路公神道碑)
(銘遷至宣歙池觀察使至則出丨丨下其估半以廪餓人)
倉粟(史記高祖紀漢元年十月沛公兵遂先諸侯至霸上召諸縣父老豪傑曰父老苦秦苛法久矣誹謗)
(者族偶語者棄市吾與諸侯約先入關者王之吾當王關中與父老約法三章耳殺人者死傷人及盜扺罪餘)
(悉除去秦法諸吏人皆安堵如故凡吾所以來為父老除害非有所侵暴無恐且吾所以還軍霸上待諸侯至)
(而定約束耳乃使人與秦吏行縣鄉邑告諭之秦人大喜爭持牛羊酒食獻饗軍士沛公又讓不受曰丨丨多)
(非乏不欲費人人又益喜唯恐沛公不為秦王曰又汲黯傳河内失火延燒千餘家上使黯視之還報家人)
(失火屋比延燒不足憂也臣過河南河南貧人傷水旱萬餘家或父子相食臣謹以便宜持節發河南丨丨以)
(振貧民臣請歸節伏矯制之罪上賢而釋之給魏書楊逸傳時災儉連歲人多餓死逸欲以丨丨賑而所司)
(懼罪不敢逸曰國以人為本人以食為命百姓不足君孰與足假令以此獲戾吾乃甘心遂出粟然後申表)
(白居易南賓郡齋詩丨丨餧家人黃縑裹妻子)
倉榖(後漢書翟酺傳夫儉德之恭政存約節故文帝愛百金扵露臺飾帷帳扵皂嚢或有譏其儉者上曰)
(朕為天下守財耳豈得妄用之哉至扵丨丨腐而不可食錢貫朽而不可校魏志王昶傳遷征南將軍假節)
(都督荆豫諸軍事昶以為國有常衆戰無常勝地有常險守無常勢今屯苑去襄陽三百餘里諸軍散屯船在)
(宣池有急不足相赴乃表徙治新野習水軍扵三州廣農墾殖丨丨盈積吴志陸遜傳始仕幕府歴東西曹)
(令史出為海昌屯田都尉并領縣事縣連年亢旱遜開丨丨以振貧民勸督農桑百姓蒙頼晉書天文志天)
(倉六星在婁南丨丨所藏也羣越絶書越王大媿乃壊池填塹開丨丨貸貧乏乃使臣身問疾病躬視死喪)
(不厄窮僻尊有德與民同苦樂激河泉井示不獨食行之六年士民一心不謀同辭不呼自來皆欲伐吴遂有)
(大功而霸諸侯)
倉儲(宋書劉懷肅傳及凶醜宵遁闔境崩擾建忠將軍吕訓衛丨丨以候王師寧朔將軍姜檀果烈懇到)
(志在宣力濁水之捷厥庸顯然郢齊書高帝紀攸之為郢州值明帝晚運隂有異圖自州遷為荆州聚斂兵)
(力將吏逃亾輙討質鄰伍養馬至二千餘匹皆分賦戍邏將士使耕田而食廩財悉充丨丨南史廬陵王續)
(傳續多聚馬仗蓄養趫雄耽色愛財極意收斂丨丨庫藏盈溢宋史陳從信傳開寳三年秋三司言丨丨月)
(給止及眀年二月請分屯諸軍盡率民船以資江淮漕運)
倉庤(唐書羅藝傳天下盜起涿郡號富饒伐遼兵仗多在而丨丨盈羨又臨朔宫多珍寶屯師且數萬苦)
(盜賊侵掠留守將趙什住賀蘭誼晉文衍等不能支藝捍寇數破却之)
倉監(宋史高宗紀禁諸州科賣丨丨)
倉中(史記李斯傳年少時為郡小吏見吏舍厠中鼠食不潔近人犬數驚恐之斯入倉觀丨丨鼠食積粟)
(居大廡之下不見人犬之憂扵是李斯乃歎曰人之賢不肖譬如鼠矣在所自處耳阮籍通易論丨丨拔留)
(肇幽為陽在中未逹含而未章故坎為中男)
倉法(漢書食貨志諸路役書既上之司農乃頒募役法扵天下用免役錢禄内外胥吏有祿而贓者用丨)
(丨重其坐)
倉盈(潘兵楊荆州誄丨丨庾億國富兵強)
倉雅(魏書袁式傳沈靖樂道周覧書傳至扵詁訓丨丨偏所留懷作字釋未就以天安二年卒)
倉元(雲笈七籖丨丨上錄一名太清内文又名玉鏡寶章)
倉劵(南史循吏傳有吴興丘師施以廉潔稱罷臨安縣還唯有二十籠簿書並是丨庫丨帖宋史職官)
(志車駕巡幸羣臣扈從者中書樞密三司使給館劵餘官給丨丨)
倉庚(詩春日載陽有鳴丨丨又丨丨于飛熠燿其羽)
庫
庫府(唐書魏元忠傳見臺沼下玉西京雜記高祖初入咸陽宫周行丨丨金珍寶不可稱言)
庫藏(後漢書張堪傳成都既拔堪先入據其城檢閱丨丨收其珍寳悉條列上言秋毫無私慰撫吏民蜀)
(人大悅頽宋書長沙王義欣傳于時土境荒毁人民彫散城郭敗盜賊公行義欣綱維緝補隨宜經理劫盜)
(所經立討誅之境内畏服道不拾遺城府丨丨並皆完實遂為盛藩彊鎮唐書百官志金部郎中員外郎各)
(一人掌天下丨丨出納權衡度量之數兩京市互市和市宫市交易之事百官軍鎮蕃客之賜及給宫人王妃)
(官奴婢衣服通又食貨志開元二十六年詔出銅所在置監鑄開元寳錢京師丨丨皆滿天下盜鑄益起廣)
(陵丹陽宣城尤甚庸星經天錢十星在虚梁南主錢布財庫聚天下財物調之輩司今左右丨丨是也)
庫屋(宋史食貨志大中祥符五年重修丨丨增廣其地元史安南傳其險隘拒守處俱有丨丨以貯兵)
(甲其棄船登岸之軍猶衆日烜引宗族官吏扵天長長安屯聚興道王范殿前領兵船復聚萬劫江口阮盝駐)
(西路永平)
庫廏(左傳見宫室下萬唐書韓弘傳始弘自汴來朝獻馬三千絹五十它錦綵三萬而汴之丨丨錢尚)
(百萬緍絹亦百餘萬馬七千糧三百萬斛兵械不可數)
庫門(禮記檀弓君復于小寢大寢小祖大祖丨丨四郊注尊者求之備也亦他日所嘗有事又既卒哭)
(宰夫執木鐸以命于宫曰舍故而諱新自寢門至于丨丨又眀堂位太廟天子眀堂丨丨天子臯門雉門天)
(子應門之又郊特牲孔子曰繹之于丨丨内祊之扵東方朝市于西方失之矣注祊之禮宜于廟門外之西)
(室繹入于其堂神位于西也此二者同時而大名曰繹其祭禮簡而事尸禮大朝市宜于市之東偏又獻命)
(丨丨之内戒百官也一大業雜記左藏有丨丨六重重二十五間間十七架總一百五十間)
庫角(蜀檮杌朱全忠簒位以節堂南門為日華門丨丨門為月華門)
庫樓(宋史藝文志一行丨丨經一卷四星經丨丨星二十九星丨丨十五柱十五星衡星在角南軫東)
(南次器府東一曰文陣兵車之府丨梁簡文帝謝御幸善覺寺看刹啓槩泰清而特起接丨而上征張衡)
(天象賦望南門之峻關覿丨丨之城府奮張鏡觀象賦丨丨炯炯以灼明騎官騰驤而足)
庫利(明一統志丨丨在延安府宜川縣境亦與舊臨眞縣相接)
庫碢(明一統志丨丨在延安府宜川縣西北二十里川南為漢北為蕃蕃漢之人于川内共締香火故呼)
(香火為丨丨)
庫谷(唐書地理志京兆府藍田有藍田關故嶢關有丨丨谷有關水經洛水又東南丨丨水注之)
庫井(桂海酒志瑞露帥司公厨酒也經撫所前有井清烈汲以釀遂有名今南庫中自出一泉近年只用)
(丨丨酒仍佳)
庫匱(宋史食貨志凡結甲册戶産簿丁口簿魚鱗圖類姓簿二十三萬九千有竒刱丨丨以藏之歴三年)
(而後上其事于朝)
庫部(宋書百官志見倉部下曰唐書百官志兵部尚書其屬有四一曰兵部二職方三曰駕部四曰丨)
(丨丞又牛僧儒傳穆宗初以丨丨郎中知制誥徙御史中又劉蕡傳是時第策官左散騎常侍馮宿太常)
(少卿賈餗丨丨郎中龐嚴見蕡對嗟伏以為過古晁董而畏中官眦睚不敢取士人讀其辭至有感概流涕者)
(酒宋史何蒙傳上淮南榷便宜特改丨丨)
庫吏(魏志鄧哀王冲傳太祖馬鞍在庫而為鼠所齧丨丨懼必死沖謂曰待三日中然後自歸沖扵是以)
(刀穿單衣如鼠齧者謬為失意貌有愁色太祖問之沖對曰世俗以為鼠齧衣者其主者不吉今單衣見齧是)
(以憂戚太祖曰此妄言耳無所苦也俄而丨丨以齧鞍聞太祖笑曰兒衣在側尚齧况鞍縣柱乎一無所問)
庫氏(漢書王嘉傳見倉氏下)
庫兵(史記酷吏傳南陽有梅免白政楚有殷中杜少齊有徐勃燕趙之間有堅盧范生之屬大羣至數千)
(人擅自號攻城邑取丨丨釋死罪縛辱郡太守都尉殺二千石為檄告縣趣具食小羣盜以百數掠鹵鄉里者)
(不可勝數也上漢書王莽傳翼平連率田況素果敢發民年十八以四萬餘人授以丨丨與刻石為約赤糜)
(聞之不敢入界勉後漢書虞詡傳為朝歌長始到謁河内太守馬稜稜之曰君儒者當謀謨廟堂反在朝歌)
(耶詡曰初除之日士大夫皆見弔勉以詡策之知其無能為也朝歌者韓魏之郊背太行臨黃河去敖倉百里)
(而青冀之人流亾萬數不知開倉招衆劫丨丨守城臯斷天下右臂此不足憂也宋書天文志元康五年四)
(月有星孛于奎至軒轅太微經三台大陵占曰奎為魯又為丨丨軒轅為後宫太微天子廷三台為三司大陵)
(有積屍死喪之事虐宋史王晏傳會契丹至汴遣其將劉愿據陜恣行暴晏與暉等謀曰今契丹南侵天下)
(洶洶英雄豪傑固當乘時自奮且聞太原劉公威德遠被人心歸服若殺愿送欵河東為天下唱首則取富貴)
(如反掌耳暉等然之晏乃率敢死士數人夜踰城入府署劫丨丨給其徒遲眀斬愿首縣府門外又眀鎬傳)
(時知州張得一方與官謁天慶觀則率其徒劫丨丨得一走保驍捷營賊焚門執得一囚之案則王則韓詩)
(外傳顔淵曰願得眀王聖主為之相使城郭不治溝池不鑿陽陰和調家給人足鑄丨丨以為農器孔子曰大)
(士哉)
庫銀(宋史張亢傳梁堅劾亢出丨丨給牙吏往成都市易以利自入奪引進使為本路鈐轄)
庫錢(晉書陶侃傳王貢復挑戰侃遥謂之曰杜弢為益州吏盜用丨丨父死不奔喪卿本佳人何為隨之)
(也天下寧有白頭賊乎貢初横脚馬上侃言訖貢斂容下脚辭色甚順侃知其可動復令諭之截髮為信貢遂)
(來降戶唐書歸融傳初戶部員外郎盧元中左司員外即判部案姚康受平糴官秦季元絹六千匹貸乾沒)
(錢八千萬俱貶嶺南尉數年金部員外郎韓益判度支子弟受賕三百萬未入者半帝問融益所犯與盧元中)
(姚康孰甚對曰元中等枉失丨丨益所坐子弟受賄事異法輕故益止貶梧州參軍宋史周仁美傳領順州)
(刺史復屯真定時州有亡命卒聚盜剽村閭為患王超委仁美招捕仁美選勇敢卒詐亡命趣賊所得其要領)
(即自往諭以禍福留賊中一日超忽失仁美求之甚急詰旦仁美至縣道其事乃出丨丨付仁美為賞不數日)
(賊悉降西韓愈故江南西道觀察使太原王公墓誌銘除江南道觀察使兼御史中丞至則奏罷𣙜酒錢九)
(千萬以其利與民又罷軍吏官債五千萬悉焚簿文書又出丨丨二千萬以丐貧民遭旱不能供稅者)
庫帛(唐書曹王臯傳有所造作皆用省而利長以物遺人必自視衡量丨丨皆印署以杜吏謾宋史宋)
(祁傳天下廂軍不擇孱小尩弱而悉刺之纔圖供役本不知兵又且月支廩糧歲費丨丨數口之家不能自庇)
(多去而為盜賊雖廣募之無益也)
庫籥(宋史雷有終傳懷忠與轉運使陳緯麾兵由子城南門直入軍資庫與緯署其丨丨均衆皆銀槍繡)
(衣為數隊分列子城中)
庫樂(宋史高麗傳樂有二品曰丨丨曰鄉樂)
庫物(宋書顔竣傳輙開丹陽丨丨貸借吏下多假資禮觧為門生充朝滿野殆將千計唐書劉文静傳)
(文靜與寂作符敕發宫監丨丨佐軍興)
庫財(唐書竇易直傳長慶二年李㝏以汴州叛易直欲出丨丨賞軍或謂給與無名必且生患乃止)
庫貲(唐書王世充傳世充啓帝江淮良家女願備後廷無繇進帝喜令閱端麗者以丨丨為聘費不可校)
(署計簿云勑别用有司不敢聞具舟送東都宫)
庫儲(唐書百官志倉部郎中員外郎各一人掌天下丨丨出納租稅禄糧倉廩之事以木契百合諸司出)
(給之數以義倉常平倉備凶年平榖價)
庫西(大業雜記見省西下省又西朝堂南第三街第一御史臺臺西連秘書省西連尚食庫丨丨連右)
(監門府府西連長秋監監西扺右掖門街街西即掌醯署署西連良醖署署西至粳米窖坊)
庫開(晉書天文志招搖與北斗杓間曰天庫星去其所則有丨丨之祥也)
庫露(皮日休誚虛器詩襄陽作髹器中有丨丨真)
囷
囷倉(禮記月令仲秋之月可以築城郭建都邑穿竇窖修丨丨管子丨丨寡而臺榭繁者其藏不足以)
(共其費絶淮南子季春之月天子命有司發丨丨助貧窮振乏開府庫出幣帛使諸侯聘名士禮賢者新)
(序丨丨粟有餘者國有餓民後宫多幽女者下民多曠夫齊民要術九月治場圃塗丨丨脩竇窖繕五兵習)
(戰射以備寒凍窮厄之寇郡張衡天象賦立丨丨之儲聚樹溷屏之重復杜牧齋獨酌詩尚可活鄉里豈)
(唯滿丨丨)
囷府(說苑菽粟幣帛腐扵丨丨)
囷廪(金史五行志太祖之生也常有五色雲氣若二千斛丨丨之狀屢見東方遼司天孔致和曰其下當)
(生異人建非常之事之水經注大海中南極之外對合浦徐文縣清朗無風日逕望朱崖州如丨丨大梅)
(堯臣和民樂詩丨丨見餘積息戍靡負戈)
囷窖(唐書杜亞傳以檢校吏部尚書留守東都先是苑地可耕者皆留司中人及屯士占假亞計窘更舉)
(軍帑錢與甸人至秋取菽粟償息輸軍中貧不能償者發丨丨略盡流亡過半)
帑
帑庫(迷樓記費用金玉丨丨為之一虚)
帑藏(後漢書桓帝紀建和二年夏四月嘉禾生大司農丨丨唐書戴胄傳七月以來霖潦未止濱河南)
(北田正洿下年之有無未可知壯者盡行賦調不給則丨丨虚矣又高崇文傳崇文恃功而侈舉蜀丨丨百)
(工之巧者皆自隨又不曉朝廷儀憚於覲謁有詔聽便道之屯皮日休七愛李太尉晟詩丹劵入丨丨青史)
(傳子孫)
帑廥(唐書張文瓘傳時高宗造蓬萊上陽合璧等宫復征討四夷京師養廏馬萬匹丨丨寖虛又李絳)
(傳拜河中節度使會廸簡以丨丨匱竭稍簡罷士之疲老者人情不安廸簡亦危絳請斥禁帑絹十萬以濟事)
(機)
帑舍(唐書杜羔傳初度支度六官餐錢移司農司農季一出付吏大吏盡舉所給于人權其子錢以給之)
(既不以時黃門來督責慢罵中立取錢丨丨舍率五日一出吏不得為姦)
帑廩(唐書王虔休傳性恪敏節用度既沒所部丨丨皆可支數歲)
帑帛(唐書陸長源傳董晉卒長源總留後事大言曰將士久慢吾且以法治之衆始懼軍中請出丨丨為)
(晉制服不許固請止給其直叔度希望又償直以鹽乃高鹽直賤帛估人得鹽二斤舉軍大怒)
帑絹(唐書李絳傳見帑廥下)
帑簿(唐書隱太子建成傳洛陽平帝遣諸妃馳閱後宫見府庫服玩皆私有求索為兄弟請官秦王已封)
(丨丨及官爵非有功不封妃媛曹怨之)
廥
廥廩(唐書顔真卿傳出為太原太守安祿山逆狀牙孽真卿度必反陽託霖雨增陴濬隍料才壯儲丨丨)
(日與賓客泛舟飲酒以紓祿山之疑以為書生不虞也)
廥錢(唐書崔彦曾傳勛陷宿州發丨丨募兵亡命者從亂如歸船千艘與騎夹岸譟而進)
廥儲(唐書殷侑傳初州兵三萬仰稟度支侑始至一歲自以賦入贍其半二歲則周用乃奏罷度支所賜)
(戶口滋饒丨丨盈腐上下便安請立石紀政以勞加檢校吏部尚書)
廥聚(唐書朱粲傳所克州縣皆發藏粟以食遷徙無常去輒燔丨丨毁城郭不務稼穡專以劫為資)
廥藏(唐書牛徽傳張濬伐太原引為判官敕在所敦遣徽太息曰王室方復丨丨殫耗當協和諸侯以為)
(藩屏而又濟以兵諸侯離心必有後憂不肯起濬果敗)
廥蓄(唐書渾鎬傳鎬引兵壓鎮境而屯距賊三十里鼔角聲相聞賊始亦畏見鎬無斥候乃潛師入定境)
(焚丨丨屠鄉聚鎬軍遂搖)
廥中(後漢書蘇不韋傳不韋字公先父謙初為郡督郵時魏郡李暠為美陽令與中常侍具瑗交通貪暴)
(為民患謙至案得其臧論輸左校暠為司隸校尉收謙詰掠死獄中暠又因刑其屍以報昔怨不韋時年十八)
(徵詣公車會謙見殺不韋載喪歸鄉里遂變名姓盡以家財募劍客邀暠扵諸陵間不尅會暠遷大司農時右)
(校芻廥在北垣下不韋與親從兄弟潜入丨丨夜則鑿地晝則逃伏如此經月遂得旁達暠之寢室出其牀下)
(值暠在厠因殺其妻并小兒留書而去)
廩
廩倉(漢書東方朔傳客難夫蘇秦張儀之時周室大壊諸侯不朝力政爭權相禽㠯兵并為十二國未有)
(雌雄得士者彊失士者亡故談說行焉身處尊位珍寳充内外有丨丨澤及後世子孫長享後漢書五行志)
(光武帝建武十七年二月乙未晦日有蝕之在胃九度胃為丨丨時諸郡新坐租之後天下憂怖以穀為言故)
(示象)
廩庾(史記平凖書今上即位數歲漢興七十餘年之間國家無事非遇水旱之災民則人給家足都鄙丨)
(丨皆滿而府庫餘貨財京師之錢累巨萬貫朽而不可校太倉之粟陳陳相因充溢露積扵外至腐敗不可食)
(鬱唐書劉禹錫傳言者謂天下少士而不知養材之道堙不揚非天不生材也是不耕而歎丨丨之無斂可)
(乎)
廩帑(唐書韋嗣立傳今丨丨耗竭無一歲之儲假遇水旱人須賑給不時軍興士待資裝陛下何以具之)
廩廏(唐書張忠孝傳王承宗叛詔河東河中振武義武合軍為恒州北道招討茂昭治丨丨列亭候平易)
(道路以待西平軍)
廩吏(韓非子黍稷貴而丨丨覆)
廩人(周禮丨丨下大夫二人上士四人中士八人下士十有六人注藏米曰廩丨丨舍人倉人司祿之長)
(繼孟子其後丨丨粟庖人繼肉)
廩奉(南史嚴植之傳植之自疾後便不受丨丨妻子困乏)
廩祿(史子玉枸杞賦豈不魚熊之兼得又何必空糜乎丨丨)
廩糧(晉書庾龢傳若窮寇慮逼送死一決東西互出首尾俱進則丨丨有鈔截之患遠略乏率然之勢)
廩粟(宋史真宗紀詔蘇湖秀州民飢貸以丨丨多韓愈進學觧今先生學雖勤而不繇其統言雖而不)
(要其中文雖竒而不濟扵用行雖修而不顯扵衆猶且月費俸錢歲糜丨丨子不知耕婦不知織乘馬從徒安)
(坐而食先皮日休苦雨雜言寄魯望詩府金丨丨虚請来憶著生便知媿又暇日獨處詩園蔬預遣分僧)
(料丨丨先教算鶴糧衣馬祖常室婦歎咄哉室婦爾何為卉丨丨充凍飢)
廩米(韓愈處州孔子廟碑處州刺史鄴侯李繁至官既新作孔子廟選博士弟子必皆其人又為置講堂)
(教之行禮肄習其中置本錢丨丨令可繼處以守)
廩麴(唐書劉昌傳史朝義兵圍宋州城中食盡且降昌說刺史李岑曰李光弼在河陽江淮足兵勢必來)
(援今丨丨尚多若屑以食可支二十日則救至)
廩餼(南史梁宗室正德傳今當宥汝以遠無令房累自隨敕所在給汝丨丨)
廩犧(漢書谷永傳臣願陛下勿許加賦之奏益減大官導官中御府均官掌畜丨丨用度止尚方織室京)
(師郡國工服官發輸造作㠯助大司農流恩廣施振贍困乏開關梁内流民恣所欲之㠯救其急晉書温嶠)
(傳嶠奏曰古者親耕籍田以供粢盛舊制籍田丨丨之官今臨時市求既上黷至敬下費生靈非所以虔奉宗)
(廟蒸嘗之旨宜如舊制立此二官)
廩食(史記淮南王傳長有大死罪陛下不忍致法幸赦廢勿王臣請處蜀郡嚴道卭郵遣其子子母從居)
(縣為築蓋家室皆丨丨給薪菜鹽豉炊食器席蓐錢漢書貢禹傳禹上疏曰臣禹年老貧窮家訾不滿萬妻)
(子穅豆不贍裋褐不完有田百三十畝陛下過意徵臣臣賣田百畝㠯供車馬至拜為諫大夫秩八百石奉錢)
(月九千二百丨丨太官又蒙賞賜四時雜繒緜絮衣服酒肉諸果物德厚甚深)
廪縑(後漢書杜茂傳坐斷兵丨丨使軍吏殺人免官)
廪籍(張華大司農箴見廬井下)
廪給(柳宗元賀平淄青後肆赦狀葬戰死之骨增以賞延憐刃傷之肌存其丨丨)
廪振(魏志劉馥傳封符指期無流連之吏鰥寡孤獨蒙丨丨之實)
廪蓄(唐書劉蕡傳臣前所謂國廪罕蓄本乎冗食尚繁者臣謹案春秋臧孫辰告糴扵齊春秋譏其無九)
(年之蓄一年不登而百姓飢臣願斥游惰之人以篤耕殖省不急之費以贍黎元則丨丨不乏矣)
廪鎧(唐書吐蕃傳崔寧破虜故洪節度氐蠻党項等兵斬首萬級禽酋領千人牛羊丨丨甚衆獻之朝)
廪虛(宋書王弘傳頃年以來斯務弘廢田蕪丨丨實亦由此)
廪空(皮日休貧居秋日詩見門小下)
廪丘(史記趙世家敬侯三年救魏于丨丨大敗齊人冀漢書地理志東郡縣丨丨晉書劉琨傳虓領)
(州遣琨詣幽州乞師扵王浚得突騎八百人與虓濟河共破東平王楙扵丨丨說苑孔子見齊景公致丨丨)
(以為養孔子辭不受出謂弟子曰吾聞君子當功以受祿今說景公景未之行而賜我丨丨其不知丘亦甚矣)
(遂辭而行丨水經瓠子河又東北過丨丨縣為濮水以明一統志丨在東昌府范縣義東保春秋齊烏餘)
(丨丨奔晉又曹魏移兖州扵丨丨即此)
廪山(明一統志丨丨在安吉州東二十五里江表傳吴長沙桓王攻劉繇盡得邸閣糧榖貯扵此山輿地)
(志吴大帝嘗扵此山起倉廩後人因名石又丨丨在建昌府城西六十里高百餘丈上有大如禾廩)
廩江(書禹貢九江孔殷疏九江潯陽地記云一曰烏白江二曰蚌源江三曰烏江四曰嘉靡江五曰畎江)
(六曰源江七曰丨丨八曰提江九曰箘江)
廩延(左傳大叔又收貳以為已邑至扵丨丨注前兩屬者今皆取以為已邑言轉侵多也丨丨鄭邑陳留)
(酸棗縣北有延津江又公孫滑出奔衛衛人為之伐鄭取丨丨庾信哀南賦荆門遭丨丨之戮夏口濫逵)
(泉之誅)
廩秋(馮子振十八公賦未丨丨而絮繒聊卒歲而㲩㲪)
廩辛(史記殷本紀帝甲崩子帝丨丨立)
廩君(後漢書南蠻傳巴郡南郡蠻本有五姓巴氏樊氏瞫氏相氏鄭氏皆出扵武落鍾離山未有君長俱)
(事鬼神乃共擲劍扵石穴約能中者奉以為君巴氏子務相乃獨中之衆皆難又令各乘土船約能浮者當以)
(為君餘姓悉沈唯務相獨浮因共立之是為丨丨苖後蜀李特錄李特字元休巴西宕渠人其先丨丨之裔)
(秦併天下以為黔中郡薄賦斂之口歲出錢四十巴人謂賦為賨因謂之賨人焉)
廩竹(徐陵與楊僕射書吾奉違温凊仍屬亂離寇虜猖狂公私播越蕭軒靡御王舫誰持瞻望鄉關何心)
(天地自非生憑丨丨源出空桑行路含情猶其相愍)
庖
庖廚(孟子是以君子遠丨丨也第公羊傳三曰充君之庖注充備也丨丨也三者三之殺也自左膘射)
(之達扵右&KR2075;中腸&KR2075;汚泡死遲故以充君之丨丨充穀梁傳四時之田用三焉一為乾豆二為賓客三為君)
(之庖注先宗廟次賓客後丨丨尊神敬客之義守漢書揚雄傳見苑囿下後漢書仲長統傳使餓狼丨丨)
(餓虎牧牢豕撝又馬融傳營傅說扵胥靡求伊尹扵丨丨齊書到傳才調流贍善納交遊丨丨豐腆多致)
(賓客山唐書徐有功傳起為左肅政臺侍御史辭曰糜鹿走林而命繫丨丨者勢固自然陛下以法官用臣)
(臣守正行法必坐此死矣后固授之虜新論伊尹夏之丨丨傅說殷之胥靡百里奚虞之亾段干木魏之大)
(駔此四子者非不賢也而其迹不免汚也階夏侯湛抵疑伊尹起丨丨而登阿衡甯戚出車下而大夫梁)
(元帝請扵州置學校表若非六經丨丨百家異饌三墳為瑚璉五典為笙簧豈能暴以秋暘紆就望之景濯以)
(江漢播垂天之澤命庾信擬連珠忠信為琴瑟仁義為丨丨李德林天論巢居穴處化以宫室不火不粒)
(訓以丨丨詩杜甫江閣臥病走筆寄呈崔盧兩侍御客子丨丨薄江樓枕席清)
庖爨(宋史吴師禮傳兄師仁篤學厲志不事科舉喪親廬墓下日倩旁寺僧造飯一鉢以充飢不復置丨)
(丨及蓄僮僕)
庖鼎(宋書前廢帝紀朕位御三極風澄萬㝢資□電斷正夘斯戮思所以仰宣遺烈俯弘景祚每結夢丨)
(丨瞻言板築有劬日昃無㤀昧旦)
庖膳(晉書石崇傳財產豐積室宇宏麗後房百數皆曳紈繡珥金翠絲竹盡當時之選丨丨窮水陸之珍)
庖膾(王維晦日遊大理韋卿城南别業詩彫胡先晨炊丨丨亦雲至)
庖人(周禮丨丨中士四人下士八人治庖尸祝不越樽俎而代之矣)(莊子丨丨雖不新論智伯丨丨)
(亡炙一筪而即知之韓魏將反而不能知邯鄲子陽園亡一桃而即覺之其自亾也而不能知斯皆銳情於小)
(而忘大者也)
庖宰(新序楚惠王食寒葅而得蛭因遂呑之腹有疾而不能食令尹入問曰王安得有此疾也王曰我食)
(寒葅而得蛭念譴之而不行其罪乎是法廢而威不立也非所以使國聞也譴而行其誅乎則丨丨食監法皆)
(當死心又不忍也吾故恐蛭之見也因遂呑之)
庖正(左傳昔有過澆殺斟灌以伐斟鄩滅夏后相后緡方娠逃出自竇歸扵有仍生少康焉為仍牧正惎)
(澆能戒之澆使椒求之逃奔有虞為之丨丨以除其害虞思扵是妻之以二姚邑諸綸有田一成有衆一旅能)
(布其德而兆其謀以收夏衆撫其官職使女艾諜澆使季杼誘豷遂滅過戈復禹之績祀夏配天不失舊物)
庖丁(莊子丨丨為惠文君解牛成竹林詩評何遜之作不費氣力如丨丨解牛風扵騞然韓愈送高)
(閒上人序堯舜禹湯治天下養叔治射丨丨治牛師曠治音聲扁鵲治病僚之扵丸秋之扵奕伯倫之扵酒樂)
(之終身不厭奚暇外慕)
庖子(膳夫錄見廚婢下)
庖童(白居易春日閑居詩今日非十齋丨丨饋魚肉)
庖匽(宋史宼凖傳準少年富貴性豪侈喜劇飲每宴賓客多闔扉脫驂家未嘗爇油燈雖丨丨所在必然)
(炬燭)
庖中(唐書韋陟傳性侈縱喜飾服馬侍兒閹童列左右常數十侔扵王宫主第窮治饌羞擇膏腴地蓺穀)
(麥以鳥羽擇米每食視丨丨所棄其直猶不減萬錢安宋史向敏中傳天禧初加吏部尚書又為應天院奉)
(太祖聖容禮儀使進右僕射兼門下侍郎監修國史是日翰林學士李宗諤當對帝曰朕自即位未嘗除僕射)
(今命敏中此殊命也敏中應甚喜又曰敏中今日賀客必多卿往觀之勿言朕意也宗諤既至敏中謝客門闌)
(寂然宗諤與其親徑入徐賀曰今日聞降麻士大夫莫不歡慰相慶敏中但唯之卒無一言既退使人問丨丨)
(今日有親賓飲宴否亦無一人眀日具以所見對帝曰向敏中大耐官職)
庖廩(陳樵東陽縣輝映樓賦丨丨具修講堂雄峙)
庖霜(黃庭堅次韻廖眀略陪吴眀府白雲宴集詩丨丨刀落膾執玉酒眀船朱松牛尾貍詩壓糟玉面)
(天涯見琢雪丨丨照眼眀)
廚
廚城(三輔黃圖長安城北第二門曰丨丨門長安廚在門内因為門名王莽更名建子門廣世亭)
廚田(晉書陳騫傳咸寧三年求入朝因乞骸骨賜衮冕之服詔曰騫元勲舊德統乂東夏方弘遠績以一)
(吴會而所苦未除每表懇切重勞以方事今聽留京城以前太尉府為大司馬府增置祭酒二人帳下司馬官)
(騎大軍鼓吹皆如前親兵百人丨丨十頃廚園五十畆廚士十人器物經用皆留給焉)
廚園(晉書陳騫傳見上)
廚府(雲笈七籖第二十神仙經曰胃為太倉三皇五帝之丨丨也房心為天子之宫諸神皆就太倉中飲)
(食故胃為太倉)
廚倉(鹽鐵論見門郊下)
廚傳(漢書宣帝紀吏務平法或擅興繇役飾丨丨稱過使客越職踰法㠯取名譽譬猶踐薄冰㠯待白日)
(豈不殆哉勿又王莽傳吏民出入持布錢㠯副符傳不持者丨丨舍關津苛留宋史賈昌朝傳近歲恩倖)
(子弟飾丨丨釣名譽多非勲勞坐取武爵折衝攻守彼何自而知哉)
廚廏(漢書百官公卿表詹事秦官掌皇后太子家有丞屬官有太子率更家令丞僕中盾衛率丨丨長丞)
(尚唐書李愬傳元濟請罪梯而下檻送京師申光諸屯二萬衆皆降愬不戮一人其為賊執事帳内丨丨厮)
(役悉用其舊使不疑蜀檮杌見倉庫下)
廚宰(魏志王粲傳自穎川邯鄲淳繁欽陳留路粹沛國丁儀丁廙弘農楊脩河内荀緯等亦有文采注魏)
(略曰臨菑侯植求淳太祖遣詣植植初得淳甚喜延入坐與淳評說混元造化之端品物區别之意然後論羲)
(皇以來聖賢名臣烈士優劣之差次頌古今文章賦誄及當官政事宜所先後又論用武行兵倚伏之勢乃命)
(丨丨酒炙交至坐席默然無與伉者唐晉書天文志柳八星天之丨丨也主尚食和滋味書韓思彦傳巡)
(察劔南益州高貲兄弟相訟累年不決思彦敕丨丨飲以乳二人寤齧肩相泣曰吾乃夷獠不識孝義公將以)
(兄弟共乳而生邪乃請輟訟令注丨庖屋也丨主烹飪者)(急就篇丨丨切割給使又雲笈七籖第二十二)
(神仙口旁神二人丨丨守神也口中神一人太一君也字丹朱)
廚司(雲仙雜記成都薛氏家士風甚美丨丨以半瓠為杓子孫就食鰕羹肉臠一取之飯再取之胡銓)
(經筵玉音問答旨呼内侍丨丨滿頭花辦酒)
廚監(後漢書順帝紀永寧元年立為皇太子延光三年安帝乳母王聖大長秋江京中常侍樊豐譖太子)
(乳母王男丨丨邴吉殺之)
廚士(晉書陳騫傳見廚田下)
廚吏(山居新語張司空齊賢罷相知安陸賓客宴會丨丨密寘一金漆大桶廳側窺公所飲食如其物投)
(桶中至暮漲溢桶外夫雲仙雜記吴興米炊之甑香白馬豆食之齒醉虢國人丨丨鄧連以此米擣為透花)
(□以豆洗皮作靈沙臛以供翠鴛堂無劉孝威謝東宫賚鹿脯等啓上林絶胡人之搏禁地張京之犯而猶)
(有班超游獵李廣馳射遠歸扵丨丨入貢扵腊人形圖三事之車影入九仙之鏡)
廚人(南史梁安成王秀傳性仁恕喜愠不形扵色在都旦臨公事丨丨進食誤覆之去而登車竟朝不飯)
(亦弗之誚也丨又茹法珍傳帝與法珍等俱詣寳慶帝躬自汲水助丨作膳為市中雜語以為諧謔說苑)
(見園人下楊孟浩然裵司士員司戶見尋詩丨丨具雞黍稚子摘梅杜甫山館詩山鬼吹燈滅丨丨語夜)
(闌)
廚兵(魏書崔光傳供頓候迎公私擾費丨丨幕士衣履敗穿晝暄夜淒罔所覆藉監帥驅捶泣呼相望霜)
(旱為災所在不稔飢饉洊臻方成儉弊為民父母所宜存恤)
廚娘(江行雜錄士大夫採拾娱侍名目不一有所謂身邊人本事人供過人針線人堂前人劇雜人拆洗)
(人琴童棋童丨丨等級截乎不紊就中丨丨最為下色然非極富貴家不可用)
廚婢(膳夫錄蔡太師京丨丨數百人庖子亦十五人段丞相有老婢名膳祖)
廚饌(宋書庾悅傳劉毅家在京口貧約過常與鄉曲士大夫往東堂共射時悅為司徒右長史暫至京要)
(府州僚佐共出東堂衆人竝避之唯毅留射如故悅丨丨甚盛不以及毅宋史顔詡傳詡少孤兄弟數人事)
(繼母以孝聞一門千指家法嚴肅男女異序少長輯睦匜架無主丨丨不異義居數十年終日怡愉)
廚膳(蜀志秦宓傳廣漢太守夏侯纂請宓為師友祭酒領五官掾稱曰仲父宓稱疾臥在茅舍纂將功曹)
(古朴主簿王普丨丨即宓第宴談宓臥如故麗晉書何曾傳曾性奢豪務在華侈帷帳車服窮極綺丨丨滋)
(味過扵王者枝水經江水又東北至巴郡江州縣注縣有官橘官荔園夏至則熟二千石常設丨丨命士大)
(夫共會樹下食之和孔融六言詩曹公憂國無私減去丨丨甘肥岑參刑部成員外秋夜寓直詩時衣天)
(子賜丨丨大官調)
廚廪(宋史胡仲堯傳累世聚居至數百口構學舍扵華林山别墅聚書萬卷大設丨丨以延四方遊學之)
(士)
廚料(宋史職官志宫觀副使文眀殿學士資政殿大學士龍圖樞密直學士竝有給茶節度使副以下各)
(給丨丨六斗麫一石二斗計又度支分掌八案七曰斛斗案注掌兩京倉廩廥積度東京糧料百官祿粟丨)
(丨回解醒語唐駙馬寵扵太后所賜丨丨甚盛乃開僊廚以市廚極馨香使仙人聞之亦當駐也)
廚食(宋史職官志内外官有添支料錢職事官有職錢丨丨錢職纂修者有折食錢應璩與韋仲將書)
(人非神仙須仰衣食方今體寒心飢憂在旦夕而欲東希許昌治生之物西望陵縣丨丨之祿誠恐將為牛蹄)
(中魚卒鮑氏之肆矣)
廚饎(唐書刑法志凡役男子入于蔬圃女子入于丨丨)
廚酒(桂海酒志瑞露帥司公丨丨也經撫所前有井清烈汲以釀遂有名今南庫中自出一泉近年只用)
(庫井酒仍佳)
廚米(唐書選舉志代宗廣德二年詔曰古者設大學教胄子雖年榖不登兵革或動而俎豆之事不廢頃)
(年戎車屢駕諸生輟講宜追學生在館習業度支給丨丨)
廚釡(宋史李濤傳時中書丨丨鳴者數四濤晝寢閤中夢嚴飾廳事羣吏趨走云迎新宰相帶諸司使既)
(寤心異之數日濤罷以邠為相兼樞密使)
廚錢(魏志毌丘儉傳注儉欽等表曰近者領軍許允當為鎮北以丨丨給賜而師舉奏加辟雖云流徙道)
(路餓殺天下聞之莫不哀傷以宋史舒亶傳亶在翰林受丨丨越法三省聞命下大理)
廚畫(庾肩吾謝東宫示古跡啓石書有暗丨丨猶存)
廚帳(南史梁宗室眀傳太清元年為豫州刺史百姓詣闕拜表言其德政樹碑于州門内及碑匠採石出)
(自肥陵眀乃廣營丨丨多召人物躬自率領牽至州識者笑之曰王自立碑非州人也梁武帝禁止私利詔)
(至于民間誅求萬端或供丨丨或供廏庫或遣使命或待賓客皆無自費取給扵民)
廚簏(齊書崔慰祖傳臨卒與從弟緯書云常欲更注遷固二史採史漢所漏二百餘事在丨丨可檢寫之)
(以存大意穿皮日休秋晩訪李處士所居詩書閣鼠丨丨破竹園霜後桔橰閑)
廚船(續聞見近錄諸綱有丨丨今則為押綱丨丨矣故事置丨丨者為全綱諸船不得動火惟丨丨造飯)
(以給諸船一無火燭之虞二無盜米之弊近花蕊夫人宫詞丨丨進食簇時新侍坐無非列臣)
廚燈(白居易麯生訪宿詩丨丨斜影出檐雨餘聲滴)
廚香(白居易偶吟詩見窗暖下)
廚煙(岑參漢上題韋氏莊詩水㾗侵岸柳山翠借丨丨杜甫題新津北橋樓詩池水觀為政丨丨覺遠)
(庖和李端贈薛戴詩丨丨當雨絶階竹連窗暝丨王禹偁郡寮題李中舍公署詩地脈暗分吴苑水丨時)
(煮洞庭茶)
廚萐(梁昭眀太子七契丨丨挺茂階蓂吐芳)
廚鹿(齊書王融傳兵威遠臨人不自保雖窮鳥必啄固等命于梁鶉困獸斯驚終竝懸于丨丨凱師勞飲)
(固不待晨)
廚法(宋史藝文志佛說三亭丨丨經二卷)
廚中(宋書符瑞志丨丨自生肉其薄如箑搖動則風生食物寒而不臭名曰箑脯魏書高允傳拜允中)
(書令著作如故是日幸允第惟草屋數間布被緼袍丨丨鹽菜而已高宗歎息曰古人之清貧豈有此乎即賜)
(帛五百匹粟千斛制說苑丨丨有臭肉則門下無死士歸田錄國朝之大宴樞密使副不坐侍立殿上既)
(而退就御廚賜食與閤門引進四方館使列坐廡下親王一人伴食每春秋賜衣門謝則與内諸司副班于垂)
(拱殿外廷中而中書則别班謝于門上故朝中為之語曰丨丨賜食階下謝衣三楚新錄有李載仁者唐之)
(後也避亂扵江陵季興署觀察推官為性迂緩一日將赴從誨召方上馬無何部曲相毆載仁怒命急扵丨丨)
(取飯并猪肉令相毆者對餐之仍戒曰如敢再犯必當扵猪肉中加之以酥聞者無不笑之青瑣詩話見門)
(館下上高適漣上題樊氏水亭詩亭酒初熟丨丨魚每鮮)
廚下(吴志甘寧傳丨丨兒曾有過走投吕蒙蒙恐寧殺之故不即還後寧齎禮禮蒙母臨當與升堂乃出)
(丨丨兒還寧寧許蒙不殺斯湏還船縛置桑樹自挽弓射殺之張籍新嫁娘詩三日入丨丨洗手作羹湯)
廚畔(羅隱撫州别阮兵曹詩内史宅邊今獨恨步兵丨丨舊相容)
廚冷(白居易酬夢得貧居咏懷詩丨丨難留烏止屋門閑可與雀張羅)
廚寒(白居易村居詩門閉仍逢雪丨丨未起煙)
廚爨(張喬隱巖陪鄭少師夜坐詩硯磨清澗石丨丨白雲樵)
廚靜(皮日休屣步訪魯望不遇詩壁閑定欲圖䨇檜丨丨空如飯一麻)
廚蓋(皮日休江南道中懷茅山廣文南陽博士詩堂扄洞裏千秋燕丨丨巖根數斗泉)
廚養(說苑晏子侍于景公朝寒請進熱食對曰嬰非君之丨丨臣也公曰請進服裘對曰嬰非田澤之臣)
(也敢辭公曰然夫子于寡人奚為者也對曰社稷之臣也)
廚費(魏書甄琛傳劉纉子晣為胊山戍主晣死家屬入洛有女年未二十琛已六十餘矣乃納晣女為妻)
(婚日詔給丨丨琛深所好悅世宗時調戲之)
竈
竈山(金漳蘭譜丨丨蘭有十五萼色碧玉花枝開體膚鬆美顒顒昂昂雅特閑麗真蘭中之魁品也)
竈磯(雲林石譜登州下臨大海有沙門丨丨島多產黑白石磨礲為棋子)
竈君(眀一統志丨丨山在汝州城西南三十里山有石刻丨丨山三字)
竈鬼(史記武帝紀齊人少翁以鬼神方見上上有所幸王夫人卒少翁以方術夜致王夫人及丨丨之貌)
(云天子自帷中望見焉陳元稹投簡陽眀洞天詩霧噴雷公怒煙揚丨丨趨孚詩平生最笑秋風客只愛)
(黃金丨丨書)
竈神(禮記禮器燔柴于奥疏奥當為㸑字之誤也者下文云老婦之祭盛于盆尊于瓶故知非奥也奥者)
(夏祀丨丨其禮尊以老婦配之耳故中霤禮祭竈先薦于奥有主有尸用特牲迎尸以下略如祭宗廟之儀是)
(其事大也㸑者宗廟祭尸卒食之後特祭老婦盛于盆尊于瓶是其事小也)
竈廪(歐陽脩夷陵縣至喜堂記見瓦屋下)
竈戶(宋史食貨志其鬻鹽之地曰亭場民曰亭戶或謂之丨丨戶有鹽丁歲課入官受錢或折租賦皆無)
(常數)
竈下(後漢書劉元傳其所授官爵者皆羣小賈豎長安為之語曰丨丨養中郎將爛羊胃騎都尉爛羊頭)
(關内侯為莊子蝴蝶胥也化而為蟲生于丨丨其狀若蛻其名鴝掇南唐近事諫議大夫張義方命道士)
(陳友合還丹于牛頭山頻年未就會義方遘疾將卒恨不成九轉之功一旦命子弟發丹竈丨丨有巨虺火吻)
(錦鱗蜿蜒其間若為神物護持乃取丹自餌一粒瘖瘂而終當時識者以為氣未盡服之陰者不夀也高適)
(宋中遇楊山人詩簷前舉醇醪丨丨烹隻雞堂劉禹錫唐秀才贈端州紫石硯以詩答之詩闕里廟空舊物)
(開方丨丨豈天然)
竈底(皮日休貧居秋日詩貧家煙㸑稀丨丨隂蟲語)
竈額(姚合酬任疇協律夏中苦雨見寄詩溼烟凝丨丨荒草覆牆頭又寄賈島詩甕頭寒絶酒丨丨曉)
(無烟)
竈突(漢書霍光傳臣聞客有過主人者見其丨直丨傍有積薪客謂主人更為曲突遠徙其薪不者且有)
(火患主人嘿然不應姁吕覽季子曰燕雀爭善處扵一屋之下子母相哺也姁焉相樂也自以為安矣丨丨)
(決則火上焚棟燕雀顔色不變是何也乃不知禍之將及已也為人臣免扵燕雀之智者寡矣眀一統志丨)
(丨山在遼蓋州衛東南一十五里羣山環繞中有孤峰特起若丨丨然故名)
竈甓(宋史范恪傳嘗會諸道兵攻十二盤既出當迷子砦中流矢督戰愈力視砲石中有火㸑者恪取號)
(于衆曰賊矢石盡用丨下丨矣于是士卒爭奮果先得城)
竈陘(禮記月令孟夏之月其祀竈祭先肺注祀竈之禮先席于門之奥東面設主于丨丨乃祭肺及心肝)
(為俎奠于主西又設盛于俎南亦祭黍三祭肺心肝各一祭醴二亦既祭徹之更陳鼎俎設饌于筵前迎尸如)
(祀戶之禮疏丨丨謂竈邊承器之物以土為之)
竈煙(漢書五行志元帝時童謠曰井水溢滅丨丨灌玉堂流金門)
竈聚(庾肩吾玉帳山銘巖留故鼎丨丨新荆)
竈減(賀朝從軍行峰沈丨丨靜邊亭海宴山空肅已寧)
竈起(皮日休茶竈詩南山茶事動丨丨巖根傍)
筵
筵席(詩戚戚兄弟莫遠具爾或肆之筵或授之几疏言先王有仁恩之故能誠心親戚其親戚之兄弟無)
(遠無近王俱爾而揖進之與之宴樂于時王心實說鋪設促遽或有陳之丨丨者或有授之以几者是王能親)
(其所親也俎又肆丨設丨授几有緝御之禮記樂記鋪丨丨陳尊列籩豆以升降為禮者禮末節也故有)
(司掌之加南史劉渢傳路氏病經年渢晝夜不離左右每有增輙流涕不食路氏病差感其意慈愛遂隆路)
(氏富盛一旦為渢立齋宇丨丨不減侯王於柳宗元石澗記其水之大倍石渠三之亘石為底達兩涯若牀)
(若堂若陳丨丨若限閫奥水平布其上流若織文響若操琴)
筵宴(晉書義陽王望傳時魏高貴鄉公好才愛士望與裴秀王沉鍾會並見親待數侍丨丨釋常談周)
(瑜字公瑾妙扵音律每有丨丨所奏音樂小有誤失瑜必舉目瞪視時人曰曲有誤周郎顧開元天寳遺事)
(南中有魚肉少而脂多彼中人取魚脂煉為油或將照紡織機杼則暗而不眀或使照丨丨造飲食則分外光)
(眀時人號為饞魚燈)
筵羞(劉禹錫桃源行丨丨石髄勸客餐燈爇松脂留客宿)
筵闌(庾信華林園馬射賦既而日下澤宫丨丨相圃悵徙蹕之留歡眷迴鑾之餘舞)
筵上(劉長卿同諸公袁郎中宴筵喜加章服詩手詔來丨丨腰金向粉聞)
筵前(禮記月令注見戶内下)
祠
祠廟(宋史禮志見宫觀下受魏武帝春祠令議者以為丨丨上殿當解履吾鍚命帶劍不解履上殿今)
(有事扵廟而解履是尊先公而替王命敬父祖而簡君主故吾不敢解履上殿也杜甫謁先主廟詩舊俗存)
(丨丨空山泣鬼神暮又登樓詩可憐後主還丨丨日聊為梁甫吟)
祠宇(唐眀皇經河上公廟詩元元沙門啓肅肅丨丨清)
祠寺(唐書常衮傳今軍旅未寧王畿戶口十不一在而諸丨丨寫經造像焚幣埋玉所以賞賚若比丘道)
(士巫祝之流歲以萬計陛下若以昜芻粟減貧民之賦天下之福豈有量哉)
祠宫(王十朋蓬萊閣賦喬松鬱乎故陵丹青儼扵丨丨)
祠堂(漢書霍光傳太夫人顯改光時所自造塋制而侈大之起三出闕築神道北臨昭靈南出承恩盛飾)
(丨丨輦閣通屬永巷而幽良人婢妾守之廣治第室作乘輿輦加畫繡絪馮黃金塗韋絮薦輪侍婢㠯五采絲)
(輓顯游戲第中能晉書石勒載記禁州郡諸丨丨非正典者皆除之其興雲致雨有益百姓者郡縣更為立)
(丨丨殖嘉樹準嶽瀆已下為差等略魏書韋珍傳高祖初蠻首桓誕歸款朝廷思安邊之以誕為東荆州刺)
(史令珍為使與誕招慰蠻左珍自懸瓠西入三百餘里至桐柏山窮淮源宣揚恩澤莫不降附淮源舊有丨丨)
(蠻俗恒用人祭之珍乃曉告曰天地隂靈即是民之父母豈有父母甘子肉味自今已後悉宜以酒脯代用)
(鹽鐵論古者不封不樹反虞祭扵寢無壇宇之居廟堂之位及其後則封之庶人之墳半仞其高可隱今富者)
(積土成山列樹成林臺榭連閣集觀增樓中者丨丨屏閣垣闕罘罳杜甫蜀相詩丞相丨丨何處尋錦官城)
(外栢森森)
祠屋(唐書王仲舒傳有為佛老法興浮屠丨丨者皆驅出境杜甫詠懷古跡詩武侯丨丨常鄰近一體)
(君臣祭祀同)
祠山(眀一統志丨丨廟在直隸廣德州横山舊志神姓張名渤吴興人一云武陵龍陽人生西漢末游苕)
(霅之間久之欲自長興之荆溪鑿河至廣德以通舟楫工役將半遂遁扵横山故人立祠祀之)
祠部(南史裴松之傳義熙初為吴興故鄣令在縣有績入為尚書丨丨郎松之以世立私碑有乖事實上)
(表陳之以為諸欲立碑者悉宜令言上為朝議所許然後聽之庶可以防遏無徵顯彰茂實又司馬褧傳梁)
(天監初詔通儒定五禮有舉褧修嘉禮除尚書丨丨郎時創定禮樂褧所建議多見施行又周捨傳梁武帝)
(即位吏部尚書范雲重捨才氣言之武帝召拜尚書丨丨郎禮儀損益多自捨出唐書百官志禮部尚書一)
(人正三品侍郎一人正四品下掌禮儀祭享貢舉之政其屬有四一曰禮部二曰丨丨三曰膳部四曰主客)
祠官(杜甫橋陵詩宫女晩知曙丨丨朝見星又往在詩故老復涕泗丨丨樹椅桐)
祠史(范成大秋雷歎我雖閒寂忝丨丨家請官供尚倉粟)
祠前(羅隱衡陽泊木居士廟下詩南朝庾信無因賦牢落丨丨水氣腥)
祠下(戴叔倫寄萬德躬故居詩見閣前下)
祠旁(唐書田游巖傳游巖愛夷陵清溪止廬其側長史李安期表其才召赴京師行及汝辭疾入箕山居)
(許由丨丨自號由東鄰頻召不出)
祠西(杜甫丈人山詩丈人丨丨佳氣濃綠雲擬住最高峰)
祠祀(唐書百官志祠部郎中員外郎各一人掌丨丨享祭天文漏刻國忌廟諱卜筮醫藥僧尼之事珠玉)
(珍寳供祭者不求扵市)
祠祭(唐書王璵傳眀皇在位久推崇老子道如神仙事廣修丨丨靡神不祈)
祠制(柳宗元終南山祠堂碑見柱礎下)
廟
廟堂(書戞擊鳴球搏拊琴瑟以詠傳此舜丨丨之樂疏謂丨内丨上之樂禮記禮器丨丨之上罍尊在)
(阼犧尊在西丨丨之下縣鼔在西應鼔在東游後漢書班固傳固奏記東平王曰將軍養志和神優丨丨)
(又虞詡傳為朝歌長始到謁河内太守馬稜稜勉之曰君儒者當謀謨丨丨反在朝歌耶晉書桓冲傳苻堅)
(盡國内侵沖深以根本為慮乃遣精銳三千来赴京都謝安報云朝廷處分已定兵革無闕西藩宜以為防沖)
(召佐吏對之歎曰謝安乃有丨丨之量不閑將略今大敵垂至方遊談不暇雖遣諸不經事少年衆又寡弱天)
(下事可知吾其左袵矣有宋書五行志晉孝武太元十三年四月癸巳礿祠畢兔行丨丨上兔野物也而集)
(宗丨之丨不祥莫甚焉有齊書高逸傳序昜有君子之道四焉語默之謂也故入丨丨而不出徇江湖而永)
(歸隱避紛紜情迹萬品曰南史阮孝緒傳南平元襄王聞其名致書要之不赴非志驕富貴但性畏丨丨若)
(使麏麚可驂何以異夫驥騄上唐書禮樂志御史位扵丨丨之下協律郎位於丨丨前楹之間又賈躭杜)
(佑令狐楚傳贊躭佑楚皆惇儒大衣高冠雍容丨丨道古今處成務可也以大節責之蓋碈中而玉表歟管)
(子抱蜀不言而丨丨自修注蜀祠器也嵁莊子天下脊脊大亂罪在攖人心故賢者伏處大山巖之下而萬)
(乘之君憂慄乎丨丨之上者淮南子天子處扵郊亭則九卿趨大夫走坐者伏倚齊當此之時眀堂太廟懸)
(冠解劍緩帶而寢非郊亭大而丨丨狹小也至尊居之也說苑衛靈公謂孔子曰有語寡人為國家者謹之)
(於丨丨之上而國家治矣其可乎孔子曰可入顔氏家訓國之興亡兵之勝敗博學所至幸討論之帷幄之)
(中參丨丨之上不能為主畫規以謀社稷君子所恥也梁簡文帝大法頌序受脤扵丨丨之上揚威扵關塞)
(之下錢韓愈上宰相書幸今天下無事小大之官各守其職穀甲兵之問不至於丨丨論道經邦之暇捨此)
(宜無大者焉范又許國公神道碑釋師十萬歸居丨丨歐陽修上司諫書天子曰可宰相曰不可天子曰)
(然宰相曰不然坐扵丨丨之上與天子相可否者宰相也沈佺期和戶部岑尚書參迹樞揆詩丨丨喜容與)
(時物遞芳菲信儲光羲送丘健詩元戎啓神皇丨丨發嘉謀高適安王幕府詩丨丨咨上策幕府制中權)
(下劉禹錫唐秀才贈端州紫石硯以詩答之詩見竈下黃㴞投刑部裴郎中詩禮□後人窺作鏡丨丨前)
(席待為霖去又辭相府詩匹馬忍辭藩屏小才寧副丨丨求)
廟廷(庭同魏志齊王芳紀正始五年冬十一月癸卯詔祀故尚書令荀攸扵太祖丨丨晉書裴秀傳咸)
(寧初與石苞等竝為王公配享丨丨其齊書禮志祠部郎何諲之議功臣配饗累行宋世檢遺事題列坐位)
(具書贈官爵謚及名文不稱主便是設板也白虎通云祭之有主孝子以繫心也揆斯而言升配丨丨不容有)
(主宋時板度既不復存今之所制大小厚薄如尚書召板為得其衷隋書禮儀志禘袷之月則停時饗而陳)
(諸瑞物及伐國所獲珍竒扵丨丨傳北史于栗仲文傳受脤丨丨恭行天罰唐書儒學貞觀二十一年詔)
(左丘眀十子夏公羊高穀梁赤伏勝高堂生戴聖毛萇孔安國劉向鄭衆杜子春馬融盧植鄭元服虔何休王)
(肅王弼杜預范甯二十一人用其書行其道宜有以褒大之自今竝配享孔子丨丨宋史禮志熙宗七年判)
(國子監常秩等請立孟軻揚雄像於丨丨仍賜爵號又請追尊孔子以帝號下兩制禮官詳定以為非是而止)
(崇又樂志釋奠樂章儼然冠纓然丨丨百王承祀涓辰惟丁)
廟朝(戰國策今秦太后穰侯用事高陵涇陽佐之卒無秦王此亦淖齒李兌之類也臣今見王獨立扵丨)
(丨矣之唐書李晟傳帝至自梁晟以戎服見三橋帝駐馬勞晟再拜頓首賀克殄大盜丨丨安復韓愈送)
(李愿歸盤谷序利澤施扵人名聲昭扵時坐扵丨丨進退百官而佐天子出令)
廟殿(魏書崔光傳見宫寢下宋史禮志見戶牖下)
廟廊(王羲之報殷浩書吾素自無丨丨直王丞相時果欲内吾誓不許之手跡猶存由來尚矣廼賢贈)
(趙祭酒詩冰蘖操持心似鐵丨丨贊畫鬢成絲)
廟宇(宋書禮志晉侍中裴頠西都碩學考詳前載未能制定以為尊祖配天其義眀著丨丨之制理據未)
(分直可為殿以崇嚴祀其餘雜碎一皆除之參詳鄭元之注差有準據水經注汾水西逕晉陽城南舊有介)
(子推廟前有碑丨丨傾頽唯有單碑獨存矣)
廟室(公羊傳用栗者藏主也注藏於丨丨中堂所當奉事也宋書禮志丨丨當以客主為限無拘常數)
(殷世有二祖二宗若拘七室則當祭禰而已推此論之宜還豫章潁川全祠七廟之禮唐書禮樂志時享之)
(日其配享功臣各位扵其丨丨大階之東少南西向以北為上宋史禮志初禮院請增丨丨孫抃等以為七)
(世之廟據父子而言兄弟則昭穆同不得以世數之側水經河水又南逕子夏石室注東南北有二石室臨)
(河崖即子夏丨丨也)
廟屋(宋書禮志選公卿二千石子弟為生增造丨丨一百五十五間而品課無章士君子恥與其列韓)
(愈衢州徐偃王廟碑見梁桷下)
廟祠(戰國策陳軫曰秦之欲伐我久矣今又得韓之名都一而具甲秦韓并兵南鄉此秦所以丨丨而求)
(也今已得之矣楚國必伐八水經注梁山北有龍門山大禹所鑿通孟津河口廣十步巖際鐫跡遺功尚存)
(岸上并有丨丨祠前有石碑三所二碑文字紊滅不可復識一碑是太和中立)
廟梁(戰國策淖齒管齊之權縮閔王之筋懸之丨丨宿昔而死)
廟閣(江淹為蕭領軍拜侍中刺史章臣功乏至道不足以題象魏績非振民無可以書丨丨)
廟門(書顧命諸侯出丨丨俟疏丨丨謂路寢門也外禮記祭統君迎牲而不迎尸别嫌也尸在丨丨則)
(疑於臣在廟中則全扵君君在丨丨外則疑扵君入丨丨則全扵臣全扵子疏君道之全全在丨丨外又聘)
(義三讓而后傳命三讓而后入丨丨三揖而后至階三讓而后升所以致尊讓也儀禮士冠禮筮扵丨丨)
(大戴禮擯者曰遷廟事畢請就燕君出丨丨卿大夫有司執事者皆出丨丨告事畢)
廟柱(杜甫橋陵詩瑞芝產丨丨好鳥鳴巖扄)
廟楹(唐書高郢傳昔魯莊公丹桓公丨丨而刻其桷春秋書之)
廟垣(史記申屠嘉傳錯為内史門東出不便更穿一門南出南出者太上皇丨堧丨嘉聞之欲因此以法錯)
(擅穿宗丨丨為門奏請誅錯錯客有語錯錯恐夜入宫上謁自歸景帝至朝丞相奏請誅内史錯景帝曰錯所)
(穿非真丨丨乃外堧垣故他官居其中且又我使為之錯無罪宋史禮志親謁華陰西嶽廟羣臣陪位丨丨)
(内外列黃麾仗有又孔道輔傳初道輔與其父里中僦郭贄舊宅居之言扵帝者曰道輔家近太廟出入傳)
(呼非所以尊神眀即詔道輔他徙集賢校理張宗古上言漢内史府在太廟堧垣中國朝以来丨丨下皆有官)
(私第舍謂不湏避帝出宗古通判莱州道輔歎曰憸人之言入矣)
廟院(摭言鄭侍郎薰主文舉人中有顔標者薰誤謂是魯公之後即以標為狀元及謝恩日從容問及丨)
(丨標曰標寒進也未嘗有丨丨薰始大悟塞默而已尋為無名子所嘲曰主司頭腦太冬烘錯認顔標作魯公)
(詩鄭谷同志顧雲下第出京偶有寄勉吟聒暮鶯歸丨丨睡消遲日寄僧家)
廟社(魏書城陽王鸞傳古者軍行必載丨丨之主所以示其威惠各有攸歸今徵卿等敗軍之罪於社主)
(之前以彰厥咎聳又崔光傳墟墓必哀丨丨致敬望塋悽慟入門慄適墓不登隴未有昇陟之事)
廟庫(魏書高道悅傳見宫極下)
廟府(張衡天象賦見室壁下)
廟碑(元史文宗紀賜上都孔子丨丨薄韓愈答魏博田僕射書頃者又蒙不以文字鄙令譔丨丨見遇)
(殊常荷德尤切)
廟塔(唐書蘇瓌傳武后鑄浮屠立丨丨役無虚歲瓌以為縻損浩廣雖不出國用要自民産曰殫百姓不)
(足君孰與足天下僧尼濫偽相半請併寺著僧常員數缺則補)
廟祧(魏志眀帝紀景初元年有司奏武皇帝撥亂反正為魏太祖樂用武始之舞文皇帝應天受命為魏)
(高祖樂用咸熙之舞帝制作興治為魏烈祖樂用章武之舞三祖之廟萬世不毁其餘四廟親盡迭毁如周后)
(稷文武丨丨之制銘宋書歴志或云百代遠祖名諡彫滅墳塋不復存扵表游魂不得託扵丨丨故以初歲)
(良辰建華蓋揚綵旌將以招靈爽庶衆祖之來憑云爾)
廟寢(晉書賀循傳殷之盤庚不序陽甲漢之光武不繼成帝别立丨丨使臣下祭之此前代之眀典而承)
(繼之著義也)
廟墓(齊書劉祥傳祥從祖兄彪祥曾祖穆之正胤建元初降封南康縣公虎賁中郎將永眀元年坐丨丨)
(不修削爵)
廟灣(元史董搏霄傳至正十六年勦平北沙丨丨沙浦等砦)
廟山(眀一統志丨丨在海鹽縣西南四十五里地名□頭又丨丨在濟南府城東一十里上有舜廟故)
(名通又丨丨在鞏昌府渭縣南二里)
廟前(李商隱商於詩清渠州外月黃葉丨丨霜帶温庭筠老君廟詩丨丨晚色連寒水天外斜陽遠帆)
(皓胡曾題周瑜將軍廟詩見庭際下眼羅隱四廟詩漢惠秦皇事已聞丨丨高木前雲)
廟中(詩訪予落止傳訪謀落始也箋成王始即政自以承聖父之業懼不能遵其道德故扵丨丨與羣臣)
(謀我始即政之事興禮記祭統凡餕之道每變以衆所以别貴賤之等而施惠之象也是故以四簋黍見其)
(脩于丨丨也丨丨者竟内之象也賦聽丨丨之雍雍受神人之福祐)(漢書揚雄傳長楊齊書王敬則傳見)
(廟神下)
廟上(北史張季珣傳季珣父祥為并州司馬隋漢王諒反遣其將劉建攻之緃火燒其郭下其城西有王)
(母廟祥乃望廟再拜泣曰百姓何罪致此焚燒神其有靈可降雨相救言訖丨丨雲起雨降而火遂滅)
廟器(史記張釋之傳有人盜高廟坐前玉環捕得文帝怒下廷尉廷尉治釋之案律盜宗廟服御物者為)
(奏奏當棄市上大怒曰人之無道乃盜先帝丨丨吾屬廷尉者欲致族之而君以法奏之非吾所以共承宗廟)
(意也釋之免冠頓首謝曰法如是足也)
廟鼔(張㡦送友人歸武陵詩戍旗招海客丨丨集江鴉)
廟鐘(宋史陳襄傳民有失物者賊曹捕偷兒至數輩相撐拄襄語之曰某丨丨能辨盜犯者捫之輙有聲)
(餘則否乃遣吏先引以行自率同列詣鐘所祭禱陰塗以墨而以帷蔽之命羣盜往捫少焉呼出獨一人手無)
(所汚扣之乃為盜者蓋畏鐘有聲故不敢觸)
廟火(宋書禮志案禮記孔子答曾子當祭而日蝕太丨丨如牲至未殺則廢然則祭非無可廢之道也但)
(權所為之輕重耳日蝕丨丨變之甚者故乃牲至尚猶可廢)
廟樹(南史侯景傳時都下王侯庶姓五等丨丨咸見殘毁唯文宣太后廟四周柏樹獨鬱茂)
廟竹(溫庭筠江岸即事詩丨丨唯聞鳥江帆不見人)
廟主(宋史禮志見園邑下)
廟神(齊書王敬則傳軍荒之後縣有一部劫逃紫山中為民患敬則遣人致意劫帥可悉出首當相申論)
(治下丨丨甚酷烈百姓信之敬則引神為誓必不相負劫帥既出敬則扵廟中設會扵座收縛曰吾先啓神若)
(負誓還神十牛今不違誓即殺十牛觧神并斬諸劫百姓悅之張祜晚秋江上作煙霞山鳥散風雨丨丨歸)
廟兵(宋史韓世忠傳初世忠謂敵至必登金山廟觀我虛實乃遣兵百人伏廟中百人伏岸滸約聞鼔聲)
(岸兵先入丨丨合擊之金人果五騎闖入丨丨喜先鼔而出僅得二人逸其三中有絳袍玉帶既墜而復馳者)
(詰之乃兀术也)
廟史(蘇軾巫山詩巉巉隔江波一一問丨丨)
廟庖(魯語鳥獸成水蟲孕水虞扵是乎禁罝䍡設穽鄂以實丨丨畜功用也)
廟牲(淮南子犧牛粹毛宜于丨丨其于以致雨不若黑蜧)
廟食(史記優孟傳臣請以彫玉為棺文梓為槨梗楓豫章為題湊發甲卒為穿壙老弱負土齊趙陪位於)
(前韓魏翼衛其後丨丨太牢奉以萬戶之邑諸侯聞之皆知大王賤人而貴馬也後漢書梁竦傳竦生長京)
(師不樂本土自負其才鬱鬱不得意嘗登高遠望歎息言曰大丈夫居世生當封侯死當丨丨如其不然閑居)
(可以養志詩書足以自娱州郡之職徒勞人耳丨南史馮道根傳郡召為主簿不就曰吾當使封侯丨安能)
(為儒吏耶其唐書裴度傳事四朝以全德始終及歿天下莫不思風烈葬管城逮今丨丨蘇軾潮州韓文)
(公廟碑能信扵南海之民丨丨百世而不能使其身一日安扵朝廷之上)
廟事(韓愈徐偃王廟碑太末之里姑蔑之城丨丨時脩仁孝振聲)
廟禮(越語其達士潔其居飽其食而磨厲之扵義四方之士来者必丨丨之宋書樂志自後晉東遷日)
(不暇給雖大典略備遺闕尚多至扵樂號丨丨未該往正)
廟樂(宋書樂志武皇帝丨丨未稱其議定丨丨及舞舞者所執綴兆之制聲歌之詩務令詳備)
廟律(宋書黃回傳異規既扇丨丨幾殆)
廟紀(宋書王景文傳安南將軍江州刺史景文風度淹粹理懷清暢體兼望實誠備夷岨寳歷方啓密贊)
(義機妖徒干紀預毘丨丨宜登茅社永傳厥祚)
廟制(宋書禮志自唐至周丨丨不同而皆七世自周以上所謂太祖非始受命之主特始封之君而已)
廟象(宋書禮志自漢興以来小善小德而圖形立廟者多矣况亮德範遐邇勲蓋季世興王室之不壊實)
(斯人是頼而烝嘗止扵私門丨丨闕而莫立百姓巷祭戎夷野祀非所以存德念功述追在昔也)
廟貌(詩小序清廟祀文王也箋丨之言丨也死者之精神不可得而見但以生時之居立宫室象貌為之)
(耳牲宋史禮志詔先代帝王載在祀典或丨丨猶在久廢牢或陵墓雖存不禁樵采其太昊炎帝黃帝高辛)
(唐堯虞舜夏禹成湯周文王武王漢高帝光武唐高祖太宗各置守陵五戶歲春秋祀以太牢又宋琪傳臣)
(曾受任西川數年經歴江山備見形勢要害利州最是咽喉之地西過桐柏江去劍門百里東南去閬州水陸)
(二百餘里西北通白水清川是龍州入川大路鄧艾扵此破蜀至今丨丨存焉)
廟略(晉書羊祜傳昔吳為不恭負險稱號郊境不闢多歴年所祜受任南夏思静其難外揚王化内經丨)
(丨著德推誠江漢歸心舉有成資謀有全策以齊書高帝紀寵臣裂冠則裁以丨丨荆漢反噬則震雷霆)
(陸機晉平西將軍周處碑銘式楊丨丨克清天步丨庾信哀江南賦宰衡以干戈為兒戲縉紳以清談為丨)
(李元紘奉和御製平胡詩丨丨占黃氣神兵出絳宫李嶠送駱奉禮從軍詩玉塞邊烽舉金壇丨丨申)
廟算(魏志楊阜傳夫丨丨而後出軍猶臨事而懼況今丨丨有闕而欲用之臣誠未見其利也晉書張)
(華傳帝遣華詣祜問以伐吴之計及將大舉以華為度支尚書乃量計運漕決定丨丨魏書彭城王勰傳勰)
(翼弼六師纂戎荆楚沔北之勲每毘丨丨從討新野有克城之謀受命鄧城致大捷之效功為羣將之最也)
(孫子兵未戰而丨丨勝者得算多也未戰而丨丨不勝者得算少也孫綽禇裒碑公志在芟夷兇類拯拔晉)
(民繕甲練卒日不暇給者久矣遂見機而作遺其劍履將龍騰河洛電掃司豫丨丨以逆徒尚繁困獸難逼命)
(公還旆以俟齊舉征庾信齊王進白兔表重承丨丨方事申威潘岳西賦彼雖衆其焉用故制勝扵丨丨)
(丨高適同李員外賀哥舒大夫破九曲之作解圍憑丨止殺報君恩杜甫客堂詩循文丨丨正獻可天衢)
(直兹)(又䕫府書懷詩丨丨高難測天憂實在李正封詩軍門宣一令丨丨建三略)
廟謀(杜甫白水縣崔少府十九翁高齋詩猛將紛填委丨丨蓄長策又送王信州崟北歸詩徙倚瞻王)
(室從容仰丨丨)
廟謨(元稹連昌宫詞丨丨顚倒四海搖五十年来作瘡痏又老翁此意深望幸努力丨丨休用兵)
廟圖(宋史食貨志自崇寧以來言利之臣殆析秋毫沿汴州縣剙增鎮柵以牟稅利官賣石炭增二十餘)
(場而天下市易務炭皆官自賣名品瑣碎則有四脚鋪牀榨磨水磨丨丨淘沙金等錢不得而盡記也)
廟議(唐書朱子奢傳始武德時太廟享止四室高祖崩將祔主扵廟帝詔有司詳議子奢建言漢丞相韋)
(玄成奏立五廟劉歆議當七鄭玄本玄成王肅宗歆扵是歴代丨丨不能一且天子七廟諸侯五降殺以兩禮)
(之正也若天子與子男同則間無容等非德厚流廣德薄游狹之義)
廟幹(宋史顔復傳孔宗翰請尊奉孔子祠復因上五議欲專其祠饗優其田祿蠲其丨丨司其法則訓其)
(子孫朝廷多從之)
廟戰(淮南子凡用兵者必先自丨丨主孰賢將孰能民孰附國孰治蓄積孰多士卒孰精甲兵孰利器備)
(孰便故運籌扵廟堂之上而決勝千里之外矣者又丨丨者帝神化者王所謂丨丨者法天道也神化法四)
(時也)
廟勝(魏志鍾毓傳見殿堂下說晉書甘卓傳時湘州刺史譙王承遣主簿鄧騫卓人臣之義安忍國難)
(而不陳力何以北面扵天子邪使大將軍平劉隗還武昌增石城之守絶荆湘之粟將軍安歸乎勢在人手而)
(曰我處丨丨未之聞也封魏書李諧傳王略恢而丨丨車徒發而雷響曹植二子為公謝恩章文無升堂)
(丨丨之功武無摧鋒接刃之效)
廟諱(唐書百官志祠部郎中員外郎各一人掌祠祀享祭天文漏刻國忌丨丨卜筮醫藥僧尼之事珠玉)
(珍寳供祭者不求扵市)
廟號(宋史禮志按禮天子七廟親廟五祧廟二據古則僖順二祖當遷國家道觀佛寺竝建别殿奉安神)
(御豈若每主為一廟一寢或前立一廟以今十六問為寢更立一祧廟逐室各題丨丨釦寳神御物宜銷毁之)
廟受(禮記聘義君使士迎于竟大夫郊勞君親拜迎于大門之内而丨丨北面拜貺拜君命之辱所以致)
(敬也)
廟額(宋史禮志太常博士王右請自今諸神祠無爵號者賜丨丨已賜額者加封爵)
廟列(李商隱登霍山驛樓詩丨丨前峰迥樓開四望窮)
廟數(唐書朱子奢傳垂拱中博士周悰請武氏廟為七室唐朝為五下比諸侯大隱奏言秦漢母后稱制)
(未有戾古越禮者悰損國丨丨悖大義不可以訓武后不獲已偽聽之時皆服大隱沈正不詭從有大臣體)
(宋史禮志今僖祖雖非始封之君要為立廟之祖方丨丨未過七世遂毁其廟遷其主考之三代禮未有此)
廟七(范成大報天賦禮經之五世丨之丨)
廟見(儀禮婦三月而丨丨之齊書禮志議者乃云先在儲宫已經致敬卒哭後即親奉時祭則是丨丨)
(故無别謁之禮竊以為不然家韓詩外傳嫁女之家三夜不息燭思相離也取婦之三日不舉樂思嗣親也)
(是故昏禮不賀人之序也三月而丨丨稱來婦也厥眀見舅姑舅姑降于西階婦升自阼階授之室也憂思三)
(日三月不殺孝子之情也)
菴
菴山(眀一統志丨丨在建陽縣東南後唐時有處士石湖結菴此山故名)
菴廬(後漢書皇甫規傳軍中大疫死者十三四規親入丨丨巡視將士三軍咸悅東羌遂遣使乞降凉州)
(復通)
菴舍(齊書王秀之傳父卒為丨丨于墓下持喪八又孝義傳會稽人陳氏有三女無男祖父母年九十)
(老耄無所知父篤癃病母不安其室值歲饑三女相率扵西湖採菱蓴更日至市貨賣未嘗虧怠鄉里稱為義)
(門多欲取為婦長女自傷煢獨誓不肯行祖父母尋相繼卒三女自營殯葬為丨丨墓側宋史西南諸夷傳)
(追至斗行村上屏風山連破四砦一日三戰俘馘百餘人奪資糧五千石槍刀什器萬數焚羅固募斗引等三)
(十餘村丨丨三千區)
菴羅(梁元帝謝賚功德食一頭啓天廚淨饌丨丨法果)
菴側(晉書郭文傳有猛獸殺大麀扵丨丨文以語人人取賣之分錢與文文曰我若須此自當賣之所以)
(相語正以不須故也聞者皆嗟歎之)
菴䕡(史記司馬相如傳其卑溼則生藏茛蒹葭東薔雕胡蓮藕菰蘆丨丨軒芋衆物居之不可勝圖)
塔
塔廟(晉書外戚何準傳準兄充居宰輔之重權傾一時而準散帶衡門不及人事唯誦佛經修營丨丨而)
(已臣唐書傅奕傳昔高齊仇子他言僧尼丨丨外見毁宰内見疾妃嬙陽讒陰謗卒死都市又辛替否傳)
(昔夏為天子二十餘世而商受之商二十餘世而周受之周三十餘世而漢受之由漢而後歴代可知已咸有)
(道之長無道之短豈窮金玉修丨丨享久長之祚乎銅淨住子建立諸丨丨堂殿及寳刹彩畫及木像金銀)
(石等傳寫諸相好顯示于法身如是諸功德我今悉隨喜顔氏家訓内教多途出家自是其一法耳若能誠)
(孝在心仁惠為本豈令罄井田而起丨丨窮編戶以為僧尼也朝野僉載景龍中瀛州進一婦人身上隐起)
(浮圖丨丨諸佛形像按察使進之授五品其女婦留内道場後畫品錄張僧繇善圖丨丨超越羣工徐浩)
(寳林寺作丨丨崇其巔規模稱壯哉浮杜甫哀贈秘書監江夏李公邕詩龍宫丨丨湧浩劫雲衛劉禹錫)
(送僧仲剬東遊詩荆州本自重彌天南朝丨丨猶依然陳潤登西靈塔詩丨丨出招提登臨碧海西)
塔院(城南注過丨丨抵韋趙覽午相公樊鄉郊居)
塔宇(齊書文惠太子傳開拓元圃園與臺城北塹等其中樓觀丨丨多聚竒石妙極山水慮上宫望見乃)
(傍門列修竹内施高鄣造游牆數百間施諸機巧)
塔寺(宋書天竺迦毘黎國傳元嘉十二年丹陽尹蕭摹之奏曰佛化被于中國已歴四代形像丨丨所在)
(千數進可以擊心退足以招勸而自頃以来情敬浮末不以精誠為至更以奢競為重舊宇頽弛曾莫之脩而)
(各務造新以相姱尚甲第顯宅于兹殆盡材竹銅綵糜損無極無關神祇有累人事又訶羅陁國傳元嘉七)
(年遣使奉表曰伏承聖主信重三寳興立丨丨周滿國界城郭莊嚴清淨無穢四衢交通廣博平坦臺殿羅列)
(狀若衆山莊嚴微妙猶如天宫丨齊書武帝紀自今公私皆不得出家為道及起立丨以宅為精舍並嚴斷)
(之)
塔頂(貢父詩話泗州塔人傳下藏真身後閣上碑道興國中塑僧伽像事甚詳退之詩曰火燒水轉掃地)
(空則真身焚矣塔本喻都料造極工巧俗謂丨丨為天門蘇國老詩曰上到天門最高處不能容物只容身以)
(譏在位者通李洞贈莊嚴律禪師詩松根穴蟻山遠丨丨巢禽見海微)
塔尖(畫繼徽宗時益興畫學如進士科下題取士立博士考其藝能所試之題如亂山藏古寺魁則畫荒)
(山滿幅上出幡竿以見藏意餘人乃露丨丨或鴟吻往往有見殿堂者則無復見藏意矣薩都拉過浦城詩)
(人家雞犬隔癡嵐江郭微茫見丨丨)
塔檐(夢溪筆談李成畫山上亭館及樓丨皆仰畫飛丨其說以為自下望上如人平地望丨丨見其榱桷)
(風陸游詩丨丨鐸亂疎更)
塔形(李白春日詩丨丨標海月樓勢出江煙)
塔影(宋之問遊法華寺詩臺香紅藥亂丨丨綠篁遮聲綦毋潛題靈隐寺山頂禪院詩丨丨挂清漢鐘)
(和白雲丨司空圖上陌梯寺懷舊僧詩丨蔭泉脉山苖侵燒㾗)
塔像(宋書阿羅車國傳常勝天子陛下諸佛世尊常樂安隱三達六通為世間道是名如来應供正覺遺)
(形舍利造諸丨丨莊嚴國土如須彌山)
塔骨(桂海虞衡志丨丨子匾如大橘皮裏空虚)
塔前(杜甫江畔獨步尋花詩黃師丨丨江水東春光嬾困倚微風劉禹錫碧澗寺詩廊下題詩滿壁塵)
(丨丨松樹已皴鱗人司空圖偶書詩磬聲花外遠影丨丨孤)
塔左(唐書嚴挺之傳溺志于佛與浮屠惠義善義卒衰服送其喪已乃自葬扵其丨丨)
塔中(宋書王懿傳仲德三臨徐州威德著扵彭城立佛寺作白狼童子像于丨丨以河北所遇也)
塔下(齊書五行志永眀八年四月六日雷震會稽山陰恒山保林寺刹上四破電火燒丨丨佛面窗戶不)
(異也山温庭筠開聖寺詩竹間泉落廚静丨丨僧歸影殿空)
塔邊(張喬寄薦福寺棲白大師詩高塔六街無不見丨丨名出祇吾師)
塔裏(梁簡文帝與僧正教昔丨丨紅函止傳舍利象頭白繖非謂全身)
塔亭(明一統志丨丨寺在汝州城東關)
塔橋(遼邸記聞遼王好營宫室置亭院二十餘區其名有西樓西宫曲密華房太乙竹宫有月榭紅房花)
(㘭藥圃雲溪冰室鶯塢虎圈又有丨丨龍口西疇草湖蕊珠洞宫人斜諸處緜延包絡參差蔽虧琪花瑤樹異)
(獸文禽靡不畢致)
塔山(水經注斟亭在溉水東水出桑犢亭東覆甑山亭故高密郡治世謂之故郡城山謂之丨丨水曰鹿)
(孟水亦曰戾孟水皆非也源眀一統志丨丨在萊州府濰縣東南六十里東丹河發扵此又丨丨在揚州)
(府通州南與狼山相接其上有塔)
塔象(梁簡文帝式佛像銘影生千葉花成四柱丨丨單留龕童䨇舞)
塔雁(張謂道林寺送莫侍御詩霜引臺烏集風驚丨丨飛)
塔莎(明一統志丨丨水出太原府交城縣東北丨丨谷東南流入汾)
塔劫(杜甫岳麓山道林二寺詩丨丨宫牆壯麗敵香廚松道清涼俱)
龕
龕谷(明一統志廢丨丨縣在金縣南二十里宋元豐四年置寨元祐七年廢紹聖中復修為堡金陞為縣)
(尋廢)
龕龍(桂苑叢談乾符末有客寓止廣陵開元寺因友會語愚云頃年在京權寄青龍寺日見有客嘗訪寺)
(僧届賓署屬主者怱遽不暇留連翌日復至又遇要地朝客不得展敬别時又来亦阻他事客怒色取筆題門)
(而去詞曰丨丨東去海時日隱西斜敬文今不在碎石入流沙僧衆皆不能詳獨有沙彌能觧之衆問其由則)
(曰丨丨去矣乃合字也時日隱西寺字也敬文不在苟字也碎石入沙卒字也此不遜之言辱我曹矣僧人大)
(悟追前人杳無蹤由)
龕上(皮日休過雲居院元福上人舊居詩丨丨已生新石耳壁間空帶舊茶烟)
龕中(皮日休訪寂上人不遇詩爐裏尚飄殘玉篆丨丨仍鏁小金仙)
龕經(崔國輔宿法華寺詩壁畫感靈跡丨丨傳異香)
龕敵(梁武帝與蕭寶夤書朕扵齊明帝外有丨丨之力内盡帷幄之誠)
籬
籬落(宋史兵志政和五年二月詔陜西河東逐路自紹聖開拓邊疆以来及西寧湟廊洮州積石等處新)
(邊各有包占良田並合招置弓箭手以為邊防丨丨至今累年曠土尚多應募人數未廣蓋緣自罷專置提舉)
(官隸屬經略司事權不專頗失措置盧少府詩丨丨能相近漁樵偶復同)(劉長卿贈西鄰戴叔倫酬袁太)
(祝長卿小湖村山居書懷見寄詩丨丨栽山果池塘養海鱗柳宗元田家詩丨丨隔烟火農談四鄰夕劉)
(禹錫龍陽縣歌鷓鴣驚鳴繞丨丨橘柚垂芳照窗戶紫又深春詩菜園丨丨短遥見桔橰斜又百花行繁)
(韻松竹遠黃遶丨丨上元稹茅舍詩丨丨不蔽肩街衢不容駕白居易池早夏詩舟船如野渡丨丨似江)
(村軋)(杜牧池州送孟遲先輩詩丨丨見娉婷機絲弄啞翁承贊書齋謾興詩池塘四五尺深水丨丨兩三)
(般樣花綠王禹偁寒谷詩樓臺藏柳丨丨露紅桃)
籬門(南史蕭眎素傳為中書侍郎在位少時求為諸暨令到縣十餘日挂衣冠扵縣門而去獨居屏事非)
(親戚不得至其丨丨居宋史杜生傳所居去縣三十里有屋兩間與其子並前有空地丈餘即為丨丨生不)
(出門者三十年)
籬垣(宋史單煦傳轉知昌州時詔城蜀治煦以蜀地負山帶江一旦毁丨丨而興板築其費巨萬非民力)
(所堪請但築子城)
籬槿(晏殊中園賦丨丨彫暮宫槐合昏桐盧綸和太常王卿秋日即事詩丨丨花無色階葉有聲陸)
(游詩新茁畦蔬經宿雨半開丨丨弄斜暉)
籬菊(劉長卿九日題蔡國公主樓詩丨丨仍新吐庭槐尚舊陰白居易履道新居詩丨丨黃金合窗筠)
(綠玉稠靜趙嘏秋望詩紫豔半開丨丨紅衣落盡渚蓮愁)
籬根(高適宋中遇陳二詩丨丨長花草井上生莓苔白居易閑居自題詩渠口添新石丨丨寫亂泉)
(皮日休秋晚留題魯望郊居詩簷上落鬭雀丨丨生晚潮)
籬間(齊書五行志永元二年冬京師民間相驚云當行火災南岸人家往往扵丨丨得布火纏者云公家)
(以此禳之)
籬中(杜甫寒雨朝行視園樹詩江上今朝寒雨歇丨丨秀色畫屏紆)
籬邊(齊書張岱傳鏡少與光祿大夫顔延之鄰居顔談議飲酒喧呼不絶而鏡静翳無言聲後延之扵丨)
(丨聞其與客語取胡牀坐聽辭義清元延之心服謂賓客曰彼有人焉由此不復酣叫杜甫歎庭前甘菊花)
(詩丨丨野外多衆芳采擷細瑣升中堂皎又正月三日歸溪上詩野外堂依竹丨丨水向城然集陸處士)
(羽青塘别業詩最賞無事心丨丨釣溪近)
籬頭(委巷叢談三九二十七丨丨吹觱栗)
籬東(杜甫絶句日出丨丨水雲生舍北泥吟杜牧折菊詩丨丨菊徑深折得自孤)
籬旁(杜甫春水生詩南市津頭有船賣無錢即買繫丨丨)
籬上(蜀志先主傳舍東南角丨丨有桑樹生高五丈餘遥望見童童如小車蓋往来者皆怪此樹非凡或)
(謂當出貴人艾杜牧秋晩懷茅山石涵村舍詩簾前白驚春燕丨丨青桑待晩蠶)
籬下(張融自序丈夫當刪詩書制禮樂何至因循寄人丨丨元稹西州院詩到来丨丨筍亦已長短生)
(詩白居易得微之到官後書備知通州之事悵然有感寅年丨丨多逢虎亥日沙頭始賣魚又知足吟樽)
(中不乏酒丨丨仍多菊丨發繁花疑自月中生)(李商隱白菊詩素色不同丨齊已過陳陶處士舊居詩遠)
(燒來丨丨寒蔬簇石根)
籬前(杜甫野老詩野老丨丨江岸迴柴門不正逐江開)
籬外(宋書郭世道傳宅上種少竹春月夜有盜其筍者原平偶起見之盜者奔走墜溝原平自以不能廣)
(施至使此人顚沛乃於所植竹處溝上立小橋令足通行又采筍置丨丨鄰曲慙媿無復取者盧綸觀袁修)
(侍郎漲新池詩纔聞丨丨響已覺石邊深)
籬障(雲仙雜記杜勝宅以軟漆纏桑枝編為丨丨雨一過黑光照四面時通甫愛之欲以銅官第取不應)
籬缺(白居易詩宅東丨丨嵩峰出植張祥鳶閑居詩丨丨牽蘿補園蕪杖芸)
籬隔(宋書謝瞻傳弟晦時為宋臺右衛權遇已重扵彭城還都迎家賓客輻輳門巷填咽時瞻在家驚駭)
(謂晦曰汝名位未多而人歸趣乃爾吾家素以退為業不願干豫時事交遊不過親朋而汝遂勢傾朝野此豈)
(門戶之福邪乃丨丨門庭曰吾不忍見此)
籬窺(杜牧村行詩蓑唱牧牛兒丨丨蒨帬女)
籬喧(白居易早熱詩丨丨飢有雀池涸渴無鷗)
籬陰(鄭谷題進士王駕郊居詩牛臥丨丨晩鳩鳴村意春)
籬疎(李白冬日詩木落禽巢在丨丨獸路成出皮日休臨頓為吴中偏勝之地陸魯望居之不郛郭曠)
(若郊墅余每相訪款然惜去因成五言十首奉題屋壁詩丨丨從綠槿簷亂任黃茅)
籬弱(杜甫課小豎鉏斫舍北果林詩丨丨門何向沙虛岸只摧)
溷
溷屏(張衡天象賦立囷倉之儲聚樹丨丨之重復)
溷中(雲仙雜記江總為文次至吟咏得意則起藁於窗上不堪示則投置丨丨久而文遂工矣)
溷汁(資暇錄見屋頭下)
甓
甓山(明一統志丨丨在鳳陽府泗州西四十里今作碧山上有祠)
甓石(晉書王祥傳祥著遺令訓子孫曰西邙上土自堅貞勿用丨丨勿起墳隴穿深二丈椁取容棺勿作)
(前堂布几筵置書箱鏡奩之具棺前但可施牀榻而已)
甓器(筆衡陶器自舜時便有三代迄于秦漢所謂丨丨者也)
塼(磚甎同)
塼石(邢邵請置學及脩立眀堂表城隍嚴固之重闕丨丨之功墉構顯望之要少樓榭之飾)
塼瓦(魏志董卓傳注崤函險固國之重防又隴右取材功夫不難杜陵南山下有孝武故陶處作丨丨一)
(朝可辦宫室官府蓋何足言百姓小民何足與議人宋史食貨志凡殘破州縣免竹木丨丨稅北来歸正及)
(兩淮復業者亦免路稅以給繕營及缾缶之器)(又職官志窑務掌陶為丨丨李咸用和友人喜相遇詩命)
(達夭殤同白首價高丨丨即黃金)
塼城(耳目記唐柴駙馬紹之弟有材力輕趫迅捷踊身以上挺然若飛十數步乃止嘗著吉莫靴上丨丨)
(直至女牆手無扳引)
塼階(元稹雜憶詩山榴似火葉相兼亞拂丨丨半拂檐)
塼隄(同文算指問丨板丨共四千九百九十五方每日匠九名包板隄十一方匠七名包丨丨四方磚板)
(隄匠各若干以母子左右對列互乘得數減餘四十一為法另列總匠總隄扵下)
塼澤(說苑趙簡子使成何涉他與衛靈公盟于丨丨)
塼塔(王建題柏嚴禪師影堂詩山中丨丨閉松下影堂新)
塼竈(南史王彭傳少喪母元嘉初父又喪亡家貧力弱無以營葬兄弟二人晝則傭力夜則號感鄉里並)
(哀之乃各出夫力助作磚磚須水而天旱穿井數十丈泉不出彭號天自訴如此積日一旦天大霧霧歇丨丨)
(前忽生泉水)
塼榻(宋史甄棲眞傳乾興元年秋謂其徒曰此歲之暮吾將逝矣即宫西北隅自甃殯室室成不食一月)
(與平居所知叙别十二月二日衣紙衣臥丨丨卒人未之奇也及歲久形如生衆始驚傳以為尸觧)
塼位(宋史職官志參知政事掌副宰相毘大政參庶務乾德二年置先是已命趙普為相欲置之副而難)
(其名稱以問翰林學士陶穀曰下宰相一等有何官對曰唐有參知機務參知政事故以命之仍令不押班不)
(知印不升政事堂殿廷别設丨丨敕尾署銜降宰相月俸雜給半之未欲與普齊也)
塼道(唐書儀衛志朝日殿上設黼扆躡席熏爐香案御史大夫領屬官至殿西廡從官朱衣傳呼促百官)
(就班文武列于兩觀監察御史二人立于東西朝堂丨丨以涖之)
塼鏡(金丹諸眞集成師一日將甎一片扵菴前磨祖云磨此何為師云要作鏡祖云磨丨豈得成丨師云)
(坐禪豈能成佛)
塼銘(唐書刑法志凡囚已刑無親屬者將作給棺瘞于京城七里外壙有丨丨上揭以榜家人得取以葬)
瓦
瓦石(詩為鬼為蜮傳蜮短狐疏陸璣云一名射影江淮水皆有之人在岸上影在水中投人影則殺之故)
(曰射影人將入水先以丨丨投水中令水濁然後入鹹春秋文公十有一年冬十月甲午叔孫得臣敗狄于)
(榖梁傳長狄也弟兄三人佚宕中國丨丨不能害叔孫得臣最善射者也射其目身横九畝斷其首而載之眉)
(見扵軾口後漢書劉陶傳臣竊見比年以來良苖盡扵蝗螟之杼柚空扵公私之求所急朝夕之餐所患靡)
(盬之事豈謂錢貨之厚薄銖兩之輕重哉就使當今沙礫變為南金丨丨化為和玉使百姓渴無所飲飢無所)
(食雖皇羲之純德唐虞之文眀猶不能以保蕭牆之内也晉書卞壼傳壼幹實當官以褒貶為己任勤扵吏)
(事欲軌正督世不肯苟同時好阮孚每謂之曰卿恒无閑泰常如含丨丨不亦勞乎壼曰諸君以道德恢弘風)
(流相尚執鄙吝者非壼而誰棘唐書柳子華傳為昭應令檢校金部郎中修宫使設圍扵市徇邑中曰民有)
(得華清宫已山積矣)(丨材用投圍中踰三日不還者死不終日宋史劉熙古傳善騎射一日有鴞集戟門)
(槐樹高八尺鐸惡之投以丨丨不去熙古引弓一發貫鴞扵樹鐸喜令勿拔矢以旌其能又楊偕傳再調漢)
(州軍事判官道遇術士曰君知世有化丨丨為黃金者乎就偕試之既驗欲授以方偕曰吾從吏祿安事化金)
(哉術士曰子志若此非吾所及也出戶失所之見裴啓語林管寧嘗與華子魚少相親友共園中鉏菜地有)
(片金揮鉏如故與丨丨無異華提而擲去王敦稱太尉處衆人中似珠玉在丨丨間)(八王故事法書要錄)
(吳興郡作青石圓硯質滑而停墨殊勝南方丨丨之器縑素之工殆強扵昔歸田錄曹武惠王彬國朝名將)
(勲業之盛無與為比其所居堂室弊壊子弟請加脩葺公曰時方大冬牆壁丨丨之間百蟲所蟄不可傷其生)
(史韓愈故貝州司法參軍李君墓誌銘其在貝州某刺不悅扵民將去官民相率讙譁手丨丨胥其出擊之)
(刺史匿不敢出君奮曰是何敢爾屬小吏百餘人持兵仗以出立木而署之曰刺史出民有敢讙者殺之木下)
(民聞皆驚相告散去)
瓦磚(後漢書曹世叔妻傳古者生女三日臥之牀下弄之丨丨而齋告焉臥之牀下眀其卑弱主下人也)
(弄之丨丨眀其習勞主執勤也齋告先君眀當主繼祭祀也說苑子獨不聞和氏之璧乎價重千金然以之)
(間紡曾不如丨丨隨侯之珠國之寳也然用之彈曾不如泥丸)
瓦礫(齊書周顒傳車螯蚶蠣眉目内闕慙渾沌之奇礦殼外緘非金人之慎不悴不榮曾草木之不若無)
(馨無臭與丨丨其何算以唐書王涯傳初民怨茶禁苛急涯就誅皆羣詬詈扺丨丨宋史陳堯佐傳初太)
(后遣宦者起浮圖京兆城中前守姜遵盡毁古碑碣充磚甓用堯佐奏曰唐賢人墓石今十亡七八矣子孫深)
(刻大書欲傳之千載乃一旦與丨丨等誠可惜也其未毁者願勅州縣完護之吕覽禹之決江水也民聚丨)
(丨事已成功已立為萬世利禹之所見者遠也而民莫之知故民不可與慮化舉始而可以樂成功新論買)
(臣忍飢而行歌王章苦寒而坐泣蘇秦握錐而憤懣班超執筆而慷慨當彼四子勢屈之時容色黧黑神情沮)
(忸言為丨丨行成狂狷髮落心憂影銷貌悴引歎而雷轉噴氣則雲湧又假使天下丨丨悉化為和璞砂石)
(皆變為隋珠如值水旱之歲瓊粒之年則璧不可以禦寒珠未可以充飢也雖有奪日之鑑代月之光歸扵無)
(用也變尚書故實盧元公好道重方士有王谷者得黃白術丨丨泥土立成黃金法書要錄或價賤同扵)
(丨丨或價貴重扵連城四歴代名畫記好之則貴扵金玉不好則賤於丨丨十二章經佛言吾視金玉之)
(寳如丨丨視紈素之服如弊帚糧中黃真經握固潛通開百竅注若不得此術雖復休長生有同丨丨草木)
(無精光也陵大方便佛報恩經若我得成佛時當扵穢惡國土山堆阜丨丨荆棘其中衆生具足煩惱五逆)
(十惡扵中成佛而利益之雖宗欽與高允書若夫泉江相㤀之談遺言存意之美莊生之所尚非淺識所宜)
(循愛敬既深情期往返思遲德意以祛鄙吝若能紆鳳彩以燿榛薈迴連城以映丨丨者是所望也徐陵諫)
(仁山深法師罷道書弟子今日横諮必為法師所哂世上白衣何訾何限且一人退道而不安危推此而言實)
(成難觧譬如丨丨盈路人所不驚片子黃金萬夫息步韓愈瘞硯銘土乎質陶乎成器復其質非生死類全)
(斯用毁不忍棄埋而識之仁之義硯乎硯乎與丨丨異傅玄答潘尼詩授此丨丨厠彼瑶瓊姚合和座主)
(相公雨中詩緩灑雷霆細微沾丨丨新詩廢路塌平殘丨丨破墳耕出爛圖書)(皮日休南陽貫休硯瓦詩)
(應念研磨苦無為丨丨看年又别馮使君詩丨丨文章豈有媒兩三祗在金臺)
瓦雪(鄭巢送琇上人詩茶煙開丨丨鶴跡上潭冰)
瓦煙(章孝標古行宫詩丨丨疎冷古行宫寂寞朱門反鏁空)
瓦峪(眀一統志丨丨堡在遼三萬衛東三十里)
瓦亭(後漢書隗囂傳來歙從山道襲得略陽城囂出不意懼更有大兵乃使王元拒隴坻行巡守番湏口王)
(孟塞雞頭道牛邯軍丨丨囂自悉其大衆圍來歙二宋史陳興傳鎮戎軍去渭州丨丨呰七十餘里中有堡)
(請留兵三百人戍之堡前秦苻登錄太初二年登次扵丨丨九月進據胡空戎歸之者十有餘萬水經注)
(酸瀆水又東南逕丨丨南其又渭水又東與新陽崖水合即隴水也東北出隴山水西流隴右逕丨丨南)
(明一統志丨丨山在鞏昌府秦州東即漢時隗囂使將軍牛邯所守處又丨丨川源出山西南流歴僵人峡)
(又清異錄鸛多在殿閣鴟尾及人家屋獸結窠故或有呼丨丨仙者)
瓦口(蜀志先主傳曹公使夏侯淵張郃屯漢中數數犯暴巴界先主令張飛進兵宕渠與郃䓁戰扵丨丨)
(破郃等收兵還南鄭)
瓦官(水經注湘水又北左會丨丨水口湘浦也詹又宋書柳元景傳元景營壘未立為龍驤將軍叔兒)
(覘知之勸劭出戰不許經日乃水陸出軍劭自登朱雀門督戰軍至丨丨寺與義軍遊邏相逢遊邏退走賊遂)
(薄壘劭以元景壘塹未立可得平地決戰既至砦柵已堅倉卒無攻具便使肉薄攻之公私畫史晉丨丨寺)
(有顧愷之張僧繇畫壁在江寧閉筍譜釋志徹會昌年中扵上元縣丨丨閣南有䨇籠之忘記歲月及詔拆)
(浮圖開之徹得筍筆千餘頭中藏者則大業拾遺藁也)
瓦城(明一統志丨丨山在梁山縣西亦名石瓦山山頂坦平耕者往往得古銅片)
瓦溝(友會談叢瀛州團練使李廷渥蒞邊郡曰虞人獲子母猢猻其子甚小繫在馬院其子跳出院為鴟)
(所搏母號呼奮擲晝夜不絶一旦嚙韋繩而逸之捕莫見忽之庖竊小脯置丨丨上潛身屋橑間俟䲭下攫跳)
(而擒之鼠馮著燕銜泥詩爾不見東家黃&KR1663;鳴嘖嘖蛇盤丨丨穿壁陳羽喜雪上竇相公詩千門萬戶雪)
(花浮點點無聲落丨丨王白居易宿東亭曉興詩雪依丨丨白草遶牆根綠涯宫詞時向春簷丨丨上散)
(開䨇翅占朝光)
瓦梁(地理通釋滁和州六合間有涂塘丨丨堰秦觀寄老菴賦北則丨丨之河陰陵之澤)
瓦嶼(明葉良佩太平縣山川記布扵平野則為丨丨關嶼鶩嶼夾嶼木杓秃截茶葉諸嶼厥有邃而隈則)
(為奥為島高而秀則為峰厓險則為巖甃石則為嶺穴則為洞迸則為泉冽則為井流則為溪為澗滙則為漩)
(為窪漫則為湖渟則為潭通則為河支則為涇堰則為塘為埭泄則為浦率緣山之勢以行)
瓦池(唐書食貨志鹽州五原有烏池白池丨丨細項池)
瓦殿(齊書禮志驍騎將軍虞炎議以為誠慤所施止在一壇漢之郊祀饗帝甘泉天子自竹宫望拜息殿)
(去壇場旣遠郊奉禮畢旋幸扵此丨丨之與帷宫謂無簡格)
瓦屋(考工記匠人葺屋三分丨丨四分注各分其修以其一為峻宋書明帝貴妃傳太妃家在建康縣)
(界家貧有草屋兩三間上出行問尉曰御道邊那得此草屋當由家貧賜錢三萬令起丨丨尉自送錢與之家)
(人並不在唯太妃在家時年十二三尉見其容質甚美即以白世祖扵是迎入宫齊書禮志建武二年通直)
(散騎常侍庾曇隆啓伏見南郊壇員兆外内永明中起丨丨形製宏壯檢案經史無所准據南史劉瓛傳住)
(在檀橋丨丨數間上皆穿漏學徒敬慕不敢指斥呼為清溪焉宋史輿服志又有望祭殿遇雨則行事扵中)
(東都時為丨丨五間周圍重廊中興後惟設葦屋蓋倣清廟茅屋之制也急就篇榱椽欂櫨丨丨梁注丨丨)
(以丨覆丨也教韓愈唐故江西觀察使韋公墓誌銘拜洪州刺史始人為丨丨取材扵山召陶工教人陶聚)
(材瓦扵場度其費以為估不取贏利凡取材瓦扵官業定而受其償從令者免其賦之半逃未復者官與為之)
(貧不能者畀之財載食與漿親往勸之為丨丨萬三千七百為重屋四千七百民無火憂暑溼則乘其高歐)
(陽脩夷陵縣至喜堂記民之列處竈廩匽井無異位一室之間上父子而下畜豕其覆皆用茅竹故歲常火災)
(而俗信鬼神其相傳曰作丨丨者不利丨又春秋隱公八年七月庚午宋公齊侯衞侯盟于丨杜注丨丨周)
(地東左傳齊人卒平宋衛于鄭秋會于温盟于丨丨以釋門之役禮也又嶺表錄異記丨丨子蓋蚌蛤之)
(類也南中舊呼為空慈子頃因盧鈞尚書作鎮遂改呼為丨丨子以其殼上有稜如瓦故以名焉)
瓦竈(後漢書禮儀志丨丨二瓦釜二瓦甑一瓦鼎十二容五升匏勺一容一升瓦案九瓦大杯十六容三)
(升瓦小杯二十容二升瓦飯槃十瓦酒樽二容五斗匏勺二容一升)
瓦案(後漢書禮儀志見上)
瓦甓(宋史李允則傳始州民多以草覆屋允則取材木西山大為倉廩營舍始教民陶丨丨標里閈置廊)
(市邸舍水磑城上悉累甓下環以溝塹蒔麻植榆柳狀又李遵勖傳主下嫁而所居堂甃或丨丨多為鸞鳳)
(遵勖令鑱去主服有龍飾悉屏藏之帝歎喜所莊子東郭子問扵莊子曰所謂道惡乎在莊子曰無不在東)
(郭子曰期而後可莊子曰在螻蟻曰何其下耶曰在稊稗曰何其愈下耶曰在丨丨曰何其愈甚耶曰在尿溺)
(東郭子不應城歐陽修李秀才東園亭記予方仕宦奔走不知再至南登此亭復幾閏幸而再至則東園之)
(物又幾變也計亭之梁木其蠧丨丨其溜石物其泐乎)
瓦窑(魏志董卓傳注卓欲遷都長安召公卿以下大議司徒楊彪曰長安宫室壊敗不可卒復卓曰武帝)
(時居杜陵南山下有成丨丨數千處引涼川材木東下以作宫室為功不難又眀一統志丨丨山在宣府萬)
(全左衞城東南五里以陶甓所在)
瓦市(燕翼貽謀錄東京相國寺乃丨丨也僧房散處而中庭兩廡可容萬人凡商旅交易皆萃其中四方)
(趨京師以貨物求售轉售他物者必由扵此)
瓦鼓(周禮壺涿氏下士一人注壺謂丨丨涿擊之也武李建勲田家詩木槃擎社酒丨丨送神錢孔)
(仲堤下詩堤下人家喧笑語高揭青帘椎丨丨)
瓦枕(蘇軾歸宜興留題竹西寺詩暫借藤牀與丨丨莫教辜負竹風涼)
瓦硯(唐書地理志虢州弘農郡土貢絁丨丨麝地骨皮棃文房四譜古丨丨出相州魏銅雀臺里人掘)
(土往往得之貯水數日不滲丨蘇轍銅雀硯銘引客有游河朔登銅雀廢臺得其遺以為丨甚堅而澤歸以)
(遺予為之銘云)
瓦金(宋書周朗傳逮至婢竪皆無定科一婢之身重婢以使一竪之家列竪以役丨丨皮繡漿酒藿肉者)
(故不可稱紀)
瓦鉛(道德指歸論夫德之在人猶父母之扵身也其扵萬物猶珠玉之與丨丨也)
瓦鐵(述異記澄水泉在滄州九視山山出泉闊百餘步亦名流水渠雖泛金石終不沉故州人欲渡此泉)
(以丨丨為船舫)
瓦絲(周語夫宫音之主也第以及羽聖人保樂而愛財財以偹器樂以殖財故樂器重者從細輕者從大)
(是以金尚羽石尚角丨丨尚宫匏竹尚議革木一聲)
瓦䥶(魏志東沃沮傳其葬作大木槨長十餘丈開一頭作戶新死者皆假埋之才使覆形皮肉盡乃取骨)
(置槨中舉家皆共一槨刻木如生形隨死者為數又有丨丨置米其中徧縣之扵槨戶邊)
瓦鼎(後漢書禮儀志見瓦竈下)
瓦豆(詩于豆于豋傳木曰豆瓦曰豋箋祀天用丨丨陶器質也爾雅木豆謂之豆竹豆謂之籩丨丨謂)
(之豋)
瓦杯(後漢書禮儀志見瓦竈下)
瓦罍(周禮鬯人凡祭祀社壝用大罍注大罍丨丨)
瓦尊(禮記禮器犧尊疏布鼏疏祭天既周用陶匏蓋以丨為丨畫犧羽扵上或可用犧為尊是夏殷禮也用)
(陶也封唐書禮樂志天子詔曰古今之制文質不同今禪以玉牒金繩而丨丨匏爵秸席宜改)
瓦罌(范梈五月二十日發雷州過徐文次驛候役者不至留二日詩粉壁舊題分蘚讀丨丨新酒接花篘)
瓦甒(禮記曲禮御食扵君君賜餘器之漑者不寫其餘皆寫注漑謂陶梓之器疏陶是丨丨之屬又禮)
(器五獻之尊門外缶門内壺君尊丨丨注壺大一石丨丨五斗疏君尊子男尊也子男用丨丨為尊故云君尊)
瓦甂(家語魯有儉嗇者瓦鬲煮食食之自謂其美盛之土型之器以進孔子孔子受之歡然而悅如受太)
(牢之饋子路曰丨丨陋器也煮食薄膳也夫子何當之如此乎子曰夫好諫者思其君食美者思其親吾非以)
(饌具之為厚以其食美而我思焉)
瓦鬲(家語見上)
瓦敦(儀禮士喪禮無籩有黍稷用丨丨有蓋當籩位)
瓦盞(梅堯臣詩呼兒欲自酌丨丨無完全)
瓦圩(宋書禮志郊之日未眀八刻太祝令進饌郎施饌牲用繭栗二頭羣神用牛一頭醴用秬鬯藉用白)
(茅元酒一器器用陶匏以瓦樽盛酒丨丨斟酒璧用蒼玉蒯席各二不設茵蓐古者席藁晉江左用蒯)
瓦釜(後漢書禮儀志見瓦竈下之屈原卜居黃鐘毁棄丨丨雷鳴注黃鐘喻禮樂士丨丨喻庸下之人)
(德柳宗元代人進甆器狀且無丨丨之鳴是稱土硎之張耒答天啟詩黃鐘無聲登丨丨蔡子青衫在塵)
(土米戴復古譚俊眀雪中見訪從而乞詩地爐燒榾柮丨丨煮犂祈)
瓦甑(後漢書禮儀志見瓦竈下雜鼎錄漢孝景帝鑄一鼎名食鼎高二尺銅金銀為之形若丨丨無足)
(中元二年造其文曰五熟是滋君王膳之滑錄異記廬山九天使者眞君廟門外有石如丨丨光瑩潔人嘗)
(翫之頗有靈異薪丨丨烝浮浮)(蘇轍牛尾狸詩蓄租分散身為羞松陸游詩土鐺茶七椀丨丨稷三升)
瓦槃(後漢書禮儀志見瓦竈下)
瓦盆(嬾眞子錄温公先隴在鳴條山墳所有餘慶寺公一日省墳止寺中有父老五六輩上謁云欲獻薄)
(禮乃用丨丨盛粟米飯瓦罐盛菜羹真飯土簋啜土鉶也公享之如太牢楊萬里壓波堂賦筆牀茶竈丨丨)
(藤尊丨杜甫少年行莫笑田家老丨自從盛酒長兒孫)
瓦罐(嬾眞子錄見上)
瓦甌(杜荀鶴溪興詩山雨溪風卷釣絲丨丨篷底獨斟時)
瓦瓶(賈島題皇甫荀藍田廳詩竹籠拾山果丨丨擔石泉杜荀鶴登靈山水閣貽釣者詩丨丨盛酒瓷)
(甌酌荻浦蘆灣是要津)
瓦盤(禮記喪大記君設大盤造冰焉大夫設夷盤造冰焉士併丨丨無冰疏士併丨丨無冰者丨丨旣小)
(故併盤士卑故無冰)
瓦甕(國史補澠池道中有車載丨丨塞扵隘路屬天寒冰雪峻滑進退不得日向暮官私客旅羅擁在後)
(有劉頗者揚鞭而至問曰車中甕直幾錢答曰七八千頗開囊取縑償之命僮僕登車斷其結絡悉推甕扵崖)
(下湏臾車輕得進羣噪而前)
瓦缶(易坎六四樽酒簋貳用缶納約自牖終无咎注處重險而履正以柔居柔履得其位以承扵五五亦)
(得位剛柔各得其所不相犯位皆无餘應以相承比眀信顯著不存外飾處坎以斯雖一樽之酒二簋之食丨)
(丨之器納此至約自進扵牖乃可羞之扵王公薦之扵宗廟故終无咎也宋史趙淮妾傳聚薪焚淮骨置丨)
(丨中自抱持操小舟至急流仰天慟哭躍水而死顔元史胡長孺傳所著書有丨丨編南昌集寧海漫鈔樂)
(齋藁行於世丨李商隱行次西郊詩濁酒盈丨爛穀堆荆囷)
瓦棺(禮記檀弓有虞氏丨丨注始不用薪也有虞氏上陶南史梁世子方等傳人生處世如白駒過隙)
(耳一壺之酒足以養性一簟之食足以怡形生扵蒿蓬死葬溝壑丨丨石槨何以異兹元史塔拜傳癸卯之)
(春日宴羣僚歸而疾作遂卒是夕星隕隱隱有聲遺命葬以紙衣丨丨鹽鐵論古者丨丨容尸木板堲周足)
(以收形骸藏髮齒而已及其後桐棺不衣采棺不斵氏白虎通有虞氏丨丨今以木何虞尚質故用瓦夏后)
(益文故易之以堲周謂堲木相周無膠漆之用也甲又雁門野說建康丨丨寺閣晉哀帝時造逶迤精巧扵)
(江左年代寖遠而南角久已欹側唐眀皇開元九年七月十一日江淮大風拔木是夜因風雨自正)
瓦器(禮記儒行疏見瓦合下錫漢書文帝紀贊治霸陵皆丨丨不得㠯金銀銅為飾因其山不起墳)
(又鮑宣傳唐尊衣敝履空㠯丨丨飲食匠後漢書光武帝紀建武二十五年初作壽陵將作大竇融上言園)
(陵廣袤無慮所用帝曰古者帝王之葬皆陶人丨丨木車茅馬使後世之人不知其處太宗識終始之義景帝)
(能述遵孝道遭天下反復而霸陵獨完受其福豈不美哉今所制地不過二三頃無為山陵陂池裁令流水而)
(已其又東海王彊傳帝追惟彊深執謙儉不欲厚葬以違意扵是特詔中常侍杜岑及東海傅相曰王恭謙)
(好禮以德自終遣送之物務從約省衣足歛形茅車丨丨物減扵制以彰王卓爾獨行之志又宣秉傳秉性)
(節約常服布被蔬食丨丨帝嘗幸其府舍見而歎曰楚國二龔不如雲陽宣巨公即賜布帛帳帷什物魏志)
(裴潛傳遺令儉葬墓中惟置一坐丨丨數枚其餘一無所設晉書單道開傳年百餘歲卒扵山舍勅弟子以)
(尸置石穴中弟子乃移入石室袁宏為南海太守登羅浮山至石室見道開形骸如生丨丨猶存宏曰法師業)
(行殊羣正當如蟬脫耳燒宋書五行志錢鳳復攻京阻水而守相持月餘日焚城邑井堙木刊矣鳳等敗退)
(沈充將其黨還吴興官軍踵之蹈籍郡縣充父子授首黨與誅者以百數所謂揚州破換敗吳興覆瓿甊瓿甊)
(丨丨彰南史沈瑀傳為餘姚令初至富吏皆鮮衣美服以自别瑀怒曰汝等下縣吏何得自擬貴人悉使著)
(芒履粗布侍立終日足有蹉跌輙加榜箠瑀微時嘗至此鬻丨丨為富人所辱故因以報焉宋史食貨志賈)
(物自泉福兩浙湖廣至者皆金銀物帛直或至萬餘緡自高化至者惟米包丨丨牛畜之類直纔百一而槩收)
(以丈尺故高化商人不至海内遂乏牛米張白虎通竹器不成用木器不成斵丨丨不成沫琴瑟而不平竽)
(笙備而不和有鐘磬而無簴簴縣示備物而不可用也觥記注甒者紂臣昆吾作丨丨也受五斗)
瓦粉(夲草粉錫釋名解粉鉛粉鉛華胡粉定粉丨丨光粉白粉水粉官粉)
瓦獸(唐書車服志常參官施懸魚對鳳丨丨通栿乳梁宋史輿服志凡宫宇棟施丨丨門設梐枑諸州)
(正衙門及城門並施鴟尾不得施拒鵲六品以上宅舍許作烏頭門父祖宅舍有者子孫許仍之李賀潞州)
(張大宅病酒遇江使寄上十四兄詩莎老沙雞泣松乾丨丨殘)
瓦狗(潛夫論或作泥車丨丨諸戲弄之具以巧詐小兒此皆無益也)
瓦木(唐書太宗皇后長孫氏傳器以丨丨約費送終度又張元素傳臣聞東都始平太上皇詔宫室過)
(者焚之陛下謂丨丨可用請賜貧人事雖不從天下稱為盛德今復度而宫之是隋役又興不五六年間一捨)
(一取天下謂何始宋史食貨志淮南三轉般倉不可不復乞自泗州為次及眞楚既有丨丨順流而下不甚)
(勞費俟歲豐計置儲蓄立法轉般釋又石守信傳累任節鎮專務聚歛積財鉅萬尤信奉氏在西京建崇德)
(寺募民丨丨驅廹甚急而傭值不給人多苦之)
瓦松(李華尚書都堂丨丨詩華省秘仙蹤高堂露丨丨)
瓦竹(蘇轍詩道人遇物心有得丨丨相敲緣自掃)
瓦花(皮日休夏景沖澹詩茗爐盡日燒松子書案經時剥丨丨又和魯望秋賦有期詩應帶丨丨經汴)
(水更攜雲實出包山)
瓦蘚(本草屋遊一名丨丨)
瓦卜(杜甫遣悶詩丨丨傳神語畬田費火聲)
瓦兆(周禮大卜掌三兆之法一曰玉兆二曰丨丨三曰原兆注兆者灼龜發扵火其形可占者其象似玉)
(瓦原之璺罅是以名之焉)
瓦間(齊書祥瑞志永眀九年十一月寧蜀廣漢縣田所懇地八尺四寸獲古鐘一枚更扵陶所丨丨見有)
(白光窺尋無物自後夜夜輙復有光既經旬日村民張慶宣瓦作屋又扵屋間見光照内外發視獲玉璽一鈕)
(璧方八分上有鼻文曰帝眞)
瓦縫(杜牧阿房宫賦丨丨參差多扵周身之帛縷)
瓦凹(畫史古書畫皆圜蓋有助扵器晉唐皆鳳池研中心如丨丨故曰研瓦)
瓦覆(宋史夏國傳俗皆土屋惟有命者得以丨丨之王泠然汝州薛家竹亭賦泥含椒氣丨丨苔青)
瓦疉(徐鉉雪詩長廊丨丨行行密晩院風高寸寸增)
瓦影(朱松寄題叔父池亭詩方塘蔭丨丨淨見魴鯉行)
瓦面(劉子翬銅爵詩金碧銷磨丨丨星亂山依舊遶宫城張憲夜坐吟蜻蜓頭落燈花黑丨丨寒蟾弄)
(山色)
瓦片(物類相感志脚跟生厚皮者用有布紋丨丨磨之)
瓦合(禮記儒行毁方而丨丨疏方謂物之方正有圭角鋒鋩也丨丨謂丨器破而相丨也言儒者身雖方)
(正毁屈已之方正下同凡衆如破圭角與丨器相丨也史記儒林傳序陳涉起匹夫驅丨丨適戍旬月以王)
(楚不滿半歲竟滅亡其事至微淺然而縉紳先生之徒負孔子禮器往委質為臣者何也以秦焚其業積怨而)
(發憤扵陳王也至漢書酈食其傳沛公至高陽傳舍使人召食其食其入謁沛公因言六國從横時沛公喜)
(賜食其食問曰計安出食其曰足下起丨丨之卒收散亂之兵不滿萬人欲以徑入彊秦此所謂探虎口者也)
(夫陳留天下之衝四通五達之郊也今其城中人多積粟臣知其令今使令下足下即不聽足下舉兵攻之臣)
(為内應書又陳湯傳西域都護段會宗為烏孫兵所圍驛騎上願發城郭敦煌兵㠯自救上召湯示㠯會宗)
(奏湯曰兵法曰客倍而主人半然後敵今圍會宗者人衆不足㠯勝會宗惟陛下勿憂上曰柰何其解可必乎)
(度何時解湯知烏孫丨丨不能久攻故事不過數日因對曰已解矣詘指計其日曰不出五日當有吉語聞居)
(四日軍書到言已解)
瓦解(史記貨殖傳富無經業則貨無常主能者輻湊不肖者丨丨漢書徐樂傳臣聞天下之患在扵土)
(崩不在丨丨古今一也以又匃奴傳其攻戰斬首虜賜一巵酒而所得鹵獲因予之得人以為奴婢故其戰)
(人人自為趨利善為誘兵以包敵故其逐利如鳥之集其困敗丨丨雲散矣晉書宣帝紀尋轉主簿從討張)
(魯言扵魏武曰劉偹以詐力虜劉璋蜀人未附而遠爭江陵此機不可失也今若曜威漢中益州震動進兵臨)
(之勢必丨丨因此之勢昜為功力聖人不能違時亦不失時矣南史虞寄傳夫以王琳之強侯瑱之力進足)
(以搖蕩中原爭衡天下退足以屈彊江外雄張偏隅然或命一旅之師或資一士之說琳即丨丨冰泮投身異)
(域瑱則厥角稽顙委命闕庭忿鹽鐵論初貳師不克宛而還也議者故使人主不遂則西域皆丨丨而附扵)
(胡胡得衆國而益強先帝絶奇聽行武威還襲宛宛舉國以降效其器物致其寳馬烏孫之屬駭膽請為臣妾)
(首新論秦之季葉土崩丨丨漢祖躬提三尺之劍為黔請命當斯之時冠章甫衣縫掖未若戴金胄而擐犀)
(甲也丨潘尼安身論握權則赴者鱗集失寵則散者丨庾信哀江南賦丨丨冰泮風飛雹散)
瓦裂(宋史賈昌朝傳宜度西方諸國如沙州唃厮眀珠滅臧之族迎近北如黑水女貞高麗新羅之屬舊)
(通國中募人往使誘之使歸我則勢分而釁生體觧而丨丨矣任昉宣德太后再敦勸梁王令白羽一麾黃)
(鳥底定甲既鱗下車亦丨丨者庾信小園賦山崩川竭冰碎丨丨又枯樹賦文斜百圍冰碎理正者千尋)
(丨丨)
瓦散(魏書楊昱傳長安關中基本今大軍頓在涇豳與賊相對若使長安不守大軍自然丨丨此軍雖往)
(有何益也)
瓦振(史記趙奢傳秦軍軍武安西秦軍鼔譟勒兵武安屋丨盡丨又作震周書宇文護傳若令迭爭尺)
(寸兩競錐刀丨丨長平則趙分為二兵出函谷則韓裂為三安得猶全謂無損益)
瓦注(莊子以丨丨者巧以鉤注者憚以黃金注者殙以一作殶吕覽莊子曰以丨丨者翔以鉤殶者戰)
(黃金殶者殆其祥一也而有所殆者必外有所重者也又作鉒淮南子以丨丨者全以金鉒者䟦以玉鉒者)
(發)
瓦埴(荀子陶人埏埴而生瓦然則丨丨豈陶人之性也哉)
礎
礎花(陳樵胡氏鐵心亭賦丨丨承柱井藻垂枌)
礎潤(駱賓王上張司馬啓雲浮丨丨霜落鐘鳴謝蘇洵辨奸論月暈而風丨丨而雨人人知之莊喜)
(雨詩燕起知風舞丨丨識雲流丨魏收喜雨詩霞輝染刻棟丨丨上雕楹杜甫朝詩丨休全溼雲晴欲半)
(迴)
礎汗(范成大次韻漢卿舅即事詩晚來丨丨南風壯會有溪雲載雨過)
御定駢字類編卷六十四
