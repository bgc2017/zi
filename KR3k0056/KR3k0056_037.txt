欽定四庫全書
御定駢字類編卷三十七
山水門二
山
山隂(漢書地理志會稽郡縣丨丨老後漢書劉寵傳徵為將作大匠丨丨縣有五六叟龐眉皓髮自若)
(耶山谷間出人齎百錢以送寵寵勞之曰父老何自苦對曰山谷鄙生未嘗識郡朝自明府下車以來狗不夜)
(吠民不見吏年老遭值聖明今聞當見棄去故自扶奉送寵曰吾政何能及公言邪勤苦父老為人選一大錢)
(受之丨也)(越絶書秦始皇并楚百越叛去東名大越為丨又丨丨大城者范蠡所築治也今傳謂之蠡城)
(即世說王子猷居丨丨夜大雪忽憶戴安道時戴在剡便夜乘小船就之又王子敬云從丨丨道上行山)
(川自相映發使人應接不暇若秋冬之際尤難為懷石志雅堂雜抄李公麟丨丨圖畫許玄度王逸少謝安)
(支道林縫用步姓之印步元章與伯時說許元度王逸少謝安石支道林當時同遊適于丨丨南唐顧宏中遂)
(畫為丨丨圖三吳老僧寳之莫肯借傳伯時率然弄筆隨元章所說想像作此瀟灑有丨丨放浪之思山房)
(隨筆上已請客云三月三日長安水邊多麗人一觴一咏會稽丨丨修禊事明一統志紹興府丨丨縣附郭)
(本越王句踐國秦置丨丨縣屬會稽郡以邑在丨之丨故名又丨丨縣在大同府應州西王羲之蘭亭序)
(永和九年歲在癸丑暮春之初會于會稽丨丨之蘭亭脩禊事也王獻之敬祖帖敬祖日夕還丨丨與嚴使)
(君聞頗多歲月今屬天寒擬適遠為當奈何奈何爾豈不令念姊遠路不能追求耳楊炯幽蘭賦桃花水上)
(佩蘭若而續魂竹箭丨丨坐蘭亭而開宴丨宋之問三月三日詩永和九年刺海郡暮春三月醉丨李嶠)
(蘭詩河汾應擢秀誰肯訪丨丨中作涯口度新雲丨丨留故雪)(儲光羲鞏城東莊道王維同崔傳答賢弟)
(詩曲几書留小史家草堂碁賭丨丨墅賀萬楚茱萸女詩丨丨柳家女九日採茱萸李白送賓客歸越詩)
(丨丨道士如相見應寫黃庭換白鵝來又單父東樓秋夜送族弟沈之秦詩卷簾見月清興疑是丨丨夜中)
(雪南杜甫舟中雪詩不識丨丨路聽雞可憶君丨李益入山至全師蘭若詩南行有眞子被褐息丨白)
(居易憶微之詩浙右分雄鎮丨丨委重臣君劉禹錫贈致仕滕庶子詩凌寒却向丨丨去衣繡郎雪裏行)
(杜牧新竹詩不是丨丨客何人愛此君李許渾尋戴處士詩思君一相訪殘雪似丨丨又酬當詩丨丨一)
(夜滿溪雪借問扁舟來不來貧吳仁璧金錢花詩堪疑劉寵遺芳在不許丨丨父老方干山中言事詩丨)
(丨釣叟無知己窺鏡撏多鬢欲空竹韋莊河内别村業閑題詩阮氏清風竹巷深滿溪松似丨丨蘇軾元)
(日立春詩慇懃更下丨丨雪要與梅花作伴來夏陸游戲詠丨丨風物詩城邊綠樹丨丨道水際朱扉禹祠)
(又陳子良入蜀夜宿江詩丨丨黑斷磧月影素寒流姚合寄楊工部聞毘陵舍弟自罨溪入茶山詩芳新)
(生石際幽嫩在丨丨丨鄭塤星精石詩松韻遠趨疑認祖丨經覆似憐孫)
山陽(戰國策謂丨丨君曰秦封君以丨丨齊封君以莒齊秦非重韓則賢君之行也今楚攻齊取莒上不)
(交齊次弗納于君是棘齊秦之威而輕韓也丨丨君因使之楚史記秦始皇紀五年將軍驁攻魏定酸棗燕)
(虚長平雍丘丨丨城皆拔之取二十城初置東郡馬又嫪毐封為長信侯予之丨丨地令毐居之宫室車衣)
(服苑囿馳獵恣毐事無大小皆决於毐又以河西太原郡更為毐國又趙世家知伯率韓魏攻趙趙襄子懼)
(乃奔保晉陽原過從後至于王澤見三人自帶以上可見自帶以下不可見與原過竹二節莫通曰為我以是)
(遺趙母䘏原過既至以告襄子襄子齊三日親自剖竹有朱書曰趙母䘏余霍泰山丨丨侯天使也三月丙戌)
(余將使女反滅知氏六又梁孝王世家丨丨哀王定者梁孝王子以孝景中年為丨丨王九年卒無子國除)
(地入于漢為丨丨郡國漢書地理志丨丨郡注故梁景帝中六年别為丨丨武帝建元五年别為郡又河)
(内郡縣丨丨邑魏志文帝紀黃初元年十一月癸酉以河内之丨丨萬戶奉漢帝為丨丨公晉書向秀傳)
(秀經丨丨舊廬鄰人有吹笛者發聲寥亮秀乃作思舊賦又孔衍傳石勒常騎至丨丨勅其黨以衍儒雅之)
(士不得妄入郡境立宋書州郡志丨丨太守晉安帝義熙中土斷分廣陵案漢景帝分梁為丨丨非此郡也)
(運北史隋文帝紀開皇七年於揚州開丨丨瀆以通漕元史地理志見淮安下水經注七賢祠左右筠)
(篁列植冬夏不變貞萋魏步兵校尉陳留阮籍中散大夫譙國嵇康晉司徒河内山濤司徒瑯琊王戎黃門郎)
(河内向秀建威將軍沛國劉伶始平太守阮咸等同居丨丨結自得之游時人號之為竹林七賢向子期所謂)
(丨丨舊居也東又蒗蕩渠者百尺溝之别名也南合交口新溝自是出潁上有堰謂之新陽堰俗謂之丨丨)
(堨非也鄉又東都廪丘縣南三十里有故郕都地理志曰丨丨也魏氏春秋嵇康寓居河内之丨丨縣與)
(河内向秀相友善毛玉海仲長統丨丨志一卷府公私畫史丨丨七賢圖惠遠畫明一統志淮安附郭)
(丨丨縣本漢臨淮郡射陽縣地東漢屬廣陵郡晉末立丨丨郡以境内有地曰丨丨故名又丨丨縣在西安)
(府商州城將庾信周兖州刺史廣饒公鄭常神道碑祖思慶建威軍丨丨太守建威取曹仁之號可以定名)
(丨丨有王暢之賢足觀風俗野向秀思舊賦濟黃河以泛舟兮經丨丨之故居瞻曠之蕭條兮息余駕乎城)
(隅昉謝靈運山居賦企丨丨之游踐遲鸞鷖之棲託任答陸倕知己賦存異丨丨之居没非要離之側)
(顔延之五君詠流連河裏遊惻愴丨丨賦風韋應物野次聽元昌奏横吹詩立馬蓮塘吹横笛微動柳生丨)
(丨贈杜甫贈王侍御契詩丨丨無俗物鄭驛正留賓又比部蕭郎中十兄詩中散丨丨鍜愚公野谷村)
(李嘉祐白田西憶楚州使君弟詩丨丨郭裏無潮野水自向新橋李端慈恩寺懷舊詩緬懷丨丨笛永恨平)
(原賦過劉禹錫傷愚溪詩縱有鄰人觧吹笛丨丨舊侣更誰羅隱經故友所居詩日暮街東策羸馬一聲)
(横笛似丨丨經羅鄴丨丨貽友人詩性僻多將雲水便丨丨酒病動年皎然送吉判官還京赴崔尹幕詩)
(見說王都尹丨丨辟一賢生蘇軾送表弟程六知楚州詩子方得郡古丨丨老手風謝刀筆元好問善應)
(寺詩總愛丨丨竹林好七賢來了更誰曾及又宋書五行志吳孫權赤烏十三年八月丹陽句容故章寧國)
(諸山崩鴻水溢按劉向說丨丨君也水陰民也天戒若曰君道崩壞百姓將失其所也又說苑周公卜居曲)
(阜其命龜曰作邑乎丨之丨賢則茂昌不賢則速亡)
山都(漢書地理志南陽郡縣丨丨人後漢書岑彭傳彭率傅俊臧宫劉宏等三萬餘南擊秦豐拔黃郵)
(豐與其大將蔡宏拒彭于鄧彭夜勒兵馬申令軍中使明旦西擊丨丨乃緩所獲虜令得逃亡歸以告豐豐即悉)
(其軍西邀彭彭乃潛兵度沔水擊其將張揚於阿頭山大破之魏志韓暨傳袁術命召徙居丨丨之山水)
(經沔水又東為漆灘又東過丨丨縣東北注沔南有固城城側沔川即新野丨丨縣治又爾雅狒狒如人被)
(髮迅走食人注梟羊也山海經曰其状如人見人則笑交廣及南康郡山中亦有此物俗呼之曰丨丨述異)
(記南康有神曰丨丨形如人長二丈餘黑色赤目黃髮深山樹中作窠白居易和微之春日投簡陽明洞天)
(詩山魈啼稚子林狖挂丨丨羅皮日休上眞觀詩靈飛一以護丨丨焉敢干又題浮軒轅先生所居詩丨)
(丨遣負沽來酒樵客容看化後金)
山鄉(漢書地理志東海郡縣丨丨薦馬戴送吕郎中牧東海郡詩丨丨足遺老佇聽賢書張籍送汀)
(州源使君詩丨丨秖有輸蕉戶水鎮應多養鴨欄)
山荏(魏志明帝紀景初元年正月壬辰丨丨縣言黃龍見宋書州郡志泰山太守漢高立永初郡國又)
(有丨丨萊蕪太原三縣而無鉅平縣)
山丹(元史地理志丨丨州唐為刪丹縣隸甘州宋初為夏國所有置甘肅軍元初為阿濟格大王分地至)
(元六年行丨丨城事刪訛為山二十二年升為州隸甘肅行省明一統志丨丨衛在陜西行都指揮司城東)
(北一百二十里白又本草百合紅花者名丨丨其根食之不甚良不及花者仙遊志丨丨花一葉百蕊狀)
(如繡毬深紅花一花四英四月開花至八月尚爛漫又有四時開花者曰四時丨丨花草譜丨丨花如朱紅)
(外有黃色有白色花者二種稱竒亦在春時分種許蘇軾次韻子由所居詩堂前種丨丨錯落瑪瑙盤月)
(卿春日閒賦詩省事丨丨自籬落親人海燕並庭簷周昂丨丨花詩浪蕊誰能記丨丨舊所聞)
山焦(燋同明一統志丨丨城在桐城縣唐開元間移縣治丨丨地多猛虎毒虺元和間縣令韓震焚薙草)
(木其害遂除慟又宋書孝武帝紀詔曰匹婦含怨丨丨北鄙孀妻哀臺傾東國良以誠之所動在微必著感)
(之所震雖厚必崩流莊子大浸稽天而不溺大旱金石土丨丨而不熱)
山寧(水經河水又南合蒲水註西則兩源並發俱導一山出西河陰山縣王莽之丨丨也)
山淮(魏書蕭寳夤傳履霜弗聞去就先結隔絶丨丨温凊永盡定省長違報復何日以此為心心可知矣)
山陜(金史趙益傳益太原人大元兵入境鳩合土豪保聚丨丨屢戰有功)
山越(吳志孫權傳策薨以事授權權鎮撫丨丨討不從命又黃龍六年諸葛恪平丨丨事畢遂還廬江)
(遣又陸遜傳丹陽賊帥費棧受曹公印綬扇動丨丨權遜討棧又全琮傳權以為奮威校尉授兵數千人)
(使討丨丨誘唐書裴休傳父肅貞元時為浙東觀察使劇賊栗鍠丨丨為亂䧟州縣肅引州兵破禽之自記)
(平賊一篇上之德宗嘉美臣宋史吳越錢俶傳凡在率濱之内悉歸輿地之圖獨一邦僻介江表職貢雖陳)
(於外府版籍未歸於有司尚令丨丨之民猶隔陶唐之化太陽委照不及蔀家春雷發聲兀為聾俗則臣實使)
(之然也罪莫大焉)
山離(漢書陳湯傳今郅支單于威名遠聞侵陵烏孫大宛常為康居畫計欲降服之如得此二國北擊伊)
(列西取安息南排月氏丨丨烏弋數年之間城郭諸國危矣注丨丨去中國二萬里後漢書西域傳安息國)
(居和櫝城北與康居接南與烏弋丨丨接地方數千里)
山蠻(齊書高帝紀雍州刺史蕭思話鎮襄陽啓太祖自隨戌沔北討樊鄧諸丨丨破其聚落通典太清)
(鎮在縣東南八十五里吳置以備蜀號吳城居三峡要衝塞丨丨之路隋於此置鎮)
山夷(魏志和洽傳袁紹在冀州遣使迎汝南士大夫洽獨以冀州土平兵強英桀所利四戰之地本初乘)
(資雖能強大然豪雄四起全未可必也荆州劉表無他遠志愛人樂士土地險阻丨丨民弱易依倚也遂與親)
(舊俱南從表立晉書杜預傳預以天下雖安忘戰必危勤於講武修泮宫江漢懷德化被萬里攻破丨丨錯)
(置屯營分據要害之地以固維持之勢詐又陶侃傳時天下饑荒丨丨多斷江劫掠侃令諸將作商船以誘)
(之劫果至生獲數人張宋史俞充傳丨丨叛舉戶亡入西者且三百充遣將守約耀塞上夏人亟反之柳)
(宗元酬韶州裴曹長使君詩海俗衣猶卉丨丨髻不鬟)
山戎(春秋僖公十年夏齊侯許男伐北戎註北戎丨丨又莊公三十年冬公及齊侯遇于魯濟齊人伐)
(丨丨不齊語北伐丨丨刜令支斬孤竹而南歸海濱諸侯莫來服史記齊世家丨丨伐燕燕告急于齊齊)
(桓公救燕遂伐丨丨至于孤竹而還責又管夷吾傳桓公實怒少姬南襲蔡管仲因而伐楚包茅不入貢于)
(周室桓公實北征丨丨而管仲因而令燕修召公之政於柯之會桓公欲背曹沬之約管仲因而信之諸侯由)
(是歸齊畜又匈奴傳唐虞以上有丨丨獫狁葷粥居于北蠻隨牧而轉移其畜之所多則馬牛羊其竒畜則)
(橐駝驢驘駃騠騊駼驒騱逐水草遷徙毋城郭常處耕田之業然亦各有分地)
山氐(魏書元英傳會丨丨並反斷英歸路英勒衆奮擊且戰且行為流矢所中軍人莫有知者)
山猺(宋史西南溪峒蠻傳辰州溪峒都指揮使魏進武率丨丨數百人數宼城砦朝廷不欲發兵窮討乃)
(降詔招諭)
山羌(唐書陳子昂傳吐蕃愛蜀富思盗之矣徒以障隧隘絶頓餓喙不得噬今撤丨丨開阪險使賊得收)
(奔亡以攻邊是除道待賊舉蜀以遺之也)
山狡(魏書元澄傳梁州氐帥楊仲顯婆羅楊卜兄弟及符叱盤等自以居邊地險世為丨丨澄至州量彼)
(風俗誘導懷附)
山獠(唐書太宗紀貞觀六年靜州丨丨反右武衛將軍李子和敗之桂海虞衡志獠在右江溪洞之外)
(俗謂之丨丨篁梅堯臣送闞令之寧鄉詩民居竹間丨丨相雜并)
山東(爾雅丨丨曰朝陽註旦即見日徒戰國策丨丨之卒被甲冒胄以會戰秦人捐甲跣以趨敵左挈)
(人頭右挟生虜夫秦卒之與丨丨之卒也猶孟賁之與怯夫也以重力相壓猶烏獲之與嬰兒也史記晉世)
(家楚成王及諸侯圍宋宋公孫固如晉告急晉作三軍往伐冬十二月晉兵先下丨丨又五宗世家河間獻)
(王德以孝景帝前二年用皇子為河間王好儒學被服造次必於儒者丨丨諸儒多從之游又留侯世家劉)
(敬說高帝曰都關中上疑之左右大臣皆丨丨人多勸上都雒陽雒陽東有成臯西有殽黽倍河向伊雒其固)
(亦足恃留侯曰雒陽雖有此固其中小不過數百里田地薄四面受敵此非用武之國也又李斯傳楚戍卒)
(陳勝吳廣等作亂起於丨丨傑俊相立自置為侯王叛秦又黥布傳薛公曰布反不足怪也使布出于上計)
(丨丨非漢之有也出于中計勝敗之數未可知也出于下計陛下安枕而卧矣又平津侯傳天子使朱買臣)
(等難弘置朔方之便發十策弘不得一弘乃謝曰丨丨鄙人不知其便若是願罷西南夷滄海而專奉朔方上)
(乃許之說又貨殖傳見海鹽下其漢書鄭當時傳每朝候上間未嘗不言天下長者推轂士及官屬丞史)
(誠有味其言也常引以為賢於己未嘗名吏與官屬言若恐傷之聞人之善言進之上惟恐後丨丨諸公以此)
(翕然稱鄭莊將又趙充國辛慶忌傳贊秦漢已來丨丨出相山西出秦時將軍白起郿人王翦頻陽人漢興)
(郁郅王圍甘延壽義渠公孫賀傅介子成紀李廣李蔡杜陵蘇建蘇武上邽上官桀趙充國襄武廉褒狄道辛)
(武賢慶忌皆以勇武顯聞蘇辛父子著節此其可稱列者也其餘不可勝數晉書庾闡傳飛榮洛汭擢穎丨)
(丨質清浮磬聲若孤桐史又曹毗傳見漢臺下新唐書柳冲傳見江左下元世祖紀立軍儲所於衛以)
(收丨丨河北丁糧賢揚子有漢剏業山南發跡三秦追項丨丨鹽鐵論良曰丨丨天下之腹心賢士之戰)
(場也高皇帝龍飛鳳舉於宋楚之間丨丨子弟蕭曹樊酈滕灌之屬為輔雖旣異世亦即閎夭太顚而已說)
(苑魏公子牟東行穰侯送之曰先生將去冉之丨丨矣獨無一言以教冉乎沈約被褐守丨丨詩守丨丨山)
(東萬嶺鬱青蔥馳王維送高適弟耽歸臨淮詩丨丨諸侯國迎送紛交李白五月東魯行答汶上君詩顧)
(余不及仕學劒來丨丨丨丨捷書日報清晝同)(杜甫洗兵馬詩中興諸將收又蘇端復筵簡薛華醉歌近)
(來海内為長句汝與丨丨李白好是王建上李吉甫相公詩曾向丨丨為散吏當今竇憲賢臣張喬贈河)
(南詩友詩丨丨令族玉無塵裁剪煙花筆下春博浪沙詩丨丨不是無公子何事張良獨報讐)(胡曾蘇軾)
(答陳述古詩漫說丨丨第二州棗林桑泊負東遊)
山西(爾雅丨丨曰夕陽註暮乃見日魚史記貨殖傳丨丨饒材竹穀纑旄玉石山東多鹽漆絲聲色)
(又太史公自序楚人圍我榮陽相守三年蕭何填撫丨丨推計踵兵給糧食不絶使百姓愛漢不樂為楚漢)
(書趙充國辛慶忌傳贊見上丨後漢書段熲傳贊丨丨多猛三明儷蹤易林逐兔丨利走入門明一統)
(志丨丨行都司在大同府城内德詩超超渭濱器落落丨丨名)(儲光羲哥舒大夫頌盧象雜詩獨負丨丨)
(勇誰當塞下名北我家在丨丨)(李商隱戲題樞言草閣詩君家在河殷文圭鸚鵡詩金籠夜黯丨丨夢玉)
(枕曉憎簾外聲更蘇軾寒食遊西湖詩丨丨老將詩無敵洛下書生語妍又戲書李伯時畫御馬好頭赤)
(詩丨丨戰馬飢無肉夜嚼長稭如嚼竹詩丨丨從古說三明誰信儒冠也捍城)(又會獵鐵溝又和子由苦)
(寒見寄詩丨丨良家子錦緣貂裘鮮說元好問送登封張令西上詩丨丨多俠客莫是書生)
山南(書禹貢既修太原至于岳陽傳丨丨曰陽疏丨丨見日故丨丨曰陽周禮柞氏夏日至令刊陽木)
(而火之註生丨丨為陽木周戰國策楚兵在丨丨伍得將為楚王屬怨于周或謂君曰不如令太子將軍正)
(迎伍得于境而君自郊迎令天下皆知君之重伍得也史記魏世家所亡于秦者丨丨山北河外河内大縣)
(數十名都數百大周書武帝紀保定二年五月庚午以丨丨衆瑞並集赦天下唐書地理志太宗元年因)
(山川形便分天下為十道一曰關内二曰河南三曰河東四曰河北五曰丨丨六曰隴右七曰淮南八曰江南)
(九曰劒南十曰嶺南為又嚴震傳丨丨密邇畿輔李晟銳於收復方藉六師聲援今引而西則諸將顧望責)
(功無期迎又牛僧孺傳黃巢入京師遁丨丨故吏民喜蔚至爭候揚子見山東下後秦錄苻堅伐晉以)
(萇為龍驤將軍督益梁二州諸軍事謂萇曰朕本以龍驤建業龍驤之號未嘗假人今特以相授丨丨之事一)
(以委卿在大唐新話魏徵嘗拜掃還奏曰人言陛下欲幸丨丨外&KR0724;束悉了而竟不行何因有此消息太宗)
(笑曰當時實有此心畏卿嗔遂停耳等燕翼貽謀錄開寳二年十月丁亥詔西川丨丨荆湖道所薦舉人並)
(給來往公劵令樞密院定例施行雲周必大游善權張公洞錄陳述古詩云誰知此物能雨常濟丨丨萬頃)
(田行梁昭明太子七契逸士曰輕蕩游觀非予所耽得性樂從好丨丨張九齡處分朝集使勅河南江左)
(爰及丨丨歲小不登人已菜色皆由好逐朝夕之利而無水旱之儲卒遇凶荒莫非艱食張說扈從南出雀)
(鼠谷詩見谷北下通張嘉貞早登太行山中言志詩丨丨平對鞏山北遠燕杜甫可歎詩太守頃者領丨)
(丨邦人思之比父母仙韋莊垣縣山中尋李書記山居不遇留題河次店詩吏不知何處隱丨丨山北雨濛)
(濛朅皮日休初夏遊楞伽精舍詩去丨丨嶺其險如卭笮)
山北(周禮柞氏冬日至令剥隂木而水之註生丨丨為隂木春秋齊人來歸鄆讙龜隂田註泰山博縣)
(北有龜山隂田在其北也疏龜山名也丨丨曰隂田在龜丨丨其邑即以龜隂為名戰國策從林鄉軍以至)
(于今秦十攻魏五入國中邊城盡拔文臺墮垂都焚林木伐麋鹿盡而國繼以圍又長驅梁北東至陶衛之郊)
(北至于闞所亡乎秦者丨丨河外河内大縣數百名都數十史記魏世家見上漢書西域傳宣帝時遣衛)
(司馬使護鄯善以西數國及破姑師未盡殄分以為車師前後王及丨丨六國宋書州郡志北京兆領北藍)
(田霸城丨丨三縣景平中立發魏書古弼傳車駕畋于丨丨大獲麋鹿數千詔尚書牛車五百乘以運之世)
(祖尋謂從者曰筆公必不與我汝輩不如馬運之速遂還宋史周美傳數日賊果來其衆數萬薄金明陣于)
(延安城北三十里美領衆二千力戰抵暮援兵不至乃徙軍丨丨多設疑兵越絶書無餘初封大越都秦餘)
(望南千有餘歲而至句踐句踐徙治丨丨引屬東海内外越别封削焉梁昭明太子姑洗三月啓某丨丨逸)
(人墻東隱士龍門退水望冠冕以何年鷁路頽風想簪纓於幾載朱子雲谷記又下為北澗有巨石二對立)
(澗旁嶙峋崷崪古木彌覆藤卉蒙絡最為丨丨竒處儲光羲玉眞公主山居詩丨丨天泉苑山西鳳女家)
(岑参秋夜宿仙遊寺南凉堂呈謙道人詩昨夜丨丨時星星聞此鐘杜甫寫懷詩編蓬石城東采藥丨丨谷)
(白居易早春獨遊曲江詩風起池東暖雲開丨丨晴杜牧破鏡詩今朝萬里秋風起丨丨山南一片雲)
山場(宋史食貨志在淮南則蘄黃廬舒光壽六州官自為場置吏總之謂之丨丨者十三六州采茶之民)
(隸焉謂之園戶歲課作茶輸租餘則官悉市之東元史世祖紀丁卯弛丨丨樵採之禁又百官志淮淮西)
(屯田打捕總管府掌獻田歲入以供内府及河泊丨丨漁獵以供内膳芝田錄會昌開成中含元殿換一柱)
(勅右軍采造選其材合尺度者軍司下盩厔丨丨彌年未搆懸重賞有工人貪賞窮幽捫險人跡不到猛獸成)
(羣遇一巨材徑將袤丈其長百餘尺正中其選伐之倒以俟三伏潦水澗流方及谷口千百夫運曳方及砥平)
(之處)
山籬(杜甫題柏大兄弟山居屋壁詩野屋流寒水丨丨帶薄雲)
山樓(宋史禮志凡大宴有司預於殿庭設丨丨排場為羣仙隊仗六番進貢九龍五鳳之状庾信天水)
(郡麥積崖佛龕銘冰谷銀沙丨丨石柱宴芙蓉園詩水殿臨丹籞丨丨繞翠微)(李乂春日侍又侍宴安樂)
(公主山莊詩金輿玉輦背三條水閣丨丨望九霄甫送王信州崟北歸詩壤歌唯海甸画角自丨丨)(杜又)
(秋興詩画省香爐違伏枕丨丨粉堞隱悲笳王張均九日巴丘登高詩湖風扶戍柳江雨暗丨丨武陵秋)
(暮登北樓詩秋滿空山悲客心丨丨晴望散幽襟漢塘上雜詩燈藏石塔遥穿牖鐘出丨丨近到門)(程溥)
(洽寄答一初詩丨丨半照崦嵫白海郭孤吟舶趠風)
山閣(沈佺期陪幸韋嗣立山莊詩水堂開禹膳丨丨獻堯鍾杜甫縛雞行雞蟲得失無了時注目寒江)
(倚丨丨橋盧綸題念濟寺暈上人院詩放鶴臨丨丨降龍步石張蠙錢塘夜宴留别郡守詩觱栗調高丨)
(丨迥蝦蟆更促海城寒磯李咸用投所知詩挂簷晩雨思丨丨拂岸煙嵐憶釣虞集送韓伯高僉憲浙西)
(詩雲消虹蜺横丨丨潮落黿鼍避石矼甘又雪谷早行詩接棧迴丨丨支橋就樹根趙亮功露寺詩飛雨)
(度丨丨間雲生野塘)
山臺(鄭澣後閣四松詩重隂羅武庫細響静丨丨)
山宫(徐陵漢高帝廟詩丨丨類牛首漢寢若龍川)
山殿(宋史禮志政和三年奉安哲宗神御於重光殿昭懷皇后神御殿成詔名正殿曰柔儀丨丨曰靈娭)
(於是兩宫合為前殿丸後殿八丨丨十六齋宫廊廡共為二千三百二十區庾肩吾經夏禹廟詩林堂上偃)
(蹇丨丨下穹窿宴綦母潛鶴林寺詩松覆丨丨冷花藏谿路遥錢起鬱林觀詩竹壇秋月冷丨丨夜鐘清)
(宿李嘉祐蔣山詩丨丨秋雲裏香煙出翠微李溫庭筠一公精舍詩松下石橋路雨中丨丨燈羣玉峽)
(山寺上方詩滿院泉聲丨丨凉疎簾微雨野松香王穉登支硎寺看梅詩一雨花林寂無人丨丨清)
山庭(庾信思舊銘嵇叔夜之丨丨尚多楊柳王子猷之舊徑唯餘竹林孔穉珪北山移文馳煙驛路勒)
(移丨丨及宋孝武帝拜衡陽文王義季墓詩昧旦憑行軾濡露丨丨李百藥安德山池宴集詩丨丨帶芳)
(杜歌吹叶陽春重張說同趙侍御望歸舟詩丨丨迥迥面長川江樹重極遠煙杜甫暝詩日下四山隂丨)
(丨嵐氣侵遲又任昉王文憲集序淵角殊祥丨丨異表王褒尉綱墓碑珠角應期丨丨表德庾信辛威)
(神道碑銘鸞翔鳳顧珠角丨丨)
山堂(齊書祥瑞志永明六年甘露降芳林園故丨丨桐樹水經注武周川水又東轉徑靈巖南鑿石開)
(山因崖結構眞容巨壯世法所締丨丨水殿煙寺相望林泉錦鏡綴目新眺畫鑒張璪松石清潤可愛平生)
(嘗見四本並佳後得丨丨琴會圖趙子昂見之欲得不與因題云張璪松人間最少此卷幽深平遠如行山隂)
(道中誠寳繪也蓉王勃武都山淨惠寺碑春巖橘柚影入丨丨秋壑芙光浮水殿曹組艮嶽賦傚隱士之)
(丨丨取逸人之三徑曉劉得仁題山中故静禪師詩見溪院下皮日休冬章上人院詩丨丨冬曉寂無聞)
(一句清言憶領軍岑寂燈下看傳燈)(蘇軾曹溪夜觀傳燈錄詩丨丨夜又大雪青州道上有懷東武園亭)
(詩就中丨丨雪更竒青松怪石亂瓊絲詩丨丨夜半北風惡一點相思愁殺人)(元好問南溪李俊民途中)
(即事詩晩風吹雨過丨丨燈火秋凉好對牀隈趙孟頫題丨丨詩手種青松一萬栽丨丨留得翠屏趙鶴)
(登岱詩雲暗鐘聲連海樹春浮花氣入丨丨)
山邸(隋煬帝秦孝王誄背離宫而東轉歴丨丨而北度)
山莊(宋史宗室師&KR0759;傳侂胄嘗飲南園過丨丨顧竹籬茅舍謂師&KR0759;曰此眞田舍間氣象但欠犬吠雞鳴)
(耳俄聞犬嘷叢薄間視之乃師&KR0759;也侂胄大笑曰輟耕錄仁智殿有二大石左曰敷錫神運萬歲峰右獨秀)
(太平巖殿曰丨丨江宋元通鑑艮嶽山周二十餘里半山北俯景龍江引之上流注山間支流别為丨丨為)
(回溪二唐詩紀事韋嗣立丨丨在驪山鸚鵡谷景龍三年十月十四日中宗皇帝幸之嗣立獻食百轝及木)
(器藤盤等物上封為逍遥公名其原曰清虛原名其谷曰幽棲谷太平清話余見王右丞丨丨圖樹葉皆如)
(个字丨梁元帝玄覽照曜丨丨岧嶤石梁來蘇軾書李伯時丨圖後龍眠居士作丨丨圖使後入山者信)
(足而行自得道路如見所夢如悟前世見山中泉石草木不問而知其名遇山中漁樵隱逸不問而識其人)
(曹組艮嶽賦前横江練傍列丨丨宴集詩懷音自蘭室徐步返丨丨)(李百藥安德山池劉禹錫送周使君)
(詩野戍岸邊留画舸綠蘿隂下到丨丨丨楊萬里懷丨丨子仁姪詩危亭獨上忽傍徨欠箇丨墮我傍祝)
(允明寄謝雍詩想得丨丨長夏裏石牀眠看度墻雲)
山庖(張采水軒書事招壽安僚友詩東縣官曹誰過我欲酤村酒具丨丨)
山室(江淹雜詞寂寞兮丨丨德經兮道袠惟上官昭容遊長寧公主流杯池詩丨丨何為貴餘蘭桂熏)
山家(南史侯景傳天監中沙門釋寳誌曰丨丨小兒果攘臂太極殿前作虎視丨丨小兒猴狀名画錄)
(黃鑒有丨丨晚景圖丨丨早景圖丨丨雨景圖丨丨雪景圖宋林洪有丨丨清供丨丨清事陸龜蒙四明)
(山詩序有猿丨丨謂之鞠侯春張正見有丨丨閨怨詩陳子昂晏高氏林亭詩尋游上路追宴入丨丨)
(宋之問玩雪應制詩北闕彤雲掩曙霞東風吹雪舞丨丨張謂夜同宴詩邑宰陶元亮丨丨鄭子眞王維)
(酬虞部蘇員外過藍田别業不見留之作石路枉迴駕丨丨誰候門杜甫從驛次草堂復至東屯茅屋詩丨)
(丨蒸栗暖野飯射麋新應又贈李八秘書别詩幕府籌頻問丨丨藥正鋤韋物郡齋贈王卿詩唯君出塵)
(意賞愛似丨丨藥入里作丨丨)(李嘉祐題王十九茆堂詩滿庭多種趙嘏宿何書記延福新居詩詩情似)
(到丨丨夜樹色輕含御水秋未司空圖重陽阻雨詩重陽阻雨獨銜杯移得丨丨菊開貫休書丨丨屋壁)
(詩柴門寂寂黍飯馨丨丨煙火春雨晴陳蘇軾南堂詩丨丨為割千房蜜稚子新畦五畆蔬造再次山行)
(寄程帥韻詩所惜隔墻紅紫滿行行無暇訪丨丨又陸游示客詩每為采菱浮野艇時因賣藥宿丨丨歲)
(暮書懷詩詩成讀罷仍無用聊滿丨丨骨董囊間元好問望崧少詩崧少飛來崑閬山丨丨茅屋翠微劉)
(因丨丨詩見溪童下梢段繼昌春早詩西崦丨丨籬落背杏初見一分紅)
山廚(王維過崔駙馬山池詩脱貂貰桂醑射雁與丨丨岑參遊元處士别業詩丨丨竹裏㸑野碓籐間)
(舂丨白居易重題草堂東壁詩雲生澗戶衣裳潤嵐隱丨火燭幽溫庭筠開聖寺詩竹間泉落丨丨靜塔)
(下僧歸影殿空丨陸游農家詩谿碓新舂白丨野蔌香)
山廨(倪瓚還畊雲軒詩偶來丨丨餌蒼朮又向江波采白蘋)
山齋(南史孫瑒傳帝於丨丨設講肆集元儒之士冬夏資奉為學者所稱太平清話至正乙巳五月二)
(十三日勾吳倪瓚畫雅宜丨丨圖賦詩以紀歲月齡梁簡文帝晩春詩風花落未巳丨丨開夜扉王昌宿)
(裴氏山莊詩靜坐丨丨月清溪聞遠流茅白居易山居詩丨丨方獨往塵事莫相仍許渾贈山高拾遺詩)
(丨丨留客掃紅葉野艇送僧披綠莎山楊萬里瓦店雨作詩聽作丨丨聲點滴不知作客在陽范梈丨丨)
(詩丨丨朝雨竹光勻茶竈催添石火新護文徵明乞猫詩自緣夜榻思高枕端要丨丨舊書)
山館(王昌齡諸官遊招隱寺詩丨丨人已空青蘿換風雨又宴春源詩與君醉失松谿路丨丨寥寥傳)
(暝鐘叫羣)(韋應物送顔司議使蜀詩丨丨夜聽雨秋猿獨李嘉祐句容縣詩夕照留丨丨秋光落草田)
(元稹桐花詩朧月上丨丨紫桐垂好隂秋白居易桐廬舘詩夜深醒後愁還在雨滴梧桐丨丨許渾新興)
(道中詩初挂海帆逄歲暮却開丨丨值春深波又長慶寺遇常州阮秀才詩丨丨日斜喧鳥雀石潭動戲魚)
(龍拂羅鄴春山丨丨旅懷詩丨丨吟餘山月斜東風搖曳窗花杜荀鶴秋宿丨丨詩丨丨坐待曉夜長吟)
(役神詩羅隱蝶詩野田黃雀慮丨丨主人情金陵燈窗禪坐時聫句丨丨仙遊幾引杯)(張翥憶王逢雜)
(題詩遺事罷書丨丨寂鼠狼行過雉雞來晴倪瓚送徐子素詩丨丨留君才一月梅花無數倚霜朱應登)
(再過同官道中詩丨丨重來應識面野花空好不知名)
山房(唐書李德裕傳又按屬州非經祠者毁數千餘所撤私邑丨丨千四百舍寇無所廋蔽宋史李常)
(傳讀書廬山白石僧舍旣擢第留所抄書九千卷名舍曰李氏丨丨戴叔倫二靈寺守歲詩守歲丨丨迥絶)
(緣燈光香灺共蕭然丨賈島酬慈恩寺文都上人詩期登野閣閒應甚阻宿丨疾未平李洞贈徐山人詩)
(丨丨古竹麤於樹海島靈童壽等龜蛟施肩吾題山僧水閣詩丨丨水閣連空翠沉沉下有龍睡溫庭筠)
(宿白蓋峰寺詩丨丨霜氣晴一宿遂平生臨安淨土寺詩明朝隱丨丨石鏡迥當路)(蘇軾止宿陸游丙辰)
(上元前一日詩敝裘破帽髮鬅鬙宛似丨丨罷講僧梅又攜癭尊醉梅花下詩丨丨寂寞久不飲作意欲就)
(花語丨又初春偶書懷詩甫及春初日已長偶同鄰曲集丨又丨丨詩擾擾人間歲月移丨丨幾度換茅)
(茨丨)(眞山民初夏訪劉道士詩白雲隨杖履伴我到丨段成已漫興詩山翁只合住丨丨四壁蕭然一木)
(牀雨馬祖常送華山隱之宗陽宫詩江閣魚龍近丨丨霧多又石田山居詩竟日無賓主丨丨一禿翁)
(高啓過僧舍詩磬聲穿竹丨丨遠屐齒黏苔石徑微歸又僧舍墨竹詩丨丨竹雨過簾影靄春雲廼賢使)
(詩莫道丨丨渾寂寞卧聽小女學鳴機)
山榭(陳子昂忠州喜遇吳參軍序江亭迥瞰羅雜樹於階基丨丨遥臨列羣峰於戶牖)
山院(王勃仲春郊外詩初晴丨丨裏何處染囂塵同陳師道寄晁無斁詩笑談莫倦尋常聽丨丨終一)
(再登)
山舍(齊書杜京産傳建元中武陵王曄為會稽太守遣儒士劉瓛入東為曄講說京産請瓛至丨丨講書)
(傾資供待子栖躬自屣履為瓛生徒下食其禮賢如此又孔稚珪傳父憂去官與兄仲智還居父丨丨又)
(周顒傳雖有妻子獨處丨丨王集仙錄楊正見者眉州通義縣民楊寵女也聘同郡生一旦舅姑會親故市)
(魚使正見為鱠舅姑促責食遲正見懼竄於鄰里行數十里出一丨丨有女冠在因留止焉丨丨在蒲江縣主)
(簿宅側其居無水常使正見汲澗泉有一小兒潔白可愛纔及年餘見人喜且笑因抱之而歸漸近家兒已殭)
(矣視之猶如草樹之根重數斤女冠見而識之乃茯苓也命潔甑以蒸之會山中糧盡女冠出山求糧此夕大)
(風雨山水溢道阻十日不歸正見聞甑中物香因竊食之數日俱盡女冠方歸歎曰吾師嘗云此山有人形茯)
(苓得食之者白日昇天吾伺之二十年矣汝今遇而食之眞得道者也自此正見形容益異光彩射人常有衆)
(仙降其室與之論眞宫天府之事歲餘白日昇天盫山家清供芋名土芝小者煨乾入瓮候寒月用稻草熟)
(色香如栗名土栗雅宜丨丨擁爐夜供法常建空靈山應田叟詩湖南無村落丨丨多黃茅振程評事西)
(園詩相招能不厭丨丨為君移曹李商隱題李上謩壁詩江庭猶近别丨丨得幽期唐贈南嶽馮處士詩)
(煙嵐曉過鹿裘濕水月夜明丨丨虚家翁卷處州蒼嶺詩村雞數聲遠丨丨幾鄰)
山屋(皎然冬日山行過薛徵君詩菜實縈小園稻花繞丨丨劉汲題西巖詩卜築西巖最可人青丨為)
(丨水為鄰雨李東陽寄莊定山詩丨丨到秋驚破野舟終日任潮生)
山宇(任昉蕭公行狀丨丨初構超然獨往生江總借劉太常說文詩幽居服藥餌丨丨虛白)
山寺(唐書潘孟陽傳左司郎中鄭敬宣慰江淮帝誡曰朕宫中用尺寸物皆有籍唯賑民無所計卿是行)
(宜諭朕意毋若潘孟陽殫財費酣飲游丨丨而已舟王氏談錄丁顧言少卿云昔遊宦蜀中至官有期駐江)
(湖遊憩丨丨遇老僧問丁公何為而至丁具以之官告又問期在何時丁又以告僧曰是所謂兀日不可視事)
(弗避之君必以事去丁笑而不應旣至官月餘竟以事免歸三楚新錄故天策徐仲雅有清才退居丨丨暇)
(日詠椶樹曰葉似新蒲綠身如亂錦纏任君千度剥意氣自衝天汪彦章金山龍游寺記諺云金山丨裏丨)
(焦山寺裏山渡孟浩然夜歸鹿門歌丨丨鳴鐘晝已昏漁梁渡頭爭喧高適登積石浮圖詩塞口連濁河)
(轅門對丨丨州杜甫第五弟豐獨在江左詩聞汝依丨丨杭州定越韋應物再遊西山詩始入松路永獨)
(忻丨丨香居皇甫曾送陸鴻漸詩幽期丨丨遠野飯石泉清白易憶江南詩丨丨月中尋桂子郡亭枕上)
(看潮頭劉又大林寺詩人間四月芳菲盡丨丨桃花始盛開禹錫白舍人寄新詩有遊宴之盛詩水通丨)
(丨笙歌去騎過虹橋劒戟隨千雍陶懷無可上人詩丨丨秋深後僧家夏滿時方里寄金山寺僧詩風濤)
(匝丨丨磬韻達漁船偓司空圖贈岑上人詩焚香老丨丨乞食向江船韓山院避暑詩行樂江郊外追凉)
(丨丨中話羅隱京口見李侍郎詩還有杖頭沽酒物待尋丨丨逡巡護國題王班水亭詩待月歸丨丨彈)
(琴坐暝齋二杜荀鶴送人歸淝上詩莫道南來總無利水亭丨丨年吟貫休陪馮使君遊詩風破綺霞丨)
(丨出人歌白雪島花飛園蘇軾江月詩野橋多斷板丨丨有微行范成大田雜興詩一年一度遊丨丨不)
(上靈巖即虎丘又陸游孤坐詩有酒人家皆可醉無僧丨丨亦閑遊東堂睡起詩每從丨丨開經帙閒就)
(園公辨藥名臨又綿州魏成縣驛有羅江東詩戲用其韻詩尊酒登徧丨丨歌辭散落滿江樓周權意見)
(詩丨丨依巖見邨舂隔塢聞)
山塔(袁中道新安道上詩欲登丨丨都無路未見溪河先有聲)
山觀(酉陽雜俎虞鄉有丨丨甚幽寂有滌陽道士居焉王昌齡武陵開元觀詩丨丨空虛清靜門從官)
(役吏擾塵喧李張籍靈都觀李道士詩丨丨雨來靜繞房瓊草春商隱贈鄭讜處士詩寒歸丨丨隨碁局)
(暖入汀洲逐釣綸高韓偓再止廟居詩頹垣古柏疑丨丨樹鳴鴉似水村)
山祠(張元宗喜雨賦丨丨植珪而不答田畯倚耒而怊悵李益春日晉祠詩風壤瞻唐本丨丨閱晉餘)
(帆盧綸送楊皥東歸詩日裏揚聞戍鼔舟中酹酒見丨丨)
山廟(許渾神女祠詩龍氣石牀濕鳥聲丨丨空隂又送客歸湘楚詩桂花丨丨冷楓樹水樓)
山龕(阿育王傳阿育王聞弟得道率捨衣資造石像一軀身高丈六即於丨丨石室供養其弟此山及像)
(今並在石庾信秦州天水郡麥積崖佛龕銘序拜燈王於室乃假馭風禮花首於丨丨方資控鶴)
山壇(馬第伯封禪儀記山虞觀察丨丨及故明堂宫郎官等郊肆處)
山礪(李庾西都賦指河帶以丨丨書天子之縉紳)
山亭(博異記北齊有沙門靈昭甚有巧思武成帝令於丨丨造流杯池船每至帝前引手取杯船即自住)
(而東京夢華錄清明節都城歌兒舞女徧滿園亭抵暮歸各攜棗䭅炊餅黃胖掉刀名花異果丨丨戲具鴨)
(卵雞雛謂之門外土儀時談錄河東偽相趙文度歸向朝廷便授華州節度使同州節度使宋相公移鎮邠)
(州道由華下趙張筵命宋宋以趙自河東來氣燄凌之帶隨使樂官一百人入趙府署庭所使排立於東廂將)
(舉趙之樂官立於西廡時東廂先品數聲趙謂曰於此調吹採蓮送盞皆吹不得却令西廡吹之送盞畢東廂)
(之樂由是失次宋亦覺其挫銳洎中筵起於便廳再坐宋自吹笙送趙一盞趙遂索笛復送一盞聲調清越衆)
(所驚歎其笛之竅宋之隨使樂工手指按之不滿洎席隨宋回驛趙又於丨丨張夜宴召之不至宋於是宵遯)
(晉公曰庶事不可輕易宋焉知河東僭偽小國之有人矣宣和書譜釋懷素有草丨丨帖花疏柑橘花皆)
(清香而香櫞花尤酷烈甚於山礬結實大而香丨丨前及廳事兩墀皆可植王勃丨丨思友人序鄰人張氏)
(有丨丨焉洞壑横分竒峰直上鬱然有造化之功侍唐大宗山閣晚秋詩見巖牖下沈佺期白蓮花亭宴)
(應制詩水殿黃花落丨丨絳葉深犍王勃夜宴詩桂宇幽襟積丨丨凉夜永薛能監郡為舟中寓題寄同)
(舍詩旗穿島樹孤舟上家在丨丨每日中)
山店(岑參漢川山行詩丨丨雲迎客江村犬吠船送周子遊荆南詩丨丨橘花發江城楓葉新)(又周)
(賀送靈應禪師詩坐禪丨丨暝補衲夜燈微渾又留辭姚合郎中詩叢桑丨丨迥孤燭海船深許送李暝)
(秀才西行詩停車丨丨雨挂席海門濤邊李咸用途中作野橋寒樹亞丨丨暮雲連羅隱江有寄詩狂折)
(野梅丨丨暖醉吹村笛酒樓寒衣胡天游水樓秋夕詩丨丨辟纑松火細水樓倚枕葛清高啓宿圓明寺)
(早起詩應知野寺非丨丨只聽鐘聲不聽雞)
山門(宋書袁顗傳奈何毁擲先基自蹈凶戾丨丨蕭瑟松庭誰掃言念楚路豈不思父母之邦幸納惡石)
(以蠲美疹山宋史劉謙傳大中祥符初從東封上升泰山詔都總下馬步諸軍與西京左藏庫副使趙守倫)
(閱視丨丨設施有法著籍者乃得上焉千水經注吳永安六年武陵郡嵩梁山高峰孤竦素壁尋望之岧亭)
(有似香爐其丨洞開元朗如丨高三百丈廣二百丈孫休以為嘉祥分武陵置天門郡西樵野記江夏悟眞)
(寺一僧法名元仁秋夕月朗輒出丨丨閑步聞誦華嚴經聲不絶元仁諦聽之未得所在悵然而歸次夕令諸)
(徒復詣聲處聞經聲自土中即以曳杖画記翌旦啓壤乃一骷髏皮肉悉腐獨脣舌鮮潤元仁持歸以石匣韞)
(之外護藁穰置於廡廊至夜經聲如故觀之者以億計未旬月為客僧竊之而去韓翃經月巖山序信州西)
(三十里山名僊人城下有月巖山其狀秀拔中有丨丨如滿月之狀吕祖謙遊赤松山記復三里許入丨丨)
(長松偃蹇道旁若不肯與世士為伍詩張融海賦丨丨幽暖岫戶葐蒀張說秋夜遊㴩湖丨丨送落照湖)
(口昇微月中常建行藥至山館稍次湖亭詩主人丨丨綠小隱湖花李華雲母泉詩丨丨開古寺石竇含)
(純精秦杜甫三川觀水漲詩乘陵破丨丨回斡裂地軸又州雜詩苔蘚丨丨古丹青野殿空韋應物答)
(東林道士詩遥看黛色知何處欲出丨丨尋暮鐘一白居易寄韜光禪師詩一丨丨作兩丨丨兩寺原從寺)
(分賈盧仝出山作出山忘掩丨丨路釣竿插在枯桑樹島送僧歸天台詩石磵䨇流水丨丨九里松儲)
(嗣宗聖女祠詩不復聞䨇珮丨丨空夕陽芝李商隱四皓廟詩廟前更接丨丨路不長青松長紫錢珝江)
(行詩日落長亭晩丨丨步障青今鄭谷别修覺寺無本上人詩丨丨握手無他語秖約冬看雪來蘇軾贈)
(上天竺辯才師詩南北一丨丨上下兩天竺元陳師道春盡遊南山詩丨丨開煙霏禪房閉岑寂好問黃)
(華峪詩見洑流下深貢師泰建德城西寺詩丨丨東轉步廊長日禪房占綠隂)
山扃(孔稚珪北山移文雖情投於魏闕或假步於丨丨)
山戶(謝朓擬宋玉風賦出磵幽而泉冽入丨丨而松凉)
山扉(于季子奉和聖製夏日遊石淙山詩丨丨野徑朝花積帳殿帷宫夏葉連杜甫遊修覺寺詩野寺)
(江天豁丨丨花竹幽微又十二月一日詩即看燕子入丨丨豈有黃鸝歴翠韋應物答秦校書詩知掩丨)
(丨三十秋要須翠碧棄床頭皎許渾送段覺歸杜曲詩書劒南歸去丨丨别幾年然送德守二叔姪上人)
(還國清寺詩僧墟廻水寺佛隴啓丨丨幽又遊溪待月詩殘燈逄水店疏磬憶丨丨眞山民居詩松挂小)
(菟裘丨丨幽更幽落王惲樊川山中雜詠詩夜鶴聽琴依蕙帳曉泉和月丨丨高啓雨中過玉遮山詩落)
(葉去方深丨丨雨中掩)
山藏(去聲宋書符瑞志山車者丨丨之精也不藏金玉山澤以時通山海之饒以給天下則山成其車)
(又平聲陸雲盛德頌華宫丨丨玉堂海納雲蓋景隂金門林蔚庾信華林園馬射賦序上則雲布雨施下則)
(丨丨海納書王維和尹諫議史館山池詩洞有仙人籙丨丨太史孟浩然登梓亭樓詩丨丨伯禹穴城壓)
(伍胥濤送又梅道士水亭詩水接仙源近丨丨鬼谷幽張喬友人歸袁州詩丨丨明月浦樹繞曰雲城)
山節(楶同論語臧文仲居蔡丨丨藻梲濫禮記禮器管仲鏤簋朱紘丨丨藻梲君子以為矣疏丨丨謂)
(刻柱頭為斗栱形如山也荷陶安孔廟賦芝栭藻梲之巧繪丨丨枅之錯鏤)
山梁(論語丨丨雌雉時哉時哉輔後漢書班固傳東平王蒼以至戚為驃騎將軍政開東閣延英雄時)
(固始弱冠奏記說蒼曰司空掾桓梁京兆祭酒晉馮扶風掾李育京兆督郵郭基涼州從事王雍弘農功曹史)
(殷肅此六子者皆有殊行絶才德隆當世如蒙徵納以輔高明此丨丨之秋夫子所為歎也宋書禮志元功)
(懿德不刊丨丨之石無以顯帝王之功布生民不朽之觀也徐陵與楊僕射書丨丨飲啄非有意於籠樊江)
(海飛浮本無情於鐘鼔丨庾信泰州天水郡麥積崖佛龕銘横鐫石壁闇鑿丨謝靈運山居賦鳥則鵾鴻)
(鶂鵠鶖鷺鴇&KR2555;鷄鵲繡質鶷鸐綬章晨鳬朝集時鷮丨丨陳樵越觀詩天姥若耶他日事明朝采蕺下丨丨)
山窗(宋史藝文志趙時逄丨丨斐藁一卷卧山中詩澗戶無人迹丨丨聽鳥聲)(盧照鄰羈王維寄崇)
(梵僧詩落花啼鳥紛紛亂澗戶丨丨寂寂閑不劉長卿晩春歸山居題窗前竹詩始憐幽竹丨丨下改清隂)
(待我歸居戴叔倫送别錢起詩後夜同明月丨丨定憶君白易題元八溪居詩溪雲漠漠樹重重水檻丨)
(丨次第逄歐陳陶古鏡篇海戶丨丨幾梳綰菱花開落何人見陽修河南王尉西齋詩竹雪晴猶覆丨丨)
(夜自明盤周權訪張山民詩丨丨多樹色石徑老苔紋廼賢翠軒詩石磴藤花落丨丨嵐氣浮吳師道)
(崇文閣下和張仲舉詩不知卧聽蕭蕭雪何似丨丨灑竹聲錢宰題趙仲穆秋山圖詩人家水檻接丨丨好)
(在江南山水邦)
山牖(閻防宿岸道人精舍詩丨丨見然燈竹房聞搗藥)
山簷(周權雜典詩丨丨宿雨多空階響餘滴)
山霤(貫休湖上作丨丨穿苔壁風鐘度雪林)
山牆(王炎午生祭文丞相文僕於國恩為已負於丞相之德則未報遂作生祭丞相文謄錄數十本自贑)
(至洪於驛途水步丨丨店壁貼之冀丞相經從一見杜牧題武關詩丨丨谷塹依然在弱吐強吞盡已空)
(高啓梅花詩行人水驛春全早啼鳥丨丨晩半稀)
山檻(張九齡候使登石頭驛樓作丨丨憑南望川途眇北流許渾元處士宛陵山居詩江城夜别瀟瀟)
(雨丨丨晴歸漠漠烟)
山壁(水經注桂水出桂陽縣北界山丨丨高聳三面特峻石泉懸注瀑布而下北徑南平縣而東北流届)
(鍾亭右會鍾水通為桂水也丨歐陽修水谷夜行詩寒雞號荒林丨月倒挂)
山楹(彦周詩話若有人兮坐丨丨雲衮兮霞纓秉芳兮欲寄路漫兮難征獨惆悵而狐疑蹇獨立兮忠貞)
(此寒山語雖使屈宋不能過也洲江淹被黜為吳興令辭建平王牋方蒙被霜露裹糧島缺鑿丨丨為室永)
(與黿鼉為羣猶蹶者不忘起盲者不忘視之朱子雲谷記丨丨所面䨇峰之下昔有方士吕翁居其地亦孤)
(絶殊勝本屬民家今亦得名之曰休菴成王勃武都山靜惠寺碑懸金道肆刻石丨丨又九宫東臺山池)
(賦指丨丨而思逸懷水鏡而神虚良又詠風詩見磵戶下儲光羲終南幽居詩道近無足歸來卧丨丨)
(陸游雨晴步至山亭詩丨丨快遠眺松吹惬幽聽馬祖常姚左司墨竹詩江渚春生雨丨丨夜宿雲)
山櫺(江淹應謝主簿騷體丨丨靜兮悲凝凉澗軒掩兮酒涵霜)
山階(楊師道春明閑步詩野徑香恒滿丨丨笋屢侵李嘉祐送王正字詩丨丨閑聽法竹徑獨看書)
(錢起登覆釜山詩丨丨壓丹穴藥井通伏流)
山砌(儲光羲山居詩落葉滿丨丨蒼煙埋竹扉)
山廥(梁周翰五鳳樓賦星甍櫛堵我民之廬海漕丨丨我田之租)
山柵(李隲徐襄州碑襄土疆闊遠連接江山每至秋時常多宼盗張旗結黨夜出晝藏謂之丨丨高啓)
(遊城西詩軍旗表丨丨商鼔喚津店)
山廪(皇甫松大隱賦丨丨空而鼠喧野浪高而鷗喜)
山橋(明一統志丨丨在金華府城北三十里兩崖對峙高數百仞溪流折旋為瀑為湍橋翼然臨之城郭)
(全景宛在目睫眞一竒勝處也北又石堡丨丨在曲靖軍民府城南二十里吳師道山游記由鹿田五里)
(扺丨丨石山插澗立樹出石上蒼然同色飛梁絶峡口回顧攢峰懸崖瀑布曲折隱見眞絶境也薛應旂金)
(華山志山巔雙巒曰玉壺曰金盆壺中有湖名徐公湖水分兩派而下其瀉乎山之陽者由丨丨而達於溪其)
(注乎山之隂者由鹿田而入於洞丨方鳳金華游錄行數里至潛齋所營丨丨穆陵御書丨書堂四大字下)
(有懶瓚巖將王維曉行巴峽詩水國舟中市丨丨樹杪行杜甫赴成都草堂詩書籤藥裹封蛛網野店丨)
(丨送馬蹄喬朱慶餘送韓校書詩丨丨槲葉暗水館燕巢新張遊興唐寺詩丨丨通絶境到此憶天台)
(田歐陽修值雨投臨安驛詩丨丨斷行路溪雨漲春黃鎮成東陽道中詩野碓喧春水丨丨枕淺沙)
山市(張籍送海客歸舊島詩竹船來桂府丨丨賣魚鬚許棠憶宛陵舊居詩鳥徑通丨丨汀扉上海潮)
(俊張喬送友人許棠詩夜火丨頭丨春江樹杪船燈李民鼇背元夜詩丨丨家家秉燭遊風簷齊挂月毬)
(貢奎槍竿嶺詩百折迴岡勢欲迷舉頭丨丨與雲齊范梈至富屯詩黃葉霧開丨丨集見人鳬雁憶横塘)
山宅(盧鴻草堂詩丨為丨兮草為堂芝蘭兮葯房)
山居(戰國策韓地險惡丨丨五穀所生非麥而豆民之所食大抵豆飯藿羹史記優孟傳丨丨耕田苦)
(難以得食起而為吏身貪鄙者餘財不顧恥辱身死家室富又恐受賕枉法為姦觸大罪身死而家滅貪吏安)
(可為也念為廉吏奉法守職竟死不敢為非廉吏安可為也楚相孫叔敖持廉至死方今妻子窮困負薪而食)
(不足為也於是莊王謝優孟乃召孫叔敖子封之寢丘四百戶以奉其祀又貨殖傳丨丨千章之材漢書)
(貨殖傳丨丨千章之荻徒又地理志見谷汲下霍原傳原丨丨積年門百數燕王月致羊酒)(晉書宋書)
(雷次宗傳與汝曹歸耕壟畔丨丨谷飲人理久絶日月不處忽復十年宋史藝文志王旻丨丨要術三卷又)
(丨丨雜要三卷丨丨種蒔要術一卷宗又种放傳放丨丨草舍五六區啖野蔬蕎麥表求太御書及經史音)
(疏悉給焉也淮南子高山深林非為虎豹也大木茂枝非為飛鳥流源千里淵深百仞非為蛟龍也致其高)
(崇成其廣大丨丨木棲巢枝穴藏水潛陸行各得其所寧焉又孔墨博通而不能與丨丨者入榛薄險阻也)
(土鹽鐵論見澤處下男白虎通孔子曰鄭聲淫何鄭國地民人丨丨谷浴女錯雜為鄭聲以相悦懌故邪)
(僻聲皆滛色之聲也晉博物志丨丨之民多癭腫疾由於飲泉之不流者中興書丹陽許元字遠遊丨丨)
(服食志求仙道遊會稽臨海山誓不歸家教神仙傳人苦多事少能棄世獨往丨丨穴處者以道之終不能)
(行是非仁人之意也樹高士傳巢父者堯時隱人也丨丨不營世利年老以為巢而寢其上故時人號曰巢)
(父相水經注北則&KR1443;山與嵊山接二山雖曰異縣而峰嶺連其間傾澗懷煙泉谿引霧吹畦風馨觸岫延賞)
(是以王元琳謂之神明境事備謝康樂丨丨記美嵇康卜疑集寕聚貨千億擊鐘鼎食枕藉芬芳婉孌色乎)
(將苦身竭力剪除荆棘丨丨谷飲倚巖而息乎丨謝靈運丨丨賦序古巢居穴處曰巖棲棟宇居山曰丨在)
(林野曰丘園在郊郭曰城傍出元結九疑山圖記五帝之前封疆尚隘衡山作嶽已荒服今九疑之南萬里)
(臣妾國門東望不見西嶽西行幾萬里未盡邊陲當令以九疑為南嶽以崑崙為西嶽衡華之輩聽逸者占為)
(丨丨封君表作苑囿耳來游泳寂寞聞之尤宜)(黃超然蜂記丨丨宜蜂蜂往姚崇故洛陽城侍宴應制詩)
(野奏風成曲丨丨雲作纓杜岑參送綿州李司馬詩劒北丨丨小巴南音信稀甫題柏大兄弟丨丨屋壁)
(詩丨丨精典籍文雅涉風騷詩三年為郡吏一半許丨丨)(白居易山中酬崔使君張籍和左司元郎中詩)
(每憶舊丨丨新教上墨圖皮劉得仁題先生丨丨詩丨丨心已慣俗事耳曾聞日休釣磯詩盤灘一片石)
(置我丨丨足鄉楊萬里謁兩廟詩還憶丨丨桃李晚荼䕷為枕睡為徐璣秋行詩紅葉枯棃一兩株忽然)
(秋思滿丨丨)
山棲(後漢書仲長統傳抗志丨丨游心海左即吳志周魴傳鄱陽之民實多愚勁帥之赴役未應人倡)
(之為變聞聲響抃今雖降首盤節未觧丨丨草藏亂心猶存晉書張忠傳堅謂之曰遠屈先生將任齊尚父)
(忠曰丨丨之性情存巖岫乞還餘齒歸岱宗堅以安車送之行達華山數曰我東嶽道士没於西嶽命也奈何)
(行五十里及關而死文南史劉峻傳因東陽紫巖山築室居焉為丨丨志其甚美楊炯遂州長江縣先聖)
(孔子廟堂碑丨丨烏鳥水宿鴛鴦次王維與魏居士書二十餘年丨丨谷飲高居深視造不違於仁舉止必)
(由於道年謝靈運山居賦爰曁丨丨彌歴紀幸多暇日自求諸已)
山處(宋書孝武帝紀詔曰夫丨丨巖居不以魚鼈為禮頃歲多虞軍調繁切違方設賦本濟一時而主者)
(翫習遂為常典犢唐書崔元亮傳稍遷密歙二州刺史歙人馬牛生駒官籍啼噭故吏得為姦元亮焚其籍)
(一不問民丨丨輸租者苦之下令許計斛輸錢民賴其利吕覽夫吳之與越接土鄰境道易人通仇讐敵戰)
(之國也非吳喪越越必喪吳若燕齊秦晉丨丨陸居豈能踰五湖九江越十七阨以有吳哉故曰非吳喪越越)
(必喪吳為越絶書夫越性脆而愚水行而丨丨以船為車以楫馬往若飄風去則難從銳兵任死越之常性)
(也又淮南子蛟龍水居虎豹丨丨天地之性也水處者漁丨丨者木谷處者牧陸處者農)
山所(雲笈七籤玉緯云太平者六合共行正道之號也自宋梁以來求者不得或往取之每值風雨暝暗)
(雷電激揚至陳祚開基又屢取不得每至丨丨風雨如故)
山障(左思蜀都賦臨谷為塞因丨為丨士館詩丨丨遠重疊竹樹近蒙蘢)(沈約遊沈道胡皓大漢行)
(丨丨綿連那可極路遠辛勤夢顔色衡皮日休秋日遣懷詩取嶺為丨丨將泉作水簾許雜言詩千里煙)
(霞丨丨曉一竿風月野橋春)
山園(漢書地理志漢興立都長安徙齊諸田楚昭屈景及諸功臣家於此陵後世世徙吏二千石高訾富)
(人及豪桀并兼之家於諸陵蓋亦以彊幹弱支非獨為奉丨丨也周書武帝紀丨丨之田各還本主宋史)
(食貨志政和五年福建利路茶戶丨丨如鹽田例免方量均税杜甫山寺詩野寺殘僧少丨丨細路高劉)
(禹錫武陵書懷詩校緡資筦𣙜復土奉丨丨香陸游新闢小園詩丨丨寂寂春將晚酷愛幽花似蜜徐照)
(山中即事詩野艇乘潮發丨丨逐主開趙辛愿丨丨詩歲暮丨丨懶再行蘭衰菊悴頗關情孟頫次韻觀)
(復表兄見簡詩載酒無人到丨丨晝掩門袁倪瓉丨丨詩春水鳬鷖野外堂丨丨細路橘花香中道漫興)
(詩丨丨十畞半新篁嫁棗疏葵也似忙)
山圃(文同野逕詩丨丨饒春色林亭近晚晴蘇軾茶詩丨丨正春風蒙茸萬旂簇)
山墅(楊萬里九日自序余丨丨遠城邑復不近㕓市兼旬不識佳味日汲山泉煮湯餅儐以寒虀主以脱)
(粟紛不及目囂不及耳余心裕如也丨韋莊過當塗詩謝公丨有丨李白酒無樓陸游丨詩莫欺衰病歸)
(丨丨曾領諸儒上石渠兹范梈谷口散暑詩童丱弄丨丨今白髮長)
山峪(王惲西山經行記四丨諸丨凡十有八處姑射王莊實為之要)
山樊(唐書李蔚傳若佛者特西域一槁人耳祼顚露足以乞食自資癯辱其身屏營丨丨行一槩之苦本)
(無求於人徒屬稍稍從之此莊子冬則擉鼈於江夏則休乎丨丨有過而問者曰予宅也盧照鄰三月曲)
(水宴詩有美光時彥養德坐丨丨酬儲光羲昭聖觀詩新松引天籟小柏繞丨丨高適衛八詩季冬憶淇)
(上落月歸丨丨)
山價(皎然投知己詩無限白雲山要買不知丨丨出何人)
山王(金剛經譬如有人身如須彌丨丨於意云何是身為大不須菩提言甚大世尊何以故佛說非身是)
(名大身雪十住經譬如因大地故有十大丨丨何等為十所謂丨丨香丨丨軻棃羅丨丨仙聖丨丨由乾陀)
(羅丨丨馬耳丨丨尼民陀羅丨丨斫迦婆羅丨丨衆相丨丨須彌丨丨梁簡文帝大法頌猶兹海寳譬彼丨)
(丨華王僧孺禮佛唱導發願文德重丨丨智超海藏月李無畏三藏碑灌頂在昔聲聞現年丨丨高妙海)
(深圓詠又南史顔延之傳出為永嘉太守甚怨憤乃作五君以述竹林七賢丨濤丨戎以貴顯被黜周權)
(夏日訪黃府尹詩千篇已羡奴島可五詠未許餘丨丨)
山君(史記武帝紀後人有上書言古者天子常以春秋觧祠祠黃帝用一梟破鏡冥羊用羊祠馬行用一)
(青牡馬泰一臯山丨丨地長用牛武夷君用乾魚隂陽使者以一牛令祠官領之如其方而祠於忌泰一壇旁)
(報張羽送吕道士詩丨丨驅虎去童子丹成又虎苑虎為獸長亦曰丨丨)
山相(南史陶弘景傳見山中下沈鄭谷蔡處士詩旨趣陶丨丨詩篇隱侯)
山伯(談賓錄王知遠本瑯琊人也少聰敏博綜羣書初入茅山師事陶弘景傳其道法後謂弟子潘師正)
(曰見仙格以吾小時悞損一童子吻不得白日昇天今見召為少室丨丨將行在即翌日沐浴加冠衣焚香而)
(卒年一百二十六歲諡曰昇玄先生云)
山官(神仙傳封衡字君達隴西人也遇魯生女授還丹訣及五嶽眞形圖遂周遊天下故丨丨水神潛相)
(迎伺而凶鬼怪物無不竄避人或疑之以矢刃刺禦皆不能害)
山師(周禮夏官丨丨中士二人下士四人)
山臣(大唐新語玄宗徵嵩山隱士盧鴻三詔乃至及謁見不拜但罄折而已問其故鴻曰臣聞老子云禮)
(者忠信之薄不足可依丨丨鴻敢以忠信奉上)
山郎(漢書楊惲傳郎官故事令郎出錢市財用給文書乃得出名曰丨丨移病盡一日輙償一沐或至歲)
(餘不得沐由徐鉉遊蔣山題辛夷花詩丨丨不作同行伴折得何寄所思王冕次古詩韻詩屠沽慙壯士)
(文繡貴丨丨)
山公(晉書山濤傳濤所奏甄拔人物各為題目時稱丨丨啓事又山簡傳諸習氏荆土豪族有佳園池)
(簡每出遊嬉多之池上置酒輙醉名之曰高陽池時有兒童歌曰丨丨出何許往至高陽池日夕倒載歸酩酊)
(無所知時時能騎馬倒著白接㒿舉鞭向葛彊何如并州兒世說丨丨大兒著短帢車中倚武帝欲見之丨)
(丨不敢辭問兒兒不肯行時論乃云勝丨丨回孟浩然裴司士員外見尋詩誰道丨丨醉猶能騎馬又高)
(陽池詩當昔襄陽雄盛時丨丨常醉習家池舊李白襄陽曲丨丨醉酒時酩酊襄陽下又憶襄陽遊詩昔)
(為大堤客曾上丨丨樓酊又魯城堯祠送竇明府詩高陽小飲眞瑣瑣丨丨酩何如我獨孤及五雲溪新)
(庭重陽宴詩丨丨惜美景肯為芳尊留詩何事丨丨持玉節等閑深入醉鄉來)(胡曾高陽池李商陽贈宇)
(文中丞詩人間只有嵇延祖最望丨丨啓事來山蘇軾訪張山人得山中字詩灑掃門前路丨丨亦愛楊)
(萬里晨炊光口砦詩儘教坡老食無肉未害丨丨醉似泥陳樵送張仲舉歸晉陽詩花落丨丨宅雲寒杵臼)
(祠遠又雲錄漫抄唐李約司徒汧公子雅度玄機蕭蕭冲在湖州嘗得古鐵一片擊之清越又養一猿名丨)
(丨嘗以隨逐月下泛江登金山擊鐵鼔琴猿必嘯和傾壺達旦不俟外賓)
山長(宋史雷有陳傳孫簡夫初隱居不仕乘牛出入冠鐵冠自稱丨丨元史選舉志凡師儒之命於朝)
(廷者曰教授路府上中州置之命於禮部及行省及宣慰司者曰學正丨丨學錄教諭路州縣及書院置之路)
(設教授學正學錄各一員散府上中州設教授一員下州設學正一員縣設教諭一員書院設丨丨一員荆)
(湘近事五代蔣維東隱居衡岳受業者號為丨丨一范成大立春貼門詩盛族推丨丨修齡號櫟翁葛龍)
(宿永福寺詩住可為丨丨來先問石公王又平聲庾信賀婁公神道碑道阻丨丨妻孤子幼勃早春野望)
(詩江曠春潮白丨丨曉岫青葭王昌齡巴陵送李十二詩丨丨不見秋城色日暮蒹空水雲杜甫傷秋詩)
(林僻來人少丨丨去鳥微送李益竇明府宅詩天壇臨月近洞水出丨丨無可李少府之任臨卭詩丨丨)
(風褭棧江蔭石和澌)
山虞(周禮丨丨每大山中士四人下士八人註虞度也度知山之大小及所生者又甸祝師甸致禽于)
(虞中註致禽于虞中使獲者各以其禽來致于所表之處疏若田獵在山丨丨植旗田獵在澤澤虞植旗各植)
(旗為表故解致禽于虞中者各以其禽來致于所表之處也齊語山立三衡注周禮有丨丨林衡之官衡平)
(也掌平其政司宋書禮志孝武帝大明六年五月詔立凌室藏冰有奏季冬之月冰壯之時凌室長率丨丨)
(及輿隸取冰於深山窮谷涸隂沍寒之處以納於凌隂務令周密無泄其氣)
山翁(方岳依綠堂記吾鄉無陂湖而溪清不塵春染而鴨頭秋吹而龍鱗往往自多幽處子亦與溪友提)
(攜丨丨往來而朝夕于是乎曰否河岑參使君席夜送嚴河南詩寄聲報爾丨丨道今日南勝昔時李白)
(襄陽歌傍人借問笑何事笑殺丨丨醉似泥甫又醉題屈明府廳詩丨丨今已醉舞袖為君開杜送田四)
(弟將軍詩空醉丨丨酒遥憐似葛彊文鄭畋杪秋夜直詩待報君恩了歸去丨丨何急草移溫庭筠題友)
(人池亭詩丨丨醉後如相憶羽扇清尊我自知隱九日詩曾共丨丨把酒時霜天白菊繞階墀)(李商趙嘏)
(花園即事詩丨丨仰爾延賓客好傍春風次第開咸用雞鳴曲太平才子能歌謠丨丨夢斷出衡茅)(李羅)
(鄴鳳州北樓詩人人盡道堪圖畫枉遣丨丨醉習池澈李中贈沈彬郎中詩丨丨期采藥海月伴鳴琴靈)
(簡寂觀詩五月有霜六月寒時見丨丨來取雪在蘇軾於潛令刁同年野翁亭詩丨丨不出山溪翁長溪)
(陸游蔬圃詩丨丨老學圃自笑一何愚一廼賢春日詩丨丨此日心如水夢斷江南雨蓑)
山叟(晉書山濤傳贊晉家求士乃搆仙臺凌雲切漢丨丨知材高適漁父歌曲岸深潭一丨丨駐眼看)
(鈎不移手歸李紳無錫芙蓉湖詩喜見雲泉還悵望自慙丨丨不山杜荀鶴依韻同年張曙先輩見寄詩)
(九華丨丨驚凡骨同到蓬萊豈偶然晝元好問松風圖詩好就崆峒丨丨問醉眠春果何心)
山姥(章孝標諸葛武侯廟詩木牛零落陣圖殘丨丨燒錢古柏寒)
山媪(貫休書匡山老僧菴詩白麏作夢枕藤屨東峯丨丨貢瓜乳)
山父(應璩與從弟君苗君胄書吾方欲秉耒耜於山陽沈鈎緡於丹水知其不如古人遠矣然丨丨不貪)
(天下之樂曾参不慕晉楚之富亦其志也註丨丨即巢父也)
山妻(鶴林玉露步山徑撫松竹與麛犢偃息於長林豐草間坐弄流泉漱齒濯足旣歸竹窗下則丨丨稚)
(子作筍蕨供麥飯欣然一飽孟李白贈范金卿詩秖應自索漠留舌示丨丨杜甫倉曹步趾領新酒醬二)
(物滿器見遺老夫詩理生那免俗方法報丨丨有高適宋中遇林慮揚十七山人詩耕耘有山田紡績丨丨)
(贈陳羽句稚子能編新筍笠丨丨觧補舊荷衣典鄭谷咸陽王主簿詩自與丨丨舂斗粟祗憑鄰叟孤琴)
(奎徐璣酒詩才傾一盞碧澄澄自是丨丨手法成州貢郊行詩小莊蠶最熟喜欲報丨丨楊維楨湖詩)
(即倩丨丨紗帽辦更煩小將犢車輕)
山女(王勃深灣夜宿詩江童暮理楫丨丨夜調砧豔鎦崧廣州雜詠詩越童蕩槳唱蠻歌丨丨簪花綺)
(羅)
山妓(袁士元題西山傅菴詩丨丨折花來供佛老樵弛擔坐聽經)
山兄(李洞贈王鳳二山人詩丨丨望鶴信山弟聽鳥占貫休思匡山賈匡詩丨丨詩癖甚寒夜更何為)
山弟(李洞贈王鳳二山人詩見上)
山兒(太平清話余有趙承旨卷花木竹石及漫興語共二十七小幅有一紙云長見王眉叟說長髮方今)
(忘之常往來方寸間也後王弇州跋云蘇長公喜枯木小石山谷愛書禪伯句秦少游愛書丨丨句古人風流)
(竒譎若合一轍可想見也)
山童(南唐近事史虛白晩節放達好乘雙犢板轅挂酒壺於車上丨丨總角負瓢以隨往來廬阜之間任)
(意所適竇王勃益州綿竹縣武都山淨惠寺碑丨丨采葛入丹而忘歸野老紆花向青溪而不返孫逖奉)
(和崔司馬遊雲門寺詩覺路丨丨引經行谷鳥從宗李白答從弟幼成詩丨丨薦珍果野老開芳尊柳元)
(夏晝詩日午獨覺無餘聲丨丨隔竹敲茶臼茶張籍秋居詩野客留方去丨丨取藥歸秦韜玉采歌太守)
(憐才寄野人丨丨碾破團團月休皮日休閑夜酒醒詩酒渴漫思茶丨丨呼不起貫深山逄老僧詩丨丨)
(貌頑名乞乞放火燒畬采崖蜜放又秋居詩丨丨舂菽粉園叟送銀瓜王禹偁酬种徵君詩米呼村婢舂)
(樵顧丨丨斫陸梅堯臣僧可眞東歸詩野策過寒水丨丨護衲衣遊秋夜詩丨丨睡熟青燈暗自撥殘爐)
(候藥鐺龐劉因郭氏家山園詩只有丨丨最神駿舊曾牀下拜公周權雜興詩丨丨汲泉花來作硯蟾滴)
(落黃鎮成南田耕舍詩丨丨揖客松邊坐却背春風掃花又潛虛丨丨澤涸今笑後哭丨丨澤涸其利窮)
(也香又元史順帝紀初欒城人韓丨丨祖父以白蓮會燒惑衆謫徙廣平永平縣至丨丨倡言天下大亂彌)
(勒佛下生河南及江淮愚民皆翕然從之)
山友(張耒夏日詩丨丨招相見鄉書向遠征)
山鄰(太平清話余嘗過一丨丨老而嗜花紅紫映戶弄孫負日使人不復知有城居車馬之鬧况京師滚)
(滚塵耶)
山農(王安石芝閣記方是時希世有力之大臣窮搜而遠采丨丨野老攀緣狙杙以上至不測之高下至)
(澗溪壑谷分崩裂絶幽窮隱伏人迹之所不通往往求焉而芝出於九州四海之間蓋幾於盡矣)
山樵(米黻觀音巖詩鮑餌有時邀楚釣海雲常覺護丨丨)
山隸(宋濓遊涇川水西寺詩殘僧五六輩裓衲裹丨丨)
山吏(項斯送顧逢尉永康詩漁舟縣前泊丨丨日高衙)
山主(王惲靈巖寺詩丨丨留昏宿官程畏衆碞)
山賓(盧照鄰儲宫歌丨丨皎皎國胄青青)
山客(列仙傳毛氏字玉姜在華隂山中丨丨獵師世世見之形體生毛自言秦始皇宫人也林泉高致)
(見青煙白道而思行見平川落照而思望見幽人丨丨而思居見巖扃泉石而思遊看此畫令人起此心如將)
(眞即其處此画之意外妙也賦江淹閩中草木頌公子不至丨丨徒尋王勃青苔契丨丨之寄情諧野人)
(之妙適樂張說九日詩菊酒攜丨丨萸囊繫牧童物王維田園花落家童未掃鶯啼丨丨猶眠韋應種)
(藥詩持縑購丨丨移蒔羅衆英白張謂郡南亭子宴詩漉酒迎丨丨穿池集水禽李酬岑勛詩且向丨丨)
(笑與君論素心丨李端夜尋司空文明逢深上人因寄晉侍御詩自嫌丨務不與漢官同王建原上新居)
(詩丨丨憑栽樹家童使入城畔白居易和裴令公見贈詩丨丨硯前吟待月野人尊醉逄春裴夷直晩凉)
(詩丨丨野僧歸去後晚凉移案獨臨書樊皮日休樵火詩丨丨地爐裏然薪如陽輝陸龜蒙榭詩至今丨)
(丨說時駕玉麟歸事丨丨終日相陪)(范成大題請息齋詩園丁以時白陸游初夏道中詩日薄人家晒蠶)
(子雨餘丨丨買魚苗丨又三柳軒雜識躑躅為丨)
山豪(後漢書西羌傳論永初之間羣種蜂起遂解仇嫌結盟詛招引丨丨轉相嘯聚揭木為兵負柴為械)
(轂馬揚埃陸梁於三輔建號稱制恣睢於北地)
山俠(吳志諸葛恪傳恪以建興元年十月會衆於東興更作大堤左右結丨丨築兩城各留千人守之)
山丈(本草註海錄碎事云嶺南有物一足反踵手足皆三指雄曰丨丨雌曰山姑能夜叩人門求物也)
山姑(本草註見上)
山隱(明一統志丨丨亭在廬州府廬江縣左慈嘗居其處故名獨孤及送張主簿詩作吏同丨丨知君)
(處劇閒又又後魏孝文帝祭嵩高山文川潛龍光丨丨鳳停抱朴子被靈寳而知丨丨因折俎而識專車)
(丨靈寳謠龍威丈人丨居乃入洞庭竊禹書)
山逸(後漢書冲帝紀詔舉賢良方正丨丨修道之士各一人)
山期(皮日休史處士詩丨丨須早赴世累莫遲留)
山人(左傳自命夫命婦至于老疾無不受冰丨丨取之縣人傳之輿人納之隸人藏之晉書蔡豹傳尚)
(書令刁協奏曰淮北征軍已失不速今方盛暑且涉山險丨丨便弓弩習土俗一人守阨百夫不當且運漕至)
(難一朝糧乏非復智力所能防禦也史又桓彛傳蘇峻之亂也彛糾合義衆欲赴朝廷其長禆惠以郡兵寡)
(弱丨丨易擾可案甲以須後舉彛厲色曰夫見無禮於其君者若鷹鸇之逐鳥雀今社稷危逼義無晏安乃遣)
(將軍朱綽討賊别帥於蕪湖破之郡南史鄧元起傳元起在道久軍糧乏絶或說之曰蜀政慢若檢巴西二)
(郡籍注因而罸之所獲必厚元起然之涪令李膺諫曰使君前有嚴敵後無繼援丨丨始附於我觀德若糾以)
(刻薄人必不堪衆心一離雖悔無及膺請出圖之不患資糧不足也元起曰善一以委卿韓詩外傳見澤人)
(下嶽又唐書則天順聖武皇后紀延載元年七月癸未嵩丨丨武什方為正諫大夫同鳳閣鸞臺平章事)
(又李泌傳肅宗即位靈武物色求訪會泌亦自至欲授以官固辭願以客從入議國事出陪輿輦衆指曰著黃)
(者聖人著白者丨丨首宋史楊寘傳先是其友夢寘作龍首丨丨寘自謂龍我四冠多士丨丨無禄位之稱)
(我其終是乎已而果然造臨漢詩話李固謂處士純盗虚名韓愈雖與石洪温李渤游而實侮薄之所謂水)
(北丨丨得名聲去年去作幕下士水南丨丨今又往鞍馬僕從照閭里少室丨丨索價高兩以諫官徵不起彼)
(皆刺口論時事有力未免遭驅使自辯疑志有荆岩者於太學四十年不第退居嵩山少稱丨丨頗通南北)
(史知近代人物山江淹閩中草木頌丨丨結侣靈俗共遊孔稚珪北移文蕙帳空兮夜鶴怨丨丨去兮曉)
(猿驚辭王勃秋晚入洛于畢公宅别道王宴序野老披荷暫幽澗丨丨賣藥忽至神州又贈李十四詩野)
(客思茅宇丨丨愛竹林光劉希夷嵩嶽聞笙詩丨丨愛清景散髮卧秋風儲羲酬綦母校書詩丨丨松下)
(飯釣客蘆中吟不劉長卿棲霞寺東峰尋南齊明徵君故居詩丨丨今見山鳥自相從高適贈别禇山人)
(詩攜手贈將行丨丨道姓名皮盧仝苦雪詩丨丨門前徧受賜平地一尺白玉沙日休鹿門夏日詩丨丨)
(睡一覺庭鵲立未移蘇劉得仁曉别吕丨丨詩棲鵲出高樹丨丨歸白雲軾於潛令刁同年野翁亭詩丨)
(丨醉後鐵冠落溪女笑時銀櫛低尹庶幾無疾病丨丨迎送耐煩頻)(陳造贈皎啓詩縣虞集題柯敬仲雜)
(畫詩丨丨不到海不識是珊瑚倪張憲夜飲戲葉子肅詩丨丨清似水老子醉如泥瓚春日試筆詩苔生)
(不礙丨丨屐花發應憐野老牆)
山僧(本事詩李章武學識好古有名於時太和末敕僧尼試經若干紙不通者勒還俗章武時為成都少)
(尹有丨丨來謁云禪觀有年未嘗念經今被追試前業棄矣願長者宥之章武贈詩曰南宗尚許通方便何處)
(心中更有經好去苾芻雲水畔何山松柏不青青主者免之而去林下清錄丨丨可以伴行可以同旅寳劒)
(可以辟觧邪魅可以代當健僕齡庾信卧疾窮愁詩野老時相訪丨丨或見尋王昌送東林簾上人歸廬)
(山詩日暮東林下丨丨還獨歸劉李白秋浦歌闇與丨丨别低頭禮白雲杜甫奉先少府新畫山水障歌)
(小兒心孔開貌得丨丨及童子元岑參秋夜宿仙遊寺詩相識惟丨丨鄰家一釣翁結漫問相里黃州詩)
(東鄰有漁父西鄰有丨丨劉李正封夏遊招隱寺詩丨丨引清梵幡蓋繞迴廊禹錫西山蘭若試茶歌丨)
(丨後簷茶數叢春來映竹抽新茸說杜牧題甘露寺北軒詩他年會著荷衣去不向丨丨姓名張喬劉補)
(闕自九華山拜官詩地主迎過郡丨丨送出雲山鄭谷郊園詩相近復相尋丨丨與水禽皎然酬秦人見)
(寄詩丨丨待客無俗物惟有窗前片碧雲兒貫休遊東林寺詩有箇丨丨倚松睡恐人來取白猿蘇軾種)
(松詩丨丨老無子養護如嬰孩將又題過所畫枯木竹石詩丨丨自覺菩提長心境都付卧輪陸游題菴)
(壁詩&KR1593;熟丨丨分餺飥船來溪友餉薪樗蠟郝經橄㰖詩半青來子味難誇宜著丨丨點茶)
山衲(馬戴霽後寄白閣僧詩久披丨丨壞孤坐石牀寒梅堯臣題松林院詩木魚傳飯鼓丨丨見歸僧)
山夫(白居易食筍詩丨丨折盈抱抱來早市鬻威姚合揚州春詞谷鳥鳴還豔丨丨到更狂劉贈歐)
(陽秀才詩權門要路應行徧閑伴丨丨一夜貧)
山侣(王褒山家詩結交非俗士丨丨自招㩦道白居易答丨丨詩更慙丨丨頻傳語五十歸來未遲)
(皎然冬日天井西峰張鍊師所居詩開冰淨藥苖掃雪候丨丨又答裴濟從事詩欲攜丨丨出難與白雲辭)
山伴(皎然送秘上人遊京詩共君方異路丨丨與誰同)
山衆(南史張孝秀傳入匡山修行學道居於東林寺有田數十頃部曲數百人率以力田盡供丨丨遠近)
(歸慕赴之如市法隋煬帝與天台丨丨令丨丨徒同志為友)
山民(後漢書劉寵傳拜會稽太守丨丨愿朴乃有白首不入市井者頗為官吏所擾寵簡除煩苛禁察非)
(法郡中大化將魏志陳留王奐紀豫章廬陵丨丨舉衆叛吳以助北軍為號吳志虞翻傳翻出為富春長)
(策薨諸長吏並欲出赴喪翻曰恐鄰縣丨丨或有奸變遠委城郭必致不虞因留制服行喪諸縣皆效之咸以)
(安寧雞申鑒皇民敦秦民弊時也丨丨樸市民玩處也碧漫志文酒清話云唐封舜臣性輕佻德宗時使)
(湖南道經金州守張樂宴之執杯索麥秀兩岐曲樂工不能封謂樂工曰汝丨丨亦合聞大朝音律岳陽風)
(土記馬援征諸溪蠻病死壺頭丨丨思之所到處祠廟具存翁卷呈趙紫芝詩憶向城南共說詩丨丨與我)
(定相隨數范成大蛇倒退詩丨丨茅把鬼質犢子健)
山匠(陸龜蒙襲美題郊居詩倭僧留海紙丨丨製雲牀)
山陣(庾信柱國大將軍長孫儉神道碑銘風雲積惨丨丨連隂)
山兵(吳志周魴傳乞請幢麾數十以為表幟使丨丨吏民目瞻見之元史劉敏傳歲壬申太祖師次山)
(西敏時年十二從父母避地德興禪房丨丨至父母棄敏走大將憐而收養之高啓潘廵檢之閩中詩莎柵)
(丨丨守榕林島戶居)
山丁(宋史何異傳授湖南轉運判官偶攝帥事辰蠻侵擾邵陽異募丨丨捕首亂者蒲來矢以衆來降)
山英(孔穉珪北山移文鍾丨之丨草堂之靈又郭璞江賦巍然中立衆丨之丨)
山靈(庾信終南山義谷銘序川后讓德丨丨景從世黃庭堅分寧縣藏經閣銘丨川之丨或秀於世得)
(財用我培其根卿劉楨遂志賦信此丨之多丨何神分之煌煌梁昇奉和聖製答張說扈從南出雀鼠谷)
(詩日御仙途遠丨丨壽域長閟李益華隂東泉詩潛鱗孕明晦丨丨幽頤)
山神(山海經鍾丨之丨名曰燭隂視為晝瞑為夜吹為冬呼為夏身長千里在無䏿之東又堵丨丨天)
(愚居之多怪風雨紫稽神錄袁州村中有一老父性謹厚家甚富一日有衣少年車僕甚盛詣其家求食老)
(父即延入設食甚豐徧及從者老父侍食於前少年曰我仰丨丨也凡人祀我皆從我求福以君長者故從君)
(求食耳水李端晩次巴陵詩烹魚邀客載酒奠丨丨)
山宗(禮記祭法埋少牢于泰昭祭時也疏古尚書說天宗日月北辰地宗岱河海也日月為隂陽宗北辰)
(為星宗河為水宗海為澤宗岱為丨丨有又晉書郭璞傳初璞每言殺我者丨丨至是果姓崇者)
山精(宋書符瑞志象車者丨之丨也王者德澤流洽四境則出又抱朴子丨丨一曰跂一曰超空一曰)
(&KR0968;一曰飛龍呼其名不敢為害為華陽國志武都有丈夫化為女子蓋丨丨也蜀王納妃無幾物故蜀王遣)
(五丁之武都擔土作冢有石鏡庾異苑丨丨如人一足長三四尺食山蟹夜出晝藏信小園賦鎮宅神以)
(薶石厭丨丨而照鏡何又枯樹賦木魅䁡睒丨丨妖孽杜甫陪鄭廣文遊將軍山林詩野鶴清晨出丨丨)
(白日藏)
山怪(宋之問龍目灘詩巨石潛丨丨深篁隱洞仙池孟郊寄義興小女子詩丨丨夜動門水妖時弄)
山妖(蘇軾觀燒詩谷蟄起蜩燕丨丨竄夔羵)
山鬼(九歌丨丨若有人兮山之阿被薜荔兮帶女蘿旣含睇兮又宜笑子慕予兮善窈窕王逸注有人謂)
(丨丨也阿曲隅也女蘿莬絲也言丨丨彷彿若人見山之阿被薜荔之衣以莬絲為帶也薜荔莬絲皆無根丨)
(丨亦無形故衣之以為飾也睇微盻也言丨丨之狀體含妙容美目盻然又好口輔也李頎登首陽山謁夷)
(齊廟詩落日弔丨丨回風吹女蘿深李商隱和鄭愚贈汝陽王孫家箏妓詩迴首蒼梧女蘿閉丨丨)
山魅(吳融沃焦賦丨丨射影水弩為創嶂錢起送李大夫赴廣州詩金鏡逃丨丨霜風破雲李賀神)
(弦詩呼星召鬼歆杯盤丨丨食時人森寒多李涉岳陽别張祜詩鹿鳴猿嘯雖寂寞水蛟丨丨精神)
山魈(酉陽雜俎山蕭一名山臊神異經作㺑永嘉郡記作山魅一名山駱一名暉一名飛龍如鳩青色亦)
(曰冶鳥巢大如五斗器飾以土堊赤白相間狀如射侯犯者能役虎害人燒人廬舍俗言丨丨南康記山間)
(有木客形骸皆人也但鳥爪耳巢於高樹伐樹必害人一名丨丨白居易和微之春日投簡陽明洞天詩見)
(山都下競杜荀鶴題歴山舜祠詩時訛淫祀絲竹醉丨丨)
山甫(詩肅肅王命仲丨丨將之丨晉書景帝紀文武以吕召彰受命之功宣王倚丨享中興之業韋)
(曜博奕論故丨丨勸於夙夜而吳漢不離公門詩魏武帝善哉行智哉丨丨相彼宣王盧諶贈劉琨伊陟)
(佐商丨丨翼周時又神仙傳伯丨丨者雍州人也入華山精思服食時歸鄉里省親如此二百年不老)
山濤(中說子曰達人哉丨丨也多可而少怪玠任昉為范尚書讓吏部封侯第一表在魏則毛公方居)
(晉則丨丨識量以臣况之一何遼落丨庾信步陸逞神道碑方之劉實道高於大邦譬以丨榮除於小輦)
(李白與韓荆州朝宗書丨丨作冀州甄拔三十餘人或為侍中尚書杜甫送魏司直充嶺南掌選詩明白丨)
(丨鑒嫌疑陸賈&KR0724;髫温庭筠獻淮南李僕射詩嵇紹垂日丨丨筮仕年)
山簡(杜甫秋日寄題鄭監湖上亭詩見池要下風又王竟携酒高亦同過詩移尊勸丨丨頭白恐寒)
(又邀高三十五使君詩戲假霜威促丨丨須成一醉習池迴羅隱送沈先輩詩好繼馬卿歸故里况聞丨丨)
(在襄陽陪陳造再次韻答許節推詩倒載肯丨丨醉反關莫厭孟公留)
山祁(左傳㔻鄭之如秦也言于秦伯曰吕甥郤稱冀芮實為不從若重問以召之臣出晉君君納重耳蔑)
(不濟矣冬秦伯使泠至報問且召三子郤芮曰幣重而言甘誘我也遂殺㔻鄭祁舉及七輿大夫左行共華右)
(行賈華叔堅騅歂纍虎特宫丨丨皆里㔻之黨也)
山提(周書宣帝紀大象元年八月甲戌以天左皇后父大將軍陳丨丨天右皇后父開府元晟並為上柱)
(國丨丨封鄅國公晟封冀國公)
山圖(後漢書西南夷傳莋都夷者武帝所開以為莋都縣其人皆被髮左袵言語多好譬類居處略與汶)
(山夷同土出長年神藥仙人丨丨所居焉道列仙傳丨丨者隴西人左思蜀都賦丨丨來而得赤斧服而)
(不朽注丨丨赤斧皆古仙人是又江淹菖蒲頌草經所珍丨丨詠)
山冰(萬姓統譜漢黃門令丨丨與太傅陳蕃同坐黨)
山渾(萬姓統譜丨丨侍唐中宗宴惟誦鹿鳴蟋蟀二章上嘉其直賜服一稱)
山首(謝靈運山居賦二水合流異源同口赴隘入險俱會丨丨)
山頭(魏志任城王彰傳注魏略曰太祖在漢中而劉備於丨丨使劉封下挑戰太祖罵曰賣履舍兒長使)
(假子拒汝公乎待呼我黃鬚來令擊之丨晉書蘇峻傳峻曰臺下云我欲反豈得活邪我寧丨望廷尉不能)
(廷尉望丨丨易宋史藝文志丨丨步水經一卷丨丨放水經一卷林華首丨丨仙道所遊又采蝱丨丨)
(終安不傾白茅盈傳父老歌曰茅山連金陵江湖據下流三神乘鶴各在一丨丨山謙之吳興記烏程縣)
(有穴圓三丈内轉寬大有鍾乳云通包山洞庭丨丨之吳興明一統志丨丨關在遼東三萬衛南六十里)
(庾信春賦百丈丨丨日欲斜三晡未醉莫還家含白敏中息夫人不言賦觸類無言似峽口為雲之女情不)
(語如丨丨化石之人王崔顥雁門歌丨丨野火寒多燒雨裏孤峰濕作煙維送友人歸山歌入雲中兮養)
(雞上丨丨兮抱犢劉張籍送友生詩峽裏聞猿叫丨丨見月時李頎送昱詩鸕鷀丨丨微雨晴揚州郭裏)
(暮潮生鶴杜甫秦州雜詩見水號下融又玉臺觀詩人傳有笙時過此丨丨綦母潛過上人蘭若詩丨)
(丨禪室挂僧衣窗外無人谿鳥飛山盧綸觀咸寧王部曲娑勒擒豹歌丨丨曈曈日將出下獵圍照初日)
(劉禹錫始至雲安詩天外巴子國丨丨白帝城樂白居易東南行丨丨看候館水面問征途歐陽詹津店)
(北陂詩羅幃碧簟豈相容行到丨丨憶山下却陳羽過櫟陽山谿詩閑雲相引上山去人到丨丨雲低王)
(建題金家竹溪詩丨丨鹿下長驚犬池面魚行不怕人又霓裳詞知向華清年月滿丨丨山底種長生竇)
(鞏南陽道中詩新晴日照丨丨雪薄暮人争渡口船張喬送友人進士許棠詩夜火丨丨市春江樹杪船)
(羅隱仙掌詩謾向丨丨高舉手何曾招得路行人上蘇軾五更起行至磻溪未明詩丨丨孤月耿猶在石寒)
(波曉未喧李沈遼侯灘詩江流激激過侯灘更上丨丨看打盤士瞻紀見詩鷓鴣啼斷丨丨雨午夢醒時)
(日正西間楊允孚灤京雜詠馬上重看尖帽山丨丨無數白雲高啓送徐山人還蜀山詩丨丨學嘯猶聞)
(響世上留詩不寫名)
山角(水經注巨洋又東北流堯水注之水出劇縣南有崩山即故義山也俗人以其丨丨因名為角崩山)
(亦名為角林山吹丨丨晦還明)(陳與義觀雨詩梅壓竹枝低復舉風耶律楚材過隂山詩細路縈紆斜復)
(直丨丨摩天不盈尺)
山額(楊炯遂州長江縣先聖孔子廟堂碑至於月衡月凖丨丨山庭偘偘星文堂堂日角莫不向之如在)
(疑遊北上之山望之&KR0770;然視矚東流之水塗吳景奎晩霽詩煙抹林腰横束素日迴丨丨半黃)
山面(行營雜錄祥符中封禪事竣宰執對於後殿上曰治平無事久欲與卿等一處閒玩今日可矣遂引)
(羣公及内侍數人入一小殿多有假山甚高丨丨有洞上旣入乃復招羣公從行初覺甚暗數十步則天宇豁)
(然千峰百嶂雜花流水盡天下之偉觀自周必大遊齊山九華山錄終日觀丨丨旣至聖泉蓋北而出所謂)
(山之東乃山背聞有廣福等院甚佳而從者猥衆頗不自由不無遺恨孟浩然與王侍御北津泛舟詩隄緣)
(九里郭丨丨百城樓初齊已題鶴鳴泉詩噴開丨丨碧飛落寺門寒蘇軾入廬山詩要識廬丨丨他年是)
(故人自注山南丨丨也)
山口(宋史食貨志初元豐中修置水磨止於在京及開封府界諸縣未始行於外路及紹聖復置其後遂)
(於京西鄭滑潁昌府河北澶州皆行之又將即濟州丨丨營置元史河渠志泰定四年八月七日省臣奏眞)
(定路滹沱河水連年泛溢為害都水監廉訪司眞定路及瀕河州縣官會議其源自五臺諸山來至平山縣王)
(母村丨丨下與平定州娘子廟石泉冶河合夏秋霖雨水漲瀰漫城郭每年勞民築隄莫能除害陶潛桃花)
(源記晉太元中武陵人捕魚為業緣溪行忘路之遠近忽逄桃花林夾岸數百步中無雜樹芳草鮮美落英繽)
(紛漁人甚異之復前行欲窮其林林盡水源便得一山丨有小丨髣髴若有光便舍船從口入初極狹纔通人)
(復行數十步豁然開朗土地平曠屋舍儼然有良田美池桑竹之屬柳宗元鈷鉧潭西小丘記得西山後八)
(日尋丨丨西北道二百步又得鈷鉧潭西二十步當湍而浚者為漁梁王維桃源行丨丨潛行始隈隩山開)
(曠望旋平陸參常建張山人彈琴詩朝從丨丨還出嶺聞清音岑初過隴山途中呈宇文判官詩丨丨月)
(欲出先照關城樓盧丘為送閻校書之越詩湖邊好花照丨丨細泉飛綸過終南柳處士詩悠哉宿丨丨)
(雷雨夜沉沉坑姚合惡神行雨詩風擊水凹波撲凸雨漴丨丨地嵌崔櫓春晚岳陽言懷詩丨丨斷雲迷)
(舊路渡頭芳草憶前年頭陸游魯墟舟中詩丨丨正銜初出月渡未散欲歸雲)
山觜(宋史河渠志比因淤塞堰上丨丨少有溪水流入上河自春徂夏不雨令官吏發卒開淘沙觜及濬)
(港汊又於堰上壘疊沙石逼使溪流盡入上河頭楊萬里登多稼亭曉望詩城腰摺處纔三徑丨丨前别一)
(村)
山體(易咸象山上有澤咸疏澤性下流能潤于下丨丨上承能受其潤以山感澤所以為咸又說卦傳)
(艮止也疏艮象山丨丨静止故為止也釋名丨丨曰石石格也堅捍格也)
山心(庾信奉和永豐殿下言志詩野情風月曠丨丨人事疎袁裒東湖聫句詩海眼藏龍窟丨丨射鹿)
(田汝皎然答鄭方回詩琴語掩為聞丨丨聲宜聽傅舟宿丨丨永樂詩朝登三仰峰夕宿丨丨菴)
山腹(詩小序潛季冬薦魚春獻鮪也箋冬魚之性定春鮪新來獻之者謂于宗廟也疏言春鮪新來者陸)
(璣云河南鞏縣東北崖上丨丨有穴舊說云此穴與江湖通鮪從此穴而來北入河西上龍門入漆沮然則其)
(來有時以春取而獻之明新來也囉元史河源附錄朵甘思東北有大雪山名伊拉瑪博其山最高譯言騰)
(格哩哈達即崑崙也丨丨至頂皆雪冬夏不消丨水經注廬山記曰白水在黃龍南即瀑布也水出丨挂流)
(三四百丈飛湍林表望若懸素緣諸葛亮與兄書前趙子龍退軍燒壞赤崖以北閣道谷一百餘里其閣梁)
(一頭入丨丨其一頭立柱於水中今水大而急不得安柱此其窮極不可強也朱子雲谷記小山之東徑繞)
(丨丨穿竹樹南出而西下視山前村墟井落隱隱猶可指數皇甫曾遇風雨作隂雲擁巖端霑雨當丨丨)
(柳宗元嶺南江行詩丨丨雨晴添象跡潭心日暖長蛟涎白居易遊悟眞寺詩如擘丨丨開置寺於其間)
(皮日休練瀆詩三尋齾石齒數里穿丨丨夢遊甘露寺詩丨丨貯孤亭嵐根垂四帟)(陸龜蒙紀方干因話)
(天台勝異仍送羅道士詩積翠千層一徑開遥盤丨丨到瓊臺張耒贈翟公㢲詩史君之居在丨丨繞舍樹)
(石何青蒼)
山脅(應劭漢官馬第伯封禪儀記其道旁丨丨大者廣八九尺狹者五六尺陸游梅市暮歸詩白雲横)
(谷口綠篠穿丨丨)
山腋(韓駒入鳴水洞詩其東匯民田又北尋丨丨)
山眼(李白雨後望月詩出時丨丨白高後海心明一孟郊山中送從叔簡赴舉詩石根百尺杉丨丨片)
(泉)
山肋(皮日休上眞觀詩徑盤在丨丨繚繞窮雲端)
山腰(畫史會要丨丨雲塞石壁泉塞樓臺樹塞道路人塞王勃山亭興序丨丨半折溜王烈之香膏洞)
(口横開滴嚴遵之芳乳然庾信枯樹賦横洞口而欹斜頓丨丨而半折孟浩遊景空寺蘭若詩龍象經行)
(處丨丨渡石關官杜甫涪城縣香積寺官閣詩寺下春江深不流丨丨閣迥添愁白居易殘暑招客詩雲)
(截丨丨斷風驅雨脚迴似元稹酬樂天早春閑遊西湖詩水面波凝縠丨丨虹巾劉禹錫連州臘日觀莫)
(猺獵西山詩張羅依道口嗾犬上丨丨軾晁補之千秋嶺上詩馬腹飛雲薄丨丨過雨低蘇自陽平至斜)
(谷宿於南山中蟠龍寺詩寺藏巖底千萬仞路轉丨丨三百曲范成大高淳道中詩雨歸隴首雲凝黛日漏)
(丨丨石滲金驛陸游感昔詩丨丨細棧移新路舍流塵闇舊題)
山背(宋史任福傳見崖塹下半桂海虞衡志疊綵巖在八桂堂後支徑登山大有洞曲轉穿出丨丨)
(楊萬里霅溪詩道場丨丨是吳興只不教人到德清)
山脊(爾雅丨丨岡註謂丨長丨疏孫炎云長丨之丨也言高丨之長丨名岡詩云陟彼高岡是也劉禹)
(錫莫猺歌星居占泉眼火種開丨丨貫裴說春暖送人下第詩春樹添丨丨晴雲學曉煙休冬末病中詩)
(屋老多鼠窠窗卑露丨丨)
山脉(周繇題東林寺虎跑泉詩爪擡丨丨斷掌托石心拗王建隱者居詩雪縷青丨丨雲生白鶴毛)
(方干陸山人畫水詩毫末用功成一水水源丨丨固難尋又侯郎中新置西湖詩砂泉繞石通丨丨岸木黏)
(萍是浪痕洞王逄重遊澱山詩崖根龍闢丨丨虎丘來)
山筋(梁元帝玄覽賦復有水底石髮丨丨地骨書帶新抽屏風牙發劉峻東陽金華山棲志地髓抗莖丨)
(丨抽節)
山骨(圖繪寳鑑范寬画山水始師李成又師荆浩山頂好作密林水際作突兀大石旣乃歎曰與其師人)
(不若師諸造化乃捨舊習卜居終南太華徧觀奇勝落筆雄偉老硬眞得丨丨而與關李並馳方駕也驂鸞)
(錄葉公好石力剔丨丨森然發露若林而開徑於石間聶厚載慧山亭記他泉脉淺發於山表斯泉源深出)
(於丨丨秋劉師服石鼎聫句巧匠斵丨丨刳中事煎烹貫休末匡山船行詩雨淙丨丨出橰擉岸形卑)
(歐陽修吳學士石屏歌虢工刳山取丨丨朝鑱暮琢非一日蘇軾栖賢三峽橋詩清寒入丨丨草木盡堅瘦)
(丨又送淵師歸徑山詩師住此山三十年妙語應須得丨又雪浪石詩且憑造物開丨丨已見天吳出浪)
(頭氣楊萬里新安登江水自績溪發源詩泉從丨丨無泥玉漱花汀作珮聲又嶺雲詩天女似憐丨丨瘦)
(為縫霧縠作春衫丨元好問十一月五日暫往西張詩林煙漠漠鴉邊暗丨稜稜雲外青王令寒林石屏)
(詩又云春氣入丨丨欲自石裏生蒿藜)
山掌(費冠卿答蕭建詩徑滑石稜上寺開丨丨中)
山脚(貢父詩話海陵人王綸女輙為神所憑自稱仙人字善數品形製不相犯題金山云濤頭風捲雪丨)
(丨石蟠虯皆林泉高致畫亦有相法李成子孫昌盛其丨丨地面渾厚闊大上秀而下豐合有後之相也)
(周必大遊齊山九華山錄渡陳公橋淺水橋秀野橋遂至齊山丨丨插入清溪石色青蒼可畫洞穴半出水中)
(泛舟扣其戶而返香崔櫓重陽日次荆南路經武寧驛詩茱萸冷吹溪口菊花倒遶丨丨黃杜荀鶴送僧)
(歸國清寺詩路沿丨丨潮痕出睡倚松根日色斜與張耒宿樊溪詩扁舟横江來丨丨繫吾䌫范成大長)
(文正夫遊北山詩雨脚遠連丨丨暗杏梢斜倚竹梢紅楊維楨小臨海曲乘龍拔丨丨飛渡海門來)
山足(詩瞻彼旱麓傳旱山名也麓丨丨也傳願歸骨於丨丨兮依松柏之餘休)(漢書外戚宋書謝瞻)
(傳臨終遺晦書曰吾得啓體幸全歸骨丨丨亦何所多恨弟思自勉勵為國為家宋史河渠志周覽鄭渠之)
(制用功最大並仲山而東鑿斷岡阜首尾三百餘里連亘丨丨岸壁頹壞陻廢已久嵇康魏散騎常侍步兵)
(校尉東平太守碑峩峩先生天挺無欲玄虚恬淡混齊榮辱盪滌穢累婆娑丨丨王僧孺從子永寧令誄丨)
(丨難曉壟首易寒重徐浩謁禹廟詩丨丨靈廟在門前清鏡流陳希烈生棟梁間詩下簾丨丨暗開戶日)
(生光舟陳造泊小姑山詩丨丨可艤山木䌫可繫)
山趾(宋史禮志自丨丨盤道至太平頂凡兩步一人綵繒相間易林原出陵足行於丨丨博異志如)
(是經行半日至丨丨有一國城皆是金銀珉玉為宫室城樓以玉字題云梯仙國孫仲益湖山記開雲扃抗)
(水榭直闌横檻朱甍素脊高者出林杪下者附丨丨花竹映帶隱見明滅望之若化城劉禹錫韓十八侍御)
(見示岳陽樓别竇司直詩炎蒸動泉源積潦搜丨丨周權冷泉亭詩翠光圍住玉壺秋不放晴雷度丨丨)
山癭(李白詠柳少府丨丨木樽詩樽成山嶽勢材是棟梁餘)
山乳(元結演興丨之丨兮葺太祠木孫為桷兮木母榱雲纓為&KR2482;兮愚木栭)
山膏(菌譜邑西北孟谿山窈窕邃深莫測秋中山氣重霏雨零露浸丨丨木瘦䔒為菌花戢戢多生山絶)
(頂高樹杪初如蕊珠圓瑩類輕酥滴乳淺黃白色味尤甘勝已乃傘張大幾掌味頓渝矣)
山尾(試茶錄又西至於大園絶丨丨疎竹蓊翳昔多飛雉故曰雞藪窠周必大吉州諸山遊記小溪曲)
(折凡十七渡乃望見丨丨氏王惲西山經行記壬寅馬□旁山行入臨汾界過侯四水等峪踰丨丨得王莊)
(峪)
山鬢(李遠立春日詩娉婷何處戴丨丨綠成叢)
山魄(薛季宣遊善權洞詩蝶舞凝丨丨花開想玉顔)
山竅(孟郊杏殤詩木心既零落丨丨空呼號)
山顚(巔同詩漸漸之石維其卒矣箋卒者崔巍也謂丨丨之末也爾雅注見山頂下唐書食貨志陜)
(郡太守李齊物鑿砥柱為門以通漕開其丨丨為輓路燒石沃醯而鑿之元史烏蘭哈達傳阿珠戰馬五十)
(疋夜為圖魯木所掠入告烏蘭哈達曰吾馬盡為盜掠去將何以行即分軍搜訪知有三寨藏馬丨丨阿珠親)
(率將士攀崖而上破其諸寨盡得前後所盜馬千七百疋易林灼灼泉源釣鯉丨丨又櫜寘丨丨銷鋒鑄)
(刃見李孝光鴈宕山記日初出上山至午僅可到丨丨望永嘉城下大江如牽一線白東面海氣蒼蒼如夜)
(色炫薛應旂江郎山志太平寰宇記江郎有五色石日照燿但文思博要云江氏兄弟三人登丨丨化為石)
(此未為可據也屹屼兮水淪漣)(元結招太靈歌招太靈兮丨之丨山孫翊仁朝元閣賦岌嶪兮初謂湧於)
(丨丨崔嵬兮又謂居於天上州杜甫登惠義寺詩鶯花隨世界樓閣寄丨丨又䕫歌赤甲白鹽俱刺天閭)
(閻繚繞接丨丨丨盧綸陪陳翃郎中晨謁上公詩風淒露泫然明月在丨姚合送文著上人遊越詩夜禪)
(月下袈娑濕曉上丨丨錫杖鳴下方干題寳林山禪院詩見山捧)
山頂(爾雅丨丨冢註山顚山水經注汧水又東會一水發南山西側俗以此為吳山三峰霞舉疊秀雲)
(天崩巒傾返丨丨相捍望之恒有落勢嶺又汜水又北右合石城水水出石城山其山複澗重欹疊若城丨)
(丨流泉瀑布懸瀉日又應劭曰太山東南丨丨名曰日觀者雞一鳴時見始欲出長三丈許故以名焉又)
(大碣石山在右北平驪成縣西南王莽改為碣石也當丨丨有大石如柱形往往而見立於巨海之中五燈)
(會元五祖提多迦尊者初生之時父夢金日自屋而出前有大山丨丨泉湧滂沱四流圖繪寳鑑范寬画山)
(水丨丨好作密林水際作突兀大石挺人鳥經須彌山廣三百六十億萬里丨丨四面有峰出曲臨海上各)
(高七百由旬三法苑珠林從此須彌丨丨至彼須彌丨丨邊十二億千四百五十由旬華山記丨丨有池)
(生千葉蓮華服之羽化因曰華山西郭緣生述征記東上百丈崖須攀繩挽葛而後行又南出六里又至一)
(祠又行二里便届丨丨上方七里有靈泉二所一名蒲池一名太上泉上有三峰直上王勃武都山淨惠寺)
(碑須彌丨丨仍開梵帝之宫如意山中即有徑行之地沈佺期峽山賦序峽山寺者名隷端州連山夾江頗)
(有奇石飛泉迴落悉從梅竹下過渡口至丨丨石道數層齋房浴室眇在雲漢懷素與律公書雁蕩山自古)
(圖牒未嘗言丨丨有大池相傳為雁出石下二潭為龍湫朱子雲谷記堂後結草為廬稍上丨丨北望俯見)
(武夷諸峰欲作亭以望度風高不可及乃作石臺名以懷仙危素雲林圖記丨丨多石磴飛瀑其名曰磜其)
(深潭廣一畞古木蒼藤隂翳慘澹神龍居之神江淹學梁王兔園賦逮至丨丨丹壁四平靈木夾道草列生)
(相綦母潛題靈隱寺丨丨禪院詩招提此丨丨下界不聞劉禹錫登天壇遇雨詩丨丨自晶明人間已霶)
(霈禮又思歸詩凉鐘丨丨寺暝火渡頭船雲姚合酬薛奉詩丨丨雨餘青到地濤頭風起白連杜牧過)
(華清宫詩長安迴望繡成堆丨丨千門次第開壇劉滄經麻姑山詩丨丨白雲千萬片時聞鸞鶴下仙杜)
(荀鶴秋日詩丨丨老猿啼古木渡頭新雁下平沙韋程賀君山詩云是崑崙丨丨石海風吹落洞庭湖莊)
(信州谿岸詩月當丨丨出星倚水湄沉中皎然界石守風望天竺靈隱二寺詩丨丨東西寺江旦暮潮楊)
(萬里飯罷散策遇細雨詩偶到溪頭晴喚出未窮丨丨雨催歸戴復古上封詩泉從丨丨出雪壓樹頭低)
山尖(羅隱蜂詩不論平地與丨丨無限風光盡被占)
山砠(歐陽修張子野墓誌銘去洛來京師南走夷陵並江漢其行萬三四千里丨丨水厓窮居獨遊思從)
(曩人邈不可得)
山椒(漢書外戚傳孝武李夫人卒上自為作賦以傷悼其辭曰惨鬱鬱其蕪穢兮隱處幽而懷傷釋輿馬)
(於丨丨兮奄修夜之不陽從宋史張俊傳賊黨商元據草山挾險設伏俊遣步兵間道直趋丨丨殺伏奪險)
(乘勝追至江州直水經注於溪之東山有一水發自丨丨下數丈素湍注頹波秀壑可數百丈望之若霏幅)
(練矣岫王筠國師草堂寺智者約法師碑結宇丨丨疏壤幽劉弇獨遊狼山記方丈東阿有石僅十尺許)
(長倍廣三之二而廣厚倍者半能一昔從丨丨墮而正拔號飛來石柳宗元邕州馬退山茅亭記每風止雨)
(收煙霞澄鮮輙角巾鹿裘率昆弟友生冠者五六人步丨丨而登焉謝莊月賦菊散芳於丨丨雁流哀於江)
(瀨京謝靈運石室山詩石室冠林陬飛泉發丨丨駱乂從口北固應詔詩鳴笳發春渚税鑾登丨丨賓)
(王冬日野望詩故人無與晤安步陟丨丨湛長史舊居詩詩因埜寺詠酒向丨丨酬)(韋夏卿題杜甫桔柏)
(渡詩無以洗心胷前行但丨丨休無可送僧歸中條詩卷經歸鳥外轉雪過丨丨貫懷武夷紅石子詩常)
(思紅石子獨自住丨丨丨丨回首哀湍未覺遥)(王安石州橋詩州橋踏月想陸游六日雲重有雪意詩地)
(連海澨濤聲近雲冒丨丨雪意豪丨雲氣易為雨客子情懷多費詩)(戴復古廬山詩丨楊允孚灤京雜詠)
(千官萬騎到丨丨箇箇金鞍雉尾高雲周權接引竹泉詩蒼潤隱石脉幽源迸丨丨袁桷州詩氊房聫澗)
(曲土屋覆丨丨)
山麓(齊書五行志建元二年夏廬陵石陽縣溪水衝激丨丨崩長六七丈下得柱千餘口皆十圍長者一)
(丈短者八九尺頭題有古文字不可識江淹以問王儉儉云江東不閑隸書此秦漢時柱也宋史河渠志張)
(從惠言去年七月黃河暴漲水落而稍北距廣武丨丨七里退灘高闊可鑿為渠引洛入汴水經注今彭城)
(南有項羽掠馬臺臺之西南丨丨上即其冢也洳柳宗元零陵三亭記零陵縣東有丨丨泉出石中沮汙塗)
(羣畜食焉則李紳迎春奏夏之日陛下農事無所奪丨丨無所伐草木壯茁國無夭札矣陸游遊廬山東)
(林記余初遊廬山小憩新橋市蓋吳蜀大路並溪喬木皆三二百年物蓋丨之丨也周忱遊小西天記迤邐)
(至丨丨似不可登徐望之有磴道循山之偏脊直上行者前後頂踵相接凡三憩息始及山之半陳以忠華)
(山遊記朝元洞之下有賀老避靜處穴石垂雙鎖而下之鎖盡乃板道以銅杙插之峻壁而板載之銅杙之上)
(復綴壁以鎖攀之而行板道下皆絶壁松林隨丨丨起復翠濤彌望范仲淹秋香亭賦倚大旆於江干揭高)
(亭於丨丨潛廼賢龍虎臺詩帳殿駐丨丨羽葆羅雲中張憲於點砦詩路迴丨丨交直壁萬仞立倪瓉)
(醉歌行古人不見春風來桃李無言自丨丨)
山箐(元史達海特穆爾傳伊蘇岱爾伊勒罕率兵萬人會雲南兵討烏蒙蠻至鬧竈其酋長阿蒙率五百)
(餘衆麻布蠻地塔海帖木兒以四百人追至丨丨中大敗之擒阿蒙以歸)
山前(元史舒穆嚕明安傳帝欲休兵於北明安諫曰金有天下七十一路今我所得惟雲中東西兩路而已)
(若置不問待彼成謀併力而來則難敵矣且丨丨民庶久不知兵今以重兵臨之傳檄可定兵貴神速豈宜猶)
(豫帝從之水鱖魚肥)(張志和漁父歌西塞丨丨白鷺飛桃花流盧綸送潘述應宏詞下第歸江南詩雨裏)
(行青草丨丨望白波嘒許渾夏日寄江上親友詩雨過丨丨日未斜清蟬嘒落槐花章碣桃源洞詩丨丨)
(空有無情水猶繞當時碧樹林鍾皮日休橡媪歎丨丨有熟稻紫穗襲人香貫休贈陵陳處士詩湖上獨)
(居多草木丨丨頻醉過風雷詩聞道經行處丨丨與水陽)(徐鉉和明道人宿山寺歐陽修黃牛峽祠詩畫)
(船百丈丨丨路上灘下峽長來去丨蘇軾慈湖夾阻風詩猶有小船來賣餅喜聞墟落在丨陸游禹祠詩)
(廟後故梁龍化去丨丨遺箭鶴銜來禁又湖上詩丨丨虚市初多筍江外人家不煙)
山後(元史世祖紀嚴丨丨酒禁等又文宗紀中書省臣言四川省塔出脱帖木兒討雲南以十一月九)
(日領兵至烏撒周泥驛明日禄余阿奴阿答等賊兵萬敗之餘自丨丨間道潛出塔爾楚托卜特穆爾等進擊屢戰)
(擢默記神宗初即位慨然有取丨丨之志滕章敏首被用所以東坡詩云皇帝知公早虛懷第一人蓋欲委)
(滕公以天下事也山王維新晴野望詩白水明田外碧峰出丨丨盧綸中詩饑食松花渴飲泉偶從丨丨)
(到山前負蘇軾自陽平至斜谷宿於南山蟠龍寺詩門前商賈椒荈丨丨咫尺連巴蜀楊允孚灤京雜詠)
(更說高麗生菜美總輸丨丨□菰香)
山上(易漸象丨丨有木漸君子以居賢德善俗秩又蹇象丨丨有水蹇君子以反身修德爾雅秩海)
(雉註如雉而黑在海中丨丨勝史記趙奢傳至邯鄲許歴復請諫曰先據此丨丨者後至者敗趙奢許諾即)
(發萬人趨之殄魏志鄧艾傳初艾當伐蜀夢坐丨丨而有流水以問虜護軍爰邵邵曰按易卦丨丨有水曰)
(蹇蹇繇曰蹇利西南不利東北孔子曰蹇利西南往有功也不利東北其道窮也往必克蜀殆不還乎艾憮然)
(不樂絶宋書氐胡傳仇池地方百頃因以百頃為號四面斗高平地方二千餘里羊腸蟠道三十六回丨丨)
(豐水泉煮土成鹽入淮南子譬若樹荷丨丨而蓄火井中操釣上山揭斧淵欲得所求難也水經注亭南)
(青城山丨丨有嘉榖山下有蹲鴟卽芋也所謂下有蹲鴟至老不飢又東北海中有大洲謂之郁洲山海經)
(所謂郁山在海中者也言是山自蒼梧徙此云丨丨猶有南方草木又溮水又東逕義陽故城北城在丨丨)
(因倚陵嶺周迴二里相志林諸葛亮造八陣圖於魚復平沙上壘石為八行去二丈桓溫征譙縱見之曰此)
(常山蛇勢也文武皆莫識吾常過之自丨丨俯視百餘丈凡八行為六十四蕝傳燈錄道吾山圓智禪師藥)
(山問何處來曰遊山來藥曰速道將來曰丨丨鳥兒白如雪澗底遊魚忙不徹彦周詩話古樂府云藁砧今)
(何在言夫也丨丨復有山言出也何當大刀頭破鏡飛上天言月半當還也元結殊亭記亭臨大江復出丨)
(丨佳木相蔭常多清風志唐獨孤及慧山寺新泉記山下有靈池異花載在方丨丨有眞儒隱客遺事故迹)
(而披勝錄異者淺近不書下蘇軾石鍾山記至暮夜月明獨與邁乘小舟至絶壁大石側立千尺如猛獸奇)
(鬼森然欲搏人而丨丨栖鶻聞人聲亦驚起磔磔雲霄間謝靈運山居賦丨丨則猿&KR0968;狸獾犴獌猰&KR2924;卓)
(文君白頭吟皚如丨丨雪皎若雲間月上左思詠史詩鬱鬱澗底松離離丨丨苗李頎無盡人東林禪居)
(詩含吐丨丨日蔽虧松外村八孟郊送道士詩千年丨丨行丨丨無遺蹤劉禹錫月十五日夜桃源翫月)
(詩碧虚無雲風不起丨丨長松山下水城方干越中言事詩郭中雲吐啼猿寺丨丨花藏調角司空圖移)
(桃栽詩禪客笑移丨丨看流鶯直到檻前來遊仙詩海上風來吹杏枝崑崙丨丨看花時)(曹唐小張喬岳)
(陽即事詩竹風丨丨路沙月水中洲身皮日休舘娃宫詩響屧廊中金玉步采蘋丨丨綺羅韋莊三堂早)
(春詩池邊冰刃暖初落丨丨雪稜寒未銷)
山中(易大畜象天在丨丨大畜曰左傳桓公十二年楚伐絞軍其南門莫敖屈瑕絞小而輕輕則寡謀)
(請無扞采樵者以誘之從之絞人獲三十人明日絞人爭出驅楚役於丨丨楚人坐其北門而覆諸山下大敗)
(之為城下之盟而還而戰國策晉畢陽之孫豫讓始事范中行氏而不說去就智伯智伯寵之及三晉分智)
(氏趙襄子最怨智伯而將其頭以為飲器豫讓遁逃丨丨曰嗟乎士為知己者死女為說己者容吾其報智氏)
(之讐矣靈史記楚世家右尹度王不用其計懼俱死亦去王亡王於是獨徬徨丨丨野人莫敢入王吳志)
(周魴傳被命密求丨丨舊族名帥為北敵所聞知者令譎挑魏大司馬揚州牧曹休宋書王素傳丨丨有蚿)
(蟲聲清長聽之使人不厭而其形甚醜素乃為蚿賦以自况齊書杜京産傳永明中會稽鍾山有人姓蔡不)
(知名丨丨養鼠數十頭呼來即來遣去便去諮南史陶弘景傳國家每有吉凶征討大事無不前以詢月中)
(常有數信時人謂為丨丨宰相有又魚弘傳歴南譙盱眙竟陵太守嘗謂人曰我為郡四盡水中魚鼈盡丨)
(丨麞鹿盡田中米穀盡村里人庶盡拜宋史种放傳大中祥符元年命判集賢院從封泰山給事中二年四)
(月求歸山宴餞於龍圖閣命學士即席賦詩製序上作詩卒章云我心虛佇日無復醉丨丨初放作詩嘗有溪)
(上醉眠都不知句故及之略又鄧孝甫傳且死命幼孫名世執筆口占百餘言其曰予自謂丨丨宰相虛有)
(其才也自謂文昌先生虛有其詞也不得大用於盛世亦無憾焉蓋有天命爾吳越春秋丨丨一穴深不見)
(底謂之禹穴不莊子行於丨丨見大木枝葉盛茂伐木者止其旁而取也問其故曰無所可用莊子曰此木)
(以不材終其天年色高士傳騎牛者在婺州丨丨古貌巾褐執鞭光爍日扣角而歌曰靜居青嶂裏高嘯紫)
(煙中世界連仙界瓊田前路通何齊春秋周顒隱居鍾山衛將軍王儉謂顒曰卿丨丨所食顒曰赤米白鹽)
(綠葵紫蓼乘稿簡贅筆李伯時畫蓮社圖陶淵明乘籃輿謝康樂馬張曲笠二公雖不入淨社常往來丨丨)
(帶大唐新語朱桃椎蜀人也澹泊無為隱居不仕披裘索沈浮人間竇軌為益州聞而召之遺以衣服逼為)
(鄉正桃椎不言而退逃入丨丨石倦遊雜錄熊於丨丨行數千里悉有跧伏之所必在岩枯木中山民謂之)
(熊館人陸機要覽酉陽丨丨有甘谷谷中皆菊花墮水中居飲之多壽有及一百五十有餘歲者國史補)
(越僧澈得蓮花漏於廬山傳江西觀察使韋丹初惠遠以丨丨不知更漏乃取銅葉製器狀如蓮花置盆水之)
(上底孔漏水半之則沉每晝夜十二沉為行道之節雖冬夏短長雲隂月黑無所差也黃山谷刀筆行李至)
(丨丨便有登臨之樂影寶如來三昧經諸法無所有如幻野馬如夢如水中丨丨之響悉知一切之音聲通)
(入諸法遲王勃送韋少府入洛序丨丨事業暫到漁樵天下棲少留城闕陸龜蒙四明山詩序丨丨有雲)
(不絶者二十里民皆家雲之南北每相從謂之過雲秀王十朋望九華記九華之勝不在丨丨從江上望之)
(逸清遠夕波落日邈然於懷至李孝光雁山觀石梁記予家距雁山五里歲率三四丨丨每一至常如遇故)
(人萬里外龍謝靈運山居賦丨丨兮清寂羣紛兮自絶宋之問門應制詩林下天香七寳臺丨丨有酒萬)
(年杯又王維丨丨寄諸弟妹詩丨丨多法侣禪誦自為羣送梓州李使君詩丨丨一夜雨樹杪百重泉)
(又積雨輞川莊作丨丨習靜觀朝槿松下清齋折露葵岑參寄東山嚴許二山人詩灘上思嚴子丨丨憶許)
(由李儲光羲題丨丨流泉詩丨丨有流水借問不知名白南陵别兒童入京詩白酒新熟丨丨歸黃雞啄)
(黍秋正肥叔又金門答蘇秀才詩春草如有情丨丨尚含綠戴倫敬詶陸山人詩却掌丨丨子男印自看)
(猶是舊潛夫屋又過故人陳羽山居詩不見丨丨人半載依然松下三間李益上黃堆烽詩心期紫閣丨)
(丨月身過黃堆烽上雲端韓翃宿甑山詩丨丨今夜何人闕下當年近臣李送皎然上人歸山詩古寺丨)
(丨幾人到高松月下一僧行石韓愈和裴僕射相公假山詩枉語丨丨人匄我澗側孟郊遊瑯琊溪詩丨)
(丨琉璃境物外瑯琊溪煙劉禹錫送國子令狐博士赴興元覲省詩丨丨花帶嵐晚棧底江涵雪水寒王)
(建題柏巖禪師影堂詩丨丨磚塔閉松下影堂新司許渾重傷楊攀處士詩酒縱丨丨性詩留海上名空)
(圖漫書詩海上昔聞麋愛鶴丨丨今日鹿憎龜是皮日休寄潤卿博士詩塵外鄉人為許掾丨丨地主茅君)
(偁太上隱者答人詩丨丨無歷日寒盡不知年放言詩澤畔衣裳蘭作佩丨丨生計竹為扉)(王禹又寄)
(潘處士詩減君爐裏燒丹術助我丨丨買酒資千蘇軾贈王直秀才詩水底笙歌蛙兩部丨丨奴婢橘頭)
(又佛日山榮長老方丈詩丨丨只有蒼髯叟數里蕭蕭管送迎又題西林壁詩不識廬山眞面目只緣身在)
(此丨丨注陸游排悶詩魯連敢為天下士摩詰要是丨丨人自王維自稱丨丨人趙孟頫長廊巖詩丨丨)
(古仙人步月自來去書吳師道寄張子長詩叱石丨丨尋藥侣翫雲林下讀聲倪瓉送元度北遊詩去尋)
(天上仙人佩肯顧丨丨隱者居兔楊維楨寄張伯雨詩每瞻湖上青烏去不覺丨丨白馴高啓梅花詩雪)
(滿丨丨高士卧月明林下美人來)
山下(易蒙象丨丨出泉蒙丨又蠱象丨丨有風蠱史又損象丨丨有澤損註丨有澤損之象也記)
(留侯世家五日良夜未半往有頃父亦來喜曰當如是出一編書曰讀此則為王者師矣後十年興十三年孺)
(子見我濟北穀城丨丨黃石即我矣沔水經注江水東逕琵琶山南丨丨有琵琶灣也又水又東逕方山)
(北丨丨水曲之隈云漢女昔遊處也百杜陽編洲上有久視之山丨丨出澄水泉其泉闊一步亦謂之流渠)
(峰荆州記衡山有二峰極秀一峰名芙蓉峰最為竦傑上有泉飛派如一幅絹分映青林直注丨丨王羲)
(之謝生帖謝生多在丨丨不復見且得書疾惡冷耿耿鮑照與妹書從嶺而西氣盡金光半丨以丨純為黛)
(色察蘇軾石鍾山記大聲發於水上噌吰如鐘鼔不絶徐之丨丨皆石穴罅微波入焉涵澹澎湃而為此聲)
(也舟迴將入港口有大石當中流空中而多竅與風水相吞吐有窾坎鏜鞳之聲與向之噌吰者相應如樂作)
(焉樂潘岳内顧詩不見丨丨松隆冬不易故茱王維田園丨丨孤烟遠村天邊獨樹高原又山萸詩朱)
(實丨丨開清香寒更發深高適淇上别劉少府子英詩桑葉原上起河凌丨丨杜甫黃草詩黃草峽西船)
(不歸赤甲丨丨行人稀李張諤東封山宴羣臣詩明朝陪聖主丨丨禮圓壇端丨丨泉詩暗通丨丨草流)
(出洞中花邊李益將赴朔方早發漢武泉詩風吹丨丨草繫馬河樹王建贈王屋道士赴詔詩鶴遣院中)
(童子養鹿憑丨丨老人看襟杜牧贈沈下賢詩一夕小敷丨丨夢水如環佩月如曹唐小遊仙詩崑崙丨)
(丨桃花底一曲商歌天地秋哭皮日休酒篘詩新從丨丨買静向甔中試杜荀鶴陳陶詩耒陽丨丨傷工)
(部采石江邊弔翰林圖蘇軾觀月黃樓詩丨丨白雲横匹練水中明月卧浮又遊鶴林招隱詩劉氏宅邊)
(霜竹老戴公丨丨野桃香丨又泗州南山監倉蕭淵束軒詩谿中亂石墻垣古丨寒蔬匕箸香李俊民赴)
(山陽詩落日寒林丨丨路淡煙疎竹水邊城撥悶詩雙臺丨丨漁翁艇獨樹江干野老家)(方太古焦竑詩)
(丨丨幾家茅屋邨中千樹梅花)
山内(水經注洮水又北逕和博城東城在丨丨左右合博川)
山外(宋史李繼和傳今則靈州北河外鎮戎軍環州並北徹靈武平夏及丨丨黃河以東族帳悉為繼遷)
(所呑氣文天祥通董提舉克齋啓祝融丨丨之芙蓉肅迎紫泰華峰頭之冰雪佇沐清風潘岳西征賦有)
(噤門而莫啓不窺兵於丨丨詩丨丨聞簫管還如天上逄)(張說侍宴蘘荷亭應制李白郢門秋懷詩杳杳)
(丨丨日茫茫江上天頫杜甫望牛頭寺詩春色浮丨丨天河宿殿隂趙孟寄題眞定明遠亭詩雲間歸雁)
(小丨丨夕陽遲會周權宵征詩天河丨丨落江月水中行薩都拉遊仙宫詩丨丨春風將雨過滿庭撩亂)
(碧桃開丨張翥宴魯公池上詩虹影連蜷丨雨荷香澹蕩晚來風)
山裏(太平清話朱紫陽答陳同甫書奉告老兄早暮相攛掇留取閒漢在丨丨咬菜根了却幾卷殘書)
(王維早秋山中作草間蛩响臨秋急丨丨蟬聲薄暮悲白居易寄白頭陀詩丨丨猶難覓人間豈易逄文)
(同春日即事詩問客江邊求好石倩人丨丨覓奇花)
山半(水經注旋谿水出陵陽山昔楊子明釣得白龍處後三年龍迎子明上陵陽山山去地千餘丈後百)
(餘年呼山下人上丨丨與語谿中子安問子明釣車所在後二十年子安死山下有黃鶴棲其冢樹鳴常呼子)
(安故縣取名焉中桂海虞衡志龍隱洞龍隱巖皆在七星山脚没江水巖在洞側丨丨有小寺即巖為佛堂)
(不復屋曰天池)(華山志華山去陽山東南五里丨丨有大壑天平山志此山在吳中最為崷崒高聳端正)
(特立山皆奇石丨丨白雲泉亦為吳中第一水獨李孝光暮入靈巖記丨丨横石作鱗甲狀䧟入石中見其)
(脊燈)(馬戴寄終南眞空禪師詩松門丨丨寺雨夜佛前鄭谷宿澄泉蘭若詩丨丨古招提空林雪月迷)
(杜荀鶴登山寺詩丨丨一山寺野人秋日登又秋宿棲賢寺詩細泉丨丨落孤客夜深聞)
山旁(詩奕奕梁山維禹甸之傳禹治梁山除水災疏大禹之功功在治水故知治梁山除水災謂治丨丨)
(之地有水之處使成平田也數宋史方偕傳權知建安縣縣産茶每歲先社日調民千鼔譟丨丨以達陽氣)
(偕以為害農奏罷之子易林淵蔽牡荆生翳丨丨有顔氏家訓近世有人為制名兄弟皆丨丨立字而名)
(峙者兄弟皆木傍立字而有名機者兄弟皆水傍立字而有名凝者名儒碩學此例甚多朱桃椎茅茨賦野)
(外孤標丨丨迥出)
山側(詩殷其雷在南丨之丨力宋書五行志晉明帝太寧初童謠歌曰惻力惻放馬丨丨大馬死小馬)
(餓高山崩石自破丘齊書祥瑞志永明二年十一月虜國民齊祥歸入靈關聞殷然有聲仰視之見丨丨有)
(紫氣如雲衆鳥回翔其間祥往氣所獲璽方寸四分獸鈕文曰坤維聖帝永昌拾遺記昔吳王闔閭葬其妹)
(殉以美人寳劒珍物窮江南之富未及千年雕雲覆其溪谷美女游於冢上白鵠翔乎林中白虎嘯於丨丨)
(水經注山海經曰淇水出沮如山水出丨丨頽波漰注衝激横山山上合下開可減六七十步巨石磥砢交積)
(隍澗傾瀾渀盪勢同雷轉激水散氛曖若霧合澗又濕水出於累頭山一曰治水泉發於丨丨沿坡歴東北)
(流出山逕隂館縣故城西縣故樓煩鄉也秋江淹别賦舟凝滯於水濱車逶迤於丨丨宋之問蓮賦採珠)
(萼兮丨之丨步蘭庭兮候顔色丨皮日休茶焙詩九里共杉林相望在丨)
山間(漢書趙充國傳充國子右曹中郎將卬將期門佽飛羽林孤兒胡越騎為支兵至令居虜並出絶轉)
(道卬以聞有詔將八校尉與驍騎都尉金城太守合疏捕丨丨虜通轉道津渡宋書樂志猛虎斑斑游戲丨)
(丨虎欲齧人不避豪賢坡宋史兵志西賊有丨丨部落謂之步跋子者上下山出入谿澗最能踰高超遠輕)
(足善走理又食貨志如諸路增置之税場丨丨迂僻之縣鎮經未定之州郡悉罷而免之劉向九歎偓促)
(談於廊廟兮律魁放乎丨丨石徐陵諫仁山深法師罷道書丨丨樹下故自難期枕漱流實為希有庾信)
(溫湯碑丨丨湧水實表忠誠室内江流彌彰純孝霜歐陽修醉翁亭記野芳發而幽香佳木秀而繁隂風高)
(潔水落而石出者丨丨之四時也低寒山詩自羨丨丨樂逍遥無倚託元好問溪上詩昂自看水中影好)
(箇丨丨林下人染段成己神谷藏春詩丨丨草木四時春一脉清溪不塵陳樵跳銀溪詩丨丨遠樹迎人)
(出日轉晴虹渡水來)
山邊(左傳鴡鳩氏司馬也注鴡鳩王睢疏郭璞云鵰類今江東呼為鶚好在江渚丨丨食魚庾信望美)
(人山銘高唐礙雨洛浦無舟何處相望丨丨一樓當蘇頲奉和聖製答張說出雀鼠谷詩寒著丨丨盡春日)
(下來送杜甫秦州雜詩城上胡笳奏丨丨漢節歸開李嘉祐朱中舍詩野寺丨丨斜有徑漁家竹裏半門)
(文李端賦得山泉詩泉水丨丨去高人月下看到朱長送李司直歸浙東幕詩人從北固丨丨去水西陵)
(渡口分通鄭谷寄獻湖州從叔員外詩顧渚丨丨郡溪將罨画張采女几祠下詩丨丨白雲閑不掃山下)
(松花龍甲老)
山左(水經注翼際山上有吳江夏太守陸渙所治城地理志曰夏水過郡入江夏也舊治安陸漢高帝六)
(年置吳乃徙此城中丨丨即沔水口矣之韓愈羅池廟碑福我兮壽我驅厲鬼兮丨丨)
山際(水經注洛水之北有熊耳山丨丨有池池水東南流水側有一池世謂之黽池矣又濁水一名溷)
(水水側丨丨有五龍口若無名氏落葉賦浮於水中似孤舟之遠泛落於丨丨斷雲之已飄謝朓郊游詩)
(江垂得清賞丨丨果幽尋遊儲光羲臨江亭詩丨丨空為險江流長自深李白泰山詩丨丨逄羽人方瞳)
(好容顔丨杜甫泛江送客詩煙花丨重舟楫浪前輕)
山表(論衡禹主治水益主記異物海外丨丨無遠不至以所見聞作山海經水經注傍狼山白色特上)
(亭亭孤立超出羣丨之丨冠又孟廣&KR1756;水出&KR1756;下&KR1756;甚嶒峻峩峩衆丨之丨)
山畔(周繇津頭望白水詩晴江闇漲岸吹沙丨丨船衝樹杪斜羅鄴宿武安山有懷詩野店暮來丨丨)
(逄寒蕪漠漠露華濃)
山底(劉勰新論丨丨行者望嶺樹如簪視岫虎如犬東張存游采煙次桃源記桃源洞在天台護國寺)
(北二里隱於山谷間昔宋元祐中有僧明照入山采藥至潭水色澄澈中有洞門潛通丨丨其深不測王建)
(温門山詩靈池出丨丨沸水衝地脉先方干題睦州烏龍山禪居詩晨雞未暇鳴丨丨早日來照屋東耶)
(律楚材詩明年准備秋丨丨試一如臯學射雉)
山根(易林作室丨丨人以為安水水經注夷水又東北有水注之其源百里與丹出西南望州山俗語)
(訛今名武鍾山丨丨東有湧泉成溪即丹水所發也竪續齊諧記吳興故鄴縣東三十里有梅溪山丨丨直)
(一石可高百餘丈至青而圓如兩間屋大四面斗絶仰於雲外無登陟之理法苑珠林從此須彌丨丨至彼)
(須彌丨丨十二億三千十五由旬門桂海虞衡志曾公洞舊名冷水巖丨丨石門砑然入石橋其華曾丞相)
(子宣所作雨潘子眞詩話山谷言庾子山澗底百重花丨丨一片有以盡登高臨遠之趣徐陵雙林寺傅)
(大士碑大士薰禪所憩獨在高巖爰挺嘉木是名檮樹擢本相對似䨇槐於俠門合幹成隂類雙桐於空井乃)
(於丨丨嶺下創造伽藍因此高柯故名雙林寺矣回庾信明月山銘風生石洞雲出丨丨曹組艮嶽賦環)
(丨丨縈帶奇石道河水侵城墻)(岑參題金城臨河驛樓詩丨丨盤驛杜甫法鏡寺詩回回丨丨水冉冉松)
(上雨韋又觀打魚詩日暮蛟龍改窟穴丨丨鱣鮪隨雲雷應物經函谷關詩洪河絶丨丨單軌出其側)
(吳融寄僧詩錫倚丨丨重蘚破碁敲石面碎雲生星韓偓早發藍關詩雲外日隨千里雁丨丨霜共一潭)
(孟遲題嘉祥驛詩樹頂煙微綠丨丨菊暗香堯杜荀鶴登天台寺詩野色人耕破丨丨浪打鳴梅臣送余)
(中舍知漢州德陽詩石上樹林暗丨丨江水明楊王安石崑山慧聚寺詩園林浮海角臺殿擁丨丨萬里)
(桑茶坑道中詩丨丨一徑抱溪斜片地纔寬便數家人范成大上沙夜泛詩月下片雲應夜雨丨丨炬火忽)
(來九趙師秀泛舟詩丨丨日照樹花放林逋村過嶺詩斷崖横路水潺潺行到丨丨又上山)(徐璣師拓)
(八渡崖詩奔湍百折似蟠虯響入丨丨匯復流)
山垠(江淹遂古篇雄黃雌石出丨丨兮迷元好問石門詩兩崖懸絶倚丨丨草逕低劣可分)
山基(劉鑠擬行行重行行詩寒螿翔水曲秋兔依丨丨)
山本(詩如山之苞傳苞本也箋丨丨以喻不可驚動也)
山髠(袁宏道石橋巖詩石老易生雲丨丨不藏虎)
山姓(袁宏道竹林為官谷物今屬小修四歲中凡三易主矣余頻年興作故後半以自箴詩年年丨易丨)
(事事水催瀾)
山資(皎然送王山人遊廬山詩千里訪靈奇丨丨亦相隨貫休陶種柑橙令山童買之詩數載買柑橙)
(丨丨近又足)
山陲(孟浩然送謝錄事之越詩仙書倘相示予在北丨丨)
山周(昭明太子七契爰自畿甸經造丨丨傍瞻虹見俯眺雲浮)
山陬(高道宗上元賦洵丨丨之寂寞亦炎熱之喧嗔)
山隙(陳沂遊西山記從卧佛寺入山一里許有石澗澗旁仄徑緣普福菴半里有五花閣林木蓊鬱丨丨)
(一小寺寺側有亭兩泉合流於前一出巨石下一涓涓流細石間莫知其來)
山杪(拾遺記洞庭二山浮於水上其下金堂數百間帝女居之四時匏管之清音金石之凄唳徹於丨丨)
(楚懷王與羣臣環山遊晏各舉節氣以為樂章)
山隈(楊炯青苔賦王孫遊兮丨之丨披薜荔兮踐莓苔柳宗元湖口舘瀟湘二水所會詩高館軒霞表)
(危樓臨丨丨丨蘇軾武昌西山詩爾來古意誰復嗣公有妙語留丨楊基江村雜興詩清流幾曲回喫飯)
(此丨丨)
山坳(劉楚遊武山記稍出丨丨有石甃方窟泉瀦其中曰陶皮丹井雨旱不加盈縮飲之甘冽可以已疾)
(山韓偓登樓有題詩待潮生浦口看雨過丨丨行雜詠過一丨丨又一村小溪流水映柴門)(盧琦朱德)
(潤訪劉道士詩春日丨丨長蕨芽青童邀我飯胡麻)
山隅(易林虎過丨丨鹿過後胊弓矢復張猬為功曹伏不敢起遂至洋野得我美章又三女求夫伺候)
(丨丨教梁昭明太子七契鄙人寡識守節丨丨不聞智士之將自潛以糜軀王僧孺辭南康王牋下官不)
(能避溺丨丨而正冠李下旣貽疵辱方致徽繩觧籙收簪且歸初服沈佺期峽山賦序結攬丨丨周謁精舍)
(雄曾鞏醒心亭記一丨之丨一泉之旁豈公樂哉行揚長楊賦羅千乘於林莽列萬騎於丨丨杜甫次)
(昭陵詩寂寥開國日流恨滿丨丨)
山身(袁宏道天池寺詩山以雲為郵雲窮丨丨見)
山隧(荀子武王之誅紂也行之日以兵忌東面而迎太歲至汜而汜至懷而懷至共頭而丨丨注共頭共)
(縣之丨名丨讀為墜謂山石崩摧也)
山界(宋史兵志夏人所恃以強國者丨丨部落數萬之衆爾按其地誌朝廷已據其半彼用之則并小凌)
(大所向如欲在我則徒能含撫豢養未嘗得其死力豈惟不能用之又恐其為患也又田况傳計者又云非)
(欲深絶沙磧以窮妖巢但淺入丨丨以挫賊氣如襲白豹城之比臣課乘虛襲掠旣不能破戎首拉兇黨但殘)
(戮孥弱以厚怨毒非王師弔伐招徠之體兵又趙卨傳韓綘宣撫陜西河東兵西討卨為綘言大過丨丨皆)
(沙磧乏善水草又亡險隘可以控扼今竊危之若乘兵威招誘丨丨人戶處之生地當先經畫丨丨控扼之地)
(然後招降不爾勞師遠攻未見其利)
山曲(水經注秦罷井田因以立縣縣在丨丨之陽是曰曲陽又甘水出弘農宜陽縣鹿蹄山注山在河)
(南陸渾縣故城西北俗謂之縱山水之所導發於丨丨之中故世人目其所為甘棠焉又陽樂水又東南逕)
(傍狼山南又東南逕溫泉東泉在丨丨之中走王勃楚州郝司戶宅遇餞霍使君序昌亭旅食悲下之窮途)
(丨丨淹留屬羣公之宴喜除元結遊潓泉示泉上學者詩草堂在丨丨澄瀾涵階歐陽修勞亭驛詩孤舟)
(轉丨丨豁爾見平川時蘇軾舶趠風詩幾處縈回度丨丨一清駛滿江東)
山闕(周必大遊信撫二州諸山記上行十餘里極麻姑之巔自丨丨過丹霞界入祥符觀馬戴寄金州)
(姚使君詩丨丨通巴峽江流帶楚檣家陳造陪盱眙王使君東遊詩風林丨丨處茅舍兩三王溍上巖寺)
(訪一公詩落月正當丨丨處細泉頻作雨來聲)
山僻(宋史潘夙傳智高之難方二十年中人之情燕安忽事直謂丨丨蠻獠可無慮之理殊不思禍生於)
(所忽憐皎然宿天居寺詩取性鶴高謀閑任丨丨)
山阻(後漢書西羌傳月氏王為匈奴冒頓所殺餘衆分散西踰葱嶺其羸弱者南入丨丨依諸羌居止遂)
(與共婚姻)
山潛(宋史蘇雲卿傳蘇雲卿廣漢人少與張浚為布衣交浚為相馳書函金幣屬豫章帥及漕曰余鄉人)
(蘇雲卿管樂流亞遁跡湖海有年矣近聞灌園東湖其高風偉節非折簡能屈幸親造其廬必為我致之帥漕)
(密物色出書函金幣寘几上雲卿期以詰朝上謁旦遣使迎伺則扃戶閴然排闥入則書幣不啓家具如故而)
(翁已遁矣帥漕復命浚撫几歎曰求之不早實懷竊位之羞作箴以識之曰雲卿風節高於傅霖予期與之共)
(濟當今丨丨水杳邈不可尋弗力弗早予罪曷鍼)
山險(書盤庚古我先王將多于前功適于山用降我凶德嘉績于朕邦疏言古者我之先王將欲多大于)
(前人之功是故徙都而適于丨丨之處用下去我凶惡之德立善功于我新國史記匈奴傳始皇帝使蒙恬)
(將十萬之衆北擊胡悉收河南地因河為塞築四十四縣城臨河徙適戍以充之而通直道自九原至雲陽因)
(邊丨丨壍谿谷可繕者治之起臨洮至遼東萬餘里王魏志司馬朗傳關東兵起故冀州刺史李邵家居野)
(近丨丨欲徙居溫朗謂邵曰宼未至而先徙帶山之縣必駭是搖動民之心而開姦宄之原也吳志張溫傳)
(宿惡之民放逸丨丨則為動宼將置平土則為健兵恭魏書李孝伯傳近聞蕭縣百姓並依丨丨聊遣馬文)
(以十隊迎之耳深唐書賈耽傳見水源下者宋史曹瑋傳開邊濠率令廣丈五尺丨丨不可塹因其峭絶)
(治之使足以限敵後皆以為法所燕翼貽謀錄康定元年六月壬子詔臣僚之官罷任過丨丨去處差軍士)
(防送無過送迎人之半此閔其道路羇旅恐不得其所也戴叔倫宿武當山北茅平村詩歲除日又暮丨丨)
(路仍新)
御定駢字類編卷三十七
