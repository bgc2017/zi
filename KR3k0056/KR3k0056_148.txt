欽定四庫全書
御定駢字類編卷一百四十八
器物門一
冠
冠冕(左傳我在伯父猶衣服之有丨丨木水之有本原民人之有謀主也漢書郊祀志文帝始幸雍郊)
(見五畤祠衣皆上赤趙人新垣平以望氣見上言長安東北有神氣成五采若人丨丨焉後漢書明帝紀永)
(平二年春正月辛未祀光武皇帝於明堂帝及公卿列侯始服丨丨衣裳玉佩絇屢以行事又東平王蒼𫝊)
(是時中興三十餘年四方無虞蒼以天下化平宜修禮樂乃與公卿共議定南北郊丨丨車服制度及光武廟)
(登歌八佾舞數稱魏志王昶𫝊汝先人世有丨丨惟仁義為名守慎為孝悌於閨門務學於師友晉書衛)
(瓘等傳論夫忠為令德學乃國華譬衆星之有禮義人倫之有丨丨也又秃髮傉檀載記命世大才經綸名)
(教者不必華宗夏士撥煩理亂澄氣濟世者亦未必八索九丘五經之外丨丨之表復自有人說苑齊桓公)
(北征孤竹未至卑耳谿中十里闟然而止瞠然而視有頃奉矢未敢發也喟然歎曰事其不濟乎有人長尺丨)
(丨大人物具焉左袪衣走馬前者管仲曰事必濟此人知道之神也走馬前者導也左袪衣者前有水也從左)
(方渡行十里果有水曰遼水表之從左方渡至踝從右方渡至膝已渡事果濟文心雕龍古詩佳麗或稱枚)
(叔其孤竹一篇則傅毅之詞比采而推兩漢之作乎觀其結體散文直而不野婉轉附物怊悵切情實五言之)
(丨丨也為顔氏家訓文章當以理致為心腎氣調為筋骨事義皮膚華麗為丨丨唐六典元正一日供奉)
(官陳設於太極殿皇帝丨丨臨軒展宫懸之樂陳歴代寳玉輿輅備黃麾仗雲笈七籖軒轅本紀時有臣曹)
(胡造衣臣伯余造裳臣於則造履帝因之作丨丨别譚子化書揖讓化升降升降化尊卑尊卑化分别分化)
(丨丨門梁昭明太子姑洗三月啓某山北逸人牆東隠士龍退水望丨丨以何年鷁路頽風想簮纓於幾載)
(六庾信吳明徹墓誌銘遷鎮軍丹陽尹北軍中候總政師河南京尹丨丨百郡文武是寄公無愧焉任華)
(明堂賦吾君正丨丨垂衣裳佩玉璽腰干將從張華輕薄篇簪珥咸墮落丨丨皆傾邪李元操和叔禄愔)
(元日早朝詩丨丨多秀士簮裾饒上才翰王昌齡放歌行丨丨如星羅拜揖曹與周杜甫送林張司馬南)
(海勒碑詩丨丨通南極文章落上台朣薛能昇平詞衣裳承瑞氣丨丨盖重)
冠述(禮記知天者丨丨知地者履絇注述通天冠也)
冠幘(漢書元帝紀罷角抵上林宫館希御幸者齊三服官注李斐曰齊國舊有三服之官春獻丨丨縱為)
(首服紈素為冬服輕綃為夏服凡三丨後漢書光武帝紀時三輔吏士東迎更始諸將過皆丨而服婦人衣)
(諸于繡镼莫不笑之或有畏而走者中又禮儀志佐吏以下布衣丨丨絰帶無過三寸臨庭又魯丕𫝊和)
(帝因朝會召見諸儒丕與侍中賈逵尚書令黃香等相難數事帝善丕說罷朝特賜丨丨履韤衣一襲隋書)
(音樂志齊永明中舞人丨丨並簪筆帝曰筆笏盖以記事受言舞不受言何事簮筆豈有身服朝衣而綦讌履)
(於是去筆)
冠帽(晉書謝萬𫝊嘗與蔡系送客於征虜亭與系争言系推萬落牀丨丨傾脱萬徐拂衣就席神意自若)
(闋南史王微𫝊微從姪儉未弱冠頻經憂居喪至孝服髮落略盡殆不立丨丨北史魏任城王澄𫝊帝幸)
(鄴見公卿曰朕昨入城見車上婦人丨丨而著小襦襖者尚書何為不察澄曰著者猶少帝曰任城欲令全著)
(乎吳洛陽伽藍記楊元慎口含水噀陳慶之曰人之鬼住居建康小作丨丨短製衣裳)
冠巾(晁公遡朝山堂賦憎負固之非無意兮髮有時或上衝乎丨丨高啓丁孝廉惠丨丨詩知試山人)
(服丨丨遠寄重)
冠角(後漢書輿服志後世聖人見鳥獸有丨丨&KR0971;胡之制遂作冠冕纓蕤以為首飾凡十二章管子衣)
(皮而丨丨泉陸龜蒙招野龍對賦吾之形丨丨而被鱗賦吾之德潛而天飛成公綏螳螂賦丨丨峩峩足)
(翅岐岐)
冠纓(史記滑稽𫝊威王八年楚大發兵加齊齊王使淳于髠之趙請救兵齎金百斤車馬十駟淳于髠仰)
(天大笑丨丨索絶賦晉書石季龍載記季龍子義陽公鑒時鎮關中役煩重失關右之和其友李松勸鑒文)
(武有長髮者拔為丨丨餘以給宫人丨黃庭外景經外本三陽物自来注三陽三精也状若丨扉元無主用)
(和為根不呼自来默默翻翻者說苑莊王賜羣臣酒日莫酒酣燭滅有引美人之衣美人援絶其丨丨告王)
(曰今者燭滅有引妾衣者妾援得其丨丨趣火来上視絶纓者王曰賜人酒使醉失禮奈何欲顯婦之節而辱)
(士乎乃命左右曰今日與寡人飲不絶纓者不懽羣臣百有餘人皆絶去其丨丨而上火卒盡歡而罷宋玉)
(諷賦以其翡翠之釲挂臣丨丨絶羅虬比紅兒詩畢竟章華會中客丨丨虚為何人)
冠髻(唐書令狐德棻傳帝嘗問丈夫冠婦人髻比高大何邪德棻對曰丨丨在首君之象也晉之將亡君)
(弱臣彊故江左士女衣小裳大宋武帝受命君德尊嚴衣裳隨亦變改此近事騐也帝然之)
冠笄(史記樂書先王制禮樂人為之節衰麻哭泣所以節喪紀也鐘鼔干戚所以和安樂也婚姻丨丨所)
(以别男女也射鄉食饗所以正交接也進宋史禮志執事奉丨丨以進掌冠者進前一步受之公主席前北)
(向立于淮南子三苖髽首羌人括領中國丨丨越人劗鬋其服一也趙冬㬢飲耐用禮樂賦射御朝聘昏)
(姻丨丨悉有常儀遵守弗悖)
冠䥖(唐書安定公主𫝊主乘輅謁憲穆二室欷歔流涕退詣光順門易服褫丨丨待罪自言和親無狀帝)
(使中人勞慰復丨丨乃入)
冠弁(周禮司服凡甸丨丨服注甸田獵也丨丨委貌其服緇布衣亦積素以為裳)
冠簪(寓簡司馬君實依禮記作深衣丨丨幅巾搢帶去朝服則衣之貫休古鏡詞即歸玉案頭為君整)
(丨丨)
冠環(春秋運斗樞玉衡星散為菖蒲遠雅頌著倡優則玉衡不明菖蒲丨丨)
冠玉(史記陳丞相世家絳侯灌嬰等咸䜛陳平曰平雖美丈夫如丨丨耳其中未必有也注漢書音義曰)
(飾丨以丨光好外見中非所有)
冠珥(周禮眡祲掌十煇之法以觀妖祥辨吉凶四曰監注監丨丨也彌氣貫日疏監丨丨也者謂有赤雲)
(氣在日旁如冠耳珥即耳也今人猶謂之珥云)
冠珮(宋書禮志車旗變于商周丨丨革于秦漢遺宋史趙振𫝊元昊將反為金銀丨丨隠飾甲騎屬羌)
(振潛以金帛誘取之以破其勢得丨丨銀鞍三千甲騎數百岑士貴凌烟閣賦使致治而隆平而常若貞觀)
(君臣之懿豈惟愛丨丨之陸離棟宇之嵯峩以作一時之觀美也沈位經筵賦於是仲春丙戌朝陽登㬢集)
(丨丨向明詔畢朝會忘媟娭備法從乘龍車稱啓蹕揚雲旆白居易賀雨詩丨丨何鏘鏘將相及王公杜)
(牧杜秋娘詩嶄嶄整丨丨侍宴坐瑶池丨)
冠櫛(白居易時熱少見客詩丨丨心多懶逢迎興漸微)
冠飾(周禮秋官司圜掌收教罷民凡害人者弗使丨丨而加明刑焉任之以事而收教之唐書北狄𫝊)
(黑水靺鞨居肅慎地俗編髮綴野豕牙插雉尾為丨丨自别于諸部新論昔齊桓公好紫衣闔境盡被異綵)
(晉文公不好服美羣臣皆衣牂羊魯哀公好儒服舉國皆著儒衣趙武靈王好鵕□國人或丨䴊丨紫非正色)
(牂非美毳儒非俗服鵕非丨丨而競之者隨君所好也李紳初秋忽奉詔除浙東觀察使檢校右貂詩印封)
(龜紐知頒爵丨丨蟬緌更珥貂三元稹寄吳士矩端公五十韻詩可憐何郎面十纔丨丨)
冠衣(禮記曲禮為人子者父母存丨丨不純素孤子當室丨丨不純采晉書張忠𫝊至長安堅賜以丨)
(丨辭曰年朽髮落不堪衣冠請以野服入覲從之立齊書王融𫝊夙忝門素得奉教君子爰自總髮迄將年)
(州閭鄉黨見許愚慎朝廷丨丨謂無釁咎專韓愈潮州祭神文今以始至方上奏天子思慮不能一丨丨不)
(淨潔與人吏未相識知牲糈酒食器皿觕弊不能嚴清又未卜日時不敢自薦見使攝潮陽縣尉史虚已以告)
(神其降鑒)
冠袍(黃佐乾清宫賦丨丨䩥靸其儀有佖)
冠服(後漢書任光𫝊初為鄉嗇夫郡縣吏漢兵至宛軍人見光丨丨鮮明令解衣將殺而奪之會光禄勲)
(劉賜適至視光容貌長者乃救全之宋史欽成朱皇后𫝊見輿盖下)
冠緌(詩葛屨五兩丨丨雙止身中論見帶珮下禱李紳憶東郭居詩丨丨忝貴齋沐心常)
冠褐(南唐近事元宗夏日御小殿欲道服見諸學士必先遣中使數使宣諭或訴其小苦巾裹不及丨丨)
(可乎)
冠絓(新論禹鑿龍門斬荆山導熊耳通鳥鼠櫛奔風沐驟雨面目黧䵟手足腁胝丨丨不暇取經門不及)
(過使百川東注于海西被于流沙生人免為魚鼈之患)
冠帶(禮記内則丨丨垢和灰請潄恒又月令仲秋之月乃命司服具飭衣裳文繡有制有小大度有長)
(短衣服有量必循其故丨丨有常策又文王世子文王有疾武王不脱丨丨而養戰國夫以韓之勁與大)
(王之賢乃欲西面事秦稱東藩築帝宫受丨丨祠春秋交臂而服焉夫羞社稷而為天下笑無過此者矣史)
(記秦楚之際月表秦起襄公章於文繆獻孝之後稍以蠶食六國百有餘載至始皇乃能并丨丨之倫以德若)
(彼用力如此盖一統若斯之難也有又司馬相如𫝊今封疆之内丨丨之倫咸獲嘉祉靡闕遺矣又貨殖)
(𫝊太公望封於營丘地潟鹵人民寡於是太公勸其女工極技巧通魚鹽則人物歸之繦至而輻湊故齊丨丨)
(衣履天下海岱之間斂袂而往朝焉外漢書終軍𫝊今野獸并角明同本也衆支内附示無也若此之應殆)
(將有解編髮削左衽襲丨丨要衣裳而蒙化者焉丨後漢書儒林𫝊帝正坐自講諸儒執經問難于前丨縉)
(紳之人圜橋門而觀聽者盖億萬計顯唐書崔彦昭𫝊彦昭與王凝外昆弟也凝大中初先而彦昭未仕嘗)
(見凝凝倨不丨丨嫚言曰不若從明經舉彦昭為憾至是凝為兵部侍郎母聞彦昭相敇婢多製履韤曰王氏)
(妺必與子皆逐吾將共行彦照聞之泣且拜不敢為怨而凝竟免吕覽凡丨丨之國舟車之所通不用象譯)
(狄鞮方三千里者顔氏家訓晉朝南渡優惜士族故江南丨丨有才幹擢為令僕以下尚書郎中書舍人已)
(上典掌機要肉宅經宅以形勢為身體以泉水為血脈以土地為皮以草木為毛髮以舍屋為衣服以門戸)
(為丨丨丁輟耕錄丙辰丁巳沙中土者土庫辰絶巳而天干丙之火至辰丨丨已臨官土既庫絶旺火復與)
(生之故曰沙中土也拜聞見近錄見巾裹下吕韓愈河南少尹李公墓誌銘河南少尹行大尹事氏子炅)
(棄其妻著道士衣冠謝母曰當學仙王屋山去數月復出間詣公公立之府門外使吏卒脱道士冠給丨丨送)
(付其母出又送石處士序先生不告于妻子不謀于朋友丨丨見客拜受書禮于門内王維偶然作散髮)
(不丨丨行歌南陌上丨韋應物始除尚書郎别善福精舍詩除書忽到門丨便拘束岑参終南山雙峰草)
(堂詩有時逐漁樵盡日不丨丨白盧綸送元昱尉義興詩風標當劇部丨丨稱儒家居易南賓郡齋詩莓)
(苔翳丨丨霧雨霾樓雉身周昂清放齋詩平生眼白嫌物俗此誰要丨丨束)
冠裳(宋史范應鈴𫝊應鈴知崇仁縣夙興丨丨聽訟發擿如神故事無不依期結正趙冬曦飲酎用禮)
(樂賦車書盟會玉帛丨丨别黃滔和翁文堯戲寄詩兩度還家還未有論光彩向丨丨)
冠舄(晉書杜夷𫝊遺命子晏曰吾少不出身頃雖見羈錄丨丨之飾未嘗加體其角巾素衣斂以時服殯)
(葬之時務從簡儉亦不湏苟且矯異也)
冠履(後漢書東平王蒼𫝊見車輿下守吳志薛綜𫝊錫光為交阯太守任延為九真太乃教其耕犂使)
(之丨丨為設媒官始知聘娶建立學校導之經義今南史梁武帝紀帝上表以前代選官皆立選簿請自選)
(曹精加隠括依舊立簿使丨丨無爽名實不違顗又沈旋𫝊見衣裳下又夷貊𫝊慧琳權侔宰輔孔曰遂)
(有黑衣宰相可謂丨丨失所矣也淮南子今人待丨而飾首待丨而行地丨丨之於人寒不能煖風不能障)
(暴不能蔽也然而冠冠履履者其所自託者然也范說苑丨丨不同藏賢不肖不同位李紳泛五湖詩子)
(蜕丨丨扁舟逸霄漢)
冠屨(宋書臧質𫝊諸君或世荷恩幸或身聞教義當知君臣大節誓不可犯丨丨至誨難用倒設魏書)
(李諧𫝊屬運道之將季諒丨丨之無專進柳宗元國子司業陽城遺愛碣丨丨裳衣由公而嚴退揖讓由公)
(而儀以又送豆盧膺秀才南遊詩序吾願子以詩禮為丨丨春秋為襟帶以圖史為佩服琅乎璆璜衝牙之)
(響發焉煌乎山龍華蟲之采列焉則揖讓周旋乎宗廟朝廷斯可也魏收檄梁文反覆山淵顛倒丨丨馬)
(祖常草亭賦丨丨肅肅佩玉在躬籩豆宴宴言笑有容)
冠子(中華古今注丨丨者秦始皇之制也令三妃九嬪當暑戴芙蓉丨丨以碧羅為之插五色通草蘇朵)
(子披淺黃藂羅衫把雲母小扇子靸蹲鳳頭履以侍從令宫人當暑戴黃羅髻蟬丨丨五花朵子披淺黃銀泥)
(飛雲帔把五色羅小扇子靸金泥飛頭鞋至隋帝於江都宫水精殿令宫人戴通天百葉丨丨插瑟瑟鈿朵皆)
(垂珠翠披紫羅帔把半月雉尾扇子靸瑞鳩頭履子謂之仙飛其後改更寔繁不可具紀王涯宫詞白人宜)
(著紫衣裳丨丨梳頭雙眼長妙又南唐近事進士李丨丨善吹中管絶當代)
冠山(漢書楚元王交𫝊注見冠石下好明一統志丨丨在太原府平定州西南八里元問詩有丨丨移)
(得近城頭之句羣鮑照登大雷岸與妹書回沫丨丨奔濤空谷李玉龜詩丨丨期不小鑄印事寧虚)
冠石(漢書楚元王交𫝊孝昭帝時丨丨立于泰山注晉灼曰漢注冠山石名臣瓚曰冠山下有石自立三)
(石為足一石在上故曰丨丨也太水經注沂水又南逕沂縣故城東有洛水注之水出山武陽縣之丨丨山)
冠縣(明一統志丨丨在東昌府府城西南一百五十里本春秋晉冠氏邑漢為魏郡館陶縣地魏晉皆屬)
(陽平郡隋析置冠氏縣屬魏州大業初屬武陽郡唐初屬毛州後屬魏州五代宋金並屬大名府元初屬東平)
(路後陞為冠州)
冠州(明一統志見上)
冠泉(晉書姚興載記赫連勃勃攻杏城興遣弼救之至丨丨而杏城陷)
冠制(北史李雄𫝊新羅常遣使朝貢雄至朝堂與語因問其丨丨所由其使者曰古弁遺象安有大國君)
(子不識雄因曰中國無禮求諸四夷使者曰自至已来此言外未見無禮)
冠法(左傳范獻子求貨于叔孫使諸冠焉取其丨丨而與之兩冠曰盡矣注既送作丨橂丨又進二冠以)
(與之偽若不解其意)
冠色(元稹三兄以白角巾寄遺髮不勝冠因有感歎詩白髮過于丨丨白銀釘少校頷中銀)
冠鉥(說苑知天道者丨丨知地道者履蹻能治煩決亂者佩觽能射御者佩韘能正三軍者搢笏)
冠盖(戰國策楚圍雍氏五月韓令使者求救于秦丨丨相望也秦師不下殽史記孝文帝紀今朕夙興)
(夜寐勤勞天下憂苦萬民為之怛惕不安未嘗一日忘於心故遣使者丨丨相望結軼於道以諭朕意於單于)
(宴漢書張延夀𫝊鴻嘉中上欲遵武帝故事與近臣游放㠯公主子開敏得幸放取皇后弟平恩侯許嘉女)
(上為放供張賜甲第充㠯乘輿服飾號為天子取婦皇后嫁女大官私官並供其第兩宫使者丨丨不絶賞賜)
(㠯千萬數或後漢書章帝紀詔書數下丨丨接道而吏不加理人失職其咎安在魏志董昭𫝊袁紹以為)
(参軍事紹逆公孫瓉于界橋鉅鹿太守李邵及郡丨丨以瓉兵彊皆欲屬瓉紹聞之使昭領鉅鹿問禦以何術)
(丞吳志諸葛瑾𫝊注吳書初瑾為大將軍而弟亮為蜀相二子恪融皆典戎馬督領將帥族弟誕又顯名于)
(魏一門三方為丨丨天下榮之雖北史房彦謙𫝊一時知名雅澹之士彦謙並與為友丨丨成列而門無雜)
(賓之水經沔水又南遏宜城縣東夷水出自房陵縣東流注注縣有太山山下有廟漢末多士其中刺史二千)
(石卿長數十人朱軒華盖同會于廟下荆州刺史行部見之雅歎其盛號為丨丨里而刻石銘之崔駰達旨)
(處士山積學者川流衣裳被宇丨丨雲浮四王沉釋時論冰子曰吾聞宗廟之器不要華林之木門之賓何)
(必丨丨之族前賢有解韋索而佩朱韍舍徒擔而乘丹轂由此言之何恤而無禄惟先生告我塗之速也庾)
(信紇干弘神道碑江漢之間不驚雞犬樊襄之下更多丨丨徐陵與揚僕射書旍軫歲到于句吳丨丨年馳)
(于庸蜀丨班固西都賦丨丨如雲七相五公日左思咏史詩丨蔭四術朱輪竟長衢唐太宗正臨朝詩)
(赫奕儼丨丨紛綸盛服章朝張文琮同潘屯田冬日早朝詩通晨禁門啓丨丨趨謁張易之泛舟侍宴應)
(制詩弦歌争浦入丨丨逐川流古王維冬日游覽詩雞鳴咸陽中丨丨相追逐李白風路逢鬭雞者丨丨)
(何輝赫黃白居易閑居貧活計詩丨丨閑居少簞瓢陋巷深滔書情詩丨丨新人物漁樵舊弟兄貫休)
(古意詩君不見于公門子孫好丨丨)
冠劍(史記貨殖傳游閑公子飾丨丨連車騎亦為富厚容也唐書吐蕃𫝊客請瑊等具丨丨皆就幄更)
(衣從容胖肆虜忽三伐鼔衆譟而興瑊不知所出走幄後得馬不銜而馳十里始得銜虜追矢若雨不傷也)
(拾遺記薰風至真人集乃厭世于昆臺之上留其丨丨佩舄焉譚子化書以一鏡照形以餘鏡照影鏡鏡相)
(照影影相𫝊不變丨丨之状不奪黼黻之色是形也與影無殊是影也與形無異乃知形以非實影以非虚無)
(實無虚可與道俱壑江淹到主簿日詣建平王牋常欲永辭丨丨弋釣畎而身輕恩重猥奉末光枉白璧之)
(惠降黑貂之私因兹感激未能自反丨樊鑄明光殿粉壁賦扆旒居際謂分照于此日之君丨朝時欲和光)
(於為鹽之相軒居待漏飛)(沈佺期夏晚寓直省中詩丨丨無時釋張說岳州詩丨丨日苔蘚琴書坐廢撤)
(墀王維送高適弟耽歸臨淮詩羣公朝謁罷丨丨下丹李白感時詩丨丨朝鳳闕樓船侍龍池孟郊送)
(魏端公入朝詩大賓威儀肅上官丨丨鮮温鮑溶會仙歌丨丨低昂蹈舞頻禮容盡若君臣事庭筠蘇武)
(廟詩迴日樓臺非甲帳去時丨丨是丁年譙羅隠籌茟驛詩千里山河輕孺子兩朝丨丨恨周)
冠奴(漢書五行志昭帝時昌邑王賀遣中大夫之長安多治灰注冠㠯賜大臣又以丨丨劉向㠯為近服)
(妖也)
冠豸(白居易憶舊山草堂詩晚起慵丨丨閑行厭避驄孟郊寄院中諸公詩丨丨猶屈蠖匣龍期剸犀)
(臺許棠獻陸侍御詩霜欹丨丨頼許往来頻)
冠貂(南史張敬兒𫝊初左右雷仲顯常以盈滿誡敬兒不能從至是知有變抱敬兒泣敬兒脱丨丨投地)
(曰用此物誤我)
冠狗(漢書五行志賀為王時又見大白狗冠方山冠而無尾此服妖亦犬禍也賀以問中郎令龔遂遂曰)
(此天戒言在仄者盡丨丨也一後漢書五行志熹平中省内丨丨帶綬以為笑樂有狗突出走入司徒府門)
(或見之者莫不驚怪)
冠鳥(禽經丨丨性勇帶鳥性仁纓鳥性樂)
冠翅(續齊諧記漢宣帝以皂盖車一乘賜大將軍霍光悉以金鉸具至夜車轄金鳳凰亡去莫知所之至)
(曉乃還如此非一守車人亦常見後南郡黃君仲北山羅鳥得鳳凰入手即化成紫金毛羽丨丨宛然具足可)
(長尺餘)
冠鷸(汲冡周書知天文者丨丨冠禮圖謂之術氏冠)
冠翼(禮記月令孟春食麥與羊注羊火畜也疏尚書五行傳曰貌之不恭則有雞禍注雞畜之有丨丨者)
(屬貌)
冠萎(晉書桓玄𫝊元興中衡陽有雌雞化為雄八十日而丨丨具)
冠距(漢書五行志於易巽為雞雞有丨丨文武之貌其新論公輸之刻鳳也丨丨未成翠羽未樹人見)
(身者謂之龍鵄見其首者名曰鴮鸅皆訾其醜而笑拙及鳳之成翠丨雲聳朱丨電搖錦身霞散綺翮焱發翽)
(然一翥翻翔雲棟三日而不集然後讃其竒而稱其巧)
冠成(段克己詩壺缺何煩歌老驥丨丨不復帶雄難)
冠峩(李咸用富貴曲丨丨劍重鏘環珮步入天門相真宰羅隠蟋蟀詩范睡蟬老丨丨緌好)
冠上(杜甫風疾舟中伏枕書懷詩疑惑尊中弩淹留丨丨簪)
冠御(張華環材枕箴丨丨于晝枕式于昏)
冠古(綦母潛送宋秀才詩丨丨積榮盛當時數戟門)
冠騰(李華含元殿賦遞攀援而聳仰齊屨企而丨丨)
冠挂(後漢書崔駰傳與其有事則褰裳濡足丨丨不顧人溺不拯則非仁也鹽鐵論禹蹙洪水身親其)
(勞澤行路宿過門不入當此之時簪墮不掇丨丨不顧而暇耕乎杜牧朱坡詩有計丨終丨無才筆漫題)
冠搖(中黃真經天丨丨響韻参差注丨丨衆珮響韻五音為自然也)
冠敝(史記轅固生𫝊黃生曰丨雖丨必加於首履雖新必關於足何者上下之分也後漢書劉虞𫝊虞)
(以儉素為操丨丨不改乃就補其穿)
冠傾(皮日休夏日詩丨丨慵移簮杯乾將餔糟)
冠敧(白居易行香歸詩珮委腰無力丨丨髮不勝回趙嘏客至詩袖拂碧溪寒繚繞丨丨紅樹晚裴)
冠倒(陸游詩丨丨感髮稀)
冠輕(温庭筠水仙謠露魄丨丨見雲髮寒絲七炷香泉咽)
冠翦(薛能吳姬詩丨丨黃綃帔紫羅薄施鉛粉畫青娥)
冠㟽(郭璞江賦驪虬樛其址梢雲丨其丨)
冠師(漢書高帝紀高帝為亭長乃以竹皮為冠令求盜之薛治注應劭曰以竹始生皮作冠今鵲尾冠是)
(也求盜者亭卒舊時亭有兩卒一為亭父掌開閉埽除一為求盜掌逐捕盗賊薛魯國縣也有作丨丨故往治)
(之)
冠霞(黃庭堅東閣居士南園記因高作閣曰丨丨鮑明遠詩所謂丨丨登綵閣解玉飲椒庭者也)
弁
弁冕(春秋僖公八年春王正月公會王人齊侯宋公衛侯許男曹伯陳世子欵盟于洮穀梁𫝊王人之先)
(諸侯何也貴王命也朝服雖敝必加于上丨丨雖舊必加于首周室雖衰必先諸侯兵車之會也禮記雜記)
(孔子曰尸丨丨而出大夫士皆下之尸必式必有前驅)
弁帶(魏書東陽王丕𫝊至於衣冕已行朱服列位而丕猶常服列在坐隅晚乃稍加丨丨而不能修飾容)
(儀)
弁色(詩其弁伊騏𫝊騏騏文也弁皮弁也疏馬之青黑者謂之騏此字從馬則謂丨丨如騏馬之文也)
弁騏(詩見上)
弁髦(左𫝊文武成康之建母弟以蕃屏周亦其廢墜是為豈如丨丨而因以敝之注童子重髦始冠必三)
(加成禮而棄其始冠故言丨丨因以敝之)
弁山(寰宇記丨丨在烏城縣一名卞山山石瑩然如玉趙孟頫次韻李秀才見贈詩何當便理南歸棹)
(呼酒登樓看丨丨)
弁裳(吳師道章華臺詩丨丨伏地走諸侯鐘鼓凌空振三楚)
冕
冕旒(後漢書蔡茂𫝊郭賀拜荆州刺史顯宗巡狩到南陽特見嗟軟賜以三公之服黼黻丨丨勅行部去)
(襜帷使百姓見其容服以章有德每所經過吏人指以相示莫不榮之齊書鬱林王紀風土異宜百民舛務)
(刑章治緒未必同源妨本害政事非一揆丨丨屬念無忘夙興元史英宗紀命將作院更製丨丨古今注)
(牛亨問曰丨丨以繁露何也答曰綴珠垂下重如繁露也江淹北伐詔丨丨濟河翦彼凶狄咸秩中岳望祀)
(汾隂則聲教鬯矣殘庾信周兖州刺史廣饒公鄭常神道碑襜帷入境貪者解印丨丨從政仁義者郊迎)
(石崇楚妃歎丨丨垂精充纊塞耳暎沈佺期和崔正諫登秋日早朝詩爽氣臨旌戟朝光丨丨李乂閏九)
(月九日幸總持寺登浮屠應制詩聖藻輝纓絡仙花綴丨丨王維和賈舍人早朝大明宫之作九天閶闔開)
(宫殿萬國衣冠拜丨丨天郭遵隔仗望含元殿香爐詩丨丨親負扆卉服盡朝姚合寄右史李定言詩閶)
(闔欲開金漏盡丨丨初坐御書高六薛逢元目樓前觀仗詩星駐丨丨三殿曉雲翻珠翠宫来張蠙宫詞)
(日透珠簾見丨丨六宫争逐百花毬)
冕弁(禮記禮運丨丨兵革藏于私家非禮也是謂脅君陸雲大將軍宴會被命作詩丨丨振纓藻服垂)
(帶)
冕服(書太甲惟三祀十有二月朔伊尹以丨丨奉嗣王歸于亳周禮大行人上公之禮執桓圭九寸繅)
(藉九寸丨丨九章建常九斿樊纓九就貳車九乘介九人禮九牢諸侯之禮執信圭七寸繅藉七寸丨丨七章)
(建常七斿樊纓七就貳車七乘介七人禮七牢諸伯執躬圭其他皆如諸侯之禮諸子執穀璧五寸繅藉五寸)
(丨丨五章建常五斿樊纓五就貳車五乘介五人禮五牢左𫝊以黻冕命士會將中軍疏大夫以上丨丨悉)
(皆有黻故禹言黻冕此亦云黻冕但丨丨自有尊卑耳周語襄王使太宰文公及内史過賜晉文公命及期)
(命於武宫設桑主布几筵大宰涖之晉侯端委以入大宰以王命命丨丨内史贊之三命而後即丨丨唐書)
(裴延齡𫝊逮晚以妾為妻具丨丨行禮士人蚩之丨竹書紀年黃帝軒轅氏元年帝即位居有熊初制丨)
(中論先王之制禮也為丨丨采章以旌之為珮玉鳴璜以聲之欲其尊也欲其莊也焉可懈慢也顔氏家訓)
(祖考之嘉名美譽亦子孫之丨丨牆宇也自古及今獲其庇廕者衆矣)
冕紱(柳宗元謝賜時服表伏以陛下恢天覆之恩廣地載之厚不循彝典俾同丨丨重劇丘山范仲淹)
(明堂賦丨丨兮霞集玉帛兮川歸)
冕褘(穆天子𫝊天子命吉日戊午天子大服丨丨帗帶搢䀜夹佩奉璧南面立于寒下曾祝佐之天子授)
(河宗璧河伯天受璧西向沈璧於河再拜稽首注寒下未詳)
冕幘(宋書禮志江左諸帝將冠金石宿設百僚陪位又豫於殿上鋪大牀御府令奉丨丨簮導衮服以授)
(侍中常侍太尉加幘太保加冕)
冕笏(王融策秀才文若閑冗畢棄則横議無已丨丨不澄則坐談彌積)
冕璪(禮記郊特牲戴丨丨十有二旒則天數也疏首戴衮丨其丨十二旒法則天數也子華子旂旒丨)
(丨以示登降之品)
冕版(宋史輿服志今羣臣丨丨長一尺一寸闊六寸二分非古廣尺之制以青羅為覆以金塗銀稜為飾)
(非古元表朱襄之制乞下有司改正二又丨丨以龍鱗錦表上綴玉為七星旁施琥珀缾各十四周綴金絲)
(綱鈿以真珠雜寳玉)
冕輅(冮淹為蕭太傅謝輿駕親幸表伏願陛下賜止丨丨時停雲駕則俗踐知方臣蹈厚泰)
冕旁(宋史輿服志今之紘組仍綴兩繒帶而結于頤丨丨仍垂青纊而不以瑱以犀為簪而不以玉笄象)
(笄並非古制)
冕上(禮記玉藻天子玉藻十有二旒前後䆳延疏前後䆳延者言十二旒在前後垂而深䆳以延覆丨丨)
(故云前後䆳延)
巾
巾山(明一統志丨丨在太原府静樂縣東七十里絶頂處状如冠巾山巖下有水一泓旁有龍祠又丨)
(丨在南雄府城北三十里府之主山也其形如巾)
巾水(水經注見巾柘下)
巾柘(水經注楊水又北逕竟陵縣西又北納丨丨柘柘水即下楊水也巾水出縣東一百九十里西逕巾)
(城下城下置巾水戍)
巾口(豫章古今記丨丨在建昌縣謂水經注巾水又西逕竟陵縣北西逕楊水之丨丨水)
巾城(水經注見巾柘下)
巾門(後漢書禮儀志以木為重高九尺廣容八歴裹以葦席丨丨喪悵皆以簟車皆去輔轓疏布惡輪走)
(卒皆布褠幘太僕四輪輈為賓車大練為屋幕)
巾机(後漢書朱暉𫝊注黃帝作丨丨之法孔甲有盤盂之誡)
巾幘(北史隋煬帝紀武官平丨丨袴褶丨唐書五行志昭宗時十六宅諸王以華侈相尚丨各自為制)
(度都人效之賤宋史魏野𫝊野不喜丨丨無貴皆紗帽白衣以見)
巾簪(白居易新秋喜凉詩枕簟忽凄清丨丨亦輕健下又早夏曉興詩窗明簾薄透朝光卧整丨丨起)
(牀)
巾帽(南史梁豫章王綜傳常隂服微行著烏絲丨丨夜出無有期度宋史輿服志其品官嫡庶子初加)
(折上巾公服再加二梁冠朝服三加平冕服若以丨丨折上巾為三加者聽之又柳開傳為崇儀使知寧邊)
(軍徙全州全西延洞有粟氏聚族五百餘人常鈔劫民口糧畜開為作衣帶丨丨選牙吏勇辯者得三輩使入)
(諭之曰爾能歸我即有厚賞給田為屋處之不然兵深入滅爾類矣蘇軾雪詩高人著履踏冷裂飄拂丨丨)
(真仙姿野劉基題冨好禮所畜村樂圖詩山花葉插丨丨竹筯漆盌兼瓷甌)
巾冠(齊書王儉𫝊常總端右亟管銓衡事涉兩朝歲綿一紀盛年已老孫孺丨丨人物俱遷逝者將半)
巾褠(鞲㡚俱同吳志吕岱𫝊始岱親近吳郡徐原慷慨有才志岱知其可成賜丨丨與共言論後遂薦拔)
(官至侍御史曰南史毛修之𫝊修之問朱修之南國尚權者為誰答殷景仁修之笑曰吾昔在南殷尚幼小)
(我歸罪之日便當丨丨到門歌唐書高駢𫝊用之左右姬侍百餘皆娟秀光麗善舞丨丨束帶以侍)
巾服(盧氏雜說文宗命中使宣兩軍中尉及諸司使内官等不許著紗縠綾羅巾其後駙馬韋處仁見巾)
(夹羅巾以進上曰本慕卿門戸清素故俯從選尚如此丨丨從他諸戚為之卿不須為也)
巾衣(晉書慕容廆載記廆致敬於東夷府丨丨詣門抗士大夫之禮魏書劉昞𫝊牧犍尊為國師親自)
(致拜命官屬以下皆北面受業焉時同郡索敞隂與為助教並以文學見舉每丨丨而入談苑太祖朝都知)
(押班皆以供奉官為之内中祇應裹頭丨丨褐衫而已仁宗朝王守忠至留後乞綴本品班赴宴閣門從之自)
(知未允辭而不赴)
巾袍(晉書樂志有白紵舞接舞辭有丨丨之言紵本吳地所出宜是吳舞也)
巾帔(北史趙芬𫝊上表乞骸骨徵還京師賜以三驥軺車几杖被褥歸于家皇太子又致丨丨又李幼)
(廉𫝊有李䬡貧無居宅寄止佛寺中常著丨丨終日對酒招致賓客風調詳雅韓偓黃蜀葵賦萼綠華未見)
(楊羲冠簪駊騀杜蘭香喜逢張碩丨丨飄揚)
巾衫(宋史禮志尋常士大夫丁憂過百日丨丨皆用細布出而見客則以黪布)
巾褐(吳志薛綜𫝊大皇開基恩德遠施特蒙招命拯擢泥汙釋放丨丨受職剖符作守合浦在海之隅遷)
(入京輦遂升機樞枯瘁更榮絶統復紀多又諸葛瑾𫝊弟融襲爵注吳書曰融字叔長性寬容技藝數以丨)
(丨奉朝請悶宋書宗炳𫝊南陽宗炳鴈門周續之並植操幽棲無丨丨可下辟召以禮屈之于是並辟太尉)
(掾皆不起而齊書宗測𫝊子響命駕造之測避不見後子響不告来奄至所住測不得已丨丨對之竟不交)
(言子響不悦而退以南史何點𫝊梁武帝與點有舊及踐祚手詔論舊賜鹿皮巾等并召之點以丨丨到入)
(華林園帝贈詩酒恩禮如舊乃又謝舉𫝊曾要何徵君講中論何雞以丨丨入南門從東囷進致詩往復為)
(虎丘山賦題於寺北北史薛辯𫝊父強字威明幼有大志懷軍國籌略與海王猛同志友善及桓温入關中)
(猛以丨丨謁之温曰江東無卿比也秦國定多竒士如生輩尚有幾人吾欲與之俱南猛曰公求可以撥亂濟)
(時者友人薛威明其人也益唐書顔師古𫝊早見驅策意望甚高及是頻被譴仕不進罔然喪沮乃闔門謝)
(賓客丨丨裠帔放情蕭散為林墟之適虚宋史代淵𫝊晚年日菜食丨丨山水間自號一子)
巾飾(宋史方臘𫝊宣和二年十月起為亂自號聖公建元永樂置官吏將帥以丨丨為别)
巾幅(劉長卿游四窗詩我来游其間寄傲丨半丨)
巾子(唐書車服志武后擅政多賜羣臣丨丨繡袍勒以回文之銘宋史輿服志幞頭丨丨自今高不過)
(二寸五分婦人假髻並宜禁斷仍不得作高髻及高冠朝野僉載魏王為丨丨向前踏天下欣欣慕之名為)
(魏王踣後坐死至孝和時陸頌亦為丨丨同此樣時又名為陸頌踣未一年而陸頌殞幕府燕間錄古之幞)
(頭自隋以前只是皂絹幕其首唐馬周始制四脚繫於上二腳垂于後又加丨丨制度不一武后時賜臣下丨)
(丨謂之武家樣又有高頭丨丨明皇賜臣下内樣丨丨又裴寬嘗自製丨丨僕射巾畫論隋朝惟貴臣服黃)
(綾紋袍烏紗帽九環帶六合靴次用桐木黑漆為丨丨裹于幞頭之内又湖山勝槩保叔塔崇夀院有石獅)
(峯又名丨丨峯如明一統志丨丨山在台州府城東南連小固山兩峯帢幘其頂雙塔塔之南有翠微閣北)
(有廣軒下瞰城郭郊藪山水之勝潮又丨丨山在定海縣東五里與招寳山對峙為水之障蔽)
巾裹(唐書裴諗𫝊詔加承旨適會帝幸其院諗即稱謝帝曰可歸與妻子相慶取御奩果以賜諗舉衣跽)
(受帝顧宫人取丨丨賜之必南唐近事見冠褐下齒聞見近錄前人每子弟及冠置盛饌會鄉黨之德使)
(將冠者行酒其丨丨如唐人之草裹但繫其腳於巾者酒行父兄起而告客曰某之子弟僅于成人敢有請將)
(冠者再拜右席者乃焚香善祝解其繫而伸之冠者再拜謝而出自是齒于成人冠服遂同長者故謂之丨丨)
(亦古之冠禮也今冠帶尚謂之丨丨其由是矣)
巾幗(魏志明帝紀注魏氏春秋曰諸葛亮既屢遣使交書乂致丨丨婦人之飾以怒宣王宣王將出戰辛)
(毗仗節奉詔勒宣王及軍吏已下乃止天南史蕭宏𫝊魏人知其不武遺以丨丨元稹詶樂東南行椎髻)
(抛丨丨鑹刀代轆轤詩皮日休魯望以五百言見貽因成一千言迭和始來遺丨丨乃敢排戈鋋)
巾櫛(禮記曲禮男女不雜坐不同椸枷不同丨丨子左𫝊晉太子圉為質于秦將逃歸謂嬴氏曰與歸)
(乎對曰子晉太子而辱于秦子之欲歸不亦宜乎寡君之使婢子侍執丨丨以固子也從子而歸棄君命也不)
(敢從亦不敢言遂逃歸宣後漢書列女𫝊勃海鮑宣妻者桓氏之女也字少君嘗就少君父學父竒其清苦)
(故以女妻之装送資賄甚盛宣不悦謂妻曰少君生富驕習美飾而吾實貧賤不敢當禮妻曰大人以先生修)
(德守約故使賤妾侍執丨丨既奉承君子唯命是從宣笑曰能如是吾志也北史后妃𫝊典櫛三人掌丨丨)
(膏沐反唐書陸贄𫝊恤死義犒有功崇進忠直優問耆耄定側寬脅從官失職復廢業是皆宜先不可後也)
(葺宫室治服玩耳目之娛丨丨之侍是皆宜後不可先也宋史王禹偁𫝊中歲瘍生腦頗妨丨丨求知頼州)
(而莊子陽子居南之沛老聃西游于秦邀于郊至于梁遇老子老子中道仰天而歎曰始以汝為可教今不)
(可也陽子居不答至舍進盥潄丨丨脱屨戶外膝行而前曰向者弟子欲請夫子夫子行不間是以不敢今間)
(矣請問其故老子曰而睢睢盱盱而誰與居大白若辱盛德若不足又西京雜記廣川王去疾掘魏襄王冢)
(得石牀牀左右石婦人各二悉皆侍立或有執丨丨鏡鑷之象或有執盤捧食之形椘史莊王聽朝罷宴樊)
(姬下堂而迎之曰何晏也得無飢倦乎莊王曰今日聽忠賢之言不知飢倦也樊姬掩口而笑王曰何也姬曰)
(妾得尚湯沐執丨丨振衽席十有一年矣妾未嘗不遣人梁鄭之間求美人而進于王也今沈令尹相椘數年)
(矣未嘗見進賢而退不肖也又焉得為忠賢乎膩開元天寶遺事貴妃至夏月常衣輕綃每有汗出紅而多)
(香或拭之于丨丨之上其色如桃紅也封五國故事延彬圭之子忠懿之猶子也圭死襲其父于泉州性多)
(藝而奢縱日服一丨丨日易一汗衫怨徐幹雜詩思君見丨丨以益我勞勤徐彦伯婕妤丨丨不可見枕)
(席空餘香丨白居易秋游原上詩清晨起丨徐步出柴荆)
巾盥(唐書吉頊𫝊父哲為易州刺史坐賕當死頊往見武承嗣自陳有二女弟請侍王丨丨者承嗣喜以)
(犢車迎之三日未言問其故答父犯法且死故憂之承嗣為表貸哲死)
巾洗(宋史禮志其日初昏掌事者設丨丨各二于東階東南一于室北水在洗東尊于室中實四爵兩巹)
(於篚)
巾帶(唐書車服志唐高祖以赭黃袍丨丨為常服四又執失思力𫝊帝逐兔苑中思力諫曰陛下為海)
(父母乃自輕臣竊殆之帝異其言後復逐兔思力脱丨丨固諫帝為止白居易遣懷詩頽然環堵客蘿蕙為)
(丨丨)
巾韤(兼明書後漢書蔡琰見曹公蓬首徒行而入不乘車者謂之徒行不履韤者謂之徒跣今文姬盖徒)
(跣非徒行也故下文云曹公與之丨丨)
巾環(宋史輿服志亡金國寳其法物有碾玉丨丨一樺皮龍飾角弓一金龍環刀一紅紵絲靠枕一佩玉)
(大環一)
巾舄(金實方竹軒賦明月入戸凉在丨丨白西峰詩簷楹覆餘翠丨丨生片雲)(常建夢太齊已别東)
(林後迴寄修睦詩晚来丨丨上已覺俗塵多)
巾屣(沈約為六宫拜章奉日月之華侍丨丨之末何以厠鴛鸞之盛序奉屬車之清塵)
巾屨(郡閣雅言崔公佐牧名郡日宴賓僚有一客丨丨不完衣破肘見突筵而入崔喜其来令下牙籌引)
(滿數觥神色自若似杜甫題李尊師松樹障子歌松下丈人丨丨同偶坐是商山翁柳宗元贈江華長老)
(詩室空無侍者丨丨唯挂壁丨温庭筠贈越僧岳雲詩世機消已盡丨亦飄然)
巾履(魏志荀彧𫝊注文士傳曰融先見太祖說衡欲求見至日宴衡著布單衣疏丨丨坐太祖營門外以)
(杖捶地數罵太祖太祖勅外廐急具精馬三并騎二人令騎以衡置馬上兩騎扶送至南陽文心雕龍王朗)
(雜箴乃寘丨丨得其戒慎而失其所施觀其約文舉要憲章戒銘而水火井竈繁辭不已志有偏也齊已遠)
(山詩終湏拂丨丨獨去謝塵埃)
巾笏(白居易北亭詩日高公府歸丨丨隨手擲)
巾拂(宋書樂志王命治兵有征無戰丨丨以淨醜類革面北史何妥𫝊書奏别勅太常取妥節度于是)
(作清平瑟三調聲又作八佾鞞鐸丨丨四舞憶顔延之七繹雜紛披於丨丨遞間關乎槃扇杜甫昔行丨)
(丨香餘𢷬藥塵階除灰死燒丹火船又迴櫂詩丨丨那關眼缾罍易滿)
巾帨(訓學齋規見衣領下)
巾卷(齊書王儉𫝊十日一還學監試諸生丨丨在廷劍衛令史儀容甚盛作解散髻斜插幘簮朝野慕之)
(相與放效)
巾笥(莊子莊子釣于濮水楚王使大夫二人往先焉曰願以竟内累矣莊子持竿不顧曰吾聞楚有神龜)
(死已三千歲矣王丨丨而藏之廟堂之上此龜者寧其死為留骨而貴乎寧其生而曳尾于塗中乎二大夫曰)
(寧生而曳尾于塗中莊子曰往矣吾將曳尾于塗中囊資暇錄常憶幼時見在事或三五人同行其丨丨笏)
(位下行卑者俾前行呵逐開路位高行尊者得以默而近馬其高尊之殿乘亦不離馬後續竹譜方竹生嶺)
(外大者如丨丨小者如界方)
巾笈(武帝内𫝊帝見王母丨丨中有一卷書盛以紫錦之囊帝問此書是仙靈方邪不審其目可得瞻盼)
(否王母出以示之曰此五嶽真形圖也)
巾箱(齊書陸澄𫝊儉在尚書省出丨丨几案雜服飾令學士隸事事多者與之人人各得一兩物澄後来)
(更出諸人所不知事復各數條并奪物將去肅南史梁武帝紀肅昶單騎走斬獲千計流血絳野得昶丨丨)
(中魏帝敕曰聞蕭衍善用兵勿與争鋒待吾至若能禽此人則江東吾有也又齊衡陽元王鈞𫝊鈞常手自)
(細書寫五經部為一卷置于一丨丨中以備遺忘侍讀賀玠問曰殿下家自有墳素復何湏蠅頭細書别藏丨)
(丨中答曰丨丨中有五經於檢閱既易且一經手寫則永不忘諸王聞而争效為丨丨五經丨丨五經自此始)
(也丨又范雲𫝊雲之幸於子良江祏求雲女婚姻酒酣丨中取剪刀與雲曰且以為聘雲笑受之至是祏貴)
(雲又因酣曰昔與將軍俱為黃鵠今將軍化為鳳皇荆布之室理隔華盛因出剪刀還之祏亦更姻他族及祏)
(敗妻子流離每相經理梓又范岫𫝊每所居官恒以廉潔著稱為長城令時有材丨丨至數十年經貴遂不)
(改易黃續齊諧記弘農楊寳性慈愛年九歲至華隂山見一雀為鴟梟所搏逐樹下傷瘢甚多宛轉復為螻)
(蟻所困寳懷之以歸置諸梁上夜聞啼聲甚切親自照視為蚊所嚙乃移置丨丨中啖以黃花逮十餘日毛羽)
(成飛翔朝去暮来宿丨丨中如此積年忽與羣雀俱来哀鳴遶堂數日乃去是夕寳三更讀書有黃衣童子曰)
(我王母使者昔使蓬萊為鴟梟所搏蒙君之仁愛見救今當受賜南海别以四玉環與之曰令君子孫潔白且)
(從登三公事如此環矣厚高道𫝊張果嘗乘一白驢日行數萬里夜即疊之其如紙置丨丨以水噀之復成)
(驢也寫鼠璞今之刊印小册謂丨丨本起於南齊衡陽王手五經置丨丨中古未有刊本雖親王亦手自抄)
(錄今丨丨刊本無所不備嘉定間從學官楊璘之奏禁毁小板近又盛行第挾書非備丨丨之藏也釵小志)
(豈惟炊㸑之勞抑亦丨丨之寵望江行雜錄元相國之鎮江夏也嘗秋夕登黃鶴樓遥海江之濱有光若殘)
(星焉乃令親信往視之遂擢小舟直至江所乃釣船也詢彼漁云適獲一鯉光則無之親信乃擕鯉而来既登)
(樓命庖人剖之腹中得古鏡二如古錢大以面相合背則隠起雙龍雖小而鱗鬛髯爪悉具既磨瑩則嘗有光)
(耀公寳之置丨丨中及相國薨鏡亦亡去秋元稹表夏詩僮兒拂丨丨鵶軋深林井皮日休新即事詩青)
(桂丨丨時寄藥白綸卧具半抛書)
巾箑(陳樵八咏樓賦偃蘼蕪動丨丨微雲解金波發)
巾帚(宋史詹氏女𫝊紹興初年十七淮寇號一窠蜂倏破縣欲殺其父兄女趨而前拜曰妾雖窶陋願執)
(丨丨以事將軍贖父兄命賊釋父兄縛女麾手使亟去無顧我我得侍將軍何所憾哉遂隨賊行數里過市東)
(橋躍身入水死)
巾杖(白居易開元觀玩月詩到門車馬迴入院丨丨隨)
巾几(陸倕新漏刻銘昔嘉量微物盤盂小器猶且昭德記功載在銘典况人神之制與造化合符成物之)
(能與坤元等契勲倍楹席事百丨丨寧可使多謝曾水有陋昆吾金字不𫝊銀書未勒者哉杜甫昔遊詩暮)
(升艮岑頂丨丨猶未却秋又寄李十四員外布詩直作移丨丨帆發弊廬)
巾幕(周禮幕人掌共丨丨注共巾可以覆物以又作羃周語静其丨丨韋昭注静潔也丨丨所覆尊彝)
巾香(南唐近事韓寅亮偓之子也嘗為予言偓捐館之日温陵帥開其家藏箱笥頗多而緘鐍甚密人罕)
(見者意其必有珍翫使親信發觀惟得燒殘龍鳳燭金縷紅巾百餘條蠟淚尚新丨丨猶鬱有老僕泫然而言)
(曰公為學士日常視革金鑾内殿深夜方還翰院當時皆宫妓秉燭炬以送公悉藏之自西京之亂得罪南遷)
(十不存一二矣)
巾車(周禮丨丨下大夫二人上士四人中士八人下士十六人注巾猶衣也丨丨車官之長左𫝊諸侯)
(賓至甸設庭燎僕人巡宫車馬有所賓從有代丨丨脂轄隸人牧圉各贍其事百官之屬各展其物後漢書)
(馮異𫝊臣聞管仲謂桓公曰願君無忘射鉤臣無忘檻車齊國頼之臣今亦願國家無忘河北之難小臣不敢)
(忘丨丨之恩則宋書百官志太僕掌輿馬周穆王所置秦因之周官校人掌馬丨丨尚車及置太僕兼其任)
(也微宋史徐中行傳一日丨丨歴訪舊遊徜徉幾月歸感疾端坐瞑目而逝古今注見車轄下陸雲豫)
(章刺史夏府君誄丨丨既脂駕言將逝亦陶潛歸去来辭或命丨丨或掉孤舟既窈窕以尋壑﨑嶇而經丘)
(悵王僧孺與陳居士書用隔丨丨未能搦札引領南望矣心飛李嶠錦詩漢使丨丨遠河陽步障陳儲)
(光義游茅山詩丨丨雲路入理棹瑶溪行丨皮日休和魯望春雨即事詩何年細濕華陽道兩乘丨相並歸)
(賢寒山詩投輦從婦丨丨有孝兒)
巾舞(宋書樂志公莫舞今之丨丨也相傳云項莊劍舞項伯以袖隔之使不得害漢高祖且語莊云公莫)
(古人相呼曰公云莫害漢王也今之用巾盖像項伯衣袖之遺式)
巾淚(白居易寒閨夜詩籠香消盡火丨丨滴成冰)
巾角(晉書戴逵𫝊美西施而學其顰眉慕有道而折其丨丨所以為慕者非其所以為美魏春秋帝善)
(彈棋能用手丨丨時有一書生又能低頭以所冠著葛丨丨撇棋)
巾下(皮日休西塞山泊漁家詩白綸丨丨髮如絲静倚楓根坐釣磯又寄題鏡巖周尊師所居詩八十)
(餘年住鏡巖鹿皮丨丨雪髟髟)
幘
幘巾(方言覆絓謂之丨丨或謂之承露或謂之覆䰂)
幘簪(齊書王儉𫝊見巾卷下)
幘墮(晉書庾敳𫝊敳参東海王越軍事時劉輿見任于越說越令就換錢千萬越于衆坐中問敳而敳乃)
(頽然已醉丨丨杋上以頭就穿取徐答云下官家有二千萬隨公所取矣蘇軾詩逮君丨未丨對此月猶横)
幞
幞帊(東宫舊事皇太子納妃有綾裹丨丨五具絹裹丨丨五具)
幞頭(貢父詩話李絢公素有詩贈同姓人曰吾宗天下著王勝之輙取注之曰居甘泉者以謳著賣藥者)
(以木牛著圍棋者以憨著裁丨丨者以拗著作詩者以豁達著此數人因勝之有云遂自託不朽詩話總龜)
(石曼卿登第有人訟科場覆而落者數人曼卿在焉方興國寺期集符至追所賜勅牒餘人皆泣而起獨曼卿)
(解靴還使人露體戴丨丨笑語終席)
帽
帽子(宋史輿服志後殿早講皇帝服丨丨紅袍玉束帶講讀官公服繫鞵晚講皇帝服頭巾背子講官易)
(便服此嘉定四年講筵之制也預坐之人悉令解帶冠以丨丨)(又交趾𫝊凡有宴會六一詩話陶尚書糓)
(嘗曰尖簷丨丨卑凡厮短靿靴皃末厥兵末厥亦當時語余天聖景祐間已聞此句時去陶公尚未遠人皆莫)
(曉其義)
帽頂(續元怪錄張老與妻見韋曰此地神仙之府非俗人得游以兄宿命合得到此然亦不可久居明日)
(當奉别耳及時張老曰人世遐遠不及作書奉金二十鎰與一故席帽曰兄若無錢可於揚州北邸賣藥王老)
(家取一千萬持此為信遂别復令崑崙奴送出却到天壇崑崙奴拜别而去韋自荷金而歸既而困極其家強)
(逼之曰必不得錢亦何傷乃往揚州入北邸而王老者方當肆陳藥韋前曰叟何姓曰姓王韋曰張老令取錢)
(一千萬持此帽為信王曰錢即實有席帽是乎韋曰叟可騐之豈不識邪王老未語有小女出青布幃中曰張)
(老常過令縫丨丨其時無皂線以紅線縫之線色手蹤皆可自騐因取看之果是也遂得載錢而歸乃信真神)
(仙也土輟耕錄回回石頭種類不一其價亦不一大德間本巨商中賣紅刺一塊于官重一兩三錢估直中)
(統鈔一十四萬定用嵌丨丨上自後累朝皇帝相承寳重凡正旦及天夀節大朝賀時則服用之呼曰刺亦方)
(言也)
帽帶(玉堂雜記凡草后妃太子宰相麻快行數十輩来宣召云鎻小殿子既至便殿上服丨丨諭以除授)
(之意御前列金器如硯匣壓尺筆格糊板水滴之屬幾二百兩既書除目隨以賜之明一統志丨丨水在建)
(昌縣治前以其暎帶於縣之東西故名)
帽環(養疴漫筆紹興初楊存中在建康有雙勝交環謂之二勝環取兩宫北還之意因得美玉琢成丨丨)
(進高廟日尚御冕偶有一伶人者在旁高宗指環示之此環揚太尉進来名二勝環伶人接奏云可惜二勝環)
(見放在腦後高宗亦為改色此所謂執藝事以諫也)
帽衫(宋史輿服志中興士大夫之服大抵因東都之舊而其後稍變焉一曰深衣二曰紫衫三曰凉衫四)
(曰丨丨五曰襴衫)
帽服(宋史儀衛志都下五十四人内人員一人丨丨同前)
帽裠(宋書五行志明帝初司徒建安王休仁統軍赭圻制烏紗帽反抽丨丨民間謂之司徒状京邑翕然)
(相尚休仁後果以疑逼致禍下齊書五行志建武中丨丨覆頂東昏時以為裠應在而今在上不祥斷之羣)
(下反上之象也)
帽箱(南史褚炫傳炫在選部門庭蕭索賓客罕至出行左右常捧一黃紙丨丨風吹紙剥殆盡)
帽筒(江行雜錄賈躭精於術數有一叟失牛詣桑國師占師曰爾牛在賈相公丨丨中叟迎公首訴之公)
(笑取筒中式盤據鞍作卦曰爾牛在安國觀之門後大槐鵲巢中便往探視見旁有人繫牛乃獲盜牛者)
帽貂(唐書黠戛斯𫝊阿熱冬丨丨夏帽金釦銳頂而卷末諸下皆帽白氈喜佩刀礪)
帽澇(明一統志丨丨山在電白縣東北三十里遇旱山有雲如帽即雨)
帽溪(宋史林廣𫝊廣分兵繞丨丨掩江門後破其險水陸皆通行益前進每戰必捷)
帽暖(白居易新沐浴詩裘溫裹我足丨丨覆我頭)
帽敗(晉書王濛傳居貧丨丨自入市買之嫗悦其貌遺以新帽時人以為達)
帽落(北史靈暉𫝊馬子結為南陽王綽管記隨綽定州綽每出游獵必令子結走馬從禽子結既儒緩衣)
(垂丨丨或叫或啼令騎驅之非墜馬不止)
帽憑(淮南子身正性善發憤而成仁丨丨而為義性命可說不待學問而合於道者堯舜文王也注丨丨)
(盈滿積思之貌)
帽師(集仙𫝊王丨丨居陪陵)
帽簷(雲仙雜記梁緒棃花時折花簮之壓損丨丨至頭不能舉拊掌錄歐陽公與人行令各作詩二句)
(須徒犯以上罪者一云持刀烘寡婦下海劫人船一云月黑殺人夜風高放火天歐云酒黏衫袖重花壓丨丨)
(偏或問之答云當此時徒以上罪亦做了側李商隠代妓贈從事詩新人橋上著春衫舊主江邊丨丨杜)
(荀鶴長安道中有作詩丨丨曉滴淋蟬露衫袖時飄卷雁風陸游春来食不足戲作詩兒童拍手看翁醉山)
(杏溪桃簇丨丨華范成大二月十八日海雲賞山茶詩追趁新晴管物馬蹄鬆快丨丨斜元好問杏花詩)
(丨丨分去家家喜酒面飛来片片春)
帽上(南史陳伯之𫝊褚緭在魏魏人欲用之魏元會緭戲為詩曰丨丨著籠冠袴上著朱衣不知是今是)
(不知非昔非魏人怒出為始平太守邸酉陽雜爼汝陽王璡寧王長子也姿容妍美秀出藩元宗特鍾愛焉)
(璡嘗戴砑絹帽打曲上自摘紅槿花一朵置于丨丨其二物皆極滑久之方安遂奏舞山香一曲而花不墜)
帽前(杜荀鶴行次滎陽却寄諸弟詩枕上算秋關月落丨丨搜景嶽雲生)
帽埃(陸游十二月十九日晚巫山送客歸回望西寺小閣縹緲可愛遂與趙郭二教授同遊抵夜乃還楚)
(鄉偶得長句呈二君詩歸時燈火参差晚自脱征衣拂丨丨)
帽塵(范成大次韻馬少尹郁寂峰寄示同游石湖詩卷詩身謀已落圜丁後滿丨京丨日正中)
衣
衣冠(論語君子正其丨丨尊其瞻視儼然人望而畏之禮記儒行儒有丨丨中動作慎注中中間謂不)
(嚴厲也田左𫝊從政一年輿人誦之曰取我丨丨而褚之取我疇而伍之孰殺子産吾其與之注褚畜也奢)
(侈者畏法故畜藏鏡戰國策鄒忌脩八尺有餘而形貌昳麗朝服丨丨窺謂其妻曰我孰與城北徐公美其)
(妻曰君美甚徐公何能及君也徧又馮煖驅而之薛使吏召諸民當償者悉来合劵劵合赴矯令以責賜諸)
(民因燒其劵民稱萬歲長驅到齊晨而求見孟嘗君怪其疾也丨丨而見之曰責畢收乎来何疾也曰收畢矣)
(之又荆軻有所待欲與俱其人居遠未来而為留待頃未發太子遲之疑其改悔乃復請之曰日已盡矣荆)
(卿豈無意哉荆卿怒叱太子曰今提一匕首入不測之強秦僕所以留者待吾客與俱今太子遲之請辭决矣)
(遂發太子賓客知其事者皆白丨丨送之為史記孝文帝紀盖聞有虞氏之時畫丨丨異章服以僇而民不)
(犯何則至治也則又天官書卿雲見喜氣也若霧非霧丨丨而不濡見其域被甲而趨乂孔子世家孔子)
(冢大一頃故所居堂弟子内後世因廟藏孔子丨丨琴車書至於漢二百餘年不絶又留侯世家太子侍四)
(人從太子年皆八十有餘鬚眉皓白丨丨甚偉上怪之問曰彼何為者四人前對各言姓名曰東園公甪里先)
(生綺里季夏黃公上乃大驚曰吾求公數歲公辟逃我今公何自從吾兒遊乎又晏平仲傳越石父請絶晏)
(子戄然攝丨丨謝曰嬰雖不仁免子于厄何子求絶之速也又信陵君傳公子置酒大會賓客坐定公子從)
(車騎虚左自迎夷門侯生侯生攝弊丨丨直上載公子上坐不讓欲以觀公子公子執轡愈恭又叔孫通傳)
(孝惠帝為東朝長樂宫及間往来數蹕煩人迺作複道方築武庫南叔孫生奏事因請間曰陛下何自築複道)
(高寝丨丨月出游高廟高廟漢太祖奈何令後世子孫乘宗廟道上行哉注月出高帝丨丨備法駕名曰游丨)
(丨高寝在高廟西高祖丨丨藏在高寝月出游于高廟其道值所作複道故言乘宗廟道上行漢書董賢𫝊)
(初丞相孔光為御史大夫時賢父恭為御史事光及賢為大司馬與光並為三公上故令賢私過光光雅恭敬)
(知上欲尊寵賢及聞賢當来也光警戒丨丨出門待望見賢車迺却入賢至中門光入閣既下車廼出拜謁送)
(迎甚謹不敢以賓客均敵之禮待後漢書清河孝王𫝊每朝謁陵廟常夜分嚴装丨丨明又朱穆𫝊穆字)
(公叔五歲便有孝稱及壮躭學銳意講誦或時思至不自知亡失丨丨顛墜阬岸又馮良𫝊為尉從佐奉檄)
(迎督郵即路慨然恥在厮役因壊車殺馬毁裂丨丨乃遁至犍為從杜撫學晉書何曾𫝊曾性至孝閨門整)
(肅自少及長無聲樂嬖幸之好年老之後與妻相見皆正丨丨相待如賓南史梁文獻皇后𫝊后生武帝將)
(産之夕后見庭内若有丨丨陪列焉給唐書百官志禮部掌禮儀之政凡出蕃册授弔贈者丨丨又孔緯)
(傳帝將郊見中尉摳密使索宰相朝服有司白中人無丨丨助祭事中尉怒責禮官必得緯言中人不朝國典)
(也陛下欲假借之則請以所兼官為之服左韓詩外傳齊景公縱酒醉而解丨丨鼔琴以自樂顧右曰仁人)
(亦樂此乎左右曰仁人耳目猶人何為不樂乎積鹽鐵論苟先利而後義取奪不厭公卿積億萬大夫千金)
(士積百金利已并財以聚百姓寒苦流離于路儒獨何以完其丨丨也說苑孔子見子桑伯子子桑伯子不)
(丨丨而處弟子曰夫子何為見此人乎曰其質美而無文吾欲說而文之新論為丨丨者已手不能則之越)
(鄉借人以製之見子華子弓裘丨丨者帝所以善世制俗之具也民無也懷其所以治我者而已矣中黃)
(真經中有元神内隠藏注主十二時内有神各具本色丨丨十二人中說楊素謂子曰甚矣古之為丨丨裳)
(履何樸而非便也子曰先王法服不其深乎為冠所以莊其首也為履所以重其足也衣裳襜如劍佩鏘如皆)
(所以防其躁也故曰儼然人望而畏之以此防民猶有疾驅於道者今捨之曰不便是投魚于淵寘猿于木也)
(天下庸得不馳騁而狂乎燕荆楚歲時記正月一日長幼悉正丨丨以次拜賀翼貽謀錄唐有王會圖皇)
(朝亦有四夷述職圖大中祥符八年九月直史館張復上言乞纂朝貢諸國丨丨畫其形状錄其風俗以備史)
(官廣記從之其老學菴筆記紹興初程氏之學始盛言者排之至譏幅巾大袖胡康侯力辯其不然曰伊川)
(丨丨未嘗與人異也丨丨近古正儒者事譏者固非辯者亦未然也韓愈河南少尹李公墓誌銘見冠帶下)
(虚儲光羲尚書省受誓誡貽太廟裴丞詩曙色照丨丨庭鳴劍履王維和賈舍人早朝大明宫之作見冕)
(旒下古丘)(李白鳳皇臺詩吳宫花草埋幽徑晉代丨丨成杜甫寄李祕書詩行李千金贈丨丨八尺身)
(平曾留别薛僕射詩毛髮竪時趨劍戟丨丨儼處拜冰壺閻長空丁氏思祖亭詩族屬東州望丨丨鼻祖𫝊)
(故又漢書杜欽𫝊欽字子夏少好經書家富而目偏盲不好為吏茂陵杜鄴與欽同姓字俱以材能稱京師)
(故丨丨謂欽為盲杜子夏以相别欽惡以疾見詆廼為小冠高廣財二寸由是京師更謂欽為小冠杜子夏而)
(鄴為大冠杜子夏云誣又張安世𫝊郎淫官婢婢兄自言安世曰奴以恚怒汙丨丨告署適奴其隠人過失)
(皆此類也之後漢書郭泰𫝊遊于洛陽始見河南尹李膺膺大竒遂相友善于是名振京師後歸鄉里丨丨)
(諸儒送至河上車數千輛林宗唯與李膺同舟而濟衆賓望之以為神仙焉魏志公孫瓉𫝊注英雄記曰瓉)
(統内外丨丨子弟有材秀者必抑困使在窮苦之地或問其故答曰令取丨丨家子弟及善士富貴之皆自以)
(為職當得之不謝人善也于南史羊侃𫝊北人降者惟侃是丨丨餘緒帝寵之踰他者西京雜記太上皇)
(徙長安居深宫悽愴不樂高祖竊因左右問其故以平生所好皆屠販少年酟酒賣餅闘雞蹴踘以此為歡今)
(皆無此故以不樂高祖乃作新豐移諸故人實之太上皇乃悦故新豐多無頼無丨丨子弟故也張甫花萼)
(樓賦士女多集丨丨盡留悉觀聖旨共仰皇猷来趙冬曦奉和聖製送張說上集賢學士賜宴詩牋札宸禁)
(丨丨集詔筵席王維同崔傅荅賢弟詩丨丨若話外臺臣先數夫君上珍駱賓王疇昔篇少年重英俠弱)
(歲賤丨丨戴郭良題李將軍山亭詩丨丨為隠逸山水作繁華叔倫將赴湖南留别東陽舊寮兼示吏人)
(詩曉路整車馬離亭會丨丨尤又唐書路敬淳傳數受詔纂輯慶䘏儀典武后稱之明姓系自魏晉以降推)
(本其来皆有條序著姓略丨丨系錄等百餘篇)
衣冕(魏書東陽王丕傳見弁帶下以北史蠕蠕𫝊尋封阿那瓌朔方郡公蠕蠕主賜丨丨加之軺盖禄)
(從儀衛同於戚藩元荀子天子袾裷丨丨諸侯裷丨丨)
衣㡊(帢同晉書劉曜載記舍曜于襄國永豐小城給其妓妾嚴兵圍守遣劉岳劉震等乘馬從男女丨丨)
(以見曜曜曰久謂卿等為灰土石王仁厚全宥至今而我殺不生負盟之甚今日之禍自其分耳宋書郭世)
(道傳服除後哀戚思慕終身如喪者以為追遠之思無時去心故未嘗釋丨丨仁厚之風行于鄉黨鄰村大小)
(莫有呼其名者潰齊書宗室遥光𫝊臺軍射火箭燒東北角樓至夜城遥光還小齊帳中著丨丨坐秉燭自)
(照令人反拒齋閣皆重關左右並踰屋散出年北史宋游道𫝊與頓丘李奬一面便定死交奬曰我位已高)
(會用弟為佐史令弟北面于我足矣游道曰不能既而奬為河南尹辟游道為中正使者相屬以丨丨待之)
衣幘(魏志高句麗𫝊漢時賜鼓吹技人常從元菟郡受朝衣丨丨高句麗令主其名籍後稍驕恣不復詣)
(郡其又馬韓𫝊諸韓國臣智加賜邑君印綬其次與邑長俗好丨丨下戸諸郡朝謁皆假丨丨自服印綬丨)
(丨千有餘人扶晉書熊遠𫝊遠有志尚縣召為功曹不起強與丨丨之使謁十餘日荐于郡由是辟為文學)
(掾遠曰辭大不辭小也固請留縣為又謝尚𫝊王導深器之比之王戎常呼為小安豐辟掾襲父爵咸亭侯)
(始到府通謁導以其有勝會謂曰聞君能作雊鵒舞一座傾想寧有此理否尚曰佳便著丨丨而舞北史馮)
(亮𫝊宣武嘗召以為羽林監領中書舍人將令侍講十地諸經固辭不許又欲使丨丨入見苦求以幅巾就朝)
(遂不強逼爵又高肇𫝊始宣武末與舅氏相接將拜乃賜丨丨引見肇顯于華林)
衣帽(宋書禮志諸織成丨丨錦帳純金銀器雲母從廣一寸以上物者皆為禁物又殷琰𫝊式寳驍勇)
(絶衆因留守北門乃率所領開門掩襲勔入其營勔逃避得免式寳得勔丨丨而去北史宋繇𫝊繇曾孫游)
(道為司州中從事時人語曰游道獼猴面構嘗因游道會客因戱之曰賢從在門外大好人宜自迎接為通名)
(稱旅弟游山游道出見之乃獼猴而丨丨也將與構絶構謝之顔氏家訓沛國劉璡嘗與兄瓛連棟隔壁瓛)
(呼之數聲不應良久方答瓛怪問之乃云向未著丨丨故也)
衣巾(南史劉歊𫝊見枕履下斂宋史宋祁𫝊自為誌銘及治戒以授其子三日三月葬慎無為流俗隂)
(陽拘忌也棺用雜木漆其四會三塗即止使數十年足以腊吾骸朽丨丨而已毋以金銅雜物置冡中朱子)
(雲谷記地高氣寒又多烈風飛雪所霑器用丨丨皆濕如沐非志完神王氣盛而骨強者不敢久居繁欽定)
(情詩思君即幽房侍寝執丨丨戲蕭穎士過河濱詩瑟瑟寒原墓冷風吹丨丨王維贈張五弟諲詩雲霞)
(成伴侣虚白侍丨丨雨孟浩然還山貽湛法師詩見琴硯下岑参梁州對詩隔簾濕丨丨當暑凉幽齋)
(白居易詶牛相公宫城早秋詩夜凉枕簟滑秋燥丨丨輕姚合秋夕遣懷詩風勁丨丨脆窗虚筆墨輕皮)
(日休上真觀詩丨丨紫華冷食次白芝寒題鮑溶山中冬思詩忽憶南澗游丨丨多雲氣周朴元公院詩)
(丨丨離暑氣牀榻向凉風坐方干吕郎中郡中環溪亭詩樹影興餘侵枕簟椅香久著丨丨無可寄華州)
(馬戴詩三峰待秋上鳥外挂丨丨)
衣服(論語惡丨丨而致美乎黻冕力易暌彖暌小事吉疏小事謂飲食丨丨不待衆雖暌而可故曰小)
(事吉也注詩西人之子粲粲丨丨丨禮記曲禮三賜不及車馬見車馬下又王制丨欽食不粥于市)
(又月令仲秋之月乃命司服具飭衣裳文繡有恒制有小大度有長短丨丨有量必循其故又内則子弟猶)
(歸器丨丨裘衾車馬則必獻其上而后敢服用其次也又少儀丨丨在躬而不知其名為罔周禮外府共)
(王及后世子之丨丨之用也乂大司徒以本俗六安萬民六曰同丨丨注同猶齊民雖有富者丨丨不得獨)
(異皆又典命上公九命為伯其國家宫室車旗丨丨禮儀以九為節侯伯七命其國家宫室車旗丨丨皆以)
(七為節子男五命其國家宫室車旗丨丨禮儀皆以五為節王之三公八命其卿六命其大夫四命及其出封)
(皆加一等其國家宫室車旗丨丨禮儀亦如之之又縫人掌王宫之縫線之事以役女御以縫王及后丨丨)
(也春秋王使榮叔来錫桓公命公羊𫝊命者何加我服注增加其丨丨令有異于諸侯禮有九錫一曰車馬)
(二曰丨丨三曰樂則四曰朱戸五曰納陛六曰虎賁七曰弓矢八曰鈇鉞九曰柜鬯皆所以勸善扶不能言命)
(不言服者重命不重其財物者左𫝊見冠冕下近又子皮曰吾聞君子務知大者遠小人務知小者者我)
(小人也丨丨附在吾身我知而慎之大官大邑所以庇身也我遠而慢之孟子夫人蠶繅以為丨丨又王)
(子宫室車馬丨丨多與人同楚戰國策丨丨有常禮之制也又魏王遺楚王美人王說之夫人鄭褏知王)
(之說新人也甚愛新人丨丨玩好擇其所喜而為之宫室卧具擇其所善而為之愛之甚于王史記秦始皇)
(紀見旄旌下丨漢書景帝紀中六年五月詔曰夫吏民之師也車駕丨宜稱吏六百石以上皆長吏也亡度)
(者或不吏服出入閭里與民亡異令長史二千石車朱兩轓千石至六百石朱左轓車騎從者不稱其官丨丨)
(下吏出入閭巷亡吏體者二千石上其官屬三輔舉不如法令者皆上丞相御史請之後漢書和熹鄧皇后)
(紀志在典籍不問居家之事母常非之曰汝不習女工以共丨丨乃更務學寧當舉博士邪后重違母言晝脩)
(業暮誦經典家人號曰諸生丨又虞詡傳悉陳其衆令從東郭門出北郭門入貿易丨回轉數周羌不知其)
(數更相恐動皓又辰韓傳其人形皆長大美髮丨丨潔清吳志孫𫝊皎嘗遣兵侯獲魏邊將吏美女以進)
(皓皓更其丨丨送還之下令曰今所誅者曹氏其百姓何罪自今以往不得擊其老弱齊書王思遠𫝊見牀)
(筵下入周書宣帝朱皇后傳后名滿月吳人也其家坐事沒東宫帝之為太子后被選掌帝丨丨帝年少召)
(而幸之遂生静帝生唐書柳公綽𫝊飲食資身過則生患丨丨稱德侈則慢五代史全蜀世家衍嘗與太)
(后太妃游青城山宫人丨丨皆畫雲霞飄然望之若仙衍自作甘州曲述其仙状關尹子聖人之于衆人飲)
(食丨丨同也富貴貧賤同也鐵淮南子丨丨禮俗者非人之性也所受于外也鹽論丨丨靡麗布帛之蠧)
(也以韓詩外𫝊丨丨容貌者所以悦目也應對言語者所悦耳也好惡去就者所以悦心也白虎通聖人)
(所以制丨丨何以為絺[絺-巾+ㄙ]蔽形表德勸善别尊卑也往大方便佛報恩經少復前行見諸男女自昔紡織来)
(傾動疲勞辛苦太子問曰此作何物左右答言太子此諸人等紡織作諸丨丨以遮慙愧蔭覆五形太子言此)
(亦勞苦非一也書宅經見冠帶下宫釵小志穆宗以元綃白書素紗墨為丨丨賜承幸人時號諢衣後)
(山詩話見幕席下得韓愈與李翺書僕之家本窮空重遇攻劫丨丨無所養生之具無所有家累僅三十口)
(携此將安所歸託乎定宋玉神女賦搖佩餙鳴玉鸞整丨丨斂容顔繁欽情詩遠望凉風至俯仰正丨丨)
(韋王維丁㝢田家有贈詩開軒御丨丨散帙理章句前應物荅裴丞說歸京所獻詩丨丨藏内篋藥草曝)
(階山杜甫咏懷古跡詩三峡樓臺淹日月五溪丨丨共雲賈島過楊道士居詩精神含藥色丨丨帶霞紋)
(著鮑溶將歸舊山留别孟郊詩蠶桑能幾許丨丨常新皮日休樵家詩丨丨濯春泉盤餐烹野花)
衣裳(易繫辭𫝊黃帝堯舜垂丨丨而天下治盖取諸乾坤注垂丨丨以辨貴賤乾尊坤卑之義也書說)
(命惟丨丨在笥蝣詩東方未明顛倒丨丨顛之倒之自公召之又蜉之羽丨丨楚楚又綠兮衣兮綠丨)
(黃丨𫝊上曰丨下曰丨箋婦人之服不殊丨丨上下同色今丨黑而丨黃喻亂嫡妾之禮禮記内則男女不)
(通丨丨澣又父母唾洟不見冠帶垢和灰請潄丨丨垢和灰請丨丨綻裂紉箴請補綴穀梁𫝊齊桓公丨)
(丨之會十有一未嘗有歃血之盟也信厚也兵車之會四未嘗有大戰也愛民也漢書終軍𫝊見冠帶下)
(後漢書明帝紀見冠冕下南又應奉𫝊曾祖父順字華仲和帝時為河南尹注汝記曰華仲妻本是汝南鄧)
(元義前妻也其子朗時為郎母與書皆不荅與丨丨輙燒之母不以介意又楊終傳孝元棄珠崖之郡光武)
(絶西域之國不以介鱗易我丨丨手齊書王琨𫝊琨性既古慎而儉嗇過甚家人雜事皆自操執公事朝會)
(必夙夜早起簡閱丨丨料數冠幘如此數四世以此笑之隋書長孫平傳為相州刺史正月十五日百姓大)
(戲畫丨丨為鍪甲之象上怒而免之故南史劉峻𫝊自以少時未開悟晚更厲精明慧過人其自序云&KR1274;中)
(濟濟皆升堂亦有愚者解丨丨言其少年魯鈍也貧又徐陵傳大建中食建昌戸戶送米至水次親戚有匱)
(者皆召令取焉數日便盡陵家尋至乏絶府寮怪問其故陵云我有車牛丨丨可賣餘家有可賣否其周給如)
(此丨又張緬𫝊緬在郡所得俸禄不敢用至乃妻子不易丨及還都並供之母振遺親屬雖累載所蓄一朝)
(隨盡緬私室常閴然如貧素者分又沈旋𫝊旋子寔寔弟衆衆性吝嗇財帛億計無所遺自奉甚薄每朝會)
(中丨丨破裂或躬提冠履丨北史魏孝文帝紀宴國老庶老于華林園各賜鳩杖丨申鑒丨丨服者不昧)
(于塵塗愛也丨法言丨而不丨未知其可也裳而不衣未知其可也丨其順矣乎急就篇禪衣蔽膝布母)
(繜注蔽膝者于丨丨上著之以蔽前也子高士𫝊善卷者古之賢人也舜以天下讓卷卷曰今盛為丨丨之)
(服以眩民目繁調五音之聲以亂民耳又作皇韶之樂以愚民心天下之亂從此始矣吾雖為之其何益乎)
(古今注見錦衣下風拾遺記任末觀書有合意者題其丨丨以記其事土記七月七日曝經及丨丨談)
(錄徐鉉職居近列一生好服寬袴未嘗窄丨丨太周興嗣千字文始制文字乃服丨丨江淹為蕭讓傅相)
(國齊公十郡九錫表若乃丨丨盟會九合一匡猶慙德斯禮也庾信賀新樂表丨丨而朝萬國珪璧而會諸)
(侯虖荀卿箴賦無知無巧善治丨丨典揚雄羽獵賦於兹鴻生鉅儒俄軒冕雜丨丨修唐匡雅頌揖讓於)
(前丨王延夀魯靈光殿賦煥炳可觀黃帝唐虞軒冕以庸丨有殊鮑照芙蓉賦感丨丨於楚辭咏憂思于)
(陳詩宿任華明堂賦見冠冕下嶺阮籍咏懷詩携手等歡愛昔同丨丨李嶠安輯表事平罷歸詩丨丨)
(會百蠻琛賮委重關薄秦地佳人閨閣寒)(劉希夷搗衣詩燕山遊子丨丨盧象贈張均員外詩時人歸水)
(鏡明主賜丨丨杜李白清平調雲想丨丨花想容春風拂檻露華濃甫麗人行繡羅丨丨照暮春蹙金孔)
(雀銀麒麟宿又上後園山脚詩朱崖著毫髮碧海吹丨丨陳潤北樂館詩棟襄不知渾是雲曉来但覺丨)
(丨濕元李端襄陽曲同居女伴正丨丨中庭寒月白如霜稹村花晚詩田翁蠶老迷臭香曬暴㪑&KR3065;熏丨)
(丨劉白居易八月三日夜作氣爽丨丨健風疎砧杵鳴禹錫九日對黃白二菊花詩琮璧交輝暎丨丨雜)
(彩章齋姚合揚州春詞竹風輕履舄花露膩丨丨隠杜牧郡獨酌詩平生五色線願補舜丨丨李商行)
(次西郊詩健兒立霜雪腹歉丨丨單舊李紳憶東郭居詩醒醉迷啜哺丨丨辨顛倒項斯宫人詩自出先)
(皇玉殿中丨丨不更染深紅年壓金線為他人作嫁丨丨)(秦韜玉貧女詩苦恨年羅隠宿荆州泛江陵驛)
(詩薜荔丨丨木蘭楫異時烟雨好追尋膜又黃庭内景經素錦丨丨黃雲帶注素錦丨丨肺之色也)
衣裘(周禮宫伯以時頒其丨丨注頒布也丨丨若今賦冬夏衣齊語為游士八十人奉之以車馬丨丨)
(多其資幣使周遊於四方以號召天下之賢士椒戰國策魯仲連謂孟嘗君曰君好士未也雍門子養亦陽)
(得子養飲食丨丨與之同皆得其死今君之家富于二公而士未有為君盡游者也漢書王莽𫝊爵位益尊)
(節操愈謙散輿馬丨丨振施賓客家無所餘收贍名士交結將相卿大夫甚衆魏志和洽𫝊今朝廷之議吏)
(有著新衣乘好車者謂之不清長吏過營形容不飾丨丨弊壊者謂之廉潔至令士大夫故汙辱其衣藏其輿)
(服朝府大吏或自挈壺餐以入官寺巨晉書何劭𫝊劭驕奢簡貴亦有父風丨丨服玩新故積食必盡四方)
(珍異一日之供以錢二萬為限時論以為大官御膳無以加之宋書周朗𫝊草樹既死皮葉皆枯是其粱肉)
(盡矣冰霜已厚苫盖難資是其丨丨敗矣金又自序傅邵疾病使命累續遣御醫上藥異味遠珍帛丨丨相)
(望不絶手齊書王逡之𫝊逡之率素丨丨不澣几案塵黑年老不釋卷宋史魏勝𫝊金主初命造海艦欲)
(分軍入蘇杭悉以中原民操舟楫民家送丨丨者相告語俟王師至即背之又戚同文𫝊冬月多解丨丨與)
(寒者不積財不營居室𫝊韓非子所謂光者官爵尊貴丨丨壮麗也韓詩外文侯曰中山之君長短若何)
(矣蒼唐曰問諸侯比諸侯諸侯之朝則側者皆人臣無所比之然則所賜丨丨幾能勝之矣說苑子産相鄭)
(簡公謂子産曰内政母出外政母入夫丨丨之不美車馬之不飾子女之不潔寡人之醜也國家之不治封疆)
(之不正夫子之醜也微鹽鐵論月令凉風至殺氣動蜻蛚鳴丨丨成天子行刑始貙膢以順天令法言或)
(曰焉用智曰用智於未奔沈大寒而後索丨丨不亦晚乎西京雜記司馬相如初與卓文君還成都居貧愁)
(懣以所著鷫鸘裘就市人陽昌貰酒與文君為歡既而文君抱頸泣曰我平生富足今乃以丨丨貰酒遂相與)
(謀于成都賣酒相如親著犢鼻禈滌器以恥王孫王孫果以為病乃厚給文君文君遂為富人齊春秋王儉)
(不好聲色未嘗游宴丨丨服用自周而已頭國老談苑宼準謫營道惟丨丨繫為相時所得金笏帶當權希)
(時者諷其逾禮準拒之曰君父所賜服之不忘未見禮之失也諷者慙恧而退庾信陕州弘農郡五張寺經)
(蔵碑象馬無恡丨丨是捨饒王融和南海王殿下咏秋胡妻詩客遠乏丨丨歲晏霜露岑参送顔平原詩)
(赤筆仍在篋爐香惹丨丨凉陳希烈賦得雲生棟梁間詩偏使丨丨潤能令枕簟高適贈别王十七詩産)
(業曾未言丨丨與人敝雲孟郊送丹霞子阮芳顔上人歸山詩倩鶴附書信索作丨丨羅隠寄第五尊師)
(詩苕溪烟月久因循野鶴丨丨獨繭綸)
衣袍(後漢書楊彪𫝊魏文受禪賜几杖丨丨視鹽鐵論見緹槖下孟郊立德新居詩曉碧流聽夕清)
(濯丨丨)
衣衫(魏書京兆王愉𫝊世宗每日華林戲射丨丨騎從往来無間宋史占城國𫝊無絲蠶以白㲲布纏)
(其胷垂至于足丨丨窄袖撮髮為髻散垂餘髾於其後元稹詶樂天所寄紵絲布白輕褣製成衣服詩腰帶)
(定知今瘦小丨丨難作遠栽縫鶴姚合武功縣中詩鬢髮寒唯短丨丨瘦漸長杜荀山中寡婦詩夫因兵)
(死守蓬茅麻苧丨丨鬢髮焦)
衣襖(南史徐湛之傳初武帝微時貧陋過甚嘗自新洲伐荻有納布丨丨等皆是敬皇后手自作武帝既)
(貴以此衣付公主曰後世若有驕奢不節者可以此衣示之)
衣衲(王氏談錄公性尤愛墨持玩不厭几案牀枕間往往置之常以柔軟物磨拭發其光色至用丨丨略)
(無所惜)
衣帔(黃庭内景經字曰真人巾金巾注青帝衣青玉錦丨丨蒼華飛裙芙蓉丹冠巾金巾)
衣纓(洞冥記帝所幸宫人名麗娟年十四玉膚柔軟吹氣勝蘭不欲丨丨拂之恐體痕也譚子化書王)
(者丨丨之費盤餚之直歲不過乎百萬量徐陵與王僧辯書公履忠弘孝冠冕縉紳化感烟雲標海岳行糜)
(仲月王政無塞分糓高年仁風斯遠固已丨丨仰訓黎庶投懷)
衣襘(左𫝊朝有著定會有表丨有丨帶有結會朝之言必聞于表著之位所以昭事序也視不過結襘之)
(中所以道容貌也)
衣領(詩要之襋之好人服之𫝊要䙅也襋領也䟽士喪禮云襚者左執領右執要又云襚者以褶必有裳)
(褶衣如初然則襚服有衣有裳而左右執之則左執丨丨右執裳要要是裳要則襯為丨丨說文亦云襋丨丨)
(也日南史王思遠𫝊都水使者季珪之常曰見王思遠終匡坐不妄言笑簪帽丨丨無不整潔便憶丘明士)
(内北史隋文獻皇后𫝊帝常合止利藥湏胡粉一兩宫不用求之竟不得又欲賜柱國劉嵩妻織成丨丨宫)
(内亦無丨訓學齋規凡盥面必以巾帨遮護丨捲束兩袖勿令有所濕)
衣圭(漢書江充𫝊充衣紗縠禪衣曲裾後垂交輸注如淳曰交輸割正幅使一頭狭若燕尾垂之兩旁見)
(于後是禮深衣續衽鉤邊賈逵謂之丨丨)
衣袂(詩哆兮侈兮疏禮于丨丨半而益一謂之侈袂以洞冥記孟岐河清之逸人也年可七百歲周公)
(玉笏與之岐常寳執每以丨丨拂拭笏厚七分今銳斷恒切桂葉食之聞帝好仙披草盖而来謁帝焉陳樵)
(月庭賦蕙纕華玉夜珊珊歌長丨丨風露繁丨謝靈運折楊柳行舍我故鄉客將適萬里道妻妾牽丨抆淚)
(沾懷抱劍王初送王秀才謁池州吳都督詩丨丨鄣風金縷細光横雪玉龍寒姚合遊南莊詩鬭雀翻丨)
(丨驚魚觸釣竿聲蘇轍題五老亭詩雲氣飄浮丨丨舉泉流灑落佩環朱子自警詩莫向清流浣丨丨恐)
(君丨丨涴清流)
衣袖(易歸妹六五帝乙歸妹其君之袂不如其娣之袂良注袂丨丨所以為禮容者也宋書樂志見巾)
(舞下失北史楊津𫝊文明太后臨朝津曾入侍左右忽欬逆聲遂吐血數升藏之丨丨洞冥記見帷幕下)
(山南海古蹟記黃雲山在新會北唐一行禪師来游此黃雲自山内輝暎丨丨遂卓菴山巔弟子至者五百)
(餘人懷江淹雜詞書吳伯于丨丨鏤顔子于心抱崔杜甫述詩麻鞋見天子丨丨露兩肘李商隠詶八)
(早梅有贈兼示之作謝郎丨丨初翻雪荀令熏爐更換香袁桷詩禁鐘初動趣𫝊宣丨丨薰香到御前葉)
(顒詩采采黃金英芳香滿丨丨)
衣襟(北史田式𫝊式所愛奴嘗詣式白事有蟲上其丨丨揮袖拂去之式以為慢已立棒殺之宋史李)
(舜舉𫝊沈括城永樂遣舜舉計議被圍急斷丨丨作奏曰臣死無所恨願朝廷勿輕此賊尋以死聞宣和書)
(譜唐昭宗能推赤心置人腹中使錢鏐終唐室而不二心者昭宗寔有以歸之也見其以丨丨書賜鏐當時不)
(能無意花瑯環記子瞻在惠州有悲秋之意命朝雲把大白唱褪殘紅朝雲歌喉將囀淚滿丨丨詰其故荅)
(曰奴所不能歌是枝上柳綿吹又少天涯何處無芳草也子贍大笑曰是我正悲秋而汝又傷春矣遂罷王)
(粲七哀詩迅風拂裳袂白露沾丨丨寄郭微詩餘風生竹樹清露薄丨丨)(祖詠家圉夜坐杜甫長江詩未)
(辭添霧雨接上遇丨丨續孟郊連州吟開緘白雲斷明月墮丨丨李賀長歌短歌長歌破丨丨短歌斷白)
(髮西姚合題杭南亭詩暮潮簷下過濺浪濕丨丨落趙嘏峰即事獻沈大夫詩松竹閑游道路身丨丨盡)
(往来塵)
衣袪(晉語初獻公使寺人勃鞮伐公於蒲城文公踰垣勃鞮斬其袪及入勃鞮求見公辭焉曰驪姬之讒)
(爾射予于屏内困予于蒲城斬予丨丨又為惠公從予於渭濱命曰三日若宿而至若干二命以求殺予予于)
(伯楚屢困何舊怨也退而思之異日見我)
衣祫(吳越春秋太子友清旦懷丸持彈從後園而来丨丨履濡王怪而問之曰子何為袷衣濡履體如斯)
(也太子友曰適遊後圜聞秋蜩之聲往而觀之)
衣裾(漢書張敞𫝊長安市偷盜尤多百賈苦之敞既視事求問長安父老偷盜酋長數人敞皆召見令致)
(諸偷以自贖敞皆以為吏遣歸休置酒小偷悉来賀且飲醉偷長以赭汙其丨丨吏坐里閭閱出者汙赭輙收)
(縛之一日捕得數百人窮治所犯為後漢書趙歧𫝊注三輔決錄志曰歧娶馬敦女宗姜妻敦兄子融嘗至)
(歧家歧亦厲節不以妹聓之故屈志于融也與其友書曰馬季長雖有名當世而不持士節三輔高士未曾以)
(丨丨敝其門也十晉書王澄𫝊衍妻郭性貪鄙欲令婢路上擔糞澄年四諫郭以為不可郭大怒謂澄曰昔)
(夫人臨終以小郎屬新婦不以新婦屬小郎因據其丨丨將杖之澄争得脱踰窗而走南史徐勉𫝊時琅琊)
(王融一時才儁特相慕悦嘗請交焉勉謂所親曰王郎名高望促難可輕&KR1491;丨丨融後果陷于法北史柳遐)
(𫝊梁西昌侯藻鎮雍州遐時年十二以百姓禮修謁風儀端肅進止詳雅藻羨之試遣左右踐遐丨丨欲觀其)
(舉措遐徐步稍前曾不顧盼說宋史陳禾𫝊論奏未終上拂衣起禾引上衣請畢其丨丨落上曰正言碎朕)
(衣矣禾言陛下不惜碎衣臣豈惜碎首以報陛下橋徐陵陳公九錫文物色丘園丨丨里巷宗羈登渭詩)
(四面丨丨合三條冠盖通華杜甫草堂詩舊犬喜我歸低徊入丨丨皮日休懷陽潤卿博士詩静探石腦)
(丨丨潤閑鍊松脂院落香醆羅隠甘露寺看雪詩細黏謝客丨丨上輕墮梁王酒中又閑居早秋詩槐杪)
(清蟬烟雨餘蕭蕭凉葉墮丨丨)
衣裙(宋書五行志陳郡謝靈運有逸才每出入自扶接者常數人民間謠曰四人挈丨丨三人捉坐席是)
(也丨任昉奏彈范縝丨所弊䜛激失所)
衣袴(史記匈奴𫝊見繒絮下十南史康絢𫝊是冬寒甚淮泗盡凍士卒死者七八帝遣賜以丨丨)
衣綬(白居易有感詩鬢髮已班白丨丨方朱紫)
衣帶(漢書王莽𫝊陽朔中世父大將軍鳳病莽侍疾親嘗藥亂首垢面不解丨丨連月蜀志先主傳時)
(獻帝舅車騎將軍董承辭受帝丨丨中密詔當誅曹公先主未發南史何敬容𫝊武帝雖衣浣衣而左右衣)
(必湏潔嘗有侍臣丨丨卷摺帝怒曰卿丨丨如繩欲何所縛宋史潘美𫝊美為昇州道行營都監與曹彬偕)
(往進次秦淮時舟楫未具美下令曰美受詔提驍果數萬人期于必勝豈限此一丨丨水而不徑度乎遂麾以)
(涉大軍隨之丨繒帛銀器)(又藥元福𫝊元福還郡詔賜暉元福丨又韓琦𫝊琦悉兵付大將任福令自懷)
(遠城趨德勝砦出賊後如未可戰即據險置伏要其歸及行戒之至再又移檄申約苟違節度雖有功亦斬福)
(竟為賊誘沒于好水川竦使人收散兵得琦檄于福丨丨間言罪不在琦隋遺錄帝幸月觀有小黃門暎薔)
(薇叢調宫婢丨丨為薔薇罥結笑聲吃吃不止帝望見腰肢纖弱意為寳兒有私帝披單衣亟行擒之乃宫婢)
(雅娘也錦本事詩見枕擅下視女紅餘志桓谿女字女幼製綠丨丨作竹葉樣遠之無二故無瑕詩云帶)
(葉新栽竹簮花巧製蘭朝朝野僉載見鑰匙下不談錄皇城使劉承規在太祖為皇門小底時氣性同已)
(有心力宫中呼為劉七每令與諸小底數真珠内夫人潛於看窗覘之未嘗偷竊一顆餘皆竊置于丨丨中)
(王粲出婦賦攬丨丨兮出戸顧堂室兮長辭改古詩相去日以遠丨丨日以緩鮑照擬古詩宿昔丨丨朝)
(旦異容色君徐陵春情詩竹葉裁丨丨梅花奠酒盤春東方虬昭怨自然丨丨緩非是為腰身孟浩然)
(情詩坐時丨丨縈纖草行即裠裾掃落梅結杜甫自京赴奉先縣咏懷詩霜嚴丨丨斷指直不得戴叔倫)
(相思曲井深轆轤嗟綆短丨丨相思日應緩勝楊巨源寄江州司馬詩湓浦曾聞似丨丨廬峰見說香爐)
(李商隠燕臺詩丨丨無情有寬窄春烟自碧秋霜白)
衣屨(詩糾糾葛屨可以履霜佻佻公子行彼周行箋葛屨夏屨也周行周之列位也言時財貨盡雖公子)
(丨丨不能順時乃夏之葛屨今以履霜送轉餫因見使行周之列位者而發幣焉言雖困乏猶不能止左𫝊)
(平子每歲賈馬具從者之丨丨而歸之於乾侯公執歸馬者賣之乃不歸馬後漢書耿恭𫝊吏士素饑困發)
(疏勒時尚有二十六人三月至玉門唯餘十三人丨丨穿決形容枯槁中郎將鄭衆為恭已下洗沐易衣冠)
(宋史食貨志大觀二年詔在京諸門凡民丨丨糓菽雞魚蔬果柴炭瓷瓦器之類並蠲其税賈島送孫逸人)
(詩丨丨猶同俗妻兒亦宛然)
衣履(漢書地理志見綺繡下綬後漢書和帝紀見釜鬵下又何敞𫝊注見印下南史劉駿傳武帝)
(自尋陽還遇駿驩宴叙舊停十餘日乃下遣文惠太子及竟陵王子良攝丨丨備父友之敬北史張景仁𫝊)
(景仁為兒童時在洛京曾詣國學摹石經許子華遇之學中執景仁手曰張郎風骨必當通貴非但官爵遷達)
(乃與天子同筆硯𫝊丨丨丨舊唐書徐仁紀𫝊授盧冒令妻子不之官廨舍唯丨及書疏而已唐書高祖)
(皇后竇氏𫝊始元貞太后羸老有疾而性素嚴諸姒娣皆畏莫敢侍后事之獨怡謹盡孝或淹月不釋丨丨)
(雲笈七籖守一之道不與人共丨丨同牀席而存一也思真静神念道招靈皆欲别處非徒此事而已趙師)
(秀官田之集翁聘君失期陳伯夀詩率爾次韻詩搴芳丨丨濕飲渌䏎骨香)
衣被(公羊𫝊丨丨曰襚為史記盧綰𫝊高祖初起沛盧綰以客從入漢中將軍常侍中從東擊項籍以)
(太尉常從出入卧内丨丨飲食賞賜羣臣莫敢望不又司馬相如𫝊昆弟諸公謂王孫曰有一男兩女所足)
(者非財也今文君已失身于司馬長卿長卿故倦游雖貧其人材足依也且又令客獨柰何相辱如此卓王孫)
(不得已分與文君僮百人錢百萬及其嫁時丨丨財物文君乃與相如歸成都買田宅為富人漢書匈奴𫝊)
(單于正月朝天子於甘泉宫漢寵以殊禮位在諸侯王上贊謁稱臣而不名賜以冠帶衣裳黃金璽盭綬玉具)
(劍佩刀弓一張矢四發棨戟十安車一乘鞍勒一具馬十五匹黃金二十斤錢二十萬丨丨七十七襲錦繡綺)
(縠雜帛八千匹絮六千斤遂後漢書薊子訓𫝊嘗抱鄰家嬰兒故失手墮地而死埋藏之後月餘子訓乃抱)
(兒歸焉父母大恐曰死生異路雖思我兒不用復見也兒識父母軒渠笑悦欲往就之母不覺攬取乃寔兒也)
(雖大喜慶心猶有疑乃竊發視死兒但見丨丨乃信焉元史何實𫝊實少孤依叔父居氣節不凡家人常入)
(卧内見一青蛇蜿蜒丨丨中駭而視之乃實也中吕覽牛缺居上地大儒也下之邯鄲遇盜于耦沙之盜求)
(其槖中之載則與之求其車馬則與之求其丨丨則與之穆天子𫝊癸未至於蘇谷骨飦氏之所丨丨注言)
(谷中有草木皮可以為丨丨但急就篇綌紵枲緼裹約纏注言貧乏之人無好綿帛以此物自苞裹纏束為)
(丨丨也湏大方便佛報恩經汝等大衆皆集我家我當隨汝所丨丨飲食病溲湯藥稱意給與雲笈七籖)
(身得細滑丨丨心便利之得所愛心便悦之褸輶軒絶代語南楚凡人貧丨丨醜敝謂之湏捷或謂裂注云)
(衣壊貌也池左思嬌女詩丨丨皆重難與沈水碧)
衣衾(禮記内則䙝丨丨不見襄之又父母舅姑之丨丨簟席枕几不𫝊杖屨祇敬勿敢近孟子謂棺)
(椁丨丨之美也丨漢書龔勝𫝊勝乞骸骨賜帛及行道舍宿歲時羊酒丨皆如漢福故事宋史曾鞏𫝊會)
(江西歲大疫鞏命縣鎮亭𫝊悉儲藥待求軍民不能自養者来食息宫舍資其食飲丨丨之具分醫視診書其)
(全失多寡為殿最行中黃真經乘服彩霞歸太極注凡人入胎息遊人間尸解術隨物所化故有託丨丨所)
(化者衣張華情詩願託晨風翼束帶侍丨丨錫曹毗夜聽𢷬詩寒興御紈素佳人理丨丨劉禹和楊師)
(臯給事傷小姬英英詩鸞臺夜直丨丨冷雲雨無因入禁城李玖四丈夫同賦詩雖有丨丨藏李固終無表)
(疏雪王章)
衣褥(晉書賀循𫝊循羸疾不堪拜謁乃就加朝服賜第一區車馬牀帳丨丨等物循辭讓一無所受宋)
(史儀衛志旗物用繡者以錯采代車路院香鐙案丨丨脾睨御輦院華盖曲盖及仗内幢角等袋用繡者以生)
(色代君韓愈故幽州節度判官贈給事中清河張君墓誌銘弟復亦進士佐汴宋得疾變易喪心驚惑不常)
(君得閒即自視丨丨薄厚節時其飲食而匕筯進養之)
衣章(禮記王制三公一命卷疏丨丨並畫絺冕之衣獨繡者以粉米地物養人服之以祭社稷又地祇並)
(是隂類故丨丨亦繡也)
衣衽(周禮考工記輈欲弧而無折經而無絶進則與馬謀退則與人謀終日馳騁左不楗行數千里馬不)
(契需終歲御丨丨不敝此唯輈之和也)
衣縷(儲光羲貽王侍御出臺掾丹陽詩墟里獻薇蕨羣公致丨丨)
衣袽(易既濟六四繻有丨丨終日戒注繻宜曰濡丨丨所以塞舟漏也履得其正而近不與三五相得夫)
(有隙之棄舟而得濟者有丨丨也鄰不于親而得全者終日戒也)
衣裻(史記佞幸𫝊孝文帝夢欲上天不能有一黃頭郎從後推之上天顧見其丨丨帶後穿覺而之漸臺)
(以夢中隂目求推者郎即見鄧通其衣後穿夢中所見也召問其名姓姓鄧氏名通文帝說焉注索隠曰裻音)
(篤衫襦之横者)
衣尻(漢書鄧通𫝊顧見其丨丨帶後穿注師古曰丨丨帶後謂丨當丨上而居革帶之下處也按史記尻)
(作裻)
衣庫(南史齊明帝紀永明中輿輦舟乘悉剔金銀還主丨丨以牙角代之宋史趙安仁𫝊父孚開寳中)
(初置丨丨令孚主之)
衣囊(左𫝊寗子職納橐饘焉杜注寗俞以君在幽隘故親以衣食為已職槖丨丨饘糜也言其忠至所慮)
(者深名後漢書吳祐𫝊昔馬援以薏苡興謗王陽以丨丨徼嫌疑之間誠先賢所慎也宋書陸徽𫝊陵雪)
(褒潁貞柯必振尊風賞流清原斯挹是以丨丨揮譽於西京折轅延高于東帝唐書楊再思𫝊初調元武尉)
(使至京師舍逆旅有盜竊其丨丨再思遇之盜窘謝再思曰而貧苦故至此囊中檄無所事幸留他物可持去)
(初不為人言炎州定去游)(善生送智光之南值雨詩結束丨丨了王安石游土山示蔡天啟祕校詩斂書)
(付丨丨裹飯隨藥笈)
衣襆(南史王華𫝊華時年十三在軍中與廞相失隨沙門釋曇冰逃使提丨丨從後津邏咸疑焉朝野)
(僉載侍御史袁守一將食器數枚就羅公遠看年命奴擎丨丨在門外不覺湏臾在公遠衣箱中諸人大驚莫)
(知其然)
衣氊(南史孔奐傳曲阿富人殷綺見奐居處儉素乃餉以丨丨一具)
衣褚(唐書吐蕃𫝊德宗即位欲以德綏懷之遣太常少卿韋倫持節歸其俘五百厚給丨丨切勅邊吏護)
(亭障無輙侵虜地吐蕃始聞未信使者入境乃皆感畏)
衣帛(晉書衛恒𫝊弘農張伯英者凡家之丨丨必書而後綀之又石勒載記堂陽人陳豬妻一産三男)
(賜其丨丨廪食乳婢一口復三歲勿事)
衣絹(唐書食貨志宣宗增河湟戍兵丨丨五十二萬餘匹鹽鐵轉運使裴休請復歸鹽鐵使以供國用)
衣段(元史巴圖爾傳從征納延及伊瑪河擒錦嘉努塔布台以歸賞鈔及丨丨)
衣絮(素問帝曰人之肉苛者雖近於丨丨猶尚苛也是謂何疾)
衣蓑(李咸用和吳處士題村叟壁詩丨丨留冷閣席草種閒田)
衣甲(齊書王奐𫝊女壻殷叡懼禍謂奐曰曹吕今来既不見真勅恐為奸變政宜錄取馳啟聞耳奐納之)
(彪輙令率州内得千餘人開鎮庫取仗配丨丨出南堂陳兵閉門拒守宋史曹利用𫝊為廣南安撫使利用)
(至嶺外遇賊武仙縣賊持健標蒙采盾丨丨堅利鋒鏑不能入利用使士持巨斧長刀破盾遂斬首以徇嶺南)
(平里王建寄賀田侍中東平功成詩百旗幡衝即斷兩重丨丨射皆穿)
衣鎧(蜀志諸葛亮𫝊注漢晉春秋曰宣王使張郃攻無當監何平於南圍自案中道向亮亮使魏延高翔)
(吳班赴拒大破之獲甲首三千級丨丨五千領角弓三千一百張宣王還保營)
衣寳(摴蒲經後周王思政在同州與太祖摴蒲大出丨丨約擲盧者與之思政斂容跪誓願得成盧已果)
(得盧)
衣麝(駱賓王櫂歌行鏡花搖芰日丨丨入荷風)
衣馬(魏書崔亮𫝊亮性公清敏于斷決所在並號稱職三輔服其德政世宗嘉之詔賜丨丨被褥杜甫)
(秋興詩同學少年多不賤五陵丨丨自輕肥白王建詶趙侍御詩别来丨丨從勝舊争向邊塵滿頭)
衣魚(爾雅疏見衣書下)
衣花(陳子龍幽草賦緝丨丨而珮冷飛裙蝶而神輕詩鮑溶見袁德師侍說江南有仙檀花因以戲贈)
(欲求御史更分别何似丨丨歲歲香)
衣香(魏志朱建平𫝊建平善相馬文帝將出取馬外入建平道遇之語曰此馬之相今日死矣帝將乘馬)
(馬惡丨丨驚齧文帝膝帝大怒即便殺之後庾信春賦池中水影懸勝鏡屋裏丨丨不如花陳主舞媚娘)
(樂府轉身移珮響牽袖起丨丨李虞世南中婦織流黃詩丨丨逐舉袖釧動應鳴梭成康采蓮曲翠鈿紅)
(袖水中央青荷蓮子雜丨丨中元稹會真詩丨丨猶染麝枕膩尚殘紅白居易雨招張司業宿詩過夏丨)
(丨潤迎秋簟色鮮丨李商隠梓州罷吟寄同舍詩長吟遠下燕臺去惟有丨染未銷皮日休茶人詩語氣)
(為茶荈丨丨是烟霧)
衣簪(宋書龔穎等𫝊論若夫孝立閨庭忠被史策多發溝畎之中非出丨丨之下以此而言聲教不亦卿)
(大夫之恥乎開王僧孺南海郡求士教此境三閩奥壤百粤舊都漢吳别分星畫部風序泱泱丨丨斯盛)
(徐陵司空徐州刺史侯安都德政碑自文昭武穆祚土開家濮水盛其丨丨榮波分其緒秩杜顗集賢院山)
(池賦對石渠之鉛粉會金馬之丨丨開馬懷素奉和聖製春日幸望春宫應制詩遍野園亭帟幕連堤草樹)
(狎丨丨輕李乂奉和春日幸望春宫應制詩麗日祥烟承䍐罼荑弱草藉丨丨賀遂亮贈韓思孝詩君子)
(重名義直道冠丨丨)
衣扇(唐書禮樂志天寳二年始以九月朔薦衣于諸陵又常以寒食薦餳粥雞毬雷車五月五日薦丨丨)
衣盂(歐陽修浙川縣興化寺記延遇餘杭人淳化三年止此寺得維摩院廢基築室自為師教弟子以居)
(居二十有三年授弟子惠聰而老焉又十八年年七十有一矣乃斂其丨丨之具所餘示惠聰)
衣鉢(宋史范質𫝊力學強記性明悟舉進士時和凝以翰林學士典貢部覽質所試文字重之自以登第)
(名在十三亦以其數處之貢闈中謂之𫝊丨丨其後質登相位為太子太𫝊封魯國公皆與凝同云𫝊燈錄)
(池州使君問五祖曰會中有五百僧不𫝊丨丨為甚却付與盧行者五祖曰四百九十九人會佛法唯有盧行)
(者一人不會佛法它則悟道謂之過量人方傅得丨丨淨住子敬禮如来現在丨丨水瓶錫杖衆具摭言)
(唐進士自状元以下到主司宅下馬綴行而立斂名紙通呈與主司對拜主事云請状元謝名第第幾人謝丨)
(丨古捫虱新語山谷嘗約釋氏法作士大夫食時五觀此人一飯不忘君終食不違仁之意近時士大夫乃)
(多效浮屠家以鉢盂而食之時謂之丨丨無乃好竒之過崔顥贈懷一上人詩竹房見丨丨松宇清身心)
(劉長卿舟中送李十八詩釋子身心無有分獨將丨丨去人羣陸游朝飢示子聿詩八十到頭終強項欲將)
(丨丨付吾兒)
衣劍(江淹被黜為吳興令辭建平王牋山淵所容丨丨不貸黥赭幽圉皆非報責)
衣枕(糚樓記漢武夢李夫人遺蘅蕪香覺而丨丨香三月不歇)
衣裗(爾雅丨丨謂之䘽注衣縷也齊人謂之攣或曰袿衣之飾)
衣櫛(宋書宗慤𫝊林邑王范陽邁傾國来拒以具装被象前後無際士卒不能當慤曰吾聞師子威服百)
(獸乃製其形與象相禦象果驚奔衆因潰散遂克林邑收其異寳雜物不可媵計慤一無所取丨丨蕭然)
衣箧(宋史郭勸𫝊時衛士有相惡者隂置刃丨丨中從勾當皇城司入禁門既而為閽者所得神仙𫝊)
(李根字子源許昌人也嘗住夀春吳太文家忽告太文曰王凌當敗王凌聞之以為妖言惑衆乃使人收根欲)
(殺之官兵入索困食丨丨之中無處不徧不得根)
衣匣(宋史輿服志朱漆梯盤全朱漆丨丨二)
衣笥(唐書韋巨源𫝊景龍二年韋后自言丨丨有五色雲巨源倡其偽勸中宗宣布天下帝從其言因是)
(大赦人可談舒王吳夫人有潔疾長女之出省之于江寧夫欣然裂綺縠製衣將贈其甥皆珍異也忽有貓)
(卧丨丨中夫人即叱起婢揭衣置浴室下終不肯與人竟腐敗無敢收者)
衣箱(朝野僉載見衣襆下)
衣桁(岑参山房春事詩數枝門柳低丨丨一片山花落筆牀又初至西虢官舍南池呈左右省及南宫)
(故人詩見筆牀下潮李嘉祐仲夏詩苔色侵丨丨痕上井欄)
衣篝(陸游秋懷詩不惜丨丨重換火却緣微潤得香多)
衣車(戰國策趙王封孟嘗君以武城孟嘗君擇舍人以為武城吏而遣之曰鄙語豈不曰借車者馳之借)
(衣者被之哉皆對曰有之孟嘗君曰文甚不取也夫所借丨丨者非親友則兄弟也夫馳親友之車被兄弟之)
(衣文以為不可女漢書昌邑王髆子賀𫝊過弘農使大奴善以丨丨載子又揚雄𫝊奮電鞭驂雷輜注師)
(古曰輜丨丨也)
衣器(吕覽人有為人妻者人告其父母曰嫁不必生也丨丨之物可外藏之以備不生其父母以為然於)
(是令其女常外藏)
衣食(左𫝊丨丨所安弗敢專也必以分人之孟子使民不得丨丨周語民之有口也猶土有山川也)
(財用于是乎出猶其有原隰衍沃也丨丨于是乎生口之宣言也善敗于是乎興行善而備敗所以阜財用丨)
(丨者也設史記吳起𫝊起之為將與士卒最下者同丨丨卧不席行不騎乘親裹嬴糧與士卒分勞苦卒有)
(病疽者起為吮之卒母聞而哭之丨又平津侯傳弘食一肉脱粟之飯故人所善賓客仰丨弘奉禄皆以給)
(之家無所餘士亦以此賢之行又儒林傳兒寬貧無資用常為弟子都養及時時間傭賃以給丨丨漢書)
(溝洫志且溉且糞長我禾黍丨丨京師億萬之口是又刑法志簫曹為相填以無為從民之欲而不擾亂以)
(丨丨滋殖刑罰用稀惡後漢書竇封𫝊拜城門校尉在位多辟名士清身疾禮賂不通妻子丨丨裁充而已)
(薄蜀志諸葛亮𫝊初亮自表後主曰成都有桑八百株田十五頃子弟丨丨自有餘饒至於臣在外任無别)
(調度隨身丨丨悉仰于官不别治生以長尺寸若臣死之日不使内有餘帛外有嬴財以負陛下及卒如其所)
(言受晉書孫登𫝊時游人間所經家或設丨丨者一無所齊書封延伯𫝊零陵譚弘寳衡陽何弘華陽陽)
(黑頭疎從四世同居並共丨丨解南史顧協𫝊初為廷尉正冬服單薄寺卿蔡法度欲襦與之憚其清嚴不)
(敢發口謂人曰我願解身上衣與顧郎顧郎難丨丨者竟不敢以遺之說苑周公旦白屋之士所下者七十)
(人而天下之士皆至晏子所與同丨丨者百人而天下之士亦至仲尼修道行理文章而天下之士亦至矣)
(新論丨丨者民之本也民者國之本也民恃丨丨猶魚之湏水國之恃民如人之倚足經鉏堂雜誌丨丨衣)
(以歲計食以日計一日缺食必至飢餒一年缺衣尚可藉舊食在家者也食粗而無人知衣飾外者也衣敝而)
(人必笑故善處貧者節食以完衣不善處貧者典衣而市食揚雄司農箴旁求丨丨厥民攸生晁補之披)
(榛亭賦富貴潤奴隸丨丨仁里閭丨陶潛庚戍歲九月中於西田獲早稻詩人生歸有道丨固其端儲光)
(羲田家雜興詩丨丨既有餘時時會親友塵杜甫客夜詩計拙無丨丨途窮仗友生薛逢六街詩百役並)
(驅丨丨内四民長走路歧中)
衣飯(戴表元赤泥嶺行人生丨丨取裁足阿奴碌碌猶類福)
衣糧(漢書嚴助𫝊今發兵行數千里資丨丨入越地輿轎而隃嶺拖舟而入水行數百千里夾以深林叢)
(竹水道上下擊石林中多蝮蛇猛獸夏月暑時嘔泄霍亂之病相隨屬也後漢書趙咨𫝊盜常夜往劫之咨)
(恐母驚懼乃先至門迎盜因請為設食謝曰老母八十疾病湏養居貧朝夕無儲乞少置丨丨妻子物餘一無)
(所請盜皆慙歎跪而辭曰所犯無状干暴賢者言畢奔出又韓韶𫝊餘縣多被寇盜廢耕桑其流入縣界求)
(索丨丨者甚衆韶愍其饑困乃開倉賑之行晉書祖逖𫝊逖率親黨避地淮泗以所乘車馬載同老疾躬自)
(徒步藥物丨丨與衆共之給唐書百官志都官郎中員外郎各一人掌俘隸簿錄丨丨醫藥宋史職官志)
(部分掌五案一曰戸税案二曰上供案三曰修造案四曰麴案五曰丨丨案古今注牧恭為父報冤殺人而)
(亡藏于山谷之下有天馬夜降圍其室而鳴遂荷丨丨而去入于沂澤援琴鼔之為天馬之聲號曰走馬引焉)
衣稟(唐書陸贄𫝊被邊長鎮之兵皆百戰傷夷角所能則習度所處則危考服役則勞察臨敵則勇然丨)
(丨止於當身又為家室所分居常凍餒)
衣饟(唐書兵志時邊兵丨丨多不贍而戍卒屯防藥茗蔬醬之給最厚諸將務為詭辭請遥隸神策軍稟)
(賜遂嬴舊三倍繇是塞上往往稱神策行營皆内統于中人矣)
衣藥(魏書源賀𫝊上書稱病篤乞骸骨至於再三乃許之朝有大議皆就詢訪又給丨丨珍羞)
衣物(後漢書朱暉𫝊年十三與外氏家屬從田間奔入宛城道遇羣賊白刃劫諸婦女略奪丨丨暉拔劍)
(前曰財物皆可取耳諸母衣不可得世南史謝靈運𫝊性豪侈車服鮮麗丨丨多改舊形制共宗之北史)
(賈思伯𫝊初思伯與弟思同師事北海隂鳳業竟無資酬之鳳遂質其丨丨時人為之語曰隂生讀書不免癡)
(不識雙鳳脱人衣納元史百官志利用監秩正三品掌出皮貨丨丨之事)
衣資(後漢書姜肱𫝊肱嘗與季江謁郡夜于道遇盜欲殺之肱兄弟更相争死賊遂兩釋焉但掠奪丨丨)
(而已)
衣裝(漢書趙充國𫝊充國及長史董通年以為武賢欲輕引萬騎分為兩道出張掖回遠千里以一馬自)
(駝負三十日食為米二斛四斗麥八斛又有丨丨兵器難以追逐勤勞而至必有傷危之憂後漢書董卓𫝊)
(馳齎赦書以令宫陛内外士卒皆稱萬歲百姓歌舞於道長安中士女賣其金玉丨丨市酒肉相慶者填滿街)
(肆吏又樊曄𫝊為天水太守人有犯其禁者率不生出獄人及羌胡畏之道不拾遺行旅至夜聚丨丨道旁)
(曰以付樊公丨又郭丹𫝊丹七歲而孤小心孝順後母哀憐之為鬻丨買産業宋史兵志天聖七年法寺)
(裁定諸軍丨丨騎兵春冬衣各七事步兵春衣七事冬衣六事敢質賣者重寘之法列子牛缺者上地之大)
(儒也下之邯鄲遇盜盡取其丨丨車牛步而去視之歡然無憂吝之色盜追而問其故曰君子不以所養害其)
(所養盜曰嘻賢矣夫詭蜀檮杌建初在韋昭度幕府其兵皆文身黧黑丨丨異衆皆稱為鬼兵吳均奉使)
(廬陵詩客子饑寒多江上丨丨薄登皇甫曾遇風雨詩草草理丨丨涉江又陸)
衣飾(後漢書王符𫝊今使貢士必覈以寔其有小疵勿彊丨丨出處默語各因其方則蕭曹周韓之論何)
(足不致吳鄧梁竇之屬企踵可待)
衣成(韓詩外𫝊夫天道虧盈而益謙地道變盈而流謙鬼神害盈而福謙人道惡盈而好謙是以丨丨則)
(必缺衽宫成則必缺隅屋成則必加拙示不成者天道然也)
衣製(孟郊贈文應上人詩經文開貝葉丨丨垂秋蓮)
衣宵(唐太宗執契静三邊詩丨丨寝二難食旰懼三餐)
衣儲(宋史職官志戸部掌天下戸口税賦之籍𣙜酒工作丨丨之事以供邦國之用)
衣露(杜甫夜宴左氏莊詩風林纖月落丨丨淨琴張丨元稹去杭州詩時尋沙尾楓林夕夜摘蘭叢丨)
(繁)
衣谷(水經注渭水南有長塹谷水次東有安蒲溪水次東有丨丨水並南出朱圉山)
衣工(郭泰機答傅咸詩丨丨秉刀尺棄我忽若遺)
衣書(爾雅蟫白魚注丨丨中蟲一名蛃魚疏此丨丨中蟲也一名蟫一名白魚一名蛃魚本草謂之衣魚)
(是也曰法言子有含菽緼絮而致滋美其親將以求孝也人偽如之何曰假儒丨丨服而讀之三月不歸孰)
(曰非儒也或曰何以處偽曰有人則作之無人則輟之之謂偽觀人者審其作輟而已矣)
衣畫(後漢書明帝紀注漢明帝案古禮備其服章天子郊廟衣皂上絳下前三幅後四幅丨丨而裳繡)
衣色(白居易和柳公權齊雲樓詩路傍花日添丨丨雲裹天風散珮聲)
衣彩(皎然送鄭孝廉淮西覲省詩野靄濕丨丨江鴻增客情)
衣紋(輟耕錄畫丨丨林石用筆全類于書丨丨有重大而調暢者有縝細而勁健者勾綽縱掣理無妄下)
(以状高側深斜卷摺飄舉之勢)
衣解(雲笈七籖雷平山真人許君真誥曰從張鎮南受丨丨法)
衣黑(宋書禮志行鄉射禮則公卿委貌冠以皂絹為之形如覆杯與皮弁同制長七寸高四寸丨丨而裳)
(素其中衣以皂緣領袖)
衣白(皮日休樵風賦蘋光惹丨丨蓮影涵薪紅)
衣赤(漢書郊祀志見冠冕下)
衣痕(齊已竟陵遇畫公詩錫影離雲遠丨丨拂蘚新)
衣聲(漢書司馬相如𫝊子虛賦注張揖曰萃蔡丨丨也)
衣新(說苑張禄掌門見孟嘗君曰丨丨而不舊倉庾盈而不虚為之有道君亦知之乎孟嘗君曰丨丨而)
(不舊則是修也倉庾盈而不虛則是富也為之奈何其說可得聞乎張禄曰願君貴則舉賢富則振貧若是則)
(丨丨而不舊倉庾盈而不虛矣)
衣故(杜牧宣城贈蕭兵曹詩舟寒句溪雪丨丨洛城塵)
衣輕(中黃真經夀永丨丨人體大九天各各皆相倍二劉禹錫和嚴給事聞唐昌觀玉蕊花下有游仙)
(絶詩雪蕊瓊絲滿院春丨丨步步不生塵)
衣重(吕覽黃帝言曰聲禁重色禁重丨禁丨香禁重味禁重室禁重)
衣濕(皮日休入林屋洞詩屨泥惹石髓丨丨霑雲英埃褚載曉發詩丨丨乍驚霑霧露馬行仍未見塵)
衣乾(杜甫水檻遣心詩葉潤林塘密丨丨枕席清)
衣薄(魏志王肅𫝊薛夏字宣聲天水人也注黃初中為秘書丞帝每與夏推論書𫝊未嘗不終日也每呼)
(之不名而謂之薛君夏居甚貧又顧其丨丨解所御服袍賜之)
衣單(侍兒小名錄宼莱公有妾曰舊桃公因會贈歌姬以束綾舊桃作二詩呈公曰一曲清歌一束綾美)
(人猶自意嫌輕不知織女螢窗下幾度抛梭織得成風勁丨丨手屢呵幽窗軋軋度寒梭臘天日短不盈尺何)
(似妖姬一曲歌)
衣冷(李頎少室雪晴送王寧詩行人與我翫幽境北風切切吹丨丨杜甫遊何將軍山林詩酒醒思卧)
(簟丨丨欲装緜)
衣寒(素問帝曰人身非丨丨也中非有寒氣也寒從中生者何歧伯曰是人多痺氣也陽氣少隂氣多故)
(身寒如從水中出褊杜甫負薪行面妝首飾雜啼痕地丨丨困石根)
衣煖(高士𫝊楚王聞陸通賢遣使者持金百鎰車馬二駟往聘通曰王請先生治江南通笑而不應使者)
(去妻從市来曰先生少而為義豈老違之哉門外車跡何深也妾聞義士非禮不動妾事先生躬耕以自食親)
(織以為衣食飽丨丨其樂自足矣不如去之)
衣結(杜甫春日江村詩過懶從丨丨頻遊任履穿)
衣褪(徐璹題清蓮寺壁詩美人睡起怯餘寒丨丨香消紅減玉)
衣落(晉書宣帝紀帝會河南尹李勝將莅荆州来候帝帝詐疾篤使兩婢侍持衣丨丨指口言渴婢進粥)
(帝不持杯飲粥皆流出霑胸勝曰衆情謂明公舊風發動何意尊體乃爾)
衣敗(魏志夏侯元𫝊中領軍高陽許允與豐元親善注魏氏春秋曰允為吏部郎選郡守眀帝疑其所甲)
(非次召入將加罪允妻阮氏跣出謂曰明主可以理奪難以情求允頷之而入帝怒詰之允對曰某郡太守雖)
(限滿文書先至年限在後日限在前帝前取事視之乃釋遣出望其丨丨曰清吏也賜之)
衣敝(漢書鮑宣𫝊唐尊丨丨履空以瓦器飲食道韓詩外𫝊鮑焦丨丨膚見挈畚持蔬遇子貢于子貢)
(曰吾子何以至于此也鮑焦曰天下之遺德教者衆矣吾何以不至于此也鹽鐡論丨丨而革裁法敝而更)
(制)
衣破(章孝標初及第歸詶孟元翊見贈詩六年丨丨帝城塵一日天池水脱鱗温庭筠病中書懷詩杖)
(輕藜擁腫丨丨芰披敷)
衣穿(史記佞幸傳見衣裻下)
衣粗(雲笈七籖丨丨而淨在素潔也居陋而隠守静篤也)
衣惡(新序田贊衣儒衣而見荆王荆王曰先生之丨何其丨也贊對曰丨又有丨於此者荆王曰可得而)
(聞耶對曰甲惡于此王曰何謂也對曰冬日則寒夏日則熱丨無丨于甲者矣贊貧故丨丨也今大王萬乘之)
(主也富厚無敵而好衣人以甲臣竊為大王不取也)
衣補(史記淮南王𫝊使尉佗踰五嶺攻百越尉佗知中國勞極止王不来使人上書求女無夫家者三萬)
(人以為士卒丨丨秦皇帝可其萬五千人於是百姓離心瓦解)
衣中(南史江泌𫝊衣敝蝨多綿裹置壁上恐蝨飢死乃復置丨丨顔氏家訓王克為永嘉郡守有人餉)
(羊集賓欲讌而羊繩解来投一客先跪兩拜便入丨丨此客竟不言之因無救請湏臾宰羊為炙先行至客一)
(臠入口便下皮肉周行遍體痛楚號叫方復說之遂作羊鳴而死三國典略梁劉慤常有飛書謗毁梁王怒)
(曰劉慤似丨丨虱必湏掐之)
衣上(古詩安得香水泉濯郎丨丨塵漸杜牧途中絶句鏡中絲髮悲来慣丨丨塵痕拂難聶夷中長)
(安道詩所以路旁草少于丨丨塵旁貫休送新羅人及第歸詩丨丨日光真似火島魚骨大于船)
衣前(杜甫數陪李梓州泛江有女樂在諸舫戲為艷曲詩江清歌扇底野曠舞丨丨)
衣邊(皮日休鴛鴦詩鈿鎞雕鏤費深功舞妓丨丨繡莫窮)
衣垂(北史靈暉傳馬子結為南陽王綽管記隨綽定州綽每出遊獵必令子結走馬從禽子結既儒緩丨)
(丨帽落或叫或啼令騎驅之非墜馬不止)
衣飄(喬知之和蘇員外寓直詩墨草尚書奏丨丨侍御香)
衣涉(詩深則厲淺則揭傳以丨丨水為厲謂由帶以上也揭褰衣也疏揭衣褰裳也丨丨濡褌也)
衣蒸(物類相感志夏月丨丨以冬瓜汁浸洗其跡自去)
衣塵(趙嘏經無錫縣醉後詩京洛丨丨在江湖酒病深)
裘
裘褐(後漢書梁鴻𫝊全縣孟氏有女状肥醜而黑力舉石臼擇對不嫁至年三十父母問其故女曰欲得)
(賢如梁伯鸞者鴻聞而聘之女求作布衣麻履織作筐緝績之具及嫁始以装飾入門七日而鴻不荅妻乃跪)
(牀下請曰竊聞夫子高義簡斥數婦妾亦偃蹇數夫矣今而見擇敢不請罪鴻曰吾欲丨丨之人可與俱隠深)
(山者爾今乃衣綺縞傅粉墨豈鴻所願哉妻曰以觀夫子之志耳妾自有隠居之服乃更為椎髻著布衣操作)
(而前鴻大喜曰此真梁鴻妻也能奉我矣宼晉書郄超傳超進策于温曰清水入河無通運理若不戰運道)
(又難因資無所實為深慮也今盛夏悉力徑造鄴城彼伏公威略必望陣而走退還幽朔矣若能決戰呼吸可)
(定設欲城鄴難為功力百姓布野盡為官有易水以南必交臂請命但恐此計輕决公必務其持重耳若此計)
(不從便當頓兵河濟控引糧運令資儲充備足及来夏雖如賖遲終亦濟尅若舍此二策而連軍西進進不速)
(决退必愆乏賊因此勢日月相引僶俛秋冬船道澀滯且北土早寒三軍丨丨者少恐不可以涉冬此大限閡)
(非惟無食而已温不從果有枋頭之敗後莊子墨子稱道曰禹大聖也而形勞天下也如此使世之墨者以)
(丨丨為衣以跂蹻為服日夜不休以自苦為極曰不能如此非禹之道也不足謂墨說苑魯有恭士名曰機)
(記行年七十其恭益甚見衣丨丨之士則為之禮道德指歸論蟣蝨藏于丨丨不知都邑之多人)
裘葛(公羊己卯烝𫝊常事不書此何以書譏何譏爾譏亟也亟則黷黷則不敬君子之祭也敬而不黷疏)
(則怠怠則忘士不及兹四者冬不丨夏不丨注丨丨者禦寒暑之美服士有公事不得及此四時祭者則不敢)
(美其衣服盖思念親之至也盛道德指歸論水草為稸積丨丨為服)
裘罽(淮南子唐子短陳駢子於齊威王陳駢子與其屬出奔薛孟嘗君聞之使人以車迎之至而養以芻)
(豢黍梁五味之膳日三至冬日被丨丨夏日服絺紵出則乘牢車駕良馬孟嘗君問之曰夫子亦何思于齊對)
(曰臣思夫唐子者孟嘗君曰子何為思之對曰臣之處于齊也糲粢之飯藜藿之羹冬日則寒凍夏日則暑傷)
(自唐子之短臣也以身歸君食芻豢飯黍粢服輕煖乘牢良臣故思之)
裘狐(吕覽人主之不通主道者則不然自為人則不能任賢者則惡之與不肖者議之此功名之所以傷)
(國家之所以危棗棘之有丨丨之有也食棘之棗衣狐之皮先王固用非其有而已有之)
裘冕(宋史輿服志天子之服一曰大丨丨二曰衮冕三曰通天冠絳紗袍四曰履袍五曰衫袍六曰窄袍)
(天子祀享朝會親耕及視事燕居之服也丨博物志上公備物九錫一大輅各一元牡二駟二丨之服赤舄)
(副之三軒懸之樂六佾之舞四朱戸以居五納陛以登六虎賁之士三百人七鈇鉞各一八彤弓一彤矢百玈)
(弓十玈矢千九秬鬯一卣珪瓉副之蒼梁武帝祠南郊恩詔臨竹宫而登泰壇服丨丨而奉璧賀知章太)
(和樂章丨丨而祀陟降在斯)
裘帽(宋史王全斌𫝊全斌之入蜀也適屬冬暮京城大雪太祖設氊帷于講武殿衣紫貂丨丨以視事忽)
(謂左右曰我被服若此體尚覺寒念西征將衝犯霜雪何以堪處即解丨丨遣中黃門馳賜全斌仍諭諸將以)
(不徧及也全斌拜賜感泣)
裘衮(宋史輿服志諸儒或言臨燔柴脱衮冕著大裘或云脱丨服丨盖丨丨無同冕兼服之理今乃以二)
(服合為一可乎)
裘帶(元史李邦寧𫝊帝嘗奉皇太后燕大安閣閣中有故篋問邦寧曰此何箧也對曰此世祖貯丨丨者)
(臣聞有聖訓曰藏此以遺子孫使見吾朴儉可為華侈之戒帝命發篋視之歎曰非卿言朕安知之)
裘裳(禮記曲禮童子不衣丨丨注裘大温消隂氣使不堪苦不衣丨丨便易魏收祭荆州刺史隂道方)
(文昔猶肢體與子丨丨今其往也生死殊方)
裘衾(禮記内則見衣服下)
裘馬(范雲贈張徐州謖詩儐從皆珠玳丨丨悉輕肥易杜甫丨丨詩放蕩齊趙回丨丨頗輕狂白居)
(對酒閒吟詩聲妓放鄭衛丨丨脱輕肥)
裘亭(金史地理志通許宋名咸平大定二十九年以興咸平府重更有牛首城丨丨)
裘温(白居易新沐浴詩見帽暖下)
裘茸(蘇軾雪中過淮詩冰崖落屐齒風葉亂丨丨)
御定駢字類編卷一百四十八
