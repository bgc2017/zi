欽定四庫全書
御定駢字類編卷七十一
珍寳門六
金
金天(漢書古今人表上上聖人少昊帝丨丨氏注張晏曰以金德王故號曰丨丨又律歷志少昊帝考)
(德曰少昊曰清清者黃帝之子清陽也是其子孫名摯立土生金故為金德天下號曰丨丨氏南史齊王摛)
(傳永眀八年天忽黃色照地衆莫能解司徒法曹王融上丨丨頌張衡思玄賦顧丨丨而歎息兮吾欲往乎)
(西嬉送唐眀皇華嶽詩四方皆石壁五位配丨丨肅陳子昂著作佐郎崔融等從梁王東征詩丨丨方殺)
(白露始專征嚴張說舞馬千秋萬歲詞見玉醴下馬杜甫哀鄭國公武詩見瑚璉下又贈虞十五司詩)
(見玉露下劉劉長卿關門望華山詩丨丨有青廟松柏隠蒼然禹錫八月十五夜翫月詩運行調玉燭潔)
(白應丨丨)
金霄(雲笈七籤天晨丨丨帝一雌雄之道天晨為雌丨丨為雄雄一之神曰晨雌一之神曰霄又時降)
(丨丨人解衿三素房玉清隠書丨丨鬱紫清)
金月(鮑溶期盡詩見玉筐下)
金星(詩東有啓眀西有長庚朱注啓眀長庚皆丨丨也以其先日而出故謂之啓眀以其後日而入故謂)
(之長庚蓋丨水二丨常附日行而或先或後但金大水小故獨以丨丨為言也北史高允傳崔浩集諸術士)
(考校漢元以來五星行度允曰漢元年冬十月五星聚于東井按星傳丨水二丨常附日而行冬十月日旦在)
(尾箕昏沒于申南而東井方出于寅北二星何因背日而行是史官欲神其事不復推之于理後歲餘浩謂允)
(曰先所論者本不經心及更考究果如君言以前三月聚于東井非十月也舊唐書明皇紀初太白山人李)
(渾言太白山丨丨洞有帝福壽玉版石記求得之乃封太白山為神應公丨丨洞為嘉祥公山海經丨丨之)
(山多天嬰其狀如龍骨可以已痤有八紘譯史于闐國産丨丨石硯史高麗硯理密堅聲發墨色青閒白)
(有丨丨隨横文密成列用久乏咏硯譜歙石出于龍尾溪以丨丨為貴徐陵玉臺新序丨丨將婺女争華)
(麝月與姮娥競爽土蝕不入丨丨滅)(韋應物古劒行千年土中兩刃鐵李端度關山詩見玉羽下韓愈)
(孟郊城南聯句粉汗澤廣額丨丨墮連瓔)
金風(歲華紀麗玉帝規時丨丨届序丹江總鐘銘見玉律下張協雜詩丨丨扇素節霞啓隂期梁)
(簡文帝詠雲詩見玉葉下崆唐太宗秋日詩見玉露下李白贈張相鎬詩世傳峒勇氣激丨丨壯戎昱)
(宿湘江詩丨丨浦上吹黃葉一夜紛紛滿客舟詩劉禹錫太和戊申歲大有年詔賜百寮出城觀秋稼見玉)
(燭下露時)(李商隠七夕詩由来碧落銀河畔可要丨丨玉李咸用送人詩少皥開宮行帝業無刃丨丨剪)
(紅葉擡李山甫柳詩丨丨不解相舉露壓煙欺直到秋)
金飇(酉陽雜俎術士那羅邇婆壽二百歲太宗竒之館于丨丨門内王僧孺與何炯書素鍾肇節丨丨)
(戒序斗鮑溶白露詩丨丨爽晨華玉壺增夜刻丨王仁裕題山觀詩為有故林蒼柏健露華涼葉鎻丨)
金颸(甘子布光賦銀河被曀丨丨送清)
金飀(公孫杲贈諸法師詩玉葉低梁下丨丨引窗前)
金籟(楊慎秋江遠眺圖詩不聞丨丨似竽鳴但見翠微如黛潑)
金吹(于卲送王少府序涼風已半丨丨淅瀝衣喬知之從軍行玉霜凍珠履丨丨薄羅)
金雲(梁簡文帝元圃園講道頌日映丨丨風摇銀草厚王渭表三元告慶萬國朝宗榮命與碧月相輝)
(澤與丨丨並潤)
金霞(飛燕外傳真臘夷獻萬年蛤帝以賜后后以蛤裝五成丨丨帳帳中常若滿月常建湖中晚霽詩)
(踟蹰丨丨白波上日初麗促劉禹錫八月十五翫月詩丨丨昕昕漸東上輪欹影猶頻望温庭筠南歌子)
(詞臉上丨丨細眉間翠鈿深)
金露(禁扁見玉虹下)
金霧(拾遺記岱輿山南有平沙千里色如金若粉屑靡靡常流鳥獸行則沒足風吹沙起若霧亦名丨丨)
(亦曰金塵沙有名山記蓬莱山時丨丨)
金水(史記天官書五潢五帝車舍火入旱丨兵丨水中有三柱柱不具兵起注索隠曰謂火丨丨入五潢)
(則各致此災也又漢書天文志孝景元年正月癸酉丨丨合于婺女王莽傳莽既尊重欲以女配帝為皇)
(后以固其權有詔遣大司徒大司空策告宗廟雜加卜筮皆曰兆遇丨丨王相卦遇父母得位所謂康強之占)
(逢吉之符也注孟康曰丨丨相生也張晏曰丨王則丨相也晉書紀瞻傳丨丨之明内鑒火日之光外輝)
(參同契丨丨合處木火為侣秋陸倕新漏刻銘序星火謬中丨丨違用魏收月下宴詩良交契丨丨上客)
(慰萱蘇君馬祖常贈陳衆仲秀才纈雲辭纈雲織波射丨丨郎水西著皮履又唐書地理志簡州陽安郡)
(有丨丨縣橋宋史太宗紀太平興國二年秋閏七月己亥幸白鶻臨丨丨河三輔黃圖新莽壊徹城西苑)
(中建章承光包陽大臺儲元宫及平樂當路陽祿館凡十餘所取其材瓦以起九廟莽曰予卜波水之北郎池)
(之南惟玉食予又卜丨丨之南明堂之西亦惟玉食予將親築于是遂營長安城南提封百頃說林子產死)
(家無餘財子不能葬國人賻之金銀珍寶不可勝計其子不受自負土葬于邢山國人悉輦以沉之河因名丨)
(丨至今水上時有金氣五燈會元見金體下)
金火(史記天官書月五星順入軌道其逆入若不軌道以所犯命之中坐成形皆羣下從謀也丨丨尤甚)
(注正義曰若丨丨逆入不軌道犯帝坐尤甚于月及水土木也後漢書天文志孝和帝永元七年二月癸酉)
(丨丨俱在參戊寅丨丨俱在東井又楊炯渾天賦丨丨犯之而甚憂歲鎮居之而有福晉書戴洋傳王導)
(遇病召洋問之洋曰君侯本命在申丨為土使之主而于申上石頭立冶丨光照天此為丨丨相爍水火相煎)
(以故受害耳導即移居東府病遂差丨易林丨丨當戶民不安處淮南子兩木相摩而然丨相守而流員)
(者常轉窽者主浮自然之勢也雲參同契九還七返八歸六居男白女赤丨丨相拘笈七籤丹砂者太陽)
(之至精丨丨之正體也秋江淹傚阮公詩大道常不驗丨丨每如斯白居易霽詩丨丨不相待炎涼雨中)
(變和元稹秋堂夕詩炎涼正回互丨丨鬱相乘蕭劉禹錫牛相公雨後寓懷詩丨丨交爭正抑揚蕭飛雨)
(助清商)
金木(史記天官書水火丨丨填星此五星者天之五佐漢書天文志孝景元年七月乙丑丨丨水三合)
(於張中元年正月丁亥丨丨合於觜觿以又五行志春與秋日夜分寒暑平是以丨丨之氣易相變故貎傷)
(則致秋隂常而言傷則致春陽常旱也者又書大禹謨水火丨丨土榖惟修又洪範疏丨丨百姓之所興)
(作也之莊子宵人之離外刑者丨丨訊之離内刑者隂陽食越絶書計倪曰丨丨水火土更勝傅元太)
(子少傅箴丨丨無常方圓應形亦有隠括習以性成牛任昉請刊改律令表妄加刳斮丨丨為伍吕巖勉)
(生夏侯生詩丨丨交而土歸位鉛汞分而丹露胎)
金土(書洪範一五行一曰水二曰火三曰木四曰丨五曰丨疏正義曰天一生水地二生火天三生木地)
(四生丨天五生丨此其生數也地六成水天七成火地八成木天九成丨地十成丨於是隂陽各有匹偶百物)
(得成焉故謂之成數也五周子太極圖說陽變隂合而生水火木丨丨氣順布四時行焉)
金礫(汪莘月賦過銀沙而瑟瑟渡丨丨而駸駸)
金昴(元稹夜績判玉衡指孟冬之野促織鳴寒丨丨臨短景之昏厥人當燠)
金伏(包佶伏日口號火炎逢六月丨丨過三庚)
金氣(史記天官書星者丨之散丨本曰火星衆國吉少則凶漢者亦丨之散丨其本曰水漢星多多水少)
(則旱其大經也逆漢書天文志太白曰西方秋金義也言也義虧言失秋令傷丨丨罰見太白唐書五行)
(志雨少隂之氣其氣毁則不雨少隂者金也金為刑為兵刑不辜兵不戢則丨丨毁故常為旱地鏡圖欲觀)
(丨丨以庚辛日其氣象人詩相鶴經鶴者因丨丨依火精梁簡文帝倡婦怨情玉關驅夜雪丨丨落嚴霜)
(新庾肩吾和衞尉新渝侯廵城詩露槐落丨丨風寮上涼薛道衡出塞詩少昊騰丨丨文昌動將星杜)
(甫毒熱詩大暑運丨丨荆揚不知秋遠李白古風蓐收肅丨丨西陸弦海月顏真卿刻清道士詩作丨丨)
(騰為虎琴臺化若神門劉禹錫秋螢引夜空寂寥丨丨淨千九陌飛悠揚)
金光(漢書禮樂志沛施祐汾之阿揚丨丨横泰河會唐實錄太宗親率甲騎萬餘丨丨曜日與李勣遼)
(東城下旌旗數百里注漢武内傳上元夫人曰丨丨藏景化形之方水經丨丨流照法輪東轉鮑照登)
(大雷岸與妹書從嶺而上氣盡丨丨半山以下純為黛色梁簡文帝相宫寺碑銘見玉礎下江淹蓮花賦)
(蕊丨丨而絶色藕冰折而玉清偃張華勞還師歌囂聲動山谷丨丨耀素暉陸希聲月嶺詩幾迴雪夜寒)
(光積直似丨丨照戶庭劉仲子陵秦鏡詩爛爛丨丨發澄澄物象生又唐書弘基傳次長安故城振隊丨)
(丨門風臻)(何晏景福殿賦開建陽則朱炎豔啓丨丨則清白居易醉中歸盩厔詩丨丨門外昆明路半醉)
(騰騰信馬迴寺張籍寺宿齋詩晚到丨丨門外寺中新竹隔簾多)
金輝(晉書明帝紀贊寶命還昌丨丨載朗步宋史地理志東京舊城周迴二十里一百五十西二門南)
(曰順天北曰丨丨駱劉楨魯都賦紫丨揚丨于鴻崖水精潛光乎雲穴賓王秋日餞尹大官往京序兔華)
(東上龍火西流劒影沉波碎楚蓮于秋水丨丨照岸秀陶菊于寒隄曹毗中宗元皇帝歌淪光更耀丨丨復)
(煥)
金暈(宋史五行志大中祥符二年十月果州青居山獻丨丨連理芝草天僖三年上饒縣民王壽園中生)
(芝草三本皆丨丨東歙州硯譜金星其紋三種葵花丨丨金星入越記嶂出日丨丨吞吐蘇軾浴日亭)
(詩坐看暘谷浮丨丨遥想錢塘湧雪山)
金景(班固寶鼎詩嶽修貢兮川效珍吐丨丨兮歊浮雲鮑照還都詩維舟歇丨丨結棹俟昌風)
金&KR1195;(翰苑新書丨丨秩序玉宇敷涼)
金卯(拾遺記劉向於成帝之末校書天祿閣夜有老人著黃衣植青藜杖登閣而進向請問姓名云我是)
(太乙之精天帝聞丨丨之子有博學者下而觀焉劉基二鬼詩東巖鑿石取丨丨西巖掘土求瓊葳)
金精(史記天官書察日行以處位太白注天官星占云太白者西方丨之丨白帝之子上公大將軍之象)
(也傳後漢書郎覬傳丨丨之變責歸上司璃唐書拂菻國貞觀十七年王波多立遣使獻赤玻綠丨丨下)
(詔答賚石河圖帝覽嬉月者丨之丨也黑白澤圖黃丨之丨名□狀如豚參同契知白守神明自來白)
(者丨丨黑者水基陸大集經佛不以惡事加衆生故得髮色如丨丨相機漢高祖功臣頌彤雲晝聚素靈)
(夜哭丨丨仍頽朱光以渥為張九齡獅子贊序天骨雄偉才力傑異得丨丨之剛毛羣之特禰衡鸚鵡賦)
(體丨丨之妙質兮含火德之明輝丨郭璞江賦見玉英下謝莊月賦月以隂靈亦曰丨庾信哀江南賦)
(地則石鼓鳴山天則丨丨動宿任又小園賦雲氣蔭于叢蓍丨丨養于秋菊潘岳為子咸妻作孤女澤蘭)
(哀辭如丨之丨如蘭之馥前對丨丨坂傍臨圓水池)(庾肩吾奉和便省餘秋詩王績遊仙詩丨丨飛欲盡)
(石髓溜應堅東皇逞顏色)(李咸用小松歌丨丨水鬼欺不得長與陳陶旅泊塗江詩斷沙鴈起丨丨出孤)
(嶺猿愁木客歸採又石圅方甘菊九月上寅日名曰丨丨)
金行(漢書五行志金寒玦離注師古云冬主殺氣丨丨在西是謂之寒玦形半缺故云離又西羌傳西)
(羌人性堅剛勇猛得西方丨丨之氣受晉書輿服志世祖武皇帝接天人之貺開典午之基終之禮皆如唐)
(虞故事晉氏丨丨而服色尚赤豈有司失其傳歟陵劉峻辨命論丨丨不競天地版蕩注丨丨晉也徐勸)
(進梁元帝表丨丨重作源出東莞炎運猶興枝分南頓庾信配帝舞樂府丨丨秋令白帝朱宣楊炯唐上)
(騎都尉高君神道碑南方火德陽精赫雷電之威西陸丨丨秋令毒風霜之氣)
金度(玉海漢天文二十一家四百四十五卷泰階六符一卷丨丨玉衡漢五星客流出入八篇魏徵五)
(郊樂府律周玉琯星回丨丨)
金晨(雲笈七籤元始天王紀玉華之女丨丨之童如世中書監)
金德(史記封禪書殷得丨丨銀自山溢昊又高祖紀注應劭曰秦獻公作畦畤祠白帝少丨丨也魏)
(書禮志魏承漢火生土故魏為土德晉承魏土生金故晉為丨丨拾遺記晉武帝後堂忽生草三株時人未)
(知有一羌人姚馥充廐飬馬妙解隂陽之術云此草以應丨丨之瑞魏文帝瑪瑙勒賦稟丨丨之靈施含白)
(虎之華章元李白大獵賦誕丨丨之純精兮漱玉露之華滋傅仲秋獮田曲仲秋獮田丨丨常剛又靈)
(之祥曲靈之祥石瑞章旌丨丨出西方沈約白帝樂府允兹丨丨裁成萬寶)
金運(運氣論火運上臨少隂水運上臨太陽木運上臨厥隂丨丨上臨陽眀土運上臨太隂謂之天符木)
(運臨夘火運臨午丨丨臨酉水運臨子土運臨四維謂之歲會沈約齊故安陸昭王碑天命元鳥降而生商)
(是開丨丨祚始玉筐注殷以金德王故曰丨丨也)
金瑞(史記封禪書櫟陽雨金秦獻公以為得丨丨故作畦畤櫟陽而祀白帝)
金牡(漢書五行志水以天一為火二牡木以天三為土十牡土以天五為水六牡火以天七為丨四丨金)
(以天九為木八牡陽竒為牡隂耦為妃)
金方(後漢書虞詡傅燮傳贊先零擾疆鄧崔棄諒詡燮令圖再全丨丨晉書姚弋仲載記論弋仲越自)
(丨丨言歸石氏也白虎通丨在西丨者隂始起萬物禁止金之為言禁白帖丨丨戒序白帝用事王褒)
(上祥瑞表豈止唐帝沉璧氣合丨丨姬后望河形如車蓋袁朗登城南坂望京邑詩二華連陌塞九隴統丨)
(丨行錢起送張將軍征西詩玉笛聲悲離酌晚丨丨路極人遠徐夤新月詩雲際嬋娟出又藏美人腸斷)
(拜丨丨易林逋贈胡介詩丨丨燒得星度算来元)
金表(梁簡文帝丞相長沙宣武王碑丨丨龍符綠地龜圖且稱漢瑞實曰開虞劉潛平等刹下銘序見)
(玉刹下丨徐陵報德寺刹下銘壯矣丨傍依壖垣)
金界(高適和竇侍御登凉州七級浮圖詩鐵冠雄賞眺丨丨寵招攜李華雲母泉詩見玉英下獨孤)
(及思禪寺上方詩攀雲到丨丨合掌開禪扃翠劉滄夏日登慈恩寺塔詩丨丨時来一訪僧天香飄瑣窗凝)
(香范成大中峰詩白崖如負依丨丨奠蒼麓海王惲題山寺畫卷詩山色空濛丨丨濕松聲清泛波寒)
(馬祖常寄弘長老詩佛龕千丈丨銀丨照世酥燈弟子燒尹廷高登松風閣詩過面欄干丨碧丨萬家城郭)
(水雲鄉)
金地(法華經表刹甚高廣此由塔婆高顯大為丨丨標表故以聚相長表金刹梁簡文帝相宫寺碑銀)
(藏蓋寡丨丨多闕從江總攝山栖霞寺碑向沐寶池方登丨丨張正見永陽王遊虎邱山詩瑞草生丨丨)
(天花照石梁寶許敬宗奉和過慈恩寺應制詩鳳闕臨丨丨龍旂拂臺耿湋題清源寺詩陳迹留丨丨遺)
(文在石渠杏沈亞之曲江望慈恩杏花發詩十畆開丨丨千株發花陳陶宿天竺寺詩一宵何期此靈境)
(五粒松香丨丨冷聚金地藏送童子下山詩愛向竹欄騎竹馬嬾于丨丨金沙又王褒日出東南隅行銀)
(鏤眀光帶丨丨織成襦)
金壤(江淹豫章頌下貫丨丨上籠赤霄)
金田(宋之問九日登慈恩寺浮圖詩散花多寶塔張樂布丨丨胡曾詠史金陵詩生前不得空王力徒)
(向丨丨自捨身處吕巖五言詩玉子偏宜種丨丨豈在耕王禹偁酬才上人詩可憐嗷嗷避征役半入丨)
(丨不耕織西又眀一統志丨丨山在青田縣北四里有石井龍湫)
金泥(漢書武帝紀元封元年登封泰山注見玉檢下即東觀漢紀漢出征及使絶國皆受丨丨之璽封)
(浮圻國蘭丨丨也以封圅匣鬼魅不敢干玉續漢書光武封禪乃求元封封禪事有司奏用玉牒檢水銀和)
(丨為丨廣唐書禮樂志已祀而歸格于廟盛以金匱匱高六寸足容之制如表圅纏以金繩封以丨丨印以)
(受命之璽配又玉匱一長一尺三寸以藏上帝之冊金匱二以藏帝之冊纏以金繩五周丨丨玉璽璽方一)
(寸二分文如受命璽盛拾遺記元封元年浮圻國貢蘭丨之丨此金出湯泉夏之時水常沸湧有若湯火飛)
(鳥不能過國人常見水邊有人冶此金為噐丨狀混混若丨如紫磨之色高若思勸封禪表編珠毓貺開麗)
(色于丨丨觸石凝禎蕩浮華于石䃭和吳均秦王捲衣詩玉檢茱萸匣丨丨蘇合香沈約陸慧曉詩舉政)
(方分策易紀燦丨丨丨白居易妻初授邑號告身詩弘農舊縣授新封鈿軸丨誥一通張嗣初賦得白雲)
(起封中詩丨丨光乍掩玉檢氣潛通解皮日休醉中先起詩舞袖莫欺先醉去醒来還驗丨丨)
金沙(元史世祖紀至元十五年春正月賜湖州長興縣丨丨泉名為瑞應泉又地理志麗江路軍民宣)
(撫司路因江為名謂丨丨江出金故云觀又鄭鼎傳至丨丨河波濤洶湧帝臨水傍危石立馬之鼎曰此非)
(聖躬所宜親扶下馬帝嘉之云水經注益陽縣益水之陽水南十里有井數百口或古人採丨丨處華陽)
(國志永昌郡博南縣西山高四十里越之得蘭滄水有丨丨以火融之為黃金方輿勝覽丨丨井在平樂府)
(治東近續博物志陶弘景云大茅山上有數坑名金井山之東諸處碎石往往皆有丨丨彌陀經極樂國)
(土有七寶池池底純以丨丨布地蓉普曜經兩兩樹間有一浴池池底丨丨中生青蓮芙大事記丨丨江)
(源出吐蕃常脞說湖州長城縣啄木嶺丨丨泉每歲造茶之所居無水湖常二郡守至境具牲祭泉其夕清)
(溢造御茶畢即微減太守造畢即涸丨王巾頭陀寺碑拂衣雙樹脫屣丨丨注拔河一名丨河王勃淨惠)
(寺碑簷分石竇地絡丨丨礫左思蜀都賦其間則有琥珀丹青江珠瑕英丨丨銀符采彪炳暉麗灼爍沈)
(君道應令詩見玉葉下知宋之問遊稱心寺詩寶葉交香雨丨丨吐結泉賀章綠潭篇素影沈沈對蝶飛)
(丨丨礫礫窺魚泳潭李白魯郡堯祠詩長楊掃地不見日石門噴作丨丨杜甫陪王使君晦日泛江詩有)
(徑丨丨軟無人碧草芳下劉禹錫西山蘭若試茶歌斯須炒成滿室香便酌砌丨丨水劉逖浴温湯詩紫)
(苔生石岸黃沫擁丨丨蘚石溪頭鸂鶒蹋丨丨)(章碣寄友人詩竹裡竹鷄眠李商隠昭州詩繩爛丨丨井)
(松乾乳洞梯玉鄭嵎津陽門詩見蕊下)
金塵(拾遺記見金霧下)
金煙(王度古鏡記見玉水下)
金途(謝莊烝齋應詔詩紫陌協金鏞丨丨展應&KR0615;)
金堤(隄同史記漢興以来將相名臣年表孝文帝十二年河決東郡丨丨漢書溝洫志孝文時河決酸)
(棗東潰丨丨注師古曰丨丨河隄名也在東郡白馬界又王尊傳見圭壁下司馬相如子虚賦於是乃相)
(與獠於蕙圃媻姍勃窣上乎丨丨揜翡翠射鵕䴊微矰出纖繳施張衡西京賦昆眀靈沼黑水元阯周以丨)
(丨樹以柳杞注謂以石為邊隒言堅也一左思蜀都賦見玉津下傅元飛塵篇河決潰丨丨手不能障)
(劉峻自江州還入石頭詩槐垂御溝道柳綴丨丨岸無王筠春日詩丨丨草非舊玉池泉已新張正見公)
(渡河詩丨丨分錦䌫白馬渡蓮舟騮蘇子卿朱鷺詩丨丨曬羽翮丹水浴毛衣江總紫馬詩揚鞭向柳市)
(細蹀上丨丨丨韓翃送康洗馬歸滑州詩青絲玉勒康侯馬盂水丨滑伯城劉禹錫泰娘歌泰娘家本閶)
(門西門前綠水環丨丨劍馬戴留别定襄盧軍事詩酣歌擊寶躍馬上丨丨)
金坂(王筠蜀葵花賦見玉津下)
金塿(眀一統志丨丨在順慶府清居山高與山等亭亭如浮屠常有光燄)
金堆(韓琦題玉泉院詩丨丨望遠千灘出玉溜聲喧萬馬奔王安石和王微之詩降王北歸樓殿坼棄)
(屋尚鎖殘丨丨)
金場(宋史地理志肇慶府四會縣有丨丨銀場玉海至道元年三月廢邵武丨丨)
金坑(舊唐書德宗詔曰朕聞王者不貴遠物所寶惟賢朕仰止前王思齊太素邕州所奏丨丨誠為潤國)
(語人於利非朕素懷方以不貪為寶惟德其物豈尚兹難得之貨生其可欲之心耶其丨丨任人採斸官不得)
(禁月玉海開寶二年正廢成州丨丨)
金壍(戒因緣經時四人便作是念王必不識我是龍王即白王言我是龍王非凡常人住此城四門内所)
(有宫殿或金或銀或琉璃水精王遣巧手於四城門裏作壍其有金者則成丨丨其有銀水精琉璃皆成銀水)
(精琉璃壍王即遣人於四城裡作壍皆成四種寶壍)
金塘(張華新荷詩照灼此丨丨藻曜君玉池東郊望春詩丨丨綠泉滿上園棃蕊落)(蕭子雲虞世南)
(侍宴歸鴈堂詩歌堂面淥水舞舘接丨丨日駱賓王詠露詩玉關寒氣早丨丨秋色歸袁朗秋應詔詩玉)
(樹涼風舉丨丨細草萎月吕温風詠微風生青蘋習習出丨丨白居易禁中詩淨落丨丨水明浮玉砌霜)
金岸(張協七命見瓊巘下騎李敬元奉和别魯王詩珠臯轉歸丨丨引行旃)
金步(楊萬里入玉山七里頭詩見玉山下)
金塢(漢紀董卓居郿塢有金二三十萬斤號丨丨)
金隧(貫休聞赤松舒道士下世詩蜕殼埋丨丨飛精駕錦鸞)
金山(後漢書馬融傳丨丨石林隠起乎其中水南史朱异傳見玉海下又林邑國傳其南界步道二)
(百餘里有西國夷亦稱王馬援所植二銅柱表漢家界處也其國有丨丨石皆赤色其中生金唐書地理志)
(綿州巴西郡本丨丨郡天寶元年更名文鼎錄諸葛亮于元武郡丨丨作二鼎一大一小並無時亮行軍見)
(此山勢似有王者故鎮之應徐爰釋問略建康東北十里有蔣山舊名丨丨釋之頭陀巖記丨丨昔名浮)
(玉因裴頭陀江際獲金貞元二十一年節帥李錡奏易名丨丨慧智奉制譯贊觀世音菩薩頌光眀晃朗普)
(周遍巍巍挺特若丨丨丨沈炯長安少年行見玉輦下劉禹錫渡揚子津詩丨舊遊寺過岸聽鐘聲竇)
(庠丨丨行曾到丨丨處處行夢魂常羨丨丨客丨張祐丨丨寺詩一宿丨丨寺微茫水國分張喬丨寺空)
(上人院詩已老丨丨頂無心上石橋擊蘇軾自丨丨放船至焦山詩丨丨樓觀何耽耽撞鐘鼓聞淮南又)
(丨丨妙高臺詩不如丨丨去清風半帆耳)
金焦(尹廷高北歸渡揚子詩狠石年深已綠苔丨丨千古畫圖開薩都拉喜夀里客廳雪山壁圖詩大)
(江東去流無聲丨丨二山如水晶)
金微(後漢書和帝紀大將軍竇憲遣左校尉耿䕫出居延塞圍北單于于丨丨山唐書僕固懷恩傳貞)
(觀二十年鐵勒九姓大首領率衆降分置瀚海燕然丨丨幽陵等九都督府别為蕃州以僕骨歌濫拔延為右)
(武衛大將軍丨丨都督鑣度蒲海束舌下丨丨)(沈炯賦得邊馬有歸心詩連蕭詮賦得往往孤山映詩見)
(玉笥下府盧照鄰昭君怨詩肝腸隨玉輦形影向丨丨李義和邊城秋氣早詩見玉律下杜甫秦州雜)
(詩防河赴滄海奉詔發丨丨拂柳中庸凉州曲高檻連天望武威窮隂地戍丨丨)
金博(徐爰釋問見金顏下陵梅堯臣自和詩沉水香焚丨丨山杜誰復與車還)
金娑(唐書沙陀傳處月居丨丨山之陽蒲類之東)
金遼(酉陽雜爼私阿修國丨丨山寺中有石鼉衆僧飲食將盡向石鼉作禮于是飲食悉具)
金岡(廣州記四會縣有丨丨行人往往見丨于丨側)
金嶺(宋史高昌國傳有水源出丨丨導之周圍國城以溉田園鮑溶送僧遊天台詩丨丨雪晴僧獨歸)
(水文霞彩衲禪衣)
金義(胡曾有丨丨嶺詩氣又漢書天文志見金下)
金峰(江淹遊黃蘖山詩丨丨各虧日銅石共連天貫休秋晚野步詩丨丨秋更好乞取又何如)
金巒(唐武后石淙詩見玉嶠下)
金嶂(眀一統志丨丨山在南豐縣西一百里根盤百餘里高十餘里)
金邱(晉書吕光載記鐵騎如雲出玉門而長騖琱戈耀景捐丨丨而一息淮南子西方曰丨丨陶弘)
(景許長史碑五闈面啓九涂環周長隰旁嶺交汧北流乃稱龍伏實為丨丨儲光羲貽王侍御出臺掾丹陽)
(詩丨丨華陽下仙伯養晦處)
金岫(江淹齊太祖誄漢求丨丨吳寶銅塹門盧照鄰關山月詩影移丨丨北光斷玉前)
金坡(宋史藝文志晁迥别書丨丨遺事一卷聖玉海錢惟演丨丨遺事三卷序建隆庚申洎天丙寅四)
(十七人合唐五代三百一十五人鑾西京記蓬莱殿西龍首山支隴起平地上有殿名金殿殿旁坡名丨鑾)
(丨真王安石題釋惠崇畫詩丨丨巨然山數堵粉墨空多漫與程俱酬葉内翰見招詩寶閣遥知懸玉麈)
(直廬應許到丨丨)
金洞(王隠晉書咸寧三年起居注載燉煌郡上丨丨中生金百陶不消可以切玉孫逖尋龍湍詩漁父)
(歌丨丨江妃舞翠房隔劉威送元秀才入道詩只依仙籍還丨丨便與時流翠微鄭畋題緱山王子晉廟)
(詩句曲觴丨丨天台嘯石橋)
金穴(後漢書郭皇后紀后弟況遷大鴻臚帝數幸其第賞賜金錢縑帛豐盛莫比京師號況家為丨丨)
(南史戴法興等傳論門同玉署家號丨丨丨洛陽伽藍記有劉寶者最為富室產匹銅山家藏丨宅宇踰制)
(樓觀出雲后劉峻廣絶交論山擅銅陵家藏丨丨期謝朓齊敬皇哀策文空悲故劍徒嗟丨丨沈佺奉)
(和聖製幸禮部尚書竇希玠宅詩見玉衣下二李嶠道詩玉關塵似雪丨丨馬如龍孟浩然宴榮山池詩)
(甲第開丨丨榮期樂自多人余靖題劉太傅棲心亭詩地分丨丨貴共白雲閑)
金谷(晉書石崇傳崇有别館在河陽之丨丨謂水經注丨丨水出河南太白原東南流歴丨丨之丨丨)
(水東南流經石崇故居别石崇丨丨詩序有别廬在河南縣界丨丨澗江淹賦帳飲東都送客丨丨庾)
(信春賦河陽一縣幷是花丨丨從来滿園樹潘李白春夜宴桃李園序如詩不成罰依丨丨酒數岳丨丨)
(集詩朝發晉京陽夕次丨丨湄懷何遜詩丨丨賓遊盛青門冠蓋多蕭鈞晚景遊泛友詩一辭丨丨苑空)
(想竹林遊閨劉刪侯司空第山園詠妓詩石家丨丨妓妝罷出蘭陳後主洛陽道詩銅溝飛柳絮丨丨落)
(花光榴盧照鄰五悲雜言詩河水河橋木蘭栧金閨丨丨石裙駱賓王豔情詩銅駝路上柳千絲丨丨園)
(中花幾色出錢起奉陪郭常侍宴滻川山池詩歌聲掩丨丨舞態平陽李益上洛橋詩丨丨園中柳春来)
(似舞腰早劉禹錫憶春草詩丨丨園中見日遲銅駝陌上迎風柳宗元弘農公左官三歲復為大僚拜賀)
(末由獻詩五十韻以畢微志詩碧樹環丨丨丹霞映上陽楊汝士句昔日蘭亭無豔質此時丨丨有高人)
(陳通方丨丨園懷古詩緩步洛城下軫懷丨丨園臺徐凝丨丨覽古詩丨丨園中數尺土問人知是綠珠)
(李商隠杏花詩見玉京下樓羅隠聖真觀劉真師院詩塵埃丨丨路閣上陽鐘)
金礦(雲笈七籤内丹古有龍虎經旨天地自然野生還丹者案上經說一千八十年生真丨丨真丨丨一)
(千八十年生真丹砂舍郭璞江賦其下則有丨丨丹礫雲精爥銀孔武仲轎馬而步詩戸樞勞乃久丨丨)
(煅方熟)
金島(吳融富水驛詩繡纓霞翼兩鴛鴦丨丨銀川是故鄉)
金嶼(沈佺期從崇山向越常詩桂葉藏丨丨藤花閉石林)
金海(南史梁武帝紀撰通史六百卷丨丨三十卷詩稱揚功德經火光界丨丨如来陳陶渡浙江見)
(玉峰下丨殷文圭和友人送衡尚書赴池陽副車詩丨珠韜乘月讀肉芝牙茗撥雲收)
金河(隋書地理志榆林郡統縣榆林富昌丨丨丨唐書地理志單于大都護府龍翔三年置縣一丨)
(王筠草堂寺智者約法師碑香城實相之談丨丨長樂之說王僧孺禮佛文究香城之妙理窮丨丨之奥說)
(伏虞羲望雪詩見玉山下辭盧照鄰秋霖賦子卿北海波南川丨丨别雁銅柱鳶上官儀王昭君詩玉)
(關春色晚丨丨路幾千亂駱賓王秋雁詩見玉塞下西王維從軍行笳悲馬嘶争渡丨丨水李益夜上)
(城聽梁州曲詩丨丨戍客腸應斷更在秋風百尺臺柳鄭錫出塞曲玉靶半開鴻已落丨丨欲渡馬連嘶)
(中庸征怨詩歲歲丨丨復玉關朝朝馬策與刀環釋羅鄴春閨詩玉笛豈能留舞態丨丨猶自浣戎衣清)
(江送婆羅門詩雪嶺丨丨獨向東吳山楚澤意無窮何夢桂招隠詩丨丨沙暖春鴻去朱雀橋空海燕歸)
金渠(鮑照芙蓉賦見瑤塘下峥王勃採蓮賦見玉潭下貫休夢遊仙詩宫殿嶸籠紫氣丨丨玉砂五)
(色水)
金溪(梁州記益昌縣東山有丨銅丨溪出金因以為名徐彦伯餞唐永昌詩丨丨碧水玉潭沙鳬舄翩)
(翩弄日華)
金洲(江淹翡翠賦彼二鳥之奇麗生丨丨與炎山)
金澤(後凉錄麟嘉元年正月麟見丨丨縣百獸從至十雲笈七籤面有玉光體有丨丨又潤澤下二)
(億萬里得丨粟丨丨黃庭内景經顏色生光丨玉丨作王鏊送僧如海還丨詩他日吳中訪丨丨對酬誰)
(許家詢)
金渚(杜顗集賢院山池賦見玉巒下)
金浦(水經注微水又北逕丨丨戍北帶丨丨水湖溠也)
金溝(晉書王濟傳時洛京地甚貴濟買地為馬埒編錢滿之時人謂之丨丨南史羊元保傳子戎少有)
(才氣好為雙聲文帝好與元保棋常中使至元保曰上何召我耶戎曰丨丨清泚銅池搖颺既佳光景當得劇)
(棋行庾肩吾侍蘭亭曲水宴詩見玉澗下陽辛德源短歌馳射罷丨丨戲笑上雲樓虞茂衡王齋閣奏)
(妓詩見玉管下龍賀敳九月九日應制詩見玉砌下李李益詠錢詩天帶泉寶地馬列丨丨温庭筠贈)
(將軍詩丨丨故事春常在玉軸遺文火半焚引司空圖楊柳枝夀杯詞錦城分得映丨丨兩岸年年勝遊)
(元好問梁園春詩暖入丨丨細浪添津橋楊柳綠纖纖楊載送人詩丨丨河上始通流海子橋邊繫客舟)
(又明一統志丨丨館在密雲縣東北)
金澗(李適答宋十一崖口五渡見贈詩石林上攢藂丨丨下明滅王維遊化感寺詩見瓊峰下孟浩)
(然登鹿門山詩丨丨餌芝术石床卧苔蘚海嚴維入唐溪詩丨丨流不盡入山深更聞許渾南使院對菊)
(懷丁夘别墅詩見玉潭下)
金潭(李德裕金松賦疑翠尾之羣翔若丨丨之旁射江淹謝臨川遊山詩碧障長周流丨丨恒澄澈)
(徐彦伯和李適荅宋十一入崖口五渡詩琪樹環碧彩丨丨生翠隂)
金池(嶺表錄異廣州含洭縣有丨丨簡杜陽雜編滄洲有丨丨水石泥沙如金色梁文帝與廣信侯)
(重述内典書見玉樹下樹梁元帝攝山棲霞寺碑丨丨無底已通寶壍之側玉生風旁臨綵船之上傅元)
(硯賦節方圓以定形鍛丨鐵而為丨)
金眀(宋史太宗紀雍熙四年夏四月幸丨丨池觀水嬉又禮志淳化三年三月帝幸丨丨池命為競渡)
(之戲有水絰注魏武封于鄴為北宫宫有文昌殿城之西北三臺皆因城為之基城有七門南曰鳳陽門中)
(曰中陽門次曰廣陽門東曰建春門北曰廣德門次曰廏門西曰丨丨門一曰白門湖山野錄張鄧公士遜)
(晚春乘安轝出南薰繚繞都城游丨丨抵暮指宜秋而入閽吏捧門牌請官位公書云閒遊靈沼送春回關吏)
(何須苦見猜八十衰翁無品秩昔曾三到鳳池来在玉海舊史天子在大眀宫則翰林院在右銀臺門内興)
(慶宫則院在丨丨門内丨又大中祥符六年詔在京諸軍選江淮習水卒于丨池按試戰棹立為水虎翼軍)
(置營池側夫虞羲見江邊竹詩丨丨無異狀玉洞艮在斯花蕊人宫詞三月丨丨柳絮飛岸花隄草弄春)
(時真王禹偁謫居感事詩見瓊院下擁范梈送吴人特詔寧親詩門縣朱雀旍坐丨丨裘)
金井(姑臧記羣公對雪尚隆之曰麫堆丨丨誰調湯餅吳永素曰玉滿天山難刻佩環荆州記益陽縣)
(有丨丨數百自古老傳有金人以杖量地輙便成井意者疑是昔人采金謂之丨丨異物志廬陵城中有一)
(井中有二色水半青半黃黃者灰汁取作糜粥皆作金色土人名灰汁為金因名丨丨戴延之西征記太極)
(殿上有丨丨金博山轆轤交龍負山于井上桐吴均行路難見玉欄下王昌齡長信秋詩丨丨梧秋葉黃)
(珠簾不捲夜来霜玉李白答王十二寒夜獨酌有懷詩懷余對酒夜霜白牀丨丨冰峥嶸又長相思樂府)
(絡緯秋啼丨丨闌微霜淒淒簟色寒宫杜甫贈汝陽王詩見玉壺下戴叔倫白苧詞館娃中露華冷月落)
(啼鵶散丨丨丨丨識雙桐)(常衮早秋望華清宫樹詩玉壇標八桂許渾遊江令舊宅詩芹根生葉石池淺)
(桐樹落花丨丨香董曺鄴丨丨怨西風吹急景美人照丨丨皮日休送少卿遊茅山詩見玉門下花蕊)
(夫人宫詞丨丨秋啼絡緯聲出花宫漏報嚴更陽林逋臺城寺水亭詩丨丨前朝事林僧問不知歐修鵯)
(鵊詩一聲兩聲人漸起丨丨轆轤人汲水)
金瀑(范成大蚤晴發廣安軍晚宿平池邨莊詩雲頭隤鐵山日脚迸丨丨)
金津(皮日休石榴詩火齊滿枝燒夜月丨丨含蕊滴朝陽)
金波(漢書郊祀志月穆穆以丨丨日華燿以宣明江圖畫見聞誌李靄之華隂人工畫山水寒林有鄉)
(之思鄴帥羅中令為建一亭為援筆之所名曰丨丨亭時號丨丨李處士江淹麗色賦丨丨照戸玉露曖天)
(魄蔣防姮娥奔月賦想泛丨丨詎假琴高之鯉將搖桂寧因禦寇之風晏殊御飛白書扇賦標玉字于日)
(中湛丨丨于月際朓謝莊詠雪雜言狀素鏡之晨光寫丨丨之夜晰謝贈西府同僚詩見玉繩下梁武)
(帝如炎詩丨丨揚素沫銀浪翻綠萍秋梁元帝屋名詩含情戲芳節徐步待丨丨虞羲詠月詩泛濫浮隂)
(来丨丨時不見李沈佺期古歌水晶簾外丨丨下雲母窗前銀漢迴白挂席江上待月有懷詩耿耿丨丨)
(裏空瞻鳷鵲樓起杜甫十六夜翫月詩舊挹丨丨爽皆傳玉露秋錢送員外侍御入朝詩見玉斗下戴)
(叔倫贈月溪羽士詩見玉練下禹楊憑樂遊園望月詩共惜鳴珂去丨丨送酒巵劉錫和浙西李大夫霜)
(夜對月詩海門雙青暮煙歇萬頃丨丨湧明月悵白居易八月十五夜懷禁中清景詩遥聞獨醉還惆不見)
(丨丨照玉山夕李商隠賦得月照冰池詩見璧彩下丨羅隠官池秋詩芙蕖抵死怨珠露蟋蟀苦口嫌丨)
(丨馬麐古塘秋月詩十里丨秋浩蕩流光直到闔閭城)
金流(江淹水上神女賦見玉澗下統齊已苦熱詩雲勢險于峰丨丨斷竹風明一志丨丨江在眉州)
(城西南八十里)
金泉(漢書地理志酒泉郡注師古曰舊俗傳云城下有丨丨泉味如酒拾遺記岱輿山有獸名嗽月形)
(似豹飲丨丨之液食銀石之髓山常州府志丨丨泉色炯炯如金有三一在丨丨區礪一在永豐敷金嶺一)
(在均山區唐貢山酒王韶之南雍州記福祿城謝艾所築下有丨丨味如有人飲此泉水見有金色從山中)
(照水往取得金故名丨梁武帝遊鍾山大愛敬寺詩攀緣傍玉澗褰陟度丨韓愈謝自然詩輕生學其術)
(乃在丨丨山)
金淵(江淹悼室人詩掩映丨丨側遊豫碧山隅)
金源(金史地理志上京路即海古勒之地金之舊土也國言金曰愛新以愛新之水源于此故名丨丨建)
(國之號蓋取諸此也)
金陵(晉書元帝紀論馳章獻號高蓋成隂星斗呈祥丨丨表慶又王導傳古之丨丨舊為帝里唐書)
(地理志江南道昇州縣上元本江寧武德三年更江寧曰歸化八年更歸化曰丨丨九年更丨丨曰白下又)
(李白傳嘗乘舟與崔宗之自采石至丨丨著宫錦袍坐舟中旁若無人六朝事迹秦始皇東廵會稽經秣陵)
(因鑿鍾山斷丨丨以疏淮曲茅山父老歌茅山連丨丨江湖據下流謝脁鼔吹江南佳麗地丨丨帝王州)
(琳王融昭明樂總棹丨丨渚方駕玉山阿發庾信寄王詩玉關道路遠丨丨信使疎宋之問端州初入)
(西江詩丨丨有仙館即事尋丹梯崔李白丨丨歌丨丨昔日何壯哉席卷英豪天下来成甫贈李白詩天)
(外常求太白老丨丨捉得酒仙人名郎士元送王司馬赴潤州詩丨丨且不遠山水復多李商隠南朝詩)
(見瑤光下夾又洛陽伽藍記洛水永橋以南圓丘以北伊洛之間御道有四夷館道東有四館一名丨丨二)
(名燕然三名扶桑四名崦嵫)
金寕(隋書地理志日南郡統縣丨丨)
金洋(唐書地理志山南道興元丨丨鳳興成文扶利集壁巴蓬通開忠萬涪䦘果渠為鶉首分宋史孝)
(宗紀淳熙三年京西湖北諸州興元府丨丨州旱)
金鄉(後漢書郡國志山陽郡丨丨地又馮異傳東緡注左傳曰齊侯伐宋圍緡即此也在今兖州丨丨)
(縣平魏志曹真傳注何晏婦丨丨公主宣晉書地理志高國統縣丨丨北史于仲文傳周帝時領河南)
(道行軍總管尉遲迥將席毘羅衆十萬屯沛縣其妻子在丨丨仲文遣人詐作毘羅使謂丨丨城主徐善淨曰)
(檀讓眀日午刻到丨丨賞將士善淨出城迎謁仲文執之遂取丨丨水經注漢司隸校尉魯恭穿山得白蛇)
(白兔不葬更葬山南鑿而得金故曰丨丨山)
金華(漢書敘傳班伯少受詩于師丹時上方鄉學鄭寬中張禹朝夕入說尚書論語于丨丨殿中詔伯受)
(焉宫宋史地理志東京後苑有丨丨西涼清心等殿福漢殿疏洛陽有泰夏閭闔西華萬春蒼龍千秋景)
(永巷丙舍鴻都丨丨不老章臺濯龍定鼎之門等三輔黃圖未央宫有宣室麒麟丨丨承眀武臺鉤弋殿)
(世說劉尹與桓宣武共聽講禮記時有入心處便覺咫尺元門劉云此未關至極自是丨丨殿中語班固西)
(都賦徇以離宫别寢承以崇臺閒館煥若列宿紫宫是環清涼宣温神仙長年丨丨玉堂白虎麒麟區宇若兹)
(不可殫論丨又南史梁昭明太子傳蔡妃供侍一同常儀唯别立丨宫為異丨丨玉女丹經元女曰天帝)
(命我策居寅宫號曰丨丨信劉孝綽贈任中丞詩步出丨丨省遥望承眀廬庾步虚詞見玉霤下劉禹)
(錫和楊侍郎郡齋紫薇詩幾年丹霄上出入丨丨省愛李商隠贈宋真人詩見玉檢下曹唐小遊仙詩共)
(初平住九霞焚香不出閉丨丨中又神仙傳黃初平年十五牧羊有道士引至丨丨山其兄覓得之問羊何)
(在曰在山東兄往但見白石初平叱之白石皆起成羊數萬頭輿地紀勝陳拾遺書堂在射洪縣北丨丨山)
(大歴中李叔眀為立旌德碑溪劉峻自序後隠東陽丨丨山沈約八詠詩路出若右澗吐丨丨東李白)
(對酒詩松子棲丨丨安期入蓬海又杜甫冬到丨丨山觀詩涪右衆山内丨丨紫崔嵬野望詩丨丨山北)
(涪水西仲冬風日始淒淒烏又舊唐書地理志丨丨漢烏傷縣屬會稽郡後漢分傷置長山縣吳置東陽郡)
(隋改長山為丨丨取州界山為名丨丨丨府志秦屬會稽吳曰東陽梁曰丨丨府城北丨山又名長山周二)
(百六十餘里其最勝者曰丨丨洞道書第三十六洞天又後漢書蔡邕傳初平二年六月地震卓以問邕邕)
(對曰前春郊天公奉引車駕乘丨丨青蓋爪畫兩轓遠近以為非宜杜陽雜編建中二年南方貢朱来鳥紅)
(觜紺尾善别人意一日為巨鵰所搏而斃内人有善書者于丨丨紙上為朱来鳥寫多心經西京雜記丨丨)
(紫綸帽丨丨紫羅面衣丹雲笈七籤非世所用諸丹等名有二十種二曰丨丨曹植七啓丨丨之舄動趾)
(遺光作又張協七命蓋有晉之融皇風也丨丨啓徵大人有繼眀代照配天光宅注晉金德王故曰丨丨)
(又望玉繩而結極承倒景而開軒赬素炳煥枌栱嵯峨隂虯負檐陽馬承阿錯以瑤英鏤以丨丨注丨丨出珠)
(崖者左思吴都賦赬丹眀璣丨丨銀樸注丨丨金有華采唐太宗執契静三邊詩見玉彩下又宋史藝)
(文志丨丨故事一卷不知作者經又丨丨子雜編三卷又李筌丨丨三卷)
金城(史記秦本紀論秦王之心自以為關中之固丨丨千里子孫帝王萬世之業也漢書婁敬傳贊劉)
(敬脫輓輅而建丨丨之安上又賈誼傳為人臣者主耳忘身國耳忘家公耳忘私之化也故曰聖人有丨丨)
(者此物此志也丨韓詩外傳日慎一日完如丨丨蜀班固西都賦建丨之萬雉呀周池而成淵左思都)
(賦丨丨石郭兼市中區行張協詠史詩朱軒曜丨丨供帳臨長衢王融望城丨丨十二重雲氣出表裏)
(杜甫橋陵詩丨丨蓄峻址沙苑交回汀臣又漢書地理志丨丨郡始元六年置又趙充國傳願馳至丨丨)
(圖上方略遂唐書太宗紀唐兵攻長安太宗屯丨丨坊攻其西北克之水經河水又東洮水注之又東過)
(丨丨允吾縣北故又注河水又東南逕丨丨縣北應劭曰初築城得金曰丨丨也漢書集注薛瓚云金者取)
(其堅固也故墨子有丨丨湯池之言矣丨梁元帝職貢圖序漢氏以来南羌旅距西域憑陵創丨開玉關絶)
(夜郎討日逐觧佩玉門中)(范雲和竟陵王郡縣名詩撫戈丨丨外又墉城集仙錄王母所居有丨丨千里)
(玉樓十二丨又舊唐書地理志始平縣隸稷州景龍四年中宗送丨公主入蕃别于此因改丨丨縣又清)
(異錄徐闡之硯體純紫而腰有綠紋如城之女墻名小丨丨)
金壇(唐書地理志潤州丹陽郡丨丨縣句又茅君内傳洞天三十六所乃真仙所居第八曲山之洞周)
(迴一百五十里名曰丨丨華陽之天容梁元帝仙室山銘丨丨是籙玉記題名范雲答句陶先生詩石戶)
(棲干秘丨丨謁九仙王唐明皇餞王晙廵邊詩丨丨申將禮玉節授軍符勃山居晚眺贈王道士詩丨丨)
(疎俗宇玉洞侣仙羣去便向丨丨取阮郎)(曺唐小遊仙詩更教小奈將龍皮日休道室焚修詩端簡不知)
(清景暮靈蕪香燼落丨丨)
金谿(宋史地理志撫州臨川郡縣五臨川崇仁宜黃丨丨樂安注開寶五年升丨丨場為縣又儒林傳)
(陸九齡字子壽八世祖希聲相唐昭宗孫德遷五代末避亂居撫州之丨丨九齡與弟九淵相為師友學者號)
(二陸)
金州(眀一統志丨丨衞在遼東都司城南六百里又丨丨城在耒陽縣北八十里)
金堰(唐書地理志蜀州唐安郡有府三曰丨丨廣隆灌口)
金漣(唐書百濟傳顯慶五年蘇定方平其國乃析置熊津馬韓東明丨丨德安五都督府擢酋渠長治之)
金陳(水經注竺枝扶南記曰林陽國去丨丨國步道二千里車馬行無水道舉國事佛江淹倡婦自悲)
(賦見瑤序下)
金蒲(後漢書耿恭傳永平十七年冬騎都尉劉張出擊車師請恭為司馬與奉車都尉竇固及從弟駙馬)
(都尉秉破降之乃以恭為戊巳校尉屯後王部丨丨城謁者關寵為戊巳校尉屯前王柳中城屯各置數百人)
(注丨丨城車師後王城廷也今延州蒲昌縣城是也)
金湯(漢書蒯通傳邊地之城必將嬰城固守皆為丨城丨池不可攻也後漢書光武紀贊虔劉庸代紛)
(紜梁趙三河未澄四關重擾神旌乃顧逓行天討丨丨失險車書共道唐書地理志雅州盧山郡縣榮經有)
(丨丨軍乾符二年置守水旱有待而無遷)(王融策秀才文丨丨非粟而不梁元帝懷舊志序觀濤廣陵面)
(丨丨之設險方舟宛委眺玉笥之干霄幸袁彖白馬篇衝冠入死地攘臂越丨丨沈佺期從漢故青門應)
(制詩何必丨丨固無如道德藩居韋應物經函谷關詩屏藩無俊賢丨丨獨何力白易和渭北劉大夫詩)
(豹虎關西卒丨丨渭北城自李山甫上元懷古詩堯行道德終無敵秦把丨丨可由韋莊天井關詩見玉)
(甃下)
金墉(晉書惠帝紀永寧元年改丨丨曰永昌宫衡水經注魏文帝起層樓于丨丨城東北隅張西京)
(賦似閬風之遐坂横西洫而絶丨丨途潘岳西征賦丨丨鬱其萬雉峻嵃峭以繩直楊炯中詩悠悠辭鼎)
(邑去去指丨丨洗花顏百戰中)(羅虯比紅兒詩幾抛雲髻恨丨丨淚又眀一統志丨丨亭在封川縣舊封)
(州治東)
金堞(劉潛謝賜橘啓倒影陽池垂華丨丨)
金隍(梁簡文帝從頓暫還城詩征艫艤湯塹歸騎負丨丨)
金郊(張協七命柔條夕勁密葉晨稀將因氣以效殺臨丨丨而講師注丨丨西郊也)
金邨(宋史地理志慶陽府丨丨堡)
金落(錢珝江行無題詩近戍離丨丨孤岑望火門)
金墟(陸龜蒙和懷華陽潤卿博士詩丨丨福地能容否願作岡前蔣負芻)
金橋(圖畫見聞志丨丨圖者唐眀皇封泰山回車駕次上黨潞之父老負擔壺漿遠近迎謁帝皆親加存)
(問受其饋獻錫賚有差及車駕過丨丨御路縈轉上見數十里間旗纛鮮華羽衛齊肅帝遂召吳道子韋無忝)
(陳閎令同製丨丨圖圖成時謂之三絶焉行名山記左顧雷洞山復出一光如前而差小須臾飛過山外至)
(平野間轉徙與巖相直色状俱變遂為丨丨有紫雲捧之凡自午至未雲物淨謂之收巖獨丨丨現至酉後始)
(沒北李商隠會昌一品集序天井䧺關丨丨故地跨搖河倚脅山東適有軍書果聞戎捷又昭肅皇帝輓)
(歌辭玉塞驚宵析丨丨罷舉烽丨范成大望雪山詩佛毫似欲留人住横野丨晚未收)
金標(水經注昔馬文淵積石為塘達于象浦建丨丨為南極之界)
金關(通典魏正始元年弘農大守孟康上言移函谷關更號大崤關又為丨丨黃庭内景經重扇丨丨)
(密樞機注金取堅剛故經云善閉者無關楗而不可開言飬生者善守精神不妄洩也十住論佛臂長過膝)
(如丨丨詩梁簡文帝又答湘東王書見玉嶺下寒山直到龍宫深密處丨丨鎖斷玉人愁)
金塔(宋史蘇軾傳軾知杭州高麗王子義天使其徒持其國母二丨丨云祝兩宫夀軾不納真臘風土)
(記當國之中有丨丨一座之黃滔題天王寺詩粉垣千堵束丨丨九層支晁補赴廣陵道中詩急鼓鼕鼕)
(下泗州却瞻丨丨在中流州又眀一統志丨丨寺在西安府同治東)
金殿(佛說給孤長者女得度因緣經復次尊者阿泥嚕馱化一丨丨琉璃間飾及種種寳交絡垂布莊嚴)
(妙好於其殿上有師子座而此尊者處於座上白江總置酒高殿上詩羽籥響鐘石流泉灌丨丨李宫中)
(行樂詞見玉樓下回王昌齡長信秋詞奉帚平明丨丨開且將團扇暫裵張繼送張中丞歸使幕詩玉壺)
(分御酒丨丨賜春衣王顧況送使君詩拂霧趋丨丨焚香入璅闈錢起過舍人宅詩承恩丨丨宿應薦馬)
(相如下王涯宫詞見玉樓下頭項斯送宫人入道詩見玉冠王建宫詞丨丨當紫閣重仙人掌上玉芙)
(蓉詩盧肇喜楊舍人入翰林詩見瑶緘下仙丨丨無人鏁絳煙玉郎並不賞丹田)(曺唐小遊花蕊夫人)
(宫詞扇掩紅鸞丨丨悄一聲清蹕捲珠簾)
金鑾(唐書李白傳天寳中賀知章言之召見丨丨殿論當世事奏頌一篇賜食親為調羹又藝文志韓)
(偓丨丨密記五卷周西京記大明紫宸殿北曰蓬莱殿其四曰還周殿還西北曰丨丨殿李白贈從弟南)
(平太守之遥詩承恩初入銀臺門著書獨在丨丨殿王禹偁揚州池亭即事詩掌言入綸閣待詔直丨丨)
(劉威七夕詩翠輦不行青草路丨丨徒候白榆風仰李山甫賀盧員外詩紫泥飛詔下丨丨列象分眀世觀)
(白蘇軾送姪還鄉詩相從結茅舍曝背談丨丨丨又居易丨丨子晬日詩行年欲四十有女曰丨)
金宫(史記封禪書自威宣燕昭使人入海求蓬莱方丈瀛洲此三神山者其傳在渤海中其物禽獸盡白)
(而黃丨銀為丨闕鴈李白古風闘雞丨丨裏蹴踘瑶臺邊鮑溶歸詩不及瑶臺燕寄身丨丨楹)
金禁(劉孝孫賦得春鶯送友人詩待雪消丨丨䘖花向玉墀)
金闕(史記封禪書見金宫下清唐書眀皇紀天寳十三載二月壬申朝獻于太宫加上玄元皇帝號曰)
(大聖祖高上大道丨丨玄元天皇大帝登神異經見金階下枕中書吾後千年之間當招子太上丨丨朝)
(宴玉京也左五星經天上有白玉京黃丨丨闕真靈位業圖第二位有丨丨宫官右位有金晨華陶弘)
(景水仙賦見玉清下草王筠侍宴餞臨川王北伐應詔詩丨丨揚塵銅臺茂徐陵奉和簡文帝山齋詩駕)
(嶺承丨丨飛橋對石梁天台丨丨銀宫相向開)(張正見神仙篇鸞歌鳳舞集杜審言蓬莱三殿侍宴奉勅)
(詠終南山應制詩雲標丨丨迥樹杪玉堂懸鑾劉禕之九成宫秋初應制詩帝圃䟽丨丨仙臺駐玉岑参)
(和中書舍人賈至早朝大眀宫詩見玉階下杜李白廬山詩丨丨前開二峰長銀河倒挂三石梁甫社日)
(詩鴛鷺廻丨丨誰憐病峡中居王涯望禁門松雪詩丨丨晴光照瓊枝瑞色封白易長恨歌見玉扃下)
(杜筍鶴依韻次同年張曙先軰之什笑躡紫雲丨作丨夢抛塵世鐡為船鄭璧文燕潤卿不主詩已知羽駕)
(朝丨丨不用燒蘭望玉京)
金閨(江淹别賦雖淵雲之墨妙嚴樂之筆精丨丨之諸彦蘭臺之羣英賦有凌雲之稱辯有雕龍之聲詎)
(能摹暫離之状寫永訣之情者乎元謝朓始出尚書省詩既通丨丨籍復酌瓊筵醴胡範奉和太子納妃)
(詩丨丨未息火玉樹鍾天愛校杜甫贈李白詩李侯丨丨彦脫身事幽討又送李書詩顧我蓬屋姿謬通)
(丨丨籍綸韋應物答韓庫部詩名列丨丨籍心與素士同盧七夕詩何事丨丨子空傳得網絲錢起和)
(韋侍御寓直對雨詩如何厭白簡未得步丨丨出劉長卿贈賈侍郎自會稽使迴詩報恩看鐡劔銜命丨丨)
(丨竇牟史館候别蒋拾遺不遇詩主文親玉扆通籍入丨李德裕招隠山觀玉蕊樹戲書即事寄江西沈)
(大夫閣老詩玉蕊天中樹丨丨曾共窺戸白居易傷友詩平生同門友通籍在丨丨鄭谷為部李郎中與)
(令季端公寓止渠州江寺詩仙署丨丨虚位久夜清應夢近天顔趙嘏長垂雙玉啼詩向燈垂玉枕對月灑)
(丨丨西盧摯摸魚兒詞丨丨彦尚憶清接武年来喬木如許)
金房(郭璞蜜蜂賦見玉室下詩江總宴樂修堂應令詩見玉裕下傅元芙蕖丨丨綠葉素株翠柯)
金室(周禮考工記匠人五室三四步四三尺注堂上為五室象五行也木室于東北火室于東南丨丨于)
(西南水室于西北其方皆三步其廣益之以三尺土室于中央方四步其廣益之以四尺淮南子西方有丨)
(丨勣摯虞思遊賦訊碩老于丨丨兮来舊聞于前修鵠王遊北山賦遊八洞之丨丨坐三清之玉宫于)
(宿西山修下元齋詩焚香開卷時照耀丨丨眀)
金屋(漢武故事膠東王數歲公主抱置膝上問曰兒欲得婦否長主指左右長御百餘人皆云不用指其)
(女阿嬌好否笑對曰好若得阿嬌作婦當作丨丨貯之杜陽雜編寳歷二年淛東貢舞女二人一曰飛鸞二)
(曰輕鳳上琢玉芙蓉以為二女歌舞臺每歌罷上令内人蔵之丨丨寳帳盖恐風日所侵故也玉海神祚玉)
(衣天開丨丨丨徐陵玉臺新詠序見璧臺下七庾信春賦出麗華之丨下飛燕之蘭宫蕭子範誘麗前)
(修之丨丨陋曩日之璜臺音劉孝儀閏怨詩本無丨丨寵長作玉階悲沈炯八詩丨丨貯阿嬌樓閣起迢)
(迢丨)(駱賓王帝京篇桂殿嶔岑對玉樓椒房窈窕連丨李白宫中行樂詞小小生丨丨盈盈在紫微又)
(長門怨天廻北斗挂西樓丨丨無人螢火流諸崔顥盧女曲柳垂丨丨暖花覆玉樓香皇甫冉見姬學玉)
(臺體詩寧辭玉輦迎自堪丨丨貯獨戴叔倫宫詞塵暗玉階綦跡斷香飄丨丨篆煙清孤及和韋郎中尋)
(楊駙馬不遇詩丨丨瓊臺蕭史家暮春三月渭川花白居易長恨歌丨丨妝成嬌侍夜玉樓宴罷醉和春)
(張喬促織詩椒房丨丨何曾識偏向貧家壁下鳴歌羅隠燕詩漢妃丨丨遠盧女杏梁高汪元量湖州丨)
(丨煌煌麗九天朝歌夜舞豔神仙)
金堂(後漢書五行志桓帝初京都童謠曰以銀為室丨為丨石上慊慊舂黃梁晉書許邁傳見玉室下)
(居拾遺記洞庭之山浮於水上其下丨丨數百間帝女之四時聞金石絲竹之音徹於山頂洛陽伽藍記)
(宋雲入鳥場國國王遣人問曰卿是日出人也又問曰彼國出聖人否宋雲具說周孔莊老之德次序蓬莱山)
(上銀闕丨丨神仙聖人並在其上李水經注涪水又東南逕南安郡又南與丨丨水會庾東都賦丨丨玉)
(戸絲鳴管語駱漢古歌入金門上丨丨東厨具肴膳椎牛烹猪羊賓王靈公觀詩見玉殿下李商隠公)
(子詩丨丨公主年應小二十君王未許婚兒詩五雲高捧紫丨丨花下投壺侍玉皇)(羅虯比紅蘇軾宿九)
(仙山詩見玉室下陽又唐書地理志咸亨初新置丨丨縣屬漢州又華國志新都縣有丨丨山水通於巴)
(漢)
金庭(真誥桐柏山高萬八千丈丨丨有不死之鄉在桐柏中沈約桐柏山丨丨館碑銘啓基桐柏厥號)
(丨丨休張祐遊天台山詩丨丨路非遠徒步將欲舉丨皮日和乞銘詩師去東華却鍊形門人求我誌丨)
(七羅隠寄右省王諫議詩看却丨丨芝术老又驅車入人班皎然送吴鍊師歸林屋洞詩名山洞府到丨)
(丨三十六洞稱最靈玉范成大過松江詩洞庭林屋舊遊處柱丨丨路巉絶)
金樓(中阿含經丨丨銀覆銀樓金覆瑠璃樓水精覆水精樓瑠璃覆太霄琅書鑄金為簡刻玉結篇丨)
(丨玉宇以眀寶眀文秘于九天之上孺梁元帝玄圃牛渚磯碑璧月朝暉丨丨啓扉王僧中寺碑見瓊閣)
(下丹王勃七夕賦見玉禁下聞梁武帝乾闥婆詩青城接霄丨丨帶紫煙又歡歌豔豔丨丨女心如玉)
(池蓮逢張正見怨詩玉床珠帳卷丨丨鏡月斜燕曹松江西僧省文詩風生碧澗魚龍躍錫振丨丨雀飛)
(花韋莊上春詞丨丨美人屏開晨妝未罷車聲催)
金閣(宋史曹修古傳以太常博士為監察御史時頗重建塔廟議營丨丨費不可勝計修古極陳其不可)
(峯盧照鄰樂府序九成宫者紫樓丨丨雕石壁而鏤羣碧甃銅池俯銀津而横衆壑李嶠上高長史書啓)
(丨丨排玉堂利見九五差蹤二八長鮑照舞鶴賦唳清響于丹墀舞飛容于丨丨鄭錫樂鐘賦月宿翠樓)
(風清丨丨霞右英夫人詩仰盻大霞宫丨丨曜紫清城常衮登棲寺詩鶴鳴丨丨麗僧語竹房鄰章碣)
(東即事詩回首漢宫煙靄裏天河丨丨未央宫絶許渾鄭侍御廳翫鶴詩碧天飛舞下晴莎丨丨瑶池網羅)
(倚高蟾雪中詩丨丨雲開朱軒犯雪来)
金昌(姑蘇志丨丨亭在閶門下即梁鴻墓毬又閶同湯珍元夕詩吴趋西去接丨丨爛漫燈月讓光)
金臺(水經注崑崙宫城上安丨丨五所玉樓十二陂又故安縣丨丨陂東西六七十步南北五十步北)
(十餘步有丨丨臺上東西八十步南北加減高十餘丈初學記魏有丨丨白帖燕昭王置千金于臺上以)
(延天下士謂之黃丨丨横幽眀錄海中有丨丨出水百丈結搆巧麗窮極神工光巖渚竦曜星漢崔琰遂)
(初賦見玉闕下海郭璞遊仙詩神仙排雲出但見丨銀丨隋煬帝望詩碧海雖欣矚丨丨空有聞鄭虔)
(閏情詩銀鑰開香閣丨丨照夜燈投王建題江臺驛詩水壯丨丨路年年行客稀羅隠錢尚父詩正憂衰)
(老辱丨丨敢望昭王顧問来休李山甫酬劉書記詩見說丨丨客相逢祗論詩貫上縉雲叚使君詩今朝)
(暫到丨丨上頗覺心如太古時步王禹偁還揚州許書記家集詩因將先集進九重高丨丨曳珠履余靖)
(桂園早行詩見玉璞下)
金園(李嶠上尊號表攀玉署鴛鴻之議雜丨丨龍象之謀李白安州般若寺水閣納涼詩翛然丨丨賞)
(遠近含晴光此陳陶泉州刺桐花詩石氏丨丨無豔南都舊賦乏靈材)
金館(王廷相眀月篇七寳樓臺連上苑五侯甲第開丨丨)
金牆(神異經見金牓下)
金壁(劉宰松風軒晚望詩連甍三萬家丨丨互輝映)
金闈(鄭谷蠟燭詩丨丨露白新裁詔畫閤春紅正試妝)
金闥(楊億禁中庭樹詩直幹依丨丨繁隂覆綺楹)
金闔(劉峻山栖志廟堂之與江海蓬戸之與丨丨並然其所然悦其所悦)
金門(史記滑稽傳見金馬下丨漢書揚䧺傳見玉堂下後漢書陳俊傳别擊丨白馬賊于河内皆破)
(之注丨丨白馬並山名在今洛州福昌縣西南有丨丨白馬水蓋賊起于二山因以為名山海經大荒之中)
(有丨丨之山海續郡國志注弘農宜陽有丨丨山山竹為律管玉丨丨桴竹玉尺調鐘黃氣陽精經丨)
(丨日之通門也曲吴質答東阿王書排丨丨升玉堂伏虚檻于前殿臨池而行觴顔延之七繹舟山之奥)
(丨丨之秘地首岷銅川上汶泗裁石成音調金為器氣庾信進玉律秤尺升斗表節移隂管無勞河内之灰)
(動陽鐘不待丨丨之竹器沈炯歸魂賦登玉墀之深眇出丨丨之崇邃趙良冠賦趋玉階以雲聳入丨丨)
(而電赧郡古樂府黃丨為君丨白玉為君堂魚謝朓始之宣城詩棄置宛洛遊多謝丨丨裏孔和六府)
(詩丨丨朱軌躅吾子盛簮裾公唐中宗登驪山高頂寓目詩見玉館下陳子昂羣集畢氏林亭詩丨丨有)
(遺世鼎實恣和邦銀李嶠錢詩丨丨應入論玉井冀来求王維早朝詩燭已成行丨丨儼騶馭李白丨)
(丨答蘇秀才詩我留在丨丨君去卧丹壑甫又玉壺吟世人不識東方朔大隠丨丨是謫仙杜甘園詩後)
(於桃李熟終得獻丨丨陽錢起客舍贈劉賁詩一望丨丨詔三看黃鳥飛歐詹賦得秋河曙耿耿詩并州)
(細侯直下孫才應秋賦懷丨丨)
金戶(沈君攸薄暮勸絃歌丨丨半入叢林影蘭徑時飄落蕊香)
金扃(鮑照野鵝賦瞰東西之繡戸眺左右之丨丨張衡同聲歌重戶結丨丨高下華燈光)
金扉(南史朱异傳製圍城賦末章云彼高冠及厚履並鼎食而乘肥升紫霄之丹陛排玉殿之丨丨梁)
(簡文帝舞賦度丨丨而斜入似斷霞之照彩魯靈光殿賦排丨丨而北入宵藹藹而晻曖)(王延夀沈約擬)
(風賦摇玉樹響丨丨拂九霄之羽蓋轉八鳳之珠旂為梁元帝秋風搖落詞翠為蓋兮玳為席蘭為室兮丨)
(丨李祖孫登詠城塹中荷詩白水麗丨丨青荷承日輝白詠鄰女東窗海石榴詩無由共攀折引領望丨)
(丨丨温庭筠上翰林蕭舍人詩人間鴛鷺杳難從獨恨丨直九重韋莊放榜日詩一聲天鼔闢丨丨三十)
(仙材上翠微經晏殊和閱書歌瓊字丨丨迥倚天采文徵眀秋日再西苑詩内苑秋清宿露晞盈盈日動)
(丨丨)
金窗(大般湼槃經所有墻壁四寳所成所謂金銀琉璃玻瓈真丨丨牖周帀欄楯玫瑰為地金沙布土)
(張超靈帝河間舊廬碑見玉壁下樓珠閣不獨棲丨丨繡戸長相見)(李白雙燕離詩玉又折楊柳詩花眀)
(玉關雪葉暖丨丨煙)
金牖(大般涅槃經見上)
金鋪(三輔黃圖見玉戸下玉崔駰七依反宇垂阿洞門丨丨何遜七召見磶下司馬相如長門賦)
(見玉戸下庾揚䧺甘泉賦見玉戸下不左思蜀都賦見玉題下信華林園馬射賦序戸丨丨殊非許昌)
(之賦夜魏文帝大墻上蒿行排丨丨坐玉堂丨梁簡文帝烏啼詩綠草庭中望眀月碧玉堂裏對丨沈)
(約會圃臨春風詩曲房開兮丨丨響丨丨響兮妾思驚張正見置酒高殿上篇高窗侍玉女飛闥敞丨丨)
(江總肉殿詩兔影脉脉照丨丨虯水滴滴瀉玉壺沈唐太宗早春桂林殿詩丨丨映春色玉律動年華佺)
(期侍宴安樂公主新宅應制詩妝樓翠幌教春住舞閣丨丨借日懸李賀十二月樂詞月綴丨丨光脉脉涼)
(苑虚庭空澹白丨杜牧過勤政樓詩惟有紫苔偏稱意年年因雨上丨司空圖吴村看杏花詩閶闔曾排)
(捧玉爐猶看曉月認丨丨地薛昭藴謁金門詞斜掩丨丨一扇滿落花千片)
金樞(宋書順帝詔朕襲運丨丨纂靈瑶極負扆廵政日晏忘疲木華海賦大明㩠轡于丨丨之穴翔陽)
(逸駭于扶桑之津崙側丨丨地軸東)(楊炯和輔先入昊天觀詩玉檻崑杜甫白帝城放船出瞿塘峡詩落)
(霞沈綠綺殘月壊丨丨下花蕊夫人宫詞見玉宇)
金栱(杜陽雜編見瑤楹下)
金棟(神仙衆真戒經大方諸山對會稽之東上有天仙宫室丨玉雜為丨宇)
金櫨(中阿含經銀柱丨丨磉瑠璃柱水精櫨磉水精柱瑠璃櫨磉)
金柱(晉書石季龍載記見玉壁下金中阿含經大正殿中有八萬四千柱以四寳作銀瑠璃及水精丨)
(丨銀櫨磉然關令内傳地厚萬里其下得太空太空四角下有自丨丨輙方員五千里庾信柳遐墓誌日)
(南丨丨合浦珠泉丨楊炯少室山少姨廟碑珠簾玳匣上高閣而三休丨銀楹出長廊而中宿獨孤綬碎)
(琥珀枕賦莫投丨丨相如之璧則非不隕霜鋒子雲之珍焉是竇庠酬韓愈侍郎登岳陽樓見贈詩落照丨)
(成丨餘霞翠擁屏碧楊巨源送章孝標歸杭州詩潮色銀河鋪落日光丨丨出紅盆)
金梁(唐書車服志見玉梁下見武帝内傳見玉漿下女紅餘志玉角下)
金楹(何晏景福殿賦見玉磶下相李商隠為李貽孫上李德裕唘丨丨假蔭望同賀之禽珠岸回光庶)
(及不枯之草白王融遊仙詩朱霞拂綺樹雲照丨丨)
金桷(元氏掖庭記元祖肇建内殿彤橑華梲丨丨雕櫋窮一時之麗)
金欄(中阿含經彼池周帀有四寳鈎欄金銀瑠璃及水精丨丨陳陶鏡道中吹簫詩丨丨白的善篸&KR1237;)
(雙鳳夜伴江南棲案欄一作襴)
金檻(崔珏道林寺詩丨丨僧廻步步影石盆水濺聫聫珠和凝宫詞黃丨丨外螭頭活日照紅蘭露未)
(晞)
金陛(三輔黃圖見玉階下聖劉楨魯都賦丨丨玉砌元柢雲阿常衮奉和製麟德殿燕百僚詩玉闌)
(豐瑞草丨丨立神羊朝耶律楚材懷古一百韻寄張敏之詩萬國丨丨千官列玉墀)
金階(神異經東北大荒中有金闕高百丈中有丨丨兩闕名天門魏武帝氣出唱樂府見玉堂下沈)
(約登臺望秋月歌照愁軒之蓬髮影丨丨之輕步建王涯宫詞欲得君王一回顧争扶玉輦下丨丨王上)
(裴度舍人詩見玉案下苑李遠贈隂山人詩誰能將此妙一為奏丨丨韓偓中詩見玉樹下梅堯臣殿)
(中柳絮詩羣公唱第魚龍化列侍丨丨若堵墻)
金戺(張衡西京賦見玉階下終張彙千秋鏡賦見玉扆下蘇頲雨後望南山詩見璧璫下)
金墀(曺植七唘見玉箱下)
金砌(武元衡歸燕詩銜泥傍丨丨拾蕊到荆扉裙王建宫詞丨丨雨来行步滑兩人擡起隠花)
金沓(趙孟頫詩繡楹錦柱鮫龍泣丨丨瑶階鹿豕遊)
金隥(中阿含經彼大正殿四寳梯陛金銀瑠璃及水精金陛銀隥銀陛丨丨瑠璃陛水精隥水精陛瑠璃)
(隥)
金梯(郭璞遊仙詩見玉闕下鸞費㫤行路難詩朝踰丨丨上鳳樓暮下瓊鈎息殿李白别内赴徵詩)
(翡翠為樓丨作丨卷簾愁坐待鳴雞日常建仙谷遇毛女意知是秦宫人詩丨丨與天接幾来相逢李頎)
(鄭櫻桃歌鳳陽重門如意館百尺丨丨倚銀漢紅王翰飛燕篇見瓊簫下歐陽詹汝川行輕綃裙露羅韈)
(半蹋丨丨倚枝歇署王建賀楊巨源博士拜虞部員外詩合歸蘭已多時上得丨丨亦未遲)
金屏(漢書地理志金城郡金城縣莽曰丨丨動又梁元帝謝賚陸探微畫唘試映玉池即看魚還傍丨)
(丨復疑蠅集丨莫令愁擁)(伏知道為王寬與婦義安主書廣攝丨劉義恭登景陽樓詩見玉床下梁簡)
(文帝獨處怨樂府只恐丨丨掩眀年已復空丨何遜和蕭諮議岑離閏怨詩含悲下翠帳掩泣閉丨傅縡)
(雜曲新人新寵住蘭堂翠帳丨丨玳瑁床日徐彦伯春閨詩寳鴨藏脂粉丨丨綴綺羅李適人應制詩寳)
(帳丨丨人已帖圖花學鳥勝初裁李李白怨歌行君王選玉色侍寝丨丨中劉長卿觀凑所畫美人障子)
(詩華堂翠幕春風来内閣丨丨曙色開詩盧綸和趙給事白蠅拂歌見玉瑕下韓愈華山女雲窗霧閣事)
(慌惚重重翠幔深丨丨影吴融賦得欲曉看妝面詩轉入丨丨隈侵角枕光)
金扆(江淹齊太祖誄見瑶祀下)
金牓(亦作榜神異經中央有宫以金為墻門有丨丨以銀鏤題曰天皇之宫太平廣記崔紹得熱疾冥)
(司判官引紹到一瓦廊下廊下又有一樓滿壁悉是丨丨銀牓備列人間貴人姓名將相二色名列丨丨將相)
(以下悉列銀牓更有長鐡牓列州縣府僚屬姓名詩羣芳譜金錢花一名丨丨及第花梁元帝龍川館見)
(玉題下水李適侍宴安樂公主莊應制詩平陽丨丨鳳皇樓沁銀河鸚鵡洲李白陪族叔當塗宰遊化城)
(寺升公清風亭詩化城若化出丨丨天門開懸杜甫觀薛稷少保書畫壁詩畫藏青蓮界書入丨丨錢起)
(宴崔駙馬玉山别業詩丨丨開青𤨏驕奢半隠淪隅盧綸斆顔魯公送挺贇歸翠微寺詩寺懸丨丨半山石)
(路荒涼松樹枯歌唐遠悊奉和送金城公主適西番詩龍笛迎丨丨驪送錦輪竇庠金山行日華重重上)
(丨丨丹楹碧砌真珠網宣王涯宫詞彫牆不斷接宫城丨丨皆書殿院名李古和主司王起詩恩光忽逐)
(曉春生丨丨前頭忝姓名第張道符和主司王起詩見玉韻下趙嘏李先軰擢東歸詩丨丨前頭無是非)
(平人分得一枝歸幾人才氣似揚䧺)(鄭谷贈楊䕫詩看取年年丨丨上秦韜玉曲江詩丨丨真仙開樂席)
(銀鞍公子醉花塵)
金幱(汪元量湖州歌兩下丨丨障御階異香縹緲五門開王廷珪送歐陽廣眀遊仰山詩君見堂西舊)
(書記試求開閣看丨丨注閣中有小釋迦丨丨袈裟)
金柵(陸衡讀瞿存齊剪燈新話歌玉簫倚月吹鳳皇丨丨和煙鎖鸚鵡)
金竈(陳書徐陵傳銀臺之要彼未從師丨丨之方吾知其訣何遜七召見玉塵下劉刪採藥遊名山)
(詩石牀新溜乳丨丨欲成丹空王勃秋日仙遊觀贈道士詩霧濃丨丨静雲暗玉壇武三思瑞鶴篇欲尋)
(東海黃丨丨仍向西山白玉臺李白望黃鶴樓詩見玉潭下)
金甃(羅鄴吴王古宫井詩含青薜荔随丨丨碧砌磷磷生綠苔羅隠江令公宅詩還有往年丨丨井牧)
(童樵叟等閒窺井歐陽炯更漏子詞玉闌干丨丨月照碧梧桐影)
金庫(張蠙贈李司徒詩丨丨夜開龍甲冷玉堂秋閉鳳笙低)
金省(王灣秋夜寓直即事詩丨丨方秋作瑶軒直夜凭)
金曹(後漢書百官志太尉公屬丨丨主貨幣鹽鐡事曺通典咸熙中司馬昭為相國相國府中置東西)
(及戸賊丨騎兵車鎧水集法奏倉士馬媒等丨掾屬凡四十二人盧照鄰哭金部韋郎中詩見玉地下)
金肆(洛陽伽藍記洛陽大市别有準財丨丨二里富人在焉千金比屋層樓對出重門啓扇閣道交通)
金市(王勃春思賦入丨丨而乘羊出銅街而試馬遊陳子昂晦日宴高氏林亭詩序都人士女俠客童)
(出丨丨而連鑣入銅街而結駟年張正見白頭吟弹珠丨丨側抵玉崑山東李白少行五陵年少丨丨東)
(銀鞍白馬度春風車吴融春詞丨丨舊居近鈿新造寬)
金營(魏文帝黎陽作東濟黃河丨丨北觀故宅頓傾)
金驛(僧大訢述懷送觀空海歸臨川七十韻詩樓孤丨丨遠河直玉繩欹)
金刹(洛陽伽藍記見寳塔下石宋之問宿清遠峡山寺詩香岫懸丨丨飛泉屆門杜甫舟月對驛近)
(寺詩丨丨青楓外朱樓白水邊光李白秋日登揚州西隣塔詩水搖丨丨影日動火珠白居易重脩香山)
(寺詩再瑩新丨丨重裝舊石樓香劉禹錫宿誠禪師山房題贈詩来人望丨丨講席繞壇范成大宿義林)
(院詩驚鶻盤丨丨流螢拂玉繩)
金帝(張說皇帝降誕日集賢殿賜宴詩仲秋丨丨起五日土行昭)
金皇(王隠晉書太康六年荆州送兩足虎博令王鈐為文曰般般白虎觀釁荆楚孫吳不逞丨丨赫怒)
(謝朓永眀樂瑞此永眀曲千載為丨丨)
金祿(宋眀皇帝業頌襄數随丨丨登歴昌永命)
金官(禮記孟秋之月其帝少皡其神蓐收注此白精之君丨丨之臣自古以来著德立功者也少皥金天)
(氏蓐收少皡氏之子曰該為丨丨修左傳水官棄矣故龍不生得䟽水官修則龍至木官則鳳至火官修則)
(麟至土官修則白虎至丨丨修則神龜至漢書地理志桂陽郡有丨丨)
金位(禮記月令孟秋之月其帝少皡其神蓐收注少皡至金官䟽正義曰案此秋云其帝少皡在西方丨)
(丨左傳昭元年云昔金天氏有裔子曰昧為元冥師生允格臺駘稱金天氏與少皥丨丨相當故少皥則金天)
(氏也)
金正(左傳木正曰勾芒火正曰祝融丨丨曰蓐收水正曰元冥土正曰后土又該為蓐收注丨丨王)
(筠侍宴詩丨丨圯德水行失道)
金提(羣輔錄伏羲六佐丨丨主化俗)
金部(晉書職官志魏尚書郎有丨丨丨南史江子一傳為南津校尉弟子四歴尚書丨郎隋書盧昌)
(衡傳齊氏受禪歴恩平令太子舍人尋為僕射祖孝徵所薦遷尚書丨丨郎孝徵每曰吾用盧子均為尚書郎)
(自謂無媿幽州矣人唐書百宮志戸部尚書一人侍郎二人掌天下土地民錢榖之政土地之差其屬有四)
(一曰戸部二曰度支三曰丨丨四曰倉部物唐六典丨丨掌權衡度量之制太府卿掌以二法平一曰度量)
(二曰權衡寳通典魏丨丨郎唐改為司珍咸亨初復舊掌庫藏金貨物唐職林漢置尚書郎四人其一主)
(財帛委輸蓋丨丨郎曺之任也轉玉海建炎元年八月依祖宗舊法山澤坑冶隸丨丨運中興系年錄宋)
(徐宗說在度支會右曺丨丨皆闕官因令兼領三曺金榖纖悉之地而宗說素有心計於天下經費出入盈縮)
(之數莫不通知老吏為之斂手)
金尉(廬江七賢傳陳翼到藍鄉見道邊有馬傍一病人呼曰我長安魏公卿聞廬江樂来遊今病不能前)
(翼迎歸飬之病困曰有金十餅素二十匹死則賣以殯殮餘謝主人既死翼賣素買棺及衣衾以金置棺下騎)
(馬出入後其兄長公見馬告吏捕翼翼具言之棺下得金長公叩頭謝以金十餅投其門中翼送長安還之翼)
(後為魯陽尉號魯陽丨丨)
金吾(後漢書百官志執丨丨一人中二千石注胡廣曰衛尉廵行宫中則丨丨徼於外相為表裏以擒姦)
(討猾后又隂皇后傳諱麗華南陽新野人初光武適新野聞美心悦之後至長安見執丨丨車騎甚盛因歎)
(曰仕宦當作執丨丨娶妻當得隂麗華將舊唐書陽城傳城言延齡姦佞陸贄無罪德宗大怒加罪丨丨將)
(軍張萬福趋至延英門大言賀曰朝中有直臣天下必太平矣萬福武人自此名重天下金史李獻能傳獻)
(能先世有為丨丨衛上將軍者時號李丨丨家迨獻能昆弟皆以文學名王裒于謹墓碑丹節比司隸之貴)
(緹騎將丨丨之寵南吴均城上烏樂府陛下三萬歲臣至執丨丨虞世奉和幸江都應詔詩見玉舳下)
(王諲十五夜觀燈詩暫得丨丨夜通看火樹春花蘇味道正月十五夜詩見玉漏下杜甫陪李丨丨下飲)
(詩醉歸應犯夜可怕李丨丨韋白居易東南行醉曾衝宰相驕不揖丨丨李紳贈丨丨詩自報丨丨主禁)
(兵腰間寳劔重横行朱王建宫詞丨丨除夜進儺名畫袴衣四隊行)
金神(左傳五行之官祀為貴神䟽正義曰五官之君長死則皆為貴神王者社稷五祀則尊奉之如祭配)
(食於五行之神即下重該修熙犂是也王者祭木火土丨水之神而以此人之神配之食非專祭此人也廣)
(雅丨丨謂之清眀智玉海中庸注木神則仁丨丨則義火神則禮土神則冰神則信郭璞山海經贊蓐收)
(丨丨白毛虎爪珥蛇執鉞專司無道立號西阿恭行天討庾信奉報寄洛州詩雷轅驚戰鼓劔室動丨丨)
(韓愈答張徹詩日駕此廻轄丨丨所司刑李紳到宣武詩路轉丨丨並川開鐡馬横)
金祗(沈勃秋羈賦朱雲弛辰丨丨御歲氣蘇味道咏霜詩丨丨暮律盡玉女暝歸)
金工(禮記曲禮天子之六工曰土工丨丨石工木工獸工草工典制六材考工記攻丨之丨築氏執下)
(齊冶氏執上齊鳧氏為聲㮚氏為量段氏為鏄器桃氏為刃)
金師(大般涅槃經譬如丨丨以一種金随意造作種種瓔珞所謂鉗鎖環釧釵璫天冠臂印雖有如是差)
(别不同然不離金)
金刑(左傳五官之長祀為貴神䟽五行之神勾芒祝融之徒皆以時物之状而為之名晉語云虢公夢在)
(廟有神人面白毛虎爪執鉞立西阿公懼而走神曰無走帝命曰使晉襲於爾門公拜稽首覺召史嚚占之對)
(曰如君之言則蓐收也天之刑神也如彼文虢公所夢之状必非該之貎自是丨丨之神耳又唐書五行志)
(見金氣下)
金仙(唐書睿宗紀景雲二年三月癸丑作丨丨玉真觀又公主傳睿宗女丨丨公主太極元年與玉真)
(公主皆為道士築觀京師人宋史徽宗紀宣和元年詔佛改號大覺丨丨餘為仙大士本行經忍辱修行)
(三千二百劫始證丨丨號曰清淨自覺王如来教諸菩薩宋之問奉和幸三會寺應制詩六龍廻玉輦雙樹)
(謁丨丨道張九齡與生公尋幽居處詩我本玉階侍偶訪丨丨岑参登總持閣詩早知清淨理常碩奉丨)
(丨丨李白與元丹丘方城寺談元作朗悟前後際始知丨妙李紳寒林寺詩巖樹桂花開月殿石樓風鐸)
(繞丨丨王閻防晚秋石門禮拜詩輕策臨絶壁招提謁丨丨建宫詞私縫黃帔捨釵梳欲得丨丨觀裏居)
(統陳與義蠟梅詩奕奕丨丨面排行立晚晴有又眀一志丨丨洞在台州府城東一百五十里舊丨丨寺)
(故名一名雉溪澗)
金曇(蕭綸祀魯山神文見玉宇下寳張說送考功武員外學士使嵩山署舍利塔詩王四海轉千輪丨)
(丨百粒送分身)
金乘(萬佛名經有丨丨佛丨皮日休昭夏歌有鬱其鬯有儼其彝九變未作丨来之既醑既酢爰&KR0615;小)
(鼓象物既降丨丨之去我范成大戲贈勤長老詩從君揮麈演丨丨已無心纏葛藤)
金佛(眀一統志丨丨峡在平涼府城西六十里上有丨妝丨三又丨丨寺在鳳翔府治東)
金聖(萬佛名經有丨丨佛)
金剛(晉書地理志梁州梁者言西方丨丨之氣強梁故因名焉南史張充傳丨丨水柔性之别也翼)
(氏風角木落歸本水流歸末故木利在亥水利在辰丨丨火疆各歸其鄉故火刑於午金刑於酉傅元鷹賦)
(含炎離之猛氣兮受丨丨之純精容又北史赤土國傳赤土國有門三重每門飾四婦人飾如佛塔邊丨丨)
(力士之状夾門而立講陳書徐孝克傳隋文帝聞其名行召令於尚書都堂丨丨般若經唐書藝文志丨)
(丨般若經集注三卷般若波羅蜜經一卷)(宋史藝文志鳩摩羅什譯丨丨華嚴經如意珠王作樹根丨丨)
(摩尼以為身刀法苑珠林西方有八神相貎狰獰身被金甲手持寳名曰丨丨嘗衛世尊說法於雷音寺)
(翻譯名義大經云如丨丨寳置之日中色則不定丨丨三昧亦復如是大論云丨丨寳者帝釋所執與修羅戰)
(碎落閻浮無常經云丨丨智杵辟邪山永斷無始相纏縛酉陽雜俎有丨丨經鳩異夢溪筆談郢州漁人)
(擲網於漢水至一潭底舉之覺重得一石長尺餘圓直如斷椽細視之乃羣小蛤鱗次相比綢繆鞏固以物試)
(抉其端得一書卷乃唐天寳年所造丨丨經題誌甚詳字法竒古沈約謝竟陵王示華嚴瓔珞啓法身與丨)
(丨齊固常住與至理俱存的又光宅寺銘土為淨國地即丨丨寒山詩自憐心實堅固等丨丨又唐書)
(天竺國傳以貝齒為貨有丨丨旃檀鬱金與大秦扶南交趾相貿易晉起居注武帝十三年敦煌有人獻丨)
(丨寳生於金中色如紫石英状如蕎麥百煉不消可以切玉如泥八紘譯史吐蕃物產丨丨鑚状如紫石英)
(生水中盤石上如鍾乳鐡錘不傷火然不毁以羚羊角扣之即碎切玉如泥隋唐嘉話傅奕曰丨丨石最堅)
(惟羚羊角能破之稹顧况贈别崔長官詩復如丨丨鎖無有功不徹元和李德裕述夢詩丨丨錐透玉鑌)
(鐡劔吹毛天又漢武帝内傳五十天仙側近鸞輿佩丨丨靈壐戴真之冠咸在殿下又耳目記隋末深州)
(諸昂性豪侠渤海高瓉聞而造之為設雞豚而已瓉小其用眀日大設屈昂數十人烹猪羊等長八尺薄餅闊)
(丈餘裹餤粗如庭柱盤作酒盌行廵自為丨丨舞以送之又唐書太宗紀武德三年四月擊敗宋丨丨於柏)
(壁丨丨走介州太宗追之一日夜馳二百里丨丨將尉遲敬德尋相等皆来降)
金人(家語孔子觀周入后稷之廟右陛之前有丨丨焉三緘其口而銘其背曰古之慎言人也史記六)
(國表更命河為德水為丨丨十二命民曰黔首丈水經注秦始皇二十一年長狄十二見於臨洮長五餘鑄)
(丨丨十二以象之坐之宫門之前皆銘其胷丨賈誼過秦論收天下之兵聚之咸陽銷鋒鑄鐻以為丨十二)
(揚䧺甘泉賦丨丨仡仡其承鐘虡兮嵌巖巖其龍鱗班固西都賦列鐘虡於中階立丨丨於端闈夏竦)
(傳法院銘森沈天禄古經肇煥窈窕甘泉丨丨聳觀館祖珽武舞階步辭丨丨降汛火鳳来巢裴讓之公)
(讌酬南使徐陵詩歲稔鳴銅爵兵戢坐丨丨短又漢書霍去病傳轉戰六日過焉支山千有餘里合兵鏖臯)
(蘭下收休屠祭天丨丨注如淳曰祭天以丨丨為主也張晏曰佛徒祠丨丨也後漢書眀帝夢丨丨長丈餘)
(以問羣臣或曰西方有神名曰佛妃周書異記周昭王二十四年天竺迦維衛國淨飯王摩耶氏夢天降丨)
(丨有孕四月八日太子生於右脇是為釋迦牟尼佛向洛陽伽藍記白馬寺在西陽門外眀帝夢丨丨遣使)
(西域求得金像時以白馬䭾經而来因以名寺昂答韓使同在邊詩當取丨丨祭還歌凱入都)(陳子韓翃)
(同中書劉舍人題青龍上房詩笑說丨丨偈閑聽寳月詩顧況剡紙歌欲寫丨丨金口經寄與山隂山裏僧)
(李紳龍宫寺詩好令滄海龍宫子長護丨丨舊浴池楊衡遊峡山寺詩照曜芙蓉壺丨丨居上頭王禹)
(偁詶處上人詩無端更作丨丨夢萬里迎来萬民重而又歲時記秦昭王三月上巳置酒河曲有丨丨自東)
(出奉水心劔曰令君制有西夏及秦覇諸侯乃因其處立為曲水崔元翰奉和聖製三日書懷詩流觴想蘭)
(亭捧劔傳丨丨)
金父(参同契黃土丨之丨流珠水之母)
金翁(吕巖寄白龍洞劉道人詩丨丨偏愛騎白虎姹女常駕赤龍身)
金公(雲笈七籖時人不知丨丨之理丨者太白之名公者物中之尊呼之曰鉛)
金夫(易蒙六三勿用取女見丨丨不有躬无攸利)
金聚(北史西域女國傳女王夫號曰丨丨不知政事)
金哥(酉陽雜俎新羅國有第一貴族丨丨旁㐌後也)
金昆(顔氏家訓春秋說以人十四心為德詩說以二在天下為酉漢書以貨泉為白水真人新論以丨丨)
(為銀國志以天上有口為吴晉書以黃頭小人為恭宋書以召力為劭参同契以人負告為造如此之例蓋數)
(術謬語假借依附雜以戲笑耳貫休杜侯行見玉季下)
金子(参同契金為水母母隠子胎水為丨丨子藏母胞崔湜唐都尉山池詩丨丨懸湘柚珠房拆海榴)
(渠孟浩然龍泉寺詩石流雪水丨丨耀霜榴)
金友(南史王份傳見玉崑下李張說宴姚紹之詩難兄丨作友媚子玉為人端酬丘拱外甥詩禮將)
(丨丨等情向玉人偏)
金母(参同契注真金在鼎内則為坎男是離女之夫及在鼎外反為離女是坎男之妻故丨丨受太陽之)
(氣而產靈汞也州太平廣記西王母者九靈太妙龜山丨丨也生於神伊川厥姓侯氏與東王公共理二炁)
(男子得道名隸木公女子得道名隸丨丨漢時小兒歌曰揖丨丨拜木公惟張子房知而拜之空洞靈章經)
(衆聖集琳宫丨丨命清歌虚吴筠步虚詞倏歘造西域嬉遊丨丨家韋渠牟步詞西海辭丨丨東方拜木)
(公侯元稹會真詩見玉童下又寧藥譜鬱金名丨丨蛻)
金婆(鄭玉丨丨店詩常憶當年武肅王丨丨店裏月華光)
金娥(許敬宗奉和喜雪應制詩見玉宇下於李白眀堂賦玉女扳星於網戸丨丨納月璇題)
金姑(眀一統志丨丨峰在嚴州府夀昌縣東三里謂又潛確類書或問鬼所惡答云惡丨丨聲閩人破)
(竹聲為丨丨聲)
金妃(曺唐小遊仙詩見玉盤下又見玉皇下)
金女(集仙錄西王母丨丨也厥姓緱氏)
金徒(陸倕新漏刻銘銅史司刻丨丨抱箭律薛道衡和許給事善心戲場詩丨丨列舊刻玉動新灰)
(駱賓王久戍邊城有懷京邑詩見玉女下)
金胥(張衡漏水轉渾天儀制鑄金仙人居左壺為丨丨徒居右壺宋徽宗詩清晝丨丨漏已長)
金童(徐彦伯幸白鹿觀應制詩丨丨擎紫藥玉女獻青蓮蘇軾奉勅祭西太一詩玉壐親題御筆丨丨)
(来侍天香)
金家(晉書郭璞傳去秋以来沈雨跨年雖為丨丨涉火之祥然亦是刑獄充溢怨歎之氣所致又歲涉)
(午位丨丨所忌宜於此時崇恩布澤則火氣潛消災譴不生竇常奉送職方崔員外攝中丞新羅冊使詩辨)
(方知木德開國有丨丨䧺李賀綠章封事詩丨丨香衖千輪鳴揚秋室無俗聲)
金鄰(左思吴都賦儋耳黑齒之酋丨丨象郡之渠注夫南之外有丨丨國去夫南可二千餘里)
金氏(眀一統志丨丨陂在渭南縣廢下邽城東南二十里漢昭帝以金日磾有功賜此陂白居易村中)
(留李三固言宿詩春眀門前别丨丨陂中遇)
金名(雲笈七籖丨丨玉字注謂諸真之名號也)
金媯(江淹為蕭太傅讓揚州牧表丨丨各政姬華異治)
金張(漢書蓋寬饒傳寬饒上無許史之屬下無丨丨之託注許伯宣帝皇后父史高宣帝外家也丨金日)
(磾也丨張安世也許氏史氏有外屬之恩丨氏丨氏自託在於近狎也揚䧺觧嘲有建婁敬之策於成周之)
(世則謬矣有談范蔡之說於丨丨許史之間則狂矣之應璩與從弟君苖君胄書官無丨丨之援遊無子孟)
(資而圖富貴之榮望殊意之寵是隴西之游越人之射耳劉峻與宋玉山元思書驅馬丨丨之館飛蓋許史)
(之廬進駱賓王上吏部裴侍郎書賓王一藝罕稱十年不調寡丨丨之援退無毛薛之遊張華輕薄篇朝)
(與丨丨期暮宿許史家丁左思詠史詩丨丨藉舊業七葉珥漢貂孟浩然送大鳳進士赴舉呈張九齡詩)
(惜無丨丨援十上空歸来貴白居易澗底松詩丨丨世祿原憲貧牛衣寒賤貂蟬元稹青雲驛詩丨丨好)
(車馬於陵親灌畦軰杜牧長安雜題長句詩豐貂長組丨丨駟馬文衣許史家)
金許(駱賓王上梁眀府唘封侯廟食掩丨丨以霞褰三主八公罩袁楊而岳立)
金投(戰國策周最謂丨丨曰公負令秦與強齊戰戰勝秦且收齊而封之使無多割而聽天下之戰不勝)
(國大傷不得不聽秦注丨丨蓋趙人之不善齊者)
金朔(江總攝山棲霞寺碑桑欽博記始敘四衢之㙮丨丨著經因知千步之寺又建初寺瓊法師碑學)
(非丨丨無待冬書師夢尹儒自知秋駕)
金玭(唐書郝玭傳詔城臨涇為行原州以玭為刺史在邊積三年敵大畏道其名以怖啼兒遷涇原行營)
(節度使贊普常等玭身鑄金象令於國曰得生玭者以丨丨償之)
金廉(五代史晉本紀開運二年高麗使其廣評侍郎韓元珪禮賓卿丨丨等来)
金竺(謝廷讃黃山賦登汪川之壺山挹同姓之芝蘭入石壁之精舍憶康樂之贈言呈次即夢鳥之宅唐)
(模比二龍之淵潜川景天官忠愍之節溪南在黃羅丨丨之間)
金瓠(曺植丨丨哀詞丨丨余之首女雖未能言固已授色知心矣)
金燕(司空圖馮燕歌鑄作丨丨香作堆焚香酬酒聽歌来)
金象(像同晉書吕光載記光進攻龜茲夜夢丨丨飛越城外光曰此謂佛神魏書靈徵志永安普秦永)
(熙中京師平等寺定光丨丨每流汗國有事變時咸畏異之洛陽伽藍記永寧寺南九層浮圖一所高九十)
(丈有刹復高十丈合去地一千尺去京師百里遥已見之初握基至黃泉下得丨丨三十軀太后以為信法之)
(徵是以營建過度也寺法苑珠林齊建元初太原王琰以觀音丨丨寄南澗秋夕放光照三尺許續事始)
(史記范蠡既雪會稽之恥乃乘扁舟泛五湖越王思之鑄丨為其丨無名氏晉成功舞歌朱干將玉戚丨丨)
(武功揚丨孟浩然臘月八日於剡縣石城寺禮拜詩石壁開丨香山倚鐡圍司空圖上陌梯寺懷舊僧詩)
(松日眀丨丨山風響木魚獅陸游憶雲門諸寺詩丨丨閟古殿霜鐘發重樓又象之象續博物志見玉象)
(下)
金性(参同契丨丨不敗朽故為萬物寳能本草丨丨惡錫畏水銀得餘甘子則體柔薛鄜州進白野)
(鵲詩名應玉符朝北闕色柔丨丨瑞西方)
金魄(宋書周朗傳丨丨翠玉錦繡縠羅竒色異章小民既不得服在上亦不得賜劉勰新論堂珠黼幌)
(綴以丨丨碧流光霞燿爛眩目而醉者眸轉呼為熖火非黼幌状移自改變也沈佺期和元萬頃臨池翫月)
(詩見玉流下真李白古風圓光虧中天丨丨遂淪沒首白居易遊悟寺詩寳堂豁三門丨丨當其前又)
(夏同諸校正遊開元觀因宿翫月詩須臾丨丨生若與吾徒期)
金身(司空曙題凌雲寺詩百丈丨丨開翠壁萬龕燈熖隔烟蘿)
金軀(梁宣帝奉迎舍利詩釋迦稱散體多寳號丨丨)
金體(五燈會元十六祖羅㬋羅多尊者行化至室羅筏城有河名曰金水其味殊美中流復現五佛影祖)
(告衆曰此河之源凡五百里有聖者僧伽難提居於彼處佛誌一千年當紹聖位語已領諸學衆泝流而上至)
(彼見僧伽難提居於彼處安坐入定經三七日方從安起祖問曰汝身定耶心定耶提曰身心俱定祖曰身心)
(俱定何有出入提曰雖有出入不失定相如金在井丨丨常寂)
金心(管子丨丨在中不在匿注金之為物彌精心之為用彌眀故比心於金又丨丨之形眀於日月察)
(於父母)
金質(雲笈七籖老子中經西方眀石皓靈丨丨服食眀石飲以金液三咽之王粲遊海賦乃有賁蛟大)
(貝眀月夜光蠵鼊瑇瑁丨丨黑章聲梁簡文帝神山寺碑鷲岳靈境淨土不燒螺髻丨丨聞難覩張華祖)
(道趙王應詔詩見玉相下吹蒲道源菊詩重露洗丨丨嚴風綵裳)
金姿(劉勰剡縣石城寺彌勒石像碑銘自優曇發華而丨丨誕應婆羅變葉而塔像代興王屮頭陀寺)
(碑文崖谷共清風泉相渙丨丨寳相永藉閑安象右英夫人詩丨丨日愈嬰廣弘眀篇降神而乘玉掩耀)
(而誕丨丨)
金容(梁簡文帝惟衛佛像銘灼灼丨丨巍巍滿月聖江總優填像銘眸雲齒雪月貎丨丨唐太宗教)
(序丨丨掩色不鏡三千之光麗象開圖空端四八之相王融法夀樂丨丨涵夕景翠鬢佩晨光)
金顔(雲笈七籖仰德丨丨隠傾想佇神飈種八紘繹史真臘産丨丨香乃樹脂有黃白黑三白者最佳)
(能使衆香皆聚葉又徐爰釋問通天冠金博山蟬為之謂之丨丨又廷珪香譜丨丨香出大食真臘國)
金状(拾遺記見金泥下)
金額(杜陽雜編豪家為無遮大會又令小兒玉帶丨丨白脚呵唱於其間恣為嬉戲顔太初詠許希詩)
(復加靈應號丨丨照華榱注天聖中封扁鵲為靈應侯韋莊清平樂詞細雨霏霏棃花白燕拂畫簾丨丨)
金頭(謝尚與楊征南書今餉五尺丨丨刀碧陵車中盾又眀一統志丨丨山在大昌縣東北四十里山)
(勢高聳冬月積雪不消小又欽膳正要天鵝有四等大丨丨鵝似雁丨丨鵝形差小)
金面(晉書劉曜載記咸和三年夜夢三人丨丨丹唇東向逡廵不言而退曜拜而履其迹王翰春女詞)
(中有一人丨作丨隔幌玲瓏遥可見詞温庭筠陳宫詩妓女細腰轉馬嘶丨丨斜又湖隂祖龍黃鬚珊瑚)
(鞭鐡驄丨丨青連錢官汪元量湖州歌丨丨垂慈多喜色史書瑞奏年豐)
金頂(眀一統志丨丨山在確山縣西四十里一名馬鞍上多緋雲紫霧盤旋不絶)
金耳(梁德裕寳鼎賦玉鉉丨丨之飾巽木離火之象)
金目(淮南子欲知遠近而不能教之以丨丨則決射注丨丨深目所以望遠近射隼也廣雅淮水神曰)
(無支祈形如獼猴縮鼻高額青身白首丨丨雪牙頭伸百尺力踰九象善應時言語辨江淮淺深)
金眼(事文類聚蝴蝶翅有丨丨)
金眸(杜甫黑白二鷹詩萬里寒空祇一日丨丨玉瓜不凡材馬祖常鸚鵡聫句同王繼學賦見珍畜下)
金瞳(沈佺期驄馬詩見玉片下啾李白結客少年場行紫燕黃丨丨啾摇綠鬉)
金齒(唐書驃國傳羣蠻種類有黑齒丨丨銀齒三種昌元史世祖紀丨丨遣使貢方物眀一統志永)
(軍民府風俗丨丨繡面一易林丨丨鐡牙夀考宜家李白浣紗石上女詩雙丨丨屐兩足白如霜)
金牙(唐書高宗本紀蘇定方敗賀魯於丨丨山執之躬又裴行儉為丨丨道行軍大總管李嶠賀聖)
(新牙生表易有四營丨丨為夀考之象詩有六義玉齒載神仙之謠夏侯湛芙蕖賦纓以丨丨點以素珠)
金輔(鍾會孔雀賦丹口丨丨元目素規)
金口(法言天之道不在仲尼乎仲尼駕說者也不在兹儒乎如將復駕其所說則莫若使諸儒丨丨而木)
(舌注丨丨木舌鐸也契夏侯湛抵疑丨丨玉音漠然沉默梁昭眀太子七必枉話言敬聆丨丨孟浩然)
(與張折衝遊耆闍寺詩貝葉傳丨丨山樓作賦開丨崔液上元夜詩見玉毫下鄭錫邯鄲少年行霞鞍丨)
(騮豹袖紫貂裘不又南史陸山才傳紹泰中都督周文育出鎮南豫州知書䟽以山才為長史政事悉以委)
(之文育南討尅蕭勃禽歐陽頠計畫多出山才後文育重鎮豫章丨丨山才復為鎮南長史又眀一統志丨)
(丨在順天府西三十五里東麻谷即盧溝東岸金開以通漕運于慎行漕渠圖說國家丨丨之堰修而泗水)
(盡入於漕戴村之堰修而汶水盡入於漕)
金舌(中阿含經彼池覆以羅網鈴懸其間彼鈴四寳金銀瑠璃及水精金鈴銀舌銀鈴丨丨瑠璃玲水精)
(舌水精鈴瑠璃舌)
金掌(梁簡文帝與僧正教慢此雕香藴斯木櫁緘匿玉毫封印丨丨王筠和衛尉新喻侯廵城詩銅烏)
(迎早風丨丨承朝露送張九齡和許給事直夜簡諸公詩見玉樓下杜甫馬大卿公恩命追赴闕下詩見)
(玉墀下塗白居易渭村退居詩宿露凝丨丨晨暉上璧璫崔讀侯道華真人傳詩茂林春竟綠丨丨曙空)
(寒士李商隠寄令狐學詩見玉䋲下)
金臂(楞嚴經如来舉丨色丨屈五輪指為光眀拳伽法苑珠林胎經云如来二月八日夜半躬襞僧黎)
(鬱多羅僧安陀羅跋薩各三褺放金棺襯身上以鉢錫杖手付阿難入金剛定碎身舍利佛從金棺出丨丨問)
(覓迦葉牛呞遠雲笈七籖相國崔公彦昭授北都留守闈潛邱臺不造而觀焉宛若曾所遊覩復睨丨丨及)
(指皆醒然頓寤前之所夢也)
金臆(陸龜蒙雨中遊包山精舍詩見玉尾下)
金腰(羣芳譜見玉腰下)
金筋(人物志其在體也木骨丨丨火氣土肌水血五物之象也吕巖搖頭坯歌餌之千日功便成丨丨)
(玉骨身已輕)
金血(雲笈七籖夫靈液猶丨之丨也水銀猶金之髄也丹砂猶金之神也太陽元精猶金之父也)
金乳(韋巨源食譜單籠丨丨酥是餅但用獨隔通籠欲氣隔)
金髄(雲笈七籖見金血下元真誥仰漱丨丨咏歌玉)
金脂(白居易效陶潛體詩見玉液下)
金骨(春渚紀聞元符間宗室有以妾為妻者因罷開府儀同三司及大宗正職事蔡元長行詞既上大宗)
(之印復捐開府之儀章申公謂曾子宣曰此語與手持丨丨之朵身坐銀交之椅何異鮑照代陸平原君子)
(有所思行蟻壤漏山阿絲淚毁丨丨詩吴筠步虚詞自非挺丨丨焉得諧夙碩李白感興西山玉童子使)
(我鍊丨丨茅又天台曉望詩攀條摘朱實服藥鍊丨丨綦毋潛山洞口詩未果變丨丨歸来兹路難盧)
(綸棲巖寺隋文帝馬腦盞歌天宫寳器隋朝物鏁在金函比丨丨楊巨源送澹公歸嵩山龍潭寺葬本師詩)
(莫戀本師丨丨地空門無處復無關女白居易夢仙詩苟無丨丨相不列丹臺名趙嘏贈仙詩不因丨丨)
(三清客誰識吴州有洞天連湘煙鶴扇如霜丨丨仙)(温庭筠曉仙謠遥遥珠帳又老君廟詩自憐丨丨無)
(人識知有飛龜在石函成和凝興勢觀詩只向五千文字内願丨丨住仙鄉)
金脈(宋史食貨志宣和元年石泉軍江溪沙磧麩金許民随丨丨淘採立課額或以分數取之清異錄)
(成德節度王鎔求長生不死日延異人方士坐邃宇映水精丨丨屏風焚香謂飛昇可致五色線墊江縣冉)
(端為父卜地掘深丈餘有二蟻一紫色長寸餘足作金色一有羽細腰稍小白翅有丨丨疑是䧺者貫休早)
(秋即事詩丨丨火初微開門竹杖随)
金胎(参同契火乃尅金金得火復能成器故丨丨在鼎而不耗散金色益自光眀)
金孕(雲笈七籖不容之木是甲之父母所以受制於金丨丨水安水必存金木孕火制火必假木)
金背(酉陽雜俎有人八月十五夜望林中白氣如匹練就視之乃一丨丨蝦蟆疑月中物也海錄碎事)
(高季輔為吏部侍郎凡有遷敘時稱允當太宗嘗賜丨丨鏡以表清鍳韓偓秋郊閑望詩魚衝駭浪雪鱗健)
(鴉閃夕陽丨丨光)
金膝(徐彦伯擬古詩畫屏繞丨丨珠簾懸玉鈎)
金脚(酉陽雜俎齊王高洋獲白兔鷹一聫當時號為丨丨)
金跡(王勃觀佛跡寺詩年長丨丨淺地久石文疎)
金瘡(盧仝逢病軍人詩蓬鬢哀吟古城下不堪秋氣入丨丨貫休古塞下曲雨曾淋火陣箭又中丨丨)
金痍(通典靈帝時使蔡邕等書為古文篆隸三體立於太學門謂之石經凡學士不得有丨丨痼疾督書)
(其板舉主保之丨孟郊戲贈無本詩瘦僧臥冰凌嘲詠含丨金痍非戰㾗峭病方在兹)
金窟(明一統志丨丨山在撫州府金谿縣東五里即前代採金之所故名有仙人麻鞋跡)
金蓬(眀一統志丨丨山在松潘等處軍民指揮司城東南五里)
金川(眀一統志丨丨書院在臨江府新淦縣正德七年李夢陽建祀陳子寕扁曰浩然堂自為記)
金順(眀一統志丨丨山在石阡府葛彰葛商長官司東五十里)
金縣(眀一統志丨丨在臨洮府蘭州城東九十里褚亮眀堂樂章見璇篚下)
金兜(眀一統志丨丨堡在鳳翔府隴州西北四十里)
御定駢字類編卷七十一
