欽定四庫全書
御定駢字類編卷一百七十五
器物門二十八
布
布帛(禮記王制丨丨精粗不中數幅廣狹不中量不粥於市又昏義見絲麻下周禮職方氏正北曰)
(并州其利丨丨曰貨丨丨曰賄)(又冢宰六曰商賈阜通貨賄注金玉孟子丨丨長短同則賈相若史記)
(文帝紀上為立后故賜天下鰥寡孤獨窮困及年八十已上孤兒九歲已下丨丨米肉各有數漢書食貨志)
(丨丨廣二尺二寸為幅長四丈為匹故貨寶於金利於刀流於泉布於布束於帛禹𫝊疾其末者絶其)
(本宜罷採珠玉金銀鑄錢之官亡復以為幣市井勿得販賣除其租銖之律租税祿賜皆以丨丨及榖使百姓)
(壹歸於農復古道便也後漢書朱暉𫝊尚書張林上言穀所以貴由錢賤故可盡封錢一取丨丨為租以通)
(天下之用必晉書平原王幹𫝊幹雖王大國不事其務有所調補以才能雖有爵祿若不在已秩奉丨丨皆)
(露積腐爛德唐書陸元朗𫝊論撰甚多傳於世後太宗閱其書嘉眀博辯以丨丨二百段賜其家宋史程)
(頤𫝊其言之旨若丨丨菽粟然藏大戴禮天子藏珠玉諸侯藏金石大夫畜犬馬百姓丨丨鹽鐵論見衣)
(服下及文心雕龍見絲麻下花陳後主禁奢詔應鏤金銀薄庶物化生土木人綵之屬及丨丨幅尺短狹)
(輕疎者並傷財廢業尤成蠧患人韓愈錢重物輕狀夫五穀丨丨農人之所能出也工之所能為也人不能)
(鑄錢而使之賣丨丨穀米以輸錢於官是以物愈賤而錢愈貴也李白贈宣城宇文太守詩魚鹽滿市井丨)
(丨如雲煙州白居易重賦詩生民理丨丨所求活一身吕温道將赴衡州酬别江華毛令詩丨丨精麄任)
(土宜疲人識信每先期)
布絹(吳志吕岱𫝊初在交州歴年不餉家妻子饑乏權聞之歎息加賜錢米丨丨歲有常限宋書吳喜)
(𫝊侵官害民興生交利千端萬緒從西還大艑小艒爰及草舫錢米丨丨無船不滿齊書和帝紀中興元年)
(十二月甲戌給大司馬錢二千萬丨丨各五千匹公南史臨川王宏𫝊見絲綿下魏書任城王澄𫝊減圍)
(之地以給無業貧口禁造丨丨不任衣者)
布縷(孟子有丨丨之征約宋史陳舜俞𫝊民間出舉財物取息重止一倍償緡錢而穀粟丨丨魚鹽薪)
(䔩耰鉏釜錡之屬得雜取之)
布韋(李東陽東山草堂賦客有過者見而問之曰子非治河之中丞乎非行邊之貳師乎胡不軒蓋是擁)
(而丨丨是嬰也)
布絮(鹽鐵論文學曰古者之賦税於民也因其所工不求所拙農人納其穫女紅效其功今釋其所有責)
(其所無百姓賤賣貨物以便上求間者郡國或令民作丨丨吏留難與之為市吏之所入非獨有陶之縑蜀漢)
(之布也亦民間之所為耳而行姦賣乎農民重苦女紅再税未見輸之均也白居易村居苦寒詩北風利如)
(劍丨丨不蔽身)
布麻(唐書地理志見弓刀下丨又食貨志播殖非力不成故先王定賦以丨繒纊百穀免人功也)
布襺(地理通釋河東道古冀州之境今十有九州厥賦丨丨)
布衣(左𫝊衛文公大丨之丨大帛之冠務財訓農通商惠工敬教勸學授方任能元年革車三十乘季年)
(乃三百乘之戰國策唐雎曰大王嘗聞丨丨之怒乎秦王曰丨丨怒亦免冠徒跣以頭搶地耳唐雎曰此庸)
(夫之怒非士之怒也夫專諸之刺王僚也彗星襲月聶政之刺韓傀也白虹貫日要離之刺慶忌也倉鷹擊於)
(殿上此三子者皆丨丨之士也懷怒未發休祲降於天與臣而將四矣史記高祖紀高祖擊布時為流矢所)
(中行道病病甚吕后迎良醫醫入見高祖問醫醫曰病可治於是高祖嫚罵之曰吾以丨丨持三尺劒取天下)
(此非天命乎命乃在天雖扁鵲何益遂不使治病六又魯世家晉欲内昭公召季平子平子丨丨跣行因卿)
(謝罪六卿為言曰晉欲内昭公衆不從晉人止種又蕭相國世家召平者故秦東陵侯秦破為丨丨貧瓜於)
(長安城東瓜美故世俗謂之東陵瓜從召平以為名也又留侯世家留侯乃稱曰家世相韓及韓滅不愛萬)
(金之資為韓報讐彊秦天下振動今以三寸舌為帝王師封萬戶位列侯此丨丨之極於良足矣願棄人間事)
(欲從赤松子游耳乃學辟穀道引輕身報又范睢𫝊秦昭王聞魏齊在平原君所欲為范睢必其仇乃詳為)
(好書遺平原君曰寡人聞君之高義願與君為丨丨之友君幸過寡人寡人願與君為十日之飲又李斯𫝊)
(從荀卿學帝王之術學已成欲西入秦辭於荀卿曰斯聞得時無怠今萬乘方爭時遊者主事今秦王欲吞天)
(下稱帝而治此丨丨馳騖之時而遊說者之秋也前又三川守李由告歸咸陽李斯置酒於家百官長皆為)
(壽門廷車騎以千數李斯喟然歎曰嗟乎吾聞之荀卿曰物禁太盛斯乃上蔡丨丨閭巷之黔首上不知其駑)
(下遂擢至此當今人臣之位無居臣上者可謂富貴極矣物極則衰吾未知所税駕也又游侠𫝊今拘學或)
(抱咫尺之義久孤於世豈若卑論儕俗與世沈浮而取榮名哉而丨丨之徒設取子然諾千里誦義為死不顧)
(世此亦有所長非苟而已也衞又及徙豪富茂陵也觧家貧不中訾吏恐不敢不徙將軍為言郭觧家貧不)
(中徙上曰丨丨權至使將軍為言此其家不貧觧家遂徙漢書賈誼𫝊人主之行異丨丨布衣者飾小行競)
(小廉以自托於鄉黨人主唯天下安社稷固不耳使又賈山傳夫丨丨韋帶之士修身於内成名於外而後)
(世不絶息令又卜式𫝊初式不願為郎上曰吾有羊在上林中欲子牧之式既為郎丨丨草蹻而牧羊歲餘)
(羊肥息上過其羊所善之稱又孫寶𫝊徵為京兆尹故吏侯文以剛直不苟合常疾不肯仕寶以恩禮請文)
(欲為丨丨友日設酒食妻子相對文求受署為掾進見如賓禮又儒林𫝊序成帝末或言孔子丨丨養徒三)
(千人今天子太學弟子少於是增弟子員三千人歲餘復如故後漢書李通𫝊通丨丨唱義助成大業重以)
(寧平公主故特見親重章又丁鴻𫝊鴻年十三從桓榮受歐陽尚書三年而眀句善論難為都講遂篤志精)
(銳丨丨荷擔不遠千里常又王暢𫝊拜南陽太守郡中豪傑多以奢靡相尚暢丨丨皮褥車馬羸敗以矯其)
(敝植又朱穆𫝊禄仕數十年蔬食丨丨家無餘財政又盧𫝊時皇后父大將軍竇武援立靈帝初秉機朝)
(議欲加封爵植雖丨丨以武素有名譽乃獻書以規之魏志衞臻𫝊漢祖遇亡虜為上將周武拔漁父為太)
(師丨丨厮養可登王公何必守文試而後用至又荀彧傳彧叔爽司空注爽起自丨丨九十五日而三公)
(蜀志諸葛亮𫝊臣本丨丨躬耕於南陽苟全性命於亂世不求聞達於諸侯晉書王謐傳初劉裕為丨丨衆)
(未之識也惟謐獨奇貴之素宋書王弘之𫝊謝靈運與廬陵王義真牋曰殿下愛好古常若丨丨每憶昔聞)
(虚想巖穴珍齊書豫章王嶷𫝊共起丨丨俱登天貴晃南史劉懷𫝊徵為都官尚書領前將軍以第四子)
(為豫州刺史或疑懷珍不受代高帝曰我丨丨時懷珍便推懷投款況在今日寧當有異魏書楊椿𫝊國家)
(初丈夫好服綵色吾雖不記上谷翁時事然記清河翁時服飾恒見翁著丨丨韋帶嘗約敕諸父曰汝等後世)
(脱若富貴於今日者慎勿積金一斤綵帛百匹已上用為富也唐書舒元輿𫝊漢主父偃徐樂嚴安以丨丨)
(上書朝奏暮召毒宋史太祖紀南漢劉鋹既歸朝帝酌巵酒賜鋹疑有捧杯泣曰陛下既待以不死願為大)
(梁丨丨未敢飲此酒帝曰朕推赤心於人腹中寧肯爾耶即取鋹酒自飲别酌賜之吕覽堯不以帝見善綣)
(北面而問焉堯天子也善綣丨丨也何故禮之若此其甚也善綣得道之士也得道之不可驕也堯論其德行)
(達智而弗若故北面而問焉禦淮南子文繡狐白人之所好也而堯丨丨揜形鹿裘寒韓詩外𫝊周公踐)
(天子之位七年丨丨之士所贄而師者十人所友見者十二人窮巷白屋先見者四十九人時進善百人教士)
(千人官朝者萬人何又晏子之妻使人丨丨紵表田無宇譏之曰出於室為者也晏子曰家臣也鹽鐵論)
(見袍合下得說苑曾子丨丨緼袍未得完糟糠之食藜藿之羹未飽義不合則辭上卿不恬貧窮安能行此)
(府新序陶朱公以丨丨富侔國是必有奇智設陳富貴者值之丨丨寓焉不符其爵也)(申鑒官西京雜)
(記平津侯自以丨丨為宰相乃開東閣營客館以招天下之士高士𫝊小臣稷者齊人也抗厲希古桓公凡)
(三往而不得見公歎曰吾聞丨丨之士不輕爵禄則無以助萬乘之主萬乘之主不好仁義則無以下丨丨之)
(士於是五往乃得見焉桓公以此能致士為五霸之長博物志有一國亦在海中純女無男又說得一丨丨)
(從海浮出其身如中國人衣兩袖長二丈器中說薛收遊於館陶適與魏徵歸告子曰徵顔冉之也徵宿子)
(之家言六經踰月不出及去謂薛收曰眀王不出而夫子生是三才九疇屬丨丨也庾信段永神道碑見席)
(捲下釐又蕭太墓誌銘楚頃襄之愛子既丨丨而戍谷魏安之母弟亦羈旅於邯鄲韓愈唐故相權公墓)
(碑十八年以中書舍人典貢士拜尚書禮部侍郎薦士於公者其言可信不以其人丨丨不用即不可信雖大)
(官勢人交言一不以綴意其又爭臣論夫陽子本以丨丨隱於蓬蒿之下主上嘉行誼擢在此位官以諫為)
(名誠宜有以奉其職纘柳宗元沛國漢原廟銘登丨丨於萬乘而子孫得以其緒化環堵為四海而黎元得)
(以安其業丨庾信哀江南賦豈知灞陵夜獵猶是故時將軍咸陽丨非獨思歸王子楊浚贈李郎中詩榮)
(兼朱紱貴交乃丨丨存頭新脱粟丨丨輕故人)(駱賓王帝京篇紅顔宿昔白高適同羣公十月朝宴李太)
(守宅詩仍憐門下客不作丨丨看山丨丨眀古今自言獨未逢知音)(又送蔡山人詩東楊賁時興詩及自)
(登樞要何曾問丨丨拙杜甫自京赴奉先縣詠懷詩杜陵有丨丨老大意轉又今夕行君莫笑劉毅從來)
(丨丨願家無儋石輸百萬嘉又秋雨歎長安丨丨誰比數反鏁衡門守環堵李祐送從弟歸河朔詩諸將)
(矜旄節何人重丨丨帝戴叔倫贈康老人洽詩酒泉丨丨舊才子少小知名城裏李端贈康洽詩爾來七)
(十遂無機空是咸陽一丨丨人温庭筠中書令裴公挽歌詞丹陽丨丨客蓮渚白頭劉得仁上姚諫議詩)
(名因詩句大家似丨丨貧忽劉駕上馬歎君當未貴日豈不常屯蹇如何見丨丨若塵入眼丨丨豈長賤世)
(事車輪轉年一丨丨)(皮日休愛元魯山德秀詩盡日一菜食窮羅隱東歸途中詩買臣嚴助精靈在應笑)
(無成一丨丨妨戴昺小畦詩俗客忽相訪人洗丨丨)
布裳(左𫝊左司馬戍及息而還敗吳師於雍澨傷初司馬臣闔廬故恥為禽焉謂其臣曰誰能免吾首吳)
(句卑曰臣賤可乎司馬曰我實失子可哉三戰皆傷曰吾不可用也已句卑丨丨剄而裹之藏其身而以其首)
(免所史記禮書大路越席皮弁丨丨朱絃洞越大羹玄酒以防其淫侈救其彫敝宋書劉穆之𫝊高祖克)
(京城問何無忌曰急須一主簿何由得之無忌曰無過劉道民高祖曰吾亦識之即馳信召焉穆之視不言者)
(久之既而反室壊丨丨為絝往見高祖高祖謂之曰我始舉大義方造艱難須一軍吏甚急卿謂誰堪其選穆)
(之曰貴府始建軍吏實須其才倉卒之際當略無見踰者高祖笑曰卿能自屈吾事濟矣)
布服(漢書外戚𫝊妾誇丨丨糲食加以幼稚愚惑不眀義理幸得免離茅屋之下備後宫埽除蒙過誤之)
(寵居非命所當託洿穢不修曠職尸官數逆至法踰越制度當伏放流之誅不足以塞責北史魏高陽王雍)
(𫝊雍表請王公已下賤妾不聽用織成錦繡金玉珠璣違者以違旨論奴婢則丨丨並不得以金銀為釵帶犯)
(者鞭一百)
布衫(唐書儀衞志大輦一主輦二百人平巾幘黃絲丨丨大口絝紫䩠帶紫行藤鞋韈宋史禮志見布)
(巾下丨東京夢華錄車駕登宣德樓下赦罪人皆緋縫黃丨獄吏皆簪花鮮潔聞鼓聲疎枷放去𫝊燈錄)
(僧問趙州萬法歸一一歸何處趙州云我在青州作一領丨丨重七斤五燈會元越州姜山方禪師僧問如)
(何是不動尊師曰單著丨丨穿布過似白居易王夫子詩吾觀九品至一品其間氣味却相紫綬朱紱青丨)
(丨顔色不同而已矣里蘇軾詩欲脱丨丨攜素手試開病眼點黃連楊萬側溪觧纜詩蓬萊雲氣君休望)
(且向嚴灘濯丨丨)
布裘(宣和書譜山人蒲云有方外趣丨丨笻杖游山野間圖畫見聞誌道士厲歸眞善畫牛虎兼工鷙)
(禽雀竹綽有奇思惟著一丨丨入酒肆娼家每有人問其所以輒大張口茹其拳而不言韋莊宜君縣比卜)
(居不遂留題王秀才别墅詩本期同此卧林丘榾柮爐前擁丨丨陸游詩丨丨絮帽出柴荆)
布袍(後漢書馬韓傳大率皆魁頭露紒丨丨草履史南史沈約𫝊恒服丨丨芒屩以麻繩為帶北周)
(武帝紀凡布懷立行皆欲踰越古人身衣丨丨寢布被無金寶之飾宋史禮志見鞾袍下又杜生𫝊時盛)
(寒丨丨草屩室中枵然而氣韻閒曠言詞精簡蓋有道之士也神仙𫝊孫登者不知何許人也楊駿為太傅)
(使𫝊迎之問訊不答駿遺以一丨丨亦受之出門就人借刀斷袍上下異處置於駿門下又復斫碎之時人謂)
(為狂後乃知駿當誅斬故為其象也丨唐彥謙早行過雪詩荒村絶煙火髯凍丨濕)
布襦(北史蕭寶夤傳梁武克建業以兵守之將加害焉其家閹人顔文智與左右麻拱黃神密計穿牆夜)
(出寶夤具小船於江岸脱本衣服著烏丨丨腰繫千許錢潛赴江畔躡屩徒步脚無全皮)
布襴(宋史禮志禮官言羣臣當服布斜巾四脚直領丨丨腰絰命婦布帕首裙帔)
布褐(晉書何琦𫝊琦善養性老而不衰丨丨蔬食恒以述作為事宋史陶穀𫝊契丹主北歸脅縠令從)
(行穀逃匿僧舍中衣丨丨陽為行者狀歲又蘇雲卿𫝊身長七尺美鬚髯寡言笑丨丨草履終不易鹽鐵)
(論古者采椽不斵茅屋不翦衣丨丨飯土硎鑄金為鉏埏埴為器不造奇巧世不寶不可衣食之物各安其居)
(樂其俗甘其食便其器是遠方之物不交而昆山之玉不至王維獻始興公詩鄙哉匹夫節丨丨將白頭)
(白居易丘中有一士詩藜藿不充腸丨丨不蔽形雨周賀贈神遘上人詩行齋罷講仍香氣丨丨離牀帶痕)
(紗王禹偁詩楮符丨丨皂巾曾奉西垣寓直人)
布領(韓偓雨詩餉婦寥翹丨丨塞牧童擁腫蓑衣濕)
布袖(耶律楚材和正卿待制韻詩丨丨龍鍾兩眼塵丹誠如舊白頭新)
布衿(禮記喪大記見布絞下)
布袂(陸游詩但得老親供養足不羞丨丨與蒿簪)
布衲(委巷叢談杭人以冬夏二至後數九以紀寒暑云冬至後一九二九招呼不出手三九二十七籬頭)
(吹觱栗四九三十六夜眠如鷺宿五九四十五太陽開門戶六九五十四貧兒爭意氣七九六十三丨丨兩頭)
(担八九七十二猫狗尋隂地九九八十一犁耙一齊出又桂海果志丨丨子似李而黃)
布巾(宋書禮志魏時會喪及使者弔祭用博士杜希議皆去玄冠加以丨丨宋史禮志每御延和殿止)
(服白丨折上丨布衫還宫則衰絰而杖死神仙𫝊董奉還豫章廬山下居有一人中有癘疾垂載以詣奉奉)
(使病人坐一房中以五重丨丨蓋之使勿動病者初聞一物來䑛身痛不可忍無處不匝量此舌廣一尺許氣)
(息如牛不知何物也良久物去奉乃往池中以水浴之遣去病者二十日皮生即愈身如凝脂)
布冠(戰國策梁君伐楚勝齊制韓趙之兵驅十二諸侯以朝天子於孟津後子死身丨丨而拘於秦宋)
(書禮志禮記冠義曰冠者禮之始事之重者也太古丨丨齊則緇之夏曰毋追殷曰章甫周曰委貎宋史禮)
(志皇弟皇子文武二品以上加丨丨斜巾帽首絰大袖裙袴竹杖)
布幘(後漢書禮儀志既葬釋服無禁嫁娶祠祀佐吏以下布衣冠幘絰帶無過三寸臨庭中武吏丨丨大)
(冠銑唐書蕭銑𫝊率官屬細衰丨丨詣軍門謝曰當死者爾百姓非罪也請無殺掠孝恭受之護送京師)
布褠(宋書禮志衞士墨丨丨却敵冠)
布袴(魏志閻温𫝊注趙息從父岐為皮氏長聞有家禍因從官舍逃走之河間變姓字又轉詣北海著絮)
(巾丨丨常於市中販胡餅一南史周弘正𫝊劉顯將之尋陽朝賢畢祖道顯縣帛匹約曰險衣來者以賞之)
(衆人兢改常服不過長短之間顯曰將有甚於此矣既而弘正綠絲丨丨繡假種軒昂而至折標取帛廣州)
(先賢𫝊鍾翔宇元游為九真郡尉常衣丨丨鄉邑歎慕陸游贈柯山老人詩百川千結一丨丨得酒一吸輒)
(百壺丨又梁棟四禽言詩脱却丨貧家能有幾尺布)
布裙(後漢書王良𫝊時司徒史鮑恢以事到東海過候其家而良妻丨丨曳柴從田中歸恢告曰我司徒)
(史也故來受書欲見夫人妻曰妾是也苦掾無書恢乃拜歎息而還魏志管寧𫝊詔問青州刺史程喜寧為)
(守節高乎審老疾尫頓邪喜言寧族人管貢為州吏與寧鄰比臣常使經營消息貢說寧常著皂帽布襦袴丨)
(丨隨時單複出入閨庭能自任杖不須扶持貧吳志蔣欽𫝊見錦被下南史王藻𫝊如臣素流家業寡年)
(近將冠皆已有室荆釵丨丨足得成禮聞北史高昂𫝊神武至信都開門奉迎昂時在外略地之以乾為婦)
(人遺以丨丨神武使世子澄以子孫禮見之不又盧叔彪𫝊齊文襄降辟書辭疾不到天保初復徵得已丨)
(丨露車至鄴絰宋史禮志皇太后皇后内外命婦丨丨衫帔帕頭首絹襯服宫人無帔本事詩朱滔括兵)
(不擇士族悉令赴軍自閱於毬場有士子容止可觀進趨淹雅滔令作寄内詩援筆立成又令代妻作詩答曰)
(蓬鬢荆釵世所稀丨丨猶是嫁時衣胡麻好種無人種合是歸時底不歸滔遺以束帛放歸白居易贈内詩)
(梁鴻不肯仕孟光甘丨丨)
布韤(陸游跋李莊簡公家書李文參政罷政歸鄉里一日來共飯謂先君曰聞趙相過嶺悲憂出涕僕不)
(然謫命下青鞋丨丨行矣豈能作兒女態耶獨杜甫奉先劉少府新畫山水障歌若耶溪雲門寺吾胡為在)
(泥滓青鞵丨丨從此始珪蘇軾詩我遊蘭谿訪清泉已辦丨丨青行纏王庭從叔君冕見訪山間自云平)
(生躬耕釣無求於人中有至樂令某作詩寫其蕭散之狀為賦此篇詩青鞋丨丨綠蓑衣滿目秋江白鳥飛)
(楊萬里題王季安佚志堂詩丨丨青鞋已嬾行不如晏坐聽啼鶯)
布屩(齊書豫章王嶷傳臣拙知自處闇於疑訪常見素姓扶詔或著丨丨不意為異)
布帳(晉書元帝紀論丨丨練帷詳刑簡化抑揚前軌光啓中興)
布幕(禮記檀弓穆公之母卒使人問于曾子曰如之何對曰申也聞諸申之父曰哭泣之哀齊斬之服饘)
(粥之食自天子達丨丨衞也縿幕魯也注幕所以覆棺上也)
布幔(通典丨丨複布為之以弱竿懸挂于女牆八尺之酉陽雜俎北朝婚禮青丨丨為屋在門内外謂)
(青廬於此交拜)
布被(史記平津侯𫝊汲黯曰弘位在三公奉禄甚多然為丨丨此詐也上問弘弘謝曰有之夫九卿與臣)
(善者無過黯今日庭詰弘誠中弘之病夫以三公為丨丨誠飾詐欲以釣名且臣聞管仲相齊有三歸侈擬於)
(君桓公以霸亦上僭於君晏嬰相景公食不重肉妾不衣絲齊國亦治此下比於民今臣弘位為御史大夫而)
(為丨丨自九卿以下至於小吏無差誠如汲黯言且無汲黯忠陛下安得聞此言天子以為謙讓愈益厚之)
(後漢書宣秉𫝊見帳帷下裳又戴良𫝊初良有五女並賢每有求姻輒便許嫁練丨丨竹笥木屐以遣之五)
(女能遵其訓皆有隱者之風焉纂晉書楊駿𫝊駿既誅莫敢收者惟太傅舍人巴西閻殯歛之初駿徵高士)
(孫登遺以丨丨登截被於門大呼曰斫斫刺刺旬日託疾詐死及是其言果驗又楊軻𫝊常卧土牀覆以丨)
(丨倮寢其中下無茵褥潁川荀鋪好奇之士也造而談經軻瞑目不答鋪發軻被露其形大笑之軻神體頽然)
(無驚恐之狀於是咸以為焦光之徒未有能量其深淺也南史庾蓽𫝊為荆州别駕前後紀網皆致富饒蓽)
(再為之清身率下杜絶請託丨丨蔬食妻子不免饑寒又孫謙傳所在廉潔居身儉素牀施蘧蒢屏風冬則)
(丨丨莞席作又羅研𫝊見牀上下草魏書高允𫝊拜允中書令著如故是日幸允第惟屋數間丨丨緼袍)
(廚中鹽菜而已高宗歎息古人之清貧豈有此乎即賜帛五百匹粟千斛西京雜記公孫弘起家徒步為丞)
(相故人高賀從之弘食以脱粟飯覆以丨丨賀怨曰何用故人富貴為脱粟丨丨我自有之弘大慙賀告人曰)
(公孫弘内服貂蟬外衣麻枲内廚五鼎外膳一肴豈可以示天下於是朝廷且疑其矯焉弘歎曰寧逢惡賓不)
(逢故人白庾信周柱國大將軍長孫儉神道碑見槃案下居易自喜詩丨丨辰時起柴門午後開)
布衾(漢書叙傳丨丨疏食用儉飭身於晉書皇甫謐傳榮期以三樂感尼父黔婁定諡丨丨杜甫茅)
(屋為秋風所破歌丨丨多年冷似鐵驕兒惡卧蹋裏裂錢起題陳季壁詩郢人何苦調飲水仍丨丨白居)
(易短歌行丨丨不周體藜茹纔充腹一陸游幽居詩山村野渡雙芒屩夜雪晨霜丨丨)
布帊(南史關康之𫝊特進顏延之等當時名士十許人入山候之見其散髮披黃丨丨席松葉枕一塊白)
(石而卧了不相眄神仙𫝊見針藥下)
布幡(獻帝春秋董卓未誅有書三尺丨丨上作兩口相銜之字負之於道歌曰布乎及吕布殺董卓負布)
(者不復見)
布帆(晉書顧愷之傳愷之嘗因假還仲堪特以丨丨借之至破冢遭風大敗愷之與仲堪牋曰地名破冢)
(眞破冢而出行人安穩丨丨無恙門晉懊儂歌長檣鐵鹿子丨丨阿那起李白秋下荆詩霜落金門江樹)
(空丨丨無恙掛秋風舅顧况别江南詩丨丨輕白浪錦帶入紅塵孟郊送端適楚地詩羽扇埽輕汗丨丨)
(篩細風邊皮日休吳中言懷詩銅鼓夜敲溪上月丨丨晴照海霞李洞送軒轅先生歸羅浮山詩符帖丨)
(丨猿鳥看藥煎金鼎鬼神聽游皎然九月八日送蕭少府歸洪州詩見絲雨下陸詩鐵馬但思經太華丨)
(丨何意拂匡廬江善住贈叔恭詩樵逕雪晴芒屩出橋風熟丨丨開)
布囊(漢書楊王孫𫝊及病且終先令其子曰吾欲臝葬以反吾眞必亡易吾意死則為丨丨盛尸入地七)
(尺既下從足引脱其囊以身親土伍吳志步隲𫝊注騭表言曰北降人王潛等說北相部圖以東向多作丨)
(丨欲以盛沙塞江以大向荆州夫備不豫設難以應卒宜為之防晉書祖逖𫝊逖率衆伐川石季龍領兵五)
(萬救川逖設奇以擊之季龍敗收兵掠豫州徙陳川還襄國留桃豹等守川故城住西臺逖遣將韓潛等鎮東)
(臺同一大城賊從南門出入放牧逖軍開東門相守四旬逖以丨丨盛土如米狀使千餘人運上臺又令數人)
(擔米偽為疲極而息於道賊果逐之皆棄擔而走賊既獲米謂逖士衆豐飽而胡戍饑久益懼無復膽氣又)
(韓友傳劉世則女病魅友筮之命作丨丨依女發時張囊著窗牖間友閉戶作氣若有所驅斯須之間見囊大)
(脹如吹因決敗之女仍大發友乃更作皮囊二枚沓張之施張如前囊復脹滿因急縳囊口懸著樹二十許日)
(漸消開視有二斤狐毛女遂差開宋書鄧琬𫝊三月二十九日胡率步卒一萬夜斫山道以丨丨運米來餉)
(赭圻斗魏書胡叟傳養子字螟蛉以自給養作丨丨容三四飲噉醉飽更盛餘肉餅以付螟蛉見車馬榮華)
(者視之蔑如也守宋史孫守榮𫝊嵩之又嘗得李全檄藏袖中詢其事榮曰此李全詐假丨丨二十萬爾剝)
(封果如其說者三秦紀漢武帝園有大梨如五升瓶落地則破主取以丨丨承之名含消梨姚合喜賈島)
(至詩丨丨懸蹇驢千里到貧居)
布袋(隋書食貨志帝既躬履儉約六宫咸服澣濯之衣有司嘗進乾薑以丨丨貯之帝用為傷費大加譴)
(責寢宋史藝文志丨丨集一卷即南部新書杜鄉食飽即或諫之曰丨丨盛米放倒寢歸田錄梅聖俞)
(詩名三十年終不得一館職初受敕修唐書語妻曰吾之修書可謂胡孫入丨丨矣妻曰君子仕宦何異鮎魚)
(上竹竿耶處五燈會元眀州奉化縣丨丨和尚出語無定寢卧隨常以杖荷一布囊并破席凡供身之具盡)
(貯囊中)
布絞(禮記喪大記大歛丨丨縮者三横者五布衿二衾君大夫士一也注大歛之絞一幅三析用之以為)
(堅之急也)
布鼓(漢書王尊傳尊為東平王相謁見王太傅在前說相鼠之詩尊曰毋持丨丨過雷門王怒起入後宫)
(尊亦直趨出就舍注師古曰雷門會稽城門也有大鼓越擊此鼓聲聞洛陽丨丨謂以丨為丨故無聲李商)
(隱獻韓郎中琮啓捧爝火以干日御動已光銷抱丨丨以詣雷門忽然聲寢李俊民詩任把錦囊遭李賀休)
(將丨丨詫王尊俗又眀一統志丨丨臺在南陽府鄧州南門外𫝊光武幼於此擊丨丨有聲)
布刀(漢書文翁𫝊刀布注見書刀下)
布錢(漢書王莽𫝊吏民出入持丨丨以副符𫝊不持者廚傳勿舍關津苛留)
布泉(周書武帝紀保定元年七月更鑄錢文曰丨丨以一當五與五銖並行)
布車(史記文帝紀遺詔曰其令天下吏民令到出臨三日皆釋服毋禁娶婦嫁女祠祀飲酒食肉者自當)
(給喪事服臨者皆無踐絰帶無過三寸毋丨丨及兵器又梁孝王世家上書請朝既至關茅蘭說王使乘丨)
(丨從兩騎入匿於長公主園漢使使迎王王已入關車騎盡居外不知王處太后泣曰帝殺吾子景帝憂恐於)
(是梁王伏斧質於闕下謝罪然後太后景帝大喜相泣復如故悉召王從官入關北史蘇綽𫝊綽歸葬武功)
(唯載以丨丨一乘)
布米(宋史高麗傳方午為市不用錢第以丨丨貿易)
布粟(後漢書安帝紀永寧元年夏四月丙寅立皇子保為太子改元永寧大赦天下賜王主三公列侯下)
(至郎吏從官金帛又賜民爵及丨丨各有差於韓愈司徒許國公神道碑長慶二年十二月三日薨永崇里)
(第年五十八天子為之罷朝三日贈太尉賜丨丨其葬物有司官給之)
布幣(管子執丨丨稱貧富而調之黑又左𫝊鄭徐吾犯之妺美公孫楚聘之矣公孫又使強委禽焉犯)
(請於二子請使女擇焉皆許之子晳盛飾入丨丨而出子南戎服入左右射超乘而出女自房觀之曰子晳信)
(美矣抑子南夫也夫夫婦婦所謂順也適子南氏也又楚人使公親襚公患之穆叔曰祓殯而襚則丨丨)
(越語寡君勾踐使下臣郢不敢顯然丨丨行禮敢私告於下執事史記周本紀昔自夏后氏之衰也有二神)
(龍止於夏帝庭而言曰余褒之二君夏帝卜殺之與去之與止之莫吉卜請其漦而藏之乃吉於是丨丨而策)
(告之龍亡而漦在櫝而去之)
布貨(漢書食貨志大布次布弟布壯布中布差布厚布幼布幺布小布小布長寸五分重十五銖文曰小)
(布一百自小布以上各相長一分相重一銖文各為其布名直各加一百上至大布長一寸四分重二兩而直)
(千錢矣是為丨丨十品)
布山(漢書地理志鬱林郡縣丨丨郡水經注鬱水又東逕丨丨縣北鬱林治也)
布水(眀一統志丨丨在建昌縣西四十里以歐山有湫澤其湧泄垂流三十餘丈形如曳布故名陳櫟)
(黃山堂賦既白懸於丨丨亦紅盎於砂泉)
布洲(眀一統志丨丨峡在揚州府通州南四十里有南丨丨東丨丨舊是大海其中沙漲為洲)
布母(庶物異名疏黃氏曰江東謂鷦鷯為丨丨故丨丨繜乃小衣也猶犢鼻褌耳)
布素(宋書禮志舊事皇后心喪服終除之日更還著未公除時服然後就除未詳今皇后除心制日當依)
(舊更服為但釋心制中所著丨丨而已勒禮官處正勤宋史漳泉留從效𫝊出自寒微知人疾苦在郡專以)
(儉養民為務常衣丨丨置公服於中門之側出則衣之每言我素貧賤不可忘本民愛之又道學李燔𫝊被)
(服丨丨雖貴不易之王融習校部曲疏或以片言微感一餐小惠參國士恥同丨丨之遊耳任昉王文憲)
(集序公在物斯厚居身以約玩好絶於耳目丨丨表於造次室無姬姜門多長者又與沈約書憑論款對不)
(易丨丨之交居牛希寒素論丨丨對策名聞於天下者有之矣白易上宣歙翟中丞詩敝衣羞丨丨敗屋)
(厭茅茨鉉鄭谷錦詩丨丨豪家定不看若無花彩入時難徐懷舊詩巖廊禮絶威容肅丨丨情深友好偏)
(王禹偁贈屯田張員外詩屯田丨丨交屈此關市征方回估客樂丨丨寒儒守鄉學夜夜孤燈同寂寞)
布好(史記公儀休𫝊食茹而美拔其園葵而棄之見其家織丨丨而疾出其家婦燔其機云欲令農士工)
(女安所讐其貨乎)
布精(河圖記坤德丨丨上為衆星)
布皓(顏氏家訓凡避諱者皆須得其同訓以代換之桓公名白博有五皓之稱厲王名長琴有修短之目)
(不聞謂布帛為丨丨呼腎腸為腎修也)
布織(管子丨丨財物皆立其貲)
布估(宋史食貨志見絹估下)
布租(星經罰三星在東咸西下西北而列主受金罰贖市丨丨也)
布直(齊書武帝紀詔揚南徐二州今年戶租三分二取見布一分取錢來歲以後遠近諸州輸錢處並減)
(丨丨匹準四百依舊折半以為永制)
布裹(水經注瞿塘灘上有神廟尤至靈騐刺史二千石逕過皆不得鳴角伐鼔商旅上水恐觸石有聲乃)
(以丨丨篙足今則不能爾猶饗薦不輟)
布上(後漢書董卓𫝊時王允與吕布及僕射士孫瑞謀誅卓有人書吕字於丨丨負而行於市歌曰布乎)
(有告卓者卓不悟)
布豁(唐書西域𫝊安者一曰丨丨又曰捕喝元魏謂忸蜜者)
布榖(爾雅鳲鳩鴶注今之丨丨也江東呼為穫穀注後漢書襄楷𫝊丨丨鳴於孟夏蟋蟀吟於始秋丨)
(丨一名戴絍一名戴勝常魏志東夷傳注烏丸俗識鳥獸孕乳時以四節耕種用丨丨鳴為候列子鷂之)
(為鸇鸇之為丨丨布穀久復為鷂洗李白贈從弟冽詩日出丨丨鳴田家擁鋤犁杜甫兵馬詩田家望望)
(惜雨乾丨丨處處催春種昌蘇軾五禽言詩溪邊丨丨兒勸我脱破袴張耒福官舍詩卧聽堂南丨丨鳴)
(隴頭細麥已青青)
布字(李庚西都賦或獻凱作名以宣帝功或丨丨綴行以達皇風薛道衡詠苔紙詩今來承玉管丨丨)
(改銀鈎)
布雨(白虎通鼻出入氣高而有竅山亦有金石累積亦有孔穴出雲丨丨以潤天下雨則雲消鼻能出納)
(氣也)
布露(唐書西域𫝊大勃律或曰丨丨直吐番西與小勃律接柳宗元答貢士沈起書見羅列下楊䕫)
(復宫闕後上執政書某誠不敏粗達利病之源常欲得丨丨藴蓄於執政以助教化謝觀初雷起蟄賦整雲)
(師丨丨之澤迫和氏春分之日)
布霧(眀一統志丨丨山在遼蓋州衞東南一百一十里)
布月(汪莘月賦疇昔之夜嘗夢焉弄月於雲葉之表釣月於浪花之端種月於林帛之下丨丨於天地之)
(間臣有其志而未遂也)
布氣(易林谷風丨丨萬物出生保世說蘇峻時孔羣在横塘為匡術所逼王丞相存術因衆座戲語令)
(術勸羣酒以釋横塘之憾羣答曰德非孔子厄同匡人雖陽和丨丨鷹化為鳩至於識者猶憎其眼也)
布隂(陳漣歲寒軒賦陽烏轉影綠雲丨丨)
布景(宣和畫譜墨竹叙論丨丨致思不盈咫尺而萬里可論豈俗工所能到哉郗昂老人星賦恒星轉)
(耀而同煥丨丨摇輝以相薄)
布影(沈約修竹彈甘蕉文甘蕉攢莖丨丨獨見鄣蔽雖處臺隅遂同幽谷)
布地(杜甫望牛頭寺詩𫝊燈無白日丨丨有黃金)
布土(後漢書王霸傳詔霸將弛刑徒六千餘人與杜茂治飛狐道堆石丨丨築起亭障自代至平城三百)
(餘里道宋史禮志大禮備儀衛則有司先丨丨為黃自宫至祀左右設香臺畫瓮青繩闌干)
布路(左𫝊鄭伯有耆酒為窟室而夜飲酒擊鐘焉朝至未己朝者曰公焉在其人曰吾公在壑谷皆自朝)
(丨丨而罷丨唐書李渤𫝊今日入閣陛下不時見羣臣羣臣皆丨跛倚蘇軾詩横前坑穽衆所畏丨丨金)
(珠誰不裹)
布野(史記匈奴𫝊單于既入漢塞未至馬邑百餘里見畜丨丨而無人牧者怪之乃攻亭是時雁門尉史)
(行徼見寇葆此亭知漢兵謀單于得欲殺之尉史乃告單于漢兵所居單于大驚曰吾固疑之乃引兵還魏)
(志滿寵𫝊青龍三年權遣兵數千家佃於江北至八月寵以為田收熟男女丨丨其屯衞兵去城遠者數百里)
(可掩擊也遣長史督二軍循江東下摧破諸屯焚燒榖物而還)
布席(戰國策夫江上之處女有家貧而無燭者處女相與語欲去之家貧無燭者將去矣謂處女曰妾以)
(無燭故常先至掃室丨丨何愛於餘眀之照四壁者幸以賜妾何妨於處女妾自以為有益於處女何為去我)
(處女相悟以為然而留之同史記袁盎傳上幸上林皇后慎夫人從其在禁中常席坐及在郎署長丨丨袁)
(盎引郤慎夫人坐)
布筵(柳宗元道州文宣王廟碑丨丨伊位作廩伊秩以豐其儀以壯其室)
布器(韓詩外𫝊孔子曰賜汝獨不見夫喪家之狗歟既歛而椁丨丨而祭顧望無人意欲施之)
布甲(李紳到宣武詩宿雲看丨丨疎柳見分營)
布箭(顧况大雲寺詩摩胸開掌坦棋丨丨)
布罭(張衡西京賦丨九丨設罣䍡)
布網(爾雅土鼅鼄注在地中丨丨者)
布弋(庾信鶴贊序丨丨設罝並皆禽獲)
布笮(孔武仲江豚詩舟人相語驚瀾將作亟入灣浦踣檣丨丨)
布繡(班固西都賦若摛錦與丨丨爥燿乎其陂)
布奕(謝翺擬古詩秋風吹蓬顆纍纍如丨丨)
布草(莊子濡需者豕蝨是也擇疏鬛自以為廣宫大囿奎蹄曲隈乳間股脚自以為安室利處不知屠者)
(之一旦鼔臂丨丨操煙火而已與豕俱焦也此以域進此以域退此其所謂濡需者也)
布種(元史百官志見酒坊下)
布葉(陸機董逃行和風習習薄林柔條丨丨垂陰萸蕭穎士菊榮詩舊根新莖丨丨垂英裴迪茱沜)
(詩飄香亂椒桂丨丨間檀欒)
布手(大戴禮布指知寸丨丨知尺舒肘知尋)
布指(大戴禮見上奇薛季宣新作殊亭詩書文兩絶蹤跡存丨丨)
布爪(列子戴髮含齒倚而趨者謂之人而人未必無獸心雖有獸心以狀而見親矣傅翼戴角分牙丨丨)
(仰飛伏走謂之禽獸而禽獸未必無人心雖有人心以狀而見疏矣何夢桂蛟龍歌丨丨曾雲興鼔鬐歘電)
(放)
布髮(釋氏通鑑齊武成帝築壇於内請上法師授歸戒帝丨丨於地令上踐其髮而升座沈約懴悔文)
(丨丨頂禮幽顯證成此念一誠相續不斷)
布翰(成公綏鳥賦棲息重陰列巢丨丨)
布&KR1452;(史記楚世家若王之於弋誠好而不厭則出寶弓碆新繳射噣鳥於東海還蓋長城以為防朝射東)
(莒夕發浿丘夜加即墨顧據午道則長城之東收而太山之北舉矣西結境於趙而北達於燕三國丨丨則從)
(不待約而可成也)
布兵(玉海王超上二圖其一置資糧在軍中丨丨周防賊無鈔掠其一遇賊為方陣外分列遊兵持弓弩)
(賊至則易聚而可并力簫蕭遘和王侍中謁張惡子廟詩酇侯為國親鼔堂上神籌更丨丨)
布陣(唐書郝廷玉傳用臨淮王遺法丨丨錫駱賓王破賊露布連營丨丨據險揚兵劉禹觀棋歌雁)
(行丨丨衆未曉虎穴得子人皆驚注蘇軾喜雨詩前時渡江入吳越丨丨横空如項羽自去歲錢塘見飛蝗)
(自西北而來極可畏)
布戎(國語王以黃鍾之下宮丨丨於牧之野故謂之厲所以厲六師也)
布筭(北史許遵𫝊遵善筮文宣無道日甚遵語人曰多折筭來吾筮此狂夫何日得死於是丨丨滿牀大)
(言曰不出冬初我乃不見之中論昔者聖王之造歷數也原星辰之迭中寤晷影長短下漏以考之丨丨以)
(追之然後寒暑順序四時不忒律蘇軾真一酒歌序丨丨以步五星不如仰觀之捷吹以求中聲不如耳齊)
(之審)
布寫(史記司馮相如𫝊郁郁斐斐衆香發越肹蠁丨丨晻曖苾勃)
布畫(金史方伎𫝊武禎子亢寡言笑不妄交嘗與一學生終日相對握籌丨丨目炯炯若有所營見者莫)
(測也)
布簡(鮑照河清頌見絲言下)
布坐(唐書歐陽詢傳嘗行見索靖所書碑觀之去數步復返及疲乃丨丨至宿其傍三日乃得去)
布行(左𫝊眀允篤誠疏誠者實也秉心純直丨丨貞實也杜預舉賢良方正表按蘇贊丨丨於草野著)
(德於閭閻放心直意若得珥筆丹墀推訪格言必有諤諤匪躬之節)
布武(禮記曲禮堂上接武堂下丨丨注武跡也神沈約瑞石像銘序素毫月舉騰光於梵室妙趾行丨)
(丨於椒殿吹蘇軾白水山佛迹巖詩海風未凝古佛來丨丨)
布藻(萬齊融三日綠潭篇垂菱丨丨如妝鏡麗日晴天相照映)
布巧(畫記畫之六法獨唐吳道子本朝李伯時始能兼之然吳筆豪放不限長壁大軸出奇無窮伯時只)
(於澄心紙上運奇丨丨危沈一貫老鷂行有狐綏綏窟其頂據丨丨張魔軍)
布德(魯語長勺之役曹劌問所以戰於嚴公公曰余不愛衣食於民不愛牲玉於神對曰夫惠本而後民)
(歸之志民和而後神降之福若丨丨於民平均其政事君子務治而小人務力動不違時器不過用財用不匱)
(莫不共祀是以用民無不聽求福無不豐蒸史記淮南王𫝊當今陛下臨制天下一齊海内汎愛庶丨丨施)
(惠口雖未言聲疾雷霆令雖未出化馳如神心有所懷威動萬里下之應上猶影響也儲光羲獻高使君大)
(酺詩丨丨言皆應無為物自成)
布義(汲冢周書丨丨行剛曰景功說苑魏文侯使西門豹往治於鄴告之曰必全成名丨丨李嶠賦)
(詩丨丨孫卿子登高楚屈平)
布惠(史記秦本紀周室微諸侯力政爭相併秦僻在雍州不與中國之會盟夷翟遇之孝公於是丨丨振)
(孤寡招戰士眀功賞與又李斯𫝊田常為簡公臣爵列無敵於國私家之富公家均丨丨施德下得百姓上)
(得羣臣隂取齊國貧李尤旄城門銘順陽丨丨之是振)
布澤(晉書郭璞𫝊今皇孫載育天固靈基黔首顒顒實望惠潤又歲涉午位金家所忌宜於此時崇恩丨)
(丨則火氣潛消災譴不生矣)
布政(詩周王于邁六師及之疏既有賢臣為王丨丨故可以征討有罪周王往行征伐則六師與之而俱)
(進也者春秋夜中星霣如雨何休注星霣未墜而夜中星反房心見其虚危斗房心天子明堂丨丨之宫也)
(虚危齊分其後齊桓行霸陽穀之會有王事競左𫝊詩曰柔遠能邇以定我王平之以和也又曰不不絿不)
(剛不柔丨丨優優百禄是道和之至也疏湯之為政丨行丨教優優然和綏而種福禄於是聚而歸之史記)
(孝文帝紀二年十一月晦日有食之十二月望日又食上曰朕聞之天生蒸民為之置君以養治之人主不德)
(丨丨不均則天示之以菑以誡不治乃十一月晦日有食之適見於天菑孰大焉晉書天文志月五星入太)
(微軌道吉其所犯中坐成刑其西南角外三星曰眀堂天子丨丨之宫南史王籍𫝊為錢塘縣下車丨丨咸)
(謂數十年來未之有也陽李尤眀堂銘丨丨之室上圓下方體天則地在國之王融策秀才文豈丨丨未)
(優將罷民難業哈梁簡文帝謝賜新歷表班和丨丨懸闕徇道台哈布陪幸西湖詩丨丨親巡省觀民或怠)
(荒)
布令(周語丨丨陳辭而又不至則又增修於德無勤民於遠是以近無不聽遠無不服又以太簇之下)
(宫丨丨於商昭顯文德底紂之多辜故謂之宣所以宣三王之德也)
布功(公羊傳山川有能潤於百里者天子秩而祭之注此皆助天宣氣丨丨故祭天及之史記五帝紀)
(堯曰誰可順此事放齊曰嗣子丹朱開眀堯曰吁頑凶不用堯又曰誰可者讙兜曰共工旁聚丨丨可用堯曰)
(共工善言其僻似恭漫天不可)
布利(左𫝊先王疆理天下物土之宜而丨其丨人周語夫王人者將導利而布之上下者也使神百物)
(無不得其極猶日怵惕懼怨之來也故頌曰思文后稷克配彼天立我蒸民莫匪爾極大雅曰陳錫哉周是不)
(丨丨而懼難乎故能載周以至於今)
布教(王儉郊殷議眀堂有五室天子每月於其室聽朔丨丨牛弘眀堂議弘風丨丨作範於後)
布信(北史于翼𫝊翼為渭州刺史翼兄寔先莅此州頗有惠政翼又推誠丨丨事存寬簡夷夏感悦比之)
(大小馮君焉)
布法(管子民知禮矣而未知務然後丨丨以任力)
布化(魏志陳羣𫝊崇德丨丨惠恤黎庶李陸倕石闕銘或以聽窮省冤或以丨丨懸法程文帝罷露)
(臺賦氣候為備順時丨丨)
布憲(周禮丨丨中士二人下士四人嬴又丨丨掌憲邦之刑禁周語武王伐商反及内以無射之上)
(宫丨丨施舍於百姓故謂之嬴亂所以優柔容民也倕管子正月之朔百吏在朝君乃出令丨丨於國陸)
(石闕銘春秋說舊章之教禮經重丨丨之文苟勗翼樂歌開元丨丨四海鱗萃)
布旨(唐書裴度𫝊帝方憂深州圍欲必出牛元翼更使度騰書丨丨)
布洽(忠經王者立武以威四方淳德丨丨戎夷稟命)
布告(史記匈奴𫝊單于既約和親於是制詔御史曰匈奴大單于遺朕書言和親已定亡人不足以益衆)
(廣地匈奴無入塞漢無出塞犯令約者殺之可以久親後無咎俱便朕已許之其丨丨天下使明知之)
布施(周語三時務農而一時講武故征則有威守則有財若是乃能媚於神而和於民矣則享祀時至而)
(丨丨優裕也若莊子儒以詩禮發冢大儒臚𫝊曰東才作矣事之何小儒曰未觧裾襦口中有珠詩固有之)
(曰青青之麥生於陵陂生不丨丨死何含珠為接其鬢壓其顪儒以金椎控其頤徐别其頰無傷口中珠)
布致(宣和畫譜世人畫竹者難得疎秀士人但命意丨丨灑落疎枝秀葉初不在多)
布聞(史記太史公自序主上眀聖而德不丨丨有司之過也)
布冒(書君奭昭武王惟冒𫝊惟此四人眀武王之德使丨丨天下大盡舉行其德)
布覆(馬融長笛賦氣噴勃以丨丨兮乍跱蹠以狼戾注噴勃氣結笛中聲不散也丨丨氣通而四覆也跱)
(蹠其聲跱立如有所蹠履也)
布濩(史記司馬相如𫝊丨丨閎澤延曼太原之漢書司濩馬相如𫝊匪惟雨之又潤澤之非唯徧我汜布)
(之青洛陽伽藍記永寧寺僧房樓觀一千餘間雕梁粉壁璅綺疏難得而言栝椿松栢扶疎拂檐翠竹香草)
(丨丨階墀教李嶠受禪文湛恩丨丨協氣氛氲教崔融賀雨表德丨丨仁聲洋溢張衡東京賦聲丨丨)
(盈溢天區又左思蜀都賦蘼蕪丨丨於中阿風連延蔓於蘭臯吳都賦丨丨臯澤蟬聮陵丘嵇康琴賦)
(牢落陵厲丨丨半散蜀沈約郊居賦丨丨南池之陽爛漫北樓之後王筠葵花賦丨丨交加蓊茸紛葩)
(豐道生真賞齋賦曄霓裳兮逍遥絢春林兮丨丨送劉禹錫蒲桃歌為之立長檠丨丨當軒綠司馬光祖)
(擇之守陜詩仁風思丨丨)
布揚(史記貨殖𫝊子貢結駟連騎束帛之幣以聘享諸侯所至國君無不分庭與之抗禮夫使孔子名丨)
(丨於天下者子貢先後之也諭唐書裴度𫝊田弘正效魏博六州於朝憲宗遣度宣弘正知度為帝高選故)
(郊迎趨跽受命且詩至屬州丨丨天子德澤魏人由是歡悦)
布刑(周語温之會晉人執衞成公歸之於周晉侯請殺之王曰不可夫君臣無獄今元咺雖直不可聽也)
(君臣皆獄父子將獄是無上下也叔父聽之一逆矣又為臣殺其君其安庸刑丨丨而不庸再逆矣一合諸侯)
(而有再逆政余懼其無後也國說苑王者尚其德而丨其丨霸者刑德並湊強先其刑而後德)
布怨(漢書谷永𫝊有司奏請加賦甚繆經義逆於民心丨丨趨禍之道也皮日休動箴住無丨丨去無)
(取嗤)
布散(公羊𫝊注天燎地瘞日月星辰布山懸水沈風磔雨升疏云日月星辰布者即爾雅云祭星曰布孫)
(氏云既祭丨丨於地位似星辰布列郭氏曰丨丨祭於地然則爾雅雖不言日月日月之義宜附於星故何氏)
(連日月言之貧元史王約𫝊俸禄所入丨丨姻族外及貧士從父居月奉錢米餽肴饍事之如父大戴禮)
(孔子曰粒食之民丨丨厥親也釋名夏曰昊天其氣丨丨皓皓)
布裂(吕覽今吳越之國相與俱殘士大夫履肝肺同日而死孤與吳王接頸交臂而僨此孤之大願也若)
(此而不可得也内量吾國不足以傷吳外事之諸侯不能害之則孤將棄國家釋羣臣服劍臂刅變容貎易名)
(姓執箕箒而臣事之以與吳王爭一旦之死孤雖知領不屬首足異處四枝丨丨為天下戮孤之志必將出焉)
布族(駱賓王上郭贊府啟樞精嘯谷韻清籟於驚蘋震德昇乾靉玄枝而丨丨)
布星(河圖記見布精下)
布生(書禹貢篠簜既敷𫝊篠竹箭簜大竹水去已丨丨)
布新(左𫝊昭公十七年冬有星孛於大辰西及漢申須曰彗所以除舊丨丨也天事恒象今除於火火出)
(必布焉諸侯其有火災乎既徐陵梁禪陳策文長彗横天已徵丨丨之兆璧日斯實表更姓之符張衡天)
(象賦或除舊以丨丨顯陳盛而姜絶)
布薩(蕭子良淨住子序遺教經云波羅提木义是汝大師若住於世無異我也又云波羅提木义住則我)
(法住波羅提木义滅則我法滅是故衆僧於望海再說禁戒謂之丨丨外國云丨丨此云淨住)
縑
縑綺(元史陳思謙𫝊詔起報嚴寺思謙曰兵荒之餘當罷土木以紓民力帝嘉之賜丨丨旌之)
縑綵(白居易陰山道樂府合羅將軍呼萬歲捧授金銀與丨丨)
縑絲(白居易陰山道樂府丨丨不足女工苦疎織短截充匹數)
縑紈(新論夫蠒繰以為絲織為丨丨繢以黼黻則王侯服之人學為禮儀雕以文藻而世人榮之蠒之不)
(繰則素絲蠧於筐籠人之不學則才智腐於心胸)
縑囊(後漢書彭寵𫝊寵齋獨在便室蒼頭子密等三人因寵卧寐共縳著牀又以寵命呼其妻于是兩奴)
(將妻入取寶物留一奴守寵于是收金玉衣物至寵所裝之被馬六疋使妻縫兩丨丨昏夜後觧寵手令作記)
(告城門將軍云今遣子密等至子后蘭卿所速開門出勿稽留之又杜根𫝊和熹鄧后臨朝權在外戚根以)
(安帝年長宜親政事乃與同時郎上書直諫太后大怒收執根等令盛以丨丨于殿上撲殺之既而載出城外)
(根得蘇逃竄為宜城山中酒家保得魏志武帝紀注公軍每渡渭輒為超騎所衝突營不立地又多沙不可)
(築壘婁子伯說公曰今天寒可起沙為城以水灌之可一夜而成公從之乃多作丨丨以運水夜渡兵作城比)
(眀城立由是公軍盡得渡渭)
縑緜(魏志倭人𫝊種禾稻紵麻蠶桑緝績出細紵丨丨)
縑纊(齊書陳皇后𫝊太祖雖從官而家業本貧為建康今時高宗等冬月猶無丨丨而奉膳甚厚后每撤)
(去兼肉曰于我過足矣門又竟陵王子良𫝊榖價雖和比室饑嗛丨丨雖賤駢躶質臣一念此每入心骨)
縑練(鹽鐵論見錦冰下織急就篇見綈絡下縑又注丨之言兼也并絲而甚緻密也丨者煮而熟之)
(也丨齊民要術六月命女工織丨可燒灰染青紺襍色)
縑帛(周禮典絲掌其藏與其出以待興功之時注時者若温煖宜丨丨清凉宜文繡漢書王莽傳一切)
(税天下吏民訾三十取一丨丨皆輸長安公後漢書光武郭皇后紀况遷大鴻臚帝數幸其第會卿諸侯親)
(家飲燕賞賜金錢丨丨豐盛莫比京師號况家為金穴又楚王英𫝊八年詔令天下死罪皆入縑贖英遣郎)
(中令奉黃縑白紈三十匹詣國相曰託在蕃輔過惡累積歡喜大恩奉送丨丨以贖罪愆國相以聞魏書崔)
(挺𫝊世宗即位累表乞還景眀初見代老幼泣涕追隨丨丨贈送挺悉不納幽閒鼓吹潘炎侍郎德宗時為)
(翰林學士思渥極異其妻劉氏晏相之女也京尹某有故伺候累日不得見乃遺閽者三百縑夫人知之謂潘)
(曰豈有人臣京尹願一見遺奴三百疋丨丨其危可知也遽勸潘公避位歴代名畫記見帷囊下燕翼貽)
(謀錄見綾絹下長皇朝類苑至和中湜上言陜西鐵錢買物者不肯售安為之亂民多閉肆僚屬請禁之彥)
(博曰如此是愈使惑擾也召絲絹行人出其家丨丨數百疋使賣之曰納其直盡以鐵錢勿以銅錢也於是衆)
(曉然知鐵錢不廢而市肆復安矣)
縑布(後漢書荀爽𫝊竊聞後宫綵女五六千人從官侍使復在其外冬夏衣服朝夕稟粮耗費丨丨空竭)
(府藏徵調增倍十而税一空賦不辜之民以供無用之女又辰韓𫝊知蠶桑作丨丨魏志弁辰𫝊土地肥)
(美曉蠶桑作丨丨段晉書張軌傳泰始中河西荒廢遂不用錢裂匹以為數丨丨既壊市易又難徒壊女工)
(不任衣用弊之甚也植魏書李平𫝊見衫甲下牛南史新羅𫝊土地肥美宜五榖多桑麻作丨丨服乘馬)
(男女有别)
縑緗(宣和書譜顏真卿有丨丨帖)
縑綸(晉書武帝紀論絶丨丨之貢去雕琢之飾制奢俗以變儉約止澆風而反淳朴)
縑錢(後漢書王景𫝊從駕東巡狩至無鹽帝美其功績拜河堤謁者賜車馬丨丨唐書李懷光𫝊懷光)
(反帝乃遣渾瑊討之度支欲罷其軍歲中稟賜帝曰朔方軍累有功豈以懷光拒命而衆不被恩耶詔所司别)
(貯丨丨須事定乃給)
縑廩(唐書李晟𫝊懷光既赦則朔方將士悉復叙勲行賞追還丨丨今府庫空殫物不酬滿是激其叛也)
縑穀(後漢書馮異𫝊時道路隔斷委輸不至軍士悉以果實為粮詔拜南陽趙匡為右扶風將兵助異送)
(丨丨軍中皆稱萬歲)
縑簡(法書要錄遲逥丨丨勢欲飛透垂蘇頲凉國長公主神道碑昭乎遺風雖著丨丨厥後代諒憑刊)
(刻)
縑素(宋史禮志景德三年五月旱又以畫龍祈雨法付有司刊行其法擇潭洞或湫濼林木深邃之所以)
(庚辛壬癸日刺史守令帥耆老齋潔先以酒脯告社今訖築方壇壇外二十步界以白繩壇上植竹枝張畫龍)
(其圖以丨丨上畫黑魚左顧環以天黿十星中為白龍吐雲黑色下畫水波有龜左顧吐黑氣如綫和金銀朱)
(丹飾龍形又設皂幡刎鵝頸血置盤中楊枝灑水龍上俟雨足三日祭以一豭取畫龍投水中圖畫寶鑑人)
(物有八面生意活動其𫝊采于焦墨痕中略施微染自然超出丨丨柳宗元送班孝廉擢第歸東川覲省序)
(隴西辛殆庶猥稱吾文宜叙事晨持丨丨以班孝廉之行為請)
縑翰(江淹為蕭謝百僚敦勸表臣款誠素履頻載丨丨天飾高奬累降史筆)
縑貴(後漢書蔡倫𫝊自古書契多編以竹簡其用縑帛者謂之為紙丨丨而簡重並不便於人倫乃造意)
(用樹膚麻頭及敝布魚網以為紙元興元年奏上之帝善其能自是莫不從用焉故天下咸稱蔡侯紙)
絁
絁縵(唐書董晉傳金吾將軍沈房有朞喪公除常服入閣帝疑以問晉對曰故事朝官朞以下喪服丨丨)
(不復衣淺色南班亦如之)
絁紬(宋史輿服志民庶止許以氊皮丨丨為韀萬又食貨志三歲一親祀郊丘計緡錢常五百餘大半)
(以金銀綾綺丨丨平其直給之)
絁絹(宋史張觀𫝊陛下務敦淳化殿宇采飾皆徹去之惟尚樸素天下幸甚然于服御器用臣願亦從純)
(儉上曰朕庶事簡約至于所服多用丨丨皆經澣濯爾卿言甚善)
絁布(茶經巾以丨丨為之長一尺作二枚互用之以潔諸器)
絁繻(宋史章獻眀肅劉皇后傳常服丨丨練裙侍者見仁宗左右簪珥珍麗欲效之太后戒曰彼皇帝嬪)
(御飾也汝安得學)
絁巾(唐書劉崇魯𫝊崇望為宰相使親吏日夕謁左軍與復恭相親厚丨丨慘帶不入禁門崇魯向殿哭)
(厭詛天祚殆人之妖)
縵
縵閣(唐書裴矩傳帝在東都以蠻夷朝貢踵至諷帝悉召奇倡怪伎大陳端門前曳錦縠珥金琲者十餘)
(萬百官都人列繒樓丨丨夾道被服光麗㕓邸皆供帳池酒林胾譯長縱蠻夷與民貿易在所令邀飲食相娛)
(樂蠻夷嗟咨謂中國為仙晨帝所)
縵綰(王昌齡青樓曲馳道楊花滿御溝紅妝丨丨上青樓)
縵布(沈遼踏盤曲兒女常環著丨丨歡笑捉郎神所主)
緼
緼襏(北齊書文苑傳祖鴻勲與陽休之書曰首戴萌蒲身衣丨丨出藝梁稻歸奉慈親緩步當車無事為)
(貴斯已適矣豈必撫塵哉)
緼褐(晉書王沈𫝊夫道有安危時有險易才有所應行有所適英奇奮於縱横之世賢智顯於霸王之初)
(當厄難則騁權譎以良圖值制作則展儒道以暢攄是則衮龍出於丨丨卿相起於匹夫故有朝賤而夕貴先)
(卷而後舒)
緼袍(論語子曰衣敝丨丨與衣狐貉者立而不恥者其由也與莊子見纓絶下)
緼黂(列子昔者宋國有田夫常衣丨丨僅以過冬暨春東作自曝於日不知天下之有廣厦隩室綿纊狐)
(貉注丨丨敝麻絮衣也衣晁補之同畢公叔飲城東詩何必悲無丨丨聊御冬)
緼秀(宇文逌庾開府集序降山岳之隆丨煙霞之丨)
纊
纊綿(後漢書張奐𫝊吾前後仕進十要銀艾不能和光同塵為讒邪所忌通塞命也始終常也但地底冥)
(冥長無曉期而復纏以丨丨牢以釘密為不喜耳幸有前窀朝殞夕下措屍靈牀幅巾而已)
纊㲲(李吉甫大覺禪師碑銘序居惟一牀衣只一衲冬無丨丨夏不絺綌)
纊服(沈約究竟慈悲論繭衣丨丨曾不懷疑)
纊息(柳宗元掩役夫張進骸詩一朝丨丨定枯朽無妍媸蘇軾和陶詩奇文出丨丨豈復生死流)
纊中(三柳軒雜志見針鋒下)
絺
絺綌(論語當暑袗丨丨必表而出之風詩為丨為丨服之無斁又丨兮丨兮凄其以傳凄寒風也箋)
(丨丨所以當暑今以待寒喻其失所也于禮記曲禮見几杖下周禮掌葛以時徵丨丨之材山農凡葛征)
(為越絶書胥聞越王冬披毛裘夏披丨丨是人不死必利害王褒聖主得賢臣頌服丨丨之凉者不苦盛)
(暑之鬱燠襲貂裘之煗者不憂至寒之悽愴往潘岳内顧詩初征冰未泮忽焉袗丨丨謝靈運初新安桐)
(廬口詩丨丨雖凄其授衣尚未至蒸杜甫前苦寒行秦城老翁荆揚客慣習炎歲丨丨)
絺紵(書禹貢豫州厥貢漆枲丨丨帝周禮冢宰七曰服貢注服貢丨丨也漢書高紀見綺榖下淮)
(南子冬日披裘罽夏日服丨丨說鹽鐵論見旃裘下曠又婦女被羅紈婢妾曳丨丨苑綿綿之葛在於)
(野良工得之以為丨丨惡又禽滑釐問於墨子曰錦繡丨丨將安用之墨子曰是非吾用務也古有無文者)
(得之矣夏禹是也絲揚雄兖州箴草繇木條漆丨丨)
絺纊(張說登九里臺樊姬墓詩詩書將變俗丨丨忽彌年)
絺繪(馮子振十八公賦毳帳撒星丨丨文藻丨馬祖常壯遊八十韻詩汨予黔婁生言辭罔丨)
絺繡(書益稷宗彛藻火粉米黼黻丨丨𫝊葛之精者曰丨五色備曰丨陳深曹叔端見過索餞篇詞華)
(爛丨丨問學滋新畬)
絺冕(詩毳衣如菼疏見衮鷩下以又玄衮及黼疏其車馬之外又何物以予之又玄衣而畫以衮龍下)
(及丨丨之黼黻)
絺裘(齊書顧歡傳天門開闔自古有之四氣相新丨丨代進)
絺衣(詩玄衮及黼箋見黼黻下羊史記五帝紀堯賜舜丨丨與琴為築倉廩予牛後漢書仲長統傳)
(論若夫元聖御世則天同極施舍之道宜無殊典而損益異運文朴遞行用眀居晦回沈於曩時興戈陳俎參)
(差於上世及至戴黃屋服丨丨豐薄不齊而致化則一杜甫陪鄭廣文遊何將軍山林詩丨丨掛蘿薜凉月)
(白紛紛)
絺葛(周禮泉府凡民之貨者與其有司辨而授之以國服為之息注鄭司農云假令其國出絲絮則以絲)
(絮償其國出丨丨則以丨丨償及高士𫝊善卷者古之賢人也堯聞得道乃北面師之堯受終之後舜又以)
(天下讓卷卷曰予立於宇宙之中冬衣皮夏衣丨丨春耕種秋收歛身足以休食日出而作日入而息逍遥於)
(天地之間而心意自得吾何以天下為哉游柳宗元饒娥碑娥為室女淵懿靖專雖小家未嘗出始丨丨供)
(女事循整鄉閭敬式)
絺裾(歐陽詹太原旅懷詩西日惄饑腸北風疾丨丨)
絺褐(嵇康太師箴丨丨其裳土木其宇)
絺帷(史記孔子世家見環珮下)
絺幕(庾闡狹室賦爾乃登通扉闢櫺幌丨丨褰閒堂敞)
絺樊(左傳隱公十一年王取烏劉蒍䢴之田于鄭而與鄭人蘇忿生之田温原丨丨隰郕攢茅向盟州陘)
(隤懷君子是以知桓公之失鄭也恕而行之德之則也禮之經也已弗能有而以與人人之不至不亦宜乎)
絺素(吳越春秋女工織兮不敢遲號丨丨兮將獻之)
絺清(柳宗元觀八駿圖說圖首横目食穀而飽肉丨而丨裘而燠)
綌
綌衰(禮記檀弓縣子曰丨丨繐裳非古也集說方氏曰葛之麤而郤者謂之綌布之細而疎者謂之繐五)
(服一以麻各有升數若以丨為丨以繐為裳則取其輕凉而已非古制也)
綌紵(急就篇丨丨枲緼裹約纏注丨謂葛之麤者丨織紵為布及疏之屬也枲麤麻也緼約猶束縳也言)
(貧乏之人無好綿帛但以此物自苞裹纏束為衣被也)
繐
繐帳(韋莊哭麻處士詩丨丨扄秋月詩樓鏁夜蟲)
繐布(禮記檀弓綌衰繐裳疏疎葛為衰丨丨為裳)
繐裳(禮記檀弓見綌衰下)
繐衰(禮記檀弓叔仲皮學子柳叔仲皮死其妻魯人也衣衰而繆絰叔仲衍以告請丨丨而環絰曰昔者)
(吾喪姑姊妹亦如斯末吾禁也退使其妻丨丨而環絰注丨丨小功之縷而四升半之衰)
褐
褐山(眀一統志丨丨在太平府城西南三十五里臨大江五代史楊行密攻趙鍠戰於丨丨大敗之又九)
(國志田頵與馮弘鐸帥舟師戰於丨丨皆此也)
褐夫(淮南子夫人主之情莫不欲總海内之智盡衆人之力然而羣臣志達效忠者希不困其身使言之)
(而是雖在丨丨芻蕘猶不可棄也使言之而非也雖在卿相人君揄策于廟堂之上未必可用是非之所在不)
(可以貴賤尊卑論也)
褐博(孟子不受于丨寬丨丨法言貨殖曰蚊曰血國三千使將疏食飲水丨没齒然也注揚以蚊貶貨)
(殖或曰天下之民有骨血者三千國非貨殖則將使其飯疏食飲水被褐終年而已乎)
褐衣(史記平原君𫝊秦急圍邯鄲急且降平原君甚患之邯鄲𫝊舍吏子李同說平原君曰君不憂趙亡)
(邪平原君曰趙亡則勝為虜何為不憂李同曰邯鄲之民炊骨易子而食可謂急矣而君之後宫以百數婢妾)
(被綺榖餘梁肉而民丨丨不完糟糠不厭民困兵盡或剡木為矛矢而君器物鐘磬自若使秦破趙君安得有)
(此使趙得全君何患無有君又游俠𫝊序及若季次原憲閭巷人也讀書懷獨行子之德義不苟合當世當)
(世亦笑之故季次原憲終身空室蓬戶丨丨疏食不厭死而後已四百餘年而弟子志之不倦後漢書陳元)
(傳臣元愚鄙常𫝊師言如得以丨丨召見俯伏庭下誦孔氏之正道理丘眀之宿冤唐書楊元卿𫝊吳少誠)
(跋扈蔡州元卿以丨丨見署劇縣官又路巖傳父羣字正夫通經術善屬文性志純潔累中書舍人翰林學)
(士承旨所與交雖丨丨之賤待以禮始終一節飽韓詩外傳曾子丨丨緼緒未嘗完也糲米之食未嘗也義)
(不合則辭上卿不恬貧窮焉能行此贈高適答侯少府詩丨丨不得見黃綬翻在身陶翰房侍御詩丨丨)
(東府召執簡南臺先丨劉長卿送金昌宗歸錢塘詩秋水照華髮凉風生丨白居易東墟晚歇詩丨丨半)
(故白髮新人逢知我是何人詩掃月眠蒼壁和雲著丨丨)(張喬送李道士歸南嶽羅隱題鑿石山僧院詩)
(憐師好是無人見不把蘭芽染丨丨帢皮日休二遊詩度歲止丨丨經旬唯白)
褐裘(張志和漁父歌釣臺漁父丨為丨兩兩三三舴艋舟白居易和微之嘗新酒詩醉來擁丨丨直至)
(齋時睡)
褐袍(唐書高麗𫝊太宗征高麗總飛騎入臨榆關皇太子迎道左初帝與太子别御丨丨曰俟見爾乃更)
(袍歴二時不易至穿穴羣臣請更服帝曰士皆敝衣吾可新服耶及是太子進潔衣乃御)
褐衫(談苑見衣巾下)
褐裳(歸有光冰崖草堂賦佩眀月之寶璐兮然猶思乎丨丨)
褐被(白居易别草堂詩久眠丨丨為居士忽挂緋袍作使君)
褐薦(素問西方者金玉之域沙石之處天地之所收引也其民陵居而多風水土剛強其民不衣而丨丨)
(其民華食而脂肥)
褐器(史記越世家朱公居陶生少子少子及壯而朱公仲男殺人囚于楚朱公曰殺人而死職也然吾聞)
(千金之子不死于市告其少子往視之乃裝黃金千鎰置丨丨中載以一牛車且遣其少子)
褐錦(白居易新竹詩皮開坼丨丨節露抽青玉)
褐綾(白居易三適贈道友詩丨丨袍厚暖卧蓋行坐披)
氊
氊案(周禮掌次王大旅上帝則張丨丨設皇邸注張丨丨以氈為牀于幄中)
氊牀(周禮掌次注見上下齊書禮志見幄中)
氊屋(宋書張邵𫝊魏主既至登城南亞父塚於戲馬臺立丨丨齊書高帝紀楊玉夫與其黨陳奉伯等)
(二十五人同謀於丨丨中取千牛刀殺蒼梧王)
氊局(元史百官志上都丨丨大使一員副使一員直長一員至元二十年置受詹事院劄)
氊邸(杜甫有事于南郊賦掌次閱丨丨之則封人考壝官之旨)
氊殿(齊書禮志魏文修洛陽宫室權都許昌宫殿狹小元日於城南立丨丨青帷以為門設樂饗會)
氊筆(白孔六帖進士牓頭粘黃紙四張以丨丨淡書禮部貢院四字)
氊帷(宋史王全斌𫝊見裘帽下)
氊幕(宋史魏勝𫝊勝嘗自創如意戰車數百兩砲車數十兩車上為戰面木牌大槍數十垂丨丨軟牌每)
(車用二人推轂可蔽五十人為又唃斯囉𫝊居板屋富姓以丨丨)
氊帳(齊書芮芮𫝊土氣早寒所居為穹廬丨丨陽北史魏孝武帝紀先是嵩山道士潘彌望見洛城西)
(有天子氣候之乃帝也于是造第密言之居五旬而高歡使斛斯椿求帝椿從帝所親王思政見帝帝變色曰)
(非賣我耶椿遂以白歡歡遣四百騎奉迎帝入丨丨陳誠泣下霑襟宋史慕容延釗傳徙為山南東道節度)
(西南面兵馬都部署是冬大寒遣中使賜貂裘百子丨丨話腴史舜元哀王旦一首云練衣出郭雖頻戰丨)
(丨沿河未肯休萬馮著洛陽道詩皮裘丨丨不相識戶千門閉春色)
氊幄(後漢書鄭衆𫝊贊衆馳一介爭禮丨丨堯徐彥伯登長城賦雖寵盈丨丨魂斷蕭關梅臣送謝)
(舍人奉使北朝詩授館丨為丨供庖酪和羹)
氊毯(五代史梁王重師𫝊太祖攻濮州已破濮人積草焚之梁兵不得入是時重師方病金瘡諸將強之)
(重師遽起悉取軍中丨丨蒙之火上率精卒以短兵突入梁兵隨之遂取濮州酒經天氣極熱置瓮于深屋)
(温室多用丨丨繞之肉白居易詩軟暖圍丨丨雘方回估客樂詩養犬餵睡丨丨馬廄驢槽亦丹)
氊罽(唐書薛登𫝊四夷質子多在京師並為邊害登諫曰匈奴謂穹廬賢于城郭丨丨美于章紱既安所)
(習是以無窺中國心武又張柬之𫝊唐蒙開夜郎滇笮而哀牢不附東漢光末始請内屬置永昌郡統之賦)
(其鹽布丨丨使又吐蕃傳見紈綃下刀宋史大理國傳熙寧九年遣貢金裝碧玗山丨丨劍犀皮甲鞍轡)
(以拾遺記三國交鋒軍用萬倍糜竺輸其家寶物車服助先主黃金一億斤錦繡丨丨積如丘壟王羲之)
(帖得足下丨丨胡桃藥二種知足下至)
氊韋(唐書吐蕃𫝊衣率丨丨以赭塗面為好)
氊皮(宋史輿服志見絁紬下)
氊毳(隋煬帝與高昌國王詔被以采章復見車服之美棄彼丨丨還為冠帶之國蘇軾詩丨丨年來亦)
(甚都時時鴂舌問三蘇蒙李祁題金人出塞詩雜襲衣與裘茸間丨丨)
氊絮(南史劉訏𫝊家甚貧苦併日而食隆冬之月或無丨丨訏處之晏然唐書歐陽詢𫝊子通儀鳳中)
(累遷中書舍人居母喪詔奪哀每入朝徒跣及門夜直藉藁以寢冬月家人以丨丨潛置席下通覺即徹去)
氊條(宋史禮志見繡墩下儀春眀退朝錄秘府有唐孟詵家祭儀孫氏仲饗數種大抵以士人家用臺)
(卓享祀乃是凶祭其四仲吉祭當用平面丨丨屏風而已)
氊毦(宋書吐谷渾𫝊論見衮職下)
氊帽(南史末國𫝊土人剪髮著丨丨小袖衣為衫則開頸而縫前唐書兵志士以三百人為團團有校)
(尉五十人為隊隊有正十人為火火有長火備六馱馬凡火具烏布幕鐵馬盂布槽鍤钁鑿碓筐斧鉗鋸皆一)
(甲牀二鎌二隊具火鑽一胷馬䋲一首羈足絆皆三人具弓一矢三十胡禄横刀礪石大觿丨丨氊裝行縢皆)
(一麥飯九斗米二斗皆自備并其介胄戎具藏于庫效又五行志大尉長孫無忌以烏羊為渾脱丨丨人多)
(之謂之趙公渾脱近服妖也丨五代史吐蕃附錄眀宗賜以虎皮皆披以拜落其丨亂髮如蓬宋史樂志)
(醉鬍騰隊衣紅錦襦繫銀□鞢戴丨丨李風俗通文帝代服罽襲丨丨騎駿馬嘉靖維揚志廓少年行有)
(剗戴揚州帽之句按裴度為賊所刺亦以戴揚州丨丨得免重傷盧延譲句臂鷹健卒懸丨丨騎馬佳人卷)
(畫衫一陸游詩狐裘丨丨如龍馬天漢西南小益東遠又眀統志丨丨山在宣府開平衞城西北一十里)
(望如帽)
氊笠(宋史輿服志詔敢為契丹服若丨丨釣墪之類者以違御筆論范成大驂鸞記三十日發富陽雪)
(滿千山江色沈碧夜小霽風急寒甚披使舍時所作錦袍戴丨丨坐船頭縱觀不勝清絶)
氊褐(宋史宋琪𫝊或戎馬既肥長驅入寇契丹主行部落萃至寒雲翳日朔雪迷空鞍馬相持丨丨之利)
(所宜守陴坐甲以逸待勞)
氊襪(物類相感志丨丨以生芋擦之則耐久而不蛀)
氊茵(張華瓌材枕箴出自幽阻升于丨丨)
氊㲲(方回送劉都事五十韻詩觧官寓城東座寒乏丨丨)
氊蓋(遼史儀衞志皇帝牙帳南有省方殿殿北約二里曰夀寧殿皆木柱竹榱以丨為丨彩繪韜柱錦為)
(壁衣袖劉基詩寒颸㾕瑟透衣雖有丨丨那能遮)
氊帶(鮑照擬古詩丨丨佩雙鞬象弧插雕服)
氊裘(周禮司隸掌帥四翟之隸使之皆服其邦之服執其邦之兵疏服其邦之服執其邦之兵若東方南)
(方衣布帛執刀劒西方北方衣丨丨執弓矢致戰國策大王誠能聽臣燕必致丨丨狗馬之地齊必海隅魚)
(鹽之地楚必致橘柚雲夢之地韓魏皆可使致封地湯沭之邑貴戚父兄皆可以受封侯後漢書鄭衆𫝊臣)
(前奉使不為匈奴拜單于恚恨故遣兵圍臣今復銜命必見陵折臣誠不忍持大漢節對丨丨獨拜如令匈奴)
(遂能服臣將有損大漢之強挾又段熲傳熲自率步騎進擊水上羌却走因與愷等東西山縱兵擊破之羌)
(復敗散熲追至谷上下門窮山深谷之中處處破之斬其渠帥以下萬九千級獲牛馬驢騾丨丨廬帳什物不)
(可勝數𫝊齊書曹虎傳改易丨丨妄自尊大面宋史西南諸夷其使十餘輩從者千餘人皆蓬髮目黧黑)
(狀如猿猱使者衣虎皮丨丨以虎尾插首為飾衡魏收加齊王九錫冊文丨丨委仞奇獸銜尾薛道隋高)
(祖頌柳室丨丨之長皆為臣隸瀚海蹛林之地盡充池苑蔡琰胡笳十八拍丨丨為裳兮骨肉震驚劉禹)
(錫送渾大夫赴豐州詩見錦帶下)
氊衾(唐書太宗紀貞觀十六年十一月甲子賜所過六縣高年孤疾丨丨粟帛又高宗紀顯慶二年二)
(月癸亥賜百歲以上丨丨粟帛)
氊席(南史殷不害𫝊見裙𥜗下不宋史王旦𫝊被服質素家人欲以繒錦飾丨丨許中黃真經胎息)
(真仙食氣得却閉真氣成胎息注先須密室無風厚軟丨丨枕高四指纔與身平誠齋雜記吳隱之為度支)
(尚書以竹篷為屏風坐無丨丨)
氊褥(宋書百官志尚書寺居建禮門内尚書郎入直官供青縑白綾被或以綿緤為之給帷帳丨丨通中)
(枕太官供食物湯官供餅餌及五熟果實之屬詩芥隱筆記今新婦轉席唐人已爾樂天春深娶婦家云青)
(衣轉丨丨錦繡一條斜)
氊槃(唐書吐蕃傳見羹酪下)
氊貨(元史百官志提舉左八作司秩正六品掌出納内府丨丨柳器等物)
氊毛(緯略單于幽蘇武置大窖中絶不與飲食雨大雪武卧齧雪與丨丨并咽之)
氊牌(宋史苖授𫝊羌復要於架麻平注矢如雨衆懼授令曰苐進毋恐丨丨數百且至行前者𫝊呼羌驚)
(亂)
氊屜(本草丨丨一名&KR2456;一名屧注凡履中薦襪下丨皆曰丨可以代替也)
氊羹(南楚新聞薛昭緯經巢賊之亂流離道途往來絶糧遇一舊識銀工邀昭緯飲食甚豐作詩謝之曰)
(一楪丨丨數十根破盤中更有紅鱗早知文字多辛苦悔不當初學冶銀)
氊車(齊書豫章王嶷𫝊上謀北伐以虜所獻丨丨賜嶷宋史王德用𫝊出為邢洺磁相巡檢盜張洪羈)
(相聚界上吏不能捕德用以丨丨載勇士詐為婦人飾過邯鄲賊果來邀勇士奮出悉禽之幽閒鼓吹李師)
(古跋扈憚杜黃裳為相未敢失禮乃命一幹吏寄錢數千緡并丨丨子一乘亦直千緡使者未敢遽送乃于宅)
(門伺候累日有綠輿自宅出從婢二人青衣繿縷問何人曰相公夫人使者遽歸以告師古師古折其謀終身)
(不敢失節洛摭言崔沆為主罰錄事同年盧彖俯近宴關請假往及同年宴于曲江亭子彖以雕幰載妓微)
(服嚲鞚縱觀為團司所發沆判曰深攙席冒密映丨丨紫陌尋春便隔同年之面青雲得路可知異日之心)
氊馬(宋史徼外諸蠻傳熙寧六年龍番羅番方番石番八百九十人入覲貢丹砂丨丨賜袍帶錢帛有差)
氊騎(齊書王融𫝊見帷牀下皎然塞下曲見旄竿下)
氊廬(齊書河南匈奴𫝊其王治慕駕川多畜逐水草無城郭後稍為宫屋而人民猶以丨丨百子帳為行)
(屋環唐書奚亦𫝊奚亦與突厥同俗逐水草畜牧居丨丨車為營徐陵移齊文洞庭遐曠兵食殷阜西窮)
(版屋北罄丨丨聲冠符姚勢兼聰勒庸蜀寶馬彌山不窮巴漢樓船凌波無際)
氊穹(李如璧明月詩昭君失寵辭上宫蛾眉嬋娟卧丨丨)
氊鄉(劉潛北使還與永豐侯書飄颻辛苦迄届丨丨之劉峻送橘啟南中橙柑青鳥所食始霜之旦採)
(風味照座擘之香霧噀人皮薄而味珍脈不粘膚食不留滓甘踰萍實冷亞冰壺可以熏神可以芼鮮可以漬)
(蜜丨丨之果寧有此耶)
氊藥(宋書索虜𫝊今送獵白鹿馬十二匹并丨丨等物彼來馬力不足可乘之道里來遠或不服水土藥)
(自可療)
氊頭(魏書張彜𫝊海東雜種之渠衡南異服之帥沙西丨丨之戎漠北辮髮之虜重譯納貢請吏稱藩)
氊夀(芥隱筆記見帷帟下)
氊裝(唐書兵志見氊帽下)
氊締(拾遺錄造飛行殿方一丈如今之輦選期門羽林之士負之以趨帝于輦上坐但覺耳中若聞風雷)
(之聲以其疾也一名雲雷宫所行之處咸以丨丨藉地惡車轍馬跡之喧也)
氊障(王昌齡箜篌引五世屬藩漢主留碧毛丨丨河曲遊)
氊局(元史百官志丨丨提領一員大使一員副使一員直長一員至元十三年收集人戶為氊匠二十六)
(年始立局)
氊匠(元史百官志見上)
氊作(元史百官志中尚監秩正三品掌大鄂爾多位下房齊哩克毘諸務及領資成庫丨丨供内府陳設帳)
(帟幕車輿雨衣之用)
氊裹(魏志鄧艾傳鍾會攻姜維未能克艾自陰平道行無人之境七百餘里鑿山通道造作橋閣山高谷)
(深至為艱險又糧運將匱瀕于危殆艾以丨自丨推轉而下將士皆攀木緣崖魚貫而進)
罽
罽衣(周禮司服王之吉服祀四望山川則毳冕注鄭司農云毳丨丨也鹽鐵論古者鹿裘皮冒蹄足不)
(去及其後大夫士狐貉縫掖羔麑豹袪庶人則毛絝衳彤樸羝皮𫝊今富者鼲鼯狐白鳬翥中者丨丨金縷燕)
(䶅代黃)
罽茵(張說安樂郡主花燭行丨丨設地承琱履花燭分階移錦帳)
罽幕(後漢書匈奴𫝊今竇憲耿夔之徒前後並進皆用果譎設奇數異道同會䆒掩其窟穴躡北追奔三)
(千餘里遂破龍祠焚丨丨阬十角梏閼氏銘功封石倡呼而還)
罽繡(鹽鐵論古者庶人賤騎繩控革鞮皮薦而已及其後革鞍氂成鐵鑣不飾今富者□耳銀鑷䪉黃金)
(琅勒丨丨弇汗垂珥胡鮮中者染韋紹系采畫暴乾)
罽錦(宋史高麗國傳天禧三年高麗元信等入見貢丨丨衣褥烏漆甲金飾長刀七首丨丨鞍馬紵布藥)
(物等蓑抱朴子見衣下)
罽毯(宋史禮志見繡墩下)
罽毦(後漢書單超傳其後四侯轉横天下為之語曰左回天具獨坐徐卧虎唐兩墮皆競起第宅樓觀壯)
(麗窮極伎巧金銀丨丨施於犬馬注毦以羽毛為飾)
罽毲(後漢書西南夷𫝊哀牢夷土地沃美宜五穀蠶桑知染采文繡丨丨帛疊闌干細布織成文章如綾)
(錦有梧桐木華績以為布幅廣五尺潔白不受垢汚先以覆亡人然後服之)
罽襜(桓譚新論見絮被下)
罽帳(後漢書杜篤𫝊席卷漠北叩勒祁連横珍單于屠裂百蠻燒丨丨繫閼氏燔康居灰奇)
罽珥(皮日休初夏遊楞伽精舍詩紫藤垂丨丨紅荔懸纓絡)
罽車(唐書石雄𫝊會昌初回鶻入寇連年掠雲朔牙五原塞下詔雄為天德防禦副使兼朔州刺史佐劉)
(沔屯雲州沔召雄謀曰虜離散當掃除久矣國家以公主故不欲亟攻我若輕趨其牙彼不及備必棄公主走)
(我當迎主歸有如不捷吾則死之雄曰諾即選沙陀李國昌及棄苾拓拔雜虜三千騎夜發馬邑旦登振武城)
(望之見丨丨十餘乘從者朱碧衣諜者曰公主帳也雄潛使喻之曰天子取公主兵合苐無動雄穴城夜出縱)
(牛馬鼓譟直擣烏介帳可汗大駭單騎走)
罽壇(薛道衡老氏碑夀宫靈座麋鹿徙倚華蓋丨丨風霜凋弊)
罽王(漢畫西域𫝊丨丨治罽城去都護六千二百九十六里去陽關八千五百五十五里)
罽賓(漢書西域𫝊丨丨地平温和有苜蓿雜草奇木檀櫰梓竹漆香譜丨丨國香盧氏雜說楊牧嘗召)
(崔安石食盤前置香一爐煙出如樓臺之狀崔别聞一香非似爐煙崔思之楊顧左右取白角楪子盛一漆毬)
(子呈崔曰此丨丨國香所聞即此香也江淹遂古篇西南烏弋及丨丨兮)
罽城(漢書西域傳見罽王下)
㲲
㲲巾(杜甫詩細軟青絲履光眀白丨丨)
㲲花(皎然送簡栖上人之建州覲使君舅詩丨丨新雨淨帆葉好風輕)
綿
綿帛(後漢書董卓𫝊河内太守王邑奉獻丨丨悉賦公卿以下封邑為列侯宋書孔琳之𫝊昔事故之)
(前軍器止用鎧而已袍襖裲襠必俟戰陣實在庫藏永無損毁今儀從直衞及邀羅使命有防衞送迎悉用袍)
(襖之屬非唯一府衆軍皆然丨丨易敗勢不支久又畫以禦寒夜以寢卧曾未周年便自敗裂南史朱百年)
(𫝊室家素貧母以冬月亡衣並無絮自此不衣丨丨二宋史高昌國傳次歴伊州州將陳式其先自唐開元)
(年領州凡數十世唐時詔勅尚在地有野蠶生苦參上可為丨丨急就篇注見綌紵下)
綿絹(魏志何夔𫝊太祖始制新科下州郡又收租税丨丨又趙儼𫝊時袁紹舉兵南侵遣使招誘豫州)
(諸郡諸郡多受其命惟陽安郡不動而都尉李通急錄戶調儼見通曰方今天下未集諸郡並叛懷附者復收)
(其丨丨小人樂亂能無遺恨且遠近多虞不可不詳也宋書孔顗𫝊見紙席下魏書高允傳詔朝晡給膳)
(朔望致牛酒衣服丨丨每月送給允皆分之親故)
綿襺(繭同詩與子同袍𫝊袍襺也疏玉藻云纊為襺緼為袍注云衣有著之異名也緼謂今纊乃舊絮也)
(然則純著新丨名為丨雜用舊絮名為袍雖著有異名其制度是一故云袍襺也范成大夏日田園詩見絲)
(繭下)
綿布(後漢書濊貊傳知種麻養蠶作丨丨書魏志馬韓傳其民土著種植知蠶桑作丨丨唐地理志見)
(絁絹下紬宋史食貨志見絹下)
綿纊(南史庾沙彌𫝊母亡終喪不食鹽酢冬日不衣丨丨夏日不觧衰絰不出廬戶北史焉耆國𫝊氣)
(候寒土田良沃養蠶不以為絲惟充丨丨注列子見緼黂下左思魏都賦丨丨房子縑總清河房子出御)
(綿清河出縑總)
綿綢(周書武帝紀見絲布下急就篇注見綈絡下)
綿絲(韓愈錢重物輕狀今使出布之鄉租賦悉以布出丨丨百貨之鄉租賦悉以丨丨百貨去京百里悉)
(出草三百里以粟五百里之内及河渭可漕入願以草粟租賦悉以聽之則人益農錢益輕穀米布帛益重)
綿緤(宋書百官志見氊褥下)
綿綺(宋史方偕𫝊為開封府判官江南安撫三司歲出乳香丨丨下州郡配民偕奏罷之)
綿綈(鹽鐵論古者無杠樠之寢牀栘之案及其後世庶人即采木之杠葉華之樠士不斤成大夫葦莞而)
(已今富者黼繡幃幄塗屏錯跗中者丨丨高張采畫丹漆)
綿段(金史五行志承安元年六月平晉縣民利通蠶自成丨丨長七尺一寸五分闊四尺九寸)
綿綵(魏書王憲傳見錦繡下)
綿絮(漢書匈奴𫝊匈奴處北地寒殺氣早降故詔吏遺單于秫蘖金帛丨丨它物各有數後漢書徐穉)
(傳注有死喪負笈赴弔常於家豫炙雞一隻以一兩丨丨漬酒中暴乾以裹雞到所起冢隧外以水漬綿使有)
(酒氣以雞置前釃酒畢則去不見喪主也酉陽雜俎婚禮納采有丨丨取其調柔)
綿麻(魏書于忠傳忠既擅權欲惠澤自固乃悉歸所減之祿職人進位一級舊制天下之民絹一匹之外)
(各輸丨丨八兩忠悉以與之)
綿紙(宋史孫沔傳見紗帽下曲李商隱河陽詩楚絲微覺竹枝高半新辭寫丨丨)
綿珠(物類相感志伏中裝綿布衣無丨丨秋冬則有以燈心少許置丨上則無丨也)
綿室(庾信周安昌公夫人鄭氏墓誌銘桑圖蠶績丨丨鸞飛)
綿手(崔珏有贈詩莫道妝成斷客腸粉胸丨丨白蓮香)
綿索(續文獻通考洪武十六年令造甲每副領葉三十片身葉三百九分心葉十七肢窩葉二十但用石)
(灰淹裹軟熟皮穿浙江沿海并廣東衞所用黑漆鐵葉丨丨穿成其餘借造明甲)
綿帽(南史釋寶誌𫝊寶誌雖剃鬚髮而常冠下裙帽納袍故俗呼為誌公高麗聞之遣使賫丨丨供養)
(雲仙雜記沈休文多病六月猶丨丨温爐食薑椒飯不爾則委頓)
綿帢(梁有譽喜歸述懷詩士奔丨丨破胡舞粉題妍)
綿衣(魏志倭人𫝊見帛布下衆釋常談著丨丨謂之挾纊史記楚與齊戰楚既時值切寒楚王撫慰將)
(士甘言勉之三軍皆如挾纊不覺寒也元稹浮塵子詩見紗幌下)
綿裏(南史孝義江泌𫝊衣弊蝨多丨丨置壁上恐蝨饑死乃復置衣中)
綿袍(白居易閑居詩丨丨擁兩膝竹几支雙臂)
綿褥(元稹臺中鞫獄憶開元勸舊事呈損之兼贈周兄四十韻詩坐卧摩丨丨捧擁綟絲鬟)
綿粟(北史楊慶傳慶居母憂哀毁骨立負土成墳齊文宣表其門閭賜帛及丨丨各有差)
綿好(南史郭原平𫝊高陽許瑶之罷建安郡丞還家以綿一觔遺之不受瑶之乃自往曰今歲過寒而建)
(安丨丨以此奉尊上下耳原平乃拜而受之)
綿雲(汪元量湖州歌見絲雨下)
綿山(水經注綿水出介休縣之丨丨北流逕石桐寺西即介子推之祠也眀一統志丨丨在太原府平)
(定州東九十里一名紫金澤水出焉名又丨丨在順天府昌平州東一十二里一宜山)
綿谷(唐書地理志利州益昌郡縣丨丨葭萌益昌景谷五代史前蜀世家衍幸秦州羣臣切諫衍不聽)
(至丨丨而唐師入其境奔柳宗元永州萬石亭記丨丨跨谿皆大石林立渙若雲錯若置碁杜甫贈别何)
(邕詩丨丨元通漢沱江不入秦)
綿水(漢書地理志注見綿竹下丨水經注汾水又南與石桐水合即丨也)
綿曼(漢書地理志真定國縣丨丨之後漢書耿純傳真定王劉揚造作䜟記云赤九後癭揚為主揚病)
(癭欲以惑衆與丨丨賊交通丨又作蔓水經注斯洨水首受大白渠大白渠首受丨水丨丨水上承桃水出)
(樂平郡之上艾縣山眀一統志丨丨河在真定府井陘縣南門外源發西平定州流至縣界與甘淘河合)
綿川(盧照鄰大劍送别劉右史詩地咽丨丨冷雲凝劒閣寒)
綿上(左𫝊晉侯賞從亡者介子推不言祿祿亦弗及遂隱而死晉侯求之不獲以丨丨為之田曰以志吾)
(過且旌善人注西河介休縣南有地名丨丨)
綿竹(漢書地理志廣漢郡縣丨丨注紫巖山綿水所出東至新都北入雒晉書文帝紀鄧艾帥萬餘人)
(自陰平踰絶險至江油破蜀將諸葛瞻於丨丨軒瞻傳首進軍雒縣劉禪降蜀李特錄特兄弟既怨廞引兵)
(歸丨丨廞恐朝廷討己遣長史費遠等督萬餘人斷北道次丨丨之石亭密收合得七千餘人夜襲遠軍遠軍)
(大潰丨水經注湆水又東南逕丨丨縣北至宦遊記聞四川丨縣有吞道觀每歲一道士修善期有白雲)
(載之而去名曰升天江西一真人過而見之曰此物乃在此為祟宜除之即彎弓仰射怪墮落巢穴人蹤跡其)
(處乃蟒成精也)
綿州(茅亭客話大中祥符六年丨丨彰眀縣崇仙觀栢柱上有木紋如畫天尊狀毛髮眉目衣服履舄纖)
(縷悉備知州比部員外郎劉公宗言遂給事奏聞奉聖旨令津置赴闕送玉清昭應宫今其民皆圖畫供養之)
(東薛能送崔學士赴川詩見劒閣下)
綿虒(漢書地理志蜀郡縣丨丨)
綿諸(漢書地理志天水郡縣丨丨)
綿洛(華陽國志蜀王杜宇稱帝號曰望帝以褒斜為前門熊耳靈關為後戶玉壘岷峨為城郭江潛丨丨)
(為池澤腴又蜀人稱郫繁曰膏丨丨為浸沃)
綿介(晉書石勒載記去年禁寒食有司奏子推歴代攸尊請普復寒食韋謏駁曰子推尊賢令丨丨之間)
(奉之為允於天下則不通矣勒從之)
綿羊(宋史層檀國𫝊畜有丨丨山羊沙牛水牛橐駝馬犀象)
綿羽(杜牧春思詩丨丨啼來久錦鱗書未𫝊)
綿棃(眀一統志丨丨出順天府遵化縣元耶律楚材詩石門九月西風高丨丨萬樹金垂梢清溪千里攜)
(贈我藤筐初發香盈包)
綿檜(梅堯臣有丨丨詩)
綿天(徐陵侯安都德政碑銘鬱鬱三象茫茫九州丨丨滲沴浹地虔劉)
綿地(春秋文公十有四年晉人納捷菑於邾弗克納穀梁𫝊是郤克也其曰人何也微之也何為微之也)
(長轂五百乘丨丨千里過宋鄭滕薛夐入千乘之國欲變人之主至城下然後知何知之晚也)
綿野(江淹劉光禄莊郊遊詩静默鏡丨丨四睇亂層岑)
綿區(李乂陪幸臨渭亭遇雪應制詩浹壤流天霈丨丨灑帝輝)
綿代(晉書天文志唐堯即位羲和立渾儀此則儀象之設其來遠矣丨丨相𫝊史官禁密學者不覩故宣)
(夜沸騰為隋書禮儀志竹冠是高祖為亭長時所服安可丨丨祭服哉江淹為蕭太傅讓揚州表寵冠上)
(台丨丨誰易更唐太宗詠司馬彪續漢志詩丨丨膺期芳圖無輟記)
綿載(水經注青州城陽水又東北流石井水注之余生長東齊極遊其下於中闊絶乃積丨丨則天皇)
(后臣範序遐想丨丨眇鑒前修)
綿瓞(續文獻通考金郊祀樂歌瑶源垂裕丨丨重熙)
綿宵(許敬宗奉和春雪應制詩連山分掩翠丨丨遠韜碧)
綿界(王叔之遊羅浮山詩菴藹靈嶽開景神封丨丨盤址中天舉峰)
綿緒(謝朓侍宴西堂落日望鄉詩沉病已丨丨負官别鄉憂)
綿調(鮑溶風筝詩彩絃非觸指丨丨忽聞風)
綿力(漢書嚴助𫝊越人丨丨薄材不能陸戰又無車騎弓弩之用江總為沈君理讓僕射領吏部表辛)
(香以來安石以後遵其軌躅必大厦之棟梁總其寄任亦巨川之舟楫未有丨丨薄材輕膺此舉李劉謝徐)
(閣學知潭州表綸言已布丨丨奚堪康江總辭行李賦進學慙於枝葉丨丨謝於衢)
綿樂(齊書樂志肆禮佇夜丨丨望晨)
綿視(梁簡文帝舞賦既相看而丨丨亦含姿而俱立)
綿默(江淹齊太祖誄身居撝外遥棲丨丨)
綿歎(鮑照採桑樂府丨丨對迴塗揚歌弄場藿孟郊姑蔑城詩興亡意何在丨丨空躊躇)
綿羃(盧鴻一羃翠庭詞草樹丨丨兮翠蒙籠當其無兮庭在中)
綿濛(水經汶水出太山萊蕪縣原山注汶水出縣西流又言自入萊蕪谷夾路連山數百里水隍多行石)
(澗中出草藥饒松栢林藿丨丨崖壁相望)
綿蠻(詩丨丨黃鳥止于丘阿谷盧照鄰綿州官池贈别同賦詩欲叙他鄉别幽有丨丨杜牧中秋日)
(拜起居表晨渡天津橋即事獻居守相國崔公兼呈工部劉公詩龍門君夭矯鶯谷我丨丨歐陽修李留後)
(家聞筝坐上詩丨丨巧囀花間舌嗚咽交流冰下泉)
綿邈(晉書天文志唐虞則羲和繼軌有夏則昆吾紹德年代丨丨文籍靡𫝊文心雕龍夫宇宙丨丨黎)
(獻紛雜拔萃出類智術而已河又開闢草昧歲紀丨丨居今識古其載籍乎鮑照清頌巢風寂寥羲埃丨)
(丨張何劭遊仙詩長懷慕仙類眇然心丨丨羲韓性和仲實秋夜感舊詩古道日丨丨何由探軒)
綿曖(文心雕龍皇世三墳帝代五典重以八索申以九丘歲歴丨丨條流紛糅自夫子刪述而大寶咸耀)
(于是易張十翼書標七觀詩列四始禮正五經春秋五例義既極乎性情辭亦匠於文理)
綿茂(魏書元熙𫝊皇基丨丨九葉承光)
綿永(續文獻通考金郊祀樂歌垂光丨丨成帝之孚)
綿劇(李白卧病寄趙蕤詩良圖俄棄捐衰疾乃丨丨)
綿篤(周書宇文穎𫝊初廣母李氏以廣患彌年憂而成疾因此致沒廣既居喪更加丨丨乃以毁甍世稱)
(母為廣病廣為母亡慈孝之道極於一門)
綿頓(劉潛為南平王譲徐州表臣丨丨枕蓆動移旬晦恒恐尺波易流寸隂難保寧可復冒此寵膺兹恩)
(榮)
綿亘(謝靈運山居賦自注南山是開創卜居之處也從江樓步路跨越山嶺丨丨田野或陞或降當三里)
(許)
綿映(謝莊上封禪儀注奏爰洎姬漢風流尚存遺芬餘榮丨丨紀緯)
綿憊(東觀奏記大中十二年元日含元受賀太子少師柳公權年八十矣自樂懸南步至殿下力已丨丨)
(稱賀之後上尊號聖敬文思和武光孝皇帝誤曰光武和孝御史彈出之罰一季俸料)
綿絶(謝莊為八座江夏王請封禪表鍾律之先曠世丨丨難得而聞)
綿張(齊書樂志絜誠底孝孝感煙霜夤儀飾序肅禮丨丨)
綿括(陶弘景雲上之仙風賦丨丨宇宙包絡天維周流八極迴環四時)
綿痼(齊書庾杲之𫝊臣昨夜及旦更增氣疾自省丨丨頃刻危殆無容復卧任居隆顯玷塵眀世乞觧所)
(忝待終私庭)
綿蕞(史記叔孫通傳叔孫通使徵魯諸生三十餘人魯有兩生不肯行遂與所徵三十人西及上左右為)
(學者與其弟子百餘人為丨丨野外習之月餘叔孫通曰上可試觀既觀行禮曰吾能為此)
綿臣(竹書紀年帝泄十六年殷侯微以河伯之師伐有易殺其君丨丨注殷侯子亥賓于有易而滛焉有)
(易之君丨丨殺而放之故殷上甲微假師於河伯以伐有易滅之遂殺其君丨丨)
線
線鞾(唐書車服志武德間婦人曳履及丨丨開元中初有線鞋侍兒則著履奴婢服襴衫)
線鞋(唐書車服志見上)
線纊(禮記内則婦事舅姑如事父母雞初鳴咸盥潄櫛縰笄總衣紳左佩紛帨刀礪小觿金燧右佩箴管)
(丨丨施縏袠大觿木燧衿纓綦屨公庾信周儀同松滋公夫人尉遲氏墓誌銘姆𫝊習言宫教業箴管丨丨)
(佩帨茝蘭)
線縷(杜甫龍門閣詩危途中縈盤仰望垂丨丨白居易繡婦歎見針頭下)
線車(圖畫見聞誌郭忠恕善畫有富人主官酒酤其子喜畫日給醇酎設几案絹素及好紙數軸屢以情)
(言忠恕俄取紙一軸凡數十番首畫一雙角小童持丨丨紙窮處作風鳶中引一線長數丈富家子不以為奇)
(遂謝絶)
線香(蓬天别記于節菴以兵部侍郎巡撫河南山西遷大理寺卿前後幾二十年其赴京獨不挾土物賄)
(當路汴人嘗誦其詩曰絹帕蘑菇共丨丨本資民用反為殃清風滿袖朝金闕免得閭閻議短長)
線路(蘇軾詩丨丨不容足又與牛羊牽)
線圖(韓詩外𫝊黃帝學乎大墳顓頊學乎丨丨)
線去(朝野僉載洛州昭成佛寺有安樂公主造百寶香爐高三尺開四門絳橋勾欄花草飛禽走獸諸天)
(妓樂麒麟鸞鳳白鶴飛仙絲來丨丨鬼出神入隱屈鈒鏤窈窕便娟真珠瑪瑙瑠璃琥珀玻瓈珊瑚&KR2036;璖琬&KR1256;)
(一切寶貝用錢三百萬府庫之物盡於是矣)
線輭(白居易紅繡毬樂府見綵絲下)
縷
縷綵(白居易繡觀音贊序紉針丨丨絡金綴珠徐鉉綵燕詩丨丨成飛燕迎和啟蟄時)
縷絡(許相卿蘿補堂賦柔枝盤旋以重複修條丨丨而夤緣)
縷罽(晉書大秦國詩能刺金縷繡及織錦丨丨)
縷紵(周禮典枲掌布緦丨丨麻草之物)
縷雪(杜牧早秋詩銖秤與丨丨誰覺老陳陳)
縷膾(陸游詩喜看丨丨映盤箸恨欠斫蟹加橙椒)
縷脉(韓愈南山詩清眀出稜角丨丨碎分離)
縷器(梁簡文帝七勵丨丨倕雕孤枝伶律)
縷續(韋氶慶靈臺賦繁襟霧合而煙聚單思針懸而丨丨)
縷切(潘岳西征賦華魴躍鱗素鱮揚鬐雍人丨丨鸞刀若飛杜甫麗人行犀筯厭飫久未下鸞刀丨丨)
(空紛綸餐朱子㯽榔詩錦文丨丨勸加蜃炭扶留共一盤)
縷橙(蘇軾元修菜詩點酒下鹽豉丨丨芼薑葱)
縷條(庾信七夕賦見針鼻下)
縷析(王諲柱礎賦初髣髴而丨丨忽碎□以冰泮)
縷細(徐陵麈尾銘爰有妙物窮兹巧制員上天形平下地勢靡靡絲垂綿綿丨丨戴叔倫長亭柳詩雨)
(槎金丨丨煙裊翠絲柔納張翥無題詩得巧蜘蛛絲丨丨𫝊聲鸚鵡舌關嬌新題織錦圖詩雙鳳迴翔金)
(丨丨五雲飛動綵絲長)
縷輕(寇準柳枝詞青連遠戍和煙重靜映疎櫳窣丨丨)
縷硬(白居易紅線毯樂府見褥薄下)
縷觧(唐古今注記序凡歴代之史百代之書釐錙析銖冰渙丨丨韓愈貞曜先生墓誌其為詩劌目鉥)
(心刅迎丨丨鉤章棘句搯擢胃腎神施鬼設閒見層出唯其大翫於詞而與世抹摋人皆劫劫我獨有餘潘)
(尼釣賦乃命宰夫膾此潛鯉電剖星飛芒散丨丨)
縷述(宋史天文志南渡土宇分裂太史所上必謹星野之書且君臣恐懼修省之餘故于天文休咎之應)
(有不容不丨丨而申言之者)
縷破(左𫝊篳路藍縷疏言其丨丨藍藍然)
縷抹(黃庭堅春菜詩生葅入湯翻手成芼以薑橙誇丨丨)
縷割(汪元量詩駝峰丨丨分金盌馬乳時傾泛玉甌)
縷散(梁簡文帝七夕穿針詩針欹疑月暗丨丨怪風來韋丹臨風舒錦詩丨丨悠揚裏文迴照灼中)
縷結(柳宗元河東縣太君歸袝誌以詩禮圖史及剪製丨丨授諸女)
縷繡(晉書大秦國𫝊見縷罽下)
綸
綸組(淮南子古者非不能竭國麋氏虛府殫財含珠鱗施丨丨節束追送死也以為窮民絶業而無益于)
(槁骨腐肉也故葬薶足以收歛蓋藏而已類急就篇丨丨縌綬以高遷注丨糾青絲綬也丨亦綬也其小者)
(以為冠纓下中論見印佩)
綸綬(江淹為蕭太尉上便宜表縹衣丨丨漢置前制奇服怪物周設常刑)
綸綍(禮記緇衣王言如丨其出如丨丨柳宗元代謝出鎮表鴻霈曲臨惶駭交集捧對丨不知所圖)
(皇甫曾奉寄中書王舍人詩西掖幾年丨丨貴東山遥夜薜蘿情黃溍重登雲黃山詩蒐遺多丨丨蠲潔羅)
(醢醓頻張翥送貞廷總管之嘉禾詩煩丨丨下次第甲兵空)
綸冊(江淹為蕭重譲揚州表復降丨丨徽采兼眀影迹交戰水煙相薄)
綸闈(南唐近事張洎謁韓熙載韓一見待之如故謂曰子好一中書舍人頃之韓主文洎擢第不十年果)
(主丨丨之任)
綸翰(冊府元龜順宗永貞元年以鄭絪為中書侍郎平章事制有曰發揮丨丨典職禁闈以温文雅麗之)
(才居獻納論思之地)
綸風(江淹齊大祖誄寰㝢睦政畿甸丨丨)
綸詔(晉書徐邈𫝊遷中書侍郎專掌丨丨帝甚親昵之)
綸誥(江淹為蕭譲九錫第二表臣近厲心罄辭寫情畢議眇望神藻鑒見丹襟而帝閽以秘丨丨方眀中)
(外卷容左右軫慮重韓愈論淮西事宜狀臣謬承恩寵獲掌丨丨地親職不同庶寮輒竭忠誠以效裨補)
(駱賓王疇昔篇果乘驄馬發囂書復道郎官秉丨丨)
綸言(晉書儒林𫝊元帝運鍾百六光啓中興賀荀刁杜諸賢並稽古博文財成禮度雖尊儒勸學亟降於)
(丨丨東序西膠未聞於絃誦之魏書李騫𫝊伊余身之忝穢得再入於承眀執丨丨猶紼戴會弁之如星)
(江淹為蕭驃騎譲封第三表丨丨之出不追金石之謬已遠柳宗元為王京兆賀雨表密雲與丨丨繼發時)
(雨將天澤並流依魏知古奉和春日途中喜雨應詔詩絲入丨丨喜花錦字眀儲光羲祭風伯壇詩聖主)
(御春青丨丨命使臣)
綸音(貢奎敬亭山詩增秩覩重興丨丨播眀庭)
綸絶(三輔黃圖昆明池中有靈沼名神池云堯時治水嘗停船於此池通白鹿原原人釣魚丨丨而去夢)
(於武帝去其鈎三日戲於池上見大魚銜索帝曰豈不榖昨所夢耶乃取鈎放之間三日帝復遊池池濱得眀)
(珠一雙帝曰豈昔魚之報耶)
綸氏(漢書地理志潁川郡縣丨丨與水經注狂水又西逕丨丨縣故城南左薄山水合)
緯
緯練(歐陽修鳴蟬賦鳴機丨丨響蟋蟀兮)
緯書(禮記王制天子無事則歲三田疏穀梁為𫝊之時去孔子既近不見所藏之緯唯覩春秋見經故以)
(為四時田也公羊當六國之時去孔子既遠丨丨見行於世公羊既見緯文故以為三時田)
緯字(王珉行書狀邈乎嵩岱之峻極爛若列宿之麗天丨丨挺特奇書秀出)
緯象(晉書張華𫝊華聞雷煥妙達丨丨乃要煥宿屏人曰可共尋天文知將來吉凶南史陳武帝紀煙)
(雲表色日月呈祥除舊布新既彰丨丨)
緯斷(劉孝威見人織寄婦詩經稀疑杼澀丨丨恨絲輕)
緯龠(張衡天象賦北貫箕而聮斗南經說而丨丨)
緯度(雲笈七籤徘徊玉輦逍遥紫清轉輪八節丨丨天經)
緯簫(王維送高適弟耽歸臨淮詩丨丨或賣藥出處安能期)
緯武(晉書齊王攸𫝊贊自家刑國丨丨經文)
緯候(後漢書方術𫝊叙至乃河洛之文龜龍之圖箕子之術師曠之書丨丨之部鈐决之符皆所以探抽)
(冥頤參騐人區時有可聞者焉)
緯虛(素問夫變化之用天垂象地成形七曜丨丨五行麗地地者所以載生成之形類也虛者所以列應)
(天之精氣也形精之動猶根本之與枝葉也仰觀其象雖遠可知也)
緯民(齊書豫章王嶷𫝊見機象下)
御定駢字類編卷一百七十五
