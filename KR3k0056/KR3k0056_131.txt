欽定四庫全書
御定駢字類編卷一百三十一
方隅門十九
内
内地(史記漢興以來諸侯年表自雁門太原以東至遼陽為燕代國常山以南太行左轉度河濟阿甄以)
(東薄海為齊趙國自陳以西南至九疑東帶江淮榖泗薄會稽為梁楚吳淮南長沙國皆外接於胡越而丨丨)
(北距山以東盡諸侯地侵後漢書南匈奴傳論見南虜下又西羌傅論先零境趙充國遷之丨丨當煎作)
(宼馬文淵徙之三輔於宋書蕭惠開傳惠開素有大意至蜀欲廣樹經略善述事對賓僚及士人說收䍧牱)
(越嶲以為丨丨綏討蠻濮闢地徵租聞其言者以為大功可立又張邵傳分荆州立湘州以邵為刺史將署)
(府邵以為長沙丨丨非用武之國置署妨人乖為政要帝從之齊書王敬則傳敬則自以高武舊臣心懷憂)
(恐帝雖外厚其禮而内相疑備數訪問敬則飲食體幹堪宜聞其衰老且以居丨丨故得少安北史魏孝文)
(帝紀巡幸淮南如在丨丨因唐書李吉甫傳及元濟擅立吉甫以丨丨無唇齒援時可取不當用河朔故事)
(與帝意合患又王晙傳悉其部落置丨丨獲精兵之實閉黠虜之此上策也五代史李景初傳苟不能恢)
(復丨丨申畫邊疆便議班旋真同戲劇蘆宋史食貨志知太原府呂惠卿嘗上營田疏曰今葭米脂裏外良)
(田不啻一二萬頃夏人名為真珠山七寳山言其多出禾粟也若耕其半則兩路新砦兵費已不盡資丨丨况)
(能盡闢之乎唐元史地理志嶺北遼陽與甘肅四川雲南湖廣之邊所謂羈縻之州往往在是今皆賦役之)
(比於丨丨而高麗守東藩執臣禮惟謹亦古所未見度蕭子良諫斂塘役錢啓伏尋三吳丨丨國之關輔百)
(所資丨梁昭眀太子止三郡民丁就役疏吳興未受其益丨已罹其弊杜牧賀平党項表党羌為西戎所)
(蹙舉種來降國家納之置于丨丨薛賈至燕歌行彤弓黃鉞授元帥墾耕大漠為丨丨能柘枝詞懸軍征)
(拓羯丨丨隔蕭關)
内山(左傳表裏山河注晉國外河而丨丨)
内方(書禹貢丨丨至于大别傳丨丨大别二山名在荆州漢所經疏章山在江夏竟陵縣東北古文以為)
(丨丨山隅又詩抑抑威儀維德之疏見外占下)
内水(宋書朱齡石傳高祖與齡石密謀進取曰劉敬宣往年出黃虎無功而退賊謂我今應從丨丨往而)
(料我當出其不意猶從丨丨來也如此必以重兵守涪城以備内道若向黃虎正墮其計今以大衆自外水取)
(成都疑兵出丨丨此制敵之竒也)
内江(史記河渠書穿二江成都之中注見中日下史唐書地理志資州賢陽郡縣丨丨中有鹽元河)
(渠志北江三石洞之東為外應顏上五斗諸堰外應顏上之水皆東北流入于外江五斗之水南入馬灞渠皆)
(丨丨之支流也東眀一統志丨丨縣在成都府城四百三十里)
内澤(宋書禮志并角即音栖翔禁籞衮甲霜咮翾舞川肆榮泉流鏡後昭河源故以波沸相關雲蒸丨丨)
内池(周存瑞龜游宫沼賦序王者嘉瑞曰四靈龜其一也皇帝握圖御宇十有一年秋七月旬有一日龜)
(雌雄各一遊於丨丨甲耀金毛文滋綠彩帝乃出示百官以議其瑞僉曰至德之應也少司成命文士賦以美)
(焉敢布下才同夫體物)
内晉(春秋莊公二十八年齊人伐衞衞人及齊人戰疏正義曰既言齊人伐衞不言齊及衞戰而言衞人)
(及齊人戰者公羊傳以為伐人者為客被伐者為主以主及客故使衞人主齊尋案經傳令狐河曲大棘彭衙)
(長岸泓韓之屬皆以主及客也乾時升陘及鞌皆齊與魯人戰以魯為主城濮鄢陵及邲外楚而丨丨也柏舉)
(内蔡而外楚也被伐為主或如公羊之說)
内蔡(春秋疏見上)
内鄭(榖梁傳襄公二年若言中國焉丨丨也注虎牢鄭邑鄭服罪内之故為之城不繫於鄭者如中國之)
(邑也疏中國猶國中也)
内鄉(唐書地理志鄧州南陽郡丨丨本淅陽郡治武德二年曰淅州并置默水縣貞觀二年州廢省默水)
(入丨丨來屬有岵山北眀一統志丨丨縣在南陽府鄧州西一百二十里)
内丘(唐書地理志邢州鉅鹿郡縣丨丨武德四年隸趙州五年來屬五代史附錄漢乾祐元年兀欲率)
(萬騎攻邢州陷丨丨理宋史地理志信德府縣丨丨元史地志順德路縣丨丨)
内黃(史記列國分埜趙地昴畢之分埜趙分晉得趙國北有信都真定常山又得涿郡之高陽莫州鄉東)
(有廣乎鉅鹿清河河間又得渤海郡之東平舒中邑文安東州成平章武河以北也南至浮水繁陽丨丨斥丘)
(西有太原定襄雲中五原上黨眭漢書地理志魏郡縣丨丨魏志武帝紀太祖要擊固又擊匈奴於夫羅)
(於丨丨皆大破之元宋書符瑞志靈帝熹平五年黃龍見譙光禄大夫喬問太史令單颺曰此何祥也颺曰)
(其國後當有王者興不及五十年亦當復見天事恒象此其徵也丨丨殷登嘿記之其後曹操起於譙是為魏)
(武帝安唐書劉仁恭傳羅紹威求救於朱全忠全忠使李思葛從周赴之屯丨丨從周興邢洺兵與魏將賀)
(德倫等出舘陶門夜擊仁恭破八屯水元史地理志滑州縣丨丨水經注地理志曰清河出丨丨縣南無)
(清水可來所有者唯鍾是水耳陽崔公度感山賦衡而為壘缺而為關有朝歌丨丨黎之支離有五原高平)
(廣民之依攀)
内道(宋書朱齡石傳見内水下南元史百官志丨丨八隸御史臺山東東西道濟路置司河東山西道)
(冀寧路置司燕南河北道真定路置司江北河南道汴梁路置司江南江北道中興路置司淮西江北道廬州)
(路置司江北淮東道揚州路置司山北遼東道大寧路置司又宋書歷志見西北下隋書張胄元傳月經)
(黃道謂之交朔望去交前後各十五度以下即為當蝕若月行丨丨則在黃道之北蝕多有驗月行外道在黃)
(道之南也雖遇正交無由掩映蝕多不驗又雲笈七籤見外儒下)
内翼(宋史賈昌朝傳漢唐都雍置三輔丨丨京師朝廷都汴而近京諸郡皆屬他道制度不稱王畿請析)
(京東之曹州京西之陳許滑鄭皆隸開封府以四十二縣為京畿帝納之)
内奉(宋書孝武帝紀詔王畿丨丨京師外表衆夏民殷務廣宜思簡惠)
内京(陶安孔廟賦剖符丨丨守土南紀)
内都(魏書尉元傳太和初徵為丨丨大官北史陸俟傳遷丨丨大官)
内服(書酒誥越在外服侯甸男衞邦伯越在丨丨百僚庶尹惟亞惟服宗工越百姓里居罔敢湎于酒不)
(惟不敢亦不暇)
内國(隋書靺鞨傳見下情下)
内邑(公羊夏城中丘傳中丘者何丨之丨也為又師及齊師圍成成降於齊師傳成者何疏成丨丨孟)
(氏所有而與齊圍之故執不知問)
内郡(漢書王莽傳粟米之内曰丨丨其外曰近郡有鄣徼者曰邊郡後漢書伏湛傳見中土下又南)
(匈奴傳五原太守陳龜代為中郎將龜以單于不能制下逼迫之單于及其弟左賢王皆自殺單于休利立十)
(三年龜又欲徙單于近親於丨丨而降者遂更狐疑龜坐下獄死魏書食貨志乃令番戍之兵營起屯田又)
(收丨丨兵資與民和糴積為邊備兩五代史袁象先傳子正辭出帝時獻錢三萬緡銀萬出帝憐之欲與一)
(丨丨未及而卒差宋史徽宗紀建中靖國元年秋七月辛巳丨丨置添宗室闕又食貨志支移本以便邊)
(餉丨丨罕用焉間有移用則賃民以所費多寡自擇者元史食貨志元之取民大率以唐為法其取於丨丨)
(曰丁税曰地税此倣唐之租庸調也取於江南者曰秋税曰夏税此倣唐之兩税也蘇軾上神宗皇帝書今)
(世之強兵莫如沿邊之土人而今世之惰兵莫如丨丨之禁旅)
内鎮(齊書州郡志南徐州鎮京口吳置幽州牧屯兵在焉丹徒水道入通吳會孫權初鎮之爾雅曰絶高)
(為京今京城因山為壘望海臨江緣江為境似河内郡丨丨優重宋氏以來桑梓帝宅江左流寓多出膏腴)
(唐書劉悟傳悟卒子從諫知留後持金幣賂當權者朝議謂上黨丨丨與河朔異不可許又周禮考工記玉)
(人大琮十有二寸射四寸厚寸是謂丨丨宗后守之)
内藩(魏書氏傳始光四年世祖遣大鴻臚公孫軌拜元為征南大將軍都督梁州刺史南秦王元上表請)
(比丨丨許之)
内隍(元史張柔傳又遣張信據其丨丨諸軍齊進)
内城(公羊僖公十有四年春諸侯城緣陵疏解云按上二年春王正月城楚丘傳云孰城之彼注云据丨)
(丨不月故問之然彼經書月故得此解此經不月傳云孰城之漫道諸侯無所指据緣陵之號由來未有故怪)
(而問之昶齊書垣崇祖傳建元二年虜遣偽梁王郁豆眷及劉馬步號二十萬宼壽春崇祖召文武議曰賊)
(衆我寡當用竒以制之當修外城以待敵城既廣闊非水不固今欲堰肥水却淹為三面之險諸君意如何衆)
(曰昔佛狸侵境宋南平王士卒完盛以郭大難守退保丨丨今日之事十倍於前古來相承不築肥堰皆以地)
(形不便積水無用故也若必行之恐非事宜督陳書孫瑒傳王琳入宼以瑒為使持節散騎常侍都郢荆巴)
(武湘五州諸軍事安西將軍郢州刺史總留府之任周遣大將史寧率衆四萬乘虚掩至瑒助防張世責舉外)
(城以應之周軍又起土山高梯日夜攻逼因風縱火燒其丨丨南面五十餘樓魏書孝文帝紀太和十五年)
(十有二月壬辰遷社於丨丨之西)
内朝(禮記玉藻諸侯元端以祭裨冕以朝皮弁以聽朔於太廟朝服以日視於丨丨書召誥厥既得卜)
(傳經營規度城郭郊廟朝市之位處疏丨丨二者其一在路門外王每日所視謂之治朝其一在路門内路寝)
(之朝王每日視訖退適路寝謂之燕朝正公羊傳使諸大夫皆丨丨漢書翟方進傳詔舉方直言之士紅)
(陽侯立舉咸對策拜為光禄大夫給事中方進復奏咸前為九卿坐為貪邪免自知罪惡暴陳依托紅陽侯立)
(徼幸有司莫敢舉奏冐濁苟容不顧恥辱不當蒙方正舉備丨丨臣并劾紅陽侯立選舉故不以實有詔免咸)
(勿劾立丞又孔光傳拜為光禄大夫秩中二千石給事中位次相詔光舉可尚書令者封上光謝曰臣以朽)
(材前比歴位典大職卒無尺寸之效幸免罪誅全保首領今復拔擢備丨丨臣與闈政事臣光智謀淺短犬馬)
(齒臷誠恐一旦顛仆無以報稱齊後漢書鄧皇后紀皇太后膺大聖之姿體乾坤之德蹤虞妃比跡任姒孝)
(悌慈仁允恭簡約杜絶奢淫之源防抑逸欲之兆正位丨丨流化四海晉書天文志亢四星天子之丨丨也)
(總攝天下奏事聽訟理獄錄功者也一曰疏廟主疾疫星眀大輔納忠天下寧齊書武帝紀論見外表下)
(魏書禮志天賜二年夏四月復祀天於西郊祭之日帝御大駕百官及賓國諸部大人畢從至郊所帝立青門)
(内近南壇西丨丨臣皆位於帝北外朝臣及大人咸位於青門之外后率六宫從黑門入列於青門内近北並)
(西面政又崔浩傳見北上下古宋史禮志常朝之儀唐以宣為前殿謂之正衙即之丨丨也三禮義宗)
(天子諸侯皆有三朝一曰外朝二曰中朝三曰丨丨蘇軾詩寬詔隨春出丨丨)
内殿(後漢書靈帝紀中平四年正月己亥南宫丨丨罘罳自壊宋書五行志吳孫亮建興元年十二月)
(武昌端門災改作端門又災丨丨入齊書和帝紀中興二年春正月戊戌宣德太后臨朝居丨丨陳書徐)
(陵傳見西還下之魏書司馬昌眀傳初昌眀耽於酒色末年始為長夜飲醒治既少外人罕得接見故多居)
(丨丨流連於尊俎之間以嬖姬張氏為貴人寵冠後宫威行閫内唐書高宗紀顯慶五年三月丙午皇后宴)
(親族鄰里於朝堂會命婦於丨丨止又張嘉貞傳武后召嘉貞見丨丨以簾自鄣嘉貞儀秀偉奏對侃侃后)
(異之因請曰臣草茅之人未覩朝廷儀陛下過聽引對禁近今天威咫尺若隔雲霧恐君臣之道有未盡也后)
(曰善詔上簾引拜監察御史詔元史約蘇特穆爾傳侍宴丨丨約蘇特穆爾起行酒諸王妃皆為答禮梁)
(肅過舊園賦謬試言於丨丨俾典校乎承華製沈佺期再入道場紀事詩見南方下韋述奉和聖送張說)
(上集賢學士賜宴詩見中台下合常衮集賢院即事詩金鋪深丨丨石甃淨寒渠姚喜馬戴冬夜見過詩)
(丨丨臣相命開尊話舊時賢章孝標送無相禪師入關詩見中峰下李商隱思頓詩丨丨張弦管中原絶)
(鼓鼙計李洞贈入内供奉僧詩丨丨談經愜帝懷沃州歸隠全乖李頻題薦福寺僧棲白上人院詩丨丨)
(頻徵入孤峰久作期丨曹松廣州貽匡緒法師詩祗待外方緣了日爭看丨詔來時齊已寄棲白上人詩)
(見中條下)
内禁(齊書柳世隆傳見西牧下)
内宫(周禮天官女史逆丨丨注鉤考六宫之計以左傳齊為慶氏之難故甲申晦齊侯使士華免戈殺)
(國佐于丨丨之朝師逃于夫人之宫注前年國佐殺慶克史記秦始皇紀公子將閭昆弟三人囚於丨丨)
(宋書天文志永初三年十一月戊午有星孛於室壁營室丨丨象也又太始五年九月有星孛於紫宫紫宫)
(天子丨丨法隋書薛道衡傳正位辨方揆景於日月丨丨外座取於辰象宋史樂志象服之文鵲巢之風)
(化之婦道覲於丨丨)
内寢(魏書孝文帝紀見中寝下)
内邸(常衮信王墓誌乃命中貴人襄事於丨丨宗室置籍哭于外次)
内庭(宋史樂志魚軒鼎來象服是宜班于丨丨率禮惟祗又河渠志金水河乾德三年引貫皇城歴後)
(苑丨丨池沼水皆至焉皇元史禮樂志十一年秋八月製丨丨曲舞中書以上帝冊寳下太常太樂署編運)
(無射宫大寧等曲及上夀曲譜敕李紳悲善才詩序頃在丨丨日别承恩顧賜宴曲江善才等二十人備樂)
(自余經播遷善才已歿因追感前事為悲善才輿李庾兩都賦抗鳳樓于丨丨矗端門于天街權德奉和)
(聖製中春麟德殿會百僚觀新樂詩仲春藹芳景丨丨宴羣臣易重寄宜陽兄弟詩丨丨再考稱文異聖主)
(宣名奬藝竒山貫休賀雨上王使君詩應須早勒南石黃霸清風滿丨丨)
内閤(陳書侯安都傳高祖謀襲王僧辯使安都率水軍自京口趨石頭安都至石頭北棄舟登岸僧辯弗)
(之覺也石頭城北接岡阜雉堞不甚危峻安都被甲帶長刀軍人捧之投於女垣内衆隨而入進逼僧辯卧室)
(高祖大軍亦至與僧辯戰於廳事前安都自丨丨出腹背擊之遂擒僧辯北齊書邢邵傳邵與婦甚疎未嘗)
(内宿自云嘗晝入丨丨為狗所吠秉唐書百官志起居郎掌錄天子起居法度每議政事筆隨宰相入殿若)
(仗在紫宸丨丨則夾香案分立殿下直第二螭首丨劉長卿觀李湊所畫美人障子詩華堂翠幕春風來丨)
(金屛曙色開監許棠送劉校書遊東魯詩見東邦下天韓駒次韻翁再來館中詩重來丨丨人誰健慣踏)
(街馬不驚)
内藏(臧通公羊虞師晉師滅夏陽傳獻公曰吾欲攻虢則虞救之攻虞則虢救之如之何願與子慮之荀)
(息對曰君若用臣之謀則今日取虢而眀日取虞爾君何憂焉獻公曰然則奈何荀息曰請以屈產之乘與垂)
(棘之白璧往必可得也則寳出之丨丨藏之外府馬出之内廏繫之外廏爾君何喪焉獻公曰諾漢書谷永)
(傳見後起下復宋史徵宗紀崇寧三年二月庚申令天下坑冶金銀盡輸丨丨又高宗紀紹興二十七年)
(九月癸酉蠲淮南京西湖北積欠丨丨錢帛五又食貨志以發運使薛向領均輸平準事賜丨丨錢百萬緡)
(上供米三百萬石如隋衆經目錄丨丨百室經後漢靈帝世支䜟譯又字徐幾雞子賦外固丨丨兮剛柔)
(以宣谷呂巖七言詩金闕丨丨元子玉池中坐太和官)
内庫(魏書孝文帝紀太和十一年詔罷上方錦繡綾羅之工四民欲造任之無禁其御府衣服金銀珠玉)
(綾羅錦繡太官雜器大僕乘具丨丨弓矢出其大半班賚百官及京師士庶下至工商皂隸逮於六鎮戍士各)
(有差灌又薛虎子傳徐州左右水陸壤沃清汴通流足盈激其中良田十萬餘頃若以兵絹市牛分減戍卒)
(計其牛數足得萬頭興力公田必當大獲粟稲一歲之中且給官食半兵&KR1846;植餘兵尚衆且耕且守不妨捍邊)
(一年之收過於十倍之絹暫時之獲足充數載之食於後兵資唯須丨丨五稔之後榖帛俱溢匪直戍士有豐)
(飽之資於國有吞敵之勢皆舊唐書經籍志褚無量侍宴言及經籍眀皇曰丨丨是太宗高宗先代舊書常)
(令宫人主掌所有殘缺未遑補葺卿試為朕整比之監唐書藝文志貞觀中魏徵虞世南顏師古繼為秘書)
(請購天下書選五品以上子孫工書者為書手繕寫藏於丨丨以宫人掌之五代史唐莊宗敬皇后劉氏傳)
(莊宗東幸汴州從駕兵二萬五千及至萬勝軍士離散所失大半至罌子谷莊宗見從官執兵仗者皆以好言)
(勞之曰適報魏王平蜀得蜀金銀五十萬當悉給爾等對曰陛下與之太晚得者亦不感恩莊宗泣下因顧丨)
(丨使張容哥索袍帶以賜之容哥對曰盡矣軍士叱容哥曰致吾君至此皆由爾輩因抽刀逐之左右救之而)
(免士又張彦澤傳迫遷出帝遂輦丨丨輸之私第因縱軍大掠京師宋史孝宗紀金人犯邊以久雨出丨)
(丨白金四十萬兩糴米賑貧民嘗又食貨志太祖以帑藏盈溢於講武殿後别為丨丨謂軍旅飢饉當預為)
(之備不可臨事斂民者司馬光奏真宗欲與章穆皇后遊丨丨后辭曰府庫國家所以飬六軍備非常也今)
(耗散之於婦人非所以重社稷也隱劉楨遂志賦戢干戈於丨丨我馬縶而不行李商行次西郊詩萬國)
(困杼軸丨丨無金錢)
内帑(宋史高宗紀紹興五年十一月乙未出丨丨綿絹賜宗室又食貨志慶元三年復神泉監以所括)
(銅器鑄當三大錢隸工部舊額丨丨歲收新錢一百五萬又河渠志陜西提舉常平楊蟠議修鄭白渠詔都)
(水丞周良孺相視乃自石門堰涇水開新渠至三限口以合白渠王安石請捐常平息錢助民興作帝曰縱用)
(丨丨錢亦何惜也)
内苑(晉書呂光載記光僭即三河王位讌羣臣於丨丨新堂唐書李軌傳曹珍曰我聞䜟書李氏當王)
(今軌賢非天啓乎遂共降拜以聽命修仁夜率諸胡入丨丨城建旗大呼軌集衆應之執虎賁郎將謝統師郡)
(丞韋士政遂自稱河西大凉王署官屬準開皇故事事又薛收傳時太子射獵詔得入禁禦故太子稍怠政)
(元超諫曰丨丨之地繚叢薄冐翳薈絶磴險塗殿下截輕禽逐狡兔銜橜之變詎無可虞宋史姚鉉傳淳化)
(五年直史館侍宴丨丨應制賦賞花釣魚詩特被嘉賞元史百官志大都留守司秩正二品掌守衞宫闕都)
(城調度本路供億諸務兼理營繕内府諸邸都宫原廟尚方車服殿廡供帳丨丨花木及行幸湯沐宴游之所)
(門禁關鑰啟閉之事峰無名氏燕山八景賦飛頓為京丨丨之楨石骨鎮璧稜削瓊李商隱茂陵詩丨丨)
(只知含鳳觜屬車無復插雞翹要王惲周文矩勘書圖詩丨丨近來遊宴少太平天子傳經顧瑛天寳宫)
(詞見西凉下)
内府(周禮天官冢宰丨丨中士二人府一人史二人徒十人注丨丨主良貨賄藏在内者又典婦功凡)
(授嬪婦功及秋獻功辨其苦良比其小大而賈之物書而楬之以共王及后之用頒之于丨丨後漢書南蠻)
(西南夷傳論其賨幪火毳馴禽封獸之賦軨積于丨丨夷歌巴舞殊音節異之技列倡于外門陳書廢帝紀)
(見中藏下叢唐書褚無量傳初丨丨舊書自高宗時藏宫中甲乙倒無量建請繕錄補第以廣秘籍又宦)
(者傳序見中藏下貽宋史太祖紀南唐主畏太祖威名用間於世宗遣使太祖書餽白金三千兩太祖輸之)
(丨丨間乃不行銀又理宗紀開慶元年九月壬戌詔出丨丨緡錢千萬五萬兩帛五萬疋給宣司緡錢五百)
(萬銀三萬兩帛三萬疋給沿江副司犒師八又食貨志咸平中嘗出丨丨綾羅錦綺計直緡錢百十萬銀三)
(十萬兩付河北轉運使糴粟實邊繼而詔凡邊州積穀可給三歲則止元史百官志常湖等處茶園都提舉)
(司秩正四品掌常湖二路茶園戶二萬三千有竒採摘茶芽以貢丨丨至元十三年置司統提領所凡十有三)
(處丨陸機辨亡論巨象逸駿擾於外閑眀珠瑋寳耀於丨鮑照河清頌序冀馬南金填委丨丨馴象西爵)
(充羅外囿蚌周邦彥汴都賦帛㲲罽氍蘭千細布水精琉璃軻蟲珠寳鑑洞膽神犀照浦山經所不記齊諧)
(所不覩者如糞如壤軨積乎丨丨于汪克寬宣文閣賦丨丨頒竒珍于翠釡上方瀉甘醴玉巵杜甫韋諷)
(錄事宅觀曹將軍畫馬圖詩丨丨殷紅馬腦盌偼伃傳詔才人索鄭嵎津陽門詩大開丨丨資供給玉缶金)
(筐銀簸箕華張翥送劉貞廷詩丨丨聲著專城控制雄)
内省(後漢書和熹鄧皇后紀后有疾特令后母兄弟入視醫藥不限以日數后言於帝曰宫禁至重而使)
(外舍久在丨丨上令陛下有幸私之譏下使賤妾獲不知足之謗上下交損誠不願也魏書官氏志天興四)
(年九月罷外蘭臺御史總屬丨丨孝南史梁武帝紀時揚州刺史始安王遥光尚書令徐嗣右僕射江祏右)
(將軍蕭坦之侍中江祀衞尉劉暄更直丨丨分日帖敕世所謂六貴隋書李德林傳朝士有先為祖孝徵所)
(待遇者間德林云是彥深黨與不可仍掌機密孝徵曰德林久滯絳衣我常恨彥深待賢未足丨丨文翰方以)
(委之尋當有佳處分不宜妄說尋除中書侍郎仍詔修國史唐書王珪傳隋開皇十三年召入祕書丨丨讐)
(定羣書司宋史徽宗紀政和三年五月丁未詔尚書丨丨分六以掌外省六曹所上之事置内宰副宰内史)
(治中等官及都事以下吏員經又儀衞志見前導下從又沈畸傳進殿中侍御史嘗國子監門有小内侍)
(數騎絶道突過騶卒追問不為止臺檄諸司捕之不獲畸曰風憲之地可但已乎入言之徽宗下丨丨跡治竟)
(抵罪不又惺上聲論語丨丨疚夫何憂何懼)
内署(後漢書孝殤帝紀延平元年六月雨水詔曰歲節未和其減太官導官尚方丨丨諸服御珍膳靡麗)
(難成之物宦魏書官氏志第四品中丨丨令切唐書李絳傳數論官横肆方鎮進獻等事自知言且斥去)
(悉取丨丨所上疏稾焚之以俟命不又韋澳傳罷改京兆尹帝舅鄭光主墅吏豪肆積年輸官賦澳逮繫之)
(他日延英帝問其故澳具道姦状且言必寘以法帝曰可貸否答曰陛下自丨丨擢臣尹京邑安可使畫一法)
(獨行於貧下乎帝入白太后曰是不可犯后為輸租乃免又孟浩然傳遊京師王維私邀入丨丨俄而眀皇)
(至浩然匿牀下維以實對帝詔浩然出問其詩浩然自誦所為至不才眀主棄之句帝曰卿不求仕朕未嘗棄)
(卿因放還冬宋史李昉傳周顯德四年加史館修撰判館事是年世宗南征從至高郵會陶榖出使丨丨書)
(詔填委乃命為屯田郎中翰林學士深王禹偁滁州謝上表今春召自西垣入叩丨丨既在嚴之地仍當繁)
(劇之權丨劉禹錫送李侍郎自河南尹再除本官歸闕詩昔年丨振雄詞今日東都結去思李商隱喜舍)
(弟羲叟及第上禮部魏公詩國以斯文重公仍丨丨來吳融病中宜茯苓寄李諫議詩南宫已借徵詩客丨)
(丨今還托諫臣白皮日休李翰林詩失恩出丨丨海岳甘自適又太傅詩清望逸丨丨直聲驚諫垣)
内院(張籍贈道宜師詩舊住紅樓通丨丨新承墨詔賜齋錢貫休聞大願和尚順世詩古容圖得否丨)
(丨去無疑)
内衙(北史長孫晟傳煬帝引晟委以丨丨宿衞知門禁事五代史趙鳳傳銜士周元豹以相法言人事)
(多中眀宗為丨丨指揮使安重誨使他人與眀宗易服而坐眀宗於下坐召元豹相之元豹曰丨丨貴將也此)
(不足以當之乃指眀宗曰此是也宋史宋庠傳見上閤下)
内寺(唐書儀衞志太皇太后皇太后皇后出丨丨伯二人領寺人六人執御刀服如内給使夾重翟車)
内臺(齊書王思遠傳建武中遷吏部郎思遠以從兄晏為尚書令不欲並居丨丨權要之職上表固讓)
(元史百官志江南諸道行御史臺設官品秩同丨丨至元十四年始置江南行御史臺於揚州尋徙杭州又徙)
(江州二十三年遷於延康以監臨東南諸省統制各道憲司而總諸丨丨汲冢周書王會解丨丨西面者正)
(北方應侯曹叔伯舅中舅比服次之要服次之荒服次之)
内坊(宋書五行志見前廡下二唐書百官志太子丨丨局令二人從五品下丞人從七品下掌東宫閣)
(内事封又車服志皇太子及妃璽皆金為之藏而不用令書皇太子以左春坊印妃以丨丨印)
内齋(南史王慈傳年八歲外祖宋太宰江夏王義恭迎之丨丨施寳物資所取慈取素琴石硯及孝子圖)
(而已義恭善之宋唐書柳仲郢傳每私居丨丨束帶正色服用簡素史陳洪進傳一日洪進袖置大鎻從)
(二子常服安步入府中直兵數百人皆叱去之漢思方處丨丨洪進即鎻其門使人叩門謂漢思曰郡中軍吏)
(請洪進知留務衆情不可違當以印見授漢思惶懼不知所為即自門間出印與之又洪進在泉州日方晝)
(有蒼鶴翔集丨丨前引吭向洪進洪進視之有魚鯁其喉即以手探取之魚猶活鶴馴擾齋中數日而後去人)
(皆異之及諸姻)(盧綸題苗員外竹間亭詩還同丨丨暇登賞楊於陵郡齋雙本紫薇詩丨丨有嘉樹雙植)
(分庭隅丨張蠙贈棲白大師詩長因丨出多客叩禪扃)
内房(宋史良吏傳序晉世諸帝多處丨丨朝宴所臨東西二堂而已馬融圍碁賦攻寬擊虚兮蹌跭丨)
(丨)
内屋(李賀秦宫詩桐英永巷騎新馬丨丨深屏生色畫)
内室(隋書宇文愷傳眀堂議禮圖云於丨丨之上起通天之觀觀八十一尺得宫之數其聲濁君之象也)
(見雲笈七籤上願下)
内宅(唐書懿宗淑妃郭氏傳以妃為美人進拜淑妃女為同昌公主下嫁韋保衡處丨丨又張垍傳垍)
(尚寧親公主元宗眷垍厚即禁中置丨丨侍為文章珍賜不可數又高力士傳帝齋大同殿力士侍帝曰我)
(不出長安且十年海内無事朕將吐納導引以天下事付林甫若何力士對曰天子順動古制也税入有常則)
(人不告勞今賦粟充漕臣恐國無旬月蓄和糴不止則私藏竭逐末者衆又天下柄不可假人威權既振孰敢)
(議者帝不悦力士頓首自陳心狂易語謬當死帝為置酒左右呼萬歲由是還丨丨不復事)
内局(齊書孔稚珪傳今若弘其爵賞開其勸慕課業宦流班習胄子拔其精究使處丨丨簡其才良以居)
(外仕方岳咸選其能邑長並擢其術則臯繇之謀指掌可致杜鄭之業鬱焉何遠)
内舍(宋史神宗紀元豐二年八月甲寅詔增太學生舍為八十齋齋三十人外舍生二千丨丨生三百人)
(月一私試歲一公試補丨丨生間歲一舍試補上舍生又選舉志見上舍下韓翃送客還江東詩遥憐丨)
(丨著新衣復向鄰家醉落暉)
内園(唐書田令孜傳令孜語丨丨小兒尹希復王士成等勸帝籍京師兩市蕃旅華商寳貨舉送内庫使)
(者監閟櫃坊茶閤有來訴者皆杖死京兆府得又蔣元暉傳全忠知帝有謀遣寇彦卿趣迫天子不已遂行)
(抵榖水全忠盡殺左右黃門丨丨小兒五百人悉以汴兵為衞五代史唐莊宗紀同光二年夏五月壬寅教)
(坊使陳俊為景州刺史丨丨栽接使講宋史地理志西京拱宸門内西偏有保寧門門内有武殿北又有殿)
(相對丨丨有長春殿淑景亭十字亭九江池砌臺娑羅亭又張永德傳卒年七十三遣丨丨使馮守規護柩)
(還京師見王建宫前早春詩中旬下)
内籞(桯史徽祖居端邸時藝文之暇頗好馴養禽獸及即位貂璫奉承羅致稍廣江公望在諫省聞之亟)
(諫上大悦即日詔丨丨盡縱勿復留)
内門(宋史李覯傳且路寢之前則名路門其次有應門眀堂非路寢乃變其丨丨之名為東門南門而次)
(有應門何害於義)
内闥(宋史王旦傳真宗幸其第賜白金五千兩旦作奏辭之藁末自益四句云益懼多藏况無所用見欲)
(散施以息咎殃即舁至丨丨詔不許還至門旦已薨)
内廊(唐書儀衞志凡朝會之仗三衞番上分為五仗號衙内五衞每月以四十六人立丨丨閤外號曰内)
(仗以左右金吾將軍當上中郎將一人押之)
内冓(詩中冓之言傳見中冓下成又箋丨丨之言謂宫中所冓)
内霤(禮記檀弓涉丨丨卿大夫皆辟位公降一等而揖之注丨丨門屋後簷也劉詵棲深賦鳴機隱于)
(丨丨藏籍矗于西偏)
内除(儲光羲貽崔太祝詩春山照前屏高槐蔭丨丨除又禮記雜記親喪外除兄弟之喪丨丨集說外)
(日月已竟而哀未忘丨丨日月未竟而哀已殺)
内階(後漢書延篤傳見南軒下北宋史天文志眀道元年九月丙子星出北辰西速行至丨丨沒星)
(經丨丨六經在文昌北階為眀堂頭張衡天象賦見内廚下)
内屏(禮記郊特牲臺門而旅樹集說屏樹也天子丨丨諸侯外屏大夫以簾士以帷宋史天文志丨丨)
(四星在端門内近右執法屏者所以擁蔽帝庭也西又熙寧十年三月己酉星出太微垣丨丨南如太白南)
(慢流至翼南沒和張隨蟋蟀鳴西堂賦見前除下劉禹錫令狐相公竹詩見前戺下)
内座(星經五帝丨丨在華蓋下覆帝座也權張衡天象賦鉤陳分司丨丨齊飾元稹奉和相公行次)
(臨闕驛逢鄭僕射相公歸朝俄頃分途因以奉贈詩中台歸丨丨太乙直南都)
内廚(晉書天文志西南角外二星曰丨丨六宫之内飲食主后妃夫人與太子宴飲宋史天文志元祐)
(五年八月庚子星出丨丨如太白急流至文昌北没于元史祭祀志天一太一丨丨熒惑鶉尾勢星天理位)
(已天一太一居前行其數七西上張張衡天象賦天槍天棓以相指丨丨内階而分據淵觀象賦六甲候)
(大帝之所須丨丨進御膳于皇躬火又隋書王劭𫝊今温酒及炙肉用石炭柴火竹火草麻荄火氣味各不)
(同以此推之新火舊火理應有異伏願遠遵先聖于五時取五木以變火用功甚少救益方大縱使百姓習久)
(未能頓同尚食丨丨及東宫諸主食廚不可不依古法唐書常衮傳故事日出丨丨食賜宰相家可十人具)
(衮奏罷之)
内棧(顔延之赭白馬賦序乘輿赭白特禀逸異之姿妙簡帝心用錫聖皂服御順志馳驟合度齒歴雖衰)
(而藝美不忒襲養兼年恩隱周渥歲老氣殫斃于丨丨少盡其力有惻上仁乃詔陪侍奉述中旨末臣庸蔽敢)
(同獻賦之杜牧代裴相公謝告身鞍馬状奉告令之詔書丹霄雨露猶濕賜代勞之駿馬丨丨之風雲尚隨)
内廏(公羊虞師晉師滅夏陽傳見内藏下策吳志孫策傳策騎士有罪逃入術營隱於丨丨指使人就)
(斬之訖詣術謝術曰兵人好叛當共疾之何為謝也由是軍中益畏憚之唐書陸贄傳今朔方太原衆已屯)
(山東而神策六軍悉戍關外將不能盡敵則請濟師陛下為之輟邊軍缺環衞竭丨丨之馬武庫之兵占將家)
(子以益師賦私畜以增騎又告乏財則為算室廬貸商人設諸𣙜之科日日以甚又裴延齡傳見右偏下)
(杜甫瘦馬行士卒多乘丨丨馬惆悵恐是病乘黃王白居易東南行入視中樞草歸乘丨丨駒蘇軾申畫)
(馬圖詩兩坊岐薛寧與申馮陵丨丨多清新熟楊維楨滚馬圖詩唐家丨丨三萬匹畫史縑緗都識)
内營(宋史陳執中傳陜西地險非如河北惟涇州鎮戎軍勢稍平易若不責外守而勞丨丨非策之上也)
(宜修並邊城池)
内列(周禮師氏凡祭祀賓客會同喪紀軍旅王舉則從聽治亦如之使其屬帥四夷之隸各以其兵服守)
(王之門外且蹕朝在野外則守丨丨注丨丨蕃營之在内者也)
内壇(宋史禮志南郊壇制梁及後唐郊壇皆在洛陽宋初始作壇於東都南薰門外四成十二陛三壝設)
(燎壇於丨丨之外丙地高一丈二尺設皇帝更衣大次於東壝東門之内道北南向)
内壝(隋書禮儀志正月上辛南郊為壇於國南廣輪三十六尺高九尺四面各一陛為三壝丨丨去壇二)
(十五步中壝外壝相去如丨丨四面各通一門地又其神州位在青陛之北甲寅地社位赤陛之西未稷位)
(白陛之南庚地自餘並丨丨之内内向各如其方合用牲十二儀同圓丘宋史禮志三壝第一壝去壇二十)
(五步中壝去丨丨外壝去中壝各半之丨元史祭祀志外設二壝丨丨去壇二十五步外壝去丨五十四步)
(壝各四門壇設于丙巳之地以就陽位一又監察御史二位一位在丨丨西門之外道北東向位在丨丨東)
(門之外道北西向)
内次(禮記男不入改服於外次女入改服於丨丨然後即位而哭)
内聖(宋史邵雍傳河南程顥初侍其父識雍論議終日退而歎曰堯夫丨丨外王之學也莊子見外王)
(下精鶡冠子丨丨者神之原也)
内皇(黃庭内景經子存丨丨與我遊身披鳳衣銜虎符)
内輔(後漢書和帝紀守文之際必有丨丨以參聽斷侍中憲朕之元兄行能兼備忠孝尤篤先帝所器親)
(受遺詔當以舊典輔斯職焉逡巡于丨丨豁陵厲于上游)(晉書桓冲桓豁傳論冲陸雲丞相陸公誄乃幹)
(中軍入作丨丨事又史記樂書樂所以丨丨正心而外異貴賤也上以宗廟下以變化黎庶也唐昭德皇)
(后廟樂章進賢勤丨丨扈蹕清多難)
内宰(周禮天官冢宰丨丨下大夫二人上士四人中士八人府四人史八人胥八人徒八十人注丨丨宫)
(中官之長疏名丨丨者對大宰治百官丨丨治婦人之事故名丨丨然則大宰不稱外者為兼統内也又丨)
(丨掌書版圖之法以治王内之政令品宋史徽宗紀見内省下元史百官志丨丨司秩三至元三十一年)
(既立徽政院改家令為丨丨司泰定元年復為家令司天歷元年罷未幾復立二年罷復改丨丨司李銑孫)
(武試教婦人戰賦召丨丨出麗嬪下高臺授武臣皇皇兮其令己申肅肅兮其氣益振今日寵不可恃法有所)
(尊當秉心以受教勿怙色而驕人)
内相(唐書陸贄傳贄入翰林年尚少以材幸天子嘗以輩行呼而不名雖外有宰相主大議而贄常居中)
(參裁可否時號丨丨待歐陽修謝宣召入翰林表竊以文章之任自古非輕遇寵榮至有私人之目詢謀獻)
(納因加丨丨之名)
内錄(晉書桓温傳温城赭圻固讓丨丨遥領揚州牧授雲笈七籤謹按雲臺治中丨丨言太上老君傳)
(雲臺正治官圖治山鼎竈等得四十一代相承)
内主(左傳齊桓衞姬之子也有寵於僖有鮑叔牙賓須無隰朋以為輔佐有莒衞以為外主有國高以為)
(丨丨從善如流下善齊肅不藏賄不從欲施舍不倦求善不厭是以有國不亦宜乎)
内臣(春秋隱公元年冬十有二月祭伯來注祭伯諸侯為王卿士疏莊公二十三年祭叔來聘注以祭叔)
(為祭公來聘魯天子丨丨不得外交是祭於此時為畿内之國仍有封爵故言諸侯為王卿士也又莊公二)
(十有三年春祭叔來聘注榖梁以祭叔為祭公來聘魯天子丨丨不得外交故不言使不與其得使聘疏正義)
(曰諸言聘者皆言某侯使某來聘此不言使左氏無傳故取榖梁為說榖梁傳云其不言使何也天子之丨丨)
(也不正其外交故不與使也氏左傳鄭伯使大子華聽命於會言於齊侯曰洩氏孔子人氏三族實違君命)
(若君去之以為成我以鄭為丨丨君亦無所不利焉林注若齊君去此三族以與鄭國為平我以鄭事齊如齊)
(封丨之丨鄭既内屬不侵不叛齊亦無所不得其利言公羊尹氏卒傳尹氏者何疏欲言諸侯不言國爵欲)
(外臣而書其卒欲言丨丨内無尹氏故執不知問經又春王正月溺會齊師伐衞傳溺者何疏欲言丨丨不)
(書氏欲言外臣復不繫國故執不知問若又單伯逆王姬傳單伯者何疏若言丨丨而逆王女言王臣又無)
(王使故執不知問之君皆請為丨丨)(史記司馬相如傳邛筰冉駹斯榆漢書五行志永光四年六月甲戌)
(孝宣杜陵園東闕南方災劉向以為先是上復徵用周堪為光禄勲及堪弟子張猛為太中大夫石顯等復譖)
(毀之皆出外遷是歲上復徵堪領尚書猛給事中石顯等終欲害之園陵小于朝廷闕在司馬門中丨丨石顯)
(之象也孝宣親而貴門闕法令所從出也天戒若曰去法令丨丨親而貴者必為國害後堪希得進見因顯言)
(事事决顯口堪病不能言顯誣告張猛自殺于公車成帝即位顯伏辜五代史王朴傳得吳則桂廣皆為丨)
(丨岷蜀可飛書而召之如不至則四面並進席卷而蜀平矣宋史儀衞志嘉祐六年先是幸睦親宅抱駕頭)
(丨丨墜馬壊駕頭太常禮院閤門及整肅禁衞所請自今車駕出以閤門祗候并丨丨各二員分駕頭左右扇)
(筤後編攔仍以皇城司親從官二十人隨之廏權德輿送黔中裴中丞閣老赴任詩丨丨持鳳詔天錫龍媒)
内師(左傳大子痤美而狠合左師畏而惡之寺人惠牆伊戾為大子丨丨而無寵)
内史(書酒誥予惟曰汝劼毖殷獻臣侯甸男衞矧太史友丨丨友傳侯甸男衞之國當慎接之况太史丨)
(丨掌國典法所賓友乎于詩棸子丨丨丨左傳莊公三十二年秋七月有神降莘惠王問諸丨過曰是何)
(故也注丨丨過周大夫其史記秦始皇紀十七年丨丨騰攻韓得韓王安盡納地以其地為郡命曰潁川)
(又趙世家列侯使使為相國曰歌者之田且止官牛蓄為師荀欣為中尉徐趙為丨丨賜相國衣二襲又蒙)
(恬傳始皇二十六年蒙恬因家世得為秦將攻齊大破之拜為丨丨又贊蒙氏秦將丨丨忠賢長城首築萬)
(里安邊守又申公傳弟子為博士者十餘人孔安國至臨淮太周霸至膠西丨丨夏寬至城陽丨丨碭魯賜)
(至東海太守蘭陵繆生至長沙丨丨徐偃為膠西中尉鄒人闕門慶忌為膠東丨丨漢書鼂錯傳見南出下)
(其又灌夫傳主爵都尉汲黯是魏其丨丨鄭當時是魏後不堅餘皆莫敢對上怒丨丨曰公平生數言魏其)
(武安長短今日廷論局趣效轅下駒吾并斬若屬矣國又韓安國傳安國坐法抵罪蒙獄吏田甲辱安國安)
(曰死灰獨不復然乎甲曰然即溺之居無幾梁丨丨缺漢使使者拜安國為梁丨丨起徒中為二千石田甲亡)
(安國曰甲不就官我滅而宗甲肉袒謝安國笑曰公等足與治乎卒善遇之又張湯傳湯給事丨丨為甯成)
(掾以湯為無害言大府調茂陵尉以又王嘉傳武帝擢韓安國於徒中拜為梁丨丨骨肉安又何武傳武)
(為人仁厚好進士奬稱人之善為楚丨丨厚兩龔在沛郡厚兩唐及為公卿薦之朝廷此人顯於世者何侯力)
(也世以此多焉侯又及為御史大夫司空與丞相方進共奏言往者諸王斷獄治政丨丨典獄事相總綱紀)
(輔王中尉備盜賊今王不斷獄與政中尉官罷職并丨丨郡國守相委任所以一統信安百姓也今丨丨位卑)
(而權重威職相踰不統尊者難以為治臣請相如太守丨丨如都尉以順尊卑之序平輕重之權制曰可以丨)
(丨為中尉書宋書文帝紀以始興丨丨檀和之為交州刺史魏盧尚之傳太和中拜議郎轉趙郡王征東)
(諮議參軍母憂去官後為太尉主簿司徒屬范陽太守章武丨丨又房伯祖傳伯祖襲例降為伯歴齊郡丨)
(丨書又司馬德宗傳德宗既立以道子為太傅揚州牧中監加殊禮道子以王緒為輔國將軍琅邪丨丨)
(宋史徽宗紀見内省下尉元史百官志丨丨府秩正二品丨丨九員正二品中六員正三品司馬四員正四)
(品諮議二員從五品記室二員從六品照磨兼管勾承發架閣庫從八品竹書紀年共王九年春正月丁亥)
(王使丨丨良錫毛伯遷命書陸機謝平原丨丨表魏郡太守遣兼丞張含賫板詔印綬假臣為平原丨丨拜)
(受祗竦不知所裁潭蘇頲春晚紫薇省直寄内詩見中人下孟浩然峴詩因謝陸丨丨蓴羹何足傳劉)
(長卿將赴嶺外留題蕭寺遠公院詩丨丨舊山空日暮南朝古木向人秋錢起京兆尹廳前甘棠樹降甘露)
(詩丨丨用堯意理京宣惠慈先皇甫冉韋中丞西廳海榴詩梅花爭讓候榴花犯雪開丨丨家鮑防上已)
(寄孟中丞詩今日會稽王丨丨好將賓客醉蘭亭將温庭筠贈李將軍詩曾以能書稱丨丨又因眀易號軍)
(軍又法雲寺雙檜詩題處尚尋王丨丨畫時應是顧將又病中書懷詩丨丨書千&KR1505;將軍畫一廚皎然)
(寄常上人詩何因請住嘉祥寺丨丨新修湖上亭子又漢書地理志本秦京師為丨丨注師古曰京師天所)
(都畿内也秦并天下改立郡縣而京畿所統特號丨丨言其在内以别于諸郡守也又左馮翊注故秦丨丨)
(高帝元年屬塞國二年更名河上郡九年罷復為丨丨武帝建元六年分為左丨丨太初元年更名左馮翊)
(又右扶風注故秦丨丨高帝元年屬雍國二年更為中地郡九年罷復為丨丨武帝建元六年分為右丨丨太)
(初元年更名主爵都尉為右扶風師古曰主爵都尉本秦之主爵中尉掌列侯至太初元年更名右扶風而治)
(于丨丨右地故此志追書建元六年分為右丨丨又云更名主爵都尉為右扶風晉書地理志漢祖龍興革)
(秦之弊分丨丨為三部更置郡國二十有三)
内郎(隋書李德林傳進授丞相府從事丨丨禪代之際其相國總百揆九錫殊禮詔策牋表璽書皆德林)
(之辭也)
内翰(宋史王旦傳翰林學士陳彭年呈政府科場條目旦投之地曰丨丨得官幾日乃欲隔絶天下進士)
(耶彭年惶恐而退倅古今詩話王元之丨丨五歲已能詩因太守賞白蓮言于太守召而吟一絶云佳人方)
(素面對鏡理新妆守曰天授也文鶴林玉露東坡知貢舉得一卷頗竒時山谷亦預校曰可賀丨丨得人)
(徐夤輦下贈屯田何員外詩丨丨好才兼好古秋來應數到君家劉克莊豐湖詩丨丨翻身脱犀帶黃門勸)
(婦助金錢)
内允(通典永徽三年改中允為丨丨避皇太子諱也)
内監(魏書劉子業傳子業出華林園共巫竹林堂射鬼佃夫時為丨丨王建宫詞聖人生日眀朝是私)
(地教人屬丨丨)
内官(左傳丨丨不及同姓其生不殖美先盡矣則相生疾君子是以惡之故志曰買妾不知其姓則卜)
(周語丨丨不過九御外官不過九品注丨丨九嬪馬魏書皇后傳序高祖改定丨丨左右昭儀位視大司三)
(夫人視三公三嬪視三卿六嬪視六卿世婦視中大夫御女視元士後置女職以典内事内司視尚書令僕作)
(司大監女侍中三官視二品監女尚書美人女史女賢人書史書女小書女五官視三品中才人供人中使女)
(生才人恭使宫人視四品春衣女酒女饗女食奚官女奴視五品唐書杜佑傳貞觀初省丨丨六百員顧)
(况宫詞丨丨先向蓬萊殿金合開香瀉御鑪莊王涯宫詞御果收時屬丨丨傍簷低壓玉闌干韋長安清)
(眀詩見上相下嗣又東林寺再遇僧益大德詩見上講下又唐書韋立傳時州縣非其人后以為憂李嶠)
(唐休璟曰今朝廷重丨丨輕外職每除牧守皆訴不行非過累不得遣請選臺閣賢者分典大州自近臣始)
内職(後漢書后妃紀夏殷以上后妃之制其文略矣周禮王者立后三夫人九嬪二十七世婦八十一女)
(御以備丨丨焉徵又伏湛傳光武即位知湛名儒舊臣欲令幹任丨丨拜尚書使典定舊制齊書禮志晉)
(朝太妃服章之禮同於太后宋代皇太妃唯無五牛旗為異其外侍官則有侍中散騎常侍黃門侍郎散騎侍)
(郎各二人分從前後部同于王者丨丨則有女尚書女長御各二人棨引同于太后又王奐傳初王晏父普)
(曜為沈攸之長史常慮攸之舉事不得還時奐為吏部轉普曜為丨丨晏深德之唐書魏元忠傳政出多門)
(大亂之漸近封數夫人皆先帝宫嬪以為備丨丨則不當知外不備丨丨則自可處外而令出入禁掖使内言)
(必出外言必入固將弄君之法縱而不禁非所以重宗廟固國家宋史禮志聖節前一月百官丨丨牧伯各)
(就佛寺修齋祝夀罷日以香賜之仍各設位賜上尊酒及諸果)
内司(魏書皇后傳序見内官下)
内妃(雲笈七籖北斗第四星中名紐幽宫宫中有帝君匿景藏光中元丨丨名太一七烈字横單槃著紫)
(錦帔黃華羽帬頽雲髻)
内嬪(雲笈七籤北斗第二星中名中元宫宫中有帝君保胎化形丨丨名太一三瓮字羅朱嬰著赤錦帔)
(綠羽飛帬頽雲髻)
内妹(魏志夏侯淵傳淵妻太祖丨丨)
内妾(國語夫虢射父讒諂巧從之人也而立以為卿士與剸同也棄聘后而立丨丨好窮固也史記天)
(官書注正義曰隂德星丨丨女主之象星動搖釁起宫掖貴嬪丨丨惡之)
内女(春秋莊公二年秋七月齊王姬卒注魯為之主比之丨丨疏正義曰他國夫人之卒例皆不書唯魯)
(女為諸侯之妻書其卒耳王姬非是丨丨亦書其卒為比之丨丨故也左傳單伯送王姬注王姬不稱字以)
(王為尊且别于丨丨也疏正義曰以姬繫王不稱女字以王為尊故繫之于王且以别于丨丨内女則以字配)
(姓謂之伯姬是也丨公羊隱公二年冬十月伯姬歸于紀傳伯姬者何丨也其言歸何婦人謂嫁曰歸周)
(禮内宗凡丨丨之有爵者注丨丨王同姓之女)
内姻(唐書盧士玫傳劉總入朝與士玫故丨丨乃請析瀛鄭兩州用士玫為觀察使詔可)
内宗(禮記雜記外宗為君夫人猶丨丨也疏丨丨謂君五屬内之女詩妻子好合如鼓瑟琴箋王者與)
(族人燕則宗婦丨丨之屬亦從后于房中)
内姓(左傳其君之舉也丨丨選于親外姓選于舊疏正義曰丨丨謂同姓也其君之舉用人也於同姓則)
(選之於親於外姓則選之於舊四汲冢周書四戚一丨丨二外婚三友朋同里)
内里(唐書外戚傳序太宗檢貴倖裁賞賜貞觀時丨丨無敗家)
内人(後漢書鄧皇后紀康以太后久臨朝政心懷畏懼託病不朝太后使丨丨問之時宫婢出入多能有)
(所毁譽其耆宿者皆稱中大人所使者乃康家先婢亦自通中大人康聞詬之曰汝我家出爾敢爾邪婢怒還)
(說康詐疾而言不遜太后遂免康官遣歸國絶屬籍宋書殷琰傳琰將降先送休佑丨丨出城然後開門)
(南史梁廬陵王續傳元帝之臨荆州有宫人李桃兒者以才慧得進及還以李氏行續具状以聞元帝懼送李)
(氏還荆州世所謂西歸丨丨者物又謝弘微傳混女夫殷叡素好樗蒱聞弘微不取財乃濫奪其妻妹及伯)
(母兩姑之分以還戲責丨丨皆化弘微之讓一無所爭或有譏以謝氏累世財産充殷君一朝戲責譬棄物江)
(海以為廉耳弘微曰親戚爭財為鄙之甚今丨丨尚能無言豈可導之使爭唐書李迥秀傳武后嘗遣丨丨)
(候其母或迎至宫中使又陸贄傳京師已平帝欲召渾瑊訪奔亡丨丨給装赴行在宋史傅堯俞傳内侍)
(李允恭朱晦屈法任其子趙繼寵越次管當天章閣蔡世寧掌内藏而以珠私示丨丨堯俞悉劾之黃庭内)
(景經黃庭丨丨服錦衣紫華飛帬雲氣羅注黃庭丨丨謂道母黃庭真人謂道父教坊記妓女入宜春苑謂)
(之丨丨亦曰前頭人以常在上前頭也取李商隱有紀宜都丨丨事張說時樂鳥篇丨丨試御衣牽啄手)
(瞑聲不許前白杜甫送郭中丞充隴右節度使詩丨丨紅袖泣王子衣行王建宫詞寒食丨丨常白打庫)
(中先散與金錢中又丨丨相續報花開準擬君王便看來又妃子院初降誕丨丨爭乞洗兒錢張祜春)
(鶯囀詩丨丨已唱春鶯囀花下傞傞軟舞來黃徐仲雅宫詞丨丨曉起怯春寒輕揭珠簾看牡丹滔喜侯)
(舍人蜀中新命詩丨丨未識江淹筆竟問當時不早求)
内子(禮記雜記丨丨以鞠衣裦衣素沙下大夫以襢衣其餘如士疏丨丨卿之嫡妻也左傳趙姬請逆)
(盾與其母子餘辭姬曰得寵而忘舊何以使人必逆之固請許之來以盾為才固請於公以為嫡子而使其三)
(子下之以叔隗為丨丨而已下之權魯語卿之丨丨為大帶隋書禮儀志見上媛下德輿七夕見與諸)
(孫題乞巧文詩外孫爭乞巧丨丨共題文落李賀送秦光禄北征詩丨丨攀琪樹羌兒奏梅)
内家(王建宫詞盡送春來出丨丨記巡傳把一枝花吳又兩樓相換珠簾額中尉眀朝設丨丨薛能)
(姬詩身是三千第一名丨丨叢裏獨分眀小李珣浣溪沙詞晚出閑庭看海棠風流學得丨丨妝釵横帶一)
(枝芳)
内賓(儀禮主人洗獻丨丨於房中注丨丨姑姊妹也)
内寵(左傳鄭昭公之敗北戎也齊人將妻之昭公辭祭仲曰必取之君多丨丨子無大援將不立三公子)
(皆君也弗從丨又太子將戰狐突諫曰不可昔辛伯諗周桓公云丨並后外寵二政嬖子配嫡大都耦國亂)
(之本也周公弗從故及於難今亂本成矣立可必乎孝而安民子其圖之與其危身以速罪也注驪姬為丨丨)
(有又易牙與寺人刁因丨丨以殺羣吏注丨丨内官之權寵者史記齊太公世家齊桓公卒易牙入與豎)
(刁因丨丨殺羣吏注服虔曰丨丨如夫人者六人羣吏諸大夫也宋史吳奎傳丨丨驕恣近習回撓隂盛如)
(此寧不致大異乎)
内嬖(左傳齊侯好内多内寵丨丨如夫人者六人除後漢書皇甫規傳陛下八年之中三斷大獄一丨)
(丨再誅外臣而災異猶見人情未安者殆賢愚進退威刑所加有非其理也宋史李昭亮傳昭亮妻早亡丨)
(丨三妾迭預家政莫能制也預温庭筠華清宫詩丨丨陪行在孤臣坐籌)
内妓(許渾贈蕭鍊師詩序鍊師貞元初自棃園選為丨丨善舞柘枝宮中莫有比倫者)
内兄(儀禮舅之子注丨丨弟也疏丨丨弟者對姑之子云舅子本在内故得内名也唐書周利貞傳武)
(三思亂禁中五王謀誅之私語崔湜湜反以計告三思五王貶湜勸速殺之以絶人望問誰可使以利貞對利)
(貞湜丨丨也其宋史劉敞傳舉慶歷進士廷試第一編排官王堯臣丨丨也以親嫌自列乃以為第二韋)
(應物送鄭端公弟移院常州詩時瞻憲臣重禮為丨丨全權德輿酬李主簿馬跡山見寄詩丨丨藴遐心嘉)
(遯性所便)
内弟(儀禮注見上評爾雅姑舅之子為丨兄丨白杜甫毒熱寄簡崔事詩開襟仰丨丨執熱露頭)
内品(宋史賀蘭棲真傳久懷上士欲覿真風爰命使車往申禮聘師其暫别林谷來儀闕庭今遣入内丨)
(丨李懷贇召師赴闕)
内幹(後漢書竇憲傳和帝即位太后臨朝憲以侍中丨丨機密出宣詔命宋書何偃傳丨丨胡法宗宣)
(詔逮問北伐)
内宦(史記李斯傳趙高謂丞相斯曰高固丨丨之厮役也幸得以刀筆之文進入秦宫管事二十餘年未)
(嘗見秦免罷丞相功臣有及二世者也)
内侍(漢書金日磾傳贊世名忠孝七世丨丨囂後漢書隗囂傳六年關東悉平帝積苦兵間以子丨丨)
(公孫述遠據邊陲乃謂諸將曰且當置此兩子於度外耳宋書序傳高祖每征討林子輒摧鋒居前雖有營)
(部至於宵夕輒敕還丨丨二齊書何戢傳元徽初褚淵參朝政引戢為侍中時年十九戢以年未三十苦辭)
(丨丨表疏屢上時議許之改授司徒左長史蕃魏書孝文帝紀太和十四年高麗國遣使朝貢詔聽鎮曾經)
(丨丨者前後奔赴李又沮渠蒙遜傳蒙遜遣子安周丨丨世祖遣兼太常順持節拜蒙遜為假節加侍中都)
(督凉州西域羌戎諸軍事太傳行征西大將軍凉州牧凉王唐書百官志丨丨監省二人少監二人又宦)
(者傳序唐制丨丨省官有丨丨四内常侍六内謁者監内給事各十謁者十二典引十八寺伯寺人各六五)
(代史符習傳平盧監軍楊希望聞習為眀宗所召乃以兵圍習家屬將殺之指揮使王公儼素為希望所信紿)
(希望曰丨丨盡忠朝廷誅反者家族孰敢不效命宜分兵守城以虞外變習家不足慮也希望信之乃悉分其)
(兵守城訪梁武帝遣使廵省詔分遣丨丨巡省四方觀政聽謠賢舉滯梁簡文帝與蕭臨川書八區丨丨)
(厭直御史之廬九棘外府且息官曹之務之沈約安陸王碑蓋同王子洛濱之歲實惟辟疆丨丨年注留侯)
(子張辟疆為侍中年十五也登蕭子顯詩十五張丨丨十八賈朝)
内僕(唐書宦者傳序見中藏下)
内隸(說苑晏子曰君之丨丨臣之父兄若有離散在于野鄙者此臣之罪也君之外隸臣之所職若有播)
(亡夫四方者此臣之罪也)
内使(高道素上元賦命傳柑于丨丨錫庭燎于官曹)
内豎(禮記文王世子文王之為世子朝于王季日三雞初鳴而衣服至於寝門外問丨丨之御者曰今日)
(安否何如丨丨曰安文王乃喜冠周禮寺人王之正内五人丨丨倍寺人之數注豎未者之官名又丨丨)
(掌内外之通令注豎童豎也丨丨蓋奄之小者能左傳王召子反謀榖陽豎獻飲于子反子反醉而不見注)
(榖陽子反丨丨弱後漢書梁商傳檢御門族未嘗以權盛干法而性慎無威斷頗溺于丨丨以小黃門曹節)
(等用事于中遂遣子冀不疑與為交友色任昉為皇太子求一日一入朝表丨丨告安姬昌怡鳴雞戒旦周)
(發冠履隨周曇武王詩文王寝膳武王丨丨言安色始怡)
内率(隋書百官志左右丨丨降為正五品)
内尉(紫薇詩話范正平子夷忠宣公長子開封縣有兩尉一尉治内一尉治外子夷治外尉也因丨丨失)
(囚被遣遂并子夷衝替)
内直(唐書百官志丨丨局丨丨郎二人丞二人掌符璽衣服繖扇几案筆硯垣牆宋史儀衞志皇太子)
(鹵簿次丨丨郎令史各二人騎從檢校之又史記仲尼弟子傳序注外寬而丨丨自娛于隠括中直已而不)
(直人汲汲于仁以善自終蓋蘧伯玉之行皆莊子丨丨者與天為徒與天為徒者知天子之與已天之所子)
(而獨以己言蘄乎而人之善蘄乎而人不善之邪若然者人謂之童子是之謂與天為徒王儉褚淵碑文端)
(流平衡外寬丨丨志屈原懷沙丨丨質重兮大人所盛嚴忌哀時命怦怦而丨丨兮履繩墨而不頗)
内勾(五代史郭崇韜傳崇韜置丨丨使以紹宏領之凡天下錢榖出入于租庸者皆經丨丨既而文簿繁)
(多州縣為弊遽罷其事)
内饔(周禮天官冢宰丨丨中士四人下士八人府二人史四人胥十人徒百人注饔割烹煎和之稱丨丨)
(所主在内之又丨丨掌王及后世子膳羞之割烹煎和事辨體名肉物辨百品味之物)
内僧(唐書韋貫之傳為右丞時丨丨造門曰君且相貫之命左右引出曰此妄人也)
内神(黃庭内景經見中池下之雲笈七籤辟非者太微之丨丨宣彌者玉清神女又見中靈下)
内軍(唐書程知節傳後事李密而密料士八千隸四驃騎分左右以自衞號丨丨常曰此可當百萬)
内兵(宋書天文志光熙元年十二月癸未太白犯填星占曰為丨丨有大戰是後河間王為東海王越所)
(殺鄭又永初二年十月太白犯填星於亢亢兖州分又為占曰大星有大兵金土合為丨丨唐書魚朝恩)
(傳郭子儀密白朝恩嘗結周智光為外應久領丨丨不早圖變且大張籍贈趙將軍詩尋常得對論邊事委)
(曲承恩掌丨丨)
内間(孫子用間有五有鄉間有丨丨有反間有死間有生間五間俱起莫知其道是謂神紀人君之寳也)
(之又鄕間者因其鄉人而用之丨丨者因其官人而用反間者因其敵間而用之死間者為誑事于外令吾)
(間知之而傳于敵國也生間者反報也其又凡軍之所欲擊城之所欲攻人之所欲殺必先知守將左右謁)
(者門者舍人之姓名令吾間必索知之必索敵間之來間我者因而利之導而舍之故反間可得而使也因是)
(而知之故鄉間丨丨可得而使也因是而知之故死間為誑事可使告敵因是而知之故生間可使如期五間)
(之事主必知之知之必在反間故反間不可不厚也)
内賊(北史杜弼傳將有沙苑之役弼先請除丨丨却討外宼指諸勲貴掠奪百姓神武不答)
内姦(宋史李綱傳見上應下)
内盜(宋史胡宿傳慶歷六年京東兩河地震登萊尤甚宿兼通隂陽五行災異之學乃上疏曰眀年丁亥)
(歲之刑德皆在北宫隂生于午而極于亥然隂猶強而未即伏陽猶微而不能勝此所以震也是謂龍戰之會)
(其位在乾若西北二邊不動恐有丨丨起于河朔)
内宼(戰國策丨丨不與外敵不可拒曰宋史狄青傳始交趾願出兵助討智高青上奏假兵于外以除)
(丨丨非我利也)
内評(隋書高麗傳復有丨丨外評五部)
内部(後漢書高句麗傳注見東部下中唐書高麗傳見西部下又地理志見部下)
内頭(唐書百濟國傳王居東西二城官有内臣佐平者宣納號令丨丨佐平主帑聚内法佐平主禮衛士)
(佐平典衞兵朝廷佐平主獄兵官佐平掌外兵)
内膳(元史約蘇特穆爾傳世祖時重太官丨丨之選特命領其事侍宴内殿)
内醖(元史鄭制宜傳成宗素知其名眷遇殊厚屢賜丨丨輒持以奉母)
内羞(周禮世婦凡祭之日涖陳女宫之具凡丨丨之物注涖者臨也丨丨謂房中之羞)
内丹(呂巖敲爻歌丨丨成外丹就内外相接和諧偶)
内帛(杜甫送許八拾遺歸江寧覲省詩丨丨擎偏重官衣著更香)
内帳(北史牛弘傳大業三年弘從拜恒岳壇墠珪幣牲牢並弘所定還下太行山煬帝嘗召弘入丨丨對)
(皇后賜以同席飲食見親重如此)
内單(隋書禮儀志遠遊三梁冠加金附蟬九首施珠翠黑介幘纓翠緌犀簪導絳紗袌白紗丨丨皂領褾)
(襈裾白假帶方心曲領絳紗蔽膝靺舄)
内洗(儀禮特牲饋食禮主婦盥于房中注主婦盥盥于丨丨昏禮婦洗在北堂直室東隅)
内鏡(魏書宗欽傳剛德外彰柔眀丨丨温傳亮司徒劉穆之碑二儀發揮川嶽協靈外恢雅丨丨文眀)
内扇(項斯舊宫人詩宮釵折盡垂空鬢丨丨搖多減半風)
内仗(唐書儀衞志見内廊下)
内甲(管子桓公曰何物可比于君子之德乎隰朋對曰夫粟丨丨以處中有卷城外有兵刃未敢自恃自)
(命曰粟此其可比于君子之德乎)
内箭(金史李通傳見南岸下)
内騎(唐書程知節傳知節善馬矟王世充與密戰知節以丨丨營北邙單雄信以外騎營偃師)
内轡(詩良馬五之傳驂馬五轡疏大夫以上駕四馬則八轡矣驂馬五轡者御車之法驂馬丨丨納于觖)
(惟執其外轡耳篇又龍盾之合鋈以觼軜傳軜驂丨丨也急就轙軜注驂馬丨丨繫軾前者也)
内馬(李賀馬詩丨丨賜宫人銀韀刺麒麟)
内鷹(王建宫詞丨丨籠脱解紅絛鬭勝爭飛出手高)
内蛇(左傳初丨丨與外蛇鬭於鄭南門中丨丨死六年而厲公入公聞之問于申繻曰猶有妖乎對曰人)
(之所忌其氣燄以取之妖由人興也人無釁焉妖不自作人棄常則妖興故有妖疏正義曰服虔云蛇北方水)
(物水成數六故六年而厲公入水經注見外蛇下)
内蕊(杜甫寄岳州賈司馬六丈巴州嚴八使君兩閣老詩丨丨繁於纈宫莎輭勝綿)
内赤(史記封禪書見外黑下子雲笈七籤仙經秘要常存念心中有氣大如雞丨丨外黃辟衆邪延年)
(也)
内白(劉楨處士國文甫銘懿矣先生天授德度外清丨丨如玉之素逍遥九臯方回是慕)
内外(易家人象風自火出家人疏正義曰㢲在離外是風從火出火出之初因風方熾火既炎盛還復生)
(風丨丨相成有似家人之義故曰風自火出家人也丨又離彖辭畜牝牛吉疏外彊而内順牛之善者若丨)
(俱彊則失於猛害若外内俱順則失於劣弱唯外彊内順於用為善故云外彊内順牛之善也禮記内則凡)
(丨丨雞初鳴咸盥潄衣服斂枕簟灑掃室堂及庭布席各從其事詩小序小戎美襄公也備其兵甲以討西)
(戎西戎方強而征伐不休國人則矜其車甲婦人能閔其君子焉箋國人夸大其車甲之盛有樂之意也婦人)
(閔其君子恩義之至也作者敘丨丨之志所以美君政教之功左傳衞詩曰威儀棣棣不可選也言君臣上)
(下父子兄弟丨丨大小皆有威儀也丨周禮天官冢窣内饔外饔疏此饔有丨丨可對故云丨饔至于内宰)
(内豎内司服自掌婦人之事而稱内不對外為名也韓史記諡法解丨丨賓服曰正注言以正服之漢書)
(嬰傳韓嬰燕人也孝文時為博士景帝時至常山太傅嬰推詩人之意而作丨丨傳數萬言其語頗與齊魯間)
(殊然歸一也丨後漢書和帝紀永元五年二月戊戌詔有司省減丨廏及凉州諸苑馬又馬皇后紀廣平)
(鉅鹿樂成王車騎朴素無金銀之飾帝以白太后太后即賜錢各五百萬于是丨丨從化被服如一諸家惶恐)
(倍于永平時夀又梁冀傳冀愛監奴秦宮官至太倉令得出入夀所見宫輒屏御者託以言事因與私焉宮)
(丨丨兼寵威權大振刺史二千石皆謁辭之中又董卓傳以弟旻為左將軍封鄠侯兄子璜為侍中軍校尉)
(皆典兵事於是宗族丨丨並居列位其子孫雖在髫齔男皆封侯女為邑君宋書武帝紀鎮南將軍何無忌)
(與徐道覆戰於豫章敗績無忌被害丨丨震駭朝廷欲奉乘輿北走就公尋知賊定未至人情小安又義熙)
(十二年八月丁巳率大衆發京師以世子為中軍將軍監太尉留府事尚書右僕射劉穆之為左僕射領監軍)
(中軍二府軍司入居東府總攝丨丨重又晉鄭啟藩入作卿士周邵保傅出總二南丨丨之公實兼之又)
(先是朝廷承晉氏亂政百司縱弛桓元雖欲釐整而衆莫從之高祖以身範物先以威禁丨丨百官皆肅然奉)
(職二三日間風俗頓改非又禮志周禮王后帥丨丨命婦蠶於北郊漢則東郊古也魏則北郊依周禮也晉)
(則西郊宜是與籍田對其方也之魏書李冲傳冲兄弟六人四母所出頗相忿䦧及冲貴封禄恩賜皆以共)
(之丨丨輯睦茂又游眀根傳年踰七十表求致仕高祖曰卿年耆德服勤累朝歴職丨丨並著顯績逮於耆)
(老履道不渝是以釐革之始委以禮任遲能迂德匡贊於朕然高尚悠邈便尒言歸君臣之禮於斯而畢眷德)
(思仁情何可已勲又崔武襲傳見下嫁下拜又韋欣宗傳欣宗以歸國别賜爵杜縣侯高祖初彭城内史)
(遷大將軍宋王劉昶諮議參軍廣陵侯徐衍為徐州刺史又請為長史帶彭城内史撫綏丨丨甚得民和又)
(禮志謹略舉恭顥二國不同之狀以眀喪紀乖異之失乞集公卿樞納丨丨儒學博議定制班行天下使禮無)
(異準得失有歸百官屢有減置)(又官氏志自太祖至高祖初其丨丨唐書尉遲敬德傳見南衙下宋史)
(哲宗紀紹聖四年春正月班丨丨學制滋又食貨志王安禮既執政言于帝曰市易法行取息多而翰官不)
(時者有罰息民至窮困願詔蠲之帝曰羣臣未有為朕言者其令民以限輸免其罰息安禮退批詔加丨丨字)
(蔡確曰方帝有旨無外内字公欲增詔邪安禮曰亦不止言内字卒加之金史儀衞志凡遇大禮大朝會則)
(有丨丨立仗熙宗皇統元年正月上冊寳立仗一千一百八十人自是以後至海陵時俱用三千人世宗大定)
(七年上冊寳頗損其數且以天德貞元不設車輅遂并去之是後或減至二千或一千或八百或六百人莊)
(子逍遥遊且舉世而譽之而不加勸舉世而非之而不加沮定乎丨丨之分辯乎榮辱之竟斯已矣注丨我而)
(丨物經易林天地際會不見丨丨祖辭遣送與世長訣水注昔有盧躭仕州為治中少棲仙術善解雲飛)
(每夕輒凌虚歸家曉則還州嘗于元會至朝不及朝列化為白鵠至閣前廻翔欲下威儀以石擲之得一隻履)
(耽驚還就列丨丨左右莫不駭異天又北溪水導北山泉源下注潄石頽隍水上長林插高柯負日出于山)
(林精舍右山淵寺左道俗嬉遊多萃其下丨丨引汲泉同七淨溪水沿注西南逕陸道士解南精廬守護國)
(界主陁羅尼經見内空下錄隋衆經目錄正化丨丨經二卷一名老子化胡經傳云晉時祭酒王浮作雲)
(笈七籤乘虚御空之術當以春分之日正中入室東向冥目思碧色之雲鬱鬱如飛輪從東方震宫中下覆滿)
(一室丨丨䁆冥良久青氣化為蒼龍在我左耳上纏繞我身又人定思白雲之氣帀滿齋堂白虎麒麟備守)
(丨丨籍羊祜讓開府表雖歴丨丨之寵不異寒賤之家阮晉王勸進牋丨丨協同靡諐靡違梁武帝金)
(剛般若懴文義異去來道非丨丨兼江淹為蕭驃騎讓封表私臣以闈廟寵臣以帷鼎位文武職總丨丨)
(楊炯渾天賦宗人宗正丨丨敦敘于家邦市樓市垣貨殖畢陳于天下戴叔倫留别宋處士詩鄉里遊從舊)
(兒童丨丨親休杜甫别張建封詩丨丨名家流風神蕩江湖皮日太湖硯詩寄與先生後應添丨丨篇)
(寒山詩心意不生時丨丨無餘事中拾得詩無去無來本湛然不居丨丨及間)
内中(易蠱九二幹母之蠱不可貞注居于丨丨宜幹母事故曰幹母之蠱史記孝武帝紀夏有芝生殿)
(防丨丨一宋史河渠志徽宗政和間容佐請於七里河開月河道分減此水灌溉丨丨花竹命宋昇措置導)
(引建王涯宮詞禁樹傳聲在九霄丨丨殘火獨遥遥丨王宫詞丨丨人識從來去結得金花上貴妃又)
(丨不許相傳出已被醫家寫與人修張辭謝令道學詩何用梯媒向外求長生只合丨丨和凝宫詞丨丨)
(知是黃河樣九曲今年徹底清)
内裏(雲笈七籖名醫敘病論曰血氣將無經脉便壅丨丨空疎惟招衆疾本事詩韋庶人頗習武氏風)
(範中宗漸畏之内宴唱迴波詞有優人詞曰迴波爾時栲栳怕婦也是大好外邊祗有裴談丨丨無過李老韋)
(后意氣自得以束帛賜之建王涯宫詞丨丨松香滿殿聞四行階下暖氤氲王温泉宫行宫前丨丨湯各)
(别每箇白玉芙蓉開)
内竅(陸龜蒙太湖石詩旁穿參洞穴丨丨均環釧)
内經(宋史徽宗紀重和元年九月詔太學辟雍各置丨丨道德經莊子列子博士二員又龐安時傳察)
(脈之要莫急于人迎寸口是二脈隂陽相應如兩引繩隂陽均則繩之大小等故定隂陽于喉手配覆濫于尺)
(寸寓九候于浮沈分四温于傷寒此皆扁鵲略開其端而予參以丨丨諸書考䆒而得其說雲笈七籤盤古)
(真人因功立德見召於天中盤古乃稽首元始虚皇道君請受靈寳丨丨三百七十五卷時高上虚皇太上道)
(君則授以二皇丨丨三十六卷而盤古真人乃法則斯經運行功用成天立地化造萬物又後天皇氏始興)
(焉時老君降三元空天宫以天皇丨丨十四篇授與天皇以治天下三十六萬歲天皇氏後而地皇氏興焉太)
(極老君又授地皇丨丨十四篇地皇氏得此經以治天下三十六萬歲地皇氏後而人皇氏興焉太極老君又)
(授人皇氏丨丨十四篇人皇氏得此經以治天下三十六萬歲)
内卦(易履九二履道坦坦疏在幽而貞宜其吉者以其在丨丨之中故云在幽也謙而得中是貞吉也在)
(幽能行此正故曰宜其吉)
内書(公羊祭伯來傳王者無外言奔即有外之辭也注言奔則與外大夫來奔同文故去奔眀王者以天)
(下為家無絶義主書者以罪舉内外皆書者重乖離之禍也疏解云丨丨者閔二年秋公子慶父出奔莒是也)
(又在外奔書者昭二十年冬十月宋華亥向甯華定出奔陳之屬是也雲笈七籤見外書下)
内傳(漢書藝文志韓丨丨四卷韓外傳六卷武隋書經籍志漢武丨丨三卷李商隱碧城詩皇丨丨)
(分眀在莫道人間總不知)
内典(北史蕭詧傳詧篤好文義所著文集十五卷丨丨華嚴般若法華金光眀義疏三十六卷並行于世)
(之隋書禮儀志皇太子妃璽不行用若封書則用丨丨印宋史李沆傳家人勸治居第未嘗答弟維因語)
(次及之沆曰身食厚禄時有横賜計囊装亦可以治第但念丨丨以此世界為缺陷安得圓滿如意自求稱足)
(一又查道傳好學嗜奕棋深信丨丨平居多茹蔬或止食默坐終日服玩極于卑儉隋衆經目錄丨丨博)
(要三十卷梁湘東王記室虞孝敬撰外梁武帝更開贖刑詔見外教下王筠與雲僧正書書所謂冥契神)
(交丨丨則為善友知識殊唐高宗賜元奘書治素無才學性不聰敏丨丨諸文未觀攬所作論序鄙拙尤繁)
(忽見來書褒揚讚述撫躬自省慚悚交并勞師等遠臻深以為愧姚合過不疑上人院詩九經通大義丨丨)
(自應精丨鄭嵎津陽門詩會昌御宇斥丨去留二教分黃緇)
内學(史記老子傳注列仙傳曰關令尹喜者周大夫也善丨丨星宿服精華隱德行仁時人莫知老子西)
(游喜先見其氣知真人當過候物色而迹之果得老子老子亦知其竒為著書與老子俱之流沙之西服具勝)
(實莫知其所終亦著書九篇名關令子之後漢書方術傳漢自武帝頗好方術天下懷恊道藝士莫不負策)
(抵掌順風而届焉後王莽矯用符命及光武尤信讖言士之赴趣時宜者皆馳騁穿鑿爭談之也故王梁孫咸)
(名應圖籙越登槐鼎之任鄭興賈逵以附同稱顯桓譚尹敏以乖忤淪敗自是習為丨丨尚竒文貴異數不乏)
(於時矣者宋書符瑞志春秋讖曰代漢者當塗高也漢有周舒善丨丨人或問之舒曰當塗高者魏也又)
(天竺迦毗黎國傳大眀中外國沙門摩訶衍苦節有精理于京都多出新經勝鬘經尤見重丨丨雲笈七籤)
(夫學道謂之丨丨湋嚴維贈送崔子向詩新詩蹤謝守丨丨似支郎耿題清源寺詩丨丨銷多累西林易)
(故居宗無可送僧歸中條詩元戎丨丨應就白雲招)
内教(周禮宫正疏自内宰至屨人陳后夫人已下丨丨婦功婦人衣服之事君子眀以訪政夜以安息故)
(言婦人于後也恒晉書楊駿傳后妃之設所以弘丨丨也唐書蘇安傳神龍初為習藝館丨丨宋史高)
(宗紀紹興十四年十一月甲子復丨丨即禁中閱試三衙將士又兵志是時帝初置丨丨法旬一御便殿閱)
(武校程其能否而勸沮之士無不爭勸者師三水小牘大中初宣宗復興丨丨雲笈七籖孟法云高元大)
(法師夏禹師仙公所撰十卷及修行要用五卷足為三十六合為六卷即今世所行其後分有丨丨十卷即是)
(昇元之文亦世所行也長梁簡文帝與廣信侯重述内典書况兄慧思弘眀本丨丨杜甫憶昔行祕訣隱)
(文須丨丨晚歲何功使願果)
内制(宋史陳與義傳紹興元年夏至行在遷中書舍人兼掌丨丨拜吏部侍郎張籍送鄭尚書赴廣州)
(詩聖朝選將持符節丨丨宣時百辟聽禮朱慶餘上翰林蔣防舍人詩清重可過知丨丨從前絶外庭人)
(又宋史孫甫傳救隂盛之變莫若外謹戎備丨丨後宫謹戎備則切責大臣使之預圖兵防熟計成敗制後宫)
(則凡掖庭非典掌御幸者盡出之且裁節其恩使無過分此應天之實也杜杞邕管議丨丨廣源外控交趾)
内詔(後漢書崔駰傳見上賢下)
内降(宋史仁宗紀皇祐二年詔自今丨丨指揮百司執奏毋輒行敢因緣千請者諫官御史察舉之又)
(高宗紀紹興三十一年二月丙寅詔通進司承受丨丨文字並囊封送三省樞密院又禮志凡常祀天地宗)
(廟皆丨丨御封香仍製漆匱付光禄司農寺澤又尹洙傳近時外戚内臣以及士人或因緣以求恩從中而)
(下謂之丨丨中元史武宗紀諭中書省臣曰已降制書令諸人毋干書之政他日或有持丨丨文記至中書)
(省其執以來袋春眀退朝錄丨丨夫人郡君團窠羅紙七張暈銀褾宗室婦常使金花羅紙七張法錦褾袋)
内批(宋史湯漢傳公卿在廷其信任不若近習之篤中書造命其除行不若丨丨之專則陛下之立心既)
(未能盡合乎天下之公矣)
内旨(唐書孫伏伽傳始伏伽拜御史時先被丨丨而制未出歸卧于家無喜色頃之御史造門子弟驚白)
(伏伽徐起見之時人稱其有量以比顧雍云之元史愛薛傳丨丨索星歷秘文愛薛厲色拒)
内文(雲笈七籤太上老君以天漢元年下降南嶽衡山及蓬萊山以人皇内經靈寳五千文道德經等授)
(祝融氏觀人皇丨丨則知金玉七寳之所在故範土為金冶石為鐡乃造刀斧鉛鑿等以利益衆生使不損衆)
(生手爪之用以又太上金虎篇符小有王君抄出及威神丨丨之法制天地羣靈有一百言耳此呪甚秘名)
(曰三天虎書太元上籙丨又昔黃帝東到青丘過風山見紫府真人受三皇丨皮日休和魯望寒夜訪寂)
(上人詩五色香煙惹丨丨石飴初熟酒初醺)
内字(神仙傳王遠眀天文圖讖河洛之要漢孝桓帝聞之使郡國逼載詣京師乃題宫門扇四百餘字皆)
(紀方來帝惡之使人削之外字適去丨丨復見墨皆徹入木裏雲笈七籤支子元告裴君曰冬至之日日中)
(時天真衆仙詣方諸東華大宫見東海青童君刻定衆仙籍金書丨丨三洞品格第一天皇文丨丨字皆志)
(也眀天使人仰觀上文心識覺悟内志習勤外不炫燿第二地皇内記正無惑舒以廣濟緣眀至極第三人皇)
(文文者眀也人能俯察地理法地則天定内安外普度無窮同歸元門由學所得此並經釋也二十四神回)
(元經右一身寳名丨丨化生之精神也不知此名則仙道不成矣)
内面(雲笈七籤見西面下萬又令狐楚賀赦表百蠻梯航以丨丨國歌舞而宅心)
内辭(公羊桓公十有八年春王正月公會齊侯于濼公夫人姜氏遂如齊傳公何以不言及夫人夫人外)
(也夫人外者何丨丨也其實夫外公也注内為公諱辭又杞柏姬來朝其子傳其言來朝其子者何丨丨也)
(與其子俱來朝也)
内篇(晉書葛洪傳所著子言黃白之事名曰丨丨其餘駮難通釋名曰外篇大凡内外一百一十六篇)
(宋史藝文志見外篇下為黃庭内景經閑居蕊珠作七言散化五形變萬神是黃庭曰丨丨宋祁詆仙賦)
(緣丨丨之丕誕兮眩南宫之多聞)
内儲(史記韓非傳注按韓子有丨外丨說篇丨丨言眀君執術以制臣下利之在已故曰内也外儲言眀)
(君觀聽臣下之言行以斷其賞罰賞罰在彼故曰外也)
内範(舊唐書則天皇后紀召周思茂范履冰衞敬業令撰古今丨丨百卷丨丨要略十卷臣範兩卷藏于)
(秘閣元盧思道送駕經大慈照寺詩風冠東戶丨丨較西陵)
内讖(後漢書楊原傳原父統作家法章句及丨丨二卷觧說)
内記(三洞品格見内字下)
内銘(雲笈七籤諸天丨丨九地三十六音以元始同存空靈建號結自然之名表於九元演流外國)
内試(齊已同光歲送人及第東歸詩春官如白傅丨丨似文皇)
内訓(後漢書曹世叔妻傳見中外下篇舊唐書高宗紀永徽六年昭儀武氏著丨丨一金史樂志羽)
(衛充庭淑旂徽章禮儀具舉涓辰以良相我丨丨來儀椒房億萬斯年邦家之光傅元眀德馬皇后贊國賴)
(丨丨家應顯祚)
内誌(宋史藝文志李肇翰林丨丨一卷)
内火(孟郊路病詩飛光赤道路丨丨焦肺肝波李商隱送從翁從東川弘農尚書幕詩敢共頽遠因之)
(丨丨燒)
内氣(雲笈七籤天關中為丨丨注口為天關生神機手為人關把盛衰足為地關生命扉黃庭内景云)
(又夫服氣本名胎息胎息者如嬰兒在腹中十箇月不食而能長養成就為新受正氣無思無念汎然凝寂受)
(元氣變化關節臟腑皆自然而成豈有傅保之流饑渴之備邪及出母腹即吸納外氣而有啼呌之聲即乾濕)
(饑飽以有所念即失元氣人能依嬰兒在母腹中自服丨丨握固守一是名曰胎息)
内格(史記倉公傳注正義曰八十一難云關之前者陽之動也脈當見九分而浮過者法曰太過減者法)
(曰不及遂上魚為溢為外關丨丨此隂乘之脈也關以後者隂之動也脈當見一寸而沈過者法曰太過減者)
(法曰不及遂入尺為覆為内關外格此陽乘之脈也故曰覆溢是其真藏之脈不病而死也)
内關(史記倉公傳所以知成之病者臣意切其脈得肝氣肝氣濁而静此丨丨之病也注正義曰八十一)
(難云關遂入尺為丨丨呂廣云脈從關至尺澤名丨丨也)
内骨(左傳輔車相依疏輔為外表車是丨丨故云相依)
内臟(柳宗元種仙霛毘詩靈和理丨丨攻疾貴自源)
内我(莊子逍遥遊注見内外下)
内身(管子欲愛吾身先知吾情君親六合以考丨丨)
内志(史記文帝紀見中外下自又伍子胥傳伍胥知公子光有丨丨欲殺王而立未可說以外事乃進)
(專諸于公子光退而與太子建之子勝耕于野)
内心(禮記禮器禮之以少為貴者以其丨丨者也注丨丨用心于内其德在内易坎彖辭習坎有孚維)
(心亨疏見内陽下帝淨印法門經若彼法師丨丨清淨戒行潔白即令其釋天主來為攝受安布衆會和合)
(文句善作加護法守護國界主陁羅尼經一從他聞隨順聲二者丨丨起于正念)
内情(隋書楊素傳素雖有建立之策及平楊諒功然特為帝所猜忌外示殊禮丨丨甚薄唐書元結傳)
(國家非欲其然盖失於太眀太信耳夫太眀則見其丨丨將藏丨丨則罔惑生不能令必信)
内境(唐太宗聖教序凝心丨丨悲正法之陵遲栖慮元門慨深文之訛謬)
内命(翰林志開元二十六年始建學士院于翰林院之南俾專掌丨丨)
内令(周禮女史掌書丨丨注后之令布于六官)
内實(左傳齊慶封好田而嗜酒與慶舍政則以其丨丨遷于盧蒲嫳氏易内而飲酒數日國遷朝焉)
内業(漢書藝文志丨丨十五篇按管子有丨丨篇)
内衡(孝經援神契見中衡下)
内景(宋史藝文志梁丘子注黃庭丨丨玉經一卷十雲笈七籤黃庭丨丨經注釋景者神也其經有三)
(神皆身之丨丨名字又别有老君外景經總真云黃庭内外涓子云黃庭内經外經者皆是也又青精上真)
(丨丨君曰青精之宫有上華之室室中有自然青氣號曰返香之煙逆風聞三千里紫空者丨丨之山名也青)
(精君常乘羽逸之車攜元景之童紫空之山入玉室之内又見中天下六一題跋黃庭經今道藏别有三)
(十六章曰黃庭丨丨所謂丨丨者乃此經之義疏也鮑吳子來留觀中詩時時吟丨丨自合駐童顏嚴維)
(防中元日聮句見中元下事虞集賦蔡七祖新齋詩自有琴心傳丨丨更將書帙幽棲柳貫仙華巖雪詩)
(九清丨丨游紛外五嶽真形太素中景又何據鏡花賦負隂而丨丨冰澈面陽而外花眀)
内象(雲笈七籤見外象下)
内名(雲笈七籤讀高上之洞經既畢乃口祝曰三藍羅波建臺此九天之祝高上之丨丨也又太上金)
(虎符本刻於上清玉簡智慧篇中有七萬言靈音道妙微旨難詳或著天魔隱諱或表萬神丨丨或釋幽論凝)
(決於瓊音空又欲修飛步之道宜知斗星之魂魄九皇夫人丨丨常之隱訣也而按圖修行豈當不得飛登)
(北元上謁華晨者哉)
内稱(禮記儒行儒有丨丨不辟親疏儒有丨丨不辟親者稱舉也不辟親舉人以理若祁奚舉子祁午是)
(不辟親)
内聲(周禮師氏疏見上形下)
内音(雲笈七籤諸天丨丨一天有八字三十二天合二百五十六字又諸天丨丨經云忽有天書字方)
(一丈自然見空其上文彩煥爛八角垂芒精光亂眼不可得看又丨丨玉字經云天皇真人曰諸天丨丨自)
(然玉字字方一丈自然而見空元之上之又為學不知天之丨丨則天王不領兆名不知地下音土皇則不)
(滅兆跡閉不得仙房又諸天王恒以八節及月朔之日遊觀無崖歴戲雲逍遥玉清流盼十方於眀霞之上)
(恒詠諸天丨丨飛元之章)
内形(周禮師氏疏見上形下)
内體(參同契春夏據丨丨從子到辰巳秋冬當外用自午訖戌亥)
内理(雲笈七籤丨丨空疎髓腦不實内已先病故為外物所犯)
内言(禮記丨丨不出于梱疏丨丨不出于梱者丨丨女職也女職謂織紝男女不得濫預故云不出梱也)
(傳唐書魏元忠見内職下)
内行(史記五帝紀堯乃以二女妻舜以觀其内使九男與處以觀其外舜居潙汭丨丨彌謹堯二女不敢)
(以貴驕事舜親戚甚有婦道堯九男皆益篤人又汲鄭傳鄭莊汲黯始列為九卿廉丨丨修絜此兩中廢家)
(貧賓客益落及居郡卒後家無餘貲財故漢書張湯傳湯至於大吏丨丨修交通賓客飲食於人子弟為吏)
(及貧昆弟調護之尤厚遂又翟方進傳丞相官缺羣臣多舉方進上亦器其能擢方進為丞相封高陵侯食)
(邑千戶身既富貴而後母尚在方進丨丨修飾供養甚篤隋書韋鼎傳除光州刺史以仁義教導務弘清静)
(州中有土豪外修邊幅而丨丨不軌常為劫盗鼎於都會時謂之曰卿是好人那忽作賊因條其徒黨謀議逗)
(留其人驚懼即自首伏居宋史李沆傳沆性直諒丨丨修謹言無枝葉識大體位慎密不求聲譽動遵條制)
(人莫能干以私書又高麗傳弟宣王運仁賢好文丨丨飭備每賈客市至則潔服焚香對之吕覧世多舉)
(桓公之丨丨内行雖不修霸亦可矣)
内德(易兌彖傳剛中而柔外說以利貞疏此就二五以剛居中上六六三以柔處外釋兌亨利貞之義也)
(外雖柔說而丨丨剛正則不畏邪諂内雖剛正而外迹柔說則不憂侵暴只為剛中而柔外中外相濟故得說)
(亨而利貞也當詩容兮遂兮垂帶悸兮疏君非直驕慢又不知為政以禮而徒善其外飾使容儀可觀兮佩)
(玉遂遂兮垂其紳帶悸悸兮而丨丨不稱無禮以行之史記外戚世家自古受命帝王及繼體守文之君非)
(獨丨丨茂也蓋亦有外戚之助焉十陳書皇后傳序周禮王者立后六宫三夫人九嬪二七世婦八十一御)
(妻以聽天下之内治然受命繼體之主非獨外相佐也蓋亦有丨丨助焉莊子毋以物亂官毋以官亂心此)
(之謂丨丨丨朱子和吳公濟詩夫君丨備不學王駘兀)
内善(淨住子今内外道俗共知内美之稱由心外惡之名在行豈得不捨外惡勤修丨丨)
内美(淨住子見上補離騷紛吾既有此丨丨兮又重之以修能韓紫陽山賦見前修下俞允文黃)
(薔薇賦含丨丨以俟時兮越七禩而始榮)
内福(列子不駭外禍不喜丨丨)
内祿(韓詩外傳事君者丨其丨而外其身)
内智(魏志荀攸傳太祖常曰公達外愚丨丨外怯内勇外弱内強列仙傳吕尚生而丨丨預見存亡)
内勇(魏志荀攸傳見上)
内強(魏志荀攸傳見内智下)
内温(左傳見中色下)
内禮(徐堅論刑獄表上天之道先春而後秋聖人制法外刑而丨丨)
内刑(莊子為外刑者金與木也為丨丨者動與過也)
内政(易謙上六利用行師注最處於外不與丨丨故有名而已志功未得也處外而履謙順可以征邑國)
(而已居周禮小宰以官府之八成經邦治一曰聽政役以比注鄭司農云政為軍政也役謂發兵起徒役也)
(比居謂伍籍也比地謂伍因丨丨寄軍令以伍籍發軍起役者平而無遺脱也漢書刑法志周道衰法度墮)
(至齊桓公任用管仲而國富民安公問行伯用師之道管仲曰公欲定卒伍修甲兵大國亦將修之而小國設)
(備則難以速得志矣于是乃作丨丨而寓軍令焉小後漢書陳蕃傳臣聞齊桓修霸務為丨丨春秋於魯惡)
(必書宜先自整敕後以及人今宼賊在外四支之疾丨丨不理心腹之患臣寝不能寐食不能飽實憂左右日)
(親忠言以疎内患漸積外難方深陛下超從列侯繼承天位小家畜産百萬之資子孫尚恥愧失其先業况乃)
(産兼天下受之先帝而欲懈怠以自輕忽乎)
内事(禮記曲禮丨丨以柔日疏丨丨以柔日者丨丨郊内之事乙丁己辛癸五偶為柔也又疏丨丨指)
(宗廟之祭者雎周禮凡丨丨有達于外官者世婦掌之詩小序關后妃之德也疏曲禮曰天子之妃曰后)
(注云后之言後也執理丨丨在夫之後也夫國語祁奚曰公族之不公公室之不回丨丨之邪大之貪是吾)
(罪也丨漢書五行志說曰土中央生萬物者也其于王者為丨又楚元王傳交與盧綰常侍上出入卧内)
(傳言語諸丨丨隱謀彦晉書郭璞傳臣術學庸近不練丨丨魏書許彥傳質厚慎密與人言不及丨丨世)
(祖以此益親待之進爵武昌公拜安東將軍相州刺史說苑齊人王滿生見周公曰言丨丨者于内言外事)
(者于外今言丨丨乎言外事乎後又漢書王莽傳莽外交英俊丨丨諸父曲有禮意漢書隗囂傳囂聞劉)
(永彭寵皆已破滅乃遣長子恂隨歙詣闕以為胡騎校尉封鐫羌侯而囂將王元王捷常以為天下成敗不可)
(知不願專心丨丨)
内務(公羊公會戎于潛注見外好下書宋書戴法興傳上即位為南臺侍御史同兼中通事舍人法興)
(等專管丨丨權重當時重魏書于忠傳詔曰自比股肱褫落心膂無寄方任雖比此為輕故輟兹外任委以)
(丨丨當勤夙無怠稱朕所寄也作南史循吏傳序宋武起自匹庶知人事艱難及登庸宰留心吏職而王略)
(外舉未遑丨丨勸又史記秦本紀見外下)
内術(隋書經籍志兵法丨丨二卷精雲笈七籤後遇陳留黃泰告君曰子少知還陽髓不泄又知導引)
(服炁吞景咽漿不復須隂丹丨丨補胎之益也)
内法(雲笈七籤見上道下)
内治(禮記昏義古者天子后立六宫三夫人九嬪二十七世婦八十一御妻以聽天下之丨丨以眀章婦)
(順故天下内和而家理注丨丨婦學之法也政周禮女史掌王后之禮職掌丨丨之貳以詔后治内逆内宫)
(書内令凡后之事以禮從作漢書張安世傳夫人自紡績家人七百人皆有手技事丨丨産業累積纖微是)
(以能殖其貨富于大將軍光前宋史禮志子舉酒興即坐飲食訖降再拜進立父位命之曰釐爾丨丨往求)
(爾匹子再拜曰敢不奉命竭又樂志壼政穆宜以聽丨丨管子豪傑材人不務能則丨丨不别矣雲笈)
(七籤星宿治二十有八名上治一名丨丨又名大治又名正治)
内具(周禮内司服共有衣服及丨丨之物)
内質(說苑君子雖舛文必不離丨丨矣)
内則(禮記有丨丨篇司後漢書皇后紀論述宣隂化修成丨丨南史馬筠傳喪服經云君子子為庶)
(母慈己者傳曰君子子者貴人子也鄭元引丨丨三母止施于卿大夫以此為推則慈母之服上不在五等之)
(嗣下不逮三士之息儻其服者止卿大夫尋諸侯之子尚無此服况乃施之皇子謂宜依禮刊除以反前代之)
(惑式)(宋史樂志迺敷隂教迺眀丨丨翼翼魚貫罔不承世說東海家丨丨郝夫人之法京陵家内範鍾夫)
(人之禮不揚雄元后誄見後烈下文潘岳南陽長公主誄母儀忒丨丨靡疚庾信宇顯和墓誌銘箴訓)
(有儀言容以德肅恭中興賢才丨丨蕤楊炯魏哲神道碑三周按禮無虧丨丨之風四德揚載闡中閨之訓)
(有皮日休九原歌出嘉謀入有丨丨)
内律(魏書釋老志尚書令高肇奏言謹案沙門統曇曜昔於承眀元年奏凉州軍戶趙苟子等二百家為)
(僧祗戶立課積粟擬濟饑年不限道俗皆以拯施又依丨丨僧祇戶不得别屬一寺而都維那僧暹僧頻等進)
(違成旨退乖内法肆意任情奏求逼召致使吁嗟之怨盈於道棄子傷生自縊溺死五十餘人豈是仰贊聖眀)
(慈育之意深失陛下歸依之心)
内佐(齊書柳世隆張瓌傳論世道清寧出牧丨丨體之以風素居之以雅德固興家之盛美也)
内助(魏志郭后傳在昔帝王之治天下不惟外輔亦有丨丨治亂所由盛衰從之宋史樂志彌千萬年)
(丨丨聖眀又又孟后傳宣仁太后語帝曰得賢丨丨非細事也王巖叟傳哲宗選后既定太皇太后曰帝)
(得賢后有丨丨功不是小事巖叟對曰丨丨雖后事其正家須在皇帝聖人言正家而天下定當慎之于始太)
(皇太后以是語哲宗者再不曾鞏列女傳序世皆知文王之所以興能得丨丨而知其所以然者蓋本於文)
(王之躬化)
内贊(詩小序桃夭后妃之所致也疏此雖文王化使之然亦由后妃丨丨之致故因上螽斯后妃不妬忌)
(後言其所致也)
内諱(左傳夫人孫于齊疏公羊傳曰孫者何孫者孫也丨丨奔謂之孫公羊傳公子遂如齊逆女注不)
(親迎者嫌問諱不成其文也有毋言如者緣丨丨無貶公文又取運傳運者何内之邑也其言之何不聽也)
(注不聽者叛也不言叛者為丨丨故書取以起之不先以文德來之而便以兵取之當與外取邑同罪晉書)
(王述傳述為揚州刺史加征虜將軍初至主簿請諱報曰亡祖先君名播海内遠近所知丨丨不出門餘無所)
(諱微宋書謝弘微傳從叔峻司空琰第二子也無後以弘為嗣弘微本名密犯所繼丨丨故以字行魏書)
(竇瑗傳公羊傳曰君殺子不言即位隱之也朞而中練父憂少衰始念子母略書夫人遜於齊是丨丨出奔猶)
(為罪文傳曰不稱姜氏絶不為親禮也晨雲笈七籤有元名玉錄當得知九晨君丨丨知者玉下映眀星元)
(降修其道飛行太空升入九門之内)
内謀(後漢書西羌傳贊金行氣剛播生西羌氐豪分種遂用殷彊虔劉隴北假僭涇陽朝勞丨丨兵憊外)
(攘皇宋書樂志見外謨下事又謝晦傳臣階緣幸會蒙武帝殊常之眷外聞政丨丨帷幄經綸夷險毗贊)
(王業預佐命之勲膺河山之賞)
内燕(唐書張直方傳時鄭畋輔政頗言仲武會昌時功第一今直方百口不自存每丨丨以衣敝惡辭不)
(赴陛下錄功念舊宜少優假有又宴同五代史蕭希甫傳莊宗即帝位欲以知制誥詔定丨丨儀問希甫樞)
(密使得坐否希甫以為不可樞密使張居翰聞之怒謂希甫曰老夫歴事二朝天子見丨丨數百子本田舍兒)
(安知宫禁事希甫不能對皆宋史韓侂胄傳每丨丨與妃嬪雜坐恃勢驕倨掖庭惡之王建宫詞丨丨初)
(秋入二更殿前燈火一天眀休和凝宫詞丨丨初開錦繡攢教坊齊奏萬年歡貫讀唐史詩我愛李景伯)
(丨丨執良規)
内祭(禮記祭統見外祭下)
内謁(漢書翟義傳義年二十出為南陽都尉行縣至宛丞相史在傳舍丨丨徑入注師古曰丨丨猶今之)
(通名也後唐書李邕傳見生下)
内懷(易賁六四賁如皤如注有應在初而閡於三為己寇雖二志相感不獲通亨欲静則疑初之應欲進)
(則懼三之難故或飾或素丨丨疑懼也疏又眀夷彖傳内文眀而外柔順以蒙大難文王以之既釋眀夷之)
(義又須出能用眀夷之人丨丨文眀之德撫教六州外執柔順之能三分事紂以此蒙犯大難身得保全惟文)
(王能用之行詩駪駪征夫每懷靡及疏見中和下書樂志外猛政丨丨仁慈文武備具料民富貧)(宋又)
(雷次宗傳暨於弱冠遂託業廬山逮事釋和尚一時師友淵源務訓弘道外慕等夷丨丨悱發於是洗氣神眀)
(玩心墳典勉志勤躬夜以繼日等魏書釋老志見外假下隋書梁彦光等傳論彥光皆丨丨直道至誠待)
(物故得所居而化所去見思獨宗欽侍臣箴外撫幽荒丨丨煢)
内首(鮑照河清頌牛羊丨丨閭戶外拓朔王融曲水詩序穹居之君丨丨稟)
内貢(水經注淮南子曰武王欲築宫於五行之山周公曰五行險固德能覆也丨丨迴矣)
内款(宋書文帝紀關洛偽帥並懷丨丨河朔遺民注誠請效唐書南平獠傳其王姓朱氏號劒茘王貞)
(觀三年遣使丨丨以其地隸渝州)
内末(禮記大學德者本也財者末也外本丨丨爭民施奪疏外本丨丨爭民施奪者外疎也内親也施奪)
(謂施其劫奪之情也君若親財而疏德則爭利之人皆施劫奪之情也)
内訟(論語子曰已矣乎吾未見能見其過而丨自丨者也張九齡園畦雜樹詩見外言下)
内悟(魏書高閭傳至德頌於穆太皇克廣聖度元化外暢惠鑒丨丨)
内望(漢書董仲舒傳見下民下采唐書李元素傳元素以夙望召拜中外企聽風既而一不建為容容)
(持禄丨丨作宰相久之不見用則謝賓客曰無以官散外我)
内想(關尹子風雨雷電皆緣氣而生而氣緣心生猶如丨丨大火久之覺熱丨丨大水久之覺寒)
内欲(嵇康家誡或牽於外物或累於丨丨)
内意(梁武帝淨業賦懷貪心而不厭縱丨丨而自騁)
内念(魏書陸叡傳聖懷無丨丨之虞兆庶休戸板之役)
内鑒(陸雲九愍中修誠以砥節反丨丨而自求人何遜贈族人秣陵兄弟詩外情或簡易丨丨甚倫)
内照(梁書元帝紀論鳳闕伺晨之功火無丨丨之美絳雲笈七籤元象流映丹光南冥仰望三門朱雲)
(城中有丹皇名曰維渟夫人丨丨是為華瓶丨庾信文儀表外眀風神丨丨張衡西京賦流景丨引曜日)
(月賦何晏景福殿見外烻下)
内辯(陸倕誌法師墓誌銘形煩心寂外荒丨丨)
内感(鹽鐡論大夫曰布心腹質情素信服丨丨義形乎色宋華元司馬子反之相覩也符契内合誠有以)
(相信也不雲笈七籤元音有節希微丨丨不可以一槩而求可以偶然而合棗據詩丨丨實難忘)
内謩(王儉褚淵碑文丨丨帷幄外曜台階)
内顧(論語注見前視下來漢書王嘉傳見中材下杜北史周太祖紀見西下唐書劉昌傳贊唐牧)
(稱寧陵之圍解劉元佐召昌問曰君以孤城用一當十何以能守昌泣曰始昌令守陴丨丨者斬昌孤甥張俊)
(守西北未嘗丨丨捽下斬之士有死志故能守因伏地流涕元佐亦泣曰國家將富貴汝曹植聖皇篇扳蓋)
(因丨丨俯仰慕同生丨杜甫無家别雖從本州役丨無所攜)
内視(史記商君傳趙良曰反聽之謂聰丨丨之謂眀自勝之謂強後漢書王允傳夫丨丨反聽則忠臣)
(竭誠寬賢務能則義士勵節注丨丨自視也水晉書摯虞傳人和于下則災消于上其有日月之眚旱之災)
(則反聽丨丨求其所由丨莊子賊莫大乎德有心而心有睫及其有睫也而丨内視而敗矣神仙傳黃敬)
(學道于霍山復入中岳專行服氣斷榖為吞吐之事胎息丨丨飛燕外傳吾丨丨三日肉肌盈實矣黃庭)
(内景經丨丨密盼盡覩真真人在已莫問鄰神又注見中華下雲笈七籤忘念以定志修身以安寳氣以)
(存精思慮兼忘冥想丨丨則身神並一身神並一則近真矣曹植辨道論願得少盲專一丨丨嵇康答難)
(飬生論丨丨反聽受氣嗇精)
内指(陳書宣帝紀姑孰饒曠荆河斯擬博望闕畿天限嚴峻龍山丨丨牛渚北臨對熊繹之餘城邇全琮)
(之故壘良疇美柘畦畎相望連宇高甍阡陌如繡又黃庭内景經題釋見外象下)
内曉(唐書張亮傳亮為相州假子公孫節以讖有弓長之主當别都亮自以相舊都弓長其姓隂有怪謀)
(術家陳公穎者亮素與厚隂謂曰君前言陛下真天下主何其神邪公穎丨丨即稱亮卧若龍當大貴亮曰國)
(家殆必亂吾臂龍鱗奮矣)
内聞(宋書謝晦傳見外經下)
内量(呂覽今吳越之國相與俱殘士大夫履肝肺同日而死孤與吳王接頸交臂而僨此孤之大願也若)
(此而不可得也丨丨吾國不足以傷吳外事之諸侯不能害之則孤將棄國家釋羣臣服劎臂刅變容貌易名)
(姓執箕箒而臣事之以與吳王爭一旦之死孤雖知要領不屬首足異處四枝布裂為天下戮孤之志必將出)
(焉)
内斷(漢書外戚傳耿育上疏言陛下有賢聖通眀之德仁孝子愛之恩懷獨見之眀丨丨於身晉書苻)
(堅載記堅欲伐晉羣臣各有異同庭議者久之堅曰所謂築室於道沮計萬端吾當丨丨於心矣宋史胡安)
(國傳吾平生出處皆丨丨於心浮世利名如蠛蠓過前何足道哉庾信賀平鄴都表沈雄丨丨不勞謀於力)
(牧天策勇決無待問於容成外薛道衡老氏碑神謀丨丨靈武馳)
内決(唐書王義方傳顯慶元年擢侍御史不再旬會李義府縱大理囚婦淳于迫其丞畢正義縊死無敢)
(白其姦義方自以興縣屬不三時拜御史且疾當世附離匪人以欺朝廷丨丨劾奏意必得罪即問計于母母)
(曰昔王母伏劒成陵之誼汝能盡忠吾願之死不恨義方即上言)
内詢(北史周太祖紀論丨丨帷幄外杖材雄推至誠以待人弘大順以訓物)
内御(後漢書段熲傳臣每奉詔書軍不丨丨願卒斯言一以任臣魏書房景伯傳景伯性淳和涉獵經)
(史諸弟宗之如事嚴親及弟妹亡蔬食終喪期不丨丨憂毁之容有如居重其次弟景先亡其幼弟景遠期年)
(哭臨亦不内寢鄉里為之語曰有義有禮房家兄弟孕又劉準傳初彧晚年痿疾不能丨丨諸弟姬人有懷)
(者輒取以入宮及生男皆殺其母而與其宮人所愛者養之準即桂陽王休範子也唐書李絳傳見前戰下)
(蕭傅元蓍賦棄原野之條升雲階而丨丨)
内恕(禮記孔子閒居無體之禮威儀遲遲無服之喪丨丨孔悲齊書簫穎胄傳江夏王拘迫威強牽制)
(巨力迹屈當時迺心可亮竟不能丨丨探情顯加鴆毒劉敞閔雨詩丨丨孔悲引咎在己)
内悚(崔行先文星霜屢改渥澤逾深丨丨外慚不知所措)
内恐(荀子外危而不丨丨者無之有也)
内荏(論語色厲而丨丨注孔曰荏柔也為外自矜厲而丨丨漢書翟方進傳丞相進見聖主御坐為起)
(在輿為下羣臣宜皆承順聖化以視四方勲吏二千石幸得奉使不遵禮儀輕謾宰相賤易上卿而又詘節失)
(度邪讇無常色厲丨丨墮國體亂朝廷之序不宜處位臣請下丞相免勲)
内怖(晉書刑法志奸人心愧而面赤丨丨而色奪)
内怒(吳志顧雍傳注權嫁從女女顧氏甥故請雍父子及孫譚是日權極歡譚醉酒三起舞舞不知止雍)
(丨丨之眀日召譚呵責之曰汝階門戶之資遂見寵何有舞不復知止雖為酒後亦由恃恩忘敬損吾家者必)
(爾也因背向壁卧譚立過一時乃見遣)
内奰(詩見中國下裔隋書高祖紀見南下)
内憂(左傳文子曰吾先君之亟戰也有故秦狄齊楚皆彊不盡力子孫將弱今三彊服矣敵楚而已唯聖)
(人能外内無患自非聖人外寧必有丨丨盍釋楚以為外懼乎晉語鄢陵之役欒武子欲戰范武子不欲曰)
(吾聞之唯厚德者能受多福無德而服者衆必自傷也稱晉之德諸侯皆叛國可以少安惟有諸侯故擾擾焉)
(凡諸侯難之本也且唯聖人能無外患又無丨丨詎非聖人不有外患必有丨丨盍姑釋荆與鄭以為外患乎)
(間史記秦本紀孝公下令國中曰昔我穆公自岐雍之修德行武東平晉亂以河為界西霸戎翟廣地千里)
(天子致伯諸侯畢賀為後世開業甚光美會往者厲躁簡公出子之不寧國家丨丨未遑外事三晉攻奪我先)
(君河西地諸侯卑秦醜莫甚焉大漢書張安世傳時霍光子禹為右將軍上亦以禹為司馬罷其右將軍屯)
(兵以虚尊加之而實奪其衆後歲餘禹謀反夷宗族安世素小心畏忌已丨丨矣其女孫敬為霍氏外屬婦當)
(相坐安世瘦懼形於顏色上怪而憐之以問左右乃赦敬以尉其意)
内慊(晁補之詩見之良丨丨)
内疑(漢書董賢傳丞相王嘉丨丨東平事冤甚惡躬等數諫爭以賢為亂國制度嘉竟坐言事下獄死)
内誅(宋書謝晦傳凶狡無端妄生釁禍羨之丨丨臣受外伐)
内慙(史記蔡澤傳去之趙見逐入韓魏遇奪釡鬲于塗聞應侯任鄭安平王稽皆負重罪于秦應侯丨丨)
(蔡澤乃西入秦議漢書翟方進傳初定陵侯淳于長雖外戚然以能謀為九卿新用事方進獨與長交稱薦)
(之及長坐大逆誅諸所厚善皆坐長免上以方進大臣又素重之為隠諱方進丨丨上疏謝罪乞骸骨)
内讒(左傳先丹木曰是服也狂夫阻之曰盡敵而反敵可盡乎雖盡敵猶有丨丨不如違之林注猶有驪)
(姬二五在丨之丨譖不如去之以免其禍)
内訌(詩天降罪罟蠡賊丨丨傳訌潰也令唐書郭子儀傳贊見西走下又李絳傳今法所不及者五)
(十餘州西戎丨丨近以涇隴為鄙去京師遠不千里烽燧相接也加比水旱無年倉廩空虚誠陛下焦心銷志)
(求濟時之略渠便高枕而卧哉宋史胡宏傳見下誣下)
内難(易眀夷彖傳丨丨而能正其志箕子以之也公羊公子友如陳葬原仲傳原仲者何陳大夫大夫)
(不書葬此何以書通乎季子之私行也何通乎季子之私行辟丨丨也君子辟丨丨而不辟外難丨丨者何公)
(子慶父公子牙公子友皆莊公之母弟也公子慶父公子牙通乎夫人以脇公季子起而治之則不得與乎國)
(政坐而視之則親親因不忍見也故於是復請至于陳而葬原仲也晉書慕容寶載記魏攻中山諸將望風)
(奔退郡縣悉降于魏寳聞魏有丨丨乃盡衆出距之宋書孝武帝紀詔丨丨甫康政訓未洽衣食有仍耗弊)
(選造無觀國之美虎又蔡興宗傳袁顗為雍州刺史勸興宗行曰今不去口後求復出豈得哉興宗曰若丨)
(丨得弭外釁未必可量又齊書王融傳見外虚下肅唐書陸贄傳見中邦下王彥威傳眀皇清丨丨宗)
(收復西都外傅亮為宋公求加贈劉前軍表虞既殷丨丨亦洊)
内患(後漢書陳蕃傳見内政下)
内罷(戰國策使其舍人馮喜之楚藉使之齊因謂齊王王甚憎張儀雖然厚矣王之託儀于秦王也齊王)
(曰寡人甚憎張儀儀之所在必舉兵伐之何以託儀也對曰是乃王之託儀也儀之出秦因與秦王約曰為王)
(計者東方有大變然後王可以多割地齊王甚憎儀儀之所在必舉兵伐之故儀願乞不肖之身而之梁齊必)
(舉兵伐梁梁齊之兵連于城下不能去王以其間伐韓入三川出兵函谷而無伐以臨周祭器必出挾天子案)
(圖籍是王業也秦王以為然與革車三十乘而納儀于梁而果伐之是王丨自丨而伐與國廣鄰敵以自臨而)
(信儀于秦王也此臣之所謂託儀也王曰善乃止)
内病(史記吳王濞傳吳王身有丨丨不能朝請三十餘年)
内疾(漢書吳王濞傳吳王身有丨丨注丨丨謂在身中不顯于外後漢書西羌傳論羌雖外患實深丨)
(丨)
内疸(後漢書華佗傳廣陵太守陳登忽患胸中煩懣面赤不食佗脈之曰府君胃中有蟲欲成丨丨腥物)
(所為也即作湯二升再服須臾吐出三升許蟲頭赤而動半身猶是生魚膾所苦更愈)
内郤(史記項羽紀陳餘遺章邯書曰今將軍居外久多丨丨有功亦誅無功亦誅又隙同隋書長孫晟)
(傳臣于周末忝充外使匈奴倚伏實所具知玷厥之于攝圖兵強而位下外名相屬丨丨已彰鼔動其情必將)
(自戰)
内耗(宋史麻舜欽傳見下勞下)
内蠧(北史后妃傳論作孽為責外平丨丨鑒之近代于齊為甚)
内愧(史記田蚡傳武安已罷朝出止車門召韓御史大夫載怒曰與長孺共一老秃翁何為首鼠兩端韓)
(御史良久謂丞相曰君何不自喜夫魏其毁君君當免冠解印綬歸曰臣以肺腑幸得待罪固非其任魏其言)
(皆是如此上必多君有讓不廢君魏其必丨丨杜門齚舌自殺今人毁君君亦毁人譬如賈豎女子爭言何其)
(無大體也丨齊書眀帝紀論流涕行誅非云義舉事苟求安能無丨唐書李勉傳興元元年勉固讓都統)
(以檢校司徒平章事召既見帝素服待罪詔不許勉丨丨取充位而已不敢有所與潘岳閑居賦傲墳素之)
(長圃步先哲之高衢雖吾顏之云厚猶丨丨于甯蘧有道吾不仕無道吾不愚何巧智之不足而拙艱之有餘)
(也給杜甫送率府程錄事還鄉詩丨丨突不黔庶羞以賙白居易再授賓客分司詩伊予再塵忝丨丨非)
(才哲)
内泯(雲笈七籤丨丨六塵外齊萬境)
内傷(屈原九章悲回風之搖蕙兮心冤結而丨丨甫王褒九懷寤辟摽兮永思心怫鬱兮丨丨杜入)
(衡州詩恕已獨在此多憂增丨丨)
内悲(後漢書馮衍傳淚汍瀾而雨集兮氣滂浡而雲披心怫鬱而紆結兮意沈抑而丨丨)
内迫(漢書杜鄴傳周襄王丨丨惠后之難而遭居鄭之危)
内困(漢書原涉傳初武帝時京兆尹曹氏葬茂陵民謂其道為京兆阡涉慕之迺買地開道立表署曰南)
(陽阡人不肯從謂之原氏阡費用皆卬富人長者然身衣服車馬纔具妻子丨丨專以振施貧窮赴人之急為)
(務因魏志劉曄傳蜀擊吳吳遣使稱蕃朝臣皆賀獨曄曰難求臣必謹信也彼必外迫丨丨然後發此使耳)
(可因其窮襲而取之)
内黠(後漢書南蠻傳帝以女配槃瓠槃瓠得女負而走入南山止石室中經三年生子一十二人六男六)
(女槃瓠死後因自相夫妻其母後歸以状白帝于是使迎致諸子衣裳斑蘭語言侏離好入山壑不樂平曠帝)
(順其意賜以名山廣澤其後滋蔓號曰蠻夷外癡丨丨安土重舊眀一統志思州府風俗民性剛悍外癡丨)
(丨)
内杜(史記鼂錯傳鄧公曰吳王為反數十年矣發怒削地以誅錯為名其意非在錯也且臣恐天下之士)
(噤口不敢復言也上曰何哉鄧公曰夫鼌錯患諸侯彊大不可制故請削地以尊京師萬世之利也計畫始行)
(卒受大戮丨丨忠臣之口外為諸侯報仇臣竊為陛下不取也)
内薄(宋書朱齡石傳超石先以軟弓小箭射虜虜以衆少兵弱四面俱至嗣又遣南平公托跋嵩三萬騎)
(至遂丨丨攻營於是百弩俱發又選善射者叢箭射之)
内逼(宋書武帝紀孟昶諸葛長民懼宼漸逼欲&KR1497;天子過江公不聽昶固請不止公曰今重鎮外傾彊寇)
(丨丨人情危駭莫有固志若一旦遷動便自瓦解土崩江北亦豈可得至又偪同唐書張濬傳陛下春秋鼎)
(富天資英特丨丨宦臣外迫彊臣故不能安此臣所以痛心而泣血也)
内憚(史記呂后紀呂祿呂產欲發亂關中丨丨絳侯朱虚等外畏齊楚兵又恐灌嬰畔之欲待灌嬰兵與)
(齊合而發猶與未決冲漢書元后傳平阿侯仁素剛直莽丨丨之魏書李傳高祖初謀南遷恐衆心戀舊)
(乃示為大舉因以脅定羣情外名南伐其實遷也舊人懷土多所不願丨丨南征無敢言者於是定都洛陽)
内惑(史記屈原傳見外欺下)
内累(宋書武帝紀見外積下)
内駭(齊書王敬則傳溪谷易盈䲭梟難改猜心丨丨醜辭外布)
内虞(唐書陸贄傳舉吐蕃衆未當中國十數大郡而丨丨外備與中國不殊所以能宼邊者無幾)
内艱(五代史李琪傳其兄珽唐末舉進士及第為監察御史丁丨丨貧無以葬乞食而後葬珽饑卧廬中)
(聞者哀憐之)
内疚(嵇康幽憤詩懲難思復心焉丨丨)
内畏(宋書後廢帝紀見外憚下丨又序傳見外迫下官五代史豆盧革傳時莊宗丨劉皇后外惑宦)
(伶人郭崇韜雖盡忠於國而亦無學術革說俯仰默默無所為唯諾崇韜而已梅堯臣歐陽郡太君挽歌外)
(詞陽磊磊丨丨實兢兢)
内戒(隋衆經目錄菩薩丨丨經後秦弘始年羅什于長安譯)
内譏(漢書王嘉傳寵臣淳于長張放史胥育數貶退家資不滿千萬放斥逐就國長榜死於獄不以私愛)
(害公義故雖多丨丨朝廷安平注師古曰雖有好丨之丨而不害政也)
内忌(後漢書袁紹傳紹外寬雅有局度憂喜不形於色而性矜愎自高短於從善故至於敗及軍還或謂)
(田豐曰君必見重豐曰公貌寬而丨丨不亮吾忠而吾數以至言迕之若勝而喜必能赦我戰敗而怨丨丨將)
(發若軍出有利當蒙全耳今既敗矣吾不望生紹還曰吾不用田豐言果為所笑遂殺之晉書宣帝紀見外)
(寬下唐魏書公孫表傳表為人外和丨丨時人以此薄之書蕭銑傳銑性外寬丨丨疾勝己者於是大臣)
(舊將皆疑間多叛去銑不能禁由此愈弱殿又鄭絪傳李吉甫密譖絪漏言於從史帝怒坐浴堂召學士李)
(絳語其故且曰若何而處絳曰誠如是罪當族然誰以聞陛下者曰吉甫為我言絳曰絪任宰相識名節不當)
(如犬彘梟獍與奸臣外通恐吉甫勢軋丨丨造為醜辭以怒陛下帝良久曰幾誤我)
内叛(畔同春秋正義序丨丨外侵龜史記高祖紀大臣丨丨諸侯外反後漢書陳傳見左部下易)
(林丨丨生賊則生禍難)
内整(魏書酈範傳見外潛下)
内閉(夏侯湛大暑賦大呂統律祝融紀節蒸澤外熙太隂丨丨)
内亂(禮記雜記丨丨不與焉疏丨丨不與焉者謂國内有同僚為亂則身自畏辟不干與焉以其力弱不)
(能討也雖不與而已若力能討則當討之兵史記六國年表秦惠文王七年義渠丨丨庶長操將定之又)
(天官書木星與土合為丨丨于又伍子胥傳楚昭王見吳有丨丨乃復入郢封夫概堂谿宋書天文志光)
(熙元年九月己亥填星守房心又犯歲星占曰填與歲合為丨丨是時司馬越秉權終以無禮破滅丨丨之應)
(也)
内擅(宋史魏了翁傳了翁念國家權臣相繼丨丨國柄外變風俗綱常淪斁法度墮弛貪濁在位舉事弊)
(蠧不可滌濯遂應詔上章論十弊乞復舊典以彰新化)
内向(北史齊高祖紀時魏眀帝銜鄭儼徐紇逼靈太后未敢制私使榮舉兵丨丨榮以神武為前鋒至上)
(黨眀帝又私詔停之及帝暴崩榮遂入洛丨隋書薛道衡傳皇威遠懾帝德遐暢稽顙歸誠稱臣丨雲笈)
(七籤偃卧屈膝令兩膝頭丨丨相對手翻兩足生腰以鼻内氣又作嚮五代史范延光傳隰州刺史劉遂凝)
(馳驛入見獻策言綏銀二州之人皆有丨丨之意請除二刺史以招降之又作鄉易林商之子孫資無所食)
(貪貝逐狐留連都市還轅丨丨嘉喜何咎鄉司馬相如諭巴蜀檄係絫號泣丨丨而怨注師古曰讀曰嚮)
内悖(唐書韓愈傳孽臣奸隸蠧居某處搖毒自防外順丨丨父死子代以祖以孫如古諸侯自擅其地不)
(朝不貢六七十年)
内侮(詩四方以無侮疏崇是大敵伐即克之故無復敢侮慢周者竟文王之世不復伐國是丨無丨故也)
(雖國語富辰曰兄弟鬩于牆外禦其侮則鬩乃丨丨而鬩不敗親也宋書五行志晉孝武帝太元十三年)
(十二月己未大風晦暝其後諸侯違命干戈丨丨權奪于元顯禍成于桓元魏書桓元傳德宗下書曰豎子)
(桓元故大司馬不腆之息少懷狡惡長而不悛遂與王恭協同奸謀阻兵丨丨三方雲集志在問鼎闚擬神器)
(賴祖宗威靈宰傅神略忠義奮發罪人斯殞)
内爭(易同人上九同人于郊注郊者外之極也處同人之時最在於外不獲同志而遠於丨丨故雖无悔)
(吝亦未得其志所晉語見内睦下丨後漢書齊武王縯傳今赤眉復有立如此必將丨今王莽未滅而宗)
(室相攻是疑天下而自損權非所以破莽也)
内討(公羊楚人殺陳夏徵舒傳此楚子也其稱人何貶曷為貶不與外討也不與外討者因其討乎外而)
(不與也雖丨丨亦不與也疏討者除也眀乎國中人人得討之所以廣忠孝之路以此言之則弑君之賊則國)
(内人人皆得殺之而言雖丨丨亦不與者正以與莊王非國内是以不與其外討又言雖外討亦不與者正以)
(莊王身為君而見在寧得更有弑君之賊而討之乎)
内拒(唐書永安王孝基傳劉武周宼太原夏人呂崇茂以縣應賊詔孝基為行軍總管攻之工部尚書獨)
(孤懷恩内史侍郎唐儉陜州總管于筠隸焉筠請急攻城絶外援且當有變時懷恩挾異計紿說孝基曰夏城)
(堅攻之引日宋金剛在近丨丨外彊一敗塗地不如頓兵待秦王破賊則夏自孤此謂不戰而屈人也)
内敗(公羊鄭人來輸平傳輸平者何輸平猶墮成也何言乎墮成敗其成也曰吾成敗矣吾與鄭人未有)
(成也吾與鄭人則曷為末有成壤之戰隱公獲焉然則何以不言戰諱獲也注君獲不言師敗績故以輸平諱)
(也與鞌戰辟丨丨文異丨穀梁及鄭師伐宋丁未戰於宋傳於伐宋而與鄭戰丨也戰輕於敗戰可道而敗)
(不可道外漢書五行志見滅下)
内戰(管子春失其地夏失其苖秋起繇而無止此之謂榖地數亡民食什五之榖君已籍九矣有衡求幣)
(焉此盜暴之所以起刑罰之所以衆也謂之丨丨注繇徭役也籍籍殳也有當作又衡與横同丨丨干戈自内)
(作非敵國外患也白武帝内傳賊則使心鬭而口乾是故丨丨而外絶居易和夢遊春詩外熏性易染丨)
(丨心難衂)
内伐(宋書五行志晉安帝義熙初童謠曰官家飬蘆化成荻蘆生不止自成積其時官飬盧龍寵以金紫)
(奉以名州養之已極而不能懷我好音舉兵丨丨遂成仇敵也)
内禦(何遜行經孫氏陵詩交戰無丨丨重門豈外扉)
内侵(漢書匃奴傳當周宣王時獫狁丨丨至于涇陽命將征之盡境而還其視戎狄之侵譬蟁蟲之螫敺)
(之而已故天下稱眀是為中策魏吳志鍾離牧傳牧為平魏將軍領武陵太守往之郡遣郭純誘致諸夷邑)
(君郡中震懼牧問朝吏曰邊郡見侵何以禦之皆曰諸夷阻兵不可以軍驚擾牧曰不然外境丨丨誑誘人民)
(當及其根柢未深而撲取之此救火貴速之勢也籍宋史食貨志嘉祐初西人侵耕屈野河地知并州龐謂)
(非絶其互市則丨丨不已且聞出兀臧訛龐之謀若互市不通其國必歸罪訛龐年歲間然後可與計議從之)
(外說苑晉丨丨于臣下困於兵亂弱之漸也)
内乖(隋書突厥傳且彼渠帥其數凡五昆季爭長父叔相猜外示彌縫丨丨心腹世行暴虐家法殘忍東)
(夷諸國盡挾私讐西戎羣長皆有宿怨)
内判(唐書契苾何力傳詔兵部侍郎崔敦禮持節許延陁尚主因求何力乃得還授右驍衞大將軍公主)
(行有日何力陳不可帝曰天子無戲言既許之叵奈何何力曰禮有親迎宜詔毗伽身到京師或詣靈武彼畏)
(我必不來則姻不成而憂憤不知所出下必攜貳不及一年交相疑沮毗伽素狠戾必死死則二子爭國丨丨)
(外攜不戰而禽矣帝然之)
内韄(莊子夫外韄者不可繁而捉將内揵丨丨者不可修而捉將外揵)
内揵(莊子見上)
内潰(後漢書隗囂傳大臣反據亡形已成大司馬董忠國師劉歆衞將軍王涉皆結謀丨丨宋書禮志)
(昔歲破吳虜於江漢今兹屠蜀賊於隴右其震蕩丨丨在不復淹就當探其窟穴無累于封禪之事也皇甫)
(謐三都賦序曩者漢室丨丨四海圮裂丨曾鞏序越州鑑湖圖然恐工程之日浮議外搖役夫丨則雖有智)
(者猶不能必其成)
内攻(宋書劉勔傳琰嬰城固守自始春至于末冬薛道摽龐孟虯並向壽陽勔丨丨外禦戰無不捷唐)
(書突厥傳序方其彊也竭人力以征之其服也養之如初病則受養彊則丨丨中國為羌胡服役且千載可不)
(悲哉大吕覽齊攻廩丘趙使孔青將死士而救之與齊人戰敗之齊將死得車二千得尸三萬以為二京甯)
(越謂孔青曰惜矣不如歸尸以丨丨之越聞之古善戰者莎隨賁服却舍延尸車甲盡於戰府庫盡於葬此之)
(謂丨丨之)
内脅(牛希濟刑論節其飲食嚴其徽纆外殘其軀丨丨其心壮士勇夫且必流涕孤弱之人敢不從命)
内狙(宋史劉拯等傳論紹述說行權臣顓假以攻元祐正士網既盡矣復假以攻異已鷹犬外搏鬼&KR0558;丨)
(丨宜小人得志而空朝廷也)
内鬩(詩兄弟鬩于牆外禦其務傳鬩狠也箋禦禁務侮也兄弟雖丨丨而外禦侮也)
内攜(唐書劉仁軌傳扶餘豐猜貳表合丨丨勢不支久宜堅守伺變以圖之不可輕動)
内清(宋書文帝紀論見南面下)
内平(左傳見外成下不公羊曹伯歸自京師傳執而歸者名曹伯何以名而不言復歸于曹何易也其)
(易奈何公子喜時在内也公子喜時在内則何以易公子喜時者仁人也丨丨其國而待之外治諸京師而免)
(之禮)(又張衡天象賦酒旗緝醼以承歡丨丨䋲愆而執張淵觀象賦丨丨秉禮以伺邪天牢禁愆而察失)
(注丨丨四星在中宫南有邪媚之事以禮正之)
内安(宋史劉子羽傳見前愆下)
内親(詩小序伐木燕朋友故舊也疏正義曰言所燕之由自天子至于庶人未有不須友以成者王者既)
(能丨丨其親以使和睦又能外有其賢而不棄不遺忘故舊之恩舊而燕樂之以此化民于上民則效之于下)
(民則皆歸于淳厚不澆薄矣於漢書張安世傳天子甚尊憚大將軍然丨丨安世密光焉呂覽越王苦會)
(稽之恥欲深得民心以致必死於吳身不安枕席口不厚甘味目不視靡曼耳不聽鐘鼔三年苦身勞力焦唇)
(乾肺丨丨羣臣下養百姓以求其心)
内結(唐書隱太子建成傳帝晚多内寵張婕妤尹德妃最幸親戚分事宫府建成與元吉通謀丨丨妃御)
(以自固公宋史謝絳傳見外走下心常衮扶風王馬神道碑銘惠化旁流人丨丨)
内睦(詩行葦小序見上至下聞晉語鄢陵之役大夫欲爭鄭范文子不欲曰吾人臣者能丨丨而後圖)
(外不睦内而圖外必有内爭盍姑謀睦乎)
内穆(宋書禮志見南腦下)
内和(禮記樂記樂極和禮極順丨丨而外順則民瞻其顏色而弗與爭也望其容貌而民不生易慢焉)
(又昏義見内治下南北史魏聖武帝紀論見被下)
内節(荀子見下調下)
内厚(宋史律歷志見外圍下記屈原九章丨丨質正兮大人所盛注史作内直質重兮)
内昌(雲笈七籤朱眀南丹慶合上陽天光交會六願丨丨)
内暢(管子和于形容見于顏色注心和者容晬也丨丨者體澤也)
内密(隋書郭榮傳見外疎下者雲笈七籤八素經曰仙者心學心誠則成仙道内求丨丨則道來胡)
(宿除曾公亮樞密使制貳公之司久陪于論道丨丨之任宜正于筦樞)
内圓(宋史律歷志見中通下)
内健(易泰彖傳内陽而外隂丨丨而外順内君子而外小人君子道長小人道消也京房易傳大畜陽)
(長隂消積氣凝盛外止丨丨二隂猶盛成於畜義以夏侯嘉正洞庭賦外婉而固丨丨而障降以姤始升復)
(張)
内剛(易坎彖傳行有尚注内亨外闇丨丨外順以此行險行有尚也宋史范仲淹傳仲淹丨丨外和性)
(至孝以母在時方貧其後雖貴非賓客不重肉妻子衣食僅能自充又胡宿傳宿為人清謹忠實丨丨外和)
(羣居不譁笑與人言必思而後對故臨事重慎不輒發發亦不可回止)
内勁(宋史蘇元老傳見外子下)
内貞(隋書律歷志仲吕一部二十七律一曰丨丨隱嵇康東方朔至清詩外以貪汚丨丨穢身滑稽名)
内陽(易泰彖傳見内健下外又坎彖辭習坎有孚維心亨疏有孚者丨丨不發而在乎内心亨者也若)
(外陽内隂則内心柔弱故不得亨通今以陽在於内陽能開通故維其在心之亨也)
内亨(易坎彖傳行有尚疏正義曰丨丨外闇者内陽故丨丨外隂故外闇)
内隂(易否彖傳見外陽下本雲笈七籤所以隂氣為母者是丨丨之根非外隂邪之氣也)
内寒(史記倉公傳濟北王侍者韓女病要背痛寒熱衆醫皆以為寒熱也臣意診胍曰丨丨月事不下也)
(即竄以藥旋下病已病得之欲男子而不可得也)
内熱(左傳天有六氣隂陽風雨晦眀也過則為甾隂淫寒疾陽淫熱疾風淫末疾雨淫腹疾晦淫惑疾眀)
(淫心疾女陽物而晦時淫則生丨丨惑蠱之疾今君不節不時能無及此乎後漢書劉陶傳竊見天下前遇)
(張角之亂後遭邊章之宼每聞羽書告急之聲心灼丨丨四體驚竦莊子蒹葭始萌以扶吾形尋擢吾性並)
(潰漏發不擇所出漂疽疥癰丨丨溲膏是也門又朝受命而夕飲冰我其丨丨歟吕覽張毅好恭閭惟薄)
(聚居衆無不趨輿隸姻媾小童無不敬以定其身不終其壽丨丨而死杜甫寄李十四員外布詩遠行無自)
(苦丨丨比何如可李賀長歌續短歌長歌破衣襟短歌斷白髮秦王不見旦夕成丨丨白居易清夜琴興)
(詩念此忽丨丨坐看成白頭)
内重(後漢書祭彤傳彤性沉毅丨丨自恨見詐無功出獄數日嘔血死宋史高宗紀見外輕下)
内湛(宋書武帝紀嶷然丨丨視險若夷丨陳書衡陽王昌傳眀哲在躬珪璋早秀孝敬丨聰睿外宣)
(梁簡文帝慈覺寺碑貴妃才實母師行為女楷聰眀丨丨慈慧天發)
内光(唐儀坤廟樂章外睦九族丨丨一庭)
内刻(史記商君傳注丨丨刀鋸之刑外深鈇鉞之誅又宋史律歷志見上倍下)
内深(史記杜周傳其治與宣相放然重遲外寬丨丨刺骨漢書公孫弘傳其性意忌外寬丨丨)
内涵(張環新潭賦見中映下)
内拙(莊子以瓦注者巧以鉤注者憚以黃金注者殙其巧一也而有所矜則外重也凡外重者丨丨)
内廉(史記韓安國傳贊壺遂官至詹事天子方倚以為漢相會遂卒不然壺遂之丨丨行修斯鞠躬君子)
(也)
内熯(齊書五行志見下災下)
内王(王儉侍太子九日宴元圃詩微言外融幾神丨丨)
内闐(後漢書班固傳命荆州使起鳥詔梁野而驅獸毛羣丨丨飛羽上覆接翼側足集禁林而屯聚)
内足(陳書文帝紀詔朕自諸生頗為丨丨而家敦朴素室靡浮華觀覽時俗常所扼腕)
内盈(宋書禮志陛下以萬乘之尊履布衣之禮服麤席藳水飲疏食慇憂丨丨毁悴外表而躬勤萬機坐)
(而待旦降心接下仄不遑食)
内眀(隋書李德林傳見外順下丨黃庭内景經迴紫抱黃入丹田幽室丨照陽門)
内著(蜀志呂凱傳凱恩威丨丨為郡中所信故能全其節晉書王沈傳詔曰入歴常伯納言之位出幹)
(監牧方岳之任丨丨謀猷外宣威略)
内敏(詩不顯亦臨箋文王之在辟雍也有賢才之質而不眀者亦得觀于禮疏人性不同固容多過或丨)
(丨而外訥或貌懦而志強故有賢才之質而不眀者亦得觀于禮漢書黃霸傳察補河東均輸長復察廉為)
(河南太守丞霸為人眀察丨丨又習文法然温良有讓足知善御衆為丞處議當於法合人心太守甚任之吏)
(民愛敬焉數南史王琳傳琳雖無學業而強記丨丨府軍佐史千皆識其姓名梁武帝立皇太子詔晉安)
(王剛威惠外宣德行丨丨)
内慧(宋史度宗紀齊國夫人黃氏亦夢神人采衣擁一龍納懷中已而有娠及生室有赤光資識丨丨七)
(歲始言言必合度)
内喜(易蹇九三往蹇來反象曰往蹇來反丨丨之也疏正義曰丨丨之者内卦三爻惟九三一陽居二隂)
(之上是内之所恃故云丨丨之也丨北史齊高祖紀嘗南履衆星而行覺而丨)
内榮(魏書田益宗傳授征南將軍金紫光禄大夫改封曲陽縣開國伯益宗生長邊地不願丨丨仰餐王)
(化擁率部曲三千餘家棄彼邊榮歸投樂土方欲仰憑國威冀雪冤恥豈容背寵向讐就險危命梁武帝拜)
(何遠給事黃門侍郎詔宜升丨丨以顯外迹)
内慶(高允徵士頌季才之性柔而執競届彼南秦申威致命誘之以權矯之以正帝道用光邊士丨丨)
内靈(宋書樂志丨丨八輔外光四瀛蒿宫仰蓋日館希旌)
内曜(蕭子範七誘見外通下温王粲車渠椀賦光清朗以丨丨澤潤而外津)
内充(齊書武帝紀見外牣下入司空圖詩品大用外腓真體丨丨返虚渾積健為雄)
内孚(宋史樂志王化之始治繇丨丨時庸作命玉簡金書)
内洽(梁書武帝紀見上哲下服淮南子執其大指以丨丨五藏瀐濇肌膚被法則而與之終身)
内鑄(史記淮南厲王傳見東煮下)
内銷(宋史李綱傳夫外禦強敵丨丨盜賊修軍政變士風裕邦財寬民力改弊法省冗官誠號令以感人)
(心信賞罰以作士氣擇帥臣以任方面選監司郡守以奉行新政俟吾所以自治者政事已修然後可以問罪)
(金人迎還二聖此所謂規模也)
内益(唐太宗臨層臺賦鑑高深之外固蕩心神而丨丨)
内愈(雲笈七籤夫修無為入真道者先須保道氣於體中息元氣於藏内然後輔之以藥物助之以百行)
(則能丨丨萬病外安萬神内氣歸元外邪自息却災害於外神道德於内内外相濟保守身命豈不善乎)
内空(史記吳太伯世家方今吳外困於楚而丨丨無骨鯁之臣是無奈我何又伍子胥傳吳王僚因楚)
(喪使二公子將兵往襲楚楚發兵絶吳兵之後不得歸吳國丨丨而公子光乃令專諸襲刺吳王僚而自立是)
(為吳王闔廬上又仲尼弟子傳伐吳不勝民人外死大臣丨丨是君無彊臣之敵下無民人之過孤主制齊)
(者唯君也界守護國界主陁羅尼經復次善男子如來知眼界色眼識界當云何知有三因故謂知丨丨外)
(空内外空故如是徧知乃至知意界法界意識界丨丨外空内外空故)
内贍(宋史食貨志又有解池鹽鈔晉礬市舶遺利丨丨京師外實邊鄙間遇水旱隨以振濟蓋量入為出)
(沛然有餘)
内蕩(袁桷桐柏觀賦見中戒下)
内浸(後漢書班固傳厥道至乎經緯乾坤出入三光外運混元丨丨豪芒性類循理品物咸亨其已久矣)
内瀉(晉書杜預傳見南土下)
内流(水經注觀雞水東有觀雞寺寺内起大堂甚高廣可容千僧下悉納石為之上加塗塈基内疎通枝)
(經脈散基側室外四出爨火炎勢丨丨一堂盡温)
内壤(榖梁傳見外壤下)
内息(史記商君傳令民父子兄弟同室丨丨者為禁而集小都鄉邑聚為縣置令丞)
内危(唐書狄仁傑傳王者寧外容有丨丨陛下姑敕邊兵謹守備以逸待勞則戰士力倍以主禦客則我)
(得其便)
内興(唐書蘇頲傳臣謂岐隴凋弊積年若千乘萬騎供億不涯誠恐徭役丨丨寇掠外虞斯人不堪也)
(宋史蘇轍傳漢武帝外事四征丨丨宫室財用匱竭於是修鹽鐡𣙜酤均輸之政民不堪命幾至大亂)
内舉(左傳祁大夫外舉不避仇丨丨不失親其獨遺我乎史記晉世家悼公問羣臣可用者祁傒舉解)
(狐解狐傒之仇復問舉其子祁午君子曰祁傒可謂不黨矣外舉不隱仇丨丨不隱子傅元大晉篇見外簡)
(下牧張子容贈蕭郎中詩國以推賢答家無丨丨疑想杜賀崔大夫崔正字詩丨丨無慚古所難燕臺遥)
(拂塵冠)
内協(傅元朝會賦雅歌丨丨頌聲外揚)
内修(詩小序宣王能丨丨政事外攘夷狄復文武之竟土修車馬備器械復會諸侯于東都因田獵而選)
(車徒焉之史記申不害傳丨丨政教外應諸侯十五年終申子身國治兵彊無侵韓者後漢書陸康傳時)
(袁術屯兵夀春部曲饑餓遣使求委輸兵甲康以其叛逆閉門不通丨丨戰備將以禦之術大怒遣其將孫策)
(攻康圍城數重世又任隗傳隗義行丨丨不求名譽而以沈正見重於隋書潘徽傳見外振下五代史)
(王朴傳見外事下下梁獻出師賦見外整)
内懌(文心雕龍綴文者情動而辭發觀文者披文以入情夫唯深識鑒奥必歡然丨丨)
内輯(宋書王歆之傳見外清下結又大且渠蒙遜傳無諱克紹遺業保據方隅外鄰國丨丨民庶係心)
(闕庭踐修貢職宜加朝命以褒篤勲)
内受(潘岳西征賦外離西楚之禍丨丨牧豎之焚)
内掌(易渙六四渙其羣疏見外宣下掞唐書上官昭容傳自通天以來丨丨詔命麗可觀)
内歸(白居易夏日詩外養物不費丨丨心不煩)
内連(眀一統志鎮江府形勝丨丨天塹外蔽日畿)
内叩(歐陽詹上鄭相公書丨丨潛鳴外聽無聲)
内領(漢書母將隆傳見中郎下)
内敘(晉書王浚傳俊之承制也參佐皆丨丨)
内表(南史后妃紀論情有覃被愛罔偏流專貞丨丨妖蠱外息)
内構(雲笈七籖幽元丨丨合竒萬津)
内築(齊書桓崇祖傳若捨外城賊必據之外修樓櫓丨丨長圍四周無礙表裏受敵此坐自為擒守郭築)
(堰是吾不敗之策也)
内畫(元史天文志仰儀之制以銅為之形若釡置於甎臺丨丨周天度脣列十二辰位蓋俯視驗天者也)
内守(黃庭内景經魂魄丨丨不爭競神生腹中銜玉當)
内塞(漢書元后傳司隸校尉解光奏曲陽侯根蔽上壅下丨丨王路外交藩臣)
内藴(北史齊帝紀論孝昭地道身危逆取順守外敷文教丨丨雄圖將以牢籠區域奄有函夏享齡不永)
(績用無成文隋書盧思道傳見外呈下居權德輿祭屯田柳郎中和易丨丨發于文章白易射中正鵠)
(賦誠心丨丨壯容外奮)
内蓄(宋史寧宗紀贊見中更下)
内挾(宋書徐爰傳丨丨異心著於形迹陽愚杜口罔所陳聞)
内抱(眀一統志杭州府形勝外帶江海丨丨湖山)
内飾(齊書褚淵傳臣若丨丨廉譽外循謙後此則憲書行劾刑綱是肅臣赤誠不能行亦幽眀所不宥)
内襲(陸倕新漏刻銘方壺外次圓流丨丨)
内寄(齊書褚淵傳戎漠丨丨恒務倍急秉操辭榮將復誰委)
内供(詩喪亂蔑資曾莫惠我師疏丨丨喪費外充稅歛故空虚無資財以供其事用也)
内陳(齊書武帝紀見下達下)
内課(唐書陸贄傳所部州若府遴東良吏為刺史外奉軍興丨丨農桑慎守中國所長謹行當今所易則)
(八利可致六失可去矣)
内收(戰國策丨丨百姓循撫其心署唐書選舉志前代選用皆州府察舉至於齊隋置多由請托故當)
(時議者以為率私不若自舉與其外濫不若丨丨是以罷州府之權而歸於吏部)
内植(薛瑄虚菴賦不先物而丨丨兮恒洞逹而平寬)
内阜(張衡東京賦洪池清禦淥水澹澹丨丨川禽外豐葭菼獻鼈蜃與龜魚供蝸□與菱芡)
内總(晉書會稽文孝王道子傳丨丨朝維外宣威略遇齊書蕭諶傳鬱林昏悖頗立誠效寵靈優渥期)
(兼隆丨丨戎柄外暢蕃威兄弟榮貴震灼朝野)
内之(詩大小雅譜傳曰文王基之武王鑿之周公丨丨謂其道同終始相成比而合之故大雅十八篇小)
(雅十六篇為正經下又榖梁傳注見内鄭)
内積(王融曲水詩序丨丨和順外發英華仲子陵幽蘭賦貞正丨丨芬華外揚)
内減(五代史司天考見南減下午宋史律歷志求每日午中太陽去極度以每日中黃道去赤道内外)
(度及分丨丨外加一象度及分為每日午中太陽去極度及分又入盈縮歷置朔定積如一百八十二日六)
(千二百二十三以下為入盈日分以上者去之餘為入縮日分黃道差置其朔入盈縮日及分如四十五日)
(以上一百三十七日以下皆以一千五百乘為汎差如四千五日以下返減之餘為初限日一百三十七日以)
(上者減去之餘為末限日及分以六十七乘半之用減汎差以乘距午分以元法收為黃道定分入盈以定分)
(午前丨丨外加午後内加外減入縮以定分午前内加外減午後丨丨外加)
内加(宋史律歷志求每日距中度及每更差度置所求日黃道去赤道内外度及分以四千四百三十五)
(乘之如五千八百一十二而一為度不滿退除為分以丨丨外減一百度七十二分秒七為距中度用減一百)
(六十四度八十一分秒五十七餘四因退一位為每更差度)
内竭(漢書匃奴傳秦始皇不忍小恥而輕民力築長城之固延袤萬里轉輸之行起於負海彊境既完中)
(國丨丨以喪社稷是為無策外道德指歸論方言之時心有所慮志有所思聰眀並精神去之音聲丨丨外)
(實有餘道德離散日日遠之下桓譚新論丨丨府庫外罷天)
内折(說苑外厲者必丨丨)
内攣(雲笈七籤始富後貧雖不傷邪皮焦筋出委辟丨丨為病)
内離(漢書東平思王宇傳夫福善之門莫美於和睦患咎之首莫大於丨丨宋史李繼和傳彼或聚兵)
(自固則勿與鬭妖黨纔散則令掩擊如此則王師逸而賊兵勞賊心丨丨然後大舉)
内發(史記倉公傳齊侍御史成自言病頭痛臣意診其脈告曰君之病惡不可言也即出獨告成弟昌曰)
(此病疽也丨丨于腸胃之間後五日當&KR2205;腫後八日嘔膿死成之病得之飲酒且内成即如期死宋書孝武)
(帝紀見外警下留又周續之傳仁心丨丨義懷朴亮愛昆卉誠著桃李)
内作(魏書慕容如意傳昔姜公杖鉞開隆周之基韓生秉旄興鴻漢之業故能賞超當時名垂前史若閫)
(外功成流言丨丨人主猜疑良將懷懼樂毅所以背燕章邯所以奔楚)
内布(李尤東觀銘房闥丨丨疏綺外陳)
内敷(盧師道勞生論見上宰下)
内生(茶經外熟丨丨非炙也)
内接(後漢書孔融傳建安元年為袁譚所攻自春至夏戰士所餘裁數百人流矢雨集戈矛丨丨融隱几)
(讀書談笑自若)
内合(後漢書叚熲傳臣伏見先零東羌雖數叛逆而降於皇甫規者已二萬許落善惡既分餘寇無幾今)
(張奐躊躇久不進者當應外離丨丨兵往必驚且自冬踐春屯結不散人畜疲羸自亡之埶徒更招降坐制強)
(敵耳)
内得(管子敬慎無忒日新共得徧知天下窮於四極敬發其充是謂丨丨列子丨丨於中心而外合於)
(馬志)
内失(漢書五行志桓公十五年春亡冰劉向以為周春今冬也先是連兵鄰國三戰而再敗也丨丨百姓)
(外失諸侯不敢行誅罰鄭伯突簒兄而立公與相親長養同類不眀善惡之罰也)
内出(史記樂書贊夫禮由外入樂自丨丨故君子不可須臾離禮須臾離禮則暴慢之行窮外不可須臾)
(離樂須臾離樂則姦邪之行窮内西齊書天文志論交會舊術日蝕不從東始以月從其東行及日於交中)
(交從外入内者先會後交虧西南角先交後會虧西北角交從丨丨者先會後交虧西北角先交後會虧西南)
(角韻宋史選舉志太平興國二年御殿覆試丨丨賦題賦平側相間依次而用命李昉扈蒙第其優劣為三)
(等得呂蒙正以下一百九人越二日覆試諸科得二百人並賜及第又閱貢籍得十舉以上至十五舉進士諸)
(科一百八十餘人並賜出身始又王旦傳旦沒後史官修真宗實錄得丨丨奏章知朝士多旦所薦云)
内傾(荀子小物引之則其正外易其心丨丨則不足以決麤理也)
内伺(齊書王敬則傳見中萃下)
内施(周鍼海門山賦外布雄稜丨丨巖嶠)
内分(元史天文志燈毬雜以金寳為之丨丨四層上環布四神旋當日月參辰之所在左轉日一週次為)
(龍虎烏龜之象各居其方依刻跳躍鐃鳴以應於内又杜甫贈翰林張學士詩丨丨金𢃄赤恩與荔枝青)
(元史歷志見上位下)
内映(魏書太武帝紀有鄙婦人持方寸玉印詣潞縣侯孫家既而亡去莫知所在玉色鮮白光照丨丨即)
(有三字為龍鳥之形要妙竒巧不類人跡文曰旱疫平推尋其理蓋神靈之報應也郭璞鹽池賦見外羃下)
内尋(魏書宗欽傳遠思古賢丨丨諸已)
内盤(元史輿服志象輅黃質金妆青綠藻井栲栳輪蓋外施金妝雕木雲龍丨丨描金象牙雕福海圓龍)
(一)
内紓(宋書武帝紀丨丨國難外播宏略)
内辟(潘岳笙賦修檛丨丨餘簫外逶)
内研(宋書武帝紀公命世撫運闡曜威靈丨丨諸侯之慮外致上天之罰)
内窮(辯偽錄序見中華下)
内竊(唐書劉蕡傳奈何以䙝近五六人總天下大政外專陛下之命丨丨陛下之權威攝朝廷勢傾海内)
(羣臣莫敢指其状天子不得制其心)
内圍(史記魯仲連傳魯仲連適遊趙會秦圍趙聞魏將欲令趙尊秦為帝見平原君曰事將奈何平原君)
(曰勝也何敢言事前亡四十萬之衆於外今又丨丨邯鄲而不能去魏王使客將軍新垣衍令趙帝秦今其人)
(在是勝也何敢言事)
内毗(易中孚六四月幾望疏正義曰月幾望者六四居中孚之時處㢲應說得位履順上承於五丨丨元)
(首外宣德化充乎隂德之盛如月之近望故曰月幾望也)
内拂(儀禮小臣師以巾丨丨矢而授矢於公稍屬注丨丨恐塵及君也又主人拂几疏卑於尊者則丨)
(丨之聘禮云宰夫丨丨几三奉兩端以進鄭云丨丨几不欲塵坋尊者是也)
内羅(梁獻出師賦外鎮武將丨丨羣英)
内纏(宋書禮志伏惟至尊孝越姬文情深眀發公服雖釋純哀丨丨)
内殖(漢書張禹傳見上價下)
内卷(晉書載記序或簒通都之鄉或擁數州之地雄圖丨丨師旅外并)
内翦(叚文昌平淮西碑明皇丨丨奸邪外清夷狄)
内展(儀禮若齊裳内衰外注緝裳者丨丨之緝衰者外展之)
内轉(晉書李密傳見中人下聲繁欽與魏文帝牋潛氣丨丨哀外激)
内移(吳志孫權傳見東渡下)
内徙(齊書垣崇祖傳崇祖慮虜復宼淮北啓徙下蔡戍于淮東其冬虜果欲攻下蔡既聞丨丨乃揚聲平)
(除故城衆疑虜當於故城立戍崇祖曰下蔡去鎮咫尺虜豈敢置戍實欲除此故城政恐奔走殺之不盡耳)
(魏書道武帝紀天興元年二月駕自中山幸繁畤宫更選屯衛詔給丨丨新民耕牛計口受田又韋珍傳詔)
(珍率在鎮士馬渡淮援接時道成聞珍將至遣將苟元賓據淮逆拒珍乃分遣鐡馬於上流潛渡親率步士與)
(賊對接旗鼔始交甲騎奄至腹背奮擊破之天蓋尋為左右所殺降於慧景珍乘勝馳進又破慧景擁降民七)
(千餘戶丨丨表置城陽剛陵義陽三郡以處之五又鮮卑乞休暮末附傳暮末焚城邑毁寶器率戶萬千至)
(高田谷為赫連定所拒遂保南安世祖遣使迎之暮末衞將軍吉毗固諫以為不宜丨丨暮末從之東觀漢)
(記舂陵孝侯以舂陵地勢下濕有山林毒氣上書求減邑丨丨)
内倚(史記田叔傳補田仁上書言天下郡太守多為姦利三河尤甚臣請先刺舉三河三河太守皆丨丨)
(中貴人與三公有親屬無所畏憚宜先正三河以警天下姦吏)
内負(李翰難進論見東作下)
内劫(史記蘇秦傳夫為人臣割其主之地以求外交偷取一時之功而不顧其後破公家而成私門外挾)
(彊秦之勢以丨丨其主以求割地願大王熟察之)
内掘(淮南子所重者在外則丨為之丨注掘氣不安詳也)
内搏(飛燕外傳見外搏下)
内立(元史河渠志元有天下丨丨都水監外設各處河渠司以興舉水利修理河隄為務)
内改(論衡問政治之災無妄之變何以别之曰德豐政得災猶至者無妄也德衰政失變應來者政治也)
(政治則外雩而丨丨以復其虧無妄則内守舊政外修雩禮以慰民心)
内蔭(孔臧楊柳賦丨丨我宇外及有生)
内應(易遯初六遯尾厲疏正義曰遯尾厲者為遯之尾最在後遯者也小人長于丨丨出外以避之而最)
(在卦内是遯之為後也逃遯之世宜速遠而居先而為遯尾禍所及也史記齊太公世家齊莊公使欒盈間)
(入晉曲沃為丨丨以兵隨之上太行入孟門欒盈敗齊兵還取朝歌又晉世家秦穆公乃發兵送内重耳使)
(人告欒郤之黨為丨丨殺懷公於高梁入重耳重耳立是為文公又伍子胥傳伍胥既至宋宋有華氏之亂)
(乃與太子建俱奔于鄭鄭人甚善之太子建又適晉晉頃公曰太子既善鄭鄭信太子太子能為我丨丨而我)
(攻其外滅鄭必矣滅鄭而封太子太子乃還鄭事未會會自私欲殺其從者從者知其謀乃告之于鄭鄭定公)
(與子産誅殺太子建亮漢書谷永傳見上意下求宋書少帝紀始徐羨之傅將廢帝諷王弘檀道濟赴國)
(訃弘等來朝使中書舍人邢安泰潘盛為丨丨德魏書司馬德宗附傳見西討下唐書郭子儀傳至二載)
(攻賊崔乾祐于潼關乾祐敗退保蒲津會永樂尉趙復河東司戶參軍韓旻司士徐景及宗室子鋒在城中謀)
(為丨丨子儀攻蒲復等斬陴者披闔内軍乾祐走安邑安邑偽納之兵半入縣門發乾祐得脱身走易林商)
(風召寇呼我北盜間諜丨丨與我爭鬭殫已寳藏主人不勝)
内化(莊子顏淵曰回敢問其游仲尼曰古之人外化而丨不丨今之人丨丨而外不化與物化者一不化)
(者也安化安不化淮南子見外化下)
内獲(漢書五行志見外和下)
内措(史記燕召公世家贊燕北迫蠻貉丨丨齊晉﨑嶇彊國之間最為弱小幾滅者數矣然社稷血食者)
(八九百歲於姬姓獨後亡豈非召公之烈耶)
内運(南史齊高帝紀宋帝策曰袁劉攜貳成此亂階公神謀丨丨霜鋒外舉妖沴載澄國塗悦穆又丘)
(靈鞠等傳論文章者蓋情性之風標神眀之律呂也藴思含豪遊心丨丨放言落紙氣韻天成)
内遷(齊書張敬兒傳敬兒武將不習朝儀聞當丨丨乃于密室中屏人學揖讓答對空中俯仰如此竟日)
(妾侍竊窺笑焉接魏書高昌傳熙平初遣使朝獻詔曰卿地隔關山境荒漠頻請朝援徙國丨丨雖來誠可)
(嘉即於理未怗何者彼之甿庶是漢魏遺黎自晉氏不綱因難播越成家立國世積已久惡徙重遷人懷戀舊)
(今若動之恐異同之變爰在肘腋不得便如來表其唐書突厥傳是時烏質勒兵張甚斛瑟羅不敢歸與部)
(人六七萬丨丨死長安)
内附(漢書蕭望之傳先是烏孫昆彌翁歸靡因長羅侯常惠上書願以漢外孫元貴靡為嗣得復尚少主)
(結婚丨丨畔去匈奴詔下公卿議望之以為烏孫絶域信其美言萬里結婚非長策也天子不聽後漢書眀)
(帝紀永平十七年甘露仍降樹枝丨丨滅又和帝紀永元三年冬十月行幸長安詔曰北狄破名王仍降西)
(域諸國納質丨丨豈非祖宗迪哲重光之鴻烈歟夷晉書文帝紀仁風興於中夏流澤布於遐荒是以東西)
(戎南蠻北狄狂狡貪悍世為宼讐者皆感義懷惠欵塞丨丨宋書荆雍州蠻傳先是蠻帥魯奴子擄龍山屢)
(為邊患魯軌在長社奴子歸之軌言於虜主以為四山王軌子爽歸國奴子亦求丨丨魏書武帝紀天興元)
(年鄜城屠各董羌杏城盧水郝奴河東蜀薛氏帥符興各率其種丨丨又房三益傳崇吉從父弟三益字敬)
(安於南陽丨丨高祖與語善之曰三益了了殊不惡拜員外散騎常侍郎又蕭衍傳九月衍霍州刺史田道)
(龍義州刺史張宗之遣使丨丨十二月衍梁秦二州行事夏侯道遷據漢中丨丨詔尚書邢巒率衆赴之又)
(契丹傳其莫勿賀勿于率其部落車三千乘衆萬餘口驅徒雜畜求入丨丨止於白狼水東自此歲常朝貢)
(元史百官志兩淮都轉運鹽使司秩正三品國初兩淮丨丨以提舉馬里范章專掌鹽課之事至十四年始置)
(司于揚州外張衡西京賦見周下)
内屬(史記律書南越朝鮮自全秦時丨丨為臣子後且擁兵阻阸選蠕觀望又南越尉陀傳太后恐亂)
(起亦欲倚漢威數勸王及羣臣求丨丨即因使者上書請比内諸侯三歲一朝除邊關於是天子許之賜其丞)
(相呂嘉銀印及内史中尉太傅印餘得自置慕漢書賈捐之傳詔曰今關東大困其罷珠厓郡民有義欲丨)
(丨便處之不欲勿彊謹又匃奴傳單于受置左谷蠡地遣使上書言状曰臣巳受詔遣中郎將韓隆王昌副)
(校尉甄阜侍中謁者帛敞長水校尉王歙使匃奴告單于曰西域丨丨不當得受今遣之後漢書西域傳哀)
(平間自相分割為五十五國王莽簒位貶易侯王由是西域怨叛與中國遂絶並復役屬匃奴匈奴斂税重刻)
(諸國不堪命建武中皆遣使求丨丨願請都護光武以天下初定未遑外事竟不許之宋書孝武帝紀梁州)
(獠求丨丨立懷漢郡宣魏書蕭衍傳初早生之反也世宗遣主書董紹銜詔慰紹為早生所執送之於衍衍)
(乃厚資遣紹令奉書朝廷請割宿豫丨丨以求和好方北史魏太祖道武皇帝紀天興六年春正月辛未朔)
(尉遲部别帥率萬家丨丨入居雲中中唐書李光進傳光進其先河曲諸部姓阿跌氏貞觀丨丨以其地為)
(雞田州世襲刺史隸朔方軍等宋史真宗紀六年三月欽州言交州八州使黃慶集來歸石隰都巡檢使言)
(綏州東山蕃部軍使拽臼等丨丨費又周瑩傳時夏州丨丨詔省戍兵還營以減饋餉之仍手詔諭瑩瑩遽)
(奏乞留以張邊威上謂瑩庸懦不智以曹瑋代之氐潘岳馬汧督誄初雍部之丨丨羌反未弭而編戶之又)
(肆逆焉)
御定駢字類編卷一百三十一
