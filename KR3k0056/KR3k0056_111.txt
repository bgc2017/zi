欽定四庫全書
御定駢字類編卷一百十一
數目門
兩
兩君(論語邦君為丨丨之好有反坫管氏亦有反坫興左傳上天降災使我丨丨匪以玉帛相見而以)
(我之戰國策謂皮相國曰以趙之弱而據之建信君涉孟讐然者何也以從為有功也齊不從建信君知從)
(之無功建信者安能以無功惡秦哉建信春申從則無功而惡秦秦合齊齊亡魏則有功而善秦故丨丨者奚)
(擇有功之與無功為知哉趙史記張耳陳餘傳客有說張耳曰丨丨羈旅而欲附難獨立立趙後扶以義可)
(就功乃求得趙歇立為趙王居信都社又陸賈傳陸生曰天下安注意相天下危注意將為稷計在丨丨掌)
(握耳德宋史郭雍傳坤之六五坤雖臣道五實君位雖以柔不害其為臣故乾有丨丨德無丨丨坤有兩臣)
(德無兩臣六五以柔居尊下下之君也江海所以能為百谷王者以其善下下也下下本坤德也黃中色也色)
(之至美也裳下服也是以至美之德而下人也路荀子事丨丨者不容李白答杜秀才五松見贈詩逄園)
(綺笑問人丨丨解來一何好)
兩主(易訟九五訟元吉疏處得尊位為訟之主者居九五之位當爭訟之時是主斷獄訟者也然此卦之)
(内斷獄訟之人凡有二主案上注云善聽之主其在二乎是二為主也此注又云為訟之主用其中正以斷枉)
(直是五又為主也一卦丨丨者凡諸卦之内如此者多矣漢書匈奴傳孝惠高后時冐頓寢驕廼為書使使)
(遺高后曰孤僨之君生於沮澤之中長於平原牛馬之域數至邊境願遊中國陛下獨立孤僨獨居丨丨不樂)
(無以自虞願以所有易其所無心齊書禮志見一賓下鄒陽上梁王書丨丨二臣剖析肝相信豈移於浮)
(辭哉)
兩帝(戰國策蘇子謂齊王曰齊秦立為丨丨王以天下為尊秦乎且尊齊乎王曰尊秦)
兩妃(左貴嬪楊皇后誄樊衛二姬匡齊翼楚馬鄧丨丨亦毗漢主隋煬帝春江花夜月詩漢水逄遊女)
(湘川值丨丨)
兩婦(魏武帝述志令袁術僭號於九江下皆稱臣名門曰建號門衣被皆為天子之制丨丨預争為皇后)
(志計已定人有勸術使遂即帝位露布天下答言曹公尚在未可也)
兩親(楊萬里龔令國英約小集感冷暴下歸卧感而賦焉詩丨丨問消息敢道不平安)
兩母(易林見千子下禱荆州記湘東有丨丨山每祈無不降澤)
兩叔(易林三雞啄粟十雛從食饑鳶卒擊亡其丨丨按此係巽之遯與中孚之頤八雛各别)
兩舅(宋史神宗向皇后傳帝追念不已乃數加恩丨丨宗良宗回皆位開府儀同三司封郡王而自敏中)
(以上三世亦追列王爵非常典也)
兩妻(戰國策楚人有丨丨者人誂其長者長者詈之誂其少者少者許之居無幾何有丨丨者死客謂誂)
(者曰汝取長者乎少者乎取長者客曰長者詈汝少者和汝汝何謂取長者曰居彼人之所則欲其許我也今)
(為我妻則欲其為我詈人也嘗唐書王毛仲傳毛仲有丨丨其一上所賜皆有國色生子帝命力士就賜仍)
(授子五品官)
兩兄(宋史太祖紀前盧縣尉鄢陵許永年七十有五自言父瓊年九十九丨丨皆八十餘乞一官以便飬)
(因召瓊厚賜之授永鄢陵令)
兩弟(戰國策丨丨無罪而再奪之國丨史記刺客傳專諸曰王僚可殺也母老子弱而丨將兵伐楚楚)
(絶其後方今吳外困於楚而内空無骨鯁之臣是無如我何杜甫送舍弟頻赴齊州詩諸姑今海畔丨丨亦)
(山東相元稹盧評事詩唯公丨丨閒訪往往澘然一望公)
兩娣(白虎通備姪娣從者為其必不相嫉妒也一人有子三人共之若己生之不娶丨丨何傳異氣也娶)
(三國女何廣異類也恐一國血脈相似俱無子也)
兩妹(王維别弟妹詩丨丨日成長䨇鬟將及人)
兩兒(陸游五月七日拜致仕敕口號一札疏榮馳廐置丨丨扶拜望雲天)
兩子(漢書高祖紀呂后與丨丨居田中有一老父過請飲呂后因餔之南史張文伯傳見一男下曹)
(植承露盤頌序皇帝鑄承露盤莖長十二丈大十圍上盤逕四尺下盤逕五尺銅龍繞其根龍身長一丈背負)
(丨丨自立於芳林園甘露乃降使臣為頌)
兩男(北史邢邵傳舊格制生丨丨者賞羊五口不然則絹十匹僕射崔暹奏絶之邵曰此格不宜輙斷句)
(踐以區區之越賞法生三男者給乳母况以天下之大而絶此條于逖野外行小弟髮亦白丨丨俱不強)
兩女(漢書司馬相如傳昆弟諸公更謂王孫曰有一男丨丨所不足者非財也楚國先賢傳孫攜與李)
(元禮俱娶太尉桓焉女時人謂桓叔元丨丨俱乘龍言得壻如龍也李白梁父吟君不見高陽酒徒起草中)
(長揖山東隆準公入門不拜騁雄辯丨丨輟洗來趨風)
兩壻(詩瑣瑣姻亞傳丨丨相謂曰亞御唐書張鎰傳郭子儀壻太僕卿趙縱為奴告下史劾治而奴留)
(内侍省鎰奏言今縱事非叛逆而奴留禁中獨下縱獄情所不厭且將帥功孰大於子儀冢土僅乾丨丨前已)
(得罪縱復繼之不數月斥其三壻假令縱實犯法事不緣奴尚宜錄勲念亡以從蕩宥况為奴所愬耶)
兩稚(梅堯臣和道損欲雪與家人小兒輩飲詩目前丨丨子為慰豈異卿)
兩豎(易林晉平有疾迎醫秦國病乃大秘分為丨丨逃匿肓上伏於膏下和不能愈)
兩妾(李白留别西河劉少府詩見雙騎下)
兩媵(詩抱衾與裯疏見四日下)
兩奴(齊書陸澄傳澄弟鮮掦州主簿顧測以丨丨就鮮質錢鮮死子暉誣為賣劵澄為中丞測與書相往)
(反後又牋與太守蕭緬云澄欲遂子弟之非未近義方之訓此趨販所不為况搢紳領䄂儒宗勝逹乎)
兩婢(晉書宣帝紀河南尹李勝將莅荆州來候帝帝詐疾篤使丨丨侍持衣衣落指口言渴婢進粥帝不)
(持杯飲粥皆流出霑胷勝曰衆情謂明公舊風發動何意尊體乃爾又劉實傳實詣石崇家如厠見有絳紋)
(帳裀褥甚麗丨丨持香囊實便退笑謂崇曰誤入卿内崇曰是厠耳實曰貧士未嘗得此乃更如他厠)
兩公(杜甫遣懷詩丨丨壯藻思得我色敷腴可黃庭堅奉和文潛贈无咎詩丨丨陣堂堂此士摩壘)
(楊萬里和樂堂詩玉笥風回峡山雨丨丨對牀方軟語)
兩翁(王安石奉寄子思以代别詩南北蹉跎成丨丨悲歡邂逅笑言同又送程公闢得謝歸姑蘇詩除)
(此丨丨相見外不知三逕為誰開清蘇軾别子由兼别遲詩遥想茅軒照水開丨丨相對如鵠又和邵同)
(年戱贈賈收秀才詩卜隣尚可容三逕投社終當作丨丨許古青柯平二道人詩山中四時好方外丨丨閒)
(岩歐陽元竹澗圖詩歌罷商採芝曲丨丨翰墨定神交)
兩禿(蘇軾題王逸少帖顛張醉素丨丨翁追逐世好稱書工又朱子贈畫工詩平生久要毛錐子歲晩)
(相看丨丨翁)
兩郎(蘇軾徐元用使君與其子端常邀僕與小兒過同遊山東浮金臺戲作此詩二老白接䍦丨丨烏角)
(巾)
兩生(史記叔孫通傳見十主下魯李存次子勉韻詩為邦喜有漢三傑習禮慚無丨丨鄭元祐送樂)
(鼎儀歸東平詩一變便興周禮樂丨丨那識漢衣冠)
兩童(庾肩吾書品序見五色下採簡文帝春情詩見五馬下王襃長安道樂府桑逄五馬停車對丨)
(丨詩李乂幸白鹿觀應制詩見四皓下心儲光羲石子松見五鬛下張飬浩過長春宫詩清已覺破煩)
(暑左右况復扇丨丨)
兩客(盧綸訓陳翃郎中冬至攜柳郎竇郎歸河中舊居詩南郭羣儒從東牀丨丨居)
兩明(王中頭陀寺碑文周魯二莊親昭夜景之鑒漢晉丨丨並勒丹青之飾按丨丨漢明帝晉明帝也)
兩龔(漢書丨丨傳丨丨皆楚人也勝字君賓舍字君倩二人相友並著名節故世為之椘丨丨宋史龔)
(夬傳弟大壯少有重名清介自立從兄官河陽曾布欲見之不可得乃往謁夬邀之出從容竟日題詩壁間有)
(得見丨丨之語)
兩甄(漢書辛慶忌傳元始中安漢公王莽秉政用甄豐甄邯以自助豐邯新貴威震朝廷水衡都尉荗自)
(見名臣子孫兄弟並列不甚詘事丨丨張丨丨置左右司馬注丨丨猶兩翼也)(又左傳將獵世說桓靈寳)
(好獵丨丨所指不避林壑)
兩唐(漢書鮑宣傳自成帝至王莽時清名之士琅邪有紀逡王思齊則薛方子容太原則郇越臣仲郇相)
(稚賓沛郡則唐林子高唐尊伯高皆明經飭行顕名於世紀逡丨丨皆仕王莽封侯貴重歴公卿位又何武)
(傳武為人仁厚好進士奬人之善為椘内史厚兩龔在沛郡厚丨丨注兩龔龔勝龔舍也丨丨唐林唐遵也)
兩高(漢書嚴延年傳大姓西高氏東高氏自郡吏以下皆畏避之莫敢與牾咸曰寧負二千石無負豪大)
(家賓客放為盗賊發輒入高氏吏不敢追浸浸日多道路張弓拔刃然後敢行其亂如此延年至遣掾蠡吾趙)
(繡按高氏得其死罪繡見延年新將心内懼即為兩劾欲先白其輕者觀延年意怒廼出其重劾延年已知其)
(如此矣趙掾至果白其輕者延年索懷中得重劾即收送獄夜入晨將至市論殺之先所按者死吏皆股弁更)
(遣吏分考丨丨窮竟其奸誅殺各數十人郡中震恐)
兩虢(後漢書文苑傳邊譲章華賦曰超有商之大彭兮越隆周之丨丨注虢仲虢叔)
兩鮑(梁元帝薦鮑幾表前宰東邑實有二魯之風近處南臺欲尊丨丨之則)
兩杜(庾信大將軍丘乃敦崇傳二馮同德繼踵當官丨丨齊名夾河為郡梁簡文帝餞劉孝威劉孝勝)
(詩丨丨昔夾河二龍今出守)
兩拔(北齊書神武帝紀見二拔下)
兩邢(北史魏季景傳見二魏下)
兩楊(北史王劭傳於次玉則皇帝名與九千字次比丨丨字與萬年字次比隋與吉字正竝蓋明長久吉)
(慶也)
兩何(唐書懿宗傳始萬榮入寇也别帥何阿小陷冀州殺人無餘種以懿宗暴忍似之故號稱丨丨相語)
(曰唯此丨丨殺人最多)
兩蘇(宋史巢谷傳紹聖初軾轍謫嶺海平生親舊無復相聞者谷獨慨然自眉山誦言欲徒步訪丨丨聞)
(者皆笑其狂元符二年谷竟往至梅州遺轍書曰我萬里步行見公不意自全今至梅矣不旬日必見死無恨)
(矣轍驚喜曰此非今世人古之人也既見握手相泣已而道平生逾月不厭)
兩范(蘇軾軾近以月石硯屏獻子功中書公復以㴠星硯獻純父侍講子功有詩純父未也復以月石風)
(林屏贈之謹和子功詩并求純父數句詩故將屛硯送丨丨要使珠璧棲窗櫺注謂范子功范純父也)
兩歐(蘇軾和趙德麟送陳傳道詩見二陳下)
兩徐(戴表元排律十七韻和阮侯得子詩我欲歌三賈誰能說丨丨)
兩到(小學紺珠丨丨到溉到洽兄弟比二陸寒梁元帝贈到溉洽詩何如今丨丨復似凌竹)
兩王(蘇軾次韻答錢穆父穆父以僕得汝隂用杭越酬唱韻作詩見寄詩見二歐下)
兩楷(瑯嬛記李易安賀人孿生啟云無午未二時之分有伯仲丨丨之侶注任文二子孿生德卿生于午)
(道卿生于未張伯楷仲楷兄弟形狀無二)
兩儁(北史何妥傳初以伎巧事湘東王時蘭陵蕭慎亦有儁才住青楊巷妥住白楊頭時人為之語曰世)
(有丨丨白楊何妥青楊蕭慎其見美如此)
兩舜(皮日休魯望讀㐮陽耆舊傳見贈五百言因而寄答詩見十堯下)
兩音(寳如來三昧經復有菩薩名曰丨丨)
兩仙(現寳藏經見五通下不魏文帝折楊柳行上有丨丨童飲亦不飲)
兩人(史記張耳陳餘傳餘年少父事張耳丨丨相與為刎頸交漢書尹翁歸傳徵拜東海太守過辭廷)
(尉于定國定國家在東海欲屬託邑子丨丨令坐後堂待見定國與翁歸語終日不敢見其邑子既去定國乃)
(謂邑子曰此賢將汝不任事也又不可干以私見關尹子丨丨射相遇則巧拙見丨丨奕相遇則勝負丨丨)
(道相遇則無可示無可示者無巧無拙無勝無負得淮南子宼難至躄者告盲者盲者負而走丨丨皆活其)
(所能也故使盲者語使躄者走失其所也帝京房易飛候雲如丨丨提鼓持桴皆為暴雨梁武子夜四時)
(歌鏡中丨丨髻分明無兩心易裴度句丨丨同日事征西今日君先奉紫泥白居酬錢員外曲江同行見)
(贈詩丨丨攜手語十里看山歸陽王建宫詞金砌雨來行步滑丨丨擡起隠花裙歐修解官後答韓魏公)
(見寄詩欲知念舊君恩厚二者難兼始丨丨)
兩已(書益稷粉米黼黻絺繡傳黻為丨丨相背相梅堯臣月下懷裴如晦宋中道詩我僕寢我廐背如)
(丨丨)
兩族(齊書崔祖思傳見二氏下破宋史太宗紀雍熙二年夏四月辛丑夏州行營西蕃息利族斬其代)
(州刺史折羅遇并弟埋乞又破保洗丨丨降五十餘族又兵志鄜延路保安軍丨丨兵三百六十一馬五十)
兩宗(傳燈錄見七祖下)
兩姓(齊書禮志夫人倫之始莫重冠昏所以尊表成德結歡丨丨年代汙隆古今殊則繁簡之儀因時或)
(異娶白居易朱陳村詩見一村下門蘇軾朱陳嫁圖詩聞道一村惟丨丨不將戶買崔盧)
兩家(禮記正義序見二戴下丨史記盧綰傳高祖盧綰同日生里中持羊酒賀丨及高祖盧綰壯俱學)
(書又相愛也里中嘉丨丨親相愛生子同日壯又相愛復賀丨丨羊酒漢書高祖紀嘗從王媪武負貰酒時)
(飲醉卧武負王媪見其上嘗有怪高祖每酤留飲酒讐數倍及見怪歲竟此丨丨嘗折劵棄負唐書李晟傳)
(與馬燧皆在朝每晏樂恩賜使者相銜於道丨丨日出無鐘鼔聲則金吾以聞少選使者至必曰今日何不舉)
(樂臣五代史南唐世家太祖皇帝之出師南征也煜遣其徐鉉朝於京師鉉曰李煜無罪陛下師出無名太)
(祖徐召之升使畢其說鉉曰煜以小事大如子事父未有過失奈何見伐太祖曰爾謂父子為丨丨可乎鉉無)
(以對而退愈易林銜命上車和合丨丨蛾眉浩齒二國不殆韓符讀書城南詩丨丨各生子提孩巧相如)
(作白居易欲與元八卜鄰詩明月好同三徑夜綠楊宜丨丨春又春夜宴席上戲贈裴淄州詩見四座下)
(别又獨樹浦雨夜寄李郎中詩見一處下同王安石送韓虞部詩當年豈意丨丨子今日更為社人楊)
(萬里秋雨歎見一家下秃又元史文宗紀同知樞密院事脫脫木兒與遼東滿迭兒戰於薊州丨丨店)
兩院(元史選舉志翰林丨丨擬同六部令史有闕於随路儒學教授通吏事人内選補煬帝海山記院)
(中楊梅一夕忽爾繁盛帝喜問曰楊梅之茂能如玉李乎或曰楊梅雖茂終不敵玉李之盛帝往丨丨觀之亦)
(自見玉李繁茂)
兩臺(小學紺珠丨丨左臺知百司監軍旅右臺察州縣省風俗)
兩省(唐書權德輿傳始德輿知制誥而徐岱給事中高郢為舍人居數歲岱卒郢知禮部德輿獨直丨丨)
(數旬一還舍動又魏謩傳謩對臣頃為諫臣故得有所陳今則記言不敢侵官帝曰丨丨屬皆可議朝廷事)
(而毋辭也文又李朝隠傳時政出權幸不關丨丨丨宋史儀衛志德殿入閤之制唯殿中省細仗與丨供)
(奉官班於庭虞小學紺珠丨丨門下中書路王建賀楊巨源博士拜部員外詩丨丨郎官開道九州山澤)
(屬曹司恒又元史世祖紀癸丑樞密院臣言索多潰軍已令李收集江淮江西丨丨潰軍别遣使招諭凡至)
(者皆給之糧舟楫損者修之以俟阿爾哈雅調用從之)
兩揆(趙彦昭哭僕射鄂公楊再思詩丨丨光天秩三朝奉帝熙)
兩府(漢書趙充國傳丨丨復白遣義渠充國行視諸羌分别善惡充國至召先零諸豪三十餘人以尤桀)
(黠皆斬之丨又翟方進傳故事司隸校尉位在司直下初除謁丨其有所會居中二千石前與司直並迎丞)
(相御史注丨丨丞相御史也為又孫寳傳御史大夫張忠辟寳為屬欲令授子經更除舍設儲偫寳自劾去)
(忠固還之心内不平後署寳主簿寳徙入舍祭竈請比鄰忠隂察怪之使所親問寳前大夫為君設除大舍子)
(自劾去者欲為高節也今丨丨高士俗不為主簿子既為之徙舍甚說何前後不相副也寳曰高士不為主簿)
(而大夫君以寳為可一府莫言非士安得獨自高前日君男欲學文而移寳自近禮有來學義無往教道不可)
(詘身詘何傷且不遭者可無不為况主簿乎婚齊書王秀之傳吏部尚書禇淵見秀之正潔欲與結秀之不)
(肯以此頻轉為丨丨外兵參軍丨宋史仁宗紀慶歷三年十一月癸未詔館職有闕以丨兩省保舉然後召)
(試補用花温公詩話先朝春月多召丨丨兩制三館於後苑賞釣魚賦詩甲申雜記初貢團茶及白羊酒)
(惟見任丨丨方賜之臣小學紺珠丨丨中書樞密石又三人並登丨丨王堯韓琦趙槩王珪韓絳王安)
(韓愈送張侍郎詩見一方下度又宋史林靈素傳靈素益尊重升温州為應道軍節加號元妙先生金門羽)
(客冲和殿侍晨出入呵引至與諸王争道都人稱曰道家丨丨又韓愈縣齋有懷詩丨丨變荒凉三年就休)
(假五羅隐烏程詩丨丨攀陪十年郡中甘雨幕中蓮)
兩制(宋史仁宗紀慶歷七年五月辛丑詔西北二邊有大事二府與丨丨以上雜議之又職官志宋初)
(應制判寺無常員以丨丨以上充丞一人以禮官久次官高者充又竇儼傳改主客員外郎知制誥時儀自)
(閣下入翰林兄弟同日拜命分居丨丨時人榮之尉小學紺珠丨丨翰林學士中書舍人王禹偁贈衛宋)
(卿詩見三台下)
兩侯(漢書陳湯傳貳師將軍李廣利捐五萬之師靡億萬之費經四年之勞而厪獲駿馬三十匹雖斬宛)
(王母鼓之首猶不足以復費其私罪悪甚多孝武以為萬里征伐不錄其過遂封拜丨丨三卿二千石百有餘)
(人)
兩使(漢書匈奴傳兒單于立漢使丨丨一人弔單于一人弔右賢王欲以乖其國使者入匈奴匈奴悉將)
(致單于單于怒而悉留漢使吉五代史蘇逄吉傳高祖性素剛嚴賓佐稀得請見逄獨入終日侍立高祖書)
(閣中丨丨文簿盈積莫敢通逄吉輒取内之懷中伺高祖色可犯時以進之高祖多以為可以故甚愛之宋)
(史選舉志凡改官留守兩府丨丨判官進士授太常丞餘人太子中允支使掌書記防禦團練判官小學紺)
(珠丨丨節度觀察)
兩卿(左傳子靈之妻殺三夫一君一子而亡一國丨丨矣可無懲乎漢書趙廣漢傳長安少年數人會)
(窮里空舍謀共劫人坐語未訖廣漢使吏捕治具服富人蘇回為郎二人劫之有頃廣漢將吏到家自立庭下)
(使長安丞龔奢叩堂戶暁賊曰京兆尹趙君謝丨丨無得殺質此宿衛臣也釋質束手得善相遇幸逢赦令或)
(時解脫二人驚愕又素聞廣漢名即開戶出下堂叩頭廣漢跪謝曰幸全活郎甚厚送獄敕吏謹遇給酒肉至)
(冬當出死豫為調棺給歛葬具告語之皆曰死無所恨)
兩畿(宋史選舉志兩府判司丨丨令掌書記支使防禦團練判官二選又竇儼傳請改丨丨諸縣令及)
(外府州五千戶以上縣令為縣大夫陞為從五品下畿大夫見府尹如赤令之儀其諸州府縣大夫見本部長)
(如賓從之禮)
兩丞(漢書百官公卿表見五監下)
兩鎮(唐書李愬傳帝方經略隴右故徙愬節度鳳翔李師道反詔愬代愿帥武寧軍旬日踐父兄丨丨世)
(以為榮兵五代史劉鄩傳楊師厚卒分相魏為丨丨末帝恐魏亂遣鄩以兵屯於魏縣宋史職官志宣和)
(末節度使六千人中興諸將有兼丨丨三鎮者州庾信司馬裔碑懷州拓境丨丨奔波沈遘奉酬潤余少)
(卿見寄詩丨丨旌旂對撫邦老成循政獨難雙)
兩察(唐書突厥傳立咄悉匐為左察骨咄禄子默矩為右察皆統兵二萬子匐俱為小可汗位丨丨上典)
(處木昆等十姓兵四萬號拓西可汗歲入邊戍兵不得休)
兩錄(齊書張敬兒傳見一旦下同又蘇軾次韻高要令劉湜峡山寺見寄詩天人一夢仙凡無丨丨)
兩師(漢書叙傳是時許商為少府師丹為光禄勲上於是引商丹為光禄大夫伯遷水衡都尉與丨丨並)
(侍中皆秩中二千石注丨丨許商師丹)
兩務(宋史食貨志崇寧元年戶部奏平準務錢物毋得他司移用二年以平準為南北丨丨如舊分置官)
(吏歲終考察能否行勸沮法)
兩司(宋史陳恕傳其勾院磨勘丨丨出於舊制關防之要莫加於此理欠憑由二司雖非舊設自理欠失)
(序憑由散落故設二司專令典掌綱目咸具制置有倫逋欠無失理之名憑由鮮流散之弊實亦要切不可廢)
(除吏元史選舉志九年省准都城所係在京五品衙門司歷兩考轉補京畿都漕運丨丨令史遇闕以倉庫)
(攅典歷一考者選充及兩考則京畿都漕運丨丨籍名遇闕依次收補劉義恭嘉禾頌資臣六蔽任兼丨丨)
(既恧仲袞又慙鄭緇聫崔湜中宗十月誕辰内殿宴羣臣效伯梁體句丨丨謬忝謝鍾裵)
兩尉(漢書百官公卿表見九丞下場蘇軾詩丨丨鬱相望東西百步)
兩監(宋史高宗紀紹興二十二年十二月辛酉朔減䕫州路及蒲江淯井丨丨鹽錢歲八萬二千緡有竒)
(丨摭言隋制西監龍朔中置東監開元以前進士不由丨者為耻小學紺珠丨丨國子監東都國子監)
兩衙(元稹醉題東武詩功夫丨丨盡留滯七年餘郡白居易代書詩丨丨多請告三考欲成資又齋)
(旬假始命宴詩公門日丨丨公假月三旬亦王建昭應官舍書事詩丨丨早被官拘束登閣廵溪屬忙李)
(洞春日隐居官舍詩苔房毳客論三學雪嶺巢禽看丨丨王延彬春日寓感詩丨丨前後訟堂清軟錦披袍)
(擁鼻行兼黃㴞贈旌德吕明府詩丨丨斷獄留客三考論功合樹碑)
兩掾(綦毋潛送賈恒明府兼寄温張司戶詩明州報丨丨相憶二毛生)
兩臣(詩疏見兩鹿下入徐安貞奉和聖製答二相出雀鼠谷詩丨丨初夢二月扈廵邊韓翊送盧大)
(理趙侍御祭東嶽詩東嶽昔有事丨丨朝望歸)
兩吏(漢書蔡義傳義為丞相年八十餘短小無鬚眉貌似老嫗行步俛僂常丨丨扶夾乃能行又蕭望)
(之傳大將軍霍光秉政長史丙吉薦儒生王仲翁與望之等數人皆召見先是左將軍上官桀與蓋主謀殺光)
(光既誅桀等後出入自備吏民當見者露索去刀兵丨丨挟持望之獨不肯聽自引出閤曰不願見吏牽持匈)
(匈光聞之告吏勿持)
兩役(元史河渠志又議丨丨並興相離三百餘里往來監督供給為難願以所督夫一萬三千五百十二)
(人先開運河期四十七日畢次濬練湖二十日可完)
兩將(史記吳王濞傳梁孝王恐遣六將軍擊吳又敗梁丨丨士卒皆還走梁元史伊喇邁努傳庚寅命)
(攻高嚴花凉城監軍張翼劉霸都損於敵邁努怒曰丨丨陷賊義不獨生趨出戰破之)
兩軍(詩赳赳武夫公侯腹心箋此兔罝之人于行攻伐可用為策謀之臣使之慮事疏言用策謀明自往)
(攻伐非和好丨丨與二章異也策戰國策見一軍下選唐書竇文埸傳興元初詔監神左廂兵馬以王希)
(監右而馬有麟為左神策軍大將軍軍額由此始帝自山南還丨丨復完而帝忌宿將難制故詔文場仙鳴分)
(總之廢天威軍入左右神策黃五代史錢鏐傳越州董昌反分其兵為丨丨中軍衣外軍衣白銘其衣曰歸)
(義平和凝宫詞坐定丨丨呈百戲樂臣低折賀昇王逢塞上曲將令傳中閫交驩浹丨丨)
兩卒(漢書高祖紀注亭有丨丨一為亭父掌開閉掃除一為求盗掌逐捕盗賊)
兩隊(宋史儀衛志左班七十六人二十四人在駕前左邊引駕五十二人作丨丨馬随駕)
兩兵(五代史杜重威傳安重榮反重威逆戰於宗城重榮為偃月陣重威擊之不動重威欲少却以伺之)
(偏將王重胤曰丨丨方交退者先敗乃分兵為三重威先以左右隊擊其兩翼戰酣重胤以精兵擊其中軍重)
(榮將趙彦之來奔重榮遂大敗年宋史李綱傳時宋師與金人偽齊相持於淮泗者半綱奏丨丨相持非出)
(竒不足以取勝願速遣驍將自淮南約岳飛為掎角夾擊之大功可成)
兩丁(唐書金節婦傳金節婦者安南賊帥陶齊亮之母也常以忠義誨齊亮頑不受遂絶之自田而食紡)
(而衣州里矜法焉大歷初詔賜丨丨侍飬本道使四時存問終身宋史兵志安石又奏義勇湏三丁以上請)
(如府界丨丨以上盡籍之三丁即出戍誘以厚利而丨丨即止令於廵撿上番如府界法又王庶傳紹興五)
(年起復知興元府利䕫路制置使庶以士卒單寡籍興洋諸邑及三泉縣強壮丨丨取一三丁取二號義士日)
(閱于縣月閱于州厚犒之不半年有兵數萬)
兩賊(吳越春秋子胥曰請丈人姓氏漁父曰今日凶凶丨丨相逢吾所謂渡楚賊也丨丨相得得形于默)
(何用姓氏為)
兩寇(杜甫塞蘆子詩蘆關扼丨丨深意實在此)
兩黥(黃庭堅和張簡簿尉韵詩騎驢𨗳從丨丨挟羅爵門庭幾客來)
兩樵(宋書樂志郭東亦有樵郭西亦有樵丨丨相推與無親為誰驕)
兩民(宋書索虜傳此之界局與彼通連丨丨之居煙火相接來往不絶情偽繁興是以南姦北入北姦南)
(叛以類推之日月彌甚)
兩命(唐書賀知章傳張說為䴡正殿修書使表知章入院撰六典等書開元十三年遷禮部侍即兼集賢)
(院學士一日併謝宰相源乾曜語說曰賀公丨丨之榮足為光寵)
兩貴(荀子夫丨丨之不能相事兩賤之不能相使是天數也)
兩秩(宋史宗室不德傳登第時已入仕法當超丨丨請回授其母母封法止令人高宗嘉其志特封郡夫)
(人執又安燾傳同列皆序遷且新用政燾獨如初詔增其丨丨)
兩班(唐書百官志丨丨三品以朔望朝就食廊下殿中侍御史二人為使莅之五代史劉延朗傳薛文)
(遇獨直帝夜召之語罷敬塘事文遇曰臣聞作舍道邊三年不成國家之事斷在陛下且敬塘徙亦反不徙亦)
(反遲速爾不如先事圖之帝大喜曰術者言朕今年當得一賢佐以定天下卿其是邪乃令文遇手書除目夜)
(半下學士院草制明日宣制文武丨丨皆失色居五六日敬塘以反聞宋史禮志見一班下蘇軾次韵答)
(滿思復詩自甘茅屋老三間豈意彤庭綴丨丨)
兩員(宋史職官志元豐以前有檢正官後因置左右司遂不差致朝廷及應報四方行移稽留無檢舉催)
(促今欲差官丨丨充中書門下省檢正諸房公事)
兩官(宋史理宗紀開慶元年春正月癸亥左司諫沈炎言余晦壊蜀幕屬李卓王克己濟惡歛怨詔晦卓)
(克己各奪丨丨)
兩資(宋史理宗紀景定五年順化人楊嗣光等奉太宗真宗仁宗英宗神宗像來歸令櫝藏府中天慶觀)
(詔本府選差武臣迎奉赴行在所嗣光補武階丨丨豐又選舉志由正言以上至郎中皆叙遷丨丨又元)
(元年詔因勞效得酬賞皆分五等有司受其等而差進之初一等京朝官大小使臣皆轉一官選人資歷深者)
(改京朝官資淺者循丨丨次二等随其官高下升資或減磨勘年惟軍功捕盗皆得改次等京朝官自三等以)
(下賞以差減若一人而該兩賞許累計其等以遷)
兩賞(宋史選舉志見上)
兩任(唐書劉廼傳令文部招掄材終授位是知人官人丨丨其責宋史真宗紀見五考下又仁宗紀)
(明道元年春二月丙午詔仕廣南者毋過丨丨宗紀乾道二年詔縣令非丨丨毋除監察御史)(又孝又選)
(舉志祥符之後朝廷益循寬大自監當入知縣知縣入通判通判入知州皆以丨丨為限)
兩知(宋史李繹傳嘗丨丨鳳翔府至是又徙鳳翔)
兩禀(唐書回鶻傳思忠等皆願入朝見聽遂罷歸義軍擢思忠左監門衛上將軍兼撫王傅丨丨其奉賜)
(第永樂坊)
兩舉(元史選舉志泰定元年三月中書省臣奏下第舉人仁宗延祐間命中書省各授教官之職以慰其)
(歸今當改元之初恩澤宜溥蒙古色目人年三十以上并丨丨不第者與教授以下與學正山長漢人南人年)
(五十以上并丨丨不第者與教授以下與學正山長先有資品出身者更優加之不願仕者令備國子員後勿)
(為格從之摩又韓愈送無本詩鯨鵬相窣丨丨快一噉)
兩試(宋史選舉志見一補下)
兩考(宋史選舉志見一考下)
兩選(宋史選舉志詔兩制詳定王珪等言文武丨丨磨勘已皆均用)
兩推(宋史職官志元祐元年以右治獄勘斷公事全少併左右丨丨為一司)
兩管(唐書陽惠元傳少子旻以功加御史中丞容州西原蠻反授本州經略招討使擊定之進御史大夫)
(合邕容丨丨為一道)
兩場(宋史選舉志理宗嘉熙三年臣僚奏詞科實代王言久不取人日就廢弛蓋試之太嚴故習之者少)
(今欲除博學宏詞科從舊三歲一試外更降等立科止試文辭不責記問命題止分丨丨引試湏有出身人就)
(禮部投状獻所業如試教官例)
兩策(宋史張方平傳當召試館職仁宗曰是非丨丨制科者乎何試也命直集賢院又戰國策見億兆)
(下)
兩科(漢書馮野王傳見一律下有又匈奴傳自漢興忠言嘉謀之臣人持所見各異同然總其要歸丨)
(丨而已縉紳之儒則守和親介胄之士則言征伐成後漢書律歷志兩儀既定日月始離初行生分積分度)
(日行一度一歲而周故為術者各生度法或以九百四十或以八十一法有細觕以生丨丨其歸一也又宋)
(史選舉志紹興十五年詔分經義詩賦為丨丨二十七年詔兼習丨丨劉禹錫呂温文集序丨丨連中鋩刃)
(愈出奇又宋史趙開傳初錢引丨丨通行纔二百五十萬有至是添印至四千一百九十餘萬人亦不厭其)
(多價亦不削)
兩項(宋史選舉志時有言門客及随侍親子孫五十人取一臨安府學三年類申人漕試七十取一又令)
(别試院分項異處收試已為煩碎兼丨丨士人習賦習書之外習他經者差少難於取放遂命將丨丨混同收)
(試考校均作六十取一)
兩屬(何休公羊傳序至有倍經任意反傳違戾者疏任意者凡言見者目覩其事心識其理乃可為見故)
(演孔子圖云文宣成㐮所聞之世也而顏分張一公而使丨丨是其任意也晉書祖逖傳逖愛人下士雖疎)
(交賤隸皆思禮遇之由是黃河以南盡為晉土河上堡固先有任子在胡者皆聽丨丨時遣游軍偽抄之明其)
(未附諸塢主感戴胡中有異謀輙密以聞前後尅獲亦由此也)
兩等(宋史選舉志資序除授之際則又有别以知縣資序隔丨丨而作州者謂之權發遣以通判資序隔)
(一等而作州者謂之權知違又王中正傳元祐初言者再論其將王師二十萬公詔書之罪劉摯比中正與)
(李憲宋用臣石得一為四凶又貶秩丨丨)
兩輩(後漢書馮衍傳間者上黨賊大衆圍城義兵丨丨入據井陘邑親潰敵圍拒擊宗正自試智勇非不)
(能當)
兩雄(易坤彖傳應地无疆注夫丨丨必爭二主必危有地之形與剛健為耦而以永保无疆用之者不亦)
(至順乎騷漢書酈食其傳丨丨不俱立楚漢久相持不決百姓動又南粤傳陸賈至南粤王恐乃頓首謝)
(願奉明詔長為藩臣奉貢職於是下令國中曰吾聞丨丨不俱立兩賢不並世漢皇帝賢天子自今以來去帝)
(制黃屋左纛因為書稱蠻夷大長老臣佗昧死再拜上書皇帝陛下晉書盧志傳趙王倫敗志勸穎曰齊王)
(衆號百萬與張泓等相持不能決大王逕得濟河此之大勲莫之與比而齊王今當與大王共輔朝政志聞丨)
(丨不俱處功名不並立今宜因太妃微疾求還定省推崇齊王徐結四海之心此計之上也穎從之北史陳)
(元康傳西師既敗神武會諸將議進取策或以為人馬疲瘦不可遠追元康曰丨丨交爭歲月已久今得大捷)
(便是天授時不可失湏乘勝追之子韓非子毋弛爾弓一棲丨丨梅堯臣讀蟠桃詩寄美永叔詩韓孟於)
(文詞丨丨力相當)
兩勍(蘇軾送楊傑詩三韓王子西求法鑿齒彌天丨丨敵)
兩哲(晉書劉頌等傳贊劉頌剛直義形於詞自下摩上彼實有之李重清雅志廼無私推賢拔滯嘉言在)
(兹懋哉丨丨邦家之基)
兩賢(漢書季布傳丁公為項羽將逐窘高祖彭城西短兵接漢王急顧謂丁公曰丨丨豈相厄哉)
兩頭(晉書五行志元帝建武元年晉陵陳門才牛生犢一體丨丨元史五行志至元十六年四月益都)
(樂安縣朱五十家牛生㹀犢丨丨四耳三尾其色黃曰賈誼新書叔孫敖為兒出遊還憂不食母問其故泣)
(今旦見丨丨蛇母曰蛇安在曰聞見丨丨蛇者死恐後人復見之已殺而埋之矣母曰無憂汝不死矣吾聞有)
(隂德必有陽報後為椘相多嶺南異物志韶州多丨丨蛇為蟻封以避水蒼梧亦丨丨蛇長不過一二尺或)
(云蚯蚓所化永郭璞鸓鳥讃有鳥名鸓丨丨四足翔若合飛韓愈貞行一蛇丨丨見未曾元稹酬樂天)
(詩茅簷屋舍竹籬州虎怕偏蹄蛇丨丨驅又詩序載驅齊人刺襄公也無禮義故盛其車服疾於通道大都)
(與文姜滛箋故猶端也疏無禮義故猶言無禮義端端謂頭緒也論語叩其兩端謂動發本末丨丨也又後)
(漢書西南夷傳雲南縣有神鹿丨丨能食毒草云齊書五行志文惠太子在東宫作丨丨纖纖詩後句磊磊)
(落落玉山崩傳見七穴下)(北史齊文宣帝紀見一束下得唐書驃又南詔傳吐蕃君長共計不巂州患)
(未艾常為丨丨蠻挾唐為輕重謂南詔也官衣冠盛事咸通末鄭渾之為蘇州錄事談銖為鹺院鍾幅為院)
(廵時湖州牧李超趙蒙相次取状元二郡地土相接時為語曰湖接丨丨蘇連三尾古捉搦歌黃桑柘屐蒲)
(子履中央有絲丨丨繫羣王融奉和纖纖詩丨丨纖纖綺上紋半白半黑鷦翔李白江上吟木蘭之枻沙)
(棠舟玉蕭金管坐丨丨眼白居易答王尚書問履道池舊橋詩重移舊柱開中亂種新花擁丨丨楊汝士)
(賀筵占贈營妓詩見一曲下作王建𢷬衣曲重燒熨斗貼丨丨與郎裁迎寒裘)
兩首(韓愈江陵途中詩有蛇類丨丨有蠱羣飛遊人又白居易送姚杭州赴任因思舊遊詩故妓數憑)
(問訊新詩丨丨倩留傳古蘇軾郭祥正家醉畫竹石壁上郭作詩為謝且遺二銅劎詩一雙銅劔秋水光丨)
(丨新詩爭劒芒)
兩髩(鬢同貴耳錄見一枝下秋陶潛責子詩白髮被丨丨肌膚不復實江總日新寵美人應令詩秋)
(𣗳相思一枝綠為插賤妾丨丨中行庾信塵鏡詩何湏照丨丨終是一秋蓬盧照鄰山寄劉李二參軍詩)
(安知倦遊子丨丨漸如絲瞳李白詩見一半下雲樂樂府碧玉炅炅䨇目黃金拳拳丨丨紅)(又上白居)
(易賣炭翁樂府一面塵灰烟火色丨丨蒼蒼十指黑偶又晩春酤酒詩百花落如雪丨丨垂作絲陸龜蒙)
(作詩雙眉初出繭丨丨正藏鴉宋徐夤草木詩仙翁乞取金盤露洗却蒼蒼丨丨華齊丘贈仰山慧度禪)
(師詩丨丨堆殘雪一身披斷雲經廖凝彭澤解印詩見五斗下貫休覽李秀才卷詩濟幾人到工夫丨丨)
(知光黃庭堅送葉士巖詩見一臂下春喚入百花叢寒力平欺丨丨蓬)(楊萬里暁寒詩戴表元初歸鄞)
(城詩城郭三年别風霜丨丨新歌斷暮山碧秋風丨丨寒颸颸)(方䕫無愁潭詩一聲劉秉忠東勝道中詩)
(丨丨黃塵秋色裏又投東勝過黃河)
兩髦(詩髧彼丨丨實維我儀傳髧丨丨之貎髦者髮至眉子事父母之飾儀匹也箋丨丨之人謂共伯也)
(王建宋氏五女詩素釵垂丨丨短窄古時衣蘇軾和答龐参軍詩丱妙侍側丨丨了分)
兩臉(金丹大要判惑歌食穢惡吸乳溲試看丨丨曾紅否更將男女相會合吞他精血作丹頭崔珏有)
(贈詩見一眸下饒李洞贈龐鍊師詩丨丨酒醺紅杏妒半胷酥嫩白雲晏幾道生查子詞輕勻丨丨花淡)
(掃雙眉柳丨程垓浣溪沙詞羞紅丨上嬌霞)
兩眉(黃庭内景經見五辰下阿又天庭地關列斧斤注丨丨間為天庭佛說闍世王經其佛即以丨)
(丨中央相而放光明徹照過七十二恒邊沙刹乃至沙呵刹悉為開闢其有人見其光明者皆得安隐其身)
(李白天馬歌嚴霜五月彫桂枝伏櫪銜冤摧丨丨和元稹生春詩數宗船載足商婦丨丨叢黃庭堅自詩)
(見八風下上丨丨尖)(范成大斑騅詩留下可憐將不去西風吹楊萬里上章丏祠詩更湏三釡戀未放丨)
(丨開湏王惲小園即事詩深院日長細履也勝愁坐丨丨攢)
兩目(魏志陳思王植傳注丁儀字正禮太祖欲以愛女妻之五官將曰正禮目不便不如與伏波子楙太)
(祖從之尋辟儀為掾到與論議嘉其才朗曰丁掾好士也即使其丨丨盲尚當與女何况但眇齊書華寳傳)
(永興概中里王氏女年八歲得毒病丨丨皆盲性至孝年二十父母死臨屍一叫眼皆血出小妺娥䑛其血左)
(目即開時人稱為孝感阿五代史四夷附錄韓延徽為劉守光參軍聘於契丹保機用以為謀主後逃歸曰)
(阿保機失我如喪丨丨而折手足見關尹子譬如丨丨能見天地萬物暫時回光一時不搜神記偓佺者)
(槐山採藥父也好食松實丨丨更方夜書細字綴語言丨丨眵昏頭雪白)(韓愈短燈檠歌白居易移家入)
(新宅詩磑牛封丨丨昏閉何人知翮揭傒斯畫鷹詩怒張丨丨直霄漢豈與短翔蓬蒿)
兩眸(王昌齡箜篌引顔色飢枯掩面羞眼眶淚滴深丨丨孔武仲歸舍吟上有騎馬客枯髯清丨丨)
兩眼(晉書卞壺傳壺父粹齊王同輔政為侍中中書令進爵為公及長沙王乂專權粹立朝正色乂忌而)
(害之初粹如厠見物若丨丨俄而難作刺齊書陳顕逹傳益部山險多不賓服大度村獠前後史不能制顕)
(逹遣使責其租賧獠師曰丨丨刺史尚不敢調我遂殺其使顯逹分部將吏聲將出獵夜往襲之男女無少長)
(皆斬之古宋史兵志見一眼下丨易林三頭丨丨不見其真讀曲歌自憶却欲噫丨常不燥王建白)
(牡丹詩價數千金貴形相丨丨疼余往射豈得已候女丨丨張睢盱)(韓愈射訓狐詩咨又寄崔立之詩元)
(花著丨丨視物隔褷䙰小白居易白髮詩書魔昏丨丨酒病沈四肢杜牧寄姪阿宜詩頭圓筯骨緊丨丨)
(明且光紫薛逢鑷白曲今年鑷白髮丨丨昏昏手戰跳蘇軾薇花詩折得芳蕤丨丨花題詩相報字傾斜)
(律楊萬里和羅巨濟詩偶見千峯翠偏令丨丨明如耶椘材和正卿待制韵詩布袖龍鍾丨丨塵丹誠舊)
(白頭新一龕下)(王惲題趙宣撫樊川山中雜詠詩見薩都拉九日登石頭城詩見一杯下)
兩瞳(楊載冬至次韻張宣撫詩見䨇鬢下)
兩睛(郝經趙邈齪伏虎圖行寒電夾鏡騫丨丨四座凜凜隂風生)
兩眥(張耒敘十五日事詩強驅睡味誰不仁漠漠黑甜留丨丨)
兩顴(老子中經一百歲之人黃頭髮二百歲之人丨丨起)
兩頰(南史宋明帝紀泰始四年秋九月戊辰詔定黥刖之制悉依舊制斬刑若遇赦黥及丨丨劫字斷去)
(兩脚筯徙付交梁寧州縣宋史五行志宣和元年夏雨晝夜凡數日及霽開封前茶肆中有異物如犬大其)
(首類驢丨丨作魚頷而色正綠頂有角坐極長與世所繪龍無異金史王予可傳丨丨以青涅之為翠靨)
(高陽樂人歌何處䑜觴來丨丨色如火史路德延小兒詩情態任天然桃花丨丨鮮李俊民遂良夀日詩)
(任他白髮不相饒丨丨春紅醉裏潮堂方䕫感興詩婉婉馬上女丨丨瑩寒玉又李謐明制度論且若二)
(筵之室為四尺之戶則戶之丨丨裁各七尺耳全以置之猶自不容矧復戶牖之間哉)
兩髯(貢師泰為郭宗道祭酒題韓滉移居圖詩見一童下)
兩鬚(蘇軾送叚屯田分得于字詩王事靡盬心甚劬奉常客卿虬丨丨)
兩鼻(酉陽雜俎苽丨丨兩蔕食之殺人)
兩口(魏志武帝紀注見四目下因韓非子蠱有蚘者一身丨丨争相齕也遂相食自殺獻帝春秋董)
(卓未誅有書三尺布幡上作丨丨相銜之字負之於道歌曰布乎甲申雜記梁况之貶化州一道人至丨丨)
(腹上亦丨丨既至廳舍索斗酒一飲而盡乞又齊書王奐傳興祖家餉糜中下藥食丨丨便覺回獄子食者)
(皆大利)
兩齒(晉書謝鯤傳鄰家高氏女有美色鯤常挑之投梭折其丨丨時人為之語曰任達不已幼輿折齒)
(又齊書祥瑞志世祖在襄陽夢著桑屐行度太極殿階庾温云屐者運應木也臣案桑字為四十而二點世祖)
(年過此即帝位謂著屐為木行也屐有丨丨有聲是為明丨之丨至四十二而行即真矣)
兩牙(呂覽孔穿公孫龍相與論於平原君所深而辯至於藏三牙公孫龍言藏之三牙甚辯孔穿不應少)
(選辭而出明日孔穿朝平原君謂孔穿曰昔者公孫龍之言甚辯孔穿曰然幾能令藏三牙矣雖然難願得有)
(問於君謂藏三牙甚難而實非也謂藏丨丨甚易而實是也不知君將從易而是也者乎將從難而非者乎平)
(原君不應明日謂公孫龍曰公無與孔穿辯蘇軾行&KR1338;詩見四足下)
兩舌(易林一簧丨丨妄言謀訣灌四十二章經口四者丨丨惡口妄言綺語大頂神呪經梵志盡形)
(夀不妄言綺語丨丨鬭亂是戒能持不若能持者有五神王随逐護汝身靈寳經無色界天其中人夀命億)
(劫歲若人一生之中不惡口丨丨妄言綺語當來過往即居此天)
兩吻(韓愈月蝕詩蝦蟇掠汝丨丨過忍學省事不以汝觜啄蝦蟆盧仝月蝕詩湏臾癡蟇精丨丨自決)
(折)
兩耳(戰國策蘇子出李兌舍人謂李兌曰臣竊觀君與蘇公談也其辯過君其博過君君能聽蘇公之計)
(乎李兑曰不能舍人曰君即不能願君堅塞丨丨無聽其談也宋書五行志見四脚下又符瑞志帝禹有)
(夏氏母曰修己生禹於石紐虎鼻口丨丨参鏤首戴鈎鈐匈有玉斗足文履已故名文命齊書樂志駱駼無)
(角奮迅丨丨津急就篇注見三足下又黃庭内景經外應丨丨百液蒼錦雲衣舞龍旛注丨丨神四人)
(隂陽之精也字嬌如驥王褒九懷驥垂丨丨兮中坂蹉跎賈誼弔屈原賦垂丨丨兮服鹽車杜甫天育)
(驃騎歌毛為綠縹丨丨黃眼有紫燄雙瞳方居韓愈聽穎師弹琴詩嗟余有丨丨未省聽絲篁白易船夜)
(援琴詩見七絃下張賈島早蟬詩也任一聲催我老堪聽丨丨畏吟休祜愛妾換馬詩見雙眉下郝經)
(大宛二馬詩見雙瞳下丨薩都拉畫馬詩四蹏蹀躞若流星丨尖修如削筆)
兩體(易乾象疏見四卦下瓜宋書符瑞志漢桓帝建和二年七月河東有嘉丨丨共蔕又五行志晉)
(惠帝光熙元年會稽謝真生子有男女丨丨生便作丈夫聲宋史禮志見七體下)
兩身(元史順帝紀保德州民家産豬一頭丨丨形管子涸川之精者生於蟡蟡者一頭而丨丨其若蛇)
(其長八尺以其名呼之可以取魚鼈此涸川水之精也郝經静華君墨竹賦見一夢下)
兩心(荀子天下無二道聖人無丨丨不易林丨丨相悅共其茀□又一夫丨丨拔刺深梁武帝子)
(夜四時歌見兩人下王松公瞻詠同心芙蓉詩名蓮自可念况復丨丨同建寄遠曲丨丨相對尚難知何)
(况萬里不相疑永脈脈丨丨齊)(權德輿中書夜直寄贈詩迢迢五夜劉禹錫歎水别白二十二詩丨丨相)
(憶似流波潺湲日夜無窮已詩丨丨苦相憶兩口遥相語)(白居易和三月三十日又酬李少府曹長官舍)
(見贈詩丨丨如止水彼此無波瀾贈李逄吉奉送李相公重鎮㐮陽詩見雙鬢下薛能苗端公詩見一體)
(下李崔珏鴛鴦詩寂寂春塘煙晩時丨丨和影共依依洞弔侯圭常侍詩見一拜下無名氏雜詩丨丨)
(不語暗知情燈下裁縫月下行)
兩乳(公羊公狩于郎傳一曰乾豆注自左膘射之達於右髃音釋說文云肩前也字林云肩前丨丨骨也)
(仲老子中經朱雀闕門丨丨也左乳曰君阿右乳曰翁又夫人丨丨者萬神之精氣隂陽之津汋也左乳)
(下有日右乳下有月王母王父之宅也明咸淳臨安志天目山前丨丨長龍飛鳳舞到錢塘一統志丨丨)
(山在平陽府鄉寧縣西南七十里峯如丨丨乳白挺西湖賦左龍飛之丨丨右鳳凰之孤咮宋无島詩遠)
(望渾如丨丨同近前方信兩高峯)
兩肩(詩並驅從丨丨兮揖我謂我儇兮傳獸三歲曰肩唐書安禄山傳晩益肥腹緩及膝奮丨丨若挽)
(牽者乃能行下又驃傳見雙簪下炭顧况陽蕭寺丁行者詩見雙缾洪希文春寒無詩詩翁縮頸聳丨)
(丨元龜守殼凍不前)
兩臂(漢書陳湯傳湯擊郅支時中寒病丨丨不詘申湯入見有詔毋拜莊子丨丨重於天下也身亦重)
(於丨丨遊庾信和宇文内史春日山詩見一足下)
兩膊(元史輿服志玉馬旗赤質青火燄脚繪白馬丨丨有火燄)
兩脇(漢書王莾傳廼者命遣猛將共行天罰誅滅虜知分為十二部或斷其右臂或斬其左腋或潰其胷)
(腹或紬其丨丨王南史謝莊傳莊素多疾不願居選部與大司馬江夏義恭牋自陳丨丨癖疢殆與生俱一)
(月發動不減兩三每痛來逼心氣餘如綖利患數年遂成痼疾蘇軾武昌銅劍歌細看丨丨生碧花猶是西)
(江老蛟血)
兩肋(唐書五行志開元十二年五月太原獻異馬駒丨丨各十六肉尾無毛宋史吳璘傳布陣之法則)
(以步軍為陣心左右翼以馬軍為左右肋拒馬布丨丨之間元稹望雲錐馬歌君王試遣廻胷臆撮骨鋸牙)
(駢丨丨)
兩掖(腋同齊書張敬兒傳敬兒乘舴艋過江詣晉熙王燮中江遇風船覆左右丁壮者各泅走餘二小吏)
(沒䑳下叫呼官敬兒丨丨挾之隨船覆仰常得在水上如此翻覆行數十里方得迎接南史王敬則傳見五)
(色下此老子中經丨丨下神二人䰟魄兆神也之蘇軾快哉風賦見一吷下李質艮嶽賦飲甌面瓊腴)
(竚風生于丨丨詩盧仝謝孟諫議寄新茶詩見七椀下白居易寄遠丨丨不生翅二毛空滿頭牟融謝)
(惠劔詩浩氣中心發雄風丨丨生嵬蘇軾武昌西山詩西山一上十五里風駕丨丨飛崔范成大華巖寺)
(詩風生丨丨輕泉吼四山眩刀馮璧東坡海南烹茶圖詩見九鑽下方瀾採藥詩圭或可試習習在丨丨)
(幽耶律楚材西域從王君玉乞茶詩丨丨清風生坐榻歡遠勝泛流霞又權德輿送李城門罷官歸嵩陽)
(詩啟閉千門静逄迎丨丨通罷皮日休白太傅詩高吟辭丨丨清嘯三山)
兩肘(杜甫述懷詩麻鞋見天子衣䄂露丨丨辛蘇軾開元寺吳道子畫佛滅度詩當時修道頗苦柏生)
(丨丨烏巢肩)
兩手(詩椒聊之實蕃衍盈匊傳丨丨曰匊長者與之提㩗則丨丨奉長者之手)(禮記曲禮又將即席)
(容無怍丨丨摳衣去齊尺一周禮掌囚上罪梏拲而桎注鄭司農云拲者丨丨共木也漢書外戚傳孝武)
(鈎弋趙偼伃家在河間武帝廵狩過河間使召之既至女丨丨皆拳上自披之即時伸號曰拳夫人後漢書)
(董宣傳宣為洛陽令湖陽公主蒼頭白日殺人主出宣叱奴下車格殺之主還宫訴帝帝使宣叩頭謝主宣不)
(從彊使頓之宣丨丨據地終不肯俯悉晉書卞壼傳盗發壼墓尸僵髩髮蒼白面如生丨丨拳爪甲穿達手)
(背幼隋書劉元進傳丨丨各長尺餘臂垂過膝跳北史齊主紀童戲者好以丨丨持䋲拂地而却上且唱)
(曰高末方又百濟國傳拜謁之禮以丨丨據地為禮父吕覽東有士焉曰爰旌目將有適也而餓於道狐)
(之盜曰丘見而下壺餐以餔之爰旌目三餔之而後能視曰子何為者也曰我狐父之人丘也爰旌目曰譆汝)
(非盜耶胡為而食我吾義不食子之食也丨丨據地而吐之不出喀喀然遂伏地而死老子中經丨丨中神)
(二人太陽之精也字䰟隂况歐陽詢嘲蕭瑀射詩十廻俱著地丨丨并擎空顧苔蘚山歌嶮峭嵌空潭洞)
(寒小兒丨丨扶闌干孫盧仝月蝕詩操斧代大匠丨丨不怕傷又寄男抱詩見一吻下杜牧洛中送冀)
(處士東遊詩處士拱丨丨笑之但掉頭花劉猛苦雨詩自念數年間丨丨中藏鉤蘇軾三朵詩見四條下)
兩肢(白居易和微之晨興報問龜兒詩雙目失一目四肢斷丨丨)
兩腹(劉駕邊軍過詩食飽物有餘所恨無丨丨)
兩腰(舊唐書五行志中宗女安樂公主有尚方織成毛裙合百鳥毛正看為一色旁看為一色日中為一)
(色影中為一色並見裙中凡造丨丨一獻韋氏其價百萬)
兩髀(儀禮少牢饋食禮佐食設俎牢髀横脊一短脅一腸一胃一膚三魚一横之腊丨丨屬於尻疏以腊)
(用左右胖故有丨丨丨莊子見五管下少晁冲之效古别昭德羣從詩丨跨鞍馬非復壯時)
兩䏶(老子中經丨丨内神二人亦玉女也字隂隐我法苑珠林譬喻經云羅閱祗國沙門坐自誓曰不)
(得道終不起欲睡眠作錐長八寸刺丨丨痛不得眠一年得道)
兩腎(黃庭内景經元泉幽關高崔巍注丨丨間為幽關)
兩尾(宋書五行志見一腹下以周書武帝紀保定三年十有二月有犬生子腰後分為二身丨丨六足)
(岐舊唐書文帝紀彗星長五丈分丨丨其一指氐其一掩房)
兩股(詩螽斯羽疏陸機疏云幽州人謂之舂箕舂箕即舂黍蝗類也長而青長脚長股股鳴者也或謂似)
(蝗而小斑黑其股似瑇瑁又五月中以丨丨相切作聲聞數十步是也宋書傅弘之傳弘之素善騎乘初上)
(馬以馬鞭柄策挽致丨丨内及下馬柄孔猶存雖宋史刑法志見兩脰下韓愈答柳柳州食蝦蟇詩然丨)
(丨長其奈脊皴皰陵梅堯臣雜詩稍稍引丨丨已變科斗書蘇軾書鄢王主簿所畫折枝詩可憐採花蜂)
(清蜜寄丨丨𥜗又唐書南詔傳婦人不粉黛以蘇澤髮貴者綾錦裙上施錦一幅以丨丨辮為鬟髻耳綴珠)
(貝瑟瑟虎魄)
兩骻(南史梁武帝紀帝生而有異光狀貌殊特日角龍顔重岳虎顧舌文八字項有浮光身映日無景丨)
(丨駢骨項上隆起有文在右手曰武帝)
兩膝(聞見近錄郭虞卿妻乳母禮塔數年丨丨生舍利無數白居易閒居詩見雙臂下蘇軾午窗坐)
(睡詩見雙肘下市楊萬里除夕前一日歸舟夜泊曲渦市治平寺詩人歌呼作時節詩人丨丨高於頰)
兩脰(宋史刑法志或斷薪為杖掊擊手足名曰掉柴或木索并施夾丨丨名曰夾幇或纏繩於首加以木)
(楔名曰腦篐或反縛跪地短堅木交辮兩股令獄卒跳躍於上謂之超棍)
兩脛(老子中經丨丨神二人金木神也字随孔子)
兩骭(韓愈崔十六少府攝伊陽以詩及書見投因酬三十韻詩嬌兒好眉眼袴脚凍丨丨)
兩踝(晉書孫拯傳機既為孟玖等所誣收拯考掠丨丨骨見終不變辭晁補之即事一首次韻祝朝奉)
(十一丈詩坐令青蠅繁暫出刑丨丨)
兩踵(僧真觀與徐僕射述役僧書見雙肘下丨陸游步出萬里橋門至江上詩浮生了無根丨蹋百州)
兩跗(元史禮樂志編鐘一簴鐘十有六範金為之筍簴皆雕繪樹羽塗金雙鳳五中列博山崇牙十有六)
(縣以紅絨組簴蚨青龍籍地以綠油卧梯二加丨丨焉)
兩脚(詩碩鼠碩鼠疏陸璣疏云今河東有大鼠能人立交前丨丨于頸上跳舞善鳴食人禾苗謂之雀鼠)
(其形大故序云大鼠也下南史宋明帝紀見兩頬下坐北史姚僧垣傳見三縛唐書楊再思傳張昌宗)
(事司刑少卿桓彦範劾免其官昌宗訴諸朝武后意申釋之問宰相昌宗於國有功乎再思曰昌宗為陛下治)
(丹餌而愈此為有功后悅昌宗還官自是天下貴彦範賤再思左補闕戴令言賦丨丨狐以譏之孟郊寒溪)
(詩獨立丨丨雪孤吟于慮新見寒山詩見一腹下又宋史輿服志一折下)
兩足(晉書武帝紀太康六年冬十月南陽郡獲丨丨獸宋書五行志太康九年荆州獻丨丨玃北史)
(周武帝紀保定三年十二月有人生子男而隂在背後如尾丨丨指如獸爪老子中經丨丨神二人太隂之)
(精也字柱天力士和易林丨丨四翼飛入我國武東方朔七諫悲椘人之氏兮獻寳玉以為石遇厲之不)
(察兮羌丨丨以畢斮猴陸機與弟雲書監徒武庫建始殿諸房中見有丨丨真怪物也法華經稽首丨丨)
(尊作謂慧足福足也石李白古朗月行仙人垂丨丨桂樹團團又浣紗上女詩一雙金齒屐丨丨白如)
(霜居戴叔倫送僧南歸詩風霜丨丨白宇宙一身浮生白易朱藤謠吾本丨丨得爾為三又送春詩人)
(似行客丨丨無停步不又唐書傅奕傳今僧尼十萬刻繪泥像以惑天下有亡乎陛下以十萬之衆自相夫)
(婦十年滋産十年教訓兵農丨丨利可勝既邪煙圖畫見聞誌唐張璪畫松特出意象勢凌風雨氣傲霞分)
(鬱茂之榮柯對輪囷之老枿經營丨丨氣韻雙高)
兩骨(蘇轍丐者趙生傳生自臍以上骨如龜殼自心以下骨如鋒刃丨丨相值其間不合如指嘗自言生)
(於甲寅今一百二十七年矣)
兩孔(雲笈七籖精血三真名元生君字黃寧子元恒守我鼻丨丨之下源丨丨之下源是死氣之門元生)
(君嚴固守之)
兩竅(宋史天文志凡求星當穿之中心以鈎股法求之下徑三分上徑一度有半則丨丨相覆大小略等)
兩冠(左傳范獻子求貨於叔孫使請冠焉取其冠法而與之丨丨曰盡矣)
兩髻(唐書驃傳婦人食乳酪肥白跣足青布為衫裳聫貫珂貝珠絡之髻垂於後有夫者分丨丨世說)
(王丞相拜司空桓廷尉作丨丨葛□策杖路邊窺之歎曰人言阿龍超阿龍故自超春渚紀聞湖州烏墩鎮)
(沈氏婢其隣里呼之施妳婆者年六十餘髽丨丨明其尚處子也梁簡文帝詠武陵王左右伍暠傳杯詩頂)
(分如丨丨簪長驗上頭寒陳後主三婦豔詞小婦初丨丨含嬌新臉紅蘇軾菊詩輕肌弱骨散幽葩真是)
(青裙丨丨丫丨又答胡穆遺銅噐詩君看翻覆俯仰間覆成三角翻丨馬祖常絶句江南女兒年十五丨)
(丨丫丫面粉光為柳貫行界牌源道次小憩民舍詩白雲不青山地截斷前峯丨丨丫)
兩丱(李商隐安平公詩其弟炳章猶丨丨瑶林玉樹含竒花)
兩鬟(辛延年羽林郎詩一鬟五百萬丨丨千萬餘詩楊師道闕題詩見一笑下黃庭堅田舍即事條)
(桑女子丨丨垂車馬過門未省窺)
兩裘(左傳見一佩下酬易林蔡侯丨丨久苦流離人白居易醉後狂言贈蕭殷二協律詩因命染與)
(鍼女先製丨丨贈二君)
兩組(左傳衡紞紘綖疏見一組下)
兩袖(隋書禮儀志今祭服三公衣丨丨各有禽鳥形類鸞鳳似是華蟲古讀曲歌縠衫丨丨裂花釵髩)
(邊低見謝惠連𢷬衣詩見雙題下夜梁簡文帝小垂手樂府雙巾下蘇軾和子由除元日省宿致齋詩)
(朝回丨丨天香滿頭上銀幡笑阿咸名范成大宴坐庵詩衲破蒙頭籠丨丨藜牀無地著功真山民西湖)
(圖詩見一丈下東袁桷安山暁泊詩丨丨飛仙舞玉龍暁來朝嶽日華袁士元送信孚中住龍翔集慶寺)
(詩上人昔年住東海丨丨天香雲靄靄隂葉顒晚步詩丨丨天風明月上杖頭挑得樹歸)
兩幃(余闕送普原理之南臺御史兼簡察士安詩丨丨猶可對二妙古難全)
兩襚(公羊傳疏見兩賵下)
兩綆(蘇軾次韻子由所居六詠詩應湏鑿百尺丨丨載一牛又次韻劉景文登介亭詩松根百尺井丨)
(丨飛淨渌蛙又浚井詩缾罌下丨丨蚓飛百尺)
兩紱(蘇軾五色雀詩青黃縞元服翼衛丨丨朱)
兩梁(後漢書明帝紀見一梁下有宋史輿服志御史大夫中丞則冠有獬豸角衣中單丨丨冠犀角簪)
(𨗳銅劍佩練鵲錦綬銅環餘同三梁冠四品五品侍祠朝會則服之王儉公府長史朝服議長史丨丨冠掾)
(屬一梁冠並同備朝服中單韋舄率由舊章若所上蒙允并請班司徒二府及諸儀同三司通為永準)
兩佩(左傳見一佩下)
兩襠(南史沈攸之傳攸之有素書十數行常韜在丨丨角云是宋明帝與己約誓又皇太后使至賜攸之)
(燭十挺割之得太后手令曰國家之事一以委公明日遂舉兵其妾崔氏許氏諫曰官年已老那不為百口作)
(計攸之指丨丨角示之升又陳武帝紀齊所據城中無水水一合貿米一升一米貿絹一匹或炒米食之逹)
(摩謂其衆曰頃在北童謠云石頭𢷬丨丨𢷬青復𢷬黃侯景服青已倒於此今賊徒衣黃豈謠言騐邪北史)
(陽休之傳文宣郊天百僚咸從休之衣丨丨甲手持白棓時魏收為中書令嘲之曰義真服未休之曰我昔為)
(常伯首戴蟬冠今處驍游身被衫甲允文允武何必減卿談笑宴然議者服其夷曠)
兩窠(唐書地理志定州博陵郡土貢羅紬細綾瑞綾丨丨綾獨窠綾二包綾熟線綾)
兩服(詩丨丨上襄兩驂雁行以魚麗㐮丨丨以雁遊)(謝靈運撰征賦迅三翼又上留田行丨丨上坂)
(電逝上留田舫舟下遊飈驅上留田)
兩褥(北史李元忠傳孫騰司馬子如嘗詣元忠逢其方坐樹下葛巾擁被對壺獨酌庭空蕪曠使婢卷丨)
(丨以質酒肉呼妻出衣不曳地二公相視歎息而去)
兩帶(白居易楊柳枝詩見雙眉下)
兩鞋(楊萬里至鷓鴣洞詩江湖千萬峯穿儂丨丨青)
兩屩(陸游詩出門消底物丨丨萬事了)
兩屐(方岳秋熱詩老夫人失望亦自愧丨丨劉因滿城道中詩見一蓑下)
兩屨(方岳唐律詩盡日此徘徊青黏丨丨苔予又江尉見過詩千巖萬壑真仙吏丨丨一蓑老農)
兩笏(蘇軾與参寥書要墨納丨丨皆佳品也)
兩印(蔡邕譲高陽侯表丨丨雙紱並在鞶帶婚張說安樂郡主花燭行黃金丨丨雙花綬富貴姻古無)
(有史盧綸送張郎中還蜀詩秦家御漢家郎親專丨丨征殊方)
兩綬(漢書金日磾傳日磾兩子賞建俱侍中賞為奉車建駙馬都尉賞嗣侯佩丨丨上謂霍將軍曰金氏)
(兄弟兩人不可使俱丨丨邪詩徐鉉新月賦見一毛下崔顥古遊俠呈軍中諸將腰間帶丨丨轉盼生光)
(暉楊皮日休種魚詩借問丨丨人誰知種魚利日徐鉉送郎中唐員外奉使湖南詩丨丨對懸雲夢方舟)
(齊汎洞庭春)
兩節(唐書孟方立傳初昭義有潞邢洺磁四州至是方立自以山東三州為昭義而朝廷亦命克修以潞)
(州舊軍畀之昭義有丨丨自此始弘又齊書崔懷慎傳王尊驅骥王陽回車欲令忠孝並臣子丨丨又宋)
(史選舉志景德八年始置謄錄院令封印官封試卷付之集書吏錄本監以内侍二人詔進士第一人令金吾)
(司給七人𨗳從得引丨丨著為令阮呂覽昔黃帝令伶倫作為律伶倫自大夏之西乃之隃之隂取竹於嶰)
(谿之谷以生空竅厚鈞者斷丨丨間其長三寸九分而吹之以為黃鐘之宫)
兩金(宋書符瑞志見二口下域易林丨丨相擊勇武敢敵陶弘景華陽頌樞詩三宿麗天序丨丨標)
(地英)
兩錠(圖繪寳鑑見一錠下)
兩錢(法苑珠林往有商人貸他半錢久不得償即便往債前有大河雇他丨丨然後得渡到彼往債竟不)
(見得來還渡河復雇丨丨為半錢債而失四錢所失極多被衆人之所怪笑後漢書華陀傳初軍吏李成苦)
(欬晝夜不寐陀以為腸癰與散丨丨服之即吐二升膿血於此漸愈)
兩鐡(晉書五行志太元中小兒以丨丨相打於土中名曰鬭族後王國寳王孝伯一姓之中自相攻擊也)
兩玉(南史何敬容傳敬容惟有一子從兄胤命紙筆名曰㲄曰書云丨丨曰㲄吾與弟二家共此一子所)
(謂㲄也)
兩圭(珪同周禮考工記丨丨五寸有邸以祀地以旅四望左傳伯有死于羊肆游吉如晉還聞難不入)
(復命于介八月甲子奔晉駟帶追之及酸棗與子上盟用丨丨質于河使公孫肸入盟大夫己巳復歸宋史)
(禮志慶歷三年禮官余靖言祈榖祀感生帝同日其禮當異不可皆用四圭有邸色尚赤乃定祈榖明堂蒼璧)
(尺二寸感生帝四圭有邸朝日日圭夕月月圭皆五寸從祀神州無玉報社稷丨丨有邸祈不用玉)
兩璜(王褒九日從駕詩射馬垂雙帶豐貂佩丨丨)
兩䥶(吳越春秋吳王命太宰嚭告曰寡人晝卧有夢覺而恬然悵焉請占之得無所憂哉夢入章明宫見)
(丨丨蒸而不炊兩黑犬嘷以南嘷以北兩鋘殖吾宫牆流水湯湯越吾宫堂後房鼓震箧箧有鍜工前園横生)
(梧桐子為寡人占之)
兩鋘(吳越春秋見上)
兩鈹(晉語鐡之戰郵無正御曰吾丨丨將絶吾能止之今日之事我上之次也駕而乘材丨丨皆絶)
兩鉶(宋史禮志見一登下)
兩碗(椀同盧仝謝孟諫議寄新茶詩見一椀下明白居易閒眠詩盡日一餐茶丨丨更無所要到朝)
兩巵(五代史宦者傳莊宗性至孝聞太后召甚懼乃酌丨丨謝承業曰吾杯酒之失且得罪太后願公飲)
(此為吾分過真蘇軾和章七出守湖州詩丨丨春酒堪羡獨占人間分外滎)
兩杯(杯同北史齊河南王孝瑜傳初孝瑜飬於神武宫中與武成同年相愛將誅楊愔等孝瑜預其謀及)
(武成即位禮遇特隆帝在晉陽手敕之曰吾飲汾清三杯勸汝於鄴酌丨丨其親愛如此白居易勸酒寄元)
(九詩一杯驅世慮丨丨反天和)
兩筯(羅隐東歸别常修詩名慙桂苑一枝綠膾憶松江丨丨肥)
兩樽(詩朋酒斯饗傳丨丨曰朋醉蘇軾冬至與諸生飲酒詩華夷丨丨合笑一歡同)
兩瓢(陸游家有丨丨分貯酒藥出則使一童負之戲賦五字句詩長物消磨盡猶存丨大丨)
兩盂(晉書惠帝紀帝單車走洛陽服御分散倉卒上下無齎御中黃門布被次獲嘉市粗米飯盛以瓦盆)
(帝噉丨丨一李遹江村詩見寸下)
兩甌(南史齊宣孝武皇后傳高帝年二歲乳人乏乳后夢人以丨丨麻粥與之覺而乳驚因此豐足白)
(居易食後詩食罷一覺睡起來丨丨茶)
兩巹(儀禮士昏禮注見四爵下)
兩盞(醆同白居易勸酒詩勸君一醆君莫辭勸君丨丨君莫疑李郢偶作一杯正發吟哦興丨丨還生)
(去住愁)
兩匙(范成大新歲書懷詩見三著下)
兩缾(法苑珠林丨丨漫肉泉一甕刀劓鼻得白居易湖上招客送春汎舟詩丨丨箬下新開一曲霓裳)
(初教成中温庭筠贈考功盧郎詩見一笈下)
兩炬(南史梁武帝紀遣徐元慶進據賢首山魏絶其糧道衆懼莫敢援之惟帝獨奮請先進於是廣之益)
(帝精甲銜枚夜前失道望見如持丨丨者随之果得道徑上賢首山廣之軍因得前杜甫夜歸詩庭前把燭)
(嗔丨丨峽口驚猨聞一箇林徐積宿山館詩龍歸潭面千尋黑虎視隈丨丨燈)
兩碁(黃庭堅奕碁詩偶無公事客休時席上談兵校丨丨)
兩紙(隋書庾季才傳及護滅之後閱其書記武帝親自臨檢有假託符命妄造異端者皆致誅戮唯得季)
(才書丨丨盛言緯候災祥宜反政歸權帝謂少宗伯斛斯徵曰庾季才至誠謹慤甚得人臣之禮馬融與竇)
(伯和書書雖丨丨八行七字書臨水讀小桃花樹滿商山)(元稹西歸絶句丨丨京白居易禁中夜作書與)
(元九詩心緒萬端書丨丨欲封重讀意遲遲)
兩榻(白居易招李侍郎公垂詩應湏置丨丨一榻待公垂)
兩牀(北史赤土國傳大業三年屯田主事常駿虞部主事王君政等使赤土其王請駿等入宴前設丨丨)
(並設草葉盤方一丈五尺上有黃白紫赤四色之餅牛羊魚鼈蝳蝐之肉百餘品延駿等升床從者於地席各)
(以金鍾置酒女樂迭奏禮遺甚厚高皮日休苦雨雜言寄魯望詩丨丨苮席一素几仰卧聲吟太元曹唐)
(長安客舍叙邵陵舊宴懷寄永州蕭使君詩今日却思行樂處丨丨絲竹水樓中)
兩鍾(范成大秋日田園雜興詩不惜丨丨輸一斛尚贏糠覈飽兒郎)
兩斛(杜甫虎牙行椘老長嗟憶炎瘴三尺角弓丨丨力)
兩尺(小學紺珠丨丨漢章帝時冷道舜祠下得玉律度以為尺謂之漢官尺晉始平得古銅尺)
兩規(隋書天文志高祖命庾季才等恭校官私舊圖依準三家星位以為蓋圖并具赤黃二道内外丨丨)
(運雲笈七籖若夫定丨丨之分次明二道之行經緯不差上下無爽者惟渾天法耳)
兩矩(周髀筭經丨丨共長二十有五是謂積矩)
兩鏡(張率舞馬篇見雙鳧下)
兩鎧(魏志典韋傳見十步下)
兩笛(吳均小垂手詩折腰應丨丨頓足轉雙巾)
兩鐸(元史禮樂志單鐸雙鐸各二制如小鐘上有柄以金為舌用以振武舞丨丨通一柄者號曰雙鐸)
兩仗(唐書百官志左右仗廐左曰奔星右曰内駒丨丨内又有六廐一曰左飛二曰右飛三曰左萬四曰)
(右萬五曰東南内六曰西南内花張祜大酺樂樂府雙鬟笑說樓前鼓丨丨争輪好落又晉書索紞傳紞)
(善占夢宋桶夢内中有一人著赤衣桶手把丨丨極打之紞曰内中有人肉字也肉色赤也丨丨箸象也極打)
(之飽肉食也俄而騐焉鼓舊唐書音樂志羯鼓正如漆桶兩手具擊謂之丨丨又邠娘羯鼔詩冬兒指問)
(真真說一曲乾鳴丨丨輕年亦作杖五代史劉銖傳銖用法刻深民有過者問其幾何對曰若干即隨其數)
(杖之謂隨年杖每杖一人必丨丨俱下謂之合歡杖)
兩軫(唐書驃傳有龍首琵琶一如龜兹製而項長二尺六寸餘腹廣六寸二龍相向為首有軫柱各三絃)
(隨其數丨丨在項一在頸其覆形如師子)
兩絃(宋无雙陸詩星環紫極無多點月映銀潢有丨丨)
兩欒(考工記鳧氏為鍾丨丨謂之銑注故書欒作樂此唐書楊收傳涔陽畊得古鐘高尺餘收扣之曰)
(姑洗角也既劀拭有刻在丨丨果然)
兩環(洞天清錄徐姚一達官家有古銅盆大如火爐而周廻有丨丨婺州馬舖嶺人家掘得古銅盆而丨)
(丨在腹下足之上此二器文字所不載或以環低者為古敧器)
兩紐(元史禮樂志雅鼔二制如漆桶鞔以羊革旁有丨丨工人持之築地以節舞)
兩矛(詩二矛重喬傳重喬累荷也音義荷舊音何謂刻矛頭為荷葉相重累也沈胡可反謂丨丨之飾相)
(負荷也缺易林丨丨相刺勇力鈞敵交接結和不破不韓翃寄哥舒僕射詩見雙戟下)
兩楯(南史盧度傳度字孝章有道術少随張永北侵魏永敗魏人追急阻淮水不得過度心誓曰若得免)
(死從今不復殺生湏臾見丨丨流來接之得過注又作盾唐書僕固懷恩傳魚朝恩令射生五百攢矢射賊)
(多死而陣堅不可犯馬璘怒單騎援旗直進奪丨丨賊辟易大軍乘以入衆囂不止朝義敗)
兩刀(林邑記王范文先是夷奴初牧牛洞中得鯉魚私將還欲食之其主檢求文恐紿曰將礪石還非魚)
(也主往看果是石文知異看石有鐡鑄石為丨丨祝曰魚為刀若斫石入者文當為此國王斫石即入李頎)
(烏孫佩刀詩烏孫腰間佩丨丨刃可吹毛錦為帶)
兩刃(唐書闞稜傳貌魁雄善用丨丨刀其長丈名曰拍刀一揮殺數人前無堅對鮑照字謎詩見雙屬)
(下星韋應物古劍行千年土中丨丨鐡土蝕不入金滅元稹諭寳詩鏌鋣無人淬丨丨幽壌鐡)
兩鞬(北史虞慶則傳幼雄毅性俶儻身長八尺有膽智善鮮卑語身被重鎧帶丨丨左右馳射本州豪俠)
(皆敬憚之雙又綦連猛傳見帶下)
兩劒(徐陵與李那書見雙環下丨劉孝威隴頭水樂府見雙鉤下孟郊連州吟丨忽相觸雙蛟恣浮)
(沈事孟簡詠歐陽行周詩見雙魂下)
兩弓(唐書薛仁貴傳王師攻安市城高麗莫離支遣將高延夀等率兵二十萬拒戰倚山結屯太宗命諸)
(將分擊之仁貴驍悍欲立竒功乃著白衣自標顯持戟腰鞬丨丨呼而馳所向披靡)
兩箭(五代史霍彦威傳彦威徙鎮平盧朱守殷反伏誅彦威遣使者馳騎獻丨丨為賀明宗賜丨丨以報)
(之夷狄之法起兵令衆以傳箭為號令然非下得施於上也)
兩矢(左傳晉州綽射殖綽中肩丨丨夾脰白止將為三軍獲不止將取其衷顧曰為私誓州綽曰有如日)
(乃弛弓而自後縛之丨又見一矢下圍史記韓王信盧綰傳請令彊弩傅丨外嚮徐行出入平城漢救兵)
(亦到)
兩髇(蘇軾人日獵城南會者十人以身輕一鳥過槍急萬人呼為韵軾得鳥字詩忽發丨鳴丨相逐飛蝱)
(小)
兩旌(周禮大司馬以旌為左右和之門注軍門曰和今謂之壘門立丨丨以為之)
兩旗(史記正義丨丨者左旂九星在河鼔左也右旂九星在河鼓右也皆天之鼓旂所以為旌表又茶)
(譜蘄州團黃有一旗丨丨之號勁北苑茶錄凡茶芽數品最上小芽如雀舌鷹爪以其直纖鋌故號芽茶次)
(曰㨂芽乃一芽帶一葉者號一槍一旗次曰中芽乃一芽帶兩葉號一槍丨丨其帶三葉四葉皆漸老矣又)
(韓愈羅池廟碑侯之船兮丨丨渡中流兮風泊之柳宗元乞巧文丨丨開張中星耀芒)
兩標(晉書宣帝紀文懿攻南圍突出帝縱兵擊敗之斬於梁水之上星墜之所既入城立丨丨以别新舊)
(焉)
兩竿(杜牧齊安郡中偶題詩丨丨落日溪橋上半縷輕烟柳影中李郢南池詩日出丨丨魚正食一家)
(歡笑在南池)
兩杵(陳泰紙帳歌道人巧手天機深丨丨獨伴階蛩吟)
兩篋(呂覽魏攻中山樂羊將已得中山還反報文侯有貴功之色文侯知之命主書曰羣臣賓客所獻書)
(者操以進之主書舉丨丨以進令將軍視之書盡難攻中山之事也將軍還走北面再拜曰中山之舉非臣之)
(力君之功也)
兩籠(述異記南康沿江有夢口穴嘗有船人遇一人通身黃衣擔丨丨黃瓜求寄載過至岸下此人唾盤)
(上徑下崖直入石穴中視盤上唾悉是金櫻武平一景龍館記四年夏四月上與侍臣於樹中摘桃恣其食)
(末後於葡萄園大陳宴席奏宫樂至冥每人賜朱櫻丨丨)
兩箱(晉書輿服志皇太子乘畫輪車上開四望綠油幢朱絲繩絡丨丨裹飾以金錦黃金塗五綵徐積)
(富貴篇奴袍火浣直丨丨感又水經注丨丨崖數萬仞窺不見底祀祠有則雲與之平也)
兩囊(陸游病愈小健戲作路入江村跨蹇驢鞍前分挂丨丨書)
兩縢(南史任忠傳為吳興内史隋兵濟江後主召蕭摩訶以下於内殿定議忠叩頭苦請勿戰及軍敗忠)
(馳入臺見後主言敗状曰官好住無所用力後主與之金丨丨為我南岸收募人猶可一戰忠曰陛下唯當具)
(舟檝就上流衆軍臣以死奉衛後主信之)
兩厨(南史褚彦回傳父湛之卒彦回悉推財與弟澄唯取書數千卷湛之有丨丨寳物在彦回所生郭氏)
(間嫡母吳縣主求之郭欲不與彦回曰但令彦回在何患無物猶不許彦回流涕固請乃從之)
兩甒(儀禮士冠禮尊于房戶之間丨丨有禁注禁承尊之器也又少牢饋食禮司宫尊丨丨于房戶之)
(間同棜皆有羃甒有元酒)
兩甖(漢書貨殖傳漿千儋注一儋丨丨晉書孔嚴傳見一甖下)
兩甕(庾信小園賦燋麥丨丨寒菜一畦)
兩軹(周禮大馭及祭酌僕僕左執轡右祭丨丨祭軌乃飲)
兩靷(左傳郵良曰我丨丨將絶吾能正之我御之上也易林大車難駕丨丨如繩又見雙輪下)
兩轓(漢書景帝紀令長吏二千石車朱丨丨龍宋史輿服志車箱丨丨有金塗龜文及鵾翅左右虎廼)
(後代之制欲改用蟉龍加玉為飾及陶安孔廟賦振榮光於丨丨撫淳俗於千里獨孤送馬鄭州詩使君)
(朱丨丨春日整東轅言白居易晩歲詩不覺白髮髩徒朱丨丨)
兩轂(高啟車遥遥篇天生丨丨轉長途那得令君不為客)
兩乘(唐書劉宴傳建中元年七月詔中人賜宴死且暴其罪家屬徙嶺表命簿錄其家唯雜書丨丨米麥)
(數斛人服其廉)
兩車(陸游滄灘詩湏臾人散寂無譁惟聞百丈轉丨丨)
兩輪(詩百兩御之疏見四匹下畢禮記月令其祀行祭先腎疏案鄭注聘禮云禮乘車轢而遂行唯車)
(之一輪轢耳所以然者以丨丨相去八尺今軷唯廣五尺故知不丨丨俱轢易林丨丨自轉南上大阪四馬)
(共轅無有重難百屈原九歌見四馬下呂劉孝威行幸甘泉宫歌輦回子閣扇動丨丨風巖詩見九箇)
(下倚蘇軾贈月長老詩天形一笠池水轉丨丨)
兩軥(左傳初尹公佗學射于庾公差庾公差學射于公孫丁二子追公公孫丁御公子魚曰射為背師不)
(射為戮射為禮乎射丨丨而還)
兩軛(詩隂靷鋈續疏見一衡下)
兩鐙(蘇軾蔡州道上遇雪詩平生學踵息坐覺丨丨温)
兩箙(唐書高䴡傳帝身屬櫜房結丨丨於鞍)
兩絆(淮南子身蹈于濁世之中而責道之不行也是猶丨丨騏驥而求其致千里也抱朴子丨丨而項)
(領則騏騄與蹇驢同矣)
兩轅(詩雉離于罦傳罦覆車也疏釋器云罬謂之罦罦覆車也郭璞曰今之翻車也有丨丨中施骨以捕)
(鳥展轉相解以宋書禮志晉先蠶儀皇后安車駕六丨丨安車駕五為副)
兩轄(後漢書輿服志貳轂丨丨注蔡邕曰轂外復有一轂抱轄其外乃復設轄抱銅置其中)
兩船(漢書溝洫志以竹落長四丈大九圍盛以小石丨丨夾載而下之楊萬里船過靈州詩洲觜丨丨)
(歸别港岸頭苑屋出疎籬)
兩艘(蘇軾次韵張安道讀杜詩詩見千軌下)
兩舸(孔武仲乘風過洞庭湖詩三湘路指平蕪轉丨丨帆争白鳥飛)
兩舫(南史王筠傳筠為臨海太守在郡侵刻還資有芒屩丨丨他物稱是為有司奏不調累年)
兩舷(韓愈酬盧給事雲夫四兄曲江荷花行見寄詩撐舟昆明度雲錦脚敲丨丨叫吳歌蘇軾答趙承)
(議陳教授詩為君更喚木腸兒脚扣丨丨歌小海丨柳貫送南竺澄還杭州詩雨外排千偶烟中聽丨)
兩䑸(元史順帝紀中書省臣請發丨丨船下番為皇后營利濟)
兩櫓(梅堯臣發長蘆江口詩長江無風平似削丨丨夾舸行將歸)
兩槳(古樂府艇子打丨丨催送莫愁來蓮王初自和書秋詩江邊丨丨連歌渡驚散遊魚葉東吳融)
(箇人詩見五絲下來又和王員外雜遊詩丨丨慣邀催去艇七香曾占取車趙抃贈别周元忠秀才詩暫)
(出林泉飛丨丨且陪風月賞西湖州黃庭堅詩寄聲謝鄉隣為我具丨丨張耒將至夀忽見淮山詩風鳴)
(丨丨初離浦岸轉青山忽對船望陸遊夏夜泛舟書所見詩丨丨去搖東浦月一龕回上方燈又泛溪船)
(至巴東詩丨丨行何駛重灘過不知漠道潛遊苕溪道埸山詩丨丨差差搖燕尾千山漠散魚鱗)
兩罝(易林丨丨同室兔無誰告與彺相觸蒙我與惡)
兩耜(貢師泰學圃吟三犁丨丨工力俱燥濕得所避亢淤)
兩杼(隋書宇文愷傳黃圖議云夏后氏益其堂之大一百四十四尺周人明堂以為丨丨間馬宫之言止)
(論堂之一面據此為準則三代堂基並方得為上圓之制諸書所說並云下方鄭注周官獨為此義非直與古)
(違異亦乃乖背禮文)
兩賵(公羊傳其言惠公仲子何兼之兼之非禮也注禮不賵妾既善而賵之當各使一使所以異尊卑也)
(言之賵者起丨丨也疏以此言之則文九年秦人來歸僖公成風之襚言之襚者亦起兩襚矣)
兩丸(宋史樂志見一丸下萬北史李元忠傳見一丸下張憲登齊政樓詩古晨昏常對待丨丨日月)
(自雙飛)
兩飯(陸游雜書詩一身頂踵無非病丨丨虀鹽亦缺供)
兩羹(隋書禮儀志舍人朱异議二廟祀相承止有一鈃羹蓋祭祀之禮應有丨丨相承止于一鈃于禮為)
(乖請加熬油蓴羹一鈃)
兩豆(儀禮士冠禮再醮丨丨葵菹嬴醢兩籩栗脯又鶡冠子丨丨塞耳不聞雷霆)
兩籩(儀禮士冠禮見上)
兩敦(禮記明堂位有虞氏之丨丨夏后氏之四璉殷之六瑚周之八簋注皆盛黍稷噐釋文敦音對)
兩筦(雲笈七籤明玉之液上陶於隂極神素金炁逆充於丨丨)
兩板(韓愈剝啄行門以丨丨叢書於間蘇王炎元日詩丨丨不湏書鬱壘一杯亦強飲屠齊已題玉)
(泉寺詩時移丨丨成塵跡猶挂吾師舊影堂)
兩飱(白居易訪陳二詩丨丨聊過日一榻足容身)
兩味(何遜七召見五肉下)
兩噐(晉書律歷志荀勖於千載之外推百代之法信而有徵而時人寡識據無聞之一尺忽周漢之丨丨)
(雷同臧否何其謬哉藉唐書盧懷慎傳既屬疾宋璟盧從愿候之見敝簀單門不施箔會風雨至舉席自障)
(日宴設食蒸豆丨丨菜數柸而已不又長孫無忌傳帝曰緣后兄愛眤厚以子女玉帛豈得以其兼文武丨)
(丨朕故相之)
兩坊(唐書温造傳聞元和長慶時中丞呵止不半坊今乃至丨丨謂之籠街)
兩隅(宋史藥元福傳開運初契丹䧟甘陵圍魏郡師次於河少帝駐軍澶淵契丹障於城北東西連亘掩)
(城丨丨登陴望之不見其際地杜甫投贈哥舒開府詩先鋒百勝在略丨丨空)
兩鳳(晉書陸機等傳論見雙龍下中北史崔瞻傳㥄弟仲文有文學天保初㥄為侍仲文為銀青光禄)
(大夫同日受拜時云丨丨連飛含庾信傷心賦見二龍下錢起晩秋集賢院即事詩毫思丨丨望遠寄雙)
(魚)
兩鶴(庾信詠畫屏風詩見一松下寄皮日休魯望讀襄陽耆舊傳見贈五百言因而荅次韵詩見雙松)
(下軒)(蘇軾述懷詩丨丨摧頹病不言年來相繼亦乘張飬浩同元復初飲許仲文别墅詩見五雲下)
兩鴛(温庭筠光風亭夜宴妓有醉毆者詩見雙雉下)
兩鵠(蘇軾和子由柳湖久涸忽有水開元寺山茶舊無花今歲盛開詩飯豆羹藜思丨丨飲河噀水賴長)
(蜺)
兩雁(陸游丨丨詩丨丨東西來合羣以南翔)
兩鷗(蘇軾次韵子由書王晉卿畫山水一首而晉卿和二首詩明年兼與士龍去萬頃蒼波沒丨丨)
兩鳧(陸游連日治圃至山亭又作五字詩見雙鵲下)
兩鳩(南史司馬暠傳丁父艱哀毀愈甚廬于墓側日進薄麥粥一升墓在新林連接山阜舊多猛獸暠結)
(廬數載豺狼絶迹常有丨丨栖宿廬所馴狎異常)
兩鵲(唐書五行志開元二十五年四月濮州兩鳥丨丨兩鸜鵒同巢陳與義夏夜詩丨丨翻明月孤松)
(立快晴)
兩鴟(蘇軾和贈羊長史詩不持丨丨酒肯借一車書)
兩鴨(楊萬里新晴晩步詩忽逄野沼無人處丨丨浮沈最眼明)
兩鶉(范成大題黃居宷雀竹圖詩羣雀歲寒保聚丨丨日宴忘歸)
兩雌(李白雉朝飛麥隴青青三月時白雉朝飛挟丨丨)
兩雛(易林一鳥丨丨客勝主人)
兩禽(曹植名都篇見一縱下丨又隋書虞世基傳聊七縱於孟獲乃丨於卞莊)
兩鳥(詩鳥鳴嚶嚶箋嚶嚶丨丨聲也銜宋書五行志吳孫權赤烏十二年四月有丨丨鵲墮東館權使)
(領丞相朱據燎鵲以祭怪唐書五行志見兩鵲下韓愈雙鳥詩天公丨丨各捉一處囚)
兩翼(漢書王莽傳博募有竒技術可以攻匈奴者或言能飛一日千里可窺匈奴莾輒試之取大鳥翮為)
(丨丨頭與身皆著毛通引環紐飛數百步墮莽知其不可用苟欲獲其名皆拜為理軍賜以車馬晉書郭璞)
(傳璞既過江宣城太守殷祐引為參軍時有物大如水牛灰色卑脚脚類象胷前尾上皆白大力而遲鈍來到)
(城下衆咸異焉祐使人伏而取之令璞作卦遇遯之蠱其卦曰艮體連乾其物壮巨山潛之畜匪兕匪虎身與)
(鬼并精見二午法當為禽丨丨不許遂被一創還其本墅按卦名之是為驢鼠卜適了伏者以戟刺之深尺餘)
(遂去不復見軌宋書武帝紀衆軍步進有車四千輛分車為丨丨方徐行車悉張幔御者執矟又以輕騎為)
(遊軍軍令嚴肅行伍齊整丨元史輿服志飛黃旂赤質赤火㷔脚形如馬色黃有丨越絶書子胥兵分為)
(丨丨夜火相望不易林鵠求魚食道遇射弋繒加我頸繳縛丨丨欲飛能為羿所得柳宗元東亭記易為)
(堂亭峭為杠梁下上徊翔前出丨丨馮空拒江以王周蜹子賦張華之識何以辨其丨丨離婁之明何見其)
(長喙易王建詩曲江北岸時時到為愛鸕鷀丨丨飛新白居鶴詩洛陽寡族類皎皎惟丨丨蘇軾相視)
(河詩至今鳳凰山下路長借一箭開丨丨楊陳造江行詩帆桅飛去劃空明人倚東風丨丨生萬里射陽)
(湖詩樓船忽然生丨丨横飛直過陽侯國恢趙秉文蟬詩薄薄秋雲丨丨輕淤泥脫迹便聲)
兩翅(南史齊武帝紀帝年十三夢人以筆畫身左右為丨丨又和帝紀東昏又與羣小别立帽騫其口)
(而舒丨丨名曰鳳度三橋丨齊書祥瑞志世祖夢鳳凰從天飛下青溪宅齋前丨相去十餘丈翼下有紫雲)
(氣王古烏夜啼樂府欲飛無丨丨當奈獨思何古岑参寄昌齡詩有時開道經黃鶴垂丨丨常建意詩)
(丨丨自無力愁鳴雲外來何李白野田黃雀行蕭條丨丨蓬蒿下縱有鷹鸇奈若獨孤及官渡柳歌雙鳳)
(並丨丨將雛東南飛丨引雛拾蟲不相離)(王建雉將雛詩時時土中鼓丨韓愈寒食日出遊詩見四足下)
(非又病鴟詩青泥揜丨丨拍拍不得飛新白居易和知詩便是罩中魚蛻飛生丨丨蘇軾灘詩鸕鷀不)
(敢下飛過丨丨輕已又鬼蝶詩見雙眉下鶴詩丨丨如輪骨仙昂昂只合在林泉)(李俊民畫柳貫無題)
(詩黃鵠將騫丨丨垂跂行幾許似蛇醫)
兩爪(程俱寄開化李令光詩欣然䑛丨丨意得良自安朱子詩夜窗一反側膚垢紛丨丨)
兩羽(黃溍崑崙歌笑揮如意教雲舞雲間鶴雛生丨丨)
兩虎(戰國策見一丸下加史記廉頗藺相如傳相如曰彊秦之所以不敢兵於趙者徒以吾兩人在也)
(今丨丨共鬭其勢不俱生吾所以為此者以先國家之急而後私讐也宋史張俊傳見一手下易林丨丨)
(相拒弓弩滿野鬭太元經丨丨相牙知掣者全文李白古風趙倚丨丨晉為六卿分又贈宣城宇太守)
(詩閒騎駿馬獵一射丨丨穿雙元稹和樂天尋郭道士不遇詩見林下)
兩彪(北史崔浩傳假之水道從裕西入然後興兵塞其東歸之路所謂卞莊刺彪兩得之勢也使裕勝也)
(必德我假道之惠令姚氏勝也亦不失救隣之名縱裕得關中懸遠難守彼不能守終為我物今不勞兵馬坐)
(觀成敗鬭丨丨而收長久之利上策也)
兩狼(詩並驅從丨丨兮揖我謂我臧兮傳狼獸名杜甫遣興詩歸來懸丨丨門戶有旌節)
兩兕(太元經丨丨鬭一角亡不勝喪)
兩鹿(詩呦呦鹿鳴食野之苹傳鹿得萍呦呦然鳴而相呼懇誠發乎中以興嘉樂賓客當有懇誠相招呼)
(以成禮也疏以鹿呼同類猶君呼臣子也或以為丨丨相呼喻兩臣相招為羣臣相呼以成君禮斯不然矣)
(淮南子小國不鬭於大國之間丨丨不鬭於伏兕之旁)
兩麞(南史廬陵威王續傳嘗馳射於帝前續中丨丨冠於諸人帝大悅)
兩犀(梁武帝子夜歌巧笑蒨丨丨美目揚雙蛾)
兩犢(陸游詩綠隂渡口孤鶯語白水陂頭丨丨斜)
兩馬(詩疏見一轅下左又小序小戎美㐮公也音義小戎駕丨丨者傳晉荀瑶伐鄭鄭駟弘請救于)
(齊齊師將興陳成子屬孤子三日朝設乘車丨丨繋五邑焉召顔涿聚之子晉曰隰之役而父死焉以國之多)
(難未女恤也今命女以是邑服車而朝毋廢前勞乃救鄭史記孔子世家南宫敬叔言魯君曰請與孔子適)
(周魯君與之一乘車丨丨一豎子俱適周問禮蓋見老子云又李將軍傳廣出雁門擊匈奴匈奴生得廣置)
(廣丨丨間絡而盛臥廣行十餘里佯死睨其旁有一胡兒騎善馬廣暫騰而上胡兒馬因推墮兒取其弓鞭馬)
(南馳復得其餘軍下易林丨丨争車敗壊家室李張說遊龍山静勝寺詩車歲已成丨丨閒餘步賀許)
(公子鄭姬歌丨丨八蹄踏蘭苑情如合竹誰能見)
兩騶(後漢書宗均傳均疾上書乞免詔除子條為太子舍人均自扶輿詣闕謝恩帝使中黃門慰問因留)
(飬疾司徒缺帝以均才任宰相召入視其疾令丨丨扶之)
兩驂(詩丨丨如舞疏其丨丨之馬與兩服馬和諧如人舞者之中干樂節也劉潛謝豫章王賜馬啟見)
(八駿下丨王孝友豐水賦或廉問于丨或通夢于三刀)
兩騑(詩騧驪是驂傳驂丨丨也)
兩駝(白湛淵詩丨丨侍雪立終日饑不起)
兩牛(南史陶弘景傳見一牛下都水經注風俗通曰秦昭王使李冰為蜀守開成兩江溉田萬頃神歲)
(取童女二人為婦冰以其女與神為婚徑至神祠勸酒酒杯恒澹澹冰厲聲以責之因忽不見良久有丨丨鬭)
(於江岸傍有間冰還流汗謂官屬曰吾鬭疲極當相助也南向腰中正白者我綬也主簿刺殺北面者江神遂)
(死陽李白醉後贈王歷詩見千兔下)
兩豝(宣和畫譜明皇嘗遊獵一發中丨丨於元武北門當時命韋無忝傳寫之遂為一時英妙之極)
兩羝(易林丨丨三羊俱之我鄉)
兩鬛(本草松集解見五鬛下又酉陽雜俎私第堂前有五鬛松皮不鱗有丨丨七鬛者)
兩狗(易林丨丨圍室相咬争食)
兩犬(易林丨丨争鬭股瘡無處不成仇讐行解却去)
兩猿(庾信北園射堂新成詩見一雁下)
兩兔(唐書李林甫傳見一鵰下安木蘭詩雄兔脚撲朔雌兔眼迷離丨丨傍地走能辨我是雄雌徐)
(陵紫騮馬詩見雙鴻下)
兩鼠(史記趙奢傳秦伐韓奢曰譬猶丨丨鬭于穴中將勇者勝蘇軾送范經略分韵賦詩得先字詩丨)
(丨鬭穴中一勝亦偶然)
兩牡(詩並驅從丨丨兮揖我謂我好兮令左傳哀公十七年春衛侯為虎幄於藉圃成求名者而與之)
(始食焉大子請使良夫良夫乘衷甸丨丨紫衣狐裘至袒裘不釋劍而食大子使牽以退數之以三罪而殺之)
兩蝶(韓愈感春詩青天高寥寥丨丨飛翻翻)
兩蛾(陳旅題叚氏扇子詩江上竹枝歌為君顰丨丨)
兩蟲(范成大丨丨詩天涯羈思難繪畫惟有丨丨相發揮)
兩蟬(楊萬里聽蟬絶句丨丨對語雙垂柳知鬭先休鬭後休)
兩蛩(范成大秋日田園雜興詩杞菊垂珠滴露紅丨丨相應語莎叢)
兩繭(蘇軾明日南禪和詩不到重賦數珠篇以督之詩大珠分一月細綆合丨丨)
兩龍(史記彭越傳少年或謂越曰諸豪傑相立畔秦仲可以來亦效之彭越曰丨丨方鬭且待之漢書)
(惠帝紀二年有丨丨見蘭陵家人井中意晉書孝武帝李太后傳后數夢丨丨枕膝日月入懷以為吉祥向)
(儕類說之帝聞而異焉遂生孝武帝劍又張華傳雷煥卒子華為州從事持劍行經延平津忽於腰間躍出)
(墮水使人沒水取之不見劍但見丨丨各長數丈蟠縈有文章沒者懼而反湏臾光彩照水波浪驚沸於是失)
(劍丨宋史英宗紀諱曙濮安懿王允讓第十三子初王夢丨與日並墮以衣承之及帝生赤光滿室或見黃)
(龍游光中乘山海經夏后啟於此儛九代乘丨丨九又冰夷人面丨丨又南方祝融乘丨丨屈原歌)
(乘水車兮荷蓋駕丨丨兮驂螭穆王融三月三日曲水詩序夏后丨丨載驅璿臺之上滿八駿如舞瑶水之)
(隂元阮籍清思賦載雲輿之奄靄兮乘夏后之丨丨說梁帝元覽賦鬭二虎於江干争丨丨於修坂張)
(侍宴蘘荷亭應制詩仙路迎三鳥雲衢駐丨丨隐奉和聖製春日幸望春宫應制詩見九重下)(閻朝王無)
(競北使長城詩六國復囂囂丨丨鬭觺觺同李白登廣武古戰埸懷古詩丨丨不並躍五緯與天薛逄觀)
(競渡詩鼓聲三下紅旗開丨丨躍出浮水來出宋无南嶽李道士畫雙松圖詩酒腸空洞生鱗角飛丨丨醉)
(不覺)
兩鼇(張說入海詩龍伯如人類一釣丨丨連)
兩蛟(鮫同呂覽有次非者得寳劍於干遂還反涉江至於中流有丨丨夾繞其船次非謂舟人曰予嘗見)
(丨丨繞船能兩活者乎船人曰未之見也次非攘臂袪衣拔寳劍曰此江中之腐肉朽骨也棄劍以全己余奚)
(愛焉於是赴江刺蛟殺之而復上船舟中之人皆得活淮南子下輕上重其覆必易一淵不丨丨水定則清)
(正動則失平丨水經注昔澹臺子羽齎千金之璧渡河陽侯波起丨挟舟子羽曰吾可以義求不可以威劫)
(操劍斬蛟蛟死波休乃投璧於河三投而輒躍出乃毀璧而去示無恡意)
兩蛇(易林乘龍上天丨丨為輔踴躍雲中遊觀滄海民樂安處)
兩龜(庾信周兗州刺史廣饒公鄭常神道碑見雙蛇下)
兩鼈(淮南子殺戎馬而求狐狸援丨丨而失靈龜)
兩魪(左思吳都賦罩丨丨罺鰝鰕注魪左右一目所謂比目魚也)
兩鱧(水經注范文日南西捲縣夷師雅夷奴也文為奴時山澗牧羊於澗水中得丨丨隐藏挟歸欲私食)
(郎知檢求文大慙懼託云將礪石還非為魚也郎至魚所見是兩石信之而去文始異之)
兩螺(周權金焦兩山詩見一檻下)
兩螯(蘇軾丁公默送蝤蛑詩見半殼下蔕顧瑛餞謝子蘭詩蟹斫丨丨白雪滿橘摘並黃金重)
兩松(皮日休上真觀詩丨丨峙庭際怪獸吁可歎)
兩柏(穆天子傳天子北升于大北之隥而降休于丨丨之下)
兩檜(蘇軾文予來汝南清潁之外無以娛予者治事堂前二柏與薦福丨丨尤為殊絶孰使予安此寂寞)
(而忘歸者非此君歟)
兩樗(後漢書五行志靈帝熹平三年右校别作中有丨丨樹皆高四尺許其一株宿夕暴長長丈餘大一)
(圍)
兩榕(黃庭堅榕溪閣詩我與竹君俱晩出丨丨猶及識涪翁)
兩竹(趙抃雙竹詩天然一派根一根生丨丨扶蘇軾登州孫氏松堂詩浮空丨丨横南閣倒影桑射北)
(窗)
兩瓜(南史滕曇恭傳年五歲母楊氏患熱思食寒瓜土俗所不産曇恭歷訪不能得銜悲哀切俄遇一桑)
(門問其故曇恭具以告桑門曰我有丨丨分一相遺還以與母舉室驚異尋訪桑門莫知所在)
兩草(蘇軾贈眼醫王生彦若詩形骸一塵垢貴賤丨丨木)
兩木(戰國策蘇秦為趙王使于秦反三日不得見謂趙王曰秦乃者過柱山有丨丨焉一蓋呼侶一蓋哭)
(問其故對曰吾已大矣年已長矣吾苦夫匠人且以䋲墨案規矩刻鏤我一蓋曰此非吾所苦也是故吾事也)
(吾所苦夫鐵銛然自入而出夫人者今臣使于秦而三日不見無有為臣為鐵銛者乎淮南子丨丨相擊而)
(然金火相守而流)
兩樹(梁簡文帝甘露鼓寺敬脱法師墓銘寂寥丨丨悠漫三泉賈島題劉華書齋詩見一鶯下白居)
(易樟亭雙櫻樹詩南館西軒丨丨櫻春條長足夏隂成郝經鏡薌亭詩見一庭下)
兩根(齊書祥瑞志見一幹下)
兩枝(齊書祥瑞志永明四年二月秣陵縣高天明園中李樹連理生高三尺五寸丨丨别生復高三尺合)
(為一幹山元稹櫻桃花詩櫻桃花一枝丨丨千萬朵有白居易石榴詩閒折丨丨持在手細看不似人間)
(詩盧貞和白尚書賦永豐柳詩見一樹下初吳融閒望見一枝下齊已石竹花詩一枝丨丨笑風猩猩)
(血潑低低叢丨李俊民德老瑞竹詩見一枝下容歐陽元墨竹詩丨澹澹與濃濃垂葉應無靃靡)
兩椏(本草見五葉下)
兩朵(白居易鹽商婦詩飽食濃妝倚柁樓丨丨紅腮花欲綻又楊萬里午憩詩日烘細草香無價况有)
(三枝丨丨來禮牛希濟詞丨丨隔牆花早晩成連理階又宋史禮志直官通事舍人分引三公以下升東)
(親王使相以下升西階御史臺東上閤門分引秘書監以下升丨丨殿并東西廊席後立)
兩莖(杜甫桃竹杖引憐我老病贈丨丨出入爪甲鏗有聲徐凝覽鏡詞潘郎懊惱新秋髮拔却一莖生)
(丨丨見左偃送人詩一莖下)
兩花(朱超詠同心芙蓉詩日分雙蔕影風合丨丨香鄭軌觀兄弟同夜成婚詩見雙萼下)
兩穗(宋史五行志平夷縣民王義田禾丨丨合為一避雲笈七籖賈湘累世好道時黃巢䧟長安挈家)
(難駕將還湘於老君前請進退之兆忽見香爐邊有粟苗甚茂上有丨丨如風所動粟穗西指乃破産歸京方)
(薙草搆宇於基趾之下得銀六千兩家産益贍必王融策秀才文多黍多稌不興丨丨之謠無褐無衣盈六)
(月之歎)
兩岐(後漢書張堪傳堪拜漁陽太守百姓歌曰桑無附枝麥穗丨丨張君為政樂不可支宋史太祖紀)
(建隆四年五月壬午澶州進麥丨丨至六岐者百六十五本又五行志嘉祐三年六月緜州麥一穗丨丨)
(又王覿傳覿在言路欲深破朋黨之說朱光庭訐蘇軾館職策問呂陶辯其不然遂起洛蜀二黨之說覿言軾)
(之辭不過失輕重之體爾若悉攷同異深究嫌疑其丨丨遂分黨論滋熾夫學士命詞失指其事尚小使士大)
(夫有朋黨之名大患也帝深然之置不問袴元史五行志見二幹下梁簡文帝復臨丹陽教五無謠丨丨)
(難頌劉謝朓答張齊興詩子肅丨丨功我滯三冬職司沈約真人東山還詩待余丨丨秀去去掩柴扉)
(空曙送䕫州班使君詩夷陵舊人吏猶誦丨丨歌居呂温道州觀野火詩遍生合穎禾大秀丨丨麥白易)
(牡丹芳詩今年瑞麥分丨丨君心獨喜無人知瑞鄭畋麥穗丨丨詩聖慮憂千畆嘉苗薦丨丨張聿麥詩)
(丨丨分更合異畆穎仍連路黃庭堅讀邸報詩並驅華轂適通逵中安知判丨丨)
兩蔕(酉陽雜俎見兩鼻下)
兩萍(范成大送温伯歸福唐納婦且約復遊霅川詩攬秀堂前一笑傾都忘身世丨浮丨)
兩隴(宋史五行志見一隴下)
兩株(齊書祥瑞志見一木下白老學庵筆記白樂天有忠州木蓮詩予遊臨卭鶴山佛殿前有丨丨其)
(高數丈葉堅厚如桂以中夏發花如芙蕖香亦酷似寺僧云一郡止此二株不知何自至也成都多竒花亦未)
(嘗見親蘇軾惠州白鶴新居上梁文共笑先生垂白髮舍南種丨丨柑元行恭過故宅詩唯餘一廢井尚)
(夾丨丨桐錯廻高枝)(杜甫雙松圖歌丨丨惨裂苔蘚皮屈鐡交韓愈杏花詩居鄰北郭古寺空杏花丨丨)
(能白紅丨白居易東城桂詩月宮幸有閒田在何不中央種丨齊已庭際新移松竹詩三莖瘦竹丨丨松)
(瑟瑟翛翛韻且同詩梅堯臣石榴花詩見一匹下向蘇軾書普慈長老壁惟有丨丨紅杏葉晩來猶得人)
(妍杏楊萬里池亭雙樹梅花詩見雙寒下足趙秉文花詩丨丨副使鶯吟裏一色新郎馬中)
兩種(詩楊之水不流束蒲箋蒲蒲柳疏陸機疏云蒲柳有丨丨皮正青者曰小楊其一種皮紅者曰大楊)
(選書禹貢荆州惟箘簵楛傳箘簵是丨丨竹也及宋史舉志見五斗下又職官志凡封蠻夷酋長蕃長)
(綾紙丨丨各一等五色銷金花綾紙一等中綾紙一等雲笈七籖見五種下)
兩樣(范成大晩步西園詩見一種下親楊萬里嘗桃詩香味比來無丨丨人情畢竟愛栽沈宛君茉)
(莉花詩梅花宜冷君宜熱一樣香魂丨丨看)
兩色(王胄言反江陽寓目灞涘贈易州陸司馬詩見雙飛下蒋冽南溪别業詩樹交花丨丨溪合水同)
(流)
兩般(羅隠寄西華黃鍊師詩盛事丨丨君總得老萊衣服戴顒家裴說題僧舍詩惟有丨丨燒不得洞)
(庭湖水老僧閒堯孫魴柳詩深綠依依配淺黃丨丨顔色一般黃梅臣和正仲詩見三百下蘇軾次周)
(燾韵詩早知雨是水不作丨丨聲王楊萬里正月五日以送伴借官侍宴集英殿口號君恩重無真假賜酒)
(何曾有丨丨一余闕南歸偶書詩見般下)
兩條(盧綸割飛二刀子歌丨丨神物秋冰薄刃淬初蟾鞘金錯狄煥詠南嶽徑松詩一陣雨聲歸嶽嶠)
(丨丨寒色下瀟湘)
兩截(方回聽琴詩急如快劍斫蛇分丨丨琉璃缾碎玉簪折)
兩段(北史王劭傳永州得石圖剖為丨丨有楊樹之形黃根青葉汝水得神龜腹下有文曰天卜楊興)
(宋史選舉志寕宗慶元四年以經義多用套類父子兄弟相授致天下士子不務實學遂命有司六經出題各)
(於本經摘出丨丨文意相類者合為一題以杜挟册讐偽之計續搜神記永嘉中有天竺胡人能取絹與人)
(各執一頭翦斷之已而取丨丨合持之則復還連綿可練無異故體齊東野語張乂入太學為齋長以苛禮)
(律諸生林叔弓亦輕薄士也以其名字作詩賦嘲之其詩云中分爻丨丨風使十横斜聞者絶倒樓鑰他山)
(堰詩誰把并州快剪刀平剪波瀾成丨丨)
兩顆(金丹大要詩可名物毋明明說丨丨明珠轉玉盤唐肅宗賜棃李泌益王聫句不食千鍾粟惟餐)
(丨丨棃表白居易八月十五日夜翫月詩嵩山裏千重雪洛水高低丨丨珠)
兩堆(王建關山月樂府關山月營開道白前軍發凍輪當磧光悠悠照見三堆丨丨骨)
兩束(詩園有棘其實之食音義棘紀力反從丨丨俗作梀同)
兩隻(詩葛屨五兩冠緌雙止疏見一同下歌北史長孫晟傳見二鵰下李白幽州胡馬客笑拂丨丨)
(箭萬人不可干)
兩箇(个同考工記梓人為侯廣與崇方參分其廣而鵠居一焉上丨丨與其身三下丨丨半之注丨丨謂)
(布可以維持侯者也上方兩枚與身三設身廣一丈丨丨各一丈凡為三丈下丨丨半之傅地故短也北史)
(突厥傳見一箇下甫古捉搦歌天生男女共一處願得丨丨成翁嫗杜絶句見一行下韋應物寄二嚴)
(詩打破蜘蛛千道網總為鶺鴒丨丨嚴貫和凝觧紅歌丨丨瑶池小仙子此時奪却柘枝名休寄鄭道士)
(詩見雙棲下)
兩枚(考工記梓人注見上所書大禹謨卜不習吉傳正義云周禮有銜枚氏銜之物狀如箸今人數物)
(云一枚丨丨則枚是籌之名也枚卜謂人人以次歷申卜之似若枚數然)
兩片(朱超詠貧詩窗開丨丨月霜足一重寒詩孟郊送李尊師元詩見一條下白居易青石刻此丨)
(丨堅貞質狀彼二人忠烈姿丨又洛下卜居詩見一隻下孟遲蘭昌宫詩宫門丨掩埃塵牆外無花草不)
(春丨杜光庭富貴曲豈知丨雲戴却數鄉税)
兩握(陸游度筰詩汗沾丨丨色如菜數乘此險私自怪)
兩倍(北史百濟國傳其刑罸反叛退軍及殺人者斬盗者流其贓丨丨徵之宋史食貨志紹興二十年)
(詔廣西折布錢因張浚增至丨丨以上今減作一貫文折輸又兵志今年已降撥銀錢絹等共九百萬乃令)
(更支丨丨茶一百萬䭾)
兩叢(白居易畫竹歌野塘水邊碕岸側森森丨丨十五莖又北窗閒坐詩虚窗丨丨竹静室一爐香)
(蘇軾孤山竹閣詩丨丨恰似蕭郎筆千畆空懷渭上村)
兩角(後漢書天文志孛星出丨丨間東北行入天市中廣異記興元南山絶頂謂之孤雲丨丨諺云孤)
(雲丨丨去天一握婦又詩總角之宴傳總角結髮也疏男子總角未冠則人總角未笄也以無笄立結其髮)
(聚之為丨丨笙漢書司馬相如傳注見一本下姑唐書驃傳有丨丨亦穿匏達本上植二牛角簧應洗匏)
(以彩飾距宋史五行志宣和五年馬生丨丨長三寸四足皆生時北方正用兵元史輿服志飛麟旗赤質)
(青火焰脚繪飛麟其形五色身朱翼丨丨長爪愈易林蒼龍單獨與石相觸摧折丨丨室家不足韓崔十)
(六少府攝伊陽以詩及書見投因酬三十韵詩捧書随諸兄累累丨丨丱元稹田家詩歸來收得牛丨丨重)
(鑄鋤犂作斤劚丨白居易殘春晩起伴客笑談詩披衣岸幘日高起丨青衣扶老身蘇軾天水牛詩丨丨)
(徒自長空衣不服箱今又漢書張敞傳柱後惠文注應劭曰柱後以鐡為柱法冠是也一名惠文冠晉灼曰)
(漢注法冠也一號柱後惠文以纚裹鐡柱卷秦制執法服今御史服之謂之解廌一角今冠丨丨以解廌為名)
(耳)
兩面(唐書西域傳東女羌别種也貞元九年其王湯立悉内附入朝賜官禄立悉等官刺史皆得世襲然)
(隂附吐蕃故謂丨丨羌如宋史律歷志見雙環下皆又輿服志芳亭輦黑質頂幕屋緋羅衣裙襴絡帶繡)
(雲鳳丨丨朱綠窗花版外施紅絲網綢金銅帉錔前後垂簾水經注丹陽城據山跨阜周八里二百八十步)
(東北丨丨悉臨絶澗客海民獲長臂之衣)(郭璞山海經序王頎訪丨丨之江淹遂古篇沃沮肅慎東北邊)
(兮長臂丨丨乘赤船兮錫白居易香山寺詩丨丨蒼蒼岸中心瑟瑟流劉禹深春詩見雙鬟下王建新)
(修道居詩丨丨有山色六時聞磬聲明胡天游雙頭蓮詩一枝瑶柄倚風清丨丨紅妝鬭日朱德潤對鏡)
(寫真詩見一奩下)
兩向(唐書南詔傳永昌之西野桑生石上其林上屈丨丨而下植取以為弓不筋漆而利名曰暝弓王)
(建宫詞見萬歲下)
兩處(宋史禮志見兩日下王古樂府由來花樹同一根今日枝條分丨丨勃春園詩山泉丨丨晩花)
(柳一園春行皇甫冉登山歌登高望丨丨兩處今何有李端溪逄雨與柳中庸詩那堪丨丨宿共聽一聲)
(猿丨張籍酬白使君詩見一行下家白居易望驛臺詩丨春光同日盡居人思客客思李商隐鳳詩新)
(春定有將雛樂阿閣華池丨丨棲兩温庭筠嘉蓮詩見一時下曹鄴旅次岳陽詩君山面浪連天一客愁)
(心丨丨懸三家五家)(皮日休胥口即事詩鴛鴦一處丨丨舴艋韓偓丨丨詩憐山又憐水丨丨總牽情)
(張佖所思詩銀河碧海共無情丨丨悠悠起風浪共劉兼寄文秀大師詩一封瑶檢音初達丨丨金沙色圓)
(般齊已道林寺居寄岳麓禪師詩丨丨烟霞門寂寂一苔蘚石磷磷宋无荅王子長詩孤燈風雨夜丨丨)
(别離人)
兩端(論語有鄙夫問於我空空如也我叩其丨丨而竭焉疏丨丨終始也中庸執其丨丨用其中於民)
(注丨丨過與不及也史史記魏其武安侯傳武安已罷朝出止車門召韓御大夫載怒曰與長孺共一老秃)
(翁何為首鼠丨丨丨晉書王浚傳趙王倫簒位三王起義兵浚擁衆挾丨遏絶檄書使其境内士庶不得赴)
(義四宋書歷志古之為歷者鄧平能修舊制新劉洪始減分又定月行遲疾楊偉斟酌丨丨以立多少之衷)
(因朔積分設差以推合朔月蝕此三人漢魏之善歷者唐書劉宴傳暹孫潼拜昭義節度使徙河東又徙西)
(川時李福討南詔兵不利潼至鎮以恩信蠻皆如約六姓蠻持丨丨為南詔間候潼出兵襲擊俘五千人南詔)
(大懼自是不敢犯邊丨丨者不可以定威)(新語懷異慮者不可以立計持王禹偁大閱賦出游兵以定丨)
(丨握竒數而制四面江張九齡叙懷詩既聞持丨丨復見挟三術歐陽詹夏留别華二詩將何慰丨丨互)
(勉臨岐杯竒白居易荅崔侍郎錢舍人書問詩見一貫下又握經天居丨丨地居其中散則一隂一陽兩)
(兩相衝勿為事先動而輒從糠又元史禮樂志相鼓二制如搏拊以韋為表實之以拊其丨丨以相樂舞節)
兩轉(宋史理宗紀紹定三年春正月壬辰知棗陽軍史嵩之創置屯田以勞賞官丨丨徐凝讀遠書詩)
(見三回下)
兩貝(漢書食貨志注丨丨為朋朋直二百一十六元龜十朋故二千一百六十也)
兩廻(回同漢書張騫傳伐宛再反凡四歲而得罷焉地再反猶今言丨丨白居易九日寄微之詩吳)
(丨丨逄九月越州四度見重陽丨徐凝八月九月望夕雨詩八月繁雲連九月丨三五晦漫漫)
兩遞(唐書食貨志見八遞下)
兩番(詩四矢反兮箋反復也禮射三而止每射四矢皆復其故處此之謂復疏初射惟三耦其後丨丨君)
(始與卿大夫等射此言禮射三而止通三耦等為言名宋史食貨志見三番下大業雜記皇后御次水殿)
(翔螭舟其殿脚有九百人又有小水殿九名浮景舟並三重蛛絲網絡已下殿脚為丨丨一艘一番一百人諸)
(嬪妃所乘鸞和凝宫詞丨丨供奉打毬時鳳分廂錦繡衣)
兩次(唐書歷志淳風駁戊寅歷曰漢志降婁初在奎五度今歷日蝕在降婁之中依無歲差法食于丨丨)
(之交是又不然上宋史孝宗紀淳熙十三年二月甲寅詔強盗丨丨以雖為從論死又度宗紀咸熙三年)
(夏四月庚申夀和太后丨丨冊寳族兄弟謝奕實等十五人族姪謝在達等四十七人族姪孫謝鏞等十四人)
(各錫銀十兩帛十匹仍又食貨志雍熙九年詔諸路支移歲賦勿至丨丨許以粟麥蕎菽互相折輸)
兩分(齊書禮志謝墨濟議夫喪禮一制限節丨丨虞祔追亡之情小祥抑存之禮斯蓋至愛可申極痛宜)
(屈耳動呂覽周有申喜者亡其母聞乞人歌于門下而悲之于顔色謂門者内乞人之歌者自覺而問焉曰)
(何故而乞與之語蓋其母也故父母之于子也子之于父母也一體而丨丨同氣而異息若草莽之有華實也)
(若樹木之有根心也雖異處而相通隐志相及痛疾相救憂思相感生則相歡死則相哀此之謂骨肉之親神)
(出于忠而應乎心兩精相得豈待言哉江水經江水又過江陵縣南注縣江有洲號曰枝廻洲水自此丨丨)
(而為南北江水又應水出邵陵縣東南流注于湘其水濁楊清汛濁色丨丨庾信同盧記室從軍詩冠陣)
(先中斷妖營即丨丨一劉言史弼公院問病詩見頭下)
兩重(宋史食貨志若謂賦稅之外丨丨供輸則義倉之意乃教民儲積以備水旱官為立法非以自利行)
(之既久民必樂輸六元史河渠志仁宗延祐七年七月汴梁路言滎澤縣月十一日河決塔海莊東堤十餘)
(步横堤丨丨又缺數處二十三日夜開封縣蘇村及七里寺復決二處大業雜記東都大城周廻七十三里)
(一百五十步宮城東西五里二百步南北七里城南東西各丨丨北三重戎昱贈宜陽張使君詩政移千里)
(俗人戴丨丨天盡戴叔倫送獨孤&KR1957;還京詩湖水丨丨山萬里定知行到京師白居易閒居貧活計詩見)
(一斤下又又讀禪經詩言下忘言一時了夢中說夢丨丨虚風雪中詩見一領下皮日休重臺蓮花詩)
(可得教他水妃見丨丨元是一重心相裴說湖外送何崇入閣詩見五箇下南唐後主長思樂府一重山)
(丨丨山山遠天高烟水寒相思楓葉丹)
兩層(水經注句踐稱王都於會稽吳越春秋所謂越王都埤中在諸暨北界山隂康樂里有地名邑中者)
(是越事吳處故北其門以東為右西為左故雙闕在北門外闕北百步有雷門門樓丨丨句踐所造羅隐后)
(土廟詩見一帶下一趙師秀陳待制湖樓詩見片下)
兩匹(南史沈慶之傳年八十是歲旦夢有人以丨丨絹與之曰此絹足度寤而謂人曰老子今年不免矣)
(丨丨八十尺也足度無盈餘矣能白居易狂言示諸姪詩何用鞍馬多不騎丨丨)
兩邊(詩俟我于堂乎而箋堂當為棖棖門梱上木近邊者疏棖是門梱上竪木近門之丨丨者也又魚)
(麗于罶傳士不隐塞疏士不隐塞者為梁止可為防于丨丨不得當中皆隐塞亦為盡物也公羊公狩于郎)
(傳注自左膘射之疏王蒼云小腹丨丨肉平宋書五行志吳孫皓天紀三年八月有□菜生于吳家高四尺)
(如枇杷丨丨生葉綠色畫齊書祥瑞志世祖在郢州夢人從天飛下頭插筆來上衣丨丨不言而去庾温釋)
(云畫者山龍華蟲也鏡王孝禮詠鏡詩分眉一等翠對面丨丨紅庾信詠詩見一片下又奉和闡弘二)
(教詩魚山將鶴嶺清梵丨丨來贈陳後主有所思詩山川千里間風月丨丨時李白友人詩歲酒上逐風)
(雙髩丨丨白合王昌齡采蓮曲見一色下梓杜甫子規詩丨丨山木終日子規啼柳公綽題州牛頭寺)
(詩一出西城第二橋丨丨山木晩蕭蕭腸歐陽詹題秦嶺詩悠悠烟景丨丨意蜀客秦人各斷王建看碁)
(詩丨丨對坐無言語盡日時聞下子聲處白居易九日宴集醉題郡樓詩丨丨蓬髩一時白三菊花同色黃)
兩三(宋書律志魏晉以來遷徙百計一郡分為四五一縣割為丨丨或作屬荆豫今隸司兖朝為零桂之)
(士夕為廬九之民去來紛擾無暫止息句齊書樂志漢世歌篇多少無定皆稱事立文竝多八然後轉韻時)
(有丨丨韻而轉其例甚寡張華夏侯湛亦同前式傅元改韵頗數更傷簡節之美古襄陽樂掦州蒲鍜還百)
(錢丨丨叢作丨丨枝)(梁簡文帝雪裏覓梅花詩定湏還翦綵學又春日看梅花詩今但聞春鳥何啻丨丨)
(聲詩張華相逢行兄弟丨丨人冠珮紛陸離盌沈約六意見四五下陳後主獨酌謠獨酌三兩弄曲丨)
(丨調遇顧野王豔歌詩見八九下畔庾信蒙賜酒詩仙人一飲分得丨丨杯杜甫江獨步尋花詩江深)
(竹静丨丨家多事紅花映白花畦秦系耶溪書懷詩雲色卷舒前後嶺藥苗新舊丨丨元稹雜思詩今日)
(江頭丨丨樹可憐和葉度殘春詩白居易開元九詩書卷詩紅箋白紙丨丨束半是君半是書又寄李相)
(公崔侍郎錢舍人詩曾陪鶴馭丨丨仙親侍龍輿四五年王建過趙居士擬置草堂處所詩休師竹林北空)
(可丨丨間烟王繼勲贈和龍妙空禪師詩只棲雲樹丨丨畝不下蘿四五年盧延譲松寺詩見七八下)
(李洞贈昭應沈少府詩東送西迎終幾考新詩覓得丨丨聫又上司空員外詩禹鑿故山歸未得河聲暗老)
(丨丨松丨丨賢)(李羣玉與三山人夜話詩静談雲鶴趣高會皮日休明月灣詩釣壇丨丨處苔老腥斒斑)
(人陸龜蒙舴艋詩蓬櫂丨丨事天然相與閒宫詞十二椘山何處是御樓會見丨丨峯)(花蕊夫梅堯臣)
(京師逢賣梅花詩此去吾鄉二千里不看素萼丨丨年又和景彜對月詩我媿西垣侍臣比影寒霜髩丨丨)
(莖汲蘇軾自金山放船至焦山詩焦山何有有修竹採薪水僧丨丨孫覿春事詩小桃供一笑已著丨丨)
(花丨楊萬里晨炊白昇山詩只道晨炊食無肉竹根斤笋丨錢范成大古梅詩壓倒嫩條千萬蕊只消疎)
(影丨丨枝丨又將赴建康出城詩牒訴繽紛塞甕天經年癡坐丨椽陳傅良乙巳歲首寄彭子復徐子直)
(詩亂卉各随分寸長新禽已變丨丨號頭又再寄蒋仲可詩時把釣絲銷永日魚兒亦得丨丨方岳次韵)
(鄭僉判詩不論山北與山南是處移將竹丨丨民自遣詩南路蹉跎客未回山桃野杏丨丨栽)(李俊又梅)
(詩踏雪尋芳路帶沙南枝初放丨丨花王耶律椘材早行詩見四五下方回留題槃引高士子由書齋詩)
(南華卧讀丨丨卷猶喜晴簷日未西來郝經孟少保後園瑞香詩丨丨叢裏氤氲氣數百年富貴家許有)
(壬閒居雜詩九十日春朝暮雨丨丨間屋古今書馬薩都拉秋詞清夜宮車出建章紫衣小隊丨丨行祖)
(常次前韵詩竹種篔簹千萬箇鳥飛鸂鶒丨丨雙)
兩數(詩蓼蕭序疏職方列其國數唯五戎六狄與爾雅六戎五狄上下不同明堂位與職方不同者鄭志)
(答趙商云戎狄之數或五或六兩文異耳爾雅雖有與周皆丨丨耳無别國之名不甚明故不定之也)
兩零(同文算指凡丨丨相乘者皆以母乘母子乘子)
兩半(宋史兵志康定元年頒銅符木契傳信牌右符五左符五又以篆文相向側刻十干字為號一己己)
(二乙庚三丙辛四丁壬五戊癸左符刻十干半字右符止刻甲己等丨丨字右五符留京師左符降總管鈐轄)
(知州軍官高者掌之丨黃庭内景經道父道母對相望注隂陽丨成一故曰相望)
兩長(北史文苑傳若能掇彼清音簡兹累句各去所知合其丨丨則文質彬彬盡美盡善矣)
兩尖(蘇軾丁公默送蝤蛑詩堪笑吳興饞太守一詩換得丨丨團)
兩團(蘇軾丁公默送蝤蛑詩見上)
兩大(左傳物莫能丨丨陳衰此其昌乎並漢書劉向傳事執不丨丨王氏與劉氏亦且不立如下有泰)
(山之安則上有累卵之危朔宋史律歷志有平朔有經朔有定朔一大一小此平也丨丨兩小此經朔也三)
(大三小此定朔也傳呂覽先王知物之不可丨丨故擇務當而處之易子曰物有丨丨必曰虚盈日往月)
(來晝極則夜進盈於此則虚於彼盈於小必虚其大此用所以不窮也杜甫草堂詩其勢不丨丨始聞蕃漢)
(殊)
兩小(宋史律歷志見上竹謝枋得回定啟既无嫌于丨丨暫時為摘花騎之娱宜諧老于百年指日奏)
(執櫛傳巾之事丨李白長干行同居長干里丨無嫌猜)
兩多(小學紺珠見四變下)
兩少(小學紺珠見四變下)
兩朋(北史長孫晟傳以染干為意彌且啟人可汗賜射於武安殿選善射者十二人分為丨丨啟人曰臣)
(由長孫大使得見天子今日賜射願入其朋許之給箭六發皆入鹿啟人之朋竟勝)
兩傍(旁同詩和鸞雝雝傳在鑣曰鸞疏郭璞曰鑣馬勒傍鐵也言置鈴于馬口之丨丨左傳載蔥靈寝)
(于其中而逃疏賈逵云蔥靈衣車也有蔥有靈然則此車前後有蔽丨丨開蔥可以觀望蔥中竪木謂之靈今)
(人猶名蔥木為靈子其内容人卧故得寝于其中而逃漢書宣帝紀尚方掖門注掖門在丨丨言如人臂掖)
(也朵宋史職官志三衛郎親衛立于殿上丨丨勲衛立于殿翊衛立于兩階衛士之前又五行志見五指)
(下以又輿服志見七幅下尺又河渠志别制濬川杷其法巨木長八尺齒長二列於木下如杷狀以石壓)
(之丨丨繫大繩兩端矴大船相距八十步各用滑車絞之去來撓蕩泥沙)
兩經(宋史選舉志見三條下半又凡試優取二禮丨丨許占全額之半而以其及他經楊巨源送司)
(徒童子詩丨丨在口知名小百拜垂髫禀氣殊至又陸游到嚴十五晦朔郡釀不佳求於都下既不時欲借)
(書讀之而寓公多秘不肯出無以度日殊惘惘也詩桐君故隐丨丨秋小院孤燈夜夜愁)
兩書(周禮司市以質劑結信而止訟注質劑謂丨丨一札而别之也唐書李邕傳邕少知名始善注文)
(選擇事而忘意書成以問邕邕不敢對善詰之邕意欲有所更善曰善為我補益之邕附事見義善以其不可)
(奪故丨丨並行)
兩同(宋史藝文志羅隠丨丨書二卷)
兩禮(宇文&KR1225;庾信集序若乃德聖丨丨韓魯四時九流七略之文萬卷百家之說名山海上金匱玉版之)
(書魯壁魏墳縹帙緗嚢之記莫不窮其枝葉誦其篇簡)
兩劑(周禮大司寇以丨丨禁民獄入鈞金三日乃致于朝然後聽之注劑今劵書也)
兩文(詩序疏見五狄下之春秋序周禮有史官掌邦國四方之士達四方志疏掌邦國四方之士者據)
(此承受他國之赴也達四方之志者據己國有事赴告他國也春秋既有内外二種故杜翦撮天下之史取外)
(史内史丨丨優陳書沈洙傳竊尋舊制深峻百中不款者一新制寬十中不款者九参會丨丨寬猛實異處)
(當列上未見釐革愚謂宜付典法更詳處當列上之文隋書劉子翊傳律以弊刑禮以設教準者準擬之名)
(以者即真之稱如以二字義用不殊禮律丨丨所防是一又随手雜記見一縑下)
兩注(王儉答陸澄書榖梁小書無俟丨丨)
兩詠(元稹酬樂天吟張員外詩詩見三人下)
兩歌(瑯嬛記絳梅一聲能歌兩曲二人細聽各聞一曲一字不亂人疑其一聲在鼻竟不測其何術當時)
(有黃華者手能寫二牘或楷或草揮毫不輟各自有意余謂絳梅丨丨黃華二牘是確對也)
兩曲(瑯嬛記見上元又顧瑛次韵觀帖之什詩韋杜桑麻丨丨朱陳鷄犬却通村)
兩繫(陳書周弘正傳爻畫之苞於六經文辭之窮於丨丨名儒劇談以歷載鴻生抵掌以終年莫有試遊)
(其藩未嘗一見其涘)
兩檢(漢書王莽傳梓潼人哀章學問長安素無行好為大言見莽居攝即作銅匱為丨丨署其一曰天帝)
(行璽金匱圖其一署曰赤帝行璽某傳予黃帝金策書)
兩榜(元史選舉志蒙古色目人願試漢人南人科目中選者加一等注授蒙古色目人作一榜漢人南人)
(作一榜第一名賜進士及第從六品第二名以下及第二甲皆正七品第三甲以下皆正八品丨丨並同摭)
(言寳歷中楊相嗣具慶下繼放丨丨時先僕射自東洛入覲嗣復率生徒迎於潼關既回大宴新昌里第黃)
(㴞投刑部裴郎中詩丨丨驅牽别海涔佗門不合覓知音又酬徐正字夤詩名從丨丨考昇第官自三台追)
(起家詩歐陽元試院唱和見三人下)
兩版(吕覽郢人之以丨丨垣也吳起變之而見惡)
兩圖(宋史禮志何洵直以晉孫毓唐賈公彦言始祖居中三昭在左南面西上三穆在右南面東上為丨)
(丨上之與又皎然苕溪草堂詩放世成名丨丨在所擇)
兩本(蘇軾書林次中所得李伯時歸去來陽關二圖後詩丨丨新圖寳墨香尊前獨唱小秦王)
兩編(春秋序疏見一長下我陸游耒陽令曾君寄禾譜農噐譜二書求詩詩今八十歸抱耒丨丨入手)
(喜莫涯)
兩篇(漢書掦雄傳贊昔老𥅆著虚無之言丨丨薄仁義非禮學然後世好之者尚以為過於五經蘇舜)
(欽寳墨亭詩見四體下)
兩章(詩疏見十六下恧二策之英華)(梁宣帝愍時賦謝丨丨之雄勇杜甫同元使君舂陵詩見一字)
(下)
兩張(北史隋庶人諒傳先是并州謠言一張紙丨丨紙客量小兒作天子時偽署官告身皆一紙别授則)
(二紙諒聞謠喜曰我幼字阿客量與諒同音吾於皇家最小以為應之唐球和舒上人山居即事詩見一滴)
(下傳又北史綦連猛見雙帶下)
兩句(齊書陸厥傳大旨鈞使宫羽相變低昂舛節若前有浮聲則後湏切響一簡之内音韵盡殊丨丨之)
(中輕重悉異辭既美矣理又善焉三南史范雲傳見一韵下滄浪詩話有一句之歌有句之歌有丨丨之)
(歌病巖棲幽事多讀丨丨書少說一句話丨白居易首夏間詩見一甌下又七老會詩詩吟丨神還王)
(酒飲三杯氣尚麤)
兩字(詩豈不懷歸王事靡盬傳盬不堅固也思歸者私恩也靡盬者公義也箋云無私恩非孝子也無公)
(義非忠臣也疏集注及定本皆無箋云丨丨按疏以無私恩非孝子也數句亦傳語而非箋後漢書百官志)
(宫掖門凡居宫中者皆有口籍於門之所屬宫名丨丨為鐡印文符案省符乃内之北史崔暹傳子達拏年)
(十三令儒者權會教其解周易丨丨乃集朝貴名流命達拏高坐開講同郡眭仲譲陽屈服之暹用仲譲為司)
(徒中郎鄴下為之語曰講義兩行得中郎制宋史藝文志韋氏筆寶丨丨五卷又蔡㐮傳進知誥三御史)
(論梁適解職襄不草制後每除授非當職輒封還之帝遇之益厚賜其母冠帔以示寵又親書君謨丨丨遣使)
(持詔予之作野老記聞石林凡看文字採丨丨以上對句舉子用賦入仕用作四六顕達作制誥丨丨議論)
(舉子用作論策入仕用作長書顕達用作劄子長任華懷素上人草書歌有時一字丨丨長丈二翕若鯨潑)
(刺動海島歘若長蛇戌律透深草恩白居易與沈楊二舍人閣老同食敕賜櫻桃翫物感詩内園題丨丨西)
(掖賜三臣)
兩圈(元史富珠哩翀傳文宗親祀天地社稷宗廟翀為禮儀使詳記行禮節文於笏遇至尊不敢直書必)
(識以丨丨帝偶取笏視曰此為皇帝字乎因大笑以笏還翀)
兩點(白居易春詞低花樹映小妝樓春入眉心丨丨愁李山甫寒食詩見三點下僧清珙詩太湖萬)
(頃白㶑灩洞庭丨丨青蒙茸丨徐璣訪梅詩欲開未開時三點丨白)
兩畫(周易正義聖人初畫八卦設剛柔丨丨象二氣也布以三位象三光也)
兩卷(陸希聲山居即事詩君陽遁叟何為樂一炷清香丨丨經吕巖絶句肘傳丹篆千年術口誦黃庭)
(丨丨經念又七言詩見七絃下俗拾得詩得丨丨經欺他道鄽)
兩軸(詩田車既好傳田者大芟草以為防或舍其中褐纏旃以為門裘纏質以為槸間容握疏以織毛褐)
(布纏通帛旃之竿以為門之兩傍又以裘纏椹質以為門中之闑其門之廣狭丨丨頭去旃竿之間各容一握)
(唐宋史鄭侠傳安石去惠卿執政俠又上疏論之仍取魏徵姚崇宋璟李林甫盧杞傳為丨丨題曰正直君)
(子邪曲小人事業圖跡在位之臣暗合林甫輩而反於崇璟者各以其類復為書獻之元稹當來日犬難行)
(大梁側小梁傾丨丨相絞兩論相撐縑平曾留别薛僕射詩誠知丨丨非珠玉深愧三卹旅途)
兩幅(晉書食貨志惠后北征蕩隂反駕寒桃在御隻鷄以給其布衾丨丨嚢錢三千以為車駕之資焉)
(秦觀車說制車如轆轤必活其丨丨以利脫系丨白居易汎小䑳詩&KR0657;緩進水平流一莖竹篙剔船尾丨青)
(幔覆船頭逸又酬思黯相公晩夏雨後感秋見贈詩丨丨彩箋揮翰一聲寒玉振清辭蘇軾和蒋䕫寄茶)
(詩清詩丨丨寄千里紫金百餅費萬錢含又書王主簿所畫折枝詩如何此丨丨疎淡精勻)
兩函(南史梁武帝紀山陽至巴陵帝復令天武齎書與穎胄兄弟去後帝謂張弘策曰近遣天武往州府)
(人皆有書今叚止有兩封與行事兄弟云一二天武口具及問天武口無所說天武是行事心膂彼聞必謂行)
(事與天武共隐其事則人人生疑山陽惑於衆口判相嫌貳則行事進退無以自明是馳丨空丨定一州矣)
(李翺贈藥山高僧惟儼詩練得身形似鶴形千株松下丨丨經)
兩封(南史梁武帝紀見上)
兩摽(南齊書顧歡傳佛道二家立教既異學者互相非毁歡著夷夏論曰夫辨是與非宜據聖典尋二教)
(之源故丨丨經句)
兩記(齊書張緒傳案建元初中詔序朝臣欲以右僕射擬張岱禇淵謂得此過優若别有忠誠特進升引)
(者别是一理仰由裁照詔更量說者既異今丨丨焉文心雕龍丨丨則失於複重偏舉則病於不周)
兩議(北史陽休之傳魏收監史之日立神武本紀取平西胡之歲為齊元收在齊州恐史官改奪其志上)
(表論之及收還朝敕集朝賢議其事休之立議從天保為限斷魏收存日猶丨丨未决收死便諷動内外發詔)
(從其議)
兩讀(詩卜云其吉傳建國必卜之故建邦能命龜田能施命作器能銘使能造命升高能賦師旅能誓山)
(川能說喪紀能誄祭祀能語君子能此九者可謂有德音可以為大夫疏鄭志張逸問傳曰山川能說何謂荅)
(曰丨丨或云說者說其形勢或云述者述其古事則鄭為丨丨以義俱通故也又鄭氏箋疏馬融為周禮書)
(注乃云欲省學者丨丨故具載本文然則後漢以來始就經為注)
兩解(詩序哀窈窕箋哀蓋字之誤也當為衷疏論語云關雎樂而不滛哀而不傷注云哀世夫婦不得此)
(人不為減傷其哀此以愛為衷彼仍以哀為義者鄭答劉琰云論語注人間行久義或宜然故不復定以遺後)
(說是鄭以為疑故丨丨之也貢書召誥小序疏按左傳王孫滿云昔夏之方有德也金九牧鑄鼎象物然則)
(九牧貢金為鼎故稱九鼎其實一鼎按戰國策顔率說齊王云昔武王克商遷九鼎鼎用九萬人則以為其鼎)
(有九但游說之辭事多虛誕不可信用然鼎之上備載九州山川異物亦又可疑未知孰是故丨丨之禮記)
(月令司徒搢扑北面誓之疏熊氏以為此文載旌旐故解為中秋治兵大司馬有羣吏聽誓故引此司徒北面)
(以誓證為中冬丨丨其義俱得通也)
兩申(左傳百雉注侯伯之城方五里徑三百雉故其大都不過百雉疏侯伯之城方五里亦無正文周禮)
(考工記云匠人營國方九里旁三門謂天子之城天子之城方九里諸侯禮當降殺則知公七里侯伯五里子)
(男三里但春官典命一職乃稱上公九命侯伯七命子男五命其國家宫室車旗衣服禮儀皆以命數為節鄭)
(元以為國家國之所居謂城方也如典命之言則公當九里侯伯七里子男五里故鄭元兩解之匠人典命俱)
(是正文因其不同故丨丨其說)
兩引(詩君子有酒嘉賓式燕綏之箋綏安也鄉飲酒曰賓以我安疏此文在燕禮矣言鄉飲酒者誤也定)
(本亦誤以南陔與由庚之箋皆鄉飲酒燕禮連言之故學者加鄉飲酒于上後人知其不合丨丨故略去燕禮)
(焉今本猶有言燕禮者)
兩訓(詩昔育恐育鞠傳育長也箋云昔育育稚也疏以育得丨丨故釋言為穉釋詁為長)
兩言(黃庭内景經注余襞習未周而觀想粗得裁靈萬品模擬一形義有四宗會明七字指事象諭内外)
(丨丨絀聰隳體之餘任虚從呬之暇䑛筆摩墨輒貽原筮)
兩說(齊書禮志謹尋禮傳二文各有其義盧王丨丨有若合符中朝省二丘以并二郊即今之郊禮義在)
(報天事兼祈榖既不全以祈農何必俟夫啟蟄)
御定駢字𩔖編卷一百十一
