欽定四庫全書
御定駢字類編卷二百八
鳥獸門五
鵝
鵝頸(隋書堯君素傳從驍衛大將軍屈突通拒義兵於河東俄而通引兵南遁以君素署領河東通守義)
(師時圍甚急行李斷絶君素乃為木丨置表於丨具論時勢浮之黃河沿流而下河陽守者得之達於東都)
(委巷叢談見鼈頭下宿袁桶天鵝曲天丨丨瘦身重肥夜官蕩羣成圍)
鵝腦(遼史營衛志五坊擎進海東青鶻拜授皇帝放之鶻擒鵝墜勢力不加排立近者舉錐刺丨取丨以)
(飼鶻)
鵝顙(埤雅見鴿頸下)
鵝眼(宋書顔竣傳景和元年沈慶之啓通私鑄由是錢貨亂改一千錢長不盈三寸大小稱此謂之丨丨)
(錢劣於此者謂之綖環錢入水不沈随手破碎太宗初唯禁丨丨綖環其餘皆通用唐書食貨志兩亰錢有)
(丨丨古文線環之别每貫重不過三四斤至剪鐡而緡之硯史士人周昌諤處見一小圓硯青羅紋紫金如)
(一星丨丨錢徐吳萊古錢詩五銖半兩日以變榆莢丨丨爭相緣渭榖日大雪口號晴天好驢穩如坐丨)
(丨黃邊只十箇色又格物總論見鵝下)
鵝鼻(相馬法丨丨曲直汗溝深)
鵝口(夲草丨丨瘡用食草白鵝下清糞濾汁入沙糖少許搽之或用雄鵝糞眠倒者燒灰入麝香少許搽)
(之並效)
鵝喙(沈充鵝賦序先大夫俞潁川者殊精意於飬丨求得竒鵝時有綠眼黃丨焦叔明以太康中得大蒼)
(丨從丨至足四尺九寸體色豐麗鳴聲驚人三年而為暴犬所害惜其不終故為之賦云)
鵝乳(白居易禽蟲詩丨丨飬雛遺在水魚心想子變成鱗注丨放丨水中不能離羣雛從而食之皆飽而)
(去之又如魚想子子成魚並是佛經中說事)
鵝涎(夲草發明按洪邁夷堅志云小兒悞吞稻芒著咽喉中不能出者名曰榖賊惟以丨丨灌之即愈蓋)
(丨丨化榖相制耳不飬□漫筆骨骾用犬涎榖芒用丨丨無愈者皆以意推也)
鵝吭(南越志化蒙縣祠山上有湖湖中有泉鵝如今野丨弄丨山泉故號為泉鵝)
鵝咽(酉陽雜爼見鵝浦下)
鵝項(遼史儀衛志田獵服皇帝幅巾擐甲戎&KR0724;以貂鼠或丨丨鴨頭為扞腰駱賓王詠鵝詩丨鵝鵝曲)
(丨向天歌白毛浮綠水紅掌撥清波)
鵝腹(夲草發明嶺南異物志云邕州蠻人選丨丨毳毛為衣被絮氣暖而性冷嬰兒尤宜之能辟驚癎)
鵝腸(野䔩品丨丨草采可焯熟拌料食之)
鵝肉(夲草丨丨性冷多食令人霍亂發痼疾)
鵝腿(類說舉人以詩謁沛帥王智興智興曰莫犯丨丨子否按謂鶴膝也)
鵝脚(野䔩品丨丨花采單瓣者可食千瓣者傷人湯焯加鹽拌料亦可爊食如入瓜虀炒食俱可春時食)
(苖)
鵝掌(黃庭堅次韵子瞻春菜詩驚雷菌子出萬釘白丨截丨鼈解甲又食筍詩烹丨雜丨股炰鼈亂帬)
(介葛孫作謝馬善卿送菜詩丨丨推不受鼈裙空欲蛻長&KR0996;燈夕詞翠幄張天見未曾駝峯丨丨出庖烹)
鵝毛(遼史營衛志皇帝得頭鵝薦廟羣臣各獻酒果舉樂更相酬酢致賀語皆插丨丨於首以為樂嶺)
(表錄異記丨丨被者南蠻之酋豪多選丨之細丨夾以布帛絮而為被復縱横納之其温柔不下於挾纊也俗)
(云丨丨被柔暖而性不偏冷宜覆嬰兒兼辟驚癎戶錄邕之南有酋豪多熟丨丨為被如稻畦納之)(北酉)
(陽雜爼安禄山恩寵莫比其所賜品目有繡丨丨氊風開元天寳遺事羽林將劉洪喜騎射常對御使人於)
(中擲丨丨洪連箭射之無有不中帝賞歎厚賜焉丨李賀惱公詩龜甲開屏澀丨丨滲墨濃黃庭堅詩丨)
(千里贈所重以其人丨又捫蝨新話撒鹽空中此未雪也柳絮因風起此丨雪也然當時但以道韞之語為)
(工司庾信楊柳歌獨憶飛絮丨丨下非復青絲馬尾垂空曙雪詩樂遊春苑望丨丨宫殿如星樹似毫)
(又益部方物記丨丨玉鳳花本至卑纖蓬如釵股秋開不蘤而鬢狀似禽故曰鳳色白故曰玉以其分輕故曰)
(毛於菊譜丨丨未詳所出開以九月末淡黃纖細如毛生花萼上牡丹榮辱志花戚里旌節玉盤金盞丨)
(丨金鳳瑞聖瑞香御米都勝玉簮其又北戶錄恩州出丨丨脡乃鹽藏鱊魚兒其味絶美細如針郭義恭云)
(小魚一斤千頭未之過也)
鵝氄(陸游初寒對酒詩晨起常教置一壺色如丨丨滑如酥)
鵝毳(南史林邑國傳出瑇瑁貝齒古貝沈木香古貝者樹名也其華成時如丨丨抽其緒紡之以作布)
鵝羽(陳造大雪呈王尚書詩明年麥秋好落磨收丨丨)
鵝翎(唐寅嬌女賦體修長而酥凝脂結袵微傾而丨丨半擘又程俱避寇儀真詩將軍笑領三千騎洗)
(馬丨丨間道歸)
鵝翼(梁簡文帝從軍行迤邐觀丨丨參差覩雁行)
鵝鞲(酉陽雜爼成式竹里書齋前枯紫荆根上生一菌大如斗下布五足項黃白兩暈綠垂裙如丨丨高)
(尺餘至午色變黑而死焚之氣如麻香)
鵝尾(禮記内則舒雁翠注舒雁丨也翠丨肉也疏言丨丨之肉不堪食也)
鵝糞(茅亭客話玉壘山人景煥園圃中飬二斑鵝夜見丨丨中冇光明往告之山人令以水淘之獲麩金)
(二兩餘)
鵝卵(詩鼉鼔逢逢疏見鼉鼔下女南史梁宗室昂傳為琅琊彭城二郡太守時有子年二十許散髮黃)
(衣在武窟山石室中無所修行唯不甚食或出人間時飲少酒丨丨一兩枚人呼為聖姑夲草集解師曠禽)
(經云丨伏丨則逆月謂向月取氣助卵也)
鵝跡(異苑廬陵人郭慶之有家生婢名采薇年少有美色宋孝建年中忽有一人自稱山靈來通此婢常)
(隱其身時或露形形變無常乍大乍小或似煙氣或為石或為小鬼或為婦人或如鳥獸足跡或如人長二尺)
(許或似丨丨掌大如盤開戶閉牖其入如神與婢戲笑如人也)
鵝色(格物總論丨有蒼白二丨綠眼黃喙紅掌善鬭)
鵝影(張昱輦下曲立馬萬夫齊指望半空丨丨雪沈沈)
鵝性(南史卞彬傳羊性淫而狠猪性卑而率丨丨頑而傲狗性險而出禽獸錄丨丨頑而傲廹之而愈)
(前抑之而愈仰)
鵝羣(山谷題䟦丨丨帖右軍寫經換鵝時子敬尚幼少必未能作簡此是好事者為之耳如貞觀初楊師)
(道輩可作此字僕法帖刊誤丨丨帖前輩謂此墨帖乃大令真筆此非之所敢知也此帖詞云崇虚劉道士)
(丨丨並復歸也按崇虚館乃宋明帝泰始四年建其偽無疑東觀餘論丨丨帖非當時尺牘體蓋以逸少嘗)
(書道德經換鵝故事傅會作是帖耳陸劉長卿過包尊師院詩遺經終為寫不慮惜丨丨龜蒙次前韵酬)
(廣文詩元堪教鳳集書好換丨丨白又杜甫得房公池鵝詩房相西亭丨一丨眠沙泛浦於雲虞集題康)
(里子山尚書凝春小隐詩鳳咮浮煙金錯落丨丨随水白毰毸揭傒斯黃尊師高軒觀鵝因留宿詩偶尋騎)
(鶴侶來此看丨丨)
鵝王(法苑珠林八十種好二十九行步如丨丨天酉陽雜爼夜摩天六失壊食劣生慚等兜率陁四失)
(壞不樂丨丨說法聲等塵李華鶴林寺碑戒光還照定水澄源丨丨之不受泥香象之頓除羈鎻未之比也)
鵝公(明一統志丨丨潭在漢中府洋縣西漢江之中其南有祠祠左有兩石鵝又有石洞水流入焉莫知)
(所出)
鵝母(陳造山居詩為客求丨丨供家課橘奴)
鵝雛(陸游晩春感事詩釀成西蜀丨丨酒煮熟東坡玉糝羹又對酒戱作詩色比丨丨亰口酒聲如珠)
(貫渭城歌)
鵝女(寰宇記晉太元中章安郡史悝有駮雄鵝善鳴悝女常飬之丨非丨不食荀儉苦求得之鵝輙不食)
(乃以還悝又數日晨起失女及鵝鄰家聞鵝向西追至一水唯見女衣及鵝毛在水邊今名此水為丨丨溪)
鵝兒(文昌雜錄禮部王員外言崔豹古今注蛺螮大者名鳳子然詞人罕用余讀韓偓詩有丨丨唼啑雌)
(黃觜鳳子輕盈膩粉腰正謂蝶也軾杜甫舟前小丨丨詩丨丨黃似酒對酒愛新鵝蘇送碧香酒與趙明)
(叔教授詩碧香近出帝子家丨丨破殼酥流盎破陸游八月九日晚賦詩從今覓醉真當勉酒似丨丨殼黃)
(肅周必大楊廷秀送牛尾狸侑以長句詩江南十月方霜小槽初滴丨丨黃吳激詩酒熟丨丨色身輕燕)
(子飛為洪希文糖霜詩春餘甘蔗榨漿色弄丨丨淺淺黃)
鵝子(詩伯氏吹壎疏郭璞曰塤燒土為之大如丨丨銳上平底形似稱錘六孔小者如雞子格物總論)
(鵝不食生蟲今夲草言丨丨亦噉蚯蚓輩可知已)
鵝鬼(捫蝨新話丨有丨兔亦有鬼抱朴子曰吳景帝有疾得覡一人欲試之乃殺鵝而埋於小屋施牀几)
(以婦人服物著其上使覡視之曰若能說此鬼婦人形狀者加賞竟日無言帝推問之急乃曰實不見有鬼但)
(見一頭白鵝立墓上所以不即白然則丨死亦有丨也)
鵝雁(唐書吐蕃傳貞觀中帝自伐遼還弄贊遣使貢獻上書曰陛下平定四表日月所照並臣治之高麗)
(恃遠弗率天子自將度遼墮城䧟陣指日凱旋雖雁飛于天無是之速夫丨猶丨也臣謹冶黃金為鵝以獻其)
(高七尺中實酒可三斛許縱遼史營衛志天鵝未至卓帳冰上鑿冰取魚冰泮乃鷹鶻捕丨丨晨出暮歸從)
(事弋獵榖西亰雜記魯恭王好鬭雞鴨及丨丨飬孔雀鵁鶄俸一年費二千石圖畫見聞志建陽僧慧崇)
(工畫丨丨鷺鷥尤工小景善為寒汀遠渚瀟灑虚曠之象人所難到也韓愈酬崔少府詩隔墻聞讙呼衆口)
(極丨丨遼黃庭堅次韻感春詩屋中聲丨丨日暮攪心曲沋德相送荆公三詩用元韻戲為之詩所居飬)
(丨丨菰蒲觀啑喋收陳造送學生歸赴秋試因省别業詩食口幾丨丨田問菜麻又十二月廿七日趨慈)
(溪詩小舟艤兩三人已丨丨集)
鵝鴻(拾遺名山記蓬萊山有鳥名丨丨色似鴻行如禿鶖腹内無腸羽翮附骨而生無皮肉也雄雌相盻)
(則生産)
鵝鸛(北堂書鈔蔣子萬機論云魚麗丨丨之陣進退有節案古有破陣樂舞圖左圓右方先偏後整魚麗)
(丨丨箕張翼舒交錯屈伸首尾迴顧以象戰陣之形舒張衡東亰賦火烈具舉武士星敷丨丨魚麗箕張翼)
(王濟注丨與丨皆陣名魚麗陣勢箕張翼舒亦陣之名穆文熙鴉陣賦朱雀鳥隼各居其次而敵不可廹丨)
(丨魚麗各成其勢而敵不可測斗王緯喜陸侍御破石埭草寇詩草木成丨丨戈鋋復牛孔武仲汴河詩)
(共夫丨丨行天上遥與谷中相應答節陳造謝廖計使詩聽公談舊社文陣丨丨整又吳推趙楊子曹器)
(遠趙子野攜具用韻謝之詩談麈冰霜厲筆陣丨丨勁又采石渡詩歘聽鉦鼓閧戎事閱丨丨趙孟頫峩)
(眉亭詩蒼崖直下蛟龍吼白浪横空丨丨迴犀袁桷善之僉事兄南歸述懷詩前驅列丨丨後御肅兕袁)
(裒遠遊詩初疑蚊蚋集漸覺丨丨迎)
鵝鴨(唐書百官志鈎盾署令二人丞四人監事十人掌供薪炭丨丨蒲藺陂池藪澤之物以給祭祀朝會)
(饗燕賓客之魯連子陳無宇謂門客曰昔荆來伐無一人死何國寡士也門客對曰君車衣文繡士不得以)
(為緣丨丨有餘食士不足菽稗堂上有酒池士不得一嘗財者君所輕死者士所重若不以所輕與人而欲得)
(人所重不亦難乎宗齊民要術丨丨並一歲再伏者為種文獻通考真景德元年除稅丨丨年額錢委)
(巷叢談宋紹興乙夘以旱禱雨諫議大夫趙霈上言自來祈禱斷屠止禁猪羊今後請并禁丨丨時胡致堂在)
(兩掖見之笑曰可謂丨丨諫議矣將鑑戒錄大慈寺東地有放生池蜀人競以三元日多丨丨放在池中陳)
(裕當門書絶句自此放生者稍息矣其詩云丨丨同羣世所知蜀人競送放生池比來飬狗圖雞在不信闍黎)
(是野狸腎夢華錄梅家鹿家丨丨雞兔肚肺膳魚包子雞皮腰雜碎每箇不過十五文洪咨䕫老圃賦輪)
(囷丨丨之瓠鬱屈龍蛇之芝開杜甫舍弟占歸草堂檢校詩丨丨宜長數柴荆莫浪又將赴成都草堂先)
(寄嚴鄭公詩休怪兒童延俗客不教丨丨惱比隣丨蘇軾九日黃樓詩詩人猛士雜龍虎楚舞吳歌亂丨)
(曹伯啓初到江隂寄徐路教仲祥詩丨丨喧池水雞豚憩竹林李存題寒青亭詩簷頭鳥影案頭蝇丨丨溝)
(渠漸漸腥時葉顒春雪詩醉中猶自憶當丨丨城邊一池月)
鵝鶩(周禮掌畜掌飬鳥而阜蕃教擾之注阜猶盛也蕃蕃息也鳥之可飬使盛大蕃息者謂丨丨之屬)
(唐書李愬傳會大雨雪天晦凜風偃旗裂膚馬皆縮慄士抱戈凍死於道十一二愬道分輕兵斷橋以絶洄曲)
(道又以兵絶朗山道行七十里夜半至懸瓠城雪甚城傍皆丨丨池愬令擊之以亂軍聲遼史地理志漷隂)
(縣在亰東南九十里延方淀方數百里春時丨丨所聚夏秋多菱芡夲草集解師曠禽經云脚近臎者能步)
(丨丨是也卧劉克莊宿莊家詩牛羊晴野丨丨晚歸池)
鵝鷂(宋之問早發韶州詩直禦魑將魅寧論丨與丨)
鵝鶴(小學紺珠吳子八陣車箱車軒曲直衡挂丨丨)
鵝羊(洞天福地記丨丨山在潭州長沙縣)
鵝水(明一統志丨丨在柳州府城西南四十里流入柳江)
鵝湖(宋史陸九淵傳九淵嘗與朱熹會丨丨辨論所學多不合張演社日村居詩丨丨山下稻梁肥㹠)
(穽雞棲對掩扉注丨丨在鉛山縣)
鵝浦(酉陽雜爼濟南郡張公城西北有丨丨南燕世有漁人居水側常聽鵝之聲衆中有鈴聲甚清亮候)
(之見一鵝咽頸極長羅得之項上有銅鈴綴以銀鎻隱起元鼎元年字)
鵝溪(唐書地理志陵州仁夀郡土貢麩金丨丨絹細葛續髄苦藥春渚紀聞朱象先少時畫筆常恨無)
(前人深遠潤澤之趣一日於丨丨絹上戲作小山覺不如意急湔去故墨再三揮染即有悟見自後作畫多再)
(滌去或以細石磨絹要令墨色著入絹縷者産明一統志丨丨在潼川州鹽亭縣西北八十里其地絹蘇)
(軾文與可畫篔簹谷偃竹記與可畫竹四方之人持縑素而請者足相躡於其門以書遺予書尾復寫一詩其)
(略曰擬將一段丨丨絹掃取寒梢萬尺長予謂與可竹長萬尺當用絹二百五十疋知公倦於筆硯願得此絹)
(而已清又詩為愛丨丨白繭光掃殘雞距紫毫芒有又東川絲寄魯冀州戱贈詩丨丨清絲清如冰上千)
(歲交枝藤面黃庭堅奉謝劉景文送團茶詩丨丨水練落春雪粟一杯增目力陳泰梅花五友歌吾廬雖)
(小物色多不待更買丨丨絹丨李彭詩行人深藏鳥不度便覺非復丨素)
鵝肫(明一統志丨丨蕩在常州府無錫縣東六十里以形似名)
鵝池(明一統志丨丨在慶陽府治東宋慶歷中經略安撫使施昌言浚朱子謝張彦輔留别之作詩迎)
(君紫霄峰舉觴白丨丨)
鵝匯(袁裒袁桷東湖聯句鶻橋華屋廢丨丨曲河連)
鵝港(庚寅奏事錄癸酉蚤入丨丨泊新河口)
鵝村(山海經注見鴻蒙下)
鵝城(蘇軾還舊居和夢歸惠州白鶴山居作丨丨亦何有偶拾鶴毳遺)
鵝殿(李商隱上河東公啓丨丨增輝龍宫發色)
鵝巢(宋史河渠志東起乾寧軍西信安軍永濟渠為一水西合丨丨淀陳人淀燕丹淀大光淀孟宗淀為)
(一水)
鵝籠(五色線續齊諧云許彦行遇一書生卧路側云足痛求寄丨丨中彦戲許書生便入籠中與多鵝並)
(坐負之不重至一樹下書生乃出謂彦曰欲設薄饌乃於口中吐一銅盤盤中海陸珍羞方丈盈前又曰向將)
(一婦人來今欲招之遂吐出一女子年十五六容貌絶倫接膝而坐俄書生醉卧女謂生曰向竊一男子同來)
(欲呼至又吐出一男子年二十餘明恪可愛書生欲覺女復吐錦行障障之久而書生起復吞此女子及諸銅)
(盤唯留大銅盤與彦曰無以藉意與君相憶也上又明一統志丨丨山在衢州府東五十里一名繡峯有三)
(塢一池江山縣東南亦有丨丨山)
鵝欄(世說桓南郡小兒時與諸從兄弟各飬鵝共鬭南郡鵝每不如甚以為忿乃夜往丨丨間取諸兄弟)
(鵝悉殺之既曉家人咸以驚駭云是變怪以白車騎車騎曰無所致怪當是南郡戲耳問果如之)
鵝栅(趙秉文同樂園詩毛飄水面知丨丨角出墻頭認鹿園)
鵝冡(寰宇記天寳末德清沈朝家有鵝育卵而腸出以死其雛悲鳴不復食啄敗薦覆之又銜芻草母前)
(若祭奠狀長呼數聲而死沈氏異而埋之後人因呼為孝丨丨)
鵝車(唐書南詔𫝊酋龍進攻成都二月蠻以雲梁丨丨四面攻士叫謼丨丨未至陴者以巨索鈎係投膏)
(炬車焚箱間蠻卒盡死丨避戎嘉話攻城之具又有火梯雲梯編橋丨洞子撞竿兜竿之屬)
鵝素(蘇頲謝賜筆墨紙表染松烟灑丨丨)
鵝珠(張文成滄州高弓縣實性寺什伽像碑文丨丨護戒標苦節於堅林龍鏡澄空照真歸於淨域)
鵝管(雲仙雜記丨丨山霜可染紫白庶潭露能染紅為天下冠恨無知者西溪叢語見鳥場下桂海)
(虞衡志鍾乳桂林接宜融山中洞穴至多余遊洞親訪之仰視石脉湧起處即有乳牀如玉雪石液融結所為)
(也乳牀下垂如倒數峯小山峯端漸銳且長如冰柱柱端輕薄中空如丨丨乳水滳瀝未巳且滳且凝此乳之)
(最精者以竹管仰盛折取之鍊冶家又以丨丨之端尤輕明如雲母爪甲者為勝眀一統志丨丨石出歴城)
(縣杜李賀天上謠王子吹笙丨丨長呼龍耕煙種瑶草牧朱坡詩乳肥春洞生丨丨沼避回巖勢犬牙)
(皮日休聞開元寺開筍園寄章上人詩並出亦如丨丨合各生還似犬牙分高啓鳳臺曲瓊臺夜寒閉嬴女)
(丨丨參差隔煙語)
鵝旗(藝文類聚列子曰黃帝與炎帝戰以鵰&KR2061;鷹雁丨為丨幟)
鵝幟(藝文類聚見上)
鵝屏(李賀洛姝真珠詩見鳳帶下)
鵝帽(長安客話見下工部旨造只遜八百副皆不知只遜何物後乃知為上直校丨丨錦衣也)
鵝盎(劉詵詩夜詩涸鴝硯朝酒發丨丨)
鵝粟(蕭子良上讜言表筐貢微闕箠撻肆情風塵毁謗隨忿而發及其㹠蒜轉積丨丨漸盈遠則分鬻他)
(境近則託貿吏民反請郡邑助民繇緩回刺言臺推信在所)
鵝梨(桂海虞衡志大抵海南香氣皆清淑如蓮花梅英丨丨蜜脾之類焚一博投許氣翳彌室翻之四面)
(悉香至煤燼氣不焦以香譜江南李王帳中香法右件用沈香一兩細剉加丨丨十枚研取汁於銀器内盛)
(却蒸三次梨汁乾即用之丨夢華錄有托小盤賣乾果子乃旋炒銀杏子河北丨梨條梨乾梨肉夲草醫)
(方相承用乳梨丨丨乳梨出宣城皮厚而肉實其味極長丨丨河之南北州郡皆有之皮薄而漿多味差短其)
(香則過之似范成大内丘梨園詩汗後丨丨爽冰花身耐久老猶榮)
鵝炙(南史劉璡傳璡為武陵王參軍王與僚佐飲自割丨丨璡曰應刃落爼是膳夫之事殿下親執鸞刀)
(下官未敢安席書又江淹𫝊桂陽之役詔檄久未就齊高帝引淹入中省先賜酒食淹素能飲啖食丨丨垂)
(盡進酒數升訖文詔亦辦亦又庾悅傳論昔華元敗則以羊羹而取禍觀夫庾悅丨丨以速尤乾餱以愆斯)
(相類矣獨北史崔瞻傳在御史臺恒宅中送食備盡珍羞别室飱有一河東人氏姓裴亦為御史伺瞻食便)
(往造焉瞻不與交言又不命匕筯裴坐視瞻食罷而退明日自携匕筯恣情飲啖瞻謂曰我初不喚君食亦不)
(共君語遂能不拘小節昔劉毅在亰口冒請丨丨亦豈異是君定名士于是每與之同食秦記苻朗食丨丨)
(知黑白之處人不信既而試之果然匪劉知幾思慎賦安知丨丨輟授七尺由其喪全羊羹均三軍以之覆)
(敗瓮又䏑同梅堯臣依韻和春日偶書詩面春醅壓嫩藍盤中丨丨亦肥甘)
鵝闕(唐書南詔傳膾魚寸以胡瓜椒蔱和之號丨丨)
鵝膏(冥通記六月十九日於第中夢斷肉乃食丨丨不可解也菌譜丨丨蕈生高山狀類鵝子久乃繖)
(開味殊甘滑不謝稠膏令夲草白丨丨臘月鍊收可合面脂人悅白)
鵝肪(孟郊韓愈城南聯句鵷翠翔衣帶丨丨截佩璜陳造旅館三適詩勻細繭吐緒潔潤丨截丨)
鵝蒸(卧遊錄藺先生上隱亭望九里山七日不能下但食丨丨三十段)
鵝糕(食譜花折丨丨)
鵝黃(摭言裴慶餘佐李公淮南幕嘗遊江舟子刺船篙濺水濕近坐公色變慶餘作詩曰滿額丨丨金縷)
(衣翠翹浮動玉釵垂從教水濺羅衣濕知道巫山行雨歸石林詩話王荆公晚年詩律尤精嚴如含風鴨綠)
(鱗鱗起弄日丨丨褭褭垂讀之初不覺有對偶都勝出陳州開以九月末丨丨千葉葉形圓厚)(菊譜成彦)
(雄柳枝詞丨丨剪出小花鈿綴上芳枝色轉鮮蘇林逋初夏詩秧田百畆丨丨大横策溪村屬老農軾追)
(和子由去歲試舉人洛下所寄暴雨初晴樓上晩景詩詩應傾半熟丨丨酒照見新晴水碧天陸游出行湖)
(山間詩新釀學丨丨幽花作蜜香丨韓駒館中上元遊葆真宫觀燈詩鴨綠未全生曲沼丨先已上柔柯)
(馮延登春雨詩已見丨丨勻柳麥更看檀紫上榆椒頫楊維楨楊柳枝詞楊柳董家橋丨丨萬萬條趙孟)
(早春詩閒倚闌干看新柳不知誰為染丨丨虞集蜀葵詩花萼立清晨丨丨向日新)
鵝唼(陸游晩自北港泛舟還家詩水深丨丨草雨細犢掀泥)
鵝舞(物類相感志喜日鵝漢武帝得之於御池苑中其丨至日出時則自銜翅而丨一名鵝舞)
鵝良(夲草李廷飛曰嫩鵝毒老丨丨)
鵝鬭(韋莊觀浙西府相畋遊詩紫袍日照金丨丨紅旆風吹畫虎獰)
鵝浴(王逢冥鴻堂偶題詩新水綠塘丨並丨嫩寒茅閣燕微通)
鵝警(委巷叢談東坡仇池筆記云杭人善食鵝日屠百鵝子自湖上夜歸屠者之門百鵝皆號若有所訴)
(丨能丨盜亦能却蛇有二能而不能免死又有祈雨之厄悲夫)
鵝出(水經注晉永嘉元年洛陽東北步廣里地䧟有二丨丨蒼色者飛翔沖天白色者止焉張文成實)
(性寺什伽碑蒼丨丨而天地屯赤龍發而干戈起)
鵝還(法帖刊誤丨丨慰姊意帖鵝者王氏子姓之小字耳猶袁羊顧虎之類或以此鵝即逸少所愛之鵝)
(甚可鄙笑)
鵝驚(遼史營衛志鴨子河泊在長春州東北三十五里皇帝每至侍御各備連鎚一柄鷹食一器刺鵝錐)
(一枚於濼周圍相去各五七步排立皇帝於上風望之有鵝之處舉旗探騎馳報遠泊鳴鼓丨丨騰起左右圍)
(騎皆舉幟麾之)
鵝墜(遼史營衛志見鵝腦下)
鵝抱(夲草集觧丨丨頌曰生宜州山林下附石而生作蔓似大豆其根形似萊菔大者如三升器小者如)
(拳)
鵝集(臨海記郡東南有白石山高三百餘丈望之如雪山上有湖古老相傳云金丨所丨八桂所植下有)
(溪谷金光煥然)
鵝飛(埤雅丨丨則蜮沉鵙鳴則蛇結經仙傳拾遺山隂道士管霄霞求王羲之寫道德舉紅鵝一雙相)
(贈後丨沖霄丨去)
鵝行(埤雅丨之丨也自然而有行列故聘禮云出如舒雁清異錄世呼丨為兀地奴以其丨步盤跚耳)
鵝鳴(幽明錄晉義熙中羌主姚毗洛陽隂溝取磚得一雙雄丨並金色交頸長丨聲聞於九臯飬之此溝)
(夲草釋名丨丨自呼江東謂之舒雁似雁而舒遲也蘇彦鵝詩序時暫出郡忽聞丨丨聲甚哀急乃云野)
(人所致外吏規為方便以俟送客聞之悵然乃感莊生善鳴之雁若其無音將充庖厨豈得放任矯翮樊籠)
鴨
鴨頭(唐書高麗傳見馬訾下丨又五行志齊王祐為齊州刺史好畜鴨有貍囓丨斷者四十餘廣志)
(野丨雄者赤丨有距葛恪所造丨丨船也)(風土記晨鳬即青桐大船名諸夲草丨丨丸治陽水暴腫面赤)
(煩燥喘急其效如神此裴河東方也王格物論丨雄者綠丨文翅雌者黃斑色宣和書譜獻之有丨丨丸)
(帖界續文獻通考宋孝宗隆興中開常熟十浦茜涇浦自涇開至丨丨塘王獻之丨丨丸帖丨丨丸故不)
(佳眀當必集當與君相見易李白詩遥看漢水丨丨綠恰似葡萄初撥醅白居新春江次詩見雁齒下)
(李賀同沈駙馬賦得御溝水詩繞堤龍骨冷拂岸丨丨香温庭筠罩魚歌悠溶杳若去無窮五色澄潭丨丨)
(綠丨蘇軾次韻王鞏獨眠詩何人吹斷參差竹泗水茫茫丨綠又送别詩丨丨春水濃於染水面桃花弄)
(春臉文陸游詩一篙湖水丨丨綠千樹桃花人面紅公趙秉洮石硯詩何年洮石丨丨綠磨研來伴中書)
(流洪希文獨立詩丨丨水净魚尾斷霞頳)
鴨舌(夲草地膚一名涎衣草一名白地草一名丨丨草蘇轍踏青詩洞門泉脉龍晴動觀裏丹池丨丨)
(生)
鴨觜(龐元英談藪徑山寺主園僧行菜畦間為蛇傷足有游僧見之曰吾能治此一月之後平復如舊他)
(日主僧具食延之謂曰山門蛇虺多被傷者時有之誠願得竒方以備急僧云此方來處絶妙不必廣傳香白)
(芷為末入丨丨膽&KR0552;麝香各少許臨期以意斟酌之)
鴨涎(夲草小兒痓風頭及四肢往後以丨丨滴之)
鴨翅(異苑釋僧羣清貧守節蔬食持經居羅江縣之霍山搆立茅屋孤在海中上有石盂水深六尺常有)
(清泉古老相傳是羣仙所宅羣因絶粒其菴舍去石盂隔一小澗日夕往還以木為梁由之以汲水年至一百)
(三十忽見一折翅鴨舒翼當梁頭就唼羣永不得過欲舉錫杖撥之恐有轉傷因此迴遂絶水經數日死臨死)
(向人說年少時曾折一丨丨驗此以為現報)
鴨翎(陸游感舊詩丨丨堠前山簇馬雞蹤橋下水連天)
鴨毛(劉希夷秋日題汝陽潭壁詩魚鱗可憐紫丨丨自然碧)
鴨腹(夲草大腹水病用白鴨一隻治淨以䜴半升同薑椒入丨丨中縫定蒸熟食之)
鴨心(無名氏宴李家宅詩銀榼酒傾魚尾倒金爐灰滿丨丨香)
鴨肉(夲草白丨丨最良黑丨丨有毒面異苑元嘉中章安有人噉丨丨乃成瘕病胷滿赤不得飲食醫)
(令服秫米瀋須臾煩悶吐一鴨雛身喙翅皆已成就惟左足故綴昔所食肉病遂獲差)
鴨脂(夲草瘰癧汁出不止用丨丨調半夏末傅之)
鴨胞(唐書地理志蘇州吳郡土貢鯔皮魬䱜丨丨&KR2477;魚魚子)
鴨血(夲草鴨頭丸用甜葶藶炒二兩熬膏漢防己末二兩以綠頭丨丨同頭全搗三千杵丸梧子大每木)
(通湯下七十丸熱又解百蠱毒白丨丨飲之)
鴨掌(夲草銀杏時珍曰原生江南葉似丨丨因名鴨脚鮑照園葵賦白莖紫蔕豚耳丨丨羅隱秋日)
(詩曉匣魚腸冷春園丨丨肥)
鴨跖(夲草丨丨草名淡竹葉生江東淮南平地葉如竹高一二尺花深碧)
鴨脚(洛陽伽藍記見牛筋下窠夲草見鴨掌下叢墨客揮犀銀杏葉如丨丨獨者不實偶生及大者)
(乃實其張淏艮嶽記飛來峯腰徑百尺植梅萬夲曰梅嶺接餘岡種丹杏丨丨曰杏岫王資深思歸賦丨)
(丨受彩乎微核木瓜鏤丹而成質中皮日休題支山南峯僧詩雞頭竹上開危徑丨丨花擿廢泉梅堯臣)
(永叔遺新生丨丨詩北人見丨丨南人見胡桃識内不識外疑若橡栗韜黃庭堅送舅氏野夫之宣城詩霜)
(林收丨丨春網薦琴高花晁補之揚州雜詠五百年間城郭改空留丨丨伴瓊陸游十月旦日至近村詩)
(丨丨葉黃烏桕丹艸煙小店風雨寒地徐世隆會同館詩丨丨參天風雨老龍髯蟄雪霜寒)
鴨卵(南史齊宣孝陳皇后傳永明九年詔太廟四時祭宣皇帝薦起麵餅鴨臛孝皇后薦筍丨丨脯醬炙)
(白肉並生平所嗜也常齊民要術作杬子法純取雌鴨無令雜雄足其粟豆令肥飽一丨便生百丨雲仙)
(雜記向聲能於鐺中以手撥丨丨成花而談圃燕達為兒時賣丨丨嚴法華取其卵悉啖之既撫其背曰惜)
(取身他日一箇節度使歸夢華錄清明節都城之歌兒舞女徧滿園亭抵暮而各攜棗䭅炊餅黃胖掉刀名)
(花異果山亭戲具丨丨雞雛謂之門外土儀)
鴨蛋(物類相感志丨丨以碙砂畫花及寫字候乾以頭髮灰汁洗之則黃直透内)
鴨通(夲草白丨丨與馬通同義絞汁服解金銀銅鐡毒)
鴨糞(嶺南異物志廣州含洭縣金池王家有飬鵝鴨池嘗於丨丨中見麩金遂多收淘之日得一兩緣此)
(致富貴)
鴨屎(端溪硯譜子石嵓中有底石極潤不發墨又色汙雜不可硯端人謂之丨丨石)
鴨媒(韓翃送丹陽劉太真詩下筯已憐鵝炙美開籠不奈丨丨嬌)
鴨雛(異苑見鴨肉下堯臣有丨丨詩)(李邕鬭鴨賦䙰褷丨帶丨花梅李綱詩黃牛傍岸將孤犢丨)
(浮溪引衆丨)
鴨羣(白居易鵝贈鶴詩君因風送入青雲我被人驅向丨丨高啓射鴨詩秋菱蔕爛煙雨晴丨丨未下)
(媒先鳴)
鴨兒(孫光憲採蓮詩晚來弄水船頭濕更脫紅裙裹丨丨李羣玉釣魚詩幾回舉手抛芳餌驚起沙灘)
(水丨丨)
鴨子(遼史聖宗紀太平四年春正月庚寅如丨丨河二月己未詔改丨丨河曰混同江水經注洧水又)
(南左合庾溝溝水上承洧水于大穴口東北枝分東逕洧陽故城其水又東南為丨丨陂陂廣一十五里鄴)
(中記寒食俗多畫丨丨以相餉渚異苑晉孝武太元十二年吳郡夀頒道志邊水為居次忽生一雙物狀若)
(青藤而無枝葉數日盈拱試共伐之即有血出聲在空中如雄鵝叫兩音相應腹中得一卵形如丨丨其根頭)
(似蛇面眼徹齊民要術浸丨丨一月任食煮而食之酒食俱用醎則卵浮物類相感志紅糟酸入丨丨與)
(酒則甜丨又煮紅丨丨以金棡根同煮白皆紅程陸游書感詩丨陂頭看水生蜂兒園裏按歌聲頤西)
(湖詩潩水橋邊丨丨陂樓臺只在郡城西)
鴨淥(綠同北史于仲文傳仲文率衆東過高麗出兵掩襲輜重因擊大破之至丨丨水仲文選騎度水追)
(之三唐書渤海傳沃沮故地為南京曰南海府領沃睛椒州高麗故地為西亰曰丨丨府領神桓豐正四州)
(曰長嶺府領瑕河二州貢又龍原東南瀕海日夲道也南海新羅道也丨丨朝道也長嶺營州道也扶餘契)
(丹道也塹又高麗傳平壤在丨丨東南以巨艫濟人因恃以為又契苾何力會勣軍於丨丨拔辱夷城悉)
(師圍平壤一遼史太祖紀九年冬十月戊申釣魚於丨丨江明統志丨丨江在都司城東五百六十里按)
(唐書有馬訾水出靺鞨之白山色若鴨頭故名丨丨西南流至安市入海唐太宗征高麗耀兵於丨丨水即此)
(所謂白山即今之長白山也靈陳櫟梅花主人賦稟受間氣生於遼東丨丨平壤地所鍾皮日休詶魯望)
(見遺綠罽詩輕裁丨丨任金刀不怕西風斷野蒿軾乘舟過賈收水閣詩小舟浮丨丨大杓瀉鵝黃)(蘇又)
(清遠舟中寄耘老詩覺來滿眼是湖山丨丨波搖鳳凰影耶律楚材戲作詩屈眴輕衫裁丨丨葡萄新酒泛)
(鵝黃粼虞集送張兵部廵視御河詩畫橋冰泮動龍舟丨丨粼出御溝尹廷高憫忠閣詩丨丨江頭往事)
(空燕丹墓側幾秋風楊陳泰萬里行錦嫣丨丨芙蓉秋觥船卷月秦姬樓維楨大健兒詩天子親評三大)
(將丨丨歸來肆驕宕龍張昱輦下曲丨丨江波勝鴨頭魚變化滿中州)
鴨黃(圖繪寳鑑魯宗貴錢塘人善畫花竹鳥獸窠石描染極佳尤長寫生雞雛丨丨最有生意)
鴨蘭(水經江水又左逕白螺山南注右歴丨丨磯北江中也東得丨丨治浦二口夏浦也)
鴨甲(續文獻通考濱河漊瀆武進宜興分界有丨丨瀆)
鴨湖(水經河水又東合檀溪水注水出縣西柳子山下東為丨丨湖在馬鞍山東北)
鴨陂(宋庠詩綠丨東丨已可憐更因雪竇注西田綠鄒浩聞存之遊京師且邸報達官有薦之者詩丨)
(丨中釣竿手只應從此叩黃扉)
鴨陳(續文獻通考成祖永樂十三年開清江浦河道凡漕運北京舟至淮安過&KR0309;渡淮以達清河挽運甚)
(勞平江伯陳瑄自淮安城西管家湖至淮河丨丨口與清河口相直鑿河引河水入淮以通漕舟置四閘曰移)
(風曰清江曰福興曰新莊以時啓閉人甚便之)
鴨城(吳地記丨丨在吳縣東南二十里匠門外沙里中明一統志丨丨在常州府無錫縣東二十里即)
(吳王牧鳬處)
鴨橋(水經河之右則崤水注之注出河南監崤山西北流水上有梁俗謂之丨丨也)
鴨欄(吳志陸遜傳時建昌侯慮於堂前作鬭丨丨頗施小巧遜正色曰君侯宜勤覽經典以自新益用此)
(何為慮即時毁撤之白岳陽風土記臨湘丨丨磯建昌侯孫慮鬭鴨之所與螺山相望陸游初寒詩小女)
(收魚笱童兒放丨丨)
鴨羹(齊民要術作筍&KR2670;丨丨法肥鴨一隻淨治如糝羹法臠亦如此&KR2670;四升洗令極淨鹽盡别水煮數沸)
(出之更洗小蒜白及葱白頭汁等下之令沸便熟也熱雞肋編浙人以鴨為名大諱北人但知丨作丨雖甚)
(亦無氣後至南方乃知鴨若一雄則雖合而無卵須則二三始有子其以為諱者蓋為是耳不在於無氣也)
鴨炙(楊維楨玉山草堂雅集詩銀絲蓴薦野丨丨金粟瓜取西楊莊)
鴨㔅(南史茹法珍傳趙鬼食丨丨諸鬼盡著調)
鴨臛(南史齊宣孝陳皇后傳見鴨卵下要趙崇絢雞肋編齊宣帝嗜起麵餅丨丨齊民術作丨丨法)
(用小鴨六頭羊肉二斤大鴨五頭葱三升芋二十株橘皮三葉木蘭五寸生薑十兩豉汁五合米一升口調其)
(味得臛一斗先以八升酒煮鴨也)
鴨簽(夢華錄丨丨酒炙)
鴨煎(齊民要術丨丨法用新成子鴨極肥者其大如雉去頭爛治却腥翠五藏又淨洗細剉如籠肉細切)
(葱白下鹽豉汁炒令極熟下薑椒末食之)
鴨餅(東亰夢華錄八月秋社各以社糕社酒相賚送貴戚宫院以猪羊肉腰子妳房肚肺丨丨爪薑之屬)
(以乾淳歲時記重九都人是日飲新酒泛萸簮菊且各菊糕為饋以糖肉秫麵雜物為之上鏤肉絲丨丨綴)
(以榴顆標以綵旗又作蠻王獅子於上)
鴨圖(宣和画譜徐熙画御府所藏有花丨丨雛又黃荃画御府所藏有秋丨丨又易元吉有丨丨)
(又徐崇嗣画御府所藏有寒丨丨宗又崔白有敗荷竹丨丨又唐希雅有雪丨丨又室士䨓有夏塘戲)
(丨丨)
鴨褥(雲林異景志浮光多美鴨太原少尹樊千里買百隻置後池載數車浮萍入池使為丨作茵丨)
鴨茵(雲林異景志見上)
鴨鑪(李商隱促漏詩舞鸞鏡匣收殘黛睡丨香丨換夕熏范成大西樓秋晚詩晴日滿窗鳬鶩散巴童)
(來按丨丨灰詩陸游詩香殘冷丨丨丨楊維楨春日有懷玉山主人紫鸞簫管和瑶瑟金香丨倚繡屏)
(毛滂踏莎行詞見鳳繡下)
鴨鳬(仲弘道簷下雞冠花賦鸂鶒為羣丨丨作亞)
鴨雞(風俗通雞伏鴨卵雛成入水而不随母丨丨異類也)
鴨鵲(席上腐談陸龜蒙謂鴨能言能自呼其名或謂自呼其名者丨丨猫狗亦皆能之豈特鴨與杜宇)
鴨鵊(陸游村居詩丨丨穿林雲&KR1765;鵝並水鳴)
鴨豬(吳萊狙賦沼池魚鼈塒檻丨丨投蘇軾湯村開運鹽河雨中督役詩人如丨與丨泥相濺驚范)
(成大詩頃步如重關略似丨與丨)
鴨蛇(明一統志丨丨橋在成都府雙流縣西五里)
鴨桃(王績遊仙詩丨丨聞已種龍竹未經騎)
鴨陣(范成大田園雜興詩小童一棹舟如葉獨自編闌丨丨歸)
鴨姓(野客叢談世為戲語嘲姓奚者以為丨丨奚呼奚必來因觀應劭風俗通謂雞本朱氏翁所化故呼)
(朱必來不覺發笑)
鴨言(中吳紀聞陸魯望有鬭鴨極馴飬有驛使過而挾彈斃其善鳴者魯望曰此丨善人丨見欲上進使)
(者奈何斃之盡以囊金償之徐問人語之狀魯望曰能自呼其名爾使者憤且笑拂袖上馬復召之還其金)
鴨啼(阿子歌春月故丨丨獨雄顛倒落)
鴨呼(禽經丨名呷呷其名自丨丨楊不棄溪上詩沙頭小丨自名)
鴨鳴(豹隱紀談自來縣尉下鄉擾人雖監司郡守亦不能禁止邇來尤甚京口旅邸中有戲效古風雅之)
(體作雞鳴詩曰雞鳴刺縣尉下鄉也雞鳴喈喈丨丨呷呷縣尉下鄉有獻則納雞鳴于塒丨丨于池縣尉下鄉)
(靡有孑遺雞既鳴矣鴨既羹矣鑼鼓鳴矣縣尉行矣雞鳴三章章四句)
鴨睨(禽經丨以怒丨)
鴨飛(北史李崇傳延昌初崇都督江西諸軍事有魚數從地湧出野丨羣丨入城與鵲爭巢五月大霖雨)
(十有三日天唐書天文志元和十二年九月己亥夜有流星起中首如甕尾如二百斛船長十餘丈聲如羣)
(丨丨明若火炬過月下西流須臾有聲礱礱墜地萬黃庭堅詩春草肥牛脫鼻蝇菰蒲野丨還丨去楊里)
(登淨遠亭詩野丨被人驚得慣作羣丨去却飛回丨范成大田園雜興詩家人暗識船行處時有驚忙小丨)
鴨閙(元好問被檄夜赴鄧州幕府詩十里陂塘春丨丨一川桑柘晚煙平)
鴨驚(孟郊送淡公詩射鴨復射鴨丨丨菰蒲頭相高啓射鴨詞行舟莫來使丨丨得食忘猜正鬭)
鴨寒(老學菴筆記淮南諺曰雞寒上樹丨丨下水驗之皆不然有一媪曰雞寒上距丨丨下觜耳上距謂)
(縮一足下觜謂藏其咮於翼間)
鴨瘦(高啓射鴨詞草翳低遮竹弓彀水冷田空丨多丨)
鴨戲(徐鉉春日紫巗山期客不至詩淺莎藏丨丨輕靄隔雞啼)
鴨卧(温庭筠早春滻水送友人詩丨丨溪沙暖鳩鳴社樹春)
鴨知(蘇軾惠崇春江晚景詩竹外桃花三兩枝春江水暖丨先丨)
鶩
鶩贄(說苑庶人以丨為丨者鶩鶩也鶩鶩無他心故庶人以丨為丨)
鶩鷹(漢書郊祀志王莽末年自天地六宗以下至諸小鬼神凡千七百所用三牲鳥獸三千餘種後不能)
(備乃以雞當丨丨犬當麋鹿詫陳造雁汊東守風詩坐免丨丨聒自肝肺香)
鶩羣(禽經水丨澤則丨擾則逐注鶩野鴨也飛止大澤之中羣處既豢擾之惡其族類而相逼逐也)
鶩列(周邦彦汴京賦千官丨丨以就次)
鶩池(唐明皇同玉真公主遊大哥山池詩丨丨連九達龍岫對層城)
鶩舲(鮑照采菱歌丨丨馳桂浦息棹偃椒潭)
鶩櫂(謝靈運登臨海嶠初發疆中作與從弟惠連可見羊何共和之隱汀絶望舟丨丨逐驚流)
鶩欵(王勃龍懷寺碑黼帶綖裾指鸚林而丨丨)
鶩巧(揭傒斯贈曹南吳主一工隸書詩趨新丨丨紛披猖欲辨輙止心孔傷)
鳬
鳬羽(毛詩陸疏廣要見鳬旌下)
鳬頭(吳錄婁縣有石首魚至秋化為冠鳬丨丨中猶有石也)
鳬臆(張耒題韓幹馬圖詩頭如翔鸞月頰光背如安輿丨丨方)
鳬背(陳造次韻寄葉進卿詩回車記我君能賢席門忽下丨丨仙)
鳬乳(范椁贈别清夫還吳詩九江落花清蒲香王睢斑斑丨丨黃)
鳬毛(晉書張華傳見鳥毛下丨宋齊丘陪遊鳳凰臺獻詩籠鶴羡丨猛虎愛蝸角)
鳬脛(莊子見鶴脛下而羅隱投禮部鄭員外啓道薄而魚腮易曝計疏丨丨難加陸游知嚴州謝王)
(丞相啓棄雞肋而猶惜雖仰戴於深仁續丨丨則自悲恐難逃於薄命陸龜蒙華頂杖詩瘦於霜丨丨竒似)
(黑龍鬚)
鳬翠(禮記内則見鴞胖下)
鳬卵(宋濂奉制譔蟠桃核賦序漢武内傳所謂桃如丨丨形圓而色青者又果何如歟秦觀以蓴薑法)
(魚糟蟹寄子瞻詩丨丨纍纍何足道飣餖盤飱亦時欲)
鳬影(杜甫橋陵詩大史候丨丨王喬随鶴翎)
鳬聲(易林丨丨鼔翼嘉樂充德)
鳬雛(西亰雜記太液池邊皆是雕胡紫籜綠節之類其間丨丨雁子布滿充積木華海賦見鶴子下)
(鮑照三日詩丨丨掇苦薺黃鳥銜櫻梅詩謝朓詠蒲詩間厠秋菡萏出入春丨丨杜甫漫興筍根稚子無)
(人見沙上丨丨傍母眠吳張籍春江曲春江無冰潮水平蒲心出水丨丨鳴融池上雙鳬詩碧池悠漾小)
(丨丨兩兩依依秪自娛)
鳬兒(張宇雌雞行雌雞粥粥將丨丨鳬兒入水鳴聲悲)
鳬子(范成大上元紀吳中節物詩鳬子描丹筆鵝毛剪雪英)
鳬伯(陸龜蒙引泉詩見鸞雛下)
鳬翁(急就篇春草雞翹丨丨濯注春草象其初生纖麗之狀也雞翹雞尾之曲垂也丨者水中之鳥今所)
(謂水鴨者也丨頸上毛也既為春草雞翹之狀又象鳬在水中引濯其翁也一曰春草雞翹丨丨皆謂染彩而)
(色似之若今染家言鴨頭綠翠毛碧云之白鳬謠中興寺内白丨丨四方側聽聲雍雍道人聞夜打鐘注丨)
(丨謂雄雞蓋指武成小字步落稽也稗黃庭堅再答勉仲詩小桃源口雨繁紅春溪蒲沒丨丨)
鳬氏(周禮考工記築氏執下齊冶氏執上齊丨丨為聲㮚氏為量段氏為鏄器桃氏為刃又丨丨為鐘)
(兩欒謂之銑曉王勃七夕賦月還西漢霞臨東沼丨丨鳴秋雞人唱陳襄百工由聖人作賦丨丨成鐘自)
(高辛而立範車人作耒夲炎帝以垂規丨戴叔倫曉聞長樂鐘聲詩近雜雞人唱新傳丨文)
鳬㮚(周禮考工記築冶丨丨段桃疏族有世業以氏名官若丨氏丨氏之等是也)
鳬更(爾雅疏風俗通云東方人好生萬物觝觸地而出其類有九一曰元菟二曰樂浪三曰高驪四曰滿)
(飾五曰丨丨六曰索家七曰東屠八曰倭人九曰天鄙)
鳬羣(李嶠和杜侍御太清臺宿直旦有懷詩嵇駕終難仰梁丨且自丨)
鳬類(毛詩陸疏廣要鄭漁仲云睢鳩王睢丨丨多在水邊尾有一點白故揚雄云白鷢舊說雕類誤矣)
鳬鳳(傅元秋胡行清濁必異源丨丨不並翔)
鳬鶴(周禮囿人牧百獸注備飬衆物也今掖庭有鳥獸自熊虎孔雀至於狐狸丨丨備焉吳萊定命賦)
(亂丨丨之短長兮衝涇渭之清濁吟杜甫晩晴詩丨丨終高去熊羆覺自寬顧况遊子蒲荷影參差丨丨)
(雛淋涔識旌旗)(姚合題鳳翔西郭新亭詩魚龍聽絃管丨丨歐陽修汝癭荅仲儀詩噫人禀最靈反不如)
(丨丨)
鳬鴻(陳師道詩竹枝弋丨丨波陳造題劉明府所藏秋江欲雨圖詩丨丨滅沒不搖霧墅霜林共瀟洒)
鳬雁(詩將翺將翔弋丨與丨箋言無事則往弋射丨丨以待賓客為燕具周禮射鳥氏掌射鳥注見鴇)
(鴞下之史記楚世家其樂非特朝夕之樂也其獲非特丨丨實也賈誼新書鄒穆公有令食丨丨者必以)
(秕毋敢以粟於是倉無秕而求易於民二石粟而易一石秕吏以請曰秕食雁為無費也今求秕於民二石粟)
(而易一石秕以秕食雁則費甚矣請以粟食之公曰去非而所知也夫百姓煦牛而耕曝背而耘苦勤而不敢)
(惰者豈為鳥獸也哉粟米人之上食也奈何其以飬鳥也水經江水又東逕故城北注所謂陸抗城也城即)
(山為墉四面大險江南岸有山孤秀從江中仰望壁立峻絶袁崧為郡嘗登之矚望焉故其記云今自山南上)
(至其嶺嶺容十許人四面望諸山略盡其勢俯臨大江如縈帶焉視舟如丨丨矣東京夢華錄見龜魚下)
(圖畫見聞志見鰕魚下時陸游謝洪丞相啓再歲亰華每有丨丨少多之歎一士類或為草木臭味之同)
(劉楨雜詩方塘含白水中有丨與丨早陸厥左馮翊歌飛鳴亂丨丨參差雜蘭杜劉孝孫發成臯望河詩)
(遠近洲渚出颯沓丨丨喧愈顔真卿登平望橋作際海蒹葭色終朝丨丨聲韓感春詩獨宿荒陂射丨丨)
(賣納租賦官不嗔然李紳却渡西陵别越中父老詩漸舉雲帆煙水闊杳丨丨各東西温庭筠郊居秋日)
(有懷詩稻田丨丨滿晴沙釣渚歸來一徑斜題蘇軾遊桓山詩春風在流水丨丨先拍拍晁補之四弟以)
(道横軸画詩丨丨下坡塍牛羊散墟里丨惠洪煙雨蘆鴻圖詩西河漠漠生煙雨浦浦圓沙丨聚趙孟頫)
(送高仁卿還湖州詩江湖浩渺足春水丨丨滅沒横秋煙薩都拉揚帆松江詩篙師絶叫丨丨起但見流沫)
(翔盤渦八張昱湖舫勸曹德昭僉院酒詩西風月芰荷老落日滿湖丨丨多)
鳬鵠(李楚華月照方池賦驚夜聲於丨丨鋪皓彩於蘋芷石鎮罔兩賦雖丨丨而異禀將斷續而則悲)
(答鮑照代白頭吟丨丨遠成美薪芻前見陵張陸厥奉内兄希范詩丨丨嘯儔侣荷芰始參差率相逢)
(行入門一顧望丨丨有雄雌視袁易杭州道中書懷詩高歌丨丨起闊水雲流)
鳬鵲(劉禹錫歴陽書事詩波淨攅丨丨洲香發杜蘅)
鳬鸛(柳宗元閔生賦戲丨丨乎中庭兮蒹葭生於堂筵)
鳬鷗(竇臮述書賦思話綿密緩步娉婷任性工隸師羊過青似丨丨雁鶩游戲沙汀杜牧鴛鴦詩丨丨)
(皆爾類惟羨獨含情一林逋肰濟口舟行詩老霜蒲葦交千刃怕雨丨丨著攅文同成都楊氏江亭詩丨)
(丨慣入闌干宿魚蟹長随舴艋歸快貢奎袁伯長虞伯生約重賦次其韻詩當時懷抱真事笑撥短棹随丨)
(丨)
鳬鷖(詩丨丨在涇公尸來燕來寧序丨丨守成也太平之君子能持盈守成神祗祖考安樂之也傳丨水)
(鳥也丨鳬屬太平則萬物衆多固易林丨丨遊涇君子以寧履任不愆福禄來成班西都賦鶬鴰鴇鶂丨)
(丨鴻雁王張衡南都賦汰瀺灂兮船容裔陽侯澆兮掩丨丨僧孺朱鷺詩猶持畏羅繳未得异丨丨崔)
(日用奉和聖製春日幸望春宫應制詩東郊芳物正薰馨素滻丨丨戲綠汀杜甫水宿遣興奉呈羣公詩風)
(號聞虎豹水宿畔丨丨愈又渼陂行丨丨散亂棹謳發絲管啁啾空翠來韓南内朝賀歸呈同官詩眀廷)
(集孔鸞曷取於丨丨尊王建從王太守夏燕西樓詩丨丨滿中流有酒復盈喻鳬夏日因懷陽羡舊遊寄)
(裴書記詩藕花熏浦溆菱蔓匿丨丨丨丨聲暖野塘春鞍馬嘶風驛路塵)(趙嘏發青山詩顧非熊閶門書)
(感詩丨丨踏波舞樹色接横塘迎羅隱姑蘇城南湖陪曹使君遊詩倚風荇藻先開路旆丨丨盡著行李)
(中憶溪居詩竹軒臨水靜無塵别後丨丨入夢頻襲皎然奉和陸使君長源水堂納&KR0765;效曹劉體詩野香荷)
(芰道性親丨丨碧蘇軾曉至巴河口迎子由詩孤舟如丨丨點破千頃孔武仲遊凝祥池詩楊柳繁無路)
(丨丨遠冇聲隂陸游春日睡起詩水滿丨丨初拍拍雨餘花木已隂趙秉文西溪詩盡日朱門人不到丨)
(丨引子傍闌干待春來生水波)(虞集賦雪洲詩丨丨容與江花發更馬祖常淮南魚歌小艇如丨丨湘東)
(柴杉木知又明一統志丨丨亭在徐州豐縣東池上宋治平間縣關景仁建為遊宴之所胡宗愈丨丨亭)
(詩君為丨丨亭更作丨丨詩丨丨為鳥雖甚微君心仁民而愛物不忍壯者弋其母兒童捕其兒丨丨母子何)
(嬉嬉)
鳬鶩(爾雅舒丨丨疏鶩鴨也一名舒鳬李廵曰野曰丨家曰丨廣雅丨丨鴨也禽經丨丨之雜注丨)
(丨鴨屬色不純正故曰雜矣其李尤彈銘丸彈之利以弋丨丨歐陽修寄聖俞詩間得失何足校况與丨)
(丨爭稗稊范秦觀泊吳興觀音院詩溪光丨丨邊天色菰蒲裏成大子文衝雨迓使者道聞子規詩汩泥)
(溷丨丨慙愧黃鵠舉丨吳儆休日飲直之運屬家詩偶逢休暇追丨閑拂塵埃勘鼎鐘)
鳬徯(山海經鹿臺之山有鳥焉其狀如雄雞而人面名曰丨丨其名自叫也黃省曾詩海内掦戈兵丨)
(丨下鹿臺)
鳬鶬(傅毅七激丨丨之羹粉梁之飯)
鳬鷁(張說侍宴隆慶池詩魚龍百戲分容與丨丨雙舟較泝洄)
鳬鶄(崔伯易感山賦木棲則鵗鷣鸒鸛水止則□翠丨丨)
鳬鶂(劉守元曙海賦近則漁歌唱曉鷗鷺丨丨將鳴欲食悠然自得)
鳬鴨(通典魏道武制官諸曹走使謂之丨丨取飛之迅速也酉陽雜爼漢武昆明池中有水網藻枝横)
(側水上長八九尺有似網目丨丨入此草中皆不得出因名之蘇轍趙少師自南都訪歐陽少師於潁州留)
(西湖久之作詩獻歐陽公棹進丨丨亂樂作蟲魚驚孔武仲汴河詩時登絶逕步榆柳或面荒陂看丨丨)
(陸游夏雨歎雨多潦水欲上階卧聽丨丨聲拍拍)
鳬乙(晉書顧歡傳昔有鴻飛天首積遠難亮越人以為丨楚人以為丨人自楚越鴻常一耳張融答周)
(顒書丨丨之交定者鴻乎吾所以直其䋲矣)
鳬魚(陳陶聖帝擊壤歌丨丨饜餐啖荷薛足衣裳)
鳬鯉(晉書周顒傳丈人於血氣之類雖無身踐至晨丨夜丨不能不取備屠門)
鳬鼈(易林丨丨讙囂不可安居)
鳬蠶(沈周題畫卷詩嘗聞巴蜀天下險未可一往尋丨丨)
鳬繹(詩保有丨丨遂荒徐宅傳丨山也丨山也疏丨丨連文與龜蒙相類故知是丨山丨山也水經注)
(京相璠曰繹山在鄒縣北繹邑之所依為名也山東西二十里石間多孔穴洞達相通往往有如數間屋處其)
(俗謂之繹孔詩所謂保有丨丨者也駿李質艮嶽賦瞻巍然之日觀視丨丨之奔)
鳬山(詩保有鳬繹傳見上有明一統志丨丨在寧國府旌德縣東二十里山巨人跡馬蹄石搗藥臼俗)
(傳竇子明二女化青鳬随父仙去伏輿地志丨丨在鄒縣接魚臺界形如鳬飛世𫝊羲畫卦於此)
鳬麗(山海經東山經姑逢之山又南五百里曰丨丨之山其上多金玉其下多箴石)
鳬渚(西京雜記梁孝王好營宫室苑囿之樂作曜華之宫築兔園園中有雁池池間有鶴洲丨丨王勃)
(滕王閣序見鶴汀下蕩虞集柳塘野鴨詩鴛鴦在梁丨在丨蕩扁舟去家遠)
鳬洲(王勃七夕賦見鶴籞下)
鳬浪(劉長卿陪王明府汎舟詩出沒丨成丨蒙籠竹亞枝)
鳬磯(明一統志丨丨館在寧波府城南二里唐開元中房琯建)
鳬亭(袁淑雞九鍚賀表浚山侍郎丁鴻舍人丨丨男梁鴻郎中蘇鵠死罪)
鳬舄(後漢書方術傳王喬者河東人也顯宗世為葉令喬有神術每月朔望嘗自縣詣臺朝帝怪其來數)
(而不見車騎密令太史伺望之言其臨至輙有雙丨從東南飛來於是候鳬至舉羅張之但得一雙丨焉乃詔)
(上方診視則四年中所賜尚書官屬履也沈沈約酬謝朓詩王喬飛丨丨東方金馬門何遜别助教詩可)
(憐玉匣劍復此飛丨丨有雙丨丨飛去復飛來)(駱賓王餞鄭安陽入蜀詩唯李白贈王漢陽詩猶乘雙丨)
(丨尚識仙人面差杜甫楊奉先會白水崔明府詩晩酣留客舞丨丨共池獨孤及詶常郿縣見贈詩謂乘)
(丨丨朝天子却愧猪肝累主人詩蘇軾詩刺史迎門倒丨丨丁鶴年寄胡敬文縣尹丨丨趨朝天闕近霓)
(裳度曲月宫深)
鳬盧(蕭子顯日出東南隅行鞶囊虎頭綬左珥丨丨貂)
鳬鏹(唐無名氏寫告身判桂鸞迴之健筆徇丨丨之輕資事既叶於私求迹已論於明憲)
鳬函(閻長言丁氏思祖亭詩鶴野三千里丨丨五百年)
鳬鼎(梅堯臣飲劉原甫舍人家同江鄰幾陳和叔學士觀白鷴孔雀丨丨周亞夫印鈿玉寳赫連勃勃龍)
(雀刀詩大誇丨柄丨不比龍頭杓陸游擁爐詩見雁燈下)
鳬尊(古器評漢丨丨鳬之為物出入於水而不溺飲酒者苟能以禮自防豈有沈湎敗德之患乎丨丨之)
(設其意如此)
鳬壺(博古圖漢丨丨無銘鳬之為物出入於水而不溺以况習於禮者如是)
鳬花(皮日休酒池詩竹葉島紆徐丨丨波蕩漾自注丨丨酒名)
鳬鐘(周禮考工記見鳬氏下門江行雜錄外王父中書令晉國公志尚典籍雖施行馬庭列丨丨而尋)
(繹未嘗稍倦奏廖道南帝苑農蠶賦丨丨鼉鼓龍笛鸞簫鏗鏘其並彩暈丹籥朱干玉戚綴兆其來同何)
(妥奉敇於太常寺修正古樂詩寥亮丨丨徹飄掦翟羽輕)
鳬燈(王融皇太子哀策文鶴關晝掩丨丨夜沈)
鳬旌(汲冡周書王會解其西天子車立馬乘亦青隂羽丨丨毛詩陸疏廣要周書曰隂羽丨丨解者曰)
(鶴鳬羽為旌也)
鳬舟(張恊七命淵客唱淮南之曲榜人奏采菱之歌歌曰乘丨丨兮為水嬉臨芳洲兮拔雲芝注舟為鳬)
(形今吳之青雀舫其遺象也丨謝朓三日侍宴曲水代人應詔詩既停龍駕亦泛丨庾肩吾舟中寒望詩)
(日暮敞丨丨曾冰合駛流度吳均采蓮曲日暮丨丨滿歸來錦城)
鳬舫(隋焬帝江都夏詩菱潭落日雙丨丨綠水紅妝兩搖漾)
鳬船(梁簡文帝大同哀辭終無逐浪丨丨反何時復聞龍種歸)
鳬茈(爾雅芍丨丨注生下田苖似龍鬚而細根如指頭黑色可食後漢書淮陽王傳王莽末南方饑饉)
(人庶羣入野澤掘丨丨而食之丨夲草烏芋其根如芋而色烏鳬喜食之故爾雅名丨後遂訛為鳬茨鄭)
(樵爾雅注丨丨根作小塊生水田中可食丨蘇舜欽城南感懷呈永叔詩老稚滿田野斵掘尋丨亦作茨)
(趙孟頫吳興賦菱苕丨丨萑蒲軒于)
鳬葵(詩思樂泮水薄采其茒傳苑丨丨也水後漢書馬融傳廣成頌桂荏丨丨注葉似蓴生中俗名水)
(葵非錢珝江行無題詩自憐博物猶未識丨丨)
鳬藻(後漢書杜詩傳將帥和睦士卒丨丨注言歡悅如丨戲丨晉書應詹傳京兆韋泓聞詹名依托之)
(詹薦之於元帝曰明公輔亮皇室恢維宇宙四門開闢英彦丨丨收春花於京輦采秋實於巖藪宋書禮志)
(黎庶蒙蘇丨丨奮化瑯述異記梁孝皇築平臺有蒹葭洲丨丨洲梳洗潭嬛記馮小憐有足爐曰辟邪手)
(爐曰丨丨冬天頃刻不離皆以其飾得名闕庾信賀平鄴都表臣忝竊榮幸莅政東藩不獲躬到庭預觀大)
(慶不勝丨丨踴躍之至北段文昌平淮西碑會丨丨之師行鷹揚之帥黃佐京賦野塘丨丨唼呷浮沉)
(顔延之秋胡行捨車遵往路丨丨馳目成醪程俱戲贈江仲嘉司兵詩不妨來作古司兵士卒投止丨丨)
鳬間(齊民要術相馬法喉欲曲而深胸欲直而出丨丨欲開望視之如雙鳬頸骨欲大肉次之)
鳬簉(王鏊吳子城賦鳴珮丨丨高冠鵠趨)
鳬飛(後漢書方術傳見鳬舄下啓揚雄解嘲見雁集下庾信謝趙王賚絲布等曳練且觀無勞白馬)
(之望流泉欲委佇見青丨之丨况盧思道檄揚旍振□兔走丨丨李維楨日方升賦彼丨丨方舊翎於碧)
(沼類兹驥步才騁足於康莊下陳叔達後渚置酒詩見雁度)
鳬至(後漢書方術傳見鳬舄下)
鳬翔(張率舞馬賦見鵠引下)
鳬集(沈奎煙雨樓賦嘉魚出遊翔丨下丨)
鳬舉(吕覽凡兵欲急疾而不可久處知其不可久處則知兔起丨丨死沒之地矣王勃益州夫子廟碑)
(仙丨旦丨影入銅章乳翟朝飛聲含玉軫)
鳬趨(盧照鄰窮魚賦見雀躍下蹈梁涉長竿賦聞之者丨丨雀躍見之者手舞足王禹偁尺蠖賦寧)
(丨丨以鴻漸不麏驚而鵲起)
鳬躍(郭璞江賦撫陵波而丨丨吸翠霞而夭矯丨皮日休曉次神景宫詩夜半幽夢中扁舟似丨)
鳬踊(劉峻廣絶交論魚貫丨丨颯沓鱗萃分雁鶩之稻粱霑玉斝之餘瀝按别夲作鳬躍)
鳬過(易林丨丨稻蘆甘樂麩麴)
鳬往(皇甫汸樂清登簫臺訪浴簫泉詩波動若鸞沉雲飄似丨丨)
鳬征(沈炯六甲詩庚庚聞鳥囀肅肅望丨丨)
鳬響(李敬元奉和别魯王詩鶯喧上林谷丨丨御溝泉)
鳬食(皮日休二遊任詩猿眠但腽肭丨丨時啑唼)
鳬浴(淮南子眞人之所遊若熊經鳥伸丨丨猿躩鴟視虎顧是飬形之人也不以滑心)
鳬泛(温庭筠芙蓉池詩珠墜魚迸淺影多丨丨遲)
鳬戲(許渾題㶚西駱隱士詩見鶴靜下)
鳬疑(梁簡文帝入溆浦詩竹垂懸掃浪丨丨遠避檣)
鳬短(莊子見鶴脛下果元好問示懷祖詩狗盜雞鳴皆有用鶴長丨丨何如又雜著詩丨丨何如鶴)
(有餘非魚誰謂子知魚)
鳬分(謝爕隴頭水詩丨丨歛冰彩虹飲照旗光)
鳬連(謝偃觀舞賦乍差池以燕接又颯沓而丨丨)
鳬興(梁簡文帝元圃園講頌序預入寶樓竊窺妙簡丨丨藻抃獨瑩心靈)
鳬漂(孟郊詩回雁憶新叫浪丨念後丨)
鳬没(易林丨得水丨喜笑自啄毛羽悅澤利以攻玉渠禽經鷹好峙隼好翔丨好丨鷗好浮水經注)
(水又東枝分南入華林園歴蔬圃南又瑶華宫南歴景陽山北山在都亭堂上結方湖湖中起御坐石也御坐)
(前建蓬萊山曲池接筵飛沼拂席南面射侯夾席武峙背山堂上則石路﨑嶇巖嶂峻嶮雲臺風觀纓巒帶阜)
(遊觀者升降霞閣出入虹陛望之狀丨丨鸞舉矣曹植七啓見鴻翥下)
鳬留(庾信道士步虛詞丨丨報關吏鶴去畫城門)
雞
雞頭(周禮籩人加籩之實蓤芡㮚脯注蔆芰也芡丨丨也史記五帝紀天下有不順者黃帝從而征之)
(東至於海登九山及岱宗西至於空桐登丨丨南至於江登熊湘北逐葷粥合符釜山而邑於涿鹿之阿後)
(漢書隗囂傳來歙從山道襲得略陽城囂出不意懼更有大兵使王元拒隴坻行廵守番湏口王孟塞丨丨道)
(注丨丨山道也者北史靈太后胡氏傳嘗於法流堂命侍臣射不能射罰因自射針孔中之登丨丨山自射)
(象牙簮亦一發中燕淮南子狸頭愈鼠丨丨已瘻芡方言□芡丨丨也北謂之□青徐淮泗之間謂之南)
(楚江湘之間謂之丨丨或謂之雁頭或謂之烏頭要古今注見雁頭下洛陽伽藍記見牛筋下齊民術)
(丨丨竹筍肥美筍亦可食堪茹)(贊寧筍譜竹譜曰丨丨竹似篁而細明一統志丨丨山在鞏昌府成縣西)
(南一十五里狀如雞首中有龍洞院後有觀佛臺傍有五兄弟山五峯突起如兄弟然又丨丨關在漢中府)
(褒城縣北八里關口有大石狀如丨丨自此入連雲棧最為險峻王建宫詞如今池底休鋪錦菱角丨丨積)
(漸多蘭徐凝侍郎宅泛池詩蓮子花邊迴竹岸丨丨葉上蕩舟温庭筠蓮塘詞繡頸金鬚蕩倒光團團皺)
(綠丨丨葉左唐庚中秋遇雨感懷詩蟹螯嘗新手執丨丨未老捼玉粒)
雞首(唐書百官志赦日樹金雞於仗南竿長七丈有雞高四尺黃金飾首銜綘幡長七尺承以綵盤維以)
(絳䋲擊掆鼔千聲集百官父老囚徒坊小兒得丨丨者官以錢購或取絳幡而已)
雞冠(南越志丨丨四開如蓮花鳴聲清徹丨夲草丨丨花以花狀命名黃庭堅詩注紫冠丨也魏)
(文帝與鍾大理書竊見書稱美玉白若截肪黑譬純漆赤擬丨丨黃侔蒸栗側聞斯語未覩厥狀仲子陵珊)
(瑚樹賦厥價伊何有逾於琥珀其色則爾聚類於丨丨權德輿酬裴傑秀才新櫻桃詩圓疑竊龍頷色已奪)
(丨丨)
雞眼(端溪硯譜夫眼之别者曰鸜鵒曰鸚哥曰了哥曰雀眼曰丨丨曰猫眼曰菉豆各以形以名之洞)
(天清錄端溪上巖新舊坑皆色灰紫而麤燥眼大為雄丨丨扣之璫璫然)
雞腦(劉禹錫白鷹詩綠玉觜攅丨丨破元金爪擘兔心開)
雞口(史記蘇秦傳蘇秦說韓宣惠王曰臣聞鄙諺曰寧為丨丨毋為牛後今西面交臂而臣事秦何異於)
(牛後乎盤金史禮志肆赦儀設雞竿於樓下之左竿上置大盤中置金雞丨丨銜絳幡上金書大赦天下四)
(字情齊民要術見兔目下宦哂丨丨世路倦羊腸)(竇羣東山月下懷友人詩陸龜蒙奉和襲美二遊任)
(詩甘閒在丨丨不貴封龍頟如孫覿能仁寺悟上人來楓橋訪余索詩詩解啼孤月丨丨堪笑窮郊作許悲)
雞喙(爾雅鶠鳳其雌皇疏見燕頷下)
雞舌(漢官儀尚書郎含丨丨香奏事南洪芻香譜唐夲草云丨丨香生崑崙及交管以樹有雌雄皮不)
(並似栗其花如梅結實似棗核者雌樹也不入香用無子者雄樹也采花釀以成香微温主心痛惡瘡療風毒)
(去惡氣丨權德輿太原鄭尚書遠寄新詩走筆酬贈詩芬芳丨向南宫伏奏丹墀跡又同羅隠寄禮部鄭)
(員外詩班資冠丨丨人品壓龍頭一蘇軾景純復以二篇一言其亡兄與伯父同年之契言今者唱酬之意)
(仍次其韻詩蟾枝不獨同攀桂丨丨還應共賜香次耶律楚材西河詩飽啖丨丨肉分餐馬首瓜陳基錢)
(伯行韻詩且臨大令鵝羣帖不戀尚書丨丨香)
雞髯(廣志丨有胡丨五指金骹反翅之種)
雞頸(陸龜蒙和襲美新竹詩色可定丨丨實堪招鳳翎)
雞項(金史五行志武安縣鼓山石聖臺有大鳥十集於臺上其羽五色爛然文多赤黃赭冠丨丨尾闊而)
(修高可逾人丨夲草大薊小薊一名丨草)
雞心(廣志榖城紫棗長二寸又有狗牙丨丨牛頭羊角獮猴細腰之名論墓書飬白雞令識其主聲形)
(以五月五日九月九日任意用五色綵長五寸係雞頸將雞於名山放雞著山仰頭咒曰必存鳴晨丨丨開悟)
(羊梁簡文帝棗詩風搖角樹日映丨丨枝)
雞肝(禮記内則見鴞胖下在又明一統志丨丨石灘峻灘以上二灘俱馬湖府城西四十里)
雞膽(夲草烏雄丨肉微温主補中止痛丨微寒主療目不眀肌瘡)
雞腸(爾雅蔜&KR2906;&KR1562;注今蘩&KR1562;也或曰丨丨草見梁宣帝遊七山寺賦見雀頭下晏殊中園賦牛脣下)
(皮又漢書武帝紀儋耳郡註儋耳之云鏤其頰上連耳匡分為數支狀似丨丨累耳下垂)
雞肋(晉書劉伶傳伶醉與俗人相忤其人攘袂奮拳而往伶徐曰丨丨不足以安尊拳其人笑而止九)
(州春秋魏王入漢中討劉備不得進意欲棄之乃發令曰丨丨官屬不知何謂主簿楊修曰夫丨丨棄之則可)
(惜噉之無所得以比漢中王欲去也乃白魏王遂還不水經注南鄭地沃川嶮魏武方之丨丨曰釋騏驥而)
(乘焉皇皇而更求遂留杜子緒鎮南鄭而還詩羅隱寄洪正卿詩丨丨曹公忿猪肝仲叔慙蘇軾笑捐浮)
(利一丨丨多取清名幾熊掌政蘇轍送轉運判官李公恕還朝詩官如丨丨浪奔馳似牛毛尚黽勉楊萬)
(里曉過皂口嶺詩半世功名一丨丨平生道路九羊腸劉迎代主薄上梁孟容副公詩名宦眞同一丨丨簿)
(書空束兩牛腰)
雞碎(夢華錄見鵝鴨下)
雞骨(世說王戎和嶠同時遭大喪俱以孝稱王丨丨支牀和哭泣備禮武帝謂劉仲雄曰卿數省王和不)
(聞和哀苦過禮使人憂之仲雄曰和嶠雖備禮神氣不損王戎雖不備禮而哀毁骨立臣以和嶠生孝王戎死)
(孝陛下不應憂嶠而應憂戎北香譜丨丨香夲草拾遺記曰亦馢香形似丨丨者戸錄南方逐除夜及將)
(發船皆殺丨擇丨為卜傳古法也州明一統志肇慶府風俗以丨丨占吉凶柳宗元柳峒岷詩鵝毛禦臘)
(縫山罽丨丨占年拜水神方蘇軾雷州詩呻吟殊未央更把丨丨灼馬祖常南賈客詞丨丨卜神銅鑄鼔)
(却意冰紈將北歸)
雞肉(五代史楚世家馬殷子希聲嘗聞梁太祖好食雞慕之乃日烹五十雞以供膳葬殷上潢希聲不入)
(泣頓食丨丨數器而起兒齊民要術養生論曰丨丨不可食小食令生疣蟲)
雞皮(列女傳諺曰夏姬得道丨丨三少牽庾信竹杖賦見鶴髮下唐明皇傀儡吟刻木絲作老翁丨)
(丨鶴髮與眞同怪陳造次韻程帥詩拘拘謭謭世所未免鶴髮仍丨丨)
雞胡(釋名胡耉咽皮如丨丨也)
雞膚(白居易老病相仍以詩自解蟲臂鼠肝猶不怪丨丨鶴髮復何傷)
雞翅(水經注九渡水出丨丨山磎澗瀠委沿遡九渡矣明一統志丨丨山在汝寧府信陽州南九十里)
(一名雞頭山山有九渡水人海槎餘錄花棃木丨丨木上蘇木皆産於棃山中外不識不能尋取白居易)
(晚寒詩瞑催丨丨歛寒束樹枝高)
雞羽(周禮瘍醫凡療瘍以五毒攻之注五毒五藥之有毒者今醫方有五毒之藥作之合黃堥置石膽丹)
(砂雄黃礜石慈石其中燒之三日三夜其煙上著以丨丨掃取之以注創惡肉破骨則盡出史記魯周公世)
(家季氏與郈氏鬭雞季氏芥丨丨郈氏金距季平子怒而侵郈氏後漢書巴郡傳其民戶出幏布八丈二尺)
(丨丨三十鍭)
雞毛(魏志管輅傳平原太守劉邠取山丨丨著器中使筮輅曰高岳巖巖有鳥朱身羽翼元黃鳴不失晨)
(此山丨丨也毫嶺表錄異記昭富春勤等州擇丨丨為筆其用與兔不異北戶錄番禺諸郡多以青羊毫)
(為筆韶州擇丨丨為筆亦有圓如錐方如鑿可抄寫細字者昔溪源有鴨毛筆以山丨丨雀雉毛間之五色可)
(愛兔桂海虞衡志丨丨筆嶺外亦有兔然極少俗不能為毫筆率丨丨其鋒踉蹡不聽使筆經嶺外少兔)
(以丨丨作筆亦佳篇沈與求維新方刊正三國史某以精筆遺之蒙餉大為謝氣格渾然三復感歎漫依原)
(韻奉和蕪陋增愧詩更憐中書今且老丨丨葦管爭出奩胡天遊詩宣城鼠鬚不可索越南丨丨不可得)
雞精(梅堯臣詠癭詩汝水出山險汝民多病癭或如丨丨滿或如猿嗛並)
雞乳(禮記月令見雉雊下以後漢書陳寵傳十二月陽氣上通雉雊丨丨地為正殷以為春小學紺)
(珠七十二候大寒丨始丨)
雞距(左傳季郈之雞鬭季氏介其丨郈氏為之金丨注𢷬芥子播其羽也或曰以膠沙播之為介雞疏賈)
(逵云𢷬芥子為末播其雞翼可以坌郈氏雞目鄭衆云介甲也為雞著甲高誘注吕氏春秋云鎧著雞頭杜又)
(云或曰不知誰說以膠沙播之亦不可解蓋以膠塗雞之足爪然後以沙槮之令其澀得傷彼雞也以郈氏為)
(金距言之則著甲是也者齊民要術馬耳方者千里如斬筒者七百里如丨丨五百里白居易丨丨筆賦)
(不得兔毫無以成起草之用不名丨丨無以表入木之功劉楨鬭雞詩丹丨被華采雙丨如鋒芒)
雞蹠(吕覽善學者若齊王之食丨也食其丨數千而後足又跖同應璩雜詩狂言雖寡善猶有如丨丨)
(雞跖食不已齊王為肥澤)
雞足(莊子卵有毛丨三丨注雞兩足所以行而非動也故行由足發動由神御今丨雖兩丨湏神而行故)
(曰三足也注山海經北山經獄法之山瀤澤之水出焉而東北流於泰澤其中多䲃魚其狀如鯉而丨丨食)
(之已疣修滇志滇中大理府有丨丨山釋迦佛大弟子迦葉藏於此二十八傳而至達摩乃持迦葉衣鉢入)
(中國虎明一統志丨丨山在河南府陜州城西南二里上有巖洞臨河宛如丨丨白居易雞距筆賦足之)
(健者有丨丨毛之勁者有兔毛就足之中奮發者利距在毛之内秀出者長毫合為手筆正得其要象彼足距)
(曲盡其妙)
雞趾(陳無已蠟梅詩烏丸丨丨寫玉葉却怪寒花未清絶)
雞爪(左傳疏見雞距下)
雞脚(歙硯譜見烏肫下)
雞脛(陸璣詩疏注竹類至多竹譜單名者&KR2035;篁棘單苦甘弓筋笻䈪&KR1696;□蓋狗蘆篃之屬雙名者蘇麻般)
(腸百葉丨丨篲篠之屬名竹譜丨丨似篁高而筍脆注丨丨竹篁竹之類)
雞腿(明一統志丨丨竹出廣西府每節上大下小如丨丨狀)
雞尾(左傳賓孟適郊見雄丨自斷其丨問之侍者曰憚為犧也)
雞卵(禮記月令疏渾天形如彈丸地在其中天包其外猶如丨丨白之繞黃吳志諸葛恪傳注太子嘗)
(嘲恪諸葛元遜可食馬矢恪曰願太子食丨丨權曰何也恪曰所出同耳權大笑晉書戴逵傳總角時以丨)
(丨汁溲白瓦屑作鄭元碑又為文而自鐫之千南史謝朏傳孝武初朏為吳興以丨丨賦人收雞數又夷)
(貃傳扶南國無牢獄有訟者以金環丨丨投沸湯中令探取之若無實者手即爛有理者則不舊唐書明皇)
(紀開元二十六年二月甲辰禁火寒食以丨丨相饋送山海經中山經鼔鐙之山多赤銅有草焉名曰榮草)
(其葉如柳其夲如丨丨食之已風術荆楚歲時記寒食城市尤多鬭丨丨之戲齊民要南方草木狀曰都)
(昆樹野生二月花色仍連著實八九月熟如丨丨里民取食之皮核滋味醋出九眞交趾北戶錄邕州之南)
(有善行術者取丨丨黑畫祝而煮之剖為二片以驗其黃然後决嫌疑定禍福言如响答瑯嬛記九天先生)
(曰天地人物不猶丨丨乎天為卵殼地為卵黃人物為卵白觥記火丨丨杯注酒自熱薛能晩春詩畫出)
(鷁舟猶袚褉鏤成丨丨有鞦韆雙楊維楨小遊仙詩龍女遺珠丨丨大結為佩賜方平)
雞子(詩伯氏吹壎疏見鵝子下之晉書王述傳述性急不能耐嘗食丨丨以筯刺不得大怒擲地丨丨)
(員轉不止便下牀以屐齒踏之又不得怒甚掇内口中嚼碎而吐之孔叢子子思言苟變於衛君曰其材可)
(將五百乘衛君曰變也常為更賦於民而食人二丨丨以故弗用也子思曰今君處戰國之世選爪牙之士而)
(以二卵棄干城之將此不可使聞於隣國者也衛君曰謹受教矣神仙傳人有病就茅君請福煮丨丨十枚)
(以納帳中湏臾茅君擲出中無黃者病多愈有黃者不愈齊民要術瀹丨丨法打破著沸湯中浮出即掠取)
(生熟正得即加鹽醋也以明一統志丨丨山在漢中府洋縣南五里下瞰漢江形似名古西烏飛曲日從)
(東方出團團丨丨黃黎玲瓏丨丨鬭贏時)(元稹寒食夜詩紅染桃花雪壓白居易和春深詩玲瓏鏤丨丨)
(宛轉綵毬花)
雞雛(方言北燕朝鮮洌水之間謂伏雞曰抱爵子及丨丨皆謂之&KR1145;圖繪寳鑑見鴨黃下)
雞孫(陳師道次韻夏日江村詩捲簾通燕子織竹護丨丨陳造山居詩丨丨當歲稔竹母值秋隂楊)
(萬里至後入城道中雜興詩鼓處金膚肥彘母舂餘珠屑飽丨丨)
雞翁(明一統志丨丨山在辰州府黔陽縣北四十里山形如雞)
雞公(韋莊丨丨幘詩石狀雖如幘山形可類雞向風疑欲鬭帶雨似聞啼注去褒城縣二十里)
雞母(李覯惜雞詩吾家有丨丨乘春數子生)
雞屬(爾雅丨丨雞大者蜀蜀子雓未成雞僆絶有力奮疏此别丨丨也按春秋說題辭曰雞為積陽南方)
(之象火陽精物炎上故陽出雞鳴以類感也雞者知時畜其大者名蜀郭云今蜀雞蜀之雛子名雓雛之稍長)
(未成雞者名僆郭云江東呼雞少者曰僆壯大絶有力者名奮郭云諸物有氣力多者無不健自奮迅故皆以)
(名云者謂上文雉也羊也并此雞皆云絶有力奮故此釋之也)
雞族(中山王文木賦見雉羣下)
雞類(埤雅雉丨丨也不能遠飛崇不過丈修不過三丈)
雞種(齊民要術飬雞丨丨取桑落時生者良春夏生者則不佳)
雞株(莊子莊子謂惠子曰羊溝之丨三歲為丨相者視之則非良雞也然而時勝人者以狸膏塗其頭也)
(注羊溝鬭雞處株魁帥也雞畏狸膏)
雞尸(戰國策見牛從下)
雞羣(晉書嵇紹傳或謂王戎曰昨於稠人中見嵇紹昂昂然如野鶴之在丨丨戎曰君復未見其父耳)
(韓愈醉贈張秘書詩張籍學古淡軒鶴避丨丨雍白居易鶴歎慙愧稻梁長不飽未曾回眼向丨丨陶寄)
(永樂殷堯藩明府詩百里豈能容驥足九霄終自别丨丨陳造送李監獄詩朅來淮上郡丨丨見翠鸞)
雞性(夲草發明丨丨補能助濕中之火其羅隱天雞說狙氏子不得父術而得丨之丨焉畜飬者冠距)
(不舉毛羽不彰兀然若無飲啄意洎見敵則他雞之雄也伺晨則他雞之先也故謂之天雞狙氏死傳其術於)
(子焉且反先人之道非毛羽彩錯觜距銛利者不與其棲無復向時伺晨之儔見敵之勇峩冠高步飲啄而已)
(吁道之壊矣有是夫)
雞德(韓詩外傳見鵠舉下變李頻府試風雨聞雞詩不為風雨丨丨一何貞)
雞名(列仙傳祝雞翁者洛人也居尸鄉北山下飬雞百餘年丨有千餘頭皆立丨字暮棲樹晝放散之欲)
(引呼名即依呼而至)
雞價(齊書鬱林王紀好鬭雞密買丨至數千丨)
雞人(周禮春官丨丨掌共鷄牲辨其物大祭祀夜嘑旦以嘂百官春渚紀聞建安郭周孚未第時夢人)
(以詩一聫示之云丨丨唱曉沈潜際漢殿傳聲彷彿間郭於夢中口占續之云自慶寒儒千載遇夢魂先得覲)
(天顔繼於余中榜登甲科初與同袍伏闕以待唱第忽聞岧嶤間有連聲長歌了不成詞調不覺問其旁坐有)
(應之者曰此所謂丨丨唱曉也郭欣然悟前詩之先定陸倕新刻漏銘屬傳漏之音聽丨丨之響李善注集)
(云丨丨二字沈約所改作也賈梁元帝鳥名詩丨丨憐夜刻鳳女會吹簫王維和舍人早朝大明宫之作)
(絳幘丨丨報曉籌尚衣方進翠雲裘燕杜甫送許八拾遺歸江寧覲省詩春隔丨丨晝秋期子凉李賀河)
(南府試十二月樂詞九月詩見鴨啼下丨張少博尚書郎上直聞春漏詩徐聲傳鳳闕曉唱辨丨陳傅良)
(除夕宿處州天寧寺詩况復齁齁僧紙帳丨丨不聽禁庭呼張昱輦下曲東樓緋服唱丨丨擊到朱鼙第幾)
(聲)
雞石(史記項羽紀章邯軍至栗項梁使别將朱丨丨餘樊君與戰餘樊君死朱丨丨軍敗亡走胡陵)
雞師(酉陽雜俎蜀有費丨丨目赤無黑睛或為人解災必用一雞設祭於庭又取江石如雞卵令疾者握)
(之乃踏步作氣虛叱雞旋轉而死石亦四破)
雞鳳(梁書范縝傳珉以玉而非玉丨以丨而非鳳貌似非實似也)
雞鸞(馬戴送皇甫協律淮南從事詩見虎營下)
雞趣(禽經鸞瑞鳥一曰丨丨王者有德則見)
雞鶴(邢邵獻武皇帝寺銘曉夜自分不勞丨丨之助六時靡惑非待壺箭之功)
雞鵠(蘇軾留别蹇道士拱辰詩庚桑託丨丨未肯化南榮又讀山海經詩其後有李寬丨丨非同音)
雞鵲(謝靈運山居賦見鴇&KR2555;下)
雞鶩(陳書蔡景歴傳欲以丨丨厠鴛鴻於池沼將移瓦礫參金碧之聲價屈原卜居寧與黃鵠比翼乎)
(將與丨丨爭食乎丨盧思道孤鶴賦序鎩翮墻隂偶影獨立唼喋秕稗丨為伍不亦傷乎王僧孺古意詩)
(寧能偶丨丨寂寞隱蓬蒿崔孟浩然田園詩沖天羨鴻鵠爭食差丨丨李白送度還吳詩胡為雜凡禽丨)
(丨輕賤君龜皮日休吳中苦雨詩呼童具盤飱㩎衣換丨丨陸蒙鶴屏詩如憂丨丨鬭似憶煙霞向陳)
(造即事詩側徑苔竹滑短籬丨丨喧野店尊罍醅脚釅比鄰丨丨稿頭肥)(又寄陳居仁詩陳與義次韻謝)
(文驥主簿見寄兼示劉宣教詩坐令習主簿下與丨丨伍陸游賽神曲牛羊暮歸塞門閭丨丨一母生百雛)
雞鳬(王微茯苓贊皓苓下居彤絲上薈中狀丨丨其容龜蔡)
雞鶡(吳澄談經次韻夏編修詩丨丨物之微猶自了晨旦)
雞鷽(禽經丨丨惡其類鴛鴦元鳥愛其類)
雞鵝(李白書情贈蔡舍人詩閑時田畆中搔首牧丨丨)
雞鴨(齊民要術丨丨子餅破寫甌中少與鹽鍋鐺中膏油煎之令成團餅厚二分全奠)
雞鷃(白虎通禮曰一榖不升不備丨丨二榖不升不備三牲)
雞雉(史記屈原傳變白而為黑兮倒上以為下鳳凰在笯兮丨丨翔舞易林丨丨失雛常畏狐狸名)
(畫記馮紹正善鷹鶻丨丨盡其形態觜眼脚爪毛彩俱妙)
雞雀(秦嘉贈婦詩啾啾丨丨羣飛赴楹)
雞鴞(夲草鴞亦名丨丨)
雞鵂(北戶錄淮南萬畢術曰丨丨致鳥注云取丨丨拆其大羽絆其兩足以為媒博物志又云鵂鶹一名)
(丨丨)
雞㲉(束晳近遊賦井則兩家共一園則去舍百步貫丨丨於歲首收縘□於牣牙)
雞鹿(漢書匈奴傳漢遣長樂衛尉高昌侯董忠車騎都尉韓昌將騎萬六千又發邊郡士馬以千數送單)
(于出朔方丨丨塞丨後漢書和帝紀永元元年夏六月車騎將軍竇憲出丨塞注今在朔方窳渾縣北闞駰)
(十三州志云窳渾縣有大道西北出丨丨塞尉水經注漢武帝元朔二年開朔方郡治又有西部都治有道)
(自縣西北出丨丨塞句庾信為杞公讓宗師驃騎表鴻都之門不能定其章丨丨之塞無以名其碑碣崔)
(日用奉和聖製送張說廵邊詩擬清丨丨塞先指朔方城鄭嵎詩春遊丨丨塞家在鷓鴣天陳旅眀妃出)
(塞圖詩沙草遥連丨丨塞野花不種鴛鴦殿)
雞猴(元好問麥歎如何落吾手羊年變丨丨)
雞斯(六韜商王拘西伯於羑里太公得犬戎丨丨之乘以獻注名馬也)
雞牛(蘇軾送張嘉父長官詩微官有民社妙割無丨丨)
雞犬(拾遺記含塗國去王都七萬里鳥獸皆能言語丨丨死者埋之不朽經歴數世其家人遊於山阿海)
(濱地中聞丨丨鳴吠主乃握取還家飬之毛羽雖禿落更生久乃悅澤神仙傳淮南王安臨去時餘藥器置)
(在中庭丨丨䑛啄之盡得升天故丨鳴天上丨吠雲中也陶潛桃花源記有良田美池桑竹之屬阡陌交通)
(丨丨相聞花皇甫松大隱賦劉安丨丨吕恭奴婢在孟浩然尋菊潭主人不遇詩主人登高去丨丨空家)
(主杜甫寒日詩地偏相識盡丨丨亦忘歸入王維千塔人詩丨丨散墟落桑榆蔭遠田又早滎陽界詩)
(漁商波上客丨丨岸傍村長錢起過王舍人宅詩丨丨偷仙藥兒童授道書劉卿送陸羽之茅山寄李延)
(陵詩丨丨驅將出煙霞擬不還鳴盧綸曉次新豐北野老家書事呈贈韓質明府詩機舂響日暾暾丨丨相)
(和漢古村送劉禹錫桃源詩依微聞丨丨豁達值阡陌温庭筠客詩丨丨夕陽喧縣市鳬鷖秋水曝城壕)
(謠陳孫移耶溪舊居呈陳元初校書詩丨丨漁舟裏長任興行蘇軾初到惠州詩彷彿曾遊豈夢中欣然)
(丨丨識新豐丨丨上墻眠)(又連雨漲江詩龍卷魚鰕并雨落人随孫覿舟過湖洑泊丁山詩丨丨三家市)
(蓬蒿一畆宫來范成大將至石湖道中書事詩稍聞丨丨閙僮僕想迎徐璣黃碧詩丨丨田家靜桑麻歲)
(事新中眞山民山人家詩幾畆桑麻春社後數聲丨丨夕陽吳子文訪隱者不遇詩道人入山訪道人山)
(深俗樸丨丨馴市盧琦過平溪橋詩處處魚鹽開草家家丨丨類桃源)
雞狗(周禮職方氏正東曰青州其利蒲魚其民二男二女其畜宜丨丨其榖宜稻麥史記貨殖傳老子)
(曰至治之極鄰國相望丨丨之聲相聞民各甘其食美其服安其俗樂其業至老死不相往來齊民要術神)
(麴法以七月上寅日造不得令丨丨見及食者甫劉知幾思慎賦方縉紳以豚犢延冠蓋以丨丨杜新婚)
(别嫁女有所歸丨丨亦得將堂盧仝寄男抱孫詩見鳩鴿下蘇軾蘇州姚氏三瑞詩天公亦恐無人知故)
(令丨丨相哺兒)
雞豬(隋書公孫景茂傳轉道州刺史悉以秩俸買牛犢丨丨散惠孤弱不自存者唐語林見魚蒜下)
(王禹偁詩盡令富貴䧟逸樂蠢蠢戢戢如丨丨)
雞豕(越絶書丨山丨山者勾踐以畜丨丨將伐吳以食士也李白歸石門舊居詩不知何處得丨丨就)
(中仍見繁桑麻)
雞豚(大學孟獻子曰畜馬乘不察於丨丨盡孟子丨丨狗彘之畜無失其時周書蘇綽傳地利疏當)
(教民種桑植果藝其菜蔬修其園圃蕃育丨丨以修生生之資飬老之具宋史陸佃傳惠卿云私家取債亦)
(湏一丨半丨之新序丨丨讙嗷則奪鐘鼔之音雲霞充咽則奪日月明鮑照代東武吟腰鐮刈葵藿倚杖)
(收丨丨錫韓愈南溪始泛詩願為同社人丨丨宴春秋劉禹武陵書懷詩來憂禦魑魅歸願牧丨丨陸)
(龜蒙記事詩夢裏賀豐登丨丨聊饋餉張蘇軾煮菜詩我與何曾同一飽不知何苦食丨丨耒謁太昊祠)
(詩日落狐狸號草莽年豐父老薦丨丨廟唐庚野望詩鞞鼔知農隙丨丨覺歲成陳造散解行丨丨肥腯)
(社酒香擎跪曲拳誰敢侮唱戴復古題李伯時畫村田樂詩丨丨社酒賽豐年醉村歌舞村樂劉迎蘆菔)
(詩最喜霜露秋味出丨丨外)
雞兔(南部新書丨丨算國史譜紀之尚不明上下頭下下脚脚即折半下見頭除脚見脚除頭上是丨下)
(是丨)
雞鯉(郭璞䲃魚讃䲃之為狀半鳥半鱗形如丨丨食之已疣)
雞蠅(范成大詩牛蝨誰知牀下鬭丨丨任向夢中看)
雞蟲(珊瑚鈎詩話陳無已先生語予曰杜甫江漢詩言乾坤之大腐儒無所容其身摶雞行言丨丨得失)
(不如兩忘而寓於道兹非命意之深乎山杜甫縳雞行丨丨得失無了時注目寒江倚閣)
雞晨(書牧誓牝丨無丨牝丨之丨惟家之索李鮑照舞鶴賦感寒丨之早丨憐霜雁之違漠白避地)
(司空原言懷詩劉琨與祖逖起舞丨鳴丨留柳宗元梅雨詩愁深楚猿夜夢斷越丨丨黃庭堅王郎詩王)
(甥解鞍馬風雨丨喚丨汝知策厲燈夜仍丨丨)(陳造次程帥和陶詩韻詩念宋无玉津園棄景鐘歌更殘)
(漏斷聲莫聞凡丨司丨尊鐡鐸)
雞田(隋書盧思道傳若乃羊腸句注之道據鞍振筴武落丨丨之外櫛風沐雨三旬九食不敢稱疲此之)
(為役蓋其小焉者也勃周興嗣千字文雁門紫塞丨丨赤城王采蓮賦見雁城下)
雞山(山海經中山經即谷之山又東南四十里曰丨丨其上多桑梓其草多韭又南山經灌湘之山又)
(東五百里曰丨丨其上多金其下多丹雘一越絶書丨丨者勾踐以畜雞將伐吳以食死士明統志丨丨)
(在寧國府寧國縣南五里峰巒秀拔縣治之鎮山也塵異苑見雉澗下孟浩然遊景空寺蘭若詩寥寥隔)
(事疑是入丨丨)
雞嶺(儲泳祛疑說造作一法人所當用大要先論身壬之法則大不可曉惟朱子美家藏父祖秘書得其)
(全法頗合於理未嘗語人其詩有曰陽遇牛門當返照隂逢丨丨急湏回跳過三宫雙女位一年一位逆歸來)
(隂遇午申為大利陽逢寅子永無災與王勃龍懷寺碑芝歌商岳揆丨丨而同歸茅藉磻溪猴江而共致)
(蘇軾紀行詩丨丨雲霞古龍宫殿宇幽)
雞峰(明一統志丨丨山在鞏昌府西和縣東北一十五里又云其形如圭古名圭峯吳萊次韻柳傳士)
(五泄山紀遊詩鷲嶺丨丨渾未到龍湫雁蕩豈多逢)
雞岫(閻随侯西嶽望幸賦常龍之峰帝鄉之白雲遥接金丨之丨長安之曉日再明唐明皇遊興慶宫)
(作見雁池下)
雞丘(晉語諸侯會於丨丨注丨丨雞澤)
雞谷(水經注湟水又東流期頓丨丨二水北流注之)
雞宗(明一統志丨丨山在成都府茂州南四十二里宋熙寧九年於山置丨丨關)
雞籠(寰宇記赤土國在萬安州南渡海便風十四日徑丨丨島即至其國洞天福地記丨丨山在和州)
(歴陽縣東明一統志雞鳴山在應天府西北七里舊名丨丨山連覆舟宋元嘉中雷次宗開館於此齊竟陵)
(王子良移居山下集四學之士抄五經百家之書夲朝於此建十廟又丨丨山在南昌府城西一十里其山)
(盤旋聳秀狀若丨丨下枕大江為一方遊覽之地丨又丨丨山在袁州府城東二十里以形似名又丨嶺)
(在瑞州府城西南六十里以形似名高數百仞石壁下有壇并洞歲旱禱雨有應又丨丨山在汀州府城北)
(五十里舊傳宋時王中正成道之所平府尤溪縣西二十五里以形似名)(又丨丨山在延又丨丨山在建)
(寧府城東北五里竹木蓊鬱狀若丨丨帥又丨丨山在邵武府城東以形似名上有龔劉二大祠水旱禱之)
(有飛蜂至則應掘蘇州府志丨丨山在陽山西丨又丨丨山有陸玩墓地得石鳳飛去李思聰丨山詩)
(山狀丨丨攅翠黛水通滴瀝落冰崖空郭祥正丨丨山詩神仙之府名丨丨千尋翠玉擎寒黃庭堅詩鶴)
(亦怕丨丨經陳師道丨丨鎮詩河市新集丨丨舊得名)
雞留(嘉靖維揚志丨丨在儀真相傳伍子胥留雞以報浣紗女處)
雞止(明一統志丨丨崖在雅州榮經縣西二十五里夲名棲止其崖臨大關山之險至此路方平坦肩擔)
(背負者皆棲止於此故名)
雞罩(明一統志雞籠山在廣德州城南二十里俗呼丨丨山中峯最高旁有兩峯端列左右蔚然森秀為)
(一州之竒觀)
雞穴(述異記雩都縣江邊冇石室常有神丨色如金出丨奮翼長鳴見人輙飛入穴因號為金丨丨)
雞水(水經鍾水北過鍾亭與丨丨合注丨丨即桂水也雞桂聲相近故字随讀變經仍其非矣)
雞桂(水經注見上)
雞瀨(水經注灕水又東南逕丨丨山山帶灕水山石色狀雞故山以物象受名)
雞川(唐書地理志眞州昭德郡縣四眞符丨丨昭德昭遠)
雞潮(沈約袖中記移風縣有雞雄鳴長旦其聲清如吹角每潮至則鳴故呼為丨丨)
雞郵(益州記南充縣西南六十里有昆井鹽井又曰丨丨神在相如縣東次北下步有丨丨溪目此而為)
(之名)
雞浦(周彦昭宴高氏林亭詩勝地臨丨丨高會偶龍沙)
雞澤(春秋襄公三年夏六月公會單子晉侯宋公衛侯鄭伯莒子邾子齊世子光己未同盟於丨丨杜注)
(丨丨衛地于左傳襄公三年六月公會單頃公及諸侯己未同盟丨丨注丨丨在廣平曲梁縣西南又許)
(靈公事楚不會於丨丨冬晉知武子帥師伐許肥唐書地理志洺州廣平郡縣六永年平恩臨洺丨丨鄉曲)
(周在明一統志丨丨在廣平府丨丨縣境杜預云廣平曲梁縣西南隋置縣以此澤為名)
雞父(春秋昭公二十有三年秋七月戊辰吳敗頓胡沈蔡陳許之師於丨丨胡子髠沈子逞滅獲陳夏齧)
(杜注丨丨楚地安豐縣南有雞備亭按榖梁作雞甫)
雞備(春秋杜注見上逕水經注決水自雩婁縣北丨丨亭)
雞陂(唐書地理志潁州下蔡西北八十里有丨丨吳九域志丨丨在蘇州府齊門外吳王畜雞城地)
(記婁門外丨丨者吳王養雞城有明一統志丨丨在蘇州府吳縣境吳王飬雞之所又魚城豨巷鹿州皆吳)
(之古蹟也)
雞塞(漢書匈奴傳見雞鹿下丨西寧外龍沙北極邊)(馬祖常次韻繼學詩丨李後主詞細雨夢回丨)
(丨遠小樓吹徹玉笙寒)
雞林(唐書高宗紀劉仁軌為丨丨道行軍大總管以伐新羅國又白居易傳最工詩當時士人爭傳丨)
(丨行賈售其國相率篇昜一金偽者輙能辨之日李商隱刑部尚書白公墓誌銘姓名過海流入丨丨南)
(楊䕫送日東僧遊天台詩回首丨丨道惟應夢想通李昌符送人入新羅使詩丨丨君欲去立册付星軺)
(蘇軾次韻王晉卿奉詔押高麗燕射詩錦囊詩草勤收拾莫遣丨丨得夜光)
雞臺(隋遺錄帝嘗遊吳公宅丨丨恍惚間與陳後主相遇尚喚帝為殿下)
雞亭(晉清商曲尋陽樂丨丨故儂去九里新儂還)
雞場(元稹代曲江老人一百韻詩丨丨潛介羽馬埒並揚塵劉禹錫和樂天洛城春齊梁體詩樓前戲)
(馬地樹下鬭丨丨皮吳萊柳博士寄詩張如心朱仲山方夀父詩略去毛馬埒貴賈餘角距丨丨雄)
雞坊(陳鴻祖東城老父傳元宗在藩邸時樂民間清明節鬭雞戲及即位治丨丨於兩宫間索長安雄雞)
(金毫鐡距高冠昂尾千數養於丨丨選六軍小兒五百人使馴擾教飼)
雞肆(朝野僉載富民羅會以剔糞到富人號丨丨)
雞舍(周昂鵲山詩再宿殊丨丨相看獨鵲山)
雞窗(幽明錄晉兖州刺史沛國宋處宗嘗買得一長鳴丨愛養甚至恒籠箸丨間雞遂作人語與處宗談)
(論極有元致終日不輟處宗因此功業大進范成大嘲蚊詩見蛩機下)
雞塒(詩君子于役不知其期昌至哉丨棲于丨日之夕矣羊牛下來何遜窮鳥賦見雁稗下王安石)
(歌元豐詩豚栅丨丨晻靄間暮林搖落獻南山陸游弊廬詩見彘牢下)
雞桀(詩君子于役不日不月曷其有佸丨棲于丨日之夕矣羊牛下括按桀爾雅作榤馬祖常石田山)
(居詩田父分丨丨鄰僧乞鶴籠)
雞棲(詩見上穿爾雅丨丨于杙為榤鑿垣而棲為塒注今寒鄉墻棲鷄皆見詩疏李廵曰别丨所丨之)
(名也鑿墻為丨作丨曰塒守後漢書陳蕃傳朱震字伯厚初為州從事奏濟隂太單匡贓罪並連匡兄中常)
(侍超三府諺曰車如丨丨馬如狗嫉惡如風朱伯厚縣地理通釋郡縣志汾州孝義縣後魏分隰城置永安)
(丨丨蓋在永安安齊民要術丨丨宜㭬地為籠内著棧雖鳴聲不朗而穏昜肥又免狐狸之患吳下田家)
(志作丨丨忌酉方樹杜甫晩出左掖詩避人焚諫草騎馬欲丨丨又惡詩枸杞因吾有丨丨奈汝何注皂)
(莢樹名丨丨雲陳造程帥和陶二詩見憶次韻詩我瞻西郊停不雨丨丨亂出十舍千阻)
雞柵(杜甫冇催宗文樹丨丨詩舊趙渢澗上詩杜老新丨丨龐公鹿門)
雞窠(洞微志太平興國中李守忠奉使西方過海至瓊州界道逢一翁自稱楊遐舉年八十一邀詣所居)
(見其父叔連年一百二十二其祖宋卿年一百九十五語次見梁上一丨丨中有小兒頭下視宋卿曰此吾九)
(代祖也不語不食不知其年朔望取下子孫列拜而已夲草丨丨草治小兒夜啼安席下勿令母知韓愈)
(射訓狐詩慈母抱兒怕入席那暇更護丨丨雛以梅堯臣詩春鴨日浮波羽冷難伏卵嘗因雞抱時托丨丨)
(暖古范成大詩未暇丨丨尋佛且防鶴帳怨山人)
雞樹(北史隱逸傳崔頤答豫章王書云漢則馬遷蕭望晉則裴楷張華丨丨騰聲鵷池播美白居易雞)
(距筆賦過兔園而易感望丨丨而難攀書省花樹詩影照鳳池水香飄丨丨風)(張文琮詠中李紳登禹廟)
(迴降雪詩丨丨花驚笑龍池絮欲猜茂劉禹錫和兵部鄭侍郎省中四松詩終湏似丨丨榮近昭回白居)
(易春深詩鳳池添硯水丨丨落衣花李崔峒奉和給事寓直詩桂枝家共折丨丨代相傳嶸獻淮南帥詩)
(丨丨煙含瑞氣凝鳳池波待玉山澄龍徐鉉再領制誥和王明府見賀詩丨丨晩花疎向日池輕浪細含煙)
(深張翥直延春閣詩丨丨煙殊窈窕鳳樓天近自高寒)
雞枝(蘇頲秋夜寓直中書呈黃門舅詩忽共丨丨老還如騎省秋)
雞橘(齊民要術丨丨子大如指味甘永寧界中有之)
雞桐(桂海虞衡志丨丨葉如棟其葉煮湯療足膝疾)
雞桑(陸龜蒙題小齋詩四鄰半是老農家半樹丨丨半頃麻)
雞檳(范成大丙午新正書懷詩烏㰖丨丨嘗老酒酥花芋葉試新燈)
雞廱(壅同莊子桔梗也丨丨也豕零也是時為帝者也注廱或為壅嵇含南方草木狀雞頭一名丨丨)
(葉蹙衂有芒刺也夲草芡實亦名丨丨買蘇軾詩丨丨桔梗一稱帝堇雖尊等臣僕陳造薤詩丨丨謝)
(稱帝杞菊第賓從)
雞榖(山海經中山經兔牀之山其陽多鐡其木多藷藇其草多丨丨其夲如雞卵其味酸其食者利於人)
(其又嫗山其上多美玉下多金其草多丨丨)
雞蕉(桂海虞衡志丨丨子小如牛蕉四季黃)
雞鼓(山海經中山經夫夫之山其上多黃金其下多雄黃其木多桑楮其草多竹丨丨)
雞蘇(詩于以采藻疏陸璣云藻水草也生水底有二種其一種葉如丨丨莖大如箸長四五尺其一種莖)
(大如釵股葉如蓬蒿謂之聚藻色洪咨䕫老圃賦蜀之丨丨龍鶴相脯加皮名器紛綸光陸離蘇軾石芝)
(詩味如蜜藕和丨丨注水蘇味辛一名丨丨詩黃庭堅以小團龍及半挺贈无咎并詩用前韻為戲丨丨胡)
(麻留渴羌不應亂我官焙香丨陳造次韻早春詩春到秪思為圃樂賸移杞菊種丨元好問醉猫詩飲罷)
(丨丨樂有餘花隂真是小華胥)
雞菌(蕈同夲草雞㙡南人謂丨丨言其味似之也東京夢華錄見蝦蕈下)
雞㙡(廣菌譜丨丨蕈出雲南生沙地間丁蕈也高脚繖頭土人采烘寄遠以充方物)
雞珠(帝王世紀漢昭靈后名含始遊浴池有玉丨銜丨出刻曰玉英吞此者王含始吞之生高祖王世)
(貞詩探得丨丨和菱賣)
雞渾(王勃乾元殿頌序丨丨指極樹神宰而制山河鶴讖裁儀闢太虚而有天地)
雞彛(周禮小宗伯辨六彛之名物注丨丨鳥彝斝彝黃彝虎彝蜼彝又司尊彝春祠夏禴祼用丨丨鳥)
(彝皆有舟以又夷同禮記明堂位灌尊夏后氏以丨丨殷以斝周黃目注夷讀為彝疏彝法也與餘尊為法)
(故稱彝丨丨者刻木為雞形而画雞於彝)
雞碑(晉書戴逵傳見雞卯下丨芝田錄學慙鼠獄智乏丨)
雞婁(唐書禮樂志龜兹伎有丨丨鼔)
雞竿(唐書百官志見雞首下丨宋史禮志御樓肆赦太常擊鼓集囚少府監立於樓東南隅丨末伎人)
(四面緣䋲爭上取雞口所銜綘幡獲者即與之錄玉堂雜記大禮後上御樓揭丨丨肆赦東亰夢華下赦)
(車駕登宣德樓樓前立大旗數口亦設官架樂作湏臾擊柝之聲旋立丨丨約高十數丈竿尖有一大木盤上)
(有金雞口銜紅幡子書皇帝萬歲字盤底有綵索四條垂下有四紅巾者爭先緣索而上捷得金雞紅幡則山)
(呼謝恩訖樓上以紅綿索通門下一綵樓上有金鳳銜赦而下元稹郊天日五色祥雲賦越明日臣稹詠霈)
(澤於丨丨之前覩斯雲散之為五彩之湛露屯許渾元正詩高揭丨丨闢帝閽祥風微暖瑞雲)
雞幘(梅堯臣雞冠花詩乃有秋花實金如丨丨丹)
雞綵(劉楨鬭雞詩丹丨被華丨雙距如鋒芒)
雞媒(夲草竹雞集解竹丨今江南川廣處處有之見其儔必鬭捕者以丨誘其鬭因而網之)
雞翹(後漢書輿服志鸞旗者編羽毛列繋幢旁民或謂之丨丨非也獨斷天子出前驅有鸞旗車編羽)
(毛列繋幢旁名丨丨車水急就篇見鳬翁下下水經注洹水東過隆慮縣北縣東南注壑直瀉巖狀若丨)
(丨故謂之丨丨洪李明一統志丨丨洪在黃華山懸水注壑商隱茂陵詩見鳳觜下)
雞毬(王建宫詞走馬犢車當御路漢陽宫主進丨丨春張行簡寒食詩餳粥丨丨留故事風花鸚柳閙)
(城)
雞鞠(漢書東方朔傳董偃與母以賣珠為事出入主家左右言其姣好因留第中號曰董君嘗從上遊戲)
(北宫馳逐平樂觀丨丨之會角狗馬之足)
雞模(溪蠻叢笑跳丨丨藝精者擲刀空中接之名丨丨)
雞甲(左傳疏見雞距下)
雞鎧(左傳疏見雞距下)
雞香(李賀詩廌角丨丨早晩含)
雞黍(論語殺丨為丨而食之丨北史盧思道傳道虔為尚書同僚於草屋下設丨之膳浩虚舟陶母)
(截髮賦啜菽飲水念丨丨而何求舍己從人雖髮膚而可棄范雲贈張徐州謖詩恨不具丨丨得與故人揮)
(秦系早秋宿崔業居處詩丨丨今相會雲山昔共遊孟浩然裴司士員司戶詩厨人具丨丨稚子摘楊梅)
(井又戲題詩己言丨丨熟復道甕頭清未劉長卿尋龍楊老詩唯有胡麻當丨丨白雲來往嫌貧嚴維)
(酬王侍御西陵渡見寄詩若不嫌丨丨先令掃敝廬德皇甫曾寄張仲甫詩伏臘同丨丨柴門閉雪天權)
(輿拜昭陵過咸陽墅詩村盤既羅列丨丨皆鮮珍願白居易題崔少尹上林坊新居詩若能為客烹丨丨伴)
(田蘇日日遊童杜牧村行詩半濕解征衫主人饋丨丨蘇軾詩兒喜我至典衣具丨丨陳造次韻嚴文)
(炳暫别歸吳門詩政如荷篠翁丨丨止季路合范成大余與陸務觀自聖政所分袂每别輙五年離又常以)
(六月似有數者中巗送别至揮淚失聲留此為贈詩宦塗流轉幾沉浮丨丨何年共一丘)
雞䑎(齊民要術腤雞一名缹雞一名丨丨以渾鹽豉葱白中截乾蘇微火炙生蘇不炙與成治渾雞俱下)
(水中熟煮出雞及葱漉出汁中蘇豉澄令清擘肉廣寸餘奠之以暖汁沃之肉若冷將奠蒸令暖滿奠)
雞纖(釋名丨丨細擗其腊令纖然後漬以酢也)
雞簽(東京夢華錄有羊頭簽鵝鴨簽丨丨)
雞管(楊億君可思賦見鶴綾下丨又元好問榆社硤口村早發詩幾時不屬丨聲睡徹東窗日影偏)
雞酥(清異錄余開運中賜丑未觴法用丨丨棧羊筒子髄置醇酒中暖消然後飲)
雞膏(周禮庖人秋行犢麛膳膏腥注杜子春云膏腥豕膏也元謂膏腥丨丨也)
雞白(唐庚雜興詩蟹黃嗔止酒丨丨勸加餐)
雞黃(物類相感志丨丨雙者生兩頭及三足雞)
雞羹(禮記内則麥食脯羹丨丨琢齊民要術作丨丨法雞一頭解骨肉相離切肉骨煮使熟漉去骨以)
(葱頭二升棗三十枚合煮羹一斗五升)
雞酒(後漢書徐穉傳穉嘗為太尉黃瓊所辟不就及瓊卒歸葬穉乃負糧徒步到江夏赴之設丨丨薄祭)
(哭畢而去不告姓名常謝承後漢書穉諸公所辟雖不就有死喪負笈赴弔於家豫炙丨一隻以一兩綿絮)
(漬丨中暴乾以裹丨徑到所起冡𡑞外以水漬綿使有丨氣斗米飯白茅為藉以丨置前釃丨畢哭謁則去不)
(見喪主翁陳造次韻余司里路監獄詩凖擬丨丨社往和擊壤劉汲過盤嶺宿義園詩村家應最樂丨丨)
(夜相呼)
雞粥(蘇軾聞子由瘦詩見猪肉下)
雞牲(周禮春官見雞人下)
雞食(陸游幽棲詩□米留丨丨移琴避燕泥)
雞舞(異苑山丨愛其毛羽映水則丨魏武帝時南方獻之帝欲其鳴舞而無由公子蒼舒令置大鏡其前)
(丨鑒形而丨不知止遂乏死韋仲將為之賦其事)
雞聲(晉書祖逖傳嘗與劉琨同寢中夜聞荒丨鳴蹴琨覺曰此非惡丨也因起舞酉陽雜爼影蛾池北)
(有鳴琴苑伺夜丨鳴随鼔節而鳴從夜至曉一更為一丨五更為五聲亦曰五時雞六一詩話聖俞曰若温)
(庭筠丨丨茅店月人跡板橋霜則道路辛苦羈愁旅思豈不見於言外乎劉禹錫桃源行丨丨犬聲遥相聞)
(曉色葱蘢開五雲晁羅隠早行詩酷憐一覺平明睡長被丨丨惡破除冲之雪效柳子厚詩月落丨丨寒)
(曉色靜茅屋險陳造檢里宿香雲詩丨丨不貸擁被温又控罷驂陵阻元好問發南樓度雁門關詩丨丨)
(未動發南樓澗水随人向北流)
雞鳴(詩女曰丨丨士曰昧旦矣又風雨凄凄丨丨喈喈又丨既丨矣朝既盈序丨丨思賢妃也孟)
(子丨丨狗吠相聞而達乎四境而齊有其民矣傳又丨丨而起孳孳為善者舜之徒也史記孟嘗君夜半)
(至函谷關關法丨丨而出客孟嘗君恐追至客之居下坐者有能為丨丨而丨盡丨遂發傳出漢書項羽傳)
(注應劭曰楚歌今丨丨歌於後漢書百官志注丨丨衛士候朱雀門外專傳丨丨宫中晉太原地道記曰後)
(漢固始鮦陽公安細陽四縣衛士習此曲於闕下歌之今丨丨歌是也南齊書裴皇后紀嘗從幸琅邪城早)
(發至湖北埭丨始丨云於隋書地理志豫章之俗頗同吳中一年蠶四五熟勤紡績亦有夜浣紗而旦成布)
(者俗呼為丨丨布陽春秋說題辭雞為積陽南方之象火陽精物炎上故出丨丨以類感也易林丨丨節)
(時家樂無憂石神異經扶桑山有玉雞玉丨丨則金丨丨金丨丨則丨丨石丨丨則天下之丨悉丨西京)
(雜記成帝時交趾越雋獻長鳴雞丨長丨則一食頃不絶拾遺記張華為九醖酒有指星麥四月火星出麥)
(熟而穫之用水漬麥三夕而萌芽平旦丨丨而用之俗人呼為丨丨麥元中記東南桃都山上有大樹曰桃)
(都枝相去三千里上有天雞日初出照此木天丨即丨天下雞皆随之水經注江水又左逕明月峽東至棃)
(鄉歴丨丨峽朔小學紺珠三統周夜半為朔殷丨丨為朔夏平旦為明一統志丨丨埭在青溪西南潮溝)
(之上齊武帝早遊鍾山射雉至此埭則聞丨丨文又丨丨臺在河南府靈寳縣治南與望氣臺對齊田客作)
(丨丨度關處後人於此築臺范鎮詩古人惟恃衆心城何事秦皇苦好兵夲設函關禁奸詐不知半夜有丨丨)
(漢又丨丨臺在真定府舊中山郡東南三十里按圖經光武自薊而南舍宿於此因地卑下乃築臺丨丨而)
(發故名取王氏談錄人云汝南出鳴雞考之舊事漢時於汝南能丨丨歌之人蔡邕青衣賦昒昕將曙丨)
(丨相催頭楊炯渾天賦天弧直而狼顧軍市曉而丨丨古兩纖纖詩腷腷膊膊丨亂丨磊磊落落向曙星)
(峯張華遊俠篇孟嘗出東關濟身由丨丨潜帛道猷陵採藥詩茅茨隠不見丨丨知有人陶歸田園居)
(詩狗吠深巷中丨丨桑樹巔梁鮑照行藥至城東橋詩丨丨關吏起伐鼓早通晨簡文帝丨丨高樹顚詩)
(丨丨天尚早東烏定未光沈江淹效阮公詩獨坐東窗下丨丨夜已晞何遜與助教同宿湓口夜别詩君)
(随春水駛丨丨亦動舟客吳均攜手曲丨丨上林苑薄暮小平津陳後主估樂樂府恒随鷁首舫屢逐丨)
(丨潮台李白古風丨丨海色動謁帝羅公侯宿天桐柏觀詩鶴唳清露垂丨丨信潮早)(孟浩然杜甫雨)
(過蘇端詩丨丨風雨交久旱雨亦好起韋應物送鄭長源詩丨丨儔侣發朔雪滿河關錢過沈氏山居詩)
(丨丨孤煙起静者能卜築丨顧况過山農家六言詩板橋人渡泉聲茆簷日午丨柳宗元古東門行丨丨)
(函谷客如霧貌同心異不可數歡又田家詩丨丨村巷白夜色歸暮田温庭筠常林詩錦薦金爐夢正長)
(東家吚喔丨丨早吠楊萬里秋曉出郊詩豐年氣象無多子只在丨丨犬中又舟中不寐詩山城更點元)
(無凖偏到丨丨分外長誇元好問龍泉寺詩丨丨山下題詩客曾到靈巖不用又并州少年行著鞭忽記)
(劉越石拔劍起舞丨丨歌風楊維楨題二喬觀書圖詩風流顧曲夲多才雨丨丨戒君子)
雞喚(古歌東方欲明星爛爛晨丨登壇丨)
雞言(金樓子羅含之丨能丨豫夷堅志紹興初河南地䧟劉豫馮長寧知陳州攻不能下招劇賊王瓜)
(角併力進攻城中糧盡而降瓜角建三幟下令欲從軍者立赤幟欲為官者立黃幟欲還鄉者立黑幟民畏死)
(盡趨赤幟下獨亳人王魏兩翁相與詣黑幟下瓜角謝遣之王翁入陳城取瘞埋物不復來魏十年後營産日)
(遂成為大家素畜二雞一日邑尉出别村過其里捕雌者烹食之他日尉還又欲殺其雄雄已覺竄伏黍地擲)
(之以竿始就獲丨忽作人丨仰首太息曰何毒害至此略無故舊情邪魏駭曰爾為誰曰我王翁也豈不記宛)
(丘從軍時事乎尉釋之歸白於郡守守命呼魏翁與雞俱至丨對守不怖誦丨如初已而引頸插在翅下即僵)
(縮而斃守使葬於老子廟後揭之曰人雞之墓德上海縣志世廟壬子高橋鎮民家丨作人丨袁逹禽蟲)
(述宋高宗時丨丨於陳州)
雞呼(梅堯臣鴨雛詩泛然去中流丨丨心悹悹王令呼雞詩丨丨雞來前犬嗾犬至止)
雞叫(五代史晉紀天福三年九月歸静鞭官劉守威金吾勘契官王殷司天丨丨學生殷暉於契丹宋)
(史樂志太平興國中伶官蔚茂多侍大宴聞雞唱殿前都虞侯崔翰問之曰此可被管絃乎茂多即法其聲製)
(曲曰丨丨子谷杜甫羌村詩羣丨正亂丨客至雞鬭爭李賀自昌到洛後門詩石澗凍波聲丨丨清寒晨)
(呼楊載留别西京詩風雨四更丨亂丨關河千里雁相薩都拉南安道中詩幾處猿啼愁入瘴五更丨丨)
(夢朝天)
雞唱(宋史樂志見上丨劉禹錫酬樂天初冬早寒見寄詩雪凝南屋瓦丨後園枝歐陽詹賦得秋河)
(曙耿耿送郭秀才應舉詩丨丨漏盡東方作曲渚蒼蒼曉霜落林寬送昇道靖恭相公分司詩星沉關鎖冷)
(丨丨驛燈殘孔羅鄴早發詩愁看飛雪聞丨丨獨向長空背雁行平仲冬曉詩翻身更甘寢丨丨第三聲)
(蹄陳造上峩橋早行詩白㲲風霜丨丨後黃塵岐路馬前汪元量函谷關詩舊說度關朱履客一聲丨丨)
(翠微間)
雞號(山海經北山經錞于毋逢之山北望丨丨之山其風如䬅韓愈東方半明詩丨三丨更五點王)
(庭珪郭仲質南窗詩東風吹月下長汀窗外丨丨天猝明道潛田居四時詩茆簷催日午籬落聽丨丨)
雞啼(曹唐小遊仙詩崑崙山上自丨丨羽客爭升碧玉梯張耒别錢筠甫詩春燈欲盡曉丨丨殘月影)
(中征馬嘶馬楊維楨丹鳳樓詩花靨秋空戎順神燈夜燭海丨丨)
雞啾(林光朝哭伯兄鵲山處士蒿里曲詩悲泣聲中裁此曲丨丨山外鵲山頭)
雞辯(韋莊李氏小池亭十二韻詩雨窗丨逞丨䑛鼎犬偏饞)
雞談(幽明錄見雞窗下丨羅隠寄徵士魏員外郎詩窗曉丨倦庭秋蝶夢闌)
雞語(崔道融雞詩買得晨雞共丨丨常時不用等閒鳴范成大請息齋書事詩籬東舍北誰情話丨丨)
(鷗盟意却長)
雞步(易林狗冠丨丨君失其所出門抵山行者憂難)
雞睨(王楙補禽經說魚瞰丨丨鳥無肺胃蜃無臟)
雞視(王楙補禽經說丨以嗔丨)
雞睡(王建原上新居詩丨丨日陽煖蜂狂花豔燒)
雞鬭(左傳見雞距下長嗟誰肯為侣)(易林鳥飛無羽丨丨折距徒自盧藏用析滯論自符丨丨之祥)
(多移蟻附之困葉韋承慶寒食應制詩鶯啼正隱丨丨始開籠)
雞喫(酉陽雜爼度古似書帶色類蚓長二尺餘首如鏟背上有黑黃襴稍觸則斷嘗趁蚓蚓不復動乃上)
(蚓掩之良久蚓化惟腹泥如涎有毒丨丨輙死俗呼土蠱)
雞桴(大戴禮丨丨粥粥也者相粥之時也或曰桴嫗伏也粥飬也)
雞飛(阿含經人民村邑相近如丨丨仙酉陽雜爼元都有菱碧色狀如丨丨名翻雞菱人鳬伯子嘗采)
(之施)(翰府名談西施母夢翠丨五色自空丨下遂生西龐德公於忽操謂丨斯丨誰得而羈盧象送祖)
(詠詩石路雪初下荒村丨共丨丨文同晩至村家詩深葭繞澗牛散卧積麥滿場丨亂范成大晚春田園)
(雜興詩丨丨過籬犬吠竇知有行商來賣茶海謝翺咄咄復咄咄詩竹塵隂隂不見山丨丨上樹沒鶻)
雞畜(張飬浩贈劉仲憲詩論治略無竒異聞唯說耕桑與丨丨)
雞圖(宣和畫譜梅行思有丨丨黃筌亦有丨丨)
雞次(戰國策吳三戰入郢蒙榖遂入大宫負丨丨之典以浮於江逃於雲夢之中)
雞伴(梅堯臣小村詩寒丨得食自呼丨老叟無衣猶抱孫)
雞卜(史記孝武紀越人勇之乃言越人俗信鬼而其祠皆見鬼數有效昔東甌王敬鬼夀至百六十歲後)
(世慢怠故衰耗乃令越巫立越祝祠安臺無壇亦祠天神上帝百鬼而以丨丨上信之越祠丨丨始用焉番)
(禺雜編嶺表凡小事必卜名丨丨鼠卜米卜蓍卜牛骨卜雞卵卜田螺卜蔑竹卜明一統志平樂府俗重丨)
(丨寰宇記云俗重鬼嘗以丨骨丨又多架木為巢以避瘴氣會則鳴銅鼓好吹匏笙元稹春分投簡陽明洞)
(天詩雕題雖少有丨丨尚多巫丨蘇軾潮州韓文公廟碑詩謳吟下招遣巫陽犦牲丨羞我觴唐&KR0996;寄潮)
(陽尉鄭太玉詩越巫丨丨聞之久為問行藏若箇邊)
雞禍(後漢書五行志貌之不恭是謂不肅厥咎狂厥罰恒雨厥極惡時則有丨丨唐書五行志元宗好)
(鬭雞貴臣外戚皆尚之貧者或弄木雞識者以為雞酉屬帝生之歲也鬭者兵象近丨丨也)
雞毒(淮南子天下之物莫凶於丨丨然而良醫橐而藏之有所用也注丨丨烏毒也)
雞催(蘇軾夜飲次韻畢推官詩紅燭照庭嘶騕褭黃丨丨曉唱玲瓏)
雞警(王惲靈巖寺詩丨丨隂魔暴僧馴怒虎眈)
雞駭(戰國策張儀為秦破從連横說楚王楚王曰寡人年幼不習國家之長計今上客幸教以明計寡人)
(聞之敬以國從乃遣使車百乘獻丨丨之犀夜光之璧於秦王劉向九歎淹芳芷於腐井兮棄丨丨於筐簏)
雞驚(戰國策雞駭之犀注抱朴子通天犀中有一白理如線置米其上以飼丨見之丨故名駭雞犀范)
(成大竹下詩犬騃逐車馬丨丨撲籬落)
雞賣(杜甫縳雞行家中厭雞食蟲蟻不知丨丨還遭烹)
雞伏(莊子見鵠卵下七輟耕錄至正丁酉三月上海李勝一家丨丨雛一雛作大雞狀鼔翼長鳴)
雞寒(老學菴筆記見鴨寒下狗崔駰博徒論牛臛羊膾炙雁煮鳬丨丨熱重案滿盤)
雞好(因話錄文宗嘗觀鬭雞優人稱歎大好雞上曰丨既丨便賜汝)
雞嬾(輟耕錄嘗至松江鍾山淨行菴見籠一雄雞置於殿之東簷請問其故寺僧云蓄此以司晨蓋十有)
(餘年矣時刻不爽余竊記張公文潛明道雜志云雞能司晨見於經傳以為至論而未必然也或天寒丨丨至)
(將旦而未鳴或夜月出時鄰雞悉鳴大抵有情之物自不能有常而或變也若然則張公之言非歟因舉似以)
(詢其所以僧云司晨之雞必以童若壊其天真豈能冇常哉蓋張公特未知此理故耳陸游初夏詩見鼠饑)
(下)
雞瘦(梅堯臣詩丨丨難為具阮家依舊貧)
雞肥(李白南陵别兒童入京詩白酒新熟山中歸黃丨啄黍秋正丨)
雞秀(王勃九成宫東臺山池賦嶺分丨丨波連鳳液)
雞珍(汪藻古鏡行緘以駁丨丨妙極倕之工)
雞亂(元稹江邊四十韻詩犬驚狂浩浩丨丨響嘐嘐)
雞化(後漢書蔡邕傳今災眚之發遠則門垣近在寺署其為監戒可謂至切蜺墮丨丨皆婦人干政之所)
(致也)
雞連(劉禹錫史公碑銘有鄰隂交蝟起丨丨)
雞至(宋景文公筆記喌於場者丨丨嗟於牢者豕集惠於國者天下治)
雞生(韓愈孟郊城南聯句㾕肌遭蚝刺啾耳聞丨丨屑耶律楚材贈富察元帥詩絲絲魚膾明如玉屑)
(丨丨爛似泥)
御定駢字類編卷二百八
