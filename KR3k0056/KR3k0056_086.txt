欽定四庫全書
御定駢字類編卷八十六
數目門九
二
二人(易繫辭丨丨同心其利斷金丨書洛誥公既定宅伻來來視予卜休恒吉我丨共貞又君奭予)
(惟曰襄我丨丨疏當因我文武丨丨之道而行之鮮又益稷疏丨丨佐禹有功因以此丨丨名篇詩終兄)
(弟惟予丨丨傳丨丨同心也箋丨丨者我身與女忽按忽者鄭昭公又明發不寐有懷丨丨疏我從夕至明)
(開發以來不能寢寐有所思者唯此文武丨丨將喪其業故思念之甚又丨丨從行誰為此禍箋丨丨者謂)
(暴公與其侣也曰禮記雜記孔子曰管仲遇盗取丨丨焉上以為公臣其所與遊避也可人也管仲死桓公)
(使為之服二周禮大司馬凡令賦以地與民制之上地食者參之其民可用者家三人中地食者半其民可)
(用者二家五人下地食者參之一其民可用者家丨丨左傳彭城之役晉遇楚于靡角之谷晉將遁矣雍子)
(發命於軍曰歸老幼反孤疾丨丨役歸一人簡兵蒐乘秣馬蓐食師陳焚次明日將戰行歸者而逸楚囚楚師)
(宵潰之又將禘於襄公萬者丨丨其衆萬於季氏臧孫曰此謂不能庸先君之廟孟子使奕秋誨丨丨奕)
(士戰國策中山君曰吾以一杯羊羹亡國以一壺飡得丨丨史記禮書古者帝堯之治天下也盖殺一人)
(刑丨丨而天下治叔漢書王吉等傳序昔武王伐紂遷九鼎於雒邑伯夷齊薄之餓於首陽不食其祿周猶)
(稱盛德焉然孔子賢此丨丨以為不降其志不辱其身也法言昔者齊魯有大臣史失其名曰如何其大也)
(曰叔孫通欲制君臣之儀徵先生於齊魯所不能致者丨丨杜陽雜編寳歷二年浙東國貢舞女丨丨一曰)
(飛鸞一曰輕鳳不以天下私親)(嵇康惟上古堯舜詩丨丨功德齊均令狐楚遊義興寺寄李逢吉相公詩)
(勞役徒為萬夫長閒遊曾與丨丨同)
二帝(書大禹謨疏禹承堯舜丨丨故云敬承其詩曹譜昔堯嘗遊成陽舜漁於雷澤民俗始化遺風重)
(厚多君子務稼穡薄衣食以致畜積疏由堯舜丨丨嘗經遊處故民俗化而效之其遺風多君子也漢書揚)
(雄傳十二月羽獵雄從以為昔在丨丨三王宫館臺榭沼池苑囿林麓藪澤財足以奉郊廟御賓客充庖厨而)
(已珠春秋說題辭尚書者丨丨之迹三王之義浮小學紺丨丨堯舜又丨丨黃帝炎帝韓愈送屠文)
(暢師序彼見吾君臣父子之懿文物禮樂之盛其心有慕焉拘其法而未能入故樂聞其說而請之如吾徒者)
(宜告之以丨丨三王之道日月星辰之所以行天地之所以著鬼神之所以幽人物之所以蕃江河之所以流)
(而語之不當又為浮屠之說而凟告之也訓孫覿謝除中書舍人表制規丨丨之謨言合六經之又後漢)
(書馬援傳建武四年冬隗囂使援奉書洛陽援至引見於宣德殿世祖迎笑謂援曰卿遨遊丨丨間今見卿使)
(人大慙詣又宋史胡閎休傳金人圍城閎休分地而守丨丨金營閎休欲結義士劫之何㮚禁止之)
二皇(晉書皇甫謐傳聖帝之創化也參德乎丨丨齊風乎虞夏欲溫溫而和暢不欲察察而明切也淮)
(南子太古丨丨得道之柄立於中央注丨丨伏羲神農指說陰陽故不言三雲笈七籤盤古真人因立功德)
(見召於天中盤古乃稽首元始虛皇道君請受靈寳内經三百七十五卷時高上虛皇太上道君則授以丨丨)
(内經三十六卷而盤古真人乃法則斯經運行功用成天立地化造萬物傅元朝會賦仰丨丨之文象詠帝)
(德乎上系化曹植惟漢行丨丨稱至盛哉唐虞庭)
二王(書微子之命統承先王脩其禮物傳丨丨之後各修其典禮正朔物色與時王並通三統詩小序)
(振鷺丨丨之後來助祭也箋丨丨夏殷也其後杞也宋也又其桐其椅其實離離箋桐也椅也同類而異名)
(喻丨丨之後也也又左傳晉侯朝王王饗醴命之宥請隧弗許曰王章未有代德而有丨丨亦叔父之所惡)
(也模又元史世祖紀乙酉師次臨安北十五里囊嘉岱洪以總管殷俊來報宋陳宜中張世傑蘇劉義劉師)
(勇等挾益廣丨丨出嘉會門渡浙江遁去國又白居易丨丨後樂府丨丨後彼何人介公酅公為賓周武隋)
(文之子孫又又馮衍顯志賦援前聖以制中兮矯丨丨之驕奢傅元晉鼓吹曲元功配丨丨芬馨世所稀)
(霄又南史范雲傳遷散騎常侍吏部尚書以佐命功封城縣侯雲以舊恩超居佐命盡誠翊亮知無不為帝)
(亦推心仗之所奏多允雲夲大武帝十三歲常侍宴帝謂臨川王宏鄱陽王恢曰我與范尚書少親善申四海)
(之敬今為天下主此禮既革汝宜代我呼范為兄丨丨下席拜與雲同車還尚書下省時人榮之北史乞伏)
(慧傳見一門下皇王讃侍皇太子祖道楚淮南丨丨詩郁郁丨丨柢承命又晉書羊祜傳從甥王衍嘗詣)
(祜陳事辭甚俊辯祜不然之衍拂衣而起祜顧謂賓客曰王夷甫方以盛名處大位然敗俗傷化必此人也步)
(闡之役祜以軍法將斬王戎故戎衍並憾之每言論多毁祜時人為之語曰丨丨當國羊公無德又齊書王)
(延之傳宋德既衰太祖輔政朝野之情各懷彼此延之與尚書令王僧虔中立無所去就時人為之語曰丨丨)
(持平不送不迎太祖以此善之骨又南史張融傳善草書常自美其能帝曰卿書殊有力但恨無丨丨法答)
(曰非恨臣無丨丨法亦恨丨丨無臣法丨齊書王僧虔傳郗愔章草亞於右軍郗嘉賓草亞於丨北史辛)
(術傳見一毫下川翰墨志希白於字畫得佳處故於丨丨帖尤邃廣書跋丨丨帖中多有偽蹟許謙詩丨)
(丨舊帖皆殘編至今不惜千金傳棗輟耕錄宋太宗淳化中出御府所藏命王著臨榻以木鏤刻仁宗又詔)
(僧希白刻石於秘閣前有目錄後無篆題世傳以為丨丨府帖者非也盖元祐中親賢宅從禁中借板墨百夲)
(又多木横裂紋法圖繪寶鑑趙孟頫榮際五朝名滿四海書法丨丨畫晉唐俱入神品羅隱寄酬鄴王羅)
(令公詩書札丨丨爭巧拙篇章七子避風流妙陳傅良奉陪王德修登觀海閣詩勝遊氣合南三郡畫家傳)
(晉丨丨奉又小學紺珠丨丨王銓弟錫相又庾信傷心賦丨丨佛二郗奉道必至有期何能保又倪瓚)
(遊虎邱詩舟經丨丨宅弔古覽陳迹)
二上(詩序何彼穠矣美王姬也雖則王姬亦下嫁於諸侯車服不繫其夫下王后一等疏天子尊無丨丨)
(故可下王后一等若諸侯之女下嫁則各從夫之爵不得下其母一等也宋史陳暘傳遷太常丞進駕部員)
(外郎為講議司参詳禮樂官魏漢津議樂用京房二變四清暘曰五聲十二律樂之正也二變四清樂之蠧也)
(二變以變宫為君四清以黃鐘清為君事以時作固可變也而君不可變大簇大吕夾鐘或可分也而黃鐘不)
(可分豈古人所謂尊無丨丨之旨哉)
二主(易應地无疆註夫兩雄必爭丨丨必危有地之形與剛健為耦而以永保无疆用之者不亦至順乎)
(他左傳臣一主二註言一臣必有丨丨道不合得去事國戰國策張孟談因朝智伯而出遇智過轅門之)
(外智過入見智伯曰丨丨殆將有變君曰何如對曰臣遇張孟談於轅門之外其志矜其行高智伯曰不然吾)
(與丨丨約謹矣破趙三分其地寡人所親之必不欺也子釋之勿出於口唐書侯君集傳昔李廣利貪不愛)
(卒陳湯盜所收康君財物丨丨皆赦其罪封侯賜金起新論高祖棄陳平之小諐采六竒之大謀文侯捨吳)
(之小失而取五城之功向使丨丨以其小過棄彼良材則魏國之存亡不可知漢楚之雄雌未可决也而吳起)
(必埋名於貪好陳平䧟身於賄盜矣池盧諶覽古詩爰在澠池會丨丨克交歡吳融過澠書事詩相如忠)
(烈千秋斷丨丨英雄一夢歸孔又禮記曾子問曾子問曰喪有二孤廟有丨丨禮歟子曰天無二日土無二)
(王嘗禘郊社尊無二上未知其為禮也昔者齊桓公亟舉兵作偽主以行及反葬諸廟廟有丨丨自桓公始也)
(喪之二孤則昔者衛靈公適魯遭桓子之喪衛君請弔哀公辭不得命公為主客入弔康子立於門右北面公)
(揖讓升自東階西鄉客升自西階弔公拜興哭康子拜稽顙於位有司弗辯也今之二孤自季康子之過也)
(宋書禮志郊者祭天之名上帝者天之别名也神無丨丨故明堂異處以避后稷)
二君(左傳段不弟故不言弟如丨丨故曰克子又晉襄公卒趙盾曰立公子雍賈季曰不如公樂辰嬴)
(嬖於丨丨立其子民必安之趙孟曰辰嬴賤班在九人其子何震之有且為二嬖淫也又楚令尹子重為陽)
(橋之役蔡景公為左許靈公為右丨丨弱皆強冠之忠又季孫於魯相丨丨矣妾不衣帛馬不食粟可不謂)
(乎今戰國策張孟談陰見韓魏之君曰臣聞脣亡則齒寒智伯帥二國之君伐趙趙將亡矣亡則丨丨為之)
(次矣丨丨曰吾知其然矣夫智伯之為人麤中而少親我謀未遂而知則其禍必至為之柰何張孟談曰謀出)
(丨丨之口入臣之耳人莫之知也丨丨即與張孟談隂約三軍與之期夜遣入晉陽漢書馮立傳立居職公)
(廉治行略與野王相似而多智有恩貸好為條教吏民歌之曰大馮君小馮君兄弟繼踵相因循聰明賢知惠)
(吏民政如魯衛德化鈞周公康叔猶丨丨善吕覽吕太公望封於齊周公旦封於魯丨丨者甚相也相謂曰)
(何以治國太公望曰尊賢上功周公旦曰親親上恩太公望曰魯自此削矣周公旦曰魯雖削有齊者亦必非)
(吕氏也居又小學紺珠竇氏丨丨長君少君銜王昌齡灞上閒詩庭前有孤鶴欲啄常翩翻為我素書弔)
(彼顔與原丨丨既不朽所以慰其魂一白居易醉後狂言酬贈蕭殷二恊律詩江城山寺十月北風吹沙雪)
(紛紛賓客不見綈袍惠黎庶未霑𥜗袴恩此時太守自慙愧重衣複衾有餘溫因命染人與鍼女先製兩裘贈)
(丨丨圍周曇侯嬴朱亥詩當時不是丨丨計疋馬那能解趙李中送孫孔二秀才遊廬山詩廬山多勝景)
(偏稱丨丨遊會劉克莊憶毛易甫薛子舒詩昔在江東集時丨丨獨許話心期)
二臣(論語冉有曰夫子欲之吾丨丨者皆不欲也將左傳子西孫伯曰得臣將死丨丨止之曰君其以)
(為戮及連榖而死王又潘尫之黨與養由基蹲甲而射之徹七札焉以示曰君有丨丨如此何憂於戰吕)
(覽齊簡公有臣曰諸御鞅諫於簡公曰陳成常與宰予之丨丨者甚相憎也臣恐其相攻也相攻惟固則危上)
(矣願君之去一人也簡公曰非而細人所能識也居無幾何陳成常果攻宰予於庭即簡公於廟簡公喟然太)
(息曰余不能用鞅之言以至此患也地水經注秦昭襄王二十九年使白起拔鄢郢以漢南而置南郡焉南)
(氏有丨丨力均勢敵競進爭權君弗能制南氏用分為二南國也小學紺珠魯丨丨仲孫蔑季孫行父王)
(維奉和聖製登降聖觀與宰臣等同望應制詩維嶽降丨丨戴天臨萬姓)
二官(詩檜譜檜者古高辛氏火正祝融之墟疏火當為北北隂位以五行官有火正祝融則火官之號若)
(天地之官據隂陽之位對南正為文則為北正是黎一人居丨丨也史記歷書故丨丨咸廢所職而閏餘乖)
(次孟陬殄滅攝提無紀歷數失序又漢書律歷志三苖亂德丨丨咸廢註丨丨重黎也齊書高帝紀建元)
(元年六月辛未詔相國驃騎中軍三府職可依資勞度丨丨若職限已盈所餘可賜滿又孫拯贈陸士龍詩)
(翩翩丨丨令問不已)
二公(書金縢武王既喪管叔及其羣弟乃流言於國曰公將不利於孺子周公乃告丨丨曰我之弗辟我)
(無以告我先王傳辟法也告太公召公言我不以法法三叔則我無以成周道告我先王詩序關雎麟趾之)
(化疏此實文王之詩而繫之丨丨者因丨丨為王行化是故繫之丨丨左傳楚子示諸侯侈椒舉曰夫六王)
(丨丨之事皆所以示諸侯禮也諸侯所由用命也之又從祀先公註從順也先公閔公僖公也將正丨丨位)
(次所順非一親盡故通言先公諸論語晉文公譎而不正齊桓公正而不譎注丨丨皆侯盟主攘夷狄以尊)
(周室者也以公羊傳天子丨丨者何天子之相也天子之相則何三疏即桓八年祭公來云云僖公九年公)
(會宰周公是也經但有丨丨而傳言三公故難之勿世說後來年少多有道深公者深公謂曰黃吻年少為)
(評論宿士昔嘗與元明二帝王庾丨丨周旋珠丨丨齊桓有召陵之師晉文有踐土之盟)(小學紺雲笈七)
(籤老子中經曰常以月朔望日思兩腎間白氣上頂中下至足心神龜五彩為甲文若總系上有元光玉女丨)
(丨相對前有太乙後有元冥司錄司共議死生白梁元帝元覽賦豈連鑣於分陜羨追蹤於丨丨李贈宣)
(城宇文太守詩卓絶丨丨外丹心無間然丨杜甫留贈集賢院崔于二學士詩謬稱三賦在難述丨恩又)
(寄薛郎中詩丨丨化為土嗜酒不失真丨齊已謝荆幕孫郎中見示樂府詩長吉才狂太白顛丨文陣勢横)
(前)
二侯(明一統志丨丨祠在平陽府太平縣古晉城北門外杞趙朔客程嬰公孫杵臼李白鞠歌行又不)
(見田千秋才智不出人一朝富貴如有神丨丨行事在方冊泣麟老人終困厄又周禮射人諸侯以四耦射)
(丨丨二獲二容樂以貍首七節三正註丨丨者三正二正之侯也)
二伯(書盤庚邦伯師長疏正義曰邦伯邦國之伯諸侯師長故為東西丨丨及九州之牧也詩序甘棠)
(美召伯也箋召伯姬姓名奭食采於召作上公為丨丨後封於燕疏言作上公為丨丨故云召伯典命職云上)
(公九命為伯然則丨丨即上公故言作上公為丨丨也又周南召南譜正義曰孔叢云古之帝王中分天下)
(而二公治之謂之丨丨為齊侯令周召為丨丨)(又譜疏武王伐紂乃封太公又四國有王郇伯勞之傳郇)
(伯郇侯也諸侯有事丨丨述職疏諸侯有事丨丨述職謂東西大伯分主一方各自述省其所職之諸侯左)
(傳五侯九伯疏見一侯下下禮記王制八伯各以其屬屬於天子之老二人分天以為左右曰丨丨漢書)
(王莽傳新室當分陜立丨丨以晉書范陽王虓傳虓等上言曰臣愚以為宜委太宰關右之任一方事重及)
(自州郡以下選舉受任一皆仰成若朝之大事廢興損益每輙疇咨此則丨丨述職周召分陜之義陛下復行)
(於今時公小學紺珠丨丨東伯西伯三李逢吉奉酬忠武李相見寄詩黃閣碧幢惟是儉公丨丨未為榮)
(作皮日休九夏歌出丨丨天子是毗)
二藩(隋書房恭懿傳詔曰德州司馬房恭懿出宰百里毗贊丨丨善政能官標映倫伍班條按部實允僉)
(屬委以方岳聲實俱美)
二霸(論語晉文公譎而不正齊桓公正而不譎疏正義曰此章論丨丨之事也漢書刑法志齊桓既殁)
(晉文接之總帥諸侯迭為盟主丨丨之後寢以陵夷同晉書左貴嬪傳惟衛惟樊丨丨是輔明明我后異世)
(矩丨又伯同後漢書邊譲傳建立藩於南楚兮等威靈於丨注丨丨齊桓晉文也劉琨重贈盧諶詩重耳)
(任五賢小白相射鈎苟能隆丨丨安問黨與讐)
二卿(禮記王制次國三卿丨丨命於天子一卿命於其君下大夫五人上士二十七人小國丨丨皆命於)
(其君下大夫五人上士二十七人陳左傳楚有六間不可失也其丨丨相惡王卒以舊鄭而不整蠻軍而不)
(陳陳不違晦在陳而囂故史記武帝紀使丨丨將卒塞決河河徙二渠復禹之跡焉小學紺珠丨丨劇可)
(久張仁瑑陵又丨丨馬嚴馬敦愧權德輿仲秋朝拜昭詩禮承三公重心丨丨禄)
二尹(左傳楚莠尹然王尹麋帥師救潛註丨丨官名疏楚官多以尹為名知丨丨是官名耳其莠王之義)
(不可知也難蕭綸讓丹陽尹表京兆五守西漢追河南丨丨東京罕繼)
二大(小學紺珠丨丨大司馬大將軍)
二孤(左傳晉侯請命於王以黻冕命士會將中軍且為大傅註大傅孤卿疏周禮公之孤四命鄭衆云上)
(公置孤卿一人春秋時晉為伯主侯亦置孤卿文六年有大傅陽子太師賈佗則晉常置丨丨又禮記曾子)
(問見二主下喉又湯顯祖豫章攬秀樓賦卷八郡之風濤立丨丨於咽王逢奉陪杭右丞程禮部以文字)
(文憲僉子貞魯縣丞道原宴周左丞伯溫館舍時聞河南李平章恢復中原詩丨丨五老獨神往八公六逸同)
(天遊)
二宰(後漢書朱穆傳夫以韓翟之操為漢之名宰然猶不能振一貧賢薦一孤士又况其下者乎世士誠)
(躬師孔聖之崇則嘉楚嚴之美行布李老之雅誨思馬援之所尚鄙丨丨之失度美韓稜之抗正貴丙張之弘)
(裕賤時俗之誹謗則道豐績盛名顯身榮載不刊之德播不滅之聲然後知薄者之不足厚者之有餘也)
二相(詩小大雅譜疏厲王出奔於彘周召丨丨行政號曰共和史記周夲紀召公周公丨丨行政號曰)
(共和太子静長於召公家丨丨乃共立之為王是為宣王丨丨輔之修政法文武成康之遺風諸侯復宗周)
(晉書職官志成湯居亳初置丨丨以伊尹仲虺為之檜唐書回鶻傳見一姆下宋史秦檜傳吕頤浩再相)
(同秉政謀奪其柄風其黨建言周宣王内修外攘故能中興今丨丨宜分任内外頤浩遂建都督府於鎮江帝)
(曰頤浩專治軍旅檜專理庶務如種蠡之分職可也進又蔡幼學傳陛下恥名相之不正更制近古丨丨並)
(以為美談然或以虛譽惑聽自許立功或以緘默容身不能持正盖指虞允文梁克家也事文類聚吕蒙正)
(夷簡一門丨丨賈黃中昌朝亦一門丨丨克小學紺珠丨丨尚書僕射改左右丞相虞允文左梁家右又)
(丨丨文彦博富弼趙明一統志丨丨祠在潮州府城北唐相李德裕宋相鼎俱謫於此後人慕其德望因立)
(祠未黃滔寄陳侍御詩千年丨丨全誇猶闕閩城賀降麻)
二師(書微子父師少師疏微子以紂拒諫知其必亡心欲去之故順其去事而言呼丨丨以告之左傳)
(宋災丨丨令四鄉正敬享祝宗用馬於四墉祀盤庚於西門之外小學紺珠丨丨宋右師左師又唐書韋)
(渠牟傳貞元十二年德宗誕日詔給事中徐岱兵部郎中趙需禮部郎中許孟容與渠牟及佛老丨丨並對麟)
(德殿質問大趣渠牟有口辯雖於三家未究解然答問鋒生帝聽之意動又左傳昭二十一年冬十月華登)
(以吳師救華氏丙寅齊師宋師敗吳師於鴻口獲其丨丨公若雂偃州員又丨丨陳于柏舉闔閭之弟夫槩)
(王以其屬五千先擊子常之卒子常之卒奔楚師亂吳師大敗之子常奔鄭註丨丨吳楚師公羊註見一師)
(下謂新論秦孝公使商鞅攻魏魏遣公子昂逆而拒之鞅昂曰昔鞅與公子善今俱為兩國將不忍攻碩一)
(飲燕休丨丨公子許焉遂與之會鞅伏甲虜之擊破魏軍及惠王即位疑其行詐遂車裂於市沈彬塞下詩)
(丨丨骨恨千夫壯李廣魂飛一劒長)
二傅(晉書李憙傳皇太子立以憙為太子太傅自魏明帝以後久曠東宫制度廢闕官司不具詹事左右)
(率庶子中舍人諸官並未置唯置衛率令典兵丨丨并攝衆事齊書王儉傳領太子少傳夲州中正解丹陽)
(尹舊太子敬丨丨同至是朝議接少傳以賓友之禮美北史楊椿傳自比以來輕爾出入進無丨丨導引之)
(退闕羣寮陪侍之式非所謂示人軌儀著君臣之義山小學紺珠丨丨太子太傅少傅又丨丨傅琰父子)
(隂令)
二台(宋書謝晦傳伏惟陛下德合乾元道侔元極鑒凶禍之無端察貞諒之有夲回日月之照發霜電之)
(威梟四凶於廟庭懸三監於絳闕申丨丨之匪辜明兩藩之無罪上謝祖宗下告百姓)
二府(後漢書光武紀詔曰昔契作司徒禹作司空皆無大名其令丨丨去大晉書卞壼傳壼委質丨丨)
(漸冉五載考效則不能已彰論心則頻累恭順柰何哀孤之日不見愍恕哉南史宋武帝紀義熙十二年八)
(月乙巳率大衆進發以世子為中軍將軍監太尉留府事尚書右僕射劉穆之為左僕射領監軍中軍丨丨軍)
(司入居東府總攝内外以宋史孝宗紀淳熙十六年春正月辛亥帝始諭丨丨旬日當内禪命周必大留身)
(呈詔草緣又何執中傳太學諸生陳朝老詣闕上書曰執中夤攀附致位丨丨亦已大幸遽俾之經體贊元)
(是猶以蚉負山多見其不勝任也七却埽編舊制諫議大夫積十一轉而至僕射丨丨乃轉及官制行大中)
(大夫七轉至特進而不分庶官與丨丨均歐陽修辭樞密副使表出納惟允實贊於萬機禮遇隆號稱於丨)
(丨出周必大謝知樞密院事表惟乃聖乃神之真主方高於百王豈不文不武之具臣可迭居於丨丨又)
(齊書豫章王嶷傳晉宋之際刺史多不領南蠻别以重人居之至是有丨丨二州荆州資費歲錢三千萬布萬)
(疋米六萬斛又以江湘二州米十萬斛給鎮府湘州資費歲七百萬布三千匹米五萬斛南蠻資費歲三百萬)
(布萬匹綿十斤絹三百匹米千斛近代莫比也言宋史寧宗紀嘉定十二年十二月壬申京東節制司復京)
(東河北丨丨九州四十縣又又周禮大司馬一軍則丨丨六史胥十人徒百人黃庭外景經丨丨相得開)
(命門註老子太和各為一府共侍道君常開闔命門陽明無端也)
二錄(宋書百官志成帝初王鳳錄尚書事漢東京每帝即位輙置太傅錄尚書事薨輙省晉康帝世何充)
(讓錄表曰咸康中分置三錄王導錄其一荀崧陸曄各錄六條事然則似有二十四條若止有十二條則荀陸)
(各錄六條導又何所司乎若導總錄荀陸分掌則不得復云導錄其一也其後每置丨丨輙云各掌六條事又)
(是止有十二條也十二條者不知悉何條晉江右有四錄則四人參錄也江右張華江左庾亮並經關尚書七)
(條則亦不知皆何事也)
二司(漢書敘傳民具爾瞻困於丨丨註此敘言匡衡失德故引以為辭耳丨丨者司隸校尉王尊劾奏衡)
(追奏石顯著先帝任用傾覆之臣司隸校尉王俊劾奏衡專地盜土也後漢書袁紹傳故太尉楊彪歴典丨)
(丨元綱極位注彪代董卓為司空又代黃琬為司徒揀宋史兵志建隆元年詔殿前侍衛丨丨各閱所掌兵)
(其驍勇升為上軍老弱怯懦置剰員以處之詔諸州長吏選所部兵送都下以補禁旅之闕又陳恕傳其勾)
(院磨勘兩司出於舊制關防之要莫加於此理欠憑由丨丨雖非舊設自理欠失序憑由散落故設丨丨專令)
(典掌綱目咸具制置有倫逋欠無失理之名憑由鮮流散之弊實亦要切不可廢除又左傳同盟於亳載書)
(曰或間茲命司慎司盟名山名川羣神羣祀先王先公七姓十二國之祖明神殛之註丨丨天神疏告諸神而)
(先稱丨丨知其是天神也)
二曹(宋書禮志昔咸寕太康元康永嘉之中侍中常侍黃門之深博道奥通洽古今行為世表者領國子)
(博士一則應對殿堂奉酬顧問二則參訓門子以弘儒學三則祠儀丨丨及太常之職以得藉用質疑又千)
(金月令臘日以後叟嫗各隨其儕為藏彄分為丨丨以較勝負)
二院(元史選舉志大禧院天歷元年罷會福殊祥丨丨而立之秩正二品其所轄諸司則從其擢用)
二坊(小學紺珠丨丨東宫門下坊曰左春坊典書坊曰右春坊)
二監(唐書李輔國傳帝還京師拜殿中監閑廐五坊宫苑營田栽接總監使兼隴右羣牧京畿鑄錢長春)
(宫等使少府殿中丨丨封成國公支元史順帝紀丙午詔平章政事達實哈雅領都水度丨丨又選舉志)
(從九品流官山東河東丨丨從夲部於相應人内發補考滿依例遷用)
二丞(晉書職官志御史中丞本秦官也秦時御史大夫有丨丨其一御史丞其一為御史中丞漢因之元)
(壽二年中丞出外為御史臺主歴漢東京至晉因其制以中丞為臺主又宋史百官志漢制丞郎見丨丨呼)
(曰左君右君左小學紺珠丨丨尚書丞右丞)
二尉(史記白起傳七月趙軍築壘壁而守之秦又攻其壘取丨丨敗其陣奪西壘壁隋書百官志齊鄴)
(縣領右部南部西部三尉又領十二行經途尉凡一百三十五里臨漳領左部東部丨丨左部管九行經途尉)
(凡一百一十四里)
二守(左傳僖公十二年冬齊侯使管夷吾平戎于王王以上卿之禮饗管仲管仲曰臣賤有司也有天子)
(之丨丨國高在若節春秋來承王命何以禮焉陪臣敢辭註丨丨天子所命為齊守臣皆上卿也後漢書任)
(延傳建武初延為九真太守俗不知牛耕令鑄作田器教之墾闢田疇歲歲開廣百姓充給又駱越之民無嫁)
(娶禮法各因淫好無適對匹延乃移書屬縣皆以年齒相配其産子者始知種姓初平帝時楊光為交趾太守)
(教導民夷漸以禮義莽末閉境拒守建武初遣使貢獻嶺南華風始於丨丨焉又任光邳彤傳贊任邳識幾)
(嚴城解扉委佗還旅丨丨焉依註丨丨謂任光為信都太守邳彤為和成太守也明一統志丨丨祠在衡州)
(府石鼓山宋知州劉清之建以祀晉劉翼宋王應之初在朱陵道院嘉定間知州孫德興遷此)
二推(宋史職官志見一推下)
二史(周禮胥師二十肆則一人皆丨丨賈師二十肆則一人皆丨丨又後漢書荀悦傳古者天子諸侯)
(有事必告於廟朝有丨丨左史記言右史書事官宋史胡銓傳隆興元年遷秘書少監擢起居郎論史失職)
(者四一謂記註不必進呈庶人主有不觀史之美二謂唐制丨丨立螭頭之下今在殿東南隅言動未嘗得聞)
(三謂丨丨立後殿而前殿不立乞於前後殿皆分日侍立四謂史官欲其直前而閤門以未嘗預牒以今日無)
(班次為辭乞自今直前言事不必預牒閤門及以有無班次為拘小學紺珠一門丨丨崔孝伯修國史鴻撰)
(十六國春秋書又南史姚察傳陳亡入隋詔授秘丞别敕成梁陳丨丨)
二御(左傳晉荀盈卒於戲陽殯於絳未葬晉侯飲酒樂饍宰屠蒯趨入請佐公使尊許之而遂酌以飲工)
(又飲外嬖嬖叔亦自飲也曰味以行氣氣以實志志以定言言以出令臣實司味丨丨失官而君弗命臣之罪)
(也公說徹酒凶又晉書溫嶠傳嶠列上尚書陳蘇峻罪狀曰逆賊肆陵蹈宗廟火延宫掖矢流太極丨丨幽)
(逼宰相困廹□又汲冡周書丨丨一樹惠不二既用茲憂)
二士(戰國策見一女下信後漢書馮衍傳昔伊尹之干湯兮七十說而乃臯陶釣於雷澤兮賴虞舜而)
(後親無丨丨之遭遇兮抱忠貞而莫達率妻子而耕耘兮委厥美而不伐南史齊高帝紀讖曰蕭為丨丨天)
(下樂案丨丨主字也掾陳書孔奐傳司徒王僧辯先下辟書引奐為左西曹又除丹陽尹丞梁元帝於荆州)
(即位徵奐及沈炯並令西上僧辯累表請留之帝手勅報僧辯曰孔沈丨丨今且借公其為朝廷所重如此)
(吕覽孔子學於老𣆀孟蘇䕫靖叔魯惠公使宰譲請郊廟之禮於天子桓王使史角往惠公主之其後在於魯)
(墨子學焉此丨丨者無爵位以顯人無賞禄以利人舉天下之顯榮者必稱此丨丨也又人之情莫不有重)
(莫不有輕有所重則欲全之有所輕則以養所重伯夷叔齊此丨丨者皆出身棄生以立其意輕重先定也)
(謝莊求賢表成子舉三哲而身致魏輔應侯任丨丨而已捐秦相蘇軾次韻劉景文周次元寒食同遊西湖)
(詩共向北山尋丨丨画橈鼉鼔聒清眠詩丨丨平生極好修簞瓢之外尚何求)(黃庭堅書事范成大妙喜)
(泉詩丨丨共談碑上法千僧同酌沼中泉)
二使(後漢書李郃傳和帝即位分遣使者皆微服單行各至州縣觀采風謠使者二人當到益部投郃候)
(舍時夕露坐郃因仰觀問曰二君發京師時寧知朝廷遣丨丨邪二人默然驚相視曰不聞也問何以知之郃)
(指星示云有丨丨星向益州分野故知之耳傳宋史職官志宣撫副使不常置掌丨丨事又唐介張堯佐)
(驟除宣徽節度景靈羣牧四使介與包拯吳奎等力爭之又請中丞王舉正留百官班庭論奪其丨丨文獻)
(通考唐置宣徽南北院使有副使後唐省副使院在樞密院署丨丨共院而各設廳事使各一人以檢校官為)
(之征元明善樞密趙良弼贈諡制誰其將指先丨丨以遄事則從權果羣凶之畢殄崔淙五星同色賦其)
(動也直其静也專道濁則失位時清則色姸豈比夫丨丨獨能承命七紀徒為麗天者也)
二衛(晉書職官志始置丨丨有前驅養由之弩及設三部有熊渠佽飛之衆宋書後廢帝紀天府所資)
(唯有淮海民荒財單不及曩日而國度引費四倍元嘉丨丨臺坊人力五不餘一都水材官朽散十不兩存)
(元史百官志前後丨丨掌宿衛扈從兼營屯田國有大事則調度之小學紺珠丨丨左衛熊渠虎賁右衛佽)
(飛虎賁)
二帥(左傳桓公六年北戎伐齊齊使乞師于鄭鄭太子忽帥師救齊六月大敗戎師獲其丨丨大良少良)
(甲首三百以獻于齊之又率同宋書前廢帝紀世祖踐祚立為皇太子始未東宫中庶子丨丨並入直永福)
(省大明二年出東宫)
二校(漢書趙充國傳詔中郎將卬將胡越佽飛射士步兵丨丨益將軍兵)
二將(唐書阿史那社尒傳孝恪之在軍牀帷器用多餙金玉以遺社尒社尒不受帝聞曰丨丨優劣不復)
(問人矣攻又孟方立傳龍紀元年克用使李罕之李存孝擊邢磁洛方立戰琉璃陂大敗禽其丨丨小學)
(紺珠丨丨韋叡曹景宗又丨丨狄青种世衡)
二軍(周禮大司馬見一比下上軍太子申生將下軍)(左傳晉侯作丨丨公將又晉蒐于夷舍丨丨使)
(狐射姑將中軍趙盾佐之屬又季武子將作三軍註魯夲無中軍唯上下丨丨皆于公有事三卿更帥以征)
(伐季氏欲專其民人故假立中軍因以改作兵史記黥布傳布果破其一軍其丨丨散走遂西與上遇蘄西)
(會甀四漢書高祖紀攻秦軍壁破其丨丨上金史兵志承安年上謂宰臣曰人有以八陣圖來者其圖果)
(何如朕嘗觀宋白所集武經具載攻守之法亦多難行右丞相清臣曰兵書一定之法難以應變本朝行兵惟)
(用正竒丨丨臨敵制變以正為竒以竒為正故無往不克上曰自古用兵亦不出竒正二法耳傅元長歌行)
(丨丨多壯士聞賊如見讐)
二甄(宋書禮志甄會大司馬鳴鼔蹙圍衆軍鼔譟警角至武場止大司馬屯北旌門丨丨帥屯左右旌門)
(殿中中郎率護車部曲入次北旌門内之右皇帝從南旌門入射禽)
二拒(左傳桓公五年王以諸侯伐鄭鄭伯禦之曼伯為右拒祭仲足為左拒原繁高渠彌以中軍奉公為)
(魚麗之陳先偏後伍伍承彌縫戰於繻葛命丨丨曰旝動而鼓蔡衛陳皆奔王卒亂鄭師合以攻之王卒大敗)
二旅(宋書序傳林子曰賊聲往白石而屢來挑戰其情状可知矣賊養銳待期而吾衆不盈丨丨難以有)
(功今距守此險足以自固若賊偽計不立大軍尋反君何患焉)
二覆(宋史劉錡傳濠州告急俊與沂中錡援之敗還錡語俊無恐請以步卒禦敵錡麾下皆曰兩大帥軍)
(已渡我軍何苦獨戰錡曰順昌諸城旁無赤子之助猶足取勝况今得地利又有銳兵邪遂設丨丨以待之)
二伏(左傳衷戎師疏見一伏下)
二隊(左傳使廬戢黎侵庸楚子乘驛會於臨品分為丨丨子越自石溪子貝自仞以伐庸註隊部也兩道)
(攻之於又齊侯伐晉取朝歌為丨丨入孟門登太行張武軍熒庭戍郫邵封少水以報平陰之役乃還宋)
(史兵志其法五伍為隊五隊為陣陣横列騎兵丨丨亦五伍列之其出皆以鼓為節束草象人而射焉中者有)
(賞馬步皆前三行槍刀後二行弓弩附隊以虎蹲弩牀子弩各一射與擊刺迭出皆聞金即退)
二翼(南史宋武帝紀大軍分車四千兩為丨丨方軌徐行車張幰御者執矟以騎為游軍軍令嚴肅)
二丁(宋史兵志咸平三年詔河北家丨丨三丁籍一四丁五丁籍二六丁七丁籍三八丁以上籍四為強)
(人一又王安石傳保甲之法籍鄉村之民丨丨取十家為保保丁皆授以弓弩教之戰陣)
二保(宋史薛季宣傳縣多盜季宣患之會有伍民之令乃行保伍法五家為保丨丨為甲六甲為隊因地)
(形便合為總不以鄉為限總首副總首領之官族士族富族皆附保蠲其身俾輸財供總之小用)
二屯(唐書楊行密傳初行密有銳士五千衣以黑繒黑甲號黑雲都又并盱眙曲溪丨丨籍其士為黃頭)
(軍以李神福為左右黃頭都尉雨元史世祖紀己酉徐邳屯田及靈壁濉寧丨丨雹如雞卵害苗)
二戍(元史世祖紀壬午賞東川統軍實喇所部有功者哈喇請於渠江之北雲門山及嘉陵西岸虎頭山)
(立丨丨以其圖來上仍乞益兵二萬詔給京兆新簽軍五千益之)
二民(易繫辭見一君下)
二兵(宋史食貨志見一馬下)
二卒(五代史萇從簡傳許州富人有玉帶從簡欲之而不可得遣丨丨夜入其家殺而取之卒夜踰垣隱)
(木間見其夫婦相待如賓丨丨歎曰吾公欲奪其寳而害斯人吾必不免因躍出而告之使其速以帶獻遂踰)
(垣而去竟不知其所之)
二部(宋書州郡志建安太守夲閩越秦立為閩中郡漢立為冶縣後分冶地為會稽東南丨丨都尉東部)
(臨海是也南部建安是也北魏書昭帝紀分國為丨丨帝自以一部居東在上谷濡源之西東接宇文部)
(金史兵志東北路部族乣軍曰達喇部曰唐古部丨丨五乣戶五千五百八十五又唐書儀衛志凱樂用鐃)
(吹丨丨笛&KR1227;栗簫笳鐃鼔皆工二十歌工二十四人乘馬執樂陳列如鹵簿鼔吹令丞前導分行俘馘之前)
(唐六典鼓吹令掌鼔吹施用調習之節以備鹵簿之儀凡大駕臨幸鹵簿則分前後丨丨以統之皇太子鼔吹)
(亦有鹵簿丨丨歸又宋史樂志前代有宴樂清樂散樂夲隸太常後稍教坊有立坐丨丨又應瑒鬭雞詩)
(丨丨分曹伍羣雞煥以陳)
二征(晉書陶侃傳侃之佐史辭詣王敦曰近者王如亂北杜弢跨南丨丨奔走一州星馳其餘郡縣所在)
(土崩侃招擕以禮懷遠以德子來之衆前後累至奉承指授獨守危阨人往不動人離不散)
二姓(詩室家不足箋謂媒妁之言不和六禮之來彊委之疏言媒妁者說文云媒謀也謀合丨丨妁酌也)
(斟酌丨丨姓又彼美淑姬疏美女而謂之姬者以黃帝姓姬炎帝姜丨丨之後子孫昌盛其家之女美者尤)
(多遂以姬姜為婦人之美稱以禮記昏禮昏禮者將合丨丨之好上以事宗廟而下繼後世也故君子重之)
(平左傳見一動下莽後漢書蔡邕傳六世祖勲好黃老帝時為郿令王初授以厭戎連率勲對印綬仰天)
(歎曰吾策名漢室死歸其正昔曾子不受季孫之賜况可事丨丨哉宋書袁粲傳時齊王功高德重天命有)
(歸粲自以身受顧託不欲事丨丨密有異圖圖北史泉仚傳除上洛郡守及蕭寶夤反遣兵趣青泥取上洛)
(豪族泉杜丨丨密應之仚與刺史董紹掩襲丨丨散走寶夤亦退易林姬姜悦歡丨丨為婚霜降合好西施)
(在前教陳樵節婦賦予敢辱先人之兮以一身而事丨丨)
二戶(唐書食貨志元和中借歲賦者八道戶百四十四萬兵食於官者八十三萬加天寶三之一通以丨)
(丨養一兵至長慶戶三百三十三萬而兵九十九萬率三戶以奉一兵宋史葉清臣傳天閑之數纔三四萬)
(急有征調一不可用今欲不費而馬立辦若賦馬於河北河東陜西京東西五路上戶一馬中戶丨丨一馬養)
(馬者復其一丁如此則坐致戰馬二十萬匹不為難矣)
二口(漢書武帝紀復二筭註二筭復丨丨之筭也方又宋書符瑞志孔子有雒讖曰丨丨建戈不能兩)
(金相刻發神鋒空穴無主竒入中女子獨立又為䨇丨丨建戈劉字也晉氏金行劉姓又有金故曰兩金相刻)
(空穴無主竒入中為寄字女子獨立又為䨇奴字陶齊書扶南國傳見一軀下雲笈七籤梁茅山貞白先)
(生吳荆州陶濬七代孫名弘景字通明丹陽秣陵人也以大通初獻刀丨丨一名喜勝二名成勝又水經江)
(水又東得清揚土塢丨丨)
二氏(左傳古者畜龍故國有豢龍氏有御龍氏獻子曰是丨丨者吾亦聞之而不知其故是何謂也齊)
(書崔祖思傳漢來治律有家子孫並世其業聚徒講授至數百人故張于丨丨絜譽文宣之世陳郭兩族流稱)
(武明之朝决獄無冤慶昌枝裔槐衮相襲蟬紫傳輝小學紺珠丨丨老釋)
二族(晉書裴綽傳初裴王丨丨盛於魏晉之世時人以為八裴方八王徽比王祥楷比王衍康比王綏綽)
(比王澄瓚比王敦遐比王導顔比王戎邈比王元之七宋史兵志鄜延路註青澗城丨丨兵四千五百十馬)
(百三十四筭三輔决錄張氏得鈎何氏得筭故三輔舊語曰何氏張氏鈎何氏肥張氏瘦言何氏有肥人輙)
(貴瘦人輙賤張氏瘦者輙貴肥者輙賤故丨丨以鈎筭知吉凶以肥瘦知貴賤劉琨答盧諶詩丨丨偕覆三)
(孽並根)
二家(詩民之訛言寧莫之懲箋言時不令小人好詐偽為交易之言使見怨咎安然無禁止疏詐偽交易)
(之言者謂以善言為惡以惡言為善交而換易其辭鬭亂丨丨使相怨咨也禮記正義序其為義䟽者南人)
(有賀循賀瑒庾蔚崔靈恩沈重宣皇甫侃等北人有徐道明李業興李寶鼎侯聰熊安等其見於世者唯皇熊)
(丨丨而已熊則違背本經多引外義猶之楚而北行馬雖疾而去愈遠矣又欲釋經文唯聚難義猶治絲而棼)
(之手雖繁而絲益亂也皇氏雖章句詳正微稍繁廣又既遵鄭氏乃時乖鄭義此是木落不歸其本狐死不首)
(其丘皆丨丨之弊未為得也昭周禮大司馬見二人下左傳季悼子之卒也叔孫子以再命為卿及平子)
(伐莒克之更受三命叔仲子欲搆丨丨謂平子曰三命踰父兄非禮也又季郈之雞鬭註季平子郈昭伯丨)
(丨相近故雞鬭雖戰國策夫勝趙而三分其地城今且將拔矣夫丨丨愚不棄美利於前背信盟之約而為)
(危難不可成之事其勢可見也劉晉書衛恒傳魏初有鍾胡丨丨為行書法俱學之於德升而鍾氏小異然)
(亦各有巧今大行於世云著齊書顧歡傳佛道丨丨立教既異學者互相非毁歡夷夏論曰夫辨是與非宜)
(據聖典尋二教之源故兩摽經句楊又劉繪傳見一門下唐書韓愈等傳贊昔孟軻拒墨去孔子才二百)
(年愈排丨丨乃去千餘歲撥衰反正功與齊而力更倍之元史世祖紀命嘉定以西新附州郡及田楊丨丨)
(諸貴官子弟俱充質子入侍可易林一身兩頭延適丨丨亂不治)
二房(詩䲭鴞䲭鴞疏陸機疏云䲭鴞取茅莠為巢以麻紩之如刺韤然縣著樹枝或一房或丨丨漢書)
(晁錯傳注見二内下祖唐書宰相世系表鄭氏定著丨丨一曰北祖二曰南宰相九人宋史職官志樞密)
(院舊分四房曰兵曰吏曰戶曰禮至是釐正凡分房十其後又增支馬小吏丨丨凡房十有二又先是中書)
(人吏分掌五房曰孔目房吏房戶房兵禮房刑房又有主事勾銷丨丨至是釐中書為三省分兵與禮為六房)
(各因其省之事而增益之)
二祖(後漢書章帝紀告祠丨丨四宗注丨丨謂高祖世祖四宗謂文帝武帝宣帝明帝也又楊震傳陛)
(下不顧丨丨之勤止追慕五宗之美蹤丨宋書禮志廟室當以客主為限無拘常數殷世有丨二宗若拘七)
(室則當祭禰而已推此論之宜還復豫章潁川全祠七廟之禮又樂志帝錫丨丨長世多祜於穆叡考襲聖)
(承矩覆十六國春秋劉宣每讀漢書蕭何鄧禹傳未嘗不反詠之曰大丈夫若遭丨丨終不令兩公獨擅美)
(於前矣左小學紺珠丨丨高祖世祖謐韓愈烏氏廟碑銘左武領丨丨紹居陸機答賈詩惟公太宰光)
(翼丨丨出又正宗紀丨丨慧可大師武牢姬氏子幼家後見達摩於少室山繼闡元風)
二宗(宋書禮志見上躬北史崔光傳伏碩陛下追殷丨丨感變之意側聳誠惟新聖道節夜飲之忻強)
(朝御之膳養方富之年保金玉之性則魏祚可以永隆皇夀等於山岳唐書薛頤傳葉法善歴高中丨丨朝)
(五十年往來山中時時召入禁内封又宋史吕景初傳商周之盛並建同姓兩漢皇子多大國有唐宗室出)
(為刺史國朝丨丨相繼尹京是欲夲支盛強有磐石之安則奸雄不敢内窺而天下有所倚望矣張九齡故)
(榮陽君蘇氏挽歌辭丨丨榮盛日千古别離時丨又江淹爲蕭重讓揚州表周夏異章元素各禮儒道丨名)
(墨兩教咸以裕俗為急僉以得人為資丨韓偓訪明公大德詩刮膜且揚三毒論攝心徐指丨禪又同文)
(筭指問二商共貿甲母一百二十兩乙母一百八十兩共一牙儈每子銀一百兩與牙銀十兩後得子銀一千)
(兩各該分幾何其法於一千内除去牙銀一百兩以實在子銀九百兩為筭乃并甲乙母為第一率實在子銀)
(為第二率分甲乙母丨丨為第三率)
二昭(禮記王制諸侯五廟丨丨二穆與太祖之廟而五宋史禮志紹興十一年二月癸丑詔太師左僕)
(射魏國公秦檜合建家廟命臨安守臣營之太常請建於其私第中門之左一堂五室五世祖居中東丨丨西)
(二穆堂飾以黝堊神板長二尺博四寸五分厚五寸八分大書某官某大夫之神坐貯以帛嚢藏以漆函)
二穆(禮記王制見上重又左傳見二郤下重小學紺珠楚丨丨子子辛又丨丨子子反)
二祧(禮記祭法王立七廟一壇一墠曰考廟曰王考廟曰皇考廟曰顯考廟曰祖考廟皆月祭之遠廟為)
(祧有丨丨享嘗乃止日漢書韋元成傳歆以為禮去事有殺故春秋外傳曰祭月祀時享歲貢終王祖禰則)
(日祭曾高則月祀丨丨則時享壇墠則歲貢大禘則終王德盛而遊廣親親之殺也宋書禮志武皇帝肇建)
(洪基撥亂夷險為魏太祖文皇帝繼天革命應期受禪為魏高祖上集成大命請定華夏興制禮樂宜為魏烈)
(祖更於大祖廟北為丨丨其左為文帝廟號曰高祖昭祧其右擬明帝號曰烈祖穆祧)
二展(謝朓齊敬皇后哀策身隔兩赴時無丨丨注言一時不獲於二所省視也)
二尸(北史牛弘傳今依鄭注每室及堂止有一丈八尺四壁之外四尺有餘若以宗廟論之祫享之日周)
(人旅酬六尸并后稷為七先公昭穆丨丨先王昭穆丨丨合十一尸三十六主及君北面行事於二丈之堂愚)
(不及此)
二祀(左傳顓頊氏有子曰犂為祝融共工氏有子曰句龍為后土此其丨丨也)
二親(詩髧彼兩髦疏髦者事父母之飾也若父母有先死者於死三日脱之服闋又著之若丨丨並殁則)
(因去之矣玉藻云親殁不髦是也之宋史彭思永傳治平中召為御史中丞濮王有稱親議言事者爭之皆)
(斥去思永上疏極論曰濮王生陛下而仁宗以陛下為嗣是仁宗為皇考而濮王於屬為伯此天地大義生人)
(大倫如乾坤定位不可得而變也陛下為仁廟子曰考曰親乃仁廟也若更施於濮王是有丨丨矣使王與諸)
(父夷等無有殊别則於大孝之心亦為難安臣以為當尊為濮國大王祭告之辭則曰姪嗣皇帝書名昭告於)
(皇伯父在濮王則極尊崇之道而於仁廟亦無所嫌矣此萬世之法也陸賈新語苦身勞形入深山求神仙)
(棄丨丨捐骨肉絶五榖廢詩書背天地之寶求不死之道非所以通世防非者也韓詩外傳枯魚銜索幾何)
(不蠧丨丨之壽忽如過隙樹木欲茂霜露不彫使賢士欲成其名丨丨不待家貧親老不擇官而仕詩曰雖則)
(如燬父母孔邇此之謂也中孝經左契孝順丨丨得筭二千天司錄所表事賜筭功社福永來顔氏家訓)
(丨丨既殁所居齋寢子與婦弗忍入焉偁曹植敘愁賦對牀帳而太息慕丨丨以增傷王禹罔極賦稟粹)
(和於兩儀荷鞠育於丨丨中孟賓于詩水國丨丨應探榜龍門三月又傷春李捧宣頭許歸侍養詩泥書)
(捧處聖恩新許覲庭闈養丨丨)
二父(詩昏姻之故言就爾居箋婦之父婿之父相謂昏姻我乃以此丨丨之命故我就女居豈其無禮來)
(乎行唐書韓弘傳子公武字從偃起家衛尉主簿為宣武營兵馬使以討蔡功檢校左散騎常侍鄜坊等州)
(節度使弘入朝為右金吾將軍弘出河中弘弟充徙宣武乃曰丨丨居重鎮我以孺子又當執金吾職乎因固)
(辭崇宋史吕公著傳英宗新政加龍圖閣直學士方議追濮王或欲稱皇伯考公著曰此真宗所以稱太祖)
(豈可施於王及下詔稱親且班諱又言稱親則有丨丨之嫌王諱但可避於上前不應與七廟同諱後山詩)
(話唐人不學杜詩惟唐彦謙與今黃亞夫庶謝師厚景初學之魯直黃之子謝之婿也其於丨丨猶子美之於)
(審言也然過於出竒不如杜之遇物而竒也三江五湖平漫千里因風石而竒爾韓愈張中丞傳後序兩家)
(子弟材智下不能通知丨丨志以為廵死而遠就虜疑畏死而辭服於賊遠誠畏死何苦守尺寸之地食其所)
(愛之肉以與賊抗而不降乎)
二老(孟子丨丨者天下之大老也而歸之是天下之父歸之也史記秦夲紀繆公使百里奚子孟明視)
(蹇叔子西乞術及白乙丙將兵行日百里奚蹇叔二人哭之繆公聞怒曰孤發軍而子沮哭吾軍何也丨丨曰)
(臣非敢沮君軍軍行臣子與往臣老遲還恐不相見故哭耳丨丨退謂其子曰汝軍即敗必於殽阨矣後漢)
(書野王丨丨傳野王丨丨者不知何許人也光武貳於更始於野王獵見丨丨光武問曰禽何向並舉手西指)
(言此中多虎大王勿往也光武悟其旨將用之辭而去雲笈七籤凡五帝丨丨左右仙備衛本命守我身世)
(世解結散除胞根胎精血光金液玉泉上生南宫以為帝賓小學紺珠丨丨伯夷太公又丨丨老子老萊)
(子府周必大有丨丨堂詩話人明一統志丨丨峰在汀州城東五里䨇石峭立如形因名又丨丨閣在)
(叙州府治東繪唐杜甫宋黃庭堅像於内祥揚雄解嘲三仁去而殷虚丨丨歸而周熾庾信王扣冰魚躍)
(讚丨丨同饍䨇魚共浮歎陳子昂陳居士碑兩龔不免於蘭焚丨丨不免於薇阮籍首陽山賦颺遥逝而)
(遠去兮丨丨窮而來歸思孫綽天台山賦追羲農之絶軌躡丨丨之元蹤左白髮賦丨丨歸周周道肅清)
(四皓佐漢漢德光明寄郭璞登樓賦揖首陽之丨丨招鬼谷之隱士杜甫贊上人詩與子成丨丨來往亦)
(風流初許渾送人之任卭州詩羣童竹馬交迎日丨丨蘭觴見時劉復遊仙詩丨丨佐軒轅移戈戮蚩尤)
(丨劉兼寄長安鄭員外詩當初花下三秦客只有天涯丨身皮日休孫發百篇將遊天台請詩贈行詩因)
(逢丨丨如相問正滯江南為鮸魚撞蘇軾次韻劉景文西湖席上詩丨丨長身屹兩峰常大吕應黃鐘又)
(答楊次公詩毘盧海上妙高峰丨丨遥知說此翁復徐積丨丨寄朱廣微詩丨丨相思又隔年僧窗閑坐何)
(緣丨楊萬里見澹菴胡先生舍人詩澹菴家近醉翁家丨風流莫等差李獻能丨丨雪行圖詩抱琴衝雪)
(又衝風丨丨風流阿睹中映元好問題蘇氏寶章詩丨丨風流有典刑諸郎蘭玉階庭陳深送劉梅溪遊)
(句曲詩西風趣赴方臺約巖下遥看丨丨遊四又易夲義中五為衍母次十為衍子次一二三四為象之位)
(次六七八九為四象之數丨丨位於西北二少位於東南)
二叟(白居易遊悟真寺詩迴尋畫龍堂丨丨鬢髮斑想見聽法時歡喜禮印壇復歸泉窟下化作龍蜿蜒)
(憶又晩夏閑居詩只應劉與白丨丨自相迎醪李德裕村中老人春酒詩丨丨茅茨下清晨飲濁張九)
(成午窗坐睡詩欲呼李太白醉眠成丨丨)
二舅(晉書習鑿齒傳鑿齒與其丨丨羅崇羅友俱為從事)
二母(後漢書姜詩妻傳姑嗜魚鱠又不能獨食夫婦常力作供鱠呼鄰母共之舍側忽有湧泉味如江水)
(每旦輙出䨇鯉魚常以供丨丨之饍學易林盗竊滅身丨丨不親王后無黨毁其寶靈小紺珠丨丨陳嬰)
(母王陵母然班彪王命論英雄誠知覺寤畏若禍戒超然遠覧淵深識收陵嬰之明分絶信布之覬覦距逐)
(鹿之瞽說審神器之有授無貪不可幾為丨丨之所笑則福祚流於子孫天禄其永終矣)
二后(詩昊天有成命丨丨受之傳丨丨文武也文漢書匡衡傳衡上䟽曰昔者成王之嗣位思述武之)
(道以養其心休烈盛美皆歸之丨丨而不敢擅其名是以上天歆享鬼神祐焉陸雲答孫顯世詩大人有作)
(丨丨利見無又詩瑣瑣姻亞則無膴仕箋瑣瑣昏姻妻黨之小人厚任用之置之大位重其禄也疏幽王前)
(娶申后而黜之未必用其親戚褒姒褒人所獻未必為親戚可任姻亞者或其餘嬪妾之家不必專是丨丨之)
(親也但據夫而言妻為正稱故鄭總言妻黨之小人能唐書后妃傳贊武后賞罸已出僭於上而治於下故)
(終天年韋氏斜封四出政權去手明皇取若掇遺勢奪而事淺也然丨丨遺後王戒顧不厚哉)
二適(古作適通作嫡左傳考仲子之宫疏諸侯不再娶于法無丨丨唐書韋公肅傳太子少傅判太常)
(卿事鄭餘慶廟有二祖妣疑于祔祭請諸有司公肅議古諸侯一娶九女故廟無丨丨自秦以來有再娶前娶)
(後繼皆嫡也兩祔無嫌之宋史張洞傳初皇后郭氏忤旨得罪廢沒後仁宗悔詔追復其號至是有司請祔)
(于廟知制誥劉敞以謂春秋書禘於太廟用致夫人致者不宜致也且古者不丨丨當許其號不許其禮洞奏)
(后嘗母天下無大過惡中外所知陛下既察其偶失恭順洗之于既沒猶曰不許其禮于義無當張華甲乙)
(問甲娶乙為妻後又娶景匿不說有乙居家如丨丨無有貴賤之差乙亡景之子當何服夲實並列嫡庶不殊)
(雖丨丨非正此失在先人人子何得專制折其親也若為庶母服又不成為庶進退不知所從)
二妃(左傳文公丨丨敬嬴生宣公敬嬴嬖而私事襄仲宣公長而屬諸㐮仲又邾文公元妃齊姜生定)
(公丨丨晉姬生捷菑文公卒邾人立定公捷菑奔晉下又陳哀公元妃鄭姬生悼太子偃師丨丨生公子留)
(妃生公子勝丨丨嬖留有寵屬諸司徒招與公子過哀公有廢疾三月甲申公子招與公子過殺悼太子而立)
(公子留彼晉書后妃傳四人並列光於帝嚳之宫丨丨同降著有虞之典隋書崔弘度傳見一門下金)
(史程寀傳見一后下上水經注湘水又東逕黃陵亭西又合黃陵水口其水承太湖湖水西流逕丨丨廟)
(小學紺珠虞丨丨娥皇女英湘明一統志丨丨廟在常德府治西即楚屈原九歌中君湘夫人顔延之爲)
(湘州祭虞舜文丨丨嬪德九子觀命籍張衡思玄賦哀丨丨之未從兮翩繽處彼湘濱阮詠懷詩丨丨遊)
(江濱逍遥順風翔桂成公綏中宫詩丨丨濟有虞三母隆周王宋之問州黃潭舜祠詩禋祭忽羣望丹青)
(圖丨丨古孫逖楊子江樓詩江連丨丨渚雲近八公山常建意詩丨丨方訪舜萬里南方懸楊巨源酬)
(襄舍人見寄詩丨丨樓下宜臨水五老祠西好看山疑元稹奉和竇容州詩斑竹初成丨丨廟碧蓮遥聳九)
(峰收)(劉禹錫清湘詞君問丨丨何處所零陵香草雨中崔曙同諸公謁啓母祠詩豈但湘江口能令懷丨)
(丨岳魏璀湘靈鼔瑟詩扁舟三楚客叢竹丨丨靈丨韋蟾麓道林寺詩石門迥接蒼梧野愁色隂深丨寡)
(丨劉滄江樓月夜聞笛詩河漢夜闌孤雁度瀟湘水闊丨愁羅隱秋日懷孟夷庚詩江山三楚分風雨丨)
(丨祠宫宋无觀沈氏盆開䨇頭蓮花詩湘浦丨丨窺寶鏡星䨇女下銀泓馬祖常息齋風竹圖詩萬戶蒼)
(煙鬱江雨丨丨彈瑟瀟湘浦)
二婦(北史彭城太妃傳神武迎蠕蠕公主還爾朱氏迎于木井北與蠕蠕公主前後别行不相見公主引)
(角弓仰射翔䲭應弦而落妃引長弓斜射飛鳥亦一發而中神武喜曰我此丨丨並堪擊賊)
二妻(左傳太叔疾出奔宋初疾娶于宋子朝其娣嬖子朝出孔文子使疾出其妻而妻之疾使侍人誘其)
(初妻之娣置于犂而為之一宫如丨丨文子怒遂奪其妻或滛于外州外州人奪之軒以獻恥是二者故出)
二媵(詩序小星惠及下也夫人無妒忌之行惠及賤妾進御于君知其命有貴賤能盡其心矣箋命謂禮)
(命貴賤疏夫人禮命貴與君同故稱曰小君衆妾則賤妾之貴者夫人姪娣也即喪服所謂貴臣賤妾也左氏)
(言以夫人之姪娣為繼室明其貴也何休云夫人無子立右媵之子右媵無子立左媵之子以丨丨為貴與禮)
(不合謂儀禮士昏禮媵御餕姑酳之疏古者嫁女必姪娣從之媵者媵有二種若諸侯有丨丨外别有姪娣)
(姪左傳繼室以聲子疏釋例曰夫人薨不更聘必以娣媵繼室是夫人之娣姪與丨丨皆可以繼室也公)
(羊傳疏古者一娶九女一嫡丨丨分為左右)
二妾(詩傳見一妻下日又五日為期傳婦人五日一御疏内則注云五一御諸侯制也大夫一妻丨丨)
(三日一御人禮記内則見一下)
二姬(左傳羣公子皆鄙唯丨丨之子在絳闔又楚子入饗于鄭取鄭丨丨以歸吳越春秋閭内傳孫)
(子曰約束不明申令不信將之罪也既以約束三令五申卒不却行士之過也軍法如何執法曰斬武乃令斬)
(隊長二人即吳王之寵姬也吳王登臺觀望正見斬丨愛丨馳使下之令曰寡人已知將軍用兵矣寡人非此)
(丨丨食不甘味宜勿斬之毘左貴嬪楊皇后誄樊衛丨丨匡齊翼楚馬鄧兩妃亦漢主峩峩元后光嬪晉宇)
二媛(顔延之爲織女贈牽牛詩慙無丨丨靈託身侍天闕)
二姑(趙元田間秋日詩不似丨丨忙更殺晚春堆髻脱釵荆)
二妹(王羲之帖小大何如丨丨佳為慰)
二嫂(孟子丨丨使治朕棲註丨丨謂娥皇女英)
二娥(後漢書清河孝王傳帝所生母左姬字小娥小娥姊字大娥犍為人也初伯父聖坐妖言伏誅家屬)
(没官丨丨數歲入掖庭及長並有才色小娥善史書喜辭賦和帝賜諸王宫人因入清河第王十朋會稽風)
(俗賦懿矣三女賢哉丨丨)
二嫗(唐書高宗廢后王氏傳初帝念后閒行至囚所門禁錮嚴進飲食竇中惻然傷之呼曰皇后良娣無)
(恙乎今安在二人同辭曰妾等以罪棄為婢安得尊稱耶流淚嗚咽又曰陛下幸念疇昔使妾死更生復見日)
(月乞署此為回心院帝曰朕即有處置武后知之促詔杖二人百剔其手足反接投釀罋中曰令丨丨骨醉數)
(日死)
二女(書堯典釐降丨丨于潙汭嬪于虞傳丨丨長曰娥皇次曰女英易暌彖丨丨同居其志不同行)
(又革彖丨丨同居其志不相得曰革如詩何彼穠矣序疏何休云天子稼女于諸侯備姪娣諸侯禮皇甫謐)
(云武王五男丨丨元女妻胡公王姬宜為媵今何得適齊侯之子何休事無所出未可據信也周禮職方氏)
(見一男下賈又正西曰雍州其民五男丨丨太左傳晉獻公娶于無子烝於齊姜生秦穆夫人及子申生)
(又娶丨丨於戎大戎胡姬生重耳小戎子生夷吾季又晉公子重耳奔狄狄人伐廧咎如獲其丨丨叔隗隗)
(納諸公子公子取季隗以叔隗妻趙衰奸又王㳂夏將欲入郢芋尹無宇之子申亥曰吾父再王命王弗誅)
(惠孰大焉君不可忍惠不可弃吾其從王乃求王遇諸棘圍以歸夏五月王縊于芋尹申亥氏申亥以其丨丨)
(殉而葬之于孟子帝使其子九男丨丨百官牛羊倉廪備以事舜畎畞之中又被袗衣鼔琴丨丨果若固)
(有之遯後漢書張衡傳丨丨感於崇岳兮或冰折而不營註上九變而為咸咸感也咸卦艮下兊上從二至)
(四為㢲與兌為丨丨也崇岳謂艮也從三至五為乾易說卦曰乾為冰兌為毁折陽不求陰故曰冰折而不營)
(也汝北史周宗室護傳護母閻作書與護曰吾念十九入家今已八十矣凡生汝軰三男丨丨今日目下不)
(覩一人興言及此悲纏肌骨皇宋史王素傳王德用進丨丨子素論之帝曰朕真宗帝之子卿王旦之子有)
(世舊非他人比也德用實進女然已事朕左右柰何素曰臣之憂正恐在左右耳帝動容立命遣丨丨出尹)
(文子齊有黃公者好謙卑有丨丨皆國色以其美也常謙詞毁之以為醜惡醜惡之名遠布年過而一國無聘)
(者衛有鰥夫時冒娶之果國色帝吕覽有娀氏有丨佚丨為之九成之臺飲食必以鼔令燕往視之鳴若謚)
(隘丨丨愛而争搏之覆以玉筐少選發而視之燕遺二卵北飛遂不反丨丨作歌一終曰燕燕往飛實始作為)
(北音鳥易林丨丨寶珠誤鄭大夫次水經注新陽縣地多女元中記曰新陽男子於水得之遂與共居生)
(丨丨悉衣羽而去重泉志五男丨丨錢李孝美曰此錢徑七分厚一分半十銖背面有字皆曰五男丨丨錢)
(承屈原天問堯不姚告丨丨何親舜又遠遊張咸池奏雲兮丨丨御九龍歌溫子昇廟碑釐降丨丨結)
(友九男殲徐晉卿春秋經傳類對賦楚靈王殉以丨丨秦穆公以三良阮籍詠懷詩思從丨丨適彼湘沅)
(白張說岳州觀競渡詩土尚三閭俗江傳丨丨遊庭李遠别離樂府遠别離古有皇英之丨丨乃在洞之)
(南瀟湘之浦海水直下萬里深誰人不言此離苦丨杜甫絶句二十一家同入蜀惟殘一人出駱谷自說丨)
(齧臂時回頭却向秦雲哭榖戴叔倫女耕田行乳燕入巢笋成竹誰家丨丨種新韓愈晩泊江口詩丨丨)
(竹上淚孤臣水底魂然李羣玉黃陵廟詩小姑洲北浦雲邊丨丨容華自儼李涉鷓鴣詞丨丨空垂淚三)
(閭枉自沉次王貞白湘妃怨九江沉白日丨丨泣滄洲張泌晩湘源縣詩丨丨廟荒汀樹老九疑山碧楚)
(天低丨薩都拉題四時宫人圖詩椅後丨丨執纓立案前丨嬌滴滴楊維楨題二喬觀書圖詩見一代下)
二婢(北史獨孤永業傳永業久在河陽善於招撫周人憚之性鯁直不交權勢斛律光求丨丨弗得毁之)
(於朝廷河清末徵為太僕卿以乞伏貴和代之於是西境蹙弱河洛人情騷動世說桓征西治江陵城甚麗)
(會賓僚出江津望之云若能目此城者有賞顧長康時為客在坐目曰遥望層城丹樓如霞桓即賞以丨丨)
(白居易贈妻弘農郡君詩丨丨扶盥櫛雙童舁簟牀)
二妓(白居易有醉後題李馬丨丨詩)
二寡(易林反鼻岐頭丨丨獨居)
二子(論語子路拱而立止子路宿殺雞為黍而食之見其丨丨焉又伯夷叔齊不念舊惡註孔曰伯夷)
(叔齊孤竹君之丨丨陳詩丨丨乘冄汎汎其景傳丨丨伋壽也禮記檀弓子車死於衛其妻與其家大夫)
(謀以殉葬定而后陳子亢至以告曰夫子疾莫養於下請以殉葬子亢曰以殉葬非禮也雖然則彼疾當養者)
(孰若妻與宰得已則吾欲已不得已則吾欲以丨丨者之為之也於是弗果用左傳傅瑕殺鄭子及其丨丨)
(而納厲公國又衛懿公與石祁子玦與寗莊子矢使守曰以此贊擇利而為之與夫人繡衣曰聽於丨丨)
(又狄人歸季隗于晉而請其丨丨侯又子展子鮮見臧紇與之言道臧孫說謂其人曰衛必入夫丨丨者或)
(挽之或推之欲無入得乎其又王使内史叔服來會葬公孫敖聞其能相人也見丨丨焉叔服曰榖也食子)
(難也收子榖也豐下必有後于魯國君又齊莊公朝指殖綽郭最曰是寡人之雄也州綽曰以為雄誰敢不)
(雄然臣不敏平隂之役先丨丨鳴不又昔高辛氏有丨丨伯曰閼伯季曰實沈居于曠林相能也日尋干戈)
(以相征討后帝不臧遷閼伯於商丘主辰商人是因故辰為商星遷實沈於大夏主参唐人是因以服事夏)
(商其季世曰唐叔虞孰孟子孟施舍似曾子北宫黝似子夏夫丨丨之勇未知其賢然而孟施舍守約也史記)
(五帝紀嫘祖為黃帝正妃生丨丨其後皆有天下讓又太史公自序能忍訽於魏齊而信威於彊秦推賢位)
(丨丨有之作范睢蔡澤列傳且吳越春秋無忌復言平王曰伍奢有丨丨皆賢不誅為楚憂可以其父為質)
(而召之王使使謂奢曰能致丨丨則生不然則死伍奢曰臣有丨丨長曰尚少曰胥尚為人慈溫仁信若聞臣)
(召輙來胥為人少好于文長習於武文治邦國武定天下執綱守戾蒙垢受恥雖冤不爭能成大事此前知之)
(士安可致也天新論夫柳季季路魯之匹夫立信於衡門而聲馳於下故齊邾不信千乘之盟而重丨丨之)
(言信之為德豈不大哉公水經注漯水又北絶莘道城之西北有莘亭春秋桓十年公使伋使諸齊令盜待)
(于莘伋壽相繼殞於此亭今縣東有丨丨廟猶謂之孝祠矣宣和畫譜荆浩河内人自號洪谷子博雅好古)
(以山水專門頗得趣向嘗謂吳道元山水有筆而無墨項容山水有墨而無筆浩兼丨丨所長而有之小學)
(紺珠丨丨北宫黝孟施舍丨又丨丨魏成瞿璜丨又丨丨司馬相如枚臯又丨顧榮賀循又丨李栖)
(筠李鄘兮又丨丨孝養毛義薛包擁賈誼惜誓乃至少原之壄赤松王喬皆在旁丨丨瑟而調均兮余因)
(稱乎清商而梁武帝手勅張率省賦殊佳相如工而不敏枚臯速不工卿可謂兼丨丨於金馬矣何遜七)
(召蜀地五丁齊都丨丨氣動山漂汗揮雨起滎左延年從軍行三子到燉煌丨丨詣隴西儲光羲陽馬氏)
(丨丨詩故人多侍從丨丨留伊川隱李白寄衛尉張卿及王徵君詩明發懷丨丨空吟招詩杜甫徐卿丨)
(丨歌君不見徐卿丨丨生絶竒感應吉夢相追隨節顧况上山贈文周蕭元植詩丨丨伴我行我行感徂)
二昆(左傳晉趙嬰齊通于趙莊姬原屏放諸齊嬰曰我在故欒氏不作我亡吾丨丨其憂哉且人各有能)
(有不能舍我何害慶齊書衡陽王道度等傳論太祖膺期御世丨丨夙殞命傍流追序蕃服陸雲答兄平)
(原詩雲和所産爰育丨丨下陳傅良上巳清明詩見一客)
二哥(元史董士選傳丞相旺扎勒用劉深言出師征八百媳婦國中外騷然士選率同列言之奏事殿中畢)
(同列皆起士選乃獨言豈得輕用一人妄言而致百萬生靈於死地帝色變曰事已成卿勿復言未數月帝聞)
(師敗績慨然曰董丨丨之言騐矣吾愧之因賜上尊以旌直言世祖嘗呼文炳曰董大哥故帝以丨丨呼士選)
二弟(南史胡藩傳藩少孤居喪以毁聞太守韓伯見之謂藩叔尚書少廣曰卿此姪當以義烈成名州府)
(辟不就須丨丨婚冠畢乃參郗□征虜軍事有北史隋蔡景王整傳整娶尉遲綱女生智積開皇中司奏智)
(積將葬尉太妃帝曰我有同生丨丨並倚婦家勢常憎疾我我向笑之元史仁宗紀戊申賜宣寧王特穆爾)
(布哈及其丨丨鈔萬錠并玉具鞍勒幣帛伯世說王丞相丨丨不過江曰穎曰敞時論以穎比鄧道敞比溫)
(忠武議郎祭酒者也丨沈佺期答魑魅代書寄家人詩降除沾丨離拆已三房)
二叔(左傳昔周公弔丨丨之不咸故封建親戚以蕃屏周註弔傷也咸同也周公傷夏殷之叔世疏其親)
(戚以至滅亡故廣封其兄弟歌又史記管蔡世家贊及旦攝政丨丨不饗曹植怨行推心輔王室丨丨反)
(流言)
二夫(左傳蔡哀侯為莘故繩息媯以語楚子楚子如息以食入享遂滅息以息媯歸生堵敖及成王焉未)
(言楚子問之對曰吾一婦人而事丨丨縱弗能死其又奚言楚子以蔡侯滅息遂伐蔡史記田單傳燕之初)
(入齊聞畫邑人王蠋賢令軍中曰環畫邑三十里無入以王蠋之故已而使人謂蠋曰齊人多高子之義吾以)
(子為將封子萬家蠋固謝燕人曰子不聽吾引三軍而屠畫邑王蠋曰忠臣不事二君貞女不更丨丨與其生)
(而無義固不如烹遂經其頸於樹枝自奮絶脰而死又楊守阯閔貞賦烈女不更丨丨兮在古訓則明明)
(詩歲取十千箋成稅百夫共田萬畞疏此詩之意刺幽王賦重當陳古稅之輕而言成稅萬畞反得重於什一)
(者孟子據通率而言耳周制有貢有助助者九夫而稅一夫之田貢者什一而貢一夫之榖通之二十夫而稅)
(丨丨是為什中稅一也)
二甥(左傳桓公九年楚使鬭廉帥師及巴師圍鄾鄧養甥𣆀甥帥師救鄾三逐巴師不克鬭廉横陳其師)
(於巴師之中以戰而北鄧人逐之背巴師而夾攻之鄧師大敗鄾人宵潰疏丨丨皆鄧大夫衡横也分巴師為)
(二部鬭廉横陳於其間畢陶潛長史孟府君傳九月九日溫遊龍山參佐集四弟丨丨咸在坐)
二兒(晉書羊祜傳人有略吳丨丨為俘者祜遣送還其家後吳將夏詳邵顗等來降丨丨之父亦率其屬)
(與俱往宋書陶潛傳江州刺史王弘欲識之不能致也潛嘗廬山弘令潛故人龐通之齎酒具於半道栗里)
(要之潛有脚疾使一門生丨丨轝籃輿既至欣然便共飲酌俄頃弘至亦無忤也世說冀州刺史楊淮二子)
(喬與髦俱總角為成器淮與裴頠樂廣友善遣見之頠性弘方愛喬之有高韻謂淮曰喬當及卿髦小減也廣)
(性清淳愛髦之有神檢謂淮曰喬自及卿然髦尤精出淮笑曰我丨丨之優劣乃裴樂之優劣)
二男(周禮職方氏正東曰青州其民丨丨二女州又河東曰兖州其民丨丨三女又東南曰揚其民)
(丨丨五女見又正北曰并州其民丨丨三女男庾信傷心賦序一女下杜甫石壕吏詩見一下)
二息(唐書源乾曜傳請出丨丨補外以自近始由是公卿子弟皆出補外又韓游瓌傳會子欽緒以射)
(生將衛京師與妖人李廣弘謀反謀泄奔邠州中人捕斬以狀示游瓌游瓌懼求歸死京師帝不許又執欽緒)
(丨丨送京師帝亦原之)
二郎(晉書杜軫傳軫博文廣涉奏議駁論多所施用時涪人李驤亦為尚書郎與軫齊名每有論議朝廷)
(莫能踰之號蜀有丨丨東又南史文沈皇后傳劉師知忌宣帝權重矯敕令還府理州務宣帝將出毛喜止)
(帝曰今若出外便受制于人如曹爽碩作富家公不可得也宣帝乃稱疾召師知留與語使毛喜先入言之於)
(后后曰今伯宗年幼政事並委丨丨此非我意喜又言於廢帝曰此皆師知等為非朕意也北史崔暹傳文)
(襄疑文宣佯愚慮其有後變將陰圖之以問暹暹曰當與丨丨俱在行位試以手板拍其背而不瞋乃將犀手)
(板換暹竹者自揩拭而翫視之以是知其實癡不足慮也又聞見錄王晉公祐事太祖為知制誥太祖遣使)
(魏告之曰使還與卿王溥官職時溥為相也及還朝貶護國軍行軍司馬祐笑曰某不做兒子丨丨必做兒子)
(者文正公旦也學白居易聞龜兒詠詩詩憐渠已解詠詩章搖膝支頤丨丨郭鈺和寄從弟銓詩最苦丨)
(丨獨溟漠晚烟原上鶺鴒寒神又宋史五行志政和七年詔修神保觀俗所謂丨丨者京師人素畏之自春)
(及夏傾城男女負土以獻揭榜通衢云某人獻土又有飾形作鬼使廵門催納土者或以為不祥禁絶之後金)
(人斡里雅布圍京師其國謂之丨丨君云可明一統志丨丨溝在保安州城西南八十里礬山下水灌田東北)
(流入洋河大又唐書郎餘令傳祖穎字楚之與兄蔚之俱有名隋業中為尚書民曹郎蔚之位左丞煬帝語)
(稱丨丨三又顧况尋桃花嶺潘三姑臺詩行到姑學仙處還如劉阮丨丨迷)
二雛(杜甫徐卿二子歌丈夫生兒有如此丨丨者名位豈肯卑微休杜荀鶴顧雲侍御出二子請詩丨)
(丨毛骨秀仍竒小小能吟大大詩)
二童(世說王濬冲裴叔則二人總角詣鍾士季須臾去後客問鍾曰向丨丨如何鍾曰裴楷清通王戎簡)
(要後二十年此二賢當為吏部尚書冀爾時天下無滯才水經注關水又西南逕雉縣故城南昔秦文公之)
(世有陽伯者逢丨丨曰舀曰彼兩童二雉也得雌者霸雄者王丨丨翻飛化為雙雉光武獲雉於此山以為中)
(興之祥故置縣以名焉好曹植飛龍篇晨遊泰山雲霧窈窕忽逢丨丨顔色鮮梁武帝長安有狹邪行忽)
(遇丨少丨扶轡問君宅)
二庶(晉書溫羨傳里克之殺丨丨陳乞之立陽生漢朝誅諸呂皆積年之後乃得立事從未有事主見存)
(而得行其志於數月之内者也)
二孫(宋史高宗紀紹興二十年十二月甲子檜始朝命肩輿入宫門丨丨扶掖升殿不拜又南史孫廉)
(傳處官平直遂以善稱武帝嘗曰東莞丨丨謙廉而已小學紺珠丨丨孫何孫僅)
二嬖(左傳見二君下)
二豎(左傳公疾病求醫于秦秦使醫緩為之未至公夢疾為丨丨子曰彼良醫也懼傷我焉逃之其一曰)
(居肓之上膏之下若我何醫至曰疾不可為也在肓之上膏之下攻之不可達之不及藥不至焉不可為也)
(小荀子膏肓純白丨丨不生兹謂心寧炯王融淨行頌丨丨潛言十巫空術杜甫哀嚴武詩炯一心在沈)
(沈丨丨嬰逋蘇軾次韻子由病酒肺疾發詩三彭恣啖囓丨丨肯播孫覿蘭溪津亭病起詩藥裹關心防)
(丨丨謗書盈箧忤三蟲書陸游病少間作詩一念忽超詣丨丨皆忙奔又唐陸贄傳今假王者四凶僭帝)
(者丨丨其他顧瞻懷貳不可悉數五又沙陀傳克用表言玫昌符連全忠為亂請以兵十萬渡河梟丨丨然)
(後平汴雪大恥)
二凶(資治通鑑二張之誅也洛州長史薛季昶謂張柬之敬暉曰丨丨雖除産禄猶在去草不去根終當)
(復生)
二輩(北史崔逞傳後晉荆州刺史司馬休之等數十人皆將來奔至陳留聞逞被殺分為丨丨一奔長安)
(一奔廣固帝聞深悔一唐書韓全誨張彦忠傳見首下)
二耦(後漢書明帝紀注大射之禮士以丨丨射豻侯樂以采繁三節裴子野寒夜賦疏三逕以負級結)
(丨丨而為賓既王禹偁射宫選士賦九賓序丨丨為屬)
二黨(宋史王覿傳朱光庭訐蘇軾試館職策問吕陶辨其不然遂起洛蜀丨丨之說覿言軾之辭不過失)
(輕重之體爾若悉考同異深究嫌疑則兩岐遂分黨論滋熾又唐恪等傳論是時王蔡丨丨階京者芘京締)
(黼者右黼援麗省臺迭相指噭徼功挑患汴洛旣震則恇縮無策苟生匄和彼邦彦安中深敏輩悞國之罪當)
(正其僇而欽高二君徒從竄典信失刑矣)
二鄰(周禮十夫有溝註十夫丨丨之田)
二伍(周禮宫正會其什伍而教之道藝注五人為伍丨丨為什會之者使之輩作輩學相勸帥且寄宿衛)
(之令人漢書平帝紀注軍法五為伍丨丨為什)
二客(史記田儋傳田横與其客二人乘傳詣雒陽未至三十里遂自剄高帝曰嗟乎有以也為之流涕而)
(拜其丨丨為都尉以王者禮葬田横丨丨穿其冢旁孔皆自剄下從之晉書陶侃傳以母憂去職嘗有丨丨)
(來弔不哭而退化為雙鶴冲天而去時人異之敦陳書武帝紀禮陳杞宋詩詠丨丨弗臣之重歴代斯唐)
(書王珪傳始隱居時與房元齡杜如晦善母李嘗曰而必貴然未知所與遊者何如人而試與偕來會元齡等)
(過其家李窺大驚敕具酒食歡盡日喜曰丨丨公輔才汝貴不疑蘇軾後赤壁賦是歲十月之望步自雪堂)
(將歸於臨臯丨丨從予過黃泥之坂霜露既降木葉盡脱人影在地仰見明月顧而樂之行歌相答武三思)
(仙鶴篇霜毛忽控三神下玉羽俄看丨丨旋廬包佶伏日口號吏部還開甕殷勤丨丨情虞集寫山圖上)
(詩石橋丨丨如有待裹茶試泉春巖幽)
二朋(唐書西域寧遠傳每元日王及首領判丨丨朋出一人被甲鬭衆以瓦石相之有死者止以卜歲善)
(惡之蒲紹簡登瀛洲賦少雲臺十將多元愷之丨丨)
二友(雲笈七籤黃庭外景經三五合氣其本一註三五十五在中央丨丨之隱往來三陽元德微妙其状)
(如龍見之獨笑勿以語人在小學紺珠丨丨陶淵明柳子厚明一統志丨丨堂吉安府治後舊有古松與)
(竹對植因名宋胡銓記冬謝惠連離合詩夫人皆薄離丨丨獨懷古孟浩然至後過吳張二子檀溪别業)
(詩園廬丨丨接水竹數家連)
二我(詩言告師氏言告言歸傳言我也疏毛以為上下丨丨我其身中我我其師后妃言我身夲見教告)
(于師氏我師氏告我以歸嫁人之道欲令我躬儉節用不務鮮華金剛三昩經舍利弗言不住事相不無功)
(用是法真空常樂我淨超於丨丨大般涅槃其心不繫是大力觀是觀覺中應具三十七道品)
二生(韓愈送溫處士序愈縻於兹不能自引去資丨丨以待老今皆為有力者奪之其能無介然於懷耶)
(丨蘇軾戲周正孺詩相如雖老猶能賦換馬還應繼丨又書舜典五玉三帛丨丨一死贄傳丨丨卿執羔)
(大夫執雁積賈傅新書聖王在上則君積於道而吏積於德而民於用力故婦人為其所衣丈夫為其所食)
(則民無凍餒矣故聖王在上則民免於二死而得丨丨矣雲笈七籤步天綱太微帝君昔授皇清洞真君步)
(天綱飛地紀據元斗攀星魁接九真乘飛龍遊三命浮丨丨固三寶出六害隱六陰入六紀鎮天英守延期存)
(元輔躡大弼用流丹房上升文昌展轉九道位為九老行之二十年受書為上清真人)
二聖(書酒誥王若曰明大命于妺邦傳或曰以成王為少成丨丨之功生號曰成王没因為諡漢書韋)
(元成傳成王成丨丨之業制禮作樂功德茂盛廟猶不世以行為諡而已注師古曰丨丨文王武王也唐書)
(則天皇后武氏紀上元元年高宗號天皇皇后亦號天后天下之人謂之丨丨宋史梁鼎傳伏惟陛下繼丨)
(丨之丕圖為億兆之司牧念百官之未又思四海之未康特詔有司申明考績之法庶幾官得其人民受其賜)
(矣遷又宗室子崧傳奏於隆枯太后曰諸路先聞丨丨北易姓改國恐間有討假逆之名以竊據州郡者乞)
(速下明詔諭四方以迎立康王之意庶幾人心慰安奸宄自消矣春秋繁露周公繼文武之業成丨丨之功)
(德漸天地澤被四海故成王賢而貴之雖沈約均聖論周孔丨丨宗條稍廣又辨聖論周公無王禄而父)
(兄丨丨之烈不可以不終若非表以聖功制禮作樂則太平之基不著丨丨之美不彰范仲淹堯舜率天下)
(以仁賦穆穆虞舜巍巍帝堯伊丨丨之仁化致四海之富饒梁武帝會三教詩窮源無丨丨測善非三英)
(邵昇奉和初春幸太平公主南莊應制詩丨丨忽從鸞殿幸雙仙正下鳳樓迎杜甫往在詩不知丨丨處私)
(泣百歲翁肩韓愈和杜相公太清宫紀事詩四真皆齒列丨丨亦差蘇軾和張昌言喜雨詩丨丨憂勤忘)
(寢食百神奔走會風雲)
二賢(陳書袁憲傳憲父君正遣門下客岑文豪與憲候弘正會弘正將登講坐弟子畢集乃延憲入室授)
(以麈尾令憲樹義時謝岐何妥在坐弘正謂曰丨丨雖窮奥賾得毋憚此後生耶唐書郎餘令傳餘令博於)
(學擢進士第授霍王元軌府參軍事從父知年亦為王友元軌每曰郎家丨丨皆入府不意培塿而松柏為林)
(也林世說孫興公許元度共在白樓亭共商略先往名達公旣非所關聽訖云丨丨故自有才情隋唐嘉)
(話隋吏部侍郎高孝基銓人至梁公房蔡公杜愕然端視良久降階與之抗禮延入内庭共食甚恭曰丨丨當)
(為興王佐命位極人臣杜年夀稍減於房耳願以子孫相託明一統志丨丨祠在兖州府單縣琴臺祀單父)
(宰宓子賤巫馬期紹又丨丨堂在東昌府朝城縣漢末臧洪守東郡為袁所害司馬陳容奮而起曰仁義豈)
(有常蹈之則為君子背之則為小人紹亦害之後人稱為丨丨立堂祀之又丨丨祠在順德府學元總管王)
(結建祀唐魏徵宋璟為又丨丨祠在南康府學内朱子以周敦頤嘗守是邦建祠配以二程及朱子殁諸生)
(以二程别有從祀止祀周子朱子丨丨楊又丨丨祠在常州府西門内正統十年建祀宋蘇軾時軾祀舊在)
(府學西時祀舊在府城東後併於此以鄉先生周孚先恭先配祀庾信奉和趙王隱士詩洛陽徵五隱東都)
(别丨丨白高適信安王幕府詩華省徵羣乂霜臺舉丨丨李贈閭丘宿松詩何慙宓子賤不減陶淵明吾)
(知千載後却掩丨丨名千劉長卿灞東晩晴簡同行薛棄朱訓詩丨丨誠逸足里陪征駕李益蘭陵僻居)
(聯句潘岳閑居賦陶潛獨酌謠丨丨成往事三逕是今朝權德輿和許閣老酬淮南崔端公見寄詩丨丨歡)
(最久三益義非無作張賁崔璐和皮陸酒病詩難繼丨丨金玉唱可憐空斷猿聲皮日休魯望讀襄陽耆)
(舊傳詩予生丨丨末得作升木狖有元好問鄉郡雜詩為向榆關使君道郡中合丨丨堂)
二儒(韓愈進學解昔者孟軻好辯孔道以明轍環天下卒老於行荀卿守正大論是弘逃讒於楚廢死蘭)
(陵是丨丨者吐辭為經舉足為法絶類離倫優入聖域其遇於世何如也黃庭堅聞何立可李茂欽訃詩戰)
(場便合營䨇廟太學今方出丨丨)
二俊(晉書陸機傳太康末與弟雲俱入洛造太常張華華素重其名如舊相識曰伐吳之役利獲丨丨)
(明一統志丨丨祠在松江府舊在府學東廡丨丨晉陸機陸雲也小學紺珠丨丨王文正劉子儀)
二匠(支遁詠懷詩俯欣質文蔚仰悲丨丨徂者又雲笈七籤黃庭内景經注釋夫内景黃庭經扶桑太)
(帝君之金書鍊真秘言矣二十六字夲經所注案此二篇是說傳授科格非扶桑東華金書玉字夲文止是丨)
(丨授南真時口訣故並題注言之也)
二忠(文天祥敬和道山堂慶瞻御書韻詩著庭更有邦人筆稽首承休學丨丨)
二孝(唐書孝友傳侯知道程俱羅者靈州靈武人居親喪穿壙作冢皆身執其勞鄉人助者即哭而却之)
(廬墳次哭泣無節知道七年俱羅三年不止知道垢塵積首率夜半踴哭鳥獸悲號李華作丨丨贊曰至哉侯)
(氏創巨病殷手足腁胝以成高墳夜黑飇動如臨鬼神哭無常聲迥徹蒼旻苴斬三年爾獨終身嗟嗟程生其)
(哀也均在小學紺珠丨丨宋潘綜吳達順明一統志丨丨莊汝寧府汝陽縣西漢孝子蔡董永所居)
二才(南史江淹傳下官聞積毁消金積讒摩骨遠則直生取疑於盜金近則伯魚被名於不義彼之丨丨)
(猶或如是况在下官焉能自免)
二仁(易林訾娵開門鶴鳴彈冠文章進用舞韶和鸞丨丨翼政國無災殃小學紺珠丨丨荀彧荀攸)
二勲(左傳臧孫如防使來告曰紇非能害也知不足也非敢私請苟守先祀無廢丨丨敢不辟邑乃立臧)
(爲紇致防而奔齊注丨丨文仲宣叔)
二雄(晉書姚襄載記襄率衆西引生又遣苻堅鄧羌等要之襄將戰沙門智通因諫㐮宜厲兵收衆更思)
(後舉襄曰丨丨不俱立冀天不棄德以濟黎元吾計决矣會羌師來逼襄怒遂長驅而進戰於三原襄敗爲堅)
(所殺失又詩南山崔崔雄狐綏綏傳雄狐相隨綏綏然無别隂陽之匹疏雄當配雌理亦當然也今丨丨無)
(别隂陽之匹以喻夫當配妻今襄公兄與妺淫亦失隂陽之匹易林一雌丨丨子不得公亂我族類使吾心)
(憒)
二豪(晉書劉伶傳兀然而醉怳爾而醒靜聽不聞雷霆之聲熟視不覩太山之形不覺寒暑之切肌利欲)
(之感情觀萬物擾擾焉若江海之載浮萍丨丨侍側焉如蜾蠃之與螟蛉宋史楊澈傳土豪黎羅二姓聚衆)
(依山謀亂澈率兵平之擒丨丨械送闕下曹侯冊醉中詩螟蛉蜾蠃侍丨丨飲中寧有山家濤伯啓夢酒)
(詩會詩流鶯喚覺西軒底箕踞分明指丨丨)
二妙(晉書衛瓘傳見一臺下問唐書韋維傳遷戶部郎中善裁剖時員外宋之善詩故時稱戶部丨丨)
(舍圖繪寶鑑艾淑字景孟號竹坡善画竹與陳所翁同画龍俱得名時稱六館丨丨劉詵瑞蓮賦見一榦)
(下詩沈佺期夏日都門送司馬員外逸客孫員外佺北征復言徵丨丨才名重當時杜甫范二員外邈吳)
(十侍御郁特枉駕闕展侍聊寄此詩暫往比鄰去空聞丨丨歸韋應物路逢崔元二侍御詩一臺稱丨丨歸)
(路望行塵臺錢起送楊杜二郎中赴蜀軍詩玉洞花明不知夕星丨丨逐王師又和韋侍御寓直對雨詩)
(名貫四科首班宜丨丨齊和張繼贈章八元詩衰年逢丨丨亦得悶懷寬馮伉權載之離合詩亦曾吟鮑)
(謝丨丨尤增價丨楊巨源張郎中段員外初直翰林詩丹鳳詞頭供丨金鑾殿角直三清元稹詶樂天東)
(南行丨丨馳軒陛三英詠袴襦翬蘇軾詩丨丨彫零筆法空忽驚雲海戲羣鴻劉子分茶公美子應預為)
(白曬之約詩夢裏壺山尋丨丨不因荔子鬢絲華御范梈寄友人詩見一臺下余闕送普原理之南臺史)
(兼簡察士安詩兩幃猶可對丨丨古難全丨陳泰將離京師别李朝端陳伯奎二同年詩吾州丨真豪放白)
(璧明珠炯相望)
二尊(禮記喪服四制資於事父以事母而愛同天無二日土無二王國無二君家無丨丨以一治之也故)
(父在為母服齊衰期者見無丨丨也還北史隋文帝紀詔家丨丨母爲厭降是以父在喪母服於期者服之)
(正也)
二貴(韓非子一家丨丨事乃無功注丨丨爭出命服役者不知誰從故事無功也)
二美(范仲淹禮義爲器賦合丨丨以同歸皆能致用列五常而共久何患易盈范鳴鶴燈蛾賦見一生)
(下丨杜甫送韋評事充同谷郡防禦判官詩令姪才俊茂丨又何求歐陽修詶孫延仲龍圖詩已將丨丨)
(交相勝仍枉新篇麗彩霞見蘇軾遊博羅香積寺詩誰言萬里出無友此丨丨喜欲狂)
二良(小學紺珠丨丨陸長源鄭通誠文明一統志丨丨書院在安慶府治東祀漢翁朱邑)
二哲(亦作喆郭璞崍山讃卭崍峻嶮其坂九折王陽逡廵王尊逞節殷有三仁漢稱丨丨應瑒慜驥賦)
(哀丨丨之殊世兮時不遘乎良造信晏殊中園賦惟丨丨之高矩藹千齡之牘)
二幼(關尹子丨丨相好及其壯也相遇則不相識二壯相好及其老也相遇則不相識如雀鴿鷹鳩之化)
(無昔無今)
二壯(關尹子見上)
二麗(王逢葛稚川移居圖爲友生朱仲矩題詩雲霞輸漿石供髓丨丨精華晨夜委)
二絶(南史顧野王傳爲臨賀王府記室宣城王爲揚州刺史野王及琅邪王襃並為賓客王甚愛其才野)
(王又善丹青王於東府起齋令野王画古賢命王襃書贊時人稱爲丨丨北史宋世軌傳大理正蘇珍之以)
(平幹知名寺中語曰决定嫌疑蘇珍之視表見裏宋世軌時人以爲寺中丨丨宣和画譜盧楞伽嘗於大慈)
(寺畫行道僧顔真卿爲之題名時號丨丨小學紺珠丨丨伏曼容袁粲)
二少(南史謝覽傳梁武天監元年常侍坐受敕與侍中王暕爲詩答贈其文甚工乃使重作復合旨帝賜)
(詩云雙文旣後進丨丨實名家豈伊爾棟隆信乃俱國華又唐書楊收傳祭天者圜鐘爲宫黃鐘爲角太簇)
(爲徵姑洗爲羽祭地者函鐘爲宫太簇爲角姑洗爲徵南吕爲羽訖不用商及丨丨蓋商聲剛而丨丨聲下所)
(以取其正裁其繁也括汪莘月賦丨丨分上下之弦兩純晦望之囊)
二難(錦帶書南吕八月聊因三鳥略敘丨丨有包何和苗員外寓直中書詩朝列稱多士君家丨丨)
(羅隱暇日感懷因寄同院吳蛻拾遺詩今日丨丨俱大夜當時三幅謾高才曹伯啓沅州郊行詩丨丨恨識)
(十年遲四美豈期今日具危又左傳子產曰衆怒難犯專欲難成合丨丨以安國之道也魏志管輅傳注)
(鄧颺何晏請輅爲卦輅既稱引監戒晏謝之曰知幾其神乎古人以爲難交疎而吐其誠今人以爲難今君一)
(面而盡丨丨之道可謂明德維馨詩不云乎中心藏之何日忘之也小荀子人主患常立於丨丨之間在上)
(而國家不治難也治國家則必勤身苦思僑情以從道是難也有難之難闇主取之無難之難明主居之又)
(去聲魏志后妃傳注明帝時卞蘭見外有丨丨而帝留意於宫室常因侍從數切諫帝雖不能從猶納其誠欵)
二僞(晉書習鑿齒傳漢高禀命於懷王劉氏乘斃於亡秦超丨丨以遠嗣不論近而計功考五德於帝典)
(不疑道於力政)
二隱(南史臧榮緒傳初榮緒與關康之俱隱在京口時號爲丨丨雲笈七籤總說星北斗九星七見丨)
(丨其第八第九是帝皇太尊精神也)
二憾(左傳魏錡求公族未得而怒欲敗晉師請致師弗許請使許之遂往請戰而還趙㫋求卿未得請挑)
(戰弗許請召盟許之與魏錡皆命而往郤獻子曰丨丨往矣弗備必敗王起轅門射戟枝賦萬夫駭目不在)
(於和容丨丨革心必資乎中俊)
二仙(宋史藝文志丨丨傳一卷樓又石延年傳延年喜劇飲嘗與劉潛造王氏酒對飲終日不交一言)
(王氏怪其飲多以爲非常人益奉美酒殽果二人飲啖自若至夕無酒色相揖而去明日都下傳王氏酒樓有)
(丨丨來飲已乃知劉石也注水經注江水又西逕始興縣南又西入曲江縣坻水之水出浮岳山南流注於)
(東江東江又西與利水合水出縣之韶石北山南流逕韶石下石高百仞廣圓五里兩石對峙相去一里小大)
(略均似雙闕名曰韶石古老言昔丨丨人分而憩之自爾年豐彌歴一紀黃庭内景經鬱儀結璘善相保註)
(鬱儀奔日之仙結璘奔月之仙同聲相應同氣相求故丨丨來相保持也明一統志丨丨壇在南雄府大庾)
(嶺上舊傳劉許丨丨煉丹於此女又丨丨廟在平樂府誕山下相傳五代時有譚氏二於此修黃老術忽隱)
(去里人異之有禱隨應因立祠宋隆興中累封夫人之張奴歌歲曜毘漢后麗辰傅殷王伊余非丨丨晦迹)
(九方爛李白感遇詩丨丨去已遠夢想空殷勤戎李幼卿遊柯山詩丨丨自圍棋偶與樵夫會薛遊爛)
(柯山詩丨丨行自適日月徒遷徙)
二真(雲笈七籤骨節丨丨名堅玉君字凝羽珠恒守我太倉之府五腸之口是死氣之門堅玉君嚴固守)
(之丨薛瑩訪武陵道者不遇詩丨無問處虚度武陵溪)
二神(詩小序昊天有成命郊祀天地也疏按禮祭祀天地非止一事此言郊祀天地不言所祀之神但祭)
(之於郊而天地相對唯有此丨丨耳生淮南子有丨丨混生經天營地注丨丨隂陽之神混俱生也黃庭)
(經丨丨相得下玉英五藏為主腎最尊一雲笈七籤胎中一元白炁君名務元子字育尚生太精魂名元歸)
(子字盛昌凡丨丨共守我五藏之上結喉之本戶結喉之夲戶是死氣之門丨丨固密守之春渚紀聞李右)
(轄公素初爲吉州永豐尉夜夢丨丨赴庭一人秉牒見訴云某縣境地神也被鄰邑地神妄生威福侵境以動)
(吾民民因爲大建福宇日饜牲牢之奉某之祠香火不屬也以公異日當宰衡天下故敢求决於公公素爲抑)
(鄰神越疆之罪丨丨拜伏而出旣覺聞報新祠火起神座一爇而盡杜審言七夕詩天街七襄轉閣道丨丨)
(過)
二觀(瑯嬛記大歴中有一竒童某能詩性至孝讀書處供觀世音兩尊平明焚香禮大士為父母祝釐踰)
(年兩大士俱現形摩童頂曰汝勉終此志吾默祐汝倏不見因名其所居室曰丨丨齋文思大進)
二禪(守護國界主陀羅尼經復有九道是解脱道謂初禪丨丨三禪四禪空處識處無所有處非想非非)
(想處滅受想定)
二佛(淨印法門經見一滴下)
二僧(李幼卿遊爛柯山詩石室過雲外丨丨儼禪寂)
二靈(李乂侍宴安樂公主山莊應制詩野外初迷七聖道河邊忽覩丨丨橋劉憲奉和七夕宴兩儀殿)
(應制詩秋吹過雙闕星仙動丨丨)
二寇(詩采薇序箋西伯命其屬爲將率將戍役禦西戎及北狄之難歌采薇以遣之疏其屬謂南仲南仲)
(一行并平丨丨慮劉琨與丞相牋聰宜時討勒不可縱而宰相意異所不同更愛苟晞馮嵩之徒而稽丨丨)
(之誅皆又與段匹磾盟文旣盟之後盡忠竭節以剪夷丨丨)
二盜(唐書鄧處訥傳少從江西人閔頊防秋安南中和元年還道潭州逐觀察使李裕召諸州戍校徇曰)
(天下未定今與君等安護州邑以待天子命若何衆稱善乃推頊爲留後請諸朝僖宗方在蜀遣使者撫慰當)
(是時撫州刺史鍾傳據洪州議者欲丨丨相噬即復置鎮南軍擢頊節度使頊悟不受命更爲檢校尚書右僕)
(射欽化軍節度使以處訥爲邵州刺史以又李晟傳會帝出奉天有詔召晟即日治嚴而孝忠軍介丨丨間)
(倚晟爲重數止晟無西晟語衆曰天子播越人臣當百舍一息義武欲止吾吾當以子爲質)
二亂(張道古上蜀王詩丨丨豈由明主用五危終被佞臣彈)
二叛(宋書武帝紀馬休魯宗阻兵内侮驅率二方連旗稱亂公投袂星言斫其上略江津之師勢踰風電)
(迴旆沔川實繁震懾丨丨奔迸荆雍來蘇)
二㜸(宋書索虜傳平陽丨丨世連土宇擁率部落控弦五萬東屯潼塞任質軍門)
二俘(左傳楚將取陳麥楚子問帥於大師子榖與葉公諸梁子榖曰右領差車與左師老皆相令尹司馬)
(以伐陳其可使也子高曰帥賤民慢之懼不用命焉子榖曰觀丁父鄀俘也武王以爲軍師是以克州蓼服隨)
(唐大啓羣蠻彭仲爽申俘也文王以爲令尹實縣申息朝陳蔡封畛於汝唯其任也何賤之有子高曰天命不)
(惂令尹有憾於陳天若亡之其必令尹之子是與君盍舍焉臣懼右惂與左史有丨丨之賤而無其德也)
二選(宋史職官志尚書掌文武丨丨之法而奉行其制命凡序位有品寓禄有階列爵有等賜勲有給分)
(任有職選官有格考其功過計其歲月辨其位秩而以序進之又選舉志兩府判司兩畿令掌書記支使防)
(禦團練判官丨丨)
二文(左傳王使富辛與石張如晉請城成周天子曰天降禍于周俾我兄弟並有亂心以爲伯父憂我一)
(二親昵甥舅不皇啓處於今十年勤戍五年余一人無日忘之閔閔焉如農夫之望歲懼以待時伯父若肆大)
(惠復丨丨之業弛周室之憂則余一人有大願矣文又周文王之法曰有亡荒閱所以得天下也吾先君王)
(作僕區之法曰盜所隱器與盜同罪所以封汝也若以丨丨之法取之盜有所在矣又詩琴瑟友之箋共荇)
(萊之時樂必作疏此箋樂必作兼下鐘鼓也下箋琴瑟在堂亦取此云琴瑟友之言淑女以琴瑟爲友下云鐘)
(鼓樂之共荇萊之事為鐘鼓樂淑女丨丨不同者因事異而變其文又齊譜哀公政衰紀侯譖之於周懿王)
(使烹焉疏莊四年公羊傳齊哀公烹於周紀侯譖之世家亦云紀侯譖之周烹哀公丨丨皆言周烹之耳不言)
(懿王也傳公羊傳疏顔氏以爲襄公二十三年邾婁鼻我來奔云邾婁無大夫此何以書以近書也又昭公)
(二十七年邾婁快來奔傳云邾婁無大夫此何以書以近書也丨丨不異同宜一世若分兩屬理似不便齊)
(書禮志謹尋禮傳丨丨各有其義盧王兩說有若合符中朝省二丘以并二郊即今之郊禮義在報天事兼祈)
(榖旣不全以祈農何必俟夫啓蟄)
二武(晉書苻堅載記臨太學黜陟幽明躬親奬勵罔敢勌違庶幾周孔微言不由朕而墜漢之丨丨其可)
(進乎)
二惇(宋史安惇傳鞫鄒浩事檄廣東使者鍾正甫攝治之於新州士大夫或千里會逮踵蹇序辰初議閱)
(訴理書牘被禍者七八百人天下怨疾爲二蔡丨丨之謠)
二喬(彦周詩話杜牧之作赤壁詩云東風不與周郎便銅雀春深鎖丨丨意謂赤壁不能縱火為曹公奪)
(丨丨置之銅雀臺也孫氏霸業繫此一戰社稷存亡生靈塗炭都不問只恐捉了丨丨可見措大不識好惡)
(楊維楨有題丨丨觀書圖詩)
二瀛(左思魏都賦大帝之所興作丨丨之所曾聆注秦趙同姓故曰丨丨)
二扈(左傳宋人之弑昭公也晉荀林父以諸侯之師伐宋宋及晉平宋文公受盟于晉又會諸侯于扈將)
(爲魯討齊皆取賂而還註文十五年文十七年丨丨之盟皆受賂又宋史扈蒙傳周廣順中從歸德軍節度)
(使趙暉爲掌書記召爲右拾遺直史舘知制誥蒙從弟載時爲翰林學士兄弟並掌内外制時號丨丨)
二郤(左傳鄢陵之役楚晨壓晉軍而陣晉將遁矣苗賁皇曰楚師之良在其中軍王族而已若塞井夷竈)
(成陳以當之欒范易行以誘之中行丨丨必克二穆吾乃四萃于其王族必大敗之晉人從之楚師大敗王夷)
(師熸子反死焉)
二慶(左傳陳人患楚慶虎慶寅謂楚人曰吾使公子黃往而執之楚人從之丨丨使告陳侯于會曰楚人)
(執公子黃矣君若不來羣臣不忍社稷宗廟懼有二圖陳侯逃歸注丨丨陳執政大夫又陳侯如楚公子黃)
(愬丨丨於楚楚人召之使慶樂往殺之慶氏以陳叛注丨丨寅及虎也慶樂丨丨之族)
二惠(左傳齊公孫竈卒司馬竈見晏子曰又喪子雅矣晏子曰惜也子旗不免殆哉姜族弱矣而嬀將始)
(昌丨丨競爽猶可又弱一个焉姜其危哉注子雅子尾皆齊惠公之孫也小學紺珠齊丨丨公孫竈子雅公)
(孫蠆子尾)
二姚(左傳見一成下羿漢書古今人表丨丨少康妃圃文心雕龍澆丨丨與左氏不合崑崙懸)
(非經義所載賦離騷及少康之未家兮留有虞之丨丨曹植洛神從南湘之丨丨兮攜漢濱之遊女又)
(宋史姚兕傳弟麟亦有威名關中號丨丨)
二嬀(晉書康獻褚皇后傳司徒蔡謨等上奏曰伏惟陛下德侔丨丨淑美關雎臨朝攝政以寧天下)
二契(唐書杜佑傳契作司徒今司徒戶部尚書則丨丨也)
二歸(史記齊太公世家景公立以崔杼爲右相慶封爲左相丨丨恐亂起乃與國人盟曰不與崔慶者死)
二胥(黃尊素壯懷賦見一覆下)
二忌(戰國策田忌亡齊而之楚鄒忌代之相齊恐田忌欲以楚權復于齊杜赫曰臣請爲留楚謂楚王曰)
(鄒忌所以不善楚者恐田忌之以楚權復于齊也不如封田忌于江南以示忌之不返齊也鄒忌必以齊原事)
(楚田忌亡人也而得封必德王若復于齊必以齊事楚此用丨丨之道也楚果封之于江南)
二莊(晉書郭象傳先是註莊子者數十家莫能究其旨統向秀於舊註外而爲解義妙演竒致大暢元風)
(惟秋水至樂二篇未竟而秀卒秀子幼其義零落然頗有别夲遷流象爲人行薄以秀義不傳於世遂竊以爲)
(已注乃自注秋水至樂二篇又易馬蹄一篇其餘衆篇或點定文句而已其後秀義别夲出故今有向郭丨丨)
(其義一也)
二梁(漢書敘傳孝文三王代孝丨丨註代孝王參及梁孝王武梁懷王揖)
二陳(晉書慕容儁載記吳起丨丨之疇無所展其才幹漢祖何由免於平城之圍郅支之首何以懸於漢)
(關丨又宋史陳師錫傳師錫始與陳瓘同論京卞時號丨又蘇軾和趙德麟送陳傳道詩丨丨既妙士兩)
(歐惟德人)
二戴(禮記正義序去聖逾遠異端漸扇故大小丨丨共氏而分門王鄭兩家同經而異注)
二馮(小學紺珠丨丨馮野王弟立又劉孝綽憶虞弟詩下邑非上郡徒然想丨丨唐書馮定傳定字)
(介夫偉儀觀與宿齊名人方漢丨丨)
二疏(疎同宋史朱昂傳弟協以純謹著稱仕至主客郎中雍王府翊善昂以書招之協亦告老歸兄弟皆)
(眉壽時人比漢之丨丨愈小學紺珠丨丨太子太傅疏廣太子少傅疏受韓送楊少尹序昔疏廣受二子)
(以年老一朝辭位而去于時公卿設供張祖道都門外車數百兩道路觀者多歎息泣下共言其賢漢史旣傳)
(其事而後世工畫者又圖其跡至今照人耳目赫赫若前日事國子司業楊君巨源方以能詩訓後進一旦以)
(年滿七十亦白丞相去歸其鄉世常說古今人不相及今楊與丨丨其意豈異也徐鉉頌德賦實聘四老復)
(延丨丨居范仲淹老人星賦非時不見如四皓之避秦有道必若丨丨之在漢李綱濁醪有妙理賦袒裼)
(相從笑竹林之七逸供帳出餞賢都門之丨丨九李白擬古詩達士遺天地東門有丨丨杜甫哀張齡詩)
(敢忘丨丨歸痛廹蘇耽井丨盧綸送渾鍊歸覲却赴闕庭詩知子當元老爲臣餞丨權德輿送韋起居老)
(舅百日假滿歸嵩陽舊居詩四皓夲違難丨丨猶待年白居易長樂亭留别詩優詔幸分四皓秩祖筵慚繼)
(丨丨歡覓又詶皇甫庶子見寄詩獨占丨丨應未可龍樓見擬分司蔣防題杜賓客新豐里幽居詩退跡)
(依三逕辭榮繼丨丨昂又小學紺珠渚宫丨丨朱弟協)
二徵(漢書王莽傳欲遣嚴尤與廉丹擊匈奴皆賜姓徵氏號丨丨將軍)
二班(後漢書班彪班固傳贊丨丨懷文裁成帝墳比良遷董兼麗卿雲文心雕龍丨丨兩劉奕葉繼采)
(舊說以爲固文優彪歆學精向然王命清辨新序該練璿璧産於崑岡亦難得而踰夲矣黃庭堅詩我讀蔚)
(宗香傳文章不减丨丨人又宋史胥偃傳宦人程智議與丨丨使臣馮文顯八抵罪帝使赦智誠三人而文)
(顯五人坐如法偃曰恤近遺遠非政也况同罪異罰乎詔并釋之)
二鮑(後漢書鮑永傳建武十一年徵爲司隸校尉辟扶風鮑恢爲都官從事恢亦抗直不避彊禦帝常曰)
(貴戚且宜斂手以避丨丨忠抱朴子儀蕭曹之指揮美張陳之竒畫追周勃之盡準丨丨之直視蹈嬰弘之)
(節儉執恬毅之守終)
二清(因話錄越州有名僧二人一曰清江二曰清晝故號丨丨)
二應(後漢書應奉應劭傳贊丨丨克聰亦表汝潰晉陳書陸瑜傳解褐驃騎安成王行參軍轉軍師安)
(王外兵參軍東宫學士兄琰時爲管記並以才學娛侍左右時人比之丨丨)
二魯(梁元帝薦鮑幾表前宰東邑實有丨丨之風近處南臺欲尊兩鮑之則)
二袁(晉書姚興載記將佐言於碩德曰公威名宿重部曲最強今喪代之際朝廷必相猜忌非永安之道)
(也宜奔秦州觀望事勢碩德曰太子志度寬明必無疑阻今苻登未滅而自尋干戈所謂追丨丨之蹤授首與)
(人吾死而已終不若斯臣魏武帝拜九錫謝表當丨丨炎沸侵侮之際陛下與寒心同憂顧瞻京師進受猛)
(敵常恐君臣俱䧟虎口十陳琳檄吳將校部曲文自董卓作亂以迄於今將三載其間豪傑縱横熊據虎跱)
(彊如丨丨勇如吕布跨州連郡有威有名十有餘輩)
二蘇(後漢書蘇章蘇不韋傳贊丨丨勁烈羊賈廉能兄又宋史常安民傳董敦逸再爲御史欲劾蘇軾)
(弟安民謂丨丨負天下文章重望恐不當爾基又董敦逸傳元祐元年召爲監察御史同御史黃慶言蘇軾)
(昔爲中書舍人制誥中指斥先帝事其弟轍相爲表裏以紊朝政敦逸慶基並罷紹聖初軾轍失位劉拯訟敦)
(逸無罪復除監察御史論常安民爲丨丨之黨凡論議主元祐者斥去之明一統志丨丨墓在汝州郟縣峨)
(嵋山蘇軾卒於常州長子邁卜葬於此山轍後亦葬焉又小學紺珠丨丨蘇亮蘇綽)
二李(宋史李東之傳東之請老自工部尚書拜太子太保致仕舊無閤門謝辭式特賜對延和命之坐仍)
(置宴資善堂令講讀官皆賦詩勸勞甚渥又敕王珪敘其事有李受者拜刑部侍郎致仕賜宴賦詩及序如東)
(之禮相去數月故時稱丨丨軾小學紺珠丨丨李固李膺又丨丨李遜李建蘇次韻韶倅李通直詩會)
(見四山朝鶴駕更看丨丨跨鯨魚許又送周朝議守漢州詩茶爲西南病岷俗記丨丨月卿次韻程愿詩)
(丨丨歌行醉裏歌君溪雨棹我煙蓑)
二穉(後漢書周澤傳周澤字穉都北海安丘人也勵堪字子穉河南緱氏人也堪行類於澤故京師號曰)
(丨丨)
二龔(後漢書宣秉傳秉性節約常服布被蔬食瓦器帝常幸其府舍而歎曰楚國丨丨不如雲陽宣巨公)
(註丨丨謂龔勝字君賓龔舍字君倩二人皆以清苦立節著名)
二郭(嵇康答丨丨詩丨丨懷不羣超然來北征)
二陸(晉書陸機傳范陽盧志於衆中問機曰陸遜陸抗於君近遠機曰如君於盧毓盧珽志默然旣起雲)
(謂機曰殊邦遐遠容不相悉何至於此機曰我父祖名播四海寧不知邪議者以此定丨丨之優劣陳書周)
(弘正傳王僧辯之討侯景也弘正與弘譲自拔迎軍僧辯得之甚喜即日啓元帝帝遣使迎之謂朝士曰晉氏)
(平吳喜獲丨丨今我破賊亦得兩周今古一時足爲連類北史陸俟傳凱子暐與弟恭之並有時譽兄弟共)
(候黃門郎孫惠蔚謂諸賓曰不意丨丨復在坐隅吾德謝張公無以延譽唐書虞世南傳陳滅與世基入隋)
(世基辭章清勁過世南而瞻博不及也俱名重當時故議者方晉丨丨宋史徐鉉傳李穆使江南見其兄弟)
(文章歎曰丨丨不能及也與鍾嶸詩品見一左下及事文類聚陸雲六歲能屬文兄機齊名雖文章不機)
(而持論過之號丨丨漢彦先鳳鳴於朝陽)(張華與褚陶書丨丨龍躍於江王勃春思賦司空令尹之博物)
(丨丨三張之文雅帝李庾西都賦指兩馮而遠邁封丨丨而遐征梁元贈到漑洽詩魏世重䨇丁晉朝稱)
(丨丨詩劉長卿贈别韋九建赴任河南韋十七造赴任鄭縣香名冠丨丨精鑒逢山濤喻鳬送石賁歸吳)
(興詩洛中推丨丨莫久戀鄉關金蘇軾贈二十姪震詩朝廷貴丨丨屢聞天語溫又門寺中見李西臺二)
(錢唱和四絶句戲用其韻詩帝城春日帽簷斜丨丨初來尚憶家翁卷送薛子舒赴華亭船官詩君到雲間)
(日應分丨丨名丨陸暐弟恭之)(又小學紺珠丨丨陸瑜陸琰相又丨又宋史陸九齡傳與弟九淵爲師)
(友和而不同學者號丨丨)
二習(陸龜蒙讀襄陽耆舊傳詩三胡節皆峻丨丨名亦茂)
二劉(詩何彼穠矣序疏崔靈恩以爲諸侯夫人初嫁不得上攝按鄭註巾車引詩翟茀以朝謂厭翟也衛)
(是侯爵故厭翟崔氏後解與鄭註同丨丨以五等諸侯夫人初嫁皆乘厭翟與鄭不合按丨丨謂劉焯劉炫)
(隋書劉焯傳劉炫聰明博學名亞於焯故時人稱丨丨焉又儒林傳序丨丨拔萃出類學通南北博極今古)
(後生鑽仰莫之能測宿又晉書石崇傳劉輿兄弟少時爲王愷所嫉愷召之因欲坑之崇素與輿等善聞有)
(變夜馳詣愷問丨丨所在愷迫卒不得隱崇徑造於後齋索出同車而去語曰年少何以輕就人宿輿深德之)
(夲又二老堂詩話曾吉甫侍郎藏子瞻和錢穆文詩真所謂大筆推君西漢手一言寘我丨丨間者其自注)
(云穆文嘗草某答詔以歆向見喻故有此句而廣川董彦遠待制乃譏子瞻不當用高光事過矣又小學紺)
(珠唐丨丨劉懿之禕之之又宋丨丨劉敞劉攽又丨丨靖之清又丨丨爚炳)
二范(晉書范宣傳宣閒居屢空常以誦讀爲業戴逵等聞風宗仰自遠而至太元中范甯爲豫章太守在)
(郡立鄉校江州人士並好經學化丨丨之風也欲齊書禮志陸納車胤謂宣尼廟宜依亭侯之爵范甯依周)
(公之廟用王者儀范宣謂當其爲師則不臣之釋奠日備帝王禮樂此則車陸失於過輕丨丨傷於太重又)
(却掃編兄弟秉政國初至政和凡七家陳文忠弟文惠三韓二吕丨丨吳正肅弟正憲蔡太師弟元度鄧觀文)
(弟少保按丨丨謂純仁純禮)
二郗(晉書何充傳郗愔及弟曇奉天師道而充與弟準崇信釋氏謝萬譏之云丨丨謟於道二何佞於佛)
(第唐書郗士美傳父純字高卿舉進士拔萃制策皆高張九齡李邕數稱之士美年十二通五經史記漢書)
(皆能成誦父友蕭穎士顔真卿柳芳與相論繹嘗曰吾曹異日當交丨丨之間矣)
二何(晉書何充傳見上)
二荀(晉書荀邃荀闓傳明帝嘗從容問王廙曰丨丨兄弟孰賢廙答以闓才明過邃帝以語庾亮亮曰邃)
(真粹之地亦闓所不及由是議者莫能定其兄弟優劣)
二謝(世說或問林公司州何如丨丨林公曰故當攀安提萬又蘇軾次韻王定國馬上見寄詩南臺丨)
(丨無人繼只恐君詩勝義熙)
二楊(晉書后妃傳贊丨丨繼寵福極災生昭又宋史楊信傳弟嗣贊授夲州團練使時楊延方爲刺史)
(嗣言嘗與延昭同官驟居其上不可願守舊官上嘉其譲乃遷延昭官嗣與延昭久居北邊俱以善戰聞時謂)
(之丨丨墓又明一統志丨丨墓在嘉定州夾江縣東二十五里前各有一石其一隸書漢故益州太守楊府)
(君諱宗字德中墓道十六字其一隸書漢故中宮令楊府君諱暢字仲普墓道十五字)
二賀(王十朋會稽風俗賦丨丨二虞蜚聲籍籍)
二虞(王十朋會稽風俗賦見上)
二申(晉二梁語關東堂堂丨丨兩房未若二梁瓌我綺章)
二龐(陸龜蒙憶襲美洞庭觀步詩爲讀江南傳何賢過丨丨)
二許(雲笈七籤茅山真人姓楊名羲晉咸和五年生於句容幼而通靈與丨丨早結神明之交註丨丨映)
(與穆東陶弘景許長史舊館壇碑昔在西漢三茅三賓爰曁晉丨丨懷真皮日休送董少卿遊茅山詩見)
(一舸下兩又蘇軾詩吾家有丨丨下筆不休按謂蘇瓌蘇頲)
二庾(齊書魏虜傳論齊虜分江南爲國歴三代矣華夏分崩舊京幅裂觀釁阻兵事興東晉丨丨籍元舅)
(之盛自許專征)
二解(晉書孫旂傳絜靜少自修立察孝廉累遷黃門侍郎出爲荆州刺史名位與丨丨相亞按解系解結)
(與旂同時有名)
二仲(宋書陶潛傳常感孺仲賢妻之言敗絮自擁何慙兒子此旣一事矣但恨鄰靡丨丨室無萊婦抱兹)
(苦心良獨罔罔一小學紺珠丨丨求仲羊仲室錢起宿畢侍御宅詩見瓢下耿湋春日即事詩與千峰)
(對門唯丨丨過過權德輿太原鄭尚書遠寄新詩走筆詶贈詩昔歲經同丨丨登朝並命慙無用蘇軾寄)
(諸子姪詩庶幾門戶有八慈不恨居鄰無丨丨以又宋史高宗紀紹興十七年冬十月丁未命太常歲春秋)
(丨丨薦獻攢宫丙元史世祖紀敕春秋丨丨月上日祀堯帝廟)
二超(南史檀超傳超嗜酒好談詠自比晉郗超言高平有丨丨又謂人曰猶覺我爲優也)
二孔(竇臮述書賦敬思敬康丨丨殊芳心又唐書柳沖傳見一孔下雲笈七籖上智者有七孔中智)
(五孔下智三孔明達者心有丨丨尋常者有一孔愚痴者無孔也)
二蕭(孔穎達毛詩正義序晉宋丨丨之世其道大行坦又齊書蕭坦之傳高宗謀廢少帝旣與蕭諶及)
(之定謀帝腹心直閤將軍曹道剛疑外間有異密有處分諶未能發始興内史蕭季敞南陽太守蕭穎基遷都)
(尉諶欲待丨丨至藉其勢力以舉事)
二協(南史顔恊傳協爲湘東王記室時吳都顧協亦在藩邸才學相亞府中稱丨丨)
二高(小學紺珠丨丨高允高閭)
二拔(北史齊神武紀初孝明之時洛下以兩拔相擊謠言銅拔打鐵拔元家世將末好事者以丨丨謂拓)
(拔賀拔言俱將衰敗之兆)
二魏(北齊書魏收傳收從叔季景歴官著名並在收前然收常欺忽季景初赴并頓丘李庶曾謂收曰伯)
(朝便有丨丨收率爾曰以從叔見比便是邪輸之比卿邪輸者故尚書令陳留公繼伯之子也愚癡有名收忽)
(以季景方之不遜例多如此名北史魏季景傳少孤清苦自立博學有文才弱冠有京師時邢子明稱有才)
(學始與子才相侔季景與收相亞洛中號兩邢丨丨)
二張(北史陳元康傳見一康下選又隋書張虔威傳開皇初晉王廣出鎮并州盛僚佐以虔威爲刑獄)
(參軍累遷爲屬王甚美其才與河内張衡甚見禮重晉邸稱爲丨丨焉又唐書朱敬則傳初丨丨權寵盛敬)
(則密謂敬暉曰公若假太子令舉北軍誅易之兄弟兩飛騎力耳暉卒用其策又王晙傳始丨丨之誣魏元)
(忠晙獨上疏申治宋璟曰魏公全矣子再觸逆鱗其殆乎晙曰魏公以忠獲罪苟得辨雖死弗悔張說宋公)
(遺愛碑挫丨丨之銳則聲怛寰域折三思之角則氣蓋風雲杜甫哀李邕詩往者武后朝引用多寵嬖否臧)
(太常議面折丨丨勢人又北史蠕蠕傳詔賜阿那瓌細明光人馬鐙一具鐵馬鐙六具露絲銀纏槊丨丨并)
(白毦赤漆槊十張并白眊黑漆槊十張并幡露絲弓丨丨并箭朱漆拓弓六張并箭墨漆弓十張并箭赤漆楯)
(六幡并刀黑漆楯六幡并刀赤漆鼓角二十具五色錦被二領黃紬被褥三十具私府繡袍一領并帽内者緋)
(納襖一領緋袍二十領并帽内者雜綵千段)
二奚(魏書房堅傳見一祁下)
二柳(隋書柳機傳初機在周與族人昂俱歴顯要及此機昂並爲外職楊素時爲納言方用事素戲機曰)
(丨丨俱摧孤楊獨聳)
二杜(小學紺珠丨丨杜純杜紘一清晝講古文聯句丨丨繁俗三劉瑣碎又明統志丨丨墓在河南)
(府宜陽縣後葬魏尚書左僕射杜畿幽州刺史杜恕二墓相並)
二安(小學紺珠丨丨建安王偉安成王秀)
二蓋(唐書蓋文達傳宗人文懿亦以儒學稱當時號丨丨)
二鄭(唐書鄭從讜傳初盜流中原沙陀彊悍而卒收其用者蓋從讜爲太原重也時鄭畋以宰相鎮鳳翔)
(移檄討賊兩人以忠義相提衡賊猶憚之號丨丨云)
二崔(李白送崔氏昆季之金陵詩丨丨向金陵安得不盡觴)
二盧(李白贈盧徵君昆弟詩丨丨竟不起萬乘高其風)
二管(小學紺珠丨丨管師復師常)
二賈(白居易簡張大賈二十四輩昆季詩丨丨二張與余弟驅車邐迤來相繼)
二嚴(明一統志丨丨節度墓俱在潼川州負戴山下唐元宗時嚴震爲山南西道節度使弟礪爲東川節)
(度使寄又韋應物有丨丨詩)
二韋(小學紺珠丨丨韋處厚表微)
二徐(陸游南唐書徐鍇傳後主立遷屯田郎中知制誥集賢殿學士改官召拜右内史舍人賜金紫宿直)
(光政殿兼兵吏部選事與兄鉉俱在近侍號丨丨之又宋史徐中行傳鄉人崇敬之以其父子俱隱遯稱曰)
(丨丨先生淳熙間常平使者朱熹行部拜墓下題詩有道學傳千古東甌說丨丨之句且大書以表之曰有宋)
(高士丨丨先生之墓里明一統志丨丨墓在台州府臨海縣東南六十葬宋徐中行及其子庭筠)
二程(宋史張載傳載坐虎皮講易京師聽從者甚衆一夕丨丨至與論易次日語人曰比見丨丨深明易)
(道吾所弗及汝輩可師之撤坐輟講皇又朱震傳是時張載講學於丨丨邵雍之間故雍著極經世書牧陳)
(天地五十有五之數惇頤作通書程頤著易傳載造太和參兩篇又胡安國傳侯仲良言必稱丨丨先生他)
(無所許可後見安國歎曰吾以爲志在天下視不義富貴真如浮雲者丨丨先生而已不意復有斯人也小)
(學紺珠丨丨明道伊川二先生城明一統志丨丨子祠俱在河南府南)
二宋(宋史宋雄傳初與琪齊名燕薊間謂丨丨部又宋庠傳弟祁字子京與兄庠同時舉進士禮奏祁)
(第一庠第三章獻太后不欲以弟先兄乃擢庠第一而寘祁第十人呼曰丨丨以大小别之又連庶傳庶始)
(與弟庠在鄉里時宋郊兄弟歐陽脩皆依之及丨丨貴達不可其志退居二十年守道好修非其人不交非其)
(義秋毫不可汚也)
二歐(蘇軾次韻答錢穆父詩豪傑雖無兩王繼風流猶有丨丨存)
二遠(劉滄留别復夲修古二上人詩丨丨相知是昔年此身長寄禮香煙)
二甲(宋史選舉志四方士集行在帝親策於集英殿爲五等賜正奏名李易以下四百五十一人進士及)
(第進士出身同學究出身同出身第一人爲左宣教郎第二人三人左宣義郎第四第五人左儒林郎第一甲)
(第六名以下並左文林郎第丨丨並左從事郎第三甲以下並左廸功郎特奏名第一人附第丨丨賜進士及)
(第第二第三人賜同進士出身餘賜同學究出身)
二舉(元史選舉志鄉試會試若有懷挾及令人代作者漢人南人有居父母喪服應舉者並殿丨丨)
二坐(白居易寄舉之公垂二相公詩故交海内只三人丨丨巖廊一臥雲)
二位(左傳欒鍼曰此役也報櫟之役也役又無功晉之恥也吾有丨丨于戎路敢不恥乎註欒鍼欒黶弟)
(也丨丨謂黶將下軍鍼爲戎右故又易九二見龍在田利見大人疏正義曰陽處丨丨曰九二宋書禮志)
(社實一神而相襲丨丨衆議不同何必改作其使仍舊一如魏制宋史律歴志求日食汎用法置朔入隂陽)
(歴食定分一百約之在陽歴者列八十四於下在隂歴者列一百四十於下各以上減下餘以乘上進丨丨陽)
(歴以一百八十五除隂歴以五百一十四除各爲日食汎用分又唐書侯知道程俱羅傳壽州安豐李興亦)
(有至行柳宗元爲作孝門銘曰肇有丨丨孝道爰興克修厥猷載籍是登)
二職(詩舟人之子熊羆是裘箋舟當作周裘當作求謂周世臣之子孫退在賤官使搏熊羆在冥氏穴氏)
(之職疏秋官冥氏掌設弧張爲阱獲以攻猛獸穴氏掌攻蟄獸注云蟄獸熊羆之屬冬藏者也而熊羆即亦猛)
(獸故知在此丨丨也庶舊唐書官品志職事者諸統領曹事上下相攝以持績近代以來又分爲文武丨丨)
(分曹置員各理所掌參賈至陳希烈拜相制黃樞丨丨侍講金華紫府弘真謀玉鉉常衮授李秘書少監)
(制俾參榮於秘府乃丨丨於名都歸盧綸送元贊府重任龍門縣詩丨丨亞陶公程與夢同)
二任(漢書王吉傳見一身下身韓愈圬者王承福傳見一下)
二員(宋史職官志提舉修敕令舊制丨丨宣和中增至七員靖康初減爲三員刪定官無常員)
二品(晉書李重傳燕國中正劉沉舉霍原爲寒素司徒府不從重奏原定志窮山修述儒道義在可嘉若)
(遂抑替將負幽邦之望傷敦德之教如詔書所求之旨應爲丨丨詔從之宋書禮志校獵之官著袴褶有帶)
(武冠者脱冠者上纓丨丨以上&KR1497;刀備槊麾幡三品以下帶刀皆騎乘又恩倖傳序自魏至晉莫之能改州)
(都郡正以才品人而舉世人才升降蓋寡徒以馮藉世資用相陵駕都正俗士斟酌時宜品目少多隨事俯仰)
(劉毅所云下品無高門上品無賤族者也歲月遷譌斯風漸篤凡厥衣冠莫非丨丨元史世祖紀見一品下)
(千白居易從同州刺史改授太子少傅分司詩月俸百官丨丨朝廷雇我作閑人又周禮外府掌邦布之)
(入出以共百物而待邦之用凡有灋者註泉布也泉始蓋一品周景王鑄大泉而有丨丨漢書食貨志見一)
(流下色又齊書高帝紀上少沈深有大量寬嚴清儉喜怒無博涉經史善屬文工草隸書奕棋第丨丨又)
(蕭惠基傳見一品下樂又宋史高麗傳樂有丨丨曰庫曰鄉樂)
二秩(宋史理宗紀寶慶二年二月辛卯監察御史梁成大言真德秀有大惡五僅褫職罷祠罰輕詔削丨)
(丨)
二資(宋史理宗紀紹定五年春正月庚寅詔李全之叛淮東提刑司檢法吳澄等出泰州城謁賊各追官)
(勒停其不出見賊者高夢月劉賓雲循升丨丨罵賊而死者海陵簿吳嚞特贈朝奉郎官其一子將仕郎又)
(兵志慶歴四年詔捧日天武選退將校超三資餘超丨丨悉補外職)
二級(漢書惠帝紀賜民爵一級中郎郎中滿六歲爵三級四歲丨丨外郎滿六歲丨丨又食貨志武功)
(爵註丨丨曰閑輿衛丨宋書武帝紀改晉元熙二年爲永初元年賜民爵丨鰥寡孤獨不能自存者人穀五)
(斛逋租宿債勿復收者又法苑珠林譬如重樓四級次第不由初級至丨丨無有是處不由丨丨至於三級)
(不由三級至於四級亦無是處)
二榜(元史選舉志考校旣定收掌試卷官於號簿内標寫分數知貢舉官同試官監察御史彌封官公同)
(取上元卷對號開拆知貢舉於試卷家狀上親書省試第幾名拆號既畢應有試卷並付禮部架閣貢舉諸官)
(出院中書省以中選舉人分爲丨丨揭於省門之左右)
銜定駢字𩔖編卷八十六
