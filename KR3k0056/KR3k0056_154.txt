欽定四庫全書
御定駢字類編卷一百五十四
器物門七
斗(亦作㪷)
斗斛(周禮司市凡萬民之期於市者辟布者量度者刑戮者各于其地之叙注量度者若今處丨丨及丈)
(尺也樹史記李斯𫝊更剋畫平丨丨度量文章布之天下以秦之名罪五矣後漢書第五倫𫝊時長安鑄)
(錢多奸巧乃署倫為督鑄錢掾領長安市倫平銓衡正丨丨市無阿枉百姓悦服宋書吳喜𫝊東土新平商)
(運稀簡朝廷乃至鬻官賣爵以救災困丨丨收歛猶有不充喜在赭圻軍主者頓偷一百三十斛米初不問罪)
(均宋史孫瑜傳先是郡縣倉庾以丨丨大小為姦瑜奏其制管子七法尺寸也繩墨也規矩也衡石也丨)
(丨也角量也謂之法子莊子為之丨丨以量之則并與丨丨而竊之淮南屈建告石乞曰白公勝將為亂)
(石乞曰不然白公勝卑身下士不敢驕賢其家無筦籥之信關鍵之固大丨丨以出輕斤兩以内而乃論之似)
(不宜也屈建曰此乃所以反也居三年白公勝果為亂又太山不可丈尺也江海不可丨丨也越絶書禹)
(廵狩大越見耆老納詩書審銓衡平丨丨戴神異經西南大荒中有人長一丈腹圍九尺踐龜蛇朱鳥左手)
(憑白虎知河海水丨丨識山石多少知天下鳥獸言語土地上人民所道知百穀可食識草木鹽苦名曰聖一)
(名哲一名賢一名無不達年韓愈原道見符璽下久又祭十二郎文吾與汝俱少以為雖暫相别終當與)
(相處故捨汝而旅食京師以求丨丨之禄誠知其如此雖萬乘之公相吾不以一日輟汝而就也張衡天象)
(賦帛度立象以量用丨丨裁形而取擬)
斗升(宋史職官志太府寺掌供祠祭香幣帨巾神席及校造丨丨衡尺而已又兵志帝因閱軍糧諭倉)
(官曰自今後當足數給之初有司以糧漕自江淮積年而後支惟上軍所給丨丨僅足中下軍率十得八九而)
(已舖又食貨志嘉熙三年臣僚言今官司以官價買物行以時直計之什不得二三甚而蔬菜魚肉日用所)
(需瑣瑣之物販夫販婦所資錐刀以營丨丨者亦皆以官價強取之終日營營而錢本俱成乾沒商旅不行衣)
(食路絶望特降睿旨凡諸路州縣官司買物並以時直不許輒用官價莊子莊周家貧故往貸粟於監河侯)
(監河侯曰諾我將得邑金將貸子三百金可乎莊周忿然作色曰周昨來有中道而呼者周顧視車轍中有鮒)
(魚焉周問之曰鮒魚來子何為者也對曰我東海之波臣也君豈有丨丨之水而活我哉周曰諾我且南遊吳)
(越之王激西江之水而迎子可乎鮒魚忿然作色曰吾失我常與我無所處吾得丨丨之水然活耳君乃言此)
(曾不如早索我於枯魚之肆劉王灣秋夜寓直即事詩卑吏夙驅策微涓效丨丨禹錫張盥赴舉詩乞取)
(丨丨米因之雲漢津)
斗甬(禮記月令仲春之月日夜分則同度量鈞衡石角丨丨正權槪注甬今斛也又桶同史記商君𫝊)
(居三年作為築冀闕宮庭於咸陽自雍徙都之而令民父子兄弟同室内息者為禁而集小都鄉邑聚為縣置)
(令丞凡三十一縣為田開阡陌封疆而賦稅平平丨丨權衡丈足)
斗筲(論語丨丨之人何足算也高漢書谷永𫝊永既隂為大將軍鳳說矣能實最由是擢為光禄大夫)
(永奏書謝鳳曰永丨丨之材質薄學朽無一日之雅左右之介將軍說其狂言擢之皂衣之吏廁之爭臣之末)
(雖齊桓晉文用士篤密察父悊兄覆育子弟誠無㠯加又叙傳駑蹇之乘不騁千里之塗燕雀之疇不奮六)
(翮之羽楶梲之材不荷棟梁之任丨丨之子不秉帝王之重後漢書郭太𫝊家世貧賤早孤母欲使給事縣)
(廷林宗曰大丈夫焉能處丨丨之役乎遂辭就成臯屈伯彦學吳志陸凱𫝊陳聲曹輔丨丨小吏先帝之所)
(棄而陛下幸之不鹽鐵論百姓或無丨丨之儲官奴累百金黎民昏辰釋事奴婢垂拱遨遊也又趙中山)
(帶大河纂四通神衢當天下之蹊商賈錯於路諸侯交於道然民淫而好末侈靡而不務本田疇不修男女矜)
(飾家無丨丨鳴琴在室周新論樊噲屠販之豎蕭曹丨丨之吏英布刑墨之隸勃俳優之任其行皆中律其)
(質則將才也宗郝名遠大厦賦懿其棟梁之任固非丨丨之子柳元遊朝陽巖遂登西亭詩薄軀信無庸)
(瑣屑劇丨丨李元稹江邊詩製榻容筐篚施關拒丨丨皮日休愛翰林白詩權臣妬逸才心如丨丨窄)
斗錢(唐書食貨志是時民久不罹兵革物力豐富朝廷用度亦廣不計道里之費而民之輸送所出水陸)
(之直增以圅腳營窖之名民間傳言用丨丨運斗米其糜耗如此)
斗糧(戰國策當此之時天下之大萬民之衆王侯之威謀臣之權皆欲決於蘇秦之策不費丨丨未煩一)
(兵未戰一士未絶一弦未折一矢諸侯相親賢於兄弟漢書王莽𫝊博募有竒技術可以攻匈奴者將待以)
(不次之位言便宜者以萬數或言不持丨丨服食藥物三軍不飢或言能飛一日千里可窺匈奴後漢書袁)
(紹𫝊注英雄記曰紹在朝歌清水口浮等從後來船數百艘衆萬餘人整兵駭鼔過紹營紹甚惡之浮等到謂)
(馥曰袁本初軍無丨丨各欲離散旬日之間必土崩瓦解明將軍但閉門高枕何憂何懼按浮謂趙浮馥謂韓)
(馥兵宋史夏國傳我儲穀累歲闕地而藏之所在如是大之來丨丨無齎可坐而飽也吳越春秋鄭定吳)
(懼乃令國中曰有能還吳軍者吾與分國而治漁者之子應募曰臣能還之不用尺兵丨丨得一橈而行歌道)
(中即還矣)
斗食(戰國策臣聞之都大者危其國臣強者危其主其令邑中自丨丨以上至尉内史及王左右有非相)
(國之人者乎國無事則已國有事臣必見王獨立於庭也史記秦始皇紀十一年王翦桓齮楊端和攻鄴取)
(九城王翦攻閼與橑楊皆并為一軍翦將十八日軍歸丨丨以下什推二人從軍取鄴安陽桓齮將漢書百)
(官公卿表百石以下有丨丨佐史之秩都又薛宣𫝊薛宣字贛君東海郯人也少為廷尉書佐船獄吏後以)
(大司農丨丨屬察廉補不其丞注師古曰丨丨者禄少一歲不滿百石計日以斗為數也又外戚𫝊上家人)
(子中家人子視有秩丨丨云注丨丨謂佐史也謂之丨丨者言一歲不滿百石日食一斗二升後漢書禮儀)
(志立春之夜漏未盡五刻京師百官皆衣青衣郡國縣道官下至丨丨令史皆服青幘立青旛施土牛耕人於)
(門外以示兆民書高允徵士頌發憤忘飱豈要丨丨綬王僧孺與何炯久為尺板丨丨之吏以從皂衣黑)
(之役)
斗粟(漢書淮南王長𫝊民有作歌歌淮南王曰一尺布尚可縫一丨丨尚可舂兄弟二人不相容晉書)
(王沉等𫝊論援朱均以貳拯煽褒閻而偶震雖廢興有在隆替靡常稽之人事乃二荀之力也至於丨丨興謠)
(踰里成詠勖之階禍又已甚焉戶魏書崔孝暐𫝊除趙郡太守郡經葛榮離亂之後民喪亡六畜無遺丨丨)
(乃至數縑民皆賣鬻兒女夏椹大熟孝暐勸民多收之唐書牛僧孺𫝊幽州亂揚志誠逐李載義帝不時召)
(宰相問計僧孺曰是不足為朝廷憂夫范陽自安史後國家無所繫休戚前日劉總挈境歸國荒財耗力且百)
(萬終不得范陽尺帛丨丨入天府俄復失之今志誠繇向載義也第付以節使扞奚契丹彼且自力不足以逆)
(順治也承宋史食貨志宋克平諸國每以恤民為先務累朝相凡無名苛細之斂常加剗革尺縑丨丨未聞)
(有所增益田又王鼎傳嘗知臨邛縣轉運使選攝新繁新繁多職丨丨不以自入又戚同文𫝊宗翼者蔡)
(州上蔡人能屬文隠而不仕家無丨丨怡怡如也自述異記洛中童謠曰雖有千黃金無如我丨丨斗粟可)
(飽千金何所直為又袁紹在冀州時滿市黃金而無丨丨餓者相食人之語曰虎豹之口不如飢人世說)
(武帝語和嶠曰我欲先痛罵王武子然後爵之嶠曰武子儁爽恐不可屈帝遂召武子苦責之因曰知愧不武)
(子曰尺布丨丨之謠常為陛下恥之它人能令疎親臣不能使親疎以此愧陛下釋常談兄弟不睦謂之有)
(尺布丨丨之事夜戴表元喜友堂賦下至漢文淮南丨丨劉長卿秋雨中諸公過靈光寺所居詩不能捐)
(丨丨終日媿瑶琴丨鄭谷贈咸陽王主簿詩自與山妻舂丨祗憑鄰叟典孤琴)
斗米(史記趙奢𫝊趙以數困於秦兵趙王思復得廉頗廉頗亦思復用於趙趙王使使者視廉頗尚可用)
(否廉頗之仇郭開多與使者金令毁之趙使者既見廉頗廉頗為之一飯丨丨肉十斤被甲上馬以示尚可用)
(趙使還報王曰廉將軍雖老尚善飯然與臣坐頃之三遺矢矣趙王以為老遂不召唐書食貨志見斗錢下)
(價宋史食貨志熙寧二年令諸軍餘糧願糴入官者計支錢復儲其米於倉王珪奏曰外郡用錢四十可致)
(丨丨於京師今京師乏錢反用錢百坐倉糴丨丨此極非計南楚新聞荆南孫儒之亂丨丨四十千持金寳)
(換易纔得一合一撮謂之道場米隋又明一統志丨丨逕在直隸和州含山縣南八十里末杜伏威將李子)
(建欲穿渠入歴湖通運率部下人齎丨丨就役米盡逕成故名)
斗麵(唐書元宗皇后王氏傳后以愛弛不自安承間泣曰陛下獨不念阿忠脫紫半臂易丨丨為生日湯)
(餅邪帝憫然動容阿忠后呼其父仁皎云)
斗鹽(唐書食貨志憲宗之討淮西也度支使皇甫鏄加鹽估以供軍貞元中盜鬻兩池鹽一石者死至元)
(和中減死流天德五城鏄奏論死如初一斗以上杖背沒其車驢能捕丨丨者賞千錢)
斗酒(漢書楊惲傳田家作苦歲時伏臘烹羊炮羔丨丨自勞後漢書橋元𫝊曹操嘗感其知己及後經)
(過元墓輙悽愴致祭奠自為其文曰承從容約誓之言徂沒之後路有經由不以丨丨隻雞過相沃酹車過三)
(步腹痛勿怨雖臨時戲笑之言非至親之篤好何肯為此辭哉南史何遠𫝊太守王彬廵屬縣諸皆盛供帳)
(以待焉至武康遠獨設糗水而已彬去遠送至境進丨丨隻鵝而别彬戲曰卿禮有過陸納將不為古人所笑)
(乎立唐書皇甫湜𫝊留守裴度辟為判官度修福先寺將碑求文於白居易湜怒曰近捨湜而遠取居易請)
(從此辭度謝之湜即請丨丨飲酣援筆立就度贈以車馬繒綵甚厚湜大怒曰自吾為顧況集序未嘗許人今)
(碑字三千字二縑何遇我薄邪度笑曰不羈之才也從而酬之雲仙雜記戴顒春攜䨇柑丨丨人問何之曰)
(往聽黃鸝聲此俗耳鍼砭詩腸鼔吹汝知之乎話實賓錄丨丨學士唐待詔門下省王績也梅澗詩姚興)
(嘗畜一馬名青獅子每親飼之善通其語言時取丨丨投大盆中與馬同飲曰吾與汝同力報國柳宗元為)
(安南楊侍御祭張都護文輤車北轅申奠克諧望拜徒至音塵永乖南州丨丨庶寫幽懷蘇軾後赤壁賦歸)
(而謀諸婦婦曰我有丨丨藏之久矣以待子不時之需蘇轍黃樓賦今我與公冠冕裳衣設几布筵丨丨相)
(屬飲酣樂作開口而笑夫豈偶然也哉灑朱元薦憶庾嶺梅花賦呼丨丨以澆愁想一枝之瀟古詩丨丨)
(相娛樂聊厚不為薄上卓文君白頭吟今日丨丨會明旦溝水頭躞蹀御溝溝水東西流應璩百一詩丨)
(丨多為樂無為待來兹李潘尼三月三日洛水詩丨丨足為歡臨川胡獨悲嶠餞駱四詩平生何以樂丨)
(丨夜相逄溝張說送李問政河北簡兵詩丨丨貽朋愛躊蹰出御又夜坐詩百金誰見許丨丨難為貰)
(岑參送張秘書充劉相公通汴河判官便赴江外覲省詩丨丨取一醉孤琴為君彈高適送田少府詩念兹)
(丨丨成暌間停舟歎君日將晏遇王維偶然作有時農事閑丨丨呼鄰里杜甫病後王倚飲贈歌長安冬)
(葅綠且酸金城土酥靜如練兼求富豪且割鮮密沽丨丨諧終宴韋應物廣陵遇孟九雲卿詩忽逢翰林友)
(歡樂丨丨前昨戴叔倫喜雨詩團團聚鄰曲丨丨相與斟盧仝歎日詩秋風落葉客腸斷不辦丨丨開愁)
(眉會劉禹錫韓十八侍御見示岳陽樓别竇司直詩今朝荆巒丨丨相宴喜馬戴汧上勸舊友詩丨丨故)
(人同長歌起北風隠來丨丨入茅茨)(皮日休愛元魯山德秀詩退歸舊許月卿仲春初五日執謁詩年來)
(年去頭成白丨丨樓前明月斟歡寒山詩田家避暑月丨丨共誰)
斗水(魏書李騫傳監河愛丨丨蘇子惜餘明方神仙𫝊遠謂經家人曰吾欲賜汝軰美酒此酒出天厨)
(其味醇醲非俗人所宜飲飲之或能爛腸今當以水和之汝軰勿怪也乃以丨丨合升酒攪之以賜經家人人)
(飲一升許皆醉鯨李白獻從叔當塗宰陽永詩贈微所費廣丨丨澆長孟郊贈主人詩丨丨瀉大海不如)
(瀉枯池)
斗儲(晉書王歡傳安貧樂道專精耽學不營産業常丐食誦詩雖家無丨丨意怡如也宋書孔琳之傳)
(今括囊天下穀以周天下之食或倉庾充衍或糧靡丨丨以相資通則貧者仰富致之之道實假於錢一朝斷)
(之便為棄物是有錢無糧之民皆坐而飢困此斷錢之立敝也左思詠史詩外望無寸禄内顧無丨丨高)
(適苦雪詩且喜潤羣物焉能悲丨丨書又苦雨詩曾是力井稅曷為無丨丨白居易秋居懷詩丈室可容)
(身丨丨可充腹)
斗租(宋史吳育傳元昊雖稱蕃臣其尺賦丨丨不入縣官且服叛不常請置之示不足責)
斗力(宋史兵志神考制保甲之法若秋稼災傷則免當年聚教如武藝稍能精熟則有激賞之法丨丨出)
(等則免戸下春夫科配最高強者則解發引見試藝命官行之累年人皆樂從)
斗面(宋史陳琰𫝊汴倉納糧綱㮣量不實操舟者坐亡失所載或杖背徒重役琰始奏選官監視謂之定)
(計丨丨)
斗餘(齊書徐孝嗣𫝊羣小亦稍憎孝嗣勸帝召百僚集議因誅之冬召孝嗣入華林省遣茹法珍賜藥孝)
(嗣容色不異少能飲酒藥至丨丨方卒糧宋史宋琪𫝊每逄調發惟作糗糧之備入蕃旬浹軍自齎每人給)
(麫丨丨盛之於囊以自随征馬每匹給生穀二斗作口袋飼秣日以二升為限旬日之間人馬俱無飢色更以)
(牙官子弟戮力津擎裹送則一月之糧不煩餽運)
斗束(宋史食貨志三司言陜西入中芻糧請依河北例丨丨量增其直計實錢給鈔入京以見錢買之)
斗輸(宋史食貨志乾道八年戶部侍郎楊倓奏義倉在法夏秋正稅丨丨五合不及斗者免輸)
斗量(吳志趙咨𫝊注咨使魏文帝善之曰吳如大夫者幾人咨曰聰明特達者八九十人如臣之比車載)
(丨丨不可勝數形宋史職官志若乃員外加置苟非其材故竈下羊頭於嘲詠丨丨車載播厥風謠國體所)
(先尤須慎重奉隋唐嘉話武后初稱周恐下心不安乃令人自舉供官正員外多置裏行拾遺補闕御史符)
(至有車載丨丨之詠補朝野僉載則天革命舉人不試皆與官張鷟為謠曰闕連車載拾遺平丨丨杷椎侍)
(御史腕脫校書郎肩徐陵為吏部尚書答諸求官人書員外常侍路上比諮議參軍市中無數四軍五校車)
(載丨丨)
斗覆(宋書蕭思話𫝊初在青州常所用銅丨丨在樂廚下得二死雀思話曰丨丨而雙雀殞其不祥乎)
斗大(蜀志姜維𫝊注維死時見剖膽如丨丨王晉書周顗傳初敦之舉兵也劉隗勸帝盡除諸司空導)
(率羣從詣闕請罪值顗將入導呼顗謂曰伯仁以百口累卿顗直入不顧既見帝言導忠誠申救甚至帝納其)
(言顗喜飲酒致醉而出導猶在門又呼顗顗不與言顧左右曰今年殺諸賊奴取金印如丨丨繫肘既出又上)
(表明導言甚切至導不知救己而甚銜之馳李劉代回史吉州到任啟印金丨丨詔璽星)
斗窄(觥記注壺者圜器也受十斗乃一石也重一百二十斤或曰劉伯倫一飲一石五斗古時丨丨以今)
(量較之古一石得三斗其五斗當一斗五升也)
斗室(盧琦宿眞教巖詩欣然坐我丨丨底滿室嵐氣生清秋)
斗栱(禮記禮器管仲鏤簋朱紘山節藻梲疏山節謂刻柱頭為丨丨形如山也)
斗扛(王仲言慈寧殿賦方疏圓井琑連丨丨)
斗帳(宋書庾炳之𫝊劉道錫云是炳之所舉就道錫索嫁女具及祠器乃當百萬數猶謂不然選令史章)
(龍向臣說亦歎其受納之過言實得嫁女具銅鑪四人舉乃勝細葛丨丨等物不可稱數鄴中記石虎冬月)
(施熟錦流蘇丨丨四角安純金龍頭銜五色流蘇丨沈佺期七夕曝衣篇雙花伏兔畫屏風四子盤龍擎丨)
(李頎鄭櫻桃歌赤花䨇簟珊瑚牀盤龍丨丨琥珀光温庭筠偶遊詩紅珠丨丨櫻桃熟金尾屏風孔雀閑)
斗盖(齊書輿服志玉輅漆畫輪兩廂上望板前優遊龍形板丨丨一轅漆畫車衡)
斗杅(盂同宋書竟陵王誕𫝊五月十九日夜有流星大如丨丨尾長十餘丈從西北來墜城内是為天狗)
斗摮(公羊𫝊趙盾已朝而出與諸大夫立於朝有人荷畚自閨而出者趙盾就而視之則赫然死人也趙)
(盾曰是何也曰膳宰也熊蹯不熟公怒以丨丨而殺之)
斗盆(雲仙雜記曹務光見趙州以丨丨燒乳頭香十斤曰財易得佛難求)
斗檢(宋史輿服志中興之後后寳用金方二寸四分高下随宜鼻紐以龜丨丨以銀塗以金寳盝三重鈒)
(百花塗金盤龍輿案行馬帕褥亦如之)
斗星(易豐六二豐其蔀日中見斗疏二居離卦之中如日正中則至極盛者也處日中明盛之時而丨丨)
(顯見是二之至闇使丨丨見明者也光晉書天文志丨丨盛明王道平和爵祿行唐書李顔傳十二年四)
(月敗賊於郾城死者什三數其甲凡三萬悉畫雷公符丨丨署曰破賊北軍郾守將鄧懷金大恐春秋說題)
(辭丨丨時散精為彘四月生應天理星雲笈七籖次乘斗旋行丨丨之外步斗魂魄從天樞上對陽明又)
(九星則九天之根玉清之明精人徒知步七星之妙而不知九星魂魄之至靈也非七星不欲運人上斗而人)
(身魂神畏丨丨之靈魄不敢随人而騰空也)
斗宿(元史天文志順帝至元三年六月壬午太陰犯丨丨魁尖星庾信周柱國大將軍長孫儉神道碑)
(銘身圖丨丨面繞樞星)
斗河(宋書天文志隆安四年六月己未月又犯填星在牽牛辛酉又犯哭星十月奄歲星在丨丨占曰為)
(飢)
斗牛(晉書張華𫝊初吳之未滅也丨丨之間常有紫氣道術者皆以吳方強盛未可圖也惟華以為不然)
(補煥為豐城令煥到縣掘獄屋基入地四尺餘得一石圅光氣非常中有䨇劍並刻題一曰龍泉一曰太阿其)
(夕丨丨間氣不復見焉晝宋書天文志丨丨吳越分丨魏書崔浩𫝊日蝕滅光昏星見飛鳥墮落宿值丨)
(憂在危亡苑唐書昭宗紀景福元年十一月有星孛於丨丨說所謂二十八星者東方曰角亢氐房心尾)
(箕北方曰丨丨須女虚危營室東璧西方曰奎婁胃昴畢觜參南方曰東井輿鬼柳七星張翼軫庾信哀江)
(南賦路已分於湘漢星猶望於丨丨尉日作詩故鄉可憶處遥指丨丨西)(張子容貶樂城張說贈崔公詩)
(蜯蛤伺隂兔蛟龍望丨丨禹鄭紹遊越溪詩訪泊随煙火迷途視丨丨徐浩謁廟詩地極臨滄海天遥過)
(丨丨聚顔真卿刻清遠道士詩因而繼作詩名高清遠峽文丨丨津孟浩然送王昌齡之嶺南詩意氣今)
(何在相思望丨丨丨李嘉祐早秋京口詩千家閉戸無砧杵七夕何人望丨戴叔倫送李明府之任詩含)
(笑聽猨狖搖鞭望丨丨詩劉禹錫奉和淮南李相公早秋即事寄成都武相公丨丨添氣色井絡静氛煙)
(白居易古劒詩白光納日月紫氣排丨丨昴李紳宿揚州詩見燈火下羅隠錢尚父生日詩大分光降丨)
(丨興唐宗社作諸侯亂曹唐勗劍詩垂情不用將閑氣惱司空犯丨丨)
斗精(庾信刀銘丨丨遥降山靈下從)
斗綱(漢書律歴志丨丨之端連貫營室織女之紀指牽牛之初以紀日月故曰星紀後漢書律歴志昔)
(者聖人之作歴也觀璇璣之運三光之行道之發歛景之長短丨丨之建青龍所纏參伍以變錯綜其數而制)
(術焉則雲笈七籖凡修飛步犯之九星執子魂魄閉於丨丨之下)
斗極(後漢書趙壹傳屢抵罪幾至死友人救得免壹乃貽書謝恩曰昔原大夫贖桑下絶氣𫝊稱其仁秦)
(越人還虢太子結脈世著其神設曩之二人不遭仁遇神則結絶之氣竭矣然而糒脯出乎車軨鍼石運乎手)
(爪今所頼者非直車軨之糒脯手爪之鍼石也乃收之於丨丨還之於司命使乾皮復含血枯骨復被肉允所)
(謂遭仁遇神真所宜𫝊而著之於宋書謝莊傳順丨丨乘次躔戒懸日於昭旦命月題上年魏書崔浩𫝊)
(初浩父疾篤浩乃剪爪截髮夜在庭中仰禱丨丨為父請命求以身代叩頭流血歲餘不息家人罕有知者)
(淮南子夫乘舟而惑者不知東西見丨丨則寤矣丨鹽鐵論中國天地之中陰陽之際也日月經其南丨出)
(其北含衆和之氣産育庶物人雲笈七籖以北斗中極託脾脾得丨丨之精乃為真柳宗元南府君睢陽)
(廟碑天寳末寇劇憑陵堕突河華天旋虧丨丨之位地圯積狐狸之穴李華含元殿賦鄰丨丨之光耀邇天)
(漢之波瀾平李濯廣達樓賦閟宸居於丨丨立象魏於天衢武一奉和幸韋嗣立山莊侍宴應制詩三光)
(回丨丨萬騎肅鉤陳地駱賓王早秋出塞寄東臺詳正學士詩天階分丨丨理接樓煩劉長卿禪智寺上)
(方懷演和尚詩丨丨千燈近烟波萬井通杜牧杜秋娘詩觚稜拂丨丨回首尚遲遲)
斗魁(史記天官書斗為帝車運於中央丨丨戴匡六星曰文昌宫一曰上將二曰次將三曰貴相四曰司)
(命五曰司中六曰司祿在丨丨中東宋書天文志元康六年六月丙午夜有枉矢自丨丨南行唐書歴志)
(古歴以丨丨首為距至牽牛為二十二度未聞移牽牛六度以就太初星距也元史天文志至元三十年十)
(月庚寅彗星入紫微垣抵丨丨光芒尺許凡一月乃滅雲笈七籖歎萬物之凋衰俯天地而長存乃覺九星)
(之竒妙悟丨丨之至靈真杜甫秋日荆南述懷詩數見銘鐘鼎宜法丨丨)
斗樞(金丹周易參同契消息應鍾律升降據丨丨王又龍虎經鍾律還二六丨丨建三九沈約法寺)
(碑乃按兵江漢誓衆商郊因斯而運丨丨自兹而廓天步劉允濟天賦横丨丨以旋運廓星漢之昭回瞿)
(景淳覧輝樓賦明月既出光徹階除步影中庭仰見丨丨徐陵詩壯志懷風雅高文會丨丨沈佺期夜泊)
(越州逢北使詩憩泊在兹夜炎雲逐丨丨丨駱賓王久戍邊城有懷京邑詩璧殿規宸象金堤法丨崔日)
(用奉和聖製龍池篇龍興白水漢興符聖主時乘運丨丨高適真定即事詩月換思鄉陌星迴記丨丨)
斗杓(晉書天文志攝提六星直丨丨之南非宋書歴志月位稱建諒以氣之所本名随實著謂丨丨所)
(指近校漢時已差半次審斗節時其效安在所唐書歴志小正曰正月初昏丨丨懸在下魁枕參首以著參)
(中也復元史世祖紀癸酉客星青白如粉絮起畢度五車北自文昌貫丨丨歴梗河至左攝提凡二十一日)
(池淮南子丨丨為小歲正月建寅月從左行十二辰咸為太歲二月建夘月從右行四仲終而復始太歲迎)
(者辱背者強左者衰右者昌小歲東南則生西北則殺不可迎也而可背也不可左也而可右也梁昭明太)
(子謝敕賚看講啓均丨丨以命四時等太陽而照萬國王仲言慈寧殿賦映丨丨而曈曨挹天漢兮舂容)
(杜甫哭王彭州棆詩巫峽長雲雨秦城近丨丨劉禹錫七夕詩初喜渡河漢頻驚轉丨丨)
斗柄(易說卦齊乎巽疏齊乎巽以巽是東南之卦丨丨指東南之時萬物皆潔齊也周禮馮相氏掌十)
(有二歲十有二月十有二辰十日二十有八星之位疏十有二月者謂丨丨月建一辰十二月而周故云十有)
(二月在周語昔武王伐殷歲在鶉火月在天駟辰在丨丨星天黿星與日辰之位皆在北維注辰日月之會)
(丨丨斗前也謂戊子後三日得周正月辛夘朔於殷為十二月夏為十一月是日月合辰斗前一度漢書王)
(莽𫝊莽避火宣室前殿火輒随之宫人婦女謕謼曰當奈何時莽紺袀服帶璽韍持虞帝匕首天文即按拭於)
(前日時加某莽旋席随丨丨而坐曰天生德於予漢兵其如予何後漢書崔駰𫝊郯氏之宗非不尊也陽侯)
(之族非不盛也重侯累將建天樞執丨丨其所以獲譏於時垂愆於後者何也盖在滿而不挹位有餘而仁不)
(足也貫宋書天文志太和四年閏月乙亥月暈軫復有白暈月北暈丨丨三星唐書歷志春秋𫝊辰在丨)
(丨天策焞焞降婁之初辰尾之末君子言之不以為繆何獨慎疑於房星哉大戴禮初昏參中盖記時也云)
(丨丨縣在下言丨丨者所以著參之中也宣高道素上元賦爾其陽律乍轉丨丨初東儵條風以暢勃佳氣)
(以鬱蔥丨林景熙賓月堂賦於是撤觴與俎挹沆瀣以為醴攜丨而酌之楊炯和騫右丞省中暮望詩元)
(律葭灰變青陽丨丨臨暗沈佺期和常州崔使君寒食夜詩丨丨更初轉梅香裏殘李福業嶺外守歲詩)
(冬去更籌盡春随丨丨來然高適别張少府詩馬頭向春草丨丨臨高城孟浩歲暮海上詩昏見丨丨回)
(方知歲星改春杜甫贈王二十四侍御契詩一别星橋夜三移丨丨韋應物春宵燕萬年吉少府中孚南)
(館詩始見丨丨迴復兹霜月霽陪又擬古詩天河横未落丨丨當西南歐陽詹元日早朝詩丨丨東廻歲)
(又新邃旒南面挹來賓禹劉乂塞上逢盧仝詩丨丨寒垂地河流凍徹天劉錫初夏曲銅壺方促夜丨丨)
(暫南回帶元稹送友封詩丨丨未回猶閏江痕潜上已生春)
斗運(雲笈七籖天魁正陽丨丨低昂前轉元機後動靈綱)
斗建(左𫝊襄公二十七年十一月乙亥朔日有食之辰在申司歷過也再失閏矣疏魯之司歷漸失其閏)
(至此日食之月以儀審望知丨丨之在申丨丨在申乃是周家九月也而其時歷稱十一月故知再失閏也)
(晉書天文志丨丨之間三光道也啓宋書禮志至於郊祀迎氣礿祀烝嘗廵狩蒐田分至閉班宣時令中氣)
(晚早敬授民事諸若此者皆以正歲丨丨為節此歴數之序乃上與先聖合符同契重規疊矩者也唐書歴)
(志夏歴章蔀紀首皆在立春故其課中星揆丨丨與閏餘之所盈縮皆以十有二節為損益之中雲笈七籖)
(行飛步之道先一日沐浴齋淨是日於中庭布星圖随丨丨也庾信齊王憲神道碑丨丨麾兵天離轉戰虎)
(嘯風騰雲飛電掩雖張鏡觀象賦爾乃四氣鱗次丨丨辰移無聲言三光是知)
斗維(宋書符瑞志帝堯之母曰慶都生於丨丨之野常有黃雲覆護其上)
斗獻(漢書王莽𫝊下書曰予之皇初祖考黃帝定天下將兵為上將軍建華盖立丨丨注師古曰獻音犧)
(謂斗魁及杓末如勺之形也)
斗勢(雲笈七籖先舉左手屈於頭上如丨丨存陽明星在左手掌中隂精星在右肘上真人星在左乳上)
(元冥星當星上)
斗平(漢書王莽𫝊丨丨元心中司空典致物圖考度以繩主司地里平治水土掌名山川衆殖鳥獸蕃茂)
(草木)
斗文(杜牧送容州唐中丞赴鎮詩交阯同星座龍泉佩丨丨)
斗氣(後漢書律歴志夫五音生於隂陽分為十二律轉生六十皆所以紀丨丨效物類也宋書歴志以)
(子為辰首位在正北爻應初九丨丨之瑞虚為北方列宿之中元氣肇初宜在此次前儒虞喜備論其義今歴)
(上元日度法自虚一山庾信刀銘光連丨丨燄動精)
斗儀(梁簡文帝請賀琛奉述毛詩義表叶星辰而建詩觀丨丨而命禮)
斗魂(雲笈七籖欲修飛步之道宜知丨星之丨魄九皇夫人内名空常之隐訣則九星内映夫人降席丨)
(丨感悅則共攜兆而昇入九元之内宫矣)
斗度(齊書天文志永明六年十二月壬寅太白從行在填星西南二尺五寸丨丨)
斗次(雲笈七籖丨丨第二星名曰天璇魂神丨丨行第三星名曰天機魄神)
斗分(宋書律志序凡三分益一為上生三分損一為下生此其大略猶周天丨丨四分之一耳唐書歴)
(志劉洪以古歴丨丨太彊久當後天乃先正丨丨而後求朔法故朔餘之毋煩矣)
斗野(明一統志丨丨亭在揚州府治宋熙寕二年建蘇軾秦觀孫覺黃庭堅米芾皆有題詠)
斗上(禮記月令仲春之月日在奎昏弧中旦建星中注弧在輿鬼南建星在丨丨)
斗中(魏志王凌𫝊嘉平二年熒惑守南斗凌謂丨丨有星當有暴貴者黃庭外景經抱玉懷珠和子室)
(注琭琭如玉連連如珠調和丨丨随世沈浮陽又後漢書禮儀志注蔡質漢儀曰正月旦天子幸德殿臨軒)
(舍利從西方來戲於庭極乃畢入殿前激水化為比目魚跳躍𠻳水作霧鄣日畢化成黃龍長八丈出水遊戲)
(於庭炫燿日光以兩大絲繩繫兩柱中頭間相去數丈兩倡女對舞行於繩上對面道逢切肩不傾又蹋局出)
(身藏形於丨丨鐘磬並作樂畢作魚龍曼延)
斗邊(羅隐送支使蕭丞赴闕詩從此常僚如有問海邊麋鹿丨丨槎)
斗間(郭良早行詩月從山上落河入丨丨横致杜牧道一大尹存之庭美二學士簡於聖明自霄漢與)
(舍弟昔年還往牧支離窮悴竊於一麾因成長句四韻呈上三君子詩丨丨紫氣龍埋獄天上洪爐帝鑄顔)
斗側(宋書天文志魏高貴鄉公正元元年十一月有白氣出丨丨廣數文長竟天王肅曰蚩尤之旗也東)
(南其有亂乎)
斗前(周語注見斗柄下)
斗末(唐書歴志虞&KR1184;等襲冲之之誤為之說云夏時冬至日在丨丨以歲差考之牽牛六度乃顓頊之代)
(漢時雖覺其差頓移五度故冬至還在牛初案洪範古今星距僅差四分之三皆起牽牛一度&KR1184;等所說亦非)
(是)
斗轉(宋史樂志丨丨參横將旦天開地闢如春低林景熙賓月堂賦言未既天雞吚喔丨丨河)
斗折(柳宗元至小丘西小石潭記潭西南而望丨丨蛇行明滅可見其岸勢犬牙差互不可知其源)
斗移(宋史樂志丨丨星轉一氣又環周)
斗斜(杜甫夜詩丨丨人更望月細鵲休飛)
斗城(左𫝊伯有死於羊肆子産□之枕之股而哭之斂而殯諸伯有之臣在市側者既而葬諸丨丨明)
(一統志丨丨在開封府陳留縣南三十五里左傳子産葬伯有於此又三輔黃圖長安故城漢之舊都高帝)
(七年方修長安宫城自櫟陽徙居此城本秦離宮也初置長安城本狹小至惠帝更築之周迴六十五里城南)
(為南斗形北為北斗形至今人呼漢舊京為丨丨移水經注沙水又東南逕丨丨西沈佺期安樂公主入)
(新宅詩初聞衡漢來移住丨丨隈王張九齡登總持寺閣詩山從圅谷斷川向丨丨回翰奉和聖製同二)
(相已下羣官樂遊園宴詩陸海披珍藏天河直丨丨當劉禹錫奉和中書崔舍人八月十五日夜翫月詩稍)
(雲闕正未映丨丨懸送楊億禁中庭樹詩霜桂丹霄路星榆北丨丨錢起員外侍御入朝詩霜拂金波樹)
(星迴玉丨丨)
斗門(雲笈七籖乘魁綱入丨丨朝真人拜華晨許又唐書李光顔𫝊帝討李師道徒義成節度使以忠)
(武兵自随不三旬再敗賊濮陽拔丨丨斬數千級閘又明一綂志丨丨橋在江寧府三山門内跨運瀆水)
(又丨丨堤在豐城縣南三里堤韓愈唐故江西觀察使韋公墓誌銘拜洪州刺史築扞江長十二里疏為丨)
(丨以走潦水公去位之明年江水平堤老幼泣而思曰無此堤吾屍其流入海矣)
斗君(雲笈七籖空常者天地之魂魄隂陽之行用唯丨丨名姓别有具列於後又丹元星天之丨丨主)
(命祿籍上總九天譜籙中統鬼神部目下領學真兆民命籍諸天諸地莫不總綂)
斗歴(宋書歴志章帝召治歴編訢李梵等總核意狀遂下詔書稱春秋保乾圖曰三百年丨丨改憲史官)
(用太初鄧平術有餘分一在三百年之域行度轉差浸以繆錯璇璣不正文象不稽唐書藝文志黃帝丨丨)
(一卷)
斗見(易豐六二豐其蔀日中見斗注日中者明之盛也丨丨者闇之極也處明盛而豐其蔀故曰日中見)
(斗)
斗山(明一統志丨丨在鳳陽府旴𣅿縣西南與都梁相連枕當淮水之險峻又丨丨在鞏昌府寧遠縣)
(南七十里)
斗潭(明一統志丨丨在常山縣北二十里泓深莫測相𫝊其中有龍)
斗亭(白居易天津橋詩津橋東北丨丨西到此令人詩思迷)
斗辟(漢書匈奴𫝊衛青出雲中以西至隴西擊胡之樓煩白羊王於河南得胡首虜數千於是漢遂取河)
(南地築朔方復繕故秦時蒙恬所為塞因河而為固漢亦棄上谷之丨丨縣造陽地以予胡)
斗書(宋史藝文志丨丨一卷)
斗藪(皮日休寺鐘暝詩百緣丨丨無塵土寸地章煌欲布金)
斗聳(水經注榖水東逕缺門山山阜之不接者里餘故得是名矣二壁爭高丨丨相亂西瞻䨇阜右望始)
(低)
斗拔(宋史劉子羽𫝊子羽以潭毒山形丨丨其上寬平有水乃築壁壘十六日而成)
斗絶(後漢書竇融傳更始敗融與梁統等計議曰河西丨丨在羌胡中不同心戮力則不能自守權鈞力)
(齊復無以相率當推一人為大將軍共全五郡觀時變動又西南夷𫝊居於河池一名仇池方百頃四面丨)
(丨隅蜀志後主𫝊限分江漢遇值深遠偕緣蜀土丨丨一齊書扶南國𫝊人性善不便戰常為林邑所侵)
(擊不得與交州通故其使罕至交州丨丨海島控帶外國故恃險數不賓南史武陵王紀𫝊七月甲辰湘東)
(王繹遣鮑檢報紀以武帝崩問十一月壬寅紀總戎將發益鎮繹使胡智監至蜀書止之曰蜀中丨丨易動難)
(安弟可鎮之吾自當滅賊竪續齊諧記吳興故鄴縣東三十里有梅溪山山根直一石可高百餘丈至青而)
(圖如兩間屋大四面丨丨仰之於雲外無登陟之理津庾信周趙國公夫人紇豆陵氏墓誌銘河西丨丨觀)
(孤起章武賢臣安豐貴仕)
斗入(漢書匈奴𫝊漢遣中郎將夏侯藩副校尉韓容使匈奴時帝舅大司馬票騎將軍王根領尚書事或)
(說根曰匈奴有丨丨漢地直張掖郡生竒材木箭竿就羽如得之於邊甚饒國家有廣地之實將軍顯功垂於)
(無窮)
斗覺(張謂早春陪崔中丞浣花溪宴得暄字詩旌節臨溪口寒郊丨丨暄)
斗潄(春秋築臺于郎公羊𫝊何以書譏何譏爾臨民之所以潄浣也注無垢加功曰潄疏謂但用手矣旣)
(無垢而加功者蓋亦少有但無多垢故謂之無非全無也又取其丨丨耳若以里語曰丨丨也)
尺
尺天(杜甫洗兵馬詩寸地丨丨皆入貢奇祥異瑞爭來送)
尺地(孟子丨丨莫非其有也立漢書主父偃𫝊今諸侯子弟或十數而適嗣代餘雖骨肉無丨丨之封)
(則仁孝之道不宣易韓愈詩通波非難圖丨丨可漕)
尺書(論衡秦雖無道不燔諸子諸子丨丨文篇具在人捫虱新話林子山詩中亦多佳句其自叙過門)
(指朝郎宅入室渾如野老家人皆許其有隠者之致然輕薄猶誦其出山詩云丨丨中夜至清曉即揚鞭人謂)
(子山之詔不起於是聞者莫不絶倒丨應璩百一詩文章不綻國筐篋無丨丨魏收詩丨徵建業折簡召)
(長安雙駱賓王從軍中行路難鴈門迢遞丨丨稀鴛被相思帶緩岑參虢州酧辛侍御見贈詩相思難見)
(面時展丨丨看春杜甫苦雨詩丨丨前日至版築不時操白居易早遊西湖寄微之詩翻嗟寸步隔却厭)
(丨丨頻旋燒塵)(張蠙送薛郎中赴江州詩丨丨先假路紅旆方干歲晚苦寒詩挑燈青燼少呵筆丨丨遲)
(中又歸睦州中路寄侯郎中詩鄉自古為儒者誰得公候降丨丨)
尺史(江淹為蕭驃騎讓太尉增封第三表臣局志久戰淺槪已領具煩寸管備黷丨丨)
尺牘(漢書陳遵傳遵略涉傳記贍於文辭性善書與人丨丨主皆藏去以為榮後漢書蔡邕𫝊初帝好)
(學自造皇羲篇五十章因引諸生能為文賦者本頗以經學相招後諸為丨丨及工書鳥篆者皆加引召遂至)
(數十人並魏志胡昭傳初昭善史書與鍾繇邯鄲淳衛覬韋誕有名丨丨之迹動見模楷焉南史劉穆之)
(傳穆之與朱齡石並便丨丨嘗於武帝坐並答書自旦至日中穆之得百圅齡石得八十圅唐書歐陽詢傳)
(詢初倣王羲之書後險勁過之因自名其體丨丨所𫝊人以為法宋史薛映𫝊好學有文該覽強記善筆札)
(章奏丨丨下筆立成履又高道𫝊朱桃槌居女毛村草服素冠晦名匿位織自給口無二價或招以弓旌或)
(遺以丨丨並笑傲不答後虛室而逝少文心雕龍嵇康絶交實志高而文偉矣趙至叙離廼年之激切也至)
(如陳遵占辭百封各意禰衡代書親疎得宜斯文丨丨之偏才也顔氏家訓真草書迹微須留意江南諺云)
(丨丨書疏千里面目也出隠窟雜志趙德麟論法帖據唐人李涪刊誤云短啓晉宋兵戎之際國禁書疏非)
(弔喪問疾不得輒行丨丨故羲之書云死罪者是違制令故也夏侯湛抵疑鴻鵠一舉横四海之區出青雲)
(之外而丨丨不陵桑榆丨柳宋元與吕恭書僕早好觀古書家所蓄皆魏時丨甚具又二十年來徧觀長安)
(貴人好事者所蓄殆無遺焉以是善知書雖未嘗見名氏望而識其時也陸雲贈鄭曼季詩瓊瑰非寳丨丨)
(成珍管謝瞻詩誰謂情可書盡言非丨丨限杜甫詩聰明過輅丨丨倒陳遵皇甫冉詩歸程丨丨王事)
(在扁舟)
尺牒(白居易詩昨日里胥方到門手持丨丨榜鄉村)
尺簡(南史徐勉𫝊漢氏鬱興日不暇給猶命叔孫於外野方知帝王之為貴末葉紛綸逓有興毀及東京)
(曹褒南宫制述集其散略百有餘篇雖寫以丨丨而終闕平奏唐書藝文志安祿山之亂丨丨不藏元載為)
(宰相奏以千錢購書一卷)
尺籍(史記循吏𫝊子産為相一年竪子不戲狎斑白不提挈僮子不犂畔二年市不豫賈三年門不夜關)
(道不拾遺四年田器不歸五年士無丨丨喪期不令而治漢書馮唐𫝊夫士卒盡家人子起田中從軍安知)
(丨丨伍符終日力戰斬首捕虜上功莫府一言不相應文吏以法繩之其賞不行吏奉法必用宋史兵志紹)
(定四年臣僚言州郡有禁卒有壯城有廂軍有土兵一州之財自足以給一州之兵比年丨丨多虚月招歲補)
(悉成文具)
尺紙(宋書序𫝊沈璞淹思踰歲卿研慮數旬瓖麗之美信同在昔向聊問之而還答累翰辭藻豔逸致慰)
(良多既欣股肱備此髦楚還慚予躬無德而稱復裁少字宣志於璞聊因丨丨使卿等具知厥心崖下放言)
(士人郭暉因寄妻問誤封一白紙去細君得之乃寄一絶云碧紗窗下啓緘封丨丨從頭徹尾空應是仙郎懷)
(别恨憶人全在不言中君賀鑄詩西風吹去雁丨丨為裁)
尺墨(戴象麓上贑州周府判啓編摩丨丨披瀝寸丹)
尺素(文心雕龍觀史遷之報任安東方朔之難公孫楊惲之酧會宗子雲之答劉歆志氣盤桓各含殊采)
(並杼軸乎丨丨抑揚乎寸心鱗元散詩話試鶯以朝鮮原繭紙作鯉魚圅兩面俱畫甲腹小令可以藏書此)
(古人丨丨緘魚之遺制也終庾信謝滕王集序啓魚腸丨丨鳳足數行書此謝辭知不盡柳宗元為李京)
(兆祭楊凝郎中文公之元兄復惠德音優游多暇眷眄逾深清言盈耳丨丨相尋冀兹競爽焜燿儒林及此彫)
(落祇摧我心隠古詩呼兒烹鯉魚中有丨丨書夏謝靈運長歌行寸果有逝丨丨竟無觀駱賓王日夜)
(憶張二詩烹鯉無丨丨筌魚勞寸心關又代女道士王靈妃贈道士李榮詩青牛紫氣度靈丨丨赩鱗去不)
(還𫝊張九齡當途界寄裴宣州詩委曲風波事難為丨丨劉長卿出豐縣界寄韓明府詩自非𫝊丨丨誰)
(為論中腸水韋應物科斗詩且願充文字登君丨丨書岑參敷歌水底鯉魚幸無數願君别後垂丨丨)
(李白詩漢口雙魚白錦鱗令𫝊丨丨報情人雜興詩一别十年無丨丨歸時莫贈路傍金)(李嘉祐皇甫曾)
(酧鄭侍御詩袁公方臥雪丨丨及柴荆惜白居易答令狐相公詩丨丨忽驚來梓澤雙金不送蓬山)
尺璧(宋書范泰𫝊今生到有期而學校未立覆簣實望其連回轍已淹其遲事有似賖而宜急者殆此之)
(謂古人重寸隂而賤丨丨其道然也者淮南子聖人不貴丨之丨而貴寸之陰金樓子寒不貪丨丨而思)
(短衣投虎千金不如一豚肩禹袁宏三國名臣贊雖懷丨丨顧哂連城謝惠連祭廟文物貴丨丨我重寸)
(隂雖周興嗣千字文丨丨非寳寸陰是競五左思魏都賦明珠兼寸丨丨有盈曜車二六三傾城未若申)
(錫典章之為遠也帝潘尼答陳士衡詩慚無琬琰以酧丨丨唐太宗京篇得志重寸陰忘懷輕丨丨)
尺布(後漢書東夷挹婁𫝊夏則裸袒以丨丨蔽其前後釋常談見斗粟下李白北上行丨丨不掩體)
(皮膚劇枯桑)
尺帛(戰國策建信君貴於趙公子魏牟過趙趙王迎之顧反至坐前有丨丨且令工人以為冠工見客來)
(也因避趙王曰公子乃驅後車幸以臨寡人願聞所以為天下魏牟曰王能重王之國若此丨丨則王之國大)
(治矣五後漢書皇甫規𫝊願假臣兩營二郡屯列坐食之兵千出其不意與護羌校尉趙冲共相首尾土地)
(山谷臣所曉習兵勢巧便臣已更之可不煩方寸之印丨丨之賜高可以滌患下可以納降魏書崔巖傳孝)
(暐等奉孝芬盡恭順之禮坐食進退孝芬不命則不敢也雞鳴而起旦參顔色一丨丨不入私房唐書牛僧)
(孺𫝊見斗粟下淺戴叔倫感懷詩丨丨無長裁水無長流)
尺錦(梁書劉孝綽𫝊世祖出為荆州至鎮與孝綽書答曰自辭皇邑爰至荆臺未勞刺舉且摛高麗近雖)
(預觀丨丨而不覩全玉)
尺縠(戰國策王斗曰王之憂國愛民不若王愛丨丨也王曰何謂也王斗曰王使人為冠不使左右便辟)
(而使工者何也為能之也今王治齊非左右便辟無使也臣故曰不如愛丨丨也)
尺組(柳宗元獸之窮樂府縻以丨丨噉以秩)
尺縑(宋史食貨志見斗粟下)
尺晷(宋史朱台符𫝊時太宗庭試貢士多擢敏速者台符與同輩深試以丨丨成一賦)
尺雪(晉書陸機𫝊機既死非其罪士卒病之莫不流涕是日昏霧盡合大風折木平地丨丨講者以為陸)
(氏之冤不杜甫縱苦寒行南紀巫廬瘴絶太古已來無丨丨)
尺煙(任士林不礙山堂賦想其丨丨寸雲貿貿然紅裙蠟履之所到人不得摺而有也)
尺表(宋書歴志縣象著明丨丨之騐可推動氣幽微寸管之候不忒)
尺土(史記李斯𫝊秦王乃除逐客之令復李斯官卒用其計謀官至廷尉二十餘年竟并天下尊主為皇)
(帝以斯為丞相夷郡縣城銷其兵刅示不復用使秦無丨丨之封不立子弟為王功臣為諸侯者使後無戰攻)
(之患大又平津侯𫝊陳涉無千乘之尊丨丨之地身非王公人名族之後無鄉曲之譽非有孔墨曾子之賢)
(陶朱猗頓之富也然起窮巷奮棘荆偏袒大呼而天下從風漢書異姓諸侯王表漢亡丨丨之階繇一劍之)
(任五載而成帝業書傳所記未嘗有焉孫晉書劉頌傳古者封建既定各有其國後雖王之子無復丨丨此)
(今事之必不行者也垂越絶書孔子懷聖承弊無丨丨所有一民所子睹麟涕傷民不得所非聖人孰能痛)
(世若此東李白詩顧余乏丨丨作誰相攜)
尺阜(陸機賦方介丘於丨丨托雲林乎一木)
尺田(宋書臧質𫝊徐司空匪躬王室遭罹凶禍質與之少長親交兼常曾無撫孤之仁惟聞陵侮之酷丨)
(丨寸寳靡有孑遺)
尺水(宋史洪邁𫝊言馮湛創多槳船底平檣浮雖丨丨可運今十五六年修葺數少不足用謂宜募瀕海)
(富商入船予爵招操舟者以補水軍上嘉之蝦柳宗元答問蛟龍之騰於天淵也彌六合澤萬物而與蛭不)
(離丨丨仞竇臮述書賦猶丨丨之含衆象小山之擬萬李白詩潜蚪隠丨丨著論談興亡)
尺澤(新序鯨魚朝發崑崙之墟暴鬐于碣石暮宿於孟諸夫丨丨之鯢豈能與之量江海之大哉素問)
(丨丨絶死不治注丨丨在肘内廉大文中動脈應手肺之氣也火爍於金承天之命金氣内絶故必危亡丨丨)
(不至肺氣已絶榮衛之氣宣行無主真氣内竭生之何有哉)
尺波(王僧孺禮佛唱道發願文丨丨寸景大力所不能駐月御日車雄才莫之能遏陸機長歌行寸隂)
(無停晷丨丨豈徒旋地羅鄴留獻彭門郭常侍詩層構尚無容足丨丨寕有躍鱗時)
尺宅(黃庭内景經辟却虛羸無病傷外應丨丨氣色芳注丨丨面也)
尺椽(唐書劉晏𫝊起宜陽熊耳虎牢成臯五百里見戶纔千餘居無丨丨爨無盛烟獸游鬼哭而使轉車)
(輓漕功且難就昭顔延之北使洛詩伊濲絶津濟臺館無丨丨趙彦奉和幸長安故城未央宫應制詩山)
(河寸土盡宫觀丨丨無)
尺樞(文心雕龍事得其要雖小成績譬寸轄制輪丨丨運關也)
尺板(王僧孺與何炯書見斗食下)
尺索(史記倉公𫝊所以知薄吾病者切其脈循其尺其丨丨刺麤而毛美奉髮是蟲氣也注索隐曰言循)
(其丨丨刺人手而麤是婦人之病也)
尺木(吳志太史慈𫝊龍欲騰翥先階丨丨者也知吕覽丨之丨必有節目寸之玉必有瑕瓋先王物之)
(不可不全也故擇務而責取一也乃沈約贈華陽先生詩側聞上士說丨丨騰霄)
尺竹(蘇軾惠琴枕詩中郎不眠仰看屋得此古椽圍丨丨)
尺草(李白魯郡堯祠詩猛虎伏丨丨雖藏難蔽身)
尺蘖(新論路側之榆樵人探其條匠者伐其柯餘有丨丨而為行人所折者非與人有仇也然而致寇者)
(形不隠也為兩同書夫外物者養生之具也苟以養過其度則亦喪生之源也是故火之所宜者膏也木之)
(所宜者水也今以江湖之水清其丨丨斛庾之膏沃其星燭則必見壞滅也)
尺鷃(晉書阮修𫝊鶯雁仰笑丨丨所輕超世高逝莫知其情夏侯湛抵疑坐而論道者七充路盈寢黃)
(幄玉階之内飽其丨丨矣抑梁昭明太子七契言踰却答之魯辨超稷下之田欲則大鵬垂翅欲抗則丨丨)
(冲天鶋李嶠王道士馮道力讓官封表丨丨但慚於鐘鼔鷄空黃於牲牢陸龜蒙孤雁詩漆園逍遙篇中)
(亦載丨丨廓歐陽修詩所樂藩籬追丨丨敢言寥逐冥鴻按莊子作斥鷃)
尺鯽(薛季宣石盆詩丨丨剉紅雲烹葵植蘭蓀)
尺蠖(易繫辭丨丨之屈以求信也疏丨丨之蟲初行必屈者欲求在後之信也言信必須屈屈以求信是)
(相須也所齊書孔稚珪傳且我以權取貴得我略行何嫌其恥謂丨丨之屈以求信也魏書盧昶𫝊臣器)
(乏陸随忝使閩越屬蕭鸞昏狂誅戮無道恐不得仰奉明時歸養老母苟存丨丨屈以求伸負辱朝命罪宜萬)
(死夫說苑丨丨食黃則其身黃食蒼則其身蒼以兩同書丨丨求伸亦因其屈鷙鳥將擊必先以卑貴下)
(賤大得入也利張協七命焦螟飛而生風丨丨動而成響支遁詠城山居詩跡從丨丨屈道與騰龍伸)
(李中詩而今偕顧遇丨丨願求伸鄭宋齊丘陪遊鳳皇臺詩吁哉未到此褊劣同丨丨俠吳子野歲寒堂)
(詩今兹翁如龍看彼皆丨丨如唐庚示友人詩到今僅能步出沒丨丨)
尺蚓(新論丨丨穿堤能溧一邑寸煙泄突致灰千室)
尺郭(神異經東南方有人焉周行天下身長七丈腹圍如其長頭戴雞父魌頭朱衣縞帶以赤蛇繞額尾)
(合於頭不飲不食朝吞惡鬼三千暮吞三百此人以鬼為飯以露為漿名曰丨丨一名食邪)
尺賦(宋史吳育𫝊見斗租下)
尺兵(唐書食貨志是時海内富實米斗之價錢十三青齊間斗纔三錢絹一匹錢二百道路列肆具酒食)
(以待行人店有驛驢行千里不持丨丨於徐陵為陳武帝作相時與嶺南酋豪書獲傅泰不勞一箭擒歐陽)
(無待於丨丨)
尺度(宋書律志後漢至魏丨丨漸長於古四分有餘杜䕫依為律呂故致失韻宋史律歴志宋既平定)
(四方悉頒度量又禁民間造者由是丨丨復乎古畫畫繼郭待詔每以界畫自矜云置方卓今衆工縱横之)
(往往不知向背丨丨真所謂良工心獨苦也巧牛弘同律度量議宋氏渾儀丨丨無舛白居易大若拙賦)
(嘉其丨丨則有繩墨無橈生桃竹蒼波噴浸丨丨足)(杜甫桃竹杖引江心蟠石于鵠寄秋衣詞縫製雖女)
(功丨丨手自持)
尺衡(道德指歸論心如規矩志如丨丨平靜如水正直如繩)
尺咫(陳造問月樓賦窮簷漏屋之瑣尾孰若兹樓之丨丨)
尺短(齊書王秀之傳僕耿介當年不通羣品饑寒白首望物嗟來成人之美春秋所善薦我寸長開君丨)
(丨故推風期德規於相益實非碌碌有求於平原者也)
尺餘(宋書五行志元康九年六月庚子有桑生東宫西廂日長丨丨)
尺寸(孟子無丨丨之膚不愛焉則無丨丨之膚不養也周語夫目之一察度也不過步武丨丨之間)
(史記項羽紀贊羽非有丨丨乘勢起隴畝之中三年遂將五諸侯滅秦分裂天下而封王侯又魏豹彭越傳)
(贊得攝丨丨之柄其雲蒸龍變欲有所會其度以故幽囚而不辭云又淮隂侯傳漢王將數十萬之衆距鞏)
(洛阻山河之險一日數戰無丨丨之功黃漢書律歴志度者分丨丨丈引也所以度長短也起鍾之長以子)
(穀秬黍中一黍之廣度之九十分黃鍾之長一為一分十分為寸十寸為尺十尺為丈十丈為引而五度審矣)
(其法用銅高一寸廣二寸長一丈而分寸尺丈存焉常又霍光傳光為人沈靜詳審每出入下殿門進止有)
(處郎僕射竊識視之不失丨丨之又張湯𫝊上使趙禹責湯湯乃為書謝曰湯無丨丨功起刀筆吏陛下幸)
(致位三公無以塞責然謀陷湯者三長史也效後漢書鄧禹𫝊禹曰但願明公威德加於四海禹得其丨丨)
(垂功名於竹帛耳丨蜀志諸葛亮𫝊士大夫随大王久勤苦者亦欲望丨之功又臣在外任無别調度随)
(身衣食悉仰於官不别治生以長丨丨及晉書律歴志御府銅竹律二十五具其三具與杜䕫左延年歴法)
(同其二十五具視其名題丨丨是笛律也温魏書崔巖𫝊孝芬等奉承叔母李氏若事所生旦夕凊出入啓)
(覲家事巨細一以諮決每兄弟出行有𫉬財物丨丨已上皆内李氏之庫四時分賚李自裁之唐書王伾𫝊)
(諫警敏嘗覽梁署歲簿悉能言其丨丨所治一閱籍終身不忘又潘孟陽𫝊左司郎中鄭敬宣慰江淮帝誡)
(曰朕宫中用丨丨物皆有籍唯賑民無所計卿是行宜諭朕意毋若潘孟陽殫財費酣飲游山寺而已宋史)
(龐安時𫝊定陰陽於喉手配覆溢於丨丨阿元史阿尼哥傳同學有為繪畫妝塑業者讀丨丨經尼哥一聞)
(即能記乎浣準)(淮南子高視下不差丨丨明主弗任而求之又水雖平必有波衡雖正必有差丨丨雖齊)
(必有詭權道德指歸論我身者彼身之丨丨也我家者彼家之衡也韓詩外𫝊賜爾何如對曰得素衣縞)
(冠使於兩國之間不持丨丨之兵升斗之糧使兩國相親如兄弟周髀算經天不可階而升地不可將丨丨)
(而度丨顏氏家訓梁彭城劉綺早孤家貧燈燭難辨常買荻丨折之燃明夜讀令狐楚謝賜春衣牙尺狀)
(衣服者身之文章丨丨者王之律度父韓愈張中丞𫝊後叙兩家子弟材智下不能通知二志以為廵死而)
(遠就虜疑畏死而辭服於賊遠誠畏死何苦守丨丨之地食其所愛之肉以與賊抗而不降乎江淹翡翠賦)
(雲輕重而成彩煙丨丨而作緒隂竇叔向詩丨丨分洲島纖毫指舳艫王仁裕題淮祠詩當時若放還西)
(楚丨丨中華未可侵軾歐陽修詩報國愧無功丨丨歸田仍值歲豐穰蘇詩坡陀丨丨間宛轉陵巒足)
尺丈(書召誥越七日甲子周公乃朝用書命庶殷侯甸男邦伯𫝊於戊午七日甲子是時諸侯皆會故周)
(公乃昧爽以賦功屬役書命衆殷侯甸男服之邦伯使就功疏賦功謂賦歛諸侯之功科其人夫多少屬役謂)
(付屬役之處使知得地之丨丨也度唐書魏元同傳丨丨之量鍾庾之器非取及則不能非取受則無以容)
(况天下之大士類之衆可委數人手乎)
尺一(史記匈奴𫝊見印封下善魏志夏侯尚𫝊初中領軍高陽許允與豐元親先是有詐作丨丨詔書)
(以元為大將軍允為太尉共錄尚書事時晉書山濤傳與石鑒共宿濤夜起蹴鑒曰今為何等而眠邪知太)
(傅臥何意鑒曰宰相三不朝與丨丨令歸第卿何慮也宋書王鎮惡等傳論漢世戸口殷盛刑務簡闊郡縣)
(治民無所横擾勸賞威刑事多專斷丨丨詔書希經邦邑龔黃之化易以有成徐陵報尹義尚書若推溝拯)
(溺每切皇衷逸翮飄鱗見優機檻所以降丨丨之書馳輶軒之使必期與國必遂還途寧謂親鄰更成難請)
尺二(史記匈奴𫝊見印封下)
尺五(雞蹠集長安諺云城南韋杜去天丨丨揚李劉代回新昌詹宰啓去天丨丨孰云多而不擊水三)
(千願少安而無躁天杜甫贈韋贊善詩爾家最近魁三象時論同歸丨丨蘇軾詩如今丨丨城南杜欲問)
(東坡學種松雲戴良秋夜雨詩我願掃開萬里日月光明天丨丨)
尺八(唐書吕才𫝊侍中王珪魏徵盛稱才製丨丨凡十二枚長短不同與律諧契即召才直弘文館參論)
(樂事)
尺數(宋史禮志皇祐定壇如唐郊祀錄各廣四丈其崇用五行八七五九六為丨丨)
尺枉(蜀志郤正𫝊達人研道探賾索微觀天運之符表考人事之盛衰辨者馳說智者應機謀夫演略武)
(士奮威雲合霧集風激電飛量時揆宜用取世資小屈大申存公忽私雖丨丨而尋直終揚光以發輝也)
尺燼(張協雜詩丨丨重尋柱紅粒貴瑤瓊)
尺候(素問帝曰丨丨何如岐伯曰北政之歲三陰在下則寸不應三隂在上則尺不應南政之歲三隂在)
(天則寸不應三隂在泉則尺不應左右同故曰知其要者一言而終不知其要流散無窮此之謂也)
尺脈(素問丨丨緩濇謂之解㑊安臥脈盛謂之脫血尺濇脈滑謂之多汗尺寒脈細謂之後泄脈尺粗常)
(熱謂之熱中)
尺緩(素問岐伯曰經絡皆實是寸脈急而丨丨也皆當治之)
尺寒(素問帝曰絡氣不足經氣有餘何如岐伯曰絡氣不足經氣有餘者脈口熱而丨丨也)
尺虛(素問帝曰何謂重虛岐伯曰脈氣上虛丨丨是謂重虛)
尺濇(素問帝曰其形盡滿何如岐伯曰其形盡滿者脈急大堅丨丨而不應也)
尺内(素問丨丨兩膀則季脇尺外以候腎尺裏以候腹中)
尺外(素問見上)
尺裏(素問見尺内下)
尺粗(素問見尺脈下)
升
升斗(漢書律歴志量者龠合丨丨斗斛也輙又梅福𫝊今欲致天下之士民有上書求見者使詣尚書)
(問其所言言可采取者梜㠯丨丨之祿賜以一束之帛若此則天下之士發憤懣吐忠言嘉謀日闕於上天下)
(條貫國家表農爛然可睹矣之魏志常林𫝊當時旱蝗林獨豐收盡呼比鄰丨丨分唐書食貨志江船不)
(入汴汴船不入河河船不入渭江南之運積揚州汴河之運積河隂河船之運積渭口渭船之運入太倉歲轉)
(粟百一十萬石無丨丨溺者歸說苑順針縷者成帷幕合丨丨者實倉廪道德指論五味不可以丨丨和)
(琴瑟不可以尺寸調丨杜甫遭田父泥飲美嚴中丞詩月出遮我留仍嗔問丨貫休白雪歌負米無遠近)
(所希丨丨歸)
升勺(淮南子夫水勢勝火章華之臺燒以丨丨沃而救之雖涸井而竭池無奈之何也舉壺榼盆盎而以)
(灌之其滅可立而待也)
升酒(神仙𫝊見斗水下)
升米(齊書崔懷慎傳孤貧獨立宗黨哀之日斂給其丨丨)
斛
斛斗(宋書律志夫聲有清濁故協以宮商形有長短故檢以丈尺器有大小故定以丨丨質有輕重故平)
(以鈞石故虞書曰乃同律度量衡然則律呂宫商之所由生也宋史職官志度支分掌八案一曰賞給案二)
(曰錢帛案三曰糧料案四曰常平案五曰發運案六曰騎案七曰丨丨案八曰百官案又𣙜貨務掌折博丨)
(丨金帛之屬)
斛石(崖下放言名生於實凡物皆然以丨為丨不知起何時自漢以來始見之石本五權之名漢制重百)
(二十斤為石非量名也以之取民賦祿如二千石之類以糓百二十斤為斛猶之可也若酒言石酒之多少本)
(不繫糓數從其取之醇醨以今準之酒之醇者斛止取七斗或六斗而醨者多至於十五六斗若以糓百二十)
(斤為斛酒從其權名則當為酒十五六斗從其量名則斛當糓百八九十斤進退兩無所合是漢酒言石者未)
(嘗有定數也至於麵言丨丨麵亦未必正為麥百二十斤而麥之實又有大小虛實然沿襲至今莫知為非及)
(弓弩較力言斗言石此乃古法打硾以斤為别而世反疑之乃知名實何常之有)
斛米(水經注射的山遠望山的狀若射侯故為射的年登否常占射的以為貴賤之準的明則米賤的闇)
(則米貴故諺云射的白丨丨百射的元丨丨千)
斛食(星經斛四星在北斗南主丨丨之事)
斛腳(宋史食貨志紹興二十五年以符行中等言減兩川絹估錢二十八萬緡潼川府秋稅腳錢四萬緡)
(利路科丨丨錢十二萬緡兩川米腳錢四十萬緡鹽酒重額錢七十四萬緡)
斛量(宋史符彦卿𫝊時藩鎮率遣親吏受民租㮣量增溢公取其餘羡而魏郡尤甚太祖聞之遣常參官)
(主其事由是丨丨始平)
斛滿(筆記古語曰丨丨人㮣之人滿神槩之聖人其善㮣歟大奢㮣以中溢欲槩以節寢慢㮣以威由是)
(治身由是化人)
斛庾(兩同書見尺蘖下)
斛槩(宋史洪遵傳進資政殿學士以行至則揭牓民苗米唯輸正不輸耗聽民自持丨丨庾人不能輕重)
(其手)
斛餘(宋書符瑞志晉成帝成和元年十月辛夘宣城春穀縣山岸崩獲石鼎重二斤受丨丨)
斛角(糓梁傳成公七年郊牛日展丨丨而知傷展道盡矣其所以偹災之道不盡也注有司展察牛而即)
(知傷是展察之道盡不能防災禦患致使牛傷有司之過也斛球球然角貌)
規
規矩(孟子丨丨方員之至也深又能與人丨丨不能使人巧禮記深衣古者衣盖有制度以應丨丨)
(繩權衡袂圜以應規曲袷如矩以應方員繩及踝以應直下齊如權衡以應平漢書律歴志丨丨相須陰陽)
(位序圜方乃成腫莊子惠子謂莊子曰吾有大樹人謂之樗其大本擁而不中繩墨其小枝卷曲而不中丨)
(丨立之塗匠者不顧大法言或曰齊得夷吾而霸仲尼曰小器請問大器曰器其猶丨丨準繩乎先自治而)
(後治人之謂大器準道德指歸論我鄉者彼鄉之丨丨也我國者彼國之繩也素問善診者觀權衡丨丨)
(而知病所主器柳宗元梓人傳所職尋引丨丨繩墨家不居礱斲之何晏景福殿賦丨丨既應乎天地舉)
(動又順乎四時)
規模(王績過漢故城詩丨丨窮棟宇表裏浚城隍功袁朗飲馬長城窟行丨丨惟聖作荷負曉成)
規範(宋書禮志國學之南地實丙巳爽塏平暢足以營建其墻宇丨丨宜擬則太廟)
規表(大戴禮司空司冬以制度制地事準揆山林丨丨衍沃畜水行衰灌浸以節四時之事)
規矱(唐書趙隱傳子光逢光裔光胤皆第進士歴臺省華劇光逢尤丨丨自持以中書舍人為翰林學士)
規車(新論懸巖滴溜終能穿石丨丨牽索卒至斷軸水非石之鑽繩非木之鋸然而斷穿者積漸之所成)
(也)
規鵠(大戴禮天子以歲二月為壇於東郊建五色設五兵具五味陳六律呂奏五聲聽明教置離抗大侯)
(丨丨堅物)
規旋(晉書衛恒傳作隷勢曰或砥平繩直或䖤䗺膠戾或長邪角趣或丨丨矩折修短相副異體同勢奮)
(筆輕舉離而不絶)
規略(魏書郭祚傳是時高祖銳意典禮兼銓鏡九流又遷都草創征討不息内外丨丨號為多事)
規創(唐書李昭德傳武后營神都昭德丨丨文昌臺及定鼎上東諸門標置華壯)
規諫(大戴禮財利之生微矣貪以不得善政必簡矣苟以亂之善言必聽矣詳以失之丨丨日至煩以不)
(聽矣)
規誡(郭璞皇孫生請布澤疏古之令主開納忠讜以弼其違摽顯功直用攻其失至乃聞一善則拜見丨)
(丨則懼何者盖不私其身處天下以至公也)
規諷(魏書高允𫝊允上代都賦因以丨丨亦二京之流也唐書李渤傳左右常侍職丨丨循默不事若)
(設官不責實不如罷之)
規圜(圓員俱同漢書律歴志規者所以丨丨器械令得其類也道德指歸論道德虛無神明寂泊清靜)
(深微太和滑淖聽之寂寞視之虛易上下不窮東西無極天不能裏地不能囊丨不能丨矩不能方度不能度)
(而量不能量求無名氏補天煉石賦眄悠遠而則象丨丨而作程)
規行(陸機長安有狹邪行丨丨無曠迹矩步豈逮人)
規空(許敬宗奉和秋日即目應制詩丨丨升闇魄籠野散輕烟)
規脫(唐書李嶠𫝊比緣征戍巧詐百情破役隠身丨丨租賦今道人私度者幾數十萬其中高戶多丁黠)
(商大賈詭作臺符羼名偽度且國計軍防並仰丁口今丁皆出家兵悉入道征行租賦何以備之)
規恢(陳造賀周右相啓佇殫經濟之心用究丨丨之略)
矩
矩繩(大戴禮所謂賢人者好惡與民同情取舍與民同統行中丨丨而不傷於本言足法於天下而不害)
(於其身躬為匹夫不願富貴為諸侯而無財如此則可謂賢人矣)
矩鑿(淮南子輸子陽謂其子曰良工漸乎丨丨之中丨丨之中固無物而不周聖人以治民造父以治馬)
(醫駱以治病同材而各自取焉)
矩折(晉書衞恒傳見規旋下則又或守正循檢丨丨規旋或方圓靡因事制權)
矩方(漢書律歴志矩者所以丨丨器械令不失其形也周髀算經環規以為圓合丨以為丨)
矩地(陸雲贈顧驃騎詩規天有光丨丨無疆)
矩步(陸機長安有狹邪行見規行下)
準
準繩(道德指歸論見規矩下)
準正(漢書律歴志權與物均而生衡衡運生規規圓生矩矩方生繩繩直生準丨丨則平衡而鈞權矣是)
(為五則)
繩
繩子(續明道雜志某應舉時已獲薦赴南省僦居省前汴上散屋中初入屋懸寢帳忽見余帳後有一黃)
(草新丨丨垂下草甚勁緊自相紏繞成一及字余曰此乃佳兆蓋聞人謂登科及第也省試罷歸省榜將至復)
(至京師寓相國寺一鄉僧院中晨起潄口噴水門上覺水濕處隐然有字因洗視之乃四字云榮登在即也是)
(歲余叨忝)
繩索(書禹貢四海會同傳九州同風萬國共貫疏夷狄戎蠻謂之四海但天子之於夷狄不與華夏同風)
(故知四海謂四海之内即是九州之中乃有萬國萬國同其風化若物在丨丨之貫故云九州同風萬國共貫)
(在詩及爾如貫箋我與女俱為王臣其相比次如物之丨丨之貫也爾雅莣杜榮注今莣草似茅皮可以)
(為丨丨履屩也如史記屈賈傳禍之與福何異紏纏注禍福相為表裏紏纏丨丨故附會也漢書西域傳)
(有三池盤石阪道陿者尺六七寸長者徑三十里臨崢嶸不測之深行者騎步相持丨丨相引二千餘里乃到)
(縣度畜隊未半阬谷盡靡碎人堕執不得相收視險阻危害不可勝言後漢書南匈奴𫝊張耽性勇銳而善)
(撫士卒軍中皆為用命遂丨丨相懸上通天山大破烏桓悉斬其渠帥還急就篇纍繘丨丨絞紡盧注繩謂)
(紨兩股以上總而合之者也一曰麻絲曰丨草謂之丨神仙𫝊府君使至請根根曰張府君欲吾何為邪間)
(當至耳若不去恐諸君招咎謂鄉等不敢來呼我也根是日至府時賓客滿座使君使五十餘人持刀杖丨丨)
(而立根顏色不怍僮水經注見繩曲下丨中論見印佩下王褒約多取蒲亭益作丨)
繩墨(禮記經解丨丨誠陳不可欺以曲直趙戰國策蘇秦為趙王使於秦反三日不得見謂王曰秦乃)
(者過柱山有兩木焉一蓋呼侶一蓋哭問其故對曰吾苦夫匠人且以丨丨案規矩刻鏤我一蓋曰吾所苦夫)
(鐵銛然自入而出夫人者今臣使於秦而三日不見無有為臣為鐵銛者乎史記老莊申韓傳贊申子卑卑)
(施之於名實韓子引丨丨切事情明是非其極慘礉少恩皆原於道德之意而老子深遠矣又酷吏𫝊贊自)
(張湯死後網密多詆嚴官事寢以耗廢九卿碌碌奉其官救過不贍何暇論丨丨之外乎漢書李尋𫝊臣聞)
(月者衆陰之長銷息見伏百里為品千里立表萬里連紀妃后大臣諸侯之象也朔晦正終始弦為丨丨望成)
(君德春夏南秋冬北注晉書杜預𫝊與車騎將軍賈充等定律令既成預為解乃奏之曰法者盖丨丨之斷)
(例非窮理盡性之書也故文約而例直聽省而禁簡例直易見禁簡難犯易見則人知所避難犯則幾於刑厝)
(法齊書孔稚珪傳匠萬物者以丨丨為正馭大國者以理為本又劉祥傳見機神下莊子見規矩下)
(又大德不同而性命爛漫矣天下好知而百姓求竭矣於是乎釿鋸制焉丨丨殺焉椎鑿決焉新論夫士有)
(忠義之行踐丨丨之節其於平日乃無異於衆人及至處患蹈難而志氣貞剛然後知其殊也中說子謂叔)
(恬曰汝為春秋元經乎春秋元經於王道是輕重之權衡曲直之丨丨也阮籍大人先生𫝊且汝獨不見夫)
(虱之處於褌中逃乎深縫匿乎壊絮自以為吉宅也行不敢離縫際動不敢出褌襠自以為得丨丨也餓則囓)
(人自以為無窮食也然炎丘火流焦邑滅都羣虱死於褌中而不能出汝居子之處區内亦何異夫虱之處褌)
(中乎諸高允徵士頌蹈方履正好是丨丨不柳宗元與太學生喜詣闕留陽司業書俞扁之門拒病夫丨)
(丨之側不拒枉材師儒之席不拒曲士理固然也駱汪克寬三友堂賦暫榱桷於琴堂兹丨丨之小試賓)
(王叙寄員半千詩嗟為刀筆吏恥從丨丨牽又韋應物善福閣對雨詩國士秉丨丨何以表堅貞送馮著)
(受李廣州署為錄事詩富豪虞興戎丨丨不易持)
繩尺(金史文藝𫝊元好問文有丨丨備衆體之譚子化書蛇化為龜雀化為蛤彼忽然忘曲屈狀而得)
(蹣跚之質此倏然失飛鳴之態而得介甲之體斲削不能加其功丨丨不能規其象何化之速也)
繩矩(唐書德宗賢妃韋氏𫝊德宗貞元四年冊拜賢妃宮壼事無不聽而性敏淑言動有丨丨帝重之後)
(宫莫不師其行之東觀餘論張旭所書千字文左馳右騖而不離丨丨内畫譜宮室叙論宫室有量臺門)
(有制畫者取此而備之形容雖一點一筆必求諸丨丨)
繩表(論衡世俗共短儒生儒生之徒亦自相少何則並好士學宦用吏為丨丨也)
繩準(錢珝授薛昭緯御史中丞制宜正衣冠立為丨丨李邕王仁忠碑緝熙遠略丨丨嘉言)
繩繳(詩之子於狩言韔其弓之子於釣言綸之繩箋綸釣繳也君子往狩與我當從之為之韔弓其往釣)
(與我當從之為之丨丨)
繩縷(蟹譜蟹水蟲也其字從虫亦曰魚屬故古文從魚作䲒以其外骨則曰介虫取其横行目為螃蟹焉)
(骨眼蜩腹□腦鱟足其爪類拳丁其□類執鉞匡跪又皆外刺性復多躁或編諸丨丨或投諸筌箵則引聲噀)
(沫必死方已)
繩侯(史記孝景帝紀中元年封故御史大夫周苛孫平為丨丨)
繩匠(高允徵士頌丨丨弗顧功不獲展)
繩伎(唐書回鶻黠戞斯𫝊樂有笛鼓笙觱粟盤鈴戲有弄駝師子馬伎丨丨法苑珠林婆粟闍國王為)
(漢人設五女戲作丨丨騰虛絶上而擲手弄三仗刀楯槍等)
繩眼(宋无詩見彈窩下)
繩樞(賈誼過秦論陳涉甕牖丨丨之子答陸雲九愍沉流液於丨丨逝回飈於甕牖又孫顯世詩丨)
(丨增結甕牖綢繆)
繩橋(明一統志丨丨在嚴道縣多功路舊名高橋以繩架棧下瞰峽江亦險要之處也岑參送狄員外)
(巡按西山軍詩泉繞閣道滑水凍丨丨脆又杜甫入奏行運糧丨丨壯士喜斬木火井窮猿呼對雨詩雪)
(嶺防秋急丨丨戰勝遲)
繩梯(宋史趙遹傳友直所部多思黔土丁習山險而山多猱遹遣土丁捕之得猱數十頭束麻作炬灌以)
(膏蠟縳於猱背暮夜復遣土丁負丨丨登厓巔廼縋梯引下人人銜枚挈猱蟻而上比雞鳴友直祐恭與其衆)
(悉登擁刀斧穽箐入及賊柵出火然炬猱熱狂跳賊廬舍皆茅竹猱竄其上火輙發賊號呼奔撲猱益驚火益)
(熾官軍鼔譟破柵)
繩橛(西京雜記寒食節内僕司車與軍使為丨丨之戲)
繩箠(陸游詩放開丨丨牛初熟)
繩纜(洞冥記影娥池中有遊月船觸月船鴻毛船遠見船載數百人或以青桂之枝為櫂或以木蘭之心)
(為檝練實之竹為篙石脈之紉為丨丨也石脈出晡東國細如絲可縋萬斤生石裏破石而後得此脈縈緒如)
(麻紵也名曰石麻亦可為布也)
繩弦(漢書禮樂志丨丨工員六人四人可罷注師古曰弦琴瑟之弦繩言主紏合作之也)
繩牀(晉書佛圖澄𫝊襄國城塹水源暴竭澄至故泉源上坐丨丨燒安息香咒願數百言如此三日水大)
(至隍塹皆滿書唐書南蠻𫝊驃王出輿以金丨丨遠則乘象南唐張彦卿𫝊彦卿為楚州防禦使世宗攻)
(楚州城陷彦卿巷鬭日暮轉至州廨長短兵皆盡彦卿取丨丨摶戰孟浩然陪李侍御訪聰上人禪居詩石)
(室無人到丨丨見虎眠嘉張謂哭護國上人詩鼠行殘藥椀蟲網舊丨丨李祐詩閑窺數竿竹老在一丨)
(丨歐岑參惠淨上人幽居詩江雲入袈裟山月吐丨丨陽詹山中老僧詩笑向來人話古時丨丨竹杖自)
(扶持齋張籍題清徹上人院詩遇長不出坐臥一丨丨)
繩履(後漢書劉虞傳虞雖為上公天性節約敝衣丨丨食無兼肉遠近豪俊夙僭奢者莫不改操而歸心)
(焉)
繩蹻(漢書王褒𫝊離疏釋蹻而享膏粱注張晏曰離此疏食釋此木蹻也臣瓚曰以丨為丨也)
繩河(江淹建平王慶安城王拜封表麗采丨丨映萼璿圃又為始安王拜征虜將軍丹陽尹章不悟瑤)
(離降映丨丨低文遂翊言關禁徙第京部)
繩水(水經注陽水又北屈逕漢城陽景王劉章廟東東注於巨洋後人堨斷令北注濁水時人通謂濁水)
(為陽水故有南陽北陽水之論二水渾流世謂之長沙水也亦或通名之為丨丨又見帶城下又山海經)
(曰碣石之山丨丨出焉東流注於河出又丨丨出徼外山海經曰巴遂之山丨丨焉)
繩泉(水經注平昌尨民孫道相頌維彼丨丨竭喻三齡祈書珪璧謁窮斟生道從隆替降由聖明)
繩陽(水經注晏謨伏琛為齊記並云東陽城既在繩水之陽宜為丨丨城非也)
繩上(後漢書禮儀志注見斗中下)
繩直(易說卦㢲為木為風為長女為丨丨疏為丨丨取其號令齊物如丨之丨木也詩抑抑威儀維德)
(之隅人亦有言靡哲不愚箋人密審於威儀抑抑然是其德必嚴正也古之賢者道行心平可外占而知内如)
(宮室之制外有丨丨則内有廉隅今王政暴虐賢者皆佯愚不為容貌如不肖然晉書衞恒𫝊見規旋下)
繩正(書惟木從丨則丨后從諫則聖風後漢書王渙傳渙遷兖州刺史丨丨部郡威大行)
繩曲(水經注建安二十年立朱提郡治縣故城郡西南二百里得所綰堂琅縣西北行上高山羊腸丨丨)
(八十餘里或攀木而升或繩索相牽而上緣陟者若將階天案曲一本作屈)
繩約(莊子且夫待鉤繩規矩而正者是削其性也待丨丨膠漆而固者是侵其德也屈折禮樂□俞仁義)
(以慰天下之心者此失其常也)
繩貫(魏志焉韓傳其國中有所為及官家使築城郭諸年少勇健者皆鑿脊皮以大丨丨之又以丈許木)
(鍤之通日讙呼作力不以為痛聫古今考古者井牧之制修則比閭族黨州縣絲丨丨有保有愛)
繩斷(五代史劉知俊傳謠言曰黑牛出圈丨丨裙晉樂府江陵樂曲盆隘歡丨丨蹋壊絳羅)
繩度(宋書夷蠻傳論漢世西澤遐通兼途累萬跨頭痛之山越丨丨之險生行死徑身往魂歸淮南子)
(夫丨之為丨也可卷而懷也跨梁簡文帝菩提樹頌序梯峰挂迥越丨丨之山航海深泛浮毛之浪薛勝)
(拔河賦洎摽紛以校力突丨丨而就強)
繩式(魏書李彪傳自瑞官文而卑高陳民師建而賤貴序此乃人間之丨丨也)
繩道(江淹為建平王慶少帝登祚章伏惟陛下騫英駕聖涵靈縱睿矩心明裁丨丨喆時遥裔雒符雜沓)
(河紀)
繩行(後漢書西域傳論梯山棧谷丨丨沙度之道身熱首度風災鬼難之域)
繩坐(水經注陽水東逕故七級寺禪房南水北則長廡偏駕扃閣承阿林之際則丨丨疏班錫鉢閑設所)
(謂修修釋子眇眇禪棲者也)
繩絙(吳萊大食瓶詩縣度縳丨丨娑夷航革船)
權
權衡(禮記深衣見規矩下天漢書律歴志至元始中王莽秉政欲燿名譽徵下通知鐘律者百餘人使)
(羲和劉歆等典領條奏言之最詳故刪其偽辭取正義著於篇一曰備數二曰和聲三曰審度四曰嘉量五曰)
(丨丨不宋書律志元康中裴頠以為醫方民命之急而稱兩與古同為害特重宜因此改治丨丨不見省)
(南史任昉傳馳騖之俗澆薄之倫無不操丨丨執纖纊衡所以揣其輕重纊所以屬其鼻息周書武帝紀建)
(德六年八月壬寅議定丨丨度量頒於天下其不依新式者悉追停莊子為之丨丨以稱之則并與丨丨而)
(竊之人化書所以運帝王之籌策代天地之丨丨則仲尼其也又蓋豐儉相形彼我相平我心重則民心)
(重我務輕則民務輕能至於儉者可以與民為丨丨釐道德指歸論見規矩下新論丨丨雖正不能無毫)
(之差鈞石雖平不能無抄撮之較繩又水火金木土穀六府異物而皆有施規矩丨丨準六法殊形而各有)
(任道中說子謂叔恬曰汝為春秋元經乎春秋元經於王是輕重之丨丨曲直之繩墨也韓愈原道見符)
(璽下苑柳宗元送苑論登第後歸覲詩序八年冬余與馬邑言揚聫貢於京師是歲小司徒顧公守春官之)
(缺而權歸士之柄明年春同趨丨丨之下並就重輕之試觀其掉鞅於術藝之場遊刅乎文翰之林風雨生於)
(筆札雲霞發於簡牘左右圜視朋儕拱手甚可壯也分又素問善診者察色按脈先别陰陽審清濁而知部)
(視喘息聽音聲而知所苦觀丨丨規矩而知病所主按尺寸觀浮沉滑濇而知病所生以治無過以診則不失)
(矣神又毛脈合精行氣於府府精明留於四藏氣歸於丨丨)
權準(范仲淹明堂賦同我度量平予丨丨)
權量(唐書柳仲郢傳置丨丨於東西市使貿易用之禁私製者)
權斛(魏書濟南王匡傳芳先被敕造鍾律管籥優劣是其所裁丨丨尺度本非其事比前門下索芳尺度)
(而芳牒報云依先朝所班新尺復應下黍更不增損為造鍾律調正分寸而已)
權度(周禮地官掌葛掌以時徵絺綌之材于山農凡葛征徵草貢之材于澤農以當邦賦之政令以丨丨)
(受之南孟子丨然後知輕重丨然後知長短疾朱子答方直詩小儒談大方任意略丨丨未行要走踉蹡)
(不成步)
權口(水經河水又東會丨丨)
權銘(魏書濟南王匡𫝊計芳才學與匡殊懸所見淺深不應相匹今乃始發恐此由心借智於人規成虛)
(譽況匡表云所據銅權形如古誌明是漢作非莾别造及案丨丨云黃帝始祖德布於虞虞帝始祖德布於新)
(若莾佐漢時事寧有銘偽新之號哉)
權水(後漢書禮儀志丨丨輕重水一升各重十三兩)
權子(耿定向著丨丨)
秤
秤製(宋史食貨志場置於産荼州軍而簿給於都荼場凡不限斤重荼委官司丨丨毋得止憑批引為定)
(有贏數即沒官别定新引限程及重商旅規避丨丨之禁凡十八條)
秤經(宋史藝文志丨丨三卷)
秤星(宋史藝文志唐昧丨丨經三卷)
秤錘(明一統志魁星石在淳安縣東北五十里俗傳星隕所化舊有祠又有拳石浮躍水中俗號錢王丨)
(丨石)
纆
纆徽(揚雄酒箴觀瓶之居居井之湄處高臨深動常近危酒醪不入口臧水滿懷不得左右牽於丨丨一)
(旦叀礙為瓽所轠身提黃泉骨肉為泥自用如此不如䲭夷)
纆索(莊子天下有常然常然者曲者不以鉤直者不以繩圓者不以規方者不以矩附離不以膠漆約束)
(不以丨丨故天下誘然皆生而不知其所以生同焉皆得而不知其所以得)
籌
籌策(易繫辭大衍之數五十注演天地之數所頼者五十也疏演天地之數所頼者五十謂萬物丨丨雖)
(萬有一千五百二十若用之推演天地之數所頼者惟頼五十其餘不頼也漢書英布𫝊滕公言之上曰臣)
(客故楚令尹薛公其人有丨丨可問假後漢書胡廣傳竊見詔書以立后事大謙不自專欲之丨丨決疑靈)
(神篇籍所記祖宗典故未嘗有也府魏志衛覬傳當今之務宜君臣上下並用丨丨計較庫量入為出唐)
(書裴度傳度以時多故宜延天下髦英咨丨丨乃建請還第與士大夫相見詔可道德指歸論故知者之居)
(也耳目視聽心意思慮飲食時節窮適志欲聰明並作不釋晝夜經歴百方丨丨萬事定安危之始明去就之)
(路將以全身體延大命也化書見權衡下)
籌筯(北戶錄嚴州産越王竹根於石上狀若荻枝高尺餘土人用代酒丨次有沙丨産於海島間其心若)
(骨可為丨丨凡欲采者須輕步從之不爾聞人行聲則縮入沙中不可取馬異暮春醉中寄李干秀才詩折)
(草為丨丨鋪花作錦裀)
籌算(急就篇筆研丨丨膏火燭)
籌畫(魏志鄧艾𫝊甘露元年詔曰逆賊姜維連年狡黠民夷騷動西土不寧艾丨丨有方忠勇奮發斬將)
(十數馘首千計國威震於巴蜀武聲揚於江岷今以艾為鎮西將軍都督隴右諸軍事進封鄧侯晉書袁宏)
(傳舉才不以摽鑒故人亡而後顯丨丨不以要功故事至而後定張說送李侍郎迥秀薛長史季㫤同賦詩)
(薛公差丨丨李相威邊鄙容杜牧再宿蕪湖詩丨丨言何補優道實全)
籌謨(吳志張紘傳從討丹陽策身臨行陣紘諫曰夫主將乃丨丨之所自出三軍之所繫命也不宜輕脫)
(自敵小寇願麾下重天授之姿副四海之望無令國内上下危懼)
籌略(吳志呂蒙傳子明少時孤謂不辭劇易果敢有膽而已及身長大學問開益丨丨竒至可以次於公)
(瑾但言議英發不及之耳所李白詩自顧寡丨丨功名安存)
籌度(杜牧籌筆驛重題詩郵亭寄人世人世寄郵亭何如自丨丨鴻路有冥冥)
籌事(唐書鄭注𫝊元和末至襄陽依節度使李愬為愬煑黃金餌之寖親遇署衙推從至徐州稍參處軍)
(政注多藝詭譎陰狡億探人慶隠輒中所欲為愬丨丨未嘗不用)
籌筆(明一統志丨丨驛在廣元縣北八十里蜀漢諸葛亮出師嘗駐於此)
籌邊(明一統志丨丨樓在成都府治西唐李德裕建圖蠻夷吐蕃險要與習邊事者商議於此李東陽)
(奎文閣賦靡麗兮娉娉彼齊雲兮落星悵望兮往營或丨丨兮見京)
御定駢字類編卷一百五十四
