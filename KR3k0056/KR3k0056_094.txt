欽定四庫全書
御定駢字類編卷九十四
數目門十七
四
四物(詩四月秀葽疏四月秀者葽之草也五月鳴者蜩之蟲也八月其禾可穫刈也十月木葉皆隕落也)
(此丨丨漸而成終將落則將寒之候注周禮槀人見三等下又幕人掌帷幕幄帟綬之事王出宫則有是)
(事在旁曰帷在上曰幕或在地展陳於上帷幕皆以布爲之四合象宫室曰幄王所居之帳也鄭司農云帟平)
(帳也綬組綬所以繫帷也元謂帟主在幕若幄中坐上承塵幄帟皆以繒爲之凡丨丨者以綬連繫焉春秋)
(序見一長下史左傳見一氣下年又注雜用丨方之丨以成器宋食貨志慶歷八三司鹽鐵判官董沔)
(請復三說法三司以爲然因言自見錢法行京師錢入少出多慶歷七年榷貨務緡錢入百十九萬出二百七)
(十六萬以此較之恐無以贍給請如沔議以茶鹽香藥緡錢丨丨如之於是有四說之法支曇諦廬山賦嗟)
(丨丨之蕭森爽獨秀於元冬)
四擾(周禮職方氏東北曰幽州其畜宜丨丨注丨丨馬牛羊豕)
四靈(禮記禮運丨丨以爲畜紀又何謂丨丨麟鳳龜龍謂之丨丨宋書武帝丨丨效瑞川岳啓圖)
(江總上毛龜啓影合丨丨光分五色易曹植神龜賦嘉丨丨之建德各潛位乎一方白居黑龍飲渭水賦)
(龍爲丨丨之長渭居八水之一)
四瑞(陳陶和容南韋中丞題瑞亭白燕白鼠六眸龜嘉蓮詩伏波恩信動南夷交趾喧傳丨丨詩)
四龍(漢書禮樂志乘元丨丨回馳北行德宋書符瑞志黃龍者丨丨之長也不漉池而漁至淵泉則黃)
(龍游於池能高能下能細能大能幽能冥能短能長乍存乍亡易林傳說休明驂御丨丨周徑萬里無有危)
(凶相雲笈七籤漓沅山治在彭州九隴縣界與鹿堂山治連有果松神草服之升仙又有丨丨起騎之門)
(宣和畫譜見二龍下東王褒日出東南隅行鏡懸丨丨網枕畫七星圖又觀漢記李元禮祖父修安帝時)
(子亮叔訓秀號丨丨皆爲牧守焉)
四蛇(山海經海外西經在軒轅國北其丘方丨丨相繞此諸天之野鸞鳥自歌鳳鳥自舞鳳凰卵民食之)
(甘露民飲之所欲自從也葬又海内東經漢水出鮒魚之山帝顓頊葬於陽九嬪於陰丨丨衛之呂覽見)
(一蛇下二金丹諸眞元奥詩捉取丨丨并鼠虎龍交媾一時間)
四虎(漢書王莽傳九虎至華陰回谿距隘北從河南至山于匡持數千弩乘堆挑戰鄧燁將二萬餘人從)
(閿鄉南出寒棗街作姑破其一部北出九虎後擊之六虎敗走史熊王况詣闕歸死莽使使責死者安在皆自)
(殺其丨丨亡三虎郭欽陳翬成重收散卒保京師倉)
四鹿(周語穆王將征犬戎祭公謀父諫曰不可王不聽遂征之得四白狼丨白丨以歸張衡西京賦驪)
(駕丨丨芝蓋九葩)
四狼(周語見上王史記匈奴傳其後二百有餘年周道衰而穆伐犬戎得丨白丨四白鹿以歸)
四犢(宋史五行志大中祥符元年龔丘縣民李起牛生丨丨判州王欽若圖以獻)
四豕(唐書唐儉傳見一豕下)
四羊(二老堂詩話見二犬下王阮有題丨丨圖詩)
四鳳(宋史輿服志妃首餙花九株小花同并兩博鬢冠餙以九翬丨丨金史輿服志皇后冠服花珠冠)
(用盛子一青羅表青絹襯金紅羅托裏用九龍丨丨山包何相里使君第七男生日詩荀氏八龍惟欠一桓)
(丨丨已過三)
四馬(詩遊于北園丨丨旣閑箋公所以田則克獲者乃遊於北園之時時則已習其丨種之丨又駟介)
(旁旁箋駟丨丨也太又何以贈之路車乘黃傳乘黃丨丨也儀禮覲禮史加書於服上侯氏受使者出侯)
(氏送再拜儐使者諸公賜服者束帛丨丨儐太史亦如之史記律書夏桀殷紂手摶豺狼足追丨丨勇非微)
(也南漢書賈山傳秦爲阿房之殿殿高數十仞東西五里北千步從車羅騎丨丨騖馳旌旗不撓爲宫室之)
(麗至於此使其後世曾不得聚廬而託處焉來又王莽傳夙夜連率韓博上言有竒士長丈大十圍至臣府)
(自謂巨毋霸出於蓬萊東南五城西北昭如海瀕軺車不能載三馬不能勝即日㠯大車丨丨建虎旗載霸詣)
(闕霸臥則枕鼓㠯鐵箸食丨宋書禮志五色安車五色立車名五乘建龍旂駕丨施八鸞餘如金根之制猶)
(周金路也王北史齊高祖紀見隻輪下以管子見一乘下吕覽良之所以使馬者約審之控其轡而丨)
(丨莫敢不盡力有道之主其所以使羣臣者亦有轡其轡何如正名審分是治之轡也易林朝暮日月丨丨)
(過隙歆屈原九歌霾兩輪兮縶丨丨援玉枹兮擊鳴鼓劉遂初賦駕丨丨而觀風兮慶辛甲於長子曹)
(植聖皇篇車輪爲徘徊丨丨躊躇鳴驅陸厥齊歌行華屋大車方高門丨丨)
四牡(詩丨丨有驕朱幩鑣鑣阜又丨丨孔阜六轡在手又田車既好丨丨孔又駕彼丨丨四牡項)
(領缺又丨丨騑騑六轡如琴丨又六月序丨丨廢則君臣矣左傳穆叔對曰丨君所以勞使臣也敢不)
(重拜旂漢書韋賢傳肅肅我祖國自豕韋黼衣朱黻丨丨龍易林鳴鸞丨丨駕出行狩沈約齊安陸昭)
(王碑丨丨方馳六龍頓轡冠邢邵太尉韓公墓誌萬鍾丨丨昌奕於往代長組高陸離於前祀張友正八)
(使出廵賦繡衣既盛於新儀丨丨載光於古典楨黃庭堅别友賦恨逸駕之絶塵又驂予以丨丨劉贈五)
(官中郎將詩丨丨向路馳歡悅誠未央遊張說送李問政河北簡兵詩依然丨丨别更想八龍常建太公)
(哀晩遇詩見一言下丨裴度送崔舍人詩赤墀同拜紫泥封丨連徵侍九重)
四駱(詩駕彼丨丨載驟駸駸歸又乘其丨丨六轡沃若獨孤及送賀若員外朝序操六轡驟丨丨周)
(爰咨詢以成天下之務)
四驪(詩丨丨濟濟垂轡瀰瀰傳丨丨言物色盛也爲又比物丨丨閑之維則易林執轡丨丨王以師)
(陰陽之明載受東齊)
四騑(徐堅奉和聖製送張說廵邊詩丨丨將戒道十乘啓先行)
四黃(詩丨丨旣駕兩驂不倚家又北史李士謙傳機子楷字雄方位書侍御史於平棘南有男子五人)
(輯晃䒩勁叡輯字護宗晃字仲黃䒩字季黃勁字少黃叡字幼黃並以友悌著美爲當世所宗時所謂丨丨者)
(也)
四騏(詩方叔率止乘其丨丨四騏翼翼)
四魚(邵憲祖明堂賦丨丨元閫戸外不閉)
四蠧(汲冢周書丨丨一美好怪奇以治之二滛言流說以服之三羣巧仍興以力之四神巫靈寵以惑之)
四獸(詩充耳以素乎而傳素象瑱疏楚語稱曰公子張驟諫靈王王病之曰子復語不穀雖不能用吾置)
(之於耳對曰賴君之用也故言不然巴浦之犀㹈兕象其可盡乎其又以繩爲瑱韋昭云瑱所以塞耳言丨丨)
(之牙角可以爲瑱是象可以爲瑱小宋書符瑞志黃帝攻蚩尤戰虎豹熊羆丨丨之力學紺珠丨丨朱鳥)
(元武青龍白虎羣宣和畫譜易元吉丨丨居二)
四駕(越絶書昔越王句踐有寳劒五聞於天下客有能相劒者名薛燭王召而問之曰吾有寶劒五請以)
(示之乃召掌者取巨闕薛燭曰非寶劒也王曰巨闕初成之時吾坐於露壇之上宫人有丨丨白鹿而過者車)
(奔鹿驚吾引劒而指之丨丨上飛揚不知其絶也穿銅釜絶鐵䥶胥中決如粟米故曰巨闕苻載陪劉尚書)
(宴北池序乘上已之暄淑趣北池之汗漫操丨丨勝百祥)
四鳥(左傳鳳鳥氏歷正也元鳥氏司分者也伯趙氏司至者也青鳥氏司啓者也丹鳥氏司閉者也注上)
(丨丨皆歷正之屬官疏分至啓閉立四官使主之鳳鳥氏爲之長故云丨丨皆歷正之屬官也南史梁武陵)
(王紀傳上林靜拱聞丨丨之哀鳴宣室披圖嗟萬始之長逝山海經大荒東經有蔿國黍食使丨丨虎豹熊)
(羆止隋煬帝秦孝王誄痛母弟之同胞棄共被之寒郊豈三荆之變色非惟丨丨之分巢陸機豫章行三)
(荆歡同株丨丨悲異林孝梁元帝遺武陵王詩丨丨嗟長别三聲悲夜猿劉勝冬日家園别陽羡始興詩)
(丨丨怨離羣三荆悅同處已梅堯臣詩常山有丨丨將飛音悲)
四鷇(鮑照空城雀樂府雀乳丨丨空城之阿)
四鴈(漢書揚雄傳解嘲乘鴈集不爲之多雙鳬飛不爲之少注應劭曰乘鴈丨丨)
四翅(暌車志鬼蛺蝶大如扇丨丨好飛荔枝上)
四尾(易林丨丨六頭爲凶作妖)
四翼(山海經北山經景山有鳥焉其狀如蛇而丨丨六目三足名曰酸與其鳴自詨又梁渠之山有鳥)
(焉其狀如夸父丨丨一目犬尾名曰囂其音如鵲食之已腹痛可以止衕又西山經太華之山有蛇焉名曰)
(肥&KR1414;六足丨丨見則天下大旱兩易林比目丨丨來安我國福善上堂與我同牀又足丨丨飛入家國寧)
(我伯姊與母相得)
四皮(儀禮聘禮擯者請命庭實設丨丨賓奉束帛入三揖皆行至于階讓注麋鹿皮也又賓于館堂楹)
(間釋丨丨束帛賓不致主人不拜)
四羣(宋史兵志高宗紹興十九年詔馬五百疋爲一監牡一而牝四監爲丨丨歲産駒三分及斃二分以)
(上有賞罰)
四匹(詩百兩御之疏謂之兩者風俗通以爲車有兩輪馬有丨丨故車稱兩馬稱匹論語齊景公有馬)
(千駟疏馬丨丨爲駟千駟四千匹也孝史記封禪書春夏用騂秋冬用駵畤駒丨丨宋書武帝紀大明五)
(年十二月甲戌制天下民戶歲輸布丨丨又禮志諸侯納徵馬丨丨)
四花(五燈會元僧問智遠禪師曰諸佛出世天雨丨丨地搖六動和尚今日有何祥瑞師曰一物不生全)
(體露目前光彩阿誰知李劉孝綽昭明太子集序是以徧動六地普雨丨丨邕大相國寺碑雲廓八景雨)
(散丨丨)
四穀(博雅見一穀下穈小學紺珠丨丨秬秠芑)
四藤(明一統志丨丨閣在袁州府南仰山寺宋朱子帥湖南經遊此爲學者講道閣下郡士李長民等皆)
(受教焉)
四果(法苑珠林有丨丨部)
四蓮(西溪叢話予監台州杜瀆鹽場日以蓮子試滷澤蓮子重者用之滷浮三蓮丨丨味重五蓮尤重蓮)
(予取其浮而直若二蓮直或二直二横即味差薄若滷更薄即蓮沉於底而鹽煎不成)
四松(杜甫丨丨詩丨丨初移時大抵三尺強兵又草堂詩入門丨丨在步屧萬竹疎雍陶和部鄭侍)
(郎省中丨丨詩左相歷兵署丨丨皆手栽臺姚合奉和丨丨詩丨丨相對植蒼翠映中)
四柏(明一統志丨丨亭在揚州府城文廟西南宋元豐中鄒浩爲教授著丨丨賦以見志後彭方爲文學)
(掾植丨丨於學宫之南因以名亭)
四根(杜甫課伐木詩人肩丨丨已亭北下山麓)
四株(晉書五行志永嘉六年五月無錫縣有丨丨茱萸樹相樛而生狀若連理齊書祥瑞志永明八年)
(巴陵郡樹連理丨丨)
四樹(齊書祥瑞志永明五年正月秣陵縣華僧秀園中丨丨連理寶如來三昧經以天華散遍其地近)
(佛坐處而有丨丨皆則是寶)
四葉(宋史五行志慶元五年八月太室西比夾室楹生白芝丨丨本草蘋釋名丨丨菜又宋書禮志)
(大業之隆重光丨丨不羈之宼二世而平已齊書禮志魏氏之初親廟止乎丨丨吳蜀享祭失禮多杜甫)
(送魏六丈佑少府之交廣詩鄭公丨丨孫長大常苦饑又梁簡文帝大同哀辭卷金屏之丨丨開銀函之九)
(羊)
四莖(宋史五行志皇祐元年十二月密州禾十莖各一穗石州丨丨各一穗)
四穗(宋史五行志彭城縣民張福先田粟一莖分丨丨)
四岐(宋史五行志見三岐下)
四把(詩彼有遺秉疏四秉曰筥米之秉十六斛禾之筥丨丨耳)
四德(易乾文言君子行此丨丨者故曰乾元享利貞而書堯典欽明文思安安傳言堯放上世之功化)
(以敬明文思之丨丨安天下之當安者疏詩言告師氏傳古者女師教以婦德婦言婦容婦功皆昏義文也)
(彼注云婦容婉娩天官九嬪職注亦然内則注云婉謂言語也娩之言媚也媚謂容貌也分婉娩爲二者欲以)
(内則之文充丨丨若不分婉爲言語則無辭令之事幸左傳秦饑使乞糴於晉晉人弗與慶鄭曰背施無親)
(災不仁貪愛不祥怒鄰不義丨丨皆失何以守國於又鄭有平惠之勲又有厲宣之親棄嬖寵而用三良諸)
(姬爲近丨丨具矣且又晉襄公卒趙孟曰立公子雍好善而長先君愛之近於秦秦舊好也置善則固事長)
(則順立愛則孝結舊則安爲難故故欲立長君有此丨丨者難必抒矣又穆姜薨於東宫始往而筮之遇艮)
(之八史曰是謂艮之隨隨其出也君必速出姜曰亡是於周易曰隨元亨利貞無咎有丨丨者隨而無咎我皆)
(無之豈隨也哉晉後漢書皇后紀序夫人坐論婦禮九嬪掌教丨丨書后妃傳肅尊儀而修丨丨體柔範)
(而弘六義蕩尸子水有丨丨沐浴羣生流通萬物仁也揚清激濁去滓穢義也柔而難犯弱而能勝勇也導)
(江疏河惡盈流謙智也蒙小學紺珠丨丨庸勲親親暱近尊賢又丨丨罔直酋又丨丨忠則順天孝則)
(生福勤則業進儉則心逸梁又丨丨孝德之始悌德之序信德之厚忠德之正簡文帝慈覺寺碑窮兹丨)
(丨洞彼六經新李百藥戲贈潘徐城門迎兩婦詩見三星下)
四行(去聲史記太史公自序君不君則犯臣不臣則誅父不父則無道子不子則不孝此丨丨者天下之)
(大過也質漢書何武傳光禄勲舉丨丨注元帝永光元年詔舉朴敦厚遜讓有行義各一人時詔書又令光)
(禄歲㠯此科第郎從官故武㠯此丨丨得舉之也人又王莽傳復令公卿大夫諸侯二千石舉丨丨各一注)
(師古曰依漢光禄之四科劉奉世曰丨丨蓋前已舉德行言語政事文學今復令舉之非光禄丨丨後漢書)
(曹世叔妻傳女有丨丨一曰婦德二曰婦言三曰婦容四曰婦功晉書鍾雅傳雅少孤好學有才志舉丨丨)
(除汝陽令入爲佐著作郎才宋書百官志漢東京三署郎有行應四科者歲舉茂二人丨丨二人及三署郎)
(署省光禄勲猶依舊舉丨丨衣冠子弟充之曰吕覽尹文見齊王齊王謂尹文曰寡人甚好士尹文願聞何)
(謂士王未有以應尹文曰今有人於此事親則孝事君則忠交友則信居鄉則悌有此丨丨者可謂士乎齊王)
(曰此眞所謂士已人小學紺珠又丨丨爲人子孝爲人弟弟爲人臣忠爲少順又丨丨事親孝事君忠交)
(友信居鄉悌樂又本音宋史禮志酒再行於樂辟雍之樂作酒三行育人材之樂作酒丨丨樂且有儀之樂)
(作酒五行正安之樂作列又音杭儀禮聘禮米百筥筥半斛設於中庭十以爲北上黍梁稲皆二行稷丨丨)
(炬唐書驃傳見二疊下足守護國界主陁羅尼經此寶總持妙建立丨丨具於四禪隨順得解脫楊巨)
(源送李舍人歸蘭陵里詩見三畝下氤王涯宫詞内裏松香滿殿聞丨丨階下暖氲)
四教(詩于以采蘋箋古者婦人先嫁三月祖廟未毁教於公宫祖廟旣毁教於宗室教以婦德婦言婦容)
(婦功教成之祭牲用魚芼用蘋藻所以成婦順也此祭女所出祖也法度莫大於丨丨是又祭以成之故舉以)
(言焉汲禮記王制見四術下以論語子以丨丨文行忠信冡周書丨丨一守之信二因親就年三取戚)
(免梏四樂生身復陵小學紺珠丨丨禁於未發之謂豫當其可之謂時不節而施之謂孫相觀而善之謂摩)
(梁又丨丨興道諷誦言語表又丨丨勤儉恭恕丨簡文帝請於州置學校公宫之南四術丨)
四制(禮記喪服丨丨喪有丨丨變而從宜取之四時也有恩有理有節有權取之人情也恩者仁也理者)
(義也節者禮也權者知也仁義禮知人道具矣小學紺珠丨丨恩禮節權也)
四禮(周禮女祝掌以時招梗禬禳之事注丨丨惟禳其遺象今存白虎通婦事夫有丨丨焉雞初鳴咸)
(盥潄櫛縰笄總而朝君臣之義也惻隱之恩父子之道也會計有無兄弟之道也閨閫之内袵席之上朋友之)
(道也)
四智(楞嚴經若悟三身即名丨丨)
四克(漢書敘傳文武方作是庸丨丨注方並也言並任文武之臣是用克開四方也)
四事(周易正義上繫云易有聖人之道四焉以言者尚其辭以動者尚其變以制器者尚其象以卜筮者)
(尚其占此之丨丨皆在六爻之後艾詩國雖靡止或聖或否民雖靡膴或哲或謀或肅或疏於國言聖賢於)
(民言哲謀肅艾以聖賢此丨丨爲優故屬之諸侯耳其實互相明也又奕奕寢廟君子作之秩秩大猷聖人)
(莫之他人有心予忖度之躍躍毚兔遇犬獲之箋此丨丨者言各有所能也禮記曲禮道德仁義非禮不成)
(疏道者通物之名德者得理之稱仁是施恩及物義是裁斷合宜言人欲行丨丨不用禮無由得成故云非禮)
(不成也朱孟子見三王下休元史選舉志見一等下爲列子楊曰生民之不得息爲丨丨故一爲壽二)
(名三爲位四爲貨有此四者畏鬼畏人畏威畏刑此謂之遁人也寶如來三昧經佛言菩薩以丨丨可知有)
(勞何謂丨丨可知有勞聞無央數人其心恐怖是爲一勞聞不可度生死其心恐怖是爲二勞聞不可限諸佛)
(智其心恐怖是爲三勞聞無央數功德而成一相其心恐怖是爲四勞梁簡文帝爲人造丈八夾紵金薄像)
(疏薄離五家微捐丨丨建蘇軾首夏官舍書事詩見一樽下又宋史輿服志隆三年十月近臣軍校增給)
(錦襯袍有翠毛宜男雲鴈細錦師子練鵲寶照大錦寳照中錦凡七等應給錦袍者惟五事大將軍少卿監郎)
(中以上樞密諸房副承旨以上諸司使皇親承制崇班皆丨丨又泉志丨丨錢徑九分重三銖六黍面文二)
(人相向一立一坐上有飛禽下一走犬背文夷漫)
四勞(寶如來三昧經見上)
四業(晉書孝武王皇后傳天性柔順丨丨允備)
四計(春秋繁露初次再計爲上第二也次次丨丨爲上第三也九年爲一第二得九并去其六爲置三第)
(六六得等爲置二并中者得三盡去之并三三計得六并得一計得六此爲丨丨也絀者亦然)
四術(禮記王制樂正崇丨丨立四教順先王詩書禮樂以造士春秋教以禮樂冬夏教以詩書疏謂樂正)
(之官當光揚尊崇此丨丨以爲教謂敷暢義理贊旨趣使學者知之宋史律歷志景直晷中則差遲與句股)
(數齊則差急隨北極高下所遇不同其黃道去極度數與日景漏刻昏晩中星反覆相求消息用率步日景而)
(稽黃道因黃道而生漏刻而正中星丨丨旋相爲中以合九服之變約而易知簡而易從小學紺珠丨丨忠)
(愛無私用賢簡能史文彥博聖駕幸太學賦見三德下又左思詠詩冠蓋蔭丨丨朱輪竟長衢)
四法(宋書歷志按五紀論黃帝歷有丨丨顓頊夏周並有二術詭異紛然則孰識其正此古歷可疑之據)
(一也佛小學紺珠晷漏丨丨銅壺香篆圭表輥彈大楞伽經告大慧菩薩摩訶薩成就丨丨得修行者方)
(便云何謂四謂善分别自心現觀外性非性離生住滅見得自覺聖智善樂是名菩薩摩訶薩成就丨丨得修)
(行者大方便故守護國界主陁羅尼經復有丨丨能爲障礙謂以貪而行非法或以嗔故而行非法有以癡)
(故而行非法有以怖畏而行非法)
四呈(尹文子名有三科法有丨丨一曰命物之名方圓白黑是也二曰毁譽之名善惡貴賤是也三曰况)
(謂之名賢愚愛憎是也一曰不變之法君臣上下是也二曰齊俗之法能鄙同異是也三曰治衆之法慶賞刑)
(罰是也四曰平準之法律度權量是也)
四式(小學紺珠丨丨校能計功任賢叙常)
四本(晉書阮裕傳裕雖不博學論難甚精嘗向謝萬云未見丨丨論君試爲言之萬敘說既畢裕以傅嘏)
(爲長於是搆辭數百言精義入微聞者皆嗟味之蘭南史顧歡傳會稽孔珪嘗登嶺尋歡共談丨丨歡曰若)
(危而密宣國安而疎士季似而非公深謬而是總而言之其失則同曲而辯之其塗則異何者同昧其本而競)
(談其未猶未識辰緯而意斷南北羣迷暗爭失得無準情長則申意短則屈所以丨丨並通莫能相塞王僧)
(虔誡子書且論注百氏荆州八袠又才性丨丨聲無哀樂皆言家口實如客至之有設也汝皆未經拂耳瞥目)
(豈有庖厨不修而欲延大賓者哉)
四名(詩爰采唐矣傳唐蒙菜名疏釋草云唐蒙女蘿女蘿菟絲孫炎别三名郭璞曰别丨丨又胡爲虺)
(蜴傳蜴螈也疏釋魚云蠑螈蜥蝪蝘蜓蝘蜓守宫也孫炎曰别丨丨也北史許善心傳辨方正位論時計功)
(南北左右兼丨丨之别檮杌乘車擅一家之稱紀小學紺珠丨丨天人神人至人聖人又宋史度宗咸淳)
(六年詔荐士增丨丨)
四號(齊書海陵王紀論案漢中平六年獻帝即位便改元爲光熹張讓段珪誅後改元爲昭寧董卓輔政)
(改元爲永漢一歲丨丨也丨又虞玩之傳自泰始三年至元徽四年揚州等九郡丨黃籍共却七萬一千餘)
(戶外雲笈七籖太上九真中經一名天上飛又一名國放品一名神州靈章雖有丨丨故一書耳)
四書(宋史藝文志陳應隆丨丨輯語四十卷丨又沈貴瑶丨丨要義七篇又葉味道傳所著丨說大)
(學講義祭法宗廟廟享郊社外傳集又李道傳傳願下明詔崇尚正學取朱熹論語孟子註中庸大學章句)
(或問丨丨頒之太學葉元史選舉志惟張秦山尤精篆籀陳元麟能通性理留畊問以丨丨大義則對曰無)
(過事父母能竭其力事君能致其身時人以遠大期之又宋史職官志先是宗正寺丞邵大受奏講求宗正)
(寺舊掌之書曰皇帝玉牒曰仙源積慶圖曰宗藩慶系錄曰宗支屬籍南渡丨丨散失今重加修纂又梁昭)
(明太子謝勅賚制旨大涅槃經講疏啓六爻所明至邃窮於幾象丨丨所總施命止於域中)
四經(漢書藝文志黃帝丨丨四篇梁小學紺珠丨丨易書詩春秋又丨丨左氏穀春秋古文尚書毛)
(詩跡)(明一統志丨丨樓在雅州治内有宋蘇軾蘇轍墨又素問黃帝問曰人有丨丨十二從何謂岐伯對)
(經應四時十二從應十二月十二月應十二脉於又山海經東山經又東次丨丨之首曰北號之山臨北海)
(蹄又中山經中次丨丨釐山之首曰鹿之山又宋史選舉志見一次下)
四易(京氏易略孔子易云有丨丨一世二世爲地易三世四世爲人易五世六世爲天易遊魂歸魂爲鬼)
(易王小學紺珠丨丨有天地自然之易有伏羲之易有文周公之易有孔子之易又去聲法言君子之道)
(有丨丨簡而易用也要而易守也炳而易見也法而易言也)
四兌(葛長庚太平興國宫地主祠堂記唐朝隱君陳其姓莫知其名或曰諱伯宣者隱居雖亡如存萬古)
(一靈其必能煉九乾六坤之鉛採三震丨丨之汞)
四繫(小學紺珠丨丨以事繫日以日繫月以月繫時以時繫年)
四兆(周禮卜師掌開龜之丨丨一曰方兆二曰功兆三曰義兆四曰弓兆注開開出其占書也經兆百二)
(十體今言丨丨者分之爲四部若易二篇)
四卜(左傳僖公三十一年夏四月丨丨郊不從乃免牲疏正義曰言丨丨郊者蓋二月每旬一卜至四月)
(上旬更一卜乃成爲丨丨也公羊傳見三卜下)
四爻(易小畜既雨既處德積載也君子征凶有所疑也疏大畜畜而不已謂之大畜丨丨五爻是畜之盛)
(極而不休已畜之則通四五畜道既極至於上九無所可畜故上九道乃大行無所畜也小畜積極而後乃能)
(畜者小畜之道既微積其終極至於上九乃能畜也)
四卦(易乾象天行健君子以自強不息疏或有直舉兩體上下相對者天與水違行訟也上天下澤履也)
(天與火同人也上火下澤暌也凡此丨丨或取兩體相違或取兩體相合或取兩體上下相承而爲卦也參)
(同契乾坤者易之門戶衆卦之父母坎離匡郭運轂正輻牝牡丨丨以爲槖籥)
四義(管子八會諸侯令曰立丨丨而毋議者尚之於元官聽於三公淮南子將者必有三隧丨丨所謂)
(丨丨者便國不負兵爲主不顧身見難不畏死決疑不避罪杜弼爲東魏檄梁文三禮丨丨之將豹虎熊羆)
(之士)
四賦(漢書揚雄傳經莫大於易故作太元傳莫大於論語作法言史篇莫善於倉頡作訓纂箴莫善於虞)
(箴作州箴賦莫善於離騷反而廣之辭莫麗於相如作丨丨小學紺珠丨丨甘泉河東校獵長楊杜甫入)
(衡州詩劇孟七國畏馬卿丨丨良)
四歷(宋史律歷志仁宗用崇天歷天聖至皇祐四年十一月日食二歷不效詔以唐八歷及宋丨丨參定)
(皆以景福爲密遂欲改作而劉羲叟謂崇天歷頒行逾三年所差無幾詎可偶緣天變輕議改移)
四箴(宋史趙景緯傳景緯進權禮部侍郎兼侍讀進丨丨一曰惜目力以致其勤二曰精體認以充其知)
(三曰屏嗜好以專其業四曰謹行事以驗其用縱玉海秘閣有太宗御書曲禮四句敖不可長欲不可志不)
(可滿樂不可極張方平在諫垣廣其義爲丨丨)
四詩(小學紺珠丨丨魯詩齊詩韓詩毛詩頌許堯佐五經閣賦虞夏商周之五典國風雅之丨丨)
四譜(宋史藝文志鄧名世春秋丨丨六卷卷又蘇易簡文房丨丨五卷李洪續文房丨丨五又蘇易)
(簡傳易簡常居雅善筆札尤善談笑旁通釋典所著文房丨丨續翰林志及文集二十卷藏於秘閣小學紺)
(珠丨丨國譜年譜地譜人譜丨文同謝惠紫石硯詩所以文房中丨無一精)
四典(蔡邕胡夫人贊女師丨丨窈窕德象罔不習熟以供婦道)
四志(宋史藝文志序見一志下)
四篇(詩周南召南譜䟽見二篇下僞又王城譜疏桓王失信禮義陵遲男女滛奔䜛並作九族不親故)
(詩人刺之今王風自兔爰至大車丨丨是也躇黃滔御試詩御目丨丨酬九百敢從燈下略躊)
四章(詩左右流之箋左右助也疏此章未得荇菜故助而求之既得故丨丨論采之采之既得故卒章言)
(擇之皆是淑女助后妃故每云左右五又小序見二章下左傳見四月下又書益稷以采施於五色傳)
(士服藻火大夫加以粉米并藻火爲丨丨山周禮司服享先王則衮冕注九章初一曰龍次二曰次三曰華)
(蟲次四曰火次五曰宗彝皆畫以爲繢次六曰藻次七曰粉米次八曰黼次九曰黻皆希以爲繡則衮之衣五)
(章裳丨丨凡九也閏又周髀算經十九歲爲一章章月月差爲丨丨爲一蔀七十六歲)
四部(周禮卜師注見四兆下元齊書王儉傳超遷秘書丞上表求校墳籍撰定徽丨丨書目又竟陵)
(王子良傳移居雞籠山邸集學士鈔五經百家依皇覽例爲丨丨要略千卷招致名僧講語佛法造經唄新聲)
(道俗之盛江左未有也圖南史沈約傳爲步兵校尉管書記直永壽省校丨丨書宋史藝文志見二本下)
(武文獻通考漢時郡及王國並有文學而東宫無聞魏置太子文學自後並無至後周建德三年太子文學)
(十人後省龍朔三年置太子文學四員屬桂坊桂坊廢而屬司經開元中定制爲三員掌侍二分掌丨丨書判)
(書功事兩小學紺珠丨丨甲乙丙丁盧齊東野語唐貞觀開元都聚書丨丨至七萬卷肇將歸宜春留)
(題新安館詩芸臺丨丨添新學秘殿三年學老郎桓又後漢書馮異傳漢選丨丨精兵黃頭吳河等及烏突)
(騎三千餘人齊鼓而進河又晉書傅元傳魏初未留意於水事先帝統百揆分堤爲丨丨并本凡五謁者以)
(水功至大與農事並興非一人所周故也及又威王祐傳永安中從惠帝北征帝遷長安祐反國帝還洛以)
(征南兵八百人給之特置丨丨牙門待北史李順傳三秦平進爵爲侯遷丨丨尚書甚見寵又唐書驃傳)
(凡樂三十工百九十六人分丨丨一龜兹部二大鼔部三胡部四軍樂部又南史梁武帝紀大通元年九月)
(癸巳幸同泰寺設丨丨無遮大會上釋御服披法衣行清淨大捨以便省爲房素牀瓦器乘小車私人執彼甲)
(午升講堂法坐爲丨丨大衆開涅槃經題會陳書高祖紀詔出佛牙於杜姥宅集丨丨設無遮大高祖親出)
(關前禮拜嘉支遁五月長齋詩丨丨欽期潔已升雲堂)
四冊(宋史樂志榮懷之慶莫盛於斯三宫丨丨五葉一時德阜而豐福大而滋)
四帖(唐書選舉志凡進士試時務策五道帖一大經經策全通爲甲第策通丨丨過四以上爲乙第)
四卷(白居易見元九悼亡詩因以此寄詩人間此病治無藥惟有楞伽丨丨經又韓愈八月十五日贈)
(張功曹詩纖雲丨丨天無河清風吹空月舒波)
四句(易文言疏莊氏云以一節元者善之長者謂天之體性生養萬物善之大者莫善施生元爲施生之)
(宗故言元者善之長也亨者嘉之會者嘉美也言天能通暢萬物使物嘉美之會聚故云嘉之會也利者義之)
(和者言天能利益庶物使物各得其宜而和同也貞者事之幹者言天能以中正之氣成就萬物使物皆得幹)
(濟莊氏之意以此丨丨明天之德也而配四時丨詩我徂東山慆慆不歸我來自東零雨其濛箋此丨者序)
(歸士之情也之宋史王旦傳眞宗幸其第賜白金五千兩旦作奏辭稿末自益丨丨云益懼多藏况無所用)
(見欲散施以息咎殃即舁至内闥詔不許還至門旦己薨儲光羲同房憲部應旋詩見一音下白居易重)
(酬錢員外詩雪中重寄雪山偈問答殷勤丨丨中晨劉禹錫令狐相公春思見寄詩一紙書封丨丨詩芳對)
(酒遠相思璣李羣玉石門戍詩人來皆望珠去誰詠貪泉丨丨詩)
四字(詩序河廣宋襄公母歸於衛思而不止故作是詩也箋宋桓公夫人衛文公之妹生襄公而出疏左)
(傳云公子頑烝於宣姜生文公及宋桓夫人故知文公之妹襄公桓公之子故知襄公之母今定本無襄公之)
(母丨丨律宋史高士林傳累官内殿崇班殿直英宗書謹守法丨丨誨之曰能此則爲良吏矣又錢忱傳)
(高宗立復拜檢校少保瀘州節度使中太一宫使御書忠孝之家丨丨賜之又趙鼎傳上親書忠正德文丨)
(丨賜鼎謹和緩)(元史食貨志見二字下丨小學紺珠丨丨勤又丨丨莊守精密又丨弘大平粹雲)
(笈七籤十二部第十一讚頌讚以表事頌以歌德故詩云頌者美盛德之形容亦曰偈偈憩也以丨丨五字爲)
(憩息也對庭除)(盧肇金錢花詩輪郭休誇丨丨書紅窠寫出又宋史樂志黃鐘用合字大呂太簇用丨丨)
(夾鐘姑洗用一字夷則南吕用工字無射應鐘用凡字)
四言(詩關雎五章章四句疏句字之數丨丨爲多惟以二三七八者將由言以申情惟變所適播之樂器)
(俱得成文故也師左傳侯犯以郈叛武叔懿子圍郈弗克秋二子及齊復圍郈弗克叔孫謂郈工師駟赤曰)
(郈非唯叔孫氏之憂社稷之患也將若之何對曰臣之業在揚水卒章之丨丨矣叔孫稽首宋書樂志見二)
(言下武齊書樂志明堂歌辭祠五帝漢郊祀歌皆丨丨宋孝使謝莊造辭莊依五行數木數用三火數用七)
(土數用五金數用九水數用六丨又丘靈鞠等傳論陳思代馬羣章王粲飛鸞諸製丨之美前超後絶少卿)
(離辭五言才骨難與爭騖韋滄浪詩話丨丨起於漢楚王傅盂)
四點(白獺髓程覃乃文簡公之子尹京日有治聲惟不甚知字嘗有道民投詞牒乞執狀造橋覃大書昭)
(執二字斯人見其誤遂白之合是照執今是昭執乃漏丨丨爾覃取筆忽於執字下加丨丨乃爲昭熱庠舍諸)
(生作傳譏之)
四畫(書苑無字四點丨丨爲綜上心開則下合也)
四諦(魏書釋老志初根人爲小乘行丨丨法中根人爲中乘受十二因緣上根人爲大乘則修六度四)
(十二章經世尊成道已作是思惟離欲寂静是最爲勝住大禪定降諸魔道於鹿野苑中轉丨丨法輪度憍陳)
(如等五人而證道果帛心經無苦集滅道注苦謂生死老病集謂聚骨肉財之類滅謂壊滅道謂修行此名)
(丨丨丨洛陽伽藍記孟仲暉武城人志性聰明學兼釋氏丨之義窮其指歸淨住子一時一刻一念一頃)
(幾心欲摧滅煩惱幾心欲降伏魔怨幾心念三寳丨丨幾心念苦空無常沈約佛記序標丨丨於鹿園辨百)
(非於雙樹)
四意(春秋序或曰春秋之作左傳及穀梁無明文說者以仲尼自衛反魯脩春秋立素王丘明爲素臣言)
(公羊者亦云黜周而王魯危行言孫以辟當時之害故微其文隱其義公羊經止獲麟而左氏經終孔丘卒敢)
(問所安正義曰一問之間凡有丨丨其一問作之早晩其二問先儒言孔子自爲素王其事虚實其三問公羊)
(說孔子黜周王魯其言是非其四問左氏獲麟之後乃有餘經)
四圖(易圖說伏羲丨丨其說皆出邵氏所謂先天之學也宋史禮志翰林學士梁顥請以春秋大宴小)
(宴賞花行幸次爲丨丨頒下閤門遵守)
四聲(漢書律歷志宫中也居中央暢四方唱始施生爲丨丨綱也齊書陸厥傳永明末盛爲文章吳興)
(沈約陳郡謝朓琅邪王融以氣類相推轂汝南周顒善識聲韻約等文皆用宫商以平上去入爲丨丨以此制)
(韻不可增減世呼爲永明體捨梁書沈約傳約又撰丨丨譜高祖雅不好焉帝問周曰何謂丨丨捨曰天子)
(聖哲是也見唐書權德輿傳德輿生三歲知變丨丨曰宋史樂志二聲下又燕樂以夾鐘收丨丨曰宫)
(商曰羽曰閏閏爲角其正角聲變聲徵聲皆不收而獨用夾鐘爲律本此其夾鐘收丨丨之略也又楚衍開)
(封胙城人少通丨丨字母約滄浪詩話見八病下丨小學紺珠丨丨平上去入沈撰丨丨譜周顒著丨切)
(韻一石介安道登茂才異等科詩字競新奇丨丨分清濁)
四韻(齊書樂志漢世歌篇多少無定皆稱事立文並多八句然後轉韻時有兩三韻而轉其例甚寡張華)
(夏侯湛亦同前式傳元改韻頗數更傷簡節之美近世王韶之顏延之並丨丨乃轉得賖促之中顏延之謝莊)
(作三廟歌皆各三章章八句此於序述功業詳略爲宜南史王僧孺傳見一寸下宋史五行志大觀初甘)
(露降於九成宫帝鼐室三年冬降於尚書省及六曹御製七言丨丨詩賜執政已下景龍文館記唐白鹿觀)
(御詩序云人題丨丨後者罰三杯李楚等謝曰既陪天歡不敢不醉王勃滕王閣序一言均賦丨丨俱成)
(韓愈送温處士赴河陽軍序留守相公首爲丨丨詩歌其事愈因推其意而序之王建謝李續主簿詩見一)
(官下)
四音(馮熙載元宵應制詩丨丨促柱泛笙簫應有翔鸞落千仞)
四歌(杜甫乾元中寓居同谷縣歌嗚呼丨丨兮歌四奏林猨爲我啼清畫)
四曲(宋書樂志魏雅樂丨丨一曰鹿鳴後改曰於赫詠武帝二曰騶虞後改曰巍巍詠文帝三曰伐檀後)
(省除四曰文王後改曰洋洋詠明帝有又泉志丨丨文錢舊譜形製類半兩肉好無輪郭面丨丨文外向有)
(二字右類文字左不可識)
四調(白居易何滿子詩一曲丨丨歌八疊從頭便是斷腸聲)
四懸(縣同詩笙磬同音傳笙磬東方之樂也同音丨丨皆同也漢書禮樂志高張丨丨樂充宫庭丨)
(丨樂丨丨也丨晉書潘尼傳崇聖重師卜曰告奠陳其三牢引其丨既戒既式乃盥乃薦小學紺珠制度)
(丨丨王宫縣諸侯軒縣卿大夫判縣士特縣丨梁武帝問羣臣音樂詔天人缺九變之節朝宴失丨之儀)
(成公綏正旦大會行禮歌建五旗羅鐘虡列丨丨奏韶武王韶之開封府君歌丨丨既序簫管旣舉無名)
(氏笙磬同音詩丨丨今盡美一聽辨移風)
四儛(北史裴藴傳初文帝不好聲技遣牛弘定樂非正聲清商及九部丨丨之色皆罷遣從百姓隋書)
(音樂志牛弘請存鞞鐸巾拂等丨丨與新伎並陳又何妥傳見三調下)
四佾(詩公庭萬舞疏正義曰公羊傳曰諸侯丨丨則舞者爲四列使此碩人居前列上頭所以教國子諸)
(子學舞者令法於己也)
四拍(唐書驃傳次奏拍序一疊舞者分左右蹈舞每丨丨揖羽稽首拍終舞者拜復奏一疊蹈舞抃揖以)
(合南字字成徧終舞者北面跪歌導以絲竹歌已俯伏鉦作復揖舞餘字皆如之蔡琰胡笳十八拍尋思涉)
(歷兮多囏阻丨丨成兮益悽楚)
四奏(禮記樂記注見四成下)
四弄(唐書禮樂志周隋管絃雜曲數百皆西凉樂也鼓舞曲皆龜兹樂也惟琴工猶傳楚漢舊聲及清調)
(蔡邕五弄楚調丨丨謂之九弄)
四間(周語伶州鳩曰丨丨林鐘和展百事俾莫不任肅純恪也)
四變(周禮大司樂見六樂下四宋史樂志見二商下丨春秋繁露人之材固有選如天之時固有丨)
(也兩小學紺珠易丨丨單拆交重又三少爲重三多爲交多一少爲單兩少一多爲拆雲笈七籤中景八)
(神丨丨九飛煉魂正身明景同暉)
四成(禮記樂記丨丨而南國是疆注成猶奏也四奏象南方荆蠻之國侵畔者服也又宋史禮志山下)
(封祀壇丨丨十二陛如圜丘制之山海經西山經槐江之山東望恒山丨丨有窮鬼居各在一摶爰有滛水)
(其清洛洛丨江總貞女峽賦或邐迤而丨乍㠑㠕而五曲)
四陳(宋書樂志禮行宗祀敬達郊禋金枝中樹廣樂丨丨江淹嵇中散康言志詩曠哉宇宙惠雲羅更)
(丨丨)
四暢(禮記樂記丨丨交於中而發作於外疏丨丨謂陰陽剛柔也宋書樂志嘉牲匪歆德馨惟饗受天)
(之祚神和丨丨交無名氏望春宮賦遠天聽以遂於羣生浹皇情用乎丨丨又宣和畫譜見三仙下)
四清(宋史樂志竊考元定言燕樂大要其律本出夾鐘以十二律兼丨丨爲十六聲而夾鐘爲最清此所)
(謂靡靡之聲也下又陳暘傳見二上)
四和(周髀算經日運行處極北北方日中南方夜半日在極東東方日出西方夜半日在極南南方日中)
(北方夜半日在極西西方日中東方夜半凡此四方者天地四極丨丨又去聲梅堯臣依韻丨丨正仲詩丨)
(丨還如九酘醅更醇更美未嫌來)
四諫(宋史曹豳傳召爲左司諫與王萬郭磊卿徐清叟俱有直聲當時號嘉熙丨丨又劉伯正傳父簡)
(爲丞相趙汝愚客嘗書慶歷丨丨奏議授伯正有言行錄宋歐陽修余靖王素俱列諫司蔡襄詩云必謀謨)
(裨帝右更須風采動明廷三人以詩聞於上亦除諫官時謂丨丨吾學編章懋傳入翰林爲庶吉士逾年除)
(編修内庭張燈下詞臣賦詩公謂莊昶黃仲昭曰國家無事海宇治安内庭燃燈朝士踏歌傳之往史已非盛)
(事此蘇長公所以有疏而深惜其君之不用也今天子仁聖孝奉二宫將以備耳目之娛極天下之養則斯舉)
(固足以爲樂然大孝養志吾輩盍諫明日三人同上章以培養聖德爲言上怒杖三人闕下左遷知臨武縣稱)
(三君子時羅一峰論内閣大臣起復非禮亦謫官又稱翰林丨丨)
四請(宋史度宗紀咸淳二年春正月癸丑江萬里丨丨歸田乞祠禄不允)
四辭(晉書荀顗傳顗甥陳泰卒顗代泰爲僕射領吏部丨丨而後就職宋史理宗紀寶祐五年秋七月)
(戊午趙葵丨丨免醴泉觀使兼侍讀乞外祠從之)
四責(鄧析子何謂丨丨受重賞而無功一責居大位而不治二貴理刑官而不平三責御軍陣而奔北丨)
(丨)
四疑(北史高閭傳太和三年出師討淮北閭表諫陳丨丨請時速返旆文明太后曰六軍電發有若摧朽)
(何慮四難也即楞嚴經阿難所起丨丨即是對破八還之惑物我疑對明暗還廣狹疑卽對通塞還是非疑)
(卽對緣空還斷常疑卽對塵霽還)
四難(去聲北史高閭傳見上丨又平聲秦觀寄題趙侯澄碧軒詩風流公子丨并更引清漪作小亭)
(周必大次韻醵飲詩要令丨丨并詎止一餉樂)
四耦(周禮夏官射人見二侯下)
四異(南史劉峻傳余自比馮敬通而有同之者三異之者四敬通當更始世手握兵符躍馬食肉余自少)
(迄長戚戚無懽此一異也敬通有子仲文宦成名立余禍同伯道此二異也敬通旅力剛強老而益壯余有犬)
(馬之疾溘死無時此三異也敬通雖芝殘蕙焚終填溝壑而爲名賢所慕其風流郁烈芬芳久而彌盛余聲塵)
(寂寞世不吾知魂魄一去將同秋草此丨丨也財金丹大要上陽子曰道有丨丨四異者何也曰酒色氣是)
(也)
四爭(詩出其東門序公子五爭兵革不息疏桓十八年傳曰齊侯師於首止子亹會之高渠彌相七月齊)
(人殺子亹而□高渠彌祭仲逆鄭子於陳而立之是丨丨也)
四背(漢書五行志妻不壹順黑蜺丨丨之全唐詩話盧員外綸作擬僧之詩僧清作七夕詠劉隨州有)
(眼作無眼之句宋雍無眼作有眼之詩詩泳以爲丨丨或云四倒)
四據(漢書江都王非傳建欲令人與禽獸交而生子彊令宫人羸而丨丨與羝羊及狗交晉書趙至傳)
(龍嘯大野獸睇六合猛志紛紜雄心丨丨嶽陳書蔡景歷傳武夫則猛氣紛紜雄心丨丨陸拔山水斷虬龍)
四欺(戰國策秦召燕王燕王欲往蘇代約燕王曰秦欲攻韓恐天下救之則以齊委於天下曰齊四與寡)
(人約丨丨寡人必率天下以攻寡人者三有齊無秦無齊有秦必伐之必亡之已得宜陽少曲致藺離石因以)
(破齊爲天下罪)
四癡(資暇錄見一嗤下)
四惑(圓覺經我癡我見我慢我愛名丨丨亦名四煩惱)
四過(左傳驕奢滛泆所自邪也四者之來寵禄過也疏服虔云四者過從邪起劉炫云邪是何事能起丨)
(丨若從邪起何須云四者之來寵禄過也寵禄豈是邪事四者得從而來乎摯虞論賦假象過大則與類相)
(遠逸辭過莊則與事相違辯言過理則與義相失麗靡過美則與情相悖此丨丨者所以背大體而害政教)
(又雲笈七籤九天生神章經誦之丨丨天王降仙)
四失(禮記學記學者有丨丨教者必知之人之學也或失則多或失則寡或失則易或失則止)
四罪(書舜典流共工于幽州放驩兜于崇山竄三苖于三危殛鯀于羽山丨丨而天下咸服漢書蒯通)
(等傳贊書放丨丨詩歌青蠅春秋㠯來禍敗多矣韓愈贈别元協律詩不知丨丨地豈有再起辰)
四犯(元史太宗紀見三犯下)
四惡(論語見五美下戒又子張曰何謂丨丨子曰不教而殺謂之虐不視成謂之暴慢令致期謂之賊)
(猶之與人也出納之吝謂之有司)
四逆(素問陰爭於内陽擾於外魄汗未藏丨丨而起起則熏肺使人喘鳴月令廣義丨丨申不行酉不)
(離七不出八不歸熛梁肅過舊園賦俄丨丨之洊凶扇炭而爇黎元)
四毁(水經江水又東逕南鄉峽東逕永安宫南注劉備終於此諸葛亮受遺處也其間平地可二十許里)
(江山迥闊入峽所無城周十餘里背山面江頹墉丨丨荆棘成林)
四謗(莊子孔子愀然而歎再拜而起曰丘再逐於魯削迹於衛伐樹於宋圍於陳蔡丘不知所失而離此)
(丨丨者何也)
四患(後漢書荀悅傳致政之術先屏丨丨一曰僞二曰私三曰放四曰奢莊子所謂丨丨者好經大事)
(變更易常以挂功名謂之叨專知擅事侵人自用謂之貪見過不更聞諫愈甚謂之狠人同於己則可不同於)
(己雖善不善謂之矜此丨丨也謂法苑珠林旣策斯三業則能除丨丨何等丨丨生老病死也)
四畏(新論昔人興䜛言於青蠅譬利口於刀劒者以其點素成緇刃勁傷物故在丨丨不可不慎劉孝)
(綽答雲法師書本無丨丨寧慮五怨司又素問帝曰温凉何如岐伯曰司氣以熱用熱無犯氣以寒用寒無)
(犯司氣以凉用凉無犯司氣以温用温無犯間氣同其主無犯異其主則小犯之是謂丨丨必謹察之)
四愁(晉書陸喜傳嘗爲自敘曰劉向省新語而作新序桓譚詠新序而作新論余不自量感子雲之法言)
(而作言道覩賈子之美才而作訪論觀子政洪範而作古今歷覽蔣子通萬機而作審機讀幽通思元丨丨而)
(作娛賓九思眞所爲忍愧者也張竹林詩話張衡丨丨遥衷耿慕猶風騷之遺韻也衡丨丨詩序張衡不)
(樂久處機密陽嘉中出爲河間相鬱鬱不得志爲丨丨詩李涉六歎序五噫丨丨九歌七啓皆創文者立意)
(之終紀其數而名之也清江白雲孤山遠嶼皆得時之人吟咏性情耳余無暇於是焉窮居歲陰偶懷無悰因)
(追感聞見成文六篇目曰六歎馬張仲素廻文錦賦藴丨丨而難解煥五采以相鮮周凌朝浮江旅思詩)
(羈望傷千里長歌遣丨丨李王維送丘爲往唐州詩丨丨連漢水百口寄隨人嘉祐暮秋遷客增思寄京)
(華詩宋玉怨三秋張衡復丨丨詩皇甫冉劉方平西齋對雪詩自然堪訪戴無復丨丨孟郊百憂詩智士)
(日千慮愚夫惟丨丨詩竇庠冬夜寓懷詩滿地霜蕪葉下枝幾回吟斷丨丨崔峒虔州見鄭表新詩因以)
(寄贈詩平子丨丨今莫比休文八詠自同時)
四忍(汲冢周書哀有丨丨樂有三豐神唐太宗聖教序幼懷貞敏早悟三空之心長契情先苞丨丨之)
(行願梁簡文帝望同泰寺浮圖詩能同丨丨長當出九居)
四忌(曾鞏後耳目志著書忌早處事忌擾立朝忌巧居室忌好作丨丨銘以致吾老)
四病(蘇軾跋張益孺清淨經後佛言作止任滅是謂丨丨)
四蹇(易林丨丨六盲足痛難行)
四殃(汲冢周書天有丨丨水旱饑荒其至無時非務積聚何以備之)
四厄(北史牛弘傳見三閣下)
四怨(曹鄴丨丨三愁五情詩序鬱於内者怨也阻於外者愁也犯於性者情也三者有一賊於前必爲顚)
(爲沴爲蚤死人鄴專仁誼久矣有舉不得用心恐中斯物殞天命幸未死間作丨丨三愁五情以望詩人救)
四危(水經注穀水又東逕新安故城南又東逕魏將作大匠毌丘興盛墓南管輅别傳曰輅嘗隨軍西征)
(過其墓而歎謂士友曰元武藏頭青龍無足白虎衝尸朱雀悲哭丨丨已備法應滅族果如其言)
四殆(後漢書楊賜傳陛下宜絶慢慠之戲念官人之重割用板之恩愼貫魚之次無令醜女有丨丨之歎)
(遐邇有憤怨之聲殆列女傳齊無鹽邑之女自謁宣王舉手撫膝曰殆哉哉王之國西有衡秦南有強楚此)
(一殆也漸臺五重萬人疲極此二殆也賢者伏匿謟䛕被強此三殆也飲酒沈湎以夜繼晝此丨丨也)
四頹(魏文帝彈棋賦豐腹高隆庳根丨丨平如砥礪滑若柔荑)
四險(楊炯和劉侍郎入隆唐觀詩見三臺下)
四墜(蘇軾跋姜君弼課冊詩霤綆丨丨日中見昧)
四烽(北史長孫晟傳見二烽下)
四陣(舊唐書音樂志貞觀元年宴羣臣始奏秦王丨丨之曲其後改制歌舞更名七德之舞增舞者至百)
(二十人被甲執戟以象戰陣之法焉七年太宗制丨丨圖左圓右方先偏後伍首尾屈伸以象戰陣之形凡爲)
(三變每變爲丨丨有往來疾徐擊刺之象顯慶元年改丨丨樂舞爲神功丨丨樂呂覽衛靈公天寒鑿池苑)
(春曰天寒恐傷民公曰寒哉春曰君衣狐裘坐熊席丨丨有火是以不寒民衣敝不補履決不苴君則不寒民)
(則寒矣公曰善命罷役)
四戰(左傳宋殤公立十年十一戰疏丨丨邾鄭入其郛史記燕召公世家趙丨丨之國其民習兵不可)
(伐衝後漢書荀彧傳潁川丨丨之地也天下有變常爲兵魏志張邈傳陳宫說邈曰君以千里之衆當丨)
(丨之地撫劒顧盻亦足以爲人豪爲宋史范仲淹傳論建都之事仲淹曰洛陽險固而汴丨丨之地太平宜)
(居汴卽有事必居洛陽當漸廣儲蓄繕宫室帝問夷簡夷簡曰此仲淹迀闊之論也仲淹廼爲四論以獻大抵)
(譏切時政戰元史文宗紀中書樞密臣言天歷兵興諸領君與敵者宜定功賞臣等議諸王各金百兩銀五)
(百兩腰帶一織金等幣各十八疋諸臣丨丨以上者同三戰及一戰者各有差有旨賞格具如卿等議)
四攻(汲冢周書丨丨者一攻天時二攻地宜三攻人德丨丨行利)
四伐(書牧誓見五伐下注禮記樂記天子夾振之而駟伐盛威于中國也夾振之者王與大將夾舞者)
(振鐸以爲節也武舞戰象也每奏丨丨一擊一刺夏宋書五行志元興三年八月不雨是時王旅丨丨西未)
(平)
四擊(宋史魏勝傳沂民壁蒼山者數十萬金人圍之久不下砦首滕荻告急於勝勝提兵往救之陣於山)
(下金人多伏兵勝兵遇伏皆赴砦金人襲之勝單騎而殿以大刀奮擊金人望見勝知其爲將以五百騎圍之)
(數重勝馳突丨丨金陣開復闔戰移時身被數十槍)
四剋(北史高閭傳遠人不服則修文德以來之荒狡放命則播武功以威之人未知戰則制法度以齊之)
(暴敵輕侵則設防固以禦之臨事制勝則明賞罰以勸之用能闢國寧方征伐丨丨)
四震(元史世祖紀建國號曰大元詔曰我太祖聖武皇帝握乾符而起朔土以神武而膺帝圖丨丨天聲)
(大恢土宇輿圖之廣歴古所無頃者耆宿詣庭奏章申請謂旣成於大業宜早定於鴻名在古制以當然於朕)
(心乎何有可建國號曰大元蓋取易經乾元之意)
四捷(宋書顏師伯傳師伯宣略命師合變應機濟成奮怒一月丨丨)
四勝(魏志苟彧傳袁紹與太祖書其詞悖慢太祖以示彧曰今將討不義而力不敵如何彧曰紹外寬而)
(内忌任人而疑公明逹不拘惟才所宜此度勝也紹遲重少決失在後機公能斷大事應變無方此謀勝也紹)
(御軍法令不立公法令旣明賞罰必行此武勝也紹憑世資飾智以收名譽公待人推誠心有功者無所恡惜)
(此德勝也夫以丨丨輔天子征伐誰敢不從紹之強其何能爲法苑珠林周終南山釋静藹遺偈云十地滿)
(足神化無方德備丨丨號稱法王)
四破(宋書五行志元嘉十四年震初寧陵口標丨丨至地齊書五行志永明八年四月六日雷震會稽)
(山陰恒山保林寺刹上丨丨電火燒塔下佛面面窗戶不異也)
四隤(晉書天文志天似蓋笠地法覆槃天地各中高外下北極之下爲天地之中其地最高而滂沲丨丨)
四潰(北史崔辯傳子巨倫仍爲長史北道别將在州陷賊結死士夜中南走逢賊俱恐不濟巨倫曰寧南)
(死一寸豈北死一尺便欺賊曰吾受勅而行賊爇火觀勅火未然巨倫手刃賊十餘人賊乃丨丨得馬數匹夜)
(隂失道惟看佛塔戶而行斵唐書吳少陽傳元濟食盡士卒食菱芡魚鼈皆竭至草根以給者民苦饑相與)
(丨丨項明一統志丨丨山在江寧府江浦縣西南七十里昔羽敗垓下走至東城漢兵追之羽引騎依丨丨)
(山爲陣卽此)
四滅(南史梁元帝紀僧辯等表勸進曰衆軍以今月戊子總集建康賊景鳥伏獸窮頻擊頻挫姦竭詐盡)
(深溝自固臣等分勒武旅百道同趨突騎短兵犀函鐵楯結隊千羣馳戟百萬止紂七步圍項三重轟然天潰)
(羣凶丨丨)
四誅(禮記王制析言破律亂名改作執左道以亂政殺作滛聲異服竒技竒器以疑衆殺行僞而堅言僞)
(而僻學非而博順非而澤以疑衆殺假於鬼神時日卜筮以疑衆殺此丨丨者不以聽易林丨丨不服恃強)
(負力倍道趨敵師徒敗覆有趙瞻賞罰議周書有三風十愆禮經丨丨無赦)
四罰(宋史選舉志見三限下)
四逃(宋史孫何傳陛下攄神人之忿怒憫河朔之生靈爰御六師親幸澶魏天聲一振敵騎丨丨雖鎮定)
(道路已通而德棣烽塵未息此殆將帥或未得人邊奏或有壅閼鄰境不相救援糗糧須俟轉輸之所致也)
四奔(雲笈七籤太陽激電六陰吐雲猛獸驅除萬精丨丨)
四遁(魏書崔浩傳蠕蠕大掠焚燒穹廬科車自載將數百人入山南走相去百八十里追軍不至乃徐徐)
(丨丨)
四逸(晉書江逌傳強戎據於關雍桀狄縱於河朔封豕丨丨虔劉神州)
四剽(齊書陳顯逹傳江僕射兄弟忠言屬荐正諫繁興覆族之誅於斯而至故乃□噬之刑丨丨於海路)
(家門之釁一起於中都)
四撆(韓非子夫韓小國也而以應天下丨丨主辱臣苦)
四劫(韓愈平淮西碑蔡將死蔡人立其子元濟以請不許遂燒舞陽犯葉襄城以動東都放兵丨丨)
四略(唐書藩鎮傳序賊夫貪心未及畔岸滛名越號走兵丨丨以飽其志)
四掠(宋史夏國傳紹聖三年十月忽自長城一日馳至金明列營環城國主子母親督桴鼓縱騎丨丨知)
(麟州有備復還金明)
四騰(唐書吳湊傳德宗初出爲福建觀察使政勤清美譽丨丨)
四駭(應瑒西狩賦驚飇丨丨冲禽驚溢少陸龜蒙雜諷詩羈維豪傑輩丨丨方縶)
四創(宋書潘綜傳綜與父驃共走避賊賊斫驃綜抱父於腹下賊斫綜頭面凡丨丨有一賊相謂曰此兒)
(以死救父云何可殺殺孝子不祥賊乃止父子並得免)
四掩(郝名遠白鸚鵡賦遇天網之丨丨獻君門於九重)
四逼(晉書嵇含傳長沙王乂召爲驃騎記室尚書郎乂與成都王潁交戰潁軍轉盛尚書郎旦出督戰夜)
(還理事含言於乂曰今奸逆丨丨王路擁塞倒懸之急不復過此)
四赦(宋史刑法志南渡之後紹熙歲至丨丨蓋刑政紊而恩益濫矣汲冡周書伐有四時三與摶有三)
(哀丨丨)
四黜(李渤桂林歎鴈詩三朝丨丨倦遐征往復皆愁萬里程)
四削(吕覽見四至下)
四放(漢書劉向傳自古明聖未有無誅而治者也故舜有丨丨之罰而孔子有兩觀之誅然後聖化可得)
(而行也劭陸機連珠丨族丨而唐二臣誅而楚寧)
四棄(紀談錄丨丨餅子以荔枝殼甘蔗滓乾柏葉棗核和焚一用松毬)
四戒(北史封軌傳軌以務德慎言修身之本姦回䜛佞世之巨害乃爲務德愼言遠佞防姦丨丨小學)
(紺珠丨丨酒味色高臺陂池)
四禁(晉書苻堅載記中外丨丨一衡四軍長上將士皆令修學管子丨丨者何也春無殺法無割大陵)
(倮大衍伐大木斬大山行大火誅大臣收榖賦夏無遏水達名川塞大谷動土功射鳥獸秋母赦過釋罪緩刑)
(冬無賦爵賞禄傷伐五穀誤職官分紀唐故事漏泄稽緩違失妄謂之丨丨)
四斷(宋書蕭惠開傳今水陸丨丨表啓路絶寶首或相誣陷謂我不奉朝旨我之欲戰本在通使使若得)
(通則誠心達矣乃作啓事具陳事情張融海賦見九絶下)
四絶(小學紺珠丨丨李華爲元德秀碑顔眞卿書李陽冰篆額又丨丨詩楚辭草書畫明一統志丨)
(丨在永平府一名石龜峪有泉西流至蓮花池而絶一名五星塔有泉自狼家峪西流至道東而絶一名白望)
(有泉自雙子山流至石砂崖青石頭而絶一名杜臺西谷有泉自部落館陽島峪出與肥水合至杜壇西而絶)
(故名丨丨俱在府境内詩黃滔天王寺詩見三公下丨齊已送人自蜀迴南遊烟月幾般爲客路林泉丨)
(是吾鄉)
四顧(宋史陸九齡傳呂祖謙常稱之曰所志者大所據者實有肯綮之阻雖積九仞之功不敢遂有毫釐)
(之偏雖立萬夫之表不敢安公聽並觀却立丨丨弗造於至平至粹之地弗措也又解元傳時劉忠據白面)
(山憑險築壘世忠討之距賊營三十里而陣元獨跨馬涉水薄賊砦丨丨周覽賊因山設望樓從高瞰下以兵)
(守之屯壯銳於四山視其指呼而出戰元旣得其形勢歸告世忠曰易與爾若奪據其望樓則技窮矣莊子)
(爲之丨丨爲之躊躇滿志徬夏侯嘉正洞庭賦丨丨一色黯然氤氲楊方雜詩徨丨丨望白日入西山)
(杜甫冬到金華山觀詩丨丨俯層巔澹然川谷開日元槇酬樂天登樂遊園見憶詩丨丨皆豁達我眉今伸)
(賓白居易西原晚望詩原上晚無人因高聊丨丨平孟于晚眺詩倚杖殘秋裏吟中丨丨頻皮日休去)
(聲詩怡神時高吟快意乍丨丨丨楊萬里霧中見靈山詩東來兩眼不曾寒丨千峰掠曉鬟)
四視(宋史英玠傳金分軍爲二烏珠陣於東韓常陣於西璘率銳卒介其間左縈右繞隨機而發戰久璘)
(軍少憊急屯第二隘金生兵踵至人被重鎧鐵鈎相連魚貫而上璘以駐隊矢迭射矢下如雨死者層積敵踐)
(而登薩里罕駐馬丨丨曰吾得之矣)
四見(史記梁孝王世家諸侯王朝見天子漢法凡當丨丨耳始到入小見到正月朔旦奉皮薦璧玉賀正)
(月法見後三日爲王置酒賜金錢財物後二日復入小見辭去明一統志丨丨亭在福州府越山上)
四覽(張衡天象賦垂萬象乎列星仰丨丨乎中極)
四眺(陸佃適南亭記又其風俗潔雅嬉遊皆乘畫舫平湖清淺晴天浮動及登是亭丨丨無路風輕日永)
(若在蓬萊之上可謂奇矣翻袁嶠之蘭亭詩丨丨華林茂俯仰晴川渙鮑照登車峴詩升岑望原陸丨丨)
(極川梁)
四矚(李長民廣汴賦仰重瞳之丨丨聳羣目而動心)
四睇(法苑珠林奘師傳屈屈吃播陀山狀如雞足奘往山禮拜乃縛竹爲梯相連而上達山頂者三千餘)
(人丨丨欣然轉增喜踊具覩石罅散花供養岑江淹擬謝光禄郊遊詩靜默鏡緜野丨丨亂層)
四拜(唐書崔胤傳見四入下居宋史禮志皇帝雙日御延和殿垂簾日參官起太皇太后移班少西起)
(居皇帝並再拜三省樞密院奏事三日以上丨丨不舞蹈金史禮志若除官出使之類皆通班入見辭謝除)
(官於殿門外見謝班皆舞蹈七拜辭班丨丨門見謝辭並再拜黃庭内景經十讀丨丨朝太上先謁太帝後)
(北向張集仙錄謝自然言凡禮尊像丨丨爲重三拜爲輕養浩擬春歸田樂詩向來慳一際今者幸丨丨)
四揖(雲笈七籤誦黃庭經訣東誦經十過爲一過便還北向丨丨東向丨丨不須復啓)
四臥(齊民要術見三臥下)
四跼(元稹望雲騅馬歌見三山下)
四酌(元好問此日不足惜詩三酌動高興丨丨色敷腴)
四聽(後漢書列女傳班昭上疏曰伏惟皇太后陛下躬盛德之美隆唐虞之政闢四門而開丨丨王季)
(友雜詩斧聲出巖壑丨丨無知音糧韓愈洞庭湖阻風贈張十一署詩犬雞斷丨丨絶誰與謀)
四聰(書舜典見四岳下元魏志諸葛誕傳注世語曰是時當世俊士夏侯諸葛誕鄧颺之徒共相題目)
(以元疇四人爲丨丨誕備八人爲八逹風宋書文帝紀夫哲王宰世廣逹丨丨猶廵嶽省方採觀政所以情)
(僞必審幽遐罔滯王澤無擁九臯有聞者也楊巨源聖壽無疆詞見三事下)
四察(汲冢周書丨丨一目察維極二耳察維聲三口察維言四心察維念于邵爲崔僕射謝恩賜表臨)
(萬物而含弘不測明丨丨而英斷非常)
四說(周易正義重卦之人諸儒不同凡有丨丨王輔嗣等以爲伏犧畫卦鄭元之徒以爲神農重卦孫盛)
(以爲夏禹重卦史遷等以爲文王重卦召宋史張齊賢傳太祖幸西都齊賢以布衣獻策馬前至行宫齊賢)
(以手畫地條陳十事内丨丨稱旨齊賢堅執以爲皆善上怒令武士拽出之及還語太宗曰我幸西都唯得一)
(張齊賢耳我不欲爵之以官異時可使輔汝爲相也太宗擢進士欲置齊賢高第有司偶失掄選上不悅一榜)
(盡與京官丨庾信弘農郡五張寺經藏碑七處八會三清丨盂郊投所知詩見三說下)
四論(宋史范仲淹傳見四戰下)
四詰(唐書黎幹傳見一詰下)
四辯(齊書禇伯玉等傳見一音下言梁昭明太子謝勅賚制旨大集經講疏啓丨丨而未極□聲闡而)
(莫窮三沈約謝齊竟陵王示華嚴瓔珞啓見遠下江總修心賦見三乘下)
四問(莊子齧缺問於王倪丨丨而四不知)
四訓(謝莊皇太子妃冊文五葉衍藻丨丨抽光)
四誡(後漢書秦彭傳見六親下)
四稽(鶡冠子道凡丨丨一曰天二曰地三曰人四曰命)
四樂(白居易琴酒詩若使啓期兼解醉應言丨丨不言三)
四喜(曹植謝入覲表臣得出幽屏之城獲覲百官之美此一喜也背茅茨之陋登閶闔之闥此二喜也必)
(以有靦之容見穆穆之顔此三喜也將以檮杌之質稟受崇聖之訓此丨丨也)
四旋(雲笈七籤一老人巾蒼巾著蒼衣拄蒼杖帶鬱眞簫鳳之符乃北方辰星之天神也以蒼華之芝見)
(賜出蒼元上籙北斗眞經中命丨丨經四卷見授)
四益(漢書藝文志見一謙下邊吕覽宋在三大萬乘之間子罕之時無所相侵境丨丨相平公元公景)
(公以終其身其惟仁且節歟之小學紺珠丨丨無益之言勿聽無益之事勿爲無益文勿觀無益之友勿親)
(張明一統志丨丨堂在袁州府治宋郡守枃建刻其父浚所書丨丨碑於其中)
四助(韓非子是以諸侯不因則事不應故敵國爲之訟百官不因則業不進故羣臣爲之用郎中不因則)
(不得近主故左右爲之匿學士不因則養禄薄禮卑故學士爲之談也此丨丨者邪臣之所以自飾也)
四貴(戰國策范雎曰夫擅國之謂王能專利害之謂王制殺生之威之謂王今太后擅行不顧穰侯出使)
(不報涇陽華陽擊斷無諱高陵進退不請丨丨備而國不危者未之有也齊書高帝紀太祖與袁粲褚淵劉)
(秉引咎解職不許遷散騎常侍中領軍都督南兖徐兖青冀五州軍事鎮軍將軍南兖州刺史持節如故進爵)
(爲公增邑二千戸太祖欲分其功請益粲等戸更日入直決事號爲丨丨秦時有太后穰侯涇陽高陵君稱爲)
(丨丨至是乃復有焉拔又王敬則傳敬則隨太祖入殿明旦丨丨集議敬則白刃在牀側跳躍曰官應處分)
(誰敢作同異者寄北史孫騰傳騰早依神武神武深信待之置於魏朝以心腹遂志氣驕盈與奪自己與高)
(岳高隆之司馬子如號丨丨稱隋書觀德王雄傳雄寵冠一時與高熲虞慶則蘇威爲丨丨尹義尚與徐)
(僕射書賓堯仕舜猶是八才緯武經文方儔丨丨)
四富(易林天覆地載日月運照陰陽允作方内丨丨)
四萃(左傳見二郤下)
四美(王勃滕王閣序丨丨具二難并離柳宗元天爵論仁義忠信猶春秋冬夏也舉明之用運恒久之)
(道所以成四時而行陰陽也宣無隱之明著不息之用所以備丨丨而富道德也劉琨答盧諶詩音以賞奏)
(味以殊珍文以明言言以暢神之子之往丨丨不臻虞劉孝綽酬陸長史倕詩一朝丨丨廢方見百憂侵)
(世基贈王中舍詩思君在一方無由同丨丨伯韓愈贈别元協律詩子今丨丨具實大華亦榮曹啓清明)
(沅州郊行詩見二難下)
四善(舊唐書職官志吏部凡考課之法有丨丨一曰德善有聞二曰清愼明著三曰公平可稱四曰恪勤)
(匪懈七金史百官志泰和四年定考課法准唐令作丨丨十最之制錢珝授盧光啓守中書舍人制勵精)
(不怠處默有倫定志而靜專其謀好古而敏求其要總是丨丨謹於一心)
四福(易林五利丨丨俱田高邑黍稷盛茂多獲藁稻)
四瑞(宋史樂志和㠓請取今朝祥瑞之殊尤者作爲丨丨樂章備郊廟奠獻又和峴傳嘗言依舊典宗)
(廟殿廷設宫縣三十六架加鼓吹熊羆十二案朝會登歌用五瑞郊廟奠獻用丨丨迴仗至樓前奏采茨之曲)
(御樓奏隆安之曲各用樂章蒼小學紺珠丨丨景星慶雲爲大瑞白狼赤兔爲上瑞鳥朱鴈爲中瑞嘉禾芝)
(草爲下瑞爲明一統志丨丨堂在保寧府南部縣宋縣令李辛午政清廉一載間人產三男牛生三犢禾登)
(九穗麥秀兩岐邑人請刻其祥於庭因名而林仲節四靈賦洪惟聖神御四方而振四國張四維立四極居)
(四大而順四時敷丨丨而體四德題梁簡文帝霹靂引飛輪走丨丨繞電發時祥陳陶瑞亭白燕白鼠六)
(眸龜嘉蓮詩伏波恩信動南夷交趾喧傳丨丨詩)
四榮(沈佺期登瀛州南樓詩丨丨摩鸛鶴百拱厲風飇)
四休(牟巘仲實韶父過訪有詩奉和詩何用攄孤憤惟宜號丨丨)
四顯(晉書謝萬傳見四隱下)
四知(後漢書楊震傳贊楊氏載德仍世柱國震畏丨丨秉知三惑明一統志丨丨廟在萊州府昌邑縣)
(治東北後漢楊震之任東萊太守道經昌邑故所舉茂才王密爲昌邑令懷金遺震震却之密曰暮夜無知者)
(震曰天知地知我知子知何謂無知密慚而去廟因以名又丨丨堂在東昌府堂邑縣治元張養浩尹縣時)
(建淨無名氏天賦名旣入於丨丨光鎮臨於八極施王融行頌陰牆雖兩密幽夜有丨丨江總升德山)
(齋三宿決定罪福懺悔詩見二施下中陳子良上越國公楊素詩見三傑下杜甫風疾舟伏枕書懷詩應)
(過數粒食得近丨丨金宇杜牧分司東都詩丨丨臺上鏡三惑井中瓶張送馬德新詩見六戒下)
四無(小學紺珠丨丨毋意毋必毋固毋我)
四勿(朱子齋居感興詩見三省下)
四短(阮瑀文質論質士以丨丨違人必有四安之報)
四直(青烏子相地骨經三横丨丨官職彌崇九曲委蛇準擬沙堤)
四圉(周禮校人見三乘下)
四位(宋史李覯傳太廟之外堂子午卯酉丨丨上各畫方二筵地二與太廟相通爲青陽明堂總章元堂)
(四太廟當寅申巳亥辰戌丑未八位上各畫方二筵地以爲左个右个也汲冢周書丨丨一曰定二曰正三)
(曰靜四曰敬僦石林詩話京師職事官舊皆無公廨雖宰相執政亦舍而居每遇出省或有中批外奏急速)
(文字則省吏偏持於私第呈押旣稽緩又多漏泄元豐初始建東西府於右掖門之前每府相對爲丨丨俗謂)
(之八位乾小學紺珠丨丨文武威德人摯虞思游賦丨丨爲匠坤爲鈞散而爲物結而爲孫氏悼艱賦)
(經丨丨之代謝雖積祀而思深)
四坐(晉書唐彬傳辟彬爲鎧曹屬帝問曰卿何以致辟對曰修業陋巷觀古人之遺跡言滿天下無口過)
(行滿天下無怨惡帝顧丨丨曰名不虚行自南史謝鳳子超宗傳昇明二年坐公事免詣東府門通其日風)
(寒高帝謂丨丨曰此客至使人不衣自煖矣東陳書徐陵傳少時崇信釋教經論多所精解後主在宫令陵)
(講大品經義學名僧自遠雲集每講筵商較丨丨莫能與抗又張正見傳梁簡文在東宫正見年十三獻頌)
(簡文深贊賞之簡文雅尚學業每自升座說經正見嘗預講筵請決疑義吐納和順進退詳雅丨丨咸屬目焉)
(瑒曹植當欲游南山詩仁者各壽考丨丨咸萬年行應鬭雞詩丨丨同休贊賓主懷悅欣陸機吳趨丨)
(丨並清聽聽我歌吳趨聲陶淵明詠荆軻詩飲餞易水上丨丨列羣英晉上歌丨丨暫寂靜聽我歌上聲)
(喻謝朓夜聽妓詩上客光丨丨佳麗值千金詩梁武帝夢詩見五衆下李白贈崔司戶文昆季千金散)
(義士丨丨無凡賓甫又贈幕府諸侍御詩願與丨丨公靜談金匱篇杜哀嚴武詩閱書百紙盡落筆丨丨)
(驚渙李頎琴歌一聲已動物皆静丨丨無言星欲稀作蘇贈零陵僧詩今日華堂看灑落丨丨喧呼歎佳)
(遊韓愈送靈師詩丨丨咸寂默杳如奏湘絃贈白居易悟眞寺詩見六楹下又春夜宴席上戲裴淄州)
(詩丨丨齊聲和絲竹兩家隨分鬭金鈿元劉威早秋遊湖上亭詩竹葉一尊酒荷香丨丨風好問與張杜)
(飲詩山公倒載羣兒戲焦遂高談丨丨驚)
四俗(王融淨行頌見一情下)
四乘(漢書司馬相如傳邛莋之君嘗聞南夷與漢通得賞賜多多欲願爲内臣妾請吏比南夷上問相如)
(相如曰邛莋冉駹者近蜀道易通異時嘗通爲郡縣矣至漢興而罷今誠復通爲置縣愈於南夷上㠯爲然乃)
(拜相如爲中郎將建節往使副使者王然于壺充國呂越人馳丨丨之傳因巴蜀吏幣物㠯賂西南夷至蜀太)
(守㠯下郊迎縣令負弩矢先驅蜀人㠯爲寵律後漢書輿服志辟車四人從車丨丨又平聲宋史歷志昭)
(之言曰推林鐘之實至十一萬八千九十八太簇之實至十五萬七千四百六十四二乘而三約之者爲下生)
(之實丨丨而三約之者爲上生之實此遷固之意昭則詳矣雍陶詶李紺歲除送酒詩見三點下)
四列(書禹貢導岍及岐至于荆山疏鄭元以爲丨丨導岍爲陰列西傾爲次陰列嶓冢爲次陽列岷山爲)
(正陽列字儀禮公食大夫禮庶羞西東毋過丨丨之唐書驃傳舞畢舞者十六人爲丨丨又舞闢四門舞)
(志元史祭祀見二列下)
四處(南史張秋夫傳見三處下)
四步(宋史禮志又曰五室三丨丨四三尺者丨丨益四尺中央土室也三步益三尺木火金水四室也每)
(室四戶戶兩夾窗此夏制也)
四具(後漢書南匈奴傳見一駟下并張榘維揚詞倒挽峽流歸筆底衮衮二兼丨丨)
四闕(水經注陸機云洛有丨丨斯其一焉東巖西嶺並鐫石開軒高甍架峰西側靈巖下泉流東注入於)
(伊水)
四隔(本草射干集解時珍曰射干卽今扁竹也今人所種多是紫花者呼爲紫蝴蝶其花三四月開六出)
(大如萱花結房大如拇指頗似泡桐子一房丨丨一隔十餘子子大如胡椒而色紫極硬咬之不破七月始枯)
四枝(段成式戲高侍御詩不獨邯鄲新嫁女丨丨鬟上插通犀)
四稜(周賀寄金陵僧詩行登總到諸山寺坐聽蟬聲滿丨丨)
四停(同文算指重零除書法小奇零之内復有小奇零剖而又剖零而又零至三至四者先以大者二位)
(相併得母數及子數次七遞互併完假如七除不盡而餘四數是爲七之四矣而又以此四中之一剖爲五停)
(内得二又以此二中之一剖爲丨丨内得三又制此三中之一爲三停内得二此乃大奇數七帶此三小奇數)
四會(漢書地理志南海郡縣丨丨九宋書林邑國傳太祖元嘉八年遣樓船百餘宼德入丨丨浦口交)
(州刺史阮彌之遣隊主相道生三千人赴討元宋史地理志肇慶府縣二高要丨丨水經注元嘉年交州)
(刺史阮彌之征林邑楊邁出婚不在奮威將軍阮謙之領七千人先襲區粟以過丨丨未入壽冷三日三夜無)
(頓止處條陸倕石闕鉻前賓丨丨却背九房丨宋玉高唐賦纖悲鳴聲似竿籟清濁相和五變丨注丨丨)
(謂丨方之聲與之相丨也通鮑照蕪城賦重江複關之奥丨丨五逹之莊注道路於遠近故曰丨丨張九)
(齡荔枝賦華軒洞開嘉賓丨丨度庾信道士步虚詞逍遥聞丨丨倏忽三災)
四周(詩景員維河朱注員周也河大河也言景山丨丨皆大河也宋史二王附紀至元十六年正月庚)
(午李恒兵亦來會世傑以舟師碇海中棋結巨艦千餘艘中艫外舳貫以大索丨丨起樓棚如城堞居昺其中)
(大軍攻之艦堅不動日元史歷志自今歲冬至距來歲冬至歷三百六十五而日行一周凡丨丨歷千四百)
(六十則餘一日析而四之則四分之一也耗水經注谷水又東逕苦縣故城中水泛則丨丨隍壍則孤津獨)
(逝百雲笈七籤中國丨丨百二十億萬里下極大風澤五二十億萬里崑崙處其中央弱水周帀繞山司)
(馬相如上林賦注見四注下州晉子夜四時歌丨丨芙蓉池朱堂敞無壁范梈袁宜春臺晚眺詩丨丨翠)
(巘出六合清風來)
四圍(莊子宋有荆氏者宜楸柏桑其拱把而上者求狙猴之&KR0891;者斬之三圍丨丨求高名之麗者斬之七)
(圍八圍貴人富商之家求樿旁者斬之故未終其天年而中道夭於斧斤此材之患也庾信華林園馬射賦)
(皇帝翊丨丨於帝閑迴六龍於天苑丨牟融登環翠樓詩見一帶下趙師秀贈陳宗之詩丨皆古今永日)
(坐中心孤元好問從鄧州相公覓酒詩寒日山城雪丨丨空齋坐意多違黃庾龍江館舍詩見一片下)
(陳櫟圍獵詩見三面下來貢奎偶成詩㶑㶑横塘柳丨丨雨餘看綠陰肥)
四重(後漢書輿服志術氏冠前圓吳制差池邐迤丨丨趙武靈王好服之宋史儀衛志見二重下法)
(言或問何爲丨丨曰言重則有法行重則有德貌重則有威好重則有觀)
四匝(元結石魚湖詩序潓泉南上有獨石在水中狀如遊魚魚凹處修之可以䝻酒水涯丨丨多欹石相)
(連石上堪人坐水能浮小舫載酒又能繞石魚洄流乃命湖曰石魚湖)
四帶(晉書周馥傳馥覩羣賊孔熾洛陽孤危乃建策迎天子遷都壽春上書曰淮陽之地北阻塗山南抗)
(靈嶽名川丨丨有重險之固是以楚人東遷遂宅壽春徐邳東海亦足戍禦且運漕四通無患空乏張翥題)
(李早女眞三馬扇頭詩丨丨紗巾繡衣領醉鞭蹋盡燕臺春)
四層(宋書武帝紀循發巴陵與道覆連旗而下别有八艚艦九枚起丨丨高十二丈宋史兵志見一頭)
(下)
四分(周禮考工記葺屋參分瓦屋丨丨注各分其修以其一爲峻左傳昭公五年舍中軍卑宫室也初)
(作中軍三分公室而各有其一及其舍之也丨丨公室季氏擇二二子各一戰國策張儀說趙王曰今秦發)
(三將軍一軍塞午道告齊使興師渡清河軍於邯鄲之東一軍軍於成臯敺韓魏而軍於河外一軍軍於澠池)
(約曰四國爲一以攻趙破趙而丨丨其地是故不敢匿意隱情先以聞於左右史記張儀傳梁南與楚而不)
(與齊則齊攻其東東與齊而不與趙則趙攻其北不合韓則韓攻其西不親於楚則楚攻其南此所謂丨丨)
(五裂之道也始漢書揚雄傳丨丨五剖並爲戰國盛後漢書章帝紀用丨丨歷注續漢書曰時待詔張京)
(房鮑業等以丨丨歷請與待詔楊岑等共課歲餘盛等所中多丨丨之歷始頗施行宋書天文志序見一度)
(下五易林十里望烟散渙丨丨知柳宗元龜背戲詩丨丨裂勢未已出無入有誰能又書召誥惟二月)
(旣望疏望之在月十六日爲多大率十六日者丨丨之三十五者丨丨之一耳禮記曲禮天子當依而立諸)
(侯北面而見天子曰覲天子當宁而立諸公東面諸侯西面曰朝疏每方服别分爲丨丨一分朝春一分宗夏)
(一分覲秋一分遇冬四方並然故鄭注云其朝貢之歲四方各丨丨趨四時而來或朝春或宗夏或覲秋或遇)
(冬僧夢溪筆談見三分下七張籍送閩詩修行丨丨律護淨條衣)
四大(老子道大天大地大王亦大域中有丨丨而王處一焉周必大謝賜歷日表地法天而天法道據)
(丨丨以宅中正次王而王次春殖萬民而布治德無名氏天賦德冠三才名參丨丨駱賓王夏日游州詩)
(神光包丨丨皇威震八區見李邕登歷下古城員外孫新亭詩含弘知丨丨出入三光又晉書鳩摩羅什)
(傳羅什未終少日覺丨丨不豫乃出口三番神呪令外國弟子誦之以自救四十二章經佛言當念身中丨)
(丨各自有名都無我者我旣都無其如幻耳方圓覺經一切衆生從無始來種種顚倒猶如迷人四易處妄)
(認丨丨爲自身相六塵緣影爲自心相腦又我今此身丨丨和合所謂髮毛爪齒皮肉筋骨髓垢色皆歸於)
(地唾涕膿血津液涎沫痰淚精氣大小便利皆歸於水暖氣歸火動轉歸風丨丨各離今者妄身當在何處)
(金丹諸眞元奥神歸丨丨卽龜蛇交合之時氣入四肢是烏兔鬱羅之處遯齋閒話佛印住金山寺東坡入)
(方丈見之師云内翰何來此間無坐處公戲云借和尚丨丨用作禪牀師曰山僧有一轉語内翰言下則當從)
(所請否則願留玉帶鎮山門東坡解帶置几上師云丨丨本空五藴非有内翰欲於何處坐公未卽答師卽呼)
(侍者收玉帶維梁武帝斷酒肉文噉食衆生是丨丨不調適因王胡居士臥病遺米詩了觀丨丨因根性)
(何所有廢劉禹錫聞董評事疾因以書贈詩火風乖丨丨文字三餘宼坦天官寺浴堂新成詩見三空下)
(范徐夤閉門詩一生有酒唯知醉丨丨無根可預量便成大戲題無常鐘詩合成丨丨散成空草木經春)
(有冬此又晉書王豹傳明公挾大功抱大名懷大德執大權丨丨者域中所不能容賢聖所以戰戰兢兢日)
(昃不暇食雖休勿休者也於又元史歷志虞&KR1184;嘗曰朔在會同苟躔次旣合何疑頻太日月相離何拘於間)
(小一行亦曰天事誠密雖丨丨三小庸何傷乎)
四遐(鮑照河清頌垂光九野騰響丨丨機梁洽晴望長春宫賦樽節三代光宅丨丨陸吳趨行王迹)
(隤陽九帝功興丨丨)
四近(書益稷欽四鄰傳丨丨之臣普謂近君之臣耳無常人也鄭元以丨丨爲左輔右弼前疑後承惟伏)
(生書傳有此言文王世子云有師保有疑承以外經傳無此官也孔叢子王者前有疑後有丞左有輔右有)
(弼謂之丨丨言前後左右近臣當畏敬之不可以非其人也)
四遠(春秋僖公十有六年春王正月戊申朔隕石于宋五注莊七年星隕如雨見星之隕而墜於丨丨若)
(山若水不見在地之驗此則見在地之驗而不見始隕之星史各據事而書爾雅疏泰遠邠國濮鉛祝栗此)
(丨方極丨之國名也儀後漢書張酺傳司徒呂蓋奏酺位居三司知公門有不屏氣鞠躬以須詔命反作色)
(大言怨讓使臣不可以示丨丨於是策免酺歸里舍謝遣諸生閉門不通賓客蜀志秦宓傳處士任安仁義)
(直道流名丨丨勤晉書王渾傳帝嘗問郡國計吏方俗之宜渾奏曰其心政化興利除害者授以紙筆盡意)
(諫聞以明聖指垂心丨丨丨又鳩摩羅什傳年二十龜兹王迎之還國廣說諸經丨學徒莫之能抗南史)
(劉穆之傳武帝書素拙穆之曰此雖小事然宣布丨丨願公少復留意唐書李邕傳居汴鄭問講授諸生丨)
(丨至傳其業號文選學洞老子智圓者終始無端方流丨丨淵泉而不竭也冥記武帝起騰光臺以望丨)
(丨彪左思吳都賦造姑蘇之高臺臨丨丨而特建篇司馬雜詩長飇一飛薄吹我之丨丨陸瑜應龍清)
(風播丨丨萬里望芬芳劉李頎雙筍歌爲君當面拂雲日孤生丨丨何足論禹錫武陵觀火詩聯延掩丨)
(丨赫奕成洪鑪裴薛存誠膏澤多豐年詩八方甘雨布丨丨報年豐說不出院僧詩丨丨參尋徧修行却)
(不行)
四回(羅隱初夏寄顧紹宗詩江上偶分袂丨丨寒暑更張祜題餘杭縣龍泉觀詩丨丨山一面臺殿已)
(嵯峨里隱蠻逢老人詩一里二行丨丨五回歇)
四番(宋史兵志帝言義勇可使分爲丨丨出戍吕公弼曰須先省得募兵乃可議此又食貨志見一馬)
(下老又杜甫客居詩儒生無成臣子憂丨丨)
四游(金史歷志見三辰下半周髀算經夏至夜半時北極南游所極冬至夜時北游所極冬至日加酉)
(之時西游所極日加卯之時東游所極此北極璿璣丨丨謝朓酬德賦悲夫丨丨之代序六龍騖而不息)
四規(禮記王制制農田百畝疏偃豬之地九夫爲規丨丨而當一井)
四要(薛瑄從政錄治獄有丨丨公慈明剛公則不偏慈則不刻明則能照剛則能斷)
四出(漢書文帝紀注孛星光芒短其光丨丨蓬蓬孛孛也又霍去病傳驃騎將軍去病凡六出擊匈奴)
(共丨丨㠯將軍斬首虜十一萬餘級渾邪王㠯衆降數萬開河西酒泉之地西方益少胡宼四益封凡萬七千)
(七百戶屋又尹賞傳注舊亭傳於四角面百步築土曰方上有屋上有柱出高丈餘有大板負柱丨丨名曰)
(桓表卽華表也懸後漢書靈帝紀鑄丨丨文錢錮傳逮捕黨人金購募使者丨丨相望於道)(又黨晉書)
(禮志先蠶壇高一丈方二丈爲丨丨陛陛高五尺紀北史魏世祖紀論戎軒丨丨周旋夷險又隋文帝乘)
(輿丨丨路逢上表者駐馬親自臨問賦又西域傳見一道下宋史郭諮傳洺州肥鄉縣田不平歲久莫治)
(轉運使楊偕遣諮攝令以往旣至閉閤數日以千步方田法丨丨量括遂得其數泉志丨丨錢徑寸一分重)
(三銖六黍面背文皆丨丨字盡漫昧蘭張養浩牡丹詩有時風蕩香丨丨舉國皆若爲裾)
四入(唐書崔胤傳四拜宰相世謂崔丨丨)
四廵(范雲數名詩丨丨駐青蹕□玉曠亭云)
四望(周禮大宗伯國有大故則旅上帝及丨丨注鄭司農云丨丨日月星海元謂丨丨五岳四鎮四瀆)
(又大祝大師宜于社造于祖設軍社類上帝國將有事于丨丨及軍歸獻于社則前祝又晉書魏舒傳詔曰)
(舒惟一子薄命短折舒告老之年處窮獨之苦思所以散愁養氣可更增滋味品物仍給賜陽燧丨丨繐窗戶)
(皂輪車牛一乘庶出入觀望或足散憂也丨又家語孔子北游于農山子路子貢顏淵侍側孔子丨喟然而)
(歎曰于斯致思無所不至矣二三子各言爾志吾將擇焉明一統志丨丨山在江寧府西北二干里西臨大)
(江南連石城北接獅子吳大帝嘗與葛元共登焉高又丨丨山在永州府祁陽縣西南一百二十里山最天)
(宇開霽其巔望見衡邵永道四郡故名慶又丨丨城在汝寧府確山縣東南又丨丨樓在安府治東登眺)
(之頃江淮風景舉在目中府又丨丨臺在廬州府無爲州治又丨丨亭在饒州城上丨丨豁然范仲淹建)
(歎屈原九歌登崑崙兮丨丨心飛揚兮浩蕩顯劉向九登長陵而丨丨兮覽芷圃之蠡蠡馮衍志賦伏)
(朱樓而丨丨兮采三秀之華英盧江總宛轉歌雲聚懷清丨丨臺月冷相思九重觀照鄰春晚山莊詩顧)
(步三春晩田園丨丨通白高麗定法師詠孤石詩廻石直生空平湖丨丨通居易寄題楊萬州丨丨樓詩)
(江上新樓各丨丨東西南北水茫茫三劉禹錫和楊侍郎初至郴州詩郡齋堪丨丨壁記有台徐照過鄱)
(陽湖詩丨丨疑無地孤舟若在天雲岑安卿夢中作雙目豁隂翳丨丨餘收)
四積(周禮大行人諸侯之禮執信圭七寸繅藉七寸冕服七章建常七斿樊纓七就貳車七乘介七人禮)
(七牢朝位賓主之間七十步立當前疾擯者四人廟中將幣三享王禮壹祼而酢饗禮七獻食禮七舉出入丨)
(丨再問再勞)
四鬄(儀禮士喪禮陳一鼎于寢門外當東塾少南西面其實特豚丨丨去蹄兩脂脊肺設扃鼏鼏西末素)
(俎在鼎西西順覆七東柄注鬄解也四解之殊肩髀而已)
四享(儀禮覲禮丨丨皆束帛加璧庭實唯國所有丨左傳利用賓于王疏覲禮侯氏旣見王乃云丨皆)
(束帛加璧庭實)
四哭(北史室韋國傳部落共爲大棚人死則置其上居喪三年年唯丨丨)
四葬(南史扶南國傳國俗居喪則剃除䰅髮死者有丨丨水葬則投之江流火葬則焚爲灰燼土葬則瘞)
(埋之鳥葬則棄之中野)
四祭(公羊傳己卯烝注見三祭下貴春秋繁露奉四時所受於天者而上之爲上祭天賜且尊宗廟也)
(一年之中天賜四至至則上之此宗廟所以歲丨丨也)
四薦(公羊傳己卯烝注見三祭下)
四植(禮記檀弓注見二碑下)
四獻(摯虞疾愈賦丸以三匕爲劑服以丨丨爲程)
四布(禮記檀弓孟獻子之喪司徒旅歸丨丨注司徒使下士歸丨方之賻丨又漢書司馬相如傳垂條)
(扶疎注扶疎丨丨也重傅元李賦長條丨丨密葉陰)
四梵(雲笈七籖三界勝境身相端嚴從欲界天已上人壽命長遠雖復歡樂並不免生死其次三界上四)
(天名爲種民天亦名聖弟子天亦名丨丨天此天人斷生死三災之所不能及)
四攝(淨印法門經一者雖觀一切法無我而常以其丨丨之法化度衆生梁簡文帝菩提樹頌海度六)
(舟城安丨丨)
四弘(梁簡文帝大愛敬寺刹下銘序業曠丨丨功侔十力)
四妙(法苑珠林天上一向受樂如轉輪王與七寶俱人間丨丨)
四依(法苑珠林有丨丨部)
四因(法集經見二能下去又宋史律歷志月食者視汎餘如半法已上減半法餘在一千八百二十二)
(半已下自相乘已上者覆減半法餘亦自相乘如三萬而一所得以減汎餘爲食甚定餘如汎餘不滿半法在)
(日出分三分之二已下列於上位已上者用減日出分餘倍之亦列於上位乃丨丨三約日出分列之於下以)
(上減下餘以乘上如一萬五千而一所得以加汎餘爲食甚定餘)
四漏(守護國界主陀羅尼經復次善男子菩提無漏無煩惱藴此中云何爲漏無漏漏有四種謂欲漏有)
(漏無明漏見漏於此丨丨皆悉遠離故名無漏)
四緣(大方廣圓覺了義經丨丨假合妄有六根六根四大中外合成妄有緣氣於中積聚似有緣相假名)
(爲心言金剛三昧經舍利弗言云何丨丨如順三戒具足佛丨丨者一謂作擇滅力所緣攝律儀戒二謂本)
(利淨根力所集起緣攝善法戒三謂本慧大悲力緣攝衆生戒四謂一覺通智力緣順於如住是謂丨丨謝)
(靈運佛影銘劇哉五陰卷矣丨丨吾謝朓秋夜講解詩丨丨去誰肇七識習未央庾肩第二賦韻西城門)
(死詩詎能留十念唯應逐丨丨金又去聲齊書輿服志輦車注廂裏及仰項隱膝後戶塗鏤面瑇瑁帖金塗)
(松精登仙花紐綠丨丨四望紗萌子上下前後眉鏤鍱轅枕長角龍白牙蘭瑇瑁金塗校飾)
四證(宋史食貨志宣和二年臣僚上言監司守令官帶勸農莫副上意欲立丨丨驗之按田萊荒治之迹)
(較戶産登降之籍驗米穀貴賤之價考租賦盈虧之數丨丨具則其實著矣)
四倒(觀佛三昧海經地獄畜生諸阿修羅八難丨丨諸不祥事受報好醜亦於此相自得覺知梁簡文)
(帝六根懺文六塵丨丨自此而生五蓋十纏因斯而致)
四纏(楞嚴經汝身中堅相爲地潤濕爲水煖觸爲火動搖爲風由此丨丨分汝湛圓妙覺明心梁簡文)
(帝造寺疏丨丨惑惱去善源而無滌五濁重蠒非慧刃而安揮卞伯玉大暑賦流風兮莫繼朱烟兮丨丨)
四結(雲笈七籤見二結下中又胞中部有丨丨一結在五藏中二結在太倉三結在大腸中丨丨在小)
(腸中隂又胞下部有丨丨一結在膀胱中二結在中三結在後門中丨丨在兩足中)
四微(雲笈七籤天眞人太上老君以靈寶眞文三皇内經各十四篇授五龍氏五龍氏得此經以道治世)
(萬二千歲白日登仙爾時甘露降焉蒼生則於中化生是後運動陰陽作爲五行丨丨世欲生死之業於是而)
(起)
四期(雲笈七籤老君演行期術曰行期之法自有術先舉坎就坤二西南王母東青龍習氣發裔地戶間)
(巽上丨丨入中宮算出中宫昇於乾西之大澤華山巔東北之上寅艮間南之炎火離霍山幡然變化北入元)
四便(雲笈七籖金室玉戶北掖丨丨出駕八景浮遊太元)
四華(雲笈七籤三素老君正一左仙仲成子一名帝賓字丨丨)
四温(宋史龐安時傳見二脉下)
四末(素問夫邪客大絡者左注右右注左上下左右與經相干而布於丨丨其氣無常處不入於經俞命)
(曰繆刺)
四傳(宋史寧宗紀贊宋東都至於仁宗丨丨而享國百年邵雍稱爲前代所無南渡至寧宗亦丨丨而享)
(國九十有八年是亦豈偶然哉)
四統(小學紺珠丨丨善生養人善班治人善顯設人善藩飭人)
四達(周禮遂大夫凡爲邑者以丨丨戒其功事而誅賞廢興之注丨丨者治民之事大通者有四夫家衆)
(寡也六畜車輦也稼穡耕耨也旗鼓兵革也王戰國策黃歇說昭王曰王攻楚之日四國必悉起應秦楚之)
(兵搆而不離魏氏將出兵而攻留方與銍胡陵碭蕭相故宋必盡齊人南面泗北必舉此皆平原丨丨膏腴之)
(地也而王使之獨攻王破楚於以肥韓魏於中國而動齊又燕王喜使栗腹以百金爲趙孝成王壽酒三日)
(反報曰趙民其壯者皆死於長平其孤未壯可伐也王乃召昌國君樂閒而問曰何如對曰趙丨丨之國也其)
(民皆習於兵不可與戰叙漢書平帝紀明堂注明堂上圜下方八窗丨丨又傳注五達曰康丨丨曰衢)
(宋書少帝紀京口肇祥自古著符近代襟帶江山表裏華甸經塗丨丨利盡淮海老子天門開闔能無雌明)
(白丨丨能無知化莊子精神丨丨並流無所不極上際於天下蟠於地育萬物不可爲象淮南子帝顓頊)
(之法婦人不避男子於路者拂之於丨丨之衢人吳越春秋見八風下黃庭經明堂丨丨法海員眞子丹)
(當我前縹嵇康養生論愛氣嗇精明白丨丨俱張濛登春臺賦緲九層之端希微丨丨之晀程松江賦)
(三江之湊實爲五湖地脈丨丨衍爲松江和江總洛陽道詩小平路丨丨長楸聽五鐘王冑奉賜餔詩千)
(門駐䍐罼丨丨儼車徒開張九齡喜雨詩見三辰下皮日休石窗詩窗自眞宰丨丨見蒼涯)
四衝(宋史食貨志宣徽南院使張方平言今之京師古所謂陳留天下丨丨八達之地利漕運而贍師旅)
(國初浚河渠三道以通漕運立上供平額覺王惲銅臺懷古詩都邑盤盤據丨丨登臨形勢天雄)
四注(司馬相如上林賦高廊丨丨重坐曲閣注堂廊下四周屋也梁簡文帝喜疾瘳詩逍遥臨丨丨兼)
(持散九愁襲又雪朝詩見三下)
四轉(晉書盧循傳雙眸回徹瞳子丨丨露徐陵齊國宋司徒寺碑見五響下又春秋繁見三起下)
四展(周存授衣賦若乃白日向昏愁雲丨丨歸鳥時聚斷蓬孤轉)
四繞(淨住子擔山吐火雷電丨丨之梁武帝遊七山寺賦清流丨丨吐溜悠長宋間秋蓮賦丨丨兮)
(丹禁三匝兮承明)
四播(陸雲南征賦景凌冥而丨丨音乘雲而上逝)
四解(莊子奭然丨丨論于不測注奭然釋然也丨丨四達也)
四披(無名氏華山爲城賦天地初霽雲霞丨丨)
四開(宋史樂志皇帝降席流雲丨丨堯趨舜步下躡天階竇牟夜晴觀雪詩雪月相輝雲丨丨終風助)
(凍不揚埃丨張祜洛陽感遇詩擾擾都城曉丨不關名利也塵埃)
四闢(宋史樂志皇扉丨丨導迎慶瑞之長孫正隱上元詩序忽兮遇春俄兮臨望重城扉丨丨車馬轟)
(闐五劇之燈九華綺羅紛錯皇李益華隂東泉同張處士詣藏律師詩高網彌八紘圖明丨丨白居易北)
(亭詩茅亭居上頭豁達門丨丨)
四通(周易正義易緯乾鑿度云易者其德也光明丨丨簡易立節天以爛明日月星辰布設張列通精無)
(門藏神無穴不煩不擾澹淡不失此其易也以史記天官書倉府廐庫丨丨之路又貨殖傳朱公爲陶天)
(下之中諸侯丨丨貨物所交易也其漢書律歷志繩者上下端直經緯丨丨也又酈食傳陳留天下之衝)
(丨丨五逹之郊也之又東方朔傳陛下誠能用臣朔之計推甲乙之帳燔於丨丨之衢却走馬示不復用則)
(堯舜之隆宜可與比治矣橋京氏易略五行光明丨丨變易明一統志丨丨在雲南府晉陵州西村)
四豁(孫綽衡山詩寂坐挹虚恬運目情丨丨)
四敞(南史梁元帝紀高奴櫟陽宫館雖毁濁河清渭佳氣猶存臯門有亢甘泉丨丨土圭測景仙人承露)
(斯蓋九州之赤縣六合之樞機顧高蓋花萼樓賦層軒丨丨聖情周)
四起(宋史夏侯嘉正傳秋之爲神素氣清泚肅肅翛翛羣籟丨丨又楊存中傳宣和末山東河北羣盜)
(丨丨存中應募擊賊積功至忠翊郎素問白埃丨丨雲趨雨府)
四臨(揚雄長楊賦天兵丨丨幽都先加丨沈約登元暢樓詩水流本三派臺高乃丨)
四交(漢書枚乘傳單極之䋁斷幹注晉灼曰單盡也盡極之綆斷幹幹井上丨丨之幹常爲汲索所鍥傷)
(也)
四協(雲笈七籤元始天尊時靜處閒居偃息雲宫黃房之内七寳幃中是時飛天大聖無極禮王玉輔上)
(宰丨丨侍晨清齋建節侍在側焉)
四向(齊書孔稚珪傳父靈產於禹井山立館事道精篤吉日於靜屋丨丨朝拜涕泗滂沲北史牛弘傳)
(通天屋高八十一尺黃鐘九九之寶也二十八柱布四方四方七宿之象也堂高三尺以應三統丨丨五色各)
(象其行水闊二十四丈象二十四氣於外以象四海王者之大禮也唐書韓愈傳淮西連年修器械防守金)
(帛糧畜耗於給賞執兵之卒丨丨侵掠農夫織婦餉於其後得不償費王僧孺禮佛唱導發願文丨丨四果)
(八賢八聖中又嚮同白居易青氊帳詩有頂央聳無隅丨丨圓)
四集(唐書李白傳裴旻嘗與幽州都督孫佺北伐爲奚所圍旻舞刀立馬上矢丨丨皆迎刀而斷奚大驚)
(引去仰又谷那律傳昔魏有洛相之圍王師丨丨身投零陵天垂泣不知所出賴爾考保佑頓兵不進宋)
(史高宗紀建炎元年春正月癸巳帝至東平初帝軍在相州京城圍久中外莫知帝處及是陳請丨丨取決帥)
(府)
四照(山海經招搖之山有木焉其狀如穀而黑理其華丨丨其名曰迷榖佩之不迷明一統志丨丨亭)
(在太原府城西柳溪彤霞閣東衢又丨丨閣在杭州府孤山之巔王&KR0708;頭陀寺碑九之草千計丨丨之花)
(萬品忽盧思道勞生論摩霄運海輕罻羅於藪澤五衢丨丨斤斧於山林鮑照芙蓉賦冠五華於仙草超)
(丨丨於靈木沈梁簡文帝梅花賦吐艷丨丨之林舒榮五衢之路約郊居賦開丹房以丨丨舒翠葉而九)
(衢烟庾信燈賦百枝同樹丨丨運盤芳蕭撝遥望道館詩霞丨丨蕊風月五名香陸瑜樹詩合歡分丨)
(丨同心影萬年筠江總夜望山燈詩百花疑吐夜丨丨似含春温庭寄周繇詩屏開屈膝見吳娃蠻蠟同)
(心丨丨花)
四灼(陸雲夏府君誄瓊輝丨丨景問綢繆)
四燭(南史沈懷文傳孝武嘗有事圓丘未至期而雨晦竟夜明旦風霽雲色甚美帝升壇悦懷文稱慶曰)
(昔漢后郊祀太一白日重輪神光丨丨今陛下有事兹禮而膏雨迎夜清景麗朝斯實聖明幽感所致臣願與)
(侍臣賦之上笑稱善)
四炬(唐六典見一炬下)
四朗(雲笈七籤西王母青琳之宇朱紫之房連琳絲帳明月丨丨戴勝華佩靈章)
四徹(宋史五行志政和後禁苑多爲村居野店又聚珍禽野獸麀鹿駕鵝禽鳥數百實其中至宣和間每)
(秋風夜靜禽獸之音丨丨宛若深山大澤陂野之間識者以爲不祥法苑珠林九河流跡策緼靈丘丨丨中)
(繩書藏羣玉露徐陵傅大士碑丨丨之中恒注甘六旬之内常雨天酒)
四擇(小學紺珠丨丨擇術然後學之擇師然後傅之擇交然後親之擇君然後事之)
四持(小學紺珠丨丨持容持忍持默持謙)
四愼(小學紺珠丨丨官怠於宦成病加於少愈禍生於懈惰孝衰於妻子)
四固(管子被服丨丨注丨支堅丨被及其身也)
四發(後漢書南匈奴傳見一矢下)
四排(許古訪箕和尚峴山詩蒼檜丨丨嚴法界孤松中立殷潮音)
四來(苑成大中巖詩夜深山丨丨人靜天一握)
四左(汲冢周書三極一維天九星二維地九州三維人丨丨)
四小(北史劉芳傳案自周以上學唯以二或尚東或尚西或貴在國或貴在郊爰暨周室學蓋有六師氏)
(居内太學在國丨丨在郊)
四欲(吕覽人之情欲壽而惡夭欲安而惡危欲榮而惡辱欲逸而惡勞丨丨得四惡除則心適矣管子)
(從其丨丨則遠者自親行其四惡則近者叛之)
四下(易乾九三疏見四五下傳漢書禮樂志帳上丨丨而覆曰幄唐書吐蕃河之上流繇洪濟梁西)
(南行二千里水益狹春可涉秋夏乃勝舟其南三百里三山中高而丨丨曰紫山直大羊同國古所謂崑崙者)
(也)
四慽(潘岳秋興賦見一塗下)
四亡(漢書鮑宣傳見二亡下)
四死(漢書鮑宣傳民有七死酷吏敺殺一死也治獄深刻二死也冤陷亡辜三死也盜賊横發丨丨也怨)
(讐相殘五死也歲惡饑餓六死也時氣疾疫七死也)
四生(賈誼新書聖王在上天下不死軍兵之事則民免於一死而得一生矣婦人爲其所衣丈夫爲其所)
(食則民免於二死而得二生矣刑罰廢民無夭遏之誅則民免於三死而得三生矣使民有時用之有節民無)
(厲疾則民免於四死而得丨丨矣籤淨住子見三塗下法苑珠林見三寶下雲笈七生時罪福並以神)
(當神更託生别感諸氣丨丨六趣感應俱然上天下地清濁有異王勃龍懷寺碑開丨丨之廣路敘六趣之)
(彝倫清李輔開元寺琉璃戒壇碑丨丨路廣天人業殊炎赫凉所乘異境梁簡文帝蒙預懺悔詩俱銷五)
(道縛共蕩丨丨怨董又小學紺珠丨丨程元仇璋常薛收)
四颯(劉商姑蘇懷古詩宫娃酣態舞娉婷香飇丨丨青城墜)
四折(吳丹賦得玉水記方流詩玉泉何處記丨丨水紋浮)
四摘(唐書承天皇帝倓傳見一摘下詩元好問摘瓜圖詩丨丨空留抱蔓)
四除(漢書王莽傳董賢喪其魂魄遂自絞殺人不還踵日不移晷霍然丨丨更爲寧朝嵇康雜詩微風)
(清扇雲氣丨丨)
四馳(盂郊同年春燕詩盛氣自中積英名日丨丨)
四歛(無名氏海上孤槎賦春風驟入花霏微而雪下晴烟丨丨葉布濩而雲密方岳詞城上昏烟丨丨)
(畫樓外陡聽更點)
四冠(宋史楊寘傳先是其友夢寘作龍首山人寘自謂龍首我丨丨多士山人無禄位之稱我其終是乎)
(已而果然遂又鄭穆傳舉進士丨丨鄉書登第為壽安主簿)
四振(魏璀擣練賦丨丨五振驚飛鴈之兩行六舉七舉遏彩雲而一斷)
四致(鶡冠子知天故能一舉而丨丨並起而獨成)
四蔽(鹿門隱書或問君子之道何如則可以常行矣曰去丨丨用四正則可以常行矣岑參招北客文)
(二江雙注羣山丨丨其地卑濕其風胜脆)
四蹴(王逢觀錢塘江潮詩江開白銀甕一浪天丨丨)
四拗(秦中歲時記史部初冬納文書謂之選門閉四月事畢却謂選門開選人名在令史前謂之某家百)
(姓狀在判後又却須粘在判前因名丨丨)
四攬(王令贈别宴成績茂父太祝詩意貪英雄交一手題丨丨)
四盡(南史魚弘傳歴南譙盱台竟陵太守嘗謂人曰我爲郡有丨丨水中魚鼈盡山中麞鹿盡田中米穀)
(盡村里人庶盡)
四如(詩如跂斯翼如矢斯棘如鳥斯革如翬斯飛君子攸躋箋此章丨丨者所謂廉隅公正形貌之顯也)
(一顧况苔蘚山歌閉門無事任盈虚終日欹眠觀丨丨如白雲飛出壁二如飛雨巖前滴三如騰虎欲咆哮)
(丨丨嬾龍遭霹靂)
四之(詩素絲紕之良馬丨丨傳願以素絲紕組之法御四馬也箋浚郊之賢者旣識卿大夫建旄而來又)
(識其乘善馬丨丨者見之數也)
四可(小學紺珠丨丨可勉者行可信者言可委者命可記者天)
四甚(魏志楊阜傳舍賢而任所私此妨治之甚者也廣開宫館高爲臺榭以妨民務此害農之甚者也百)
(工不敦其器而競作奇巧以合上欲此傷本之甚者也守功文俗之吏爲政不通治體苟好煩苛此亂民之甚)
(者也當今之急宜去丨丨)
四飾(宋史輿服志禮制局言履隨其服色武臣服色一等當議差别詔文武官大夫以上具丨丨朝請郎)
(武功郎以下去繶並稱履從義郎宣教郎以下至將校技術官去繶純並稱履)
四託(張甫花萼樓賦升降五位周環丨丨)
四盜(唐書南蠻傳見一破下)
四施(宋史樂志靈華雙舉連葉丨丨長宋玉高唐賦滂洋洋而丨丨兮蓊湛湛而弗止風至而波起兮)
(若麗山之孤畝)
四設(李尤明堂銘窗闥丨丨流水洋洋)
四合(左傳子産以幄幕九張行音義丨丨象宫室曰幄在上曰幕漢書兒寬傳陛下發憤合指天地祖)
(立明堂辟雍宗祀泰山六律五聲幽贊聖意神樂丨丨各有方象㠯丞嘉祀爲萬世則天下幸甚煬帝迷樓)
(記樓閣高下軒窗掩映幽房曲室玉欄朱楣互相連屬回環丨丨陸機辯亡論羣雄鋒駭義兵丨丨班固)
(西都賦紅塵丨丨烟雲相連漲張說安樂郡主花燭行五方觀者聚中京丨丨塵烟洛城韓愈汴泗交流)
(贈張僕射詩發難得巧意氣麤讙聲丨丨壯士呼畫陸希聲山居卽事詩滿川風物供高枕丨丨雲山借屏)
(丨范梈凌雲篇半夜清猿丨啼長松古月照回溪)
四應(五代史伶官傳序方其係燕父子以組函梁君臣之首入於太廟還矢先王而告以成功其意氣之)
(盛可謂壯哉及仇讐已滅天下已定一夫夜呼亂者丨丨倉皇東出未及見賊而士卒離散君臣相顧不知所)
(歸至於誓天斷髮泣下沾襟何其衰也)
四環(唐書論弓仁傳&KR0932;跌思太叛戰赤柳澗弓仁騎才五百自新堡進時賊丨丨之衆不敵弓仁椎牛誓)
(士自若再宿潰圍出人服其壯)
四聚(汲冢周書見三歛下)
四飛(孔武仲憎蠅賦幸視聽之蕭散已薨薨而丨丨)
四散(晉書劉琨傳流移丨丨十不存一人北史蠕蠕傳國落丨丨竄伏山谷畜産野布無收視易林)
(見三梟下汴煬帝開河記翰林學士虞世基獻計請用垂柳栽於梁兩堤上一則樹根丨丨鞠護河堤二乃)
(牽舟之人獲其陰三則牽舟之羊食其葉上大喜者柳宗元晉問觀其丨丨惝恍開合萬狀喜者鵲厲怒人)
(摶溪白居易感懷詩昨夜雲丨丨千里同月色小姚合杏詩桃花丨丨飛桃子壓枝垂張祜蘇小歌長)
(怨十字街使郎心丨丨木方千題懸溜巖隠者居詩谷鳥暮蟬塵丨丨修篁灌勢交加韓偓閒步詩樵人)
(相聚指驚麏牧童丨丨收嘶馬影羅隱宿荆州江陵館詩風動芰荷香丨丨月明樓閣相侵陸游三峽歌)
(忽然丨丨不知處踏月捫蘿歸洞中)
四動(素問人一呼脉丨丨以上曰死浸郝經湖水來詩浮生丨丨青雲第倒影半黃金臺)
四靜(孟郊送韓愈從軍詩驛塵時一飛物色極丨丨)
四實(史記律書以上生者丨其丨三其法禀陸贄冊嘉誠公主文孝友柔謙外和内睦公宫訓丨丨備)
(修)
四虚(莊子儻然立於丨丨之道倚於槁梧而吟壺陳鴻長恨歌序旁求丨丨上下東極大海跨蓬見最)
(高仙山上多樓闕西廂下有洞戶東向闔其門署曰玉妃太眞院)
四滿(宋書符瑞志太始四年十一月辛未崇寧陵令上書言自大明八年至今四年二月宣太后陵明堂)
(前後數有光及五色雲又芳香丨丨又五采雲在松下狀如車蓋)
四空(宋書樂志見八虚下非華嚴經丨丨處天無邊處天無所有處天非想非想處天鄭遥明月照)
(高樓賦丨丨迥而晃朗九層屹而崢嶸)
四太(宋史律歷志黃道宿度角十三亢九半氐十五半房五心丨丨尾十七箕十又唐書選舉志德宗)
(時試太常寺協律郎沈旣濟曰近世爵禄失之者久其失非他丨丨而已入仕之門太多世胄之家太優祿利)
(之資太厚督責之令太薄)
四輕(小學紺珠丨丨言輕則招憂行輕則招辜貌輕則招辱好輕則招滛)
四上(宋史王溥傳顯德四年丁外艱起復表丨丨乞終喪世宗大怒宰相范質奏解之溥懼入朝王暕)
(觀樂應詔詩參差陳九夏依遲分丨丨秦又大招丨丨競氣極聲變只注丨丨謂上四國代鄭衛也)
御定駢字類編卷九十四
