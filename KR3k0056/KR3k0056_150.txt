欽定四庫全書
御定駢字類編卷一百五十
器物門三
釵
釵頭(瑯嬛記有女子卸冠者奉觀音大士甚肅比丘尼往往勸其修淨土云當作觀音觀觀其法身愈大)
(愈妙自此夜恒夢見之然甚小若婦人丨丨玉佛狀一日其夫寄一玉觀音類夢中所見自是奉之益篤王)
(建留别田尚書詩不看匣裏丨丨古猶戀機中錦樣新李商隱聖女祠詩寄問丨丨雙白燕每朝珠館幾時)
(歸故又茘枝譜丨丨顆紅而小可間婦人女子簪翹之側特貴之又文獻通考陸放翁娶唐氏女伉儷相)
(得弗獲于姑出之改適同郡趙士程春日出遊相遇于禹跡寺南之沈園唐語其夫為致酒肴陸悵然賦丨丨)
(鳳一詞)
釵承(張昌宗太平公主山亭侍宴詩扇掩將雛曲丨丨墮馬鬟)
釵子(古今注丨丨蓋古笄之遺象也至秦穆公以象牙為之敬王以玳瑁為之始皇又金銀作鳳頭以玳)
(瑁為脚號曰鳳釵又至東晉有童謠言織女死時人插白骨丨丨白妝為織女作孝至隋煬帝宫人插鈿頭丨)
(丨常以端午日賜百僚玳瑁釵冠後漢書貴人助簪玳瑁釵)
釵冠(古今注見上)
釵釧(唐書五行志唐末京都婦人梳髮以兩鬢抱面狀如椎髻時謂之抛家髻又世俗尚以琉璃為丨丨)
(壇大方便佛報恩經嚴駕五百大象負載飲食運趣施飯食如山乳酪如池膏油餅脯種種餚饍百味具足)
(兼有種種衣服珠環丨丨象馬七珍種種具足莊嚴已竟杜甫秋日夔府詠懷詩囊虚把丨丨米盡拆花鈿)
釵梁(庾信鏡賦懸媚子于搔頭拭丨丨于粉絮)
釵珮(拾遺記漢明帝即位二年昆明國貢𠻳金鳥畜于靈禽之園飴以眞珠飲以龜腦鳥常吐金屑如粟)
(鑄之可以為器宫人爭以鳥吐之金用飾丨丨謂之辟寒金)
釵朵(庾信春賦丨丨多而訝重髻鬟高而畏風)
釵帶(魏書高陽王雍傳見綾綺下)
釵股(爾雅䓏接余其葉苻疏根在水底與水深淺等大如丨丨上清下白益部方物記鵝毛玉鳳花本)
(至卑纖蓬如丨丨秋開白蘤詩根稀比黍苗梢細同丨丨)(白居易和微之祝蒼華杜牧送人詩明鏡半邊)
(丨一丨此生何處不相逢)
釵葶(白居易芍藥初開詩丨丨抽碧股粉蕊撲黃絲)
釵茸(李商隱無題詩□衩芙蓉小丨丨翡翠輕)
釵澤(馮子振十八公賦首無丨丨衣不湯沐)
釵燄(庾信夢入堂内詩日光丨丨動窗影鏡花搖)
釵影(劉禹錫採菱行長鬟弱袂動參差丨丨釧文浮蕩漾)
釵上(張祜洞房燕詩乍疑丨丨動輕似掌中廻芳韋莊宫怨詩丨丨翠禽應不返鏡中紅豔豈重林)
(寬即事詩翡翠鬟欹丨丨燕麒麟衫束海中犀廽李商隱蝶詩為問翠釵丨丨鳳不知香頸為誰)
釵横(後蜀孟㫤避暑摩訶池詩簾開明月獨窺人欹枕丨丨雲鬢亂)
釵斜(李遠立春日詩丨丨穿綵燕羅薄翦春蟲)
釵直(唐書柳玭傳永寧王相國涯居位竇氏女歸請曰玉工貨丨丨七十萬錢王曰七十萬錢豈於女惜)
(但丨丨若此乃妖物也禍必隨之女不敢復言)
釵垂(白居易與蕭九徹話長安舊遊詩鬢動懸蟬翼丨丨小鳳行)
釵轉(韓琮公子行見袖障下)
釵動(劉潛詠簫詩管饒知氣促丨丨覺唇移午薛能舞者詩綠毛丨丨小相思一唱南軒日時)
釵鸞(吳師道落花行倦投紅筵逐舞鳳故尋翠袖縈丨丨)
鈿
鈿頭(古今注見釵子下金元稹雜憶詩見衫子下酒白居易琵琶行丨丨篦擊節碎血色羅帬翻汙)
鈿黛(沈約登高望春詩日出照丨丨風過動羅紈)
鈿翠(梅堯臣詩鞦韆競打遺丨丨芍藥將開剪纈羅)
鈿釵(國史補張鳳翔聞難盡出所有衣服并其家人丨丨枕鏡列小廳將獻行在俄頃後院火起妻女出)
(而投鎰鎰遂與判官由水竇得出匿村舍中數日稍定會鎰家僮先知之走告軍中軍中計議迎鎰遂遇害也)
鈿螺(謝氏詩源蘇味道詩火樹銀花合人謂銀花即火樹中花光明如銀故曰銀花殊不知銀花亦自有)
(本昔薛瓊至孝父病嘗其溲而家甚貧嘗出求薪遇老父以一物與之曰此銀實也用四壁土種之銅盆中置)
(卧牀下當得銀足贍汝家瓊歸如言種之旬日發苗又旬日生花花有銀色若丨丨及結實皆銀也)
鈿箏(温庭筠和友人悼亡詩寶鏡塵昏鸞影在丨丨弦斷鴈行稀)
鈿瓔(白居易霓裳羽衣歌虹裳霞帔步搖冠丨丨纍纍佩珊珊)
鈿鏡(李賀惱公詩丨丨飛孤鵲江圖畫水葓)
鈿扇(白居易白蓮詩素房含露玉冠鮮紺葉搖風丨丨圓韓偓詠荷詩丨丨相欹綠香囊獨立紅楊)
(億荷花詩玉杯承露重丨丨起風多)
鈿帶(唐書車服志平巾幘者乘馬之服也紫絰白袴玉具裝珠寶丨丨有鞾又西域傳永徽二年大食)
(王豃密莫末膩始遣使者朝貢開元初復遣使獻馬丨丨謁見不拜有司將劾之中書令張說謂殊俗慕義不)
(可寘於罪元宗赦之謁夲事詩詩人張祜未嘗識白公白公刺蘇州祜始来纔見白白曰久欽籍嘗記得君)
(款頭詩祜愕然曰舍人何所謂白曰鴛鴦丨丨抛何處孔雀羅衫付阿誰非款頭何邪張頓首微笑仰而答曰)
(祜亦嘗記得舍人目連變白曰何也祜曰上窮碧落下黃泉兩處茫茫皆不見非目連變何邪遂與歡宴竟日)
(雙白居易對酒吟金銜嘶五馬丨丨舞姝温庭筠詩玉管將吹插丨丨)
鈿胯(白居易詠柘枝妓詩帶垂丨丨花腰重帽轉金鈴雪面廻)
鈿軸(白居易妻初授邑號告身詩弘農舊縣授新封丨丨金泥誥一通)
鈿車(元稹痁卧聞幕中諸公徵樂會飲詩丨丨迎妓樂銀翰屈朋儕白居易春來詩金谷蹋花香騎入)
(曲江碾草丨丨行丨皮日休洛中寒食詩遠近垂楊映丨天津橋影壓神霞)
鈿尺(杜牧詠襪詩丨丨裁量減四分纖纖玉笋裹輕雲)
鈿砌(王僧孺中寺碑旁攀鏤檻斜登丨丨煜爚金鋪玲瓏綺欂白居易池上即事詩丨丨池心綠蘋合)
(粉開花面白蓮多)
鈿鳥(段成式詩出意挑鬟一尺長金為丨丨簇釵梁)
鈿蟬(温庭筠彈箏人詩丨丨金鴈皆零落一曲伊州淚萬行皮日休偶成小酌招魯望不至詩金鳳欲)
(爲鶯引去丨丨疑被蝶勾將)
鈿暈(白居易燕子樓詩丨丨羅衫色似煙幾回欲著即澘然)
鈿波(皮日休重題後池詩細雨闌珊眠鷺覺丨丨悠漾竝鴛嬌)
鈿粟(李賀追賦畫江潭苑詩鞦垂妝丨丨箭箙釘文牙)
鈿朵(中華古今注見冠子下千元稹送王十一郎遊剡中詩百里油盆鏡湖水重丨丨會稽山杜牧)
(長安雜題詩草妬佳人丨丨色風回公子玉銜聲)
鈿毫(皮日休病孔雀詩盡日春風吹不起丨丨金縷一星星)
鈿合(陳鴻長恨歌傳定情之日投金釵丨丨以固之恨又取金釵丨丨各折其半授使者白居易長)
(歌惟將舊物表深情丨丨金釵寄將去)
鈿點(白居易東樓南望詩日脚金波碎峰頭丨丨繁)
鈿移(劉禹錫擣衣曲汗餘衫更馥丨丨麝半空)
鈿碎(牟巘送婁伯高遊吳詩花殘丨丨館娃空春草年年為誰碧)
鈿寒(皮日休病後春思詩孔雀丨丨窺沼見石榴紅重隔階聞)
釧
釧玉(沈君攸夜出妓詩廻身丨丨動頓履佩珠鳴)
釧文(劉禹錫採菱行見釵影下)
釧動(梁元帝登顔園故閣詩衣香知步近丨丨覺行遲虞世南中婦織流黃詩見衣香下)
釧墜(宋史彭思永傳思永始就舉持數釧爲資同舉者過之出而玩或墜其一於袖間衆為求索思永曰)
(數止此耳客去舉手揖丨丨於地衆皆服其量)
簪
簪裊(漢書百官公卿表爵一級曰公士二上造三丨丨四不更五大夫六官大夫七公大夫八公乘九五)
(大夫十左庶長十一右庶長十二左更十三中更十四右更十五少上造十六大上造十七駟車庶長十八大)
(庶長十九關内侯二十徹侯)
簪纓(梁昭明太子姑洗三月啓見冠冕下隸徐陵為貞陽侯重與王太尉書若正當攜諸舊率我賓遊)
(朝服丨丨直拜園寢丨陳漣背山軒賦爰有君子系出延陵家𫝊詩禮世襲丨劉三吾野莊賦在昔金源)
(則有段氏丨丨名家廟堂重器晦駱賓王帝京篇劍履南宫入丨丨北闕來陳子昂日宴高氏林亭詩主)
(第丨丨滿皇州景望華城張說雜詩丨丨非宿好文史棄前言又同劉給事南宴集詩水竹幽閑地丨丨)
(近侍臣甫王維贈房盧氏琯詩視事兼偃卧對書不丨丨杜贈左僕射鄭國公嚴公武詩空餘老賓客身)
(上媿丨丨刻又送郭中丞兼太僕卿充隴右節度使詩隨肩趨漏短髮寄丨丨李白少年行遮莫姻親連)
(帝城不如當身自丨丨易元稹春餘遣興詩丨丨固煩雜江海徒浩蕩白居郡中閑獨寄微之及崔湖州)
(詩少年賓旅非吾輩晚歲丨丨束我身詩劉禹錫歴陽書事詩見履舄下又早夏郡中書事閽吏告無事)
(歸來解丨丨丨丨友戴顒)(羅隱聖眞觀劉眞師院詩山藪師王烈又投宣武鄭尚書詩漢代丨丨盛梁園)
(雉堞雄)
簪笏(魏書劉昶𫝊臣植根南偽託體不殊秉旄作牧職班台位天厭子業夷戮同體背夲歸朝事捨丨丨)
(院零陵統記元稹在卾州時周復為從事稹嘗賦詩命中屬和周丨丨見稹曰某謬獲一第其實詩賦皆不)
(能也稹曰遽以實告賢於能詩者王梁簡文帝馬寶頌乃丨丨成行貂纓在席王勃膝閣序舍丨丨於百)
(齡奉晨昏於萬里甫敬括花萼樓賦陳丨丨之濟濟耀威儀之秩秩杜與李十二白同尋范十隱居詩不)
(願論丨丨悠悠滄海情牧白居易初授戶曹詩弟兄俱丨丨新婦儼衣巾杜池州送孟遲先輩詩且復考)
(詩書無因見丨丨)
簪冠(齊已東林作寄金陵知己詩憑君聽朝貴誰欲厭丨丨)
簪冕(宋書吐谷渾傳論見衮職下注岑參過王判官西津所居詩夫子賤丨丨心向丘林)
簪帽(南史王思遠傳見衣領下)
簪珥(漢書東方朔𫝊初帝姑館陶公主號竇太主堂邑侯陳午尚之午死主寡居年五十餘矣近幸董偃)
(上臨山林主自執宰敝膝道入登階就坐坐未定上曰願謁主人翁主廼下殿去丨丨徒跣頓首謝曰妾無狀)
(負陛下身當伏誅陛下不致之法頓首死罪有詔謝主簪履起之東箱自引董君董君綠幘傅鞲隨主前伏殿)
(下主廼贊館陶公主胞人臣偃昧死再拜謁因叩頭謝上為之起有詔賜衣冠上偃起走就衣冠主自奉食進)
(觴當是時董君見尊不名稱為主人翁丨後漢書鄧皇后紀每有讌會諸姬貴人競自修整丨光彩袿裳鮮)
(明而后獨著素裝服無飾虞盬鐵論古者男女之際尚矣嫁娶之服未之以記及夏之後蓋表布内絲骨笄)
(象珥封君夫人加錦尚褧而已今富者皮衣朱貉繁露環珮中者長裾交緯璧端丨丨謝朓臨海公主墓銘)
(旣肅丨丨亦崇湯沐氏張華輕薄篇見冠冕下以庾信侯莫陳君夫人竇墓誌銘丨丨以禮軒車命)
簪瑱(杜牧題池州弄水亭詩農時貴伏臘丨丨事禮賂)
簪玉(喬知之定惰篇丨丨步河堤妖韶援綠荑茵鄭谷春草碧色詩窗紗迎擁砌丨丨妬成)
簪裘(盧綸晨謁上公詩丨丨肅已整車騎儼將前)
簪裾(南史陸倕傳為安成王主簿與樂安任昉友為感知己賦以贈昉昉因此名以報之及昉為中丞丨)
(丨輻輳預其讌者殷芸到溉劉苞劉孺劉顯劉孝綽及倕而已號曰龍門之遊雖貴公子孫不得預也陸龜)
(蒙採葯賦不同乎禀丨丨而霧悄秉禮義以霜明平唐明皇宴樂遊園詩萬方朝玉帛千品會丨丨武一)
(侍宴安樂公主新宅應制詩丨丨分上席歌舞列平臺李嶠韋嗣立山莊應制詩松門駐旌蓋薜幄引丨丨)
(味宋璟宴都堂應制詩太常陳禮樂中掖降丨丨韶蘇道初春行宮侍宴應制詩丨丨承睿賞花柳發年)
(光徐堅奉和聖製送張說赴集賢院學士賜宴詩殊私輔弼榮送列丨丨李元操和從叔禄愔元日早朝)
(詩見冠冕下李杜甫哭韋大夫之晉詩臺閣黃圖裏丨丨紫蓋邊益春日晉祠同聲會集詩水亭開帟幕)
(巖榭引丨丨創元稹冬夜懷李侍御王太祝段丞詩丨丨詎幾許累吞鉤魚白居易思往喜今詩雖在丨)
(丨從俗累半尋山水是閒遊福李羣玉送陶少府赴選詩自是葛洪求藥價不關梅戀丨丨黃滔嚴陵釣)
(臺詩終向煙霞作野夫一竿竹不換丨丨)
簪裳(宋史樂志丨丨如霧集車騎若雲屯)
簪組(宋史樂志待漏造王庭威儀盛莫京紛綸丨丨列清越佩環聲譚子化書所以服布素者愛士之)
(丨丨服士之丨丨者愛公卿之劍佩服公卿之劍佩者愛王者之冕旒王維留别丘為詩親勞丨丨送欲趁)
(鶯花還雨柳宗元溪居詩久為丨丨累幸此南夷謫簡元稹苦詩我受丨丨身我生天地爐又春分投)
(陽明洞天詩鼓鼙催曙色丨丨縳微軀初劉禹錫洛中初冬拜表有懷上京故人詩省門丨丨成列雲路鴛)
(鸞想退朝丨薛能彭門解嘲詩身外不思丨事耳中唯要管弦聲)
簪紱(宋史樂志丨丨若雲屯晨趨閶闔門侁侁羅禹會濟濟奉堯罇譚子化書禮貴於丨丨黃庭堅)
(寄老菴賦寄我老於丨丨岌高位之疾顚山豐道生眞賞齋賦丨丨蟬聮蘭玉滋茂楊續安德池宴集詩)
(丨丨啓賓館軒蓋臨御溝宫崔泰之同光禄弟冬日述懷詩吟草徧丨丨逸韻合商王維韋侍郎山居詩)
(良遊盛丨丨繼跡多夔龍滔白居易寄李十一詩豈獨戀鄉土非關慕丨丨黃壺公山詩清吟思却隱丨)
(丨柰縈牽)
簪紳(宋史樂志羽衞森陳丨丨式亭長唐太廟樂章皇靈徙蹕丨丨拜辭李乂侍宴寧公主東莊應)
(制詩合宴丨丨滿承恩雨露滋)
簪佩(北史蕭大圜𫝊論夫閭閻者有優游之美朝廷者有丨丨之累蓋由來久矣拾遺記漢成帝起宵)
(遊宫宫中美御皆服皂衣自班婕妤已下咸帶元綬丨丨雖如錦繡更以木蘭紗綃罩之梁簡文帝南郊頌)
(序屠羊釣壑之士厭洗耳而襲丨丨何儲光羲貽劉高士别詩俯視趨朝客丨丨璀粲)
簪帶(晉書傅元傳元天性峻急不能有所容每有奏劾或值日暮捧白簡整丨丨竦踊不寐坐而待旦於)
(是貴游懾伏臺閣生風虯齊書王融傳至于東都羽儀西京丨丨崔孝伯程虞久在著作李元和郭季祐上)
(于中書一魏書費穆等𫝊贊費穆出身致力遂有功名而末路言禍被丨丨校之文和異世同咎其死也幸)
(哉非陶弘景解官表臣棲遲早日丨丨久年仕豈留榮學待禄盧思道盧記室誄聲華丨丨舉動朋僚)
(楊思元奉和别魯王詩方圖獻雅樂丨丨奉鳴球)
簪屨(魏書于忠傳陛下以叡明御寓皇太后以聖善臨朝衽席不遺丨丨弗棄復乃寵窮出内榮徧宫閨)
(外牧兩河入參百揆顧服知妖省躬識戾)
簪履(齊書謝朓𫝊如其丨丨或存袵席無改雖復身填溝壑猶望妻子知歸攬涕告辭悲來横集宋史)
(藝文志高錫丨丨編七卷西張說岳州詩夜夢雲闕間丨丨列朝遊齊已寄江幕中孫方員外詩丨丨為)
(官興芙蓉結社緣)
簪花(宋史禮志淳熙二年太上皇帝聖壽文武百僚並丨丨赴文德殿從駕至德壽宫行慶壽禮又輿)
(服志見簪戴下不又司馬光𫝊仁宗寶元初中進士甲科年甫弱冠性喜華靡聞喜宴獨不丨丨同列語之)
(不可違乃丨丨一枝晚厚德錄寇忠愍知永興軍於其誕日排設如聖節儀衣黃道服丨丨走馬聞見近)
(錄故事季春上池賜生花而自上至從臣皆丨丨而歸謝偃踏歌詞風帶舒還卷丨丨舉復低杜牧為人)
(題贈詩有恨丨丨嬾無聊鬭草稀羞蘇軾吉祥寺賞牡丹詩人老丨丨不自羞花應上老人頭)
簪菊(武林舊事都人是月飲新酒汎萸丨丨)
簪蒿(田遊巖詩儻見山人至丨丨且杖蔾)
簪筆(漢書趙充國傳初破羌將軍武賢在軍中時與中郎將卬宴語卬道車騎將軍張安世始嘗不快上)
(上欲誅之卬家將軍㠯為安世夲持橐丨丨事孝武帝數十年見謂忠謹宜全度之安世用是得免注師古曰)
(橐所以盛書也有底曰囊無底曰橐丨丨者插筆於首魏志董卓傳注孫女名白時尚未笄封為渭陽君於)
(郿城東起壇從廣二丈餘高五六尺使白乘軒金華青蓋車都尉中郎將刺史二千石在郿者各令乘軒丨丨)
(為白導從之壇上使兄子璜為使者授印綬竟南史劉杳傳周捨問杳尚書著紫荷囊相𫝊云挈囊何所出)
(杳曰張安世𫝊云持橐丨丨事孝武皇帝數十年韋昭張晏注並曰橐囊也丨丨以待顧問李嶠皇帝上禮)
(撫事述懷詩小臣濫丨丨無以頌唐風煙皎然奉陪顔使君眞卿登峴山送張侍御嚴歸臺詩霞正登覽丨)
(丨限趨謁)
簪短(易林丨丨帶長幽思最苦瘠貌少疲以疾病降)
簪稀(杜甫寄劉峽州白華使君詩凴久烏皮折丨丨白帽稜)
簪戴(宋史輿服志丨丨幞頭簪花謂之丨丨中興郊祀明堂禮畢回鑾臣僚及扈從並簪花恭謝日亦如)
(之大羅花以紅黃銀紅三色欒枝以雜色羅大帽花以紅銀紅二色羅花以賜百官)
簪導(唐書車服志自衮冕以下其制一也丨丨劍佩綬皆同宋史禮志皇子冠前期擇日奏告景靈宫)
(太常設皇子冠席文德殿東階上稍北東向設褥席陳服于席南東領北上九旒冕服七梁進賢冠服折上巾)
(公服七梁冠丨丨九旒冕丨丨同箱在服南設罍洗酒饌旒冕冠巾及執事者並如皇太子儀)
簪髻(飛燕外傳赤鳳始出少嬪館后適來幸時十月五日宫中故事上靈安廟是日吹塤擊鼓歌連臂踏)
(地歌赤鳳來曲后謂昭儀曰赤鳳為誰來昭儀曰赤鳳自為姊來寧為他人乎后怒以杯抵昭儀帬曰鼠子能)
(齧人乎昭儀曰穿其衣見其私足矣安在齧人乎后孰視不復言樊嫟脫簪叩頭出血扶昭儀為拜后昭儀拜)
(乃泣曰姊寧忘共被夜長苦寒不成寐使合德擁姊背邪今日垂得貴皆勝人且無外搏我姊弟其忍内相搏)
(乎后亦泣持昭儀手抽紫玉九雛釵為昭儀丨丨乃罷)
簪星(褚載贈道士詩丨丨曳月下蓬壺曾見東臯種白榆)
簪朵(薛能柳枝詞暖梳丨丨事登樓因挂垂楊立地愁)
簪鬢(馬懷素奉和立春遊苑迎春應制詩唯有裁花飾丨丨恒隨聖藻狎年光)
簪梳(嶺表錄異記辟塵犀為婦人丨丨塵埃不著髮也)
簪墮(鹽鐵論見冠挂下)
簪盍(王十朋蓬萊閣賦天高氣肅秋色平分丨丨良朋把酒論文)
珥
珥貂(南史朱异傳歴官自員外常侍至侍中四官皆丨丨自右衞率至領軍四職並驅鹵簿近代未之有)
(也蟬唐書百官志散騎常侍分左右隸門下中書省皆金丨丨左散騎與侍中為左貂右散騎與中書令為)
(右貂謂之八貂常王儉求解尚書表丨丨衣衮之貴四輔六教之華衮代裴相公讓將相封爵表丨丨丹)
(禁絛紫玉墀七駱賓王上齊州張司馬啓千年馭鶴振仙駕於帝鄉葉丨丨襲榮光於戚里錢珝授裴廷)
(裕左散騎常侍制丨丨猶假於寵光夾乘仍親於左右徐陵王勵德政碑桓氏之鳴玉張家之丨丨袁姓之)
(朱衣楊宗之華轂之李華含元殿賦又有銀璫丨丨寺人巷伯奉宣出納令更踐宫中之役宋之問和姚)
(給事寓直之作還從避馬路來接丨丨行金元稹詶李浙西先因從事見寄之作用夲韻詩近日鑾直親於)
(漢丨丨丨黃庭堅詩侍中乃丨御史則冠豸)
珥玉(說文珫丨丨也)
珥月(王良會詩德星搖此夜丨丨滿重城)
珥筆(陳思王求通親親表臣伏自唯省無錐刀之用及觀陛下之所拔授若以臣為異姓竊自料度不後)
(於朝士矣若得辭遠遊戴武弁解朱組佩青紱駙馬奉車趣得一號安宅京室執鞭丨丨出從華蓋入侍輦轂)
(承答聖問拾遺左右乃臣丹情之至願不離於夢想者也郭璞日有黑氣䟽今聖朝明哲思弘謀猷方闢四)
(門以亮采訪輿誦於羣小微臣蒙丨丨朝末而可不竭誠盡規哉黃庭堅江西道院賦序江西之俗士大夫)
(多秀而文其細民險而健以終訟為能由是玉石俱焚名曰丨丨之民潘岳為賈謐作贈陸機詩優游省闥)
(丨丨華軒王儲光羲貽袁三拾遺詩丨丨朝文陛含章諷紫宸維上張令公詩丨丨趨丹陛垂璫上玉除)
珥箭(唐書東夷傳蝦蛦居海島中其使者鬚長四尺許丨丨於首令人戴瓠立數十輩射無不中)
環
環佩(珮同禮記經解天子者與天地參故德配天地兼利萬物與日月並明明照四海而不遺微小其在)
(朝廷則道仁聖禮義之序燕處則聽雅頌之音行步則有丨丨之聲升車則有鸞和之音居處有禮進退有度)
(百官得其宜萬事得其序四史記孔子世家靈公夫人有南子者使人謂孔子曰方之君子不辱欲與寡君)
(為兄弟者必見寡小君寡小君願見孔子辭謝不得已而見之夫人在絺帷中孔子入門北面稽首夫人自帷)
(中再拜丨丨玉聲璆然孔子曰吾鄉為勿見見之禮答焉後漢書和熹鄧皇后紀賜馮貴人王赤綬以未有)
(頭上步搖丨丨加賜各一具帝唐書憲宗皇后郭氏𫝊后移御興慶宫凡朔望三朝率百官謁宫門為壽或)
(歲時慶問燕饗後宫戚里内外婦車騎駢擁丨丨之聲滿宫宋史樂志流水朝宗衆星拱極丨丨鏘鏘威儀)
(抑抑光說苑經侯往適魏太子左帶羽玉具劒右帶丨丨左照右右光照左急就篇玉玦丨丨靡從容)
(胡運珮賦玉有丨丨所以節威儀珪璋所以應朝覲朝覲貴乎特逹威儀在乎淑愼無名氏風賦搖寶釵於)
(雲髻動丨丨於羅衣聲猶在房櫳夢不歸)(徐安貞程將軍夫人挽詩丨丨杜甫洞房詩洞房丨丨冷玉殿)
(起秋風月夜魂)(又詠懷古跡詩畫圖省識春風面丨丨空歸韋應物寄中書劉舍人詩應向横門度丨丨)
(杳玲瓏南元稹會眞詩羅綃垂薄霧丨丨響輕風會白居易江遇天寶樂叟詩千官起居丨丨合萬國同)
(車馬奔李王建雞鳴曲寶釵命婦燈下起丨丨玲瓏曉光裏季何立春日曉望三素雲詩羽毛紛共遠丨)
(丨杳猶聞又杜牧題池州弄水亭詩塍泉落丨丨畦苗差纂組贈沈下賢詩一夕小敷山下夢水如丨丨)
(月如襟仙又懷鍾陵舊遊詩玉帳軍籌羅俊彦絳幃丨丨立神皮日休聖姑廟詩俄然響丨丨倏爾鳴機)
(杼)
環印(急就篇綸組縌綬以高遷注縌者綬之系也言其迎逆綬也綬者受也所以承受丨丨也)
環紐(漢書王莽𫝊博募有奇技術可以攻匈奴者將待以不次之位言便宜者以萬數或言能度水不用)
(舟楫連馬接騎濟百萬師或言不持斗糧服食藥物三軍不飢或言能飛一日千里可窺匈奴莽輒試之取大)
(鳥翮為兩翼頭與身皆著毛通引丨丨飛數百步墮莽知其不可用苟欲獲其名皆拜為理軍賜以車馬待發)
(曰輟耕錄人家窗戶設鉸具或鐵或銅名丨丨即古金鋪之類北方謂之屈戍)
環珠(明一統志丨丨樓在長泰縣治南興賢坊元至正中建)
環瑛(周書晉公護傳愛親無慢垂訓尼父矜恤窮老貽則周文丨丨之義自不由此自應内省豈宜有間)
環璧(中山王文木賦青緺紫綬丨丨珪璋)
環玭(何晏景福殿賦流羽毛之葳蕤垂丨丨之琳琅)
環玦(漢書雋不疑傳武帝末郡國盜賊羣起㬥勝之為直指使者衣繡衣持斧逐捕盜賊督課郡國東至)
(海㠯軍興誅不從命者威振州郡勝之素聞不疑賢至勃海遣吏請與相見不疑冠進賢冠帶櫑具劒佩丨丨)
(褒衣博帶盛服至門上謁勝之開閤延請望見不疑容貌尊嚴衣冠甚偉勝之躧履起迎後漢書袁紹傳願)
(熟詳吉凶以賜丨丨八元史順帝紀己卯車駕時巡上都癸巳車駕薄暮至里塘雨雹大如拳其狀有小兒)
(丨丨獅象龜卵之形丨劉禹錫遊桃源詩王正降雷雨丨賜遷斥)
環瑱(戰國策北宫之女嬰兒子無恙耶撤其丨丨至老不嫁以養父母是率民而出于孝情者也胡為至)
(今不朝也)
環釧(王勃採蓮賦鳴丨丨兮響窈窕艷珠翠兮光繽紛)
環纓(後漢書輿服志武冠丨丨無縷以青絲為緄加䨇鶡尾竪左右為鶡云)
環章(江淹為始安王拜征虜將軍南兖州刺史章不悟旻靈拂采霄景汰色復交書河楚置𫝊江吴丨丨)
(清潤旂文肅路寵豔内維榮炫外圉)
環鋂(詩盧令令𫝊令令纓環聲疏此言鈴鈴下言丨丨鈴鈴即是丨丨聲之状環在犬之頷下如人之冠)
(纓然故云纓環聲也)
環利(六韜渡溝塹飛橋一間廣一丈五尺長二丈以上著轉關轆轤八具以丨丨通索張之注丨丨通索)
(即今連環鐵索)
環索(宋史輿服志金塗銀葉椶櫚朱漆紅黃藤織百花龍抨子碌牙壓貼鏤金雕木腰花泥版龍檐子一)
(乘金塗銀頂子龍頭六走脊龍四走脊雲子六貼絡龍四十貼絡雲子三十鐸子八插拴坐龍四丨丨金鈸遮)
(那一副)
環刀(宋史輿服志見巾環下侯元史順帝紀詔除知樞密院事脫脫之外諸王不得懸帶弓箭丨丨輙)
(入内府)
環轡(方岳水月圖後賦翳顔竇之寂寂絶丨丨之瓏瓏)
環楛(梁元帝高祖武皇帝諡議虹旌式卷堡燧載清胥象相因丨丨無曠)
環杖(張融答周顒書周之問曰自應鹿巾丨丨悠然自擊儒墨誾誾從來何諍答彼周曰虞芮二國之鬭)
(田非文王所知也碎白玉以泯鬭其别有尊者乎况夜戰一鴻妄申鳧乙斯自鹿巾之空負頭上丨丨之自誣)
(掌中吾安得了之哉)
環暈(五代史司天考五代之際日有冠珥丨丨纓紐負抱戴履背氣十日之中常七八其繁不可以勝書)
(而背氣尤多)
環極(張衡西京賦譬衆星丨丨叛赫戲以燦煌綏天地賦衆星回而丨丨招搖運而指方)(成公顔延)
(之直東宫答鄭尚書詩皇居體丨丨說險祇天工沈遘詩宫牆倚空背丨丨隱嶙樓臺露金碧)
環象(任希古和燕公述懷詩聖歴開丨丨昌年降甫申)
環氣(謝莊七夕詩俱傾丨丨怨共歇浹年心)
環火(羅衮秦論子嬰行事不無庸主之材其猶坐四屋之間丨丨已熾雖有殺火之術欲設何由哉)
環山(齊語使海於有蔽渠弭於有渚丨丨於有牢注環繞也牢牛羊豕也言雖山險皆有牢牧一曰牢固)
(也狡戰國策韓子盧者天下之疾犬也東郭逡者海内之兔也韓子盧逐東郭逡丨丨者三騰山者五兔極)
(于前犬廢于後犬兔俱罷各死其處田父見之無勞勌之苦而擅其利唐書地理志京兆府昭應有宫在驪)
(山下貞觀十八年置咸亨二年始名温泉宫天寶元年更驪山曰會昌山三載以縣去宫遠析新豐萬年置會)
(昌縣六載更温泉曰華清宫治湯井為池丨丨列宫室又築羅城置百司及十宅張說東山記緹騎丨丨朱)
(旆焰野和李質艮嶽賦既流碧之霞錯又丨丨之翼張吳融張舍人詩杏花向日紅勻臉雲帶丨丨白繫)
(腰)
環岫(葉顒東籬丙辰季秋作曳杖東籬下層巒列丨丨)
環嶼(嚴維唐溪詩丨丨或明昧遠峰尚氛氲)
環水(宋書州郡志丨丨長永初郡國何徐並無明帝泰始三年度屬宋安郡後省宋安還此山海經泰)
(山丨丨出焉東流注于江度水經注丨丨出泰山東流注于江柳宗元嶺南節饗軍堂記由流求訶陵西)
(抵大夏康居丨丨而國以百數則統于押蕃舶使)
環海(江淹報袁叔明書狂士之行有三其奇者則以紫天為宇丨丨為池倮身大笑被髮行歌韓愈賀)
(冊尊號表陛下仰稽乾符俯順人志乃以新秋首序令月吉辰發揚鴻休膺受顯冊天人合慶日月揚光丨丨)
(之間含生之類歡欣踊躍以歌以舞同李白明堂賦流辟雍之滔滔像丨丨之湯湯黃溍劉遂初修撰周)
(伯温編修任大瞻經歴王繼志架閣西山行香次遂初韻詩層臺臨太液丨丨象瀛洲)
環江(唐書鄭注傳帝嘗詠杜甫曲江辭有宫殿千門語意天寶時丨丨有觀樹宫室聞注言即詔兩神策)
(治曲江昆明作紫雲樓采霞亭詔公卿得列舍隄上)
環濤(水經注浴波瀨石滿澗八丈丨丨轂轉)
環滁(歐陽修醉翁亭記丨丨皆山也其西南諸峰林壑尤美)
環流(說苑孔子觀於呂梁懸水四十仞丨丨九十里魚鼈不能過黿鼉不敢居有一丈夫方將涉之孔子)
(使人並崖而止之)
環瀆(馬融廣成頌於是周阹丨丨右矕三塗左㮣嵩嶽)
環土(唐書杜牧𫝊丨丨三千里植根七十年復有天下隂為之助則安可以取)
環涂(塗同周禮考工記匠人經涂九軌丨丨七軌野涂五軌注丨丨謂環城之道又丨丨以為諸侯經)
(涂野涂以為都經涂注諸侯丨丨五軌其野涂都丨丨野涂皆三軌劉鳳登樓賦陵陸跨據丨丨委紆)
環道(後漢書祭祀志注見履底下)
環境(元史余闕傳抵官十日集有司與諸議屯田戰守計丨丨築堡砦選精甲外扞而耕稼于中文苑)
(英華討鳳翔鄭注德音諸軍丨丨不得妄加殺戮)
環疆(韓愈送石處士序方今寇聚於垣師丨其丨農不耕收財粟殫亡吾所處地歸輸之塗治法征謀宜)
(有所出先生仁且勇若以義請而彊委重焉其何說之辭)
環域(春秋文公十有四年秋七月有星孛入于北斗榖梁傳孛之為言彷茀也其曰入北斗斗有丨丨也)
環塹(左𫝊吳伐楚戰於長岸楚師繼之大敗吳師獲其乘舟餘皇使隨人與後至者守之丨而丨之及泉)
(盈其隧炭陳以待命)
環州(唐書地理志威州鳴沙武德二年置會州貞觀六年州廢更置丨丨以大河環曲為名九年州廢還)
(隸靈州神龍中為默啜所寇移治故豐安城咸亨三年復得故縣)
環慶(歸田錄寶元中趙元昊叛命朝廷命將討伐以鄜延丨丨涇原秦鳳四路各置經略安撫招討使余)
(以為四路皆内地也當如故事置靈夏四面行營招討使)
環城(周禮考工記匠人注見環涂下丨漢書陳湯傳時康居兵萬餘騎為十餘處四面丨亦與相應)
環郭(李邕海州大雲寺碑周目丨丨澄心際海)
環雉(水經注漢高祖入秦項羽封為漢王蕭何曰天漢美名也遂都南鄭大城周四十二里城内有小城)
(南憑北給丨丨金墉漆井皆漢所修築)
環屋(秦觀錄寶林事實即山巔為多寶塔塔有丨丨其北為羅漢殿殿旁如塔之制其南降而夷山腹為)
(法堂)
環舍(後漢書任文公傳王莽後文公推數知當大亂乃課家人負物百斤丨丨趨走日數十時人莫知其)
(故後兵寇並起丈公大小負糧捷步悉得完免)
環第(唐書太平公主傳與相王衛王成王長寧安樂二公主給衛士丨丨十步一區持兵呵衛僭肖宫省)
環堵(禮記儒行儒有一畝之宫丨丨之室篳門圭窬蓬戶甕牖易衣而出并日而食上答之不敢以疑上)
(不答不敢以謟其仕有如此者儀唐書張荐傳眞卿逮事四朝為國元老忠直孝友羽王室行年八十被羸)
(老之疾拘囚丨丨之間顧眄鉤戟之下呼嗟憤恚失寢忘食不知悲翁何以堪此莊子原憲居魯丨丨之室)
(茨以生草蓬戶不完桑以為樞而甕牖二室褐以為塞上漏下溼匡坐而絃歌又見俎豆下說苑孔子困)
(於陳蔡之間丨丨之内席三經之席七日不食藜羹不糝弟子皆有饑色讀詩書治禮不休新論今雖智如)
(樗里才若賈生居丨丨之室無知己之談望迹流於地聲聞於天不可得也潘岳安身論見黼繡下柳宗)
(元沛國漢原廟銘登布衣於萬乘而子孫得以纘其緒化丨丨為四海而黎元得以安其業李質艮嶽賦廹)
(而視之則或如躍龍或如虓虎或若會同之冠冕或若隱翳之丨丨杜甫秋雨歎長安布衣誰比數反鏁衡)
(門守丨丨龜皮日休懷華陽潤卿博士詩丨丨養看氣訣刀圭餌犬試仙方)
環階(顔延之三月三日曲水詩序閱水丨丨引池分席)
環柱(戰國策荆軻逐秦王秦王丨丨而走羣臣驚愕卒起不意盡失其度)
環座(黃玉林詞多少甲第連雲十眉丨丨人醉黃金塢)
環衞(唐書陸贄傳今朔方太原衆已屯山東而神策六軍悉戍關外將不能盡敵則請濟師陛下為之輟)
(邊軍缺丨丨竭内廐之馬武庫之兵占將家子以益師賦私畜以增騎又告乏財則為算室廬貸商人設諸𣙜)
(之科日日以甚)
環翊(漢書天文志三公侍傍藩位丨丨)
環騎(李商隱詩賀杯丨丨舞優倡)
環鳳(貫休舜銘排麟丨丨披香立雪)
環狗(山海經丨丨其為人獸人身一曰蝟狀如狗黃色)
環榴(妝樓記吳王潘夫人以火齊指環挂石榴枝上因其處臺名曰丨丨臺)
環樹(黃庾詩寒鳥禁不鳴夜半丨丨飛)
環條(新論今使孟說引牛之尾尾斷臏裂不行十步若丨桑之丨以貫其鼻縻其尋綯被髮童子騎而策)
(之風於廣澤恣情所趣)
環秸(五代史四夷附錄阿保機引兵去莊宗躡其後見其宿處丨丨在地方隅整然雖去而不亂)
環蓴(齊民要術十月盡至三月皆食丨丨環蓴者根上頭絲蓴下芨絲蓴既死上有根芨形似珊瑚寸許)
(肥滑處任用深取即苦澀)
環穀(管子上無幣有穀以榖準幣丨丨而應筴國奉決穀反準賦軌幣穀廪重有加十)
環素(高啓禁中雪詩丨丨凝宫沼飛花綴苑條)
環翠(洛陽名園記湖園在唐為裴晉公園自竹徑望之超然登之翛然者丨丨亭也鄭剛中山齋賦初)
(丨丨以通幽鑿嵌巖於邃府来張昱丨丨閣詩東山尚存丨丨閣謝傅遊經幾年)
環絰(禮記檀弓叔仲皮死其妻魯人也衣衰而繆絰叔仲衍以告請繐衰而丨丨注衣當為齊繆當為樛)
(疏樛為兩股相交也丨丨一股纏而不樛也謂又雜記小斂丨丨公大夫士一也注丨丨者一股所纏絰也)
(顯漢書王莽傳莽母功顯君死詔議其服皆曰當為功君緦縗弁而加麻丨丨如天子弔諸侯服以應聖制)
環鼎(唐書元宗皇后楊氏傳初入宫為良媛時太平公主忌帝而宫中左右持兩端纖悉必聞媛方姙娠)
(帝不自安密語侍讀張說曰用事者不欲吾多子奈何命說挟劑以入帝于曲室自煮之夢若有介而戈者丨)
(丨三而三煮盡覆以告說說曰天命也乃止生男是為肅宗)
環璣(梁簡文帝謝賜新歴表璿籥丨丨鳳司肇律)
環幅(儀禮布巾丨丨不鑿注丨丨廣袤等也)
環寸(戰國策魏&KR3331;謂建信君曰人有置係蹄者而得虎虎怒決蹯而去虎之情非不愛其蹯也然而不以)
(丨丨之蹯害七尺之軀者權也今有國非直七尺軀也而君之身于王非丨丨之蹯也願公之熟圖之也)
環中(莊子冉相氏得其丨丨以隨成注虚靜無為之處歐陽元辟雍賦節觀者於四面壅流水以丨丨)
環内(文心雕龍論說辭序則易統其首詔策章奏則書發其源賦頌謌讚則詩立其夲銘誄箴祝則禮總)
(其端紀𫝊銘檄則春秋為根並窮高以樹表極遠以啓疆所以百家騰躍終入丨丨者也)
環情(文心雕龍丨丨草調宛轉相騰離同合異以盡厥能鮑照秋夜詩丨丨倦始復空閨起晨裝)
環面(大戴禮天子宴私安如易樂而湛飲酒而醉食肉而餕飽而強飢而惏暑而渴寒而𠻳寢而莫宥坐)
(而莫待行而莫先莫後天子自為開門戶取玩好自執器皿亟顧丨丨御器之不舉不藏凡此其屬少保之任)
(也)
環目(柳宗元龍馬圖贊其狀龍鱗虺尾拳毛丨丨肉鬛馬之靈怪有是耶)
環睛(相馬書丨丨難為病侵睛多即驚)
環矚(韋承慶靈臺賦彌性場而極覽浦情囿而丨丨)
環睨(桯史詹氏子十九歲牧一㹀虎出于薄直前搏㹀㹀以角拒虎牧子揮斧大呼㹀與牧迭抗虎山下)
(民聞者持梃讙呼来漸多虎遂棄去僕輩親見之來告遣視民方丨丨虎猶未逸也)
環覽(諸葛亮黃陵廟記僕縱步丨丨乃見江左大山壁立林麓峰巒如畫)
環視(元史田忠良傳帝獵于柳林御幄殿侍臣甚衆顧忠良曰今拜一大將取江南朕心已定果何人耶)
(忠良丨丨左右目一人對曰是偉丈夫可屬大事帝笑曰此伯顔也)
環顧(柳宗元唐故南府君睢陽廟碑諸侯丨丨而莫救國命阻絶而無歸以有盡之疲人敵無已之強寇)
環譬(文心雕龍比則蓄憤以斥言興則丨丨以記諷蓋隨時之義不一而詩人之志有二也)
環脅(唐書王徽傳黃巢入關僖宗西狩冒夜出徽與崔沆豆盧瑑僕射于琮詰朝乃知追帝不及墮崖樾)
(間為賊所執廹還將汙以官徽陽瘖不答以刃丨丨卒不動賊令歸第使醫護視久之守者懈乃奔河中裂縑)
(書章遣人間走蜀詔拜兵部尚書京城四面宣慰催陣使)
環挐(唐書裴度傳拜中書侍郎同中書門下平章事時方連諸道兵丨丨不解内外大恐人累息及度當)
(國外内始安)
環攻(孟子三里之城七里之郭丨而丨之而不勝)
環繞(通作遶後漢書郎顗傳顗謁闕拜章曰比熒惑失度盈縮往來涉歴輿鬼丨丨軒轅南史阮孝緒)
(傳所居以一鹿牀為精舍以樹丨丨領遼史兵衛志軍入南界步騎車帳不循阡陌三道將各一人率攔子)
(馬各萬騎支散游奕百十里外更迭覘邏及暮以吹角為號衆即頓舍丨丨御帳海山記湖中積土石為山)
(構亭殿屈曲丨丨澄碧皆窮極人間華麗傍愼蒙山樓志魏野居陜州東郊手植竹樹清泉丨丨對雲山景)
(趣幽絶未歐陽修養魚記秀竹丨丨蔭映嘗植物因洿以為池)
環鎻(楊炯崇文館宴集詩序爾其清垣繚繞丹禁逶迤魚鑰則丨丨晨開雀窗則銅樓旦闢)
環帶(淮南子滿堂之坐視釣各異于丨丨一也)
環會(張融答周顒書法性雖以即色圖空虚無誠乃有外張義然丨丨其所中足下當加以半思也)
環聚(宋史路振𫝊知濱州一日契丹至城下兵少民相恐衆謂振文吏無戰禦方略丨丨而泣振乃親加)
(撫諭且以敵盛不可與爭鋒宜堅壁自守數日契丹引去)
環鑿(雲笈七籤貫穿五臟丨丨六府使丹田不華實津液不流注血脉不通行精髓不凝住)
環運(柳宗元邠州進奏院記奔走之臣𫝊遽之役川流丨丨以達教令)
環句(王延壽魯靈光殿賦層櫨&KR1761;桅以岌峩曲枅要紹而丨丨注句音構)
環合(唐書王栖曜傳栖曜性謹厚善騎射始將兵時涉寇境遇游騎丨丨乃規百步立表而射每射破的)
(虜相顧懼引去)
環列(周禮環拜以鐘鼓為節注賓客丨丨而拜太又左傳穆王立以其為太子之室與潘崇使為師且)
(掌丨丨之尹注丨丨尹宫衞之官列兵而環王宫)
環貫(唐書黠戛斯傳男少女多以丨丨耳)
環至(苻載江州參軍廳壁記潯陽古郡也地方千里江㴠九派緍錢粟帛動盈萬數加以四方庶士且多)
(丨丨駕車乘舟疊轂聮檣威猛則騰口以飛訕阿懦則腹非而生誚重輕之得尤難其人)
環撲(許國從駕幸渾河詩驚沙丨丨亂白日濁浪鼎沸排蒼空)
環屈(唐書朱朴傳夫襄鄧之西夷漫數百里其東漢輿鳳林為之關南菊潭丨丨而流入於漢西有上洛)
(重山之險北有白崖聮絡乃形勝之地沃衍之墟若廣浚漕渠運天下財可使大集)
環曲(唐書地理志見環州下)
環沈(傅元西長安行香燒日有歇丨丨日自深看又楊維楨漫興詩丨丨溪頭買酒去高唐寺裏碑來)
環圓(黃庭内景經璇璣玉衡色闌玕注喉冒丨丨動轉之象也)
環舒(翟楚賢碧落賦五石難補九野丨丨星辰麗之而照耀日月憑之而居諸)
環駭(歐陽詹南澗寺上方石像記天寶八年五月六日忽騰雲旁湧驟雨來集驚飇丨丨訇㔩杳冥)
環寫(唐書吕向傳向字子回少孤託外祖母隱陸渾山工草隸能一筆丨丨百字若縈髮然世號連錦書)
環纏(陸龜蒙蠧化須臾犯蝥網而膠之引絲丨丨牢若拲梏人雖甚憐不可解而縱矣)
環繚(唐書歸崇敬𫝊古天子學曰辟雍以制言之壅水丨丨如璧然)
環連(柳宗元晉問春秋之事公侯大夫策文馬馳軒車出入丨丨貫于國都梅堯臣二古錢詩獨行齊)
(大刀鎌形未丨丨)
環深(文心雕龍自商暨周雅頌圓備四始彪炳六義丨丨)
環鎮(韓愈衡岳廟詩五岳祭秩皆三公四方丨丨嵩當中)
環行(李端胡騰兒詩丨丨急蹴皆應節反手义腰如却月)
環坐(曹組艮嶽賦如璧月之丨丨復晴曦之騰光炭元稹詩丨丨惟便草高啓京師苦寒詩山中賤)
(地爐煖兒女丨丨無卑尊)
環拜(彭殷賢大厦賦邀觀則丨丨興舞命賞則夾道羅從)
環淵(史記孟子傳自騶衍與齊之稷下先生如淳于髠愼到丨丨接子田駢騶奭之徒各著書言治亂之)
(事以干世主豈可勝道哉)
環聲(蘇轍題五老亭詩見衣袂下)
玦
玦珮(說苑鄭子産死鄭人丈夫舍丨丨婦人舍珠珥夫婦巷哭三月不聞竽琴之聲)
玦石(水經注會稽之山古防山也山形四方上多金玉下多丨丨)
玦離(左傳尨凉冬殺金寒丨丨林注丨如環而缺丨不相連屬)
玦形(漢書五行志金寒玦離注師占曰丨丨半缺故曰離)
珮(佩通)
珮玉(大戴禮上車以和鸞為節下車以丨丨為度歸中論見冕服下崔顥盧姬篇君王日晚下朝鳴)
(環丨丨生光輝著白居易詶劉五主簿詩蹇走何堪鳴丨丨衰容不稱朝衣劉長卿游四窗詩長笑天地)
(寬仙風吹丨丨)
佩珠(沈君攸夜出妓詩見釧玉下)
珮環(子華子出則有鸞和動則有丨丨夕雲仙雜記見麪堆下楓窗小牘輦道中通朝燕兩宫之奉)
(丨丨入覲時節捧萬年之觴發王丘詠史詩蘭路滋香澤松風鳴丨丨白居易將洛中答令狐相公詩八)
(行落泊飛雲雨五字鎗鏦動丨丨陽杜牧洛陽長句詩橋邊游女丨丨委波底上金碧明)
珮璫(李賀李夫人歌紅璧闌珊懸丨丨歌臺小妓遥相望)
珮珍(張鏡觀象賦扶匡照耀麗珠丨丨)
珮珂(殷堯藩金陵懷古詩黃道天清擁丨丨東南王氣秣陵多)
珮金(黃庭内景經見帶玉下)
珮印(王維蒙宥感恩詩聞道百城新丨丨還来雙闕共鳴珂)
珮劍(北史王昕傳見帶礪下)
珮刀(高適别王八詩征馬嘶長路離人挹丨丨)
珮囊(李頎雜興詩千年魑魅逢華表九日茱萸作丨丨)
佩服(柳宗元送盧膺秀才南遊詩見襟帶下)
珮裘(左傳蔡侯為兩丨與兩丨以如楚獻一丨一丨于昭王)
佩舄(拾遺記見冠劍下)
佩觿(詩芄蘭之支童子丨丨說苑見冠鉥下)
佩韘(詩芄蘭之葉童子丨丨說苑見冠鉥下)
佩揥(詩丨其象丨)
珮馬(李賀沙路曲柳臉半眠丞相樹丨丨釘鈴踏沙路杜牧貴遊詩朝回丨丨草萋萋年少恩深衞霍)
(齊)
佩犢(漢書龔遂傳見帶刀下)
珮聲(王維早朝詩朝罷須裁五色詔丨丨歸到鳳池頭又扶南曲歌詞拂曙朝前殿玉墀多丨丨皇)
(甫曾和杜相公詩從公亦何幸長與丨丨隨白居易和柳公權齊雲樓詩見衣色下)
珮高(唐太宗初夏詩見綬細下)
珮響(白居易和令狐相公詩見履聲下)
珮移(駱賓王帝京篇丨丨星正動扇掩月初圓)
佩倚(禮記曲禮主丨丨則臣佩垂主佩垂則臣佩委)
珮委(白居易行香歸詩見冠欹下)
佩垂(禮記曲禮見佩倚下)
佩贈(詩知子之来之雜丨以丨之)
佩問(詩知子之順之雜丨以丨之)
佩報(詩知子之好之雜丨以丨之)
鏡
鏡天(顔延之庭誥文照若丨丨肅若窺淵一杜牧長安秋望詩樓倚霜樹外丨丨無毫)
鏡日(陸雲吳故丞相陸公誄金鉞丨丨雲旗絳天江淹楊梅頌丨丨繡壑照霞綺巒)
鏡月(江淹為蕭太傅謝輿駕親幸表臣乘幸藉私豈曰無僭攀霞丨丨非復常所王僧孺禮佛唱導發)
(願文悟蕉蘆之非實知丨丨之虚衒)
鏡巖(皮日休寄題丨丨周尊師所居詩見巾下下)
鏡石(蘇題武擔山寺詩詎知留丨丨長與法輪圓)
鏡水(隋煬帝賜釋慧覺書其義端雄辯獨演暢於稽隂談柄微言偏引汲於丨丨賀知章采蓮曲稽山)
(罷霧鬱嵯峨丨丨無風也自波高儲光羲獻八舅東歸詩丨丨涵太清禹山朝上元適秦中送李九詩丨)
(丨君所憶蓴羹余舊便丨劉長卿送嚴維赴河南充嚴中丞幕府詩暮情辭丨秋夢識雲門元稹以州宅)
(誇於樂天詩州城廻繞拂雲堆丨丨稽山滿眼來相又初除浙東妻有阻色以四韻曉之詩海樓翡翠閑逐)
(丨丨鴛鴦暖共遊世又詶樂天雪中見寄詩丨丨遶山山盡白琉璃雲母間無白居易喜微之除浙東觀)
(察使詩稽山丨丨歡娛地犀帶金章榮貴身下李紳宿越州天王寺詩壺冰自潔中無玷丨丨非求見鱗)
(元晦除浙東留題桂郡林亭詩紫泥遠自金鑾降朱旆翻馳丨丨頭王建上李益庶子詩藕綃紋縷裁来滑)
(丨丨波濤濾得清情姚合送朱慶餘越州歸覲詩海門窗外近丨丨世間方干越中逢孫百篇詩丨丨周)
(廻千萬頃波瀾倒瀉入君心不又新論人不照於爍金而照於瑩鏡者以瑩能明也鑑於流波而鑑於靜水)
(者以静能清也丨丨以明清之性故能形物之形)
鏡海(孟郊晚雪吟丨丨見纖悉冰天步飄颻)
鏡川(李東陽對鷗閣賦序對鷗閣者侍講學士丨丨楊先生繼父志而作也駱賓王疇昔篇百年鬱鬱)
(少騰遷萬里遥遥入丨丨)
鏡湖(唐書元稹傳在越時辟竇鞏鞏天下工為詩與之詶和故丨丨秦望之奇益傳時號蘭亭絶唱南)
(唐近事一日諸閣老待漏朝堂語及林泉之事坐間馮謐因舉元宗賜賀監三百里丨丨信為盛事又曰予非)
(敢望此但賜後湖亦暢予平生吏部徐鉉怡聲而對曰主上尊賢待士常若不及豈惜一後湖所乏者知章爾)
(馮大有慙色落樂府雜錄開元中有李謨獨步于當時後禄山亂流江東越州刺史皇甫政月夜泛丨丨命)
(謨吹笛倏有一老父泛小舟来聽風骨冷秀政異之進而問焉老父曰某少善此今聞至音輙来聽耳政即以)
(謨笛授之老父始奏一聲丨丨波浪搖動數疊之後笛遂中裂即探懷中一笛以畢其曲政視舟下見二龍翼)
(舟而聽老父曲終以笛付謨謨吹之竟不能聲即拜謝以求其法頃刻老父入小舟遂失其所樹萱錄剡人)
(賈傳於丨丨泊舟夜月縱步於清水芳荷中見二叟立語一曰碧繼翁一曰篁棲叟相與吟詩賈遽揖之化為)
(白鷺飛去古稱南湖)(明一統志丨丨在紹興府城西南三十里王獻之丨丨帖丨丨澄澈清流瀉注山川)
(之美使人應接不暇風陸游韓晉公牛跋予居丨丨北渚每見村童牧牛於林煙草之間便覺身在圖畫)
(賀知章回鄉偶書詩唯有門前丨丨水春風不改舊時波李白夏歌丨丨三百里菡萏發荷花元稹送王)
(十一郎遊剡中詩見油盆下有姑蘇郡擬著陂塘比丨丨)(又再詶復言詩不然豈白居易答李中丞元日)
(郡齋詩長洲草接松江岸曲水花連丨丨口陪項斯送顧少府詩行程須過越先醉丨丨花章碣浙西王)
(侍郎夜宴詩稽嶺好風吹玉佩丨丨殘月照樓臺司喻鳧送越州高錄事詩筍成稽嶺岸蓮發丨丨香空)
(圖賀翰林侍郎詩太白東歸鶴背吟丨丨空在酒船沈張蠙别鄭仁表詩春雷醉别丨丨邊官顯才狂正少)
(年中)(皮日休鴛鴦詩無日不来湘渚上有時還在丨丨又樵風詩吾當請封爾直作丨丨公羅隱春晚)
(寄鍾尚書詩江畔舊遊秦望月檻前公事丨丨春)
鏡波(水經注奢延水又東北流與丨丨水合源出南邪山南谷東北流注於奢延水李紳憶東湖詩霞)
(散浦邊雲錦截月昇湖面丨丨開)
鏡浪(孟郊遊枋口詩見鏡中下)
鏡流(鮑照河清頌澄波海嶽丨丨䓗山)
鏡史(王僧孺為南平王妃拜改封表妾瞻絲望帨且或多慙丨丨觀圖是焉知媿)
鏡微(唐書王丘傳遷紫微舍人吏部侍郎典選復號平允其奬用如山隂尉孫逖桃林尉張丨丨湖城尉)
(張晉明進士王泠然皆一時茂秀)
鏡機(曹植七啓元微子隱居大荒之庭飛遯離俗澄神定靈輕禄傲貴與物無營耽虚好靜羨此永生獨)
(馳思乎天雲之際無物象而能傾於是丨丨子聞而將往說焉鄭曼季答陸士龍詩沈仁育物元聰丨丨)
(李咸用夏日别金秀才詩丨丨冲漠非吾事自要青雲識五侯)
鏡兒(釵小志郭曖宴客有婢丨丨善彈箏姿色絶代李端在坐時竊寓目屬意甚深曖覺之曰李生能以)
(彈箏為題賦詩娛客吾當不惜此女李即席口號曰鳴箏金粟柱素手玉房前欲得周郎顧時時誤拂絃曖大)
(稱善徹席上金玉酒器並以丨丨贈李)
鏡監(漢書外戚傳陳女圖以丨丨兮顧女史而聞詩)
鏡殿(北史齊幼主紀承武成之奢麗以為帝王當然乃更增益宫苑造偃武修文臺其嬪嬙諸院中起丨)
(丨寶殿玳瑁殿丹青雕刻妙極當時寫蕭至忠薦福寺應制詩朱幡映白日丨丨青春)
鏡亭(白居易詶集賢劉郎中對月詩思遠丨丨上光深書殿裏)
鏡臺(北史齊幼主紀宫女寶衣玉食者五百餘人一帬直萬匹丨丨直千金又隋文獻皇后傳上以后)
(不好華麗時齊七寶車及丨丨絶巧麗使毀車而以丨丨賜后世說温嶠姑有女託嶠覓壻嶠曰佳壻難得)
(但得如嶠何如少日報云已覓得婚處因下玉丨丨一枚姑大喜既婚交禮女大笑曰我固疑是老奴法書)
(要錄衞恒書如插花美女舞笑丨丨廣東宫舊事太子納妃有玳瑁鈿鏤丨丨一妝樓記南進白鸚鵡洞)
(曉言辭呼為雪衣女一朝飛上妃丨丨上自云雪衣女昨夜夢為鷙鳥所搏上令妃授以多心經記誦精熟)
(傳燈錄五祖令寺僧各進偈上座神秀曰身是菩提樹心如明丨丨六祖慧能偈曰菩提夲非樹明丨亦非丨)
(遂傳法物庾信鏡賦丨丨銀帶夲出魏宫子鄭愔春怨詩春朝候妍愁婦丨丨前梁蝗狷氏詩憶事臨)
(妝笑春嬌滿丨丨張崔顥行路難看去看來心不忘攀折將安丨丨上祜洞房燕詩暗語臨窗戶深窺傍)
(丨丨丨丨)(李商隱中元作羊權雖得金條脫温嶠終虚玉温庭筠詠春幡詩代郡嘶金勒梵聲悲丨丨)
(趙嘏恒斂千金笑詩玉顔恒自斂羞出丨丨前龍楊發殘花詩黛斂愁歌扇妝殘泣丨丨元好問遊山詩)
(黃華挂丨丨天壇避秦溝)
鏡檻(李商隱丨丨詩丨丨芙蓉入香臺翡翠過)
鏡屜(庾信鏡賦暫說裝奩還抽丨丨)
鏡璞(陸雲吳故丞相陸公誄叡鑒擢微元輝丨丨)
鏡帶(江淹青苔賦其在水則丨丨湖沼錦匝池林春塘秀色陽鳥好音)
鏡奩(後漢書隂皇后紀帝從席前伏御牀視太后丨丨中物感動悲涕令易脂澤裝具左右皆泣莫能仰)
(視焉翠晉書王祥傳見牀榻下娘杜甫往在詩丨丨換粉黛羽猶蔥朧杜牧杜秋詩椒壁懸錦幕丨丨)
(蟠蛟螭)
鏡匣(急就篇見鏡籢下和徐幹情詩鑪薰闔不用丨丨上塵生沈佺期元舍人萬頃臨池翫月詩丨)
(將池作丨珠以岸為胎)
鏡盤(地鏡圖黃金之氣赤黃千萬斤以上光如大丨丨)
鏡籢(急就篇丨丨疏比各異工注丨丨盛鏡之器若今之鏡匣也)
鏡鑷(南史齊廢帝紀高帝為相王鎮東府時年五歲牀前戲高帝方令左右拔白髮問之曰兒言我誰耶)
(答曰太翁高帝笑謂左右曰豈有為人作曾祖而拔白髮者乎即擲丨丨西京雜記見巾櫛下)
鏡銅(南史陶弘景傳時有沙門釋寶誌者不知何許人有于宋太始中見之出入鍾山往來都邑年已五)
(六十矣齊宋之交稍顯靈跡被髮徒跣語嘿不倫或被錦袍飲啖同於凡俗恒以丨丨剪刀鑷屬拄杖負之而)
(趨)
鏡燈(劉禹錫和樂天題眞娘墓詩幡蓋向風疑舞袖丨丨臨曉似妝臺)
鏡櫛(新論人目短於自見故借丨以觀形髮拙於自理必假丨以修束心闇於自照則假言以策行面之)
(所以形明丨之力也髮之所以理元丨之功也行之所以策善言之益也丨丨理形其惠輕也善言成德其惠)
(重也人皆悅丨之明已形而不慕士之明已心人皆欲丨之理其髮不願善言之理其情是棄重德而探輕功)
(不亦倒乎)
鏡花(駱賓王棹歌行丨丨搖芰日衣麝入荷風生楊濬賦明月照高樓詩丨丨當牖照鉤影隔簾顧)
(朝陽王昭君怨莫將鉛粉匣不用丨丨光影崔立之曲池潔寒流詩月入丨丨轉星臨珠攢)
鏡圖(宋史藝文志丨丨三卷)
鏡香(明一統志丨丨亭在嘉興府城内舊慈恩寺南)
鏡體(禮記月令第六疏先師以為日似彈丸月似丨丨或以為月亦似彈丸日照處則明不照處則闇)
鏡臍(佩楚軒客談俗以丨丨縣玉籖但知為美觀至見鍋骨綠處兩強不相下)
鏡鼻(廬陵官下記韋少卿少不喜書嗜好劄青其季父嘗令解衣視之胷上刺一樹樹杪集鳥數十其下)
(懸鏡丨丨繫索有人止於側牽之叔不解問焉少卿笑曰叔不曾讀張燕公詩否挽鏡寒鴉集耳)
鏡像(梁簡文帝大法頌珠懷丨丨星含喜光乘劉孝綽昭明太子集序五時密教見猶丨丨一妙旨觀)
(若掌珠刮杜甫夔府詠懷詩金篦空眼丨丨未離詮)
鏡形(新論丨丨如杯以照西施鏡縱則面長鏡横則面廣非西施貌易所照變也)
鏡影(拾遺記周陵王有韓房者自渠胥國來獻玉駝高五尺火齊鏡廣三尺闇中視物如晝向鏡語則丨)
(中丨應聲而答璟開元遺事宋璟未第時于日中覽鏡丨丨忽成相字因此自負遂修相業如其志任詢)
(西湖詩仰看湖上寺即是丨中丨)
鏡面(洞天清錄端溪上岩新舊坑皆色灰紫而麤燥眼大為雄雞眼扣之璫璫然磨墨相拒如鋸聲久用)
(則鋒乏光如丨丨不堪用人羅隱晚眺詩天如丨丨都来淨地似心總不平)
鏡輪(駱賓王秋月詩雲披玉繩淨月滿丨丨圓)
鏡心(宋史王覿傳知蘇州民歌詠其政有吏行水上人在丨丨之語韋應物行路難荆山之白玉兮琱)
(琢雙環連月蝕中央丨丨穿又方干山井詩不知側穴通潮信却訝輕漣動丨丨鏡中别業詩寒山壓丨)
(丨此處是家林)
鏡邊(王翰春女行忽聞黃鳥鳴且悲丨丨含笑著春衣)
鏡前(白居易送李使君赴郡詩曉日丨丨無白髮春風門外有紅旗杜牧留贈詩不用丨丨空有淚薔)
(薇花謝即歸來人司空圖華下對菊詩不似春風逞紅豔丨丨空墜玉釵羅虬比紅兒詩鸚鵡娥如裛露)
(紅丨丨眉樣自深宫)
鏡中(庾信為梁上黃侯世子與婦書想丨丨看影當不含啼欄外將花居然俱笑薛稷秋朝覽鏡詩朝)
(日看容鬢生涯在丨丨山沈佺期興慶池侍宴應制詩漢家城闕疑天上秦地川似丨丨又釣竿篇人疑)
(天上坐魚似丨丨懸丨李頎與諸公遊濟瀆泛舟詩百谷趨潭底三光懸丨杜甫覽呈柏中丞詩丨丨衰)
(謝色萬一故人憐看戴叔倫蘭溪棹歌涼月如眉挂柳彎越中山色丨丨李益立秋前一日覽鏡詩萬事)
(銷身外生涯在丨丨戲孟郊遊枋口詩丨丨照千里鏡浪洞百神白居易答思黯詩願得金波明似鏡丨)
(丨照出月中仙萬杜牧途中絶句見衣上下曉温庭筠雞鳴埭曲紅妝戶丨丨春碧樹一聲天下方干)
(思越中舊遊寄友詩丨丨疉浪搖星斗城上繁華咽鼔鼙)
鏡裏(庾信梁東宫行雨山銘樹入牀頭花來丨丨山杜甫行官張望補稻畦水歸詩鷗鳥丨丨來關雲)
(邊看時白居易鏡換杯詩丨丨老來無避處尊前愁至有消陳羽鏡湖望月詩丨丨秋宵望湖平月彩深)
(丨鮑溶上巳日寄樊瓘樊宗憲詩世間褉事風流處丨雲山若畫屏杜牧盆池詩白雲生丨丨明月落階)
(前紅)(温庭筠蓮浦謠水清蓮媚兩相向丨丨見愁愁更方干送剡縣陳永秩滿歸越詩舟中非客路丨丨)
(是家山信紅妝)(李山甫貧女詩丨丨只應諳素貌人間多是元好問秋日牡丹詩眞妃丨丨春難老玉女)
(車邊日易斜)
鏡底(楊萬里壓波堂賦一夕波歇丨丨生月忽失洮湖之所在但見萬頃之平雪)
鏡下(酉陽雜俎李固言下第遊蜀遇一老姥言郎君明年芙蓉丨丨及第明年果然狀頭及第詩賦題有)
(人鏡芙蓉之目)
鏡縱(新論見鏡形下)
鏡横(新論見鏡形下)
鏡光(劉長卿水西渡詩伊水搖丨丨纖鱗如不隔牧張彙觀藏冰詩鑿來壺色徹納處丨丨澄杜西)
(江懷古詩上吞巴漢控瀟湘怒似連山淨丨丨月廣宣駕幸普濟寺應制詩寺壓山河天宇靜樓懸日丨丨)
(新)
鏡彩(唐太宗遼城望月詩魄滿桂枝圓輪虧丨丨缺)
鏡色(劉長卿九日題蔡國公主樓詩水餘龍丨丨雲罷鳳簫音)
鏡渌(梁簡文帝元圃園講頌序滄河丨丨碧海調風)
鏡碧(賈島送人適越詩晴湖勝丨丨寒柳似金黃)
鏡瑩(新論夫火以吹爇生熖丨以丨拂成鑑火不吹則無外耀之先丨不丨必闕内影之照故吹成火之)
(光瑩為鏡之華人之寓代亦須聲譽以發光華猶此火鏡假吹瑩也)
鏡華(新論見上)
鏡清(韓非子丨執丨而無事美惡從而比焉安堂賦雲脫岫以隂合水反壑而丨丨)(陳造惟鮑溶詩)
(雲山夲師在心地如丨丨蒂温庭筠寄渚宫遺民弘里生詩丨丨花並牀冷簟連心)
鏡明(申鑒見鏡鑒下而新論青出於藍而青於藍染使然也冰生於水冷於水寒使然也丨出於金而)
(丨於金瑩使然也戎夷之子生而同聲長而異語教使然也)
鏡澈(水經注沅水又東歴臨沅縣西為明月池白璧灣狀半月清潭丨丨上則風籟空傳下則泉響不斷)
鏡潔(水經注濕水又東北流左會桑乾水其水潛承太原汾陽縣北燕京山之大池池在山原之上世謂)
(之天池方里餘池東隔阜又有一石池方可五六十步清深丨丨不異大池)
鏡淨(水經注里其水澄渟丨丨而不流)
鏡成(韋應物感鏡詩夙昔嘗許人丨丨人已沒)
鏡芳(孟郊送談公詩丨丨步步綠鏡水日日深)
鏡靜(文心雕龍炳爍聯華丨丨含態玉潤雙流如彼珩珮)
鏡洗(李華含元殿賦自中徂外丨丨川澄)
鏡磨(杜牧鍾陵懷舊遊詩控壓平江十萬家秋来江靜丨新丨)
鏡勻(元稹月臨花詩丨丨嬌面粉燈泛高籠纈)
鏡鑒(申鑒君子有三鑒世人丨丨前惟順人惟賢鏡惟明)
鏡視(道德指歸論戴規履矩丨丨太清)
鏡睇(江淹為蕭讓劒履殊禮表丨丨未周金火交慮)
鏡覽(王褒為梁元帝祭王僧辯母貞敬太夫人文書圖丨丨辭章討論)
鏡考(漢書谷永𫝊願陛下追觀夏商周秦所㠯失之㠯丨丨已行有不合者臣當伏妄言之誅)
鏡照(張鼐瀛州亭賦希希夷夷雅雅魚魚其觀世也類丨丨之不疲)
鏡開(鄭夔九華山詩簾捲倚屏雙影聚丨丨朱戶九條懸)
鏡寫(温庭筠題翠微寺詩丨丨三秦色窗搖八水光)
鏡弄(司空圖南北使感遇詩花迷公子玉樓恩丨丨佳人紅粉春)
鏡憐(劉長卿赴巴南書情寄故人詩直道天何在愁容丨亦丨)
鏡臨(李咸用春日題陳正字林亭詩幕繞虚簷高岫色丨丨危檻小池光)
鏡伏(江淹為蕭重讓尚書敦勸表丨丨廻環憫默失圖心魄交懅淵谷匪譬)
鏡昏(白居易多雨春空過詩丨丨鸞滅影衣潤麝消香)
鏡恕(江淹為蕭驃騎讓封第二表臣某言寫瀝愚丹已續前表猥降前詔未垂丨丨一省驚慙再悸魂府)
(靜躬自察啓居匪地)
鏡分(杜牧破鏡詩佳人失手丨初丨何日團圓再會君)
鏡飾(江淹建平王讓右將軍荆州刺史表廵恩丨丨攪情震慮)
鏡圓(盧照隣江中望月詩丨丨珠溜徹弦滿箭波長)
鏡聽(王建李廓有丨丨古詞)
鏡浦(楊維楨采菱曲鴛鴦飛丨丨鸂鶒睡銀沙)
鑑
鑑臺(宣和書譜衞恒書論者謂如插花美人舞笑丨丨是其便娟有餘而剛徤非其所長也)
鑑磬(唐書食貨志太和三年詔佛像以鉛錫土木為之飾帶以金銀鍮石烏油藍鐵惟丨丨釘鐶鈕得用)
(銅餘皆禁之)
鑑中(迷樓記上官時自江外得替回鑄烏銅屏數十面高五尺面闊三尺磨以成鑑為屏可環於寢所詣)
(闕投進帝以屏内迷樓而御女於其中纖毫皆入於丨丨帝大喜曰繪畫得其象耳此得人之眞容也勝繪圖)
(百倍矣)
鑑影(豐道生眞賞齋賦方慶臣瞾文獻仍孫廓填丨丨郢人運斤)
鑑明(莊子丨丨則塵垢不止止則不明也久與賢人處則無過今子之所取大者先生也而猶出言若是)
(不亦過乎)
鑑湖(硯岡筆志陳亞性寬和累典名藩皆有遺愛然頗真率無威儀吏不甚懼行坐常弄瓢子不離懷袖)
(尤喜唱清和樂知越州時每擁騎自衙庭出或由丨丨緩轡而歸必敲鐙代拍潛唱徹三十六遍蘇軾李氏)
(山園閣賦詩草一出遂能發秦望之精神增丨丨之風采王十朋蓬萊閣賦前瞻丨丨滿目雲水李質艮)
(嶽賦聳凝觀而比列視丨丨之湜湜女李白詩下映雙溪水如天落丨丨杜甫壯遊詩越天下白丨丨五)
(月凉)
鑑泉(明一統志丨丨在懷慶府濟源縣東北竇家溪南俗呼為琵琶泉)
鑑銘(大戴禮見履屨下)
奩
奩具(唐書高宗則天皇后武氏傳宗姓侯王及它骨鯁臣將相駢頸就鐵血丹狴戶家不能自保太后操)
(丨丨坐重幃而國命移矣)
奩軸(唐書王涯𫝊前世名書畫嘗以厚貨鉤致或私以宫鑿垣納之重複袐固若不可窺者至是為人破)
(垣剔取丨丨金玉而棄其書畫於道)
奩飯(說苑楚魏會於晉陽將以伐齊齊王患之使人召淳于髠曰楚魏謀欲伐齊願先生與寡人共憂之)
(淳于髠人笑而不應王復問之又復大笑而不應三問而不應王怫然作色曰先生以寡人國為戲乎淳于髠)
(對曰臣不敢以王國為戲也臣笑臣隣之祠田也以丨丨與一鮒魚其祝曰下田洿邪得穀百車蟹堁者宜禾)
(臣笑其所以祠者少而所求者多王曰善賜之千金革車百乘立為上卿)
奩前(庾信蕩子賦别後關情無復情丨丨明鏡不須明)
梭
梭影(薩都刺織女圖詩日長深院機聲動丨丨穿花飛小鳳)
梭聲(陸游豐橋旅舍作小婦梳髻高一尺丨丨札札當戶織)
鑷
鑷肆(霏雪錄元末有人撲被行山逕間遇惡少意所負必楮鏹擊殺之視襆中特楮衾耳大悔之乃書楮)
(衾曰的的的孰令爾紙被似鈔角問我何處住五色雲中住問我是何姓杓子少箇柄爾也錯我也錯不如歸)
(去的的的愬官不知主名召商謎者問之曰五色雲綵煙也綵煙新昌山名杓子少柄盂也蓋于姓也密令隸)
(人往蹤跡之久而不得隸人亦了事者一日坐丨丨櫛髮見一人對門置餅鼔其槌作的的之聲乃揚言曰某)
(山中劫負紙被者官察知賊處即来捕也覘其人有懼色次日閉門不賣餅矣竟捕之果服其辜)
鑷髮(何遜與崔錄事别兼叙攜手詩欲丨星星丨因君示友生司空圖寓筆詩年年丨丨到花飄依舊)
(花繁鬢易彫)
刷
刷絲(辨歙石說丨丨羅紋石紋精細纏密如丨丨然)
刷鬢(陶潛閒情賦願在髮而為澤丨元丨於頹肩鮑照詩丨丨垂秋日登高觀水長)
梳
梳沐(瑞桂堂暇錄簡池劉後溪朱文公高弟平生好施不顧家有無來謁者皆周之一日晨坐暖閣夫人)
(方丨丨有舊友来訪公令夫人出閣迎士人者進夫人遂挈梳具偶遺金釵一公適起入内夫人從窗隙中見)
(士人拾所遺釵入懷未穩公將出夫人挈公衣袖止之少頃公乃出客退問其故夫人曰偶遺小釵彼方收拾)
(未穩士以貧得之可少濟不欲遽恐之公與夫人俱賢如此)
梳洗(白居易和微之夢遊春詩風流薄丨丨時世寬妝東)
梳裹(明一統志丨丨樓在大同府城西北隅相𫝊遼蕭太后居此遺址尚存)
梳掠(白居易嗟髮落詩既不勞洗沐又不下丨丨)
梳理(白居易歎老詩我有一握髮丨丨何稠直)
梳具(瑞桂堂暇錄見梳沐下)
梳臺(左思嬌女詩明朝弄丨丨黛眉類掃跡)
梳髮(唐書五行志見釵釧下)
梳頭(丘為湖中寄王侍御詩終年不向郭過午不丨丨李端妾薄命詞對鏡不丨丨倚窗空落淚元)
(稹雜思詩閒讀道書慵未起水精簾下看丨丨)
梳掌(白居易夢遊春詩見裙腰下)
梳妝(嫏嬛記魏宫庭有一綠蛇每日甄后丨丨則盤結一髻形于后前后因效而為髻每日不同號靈蛇)
(髻丨)(秦韜玉貧女詩誰愛風流高格調共憐時世儉丨黃庭堅竹夫人詩青奴元不解丨丨合在禪齋夢)
(蝶牀)
梳髻(陸游豐橋旅舍作見梭聲下)
櫛
櫛冠(新序君昧爽而丨丨平旦而聽朝一物不應亂之端也君以此思憂則憂將安不至矣)
櫛珥(韓愈弔武侍御所畫佛文見鞶帨下)
櫛風(晉書文帝紀惟公經德履哲明允廣深廸宣文武世作保傅以輔乂皇家丨丨沐雨周旋征伐劬勞)
(王室二十有餘載匡周書明帝紀文考屬天地草昧造化權輿拯彼横流兹頽運賴英賢盡力文武同心翼)
(贊大功克隆帝業而披堅執銳丨丨沐雨永念疇昔良用憮然宋史舒璘傳朱熹呂祖謙講學于婺璘獨步)
(往謁之以書告其家曰敝牀疏席總是佳趣丨丨沐雨反為美境謝靈運山居賦丨丨沐雨犯露乘星)
櫛雨(莊子昔者禹之湮洪水決江河而通四海九州也名川三百攴川三千小者無數禹親自操槖梠而)
(九雜天下之川腓無胈脛無毛沐甚風丨疾丨置萬國注槖梠一作槖耜)
櫛功(新論見鏡櫛下)
櫛比(晉書衛恒𫝊邕作篆勢曰鳥遺跡皇頡循聖作則制斯文體有六篆為真形要妙巧入神或龜文鍼)
(列丨丨龍鱗紓體放尾長短複身質王起元日觀上公獻壽賦玉帛林會簪裾丨丨李艮嶽賦蜂房丨丨)
(視閭閻也)
櫛縰(禮記内則子事父母雞初鳴咸盥潄丨丨笄總拂髦冠緌纓端韠紳搢笏)
櫛沐(晉書庾闡𫝊闡母沒不丨丨不婚宦絶酒肉垂二十年鄰親稱之州舉秀才)
櫛髮(淮南子聖人之用兵也若丨丨耨苗所去者少而所利者多歐陽修詩丨丨變新白鑑容銷故丹)
(清倪瓚詩弱齡倍宴丨丨想垂髫)
篦
篦子(養疴漫筆大原王仁裕家遠祖母約二百餘歲形質纔三四尺兩眼白睛皆碧飲㗖甚少夜多不睡)
(每月餘忽不見數日復至亦不知其來往之迹牀頭有一柳箱可尺餘封鎖甚密人未嘗得見其中物常戒諸)
(孫曰如我出愼勿開此箱開則我不回也諸孫中有一無賴者一日醉酒而歸祖母不在經詣牀頭取封鎖柳)
(箱開之其中止有一小鐵丨丨餘無他物自此祖母竟不回矣)
篦梳(奚囊橘柚麗居孫亮愛姬也鬒髮香淨一生不用洛成疑其有辟塵犀釵子也注洛成即今丨丨似)
(落塵字誤未考)
筓
筓珥(淮南子今夫毛嬙西施天下之美人若使人銜腐鼠蒙蝟皮衣豹裘帶死蛇則布衣韋帶之人過者)
(莫不左右睥睨而掩鼻嘗試使之施芳澤正蛾眉設丨丨衣阿錫曳齊紈粉白黛黑佩玉環揄步雜芝若籠蒙)
(目視冶由笑目流眺口曾撓奇牙出&KR2679;䩉搖則雖王公大人有志嚴頡頏之行者無不憚悇癢心而悅其色矣)
筓玉(馮子振十八公賦見袍金下)
筓丱(中論君子修德始乎丨丨終乎鮐背創乎夷原成乎喬嶽)
筓頭(水經注下洛城西南九十里有協陽關關道西通代郡其水西北流歴丨丨山明一統志丨丨山)
(在平凉府崆峒山西以形似名史記黃帝西至於崆峒登丨丨山即此)
筓總(禮記内則見櫛縰下)
剪
剪刀(爾雅注南方人呼丨丨為劑刀酒南史范雲傳雲之幸於子良江祏求雲女婚姻酣巾箱中取丨)
(丨與雲曰且以為聘雲笑受之至是祏貴雲又因曰昔與將軍俱為黃鵠今將軍化為鳳凰荆布之室理隔華)
(盛因出丨丨還之祏亦更姻他族及祏敗妻子流離每相經理唐書地理志邠州新平郡土貢丨丨火筯蓽)
(豆澡豆白蜜地膽成妝樓記姑園戲作丨丨以苜蓿根粉養之裁衣則畫墨界不用人手而自行賀知章)
(詠柳詩不知細葉誰裁出二月春風似丨丨吳杜甫戲題王宰畫山水圖歌焉得并州快丨丨剪取松半江)
(水元李賀追賦畫江潭苑詩水光蘭澤葉帶重丨丨錢稹雉媒詩丨丨摧六翮絲線縫雙目張祜蘇小)
(小歌丨丨横眼底方覺淚難裁詞又牆頭花詩為君裁舞衣天寒丨丨冷沈亞之春酬元微之詩美人手)
(暖裁衣易片片輕花落丨丨又姚合惜别詩似把丨丨裁别恨兩人分得一般愁雲仙雜記柳公權以隔)
(風紗作龍城記及入朝名品號錦樣書以進上方御丨丨麫月兒羹即命分賜又岳陽風土記丨丨池在郡)
(城東北隅或云池中有鼎耳高數尺其中容人来往上有識文善汨者常見之)
剪綵(大業拾遺記煬帝築西苑宫樹秋冬彫落乃丨丨為花葉綴於條荆楚歲時記正月人日丨丨為)
(人或鏤金簿為之以貼屏風詩定須還丨丨學作雨三枝)(梁簡文帝雪裏覓梅花趙彦昭奉和聖製立春)
(日侍宴内殿出丨丨花應制詩丨丨迎初候攀條寫故眞李白白紵辭吳刀丨丨縫舞衣明妝麗服奪春暉)
(商白居易山石榴花詩離披亂丨丨斑駁未勻妝隱人日詩鏤金作勝傳荆俗丨丨為人起晉風)(李蔡)
(裏清暑堂中秋夜飲詩蓮花丨丨燈光燦蕉葉傾金酒味新梅堯臣立春元日詩翠條花丨丨插戶柳生煙)
(寶王安石春日詩分香欲滿錦樹園丨丨休開刀室文同金鳳花詩鋪茸丨丨轉難似)
剪飾(沈約内典序若夫又跪運心期誠匪迹而導達神功照啓未悟唱說之美義兼在斯暨九土殊風八)
(方舛俗遊化所包事出弘奬皆足以遷光淨琙登儀寶地並黜華丨丨破愛辭親鼓枻無生之流方軌俗表之)
(路固已千佛摩頂七住齊功)
剪弦(李白寄遠詩斷腸若丨丨其如愁思何)
剪馬(卓異記穆宗皇帝聖子三人敬宗長慶四年正月十三日即帝位文宗寶歴二年十二月十三日即)
(位武宗開成五年正月十四日即位謹按穆宗有聖子三人皆有天下詳求正史未有比倫或曰高洋兄弟三)
(人亦皆即位如何對曰皇唐仗義舉旗拯時之亂承隋致禪光有八紘安得以區區北齊偏方閏位弱才稚立)
(欲相侔埒况高歡乃魏廐丨丨之賤追封為尊安得比我穆宗十二葉之嗣君也)
剪鳳(吳師道詩裁雲丨丨金煌煌)
剪鯨(唐明皇行次成臯途經先聖擒建德之所緬思功業感而賦詩幸過丨丨地感慕神且英)
剪翮(陸雲九愍仰丨丨於凌霄俯歸飛於矰罻)
剪翼(左𫝊吳在蔡蔡必速飛去之所以丨其丨也不孫樵大明宫賦大駕驚奔吳則勵力丨其丨俾得)
(逃明殛)
剪翅(唐書蘇安恒𫝊陛下縱不能斬佞臣塞人望且當抑奪榮寵丨其羽丨無使驕横為社稷之憂)
剪竹(李白將游衡嶽過漢陽雙松亭留别族弟浮屠談皓詩延蘿結幽居丨丨繞芳叢)
剪柳(識小編永樂時禁中有丨丨之戲丨丨即射柳也以鵓鴿貯葫蘆中懸之樹上彎弓射之矢中葫蘆)
(鴿輒飛去以飛之高下為勝負往往會於清明端午日名曰射柳)
剪樹(新論俗之觀士者見其威儀屑屑好行細潔乃謂英彦士有大趣不修容儀不惜小檢而謂之棄人)
(是見朱橘一子蠧因丨丨而棄之覩縟錦一寸點乃全匹而燔之)
剪花(孟浩然人日登南陽驛門亭子懷漢州諸友詩丨丨驚歲早看柳訝春遲)
剪葉(沈約佛記序横書左字累萬方通丨丨成文重譯未曉)
剪紙(北齊書郎基𫝊遷海西鎮將梁將吳明徹圍海西基固守百餘日軍糧且罄戎仗亦盡乃至削木為)
(箭丨丨為羽圍解還朝僕射楊愔曰卿削木丨丨皆無故事班墨之思何以相過舊唐書楊再思傳張同休)
(嘗奏請公卿大臣宴於司禮寺同休戲曰楊内史面似高麗再思欣然請丨丨自帖於巾却披紫袍為高麗舞)
(貼異聞志江都王宴客忽大雪寒甚子主丨紅丨為日於壁上頃刻光照一堂暖於三夏白居易詩安得)
(禹復生為唐水官伯疏河似丨丨决壅如裂帛)
剪鑿(李白詩丨丨竹石開縈流漲清深)
剪樣(老學庵筆記張文昌紗帽詩云惟恐被人偷丨丨不曾閒戴出書堂)
剪染(張寘賞海棠詞蜀錦吳綾丨丨成)
剪翕(摰虡漢高祖贊漢祖明達兼資權武總御羣雄丨丨強楚)
剪拂(沈佺期立春日内出綵花應制詩輕生承丨丨長伴萬年枝又紫騮馬詩荷君能丨丨躞蹀噴桑)
(乾)
剪削(杜牧簾詩徒云逢丨丨豈謂見偏裝)
剪落(温庭筠舞衣曲金梭淅瀝透空薄丨丨交刀吹斷雲)
剪刻(張文成實性寺什迦像碑窮逸思于圖篆放神功于丨丨韓愈李花詩誰將平地萬堆雪丨丨作)
(此連天花容元稹芍藥詩丨丨彤雲片開張赤霞裹丨蘇軾詩尚别後詩丨丨淮南春又雪詩欲誇丨)
(工故入朱藍袂宣又多葉杏花詩花心誰丨丨天質自清華范成大州南園詩不待東君能丨丨相公筆)
(力挽回春)
剪取(杜甫戲題畫王宰山水圖歌見剪刀下)
針(鍼同)
針縷(宋史朱昂𫝊願在體以為裘託丨丨以成功就說苑順丨丨者成帷幕合升斗者實倉廪急篇)
(丨丨補縫綻紩緣注丨所以縫衣也丨線也男顔氏家訓江南風俗兒生一朞為製新衣盥浴装飾則用弓)
(矢紙筆女則刀尺丨丨並加飲食之物及珍寶服玩置之兒前觀其發意所取以驗其貪廉愚智名之為試兒)
(親表聚集致讌享為羣居解頤嶺南無問貧富之家教女不以丨丨紡績功但窮庖廚勤刀機而已善醯醢)
(葅鮮者得為大好女矣碎王僧孺與何炯書委曲同之丨丨繁譬之米鹽)
鍼線(芥隱筆記周美成社日停丨丨蓋用張文昌吳楚詞江行雜錄京都中下之戶不重生男每生女)
(則愛護如捧璧擎珠甫長成則隨其姿質教以藝業用備士大夫採拾娛侍名目不一有所謂身邊人夲事人)
(供過人丨丨人堂前人劇雜人拆洗人琴童棋童廚娘等級截乎不紊輟耕錄汴粱宫人絶句詩来時舊丨)
(丨記得在窗間夕喬和之從軍行曲房理丨丨平碪擣文練崔顥七詩長安城中月如練家家此夜持丨)
(丨開)(元稹遣悲懷詩衣裳已施行看盡丨丨猶存未忍又生春詩女兒丨丨盡偷學五辛叢白居易秋)
(霽詩獨對多病妻不能理丨丨桃張籍吳楚歌今朝社日停丨丨起向櫻樹下行)
針眼(宋史藝文志丨丨鉤方一卷燒物類相感志丨丨割線者宜用燈眼)
針鼻(庾信七夕賦併舍房櫳共往庭中縷條緊而貫矩丨丨細而穿空)
針頭(白居易繡婦嘆丨丨不解愁眉結線縷難穿淚臉珠)
針尾(鮑照登大雷岸與妹書豚首象鼻芑䰅丨丨之族)
針孔(魏書靈皇后胡氏傳幸西林園法流堂命侍臣射不能者罰之又自𫝊丨丨中之大悅賜左右布帛)
(有差切傅咸小語賦邂逅有急相逼竄於丨丨以自匿)
鍼皮(素問人皮應天人肉應地人脈應人人筋應時人聲應音人隂陽合氣應律人齒面目應星人出入)
(氣應風人九竅三百六十五絡應野故一丨丨二鍼肉三鍼脉四鍼筋五鍼骨六鍼調隂陽七鍼益精八鍼除)
(風九鍼通九竅除三百六十五節氣此之謂各有所主也)
鍼肉(素問見上)
鍼脈(素問見鍼皮下)
鍼筋(素問見鍼皮下)
鍼骨(素問見鍼皮下)
鍼火(申鑒藥者療也所以治病也無疾則勿藥可也肉不勝食氣况於藥乎寒斯熱熱則致滯隂藥之用)
(也惟適其宜則不為害若已氣平也則必有傷唯丨丨亦如之故養性者不多服也唯在節之而已矣)
鍼石(後漢書趙壹𫝊屢抵罪幾至死友人救得免壹乃貽書謝恩曰昔原大夫贖桑下絶氣𫝊稱其仁秦)
(越人還虢太子結脈世著其神設曩之二人不遭仁遇神則結絶之氣竭矣然而糒脯出於車軨丨丨運乎手)
(爪今所賴者非特車軨之糒脯手爪之丨丨也乃收之於斗極還之於司命使乾皮復含血枯骨復被肉允所)
(謂遭仁遇神眞所宜傳而著之孺南史王僧孺𫝊侍郎金元起欲注素問訪以砭石僧答曰古人當以石為)
(針必不用鐵說文有此砭字許愼云以石刺病也東山經高氏之山多丨丨郭璞云可以為砭針春秋美疢不)
(如惡石服子愼注云石砭石也季世無復佳石故以鐵代之爾素問帝曰子别試通五臟之過六腑之所不)
(和丨丨之敗毒藥所宜湯液滋味具言其狀悉言以對請問不知鹽鐵論嚴法任刑欲以禁暴止姦而姦猶)
(不止意者非扁鵲之用丨丨故衆人未得其職也之新序扁鵲曰疾在腠理湯熨之所及也在肌膚丨丨所)
(及也在腸胃大劑之所及也在骨髓司命之所無奈何也文心雕龍箴者所以攻疾防患喻丨丨也班固)
(答賓戲龢鵲發精於丨丨研桑心計於無垠思傅亮演愼論昔之君子同名爵於香餌故傾危不及憂患而)
(豫防則丨丨無用為柳宗元弔屈原文匿重痼以諱避兮進余緩之不可何先生之凛凛兮厲丨丨而從之)
(應上邪篇譬彼丨與丨效疾故稱良璩雜詩腠理蚤從事安復勞丨丨)
針口(明一統志丨丨魚蘇州府吳江縣出)
針樓(沈佺期牛女詩粉席秋期緩丨丨别怨多丨李嶠山居七夕詩花庭開粉席雲岫敞丨)
鍼椎(宋書後廢帝紀或有忤意輒加以虐刑有白棓數十枚各有名號丨丨鑿鋸之徒不離左右)
針筒(唐書車服志至睿宗時罷佩刀礪石而武官五品以上佩䪓韘七事佩刀刀子礪石契苾眞噦厥丨)
(丨火石是也)
針芥(金丹大要上陽子曰金丹大事全仗戊己二土者也迷之則雲泥異路悟之則丨丨相投喻如兩君)
(相見中有賓相兩國交兵中有通好元王彧禪頌詩桑榆晚景無多子丨丨人身豈易投好問感興詩詩)
(印高提教外禪幾人丨丨得心𫝊相馬臻送僧山云上人詩錢塘煙水無心遇丨丨投杜德機)
針藥(宋書袁粲𫝊嘗謂周旋人曰昔有一國國中一水號曰狂泉國人飲此水無不狂唯國君穿井而汲)
(獨得無恙國人既並狂反謂國主之不狂為狂於是聚謀共執國主療其狂疾火艾丨丨莫不畢具國主不任)
(其苦於是到泉所酌水飲之飲畢便狂君臣大小其狂若一衆乃歡然我既不狂難以獨立比亦欲試飲此水)
(食鹽鐵論扁鵲不能治不受丨丨之疾賢聖不能正不諫諍之君神仙傳王遥者字伯遼鄱陽人也頗能)
(治病病無不愈者亦不祭祀不用符水丨丨其行治病但以八尺布帊敷坐於地不飲不食須臾病愈便起去)
(後中說夫子謂北山黃公善醫先寢食而丨丨汾隂侯生善筮先人事而後說卦)
針灸(南史庾沙彌𫝊嫡母劉氏寢疾沙彌晨昏侍側衣不解帶或應丨丨輒以身先試唐書刑法志太)
(宗嘗覽明堂丨丨圖見五臟皆近背丨丨失所則其害致死遂詔罪人毋得鞭背又藝文志黃帝丨丨經十)
(二卷之宋史藝文志吳復珪小兒明堂丨丨經一卷濕王羲參軍帖月半念足下窮思深至不可居忍雨)
(體氣各何如參軍得丨丨力不甚懸情當深寬割情通省苦遣不具)
針咒(唐書選舉志太醫藥童丨丨諸生二百一十一人)
針艾(素問岐伯曰當今之世必齊毒藥攻其中鑱石丨丨治其外也顔氏家訓凡人不能教子女者亦)
(非欲䧟其罪惡但重於訶怒傷其顔色不忍楚撻慘其肌膚耳當以疾病為諭安得不用湯藥丨丨救之哉)
鍼工(魏書安同𫝊竊見并州所部守宰多不奉法又刺史擅用御府丨丨古彤為晉陽令交通財賄共為)
(姦利請按律治罪太宗從之見元史百官志丨丨提領一員小名錄針神下)
針神(小名錄美人姓薛名靈芸年十七容貌絶世時文帝選良家子以入六宫靈芸别父母升車以玉唾)
(壺承淚壺皆紅色帝遣文車十乘以迎靈芸芸去京十里帝乘雕玉之輦以望車徒之盛嗟曰昔言朝為行雲)
(暮為行雨今非雲非雨非朝非暮因易名為夜来夜来妙於針工宫中號為丨丨)
針女(白居易醉後贈蕭殷二協律詩因命染人與丨丨先製兩裘贈二君)
針姑(宋史顔衎傳再調臨濟令臨濟多淫祠有丨丨廟者里人奉之尤篤衎至即焚其廟明一統志張)
(丨丨開封府陳州人年十四許同郡孟七保為婚未幾七保輸稅於開封卒葬祥符之蘇村父母欲嫁之丨丨)
(曰既許孟氏今雖亡其母無所依願歸以養之父母重其義從之乃與姑詣祥符負其夫尸還葬誓養姑終洎)
(姑卒以禮葬之立志愈堅年幾六旬有司上具事旌表其門)
針魚(雲仙雜記盧杞與馮盛相遇於道各攜一囊把發盛囊有墨一枚把大笑盛正色曰天峰煤和丨丨)
(腦入金溪子手中錄離騷古夲比公日提綾文刺三百為名利奴顧當孰勝已而搜杞囊果是三百刺)
針蝨(新論仰而貫丨望不見天俯而拾丨視不見地天地至大而不見者眸掩於丨丨故也)
針喙(元稹蟆子詩毫端生羽翼丨丨噆肌膚)
鍼砂(本草丨丨鐵集解頌曰作鍼家磨鑢細末者謂之丨丨)
針砭(西齋話記龍圖閣侍制李行簡言隴州道士曾若虚者善醫尤得丨丨之妙術里有寡婦再適人遘)
(疾且卒經日而心間尚暖家人因奔詣若虛哀祈一往庶幾可救若虚既至&KR0827;視之且止其家哭泣引針針之)
(即時而蘇邂范成大詩時時苦語見丨丨逅天涯得三益)
鍼方(唐書藝文志甄權丨丨一卷)
鍼經(唐書藝文志皇甫謐黃帝三部丨丨十二卷辰宋史藝文志丨丨一卷素問黃帝曰其法星者)
(余聞之矣願聞法往古者岐伯曰法往古者先知丨丨也)
針梳(宋史寇瑊傳植竹為誓門横竹繫貓犬難各一於其上老夷人執刀劒謂之打誓呼曰誓與漢家同)
(心擊賊即刺牲血和酒而飲瑊給鹽及酒食丨丨衣服等付以大榜約大軍至揭榜以别逆順不殺汝老少不)
(燒汝欄柵夷人大喜)
鍼科(宋史選舉志學生三百人設三科以教之曰方脈科丨丨瘍科)
鍼痕(宋史龐安時傳桐城有民家婦孕將産七日而子不下邀安時往視之令其家人以湯温其腰腹自)
(為上下拊摩孕者覺腸胃微痛呻吟間生一男子其家驚喜而不知所以然安時曰兒已出胞而一手誤執母)
(腸不復能脫故非符藥所能為吾隔腹捫兒手所在鍼其虎口既痛即縮手所以遽生無他術也取而視之右)
(手虎口丨丨存焉)
針鋒(三柳軒雜識隂陽家為磁石引針定南北每有子午向之理按本草詁義磁石磨丨丨則能指南然)
(嘗偏東不全南也其法取新纊中獨縷以半芥子蠟綴於針腰無風處垂之則針嘗指南以針積貫燈心浮水)
(上亦指南然嘗偏丙位蓋丙為土火庚辛金其制故知是物類感耳梁元帝謝敕送齊王瑞象還啓瞻彼堵)
(牆不足為喻立處丨丨弗云易摐)
針刺(爾雅檓大椒疏椒樹如茱萸有丨丨葉堅而滑澤)
針芒(後漢書陳忠傳隄潰蟻孔氣洩丨丨是以明者愼微智者識幾唐書沙陀傳李琢攻蔚州李國昌)
(與克用奔達靼吐渾赫連鐸密畀酋長圖之克用得其計因豪傑大會馳射百步外丨丨木葉無不中部人大)
(驚)
針絶(拾遺記孫權思得善畫者使圖山川地勢軍陣之像趙夫人曰丹青之色甚易歇滅不可久寶妾能)
(刺繡作列國方帛之上寫以五岳河海城邑行陣之形既成時人謂之丨丨)
鍼空(素問夫實者氣入也虚者氣出也氣實者熱也氣虚者寒也入實者右手開丨丨也入虚者左手閉)
(丨丨也注言用鍼之補寫也右手持鍼左手捻穴故實者右手開丨丨以寫之虚者左手閉丨丨以補之也)
針寫(素問不可挂以髮者待邪之至時而發丨丨矣)
鍼列(晉書衛恒𫝊見櫛比下)
針勞(文心雕龍意得則舒懷以命筆理伏則投筆以卷懷逍遥以丨丨談笑以藥勌)
針水(蘇軾東坡詩毛空暗春澤丨丨聞好語)
機
機杼(後漢書陳龜傳今西州邊鄙土地脊埆鞍馬為居射獵為業男寡耕稼之利女乏丨丨之饒守塞候)
(望懸命鋒鏑聞急長驅去不圖反不齊書王敬則傳頃錢貴物賤殆欲兼倍凡在觸類莫如兹稼穡難劬斛)
(直數倍今丨丨勤苦匹裁三百所以然者實亦有由布唐書文宗紀太和三年詔毋獻難成非常之物焚絲)
(繚綾丨丨而顔氏家訓有一士族讀書不過二三百卷天才鈍拙家世殷厚雅自矜持多以酒犢珍玩交諸)
(名士甘其餌者遞相吹嘘東莱王韓晉明篤好文學疑彼製作多非丨丨遂設讌言面相討試竟日歡諧辭人)
(滿席屬音賦韻命筆為詩彼造次即成了非向韻衆客各自沉吟遂無覺者韓退嘆曰果如所量徐陵侯安)
(都德政碑春鶊始囀必具籠筐秋蟀載吟競鳴丨丨貞庾信周太傅鄭國公夫人鄭氏墓誌銘夫有安世之)
(躬服浣濯子有文伯之尊無忘丨丨眉古詩纖纖擢素手札札弄丨丨左思嬌女詩玩弄頰間劇兼丨丨)
(役顧韋應物感事詩歲寒雖無褐丨丨誰肯施見盧綸送祕書獻書後歸岳州詩竹裏聞丨丨舟中弟兄)
(孟又送李緗詩波翻遠水蒹葭動路入寒村丨丨鳴得郊織女辭樂府夫是田中郎妾是田中女當年嫁)
(君為君秉丨丨皮柳宗元田家詩蠶絲盡輸稅丨丨空倚壁日休聖姑廟詩見環珮下)
機絲(杜甫秋興詩織女丨丨虚夜月石鯨鱗甲動秋風杜牧池州送孟遲先輩詩籬落見娉婷丨丨弄)
(啞軋)
機梭(白居易朱陳村詩丨丨聲札札牛驢走紛紛自蘇軾詩虚聲了無實夜幽鳴丨丨徐積和李明)
(詩滄溟盡處是星漢有人常弄丨與丨)
機女(曹植光禄大夫荀侯誄丨丨投杼農夫輟耕)
機軸(南越志昔有懶婦睡機上姑怒之遂走投水化為奇獸一枚可得脂三四斛燃之照紡績則暗照歌)
(舞則明習懶之性不革也今安平七源等州峒俱有狀如山猪而小喜食苗田夫以丨丨之類挂于田頭則不)
(敢復近矣馬又世說袁悅有口才能短長說亦有精理既下說司孝文王大見親待幾亂丨丨俄而見誅)
機張(書太甲若虞丨丨往省括于度則釋傳機弩牙也言修德夙夜思之明旦行之如射先省矢括于度)
(釋則中七張衡南都賦騄驥齊鑣黃間丨丨又雲笈籖天丨丨而不生天機弛而不死)
機弛(雲笈七籖見上)
機上(南越志見機軸下之杜牧阿房賦架梁之椽多于丨丨之工女宋問明河篇鴛鴦丨丨疎鶯度)
(烏鵲橋邊一雀飛文君丨丨錦初裁)(徐夤憶牡丹詩宋玉隣邊腮正嫩陸游新春詩却羨村隣丨丨女隔)
(籬相喚祭蠶宫)
機中(王建留别詩不看匣裏釵頭古猶戀丨丨錦樣新)
機餘(志林取布頭丨丨經不及緯者作紙曰布頭箋)
機罷(陳潤賦得秋河曙耿耿詩橋成鵲已去丨丨女應過)
機絶(拾遺記吳王趙夫人能于指間以綵絲織雲霞龍蛇之錦大則盈尺小則方寸宫中謂之丨丨)
機聲(孟郊離思詩廻織别離字丨丨有酸楚)
機鍵(唐書王方翼傳西域平以功遷夏州都督屬牛疫民廢田作方翼為耦耕法張丨丨力省而見功多)
(百姓順賴)
機關(素問陽明者五藏六府之海主閏宗筋主束骨而利丨丨也桐江詩話山谷七歲作牧童詩騎牛)
(遠遠過前村短笛風斜隔隴聞多少長安名利客丨丨用盡不如君梁簡文帝六根懴文三業之過出自丨)
(丨四大假成豈有眞我)
機橋(唐書康日知𫝊賊將李圓劉佶攻泗歐宗丁從實分徇舒廬壽沂海諸道兵屯海州度賊至作丨丨)
(維以長絙賊半度絙絶半溺死度者不得戰殱之)
機發(燕丹子燕太子丹質于秦求歸秦王為丨丨之橋欲以陷丹丹過之無虞)
機穽(唐書李紳傳霍山多虎擷茶者病之治丨丨發民跡射不能止紳至盡去之虎不為暴)
機檻(徐陵報尹義尚書推溝拯溺每切皇衷逸翮飄鱗見憂丨丨)
機械(魏書楊津傳時賊帥薛修禮杜洛周殘掠州境孤城獨立在兩寇之間津貯積柴粟修理戰具更營)
(雉㻡賊每來攻丨丨競起又於城中去城十步掘地至泉作地道潛兵涌出置鑪鑄鐵持以灌賊賊遂相語曰)
(不畏利槊堅城唯畏楊公鐵星白莊子見機心下淮南子丨丨之藏于胷中則純不粹神德不全)
機網(摭異記衛公長慶中在浙右會有漁人于秦淮間垂丨丨下深處忽覺力舉異于常時及斂就水次)
(卒不獲一鱗忽得古銅鏡可尺餘光浮于波際漁人驚取照之歴歴盡見五臟六腑榮脉動竦駭神魄因腕戰)
(而墜漁人偶話于舍旁遂乃聞之于公盡周歲萬計窮水底終不可得)
機彀(錢抱素哨遍詞時夜尋思丨丨緣情鉤鉅巧取旁搜)
機象(齊書豫章王嶷𫝊丞相冲粹表于天真淵照殆乎丨丨經邦緯民之範體國成務之規故以業茂惟)
(賢功高則哲神輝眇邈叡算不追感纏奉車恨百留滯)
機運(魏書慕容如意傳方難既夷身膺高賞受胙河山與國升降六十之年寵靈已極觀其立功足明丨)
(丨豈容僥倖更邀非望者乎履又蕭寶夤傳語曰蕭寶夤深識丨丨歸誠有道冒險屯投命絳闕微子陳韓)
(亦曷其過也可遣羽林監領主書劉桃符詣彼迎接其資生所須之物及衣冠車馬在京邸館付尚書悉令預)
(備可又申纂傳丨丨乘實在兹日)
機道(素問故曰知丨丨者不可挂以髮不知機者扣之不發此之謂也)
機衡(齊書褚淵傳總錄丨丨四門惟穆永唐書李昭德傳武承嗣任文昌左相昭德諫曰嗣已王不宜)
(典丨丨以惑衆庶)
機命(唐書薛放傳穆宗為太子拜侍讀及即位參贊丨丨帝謂曰小子新立懼不克荷先生宜相以輔不)
(逮)
機括(莊子大言炎炎小言詹詹小恐惴惴大恐縵縵其發若丨丨其司是非之謂也王昌齡東京府縣)
(諸公與綦母潜李頎相送至白馬寺宿詩薄宦忘丨丨醉來即淹留)
機筦(唐書裴垍傳垍始承旨翰林天子新翦蜀亂厲精致治中外丨丨垍多所參與以小心慎默稱帝意)
機政(唐書上官昭容傳初鄭方姙夢巨人舁大稱曰持此稱量天下婉兒生踰月母戲曰稱量者豈爾邪)
(輒啞然應後内秉丨丨符其夢云)
機務(宋書王弘傳驃騎親賢之寄地均旦奭還内輔參讚丨丨輒敬從所執魏書李彪傳五帝之臣臣)
(不若君故君親攬其事三王君臣智等故共理丨丨五霸臣過於君故事決於下我朝官司皆五帝之臣主上)
(親攬蓋遠軌軒唐)
機柄(王氏談錄公言人性貴乎平淡若加以器識即所謂宰輔器也蓋宰制方物等之公平甄别不差足)
(任丨丨耳昔劉邵論人物亦以平淡為先也)
機權(晉書郗超傳嘗謂其父愔名公之子位遇應在謝安右而安入掌丨丨愔優游而已恒懷憤憤)
機秉(唐書杜黃裳傳平夏翦齊滅蔡復兩河以丨丨還宰相紀律設張赫然號中興自黃裳啓之)
機延(宋史職官志蔡京當國率意自用内侍省職悉倣丨丨之號)
機要(周書武帝紀今陽和布氣品物資始敬授民時義兼敦勸刺史守令宜親勸農百司分番躬自率導)
(事非丨丨並停璟唐書韋嗣立𫝊時州縣非其人后以為憂李嶠唐休曰請選臺閣賢者分典大州自近臣)
(始后曰誰為朕行嗣立曰内典丨丨非臣所堪請先行以示羣臣后悅以夲官檢校汴州刺史)
機密(唐書顔師古𫝊累遷中書舍人專典丨丨利又李昭德傳人臣參奉丨丨獻可替否事或便不豫)
(咨謀而畫可以行方興駮異是陽露擅命以示于人歸美引咎誼不類此陳繹新修西府記唐初典兵禁中)
(出于帷幄之議故以丨丨名官開元中設堂後五房而丨丨自為一司其職秘獨宰相得知舍人官屬無得預)
(也)
機化(盧藏用陳子昂别傳嘗著江上丈人論將磅礴丨丨而與造物者遊)
機揆(魏書李平傳邢巒以文武才策當軍國之任内參丨丨外寄折衝其偉世之器歟)
機近(魏書崔光傳雖處丨丨曾不留心文案唯從容論議參贊大政而已又于忠𫝊出入承明左右丨)
(丨軍唐書温大有𫝊西河下攝大將府記室與兄大雅同掌丨丨)
機急(唐書李德裕傳元和後數用兵宰相不休沐或繼火乃得罷德裕在位雖遽書警奏皆從容裁决率)
(午漏下還第休沐輒如令沛然若無事時其報丨丨帝一切令德裕作詔德裕數辭帝曰學士不能盡吾意)
機候(晉書苻堅載記年七歲聰敏好施舉止不踰規矩每侍洪側輒量洪舉措取與不失丨丨)
機會(唐書魏元忠韋安石傳贊魏韋皆感槩而奮似矣及在昏上側臣間臨丨丨不一引手揕姦邪之謀)
(誠可鄙哉行又陸贄𫝊節制多則人心不一人心不一則號令不號令不行則進退難必進退難必則疾徐)
(失宜疾徐失宜則丨丨不及丨丨不及則氣勢自衰斯乃勇廢為尫衆失為弱韓愈與鄂州柳中丞書此由)
(天資忠孝鬱於中而大作於外動皆中於丨丨以取勝於當世而為戎臣師)
機宜(宋書何偃𫝊尚之為司空尚書令偃居門下父子並處權要時為寒心而尚之及偃善攝丨丨曲得)
(時譽故唐書陸贄𫝊古之遣將者君推轂而命之又賜鈇鉞軍容不入國國容不入軍丨丨不以遠決號令)
(不以兩從之嵇康與山巨源絶交書吾不如嗣宗之賢而有慢弛闕又不識人情闇於丨丨無萬石之愼有)
(好盡之累久與事接疵釁日興雖欲無患其可得乎丨韓愈與鄂州柳中丞書其所以服人心在行事適丨)
(而風采可畏愛故也)
機事(齊書高帝紀與尚書令袁粲護軍褚淵領軍劉勔共掌丨丨魏書崔鴻傳聞卿撰定諸史甚有條)
(貫便可隨成者送呈朕當於丨丨之暇覽之當又蕭寶夤傳為卿計者莫若行率凡衆襲據彭城别遣軍以)
(相影援得捷之後便遣卿兄子屏侍送卿國廟并卿室家及諸姪從若方欲還北更設寄計恐丨丨不差難重)
(復集心莊子見機下)
機神(齊書劉祥傳蓋聞習數之功假物可尋探索之明循時則缺故班匠日往繩墨之技不衰大道常存)
(丨丨之智永絶能陸機吳大司馬陸公誄德周事體合丨丨)
機心(宋書蔡廓傳肉刑之設肇自哲王蓋由曩世風淳民多惇謹圖像既陳則丨丨冥戢刑人在塗則不)
(逞改操柄魏書公孫表傳初太祖以慕容垂諸子分據勢要權推移遂至亡滅且國俗敦樸嗜欲寡少不可)
(啓其丨丨而導其巧利深非之表承指上韓非書二十卷太祖稱善莊子有機械者必有機事有機事者必)
(有丨丨落劉長卿負謫後登千越亭詩牢丨丨盡惟憐鷗鳥親)
機思(齊書左冲之傳少稽古有丨丨)
機識(齊書蕭景先等傳贊鎮軍茂績丨丨弘深魏書鄭羲傳贊鄭羲丨丨明悟為時所許)
機兆(歐陽建臨終詩古人達丨丨策馬遊近關)
機變(孟子為丨丨之巧者無所用恥焉異宋書武帝紀謝晦數從征伐頗識丨丨若有同必此人也)
機詐(後漢書酷吏傳贊大道既往刑禮為薄斯人散矣丨丨萌作)
機悟(齊書劉繪傳繪為後進領袖丨丨多能時張融周顒並有言工融音旨緩韻顒辭致綺捷繪之言吐)
(又頓挫有風氣時人為之語曰劉繪貼宅别開一門言在二家之中也魏書王暉傳早稱丨丨)
機辯(魏書蕭贊傳贊丨丨文義猶有可觀而輕薄俶儻猶見父之風尚)
機敏(魏書程駿傳性丨丨好學晝夜無倦)
機巧(齊書祖冲之傳初宋武平關中得姚興指南車有外形而無丨丨每行使人于内轉之昇明中太祖)
(輔政使冲之追修古法冲之改造銅機圓轉不窮而司方如一馬均以来未有也魏書陸闕傳性丨丨歴位)
(長水校尉帝唐書王世充傳性丨丨飾臺沼隂奏遠方珍物以媚帝愛眤之岑參送王著作赴淮西幕府)
(詩不知有丨丨無事干心胷)
機決(戰國策蘇秦曰兵出而相當不至十日而戰勝存亡之丨丨矣)
機勇(齊書曹虎傳卿進無陳平歸漢之智退闕關羽殉節之忠嬰閉窮城憂頓長沔丨丨兩缺何其嗟哉)
機賞(宋書謝弘微𫝊瞻等才辭辯富弘微每以約言服之混特所敬貴號曰微子謂瞻等曰汝諸人雖才)
(義豐辯未必皆愜衆心至于領會丨丨言約理要故當與我共推微子)
機先(宋書徐爰傳泰始三年詔曰太中大夫徐爰自以體含德厚識鑒丨丨迷塗遂深罔知革悟)
機前(張說蕭灌神道碑動躡思後故口無擇言照在丨丨故身無擇行)
機閑(朱宿宿慧山寺詩丨丨任晝昏慮淡知生滅)
機連(傅元鷹賦勁翮二六丨丨體輕)
機旋(管子奚仲為車器也方圜曲直皆中規矩鉤繩故丨丨相得用之牢利成器堅固)
機息(素問根于中者命曰神機神去則丨丨根于外者命曰氣化氣止則化絶孟浩然陪張丞相自松)
(滋江東泊渚宫詩政成人自理丨丨鳥無疑)
機石(唐書竇建德傳引兵討化及連戰破之化及保聊城乃縦撞車丨丨四面乘城拔之宋史眞宗紀)
(咸平六年幸飛山雄武營觀發丨丨連弩遂宴射潜龍園又李繼隆傳從征太原為四面提舉都監與李漢)
(瓊領梯衝地道攻城四面丨丨過其旁從卒仆死繼隆督戰無怠)
機泉(黃庭堅過屯田劉公隱廬詩女奴煮罌粟石盆瀉丨丨楊萬里雨中遊天台詩三峯小石一方池)
(下有丨丨仰面飛)
機雲(文心雕龍晉雖不文人才實盛茂先搖筆而散珠太冲動墨而横錦岳湛曜聯璧之華丨丨標二俊)
(之采應傅三張之徒孫摯成公之屬並結藻清英流韻綺靡杜收懷鍾陵舊遊詩陸公餘德丨丨在如我酬)
(恩合執鞭)
御定駢字類編卷一百五十
