欽定四庫全書
御定駢字類編卷二百三十一補遺
人事門七
宜
宜君(詩干禄百福子孫千億穆穆皇皇丨丨宜王疏丨爲諸侯之丨宜爲天子之王言其相勉以德上天)
(福之常作人主保其邦國也年又魏書地形志北地郡縣丨丨注真君七置有丨丨水)
宜王(詩見上諸又急就篇魯賀喜觀丨丨注觀夏之同姓侯也丨丨言有益于王室者也)
宜民(詩丨丨宜人受禄于天)
宜人(詩見上重杜甫賓至詩喧卑方避俗疎快頗丨丨韓琦九會光化二園詩随分笙歌行樂處萄)
(花萸子更丨丨)
宜兄(詩丨丨宜弟)
宜弟(詩見上)
宜嗣(漢書文帝紀大王高皇帝子丨爲丨世後漢書和帝紀詔曰高祖功臣蕭曹爲首有𫝊不絶之義)
(曹相國後容城侯無嗣朕望長陵東門見二臣之壟循其遠節每有感焉忠義獲寵古今所同可遣使者以中)
(牢祠大鴻臚求近親丨爲丨者須景風紹封以章厥功)
宜男(北史崔㥄傳婁太后爲博陵王納㥄妹爲妃勅其使曰好作法用勿使崔家笑人婚夕文宣帝舉酒)
(祝曰新婦丨丨孝順富貴㥄跪對孝順乃自臣門富貴恩由陛下又傅休奕丨丨花賦花曰丨丨號應禎祥)
(於梁簡文帝七勵植丨丨粉閣樹君子於椒房)
宜子(史記春申君傳楚考烈王無子春申君患之求婦人丨丨者進之山海經青要之山有鳥焉名曰)
(鴢其狀如鳬青身而朱目赤尾食之丨丨又漢書地理志鉅鹿郡縣宋子莽曰丨丨)
宜孫(李嶠中宗降誕日長寧公主滿月侍宴應制詩今日丨丨慶還參祝壽篇)
宜官(易林安上丨丨一日九遷)
宜當(韓愈岳陽樓别竇司直詩于嗟苦駑緩但懼失丨丨)
宜世(鶡冠子節璽相信如月應日此聖人所以丨丨也)
宜類(左傳審則丨丨以制六志疏民有六志其志無限是故人君爲政審法時之所宜事之所類以制民)
(之六志使不過節也)
宜國(江淹爲蕭驃騎拜太尉揚州牧章績不炤朝忠豈丨丨陳琳止欲賦允丨丨而寧家實君子之攸嬪)
宜家(左傳北宮文子曰臣有臣之威儀其下畏而愛之故能守其官職保族丨丨)
宜客(蘇轍詩初來寄荆渚魚雁賤丨丨)
宜忠(晉書庾冰𫝊羣下丨丨不引不進百司宜勤不督不勸)
宜勤(晉書庾冰傳見上)
宜弘(沈約擬與謝朏勅山林之志上所丨丨激貪厲薄義等爲政)
宜常(盧鴻一嵩山十志詩陰陰邃兮馥馥香中有人兮信丨丨)
宜顯(魏文帝以張登為大官令詔名位雖卑直諒丨丨)
宜耀(文心雕龍章以造闕風矩應明表以著敬骨采丨丨)
宜鉅(史記禮書郊疇乎天子社至乎諸侯函及士大夫所以辨尊者事尊卑者事卑丨丨者鉅宜小者小)
宜小(史記禮書見上)
宜乘(爾雅回文在膺丨丨疏旋毛在膺者名丨丨)
宜雅(魏文帝典論論文奏議丨丨書論宜理銘誄尚實詩賦欲麗此四科不同故能之者偏也)
宜理(魏文帝典論論文見上)
宜聽(方干憶故山詩秋泉凉可引乳鶴靜丨丨丨唐無名氏郊壇聽雅樂詩韻長飄更遠度曲靜丨)
宜存(左傳穆氏丨丨則固願也)
宜饇(詩如食丨丨如酌孔取)
宜飫(宋史樂志有嘉維馨加食丨丨)
宜建(史記孝文帝紀今釋丨丨而更選于諸侯及宗室非高帝之志也)
宜遠(晉書陶回𫝊論陶回陳邪佞之丨丨明鬻賣之非宜)
宜備(江淹爲蕭驃騎解嚴輸黃鉞表兵扈難輕義險丨丨)
宜敦(范雲州名詩逸豫誠何事稲梁復丨丨)
宜稱(韓偓新上頭詩爲要好多心轉惑徧將丨丨問傍人)
宜生(嵇康答難養生論肴糧入體益不踰旬以明丨丨之驗此所以困其體也)
宜靜(白居易池上逐凉詩徧問交親爲老計多言丨丨不宜忙)
宜忙(白居易池上逐凉詩見上)
宜適(湛方生風賦軒濠梁之逸興暢方外之丨丨)
宜速(遼史儀衛志銀牌二百面長尺刻以國字文曰丨丨又曰勅走馬牌國有重事皇帝以牌親授使者)
(手劄給驛馬若干驛馬闕取他馬代)
宜顧(宋史樂志丨丨宜享情文不越)
宜享(宋史樂志見上)
宜待(易往蹇來譽丨丨也)
宜修(楚辭九歌美要眇兮丨丨沛吾乘兮桂舟)
宜願(甘澤謠貞元初韋應物自蘭臺郎出爲和州牧非所丨丨頗不得志)
宜熾(抱朴子水性純冷而有温谷之湯泉火體丨丨而有蕭丘之寒□)
宜覽(隋書經籍志丨丨二十二卷)
宜退(盧思道勞生論年在秋方已廹知命情禮丨丨不獲晏安白居易春來頻與李二賓客郭外同遊)
(因贈長句我爲病叟誠丨丨君是才臣豈合閒)
宜長(李中寄贈致仕沈彬郎中詩蓴羹與鱸鱠秋興最丨丨)
宜短(庾信夜聽搗衣詩裙裾不奈長衫袖偏丨丨)
宜答(司馬遷報任少卿書書辭丨丨會東從上來又迫賤事相見日淺卒卒無須臾之閒得竭志意)
宜瘦(郝經宣和内人圖詩腰肢一搦不勝衣當時丨丨不宜肥)
宜肥(郝經宣和内人圖詩見上勒又崔瑗授鍾繇永字八法歌策依稀而似掠彷彿以丨丨)
宜醉(白居易送客南遷詩大都從此去丨丨不宜醒)
宜醒(白居易送客南遷詩見上)
宜睡(老學庵筆記護聖楊老云平旦粥後就枕則粥在腹中煖而丨丨天下第一樂也陸游春雨絶句)
(更事老翁頑到底每言丨丨好燒香)
宜止(易林告我失中利以丨丨)
宜殊(杜甫入奏行贈西山檢察使竇侍御此行入奏計非小密奉聖旨恩丨丨)
宜填(曺植誥咎文何谷丨丨何山應伐何靈宜論何神宜謁)
宜論(曺植誥咎文見上)
宜謁(曺植誥咎文見宜填下)
宜羞(梁簡文帝鴛鴦賦亦有佳麗自如神丨丨宜笑復宜嚬)
宜嚬(梁簡文帝鴛鴦賦見上金元稹代曲江老人詩銅山供横賜屋貯丨丨)
宜笑(楚辭九歌既含睇兮又丨丨子慕予兮善窈窕林曺植七啓紅顔丨丨睇盻流光司馬相如上)
(賦皓齒粲爛丨丨的皪時梁簡文帝鴛鴦賦見宜羞下江總東飛伯勞歌年二八新紅臉丨丨宜歌羞更)
(歛)
宜歌(江總東飛伯勞歌見上)
宜媵(詩江有汜序疏美其勤而不怨謂丨爲丨而不得行心雖勤勞而不怨于嫡)
宜優(韓愈赴江陵途中寄贈王二十補闕李十一拾遺李二十六員外翰林三學士詩拜疏移閤門爲忠)
(寧自謀上陳人疾苦無令絶其喉下陳畿甸内根本理丨丨)
宜上(易飛鳥遺之音不丨丨宜下)
宜下(易見上)
宜怨(劉蜕諭江陵耆老書太原王生嘗移耆老書以江陵故楚也子胥親逐其君臣夷其墳墓且楚人之)
(所丨丨也而江陵反爲之廟世饗其讐謂耆老而忘其君父也吾以爲不然)
宜服(禮記皆有安居和味丨丨利用備器)
宜芸(管子丨丨而不芸百草皆存)
宜杷(齊民要術苗生隴平即丨丨勞鋤三遍乃止)
宜琴(李宗諤詠風詩天高初起籟松淡更丨丨)
宜骨(詩象弭魚服箋弭弓反末彆者以象骨爲之以助御者解轡紒丨丨也)
宜南(宋史樂志四變象荆湖來歸所向丨丨)
宜西(易林駕車出門順時丨丨)
宜春(史記司馬相如𫝊常從上至長楊獵還過丨丨宮相如奏賦又漢書元帝紀初元二年詔罷黃門)
(乘輿狗馬水衡禁囿丨丨下苑少府佽飛外池嚴籞池田假與貧民又水經澇水經漢丨丨觀合渼陂入渭)
(又唐太宗登三臺言志詩鏡池波太液莊苑麗丨丨丨漢書地理志汝南郡有丨丨侯國又豫章郡縣)
(丨醖又唐書地理志袁州丨丨郡縣丨丨注上有丨丨泉酒入貢又荆楚歲時記立春日剪綵爲燕戴之)
(貼丨丨字)
宜夏(入越記丁氏園軒楹太敞丨丨不宜秋丨戴復古玉華洞詩玲瓏透風月宜冬復丨)
宜秋(入越記見上故又後漢書郡國志南陽郡有丨丨聚又洛陽宮記洛陽有丨丨門又張說奉)
(和聖製觀拔河俗戲應制詩春來百種戲天意在丨丨姚合閒居遣懷詩凉風從入戸雲水更丨丨)
宜冬(戴復古玉華洞詩見宜夏下岑安卿詩梅花一味只丨丨)
宜暑(神異經東南海中有烜洲洲有温湖鮒魚生焉其長八尺食之丨丨而辟風寒)
宜熱(周禮羹齊視夏時注羹丨丨也)
宜温(周禮食齊視春時注飯丨丨也)
宜凉(周禮醬齊視秋時注醬丨丨也)
宜寒(周禮飲齊視冬時注飲丨丨也)
宜夜(魏澹初夏應詔詩蘭房本丨丨不畏日光斜春宋之問答李司戶夔詩弄琴丨在丨傾酒貴逢)
(韓偓曲江夜思詩林塘閴寂偏丨丨煙火稀疎便似村)
宜月(陳東紙帳詩禪林蠒光薄如霧丨丨宜霜復宜露)
宜露(陳東紙帳詩見上)
宜霜(陳東紙帳詩見宜月下終陶潛乙巳歲三月爲建威參軍使都經錢溪詩懷在歸舟諒哉丨丨栢)
(拒蘇軾和述古拒霜花詩喚作霜知未稱細思却是最丨丨)
宜年(庾信三月三日華林園馬射賦傍臨細柳斜界丨丨)
宜地(周禮司稼掌巡邦野之稼而辨穜稑之種周知其名與其所丨丨以爲法而縣于邑閭)
宜稻(周禮土訓掌道地圖以詔地事注道說也說地圖九州形勢山川所宜告王以施其事也若云荆揚)
(地丨丨幽并地宜麻仁又職方氏東南曰揚州其穀丨丨淮南子江水肥而丨丨博物志黑墳宜麥蒼)
(赤宜菽芋下泉丨丨)
宜麻(周禮土訓注見上大淮南子汾水濛濁而丨丨丁復禁體雪詩田將有穀沃壤早丨丨)
宜菽(淮南子河水中濁而丨丨博物志見宜稲下)
宜禾(後漢書西域𫝊永平十六年明帝乃命將帥北征匈奴取伊吾盧地置丨丨都尉以屯田遂通西域)
(于寘諸國笑又淮南子雒水輕利而丨丨一說苑淳于髠對曰臣臣鄰之祠田也以一奩飯與鮒魚其祝)
(曰下田洿邪得穀百車蟹堁者丨丨臣笑其所以祠者少而所求者多周邦彦汴都賦引丨丨之清源塞擘)
(華之渾濁)
宜稌(周禮食醫凡會膳食之宜牛丨丨羊宜黍豕宜稷犬宜梁雁宜麥魚宜苽)
宜黍(周禮食醫見上而又淮南子渭水多力丨丨)
宜稷(周禮食醫見宜稌下)
宜粱(周禮食醫見宜稌下)
宜麥(周禮食醫見宜稌下物又淮南子濟水和通而丨丨博志見宜稲下)
宜苽(周禮食醫見宜稌下)
宜粟(杜甫秦州雜詩瘦地翻丨丨陽坡好種瓜)
宜稼(江淹蕭太傅東耕祝文宜民丨丨克降祈年)
宜穀(史記周本紀弃爲兒時屹如巨人之志其游戲好種樹麻菽麻菽美及爲成人遂好耕農相地之宜)
(丨丨者稼穡焉民皆法則之)
宜木(周禮大司徒設其社稷之壝而樹之田主各以其野之所丨丨遂以名其社與其野疏夏居平陽宜)
(松殷居亳宜柏周居鎬京宜栗)
宜松(周禮疏見上)
宜柏(周禮疏見宜木下)
宜栗(周禮疏見宜木下)
宜竹(淮南子漢水重安而丨丨剰楊萬里詩影裏偏丨丨光中不天)
宜榆(齊民要術田土薄地不宜五穀者惟丨丨及白地須近市梜榆刺榆凡榆三種色别種之勿令和雜)
宜把(管子其木丨丨)
宜茶(司空圖重陽日訪元秀上人詩别畫長懷吳寺壁丨丨偏賞霅溪泉)
宜蠶(詩降觀于桑傳地勢丨丨可以居民書漢書天文志正月上甲風從東方來丨丨隋高昌國𫝊)
(地多石磧氣候温煖榖麥再熟丨丨多五果羊蘇軾和子由踏青詩丨丨使汝繭如甕宜畜使汝如麕)
宜畜(蘇軾和子由踏青詩見上)
宜象(起世經贍部洲地有四主焉南象主則暑温丨丨西寳主乃臨海盈寳北馬主寒勁宜馬東人主和)
(暢多人)
宜馬(五代史四夷錄吐蕃國土沃物繁而人富樂其地丨丨起世經見上)
宜蟹(路史勃荷醉貓皂莢丨丨)
宜鯉(埤雅洛以渾深丨丨伊以清淺宜魴)
宜魴(埤雅見上)
宜玉(淮南子白水丨丨黑水宜砥青水宜碧赤水宜丹黃水宜金清水宜龜)
宜砥(淮南子見上)
宜碧(淮南子見宜玉下)
宜丹(淮南子見宜玉下)
宜金(淮南子見宜玉下)
宜龜(淮南子見宜玉下)
宜餌(陸倕以詩代書别後寄贈京邑僚友劉侯有餘洽丨丨陟釐方)
宜墨(黃庭堅次李之純韻詩探囊贈硯頗丨丨近出黃山非遠求)
宜火(梁簡文帝對燭賦綠炬懷翠朱燭含丹豹脂丨丨牛膫耐寒)
宜&KR2580;(劉基聽蛙詩怒牙嚼齧悸羅吞寤言詰屈驚丨丨按&KR2580;音社丨丨善夢神)
宜壽(唐書房琯𫝊琯分三軍趨京師楊希文將南軍自丨丨入劉悊將中軍自武功入李光進將北軍自)
(奉天入令又洛陽伽藍記昭儀尼寺南有丨丨里内有苞信縣段暉宅地下常聞鐘聲時見五色光明照於)
(堂宇)
宜禄(漢書地理志汝南郡縣丨丨水唐書地理志邠州新平郡縣丨丨水經注沙又東積而爲陂謂)
(之陽都明水注之水上承沙水之津東出逕汝南郡之丨丨縣故城北王莽之賞都亭也)
宜芳(唐書地理志河北道縣丨丨於又明皇紀天寳四載以楊氏女爲丨丨公主嫁奚饒樂都督李延)
(寵)
宜都(漢書地理志上郡縣丨丨年又荆州土地記丨丨出大枇杷杜甫大歷三春白帝城放船出瞿)
(塘峽久居夔府將適江陵漂泊有詩前聞辨陶牧轉眄拂丨丨)
宜梁(漢書地理志五原郡縣丨丨城水經注河水又東逕丨丨縣之故南)
宜成(漢書地理志濟南郡丨丨侯國)
宜州(唐書地理志丨丨龍水郡)
宜城(漢書地理志南郡縣丨丨故鄢惠帝三年更名張華輕薄篇蒼梧竹葉清丨丨九醖醝)
宜蘇(山海經丨丨之山其上多金玉)
宜陽(戰國策秦攻丨丨周君謂周累曰子以爲何如對曰丨丨必拔也又丨丨大縣也上黨南陽積之)
(久矣名爲縣其實郡也色又晉書張駿傳駿於姑臧城南築起謙光殿畫以五飾以金玉窮盡珍巧殿之四)
(面各起一殿東曰丨丨青殿以春三月居之章服噐用皆依方色又唐書藝文志劉松丨丨集六卷注松字)
(稽美袁州人集其州天寳以後詩四百七十篇)
宜鄉(水經注濕水東逕無鄉城地理風俗記曰燕語呼亡爲無今改丨丨也)
宜昌(隋書地理志南郡統縣丨丨歡易林丨丨娶婦東家歌舞長樂喜)
宜諸(山海經女几山又東北二百里曰丨丨之山)
宜廟(柳宗元平淮夷雅丨丨宜郊以告德音)
宜郊(柳宗元平淮夷雅見上)
宜門(趙汝馭羅浮山行記過分水凹迤邐歴平曠如塢如奥忽然若憑虛上騰以凌空恨無廬可托以伺)
(日出沿西而上既即聚星之榻黎明捐緡粟命道士從所取道闢焉且以目行心畫者指授之曰某地丨丨某)
(地宜亭又某地宜菴屬博羅令贊其事以明年成)
宜亭(趙汝馭羅浮山行記見上)
宜菴(趙汝馭羅浮山行記見宜門下)
宜林(宋史藝文志沈樞丨丨集三十卷)
宜陵(漢書王子侯表丨丨侯豐楚思王子)
宜冠(漢書霍去病𫝊校尉高不識從票騎將軍捕呼于耆王王子㠯下十一人捕虜千七百六十八人封)
(不識爲丨丨侯)
宜社(禮記天子將出類乎上帝丨乎丨造乎禰諸侯將出丨乎丨造乎禰注類宜造皆祭名)
宜徑(史記大宛𫝊今身毒國又居大夏東南數千里有蜀物此其去蜀不遠矣今使大夏從羌中險羌人)
(惡之少北則爲匈奴所得從蜀丨丨又無寇)
宜岸(詩哀我填寡丨丨宜獄)
宜獄(詩見上)
宜甘(雲笈七籤春丨食丨夏宜食辛秋宜食酸冬宜食鹹)
宜辛(雲笈七籤見上)
宜酸(雲笈七籤見宜甘下酸本草心病禁鹹丨食丨脾病禁宜食鹹)
宜鹹(雲笈七籤見宜甘下尤齊民要術食鱠魚蓴羹毛羹之菜蓴爲第一蓴不丨丨羹熟即下清冷水)
(大率羹一斗用水一升)
宜之(詩弋言加之與子丨丨又左之左之無不丨丨)
宜哉(左傳王曰溺人必笑吾將有問也史黯何以得爲君子對曰黯也進不見惡退無謗言王曰丨丨)
(陸游茉莉詩主人好事趨時買買寘此地真丨丨)
宜乎(孟子丨丨百姓之謂我愛也)
宜也(禮記義者丨丨尊賢爲大)
祥
祥圖(王勃九成宫頌譯書歲欵丨丨月湊詩蘇頲奉和聖製人日清暉閣宴羣臣遇雪應制七日丨丨)
(啓千春御賞多)
祥祉(沈約梁三朝雅樂歌敬舉發天和丨丨流嘉貺)
祥兆(鶡冠子天官者表儀丨丨下之應也)
祥吉(爾雅祺吉也注丨丨之先見)
祥華(沈約齊司空柳世隆行狀風質洞遠儀止丨丨)
祥映(謝莊上封禪儀注奏丨丨昌基繫發篆素)
祥慶(宋史度宗紀免在京征商三月自是丨丨寒暑皆免)
祥祐(許善心神雀頌序丨丨之來若此升隆之化如彼)
祥應(後漢書馬融𫝊雨露時㴻丨丨將至者唐書權德輿𫝊臣聞銷天災者修政術感人心流惠澤和)
(氣洽則丨丨至矣)
祥發(宋史樂志丨丨俔天符彰夢日)
祥符(後漢書和帝紀贊抑没丨丨登顯時德雍舊唐書禮儀志高祖太武皇帝仗鉞唐郊收鈐野納丨)
(丨於蒼水受靈命於丕山本張仲素賀西内嘉蓮表明聖有作天人合應既彰化必降丨丨又宋史真宗)
(紀大中丨丨四年刻御製大中丨丨頌於大承天丨丨門)
祥洽(蘇志乾岱山賦丨丨五雲之太甲茅開三脊之丰茸)
祥淑(易林姬姜丨丨二人偶食論仁議福以安王室)
祥和(黃帝風經調長丨丨天之喜風也)
祥開(李程日五色賦德動天鑒丨丨日華樊珣春雷賦慶集天寳丨丨地珍)
祥光(柳宗元爲李諫議賀赦表丨丨若浮瑞氣可攬旄徐彦伯南郊賦瑞氣蜿蜒於藪甸丨丨熠爚於)
(䍐)
祥流(沈約桐柏山金庭館碑慶集宮闈丨丨䍐畢)
祥徽(唐高宗太子納妃太平公主出降詩玉庭浮瑞色銀榜藻丨丨)
祥標(宋史樂志丨丨曾麓德合方儀瘳秦觀湯泉賦丨丨醴泉病飲而)
祥泰(謝超宗詩調川瑞昌警岳丨丨)
祥靈(郭璞省刑疏丨丨表瑞人鬼獻謀)
祥多(劉向條災異封事和氣致祥乖氣致異丨丨者其國安異衆者其國危)
祥抽(王勃九成宫頌景閟丹繩丨丨翠籙)
祥習(左傳石㚟言于子囊曰先王卜征五年而歲習其祥丨丨則行不習則增修德而改卜顏延之車)
(駕幸京口侍遊蒜山作嶽濱有和會丨丨在卜征)
祥合(駱賓王請封禪表陽開三脊丨丨五雲)
祥衍(宋史樂志光流桂爼丨丨椒奠)
祥占(范成大上元紀吳下節物俳諧體詩價喜膏油賤丨丨雨雪晴)
祥炎(王勃乾元殿頌序軒圖瑞矞泛花綬於雞林農紀丨丨濯蘭纓於鳳水)
祥經(張說進白烏賦感上人於孝道合中瑞於丨丨)
祥緯(江淹爲蕭上銅鐘芝草衆瑞表臣以丨丨雜沓星燭波連斯乃靈迹深覃睿衷夐感)
祥書(王勃九成宫頌序殊徽狎至丨丨竭東郭之毫累譯同歸朝冊盡南山之竹)
祥編(崔融爲皇太子賀甘露表薦河圖而升洛範日載丨丨過竹苑而憩芝臺宵零瑞液)
祥牒(孟簡白烏呈瑞賦驗白烏之丨丨告皇家之寳祚)
祥使(管子天以時使地以材使人以德使鬼神以丨丨禽獸以力使)
祥刑(書有邦有土告爾丨丨)
祥事(儀禮士虞禮又朞而大祥曰薦此丨丨)
祥祭(禮記縞冠素紕既祥之冠也注已丨丨而服之也)
祥正(王融永明九年策秀才文丨丨而青旂肅事土膏而朱紘戒典)
祥景(鮑照中興歌丨丨照玉臺紫煙遊鳳閣)
祥雲(謝朓齊雩祭歌凍雨飛丨丨縻石庾信周兖州刺史廣饒公鄭常神道碑豈直白開渠青鹽換粟)
(丨丨入境行雨随軒而已哉六唐無名氏垂衣治天下賦颯丨丨乎五彩蟠瑞氣於章杜牧長安雜題長)
(句丨丨輝映漢宫紫春光繡畫秦川明)
祥雨(王僧孺懴悔禮佛文玉燭道正氛氲無爽條風丨丨膏潤相屬)
祥露(江總詠採甘露應詔詩丨丨曉氛氲上林朝晃朗)
祥潤(梁簡文帝大法頌序榮河恥其丨丨汾陰陋其暉影)
祥風(隋圜丘歌乘春氣御丨丨)
祥氣(傅休奕晉鼓吹曲元雲起丘山丨丨萬里會)
祥飇(宋史樂志日將旦陰曀潛消天宇扇丨丨京韓愈南海神廟碑丨丨送颿顔延之車駕幸口三)
(月三日侍遊曲阿後湖作雕雲麗璇蓋丨丨被綵斿)
祥霧(范雲答句曲陶先生詩終朝吐丨丨薄晩孕竒煙)
祥煙(舊唐書禮儀志皇帝初至橋陵質明栢樹甘露降曙後丨丨遍空梁簡文帝元圃園講頌序停瑞)
(氣於三辰汎丨丨於五部侍晉朝饗樂章玉墀留愛景金殿靄丨丨薛曜正夜宴應詔詩雙闕丨丨裏千)
(門明月中)
祥英(徐彦伯苑中遇雪應制詩千鍾聖酒御筵披六出丨丨亂繞枝)
祥星(楊炯文繞樞神電軒轅氏之馭百靈貫月丨丨顓頊氏之臨四海)
祥歷(唐無名氏日載中賦考丨丨於休明議天心之叶贊)
祥石(駱賓王過故宋詩綺琴朝化洽丨丨夜淪空)
祥金(宋史樂志有美英瑶於昭丨丨)
祥河(王屮頭陀寺碑丨丨輟水寳樹低枝丨駱賓王和王記室從趙王春日遊陀山寺詩丨疎疊澗慧)
(日皎重輪)
祥禾(韓愈秋雨聯句甘津澤丨丨伏潤肥荒艾)
祥芝(李義府在嶲州遥敘封禪詩仙階溢祕秬靈檢燿丨丨)
祥莢(鄭愔中宗降誕日長寧公主滿月侍宴應制詩月滿增丨丨天長發瑞靈)
祥蓂(宋史樂志輪高仙桂階應丨丨)
祥蓮(柳宗元京兆府請復尊號第二表神禾嘉瓜丨丨瑞木萬物暢遂百穀茂滋此天之至靈也)
祥花(庾肩吾奉使北徐州參丞御詩瑞木翻無鳥丨丨更少蜂宋之問龍門應制詩微風一起丨丨落)
(仙樂初鳴瑞鳥來)
祥草(梁簡文帝菩提樹頌序散漫丨丨連翩青雀諸顧况蘇州乾元寺碑佛在摩竭提國城等正覺弟)
(子栖乎茂林藉彼丨丨厥後因時設教猶著敝衣行次乞食)
祥樹(庾信湯解祝網贊穀爲丨丨桑成樂林紫唐無名氏述聖賦瑞草竒色丨丨嘉名霏紅曜垂緗拖)
(青)
祥桑(史記殷本紀亳有丨丨穀共生於朝一暮大拱帝太戊懼問伊陟伊陟曰臣聞妖不勝德帝之政其)
(有闕與帝其修德太戊從之而丨丨枯死而去)
祥䳟(孟郊韓愈城南聯句蔭庾森嶺檜啄場翽丨丨注博雅云鷦䳟鳳也)
祥鸞(庾信奉和初秋詩丨丨栖竹實靈蔡上芙蓉角王建和少府崔卿微雪早朝詩已傍丨丨迷殿還)
(穿瑞草入袍襴)
祥麟(玉海興國元年嵐州獻牝獸一角角端有肉詔羣臣參騐徐鉉等以爲丨丨有司作丨丨曲又唐)
(書兵志以尙乘掌天子之御左右六閑一曰飛黃二曰吉良三曰龍媒四曰騊駼五曰駃騠六曰天苑總十有)
(二閑爲二廏一曰丨丨二曰鳳苑以繫飼之)
祥禽(庾信周祀五帝歌瑞獸霜耀丨丨雪映曰成公綏烏賦序有孝烏集余之廬乃喟爾而歎余無仁)
(惠之德丨丨曷爲而至哉)
祥鳥(阮籍詩英華扇耀丨丨羣嬉)
祥鴛(孫祕散木賦異雀宵集丨丨曉會)
祥雉(史記殷本紀祖已嘉武丁之以丨丨爲德立其廟爲高宗遂作高宗肜日及訓)
祥燕(李咸用雪詩草穗翹丨丨陂樁吐白蓮)
祥鶼(王勃乾元殿頌序仙壇遠秘已多謝於丨丨大厦初成復攀榮於賀雀)
祥魚(蘇瓌興慶池侍宴應制詩瑞鳳飛來随帝輦丨丨出戲躍王舟)
祥鱣(駱賓王上齊州張司馬啓丨丨應符觀光上國飛龍成卦利見大人鄭愔侍宴長寧公主東莊應)
(制詩池架丨丨序山吹鳴鳳曲宴白居易和楊郎中賀楊僕射致仕後楊侍郎門生合席上作丨丨降伴趨)
(庭鯉賀燕飛和出谷鶯)
祥踊(拾遺記軒轅乘桴以造舟楫水物爲之丨丨滄海爲之恬波)
祥輪(駱賓王詠雪詩含輝明素篆隱跡表丨丨)
祥變(晉書天文志政教兆於人理丨丨應乎天文)
祥祲(張耒大禮慶成賦丨丨衡布協氣下浹)
祥氛(張景源奉和九月九日登慈恩寺浮圖應制詩丨丨與佳色相伴雜鑪煙)
祥𤯝(宋書五行志仲尼作春秋具書丨丨以騐行事)
祥輝(王仲旉南都賦若乃昭仁崇禮迴鸞丨丨于季子詠雪詩瑞雲千里映丨丨四望新)
祥暉(唐中宗祀昊天樂章舜日啓丨丨堯雲卷征旆)
祥火(梁簡文帝大法頌序建職樹司區雲丨丨)
祥熊(梁昭明太子七契瑞鹿摛素丨丨耀黃)
祥緣(沈約栖禪精舍銘珮華長掩懋迹空𫝊式籍雲拱敢告丨丨)
祥妖(後漢書方術𫝊其流又有風角遁甲七政元氣六日七分逢占日者挺專須臾孤虛之術及望雲省)
(氣推處丨丨時亦有以效於事也)
祥肉(禮記顔淵之喪饋丨丨孔子出受之入彈琴而后食之)
祥穟(劉義恭上嘉禾甘露頌表思述汾陽經始靈囿蘭林甫樹嘉露頻流板築初就丨丨如積太平之符)
(於是乎在)
妙
妙合(周子太極圖說無極之真二五之精丨丨而凝)
妙道(莊子夫子以爲孟浪之言而我以爲丨丨之行也徐陵東陽雙林寺傅大士碑丨丨猶祕機緣未)
(適湛唐太宗三藏聖教序丨丨凝元遵之莫知其際法流寂挹之莫測其源梁肅藥師琉璃光如來繡像)
(贊得丨丨者聖之大感罔極者孝之至下崔顥贈懷一上人詩天子揖丨丨羣僚趨風)
妙德(南史袁粲𫝊粲嘗著丨丨先生𫝊以續嵇康高士𫝊後以自况楞嚴經阿難是善男子具足無量)
(如來丨丨十方随順名歡喜行善能利益一切衆生英勲江淹爲蕭太尉重讓尚書敦勸表上昭丨丨次擬)
妙理(北史高允傳允雖明於歷數初不推步有所論說惟游雅數以災異問允允曰天下丨丨至多何遽)
(問此純曹植漢二祖優劣論世祖體乾靈之休德稟貞和之精通黃中之丨丨韜亞聖之懿才王僧孺禮)
(佛唱導發願文究香城之丨丨窮金河之奥說日曹攄思友人詩精義測神奥清機發丨丨杜甫晦尋崔)
(戢李封詩濁醪有丨丨庶用慰沉浮)
妙義(徐陵丹陽上庸路碑高文象緯丨丨幾神)
妙本(王僧孺懴悔禮佛文元極凝淡非學者所窺丨丨難思豈行人能測)
妙智(李子卿山公啓事賦伊晉室之丨丨得山公之令名梁昭明太子講席將訖賦三十韻詩丨丨方)
(縟錦深詞同霧縠)
妙才(文心雕龍離騷文詞雅麗爲詞賦之宗可謂丨丨又魏志夏侯淵𫝊夏侯淵字丨丨)
妙略(晉書孫楚𫝊將軍石苞令楚作書遺孫皓曰相國晉王輔相帝室文武桓桓主上欽明委以萬機長)
(轡遠御丨丨潛授偏師同心上下用力佐宋之問請造神武頌碑表皇后配乾積德從帝居尊莫大之英猷)
(參非常之丨丨丨杜甫警急詩才名舊楚將丨擁兵機)
妙識(宋書顧覬之𫝊皆數在清全故鍾兹丨丨陸雲頌元洛丨丨飢餌神穎)
妙解(晉書王珉傳時有外國沙門名提婆丨丨法理爲珣兄弟講毘曇經珉時尚幼講未半便云已解即)
(於别室與沙門法綱等數人自講法綱歎曰大義皆是但未精耳劉潛謝東宫賚酒啓託之養性丨丨怡神)
(擬彼聖人差得連類章徐陵玉臺新咏序加以天精開朗逸思雕華丨丨文尤工詩賦梁肅天台法門議)
(贊龍樹之遺論從南岳之丨丨新張翥紫檀篳篥曲贈善歌者任子中𫝊之中國久更任郎丨丨尤絶倫)
妙慮(劉摯疏朝廷分别邪正斥遠姦佞鋤去彊梗皆丨丨神斷優游閒暇不出于喜怒不見于言色)
妙想(蒲道源贈傳神李肖岩詩畫師筆底要真似丨丨乃與天機通)
妙思(晉書范甯𫝊平叔神懷超絶輔嗣丨丨通微王魏文帝與吳質書丨丨六經逍遥百氏駱賓上)
(張司馬啓清音動聽賞流水於牙絃丨丨通神叶成風於郢匠陸機賦弭節安懷丨丨天造陸雲贈汲郡)
(太守詩沈機照物丨丨考神威石崇贈棗腆詩博奕逞丨丨弓矢邊疆)
妙意(關尹子苟知非言非意在彼微言丨丨之上乃契吾說蘇軾十一月二十六日松風亭下梅花盛)
(開詩酒醒夢覺起繞樹丨丨有在終無言好陳造祈雨齊雲樓詩胡牀俯前池丨丨吾已領元問密公寳)
(章小集詩淵明素琴嵇阮酒丨丨所寄誰能量)
妙緒(晉書李充傳充嘗著學箴云逐跡逾篤離本逾遠遂使華端與薄俗俱興丨丨與淳風並絶)
妙教(杜甫夔府咏懷奉寄鄭監李賓客一百韻詩晩聞多丨丨卒踐塞前愆)
妙術(隋書高祖紀丨丨精微非因教習工人代掌止傳糟粕不足達神明之德論天地之和雲笈七籤)
(拱袂閒房内相期啓丨丨神陸機漏刻賦信探賾之丨丨雖無其若靈)
妙法(法華經佛告舍利如是丨丨如優曇鉢花時一現耳維摩經二士共談必說丨丨王僧辯懺悔)
(禮佛文大乘奥藏丨丨深維下李中訪廬山歸章禪伯詩多少學徒求丨丨要於言悟無生又唐書列女)
(𫝊李孝女名丨丨父亡間道奔喪一子不忍去割一乳留以行)
妙訣(葉適贈孫十五道人詩欲度世人無丨丨睡長留日住簷牙)
妙斷(宋之問雨從箕山來詩深入清淨理丨丨往來趣意得兩契如言盡共忘喻)
妙算(晉書石苞𫝊齊桓忘管仲之奢僭而錄其匡合之大謀漢高捨陳平之汚行而取其六竒之丨丨)
(陳書虞寄傳此將軍丨丨遠圖發於衷誠者也柱陶潛感士不遇賦丨丨者爲迷直道者云妄王諲礎賦)
(圖嵌空設丨丨或攻或鑿叫嘯相贊宙盧綸皇帝聖感詞丨丨干戈止神謀宇清)
妙用(李白草創大還贈柳官迪詩自然成丨丨孰知其指的李羣玉送房處士閒遊詩刀圭藏丨丨巖)
(洞契冥搜定朱子次卜掌書落成白鹿佳句詩深源自閒中得丨丨元從樂處生)
妙操(論衡高志丨丨之人恥降意損崇以稱媚取進)
妙古(陸雲逸民賦欽丨丨之達言兮信懷莊而說賈)
妙書(劉孝綽酬陸長史倕詩殷勤覽丨丨留連披雅韻)
妙典(梁昭明太子謝敕賚制旨大涅槃經講疏啓甘露丨丨先降殊恩梁簡文帝大法頌序極修始之)
(丨丨研龍宫之秘法丨徐陵丹陽上庸路碑五詩八會之殊文天上人中之丨又集仙錄女仙魯丨丨居)
(山有鐘一口形如偃月神人所送)
妙引(李商隱上河東公啓周朝貝葉列丨丨於王褒梁日枳園灑芳詞於沈約劉筠大酺賦箜篌之丨)
(丨初畢笳管之新聲更揚)
妙篇(雲笈七籤高上音其玉文上相集其丨丨)
妙辭(徐陵麈尾銘拂靜塵暑引飾丨丨)
妙詩(盧諶答魏子悌詩丨丨申篤好清義賁幽賾)
妙句(宋書謝靈運𫝊論至于高言丨丨音韻天成皆暗與理合匪由思至陳琳答東阿王牋清辭丨丨)
(焱絶煥炳陳蕭綸啓長卿壯辭曾何足數子雲丨丨比此蔑如造布榖吟蘇黃丨丨誰嗣之兩地流𫝊幷)
(須紀)
妙語(蘇軾詩丨丨嚼芳鮮舊朱子詩詩筒多丨丨仍喜尋盟)
妙言(黃庭堅奉和王世弼寄上七兄先生用其韻詩丨丨對賓客稱渠萬金產)
妙辯(徐陵東陽雙林寺傅大士碑丨丨無相深言不生駱賓王和王記室從趙王春日遊陀山寺詩雕)
(談筌奥旨丨丨漱元津)
妙說(魏書常景傳景淹滯不至顯官以嚴君平諸人高才無重位託意贊之曰嚴公體沈靜立志明霜雪)
(味道綜微言端蓍演丨丨流王融遊仙詩綠帙起真詞丹經丨丨)
妙訓(沈約究竟慈悲論晩說大典弘宣丨丨)
妙翰(張洎詩清詞早綴巴人唱丨丨猶緘蜀國牋)
妙楷(隋書經籍志聚魏以來古跡名畫於殿後起二臺東曰丨丨臺藏古跡西曰實臺藏古畫)
妙篆(庾信答移市教張楷碩儒尚移弘農之市宜官丨丨猶致酒壚之客)
妙字(嬾真子荆公字解丨丨云爲少爲女爲無妄少女即不以外傷内者也莊子云綽約若處子注云處)
(子不以外傷内公之言蓋出於此軾賈島送僧歸天台詩丨丨研磨講應齊智者蹤蘇書林逋詩後遺篇)
(丨丨處處有步繞西湖看不足)
妙筆(圖畫見聞志王文獻家書畫繁富太宗朝嘗表進十五卷尋降御札云卿所進墨跡古畫俱是丨丨)
(除留墨跡五卷古畫三卷其餘却還卿家李米芾蕭閒堂詩美哉何方彥精絶入丨丨樓鑰跋少陵修褉)
(序詩右軍以來皆丨丨名勝異代如相從作黃奎贈任丹碧鍊師詩丹葩碧樹光爛爍丨丨可詩無聲)
妙墨(黃庭堅跋法帖書孔明對劉元德語章草法甚妙不知與王中令書先後要皆爲丨丨朱子仙洲)
(新亭詩共說新亭好真堪丨丨留)
妙畫(樓鑰錢清王千里得王大令保母甎刻爲賦長句甎雖破裂文多全丨丨遠過蘭亭鐫又音話晉)
(書顧愷之𫝊愷之嘗以一廚畫糊題其前寄桓元皆其深所珍惜者元乃發其廚後竊取畫而緘閉如舊以還)
(之紿云未開愷之直云丨丨通靈變化而去亦猶人之登仙了無怪色)
妙樂(陳造餞寄定海交代詩丨丨喧江浪清譚到理窟又音洛顏氏家訓丨丨之世穰佉之國則有自)
(然稲米無盡寳藏)
妙音(郭璞遊仙詩姮娥揚丨丨洪崖頷其頤)
妙律(王勃善寂寺碑疑丨丨於神珠肅靈椒於實印)
妙聲(王褒洞簫賦其丨丨則清靜厭㥷順敘卑达若孝子之事父也注㥷深䆳也音翳达滑也佗戾切)
(向秀思舊賦聽鳴笛之慷慨兮丨丨絶而復尋贈成公綏嘯賦發丨丨於丹脣激哀音於皓齒劉楨五官)
(中郎將詩清歌製丨丨萬舞在中堂)
妙管(許敬宗奉和聖製登三臺言志應制詩丨丨含秦鳳仙姿麗斗牛韋應物驪山行羽旗旌節憩瑶)
(臺清絲丨丨從空來幸吳師道遊西山玉泉詩常時御舟此遊清簫丨丨魚龍聽)
妙彈(李嶠箏詩蒙恬芳軌設遊楚丨丨開)
妙弄(梅堯臣答中上人卷詩爾爲學笙歟頗已臻丨丨)
妙吹(列仙傳蕭史丨丨鳳雀舞庭嬴氏好合乃習鳳聲盧肇詩丨丨應諧鳳工書定得鵝)
妙曲(嵇康琴賦爾乃理正聲奏丨丨揚白雪發清角丨虞世南琵琶賦鏞管咸奏絲桐畢陳有琵琶之)
(丨乃越衆而超倫帝司馬彪贈山濤詩焉得成琴瑟何由揚丨丨魏文孟津詩清歌發丨丨樂正奏笙竽)
(鶴駱賓王送王明府參選賦得詩離歌悽丨丨别操繞繁弦)
妙轉(元稹善歌如貫珠賦吟斷章而離離若間引丨丨而一一皆圓)
妙吼(沈約内典序丨丨遐徹鸞音自遠劉弇詩金色髥耏飛丨丨)
妙響(梁簡文帝七勵鳴遶梁之丨丨發愁眉之清音鄰沈約詠篪詩江南簫管地丨丨發孫枝盧照)
(和王奭秋夜有所思詩丹脣間玉齒丨丨入雲涯)
妙歌(法苑珠林是琴音聲及丨丨聲隱蔽欲界諸天音樂黃庭堅遊王舍人園詩幅巾延客酒丨丨小)
(紅裳)
妙舞(後漢書邊讓𫝊繁手超于北里丨丨麗于陽阿于魏文帝答繁欽書丨丨莫巧于絳樹清歌莫激)
(宋臘明謝莊月賦收丨丨弛清縣去爥房即月殿公謝朓永樂清歌留上客丨丨送將歸劉希夷詩子)
(王孫芳樹下清歌丨丨落花前)
妙撞(蘇造詩洪鐘須丨丨)
妙技(阮瑀箏賦曲高和寡丨丨雖工伯牙能琴于兹爲朦)
妙越(王僧孺禮佛唱導發願文玉體怡情金聲丨丨)
妙風(劉遵詩衣輕任丨丨)
妙雲(楞嚴經慈陰丨丨覆涅盤海名法雲地)
妙氣(陸機晉平西將軍孝侯周處碑膂力絶于天下丨丨挺于人間梁簡文帝大法頌掩入殿之紫雲)
(奪鴻門之丨丨璞梁武帝淨業賦觀人生之天性抱丨丨而清淨郭遊仙詩呼吸玉滋液丨丨盈胸懷)
妙漏(孫綽漏刻銘乃制丨丨挈壺是銓近取諸物遠贊自然)
妙英(徐渭梅賦孤禀矜競丨丨雋發)
妙植(王僧孺禮佛唱導發願文增此睿根成斯丨丨)
妙竹(李中吹笛兒詩隴頭休聽月明中丨丨嘉音際會逢)
妙棠(謝朓謝随王賜紫梨啓帝臺丨丨安期靈棗)
妙花(謝朓永明樂實相薄五禮丨丨開六塵)
妙華(鮑照中興歌三五容色滿四五丨丨歇)
妙葉(梁簡文帝元圃園講頌鳥頡頏于瓊音樹葳蕤于丨丨)
妙實(鮑照奉始興王白紵舞曲啓言既無雅聲未能文不足以宣贊聖旨抽拔丨丨魏收加齊王九鍚)
(冊文雖冥功丨丨藐絶言象標聲示迹曲禮宜宣陸雲贈鄱陽府君張仲膺詩神林何有竒華丨丨)
妙藥(沈約齊禪林寺尼淨秀行狀或得丨丨或聞異香徐陵雙林寺傅大士碑照以慈燈沾其丨丨)
(李華鶴林寺徑山師碑勝大敵者那羅延身銷大毒者伽佗丨丨劉禹錫六祖大鑒禪師碑宴坐曹溪世號)
(南宗學徒爰來如水之東顧其丨丨瘥其瘖聾)
妙簡(魏志高貴鄉公傳甘露三年詔曰養老興教必有三老五更以崇至敬乞言納誨著在惇史然後六)
(合承流下觀而化宜丨丨德行以充其選才潘岳夏侯常侍誄設官建輔丨丨邦良王融策秀文深汰珪)
(符丨丨銅墨)
妙帙(沈約繡像題贊現符淨果來膺丨丨)
妙擇(唐書李嶠傳嶠上疏曰御史出入天禁勵已自修比他吏相百也按劾回庸糾擿隱欺比他吏相十)
(也陛下誠用臣言丨丨能者委之莫不盡力效死矣)
妙選(漢書劉輔傳丨丨有德之士考卜窈窕之女軍晉書裴楷傳武帝爲撫軍丨丨僚采以楷爲參事)
(爲梁元帝與蕭挹書握蘭雲閣解紱龍樓允應丨丨良幸甚傅咸贈太尉司馬虞顯機詩帝崇元淑丨丨)
(其屬帳李商隱詩丨丨茱萸平居翡翠樓)
妙士(曹植畫說見高節丨丨莫不忘食陸游詩芳荃真丨丨霜菊亦竒才)
妙姬(鮑照蕪城賦東都丨丨南國麗人蕙心紈質玉貌絳脣)
妙娥(宋史真宗紀景德三年渭州丨丨族三千餘帳内附復置高州又梅堯臣詩冰蠶吐絲織纖紈丨)
(丨貌玉輕邯鄲)
妙妓(曹植七啓才人丨丨遺世越俗揚北里之流聲紹陽阿之妙曲李商隱上河東公啓南國妖姬叢)
(臺丨丨楚張華輕薄萹新聲踰激丨丨絶陽阿)
妙相(梁簡文帝大法頌序王城之瑞千載更逢豈非聖主同諸佛身降兹丨丨等諸佛力若符契焉又)
(太愛敬寺刹下銘儼如常住丨丨長存丨耶律楚材和摶霄韻代水陸疏文詩山色木光呈丨鳥啼猿嘯露)
(圓音)
妙顏(陶潛讀山海經詩玉臺凌霞秀王母怡丨丨虞集步虛詞肅然降靈氣穆若愉丨丨)
妙色(梁簡文帝菩提樹頌儼然丨丨蔭此曲枝顯若金山尊如聚月盧照鄰畫贊徵竒綃于水府採丨)
(丨于霞莊)
妙姿(蘇軾詩已知造化含春意故與施朱發丨丨)
妙像(晉書左貴嬪𫝊泰始八年拜修儀受詔作愁思之文因爲離思賦曰生蓬戶之側陋兮不閑習于文)
(符不見圖畫之丨丨兮不聞先哲之典謨郭沈約瑞石像銘序圖丨丨于檀香寫遺影于祗樹璞遊仙詩)
(明道雖若昧其中有丨丨)
妙容(孔融薦禰衡表激楚陽阿至丨之丨掌伎者之所貪)
妙形(邢劭文襄金像銘丨丨難象至理希詮形之所極理亦在焉傅休奕蟬賦含精粹之貞氣兮體自)
(然之丨丨作柳宗元楊尚書寄郴筆詩截玉銛錐丨丨貯雲含霧到南溟)
妙體(五燈會元般若大人軀分形億萬軀塵塵彰丨丨刹刹盡毘盧)
妙態(傅毅舞賦姿絶倫之丨丨懷慤素之潔清)
妙瞬(段成式吳道子畫詩丨丨乍疑生參差奪人魄)
妙頰(蘇軾新渡寺席上次趙景貺陳履常韻送歐陽叔弼比來諸君唱和叔弼但袖手旁睨而已臨别忽)
(出一篇頗有淵明風致坐皆驚歎詩神屠不目全丨丨惟妝半)
妙耳(蘇軾聽琴西湖詩哀彈奏舊曲丨丨非昔聞)
妙舌(黃庭堅詩丨丨寒山一居士淨居金粟幾如來)
妙手(樂府解題伯牙學鼓琴於成連先生成連云吾師子春在海中能移人情乃與伯牙至蓬萊山曰吾)
(將迎吾師刺船而去旬時不返山林窅冥羣鳥悲號伯牙愴然歎曰先生將移我情乃援琴而歌之曲終成連)
(刺船而還伯牙爲天下丨丨及樂府雜錄箏者蒙恬所造也元和至太和中李青青龍佐大中以來有常述)
(本亦丨丨也史從李從周皆能者也從周即青孫亞其父之藝也聶隱娘𫝊隱娘曰後夜當使丨丨空空兒)
(繼至空空兒之神術能從空虛而入冥善無形而滅影隱娘之藝故不能造其境蔡洪圍棋賦命班倕之丨)
(丨制朝陽之柔木須吳融病中宜茯苓寄李諫議詩飛檄愈風知丨丨也分藥救漳濱蘇軾孫莘老寄墨)
(詩珍材取樂浪丨丨惟潘翁)
妙指(張衡歸田賦彈五絃之丨丨詠周孔之圖書)
妙趾(沈約瑞石像銘素毫月舉騰光於梵室丨丨神行布武於椒殿)
妙飾(劉楨答太子書所帶無他丨丨若實殊異尚可納也)
妙幄(沈約棲禪精舍銘往辭丨丨今承梵筵)
妙衣(梁簡文帝相宮寺碑能令扶解說法果出丨丨)
妙服(梁簡文帝謝賚納袈裟啓邁彼良疇成斯丨丨)
妙織(梁昭明太子扇賦匠人之巧製女工之丨丨)
妙彩(宋玉神女賦其盛飾也則羅紈綺繢盛文章極服丨丨照萬方江淹翡翠賦專丨丨於五都擅精)
(華於八極)
妙繢(張說李氏張夫人墓誌臨淄李伯魚妻者范陽張氏女諱德性孝悌柔婉能日誦數千言習禮明詩)
(達音丨丨德言容工蓋出人也)
妙鼎(郭璞狍鴞圖贊狍鴞貪惏其目在腋食人未盡還自齦割圖形丨丨是謂不若)
妙供(王十朋詩深房鎻花木丨丨羅珍羞)
妙饌(王勃龍懷寺碑頳苔翠蘚具不盡之靈衣石乳瓊漿入無生之丨丨)
妙味(晉書王接𫝊渤海劉原爲河東太守以旌才爲務同郡馮收薦接於原曰竊見處士王接岐嶷雋異)
(學過目而知義觸類而長斯玉鉉之丨丨經世之徽猷也李綱荔枝賦醖難言之丨丨吐自然之清音)
妙珍(後漢書邊讓𫝊竭四海之丨丨兮盡人生之秘玩)
妙蔭(蘇軾代毛正仲軍衙廳成慶土道場疏是用命海角之檀那資大雄之丨丨)
妙林(法苑珠林阿罷修王四玉女三名丨丨)
妙緣(梁簡文帝菩提樹頌序竒姿瓌質不可勝言此實生善之丨丨進行之深福李華徑山大師碑真)
(乘丨丨靈祥嘉應)
妙果(法苑珠林聞名致敬則勝業肇於須臾憑心想化則丨丨成於曠刧五燈會元六祖慧能大師謂)
(衆曰我今說法猶如時雨溥潤大地汝等佛性譬諸種子遇兹霑洽悉得發生承吾旨者決獲菩提依吾行者)
(定證丨丨禮雲笈七籤丨丨諧今日冥契自然符文王僧孺懺悔佛文藉斯丨丨逮奉七廟沈約爲惠)
(太子解講疏三達宣其丨丨十住讚其祥緣丨又佛記序離此生滅證成丨丨蘇頲畫像銘唇含丨步起)
(芳蓮)
妙軌(李演東林寺影堂碑序非夫嚴公之澈識不能立清祀揚丨丨)
妙軫(沈約内典序丨丨遐長累明積慧)
妙輪(沈約和王衛軍講解詩丨丨輟往駕寳樹未開音)
妙車(宋之問游法華寺詩高岫擬耆闍真乘引丨丨)
妙圓(楞嚴經由明暗等二種相形于丨丨中粘湛發見)
妙覺(梁簡文帝上大法頌表天上天下丨丨之理獨圓三千大千無緣之慈普被沈約比丘尼僧敬法)
(師碑立言道往標情丨丨丨又法苑珠林毗舍婆佛有子名丨)
妙契(二十四詩品海之波瀾山之嶙峋俱似大道丨丨同塵)
妙遠(論衡言姦詞簡指趨丨丨)
妙空(楞嚴經如來今得丨丨明覺)
妙融(楊真宏月中桂樹賦高謝地靈丨丨真宰)
妙勤(王延壽魯靈光殿賦何宏麗之靡靡咨用力之丨丨)
妙靜(宋史哲宗孟皇后傳后出居瑶華宫號華陽教主玉清丨丨仙師)
妙高(華嚴經德雲比丘居丨丨峰上釋惠凱金山志周洪道雜記云山在京口江心有龍游寺登丨丨)
(峰望焦山海門皆歷歷以山趾江環繞每風四起勢欲飛動故南朝謂之浮玉山蘇軾金山丨丨臺詩中有)
(丨丨臺雲峰自孤起)
妙微(曹植七啓佩則結綠懸黎寳之丨丨)
妙慧(山谷題跋吾友周壽元翁其言語文章發明丨丨非爲作使之合蓋其中心純粹而生光耳)
妙悟(元史仁宗紀仁宗天性慈孝聰明恭儉通達儒術丨丨釋典嘗曰明心見性佛教爲深修身治國儒)
(道爲切什十六國春秋僧獻從羅受業丨丨絶倫)
妙賾(雲笈七籤顧元少好神仙白日飛騰之道心想上聖恒以髣髴大經微遠丨丨難通將禀口訣釋我)
(冥津)
妙達(晉書樂志阮咸丨丨八音論者謂之神解宿又張華𫝊華聞豫章人雷煥丨丨緯象乃要煥屏人)
(曰可共尋天文重宋書謝靈運傳論一簡之内音韻盡殊兩句之中輕悉異丨丨此旨始可言文南史南)
(郡王𫝊南郡王大連丨丨音樂善丹青)
妙旨(梁書沈約傳撰四聲譜以爲在昔詞人累千載而不寤而獨得胸衿窮其丨丨自謂入神之作劉)
(孝綽昭明太子集序五時密教見猶鏡象一乘丨丨觀若掌珠王僧孺與陳居士書禀紛綸之高論乘希微)
(之丨丨丨長孫無忌律疏序遠則皇王丨近則蕭賈遺文)
妙演(晉書郭象𫝊先是注莊子者數十家莫能究其旨統向秀於舊注外而爲解義丨丨竒致大暢元風)
(按丨丨世說作妙析發謝朓詩惠唱摛清湧丨丨金相)
妙一(雲笈七籤丨丨之本絶乎言相非質非空且應且寂)
妙密(陶潛閑情賦始丨丨以閑和終寥亮而藏摧)
妙鑒(徐陵東陽雙林寺傳大士碑明宣苦苦丨丨空空庾闡孫登隱居詩兆動初萌丨丨竒絶)
妙賞(張雨緝熙殿御製墨梅詩帖詩宣和丨丨緇衣句傳在夷門作勝談)
妙因(王僧孺懺悔禮佛文藉丨丨於永劫招勝果於兹地)
妙明(韓駒送東明珪老遊閩二絶詩如雪竇加竒峭禪似雲居更丨丨)
妙有(孫綽遊天台山賦太虛遼廓而無閡運自然之丨丨韋承慶靈臺賦得至無於象外乘丨丨於寰)
(中)
妙禀(甯封火解贊竒矣封子丨丨自然)
妙巧(張率繡賦尋造物之丨丨固飾化於百工)
妙應(紫微王夫人詩元倡非無期丨丨自有待)
妙感(雲笈七籤真會丨丨陟降太元)
妙尋(雲笈七籤玉清天中有空青之林得食其華者身爲金光自非丨丨雲景而金房不登自非重誦洞)
(章而玉賓弗見也丨盧諶贈劉琨詩昔在暇日丨通理)
妙異(論衡絃歌爲丨丨之曲坐者不曰善絃歌之人必怠不精何則丨丨難爲觀者不知善也)
妙格(圖畫見聞誌唐宿唐忠祚並希雅之孫夙擅家聲皆躋丨丨名畫錄筆精墨妙不知所然自心付)
(手曲盡元微故目之曰丨丨)
妙舉(曹植文方牧丨丨欽于恤民)
妙善(謝靈運田南樹園激流植援詩賞心不可忘丨丨冀能同)
妙好(嫏嬛記膏神曰鴈孃黛神曰天軼粉神曰子占脂神曰與贅首飾神曰丨丨衣服神曰厭多昔楊太)
(真妝束每件呼之人謂之神妝)
妙迹(晉書王羲之𫝊庾翼與羲之書云吾昔有伯英章草十紙過江顛狽遂乃亡失常歎丨丨永絶忽見)
(足下答家兄書煥若神明頓還舊觀牋徐陵玉臺新詠序三臺丨丨龍伸蠖屈之書五色花河北膠東之紙)
(侯李嶠紙詩丨丨蔡施芳名古伯馳)
妙樞(梁肅述初賦悟幻有之遷斡得環中之丨丨)
妙寄(蘇軾詩古語多丨丨可識不可誇白孫覿送徑山僧詩哀彈發朱絃丨丨追石)
妙均(庾僧淵答張君祖詩中有冲漠士耽道玩丨丨)
妙適(王勃青苔賦契山客之寄情諧野人之丨丨)
妙節(梁簡文帝七勵飛七盤之丨丨動六變之清和馮衍顯志賦離塵垢之窈冥兮配喬松之丨丨)
妙察(嵇康聲無哀樂論秦客難曰今予以區區之近知齊所見而爲限無乃誣前賢之識微負夫子之丨)
(丨耶)
妙譽(孔稚圭北山移文張英風於海甸馳丨丨於浙右杜甫送郭中丞兼太僕卿充隴右節度使詩丨)
(丨期元宰殊恩且列卿)
妙絶(後漢書張超𫝊超善於草書丨丨時人世共𫝊之杜甫詩畫手看前輩吳生遠擅場森羅移地軸)
(丨丨動宮牆)
妙奬(王勃梓州通泉縣惠普寺碑宣丨丨於希微範靈蹤於顯晦)
妙靡(王融曲水詩序發參差於王子𫝊丨丨於帝江)
妙世(張華列文先生誄烈考中丞丨丨顯名)
妙領(陳造詩舉世發丨丨又柴車爭道同丨丨)
妙處(世說司馬太傅問謝車騎惠子其書五車何以無一言入元謝曰故當是其丨丨不傳又顧長康)
(畫人或數年不點目精人問其故顧曰四體妍蚩本無關於丨丨傳神寫照正在阿堵中黃庭堅題畫扇詩)
(丹青丨丨不可傳輪扁斵輪如此用)
妙掌(梁簡文帝大愛敬寺刹下銘序事等淨名齊方便於圓極跡均丨丨襲兩寳於冥因)
妙速(晉書苻融載記融聰辨明慧下筆成章未有升高不賦臨喪不誄朱彤趙整等推其丨丨)
妙鍵(崔融賀老君見表元言丨丨關令受教而先迷神理希微何公願談而莫測蘇味道和武三思於)
(天中寺尋復禮上人之作五術幽機暢三番丨丨開)
妙定(春渚記聞余世寳東坡先生無一錢詩醉草十紙龍蛇飛動皆非前後石刻所見者則德麟趙丈嘗)
(跋公書後有翰墨稽天發乎丨丨之語爲不虛也解徐陵東陽雙林寺傅大士碑四空丨丨薰修已成八明)
(心莊嚴斯滿)
妙擬(左思魏都賦控弦簡發丨丨更嬴)
妙境(王僧孺答釋法雲啓燭此微言若開金石洞兹丨丨曾靡榛蹊)
妙力(楞嚴經皆以三昧聞熏聞修無作丨丨自在成就沈約内典序靈性特達得自懷抱神功丨丨無)
(待學成)
妙勢(湘山野錄太宗喜奕棋諫官有乞貶竄棋待詔賈某于南州者且言賈每進新圖丨丨悅惑明主而)
(萬機聽斷大致壅遏上曰朕非不知聊避六宮之惑耳)
妙喜(維摩經佛言有國名丨丨佛號無動蘇軾詩淨名毗邪中丨丨恒沙水)
妙沃(雲笈七籖于是順風問道丨丨帝心)
妙繳(蘇轍黃雀詩翾翻巧捷多且微精丸丨丨舉輒違)
妙紀(高士𫝊蒲衣丨丨德與天侔)
妙土(梁簡文帝神山寺碑自非莊嚴丨丨吉祥福地何以標兹淨域置此伽藍)
妙山(元好問濟南行記鄒平之南有長白山范文正公學舍在故又謂之黌堂嶺東十里有南北兩丨丨)
(兩山之間有閔子騫墓)
妙寳(法苑珠林張辨爲僧瑜贊曰悠悠元機茫茫至道出入生死誰爲丨丨李嶠宣州大雲寺碑語方)
(外之靈躅窺天中之丨丨)
妙璞(魏文帝彈棋賦局則荆山丨丨發藻揚輝又玉玦賦有昆山之丨丨產曾城之峻崕)
妙品(宋史文苑傳李公麟自夏商以來鐘鼎尊彝皆能考定世次辨測欵識聞一丨丨雖捐千金不恤)
妙器(魏志崔林𫝊景初元年司徒司空並缺散騎侍郎孟康薦林曰崔林禀自然之正性挺高雅之弘量)
(特守州郡所在而治及爲外司萬里肅齊誠台輔之丨丨衮職之良才也江淹横吹賦感魂傷情獲賞彌倍)
(丨丨奇製見貴歷代)
妙工(江淹扇上綵畫賦臨淄之雅女宋鄭之丨丨梁簡文帝明君詞丨丨偏見詆無由情恨通)
妙斵(蘇軾次韻李端叔謝送牛戩鴛鴦竹石圖詩時來未可知丨丨待輪扁陳造寄二孫詩良匠有丨)
(丨惰農無厚收祕劉迎普照栴檀像詩瓌材發神丨丨出智創)
妙棋(張說贈趙公詩精意微絶簡從權討丨丨)
妙戲(張衡西京賦臨迥望之廣場程角觝之丨丨中唐無名氏兩階舞干羽賦黜掌上之纖腰弛庭之)
(丨丨材楊萬里詩廣場丨丨鬭程纔得天顏一笑開)
妙閑(拾遺記周羣丨丨算術讖說遊岷山採藥見一白猿從絶峰而下化爲老翁握中有玉版長八寸以)
(授羣羣更精勤算術蜀人謂之後聖)
妙蠱(江淹爲蕭太尉上便宜表文靡虛麗驕邪不典之噐精纖空飾丨丨非常之玩)
妙鳥(白帖傳丨丨于帝江注山海經天山有鳥如丹識歌舞而妙靡名曰帝江)
妙足(顏延之赭白馬賦伊逸倫之丨丨自前代而間出)
妙質(陸雲與陸典書書挺自然之丨丨禀淵姿之弘毅禰衡鸚鵡賦體金精之丨丨含火德之明輝)
(蘇軾次韻三舍人省上詩嗟君丨丨皆瑚璉顧我虛名但箕斗)
妙物(易神也者丨萬丨而爲言者也已王屮頭陀寺碑文三才既辨識丨丨之功萬象陳悟太極之致)
(理嵇康答難養生論准性之所宜資丨丨以養身)
妙範(北史后妃傳序丨丨爲御女比正四品)
妙儀(北史后妃傳序丨丨爲御女比正四品)
妙麗(漢書外戚傳孝武李夫人本㠯倡進初夫人兄延年侍上起舞歌曰北方有佳人絶世而獨立一顧)
(傾人城再顧傾人國寧不知傾城與傾國佳人難再得上歎息曰善世豈有此人乎平陽主因言延年有女弟)
(上乃召見之實丨丨善舞由是得幸)
妙年(曹植求自試表終軍以丨丨使越欲得長纓占其王羈致北闕阮瑀止欲賦執丨丨之方盛性聰)
(惠以和良弄宋之問自洪府舟行直書其事詩丨丨拙自晦皎潔文史李白當塗趙炎少府粉圖山水歌)
(南昌仙人趙夫子丨丨歴落青雲士獨杜甫奉贈嚴八閣老詩扈聖登黃閣明公丨丨)
妙齡(宋史綦崇禮傳崇禮丨丨秀發聰敏絶人行李商隱啓爰自丨丨遂肩名輩黃公度惜别送林)
(梅卿赴闕林卿丨丨才秀發胷中萬卷涵溟渤吳萊寄張子長詩志氣需來哲才華壓丨丨)
妙觀(曹植魏德論超天路而高峙階清雲以丨丨)
妙極(沈約千佛頌甡甡羣有均此丨丨)
妙甚(張翥題息齋竹石古木詩森然一片鐵石筆丨丨七字瓊瑰詞)
暢
暢春(唐太宗月晦詩披襟歡眺望極目丨丨情)
暢情(陳樵悅心亭詩清晨攬衣起感物丨我丨)
暢志(史記樂書索隱述贊樂之所興在乎防欲陶心舞手蹈足歐陽建言盡意論言不丨丨則無以相)
(接名不辨物則鑒識不顯)
暢神(劉琨答盧諶詩音以賞奏味以殊珍文以明言言以丨丨)
暢適(陸游居室記休息取調節氣血不必成寐讀書取丨丨性靈不必終卷)
暢目(柳宗元上嶺南鄭相公書快心丨丨不知所喻滿沈遼送曾處善赴寳應尉詩漫天風雪一丨丨)
(榻春陽欣炙背)
暢顏(孟貫山齋早秋雨中詩靜坐得無事酒卮聊丨丨)
暢美(馮衍顯志賦光扈扈而煬燿兮紛郁郁而丨丨)
暢音(王融三月三日曲水詩序徐鑾警節明鐘丨丨)
暢舞(齊書樂志暢飛丨丨氣流芳追念三五大綺黃)
暢敘(王羲之蘭亭序雖無絲竹管絃之盛一觴一詠亦足以丨丨幽情)
暢飲(王惲詩相逢成夜集丨丨厭流霞)
暢靈(孔融與曹操論酒禁書高祖非醉斬白蛇無以丨其丨宋濂演連珠五色神芝肯丨丨於朽壤九)
(苞彩鳳笑嚇鼠之烏鳶)
暢洽(薛道衡隋高祖頌元功丨丨不局於形器懿業遠大豈盡於揄揚)
暢達(吳越春秋越王句踐入臣于吳大夫種范蠡曰吉者凶之門福者禍之根今大王雖在危困之際孰)
(知其非丨丨之兆哉之符載謝李巽常侍書閣下道極上才之美政布中和化凡在草木尚獲丨丨區區鄙)
(懷冀見察納)
暢茂(孟子草木丨丨禽獸繁殖成漢書武帝紀元朔元年詔曰朕聞天地不變不施化陰陽不變物不)
(丨丨丨宋史樂志含和均丨鳩慶結非烟)
暢遂(唐無名氏律呂相召賦草木以之而丨丨乾坤於焉而交接又鬯同曾鞏移滄州過闕上殿劄子)
(六府順敘百嘉丨丨凡在天地之内含氣之屬皆裕如也)
暢條(王粲槐賦形禕禕以丨丨色采采而鮮明)
暢枝(道德指歸論高山大丘深林巨壑茂木丨丨鴻鳥虎豹之所喜而雞狗之所惡)
暢骨(陳琳武軍賦弩則幽都筋角恒山檿榦通肌丨丨崇藴曲烟)
暢教(皮日休文中子碑大道不明天地淪精俟聖丨丨乃出先生)
暢化(張協七命南箕之風不能丨其丨離畢之雲無以豐其澤)
暢訓(舊唐書經籍志尚書丨丨三卷伏勝注)
暢究(阮籍大人先生傳乃反覆乎大道之所存莫丨其丨誰曉其根)
暢要(宋書歷志既㳂波以討其源刪滯以丨其丨能使躔次上通晷管下合反以譏詆不其惜乎)
暢微(夏侯嘉正洞庭賦乃命元夷授禹之機隧山湮谷滌源丨丨)
暢遐(潘岳螢火賦無聲無臭明影丨丨)
暢流(劉峻辨命論蕭遠論其本而不丨其丨子元語其流而未詳其本)
暢迹(阮籍答伏義書舒體則八維不足丨丨促節則無間足以從容)
暢外(天隱子手常摩擦肌膚温熱熨去冷氣此所謂丨丨也)
暢月(禮記仲冬之月地氣沮泄是謂發天地之房命之曰丨丨注暢充也疏言明此月爲充實之月當使)
(萬物充實不發動故也)
暢轂(詩文茵丨丨駕我騏馵旌王融三月三日曲水詩序丨丨埋轔轔之轍緌卷悠悠之旆庾信賦)
(棧秦車于丨丨沓漢鼓于雷門)
暢當(唐書藝文志丨丨詩二卷句全唐詩話丨丨詩平淡多佳)
愛
愛道(禮記天不丨其丨地不愛其寳人不愛其情愈書評張伯英書如漢武帝丨丨憑虛欲仙韓答)
(李秀才書愈敢自丨其丨而以辭讓爲事乎)
愛寳(禮記見上三梁簡文帝七勵天不丨丨地無隱瑞百神受職苖奉義令狐楚珠還合浦賦水容)
(益媚澤氣彌好川實效珍地寧丨丨)
愛情(禮記見愛道下)
愛樂(易九五王假有家勿恤吉注居於尊位而明於家道則下莫不化矣父父子子兄兄弟弟夫夫婦婦)
(六親和睦交相丨丨而家道正正家而天下定矣故王假有家則勿恤而吉詩呦呦鹿鳴疏言人君嘉善丨)
(丨其賓客而爲設酒食亦當如鹿有懇誠自相招呼史記李將軍𫝊廣寬緩不苛士以此丨丨爲用)
愛悅(晉書温嶠𫝊嶠風儀秀整美於談論見者皆丨丨之)
愛好(南史謝靈運𫝊出爲永嘉太守郡有名山水靈運素所丨丨遂肆意遨遊所至輒爲詩詠以致其意)
愛養(老子功成不名有丨丨萬物而不爲主)
愛升(後漢書郭皇后紀論丨丨則天下不足容其高歡隊故九服無所逃其命)
愛榮(盧綸春日題杜叟山下别業詩今朝醉舞同君樂始信幽人不丨丨)
愛德(陸雲與楊彥明書行矣丨丨往來相聞)
愛性(曹植釋愁文莊子與子具養神之撰老聃與子致丨丨之方)
愛信(後漢書陳忠𫝊帝丨丨阿母王聖封爲野王君曰又韓非子齊伐魯索讒鼎魯人以其贗往齊人)
(贗也魯人曰眞也齊曰使樂正子春来吾將聽子魯君請樂正子春樂正子春曰胡不以其眞往也君曰我愛)
(之答曰臣亦丨臣之丨)
愛義(法言仲尼多愛丨丨也子長多愛愛奇也)
愛竒(南史周朗𫝊朗少而丨丨雅有風氣多詩品劉楨詩其源出於古詩仗氣丨丨動振絶)
愛功(韋昭博奕論當世之士宜勉思至道丨丨惜力以佐明時梁肅通愛敬陂水門記案陂塘本魏廣)
(陵守陳登所設時人丨其丨而敬其事故以名之)
愛才(後漢書皇甫規𫝊規字威明爲度遼將軍欲退身避第數上病不見聽會友人上郡太守王旻喪還)
(規縞素越界到下亭迎之因令客密告并州刺史胡芳言規擅遠京營公違禁憲當急舉奏芳曰威明欲避第)
(仕塗故激發我耳吾當爲朝廷丨丨何能申此計邪遂無所問唐書蕭穎士𫝊有奴事穎士十年笞楚嚴慘)
(或勸其去答曰非不能丨其丨耳知岑參送江陵泉少府赴任便呈衛荆州詩不畏無已荆州甚丨丨)
愛恩(韓愈陸渾山火和皇甫湜用其韻詩君臣相憐加丨丨命黑螭頭焚其元)
愛寵(漢書杜欽𫝊好憎之心生則丨丨偏於一人)
愛洽(管子見予之形不見奪之理故民丨可丨於上也)
愛仰(唐書狄仁傑傳萬歲通天中契丹陷冀州河北震動擢仁傑爲魏州刺史前刺史懼賊至驅民保城)
(脩守具仁傑至曰賊在遠何自疲民萬一虜來吾自辦之何預若軰悉縱就田虜聞亦引去民丨丨之後爲立)
(祠)
愛利(公羊傳春者何歲之始也疏萬物始生于震震東方之卦也陽氣始生丨丨之道故東方爲仁矣)
(漢書循吏𫝊朱邑少時爲舒桐鄉嗇夫廉平不苛㠯丨丨爲行未嘗笞辱人存問耆老孤寡遇之有恩所部吏)
(民愛敬焉百荀子禮樂則脩分義則明舉錯則時丨丨則形如是姓貴之如帝高之如天親之如父母畏之)
(如神明注形見也丨丨人之心見於外也)
愛敬(詩在此無斁箋在此謂其來朝人皆丨丨之無厭之者孝經丨丨盡於事親而德教加於百姓)
(漢書循吏𫝊見上論蜀志張飛𫝊飛丨丨君子而不恤小人潘尼安身忠肅以奉上丨丨以事親可以御)
(一體可以牧萬民)
愛至(漢書杜鄴𫝊人情恩深者其養謹丨丨者其求詳曹植送應氏詩丨丨望苦深豈不愧中腸)
愛深(後漢書東平王蒼傳昔象封有鼻不任以政誠由丨丨不忍揚其過惡前事之不忘來事之師也)
(韓詩外𫝊仁形義立教成丨丨)
愛厚(詩期我乎桑中箋此思孟姜之丨丨已也陶潛祭從弟敬速文斯情實深斯丨實丨)
愛護(宋史黃師雍𫝊師雍簡淡寡欲厚靖有守言若不出口而于袤正之辨甚明視外物輕甚故博采公)
(論當官而行丨丨名節無愧師友云此顏氏家訓借人典籍皆須丨丨先有缺壊就爲補治亦士大夫百行)
(之一也)
愛育(北史鮑宏傳宏七歲而孤為兄泉之所丨丨年十二能屬文嘗和湘東王繹詩繹嗟賞不已)
愛尚(後漢書黨錮𫝊自是丨丨相奪與時回變其風不可留其敝不能反)
愛博(拾遺記特取其丨丨多竒之間錄其廣異宏麗之靡矣韓愈與陳給事書夫位益尊則賤者日隔)
(伺候於門墻者日益進則丨丨而情不專)
愛異(南史陶季直𫝊季直早慧祖愍祖甚丨丨之嘗以四函銀列置於前令諸孫各取其一季直時年四)
(歲獨不取曰若有賜當先父伯不應度及諸孫丨北史魏孝文帝紀仁孝綽然有人君之表獻文尤丨之)
愛玩(晉書樂志三祖紛綸咸工篇什聲歌雖有損益丨丨在乎雕章又葛洪傳洪性寡欲無所丨丨不)
(知棋局幾道樗蒲齒名伏水經注沅水又東歷臨沅縣西爲明月池白璧灣灣半月清潭鏡澈上則風籟空)
(傳下則泉響不斷行者莫不擁楫嬉遊裵回丨丨人成公綏鸚鵡賦序鸚鵡小禽也以其能言解意故爲所)
(丨丨碑庾信周上柱國齊王憲神道丨丨書籍敦崇禮樂)
愛欲(傳燈錄有僧問石頭和尚如何修最上乘徹第一義石頭曰爾丨丨未除能以兩脚踏須彌山耶)
(邢劭景明寺碑遷延丨丨馳逐生死)
愛顧(楊修答臨淄侯牋不待數日若彌年載豈由丨丨之隆使係仰之情深耶)
愛同(孝經資于事父以事母而丨丨資于事父以事君而敬同)
愛兼(陸倕感知已賦值墨子之丨丨逢太丘之道廣)
愛感(陸雲贈顧尚書詩根分來在丨丨往思)
愛靜(庾信至仁山銘菊落秋潭桐疎寒井仁者可樂將由丨丨陸龜蒙奉和襲美新秋言懷詩身閑惟)
(丨丨籬外是荒郊)
愛心(禮記其敬心感者其聲直以廉其丨丨感者其聲和以柔)
愛看(徐積和路朝奉新居詩恨乏青山供採藥丨丨白鳥伺吞魚)
愛視(唐書太穆竇皇后𫝊始太宗生有二龍之符后於諸子中丨丨最篤雲笈七籤丨丨愛聽愛言愛)
(慮)
愛聽(雲笈七籤見上)
愛言(雲笈七籤見愛視下)
愛慮(雲笈七籤見愛視下)
愛古(北史景穆十二王𫝊彝庶長兄順十六通杜氏春秋下帷讀書篤志丨丨)
愛學(北史劉晝傳晝少孤貧丨丨伏膺無倦)
愛文(南史劉孝綽傳昭明太子好士丨丨孝綽與殷芸陸倕王筠到洽等同見禮)
愛惠(人物志丨丨分篤雖傲狎不離助善著明雖疾惡無害也)
愛多(韓非子丨丨者則法不立威寡者則下侵上賢唐明皇過大哥宅探得歌字詩魯衛情先重親丨)
(轉丨)
愛一(漢書匈奴𫝊夫百年勞之一日失之費十而丨丨臣竊爲國不安也)
愛存(舊唐書樂章誠通慈降敬徹丨丨)
愛留(韋莊南省伴直詩何事丨丨詩客宿滿庭風雨竹蕭騷)
愛極(張華女史箴專實生慢丨丨則遷)
愛財(國語聖人保樂而丨丨財以備器樂以殖財)
愛遇(北史唐邕傳文宣或切責侍臣云觀卿等不中與唐邕作奴其丨丨如此唐書劉武周傳太守王)
(仁恭以其州里雄頗丨丨之令總虞候直閤下)
愛素(沈約報博士劉杳書君丨丨情多惠以二贊辭采妍富事義畢舉)
愛儀(傅毅舞賦或有矜容丨丨洋洋習習)
愛實(國語已賴其地而又丨其丨忘善而背德)
愛妍(虞龢論書表古質而今妍數之常也丨丨而薄質人之情也)
愛景(歐陽玭野人獻日賦當其丨丨稍融農民乍悅丨郭遵南至郊祭司天奏雲物賦照耀兮天垂丨)
(霏微兮山出祥雲霜岑文本冬日宴于庶子宅詩丨丨含晦落照帶風輕)
愛國(荀悅漢紀欲使親民如子丨丨如家)
愛君(左傳初鬻拳強諫楚子楚子弗從臨之以兵懼而從之鬻拳曰吾懼君以兵罪莫大焉遂自刖也楚)
(人以爲大閽謂之大伯使其後掌之君子曰鬻拳可謂丨丨矣諫以自納于刑刑猶不忘納君于善宋史曹)
(輔傳官有大小丨丨之心則一也)
愛主(後漢書銚期𫝊期重於信義及在朝廷憂國丨丨其有不得於心必犯顏諫諍晉書范陽王虓𫝊)
(鎮東將軍周馥等上言曰司徒戎異姓之賢司空越公族之美並忠國丨丨小心翼翼宜幹機事委以朝政)
(宋之問宴安樂公主宅得空字詩英藩築外館丨丨出王宮)
愛親(孝經丨丨者不敢惡于人敬親者不敢慢于人之漢書文三王傳贊梁孝王雖㠯丨丨故王膏腴)
(地注師古曰太后愛子而帝親弟故曰丨丨)
愛孝(莊子以敬孝易以丨丨難)
愛父(禮記穆公曰仁夫公子重耳夫稽顙而不拜則未爲後也故不成拜哭而起則丨丨也起而不私則)
(遠利也)
愛母(左傳君子曰潁考叔純孝也丨其丨施及莊公曹植仁孝論禽獸悉知丨其丨知其孝也)
愛兄(孟子彼以丨丨之道來故誠信而喜之)
愛子(左傳臣聞丨丨教之以義方弗納于邪聞說苑善爲國者遇民如父母之丨丨兄之愛弟其飢寒)
(爲之哀見其勞苦爲之悲丨顏氏家訓人之事兄不可同於事父何爲愛弟不及丨乎是反照而不明也)
(李白贈郭將軍詩丨丨臨風吹玉笛美人向月舞羅衣)
愛弟(說苑見上君元稹和樂天别弟後月夜作聞别丨丨明月照夜寒)
愛友(左傳兄丨而丨弟敬而順懿庾信周上柱國齊王憲神道碑武皇帝以介弟親特垂丨丨而密謀)
(竒策加禮敬焉)
愛女(漢書張禹𫝊禹病車駕自臨問之禹言老臣有四男一女丨丨甚于男遠嫁爲張掖太守蕭咸妻不)
(勝父子私情思與相近上即時徙咸爲弘農太守雖魏志陳思王植𫝊注丁儀字正禮太祖聞儀爲令士未)
(見欲以丨丨妻之以問五官將五官將曰女人觀貌而正禮目不便誠恐丨丨未必悅也尋辟儀爲掾到與議)
(論嘉其才朗曰丁掾好士也即使其兩目盲尚當與女何况但眇是吾兒誤我)
愛賢(宋之問梁宣王挽詞丨丨惟報國樂善不防身)
愛客(劉孝綽陪徐僕射晩宴詩雒城雖半掩丨丨待驪歌李白贈范金卿詩浮人少蕩析丨丨多逢迎)
愛僊(李白安陸白兆山桃花巖寄劉侍御綰詩雲卧三十年好閑復丨丨)
愛已(後漢書曹世叔妻傳婦人之得意于夫主由舅姑之丨丨也)
愛體(齊書竟陵文宣王子良傳永明末上將射雉子良諫曰夫衛生保命人獸不殊重軀丨丨彼我無異)
愛軀(陳書傅縡傳聖人曲陳教誡深致防杜說現在之殃咎敘將來之患害此文明甚著於日月猶有忘)
(丨丨冒峻制蹈湯炭甘虀粉必行而不顧也豈能悅無諍之作而回首革音耶)
愛我(左傳臧孫曰季孫之丨丨疾疢也孟孫之惡我藥石也戰國策左右既前斬荆軻秦王目眩良久)
(已而論功賞羣臣及當坐者各有差而賜夏無且黃金二百鎰曰無且丨丨乃以藥囊提荆軻也史記韓非)
(傳彌子瑕見愛于衛君與君遊果園彌子食桃而甘不盡而奉君君曰丨丨哉忘其口而念我)
愛人(禮記君子之丨丨也以德細人之丨丨以姑息子論語節用而丨丨又君子學道則丨丨孟)
(仁者丨丨)
愛民(穀梁傳兵車之會四未嘗有大戰也丨丨也馮衍車銘乘車必護輪治國必丨丨)
愛孤(北齊書王紘𫝊絃上言伏願陛下哀忠念舊丨丨恤寡)
愛舊(陸雲贈鄱陽府君張仲膺詩接新以化丨丨以豐)
愛將(晉書山濤傳濤子簡假節鎮襄陽唯酒是耽時有童兒歌曰山公去何許往至高陽池日夕倒載歸)
(酩酊無所知時時能騎馬倒著白接䍦舉鞭問葛彊何如并州兒彊家在并州簡丨丨也唐書李元素傳東)
(都留守杜亞惡大將令狐運會盜劫輸絹於洛北運適與其下畋近郊亞疑以丨丨武金掠服之死者甚衆詔)
(元素馳按覺其冤悉縱所囚以還)
愛卒(唐書侯君集傳昔李廣利貪不丨丨陳湯盜所收康居財物二主皆赦其罪封侯賜金)
愛姬(史記孫子傳吳王闔廬出宮中美人得百八十人孫子分爲二隊以王之寵姬二人各爲隊長皆令)
(持戟乃設斧鉞三令五申而鼓之婦人大笑乃欲斬左右隊長吳王從臺上觀見且斬丨丨大駭趣使使下令)
(勿斬孫子曰將在軍君命有所不受遂斬隊長二人以徇用其次爲隊長于是復鼓之婦人左右前後跪起皆)
(中規矩繩墨無敢出聲)
愛妾(戰國策父之于子也令有必行者必不行者曰去貴妻賣丨丨此令必行者也因曰毋敢思也此令)
(必不行者也相晉書孝武文李太后傳簡文帝有三子俱夭乃令善者召諸丨丨而示之皆云非其人時后)
(爲宮人在織坊中既至相者驚云此其人也)
愛老(說苑景公遊于壽宮覩長年負薪而有饑色令吏養之晏子曰臣聞之樂賢而哀不肖守國之本也)
(今君丨丨而恩無不逮治國之本也)
愛少(新論人皆丨丨而惡老重榮而輕悴其又上聲淮南子遺人馬而解其羈遺人車而脫轙所丨者)
(丨而所亡者多)
愛奴(元稹陰山道詩從騎丨丨絲布衫)
愛妓(全唐詩話樂天有和燕子樓詩其序曰徐州張尚書亦有丨丨盻盻善歌舞雅多風態)
愛嬰(梅堯臣代書寄歐陽永叔詩丨丨嬌啞啞嗜寢腹便便)
愛吏(詩同我婦子饁彼南畝田畯至喜箋耕者之婦子俱以饟來至于南畝之中其見田大夫又爲設酒)
(食焉言勤其事又丨其丨也)
愛藝(新論項羽不學一藝韓信不營一餐非其心不丨丨口不嗜味由其性大不綴細業也)
愛氣(嵇康答難養生論内視反聽丨丨嗇精常王季友滑中贈崔高士瑾詩問家惟指雲丨丨言酒)
愛類(禮記有知之屬莫不知丨其丨偶禽經鴛鴦元鳥丨其丨注元鳥燕也朝奇而慕丨其丨也埤)
(雅鹿丨其丨發乎天性)
愛風(楞嚴經樂水清淨丨丨周流)
愛雨(張邦奇題畫詩鳩性丨丨花愛晴同倚東風不同情)
愛晴(張邦奇題畫詩見上)
愛雪(蘇軾次韻李公擇梅花詩尋花不論命丨丨常忍凍)
愛月(李中思湓渚舊居詩迎僧常踏竹間蘚丨丨獨登溪上樓趙嘏寄淮南幕中劉員外詩郎官何遜)
(最風流丨丨憐山不下樓)
愛日(後漢書王符𫝊聖人深知力者民之本國之基也故務省徭役使之丨丨吳志孫和傳羣僚侍宴)
(言及博奕以爲妨事費日而無益于用且志士丨丨惜力君子慕其大者何必博奕然後爲歡法言事父母)
(自知不足者其舜乎不可得而久者事親之謂也孝子丨丨又或曰孔子之道不可小歟曰小則敗聖如何)
(曰若是則何爲去乎曰丨丨注小道害聖如之何可小丨丨者欲及時行道也宋璟梅花賦丨丨烘晴明蟾)
(凍夜)
愛春(韋莊晩春詩萬物不如酒四時惟丨丨)
愛秋(李中江館秋思因成自勉詩客思雖悲月詩魔又丨丨)
愛節(李嘉祐九日送人詩丨丨人逾老驚寒菊半黃)
愛境(党懷英瓊花木后土像詩皇媧化萬象賦受無竒偏胡爲墮丨丨亦爲尤物牽)
愛山(白居易宿西林寺詩木落天晴山翠開丨丨騎馬入山來蘇軾招呂察推詩多君貴公子丨丨如)
(愛色)
愛色(蘇軾招呂察推詩見上)
愛泉(白居易秋遊平泉贈韋處士閑禪師詩尋雲到起處丨丨聽滴時)
愛河(楞嚴經丨丨乾枯令汝解脫深梁武帝捨道歸佛文登長樂之高山出丨丨之際梁簡文帝宋)
(姬寺慧念法師墓銘善度丨丨能褰欲網)
愛冰(管子夫冬日之不濫非丨丨也夏日之不煬非愛火也爲不適於身便於體也)
愛火(管子見上丨韓詩外𫝊冬不數浴非愛水也夏不頻湯非丨也白居易對火翫雪詩平生所心)
(愛丨丨兼憐雪)
愛水(隋書音樂志梁武帝既篤敬佛法又制善哉大樂大歡天道仙道神王龍王滅過惡除丨丨斷苦轉)
(等十篇名爲正樂皆述佛法丨韓詩外傳見上岸唐太宗大唐三藏聖教序朗丨之昏陂同臻彼)
愛瀛(法苑珠林何時慈舟至運我出丨丨出梁簡文帝蒙華林園戒詩心燈朗暗室牢舟丨丨)
愛海(王融法樂辭禪衢開遠駕丨丨亂輕舟)
愛州(唐書地理志丨丨九真郡)
愛越(吳越春秋吳王曰吾非丨丨而不殺也畏皇天之咎教而赦之)
愛趙(史記趙世家秦復與趙數擊齊齊人患之蘇厲爲齊遺趙王書曰秦非丨丨而憎齊也欲亡韓而吞)
(二周故以齊餤天下)
愛屋(成公綏烏賦望富者瞻其爰止丨丨者及其增歎)
愛堂(廬山錄廬山五老亭古碑多燼於火而祖無擇丨丨銘獨存堂今在菜圃後僅存階級)
愛物(孟子仁民而丨丨丨張祜將至衡陽道中作長年無丨深話少情人)
愛龍(揭徯斯詩丨丨擘畫元淵開)
愛馬(五代史寇彥卿𫝊彥卿善伺太祖意動作皆如旨太祖賜以所乘丨丨一丈烏莊子夫丨丨者以)
(筐盛矢以蜄盛溺適有蚊蝱僕緣而拊之不時則缺銜毁首碎胸意有所至而愛有所亡可不慎耶魏武帝)
(鼓吹令往者有鼓吹而使步行爲戰士丨丨也不多樂署吏爲戰士愛糧也)
愛糧(魏武帝鼓吹令見上)
愛牛(随隱漫錄吳革帥江東時戒宰牛詩曰一牛當四夫功力大如斯農以牛爲命丨丨如愛兒愛兒惟)
(恐傷殺牛何忍爲)
愛兒(随隱漫錄見上)
愛犢(陸游詩老農丨丨行泥緩幼婦憂蠶采葉忙)
愛羊(論語爾丨其丨我愛其禮)
愛禮(論語見上之沈約上建闕表宜詔匠人建兹象闕俯藉丨丨心以伸子來之願張九齡忝官二)
(十年盡在内職及爲郡嘗積戀因賦詩丨丨誰爲羊戀主吾猶馬)
愛熊(淮南子丨丨而食之鹽愛獺而飲之酒雖欲養之非其道注熊食鹽而死獺飲酒而敗故曰非其道)
愛獺(淮南子見上)
愛雉(庾信周兖州刺史廣饒公鄭常神道碑青衿智勇即埋雲夢之蛇童子仁心已丨中牟之丨)
愛鶴(新書衛懿公喜鶴鶴有飾以文繡而乘軒者賦歛繁多而不顧其民貴優而輕大臣羣臣或諫則面)
(叱之及翟伐衛寇挾城堞矣衛君垂泣而拜其臣民曰寇廹矣士民其勉之士民曰君亦使君之貴優將君之)
(丨丨以爲君戰矣我儕棄人也安能守戰乃潰門而出走元稹和樂天感鶴詩我有所丨丨毛羽霜雪妍)
愛鵝(晉書王羲之𫝊性丨丨會稽有孤居姥養一鵝善鳴求市未得遂攜親友命駕就觀姥聞羲之將至)
(烹以待之羲之歎惜彌日)
愛鴈(北史崔光𫝊衛侯好鶴曹伯丨丨)
愛狙(列子宋有狙公者丨丨養之成羣能解狙之意狙亦得公之心損其家口充狙之欲)
愛狐(說苑師曠曰東方有鳥名諫珂其爲鳥也文身而朱足憎鳥而丨丨)
愛蟨(說苑孔子曰北方有獸其名曰蟨前足鼠後足兔是獸也甚矣其愛蛩蛩巨虛也食得甘草必齧以)
(遺蛩蛩巨虚蛩蛩巨虚見人將來必負蟨以走蟨非性之愛蛩蛩巨虚也爲其假足之故也二獸者亦非性之)
(丨丨也爲其得甘草而遺之故也)
愛甝(南史謝述𫝊甝弟述字景先景仁丨丨而憎述常設饌請宋武帝希命甝豫坐而帝召述述知非景)
(仁夙意又慮帝命之請急不從帝馳遣呼述須至乃飱其見重如此案景仁述兄)
愛毛(新序魏文侯出遊見路人反裘而負芻文侯曰胡爲反裘而負芻對曰臣丨其丨鹽鐵論利不從)
(天來不從地出一取之民間謂之百倍此計之失者也無異於愚人反裘而負薪丨其丨不知其皮之盡也)
愛尾(雜說孔雀丨丨潛則尾露)
愛口(說苑夫君子丨丨孔雀愛羽虎豹愛爪此皆所以治身法也)
愛羽(說苑見上)
愛爪(說苑見愛口下)
愛香(埤雅麝絶丨其丨每爲人所迫逐勢且急即自投高巖舉爪剔出其香就縶且死猶拱四足保其臍)
愛蓮(周子丨丨說予獨丨丨出汙泥而不染濯清漣而不妖亭亭淨植可遠觀而不可䙝玩焉)
愛樹(左傳思其人猶丨其丨况用其道而不恤其人乎潘岳馬汧督誄思人丨丨甘棠勿翦張次宗)
(請立前節度使李德裕德政碑文狀黃霸入用寵方盛於登賢而鄧侯不留情猶深於丨丨薛能初發嘉州)
(詩州人若丨丨莫損召南詩)
愛枝(陶弘景吳太極左仙公葛公碑蔭其樹者尚丨其丨)
愛桐(李德裕畫桐花鳳扇賦有嘉榖而不啄有喬松而不適獨美露而丨丨非人間之羽翮)
愛梅(王冕詩平生丨丨頗成癖踏雪行穿一雙屐)
愛杏(王安石詩仙人丨丨令虎守百年終屬樵蘇手)
愛槐(晏子春秋齊景公有所丨丨令吏謹守之植木縣之下令曰犯槐者刑傷槐者死)
愛桃(新序文侯曰從者食園桃箕季禁之豈丨丨哉是教我下無侵上也)
愛花(袁士元和劉德彝海棠詩主人丨丨如愛珠春風庭院如畫圖)
愛竹(李白題金陵王處士水亭詩好鵝尋道士丨丨嘯名園曹文晦詩詩人丨丨如愛賓)
愛筍(楊萬里詩高人丨丨如愛玉忍口不餐要添竹)
愛菊(黃庭堅王才元惠梅花三種皆妙絶戲答詩舊時丨丨陶彭澤今作梅花樹下僧高啓詩幽人苦)
(丨丨自是柴桑倫)
愛陰(梅堯臣和王仲儀楸花詩昔聞韓吏部爲爾作好詩丨丨無纖穿就影東西随公今亦牽此端坐曾)
(莫疑)
愛韭(爾雅虋冬注門冬一名滿冬本草云疏今檢本草有天門冬一名顛勒麥門冬秦名羊韭齊名丨丨)
(楚名馬韭越名羊蓍一名禹葭一名禹餘糧無名滿冬者蓋所見本異也虋門字異音同耳)
愛餌(崔實答客譏丨丨銜鈎悔在&KR0743;刀披文食豢乃啓其毛)
愛魚(白居易觀遊魚詩一種丨丨心各異我來施食爾垂鈎)
愛舟(鄭玉洪氏舫軒詩山人丨丨屋亦舟山中便作滄海遊)
愛器(荀子治國者敬其寳丨其丨任其用除其妖)
愛斧(班固擬連珠臣聞公輸丨其丨故能妙其功明主貴其士故能成其治)
愛硯(硯箋序衡山浮屠氏瞿省以詩謁一日曰公丨丨入骨與硯朋蘇歐蔡唐嗜不減公也)
愛甑(蘇轍詩破甑不復顧彼無丨丨心)
愛酒(圖畫見聞志道士厲歸真異人也莫知其鄉里善畫牛虎兼工鷙禽雀竹綽有奇思梁祖召問云君)
(有何道理歸真對曰衣單丨丨以酒禦寒用畫償酒此外無能梁祖然之李白月下獨酌詩天若不丨丨酒)
(星不在天地若不丨丨地應無酒泉)
愛詠(北史魏道武七王𫝊悼王鑒爲齊州刺史時革變之始鑒上書遵孝文之旨採齊之舊風軌制粲然)
(皆合規矩孝文下詔褒美班之天下一如鑒所上齊人丨丨咸曰耳目更新)
愛鼎(左傳周不丨丨鄭敢愛田)
愛田(左傳見上)
愛服(陶弘景與武帝論書啓臣心本自敬重今者彌增丨丨)
愛琴(白居易詩酒琴人例多薄命予酷好三事雅當此科而所得已多爲幸斯甚偶成狂詠聊寫媿懷丨)
(丨愛酒愛詩客)
愛繩(弘明集塵網千重丨丨萬結)
愛羅(法苑珠林沐兹定水絶聖智之原闢此丨丨超有無之境)
愛網(梁簡文帝賦詠五陰識枝詩欲浪逐情飄丨丨随心織劉眘虛登廬山峰頂寺詩雖知真機靜尚)
(與丨丨并)
愛石(倪瓚詩能詩何水部丨丨米南宮)
愛木(淮南子不高宮室者非丨丨也不大鐘鼎者非愛金也)
愛金(淮南子見上)
愛珍(永嘉記永嘉有八輩蠶一曰蚖珍蠶三月績二曰板蠶四月初績三曰蚖蠶四月績四曰丨丨五月)
(績五曰愛蠶六月末績六曰寒珍七月績七曰四出蠶九月初績八曰寒蠶十月績凡蠶再屬者皆謂之珍此)
(則八蠶之實也)
愛蠶(永嘉記見上)
愛生(中說丨丨而敗仁者其下愚之行歟)
愛剛(易略例形躁好靜質柔丨丨體與情反質與願違)
愛圓(徐積瓊花歌此花丨丨不愛缺一樹花開似明月)
愛活(顏氏家訓張延雋之爲晉州行臺左丞匡維主將鎮撫疆場儲積器用丨丨黎民隱若敵國矣)
愛眼(盧仝月蝕詩想天不異人丨丨固應一)
愛白(尹文子名宜屬彼分宜屬我我丨丨而憎黑韻商而舍徵好膻而惡焦嗜甘而逆苦白黑商徵膻焦)
(甘苦彼之名也愛憎韻舍好惡嗜逆我之分也定此名分則萬事不亂)
愛畫(朱子題祝生畫詩裴侯丨丨老成癖歲晩倦遊家四壁)
愛燄(梁簡文帝八關齋制序五宅易昏四流不汨業動心風情漂丨丨)
愛驍(楊維楨題趙子昂騮馬圖詩主人公子性各殊丨丨愛段知何如)
愛段(楊維楨題趙子昂騮馬圖詩見上)
愛定(皇甫曾贈鑒上人詩息心歸靜理丨丨至中宵)
愛篆(蘇舜欽和永叔瑯琊山庶子泉陽冰石篆詩遠休車騎步泉側酌泉丨丨移朝昏)
愛撫(爾雅憮敉撫也注憮丨丨也丨宋史范仲淹𫝊仲淹爲將號令明白丨士卒)
愛推(淮南子丨丨則縱縱則不令刑推則虐虐則無親)
愛納(齊書張欣泰𫝊欣泰徙爲随王子隆鎮西中兵改領河東内史子隆深相丨丨數與談宴)
愛守(漢書文三王𫝊初孝王有雷尊直千金戒後世善寳之毋得以與人注師古曰寳謂丨丨也)
愛力(唐書魏元忠傳古者茆茨採椽以儉約遺子孫所以丨丨也)
愛騷(文心雕龍昔漢武丨丨而淮南作傳)
愛想(皇甫濓摩詰品贊丨丨豈慧攝權解乃善律)
愛惜(宋書謝方明傳轉會稽太守深達治體不拘文法東土至今稱詠之性尤丨丨未嘗有所是非承代)
(前人不易其政襃朱浮爲幽州牧與彭寵書臨人親職丨丨倉庫王四子講德論龐眉耆耉之老咸丨丨)
(朝夕願濟須臾觀大化之淳流來薛逢靈臺家兄古鏡歌吾兄吾兄須丨丨將慎勿虛抛擲)
愛憐(史記趙世家左師觸龍見太后曰老臣賤息舒祺最少不肖而臣衰竊憐愛之願得補黑衣之缺以)
(衛王宮太后曰敬諾年幾何矣對曰十五歲矣雖少願及未填溝壑而託之太后曰丈夫亦丨丨少子乎)
愛直(元稹遣興詩丨丨莫愛夸愛疾莫愛斜)
愛夸(元稹遣興詩見上)
愛疾(元稹遣興詩見愛直下)
愛斜(元稹遣興詩見愛直下)
愛否(陸龜蒙偶掇野蔬寄襲美有作欲助春盤還丨丨不妨瀟灑似家林)
愛渝(戰國策以財交者財盡而交絶以色交者華落而丨丨)
愛㢮(漢書佞幸𫝊李延年為協律都尉及李夫人卒後其丨丨)
愛狎(晉書顧愷之傳愷之好諧謔人多丨丨之)
愛省(唐書楊慎矜傳父隆禮開元初爲太府卿時御府財物羡積如丘山隆禮性詳密出納雖尋尺皆自)
(按省凡物經楊卿者號無不精麗歲常丨丨數百萬)
愛私(商子天地設而民生之當此之時也民知其母而不知其父其道親親而丨丨)
愛險(郎士元郢城西樓吟昔人丨丨閉層城今日愛閑江復清)
愛閑(郎士元郢城西樓吟見上)
愛淺(遼史禮志嗜慾深而丨丨妻子具而孝衰)
愛憎(穀梁傳序疏周德既衰彝倫失序居上者無所懲艾處下者信意丨丨史記佞幸傳贊甚哉丨丨)
(之時彌子瑕之行可以觀後人佞幸矣公隋書房彥謙𫝊丨丨肆意致乖平坦唐書魏徵傳卿之内情有)
(丨丨憎者惟見其惡愛者止知其善丨丨之間所宜詳慎)
愛憫(蘇滌宣宗謚議俯閱才彥則命法官諫官之次對丨丨生育則禁三月五月之採捕)
愛染(淨住子洗除心垢六塵丨丨固王維詩丨丨日以薄禪寂日以)
愛恚(法苑珠林時諸比丘言應差阿難在數中大迦葉言勿以阿難在數中何以故阿難有丨丨怖癡是)
(故不應令在數中)
愛惑(大唐西域記迦葉告曰勿懷憂惱汝親侍佛誠復多聞然丨丨未盡結習未斷)
愛怒(唐書劉禹錫傳王叔文引禹錫及柳宗元與議禁中所言必從凡所進退視丨丨重輕)
愛讒(左傳沈尹戍言于子常曰知者除讒以自安也今子丨丨以自危也)
愛佞(魏書中山王纂傳纂好酒丨丨政以賄成世祖殺其嬖人後悔過修謹)
愛幸(史記五宗世家膠西王端有丨丨少年爲郎巨漢書申屠嘉𫝊大中大夫鄧通方丨丨賞賜累萬)
(於陳書江總𫝊總篤行義寬和温裕好學能屬文五言七言尤善然傷於浮豔故爲後主所丨丨)
愛歎(杜牧贈宣州元處士詩人生自不足丨丨遭逢寡)
愛絶(魏文帝出婦賦夫色衰而丨丨信古今其有之)
愛狂(元稹酬哥舒大少府寄同年科第詩前年科第偏年少未解知羞最丨丨)
愛醉(白居易重酬周判官詩秋愛冷吟春丨丨詩家眷屬酒家仙又送陳許高僕射赴鎮詩商皓老狂)
(惟丨丨時時能寄酒錢無)
愛睡(白居易齊月靜居詩忽忽眼塵猶丨丨些些口業尚誇詩)
愛眠(陸游詩得飽罷揮求米帖丨丨新著毁茶文)
愛涎(楞嚴經心發丨丨舉體光潤)
愛戀(曹植鼙鼓歌沈吟有丨丨不忍聽所之)
愛嗜(沈約報博士劉杳書生平丨丨不在人中林壑之懽多與時奪)
愛媚(阮籍鳩賦端妍姿以鑒飾好威儀之如一聊俛仰以逍遥求丨丨於今日)
愛此(唐書章懷太子賢傳甫數歲讀書一覽輒不忘至論語賢賢易色一再誦之帝問故對曰性實丨丨)
(家雍陶和劉補闕秋園寓興詩人來多丨丨蕭爽似仙劉得仁樂遊原春望詩丨丨偏高野閑來竟日頻)
愛猗(明太祖畫眉賦聲和羽綵爲人丨丨)
愛者(白居易嵩陽觀夜奏霓裳詩丨丨誰人唯白尹奏時何處在嵩陽)
愛之(論語丨丨欲其生之國語今將婚媾以從秦受好以丨丨聽從以德懼其未可也又何疑焉黃)
(庭堅子瞻畫叢竹怪石伯時增前坡牧兒騎牛甚有意態戲詠之御此老觳觫石吾甚丨丨)
愛諸(法言人必自愛也然後人丨丨人必自敬也然後人敬諸)
愛賞(梅堯臣詩春山須丨丨花鳳在梧桐)
愛克(書威克厥愛允濟丨丨厥威允罔功)
愛徵(左傳亡無丨丨可謂無德呂氏春秋文者丨之丨也)
愛傳(齊書豫章文獻王𫝊贊丨丨餘祀聲流景鐘周子通書美斯愛丨斯丨矣)
御定駢字類編卷二百三十一
