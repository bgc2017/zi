欽定四庫全書
御定駢字類編卷二百三十八補遺
人事門十四
靜
靜正(易夫易廣矣大矣以言乎遠則不禦以言乎邇則丨而丨以言乎天地之間則備矣中說張元素)
(問禮子曰直爾心儼爾形動思恭丨思丨)
靜暢(支遁八關齋詩序清和肅穆莫不丨丨)
靜彰(後唐宗廟樂舞辭丨丨帝道動合乾符)
靜治(蘇軾與滕達道書下車以来丨丨多暇有以自適)
靜安(詩止于丘阿箋小鳥知止于丘之曲阿丨丨之處而託息焉喻小臣擇卿大夫有仁厚之德者而依屬焉)
(取宋史樂志建隆元年二月改樂章十二順為十二安蓋治世之音安以樂之義祭天為高安祭地為丨丨)
靜和(元結二風詩故莫周莫止丨丨而止)
靜泰(嵇康養生論清虛丨丨少私寡欲寞楊發大音希聲賦聲本無形感物而會生彼寂歸乎丨丨)
靜定(爾雅貉嗼安定也疏皆丨丨見詩)
靜止(易艮其背不獲其身行其庭不見其人无咎疏艮止也丨丨之義)
靜好(詩琴瑟在御莫不丨丨彈白居易聽幽蘭詩欲得身心俱丨丨自不及聽人彈)
靜悅(隋煬帝遣延智顗書法門丨丨戒行熏修)
靜嘉(詩其告維何籩豆丨丨分張衡東京賦滌濯丨丨禮儀明)
靜勝(楊發大音希聲賦丨丨允合于人心元同遠符于天籟又五代史職方考耀州本華原縣唐末屬)
(李茂貞建為耀州置義勝軍梁末帝時茂貞義子温韜以州降梁梁改耀州為崇州義勝曰丨丨又葛長庚)
(丨丨堂記閤山楊仁叔黃冠師也知所謂丨丨之理葺理以扁之又張說有遊龍山丨丨寺詩)
靜朗(文心雕龍水停以鑒火丨而丨)
靜厚(蘇軾題與可竹與可所至詩在口竹在手其面目嚴冷可使静險躁厚鄙薄今相去數千里其詩可)
(求其竹可乞其所以丨丨者不可致此予所以見竹而歎也)
靜凝(陸機演連珠牽乎動則丨丨係乎靜則動貞)
靜清(莊子必丨必丨無勞汝形無搖汝精乃可以長生淮南子天丨以丨地定以寧)
靜貞(莫旦大明一統賦配以皇后端一丨丨)
靜寧(晉書皇甫謐𫝊天元而清地丨而丨含羅萬類旁薄羣生范鎮大報天賦泰山四維兮固基圖而)
(丨丨)
靜邃(梅堯臣題松林院詩丨丨無塵地青熒續燄燈)
靜理(皇甫曾贈鑒上人詩息心歸丨丨愛道坐中宵)
靜謐(嵇康琴賦竦肅肅以丨丨密微微其清閑花萼樓賦赫昈昈以宏厰肅隠隠而丨丨)(高蓋唐享)
(太廟樂章河海丨丨車書混同)
靜養(白居易座右銘修外以及内丨丨和與真養内不遺外動率義與仁)
靜潔(史記五帝紀舜曰嗟四嶽有能典朕三禮皆曰伯夷可舜曰嗟伯夷以汝為秩宗夙夜維敬直哉維)
(丨丨肥韓愈南海神廟碑牲酒香罇斝丨丨)
靜照(姚合月華臨靜夜詩丨丨遥山出孤明列宿沉誇又黃庭堅丨丨堂詩客從潭府渡河梁籍甚傳)
(丨丨堂)
靜息(南史江革𫝊廣施恩惠盜賊丨丨璽陸倕石闕銘區宇乂安方面丨丨任昉禪梁書祥風扇起)
(淫雨丨丨)
靜慧(隋煬帝在京重遣迎智顗書玉泉創立道場嚴整禪衆歸集丨丨日新隨喜之深難以辭諭)
靜智(吳筠神仙可學論咠恬丨丨交養中和)
靜明(莊子水丨則丨)
靜節(方干書桃花塢周處士壁詩自學古賢修丨丨唯應野鶴識高情)
靜修(元史劉因傳愛諸葛孔明静以修身之語表所居曰丨丨)
靜德(楊鉅冊淑妃何氏為皇后文齊莊是儀用諧丨丨又北史齊文宣帝紀尊文襄妃元氏為文襄皇)
(后宫曰丨丨)
靜業(駱賓王和王記室從趙王春日遊陁山寺詩四禪明丨丨三空廣勝因)
靜温(陸游詩遇事雖骯□接人終丨丨)
靜順(陸游賀夀成皇后牋惟每思於丨丨故備極於安榮)
靜心(莊子臣將為鐻未嘗敢以耗氣也必齊以丨丨釐歐陽詹泉州六曹新都堂記足以寧肌丨丨以)
(厥職者也)
靜慮(宋史蘇轍𫝊極言得失而于禁庭之事尤為切至曰陛下即位三十餘年矣平居丨丨亦嘗有憂于)
(此乎游李中遊元真觀詩閒吟古觀丨丨想神仙)
靜思(梅堯臣送李載之殿丞赴海州𣙜務詩世事丨丨同轉轂物華催老劇飛梭又任昉丨丨堂秋竹)
(賦丨丨堂連洞房)
靜意(後漢書梁節王暢𫝊王其安心丨丨茂率休德王周早春西園詩丨丨崖穿溜孤愁笛破空)
靜情(陶潛閑情賦序初張衡作定情賦蔡邕作丨丨賦檢逸詞而宗淡泊)
靜悟(王僧孺禮佛唱導發願文丨丨空有同觀貞俗)
靜憶(羅鄴冬日旅懷詩閑思江市白醪滿丨丨僧窗綠綺横)
靜想(五色線威逍遥薊尋妻也獨處一室絶食丨丨忽晨起屋裂如雲但見所服衣履在室内而逍遥與)
(衆仙在雲中按續仙傳威當作戚)
靜念(陳書宣帝紀百姓不足君孰與足興言丨丨夕惕懷抱白居易聞李十一出牧澧州崔二十二出)
(牧果州因寄絶句平生相見即眉開丨丨無如李與崔)
靜守(韓愈與鄭相公書庶可丨丨無大闕敗)
靜一(詩漢廣朱子集𫝊文王之化自近而遠先及于江漢之間而有以變其淫亂之俗故其出遊之女人)
(望見之而知其端莊丨丨非復前日之可求矣莊子純粹而不雜丨丨而不變)
靜唱(後漢書張衡𫝊君以丨丨臣以動和威自上出不趨于下禮之政也)
靜話(白居易殘春詠懷贈楊慕巢侍郎詩丨丨開襟久閑吟放醆遲)
靜言(書丨丨庸違令詩丨丨思之不能奮飛喜漢書翟方進傳丨丨色外巧内嫉白居易楊六侍)
(御同宿詩岸幘丨丨明月夜匡床閑卧落花朝)
靜語(白居易獨樹浦雨夜寄李六郎中詩閑遊預算分朝日丨丨多同待漏時)
靜談(李白在水軍宴贈幕府諸侍御詩願與四座公丨丨金匱篇李羣玉與三山人夜話詩丨丨雲鶴)
(趣高會兩三賢筆亦作譚皮日休獨在開元寺避暑頗懷魯望因飛聯句丨丨蟬噪少涼步鶴隨遲)
靜諷(崔融報三原李少府書撤圅敷紙恬神丨丨)
靜吟(劉得仁宿韋津山居詩丨丨傾美酒高論出名場李中獻徐舍人詩羽客閑陪飲詩人伴丨丨)
(又贈致仕沈彬郎中詩多謝維舟處相留接丨丨)
靜嘯(郭璞遊仙詩中有冥寂士丨丨撫清絃萍温庭筠和沈參軍招友生觀芙蓉池詩遂從櫂客丨丨)
(煙草湄)
靜玩(白居易八月十五日夜聞崔大員外翰林獨直對酒玩月因懷禁中清景偶題是詩秋月高懸空碧)
(外仙郎丨丨禁□間)
靜觀(王維酬諸公見過詩丨丨素鮪俯映白沙易自題寫真詩丨丨神與骨合是山中人)(白居程子)
(秋日詩萬物丨丨皆自得四時佳興與人同)
靜看(范成大秋日田園雜興詩丨丨簷蛛結網低無端妨礙小蟲飛)
靜閱(劉因除夕詩丨丨無窮世閑觀已定天)
靜睇(王僧孺與陳居士書依然谷口覺子真之咫尺丨丨巖灘信子陵之非遠)
靜聆(梁肅遊雲門寺詩序既而動步真境丨丨法音合漆園一指之諭詣淨名無住之本)
靜聽(劉伶酒德頌丨丨不聞雷霆之聲熟視不覩泰山之形杜甫奉贈韋左丞文詩丈人試丨丨賤子)
(請具陳絲劉長卿聽彈琴詩泠泠七上丨丨松風寒)
靜聞(白居易小閣閑坐詩丨丨新蟬鳴遠見飛鳥還)
靜按(王禹偁送宋澥處士之長安詩丨丨仙經燒大藥狂挨僧壁畫遥山)
靜拱(南史梁武陵王紀𫝊上林丨丨聞四鳥之哀鳴想支遁八關齋詩序于是乃揮手送歸有望路之)
(丨丨虚房悟外身之真登山採藥集巖水之娱)
靜裛(李羣玉酬魏三十七詩丨丨寒香觸思初開緘忽見二瓊琚)
靜寄(陶潛停雲詩丨丨東軒春醪獨撫)
靜啓(皮日休奉和魯望寄南陽廣文詩瓊圅丨丨從猿覷金液初開與鶴嘗又南陽潤卿將歸雷平因)
(而有贈詩東卿旄節看看至丨丨茅齋慎埽除)
靜伺(搜神記諸君宜以丨丨遠立無至憂擾)
靜算(晉書殷浩傳簡文答之曰足下弘思之丨丨之亦將有以深鑒可否望必廢本懷率羣情也)
靜事(禮記仲夏之月百官丨丨毋刑以定晏隂之所成傅咸應詔陳言疏以為當今之急先幷官省事)
(丨丨息役上下用心惟農是務也)
靜習(元微之開元觀閒居酬吳士矩侍御詩丨丨狂心盡幽居道氣添)
靜求(杜甫病柏詩丨丨元精理浩蕩難倚賴)
靜尋(庾信周大將軍聞喜公柳霞墓誌銘丨丨欹案或吟長岑之遠乍撫鳴琴不以河陽為陋陳陶竹)
(詩丘壑誰堪話碧鮮丨丨春譜闈嬋娟)
靜鎮(雲笈七籖天有五星進退成其經緯地有五嶽丨丨安其方位)
靜重(朱子題跋余年二十許時便喜讀南豐先生之文而竊慕效之竟以才力淺短不能遂其所願今五)
(十年乃得見其遺墨簡嚴丨丨蓋亦如其為文也)
靜嚴(唐書史思明傳王師部伍丨丨賊有懼色)
靜愛(歐陽修退居述懷寄北京韓侍中詩丨丨竹時来野寺獨尋春偶過溪橋元好問赤石谷詩丨丨)
(鳥聲存野調閙嫌人跡𢃄塵腥)
靜化(姚合送裴宰君詩還應施丨丨誰復與君同)
靜專(易夫乾其丨也丨其動也直是以大生焉校宋史樂志功存内治德協丨丨元微之酬竇書詩)
(顧影無依倚甘心守丨丨)
靜翕(易夫坤其丨也丨其動也闢是以廣生焉)
靜雲(管子藹然若夏之丨丨乃及人之體)
靜氣(唐扶和兵部鄭侍郎省中四松詩寒聲連曉竹丨丨結隂苔)
靜景(韓偓贈隠逸詩丨丨須教靜者尋清狂何必在山隂)
靜影(范仲淹岳陽樓記長煙一空皓月千里浮光耀金丨丨沉璧)
静色(元微之賦得雨後花詩紅芳憐丨丨深與雨相宜)
靜電(張正見門有車馬客行投鞭聊丨丨捐軫暫停雷按靜一作接)
靜晝(周伯琦夏日閣中入直詩丨丨敲棋中貴語君王避暑在開平)
靜夜(魏明帝長歌行丨丨不能寐耳聽衆禽鳴杜庾信詠畫屛風詩搗衣明月下丨丨秋風飄甫陪)
(鄭廣文遊何將軍山林詩醒酒微風入聽詩丨丨分)
靜時(韓偓冬日詩愁處雪煙連野起丨丨風竹過墻来又鵲詩高處營巢親鳳閣丨丨閑語上龍墀)
靜暑(高似孫緯略王導麈尾銘曰拂穢丨丨虚心以俟)
靜隂(韓偓山院避暑詩丨丨生晩綠寂慮延清風)
靜地(北齊書文宣帝紀三才剖判百王代興治天丨丨和神敬鬼庇民造物咸自靈符)
靜域(李羣玉湘中别成威闍黎詩松聲埽白月霽夜来丨丨韓偓殘春旅舍詩禪伏詩魔歸丨丨酒衝)
(愁陣出竒兵)
靜境(白居易秋池詩丨丨多獨得幽懷竟誰知)
靜處(王儉諫壊宋明帝紫極殿以材柱起宣陽門表畏影迹而馳騖豈丨丨之方)
靜州(唐書地理志丨丨靜川郡縣靜居)
靜川(唐書地理志見上)
靜居(唐書地理志見靜州下求又南史袁樞傳樞杜門丨丨不聞達)
靜樂(史記河渠書注汾水源出嵐州丨丨縣北百三十里又叚克己興上人詩丨丨題其顔塵緣聊觧)
(縛)
靜邊(唐書地理志丨丨州都督府)
靜塞(唐書地理志丨丨都督府)
靜南(唐書地理志昌州下都督府縣丨丨)
靜海(玉海宋朝節鎮丨丨節度瓊州瓊山郡波又江總上毛龜啓靈山奥宅卉木呈祉丨丨澄鱗介禔)
(福)
靜淵(史記五帝紀帝顓頊高陽者黃帝之孫而昌意之子也丨丨以有謀疏通而知事陳師道興龍節)
(功德疏憑覺皇之外助效臣子之内心如河海之丨丨與天地而長久)
靜谷(柳宗元天對州錯富媪爰定于趾躁川丨丨形有高卑)
靜水(新論不鑑於流波而鑑於丨丨者以靜能清也)
靜渚(劉長卿尋南溪常山道人隠居詩白雲依丨丨春草閉閑門)
靜潛(韓琦觀魚軒詩喜擲舟前翻亂錦丨丨波下起圓漚)
靜流(孟郊長安羈旅行直木有恬翼丨丨無躁鱗)
靜波(曹植洛神賦屛翳收風川后丨丨陸機應嘉賦意邈澄霄神夷丨丨)
靜岸(白居易小舫詩深坊丨丨游應徧淺水低橋去盡通)
靜野(駱賓王上兖州張司馬啓衡陽極浦振朝音于負霜寒皋廻甸驚宵吟于丨丨)
靜墅(梅堯臣東城送運判馬察院詩黃鸝未鳴鳩欲雨深園丨丨聲嗷嗷)
靜巷(白居易新居早春詩丨丨無来客深居不出門)
靜徑(皮日休曉次神景宫詩丨丨侵泬㵳仙扉傍巖㟧)
靜坊(李洞鄭補闕山居詩高節諫垣客白雲居丨丨)
靜街(元微之春詩丨丨乘曠蕩初日接曈曨)
靜院(李中獻中書韓舍人詩丹墀朝退後丨丨即冥搜)
靜練(入蜀記以小舟遊陜州西山甘泉寺竹橋石磴甚有幽趣有丨丨洗心二亭下臨江山頗疎豁)
靜齋(雲笈七籖丨丨念道)
靜室(後漢書楊秉𫝊警蹕而行丨丨而止白庾信詠畫屛風詩洞靈開丨丨雲氣滿山齋居易枕上)
(作浩氣自能充丨丨驚飇何必蕩虚舟)
靜門(曹松訪山友詩急雨洗荒壁驚風開丨丨)
靜窗(皮日休臨頓為吳中偏勝之地陸魯望居之不出郛郭曠若郊野余每相訪欵然惜去因成五言十)
(首奉題屋壁丨丨懸雨笠閒壁挂煙匏)
靜砌(徐照訪僧居詩丨丨生靈藥高林出遠郊)
靜社(周賀秋晚歸廬山留别道友詩已許衲僧修丨丨便將樵叟對閑扉)
靜寺(賈島楊秘書新居詩城角新居鄰丨丨時從新閣上經樓)
靜衆(蘇洵張益州畫像記蜀人相告留公像於丨丨寺公不能禁裴廷裕蜀中登第答李搏詩浣花泛)
(鷁詩千首丨丨尋梅酒百缸注丨丨寺名)
靜曲(張籍寄故人詩丨丨閑房病客居蟬聲滿樹槿花疎)
靜坐(玉澗雜書歐陽文忠公嘗問杜祁公何以禦暑公曰唯丨丨可以避暑姚鵠隨州獻李侍御詩端)
(居有地唯栽藥丨丨無時不憶山)
靜侶(白居易夢得相過援琴命酒因彈秋思偶詠所懷兼寄繼之待價二相府詩閑居丨丨偶相招小飲)
(初酣琴欲調)
靜已(晉書明帝紀詔曰吳時將相名賢之胄有能纂修家訓又忠孝仁義丨丨守真不聞於時者州郡中)
(正急以名聞)
靜形(阮籍大人先生傳大者恬其性細者丨其丨)
靜躬(江淹為蕭驃騎讓封第二表丨丨自察啓居匪地)
靜體(後漢書禮儀志冬至前後君子安身丨丨百官絶事不聽政擇吉辰而後省事)
靜耳(劉子聖人清囙而不視丨丨而不聽)
靜姿(揚萬里蕙花初開詩燈夢得幽馥月寫傳丨丨)
靜婉(温庭筠題柳詩香隨丨丨歌塵起影伴嬌嬈舞袖垂唐彦謙漢代詩豔詞傳丨丨新曲定妖嬈)
靜女(詩丨丨其姝其左傳丨丨之三章取彤管焉干旄何以告之取忠也王褒九懷登九靈兮遊神)
(丨丨歌兮微晨丨孟郊丨丨吟豔女皆妬色丨獨檢蹤)
靜客(三餘贅筆張敏叔以十二花為十二客蓮為丨丨)
靜鳥(皮日休雜體詩舟閑攅輕蘋槳動起丨丨)
靜鶴(皮日休孤園寺詩丨丨啄柏蠧閑猱弄榅䗁)
靜砧(劉言史初下東周贈孟郊詩冷竈助新熱丨丨與寒聲)
靜縣(齊書樂志諦容輟序佾文丨丨)
靜音(管子修心丨丨道乃可得)
靜響(韓偓地爐詩側聽空堂聞丨丨似敲疎磬褭清音)
靜瑟(拾遺記噐則有䀟澤雕鐘員山丨丨員山其形員也有大林雖疾風震地而林木不動以其木為琴)
(瑟故曰丨丨鶴謝朓奉和隨王殿下詩端坐聞引丨丨愴復傷)
靜磬(李嘉祐同皇甫侍御題薦福寺一公房詩虛室獨焚香林空丨丨長)
靜鐘(林逋寄思齊上人詩丨丨浮野水深寺隔春城)
靜鼓(韋臯西川鸚鵡舍利塔記虛室戒曙發和雅音穆如笙竽丨丨天風上下其音念念相續)
靜角(周賀早秋過郭涯書堂詩過雲收海雨丨丨揜山城)
靜林(魏書靈徵志肅宗正光三年六月并州丨丨寺僧在陽邑城西橡谷掘藥得玉璧五珪十印一玉柱)
(一玉蓋一並以獻丨司馬光永濟渡詩清波見白鷗丨聞啄木)
靜樹(温子昇常山公主碑川有急流風無丨丨)
靜柯(晉書殷仲文傳洪波振壑川無恬鱗驚飇拂野林無丨丨徐彦伯登長城賦危蓬隕葉森木丨丨)
靜枝(蘇舜欽地動聮句僵木無丨丨)
靜挂(党懷英題獐猿圖詩溪猿得意適其適閒攀丨丨晴光中)
靜檢(陸龜蒙和襲美為新羅弘惠上人撰靈鷲山周禪師碑送歸詩已得雄詞封丨丨却懷孤影在禪庭)
靜燈(鄭谷寄膳部李郎中昌符詩丨丨微落燼寒硯旋生澌)
靜鑑(朱子擇之誦所賦擬吕子進元宵詩因用元韻二首丨丨通天地潛思妙鬼神)
靜塵(宋明帝宋泰始歌舞曲中虚巾拂四表丨丨)
靜磨(許渾送盧先輩自衡岳赴復州嘉禮詩秋水丨丨金鏡土夜風寒結玉壺冰)
靜鞭(五代史晉高祖紀天福三年九月歸丨丨官劉守威金吾勘契官王殷司天鷄呌學生殷暉于契丹)
(曉袁桷内宴詩椶殿沉沉日清丨丨初徹四無聲)
靜搒(韓愈义魚招張功曹詩深窺沙可數丨丨水無搖)
靜鎖(吳融八月十五夜禁直寄同僚詩明涵太液魚龍定丨丨圓靈象緯沉)
靜飛(李頎不調歸東川别業詩渚花獨開晚田鶴丨丨遲)
靜素(魏志胡昭傳天真高絜老而彌篤元虚丨丨有夷皓之節)
靜碧(仇遠蛇山詩丨丨軒窗聊寄傲軟紅塵土竟忘歸)
静綠(李賀湘妃詩蠻娘吟弄滿寒空九山丨丨淚花紅)
靜翠(陳陶題僧院紫竹詩幽香入茶竈丨丨直棋局)
靜麗(郝經儀真節後園海棠兩花於秋因為小酌賦詩稀疎生意怯丨丨尤綽約)
靜豔(梅堯臣梅花詩冷香傳去遠丨丨密還增)
靜映(郭璞井賦乃回澄以丨丨狀同然而鏡灼)
靜襟(趙嘏舒州獻李相公詩醉筆倚風飄澗雪丨丨披月坐樓天)
靜釣(皮日休秋晚訪李處士所居詩門前襄水碧潺潺丨丨歸来不掩關陸游夏日雜詠詩幽尋窮鹿)
(徑丨丨雜鷗羣)
靜敲(皮日休重元寺元達年逾八十好種名藥凡所植者多至自天台四明包山句曲叢翠紛糅各可指)
(名余竒而訪之因題二章白石丨丨蒸术火清泉閒洗種花泥)
靜濯(韓愈李花詩丨丨明妝有所奉顧我未肯置齒牙)
靜臨(崔顥澄水如鑑詩對泉能自誡如鏡丨相丨善住詩清鏡丨丨多白髮好花閒看半蒼苔)
靜對(陸龜蒙和襲美寒日書齋即事詩丨丨真圖呼綠齒偶開神室問黃芽皮日休洛中寒食詩嵩雲)
(丨丨行臺起洛鳥閒穿上苑飛)
靜接(白居易代人贈王員外詩丨丨殷勤語狂隨爛漫遊)
靜探(皮日休懷華陽潤卿博士詩丨丨石腦衣裾潤閒鍊松脂院落香)
靜分(劉長卿秋夜北山精舍觀體如師梵詩丨丨巖響答散遂海潮還)
靜来(鄭谷訪題表兄王藻渭上别業詩幽檻丨丨漁唱遠暝天寒極鴈行低)
靜緣(張說虚室賦理涉虛趣心偕丨丨)
靜攝(隋煬帝參智者書弟子稟受以来粗堪丨丨)
靜至(中說或曰董常何人也子曰其動也權其丨也丨其顔氏之流乎)
靜盡(白居易早春聞提壺鳥因題鄰家詩進士粗豪尋丨丨拾遺風采近都無)
靜虛(列子非其名也莫如丨莫如丨靜也虛也得其居矣周子通書無欲故丨丨動直丨丨則明明則)
(通動直則公公則溥明通公溥庶矣乎)
靜閑(支遁述懷詩熙怡安沖漠優游樂丨丨始李白尋高鳳石門山中元丹丘詩遂造窮谷間知丨者)
(丨)
靜極(劉得仁對月寄雍陶詩華凝衣有露丨丨樹無風范成大寒夜觀雪詩丨丨孤鴻響寒凝萬籟喑)
靜多(唐彦謙漢代詩丨丨如有待閑極似無憀)
靜中(韋應物詠聲詩還從丨丨起却向丨丨消莫白居易對鏡詩丨丨得味何須道穏處安身更疑)
靜裏(皮日休奉和魯望病中秋懷詩丨丨改詩空凭几寒中注易不開簾)
靜埽(皮日休夏景無事因懷章来二上人詩平鋪風簟尋琴譜丨丨煙窗著藥方)
靜集(韓愈鳴鴈詩閑飛丨丨鳴相和)
靜便(杜甫秋日夔府詠懷奉寄鄭監李賓客詩藥餌虛狼籍秋風灑丨丨又寄岳州賈司馬六文巴州)
(嚴八使君兩閣老詩多病加淹泊長吟阻丨丨)
靜外(水經注苻堅時沙門竺僧朗嘗從隠士張巨和遊巨和嘗穴居而朗居琨瑞山大啟殿舍連樓疊閣)
(雖素飾不同並以丨丨致稱)
靜象(舒元輿長安雪下望月記二三子相親亦不知向之從何而来今之從何而遁不諱言不譆聲復根)
(還始認得真性非天借丨丨安能輔吾浩然之氣若是耶)
靜寂(何劭雜詩丨丨愴然歎惆悵忽遊顧謝靈運會吟行列筵皆丨丨咸共聆會吟)
靜暝(江淹翡翠賦峰岑巖而蔽日樹丨丨而臨泉)
靜漠(淮南子夫丨丨者神明之宅也虛無者道之所居也又人主丨丨而不躁百官得修焉)
靜遏(北史源賀傳賀部勒禁兵丨丨外内與南部尚書陸麗決議定策翼戴文成)
靜拂(崔塗泉詩遠辭巖竇瀉潺潺丨丨雲根别故山)
靜疾(江淹雜辭盪魂兮刷氣掩憂兮丨丨)
靜悍(漢書郭解傳解為人丨丨注性沉丨而勇丨)
靜僻(皇甫松大隠賦聊疎放以安貧冀丨丨而為趣出皮日休臨頓為吳中偏勝之地陸魯望居之不)
(郛郭曠若郊野余每相訪欵然惜去因成五言十首奉題屋壁丨丨無人到幽深每自知)
靜然(白居易出府歸吾廬詩出府歸吾廬丨丨安且逸)
静俗(沈約與謝朏勅鎮風丨丨變教論道自非箕潁高人莫膺兹寄)
靜銷(白居易月夜登閣避暑詩清涼近高生煩熱委丨丨)
靜散(杜甫寄柏學士林居詩青山萬里丨丨地白雨一洗空垂蘿)
靜翳(王安石次韻酬徐仲元詩緣源丨丨無魚淰度谷深追有鳥頏)
靜閉(朱自牧自鄜州罷任歸宿澠池道中有虎為暴詩市門丨丨防饑虎)
靜歎(郭璞遊仙詩丨丨亦何念悲此妙齡逝)
靜欷(江淹為蕭太傅謝追贈父祖表丨丨共結默慕交深)
靜躁(王羲之蘭亭集序趣舍萬殊丨丨不同總張華答何劭詩明闇信異姿丨丨亦殊形江詒孔中)
(丞奐詩忘懷丨丨間自覺風塵違)
靜寇(陳陶渡浙江詩丨丨思投筆傷時欲釣鼇)
靜亂(晉書文帝紀論踰劍銷氛浮淮丨丨五齊書高帝紀贊爰旆東夏職司丨丨庾信周聲調曲樹)
(君所以牧人立法所以丨丨)
靜難(後漢書蓋勲𫝊今不急丨丨之術遽為非常之事既足結怨一州又當取笑朝廷勲不知其可也)
(唐書默啜𫝊自將十萬騎南向擊丨丨平狄清夷等軍)
靜害(李嶠上廵察覆囚使歷城張明府書賓舜門而佇穆指軒郊而丨丨)
靜獄(五代史蘇逢吉𫝊逢吉為人貪詐無行喜為殺戮高祖嘗以生日遣逢吉疏理獄囚以祈福謂之丨)
(丨逢吉入獄閱囚無輕重曲直悉殺之以報曰獄靜矣)
靜讞(王勃九成宫頌序黃砂丨丨爽鳩興頓足之悲丹石銷冤神獬輟推鋒之計李嶠大周降禪碑疏)
(械破杻掩方載而勝殘解網啓罘閉闤扉而丨丨)
靜夢(李咸用望仰山憶元泰上人詩高秋關丨丨良夜入新篇)
靜辦(樓鑰送元衛弟赴長亭鹽場詩幹蠱丨而丨胸次無卑隘)
靜依(趙嘏送韓絳歸淮南寄韓綽先輩詩江帆自落鳥飛外月觀丨丨春色邊)
靜倚(皮日休西塞山泊漁家詩白綸巾下髮如絲丨丨楓根坐釣磯)
靜憩(江總攝山棲霞寺碑曩日丨丨鍾巖余便觀止餐仁飲德十有餘年)
靜默(南史齊高帝紀上少有大量喜怒不形于色深沈丨丨常有四海之心曹植九詠靈既降兮泊丨)
(丨登文階兮坐紫房)
靜緩(埤雅猴性躁急猿性丨丨)
靜俟(韓愈閔已賦聊固守以丨丨兮誠不及古之人兮其焉悲)
靜待(宋史王旦𫝊張師德兩詣旦門不得見意為人所毁以告向敏中為從容明之及議知制誥旦日可)
(惜張師德敏中問之旦曰累於上前言師德名家子有士行不意兩及吾門狀元及第榮進素定但當丨以丨)
(之耳若復奔競使無階而入者當何如也)
靜臥(陶弘景授陸敬游十賚文可以安身丨丨顯祇遐福)
靜也(國語里克曰我不佞雖不識義亦不阿惑吾其丨丨)
靜者(孟浩然雲門寺西六七里聞符公蘭若最幽與薛八同往詩所居最幽絶所住皆丨丨杜甫寄張)
(十二山人彪詩丨丨心多妙先生藝絶倫)
敷
敷政(詩不競不絿不剛不柔丨丨優優百禄是遒又唐書地理志延州延安郡縣丨丨)
敷教(書敬丨五丨在寬惟禇琇奉和聖製送張說上集賢學士賜宴詩師恢帝則丨丨叶天工)
敷道(晉書宗室紘𫝊成帝詔曰王以明德茂親居宗師之重宜丨丨養德靜一其操江淹為蕭驃騎讓)
(封第三表丨丨之寄管物成務總錄之重匡績毗風)
敷化(宋書裴松之𫝊丨丨所莅惠訓融遠沈阮籍與晉王薦盧播書應期作輔論道丨丨約齊故安)
(陸昭王碑公下車丨丨風動神行儲張欽敬仲冬時令賦丨丨布和設明堂以聽政發祥祉坐宣室而受釐)
敷治(孟子舉舜而丨丨焉)
敷言(書皇極之丨丨是彝是訓于帝其訓)
敷陳(謝靈運擬魏太子鄴中集詩論物靡浮說析理實丨丨)
敷宣(晉書卞壺𫝊丨丨五教實在任人)
敷施(書翕受丨丨孔𫝊能合受三六之德而用之以布施政教)
敷文(晉書夏侯湛潘岳張載𫝊論抵疑詮理本窮通於自天作誥丨丨流英聲於孝悌謝靈運山居賦)
(研書賞理丨丨奏懷終陸倕以詩代書别後寄贈京邑僚友娛談美景丨丨永清夜)
敷訓(書往丨乃丨)
敷告(晉書劉曜載記曜命起酆明觀立西宫建陵霄臺於滈池侍中喬豫和苞上疏諫曜大悅下書曰二)
(侍中懇懇有古人風烈矣其封豫安昌子苞平輿子並領諫議大夫可丨丨天下使知區區之朝思聞過也)
敷布(釋名詩之也志之所之也興物而作謂之興丨丨其義謂之賦事類相似謂之比)
敷洽(張說南省就竇尚書山池尋花柳宴序况乃五教丨丨萬邦懷和尉候警而莫犯刑法存而不用歴)
(觀近古此遇良難)
敷張(神異經北方荒中有棗林其高五十文丨丨枝條數里餘)
敷廣(王融為竟陵王與隠士劉虯書今皇風具穆至道弘被四海不溢五嶽無塵膠序肇修經法丨丨)
敷展(北史尉元𫝊五更助三老以言至範丨丨德音)
敷顯(顔氏家訓朝廷憲章軍旅誓誥丨丨仁義發明功德牧民建國施用多途)
敷暢(書序約文申義丨丨厥旨庶幾有補于將来)
敷弘(晉書魏舒𫝊出贊衮職丨丨五教則皇甫謐三都賦序古人稱不歌而頌謂之賦然賦也者所以)
(因物造端丨丨體理欲人不能加也)
敷錫(書斂時五福用丨丨厥庶民中顔延之宋南郊登歌奄受丨丨宅拓宇)
敷祥(王儉太廟樂歌偃風裁化暅日丨丨)
敷愉(古樂府隴西行好婦出迎客顔色正丨丨)
敷光(殷淡宋章廟樂舞歌翊載徽文丨丨崇慶)
敷烈(論衡出口為言集札為文文辭施設實情丨丨)
敷策(袁淑禦虜議登丹墀而丨丨躡青蒲而揚謀)
敷績(晉書魏詠之傳詔曰魏詠之器宇弘劭識局貞隠同奬之誠實銘王府丨丨之效垂惠在人謝靈)
(運會吟行丨丨壺冀始刊木至江汜)
敷納(書丨丨以言明庶以功車服以庸)
敷奏(書丨丨以言明試以功車服以庸中詩何天之龍丨丨其勇謝靈運擬魏太子鄴集詩歡友相)
(解達丨丨究平生)
敷衍(舊唐書代宗紀贊埽除沴氣丨丨德音延洪納祉帝慮何深張衡西京賦篠蕩丨丨編町成篁)
敷腴(杜甫遣懷詩憶與高李輩論交入酒壚兩公壯藻思得我色丨丨)
敷聞(書昭升于上丨丨在下切李商隠為汝南公賀彗星不見表精誠昭達懇丨丨陸機月重輪行)
(善哉古人揚聲丨丨九服身名流何穆)
敷同(書丨丨日奏罔同)
敷育(晉書劉聰載記王者之立后也將以上配乾坤之性象二儀丨丨之義)
敷愛(宋書武陵王贊𫝊朕應天在位恩深九族庶此足申追睦之懷丨丨之旨)
敷佑(書乃命于帝庭丨丨四方傅司馬光竒獸賦三光澄清萬靈丨丨亦作祐休奕晉四廂樂歌丨)
(丨四方如日之升)
敷和(柳宗元朝散大夫永州刺史崔公墓誌銘布令諸夏丨丨六戎)
敷柔(韓愈薦士詩丨丨肆紆餘奮猛卷海潦)
敷求(書丨丨哲人俾輔于爾後嗣民又往丨丨于殷先哲王用保乂)
敷尋(謝莊自潯陽至都集道里名為詩山經亟旋覽水牒勌丨丨)
敷披(潘岳閒居賦遊鱗瀺灂䓿萏丨丨)
敷秀(宋史樂志發榮丨丨動植滋豐)
敷翫(後漢書趙壹傳高可丨丨墳典起發聖意下則抗論當世消弭時災)
敷典(書司徒掌邦教丨五丨擾兆民)
敷藻(阮籍與晉王薦盧播書潛心圖籍文學之宗丨丨載述良史之表張說奉和聖製太行山中言志)
(應制詩皇心感韶節丨丨念人安)
敷華(何晏景福殿賦結實商秋丨丨青春漢郊祀歌丨丨就實既阜既昌)
敷獻(袁映策對拜手宸極丨丨乃誠)
敷疏(王逸九思堇荼茂兮丨丨蘅芷彫兮瑩嫇)
敷情(張融海賦使天形寅内丨丨敷外)
敷外(張融海賦見上)
敷釋(宋書顔延之傳鴈門人周續之隠居廬山儒學著稱永初中徵詣京師開館以居之高祖親幸朝彦)
(畢至延之官列猶卑引升上席上使問續之三義續之雅仗辭辯延之每折以簡要既連挫續之上又使還自)
(丨丨言約理暢莫不稱善)
敷譯(元史百官志藝文監秩從三品專以國語丨丨儒書及儒書之合校讐者)
敷寫(文心雕龍原夫頌惟典雅辭必清鑠丨丨似賦而不入華侈之區敬慎如銘而異乎規戒之域)
敷紛(王褒洞簫賦洞條暢而罕節兮標丨丨以扶疎)
敷下(釋名草圓屋曰蒲蒲敷也總其上而丨丨也又謂之菴菴奄也所以自覆奄也)
敷賁(書丨丨敷前人受命)
敷演(齊書張融𫝊張氏知名前有丨丨鏡暢後有充融卷稷又成公綏天地賦序賦者貴能分賦物理)
(丨丨無方)
敷土(書禹丨丨隨山刊木奠高山大川)
敷陸(晉書姚萇載記苻堅先徙晉人李祥等數千戶於丨丨至是降於萇)
敷山(戴表元丨丨記丨丨者西於吳興十有餘里山中卷外截水磬折行平原茂樾間左右之徐山杼山)
(挾丨丨而蹲蒼峭亘連圭起簴伏)
敷水(白居易有與裴華州同過丨丨戲贈詩照温庭筠丨丨小桃盛開因作丨丨小橋東娟娟露叢)
敷溪(鄭谷丨丨高士詩丨丨南岸掩柴荆挂却朝衣愛淨名)
敷蕊(左思吳都賦瓊枝抗莖而丨丨珊瑚幽茂而玲瓏)
敷葉(沈遼德相送荆公三詩用元韻戲為之赤日未殘花修穠半丨丨)
敷苖(梅堯臣凌霄華賦緣根兮附蔕布葉兮丨丨)
敷蕤(王粲初征賦春風穆其和鬯兮庶卉煥以丨丨)
敷英(傅咸芸香賦攜昵友以消遥兮覽偉草之丨丨)
敷榮(王筠蜀葵花賦仰椒屋而丨丨植蘭房而舒藻許敬宗掖庭山賦百卉丨丨六合清朗)
敷條(應瑒迷迭香賦朝丨丨以誕節夕結秀而垂華)
敷芬(陶翰送惠上人還江東序才賢翕集文墨丨丨無張九齡奉和聖製喜雨詩無臯無隰黍稷黯黯)
(卉無木丨丨黮黤)
敷席(汲冢周書師曠東躅其足曰善哉善哉王子曰太師何舉足驟師曠曰天寒足躅是以數也王子曰)
(請入坐遂丨丨注瑟師曠歌無射)
敷座(大訢會曹伯珪詩煖湯濯足丨丨坐呼童爨玉羹土酥)
敷坐(白居易書事詠懷詩牀煖僧丨丨樓晴妓卷簾)
敷袵(宋書謝靈運傳論丨丨論心商𣙜前藻正離騷跪丨丨以陳辭兮耿吾既得此中)
敷偽(參同契使予丨丨却被贅愆)
敷菑(書若稽田既勤丨丨惟其陳修為厥疆畎)
敷遺(書惟新陟王畢協賞罰戡定厥功用丨丨後人休)
敷朝(元絳陳升之起復同中書門下平章事集賢殿大學士制久虛席以思賢宜丨丨而渙號)
敷珍(潘岳於賈謐坐講漢書詩筆下摛藻席上丨丨)
敷黃(康子玉瓜賦垂條引蔓布綠丨丨)
豫
豫永(謝朓奉知隨王殿下詩氣爽深遥矚丨丨聊停曦)
豫和(舊唐書音樂志祭天神奏丨丨之樂地祗奏順和宗廟奏永和天地宗廟登歌俱奏肅和)
豫遊(李德林從駕廵遊詩大夏堯遺俗汾河漢丨丨禊王維奉和聖製與太子諸王三月三日龍池春)
(應制詩故事修春褉新宫展丨丨)
豫附(史記陸賈𫝊將相和調則士丨丨士丨丨則天下雖有變即權不分按附或作務朱子拜張魏公)
(墓下詩士心既丨丨國威亦張皇)
豫養(後漢書光武帝紀詔曰往年已敕郡國異味不得有所獻御今猶未止非徒有丨丨導擇之勞至乃)
(煩擾道上疲費過所其令太官勿復受注丨丨謂未至獻時豫前養之導亦擇也)
豫定(後漢書申屠剛𫝊廊廟之計既不丨丨動軍發衆又不深料)
豫蓄(尹伸田園雜咏詩水邊忌蕪穢花石當丨丨)
豫禁(春秋繁露其形兆未見其萌芽未生昭然獨見存亡之機得失之要治亂之源丨丨未然之前)
豫慎(汲冢周書不困在丨丨見禍在未形)
豫嚴(晉書何曾𫝊帝過其子劭曾先敕劭曰客必過汝汝當丨丨劭不冠𢃄停帝良久深以譴劭宋史)
(李弭遜傳六飛雷動百司丨丨)
豫告(周禮世婦掌女宫之宿戒注女宫刑女給宫中事者宿戒當給事丨丨之齋戒也)
豫事(詩篤公劉于豳斯館涉渭為亂取厲取鍜疏公劉之為君也于此豳地令民作館舍先使人涉渡于)
(渭乘舟絶中為亂而過取其厲石取其鍜具所以鍜礪斧斤利其器用伐取材木乃為宫室言其勸導有法丨)
(丨省功也)
豫辦(鹽鐵論事不丨丨不可以應卒内無備不可以禦敵)
豫往(顔延之贈王太常詩丨丨誠歡歇悲来非樂闋)
豫禦(公羊傳莊公十有八年夏公追戎于濟西此未有言伐者其言追何大其為中國追也此未有伐中)
(國者則其言為中國追何大其未至而丨丨之也其言于濟西何大之也)
豫怠(書王懋乃德視乃烈祖無時丨丨)
豫移(李夢陽鵲賦性靈達而好静恒相時而丨丨)
豫震(蔡邕太尉橋公碑每所臨向清風先翔遠近丨丨)
豫設(漢書辛慶忌傳夫將不丨丨則亡㠯應卒士不素厲則難使死敵)
豫言(後漢書申屠剛𫝊夫未至丨丨固常為虚及其已至又無所及)
豫敕(宋書江夏文獻王義恭傳既出鎮高祖與書戒之曰凡事皆應慎密亦宜丨丨左右人有至誠所陳)
(不可泄漏以負忠信之款也)
豫政(後漢書周章𫝊是時中常侍鄭衆蔡倫等皆秉埶丨丨章數進直言)
豫遠(漢書賈誼𫝊君之寵臣雖或有過刑戮之罪不加其身者尊君之故也此所㠯為主上丨丨不敬也)
(所㠯體貎大臣而厲其節也)
豫數(玉海或問廟樂之制曰禮祖有功而宗有德祖一而已始受命也宗無丨丨待有德也)
豫及(漢書高帝紀漢王還歸都櫟陽使諸將略地拔隴西㠯萬人若一郡降者封萬戶注師古曰若者丨)
(丨之辭言以萬人或以一郡降者皆封萬戸)
豫染(顔延之與王曇生書君家高世之節有識歸重丨丨毫翰所應載述)
豫賈(史記子産𫝊子産為相一年豎子不戲狎斑白不提挈童子不犁畔二年市不丨丨荀子仲尼將)
(為司寇沈猶氏不敢朝飲其羊公慎氏出其妻慎潰氏踰境而徙魯之粥牛馬者不丨丨)
豫圖(晉書王彌傳彌多權略凡有所掠必丨丨成敗舉無遺策弓馬迅捷膂力過人青土號為飛豹曹)
(植豫章行窮達難丨丨丨李白贈崔諮議詩前期難丨)
豫章(左傳吳師圍弦左司馬戍右司馬稽帥師救弦及丨丨吳師還史記貨殖𫝊丨丨出黃金宋書)
(州郡志江州丨丨太守領縣豫寧猶又嵇康養生論夫至物微妙可以理知難以目識譬丨丨生七年然後)
(可覺耳)
豫寧(宋書州郡志見上)
豫州(書荆河惟丨丨曰周禮職方氏河南曰丨丨世蜀志諸葛亮𫝊亮劉丨丨王室之胄英才蓋衆)
(士仰慕若水之歸海)
豫南(列子北山愚公者年且九十面山而居懲山北之塞出入之迂也聚室而謀曰吾與汝畢力平險指)
(通丨丨達于漢隂可乎)
豫北(張協七命乃有荆南烏程丨丨竹葉注良曰荆南丨丨地名烏程竹葉酒名)
豫席(漢書賈誼𫝊非有仄室之埶㠯丨丨之也)
豫且(史記龜策𫝊宋元王二年江使神龜使于河至于泉陽漁者丨丨舉網得而囚之置之籠中夜半龜)
(来見夢于宋元王)
豫兮(老子丨丨若冬涉川按豫或作與)
幽
幽僊(宋之問登封告成詩文衛嚴清蹕丨丨讀寳符)
幽子(韓愈别趙子詩海上諸山中丨丨頗不無)
幽真(王安石張氏静居院詩南堂棲丨丨晨起瞻像圖)
幽僧(趙嘏寄山僧詩雲裏丨丨不置房橡花藤葉蓋禪床)
幽禪(韓愈送靈師詩齊民逃賦役高士著丨丨)
幽梵(儲光羲苑外至龍興院作疎鐘清月殿丨丨靜花臺)
幽叟(謝瞻張子房詩肇允契丨丨翻飛指帝鄉丨王灣池亭即事詩逮此乘務閒因而訪丨)
幽客(三餘贅筆蘭為丨丨丨又三柳軒雜識山礬為丨)
幽人(易履道坦坦丨丨貞吉孟陸機應嘉賦懷前修之仿佛覿丨丨乎所過浩然上巳日詩浴蠶逢)
(姹女采艾值丨丨)
幽介(羅衮謝知己啓豈期丨丨遽獲忝塵謝莊月賦臣東鄙丨丨長自丘樊)
幽履(南史隠逸𫝊序陶潛之徒全身丨丨服道儒門)
幽心(江淹惜晩春應劉秘書詩煙景抱空意蘅杜綴丨丨)
幽性(錢起題準上人蘭若詩向山看霽色步步豁丨丨)
幽情(王羲之蘭亭序一觴一詠亦足以暢叙丨丨丨班固西都賦願賓攄懷舊之蓄念發思古之丨)
(傅武仲舞賦嚴顔和而怡懌兮丨丨形而外揚)
幽懷(韓愈丨丨詩丨丨不能寫行此春江潯)
幽神(陸雲贈顧驃騎詩沈機響駭丨丨廣覿)
幽衷(王僧達答顔延年詩丨丨何用慰翰墨久謠吟)
幽腸(孟郊長安羈旅詩聽樂離别中聲聲入丨丨)
幽襟(唐明皇送賀知章歸四明詩寰中得秘要方外散丨丨楊師道春朝閒步詩池塘藉芳草蘭芷襲)
(丨丨)
幽抱(沈佺期訪司馬子微詩泠然委輕馭復得散丨丨張九齡西山祈雨詩我来不外適丨丨自中微)
幽願(葉適題陳夀老文集後膏潤枯筆之後安徐窘步之末薦之郊廟而王度善藏之林藪而丨丨惬矣)
幽念(謝朓春思詩丨丨漸鬱陶山楹永為室)
幽思(史記屈原傳憂愁丨丨而作離騷思詩品阮籍咏懷之作可以陶性靈發丨丨左蜀都賦丨丨)
(絢道德摛藻掞天庭月錢起江行詩丨丨正遲遲沙邊濯弄時劉滄洛陽夜書懷詩獨榻閑眠移嶽影寒)
(窗丨丨度烟空)
幽興(杜甫陪鄭廣文遊何將軍山林詩平生為丨丨未惜馬蹄遥又重過何氏詩向来丨丨極步屧過)
(東籬)
幽感(南史臧燾𫝊國之大事在祀與戎古先哲王莫不致肅恭之誠心盡嚴崇乎祖考然後能流淳化於)
(四海通丨丨於神明丨張九齡月夜聞雁詩空聲兩相應丨一何深)
幽憶(李尤圍棋銘詩人丨丨感物則思)
幽意(江淹青苔賦必居閒而就寂以丨丨之深傷看蘇軾瀟湘晩景圖詩知君有丨丨細細為尋)
幽憂(莊子堯以天下讓於子州支父子州支父曰我適有丨丨之病方且治之未暇治天下也皮日休)
(林屋洞詩遂招放曠侶同作丨丨行)
幽愁(白居易琵琶行别有丨丨闇恨生此時無聲勝有聲)
幽悲(潘岳寡婦賦退丨丨於堂隅兮進獨拜於牀垂)
幽懣(李元綱厚德錄張忠定公視事退後有一廳子熟睡公詰之汝家有甚事對曰母久病兄為客未歸)
(訪之果然翌日差場務一名給之且云吾廳上有敢睡者耶此必心極丨丨使之然耳)
幽恨(元微之楚歌各自埋丨丨江流終宛然韓偓春悶詩相思不相信丨丨更誰知)
幽寤(孫楚季子贊元覽丨丨觸類應機)
幽悁(韓愈送靈師詩還如舊相識傾壺暢丨丨丨王安石示耿天隲詩望公時顧我於此暢丨)
幽憤(晉書劉琨𫝊琨為匹磾所拘為詩贈其别駕盧諶托意非常攄暢丨丨)
幽眷(張說石門墨山詩佳遊屢前諾芳月愆丨丨)
幽求(陳子昂題山水粉圖詩信夫人之好道愛雲山以丨丨)
幽賞(李白春夜宴從弟桃李園序丨丨未巳高談轉清韋應物寄劉舍人詩佳詠邀清月丨丨滯芳藂)
(黃庭堅謝斌老送墨竹詩丨丨非俗愛)
幽翫(盧鴻終南十志雲錦淙者蓋激溜攅衝傾石叢倚鳴湍疊濯噴若風雷晷輝分麗煥若雲錦可瑩徹)
(靈矚丨丨忘歸)
幽尋(韓愈縣齋讀書詩青竹時默釣白雲日丨丨引陸龜蒙掇野蔬詩野園烟裏自丨丨嫩甲香蕤漸)
(深)
幽討(杜甫贈李白詩李侯金閨彦脫身事丨丨佳蘇軾送鄧宗古還鄉詩澗谿有丨丨蘋芷真蔬)
幽牽(王彪之井賦下沈瓶而互激飛纖綆而丨丨)
幽搜(陸龜蒙採葯賦丨丨莫及興詠徒存)
幽欵(温庭筠上裴舍人啓敢持丨丨上訴隆私)
幽探(張籍和李僕射西園詩虛坐詩情遠丨丨道侶兼朱松送沈昌時叙别詩歸路春深風日美伴誰)
(操筆賦丨丨子朱子齋居感興詩豈若林居丨丨萬化原)
幽攀(陳旅題龍虎山巖圖詩羽人授我九節杖林磴窈窕窮丨丨)
幽歌(江淹秋夕納涼詩空居寂以欷左右自丨丨朱子宿石岊館詩擊楫成丨丨)
幽吟(杜甫追酬高蜀州人日見寄詩今晨散帙眼忽開迸淚丨丨事如昨)
幽詠(韓愈閒遊詩持竿至日暮丨丨欲誰聽)
幽說(漢書揚雄𫝊抗辭丨丨閎意眇指)
幽緘(謝惠連擣衣詩盈箧自余手丨丨俟君開)
幽讀(蘇軾葉教授和溽字韻詩慈星付寳偈神侶得丨丨)
幽韻(朱子懷子厚詩琅然撫枯桐丨丨泉谷虛)
幽度(支遁詠禪思道人詩冥懷夷霞驚泊然肆丨丨)
幽操(晉書戴逵𫝊希心俗表棲遲衡門雖策命屢加丨丨不回)
幽符(王丘奉和聖製送張尚書廵邊詩德業藴時宗丨丨夢象通)
幽迹(駱賓王上太常伯啓投竿垂餌晦丨丨於渭濱抱甕灌園絶機心於漢渚)
幽步(錢起奉使采箭簳竹詩重峯轉森爽丨丨何超越柳宗元游石角詩石角恣丨丨長烏遂遐征)
(張籍夏日閒居詩此時丨丨遠不覺到山邊)
幽坐(韓愈咏月詩丨丨看侵戶閒吟愛滿庭)
幽約(陳高送陸有章詩我性亦愛山方期結丨丨倪瓉懷陸徵君詩歸掃松逕苔遲君踐丨丨)
幽會(梁武帝上雲樂金書發丨丨碧簡吐元門)
幽晤(王勃彭州龍懷寺碑惠機丨丨定識潛融)
幽信(林逋深居雜興詩花月竒懷看酒譜雲蘿丨丨寄茶經)
幽眺(周須登龍江山祠詩去國思舊遊尋山發丨丨)
幽視(孟郊石淙詩勁飇刷丨丨怒水懾餘愞)
幽耳(韓愈送石處士赴河陽幕詩風雲入壯懷泉石别丨丨)
幽聽(朱子題吳公濟風泉亭詩丨丨一以會悠然與神謀)
幽邃(易其受命也如響无有遠近幽深疏言易之告人吉凶無問遠之與近及丨丨深遠之處悉皆告之)
(也緯世說王中郎甚愛張天錫問之曰卿觀過江諸人經江左軌轍有何偉異後来之彦復何如中原張曰)
(研求丨丨自王何以還因時修制荀樂之風丨王延夀魯靈光殿賦旋室㛹娟以窈窕洞房叫窱而丨孫)
(綽天台賦邈彼絶域丨丨窈窕)
幽滯(蜀志許靖𫝊獻帝初以漢陽周毖為吏部尚書與靖共議謀進退天下之士沙汰穢濁顯拔丨丨)
幽淪(劉禹錫送華隂尉張苕赴邕府使幕詩一旦逢良時天光燭丨丨)
幽素(唐書解琬𫝊琬舉丨丨科中之調新政尉)
幽微(書道心惟微疏道心惟甚丨丨輕後漢書劉陶𫝊陶上議曰臣伏讀鑄錢之詔平重之議訪覃丨)
(丨不遺窮賤識魏略傅禧曰欲知丨丨莫若易人倫之紀莫若禮多山川草木之名莫若詩張華晉中宫)
(樂歌螽斯弘慈惠樛木逮丨丨丨江淹雜體詩精衞銜木石誰能測丨)
幽孱(沈遘次謂和不疑借書鄰幾過其寢詩詩成連示我足以驚丨丨)
幽逸(後漢書孝沖帝紀三公特進侯卿校尉舉賢良方正丨丨修道之士各一人)
幽紛(柳宗元天對本始之茫誕者𫝊焉鴻靈丨丨曷可言焉朱子次子厚秋懷詩浩蕩信莫量丨丨那)
(得覩)
幽眇(韓愈荆潭詩序鏗鏘發金石丨丨感鬼神經又進學解補苴罅漏張皇丨丨蘇軾書楞伽後楞)
(伽義趣丨丨文字簡古讀者或不能得句細陳傅良弔吕伯恭郎中舟行寄諸友詩遐搜接混茫剖入丨丨)
幽妙(朱子題沈公雅卜居圖詩言論覈丨丨理亂窮端由)
幽圓(包佶祀雨師樂章陟降左右誠達丨丨)
幽潔(朱子冬至隂雨詩遠意懷丨丨)
幽深(易无有遠近丨丨遂知来物車水經注函谷關邃岸天高空谷丨丨澗道之峽不方軌號曰天險)
(穪衡鸚鵡賦嬉遊高峻栖跱丨丨張華勵志詩研精躭道安有丨丨)
幽閑(詩關睢𫝊言后妃有關睢之德是丨丨貞静之善女宜為君子之好逑後漢書列女𫝊贊端操有)
(蹤丨丨有容女顔延之秋胡行婉彼丨丨作嬪君子室)
幽尚(朱子尋白鹿洞故址詩昔賢有丨丨眷言此婆娑)
幽隠(漢書朱博傳古選諸侯賢者㠯為州伯所㠯廣聰明燭丨丨也蔡邕述行賦想宓妃之靈光兮神)
(丨丨以潛翳皮杜審言南海亂石山詩穹崇霧雨蓄丨丨靈仙閟日休和陸龜蒙詩未遣蒲車問丨丨共)
(君應老抱桐孫)
幽愚(齊書虞玩之𫝊日旰忘食未明求衣詔逮丨丨謹陳妄說)
幽嚴(顔延之文皇塗昭烈神路丨丨)
幽澀(鮑知學劉公幹體詩賴樹自能貞不計迹丨丨)
幽散(繁欽與魏文帝牋潛氣内轉哀音外激大不抗越細不丨丨成公綏嘯賦時丨丨而將絶中矯厲)
(而慨慷)
幽鑒(朱子題周氏溪園詩澄潭俯丨丨)
幽靜(晉書江逌傳羣祀之所必在丨丨實孟郊送黃構擢第後歸江南詩能令丨丨人聲喧九垓納)
(延李老谷詩平生愛山僻愒此愜丨丨)
幽覿(顔真卿謝陸處士詩會愜名山期從君恣丨丨)
幽拙(方干贈會稽楊長官詩若向湖邊訪丨丨蕭條四壁是閒居劉得仁山中書懷寄丁學士詩丨丨)
(欣殊幸提攜更不疑)
幽賾(周書儒林傳贊至於天官律歷隂陽緯侯靡不窮其丨丨故能聲馳海内為一代儒宗盧諶答魏)
(子弟詩妙詩申篤好清義貫丨丨)
幽悠(阮籍大人先生傳左蕩莽而無涯右丨丨而無方)
幽朴(李渤上封事表自忘丨丨遠獻芻言)
幽弘(法言丨丨横廣絶於邇言)
幽單(李賀仁和里雜叙皇甫湜詩客枕丨丨看春老)
幽劣(盧綸敬酬大夫二十四舅詩顧已文章非酷似敢將丨丨俟洪爐)
幽潛(王褒九懷鯨鱏兮丨丨從蝦兮遊渚)
幽默(屈原九章眴兮杳杳孔靜丨丨誰朱子書事詩超遥捐外慮丨丨與言)
幽墨(韓愈南山詩冬行雖丨丨冰雪工琢鏤)
幽賤(後漢書蔡邕𫝊韓安國起自徒中朱買臣出於丨丨晉書阮种𫝊詔曰若有文武隠逸之士各舉)
(所知雖丨丨負俗勿有所限)
幽遯(晉書隠逸𫝊吏部郎郄隆思求海内丨丨之士喬供養衡門至於白首於是除樂安令按喬范喬)
幽蟠(蘇舜欽秋夜詩丨丨孰可聞自有濟物誠)
幽潤(謝莊上封禪儀注表元浸紛流華液丨丨)
幽迸(韓愈東都遇春詩懷歸苦不果即事取丨丨)
幽屏(左思吳都賦紫貝流黃縹碧素玉隠賑崴㠢雜插丨丨韓愈秋懷詩庶幾遺悔尤即此是丨丨)
(又平聲温庭筠病中書懷呈友人詩暝渚藏鸂鶒丨丨卧鷓鴣張佖碧戶詩小障明金鳳丨丨點翠苔)
幽獨(唐書高郢𫝊郢司貢部凡三歲甄丨丨抑浮華流競之俗為衰陳子昂感遇詩丨丨空林色朱蕤)
(冒紫莖深杜甫自瀼西荆扉移居東屯茅屋詩丨丨移佳境清隔遠關韓偓丨丨詩丨丨起侵晨山鶯啼)
(更早同朱子晚步詩握手一忻吾生詎丨丨)
幽期(謝靈運撰征賦石丨丨而知賢張揣景而示信本文武之素心要王子於雲仞按石張用張良黃石)
(公事)
幽通(班固有丨丨賦)
幽薄(束晳補亡詩白華朱萼被於丨丨)
幽林(班固西都賦其陽則崇山隠天丨丨穹谷陸海珍藏藍田美玉張籍不食仙姑山房詩丹砂如可)
(學便欲住丨丨苑王建原上新居詩送經還野移石入丨丨)
幽叢(張協七命扣跋丨丨)
幽樹(謝靈運悲哉行丨丨雖改觀終始在初生丘錢起新豐主人詩暮鳥棲丨丨孤雲出舊)
幽木(皮日休樵谿詩何時有此谿應便生丨丨)
幽松(張說和張監遊終南詩時鳥戲丨丨)
幽桂(盧思道上巳禊飲詩餘光下丨丨夕吹舞青蘋)
幽竹(錢起暮春歸故山草堂詩始憐丨丨山窗下不改清隂待我歸韋應物道晏寺主院詩比鄰有丨)
(丨潛筠穿我廬柯劉得仁宿宣義池亭詩暮色遶亭南山丨丨青)
幽篁(屈原九歌余處丨丨兮終不見天路險難兮獨後来盧象和徐侍郎叢篠詠中禁夕沉沉丨丨别)
(作林)
幽蘿(李羣玉湖中古愁詩奠桂開古祠朦朧入丨丨)
幽蔓(李益蓮塘驛詩女蘿蒙丨丨擬上青桐枝)
幽果(李建勲溪齋詩衰條寒露鵲丨丨落驚魚)
幽葩(蘇軾寒菊詩輕肌弱骨散丨丨真是青帬兩髻了)
幽葉(沈佺期仙萼池亭侍宴應制詩閑花開石竹丨丨吐薔薇)
幽藥(雍陶和劉補闕秋園寓興詩疎篁抽晚筍丨丨吐寒芽)
幽花(杜甫過南鄰朱山人水亭詩丨丨欹滿樹小水細通池李羣玉湖閣曉晴詩風烏搖徑柳水蝶戀)
(丨丨未皮日休李處士郊居詩幾多狎鳥皆諳性無限丨丨得名蘇軾書王主簿畫折枝詩瘦竹如幽人)
(丨丨如處女翠張耒夏日詩丨丨避日房房斂樹含風葉葉涼)
幽草(李白百丈崖瀑布圖詩石黛刷丨丨曾青澤古苔韋應物滁州西澗詩獨憐丨丨澗邊生上有黃)
(鸝深樹鳴丨李商隠晚晴詩天意憐丨人間重晚晴)
幽蘭(離騷時曖曖其將罷兮結丨丨以延佇謝宋玉風賦臣援琴而鼔之為丨丨白雪之曲惠連雪)
(賦曹風以麻衣比色楚謠以丨丨灑曲和楊炯丨丨賦維丨丨之芳草稟天地之淳精張籍盧常侍詩開)
(門移遠竹剪草出丨丨)
幽若(曹植七啟緄佩綢繆或彫或錯薰以丨丨流芳肆布)
幽菊(張耒秋懷次韻晁應之詩晚篁原自綠丨丨為誰開)
幽蘚(徐銘和蕭少卿見慶新居詩當戶小山如舊識上牆丨丨最相宜)
幽蘅(孟郊同年春燕詩丨丨發空曲芳杜綿所思)
幽莠(戰國策夫物多相類而非也丨丨之幼也似禾黧牛之黃也似虎白骨疑象碔砆類玉)
幽根(傅休奕元棗賦擢剛莖以排虛誕丨丨以滋長葉適題張提舉園詩野岸鋤難遍丨丨暖易栽)
幽香(温庭筠東郊行綠渚丨丨生白蘋差差小浪吹魚鱗王安石歲晩詩俯窺憐淨綠小立佇丨丨)
幽燄(劉言史春過趙墟詩古柏重生枝亦乾餘漆見風丨丨滅)
幽馥(范成大石湖書事詩老紅餞餘春衆綠自丨丨楊萬里感秋詩露荷丨丨曉雲日淡光秋)
幽芳(張九齡南還贈京師舊僚詩欲贈丨丨歇行悲舊賞移)
幽色(張九齡感遇詩紫蘭秀空蹊皓露奪丨丨玉杜甫四松詩丨丨幸秀發疎柯亦昂藏李羣書院)
(二小松詩一雙丨丨出凡塵數粒秋烟二尺鱗)
幽茂(仲子陵珊瑚樹賦何丨丨以陵秋獨菁蔥而照日)
幽蔚(左思吳都賦於是弭節頓轡齊鑣駐蹕徘徊徜徉寓自丨丨)
幽碧(齊已酬高輦詩竹膩題丨丨蕉乾裂脆聲)
幽姿(謝靈運登池上樓詩潛虬媚丨丨無朱子題王嘉叟所藏天台賦圖詩西窗夜来雨人領丨丨)
(又秋花詩青蕊冒珍叢丨丨含曉露)
幽態(温庭筠題磁嶺海棠花詩丨丨竟誰賞歲華空與期)
幽豔(劉言史買花謠丨丨凝華春景曙林夫移得將何處盧激金燈詩疎莖秋擁翠丨丨夕添紅曾)
(鞏憶越中梅詩今日舊林冰雪地冷香丨丨向誰開)
幽娟(杜顗集賢院山池賦見籐篠之丨丨弄石泉之明媚)
幽翠(王昌齡沈興宗置酒南谿留贈詩林色與溪古深篁引丨丨李德裕憶初暖詩丨丨生松栝輕烟)
(起薜蘿丨李賀洛姝真珠詩蘭風桂露灑丨紅絃褭雲咽深思)
幽籟(權德輿酧穆侍郎詩杉梧韻丨丨河漢明秋天)
幽獸(韓愈喜侯喜至贈張籍張徹詩荒花窮漫亂丨丨工騰閎)
幽禽(陸游西村詩茂林風送丨丨語壊壁苔深醉墨痕高啓太平山詩高鶻有危棲丨丨無俗哢)
幽鳥(李商隠井泥詩晚落花滿地丨丨鳴何枝)
幽乳(韓愈答張徹詩潛苞綘實坼丨丨翠毛零)
幽哢(方䕫種田詩及時撒新榖摶黍遞丨丨圓何中皮氏逸亭詩綵鱗孤鏡照丨丨四窗)
幽囀(秦觀睡起詩爬搔失丨丨欵欠墮危芳)
幽鷺(鄭谷水詩落花相逐去何處丨丨獨来無限時)
幽蝶(司空圖重陽山居詩菊殘深處廻丨丨陂動晴光下早鴻陸龜蒙桃花塢詩願作此丨丨得隨花)
(下賓)
幽蛩(高□懷鄭二逸人詩夢廻明鏡沒寂歴聞丨丨)
幽鱗(阮籍答伏義詩序夫九蒼之高迅羽不能尋其巔四溟之深丨丨不能測其底)
幽蠧(陳子昂感遇詩招搖青桂樹丨丨亦成科韓愈城南聮句丨丨落書棚)
幽蟄(陸龜蒙雜諷詩吾欲斧其吭無雷動丨丨)
幽白(趙抃向晚詩丨丨孤飛鳥横紅數抹霞)
幽息(駱賓王詠蟬詩序每至夕照低隂秋蟬疎引發聲丨丨有切嘗聞)
幽煙(水經注林邑記巢棲樹宿負郭接山榛棘蒲薄騰林拂雲丨丨冥緬非生人所安)
幽雲(王褒九懷觀丨丨兮陳浮右李頎裴尹東溪别業詩丨丨澹裴回白鷺飛左賈島寄賀蘭明吉)
(詩泛舟同遠客尋寺入丨丨)
幽星(何平叔景福殿賦其奥秘則翳蔽曖昧髣髴退槩若丨丨之纚連也)
幽霖(王琢雨夕感寓詩故幔丨丨透長檠暗燼挑)
幽藹(張說七命其居也崢嶸丨丨蕭瑟虚元豐揚雄河東賦鬱蕭條其丨丨兮滃汎沛以隆)
幽暉(元微之含風夕詩青熒微月鈎丨丨動隂魄)
幽映(錢起香山精舍詩松門入丨丨石逕趨迤邐)
幽景(王禹偁遊虎丘山寺詩盡把好峰藏院裏不教丨丨落人間)
幽響(江淹許徵君詢自叙詩曲櫺激鮮颷石室有丨丨韓愈會合聮句馳輝燭浮螢丨丨泄潛蛬許)
(衡遊黃華詩石苔積重痕溪風動丨丨)
幽氣(江淹和丘長史詩山川吐丨丨雲景抱長懷)
幽處(祖詠蘇氏别業詩别業居丨丨到来生隠心蕭陸游自雲門之陶山詩陂陁丨丨有茅屋井臼條)
(草樹荒)
幽層(沈遼次韻酬李正甫對雪詩半積軒砌發丨丨枯樹兀兀愁飢鷹)
幽境(李頎送王寧詩行人與我翫丨丨北風切切吹衣冷)
幽隙(甘子布光賦逗丨丨而露纖埃漏疎林而分細影薛蕙郊居詩銷聲背喧競息影投丨丨)
幽點(喻鳬春雨如膏詩細光添柳重丨丨濺花勻)
幽宗(禮記丨丨祭星也注宗皆當為禜字之誤疏幽闇也星至夜而出故曰幽梁簡文帝和蕭東陽祀)
(七里廟詩萬里實丨丨三神亦天構)
幽全(禮記毛血告丨丨之物也告丨丨之物者貴純之道也注血在内告其丨毛在外告其丨也)
幽饗(謝超宗齊太廟樂歌昭序溢丨丨餘)
幽州(周禮夏官職方氏東北曰丨丨秋爾雅燕曰丨丨史記天官書尾箕丨丨春元命苞箕星散)
(為丨丨分為燕國掖陶潛擬古詩誰言行遊近張至丨丨)
幽都(書分命和叔宅朔方曰丨丨方大戴禮昔虞舜以天德嗣堯布功散德制禮朔丨丨来服唐書)
(地里志幽州范陽郡縣丨丨李山海經北海之内有山名曰丨丨之山黑水出焉嶠龍詩銜燭耀丨丨含)
(章擬鳳雛)
幽陵(史記五帝紀北至於丨丨南至於交趾西至於流沙東至於蟠木動靜之物大小之神日月所照莫)
(不砥屬野唐書地理志丨丨都督府以拔古部置隸安北都護府)
幽府(元好問北龍潭詩南峰天一柱萬古鎮丨丨)
幽水(陸機漏刻賦挈金壺以南羅藏丨丨而北戢)
幽障(後漢書祭彤傳論至乃卧鼔邊亭滅烽丨丨者將三十年)
幽隅(張衡七辨無為先生淹在丨丨藏聲隠景剗迹窮居)
幽塗(張纘南征賦鑒丨丨於忠武)
幽異(謝靈運石室山詩清旦索丨丨放舟越坰郊珠翁承贊題莒潭安閩院詩祧宗營祀舍丨丨勝林)
幽泌(張籍會合聮句徒言濯丨丨誰與薙荒茸)
幽竒(蕭穎士白鷴賦序白鷴羽族之丨丨也神貎清閒不雜於衆禽棲止遥深與人境罕接固莫得而馴)
(狎也)
幽曠(嚴維僧房避暑詩丨丨無煩暑恬和不可量)
幽勝(唐書裴度𫝊度乃治第本都集賢里沼石林叢岑繚丨丨林逋復賡前韻且以陋居丨丨詫而誘)
(之詩百千丨丨無人見說向吾師是洩機)
幽陋(後漢書范滂𫝊顯薦異節抽拔丨丨著魏書李彪傳歴觀古事求能非一或承藉微蔭德當時或)
(見拔丨丨流名後葉)
幽浚(蔡邕郭有道碑崇壯丨丨如山如淵)
幽夐(柳貫題巨然江山行舟圖詩巨然作江山所得盡丨丨)
幽凝(王勃梓橦南江泛舟序清湛丨丨鎮流靖俗)
幽敞(貢師泰夜宿書舍詩齋居頗丨丨洞然啓八窗失馬汝驥碧雲寺行隂洞鑿空嵐翠裂水亭丨丨)
(炎熱)
幽遠(詩鶴鳴于九臯聲聞于野疏言鶴處九臯人皆聞之以興賢者隠于丨丨之處其名聞于朝廷之間)
(角後漢書桓榮𫝊五經廣大聖言丨丨外宋書符瑞志端日行萬八千里明聖在位明達方丨丨之事則)
(奉書而至盡全唐詩話李灣詩體丨丨興用洪深因詞寫意窮理性於詠物尤工許敬宗小池賦彼瑶池)
(之高讌固丨丨而空𫝊此㘭堂之信遠遂騰譽而聞天)
幽遐(晉書禮志詔刺史二千石長史曰古之王者以歲時廵狩方岳其次則二伯述職不然則行人順省)
(故雖丨丨側微心無壅隔愛又桓温𫝊九域宅心丨丨企踵南史劉歊傳歊尤山水登危履險必盡丨丨)
(儲隋書高祖紀荒忽丨丨回首内向琨陸機祖道詩皇延髦俊多士出丨丨盧諶贈劉詩身經險阻足)
(蹈丨丨義由恩深分隨昵加)
幽怪(韓愈岳陽樓詩炎風日搜攬丨丨多冗長劍客□園聫句照海鑠丨丨滿空敲異氛)(又贈孟郊)
(峽哀詩丨丨窟穴語飛聞肹響流劍蘇軾再過泗上詩不用然犀照丨丨要須拔斬長蛟)
幽近(朱慶餘題崔駙馬林亭詩選居丨丨御街東易得詩人聚會同)
幽運(後漢書陳蕃𫝊贊陳蕃蕪室志清天綱人謀雖緝丨丨未當)
幽偏(宋之問藍田山莊詩宦遊非吏隠心事好丨丨)
幽漠(孫綽太平山銘肅形枯林映心丨丨)
幽僻(杜甫寄李員外詩渚柳原丨丨村花不掃除)
幽峻(南史孔淳之𫝊居會稽剡縣性好山水每有所遊必窮其丨丨)
幽澹(曹松聞通寺砌下泉詩細聲從嶠足丨丨浸香墀)
幽和(鮑照河清頌雲表丨丨物章明慶)
幽荒(馬融廣成頌舉淹滯拔丨丨昇張衡東京賦惠風廣被澤洎丨丨傅林奕日歌皇德沛天地神)
(明鑒丨丨)
幽閟(張衡週天大象賦虛梁閴寂以丨丨蓋屋喧轟而宴賞沈遘天台山送僧象微歸山詩丨丨足瓌)
(怪纖悉難畢具)
幽窳(歐陽修新營小齋鑿地爐詩軒窗共丨丨竹柏助蒙密)
幽迥(孫綽遊天台山賦序所立冥奥其路丨丨)
幽阻(吳志諸葛恪傳乃分内諸將羅兵丨丨絶謝靈運答范光禄書山澗丨丨音塵闊)
幽冥(孫氏瑞應圖王者德至鳥獸澤洞丨丨則騶虞見)
幽仄(宋書孝武帝紀簡約之風有孚於品性惠敏之訓無漏於丨丨梁武帝舊族搜士詔在昔周漢取)
(士方國頃代凋訛丨丨乃被)
幽側(達奚珣華山賦旁望羣山兮盡為丨丨猶夫面内兮用資峻極)
幽護(李華大雲寺蘭若和尚碑元慈丨丨)
幽柔(孟郊卧病詩倦寢意蒙昧強言聲丨丨)
幽嬾(暢當重答江州應物詩煩君瓊玖贈丨丨百無成)
幽晦(屈原九章山峻高以蔽日兮下丨丨以多雨)
幽沈(柳宗元讀書詩丨丨謝世事俛默窺唐虞)
幽變(范甯榖梁傳序該二儀之化育贊人道之丨丨)
幽顯(北史房彦謙傳自非積德累仁豐功厚利孰能道洽丨丨義感靈祇隋書李穆傳萬靈符命兆庶)
(謳歌丨丨樂推日月堆積儉莊子丨丨無愧於心則獨行而不懼陳傅良次沈夫求花木韻詩日月之蔽)
(虧木隂自丨丨)
幽明(易仰以觀于天文俯以察于地理是故知丨丨之故禮記祭日于壇祭月于坎以别丨丨以制上)
(下響)(王融曲水詩序丨丨獻期雷風通郭璞泰室讚氣通元漠神洞丨丨)
幽陽(陳子昂感遇詩微月生西海丨丨始代昇)
幽隂(禮記昏禮不用樂丨丨之義也澄常建江上琴興詩泠泠七絃遍萬木丨丨)
幽夕(楊甲遊長松寺詩娟娟松間月丨丨亦可度)
幽暮(木華海賦廓如靈變惚怳丨丨)
幽夜(世說張威伯歲寒之茂松丨丨之逸光王融淨行詩隂牆雖兩密丨丨有四知)
幽藏(白虎通五行北方水萬物所丨丨也摯虞孔子贊河圖沉翳鳳鳥丨丨)
幽燭(雲笈七籖紫晨丨丨七曜蔚粲)
幽覃(上官儀勸封禪表就月丨丨則燭龍開景薰風遠暢則蟠木增華)
幽婚(蘇軾梅花詩人間草木非我對奔月偶桂成丨丨)
幽谷(詩出自丨丨遷于喬木都淮南子蘭生丨丨不為莫服而不芳張衡南賦丨丨嶜岑夏含霜雪)
(種歐陽修答吕公著見贈詩樹滿丨丨疏泉瀉清池)
幽磴(韋應物遊龍門香山泉詩潺湲寫丨丨繚繞𢃄嘉樹)
幽隖(王炎舟行過白石翌日到莘莪卻回和清老詩轉柂涉奔湍支笻入丨丨)
幽峰(謝靈運山居賦建招提於丨丨冀振錫之息肩)
幽嶺(項斯太白山隠者詩高居在丨丨人得見時稀)
幽阜(左思吳都賦宗生高岡族茂丨丨擢本千尋垂蔭萬畆)
幽巖(孫綽遊天台山賦凝思丨丨朗詠長川)
幽岑(李頻避暑詩神仙倘有術引我出丨丨)
幽蹊(王褒寄梁處士周弘讓書鏟跡丨丨銷聲窮谷謝朓遊敬亭山詩我行雖紆阻兼得尋丨丨)
幽藪(後漢書張楷傳張楷行慕原憲操擬夷齊輕貴樂賤竄跡丨丨魏志杜襲𫝊繁欽數見竒於表襲)
(喻之曰吾所以與子俱来者徒欲龍蟠丨丨待時鳳翔豈謂劉牧當為撥亂之主而規長者委身哉)
幽峽(左思魏都賦山林丨丨川澤廻繚恒碣碪&KR1095;於青霄河汾浩涆而皓溔)
幽岫(晉書簡文帝紀夫肥遁窮谷之賢滑泥揚波之士抗志元霄潛默丨丨王筠約法師碑結宇山椒)
(疏壤丨丨窈郭璞江賦爰有包山洞庭巴陵地道潛逵旁通丨丨窕張協雜詩荒庭寂以閒丨丨峭且深)
幽隍(水經注太公釣兹泉今人謂之几谷石壁深高丨丨邃密林障秀阻人跡罕交)
幽洞(陳子昂感遇詩石林何冥密丨丨無留行古陸游雙鵝詩斷崖丨丨白雲深縹緲仙槎無今)
幽田(黃庭内景經耳神空閑字丨丨注空閑丨靜聽物則審神之所居故曰丨也)
幽路(王褒九懷吾乃逝兮南娭道丨丨兮九疑暘江淹丹砂可學賦吾從師而問道冀丨丨之或陸)
(龜蒙茶人詩雨後探芳去雲間丨丨危界沈遘天台山送僧象微歸山詩九折凌峻梁五窮丨丨)
幽瓦(王安石和沖卿雪詩荒林無空枝丨丨有高隴)
幽石(謝靈運過始寧墅詩白雲抱丨丨綠篠媚清漣楊師道還山宅詩垂藤掃丨丨卧柳礙浮槎)
幽逕(吕温終南精舍月中聞磬詩月峰禪室掩丨丨靜昏氛陸游園中小飲詩此老胸中萬頃寬小園)
(丨丨日追歡来楊萬里春晴懷放園海棠詩一番遇雨丨丨無數新禽有喜聲)
幽島(范梈秋江釣月詩衆峰更滅沒横笛隔丨丨)
幽壍(魏文帝校獵賦望雀臺而增舉涉丨丨之花梁)
幽崖(班固東都賦北動丨丨南燿朱垠)
幽澗(晉書曹毗𫝊蘭生丨丨玉輝千仞賦郭璞江賦丨丨積岨礐硈䃕確謝靈運山居摭曾嶺之細)
(卒拔丨丨之溪蓀砌李中題新栽小松詩劚開丨丨蘚苔斑移得孤根植前朱子次瑞泉詩韻偶與同遊)
(客行逢丨丨原)
幽壑(晉書陸機𫝊贊蘭植中塗必無經時之翠桂生丨丨終保彌年之丹嵇康琴賦登飛梁越丨丨)
(唐太宗出獵詩怖獸潛丨丨驚禽散翠空開道林故山詩幽尋極丨丨春望陟春臺)(駱賓王遊盧象東溪)
(草堂詩雷聲轉丨丨雲氣杳流水)
幽沚(司馬札上巳日曲江有感詩晴沙下鷗鷺丨丨生蘭荃)
幽瀨(丁復送王伯庸赴石埭校官詩竒峰花作朵丨丨玉為湍)
幽窟(柳宗元遊朝陽巖詩高巖瞰清江丨丨潛神蛟)
幽竇(韓愈石鼎聮句一塊元氣閉細泉丨丨傾)
幽瀑(司空圖寄李員外詩丨丨下仙果孤巢懸夕陽)
幽泉(左思魏都賦潛龍浮景而丨丨高鏡火井沉熒於丨丨高爓飛煽於天垂)(又蜀都賦孫楚井賦)
(丨丨騰湧津澤傍潤蘇劉得仁曉别吕山人詩羨入秋風洞丨丨仔細聞軾黃州詩祗樂聽山鳥攜琴寫)
(丨丨丨尤袤除前一日遊茅山詩丨見客喜頗亦類逃虛)
幽坎(杜牧傷猨詩獨折南園一朵梅重尋丨丨已生苔)
幽液(江逌竹賦翕丨丨以潤本承清露以濯莖)
幽渚(符載愁賦桃李艷於淑景蕙蘭生於丨丨然宿建德江詩移舟泊丨丨日暮客愁新)(孟浩劉禹)
(錫送李策秀才還湖南詩蒔蘭在丨丨安得揚芬馨鄭谷訪王斌渭口别墅詩高枝霜果在丨丨暝禽喧)
幽瀆(張載濛汜池賦丨丨傍集潛流獨注)
幽潭(王勃採蓮賦飛木蘭之畫楫駕芙蓉之綺船問子何去丨丨採蓮)
幽塘(皮日休入林屋洞詩丨丨四百里中有日月精連亘三十六各各為玉京)
幽灣(趙冬曦和尹&KR1026;秋夜遊㴩湖詩烟靄夕微蒙丨丨賞未窮)
幽岸(庾闡孫登隠居詩先生體之寂坐丨丨)
幽澳(韓維南溪詩渠波環古臺輦石坐丨丨)
幽沼(陸龜蒙和襲美江南書情寄韋校書貽商洛二同年詩雨餘丨丨淨霞散遠峰巉)
幽潺(柳宗元構法華寺西亭詩神舒屏羈鎖志適忘丨丨)
幽流(張衡東京賦隂地丨丨元泉洌清注丨丨謂伏溝從地下流通於河也劉希夷蜀城懷古詩寂歴)
(彈琴地丨丨讀書堂)
幽浪(郭璞江賦赴交益投丨丨竭南極窮東荒注浪平聲)
幽咽(庾信麥積崖佛龕銘水聲丨丨山勢崆峒宋陳後主隴頭水詩登山一回顧丨丨動邊情之問)
(别之望後獨宿藍田山莊詩泉晚更丨丨雲秋尚嵯峨)
幽泥(韓愈秋雨聯句白日懸大野丨丨化輕壒)
幽築(韓維送孔先生還山詩日久望林壑駕言反丨丨)
幽棲(杜甫賓至詩丨丨地僻經過少老病人扶再拜難又畏人詩畏人成小築褊性合丨丨范梈和)
(李溉之園居雜詠豈是丨丨地飛騰亦未量知吳鎮李成寒林圖詩無限黃塵滿丨丨總不)
幽潛(吾丘衍與鄰寓人隔屋對月夜話詩憑君縱元論未怪發丨丨)
幽居(禮記丨丨而不滛峰張籍寄白二十二舍人詩湓浦城中為上佐爐寺後著丨丨曹唐贈南嶽)
(馮處士詩白石溪邊自結廬風泉滿院稱丨丨)
幽門(顔延之知謝監靈運詩去國還故里丨丨樹蓬藜盧鴻洞元室歌結丨丨兮在黃庭)
幽莊(盧照鄰初夏日丨丨詩聞有高蹤客耿介坐丨丨)
幽巷(鄭蟠隠風賦出丨丨而搖拂擊華空而清敞微韋應物神靜師院詩青苔丨丨徧新林露氣)
幽店(周賀送靈應禪師詩坐禪丨丨暝按幽一作山)
幽園(杜甫豎子至詩小子丨丨至輕籠熟㮏香方詞丨丨春信近簾櫳靜小宴取次追歡)(葛立葛勝)
(仲詞小榭丨丨翠箔垂)
幽圃(杜牧題池州弄水亭詩叢筠侍修廊密蕙媚丨丨温庭筠寒食節日寄楚望詩愁碧竟平臯韶紅)
(換丨丨香陸游晚步湖堤詩殘尊倒酒無餘瀝丨丨尋梅暗認方回志歸詩粗已成丨丨猶當築小堂)
幽館(曹植大暑賦積素冰於丨丨氣飛結而為霜)
幽闔(江淹青苔賦修臺廣廡丨丨閒楹流黃以織琴瑟且鳴)
幽院(李煜病中書事詩月照靜居惟搗藥門扃丨丨只来禽)
幽齋(岑參對雨詩隔簾濕衣巾當暑涼丨丨)
幽榭(鄭谷街西晚歸詩丨丨名園臨紫陌晚風時𢃄牡丹香李建勲春雪詩丨丨凍粘花屋重短簷斜)
(濕燕巢寒)
幽亭(鄭愔奉和幸上官昭容院詩丨丨有仙桂聖主萬年看羊士諤酬盧司門詩丨丨来北戶高韻得)
(南金更張籍題韋郎中新亭詩起得丨丨景復新碧莎地上無塵杜牧和令狐侍御賞蕙草詩尋常詩思)
(巧如春又喜丨丨蕙草新)
幽庭(江總山庭詩春夜芳時晚丨丨夜氣深夢劉兼對雨詩丨丨凝碧亦漣漪簷溜聲繁聒稀)
幽房(支曇諦赴火蛾賦燭曜庭㝢燈朗丨丨區張華情詩清風動帷簾晨月燭丨丨韓愈送弘南歸)
(詩朝暮盤羞惻庭闈丨丨無人感伊威)
幽堂(張協七命丨丨畫密明室夜朗)
幽室(禮記譬如終夜有求于丨丨之中非燭何見夫後漢書張湛𫝊居處丨丨必自修整潛夫論堯)
(舜之德譬猶獨燭之施明于丨丨也綠嶂山詩裹糧杖輕策懷遲上丨丨)(謝靈運登永嘉何承天芳樹詩)
(佳人閒丨丨惠心婉以諧籍韓愈江漢答孟郊詩終宵處丨丨華燭光爛爛張和陸司業詩丨丨獨焚香)
(清晨下未央)
幽閨(昭明太子錦𢃄書魚遊碧沼疑呈遠道之書燕語雕梁狀對丨丨之語徐彦伯春閨詩戍客戍清)
(波丨丨幽思多)
幽戶(徐照欽上人詩客至啓丨丨筍鞋行竹廊朱子草廬詩青山遶蓬廬白雲障丨丨)
幽關(韓琮潁亭詩潁上新亭瞰一川幾重舊址敞丨丨又黃庭經元泉丨丨高崔嵬注兩腎為丨丨)
(又沈約安陸昭王碑虚懷博納丨丨洞開)
幽扉(韓維答公懿詩丨丨深隠竹小彴度平塹)
幽墅(温庭筠書懷詩事廹離丨丨貧牽犯畏途隨鄭谷故少師從翁隠巖别墅感舊愴懷詩晴臺鹿上)
(丨丨結僧鄰)
幽闥(張衡西京賦重閨丨丨轉相踰延起傅休奕怨歌行朝時篇蜻蛚吟牀下回風丨丨)
幽壁(劉禹錫臥病聞常山旋師策勲宥過詩夜蛩思丨丨槁葉鳴空階方干秋夜詩空窗閑月色丨丨)
(靜蟲聲)
幽階(李頎光上座廊下衆山五韻詩氣盤古壁轉勢引丨丨長)
幽檻(鄭谷題表兄王藻渭上别業詩丨丨靜来漁唱遠暝天寒極鴈行低)
幽窗(張泌春夕言懷詩丨丨漫結相思夢欲化西園蝶未成)
幽架(惠洪春日會思禹兄於谿堂詩盡籖書策齊丨丨已買漁舟泊小灘)
幽闌(蘇軾贈景德長老詩白足高僧解達觀安排春事滿丨丨)
幽墀(柳宗元茆簷下始栽竹詩蕭瑟過極浦旖旎附丨丨)
幽龕(蘇軾碧落洞詩丨丨入窈窕别戶穿虛明)
幽桁(劉詵和羅昌逢千葉桃詩亭空晝無人山鳥立丨丨)
幽箔(陳樵海人謠丨丨連錢生綠花切玉蠻刀如切水)
幽簾(李白早秋單父南樓酬竇公衡詩我閉南樓著道書丨丨清寂若仙居)
幽幌(王勃採蓮賦發文扃之麗什動丨丨之情詩謝莊北宅秘園詩微風清丨丨餘日照青林)
幽帳(王儉春夕詩虛閨稍疊草丨丨日凝塵)
幽幔(謝惠連秋懷詩寒商動清閨孤燈暖丨丨)
幽簟(李中秋雨詩爽欲除丨丨涼須換熱衣)
幽枕(陸游雪後詩禽語驚丨丨冰消漲野塘)
幽佩(蘇軾刁景純賞瑞香花憶先朝侍宴次韻詩欲贈佳人非泛洧好紉丨丨弔沉湘)
幽策(徐璣憑高詩憑高散丨丨綠草滿春坡)
幽鏡(朱子試院雜詩急雨散遥空圓文滿丨丨)
幽弦(宋之問放白鷴篇我心松石清霞裏弄此丨丨不能已)
幽琴(江孝嗣離夜詩丨丨一罷調清醑復誰同)
幽瑟(范成大連日風作洞庭不可渡出赤沙河詩慷慨悲歌續楚些彷彿丨丨迎湘靈)
幽磬(岑參青龍招提歸一上人遠遊吳楚别詩名香泛窗戶丨丨清曉夕韋應物五弦行古刀丨丨初)
(相觸千珠貫斷落寒玉無韓翃題慈仁寺竹院詩丨丨蟬聲下閑窗竹翠隂可禪林寺詩遠泉和雪溜丨)
(丨𢃄松聞)
幽籥(沈約長歌行丨丨且未調無使長歌倦)
幽簧(潘岳笙賦□纖翮以震丨丨越上筩而通下管)
幽音(劉希夷嵩嶽聞笙詩今来臥嵩岑何幸承丨丨)
幽釭(方回秋晚雜書詩歸歟書屋夜昏燈剔丨丨)
幽燈(程俱元夕寫懷詩丨丨對簡編歷歷記所更)
幽匣(元微之酬盧秘書詩丨丨提青鏡衰顔拂故埃孟郊贈劍客詩有時丨丨吟忽似深潭聞)
幽碑(李羣玉石門戍詩到此空思吳隠之潮痕草蔓上丨丨)
幽鑰(沈佺期則天門赦改年詩聖人宥天下丨丨動圜狴)
幽籠(魏文帝鶯賦託丨丨以棲息厲清風而哀鳴)
幽輵(揚雄羽獵賦皇車丨丨光純天地注李竒曰純緣繞也師古曰丨丨車聲也)
幽軋(曹植孟冬篇乘輿啓行鸞鳴丨丨巢温庭筠常林歡歌丨丨鳴機雙燕)
幽揵(蒋至洞庭張樂賦合德樞之丨丨率至人之大戛按揵一作鍵)
幽褐(陳子昂感遇詩眷然顧丨丨白雲空涕洟)
幽事(杜甫北征詩青雲動高興丨丨亦可悅半皮日休寄魯望詩野侶相逢不待期半緣丨丨緣詩)
(戴復古江上詩梅花出籬落丨丨頗關心何中移菊詩寒香生徑術丨丨補灣碕)
幽經(魏孝文帝祭嵩高山文惟中挺神祥契丨丨日月交輝寒暑遞成鮑照舞鶴賦散丨丨以驗物偉)
(胎化之仙禽)
幽筌(王勃龍懷寺碑假無上之丨丨毗不言之景化丨張九齡題畫山水障詩所因本微物况乃憑丨)
幽記(謝朓高松賦閱品物於丨丨訪叢育於祕經)
幽旨(晉書王湛𫝊論叶宣尼之遠契翫道韋編遵伯陽之丨丨含虚牝谷)
幽藴(謝惠連泛湖歸出樓中望月詩近矚袪丨丨遠視蕩喧囂)
幽理(晉書刑法志律者丨丨之奥不可以一體守也)
幽律(張仲素夜聞洛濱吹笙詩松風助丨丨波月動輕文)
幽臥(陳子昂喜遇冀侍郎崔司諫詩謝病南山下丨丨不知春元好問南溪詩風鬟峩峩一尺雪芳春)
(丨丨如相親)
幽夢(杜牧郡齊獨酌詩尋僧解丨丨乞酒緩愁腸)
幽靈(晉書佛圖澄𫝊黑略對勒曰將軍天挺神武丨丨所助有一沙門智術非常云將軍當略有區夏已)
(應為師臣前後所白皆其言也高宋濓黃文獻祠堂詩有祠翼然妥丨丨陽鳥騫聳孤稜)
幽品(宋書明帝紀簡惠之化有孚羣萌好生之德無漏丨丨)
幽光(韓愈答崔立之書發潛德之丨丨元柳宗元與李域中丞啓振宣丨丨激勵頽俗好問九日讀)
(書山詩甘腴入小苦丨丨出清姸)
幽致(宣和畫譜吳侁作泉石平遠溪友釣徒皆有丨丨王勃寳莊嚴寺碑紫蘿山逕居藏勝記青松澗)
(戶坐諧丨丨丨權德輿郊居歲暮因書所懷詩烟霜當暮節水石多丨曹松别湖上主人詩門繫釣舟雲)
(滿岸借君丨丨坐移旬)
幽節(鮑照觧褐謝表觀光丨丨聞道朝年)
幽贊(易昔者聖人之作易也丨丨于神明而生蓍五漢書兒寬𫝊陛下立明堂辟雍宗祀泰乙六律聲)
(丨丨聖意㠯承嘉祀為世則朔晉書藝術𫝊序丨丨冥符弼成人事夏侯湛東方畫贊合變以明算丨丨)
(以知来居李德林覇朝雜術序皇帝丨丨兩儀財成萬類白易漢高祖斬白蛇賦何精神之潛發信天地)
(之丨丨)
幽絶(李羣玉别尹鍊師詩南窮衡疑秀採藥歷丨丨丨朱子城南二十詠西嶼詩人境諒非遥湖山自)
(丨想又和諸友遊山詩清遊𢃄雨丨丨妙處只恐詩中𫝊)
幽哉(張說過蜀道山詩誰知高深意緬邈心丨丨)
幽然(晉書裴楷𫝊山濤若登山臨下丨丨深遠)
合
合天(漢書郊祀志後二年郊雍獲一角獸若麃然於是㠯薦五畤畤加一牛㠯燎賜諸侯白金㠯風符應)
(丨於丨也勤莊子以天丨丨噐之所以凝神者其是歟彭朝曦政樓視朔觀雲物賦靜以法地動而丨丨)
合日(張融海賦丨丨開夜舒月觧隂)
合宿(齊書祖沖之𫝊唐世冬至日在丨丨之左五十許度伐之初)
合景(雲笈七籖雙星丨丨飛行上清)
合氣(史記龜策𫝊禍不妄至福不徒来天地丨丨以生百財)
合陽(周禮大司樂以六律六同五聲八音六舞大合樂以致神鬼示注六律丨丨聲者也六吕合隂聲者)
(也三淮南子二隂一陽成氣二二陽一隂成氣合氣而為音合隂而為陽丨丨而為律)
合隂(周禮大司樂注見上淮南子見上)
合璧(漢書律歷志宦者淳于陵渠復覆太初歷晦朔弦望皆最密日月如丨丨五星如連珠注孟康曰謂)
(太初上元甲子夜半朔旦冬至時七曜皆會聚斗牽牛分度夜盡如丨丨連珠也師古曰言其應候不差也)
(庾信周祀圜丘歌連珠丨丨重光来)
合會(唐書歷志日月行有遲速相及謂之丨丨鴛徐陵鴛鴦賦天地真成長丨丨無勝比翼兩鴦)
合餘(晉書律歷志置上元盡所求年以周率乘之滿日率得一名積合不盡為丨丨)
合朔(後漢書律歷志日月相推日舒月速當其同謂之丨丨舒先速後近一遠三謂之弦相與為衡分天)
(之中謂之望以速及舒光盡體伏謂之晦者王儉先郊後春啓丨丨之日散官備防非預齋之限於止車門)
(外别立幔省若日色有異則立於省前望實為允謂無煩遷日楊炯送東海孫尉詩序三元丨丨九州同軌)
合躔(袁桷火星祝文陽居大夏翼翼靡違順軌丨丨德馨是祈)
合序(易與四時丨其丨)
合最(陸機漏刻賦偕四時以丨丨指昏明乎無殿)
合見(後漢書律歷志日有晦朔星有丨丨月有弦望星有留逆其歸一也)
合霧(陳後主上巳宴麗暉殿詩斷雲仍丨丨輕霞時映牖)
合應(班固西都賦天人丨丨以發皇明乃眷西顧實惟作京)
合祥(沈約為柳兖州世隆上舊宫表舊宫藴靈千古丨丨百代萬祗相祉八神警室)
合瑞(春秋天王使毛伯来錫公命注諸侯即位天子賜以命圭丨丨為信米黻參賦閱符丨丨至於嚮)
(暮)
合宫(張衡東都賦必以肆奢為賢則是黃帝丨丨有虞總期固不如夏癸之瑶臺殷辛之瓊室也)
合殿(王勃九成宫頌序離堂早照皦日籠光於綺寮丨丨宵深歸雲納影於重廡庾肩吾賦得横吹曲)
(長安道樂府丨丨生光彩離宫起煙霧官杜甫紫宸殿退朝口號香飄丨丨春風轉花覆千淑景移)
合朝(舊唐書陸德明傳陳大建中太子徵四方名儒講於承光殿德明年始弱冠往參焉國子祭酒徐克)
(開講恃貴縱辯衆莫敢當德明便與抗對丨丨賞歎)
合班(唐書百官志職事與散官勲官丨丨則文散官居職事之下武散官次之勲官又次之宋史職官)
(志尚書令大事三省通議則同執政官丨丨小事尚書省獨議則同僕射臣分班論奏)
合和(禮記丨生氣之丨道五常之行延又所以丨丨父子君臣附親萬民也漢書杜年傳延年論議)
(持平丨丨朝廷萬後漢書杜詩傳海内丨丨世蒙福)
合歡(禮記酒食者所以丨丨也樂後漢書陳禪𫝊古者丨丨之樂舞於堂四夷之陳於門又周禮司)
(几筵加繅席注繅讀為藻率之藻繅席削蒲蒻展之編以五采若今丨丨矣疏漢有丨丨席如此故還舉漢灋)
(况之也後又宋書符瑞志元嘉二十八年二月甘露降丨丨殿香花諸草班固西都賦後宫則有掖庭椒)
(房后妃之室丨丨增城安處常寧茝若椒風披香發越蘭林蕙草鴛鸞飛翔之列又古今注丨丨樹似梧桐)
(枝葉繁互相交結每風来輒自相觧了不相牽綴樹之階庭使人不忿嵇康種之舍前)
合忭(徐安貞奉和聖製喜雨賦聽金石之克諧知神人之丨丨)
合好(禮記昏禮者將丨二姓之丨上以事宗廟而下以繼後世也故君子重之左傳公會齊侯于夾谷)
(孔丘相犁彌言於齊侯曰孔丘知禮而無勇若使萊人以兵劫魯侯必得志焉齊侯從之孔丘以公退曰士兵)
(之兩君丨丨而裔夷之俘以兵亂之非齊君所以命諸侯也國語於是乎有折俎加豆酬幣宴貨以示容丨)
(丨)
合德(易夫大人者與天地丨其丨也張子西銘聖其丨丨賢其秀)
合理(舊唐者職官志考課之法有二十七最其六曰決斷不滯與奪丨丨為判事之最)
合道(史記曹相國世家贊參為漢相國清淨極言丨丨然百姓離秦之酷後參與休息無爲故天下俱稱)
(其美矣事魏志華歆𫝊注歆性周密舉動詳慎常以為人臣陳務以諷諫丨丨為貴就有所言不敢顯露故)
(其事多不見丨李中獻喬侍郎詩卷舒惟丨喜愠不勞神)
合仁(禮記丨之以丨而不安之以樂猶穫而弗食也麟宋書符瑞志元石既表素石以成瑞虎丨丨白)
(耀精神馬自圖金言其形)
合義(書彊而義𫝊無所屈撓動必丨丨科後漢書陳寵傳漢興以来三百二年憲令稍增條無限又律)
(有三家其說各異宜令三公廷尉平定律令應經丨丨者)
合禮(易嘉會足以丨丨自後漢書張霸𫝊年數歲而知孝讓雖出入飲食然丨丨鄉人號為張曾子)
(諸葛亮誡子書夫酒之設丨丨致情適體歸性禮終而退此和之至也)
合智(宋史孟珙傳四川制置使陳隆之與副使彭大雅不協交章於朝珙曰國事如此丨丨開謀猶懼弗)
(克而兩司方勇於私鬭豈不愧廉藺之風乎馳書責之隆之大雅得書大慚)
合信(後漢書光武帝紀受命之符人應為大萬里丨丨不議同情周之白魚曷足比焉)
合敬(禮記禮者殊事丨丨者也樂者異文合愛者也丨又明則有禮樂幽則有鬼神如此則四海之内)
(丨同愛矣)
合神(關尹子丨丨不測契道無方義帝王世紀化丨丨者稱皇德合天地者稱帝仁合者稱王夢溪)
(筆談六壬天十二辰亥曰登明為正月將戌曰天魁為二月將古人謂之丨丨)
合靈(文子大人與天地合德與日月合明與鬼神丨丨與四時合信成公綏琵琶賦若夫盤圖丨丨太)
(極形也三才判合兩儀生也)
合心(梁武帝答陶弘景論書書婉婉曖曖視之不足稜稜凛凛常有生氣適眼丨丨便為甲科)
合志(易有孚惕出上丨丨也營又允升大吉上丨丨也禮記儒有丨丨同方道同術史記鄒陽傳)
(夫王奢樊於期非新於齊秦而故於燕魏也所以去二國死两君者行丨於丨而慕義無窮也吳越春秋吳)
(王召大夫被離問曰汝常與子胥同心丨丨并慮一謀寡人興師伐齊子胥獨何言焉)
合意(國語師亥曰詩所以丨丨歌所以詠詩也同漢書匡衡傳君遵修法度勤勞公家朕嘉與君心丨)
(丨庶幾有成曰韓愈王適墓誌聞金吾李將軍年少喜士乃蹐門告天下竒男子王適願見將軍白事一見)
(語丨丨往来門下)
合思(梁簡文帝箏賦隆殺得宜修短丨丨)
合情(禮記樂勝則流禮勝則離丨丨飾貎者禮樂之事也)
合願(韓愈請上尊號表考其所陳中於義理天人丨丨不謀而同)
合明(易與日月丨其丨)
合宜(釋名義宜也裁制事物使丨丨也)
合契(蜀志先主傳聖王先天而天不違後天而奉天時故應際而生與神丨丨)
合事(鄧析子夫丨丨有不合者知與未知也實鬼谷子以無形求有聲其釣語丨丨得人也)
合揆(梁簡文帝南郊頌序龍官弱言之后丨丨於蒼昊鳥紀垂衣之君昭格於上帝)
合指(漢書兒寬𫝊陛下發憤丨丨天地祖立明堂辟雍宗祀泰山)
合類(春秋繁露義不義者時之丨丨也而喜怒乃寒暑之别氣也)
合規(漢書王莽傳右司徒典致文瑞考圜丨丨)
合程(柳宗元殿中侍御史柳公墓表射策丨丨遂冠首科)
合受(書翕受敷施𫝊翕合也能丨丨三六之德而用之以布施政教使九德之人皆用事)
合真(抱朴子體道丨丨嶷然特立丨譚子化書載我者身用我者神用神丨可以長存)
合通(國語封崇九山決汨九川陂障九澤豐殖九藪汨越九原宅居九隩丨丨四海)
合諧(宋玉高唐賦王乃乘玉輿駟蒼螭垂旒旌旆丨丨後漢桓帝時童謠白蓋小車何延延河間来丨)
(丨河間来丨丨)
合作(詩序關睢后妃之德也箋沈重云案鄭詩譜意大序是子夏作小序是子夏毛公丨丨卜商意有不)
(盡毛公更足成之)
合緒(鮑照舞鶴賦離綱别赴丨丨相依注綱緒舞之行列也)
合粹(王勃乾元殿頌序紫庭丨丨括宇宙於宸襟丹扆凝尊運陶鈞於寳思)
合穎(謝莊喜雨詩丨丨行盛茂分穗方盈疇岐隂鏗閒居對雨詩嘉禾方丨丨秀麥已分)
合異(莊子太公調曰丘里者合十姓百名而以為風俗也丨丨以為同散同以為異爾雅翼樅松葉柏)
(身檜柏葉松身從者丨丨而為同會者聚兩以為一故二木合松柏之體而取合從胥會之義杜預春秋左)
(𫝊序或依經以辨理或錯經以丨丨丨任昉王文憲集序沉鬱澹雅之思離堅丨之談)
合香(癸辛雜識先君子出宰富春闢縣圃鑿池建堂適有雙蓮之瑞因名之曰丨丨)
合秀(魏書太武帝紀嘉禾頻歲丨丨於恒農白雉白兔並見於渤海)
合美(張衡東京賦論其遷邑易京則同規乎殷盤改奢即儉則丨丨乎斯千)
合華(宋祁賀南郊大赦表纂大丨丨執中布度)
合古(漢書刑法志議者或曰法難數變此庸人不達疑塞治道聖智之所常患者也故略舉漢興㠯来法)
(令稍定而丨丨便今者)
合堯(貫休舜頌皇皇大舜丨丨元德)
合編(詩南陔白華華黍箋孔子論詩雅頌各得其所時俱在耳篇第當在於此遭戰國及秦之世而亡之)
(其義則與衆篇之義丨丨故存至毛公為詁訓𫝊乃分衆篇之義各置於其篇端云)
合諜(後漢書班固𫝊若乃嘉榖靈草竒獸神禽應圖丨丨窮祥極瑞者朝夕坰牧日月邦畿又作牒崔)
(融賀封禪表東魚西鳥不召而自至元秬黃麰應圖而丨丨)
合制(楊成象新作南門判當啓塞之從時實始終而丨丨)
合史(唐書藝文志蕭肅丨丨二十卷又錄一卷)
合贊(柳宗元尊勝幢贊拔大苦兮升至真靈丨丨兮神而神)
合條(王融永明樂靈丘比翼棲芳林丨丨起)
合部(後漢書馬融𫝊䍐罔丨丨罾弋同曲)
合格(宋史選舉志初禮部貢舉設進士九經五經開元禮三史三禮三𫝊學究明經明法等科皆秋取解)
(冬集禮部春考試丨丨及第者列名放榜於尚書省)
合科(晉書刑法志秦世舊有廏置乘𫝊副車食厨漢初承秦不改後以費廣稍省故後漢但設騎置而無)
(車馬律猶著其文則為虚設故除廏律取其可用丨丨者以為郵驛令)
合儀(王建朝天詞私從班裏来長跪捧上金杯便丨丨)
合跡(孫綽遊天台山賦泯色空以丨丨忽即有而得元)
合脈(素問心之丨丨也其榮色也其主腎也肺之合皮也其榮毛也其主心也注火氣動躁脈類齊同心)
(藏應火故丨丨也)
合辭(韓愈滕王閣記其歲九月人吏浹和公與監軍使燕於此閣文武賓士皆與在席酒半丨丨言曰此)
(屋不修且壊前公為從事此邦適理新之公所為文實書在壁今三十年而公來為邦伯適及期月公又来燕)
(於此公烏得無情哉公應曰諾)
合句(文心雕龍離章丨丨調有緩急)
合議(吳越春秋公子光欲謀殺王僚未有所與丨丨隂求賢乃命善相者為吳市吏王禹偁鄉老獻賢)
(能書賦丨丨於衆寡定謀於耉老)
合論(晉書顧愷之傳愷之在桓温府常云愷之體中癡黠各半丨而丨之正得平耳)
合說(阮籍達莊論别而言之則鬚眉異名丨而丨之則體之一毛也)
合問(徐夤憶薦福寺南院詩啼猿溪上將歸去丨丨昇平詣秉鈞)
合語(禮記凡祭與養老乞言丨丨之禮皆小樂正詔之於東序)
合字(世說人餉魏武一杯酪魏武噉少許蓋頭上題丨丨以示衆楊修便噉曰公教人噉一口也復何疑)
合韻(魏收祭荆州刺史隂道方文塤箎丨丨琴瑟俱調)
合族(禮記旁治昆弟丨丨以食序以昭穆以又子云睦於父母之黨可謂孝矣故君子因睦丨丨晉)
(書孫旂𫝊子弼及弟子髦輔琰四人並有吏材稱於當世遂與孫秀丨丨)
合姓(國語故異德丨丨同德合義)
合譜(唐書李敬元𫝊凡三娶皆山東舊族又與趙李氏丨丨故臺省要職多族屬姻家)
合媒(參同契二女共室顔色甚姝蘇秦通言張儀丨丨)
合緣(李邕楚州淮隂縣婆羅樹碑與佛丨丨兮榮落同時)
合婚(史記甘茂𫝊齊使甘茂於楚楚懷王新與秦丨丨而驩)
合昏(本草合歡一名丨丨至暮即合故云丨丨杜沈佺期關山月詩丨丨元莵郡中夜白登圍甫佳)
(人詩丨丨尚知時鴛鴦不獨宿)
合親(左傳禮新叙舊禄勲丨丨敬姜子文王曰何謂仁義太公曰敬其衆丨其丨衆則和丨丨則喜是)
(謂仁義之紀)
合巹(禮記共牢而食丨丨而酳巹儀禮士昏禮四爵丨丨注丨丨破匏也四爵兩凡六為夫婦各三酳)
(一升曰爵)
合律(列子顉其頤則歌丨丨捧其手則舞應節封唐無名氏元日觀上公獻夀賦致君夀日比華而祝)
(堯獻酒福庭與鈞天而丨丨)
合奏(宋史職官志樞密院凡邊防軍旅之常務與三省分班禀奏事干國體則宰相執政官丨丨張衡)
(七辨金石丨丨妖冶邀會異陸雲贈顧尚書詩殊音丨丨曲響連)
合聲(周禮大胥秋頌學丨丨詩庾信燈賦楚妃留客韓娥丨丨唐太宗月晦笑樹花分色啼枝鳥丨)
(丨)
合音(周禮大師執同律以聽軍聲而詔吉凶注兵書曰王者行師出軍之日授將弓矢士卒振旅將張弓)
(大呼大師吹律丨丨)
合響(文心雕龍殊聲而丨丨異翮而同飛臨王勃乾元殿頌序坐圭臺而清俯仰晷緯齊明鼎邑而重)
(威靈雲雷丨丨)
合同(禮記流而不息丨丨而化而樂興焉)
合止(書丨丨柷敔傳上下丨丨樂各有柷敔)
合節(隋書音樂志大合樂者使六律與五聲克諧八音與萬舞丨丨耳屈原九歌應律兮丨丨靈之来)
(兮蔽日)
合弦(張籍和左司元郎中秋居詩書客多呈帖琴僧與丨丨)
合龠(漢書律歷志丨丨為合十合為升十升為斗十斗為斛而五量嘉矣)
合鼓(尉繚子明主戰攻日丨丨合角節以兵刃不求勝而勝也注丨丨鼓之而進也合角者一吹而行再)
(吹而聚也)
合角(尉繚子見上)
合歌(舊唐書音樂志張華博物志云白雪是大帝使素女歌五十弦瑟曲名又楚大夫宋玉對襄王云有)
(客於郢中歌陽春白雪國中和者數十人是知白雪琴曲本宜丨丨以其調高人和遂寡)
合舞(周禮大胥春入學舍采丨丨雪弘執恭和平涼公觀趙郡王妓詩丨丨但飛分歌共落塵)
合樂(禮記工入升歌三終主人獻之笙入三終主人獻之間歌三終丨丨三終工告樂備遂出)
合形(柳宗元永州新堂記乃作棟宇以為觀游凡其物類無不丨丨輔勢效伎於堂廡之下)
合體(易坤疏蓋乾坤丨丨之物故乾後次坤酳禮記昏義婦至壻揖婦以入共牢而食合巹而所以丨)
(丨同尊卑以親之也丨張衡觀舞賦同服駢臻丨齊聲)
合骨(急就篇注膊而乾者謂之脯丨丨全乾謂之腊)
合相(梁昭明太子七契千里之駒出自余吾伯樂所選伏波所模通肩丨丨平腹應圖)
合質(江淹水上神女賦為珪為璧若虚若實綾錦共文瑶貝丨丨)
合幹(左傳曹共公聞其駢脅注駢脅丨丨疏骨相比廹若一骨然宋書禮志嘉禾積穗於殿甍連理丨)
(丨於圍籞槐徐陵東陽雙林寺傅大士碑擢本相對似雙於俠門丨丨成隂類雙桐於空井)
合眼(楞嚴經丨丨見暗名為身中開眼見明何不見面白居易不如来飲酒詩不如来飲酒丨丨醉昏)
(昏生乂湖上閑望詩閑弄水芳楚思時時丨丨詠離騷)
合手(宋史曹瑋𫝊瑋將兵幾四十年未嘗少失利唃厮囉聞瑋名即望瑋所在東嚮丨丨加顙)
合掌(隋煬帝設齊願疏丨丨安禪端坐示滅於今數載儼然若思獨孤及題思禪寺上方詩攀雲到金)
(界丨丨開禪扃)
合抃(釋名弁如兩手相丨丨時也)
合抱(老子丨丨之木生於毫末隧水經注南昌縣西有徐孺子墓太守徐熙於墓種松松大丨丨世)
(說孫綽齋前種一株松恒自手壅治之高世遠曰松樹子非不楚楚可憐但永無棟梁用耳孫曰楓柳雖丨丨)
(亦何所施蘇白居易杏園中棗樹詩眼看欲丨丨得盡生生理軾贈嶺上老人詩鶴骨霜髯心已灰青松)
(丨丨手親栽)
合脊(梁書康絢𫝊假絢節都督淮上諸軍事並護堰作人及戰士有衆二十萬於鍾離南起浮山北抵巉)
(石依岸以築土丨丨於中流)
合肺(祝允明愛梅述是宜嬋娟佳麗丨丨契腑忘形而神交也)
合爪(唐書傅奕傳蕭瑀曰佛聖人也非聖人者無法請誅之奕曰禮始事親終事君而佛逃父出家以匹)
(夫抗天子以繼體悖所親瑀非出空桑乃尊其言蓋所謂非孝者無親瑀不答但丨丨曰地獄正為是人設矣)
合堂(水經注林邑城内小城周圍三百二十步丨丨瓦殿南壁不開兩頭長屋脊出南北)
合戶(晉書慕容載紀或百室丨丨或千丁共籍)
合房(益部方物略記娑羅花生峨眉山中類枇杷數葩丨丨春開葉在表花在中或言根不可移故俗人)
(不得為玩)
合榭(王勃益州綿竹縣武都山淨惠寺碑離亭丨丨因岸谷之高低疊觀連房執岡巒之曲直)
合柱(庾信周車騎將軍賀婁公神道碑銘劍埋丨丨書藏鑿楹)
合拱(韓詩外𫝊盈把之木無丨丨之枝滎澤之水無吞舟之魚)
合板(古今注漢西京罘罳丨丨為之亦築土為之每門闕殿舍前皆有焉於今郡國廳前亦樹之)
合閭(汲冢周書丨丨立教以威為長合旅同親以敬為長)
合連(李尤七款夏屋渠渠嵯峨丨丨)
合場(傅毅舞賦丨丨遞進案次而俟)
合袪(漢書兒寬𫝊㠯為封禪告成丨丨於天地神祗祗戒精專㠯接神明總百官之職各稱事宜而為之)
(節文唯聖王所由制定其當非羣臣之所能列)
合鬟(劉孝威和定襄侯初笄詩丨丨仍昔髮略鬢即前絲)
合線(宋濓蟠桃核賦函肉好之隠約圍丨丨之交層)
合羅(白居易隂山道新樂府丨丨將軍呼萬歲捧授金銀與縑綵又裴常侍以題薔薇架十八韻見示)
(因廣為三十韻以和之詩丨丨排勘纈醉暈淺深妝)
合衣(元微之丨丨寢詩良夕背燈坐方成丨丨寢)
合幰(庾肩吾新林送劉之遴詩送輪時丨丨分驂各背塵)
合褥(世說支道林還東時賢並送於征虜亭蔡子叔前至坐近林公謝萬石後至坐小遠蔡暫起謝移就)
(其處蔡還見謝在焉因丨丨舉謝擲地)
合聚(禮記蜡也者索也歲十二月丨丨萬物而索饗之也)
合食(公羊傳大祫者何合祭也其合祭奈何毁廟之主陳於太祖未毁廟之主皆升丨丨於太祖漢書)
(韋元成𫝊元成等議禮毁廟之主藏乎太祖五年而再殷祭言壹禘壹祫也祫祭者毁廟與未毁廟之主皆丨)
(丨於太祖父為昭子為穆孫復為昭古之正禮也禘唐書禮樂志禘祫大祭也祫以昭穆丨丨於太祖而以)
(審諦其尊卑此祫禘之義)
合祭(公羊傳見上)
合獻(于邵陪諸公宴京兆王參軍宅序始為丨丨之禮終為縱飲之樂)
合宴(何遜七召開洞房以命賞召才人而丨丨)
合燕(庾肩吾謝東宫賚内人春衣啟遂得裾飛丨丨領鬭分鸞)
合蒸(周禮籩人羞籩之實糗餌粉餈注丨丨曰餌)
合醵(詩以開百室箋百室者出必共洫間而耕入必共族中而居又有祭酺丨丨之歡唐書嚴挺之傳)
(酺者因人所利丨丨為歡也)
合酺(張說東都酺宴詩忘味因觀樂歡心寄丨丨)
合丹(南史陶弘景𫝊所著學苑百卷孝經論語集注帝代年歷本草集注效驗肘後百一方古今州郡記)
(圖像集要及玉匱記七曜新舊術疏占候丨丨法式共秘密不傳及撰而未迄又十部惟弟子得之)
合藥(詩椒聊之實疏今成臯諸山間有椒謂之竹葉椒其樹亦如蜀椒少毒熱不中丨丨也可著飲食中)
(又用蒸雞豚最佳香慵皮日休新秋言懷寄魯望詩丨丨還服為文亦懶抄)
合煎(十洲記鳳麟洲在西海之中央洲上多鳳麟仙家煮鳳喙及麟角丨丨作膏名之為續弦膠)
合湯(魏志華佗𫝊華佗曉養性之術時人以為年且百歲而貌有壯容又精方藥其療疾丨丨不過數種)
(心解分劑不復稱量煮熟便飲語其節度舍去輒愈)
合物(易蓋取諸噬嗑注設法以丨丨噬嗑之義也)
合錢(舊唐書李臯傳楚俗佻薄不穿井飲陂澤臯始命丨丨開井以便人)
合鼎(張說奉和聖製爰因廵省途次舊居應制詩叢觴祝堯夀丨丨獻湯厨)
合玉(大洞真經廻金丨丨堅備泥丸)
合石(水經注太和中閹人宕昌公鉗耳處時立□洹舍於東睪圖制可觀所恨唯列壁丨丨疎而不密)
合鬯(禮記郊特牲周人尚臭灌用鬯臭鬱丨丨臭隂達於淵泉庾信周宗廟歌縮酌浮蘭澄罍丨丨)
合樽(左思蜀都賦丨丨促席引滿相罰樂飲今夕一醉累月)
合劵(戰國策馮煖之薛使吏召諸民當償者悉来丨丨唐書食貨志憲宗以錢少復禁用銅噐時商賈)
(至京師委錢諸道進奏院及諸軍諸使富家以輕裝趨四方丨丨乃取之號飛錢)
合扇(宋史樂志禮備樂成丨丨鳴鞭)
合翠(徐勉夏詩荷隂斜丨丨蓮影對分紅)
合榻(吳志魯肅𫝊瑜因薦肅才宜佐時當廣求其比以成功業不可令去權即見肅與語甚悅之衆賓罷)
(退肅亦辭出乃獨引肅還丨丨對飲武又諸葛融𫝊融襲爵攝兵業駐公安秋冬則射獵講春夏則延賓高)
(會休吏假卒或不遠千里而造焉每會輒歷間賓客各言其能乃丨丨促席量敵選對或有博奕或有摴蒱投)
(壺弓彈部别類分於是甘果經進清酒徐行融周流觀覽終日不倦)
合坐(曹植妾薄命樂府華燈步障舒光皎若日出扶桑促樽丨丨行觴)
合矩(梁武帝答陶弘景論書書揚波折節中規丨丨分間下注濃纖有方沈約齊司空柳世隆行狀動)
(容丨丨吐言被律)
合斗(盧仝寄男抱孫詩别来纔經年囊盎未丨丨)
合升(儀禮士冠禮若殺則特豚載丨丨注凡牲皆用左胖煮於鑊曰烹在鼎曰升在爼曰載載丨丨者明)
(烹與載皆合左右胖)
合甑(齊民要術油䜴䜴三合油一斤酢五升薑橘皮葱胡芹鹽合和蒸熟以油五斤就氣上灑之訖即丨)
(丨覆瀉甕中)
合甎(儲光羲題應聖觀詩丨丨起花臺折草成玉節)
合窳(山海經剡山有獸焉其狀如彘而人面黃身而赤尾其名曰丨丨其音如嬰兒郭璞丨丨贊豬身)
(人面號曰丨丨厥性貪殘物為不咀至隂之精見則水雨)
合簣(酉陽雜爼莆田縣破岡山巨石上生菌大如丨丨為過僧所食云美倍諸菌)
合網(王惲捕魚歌須臾丨丨環深碧薄槮提網從掇拾)
合韋(詩韎韐有奭箋韎韐祭服之韠丨丨為之)
合冶(李嶠寳劍篇吳山開越溪涸三金丨丨成寳鍔)
合蓋(江總攝山棲霞寺碑頌金幢丨丨寳駕驅輈)
合騎(史記建元以来侯者年表丨丨以護軍都尉三從大將軍擊匈奴至右賢王庭得王功侯元朔六年)
(增封置漢書陳湯傳部勒行陣益楊威白虎丨丨之校)
合轍(劉克莊贈施道州詩拮据自笑營巢拙枘鑿明知丨丨難)
合輸(劉禹錫楚望賦支流丨丨泄入雲夢)
合船(南史孫瑒傳出鎮郢州丨十餘丨為大舫於中立亭池植荷芰每良辰美景賓僚並集泛長江而置)
(酒亦一時之勝賞焉)
合舫(異苑劉穆之嘗渡揚子江宿夢丨兩船為丨上施華蓋儀飾甚盛以升天既曉有一老姥問曰君昨)
(夜有佳夢否穆之乃具說之姥曰君必位居端揆言訖不見後官至僕射丹陽尹以元功也)
合火(虞翻易注丙艮丁兌相得丨丨山澤通氣也烏又酉陽雜爼武州有丨丨山山上有鵴鳥形類觜)
(赤如丹)
合煙(水經注燕王仙臺有三峰甚崇峻騰雲冠峰高霞翼嶺岫壑沖深丨丨罩霧耆舊言燕昭王求仙處)
合燭(列女𫝊齊女徐吾貧與鄰婦李吾丨丨夜績李吾曰徐吾燭數不屬請無與夜績徐吾曰妾以貧故)
(起常先去常後今一室之中去一人燭不為益明益一夜績人燭不為益闇何愛東壁餘光李吾莫之能應遂復與)
合照(獨孤及為江淮都統使奏破劉展兵捷書表陛下聰明齊聖與日月丨丨)
合燄(袁宏道看牡丹詩分畦將匝地丨丨欲焚空)
合爨(冊府元龜唐武德二年詔以安福鄉民宋興貴立操雍和主情友睦同居丨丨累世積年宜加褒顯)
(以勸將来)
合束(論衡或伐薪於山輕小之木丨而丨之至於大木十圍以上引之不能動推之不能移則委之於山)
(林收所束之小木而歸)
合竹(李尤彈銘以丸為矢丨丨為樸丨李賀許公子鄭姬歌兩馬八蹄蹋蘭苑情如丨誰能見)
合葩(陸機白雲賦紅蕊發而䓿萏金翹援而丨丨)
合莖(張說為留守奏嘉禾表下則異畞丨丨上又同連雙穗)
合柯(何丞天上白鳩頌回龍表粹離穗丨丨)
合榆(晉書景帝紀諸葛恪圍新城帝命諸將高壘以弊之相持數月恪攻城力屈死傷大半帝乃勅欽督)
(銳卒趨丨丨要其歸路)
合翮(郭璞蠻蠻贊延頸離鳥翻飛丨丨)
合蟬(乾淳歲時記元夕節物婦人皆𢃄珠翠鬭蛾玉梅雪柳菩提葉燈毬銷金丨丨貂袖項帕而衣多尚)
(白蓋月下所宜也聮秦韜玉織錦婦詩丨丨巧間雙盤𢃄雁斜銜小折枝)
合耦(周禮里宰以歲時丨丨於鋤以治稼穡)
合偶(家語聖人因時以丨丨男女窮天數之極善春秋繁露百物皆有丨丨偶之合之仇之匹之也詩)
(云威儀抑抑德音秩秩無怨無惡率由仇匹此之謂也柳宗元貞符惟人之初飢渴牝牡之欲毆其内於是)
(乃噬禽獸咀果榖丨丨而居)
合欽(唐書地理志丨丨州隸黎州都督府)
合盟(許棠送徐侍御充南詔判官詩撫論如敦行歸情自丨丨)
合大(舊唐書音樂志開元統紐丨丨承規)
合小(漢書鼂錯𫝊夫卑身㠯事強小國之形也丨丨㠯攻大敵國之形也)
合故(杜甫白絲行香汗輕塵汚顔色開新丨丨置何許)
合舊(後漢書光武帝紀大司空竇融等奏議曰宜因盛夏吉時定位號以廣藩輔明親親尊宗廟重社稷)
(應古丨丨厭塞衆心)
合羣(荀子古之所謂士仕者厚敦者也丨丨者也)
合黨(漢書劉向𫝊丨丨共謀違善依惡)
合已(史記汲黯𫝊黯為人性倨少禮面折不能容人之過丨丨者善待之不丨丨者不能忍見士亦以此)
(不附焉)
合離(戰國策今天下散而事秦則韓最輕矣今天下合而離秦則韓最弱矣丨丨之相續則韓最先危矣)
(波喬潭女媧陵記羅浮二嶽以風雨丨丨蓬莱五山以濤上下謝朓詠風詩垂楊低復舉青萍丨且丨)
(又抱朴子按仙方中自有丨丨草一名獨搖一名離毋所以謂之丨丨離母者小草為物下根如芋魁有遊子)
(十二枚周環之去大魁數尺雖相須而實不連但以氣相屬耳)
合弱(戰國策或獻書燕王比目之魚不相得則不能行故古人稱之以其合兩而如一也今山東丨丨而)
(不能如一是山東之智不如魚也御新語蘇秦張儀欲丨丨而制強持横而縱)
合賤(江淹齊太祖高皇帝誄矜卑廣慈丨丨兼愛)
合符(孟子若丨丨節邑於涿鹿之阿)(史記五帝紀黃帝丨丨釡山而又信陵君傳侯生曰將在外主)
(令有所不受以便國家公子即丨丨而晉鄙不授公子兵而復請之事必危矣後漢書傅燮𫝊郡將范津明)
(知人舉燮孝廉及津為漢陽與燮交代丨丨而去鄉邦榮之)
合要(左傳使王叔氏與伯輿丨丨王叔氏不能舉其契王叔奔晉)
合繻(元微之奉和權相公行次臨闕驛逢鄭僕射相公歸朝俄頃分途因以奉贈詩棧閣纔傾蓋關門已)
(丨丨)
合半(周禮媒氏掌萬民之判注判半也得耦為合主丨其丨成夫婦也)
合齒(易林符左契右相與丨丨)
合一(唐書地理志至隋滅陳天下始丨為丨為陸龜蒙初入太湖詩東南具區雄天水丨丨)
合九(周禮司弓矢天子之弓丨丨而成規諸侯合七而成規大夫合五而成規士合三而成規)
合六(周禮考工記築氏為削長尺博寸丨丨而成規注削今之書刀疏古者未有紙筆則以削刻字)
合什(管子命左右司馬組甲厲兵丨丨為伍以修於四境之内)
合伯(戰國策蘇秦說韓王曰韓卒之劍戟皆出於冥山棠溪墨陽丨丨鄧師宛馮龍淵大阿皆陸斷馬牛)
(水擊鵠雁)
合萬(淮南子事欲鮮者執柄持術得要以應衆執約以治廣處静持中運於璇樞以一丨丨若合符者也)
合從(宋書符瑞志元嘉二十四年七月乙夘嘉禾生華林園及景陽山園丞梅道念以聞太尉江夏王義)
(恭上頌曰二象攸分三靈樂主齊應丨丨在今猶古又音蹤戰國策天下之士丨丨相聚於趙而欲攻秦)
(史記平原君𫝊丨丨者為楚非為趙也)
合圖(李德林隋文帝立寺建碑詔窮神盡性感穹昊之靈膺籙丨丨開炎德之紀)
合計(周禮小宰二曰聽師田以簡稽注簡猶閱也稽猶計也合也丨丨其士之卒伍閱其兵噐為之要簿)
(也)
合謀(左傳楚子登巢車以望晉軍子重使太宰伯州犁侍於王後王曰騁而左右何也曰召軍吏也皆聚)
(於中軍矣曰丨丨也莫漢書鼂錯傳三王臣主俱賢故丨丨相輔計安天下不本於人情喬彝渥洼馬賦)
(應圖丨丨光我帝業)
合機(周書長孫澄𫝊魏文帝嘗與太祖及羣公宴從容言曰孝經一卷人行之本諸公宜各引要言澄應)
(聲曰夙夜匪懈以事一人座中有人次曰匡救其惡既而出閣太祖深歎澄之丨丨而譴其次答者)
合衆(周禮大宗伯大封之禮丨丨也注正封疆溝塗之固所以合聚其民左傳寡人不佞能丨其丨而)
(不能離也鄉分治也)(管子市不成肆家用足也朝不丨丨班固西都賦連交丨丨騁騖乎其中)
合聚(周禮大宗伯注見上)
合譟(唐書王式𫝊初交阯數有變懼式威不自安譁曰黃頭軍將渡海襲我矣相率夜圍城丨丨請都護)
(北歸我當抗黃頭軍式徐披甲引家僮乘城責讓矢旝交發叛者走)
合讙(唐書烏重胤傳節度使盧從史奉詔討王承宗隂與賊連吐突承璀將圖之以告重胤乃縛從史帳)
(下士持兵丨丨重胤叱曰天子有命從者賞違者斬士斂手還部無敢動)
合埶(後漢書光武帝紀光武乃與敢死者三千人從城西水上衝其中堅尋邑陳亂乘銳奔之遂殺王尋)
(城中亦鼓譟而出中外丨丨震呼動天地莽兵大潰)
合尖(五代史李崧𫝊是時契丹入雁門明宗選將以捍太原晉高祖欲之樞密使范延光趙延夀等議將)
(久不決明宗怒甚責延夀等延夀等惶恐欲以康義誠應選崧獨曰太原國之北門宜得重臣非石敬塘不可)
(也由是從崧議晉高祖深德之隂遣人謝崧曰為浮屠者必丨其丨蓋欲使崧終始成已事也朝野會要選)
(人得初舉状謂之破白末後一紙奏足謂之丨丨)
合圍(禮記天子不丨丨荔李陵答蘇武書單于臨陣親自丨丨張九齡枝賦下丨丨以擢本傍蔭畝)
(而抱規傳李商隠少將詩青海聞箭天山報丨丨)
合兵(後漢書劉聖公𫝊光武及兄伯升亦起舂陵與諸部丨丨而進)
合軍(周禮大司馬及師大丨丨以行禁令以救無辜伐有罪漢書李廣𫝊與右將軍食其丨丨出東道)
(丨孫子用兵之法將受命於君丨聚衆交和而舍莫難於軍爭)
合陣(李昂從軍行元漠雲平初丨丨西山月出聞鳴鏑)
合戰(漢書高帝紀於是饗士旦日丨丨丨水經注劉琨之為幷州也劉淵引兵邀擊之丨於洞渦蘇)
(轍進士策問兵法曰先出丨丨為正後出為竒)
合擊(漢書趙充國𫝊酒泉太守辛武賢奏言㠯七月上旬齎三十日糧分兵並出張掖酒泉丨丨罕开在)
(鮮水上者)
合射(漢書吾丘夀王𫝊愚聞聖王丨丨㠯明教矣未聞弓矢之為禁也鄭方樂德教胄子賦升學而在)
(於春候丨丨而戒於秋時)
合刃(漢書鼂錯傳臣又聞用兵臨戰丨丨之急者三注丨丨謂交兵)
合鬭(戰國策王游人而丨其丨則楚必伐齊以休楚而代罷齊則必為楚禽矣郭璞流寓賦過王城之)
(丘墉想榖洛之丨丨)
合甲(周禮考工記函人為甲犀甲七屬兕甲六屬丨丨五屬犀甲夀百年兕甲夀二百年丨丨夀三百年)
(旍庾信奉報寄洛州詩長析鳥羽丨丨抱犀鱗)
合攻(韓非子從者丨衆強以丨一弱也衡者事一強以攻衆弱也)
合土(禮記范金丨丨以為臺榭宫室牖戶注丨丨和合泥土為陶噐也)
合地(阮瑀筝賦清者感天濁者丨丨)
合州(隋書地理志涪陵郡西魏置丨丨又元和郡縣志梁武帝分合浦郡置丨丨大同末以合肥為丨)
(丨此為南丨丨)
合方(周禮丨丨氏掌達天下之道路)
合水(隋書地理志弘化郡統縣七丨丨開皇十六年置徐陵為貞陽侯與北齊荀昂兄弟書梁人望國)
(自丨丨而浮舟齊師言歸指滄江而廻旆)
合川(唐書兵志鎮西天成振威安人綏戎河源白水天威榆林臨洮莫門神策寧邊威勝金天武寧曜武)
(積石軍十八平夷綏和丨丨守捉三曰隴右道)
合源(水經注奢延水又東北與温泉丨丨西北出沙谿而東南流注奢延水陸雲答孫顯世詩百川總)
(紀四海丨丨)
合河(舊唐書地理志丨丨隋臨泉縣武德四年置臨津縣貞觀元年改為丨丨又唐明皇后土神祠碑)
(序汾水丨丨梁山對麓地形堆阜天然詭異)
合浦(漢書地理志丨丨郡縣丨丨出後漢書孟嘗𫝊遷丨丨太守郡不産榖實而海珠寳與交阯比境)
(常通商販貿糴糧食先時宰守並多貪穢詭人採求不知紀極珠遂漸徙於交阯郡界於是行旅不至人物無)
(資貧者死餓於道嘗到官革易前敝求民病利曾未踰歲去珠復還百姓皆反其業商貨流通稱為神明)
合黎(書導弱水至於丨丨傳丨丨水名在流沙東)
合肥(漢書地理志九江郡縣丨丨)
合注(吕温聯句詩序亦猶衆壑丨丨浸為大川羣山出雲混成一氣)
合流(書伊洛瀍澗𫝊四水丨丨而入河山謝靈運山居賦二川丨丨異源同口又羅浮賦越扶嶼之)
(細漲上增龍之丨丨)
合青(華陽國志武王克商幷徐丨丨省梁合雍而職方氏猶掌其地)
合雍(華陽國志見上)
合岸(何遜初發新林詩浮水暗舟艫丨丨喧徒侶流陳子昂宿襄河驛浦詩丨丨昏初夕廻塘暗不)
合冰(大戴禮時有俊風俊者大也大風南風也何大於南風也曰丨丨必於南風解冰必於南風生必於)
(南風收必於南風故大之也)
合表(後漢書方術𫝊叙其徒亦有雅才偉德未必體極藝能今蓋糾其推變尤長可以弘補時事因丨丨)
(之云錢白居易渭村退居寄禮部崔侍郎翰林舍人詩共詞加寵命丨丨謝恩光)
合參(陸機辨亡論吳之興也參而由焉荀子所謂丨其丨者也)
合虛(續博物志大荒之中有山名曰丨丨日月所出)
合延(黃庭内景經桃孩丨丨生華芝注命門臍宫中有大君名桃孩字丨丨)
合市(後漢書南匈奴𫝊武威太守孟雲上言北單于復願與吏人丨丨詔書聽雲遣驛使迎呼尉納之)
合藏(周禮占人凡卜筮既事則繫幣以比其命注既卜筮史必書其命龜之事及兆於策繫其禮神之幣)
(而丨丨焉)
合譬(莊子丨丨飾辭聚衆也是終始本末不相坐)
合獨(管子凡國都皆有掌媒取鰥寡而和合之此之謂丨丨)
合遠(戰國策夫膠漆至黏也而不能丨丨鴻毛至輕也而不能自舉)
合并(莊子丘山積卑而為高江河合水而為大大人丨丨而為公傅毅舞賦羅衣從風長褎交横絡繹)
(飛散颯沓丨丨懼王粲雜詩人欲天不違何不丨丨)
合徵(舊唐書懿宗紀其徐宿濠泗等州應丨丨秋夏兩税及諸色差科色役一事已上宜放十年已復蠲)
(放三年)
合違(後漢書崔駰𫝊高辛攸降厥趣丨丨道無常稽與時張弛)
合汚(孟子同乎流俗丨乎丨世)
合散(南史宋武帝紀後伐荻新洲見大蛇長數丈射之傷明日復至洲裏聞有杵臼聲往覘之見童子數)
(人皆青衣𢷬藥問其故答曰我王為劉寄奴所射丨丨傅之又賈誼鵩賦丨丨消息兮安有嘗則千變萬化)
(兮未始有極)
合變(史記趙奢𫝊括徒能讀其父書𫝊不知丨丨也莖顔延之三月三日曲水詩序三奏四上之調六)
(九成之曲競氣繁聲丨丨爭節)
合題(宋史選舉志慶元四年以經義多用套類父子兄弟相授致天下士子不務實學遂命有司六經出)
(題各以本經摘出兩段文意相類者丨為一丨以杜挾冊讐偽之計)
合沓(名山記陸羽惠山記曰其山有九隴俗謂之九隴山或云九龍山九龍者言山隴之形若蒼虯縹螭)
(丨丨然山王僧孺中寺碑萬楹百拱丨丨相持蹤謝靈運登廬絶頂望諸嶠詩巒隴有丨丨往来無轍)
(謝脁遊敬亭山詩兹山亘百里丨丨與雲齊望沈約遊鍾山詩應西陽王教丨丨共隠天參差互相沈佺)
(期巫山高樂府巫山高不極丨丨狀竒新溟李白鳴皋歌霜厓縞皓以丨丨兮若長風扇海湧滄之波濤)
(一作遝王褒洞簫賦趣從容其勿述兮騖丨丨以詭譎)
合處(漢書禮樂志沇沇四塞假狄丨丨經營萬億咸寧厥宇注丨丨内附也假即遐字)
御定駢字類編卷二百三十八
