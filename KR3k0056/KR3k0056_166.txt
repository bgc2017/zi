欽定四庫全書
御定駢字類編卷一百六十六
器物門十九
磬
磬鐘(詩鼓鐘欽欽鼓瑟鼔琴笙磬同音疏鼔其鐘欽欽然又鼓其瑟與琴吹匏竹之笙與玉石之磬于是)
(堂上之琴瑟與堂下之丨丨皆同其聲音不相奪倫張喬書梅福殿壁詩雅韻丨丨遠眞風樓殿清)
磬筦(管同詩見鐘鼓下洗張說奉和聖製千秋節宴題制詩槊杖清景丨丨凝秋旻)
磬簫(白居易霓裳羽衣歌丨丨箏笛遰相攙擊擫彈吹聲邐迤)
磬虡(周禮考工記銳喙決吻數目顅脰小體騫腹若是者謂之羽屬恒無力而輕其聲清陽而遠聞無力)
(而輕則于任輕宜其聲清陽而遠聞于磬宜若是者以爲丨丨故擊其所縣而由其虡鳴宋書樂志縣鐘磬)
(者曰筍虡横曰筍縱曰虡蔡邕曰寫鳥獸之形大聲有力者以爲鐘虡清聲無力者以爲丨丨擊其所縣知由)
(其虡鳴焉)
磬鐸(淮南子禹之時以五音聽治懸鐘鼓丨丨置鞀以待四方之士爲號曰教寡人以道者擊鼓諭寡人)
(以義者擊鐘告寡人以事者振鐸語寡人以憂者擊磬有獄訟者搖鞀當此之時一饋而十起一沐而三捉髮)
(以勞天下之民此而不能遠善效忠者則才不足也)
磬錯(書禹貢豫州錫貢丨丨傳治玉石曰錯謂治丨丨疏詩云他山之石可以攻玉又曰可以爲錯磬有)
(以玉爲之者故云治玉石曰錯謂治丨丨也)
磬石(水經又東過呂縣南泗水注縣對泗水晉太康地記曰水出丨丨書所謂泗濱浮磬者也明一統)
(志丨丨山在靈壁縣北七十里山出丨丨朝廷用則取之民間或有私取者則無磬聲又丨丨山在邳州城)
(西南八十里與泗水相近山有石其聲清亮可以為磬)
磬口(明一統志丨丨山在順德府沙河縣西南九十八里盧毓曰淇陽丨丨冶鑄利器即漢魏時舊鐵官)
(也)
磬泉(明一統志丨丨在盱眙縣古離宮西南杜家山側有石刻其上曰丨丨)
磬師(周禮丨丨中士四人下士八人樂府雜錄見鐘師下)
磬襄(白居易華原磬新樂府丨丨入海去不歸長安市兒爲樂師)
磬氏(周禮考工記丨丨爲磬倨句一矩有半其博爲一股爲二鼓爲三參分其股博去一以爲鼓博參分)
(其鼓博以其一爲之厚)
磬兒(道山清話周重實爲察官以民間多壞錢爲器物乞行禁止且欲毀棄民間日近所鑄者銅器時張)
(天覺爲正言極論其不可恐官司臨廹因而壞及前代古器重實之言旣不降出憤懣不平謂同列曰天覺只)
(怕壞了鈸兒丨丨)
磬工(漢書禮樂志見鐘工下)
磬聲(詩旣和且平依我丨丨箋磬玉磬也堂下諸縣與諸管聲皆和平不相奪倫又與玉丨之丨相依亦)
(謂和平也則禮記樂記石聲磬磬以立辨辨以致死君子聽丨丨思死封疆之臣齊書劉虯傳建武二年)
(詔徵國子博士不就其冬虯病正晝有白雲徘徊檐戶之内又有香氣及丨丨其日卒年五十八唐德宗題)
(敬章寺詩松院靜苔色竹房深丨丨長盧綸宿定陵寺詩古塔荒臺出禁牆丨丨初盡漏聲李紳上家山)
(詩見鐘韻下送王建新修道居詩兩面有山色六時聞丨丨薛能禪僧詩步搖瓶浪起孟戞丨丨移張)
(喬題山僧院詩地寒松影裏僧老丨丨中贇司空圖偶書詩丨丨花外遠人影塔前孤皎然送上人還京)
(詩秦原山色近楚寺丨丨微丨常建山居詩庭空月色淨夜迥丨移)
磬韻(方干重寄金山寺僧詩風濤匝山寺丨丨達漁船皮日休投龍潭詩丨丨醒閑心茶香凝皓齒)
(韋莊哭同舍崔員外詩登罷泉聲急齋餘丨丨長)
磬音(詩見笙磬下臣後漢書禮儀志注樂叶圖曰丨丨調則臣道得道得則大蔟之律應淮南子見)
(鐘音下聞江楚)(孟郊宿空姪院寄澹公詩丨丨多風飈聲韻杜牧題茶山詩丨丨藏葉鳥雪艷照潭梅)
磬折(禮記曲禮立則丨丨垂佩折立倚也佩謂玉佩也帶佩于兩邊臣則身宜僂如磬之背故云丨丨)
(也五周禮考工記一柯有半謂之丨丨注人帶以下四尺寸丨丨立則上俛唐書李林甫傳初三宰相就)
(位二人丨丨趨而林甫在中軒驁無少讓喜津津出眉宇間觀者竊言一鵰挾兩兔少選詔書出耀卿九齡以)
(左右丞相罷林甫嘻笑曰尚左右丞相耶丨孝經援神契孔子制作孝經使七十二子向北辰丨使曾子抱)
(河洛事北向孔子簪縹筆衣絳單衣向北辰而拜疲嵇康答難養生論勤誨善誘聚徒三千口勌談議身丨)
(丨)
磬接(馬戴題靜住寺欽用上人房詩丨丨星河曙窗連夏木深)
磬控(詩抑丨丨忌朱注騁馬曰丨止馬曰丨)
磬敲(薛能贈無表禪師詩笠戴圓隂楚地椶丨丨清響蜀山銅)
磬寒(無可秋夜寄青龍寺空貞二上人詩丨丨徹幾里雲白已經宵)
磬疎(李紳題法華寺詩見鐘息下)
管(筦同)
管簫(禮記月令見鐘磬下聲淮南子金石有聲弗叩弗鳴丨丨有音弗吹無又鐘鼔丨丨干鏚羽旄)
(所以飾喜也)
管磬(禮記禮運見醴醆下俯又樂記故鐘鼔丨丨羽籥干戚樂之器也屈伸仰綴兆舒疾樂之文也)
(宋史樂志祥煙瑞靄雜天香丨丨發聲長嘗鹽鐵論見琴瑟下唐太廟樂章樂和丨丨禮備蒸張說封)
(泰山雍和樂章鼓鐘丨丨肅唱和鳴進于邵唐釋奠武成王樂章丨丨升羶薌集上公嘉幣執)
管籥(孟子見鼓樂下濟又注丨笙丨簫或曰籥若笛而有三孔魏書南王傳芳先被敕專造鐘律丨)
(丨優劣是其所裁權斛尺度本非其事比前門下索芳尺度而芳牒報云依先朝所班新尺復應下黍更不增)
(損爲造鐘律調正分寸而已之莊子今富人耳營鐘鼔丨丨之聲口嗛于芻豢醪醴味以感其意遺忘其業)
(可謂亂矣幸閻朝隱立春遊苑應制詩丨丨周移寰極裏乘輿望斗城闉劉禹錫送裴令公自東都畱守)
(再命太原詩山河歸舊國丨丨雜離宮)
管弦(史記禮書見几席下音漢書禮樂志見鐘石下堂又張禹傳禹性習知聲内奢淫身居大第後)
(理絲竹丨丨禹成就弟子尤著者淮陽彭宣至大司空沛郡戴崇至少府九卿宣爲人恭儉有法度而崇愷弟)
(多智二人異行禹心親愛崇敬宣而疏之崇每候禹常責師宜置酒設樂與弟子相娛禹將崇入後堂飲食婦)
(女相對優人丨丨鏗鏘極樂昏夜乃罷而宣之來也禹見之於便坐講論經義日宴賜食不遇一肉巵酒相對)
(宣未嘗得至後堂及兩人皆聞知各自得也虞後漢書和熹鄧皇后紀易載羲農而皇德著書述唐而帝道)
(崇故雖聖明必書功於竹帛流音於丨丨記北史何妥傳臣少好音律畱意丨丨年雖耆老頗皆憶唐書)
(藝文志畱進丨丨記十二卷凌秀丨丨志十卷要錄隷合文質程君是先乃備風雅如聆丨丨)(法書世說)
(舊注荀綽兖州記閭丘冲好音樂侍婢不釋丨丨出入乘四望車六一詩話京師輦轂之下風物繁富而士)
(大夫牽於事役良辰美景罕或宴遊之樂其詩至有賣花擔上看桃李拍酒樓頭聽丨丨之句三柳軒雜識)
(世謂蘭亭不入選以絲竹丨丨爲病天朗氣清不當於春時言陵陽韓子蒼云春多氣昏是時天氣清明故可)
(書如杜子美六月風日冷之義絲竹丨丨四字乃班孟堅西漢中語梁已前古文不在選中者尚多何特此序)
(耶王班固答賓戲牙曠清耳于丨丨離婁眇目于豪分羲之蘭亭記見絲竹下庾信齊王憲神道碑丨)
(丨入耳則溪谷俱調文雅沿心則煙霞並韻曲張說虛室賦見樽酒下王粲公讌詩丨丨發清音度清且)
(悲英陸機飲酒樂飲酒須飲多人生能幾何百年須受樂厭丨丨歌張說同劉給事城南宴集詩丨丨高)
(逐吹歌舞妙含春鸚又三月三日詔宴定昆池宮莊詩鳳皇樓下對天泉鵡洲中匝丨丨儲光羲獻高使)
(君大酺詩花添羅綺色鶯亂丨丨聲高虞世南飛來雙白鶴詩颺影過伊洛流聲入丨丨適行路難子孫)
(成行滿眼前妻能丨丨妾能舞囀薛曜奉和聖製夏日遊石淙山詩飛花籍籍迷行路鳥遙遙作丨丨孟)
(浩然峴山送蕭員外之荆州詩澗竹生幽興林風入丨丨王建寄汴州令狐相公詩秋日梁王池閣好新歌)
(散入丨丨聲丨劉禹錫酬樂天醉後狂吟詩制誥畱臺閣歌詞入丨又和令狐相公到鎮改月偶書所懷)
(詩丨丨喧夜景燈燭掩寒蟾上又奉和裴侍中將赴漢南畱别座上諸公詩丨丨席畱高韻山水途中入勝)
(遊太又湖州崔郎中曹長寄三癖詩詩見旌旆下人又詶原狄尚書見寄詩幽井俠少趨鞭弭燕趙佳奉)
(丨丨易元稹獻滎陽公詩句句推瓊玉聲聲播丨丨外白居嘗酒聽歌詩丨丨漸好新教得羅綺雖貧免)
(求羅張籍傷歌行高堂舞榭鎖丨丨美人遙望西南天隱寄酬鄴王羅令公詩綃從海室奪煙霧樂奏帝)
(宮勝丨丨寄曹唐洛東蘭若歸詩丨丨愁衷老書劍夢中忙又永州蕭使君詩竹葉水繁更漏促桐花風)
(軟丨丨清枝李從善薔薇詩丨丨朝夕興組繡千百韋莊漢州詩見旌旆下)
管絲(宋書樂志在心曰志發言詩聲成於文被丨丨)
管鍵(周禮司門掌授丨丨以啓閉國門注鄭司農云鍵讀爲蹇丨謂籥也丨謂牡管子築障塞匿一道)
(路博出入審閭閈愼丨丨策鹽鐵論天子適諸侯升自阼階諸侯納丨丨執而聽命示莫爲主也)
管鑰(晉書陶侃傳見舟船下進唐書李光進傳光顏先娶而母委以家事及光娶母已亡弟婦籍貲貯)
(納丨丨於姒光進命反之曰婦逮事姑且嘗命主家事不可改因相持泣乃如初宋史折克行傳擢知府州)
(秦兵討夏國張世矩將河外軍民克行與俱廷議謂守臣難自行詔克行選兵隷世矩克行抗章願率部落先)
(驅未報即委丨丨而西器亦作籥禮記月令孟冬脩鍵閉愼丨丨丨丨搏鍵也史記蕭相國世家贊漢)
(興依日月之末光何謹守丨丨因民之疾奉法順流與之更始漢書谷永傳平阿侯譚位特進領城門兵永)
(聞之與譚書曰屬聞㠯特進領城門兵是則車騎將軍秉政雍容於内而至戚賢舅執丨丨於外也吳志虞)
(翻傳呂蒙舉軍西上南郡太守糜芳開城出降蒙未據郡城而作樂沙上翻謂蒙曰今區區一心者糜將軍也)
(城中之人豈可盡信何不急入城持其丨丨乎蒙即從之時城中有伏計賴翻謀不行魏書松滋侯萇傳孝)
(莊初除齊州刺史先是州境數經反逆邢果之亂人不自保而子華撫集豪右委之丨丨衆皆感悅境内帖然)
(同又劉模𫝊允修國記與俱緝著常令模持丨丨每日入史閣屬述時事淮南子屈建曰白公勝將爲亂)
(石乞曰不然白公勝卑身下士不敢驕賢其家無丨丨之信關揵之固大斗斛以出輕觔兩以内而乃論之以)
(不宜也屈建曰此乃所以反也居三年白公勝果爲亂殺令尹子椒司馬子期星經鍵閉星在房東北主丨)
(丨叩何遜七召蓋持身之丨丨進德之舟船響如鐘而待明似鏡以長懸桺宗元祭外甥崔駢文見篋匱)
(下)
管音(後漢書禮儀志注樂叶圖徵曰丨丨調則律歷正律歷正則夷則之律應)
管聲(詩嘒嘒丨丨傳嘒嘒和也)
管奏(皮日休樵歌詩此曲太古音由來無丨丨)
管咽(戴表元可竹軒賦見鐘奔下)
管象(禮記仲尼燕居下而丨丨示事也疏象謂武王伐紂之樂事謂王業之大事故下丨丨武示王業之)
(事也)
管窺(漢書東方朔傳語曰以丨丨天以蠡測海以莛撞鐘豈能通其條貫考其文理發其音聲哉後漢)
(書章帝紀朕在弱冠未知稼穡之艱難區區丨丨豈能照一隅哉蜀志卻正傳夫人心不同實若其面子雖)
(光麗旣美且艷丨丨筐舉守厥所見未可以言八紘之形埒信萬事之精練也北史崔亮傳劉毅所云一吏)
(部兩郎中而欲究鏡人物何異以丨丨天而求其博哉)
管聞(宋書禮志臣等生接昌辰肅懋明世束教丨丨未足言道)
管說(魏書劉芳傳臣學謝全經業乖通古豈可輕薦瞽言妄陳丨丨)
管見(齊書禮志内外百司立議已定如更詢訪終無異說傍儒依史竭其丨丨旣聖旨惟疑羣下所未敢)
(詳廢置之宜仰由天鑒之魏書元丕傳臣雖丨丨膚淺性不昭達終不以恒代地而擬伊洛之美但以安土)
(重遷物之常性一旦南移懼不樂也第陸雲諫吳王起西園第宜遵節儉啓伏見西園大營室雖未審節度)
(豐儉之制然用工甚嚴竊懼事不得濟愚臣丨丨輒敢瞽言)
管妙(白居易聽歌詩丨丨弦清歌入雲老人合眼醉醺醺)
管淸(劉禹錫歴陽書事詩丨丨疑警鶴弦巧似嬌鶯)
管彤(後漢書董祀妻傳贊區明風烈昭我丨丨注丨丨赤管筆)
管智(張鏡觀象賦序夫機象冥渺至理幽玄豈伊丨丨所能究暢)
管筆(南史紀少瑜𫝊少瑜嘗夢陸倕以一束靑鏤丨丨授之云我以此筆猶可用卿自擇其善者其文因)
(此遒進)
管色(白居易南園試小樂詩高調丨丨吹銀字慢拽歌詞唱渭城)
管裂(白居易小童薛陽陶吹觱栗歌翕然聲作疑丨丨詘然聲盡疑刀截)
管急(白居易聽六么絶句丨丨弦繁拍漸稠綠腰宛轉曲終頭)
管端(宋書樂志匏笙也竽也笙隨所造不知何代人列管匏内施簧丨丨宮管在中央三十六簧曰竽宮)
(管在左傍十九簧至十三簧曰笙其他皆相似也)
管上(唐書宗室琮傳琮三子行遠行芳行休始琮與二弟同死桂林開元四年行休請身迎柩旣至無封)
(樹議者謂不可復得行休掃地布席以祈是夜夢王乘舟舟判爲二旣而適野見東洲中斷乃悟焉又靈堂鎖)
(一夕莖自屈丨丨有指迹一奇二並使卜人筮之曰屈于文爲尸出指者示也一奇二並三殯也先王告之矣)
(乃趨其所發之如言而一節獨闕行休號而寢夢琮告曰在洛南洲明日直殯南得之於是以三喪歸陪葬昭)
(陵)
管槀(新序辟閭巨闕天下之利器也擊石不闕刺石不銼使之與丨丨決目出眯其便未能過丨丨也)
管澀(白居易答蘇庶子聞家僮奏樂詩不敢邀君無别意弦生丨丨未堪聽)
管手(筆經漢時諸郡獻兔毫出鴻都惟有趙國毫中用時人咸言兔毫無優劣丨丨有巧拙)
管庫(禮記檀弓文子其中退然如不勝衣其言呐呐然如不出諸其口所舉於晉國丨丨之士七十有餘)
(家生不交利死不屬其子注管鍵也庫物所藏揚宋書文帝紀朕寐寤樂賢為日已久而俊哲難階明莫效)
(用令遺才在野丨丨虛朝永懷前載慚德深矣重南史馬樞傳見席上下陸倕拜吏部郎表自非李清識)
(李毅恬正則何以區分丨丨式鑒胥史寞江淹爲蕭重讓揚州表繒販之士無薦丨丨之家寂沈約奏彈)
(王源文豈有六卿之胄納女於丨丨之人宋子河魴同穴於輿臺之鬼)
筦𣙜(宋史畢士安傳開寶四年歴濟州團練推官專掌丨丨歲課增羡劉禹錫武陵書懷詩校緡資丨)
(丨復土奉山園)
管轄(孫綽爲功曹參軍駁事牋綱紀居丨丨之任以糺司外内駁議彈射誠無所拘然亦有所以獻可替)
(否舉直違枉者也丨李白草創大還贈桺官廸詩執樞相丨摧伏傷羽翮)
管領(道德指歸論上仁之君性醇粹而清明皓白而博通心意虛靜神氣和順丨丨天地無不包裹觀微)
(得要以有知無養生處德愛民如子昭物遭變響應影隨)
筦執(漢書劉向傳大將軍秉事用權五侯驕奢僭盛并作威福擊斷自恣行汚而寄治身私而托公依東)
(宮之尊假甥舅之親以爲威重尚書九卿州牧郡守皆出其門丨丨樞機朋黨比周稱譽者登進忤恨者誅傷)
(游談者助之說執政者爲之言排擯宗室孤弱公族)
管術(天機經夫律歷之妙動則能知體旣虚無莫得施其丨丨)
管記(唐書王孝傑傳初進軍平州白鼠晝入營頓伏皆謂鼠坎精胡象也白質歸命天亡之兆及戰乃孝)
(傑覆焉時張說以丨丨還白狀后問之說具陳孝傑乃心國家敢深入以少當衆雖敗功可錄也乃贈夏官尚)
(書耿國公)
筦冥(漢書顔安樂傳始貢禹事嬴公成於眭孟至御史大夫疏廣事孟卿至太子太傅廣授琅邪筦路路)
(爲御史中丞禹授潁川堂谿惠惠授泰山冥都都爲丞相史都與路又事顏安樂故顏氏復有丨丨之學)
管葛(晉書殷浩傳屏居十年於時擬之丨丨不南史劉湛傳湛弱年便有宰物情常自比丨丨爲文章)
(不喜談議吁李白駕去温泉後贈楊山人詩自言丨丨竟誰許長莫錯還閉關杜甫别張十三建封湖南)
(觀察使韋之晉辟參謀詩君臣各有分丨丨本時須楊萬里詩丨丨諸人端解事也曾遭我笑渠來)
管蔡(漢書劉向傳内有丨丨之萌外假周公之論兄弟據重宗族磐互)
管樂(晉書袁宏傳孔明盤桓俟時而動遐想丨丨遠明風流孟浩然與黃侍御北津泛舟詩自顧躬耕)
(者才非丨丨儔沗李商隱籌筆驛詩丨丨有才終不關張無命復何如)
管晏(文心雕龍丨丨屬篇事覈而言練適鹿門隱書古之奢也吾不奢古之儉也吾不儉丨丨之中或)
(可矣懷應璩與董仲連書夫挾丨丨之智者不有厮役之勞陶朱之慮者不居貧賤之地出蒙譏於恤護入)
(見謫於嬪息忽便邑憤不知處世之爲樂也)
管望(應瑒文質論今子棄五典之文闇禮義之大信丨丨之小尋老氏之蔽所謂循規常趨未能釋連環)
(之結也)
管鮑(宋書沈攸之傳攸之與譚金童太壹等並受寵任朝爲牙爪同功共體世號三侯當時親昵情過丨)
(丨遭仰革運囚黨懼戮攸之狡猾用數圖全賣禍行傅玄何當行丨丨不世出結交安可爲杜甫貧交君)
(不見丨丨貧時交此道今人棄如土)
管蕭(陸長源詶孟十二新居見寄詩將必繼丨丨豈惟躡應徐)
管仲(左傳齊桓公置射鉤而使丨丨相)
管子(漢書藝文志丨丨八十六篇)
管翰(晉書曹毘傳朝菌不可踰晦朔蟪蛄無以觀大年固非丨丨之所述聊敬對以終篇)
管商(呂覽昭王曰孟嘗君之好士何如公孫弘對曰義不臣乎天子不友乎諸侯得意則慚爲人君不得)
(意則不肖爲人臣如此者三人能治可爲丨丨之師說義聽行其能致主霸王如此者五人萬乘之嚴主辱其)
(使者退而自刎也必以其血汙其衣有如臣者七人)
管穴(晉書孫惠傳竊慕墨翟申包之誠跋涉荆棘重繭而至櫛風沐雨來承禍難思以丨丨毘佐大猷道)
(險時吝未敢自顯伏在川泥繫情宸極謹先白箋以啓天慮)
管山(明一統志丨丨河在慈谿縣東五里宋吳潛開浚以通水利)
管城(晉書桓石虔傳苻堅荆州刺史梁成襄陽太守閻震率衆入寇竟陵石虔與弟石民距之賊阻滶水)
(屯丨丨石虔設計夜渡水旣濟賊始覺力戰破之進尅丨丨擒震斬首七千級俘獲萬人馬數百匹牛羊千頭)
(具裝鎧三百領成以輕騎走保襄陽北水經注渠水又東錢家溝水注之出京縣東南梅山谿其水自谿東)
(北流逕丨丨西故管國也周公以封管叔矣俗又謂之爲管水韓愈毛穎傳秦始皇時蒙將軍恬南伐楚次)
(中山將大獵以懼楚召左右庶長與軍尉以連山筮之得天與人文之兆遂獵圍毛氏之族拔其豪載穎而歸)
(獻俘于章臺宮聚其族而加束縛焉秦皇帝使恬賜之湯沐而封諸丨丨號曰丨丨子)
管水(水經注見上)
管國(左傳管蔡郕霍魯衛毛聃郜雍曹滕畢原酆郇文之昭也杜注十六國皆文王之子也丨丨在榮陽)
(京縣東北雍國在河内山陽縣西畢國在長安縣西北酆國在始鄠縣東)
管涔(水經汾水出太原汾陽縣北丨丨山汾大業雜記大業二年七月自江都還洛陽敕於州西北四)
(十里臨汾水起汾陽宮即丨丨山河源所出之處當盛暑月臨河盥潄即凉風凜然如八九月)
柷
柷敔(書益稷傳見鐘籥下以禮記月令見鐘磬下擊陸機演連珠丨丨希聲諧金石之和鼙鼓疏以)
(節繁絃之契)
柷將(禮記王制天子賜諸侯樂則以丨丨之賜伯子男樂則以鼗將之注將謂執以致命柷鼗皆所以進)
(樂)
柷鼗(禮記王制注見上)
柷節(禮記王制柷將集說丨丨一曲之始其事寬故以將諸侯之命)
鉦
鉦鉞(晉書武帝紀倉兕甫訓則許鄭風偃丨丨未指則瀍洛霧披)
鉦鼓(詩箋見鉦人下行漢書平帝紀使謁者大司馬掾四十四人持節邊兵遣執金吾候陳茂假以丨)
(丨嫂又東方朔傳朔初來上書曰臣朔少失父母長養兄年十三學書三冬文史足用十五學擊劍十六學)
(詩書誦二十二萬言十九學孫吳兵法戰陣之具丨丨之教亦誦二十二萬言凡臣朔固已誦四十四萬言)
(後漢書光武帝紀嚴尤說王邑曰昆陽城小而堅今假號者在宛亟進大兵彼必奔走宛敗昆陽自服邑曰將)
(百萬之衆遇城而不能下何謂邪遂圍之數十重列營百數雲車十餘丈瞰臨城下旗幟蔽野埃塵連天丨丨)
(之聲聞數百里或爲地道衝輣撞城積弩亂發矢下如雨城中負戶而汲王鳳等乞降不許宋書樂志雷霆)
(震威燿進退由丨丨始又五行志晉孝武帝太元十年四月謝安出鎮廣陵發石頭金鼓無故自破此木沴)
(金之異也天意若曰安徒揚經略之聲終無其實丨丨不用之象也又周朗傳教以蒐狩之禮習以丨丨之)
(節若假勇以進務黜其身老至而罷賞延於嗣軍宋史樂志比者郊廟行事率代以丨丨取諸殿司夫旅祭)
(祀事旣異宜樂聲清濁用以殊尚丨丨鳴角列於鹵簿中所以示觀德之盛宜詔有司更製又輿服志交龍)
(丨丨輿各一皆刻木爲二青龍相交下有木臺長竿一挂畫鼓一挂金鉦上皆有緋蓋亦繡交龍)
鉦鼙(劉峻五等諸侯論丨丨震於閫宇)
鉦人(詩方叔率止丨丨伐鼓陳師鞠旅傳伐擊也鉦以静之鼓以動之鞠告也箋云鉦也鼓也各有人焉)
(言丨丨伐鼓互言爾)
鉦上(周禮考工記見鼓上下)
鐸
鐸刅(酉陽雜俎南蠻有毒槊無刅狀如朽鐵中人無血而死言從天雨下入地丈餘祭地方掘入蠻中呼)
(爲丨丨)
鐸舞(宋書樂志晉丨丨歌一篇)
鐸吟(唐武后從駕幸少林寺詩丨丨輕吹發幡搖薄霧霏)
鐸鳴(北史長孫紹遠傳嘗經韓使君佛寺聞浮圖三層上丨丨其音雅合宮調因取而配奏方始克諧)
鐸聲(唐書李嗣眞傳太常缺黃鐘鑄不能成嗣眞居崇業里疑土中有之弗得其所道上逄一車有丨丨)
(甚厲嗣眞曰宮聲也市以歸振於空地若有應者掘之得鐘衆樂遂和中論見旌色下)
鐸椒(史記十二諸侯年表丨丨爲楚威王傅爲王不能盡觀春秋采取成敗卒四十章爲鐸氏微)
鐸氏(史記十二諸侯年表見上)
鐸刺(張昱輦下曲馬潼飲輪金丨丨頂寧割鬢不相饒)
鐃
鐃鈸(宋史食貨志紹興二十八年出御府銅器千五百事付泉司大索民間銅器得銅二百餘萬斤寺觀)
(鐘磬丨丨旣籍定投稅外不得添鑄)
鐃鼓(宋史儀衞志太常前部鼔吹令二人掆鼓十二在左金鉦十二在右大鼓百二十長鳴百二十丨丨)
(十二歌二十四拱宸管二十四簫二十四笳二十四大横吹百二十節鼓二笛二十四簫二十四觱篥二十四)
(笳二十四桃皮觱篥二十四侈桂海器志丨丨猺人樂狀如腰鼓腔長倍之上銳下亦以皮鞔植於地坐拊)
(之歌韓愈南海神廟碑見旄麾下壯桺宗元唐鐃鼓吹曲東蠻歌詩丨丨間以我元戎)
鐃歌(南史昭明太子𫝊尋傍絶之義義在去服服雖可奪情豈無悲丨丨輟奏良亦爲此中華古今注)
(短簫丨丨軍樂也黃帝岐伯所作以建武揚德風動戰士也漢樂有黃門鼓吹天子所以宴樂羣臣短簫丨丨)
(鼔吹之一章耳亦以賜有功諸侯也通鼔吹格漢有鼓吹短簫丨丨皆軍中馬上道路所奏謂之鼓吹研)
(北雜志周公謹云姜堯章丨丨鼓吹曲乃步驟尹師魯皇雅越九歌乃規模鮮于子駿九誦然言詞峻潔意度)
(高遠頗有超越驊騮之意我何承天鼔吹鐃歌三軍且莫喧聽奏丨丨)
鐃吹(南史王琳傳齊孝昭賜琳璽書令鎮壽陽其部下將帥悉聽以從乃除琳驃騎大將軍開府儀同三)
(司揚州刺史封會稽郡公又增兵秩兼給丨丨琳水陸戒嚴將觀釁而動)
鐃挽(文心雕龍斬伎鼔吹漢世丨丨雖戎喪殊事而並總入樂府繆襲所致亦有可算焉)
鐃鼙(吳萊憶寓方子清詩經筌參老易樂府錄丨丨)
鈴
鈴鼻(雲笈七籖星形正圓如丸不應似貫珠穿度不容作丨丨相綴理宜如破箭竿還相合以成體)
鈴聲(吳志甘寧𫝊見帶鈴下來褚載曉發詩纔聞雞唱呼童起已有丨丨過驛杜荀鶴秋宿臨江驛)
(詩漁舟火影寒歸浦驛路丨丨夜過山雜王貞白度關山詩石響丨丨遠天寒弓力慳酈權詩樹影僧攜)
(鍚丨丨客到門文元好問石勒問道圖詩中原果有劉叔肯說丨丨替戾岡)
鈴鐸(禮記文王世子夢帝與我九齡注皇氏云以九齡爲丨丨謂天以九箇丨丨而與武王徧驗書本齡)
(皆從齒解爲齡齡鐸于理有疑亦得爲一義)
鈴鼓(魏志馬韓傳諸國各有别邑名之爲蘇塗立大木縣丨丨事鬼神諸亡逃至其中皆不還之好作賊)
(其立蘇塗之義有似浮屠而所行善惡有異)
鈴鑷(西京雜記趙飛燕女弟居昭陽殿中庭彤朱而殿上丹漆砌皆銅沓黃金塗白玉階壁帶往往爲黃)
(金缸含藍田璧明珠翠羽飾之設九金龍皆銜九子金齡五色流蘇帶以綠文紫綬金銀花鑷每好風日幡旄)
(光影照耀丨丨之聲驚動左右又見幡葆下)
鈴杵(宋史天竺國傳至道二年八月有天竺僧隨舶至海岸持帝鐘丨丨銅鈴各一佛像一軀貝葉梵書)
(一夾與之語不能曉)
鈴絛(鄭畋夜景詩丨丨無響閉珠宮小閣涼添玉葉風)
鈴閣(晉書羊祜傳祜在軍常輕裘緩帶身不被甲丨丨之下侍衞者不過十數人劉禹錫送盧處士歸)
(嵩山别業詩送君從此去丨丨少談賓雪又早春對雪奉寄澧州元郎中詩梅蘂覆階丨丨暖峰當戶戟枝)
(寒兩白居易和新歲對雪詩白雪吟詩丨丨開故情新興徘徊韋莊冬日長安感志寄獻虢州崔郎中詩)
(已聞丨丨縣新詔即向綸闈副具瞻丨貫休歸東陽臨岐上杜使君詩一從到後常無事丨公庭滿綠苔)
(元好問高平道中望陵川詩丨丨文書到酒巵諸曹小吏亦鈔詩)
鈴齋(明一統志丨丨在寧波府治東景張行簡題子端雪谿小隱圖詩不妨貌取黃華時向丨丨作臥)
(遊)
鈴縣(淮南子兵不必勝不苟接刃攻不必取不爲苟發故勝定而後戰丨丨而後動)
鈴圍(梁簡文帝大法頌序盤徑十丈丨丨四斛)
鈴下(後漢書周䊸傳遷召陵侯相廷掾憚䊸嚴明欲損其威乃晨取死人斷手足立寺門䊸聞便往至死)
(人邊若與死人共語狀隂察視口眼有稻芒乃密問守門人曰悉誰蛓藁入城者門者對唯有廷掾耳又問丨)
(丨外頗有疑令與死人語者不對曰廷掾疑君乃收廷掾考問具服不殺人取道邊死人後人莫敢欺者吳)
(志吳範傳素與魏滕同邑相善滕嘗有罪權責怒甚嚴敢有諫者死範乃髠頭自縳詣門下使丨丨以聞丨丨)
(不敢曰必死不敢白範曰汝有子邪曰有曰使汝爲吳範死子以屬我丨丨曰諾乃排閤入言未卒權大怒欲)
(便投以戟逡巡走出範因突入叩頭流血言與涕並良久權意釋乃免滕)
鈴索(開元天寶遺事寧王春時於後園中紉紅絲爲䋲密綴金鈴繫於花梢之上有鳥鵲翔集則令園吏)
(掣丨丨以驚之蓋惜花之故也宣續翰林志學士院深嚴非本院人不可遽入雖中使事及有文書必先動)
(丨丨立於門外俟小判官出乃授院史院史授學士西韓偓雨後月中玉堂閑坐詩夜久忽聞丨丨動玉堂)
(畔響丁東鼔蘇軾聚星堂雪詩歸來尚喜更暗晨起不待丨丨掣)
鈴鈸(張昱輦下曲一聽巡階丨丨振滿宮俱喜出迎恩)
鈴語(吳師道次韻許可用參政從幸承天護聖寺詩瓦光浮璀璀丨丨振鏘鏘薩都拉詩落日樓臺自)
(丨丨)
笳
笳簫(吳志士燮傳見鐘磬下嶠宋史樂志丨丨三疊奏都人悲淚袂成帷李扈從還洛詩後隊咽丨)
(丨前驅嚴䍐罼風杜甫哭韋大夫之晉詩帟幕旋燕丨丨急暮蟬)
笳鼔(南史曹景宗傳景宗振旅凱入帝於華光殿宴飲令沈約賦韻景宗啓求賦詩詔令約賦韻時韻已)
(盡唯餘競病二字景宗便斯須而成其辭曰去時兒女悲歸來丨丨競借問行路人何如霍去病顔延之車)
(駕幸京口三月三日侍遊曲阿後湖作丨丨震溟洲丨杜甫哀贈左僕射鄭國公嚴公武詩江山少使者丨)
(凝皇情)
笳管(隋煬帝秦孝王誄見旌旐下)
笳吟(崔翹奉和聖製答張說南出雀鼠谷詩丨丨中嶺樹仗入半峰雲杜甫送郭中丞兼太僕卿充隴)
(右節度使詩箭入昭陽殿丨丨細桺營)
笳聲(宋史樂志丨丨凝咽旌旂去悠悠發崔損霜降賦丨丨乍拂怨楊桺之衰劍鍔可封芙蓉之厲)
(鄭愔送金城公主適西蕃應制詩見簫曲下丨錢起送王相公赴范陽詩代雲横馬首燕雁拂丨)
笳繁(駱賓王和孫長史秋日卧病詩節變驚衰桺丨丨思落梅)
角
角笛(唐書儀衞志小横吹部有丨丨簫笳觱篥桃皮觱栗六種曲名失傳)
角聲(晉書王羲之傳時驃騎將軍王述少有名譽與羲之齊名而羲之甚輕之述每聞丨丨謂羲之當候)
(已輒灑掃而待之如此者累年而羲之竟不顧述深以爲恨杜甫宿府詩永夜丨丨悲自語中天月色好誰)
(看紫李賀雁門太守行丨丨滿天秋色裏塞上燕脂凝夜杜牧登池州九峰樓詩百感中來不自由丨丨)
(孤起夕陽樓丨張喬題宣州開化寺詩流水遠分山色斷清猨時帶丨來金丹伏虎詩四十年前未遇師)
(黃昏每到丨丨悲分又禮記月令孟春之月其音角注謂樂器之聲也三羽益一以生角角數六十四屬木)
(者以其清濁中民象也春氣和則丨丨調詩宋書樂志宮聲正方而好義丨丨堅齊而率禮韓外𫝊湯作)
(濩聞其宮聲使人温良而寬大聞其商聲使人方廉而好義聞其丨丨使人惻隱而愛仁聞其徵聲使人樂養)
(而好施聞其羽聲使人恭敬而好禮)
角韻(貫休懷錢塘羅隱章魯封詩風澀潮聲急天寒丨丨孤)
角手(唐書兵志每歲季冬折衝都尉率五校兵馬之在府者置左右二校尉位相距百步每校爲步隊十)
(騎隊一皆卷矟幡展刃旗散立以俟丨丨吹大角一通諸校皆斂人騎爲隊二通偃旗矟解幡三通旗矟舉左)
(右校擊鼓二校之人合譟而進)
角咽(貫休送友人下第遊邊詩丨丨胡風緊沙昏磧月新)
角商(素問其畜犬雞其蟲毛介其主霧露淒愴其聲丨丨)
角徵(申鑒宮商丨丨不同嘉音以章謂之和聲)
角音(禮記樂記疏見角亂下問路史帝與蚩尤戰三年城不肯下得術士五胥之曰是城中之將白色)
(商聲帝之始攻得母以秋之西方行乎今黃帝蒼色丨丨此雄軍也請攻三日城必下)
角絃(列子及秋而扣丨丨以激夾鍾温風徐回草木發榮)
角律(宋書律志凡笛體用丨丨其長者八之蕤賓林鍾也短者四之)
角孔(宋書律志商生羽太蔟生南宮也注以南宮律度從丨丨下度之盡律爲孔則得羽聲也)
角姓(齊書祥瑞志尚書中候儀明篇曰仁人傑出握表之象曰丨丨合音之于蘇偘云蕭丨丨也又八音)
(之器有簫管也)
角六(史記律書生黃鐘術曰以下生者倍其實三其法以上生者四其實三其法上九商八羽七丨丨宮)
(五徵九置一而九三之以爲法實如法得長一寸凡得九寸命曰黃鐘之宮)
角亂(禮記樂記丨丨則憂其民怨疏丨丨則憂其民怨者若丨音之丨則其聲憂愁是知由政虐其民怨)
(故也)
角動(齊書五行志永明十一年二月庚寅陽角廉貞之日時加亥風從西北亥上來迅急浪津丑時漸微)
(爲丨丨之白居易詩江城寒丨丨沙洲夕鳥還送喻坦遊太原詩并州戎壘地丨丨引風生)(曹松又王)
(逢送于子實辟淮閫掾詩星入夜寒芒丨丨地連秋暝瘴氛低)
角生(宋書律志丨丨變宮姑洗生應鐘也牙又述異記漢中山有虎生角道家云虎千年則蜕而丨丨)
角星(齊書天文志永元六年正月戊戌月在丨丨南相去三寸又永明八年四月丁巳流星如鵝卵白)
(色長五丈許從丨丨東北二尺出西北行沒太微西蕃上將星間)
角宿(馬懷素餞許州宋司馬赴任詩潁川開郡邑丨丨分躔野)
角亢(宋書天文志永興元年七月庚申太白犯丨丨經房心歴尾箕說苑所謂二十八星者東方曰丨)
(丨氐房心尾箕北方曰斗牛須女虚危營室東壁西方曰奎婁胃昴畢觜參南方曰東井輿鬼桺七星張翼軫)
(嬾越絶書韓故治今京兆郡丨丨也鄭故治丨丨也之眞子爾雅云壽星丨丨也注云數起丨丨亢列宿)
(長故有高剛之義今乃音剛非也爾雅天根氐也注云下繫於氐若木之有根其義如周禮四圭有邸漢書諸)
(侯王邸之之邸音低誤矣野張衡天象賦觀丨丨於黃道包分於營中)
角軫(宋書天文志寧康二年正月丁巳有星孛於女虛經氐亢丨丨翼張素問臣覽太始天元冊文丹)
(天之氣經於牛女戊分黅天之氣經於心尾已分蒼天之氣經於危室柳鬼素天之氣經於昴畢玄天之氣經)
(於張翼婁胃所謂戊巳分者奎壁丨丨則天地之門戶也)
角七(宋書歷志二十四氣日所度冬至一丈三尺四十五五十五壁八丨丨)
角十(宋書歷志二十四氣日所度芒種一尺六寸六十四三十五丨丨危七)
角垣(廖道南帝苑農蠶賦是月也日惟己丑木宿丨丨乃駕鑾輅乃抗龍旛)
角田(後山談叢八月一日雨則丨丨下熟丨丨豆也角者麥之訛也)
角林(水經注巨洋又東北流堯水注之水出劇縣南有崩山即故義山也俗人以其山角因名爲角崩山)
(亦名爲丨丨山)
角澤(宋書符瑞志嘉禾重穋甘露流液擢秀辰畦揚穎丨丨)
角城(齊書高帝紀世故相仍師出日老戰士無臨陣之心戎卒有懷歸之思是以下邳精甲望風振恐丨)
(丨高壘指日淪䧟)
角樓(宋史禮志天子先幸寺觀行香遂御樓或御東華門及東西丨丨飲從臣四夷蕃客各依本國歌舞)
(列於樓下堞元稹欲曙詩片月低城稀星轉丨丨)
角石(宋史輿服志帶古惟用革自曹魏而下始有金銀銅之飾宋制尤詳有玉有金有銀有犀其下銅鐵)
(丨丨黑玉之類各有等差)
角瑱(禮記檀弓練練衣黃裏縓緣葛要絰䋲屨無絇丨丨鹿裘衡長袪袪裼之可也瑱充耳也吉時以)
(玉人君有瑱)
角巾(晉書羊祜傳嘗與從弟琇書曰旣定邊事當丨丨東路歸故里爲容棺之墟以白士而居重位何能)
(不以盛滿受責乎疏廣是吾師也尉又王導𫝊於時庾亮以望重地逼出鎮於外南蠻校陶稱問說亮當舉)
(兵内向或勸導密爲之防導曰吾與元規休慼是同悠悠之談宜絶智者之口則如君言元規若來吾便丨丨)
(還第復何懼哉嗣齊書徐孝嗣傳建武四年即本號開府儀同三司孝聞有詔斂容謂左右曰吾德慚古人)
(位登袞職將何以堪之明君可以理奪必當死請若不獲命正當丨丨丘園待罪家巷耳固讓不受桺宗元)
(邕州馬退山茅亭記見襟袖下丨李頎送劉十一詩西林獨鶴引閑步南澗飛泉清丨王昌齡緱氏尉沈)
(興宗置酒南谿畱贈詩仲月期丨丨飯僧嵩陽寺病白居易喜百日假滿少傅官停詩老嫌手重抛牙笏喜)
(頭輕換丨丨壁李賀始爲奉禮憶昌谷山居詩向懸如意當簾閱丨丨)
角冠(張蕭遠送宮人入道詩師主與收珠翠後君王看戴丨丨時羅鄴謝友人遺華陽巾詩剪露裁煙)
(勝丨丨來從玉洞五雲端)
角枕(詩見衾枕下外周禮玉府見角柶下截白居易苦熱寄舒員詩藤牀鋪晚雪丨丨寒玉)
角簟(元稹飲致用神麴酒詩冰壺通丨丨金鏡徹雲屏)
角柶(周禮玉府角枕丨丨注丨丨角七也)
角匕(周禮玉府見上)
角尊(白居易對琴酒詩丨丨白螺醆玉軫黃金徽)
角節(周禮掌節守邦國者用玉節守都鄙者用丨丨)
角弓(詩駪駪丨丨翩其反矣佞又小序丨丨父兄刺幽王也不親九族而好䜛骨月相怨故作是詩也)
(露晉書楊濟傳見袴褶下鳥宋書樂志秋風揚沙塵寒霑衣裳丨丨持弦急鳩化爲鷹唐書地理志夏)
(州朔方郡土貢氊丨丨酥拒霜薺松古今注見角弩下□溪詩話黃州麻城縣界有萬亭連日行清隂中)
(其館亭亦可愛適當關山路往來畱題無數東坡傷來者不嗣其意嘗有詩云十年栽種百年規好德無人助)
(我儀又云爲問幾株能合抱殷勤記取丨丨詩後碑壞有士題云舊韻無儀字蒼髯有恨聲易洞林曲阿令)
(趙元瞻皃字虎舒從吾學卜自求蓍作卦見吾有盛艾小陵龜欲得之不與語之曰當作卦相爲致此物合自)
(來復數曰果有一龜入廏虎舒後見吾言偶有一物試可占之若得當再拜輸一好丨丨即便作卦曰案卦之)
(是爲龜虎舒奉弓起再拜維崔鎮尚書省梧桐賦丨丨兮有什杕杜兮陳詩王觀獵詩風勁丨丨鳴將軍)
(獵渭城昌又出塞詩玉靶丨丨珠勒馬漢家將賜霍嫖姚王齡從軍行秋草馬蹄輕丨丨持弦急杜甫)
(虎牙行楚老長嗟憶炎瘴三尺丨丨兩斛力)
角弩(古今注兩漢京兆河南尹及執金吾司隷校尉皆使人導引傳呼使行者止坐者起四人皆持角弓)
(違者則射之有乘高窺闞者亦射之魏晉設丨丨而不用也又齊書魏虜傳僞安南將軍梁州刺史魏郡王)
(元英十萬餘人通斜谷寇南鄭梁州刺史蕭懿遣軍主美山安趙超宗等數軍萬餘人分據丨丨白馬沮水拒)
(戰大敗英進圍南鄭土人衝車晝夜不息)
角弝(宋史兵志南北作院歲造塗金脊鐵甲等凡三萬二千弓弩院歲造丨丨弓等凡千六百五十餘萬)
角黍(宋史劉温叟傳太祖在晉邸聞其淸介遣吏遺錢五百千温叟受之貯廳西舍令府吏封署而去明)
(年重午又送丨丨紈扇所遣吏即遺錢者視西舍封識宛然還以白太宗太宗曰我錢尚不用况他人乎昔日)
(納之是不欲拒我也今周歲不啓封其苦節愈見命吏輦歸邸)
角觡(禮記樂記天地訢合隂陽相得煦嫗覆育萬物然後草木茂區萌逹羽翼奮丨丨生蟄蟲昭蘇羽者)
(嫗伏毛者孕鬻胎生者不殰而卵生者不殈則樂之道歸焉耳)
角䚩(淮南子夫玉璞不厭厚丨丨不厭薄漆不厭黑)
角䈥(宋史兵志時軍器監制器不一材用滋耗於是詔不以常制選官馳往州縣根括牛皮丨丨能令數)
(羨次第加奬)
角齒(道德指歸論夫響以無聲不可窮影以無形不可極水以淖弱貫金石沈萬物地以柔順成大功勝)
(草木舌耳無患丨丨傷折由此觀之柔者敝堅虛者馳實非有爲之自然之物也)
角牙(唐書朱敬則傳願鑒秦漢之失考時事之宜毁蘧廬遺糟粕下寬大之令流曠蕩之澤去萋斐之丨)
(丨頓姦險之芒刃塞羅織之妄源掃朋黨之險迹曠然使天下更始豈不樂哉)
角翼(法言酷吏曰虎哉虎哉丨而丨者也)
角翅(述異記江隂北有子英廟子英即野人也善入水捕魚得一赤鯉將著家池中養之後長徑一丈有)
(丨丨謂子英曰我迎汝身汝上我背遂昇天爲神仙)
角足(神異經南方有獸焉丨丨大小形狀如水牛皮毛黑如漆食鐵飲水其糞可爲兵器其利如剛名曰)
(齧鐵)
角距(韓愈曹成王碑天子西巡於梁希烈北取汴鄭東略宋圍陳西取汝薄東都王坐南方北向落其丨)
(丨賊死咋不能入寸尺亡將卒十萬盡輸其南州)
角尾(白虎通丨丨交日月食)
角表(洞冥記吠勒國貢丈犀四頭狀如水兕丨丨有光因名明犀置暗中有光影亦曰影犀織以爲簟如)
(錦綺之文)
角&KR1511;(端同史記司馬相如傳獸則麒麟丨丨騊駼槖駞蛩蛩驒驒駃騠驢騾宋書符瑞志丨丨者日行)
(萬八千里又曉四夷之語明君聖主在位明逹方外幽遠之事則奉書而至又詩麟之角疏麟一角丨丨有)
(肉尾洞冥記元封三年大秦國貢花蹄牛其色駮高六尺環繞其身丨丨有肉蹄如蓮花善走多力常使輦)
(銅石以起望仙宮跡在石上皆如花形)
角龍(述異志水虺五百年化爲蛟蛟千年化爲龍龍五百年爲丨丨千年爲應龍又遁甲開山圖五龍)
(受爰皇後君也兄弟四人皆人面龍身長曰丨丨木仙也次曰羽龍水仙也父曰宮龍土仙也父子同得仙治)
(在五方今五行之神也)
角鷹(杜甫王兵馬使二角鷹詩丨丨飜倒壯士背將軍玉帳軒翠氣)
角犀(鄭語惡丨丨豐盈而近頑童窮困注丨丨謂顏丨有伏丨豐盈謂頰輔豐滿皆賢明之相也)
角上(素問手少陽脈氣所發者三十二穴鼽骨下各一眉後各一丨丨各一下完骨後各一項中足太陽)
(之前各一俠扶突各一肩貞各一肩貞下三寸分間各一肘以下至手小指次指本各六俞)
角暖(李賀追賦畫江潭苑詩見靴長下)
角抵(觝氐皆同漢書武帝紀三年春作丨丨戲三百里内皆來觀注文穎曰名此樂爲丨丨者兩兩相當)
(角力角技藝射御故名丨丨蓋雜技樂也巴俞戲魚龍蔓延之屬也又張騫傳上方數巡狩海上廼悉從外)
(國客大都多人過之則散財帛賞賜厚具饒給之以覽視漢富厚焉大丨丨出竒戲諸怪物多聚觀者行賞賜)
(酒池肉林令外國客徧觀名倉庫府藏之積欲以見漢廣大傾駭之齊書樂志丨丨像形雜伎歴代相承有)
(也其增損源起事不可詳大略漢世張衡西京賦是其始也北史桺或𫝊見都邑百姓正月十五日作丨丨)
(戲上奏京邑及外州每以正月望後充街塞陌竭資破產競此一時請並禁斷上可其奏西京雜記秦末有)
(白虎見於東海黃公乃以赤刀往厭之術旣不行遂爲虎所殺三輔人俗用以爲戲漢帝亦取以爲丨丨之戲)
(焉敵述異記見劍戟下攫摭言周緘爲丨丨賦云前衝後無非有力之人左右拏盡是用拳之手王維)
(上張令公詩從兹罷丨丨且復幸儲胥)
角落(禮記檀弓公室視豐碑注豐碑斵大木爲之形如石碑于椁前後四角樹之穿中于間爲鹿盧下棺)
(以繂繞疏於椁前後四角樹之者謂椁前後及兩旁樹之丨丨相望故云四角非謂正當椁四角也)
角戰(越絶書昔者越王句踐困於會稽歎曰我其不伯乎欲殺妻子丨丨以死蠡對曰殆哉王失計也愛)
(其所惡雄文心雕龍春秋之後丨丨英六經泥蟠百家飈駭)
角材(漢書賈誼𫝊陛下之與諸公非親丨丨而臣之也又非身封王之也)
角技(漢書武帝紀注見角抵下)
角勢(文心雕龍曁戰國爭雄辨士雲踊從横參謀長短丨丨轉丸騁其巧辭飛鉗伏其精術一人之辨重)
(於九鼎之寶三寸之舌強於百萬之師六印磊落以佩五都隱賑而封)
角力(禮記月令孟冬之月天子乃命將帥講武習射御丨丨)
角戲(洛陽伽藍記禪虚寺在大夏門御道西寺前有閱武場歲終農隙甲士習戰千乘萬騎常在於此有)
(羽林馬僧相善觝丨丨擲戟與百尺樹齊等虎賁張車渠擲刀出樓一丈帝亦觀戲在樓恒令二人對爲丨丨)
(中朝時宣武場在大夏門東北今爲光風園苜蓿生焉)
角形(漢官儀獬豸獸性觸不直故執憲者以其丨丨爲冠)
角飲(張昱輦下曲對朋丨丨自相招黃鼠生燒入地椒)
弦(絃同)
弦瑟(李賀上雲樂樂府三千宮女列金屋五十丨丨海上聞)
弦琴(後漢書鍾皓傳諸儒頌之曰林慮懿德非禮不處悅此詩書丨丨樂古五就州招九膺台輔逡巡王)
(命卒歲容與)
弦匏(禮記樂記今夫古樂進旅退旅和正以廣丨丨笙簧會守拊鼓始奏以文復亂以武治亂以相訊疾)
(以雅君子於是語於是道古修身及家平均天下此古樂之發也晏殊庭莎記且兹地宛在崇堞車馬不至)
(丨丨不設柔木嘉卉難於豐茂非是草也無所宜焉)
弦管(宋書樂志有司又奏元會及二廟齊祠登歌伎舊並於殿庭設作尋廟祠依新儀注登歌人上殿丨)
(丨在下今元會登歌人亦在上殿丨丨在下竝詔可惡齊書陸厥傳若以文章之音韻同丨丨之聲曲則美)
(妍蚩不得頓相乖反深南史杜驥傳第五子幼文所莅貪横家累千金廢帝疾之帝微行夜輒在幼文門墉)
(間聽其丨丨索朝野僉載王沂者平生不解丨丨忽旦睡至夜乃寤琵琶絃之成數曲一名雀啅蛇一名胡)
(王調一名胡瓜苑接幸蜀記村落閭巷之間丨丨歌誦令筵社會晝夜相庾信擬連珠雀臺丨丨空望西)
(陵之松李高適行路難五侯相逢大道邊美人丨丨爭畱連益漢宮少年行暗聞丨丨九天上宮漏沉沉)
(清吹繁清劉禹錫路傍曲處處聞丨丨無非送酒人花白居易明夜詩獨遶迴廊行復歇遙聽丨丨暗看)
(即王建贈崔禮駙馬詩家中丨丨聽常少分外詩篇看新杜牧早春贈軍事薛判官詩丨丨開雙調花鈿)
(坐兩行暖易調)(秦韜玉春雪詩誰家醉卷珠簾看丨丨堂深方干送睦州侯郎中赴闕詩丨丨未知銀燭)
(曉旌旗已待錦帆風)
弦柱(魏書李彪𫝊鳩集遺文并取前記撰爲國書假有新進時賢制作於此者恐閨門旣異出入生疑丨)
(丨旣易善者或謬之宋史樂志八音之中金石竹匏土木六者皆有一定聲革爲燥濕所薄絲有丨丨緩急)
(不齊故二者其聲難定)
弦徽(晉書陶潛傳見琴中下)
弦局(元史百官志大都丨丨大使副使各一員至元三十年改提舉司置局)
弦者(禮記投壺命丨丨曰請奏貍首間若一太師曰諾注弦鼓瑟者也貍首詩篇名也間若一者投壺當)
(以爲志取節焉疏此一經明司射命工作樂投壺之儀)
弦指(王昌齡琴詩髣髴丨丨外遂見初古人)
弦節(神仙傳葛玄手拍牀蝦䗫及諸蟲飛鳥燕雀魚鼈之屬使之舞皆應丨丨如人元止之即止)
弦酒(謝莊北宅祕園詩伊人儻同愛丨丨共棲尋)
弦歌(論語子之武城聞丨丨之聲以詩奏鼓簡簡衎我烈祖湯孫奏格綏我思成傳金奏堂下諸縣其)
(聲和大簡簡然以樂我功烈之祖成湯湯孫太甲又奏升堂之樂丨丨乃安我心所思而成之謂神明來格也)
(節禮記樂記樂者非謂黃鐘大呂丨丨干揚也樂之末也故童者舞之周語矇誦注有眸子而無見曰矇)
(周禮矇主丨丨風誦誦謂箴諫之也雅史記孔子世家三百五篇孔子皆丨丨以求合韶武頌之音又楚)
(使人聘孔子孔子將往拜禮陳蔡大夫相與發徒役圍孔子于野不得行從者病莫能興孔子講誦丨丨不衰)
(講又儒林傳序高皇帝誅項籍舉兵圍魯魯中諸儒尚誦習禮樂丨丨之音不絶豈非聖人之遺化好禮樂)
(之國哉丨後漢書王渙傳民思其德爲立祠安陽亭西每食輙丨而薦之晉書陶潛𫝊謂親朋曰聊欲丨)
(丨以爲三徑之資可乎執事者聞之以爲彭澤令何宋書沈攸之𫝊耳倦丨丨口厭梁肉布衣若此復欲求)
(入莊子孔子遊於匡宋人圍之數匝而丨丨不輟子路見曰何夫子之娛也孔子曰來吾語汝我諱窮久矣)
(而不免命也求通久矣而不得時也予呂覽孔子窮於陳蔡之間七日不嘗食藜羹不糝宰憊矣孔子丨丨)
(於室顔回擇菜於外子路與子貢相與而言曰夫子逐於魯削迹於衞伐樹於宋窮於陳蔡殺夫子者無罪藉)
(夫子者不禁夫子丨丨鼓舞未嘗絶音蓋君子之無所醜也若此乎顏回無以對入以告孔子孔子憱然推琴)
(喟然而歎曰由與賜小人也召吾語之舒述異記見斤斧下又宣城蓋山有舒姑泉俗傳有氏女與父析)
(薪女坐泉處忽牽挽不動父遽告家及再至其地唯見清泉湛然其母曰女好音樂乃作丨丨泉乃涌流湘)
(中記衡山九疑皆有舜廟太守至官常遣戶曹致祀則如聞丨丨之聲明一統志丨丨臺在武城縣西一十)
(里上有子游祠城又丨丨書院在東昌府武城縣治南子游仕魯爲武宰其治在今兖州府費縣西北此以)
(其名同故立書院祀之丨庾信周譙國夫人步陸孤氏墓誌銘華亭冠冕榖水丨又哀江南賦見鐘鼎下)
(鼓潘尼贈河陽詩桐鄉建遺烈武城播丨丨宗何承天吹鐃歌金石響高宇丨丨動梁塵唐太帝京篇)
(桂楫滿中川丨丨振長嶼丨丨爭浦入冠蓋逐川流)(張易之泛舟侍宴應制詩沈佺期餞唐郎中洛陽令)
(詩願以丨丨暇芝蘭想舊遊桴張說送王晙自羽林赴永昌令詩多謝丨丨宰稀聞鼔聲徐堅送武進鄭)
(明府詩丨丨試宰日城闕賞心違來仙閣聽丨丨暝入花亭見綺羅)(儲光羲遊湖詩朝李白贈清漳詩丨)
(丨詠唐堯脫落隱簪組山杜牧郡齋獨酌詩丨丨教燕趙蘭芷浴河湟李甫公子家詩見畫樓下)
弦吹(李康成自君之出矣詩自君之出矣丨丨絶無聲)
弦聲(禮記樂記朱弦而疏越疏見瑟孔下梁李白擬古詩丨丨何激烈風捲遶飛)
弦誦(晉書儒林傳元帝運鍾百六光啓中興賀荀刁杜諸賢竝稽古博文財成禮度雖尊儒勸學亟降於)
(綸言束序西膠未聞於丨丨太魏書鄭道昭傳今國子學堂房粗置丨丨闕尒城南學漢魏石經丘墟殘毁)
(藜藿蕪穢遊兒牧豎爲之嘆息有情之輩實亦悼心智江總玄圃石室銘天縱儲睿生知作兩丨丨餘隟仁)
(爲賞汪蘇軾和飲酒詩嗟嗟六男子丨丨各一經獨廼賢讀水雲詩集詩兵臨魯國猶丨丨客過殷墟嘯)
(歌)
弦奏(武平一奉和幸韋嗣立山莊侍宴應制詩丨丨魚聽曲機忘鳥狎人楊炯送臨津房少府詩煙霞)
(駐征蓋丨丨促飛觴)
弦之(後漢書荀悅傳夫道之本仁義而已五典以經之羣籍以緯之詠之歌之丨丨舞之前監旣明後復)
(申之故古之聖王其於仁義也申重而已)
弦木(易繫辭傳見弧矢下洛庾信辛威神道碑公善於用兵長於撫御自攻陽定弘農戰河橋平沙苑)
(冒刃衝鋒前無横陣况以丨丨六鈞函犀七屬門多懸胄箭必中鞍山積器械谷量牛馬軍吏計功司勳賞策)
(丨楊弘貞貫七札賦丨之出貫革爲先)
弦矢(司馬相如上林賦丨丨分蓺殪仆)
弦弓(魏志鄭渾傳注張璠漢紀曰關西諸郡北接上黨太原馮翊扶風安定自頃以來數與胡戰婦女載)
(戟挾矛丨丨負矢况其悍夫)
弦機(戰國策今雖干將莫邪非得人力則不能割劌矣堅箭利金不得丨丨之利則不能遠殺矣矢非不)
(銛而劍非不利也何則權藉不在焉虛庾信後魏荆州刺史賀拔夫人元氏墓誌銘丨丨掩郭門路轉)
弦栝(齊書孔稚珪傳如身手之相驅若丨丨之相接)
弦韋(後漢書第五倫傳論曰第五倫峭覈爲方非夫愷悌之士省其奏議惇惇歸諸寬厚將懲苛切之弊)
(使其然乎昔人以丨丨爲佩蓋猶此矣)
絃索(元稹連昌宮詞夜半月高丨丨鳴賀老琵琶定場屋顧雲池陽醉歌贈匡廬處士姚巖傑詩丨丨)
(緊快管聲脆急曲碎拍聲相連呼童理丨丨滿面狼藉施鉛朱)(韓維琵琶伎詩客來蘇軾詩半夜𫝊籌唱)
(朱閣美人如花弄丨丨蠶顧德輝詩琵琶鳳結紅文木丨丨繅綠水絲)
弦餌(裴頠崇有論欲收重泉之麟非偃息之所能獲也隕高墉之禽非靜拱之所能捷也審投丨丨之用)
(非無知之所能覽也由此而觀濟有者皆有也)
弦朔(雲笈七籖心藏圖常以四月五月六月丨丨清旦南面端坐叩金梁九潄元泉三靜思想以離宮之)
(赤氣以補呵之)
弦望(春秋日有食之疏月體無光待日照而光生半照即爲丨全照乃成丨漢書律歴志舉終以定朔)
(晦分至躔離丨丨渠鶡冠子丨丨晦朔終始相迎銖庾肩吾謝歷日啓凌所奏丨丨旣符鄧平之言錙皆)
(合咤徐陵檄周文大都督吳明徹威著荆湘化聞庸蜀叱而平宿豫吹噓而定壽陽席卷江淮無淹丨丨)
(又在北齊與宗室書桃花之峽長避秦嬴芝草之山遙通滄海猶復漁船可入何况平途不兼旬月勞懷旣積)
(輒命行人丨丨之間遲枉歸翰陵謝靈運撰征賦涉丨丨而懷期詔微臣而勞問李與蘇武詩安知非日)
(月丨丨各有時辛庾抱臥疴喜霽開扉望月詩秋雨移丨丨疲疴倦苦陳子昂别李參軍崇嗣詩丨丨如)
(朝夕寧嗟蜀道難丨王維晦日遊大理韋卿城南别業詩丨忽已晦後期洲應綠)
弦影(李嶠雁詩望月驚丨丨排雲結陣行)
弦輝(謝莊七夕夜詠牛女應制詩夕清豈掩拂丨丨無久臨)
弦蒲(漢書地理志正西曰雍州其山曰嶽藪曰丨丨)
弦縷(素問脈至如丨丨是胞精予不足也病善言下霜而死不言可治)
弦色(素問眞肝脈至中外急如循刀刃責責然如按琴瑟丨丨青白不澤毛拆乃死)
弦子(春秋僖公五年秋八月楚人滅弦丨丨奔黃注弦國在弋陽軑縣東南左傳楚鬭榖於菟滅弦丨)
(丨奔黃於是江黃道柏方睦於齊皆弦姻也丨丨恃之而不事楚又不設備故亡)
弦國(春秋注見上)
弦姻(左傳見弦子下)
弦章(說苑昔先君桓公身體墮懈辭令不給則隰朋侍左右多過刑罰不中則丨丨侍居處肆縱左右懾)
(畏則束郭牙侍田野不修人民不安則甯戚侍軍民怠人事偷則王子成父侍德義不中信行衰微則筦子侍)
(曰又齊景公伐宋至於岐隄之上登高以望太息而歎昔我先君桓公長轂八百乘以霸諸侯今我長轂三)
(千乘而不敢久處於此者豈其無管仲歟丨丨對曰臣聞之水廣則魚大君明則臣忠昔有桓公故有管仲今)
(桓公在此則車下之臣盡管仲也)
弦高(左傳秦師及滑鄭商人丨丨將市於周以乘韋先牛十二犒師新論欺父矯君臣子悖行然舜娶)
(不告丨丨矯命者以絶杞之罪重於不告矯命之過輕於滅國權之義也高士傳丨丨者鄭人也鄭穆公時)
(高見鄭爲秦晉所逼乃隱不仕爲商人)
弦浮(素問三陽脈至手太隂而丨丨而不沉決以度察以心合之隂陽之論)
弦上(晉書陶潛傳見琴中下怨李益春曉聞鶯詩分明似寫文君恨萬千愁丨丨聲)
弦大(史記樂書琴長八尺一寸正度也丨丨者爲宮而居中央君也)
弦生(白居易答蘇庶子聞家僮奏樂詩見管澀下)
弦巧(劉禹錫歴陽書事詩見管清下)
弦冷(李羣玉感興詩丨丨玉指寒含顰待明發)
弦盡(宋史崔遵度傳徵有十三而居中者爲一自中而左泛有三焉又右泛有三焉其聲殺而已丨丨則)
(聲減及其應也一必於四二必於五三必於六焉節節相召其應也必矣)
弦悲(晉書庾闡傳張高丨丨聲激柱落情唱未和而桑濮代作王昌齡聽彈風入松闋贈楊補闕詩丨)
(丨與林寂清景不可度)
弦急(晉書趙至傳至若蘭芷傾頓桂林移殖根萌未樹而牙淺丨丨每恐風波潛駭危機密發此所以怵)
(惕於長衢也涘元史黃溍傳剛中少容觸物或丨丨霆震若未易涯一旋踵間煦如陽春四十二章經見)
(絃緩下輕杜顔從軍行秋草馬蹄角弓持丨丨)
弦緩(四十二章經沙門夜誦迦葉佛遺教經其聲悲緊思悔欲退佛問之曰汝昔在家曾爲何業對曰愛)
(彈琴佛言丨丨如何對曰不鳴矣絃急如何對曰聲絶矣急緩得中如何對曰諸音普矣佛言沙門學道亦然)
(心若調適道可得矣)
弦繁(白居易聽六么絶句見管急下)
弦喧(庾信陜州弘農郡五張寺經藏碑銘翔禽歌轉流澗丨丨)
弦絶(吳志潘濬傳注江表傳曰權數射雉濬諫權曰相與别後時時暫出耳不復如往日之時也濬曰天)
(下未定萬機務多射雉非急丨丨括破皆能爲害乞特爲臣故息置之濬出見雉翳故在乃手自撤壞之權由)
(是自絶不復射雉深宋書自序傳吾聞涇陽梗棘伊滑薦遁鳥集丨丨患自古承知廼昔寇苦城境勝胄朝)
(飡伍甲宵舍烽鼓交警羽鏑驟合木庾信思舊銘見笛悲下又素問丨丨者其音嘶敗敷者其葉發病深)
(者其聲噦人有此三者是謂壞府)
弦寬(庾信柳霞墓誌銘見簡落下)
弦實(周髀算經勾股方圓圖注趙君卿曰勾股各自乘併之爲丨丨開方除之即絃也)
弦直(新論箭所以爲貴者以其丨丨而至已窮日而取至者則與不至者同矣李白君子有所思行萬)
(井驚畫出九衢如丨丨似杜甫寫懷詩達士如丨丨小人鉤曲)
弦多(素問春胃微弦曰平丨丨胃少曰肝病)
弦甚(素問沈甚曰病丨丨曰病濇甚曰病數甚曰病)
簧
簧鼓(莊子枝於仁者擢德塞性以收名聲使天下丨丨以奉不及之法非乎而曾史是已)
簧寒(杜牧寄李起居詩雲罍心凸知難捧鳳管丨丨不受吹)
簧言(劉禹錫唐侍御寄遊道林嶽麓二寺詩並沈中丞姚員外所和見徵繼作詩泉清石布博棋子蘿密)
(鳥韻如丨丨)
甲
甲胄(易說卦傳離爲丨丨疏爲丨丨取其剛在外也干書說命惟口起羞惟丨丨起戎惟衣裳在笥惟)
(戈省厥躬汝又費誓善糓乃丨丨敿乃于無敢不弔堅言當善簡甲鎧胄兜鍪施汝楯紛無敢不令至攻)
(使可用鎧禮記儒行儒有忠信以爲丨丨禮義以爲干櫓注甲胄兜鍪也干櫓小楯大楯也疏丨丨干櫓所)
(以禦其患難儒者以忠信禮義亦禦其患難謂有忠信禮義則人不敢侵侮也左傳文公躬擐丨丨跋履山)
(川踰越險阻征東之諸侯虞夏商周之胤而朝諸秦則亦旣報舊德矣漢書王莽傳莽稽首再拜受綠韍衮)
(冕衣裳瑒琫瑒珌句履鸞路乘馬龍旂九旒皮弁素積戎路乘馬彤弓矢盧弓矢左建朱鉞右建金戚丨丨一)
(具秬鬯二卣圭瓚二九命青玉珪朱戶納陛署宗官祝官卜官史官虎賁三百人家令丞各一人晉書新野)
(王歆傳冋入洛歆躬貫丨丨率所領導冋以勲進封新野王邑二萬戸又石勒載記曜陳其軍十餘萬於城)
(西勒統步騎四萬人入自宣陽門升故太極前殿季龍步卒三萬自城北而西攻其中軍石堪石聰等各以精)
(騎八千自城西而北擊其前鋒大戰於西陽門勒躬貫丨丨出自閭闔夾擊之曜軍大潰宋書武帝紀孫恩)
(北出海鹽高祖追而擊之築城於海鹽故治賊日來攻城城内兵力甚弱高祖乃選敢死之士數百人咸脫丨)
(丨執短兵並鼓噪而出賊震懼奪氣因其懼而奔之並棄甲散走又沈文秀傳文秀被圍三載外無援軍士)
(卒爲之用命無離叛者日夜戰鬭丨丨生虮虱萬元史世祖紀賜安西王丨丨槍檛弓矢櫜鞬等十五八千)
(二百餘事東淮南子昔者楚人地南卷沅湘北繞潁泗西包巴蜀裹郯淮潁汝以爲洫江漢以爲池垣之以)
(鄧林緜之以方城山高尋雲谿肆無景地利形便卒民勇敢蛟革犀兕以爲丨丨修鎩短縱齊爲前行積弩陪)
(後錯車衞旁疾如錐矢合如雷電解如風雨然而兵殆於垂沙衆破於柏舉新論夫有道則無權道失則權)
(作道之於用猶衣冠之在於身也權之輕重猶丨丨之衞身也丨丨禦寇而不可常服權以理度而不可常用)
(自非賢哲莫能處也軍希通錄周亞夫細柳營見文帝不拜而揖人以爲耀威要之身擐丨丨亦所不能拜)
(聖省心錄丨丨之士責以禦侮州縣之吏委以簿書事君而變薄俗病在不爲耳趙嘏華清宮和杜舍人)
(詩起戎輕丨丨餘地復河湟擒皮日休上眞觀詩皮膚坼丨丨枝節貙犴)
甲裳(左傳趙㫋夜至于楚軍席于軍門之外使其徒入之乙卯王乘左廣以逐趙㫋趙㫋棄車而走林屈)
(蕩搏之得其丨丨餘宋史岳雲傳穎昌大戰無慮十數出入行陣體被百創丨丨爲赤以功遷忠州防禦使)
(飛又辭以呂覽邾之故法爲丨丨以帛公息忌謂邾君曰不若組凡甲之所以爲固者以滿竅也今竅滿矣)
(而任力者半耳且組則不然竅滿則盡任力矣邾君以爲然曰將何所以得組也公息忌對曰上用之則民爲)
(之矣邾君曰善艅庾信思舊銘序丨丨失矣皇棄焉)
甲葉(宋史兵志紹興四年軍器所言得旨依御降式造甲緣甲之式有四等丨丨千八百二十五表裏磨)
(鋥内披膞葉五百四每葉重二錢六分又甲身葉三百三十二每葉重四錢七分又腿裙鶻尾葉六百七十九)
(每葉重四錢五分又兜鍪簾葉三百一十每葉重二錢五分兜鍪馬一杯子眉子共一斤一兩皮線結頭等重)
(五斤十二兩五錢有奇每一甲重四十有九斤十二兩)
甲縫(曹唐送康祭酒赴輪臺詩見旗聲下)
甲縷(宋書范廷召傳廷召復與賊戰中流矢血漬丨丨神色自若督戰益急)
甲絲(李賀摩多樓子詩天白水如練丨丨雙串斷)
甲楯(左傳楚蔿掩爲司馬子木使庀賦數甲兵甲午蔿掩書土田度山林鳩藪澤辨京陵表淳鹵數疆潦)
(規偃豬町原防牧隰臯井衍沃量入脩賦賦車籍馬賦車兵徒兵丨丨之數旣成以授子木禮也又吳王夫)
(差敗越于夫椒報檇李也遂入越越子以丨丨五千保于會稽使大夫種因吳太宰嚭以行成史記絳侯世)
(家條侯子爲父買工官尚方丨丨五百被可以葬者取庸苦之不予錢庸知其盜買縣官器怒而上變告子事)
(連汙條侯書旣聞上上下吏吏簿責條侯條侯不對景帝罵之曰吾不用也召詣廷尉宋史李昭亮傳保州)
(兵叛殺官軍詔遣王果招降之叛者乘埤呼曰得李步軍來我降矣於是遣昭亮昭亮從輕騎數十人不持丨)
(丨弓矢扣城門呼城上曰爾輩苐來降我保無虞也不爾幾無噍類矣卒稍稍縋城下明日相率開城門降)
(石林燕語大駕儀仗通號鹵簿蔡邕獨斷己著此名唐人謂鹵楯也丨丨之别名凡兵衞以丨丨居外爲前道)
(捍蔽其先後皆著簿籍故曰鹵簿十梁武帝移京邑檄南中郎諮議參軍軍主蕭憺等四二軍主熊羆之士)
(丨丨十萬㳂波馳艓掩據新亭)
甲矟(南史王茂傳爲雍州長史襄陽太守梁武便以王佐許之事無大小皆詢焉人或譖茂反帝勿之信)
(譖者驟言之遣視其丨丨則蟲網焉乃誅言者)
甲弩(宋書禮志戎車立乘夏曰鉤車殷曰寅車周曰元戎建牙麾邪注之戴金鼓羽幢置丨丨於軾上)
(唐書五行志貞觀二十三年三月丨丨庫火)
甲杖(仗同晉書桓冲傳詔冲及謝安並加侍中以丨丨五十人入殿又會稽王道子傳詔元顯丨丨百)
(人入殿尋加散騎常侍中書令又領中領軍持節都督如故齊書張敬兒傳丨丨之授事旣舊典豈見有任)
(鎮邦家勲經定主而可得出入輕單不資寵衞大周書武帝紀齊主與其麾下數十騎走還并州齊衆潰軍)
(資丨丨數百里間委棄山積追元史史天澤傳天倪爲武仙所害府僚王縉王守道及天澤於燕曰變起倉)
(猝部曲散走多在近郊公能回鑾南行不招自至矣天澤毅然曰兄弟之讐義所當復雖死不避况未必死邪)
(即傾貲裝易丨丨南還)
甲械(唐書百官志兵部尚書一人正三品侍郎二人正四品下掌武選地圖車馬丨丨之政宋史職官)
(志經略安撫司經略安撫使一人以直秘閣以上充掌一路兵民之事皆帥其屬而聽其獄訟頒其禁令定其)
(賞罰稽其錢榖丨丨出納之名籍而行以法)
甲鎧(禮記曲禮介者不拜疏介丨丨也著鎧者不爲式敬故宜無所拜之也又中庸衽金革死而不厭)
(北方之強也疏北方沙漠之地其地多隂隂氣褊急故人爭剛猛恒好鬭爭故以丨丨爲席寢宿其中至死不)
(厭非君子所處而強梁者居之)
甲札(戰國策今臣聞王居處不安飲食不甘思欲報齊身自削丨丨妻自組甲絣曰有大數矣有之乎)
甲兵(詩王于興師脩我丨丨與子偕行職禮記燕義古者周天子之官有庶子官庶子官諸侯卿大夫)
(士之庶子之卒掌其戒令與其教治别其等正其位國有大事則率國子而致于太子唯所用之若有丨丨之)
(事則授之以車甲合其卒伍置其有司以軍法治之司馬弗征左傳太叔完聚繕丨丨具卒乘將襲鄭夫人)
(將啓之公聞其期曰可矣命子封帥車二百乘以伐京京叛太叔段段入于鄢公伐諸鄢五月辛丑太叔出奔)
(共然又鬭伯比言于楚子曰吾不得志于漢東也我則使我張吾三軍而被吾丨丨以武臨之彼則懼而協)
(以謀我故難間也漢東之國隨爲大隨張必棄小國小國離楚之利也少師侈請羸師以張之又孔文子之)
(將攻太叔也訪于仲尼仲尼曰胡簋之事則嘗學之矣丨丨之事未之聞也魯語大刑用丨丨其次用斧鉞)
(中刑用刀鋸其次用鑽鑿薄刑用鞭扑與戰國策秦之號令賞罰地形利害天下莫如也以此天下天下不)
(足兼而有也然而丨丨頓士民病蓄積索田疇荒囷倉虛四鄰諸侯不服霸王之名不成此無異故謀臣皆不)
(盡其忠也磽漢書食貨志若夫山林藪澤原陵淳鹵之地各以肥多少爲差有賦有稅稅謂公田什一及工)
(商衡虞之入也賦共車馬丨丨士徒之役充實府庫賜予之用稅給郊社宗廟百神之祀天子奉養百官禄食)
(庶事之費後又異姓諸侯王表嚮應㿊于謗議奮臂威于丨丨漢書賈復傳後知帝欲偃干戈修文德不)
(欲功臣擁衆京師乃與高密侯鄧禹並剽丨丨敦儒學晉書杜預傳拜鎮南大將軍都督荆州諸軍事給追)
(鋒車第二駙馬預旣至鎮繕丨丨耀威武乃簡精銳襲吳西陵督張政大破之以功增封三百六十五戶南)
(史傅昭傳歴位左戶尚書安成内史郡自宋來兵亂相接府舍稱凶每昏旦聞人鬼相觸在任者鮮以吉終及)
(昭至有人夜見丨丨出曰傅公善人不可侵犯乃騰虛而去有頃風雨忽至飄郡聽事入隍中自是郡遂無患)
(國新書若用賢授能糧食羨餘丨丨堅利四鄰和睦大應援敵有此者計而避之譚子化書君儉則臣知)
(足臣儉則士知足士儉則民知足民儉則天下知足天下知足所以無貪財無競名無姦蠧無欺罔無矯佞是)
(故禮義自生刑政自寧溝壘自平丨丨自停遊蕩自耕所以三王之化行又燕享化奢蕩奢蕩化聚斂聚斂)
(化欺罔欺罔化刑戮刑戮化悖亂悖亂化丨丨兆述異記殷紂時大龜生毛而兔生角是丨丨將興之行)
(營雜錄王嗣宗守邠土邠舊有狐王廟相傳能爲人禍福歲時享祀祈禱不敢少怠至不敢道故嗣宗至郡集)
(諸邑獵戶得百餘人以丨丨圍廟薰灌其穴殺百餘狐嵇康卜疑集有宏達先生者恢廓其度寂寥疏闊方)
(而不制超世獨步懷玉被褐交不苟合仕不期達常以爲忠信篤敬直道而行之可以居九夷遊八蠻浮滄海)
(淺河源丨丨不足忌猛獸不爲患是以機心不存泊然純素從容縱肆遺忘好惡以天道爲一指不識品物之)
(細故也江韓愈原道相奪也爲之城郭丨丨以守之庾信哀南賦馬武無預於丨丨馮唐不論於將帥)
(劉希夷將軍行古來養丨丨有事常討襲胆岑參玉門關蓋將軍歌將軍到來備不虞五千丨丨力粗杜)
(甫晦日尋崔戢李封詩思見農器陳何當丨丨休熟食日示宗文宗武詩消渴遊江漢羈棲尚丨丨)(又又)
(江陵望幸詩丨丨分聖旨居守付宗臣)
甲卒(史記高祖紀沛公夜引兵從他道還更旗幟黎明圍宛城三匝南陽守欲自剄其舍人陳恢曰死未)
(晚也乃踰城見沛公曰爲足下計莫若約降封其守因使止守引其丨丨與之西諸城未下者開門而待又)
(優孟傳彫玉爲棺文梓爲槨梗楓豫章爲題凑發丨丨爲穿壙老弱負土齊趙陪位於前韓魏翼衞其後廟食)
(太牢奉以萬戶之邑諸侯聞之皆知大王賤人而貴馬也漢書武帝紀建元元年赦天下賜民爵一級年八)
(十復二算九十復丨丨注張晏曰復丨丨不豫革車之賦也後漢書吳漢傳從車駕上隴遂圍隗囂于西城)
(帝敕漢曰諸郡丨丨俱坐費糧食若有逃亡則沮敗衆心宜悉罷之宋書王玄謨傳臣請以西陽之魯洋襄)
(陽之南鄉發丨丨分爲兩道直趣淆澠征士無遠徭之思吏士有屢休之歌若欲以東國之衆經營牢洛道途)
(旣遠獨克實難僧南史鮑泉傳方等之敗元帝大怒泉與王僧辨討之辨曰計將安出泉曰事等沃雪何所)
(多慮僧辨曰君言文士常談耳江東少有武幹非精兵一萬不可以往竟陵丨丨不久當至猶可重申欲與卿)
(入言之泉許諾鳴春秋佐助期太尉主丨丨神名辨會曰庫兵動鼓自諸侯得衆也杜甫白帝城放船出)
(瞿塘峽詩丨丨身雖貴書生道固殊)
甲士(詩公車千乘疏司馬法兵車一乘丨丨三人步卒七十二人計千乘有七萬五千人則是六軍矣與)
(下公徒三萬數不合者事不同也民左傳衞之遺民男女七百有三十人益之以共滕之爲五千人立戴公)
(以廬于曹許穆夫人賦載馳齊侯使公子無虧率車三百乘丨丨三千人以戍曹史記商君傳孝公使衞鞅)
(將而伐魏魏使公子卬將而擊之軍旣相距衞鞅遺魏將公子卬書曰吾始與公子驩今俱爲兩國將不忍相)
(攻可與公子面相見盟樂飲而罷兵以安秦魏魏公子卬以爲然會盟已飲而衞鞅伏丨丨而襲虜魏公子卬)
(因攻其軍盡破之以歸秦使又專諸傳光伏丨丨於窟室中而具酒請王僚王僚兵陳自宮至光之家門戶)
(階陛左右皆王僚之親戚也夾立侍皆持長鈹酒旣酣公子光詳爲足疾入窟室中使專諸置匕首魚炙之腹)
(中而進之旣至王前專諸擘魚因以七首刺王僚王僚立死宋書魯爽傳遣爽秀程天祚等率步騎并荆州)
(軍丨丨四萬出許洛請元史張畱孫傳昭睿順聖皇后得疾危甚亟召畱孫禱旣而后夢有朱衣長髯從丨)
(丨導朱輦白獸行草間者覺而異之以問畱孫對曰丨丨導輦獸者臣所佩法籙中將吏也朱衣長髯者漢祖)
(天師也行草間者春時也殿下之疾其及春而瘳乎后命取所事畫像以進視之果夢中所見者帝后大悅)
(鹽鐵論見車船下場洛陽伽藍記禪虛寺在大夏門御道西寺前有閱武歲終農隙丨丨習戰千乘萬騎常)
(在於此匹三國典略周命尉遲迥伐蜀師丨丨一萬二千騎萬自散關由故道而入太祖送彭城西見一走)
(兔命弟中領軍綱射之網誓曰若獲此兔必當破蜀俄而獲兔太祖喜曰事平之日賞汝佳口及尅蜀乃賜侍)
(婢一人丨岑參過梁州奉贈張尚書大夫公詩層城重鼓角丨如熊羆張蠙贈信安太守詩丨丨散教耕)
(壠畝書生閑許從旌旗聲郝經八月十五夜五河口觀月詩丨丨撾鼓邊雄漢水波翻峴山裂)
甲軍(馬令南唐嗣主書諸郡此田相率起義以農器爲兵襞紙爲鎧處處保聚號曰丨丨周師苦之)
甲人(唐書李德裕傳料擇伏瘴舊獠與州兵之任戰者廢遣獰耄什三四士無敢怨又請丨丨於安定弓)
(人河中弩人浙西繇是蜀之器械皆犀銳)
甲匠(元史成宗紀給㯸州丨丨糧千石矢續文獻通考元世祖至元十年六月以各路弓丨丨並隷軍)
(器監)
甲首(左傳桓公六年夏北戎伐齊齊侯乞師于鄭鄭太子忽帥師救齊六月大敗戎師獲其二帥大良少)
(良丨丨三百以獻於齊諜又師及齊師戰于郊師獲丨丨八十齊人不能師宵曰齊人遁戰國策蘇子將)
(而與燕人戰于晉下齊軍敗燕得丨丨二萬人蘇子以其餘兵以守陽城而報于閔王曰王過舉令臣應燕今)
(軍敗亡二萬人臣有斧質之罪請自歸于吏以戮能漢書刑法志功賞相長五丨丨而隷五家注服虔曰得)
(著丨者五人丨使得隷役五家也如淳曰役隷五家是爲相君長魏志王㫤𫝊新城太守州泰襲巫秭歸房)
(陵荆州刺史王基詣夷陵㫤詣江陵兩岸引竹絙爲橋渡水擊之賊奔南岸鑿七道並來攻於是㫤使積弩同)
(時俱發賊大將施績夜遁入江陵城追斬數百級㫤欲引致平地與合戰乃先遣五軍案大道發還使賊望見)
(以喜之以所獲鎧馬丨丨馳環城以怒之設伏兵以待之績果追軍與戰克之績遁走斬其將鍾離茂許旻收)
(其丨丨旗鼔珍寶器仗振旅而還韓宋書坦護之傳蕭思話遣護之迎軍至梁山僞尚書元興率精騎卒至)
(護之依險拒戰斬其都軍長史丨丨數十賊乃退之新序卞莊子好勇養母戰而三北交遊非之國君辱及)
(母死三年冬與魯戰卞莊子請從見于魯將軍曰初與母處是以三北今母死請塞責而神有所歸遂赴敵獲)
(一丨丨而獻之曰此塞一北又入獲一丨丨而獻之曰此塞再北又入獲一丨丨而獻之曰此塞三北)
甲者(桺宗元段太尉逸事狀晞軍士十七人入市取酒又以刃刺酒翁壤釀器酒畱溝中太尉列卒取十)
(七人皆斷頭注槊上植市門外晞一營大譟盡甲孝德震恐召太尉曰將奈何太尉曰無傷也請辭於軍孝德)
(使數十人從太尉太尉盡辭去解佩刀選老躄者一人持馬至晞門下丨丨出太尉笑且入曰殺一老卒何甲)
(也吾戴吾頭來矣)
甲身(宋史兵志見甲業下)
甲體(齊書祥瑞志王子年歌曰欲知其姓草肅肅榖中最細低頭熟鱗身丨丨永興福榖道熟成又諱也)
(太祖體有龍鱗斑駮成文始謂是黑歴治之甚至而文愈明伏羲亦鱗身也)
甲馬(宋史兵志竊謂陜西河東弓箭手官給良田以備丨丨今河朔沿邊弓箭社皆是人戶租業田產官)
(無絲毫之損而捐軀捍邊器甲鞍馬與陜西河東無異苦樂相遠未盡其用洛中記異錄帝至霍邑又夢丨)
(丨無數充滿帝問是何運伍對曰是公身中神也若無此何以威制天下後數夜復作前夢帝覺召太宗言之)
(復曰吾事濟矣太宗拜於前連呼萬歲者四帝復大悅名畫錄見旍旗下杜甫嚴氏溪放歌行天下丨丨)
(未盡銷豈免溝壑常漂漂今羅隱酬章處士見寄詩中原丨丨未曾安日逢君事萬端)
甲騎(史記匃奴傳兒能騎羊引弓射鳥鼠少長則射狐兔用爲食士力能彎弓盡爲丨丨其俗寬則隨畜)
(因射獵禽獸爲生業急則人習戰攻以侵伐其天性也魏書韋珍傳時道成聞珍將至遣將苟元賓據淮逆)
(拒珍乃分遣鐵馬於上流潛渡親率步士與賊對接旗鼓始交丨丨奄至腹背奮擊破之周書文帝紀魏道)
(武將攻中山陵從慕容寶禦之寶敗陵率丨丨五百歸魏拜都牧主賜爵安定侯宋史儀衛志丨丨具裝甲)
(人鎧也具裝馬鎧也甲以布爲裏黃絁表之青綠畫爲甲文紅錦禒青絁爲下羣綘韋爲絡金銅鐵長短至膝)
(前膺爲人面二自背連膺纏以錦騰蛇具裝如常馬甲加珂拂於前膺及後鞦又岳飛𫝊兀木劉豫合兵圍)
(廬州帝手札命飛解圍提兵趨廬僞齊已驅丨丨五千逼城飛張岳字旗與精忠旗金兵一戰而潰元史僧)
(格傳又以絹二幅畫丨丨數重圍守一幄殿兵皆張弦挺刃内向如擊刺者爲之畫者陳其姓圖繪寳鑑趙)
(才工畫人物鬼神亦長丨丨)
甲鼓(唐書陳儒傳瓌固壘二歲樵蘇皆盡米斗錢四十千計杯而食號爲通腸疫死者爭啗其尸縣首於)
(戶以備饌軍中丨丨無遺夜擊闔爲警宗言不能下乃解去)
甲車(左傳定公十年夏公會齊侯于祝其實夾谷孔丘相將盟齊人加於載書曰齊師出竟而不以丨丨)
(三百乘從我者有如此盟孔丘使兹無還揖對曰而不反我汶陽之田吾以共命者亦如之)
甲纛(唐書百官志京官五品以上征行者假丨丨旗幡矟諸衞給弓千牛給甲)
甲粟(戰國策雍氏之役韓徵丨與丨于周周君患之告蘇代蘇代曰何患焉代能爲君令韓不徵丨與丨)
(于周又能爲君得高都周君大悅曰子苟能寡人請以國聽)
甲牀(唐書兵志士以三百人爲團團有校尉五十人爲隊隊有正十人爲火火有長火備六䭾馬凡火具)
(烏布幕鐵馬盂布槽鍤钁鑿碓筐斧鉗鋸皆一丨丨二鎌二隊具火鑽一胸馬䋲一首羈足絆皆三人具弓一)
(矢三十胡禄横刀礪石大觿氊帽氊裝行縢皆一麥飯九斗米二斗皆自備并其介胄戎具藏於庫)
甲庫(唐書關播傳故事諸司丨丨以令史直曹刓脫爲姦播悉易以士人時韙其法大業雜記入景運)
(門道左有内史内省秘書内省學士館右監門内府右六衞内府鷹坊内丨丨庾信吳明徹墓誌銘爲平南)
(將軍開府儀同三司都督湘衡桂武四州刺史遂得左廣迴扃轔車反暢長沙楚鐵更入兵欄洞浦藏犀還輸)
(丨丨)
甲局(元史百官志保定軍器人匠提舉司秩從六品達魯花赤提舉同提舉副提舉各一員其屬河間丨)
(丨院長一員祈州安平縣丨丨院長一員陵州箭局頭目一人)
甲坊(續文獻通考遼聖宗統和四年三月詔林牙勤德守平州以備宋甲鎧缺則取於顯州之丨丨)
甲中(公羊傳靈公於是伏甲于宮中召趙盾而食之趙盾之車右祁彌明者國之力士也仡然從乎趙盾)
(而入放乎堂下而立趙盾已食靈公謂盾曰吾聞子之劍蓋利劍也子以示我吾將觀焉趙盾起將進劍祁彌)
(明自下呼之曰盾食飽則出何故拔劍于君所趙盾知之躇階而走靈公有周狗謂之獒呼獒而屬之獒亦躇)
(階而從之祁彌明逆而踆之絶其頷趙盾顧曰君之獒不若臣之獒也然而宮中甲鼓而起有起于丨丨者抱)
(趙盾而乘之趙盾顧曰吾何以得此于子曰子某時所食活我于暴桑下者也)
甲起(公羊傳見琴如下)
甲罷(說苑孔子之宋匡簡子將殺陽虎孔子似之甲士以圍孔子之舍子路怒奮戟將下鬭孔子止之曰)
(何仁義之不免俗也夫詩書之不習禮樂之不修也是丘之過也若似陽虎則非丘之罪也命也夫由歌予和)
(汝子路歌孔子和之三終而丨丨)
甲堅(新書螫蟲之觸負其毒也戰士能勇倚其備也是以鋒銳丨丨則人輕戰淮南子見車固下)
甲重(李賀秦光禄北征詩榆稀山易見丨丨馬頻嘶)
甲圖(宋書符瑞志有龍馬銜甲赤文綠色臨壇而止吐丨丨而去甲似龜背廣九尺其圖以白玉爲檢赤)
(玉爲泥以黃金約以青繩檢文曰闓色授帝舜言虞夏殷周秦漢當授天命帝乃寫其言藏於東序)
甲文(宋史儀衞志見甲騎下)
甲氏(公羊傳國不若氏疏言楚不如言潞氏丨丨)
甲父(左傳昭公十六年齊侯伐徐二日丙申齊師至于蒲隧徐人行成徐子及郯人莒人會齊侯盟于蒲)
(隧賂以丨丨之鼎注丨丨古國名高平昌邑縣東南有丨丨亭徐人得丨丨鼎以賂齊)
甲下(水經河水又東北過黎城縣北又東北過丨丨邑又濟水又東北逕樂安縣故城南又東北過利)
(縣西又東北過丨丨邑入于河)
甲蟲(大戴禮有羽之蟲三百六十而鳳凰爲之長有毛之蟲三百六十而麒麟爲之長有丨之丨三百六)
(十而神龜爲之長有鱗之蟲三百六十而蛟龍爲之長倮之蟲三百六十而聖人爲之長此乾坤之美類禽獸)
(萬物之數也)
甲觀(漢書成帝紀見畫堂下出三輔黃圖見畫堂下告陸倕爲豫章王慶太子宮表丨丨惟新桂宮)
(始榮庾信步陸逞神道碑銘丨丨初登龍樓初上東國桓西京疏廣又柳霞墓誌銘監儲丨丨事重史冊)
(侍講桂宮名高張禹楷又哀江南賦文詞高於丨丨模盛於漳濱)
甲館(漢書外戚傳甘露三年生成帝於丨丨畫堂爲世適皇孫梁元帝上東宮古跡啓師宜八分之巧)
(元常立體之妙史籒李斯之篆梁鴻曹喜之書莫不總萃桂宮盈滿丨丨)
甲舍(漢書胡建傳蓋主使人上書告建侵辱長公主射丨丨門知吏賊傷奴辟報故不窮審大將軍霍光)
(寢其奏)
甲第(漢書張延夀傳見冠蓋下晉又王莽傳詔以故蕭相國丨丨爲安漢公第書賈充傳充與裴秀)
(王沉羊祜荀勗同受腹心之任帝又命充定法律假金章賜丨丨一區五等初建封臨沂侯爲晉元勲深見寵)
(異禄賜常優於羣官擊又石勒載記初勒與李陽鄰居歲常爭麻地迭相毆至是謂父老曰李陽壯士也何)
(以不來漚麻是布衣之恨孤方崇信於天下寧讐匹夫乎乃使召陽旣至勒與酣謔引陽臂笑曰孤往日厭卿)
(老拳卿亦飽孤毒手因賜丨丨一區拜參軍都尉奏宋書天竺迦毘黎國傳元嘉十二年丹陽尹蕭摹之曰)
(佛化被於中國己歴四代形像塔寺所在千數進可以擊心退足以招勸而自頃以來情敬浮末不以精誠爲)
(至更以奢競爲重舊宇頹弛曾莫之修而各務造新以相姱尚丨丨顯宅於兹殆盡材竹銅綵糜損無極無關)
(神祇有累人事造魏書拓拔丕傳時文明太后爲王叡造宅故亦爲丕丨丨第成帝后親幸之率文武饗落)
(焉女唐書河間王孝恭傳江南平璽書褒美賜丨丨一區樂二部奴婢七百口寶玩不貲釋常談好宅謂)
(之丨丨甲者首也漢書平恩侯許伯入新宅蓋寬饒訪之入門仰而歎曰富貴無常如此丨丨所閱甚多忽即)
(易主黑徐陵長干寺衆食碑其外鐵市銅街青樓紫陌辛家白之里丨丨王侯之門莫不供施相高資儲轉)
(衆顥陸機君子有所思行丨丨崇高闥洞房結阿閣崔長安道詩長安丨丨高入雲誰家居住霍將軍)
(孟浩然宴張記室宅詩丨丨金張館門庭車騎多衢韋應物長安道詩歸來丨丨拱皇居朱門峩峩臨九)
(陳羽秋夜言懷詩風清刻漏傳三殿丨丨歌鐘樂五侯司空圖有感詩畱侯却粒商翁去丨丨何人意氣歸)
甲門(唐書柳冲傳齊浮屠曇剛類例凡丨丨爲右姓狐又吐蕃傳重兵以累世戰沒爲丨丨敗懦者垂)
(尾於首示辱不得列於人與前定錄張燕公好求山東婚姻當時皆惡之及後張氏爲親人乃爲丨丨)
甲帳(漢書西域傳贊孝武之世廣開上林營千門萬戶之宮立神明通天之臺興造丨乙之丨注其數非)
(一以甲乙次第名之也臺南史沈炯傳炯在魏恒思歸國嘗獨行徑漢武通天爲表奏之曰丨丨珠簾一朝)
(零落茂陵玉盌遂出人間其事原漢武帝以琉璃珠夜光珠雜天下珍寶爲丨丨次爲乙帳甲者居神乙者)
(自居顰徐陵玉臺新詠序東鄰巧笑來侍寢於更衣西子微將横陳於丨丨謝朓三日侍華光殿曲水宴)
(代人應詔詩高懸丨丨周褰黼帷莫沈約詠帳詩丨丨垂和璧螭雲張桂宮李商隱詩驗昭華琯虛傳丨)
(丨神丨又漢宮詩通靈夜醮達清晨承露盤晞丨春温庭筠蘇武廟詩見冠劍下)
甲族(南史庾於陵傳拜太子洗馬舊東宮官屬通爲清選洗馬掌文翰尤其清者近代用人皆取丨丨有)
(才望者時於陵與周捨並擢充此職武帝曰官以人清豈限丨丨時論以爲美葆化錄伊愼美求丨丨以嫁)
(子李長榮則求時名以嫁子皆自署爲判官奏曰臣不敢學交質罔上德宗從之資暇錄見醋大下)
甲姓(唐書桺冲傳郡姓者以中國士人差第閥閱爲之制凡三世有三公者曰膏粱有令僕者曰華腴尚)
(書領護而上者爲丨丨九卿若方伯者爲乙姓散騎常侍太中大夫者爲丙姓吏部正員郎爲丁姓凡得入者)
(謂之四姓)
甲科(漢書何武傳武詣博士受業治易以射策丨丨爲郎與翟方進交志相友又儒林傳平帝時王莽)
(秉政增元士之子得受業如弟子勿以爲員歲課丨丨四十人爲郎中乙科二十人爲太子舍人丙科四十人)
(補文學掌故云如李頎送崔侍御詩一從登丨丨三拜皆憲司按俗又此爲郎何太遲岑參梁州對雨懷)
(麴二秀才便呈麴大判官詩兄弟早有名丨丨皆秀才又送許子擢第歸江寧拜親詩青春登丨丨動地聞)
(香名師韋應物送雲陽鄒儒立少府奉還京詩丨丨推令名延閣播芳塵)
甲貨(越絶書丨丨之戶曰粢爲上物賈七十乙貨之戶曰黍爲中物石六十)
甲香(地理通釋嶺南道厥貢金銀沈香丨丨水馬翡翠孔雀象牙犀角龜殼&KR1314;鼊綵藤竹布法苑珠林)
(廣志丨丨出南方范曄和香方曰甲煎和棧香是也)
甲煎(紀聞貞觀初天下乂安時屬除夜太宗延蕭后同觀燈問曰隋主如何后曰隋主每除夜殿前諸院)
(設火山數十盡沉香木棍每一山焚沉香數車火光暗則以丨丨沃之燄起數丈香聞數里一夜之間用沉香)
(二百餘乘丨丨過二百石沉語林石崇厠嘗有十餘侍婢列皆佳麗藻飾置丨丨香無不畢備庾信鏡賦)
(朱開錦蹹黛蘸油檀脂和丨丨澤漬香蘭作李商隱隋宮守歲詩沈香丨丨爲庭燎玉液瓊蘇壽杯)
甲令(漢書吳芮傳贊唯吳芮之起不失正道故能傳號五世以無嗣絶慶流支庶有以矣夫著於丨丨而)
(稱忠也注師古曰甲者令篇之次也封宋書廬江王偉傳詔曰昔韓衞異姓宗周之明憲三殊級往晉之令)
(典唯皇家創典盡弘斯義朕應天命光宅四海思所以憲章前式崇建懿親永垂畫一著宇丨丨唐書選舉)
(志吏部丨丨雖曰度德居任量才授職計勞升敘然考校之法皆在書判簿歷言辭俯仰之間侍郎非通神不)
(可得而知則安行徐言非德也空文善書非才也累資積考非勞也苟執不失猶乖得人况衆流茫茫耳目有)
(不足者乎懸韋應物授衣還田里詩公門丨丨澣濯遂其私)
甲部(唐書藝文志丨丨經錄其類十一一曰易類二曰書類三曰詩類四曰禮類五曰樂類六曰春秋類)
(七曰孝經類八曰論語類九曰讖緯類十曰經解類十一曰小學類)
甲日(宋書禮志禮云共工氏之霸九州其子句龍曰后土能平九土故立以爲杜周以丨丨祭用日之始)
(也)
甲夜(晉書夏統𫝊其從父敬寧祠先人迎女巫章丹陳珠二人並有國色莊服甚麗善歌儛又能隱形匿)
(影丨丨之初撞鐘擊鼓間以絲竹丹珠乃拔刀破舌吞刀吐火雲霧杳冥流光電發統入門忽見丹珠在中庭)
(輕步佪儛靈談鬼笑飛觸挑拌酬酢翩翻統驚愕而走不由門破藩直去孔氏雜說漢宫儀黃門持五夜丨)
(丨乙夜丙夜丁夜戊夜亦如今五更也是歲華紀麗譜宋開寶二年命明年上元放燈三夜自歲以爲常十)
(四十五十六三日皆早宴大慈寺晚宴五門樓丨丨觀山棚變燈其斂散之遲速惟太守意也如繁雜綺羅街)
(道燈火之盛以昭覺寺爲最)
甲乙(漢書天文志角亢氐沇州房心豫州尾箕幽州斗江湖牽牛婺女揚州虛危青州營室東壁井州奎)
(婁胃徐州昴畢冀州觜觿參益州東井輿鬼幽州柳七星張三河翼軫荆州丨丨海外日月不占丙丁江淮海)
(岱戊巳中州河濟庚辛華山以西壬癸常山以北豆晉書儒林傳漢祖勃興救焚拯溺粗修禮律未遑俎逮)
(於孝武崇尚文儒爰及東京斯風不墜於是傍求蠧簡博訪遺書創丨丨之科擢賢良之舉莫不紆青拖紫服)
(冕乘軒或徒步而取公卿或累月以膺台鼎故縉紳之士靡然嚮風餘芳遺烈煥乎可紀者也宋書禮志關)
(事儀某曹關太常丨丨啓辭押某署令其甲上言某事云云請臺告報如所稱主者詳檢相應請聽如所上事)
(諾别符申攝奉行謹關九魏書崔元伯傳分氏定族料丨丨之科班官命爵清流之貫素問以春丨丨傷)
(於風者爲肝風以夏丙丁傷於風者爲心風以季夏戊巳傷於邪者爲脾風以秋庚辛中於邪者爲肺風以冬)
(壬癸中於邪者爲腎風九庾信紇干弘神道碑青鳥丨丨之占白馬星辰之變宮推步三門伏起天弧射法)
(太乙營圖並皆成誦在心若指諸掌遺蕭穎士送張翬下第歸江東詩地積東南美朝丨丨科)
甲己(宋書律志序聲生干日注謂丨丨爲角乙庚爲商丙辛爲徵丁壬爲羽戊癸爲宮素問臣聞之丨)
(丨之歲土運統之乙庚之歲金運統之丙辛之歲水運統之丁壬之歲木運統之戊癸之歲火運統之)
甲戌(春秋桓公五年春正月丨丨己丑陳侯鮑卒左傳丨丨己丑陳侯鮑卒再赴也)
甲寅(宋書歷志張壽王挾丨丨元以非漢歷雜侯清臺課在下第硯岡筆志本朝狀元多同歲比於星)
(歴必有可推者但士術無能曉之爾前徐奭梁固皆生於乙酉王曾張師德皆生於戊寅呂溱楊寘皆生於丨)
(丨賈黯鄭獬皆生於壬戌彭汝礪許安世皆生於辛巳陳堯咨王整皆生於庚午又宋書符瑞志青龍三年)
(柳谷之元川溢漏石形改易狀似靈龜廣一丈七尺一寸圍五丈八寸立於川西有石馬十二其一仙人騎之)
(其一騎靽其五有形而不善成其五成形又有一牛八卦列宿彗星之象有玉匣開蓋於前有玉玦二玉璜一)
(又有麒麟鳳凰白虎馬牛於中布&KR0844;有文字曰上上三天王述大金討大曹金但取之金立中大金馬一匹中)
(正大吉關壽此馬丨丨述水凡三十五字石色蒼而物形及字並白石書之皆隆起魏明帝惡其文有討曹鑿)
(去爲計以蒼石塞之宿昔而白石滿焉當時稱爲祥瑞)
甲申(梁簡文帝大法頌序夾鐘應乎仲春丨丨在乎吉日)
甲子(左傳晉悼夫人食輿人之城杞者絳縣人或年長矣無子而往與于食有與疑年使之年曰臣小人)
(也不知紀年臣生之歲正月丨丨朔四百有四十五丨丨矣其季于今三之一也宋書律志以十二月律應)
(二十四時丨丨中呂之徵也丙子夾鍾之羽也戊子黃鍾之宮也庚子無射之商也壬子夷則之角也又符)
(瑞志初黃帝之世識言曰西北爲王期在丨丨昌制命發行誅旦行道及公劉之後十三世而生季歴季歴之)
(十年飛龍盈於殷之牧野此蓋聖人在下位將起之符也又陶潛傳自以曾祖晉世宰輔恥復屈身後代自)
(高祖王業漸隆不復肯仕所著文章皆題其年月義熙以前書晉氏年號自永初以來惟云丨丨而已五代)
(史司天考夫天行之際遠哉微矣而使一藝之士布算積分上求數千萬歲之前必得丨丨朔日夜半冬至而)
(日月五星皆會於子謂之上元以爲歷始蓋自漢而後歷家之術世多不同而未始不本於此呂覽大撓作)
(丨丨黔如作慮首容成作歷羲和作占日尚儀作占月后益作占歲胡曹作衣夷羿作弓祝融作市儀狄作酒)
(高元作室虞姁作舟伯益作井赤冀作臼乘雅作駕寒衰作御王冰作服牛史皇作圖巫彭作醫巫咸作筮)
(三餘帖黃阮丘令朱璜命山下人曰六甲乃上帝造物之日是日殺生上帝所惡六甲者丨丨甲戌甲申甲午)
(甲辰甲寅日也李李頎謁張果老先生詩先生谷神者丨丨焉能計嘉祐題遊仙閣詩丨丨不知風馭日)
(朝昏唯見雨來時丨高適同羣公十月朝宴李太守宅詩歲時常正月丨入初寒又送裴别將之西安詩)
(地出流沙外天長丨丨西成杜甫贈韋左丞丈詩家人憂几杖丨丨混泥塗范大新正書懷詩祝我賸周)
(花丨丨謝人深勸玉束西)
甲午(左傳見甲楯下莊又史記管蔡世家繆侯卒子侯丨丨立)
甲辰(諧噱錄裴晉公度在相位日有人寄槐癭一枚欲削爲枕時郎中庾威世稱博物召請别之庾捧玩)
(良久白曰此槐癭是雌樹生者恐不堪用裴曰郎中甲子多少庾曰某與令公同是丨丨生公笑曰郎中便是)
(雌丨丨庚范成大新正書懷詩一飽但蘄癸諾百年甘守丨丨雌)
甲賢(嵇康聲無哀樂論夫味以甘苦爲稱今以丨丨而心愛以乙愚而情憎則愛憎宜屬我而賢愚宜屬)
(彼也可以我愛而謂之愛人我憎而謂之憎人所喜則謂之喜味所怒則謂之怒味哉由此言之則内外殊用)
(彼我異名聲音自當以善惡爲主則無關於哀樂哀樂自當以情感則無係於聲音名實俱去則盡然可見矣)
盾(同楯)
盾䂎(唐書李密傳密兵多騎與長槊而北薄山地隘騎迮不得騁世充多短兵丨丨蹙之密軍郤)
楯櫓(晉書宣帝紀朝廷聞師遇雨咸請召還天子曰司馬公臨危制變計日擒之矣旣而雨止遂合圍起)
(土山地道丨丨鉤橦發矢石雨下晝夜攻之)
盾瓦(左傳師及齊師戰於炊鼻齊子淵捷從洩聲子射之中丨丨繇胊汰輈七入者三寸炊鼻魯地瓦)
(楯脊)
盾脊(左傳注見上)
盾鼻(資治通鑑荀濟少居江東博學能文與上有布衣之舊知上有大志然負氣不服常謂人曰會於丨)
(丨上磨墨檄之注言若有非常之舉亦當起兵於丨丨上磨墨作檄以聲其罪按上謂梁武帝也孔帖劉禹)
(錫爲記室參軍會出師淮上常磨墨於丨丨飛韓翃寄哥舒僕射詩郡公丨丨好磨墨走馬爲君羽書)
楯肆(淮南子今之裘與蓑孰急見雨則裘不用升堂則蓘不御此代爲常者也譬若舟車丨丨窮廬故有)
(所宜也)
楯軒(漢書司馬相如傳奔星更於閨闥宛虹拖於丨丨)
盾障(唐書崔義元傳義元爲婺州刺史睦州女子陳碩眞反義元發兵自統衆繼之詰朝奮擊左右有以)
(丨丨者義元曰刺史而有避耶誰肯死敕去之由是衆爲用)
楯下(後漢書袁紹傳公孫瓚破黃巾還屯槃河烕震河北冀州諸城無不望風嚮應紹乃自擊之瓚兵三)
(萬列爲方陳分突騎萬匹翼軍左右其鋒甚銳紹先令麯義領精兵八百強弩千張以爲前登瓚輕其兵少縱)
(騎騰之義兵伏丨丨一時同發瓚軍大敗斬其所置冀州刺史嚴綱獲甲首千餘級)
楯折(韓詩外傳武王伐紂到於邢丘丨丨爲三天雨三日不休武王心懼召太公問曰意者紂未可伐乎)
(太公對曰不然折爲三者當分爲三也天雨三日不休欲灑吾兵也)
鎧
鎧楯(魏志鮮卑傳見旌麾下)
鎧弩(後漢書耿恭傳車師復畔與匈奴共攻恭恭厲士衆擊走之數月食盡窮困乃煑丨丨食其筋革恭)
(與士推誠同死生故皆無二心)
鎧甲(吳志諸葛恪傳魏以吳軍入其疆土恥於受侮命大將胡遵諸葛誕等率衆七萬欲攻圍兩塢圖壞)
(隄遏恪興軍四萬晨夜赴救遵等敕其諸軍作浮橋渡陣於隄上分兵攻兩城城在高峻不可卒拔恪遣將軍)
(留贊呂據唐咨丁奉爲前部時天寒雪魏諸將會飲見贊等兵少而解置丨丨不持矛戟但兜鍪刀楯倮身緣)
(過大笑之不即嚴兵兵得上便鼓譟亂斫魏軍驚擾散走爭渡浮橋橋壞絶自投於水更相蹈藉宋史王溥)
(傳父祚歴周爲隨州刺史漢法禁牛革輦送京師遇暑雨多腐壞祚請班丨丨之式於諸州令裁之以輸民甚)
(便之便淮南子人性便絲衣帛或射之則被丨丨爲其所不以得所便英雄記高順爲人清白有威嚴不)
(飲酒不受饋遺所將七百餘兵號爲千人丨丨鬭具皆精練齊整每所攻擊無不破者名爲䧟陣營柳宗元)
(禡牙文鏃刅鋒鍔畢集於凶躬丨丨干盾咸完於義軀)
鎧胄(唐書吐蕃傳其丨丨精良衣之周身竅兩目勁弓利刅不能甚傷)
鎧仗(魏志夫餘傳以弓矢刀矛爲兵家家自有丨丨千晉書祖逖傳帝以逖爲奮威將軍豫州刺史給)
(人廩布三千匹不給丨丨使自招募以宋書呵羅單國傳見袍襖下南史臨川王宏傳宏介弟之貴無他)
(量能恣意聚斂庫室垂有百間在内堂之後關籥甚嚴有疑是丨丨者密以聞武帝於友于甚厚殊不悅唐)
(書劉仁軌𫝊酋帥遲受信據任城未下始定方破百濟酋領沙吒相如黑齒常之嘯亡散據險以應福信至是)
(皆降仁軌以赤心示之俾取任城自效即給丨丨糧糒)
鎧襖(宋書孔琳之傳若侍衞所須固不可廢其餘則依舊用鎧小小使命送迎之屬止宜給仗不煩丨丨)
(用之旣簡則其價自降)
鎧曹(宋書百官志見車曹下一曹植上先帝賜鎧表先帝賜臣鎧黑光明光各領兩當鎧一領今代以)
(昇平兵革無事乞悉以付丨丨自理)
鎧裝(唐書崔弘禮傳李同捷叛與李聽合師討之至濮州大將李萬瑀劉寀擁兵自固弘禮表萬瑀守沂)
(州寀守黃州奪其兵擊賊禺城破之獲丨丨數十萬)
鎧馬(魏志王昶傳見甲首下遣晉書王浚傳會洛京傾覆浚大樹威令專征伐督護王昌中山太守阮)
(豹等率諸軍及務勿塵世子疾陸春并弟文鴦從弟末柸攻石勒於襄國勒率衆來距昌逆擊敗之末柸逐北)
(入其壘門爲勒所獲勒質末柸遣間使求和疾陸眷遂以丨丨二百五十匹金銀各一簏贖末柸結盟而退)
(又李矩傳劉聰遣從弟暢步騎三萬討矩矩謀夜襲之兵士以賊衆皆有懼色矩令郭誦禱鄭子産祠使巫揚)
(言東里有教當遣神兵相助將士聞之皆踴躍爭進乃使誦及督護楊璋等選勇敢千人夜掩暢營獲丨丨甚)
(多斬首數千級暢僅以身免)
鎧扞(玉海尹賞傳被丨丨注扞臂衣)
御定駢字𩔖編卷一百六十六
