欽定四庫全書
御定駢字類編卷四
天地門四
天
天皇(史記三皇紀一說三皇謂丨丨地皇人皇為三皇既是開闢之初君臣之始圖緯所載不可全棄故)
(兼叙之天地初立有丨丨氏十二頭澹泊無所施為而俗自化木德王歲起攝提兄弟十二人立各一萬八千)
(歲等又秦始皇紀丞相綰御史大夫劫廷尉斯等皆曰臣謹與博士議曰古有丨丨有地皇有泰皇泰皇最)
(貴臣等昧死上尊號王為泰皇尊晉書安平獻王孚傳議者欲書魏者此以為丨丨之同於往古列國之君)
(也或欲書姓者此以為丨丨之后同於往古之夫人也周書宣帝紀大象元年秋七月丙申納大後丞司馬)
(消難女為正陽宫皇后尊天元帝太后李氏為丨丨太后越絶書夫越王句踐雖東僻亦得繫於丨丨之位)
(無罪而王恒使其芻莖秩馬此非大過者四乎有徐整長歷溟涬始牙濛鴻滋萌歲起攝提元氣肇啓神靈)
(人十三頭號曰丨丨丨雲笈七籖丨丨氏始興時老君降三元空天宫以丨内經十四篇授與丨丨以治天)
(下三十六萬歲酒元稹東西道詩丨丨開四極便有東西道皮日休鄉詩何人置此鄉杳在丨丨外又)
(禮記曲禮大上貴德注太上帝皇之世疏熊氏云三皇稱皇者皆行合丨丨之星故詩緯含神霧宋均注云北)
(極丨丨大帝其精生人然則稱皇者皆得丨丨之氣也晉書天文志文昌北六星曰内階丨丨之階也星)
(經丨丨大帝一星在鈎陳中央也不記數皆是一星在五帝前坐萬神輔錄圖也其神曰耀魄寳主御羣靈也)
(遥汪克寬紫微垣賦紫微之垣丨丨之庭高高而在上遥而莫登又後漢書張衡傳思玄賦叫帝閽使闢)
(扉兮覿丨丨於瓊宫注丨丨天帝也丨神異經中央有宫以金為牆門有金榜以銀鏤題曰丨之宫又歴)
(代名畫記江陵丨丨寺明帝置内有柏堂張僧繇畫盧舍那佛像及仲尼十哲帝怪問釋門如何畫孔聖僧繇)
(曰後當賴此耳及後周滅佛法焚天下寺塔獨此殿有宣尼像乃不令毁折杜甫久居夔府將適江陵詩喜)
(近丨丨寺先披古畫圖崑遁甲開山圖丨丨被跡在柱州崙山下)
天帝(詩胡然而丨也胡然而丨也箋何由然女見尊敬如丨丨乎非由衣服之盛顔色之莊與反為淫昏)
(之行顯又以赫厥靈上帝不寧箋康寧皆安也姜嫄以赫然著之徵其有神靈審矣此乃丨丨之氣也戰)
(國策虎求百獸而食之得狐狐曰子無敢食我也丨丨使我長百獸今子食我是逆丨丨命也吾為子先行子)
(隨我後觀百獸之見我而敢不走乎虎遂與之行獸見之皆走虎不知獸畏己而走也以為畏狐也漢書王)
(莽傳是時争為符命封侯其不為者相戲曰我獨無丨丨除書乎後漢書王喬傳顯宗世為葉令後天下玉)
(棺於堂前吏人推排終不搖動喬曰丨丨獨召我耶乃沐浴服飾寢其中蓋便立覆齊書禮志袁孝尼云明)
(堂法天之宫本祭丨丨而以文王配配其父於天位則可牽丨丨而就人鬼則非義也南史賀瑒傳瑒伯祖)
(道養工卜筮經遇工歌女人病死為筮之曰此非死也丨丨召之歌耳乃以土塊加其心上俄頃而蘇唐書)
(禮樂志武德中上辛祈榖祀感帝於南郊季秋祀五方丨丨於明堂以元帝配越絶書當造此劒之時赤堇)
(之山破而出錫若邪之溪涸而出銅雨師掃灑雷公擊槖蛟龍捧鑪丨丨裝炭太一下觀天精下之歐冶乃因)
(天之精神悉伎巧造為大刑三小刑二一曰湛盧二曰純鈎三曰勝邪四曰魚腸五曰巨闕說苑昔白龍下)
(清泠之淵化為魚漁者豫且射中其目白龍上訴丨丨天帝曰當是之時若安置而形白龍對曰我下清泠之)
(淵化為魚丨丨曰魚固人之所射也若是豫且何罪夫白龍丨丨貴畜也豫且宋之賤臣也白龍不化豫且不)
(射曰神異經北方有獸焉其狀如獅子食人吹人則病名㺊恒近人邨里入人居室百姓患苦丨丨徙之北)
(方荒中𢃄三輔黃圖成帝綏和二年鄭通里人王褒絳衣小冠劒入北司馬門殿東門上前殿至非常室中)
(觧帷組結佩之名前殿署長業等曰丨丨令我居此業等收縳考問乃故公車大誰卒病狂易不自知入宫下)
(獄死籖虞喜志林喭曰丨丨醉秦暴金誤隕石墜戸雲笈七九天真人呼風為浮金房在眀霞之上九在)
(瓊闕之内此皆太微之所館丨丨之玉宇也靈又吳王出遊觀震湖龍威丈人山隠居北上包山入墟乃入)
(洞庭竊禹書丨丨大文不可舒此文長傳百六初若強取出喪國盧韓愈黃陵廟碑山海經曰洞庭之山帝)
(之二女居之郭璞疑二女者帝舜之后不當降小水為其夫人因以二女為丨丨之女張淵觀象賦既覿勾)
(陳中禁復覩丨丨休息鄭李華含元殿賦上取法於丨丨乃圖正殿之逌居愔奉和幸大薦福寺詩國會)
(人王法宫還丨丨遊)
天王(春秋隠公元年丨丨使宰咺來歸惠公仲子之賵疏丨丨平王也又僖公二十八年冬丨丨守于)
(河陽榖梁傳全丨丨之行也為若將守而遇諸侯之朝也為丨丨諱也榖梁傳尊王世子于首戴乃所以尊)
(丨丨之命也世子含王命會齊桓亦所以尊丨丨之命也吳語越王命諸稽郢行成於吳曰昔者越國見禍)
(得罪於丨丨天王親趨玉趾以心孤勾踐而又宥赦之君王之於越也翳起死人而肉白骨也孤不敢忘天災)
(其敢忘君王之大賜乎王史記文帝紀丞相陳平太尉周勃等使人迎代王代報太后計之猶與未決卜之)
(龜卦兆得大横占曰大横庚庚余為丨丨夏啓以光代王曰寡人固以為王矣又何王卜人曰所謂丨丨者乃)
(天子於是代王乃遣太后弟薄昭往見絳侯丨漢書梅福傳高祖棄陳平之過而護其謀晉文召丨齊桓用)
(其讐亡益於時不顧逆順此所謂伯道者也平後漢書皇后紀論后正位宫闈同體丨丨晉書安獻王孚)
(傳八月庚辰宋公和卒書國稱名所以異乎丨丨也言齊書鬱林王紀昭業謂豫章王妃庾氏曰阿婆佛法)
(有福德生帝王家今日見作丨丨便是大罪左右主帥動見拘執不如作市邊屠酤富兒百倍矣汲冡周書)
(元年春正月辛丑即丨丨位柴燎告天朝百官於路門莊子昔者舜問於堯曰丨丨之用心何如堯曰吾不)
(敖無告不廢窮民苦死者嘉孺子而哀婦人此吾所以用心已易林丨丨執政歲熟民富國家豐有王者以)
(表前獨斷丨丨諸夏之所稱天下之所歸往故稱丨丨秦錄苻健皇始元年正月僭即丨丨位於南郊大)
(赦改晉永和七年為皇始元年追尊父洪為太祖武惠皇帝繕宗廟社稷於長安立妾強氏為丨丨皇后子長)
(為丨丨太子不水經注祝良字石卿為洛陽令歲時亢旱天子祈雨得良乃暴身階庭告誠引罪自晨至午)
(紫雲水起甘雨登降人為歌曰天久不雨烝人失所丨丨自出祝令特苦精符感應滂沲下雨王十朋民事)
(堂賦兹&KR0908;畆之惓惓兮願入告於丨丨李杜甫諸將詩炎風朔雪丨丨地只在忠良翊聖朝華詠史詩三)
(老與五更丨丨親割牲麥蘇軾江上值雪效歐陽體次子由韻丨丨臨軒喜有宰相獻夀及嘉時又公羊)
(傳注房心天子眀堂布政之宫也疏文耀鈎云房心為中央火星丨丨位若相對言之則房為明堂心為丨丨)
(矣既有丨丨復有明堂布政之象也後史記天官書東宫蒼龍房心心為眀堂大星丨丨前星子屬不欲直)
(直則丨丨失計注索隠曰鴻範五行傳曰心之大星丨丨也後漢書襄楷傳閏月庚辰太白入房犯心小星)
(震動中耀中耀丨丨也傍小星者丨丨子也間晉書天文志心三星丨丨正位也又大角在攝提大角者)
(丨丨座也卒張衡天象賦粤若大火赫然丨丨鈎鈐儼於鳳闕積穆於龍驤又史記韓安國傳單于入漢)
(長城武州塞未至馬邑百餘里行掠鹵徒見畜牧於野不見一人單于怪之攻烽燧得武州尉史欲刺問尉史)
(尉史曰漢兵數十萬伏馬邑下單于顧謂左右曰幾為漢所賣乃引兵還出塞曰吾得尉史乃天也命尉史為)
(丨丨金又元史輿服志東丨丨旗青火脚繪神人武士冠衣甲緋裲襠右手執戟左手捧塔履石李商隠)
(韓碑詩腰懸相印作都統隂風慘澹丨丨旗時又道教三洞宗元赤精開皇元年七月七日丙午中登琳琅)
(之都月之上館受符於元始丨丨開金陽玉匱元和玉女口命出皇民錄譜又太平廣記長安持國寺門前)
(有槐樹數株金監買一株觧之每片一丨丨塔戟成就焉全唐詩話常樂坊趙景公寺門南吳道玄畫龍及)
(刷丨丨鬚筆蹟如鐵物名畫錄趙公祐長安人也寳歷中寓居蜀城工畫人尤善佛像丨丨人鬼又陳皓)
(彭堅者不知何許人也開成中寓止蜀城大中年府主杜相公起淨衆等寺門屋因請陳彭二公各畫丨丨一)
(堵各令一客將伴之以幔幕遮蔽不令相見欲驗誰之強弱至畫告畢之日相國與諸府寮徹其幔幕南畔仗)
(劒振威者彭公筆北畔持弓奮赫者陳公筆二公筆力相似觀者莫能昇降蘇軾四菩薩閣記長安有藏經)
(龕其門四逹八版皆吳道子畫陽為菩薩隂為丨丨時又眀一統志丨丨山在處州府城西二里其上有唐)
(丨丨像故名大又丨丨臺在大名府城後唐莊宗築遺又丨丨臺在同府城北元魏所建離宫今有舊城)
(址永又丨丨寺在順天府良鄉縣治東南洪武十五年建樂十三年重修又丨丨祠在大同府應州城内)
(舊為丨丨邨晉王李克用母禱此祠有金甲神人躍出果生克用)
天子(易大有九三公用亨于丨丨丨書說命丨丨惟君萬邦百官承式又洪範丨作民父母以為天)
(下王使詩悉率左右以燕丨丨首又藹藹王多吉士惟君子媚于丨丨又虎拜稽丨丨萬年又作召)
(公考丨丨萬夀春又明明丨丨令聞不已南又赫赫業業有嚴丨丨秋隠公九年春天王使季來聘杜)
(注南季丨丨大夫也京又紀季姜歸于京師公羊傳京師者何丨丨之居也者何大也師者何衆也丨丨之)
(居必以衆大之辭言之記左傳丨丨建德因生以賜姓胙之土而命之氏禮曲禮君天下曰丨丨又禮)
(運丨丨以德為車以樂為御又又大學自丨丨以至于庶人壹是皆以修身為本中庸尊為丨丨論語)
(天下有道則禮樂征伐自丨丨出丨孝經愛敬盡于事親而德教加于百姓刑于四海此丨之孝也孟子)
(丨丨適諸侯曰廵狩范又丨丨一位沛又春秋丨丨之事也史記項羽紀增說項羽曰公居山東時貪)
(於財貨好美姬今入關財物無所取婦女無所幸此其志不在小吾令人望其氣皆為龍虎成五采此丨丨氣)
(也急擊勿失馳又梁孝王世家得賜丨丨旌旗出從千乘萬騎東西獵擬於丨丨漢書賈誼傳凡丨丨者)
(天下之首何也上也曰又蘇武傳天漢元年且鞮侯單于初立恐漢襲之廼漢丨丨我丈人行也盡歸漢使)
(路充國等軒又史丹傳元帝留好音樂或置鼙鼓殿下丨丨自臨檻上隤銅丸以擿鼔聲中嚴鼔之節又)
(爰延傳丨丨尊為無上故丨以為丨位臨臣庶威重四海又張放傳放娶皇后弟平恩侯許嘉女上為放供)
(帳賜甲第充以乘輿服飾號丨丨取婦皇后嫁女為後漢書光武記䜟記曰劉秀發兵捕不道卯金修德丨)
(丨之又竇融傳璽書既至河西咸驚以為丨丨明見萬里外網羅張立之情晉書郭璞傳璞嘗為人葬帝)
(微服往觀之因問主人何以葬龍角此法當滅族主人曰郭璞云此葬龍耳不出三年當致丨丨也帝曰出丨)
(丨邪答曰能致丨丨問耳帝甚異之丨宋書夷蠻傳呵羅單國王毗沙跋摩奉表曰常勝丨陛下諸佛世尊)
(常樂安隠三達六通為世間道是名如來應供正覺跋又闍婆婆達國元嘉十二年國王師黎婆逹陁阿羅)
(摩遣使奉表曰宋國大王大吉丨丨足下敬禮一切種智安隠天人師降伏四魔成等正覺轉尊法輪度脫衆)
(生教化已周入於湼槃國界廣大民人衆多宫殿城郭如忉利天宫名大宋揚州大國大吉丨丨安處其中)
(北史齊後主紀為無愁之曲帝自彈胡琵琶而唱之侍傳和之者以百數人間謂之無愁丨丨又任城王孫順)
(時三公曹令史朱暉素事錄尚書高陽王雍雍欲以為廷尉評頻煩託順順不為用雍遂下命用之順投之於地雍)
(聞之大怒昧爽坐都聽欲待順至於衆挫之順日高方至雍攘袂撫几而言曰身丨丨之子丨丨之弟丨丨之)
(叔丨丨之相四海之内尊親莫二元順何人以身成命投棄於地順厲聲曰殿下必如是順當依事奏聞唐)
(書袁天綱傳天后之幼天綱見其母曰夫人法生貴子天后最幼姆抱以見紿以男天綱視其步與目驚曰龍)
(瞳鳳頸極貴驗也若為女當作丨丨三宋史太祖紀世宗在道閱四方文書得韋囊中有木尺餘題云點檢)
(作丨丨異之時張永德為點檢世宗還京師拜太祖檢校太傅殿前都點檢以代永德恭帝即位七年春北漢)
(結契丹入寇命出師禦之次陳橋驛夜五鼔軍士集驛門宣言策點檢為丨丨遲明逼寢所太宗入白太祖起)
(諸校露刃列於庭曰諸軍無主願策太尉為丨丨未及對有以黃衣加太祖身衆皆羅拜呼萬歲又每對近)
(臣言太宗龍行虎步生時有異他日必為太平丨丨福德吾所不及云素問人能應四時者天地為之父母)
(知萬物者謂之丨丨通春秋元命苞女登生子人面龍顔始為丨丨白虎丨丨者爵稱也爵所以稱丨丨)
(者何王者父天母地為丨之丨也丨丨都北過彭澤縣西北入于江)(水經廬江水出三春秋繁露丨祐而)
(丨之稱丨丨之語林代宗寬厚出於天性幼時玄宗每坐於前熟視謂武惠妃曰此兒有異相亦是吾家一)
(有福丨丨暨又上為皇孫時風神秀異英姿雋邁於朝堂叱武攸我國家朝堂汝安得恣蜂蠆而狼顧耶則)
(天聞之曰此兒氣槩終當是吾家太平丨丨因又玄宗宴蕃客唐崇勾當音聲言甚明辨上極歡崇長入人)
(許小客求教坊判官久之未敢奏一日過崇曰今日崖公甚蜆斗欲為弟奏請沉吟未敢散樂呼丨丨為崖公)
(以歡為蜆斗以每日在至尊左右為長入懷又憲宗七歲德宗抱置膝上戲曰汝是何人乃在我中對曰是)
(第三丨丨德宗大喜浴柳氏舊聞代宗之誕三日上幸東宫賜之金盆命以上大喜置諸掌内向日視之笑)
(曰此兒福祿一過其父及上起還宫盡留内樂謂力士曰此一殿有三丨丨樂乎哉開天傳信記上在藩邸)
(或遊行人間萬回於聚落街衢高聲曰丨丨來或曰聖人來其處信宿間上必經過徘徊也松窗雜錄上自)
(臨淄郡王為潞州别駕乞假歸京師會春暮豪家子數輩盛酒饌游於昆明池選勝方宴上戎服臂小鷹於野)
(次因疾驅直突會前諸子輩頗露難色忽一少年持酒船唱令曰宜以門族官品備陳之酒及於上因大聲曰)
(曾祖丨丨父相王臨淄郡王某也諸少年聞之驚走四散鄴侯外傳肅宗之在靈武也泌曰臣絶粒無家祿)
(位與茅土皆非所要為陛下帷幄運籌收京師後但枕丨丨膝睡一覺使有司奏客星犯帝座一動天文足矣)
(肅宗大笑及南幸扶風每頓必令泌領元帥兵先發清行宫收管鑰奏報然後肅宗至至保定郡稍懈先於本)
(院寐肅宗來入院不令人驚之登牀捧泌首置於膝良久方覺上曰丨丨膝已枕矣剋復之功當在何時可促)
(償之泌遽起謝恩暄幽閒鼔吹苖帝師困於名場一年似得復落第春景妍策蹇驢出都門貰酒一壺藉草)
(而坐醺醉而寐久之既覺有老父在其旁曰郎君寕要知前事耶苖曰某應舉已久有一第分乎曰大有事但)
(更問苗曰一郡寧可及乎曰更向上曰廉察乎曰更向上苗公乘酒猛問曰將相乎曰更向上苗公怒全不信)
(因肆言曰將相向上作丨丨乎老父曰丨丨真者即不得假者即得苗都以為怪誕揖之而去後果為將相及)
(德宗昇遐攝冡宰三日人虬髯客傳客曰李郎亦聞太原有異人乎曰嘗識一愚謂之真人也曰何姓曰靖)
(之同姓曰李郎能致吾一見乎曰靖之友劉文靜者與之狎因文靜見之可也入太原偕詣劉氏詐謂文靜曰)
(有善相者思見郎君請迎之使廻而至不衫不履裼裘而來神氣揚揚貌與常異虬髯默然居末坐見之心死)
(飲數杯招靖曰真丨丨也按太真外傳上嘗製紫雲廻又製凌波曲二曲既成就於清光小殿自旦至午歡)
(洽異常時惟妃女弟秦國夫人端坐觀之曲罷上戲曰今日幸得供養夫人請一纏頭曰豈有大唐丨丨阿姨)
(無錢用耶遂出三百萬為一局焉丨江南别錄元宗立長子冀為太子時丹徒得古銘曰丨冀州人衆以冀)
(應之未幾冀卒識者謂冀州趙地也貴避暑漫抄蕭瑀嘗因宴太宗謂近臣曰自知一座最者先把酒瑀引)
(手取杯帝問曰卿有何說瑀對曰臣是梁朝丨丨兒隋室皇后弟唐朝左僕射丨丨親家翁太宗撫掌極歡而)
(罷日江行雜錄温公先隴在鳴條山墳所有餘慶寺公一省墳止寺中有父老五六輩上謁曰某等聞端明)
(在縣日為諸生講書村人不及往聽今幸略說公即取紙筆書庶人章講之既已復前白曰自丨丨章以下各)
(有毛詩兩句此獨無有何也公默然少許謝曰某平生慮不及此村父笑而去錢氏私誌王岐公在翰苑值)
(中秋夕帝召至賜酒對御榻坐令宫嬪進酒各以巾𢃄索詩已令脫金珠雀簪簪其幞頭曰須與潤筆宴畢輟)
(金蓮燭送歸院明日都下盛傳丨丨請客殿夢溪筆談陳文惠為樞密一日中人宣召引入一小相繼而至)
(者凡七人宴具甚盛上語笑極歡酒五六行各出兩絳囊置羣臣之前皆大珠也上曰太平難遇此物助卿等)
(宴集之費酒罷已四鼔時人謂之丨丨請客伐海錄碎事王維為詩丨丨杜甫為詩宰相劉安諫閩越書)
(周易曰高宗伐鬼方三年而克之鬼方小蠻夷高宗殷之盛丨丨也以盛丨丨伐小蠻夷三年而後克言用心)
(之不可不重也而兒寬封禪儀對惟丨丨建中和之極兼總條貫金聲玉振之吾丘夀王武德論丨丨文)
(明四夷向風踐褚少孫三代世表論后稷母為姜嫄出見大人蹟而履之知于身則生后稷姜嫄以為無父賤)
(而棄之道中牛羊避不踐也抱之山中山者養之又捐之大澤鳥覆席食之姜嫄怪之于是知其丨丨乃取長)
(之覩司馬相如上林賦且夫齊楚之事又烏足道乎君未夫巨麗也獨不聞丨丨之上林乎張衡東京賦)
(丨丨有道守在海外曹班固東都賦丨丨受四海之圖籍膺萬國之貢珍植責躬詩赫赫丨丨恩不遺物)
(杜甫大食刀歌攬環結佩相終始萬歲持之護丨丨又城上詩八駿隨丨丨羣臣從武皇盧綸天長久)
(詞丨丨方清暑宫娃起夜粧家丨丨使九華帳裏夢魂驚)(白居易長恨歌聞道漢王建宫中三臺詞丨丨)
(千年萬歲未央明月清風宫又朝天詞無人敢奪在先籌丨丨門邊送與毬又詞丨丨下簾親考試宫人)
(手裏過茶湯後又太平丨丨朝元日五色雲車駕六龍李商隠陳宫詩從臣皆半醉丨丨正無愁又韓)
(碑詩元和丨丨神武姿彼何人哉軒與羲差温庭筠雞鳴埭曲南朝丨丨射雉時銀河耿耿星參喻鳬贈)
(張濆處士詩道高丨丨問名重四方招駕鄭谷錦詩紅迷丨丨帆邊日紫奪星郎帳外蘭劉獻賀觴詩丨)
(丨夀萬歲再拜獻此觴力張祐寓懷寄蘇州劉郎中詩丨丨好文才自薄諸侯薦命猶竒蘇軾開元遺事)
(詩破費八姨三百萬大唐丨丨要纏頭行又詩時邁其邦昊丨其丨之箋武王既定天下時出其邦國丨其)
(丨愛之)
天君(後漢書東夷傳諸國邑各以一人主祭天神號為丨丨雲笈七籖金書祕字太上首命付諸丨丨)
(青真小童奉受脩習傳太極真人清虚真人南嶽赤松子劉子先等寳祕尤嚴得者勿泄又范浚心箴君子)
(存誠克念克敬丨丨泰然百體從令)
天主(宋書呵羅單國傳揚州城無憂丨丨愍念羣生安樂民人律儀清淨慈心深廣正法治化供養三寳)
(名稱遠至一切並聞丨又史記封禪書八神一曰丨祠天齊)
天后(唐書高宗則天皇后武氏傳上元元年進號丨丨又宋史樂志峩峩雙闕濟濟明堂諸侯執帛丨)
(丨當陽注又陸龜蒙入林屋洞詩題之為左神理之以丨丨自林屋洞為左神幽虚之天即丨丨真君之便)
(闕)
天妃(元史世祖紀制封泉州神女號護國明著靈惠協正善慶顯濟丨丨又成宗紀加觧州鹽池神惠)
(康王曰廣濟資寳王曰永澤泉州海神曰護國庇民明著丨丨又祭祀志南海女神靈惠夫人至元中以護)
(海運有竒應加封丨丨神號積至十字廟曰靈慈直沽平江周涇泉福興化等處皆有廟明一統志丨丨廟)
(在遼東都司金州衛旅順口海舟漕運多泊廟下名又丨丨廟在江寧府治西北十五里永樂五年建賜弘)
(仁普濟丨丨宫有御製碑氏又丨丨廟在瓊州府城北十里海口昔宋莆田人林女歿為神極靈驗凡渡海)
(者必祭卜歴代累封號丨丨)
天嬪(宋書明帝陳貴妃傳見後星樞下)
天人(詩文王陟降在帝左右傳言文王升接丨下接丨也疏人君在人之上在天之下其升降惟丨丨耳)
(故知言文王升接天下接人謂與之交接天則恭敬承事以接之人則恩禮撫養以接之春秋六月雨公羊)
(傳其言六月雨何上雨而不甚也注所以詳錄賢君精誠之應也僖公飭過求已六月澍雨宣公復古行中其)
(年榖大豐明丨丨相與報應之際不可不察其意以史記司馬相如傳厥之有章不必諄諄依類託寓諭封)
(巒披藝觀之丨丨之際已交上下相發允答聖王之德兢兢翼翼也漢書董仲舒傳臣謹案春秋之中視前)
(世已行之事以觀丨丨相與之際甚可畏也廵晉書禮志魏明帝黃初中護軍蔣濟曰夫帝王大禮狩為先)
(昭祖揚禰封禪為首是以自古革命受符未有不蹈梁父登泰山刊無竟之名紀丨丨之際者也宋書徐爰)
(傳伏惟皇宋承金行之澆季鍾經綸之屯極擁元光以鳳翔秉神符而龍舉劋定鯨鯢丨丨佇屬齊書高帝)
(紀從丨丨而齊七政凝至德而撫四維仲申鑒丨丨之應所由來漸矣故履霜堅冰非一時也尼之禱非一)
(朝也經中說文中子曰春秋其以天道終乎故止於獲麟元其以人事終乎故止於陳亡於是乎丨丨備矣)
(薛收曰何謂也子曰丨丨相與之際甚可畏也故君子備之徐陵皇太子臨辟雍頌序粤以十一年三月二)
(十一日受詔弘宣發論語題攝齊升堂摳衣即席對揚丨丨開闢大訓清言既吐精義入神金寔方竹軒賦)
(正論丨丨江都遠擯雲湯原登瀛洲賦蓋十有八人之在選也莫不胷吞乎夢學貫乎丨丨張華正旦大)
(會行禮詩受終正位協應丨丨許皎然贈和評事判官詩學究丨丨知遠識權分鹽鐵良籌又魏志曹仁)
(傳吳將周瑜將數萬衆來攻前鋒數千人始至仁遣部曲將牛金逆與挑戰長史陳矯俱在城上望見金等垂)
(沒左右皆失色仁意氣奮怒甚謂左右取馬來徑渡溝直前衝入賊圍金等乃得觧矯等初見仁出皆懼及見)
(仁還乃歎曰將軍真丨丨也三軍服其勇何莊子不離于宗謂之丨丨中說薛收問仲長子光人也子曰)
(丨丨也收曰何謂丨丨子曰渺然小乎所以屬於人曠哉大乎獨能成其天水經注支僧載外國事曰佛泥)
(涅後丨丨以新白緤裹佛以香花供養滿七日盛以金棺送出王宫渡一小水水名醯蘭那去王宫可三里許)
(在宫北以旃檀木為薪丨丨各以火燒薪薪了不然不神仙傳忽有丨丨下千乘萬騎金車羽蓋驂龍駕虎)
(可勝數或自稱柱下史或稱東海小童乃授陵以新出正一明威之道陵受之能治病於是百姓翕然奉事之)
(以為師丨丨師)(五燈會元佛以二月八日明星出時成道號高道傳袁起者後漢時湘中人在鄉忽醉三)
(日始醒起吐皆聞酒氣自云與丨丨共飲名黃庭内景經淡然無味丨丨糧子丹進饌肴正黃畫錄洪度)
(者蜀人也元和中府主相國武公請於大聖慈寺東廊下維摩詰堂内畫帝釋梵王兩堵笙竽鼔吹丨丨姿態)
(筆蹤妍麗時之妙手莫能偕焉水徐陵諫仁山深法師罷道書曠濟羣品為丨丨之師陸空行皆所尊貴)
(皎然遥酬袁使君高春暮行縣過報德寺見懷詩咫尺空界色丨丨花落時張昱輦下曲西方舞女即丨丨)
(玉手曇花滿把春四又晉書應貞傳峨峨列辟赫赫武臣内和五品外威賓順時貢職入覲丨丨備言錫命)
(羽蓋朱輪覩張甫花萼樓賦掩宫扉則聞簫聲之下漢卷珠箔則丨丨之在樓沈佺期冬日都門送司馬)
(員外逸客孫員外佺北征詩廟略丨丨授軍麾相國持杜甫贈特進汝陽王詩特進羣公表丨丨夙德升)
(又八哀詩汝陽讓帝子眉宇真丨丨秋李商隠鸞鳳詩王子調清管丨丨降紫泥杜牧杜娘詩燕禖得皇)
(子壯髮綠緌緌畫堂授傅姆丨丨親捧持峻又明一統志丨丨山在廬州府英山縣北三十里險有寨宋鄉)
(民嘗避兵於此)
天老(漢書藝文志丨丨雜子隂道二十五卷高後漢書張衡傳方將師丨丨而友地典與之乎睨而大)
(談孔甲且不足慕焉稱殷彭及周聃轅魏書元丕傳昔軒轅卜兆龜焦卜者請訪諸賢哲軒乃問丨丨天老)
(謂為善遂從其言終致吉昌遊宋史藝文志蘇登丨丨神光經一卷列子黃帝夢華胥之國既寤召丨丨)
(力牧太山稽告之曰朕閒居疲而睡所夢若此宇韓詩外𫝊黃帝即位施惠承天一道修德惟仁是行内和)
(平未見鳳凰惟思其象夙寐晨興乃召丨丨而問之曰鳳象何如丨丨對曰夫鳳象鴻前麟後蛇頸而魚尾龍)
(文而龜身燕頷而雞喙戴德負仁抱忠挾義小音金大音鼔延頸奮翼五彩備明舉動八風氣應時雨食有質)
(飲有儀往即文始來即嘉成道羣輔錄黃帝七輔風后受金法丨丨受天籙五聖受級知命受糾俗窺紀受)
(變復地典受州絡力墨受準斤夫李白大獵賦丨丨掌圖風后侍側張衡同聲歌衆所希見丨丨教軒皇)
(忝張說奉和聖製太行山中言志詩扈蹕參丨丨承榮夏官杜甫奉留贈集賢院崔于二學士詩丨丨書)
(題目春官驗討論羲王維贈焦道士詩丨丨能行氣吾師不養空儲光劉先生閑居詩期之比丨丨真德)
(輔帝鴻對又詩談李長吉歌詩有天若有情丨亦丨石曼卿嘗以月如無恨月常圓人以為勁敵盧柟水)
(亭賦夀丨丨兮歴萬年丨陳陶錢塘對酒詩鴟夷公子休悲悄六鰲如鏡丨始范成大中巖送别詩月生)
(後夜丨應丨淚落中巖水不流)
天公(後漢書南匈奴傳論棄蔑丨丨坐樹大鯁史宋書天文志見天關下又沈攸之傳江州刺桂陽)
(王休範密有異志以微旨動攸之使道士陳公昭作丨丨書一函題云沈丞相夕送付攸之門者攸之不開書)
(推得公昭送之朝廷信不如直上丨丨牋)(皮日休苦雨詩豪華滿眼語不皎然問天詩丨丨何時有談者)
(皆不經林陸游晨起南窗晴日可愛詩蕭散山一幅巾丨丨乞與自由身)
天翁(酉陽雜俎丨丨姓張名堅字刺渴漁陽人嘗張羅得一白雀愛而養之夢天劉翁責怒每欲殺之白)
(雀輒以報堅堅設諸方待之終莫能害丨丨遂下觀之堅盛設賓主乃竊騎丨丨車乘白龍振策登天丨丨乘)
(餘龍追之不及堅既到玄宮易百官杜塞北門封白雀為上卿侯劉翁失治徘徊五嶽作災堅患之以劉翁為)
(太山太守慈韓愈嗟哉董生行嗟哉董生孝且人不識惟有丨丨知)
天父(魏志高柔傳宜除妖謗賞告之法以丨丨養物之仁宋書禮志夫崇三綱之始以定乾坤之儀安)
(有丨丨之尊而稱臣下之命以納伉儷安有臣下之卑而稱丨丨之名以行大禮淮南子聖人法天順情不)
(拘於俗不誘於人以丨為丨以地為母隂陽為綱四時為紀陸肱乾坤為天地賦大矣哉確然示易若丨之)
(丨萬物焉)
天母(沈約為文惠太子禮佛願疏丨丨之德厚載不能加任姒之盛坤儀寧足匹)
天姆(張昱輦下曲為造龍舟載丨丨院家催進畫圖來)
天兄(北史倭國傳開皇二十年遣使詣闕上令所司訪其風俗使者言倭王以丨為丨以日為弟天明時)
(出聽政日出便停理務云委吾弟文帝曰此大無義理於是訓令改之)
天妹(詩大邦有子俔丨之丨傳俔磬也箋既使問名還則卜之又知太姒之賢尊之如天之有女弟疏天)
(無形形物非如人有親族言丨丨者繫之于天見尊之耳)
天男(畫史戴逵觀音在余家丨丨相無髭皆貼金)
天女(史記天官書其北織女織女丨丨孫也注徐廣曰孫一作名晉書天文志織女三星在天紀東端)
(丨丨也主果蓏絲帛珍寳也香柳宗元乞巧文柳子夜歸自外夜有設祠者□餌馨蔬果交羅插竹垂綏剖)
(瓜犬牙且拜且祈怪而問焉女隸進曰今兹秋孟七夕丨丨之孫將嬪於河鼔邀而祠者幸而與之巧驅去蹇)
(拙手目開利組絍縫製將無滯於心焉為是禱也自又魏書序紀聖武帝諱詰汾嘗田於山澤歘見輜□天)
(而下既至見美婦人自稱丨丨受命相偶旦日請還期年復會於此及期帝至先田所果復相見丨丨以所生)
(男授帝曰此君之子也當世為帝王語訖而去子即始祖也維摩經維摩詰室有一丨丨聞所說法便現其)
(身即以天花散諸菩薩大弟子上花至諸菩薩即皆墮落至大弟子便著不墮又丨丨居維摩室與舍利弗)
(發明禪理維摩曰此丨丨已能游戲菩薩之神通也猶法苑珠林佛悉現身令盡見之更增歡喜身體端正)
(如丨丨由畫史顧愷之維摩丨丨飛仙在余家以江總花贊散丨丨賣乃王家梁肅壁畫三像贊五綵)
(色寫釋迦如來像於所居之宇吉祥丨丨像在左多聞天王像在右郭正域瑞蓮賦將梵王之丨丨步金網)
(而照寳牀元王維過福禪師蘭若詩羽人飛奏樂丨丨跪焚香稹西明寺牡丹詩自從丨丨盤中見直至)
(今朝眼更明皮顧雲華清詞太上符籙龍蛇蹤散花丨丨侍香童日休揚州看辛夷花詩應為當時丨丨)
(服至今猶未放全紅不皎然答李季蘭詩丨丨來相試將花欲染衣禪心竟起還捧舊花歸蘇軾游徑山)
(詩精神貫山石為裂丨丨下試顔如蓮如又和楊公濟梅花詩結習已空從著袂不須丨丨問何又朝雲)
(詩阿奴絡秀不同老丨丨維摩總觧禪歌初疑丨丨下散花復恐麻姑行擲未)(陸游夜大雪馬祖常送華)
(山隱之宗陽宫詩神君攀綠桂丨丨踏青莎觧袁桷寄開元奎律師詩江神夜聽光明偈丨丨朝分脫香)
(張昱繡毬花詩丨丨夜凉乘月到羽輪偷駐碧闌干又唐書儀衛志大横吹部有二十四曲十四丨丨怨)
(琴曲譜錄丨丨怨下古琴弄名燕又古今注鷰一名神女一名丨丨一名鷙鳥詩云燕于飛差池其羽齊人)
(呼為鳦也在又宋九域志岷山上有丨丨祠秀明一統志丨丨城雲南府晉陵州西昔李毅之女代父領)
(鎮時所築)
天孫(史記天官書見天女下名庾信周柱國大將軍長孫儉神道碑公諱儉初慶明恒州高陸人也北)
(岳丨丨之星燕河帝子之國故多竒節甚茂華風璇柳宗元乞巧文下土之臣竊聞丨丨專巧於天轇轕璣)
(經緯星辰能成文章黼黻帝躬以臨下民欽聖靈仰光耀之日久矣蘇軾潮州韓文公廟碑手抉雲漢分天)
(章丨丨為織雲錦裳彦黃佐乾清宫賦儼河鼔之丨丨函荾荴以晞日趙昭奉和幸安樂公主山莊詩靈)
(泉巧鑿丨丨渚孝筍能抽帝女枝予願乞丨丨巧五色紉針補衮衣)(唐彦謙七夕詩而陸游露坐詩丨丨)
(老抱河梁恨豈獨人生事可悲有情難獨夜丨丨無賴早斜河)(范成大即席詩月姊劉因仲誠家藏張蔡)
(公石女翦製香奩詩豈知此巧復絶代夜月靜拂丨丨絲袁桷次韻伯庸開平書事詩明知風伯秋當路更)
(候丨丨夜度河子又徐陵丹陽上庸路碑專州典郡青鳬赤馬之船皇丨丨鳴鳳飛龍之乘莫不興期利涉)
(玩此修渠又沈佺期夀陽王花燭詩仙媛乘龍夕丨丨捧鴈來歲夜安樂公主滿月侍宴詩除夜子星回)
(丨丨滿月杯其又唐書宗室傳皎子叢以幼流死嶺表葬安南人號冢為丨丨墓又博物志泰山一曰丨)
(丨言為丨帝丨也主召人魂魄東方藥物始成知人生命之長短)
天親(道德指歸論無義無仁六合之内和合丨丨無節無禮四海之内親為兄弟又王維過乘如禪師)
(蕭居士嵩丘蘭若詩無著丨丨弟與兄嵩丘蘭若一峰晴)
天宗(禮記月令孟冬之月天子乃祈來年于丨丨大割祠于公社及門閭臘先祖五祀注丨丨謂日月星)
(辰也氣晉書禮志散騎常侍劉劭以為萬物負隂而抱陽冲以為和六宗者太極冲和之氣為六氣之宗者)
(也虞書謂之六宗周書謂之丨丨)
天族(晉書慕容超載記丨丨多竒玉林皆寳)
天屬(晉書石弘載記程遐曰中山王雖為皇太后所養非陛下丨丨不可以親義期也宋書蔡興宗傳)
(有觧士先者告申坦昔與丞相義宣同謀時坦已死子令孫時作山陽郡自繫廷尉興宗議曰若坦昔為戎首)
(身今尚存累經肆眚猶應蒙宥令孫丨丨理相為隠况人亡事遠追相誣訐斷以禮律義不合關莊子林回)
(棄千金之璧負赤子而趨或曰為其布與赤子之布寡矣為其累與赤子之累多矣棄千金之璧負赤子而趨)
(何也林回曰彼以利合此以丨丨也夫以利合者廹窮禍患害相棄也以丨丨者廹窮禍患害相收也王儉)
(禇淵碑文又以居母艱去官雖事緣義感而情均丨丨柳宗元代韋中丞賀元和大赦表既行慶於官寮亦)
(推恩於丨丨典杜甫行次昭陵詩丨丨尊堯神功協禹謨)
天家(晉書胡奮傳楊駿以后父驕傲自得奮謂駿曰卿恃女更益豪邪歴觀前代與丨丨婚未有不滅門)
(者但早晚事耳劉魏書咸陽王禧傳世宗既覽政禧意不安而其國齊帥小苟每稱左右言欲誅禧禧聞而歎)
(曰我不負心丨丨豈應如此由是常懷憂懼)
天姻(宋書孝武王皇后傳閭閻有對本隔丨丨火李商隱戊辰會静中出貽同志詩玉管會玄圃棗承)
(丨丨)
天殤(齊書巴陵王昭秀等傳贊文惠二王于嗟丨丨)
天官(禮記曲禮天子建丨丨先六大曰大宰大宗大史大祝大士大卜典司六典周禮丨丨冢宰第一)
(疏丨丨冢宰鄭目錄云象天所立之官也冢大也宰者官也天者統理萬物天子立冢宰亦所以統御百官使)
(不失職極又維王建國辨方正位體國經野設官分職以為民乃立丨丨冢宰使帥其屬而掌邦治以佐王)
(均邦國遷史記太史公自序太史公既掌丨丨不治民有子曰又星氣之書多雜禨祥不經推其文考其)
(應不殊比集論其行事驗於軌度以次作丨丨書第五漢書司馬遷傳太史公學丨丨於唐都受易於楊何)
(習道論於黃子在又李尋傳丨丨上相上將皆顓面正朝憂責甚重要得人得人之效成敗之機不可不勉)
(也密又谷永傳永於經書汎為疏逹其於丨丨京氏易最故善言災異後漢書申屠剛傳王者承天順地)
(典爵主刑不敢以丨丨私其宗不敢以天罰輕其親小又班固傳丨丨景從祲威盛容注蔡邕獨斷曰百官)
(吏曰丨丨者又何敞傳時京師及四方累有竒異鳥獸草木言事以為祥瑞敞通經傳能為丨丨意甚惡之)
(逹吳志劉惇傳遭亂避地客游廬陵事孫輔以明丨丨占數顯於南土每有水旱寇賊皆先時處期無不中)
(者有晉書王導傳今者臨郡不問賢愚豪賤皆加重號輒鼓蓋動見相準時有不得者或為恥辱丨丨混雜)
(朝望頽毁導忝荷重任不能崇浚山海而開導亂源饕竊名位取紊彝典謹送鼔蓋加崇之物請從導始庶令)
(雅俗區别羣望無惑今齊書孔稚珪傳仰述丨丨伏奏雲陛周書文帝紀聖主中興思去澆偽諸在朝之)
(士當念職事之艱難負闕之招累才堪者則審已而當之不堪者則收短而避之使丨丨不妄加王爵不虚受)
(則淳素之風庶幾可反五又武帝紀以冢宰晉國公護為都督中外諸軍事令府總於丨丨唐書伊慎傳)
(通春秋戰國策丨丨五行書之宋史苗訓傳淳化二年守信上言正月一日為一歲首每月八日天帝下廵)
(人世察善惡太歲日為歲星之精人君之象三元日上元丨丨中元地官下元水官各主錄人之善惡及春戊)
(寅夏甲午秋戊申冬甲子為天赦日及上慶誕日皆不可以斷極刑晉陽秋吳有葛衡字思直明逹丨丨能)
(於機巧作混天使地居中以機動之若天轉而地正以上應晷度神仙傳葛稚川云洪以為老子若是天之)
(精神當無世不出俯尊就卑委逸就勞背清澄而入臭濁棄丨丨而受人爵也黃庭内景經存微五方不饑)
(渴注役御丨丨煥明歲星上雲笈七籖守神者能煉骨肉形為真人屬丨丨當飛天此謂中自然也梁簡)
(文帝大法頌序運丨丨之法駕啓天路之威神定庾信賀新樂表律歷著微無煩於太史隂陽晷度躬於丨)
(丨以又齊王憲神道碑丨丨以邦國為基是司六典夏官兵戈為主專謀七德又趙國公集序文參歷象)
(即入丨丨之書韻涉絲桐咸歸總章之觀觀張衡天象賦緯丨丨之繁縟立疏廟之隆崇張淵象賦覩夫)
(丨丨之羅布故作則於帝京出高適送虞城劉明府謁魏郡苗太守詩丨丨蒼生望入承明盧王維送趙)
(都督赴代州詩丨丨動將星漢上柳條青詵擢第歸蜀詩十月丨丨待應須早赴秦)(岑參送嚴李商隱偶)
(成轉韻贈四同舍詩丨丨補吏府中趨玉骨瘦來無一把)
天宰(唐書趙彦昭傳金城公主嫁吐蕃始以紀處訥為使處訥辭乃授彦昭顧已處外恐權寵奪移不悅)
(司農卿趙履温曰公丨丨而為一介使不亦鄙乎彦昭問計安出履温乃為請安樂公主留之又李吉甫傳)
(贊吉甫踐丨丨謀謨是矣而鯁正有愧於父云)
天曹(齊書顧歡傳今道家稱長生不死名補丨丨大乖老莊立言本理神仙傳蔡經父母私謂經曰王)
(君是何神人復居何處經曰常在崑崙山往來羅浮括蒼等山山上皆有宫室主丨丨事一日之中與天上相)
(反覆者十數過鬼雲笈七籖真人王法主是少室仙伯拾錄人之任關奏丨丨無不即應)
天卿(儲光羲奉和韋判官獻侍郎叔除河東採訪使詩丨丨小冢宰道大名亦大)
天牧(書吕刑四方司正典獄非爾惟作丨丨傳主政典獄謂諸侯也非汝惟為丨丨民乎言任重是汝)
天部(江淹為蕭驃騎謝甲仗入殿表官騎辰居羽林丨丨瞰城龍塞言伏鬼方)
天武(宋史兵志太平興國二年詔改簇御馬直曰簇御龍直鐡騎曰日騎龍捷曰龍衛控鶴曰丨丨虎捷)
(曰神衛骨䤪子直曰御龍骨䤪子直寬衣控鶴曰寬衣丨丨雄威曰雄勇龍騎曰雄猛)
天吏(書丨丨逸德烈于猛火伐孟子無敵于天下者丨丨也又沈同問燕可與吾應之曰可彼然而)
(伐之也彼如曰孰可以伐之則將應之曰為丨丨則可以伐之宋史樂志鴻範合彛倫調元四序均歲功丨)
(丨正御苑物華新覆淮南子四時者丨之丨也不柳宗元論語辯孔子者生人之器也上之堯舜之遭而)
(禪不及已下之無湯之勢而已不得為丨丨生人無以澤其德)
天士(漢書郊祀志上方憂河決而黃金不就乃拜大為五利將軍居月餘得四印得丨丨將軍地士將軍)
(大通將軍印)
天民(禮記王制少而無父者謂之孤老而無子者謂之獨老而無妻者謂之矜老而無夫者謂之寡此四)
(者丨丨之窮而無告者也皆有常餼又孟子予丨丨之先覺者也予將以斯道覺斯民也有丨丨者逹可)
(行于天下而後行之者也皆魏志齊王芳紀詔曰屬到市觀見所斥賣官奴婢年七十或癃疾殘病所謂丨)
(丨之窮者也且官以其力竭而復鬻之進退無謂其悉遣為良民若有不能自存者郡縣賑給之齊書鬱林)
(王紀深樹國本克阜丨丨之法言或問無為曰奚為哉在昔虞夏襲堯之爵行堯道法度彰禮樂著垂拱而)
(視丨丨之阜也無為矣服又淮南子凡海外三十六國自西北至西南方有脩民丨丨肅慎民白民沃民女)
(子民丈夫民奇肱民一臂民三身民如又清異錄安成紀郭丨丨巧思横生能摺書簡反覆柏葉狀鄉人謂)
(之仙人柏葉書)
天氓(韓愈羅池廟碑柳侯為州不鄙夷其民民各自矜奮兹土雖遠京師吾等亦丨丨今天幸惠仁侯若)
(不化服我則非人)
天使(史記趙世家知伯率韓魏攻趙趙襄子懼乃奔保晉陽原過從後至於王澤見三人自𢃄以上可見)
(自𢃄以下不可見與原過竹二節莫通曰為我以是遺趙毋䘏原過既至以告襄子襄子齊三日親自剖竹有)
(朱書曰趙毋䘏余霍泰山山陽侯丨丨也三月丙戌余將使女反滅知氏後漢書郎顗𫝊熒惑者至陽之精)
(也丨之丨也注天文要集曰天有五帝五星為之使里蜀志糜竺傳注搜神記曰竺嘗從洛歸未達家數十)
(路傍見一婦人從竺求寄載行可數里婦謝去謂竺曰我丨丨也當往燒東海糜竺家感君見載故以相語竺)
(因私請之婦曰不可得不燒如此君可馳去我當緩行日中火當發竺乃還家遽出財物日中而火大發晉)
(書天文志流星丨丨也劉元史丘處機𫝊歲己卯太祖自奈曼命近臣展巴勒仲祿特詔求之處機一日忽)
(語其徒曰使促裝曰丨丨來召我我當往翌日二人者至淮南子日月者丨之丨也明一統志丨丨館在)
(安南國樓沈佺期和洛州康士曹庭之望月有懷詩丨丨下西光含萬象秋孫逖送靳十五侍御使蜀詩)
(丨丨出霜臺行人擇吏才死又上聲晉書戴洋傳洋年十二遇病死五日而蘇說時丨丨其為酒藏吏受符)
(籙給吏從幡麾將上蓬萊崑崙積石太室恒廬衡等諸山既而遣歸李益雜曲託身丨丨然同生復同死)
天將(宋書天文志升平三年七月戊子月犯牽牛中央大星占曰牽牛丨丨也犯中央星大將軍死王)
(維燕支行詩漢家丨丨才且雄來時謁帝明光宫龍岑參獻封大夫破播仙凱歌大夫鵲印搖邊月丨丨旗)
(掣海雲)
天兵(漢書揚雄傳長楊賦夫丨丨四臨幽都先加回戈邪指南越相夷靡節西征羌僰東馳宋書王僧)
(逹傳間者丨丨未獲已肆其輕漢之心恐戎狄貪惏猶懷匪遜又唐書兵志見天安下宋史兵志昨睦寇)
(初發丨丨未到已前遣令上項將兵捕賊遂致敗衂亡失軍兵甚多魏收為侯景叛移梁朝文丨丨之鼔未)
(鳴衆軍之旗詎接摧柳宗元賀誅淄青逆賊李師道狀丨丨四合賊衆屢又沛國韓原廟銘淮隂整齊丨)
(丨導揚靈威覆趙夷魏拔齊殄楚丨斬斷青海戎殺氣南行動地軸)(杜甫後苦寒行丨李益塞下曲古來)
(征戰虜不盡今日還復丨丨來錫戴叔倫送崔融詩王者應無敵丨丨動遠征劉禹酬太原狄尚書見寄)
(詩仍把丨丨書號筆遠題長句寄山川王盧仝月蝕詩天惟兩眼失一眼將軍何處行丨丨彦威宣武軍)
(鎮詩丨丨十萬勇如貔正是酬恩報國時水謠丨丨九月渡遐水馬踏沙鳴驚鴈起)(溫庭筠遐張擯邊情)
(詩窮荒始得静天驕又說丨丨擬渡遼)
天旅(沈珣授李玭鳳翔節度使制擢處月卿掌我丨丨)
天驕(漢書匈奴傳南有大漢北有強胡胡者丨之丨子也曹組艮嶽賦北則常山以限丨丨大河溯漠)
(仰其岧嶤王杜甫諸將詩韓公本意築三城擬絶丨丨拔漢旌維出塞詩居延城外獵丨丨白草連山野)
(火燒軾王涯塞上曲丨丨遠塞外出鞘寳刀鳴蘇劉醜厮詩筆硯耕學苑戈矛戰丨丨)
天鄙(禮記王制東方曰夷疏風俗通云東方人好生萬物觝觸地而出夷者觝也其類有九依東夷傳九)
(種一曰玄莬二曰樂浪三曰高驪四曰滿飾五曰鳬臾六曰索家七曰東屠八曰倭人九曰丨丨)
天毉(劉楨諫平原侯植書明使君始垂哀憐意眷日崇譬之疾病乃使炎農分藥岐伯下鍼疾雖未除就)
(沒無恨何者以其丨丨至神而榮魄自盡也)
天匠(歐陽修依韻和聖俞見寄詩丨丨染青紅花腰呈裊娜蘇軾游白水山佛跡巖詩方其欲合時丨)
(丨麾月斧飲張羽峴山詩十手可對釜鑿自丨丨)
天師(晉書郗超傳愔事丨丨道而超奉佛河元史世祖紀建漢祖丨丨正一祠於京城又渠志五月)
(五日平章圖們岱爾察納史參政等奏江浙省四月内湖水衝破鹽官州海岸令庸田司官徵夫修堵又令僧)
(人誦經復差人令丨丨致祭臣等集議世祖時海岸常崩遣使命丨丨祈祀潮即退今可令直省舍人巴延奉)
(御香令丨丨依前例祈祀制曰可曰又張宗演傳正一丨丨者始自漢張道陵其後四代盛來居廣信之龍)
(虎山相傳至三十六代宗演當至元十三年世祖已平江南遣使召之至命廷臣郊勞待以客禮莊子黃帝)
(將見大隗乎具茨之山適遇牧馬童子問塗焉曰若知具茨之山乎曰然若知大隗之所存乎曰然黃帝曰異)
(哉小童非徒知具茨之山又知大隗之所存請問為天下小童曰夫為天下者亦奚以異乎牧馬者哉亦去其)
(害馬者而已矣黃帝再拜稽首稱丨丨而退真蜀檮杌衍受道籙於苑中以杜光廷為傳真丨丨崇館大學)
(士一雲笈七籖老君降真於丨丨仙公接文於天台夜明統志丨丨泉在夔州府雲陽縣西二里方干)
(聽步虚詩寂寂永宫裏丨丨朝禮聲萬又陳琳檄吳將校部曲文今者枳棘翦扞戎夏以清里肅齊六師無)
(事故大舉丨丨百萬之衆霆奮席卷自夀春而南)
天神(詩是生后稷降之百福箋姜嫄用是而生子后稷丨丨多與之福以五穀終覆蓋天下使民知稼穡)
(之道致周禮凡以神仕者以冬日至致丨丨人鬼以夏日至地示物鬽以禬國之凶荒民之札喪又大司)
(樂凡樂圜鐘為宫黃鐘為角太簇為徵姑洗為羽靁鼔靁鼗孤竹之管雲和之琴瑟雲門之舞冬至日於地上)
(之圜丘奏之若樂六變則丨丨皆降可得而禮矣祥左傳司慎司盟注二司丨丨周語度之丨丨則非也)
(比之他物則非義也人史記殷本紀帝武乙無道為偶人謂之丨丨與博令為行丨丨不勝乃僇辱之又)
(武帝紀亳人薄誘忌奏祠泰一方曰丨丨貴者泰一傳又司馬相如傳修禮地祗謁欵丨丨後漢書杜林)
(初為郡吏王莽敗盜賊起林與弟成及同郡范逡孟冀等將細弱俱入河西道逢賊數千人拔刀向林等將欲)
(殺之冀仰曰願一言而死將軍知丨丨乎將軍以數千之衆欲規覇王之事不行仁恩而反遵覆車不畏天乎)
(賊送釋之俱免於難丨魏志明帝紀初青龍三年中夀春農民妻自言為丨所下當營衛帝室蠲邪納福飲)
(人以水及以洗瘡或多愈者於是立館後宫下詔稱揚甚見優寵及帝疾飲水無驗於是殺焉晉書禮志詔)
(書明堂及南郊除五帝之位惟祀丨丨新禮奉而用之宋書樂志服爾神藥無不歡喜陛下長生老夀四面)
(肅肅稽首丨丨擁護左右陛下長與天相保守鄭又樂志大司樂職奏黃鐘歌大吕舞雲門以祀丨丨注丨)
(丨五帝及日月星辰也羅齊書扶南國𫝊那伽仙詣京師言其國俗事摩醯首丨丨天神常降於摩躭山)
(唐書吐蕃傳别將尚恐熱為落門川討擊使略地至渭州與宰相尚與思羅戰薄寒山思羅敗走松州合蘇毗)
(吐渾羊同兵八萬保洮河自守恐熱謂蘇毗等曰宰相兄弟殺贊普丨丨使我舉義兵誅不道爾屬乃助逆背)
(國耶蘇毗等疑而不戰而宋史禮志唐因隋制設為三壝丨丨列位不出内壝御位特設於壇下之東南)
(家語上帝之牛角蠒栗必在滌三月后稷之牛唯具所以别事丨丨與人鬼也法言丨丨天明照知四方天)
(精天粹萬物作類人心其神矣乎曰中說薛收曰敢問丨丨人鬼何謂也周公其逹乎子大哉周公遠則冥)
(諸心也心者非他也窮理者也故悉本於天推神於天蓋尊而遠之也故以祀禮接焉近則求諸己也已者非)
(他也盡性者也卒歸之人推鬼於人蓋引而敬之也故以饗禮接焉古者觀盥而不薦思過半矣西京雜記)
(宣帝被收繫郡邸獄臂上猶𢃄史良娣合采婉轉絲繩繫身毒國寳鏡一枚大如八銖錢舊傳此鏡見妖魅得)
(佩之者為丨丨所福故宣帝從危獲濟及即大位每持此鏡感咽移辰水經渭水又東過華隂縣北注縣有)
(華山韓子曰秦昭王令工施鈎梯上華山以節柏之心為博箭長八尺棋長八寸而勒之曰昭王常與丨丨博)
(于是衆四十二章經丨丨獻玉女于佛欲壊佛意佛言革囊穢爾來何為去吾不用孝子傳北平陽公輦)
(水作漿以給過者兼補履蹻不取其直丨丨化為書生問云何不種菜曰無菜種即與數升公種之化為白璧)
(餘皆為錢公得以娶婦謂圖繪寳鑑朱玉善畫丨丨雷部兵將雲笈七籖何五道一道者神上天為丨丨)
(奏阮籍樂論昔者聖人之作樂也奏之圜山而丨丨下之方岳而地祗上天地合其德則萬物合其生刑賞)
(不用而民自安矣元束晳風伯雨師不得避諱議元康七年詔書穪咸寧年詔下尊諱風伯雨師皆為詁訓)
(又公官文書吏人上事稱引經書者復多迴避使大義不明諸經傳咸言丨丨星宿帝王稱號皆不得變易本)
(文但省事言語臨時諱避而已門顔延之又釋何衡陽書是以雲和六變實降丨丨龍九成人鬼咸格薛)
(道衡隋高祖頌舞六代而降丨丨陳四圭而饗上帝韓愈原道郊焉而丨丨格廟焉而人鬼饗)
天尊(宋書樂志穆穆丨丨降禮動容轅周書宣帝紀大象元年冬十月壬戌歲星犯軒大星是日帝幸)
(道會苑大醮以高祖武皇帝配醮訖論議於行殿是歲初復佛像及丨丨像至是帝與二像俱南面而坐大陳)
(雜戲令京城士民縱觀先宋史禮志帝於大中祥符五年十月語輔臣曰朕夢降神人傳玉皇之命云先令)
(汝祖趙某授汝天書令再見汝翼日復夢神人傳丨丨言吾坐西斜設六位以候又楊礪傳世宗入朝礪處)
(僧舍夢古衣冠者曰汝能從乎礪隨往覩宫衛若非人間殿上王者秉圭南向總三十餘礪升謁之最上者前)
(有按置簿錄人姓名礪見己名居首因請示休咎王者曰我非汝師指一人曰此來和丨丨異日汝主也當問)
(之其人笑曰此去四十年汝功成予名亦顯礪再拜寤而志之礪初名勵以籍作礪遂改之至是受命謁見藩)
(府歸謂子曰吾今見襄王儀貌即所夢來和丨丨也内元史世祖紀勅江南毁諸道觀聖祖丨丨祠武帝)
(傳阿母迂丨丨之重下降於蟪蛄之窟睿虚之靈而詣狐鳥之俎雲笈七籖三代丨丨者過去元始丨丨見)
(在太上玉皇丨丨未來金闕玉晨丨丨寺明一統志丨丨觀在徽州府黟縣治北徐陵雙林傅大士碑銘)
(敬禮珍塔歸依靈像未若丨丨躬臨方丈慧炬常照慈燈斯朗又易繫辭丨丨地卑乾坤定矣禮記樂記)
(丨丨地卑君臣定矣故宋書樂志凡上帝之言無非天也丨丨不可以一稱或謂昊天或謂上帝或謂昊天)
(上帝不得以天有數稱便謂上帝非天莊子丨丨地卑神明之位也)
天仙(宋史藝文志丨丨八卦真妙訣一卷五武帝内傳王母乘紫雲之輦駕九色斑龍别有十丨丨側)
(近鸞輿皆長丈餘同執綵旄之節佩金剛靈璽戴天真之冠咸住殿下金丹曲肱詩做到丨丨地位時三遭)
(天譴落天墀仙雲笈七籖其九仙者第一上仙二高仙三大仙四元五丨丨六真仙七神仙八靈仙九玉仙)
(雙梁元帝梁安寺刹下銘挺兹靈覺時惟丨丨玉徐陵林寺傅大士碑銘梵釋丨丨晨昏來往又臺新)
(詠序寵聞長樂陳后知而不平畫出丨丨閼氏覧而遥妬沈佺期同工部李侍郎適訪司馬子微詩紫微降)
(丨丨丹地投雲藻傳高適玉真公主歌仙宫仙府有真仙天寳丨丨秘莫薛能孔雀詩丨丨黼黻毛應是)
(宫后屏幃尾忽開枝又益部方物記丨丨果樹高八九尺無花其葉似荔而小子如櫻桃纍纍綴枝間六七)
(月熟味至甘然又燉煌新錄虜蘇割剌在答魯之右大澤中高百尋無草木石皆赭色山産椒椒大如彈丸)
(燃之香徹數十里每燃椒則有鳥自雲際蹁蹮五色名赭爾鳥蓋鳳凰種也時漢武帝遣將軍趙破奴逐匈奴)
(得其椒不能觧以問東方朔朔曰此丨丨椒也塞外千里有之能致鳳武帝植之太液池至元帝時椒生果有)
(異鳥翔集横又明一統志丨丨湖在嘉興府海鹽縣西九里與賁諸湖相通又丨丨池在饒州府樂平縣)
(東北丨丨觀前相傳唐貞元中月夜有二羽衣對語橋上久之各駕鶴上昇)
天真(武帝内傳見天仙下駭雲笈七籖夫人得還生於人道濯形太陽驚天地貴亦難勝丨丨地神三)
(界齊臨亦不輕也轅又今傳靈寳經者則是丨丨皇人於峨嵋山授於軒黃帝又丨丨皇人授帝嚳於牧德)
(之臺乖又丨丨之言理奥難尋或名同而事異或理合而字靈秘相隱不與世合明一統志丨丨觀在懷)
(慶府城内西南昭又丨丨萬夀宫在平陽襄陵縣治西南又魏志胡傳弘農太守何楨等逓薦昭曰丨丨)
(高潔老而彌篤元虚靜素有夷皓之節宜蒙徵命以厲風俗晉書庾闡傳高明倬茂獨發竒秀道率丨丨不)
(議世疚象齊書豫章王嶷傳丞相冲粹表於丨丨淵照殆乎機經邦緯民之範體國成務之規故以業茂惟)
(賢功高則哲杜席夔冬日可愛賦照臨遵夫和氣偃曝得夫丨丨甫寄李十二白詩劇談憐野逸嗜酒見)
(丨丨感又促織詩悲絲與急管感激異丨丨丨戴叔倫暮春懷詩四十無聞嬾慢身放情丘壑任丨獨)
(孤綬投珠於泉詩丨丨來照乘成性却沈泉晚杜牧貽友人詩儻無遷谷分歸去養丨丨杜荀鶴春寄同)
(年張曙先輩詩莫將時態破丨丨祇合高歌醉遇春養陸游家釀頗勁戲作詩試問浩歌遺世事何如酣枕)
(丨丨)
天靈(宋書樂志董永遭家貧父老財無遺舉假以供養傭作致甘肥貴家填門至不知何用歸丨丨感至)
(德神女為秉機哷舊唐書巴哩珠阿勒坦德濟傳唐以哩特金蓮公主妻格勒德濟格哷勒德濟居和林博哩博)
(言婦所居山也又有山曰滕格哩哈達台言丨丨山也南有石山曰和哩達噶言福山也唐使與相地者至其)
(國曰和林之盛彊以有此山也盍壊其山以弱其國乃告諸德濟曰福山之石於上國無所用而唐人願見德)
(濟遂與之石大不能動唐人以烈火焚之沃以醲醋其石碎乃輦而去國中鳥獸為之悲號)
天虞(山海經大荒荒中名曰日月山天樞也有人反臂名曰丨丨)
天愚(山海經堵山神丨丨居之是多怪風雨)
天魔(宋書天竺迦毗黎國傳山海遐隔無由朝覲宗仰之至遣使下承使主父名丨丨悉逹使主名尼陁)
(逹此人由來良善忠信是故今遣奉使表誠人元史順帝紀以宫女三聖奴妙樂奴文殊奴一十六按舞名)
(為十六丨丨首垂髮數瓣戴象牙佛冠身被纓絡大紅綃金長短裙金雜襖雲肩合袖天衣綬𢃄鞋韈各執噶)
(布喇盌之器内一人執鈴杵奏樂之法苑珠林習近五塵流轉三界黏外道之黐貫丨丨杖雲笈七籖微)
(旨幽䆳妙趣難詳皆署丨丨隱諱或標百神内名降陸游新春感事詩烏藤即是碧油幢百萬丨丨指顧)
(又宴坐詩鼔樂弦歌萬二千丨丨&KR1233;欲破幽禪楊張昱輦下曲舞罷丨丨供奉曲君王常在月宫聽維楨)
(王左轄席上夜宴詩南國遺音誇北士西蠻小隊舞丨丨)
天妖(晉書孝武帝紀贊倡臨帝席酒勸丨丨金風不競人事先彫又劉琨等傳贊丨丨是徵國恥奚雪)
(義吕覽晉太史屠黍見晉之亂也見晉公之驕而無德也以其圖法歸周周威公見而問焉曰天下之國孰)
(先亡對曰晉先亡威公問其故對曰臣比在晉也不敢直言示晉公以丨丨日月星辰之行多以不當曰是何)
(能為又示以人事多不義百姓皆鬱怨曰是何能傷又示以鄰國不服賢良不舉曰是何能害如是是不知所)
(以亡也故臣曰晉先亡也說苑勿謂莫聞丨丨伺人)
天賊(後漢書王符傳古者惟始受命之君承大亂之極寇賊姦軌難為法禁故不得不有一赦與之更新)
(頤育萬物以成大化非以養姦活罪放縱丨丨也)
天吳(山海經朝陽之谷有神曰丨丨是為水伯其為獸也人面八首八足八尾皆青黃又蓋余之國有)
(神人虎身十尾名曰丨丨兮柳宗元招海賈文奔螭出抃兮翔鵬振舞丨丨九首更笑迭怒垂涎閃舌兮揮)
(霍旁午壊王十朋民事堂賦丨丨怒而江濤沸溢兮漂廬舍而隄防夏侯嘉正洞庭賦其餘海若丨丨陽)
(侯神胥齪齪而遊曾不我儔丨沈佺期夜泊越州逢北使詩䬓䬔縈海若霹靂耿丨杜甫北征詩丨丨及)
(紫鳳顚倒在裋褐光高適和賀蘭判官詩風行越裳貢水遏丨丨災儲羲秋日遊昆明池思古詩江伯方)
(翺翔丨丨亟往來鼈韋應物漢武帝雜歌鼔鼙餘響數日在丨丨深入魚驚劉禹錫武陵觀火詩吹焚照)
(水府炙浪愁丨丨丨元稹春分投簡陽明洞天詩地侯鞭社伯海若跨丨鮑溶採珠行河伯空憂水府貧)
(丨丨不敢相驚動振陸游醉歌何似即今雲海上千鈞強弩射丨丨法送褚先生海上尋封鍊師詩潮落)
(風初定丨丨避客舟)
天丁(雲笈七籖虎符朱書白素盛以紫錦囊佩之頭上以行玉華執巾丨丨衛軀山嶽稽精加勅威神之)
(祝玉清之章便得斬馘九魔千妖滅形矣火金丹曲肱詩當時不合擡頭看忽見丨丨叱鈴)
天軼(嫏嬛記膏神曰鴈孃黛神曰丨丨)
天侯(雲笈七籖第九神仙常思心中有華蓋下有人赤幘大冠絳章單衣名曰丨丨)
天齊(史記封禪書始皇東遊海上行禮祠名山大川及八神求仙人羡門之屬八神將自古而有之或曰)
(太公以來作之齊所以為齊以丨丨也其紀絶莫知起時八神一曰天主祠丨丨天齊淵水居臨菑南郊山下)
(者常觧道彪齊記臨淄城南有丨丨泉五泉並出有異於水經注淄水又東逕臨淄縣故城南東得丨丨)
(水口水出南郊山下謂之丨丨淵五泉並出水在齊青八祠中齊之為名起於此矣明一統志丨丨淵在)
(州府臨淄縣東十五里平地出泉廣可半畆土人名曰龍池庾信紇干弘神道碑銘丨丨水合日觀山連兵)
(強東楚地近西燕之薛道衡老氏碑丨丨地軸之所蛇食鯨吞銅陵玉壘區狼顧鴟跱又河圖括地象武)
(關山為地門上為丨丨以又書丨丨于民疏丨整丨于下民者欲使順道依理性命自終也又宋史樂志)
(君王愉樂龢氣溢瑶巵夀丨丨長擁神基)
天宦(靈樞黃帝曰士人有傷於隂隂氣絶而不起隂不用然其鬚不去其故何也宦者獨去何也願聞其)
(故岐伯曰宦者去其宗筋傷其衝脉血寫不復皮膚内結脣口不榮故鬚不生黃帝曰其有丨丨者未嘗被傷)
(不脫於血然其鬚不生其故何也岐伯曰此天之所以不足也其任衝不盛宗筋不成有氣無血脣口不榮故)
(鬚不生)
天隱(文中子聖人丨丨其次地隱其次名隱東又或問嚴光樊英名隱子曰古之避言人也問方朔子)
(曰人隱者也子曰自太伯虞仲以來天下鮮避地者也仲長子光丨丨者也無往而不適矣陸龜蒙南陽廣)
(文欲於荆襄卜居襲美有贈代之酬次韻不知丨丨在何鄉且欲煙霞跡暫雙又文獻通考丨丨子一卷唐)
(司馬子微為之序丨丨子不知何許人著書八篇聞又唐書韋夏卿傳夏卿性通簡好古有遠韻談說多晚)
(歲將罷歸署其居曰丨丨洞)
天逸(後漢書孔融傳贊北海丨丨音情頓挫越俗易驚孤音少和陸機晉平西將軍孝侯周處碑英情)
(丨丨遠性霞騫丨法苑珠林習鑿齒鋒辨丨籠罩當時)
天秀(宋書始平王子鸞傳中雲枝之丨丨寓坎泉之曾岑齊書鬱林王紀中軍將軍新安王體自文皇)
(睿哲丨丨宜入嗣鴻業永寧四海)
天哲(班固典引圖書亮章丨丨也注言河圖洛書至信至明而出天賜之使視而行之)
天鄰(姚鵠塞外寄張侍御詩却思陪宴處廻望與丨丨王令再寄滿子權詩嘗聞太山高高處丨為丨)
天類(埤雅龍丨丨也)
天戲(茅元儀度碧霞關寄吳令公詩石竒丨偶丨山絳日常明)
天獸(黃庭内景經攝魂還魄永無傾注素氣九回制魄邪姦丨丨守門嬌女執關)
天麟(南史徐陵傳陵年數歲釋寳誌摩其頂曰丨上石麒丨也陸游示元用詩老子已應如櫪驥此郎)
(端恐是丨丨)
天虎(國史補虎四指者丨丨也五指者人虎也)
天犀(温庭筠醉歌丨丨壓斷朱鼹鼠瑞錦驚飛金鳳凰)
天牛(爾雅壤齧桑注似丨丨長角體有白點喜齧桑樹作孔入其中江東呼為齧髮又南越記丨丨魚)
(方員三丈眼大如斗口在脇下露齒無脣兩肉角如臂兩翼長六尺尾五尺)
天驪(梁武帝謝馬啓武愧仲都遂蒙丨丨之錫儒謝春卿空頒名馬之賚)
天駒(大戴禮於時龍至不閉鳳降忘翼鷙獸忘攫爪鳥忘距蜂蠆不螫嬰兒蟁䖟不食丨丨雒出服河出)
(圖)
天驥(晉書庾闡傳莫邪挺鍔丨丨汗血受又張協傳七命丨丨之駿逸態超越禀氣靈川精皎月劉)
(夢龍金馬門賦繄漢武之御極挺英睿之聖姿慕龍駒之超逸想丨丨之權竒王仲言慈寧殿賦華蓋效杠)
(丨丨驂騑兒元稹三歎詩丨丨失龍偶三年常夜嘶羅虬比紅詩莫言一匹追風馬丨丨牽來也不看)
天鹿(宋書符瑞志丨丨者純靈之獸也五色光耀洞明王者道備則至十洲記聚窟洲在西海中申未)
(之地有獅子辟邪鑿齒丨丨長牙銅頭鐡額之獸賦庾信春賦艷錦安丨丨新綾織鳳凰卞蘭許昌宫丨)
(丨軒翥以揚怒師子鬱拂而負楨)
天狐(玄中記狐千歲即與天通為丨丨隂六帖丨丨九尾金色役於日月宫洞逹陽)
天犬(山海經金門之山有赤犬名曰丨丨其所下者有兵)
天鼠(唐書吐蕃傳其獸犛牛名馬犬羊彘丨丨之皮可為裘廣志丨丨以皮為裘今名其裘為天鹿裘)
(聾王羲之十七帖丨丨膏治耳有驗不有驗者乃是要藥)
天鳥(儲光羲述降聖觀詩道花飛羽衛丨丨遊雲空)
天禽(唐會要黃帝九宫經天符星為丨丨應雲笈七籖丨丨羅陣皆在我傍庾肩吾春夜令詩丨丨)
(下北閣織女入西樓)
天翰(易林晨風丨丨大舉就温)
天鸙(爾雅鷚丨丨注大如鷃雀色似鶉好高飛作聲今江東名之曰天鷚)
天鷚(爾雅注見上)
天鳦(何宗彦東宫儲學賦丨丨既至倉庚載鳴)
天鴈(晉書天文志流星有光青赤長二三丈名曰丨丨軍中之精華也)
天鵝(元史世祖紀勅江淮勿捕丨丨弛魚濼禁青輟耕錄昔寳赤鷹房之執役者每歲以所養海獲頭)
(鵝者賞黃金一錠頭鵝丨丨也以首得之又重過三十餘斤且以進御膳故曰頭明一統志和州土産丨丨)
(家李商隱鏡檻詩撥弦驚火鳳交扇拂丨丨口詩蕩底丨丨雜櫓聲南鄉今有幾長亭)(袁桷支馬祖常)
(和繼學郎中送友歸越中詩雀舫春深留水鷰鵠袍秋影動丨丨)
天鯨(韓愈孟郊城南聯句窺竒摘海異恣韻激丨丨)
天黿(周語星在丨丨注星辰星也丨丨次名從須女八度至危十五度為丨丨謂周正月辛卯朔二日壬)
(辰辰星始見三日癸巳武王發行二十八日戊午度孟津距戊子三十一日二十九日己未晦冬至辰星在須)
(女伏丨丨之首於漢書律歷志冬至辰星與婺女伏歴建星及牽牛至婺女丨丨之首故傳曰星在丨丨)
(宋史禮志景德三年五月旱又以畫龍祈雨法付有司刊行其法擇潭洞及湫濼林木深䆳之所以庚辛壬癸)
(日刺史守令帥耆老齋潔先以酒脯告社令訖築方壇壇外二十步界以白繩壇上植竹枝張畫龍其圖以縑)
(素上畫黑魚左顧環以丨丨十星中為白龍吐雲黑色下畫水波有龜左顧吐黑氣如綫和金銀朱丹飾龍形)
(又設皂幡刎鵝頸血置槃中楊枝灑水龍上俟雨足三日祭以一豭取畫龍投水中)
天蠭(漢書天文志杓端有兩星一内為矛招搖一外為盾丨丨注外遠北斗也在招搖南一名丨丨)
天螻(爾雅螜丨丨注螻蛄也丨大戴禮&KR1386;則鳴&KR1386;丨丨也古今注螻蛄一名丨一名&KR1386;黃庭堅演)
(雅詩丨丨伏隙錄人語射工含沙須影過)
天榆(古樂府丨上何所有歴歴種白丨)
天桂(鄒選金馬門賦碎秋菊而有聲屑丨丨而無香)
天棘(豐道生真賞齋賦荼縻瑞香水仙丨丨上人茅齋詩江蓮搖白羽丨丨蔓青絲)(杜甫已李存和)
(吳宗師灤京詩露透地椒清寳仗風生丨丨滿旍旂)
天筠(儲光羲敬酬陳掾親家翁秋夜有贈詩言則廣台階道亦資丨丨)
天華(法苑珠林十千天子於空遊行於王國内皆雨丨丨復至池澤復雨丨丨睦州古蹟記懸鐘寳蓋)
(類雲氣結而丨丨雨者一在鐘鼓南答梁簡文帝大法頌序地芝候月丨丨逆風梁元帝廣信侯書法水)
(晨流丨丨夜落清又謝勅送齊王瑞像還啓高明可仰與丨丨而俱落梵騰空雜塤箎以相韻江淹為蕭)
(上銅鐘芝草衆瑞表宣城所統臨城縣山中獲草一株交柯攢莖紫蓋黃裏貞潤暐曄自然丨丨採輟歴時質)
(色不變常王褒京師突厥寺碑香隨微雨自灑風塵幡雜丨丨調絲竹徐陵麈尾銘既落丨丨亦通神語)
(州蒲道源雪軒賦丨丨散墮彌望如一春唐太宗謁并大興國寺詩寳刹遥承露丨丨近足蕭至忠九)
(月九日登慈恩寺浮圖應制詩御酒調甘露丨丨拂綵旒房融謫南海過始興廣勝寺果上人房詩隔嶺丨)
(丨發凌空月殿新商綦母潛題棲霞寺詩丨丨飛不著水月白成路李隱酬崔八早梅有贈詩維摩一室)
(雖多病亦要丨丨作道場慧王轂玉樹曲丨丨數朵風吹綻對舞輕盈瑞香散淨雜言七寳仙臺亡舊迹)
(四彩丨丨雜雨聲雪陸游雪歌初聞萬竅號地籟已見六出飛丨丨又意詩不須遽覓華胥路更竢丨丨)
(落坐中隨蘇軾次韻潛師放魚詩法師說法臨泗水無數丨丨麈尾李俊民雪後送寳泉之碧落詩酒面)
(輕風不作寒丨丨散落滿人間有又湖山勝槩丨丨寺鏡清禪師道場舊名千春龍冊頤軒妙因樓化生池)
(原又明一統志太府土産丨丨)
天草(觀佛三昧海經佛告父王云何名苦行時白毫毛相如我踰出宫城已去伽耶城不遠詣阿輸陀樹)
(吉安天子等百千天子皆作是念菩薩若於此坐必須坐具我今應當獻於丨丨即把丨丨清淨柔軟名曰吉)
(祥菩薩受己鋪地而坐)
天雄(淮南子物莫無所不用丨丨烏喙藥之凶毒也良醫以活人侏儒瞽師人之困憊者也人主以備樂)
(明博物志烏頭丨丨附子一物春秋冬夏採各異也名一統志龍安府土産丨丨又宋史地理志以大)
(府為丨丨軍)
天嬰(山海經金星之山多丨丨其狀如龍骨可以已痤)
天葵(羣芳譜丨丨雷公所謂紫背丨丨也葉如錢而厚嫩背微紫生崖石凡丹石之類得此始神)
天蓼(本草蓼實一名丨丨)
天蘭(梁簡文帝大同哀辭驗丨丨之所受知地井之可映)
天麥(異苑凉州張駿九年天雨五榖於武威燉煌植之悉生因名丨丨宋濂丨丨毒行且云餅中丨丨)
(毒隂氣不決為人尤)
天豆(隋書禮儀志赤雀蒼烏野蠶丨丨嘉禾合穗珍木連理神瑞休徵不可具紀博雅丨丨雲實也)
(侯寧極藥譜破故紙亦名丨丨)
天瓜(爾雅果臝之實栝樓注今齊人呼之為丨丨名急就篇芎藭厚朴桂栝樓注栝樓一名果臝一王)
(瓜亦曰丨丨)
天寳(素問得其人不教是謂失道傳非其人慢泄丨丨王勃膝王閣序物華丨丨龍光射牛斗之墟人)
(傑地靈徐孺下陳蕃之榻矯樊珣春雷賦慶集丨丨祥開地珍又宋書鄧琬傳害明茂篡竊丨丨又漢)
(書揚雄傳羽獵賦追丨丨出一方注丨丨陳寳也丨丨雞頭人身李白大獵賦獲丨丨於陳倉載飛熊於渭)
(濱之又元史釋老傳真大道教者始自金季道士劉德仁所立也五傳而至酈希誠居燕城丨丨宫見知憲)
(宗也)(明一統志丨丨觀在西山最勝處乃第十二洞天又豫章古今記逍遥山在高安丨丨鄉其山高峻)
(丨又明一統志丨丨山在朝鮮國朝鮮山有舍利水又丨洞在南昌府城西八十里洞門有石泉狀如簾)
(宋嘗遣使投金龍玉簡於此年又丨丨石在福州府夷堅志福清縣石竺山乾道三居民夜半聞山上有聲)
(如震雷明日山頂有大石方幾丈飛落半腰間縣士李槐云山下舊有碑曰丨丨石移狀元來期龍爪花紅狀)
(元西東邑境有石陂曰丨丨是歲永福人蕭國梁魁天下永福在福清西又三年興化鄭僑繼之正在福清之)
(東名又雲笈七籖修學之人始入仙階登無累境故初教洞神神寳其次智漸精勝既進中境故中教名洞)
(元靈寳既登上境智用無滯故上教名洞真丨丨也三又其三元者第一混洞太無元第二赤混太無元第)
(冥寂元通元從混洞太無元化生丨丨君從赤混太無元化生靈寳君從冥寂元通元化生神寳君丨丨君治)
(在玉清境靈寳君治在上清境神寳君治在太清境元高適玉真公主歌見天仙下又唐書明皇記丨丨)
(年大赦改元羣臣上尊號曰開元丨丨聖文神武皇帝又地理志唐之盛時開元丨丨之際東至安東西至)
(安西南至日南北至單于府蓋南北如漢之盛東不及而西過之王維曲江應制詩從今億萬歲丨丨紀春)
(秋藩韋應物送雲陽鄒儒立少府侍奉還京師詩建中即守丨丨為侍臣王建贈閻少保詩問事愛知丨)
(丨裏識人皆是武皇前王温庭筠彈筝人詩丨丨年中事玉皇曾將新曲教寧薛逢社日遊開元觀詩因)
(求丨丨年中夢故事分明載折碑秦蘇軾韓幹牧馬圖詩想見開元丨丨年八方分屯隘川李俊民鳳林)
(詩丨丨詩人去却回果曾北闕上書來)
天珠(李白明堂賦挐金龍之蟠蜿挂丨丨之硉矹下數術記遺刻板横為三道上刻為天中刻為地刻)
(為人竪為算位有三珠青珠屬天黃珠屬地白珠屬人又其三珠通行三道若丨丨在天為九在地主六在人)
(主三其地珠在天為八在地主五在人主二人珠在天為七在地主四在人主一)
天璆(楊維楨蓍草賦姣好嫫女惡孟娵兮寳器康瓠擲丨丨兮)
天球(書顧命大玉夷玉丨丨河圖在東序疏丨丨雍州所貢之玉色如天者宋史樂志受丨丨膺駿命)
(玉帛走諸侯裳孔武仲慈孝寺山亭送子敦都運待制赴河北詩簪合俊彦河圖並丨丨楊萬里遊東坡)
(白鶴峯故居詩雲冠霞佩照宇宙金章玉句鳴丨丨見范成大送趙通守請祠歸天台詩搶攘塵土簿書裏)
(此繅藉丨丨温馬陸游讀書詩丨丨及河圖千古所共秘許有壬送明初教授南歸詩袖文驚蜀錦懷寳)
(重丨丨重鄭元祐贈譚臺史詩子能勗令聞席珍丨丨又輟耕錄丨丨古琴名)
天琛(木華海賦其垠則有丨丨水怪鮫人之室注丨丨自然之寳也)
天璽(西京雜記元后在家常有白燕銜白石大如指墜后績筐中后取之石自割為二其中有文曰母天)
(地后乃合之遂復還合後為皇后常并置璽笥中謂為丨丨也)
天璞(王勃秋日餞别序丨丨自然地靈無對歐孟郊弔元魯山詩丨丨本平一人巧生異同陽脩讀)
(張李二先生文贈石先生詩先生二十年東魯能使魯人皆好學其間張續與李常剖琢珉石得丨丨)
天冠(史記日者傳卜而有不審不見奪糈為人主計而不審身無所處此相去遠矣猶丨丨地屨也齊)
(書林邑國傳王服丨丨如佛冠身被香纓絡丨法苑珠林菩薩頂上有如意珠若見如意珠即見丨此丨丨)
(中有三十五像齋中黃真經丨丨搖響韻參差九文花履錦星竒容隨筆人之賢不肖相去何止丨丨地)
(屨陌梁簡文帝湘宫寺碑銘洛陽白馬帝釋丨丨開基紫峻極雲端梁元帝荆州長沙寺阿育王像碑纔)
(度蓮河即處丨丨之寺始遊羅衛便居堅固之林詠又趙孟頫丨丨山帖余昨遊丨丨山見佳境興發偶絶)
(句付主院者越四年裝成巨冊索重書故爾走筆院又徵明跋丨丨山在丹陽郡昔固富於題詠寺之主有)
(名淨心者嘗與中峯老師往來故亦與文敏相識今觀此二十四詩詞既雅麗得開元天寳體而字復圓勁出)
(入羲獻誠為二絶而丨丨之名由是可與蘭亭赤壁並著矣)
天冕(柳宗元界圍巖水簾詩忽如朝玉皇丨丨垂前旒張耒至日詩未央曉賀瞻丨丨正在爐煙縹緲)
(中)
天𢃄(宋之問早入清遠峽詩兩巖丨作丨萬壑樹披衣)
天紳(楊萬里雪巢賦陟彼懸崖丨丨之涯竒峰日拂怪松宵排韓愈送惠師詩是時雨初霽懸瀑垂丨)
(丨拖韓駒入鳴水洞詩得非丨丨常恐浮地脉)
天綬(劉禹錫吐綬鳥詞越山有鳥翔寥廓嗉中丨丨光若若)
天衣(齊書武帝紀我識滅之後身上著夏衣畫丨丨純烏犀導應諸器悉不得用寳物及織成等又輿)
(服志衮衣漢世出陳留襄邑所織宋末用繡及織成建武中明帝以織成重乃采畫為之加飾金銀薄世亦謂)
(為丨丨中又指南車四周廂上施屋指南人衣裙襦丨丨在廂上四角皆施龍子竿縣雜色真孔雀毦烏布)
(皂複幔漆畫輪駕牛皆銅校飾畔宋史樂志寒日短草露朝晞仙鶴下夢雲歸大椿亭蒼蒼柳悵無由挽住)
(丨丨曰靈怪錄郭翰暑月卧庭中仰視空中有人冉冉而下吾織女也徐視其衣並無縫翰問之謂曰丨丨)
(本非針線為也部大藏經菩薩放大光明普照三千大千世界天龍八滿虚空中作天伎樂雨妙香花瓔絡)
(丨丨不可勝數真法苑珠林帝釋於是以丨丨接取叩頭懺悔中黃經羽服綵霞何所得皆自五藏生雲)
(翼注中天羽經曰輕輕狀蟬翼燦燦光何極蟬為飲氣秉露故生羽翼人服元氣而丨丨不礙於體即可知也)
(帬許老翁傳仙女丨丨有金縷單絲錦榖銀泥五暈羅集仙錄謝自然在靜室有仙人將丨丨來迎即乘)
(麒麟升天賢圖畫見聞誌武宗元嘗於廣愛寺見吳生畫文殊普大像因杜絶人事旬餘刻意臨倣蹙成二)
(小幀骨法停分神冠氣格丨丨纓絡乘跨部從與大像不差毫釐寺塔記平康坊菩薩寺食堂東壁上吳道)
(元畫智度論色偈變偈是吳自題筆跡遒勁如磔鬼神毛髮次堵畫禮骨仙人丨丨飛揚滿壁風動徐陵天)
(台山徐則法師碑夫海水揚塵幾千年而可見丨丨拂石幾萬歲而應平杜甫傷春詩煙塵昏御道耆舊把)
(丨丨帝孟雲卿放歌行地脉日夜流丨丨有時掃送盧綸皇感詞丨丨五鳳彩御馬六龍文白居易劉)
(道士遊天台詩靈旂星月象丨丨龍鳳紋一宋昱題石窟寺詩瑞蓮生佛步瑶樹挂丨丨又明統志丨丨)
(寺在紹興府法華山梁惠舉禪師隱此)
天服(宋書阿羅單國傳以正法寳梵行衆僧莊嚴國土人民熾盛安隱快樂城閣高峻如乾他山衆多勇)
(士守護此城樓閣莊嚴道巷平正著種種衣猶如丨丨於一切國為最殊勝吉)
天袍(宋史樂志鳳簫鸞扇共徘徊帳殿倚雲開春風不向丨丨動空繞翠輿回温庭筠過華清宫詩御)
(案迷萱草丨丨妬石榴)
天襟(梁簡文帝上已侍宴林光殿曲水詩芳年留帝賞應物動丨丨)
天絲(庾信行雨山銘丨丨劇藕蝶粉多塵共温庭筠吳苑行小苑有門紅扇開丨丨舞蝶徘徊)
天綍(鄭愔同韋舍人早朝詩才良寄丨丨趨拜侣朝簪)
天扆(徐陵雙林寺傅大士碑帝於華林園重雲殿自開講三慧般若經窮須真之所問御法勝之高堂黑)
(貂朱紱王侯滿筵國華民秀公卿連席乃令大士獨榻對揚丨丨并遣傳詔及宣傳左右四人接受言論又)
(報尹義尚書不棄忝亞宗卿非得侵官丨丨)
天版(宋史輿服志衮冕丨丨元闊一尺二寸長二尺四寸今製廣八寸長一尺六寸元史輿服志至元)
(十二年十一月博士議擬冕丨丨長一尺六寸廣八寸前高八寸五分後高九寸五分身圍一尺八寸三分用)
(青羅為表紅羅為裏周廻緣以黃金丨丨下四面珠網結子花素墜子前後共二十有四旒)
天戈(唐書韓愈傳陛下即位以來躬親聽斷旋乾轉坤關機闔開雷厲風飛日月清照丨丨所麾無不從)
(順臣元史博勒呼傳奏曰勍賊敢禦丨丨惟陛下憐臣使一戰又田忠良傳二十年將征日本國召忠良)
(擇日出師忠良奏曰僻陋海隅何足勞丨丨不聽又韓愈石鼔歌周綱凌夷四海沸宣王憤起揮丨丨宋)
(史天文志丨丨一星在招搖北敢王詵帝車賦丨丨屏跡而自韜兮蚩尤不長其旗)
天刃(徐寅過驪山賦手挂丨丨足跳地紀)
天弩(温庭筠題翠微寺詩乾符初得位丨丨夜收鋩)
天幄(梁簡文帝皇太子臨軒謝表問安寢門視膳丨丨)
天帳(王維哭祖六自虚詩翰留丨丨覽詞入帝宫傳)
天幕(李商隱假日詩誰向劉伶丨丨内更當陶令北窗風曹松上廣州支使王拾遺詩明時應不諫丨)
(丨稱仙才鸞徐昌圖木蘭花詞長垂丨丨雙舞旋炙銀笙雙鳳語)
天羅(宋書樂志運屯百六丨丨觧貫元皇勃興網籠江漢陳書高祖紀回兹地軸抗此丨丨真誥丨)
(丨之與籠樊俱一物耳櫓楊炎鳳翔出師紀聖功頌序張目成丨丨植髮成干王勃遊廟山賦隔浮埃於)
(地絡披灝氣於丨丨)
天杖(周書宣帝紀帝自稱為天每笞捶人皆以百二十為度名曰丨丨)
天械(韓愈雨中寄孟刑部聮句美君知道腴逸步謝丨丨蘇軾游法華山詩嗟予少小慕真隱白髮青)
(衫丨所丨)
天几(李賀昌谷詩高眠復玉容燒桂祀丨丨)
天帚(荆州記天門山角上特生一竹倒垂拂拭謂之丨丨張養浩田居自和詩山展野屏隨地遠風揮)
(丨丨掃雲空)
天索(陸龜蒙和襲美初夏遊楞伽精舍次韻險穴駭坤牢高蘿掛丨丨)
天梳(舊唐書田游巖傳游巖抗志高潔一日冬晴就湯泉沐髮晞於朝暉之下適所親者至曰高年何不)
(自愛游巖笑而答曰丨丨日帽他復何需供樓鑰白醉閣次陳進道示惠韻丨丨與日帽且免酒事)
天梭(賈島早起詩秋寢獨前興丨丨星落織)
天筆(齊書孔稚珪傳其中洪疑大議衆論相背者聖照玄覽斷自丨丨李白温泉侍從歸逢故人詩激)
(賞搖丨丨承恩賜御衣)
天燭(蘇軾贈眼醫王生彦若詩而况清淨眼内景含丨丨)
天鏡(齊書高帝紀自軒皇以降墳素所紀略可言者莫崇乎堯舜披金繩而握丨丨開玉匣而總地維德)
(之休明宸居靈極期運有終歸禪與能古今兵略十卷論丨丨出戰要訣一卷)(宋史藝文志梁簡文帝大)
(法頌序自憑玉几握丨丨履璿璣而端拱居巖廊而淵默又奉阿育王寺錢啓懸丨丨於域中運大權於宇)
(内而徐陵皇太子臨辟雍頌序握丨丨而授河圖執玉衡運乾象庾信趙廣墓誌銘平一地紐增輝丨丨)
(萬溫子昇大覺寺碑主上乃據地圖攬丨丨乘六龍朝國薛道衡老氏碑響發地鐘光垂丨丨宋之問)
(遊禹穴詩石帆搖海上丨丨落湖中東陸游稽山道中詩昨暮釣魚丨丨北今朝采藥石帆又病後往來)
(湖山間戲書詩結茅所幸得佳處石帆丨丨無纖塵)
天麾(魏書盧昶傳若皇家經略方有所討必須簡將增兵加益糧仗與之亢擬相持至秋丨丨一動開拓)
(為易圖南之計事本在今)
天旆(晉書明帝紀論運龍韜於掌握起丨丨於江靡燎其餘燼有若秋原杜牧題池州弄水亭詩斷霓)
(丨丨垂狂燒漢旗怒)
天䍐(張說行從方秀川與劉評事文同宿詩方秀美盤遊頻年降丨丨)
天仗(宋史樂志丨丨回嶢闕皇輿入應門苑温公詩話先朝春月多召兩府兩制三館於後賞花釣魚)
(賦詩自趙元昊背誕西陲用兵廢缺甚久嘉祐末仁宗始復脩故事羣臣和御製詩是日微隂寒韓魏公時為)
(首相詩卒章云輕雲閣雨迎丨丨寒色留春入夀杯禁沈佺期白蓮花亭侍宴應制詩九日陪丨丨三秋幸)
(林頭又陪幸太平公主南莊詩鳳凰樓下交丨丨烏鵲橋敞御筵王維和僕射晉公扈從温湯詩寒山丨)
(丨外温谷幔城中北岑參和祠部王員外雪後早朝詩西山落月臨丨丨闕晴雲捧禁闈又寄左省杜拾)
(遺詩曉隨丨丨入暮惹御香歸廐馬引丨丨直入華清列御前)(韋應物温泉行身騎張良璞覽史詩海雲)
(引丨丨朔雪留邊兵金劉威尉遲將軍詩丨丨擁門希授鉞重臣入夢豈安羅隱寄金吾李蓀常侍詩曉)
(色嚴丨丨春寒避火城秋馬祖常都門一百韻詩春旗丨丨浮駕星河涸)
天蹕(齊書竟陵王子良傳世祖好射雉子良諫曰鑾轝亟動丨丨屢廵陵犯風煙驅馳野澤萬乘至重一)
(羽甚微從甚微之懽忽至重之誡乘蕭至忠九月九日登慈恩寺浮圖應制詩丨丨三啓星輿六轡行)
天車(常建太公哀晚遇詩遲遲詣丨丨快快悟靈龜儲光羲羣鴉詠羣鴉隨丨丨夜滿新豐村)
天軸(王昌齡上李侍郎書伏願密運心鏡俾無逃形振拔非常以資丨丨皎然答裴集陽伯明詩星文)
(齊七政丨丨明二斗)
天琴(梁簡文帝大法頌空華競下丨丨自張統又相宫寺碑銘丨丨夜下紺馬朝翔又明一志丨丨)
(山在安南國乂安府竒羅縣海邊)
天鉢(異苑汲郡衛士度母家常飯僧時日將中母出齋堂與諸尼僧逍遥眺望忽見空中有一物下正落)
(母前乃是丨丨中滿香飯母自分行齋人食之皆七日不饑黃庭堅丨丨禪院凖禪師舍利塔記維東福勝)
(故號丨丨)
天瓢(李繼本喜雨賦瀉丨丨於八極散銀竹於千峰袁桷上京雜詠月窟窗如雪丨丨酒似泉)
天磨(名山記環河源出河南信陽州經應山縣至丨丨池入孝感縣境相傳河中有大石高數丈如磨故)
(名)
天毬(陳陶望月詩擬抛雲上鍋欲接丨邊丨)
天韝(陳植金馬門賦偉丰毛之神異鼓丨丨之至和)
天杯(上官昭儀駕幸三會寺應制詩宸翰陪瞻仰丨丨接獻酬無可菊詩野香盈客袖禁蕊泛丨丨)
天香(宋史樂志祥煙瑞靄雜丨丨筦磬發聲長法水經注爾時諸神天人側塞空中散丨丨花苑珠)
(林天童子丨丨甚香爪甲赤薄又處處有散天花丨丨間天伎樂全唐詩話唐文皇好詩太和中賞牡丹上)
(謂陳修己曰今京邑人傳牡丹詩誰為首修己對曰中書舍人李正封詩丨丨夜染衣國色朝酣酒時楊妃侍)
(上曰妝臺前宜飲以一紫金盞酒則正封之詩見矣來梁簡文帝大愛敬寺刹下銘序仙衣梵𢃄去鴈塔而)
(遊丨丨風笙辭鶴城而下集中庾信麥積崖佛龕銘雷乘法鼓樹積丨丨趙蕃月桂樹賦臨紫極而丨丨)
(不散指北斗而仙花可摘艮李綱蓮花賦貯盈盈之真色汎苒苒之丨丨曹組嶽賦綺疏凝霧丨丨散風)
(信陳植金馬門賦袖丨丨之馥郁隨雲駕之飄颻佺庾同泰寺浮圖詩丨丨下桂殿仙梵入伊笙沈期)
(樂城白鶴寺詩潮聲迎法鼔雨氣濕丨丨又宋之問雨從箕山來詩向夕聞丨丨淹留不能去靈隱寺詩)
(桂子月中落丨丨雲外飄丨岑參上嘉州青衣山中峰詩猿鳥樂鐘磬松蘿泛丨孫逖酬萬八賀九雲門)
(下歸溪中作詩更憶登攀處丨丨滿袖歸都觀答幼遐詩觧組一來欵披衣拂丨丨)(韋應物清張說峽山)
(寺詩丨丨涵竹氣虚唄引松風紛白居易寄韜光詩遥想吾師行道處丨丨桂子落紛温庭筠苦楝花詩)
(丨丨薰羽葆宫紫暈流蘇枝王初延平天慶觀詩嵐氣濕衣雲葉晚丨丨飄戶月春李羣玉法性寺六祖)
(戒壇詩丨丨開茉莉梵樹落菩提李又登蒲澗寺後二巖詩樓臺籠海色草樹發丨丨郢江上逢王將軍)
(詩雕沒夜雲知御苑馬隨仙仗識丨丨應皮日休送令狐補闕歸朝詩朝衣正在丨丨裏諫草焚禁漏中)
(陸游明覺院詩丨丨下塵世僧梵起雲中華王惲三山元日詩臺爇丨丨簇絳紗三山簫鼔樂年袁桷早)
(朝興聖宫詩丨丨隨輦凝三素風絮沾袍點六花)
天火(左傳宣公十六年夏成周宣榭火人火之也凡火人火曰火丨丨曰災史記景帝紀三年丨丨燔)
(雒陽東宫大殿城室車蜀志劉焉傳劉焉為益州刺史志意漸盛造作乘輿具千餘乘後被丨丨燒城車具)
(蕩盡王宋書符瑞志武王伐紂度孟津中流白魚躍入王舟俯取魚燔魚以告天有火自天止於王屋流為)
(赤烏烏銜榖焉榖者紀后稷之德火者燔魚以告天丨丨流下應以吉也齊書五行志永元三年正月豫章)
(郡丨丨燒三千餘家京房易占曰丨丨下燒民屋是謂亂治殺兵作是年臺軍與義師偏衆相攻於南江諸郡)
(瓊易林丨丨大起飛鳥驚駭尋雲笈七籖道君於玉天房金闕上宫命東華青宫俯仰之格揀挍古文撰)
(定靈篇集為寳經傳至漢武帝時得經起柏梁臺以貯之帝既為神真所降自云得道放情怠懈不從王母至)
(言明年丨丨燒柏梁臺經飛還太空於兹絶跡宗東方朔七諫觀丨丨之炎煬兮聽大壑之波聲柳元賀)
(王參元失火書乃今幸為丨丨之所滌盪凡衆之疑慮舉為灰埃白居易古社詩寄言狐媚者丨丨有時來)
(忽劉禹錫道林嶽麓二寺詩淺流濁山獸過古木半空丨丨痕)
天樂(史記趙世家趙簡子疾五日不知人扁鵲曰不出三日疾必間居二日半簡子寤語大夫曰我之帝)
(所甚樂與百神游於鈞丨廣丨九奏萬舞不類三代之樂其聲動人心元史百官志丨丨署初名昭和署秩)
(以六品管領河西樂人至元十七年始置大德十一年陞正六品至大四年改為丨丨署又輿服志丨丨一)
(部丨丨署令二人本品服騎分左右領押職二人弓角鳳翅金花幞頭紅錦質孫襖加襴金束𢃄花鞾王丘)
(奉和聖製答張說扈從南出鼠雀谷之作一聞丨丨唱恭逐萬人和胡元範奉和太子納妃太平公主出降)
(詩聖文飛聖筆丨丨奏鈞天白王維重陽節應制詩玉堂開右个丨丨動宫懸李宫中行樂詞春風開紫)
(殿丨丨下朱樓丨杜甫岳麓山道林二寺行五月寒風冷佛骨六時丨朝香爐劉禹錫題集賢閣詩長聽)
(餘風送丨丨時登高閣望人寰丨又八月十五日夜桃源翫月詩雲軿欲下星斗動丨一聲肌骨寒王建)
(華清宫感舊詩有時雲外聞丨丨知是先皇沐浴來金章孝標題東林寺詩日映砌隂移寳閣風吹丨丨動)
(鈴長又音洛莊子&KR1366;萬物而不為戾澤及萬世而不為仁于上古而不為夀覆載天地刻雕衆形而不為巧)
(此之謂丨丨無言而心說)(又天機不張而五官皆備此之謂丨丨法苑珠林偈言行惡感地獄造善受丨)
(丨安明一統志丨丨觀在嚴州府淳縣東北四十五里五代時建)
天酒(神異經西北海外有人長二千里兩脚中間相去千里腹圍一千六百里但日飲丨丨五斗瑞應)
(圖甘露美露也神靈之精仁瑞之澤其凝如脂其甘如飴一名膏露一名丨丨鼎錄宣帝甘露元年於華山)
(仙掌鑄一鼎高五尺受四斗擬承甘露刻其文曰萬國伏貽長久鑄神鼎承丨丨法苑珠林諸大部若有渴)
(時即於其前有大寳器盛滿丨丨隨福上中下白赤黑色本草甘露釋名膏露瑞露丨丨神漿梁簡文帝)
(謝勅賚銅供造善覺寺塔露盤啓陽燧含景還譬日輪甘露入盤足稱丨丨徐陵雙林寺傅大士碑四徹之)
(中恒泫甘露六旬之内常雨丨丨之盧思道為百官賀甘露表豈若神漿可挹流珠九月前丨丨自零凝照)
(三階之下丨酌榴花)(李嶠甘露殿侍宴應制詩御筵陳桂醑丨岑參尹相公京兆府中棠樹降甘露詩為)
(君下丨丨麴糵將用時陸鮑溶玉山謠閒開玉水灌芝草静醉丨丨松間眠龜蒙入林屋洞詩又坐紫泉)
(光甘如酌丨丨)
天牲(公羊傳免牛非禮也免牛何以非禮傷者曰牛注養牲不謹敬致災傷天不饗用不得復為丨丨故)
(以本牛名之非禮者非丨丨不當復見免但當内自省責而已又帝牲在于滌三月注滌宫名養帝牲三牢)
(之處也三牢者各主一月取三月一時足以充其丨丨禮記帝牛不吉以為稷牛疏先卜帝牲養之有災更)
(引丨丨卜之以謂丨丨養之凡當二卜爾復不吉則止不郊)
天供(王維奉和聖製玄元皇帝玉像詩承露調丨丨臨空敞御筵)
天膳(常衮謝賜甘蔗芋等狀既登丨丨實表地成太和之理於斯可見王建上李吉甫詩金鼎調和丨)
(丨美瑶池沐浴賜衣新午又遼史太宗紀天顯三年五月丙建丨丨堂)
天味(蔡襄北苑詩靈泉出地清嘉卉得丨丨)
天甘(法苑珠林佛以神德即變火坑成七寳池八味具足飲飯丨丨食者充悅)
天臠(嶺表錄異瓦屋子蓋蚌蛤之類也殼中有肉紫色而滿腹廣人尤重之多燒以薦酒俗呼為丨丨炙)
天財(後漢書南匈奴傳論至於窮竭武力單用丨丨歴紀歲以攘之寇雖頗折而漢之疲耗略相當矣)
(鹽鐡論王者塞丨丨禁關市執凖守時以輕重御民)
天用(書洪範次九曰嚮用五福威用六極傳言天所以嚮勸人用五福所以威沮人用六極疏傳於五福)
(六極言丨丨以前並是人君所用五福六極受之於天故言丨丨史記平準書又造銀錫為白金以為丨丨)
(莫如龍地用莫如馬人用莫如龜故白金三品其一曰重八兩圜之其文龍名曰白選直三千二曰重差小方)
(之其文馬直五百三曰復小撱之其文龜直三百神杜甫遣興詩丨丨莫如龍有時繫扶桑頓轡海徒涌人)
(身更長)
天物(書武成暴殄丨丨害虐烝民疏丨丨語闊人在其間以人為貴故别言害民則丨丨之言除人外普)
(謂天下百物鳥獸草木皆暴絶之不田曰不敬田不以禮曰暴丨丨)(禮記王制無事而陸龜蒙南涇漁父)
(詩孜孜戒吾屬丨丨不可暴修又後漢書鄧皇后紀上考詩書有虞二妃周室三母行佐德思不踰閾未有)
(内遭家難外遇災害覽總大麓經營丨丨功德巍巍若兹者也)
天聚(晉語公子過衛衛文公有邢翟之虞不能禮焉甯莊子言於公曰康叔文之昭也唐叔武之穆也周)
(之大功在武天胙將在武族苟姬未絶周室而俾守丨丨者必武族也注聚財衆也)
天藏(齊書張敬兒傳聖明啓運蒼生重造普天率土誰不歌抃實是披心罄節奉公忘私之日而卿大收)
(宫妓劫奪丨丨器械金寳必充私室吾不知子孟孔明遺訓如此王謝陶庾行此舉止范成大望海亭賦發)
(遺址於巖扃殫巧妙於丨丨)
天座(劉子翬四不忍詩危城屑麴驚雲擾簠簋無光丨丨杳)
天駕(簫至忠薦福寺應制詩地靈傳景福丨丨儼鈎陳)
天轡(宋祁藉田頌夀犀注鎧肅給乎師營蒼虬范馭秋遊乎丨丨)
天羈(李東陽後東山草堂賦卸驚飄於陸海觧故縶於丨丨)
天御(傅玄失題詩願得並丨丨六龍齊玉羈暑李嶠劉侍讀見和山邸十篇詩乘時警丨丨清滌宸襟)
天輪(宋史輿服志大輦神宗已後其制赤質正方油畫金塗銀龍鳳裝朱漆丨丨一金塗銀頂龍一四面施行)
(龍一十六火珠四四角龍頭四穗毬一十二頂輪施耀葉紅羅輪衣一綴銀鈴紅羅絡𢃄二金丹諸真元奥)
(詩撥動丨丨旋日月須臾海嶠起雲雷李温子昇大覺寺碑乘法船以經度駕丨丨而高舉白上雲樂撫)
(頂弄盤古推車轉丨丨相趙雍七夕詩夜深只恐丨丨轉地底逢未可知)
天輻(張衡天象賦丨丨備於舉輦鍵閉守於關梁)
天陣(陳同宋書禮志徽焯丨丨容藻神行翠蓋懷隂羽華列照唐書員半千傳高宗御武成殿問兵家)
(有三陣何謂耶半千進曰臣聞古者星宿孤虚丨丨也山川向背地陣也偏伍彌縫人陣也臣謂不然夫師以)
(義出沛若時雨得天之時為丨丨足食約費且耕且戰得地之利為地陣舉三軍士如子弟從父兄得人之和)
(為人陣太六韜武王問太公曰凡用兵為丨丨地陣人陣奈何公曰日月星辰斗杓此為丨丨丘陵水泉有)
(前後左右之利此謂地陣用車用馬用文用武此謂人陣握竒經丨丨十六内方外圓四面風衝其形象天)
(為陳之主為兵之先潛用三軍其形不偏清許敬宗奉和執契靜三邊應詔詩日羽廓遊氣丨丨華野陳)
(子昂出塞詩星月開丨丨山川列地營元稹月詩老將占丨丨幽人釣石磯)
天營(宋之問扈從登封告成頌應制詩御路廻中岳丨丨接下都)
天騎(唐書兵志至德二載置左右神武軍亦曰神武丨丨制如羽林)
天醴(蘇軾人參詩玄泉傾海腴白露灑丨丨)
天鐡(酉陽雜俎唐高宗時伽毗葉國獻丨丨熊大如狗蒼色作聲諸竅皆沸能擒獅象虎狼䏶中有筋大)
(如鴨卵)
天燎(公羊傳注丨丨地瘞日月星辰布山縣水沈風磔雨升疏觧云爾雅祭天曰燔柴者蓋以燎柴而燔)
(之故謂祭為燔柴)
天蓬(素問火欲升而丨丨窒抑之火欲發鬱亦須待時)
天藻(李適遊禁苑遇雪詩寫曜銜丨丨呈祥拂御衣)
天什(崔泰之奉和聖製送張尚書廵邊詩餞送紓丨丨恩榮賜御衣)
天樹(雲笈七籖南方伊沙陁國國外有長洲一名青丘去四方之岸二十萬里則生丨丨長三千丈大者)
(二千圍明又齊書顧歡傳今火澤易位三靈改憲丨丨德對時育物搜揚仄陋野無伏言)
天枝(王僧孺禮佛唱導發願文夫丨丨峻密帝葉英芬莫不玉振蘭搖金鏘桂縟柳宗元祭李中丞文)
(矯矯勁質擢於丨丨式是邦族粲其羽儀)
天芳(雲笈七籖禪喜導靈氣元哺飛丨丨)
天蔀(顔延之侍東耕詩提封經地域辰角麗丨丨)
御定駢字類編卷四
