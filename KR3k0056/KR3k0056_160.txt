欽定四庫全書
御定駢字類編卷一百六十
器物門十三
壺
壺尊(周禮司尊彝秋嘗冬烝祼用斝彝黃彝皆有舟其朝獻用兩著尊其饋獻用兩丨丨皆有罍諸臣之)
(昨也設宋史禮志大尊山尊著尊犠尊象尊各二丨六皆而弗酌尊加羃犠尊象尊丨丨犠罍象罍壺)
(罍各五加勺羃下穆天子傳見鼎敦)
壺觴(陶潛歸去來辭引丨丨以自酌盼庭柯以怡顏殿許景先奉和聖製送張尚書廵邊詩介胄辭前)
(丨丨宿左營接李元紘奉和聖製送張說上集賢學士賜宴詩丨丨雲上經術引關西韋應物奉酬處士)
(叔見示詩叔父親降趾丨丨攜到門淚盧綸送内弟韋宗仁歸信州覲省詩醉掩丨丨人有夢驚波浪日無)
(輝先白居易將至東都寄令狐留守詩東都添箇狂賓客報丨丨風月知唐彥謙金陵九日詩野菊西風)
(滿路香雨花臺上集丨丨華雙鬢力以丨丨固百骸)(皮日休醉中詩分將吟詠元好問與同年敬鼎臣宿)
(順天天寧僧舍詩每恨相望隔關塞豈知連日醉丨丨)
壺瓶(井觀瑣言今人呼酌酒器為丨丨按唐書太宗賜李大亮胡缾史炤通鑑釋文以為汲水器胡三省)
(辨誤曰胡缾蓋酒器非汲水器也缾瓶字通今北人酌酒以相勸酬者亦曰胡缾然壺字正當作胡耳張憲)
(大都即事詩衣襆分香裹丨丨借火温)
壺罍(宋史禮志見壺尊下)
壺缶(禮記禮器五獻之尊門外缶門内壺君尊瓦甒疏瓦甒云君尊則丨丨但飲諸臣也)
壺甒(晉書琅邪悼王煥傳按禮記國君之葬棺槨之間容柷大夫容丨士容丨以丨丨為差則柷財大於)
(壺明矣)
壺杓(韓詩外傳齊景公謂子貢曰先生何師對曰魯仲尼曰仲尼賢乎曰聖人也豈直賢哉景公嘻然而)
(笑曰其聖何如子貢曰不知也景公勃然作色曰始言聖人今言不知何也子貢曰臣終身戴天不知天之高)
(也終身踐地不知地之厚也若臣之事仲尼譬猶渴操丨丨就江海而飲之腹滿而去又安知江海之深乎)
壺榼(淮南子見升勺下)
壺箭(邢邵獻武皇帝寺銘曉夜自分不勞雞鶴之助六時縻惑非待丨丨之功馬柤常草亭賦丨丨博)
(局琴几畫圖庋而設也)
壺矢(韓愈畫記奉丨丨者一人)
壺琴(宋史拂菻國傳樂有箜篌丨丨小篳篥偏鼓)
壺鏗(呂覽夫欲定一世安黔首之命功名著乎盤盂銘篆著乎丨丨其勢不厭尊其實不厭多多實尊勢)
(賢士制之)
壺輲(穆天子𫝊盛姬求飲天子命人取漿而給是曰丨丨)
壺天(張喬題古觀詩洞水流花早丨丨閉雪春)
壺冰(李紳宿越州天王寺詩見鏡水下)
壺頭(談圃予嘗小釀公聞而見訪後度釀熟以詩見索云稍覺香薰鼻還思酒入脣盈缸止三斗可撥甕)
(頭春予因和云紫貂寒擁鼻綠螘細侵脣蓮燭當時事丨丨此日春)
壺頸(禮記投壺丨丨修七寸腹修五寸口徑二寸半容斗五升壺中實小豆焉為其矢之躍而出也壺去)
(席二矢半)
壺腹(禮記投壺見上)
壺中(禮記投壺見壺頸下懸後漢書費長房傳曾為市掾市中有老翁賣藥一壺於肆頭及市罷輒跳)
(入丨丨市人莫之見惟長房於樓上覩之異焉因往再拜奉酒脯翁知長房之意其神也謂之曰子明日可更)
(來長房旦日復詣翁翁乃與俱入丨丨唯見玉堂嚴麗旨酒甘肴盈衍其中共飲畢而出翁約不聽與人言之)
(僧南史吳苞傳時有趙僧巖蔡薈皆有景行慕苞為人巖北海人後忽為沙門栖遲山谷常以一壺自隨一)
(旦謂弟子曰吾今夕當死丨丨大錢一千以通九泉之路蠟燭一挺以照七尺之尸至夜而亡時人以為知命)
(丨雲仙雜記石崇砌上就蘚苔刻成百花飾以金玉曰丨之景不過如是金丹諸真元奥詩小小丨丨别)
(有天鐵牛耕地種金蓮家戴叔倫贈道士詩東城南陌頻相見應是丨丨别有劉禹錫遊桃源詩有路在)
(丨丨無人知地脈元白居易酬吳七見寄詩誰知市南地轉作丨丨天稹幽棲詩丨丨天地乾坤外夢裏)
(身名旦暮間别羅隱送宣武徐廵官詩白知關畔元非馬玄覺丨丨有天又水經丨丨山在河東北屈縣)
(東)
壺邊(晉書王敦𫝊每酒後輒詠魏武帝樂府歌曰老驥伏櫪志在千里烈士暮年壯心不已以如意打唾)
(壺為節丨丨盡缺)
壺梁(史記武帝紀作建章宮度為千門萬戶前殿度高未央其東則鳳闕高二十餘丈其西則唐中數十)
(里虎圈其北治大池漸臺高二十餘丈名曰太液池中有蓬萊方丈瀛洲丨丨象海中神山龜魚之屬其南有)
(玉堂壁門大鳥之屬乃立神明臺井幹樓度五十餘丈輦道相屬焉)
壺酒(南史梁世子方等傳人生處世如白駒過隙耳一丨之丨足以養性一簞之食足以怡形生於蒿蓬)
(死葬溝壑瓦棺石槨何以異兹肉晉史乘文公問於狐偃曰寡人甘肥周於堂卮酒豆集於官丨丨不清生)
(肉不布殺一牛遍於國中一歲之功盡以衣士卒其足以戰民乎狐子曰不足續本事詩酴醿本酒名也新)
(開花本以其顏色似之故以取名山谷所以有名字因丨丨風流付枕幃之句明一統志味江在崇慶州北)
(五十里源出雪山昔蜀王征西蕃有野人以丨丨獻王投之江使三軍飲之皆醉因名岑參送楊子詩惜别)
(添丨丨臨岐贈馬鞭洽孟浩然遊鳳林寺西嶺詩丨丨朋情琴歌野興閒)
壺醑(李白送别詩惜别傾丨丨臨分贈馬鞭)
壺漿(孟子以萬乘之國伐萬乘之國簞食丨丨以迎王師豈有他哉避水火也晉書王鑒傳昔漢高光)
(武二帝征无遠近敵无大小必手振金鼓身當矢石櫛風沐雨丨丨不贍馳騖四方匪皇寧處然後皇基克構)
(元勲以融斯魏書酈範傳見盤陽下史南史陳武帝紀億庾之詠豐丨丨之甿是衆北于翼傳翼自陜)
(入徑到洛陽齊洛州刺史獨孤承業開門降河南九州三十鎮一時俱下襄城人庶等喜復見翼並丨丨道左)
(𠢐唐書郭震𫝊睿宗立召為太僕卿將行安西酋長有面哭送者旌節下玉門關去凉州猶八百里城中爭)
(具丨丨歡迎都督嗟歎以聞庶元史舒穆嚕明安傳帝欲休兵於北明安諫曰山前民久不知兵今以重兵臨)
(之傳檄可定兵貴神速豈宜猶豫帝從之即命明安引兵南進所至民皆具簞食丨丨以迎盡有河北諸郡而)
(還故說苑子路為蒲令備水災與民春修溝瀆為人煩苦予人一簞食一丨丨孔子聞之使子貢復之沈)
(約安陸王碑軌躅清晏車徒不擾牛酒日至丨丨塞陌劉長卿行營酬呂侍御詩井稅鶉衣樂丨丨鶴髮迎)
(錫白居易别州民詩耆老遮歸路丨丨滿别筵建劉禹歴陽書事詩里杜爭來獻丨丨各自擎王從軍)
(行馬上懸丨丨刀頭分頓肉欲杜牧郡齋獨酌詩叔舅欲飲我社甕爾來嘗伯姊子歸彼亦有丨丨温庭)
(筠寓懷詩苟無海岱氣奚取丨丨恩)
壺餕(淮南子晉公子重耳出亡過曹無禮焉釐負羇之妻謂釐負羇曰君無禮于晉公子吾觀其從者皆)
(賢人也若以相夫子反晉國必伐曹子何不先加德焉釐負羇遺之丨丨而加璧焉重耳受其餕而反其璧及)
(其反國起師伐曹剋之令三軍無入釐負羇之里)
壺柑(一作甘風土記甘橘之屬滋味甜美特異者也有黃者有赭者謂之丨丨橘譜生枝柑似真柑色)
(青而膚粗形不圓味似石榴微酸崔豹古今注曰甘實形如石榴者為丨丨疑此類是鄉人以其耐久留之枝)
(間俟其味變甘帶葉而折堆之盤俎新美可愛故命名生枝)
壺瓿(戰國策夫鼎者非效丨醯醬丨耳可懷挾提挈以至齊者)
壺橘(廣州記丨丨形色都是甘但皮厚氣臭味亦不劣)
壺棗(爾雅棗丨丨邊要棗櫅白棗樲酸棗楊徹齊棗遵羊棗洗大棗煑填棗蹶洩苦棗晳無實棗還味棯)
(棗疏别棗類也云棗者目諸棗也丨丨者棗形似壺也)
壺蘆(古今注匏瓠也丨丨瓠之無柄者也瓠有柄者懸瓠可以為笙曲沃者尤善秋乃可用之則漆其襄)
(瓢亦瓠也瓠其總瓢其别也)
壺飱(左傳晉侯問原守于寺人勃鞮對曰昔趙衰以丨丨從徑餒而弗食故使處原越語至于玄月王)
(召范蠡而問焉曰諺有之曰觥飯不及丨丨今歲晚矣子將奈何戰國策中山君亡有二人挈戈而隨其後)
(者中山君顧謂二人子奚為者也二人對曰臣有父嘗餓且死君下丨丨臣父臣父且死曰中山有事汝必死)
(之故來死君也孟收德于束脯)(後漢書崔駰傳原衰見廉于丨丨宣晉書苻堅載記王師乘勝追擊至於)
(青岡堅為流矢所中單騎遁還於淮北饑甚人有進丨丨豚髀者堅食之大悅曰昔公孫豆粥何以加也)
壺餐(魏志和洽傳見衣裘下道呂覽東方有士焉曰爰旌目將有適也而餓於狐父之盜曰丘見而下)
(丨丨以餔之爰旌目三餔之而後能視曰子何為者也曰我狐父之人丘也爰旌目曰譆汝非盜耶胡為而食)
(我吾義不食子之食也兩手據地而吐之不出喀喀然遂伏地而死淮南子僖負羈以丨丨表其閭趙宣孟)
(以束脯免其軀注釐負羈曹臣重耳出過曹負羈遺以丨丨重耳反晉伐曹令兵不入其閭晉史乘文公出)
(亡箕鄭挈丨丨而從迷而失道與公相失饑而道泣寢餓而不敢食及文公反國舉兵攻原而拔之文公曰夫)
(輕忍饑餒之患而必全丨丨是將不以原叛乃舉以為原令大夫渾軒聞而非之曰以不動丨丨之故信其不)
(為原叛也不亦無術乎吾聞明主不恃其不我叛也恃吾不可叛也不恃其不我欺也恃吾不可欺也)
壺席(晉書苻朗傳謝安常設讌請之朝士盈坐並機褥丨丨朗每事欲誇之唾則令小兒跪而張口既吐)
(而含出頃復如之)
壺人(任昉齊竟陵文宣王行狀清猨與丨丨爭旦緹幕與素瀨交輝蕭至忠三會寺應制詩戒旦丨丨)
(警翻霜羽騎來)
壺公(神仙傳丨丨者不知其姓名也今世所有召軍符召鬼神治病玉府符凡二十餘卷皆出自公故總)
(名丨丨符之庾信小園賦若夫一枝之上巢父得安巢之所一壺中丨丨有容身之地杜甫寄司馬山人)
(詩家家迎薊子處處識丨丨)
壺子(淮南子老子學商容見舌而知守柔矣列子學丨丨觀景柱而知持後矣)
壺涿(周禮有丨丨氏)
壺馬(歐陽修詩平日相從立會文博梟丨丨占朋分)
壺齟(漢書東方朔傳舍人曰臣願復問朔隱語不知亦當榜即妄為諧語曰令丨丨老柏塗伊優亞狋吽)
(牙何謂也朔曰令者命也丨者所以盛也丨者齒不正也老者人所敬也柏者鬼之廷也塗者洳徑也伊優亞)
(者辭未定也狋吽牙者兩犬爭也)
壺色(張彙觀藏冰詩見鏡光下)
壺濫(呂覽夫玩好貨寶鍾鼎丨丨轝馬衣被戈劒不可勝其數諸養生之具無不從者題凑之室棺椁數)
(襲積石積炭以環其外姦人聞之傳以相告上雖以嚴威重罪禁之猶不可止)
壺減(顏舒刻漏傳視盈缺於金壺觀騰波於銀箭惟箭馳而丨丨固流續而波分)
壺缺(段克己詩見冠成下)
壺隱(樹萱錄丨丨仙人嘗吟詩曰杯賢與酌聖與我萬戶封)
壺丘(呂覽子產相鄭往見丨丨子林與其弟子坐必以年是倚其相於門也說苑楚公子午使於秦秦)
(囚之其弟獻三百金於叔向叔向謂平公曰何不城丨丨秦楚患丨丨之城若秦恐而歸公子午以止吾城也)
(君乃止難亦未構楚必德君平公曰善乃城之秦恐遂歸公子午使之晉水經注汝水又東南逕丨丨城北)
(故陳也德高士傳丨丨子林者鄭人也道甚優列禦寇師事之)
壺谷(後漢書劉陶傳今三郡之民皆以奔亡南出武關北徙丨丨冰駭風散惟恐在後注三郡河東馮翊)
(京兆也丨丨壺關之谷在上党也凡神仙𫝊王興者陽城人也居丨丨中乃民也)
壺關(史記呂后傳太后欲王呂氏先立孝惠後宮子彊為淮隂王子不疑為常山王子山為襄城侯子朝)
(為軹侯子武為丨丨侯定漢書地理志上黨郡縣丨丨魏志曹仁傳河北既從圍丨丨太祖令曰城拔皆)
(坑之連月不下仁言於太祖曰圍城必示之活門所以開其生路也晉書劉琨傳昔丨丨三老訟衛太子之)
(罪谷永劉向辨陳湯之功代周書文帝紀歡知逆状已露稍懷旅距遂遣蔡攜拒令竇泰佐之又遣候景等)
(云向白馬輔世珍等徑趣石濟高隆之疋婁昭等屯據丨丨韓軌之徒擁衆蒲坂水經注淇水出沮如山又)
(東北活水注之水出丨丨縣東玷臺下地明一統志丨丨縣在潞安府城東二十五里本黎國春秋時屬晉)
(秦為上黨郡地漢始置丨丨縣漢末嘗移上黨郡治此後魏移縣治潁陽岡隋分置上黨郡大業初省入上黨)
(唐初復置丨丨於高望堡貞觀中又移治清流川即今治宋金元仍舊)
壺口(書禹貢丨丨治梁及岐傳丨丨在冀州梁岐在雍州從東循山治水而西周書文帝紀河南豪傑)
(各率所部來降齊神武懼率衆十萬出丨丨趨蒲坂將自后土濟又遣其將高敖曹以三萬人出河南明一)
(統志丨丨山在平陽府吉州西七十里禹貢既載丨丨即此李嘉祐江湖秋思詩嵩南春徧傷魂夢丨丨雲)
(深隔路岐)
瓶(缾同)
瓶隱(樹萱錄申屠有涯放曠雲泉常攜一瓶時躍身入瓶中時號丨丨)
瓶水(魏書崔浩傳見丨丨之凍知天下之寒嘗肉一臠識鑊中之味物有其類可推而得之呂覽有道)
(之士貴以近知遠以今知古以益所見知所不見故審堂下之音而知日月之行隂陽之變見丨丨之冰而知)
(天下之寒魚鼈之藏也嘗一脬肉而知一鑊之味一鼎之調喻鳧冬日題無可上人院詩瀉風丨丨澀承露)
(鶴巢輕)
瓶泉(張喬送新羅僧詩落帆敲石火宿島汲丨丨徐曾鞏秋夜露坐詩顧盼塵慮銷丨丨謝顛倒璣)
(孤坐呈客詩晨起猶孤坐丨丨待煮茶)
瓶浪(薛能送禪僧詩步摇丨丨起盂戛磬聲微)
瓶錫(王氏談錄公言祥符中日本僧寂照來朝後求禮天台山先中令守會稽寂照經由來謁寂照善書)
(迹習二王而不習華言但以筆札通意時長兄為天台宰中令以書導之兼贈詩云滄波泛丨丨幾月到天朝)
(鄉信日邊斷歸程海面遥秋泉吟裏落霜葉空中飄為愛華風住扶桑夢自消既至天台致書來謝累幅勤至)
(其字體婉美可愛齊温庭筠宿一公精舍詩夜闌黃葉寺丨丨兩俱能已贈仰上人詩尋應報休馬丨丨)
(向南攜息又夏日荆渚書懷詩中途丨丨十載依公卿)
瓶罌(孫覿慧山陸子泉亭記陸鴻漸著茶經列天下之水而慧山之品最高距無錫縣治之西五里而寺)
(據山之麓蒼崖翠阜水行隙間溢流為池味甘寒最宜茶於是茗飲盛天下而丨丨負擔之所出通四海矣)
(鄭剛中山齋賦盥丨丨而小汲雜荼薺以同烹池州送孟遲先輩詩周鼎列丨丨荆璧横抛榝)(杜牧又雨)
(中詩濁醪氣色嚴皤腹丨丨古)
瓶甌(淮南子藜菜成行丨丨有堤量粟而舂數米而炊可以治家而不可以治國)
瓶瓮(嬾真子錄隴右詩云旊大丨丨小所任各有宜)
瓶盎(晁補之次韻李秬祥符軒詩鈴閣多餘賓從少誰教丨丨不曾閒)
瓶壺(潘岳馬汧督誄惟此馬生才博智贍偵以丨丨&KR1479;以長壍鍤未見鋒火以起焰薰尸滿窟掊穴以斂)
瓶壘(晉書懷帝紀壬申始攻劉曜王彌於丨丨破之)
瓶罍(詩見缾罄下酒唐書陽惠元傳帝御望春樓誓師因勞遣諸將至神策將士不敢飲帝問故惠元)
(曰初發奉天臣之帥張巨濟與衆約是役也不立功毋飲酒臣不敢食其言既行有饋於道惟惠元軍丨丨不)
(發帝咨歎不已璽書慰勞)
瓶榼(傳信記葉法善居玄真觀嘗有朝客數十人詣之解帶淹留滿座思酒忽有人扣門云麴秀才法善)
(令人謂曰方有朝寮未暇瞻晤幸吾子異日見臨也語未畢有一秀才傲睨直入年二十餘肥白可觀笑揖諸)
(公居末席伉聲談論援引古人一席不測恐聳聽之良久暫起旋轉法善謂諸公曰此子突入語辯如此豈非)
(魑魅為惑乎試與諸公避之麴生復至扼腕抵掌論難鋒起勢不可當法善密以小劒擊之隨手失墜於階下)
(化為丨丨一座驚懾遽視其所乃盈缾醲醴也咸大笑飲之其味甚嘉坐客醉而揖其缾曰麴生風味不可忘)
(也)
瓶盂(新論見盆榼下後周賀寄新頭陀詩見說北京尋祖丨丨自挈遶窮邊)
瓶盆(劉峻東陽金華山棲志丨丨楓櫨椅櫪之樹梓柏桂樟之木分形異色千族萬種蘇軾寄題梅宣)
(義園亭詩明年過君西飲我空丨丨)
瓶缶(庾信蕭太墓誌銘為持節都督永州刺史而秦亭壓境邾柝聞城鼓角地鳴將軍天落雖復丨丨聽)
(聲無防於地道冠繩紫結不却於雲梯請命受降翻歸都護)
瓶鉢(梁簡文帝為人作造寺疏巖飾之理難階丨丨之資已罄淨住子内既無信則翦落衲衣丨丨等)
(於身無用寄劉長卿送靈澈上人歸嵩陽蘭若詩唯將舊丨丨却白雲中姚合寄無可上人詩終須執丨)
(丨相逐入牛頭嵬翁承贊題景祥院詩一溪拖碧遶崔丨丨偏宜向此隈)
瓶筲(崔融報李少府書若高明之禮樂大器吳并吞於八九泉下走之丨丨小才豈與言于萬一也)
瓶香(宋史注輦國傳熙寧十年國王地華加羅遣使竒囉囉副使南卑琶打判官麻圖華羅等二十七人)
(來獻跪豆珠麻瑠璃大洗盤白梅花腦錦花犀牙乳香丨丨薔薇水金蓮花木香阿魏硼砂丁香香譜廣志)
(云即南海波斯國松樹脂有紫赤櫻桃者名乳香蓋薰陸之類也今以通明者為勝目曰的乳其次曰棟香又)
(次曰丨丨然多夾雜成大塊如瀝青之狀又其細者謂之香纏)
瓶緘(張蠙逄漳州崔使君北歸詩障寫經冬蕊丨丨落暑梅)
瓶子(宋史藝文志李鼎作易髓三卷目一卷丨丨記三卷金丹大要序是以釋氏修定坐禪以土制鉛)
(以鉛制汞鉛汞歸鼎身心不動是云修禪入定今之所謂禪者皆琉璃丨丨禪行也打碎坐也跌碎世惟皮可)
(漏子禅撦亦不斷咬亦不破若人參得皮可漏子禅則鉛與汞自相投矣)
瓶口(河東記唐貞元中揚州坊市間忽有一技術丏乞者不知所從來自稱姓胡名媚兒所為頗甚怪異)
(旬日之後觀者稍稍雲集其所丏求日獲千萬一旦袖中出一琉璃瓶子可受半升表裏烘明如不隔物遂置)
(於席上初謂觀者曰有人施與滿此瓶子則足矣丨丨剛如葦管大有人與之百錢投之琤然有聲則見瓶間)
(大如粟粒衆皆異之復有人與之千錢投之如前又有與萬錢者亦如之俄有好事者與之十萬二十萬皆如)
(之或有以驢馬入之瓶中見人馬皆如蠅大動行如故須臾有度支兩稅綱自揚子院部輕貨數十車至駐觀)
(之乃謂媚兒曰爾能令諸車皆入此中乎媚兒曰許之則可綱曰且試之媚兒乃微側丨丨大喝諸車輅輅相)
(繼悉入瓶瓶中歴歴如行蟻然有頃漸不見媚兒即跳入瓶中綱乃大驚取撲破求之一無所有從此失媚兒)
(所在後月餘日有人於清河北逄媚兒部領車乘趨東平而去是時李師道為東平帥也)
瓶嘴(桂海器志見杯椀下)
瓶間(河東記見瓶口下)
瓶中(周禮醢人朝事之豆其實韭葅醓醢昌本麋臡菁葅鹿臡茆葅麋臡注三臡亦醢也作醢及臡者必)
(先膊乾其肉乃後莝之雜以粱麴及鹽漬以美酒塗置丨丨百日則成矣後漢書孔融傳前與白衣禰衡跌)
(蕩放言云父之於子當有何親論其本意實為情欲發耳子之於母亦復奚為譬如寄物丨丨出則離矣淮)
(南子見一葉落而知歲之將暮睹丨丨之冰而知天下之寒杜甫早起詩童僕來城市丨丨得酒還)
瓶裏(陸游歲暮書懷詩牀頭酒甕寒難熱丨丨梅花夜更香)
瓶暖(白居易詠青氊帳詩硯温融凍墨丨丨變春泉)
瓶罄(詩丨之丨矣維罍之恥傳瓶小而罍大罄盡也箋瓶小而盡罍大而盈言為罍恥者刺王不使富分)
(貧衆恤寡)
瓶小(詩𫝊見上)
瓶開(包佶答竇拾遺詩見鼎鍊下)
瓶汲(賈島處州李使君改任遂州因寄贈詩鑰開原上高樓鎖丨丨池東古井泉)
瓶識(李紳題法華寺詩丨丨先羅漢衣存舊福田)
罐
罐子(酉陽雜俎椰子樹亦類海椶實名椰子大如甌盂外有粗皮如大腹子次有硬殼圓而且堅厚二三)
(分有圓好者即截開頭砂石磨之去皴皮其斕斑錦文以白金装之以為水丨丨珍竒可愛)
罐香(陸龜蒙和襲美江南書情二十韻寄秘閣韋校書貽之商洛宋先輩垂文二同年次韻詩丨丨杉蠧)
(膩山信藥苗緘)
釡
釡山(史記黃帝紀東至于海登鳳山及岱宗西至于空同登雞頭南至于江登熊湘北逐渾粥合符丨丨)
(而邑于涿鹿之阿清古琴疏黃帝合符于丨丨歸大鴻鼓角之琴以娛帝)
釡歴(明一統志丨丨山在永康縣南三十五里舊名歴山孤峯屹立望之如覆釡然)
釡丘(水經注禹貢定陶西南有陶丘陶丘亭在南墨子以為丨丨也)
釡礫(高似孫幽蘭賦彼丨丨之自珍兮有瓚罍之獨刓)
釡瀨(水經注夷水又東逕丨丨其石大者如釡小者如刁斗形色亂真雜石中耳)
釡湯(悅生隨抄唐傳載云時有鬻茶之家陶為陸羽之像置于煬器之間云宜茶足利也因目曰茶神有)
(交易則以茶祭之無則以丨丨沃之)
釡竈(新序驊騮騄驥天下之駿馬也使之與貍鼬試于丨丨之間其疾未必能過貍鼬也仇池筆記有)
(道士講經茅山聽者數百人中講有自外入者長大肥黑大罵曰道士奴天正熱聚衆造妖何為道士起謝曰)
(居山養徒資用乏不得不爾罵者怒少解曰須錢不難何至作此乃取丨丨杵臼之類得百餘以少藥鍛之皆)
(為銀乃去封曹唐贈南嶽馮處士詩夜静著灰丨丨自添文武養丹砂)
釡煙(馮子振十八公賦丨丨半緇化之煤炱案饌寡鮮嘗之蓏核)
釡庾(論語子華使於齊冉子為其母請粟子曰與之丨請益曰與之丨魏志管寧𫝊王烈者字彥方注)
(先賢行状曰烈器業過人道成德立還歸舊廬遇歲饑饉路有餓莩烈乃分丨丨之儲以救邑里之命晉書)
(翟湯傳人有餽贈雖丨丨一無所受)
釡鬵(詩誰能烹魚溉之丨丨傳溉滌也鬵釡屬郡後漢書和帝紀永元五年二月丁未詔曰往者國上)
(貧民以衣履丨丨為貲而豪右得其饒利詔書實覈欲有以益之而長吏不能躬親反更徵召會聚令失農作)
(愁擾百姓若復有犯者二千石先坐之南史康絢傳十四年堰將合淮水漂疾復決潰衆患或謂江淮多蛟)
(能乘風雨決壞崖岸其性惡鐵因是引東西二冶鐵器大則丨丨小則銀鋘數千萬斤沈於堰所柳宗元段)
(太尉逸事狀太尉始為涇州刺史時汾陽王以副元帥居蒲王子晞為尚書領行營節度使寓軍邠州縱士卒)
(無賴邠人偷嗜暴惡者率以貨竄名軍伍中則肆志吏不得問日羣行丏取于市不嗛輒奮擊折人手足椎丨)
(丨甕盎盈道上把臂徐去至撞殺孕婦人)
釡鬲(戰國策蔡澤見逐于趙而入韓魏遇奪丨丨于涂聞應侯任鄭安平王稽皆負重罪應侯内慙乃西)
(入秦之呂覽君之不令民父之不孝子兄之不悌弟皆鄉里所丨丨者而逐之惮耕稼採薪之勞不肯官人)
(事而祈美衣侈食之樂智巧窮屈無以為之於是乎聚羣多之徒以深山廣澤林藪樸擊遏奪又視名丘大墓)
(葬之厚者來舍便居以微抇之日夜不休必得所利相與分之)
釡鼎(魏志鍾繇傳注魏略曰繇為相國以五熟丨丨範因太子鑄之釡成太子與繇書曰昔有黃帝三鼎)
(周之九寶咸以一體使調一味豈若斯釡五味時芳蓋鼎之烹飪以饗上帝以養聖賢昭德祈福莫斯之美故)
(非大人莫之能造故非斯器莫宜盛德今之嘉釡有逾兹美執事寅亮大魏以隆聖化堂堂之德於斯為盛誠)
(太常之所宜銘彝器之所宜勒故作斯銘勒之釡口庶可贊揚洪美垂之不朽又明一統志丨丨山在鎮江)
(府城之東南與京峴山相連)
釡瓮(杜預奏事見銚槃下)
釡甑(孟子許子以丨丨爨以鐵耕乎曰然自為之與曰否以粟易之史記項羽紀項羽已殺卿子冠軍)
(威震楚國名聞諸侯乃遣當陽君蒲將軍將卒二萬渡河救鉅鹿戰少利陳餘復請兵項羽乃悉引兵渡河皆)
(沈船破丨丨燒廬舍持三日糧以示士卒必死無一還心後漢書齊武王𫝊王莽納言將軍嚴尤秩宗將軍)
(陳茂聞阜賜軍敗引欲據宛伯升乃陳兵誓衆焚積聚破丨丨鼓行而前與尤茂遇育陽下戰大破之宋書)
(五行志晉元帝永昌元年民忽訛言寧州人大食人家小兒親有見其蒸煑滿丨丨中者韓詩外傳楚狂接)
(輿躬耕以食其妻之市未返楚王使使者齎金百鎰造門曰大王使臣奉金百鎰願請先生治河南接輿笑而)
(不應使者遂不得辭而去妻從市而來曰先生少而為義豈將老而遺之哉門外車軼何其深也接輿曰今者)
(王使使者齎金百鎰欲使我治河南其妻曰豈許之乎曰未也妻曰君使不從非忠也從之是遺義也不如去)
(之乃夫負丨丨妻戴織器變易姓名莫知所之幼淮南子太王亶父處邠狄人攻之杖策而去百姓攜扶老)
(負丨丨踰梁山而國乎岐周非令之所能召也說苑見船車下貢父詩話見甕堤下)
釡鍾(左傳陳氏雖無大德而有施于民豆區丨丨之數其取之公也薄其施之民也厚公厚斂焉陳氏厚)
(施焉民歸之矣政柳宗元尚書戶部郎中魏府君墓誌既斂家宰庀其視廪唯丨丨視藏唯束帛無餘積焉)
釡鼓(管子丨丨滿則人概之)
釡臍(本草丨丨墨釋名釡月中墨鐺墨釡煤釡炲鍋底墨)
釡煤(本草釋名見上)
釡炲(本草釋名見釡臍下)
釡蕨(馮子振十八公賦見輿薪下)
釡口(魏志鍾繇傳注見釡鼎下)
釡底(春渚紀聞見鎌刃下)
釡成(魏志鍾繇傳注見釡鼎下)
釡鳴(元史富珠哩翀傳父居謙用翀貴封南陽郡公初居謙辟掾江西以家自隨生翀贛江舟中丨丨者)
(三人以為異)
釡十(左傳齊有四量豆區釡鍾四升為豆各自其四以登于釡丨丨則鍾陳氏三量皆登一焉鍾乃大矣)
(以家量貸而以公量收之)
釡中(漢書楚元王交𫝊初高祖微時常避事時時與賓客過其丘嫂食嫂厭叔與客來陽為羹盡轑釡客)
(㠯故去已而視丨丨有羹繇是怨嫂及立齊代王而伯子獨不得侯太上皇以為言高祖曰某非敢忘封之也)
(為其母不長者七年十月封其子信為羹頡侯二後漢書張綱傳時廣陵賊張嬰等衆數萬人殺刺史千石)
(寇亂揚徐間積十餘年朝廷不能討冀乃諷尚書以綱為廣陵太守欲因事以中之綱單車之職既到乃將吏)
(卒十餘人徑造嬰壘以慰安之嬰聞泣下曰荒裔愚人不能自通朝廷不堪侵枉遂相聚偷生若魚遊丨丨喘)
(息須臾耳今聞明府之言乃嬰等更生之辰也閭又范丹傳所止單陋有時絶粒窮居自若言貎無改里歌)
(之曰甑中生塵范史雲丨丨生魚范萊蕪國元史黃榮祖𫝊移稹高麗平壤帝遣使諭之曰彼小負險自守)
(丨丨之魚非久自死緩急可否卿當熟思榮祖乃募民屯戍闢地千里盡得諸島嶼城壘曹植七步詩煑豆)
(燃豆萁豆在丨丨泣本是同根生相煎何太急)
甕
甕天(黃庭堅詩醯雞守丨丨為陸游詩馬能龍作友蝸乃丨丨)
甕城(元史順帝紀詔京師十一門皆築丨丨造弔橋)
甕堤(貢父詩話史著赫連勃勃之暴烝土築城意謂釡甑熟之然不知北方土工用春首聚土陽氣烝發)
(用築則堅牢特甚故爾近有獻策築吳江為丨丨土人欲以巨瓮實土稍稍下之不思土實則甕重不可致虚)
(致水中則泛泛曷可止雖執政亦惑之然治河皆有丨丨形似甕耳不用陶器也)
甕侶(明一統志丨丨橋在衛城東)
甕肚(開天𫝊信記華岳雲臺觀中方之上有山崛起半甕之狀名曰丨丨峯上賞望嘉其高迥欲於峯腹)
(大鑿開元二字填以白石令百餘里望見諫官上言乃止)
甕狀(開天傳信記見上)
甕門(宋史李全傳官軍見賊突鬭而前亦不知其為全也范麾軍並進葵親搏戰諸軍爭奮賊始疑非前)
(日軍欲走入土城李虎軍已塞其丨丨全窘從數十騎北走)
甕牖(禮記儒行儒有一畞之宮環堵之室蓽門圭窬蓬戶丨丨易衣而出并日而食上答之不敢以疑上)
(不答不敢以謟其仕有如此者而後漢書龐參橋玄傳論任棠姜岐世著其清結丨丨辭三命殆漢陽之幽)
(人乎祖齊書劉悛𫝊車駕數幸悛宅宅盛治山池造丨丨世著鹿皮冠被悛菟皮衾於牖中宴樂以冠賜悛)
(至夜乃去卿莊子見環堵下遂鹽鐵論昔李斯與包丘子俱事荀既而李斯入秦取三公據萬乘以制海)
(内功侔伊望名巨太山而包丘子不免於丨丨蒿廬如潦歲之鼃口非不衆也然卒死於溝壑而已新論克)
(已類出丨丨之氓決命必在吞氣之士過嬾真子錄洛中邵康節先生術數既高如心術亦自人所居有圭)
(竇瓦丨丨圭竇者牆上鑿門上銳下方如圭之狀丨丨者以敗甕口安於室之東西用赤白紙糊之象日月也)
(堂陸雲九愍見繩樞下安方孝孺友筠軒賦世上有玉之貴此豈無丨丨之陸雲答孫顯世詩見䋲樞)
(下里白居易效陶潛體詩北有高士丨丨繩為樞)
甕盎(蜃說又移時或立如人或散如獸或列若旌旗之飾丨丨之器詭計萬千日近晡冉冉漫滅向之有)
(者安在而海自若也意徐陵與王吳郡僧智書本應埋魂趙魏析骨幽并豈餘年復反鄉國仰屬伊公在亳)
(渭老師周旌賁丘園採拾衡巷遂以哀駘不棄丨丨無遺還顧庸虚未應偕此柳宗元段太尉逸事狀見釡)
(鬵下岸蘇軾答呂梁仲屯田詩夜聞沙鳴丨丨曉看雪浪浮鵬鵾)
甕瓴(淮南子見盆盂下)
甕榼(貫休上縉雲段使君詩見旌旗下)
甕醬(杜甫孟倉曹步趾領新酒醬二物滿器見遺老夫詩藉糟分汁滓丨丨落提攜)
甕鑑(糖霜譜凡霜一甕中品色亦自不同堆疉如假山者為上團枝次之丨丨次之大顆塊次之沙脚為)
(下紫為上深琥珀次之淺黃又次之淺白為下)
甕器(春渚紀聞陳秀公丞相曰某病中夢至一所金碧煥目室間羅列丨丨甚多上皆以青帛羃之具題)
(曰元參政香飯也某問其故有守者謂某曰元公自少至老每食度不盡則分減别器未嘗殘一食此甕所著)
(皆其餘也)
甕頭(法書要錄蕭翼至越州日暮入寺過辯才院寒温既畢語議便合因延入内房便留夜宿設堈面藥)
(酒茶果等江東云堈面猶河北稱丨丨謂初熟酒也花談圃見壺頭下岑參喜韓樽相過詩丨丨春酒黃)
(脂祿米只充沽酒資丨劉禹錫酬樂天偶題酒甕見寄詩門外紅塵人自走丨新酒我初開白居易答皇)
(甫郎中秋深酒熟見憶詩為思池上酌先覺丨丨香姚合寄賈島詩丨丨寒絶酒竈額曉無煙)
甕口(鹽鐵論河決若丨丨而破千里况禮決乎其所害必多矣)
甕中(宋史禮志熙寧十年四月以夏旱内出蜥蜴祈雨法捕蜥蜴數十納丨丨漬之以雜木葉擇童男十)
(三歲下十歲上者二十八人分兩番衣青衣以青飾面及手足人持柳枝霑水散洒晝夜環繞誦咒曰蜥蜴蜥)
(蜴興雲吐霧雨令滂沱令汝歸去丨又岳飛傳未彌月河決内黃水暴至母姚抱飛坐丨衝濤及岸得免人)
(異之者齊民要術河東頤白酒法常於丨丨釀無好甕用先釀酒大甕淨洗曝乾側甕著地作之)
甕上(齊民要術造酒法冬初下釀時以炭火擲著甕中投刀横於丨丨酒熟乃去之冬釀十五日熟春釀)
(十日熟宅高適同河南李少尹畢員外夜飲詩見杯中下)
甕外(劉弇遊狼山記臨高而覺宇宙之博大撫陸而駭溟海之變化竊自比於醯雞别舞丨丨之一天)
甕間(韋應物陪王郎中尋孔徵君詩丨丨聊共酌莫使宦情闌白居易家園詩籬下先生時得醉丨丨)
(吏部暫偷閒)
甕邊(鄭谷寄贈楊䕫處士詩春臥丨丨聽酒熟露吟庭際待花開戴復古趙尊道郎中出示堂畫四老)
(飲圖滕賢良有詩亦使野人著句詩一人持杓坐丨丨一人手攜文一編)
甕溢(杜預論水利疏臣又按豫州界二度支所領佃者州郡大軍離士凡用水田七千五百餘頃耳計三)
(年之儲不過二萬餘頃以常理言之無為多積無用之水况於今者水潦丨丨大為災害臣以為與其失當寧)
(瀉之不滀宜發明詔敕刺史二千石其漢氏舊陂舊堨及山谷私家小陂皆當修繕以積水其諸魏氏以來所)
(造立及諸因雨決溢蒲葦馬腸陂之類皆決瀝之)
甕眠(白居易和元稹飲致用神麴酒詩丨丨思畢卓糟藉憶劉伶)
甕覆(宋史牟子才傳淳化間盜起舉家殱焉惟一姑未笄以丨丨之得免)
甕漏(易井九二井谷射鮒丨敝丨注水不上出而反下注故曰丨敝丨也)
甕空(杜甫遣悶奉呈嚴鄭公詩見杯乾下)
甕精(清異錄螺川人何畫薄有文藝而屈意於五侯鯖尤善酒人以丨丨謂之)
甕繭(楊維楨琵琶怨絃抽丨丨五色豪雙成十指聲嘈嘈)
甑
甑盆(韓詩外傳昔者舜丨丨無膻而下不以餘獲罪飯乎土簋啜乎土型而農不以力獲罪麑衣而盩領)
(而女不以巧獲罪法下易由事寡易為功而民不以政獲罪故大道多容大德衆下聖人寡為故用物常壯也)
甑瓽(急就篇丨丨甂甌瓨甖盧注丨一名獻亦謂之鬵又呼為鉹丨大盆也)
甑山(晉書朱伺傳杜曾遣說伺云馬儁等感卿恩妻拏得活卿可來也伺答曰賊無白首者今吾年六十)
(餘不能復與卿作賊乃還丨丨時王廙與李桓杜曾相持累戰丨丨下軍士數驚喚云賊欲至伺驚創而卒因)
(葬丨丨陳周書靜帝傳司馬消難擁其衆以魯山丨丨二鎮奔遣大將軍宋安公元景山率衆追擊俘斬五)
(百餘人丨參同契升熬於丨丨兮炎火張設下若明一統志丨在宜興縣西南二十五里雲氣騰湧炊故)
(名多又丨丨在太平府城東三十里上有龍窟遇歲旱人焚此窟以起龍往往得雨又丨丨在桐鄉縣北)
(一十七里山形如甑陳又丨丨在東陽縣西南一十里狀如甑有石壇東晉安居學道之所又丨丨在兗)
(州府城東北七十里後魏時境内數有猛獸為暴自張華原臨政山中忽有六駁食獸咸以為化感所致柳)
(宗元柳州山水近治可遊者記南絶水有山無麓廣百尋高五丈下上若一曰丨丨)
甑中(後漢書范丹傳見釡中下屋魏志公孫度傳初淵家數有怪犬冠幘絳衣上炊有小兒蒸死丨丨)
(藜南史羅研傳見牀上下寢呂覽孔子窮乎陳蔡之間羹不斟七日不嘗粒晝顏回索米得而爨之幾熟)
(孔子望見顏回攫其丨丨而食之選間食熟謁孔子而進食孔子佯為不見之孔子起曰今者夢見先君食潔)
(而後饋顏回對曰不可嚮者煤室入丨丨棄食不祥回攫而飯之孔子歎曰所信者目也而目猶不可信所恃)
(者心也而心猶不足恃弟子記之知人固不易矣故知非難也孔子之所以知人難也白居易知微之到通)
(州有感詩匼匝巔山萬仞餘人家應是丨丨居)
甑帶(詩無浸穫薪箋穫落木名也疏穫落釋木文陸璣疏云今椰榆也其葉如榆其皮堅韌剝之長數尺)
(可為絙索又可為丨丨其材可為柸器是也)
甑累(江總攝山棲霞寺碑蓋聞天有神宮地云靈府桑欽博記始叙四衢之塔金索著經因知千步之寺)
(至如峯形丨丨岫勢堂密亦烏足言哉)
甑破(後漢書孟敏傳客居太原荷甑墮地不顧而去林宗見而問其意對曰丨已丨矣視之何益林宗以)
(此異之)
甑香(雲仙雜記吳興米炊之丨丨白馬豆食之齒醉虢國夫人廚吏鄧連以此米擣為透花□以豆洗皮)
(作靈沙臛以供翠鴛堂)
甑縷(感應類從志井衣獨運逃亡自歸丨丨縫裳豎奴無去)
甑瓦(感應類從志胡桃之劵令雞夜鳴丨丨之契投梟自止)
筐
筐篋(漢書賈誼傳夫移風易俗使天下回心而鄉道類非俗吏之所能為也俗吏之所務在於刀筆丨丨)
(而不知大體曰吳志韋曜傳時所在承指數言瑞應皓以問曜曜答此人家丨丨中物耳魏書崔浩傳老)
(耼習禮仲尼所師豈設敗法文書以亂先王之教袁生所謂家人丨丨中物不可揚於王庭也應璩百一詩)
(文章不經國丨丨無尺書餘韋應物過昭國里故第詩殘工委丨丨素經刀尺)
筐牀(莊子麗之姬艾封人之子也晉國之始得之也涕泣沾襟及其至於王所與王同丨丨食芻豢而後)
(悔其泣也)
筐籠(新論蠒之不澡則素絲蠧於丨丨人之不學則才智腐於心胷)
筐筥(詩于以盛之維丨及丨傳方曰丨員曰丨明又或來瞻汝載丨及丨其饟伊黍左傳苟有信澗)
(溪沼沚之毛蘋蘩藴藻之菜丨丨錡釡之器潢汙行潦之水可薦于鬼神可羞于王公皮日休九夏歌自丨)
(及丨我有牢醑載蘇軾雨後行菜詩未任丨丨已作杯盤想)
筐篚(書禹貢兗州厥貢漆絲厥篚織文傳地宜漆林又宜桑蠶織文錦綺之屬盛之丨丨而貢焉詩序)
(鹿鳴燕羣臣嘉賓也既飲食之又實幣帛丨丨以將其厚意然後忠臣嘉賓得盡其心矣左傳女承筐亦無)
(貺也林注離為中女故稱女離為大腹故稱筐承筐者女之職奉承丨丨也離中虚故為虚筐上九居卦之極)
(上無所承亦虚筐之象無貺賜也束晉書張寔傳寔下令國中曰今有面刺孤罪者酬以帛翰墨陳孤者答)
(以丨丨謗言於市者報以羊米門南史江革傳除武陵王長史會稽郡丞行府州事革生故吏家多在東聞)
(革應至並齎持緣道迎候革曰我通不受餉不容獨當故人丨丨至鎮惟資公俸食不兼味柳宗元為安南)
(楊侍御祭張都護文開府辟掾羣英攸屬顧茲陋微敢厠甄錄既受丨丨載加命服賜有楚冠用慙豸角星言)
(赴命注望幃幄視險如夷瞻程非邈行趙冬曦飲酎用禮樂賦具丨丨將玄黃昭德音示周杜甫種萵苣)
(詩莧也無所施胡顏入丨丨詩聖人丨丨恩實欲邦國活)(又自京赴奉先縣詠懷元稹江邊詩見斗筲下)
(丨皮日休九夏歌自及丨我有貨幣)
筐幣(武后享昊天樂爰設丨丨式表誠心)
筐舉(蜀志郤正傳夫人心不同實若其面子雖光麗既美且豔管闚丨丨守厥所見未可以言八紘之形)
(埒信萬事之精練也)
筐之(詩見筥之下)
筐虚(易歸妹上九女承筐无實士刲羊无血无攸利注羊謂三也處卦之窮仰无所承下又無應為女而)
(承命則丨丨而莫之與為士而下命則刲羊而无血刲刲羊而无血不應所命也進退無與故曰无攸利也)
筐當(說文槶丨丨也)
筥
筥筐(淮南子季春之月具撲曲丨丨后妃齋戒東鄉親桑省婦使勸蠶事黃庭堅青竹賦見籯筓下)
筥米(周禮舍人凡祭祀共簠簋實之陳之賓客亦如之共其禮車米丨丨芻禾)
筥之(詩采菽采菽筐之丨丨傳菽所以芼太牢而待君子也羊則苦豕則薇)
籠
籠篋(青箱雜記世傳陳執中作相有壻求差遣執中曰官職是國家的非臥房丨丨中物壻安得有之竟)
(不與)
籠筐(徐陵侯安都德政碑見機杼下)
籠圈(新論買臣忍饑而行歌王章苦寒而坐泣蘇秦握錐而憤懣班超執筆而慷慨當彼四子勢屈之時)
(如騏驥之伏於鹽車玄猿之束於丨丨非無千里之駃萬仞之揵然而不異羸鈍者無所肆其巧也何異處穴)
(而望聲徹入井而欲睇博哉)
籠篾(南史章昭達傳歐陽紇據嶺南反詔昭達都督衆軍征之紇聞昭達奄至乃出頓洭口聚沙石盛以)
(竹籠置於水栅之外用遏舟艦昭達居其上流装艦造拍以臨賊柵又令人銜刀潛行水中以斫竹籠丨丨皆)
(解因縱大艦突之大敗紇禽之)
籠箙(周禮繕人凡乘車充其丨丨載其弓矢注充丨丨以盛)
籠爐(南史梁南平王偉傳齊世青溪宮改為芳林苑天監初賜偉為第又加穿築果木珍竒窮極雕靡有)
(侔造化立遊客省寒暑得宜冬有丨丨夏設飲扇每與賓客遊其中命從事中郎蕭子範為之記)
籠燭(宋史輿服志肩輿神宗優待宗室老疾不能騎者出入聽肩輿熙寧五年大宗正司請宗室以病肩)
(輿者踏引丨丨不得過兩對喬白居易新昌新居詩爐香穿蓋散丨丨隔紙然張遊南岳詩澗松閒易老)
(丨丨晚生明)
籠燈(釵小志楊士弘曰江南貴家每宴響玉一鳴青衣紅綃十許曹丨丨迎立殷堯藩宮詞夜深怕有)
(羊車過自起丨丨看雪紋)
籠餅(倦遊雜錄今人呼煑麪為湯餅唐人呼饅頭為丨丨豈非水瀹而食者皆可呼湯餅籠蒸而食者皆)
(可呼丨丨市井有鬻胡餅者不曉名之所謂得非熟於爐而食者呼為丨丨宜矣)
籠冠(南史陳伯之傅褚緭在魏魏人欲用之魏元會緭戲為詩曰帽上著丨丨袴上著朱衣不知是今是)
(不知非昔非)
籠竹(益部方物記見簟笠下)
籠稻(越絶書吳王率其餘兵相將至秦餘杭之山饑餓足行乏糧視瞻不明據地飲水持丨丨而餐之顧)
(謂左右曰此何名羣臣對曰是丨丨也吳王曰悲哉此公孫聖所言王且不得火食)
籠鶴(白居易寄元九詩誰識相念心韝鷹與丨丨)
籠鸚(張光踏莎行詞見衾鳳下)
籠鵪(宣和畫譜易元吉寫生丨丨一)
籠鷹(元稹寄懷贈李六戶曹崔二十功曹詩心雖出雲鶴身尚觸丨丨)
籠鷄(白居易贈平泉韋拾遺詩丨丨與梁燕不信有冥鴻)
籠鶯(白居易思渭村舊居詩井鮒思反泉丨丨悔出谷)
籠禽(韋應物送劉評事詩丨丨羨歸翼遠守懷交親籠白居易歲暮詠懷詩七年囚閉作丨丨但願開)
(便入林)
籠鳥(白居易失婢詩丨丨無常主風花不戀枝)
籠檻(南史范雲傳今羽翮未佩不得不就丨丨出白居易紅鸚鵡詩文章辯慧皆如此丨丨何年得身)
籠籞(柳宗元放鷓鴣詞羽毛摧折觸丨丨煙火煽赫驚庖廚)
籠樊(南史何敬容傳且暴鰓之魚不念杯酌之水雲霄之翼豈顧丨丨之糧徐陵與楊僕射書山梁飲)
(啄非有意於丨丨江海飛浮本無情於鐘鼓在又諫仁山深法師罷道書竊聞出家閒曠猶若空虚俗丨丨)
(比於牢獄非但經有明文亦自世間共見江總莊周頌悠哉天地共是丨丨)
籠柵(杜甫崔宗文樹雞柵詩丨丨念有修近身見損益)
籠土(淮南子今夫繇者揭钁插負丨丨鹽汗交流喘息薄㗋當此之時得茠越下則脫然而喜矣)
籠池(蘇軾送張安道赴南都留臺詩終然反溟極豈復安丨丨)
籠頭(南史陶弘景傳帝手敕招之錫以鹿皮巾後屢加禮聘並不出唯畫作兩牛一牛散放水草之間一)
(牛著金丨丨有人執繩以杖驅之武帝笑曰此人無所不作欲效曳尾之龜豈有可致之理)
籠中(宋書五行志晉孝懷帝世周玘家有鵝在丨丨而頭斷籠外玘亡後家誅前秦苻堅錄暐遣使謂)
(泓曰今秦數已終當不復能久立吾既丨丨之人必無還理勉建大業以興復為務譚子化書丨丨之猿踴)
(躍萬變不能出于籠匣中之虎狂怒萬變不能出于匣小人之機智慮萬變不能出于大人之道尚書故實)
(顧况志尚疎逸近于方外有時宰曾招致將以好官命之况以詩答之曰四海如今已太平相公何事喚狂生)
(此身還似丨丨鶴東望滄溟叫數聲乾杜甫衡州送李大夫七丈勉赴廣州詩日月丨丨鳥坤水上萍韋)
(應物雨夜宿清都觀詩豈戀腰間綬如彼丨丨禽居易假滿詩馬辭轅下頭高舉鶴出丨丨翅大開)(白齊)
(已鷺鷥詩雪裏曾迷我丨丨舊養君)
籠外(宋書五行志見上)
籠口(水經注洧水南出謂之雞籠水故水會有丨丨之名矣)
籠隂(梁簡文帝七勵煙霞罩日石澗丨丨)
籠絆(北史盧思道傳孤鴻賦序勢利貨殖淡然不營雖丨丨朝市且三十載而獨往之心未始去懷抱也)
籠絡(鼠璞紹興易相之後一時人才彬彬輩出天下猶可為不至舉一世之人團揉如綿悉入丨丨駕馭)
(之中委靡成風如燈消膏浸微浸滅精神氣焰索然無餘也於此時欲振起之以致精厲之治可乎曹組艮)
(嶽賦珍叢幽芳古木丨丨長藤蔽虧高低相層)
籠落(宋史耿傅傳始傅與觀營丨丨川夜作書遺福以其戒小勝前以敵大軍遇深以持重戒之自寫題)
(觀名以致福軍中)
籠罩(文心雕龍春秋之後齊楚兩國頗有文學齊開莊衢之第楚廣蘭臺之宮孟軻賓館荀卿宰邑故稷)
(下扇其清風蘭陵鬱其茂俗鄒子以談天飛譽騶奭以雕龍馳響屈平聯藻於日月宋玉交彩於風雲觀其豔)
(說則丨丨雅頌故知暐燁之竒意出乎縱横之詭俗也譚子化書大人以道德游詠之以仁義漁獵之以形)
(體丨丨之蓋保其國家而護其富貴也)
籠蒸(倦遊雜錄見籠餅下)
籠暖(白居易即事詩室香羅藥氣丨丨焙茶煙)
籠儲(陳櫟春先亭賦見鼎和下)
籠開(張蠙夏日題老將林亭詩井放轆轤閒浸酒丨丨鸚鵡報煎茶)
籠銅(柳宗元同劉二十八院長述舊言懷感時書事詩蹀躞騶先駕丨丨鼓報衙)
籠官(唐書吐蕃𫝊虜治劍山馬嶺進寇臺登巂州刺史曹仕擊郤之禽丨丨斬級三百獲馬糧械數千又)
(丨丨馬定德本虜之知兵有策慮者周知山川險易每用兵常馳驛計議授諸將以行比年寇黎雋臯常折其)
(兵定德畏得罪遂來降)
籠篰(宋史食貨志崇寧四年京復議更革遂罷官置場商旅並即所在州縣或京師給長短引自買於園)
(戶茶貯以丨丨官為抽盤循第叙輸息訖批引販賣茶事益加密矣)
籠愚(列子聖人以智丨羣丨)
籯
籯金(後漢書西域𫝊論設戊巳之官分任其事建都護之帥總領其權先馴則賞丨丨而賜龜綬後服則)
(繫頭顙而釁北闕歸宋史張九成傳廣帥致丨丨九成曰吾何敢苟取悉之謝朓謝隋王賜左傳啟既困)
(而學括羽瑩其蒙心家藏賜書丨丨遺其貽厥丨駱賓王遊德州贈高四詩談玄明殿壁拾紫陋丨)
籯笲(黃庭堅對青竹賦筥筐丨丨榱櫺翰藩)
籧
籧筐(禮記月令季春之月具曲植丨丨注時所以養蠶器也)
籧篨(詩燕婉之求丨丨不殄簟又燕婉之求丨丨不鮮又急就篇竹器簦笠丨丨注織韋而麤文者)
(丨丨也)
籧笛(陸龜蒙消夏灣詩日為丨丨徒反作袛裯讐注丨丨簟之異名袛裯並單衣)
籃
籃子(避暑錄話安祿山亦好作詩作櫻桃詩曰櫻桃一丨丨半青一半黃一半寄懷王一半寄周贄或請)
(以一半寄周贄句在上則協韻祿山怒曰豈可使用周贄壓我兒也)
籃輿(晉書陶潛𫝊弘要之還州問其所乘答云素有腳疾向乘丨丨亦足自反乃令一門生二兒共轝之)
(至州而言笑賞適不覺其有羨於華軒也路唐書牛徽傳蔚避地於梁道病徽與子挾丨丨歴閣盜擊其首)
(血流面持輿不息盜迫之徽拜曰人皆有父今親老而疾幸無駭驚盜感之乃止范成大驂鸞記十九日遊)
(北山石林乘輕舟十里餘登丨丨小憩牛氏歲寒堂自此入山松桂深茂幽絶無塵事過大嶺乃至石林白)
(居易贈河南王尹詩許入朱門否丨丨一病夫如皮日休奉獻致政裴秘監詩烏帽白稀裘丨丨竹意)
籃舁(白居易奉使途中詩共笑丨丨亦稱使日馳一驛向東都)
箕
箕帚(吳語一介嫡女執丨丨以䀭姓于王宮能戰國策張儀為秦破從連横說楚王曰大王誠聽臣臣)
(請秦太子入質于楚楚太子入質于秦請以秦女為大王丨丨之妾效萬家之都以為湯沐之邑長為昆弟之)
(國終身無相攻擊臣以為計無便于此者引漢書高祖紀呂公者好相人見高祖狀貌因重敬之入坐上坐)
(酒闌呂公因目固留高祖竟酒後呂公曰臣少好相人相人多矣無如季相願季自愛臣有息女願為丨丨之)
(妾餘後漢書曹世叔妻傳鄙人愚暗受性不敏蒙先君之寵賴母師之典訓年十有四執丨丨于曹氏于今)
(四十餘載矣戰戰兢兢常懼黜辱以增父母之羞以益中外之累夙夜劬心勤不告勞韓詩外傳楚莊王使)
(使齎金百斤聘北郭先生先生曰臣有丨丨之使願入計之即謂婦人曰楚欲以我為相今日相即結駟列騎)
(食方丈于前如何婦人曰結駟列騎所安不過容膝食方丈干前所甘不過一肉以容膝之安一肉之味而殉)
(楚國之憂其可乎於是遂不應聘與婦去之為淮南子今世之祭井竈門戶丨丨臼杵者非以其神能饗之)
(也恃賴其德煩苦之無已也所急就篇簁箄丨丨筐篋簍注丨可以簸揚及去糞丨以埽刷古者杜康作丨)
(丨燭顏氏家訓吾禮經聖人之教丨丨匕箸咳唾唯諾執沃盥皆有節度亦為至矣潘岳為諸婦祭庾新)
(婦文儷執丨丨偕奉夕朝薪黃庭堅對青竹賦貴之則律呂汗簡賤之則丨丨蒸杜甫送重表姪王砯評)
(事使南海詩家貧無供給客位但丨丨)
箕裘(戴表元可竹軒賦襲舊德之丨丨耕素封之稼穡)
箕服(鄭語宣王之時有童謠曰檿弧丨丨實亡周國于是宣王聞之有夫婦鬻是器者王使執而戮之府)
(之小妾生女而非王子也懼而棄之此人也收以奔褒褒人有獄而以為入天之命此久矣其又可為乎)
箕賦(宋史沈攸之傳橘柚不薦璆㻸穻入丨丨深斂毒被南郢枉繩矯墨害著西荆淮南子秦之時高)
(為臺榭大為苑囿遠為馳道鑄金人發適戍入芻稾頭會丨丨輸于少府丁壯丈夫西至臨洮狄道東至會稽)
(浮石南至豫章桂林北至飛狐陽原道路死人以溝量)
箕倨(史記荆軻傳軻自知事不就倚柱而笑丨丨罵曰事所以不成者欲以生劫之必得約契以報太子)
(也趙又張耳傳子敖嗣立為趙王高祖長女魯元公主為王敖后漢七年高祖從平城過趙趙王朝夕袒韝)
(蔽自上食禮甚卑有子壻禮高祖丨丨詈甚慢易之趙相貫高趙午等年六十餘故張耳客也生平為氣乃怒)
(曰吾王孱王也印又陸賈傳尉他平南越因王之高祖使陸賈賜尉他為南越王陸生至尉他魋結丨丨見)
(陸生陸生因進說他曰足下中國人親戚昆弟墳墓在真定今足下反天性棄冠帶欲以區區之越與天子抗)
(衡為敵國禍且及身矣遣又郭解傳解出入人皆避之有一人獨丨丨視之解人問其姓名客欲殺之解曰)
(居邑屋至不見敬是吾德不修也彼何罪乃隂屬尉史曰是人吾所急也至踐更時脫之每至踐更數過吏弗)
(求怪之問其故乃解使脫之丨丨者乃肉袒謝罪怒宋史陳瓘傳布使數人邀相見甫就席遽出書布大爭)
(辨移時至丨丨誶語瓘色不為動徐起白曰適所論者國事是非有公議公未可失待士禮布矍然改容高)
(士傳管寧字幼安北海朱虚人也常坐木榻上積五十五年未嘗丨丨榻上當膝皆穿癸辛新集趙子固湖)
(山飲酎脫帽以酒晞髮丨丨歌離騷旁若無人白居易和春深詩林間丨丨坐白眼向人斜)
箕會(淮南子嬴弱服格於道大夫丨丨於衢)
箕坐(抱朴子昔淮南王劉安昇天見上帝而丨丨大言自稱寡人遂見謫守天厠三年應璩與崔援書)
(豈有亂首抗巾以入都城衣不在體而以適人乎昔戴叔鸞丨丨見邊文禮此皆衰世之慢行也陸倕石闕)
(銘穿胷露頂之豪丨丨椎髻之長莫不援旗請奮執銳爭先江淹報袁叔明書若十口之&KR1559;去為饑寒從疾)
(舊里斥歸故鄉丨丨高視舉酒極望雖五侯交書羣公走幣僕亦在南山之南矣)
箕斂(史記張耳陳餘傳秦為亂政虐刑以殘賊天下數十年矣北有長城之役南有五嶺之戍外内騷動)
(百姓罷敝頭會丨丨以供軍費財匱力盡民不聊生重之以苛法峻刑使天下父子不相安注以人頭數出榖)
(以丨丨之締庾信袁江南賦序頭會丨丨者合從交鋤耰棘矜者因利乘便)
箕上(禮記曲禮凡為長者糞之禮必加帚于丨丨以袂拘而退其塵不及長者以箕自鄉而扱之)
箕曲(禮記學記良弓之子必學為箕集說弓勁難調而丨丨易製)
箕驅(張載平吳頌制征期於一朝並丨丨而幕張)
箕斗(左傳析木之津注丨丨之間有天漢故謂之析木之津齊書天文志論月令昏明中星皆二十八)
(宿丨丨之間微為疎闊故仲春之與孟秋見星再用與宿度並列亟經陵犯災之所主未有舊占石氏星經云)
(斗主爵祿褒賢進士故置建星以為輔若犯建之異不與斗同則據文求義亦宰相之占也宋史禮志皇祐)
(四年又以靈臺郎王大明言汴口祭河兼祠丨丨奎與東井天津天江咸池積水天淵天潢水位水府四瀆九)
(坎天船王良羅堰等十七星在天河内者丨呂覽東方曰蒼天其星房心尾東北曰變天其星丨牽牛)
箕星(春秋元命苞丨丨散為幽州分為燕國能獨斷六神之别名風伯神丨丨也其象在天興風)
箕畢(張協雜詩雖無丨丨期膚寸自成霖)
箕壁(宋史儀衛志第五隊拱聖指揮使二人丨丨旗各一)
箕翼(宋史樂志璇霄眷佑國夀丨丨)
箕口(韓愈三星行我生之辰月宿南斗牛奮其舌丨張其丨)
箕舌(詩維南有丨載翕其丨朱注丨引其丨反若有所吞噬金樓子見屩鼻下)
箕度(齊書天文志永明七年十月癸酉太白在歲星南相去一尺六寸從在丨丨為合)
箕南(星經杵三星在丨丨主杵臼舂米事)
箕躔(張衡天象賦畢露雲油丨丨吹發)
箕麗(新論丨丨於月而飄風起畢動於天而驟雨散天將風也纖塵不動而䲰自鳴旦且雨也寸雲未布)
(而蟻蚓移矣)
箕尾(魏書房景先傳五經疑問問禹以鮌配天舜不尊父曰則天不能私其子紹堯不敢尊其父鮌既罪)
(彰於山川受殛於羽裔化質與鱗甲為羣銘精不能上乘丨丨而厚尊配於國陽當升煙之大禮苟存及躬以)
(亂祀典降上帝為罪鬼之賓奏夾鐘為介蟲之樂汝宋史趙鼎傳鼎遣人語其子汾曰檜必欲殺我我死曹)
(無患不爾禍及一家矣先得疾自書墓中石記鄉里及除拜歲月至是書銘旌云身騎丨丨歸天上氣作山河)
(壯本朝遺言屬其子乞歸葬遂不食而死而莊子傅說得之以相武丁奄有天下乘東維騎丨丨比于列星)
(杜劉因横翠樓賦星分丨丨州别冀幽牧感懷詩旄頭騎丨丨風塵薊門起)
箕宿(齊書天文志建元四年十一月午時日色赤黃無光至暮在丨丨)
箕張(韓愈三星行見箕口下)
箕山(孟子益避禹之子於丨丨之隂由史記伯夷傳太史公曰余登丨丨其上蓋有許冢云漢書鮑)
(宣傳薛方嘗為郡掾祭酒嘗徵不至及莽㠯安車迎方方因使者辭謝曰堯舜在上下有巢由今明主方隆唐)
(虞之德小臣欲守丨丨之節也呂晉書文帝紀臨滄海而謝文伯登丨丨而揖許由覽丨丨之東青鳥之)
(所有甘櫨焉乳新論夏孔甲畋於丨丨大風晦暝入於人家主人方或占之曰後來而産是子不勝終必有)
(殃孔甲取之曰苟以為余子誰敢殃之子長折薪斧斬其左足遂為大閽孔甲曰鳴呼有疾命矣夫水經潁)
(水出潁川陽城縣西北少室山注縣南對丨丨山上有許由冢山有牽牛墟側潁水有犢泉是巢父還牛處也)
(石上犢跡存焉中明一統志丨丨在遼州城東南七十里山有石室壁文字人莫能識唐以此山名州又)
(丨丨在平陽府平陸縣東北九十里相𫝊堯時許由隱此嵇康設難寧如伯奮仲堪二八為偶棑擯共鯀令)
(失所乎將如丨丨之夫潁水之父輕賤唐虞而笑大禹乎陳子昂感遇詩丨丨有高節湘水有清源李白)
(贈崔司戶詩豈伊丨丨故特以風期親)
箕嶺(任昉禪梁册一駕汾陽便有窅然之志暫適丨丨即動讓王之心)
箕城(明一統志丨丨在太原府太谷縣東三十五里左傳僖公時晉敗狄於箕即此)
箕縣(水經注見箕屋下)
箕屋(水經注濰水道原濰山許慎呂忱云維水出丨丨山淮南子曰濰山出覆舟山蓋廣異名也東北逕)
(箕縣州明一統志丨丨山在青州府莒西北九十里濰水出此)
箕阿(嵇康許由贊許由養神宅于丨丨德貞體全擇日登遐)
箕潁(宋書明帝紀丨丨之操振古所貴沖素之風哲王攸重袁桷息齋賦晞髮於彭城洗耳於丨丨)
(杜甫貽阮隱居詩足明丨丨客榮貴如糞土)
箕子(易明夷彖傳内難而能正其志丨丨以之為書洪範惟十有三祀王訪于丨丨論語丨丨之奴)
(孟子又有微子微仲王子比干丨丨膠鬲皆賢人也史記周本紀問丨丨殷所以亡丨丨不忍言殷惡)
(漢書平帝紀二年春黃支國獻犀牛詔曰皇帝二名通於器物今更名合於古制使太師光奉太牢告祀高廟)
(注孟康曰平帝本名丨丨更名曰衎箕用器也故云通於器物)
箕疇(徐顯卿皇極殿賦協丨丨準禹策包雒緯之竒文體洪範之奥則)
畚
畚築(左傳宣公五年令尹蒍艾獵城沂封人慮事以授司徒量功命日分財用平坂幹稱丨丨程土物議)
(遠邇略基趾具餱糧度有司事三旬而成不愆於素注畚盛土器)
畚挶(左傳見簣籠下丨周語修而場功治而丨)
畚鍤(中說鄉人有水土之役則具丨丨以往曰吾非從大夫也)
簁
簁箅(急就篇見箕帚下曰又注簁所以籮去麤細者也大者丨小者曰丨)
簁酒(嵇康聲無哀樂論肌液肉汗踧笮便出無主於哀樂猶丨丨之囊漉雖笮具不同而酒味不變也)
篩
篩鑼(雲麓漫抄今人呼洗為沙鑼又曰斯鑼國朝賜契丹西夏使人皆用此語究其說軍行不暇持洗以)
(鑼代之又中原人以擊鑼為丨丨東南方亦有言之者篩沙音相近篩文為厮又小轉也書傳目養馬者為厮)
(以所執之鑼為洗曰厮鑼軍中以鑼為洗正如秦漢用刁斗可以警又可以炊飯取其便耳)
篩沙(雲麓漫抄見上)
篩子(明一統志丨丨朵山在汝州伊陽縣西七十里産錫礦洞口最多有似丨丨眼故名)
篩山(明一統志丨丨在河南府嵩縣東九十里洞多如篩與縣西大礦山皆産錫)
篩瓊(陳造和張秀才詩山川向晚點塵無忽訝丨丨屑玉鋪又立春前一夕雪詩天仙幾夜集瑶臺翦)
(水丨丨不受催)
簣
簣籠(左傳襄公九年春宋災樂喜為司城以為政使伯氏司里火所未至徹小屋塗大屋陳畚挶具綆缶)
(備水器量輕重蓄水源積土塗廵大城繕守備表火道注畚丨丨挶土轝)
簣覆(庾信小園賦山為丨丨地有堂㘭)
筒
筒桶(杜甫黃魚詩丨丨相沿久風雷肯為神)
筒簟(元稹景申秋詩枕傾丨丨滑幔颭案燈翻)
筒箭(唐書劉巨容傳劉巨容徐州人為州大將龐勛之反自拔歸授埇橋鎮遏使浙西突陣將王郢反攻)
(明州巨容以丨丨射郢死拜明州刺史)
筒環(溪蠻叢笑丨丨犵狫妻女年十五六&KR1201;去右邊上一齒以竹圍五寸長三寸裹錫穿之兩耳名丨丨)
筒内(江行雜錄温公之仕崇福春夏多在洛秋冬在夏縣每日與本縣從學者十許人講書用一大竹筒)
(丨丨貯竹簽上書學生姓名講後一日即抽簽令講講不通則微數責之)
筒中(後漢書段翳傳有一生來學積年自謂略究要術辭歸鄉里翳為合膏藥并以簡書封於丨丨告生)
(曰有急發視之生到葭萌與吏爭渡津吏撾破從者頭生開筒得書言到葭萌與吏鬭頭破者以此膏裹之生)
(用其言創者即愈以南史鄱陽王恢傳時有進丨丨布者恢竒貨異服即命焚之)
囊
囊橐(詩于橐于囊箋乃裹糧食于丨丨之中隱史記陸賈傳尉他賜陸生橐中裝直千金注索曰案詩)
(傳曰大曰橐小曰囊埤倉云有底曰囊無底曰橐謂以寶物裝裹以入丨丨也漢書刑法志今隄防凌遲禮)
(制未立死刑過制生刑易犯飢寒並至窮斯濫溢豪桀擅私為之丨丨姦有所隱則狃而寖廣此刑之所以蕃)
(也注師古曰有底曰丨無底曰丨言容隱姦邪若丨丨之盛物又張敞傳廣州王國羣輩不道賊連發不得)
(敞以耳目發起賊主名區處誅其渠帥廣川王姬昆弟及王同族宗室劉調等通行謂之丨丨唐書歸崇敬)
(傳見衾衣下為又回鶻傳摩尼至京師歲往來西市商賈頗與丨丨奸宋史秦傅序傳傅序充夔峽廵檢)
(使李順之亂賊衆奄至夔州城下𫝊序督士卒晝夜拒戰城中乏食傅序出丨丨服玩盡市酒肉以犒士卒慰)
(勉之周論衡東番鄒伯竒臨淮袁太伯袁文術會稽吳君高長生之輩誠能知之丨丨文雅之英雄也又)
(米在丨中粟在丨中滿盈堅強立樹可見人瞻望之則知其為粟米丨丨如丨穿米出丨敗粟棄則丨丨委辟)
(人瞻望之弗復見矣人之精神藏于形體之内猶粟米在丨丨之中也死而形骸朽精氣散猶丨丨穿敗粟米)
(棄出也粟米棄出丨丨無復有形精氣散亡何能復有體而人得見之乎急就篇㠲敝丨丨不直錢注㠲者)
(㡜殘之帛也敝敗衣也有底曰丨無底曰丨言㠲帛及敝敗丨丨無所堪任賣之不售也獨孤申叔處囊錐)
(賦縮勁挺于丨丨受頑鈍于陶鈞會聯句拜迎羅櫜鞬問遺結丨丨)(韓愈晚秋郾城夜貫休秋末入匡山)
(船行詩丨丨誰相似饞慵世少雙詩王禹偁酬种放詩敝車載詩史病馬懸丨丨蘇軾盍不倒丨丨賣劒)
(買蛾眉留劉基雨中雜詩丨丨罄貲藿菽難充食)
囊笥(唐書蕭倣傳子廩字富侯第進士遷尚書郎倣嶺南海解官往侍為人退約少合南海多穀紙倣敕)
(諸子繕補殘書廩諫曰州距京師且萬里書成不可露齎必貯以丨丨貪者伺望得無薏苡嫌乎倣曰善吾思)
(不及此乃止丨柳宗元與友人論文書間聞足下欲觀僕文章退發丨編其蕪穢心悸氣動交于胷中未知)
(孰勝故久滯而不往也)
囊篋(韓愈商州刺史董府君墓誌太師之平汴州年考益高挈持維綱鋤削荒纇納之大和而已其丨丨)
(細碎無所遺漏繄公之功唐歐陽詹文丨丨日月管鑰風雨蘇軾遊寶雲寺得彥猷一絶句因和其韻詩)
(清詩不敢私丨丨人道黃門有父風)
囊檻(莊子且夫取舍聲色以柴其内皮弁鷸冠搢笏紳修以約其外内支盈于柴柵外重纏繳睆睆然在)
(纏繳之中而自以為得則是罪人交臂歴指而虎豹在于丨丨亦可以為得矣柳宗元謝襄陽李夷簡尚書)
(撫問啟網羅未解縱羽翼而何施丨丨方堅雖虎豹其焉往)
囊鑰(王遒干將墓詩丨丨冰霜萬古聞拍灰松地見餘墳)
囊衣(漢書王吉傳自吉至崇世名清廉然皆好車馬衣服其自奉養極為鮮明而亡金銀錦繡之物及遷)
(徙去處所載不過丨丨不畜積餘財)
囊書(杜牧送沈處士赴蘇州李中丞招以詩贈行詩懸弓三百斤丨丨數萬紙李山甫赴舉别所知詩)
(腰劒丨丨出戶遲壯心竒命兩相疑)
囊米(宋書沈攸之傳薛常寶在赭圻食盡南賊大帥劉胡屯濃湖以丨盛丨繫流查及船腹陽覆船順風)
(流下以餉赭圻攸之疑其有異遣人取船及流查大得丨丨唐書食貨志晏即鹽利顧傭分吏督之隨江汴)
(河渭所宜故時轉運船繇潤州陸運至揚子斗米費錢十九晏命丨丨而載舟減錢十五揚州距河隂斗米費)
(錢百二十)
囊飯(雲笈七籖丨丨著高格日中𦢊之取令極燥以藥溲乾飯又以清酒合溲飯令浥浥然擣之為丸)
囊土(宋史吳玠傳我衆彼寡又前阻葦澤敵有騎不得施何用他徙已而敵驟至輿柴丨丨藉淖平行進)
(薄玠營軍遂大潰壅新論萬弩齊彀孫臏之竒千牛俱奔田單之策丨丨水韓信之權拽柴揚塵欒枝之譎)
(舒車豕突尹子之術雲梯煙浮魯生之巧)
囊頭(後漢書范滂傳桓帝使中常侍王甫以次辨詰滂等皆三木丨丨暴于階下注三木項及手足皆有)
(械更以物蒙覆其頭也)
囊沙(漢書韓信傳楚使龍且將號稱二十萬救齊與信夾濰水陳信乃夜令人為萬餘丨盛丨以壅水上)
(流引兵半渡擊龍且陽不勝還走龍且果喜曰固知信怯遂追渡水信使人決壅囊水大至龍且軍大半不得)
(渡即急擊殺龍且)
囊螢(譚子化書海魚有以蝦為目者人皆笑之殊不知古人以丨丨為燈者李商隱句好向書生窗畔)
(種免教辛苦更丨丨亭貫休寄匡山大願和尚詩一聽元音下竹却思窗雪與丨丨)
囊蠧(開河記帝令人搜叔謀丨丨中得睢陽民所獻金又得留侯所還白璧及受命寳玉印上驚異謂宇)
(文達曰金與璧皆微物寡人之寶何自而得乎宇文達曰必是遣賊竊取之)
囊中(史記平原君𫝊秦之圍邯鄲趙使平原君求救合從於楚約與食客門下有勇力文武備具者二十)
(人偕得十九人餘無可取者無以滿二十人門下有毛遂者前自贊于平原君曰遂聞君將合從於楚約與食)
(客門下二十人偕不外索今少一人願君即以遂備員而行矣平原君曰先生處勝之門下幾年於此矣毛遂)
(曰三年于此矣平原君曰夫賢士之處世也譬若錐之處丨丨其末立見今先生處勝之門下三年于此矣左)
(右未有所稱誦勝未有所聞是先生無所有也先生不能先生留毛遂曰臣乃今日請處丨丨耳使遂早得處)
(丨丨乃穎脫而出非特其末見而已者後漢書大秦國傳常使一人持囊隨王車人有言事即以書投丨丨)
(甲唐書藝文志榮氏遁甲開山圖二卷遁甲經一卷遁丨丨經一卷又楊再思𫝊見衣囊下異聞錄呂)
(公經邯鄲邸中有盧生自歎貧困不達言訖思睡主人方炊黃粱翁探丨丨枕以授生曰枕此則榮遇如意生)
(枕之夢自枕竅中入至其家未幾登第出入將相五十餘年貴盛無比年八十餘老病而卒欠伸而寤呂公在)
(旁主人黃粱猶未熟杜賀知章題袁氏别業詩莫謾愁沽酒丨丨自有錢甫寄張十二山人彪詩肘後符)
(應驗丨丨藥未陳島又去矣行未試丨丨餐玉法明朝且入藍田山賈送去華法師詩丨丨無寳貨船戶)
(夜扃稀金劉得仁贈王尊師詩丨丨曾有藥點土亦成許琳詩難見丨丨術人間有歲華)
囊口(易坤六四括囊无咎无譽本義括囊言結丨丨而不出也晉書韓友傳劉世則女病魅積年友筮)
(之命作布囊依女發時張囊著窗牖間友閉戶作氣若有所驅見囊大脹如吹因決敗之女仍大發友乃更作)
(皮囊二枚沓張之施張如前囊復脹滿因急縛丨丨懸著樹二十許日漸消開視有二斤狐毛女遂差)
囊底(晉書慕容垂載記翟釗趣白鹿山慕容農追擊盡擒其衆釗單騎奔長子于是議征長子垂曰吾計)
(決矣且吾投老扣丨丨智足以剋之不復留逆賊以累子孫也盧琦憂邨氓詩到官縱得歸丨丨分文竭)
(葉顒喜余仲楊陪樞掾俞公芳催兵海道歲晚遠歸詩腰間雖少封侯印丨丨應多盪寇書)
囊裝(宋史馮瓚傳普遣人至漳關閱其丨丨得金帶珍玩之物皆封題將以賂劉嶅嶅方在太宗幕府瓚)
(具伏普言法當死太祖欲貸之普固執不可乃削去名籍瓚流登州沙門島徐陵與楊僕射書此段賓遊通)
(無貨殖忝非韓起聘鄭私買玉環吳札過徐躬要寳劒由來宴錫凡厥丨丨行役淹留皆已虚罄散有限之微)
(財供無期之久客斯可知矣書李咸用和友人喜相遇詩吟中景象千般有外丨丨一物無)
囊括(漢書揚雄傳壄盡山窮丨丨其雌雄沈沈容容遥噱虖紭中魏志王朗傳見席卷下宋史种諤)
(傳今之興功當自銀州始其次遷宥州又其次修夏州三郡鼎峙則横山之地已丨丨其中賈誼過秦論見)
(席卷下之阮籍通易論易之為書也覆燾天地之道丨丨萬物情道至而反事極而改反用應時改用當務)
(應時故天下仰其澤當務故萬物恃其利澤施而天下服此天下之所以順自然惠生類也范榮測景臺賦)
(丨丨衆巧網羅羣藝同陳子昂感遇詩丨丨經世道遺身在白雲儲光羲諸公送李雲南伐蠻詩丨丨千)
(萬里矢謨在廟堂然李白日出行吾將丨丨大塊浩與溟涬同科)
囊貯(魏志曹爽傳注丁謐字彥靖父斐字文侯建安末從太祖征吳斐隨行自以家牛羸困乃私易官牛)
(為人所白被收送獄奪官其後太祖曰東曹毛掾數白此家欲令我重治我非不知此人不清良有以也我之)
(有斐譬如人家有盜狗而善捕鼠盜雖有小損而完我丨丨遂復斐官聽用如初宋史食貨志陜州錄事參)
(軍王伯瑜監滄州鹽山務獻議商人受鹽滄濱二州以丨丨之囊毋過三石三斗斗為鹽六斤除三斗為耗勿)
(算餘算其半予劵為騐)
囊蜜(馬祖常次前無題韻詩茘枝丨丨嫣嫣紫盧橘團金顆顆黃)
囊縮(易林火石相得乾無潤澤利少丨丨)
囊盛(晉書車胤𫝊胤恭勤不倦博學多通家貧不常得油夏月則綀丨丨數十螢火以照書以夜繼日焉)
(藤王羲之帖青李來禽櫻桃日給子皆丨丨為佳函封多不生)
囊博(宋史馬從先𫝊知宿州宿在淮汴間素難治從先取丨丨者重坐者厚賞以求盜)
囊空(杜甫空囊詩丨丨恐羞澀留得一錢看騰貫休送僧遊天台詩丨丨心亦空城郭去騰)
囊虚(杜甫秋日䕫府詠懷詩見釵釧下)
囊漏(宋書范泰傳丨丨貯中識者不吝反裘員薪存毛實難)
囊漉(嵇康聲無哀樂論見簁酒下)
橐
橐囊(詩于丨于丨朱注無底曰丨有底曰丨)
橐籥(老子天地之間其猶丨丨乎注丨丨冶鑄所用致風之器也丨者外之櫝所以受籥也丨者内之管)
(所以鼓橐也丨道德指歸論世主之化虚無寂寞容如枯槁心如丨志如江海施如谿谷黃庭外景經天)
(七地三迴相守注天七地三丨丨縮鼻引丨丨即上希也故迴相守金丹大要丨丨之中能不屈當知愈出)
(愈精神碧陸機文賦同丨丨之罔窮與天地乎並育氲翟楚賢落賦爰及寥廓其猶丨丨輕清為天而氤)
(重濁為地而盤礴李儲光義題幸道士房詩大年方丨丨小智即蜉蝣白送于十八詩吾祖吹丨丨天人)
(信森羅摴李商隱詠懷寄秘閣臨僚二十六韻詩丨丨言方喻蒲齒詎知陳九流賦得春風扇微和詩喜)
(見陽和至遥知丨丨功)
橐筆(漢書張安世傳持丨簪丨事孝武皇帝數十年注橐盛書簪筆插筆于首以紀事馬祖常奏對興)
(聖殿詩侍臣丨丨皆鵷鳳御士櫜弓盡虎羆)
橐梠(莊子見櫛雨下)
橐笥(淮南子秦牛缺徑于山中而遇盜奪之車馬解其丨丨拖其衣被盜還反顧之無懼色憂志驩然有)
(以自得也盜遂問之曰吾奪子財貨劫子以刀而志不動何也秦牛缺曰車馬所以載身也衣被所以揜形也)
(聖人不以所養害其養)
橐甲(呂覽秦繆公興師以襲鄭師行過周王孫滿要門而窺之曰是師必有疵若無疵吾不復言道矣夫)
(秦非他周室之建國也過天子之城宜丨丨束兵左右皆下以為天子禮今初服回建左不軾而右之超乘者)
(五百乘力則多矣然而寡禮安得無疵)
橐饘(左傳見衣囊下)
橐臯(春秋哀公十有二年公會吳于丨丨注丨丨在淮南逡遒縣東南漢書地理志九江郡縣丨丨)
橐山(明一統志丨丨在河南府陜州城東北四十五里山腰有廟禱雨即應)
橐泉(漢書百官公卿表龍馬閑駒丨丨騊駼丞華五監長丞注丨丨廏在丨丨宮下閑闌養馬之所也)
(三輔皇圖丨丨宮皇覽曰秦穆公冢在丨丨宮祈年觀下玉海語其牧擾則漢武未央承華丨丨之廏不足)
(尚秦蘇軾凌虚臺記其東則穆之祈年丨丨也)
橐水(明一統志丨丨在河南府陜州城南一名永定澗源出橐山水漫流故又名漫澗南流入河)
橐師(左傳楚公子午為令尹公子罷戎為右尹蒍子馮為大司馬公子丨丨為右司馬公子成為左司馬)
(屈到為莫敖公子追舒為箴尹屈蕩為連尹養由基為宮廏尹以靖國人君子謂楚於是乎能官人)
橐中(左傳衛侯飲孔悝酒于平陽夜半而遣之載伯姬于平陽而行及西門使貳車反祏于西圃子伯季)
(子請追之遇載袥者殺而乘其車許公為反袥遇之使先射射三發皆遠許為許為射之殪或以其車從得祏)
(于丨丨孔悝出奔宋幸史記齊世家田乞請諸大夫曰常之母有魚菽之祭來會飲會飲田乞盛陽生丨丨)
(置座中央發橐出陽生曰此乃齊君矣足又陸賈傳尉他廼大說陸生留與飲數月曰越中無與語至生來)
(令我日聞所不聞賜陸生丨丨裝直千金他送亦千金)
橐駞(宋史夏國𫝊見幕梁下)
箱
箱笥(南唐近事韓寅亮偓之子也嘗謂予言偓捐館之日温陵帥開其家藏丨丨頗多而緘鐍甚密意其)
(必有珍玩使親信發觀惟得燒殘龍鳳燭金縷紅巾百餘條蠟淚甚新巾香猶鬱)
箱囊(南史庾元龍傳每入覲見備持丨丨几席之屬一物不具則不肯坐)
箱篋(名畫錄李昇者成都人也小字錦奴含毫就素必有新竒桃源洞圖武陵溪圖青城山圖峨眉山圖)
(二十四化山圖好事得之為丨丨珍後學得之為亡言師)
箱中(宋史禮志隋以青箱奉穜稑唐廢其禮青箱舊無其制請用竹木為之而無蓋兩端設襻飾以青中)
(分九隔隔盛一種覆以青帊穜稑即早晚之種不定穀名請用黍稷秫稻粱大小豆大小麥陳於丨丨)
櫃(匱同)
櫃上(元史輿服志丨丨周遭朱漆勾闌雲拱地霞葉一百七十有九下垂牙護泥虚板並朱漆畫瑞草)
櫃前(元史輿服志丨之丨朱漆金妝雲龍輅牌一金塗鐵曲戍)
櫃中(開河記城市村坊之民有孩兒者家置木櫃鐵裹其縫每夜置子於丨丨鏁之全家秉燭圍守)
櫃峽(明一統志丨丨在南川縣東南一百里峭崖壁立上有洞洞門中有一櫃往歲時聞斧斤聲有飛屑)
(隨水下疑洞中有神物也)
匱篋(魏書崔光韶傳始光韶在都同里人王蔓於夜遇盜害其二子孝莊詔黃門高道穆令加檢捕一坊)
(之内家别搜索至光韶宅綾絹錢布丨丨充積議者譏其矯嗇)
櫝
櫝櫃(神仙傳太玄女訪明師洗心求道得王子之術門戶丨丨有關鑰者指之即開)
櫝中(論語龜玉毁於丨丨於楊維楨蓍草賦韜以纁帛皂囊閟兮納丨丨北牀置兮)
櫝丸(左傳公徒釋甲執冰而踞注冰丨丨蓋或云丨丨是箭筩其蓋可以取飲方言曰弓藏謂之鞬或謂)
(之丨丨如彼文則丨丨是盛弓者也此或說丨丨是箭筩其蓋可以取飲十三年傳云司鐸射奉壺飲冰謂執)
(此也)
櫝食(國老談苑杜鎬廣博為龍圖閣學士真宗一日問丨丨原於何代鎬對曰漢景帝為太子文帝鍾愛)
(既居東朝文帝念之曰太子之食必料差殊乃命大官每具兩檐櫝以一賜之此其始也)
櫝藏(危素三節堂賦保遺器以丨丨兮矧緹襲乎詩書)
匣
匣玉(韋應物送禇校書歸舊山歌握珠不返泉丨丨不歸山)
匣琴(杜甫西閣三度期大昌嚴明府同宿不到詩丨丨虚夜夜手板自朝朝)
匣弦(孟郊贈李觀詩埋劒誰識氣丨丨日生塵)
匣劒(中華古今注武王以安必防危理必防亂故彀弓丨丨以軍儀示不忘武也韋莊冬日長安感志)
(寄獻虢州崔郎中二十韻詩未知丨丨何時躍但恐鋁刀不再銛)
匣盝(宋史禮志仁宗册皇后曹氏其册制如皇太子玉用珉玉五十簡匣依册之長短寶用金方一寸五)
(分高一寸其文曰皇后之寳盤螭紐綬并緣册寳法物約舊制為之丨丨並朱漆金塗銀裝其禮與通禮異)
匣鏡(白居易五月齋戒詩妓房丨丨滿紅埃酒庫封瓶生綠苔)
匣襆(宋史蒲甘國傳崇寧五年遣使入貢詔禮秩視註輦尚書省言註輦役屬三佛齊胡熙寧中敕書以)
(大背紙緘以丨丨今蒲甘乃大國王不可下視附庸小國欲如大食交趾諸國禮凡制詔並書以白背金花綾)
(紙貯以間金鍍管籥用錦絹夾襆緘封以往從之)
匣笥(束晳元居釋是士諱登朝而競赴林薄或毁名自汙或不食其祿比從政於丨丨之龜譬官者於郊)
(廟之犢)
匣匱(鹽鐵論民人藏於家諸侯藏於國天子藏於海内故民人以垣牆為藏閉天子以海内為丨丨淮)
(南子夫有夏后氏之璜者丨丨而藏之寳之至也)
匣龍(孟郊寄院中諸公詩見冠豸下)
匣子(元史兵志中書省定議近年入遞文字封緘雜亂發遣無時今後省部并諸衙門入遞文字其常事)
(皆付承發司隨所投下去處類為一緘始往江淮行省者凡江淮行省不以是何文字通為一緘其他官府同)
(省部臺院凡有急速之事别置丨丨發遣其丨丨入遞隨到即行)
匣氣(崔融詠寳劒詩丨丨衝牛斗山形轉轆轤)
匣中(李益夜發軍中詩邊馬櫪上驚雄劒丨丨鳴劉白居易慵不能詩丨丨亦有琴手慵不能彈禹)
(錫酬太原令狐相公見寄詩書信來天外瓊瑶滿丨丨張潮襄陽行莫作雲間鴻離聲顧儔侶尚如丨丨劒)
(分形會同處絲皮日休愛元魯山德秀詩詩清似丨丨鏡直如琴上羅隱春日憶湖南舊遊寄盧校書詩)
(恩重丨丨孤劒立夢餘江畔數峯青兒杜荀鶴投鄭先輩詩丨丨長劒未酬恩不遇男不合論)
匣裏(庾信鏡賦不能片時藏丨丨暫出園中也自隨晝高適送渾將軍詩城頭畫角三四聲丨丨寳刀)
(夜鳴詩王建留别田尚書見機中下)
匣内(宋史禮志見匣前下)
匣外(庾信鏡賦龍垂丨丨鳳倚花中)
匣前(宋史禮志御集提舉諸司官于孝宗御集丨丨搢笏啟封開鑰訖出笏歸侍立位御集承受官搢笏)
(於御集匣内取册轉授提舉官搢笏接訖承受出笏提舉官奉册置御案上出笏)
篋
篋櫝(說苑天子藏於四海之内諸侯藏於境内大夫藏於其家士庶人藏於丨丨韓愈與袁相公書誠)
(不忍竒寳横棄道側而閤下丨丨尚有少闕不滿之處猶足更容輒冒言之)
篋匱(柳宗元祭外甥崔駢文天恡靈竒取不可貪既睿又力神誰以堪汝不是思而縱其志盜其管籥褰)
(其丨丨抽深抉密檐重揭貴守吏失職訴帝行事果殄爾躬以寧其位豈不信耶)
篋架(北史李元忠傳以本官領衛尉卿卒有米三石酒數斛書籍藥物充滿丨丨)
篋書(杜甫贈李八丈判官詩丨丨積諷諫宮闕限奔走)
篋笥(禮記表記兌命曰惟衣裳在笥疏衣裳在丨丨當服之以行禮不可妄與于人後漢書禮儀志諸)
(郊廟祭服皆下便房五時朝服各一襲在陵寢其餘及宴服皆封以丨丨藏宮殿後閤室吳志陸凱傳予連)
(從荆揚來者得凱所諫皓二十事博問吳人多云不聞凱有此表又按其文殊甚切直恐非皓之所能容忍也)
(或以為凱藏之丨丨未敢宣行病困皓遣董朝省問欲言因以付之虚實難明故不著於篇宋史張洎𫝊素)
(與徐鉉厚善後因議事相忤遂絶交然手寫鉉文章訪求其筆札藏丨丨甚于珍玩歴代名畫記手揣卷軸)
(口定貴賤不惜泉貨要藏丨丨則董伯仁展子虔鄭法士陽子華孫尚子閻立本吳道玄屏風一片值金二萬)
(次者售一萬五千黃庾肩吾團扇銘秋風颯至丨丨長捐鄭愔少年行金盈丨丨白日忽西馳王諲閨)
(情詩見簾帷下丨杜甫送從弟亞赴安西判官詩兵法五十家爾腹為丨又客從詩客從南溟來遺我泉)
(客珠珠中有隱字欲辨不成書緘之丨丨久以俟公家須開視化為血哀今徵斂無又留别公安太易沙門)
(詩見舟航下物姚發送蕭穎士詩幸得師季良欣留丨丨寳韋應東林精舍見故殿中鄭侍御題詩追舊)
(書情詩結騎京華年揮文丨丨積)
篋中(漢書外戚傳見篋緘下萬唐書五行志太和九年鄭注丨丨藥化為蠅數飛去注始以藥術進化)
(為蠅者敗死之象發元史王文禮傳改江東建康道提刑按察使卒於官其丨丨錢僅七緡貧不能歸葬人)
(以此稱之内寰宇記隱之罷郡見妻丨丨有沈香一斤遂投石門水中後人謂之沈香浦亦曰投香浦道)
(山清話司馬君實洛中新第初遷入一日步行見牆外暗埋竹簽數十問之則曰此非人行之地將以防盜也)
(公曰吾丨丨所有幾何且盜亦人也豈可以此為防命亟去之雲齋廣錄餘杭進士洪浩熙寧間游太學十)
(年不歸其父垂白作詩寄語曰太學何蕃且一歸十年甘旨誤庭闈休辭客路三千遠須念人生七十稀腰下)
(雖無蘇子印丨丨幸有老萊衣歸時定約春前後免使高堂賦式微孫逖春初送呂補闕往西嶽勒碑詩丨)
(丨緘聖札岩下揖神君馬齊已荆渚病中因思匡廬詩海内競鐵丨丨藏紙驢)
篋裏(張蠙贈江都鄭明府詩牀頭怪石神仙畫丨丨華箋將相書)
篋蛇(王僧孺中寺碑銘丨丨爭赴藤鼠無息緣梁元帝梁安寺刹下銘丨丨未斷藤蛇方)
篋緘(漢書外戚傳帝與昭儀坐使客子解丨丨未已帝使客子偏兼皆出自閉戶獨與昭儀在須臾開戶)
(嘑客子偏兼使緘封篋及綠綈方底推置屏風東恭受詔持篋方底予武皆封以御史中丞印曰告武篋中有)
(死兒埋屏處勿令人知武穿獄樓垣下為坎埋其中)
篋衍(莊子夫芻狗之未陳也盛以丨丨巾以文繡尸祝齋戒以將之及其已陳也行者踐其首脊蘇者取)
(而爨之而已將復取而盛以丨丨巾以文繡游居寢臥其下彼不得夢必且數眯焉)
篋山(水經注浮出故瀆又東逕丨丨北)
篋塞(春渚紀聞見鎌刃下)
笥
笥篋(南史宋建平王宏傳兩官所遺珍玩塵于丨丨陵劉鑠秋歌纖羅還丨丨輕紈改衣裳羅隱廣)
(秋夜讀進士常修三篇因題詩入蜀歸吳三首詩藏於丨丨重於師)
笥中(後漢書劉盆子傳崇等欲立帝求軍中景王後者得七十餘人唯盆子與茂及前西安侯劉孝最為)
(近屬崇等議曰聞古天子將兵稱上將軍乃書札為符曰上將軍又以兩空扎置丨丨遂於鄭北設壇場祠城)
(景陽王諸三老從事皆大會陛下列盆子等三人居中立以年次探札盆子最幼後探得符諸將乃皆稱臣拜)
(母呂覽齊有北郭騷者結罘罔梱蒲葦織屨履以養其猶不足踵門見晏子曰願乞所以養母晏子使人分)
(倉粟分府金而遺之辭金而受粟有間晏子見疑於齊君北郭子召其友而告之曰說晏子之義而當乞所以)
(養母焉吾聞之曰養及親者身伉其難今晏子見疑吾將以身死白之著衣冠令其友操劍奉笥而從造於君)
(庭求復者曰晏子天下之賢者也去則齊國必侵矣必見國之侵也不若先死請以頭託白晏子也因謂其友)
(曰盛吾頭於丨丨奉以託退而自刎齊君聞之大駭乘驛而自追晏子及之國郊請而反之張載擬四愁詩)
(佳人遺我丨丨布何以贈之流黃素)
笥方(禮記曲禮凡以弓劒苞苴簞笥問人者操以受命如使之容疏簞圓丨丨俱是竹器亦以葦為之)
笥錦(劉義恭自君之出矣樂府自君之出矣丨丨廢不開)
笥緘(任昉王貴嬪哀策文丨丨遺組筵委塵鞠)
笥溝(水經注鮑丘水自雍奴縣故城西北舊分丨丨水東出合丨丨斷衆川東注混同一瀆)
簏
簏盛(南史孔珪𫝊父靈産頗解星文好術數齊高帝輔政沈攸之起兵靈産白高帝曰攸之兵衆雖強以)
(天時冥數而觀無能為也高帝驗其言擢遷光祿大夫以丨丨靈産上靈臺令其占候餉靈産白羽扇素隱几)
(曰君有古人之風故贈君古人之服當世榮之)
簏中(宋史歐陽修傳修游隨得唐韓愈遺藁于廢書丨丨讀而心慕焉苦志探賾至忘寢食必欲并轡絶)
(馳而追與之並)
簏讀(王昌齡箜篌引丨丨兵書盡冥搜為君掌上施權謀)
御定駢字類編卷一百六十
