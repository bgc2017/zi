欽定四庫全書
御定駢字類編卷二百三十三補遺
人事門九
瑞
瑞福(王褒四子講德論天人並應屢降丨丨)
瑞符(李程日五色賦浩浩天樞洋洋聖謨德之交感丨必相丨)
瑞應(詩周南召南譜麟趾言公子之信厚騶虞歎國君之仁心自取獸名别為興喻非歎丨丨杜預春)
(秋左傳序疏禮器曰升中于天而鳳凰降龜龍假詩序曰麟趾關雎之應騶虞鵲巢之應騶虞即白虎也是龜)
(龍白虎並為丨丨定史記禮書古者太平萬民和喜丨丨辨至乃采風俗制作後漢書百官志太史令一)
(人六百石凡國有丨丨灾異掌記之肩隋書經籍志丨丨圖二卷皇德丨丨賦頌一卷庾吾和太子重雲)
(殿受戒詩萬年逢丨丨千生值法身)
瑞命(班彪遊居賦謀神人以動作享烏魚之丨丨張衡東京賦總集丨丨備致嘉祥)
瑞聖(顔延之赭白馬賦實有騰光吐圖疇德丨丨之符焉李庾東都賦表賢則河水變清丨丨則洛圖)
(屢出)
瑞感(南史柳惔𫝊武帝之鎮襄陽惔祖道帝解茅土玉環贈之天監二年元會帝謂曰卿所佩玉環是新)
(亭所贈耶對曰既爾丨丨神衷臣謹服之無斁)
瑞祝(周禮太祝掌六祝之辭五曰丨丨嵩梅堯臣希深惠書言與師魯子聰永叔幾道遊因誦而韻之)
(聞君奉宸詔丨丨疑靈岫)
瑞堯(陸倕石闕銘注赤龍負圖以丨丨)
瑞官(魏書李彪𫝊自丨丨文而卑高陳民師建而賤貴序此乃人間之繩式也)
瑞啓(梁簡文帝上武帝菩提樹頌啓丨丨黃龍中山興頌)
瑞開(駱賓王為齊州父老請陪封禪表河浮五老啓赤文于帝期海薦四神奉丹書于王會丨丨三脊祥)
(洽五雲)
瑞彰(陳詡西掖瑞柳賦柳變西掖丨丨聖時)
瑞發(陳詡西掖瑞柳賦丨丨匪遥成天意之孔昭)
瑞降(羅衮謝史館裴相公啓霖施而窮澤生流丨丨而枯條更肄)
瑞潛(揚雄劇秦美新甘露嘉醴景曜浸潭之丨丨)
瑞異(南方草木狀吳黃武中交趾太守士燮獻橘十七實同一蔕以為丨丨羣臣畢賀小學紺珠宋朝)
(會要二十一類九曰丨丨笑蘇軾異鵲詩里人驚丨丨野老而嗟)
瑞美(宋明帝宋泰始歌舞曲帝圖凝遠丨丨昭宣)
瑞夢(隋煬帝答智顗遺旨書即于今月十八日仍感丨丨是知濟度已降舟航張文成滄州高弓縣實)
(性寺什迦像碑薦玉像於祥符啓金人之丨丨)
瑞徵(司馬相如封禪文厥塗靡蹤天丨之丨)
瑞圖(王逸九思懿風后兮受丨丨詩班固白雉詩啓靈篇兮披丨丨杜甫鳳凰臺自天銜丨丨飛下)
(十二樓)
瑞典(徐彦伯南郊賦張集靈之丨丨之李程日五色賦驗丨丨之所應知淳風不遐)
瑞紀(李嶠宣州大雲寺碑頒其丨丨所以旌識善緣樹其階梯所以津梁法俗)
瑞驗(皇甫汸仙都草堂記山有鼎湖中産異蓮瓣落東陽因建金華之邑表丨丨云)
瑞日(朱子眀道先生畫像贊丨丨祥雲和風甘雨龍德正中厥施斯普廣宣早秋降誕日獻夀應制繞)
(殿祥風起當空丨丨懸入徐夤李翰林詩遺編往簡應飛去散祥雲丨丨間)
瑞月(張仲素聖明樂詩九陌祥煙合千秋丨丨眀)
瑞星(晉書天文志丨丨一曰景星如半月生于晦朔助月為明)
瑞宿(謝靈運宋武帝誄甘露芝草祥雲丨丨)
瑞暾(唐無名氏黃雲捧日賦呈彼丨丨曜于天門)
瑞光(李子卿有興唐寺聖容丨丨賦匝雍陶永樂殷堯藩明府縣池嘉蓮詠青蘋白石蓮塘水裏蓮開)
(帶丨丨出蘇軾和子由中秋見月詩明月未羣山高丨丨千丈生白毫)
瑞晴(孟郊寒溪詩丨丨刷日月高碧開星辰)
瑞彩(楊發太陽合朔不虧賦圓規杲耀發丨丨于踆烏愛景沖融動和鳴于彩鳳韓渥漫作黍谷純陽)
(入鸞霄丨丨生)
瑞霞(李商隠七月二十八日夜與王鄭二秀才聽雨後夢作初夢龍宫寳燄然丨丨明麗滿晴天)
瑞雲(洞冥記東海大明之墟有釡山出丨丨應王者之符節元稹春詩丨丨低□□香雨潤濛濛)
瑞靄(王惲詩東城丨丨朝日鮮五王甲第臨天淵醺趙長卿詞金獸噴香丨丨芬夜凉如水酒初)
瑞雨(南史虞寄傳大同中嘗驟雨殿前往往有雜色寳珠梁武觀之甚有喜色寄因上丨丨頌張九齡)
(和崔尚書喜雨詩照爛陰霞止交紛丨丨来)
瑞雪(張正見元圃觀春雪詩同雲遥映嶺丨丨近浮空盧照鄰登封大酺歌日觀仙雲隨鳳輦天門丨)
(丨照龍衣)
瑞露(許敬宗掖庭山賦鑿離暉于石鏡法丨丨于雲掌李程日五色賦泛草際而丨丨相鮮動川上而)
(榮光亂出珠張說奉和聖製千秋節宴應制詩囊含丨丨金鏡抱仙輪)
瑞液(崔融為皇太子賀甘露表薦河圖而升洛範日載祥編過竹苑而憩芝臺宵零丨丨武平一奉和)
(幸白鹿觀應制詩元圃靈芝秀華池丨丨濃)
瑞霧(集異記閣凝丨丨樓横祥霓丨蘇軾孫莘老寄墨詩金牋灑飛白丨縈長虹)
瑞風(袁奭從駕遊山詩玉輿明淑景珠旗轉丨丨)
瑞雷(唐書王求禮𫝊久視二年三月大風雪鳳閣侍郎蘇味道等以為瑞率羣臣入賀求禮讓曰宰相燮)
(和陰陽而季春雨雪乃災也果以為瑞則冬月雷渠為丨丨耶)
瑞電(三教論衡祥虹流月丨丨繞樞)
瑞色(唐高宗太子納妃太平公主出降詩玉庭浮丨丨銀牒藻祥徽楊巨源元日含元殿下立仗丹鳳)
(樓門下宣赦相公稱賀詩丨丨含春當正殿香煙捧日在高樓徐夤放榜日詩花浮酒影彤霞爛日照衫光)
(丨丨鮮寒皎然晨登樂遊原望終南積雪詩空標丨丨爽氣襲皇州)
瑞氣(晉書天文志丨丨一曰慶雲若煙非煙若雲非雲郁郁紛紛蕭索輪囷是謂慶雲亦曰景雲此喜氣)
(也五梁簡文帝元圃園講頌序停丨丨于三辰泛祥煙于節唐無名氏垂衣治天下賦颯祥雲乎五彩蟠)
(丨丨于六章偓唐太宗重幸武功詩丨丨縈丹闕祥煙散碧空韓南安寓止詩天近函關屯丨丨水侵吳)
(甸浸晴霞)
瑞暉(陳後主日出東南隅行重輪上丨丨西北照南威)
瑞景(孫逖天寳三載親祭九宮壇大赦天下制丨丨和風神心如答)
瑞影(羅鄴曲江春望詩丨丨玉樓開組繡歡聲丹禁奏雲韶温庭筠病中書懷呈友人詩丨丨森瓊樹)
(輕冰瑩玉壷)
瑞年(李嶠遊禁苑陪幸臨渭亭遇雪應制詩六出迎仙藻千箱答丨丨)
瑞節(左傳寡君願徼福于周公魯公以事君不腆先君之敝器使下臣致諸執事以為丨丨要結好命所)
(以藉寡君之命結二國之好是以敢致之幣國語古者先王既有天下為車服旗章以旌之為摯丨丨以鎮)
(之平唐書禮樂志靈武百代應丨丨九眞迎世江淹為建王慶改號啓嘉生蠲慶風雲丨丨虞基在南)
(接北使詩會玉二崤至丨丨三秦歸)
瑞臘(劉宰送魏侍郎謫靖州詩六花丨丨春臺熙尤便逐客過往稀)
瑞朔(王勃乾元殿頌序祥飛井絡震鱗題丨丨之元祉絢新郊枵獸紀和年之序)
瑞歷(荀子日月五星辰丨丨是禹桀之所同也)
瑞州(唐書地理志丨丨注本威州貞觀十年以烏突汗達干部落置在營州之境咸亨中更名)
瑞府(暢瓘良玉比君子賦蔵之丨丨偶之河圖奉之者生敬執之者不趨張說送宋休遠之蜀任詩懷)
(鉛書丨丨横草事邊塵)
瑞闕(鄭愔同韋舍人早朝詩丨丨龍居峻宸庭鳳掖深)
瑞室(南史何胤𫝊胤初遷將築室忽見二人著元冠容貌甚偉問胤曰君欲居此耶乃指一處云此中殊)
(吉忽復不見胤依言而卜焉尋而山發洪水樹石皆倒拔唯胤所居室巋然獨存王元簡乃命記室參軍鍾嶸)
(作丨丨頌刻石以旌之)
瑞坊(陳陶聖帝擊壤歌應象敷宸極寰瀛作丨丨)
瑞塔(宋之問奉和九月九日登慈恩寺浮圖應制詩丨丨千尋起仙輿九日来解琬奉和九月九日登)
(慈恩寺浮圖應制詩丨丨臨初地金輿幸上方御張錫奉和九月九日登慈恩寺浮圖應制詩仙遊光路丨)
(丨迥凌空)
瑞物(北史李德林𫝊周武謂羣臣曰我常日唯聞李德林與齊朝作書檄我正謂其是天上人豈意今日)
(得其驅使復為我作文書神武公紇豆陵毅答曰臣聞明主聖王得麒麟鳳凰為瑞是聖德所感非力能致之)
(丨丨雖来不堪使用如李德林来受驅策亦是陛下聖德感致有大才用勝于麒麟鳳凰遠矣李白明堂賦)
(神休旁臻丨丨咸薦)
瑞粟(宋史樂志朝會樂首奏和安次奏嘉木成文滄海澄清丨丨呈祥三曲其樂專以太簇為吕)
瑞煒(沈鯉嘉禾賦翕垓埏之丨丨穆元辰于孟陽)
瑞穎(張說為留守奏嘉禾表臣籍慶宗枝久沐星潢之潤躬持丨丨預奉天保之符)
瑞麥(宋史樂志太宗太平興國九年嵐州獻祥麟雍熙中蘇州貢白龜端拱初澶州河清廣州鳳凰集諸)
(州麥兩穗三穗者連歲来上有司請以此五瑞為祥麟丹鳳河清白龜丨丨之曲薦于朝會用之任瑗丨丨)
(賦曰珍丨丨生我皇圖風張聿餘丨丨詩丨丨生堯日芃芃雨露偏陸龜蒙人詩一心如丨丨長作兩岐)
(分)
瑞麰(舊唐書明皇紀天寳三載三月武威郡上言番禾縣天寳山有醴泉湧出嶺石化為丨丨遠近貧乏)
(者取以給食改番禾為天寳縣)
瑞芝(蘇頲賀封禪表遂登日觀拜雲封泥丨丨檢珍玉杜甫橋陵詩三十韻因呈縣内諸官丨丨産廟)
(柱好鳥鳴巖扃)
瑞荚(范成大詩已饒丨丨明朝滿先借清蟾一夜圓)
瑞草(宋史輿服志端拱中詔作丨丨地毬路文方團胯帶副以金魚賜中書樞密院文臣盧綸奉和聖)
(製麟德殿宴百寮詩玉欄豐丨丨金陛立神羊軾方干夜聽步虚詩丨丨秋風起仙階夜月明又蘇慶源)
(宣義王丈以累舉得官為洪雅主簿雅州戶掾遇吏民如家人人安樂之既謝事居眉之青神丨丨橋放懷自)
(得有書来求紅帶既以遺之且作詩為戲請黃魯直學士秦少游賢良為賦一首為老人光華歸来丨丨橋邊)
(路獨遊還佩平生壷)
瑞藻(宋祁教坊致語丨丨躍魚嘉鎬京之飲酒翠梧傾鳳應韶舞之摐金)
瑞木(宋史樂志國朝合州進丨丨成文馴象繇遠方自至宋高宗盤松贊天錫丨丨得自嶔岑枝蟠數)
(萬幹不倍尋詩鮑照河清頌丨丨朋生祥禽輩作符李紳别連理樹垂陰敢慕甘棠葉附榦將呈丨丨)
瑞竹(宋史五行志太平興國八年十月乙酉蜀州獻丨丨一本十六節上分兩枝虞集詩聞道故園生)
(丨丨令人歸興滿江干禮又秦觀圓通禪師行狀潤守王公琪雅聞師名乃具請𫝊法于甘露而太平之繁)
(昌亦以隐静召師以甘露近城邑而隠静僻在深山中遂從太平繁昌之請開堂於郡之丨丨院)
瑞筍(述異記東海畔有孤竹斬而復生中有管周武王時孤竹之國獻丨丨一株)
瑞藤(元稹春餘遣興詩笑倚連枝花恭扶丨丨杖)
瑞松(名山記永福縣有丨丨塢)
瑞橘(李德裕有丨丨賦)
瑞茗(陸游詩竒香炷罷雲生岫丨丨分成乳泛杯)
瑞芽(沈與求詩一旗但覺烹殊品雙鳳何須覓丨丨)
瑞瓜(宋史儀衛志持鈒前隊有丨丨旗二)
瑞柳(唐書吕渭𫝊中書省有古柳建中末枯死德宗自梁還復榮茂人以為丨丨渭令貢士賦之陳詡)
(西掖丨丨賦聞丨丨於春宫遂揄揚於天應)
瑞花(劉孝綽答雲法師書丨丨承足人觀雕輦之盛金輪啓路物覩重英之飾駱賓王詠雪詩龍雲玉)
(葉上鶴雪丨丨新)
瑞葉(冷齊夜話何事月娥應不在亂飄丨丨滿人間丨駱賓王賦得春雲處處生詩槧日祥光舉疎雲)
(丨輕)
瑞枝(虞世南琵琶賦西域神獸南山丨丨)
瑞蓮(皇甫湜吉州刺史廳壁記瑞露溶溶降味公松丨丨猗猗合蔕公池郭正域丨丨賦序萬歷丙戌)
(禁中重臺丨丨盛開香黃滔江州夜宴獻陳員外詩數枝紅蠟啼淚兩面青娥拆丨丨)
瑞孕(郭正域瑞蓮賦紫宫丨丨瓊沼花開)
瑞香(清異錄廬山丨丨花始緣一比丘晝寢盤石上夢中聞花香酷烈及覺求得之因名睡香四方竒之)
(謂為花中祥瑞遂名丨丨佳三餘贅筆曾端伯以丨丨為殊友張敏叔以丨丨為客吕大防丨丨圖序丨)
(丨芳草也其木高纔數尺生山坡間花如丁香而有黃紫二種)
瑞腦(南渡宫禁典儀弁陽老人有詩云黃道官羅丨丨香衮龍升降佩鏘鏘大安輦奏乾安曲萬點明星)
(簇紫皇)
瑞萼(李嶠為公主辭家人畜産官給料表天妹申慈忝扶桑之丨丨王姬藉寵竊穠李之竒芬)
瑞勝(林滋人日詩共向花前圖丨丨試看池上動輕苔)
瑞形(庾信周祀圓丘歌丨丨成象璧氣含春)
瑞質(徐夤龜詩青荷巢丨丨綠水返靈蹤寰梁德裕感遇詩彩雲呈丨丨五色發人)
瑞迹(蓮社高賢𫝊慧遠師聞天竺佛影是佛昔化毒龍丨丨欣感於懷後因邪舍律士敘述光相乃背山)
(臨流營築龕室淡采圖寫望如煙霧復製五銘刻於石許善心神雀頌節節竒音行行丨丨)
瑞蹟(袁朗和洗掾登城南坂望京邑詩神皋多丨丨列代有興王)
瑞相(王褒京師突厥寺碑至于善見神通瓶沙丨丨波斯鑄金優填雕木莫不歸依等覺逥向佛乘孫)
(逖為宰相賀平原郡鑄尊容鑪上有紫雲等瑞表呈祥丨丨表異金光)
瑞像(蓮社高賢傳陶侃刺廣州漁人見海中有神光網之得金像文殊因製文殊丨丨贊梁元帝與蕭)
(諮議等書丨丨放光倏將旬日神亦作象張說奉和同皇太子過慈恩寺應制詩朗朗居峻軒軒丨丨威)
瑞靈(鄭愔中宗降誕日長寧公主滿月侍宴應制詩月滿增祥荚天長發丨丨)
瑞英(清異錄人家畜一簾赤紫色人在簾間自外望之繞身有光蓋宫禁物也後歸于渾瑊家有貴臣識)
(之曰此丨丨簾耳)
瑞玉(儀禮覲禮侯氏裨冕釋幣于禰乘墨車載龍旂弧韣乃朝以丨丨有繅)
瑞珪(張餘慶祀后土賦元酒或降以尚本丨丨不琢而貴質唐蜡百神樂章綺幣霞舒丨丨虹起)
瑞璧(陳書宣帝紀太建二年儀同黃法氍獻丨丨一徐夤雞詩峩冠裝丨丨利爪削黃金)
瑞信(書上宗奉同瑁𫝊同爵名瑁所以冒諸侯圭以齊丨丨方四寸邪刻之)
瑞金(蘇味道詠虹詩逸照含良玉神光藻丨丨)
瑞石(北齊書神武帝紀天平四年六月壬申神武如天池獲丨丨隠起成文曰六王三川唐書太宗紀)
(貞觀十七年十一月己卯有事于南郊壬午賜酺三日以凉州獲丨丨赦凉州上官儀為朝臣賀凉州丨丨)
(表彤雲澹景標映龍顔瑞火流光呈發鳥跡)
瑞火(上官儀為朝臣賀凉州瑞石表見上)
瑞浪(駱賓王晚渡黃河詩照日榮光淨驚風丨丨翻)
瑞巘(隋書禮儀志黃銀出于神山碧玉生于丨丨)
瑞鼎(李百藥詩仙露含靈掌丨丨照川媚)
瑞鹽(唐書韓滉𫝊方是時潦敗河中鹽池滉奏池産丨丨帝疑遣諫議大夫蔣鎮廉狀鎮畏滉還乃賀帝)
(且請置祠詔號寳應靈慶池白異物彙苑唐武德七年長安古城鹽渠水中生鹽紅二色而味甘狀如方印)
(名丨丨館會要祥符三年九月辛巳賜近臣及閣解池丨丨夏竦進丨丨賦)
瑞龍(錢起有過丨丨觀道士詩)
瑞鳳(蘇瓌興慶池侍宴應制詩丨丨飛来隨帝輦祥魚出戲躍王舟吕巖七言詩九鼎黃芽棲丨丨一)
(軀仙骨養靈芝)
瑞鸑(王勃九成宫頌序周朝丨丨聲參叶律之官陳寳鳴雞響襍司晨之序)
瑞鶠(禽經鳳雄凰雌亦曰丨丨亦曰鸑鷟羽族之君長也)
瑞鳥(禽經鸞丨丨一曰雞趣宋高無際井賦棲永康之丨丨呈魯國之羵羊之問奉和幸三會寺應)
(制詩丨丨呈書字神龍吐浴泉)
瑞鵲(李嶠上張明府書登雅譽於羣鳬照禛黻於丨丨獨孤及殿中監張公神道碑所蒞之邦必聞其)
(政作人父母為國循良于是丨丨成巢嘉禾合穎柳貫元日詩玉壷修幹雙龍捧寳座重裀丨丨敷)
瑞雀(許善心神雀頌爰有丨丨翺翔而下載行載止當扆宁而徐前来集来儀乘軒墀而顧步)
瑞禽(宋史燕懿王德昭𫝊德昭子惟吉五歲日讀書誦詩帝嘗射飛鳶一發而中惟吉從旁雀躍喜甚帝)
(亦喜鑄黃金為竒獸丨丨賜之有桯史艮嶽初建四方所貢珍禽之在囿者不能盡馴市人薛翁請于童貫)
(願役其間許之一日徽祖幸是山聞清道聲望而羣翔者數萬翁先以牙牌奏道左曰萬歲山丨丨迎駕上大)
(喜獸劉勰新論擊拊球石則百舞樂終九成則丨丨翔)
瑞羽(袁淑桐賦儀丹丘之丨丨棲清都之仙宫沈約梁鞞舞歌靈蛇及丨丨分素復銜丹)
瑞鶴(宋史五行志至和三年九月大饗明堂有鶴回翔堂下明日又翔于上清宫是時所在言丨丨宰臣)
(等表賀不可勝紀丨唐享龍池樂章恩魚不入昆明釣丨長如太液仙)
瑞鶻(白居易和春深詩通犀排帶胯丨丨勘袍花曾鞏詩丨丨宫袍腰玉繞)
瑞鴈(蔣防白兔賦伴祥烏于苑囿鄰丨丨于池塘)
瑞燕(江總元圃石室銘祥棃吐秀丨丨流蠁)
瑞鳦(宋史樂志丨丨至止祀事孔明)
瑞獸(權德輿中書門下賀河陽白兔表惟此丨丨是稱月精庾信周祀五帝歌丨丨霜耀祥禽雪映)
瑞牛(李嶠有進丨丨表)
瑞馬(李嶠玉詩方水晴虹媚常山丨丨新)
瑞象(羅汝敬龍馬賦並騶虞兮同列翊丨丨兮偕行)
瑞鹿(梁昭明太子七契丨丨摛素祥熊耀黃神梁簡文帝謝勅賚長生米啓如隨丨丨若降烏)
瑞龜(周存有丨丨遊宫沼賦)
瑞趾(李咸用寓意詩蒼蒼杳無言麒麟迴丨丨)
瑞文(宋史樂志詔和峴作丨丨馴象玉鳥皓雀四瑞樂章以備登歌)
瑞史(隋書許善心𫝊祥圖丨丨赫赫明明)
瑞譜(庾信齊王進赤雀表實可圖形丨丨書頌儒林)
瑞策(李義府在嶲州遥敘封禪詩丨丨開珍鳳正圖薦寳龜)
瑞牒(宋史樂志素烏爰止淳精允臧名符丨丨色應金方梁簡文帝菩提樹頌現彼法身圖兹丨丨)
(史近漢武帝齋宫産靈芝賦叶珍符於丨丨産靈芝於齋宫蔣防白兔賦同丨丨而登高異周書而翫物)
瑞檢(李嶠奉和拜洛應制詩七萃鸞輿動千年丨丨開)
瑞榜(李嶠太平公主山亭侍宴應制詩黃金丨丨絳河隈白玉仙輿紫禁来)
瑞案(唐書禮樂志天子肆覲中書侍郎以州鎮表方一桉俟於西門外給事中以丨丨俟於東門外乃就)
(侍臣位刺史將入乃各引案分進東西陛下)
瑞箴(孫朴有丨丨)
瑞曲(宋史樂志元豐朝會樂第二爵笙入乃奏丨丨惟吹笙而餘樂不作第三爵奏丨丨堂上歌堂下笙)
(一歌一吹相間第四爵仍奏丨丨而上下之樂交作)
瑞字(玉海經非無丨丨也以訓玉而不以訓祥虞書輯瑞周官典瑞注以瑞為符信而未始以為休祥同)
(穎之禾止以喜名大有之年止以喜書至太史公方以白魚赤烏為周之符瑞亦不過以符為信)
瑞頌(文心雕龍肄禮璧堂講文虎觀孟堅珥筆於國史賈逵給札於丨丨)
瑞錦(唐書王琳𫝊議者謂治廣未有如方慶者號第一下詔賜丨丨雜綵以著善政案琳字方慶杜甫)
(和嚴中丞西城晚眺詩花羅封蛱蝶丨丨送麒麟)
瑞綾(唐書地理志定州博陵郡士貢羅紬細綾丨丨兩窠綾獨窠綾二包綾熟線綾)
瑞飾(吳均碎珠賦謝驪宫之丨丨粉靈蚌之神胎)
瑞帶(白居易賜金紫詩魚佩葺鱗光照地鶻銜丨丨勢冲天)
瑞鐘(南史陳宣帝紀太建七年四月壬子郢州獻丨丨六十二月甲子南康郡獻丨丨一)
瑞鈕(郭正一奉和太子納妃太平公主出降詩金龜開丨丨寳翟上仙袿)
瑞音(上官儀高密長公主挽歌湘渚韜靈跡娥臺静丨丨)
瑞鞭(杜陽雜編貞元三年中常侍自蜀使回進丨丨一其文節高有麟鳳龜龍之形)
瑞烟(杜審言蓬莱三殿侍宴奉勅詠終南山應制詩半嶺通佳氣中峯繞丨丨楊巨源奉酬竇郎中早)
(入省苦寒見寄詩旭日鴛鷺行丨丨芙蓉闕樓張籍春日早朝詩曉陌春寒朝騎来丨丨深處見臺)
瑞炭(開天遺事西凉國進炭百條各長尺餘其炭青色堅硬如鐵名之曰丨丨燒於爐中無燄而有光每)
(條可燒十日其熱氣迫人而不可近也)
瑞白(明一統志丨丨堂在夔州府冬又馬熙載預賞元宵曲宴近臣詩宣和初載元尾丨丨纔消塵不)
(起)
瑞妖(唐六典丨丨星氣有諸家襍占)
瑞集(江淹為蕭太尉上銅鐘芝草衆瑞表寳鼎白雲丨丨軒世)
瑞廣(江淹為建平王慶明帝疾和禮上表丨丨文齡祥深武日)
備
備足(書五者来備疏五者於是来皆丨丨須風則風来須雨則雨来後漢書寇恂𫝊寇恂文武丨丨有)
(牧人御衆之才)
備物(易丨丨致用立成器以為天下利莫大乎聖人以左傳國君文足昭也武可畏也則有丨丨之饗)
(象其德丨唐裦德廟樂章禮以丨樂以感神)
備禮(詩魚麗小序美萬物盛多能丨丨也恭晉書桓冲傳辟處士長沙鄧粲為别駕丨丨盡粲感其好)
(賢乃起應命丨莫之能致)(蔡邕郭有道林宗碑州郡聞德虚已丨王昌齡塞下曲朝廷丨丨出郡國豫郊)
(迎)
備樂(左傳晉郤至如楚聘且涖盟楚子享之子反相為地室而縣焉郤至將登金奏作于下驚而走出子)
(反曰日云莫矣寡君須矣吾子其入也賓曰君不忘先君之好施及下臣貺之以大禮重之以丨丨如天之福)
(兩君相見何以代此下臣不敢史禮記干戚之舞非丨丨也孰亨而祀非達禮也宋樂志八音不具以為)
(丨丨安可得哉丨又音洛國語上作器民丨之則為和)
備道(宋史寧宗紀法天丨丨純德茂功)
備治(管子形勢器械具四者丨丨矣注四者立是廢非賞功誅罪也)
備錫(魏志太祖紀注陛下乃發盛意開國丨丨以貺愚臣地比齊魯禮同藩王非臣無功所宜膺據鄭)
(餘慶祭杜太保文崇秩屢增湛恩丨丨)
備有(書日月星辰山龍華蟲作會宗彝藻火粉米黼黻絺繡以五采彰施于五色作服汝明疏此十二章)
(為五服天子丨丨焉大詩有熊有羆有貓有虎箋韓之國土川澤寬禽獸丨丨言饒富也)
備舉(詩既備乃奏簫管丨丨先禮記丨丨其道不私其欲南史梁武帝紀論王文武遞用德刑丨丨)
(約馬融長笛賦簫管丨丨金石並隆丨沈梁三朝雅樂歌乃升乃降和樂丨)
備善(漢書匈奴傳漢使欲辨論者中行說輒曰漢使毋多言顧漢所輸匈奴繒絮米糵令其量中必善美)
(而已何㠯言為乎且所給丨丨則已不丨丨而苦惡則候秋熟㠯騎馳蹂廼稼穡也典論夫人善於自見而)
(文非一體鮮能丨丨)
備具(易隨卦疏凡卦有四德者或有卦當時之義即有四德如乾坤屯臨无妄此五卦之時即能四德丨)
(丨其隨卦以惡相隨則不可也賴左傳瑕禽曰昔平王東遷吾七姓從王牲用丨丨王之而賜之騂旄之盟)
(機漢書宣帝紀樞周密品式丨丨)
備盡(易田獲三狐疏狐是隠伏之物三為成數舉三言之搜獲丨丨)
備載(晉書裴秀𫝊今秘書既無古之地圖又無蕭何所得惟有漢氏輿地及括地諸雜圖各不設分率又)
(不考正準望亦不丨丨名山大川雖有麤形皆不精審不可依據)
備賞(管子輕重五穀以調用積餘臧羡以丨丨)
備詳(竇臮述書賦宋虞龢表聞於明皇帝齊簡穆書答於竟陵王表稱委盡書乃丨丨)
備用(漢書食貨志錢布銅冶通行有無丨民丨也荀子設規矩陳繩墨便丨丨君子不如工人)
備事(忠經序或損之以簡其文或益之以丨其丨)
備利(史記越王句踐世家句踐自會稽歸七年拊循其士民士民欲用以報吳大夫逢同諫曰國新流亡)
(今乃復殷給繕飾丨丨吳必懼懼則難必至)
備當(禮記五者丨丨上帝其饗)
備章(後漢書輿服志天子丨丨公自山以下侯伯自華蟲以下子男自藻火以下卿大夫自粉米以下)
備文(後漢書輿服志乘輿丨丨日月星辰十二章三公諸侯用山龍九章九卿以下用華蟲七章皆備五)
(采)
備儀(令狐楚碑文禮以丨丨誠以致美)
備飾(宋書禮志周之祭冕繅采丨丨)
備彩(李程日五色賦彰燭遠於皇明乃丨丨於方色)
備品(漢書王莽傳太官膳羞丨其丨矣)
備典(金史樂志於樂衆望於皇丨丨)
備色(荀子目視丨丨耳聽備聲口食備味形居備宫名受備號夫是之謂至盛)
備聲(荀子見上)
備味(漢書王莽𫝊太后下詔曰比皇帝加元服委政而授焉今誠未皇於輕靡而丨丨庶幾與百僚有成)
(其勗之哉下荀子見備色)
備宫(荀子見備色下)
備號(荀子見備色下)
備美(詩爾酒既多爾肴既嘉𫝊言酒品齊多而肴丨丨)
備陳(宋史樂志唐社稷用二十架至於開元亦循三代之遺法於壇之北宫架丨丨)
備設(宋史樂志凡祭太社太稷宜倣周官及開元禮文於壇之北丨丨宫架何承天達性論庇物殖生)
(罔不丨丨)
備盈(李叔南風之薰賦觸類而煦然長育無朕而潛来丨丨)
備覩(宋書律志序斟酌前史丨丨妍媸)
備蹕(南史侯景傳既唱警蹕識者以為名景而言警蹕非久祥也景聞惡之改為丨丨人又曰備於此便)
(畢矣有司乃奏改云永蹕)
備通(唐太宗大唐三蔵聖教序法師丨丨釋典利物為心)
備收(禮記季秋之月乃命冢宰農事丨丨舉五穀之要蔵帝籍之收於神倉祗敬必飭)
備享(杜甫橋陵詩三十韻因呈縣内諸官豈徒䘏丨丨尚謂求無形)
備聞(左傳諸侯丨丨此言因隋書高祖紀開皇三年十一月發使廵省風俗下詔曰朕君臨區宇深思)
(治術欲使生人從化以德代刑求草莱之善旌閭里之行民間情偽咸欲丨丨)
備知(謝惠連雪賦固展轉而無窮嗟難得而丨丨)
備觀(唐無名氏大合樂賦魏文侯之卧聽已悟前非吳季子之丨丨難施先覺)
備覽(宋史藝文志何澹歷代丨丨二卷陳模東宫丨丨一卷)
備悉(魏志陳思王𫝊詔報曰王援古喻義丨丨矣何言精誠不足以感通哉隋煬帝加蘇威開府儀同)
(三司詔早居端揆丨丨國章)
備閑(國語為之關籥藩籬而遠丨丨之猶恐其至也卜又梁書武帝紀六藝丨丨棋登逸品陰陽緯候)
(筮占決並悉稱善)
備嘗(左傳晉侯在外十九年矣而果得晉國險阻艱難丨丨之矣民之情偽盡知之矣陶弘景授陸敬)
(游十賚文爾奉上惟勤接下以惠稼穡艱難丨丨勞苦)
備歷(南部新書蜀東西川之人互相輕薄西川人言梓州乃我東門草市柳仲郢為東川節度曰吾立朝)
(三十年清華丨丨今日始得為西川作市令聞者皆笑之)
備履(徐陵陳公九錫文新昌典徹丨丨艱難)
備罹(宋濓文予年耄矣百艱丨丨涉事既廣理能真知)
備論(漢書溝洫志贊中國川原㠯百數莫著於四瀆而河為宗孔子曰多聞而志之知之次也國之利害)
(故丨丨其事賢杜預春秋左傳序其有疑錯則丨丨而闕之以俟後夏侯湛東方朔畫像贊序此又竒怪)
(惚恍不可丨丨者也)
備至(顔氏家訓慈兄鞠養苦辛丨丨)
備蔵(國語雨畢而除道水涸而成梁草木節解而丨丨隕霜而冬裘具清風至而修城郭宫室)
備體(晉書劉毅𫝊人才異能丨丨者寡)
備器(國語財以丨丨樂以殖財)
備能(管子明法審數立常丨丨則治)
備啓(徐陵廣州刺史歐陽頠德政碑僧釋慧羡等来朝綘闕丨丨丹誠)
備謹(史記秦始皇紀始皇夢與海神戰如人狀問占夢博士曰水神不可見以大魚蛟龍為候今上禱祠)
(丨丨而有此惡神當除去而善神可致)
備舍(國語百嘉丨丨羣神頻行)
備墾(國語陰陽分布震雷出滯土不丨丨辟在司寇)
備植(南史高昌國𫝊其地高燥築土為城架木為屋土覆其上寒暑與益州相似丨丨九穀)
備腯(左傳謂其畜之碩大蕃滋也謂其不疾瘯蠡也謂其丨丨咸有也宋史樂志奉牲以告丨丨其均)
備稷(張衡天象賦天庾積粟以示稔天廩丨丨以祈歆)
備位(漢書魏相𫝊臣相幸得丨丨不能奉明法廣教化理四方㠯宣聖德)
備列(後漢書劉聖公傳宫女數千丨丨後庭王儉先郊後春啓元服之重百僚丨丨)
備任(詩白華菅兮白茅束兮箋喻王取于申申后禮儀丨丨妃后之事)
備卿(國語辰也丨丨辰請如齊)
備使(左傳芊尹蓋曰寡君使蓋丨丨)
備職(史祥答隋太子廣書幸以先人緒餘丨丨宿衛)
備宣(江淹為蕭太尉上便宜表聖誥遺風具騰丹冊賢言流沫丨丨青史)
備僚(褚淵登歌丨丨肅列駐景開雲)
備官(禮記天子以丨丨為節聞國語使僮子丨丨而未之邪)
備員(史記平原君𫝊門下有毛遂者前自贊於平原君曰遂聞君將合從於楚約與食客門下二十人偕)
(不外索今少一人願君即以遂丨丨而行矣辟杜甫秋日夔府詠懷奉寄鄭監李賓客詩幕府初交郎官幸)
(丨丨)
備耦(禮記君使士射注使士射謂以丨丨也)
備徭(宋史温仲舒𫝊丁壯丨丨老弱供賦)
備問(後漢書樊準𫝊朝者進而思政罷者退而丨丨小大隨化雍雍可嘉)
備嬿(阮籍清思賦假淳氣之精微兮幸丨丨以自私)
備畢(後漢書公孫瓚傳出軍屯槃河將以報紹乃上疏曰故上谷太守高焉故甘陵相姚貢紹以貪惏横)
(責其錢錢不丨丨二人并命紹罪八也按紹袁紹也)
備豫(禮記其丨丨有如此者預左傳季文子曰丨丨不虞古之善教也亦作晉書安平獻王孚𫝊孚)
(以為擒敵致勝宜有丨丨)
備禦(國語將民之與處而離之將災是丨丨而召之則何以經國梁書陸襄𫝊七年出為鄱陽内史先)
(是郡民鮮于琛服食修道法嘗入山採藥拾得五色幡眊又於地中得石璽竊怪之琛先與妻别室望琛所處)
(常有異氣益以為神大同元年遂結其門徒殺廣晉令王筠號土願元年署置官屬其黨轉相誑惑有衆萬餘)
(人將出攻郡襄先已帥民吏修城隍為丨丨及賊至連戰破之生獲琛餘衆逃散)
備警(吳志孫韶𫝊權聞亂從椒丘還過定丹陽引軍歸吳夜至京城下營試攻驚之兵皆乘城𫝊檄丨丨)
(讙聲動地頗射外人權使曉諭乃止明日見韶甚器之)
備多(漢書高帝紀轅生說漢王曰漢與楚相距榮陽數歲漢常困願君王出武關項王必引兵南走王深)
(壁令滎陽成皋間且得休息使韓信等得輯河北趙地連燕齊君王乃復走滎陽如此則楚所丨者丨力分漢)
(得休息復與之戰破之必矣敵孫子吾所與戰之地不可知不可知則敵所丨者丨所丨者丨則我所與戰)
(者寡矣)
備存(管子以備攻備丨丨不攻)
備防(南史陳宣帝紀七年春三月辛未詔豫二兖譙徐合霍南司定九州及南豫江郢所部在江北諸郡)
(置雲旗義士往大軍及諸鎮丨丨)
備守(戰國策號令已定丨丨已具三國之兵乘晉陽城遂戰三月不能拔)
備衝(墨子有丨丨篇)
備武(王粲俞兒舞歌休安不忘丨丨樂修)
備師(國語民未知禮曷大蒐丨丨尚禮以示之)
備邊(後漢書馬成𫝊建武十四年屯常山中山以丨北丨蘇轍會議狀朝廷養民丨丨雖有内外之别)
(而其實一家之事耳)
備衛(晉書王濬傳王渾詣濬濬嚴設丨丨然後見之其相猜防如此)
備趙(史記蘇秦傳且異日濟西不師所以丨丨也河北不師所以備燕也)
備燕(史記蘇秦𫝊見上)
備鄭(韓非子鄭欲伐胡先以女妻之胡以鄭為親已遂不丨丨)
備越(淮南子秦皇發適戍以丨丨而不知難之從中發也)
備魏(南史梁武帝紀豫州刺史崔慧景既齊武舊臣不自安齊明憂之乃起帝鎮夀陽外聲丨丨實防慧)
(景)
備急(宋史藝文志王適風雲氣象丨丨占一卷)
備變(唐書段秀實傳馬璘有疾請秀實攝節度副使秀實按甲丨丨)
備法(晉書何曾傳毌丘儉誅子甸妻荀應坐死其族兄顗族父虞表匄其命詔聽離婚荀所生女芝亦坐)
(死以懷妊繫獄荀詣曾乞恩曰芝繫在廷尉顧影知命計日丨丨乞沒為官婢以贖芝命曾騰辭上議朝廷遂)
(改法)
備救(左傳晉楚盟于宋西門之外曰無相加戎好惡同之同恤菑危丨丨凶患)
備難(說苑智伯還自衛三卿燕于藍臺智襄子戲韓康子而侮段規智果聞之諫曰主弗丨丨難必至)
備艱(陶弘景尋山誌既沿幽以達峻實窮阻而丨丨)
備盜(宋史高繼宣傳乾興初繼宣以内殿崇班為益州都監蜀人富侈元夕大張燈知府薛奎戒以丨丨)
(繼宣籍惡少年飲犒之使夜潛誌盜背明日皆獲)
備水(易林方&KR0657;丨丨傍河然火)
備溺(論衡丨丨不閼水源防劫不求臣姦)
備竭(唐書張廵𫝊賊攻城士病不能戰廵向西拜曰孤城丨丨弗能全臣生不報陛下死為鬼以癘賊)
備蝕(宋書禮志自漢故事以為日蝕必當於交每至其時申警百官以備日變故甲寅詔有丨丨之制無)
(考員之法)
備黷(江淹為蕭驃騎讓太尉增封第三表具煩寸管丨丨尺史)
備降(離騷百神紛其丨丨兮九疑繽其並迎)
備馬(宋史吳昌裔𫝊治兵足食之方修車丨丨之事乃缺略不講)
備鶡(趙良器冠賦丨丨所以貴勇加蟬所以貴清)
備擬(舊唐書王晙𫝊多屯士卒廣為丨丨)
備遠(嵇康答難養生論丨丨如近慎微如著)
備及(杜甫朝獻太清宫賦兹火土之相生非符讖之丨丨)
備戒(禮記賓牟賈侍坐於孔子孔子與之言及樂曰夫武之丨丨之已久何也對曰病不得其衆也)
備闕(五代史晉家人傳論其宗室次序本末不能究見其可見者曰高祖二叔父一兄六弟七十二孫而)
(有略有詳非惟禍亂多故而失其事實抑亦無足稱焉者然粗存其見者以丨其丨云)
備徵(王潭雙瀵泉賦異物之與詭怪孰可得而丨丨)
備錄(宋史樂志後周登歌丨丨鐘磬)
備寫(後漢書西域𫝊論莫不丨丨情形審求根實)
備置(班彪略論東宫及諸王國丨丨官屬)
備寒(司馬光進五規狀昔聖人之教民也方暑則丨丨方寒則備暑)
備暑(司馬光進五規狀見上)
備之(左傳士季曰丨丨善丨穀梁𫝊為見天子之禁故丨也)
備哉(班固典引丨丨粲爛真聖明之式)
備矣(禮記禮樂刑政四達而不悖則王道丨丨)
好
好爵(易中孚九二鳴鶴在陰其子和之我有丨丨吾與爾靡之疏靡散也我有丨丨我願與爾賢者分散)
(而共之陸孔稚珪北山移文雖假容於江皋乃纓情於丨丨雲贈汲郡太守詩我有丨丨既成爾服入贊)
(崇華遂登帷幄身石介詩趨衆得一官謂靡丨丨)
好官(宋書羊元保𫝊太祖嘗曰人仕宦非唯須才然亦須運命每有丨丨缺我未嘗不先憶羊元保宋)
(史曹彬𫝊初彬之總師也太祖謂曰俟克李煜當以卿為使相副帥潘美預以為賀彬曰不然夫是行也仗天)
(威遵廟謨乃能成事吾何功哉况使相極品乎美曰何謂也彬曰太原未平耳及還獻俘上謂曰本授卿使相)
(然劉繼元未下姑少待之既聞此語美竊視彬微笑上覺遽詰所以美不敢隠遂以實對上亦大笑乃賜彬錢)
(二十萬退曰人生何必使相丨丨亦不過多得錢耳最張籍送汀州源使君詩曾成趙北歸朝計因拜王門)
(丨丨)
好命(左傳見瑞節下)
好夀(劉因雜詩地寒人丨丨草淺畜宜羊)
好事(五代史唐明宗紀數問宰相馮道等民間疾苦聞道等言穀帛賤民無疾疫則欣然曰吾何以堪之)
(當與公等作丨丨以報上天往錄異記嘉陵江側有婦人年五十以来自稱十八姨往来民家不飲不食每)
(教諭於人但作丨丨莫違負神理)
好業(管子其事親也妻子具則孝衰矣其事君也有丨丨家室富足則行衰矣爵禄滿則忠衰矣)
好日(岑參鳳翔府行軍送程使君赴成州詩程侯新出守丨丨發行軍)
好月(李白尋高鳳石門山中元丹丘詩高松上丨丨空谷宜清秋劉長卿詩家貧惟丨丨空愧子猷過)
(上雍陶題大安池亭詩好風丨丨無人宿夜夜水禽船棲楊萬里詩苦遭丨丨喚登樓脚力雖慵不自由)
好春(楊萬里除夜宿石塔寺詩幸無爆竹驚寒夢休羡椒花頌丨丨王惲清明後一日雨中招林韓李)
(三君子小酌且為梨花洗妝詩風簷數點催妝雨辦與梨花作丨丨柳貫答吳立夫見寄之作接席連芳晝)
(看花惜丨丨)
好秋(戴復古寄復齋陳寺丞詩夜浮星子邀明月雨對廬君說丨丨陸游詩玉粒嘗新稻金風送丨丨)
好雲(羅隠緜谷迴寄蔡氏昆仲詩芳草有情皆礙馬丨丨無處不遮樓)
好雨(杜甫春夜喜雨詩丨丨知時節當春乃發生王徐璣詩昨夜新雷催丨丨蔬畦麥隴最先青惲)
(過河溝店詩清風破暑連三日好雨依時抵萬金)
好景(蘇軾贈劉景文詩一年丨丨君須記正是橙黃橘綠時劉秉忠寄友人詩丨丨與時渾易過可人)
(和月只難圓)
好陰(元稹桐花詩朧月上山館紫桐垂丨丨色白居易晚凉詩新葉多丨丨初筠有佳)
好風(陶潛讀山海經詩微雨從東来丨丨與之俱丨李商隠留贈畏之詩瀟湘浪上有烟景安得丨吹)
(汝来吹曹唐王遠宴麻姑蔡經宅詩丨丨樹杏花香花下真人道姓王)
好山(張詠晩泊長臺驛詩自戀明時休未得丨丨非是不相容戴復古杜仲高相遇約李尉詩苦恨丨)
(丨移不得生憎俗客去還来)
好峯(朱子懷潭溪舊居詩憶住潭溪四十年丨丨無數列窗前梅堯臣魯山山行詩丨丨隨處改幽徑)
(獨行迷東張詠舟次辰陽詩雖指公餘便下丨丨猶得捲簾看)
好石(柳宗元與李翰林建書時到幽樹丨丨暫得一笑已復不樂)
好水(趙師秀官田之集翁聘君失期陳伯夀賦詩率爾次韻丨丨不厭闊好風不厭凉虞集詩盤盤逥)
(復一萬里無限好山與丨丨)
好溪(唐書地理志處州縣麗水注縣東十里有惡溪多水怪宣宗時刺史段成式有善政水怪潛去民謂)
(之丨丨)
好園(張說同王僕射山亭餞岑廣武羲得言字詩琴爵留佳境山池借丨丨)
好處(韓愈早春呈水部張十八員外詩最是一年春丨丨絶勝花柳滿皇都鄭谷舟行詩村逢丨丨嫌)
(風便酒到醒来覺夜寒丨皮日休明月灣詩好境無處住丨無境刪)
好境(皮日休明月灣詩見上)
好在(杜甫送蔡希魯都尉還隴右因寄高三十五書記詩因君問消息丨丨阮元瑜)
好寺(羅隠大梁見喬詡詩丨丨松為徑空江桂作橈)
好畤(史記封禪書雍旁故有陽武畤雍東有丨丨皆廢無祠或曰自古以雍州積高神明之隩故立畤郊)
(上帝諸神祠皆聚云二漢書地理志右扶風縣丨丨二後漢書耿弇𫝊建武年更封丨丨侯食丨丨美陽)
(縣丨唐書高祖紀武德四年閏月幸舊墅獵於丨潘岳關中詩虎視耽耽威彼丨丨)
好種(杜預論水利疏東南以水田為業人無牛犢今既壤陂可分種牛二萬五千頭以付二州將吏士庶)
(使及春耕其所留丨丨萬頭即令右典牧都尉官屬養之)
好樹(韓愈秋懷詩窗前兩丨丨衆葉光薿薿筠杜牧睦州詩丨丨鳴幽鳥&KR3402;樓入野烟温庭會昌丙)
(寅豐歲歌門前丨丨青䒠茸)
好枝(王建烏夜啼樂府風飄雨濕亦不移君家樹頭多丨丨)
好花(張泌春日旅泊桂州詩弱柳未勝寒食雨丨丨爭奈夕陽天邵雍詩美酒飲教微醉後丨丨看到)
(半開時投蘇轍戲答李朝散詩下客不辭轄飲丨丨猶恐隔簾看)
好竹(晉書王徽之𫝊時吳中一士大夫家有丨丨欲觀之便出坐輿造竹下諷嘯良久主人灑埽請坐徽)
(之不顧將出主人乃閉門徽之便以此賞之盡讙而去王建薛二十池亭詩異花多是非時有丨丨皆當要)
(處生種韓琦再題狎鷗亭詩簷前丨丨今成篠波下修鱗舊針蘇軾詩長江遶郭知魚美丨丨連山覺筍)
(香邊戴復古山中見梅詩踏破溪一徑苔好山丨丨少人来)
好茗(桐君錄西陽晉陵武昌皆出丨丨)
好茶(蘇轍詩性似丨丨常自養交如淡水久彌親)
好桃(世說桓靈寳素輕桓崖崖在京下有丨丨靈寳連就求之遂不得佳者靈寳與殷仲文書以為嗤笑)
(曰德之休明肅慎貢其楛矢如其不爾籬壁間物亦不可得也)
好李(世說王戎有丨丨賣之恐人得其種恒鑚其核)
好杏(盧毓冀州論魏郡丨丨地産不為珍)
好栗(何晏九州論中山丨丨)
好蒨(鮑照蒜山被始興王命作高薄符丨丨藻駕及時遊)
好人(詩要之襋之丨丨服之𫝊丨丨好女手之人)
好士(魏志陳思王植傳注太祖辟儀為掾到與議論嘉其才朗曰丁掾丨丨也)
好逑(詩窈窕淑女君子丨丨𫝊言后妃有關雎之德是幽閑貞專之善女宜為君子之好匹元稹有鳥)
(詩飛飛漸上高高閣百鳥不猜稱丨丨)
好匹(詩𫝊見上)
好仇(詩赳赳武夫公侯丨丨箋怨耦曰仇此兔罝之人敵國有来侵伐者可使和好之疏毛以為赳赳然)
(有威武之夫有文有武能匹耦于公侯之志為公侯之好匹曹植七啓望雲際兮有丨丨天路長兮往無由)
(賦又節遊賦沈浮蟻於金罍行觴爵於丨丨朓嵇康琴凌扶搖兮憩瀛洲要列子兮為丨丨謝七夕賦)
(嗟斯靈之淑景招丨丨於服箱别梁武帝答任殿中宗記室王中書别詩緩容承酒鳴琴和丨丨)
好友(詩雖無丨丨式燕且喜)
好朋(離騷經世並舉而丨丨兮夫何煢獨而不予聽)
好客(王維裴迪秀才小亭作丨丨多乘月應門莫上關虞集送吕教授還臨川詩黃金作臺留丨丨好)
(客不留秋月白)
好兒(杜甫偶題詩騄驥皆良馬麒麟帶丨丨)
好女(史記西門豹𫝊其人家有丨丨者恐大巫祝為伯取之以故多持女遠逃亡城中益空無人漢書)
(外戚𫝊上思念李夫人不已方士齊人少翁言能致其神廼夜張燈燭設帷帳陳酒肉而令上居他帳遥望見)
(丨丨如李夫人之貌名古陌上桑樂府秦氏有丨丨自為羅敷)
好婦(搜神記楊公伯雍汲水作義漿於坂頭行者皆飲之三年有一人就飲以一斗石子與之使種之云)
(玉當生其中汝後當得丨丨乃種其石有徐氏者右北平著姓女甚有行時人求多不許公乃試求徐氏因戲)
(云得白璧一雙来當聽為婚公至所種玉田中得白璧五雙以聘徐氏遂以女妻公古隴西行丨丨出迎客)
(顔色正敷愉)
好姱(楚辭九章丨丨佳麗兮牉獨處此異域)
好婢(北齊書外戚傳尒朱文暢弟文略平秦王有七百里馬文略敵以丨丨賭而取之)
好漢(舊唐書狄仁傑傳初則天嘗問仁傑曰朕要一丨丨任使有乎仁傑曰荆州長史張柬之其人雖老)
(真宰相才也我蘇軾詩人間一丨丨誰似張長史陸游詩似猶為一丨丨問君曾見幾閒人)
好僧(薛能相國隴西公征南能以留務獨宿府城作殊憶丨丨招不及夜来倉卒鏁嚴城)
好將(魏志徐晃傳初清河朱靈為袁紹將太祖之征陶謙紹使靈督三營助太祖戰有功遂留不去後遂)
(為丨丨名亞晃等)
好貌(吳均主人池前鶴詩推蔵多丨丨清唳有竒音為閻朝隐鸚鵡猫兒篇彼何為兮窘窘蠢蠢此何)
(兮丨丨好音)
好相(晉書羊祜𫝊祜嘗游汶水之濱遇父老謂之曰孺子有丨丨年未六十必建大功於天下既而去莫)
(知所在)
好面(梁簡文帝答新渝侯和詩書影裡細腰令與真類鏡中丨丨還將畫等)
好目(方言丨丨謂之順黸瞳之子謂之&KR1531;宋衛韓鄭之間曰鑠燕代朝鮮洌水之間曰盱或謂之揚)
好鬚(唐書房玄齡𫝊帝在翠微宫以司農卿李緯為民部尚書會有自京師来者帝曰玄齡聞緯為尚書)
(謂何曰唯稱緯丨丨無他語帝遽改太子詹事)
好髮(吳志薛綜𫝊珠崖之廢起於長吏覩其丨丨髠取為髲)
好美(史記陳丞相世家張負謂其子仲曰吾欲以女孫與陳平張仲曰平貧不事事一縣中盡笑其所為)
(獨奈何與女乎負曰人固有丨丨如陳平而長貧賤者乎卒與女)
好色(禮記如惡惡臭如好丨丨子孟子丨丨人之所欲梅堯臣和楚屯田同曾固陸子履觀予堂前)
(石榴花詩俗女紅裙無丨丨主人白髮自侵頭)
好夢(張建詩月影曉窗留丨丨雨聲深夜鎻清愁宇文虚中詩滅燈驚丨丨孤枕念深情)
好會(史記廉頗藺相如傳秦王使使者告趙王欲與王為丨丨于西河外澠池應貞詩貽宴丨丨不常)
(厥數)
好合(詩妻子丨丨如鼔瑟琴丨後漢書皇后紀序孝章以下漸用色授恩隆丨遂忘淄蠧陸機贈馮)
(文熊遷斥丘令詩疇昔之遊丨丨纏綿)
好音(詩誰將西歸懷之丨丨又又翩彼飛鴞集于泮林食我桑黮懷我丨丨睍睆黃鳥載丨其丨)
(歐陽修送徐無黨南歸序予竊悲其人文章麗矣言語工矣無異草木榮華之飄風鳥獸丨丨之過耳也杜)
(甫寄楊五桂州譚詩聞此寬相憶為邦復丨丨惲又蜀相詩映階碧草自春色隔葉黃鸝空丨丨王開平)
(晚歸詩料應曉月簾櫳底乾鵲飛来報丨丨)
好聲(陶潛停雲詩歛翮間止丨丨相和軍楊巨源觀打毬詩入門百拜瞻雄勢動地三唱丨丨)
好興(牟融春遊詩笑拂吟鞭邀丨丨醉欹烏帽逞雄談)
好懷(陶潛飲酒詩清晨聞叩門倒裳往自開問子為誰歟田父有丨丨范成大詩酒冷花寒無丨丨)
好意(蘇軾送張嘉州詩歸来還受一大錢丨丨莫違黃髮叟)
好願(蔡松年詞華年共有丨丨何時定妝鬟暮雨零亂)
好言(詩丨丨自口莠言自口)
好語(白居易詩素書𫝊丨丨絳帳赴佳期野蘇軾歸宜興留題竹西寺詩山寺歸来聞丨丨花啼鳥亦)
(欣然)
好書(史記范雎𫝊秦昭王聞魏齊在平原君所欲為范雎必報其仇乃詳為丨丨遺平原君)
好寫(漢書河間獻王德傳德脩學好古從民得善書必為丨丨與之留其真加金帛賜㠯招之)
好字(螢雪叢說嘗觀進士同年錄江南人習尚機巧故其小名多是丨丨足見自高之心江北人大體任)
(眞故其小名多非佳字足見自貶之意我耶律楚材遊河中西園和王君玉韻詩丨丨好詩獨得不来賡和)
(擬胡為)
好詩(耶律楚材詩見上)
好句(六一詩話詩人貪求丨丨而理有不通亦語病也陸游詩丨丨尚来欹枕處壯心時在倚樓中)
好韻(全唐詩話酉陽雜俎云予在城時常與客聯句共押平聲丨丨不僻者出於竹簡謂之韻牒)
好歌(詩作此丨丨以極反側處王安石贈俞紫芝詩暮年要與君攜手處相煩作丨丨)
好頌(朱德潤詩城中書生無學俸但得錢多作丨丨)
好金(英雄記朝廷以吕布為平東將軍魏太祖手書與布曰國家無丨丨孤自取家丨丨更相為作印)
好珠(南州異物志合浦民善游採珠兒年十餘歲便教入水官禁民採珠巧盜蹲水底剖蚌得丨丨吞之)
(而出)
好壁(珊瑚詩話子暇日與同僚遊甘露寺偶題近作小詞於壁間其僧頑俗愀然謂同官曰方泥一堵丨)
(丨可惜寫了)
好窠(鄭谷錦詩禮部郎官人所重省中别占丨丨名)
好繒(後漢書王符𫝊或刻畫丨丨以書祝辭或虚飾巧言希致福祚)
好氈(南史渴盤陁國傳渴盤陁國多牛馬駱駝羊等出丨丨)
好冠(榖梁傳黃池之會吳子欲因魯之禮因晉之權而請冠端而襲吳王夫差曰丨丨来孔子曰大矣哉)
(夫差未能言冠而欲冠也)
好衣(漢書貢禹𫝊商賈求利東西南北各用智巧丨丨美食歲有十二之利而不出租稅)
好綿(釋鑑陁耶舍至姑臧聞鳩摩羅什受秦宫女歎曰什如丨丨可使人入荆棘乎)
好布(史記循吏𫝊公儀休見其家織丨丨而疾出其家婦燔其機云欲令農士工女安所讐其貨乎)
好麻(華陽國志江源縣出丨丨黃潤細布)
好裘(南史中天竺國𫝊出金縷織成金罽細靡白疊丨丨㲩&KR1674;)
好馬(南史曹武𫝊武頗有知人鑑梁武在襄陽武謂曰卿必大貴每密送錢物并丨丨)
好鞍(李白少年行丨丨好馬乞與人十千五千旋沽酒)
好船(創業起居注帝將渡渭津以見船朽破於濼水流數十里更取丨丨苦於水淺其夜三更水暴漲數)
(尺逆流而上衆咸駭異)
好香(李中柴司徒牡丹詩翠幄密籠鶯未識丨丨難掩蝶先知)
好薰(法苑珠林名香丨丨遍布遠近)
好氣(梁簡文帝謝勅賚錢并白檀香充法會啓黃紙詔書先開泉府青雲丨丨次集桂宫又傷美人詩)
(薰爐含丨丨庭樹吐花滋)
好食(宋書朱脩之傳性儉剋少恩情姊在鄉里饑寒不立脩之未嘗供膳嘗往視姊姊欲激之為設菜羹)
(麤飰脩之曰此乃貧家丨丨致飽而去)
好喫(獨醒雜志范文正公云常調官好做家常飯丨丨眞名言也)
好味(陶潛止酒詩丨丨止園葵大懽止稚子周昂詩丨丨仍餘盡日茶)
好米(魏文帝與朝臣論秔稻書江表惟長沙名有丨丨何得比新城秔稻耶上風吹之五里聞香)
好穗(齊民要術粟黍穄梁秫常歲歲别選丨丨絶色者劁刈高懸之至春治取别種以擬明年種子)
好酒(鮑照樂府丨丨多芳氣餚味厭時新)
好羞(周禮庖人共祭祀之丨丨疏丨丨是非常之物)
好物(北史裴矩𫝊矩以始畢可汗部衆漸盛獻策分其勢因遣人告胡悉曰天子大出珍物今在馬邑欲)
(共藩内多作交關若前来者即得丨丨胡悉信之不告始畢率其部落盡驅六畜争進矩伏兵馬邑誘而斬之)
(琚白居易詩貧薄詩家無丨丨反投桃李報瓊又世間丨丨不堅牢彩雲易散琉璃脆)
好鳥(吳均與朱元思書泉水激石泠泠作響丨丨相鳴嚶嚶成韻曹植公讌詩潛魚躍清波丨丨鳴高)
(枝發謝朓送江兵曹檀主簿朱孝廉還上國詩香風蕊上丨丨葉間鳴杜甫奉陪鄭駙馬韋曲詩美花多)
(映竹丨丨不歸山唐李商隠裴明府居止詩坐来聞丨丨歸去度疎鐘庚醉眠詩餘花猶可醉丨丨不妨)
(眠丨朱子行視武夷精舍作丨時一鳴王孫遠相喚)
好翠(洛陽伽藍記姜質亭山賦曰羽徒紛泊色雜蒼黃綠頭紫頬丨丨連芳白□生于異縣丹足出于他)
(鄉)
好去(戎昱移家别湖上亭詩丨丨春風湖上亭柳條藤蔓繫離情)
好留(庾信答移市教欲令吹簫舞鶴還反舊鄽賣卜屠羊請辭新闠而交貿之黨丨丨豳岐之衆難遣)
好住(戎昱送李參軍詩丨丨好住王司戶珍重珍重李參軍范成大留别田父詩翁今丨丨莫相思)
好惡(鹽鐵論性有剛柔形有丨丨聖人能因而不改稹顔氏家訓物體自有精麤精麤謂之丨丨元)
(詩但感事暌違非言官丨丨)
好醜(後漢書張酺傳出為東郡太守意不自得上疏辭曰冀蒙留恩託備冗官羣僚所不安耳目所聞見)
(不敢避丨丨得劉勰新論今人目若驪珠心如權衡評人丨丨雖言其實彼必嫌怨及其自照明鏡醜狀既)
(露則内慙而不怨以鏡無情而人有心也可法書要錄心有疏密手有巧拙書之丨丨在心與手強為哉)
(陳陶草木言甘辛各有榮丨丨不相妨)
好方(史記封禪書少君資丨丨善為巧發竒中嘗從武安侯飲坐中有九十餘老人少君乃言與其大父)
(游射處老人為兒時從其大父識其處一坐盡驚)
好喝(五燈會元慈明上堂方會禪師出問幽鳥語喃喃辭雲入亂峰時如何明曰我行荒草裏汝又入深)
(邨師曰官不容針更借一問明便喝師曰丨丨明又喝師亦喝明連喝兩喝師禮拜)
好比(楚詞容態丨丨順彌代些注言美女衆多其貌齊同姿態好美自相親比承順上意久則相代)
好洽(顔延之陶徵士誄伊丨之丨接閻鄰舍宵盤晝憩非舟非駕)
好開(杜甫秋盡詩不辭萬里長為客懷抱何時得丨丨)
好彩(李白送外甥鄭灌從軍詩六博争雄丨丨来金盤一擲萬人開劉績放歌行也知六博無高手時)
(至君看丨丨来)
欣(忻同)
欣喜(禮記論倫無患樂之情也丨丨歡愛樂之官也神國語至於武王昭前之光明而加之以慈龢事)
(保民莫不丨丨君又雖四鄰諸侯之聞之也其誰不儆懼於之威而丨丨於君之德)
欣說(禮記慶賜遂行無不丨丨)
欣慶(晉書段灼𫝊忠臣之於其君猶孝子之於其親進則有丨然之丨非貪官也退則有戚然之憂非懷)
(禄也承曹植慶受禪上禮表普天率土莫不風丨丨執贄奔走奉賀闕下)
欣榮(王維就林亭宴集序丨丨相合展當美景形制所選地從主人王融法樂辭秋葉少丨丨)
欣歡(易林為季求婦家在東海水長無船不見丨丨)
欣樂(潘岳藉田賦情丨丨于昏作兮慮盡力乎樹蓺)
欣懌(劉基甘露頌序于是羣臣莫不丨丨百姓莫不蹈舞舉手相慶)
欣豫(曹植請赴元正表丨丨百官之美想見朝覲之禮)
欣昌(黃庭内景經心意常和致丨丨)
欣嘉(陸雲詩嗟我欽羨夢想光華亦既至止上下丨丨)
欣戴(國語商王受辛大惡于民庶民弗忍丨丨武王以致戎于商牧劉琨勸進元帝表茂勲格于皇天)
(清暉光于四海蒼生顒然莫不丨丨)
欣多(陶弘景與武帝啓近初見卷題云第二十三四已丨其丨今者賜書卷第遂至二百七十惋訝無已)
欣躍(李嶠賀瑞笱表凡在見聞孰不丨丨趙常衮上謝表感戴丨丨仰荷殊私柳宗元賀宗儒辟符)
(載啟瞻望清風若在天外無任感激丨丨之至)
欣企(呂温與徐尚書書某奉職乏分受賜弘多拳拳寸誠夙夜丨丨)
欣顔(張說贈趙侍御詩綠壤發丨丨華年助蟲篆)
欣德(陶潛答龐參軍詩伊余懷人丨丨孜孜)
欣日(謝靈運文髽首冠弁穿胸斂服寒穴丨丨巢栖玩屋)
欣時(陸雲征西大將軍京陵王公會射堂皇太子見命作此詩凱風徘徊萬物丨丨)
欣勗(任昉贈王僧孺詩劉略班蓺虞志荀錄伊昔有懷交相丨丨)
欣然(史記孝武紀天子既已封禪泰山既無風雨菑而方士更言蓬莱諸神山若將可得於是上丨丨庶)
(幾遇之籍蜀志譙周𫝊周耽古篤學家貧未嘗問産業誦讀典丨丨獨笑以忘寢食蘇軾觀棋詩勝固丨)
(丨敗亦可喜)
欣懷(劉基丨丨亭詩丨丨亭子湖山上山色湖光八面開)
欣賞(陶潛移居詩鄰曲時時来抗言談在昔竒文共丨丨疑義相與析)
欣娛(易林探巢得雛鳩鵲俱来使我丨丨)
欣仰(魏書崔僧淵𫝊蕭惠景遺僧淵書僧淵復書曰河洛之間重隆周道巷歌邑頌朝熙門穆濟濟之盛)
(非可備陳矣加以累葉重光地兼四岳士馬強富人神丨丨道德仁義民不能名)
欣服(後漢書竇融𫝊融與隗囂書曰將軍守節不回承事本朝後遣伯春委身于國無疑之誠於斯有效)
(融等所以丨丨高義願從役於將軍者良為此也)
欣洽(蔡邕劉鎮南碑於是臣故丨丨咸以為申伯韓侯之翼周室受路車乘馬元裘赤舄之賜)
欣暢(北史李元護傳元護為齊州刺史經拜舊墓廵省故宅饗賜邨老莫不丨丨)
欣願(顔延之秋胡詩嘉運既我從丨丨自此畢輝韋應物贈李判官詩雖暫且丨丨日夕覩光)
欣承(李白魯東門觀刈蒲詩織作玉牀席丨丨清夜娛)
欣奉(國語庶幾曰諸侯義而撫之百姓丨而丨之國可以固)
欣讚(齊書扶南國𫝊雖殊俗異化遙深丨丨)
欣色(世說王右軍得人以蘭亭集序方金谷詩序又以已敵石崇甚有丨丨)
欣玩(南史明僧紹𫝊僧紹弟慶符為青州僧紹乏糧食隨慶符之鬱洲住弇榆山栖雲精舍丨丨水石竟)
(不一入州城)
欣愉(李華無疆頌父堯子舜歸于國都無不丨丨無不涕濡)
欣憙(王羲之華直帖永嘉至奉集丨丨無喻)
欣感(韓愈賀太陽不虧狀臣官忝京尹親覩殊祥丨丨之誠實倍常品)
欣厭(謝靈運曇隆法師誄丨丨迭来終歸憂苦不杜其根于何超絶)
欣怛(謝靈運維摩經十譬贊君子識根本安事勞與奪愚俗駭變化横復生丨丨)
欣悚(韓愈與孟尚書書得吾兄二十四日手書數番丨丨兼至)
欣戚(胡長孺詩人間萬得喪丨丨隨所制)
欣懼(洞冥記枉蒙上眞賜降腐穢丨丨交心無以自厝)
忻州(唐書地理志丨丨定襄郡本新興郡義寧元年以樓煩郡之秀容置)
忻城(唐書地理志芝州丨丨郡縣丨丨)
忻道(唐書地理志容州普寧郡縣丨丨本寧人隸藤州貞觀二十三年更名来屬)
欣犌(爾雅絶有力丨丨疏凡牛絶有力壯大者名丨丨)
欣嘗(蘇軾詩泥深厭聽鷄頭鶻酒淺丨丨牛尾貍)
欣睹(淨住子五色是人所丨丨而棄之不顧八音是人所競聞而絶之不聽隋煬帝月夜觀星詩丨丨)
(明堂亮喜見泰階平)
欣矚(陶潛時運詩洋洋平津乃潄乃濯邈邈遐景載丨載丨王融和南海王殿下詠秋胡妻詩彼美復)
(来儀慙顔變丨丨金隋煬帝望海詩碧海雖丨丨臺空有聞)
欣遇(王羲之蘭亭集序當其丨于所丨暫得于已快然自足王昌齡山行入涇州詩豈伊戀懷土解物)
(且丨丨)
忻滿(北史宇文忠之𫝊忠之好榮利遇尚書省選右丞預選者皆射策忠之試焉既獲丞職大為丨丨志)
(氣囂然有驕物之色識者笑之)
欣狎(全唐詩話雍陶為簡州牧有馮道明下第請謁云與員外故舊及引進陶詢曰與公昩平生何云相)
(識道明云誦員外之詩仰員外之德詩集中日得相見何隔平生也遂吟曰立當青草人先見行傍白蓮魚未)
(知又曰江聲秋入寺雨氣夜侵樓又曰閉門客到常疑病滿院花開不似貧陶聞吟丨丨待道明如曩昔之友)
欣悟(十六國春秋宗塗亹亹超絶常境丨丨之至味增深遠)
欣想(晉書阮种傳播醇美之化杜邪枉之路斯誠羣黎之所丨丨盛德而幸望休風也)
欣之(國語昔者之伐也起百姓以為百姓也是以民能丨丨)
快
快樂(易林富饒豐衍丨丨無已)
快適(楊慎游點蒼山記沿溪而西過獨木橋升寳華寺其地多花卉預煮酒於叢薄中引滿盡醉夜卧草)
(菴殊覺丨丨壯蘇舜欽金山寺詩氣象特清所覽輙丨丨)
快活(蘇軾五禽言豐年無象何處尋聽取林間丨丨吟自注此鳥聲云麥飯熟即丨丨朱子石廪峯詩)
(家家有廩高如許大好人間丨丨年)
快性(何遜答高博士詩為宴得丨丨安閑聊鼔腹)
快心(孟子然後丨於丨與者劉勰新論譽人不增其義則聞不丨於丨)
快意(史記李斯傳今棄擊甕叩缻而就鄭衛退彈筝而取韶虞若是者何也丨丨當前適觀而已矣又)
(欒布傳窮困不能辱身下志非人也富貴不能丨丨非賢也曹植與吳質書過屠門而大嚼雖不得肉貴且)
(丨丨)
快志(史記莊周傳楚威王聞莊周賢使使厚幣迎之許以為相周謂楚使者曰子亟去無汚我我寧游戲)
(汚瀆之中自快無為有國者所羈終身不仕以丨吾丨焉)
快士(蜀志黃權𫝊權字公衡司馬宣王與諸葛亮書曰黃公衡丨丨也每坐起歎述足下不去口實)
快箴(玉海淳熙元年李燾上丨丨引太祖退朝悔乘快決事以諫上曰朕當揭之坐隅)
快讀(陳造次韻蘇監倉詩丨丨清篇病如埽北軒風竹對森疎)
快字(皇甫湜韓愈集序及其酣放豪曲丨丨凌紙怪發)
快晴(朱子秀野劉丈寄示南昌諸詩和此兩篇詩滕王閣下水初生聞道登臨復丨丨陳與義夏夜詩)
(兩鵲翻明月孤松立丨丨)
快雨(魏志管輅傳輅過清河倪太守時天旱倪問輅雨期輅曰今夕當雨是日暘燥晝無形似府丞及令)
(在坐咸謂不然到鼔一聲星月皆沒風雲並起竟成丨丨)
快雪(王羲之問慰諸帖丨丨時晴佳想安善未果為結力不次倪瓚玩月丨丨齋詩爾營茆齋名丨丨)
(邀我吹笙弄明月)
快健(圖繪寳鑑高文進工畫佛道師傚曹吳筆力丨丨施色鮮潤梅堯臣同蔡君謨江鄰幾觀宋中道)
(書畫詩一埽一幅太丨丨檀溪躍過瘦的盧)
快耳(漢書息夫躬傳辯口丨丨其實未可從)
快眼(吳莱黑海青歌越山山有黑海青長拳丨丨健羽翎)
快口(李尤鼎銘五鼎大和滋味集具雖丨於丨損之為務)
快吻(李子卿紅觜烏賦勁毳非日黔而得黑丨丨豈研硃而益新)
快覩(朱子詩迨此解章紱絶境方丨丨光周霆震延平龍劒歌我當遠求華陰土助爾芒增丨丨)
快飲(論衡飽食丨丨慮深求卧腹為飯坑腸為酒囊)
快卷(范成大夜宴曲雲中一笑天解顔銜杯丨丨玻璃乾)
快吐(元好問移居詩胸中有茹噎欲得丨丨之)
快啖(蔡襄詩大臠丨丨飲幾斗)
快果(本草梨一名丨丨丨朱子食梨詩啖餘更檢桐君錄丨知非浪得名)
快馬(南史曹景宗𫝊謂所親曰昔在鄉里騎丨丨如龍與年少輩數十騎拓弓弦作霹靂聲箭如餓䲭叫)
(平澤中逐麞數肋射之丨杜甫投簡成華兩縣諸子詩赤縣官曹擁才傑軟裘丨當冰雪陸游詩生憎丨)
(丨隨鞭影寧作癡人記劒痕)
快牛(晉書石季龍載記季龍勒之從子也永興中與勒相失後劉琨送勒母王及季龍于葛陂時年十七)
(矣性殘忍好馳獵游蕩無度尤善彈數彈人軍中以為毒患勒白王將殺之王曰丨丨為犢子時多能破車汝)
(當小忍之飾南史陳顯達傳諸子與王敬則諸兒並精車牛麗服當世丨丨稱陳世子青王三郎烏呂文顯)
(折角江瞿曇白鼻而皆集陳舍彭世說彭城王有丨丨至愛惜之王太尉與射賭得之城王曰君欲自乘則)
(不論若欲噉者當以二十肥者代之既不廢噉又存所愛王遂殺噉)
快鶻(杜甫戲作花卿歌用如丨丨風火生見賊唯多身始輕汪元量石頭城詩健魚奮鬛隨蛟舞丨丨)
(翻身獵雁回)
快射(宋書黃回𫝊太宗初即位使回募江西楚人得丨丨手八百假回寧朔將軍)
快箭(陸龜蒙早秋吳體寄襲美詩安得彎弓似明月丨丨拂下西飛鵬)
快劒(杜甫李潮八分小篆歌況潮小篆逼秦相丨丨長戟森相向韓愈石鼔詩年深豈免有缺畫丨丨)
(斫斷生蛟鼉)
快彈(白居易琵琶引序余送客湓浦口聞船中夜彈琵琶者聽其音錚錚然有京都聲問其人本長安娼)
(女年長色衰委身為賈人婦遂命酒使丨丨數曲)
快斧(王令謝李常伯詩驟承夫子言丨丨加芟夷清高啓贈醉樵詩借汝丨丨斫大桂要令四海增光)
快翦(杜甫戲題王宰畫山水圖歌尤工遠勢古莫比咫尺應須論萬里焉得并州丨丨刀翦取吳松半江)
(水)
快燄(蘇軾夜燒松明火詩丨丨初煌煌碧煙稍團團)
快炬(党懷英詩蓬蒿掇丨丨倏作飛灰輕)
快拂(史達祖燕詞飄然丨丨花捎翠尾分開紅影)
快舉(楊萬里寒食對酒詩醒時本強飲醉後忽丨丨)
快顯(宋祁新建文翁祠堂碑布尋以度堂累常以度廷疎窗以丨丨壯闔以嚴閉)
快利(朱子答蔡季通書孟說更煩為契勘辭意或小未安一字不遺乃所幸願自覺語意蹇拙終不丨丨)
(也緊竇臮述書賦孝元不拘丨丨睢盱習寬疎於一體加薄而小殊按謂梁元帝又荒蕪丨丨彦祖為容)
(似較狡兔於大野任平陂之所從按庾準字彦祖)
快緊(葉適送鄭景元詩大夫軒豁意丨丨出鷹鶚)
快哉(宋玉風賦楚襄王游於蘭臺之宫有風颯然而至王乃披襟而當之曰丨丨此風寡人所與庶人共)
(者耶宣蘇軾詩欲作蘭臺丨丨賦却嫌分别問雌雄丨薛季晚渡東坡詩浮生萬事盡塵埃瑞慶堂今榜)
(丨知楊萬里寒食前三日行脚遇雨詩信脚那遠雖勞亦丨丨又蘇轍有丨丨亭記)
御定駢字類編卷二百三十三
