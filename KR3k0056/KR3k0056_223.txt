欽定四庫全書
御定駢字類編卷二百二十三
蟲魚門六
蠶
蠶頭(海岳名言顔真卿眞跡皆無丨丨燕尾之筆與郭知運爭坐位帖有篆籀氣卞山志丨丨鼠尾碑)
(顔魯公書在明月峽國鄭韶詩烏絲細寫丨丨篆騁蘇軾紫團參寄王定詩丨丨試小嚼龜息變方)
蠶眉(袁桷次韻陳人新詩燒後斷碑遺鳥跡畊餘殘壁隠丨丨)
蠶肉(沈約䆒竟慈悲論斯理一悟行迷克反斷丨丨之因果疏枲之業然則含生之類幾於免矣)
蠶矢(齊民要術當種麥天旱無雨澤則薄漬麥種以酢漿并丨丨夜半漬向晨速投之令與白露俱下酢)
(漿令麥耐旱丨丨令麥忍寒)
蠶糞(括異志金丨金色食以蜀錦取其遺丨置飲食中毒人必死)
蠶沙(齊民要術汜勝之書曰區種瓠法收種子須大者若先受一斗者得收一石受一石者得收十石先)
(掘地作坑方圓深各三尺用丨丨與土相和令中半著坑中足躡令堅以水沃之又龍魚河圖曰埋丨丨於)
(宅亥地大富得蠶絲吉利以一斛二斗甲子日鎮宅大吉致財千萬本草丨屎曰丨)
蠶聲(陸游四月一日詩壓車麥穗黃雲重食葉丨丨白雨來)
蠶蓐(說文蔟行丨丨丨玉篇蔟巢也亦丨也)
蠶桑(後漢書辰轉傳土地肥美宜五榖知丨丨作縑布宋史張洞傳河北東路民富丨丨契丹謂之綾)
(絹州情陌上桑樂府羅敷善丨丨採桑城南隅帝喬知之定篇誓心妾終始丨丨奉所親陳陶聖擊壤)
(歌鑾輿親稼穡朱幌務丨丨范韓維送孔先生還山詩丨丨事未起農里得徵逐成大夏日田園雜興詩)
(今年幸甚丨丨熟留得黃絲織夏衣田翁卷鄉村四月詩鄉村四月閑人少纔了丨丨又插趙孟頫耕織)
(圖詩婦人能丨丨家道當不窮平又女當力丨丨男當力耘耔楊允孚灤京雜詠詩生不作丨丨計只解)
(青驄鞲繡鞍)
蠶柘(唐書南詔傳自曲靖州至滇池人水畊食丨以丨)
蠶茨(范梈萬竹亭詩乃家正在丨丨野束束琅玕繞茅屋)
蠶榖(五色線見蠶王下杜甫有丨丨詩)
蠶麥(陳造長蘆寺詩居人禱丨丨行客乞泉布憂范成大田家留客行好人入門百事宜今年不丨丨)
(遲聲陸游詩豐年滿路笑歌丨丨俱收榖價平)
蠶麰(楊萬里桑茶坑道中詩丨丨今歲一分強催得農家日夜忙)
蠶禾(歐陽修讀徂徠集詩至今鄉里化孝悌勤丨丨)
蠶麻(李白公無渡河樂府殺湍湮洪水九州始丨丨)
蠶豆(本草丨丨釋名胡豆時珍曰豆莢狀如老蠶故名王禎農書謂其蠶時始熟故名亦通吳瑞本草以)
(此為豌豆誤矣丨楊萬里詩序招陳益之李兼濟二主管小酌益之指丨云未有賦者戲作七言蓋豌豆也)
(吳人謂之丨丨云)
蠶花(謝肇淛西吳枝乘吳興以四月為蠶月有小蝦亦以蠶時出市民謂之丨丨蠶熟則絶無矣)
蠶葉(陸龜蒙陌上桑詩鄰娃盡著繡襠襦獨自提筐採丨丨)
蠶苺(本草蛇苺釋名丨丨蠶老時熟紅於地其中空者為丨丨)
蠶穡(顔延之庭誥利禄者受之易易則人之所榮丨丨者就之艱艱則物之所鄙)
蠶耕(王安石衆樂亭詩令思民事不忍後田間笑語催丨丨)
蠶織(詩婦無公事休其丨丨傳休息也婦人無與外政雖王后猶以丨丨為事漢書食貨志女修丨丨)
(則五十可以衣帛著後漢書王景傳遷廬江太守訓令丨丨為作法制皆於鄉亭宋史范純仁傳知襄城)
(縣民不丨丨勸使植桑民益賴慕后呼為著作林天又闍婆國傳亦務丨丨有薄絹絲絞吉貝布何承答)
(宗居士書春耕秋收丨丨以時三靈格思百神咸秩韓愈岳陽樓别竇司直詩細君知丨丨稚子已能餉)
(張翥周昉按樂圖詩田家機杼人不知好寫豳風勸丨丨)
蠶績(梁書元帝紀野丨自丨何謝歐絲閒田生稻寧殊雨粟)
蠶作(鮑照採桑樂府季春梅始落工女事丨丨丨李白陌上桑樂府美女渭橋東春還事丨)
蠶漁(晉書儒林傳范甯欲遣十五議曹下屬城採求風政徐邈與書曰非徒不足致益乃是丨丨之所資)
(鮑盧師道為隋檄陳文守宰丨丨子弟荒暴牧照觀圃人藝植詩善賈笑丨丨巧宦賤農)
蠶神(秦觀蠶書卧種之日升香以禱天駟先蠶也割雞以禱婦人寓氏公主蓋丨丨也母治堰母誅草母)
(沃灰毋室入外人四者神實惡之陸元稹織婦詞丨丨女聖蚤成絲今年絲稅抽徵早游春晚即事詩煜)
(煜紅燈迎婦擔鼕鼕畫鼓祭丨丨丨趙孟頫織詩論功何所歸再拜謝丨)
蠶性(禮記祭義風戾以食之注風戾之者及早涼胞採之風戾之使露氣燥乃以食蠶丨丨惡濕湧幢)
(小品凡丨之丨喜温和與惡寒熱太寒則閟而加火太熱則疏而受風)
蠶種(唐書李邕傳邕妻温為邕請戍邊自贖曰事生吏口迫邕手書貸人丨丨以為枉法秦觀蠶書臘)
(之日聚丨丨沃以牛溲浴於川毋傷其藉迺縣之始審卧之五日色青六日白七日蠶已蠶尚卧而不傷趙)
(孟頫織詩是月浴丨丨自古相傳流)
蠶類(山海經歐絲之野一女子跪據樹歐絲注言噉桑而吐絲蓋丨丨也本草蠶集解時珍曰丨孕絲)
(蟲也種丨甚多有大小白烏斑色之異)
蠶蛹(周禮掌染草疏見豕首下篋魏志管輅傳清河令徐季龍取十三種物著大中使輅射云器中籍)
(籍有十三種物先說雞子後道丨丨遂一一名之惟以梳為枇耳國史補燕雀為蛤野雞為蜃蝦蟇為鶉丨)
(丨為蛾蚯蚓為百合腐草為螢火烏足之根為蠐螬久竹生青蜓田鼠為鴽老㺄為猿陶蒸之變化也姜盈)
(科雪濤小說嶺南人之種乳也用米粉灑田中久之粉皆成形如丨丨及期而收之遂成乳陸游詩花盆浴)
(丨丨常又埭西小聚詩瓦盎盛丨丨沙&KR3218;煮麥人飢馬祖繅絲行黃絲白絲光縰縰老丨成丨啖兒)
蠶繭(後漢書樂羊子妻傳羊子遠尋師學一年來歸妻乃引刀趨機而言曰此織生自丨丨成於機杼一)
(絲而累以至於寸累寸不已遂成丈匹今若斷斯織也則捐失成功稽廢時日夫子積學當日知其所亡以就)
(懿德若中道而歸何異斷斯織乎羊子感其言復還終業潛夫論夫瑚簋之器朝祭之服其始也乃山野之)
(木丨丨之絲耳使巧倕加繩墨而制之以斤斧女工加五色而制之以機杼則皆成宗廟之器黼黻之章可著)
(於鬼神可御於王公華博物志王右軍醉中乘興寫蘭亭記用丨丨紙歲紀麗丨丨注拾遺記圓喬之山)
(有冰丨以霜雪覆之然後成丨倚賈氏說林丨最巧作丨往往遇物成形有寡女獨宿枕不寐私傍壁孔中)
(視鄰家蠶離箔明日繭多類之蔡邕厚價市歸繅絲製琴絃彈之有憂愁哀慟之聲本草集解蠶孕絲蟲也)
(自卵出而為䖢自䖢蛻而為蠶丨而丨繭而蛹蛹而蛾而卵卵而復䖢玉海漢元帝永元四年東萊郡東牟)
(山有野丨為丨武又建武二年野丨成丨被於山阜人收其利又唐德五年四月梁州野丨成丨又貞)
(觀十二年滁州言野丨成丨徧於山阜九月楚州言野丨成丨又代宗大歷五年九月太原奏文水縣冬丨)
(成丨年又天寳元年九月益州獻三熟丨丨祚又宋乾德四八月京兆府野丨成丨節度使吳廷緘絲以)
(獻纖潤可愛野又開寶七年齊州奏野丨成丨二萬枚七月陽武縣丨成丨九月長葛縣桑丨成丨又祥)
(符五年五月藤州鐔津縣野丨成丨是州不産蠶此食山柘而成州緘絲以奏六年六月藤州山柘丨成丨七)
(月京兆野丨成丨八月亳州桑丨成丨奉祀丁謂繰絲并絮以奏又嘉祐五年十月深州言野丨成丨被於)
(原野謝王勃温江令任君碑園丨有丨野雉生馴女李商隠賜端午物狀綵縷出仙丨之丨貞金凝姹之)
(䰟顯吳均答蕭新浦詩連連文丨丨鷖鷖伺朝雞子燕歌行明珠丨丨勉登機鬱金香蘤持香衣)(蕭白)
(居易江州赴忠州至江陵以來舟中示舍弟五十韻詩燭蛾誰救活丨丨自纏縈歐陽修鎮陽讀書詩有似)
(丨作丨縮身思自藏裹珠蝥三網工遮邏)(黃庭堅演雅詩桑丨作丨自纏陳造次韻程帥詩甘詭為目不)
(為腹丨丨自縛良苦之惠方岳蠒窩詩不禁杜宇催春老莫怪吳丨作丨忙洪次韻彭子長僉判詩不禁)
(數餘年三眠丨欲丨赤人本草丨丨草藏器曰生濕地如蓼大莖花白東土亦有之)
蠶蠋(管子龍生於水被五色而遊欲小則化如丨丨欲大則藏於天下淮南子丨與丨相類而愛憎異)
(也黑韓愈孟郊城南聮句葚老丨丨麥黃韻鸝鷓)
蠶䖸(爾雅䖸羅郭注丨丨䖸音娥疏此即蠶蛹所變者也說文云䖸羅是也又蛾同漢書元帝紀建昭)
(元年秋八月有白蛾羣飛蔽日注師古曰蛾若今之丨丨類也音五何反魏書靈徵志正始二年三月徐州)
(丨丨喫人婚唐書于闐國傳初無桑蠶丐鄰國不肯出其王為求將親迎乃告曰國無帛可持蠶自為衣女)
(聞置蠶帽絮中關守不敢驗自是始有蠶女遂刻石約無殺丨丨必飛盡得治繭廣志有丨丨有天蛾凡草)
(木以蛹化為蛾甚衆)
蠶蟻(石林詩話歐陽文忠公知貢舉時范景仁王禹玉梅公儀等同事而梅聖俞為參詳官未引試前唱)
(酬詩極多文忠無譁戰士銜枚勇下筆春蠶食葉聲最為警策聖俞有萬蟻戰時春日暖五星明處夜堂深亦)
(為諸公所稱及放榜士論頗洶洶未幾詩傳遂閧閧然以為主司耽於唱酬不暇詳考校且言以五星自比而)
(待我曹丨丨因造為醜語自是禮闈不復敢作詩房梅堯臣依韻和許待制偶書詩深屋燕巢將欲補密丨)
(丨尚憂寒知陳造再次朱必先韻詩丨丨可浴牛可飯農家星候昏旦徐照春日曲中婦掃丨丨挈籃桑)
(葉間勝胡天游田家吟犢兒狂走未犁丨丨半生猶戀紙)
蠶蟲(白居易大觜烏詩見燕卵下)
蠶鳥(謝肇淛西吳枝乘吳興四月有鳥飛其聲曰著山看火湖民謂之丨丨)
蠶蟹(禮記檀弓丨則績而丨有匡文心雕龍見貍首下)
蠶蚌(郭璞歐絲野贊女子鮫人體近丨丨出珠匪甲吐絲匪蛹)
蠶蛇(南史齊始興王鑑傳鑑於益州園地得古冢無復棺但有石槨銅器十餘種並古形玉璧三枚金銀)
(為丨丨者數斗乃遣功曹何佇為之起墳諸寳物一不得犯)
蠶䖢(曾策繭館賦蟄戶啟封丨丨受風司晨展日内官盛容)
蠶馬(周禮夏官禁原丨注原再也天文辰為丨蠶書蠶為龍精月直大火則浴其種是丨與丨同氣物莫)
(能兩大禁再丨者為傷丨與)
蠶龍(周禮夏官注見上)
蠶時(山房隨筆交交桑扈交交桑扈桑滿墻隂三月暮去年丨丨處深閨今年丨丨涉遠路金沙潘武子)
(文虎寓言詞也)
蠶月(詩丨丨條桑淹顔延之秋胡行丨丨歡時暇桑野多經過江擬陶徵君潛田居詩但願桑麻成)
(丨丨得紡績安陸游小園詩朝朝變丨丨人家處處忙趙師秀德道中詩丨丨人家閉春山瀑布多方)
(回送徐如心如婺源詩丨丨門多鐍秧田草盡耰)
蠶崖(唐書地理志彭州濛陽郡縣導江西有丨丨關有岷山五壘山有鎮靜軍開元中置明一統志丨)
(丨關在成都府灌陽縣西四十里後周立雪杜甫贈王二十侍御契四十韻詩漰口江如練丨丨似銀又)
(西山詩丨丨鐵馬瘦灌口米船稀注丨丨關導江西北五十里)
蠶陵(漢書地理志蜀郡縣丨丨一後漢書安帝紀元初元年蜀郡夷寇丨丨明統志丨丨山在疊溪)
(守禦軍民千戶所城北寰宇記衛山縣本漢丨丨縣西有此山又廢丨丨縣在溪守禦軍民千戶所城北)
(三里漢置後周改為翼針縣)
蠶尾(明一統志丨丨山在東平州北三十里聯絡望山卧牛諸峰唐蘇源明宴小洞庭詩序所謂五拂丨)
(丨是也)
蠶台(漢書地理志樂浪郡縣丨丨)
蠶支(後漢書句驪傳建武二十三年冬句驪丨丨落大加戴升等萬餘口詣樂浪内屬)
蠶鄉(唐書食貨志隨鄉所出歲輸絹二匹綾絁二丈布加五之一綿三兩麻三斤若非丨丨則輸銀十四)
(兩謂之調帶杜牧題池州弄水亭詩紆餘竹村丨丨足砧杵)
蠶市(茅亭客話蜀有丨丨每年正月至三月州城及屬縣循環一十五處耆舊相傳古丨叢氏為蜀主民)
(無定居隨蠶叢所在致丨居此之遺風也又蠶將興以為名也因是貨蠶農之具及花木果藥什物明一統)
(志丨丨在湄州城内官市蜀本蠶叢之國故州民習俗重蠶事每歲二月望相聚鬻蠶器於此二蘇有記蘇)
(轍詩序眉之二月望日鬻蠶器於市因作樂縱觀謂之丨丨薛能邊城寓題詩丨丨歸農醉漁舟釣客醒)
(司空圖漫題詩蝸廬經歲客丨丨異鄉人宫詞明朝駕幸遊丨丨暗使氊車籠苑門)(花蕊夫人王禹偁送)
(馮學士入蜀詩丨丨夜歌欹枕處峨眉春雪倚樓時燈蘇軾二月三日點燈會客詩丨丨光隂非故國馬行)
(火記當年歡又和子由丨丨詩閒時尚以丨為丨共忘辛苦逐欣惠洪次韻嘉言機宜詩幽尋野外興何)
(如丨丨村囂憶故墟)
蠶宫(詩休其蠶織傳天子諸侯必有公桑蠶室近川而為之築宫仞有三尺棘牆而外閉之疏築宫謂築)
(丨丨之院牆也七尺曰仞言仞有三尺則丨丨之墻高一丈矣東觀漢記明德皇后置織室丨丨任昉王)
(貴嬪策文式陪蠒觀有事丨丨降輿訪道基我王風)
蠶館(曹植卞太后誄親桑丨丨為天下式)
蠶房(湧幢小品丨丨宜卑卑則温新王建田家留客詩不嫌田家破門戶丨丨泥無風土)
蠶室(禮記祭義古者天子諸侯必有公桑丨丨近川而為之築宫仞有三尺棘牆而外閉之及大昕之朝)
(君皮弁素積卜三宫之夫人世婦之吉者使入蠶於丨丨奉種浴於川桑於公桑風戾以食之周禮中春詔)
(后帥外内命婦始蠶於北郊注蠶於北郊婦人以純隂為尊郊必有公桑丨丨晉書禮志皇后親桑東郊苑)
(中丨丨祭蠶神縣東觀漢記明德馬后置丨丨於濯龍中搜神記吳張成夜起忽見一婦人立於宅南角)
(舉手招成曰此是君家之丨丨我即此地之神明年正月十五宜作白粥泛膏於上以後年年大得蠶今之作)
(膏糜像此漢趙孟頫題耕織圖詩女工並時興丨丨臨期治又書司馬遷傳李陵既生降隤其家聲而僕)
(又茸以丨丨重為天下觀笑下後漢書光武紀冬十月癸酉詔死罪繫囚皆一切募丨丨注丨丨宫刑獄名)
(有刑者畏風湏暖作窨室蓄火如丨丨因以名焉公世說褚季野問孫盛卿國史何當成孫曰久應竟在無)
(暇故至今日褚曰古人述而不作何必在丨丨中之任士林翰音賦長沙之誼丨丨之遷過永之柳謫潮韓)
(羅駱賓王幽縶書情通簡知己詩地幽丨丨閉門靜雀開又左傳吳師克東陽而進舍于五梧明日舍于)
(丨丨注三邑魯地物又南史卞彬傳居恒著帛冠十二年不改易食飲器多詭異自稱卞田居婦傅號傅丨)
(丨)
蠶舍(魏書徐遵明傳居於丨丨讀孝經論語毛詩尚書三禮不出門戶)
蠶屋(耿湋贈田家翁詩丨丨朝寒閉田家晝雨閒按丨丨一刻蠶室)
蠶家(宋袁采世範丨丨宇低隘於炙簇之際不可不防火李益雜曲妾本丨丨女不識貴門儀)
蠶卵(梁四公記扶桑之國蠶長七尺圍七寸色如金四時不死丨丨大如燕雀卵産於扶桑下)
蠶子(梅堯臣春日拜隴經田家詩桑牙將綻霧露裛丨丨未浴箱篚收陸游湖村春興詩稻陂正滿初)
(投種丨丨方生未忌人)
蠶女(原化傳拾遺丨丨當高辛時其父為鄰所掠惟所乘馬在母誓有得父還者以女嫁之馬驚躍振迅)
(而去父乘馬歸自此馬嘶鳴不肯飲齕父怒射殺馬曝皮於庭女行過其側馬皮蹶然而起卷女飛去棲於桑)
(樹之上宫觀塑女子像謂之馬頭娘興宰明詩農人棄蓑笠丨丨墮纓簮)(李白贈從孫義孟郊貧女詞丨)
(丨非不勤今年獨無春膏陸游禽言詩丨丨採桑至煮繭何暇沐梳髻鬟)
蠶母(晉書禮志漢儀皇后親蠶取列侯妻六人為丨丨齊民要術楊泉物理論曰使人之養民如丨丨)
(之養蠶其用豈徒絲而已哉丨楊泉蠶賦丨丨須飾從容自寧又詩温室既調丨入處皮日休臨頓為)
(吳中偏勝之地奉題屋壁詩盡日留蠶母移時祭麴王)
蠶姑(鄭震采桑曲去年養蠶十分熟丨丨只著麻衣裳楊維楨樂府有祀丨丨火龍詞)
蠶婦(北史蘇綽傳綽奏布種既訖嘉苗湏理麥秋在野蠶停於室若此之時皆宜少長悉力男女併勸然)
(後可使農夫不失其業丨丨得就其功王毛詩陸疏廣要黃鳥鳴時蠶事方興丨丨以為候棨江南春賦)
(曉色東皋處處農夫之苦夕陽南陌家家丨丨之愁徐楊侃皇畿賦野人登麥以先至丨丨貢絲而已成)
(夤釣絲竹詩丨丨非堯女漁人是子猷詞雨多蕭蕭蠶簇寒丨丨低眉憂繭單)(蘇舜欽田家陸游山村經)
(行因施藥詩耕傭丨丨共欣然得見先生定有年道潛田居詩茜裙丨丨瘦粉翅乳鵝肥)
蠶妾(左傳丨丨在其上以告姜氏姜氏殺之公晉語文公遂適齊齊侯妻之甚善焉桓公卒孝即位子)
(犯知齊之不可以動而知文之安齊而有終焉之志也欲行而患之與從者謀于桑下丨丨在焉莫知其在也)
(妾告姜氏姜氏殺之而言于公子曰從者將以子行其聞之者吾已除之矣子必從之齊民要術崔寔曰三)
(月清明節令丨丨治蠶室塗隙穴具搥持箔籠無劉勰新論天子親耕於東郊后妃躬桑於北郊國非良農)
(也而王者親耕世非無丨丨也而后妃躬桑上可以供宗廟下可以勸兆民鮑照紹古辭昔與君别時丨丨)
(初獻詩融梁簡文帝洛陽道詩遊童初挾彈丨丨始提筐王和南海王殿下詠秋胡妻詩何以淹歸轍丨)
(丨事春晚採沈君攸採桑詩南陌落花移丨丨畏桑萎張正見桑樂府春樓曙鳥鳴丨丨候初晴元稹)
(春分投簡陽明洞天詩見牛儂下窗白居易春村詩農夫舂春榖丨丨𢷬新衣陸游東小酌詩丨丨趁時)
(爭鹽繭農夫得雨正移秧桑仲嘉詩誰家酒熟社公雨明日空丨丨愁)
蠶師(秦觀蠶書桑土既蠶獨言於兖然則九州蠶事兖為最乎子遊濟河之間見蠶者豫事時作一婦不)
(蠶比屋詈之故知兖人為丨丨今予所書有與吳中蠶家不同者皆得兖人也)
蠶兒(蘇舜欽檢書詩魚子或破碎丨丨尚狎恰)
蠶官(陸游跋楊處士村居感興一壺村酒膠牙酸十數胡皴徹骨乾隨著四婆帬子後杖頭挑去賽丨丨)
(此楊處士詩也一又早春出遊詩更有新春看喜事春簫鼓祭丨丨)
蠶王(五色線續酉陽雜俎新羅國人名旁㐌有弟甚富旁㐌因分居乞衣食國人有與其隙地一畝乃求)
(蠶穀種於其弟弟蒸而與之㐌不知也後生一蠶大如牛食葉數樹不足其弟知而殺之四方百里内蠶飛集)
(其家謂之丨丨四鄰共繰之不息)
蠶叢(揚雄蜀王本紀蜀王之先名丨丨柏灌蒲澤開明魚鳬是時人民椎髻龐言不曉文字未有禮樂)
(明一統志丨丨祠在成都府治西南丨丨氏初為蜀侯後稱蜀王教民桑蠶俗呼為青衣神楊維楨八陣圖)
(賦遐哉邈乎丨丨故墟生李白蜀道難樂府丨丨及魚鳬開國何茫然元稹春詩鞭牛縣門外爭土蓋丨)
(丨丨陸游舟中記夢詩幽夢覺時還自笑閬州城北看丨方岳唐律詩有客共攢眉丨丨事可悲汪元)
(量榮州詩丨丨雲幕幕鳥道月昏昏熊何夢桂和昭容德孫聞鵑詩故國丨丨千古恨霧關耳一身孤)
蠶人(王逸機賦莫春代謝朱明達時丨丨告訖舍罷獻絲)
蠶工(唐書來濟傳春不奪農時即有食夏不奪丨丨即有衣廖道南帝苑農蠶賦惟歲壬子瘞琮方澤)
(戒后妃以素服虞丨丨之弗克)
蠶農(蕭子良諫斂塘役錢啓伏尋三吳内地國之關輔百度所資民庶彫流日有困殆丨丨罕獲飢寒尤)
(甚丨高適自淇涉黃河途中詩丨有時節田野無閑人)
蠶觀(隋書禮儀志宋孝武大明四年始於臺城西白石里為西蠶設兆域置大殿七間又設丨丨)
蠶絲(杜陽雜編碧玉丨丨即永泰元年東海彌羅國所貢云其國有桑枝榦盤屈覆地而生大者連延十)
(數頃小者蔭百畝其上有蠶可長四寸其色金其絲碧亦謂之金丨丨縱之一尺引之一丈撚而為鞘表裏通)
(瑩如貫瑟瑟雖併十夫之力挽之不斷為湧幢小品湖地宜丨新丨妙天下傅元明月篇昔春丨丨今為)
(秋女衣拯陳後主梅花落樂府雁聲不見書丨丨欲斷弦蘇蜘蛛諭詩丨丨何專利爾絲何專孽陳陶)
(獨搖手詩愁鴻連翾丨曳丨颯遝明珠掌上移柳宗元田家詩丨丨盡輸稅機杼空倚壁)
蠶咡(淮南子故東風至而酒湛溢丨丨絲而商弦絶或感之也注老丨生下絲於口故曰咡絲新絲出故)
(絲脆商於五音最細而急故絶也咡作珥蠶老時絲在身中正黃達見於外如珥也商西方金音也蠶午火也)
(火壯金囚應商而絶或有新故相感者也由亦作餌仲子陵五色琴絃賦事匪因於丨丨或不於蟹筐)
蠶綿(左思吳都賦鄉貢八丨之丨尾顧況酬揚州白塔寺永上人詩松枝當塵柳絮替丨丨)
蠶絮(古今注元帝永元四年東萊郡東半山有野蠶為蠒蠒生蛾蛾生卵卵皆著石收得萬餘石民以為)
(丨丨)
蠶縷(李商隠宫中曲丨丨茜香濃正朝纏左臂)
蠶理(荀子冬伏而夏游食桑而吐絲前亂而後治夏生而惡暑喜濕而惡雨蛹以為母蛾以為父三俯三)
(起事乃大已夫是之謂丨丨)
蠶聚(張說延州豆盧使君萬泉縣主薛氏碑鶴迴清帆丨丨崩雲)
蠶攢(齊書孔稚珪傳稚珪以北魏南侵征役不息乃上表云蟻聚丨丨窮誅不盡馬足毛羣難於競逐)
蠶鹽(宋史食貨志丨丨入城市五百斤以上並黥面送闕下陸游村興詩見牛米下)
蠶器(蘇轍次韻李曼朝散得郡西歸留别詩豚肩尚有冬深味丨丨應逢市合時)
蠶箔(韓愈郾城夜會聮句暮鳥已安巢春丨看滿丨雪陸龜蒙崦裏詩見魚荃下許月卿白雪詩白)
(家家拆丨丨清風行行入秧苗)
蠶籠(蕭子顯日出東南隅行丨丨拾芳翠桑陌採柔條)
蠶筐(孫覿分宜道中詩大麥登場小麥黃桑柘葉肥丨滿丨)
蠶擿(齊民要術種白楊三年為丨丨五年任為屋椽十年堪為棟梁)
蠶簇(晉書左貴嬪傳修成丨丨分繭理絲女工是察祭服是治湧幢小品丨丨宜高高則爽孔武仲)
(久長驛書事詩豆肥草軟馬亦便嚼美只如丨上丨青陸游初夏閒居詩丨丨尚寒憂繭薄稻陂初滿喜秧)
(桑馬祖常拾麥女歌壟雉飛扈鳴老丨入丨繭欲成)
蠶緒(李君房海人獻文錦賦皎潔凝光爰識冰丨之丨霏微發色不唯園客之絲徐夤泉山瀑布詩冰)
(中丨丨纏蒼璧日裏虹精挂絳霄)
蠶繅(孟子夫人丨丨以為衣服耕又作繰柳宗元遊南亭夜還叙志詩飢食期農寒衣俟丨丨柳貫)
(初夏齋中雜題詩生涯依馬磨力作問丨丨)
蠶衣(晉書輿服志自二千石夫人以上至皇后皆以丨丨為朝服沈約均聖論肉食丨丨皆須耆齒牛)
(羊犬豕無故不殺)
蠶被(玉海開寳七年五月開封封丘民家丨簇有繭成丨廣五尺長倍之又祥符元年五月丙戌内出)
(酸棗民程矩家丨自成丨付朝堂示百官輕黃密綴非人力可及又景祐四年五月庚申滑州言靈阿縣民)
(家丨自成丨長二丈五尺廣四尺上以為祥賜其家茶綵)
蠶經(唐書藝文志丨丨一卷一宋史藝文志淮南王養丨丨卷)
蠶書(秦觀丨丨予閒居婦善蠶從婦論蠶作丨丨宛墨藪魯秋胡妻涴蠶作丨丨喬知之從軍行轉)
(結丨丨寂寥無雁使)
蠶賦(文心雕龍義欲婉而正辭欲隠而顯荀卿丨丨已兆其體至魏文陳思約而密之)
蠶紙(虞龢論書表子敬門生以子敬書種蠶後人於丨丨中尋取大有所得李商隠無愁果有愁曲北)
(齊歌白楊别屋鬼迷人空留暗記如丨丨)
蠶卦(陸游詩青腰溪女結丨丨)
蠶功(高道素上元賦占農事兮祝青女卜丨丨兮祈紫姑)
蠶禮(晉書禮志丨丨皇后至四郊東面躬桑採三條諸妃公主各採五條縣鄉君以下各採九條)
蠶事(詩蠶月條桑疏言民受先公之教能勤丨丨也婦禮記月令季春之月后妃齊戒親東鄉躬桑禁)
(女毋觀省婦使以勸丨丨蠶事既登分繭稱絲效功以供郊廟之服又孟夏丨丨畢后妃獻繭疏天子春養)
(蠶此時畢了故云丨丨畢齊唐書食貨志丨丨方興而輸縑農功未艾而斂穀民要術丨丨未起命縫人)
(浣冬衣徹複為袷其有贏帛遂供秋服丨吳下田家志一切丨丨並忌大小耗楊泉蠶賦丨畢矣大務時)
(成閣紆卷薄灑掃宮庭奉趙冬曦飲酎用禮樂賦麥秋已至丨丨告成吕温敕祭南嶽詩憩桑訪丨丨遵)
(疇課農力飯歐陽修詩桑條起丨丨菖葉候耕衣楊陳造田家謠熟何曾趁時喫辛苦僅得丨丨畢萬)
(里上元夜里俗粉米為繭絲書吉語置其中以占一歲之福禍謂之繭卜因戲作長句詩小兒祝身取官早小)
(女只求丨丨好)
蠶役(元稹春詩丨丨投筐妾耘催荷蓧翁)
蠶禁(西吳枝乘吳興以四月為蠶月家家閉戶官府勾攝及里閈往來慶弔皆罷不行謂之丨丨)
蠶忌(范成大晩春田園雜興詩三旬丨丨閉門中鄰曲都無步往蹤)
蠶食(詩魏風碩鼠序碩鼠刺重斂也國人刺其君重斂丨丨於民不修其政貪而畏人若大鼠也史記)
(秦始皇紀自繆公以來稍丨丨諸侯竟成始皇丨又蘇秦傳秦之攻韓魏也無有名山大川之限稍丨之傳)
(國都而止丨漢書異姓諸侯王表秦據勢勝之地騁狙詐之兵丨山東壹切取勝晉書傅咸傳軍國未豐)
(百姓不贍由官衆事殷復除猥濫丨丨者多而親農者少也宋史司馬光𫝊平民舉錢出息尚能丨丨下戶)
(况縣官督責之威乎李論衡淵中之魚遞相丨丨度口所能容然後嚥之斯諫逐客書昭王得范雎廢穰)
(侯逐華陽強公室杜私門丨丨諸侯使秦成帝業注丨丨言如丨之丨葉揚雄交州牧箴四國内侵丨丨周)
(宗丨吳筠思還淳賦儲不因耕衣不俟織誘施冒貨鯨吞丨白居易捕蝗新樂府雨飛丨丨千里間不見)
(赤苗空赤土尉張詠悼蜀詩丨丨生靈飢作威恣暴虐陳造寄馮詩遺蝗蹢躅無地皮田禾丨丨猶子遺)
(詩又淮南子見蟬飲下葉歐陽修歸田麥穗初齊雉子嬌桑正肥丨丨飽)
蠶飽(劉子翬次韻温其元日詩病如夜鶴孤還警老似春丨丨即眠徐&KR0958;詩蝶尋野菜飛仍力丨丨柔)
(桑嚙有聲)
蠶饑(梁簡文帝箏賦里閭既返伏食丨丨範又採桑樂府薄晚畏丨丨競採春桑葉蕭子羅敷行不)
(憂桑葉盡還憶畏丨丨陌蕭子顯陌上桑詩丨丨心自急開奩妝不成吳均上桑詩丨丨妾復思拭淚且)
(提筐胡李白子夜春歌丨丨妾欲去五馬莫留連温高適秋吟日暮丨丨相命歸攜籠端飾來庭闈庭)
(筠獵騎辭丨丨使君馬雁避將軍箭葉貴丨丨危欲死尚能包裹一絲窠)(范成大曬繭詩陸游過野人家)
(有感詩隔籬犬吠窺人過滿箔丨丨待葉歸圖又鳥啼詩三月聞黃鸝幼婦閔丨丨趙孟頫耕織詩丨丨)
(當早歸秉心靜以專家顧瑛西湖竹枝詞陌上採桑桑葉稀中看蠶怕丨丨)
蠶眠(本草集解丨屬陽喜燥惡濕食而不飲三丨三起南粤有三眠四眠兩生七出八出者庾信歸田)
(詩社雞新欲伏原丨始更丨包岑參漢上題韋氏莊詩調笑提筐婦春來丨幾丨何和程員外春日東郊)
(即事詩幾處折花驚蝶夢數家留葉待丨丨海上謠雲孫帖帖卧秋烟上元細字如丨丨)(李商隠王安石)
(招約之職方并示正甫書記詩丨丨忽欲老一个未言速蘇轍詩丨丨初上簇麥熟正磨鎌韓維春朝詩)
(燕語聞多日丨丨過幾宵洪陸游七十詩身世丨丨將作繭形容牛老已垂胡希文客中遇寒食詩業儒)
(不及為農好麥已登場丨又丨黃方岳農謠詩青裙老姥遥相語今歲春寒丨未丨公度道間即事詩花)
(枝已盡春將老桑葉漸稀丨欲丨)
蠶卧(徐彦伯閨思詩褪暖丨初丨巢昏燕欲歸温庭筠送北陽袁明府詩見雉聲下)
蠶起(沈約三月三日詩寧憶春丨丨日暮桑欲萎六陸游詩桑瘁知丨丨牲肥賽麥豐又三月十日)
(詩枝上蝶稀紅藥老舍中丨丨綠桑柔)
蠶寒(庾肩吾賦得嵇叔夜詩雁重翻傷性丨丨更養身陸龜蒙奉酬襲美先軰初夏見寄詩丨丨蠒尚)
(薄燕喜雛新成)
蠶熟(唐書尹思貞傳為青州刺史治州有績丨至歲四丨黜陟使路敬潛至部歎曰是非善政致祥乎)
(戴表元金陵贈友詩水水魚肥供白鮓家家丨丨衣紅絲)
蠶生(說文離黃倉庚也鳴則丨丨吳洪希文續聶夷中傷田家詩貿貿丘麥秀蝡蝡丨丨劉瞻春郊)
(詩寒食歸寧紅袖女外家紙上看丨丨毛趙孟頫耕織圖詩三月丨始丨纖細如牛)
蠶長(平聲梁四公記見蠶卵下)
蠶大(趙孟頫耕織圖詩四月夏氣清丨丨已屬眠)
蠶老(本草集解丨孕絲蟲也二十七日而丨盈許衡與竇先生書夏未雨丨丨麥收冬將寒囷箱積)
(王筠陌上桑詩春丨朝已丨安得久彷徨贈李白馬上聞鶯詩丨丨客未歸白田已繰絲崔顥輕車詩幽)
(冀桑始青洛陽丨欲丨臭香曬暴□&KR3065;薰衣裳)(元稹村花晚詩田翁丨丨迷温庭筠東郊行坱靄韶容鎻)
(澹愁青筐葉盡丨應丨隠司馬札蠶女詩養蠶先養桑丨丨人亦衰韓偓卜詩見魚肥下王周采桑女)
(詩渡水采桑歸丨丨催上機山蘇軾雨中遊天竺觀音院詩丨欲丨麥半黃前山後雨浪浪又次韻王定)
(國會飲清虛堂詩此身正似丨將丨更盡春光一再眠又飲酒詩暑雨避麥秋温風送丨丨陸游殘春詩)
(桑間椹紫丨齊丨水面秧青麥半黃夏又身如丨丨已三眠一繭何妨自裹纏范成大初詩桑葉露枝丨)
(向丨菜花成莢蝶飛來元方夔詩丨丨任眠催作繭燕來新乳賀成家袁士夏日山居詩丨丨已收松上)
(雪麥黃初漲隴頭雲)
蠶殭(本草蠶釋名白殭蠶弘景曰人家養丨時有合箔皆丨者即暴燥都不壊)
蠶凋(李白酬談少府詩五月梅始黃丨丨桑柘空)
蠶惡(章孝標織綾詞去年丨丨綾帛貴官急無絲織紅淚)
蠶好(章孝標織綾詞今年丨丨繰白絲鳥鮮花白人不知)
蠶列(晁補之詩賢書丨丨升未央)
蠶蠱(本草金蠶集解幕府燕閒錄云池州進士鄒閬家貧一日啟戶獲一小籠内有銀器持歸覺股上有)
(物蠕蠕如蠶金色爛然友人曰此金蠶也閬遂吞之寂無所苦時珍竊謂金丨之丨為害甚大故備書二事)
蠶出(許渾春日題韋曲野老村舍詩鶯啼幼婦嬾丨丨小姑忙范成大馬鞍驛飯罷縱步詩今年丨丨)
(遲柘葉分寸長殼趙孟頫耕織圖詩丨丨易脫絲纊亦倍牧)
蠶飛(五色線見蠶王下)
蠶集(五色線見蠶王下)
蠶懶(劉筠詩複帳麝輕難辟惡曲房丨丨不成絲)
蠶驚(秦觀蠶書凡眠已初食布葉勿擲擲則丨丨毋食二葉)
蠶罷(唐庚遊仙雲宫詩見雀飛下)
蠶後(李頻鄂州頭陀寺上方詩沙渚漁歸多濕網桑林丨丨盡空條)
蠶餘(張羽約徐隠君幼文同隠宜興詩丨丨即宜稼樵罷亦堪漁)
蛹
蛹母(荀子見蠶理下)
蛹墨(謝翺詠蜂詩丨丨春如翳寒崖舉族懸)
蛹卧(葉適送陳漫翁詩笠澤老龜蒙丨丨絲自裹)
蜩
蜩蟬(詩五月鳴蜩疏釋蟲云蜩蜋蜩螗蜩舍人云皆蟬方言曰楚謂蟬為蜩宋衛謂之螗蜩陳鄭謂之蜋)
(蜩秦晉謂之蟬是丨丨一物方俗異名耳)
蜩蚻(爾雅丨蜋蜩螗蜩丨蜻蜻王蘇軾答張安道詩荒林丨丨亂廢沼蛙蟈滛令寄寳覺訥師詩山)
(深樹翳隂丨丨應已秋丨陸游秋稼漸登識喜詩虹霓不隔郊原雨丨爭催巷陌秋)
蜩蜆(周禮考工記梓人以旁鳴者注旁鳴丨丨屬音義丨音條蟬也丨五兮反又五歴反又五結反疏云)
(旁鳴丨丨屬者此即蟬也蟬鳴在脅)
蜩蟧(方言丨丨謂之&KR2782;蜩螘宋景文公筆記鶬鶊鳴春蟋蟀唫夏丨丨喝秋子戰隂非有命之者氣自)
(動耳)
蜩蝘(爾雅螗蜩注夏小正曰螗丨者丨疏云螗丨者丨者方語不同三輔以西為丨梁宋以東謂蜩為丨)
蜩范(禮記内則爵鷃丨丨注蟬也蜂也人君燕食所加庶羞也小學紺珠庶羞三十一物有爵鷃丨丨)
(集又&KR2222;同本草解見蟬類下)
蜩螳(范成大夏日田園雜興詩丨丨千萬拂斜陽蛙黽無邊聒夜長)
蜩螗(詩如丨如丨如沸如羹傳丨蟬也丨蝘也箋飲酒號呼之聲如丨丨之鳴易林丨丨歡喜草木嘉)
(茂似衛恒四體書勢或凌䆳惴慄若據槁臨危旁點邪附丨丨挶枝詩品劉夢得稱韓文云鸞鳳一鳴丨)
(丨革音厭陸雲寒蟬賦容麗丨丨聲美宫商詩元稹表夏詩莫夏蟲多丨丨定相擾陳造遣興文字取)
(憎疾見謂丨丨聒)
蜩蟟(水經注潁水又東南逕丨丨郭東俗謂之鄭城矣)
蜩蛩(蘇軾虔州吕倚承事年八十三讀書作詩不已好收古今帖貧甚至食不足詩吟為丨丨聲時有島)
(可句)
蜩鷽(陳造山居詩此心安穏處丨丨傲鵾鵬)
蜩燕(蘇軾雲龍山觀燒得雲字詩見夔羵下)
蜩鳩(郝經幽愬賦王睢喑而不鳴兮丨丨肆其啁啾)
蜩鷃(元稹秋堂夕詩蜉蝣不信鶴丨丨肯窺鵬白居易反鮑明遠白頭吟見龍鵬下)
蜩□(蘇軾和子由岐下詩自昔為神樹空聞丨丨鳴)
蜩馬(鹽鐡論丨丨駱日蹇步庸脯)
蜩蛙(避暑錄晏元獻游渦水見蛙登木捕蟬既得之口不能吞乃相與墜地遂作丨丨賦)
蜩彩(爾雅疏蜋丨五丨具者也)
蜩屬(酉陽雜爼蜻虭屬注鳴丨丨旁鳴)
蜩甲(莊子予丨丨也蛇蛻也似之而非也注丨丨蟬蛻皮也蘇轍遊仙夢記一蒼髯白髮者論長生曰)
(金丹之術百數其要在神水華池玉女之術百數其要在還精採氣馴致之久自能脫百骸遺六腑如丨丨焉)
(蟬蛻焉形貌有移而神炁無改以晁補之北京祭留守王太尉文奄乎不知何往意者形為丨丨其不與物)
(盡者固已飄乎委去而登仙雛魏照有丨丨賦黃元稹感逝詩丨丨暗枯秋葉墜燕新去夜巢空庭堅)
(奕碁呈任公漸詩心似蛛絲遊碧落身如丨丨化枯枝)
蜩腹(傅肱蟹譜論蟹骨眼丨丨□腦鱟足其爪類拳丁其&KR1722;類執鉞匡跪又皆外刺性復多躁)
蜩翼(莊子吾不反不側不以萬物易丨之丨何為而不得又吾有待而然者耶吾待蛇蚹丨丨耶)
蜩殼(郝經後聽角行序丁未冬漢上趙先生仁甫宿於予家之丨丨菴霜清月冷角聲寥亮乃作聽角行)
(以贈)
蜩響(貫休和韋相公見示閒卧詩丨丨初穿壁蘭芽半出甎)
蜩嘶(蘇軾清溪辭雁南歸兮寒丨丨弄秋水兮挹玻璃)
蜩鳴(小學紺珠七十二候夏至鹿角解丨始丨半夏生)
蜩喧(蘇軾次韻劉貢父獨直省中詩明窗畏日曉先暾高柳鳴丨午更丨)
蜩大(爾雅蝒馬蜩注丨中最丨者為馬蟬疏蝒一名馬丨蟬之最丨者)
蛾
蛾蟲(螢雪叢說王勃作滕王閣序中間有落霞與孤鶩齊飛秋水共長天一色之句世率以為警聯然而)
(落霞者乃飛蛾也即非雲霞之霞土人呼為霞蛾至若鶩者乃野鴨也野鴨飛逐丨丨而欲食之故也所以齊)
(飛若雲霞則不能飛也見吳獬事始)
蛾眉(詩螓首丨丨容後漢書崔駰傳揚丨丨於復關兮犯孔戒之冶江淹雜擬詩序丨丨詎同貌而)
(俱動於魄芳草寧共氣而皆悅於䰟丨駱賓王為徐敬業討武曌檄見狐媚下宋玉招䰟丨曼睩目騰光)
(些其揚雄甘泉賦玉女亡所眺其清矑兮虙妃曾不得施丨丨王勃春思賦丨丨畫來應幾樣蟬鬢梳時)
(髻欲斜妓傅元明月篇丹唇列素齒翠彩發丨丨月謝朓夜聽詩丨丨已共笑清香復入襟鮑照玩詩)
(末映東北墀娟娟似丨丨三王筠詠蠟燭詩朦朧别繡被依稀見丨丨陳後主婦艷詩大婦妬丨丨中婦)
(逐春時張范靜妻沈氏昭君歎詩千金買蟬鬢百萬寫丨丨說三月閨怨詩丨丨愁自結鬢髮没情梳)
(李白怨情詩美人捲珠簾深坐顰丨丨國又送趙判官詩虎士秉金鉞丨丨開玉樽杜甫虢夫人詩却嫌)
(脂粉涴顔色澹掃丨丨朝至尊戴高適塞下曲蕩子從軍事征戰丨丨嬋娟守空閨叔倫宫詞貞心一任)
(丨丨妬買賦何湏問馬卿芙蓉花江口丨丨獨浣紗)(李嘉祐江上曲江心淡淡元稹恨妝成詩凝翠暈丨)
(丨輕紅拂花臉丨王涯秋思贈遠詩不見鄉書傳雁足唯看新月吐丨孟郊感懷詩長安佳麗地宫月生)
(丨丨龍劉商銅雀妓詩魏主矜丨丨美人美於玉司陳陶飛引散花童子鶴衣短投壺姹女丨丨長空)
(圖南北史感遇詩不用黃金鑄侯印盡輸公子買丨丨曹唐小遊仙詩九天王母皺丨丨惆悵無言倚桂枝)
(畫黃崇嘏辭蜀相妻女詩自服藍衫居郡掾永抛鸞鏡丨丨韓熙載感懷詩桃臉丨丨笑出門爭向前頭)
(擁將去倒蘇軾將往終南和子由詩惟將翰墨留染濡絶勝醉丨丨扶陸游詩高人鬻駱放柳枝豪士駿)
(馬換丨丨鑄陳賡武善夫桃源圖詩要將白璧沽丨丨更把黃金褭蹄黃庚次一齋韻詩覽鏡自憐增白)
(髮傳杯不復倩丨丨丨陳造託人賣馬詩會見千金市龍種可能一笑換丨虞集題儋耳東坡載酒堂詩)
(星河度白鶴山月懸丨丨興府治東狀如眉黛因名)(又明一統志丨丨山在紹李白流夜郎憶舊遊書懷)
(詩江帶丨丨雪川横三峽流添明月照丨丨峰似兩眉愁)(楊凝别李協詩明月峽又本草藊豆釋名丨丨)
(豆時珍曰丨丨象豆脊脊白路之形也)
蛾鬟(李賀許公子鄭姬歌丨丨醉眼拜諸宗為謁皇孫請曹植)
蛾卵(齊民要術永嘉記績成繭出丨丨卵七日又剖成蠶多養之此則愛蠶也)
蛾月(梁元帝夕出通波閣下觀妓詩丨丨漸成光燕姬戲小堂)
蛾池(洞冥記見鴻毛下)
蛾父(荀子見蠶理下)
蛾綠(隋遺錄帝將登鳳舸凭殿脚女吳絳仙肩喜其柔麗不與羣輩齒愛之甚久不移步絳仙善畫長蛾)
(眉帝擢為龍舟首檝號曰崆峒夫人由是殿脚女爭效為長蛾眉司宫吏日給螺子黛五斛號為丨丨汪道)
(會墨賦觿角鞶鑑丨丨螺黛殊形詭制千狀萬態軾李賀蘭香神女祠詩幽篁畫新粉丨丨横曉門蘇僕)
(所藏仇池石希世之寳也王晉卿以小詩借觀意在於奪不敢不借然以此詩先之詩海石來珠宮秀色如丨)
(丨千又次韻答舒教授所藏墨詩時聞五斛賜丨丨不惜金藏獺髓袁桷雙魚硯詩得意相忘睡酣熟開)
(眼重光弄丨丨)
蛾翠(李賀惱公詩見馬鬉下濕温庭筠春洲曲韶光染色如丨丨綠紅鮮水容媚)
蛾影(梁簡文帝華月詩兔絲生雲夜丨丨出漢時)
蛾命(江淹燈賦是以露冷帷幔風結羅紈螢光别桂丨丨辭蘭)
蛾燈(蘇軾次韻定慧欽長老見寄詩見鼠飯下)
蛾燭(黃庭堅演雅詩蛣蜣轉丸賤蘇合飛丨赴丨甘死禍)
蛾飛(酉陽雜爼荊州百姓張七啟善戲術嘗取馬草一掬再三挼之悉成燈丨丨去傅毅舞賦纖縠丨)
(丨紛猋若絶人吳均古意詩花飛依長薄丨丨愛綠潭江淹悼室詩見蜻引下韓愈雨中詩見墻生菌)
(徧憂麥作丨丨綠趙孟頫秋夜曲牆根草隂丨丨)
蛾揚(宋玉神女賦眉聯娟似丨丨兮朱唇的其若丹梁謝朓七夕賦臨瑶席而宴語綿含睇而丨丨)
(昭明太子銅博山香爐賦齊姬合歡而流盻燕女巧笑而丨丨)
蛾繞(吳均與柳惲相贈答詩寒蟲隠壁思秋丨丨燭飛張正見賦得佳期竟不歸詩飛丨屢丨帷前燭)
(衰草還侵階上玉)
蛾獻(李白春日行三千䨇丨丨歌笑撾鍾考鼓宫殿傾)
蛾舞(晁補之次韻鄧正字慎思秋日同文館詩青燈丨丨急白月雁啼凉)
蛾析(左傳丨丨謂慶鄭曰盍行乎對曰陷君於敗敗而不死又使失刑非人臣也)
蛾密(杜甫寫懷詩君看燈燭張轉使飛丨丨)
蟬
蟬額(西溪叢語本草蟬殼謂之蟬花今成都有草名蟬花今有乾者視之乃丨丨裂面抽莖上有花善治)
(目未知如何用也)
蟬鬢(古今注魏文帝宫人莫瓊樹始製為丨丨望之縹緲如蟬翼然王勃春思賦蛾眉畫來應幾樣丨)
(丨梳時髻欲斜遥王棨曲江池賦公子王孫不羨蘭亭之會蛾眉丨丨疑洛浦之人梁元帝登顔園故閣)
(詩妝成理丨丨笑罷斂蛾眉婦薛道衡昭君詞蛾眉非本質丨丨改真形白居易人苦詩丨丨加意梳蛾)
(眉用心掃絶盧仝有所思樂府翠眉丨丨生别離一望不見心斷温庭筠詠春幡詩碧烟隨刃落丨丨覺)
(春來丨胡虛白詩錯金孔雀籠丨百索明珠垂臂鞲)
蟬鬟(陳孚詩象梳兩兩丨丨女笑擁紅嬌買藕花)
蟬腹(南史檀珪傳見彪嚇下枕石不辭丨丨與龜腸)(陸龜蒙句但說漱流并朱松李堯端見嘲食蕨)
(詩蔬腸我若枵丨丨詩格君如擊鶻拳軀陸游齋居書事詩平生風露充丨丨到處雲山寄鶴元好問繼)
(愚軒和党承旨雪詩水風清鶴夢月露洗丨丨)
蟬脊(相貝經鷹啄丨丨以逐温去水)
蟬翼(晉書輿服志武冠即古之惠文冠惠者蟪也其冠文輕細如丨丨故名惠文又周覬傳拜太子少)
(傅尚書覬上疏讓曰臣學不通一經智不效一官乃使臣内管銓衡外忝傅訓質輕丨丨事重千鈞南史夷)
(貊傳中天竺國土出火齊狀如雲母色如紫金有光曜别之則丨丨積之則如紗縠之重沓也說苑魯石公)
(劔迫則能應感則能動如輪之逐馬響之應聲足舉不及集相離若丨丨論衡蠐螬化為腹育腹育化為丨)
(生兩丨不類蠐螬丨急就篇綈絡縑練素帛蟬注蟬謂繪之輕薄者若丨也輟耕錄高宗紹興中國子監)
(本首尾與淳化閣帖略無少異當時御前拓者多用匱紙蓋打金銀箔者也自後碑工作丨丨本且以厚紙覆)
(板上隠然為銀錠&KR1498;痕以愚人非復拓本之舊矣丨李材解酲語大歷中一人著花草褌束斑竹枝冠丨巾)
(遊市上或時至寺中聽講連日或吟飲酒肆三宿而去蔡邕讓高陽侯表臣事輕葭莩功薄丨丨曹植七)
(啓丨丨之割剖纖析微注丨丨言薄也覺梁簡文帝答蕭子雲上飛白書屏風書非觀觸石已雲飛豈待金)
(璫便覩丨丨風駱賓王對策陟龍門而就日入仕彈冠斵丨丨以成追工運斧劉禹錫謝中書張相公啓)
(身伴丨丨何以受恩死輕鴻毛固得其所充江總辭行李賦諒無期於鴻漸念有似於丨丨韋東風解凍)
(賦羊角既止丨丨潛銷表一歲發生之候當三春啓蟄之朝晏殊飛白書賦空濛丨丨之狀宛轉虯驂之形)
(妍潘岳詩微身輕丨丨弱冠忝嘉招侍吳邁遠陽春歌姿艷月映羅衣飄丨丨劉孝綽宴擬劉公幹應)
(令詩小臣輕丨丨黽勉謬相追李庾肩吾賦得轉歌扇詩團扇轉似月丨丨望如空白來日大難樂府丨)
(丨九五以求長生人武元衡贈歌人詩林鶯一哢四時春丨丨羅衣白玉李賀石城曉詩春帳依微丨丨)
(羅横茵突金隠體花馬杜牧宫詞丨丨輕綃傅體紅玉膚如醉向春風司光首夏詩新服裁丨丨舊扇拂)
(蛛絲腸陸游歲莫書懷詩薄命元知等丨丨畏途何處不羊謝翺書畫梅花水仙卷詩鮫綃拂塵丨丨隔)
(窗霧凝寒惟影入渚馬祖常次前無題韻詩簟織龍鬚天路近衣裁丨丨宮遥張憲春日詩彩毫漆點新)
(丨丨奚墨雲磨舊馬肝師又端午詞榴花照鬟雲髻熱丨丨輕綃香疊雪貢泰剪燈聮句點綴輕丨丨装)
(粘細鳳毛)
蟬翅(王建宫詞蜂鬚丨丨薄鬆鬆浮動搔頭似有風不陸龜蒙襲美以紗巾見惠詩薄如丨丨背斜陽)
(稱春前贈&KR2320;郎薄余靖詩鮫綃丨丨)
蟬羽(張衡七辨交趾緅絺筒中之紵京城阿縞譬之丨丨)
蟬殼(顔氏家訓神滅形消遺聲餘價亦猶丨丨蛇皮獸迒鳥跡耳春渚紀聞張澤夜自莊舍還月色昏)
(暗行遇道旁木枝曄然有光折以燭路枝間一龍蛻才如新丨之丨頭角爪尾皆具遇暗則光燭於室杜荀)
(鶴寄元上人詩垂露竹粘丨落丨窣雲松載鶴棲巢誶王安石次韻答平甫詩高丨抱丨悲聲切新鳥爭巢)
(語忙丨吳澄玉清避暑詩談邊了悟蛻丨區中局促鳥在籠)
蟬蛻(史記屈原傳濯淖汙泥之中丨丨於濁穢以浮游塵埃之外不獲世之滋垢皭然泥而不滓者也)
(後漢書陽球傳拜尚書令奏罷鴻都文學曰亦有筆不點牘辭不辨心假手請字妖偽百品莫不被蒙殊恩丨)
(丨滓濁注說文曰蛻蟬蛇所解皮也中又逸民傳彼雖硜硜有類沽名者然而丨丨囂埃之自致寰區之外)
(異夫飾智巧以逐浮利者乎丨莊子孫子非汝有是天地之委蛻也注氣自委結而丨也淮南子見蛇解)
(下其抱朴子丨丨泉壤便自軒昂孫本草丨丨去翳膜取蛻義也孫楚為石仲容與皓書南中吕興深)
(觀天命丨丨内向願為臣妾故夏侯湛東方朔畫像贊談者又以先生嘘吸沖和吐納新丨丨龍變棄俗登)
(仙神交造化靈為星辰此又竒怪惚恍不可備論者也薛道衡老氏碑莊周云老聃死秦佚弔之三號而出)
(是謂遁天之形雖復傲吏之寓言抑亦丨丨之微旨通陸雲感逝豈沈瘁之足弭將丨丨於長生班固幽)
(賦颻凱風而丨丨兮雄朔野以颺聲丨左牢有丨丨賦王炎中隠賦屣脫富貴而無累丨塵埃而不緇)
(嵇康遊仙詩丨丨弃穢累結友家板桐夕嵇喜答嵇康詩時至忽丨丨變化無常端竇牟秋閒居對雨詩)
(燕燕辭巢丨丨枝窮居積雨壊籓籬蘇陳陶飛龍引千年小兆一丨丨丹臺職亞扶桑君舜欽春睡詩身)
(如丨丨一榻上夢似楊花千里飛翺張九成午窗坐睡詩形存若丨丨質槁如木朽謝憶鹿田風雨舊遊)
(詩傳聞老桑門已復丨丨去)
蟬溺(傅咸小語賦折薛足以為棹舫粒糠而為舟將遠逝以遐覽越丨丨以横浮若涉海之無涯懼湮没)
(於洪流)
蟬蹤(張希復紅樓連句隠侯體詩丨丨近鳷鵲鳥道接相風)
蟬形(論衡蟬之未蛻也為復育去復育之體更為丨之丨酉陽雜爼孫權時掘得白玉如意所執處皆)
(刻龍虎及丨丨者清異錄洛南會昌中瓜圃結五六實長幾尺而極大類蛾綠其上皺文酷似丨丨圃中人)
(連蔓移土檻貢上命曰御蟬香挹腰綠與菊譜合蟬未詳所出九月末開粉紅筒葉花形細者蕊雜比方盛)
(開時筒之大者裂為兩翅如飛舞狀一枝之杪凡三四花然大率皆筒葉如荔枝菊有丨丨者蓋不同爾)
蟬性(本草丨丨蛻而退翳蟆性竄而袪風因其性而為用也)
蟬思(梁簡文帝聽早蟬詩草歇鶗鳴初丨丨花落後黃滔秋晩山居詩山寂樵聲出露涼丨丨窮)
蟬意(楊萬里聽蟬絶句望帝啼春夜更多不知丨丨却如何)
蟬子(李賀昌谷詩攢蟲鎪古柳丨丨鳴高邃)
蟬類(本草蚱蟬集解别錄曰蚱蟬生楊柳上弘景曰蚱蟬啞蟬雌蟬也不能鳴丨丨甚多此云柳上乃詩)
(云鳴蜩嘒嘒者形大而黑五月便鳴俗云五月不鳴嬰兒多災故其治療亦專主小兒昔人噉之故禮有雀鷃)
(蜩&KR2222;而傴僂丈人掇之也)
蟬封(史記大宛傳宛貴人以為昧蔡善諛使我國遇屠乃相與殺昧蔡立母寡昆弟曰丨丨為宛王)
蟬態(白居易西虎丘寺詩娉婷十翠娥注容滿丨丨等十妓從遊)
蟬聲(大唐新語魏克己曰異方之樂不入人心秋丨之丨徒聒人耳本草蚱蟬集解頌曰按玉篇云蚱)
(丨丨也煬吳均贈鮑舂陵别詩落葉思紛紛丨丨不可聞隋帝悲秋詩露濃山氣冷風急丨丨哀薛道)
(衡夏晩詩高天澄遠色秋氣入丨丨甫駱賓王在獄詠蟬詩西陸丨丨唱南冠客思侵杜和裴迪登新津)
(亭寄王侍郎詩丨丨集古寺鳥影度寒塘落戴叔倫題友人山居詩數家茅屋清溪上千樹丨丨日中耿)
(湋晚夏即事詩樹色迎秋老丨丨過雨稀山韓翃送黃光輔歸青州兼寄儲侍郎詩丨丨驛路秋裏草色河)
(橋落照中稹又題慈仁寺竹院詩幽磬丨丨下閒窗竹翠隂元送盧戡詩紅樹丨丨滿夕陽白頭相送倍)
(相傷禹白居易池上早秋詩露飽丨丨懶風乾柳意衰劉錫樂天以愚相訪沽酒致歡詩猶勝獨居荒草)
(院丨丨聽盡到寒螀丨劉滄寓居寄友人詩芳草衡門無馬跡古槐深巷有丨杜荀鶴感秋詩冷烟粘柳)
(丨丨老寒渚澄星雁呌新望中黃勾引丨丨到夕陽)(翁承贊槐花詩雨中妝點徐鉉和右省僕射西亭高)
(卧詩丨丨當檻急虹影向簷垂遺韓維和晏相公湖上遇雨詩烟樹晦空曲丨丨寂無楊萬里感秋詩丨)
(丨與蛩語計會兩催愁游又秋熱詩我自愁吟無意思丨丨移近入簷枝陸賽神曲晚來人醉相扶歸丨)
(丨滿廟鎻斜暉丨固自未知秋)(許月卿槐影詩槐影本來惟戴日丨又厭厭詩僮僕觸屏成蝶夢姬姜擫)
(笛作丨丨趙管淮南樓詩寒丨底事丨淒切催得飛鴉打陣歸孟頫古詩丨丨噪落日露草啼寒螀吳)
(師道題官舍壁詩見鶴影下丨周權村居詩山風吹斷簷前雨高樹丨正夕陽)
蟬鳴(禮記月令仲夏之月丨始丨至白露降寒丨丨鷹乃祭鳥)(又孟秋之月涼風隋書盧思道傳以)
(性通脫仕不達作聽丨丨篇人競傳之文淮南子魚無耳而聽丨無口而丨有然之者也說丨膀丨也)
(齊民要術廣志曰南方丨丨稻七月熟以問竒類林物之鳴者以口而丨之丨以翼螽斯之鳴股古詩十)
(九首秋丨丨樹間元鳥逝安適宋陸機擬明月皎夜光詩翻翻歸雁集嘒嘒寒丨丨孝武帝初秋詩遠視)
(秋雲發近聽寒丨丨塵蕭子雲贈海法師遊甑山詩秋至丨丨柳風高露起又西齋詩丨丨早秋至梁)
(元帝迴文詩丨丨隠密樹渠庾信奉和永豐殿下言志詩六月丨丨稻千金龍骨駱賓王在江南贈宋之)
(問詩見雁起下始高適東平路詩丨丨木葉落兹夕更愁霖韋應物聞夏蟬詩徂夏暑未晏丨丨景已曛)
(司又郊園聞蟬寄諸弟詩今歲卧病譙丨丨歸路永城空曙雜言見燕拂下盧綸送鄧州崔長史詩高)
(鳥過方催夜廢壘丨丨不待秋樹詩燕拂宜秋霽丨丨覺晝空)(又早秋望華清宫中李端送友人還洛詩)
(去國渡關河丨丨古樹多分元稹解秋詩日暮江上立丨丨楓樹黃劉禹錫送司陳郎中祗召直史館詩)
(丨丨官樹引行車言自成周赴玉除園馬戴山行詩鳥下山含暝丨丨露滴空鄭巢陳氏林詩丨丨槐葉)
(雨魚散芰荷風見楊萬里曉步追凉詩丨丨葉底無尋處隨意閒行偶渠文天祥病中詩苦吟肩鶴瘦多)
(病耳丨丨野華幼武次元翬見寄韻詩丨丨外秋雁呌沙頭月)
蟬噪(南史王微傳見鳥鳴下波江總秋日遊昆明池詩丨丨金隄柳鷺飲石鯨上官儀入朝洛隄步)
(月詩鵲飛山月曙丨丨野風秋元冷朝陽宿柏巖寺詩客吟孤嶠月丨丨數枝風武衡相國李公有北園)
(寄贈之作未及報章今古遽分寓哀冥寞以廣遺韻詩鶴巢深更静丨丨斷猶喧韓愈薦士詩齊梁及陳隋)
(衆作等丨丨望劉禹錫秋日書懷寄白賓客詩丨丨芳意盡雁來愁時竇鞏奉使薊門詩自從身屬富人)
(侯丨丨槐花已四秋劉李賀南園詩竹裏繰絲挑網車青丨獨丨日光斜滄留别崔澣秀才詩歲晚蟲鳴)
(寒露草日西丨丨古槐風風韋莊三用薛先輩見寄初秋寓懷即事韻詩丨丨因斷鱗遊見鷺沈徐鉉寄)
(外甥苗仲武詩丨丨疎林村倚石鳥飛殘照水連天和林逋寄和昌符詩離愁不可寫丨丨夕陽初韓維)
(晏相公湖上遇雨詩見禽飛下作蘇軾出都來陳所乘船上有題小詩八首不知何人有感余心者聊為和)
(之詩蛙鳴青草泊丨丨垂楊浦)
蟬吟(吳均與顧章書丨丨鶴唳水響猿啼英英相雜綿綿成韻徐幹為挽船士與新娶妻别詩丨丨抱)
(枯枝柳陳子良夏晚尋于政世置酒賦韻詩長榆落照盡高暮丨丨李昌符與友人會詩丨丨槐蕊落的)
(的是愁端處一丨丨)(蘇軾溪隂堂詩白水滿時雙鷺下綠槐高陸游詩安得門前無俗客岸巾臨水聽丨)
(丨香戴復古秋日病餘詩桂子吹風露深老夫吟了聽丨丨)
蟬叫(陸泳吳下田家志蜘蟟丨丨稻生芒)
蟬啼(唐太宗秋日斆庾信體詩丨丨覺樹冷螢火不温風)
蟬嘯(李白登汝州龍興閣序夫槿榮芳園丨丨珍木蓋紀乎南火之月也可以處臺榭居高明)
蟬響(江總賦得一日成三賦應令詩樹密寒丨丨簷暗雀聲愁許渾溪亭詩丨丨螳螂急魚深翡翠閒)
蟬號(杜甫秋後詩元丨無停丨秋燕已如客韓愈柳溪詩莫將條繫纜著處有丨丨)
蟬嘶(庾信小園賦聚空倉而雀噪警嬾婦而丨丨形葛澧錢塘賦春波千頃見文正之句魚躍丨丨舜)
(欽之什丨歐陽修寄聖俞詩空腸時如秋蚓呌苦調或作寒丨張元幹用折樞韻呈李丞相詩松蔭晴泉)
(聽落澗丨丨晚吹助裁詩)
蟬語(白玉蟾詩暑退涼生丨有丨水長天遠雁無書)
蟬韻(段文昌晩夏登張儀樓呈院中諸公詩乍疑丨丨促稍覺雪風來劉禹錫始聞蟬有懷白賓客詩)
(丨丨極清切始聞何處悲隂沈亞之村居詩月上丨丨殘梧桐繞地)
蟬咽(徐陵山池應令詩猿啼知谷晚丨丨覺山秋丨劉克莊哭宋君輔詩回首冶城棋飲地雁悽丨不)
(堪聞)
蟬嘒(陸游幽居詩丨丨秋未衰花房莫先斂又思故廬詩柴門入幽夢落日亂丨丨)
蟬雀(齊書褚鉉傳時何戢亦為吏部尚書家富盛極華侈宋孝武嘗賜戢丨丨扇顧景秀所畫也陸探微)
(顧彦先皆歎其精絶及是知帝好畫扇因王晏獻之圖顔氏家訓吾家嘗有梁元帝手書丨丨白團扇及馬)
(亦難及也之古畫品錄顧駿之嘗結搆層樓以為畫所風雨炎奥時故不操筆天和氣爽之日方乃染毫登)
(樓去梯妻子罕見畫丨丨駿之始也氣又丁光雖擅色丨丨而筆跡輕羸非不精謹乏於生圖畫見聞志)
(孔嵩蜀人善畫龍兼工丨丨與黃筌並師刁處士成都廣福院壁有所畫龍及有丨丨等圖𫝊於世許棠陪)
(友人夏夜對月詩丨丨飛多誤星螢出自迷)
蟬蝶(圖畫見聞志徐熙善畫花木禽魚丨丨蔬果之圖繪寳鑑秦友諒毗陵人善畫草蟲特於丨丨類)
(傅色輕妙蟲益州名畫錄滕昌祐寫生物以似為功其畫丨丨圖魚圖謂之點畫蓋唐時陸果劉褒之類)
蟬蜩(駱賓王螢火賦陋丨丨而習蛻怵螻蟻之慕羶靈王琢雨夕賦晴樓交燕雀涼樹沸丨丨吳澄)
(興避暑詩脫除小窠臼蛻殼非丨丨)
蟬蜍(李中題徐五教池亭詩曉香憐杜若夜浸愛丨丨)
蟬蛾(論衡世有虚語亦有虚圖假使之然丨丨之類非真正人也)
蟬蠶(酉陽雜爼天寳末交趾貢龍腦如丨丨形波斯言龍腦樹節方有禁中呼為瑞龍腦上唯賜貴妃十)
(枚香氣徹十餘步中名香譜丨丨香交阯所貢唐宫呼為瑞龍腦)
蟬蛇(後漢書陽球傳注見蟬蛻下)
蟬黽(元結九疑山圖記中峰之下水無魚鼈林無鳥獸時聞聲如丨丨之類聽之亦無)
蟬露(唐文獻秋日懸清光賦見鷹風下唐王勃餞韋兵曹詩鷹風凋晩葉丨丨泣秋枝彦謙八月十)
(六日夜月詩丹桂影空丨有丨綠槐隂在鵲無枝飄杜荀鶴長安道中有作詩帽簷曉滴淋丨丨衫袖時卷)
(雁風)
蟬宫(洞冥記元封五年勒畢國貢細鳥帝置之於宮内旬日而飛盡明年細鳥集帷幕或入衣袖因名丨)
(丨)
蟬冠(劉長卿奉和杜相公新移長興宅呈元相公詩入並丨丨影歸分騎士喧)
蟬冕(齊書何戢𫝊上欲轉戢領選問尚書令褚淵以戢資重欲加常侍淵曰聖旨每以丨丨不宜過多臣)
(與王儉既已左珥若復加戢則八座便有三貂若帖以驍遊亦為不少又庾杲之傳杲之風範和順善音吐)
(世祖令兼侍中每歎其風器之美王儉在座曰杲之為丨丨所照更生風采陛下故當與其即眞又陳顯達)
(傳悲哉丨丨為賤寵之服紈潘岳秋興賦序高閣連雲陽景罕曜珥丨丨而襲綺之士此焉遊處王儉太)
(宰文簡褚彦回碑文丹陽之輔遠近攸則吳興襟帶實惟股肱頻作二守並加丨丨梁元帝簡文帝法寳聮)
(璧序德加三輔威行九流董師虎據操鈹丨丨散張協詠史詩咄此丨丨客君紳宜見書陸游日晚步湖)
(上遇小雨詩兜鍪丨丨俱掃空雨笠香新織青篛)
蟬弁(袁易贈禽衍陸生詩獬冠丨丨戲推許鼠目獐頭慚老醜)
蟬貂(陳植金馬門賦佩繽紛兮璁瑀冠葳蕤兮丨丨)
蟬緌(李德裕望匡廬賦見豹文下紐李紳奉詔除浙東觀察使檢校右貂詩印封龜知頒爵冠飾丨丨)
(更珥貂)
蟬珥(南史朱异傳選尚書儀曹郎入兼中書通事舍人後除中書郎時秋日始拜有飛蟬正集异武冠時)
(咸謂丨丨之兆謂北齊書趙郡王叡傳顯祖除叡侍中攝大都府長史常山王演等曰由來有如此長史否)
(演對曰須拔進居丨丨之榮退當委要之職自昔以來實未聞如此銓授)
蟬簪(王勃上絳州高長史書見鵲印下)
蟬組(王僧孺為韋雍州致仕表陸離丨丨照灼旛旂)
蟬衫(温庭筠舞衣曲見鶯簧下)
蟬佩(孔稚珪為王敬則讓司空表丨丨之暎則左右交輝龜組之華則縱横吐耀)
蟬帶(雲笈七籖九氣眞仙衣錦衣綃縠雲裳丨丨)
蟬紗(海物異名記泉女織紗輕如蟬翼名丨丨楨詩美人睡起袒丨丨照見臂釵紅肉影)(楊維顧瑛)
(趙子期尚書于省幕創軒曰小瀛洲詩閒道朝堂清議了題詩好為護丨丨)
蟬錦(步非烟又答趙象獨坐詩無力嚴妝倚繡櫳暗題丨丨思難窮)
蟬賦(陸雲與兄平原書有作文惟尚多而家多猪羊之徒作丨丨二千餘言既無藻偉體都自不似事文)
(章實自不當多又有寒丨丨)
蟬脯(齊民要術丨丨葅法搥之炙令熟細擘下酢)
蟬樹(杜荀鶴秋日寄吟友詩丨丨生寒色漁潭落曉光)
蟬花(本草丨丨集解慎微曰丨丨所在有之生苦竹林者良花出頭上七月采頌曰出蜀中其蟬頭上有)
(一角如花冠状謂之丨丨時珍曰丨丨即冠蟬也禮記所謂&KR2222;則冠而蟬有緌者是矣益部方物略記蟬不)
(能蛻委於林下花生厥首兹謂物化右丨丨注二川山林中皆有之蟬之不蛻者至秋則花其頭長一二寸黃)
(碧能治小兒瘈瘲又能已瘧茅牡丹榮辱志花命婦上品芍藥黃樓子等粉口柳浦山冠子醉美人紅纈子)
(白纈子黃絲頭紅絲頭丨丨重葉海棠千葉瑞蓮)
蟬葉(晉書顧愷之傳桓元嘗以一柳葉紿之曰此丨所翳丨也取以自蔽人不見已愷之喜遂引葉自蔽)
(元就溺焉愷之信其不見已也甚珍之虎晁補之送北京學生曹慈明秀才之京師詩見觀下)
蟬枝(韓愈孟郊秋雨聮句蛬穴何迫迮丨丨埽鳴噦)
蟬翳(庾信小園賦丨有丨兮不驚雉無羅兮何愳)
蟬蜎(木華海賦朱&KR2440;綠烟䁏眇丨丨)
蟬聮(齊書王慈傳帝后之德綢繆天地君人之亮丨丨日月南史王筠傳沈少傅約嘗語人云吾少好)
(百家之言身為四代之史自開闢以來未聞爵位丨丨文彩相映如王氏之盛者珊瑚鈎詩話曹王臯封于)
(曹濟隂濟北諸李皆其裔也有貞觀開元兩朝賜書五千卷世寳而讀之丨丨不絶駱賓王上李少常伯啓)
(見龜組下未左思吳都賦布濩臯澤丨丨陵丘詞陳植金門馬賦央丨丨軒軨旁午北齊享廟樂炎農)
(肈聖靈祉丨丨珂沈東美奉和苑舍人宿直曉翫新池寄南省友詩玉光赫奕朱紱氣丨丨陸龜蒙引泉)
(詩是時春三月繞郭花丨丨發朱子卧龍之遊得秋字賦詩紀事呈同遊諸名勝聊一笑詩嘉賓頗丨丨野)
(䔩更獻酬暫又作連世說王恭隨父在會稽王大自都來拜墓恭往墓下看之二人素善遂十餘日方還父)
(問恭何故多日對曰與阿大語丨丨不得歸因語之曰恐阿大非爾之友終乖愛好果如其言)
蟬飛(謝廷瓚西干十寺記淨名寺詩云竟日山頭坐翠微菩提明鏡覺皈依鳴丨不解禪心定葉底枝頭)
(處處丨詩曹唐洛東蘭若夜歸見鳥急下)
蟬飲(淮南子蠶食而不飲丨丨而不食蜉蝣不飲不食歲華紀麗鶴鳴丨丨取其潔也徐夤露詩散)
(彩幾當丨丨際凝光宜對蚌胎前)
蟬曉(段成式寳應寺聮句蝶閒移忍草丨丨揭高杉)
蟬凉(吳均秋念詩樹青草未落丨丨葉已危)
蟬寒(庾信白帝雲門舞樂府雲高火落露白丨丨)
蟬清(劉禹錫和令狐相公晩泛漢江詩古岸夏花發遥林晚丨丨段成式猨詩却憶書齋值晚晴挽枝)
(閒嘯激丨丨丨林逋淮甸城居寄任刺史詩石莎無雨瘦秋竹共丨郭祥正立夏日詩晝永惟便睡丨丨)
(稍伴吟悲陸游忠州醉歸舟中詩垂首道途驥老滿懷風露覺丨丨)
蟬餓(黃庭堅演雅詩井邊蠧李螬苦肥枝頭飲露丨常丨)
蟬輕(梁簡文帝太子舍人蕭特墓銘銀鈎之巧重世遹雋況此臨池丨丨露潤又美女篇樂府粉光勝)
(玉靚衫薄擬丨丨)
蟬攫(鹽鐡論推車之丨丨負子之教也)
蟬報(元稹酬許五康佐用本韻詩猿啼三峽雨丨丨兩京秋)
蟬知(李商隠送豐都李尉詩雨氣燕先覺葉隂丨遽丨)
蟬稱(劉潛探物作艷體連珠妾聞洛妃高髻不姿於芳澤元妻長髮無藉於金鈿故雲名由於自美丨丨)
(得於天然)
蟬度(楊萬里病中七夕詩丨丨清歌侑溪柳花吹黃雪灑宫槐)
蟬散(庾信詠畫屏風詩竹動丨爭丨蓮搖魚暫飛寒方干聽段處士彈琴詩窗中顧兔初圓使竹上丨)
(盡丨時)
蟬戀(杜甫月詩見鶴髮下)
蟬驚(雍陶和劉補闕秋園寓興詩見雀鬭下)
蟬怨(李商隠韓翃舍人即事詩鳥應悲蜀帝丨是丨齊王)
蟬愁(李端送客赴江陵寄郢州郎士元詩露下晚丨丨詩人舊怨秋張籍法雄寺東樓詩四十年來車)
(馬絶古槐深巷暮丨丨一温庭筠初冬寄友人詩獨鳥楚山遠丨關樹丨)
蟬怯(張希復小小寫真聮句丨丨纖腰步蛾驚半額顰注小小齊公王縉妓)
蟬哀(楊萬里秋蟲詩丨丨落日恰纔收蛩怨黃昏正未休)
蟬苦(楊萬里感秋詩荷凉欣暑退丨丨怨秋新)
蟬煩(韓愈孟郊納涼聮句丨丨鳴轉喝烏噪饑不啄)
蟬槁(蘇軾蟬詩秋來間何闊已抱寒丨丨)
蟬休(李商隠涼思詩客去波平檻丨丨露滿枝)
蟬化(酉陽雜爼丨丨齊后鳥生杜宇)
蟬靜(吳均餅說仲秋禦景離丨欲丨燮燮曉風淒淒夜冷杜甫秦州詩抱葉寒丨丨歸山獨鳥遲)
蟬稀(姚合寄主客劉員外詩丨丨蟲唧唧露重思悠悠)
蟬遠(司空曙送魏季兼遊長沙覲兄詩見鶴高下)
蟬急(顔延之夏夜呈從兄散騎車長沙詩夜丨當夏丨隂蟲先秋聞馬戴送僧歸金山寺詩金陵山色)
(裏丨丨向秋分閨唐彦謙紅葉詩雁疎臨鄠杜丨丨傍瀟湘韋莊月詩清風行處來白露寒丨丨)
蟬迎(白居易立秋夕詩丨丨節又換雁送書未回)
蟬易(易林見犬饑下)
螢
螢蝎(北齊書杜弼傳腐草為丨老木為丨造化不能誰其然也)
螢火(詩熠燿宵行傳熠燿燐也燐丨丨也疏熠燿者丨丨之蟲飛而有光之貌晉書車允傳家貧不常)
(得油夏月則練囊盛數十丨丨以照書以夜繼日焉狀南史夷貊傳林邑國有金山其中生金火夜則出飛)
(如丨丨遊北史隋煬帝紀上於景陽宮徵求丨丨得數斛夜出山而放之光徧巖谷淮南畢萬術丨丨却)
(馬注取丨丨裹以羊皮置土中馬見之鳴却不敢行一古今注丨丨一名暉夜一名景天一名燐一名丹良)
(名丹鳥一名夜光一名宵燭腐草為之食蚊蚋也軍博雅景天丨丨䗲也神仙感遇傳劉子南者漢冠將)
(軍武威太守也從道士尹公受務成子丨丨丸辟疾疫百鬼諸毒及五兵白刃漢末青牛道士封君達得之以)
(授皇甫隆隆授魏武帝稍傳人間一名冠軍丸一名武威丸問竒類林焚蟹黃而致鼠囊丨丨而取魚此物)
(堕於所貪也之傳咸丨丨賦序余曾獨處顧見丨丨執以自照而為賦梁元帝詠丨丨詩著人疑不熱集)
(草訝無烟到來燈下暗翻往雨中然詩王筠秋夜詩流丨漸收丨絡緯欲催機沈佺期雜蜘蛛尋月度丨)
(丨傍人飛秋李白秦女卷衣詩微身奉日月飄若丨丨光又代情詩白露濕丨丨清霜凌兔絲杜甫見)
(丨丨詩巫山秋夜丨丨飛簾疎巧入坐人衣暢當夜泛秋潭詩丨丨颺蓮叢水凉多夜風)(盧綸與元稹丙)
(申秋詩簾斷丨丨入窗明蝙蝠飛隠賈島就峰公宿詩河出鳥宿後丨丨白露中李商隋宮詩於今腐草)
(無丨丨終古垂楊有暮鴉竿方干許員外新陽别墅詩若因丨丨終殘卷須把魚送幾杯徐夤夜詩簷挂)
(蛛絲應漸織風吹丨丨不成灰禹皮日休宿神景宫詩松隂忽微照獨見丨丨芝王偁新秋即事詩烟暝)
(小窗丨丨碧雨昏幽徑蓼花紅陸張耒遣興詩露下風悲丨丨流周南羈客思悠悠游泊公安縣詩船窗)
(簾卷丨丨圍沙渚露下蘋花開蠧魚春雨潤練囊丨丨夜光微)(虞集贈趙生詩緗帙袁士元和松石舍人)
(秋夜不寐詩丨丨獨飛侵幔小星河斜落壓城低人錢惟善張園雜賦詩丨丨隨風撩亂飛樹頭殘雨滴衣)
(牡釋大圭詩度海雁行驚斷角近城丨丨没荒垣丨又丹榮辱志花師傅蓂莢指佞草莆蓮燕胎芝丨芝)
(五色靈芝九莖芝碧蓮瑶花碧桃七本草丨丨集解别錄曰丨丨生階地池澤七月日取隂乾)
螢光(王融剋責身心篇頌雖有重離迹照丨丨代裴相公謝狀丨丨爝火何禆日月之明)(杜牧江淹)
(燈賦見蛾命下文吳均雜句昔别曾何道今夕丨丨飛陳後主晚宴思殿詩丨丨息復起暗鳥去翻歸)
(儲嗣宗過王右丞書堂詩丨丨雖散草鳥跡尚臨池叢李頻夏日宿秘書姚監宅詩露色浮寒瓦丨丨墜暗)
(題楊萬里雨夜詩丨丨寒欲淡秋雨暮偏多几劉克莊林戶曹寒齋詩種果園林無虎守勘書窗有丨丨)
(舒徐照中夕詩棹響初如近丨丨漸欲稀丨又宿翁靈幽居期趙紫芝不至詩蛩響移砧石丨出瓦松)
螢燭(孫綽喻道論以丨丨之見疑三光之盛芒隙之滴怪淵海之量陳造次諸公韻詩可須白月前熠)
(熠度丨丨)
螢燄(鮑溶白露詩已低衰丨丨稍減哀蟬力觸許渾秋夕宴李侍御宅詩蛩聲聞鼓歇丨丨簾回)
螢燿(左思吳都賦亦猶棘林丨丨而與夫樳木龍燭也)
螢爝(宋書孔覬傳若實有丨丨增輝光景固其騰聲之日飛藻之辰也劉勰新論採其制意之本略其)
(文外之華不没纖芥之善不掩丨丨之光可謂千載一選也王儉求解尚書表秋葉辭條不假風飇之力太)
(陽躋景無俟丨丨之暉爾蘇軾中山松醪賦收薄用於桑榆製中山之松醪救灰燼之中免爾丨丨之勞)
(吳萊尚志賦增丨丨以日皛兮積埃壒而山嶷然高道素上元賦自由陽和之鼓鬯匪獨權勢之薰灼此皆)
(丨丨之末曜而未覩巨麗之大觀也夜會聮句帝載彌天地臣辭劣丨丨)(韓愈晚秋郾城郝經儀真館中)
(暑一百韻詩飛丨空自丨戰蟻竟深藏)
螢照(杜甫倦夜詩暗飛丨自丨水宿鳥相呼王姚合縣中秋宿詩露垂庭際草丨丨竹間禽十朋贈)
(别詩丨丨夜窗纔煖席蟬吟秋樹又離羣憶戴昺納涼即事詩蟻行緣食几丨丨落書牀吳萊寄方子清)
(時子清久留吳中詩好學丨分丨論交雁擇棲)
螢雪(劉兼倦學詩百代典墳空自苦一堆丨丨竟誰知)
螢苑(維揚志丨丨在府城北七里江都縣大儀鄉隋大業末煬帝徵求螢火數斛夜出遊山始放之火光)
(遍巖谷唐杜牧詩秋風放丨丨即此鹿錢惟善故宫春望詩薜蘿山鬼啼丨丨荊棘銅駝卧場張翥丨丨)
(曲騎行不用燒紅燭萬點飛螢炫川谷)
螢窗(許渾送前東陽于明府由鄂渚歸故林詩殷勤為謝南溪客白首丨丨未見招)
螢囊(陳造秋蟲賦彼夫雞窗之雕鎪丨丨之吾伊等夜蟲之么麽)
螢案(柳貫答鄉友吳立夫見寄詩馬韀從幸日丨丨潔餐辰王逢泊龍灣詩十年丨丨書連屋八月龍)
(灣浪拍天)
螢書(王維清如玉壺冰詩見鵲鏡下)
螢賦(文心雕龍安仁丨丨云流金在沙季鷹雜詩云春條若總翠皆其善者也)
螢色(江淹卧疾怨别劉長史詩涼草散丨丨衰樹斂蟬聲劉禹錫詩幕疎丨丨迥露重月華深姚合)
(寄友人詩漏聲林下淨丨丨月中微)
螢迹(蘇軾和鮮于子駿鄆州新堂月夜詩風丨已無丨露草時有光)
螢影(王維班婕妤詩玉窗丨丨度金殿人聲絶歌盧綸奉和太常王卿酬中書李舍人詩是夜巴應金)
(石豈殊丨丨對清光侵李嘉祐和苗員外秋夜省直對雨簡諸知己詩丨丨階亂鴻聲出苑遲武元衡秋)
(夜寄江南舊遊詩隔林丨丨度出禁漏聲寒用于鵠山中自述詩丨丨竹窗下松聲茅屋頭李咸宿漁家)
(詩促杼聲繁丨丨多江邊秋興獨難過丨趙師秀太平山讀書寄城中諸友詩鐸音山殿靜丨石池深)
螢飛(張彦勝露賦洞房月入羅帳丨丨樓聮句露入覺牖高丨丨測苑深)(鮑照月下登梁簡文帝初)
(秋詩晚花欄下照疎丨殿上丨何梁元帝詠池中燭影詩入林如燐影度渚若丨丨遜送韋司馬别詩簾)
(中看月影竹裏見丨丨螢飛飛不息獨愁空轉側何張說深渡驛詩見猿響下高適送别詩丨丨木落淅)
(瀝此時夢見西歸客汧錢珝江行無題詩蛩響依莎草丨丨透水烟馬戴上勸舊友詩雁呌寒流上丨丨)
(薄霧中聖劉筠詩虹跨層臺晚丨丨下苑涼吟歐陽修太白戲俞詩下看區區郊與島丨丨露溼秋草)
(張耒夏日詩蛩怨青萍老丨丨積水深吳劉克莊夜過瑞香菴作山空聞瀑瀉林黑見丨丨澄夜坐次韻)
(詩物情自適更誰禁草際丨丨鳥宿林)
螢流(袁易因公事留驛中遂登姑蘇臺晚望詩掠檐聞鶴警照席數丨丨)
螢征(蘇軾辛丑七月赴假還江陵夜行途中作口號見蛩績下)
螢亂(杜甫詩即今丨已丨好與雁同來)
螢翻(梁簡文帝元圃納涼詩丨丨競晚熱蟲思引秋涼)
螢飄(庾信擬詠懷詩露泣連珠下丨丨碎火流)
螢度(錢起和萬年成少府寓直詩一葉兼丨丨孤雲帶雁來白居易詩一聲早蟬發數點新丨丨姚)
(鵠寄陶雍先軰詩露凝衰草白丨丨遠烟秋舟蘇軾詩歸來北堂上一一微丨丨管翰晚宿楊隑中懷魯)
(客詩丨丨星依草鷗來霜滿汀)
螢過(陸游夏夜暑毒不少解詩窗間有丨丨枕上見星流)
螢墮(陸游詩草根丨丨久開闔梢頭丨雨向梧桐葉上來)(段成已詩丨從楊柳管翰龍山月夜飲酒)
(分韻得樹字詩驚鵲翻夜巢流丨丨前戶)
螢孤(司空圖避亂詩虎暴荒居迥丨丨黑夜深)
螢冷(趙師秀龜峰寺詩丨丨粘㯶上僧閒坐井邊虞集退直詩疎條棲鵲寒衰蕙流丨丨)
螢濕(喻鳬寺居秋日對雨有懷詩見鴿寒下)
螢焚(馬祖常姚左司墨竹為賈仲章尚書賦十韻詩露零忻鶴警星度恐丨丨)
螢遠(錢起裴迪南門秋夜對月詩鵲驚隨葉散丨丨入烟流)
螢散(王勃焦岸早行和陸四詩猿吟山漏曉丨丨野風秋)
螢分(盧綸秋夜寄馮著作詩露槿月中落風丨池上丨温庭皓觀山燈獻徐尚書詩景集青山外丨丨)
(碧草前)
螢滅(錢起宿新里館詩見雁低下)
螢起(劉克莊鳳凰臺晚眺詩馬嘶衞霍空營裏丨丨齊梁廢苑中)
螢生(庾信周趙國公夫人紇豆陵氏墓誌銘松悲鶴去草亂丨丨)
螢小(陸游詩燈殘燄作孤丨丨)
螢鑒(杜甫遣悶詩丨丨緣帷徹蛛絲罥鬢長)
螢排(庾信詩丨丨亂草出)
螢弄(陸游詩見鵲翻下)
螢出(司空圖詩燕辭旅舍人空在丨丨疎籬菊正芳莊周賀旅情詩殘秋丨丨盡獨夜雁來新劉克)
(華嚴知客寮詩壞牆丨丨如漁火古壁蜂穿似射侯袁士元簡樓伯容詩鳥棲烟樹暝丨丨水邨幽)
螢前(江總梁故度支尚書陸君誄月下奏章丨丨讀史給紙蘭臺觀書洛市)
蜂(蠭&KR1123;俱同)
蜂準(史記秦始皇紀尉繚曰秦王為人丨丨長目鷙鳥膺豺聲少恩而虎狼心居約易出人下得志亦輕)
(食人)
蜂目(左傳丨丨而豺聲曰晉書王敦傳敦字處仲洗馬潘滔見敦而目之處仲丨丨已露但豺聲未振)
(若不噬人亦當為人所噬下宋史李全傳全濰州北海農家子銳頭丨丨權譎善人能運鐡槍號李鐡槍)
(潘岳滄海賦見龍鬚下下俞德鄰荽茗賦見豺聲)
蜂鬚(杜甫徐步詩見燕觜下鬆鬆浮動搔頭似有風)(王建宫詞丨丨蟬翅薄朱慶餘題薔薇花詩粉)
(著丨丨膩光凝蝶翅明翅温庭筠抱疾郊野不得與鄉計偕書懷詩蕊多勞蝶香酷墜丨丨陸游緗梅詩)
(天與色香天自愛不教一點上丨丨)
蜂觜(馬祖常畫海棠圖詩見蝶身下)
蜂體(益部方物記金蟲出利州山中丨丨綠色光若金里人取以佐婦釵環之飾云)
蜂腰(南史陸厥傳時盛為文章吳興沈約琅邪王融以氣類相推轂汝南周顒善識聲韻約等文皆用宫)
(商將平上去入四聲以此制韻有平頭上尾丨丨鶴膝五字之中音韻悉異兩句之内角徵不同不可增減世)
(呼為永明體弘又周弘正傳弘正及弟弘讓弘直俱為伯父捨所養正吃而能談善元理為當世所宗弘直)
(方雅敦厚氣調高於次昆或問三周孰賢人曰若丨丨矣詩苑類格沈休文言詩有八病三曰丨丨謂第二)
(字不得與第七字同韻也齊柳宗元為裴中丞伐黃賊轉牒杪忽丨丨虚見辱於斧突梯鼠首濫欲寄於旄)
(頭丨闕名蒲盧賦見蠆尾下上晏殊詩閑窺魚尾赤暗辨丨細蘇軾和流杯石草書詩詩丨丨鶴膝嘲)
(希逸春蚓秋蛇病子雲茹陳造讀師文和郡侯喜雨詩丨丨鶴膝容探湯偕兒胾升公堂楊載紅梅詩纖)
(蕤露沁丨丨蠟密蕊雲蒸鶴頂砂古吳萊方景賢宋景濓夜坐觀吳中雜詩遂及宣和博圖為賦此詩詩宗)
(鶴膝丨丨體禮象龍頭豕腹圖)
蜂脾(李孝光遊惠上人開西谷記山圍屋如城府或纍纍然如丨丨綴下而刳其中滛滛然如燕巢斜罥)
(而剖其戶雪蕭貢假梅詩鸞尾剪裁千顆丨丨點綴一家春)
蜂尾(李賀南園詩春水初生乳燕飛黃丨小丨撲花歸)
蜂液(論衡食甘旨之食無傷於人食蜜少多則令人毒蜜為丨丨蜂則陽物也)
蜂形(高承埏蟋蟀賦鐵首丨丨金腰虎背)
蜂情(張璨惱公詩蝶思迷芳蕊丨丨戀蜜窠)
蜂聲(杜甫詩草芽既青出丨丨亦暖遊翠湖光似欲流丨丨鳥思却堪愁)(元稹春詞山元好問杏花)
(詩已怕宿妝添蝶粉更堪䁔蕊鬧丨丨)
蜂語(李賀難忘曲丨丨繞妝鏡拂蛾學春碧)
蜂歌(段成式塑像記下壓象跡當懽喜之地上接丨丨雜莊嚴之境)
蜂喧(晏殊中園賦護臺香而蝶亂聚崖蜜以丨丨感杜甫弊廬遣興奉寄嚴公詩見蝶喜下韓愈春)
(詩見鳥咽下游陸游詩尋巢燕熟頻穿戶釀蜜丨丨不避人道潛苕溪道場山詩蘭蕙未衰桃李在丨丨)
(鳥咽莫愁人密袁桷客舍書事詩香几丨丨花房燕語真)
蜂種(戴表元義蜂行翁言丨丨幸蕃盛衆以義聚尤堪嘉)
蜂子(宋史禮志籩豆所實之物悉如周禮籩人醢人之制惟簠以稻梁簋以黍稷而茅𦵔以專蚳醢以丨)
(丨代之闊傳燈錄神攢禪師見丨丨投窗求出師曰世界如許不肯出鑽他故紙李賀詩洞房思不禁丨)
(丨殉花心楊梅堯臣殤小女稱稱詩鴉雛春滿窠丨丨夏滿房萬里遊翟園詩花枝劣相絓人衣丨丨顛)
(狂觸面皮無道潛春日雜興詩粉腰丨丨尤賴撓遍花鬚未肯休)
蜂兒(癸辛雜識蔡京對令點檢丨丨見在數目得三十七秤韓琦柳絮詩有時穿入花枝過無限丨丨)
(作隊飛寄黃庭堅詩退紅衫子亂丨丨風張耒瓜洲謝李德載丨丨木瓜筆詩丨丨肥膩愈痺木瓜甘酸)
(輕病股童范成大秋日田園雜興詩蜻蜓倒掛丨丨窘催喚山為解圍史學晚梅詩蝶子丨丨應有語東)
(風原不為渠來歌又沈兢菊譜舒州有丨丨菊鵝黃色葉適丨丨榧形嫌丨丨尚粗率味嫌丨丨少標律)
蜂嬰(鄭元有丨丨詩)
蜂穉(惠洪將登南嶽絶頂而志上人以小團鬭夸見遺作詩謝之詩湯聲丨丨秋窗晚乳面鵝兒春甕寒)
蜂媒(張昱織錦詞蝶使丨丨無定棲萬蕊千花動衣袖)
蜂羣(戴表元義蜂行朝朝莫莫與蜂狎頗識丨丨分等差)
蜂王(爾雅翼丨以千百數中有大者為丨羣蜂舁之從其所往張文成實性寺釋迦像碑丨丨獻蜜紛)
(飛紫紺之樓龍女持花出入珊瑚之殿碑作禮者便登獅子圍遶者更攝丨丨)(李邕嵩嶽寺真山民幽居)
(雜興詩丨丨衙早晚燕子社春秋)
蜂臣(關尹子聖人師丨立君丨秦觀詩蜜脾新採賴丨丨)
蜂門(荀子羿丨丨者善服射者也注丨丨即逢蒙吕覽造父始習於大豆丨丨始習於甘蠅)
蜂蠆(左傳邾人以須句故出師公卑邾不設備而禦之臧文仲曰君其無謂邾小丨丨有毒而況國乎)
(晉語蜹蛾丨丨皆能害人況君相乎鉅史記禮書楚人鮫革犀兕所以為甲堅如金石宛之鐵施鑽如丨丨)
(輕利剽遫卒如熛風然而兵殆於垂涉唐昧死焉諸後漢書盧植傳論夫丨丨起懷雷霆駭耳雖賁育荆之)
(倫未有不冘豫奪常者也劉大戴禮聖人有國丨丨不螫嬰兒蟁蝱不食天狗勰新論夫丨丨螫指則窮)
(日煩擾蚊蟲噆膚則通宵失寐蚊蜂小害指膚外疾人入山則避丨丨入室則驅蚊蝱何者以其害於體也)
(芥隠筆記晉書鄒湛對晉文帝曰猛虎在山荷戈而出几人能之丨丨發於懷袖勇夫為之驚駭出於意外也)
(頃陸游入蜀記八日過平望遇大雨暴風舟中盡濕少霽止宿八測聞行舟有覆溺者小舟叩舷賣魚頗賤)
(蚊如丨丨可畏賦皇甫汸感别賦豺狼逞凶丨丨隠毒王禹偁尺蠖異丨丨之毒唯思螫人等龍蛇之蟄)
(實可存身能蘇軾黠鼠賦人能碎千金之璧不能無失聲於破釜摶猛虎不能無變色於丨丨此不一之患)
(也詩杜甫遣憤詩丨丨終懷毒雷霆可震威詩張詠悼蜀鄙夫識丨丨寡術能籠絡韓琦丨丨事小不)
(可忽義或戒丨丨和蘇舜欽感興詩意若日昏㧻出處恣丨丨晁補之王仲甫病暑詩吳邦憚暑如丨丨)
(河曲還遭長日曬范陳造餞寄定海交代詩吻間售丨丨意外變白黑成大嘲蚊詩丨丨豈房櫳蟣蝨但)
(禪褶丨柳貫送馬伯庸御史出使河隴詩鯨鯢既戮海為清丨雖微尾含螫尹廷高悲故鄉集社詩丨丨)
(終懷毒狐狸不足論)
蜂螫(詩莫予荓丨自求辛丨之管子桓公曰魯梁之于齊也千穀也丨丨也齒有脣也今吾欲下魯梁)
(何行而可丨孝經援神契丨垂芒)
蜂蠚(馬祖常都門百韻用韓文公會合聮句韻詩見禽弄下)
蜂蛹(梅堯臣思歸賦丨丨淹醝榠樝清蜜)
蜂蝶(開元天寳遺事都中名姬楚蓮香者國色無雙時貴門子弟爭相詣之蓮香每出處之間則丨丨相)
(隨蓋慕其香也丨宣和畫譜道士厲歸真工竹雀鷙禽御府所藏有丨鵲竹圖又御府所藏有滕王丨丨)
(圖錄圖繪寳鑑嗣滕王湛然善畫花鳥丨丨丨東京夢華元宵更有猴呈百戲魚跳刀門使喚丨追呼螻)
(蟻騎又選勝尋芳花絮時墜金樽折翠簪紅丨丨暗隨歸杜甫詩藹藹花蕊亂飛飛丨丨多韓愈花鳥)
(詩丨丨去紛紛香風隔岸聞歌鄭谷林檎花詩艷和丨丨動香帶管絃聞司空圖者詩丨丨曉來忙繞袖)
(似知教折送鄰家如王禹偁和馮中允爐邊偶作詩小人之性何所似真丨丨并螻蟻王安石憶昨詩況)
(復丘樊滿秋色丨丨催藏花草腓月梅堯臣和陽直講夾竹花圖詩花留丨丨竹有禽三江南看不足蘇)
(轍和毛君新葺囷菴船齋詩簷竹風霜曾不到盆花丨丨未全諳黃庭堅次韻答堯民詩門靜鳥雀嬉花深)
(丨丨亂為陸游初夏幽居偶題詩展盡高槐日漸長了無丨丨花忙楊萬里花果詩見猿鶴下又寒食)
(相將諸子遊翟園詩未委前頭花好否且令丨丨作前驅樓鑰茉莉花詩夜深飛香性幽獨未許丨丨來相)
(陪上戴復古小園詩丨丨來無數無知却有知李方岳湖詩丨丨已歸絃管靜猶聞人語畫橋西澥祕)
(書張監墨梅圖詩眼中只有梅千樹不掛世間丨丨花安熙杏花詩自是風光要題品等閑丨丨莫相猜)
蜂蟬(圖畫見聞志江南徐熙輩有於雙縑幅素上畫叢豔疉石傍出藥苗雜以禽鳥丨丨之妙乃是供李)
(主宫中挂設之具謂之鋪殿花池韓愈送無本師歸范陽詩丨丨碎錦纈綠披菡萏)
蜂螘(蟻同李略該聞錄至於魚龍異淵沼虎兕居藪穴分行列於鴻雁辨尊卑於丨丨蠢動猶然而況於)
(人乎丨元稹加裴度幽鎮兩道招討使制昔者區域之中丨巢聚蔡有逆孽齊有狡童厥初圖征疑議滿野)
(轍吳萊大遊賦惕世途之嶮巇兮戹丨丨之營役丨蘇送王廷老朝散知虢州詩簿書填丘山賓客亂丨)
(云李存贈胡廵檢民詩雖聚丨丨頗亦頓軍旅)
蜂蝎(西軒客談丨丨之毒能螫人然其一螫則其毒甚銳再則漸減人得而加害矣故人之智勇貴乎慎)
(所發使人有所不能測可也苟發之不當寧無不顧其後之悔乎)
蜂蜴(陸希聲山居記見蟒虺下)
蜂蛇(元稹蛒蜂詩蘭蕙本同畹丨丨亦雜居)
蜂蟹(明一統志登州府土産丨丨福山縣出)
蜂鳥(五燈會元崇惠禪師僧問如何是道師曰白雲覆青嶂丨丨步庭花歐陽修詩東西繞潭行丨丨)
(已寂寂)
蜂鶴(劉禹錫有和樂天閑園獨賞八韻前以丨丨拙句寄呈今辱蝸蟻妍詞見答因成小巧以取大咍詩)
(日陳造贈張德恭詩少試推敲未脫丨丨病)
蜂鶯(春渚紀聞建安暨氏女子十歲能詩人令賦野花詩云多情樵牧頻簮髻無主丨丨任宿房觀者雖)
(加驚賞而知其後不保真素竟更數夫流落而終)
蜂雨(蘇軾蜜酒歌君不見南園採花丨似丨天教釀酒醉先生)
蜂山(水經注上虞縣之東郭外有漁浦湖湖之南即江津也江南有上塘陽中三里隔在湖南常有水患)
(太守孔靈符遏丨丨前湖以為埭埭下開瀆直指南津又作水楗二所以舍此江得無淹潰之害)
蜂岑(拾遺記燃丘國使者越鐵峴泛拂海又經蛇洲丨丨十五餘年乃至洛邑)
蜂城(墉城集仙錄宋元徽中馬耳山道士徐道盛暫至蒙隂於丨丨西遇一青羊車車中人遣童子傳語)
(云我是平原客舍梁母也被太上召適過蓬萊)
蜂臺(樊忱詩插萸登鷲嶺把燭坐丨丨)
蜂衙(埤雅丨有兩丨應潮虎黃尊素虎丘看月賦客顧以蟻垤丨丨視之減丘之勝趣何睥睨吾姑蘇)
(之甚乎供蜜課)(黃庭堅演雅詩老鶬銜石宿水飲穉丨趨丨孫覿罨畫谿行詩了無狡兔營三窟只有黃)
(丨趁兩丨古陸游詩微雨晴時看鶴舞小窗幽處聽丨丨戴復董侍郎山園燕樓宗丞詩見鶯唱下舒)
(頔春雪詩籬寒春雀陣檐凍午丨丨日惠洪和曾逢元試茶連韻詩身世都忘是長沙院落長丨趁丨宋)
(无春歸詩釀蜜筒香丨報丨杏梁泥歇燕成家晴趙奕黃龍洞詩龍潛居石洞花暖護丨丨葉顒春詩蝶)
(翅寒猶怯丨丨晚漸陳長程垓西江月詞春盡難憑燕語日惟有丨丨)
蜂房(淮南子見鵠卵下丨爾雅翼丨丨在大木上者丨與丨皆大謂之露丨霏雪錄波羅蜜樹如荔)
(枝樹差大一枝含數實花落實出大如斗肉若丨丨近子處可食隋煬帝寳臺經藏願文師子嚴鎧反貽毁)
(於嬴目象足至底翻取誚於丨丨質杜牧阿房宫賦丨丨水渦矗不知其幾千萬落李艮嶽賦丨丨比櫛)
(視閭閻也垤蟻往來觀市人也舉庾信道士步虛詞見鵠巢下歐陽修送朱職方提運鹽詩穴竈如丨丨)
(熬波銷海水黃李覯小雨詩徑草微滋垂粉汗砌沙圓滴簇丨丨庭堅題落星寺詩丨丨各自開戶牖處)
(處煮茶藤一枝懶張耒晝卧懷陳三時陳三卧疾詩睡如飲蜜入丨丨似遊絲百尺長陳造和陶淵明歸)
(田園居詩一室類丨丨為食來窮山地爐火軟蒼术香飣盤果餌如丨丨)(范成大分歲詞方岳山墅詩寒)
(割丨丨戶晴分麥町畦花謝翺山中道士詩留客一杯清苦蜜丨丨知是近梅又明一統志丨丨泉在介)
(休縣水出抱腹巖下巖石倒垂小竅百餘形若丨丨泉由中滴故名)
蜂戶(易林蠆室丨丨螫我手足不可進取為身害咎)
蜂窠(魏志管輅傳諸葛原遷新興太守輅祖餞之賓客並會原取燕卵丨丨蜘蛛著器中使射覆卦成輅)
(曰第二物家室倒懸門戶衆多藏精育毒得秋乃化此丨丨也本草蜂房有四一名革丨丨二名石丨丨三)
(名獨丨丨四名草丨丨入藥以革丨丨為勝錄幽怪錄古有逃死寄魂於丨丨中鬼尋不見稽神廬陵有)
(人應舉行遇夜詣一村舍求宿有老翁出見客曰吾舍窄人多容一榻可矣因止其家屋室百餘間但窄小甚)
(久之告飢翁曰吾家貧所食惟野菜耳即以設客食之甚甘美與常菜殊及就寢惟聞訌訌之聲既曉而寤身)
(卧田中旁有大丨丨客嘗患風因而遂愈蓋食蜂之餘爾酉陽雜爼僧行儒言建州有石班魚好與蛇交南)
(中多隔丨丨大如壺常羣螫人土人取石班魚就蜂樹側炙之標於竿上向日令魚影落其窠上湏臾有鳥大)
(如燕數百互擊其窠窠碎落如葉蜂亦全盡庭又成式私第果園數畝有蜂如麻子丨膠土為丨於前檐大)
(如雞卵色正白可愛茅圖經丨連泥作丨或雙或隻蘇軾贈葛葦詩竹椽屋半摧傾肯向丨丨寄此生)
(陳師道春懷示鄰里詩風翻蛛網開三面雷動丨丨趁兩衙范成大賀樂丈先生南郊新居詩會令蒼苔石)
(屐齒如丨丨據雷淵九日登少室絶頂詩歘如鰲頭萬壑俯丨丨)
蜂巢(遼史太宗紀有司奏神纛車有丨丨成蜜史占之吉楊敬之華山賦丨丨聯聯起阿房矣俄而復)
(然立建章矣丨白居易郡中春宴因贈諸客詩丨與蟻宂隨分有君臣)
蜂窟(齊東野語丨丨於土或木石人蹤跡得其處則夜持烈炬臨之蜂空羣赴燄盡殪然後連房刳取)
蜂穴(路德延小兒詩蟻窠尋逕劚丨丨繞階填)
蜂藪(周禮考功記輪人凡斬轂之道六分其輪崇以其一為之牙圍参分其牙圍而漆其二椁其漆内而)
(中詘之以為之轂長以其長為之圍以其圍之阞捎其藪注捎除也阞三分之一也鄭司農云捎讀為桑螵蛸)
(之蛸藪讀為丨丨之藪謂轂空壺中也元謂丨丨者猶言趨也藪者衆輻之所趨也疏丨窠有孔丨然此三十)
(輻入轂處亦藪然也)
蜂旗(左傳鄭人擊簡子中肩獲其丨丨太子救之以戈鄭師北)
蜂鈴(范成大菊譜丨丨開以九月中千葉深黃花形圓小而中有鈴葉擁聚蜂起細視若有蜂窠之狀)
蜂舟(拾遺記周武王東伐紂夜濟河時雲明如晝八百之族皆齊而歌有大蜂狀如丹鳥飛集王舟因以)
(鳥畫其旗名其船曰丨丨)
蜂桶(劉基夏中病瘧戲作呈石末公詩集如蟻赴羶散若丨辭丨)
蜂蜜(山海經中山經中次六經縞羝山之首曰平逢之山南望伊洛東望榖城之山有神焉其狀如人而)
(二首名曰驕蟲是為螫蟲實惟丨丨之廬注言羣蜂之所舍集蜜赤蜂名博物志人家養蜂以木為器開小)
(孔以蜜塗器捕取三兩蜂内器中宿昔丨飛出將伴來作丨多少隨歲豐儉杜陽雜編吳明國貢鸞丨丨云)
(其蜂之聲有如鸞鳳而身被五彩大者可重十餘斤為窠於深巖峻嶺間大者占地二三畝國人採其蜜不過)
(二三合如過度則有風雷之異其蜜色碧常貯之於白玉椀表裏瑩徹如碧琉璃久食之令人長夀顔如童子)
(髮白者應時而黑丨益部方物略記有子孫枝不蘤而實薄言采之味埒丨右天仙果女紅餘志麗丘出)
(嘉丨釀丨如雪和諸香為丸薰衣數年不散在立世阿思曇論閻浮樹者此樹生在閻浮提地北邊泥民拖)
(羅河南岸其果甘美無比如細丨丨果大如瓮其核大小如世間閻子核范成大荔支賦斥丨丨之黃膩謝)
(佛桑之紅乾傍崖采丨丨)(孟浩然過龍泉寺精舍詩入洞窺石髓宋郊落花詩香隨丨丨盡紅入燕泥乾)
(黃庭堅庚申宿觀音院詩旁有丨丨廬頗聞衙集喧方岳春思詩與燕作泥丨釀丨纔吹小雨又須晴)
(馬祖常泉南孫氏園亭詩水甌丨丨溜酒榼荔漿翻燕李俊民莫春和端甫韻詩辛苦衙丨輸丨課等閒巢)
(得泥香)
蜂粉(温庭筠經西塢偶題詩微紅奈蔕惹丨丨潔白芹芽入燕泥)
蜂黃(已瘧編儀部郎尤良縱侍兒悉效宫妝有蝶粉丨丨花羞玉讓之號李商隠早梅詩何處拂胸資)
(蝶粉幾時塗額藉丨丨)
蜂糧(賀裳蠟梅花賦憐林樾之蕭條更裁蝶幔怨芳菲之銷歇獨餽丨丨戴表元頓寒懷單祥卿教諭)
(時新開酒禁詩見鵲戶下)
蜂陣(蘇軾詩丨丨紛紛初食蜜鸎巢淺淺欲生兒)
蜂圍(黃庭堅詩紫冠黃鈿網絲窠蝶繞丨丨奈晚何注紫冠雞冠也黃鈿黃菊也)
蜂屯(韓愈送鄭尚書序控御失所依險阻結黨仇機毒矢以待將吏撞搪呼號以相和應丨丨蟻雜不可)
(爬梳歲袁桷三馬歌羌水渾丨解丨突陳高丁酉述懷詩處處丨丨盛時時豕狂)
蜂抱(韓偓殘春旅舍詩樹頭丨丨花鬚落池面魚吹柳絮行)
蜂簇(韋莊聽彈琴詩丨丨野花吟細韻蟬移高柳送殘聲)
蜂攢(孔稚珪陳通和之策表百戰百勝不足稱雄横尸千里無益上國而蟻聚丨丨窮誅不盡馬足毛羣)
(難與競逐髓葉襄秋海棠賦無勞獺有恨丨丨)
蜂聚(沈約梁鼓吹曲漢東流江之汭逆徒丨丨旌旗紛蔽)
蜂集(蘇軾聞公擇過雲龍山人輒往從之公擇有詩戲用其韻詩喧丨丨晚花亂雀啅叢棘)
蜂湊(穆文熙鴉陣賦左而依左右而依右密而有條蟻屯丨丨若三軍之結部曲也)
蜂繞(王安石北山暮歸示道人詩花發丨遞丨果垂猿對攀泰不華千秋詞簾底燕驚花雨亂樹頭丨)
(丨襪塵香)
蜂舁(爾雅翼見蜂王下)
&KR1123;午(漢書劉向傳水旱飢蝝螽螟丨丨並起注如淳曰丨丨猶雜沓也宋史南唐世家降臻五季豪傑)
(丨丨各挾智力擅為封疆)
蜂扇(北史房豹𫝊蕞爾一隅丨丨蟻聚)
蜂耕(蘇軾蜜酒歌不如春甕自生香丨為丨耘花作米)
蜂耘(蘇軾蜜酒歌見上)
蜂爭(温庭筠惜春詞丨丨粉蕊蝶分香不似垂楊惜金縷)
蜂起(史記項羽紀居巢人范增往說項梁曰今陳勝首事不立楚後而自立其勢不長今君起江東楚丨)
(丨之將皆爭附君者以君世世楚將為能復立楚之後也後漢書袁紹傳是時豪傑既多附紹且感其家禍)
(人思為報州郡丨丨莫不以袁氏為名招又西羌傳論永平之間羣種丨丨遂解仇嫌結盟詛引山豪轉相)
(嘯聚烟趙抃聞嶺外寇梗詩驚說炎飇瘴時洞蠻丨丨寇南陲)
蜂出(史記六國表矯稱丨丨誓盟不信漢書藝文志九家之術丨丨並作)
蜂生(漢書中山靖王傳今臣雍閼不得聞讒言之徒丨丨注丨丨言衆多也一曰&KR1123;與鋒同)
蜂亂(杜甫入喬口詩樹蜜早丨丨江泥輕燕斜)
蜂銳(唐書高叡傳初虜至有為叡計者突厥丨丨所向無完公不能亢且當下之)
蜂獻(張文成實性寺釋迦像碑見蜂王下)
蜂銜(庾信詠園花詩見燕送下丨丨粉共助青樓一日忙)(李商隠詩蝶銜花蕊劉克莊五和實之春)
(日詩見雀闖下)
蜂掠(蘇軾山茶詩遊丨丨盡粉絲黃落葉猶收蜜露香)
蜂採(歐陽修戲書示黎教授詩烏銜棗實園林熟丨丨檜花村落香)
蜂狂(王建原上新居詩見雞睡下)
蜂鬧(蘇軾送喬施州詩雞號墨暗通蠻貨丨丨黃連採蜜花)
蜂駭(唐書陳子昂傳子昂言雅州羌未嘗一日為盜今無罪蒙戮怨必甚怨甚則丨丨且亡而邊邑連兵)
(守備不解蜀之禍搆矣聖陸機五等諸侯論羣雄丨丨義兵四合唐太宗述賦序羣雄則丨丨雲興猛將)
(則風驅霧合)
蜂識(蘇軾次韻子由綠筠堂詩谷鳥驚棋響山丨丨酒香)
蜂驚(錢起月下洗藥詩露下添餘潤丨丨引暗香)
蜂醉(李咸用牡丹詩蝶迷丨丨飛無聲)
蜂饑(白居易禽蟲詩蠶老繭成不庇身丨丨蜜熟屬他人)
蜂偷(韓偓詩見鶯啄下)
蜂營(戴表元義蜂行詩丨丨蜜成蜂自食翁亦藉蜜禆生涯宋濓次劉經歴韻詩一朝閩寇掠鄉部丨)
(丨蟻隊來無涯)
蜂懶(陸龜蒙襲美題郊居次韻詩燕輕捎墜葉丨丨卧燋花林逋小隠自題詩鶴閒臨水久丨丨得花)
(疎)
蜂愁(鄭谷十日菊詩節去丨丨蝶不知曉庭還有折殘枝)
蜂憐(李山甫曲江詩丨丨杏蕊細香落鶯墜柳條濃翠低)
蜂瘦(黃機喜遷鶯詞西園路更紅塵不斷蝶酣丨丨)
蜂沾(翁卷書隠者所居詩丨丨朝露出鶴帶晚雲歸)
蜂粘(袁士元和元善郎中詩丨丨飛絮起魚噞落花沈落台哈布哈春日宣則門書事簡虞邵菴詩丨丨)
(絮縈青幔燕逐飛花避綠沈)
蜂靜(蘇軾四時詞簾額低垂紫燕忙蜜脾已滿黃丨丨)
蠭動(蜀志郤正傳竒邪丨丨智故萌生)
蜂寂(皮日休桃花賦又若嫦娥欲奔明月蝶散丨丨當閨脉脉)
蜂飛(唐彦謙寄蒋二十四詩鳥囀丨丨日漸長旅人情味悔思量)
蜂游(元稹蛒蜂詩梨笑清都月丨丨紫殿春)
蜂穿(劉克莊華嚴知客寮詩壊牆螢出如漁火古壁丨丨似射侯)
蜂避(馬祖常寄舒真人詩割蜜丨先丨銜書鳳自飛)
蜂隨(范梈和李溉之園居雜詠詩燕拂承塵去丨丨曳杖行)
蜂彈(韓偓贈隠逸詩丨丨窗紙塵侵硯鳥鬭花庭露滴琴)
蜂見(劉孝威詠剪綵花詩無論人訝似丨丨也爭來杜甫南楚詩正月丨相丨非時鳥共聞)
蜂戀(真山民三峰寺詩廊下蝸粘㳂砌蘚佛前丨丨插瓶花)
蜂迷(蘇舜欽靜勝堂夏日呈王尉詩窗靜丨丨出簾輕燕誤飛)
蜂上(李賀春晝詩日含畫幕丨丨羅薦)
蜂至(吳志諸葛恪傳恪以丹楊山險民多果勁雖前發兵徒得外縣平民而已其餘深遠莫能禽盡屢自)
(求乞為官出之三年可得甲士四萬衆議咸以丹楊地勢險阻每致兵征伐尋其窟藏其戰則丨丨敗則鳥竄)
(自前世以來不能羈也皆以為難)
蜂止(道德指歸論俊雄英豪輻至丨丨)
蜂軼(陳蘭甫宣州良吏記廣德初羣盜丨丨連陷縣邑人士罹難者比肩而李公之閭獨完楊雄長楊)
(賦猋騰波流機駭丨丨)
蜂尋(王禹偁芍藥詩丨丨檀口論前事露濕紅英試曉妝文同清景堂詩燕泊簾鈎語丨丨筆架鳴)
蜂催(楊萬里戲題常州草蟲枕屏詩眼中了了華胥國丨丨蝶喚到不得)
蜂牽(元稹永夀寺看牡丹詩蝶舞香暫飄丨丨蕊難正)
蜂計(抱朴子雞有搏栖之雄雉有擅澤之驕蟻有兼弱之智丨有攻寡之丨)
蜂去(晁沖之和王立之蠟梅詩崖蜜已成丨丨盡夜寒惟有露房垂)
蜂散(于鵠惜花詩蕊焦丨自丨蔕折蝶還移)
蜂分(去聲白居易閒園獨賞詩蝶雙知伉儷丨丨見君臣王安石光宅寺詩丨丨蟻爭今不見故窠遺)
(垤尚依然)
蜂歸(庾肩吾和竹齋詩丨丨憐蜜熟燕入重巢乾寂孔平仲落花詩乘閒攜酒到西園鳥散丨丨春寞)
(情又寄鄒蹇叔詩丨丨蝶散已薄獨我遶樹行如狂)
蜂旋(酉陽雜爼不見頂山十三處鹿迷丨丨)
蜂狎(戴表元義蜂行見蜂羣下)
蜂毒(詩莫予荓蜂朱注丨小物而有丨垂埤雅丨丨在尾垂穎如針故謂之蜂𫝊曰蜂蠆鋩此之謂也)
蜂名(山海經中山經注見蜂蜜下)
蝶
蝶身(馬祖常畫海棠圖詩紅膩不隨蜂觜蝕粉勻終為丨丨敷)
蝶鬚(楊基江村雜興詩見鶯羽下)
蝶羽(周邦彦詞若遣郎身如丨丨芳時爭肯抛人去)
蝶翅(桂海虞衡志白鸚鵡大如小鵝羽毛玉雪亦能言以手撫之有粉粘著指掌如蛺丨丨草花譜麗)
(春花瓣常飛舞儼如丨丨扇動亦妙品也而唐寅驕女賦游魚吹日口輔良而丨丨輕暈鼻端中元稹罰)
(俸西歸詩見犀株下億喻鳬春雨如膏詩迴低飛丨丨寒滴語禽身公乘秋菊有佳色詩蕊逐蜂鬚亂英)
(隨丨丨斜行李商隠蝶詩孤蝶小徘徊翩翾丨丨開深劉滄經古宫詩蛺丨丨翻殘露滴子規聲盡野烟)
(放趙師秀孤山寒食詩晴舒丨丨初勻粉雨壓楊花未綿范成大次韻子文衝雨迓使者道聞子規詩夢)
(魂翾丨丨鼻息吼鼉鼓葉顒春晴詩見蜂衙下)
蝶翎(温庭筠春日野行詩見鴉背下)
蝶心(清珙溪巖雜詠詩草深蛇性悅日暖丨丨狂)
蝶意(司空圖重陽詩菊開猶阻雨丨丨切於人)
蝶使(張昱織婦詞見蜂媒下)
蝶魂(林逋梅花詩見禽下下閑陸游新寒小醉睡起日已高戲作詩栩栩丨丨自適綿綿龜息靜無聲)
蝶魄(葛長庚睡起詩丨丨遊仙去猿聲驚夢回花趙奕春日書懷詩丨丨迷幽夢蛛絲絆落)
蝶夢(莊子昔者莊周夢為蝴蝶栩栩然蝴蝶也自喻適志與不知周也俄然覺則蘧蘧然周也不知周之)
(夢為蝴蝶與蝴丨之丨為周與周與蝴蝶則必有分矣此之謂物化駱賓王同辛簿簡仰酬思元上人林泉)
(詩有丨堪成丨無羊可觸藩卿陳造思歸詩家山丨丨隔節物雁空寒又夜宿商家詩丨丨蘧蘧纔一霎)
(鄰雞啼罷又啼鵶幾范成大清息齋書事詩栩栩筭來俱丨丨喈喈能有雞鳴周必大憶去年上元詩春)
(至鴻聲北人遥丨丨東丨丨姬姜擫笛作蟬聲)(許月卿厭厭詩僮僕觸屏成趙秉文曉詩一聲鵯鵊喚年)
(芳底事驚回丨丨長丨黃庚俞景仁教諭相過詩花怯曉風寒丨柳愁春雨濕鶯聲)
蝶影(王棨江南春賦丨丨爭飛昔日吳娃之徑楊花亂撲當年桃葉之船駱賓王夏日游德州贈高四)
(詩鳥聲流向薄丨丨亂芳叢空武元衡左掖梨花詩隨風丨丨翻誤點朝衣赤司圖詩暖景雞聲美微風)
(丨丨繁前李建勲薔薇詩拂簷拖地對墀丨丨蜂聲爛漫時)
蝶粉(鶴林玉露道藏經曰丨交則丨退蜂交則黃退周美成滿江紅詞丨丨蜂黃渾退了正用此也或謂)
(丨丨蜂黃唐人宮妝李商隠有詩曰何處拂胸資丨丨幾時塗額藉蜂黃是也庾信行雨山銘天絲劇藕丨)
(丨多塵商梁元帝後臨荊州詩戲丨時飄丨風花乍落香李隠細雨詩稍稍落丨丨斑斑融燕泥温庭)
(筠偶題詩紅垂果蒂櫻桃重黃染花叢丨丨輕里陸游詩半沾丨丨簾櫳雨遠送鶯聲巷陌風楊萬行圃)
(詩丨成新樣丨柳送隔城梢)
蝶衣(張耒夏日詩丨丨曬粉花枝午蛛網添絲屋角晴)
蝶裙(京兆韋氏子悼妓詩惆悵金泥簇丨丨春來猶見伴行雲)
蝶幔(賀裳蠟梅花賦見蜂糧下)
蝶菴(清異錄李愚告人予夙夜在公不曾爛遊華胥國意欲於洛陽買水竹作丨丨謝事居其間菴當以)
(莊周為開山第一祖陳搏配食)
蝶園(高適同羣公題鄭少府田家詩見蝶舞下)
蝶賦(南史沈麟士傳年過八十耳目猶聰明製黑丨丨以寄意著周易兩繫莊子内篇訓注易經禮記春)
(秋尚書論語孝經喪服老子要略數十卷)
蝶枝(北戶錄蛺丨丨公路南行歴懸藤峽維舟飲水覩巖側有一木五綵初謂丹青之樹因命僮僕采之)
(頃獲一枝尚綴軟蝶凡二十餘箇乃知木葉化焉)
蝶網(陸游東齋雜詩丨丨猶翩翾蚓斷更菌蠢)
蝶飛(杜陽雜編穆宗皇帝殿前種千葉牡丹花始開香氣襲人一朵千葉大而且紅自是宫中每夜即有)
(黃白蛺丨萬數丨集於花間輝光照耀達曉方去宫人競以羅巾撲之無有獲者上令張羅於空中遂得數百)
(於殿内縱嬪御追逐以為娛樂遲明視之則皆金玉也梁武帝子夜四時歌花塢丨雙丨柳堤鳥百舌梁)
(簡文帝奉答南平王康賚朱櫻詩花茂丨爭丨枝濃鳥相失劉孝綽於座應令詠梨花詩雜雨疑霰落因風)
(似丨丨草劉禹錫秋日送客至潛水驛詩鵲噪晩禾地丨丨秋畦花蕊夫人費氏口占答宋太祖詩禁裏)
(春濃丨自丨御蠶眠處弄新絲收梅堯臣依韻和永叔秋日東城郊行詩寒畦覆綠將菜野丨雙丨尚繞叢)
(庭陳造記夢示師是詩丨丨鹿失忽驚寤摵摵霜風在樹范成大初夏詩桑葉露枝蠶向老菜花成莢丨)
(丨來一許月卿無山詩渴睡車中鶯囀愁吟路上丨雙丨)
蝶舞(梁簡文帝詠雪詩鹽飛亂丨丨花落飄粉匳詩張易之侍從過公主南宅侍宴探得風字應制鳥)
(吟千戶竹丨丨百花叢啼移幾處丨丨亂相迎)(杜審言春日江津遊望詩鳥高適同群公題鄭少府田家)
(詩丨丨園更閒雞鳴日云夕友李益春晚賦得餘花落詩見鳥驚下姚合寄安陸人詩鳥啼三月雨丨丨)
(百花風為君夀)(朱子五禽言詩不用沙頭雙玉瓶鳥歌丨丨楊萬里戲題常州草蟲枕屏詩黃蜂作歌紫)
(丨丨蜻蜓蚱蜢如風雨鳥劉因飲仲誠椰瓢詩醉鄉千年有此客歌丨丨春濛濛)
蝶白(梅堯臣次韻和長文禖祀郊外見寄並呈韓子華詩胡粉未生輕丨丨燕脂先綻野櫻紅)
蝶黃(梁簡文帝春情曲丨丨花紫燕相追楊低柳合路塵飛)
蝶暖(蘇舜欽詩花間情脉脉丨丨喜霏霏)
蝶寒(梅堯臣春寒詩丨丨方斂翅花冷不開心)
蝶期(陸游殘春無幾述意詩草長增蛙怒花空失丨丨)
蝶戲(袁翻思歸賦見燕飛下子古蝶蝶行蛺丨之遨丨東園奈何卒逢三月養燕接我苜蓿間盧照)
(鄰奉使益州至鍾陽驛詩丨丨綠苔前鶯歌白雲上雀白居易半開花詩丨丨爭香朵鶯啼選穏枝馬戴)
(臺怨魏宮歌舞地丨丨鳥還鳴)
蝶過(真山民閑居詩風動鳥移樹花香丨丨牆)
蝶透(蘇軾韓康公坐上侍兒求書扇上詩窗搖細浪魚吹日手弄黃花丨丨衣)
蝶生(楊萬里道傍小憩觀物化詩蝴丨新丨未解飛鬚拳粉濕睡花枝)
蝶宿(王禹偁商山海棠詩論心留丨丨低面壓鶯喧)
蝶駐(温庭筠春愁曲蜂喧丨丨俱悠揚柳拂赤欄纖草長)
蝶棲(韓琦北第同賞芍藥詩露裛更深雲髻重丨丨長苦玉樓寒)
蝶趁(孫覿罨畫谿行丨丨花飛爭入坐倚空百尺游絲墮)
蝶化(周密悼楊明之詩帳中丨丨真成夢鏡裏鸞孤枉斷腸謝宗可睡燕詩金屋晝長隨丨丨雕梁春)
(盡怕鶯啼見袁桷夀李承旨詩鷗馴下)
蝶喚(楊萬里戲題常州草蟲枕屏詩見蜂催下)
蝶驚(梁簡文帝春日詩落花隨燕入游絲帶丨丨)
蝶知(林逋梅花詩見禽下下)
蝶喜(杜甫弊廬遣興奉寄嚴公詩風輕粉丨丨花暖蜜蜂喧)
蝶愁(蘇軾九日和王鞏詩相逢不用忙歸去明日黃花丨也丨袁桷錢舜舉折枝菊詩寒香似寫歸來)
(夢背立西風替丨丨)
蝶思(沈愚春夜曲見鶯情下)
蝶嬾(沈佺期晦日滻水應制詩苑丨飛殊丨宫鶯囀不疎陸游詩丨衣粉濕猶飛丨小駐闌干就夕陽)
(是范成大重陽不見菊詩冷蕊蕭疎丨丨飛商量何日花時葉顒雨窗詩丨丨鶯慵燕語衰紅羞綠怨濕)
(難開)
蝶繞(司空曙和王卿立秋即事詩暗入蟬鳴樹微侵丨丨蘭又遶同權德輿從叔將軍宅薔薇花開詩)
(見鶯藏下)
蝶颺(梁簡文帝春日詩丨丨縈空舞燕作同心飛)
蝶忙(李商隠春日詩丨銜花蕊蜂銜粉共助青樓一日丨段成已漫成詩雨邊戰陣蚍蜉鬧花底生涯)
(蝴丨丨)
蝶閒(陸游初夏詩花徑丨丨無墮蕊酒樓人散有空壚)
蝶歌(梁元帝鳥棲曲七彩隋珠九華玉蛺丨為丨明星曲)
蝶弄(李白感春詩塵縈遊子面丨丨美人釵飛郭翼詩高桃花發江林裏丨丨鶯銜四散)
蝶入(蘇軾和鮮于子駿鄆州新堂月夜詩佳人如桃李蝴丨丨衫袖)
蝶來(賈島送韓湘詩楚城花未發上苑丨丨新丨陸游新菊詩莫言冷落西風晚也有飛飛小丨楊)
(萬里道中紀行詩君看人跡丨丨輕踏得林間路作坑)
蝶破(黃庭堅演雅詩燕無居舍經始忙丨為風光勾引丨)
蝶散(江總梅花落樂府偏疑粉丨丨乍似雪花開丨盧綸和李舍人昆季詠玫瑰花寄贈徐侍郎詩丨)
(搖輕露鶯銜入夕陽飛朱慶餘和劉補闕秋園寓興之什詩丨丨紅蘭外螢白露間李建勲金谷園落花)
(詩丨丨餘香在鶯啼半樹空定張佖惜花詩丨丨鶯啼尚數株日斜風更離披)
蝶聚(楊萬里豐中小憩詩野香寒丨丨秋色老楓知)
蝶殘(陸游晨興詩丨丨蚍蜉喜鼠腐鴟鴉集)
蝶亂(上官儀春日詩花輕丨丨仙人杏葉密鶯啼帝女桑鄭愔春怨詩風吹數丨丨露洗百花鮮韓)
(琦登廣教院閣詩花去春叢蝴丨丨雨勻朝圃桔橰閒)
蝶猜(洪希文春半採花詩幾何閒闊鶯偏老如此生疎丨也丨)
蝶窺(楊維楨蹋踘歌贈劉方叔見燕舞下)
蝶逢(沈約會圃臨東風詩丨丨飛搖颺燕值羽差池)
蝶隨(盧琦美人折花詩見鶯踏下)
蝶惹(高廷玉柳絮詩丨丨依芳草蜂沾過小庭)
蝶輕(元友直小苑春望宫池柳色詩斷續遊蜂聚飄颻戲丨丨李商隠驕兒詩欲爭蛺丨丨未謝柳絮)
(疾)
蝶稀(杜甫詩花謝丨還丨)
蝶礙(劉憲奉和春日幸望春宫應制詩鶯藏嫩葉歌相喚丨丨芳叢舞不前)
蝶濡(劉孝威春林晚雨詩丨丨飛不颺花沾色更紅)
蝶酣(黃機喜遷鶯詞見蜂瘦下)
蝶高(温庭筠春日寄岳州韋員外詩見鶯卑下)
蝶小(李賀謠俗詩上林蝴丨丨試伴漢家君)
蝶雙(白居易閒居獨賞詩見蜂分下)
蝶移(于鵠惜花詩見蜂散下)
蛛
蛛蝥(爾雅次□蜘蛛一曰丨丨郭注今江東呼蝃蝥丨方言鼅鼄丨丨也自關而西秦晉之間謂之丨)
(自關而東趙魏之郊謂之鼅鼄祝韓愈赴江陵途中詩殷湯閔禽獸解網丨丨)
蛛屋(梁昭明太子講席將完賦三十韻詩日麗鴛鴦瓦風度蜘丨丨)
蛛網(爾雅翼大昊師蜘丨結丨見藝文類聚公子重耳奔齊與五臣遊大澤之中蜘丨布丨曳繩執豸)
(而食之公子重耳乃撫僕之手駐駟而觀之顧其臣咎犯曰此蟲也智之薄者而猶役其智布其網曳其繩執)
(豸以食況乎人之智而不能廓垂天之網布絡地之繩以供方丈之御是曾不如蜘蛛之智孰可謂之人乎咎)
(犯曰公子慎勿言若終行之則有邦有嗣也妃易林蜘丨作丨以伺行旅開元天寳遺事帝與貴每至七)
(月七日夜在華清宫遊宴宫女輩各捉蜘蛛閉於小合中至晚開視丨丨稀密以為得巧之候密者言巧多稀)
(者言巧少義王安石字說蜘丨設一面之丨物觸而後誅知乎誅者故蜘從知蛛從誅行營雜錄太祖初)
(受周幼主命北討至陳橋為三軍推戴時太后以下眷屬悉在定力院設齋有司來搜捕主僧令登閤而固其)
(扃鑰俄大搜索僧紿云皆散走不知所之矣甲士入寺升梯且發鑰見丨丨布滿其上而塵埃凝積若累年不)
(曾開者乃相告曰是安得有人遂皆去有頃太祖已踐祚矣李鐸密雨如散絲賦絶而復尋等丨丨而共挂)
(垂之如墜連雪絮以輕飛華司空圖春愁賦見燕泥下梁簡文帝詠筆格詩英表玉笈佳麗稱丨丨劉)
(禹錫秋螢引高麗罘罳照丨丨斜歴璇題舞羅幌灰張仲素燕子樓詩瑶瑟玉簫無意緒任從丨丨任從)
(皮日休題屋壁詩水痕侵病竹丨丨上衰花繇徐夤寄華山司空侍郎詩雞羣未必容於鶴丨丨何捕得龍)
蛛絲(續明道雜志黃州窗壁間有大蜘丨足長三寸而腹極小行甚駛腹無丨不能為網杜甫諸葛廟)
(詩蟲蛇穿畫壁巫覡醉丨丨崔又牽牛織女詩丨丨小人態曲綴瓜果中盧綸詶侍御早秋卧病書情見)
(寄詩寂寞罷琴風滿樹幾多黃葉落丨丨丨李紳端州江亭得家書詩雨中鵲語喧江樹風處丨颺水潯)
(孫覿次韻王子欽詩蟻穿萬孔萃丨挂千丨擾小王令贈慎東美伯筠詩世網挂士如丨丨大不及取綴之)
(夜陸游詩明窗短壁拂丨丨常是江邊送客時杵徐夤詩見螢火下周昂對月詩丨丨時隠見兔正分)
(明白鎦崧詩綺戶日横丨丨)
蛛羅(韋莊夏夜詩蛙吹鳴還息丨丨滅又光)
蛛懸(元稹詩見鵲報下)
蛛繩(姚合酬任疇協律夏中苦雨見寄詩絲網張空際丨丨續瓦溝)
蛛窠(袁裒東湖聮句丨丨緣衮服鼠跡上朱籩)
蛛巢(李賀蘭香神女廟詩團鬢分丨丨穠眉籠小唇)
蛛都(洪邁文丨丨於簷)
蛛珠(埤雅魚珠在眼鮫珠在皮鼈珠在足丨丨在腹)
蛛螫(法言或問要離非義者歟不以家辭國曰離也火妻灰子以反於慶忌實丨丨之靡也焉可謂之義)
(也)
蛛結(蘇軾虛飄飄詩虛飄飄畫簷丨丨網銀漢鵲成橋)
蛛集(劉禹錫罷郡歸洛陽寄友人詩不見蜘丨丨頻為佝僂欺)
蛛行(易林蜘丨南北逕丨網罟)
蛛毒(元稹蜘蛛詩序巴蜘丨大而丨其甚者身邊數寸而踦長數倍其身網羅竹柏盡死中人瘡痏潗濕)
(且痛癢倍常用雄黃苦酒塗所嚙仍用鼠婦蟲食其絲盡輒愈療不速絲及心而療不及矣)
蛛煤(楊萬里登鳳凰臺詩只有謫仙留句處春風掌管拂丨丨)
蛛隠(金樓子龔舍初仕楚非其欲見蜘丨丨死歎曰仕宦亦人之網羅也掛冠去時號蜘丨丨)
蛛吐(枚乘柳賦蜩螗厲響蜘丨丨絲)
螳
螳蜋(禮記月令仲夏之月小暑至丨丨生注丨丨螵蛸母也王瓚問曰爾雅云莫貉丨丨同類物也今沛)
(魯以南謂之蟷蠰三河之域謂之丨丨燕趙之際謂之食厖齊杞以東謂之馬榖然多名其子則同云螵蛸是)
(以注云丨丨螵蛸母也莫爾雅莫貈蟷蜋蛑注蟷蜋有斧蟲江東呼為石蜋疏貈一名丨丨一名蛑捕蟬而)
(食有臂若斧奮之當軼不避蟬後漢書蔡邕傳彈琴者曰我向鼓絃見丨丨將向鳴將去而未飛丨丨為之)
(一前一却吾心聳然惟恐丨丨之失之也臂又袁紹傳運丨丨之斧禦隆車之隧莊子丨丨怒以拒車轍)
(不知不任勝也曰韓詩外傳齊莊公出獵有丨丨舉足將摶其輪問御此何蟲對曰此丨丨也為蟲知進而)
(不知退不量力而輕就敵公曰以為人必為天下勇士矣於是迴車避之而勇士歸之易林牙孽生齒丨丨)
(啓戶蠰方言丨丨謂之髦或謂之虰或謂之䖹䖹爾玉篇蟷丨丨之别名廣雅䖹䖹齕肱丨丨也雅)
(翼丨丨隂殺之蟲也許叔重云丨丨世謂之天馬避郭璞丨丨贊丨丨飛蟲揮斧奮臂當轍不迴勾踐是勇)
(士致斃勵之以義斧魏收為東魏檄梁文徵兵聚衆依山傍水舉丨丨之被蛣蜣之甲駱賓王姚州道破)
(賊露布振丨丨之力拒轍當車縱蚊蚋之羣彌山滿谷柳宗元八駿圖說若龍鳳麒麟若丨丨然傅咸叩)
(頭蟲賦彼丨丨之舉斧豈患禍之能禦此謙卑以自牧乃無害之可賈曹植矯志詩丨丨見歎齊士輕戰)
(顔之推和陽納言聽鳴蟬篇丨丨翳下偏難見翡翠竿周曇少孺詩丨丨定是遭黃雀黃雀須防挾彈人)
(許渾溪亭詩蟬響丨丨急魚深翡翠閑詩胸中免被風波撓肯為丨丨動殺機)(司空圖歌者又水經注沂)
(水又東南丨丨水入焉出魯山東南流右注沂水似明一統志丨丨山在陜西鞏昌府文縣東三里以形名)
(安又丨丨川在雲南雲南府源自滇池縈迴寧州治過昆陽州富民縣下入金沙江)
螳臂(莊子見上)
螳翳(莊子莊周遊雕陵之樊睹一異鵲自南方來者翼廣七尺目大運寸感周之顙而集於栗林周曰此)
(何鳥哉翼殷不逝目大不睹褰裳躩步執彈而留之睹一蟬方得美蔭而忘其身丨蜋執丨且將捕之見得而)
(忘其形異鵲從而利之見利而忘其真莊周怵然曰物固相累二類相召也捐彈而走虞人逐而誶之)
螳蛭(青城山記青城觀北上有亭臺孤聳名曰軒轅臺下望山如丨丨連抱之樹若薺曰此臺非得仙人)
(不可居之)
螳雀(劉昂讀三國志詩地易主賓窮赤壁勢成丨丨事烏丸)
螳斧(陳琳為袁紹檄豫州文以丨蜋之丨禦隆車之隧注丨蜋前有兩足舉之如執丨之象故云斧)
螳奮(劉麟瑞詩鉏耰列陣丨初丨鼙鼓臨風馬已嘶)
蜻
蜻蜓(戊辰雜鈔有大龍蛻於太湖之湄其鱗甲中出蟲頃刻化為丨丨朱色人取之者病瘧今人見丨丨)
(朱色者謂之龍甲又謂之龍孫不敢傷之甫陳子昂南山家園詩蛺蝶憐紅葉丨丨愛碧潯杜曲江詩穿)
(花蛺蝶深深見點水丨丨欵欵飛延又卜居詩無數丨丨齊上下一雙鸂鶒對沈浮盧讓句涼雨打低殘)
(菡萏急風吹散小丨丨和陳陶謫仙詞人間磊磊浮漚客鸑鷟丨丨飛自隔凝宫詞結金冠子學梳蟬碾)
(玉丨丨綴鬢偏行梅堯臣雜詩度水紅丨丨傍人飛欵欵陸游蜉蝣樂哉丨丨高下飛蜉蝣未盡何憂飢)
(丨范成大夏日田園雜興詩日長籬落無人過惟有丨蛺蝶飛又秋日田園雜興詩丨丨側挂蜂兒窘催)
(喚山童為解圍舟又陸游丨丨浦詩舍北丨丨浦新秋偶一來又泛至丨丨浦小泊漁邨詩醉泛丨丨浦)
(咿啞一艣聲寒又聞雁詩丨丨浦中聞雁聲侵短褐客愁生)
蜻蛉(月令注丨丨鳴衣裘成蟋蟀鳴懶婦驚一方言丨丨謂之蝍蛉古今注丨丨一名青亭名胡蝶)
(色青而大者是也小而黃者曰胡梨一名胡離小而赤者曰赤卒一名絳騶一名赤衣使者好集水上亦名赤)
(弁丈人幡又紺蝶一名丨丨似丨丨而色元紺遼東人呼為紺亦曰童幡亦曰天雞好以七月羣飛暗天海)
(邊夷貊食之謂海中青鰕化為之也昂謝朓贈王主簿詩丨丨草際飛遊蜂花上食陳子感遇詩丨丨游)
(天地與世本無患飛飛未能止黃雀來相干東又水經注貪水出丨丨縣上承丨丨水逕葉榆縣又南至邪)
(龍入於僕水又若水又南逕雲南郡之遂久縣丨丨水入焉出丨丨縣西東逕其縣下縣以氏焉)
蜻&KR1465;(詩蟋蟀在堂疏李廵曰蛬一名蟋蟀蟋蟀丨丨也郭璞曰今促織也傅亮感物賦在西成之暮晷)
(肅皇命於禁中聆丨丨於前廡鑒朗月於房櫳丨張載七哀詩仰聽離鴻鳴俯聞丨丨吟張協雜詩丨吟)
(階下飛蛾拂明燭懷傅元愁歌行丨丨吟牀下回風起幽闥閻寬秋詩芳草猶未薦如何丨丨鳴)
蜻眼(高道素上元賦見蟲眉下)
蜻匹(方言蟬有文者謂之蜻其雌丨謂之丨)
蜻引(江淹悼室人詩丨丨知寂寥蛾飛測幽隂)
蠟
蠟蟲(本草蟲白蠟集解機曰蟲白丨與蜜蠟之白者不同乃小丨所作也其蟲食冬青樹汁久而化為白)
(脂粘敷樹枝至秋刮取以水煮溶濾置冷水中則凝聚成塊矣碎之文理如白石膏而瑩徹人以和油燒燭大)
(勝蜜蠟也角續博物志元封二年大秦獻花蹄牛高六尺尾環遶生四耳阿薩部多丨丨鹿剖其角重疉以)
(石壓之瀝汁稅波斯鬱林等國草子釀於肉汁中經數日即變成酒飲之可醉)
蠟鵝(南史梁昭明太子傳初丁貴嬪薨太子遣人求得善墓地將斬草有賣地者因閹人俞三副求市若)
(得三百萬許以百萬與之三副密啟武帝言太子所得地不如今所得地於帝吉帝末年多忌便命市之葬畢)
(有道士善圖墓云地不利長子若厭伏或可申延乃為丨丨及諸物埋墓側)
蠟樹(本草集解時珍曰丨丨状類冬青四時不凋五月開白花成叢結實纍纍大如蔓荊子生青熟紫冬)
(青樹子則紅色也其蟲大如蟣虱芒種後則延緣樹枝食汁吐涎粘於嫩莖化為白脂乃結成蠟狀如凝霜處)
(暑後則剥取謂之蠟渣若過白露則粘住難刮矣其渣煉化濾淨或甑中蒸化瀝下器中待凝成塊即為蠟也)
(其蟲嫩時白色作蠟及老則赤黑色乃結苞於樹枝初若黍米大入春漸長大如雞頭子紫赤色纍纍抱枝宛)
(若樹之結實也蓋蟲將遺卵作房正雀甕螵蛸之類爾俗呼為蠟種亦曰蠟子王建題古甕寺詩簷燈經夏)
(紗籠黑溪葉先秋丨丨紅)
蠟種(本草集解見上)
蠟子(本草集解見蠟樹下)
蠟渣(本草集解見蠟樹下)
蠟椒(南史武興國傳東連秦嶺西接宕昌其大姓有苻氏姜氏梁氏言語與中國同著烏皂突騎帽長身)
(小油袍小口袴皮鞾地植九榖婚姻備六禮知書疏種桑麻出油絹布漆丨丨等山出銅鐵)
蠟觜(本草桑鳸一名竊脂一名丨丨雀俗多畜其雛教作戲舞李東陽四禽圖詩山茶花發爭芳菲翠)
(翎丨丨相光輝)
蠟烟(温庭筠觱篥歌丨丨如纛新蟾滿門外平沙草芽短)
蠟人(梵書西方結夏時以丨為丨其輕重相同解夏後以丨丨為驗輕重不差則為念定無妄想否則血)
(氣耗散輕於丨丨故僧家謂之戒蠟)
蠟兒(貴耳錄建業間園丁種梨曰蜜父種枇杷曰丨丨)
蠟梅(本草丨丨釋名時珍曰此物本非梅類因其與梅同時香又相近色似蜜蠟故得此名趙伯成丨)
(丨詩凍蕾含香丨點勻古來幽谷有佳人詩家只怨和羹晚不道紅丨别是春)
蠟板(李賀安樂宮詩歌迴丨丨鳴左悺提壺使)
蠟屐(晉書阮孚傳初祖約性好財孚性好屐同是累而未判其得失有詣約見正料財物客至屏當不盡)
(以身蔽之有詣阮正見自丨丨因歎曰未知一生當著幾量屐於是勝負始分屠隆明月榭賦揚颿江上丨)
(丨山中張李商隠寄安國大師詩巖光分丨丨澗響入銅瓶登送王主簿遊南海詩過山乘丨丨涉海附)
(樓船著皮日休苦雨中又作四聲詩悠然思夫君忽憶丨丨朱松招友生詩欲話此懷須我輩一來丨丨)
(伴春行陳陸游緗梅詩放翁欲作梅花譜丨丨搘笻日日來樵丨丨亭詩金貂曾入丹陽市丨丨應歸白)
(下門惠又明一統志丨丨亭在金華府武義縣東一十五里安寺側宋朱鞏豐詩千古高風挽不回故山花)
(落又花開莫欺亭畔蒼蒼蘚曾印高人屐齒來)
蠟燈(蘇軾夜過舒堯文戲作詩見蠟紙下)
蠟燭(西京雜記寒食禁火日賜侯家丨丨松齊民要術作假丨丨法蒲熟時多收蒲臺削肥大如指以)
(為心爛布纏之融牛羊脂灌於蒲臺中宛轉於板上授令圓平更灌之足得供事其省功十倍也地理通釋)
(見麝香下食梁元帝藥名詩丨丨凝花影重臺閉綺扉韓翃寒詩日暮漢宮傳丨丨輕烟散入五侯家)
(白居易夜歸詩歸來未放笙歌散書戟門前丨丨紅李商隠牡丹詩石家丨丨何曾剪荀令香爐可待熏)
(温庭筠晚坐寄友人詩遺簪可惜三秋白丨丨猶殘一寸紅馬祖常貢院憶繼學治書詩五夜風簾燒丨丨)
(九天冰樹劑龍香)
蠟炬(謝觀清明日恩賜百官新火賦中人俯僂以聳聽丨丨分行而對出杜甫陪章留後侍御宴南樓)
(詩出號江城黑題詩丨丨紅)
蠟珠(温庭筠海榴詩丨丨攢作蒂緗綵剪成叢)
蠟淚(李賀惱公詩丨丨垂蘭燼秋蕪掃綺櫳幕温庭筠夜宴謠亭亭丨丨香珠殘暗露曉風羅寒陸)
(游秋風亭拜寇萊公遺像詩人生窮達誰能料丨丨成堆又一時)
蠟光(李賀宫娃歌丨丨高懸照紗空花房夜𢷬紅守宫)
蠟香(陸游早行詩筰馬踐槐影紗籠吹丨丨)
蠟照(李商隠無題詩見麝熏下錦吳融棠梨花詩夜宜紅丨丨春稱筵遮)
蠟燒(蘇軾答吕梁仲屯田詩人生如寄何不樂任使絳丨丨黃昏)
蠟燻(皮日休春日陪崔諫議櫻桃園宴詩萬樹香飄水麝風丨丨花雪盡成紅)
蠟撚(袁桷馬伯庸擬李商隠無題次韻詩丨丨化生秋夕賜翠標疉勝歲華移)
蠟言(柳宗元鞭賈文今之扼其貌丨其丨以求賈技於朝者亦良多矣)
蠟彈(陸游大雨中作屬聞丨丨遣檄書亟壊布裳縫袴褶)
蠟丸(唐書顔真卿傳肅宗即位靈武真卿數遣使以丨丨裹書陳事拜工部尚書)
蠟刻(蘇軾太虛以黃樓賦見寄作詩為謝朱丨為摹丨細妙分毫氂)
蠟書(唐書顔真卿傳見蠟丸下丨宋史李顯忠傳密遣其客雷燦以丨赴行在)
蠟詔(宋史張俊傳中書舍人張徵自汴京齎丨丨命高宗以兵付副帥還京)
蠟紙(蘇軾夜過舒堯文戲作詩推門入室書縱横丨丨燈籠幌雲母)
蠟灌(儀禮士喪禮宵為燎於中庭注以布纏葦以丨丨之謂之庭燎通典燕尾炬如燕尾狀以油丨丨)
(之)
蠟沉(本草集解沉香時珍曰角沈黑潤黃沈黃潤丨丨柔勒革沉紋横皆上品也)
蠟凝(李俊民杏花詩芳樹春融絳丨丨春風寂寞掩柴荊)
蛩(蛬同)
蛩蟲(陳普秋興賦丨丨脩其坯戶鷹鷙奮其摶攫)
蛩蜩(劉詵聞鶯賦蛙蚓濁而強聒兮丨丨咽而悲鳴)
蛩螿(文章辨體悲如丨丨曰吟蟀李綱秋色賦冷侵空庭丨丨韻咽高承埏蟋賦蛄蟻是伍丨丨為)
(朋)
蛩蚓(蘇軾過雲龍山人張天驥詩荒田咽丨丨村巷懸棃棗張耒寄李端叔詩荒居咽丨丨風雨老藜)
(莧)
蛩穴(貫休桐江閒居作見鶴巢下)
蛩影(王維班婕妤詩玉窗丨丨度金殿人聲亂)
蛩聲(白居易禁中聞蛩詩西窗獨闇坐滿耳新丨丨戴張詠縣齋秋夕詩公堂羣吏散苔地亂丨丨)
(昺秋晚詩草潤丨丨滑松涼鶴夢清)
蛩語(范梈貴州詩丨丨通支柱蛛絲映卷簾斜方瀾秋夕有懷詩丨丨日夜急雁飛天漢)
蛩鳴(賈島送無可上人詩麈尾同離寺丨丨暫别親繞鄭谷興州江館詩向蜀還秦計未成寒丨一夜)
(牀丨下范成大殊不惡齋春晚閒吟詩簷間雙雀有時鬭壁一丨終日丨張耒鬭蛩詩晚風庭竹已秋聲)
(初聽空階丨夜丨)
蛩吟(郝經秋風賦草根丨丨喚愁啼血擁趙渢貢院聞雨詩燈暗風翻幔丨丨葉牆)
蛩啼(張耒秋感詩丨丨獨不已有愬未逢解)
蛩唱(杜牧寝夜詩丨丨如波咽更深似水寒)
蛩響(王棨涼風至賦見鴻辭下幽又離人怨長夜賦遠林而未有鳥啼偏嫌耿耿壁而徒聞丨丨頓覺)
(漫漫悲王維早秋山中作草間丨丨臨秋急山裏蟬聲薄暮劉禹錫新秋對月寄樂天詩丨丨偏依井螢)
(飛直過樓琛皮日休詩寒丨傍枕丨秋菜上牆生碓倪瓉送寳南往住荆溪碧雲寺兼簡方厓詩舂藥間)
(湍激下吟秋丨丨月明中)
蛩謀(劉峻答劉之遴借類苑書丨蛩之丨止於善草周周之計利在銜翼)
蛩思(白居易題李十一東亭詩相思夕上松臺立丨丨蟬聲滿耳秋劉禹錫秋夕不寐寄樂天詩螢飛)
(過池影丨丨繞階聲丨吳融夏夜有寄詩竹聲寒不夏丨靜先秋)
蛩情(張耒從黃仲閔求友于泉詩見雁思下)
蛩怨(趙抃和戴天使重陽前一夕宿長沙驛詩壁有寒丨丨鄰聞綠蟻香張耒夏日詩丨丨青莎老螢)
(飛積水深)
蛩㤨(方言丨丨戰慄也荆吳曰丨丨)
蛩愁(陸游秋夜詩見鶴夢下)
蛩悲(羊士諤郡中翫月詩鵲警銀河斷丨丨翠幕幽)
蛩機(范成大嘲蚊詩雞窗夜可讀丨丨曉猶織)
蛩杼(宋祁詩丨丨逢時急)
蛩績(蘇軾辛丑七月赴假還江陵夜行途中作口號暗丨方夜丨孤螢亦宵征)
蛩褥(王僧孺春閨怨詩月映寒丨丨風吹翡翠帷)
蛩秋(古今注蟋蟀一名吟蛩一名丨丨初生得寒則鳴一云濟南呼為懶婦)
蛩夜(陳造次韻趙帥詩哦肩出苦語丨丨共淒清)
蛩凉(羅隠寄許融詩燕冷辭華屋丨丨恨曉叢)
蛩侵(周昂書齋詩暗丨丨壊壁低鷹落寒郊)
蛩多(張喬秋夕詩巷僻行吟遠丨丨獨卧遲)
蛩距(爾雅注丨蛩丨虛為一獸丨又作駏何遜七召解鴛鴦之繡被拂丨之長毯)
蛩蝦(法苑珠林見蛇鼈下)
御定駢字類編卷二百二十三
