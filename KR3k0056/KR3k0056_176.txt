欽定四庫全書
御定駢字類編卷一百七十六
草木門一
榖
榖米(魏志陶謙傳遷安東將軍徐州牧封溧陽侯是時徐州百姓殷盛丨丨豐贍流民多歸之晉書武)
(帝紀揚州刺史應綽伐吳皖城斬首五千級焚丨丨百八十萬斛齊民要術粟米皆得作酒然靑丨丨最佳)
(舜明一統志丨丨山在紹興府城東南七十里十道志嘗耕於此天降嘉榖故名白居易詩古稱國之寳)
(丨丨與賢才)
榖稻(宋史地理志荆湘南北路蓋禹貢荆州之域有材木茗荈之饒金鐡羽毛之利其土宜丨丨)
榖粟(後漢書樊準傳凖課督農桑廣施方略期年間丨丨豐賤數十倍又冉駹夷傳土地剛鹵不生丨)
(丨麻菽唯以麥爲資魚宋史陳亮傳丨丨桑麻絲枲之利歲耗於一歲禽獸鼈草木之生日微於一日元)
(史慶童傳脫脫以太師右丞相統大兵南征一切軍資衣甲器仗丨丨薪藁之屬咸取具於江浙慶童規措有)
(方陸運川輸千里相屬朝廷賴之廣朱子書二程先生語錄後程氏書近年以來傳者浸而後人知其如絲)
(麻丨丨之不可一日無引貫休秋末懷舊山詩侵雲收丨丨蟻上柑橙)
榖菽(唐書裴諝傳諝入計帝召至便殿諝言臣自河東來涉三百里而農人愁歎丨丨未種)
榖麥(魏志辛毗傳帝方修殿舍百姓勞役毗上疏曰今者宮室大興加連年丨丨不收詩云民亦勞止迄)
(可小康惠此中國以綏四方唯陛下爲社稷計周書高昌傳地多石磧氣候温暖丨丨再熟)
榖稼(後漢書孟嘗傳上虞有寡婦至孝養姑姑年老夀終夫女弟先懷嫌忌乃誣婦厭苦供養加鴆其母)
(列訟縣庭郡不加尋察遂結竟其罪自是郡中連旱二年禱請無所獲後太守殷丹到官訪問其故嘗詣府具)
(陳寡婦冤誣之事丹即刑訟女而祭婦墓天應澍雨丨丨以登吳志薛綜傳今遼東戎貊小國其方土寒埆)
(丨丨不殖民習鞍馬轉徙無常卒聞大軍之至自度不敵鳥驚獸駭長驅奔竄一人匹馬不可得見雖獲空地)
(守之無益此不可一也丨宋書袁豹傳勦靡麗之巧棄難得之貨則彫僞者賤丨重矣盧思道勞生論晨)
(荷蓑笠白屋黃冠之伍夕談丨丨霑體塗足之倫兼謝靈運山居賦序揚子云詩人之賦麗以則文體宜以)
(成其美今所賦既非京都宮觀遊獵聲色之盛而叙山野草木水石丨丨之事才乏昔人心放俗外詠於文則)
(可勉而就之求麗邈以遠矣膳庾信和張侍中述懷詩農談止丨丨野惟藜藿)
榖實(禮記月令季夏行春令則丨丨鮮落國多風欬民乃遷徙後漢書陶謙傳詔遷爲徐州牧加安東)
(將軍封溧陽侯是時徐方百姓殷盛丨丨甚豐流民多歸之又本草楮實亦名丨丨楮桃)
榖種(孟子五丨者丨之美者也仁性理問仁與心何異曰於所主曰心名其德曰曰謂仁者心之用乎)
(曰不可曰然則猶五丨之丨待陽氣而生乎曰陽氣所發猶之情也心猶種焉其生之德是謂仁也)
榖子(漢書司馬相如傳子虛賦梬棗楊梅注張楫曰楊梅其實似丨丨而有核其味酢)
榖穗(司馬相如封禪書嘉丨六丨我穡曷蓄如王惲農里歎丨丨虛穣草色熏滿前堆積漫囷)
榖芽(維摩經文殊師利問維摩詰言菩薩云何維摩言如焦丨丨如石女兒清異錄雅州蒙山頂有露)
(芽丨丨並茶名渾李咸用同友生春夜聞雨詩此時童叟無夢爲喜流膏潤丨丨)
榖芒(詩貽我來牟疏禮說曰武王赤烏丨丨應周尚赤用兵王命曰爲牟天意若曰須假紂五年乃可誅)
(之武王即位此時已三年矣榖蓋牟麥也)
榖皮(詩其下維榖疏見榖桑下將後漢書周黨傳建武中徵爲議郎以病去職遂妻子居黽池復被徵)
(不得已乃著短布單衣丨丨綃頭待見尚書注以丨樹丨爲綃頭也晉書王羲之傳秃千兔之翰聚無一毫)
(之筋窮萬丨之丨斂無半分之骨忘南史劉訏傳訏嘗著丨丨巾披衲衣每遊山澤留連反姿貌甚華在林)
(谷之間意氣彌遠遇者皆謂神人蒲又張孝秀傳孝秀性通率不好浮華常冠丨丨巾躡履手執栟櫚皮塵)
(尾服寒食散盛冬卧於石上注茶經穿江東淮南剖竹爲之巴州峽山紉丨丨爲之穿音釧本草武林作)
(丨丨衣甚堅好丨庾信謝膝王賚巾啟遊斯隱士足笑丨丨又詩丨兩書帙壺盧一酒尊王安石池紙)
(詩椎冰看𢷬萬丨丨)
榖根(杜甫詩丨丨小蘇息)
榖林(謝莊宋孝武帝哀策文橋山絙雲丨丨虧日梧高允矯頽俗疏昔堯葬丨丨農不易畞舜葬蒼市)
(不改肆)
榖木(南史梁蕭映傳出爲晉陵太守美才仗氣言多激揚常乘折角牛丨丨履被服必於儒者名盛海内)
(爲宗室推重)
榖樹(漢書郊祀志於官社後立官稷以夏禹配食官社后稷配食官稷稷種丨丨注師古曰丨丨楮樹也)
(其子類榖故於稷種中劉孝威謝賚宮紙啟平凖桃花宮丨丨)
榖草(北史崔浩傳車駕濟河前驅告賊在渭北帝至洛水橋賊已夜遁詔問浩曰蓋吳在長安北九十里)
(渭北地空丨丨不備欲度渭南西行何如而金史胥鼎傳鼎言近聞朝廷令臣清野切謂當先北後南北路)
(禾稼早熟其野旣淸兵無所掠則勢當自止不然南路雖淸而丨丨委積於北是資兵而召之南也杜預論)
(水利疏臣前啓典牧種牛不供耕駕至於老不穿鼻者無益於用而徒有吏士丨丨之費歲送任駕者甚少尚)
(復不調習宜大出賣以易榖及爲賞直)
榖桑(詩樂彼之園爰有樹檀其下維榖疏陸璣疏云幽州人謂之丨丨荆揚人謂之榖中州人謂之楮今)
(江南人績其皮以爲布又𢷬以爲紙謂之榖皮紙潔白光輝其裏甚好其葉初生可以爲茹本草楮釋名榖)
(丨丨)
榖柞(山海經西山經大時之山上多丨丨下多杻橿首又申山其上多丨丨其下多杻橿又中山經)
(山其隂多丨丨草多&KR1637;芫丨又良餘之山其上多丨丨無石又升山其木多丨棘其草多藷藇蕙)
榖櫟(宋書符瑞志元嘉二十四年七月壬子晉陵無錫丨丨樹連理南徐州刺史廣陵王誕以聞)
榖棟(謝靈運山居賦&KR1954;柘丨丨楸梓檉樗)
榖茶(明一統志大古刺軍民宣慰使司風俗結親用丨丨雞卵客至亦供丨丨手拈而食)
榖雨(後漢書律歷志丨丨日所在注昴二度二十四分退二逸周書丨丨之日萍始生月令廣義一)
(氣運於甲子冬至之朔二氣運於甲戌霜降之朔三氣運於甲申處暑之朔四氣運於甲午夏至之朔五氣運)
(於甲辰丨丨之朔六氣運於甲寅雨水之朔花李羣玉三月五日陪裴大夫泛長沙東湖詩鳥弄桐日魚翻)
(丨丨萍邵張純詩有意煙村鳥催耕丨丨天圃堂詩平瓜地接吾廬丨丨乾時手自鋤)(曹鄴老沈遼德)
(相惠新茶詩丨丨不及潤權門已盈篋蠟范成大晚春田園雜興詩丨丨如絲復似塵煮瓶浮正嘗新又)
(春晚即事詩棟花飛石首丨丨熟櫻桃葉金章宗雲龍川泰和殿五月牡丹詩洛陽丨丨紅干嶺外朱明玉)
(一枝丨天)(李天翼還家詩壯丹樹下影堂前幾醉春風丨方回治圃雜書詩丨丨深春近茶煙永日香)
(黃庚對客詩詩寫梅花月茶煎丨丨香連王逢宮中行樂詞丨丨親蠶近花朝拾翠)
榖氣(後漢書華佗傳廣陵吳普彭城樊阿皆從佗學普依凖佗療多所全濟佗語普曰人體欲得勞動但)
(不當使極耳動搖則丨丨得銷血脉流通病不得生譬如戶樞終不朽也)
榖山(山海經中山經白石之山又西五十里曰丨丨其上多榖其下多桑爽水出焉而西北流注於榖水)
(其下多碧綠)
榖丘(春秋桓公十有二年秋七月丁亥公會宋公燕人盟于丨丨注丨丨宋地明一統志丨丨在歸德)
(府城南四十里)
榖土(周語周制有之曰列樹以表道立鄙食以守路國有郊牧畺有寓望藪有圃草囿有林池所以禦災)
(也其餘無非丨丨民無縣耜野無奥草不奪民時不蔑民功有優無匱有逸無罷國有班事縣有序民漢書)
(揚雄傳十二月羽獵雄從以爲昔在二帝三王宮館臺榭沼池苑囿林麓藪澤財足以奉郊廟御賓客充庖厨)
(而已不奪百姓膏腴丨丨桑柘之地)
榖水(後漢書郡國志弘農郡黽池丨丨出流山海經中山經廆山交觴之水出于其陽而南注于洛俞)
(隨之水出于其隂而北流注于丨丨于又傅山其西有林焉名曰墦冢谷水出焉而東流注洛其中多珚玉)
(郭注今丨丨出榖陽谷東北至榖城縣入洛河榖鼎錄明帝永平十年鑄一鼎於丨丨高五尺其文曰洛小)
(篆書四足耳明一統志丨丨在河南府永寧縣北七十里源出熊山庾信終南山義谷銘運石甘泉纔通)
(櫟陽之殿穿渠丨丨直繞金墉之城丨唐太宗詠司馬彪續漢志詩梅山未覺朽丨誰云异)
榖溪(武林市肆記丨丨春蘭溪酒名)
榖澗(三輔决錄馬氏兄弟五人共居丨丨二水之交作五門各因舍以爲名)
榖泗(史記漢興以來諸侯年表自陳以西南至九疑東帶江淮丨丨薄會稽爲梁楚吳淮南長沙國)
榖洛(周語靈王二十二年丨丨鬭將毁王宮注丨丨二水名也鬭者兩水格有似於鬭鼎錄見榖水下)
(不庾信擬連珠北邙之高魏君不能削丨丨之鬭周王能改張載叙行賦朝發軔於京㝢兮夕予宿於丨)
(丨丘郭璞流寓賦過王城之墉想丨丨之合鬭)
榖陽(漢書地理志沛郡縣丨丨注應劭曰在丨水之丨又循吏傳召信臣字翁卿以明經甲科爲郎出)
(補丨丨長舉高第遷上蔡長爲後漢書岑彭傳帝思彭功復封遵弟淮丨丨侯)
榖遠(漢書地理志上黨郡縣丨丨莽曰榖近)
榖近(漢書地理志見上)
榖昌(晉書地理志建寧郡丨丨縣名南中志丨丨縣漢武帝時將軍郭昌討平之因郭昌孝章時改爲)
(丨丨)
榖羅(漢書地理志西河郡縣丨丨)
榖城(史記留侯世家張良嘗閒從容步遊下邳圯上有一老父出一編書曰讀此則爲王者師矣後十年)
(興十三年孺子見我濟北丨丨山下黃石即我矣遂去無他言不復見後十三年從高帝過濟北果見丨丨山)
(下黃石取而葆祠之留侯死並葬黃石冢每上冢伏臘祠黃石漢書地理志周地柳七星張之分埜也今之)
(河南雒陽丨丨平隂偃師鞏緱氏是其分也傳又東郡臨邑注有泲廟莽曰丨丨亭魏志高堂隆帝愈增)
(崇宮殿雕飾觀閣鑿太行之石英采丨丨之文石起景陽山於芳林之園建昭陽殿於太極之北鑄作黃龍鳳)
(凰竒偉之獸朱周書太祖紀八月庚寅太祖至丨丨莫多婁貸文可渾元來逆臨陣斬貸文元單騎遁免)
(山海經中山經中次六經縞羝山之首曰平逢之山南望伊洛東望丨丨之山無草木無水多沙石水經注)
(濟水側岸有尹卯壘南去漁山四十餘里是丨丨縣界故春秋之小丨丨也酉陽雜俎鄧城西百餘里有丨)
(丨榖伯綏之國城門有石人焉刊其腹云摩兜鞬摩兜鞬慎莫言疑此亦同太廟金人緘口銘明一統志丨)
(丨山在兖州府東阿縣東北五里一名黃山即漢張良得黃石之所又丨丨山在河南府城西北五十里)
(崔融賀明堂成表九柱自立豈藉琅邪之飛二石潛開寧煩丨丨之采)
榖戍(晉語文公使郤縠將中軍以爲大政郤溱佐之遂伐曹衛出丨丨釋宋圍敗楚師於城濮于是乎遂)
(伯)
榖門(李尤丨城丨銘丨丨北中位當於子)
榖板(東京夢華錄七月七夕潘樓街東宋門外瓦子州西梁門外瓦子北門外南朱雀門外街及馬行街)
(内以小板上傅土旋種粟令生小苗置小茅屋花木作田舍家小人物皆村落之態謂之丨丨)
榖璧(周禮大宗伯以玉作六瑞以等邦國王執鎮圭公執桓圭侯執信圭伯執躬圭子執丨丨男執蒲璧)
(注榖所以養人蒲爲席所以安人)
榖圭(周禮典瑞丨丨以和難以聘女注丨丨亦王使之瑞節榖善也其飾若粟文然)
榖布(詩疏見榖桑下丨海錄碎事張孝秀常冠丨巾)
榖帛(後漢書龐參傳今復募發百姓調取丨丨衒賣什物以應吏求外傷羌虜内困徵賦魏志和洽傳)
(太祖建立洪業奉師徒之費供軍賞之用吏士豐於資食倉府衍於丨丨由不飾無用之宮絶浮華之費方今)
(之要固在息省勞煩之役損除他餘之務以爲軍戎之儲晉書食貨志孝武太元二年除度田收租之制王)
(公以下口税三斛唯蠲在役之身八年又增税米口五石至於末年天下無事時和年豐百姓樂業丨丨殷阜)
(幾乎家給人足矣不傅咸禁奢上書臣以爲丨丨難生而用之不節無緣匱元稹茅舍詩號呼憐丨丨奔)
(走伐桑柘)
榖紙(詩疏見榖桑下解唐書蕭倣傳子廪第進士遷尚書郎倣嶺南海官往侍爲人退約少合南海多)
(丨丨倣勅諸子繕補殘書廩諫曰州距京師且萬里書成不可露齎必貯以囊笥貪者伺望得無薏苡嫌乎)
(本草今構樹南人呼丨丨)
榖馬(後漢書西羌傳論丨丨揚埃陸梁於三輔建號稱制恣睢於北地)
榖食(史記吳王濞傳敝國雖貧寡人節衣食之用積金鐵修兵革聚丨丨夜以繼日三十餘年矣漢書)
(元帝紀太僕减丨丨馬水衡省肉食獸少後漢書章帝紀元和元年詔曰自牛疫已來丨丨連其令郡國募)
(人無田欲徙它界就肥饒者恣聽之之又袁紹傳紹爲地道欲襲操操輙於内爲長塹以拒又遣竒兵襲紹)
(運車大破之盡焚其丨丨郎吳志朱桓傳除餘姚長往遇疫癘丨丨荒貴桓分部史飱粥相繼士民感戴之)
(喙禽經物食長喙丨丨短搏則利觜鳴則引吭)
榖租(漢書貢禹傳農夫父子暴露中野不避寒暑捽屮杷土手足腁胝已奉丨丨又出藁稅鄉部私求不)
(可勝供故民棄本逐末)
榖糧(後漢書馬援傳羌引精兵聚北山上援陳軍向山而分遣數百騎繞襲其後乘夜放火擊鼓叫譟虜)
(遂大潰凡斬首千餘級援以兵少不得窮追收其丨丨畜産而還)
榖税(書禹貢五百里甸服疏正義曰先王規方千里以爲甸服周語文王制亦云千里之内曰甸鄭玄云)
(服治田出丨丨也言甸者主治田故服名甸也)
榖貨(漢書百官志治粟内史秦官掌丨丨有兩丞)
榖物(周禮太宰之職九曰幣餘之賦注自邦中以至幣餘各入其所有丨丨以當賦泉之數魏志滿寵)
(傳孫權遣兵數千家佃於江北至八月寵以爲田向收熟男女布野其屯衛兵去城遠者數百里可掩擊也遣)
(長史督二軍循江東下摧破諸屯焚燒丨丨而還詔美之)
榖數(詩萬億及秭傳以言丨丨多丨周禮天府若祭天之司民司禄而獻民數丨則受而藏之)
榖政(周禮舍人掌平宮中之政注政用丨之丨疏舍人總主給米之事平其給米不特多特少也)
榖瑞(詩貽我來牟箋武王渡孟津白魚躍入於舟出涘以燎後五日火流爲烏五至以榖俱來疏周自后)
(稷以來得丨丨者惟彼云以榖俱來此言來牟彼云穀至彼此交相證明其事同也)
榖價(後漢書光武帝紀詔曰往歲水旱蝗蟲爲災丨丨騰躍人用困乏朕惟百姓無以自瞻惻然愍之其)
(命郡國有榖者給廩丨又章帝紀建初元年詔曰比年牛多疾疫墾田减少丨頗貴人以流亡晉書杜預)
(傳作人排新器興常平倉定丨丨較鹽運制課調内以利國外以救邊者五十餘條唐書百官志倉部郎中)
(員外郎各一人掌以義倉常平倉備凶年平丨丨糧徐陵爲貞陽侯與太尉王僧辯書丨丨無堯湯之憂儲)
(同水火之賤光皇甫冉閒居作種苖雖尚短丨丨幸全輕林朝詩年登丨丨賤散以大農錢)
榖梁(春秋丨丨傳序疏仲尼卒而微言絶秦正起而書記亡其春秋之書異端競起遂有鄒氏夾氏左氏)
(公羊丨丨五家之傳經又丨丨子名淑字元始魯人一名赤受經於子夏爲作傳故曰丨丨傳傳孫卿孫卿)
(傳魯人申公申公傳博士江翁其後魯人榮廣大善丨丨又傳蔡千秋漢宣帝好丨丨擢千秋爲郎由是丨丨)
(之傳大行於世失又丨丨傳序左氏豔而富其失也巫丨丨淸而婉其也誣公羊辯而裁其失也俗史記)
(儒林傳瑕丘江生爲丨丨春秋自公孫弘得用嘗集比其義卒用董仲舒漢書藝文志丨丨傳十一卷注丨)
(丨子魯人師古曰名喜傳又丨丨外傳二十篇丨丨章句三十三篇又劉向向本名更生會初立丨丨春)
(秋徵更生受丨丨講論五經於石渠等又儒林傳甘露元年召五經名儒太子太傅蕭望之大議殿中平公)
(羊丨丨同異各以經處是非議三十餘事望之等十一人各以經誼對多從丨丨由是丨丨之學大盛又沛)
(蔡千秋宣帝時爲郎召見與公羊家並說上喜丨丨說擢千秋爲諫議大夫給事中後漢書賈逵傳逵雖爲)
(古學兼通五家丨丨之說注五家謂尹更始劉向周慶丁性王彦等皆爲丨丨唐書藝文志丨丨廢&KR1282;三卷)
榖伯(春秋桓公七年夏丨丨綏來朝鄧侯吾離來朝)
榖甥(左傳初宋武公之世鄋瞞伐宋司徒皇父帥師禦之耏斑御皇父充石公子丨丨爲右司寇牛父駟)
(乘以敗狄于長丘獲長狄緣斯皇父之二子死焉宋公于是以門賞耏斑使食其征謂之耏門)
榖僊(漢書郊祀志莽興神仙事起八風臺於宫中作樂其上順風作液湯又種五梁禾於殿中各順色置)
(其方面先鬻鶴□毒冒犀玉二十餘物漬種計粟斛成一金言此黃帝丨丨之術也)
榖人(法言禽獸食人之食土木衣人之帛丨丨不足於晝絲人不足於夜之謂惡政)
榖熟(孟子五丨丨而民人育藐史記天官書水金在南曰牝牡年丨丨莊子姑射之山有神人焉不)
(食五榖吸風飲露乘雲氣御飛龍而遊乎四海之外其神凝使物不疵癘而年丨丨呂覽新丨丨而陳穀虧)
(襄又後漢書劉聖公傳更始有三子求歆鯉帝封求爲邑侯奉更始祀歆爲丨丨侯鯉爲夀光侯唐書地)
(理志宋州睢陽郡縣丨丨注隋末縣民劉繼叔據之武德二年置南榖州授以刺史四年州廢水經注梁國)
(有二亳南亳在丨丨北亳在蒙榆徐陵在北齊與梁太尉王僧辯書東莞舊宅人識桑南頓荒田家分禾黍)
(豈以鄉名丨丨邑號禾興而已哉)
榖元(何承天社頌社實隂祗稷惟丨丨)
榖茂(後漢書范滂傳臣聞農夫去草嘉丨必丨忠臣除姦王道以清若臣言有貳甘受顯戮)
榖聚(宋史天文志胃宿三星天之廚藏主倉廩五榖府也明則天下和平倉廩實民安動則輸運暗則倉)
(空就聚則榖貴民流中星衆丨丨星小榖散山海經有臷民之國百丨所丨)
榖散(宋書天文志見上)
榖豐(公羊六月雨傳其言六月雨何上雨而不甚也注所以詳錄賢君精誠之應也僖公飭過求已六月)
(澍雨宣公復古行中其年丨大丨明天人相與報應之際不可不察其意)
榖貴(漢書王莽傳莽以天下丨丨欲厭之爲大倉置衛交戟名曰政始掖門後漢書馬稜傳章和元年)
(遷廣陵太守時丨丨民饑奏罷鹽官以利百姓時魏志文帝紀以丨丨罷五銖錢唐書選舉志太宗以歲)
(旱丨丨東人選者集於洛州謂之東選)
榖成(書洪範歲月日時無易百丨用丨又用明俊民用章家用平康日月歲時既易百丨用不丨又用昏)
(不明俊民用微家用不寧丨又庶草蕃廡疏草蕃廡言草滋多而茂盛也下言百用丨此言衆草蕃廡者舉)
(草茂盛則丨丨必矣舉輕以明重也河南郡縣丨丨注師古曰即今新安)(又漢書地理志明一統志丨丨)
(山在順慶府廣安州東六十里能興雲雨有禱輙應)
榖艾(蘇軾眉州遠景樓記四月旣望丨丨而草衰)
榖腐(後漢書翟酺傳文帝愛百金於露臺飾帷帳於皂囊或有譏其儉者上曰朕爲天下守財耳豈得妄)
(用之哉至倉丨丨而不可食錢貫朽而不可校)
榖盡(後漢書劉永傳吳漢進圍朐明年城中丨丨憲萌潛出襲取贛榆琅琊太守陳俊攻之憲萌走澤中)
榖道(史記封禪書李少君以祠竈丨丨却老方見上上尊之注食丨丨引)
榖出(左傳初税畞非禮也丨丨不過藉以豐財也)
榖飛(晉語平公有疾秦景公使醫龢視之出曰疾不可爲也是謂遠男而近女惑以生蠱文子曰子稱蠱)
(何實生之對曰蠱之慝丨之丨實生之物莫伏於蠱莫嘉於穀榖興蠱伏而章明者也故食榖者晝選男德以)
(象榖明宵靜女德以伏蠱慝今君一之是不饗榖而食蠱也是不昭榖明而皿蠱也)
榖興(晉語見上)
榖明(晉語見榖飛下)
榖飽(論衡道家相誇曰眞人食氣食氣者夀而不死雖不丨丨亦以氣盈此又虛也)
榖入(後漢書桓譚傳今可令諸商賈自相糾告若非身力所得皆以臧畀告者如此則專役一已不敢以)
(貨與人事寡力弱必歸功田畞田畞脩則丨丨多而地力盡矣)
榖至(詩疏見榖瑞下)
榖賊(管子田中有木者謂之丨丨)
榖害(論衡陸田之中時有鼠水田之中時有魚鰕蟹之類皆丨丨)
榖下(論衡建武三十一年陳留雨榖丨丨蔽地案視榖形若茨而黑有似於稗實也)
榖少(書益稷暨稷播奏庶艱食鮮食疏於時雖漸播種得丨猶丨人食未足故決川有魚鼈使人鮮食之)
(言食魚以助榖也南後漢書袁紹傳沮授說紹曰北軍雖衆而勁果不及軍南軍丨丨而資儲不如北軍南)
(幸於急戰北利在緩師宜徐持久曠以日月紹不從)
榖多(漢書食貨志是後邊城河東弘農三輔太常民皆便代田用力少而得丨丨後漢書臧宮傳十九)
(年妖巫維汜弟子單臣傅鎮等復妖言相聚入原武城劫吏人自稱將軍於是遣宮將北軍及黎陽營數千人)
(圍之賊丨食丨數攻不下都越絶書民衆則主安丨丨則兵彊論衡帝丨丨王市肩摩)
榖積(魏書李彪傳彪上封事曰别立農官市牛科給令其肆力一夫之田歲責六十斛蠲其正課數年之)
(中則丨丨而人足雖災不爲害突又明一統志丨丨山在房山縣西北五十里峰巒起如丨堆丨然)
榖殫(阮瑀爲曹公作書與孫權江陵之守物盡丨丨無所復據)
榖滋(晉語董因迎公於河公問焉曰吾其濟乎對曰君之行也歲在大火大火閼伯之星也是謂大辰辰)
(以成善后稷之相唐叔以封瞽史記曰嗣續其祖如丨之丨必有晉國臣筮之得泰之八曰是謂天地配亨小)
(往大來今及之矣何不濟之有)
米
米粟(書五子之歌關石和鈞疏關者通也名石而可通者惟衡量之器耳律歴志云二十四銖爲兩十六)
(兩爲斤三十斤爲鈞四鈞爲石是石爲稱之最重以石而稱則爲重物故金鐵曰石言絲綿止於斤兩金鐵乃)
(至於石舉石而言之則所稱之物皆通之也傳取金鐵重物以解言石之意非謂所關通者惟金鐵耳丨丨則)
(斗斛以量之布帛則丈尺以度之惟言關通權衡則度量之物懋遷有無亦關通矣舉一以言之耳又費誓)
(峙乃糗糧疏正義曰峙具也預貯丨丨謂之儲峙周禮舍人掌丨丨之出入辨其物)
米糂(書益稷烝民乃粒疏說文云粒糂也今人謂飯爲丨丨遺餘之飯謂之一粒兩粒是米食曰粒言是)
(用米爲食之名也)
米粒(易林堅冰黃鳥常哀悲愁不見丨丨但觀蓬蒿)
米糧(急就篇園菜果蔬助丨丨注木實曰果草實曰蓏言園囿種菜及殖果蓏貧者食之以免饑饉故云)
(助丨丨也大明一綂志丨丨關在重慶府足縣東二十五里)
米糒(後漢書和熹鄧皇后紀離宮别館儲峙丨丨薪炭悉令省之又南匈奴傳南單于遣子入侍奉奏)
(詣闕詔賜單于冠帶衣裳黃金璽盭緺綬安車羽蓋華藻駕駟寳劒弓箭黑節三駙馬二黃金錦繡繒布萬匹)
(絮萬斤樂器鼓車棨戟甲兵飲食什器又轉河東丨丨二萬五千斛牛羊三萬六千頭以贍給之)
米脂(明一綂志丨丨縣在延安府綏德州城北八十里)
米麥(書費誓峙乃糗糧疏說文云糗熬丨丨也鄭元云糗擣熬榖也謂熬丨丨使熟又𢷬之以爲粉也)
(周書禇該傳大象末以一無底囊歴長安市肆告乞市人爭以丨丨遺之強練張囊投之隨即漏之於地人或)
(問之曰汝何爲也強練曰此亦無餘但欲使諸人見盛空耳至隋開皇初果移都於龍首山長安城遂空廢)
(唐書百官志䆃官署掌䆃擇丨丨凡九榖皆隨精麤差其耗損而供焉)
米豆(後漢書董卓傳帝使侍御史侯汶出太倉丨丨爲饑人作糜經日而死者無限帝疑賦恤有虛乃親)
(於御前自加臨檢既知不實使侍中劉艾出讓有司)
米禾(周禮掌客注丨丨芻薪公飱五牢米二十車禾三十車侯伯四牢丨丨皆二十車子男三牢米十車)
(禾二十車芻薪皆倍其禾)
米山(明一綂志丨丨在澤州高平縣東十里趙將廉頗積米於此俗呼大糧山)
米川(唐書地理志廓州寧塞郡丨丨)
米倉(明一綂志丨丨山在漢中府城西南一百四十里上有韓信廟相傳蕭何追韓信至此又丨丨關)
(在保寧府巴縣北五百里)
米蓯(甬東遊記日初出大如丨丨海盡赤跳踊出天末六合奣然鮮明及日光照海薄雲掩蔽空水弄影)
(㤝頽鋪僧伽黎衣或現或滅南望桃花望秦諸山嵌空刻露屹立巨浸如世疊太湖靈璧不著寸土尺樹天然)
(可愛)
米果(陸游初夏詩白白餈筒美靑靑丨丨新)
米利(明一統志丨丨城在永寧宣撫司北八十里有大田常無水旱憂米穀成熟因名)
米鉢(明一綂志丨丨山在寧夏中衛城南七十里因山有丨丨寺故名)
米堆(唐書食貨志河中有山號丨丨運舟入三門雇平陸人爲門匠執標指麾一舟百日乃能上)
米坪(元史地理志新添葛蠻安撫司所屬有丨丨)
米廪(禮記明堂位丨丨有虞氏之庠也序夏后氏之序也瞽宗殷學也頖宮周學也疏此一節明魯得立)
(四代之樂也言魯之丨丨是有虞氏之庠魯以虞氏之庠爲廪以藏粢盛)
米絹(元史趙孟頫傳詔集百官於刑部議法衆欲計至元鈔二百貫贓滿者死孟頫曰古者以丨丨民生)
(所須謂之二實銀錢與二物相權謂之二虛四者爲直雖升降有時終不大相遠也以絹計贓最爲適中况鈔)
(乃宋時所創施於邊郡今人襲而用之皆出於不得已廼欲以此斷人死命似不足深取也)
米船(庾信哀江南賦陶侃空爭丨丨顧榮虛搖羽扇有陳造喜雨呈陳守伯固詩即看商販接踵集已)
(丨丨銜尾來)
米盆(禪宗頌古聯珠通集雪峰在洞山作飯頭淘米次山問淘沙去米淘米去沙師曰沙米一時去山曰)
(大衆喫箇甚麽師遂覆却丨丨頌曰滿鉢盛來一物無豈同香積變珍蘇日月並輪長不照木人舞䄂向紅爐)
米䉛(皮日休吳中苦雨詩空廚方欲炊漬丨未離丨)
米錦(膳夫錄汴中節食重九丨丨臘日萱草麵)
米鈔(元史世祖紀沙肅二州乏食給丨丨賑之)
米食(書益稷烝民乃粒萬邦作乂傳丨丨曰粒言天下由此爲治本)
米麵(爾雅莙牛薻疏毛傳云藻聚藻也陸璣云藻水草也生水底有二種其一種葉如雞蘇莖大如箸長)
(四五尺其一種莖大如釵股葉如蓬蒿謂之聚藻又云扶風人謂之藻聚爲發聲也此二藻皆可食煮熟挼去)
(腥氣丨丨糝蒸爲茹嘉美揚州饑荒可以當榖食也)
米麴(漢書食貨志羲和魯匡言請法古令官作酒以二千五百石爲一均率開一盧以賣讐五十釀爲凖)
(一釀用麤米二斛麴一斛得成酒六斛六斗各以其市月朔丨丨三斛并計其賈而參分之以其一爲酒一斛)
(之平除丨丨本賈計其利而什分之以其七入官其三及醩酨灰炭給工器薪樵之費本草麫麴丨丨主治)
(消食積酒積糯米積研末酒服立愈餘功同小麥麴)
米酒(本草集解恭曰酒有黍秫粳糯粟麴蜜葡萄等色凡作酒醴須麴而葡萄蜜等酒獨不用麴諸酒醇)
(醨不同惟丨丨入藥用)
米肉(後漢書劉焉傳魯自號師君其來學者初名爲鬼卒後號祭酒諸祭酒各起義舍於路同之亭傳縣)
(置丨丨以給行旅食者量腹取足過多則鬼能病之瓉魏志公孫瓉傳後復爲郡吏劉太守坐事徵詣廷尉)
(爲御車身執徒養及劉徙日南瓉具丨丨於北芒上祭先人舉觴祝曰昔爲人子今爲人臣當詣日南日南瘴)
(氣或恐不還與先人辭於此再拜慷慨而起時見者莫不歔欷)
米醋(本草丨丨氣味酸苦温無毒)
米粉(急就篇芬薰脂粉膏澤筩注粉謂鉛粉及丨丨皆以傅面取光澤也粉之言分也研使分散也)
米糝(釋名肺饌饌饡也以丨丨之如膏饡也)
米泔(本草丨丨氣味甘凉無毒)
米瀋(晁氏墨經鹿膠一名白膠以淘丨丨漬七日令軟然後煮煎之如作阿膠法)
米賊(後漢書劉焉傳曹操破張魯定漢中魯字公旗初祖父陵順帝時客於蜀學道鶴鳴山中造作符書)
(以惑百姓受其道者輙出米五斗故謂之丨丨家蜀志劉焉傳張魯母始以鬼道又有少容常往來焉故焉)
(遣魯爲督義司馬住漢中斷絶谷閣殺害漢使焉上書言丨丨斷道不得復通)
米價(頌古聯珠通集千峰月照楚江秋衲子初開布袋頭聞道淮南丨丨賤便隨船子下揚州劉子翬)
(莫田詩市頭丨丨新來減一醉甆甌五六錢)
米事(周禮舂人掌共米物祭祀共其齍盛之米賓客共其牢禮之米凡饗食共其食米掌凡丨丨)
米運(元史世祖紀阿珠以宋人高郵水路不通必由陸果路餽運千戸額森呼圖克以千騎要之數日丨丨)
(來殺負米卒數千獲米三千石)
米物(周禮舂人見米事下又注丨丨言非一米)
米撒(帝京景物略天主堂祭陡斯以七日曰丨丨于耶穌降生升天等日曰大丨丨)
米老(軒渠錄米元章居鎮江嘗在甘露寺榜其所趣曰丨丨菴甘露大火惟李魏公塔及丨丨菴獨存有)
(戲之者云神護李魏公塔颯天留丨丨娘菴蔘元章母入内祗應老娘元章以母故命官)
米狂(元好問换得雲臺帖詩丨丨雄筆照萬古北宗草書纔九人)
米聚(劉因登鎮州陽和門詩豪分秋物色丨丨趙襟形)
米鑿(劉勲戲鄭秀才詩張老豆新頻見餉鄭家丨丨不須賒)
米壞(元史謝譲傳時京倉主計吏以倉廩多罅漏惟久雨丨丨請覆糠粃其上因揉諸米中以給内外工)
(人及宿衛者讓察其奸以藁秸易之奸弊悉除)
稻
稻粱(詩王事靡盬不能藝丨丨丨又黍稷丨丨農夫之慶禮記内則飯黍稷丨白黍黃粱稰穛儀)
(禮公食大夫禮宰夫膳丨于丨西注膳進也進丨丨者以簠史記禮書丨丨五味所以養口也又食先黍)
(稷而飯丨丨祭嚌先太羹而飽庶羞貴本而親用也河漢書溝洫志史起爲鄴令遂引漳水漑鄴以富魏之)
(内民歌之曰鄴有賢令兮爲史公決漳水兮灌鄴旁終古舄鹵兮生丨丨後漢書和熹鄧皇后紀减大官導)
(官尚方内者服御珍膳靡麗難成之物自非供陵廟丨丨米不得導擇朝夕一肉飯而已列子進其茙菽有)
(丨丨之味決徐陵長干寺衆食碑見瓠水下成柳宗元裴瑾墓碣高施隟去人水禍渚茭原茅闢丨丨)
(揚雄逐貧賦人皆文繡余褐不完人皆丨丨我獨藜餐曹植離繳雁賦飢食丨丨渴飲淸流鮑照鵝賦空)
(穢君之園池徒慙君之丨丨恣盧思道孤鴻賦終乃馴狎園庭棲託池籞丨丨爲惠其容與虞世南侍宴)
(歸雁堂詩刷羽同棲集銜恩愧丨丨鴦駱賓王雁詩無復能鳴分空知愧丨丨陳子昂鴛篇鴻雁來紫塞)
(空憶丨丨肥遊杜甫重過何氏詩手自移蒲柳家纔足丨丨又壯詩國馬竭粟豆官雞輸丨丨又同諸)
(公登慈恩寺塔詩君看隨陽雁各有丨丨謀吕韓愈鳴雁詩天長地闊棲息稀風霜酸苦丨丨微溫道州)
(北池放鵝詩能自遠飛去無念丨丨爲詩許渾孤雁詩霄漢力猶怯丨丨心已違項斯病鶴幸念翅因風)
(雨困豈教身陷丨丨肥扉張蠙社日村居詩鵝湖山下丨丨肥㹠柵雞棲對掩袁皓重歸宜春詩丨丨饒)
(燕雀江海溢鳬鷖公王安石江上詩共看蒹葦宅聊即丨丨謀又送程闢守洪州詩鄉人出郭航酒漿炰)
(鼈鱠魚炊丨丨病蘇軾和霍大夫詩自慙鴻雁侶爭集丨丨洲陸游雁詩丨丨亦滿目鳴聲自辛酸薛)
(季宣䟦蜡虎圖詩郊原寂歴無人鄉獖牙之豕充丨丨元好問惠崇蘆雁詩意外羈棲誰畫得羽毛單薄丨)
(丨微來方夔送吳友直過吳門省親詩海闊天南不盡頭雁豈爲丨丨謀張翥人雁吟雁飛渡江謀丨丨)
(江人趁熟亦渡江基潘音山中寄友人詩經歲無丨丨侵晨采薇蕨陳鴻雁篇丨丨既足江南闊秋水增)
(波葉微脱可顧瑛雲帆駕海圖詩津梁可通海航東吳雲帆來丨丨)
稻糧(陸雲喜霽賦翼翼黍稷油油丨丨償朱德潤水深圍詩丨丨無種長菰蒲民産賠官始准)
稻粟(周書焉耆傳氣候寒土田良沃穀有丨丨菽麥)
稻秔(漢書東方朔傳見禾稼下雨李嘉祐南浦渡口詩東風潮信滿時丨丨齊)
稻秫(詩十月納禾稼疏禾稼禾麻再言禾者以禾是大名也非徒黍稷重穋四種而已其餘丨丨苽粱之)
(輩皆名爲禾麻與菽麥則無禾稱故於麻麥之上更言禾字以總諸禾也杜甫有事于南郊賦玄酒明水之)
(上越席疏布之則必取先於丨丨麴糵之勤必取著於紛純紋繡之飾王炎豐年謠五風十雨天時好又見)
(西郊丨丨肥)
稻黍(左傳薦五味羞嘉穀注嘉榖熬丨丨也以象其文也急就篇丨丨秫稷粟麻秔注丨者有芒之榖)
(總名也亦呼爲稌丨似穄而黏可以爲酒者也)
稻稷(嵇康答難養生論假旡丨丨之域必以菽麥爲珍養)
稻米(禮記内則糝取牛羊豕之肉三如一小切之與丨丨稻米二肉一合以爲餌煎之注此周禮糝食也)
(王儀禮士喪禮貝三實于笲丨丨一豆實于筐秔公羊使榮叔歸含注文家加飯以丨丨爾雅見稻下)
(𢷬後漢書夜郎傳注臨海異物志曰桄桹木皮中有似丨丨片晉書石崇傳崇家丨丨飯在地經宿皆化)
(爲螺之山海經南山經凡䧿山之首自招搖之山以至箕尾山凡十山二千九百五十里其神狀皆鳥身而)
(龍首其祠之禮皆用一璋玉瘞糈用稌米一璧丨丨白菅爲席又西山經凡西次四經自隂山以下至於崦)
(嵫之山凡十九山三千六百八十里其祠祀禮皆用一白雞祈糈以丨丨白菅爲席本草集解弘景曰道家)
(方藥有丨丨粳米俱用者此則兩物也丨丨白如霜江東無此故通呼粳爲稻耳不知色類復云何也杜甫)
(憶昔詩丨丨流脂粟米白公私倉廩俱豐實亦楊萬里觀小兒戲打春牛詩麥穗即看雲作帚丨丨復珠盈)
(斗上袁桷憶舊詩丨丨流脂江去健軍何處是男兒)
稻菽(葉適陳益謙挽詞舍南巷北水同流丨丨參差各自謀方夔晚眺詩依稀風景小羌村不欠東屯)
(丨丨園)
稻麥(周禮職方氏正東曰靑州其民二男二女其畜宜雞狗其榖宜丨丨史記大宛傳大宛在匈奴西)
(南在漢正西去漢可萬里其俗土著耕田田丨丨有蒲陶酒易林車行丨丨遂至家國樂土無災君子何憂)
稻芋(黃省曾種芋法薛包歸先人冢側種丨丨稻以祭先芋以自給)
稻麻(齊民要術小豆忌卯丨丨忌辰禾忌丙黍忌丑秫忌寅未小麥忌戌大麥忌子大豆忌申卯凡九榖)
(有忌日種之不避其忌則多傷敗微李嶠爲魏國北寺西寺請迎寺額表丨丨衆侶葵藿心蘇頲西明寺)
(塔碑散而無我見桃李之成蹊聚則有朋知丨丨之爲衆又慈恩寺二月半寓言詩見蓬籜下貫休苦熱)
(詩丨丨須結實沙石欲生煙香梅堯臣答宣城張主簿遺鴉山茶詩日鑄弄美天目猶丨丨)
稻蘆(易林賁之震鳬遇丨丨甘樂&KR1855;鰌雖驅不去)
稻稼(晉書五行志太和六年六月丹陽晉陵吳郡吳興臨海五郡大水丨丨蕩没)
稻花(陸九淵遊龍虎山題壁時雨新霽西風增凉閒雲未歸悠然垂隂黍粒登場丨丨盈疇菽粟粲然桑)
(麻沃然象山翁觀瀑半山登舟水南宿上淸信龍虎次於新興劉長卿送李侍御貶郴州詩暮天江色裏田)
(鶴丨丨中儒權德輿田家即事詩漠漠丨丨資旅食青青荷葉製衣元稹遣行詩丨丨秋雨氣江石夜灘)
(聲建殷堯藩送客遊吳詩衣逢梅雨漬船入丨丨香晚王汴路水驛詩蛙鳴蒲葉下魚入丨丨中許渾)
(至韋隱居郊園詩村徑繞山松葉滑野門臨水丨丨香韋莊鄠杜舊居詩一徑尋村渡碧溪丨丨香澤水千)
(畦長歐陽修夏日偶至郊亭詩丨丨欲秀蟬初嘒菱蔓初水正深又寄題沙溪寶錫院詩青林霜日換楓)
(葉白水秋風吹丨丨堯又晉祠詩晉水今入并州裏丨丨漠漠澆平田梅臣田家詩白水照茅屋清風生)
(丨丨香蘇軾奉敕祭西太一詩陂水初含曉渌丨丨半作秋范成大新凉夜坐詩江頭一尺丨丨雨窗外)
(三更蕉葉風湖又盤龍驛詩凉螢不復舉點綴丨丨末又初歸石詩行人半出丨丨上宿鷺孤明菱葉中)
(丨楊萬里過宜福橋詩碧豆密爭桑蔭底綠荷雜出丨中葉適端午行旗翻丨丨風棹澀梅子雨徐璣)
(六月歸途詩故里諸公應念我丨丨香裏計歸程丨惠洪贈覺成上人詩想見龍城山下路一川秋色丨風)
(又過陵水縣詩蒼蘚色侵盤馬地丨丨香入放衙樓麻革晚步張鞏田間詩人事百年梧葉老秋風萬里)
(丨丨肥子馬祖常湖北驛中偶成詩江田丨丨露始零浦中蓮青復青戴表元史昭甫招陳宗魯之長興)
(詩白鹽蓴菜膾紅酒丨丨雞子岑安卿八月上旬出遊晚歸詩徐行阡陌丨丨開稚歌呼手高拍黃庚書)
(館即事請莫雨初收新水滿藕花香雜丨丨香秋高啟賦得蟹送人之官詩香宜橙實晚肥過丨丨)
稻苗(黃庭堅祈雨文晚丨旣丨稙禾將粒葉庾肩吾奉和太子納凉梧下應令詩黑米生菰青花出丨)
(丨米元結說洄谿招退者詩松膏乳水田肥良丨丨如蒲粒長李嘉祐六言詩魚網平鋪荇葉鷺鷥閑步)
(丨丨丨深)(朱慶餘送淮隂丁明府詩島聲淮浪靜雨色丨李郢山行詩小田微雨丨丨香田畔清溪潏潏)
(凉晚杜荀鶴題汪氏茅亭詩牛畔丨丨新雨後鶴邊松韻風時韋莊虢州澗東村居作試望田家還自適)
(滿畦秋水丨丨平翼梅堯臣觀宋中道書詩詩丨丨秧秧水拍拍羣鷺矯人荷鋤蘇轍焦山我知此地)
(便堪隱丨丨旆旆魚斑斑爲陳師道贈二蘇公詩士如丨丨待公秧臨流不渡公航陳與義村景詩蠶上)
(樓時桑葉少水鳴車處丨丨多塘陸游詩鬱鬱丨丨欣出穗汪汪陂水告成功又湖夜歸詩鬱鬱林間桑)
(椹紫芒芒水面丨丨青飼方回種稗歎丨丨欲秀稗先實拔稗牛唯恐遲)
稻芽(蘇軾無錫道中賦水車詩分疇翠浪走雲陣刺水綠針抽丨丨)
稻芒(後漢書酷吏傳周䊸遷召陵侯相廷掾憚䊸嚴明欲損其威乃晨取死人斷手足立寺門䊸聞便往)
(至死人邊若與共語狀隂察視口眼有丨丨乃密問守門人曰悉誰載藁入城者門者對唯有廷掾耳乃收廷)
(掾考問具服東酉陽雜俎蟹八月腹中有芒芒眞丨丨也長寸許向輸與海神未輸不可食蟹譜陶隱居)
(云蟹未被霜者甚有毒以其食水莨也至八月腹内有丨丨食之無毒范成大峨嵋縣詩泉清土沃丨丨早)
(縣古林深槐癭高)
稻秧(韓維寄題蘇子美滄浪亭詩聞君買宅洞庭傍白水千畦插丨丨陸游村居初夏詩風㬉緊催蠶)
(上簇雨餘閒看丨移丨浮趙晦暮春詩翠鈿舞風榆落筴綠針水丨抽丨)
稻穗(宋史食貨志何承矩爲制置河北沿邊屯田使黃懋爲判官初年種稻值霜不成懋以晚稻九月熟)
(河北霜早而地氣遲江東早稻七月即熟取其種課令種之是歲八月稻熟承矩載丨丨數車送闕下白居)
(易内鄉縣村路作見棗赤下蘇李羣玉早鴻詩野水蓮莖折寒泥丨丨空羅隱姑城南湖陪曹使君遊詩)
(水蓼花紅丨丨黃使君蘭棹泛迴塘處張賁奉和襲美題褚家林亭詩時時風折蘆花亂處霜摧丨丨低)
(徐鉉賦得秋江晚照詩罾網魚梁靜籉簦丨丨收驚蘇轍次韻子瞻登望海樓五絶詩荷葉初乾丨丨香雷)
(急雨送微凉成楊萬里詩晚紫豆花初總角早黃丨丨已長鬚范大竹下詩丨丨黃欲卧槿花紅未落)
稻穟(韓愈潮州祭神文丨既丨矣而雨不得熟以穫也白居易九日宴集詩見蒲綠下徐鉉詩秋暮)
(天高丨丨風水梅堯臣送王察推縝之鄧州詩車過白沙痕闊雁落鉗盧丨丨長)
稻根(范成大夏日田園雜興詩丨丨科斗行如塊田水今年一尺寬)
稻葉(李峰金銅瑞像碑人天盡室法俗傾都衆有丨丨之多地無針鋒之隟駱賓王在江南贈宋之問)
(詩蟬鳴丨丨秋雁起蘆花晚新蘇轍詩來時丨丨針鋒細去日黃花黍粒麤徐璣凉詩水滿田疇丨丨齊)
(日光穿樹曉煙低)
稻莖(呂覽得時之丨大本而丨葆長稠疏穖穗如馬尾犬粒無芒搏米而薄糠舂之易而食之香拾遺)
(記東極之東有和靈丨丨多白)
稻包(范成大春日園林雜興詩吉日初開種丨丨南山雷動雨連宵)
稻藁(橘錄採藏之日先淨掃一室密糊之勿使風入布丨丨其間堆柑橘於地上屏遠酒氣旬日一翻揀)
(之以本草蒲席釋名時珍曰席薦皆蒲及丨丨爲之有精粗之異)
稻孫(番禺雜錄稻再生曰丨丨宋明一綂志丨丨樓在廬州府無爲州大安門上米芾秋日登樓燕集)
(見田之禾青可愛問諸老農曰丨丨也稻已穫得雨復抽餘穗芾喜而名其樓名勝志米芾知無為軍有惠)
(政蝗不傷稼有丨丨樓以志其盛)
稻秸(高憲寄李天英詩丨丨蒼蒼陂已枯西風剪剪弄楸梧)
稻栽(潘岳在懷縣作丨丨肅芊芊黍苗何離離)
稻實(元稹誚盧戡與予約遊三寺戡獨沉醉而不行詩素帚茅花亂圓珠丨丨齊)
稻香(溫庭筠京兆公池上作丨丨山色疊平野接荒陂杜牧長慶寺作見蕖影下何扶送妓人歸老)
(詩十畞丨丨新綠野一聲歌斷舊青樓里蘇軾詩烏程霜丨襲人丨釀作春風霅水光楊萬清早出城别)
(王宣子舍人詩出門雞未覺夾路丨初丨)
稻脂(越語句踐載丨與丨於舟以行國之孺子之遊者無不餔也無不歠也必問其名)
稻糠(後漢書華陀傳注琅邪劉勲爲河内太守有女年幾二十左脚膝裹上有瘡癢而不痛創發數十日)
(愈愈已復發如此七八年迎陀使視陀曰易療之當得丨丨色犬一頭好馬二匹以繩繫犬頸使走馬牽犬馬)
(極輙易計馬走犬三十餘里犬不能行復令步人拖曳計向五十餘里乃以藥飲女女即安卧不知人因取犬)
(斷腹近後脚之前所斷之處向創口令去三二寸停之須臾有若蛇者從創中出便以鐵椎貫蛇頭蛇在皮中)
(搖動良久須臾不動牽出長三尺許純是蛇但有眼處而無瞳子又逆鱗耳以膏散著創中七日愈)
稻雲(范成大田舍詩樂哉今歲事天末丨丨黃著楊萬里憫農詩丨丨不雨不多黃蕎麥空花早霜)
稻壟(韓偓秋村詩丨丨蓼紅溝水清荻園葉白秋日明陸游春行詩酒賤柳隂逢醉卧土肥丨丨看深)
(耕分郝侯晚過夀寧詩丨丨碁局松門入畫圖)
稻田(詩滮池北流浸彼丨丨箋池水之澤浸潤丨丨使之生殖喻王無恩意於申后滮池之不如漢書)
(昭帝紀丨丨使者燕倉注如淳曰特爲諸丨丨置使者假與民收其税入也又溝洫志内史丨丨租挈重不)
(與郡同注租挈收田租之約令也開後漢書崔瑗傳舉茂才遷汲令在事數言便宜爲人丨丨數百頃視事)
(七年百姓歌之資魏志鄧艾傳爲丨丨守叢草吏同郡吏父憐其家貧給甚厚又劉馥傳爲揚州刺史聚)
(諸生立學校廣屯田興治芍陂及茹陂七門吳塘諸堨以溉丨丨官民有畜晉書食貨志劉馥鎮合肥廣屯)
(田以漑丨丨辭唐書張九齡傳拜中書侍郎同中書門下平章事固不拜明年遷中書令始議河南開水屯)
(兼河南丨丨使掌元史百官志安豐懷遠等處丨丨提領所秩從九品丨丨布種歲收子粒轉輸醴源倉定)
(置提領二員又托克托傳賜松江田爲立丨丨提領所以領之易林牧羊丨丨聞虎諠讙王維六祖能禪)
(師碑序多絶羶腥效桑門之食悉棄罟網襲丨丨之衣白居易想東遊五十韻詩鱗差漁戸舍綺錯丨丨溝)
(溫庭筠郊居詩丨丨鳬雁滿晴沙釣渚歸來一徑斜蘇轍白鶴觀詩浮雲有意藏山頂流水無聲入丨丨)
稻地(周禮見稻人下)
稻疇(張籍祭退之詩北臺臨丨丨茂柳多隂凉敷范梈送吳眞人持詔寧親詩儂家閣峰下霞竹丨丨)
稻畦(急就篇注田區謂之畦今之種丨及菜爲丨者取名王維與蘇慮二員外期遊方丈寺而蘇不至)
(因有是作詩手巾花㲲淨香帔丨丨成淹杜甫有行官張望補丨丨水詩又詩來往皆茅屋留爲丨丨)
(許渾重遊飛泉觀題故梁道士宿龍池詩仙客不歸龍亦去丨丨長滿此池乾方干瀑布詩挂巖遠勢尋松)
(塢激石殘聲入丨丨詩無名氏詩煙火遙村落桑麻隔丨丨李建勲田家見竹門下歐陽修南獠詩逶)
(迤至蠻域但見空丨丨微王安石歸菴詩見松鬛下庭又獨歸詩鍾山獨歸雨冥丨丨夾岡半黃青黃)
(堅遊靈源廟詩蓮塘想舊葉丨丨識枯苴啟范梈谷口散暑詩門前面丨丨鼃黽雜風篁曹伯初到江隂)
(詩丨丨雲漠漠松畹霧森森憶黃潛含香道中詩丨丨低没鶴草徑曲行蛇吳萊寄方子清詩見橙圃下)
稻泥(鄭谷訪題表兄王藻渭上别業詩見桑村下)
稻溝(劉因竒村道中詩深深柳成巷胍胍丨分丨)
稻池(易林見藿澤下)
稻廬(易林損之解鳬過丨丨甘樂&KR1855;鰌雖驅不走田畯懷憂)
稻園(易林牧羊丨丨聞虎呻喧)
稻人(周禮丨丨上士二人中士四人下士八人又丨丨掌稼下地)
稻飯(急就篇棗杏瓜棣饊飴餳注饊之言散也熬丨米丨使發散也集仙錄謝自然其先兖州人年七)
(歲所言多道家事詞氣高異其家在大方山下頂有古像老君自然因拜禮不宜却下毋從之乃徙居山頂自)
(此常誦道德經黃庭内篇年十四其年九月因食新丨米丨云盡是蛆蟲自此絶粒數取皂莢煎湯服之即吐)
(痢因劇腹中諸蟲悉出體輕目明其蟲大小赤白狀類頗多自此猶食柏葉日進一枝七年之後柏亦不食九)
(年之外仍不飲水軾白居易齋畢開素詩丨丨紅似花調沃新酩漿蘇連雨江漲詩回看野寺山溪隔卧)
(覺晨炊丨丨香雪陸游詩長絲出鬴蓴羹美白翻匙丨丨香)
稻醴(禮記内則飲重醴丨丨清糟黍醴清糟粱醴清糟又雜記醴者丨丨也甕甒筲衡實見聞而后折)
(入疏醴者丨丨也耆言此醴是稻米所爲)
稻魚(漢書地理志巴蜀廣漢本南夷秦并以爲郡土地肥美民食丨丨無凶年憂)
稻蟹(越語王召范蠡而問焉曰吾與子謀吳子曰未可也今其丨丨不遺種其可乎范蠡對曰天應至矣)
(人事未盡也王姑待之注丨丨食稻也丨盧思道爲隋檄陳文頭會箕斂杼軸其空災異相仍丨不熟王)
(義豐館娃宫賦丨丨種兮不遺吳吳萊早秋寄宋景濓詩蓴鱸最有味丨丨紛難數兆詩地沃征徭重年)
(豐丨丨饒丨高啟答衍師見贈詩過湖就丨靜處容不肖)
稻雁(春秋桓公八年己卯烝公羊傳冬曰烝注薦尚丨丨烝衆也氣盛貌冬萬物畢成所薦衆多芬芳備)
(具故曰烝魚又穀梁傳注春祭曰祠薦尚韭卵夏祭曰禴薦尚麥秋祭曰嘗薦尚黍肫冬祭曰烝薦尚丨丨)
稻西(儀禮聘禮宰夫設其豐于丨丨注酒在東漿在西是所謂左酒右漿)
稻前(元史祭祀志設籩於糗餌之前豆於醓醢之前簠於丨丨簋於黍前)
稻舂(梅堯臣詩越虀橙熟久楚飯丨丨初)
稻收(後漢書陳忠傳天心未得隔并屢臻靑冀之域滛雨漏河徐岱之濱海水盆溢兖豫蝗蝝滋生荆揚)
(丨丨儉薄并凉二州羌戎叛戾陸唐書郭元振傳遣甘州刺史李漢通闢屯田盡水之利丨丨豐衍)
稻白(劉克莊再和實之韻詩草地棗紅猶索鬭田家丨丨可能餐)
稻熟(梅堯臣許生南歸詩倚門老母應日望霜前丨丨舂紅稃范成大秋雨快晴静勝堂席上詩雨後)
(蹲鴟先丨丨霜前浮蟻鬭棖香)
稻凉(蘇軾宿餘杭法喜寺後綠野堂望吳興諸山詩丨丨初吠蛤柳老半書蟲)
稻齊(張耒詩蝌蚪書畦新丨丨)
黍
黍稷(書盤庚乃不畏戎毒于遠邇惰農自安不昏作勞不服田畞越其罔有丨丨傳戎大昏強越於也言)
(不欲徙則是不畏大毒於遠近如怠惰之農苟自安逸不強作勞於田畞則丨丨無所有又酒誥妹土嗣爾)
(股肱純其藝丨丨奔走事厥考厥長能藝丨丨又丨丨重穋禾麻菽麥)(詩王事靡盬不又昔我往矣丨)
(丨方華盈又自昔何爲我萟丨丨我丨與與我丨翼翼我倉既我庾維億又見稻粱下禮記内則見稻)
(粱下河周禮職方氏正西曰雍州其畜宜牛馬其榖宜丨丨内曰冀州其畜宜牛羊其榖宜丨丨晉語公)
(子過鄭鄭文公亦不禮焉叔詹曰若不禮焉則請殺之諺曰丨丨無成不能爲榮黍不爲黍不能蕃廡稷不爲)
(稷不能蕃殖所生不疑唯德之基公弗聽如後漢書孔融傳客言於何進曰孔文舉英雄特傑譬衆星之有)
(北辰百榖之有丨丨司唐書百官志駕部比部郊祭酒醴脯醢丨丨果實所長官封署以供兩京及磧西諸)
(州火祅神易林丨丨禾稻垂畞方好喜又丨丨醇醲敬奉山宗嗜飲食甘雨嘉降陸雲霽賦見稻糧下)
(粲潘岳秋興賦耕東臯之沃壤兮輸丨丨之餘税廣王從軍詩雞鳴達四境丨丨盈原疇韓琦寄題信)
(郡四望亭詩古道入秋漫丨丨遠坡乘晚下牛羊)
黍稌(詩豐年多丨多丨亦有高廩萬億及秭)
黍米(唐書五行志益州獻單絲碧羅籠裙縷金爲花鳥細如絲髮大如丨丨眼鼻觜甲皆備瞭視者方見)
(藥名醫别錄丹丨丨即赤丨丨丨本草北人作黍飯方釀丨丨酒皆用秫黍又丨肺之榖也肺病宜食)
(之主益氣)
黍粟(舊唐書德宗紀貞元六年二月百僚會宴曲江亭上賦中和節羣臣賜宴七韻是日進兆人本業三)
(卷司農獻丨丨各一斗大李德裕望匡廬賦雖澡身於滄浪終有媿於玷辱念福兮不再來歸東臯兮供丨)
(丨)
黍稻(韋莊早發詩早霧濃於雨田深丨丨低)
黍粱(儀禮聘禮凡餼大夫丨丨稷筐五斛注謂大夫餼賓上介也元史祭祀志棃栗丨丨鶿老季秋用)
(之之吕覽齊威王欲殺陳駢子陳出奔薛孟嘗君使車迎至而養以芻豢丨丨五味之膳淮南子不能耕)
(而欲丨丨無事而求其功難矣糠易林吾有丨丨委積道傍論衡飯丨丨者饜餐糟者飽雖俱曰食爲腴)
(不同)
黍秫(周書波斯傳其五榖及禽獸等與中夏略同唯無稻及丨丨本草集解見米酒下晁冲之東陽)
(山人僻居詩旁山多闢丨丨田碧溪東流汲春醖)
黍菽(元史順帝紀冬十月天雨黑子於饒州大如丨丨)
黍豆(杜甫大雨詩敢辭茅葦漏已喜丨丨高)
黍麥(詩碩鼠碩鼠無食我苗傳苗嘉榖也疏丨丨指榖實言之是鼠之所食苗之葉莖以非鼠能食之故)
(云嘉榖謂榖實也爛蘇軾月華寺詩我願銅山化南畞熳丨丨蘇惸鰥)
黍葭(水經涑水出河東聞喜東山丨丨谷)
黍華(束晳補亡華黍詩丨丨陵巅麥秀丘中)
黍苗(詩芃芃丨丨隂雨膏之四國有王郇伯勞之丨乂芃芃丨丨隂雨膏之悠悠南行召伯勞之序丨)
(刺幽王也不能膏潤天下卿士不能行召伯之職焉左傳子西賦丨丨之四章趙孟曰寡君在武何能焉)
(晉語子餘使公子賦丨丨子餘曰重耳之卬君也若丨丨之卬隂雨也若君實庇廕膏澤之使能成嘉榖薦在)
(宗廟君之力也鬱潘岳在懷縣作見稻栽下雩祭歌族雲蓊温風扇興雨祁祁丨丨徧)(謝朓齊儲光羲)
(田家雜興秋至丨丨黃無人可刈穫丨丨一頃垂秋日茅棟三間映古原)(尚顔贈村公詩虛中寄中條司)
(空圖侍郎詩丨丨侵野徑桑椹汚閑庭)
黍粒(陸九淵遊龍虎山題壁見稻花下)
黍穟(元好問雁門道中書所見詩去年夏秋旱七月丨丨吐)
黍穗(賈島詶姚合詩丨丨豆苗侵古道晴原午後早秋時顧瑛餞謝子蘭詩只今僦屋在美里丨丨雨)
(黑波搖空)
黍稭(元史雅克特穆爾傳圖門岱爾及諸王額森特穆爾軍陷通州將襲京師雅克特穆爾急引軍還乘其初)
(至擊之敵軍狼狽走渡潞河庚寅夾河而軍敵列植丨丨衣以氊衣然火爲疑兵夜遁)
黍穰(左傳使巫以桃茢先祓殯注茢丨丨疏杜云茢丨丨者今世所謂苕蒂者或用薍穗或用丨丨是二)
(者皆得爲之也必酒譜凡人醉卧丨丨中必成癩醉而飲茶發膀胱氣食鹹多成消中)
黍谷(北史文苑傳淹中稷下八儒三墨之異漆園丨丨名法兵農之别劉向别錄燕有谷寒不生五穀)
(鄒衍吹律而温氣至堪黍今謂之丨丨雲明一綂志丨丨山在順天府懷柔縣東四十里跨密縣界亦名燕)
(谷山趙阮籍奏記鄒子居丨丨之隂而昭王陪乘寒庾信謝王賚絲布啟靈臺久客從此數炊丨丨長於)
(今更暖鶄阮籍清思賦寒風邁於丨丨兮父誨子而遊申孺悲而毋歸兮吳鴻哀而象生)
黍良(水經注洛水又東丨丨谷水入焉南出金門)
黍田(王勣遊北山賦序酒甕多於步兵丨丨廣於彭澤皇甫松大隱賦灌於陵之藥圃耕彭澤之丨丨)
(偁張籍贈殷山人詩世業公侯族生涯丨稷丨君王禹恭聞种山人表謝急徵不赴詩吾君若問徵意自)
(有東臯種丨丨)
黍民(中華古今注昔河内人見有人馬數千萬皆如黍米遊動往來從旦至暮家人與火燒之人皆蚊蚋)
(馬皆成大蟻故呼蚊蚋曰丨丨蟻曰玄駒也)
黍醴(禮記内則見稻醴下)
黍肫(春秋桓公八年己卯烝公羊傳秋曰嘗注薦尚丨丨嘗者先辭也秋榖成者非一黍先熟可得薦故)
(曰嘗見又榖梁傳注稻雁下)
黍酏(禮記内則或以酏爲醴丨丨漿水醷濫)
黍糕(四民月令冬至之日薦丨丨先薦玄冥以及祖禰其進酒肴及謁賀君師耆老如正日)
黍餹(搜神記晉永嘉中有天竺胡人來渡江南其人有數術能斷舌復續吐火其吐火先有藥在器中取)
(火一片與丨丨合之再三吹呼已而張口火滿口中因就爇取以炊則火也)
黍餌(歲華紀麗重陽丨丨注玉燭寶典曰食餌者謂黍秫並收之也)
黍飯(本草見黍米下)
黍食(山海經大荒東經有蔿國丨丨使四鳥虎豹熊羆又有白民之國帝俊生帝鴻帝鴻生白民白民)
(銷姓丨丨使四鳥虎豹熊羆有又有黑齒之國帝俊生黑齒姜姓丨丨使四鳥又招搖山融水出焉有國)
(曰元股丨丨使四鳥使又大荒南經帝俊妻娥皇生此三身之國姚姓丨丨四鳥乂有盈民之國於姓丨)
(丨又有人方食木葉)
黍麴(歲華紀麗丨丨犢車)
黍臛(酉陽雜俎近代婚禮女嫁之明日其家作丨丨)
黍發(束晳補亡華黍詩丨丨稠華禾挺其秀)
黍秀(詩黍離疏黍言離離稷言苗則是丨丨稷未秀)
黍熟(春秋榖梁傳桓公八年春正月己卯烝注春祭曰祠夏祭曰禴秋祭曰嘗冬祭曰烝疏何休云祠猶)
(食也猶繼嗣也春物始生孝子思親繼嗣而食之也礿者麥始熟可礿也嘗者丨先丨可得薦故曰嘗烝衆也)
(所薦衆多芬芳備具故曰烝天管子以夏日至始數四十六日夏盡而秋始而丨丨子祀於太祖其盛以黍)
(月沈佺期入少密溪詩相留且待雞丨丨夕臥深山蘿春孟浩然戲題詩已言雞丨丨復道甕頭青祖)
(詠歸汝墳山莊留别盧家詩對酒雞丨丨閉關風雪時竇鞏永寧小園寄接近校書詩東臯丨丨君應醉棃)
(葉初紅白露多見隴上黃離離)(王安石食黍行謂言丨丨同一炊歘高啟曉睡詩厨中丨丨呼未起妻子)
(嗔嘲竟誰恤)
黍離(詩彼丨丨離彼稷之苗滄又序丨丨閔宗周也歎春秋榖梁傳序孔子觀海之横流廼喟然而)
(曰文王既没文不在兹乎言文王之道喪興之者在已於是就大師而正雅頌因魯史而修春秋列丨丨於國)
(風齊王德於邦君所以明其不能復雅政化不足以被羣后也羅虬比紅兒詩陌上行人歌丨丨三千門客)
(欲何之)
黍滑(周禮考工記量其藪以黍以眡其同也注丨丨而齊以量兩壺無贏不足則同)
黍炊(吳澄靈興避暑詩丨丨邯鄲枕樹響箕山瓢)
黍黏(齊民要術凡丨丨者收薄穄味美者亦收薄難舂)
黍雪(家語孔子侍坐于哀公賜之桃與黍焉哀公請食孔子先食黍而後食桃左右皆掩口而笑公曰丨)
(者所以丨桃非爲食之也孔子曰丘知之矣然夫黍者五榖之長郊禮宗廟以爲上盛果屬有六而桃爲下祭)
(祀不用不登郊廟丘聞之君子以賤雪貴不聞以貴雪賤今以五榖之長雪果之下者是從上雪下臣以爲妨)
(于教害于義故不敢公曰善哉丨王安石桃花詩攀條弄芳畏晼晚已見丨盤中毛)
稷
稷米(爾雅粢稷注今江東人呼粟爲粢疏左傳云粢食不鑿粢者稷也曲禮云稷曰明粢是也郭云今江)
(東人呼粟爲粢然則粢也稷也粟也正是一物而本草丨丨在下品别有粟米在中品又似二物故先儒甚疑)
(焉望山海經西山經凡西次三經之首崇吾之山至于翼之山凡二十三山六千七百四十四里其神狀皆)
(羊身人面其祠之禮用一吉玉瘞糈用丨丨本草丨丨氣味甘寒無毒)
稷黍(詩肅肅鴇羽集于苞栩王事靡盬不能萟丨丨以又琴瑟擊鼓以御田租以祈甘雨以介我丨丨)
(穀我士女)
稷榖(禮記玉藻疏見稷食下)
稷桑(晉語公使太子伐東山至于丨丨翟人出逆申生欲戰狐突諫曰不可突聞之國君好内適子殆社)
(稷危若惠於父而遠於死惠於衆而利社稷其可以圖之乎况其危身於翟以起䜛於内也)
稷山(後漢書郡國志河東郡聞喜邑有丨丨亭抄周書韋孝寬傳汾州之北離石以南悉是生胡掠居)
(人阻斷河路孝寬深患之而地入於齊無方誅剪欲當其要處置一大城乃於河西徵役徒十萬甲士百人遣)
(開府姚岳監築之岳色懼以兵少爲難孝寬令汾水以南傍介山丨丨諸村所在縱火齊人謂是軍營遂收兵)
(自固版築克就卒如其言晉明一統志丨丨縣在平陽府絳州城西五十里春秋侯治兵於稷即此又丨)
(丨在常州府江隂縣東二十里亦名薛山相傳唐薛稷别業在此山側有覆酒山又丨丨在紹興府城東五)
(十里越絶云丨丨者句踐濟戎臺舊經越王種菜於此又丨丨在青州府臨淄縣西南十三里齊記補遺云)
(上有后稷祠故名)
稷神(山海經注見稷澤下里明一統志丨丨山在平陽府稷山縣南五十后稷始播穀於此山)
稷丘(列仙傳丨丨君泰山下道士也武帝時以道術受賞賜髮白再黑齒落更生)
稷蜂(韓詩外傳丨丨不攻而社鼠不熏非以丨丨社鼠之神其所托者善也)
稷澤(山海經西山經峚山丹水出焉西流注於丨丨其中多白玉是有玉膏其源沸沸湯湯郭注后稷神)
(所馮因名丨又樂游之山桃水出焉西流注於丨是多白玉其中多䱻魚)
稷下(史記田完世家齊宣王喜文學遊說之士自如騶衍淳于髠田駢接予愼到環淵之徒七十六人皆)
(賜列第爲上大夫是以齊丨丨學士復盛且數百千人注齊有稷門城門也談說之士期會於丨丨也梁昭)
(明太子七契言踰却秦之魯辨超丨丨之田去庾信思舊銘序高臺已傾丨丨有聞琴之泣壯士一燕南有)
(擊筑之悲)
稷州(唐書高祖紀武德四年閏月乙卯如丨丨)
稷壇(元史祭祀志社壇土用青赤白黑四色依方位築之中間實以常土上以黃土覆之築必堅實依方)
(面以五色泥飾之四面當中各設一陛道其廣一丈亦各依方色丨丨一如社壇之制惟土不用五色)
稷門(左傳初公築臺臨黨氏見盂任從之閟而以夫人言許之割臂盟公生子般焉雩講於梁氏女公子)
(觀之園人犖自墻外與之戲子般怒使鞭之公曰不如殺之是不可鞭犖有力焉能投蓋於丨丨注蓋覆也丨)
(丨魯南城門走而自投接其屋之觕反覆門上史記田完世家見稷下下)
稷食(禮記玉藻子卯丨丨菜根疏正義曰紂以甲子死桀以乙卯亡後王以爲忌日丨丨者食飯也以稷)
(榖爲飯以菜爲羹而食之)
稷南(儀禮有司徹主婦反取籩於房中執棗糗坐設之棗在丨丨糗在棗南)
稷西(元史祭祀志至元三十年正月始用御史中丞崔彧言於和義門内少南得地四十畞爲壇垣近南)
(爲二壇壇高五丈方廣如之社東丨丨相去約五丈)
稷官(書舜典禹拜稽首讓于稷契暨臯陶傳居丨丨者棄也契臯陶二臣名又汝后稷疏上文讓於稷)
(契益稷云暨稷呂刑云稷降播種國語云丨爲天丨單名爲稷尊而君之稱爲后稷故詩傳孝經皆以后稷爲)
(言非官稱后也種詩誕食匍匐章疏言后稷可美大矣是其本有天性則美好于後果爲丨丨而天下蒙賴)
稷字(傅咸駁改社表周禮封人掌設社壝無丨丨今帝社無稷蓋出于此)
稷功(書暨稷播奏庶艱食鮮食疏鄭云與稷教人種澤物菜蔬艱厄之食丨丨在於種榖不主種菜蔬也)
(言后稷種菜蔬艱厄之食傳記未有此言也)
稷事(書汝后稷疏稷是五榖之長立官主此丨丨后訓君也帝言汝君此稷官布種是百榖以濟救之追)
(美其功以勸勉之)
稷契(卨同書舜典曰咨四岳有能奮庸熙帝之載使宅百揆亮采惠疇僉曰伯禹作司空帝曰俞咨禹汝)
(平水土惟時懋哉禹拜稽首讓于丨丨暨臯陶帝曰俞汝往哉杜甫有事於南郊賦蓋九五之後人人自以)
(遭唐虞四十年來家家自以爲丨丨又詠懷詩許身一何愚竊比丨與丨)
稷嗣(史記叔孫通傳漢王拜叔孫通爲博士號丨丨君漢書高帝紀于是諸侯王及太尉長安侯臣綰)
(等三百人與博士丨丨君叔孫通謹擇良日二月甲午上尊號漢王即皇帝位於汜水之陽)
稷黏(爾雅衆秫注謂黏粟也衆一名秫謂黏粟也疏說文云丨之丨者也與榖相似米黏北人用之釀酒)
(其莖稈似禾而麤大者是也)
秬
秬秠(詩大雅誕降嘉種維丨維丨維穈維芑恒之丨丨是穫是畞恒之穈芑是任是負以歸肇祀傳丨黑)
(黍也丨一桴二米也)
秬黍(書洛誥予以秬鬯二卣疏制典當待太平我以時既太平即以丨丨鬯酒盛於二卣罇内我言曰當)
(以此酒須明潔致敬於文武我則拜手稽首告文武以美享周禮鬯人掌共秬鬯疏云掌共秬鬯者此直共)
(丨丨之酒無鬱也出左傳其藏冰也深山窮谷固隂沍寒於是乎取之其之也朝之禄位賓食喪祭於是乎)
(用之其藏之也黑牡丨丨以享司寒其出之也桃弧棘矢以除其災爾雅丨黑丨疏李廵曰黑黍一名丨丨)
(秬即黑黍之大名也秠是黑黍之中一稃有二米者别名之爲秠若然秬秠皆黑黍矣而春官鬯人注云釀秬)
(爲酒秬如黑黍一秠二米言如者以黑黍一米者多秬爲正稱二米則秬中之異故言如以明秬有二等也秬)
(有二等則二米亦可爲酒鬯人之注必言二米者以宗廟之祭唯祼爲重二米嘉異之物鬯酒宜當用之故以)
(二米解鬯其實秬是大名故云釀秬爲酒)
秬草(齊書高祖紀丨丨騰芳於郊園景星重暉於清漢)
秬鬯(書洛誥予以丨丨二卣曰明禋拜手稽首休享傳周公攝政七年致太平以黑黍酒二器明潔致敬)
(告文武以美享既告而致政成王留之本說之疏釋草云秬黑黍釋器云卣中罇也以黑黍爲酒煮鬱金之草)
(築而和之使芳香調暢謂之丨丨酒二器明潔致敬告文王武王以美享謂以太平之美事享祭也又文侯)
(之命王曰父義和其歸視爾師寧爾邦用賚爾丨丨一卣彤弓一彤矢百盧弓一盧矢百馬四匹父往哉柔遠)
(能邇惠康小民無荒寧釐又書序平王錫晉文侯丨丨圭瓚作文侯之命詩爾圭瓚丨丨一卣告于文人)
(傳秬黑黍也鬯香草也築煮合而鬱之曰鬯卣器也九命錫圭瓉丨丨周禮鬯人掌共丨丨而飾之注丨丨)
(不和鬱者飾之謂設巾侯左傳王命尹氏及王子虎内史叔興父策命晉侯爲伯賜之大輅之服戎輅之服)
(彤弓一彤矢百玈弓矢千丨丨一卣虎賁三百人衣後漢書袁紹傳注禮含文嘉曰九錫一曰車馬二曰服)
(三曰樂器四曰朱戸五曰納陛六曰虎賁之士百人七曰斧鉞八曰弓矢九曰丨丨)
秫
秫米(范成大冬日田園雜興詩塵居何似山居樂丨丨新來禁入城)
秫麥(晁補之同畢公叔飲城東詩銅斗釀丨丨竹枝弋鳬鴻)
秫黍(本草見黍米下)
秫粟(急就篇注見秫稷下)
秫稷(急就篇稻黍丨丨粟麻秔注丨似粟而黏亦可爲酒丨粟一種但二名耳亦謂之粢)
秫田(方岳次韻田園居詩帶郭林塘儘可居丨丨雖少不如歸袁桷詩老來愛酒不得飲歸向桃源種)
(丨丨蓮方瀾淵明詩尚不歸社誰能愛丨丨)
秫酒(梅堯臣送張子野秘丞知鹿邑詩公丨時爲丨晨庖日有魚曹伯啟冬至日白霫道中詩窮途却)
(值書雲節丨丨糠燈語夜闌)
秫粉(蔬食譜團團丨丨點點蔗霜浴以沉水清甘且香)
秫熟(馬祖常石田山居詩丨丨何論酒魚來不計錢)
秔(粳通)
秔稻(爾雅稌稻疏案說文云沛國謂稻爲糯丨丨屬也字林云糯黏稻也丨丨不黏者本草以粳米稻米)
(爲二物秔與粳古今字然秔糯甚相類黏不黏爲異耳依說文稌稻即糯也史記滑稽傳見薑棗下後漢)
(書杜篤傳畎瀆潤淤水泉灌漑漸澤成川丨丨陶遂貨宋史地理志兩浙路有魚鹽布帛丨丨之産乂食)
(志江北之民雜植諸榖江南專種丨丨翠記事珠淵明嘗聞田水聲倚杖久聽歎曰丨丨已秀色染人時剖)
(胸襟一洗荆棘此水過吾師丈人矣棃張謂長沙土風碑銘序見荃蘅下揚雄長楊賦見栗下謝靈運)
(會吟行滮池漑丨丨輕雲曖松杞實蘇頲奉和聖製至長春宮登樓望稼穡詩變蕪丨丨流惡水泉通李)
(邕歴下新亭詩負郭喜丨丨安時歌吉祥塞杜甫移居東屯詩煙霜棲野日丨丨熟天風又出詩雲帆轉)
(滄海丨丨來東吳蘇蘇軾田婦歎今年丨丨熟苦遲庶見霜風來幾時轍李氏國詩高原種菽粟陂澤滿)
(丨丨丨陸游詩平疇遠風丨丨香曹岑安卿灌畦詩年饑見丨萬民免煎熬楊載寄雲西詩丨丨色枯)
(雲慘慘芰荷聲急雨淙淙吳吳澄贈樊秀才詩葡萄天馬來邊徼丨丨雲帆出越張翥分題送京兆趙耕)
(師尹之臨安路帥府照磨得通海湖詩丨丨收田利蒲魚入市饒楊基早秋江墅晚步詩晚渚芙蓉輕落片)
(午前丨丨細開花)
秔秫(陶宗儀南村雜詩葵菘浮雨甲丨丨吐新葩)
粳糯(爾雅疏見秔稻下下本草集解見米酒)
秔稌(蘇軾東坡詩下隰種丨丨東原蒔棗栗黍貢師泰過仙霞嶺詩水耕雜丨丨火種饒稷)
粳米(爾雅疏見秔稻下白本草集解弘景曰丨丨即今人常食之米但有赤小大異族四五種猶同類)
(也可作廩米丨觀彌勒菩薩下生經爾時閻浮地内自然生丨亦無皮裹極爲香美食無患苦)
粳粒(陸游雨中夕食戲作丨丨微紅愧食珍蔣芽初白喜嘗新)
秈
秈米(本草丨丨氣味甘寒無毒)
秈粟(本草粟釋名丨丨)
粱
粱粟(詩朱注見穈芑下)
粱菽(嵇康難自然好學論是以貪生之禽食園池之丨丨求安之士乃詭志以從俗)
粱米(元史百官志見瓜果下)
粱秫(禮記内則見菽麥下)
粱糗(左傳陳轅頗出奔鄭道渴其族轅咺進稻醴丨丨腵脯焉韓詩外傳昔郭君出郭謂其御耆曰我)
(渴欲飲御者進清酒曰我饑欲食御者進乾脯丨丨曰何備也御者曰臣儲之曰奚儲之御者曰爲君之出亡)
(而道饑渴也)
粱醴(禮記内則見稻醴下)
穈
穈粟(王令藏芝賦見薇蕨下)
穈芑(詩恒之丨丨朱注丨赤粱粟也丨白粱粟也)
粟
粟米(書禹貢四百里丨五百里丨傳所納精者少麤耆多疏正義曰直納丨丨爲少禾藁俱送爲多其於)
(稅也皆當什一但所納有精麤遠輕而近重耳常孟子有丨丨之征爾雅粢稷注見稷米下魏志林傳)
(注沭並字德信年六十餘自慮身無常豫作終制至嘉平中臨困又敕無設搏治丨丨之奠本草丨丨氣味)
(鹹微寒無毒)
粟粒(梅堯臣和永叔嘗新茶詩石缾煎湯銀梗打丨丨鋪面人驚嗟)
粟穗(范成大小溪縣詩梓花紅綻碎丨丨綠垂低)
粟糠(本草丨丨主治痔漏脫肛和諸藥薰之)
粟秕(書仲虺之誥肇我邦于有夏若苗之有莠若丨之有丨傳始我商家國於夏世欲見翦除若莠生苗)
(若秕在粟恐被鋤治簸颺)
粟菽(謝靈運山居賦兼有凌陸麻麥丨丨侍杜甫暮秋枉裴道州手札率爾遣興寄遞呈蘇御渙詩鳥)
(雀若肥秋丨丨蛟龍欲蟄寒沙水)
粟榖(梁捉搦歌丨丨難舂付石臼弊衣難護付巧婦)
粟麥(唐書食貨志太宗詔畞稅二升丨丨秔稻隨土地所宜馮福京遊蓋竹洞記見麻豆下)
粟麻(急就篇稻黍秫稷丨丨秔注麻謂大麻及胡麻)
粟面(黃廷堅團茶詩鵝溪水練落春雪丨丨一杯增目力)
粟冰(書益稷藻火粉米傳藻水草有文者火爲火字粉若丨丨米若聚米疏粉若丨丨者粉之在粟其狀)
(如冰米若聚米耆刺繡爲文類聚米形也)
粟山(明一統志丨丨在彰德府武安縣東南十二里相傳秦白起拒趙廉頗於此趙將絶糧起命將士以)
(布嚢盛粟積至山巅趙軍乃退土人至今呼爲丨丨)
粟特(周書丨丨傳丨丨國在葱嶺之西蓋古之菴蔡一名温郍沙治於大澤在康居西北保定四年其王)
(遣使獻方物)
粟堆(明一統志丨丨山在真定府贊皇縣東南十五里楊萬里訪子上不遇觀木犀而歸詩苔砌落深)
(金布地水沉蒸透丨丨盤)
粟坂(周書宇文貴傳宕昌王梁彌定爲宗人獠甘所逐來奔又有羌酋傍乞鐵忽因梁企定反後據有渠)
(株川擁種類數千家與渭州民鄭五醜扇惑諸羌同反憑險置柵者十餘所太祖令貴與豆盧寧史寧討之貴)
(等擒斬鐵忽及五醜史寧又别擊獠甘破之乃納彌定并於渠林川置岷州朝廷美其功遂於丨丨立碑以紀)
(其績)
粟牘(後漢書杜篤傳虜&KR2847;侲驅騾驢注字書侲音眞字書無&KR2847;字諸家並曰&KR2847;侲爲丨丨西域國名也今)
(有肅特國恐是也)
粟市(晉書食貨志永平五年作常滿倉立丨丨於城東粟斛值錢二十)
粟玉(楊萬里李聖俞郎中求吾家江西黃雀醝法戲作醝經遺之詩渴飲南陽菊潭水飢啄藍田丨丨芝)
粟飯(宋書宗慤傳鄉人庾業家甚豪富方丈之膳以待賓客而慤至設以菜葅丨丨謂客曰慤軍人慣噉)
(麤食慤至飽而去丨闞澤九章丨丨五十不杜蘭香傳神女降張碩常食丨並有非時果品亦甘但一食)
(可七八日不飢中李華無畏三藏碑僧有達摩鞠多和尚奉爲本師鉢非國食示一禪僧華人也見油餌尚)
(温丨丨餘暖愕而歎曰中國此去十萬八千里是彼朝熱而午時至此何神速也會中盡駭而和尚默然方)
(夔和府尹虛谷先生和徐子英韻并寄徐子英詩巖幽得似銅駝陌丨丨蔾羹却易來)
粟粥(世說許允爲吏部多用其鄉里魏明帝遣虎賁收之舉家號哭阮新婦云勿憂尋還作丨丨待頃之)
(允至)
粟麴(本草集解見米酒下)
粟泔(本草丨丨汁主治霍亂卒熱心煩渴飲數升立瘥臭泔止消渴尤良)
粟汁(本草見上)
粟漿(南史陸襄傳襄母嘗卒患心痛醫方須三升丨丨時冬月日又逼暮求索無所忽有老人詣門貨漿)
(量如方劑始欲酬直無何失之時以襄孝感所致清爾雅翼紅藍一名黃藍杵碓水淘絞去黃汁更𢷬以酸)
(丨丨淘之絞如初即收取染紅酸陸游詩老便藜粥美病喜丨丨)
粟奴(本草丨丨主治利小腸除煩懣)
粟馬(杜甫早發詩薇蕨餓首陽丨丨資歴聘)
粟蠱(述異記荆州久雨丨化爲丨)
粟類(本草集解恭曰丨丨多種而並細於諸梁北土常食與粱有别)
粟秩(說苑晉咎犯曰民有飢色而馬有丨丨之顔延之赭白馬賦處以濯龍之奥委以紅丨丨)
粟文(紋同周禮典瑞注見榖圭下品本草犀角俱有丨丨觀紋之麤細爲貴賤茶要錄見茶芽下)
粟許(洞冥記元鼎元年起招仙閣閣上燒荃靡香屑燒丨丨其氣三月不絶又都夷香如棗核食一片)
(則歴月不饑以粒如丨米丨投水中俄而滿大盂也)
粟赤(貫休夀春節詩丨丨千千窖軍雄萬萬兒)
粟聚(張雨燕山亭詞鶴頂珠圓蝟肌丨丨寶葉揉藍初洗)
粟脫(楊萬里舟中小雨詩漠漠輕寒丨丨膚酴醿半落牡丹初)
粟入(周禮倉人掌丨丨之藏注九榖盡藏焉以粟爲主)
粟塞(韓愈元和聖德詩帛堆其家丨丨其庾)
粟行(管子丨丨三百里則國無一年之積)
粟缺(大戴禮禾實于野而丨丨于倉)
粟盡(管子丨丨則有生貨散則有聚)
粟稔(吳越春秋吳王與越粟萬石二年越王丨丨揀擇精粟而蒸還於吳)
麥
麥穗(後漢書張堪傳於狐奴開稻田八千餘頃勸民耕種以致殷富百姓歌曰桑無附枝丨丨兩岐張君)
(爲政樂不可支分宇文逌庾開府集序出爲弘農郡守職實剖符寄深竹佩犢帶牛有侔龔遂桑枝丨丨無)
(謝張堪人崔融瓦松賦繩懸丨丨戸刻菱花叔張謂别睢陽故詩夏雨桑條綠秋風丨丨黃戴倫崇德)
(道中詩見菜心下桃陸龜蒙和臘後送内大德從勖遊天台詩銅缾淨貯花雨金策閒搖丨丨風花蕊夫)
(人宫詞紗幔薄垂金丨丨簾鈎斜掛玉葱條耒歐陽修詩桑隂蔽日交垂路丨丨含風秀滿田張屋東詩)
(蒼鳩呼雨屋東啼丨丨初長燕子飛成又憫農詩南風吹麥丨丨好饑兒道上扶其老范大勞畬耕詩丨)
(丨黃剪剪豆苗綠芊芊初楊萬里觀小兒戲打春牛詩見稻米下陸游村居夏詩壓車丨丨黃雲卷食葉)
(蠶聲白雨來又蘇軾和趙郎中捕蝗詩丨丨人許長榖苗牛可沒穟同徐陵陳公九錫文宋微子丨丨之)
(歌周大夫黍離之歎方之於斯未足爲悲矣)
麥芽(元史胡長孺傳羣嫗聚浮屠菴誦佛書爲禳祈一嫗失其衣適長孺出鄉嫗訟之長孺以牟麥寘羣)
(嫗合掌中命繞佛誦書如初長孺閉目叩齒作集神狀且曰吾使神監之矣盜衣者行數周丨當丨一嫗屢開)
(掌視長孺指縛之還所竊衣)
麥芒(柳宗元聞黃鸝詩目極千里無山河丨丨際天摇青波李賀章和二年中歌雲蕭索風拂拂丨丨)
(如篲黍如粟遊薛逢題白馬驛詩晚丨丨乾風似秋旅人方作蜀門蘇軾詩二年黃茅下一一攅丨丨)
(又遊博羅香積寺詩二年流落鼃魚鄉朝來初見丨吐丨又贈眼醫王生彦若詩鍼頭如丨丨氣出如車軸)
(凉方夔初夏雜興詩肥梅貼暈丨搖丨四月山居取次錢惟善述懷詩花信欲闌鶯百囀丨丨初長雉雙)
(飛)
麥花(范成大初夏詩永日屋頭槐影暗微風扇裏丨丨香又夏日田園雜興詩梅子金黃杏子肥丨丨)
(雪白菜花稀晚劉從益北園詩宴坐不知紅日笋輿歸路丨丨香)
麥根(後漢書魯恭傳三輔并凉少雨丨丨枯焦牛死日甚此其不合天心之效也)
麥節(湧幢小品國初四明人王桓與二儒者同赴召見太祖於便殿上問二儒者在家何業一對曰臣業)
(農上曰卿業農亦知禾丨之丨有不同乎對曰知之禾三節丨四丨是不同也上曰禾麥類耳節之不同何也)
(對曰禾播種於春至秋而穫凡歴三時故三節麥則歴四時始成故四節)
麥梢(東京夢華錄大内前州橋之東臨汴河大街街西南至横街西去通御街曰丨丨巷)
麥粒(南方草木狀山薑花莖葉即薑也根不堪食於葉間吐花作穗如丨丨軟紅色范成大致一齋述)
(事詩今朝丨丨黃堪麵幾日秧田綠似針蛾陸游農舍詩雨畏禾頭蒸耳出潤憂丨丨化飛)
麥顆(夢溪筆談見茶芽下)
麥鬚(范成大餘杭道中詩桑眼迷離應欠雨丨丨騷殺已禁風)
麥胎(楊萬里桑茶坑道中詩桑眼未開先著椹丨丨纔出便生鬚)
麥頭(蘇軾五禽言隴上丨丨昂林間桑子落過天長寺詩尚憐桃靨小已見丨丨昂)(孫覿再范成大)
(刈麥詩丨丨熟顆已如珠小阨惟憂積雨餘歲又五月聞鶯詩桑隂淨盡丨丨齊江上聞鶑每遲)
麥稭(元史河渠志見麻搭下丨東京夢華錄出朱雀門東壁亦人家東去大街丨巷狀元樓餘皆妓館)
麥秸(唐書安禄山傳賊嬰鄴自固城中糧盡易口以食屑松飼馬隤牆取丨丨濯糞取芻)
麥苗(春秋莊公七年秋大水無丨丨公羊傳注水旱螟&KR0977;皆以傷二榖乃書然不書榖名至丨丨獨書者)
(民食最重宋又榖梁傳丨丨同時也注麥與黍稷之苗同時死史食貨志自冬及春雨雪及時丨丨滋盛)
(饉元史泰定帝紀監察御史博迪約蘇言陜西等處饑薦臻餓莩枕藉加以冬春之交雪雨愆期丨丨槁死)
(秋田未種民庶遑遑流移者衆可竹坡詩話東坡詩云君欲富餅餌會須縱牛羊殊不曉河朔土人言河朔)
(地廣丨丨彌望方其盛時須使人縱牧其間踐蹂令稍疎則其收倍多是縱牛羊所以富餅餌也田家五行)
(鼠咬丨丨主不見收咬稻苗亦然愈謝靈運入東道路詩鷕鷕翬方雊纖纖丨垂丨韓賽神詩丨丨含穟)
(桑生椹共向田頭樂社神許劉商射雉歌鸞鳳參差阻上行丨丨縈隴雉初鳴顗傳青天露下丨丨濕古)
(道月寒人跡稀山杜荀鶴春日山居寄友人詩高下丨丨新雨後淺深色晚晴時韓維登城樓呈子華詩)
(丨丨黃熟稻苗青餉婦耘夫笑語聲詩黃庭堅按田詩丨丨不爲稻誠恐非民瘼范成大丨丨剪剪嘗新)
(麵梅子雙雙帶折枝桑又大了隘詩見豆苗下里陸游詩土膏動後丨丨長眼綻來蠶事興楊萬麥詩)
(此是農家眞富貴雪花銷盡丨丨肥詩又過平望詩丨丨染不就茅屋画來眞方夔感興鼓翅飛不遠山)
(田丨丨肥好史肅春雪詩謾說春來膏澤其如壟上丨丨稀)
麥麨(皮日休開元寺佛鉢詩乳麋味斷中天覺丨丨香消大劫知戴復古花山張老家詩丨丨朝充食)
(松明夜當燈)
麥麩(䴸同本草丨丨主治時疾熱瘡湯火瘡爛撲損傷折瘀血醋炒罯貼之晉京口謠昔年食白飯今)
(年食丨丨)
麥糠(聞見後錄油絹紙石灰丨丨馬矢糞草皆能出火)
麥查(薛能西縣途中詩黃鳥當蠶候稀蒿雜丨丨)
麥人(蘇軾過湯隂市得豌豆大麥粥示三兒子詩秋霖暗豆莢夏旱臞丨丨注丨之心曰丨陸游詩瓦)
(盎盛繭蛹沙&KR3218;煮丨丨)
麥奴(陸游村居書事詩春深水暖多魚婢雨足年豐少丨丨)
麥香(程敏政松蘿山遊序北過石羊干崇岡複壟丨丨襲人桐花盛開如雪而紅紫則不可得見矣)
麥光(蘇軾和人求筆跡詩丨丨鋪几淨無暇入夜青燈照眼花王注丨丨紙名蓋南中竹紙之流今成都)
(以麻屑競爲之三王逢贈别浙省黑黑左丞國寳自常州移鎮徽州十韻詩憂君尚有疏儻寄丨丨箋)
麥氣(錦帶書梅風拂戸牖之内丨丨擁宫闕之前淸何遜車中見新林分别詩於時春未歇丨丨始和)
(安駱賓王夏日遊目詩浦夏荷香滿田秋丨丨清花王石初夏即事詩晴日暖風生丨丨綠隂幽草勝時)
(細貢師泰寄靜菴上人詩雨桐花晚微風丨丨秋)
麥隂(曹鄴霽後作微照露花影輕雲浮丨丨)
麥行(王安石後元豐行丨丨千里不見土連山没雲皆種黍)
麥浪(蘇軾新年詩茶槍燒後有丨丨水前空)
麥叢(范成大刈麥行菊花開時我種麥桃李花飛丨丨碧)
麥麰(廣雅大丨丨小麥麳雲歐陽修答梅聖俞莫登樓詩安得四野隂油甘澤以時豐丨丨)
麥麳(廣雅見上)
麥禾(春秋莊公二十有八年大無丨丨臧孫辰告糴于齊公羊傳冬既見無丨丨矣曷爲先言築微而後)
(書無丨丨諱以凶年造邑也注諱使若造邑而後無丨丨者惡愈也此蓋秋水所傷就築微下俱舉水則嫌冬)
(水惟秋無丨丨若使冬水所傷者但言無丨丨則嫌秋自不成不能起秋水因疾莊公行類同故加大明有秋)
(水也者又榖梁傳大者有顧之辭也疏釋曰經言大無丨丨謂一災不書待冬無禾然後并錄無麥故經稱)
(大而傳云有顧之辭也顧猶待也徐邈云至冬無禾於是顧錄無麥其意亦謂待無禾然後顧錄無麥故云大)
(是也丨漢書食貨志董仲舒說上曰春秋它榖不書至于丨不成則書之以此見聖人於五榖最重丨與丨)
(也曰晉書五行志劉向春秋說曰水旱當書不書水旱而大無丨丨者土氣養稼穡不成此其義也元史)
(世祖紀己丑汴梁大霖雨河決襄邑漂丨丨丨蘇軾次韻范淳父送秦少章詩十年淮海人初見一丨泰)
(不華陪幸西湖詩丨丨連野迥桑柘出林長)
麥黍(韓愈元和聖德詩天錫皇帝多丨與丨)
麥豆(戰國策張儀爲秦連衡說韓王曰韓地險惡山居五榖所生非丨而丨北史麥鐵杖傳考功郎竇)
(威嘲之曰麥是何姓鐵杖應聲曰丨丨不殊何忽相怪威赧然無以應時人以爲敏)
麥菽(淮南子大火中則種丨丨分蘇軾贈眼醫王生詩目翳苟二物易如丨丨)
麥簟(菌譜丨丨多生溪邊沙壤鬆土中俗名丨丹丨本草集解丨丨味殊美絶類蘑菰)
麥橡(博物志人啖丨丨令人多力健行)
麥李(爾雅座接慮李疏座接慮李郭云今之丨丨與麥同熟因名云本草集解弘景曰李類甚多京口)
(有丨丨麥秀時熟小而肥甜核不入藥葯圃同春丨丨色粉紅花亦森秀微香)
麥櫻(本草見李桃下)
麥瓜(歲華紀麗伏日薦丨丨注月令曰初伏薦丨丨於祖禰)
麥天(六一詩話龍圖趙學士師民詩思尤精如丨丨晨氣潤槐雨晚隂凉前世名流皆所未到也)
麥雲(李俊民席上戲李㢲之詩薰風原上丨連丨簫鼓家家樂社神)
麥雨(王勃采蓮賦丨丨微凉梅飈淺澳勝梁簡文帝餞臨海太守劉孝儀蜀郡太守劉孝詩凉風繞輕)
(幕丨丨交新溜林李嶠和杜侍御太清臺宿直旦有懷詩庭虛丨丨潤靜蕙風薰李賀南園詩柳花驚雪)
(浦丨丨漲溪田雙齊已新燕詩遠采江泥膩飛丨丨勻)
麥雪(錢起猷川雪後送僧粲臨還京師避世卧疾詩齋到盂空餐丨丨經傳金字坐松雲)
麥煙(陸龜蒙春思詩竹外丨丨愁漠漠短翅啼禽飛魄魄許有壬即事詩幾家門繫釣魚船一陣風香)
(燎丨丨)
麥風(李嶠四月奉教詩潤浮梅雨夕凉散丨丨餘秋徐凝翫花詩花到薔薇明豔絶燕攴顆破丨丨)
(汪藻過臨平詩丨丨能起柁梅雨不鳴江丨歐陽修再至汝隂詩黃栗留鳴桑椹美紫櫻桃熟丨凉陸游)
(初暑詩槐隂清潤丨丨凉一枕閒眠晝漏長)
麥秋(禮記月令孟夏之月靡草死丨丨至而後漢書魯恭傳和帝末下令丨丨得案騐薄刑州郡好以)
(苛察爲政因此遂盛夏斷獄京歲華紀麗丨丨梅雨麥野客叢談緗素雜記載宋子有皇帝幸南園觀刈)
(詩曰農扈方還夏官田首告秋注云臣謹按物熟謂之秋取秋斂之義故謂四月爲丨丨百榖各以初生爲春)
(熟爲秋麥以初夏熟故以四月爲丨丨此說見蔡邕月令章句張正見後湖泛舟詩欲知有高趣長楊送丨)
(丨崔隋煬帝夏歌黃梅雨細丨丨輕楓樹蕭蕭江水平翹鄭郎中山亭詩杜馥熏梅雨荷香送丨丨王)
(貞白芍藥詩丨丨能幾日榖雨只微寒稹蕭穎士山莊月夜作蠶罷里閭宴丨丨田野喧元競舟詩年年)
(四五月繭實丨小丨衣朱慶餘鏡湖西島言事詩偶因藥酒欺梅雨却著寒過丨丨羅隱寄進士盧休詩)
(從此客程君不見丨丨梅雨徧江東李蘇軾飲酒詩暑雨避丨丨温風送蠶老黃庭堅送德素歸舒城詩)
(僧夏莫問塗丨丨宜煮餅次韓駒簡李道夫詩丨丨宜晚起况復雨頻頻陳造韻高賓王見投詩土花暈)
(壁迎梅雨海燕將雛送丨丨蓋高荷曉風約黃陂小丨丨)(又贈趙秀才詩露溥青又定海甲寅口號連宵)
(飛雨喜滂流已入梅天過丨丨飲范成大李翬知縣作亭西湖上余用東坡語名之曰綠遂爲勝槩詩乍霽)
(却隂梅釀雨暫暄還冷丨催丨丨陸游五月初偶書詩世事紛紛了不知又逢燕乳丨時元淮小滿詩映)
(水黃梅多半老鄰家蠶熟丨丨天千元好問葉縣雨中詩春旱連延入丨丨今朝一雨散憂王仲元雪中)
(同周臣内翰詩横溪月澹梅宜臘平野風閒丨有丨臨馬臻春日幽居詩琴潤迎梅雨衣單近丨丨虞集)
(川冲雲寺詩白花過雨落松暝黃鳥隔溪鳴丨丨)
麥序(隋煬帝遣使入天台參書丨丨氣清道體和適福慧莊嚴與時高勝)
麥候(謝朓出下館詩丨丨始清和凉雨銷炎燠丨邢邵齊韋道遜晚春宴詩日斜賓館晚風輕丨初)
麥信(國史補江淮沿泝流而上常待東北風謂之信風七八月有上信風三月鳥信風五月有丨丨風)
麥地(寒山詩賢士不貪婪癡人好爐冶丨丨占他家竹園皆我者)
麥積(庾信泰州天水郡丨丨崖佛龕銘序丨丨崖者乃隴底之名山河西之靈岳)
麥嶺(明一綂志丨丨在杭州府城西十里舊多種麥故名蘇軾同王渝楊傑張璹遊三竺過此刻石題名)
麥垜(明一統志丨丨山在寧夏衛城東三百里山勢高聳如丨丨)
麥溪(戴表元自信上歸遊石門訪故人毛儀卿振卿兄弟詩山開未開白雲梯人行不行青丨丨)
麥溝(元好問乙卯二月二十一日歸自汴梁二十五日夜久旱而雨偶寄内鄉一詩追錄於此今三十年)
(矣詩桑條沾潤丨丨靑軋軋耕車閙曉晴)
麥丘(史記趙世家惠文王十九年趙奢將攻齊丨丨取之新序桓公田至于丨丨見丨丨邑人問之曰)
(年幾何對曰八十有三矣公曰子其以子之夀祝寡人丨丨邑人曰祝主君使主君無羞學無惡下問賢者在)
(傍諫者得人桓公曰善扶而載之自御以歸禮之于朝封之以丨丨而斷政焉水經注丨丨愚公在齊川谷)
(猶傳其名不在魯)
麥新(明一統志丨丨溪在新添衛城西南)
麥野(陸游書志詩飲水蕭然卧曲肱桑村丨丨醉騰騰)
麥田(溫庭筠會昌丙寅豐歲歌丰茸單衣丨丨路村南娶婦桃花紅吳融過澠池書事詩柳渡風輕花)
(浪綠丨丨煙暖錦雞飛裏徐夤送王校書往清源詩楊柳堤邊梅雨熟鷓鴣聲丨丨空晁補之閻子常攜)
(琴入村詩芸芸丨丨翻黃波蝻蟲盤穗如蝸螺教楊萬里江山道中蠶麥大熟詩却破丨丨秧晚稻未水牯)
(臥斜暉衣馬祖常石田山居詩積雨衫濕愁人是丨丨)
麥原(本草集解時珍曰按王禎農書曰野薤俗名天薤生丨丨中葉似薤而小味益辛亦可供食但不多)
(有即爾雅山薤是也)
麥隴(錦帶書丨丨移秋桑律漸暮經庾信奉報窮秋寄隱士詩藜牀負日臥丨丨帶鋤江總雉子斑)
(樂府丨丨新秋來澤雉屢徘徊輿耿湋晚次昭應詩落日向林路東風吹丨丨權德奉和鄜州劉大夫麥)
(秋出師詩見蘭坊下春羅鄴經故洛城詩那堪又向荒城過錦雉驚飛丨丨陸龜蒙小雪後書事詩楓汀)
(尚憶逢人别丨丨惟憑欠雉眠疇皎然微雨詩霏微過丨丨蕭瑟傍莎城蘇軾詩桑雨過羅紈膩丨丨風)
(來餅餌香忽黃庭堅迎醇甫夫婦詩陳甥歸約柳青初丨丨纖纖可鉏晁補之收麥呈王松齡秀才詩穿)
(鞵戴笠隨丨丨旱日炎炎煙燎顔至陳造紹興壬子勸耕妙勝詩見桑條下范成大將石湖道中書事詩)
(柳堤隨草遠丨丨帶桑平陸又上巳前一日學射山萬歲池故事詩見榿林下游自規詩今日仲秋還小)
(雨剰鉏丨丨待新春意蔬畦丨丨自知春)(王琢之夜雪詩遊伎行歌俱失趙奕遊弁山之黃龍洞詩菜畦)
(黃樸&KR0609;丨丨碧交加丨張翥東西馬塍春行詩鳬翁一一蒲塘暖雉子斑斑丨深楊維楨題趙仲穆臨黃)
(筌秋山圖詩草田丨丨煙光薄交鹿呦呦雉角角)
麥畦(章碣曲江詩無窮羅綺填花徑大半笙歌占丨丨)
麥場(王渥蒙城縣齋詩榖雨連朝没丨丨官糧未入長官忙)
麥邊(楊萬里寒食上冢詩遠山楓外淡破屋丨丨孤)
麥中(魏志武帝紀注常出軍行經丨丨令士卒無敗麥犯者死騎士皆下馬付麥以相持於是太祖馬騰)
(入丨丨勅主簿議罪主簿對以春秋之義罰不加于尊太祖曰制法而自犯之何以帥下然孤爲軍帥不可自)
(殺請自刑因援劒割髮以置地)
麥畿(梁簡文帝雉朝飛操晨光照丨丨平野度春翬)
麥城(吳志吳範傳權與呂蒙謀襲關羽後羽在丨丨使使請䧏權問範曰竟當䧏否範曰彼有走氣言䧏)
(詐耳傳水經注沮水又東南逕驢城西磨城東又南逕丨丨云子胥造驢磨二城以攻丨丨杜甫送田四)
(弟將軍將夔州柏中丞命起居江陵節度陽城郡王衛公幕詩燕辭楓樹日雁度丨丨霜楊維楨送吕左轄)
(還越詩丨丨又報捷書至江上將軍是呂蒙)
麥良(元史地理志通安州昔名三睒僕繲蠻所居其後麽些蠻葉古乍奪而有之世隸大理憲宗三年其)
(二十三世孫丨丨内附中綂四年以丨丨爲察罕章管民官至元九年其子麥兀襲父職)
麥兀(元史地理志見上)
麥家(東京夢華錄收燈畢都人爭先出城采春州東宋門外快活林勃臍陂獨樂臺硯臺蜘蛛樓丨丨園)
(虹橋王家園)
麥舟(冷齋夜話范文正公遣子堯夫至姑蘇取丨五百斛丨次丹陽見石曼卿曰三喪在淺土欲葬之無)
(可與謀者堯夫以所載丨丨付之到家文正曰東吳見故舊乎曰曼卿爲三喪未舉方滯舟丹陽公曰何不以)
(丨丨與之堯夫曰已付之矣)
麥粥(歲華紀麗寒食遺丨丨祭酪盂)
麥饘(方言陳楚之内相謁而食丨丨謂之餥)
麥食(禮記内則食蝸醢而苽食雉羹丨丨脯羹雞羹折稌犬羹兔羹和糝不蓼)
麥飯(後漢書馮異傳至南宫遇大風雨光武引車入道傍空舍異抱薪鄧禹爇火光武對竈燎衣異復進)
(丨丨菟肩卒又異朝京師使中黃門賜以珍寶衣服錢帛詔曰倉無蔞亭豆粥滹沱河丨丨厚意久不報)
(乂井丹傳見葱葉下沱明一統志丨丨亭在眞定府滹沱河上漢光武至滹河馮異於此進丨丨後人因以)
(築亭集急就篇餅餌丨丨甘豆羹注磨麥合皮而炊之也仙傳李筌至驪山下逄一老母出丹書符一通)
(貫於杖端令筌跪而吞之謂筌曰日已晡矣吾有丨丨相與爲食䄂中出一瓠令筌於泉中取水既滿瓠忽重)
(百餘斤力不能制而沉泉中却至樹下失姥所在惟於石上留丨丨數升悵望至夕不復見姥筌食丨丨自此)
(不食因絶粒求道風蘇軾送將官梁左藏仲通詩城西忽報故人來急掃軒炊丨丨陳師道贈魯直詩顧)
(我如丨丨猶足填饑腸寢陸游東西家詩見芹羹下棃劉克莊寒食清明詩漢唐陵無丨丨山蹊野徑有)
(花明)(又哭孫季蕃詩自有菊泉供祭享不消丨丨作清汪元量湖州歌莫問萍虀併豆粥且餐丨丨與魚)
(羹丨洪希文客中遇寒食詩庭空月淡棃花少㸑冷煙寒丨遲鄭元祐吳桓王墓詩寒地無人灑丨丨東)
(風滿地飄榆錢)
麥糒(束晳弔蕭孟恩文舊友人陽平束晳謹請同業生李察奉脯修一束丨丨一器以致祠於處士蕭生)
(之墓)
麥麵(後漢書夜郎傳注臨海異物志曰桄榔木皮中有似𢷬稻米片又似丨丨中作餅餌原化記大歷)
(初鍾陵客崔希眞家於郡西二年十月初朔夜大雪希眞晨出門見一老人衣蓑戴笠避雪門下崔異之請入)
(既去簔笠見神色毛骨非常人也益敬之問曰家有大丨丨聊以充飯叟能是乎老父曰大麥受四時氣榖之)
(善者也能沃以豉汁則彌佳崔因命家人具之間又獻松花酒老父曰花蕊無味某野人也能令其醇美乃於)
(懷中取一丸藥色黃而堅老人以石碎之置於酒中則頓甘美矣癸辛雜識今人呼丨丨爲來牟或曰牟粉)
(皆非也廣雅云麰爲小麥然則來牟自是兩物說文云大麥牟也牟一作麰又作&KR1279;周之所以受瑞麥來牟即)
(今之大麥按小麥生於秋後二百四十日秀之後六十日成秋種冬長春秀夏實具四時之氣兼有寒温冷熱)
(故小丨性微寒以爲麴則温丨則熱麩則冷)
麥餅(黃庭堅謝張泰伯惠黃雀酢詩丨丨薄於紙含漿和醎酢)
麥糕(東京夢華錄清明節日坊市賣稠餳丨丨乳酩乳餅之類)
麥麴(左傳還無社與司馬卯言號申叔展叔展曰有丨丨乎曰無有山鞠窮乎曰無河魚腹疾奈何曰目)
(於眢井而拯之若爲茅絰哭井則已)
麥酒(後漢書范冉傳與漢中李固河内王奐親善及奐遷漢陽太守將行冉乃與弟協步齎丨丨於道側)
(設壇以待之冉見車徒絡繹遂不自聞惟與弟共辯論於路奐識其聲即下車與相揖對馬祖常壯遊詩見)
(木柈下)
麥豉(齊民要術丨丨七月八月中作之香美乃勝豆䜴)
麥税(陳造房陵詩已借蠟錢輸丨丨免教緝捕闖門來)
麥賦(吳志諸葛恪傳注恪别傳曰權嘗饗蜀使費禕先逆勅羣臣使至伏食勿起禕至權爲輟食而羣下)
(不起禕嘲之曰鳳凰來翔麒麟吐哺驢騾無知伏食如故恪答曰爰植梧桐以待鳳凰有何燕雀自稱來翔何)
(不彈射使還故鄉禕停食餅索筆作丨丨恪亦請筆作磨賦咸稱善焉)
麥策(薛綜東京賦注冠華以鐵作之上闊下狹以翟雉尾飾之舞人頭帶一行羅列八人八八六十四人)
(謂今丨丨花也)
麥門(王世貞元嶽太和山賦枸把夸仙人之杖丨丨表禹餘之糧)
麥斛(本草石斛集解恭曰今荆襄及漢中江左又有二種一種似大麥累累相連頭生一葉而性冷名丨)
(丨一種莖大如雀髀葉在莖頭名雀髀斛其他斛如竹而節間生葉也)
麥碓(祝允明暮春山行詩見茶筐下)
麥魚(禮記庶人夏薦丨麥以丨丨春秋桓公八年己卯烝公羊傳夏曰礿薦尚丨始熟可礿故曰礿)
(又榖梁傳注見稻雁下丨宋史禮志太廟薦新夏加丨)
麥雞(爾雅翼鶬麋色蒼如麋也鴰鹿其聲也關西呼曰鴰鹿山東呼曰鶬鴰訛爲錯落南人呼爲鶬鷄江)
(東人呼爲丨丨)
麥蛾(道潛東園詩斜照明明射竹籬桑隂翳翳丨丨飛)
麥蚻(爾雅疏蟬楚謂之蜩宋衛之間謂之螗蜩陳鄭之間謂之蜋蜩秦晉之間謂之蟬海岱之間謂之䗁)
(其小者謂之丨丨)
麥黃(詩黃鳥于飛疏陸璣疏云黃鳥黃鸝留也或謂之黃栗留當葚熟時來在桑間故里語曰黃栗留看)
(我丨丨葚熟亦是應節趨時之鳥也翼宋史河渠志黃河水勢四月末謂之丨丨水爾雅麻與麥互相爲)
(候丨丨種麻麻黃種麥丨劉跂暇日記五月丨丨水罨本草黃蒸釋名黃衣丨時珍曰此乃以米麥粉和)
(待其薰蒸成黃故有諸名杜杜甫大麥行大麥乾枯小丨丨婦女行泣夫走藏荀鶴自江西歸九華詩無)
(衣織女桑猶小闕食農夫丨未丨蠶楊萬里詩丨丨秧碧百家衣袁士元夏日山居詩老已收松上雪丨)
(丨初漲隴頭雲)
麥青(庾信春賦苔始綠而藏魚丨纔丨而覆雉雨袁士元寄小溪周復禮詩向陽溪岸梅先白得山田)
(丨漸丨)
麥綠(鄭谷遊蜀詩梅黃丨丨無歸處可得飄飄愛浪遊范成大寒食郊行書事詩隴丨欣欣丨山桃寂)
(寂紅)
麥熟(春秋莊公二十有八年冬大無麥禾左傳疏正義曰丨丨於夏禾成在秋而書於冬者計食不足而)
(後總書之督乂榖梁傳疏見黍熟下亮晉書宣帝紀時軍師杜襲軍薛悌皆言明年丨丨必爲寇隴右無)
(榖宜及冬豫運帝曰亮再出祁山一攻陳倉挫衂而反縱其後出不復攻城當求野戰必在隴東不在西也)
(又桓温傳温恃丨丨取以爲軍資取唐書哥舒翰傳先是吐蕃候積石軍每歲丨丨歲來莫能禁又吐蕃)
(傳其四時以丨丨爲歲首時元史五行志十一年四月乙巳彰德雨雹大者如斧丨丨將刈頃刻亡失田疇)
(堅如築場無稭粒遺留者子管子以春日至始數九十二日謂之夏至而丨丨天把於天宗其盛以麥庾)
(信奉和春日應令詩丨隨風裏丨梅逐雨中黃送李白詩荆州丨丨繭成蛾繰絲憶君頭緒多杜甫高三)
(十五書記十五韻詩崆峒小丨丨且願休王師凉孟郊張徐州席送岑秀才詩雨餘山川淨丨丨草木王)
(建江陵使至汝州詩回看巴路在雲間寒食離家丨丨還趙嘏遣興詩谿花入夏漸稀疎雨氣如秋丨丨初)
(行歐陽修詩車鳴繰白繭丨丨囀黃鸝明年丨丨芒攅槊農夫未食鴉先啄)(蘇軾鴉種麥又攜妓樂遊)
(張山人園詩大杏金黃小丨丨墮巢乳燕拳新竹宿陸游詩蠶收戸戸繅絲白丨丨村村搗麨香葉適覺)
(菴詩見茶枯下)
麥秀(史記宋世家箕子朝周過故殷虛感宫室毁壞生禾黍箕子傷之欲哭則不可欲泣爲其近婦人乃)
(作丨丨之詩以歌詠之其詩曰丨丨漸漸兮禾黍油油彼狡童兮不與我好兮漢書伍被傳臣聞箕子過故)
(國而悲作丨丨之歌痛紂之不用王子比干之言也晳向秀思舊賦歎黍離之慜周兮悲丨丨於殷墟束)
(補亡詩見黍華下古張朝江風行孟夏丨始丨江上多南風杜甫行次城店泛江作不揆鄙拙奉呈江陵)
(幕府諸公詩白屋花開裏孤城丨丨邊野劉禹錫荆州道懷古詩馬嘶古渡行人歇丨丨空城雉飛温庭)
(筠故城曲雉聲何角角丨丨桑隂間酒王安石金陵懷古詩黍離丨丨從來事且置興亡近缸范成大夏)
(日田園雜興詩五月吳江丨丨寒移秧披絮尚衣單人趙孟頫錢塘懷古詩千古興亡盡如此春風丨丨使)
(愁)
麥勻(元好問後灣别業詩童童翠蓋桑初合灩灎蒼波丨已丨)
麥枯(後漢書五行志桓帝之初天下童諺曰小麥青青大丨丨誰當穫者婦與姑丈人何在西擊胡杜)
(甫詩凉州白丨丨丨蘇軾詩蛟龍睡足亦解慙二丨時雨如洗)
麥老(蘇軾罷徐州往南京馬上走筆寄子由詩前年過南京丨丨櫻桃熟范成大大暑舟行含山道中)
(雨驟至霆奔龍挂詩丨丨枕水臥秧穉與風戰妖張翥茌平道中詩丨丨大田鳴乳雉草深荒徑竄狐)
麥抽(黃鎮成詩山驛水流花落盡石田雲暖丨丨齊)
麥横(徐岳數術記遺按楞伽經云積微成一阿耨七阿耨爲一銅上塵七銅上塵爲一水上塵七水上塵)
(爲兔毫上塵七兔毫上塵爲一羊毛上塵七羊毛上塵爲牛毛上塵七牛毛上塵爲一嚮中由塵七嚮中由塵)
(成一蟣七蟣成一蝨七蝨成一丨丨七丨丨成一指節二十四指節爲一肘四肘爲一弓去肘五百弓爲惹蘭)
(惹據若摩竭國人一拘盧舍爲五里八拘盧舍爲一由旬一由旬計之爲四十里也)
麥收(范梈離席合賦贈南劒教授盛復之上官詩丨丨風漲暑梅熟雨留寒)
麥打(唐書五行志元和九年長安謠曰打麥丨丨三三三既而旋其袖曰舞了也後六月三日武元衡爲)
(盜所害)
麥流(庾信高鳳好書不知流麥讃丨丨雖遠書卷猶開)
麥黏(范成大晚步北園詩丨丨瘠土何時雪梅糁疎林昨夜春)
麥分(耶律楚材西域河中詩食飯秤斤買金銀用丨丨)
麥肥(袁桷舟中雜書詩水落新魚瘦風清宿丨丨)
麥齊(禽經題鴂鳴而草衰澤雉鳴而丨丨動晁補之魚溝懷家詩柳嫩桑條鴉欲乳雪消冰丨初丨)
(沈明臣語兒溪詩春風來過禦兒溪野雉低飛丨浪丨)
麥彊(公羊莊公七年秋無麥苗傳無苗則曷爲先言無麥而後言無苗注苗者禾也生曰苗秀曰禾据是)
(時苗微丨丨俱遇水災苗當先亡)
麥盛(詩我行其野芃芃其麥疏夫人志在唁兄思歸訪問又思欲嚮衛得於三月四月民饑丨丨之時出)
(行其野不謂當今十二月也)
麥暖(無可和裴舍人春日杜城舊事詩草新池似鏡丨丨土如泥)
麥凉(梁簡文帝和湘東王首夏詩冷風雜細雨垂雲助丨丨魏收五日詩丨丨殊未畢蜩鳴早欲聞)
蕎
蕎麥(本草丨丨釋名荍麥烏麥花蕎時珍曰丨丨之莖弱而翹然易長易收磨麵如麥故曰蕎曰荍而與)
(麥同名也丨花如雪)(白居易村夜詩獨出前門望野田月明丨薛逢芙蓉溪送前資州裴使君歸京寧拜)
(戶部裴侍郎詩桑柘林枯丨丨乾欲分離袂百憂攅儲温庭筠題盧處士居詩日暮飛鴉散滿庭丨丨花)
(嗣宗村月詩田翁獨歸處丨丨露花深詩棠棃葉落胭脂色丨丨花開白雪香)(王禹偁村行楊萬里秋曉)
(出郊詩霜紅半臉金嬰子雪白一川丨丨花詩乂憫農詩見稻雲下范成大長沙王墓在閶門外丨丨茫)
(茫花似雪牧童吹笛上高丘)
蕎花(陳造寄幼度主簿詩辭家暑雨濺紅渠轉首丨丨已雪如趙秉文靜陽道中詩丨丨釀蜜蜂貪腹)
(柏葉儲香麝養臍識曹伯啓九日省舅氏郭西獨行因書所見詩丨丨不秋光老猶向桑隂密處開袁裒)
(秋雪聯句丨丨賸壟畞梅蕊光檐楹)
䵄
䵄南(儀禮有司徹婦贊者薦韭菹醢坐奠於筵前菹在西方婦人贊者執䵄蕡以授婦贊者婦贊者不興)
(受設䵄於菹西蕡在丨丨)
䵄蕡(周禮籩人掌四籩之實朝事之籩其實丨丨白黑形鹽膴鮑魚鱐注麥曰丨麻曰丨)
豆
豆菽(本草大豆釋名尗俗作菽時珍曰丨丨皆莢榖之總稱也篆文尗象莢生附莖下垂之形豆象子在)
(莢中之形廣雅云大豆菽也小豆荅也王令藏芝賦序見薇蕨下)
豆葉(本草丨丨主治霍亂吐下絞汁和醋少許温服藿又鹿藿釋名鹿豆䝁豆野綠豆時珍曰丨丨曰)
(鹿喜食之故名熟晁補之丨丨黃詩丨丨黃榖又翁媪衰餔糜粥)
豆花(荆楚歲時記里俗以八月雨爲丨丨雨術丨丨憎見日見日則黃爛而根焦也)(齊民要草花譜)
(紅丨丨開一穗十蕊虆虆下垂色妍桃杏其葉瘦如蘆亦可觀也劉跂暇日記七月丨丨水陳普秋興賦)
(丨丨蟲兮訴恨腐草螢兮流光丨温庭筠郊居秋日詩臯原寂歴垂禾穗桑竹參差映丨許渾題韋隱居)
(西齋詩山風籐子落溪雨丨丨肥初李郢江亭晚望詩秋館池亭荷葉後野人籬落丨丨楊萬里發孔鎮)
(晨炊漆橋道中紀行詩見麻莢下菱宋伯仁詩酒家留客丨丨香陳允平詩明月鷺鷥葉浦西風蟋蟀丨)
(丨籬濛濛)(吳師道病起詩一片清秋在何處丨丨籬落雨周權秋日詩梧葉庭除秋漸老丨丨籬落晚初)
(晴)
豆苗(陶潛歸園田居詩種豆南山下草盛丨丨稀青杜甫投簡成華兩縣諸子詩南山丨丨早荒穢門)
(瓜地新凍裂丨顧况行路難樂府凡物各自有根本種禾終不生丨白居易禽蟲詩見艾葉下賈島詶)
(姚合詩見黍穗下瘦范成大勞畬耕詩見麥穗下楊又大了隘詩麥苗疎丨丨稀椒葉尖新柘葉薄萬)
(里行圃詩薤本新痕割復齊丨丨初葉合仍離問早起詩丨丨欲熟朝朝雨喚殺雙鳩不肯晴)(元好王逢)
(秋感詩丨丨瓜蔓未應稀菰米蓴絲積漸肥)
豆芽(本草丨丨氣味甘平無毒)
豆莢(酉陽雜俎樂浪東有融澤之中生丨丨形似人挾劒横斜而生韻語陽秋蜀中食品南方不知其)
(名者多矣而况其味乎東坡所謂丨丨圓且小槐芽細而豐者巢菜也所謂贈君木魚三十尾中有鵝黃子魚)
(子者椶筍也是二物者蜀川甚貴重東坡在黃州時去鄉已十五年思巢菜而不可得會巢元修自蜀來使歸)
(致其子而種之東坡之下又作椶筍酢浸蜜漬可致千里外嘗以餉諸長老則此二物之珍可知矣蘇軾過)
(湯隂市得豌豆大麥粥示三兒子詩見麥人下胡貢師泰學圃吟茄房丨丨懸瓠壺紫薑紅蓼鬱雕)
豆角(趙元田間秋日詩禾穗纍纍丨丨稠崧前村後太平秋)
豆荄(釋明本梅花詩竹葉杯浮苔砌月丨丨灰暖紙窗塵)
豆萁(曹植七步詩煮豆然丨丨豆在釜中泣)
豆□(陸游宿野人家詩土釡暖湯先濯足丨丨炊火旋烘衣)
豆子(傳燈錄佛日和尚參夾山曰冷灰裏有一粒丨丨爆種樹書種諸丨丨油麻大麻等若不及時去)
(草必爲草所蠧耗雖結實亦不多諺曰麻耘地豆耘花麻須初生時耘豆雖開花亦可耘晉綿州巴歌丨丨)
(山打瓦鼓揚平山撒白雨)
豆顆(元好問同兒輩賦未開海棠詩翠葉輕籠丨丨勻臙脂濃抹蠟痕新)
豆稭(蘇軾岐亭道上見梅花戲贈季常詩野店初嘗竹葉酒紅雲欲落丨丨灰趙秉文雪意詩門巷蕭)
(條日易曛丨丨灰欲落紅雲風李俊民大陽值宿詩掃地隂雲撥不開北吹落丨丨灰)
豆瓣(采蘭雜志韓朋墓木有相思子有海石若丨丨入醋能移動者亦曰相思子)
豆糵(本草大豆黃卷釋名丨丨弘景曰黑大豆爲糵牙生五寸長便乾之名爲黃卷用之熬過服食所須)
豆糠(黃庭堅過太湖僧寺得宗汝爲書寄山蕷白酒詩身欲免官去駑馬戀丨丨)
豆淋(本草丨丨酒破血去氣治男子中風口喎隂毒腹痛及小便尿血婦人産後一切中風諸病)
豆香(鶴林玉露畢再遇與敵戰且前且却至日晚以香料煮豆布地馬饑聞丨丨食之不前我師攻之人)
(馬死者不勝計)
豆氣(爾雅蔨鹿靃其實莥疏唐本注云此草所在有之苗似豌豆有蔓而長大人取以爲菜亦微有丨丨)
(名爲鹿豆也)
豆礫(吳萊時儺詩桃弧敺菑沴丨丨斃癉剛)
豆麥(左傳不能辨菽麥杜注菽大豆也丨丨殊形易别故以爲癡者之候後漢書董卓傳是時榖一斛)
(五十萬丨丨二十萬城梁國暴雨害丨丨)(晉書五行志太康五年七月任五代史李茂貞傳天子於宮中)
(設小磨遣宫人自屑丨丨以供御丨論衡五榖之於人也食之皆飽稻粱之味甘而多腴丨雖糲亦能愈飢)
(食丨丨者皆謂糲而不甘莫謂腹空無所食竹木之杖皆能扶病竹杖之力弱劣不及木或操竹杖皆謂不勁)
(莫謂手空無把持夫不肖之臣丨丨竹杖之類也田魏時敏寄全汝盛詩久旱村園丨丨焦鑿池引水灌苗)
豆麻(衆許摩訶帝經菩薩告曰如我所食本非葷辛食出汝身亦非清淨若令我食必墮地獄天子但以)
(隨方所有或米或豆聽汝豐儉以作供獻我即受之天子奉教以榖爲膳菩薩食己身體羸瘦容顔憔悴心無)
(苦惱亦無退失發精進意念定現前專注一心引發無漏亦未現形又節所食身轉羸惡兩目深陷如井現星)
(菩薩爾時心無苦惱亦無退失發精進意念定現前專注一心引發無漏亦不現形又於所食減令極少或一)
(丨一丨一米一麥如是食己身力轉乏若行若步一起一倒)
豆菘(茹草紀事吳錄曰陸遜諸葛瑾攻襄陽遜遣親人韓扁抄掠瑾聞之欲急去遜方催人種丨丨與諸)
(將圍棋以示閒暇)
豆荔(李東陽忠愛祠賦臠載榼酒盤兼丨丨趨蹌升堂傴僂伏地)
豆蔲(宋史地理志慶遠府本宜州龍水郡咸淳元年以度宗潛邸升慶遠府貢生丨丨草丨丨南方草)
(木狀丨丨花其苗如蘆其葉似薑其花作穗嫩葉卷之而生花微紅穗頭深色葉漸舒花漸出舊說此花食之)
(破氣消痰進酒增倍泰康二年交州貢一篚上試之有驗以賜近臣牡丹榮辱志花嬖倖丨丨李賀惱公)
(詩密書題丨丨隱語笑芙蓉李杜牧贈别詩娉娉裊裊十三餘丨丨梢頭二月初羣玉送魏珪覲省詩丨)
(丨花入船鷓鴣啼送客知也隔坐剛抛丨丨花)(馮衮戲酒妓詩低聲向道人皇甫松浪淘沙詞蠻歌丨丨)
(北人愁松雨蒲風野艇秋皮韓偓褭娜詩著詞暫見櫻桃破飛醆遥聞丨丨香日休寄瓊州楊舍人詩清)
(齋淨溲桄榔麵遠信閒封丨丨花適范成大食罷書事詩荔支梅子綠丨丨杏花紅葉薛端明挽詩凌煙)
(畫手今寂寞丨丨林高荔子垂菖陳基戲和玉山韻詩來時丨丨初含蕊别後蒲又著花)
豆火(徐陵諫仁山深法師罷道書嗚呼桂樹遂爲丨丨所焚可惜明珠乃受淤泥埋没)
豆田(晉書武帝紀壬午皇甫商爲張方所敗甲申帝軍於芒山丁亥幸偃師辛卯舍於丨丨又愍帝紀)
(初有童謠曰天子何在丨丨中時王浚在幽州以豆有藿殺隱士霍原以應之及帝如曜營營實在城東丨丨)
(壁小高王經彼四大河悉能徧滿稻田丨丨若摩沙田大麥田異異種種諸榖豆等悉能充徧彼穀豆等多)
(人受用所謂沙門及婆羅門人非人等村杜甫甘林詩相攜行丨丨秋花靄菲菲黃庭堅詩村擊鼓如鳴)
(鼉丨丨見角榖成螺)
豆積(明一綂志丨丨山在漢中府鳳縣治北上有不老泉世傳張果隱處宋提刑李大正嘗書遯迹山三)
(字鑴於石)
豆盧(周書李賢傳大統二年州民丨丨狼害都督大野樹兒等據州城反廣韻五代周書丨丨寧傳云)
(其先慕容氏支庶捉又唐書兵志關内道有丨丨節按丨丨地名)
豆區(左傳齊舊四量丨丨釜鍾四升爲豆各自其四以登於釜釜十則鍾陳氏三量皆登一焉鍾乃大矣)
(以家量貸而以公量收之盈魏文帝孟津詩羽爵浮象尊珍膳丨丨)
豆粥(後漢書馮異傳及王郎起光武自薊東南馳至饒陽無蔞亭時天寒烈衆皆饑疲異上丨丨明旦光)
(武謂諸將曰昨得公孫丨丨饑寒俱解丨又見麥飯下晉書石崇傳見韭根下蘇軾食丨頌道人親煮)
(丨丨大衆齊念般若老夫試挑一口已覺西家作馬丨又丨丨詩君不見虖沱流澌車折軸公孫倉皇奉丨)
(丨范成大口數粥行物無疵癘年榖熟長向臘殘分丨楊萬里送林謙之司業詩論詩煮丨丨粥熟天已)
(晨歌汪元量湖州見麥飯下)
豆飱(應璩句竈下炊牛矢甑中&KR0724;丨丨)
豆羹(急就篇見麥飯下孟又注甘丨丨以洮米泔和小豆而煮之也又子一簞食一丨丨又是舍)
(簞食丨丨之義也)
豆飯(戰國策張儀爲秦連横說韓王曰韓地險惡山居五榖所生非麥而豆民之所食大抵丨丨藿羹)
(陸游龜堂東窗戲弄筆墨詩丨丨藜羹支永日槿籬竹屋送餘年)
豆餅(元好問野谷道中懷昭禪師詩湯翻丨丨銀絲滑油點茶心雪蕊香)
豆腐(本草丨丨集解時珍曰丨丨之法始於漢淮南王劉安凡黑豆黃豆及白豆泥豆豌豆綠豆之類皆)
(可爲之造法水浸磑碎濾去滓煎成以鹽鹵汁或山礬葉或酸漿醋澱就釡收之又有入缸内以石膏末收者)
(大抵得鹹苦酸辛之物皆可收斂爾其面上凝結者揭取㫰乾名丨丨皮入饌甚佳也又錢習禮游玉泉山)
(記出阜成門望西山如屏障層列翠出天半馳十餘里至丨丨閘上高柳數株可蔭休少憩其下)
豆豉(齊民要術見麥豉下)
豆糜(荆楚歲時記正月十五日作丨丨加油膏其上初門戸先以楊枝插門隨柳枝所指仍以酒脯飲食)
(及豆粥插箸而祭之)
豆酥(周必大邦衡再送二詩一和爲甚酥二和牛尾狸詩膾鱸湖上曾誇玉煮丨瓶中未是丨)
豆肉(禮記坊記觴酒丨丨讓而受惡民猶犯齒戰吳語楚申包胥使於越越王句踐問焉曰請問奚以)
(而可對曰敢問君王之所以與之戰者王曰在孤之側者觴酒丨丨簞食未嘗敢不分也韓非子田成氏殺)
(一牛取一丨丨餘以食士)
豆屑(周禮籩人糗餌粉餈注鄭司農云糗熬大豆與米也粉丨丨也)
豆食(漢書翟方進傳初汝南舊有鴻隙大陂方進爲相遂奏罷之王莽時常枯旱郡中追怨方進童謠曰)
(壤陂誰翟子威飯我丨丨羹芋魁反乎覆陂當復誰云者兩黃鵠)
豆娘(頌古聯珠通集丹霞一日訪龐公見女子取菜次師曰居士在否女子放下菜籃歛手立師又問居)
(士在否女便提籃去師回須臾公歸女子舉前話公曰丹霞在麽曰去也公曰赤土塗牛妳頌曰當風鴉臭氣)
(一箇丨丨兒熏得行人走衝爺皺斷眉)
豆剖(晉書地理志平王東遷星離丨丨當塗馭㝢瓜分鼎立)
豆分(鮑照蕪城賦出入三代五百餘載竟瓜剖而丨丨)
豆新(劉勲戲鄭秀才詩見米鑿下)
豆登(詩卬盛于豆于丨于丨朱注木曰丨以薦菹醢也瓦曰丨以薦大羹也)
豆間(論語瓜祭必齊如也朱注古人飲食每種各出少許置之丨丨之地以祭先代始爲飲食之人不忘)
(本也)
荏
荏蓼(齊民要術三月可種丨丨荏性甚易生蓼尤宜水畦種也)
荏菽(詩蓺之丨丨荏菽旆旆)
荏性(齊民要術見荏蓼下)
荏類(爾雅蘇桂荏注蘇丨丨故名桂荏疏蘇丨丨之草也以其味辛似荏一名桂荏陶注本草云葉下紫)
(色而氣甚香其無紫色不香似荏者名野蘇生池中者名水蘇一名雞蘇皆丨丨也)
荏染(詩丨丨柔木君子樹之傳丨丨柔意也又丨丨柔木言緡之絲)
菽
菽粟(孟子聖人治天下使有丨丨如水火爲史記秦紀二世還至咸陽盡徵其才士五萬人屯衛咸陽)
(令教射狗馬禽獸當食者多度不足下調郡縣轉輸丨丨芻藁皆令自齎粮食宋書符瑞志元嘉二十八年)
(尋陽柴桑丨丨旅生漫彌原野建平王宏以聞尚宋史程頤傳其言之旨若布帛丨丨然任昉爲范書譲)
(吏部封侯表負書燕魏空殫丨丨年郤昂岐邠涇寧四川八馬坊碑頌甲令曰諸坊馬每四月十一日停料)
(野放今則以三月中候陽崖墳盈春草先長便停藁榖俾逐川原計一歲減丨丨四千石萁秆三萬圍徯來年)
(之用以隨時預蓄其利二也天范成大秋日田園雜興詩丨丨瓶罌貯滿家教時醉作生涯)
菽麥(詩見黍稷下禮又是生后稷降之百福黍稷重穋稙穉丨丨記内則饘酏酒醴芼羹丨丨蕡稻)
(黍粱秫唯所欲無左傳荀罃士魴逆周子于京師而立之周子有兄而慧不能辨丨丨故不可立史記張)
(儀傳說韓王曰韓地險惡山居五榖所生非丨而丨民之食大抵飯菽藿羹蜀志彭羕傳羕於獄中與諸葛)
(亮書曰羕一朝狂悖自求葅醢爲不忠不義之鬼乎先民有言左手據天下之圖右手刎咽㗋愚夫不爲也况)
(僕頗别丨丨者哉昌周書焉耆傳見稻粟下而淮南子攝提格之歲丨丨民食四升陶潛有會作詩丨)
(丨實所羨孰敢慕甘肥所陳傅良再用喜雪除夕二韻寄宗簡詩相忘與雞豚辨纔丨丨薛季宣貴遊行)
(詩不分丨丨儔知儂且無萬卷澆胸中)
菽豆(易林旦樹丨丨暮成藿羹心之所樂志快心懽)
菽稷(陶潛桃花源詩桑竹垂餘蔭丨丨隨時藝)
菽蓿(爾雅權黃華注今謂牛耘草爲黃華華黃葉似丨丨)
菽藿(詩采菽疏毛以爲古之明王待諸侯使人采此丨丨得丨丨則筐盛之筥盛之以爲牛汁之芼顔)
(延之庭誥凡生之具豈簡定實或以膏腴失性有以丨丨登年王僧孺傷乞人詩葦席何由足丨丨不能周)
菽藟(王逸九思丨丨兮蔓衍注丨丨小草也)
菽水(禮記檀弓子路曰傷哉貧也生無以爲養死無以爲禮也孔子曰啜丨飲丨盡其歡斯之爲孝斂首)
(足形還葬而無槨稱其財斯之謂禮詩蘇軾詩辛勤守一經丨丨賢五鼎陸游湖堤暮歸俗孝家家供丨)
(丨農勤處處築陂塘隱樓鑰送制帥林和叔歸詩公去我亦丨丨翻綵袖)
菽粉(貫休秋居寄王相公詩山童舂丨丨園叟送銀瓜)
菽醬(譚子有懼丨丨若蝤蠐者有愛鮑魚若鳳膏者知此理者可以齊奢儉外榮辱黜是非忘禍福)
菽雞(禮記月令孟夏之月食丨與丨)
菽季(公羊霣霜殺菽傳注菽者少類爲稼強季氏象也疏解云丨丨不同而得爲其象者正以菽爲第三)
(之稱故爲少類季氏於叔孟爲弟亦是少之義故得爲其象丨雖第三爲稼最強丨氏雖幼強於叔孟故曰菽)
(者少類爲稼強季氏之象也)
禾
禾稼(詩見稻秫下乃禮記月令季夏行秋令則丘隰水潦丨丨不熟多女災榖梁定公元年秋九月)
(大雩傳雩之爲非正何也注冬丨丨既成猶雩則非禮可知秋丨丨始苗嫌當須雨故問也漢書東方朔傳)
(初建元三年微行始出北至池陽西至黃山南獵長楊東遊宜春微行以夜漏下十刻廼出常稱平陽侯旦明)
(入山下馳射鹿豕狐兔手格熊羆馳騖丨丨稻秔之地後漢書王符傳夫養稂莠者傷丨丨惠姦軌者賊良)
(民書曰文王作罰刑兹無赦先王之制刑法也非好傷人肌膚斷人夀命也貴威姦懲惡除人害也晉書朱)
(冲傳有牛犯其丨丨冲屢持芻送牛而無恨色主愧之乃不復爲暴唐書五行志開元二十五年貝州蝗有)
(白鳥數千萬羣飛食之一夕而盡丨丨不傷丨元史世祖紀禁諸道戍兵及勢家縱畜牧犯桑棗丨者淮)
(南子丨丨春生人必加功馬故五榖得遂長沾鹽鐵論惜芳草者耗丨丨惠盜賊者傷良人易林洽時澍)
(生我丨丨避隋唐嘉話楊德幹爲萬年令有宦官恃貴寵放鷂不人丨丨德幹擒而杖之宦者涕泣袒背以)
(示於帝帝曰你情知此漢獰何須犯他百娃崔元稹賽神詩廟中再三拜願得丨丨存李羣玉送使君蕭)
(山禱雨詩預聽丨丨如雲語應有空濛似霧時)
禾黍(詩王風黍離序黍離閔宗周也周大夫行役至於宗周過故宗廟宫室盡爲丨丨閔周室之顛覆彷)
(徨不忍去而作是詩也之史記宋世家見麥秀下將後漢書承宫傳後與妻子蒙隂山肆力耕種丨丨熟)
(人有認之者宫不與計推之而去成宫詩鬱鬱桑柘繁油油丨丨積)(李嶠奉教追赴九李白謝安㻻詩白)
(鷺暎春洲青龍見朝暾地古雲物在臺傾丨丨繁效白居易秋遊原上詩是時新雨足丨丨夾道青又陶)
(潜體詩及歸種丨丨三歲旱爲災日熬熬蒸野岡丨丨不收無獄糧)(張籍山頭鹿詩旱許渾金陵懷古詩)
(松楸遠近千官冢丨丨高低六代宫小橋連驛楊柳晚廢寺入門丨丨高)(温庭筠送客詩薛能將赴鎮過)
(太康縣詩晴村透日桑榆影曉露濕秋丨丨香符陸敬遊隋故都詩枌榆何冷落丨丨鬱芊綿李昌遠歸)
(别墅詩細徑穿丨丨頽垣壓薜蘿都司空圖河上詩新霽田園處夕陽丨丨明蘇軾南妙峰亭詩池臺半)
(丨丨桃李餘榛菅壬趙孟頫耕織圖詩郊行省農事丨丨何旆旆許有神山避暑晚行田間詩丨丨已在)
(眼瓜蔬早登庖丨劉因唐張忠孝山亭故基詩莫更候雲臺上望武陽丨亦離離趙元立秋日詩熟未先)
(須伺丨丨有無何暇問衣裘驛路鐸襄城道中詩丨丨低風汝水長遲遲騎困秋陽)
禾麥(春秋見麥禾下公又秋大雩榖梁傳注邵曰凡地之所生謂之毛羊傳曰錫之不毛之地是也疏)
(列子言山川之毛指謂草木公羊所論非專丨丨寒凉之地本不種苗鄒衍吹律乃始名生物謂之黍若以此)
(言之公羊所言正在鄒衍之前當鄭伯與楚語時也一漢書元帝紀初元二年秋七月詔曰今秋丨丨頗傷)
(年中地再動北海水溢流殺人民隂陽不和其咎安在白居易自蜀江至洞庭湖口詩龍宫變閭里水府生)
(丨丨)
禾榖(易林陽旱炎炎傷害丨丨穡人無食耕夫歎息又螟蟲爲賊害我丨丨)
禾稻(後漢書倭傳土宜丨丨麻紵蠶桑知織績爲縑布晉書倭人傳其地温暖俗種丨丨紵麻而蠶桑)
(織績)
禾粟(左傳鄭子産如陳莅盟歸復命告大夫曰陳亡國也不可與也聚丨丨繕城郭恃此二者而不撫其)
(民其君弱植公子侈大子卑大夫敖政多門以介於大國能無亡乎不過十年矣)
禾菽(地理通釋明皇繼收黃河積石宛秀等軍中國無斥候警者幾四十年輪臺伊吾屯田丨丨彌望)
(白居易喜雨詩圃旱憂葵蓳農旱憂丨丨)
禾麻(詩見黍稷下麻蘇軾詩膠西未到吾能說桑柘丨丨不見春革上雲内帥賈君詩井邑生春色)
(丨丨飫土膏清廼賢檐子窪詩頗喜盜賊塞田盡丨丨)
禾苗(書堯典分命和仲疏又分命和氏而字仲者居治西方日所入處名曰昩冥之谷於此處所主之職)
(使和仲主治之既主西方之事而日入在於西方令此和仲恭敬從送既入之日平均次序西方成物之事使)
(彼下民務勤收斂於晝夜中分漏刻正等天星之虛北方七宿合昏畢見以此天時之候調正仲秋之氣節於)
(時丨丨秀實農事未閑其時之民與夏齊平盡在田野於時鳥獸毛羽更生已稍整治元史仁宗紀汴梁濟)
(寧東昌等路隴州開州靑城齊東渭源東明長垣等縣隕霜殺桑果丨丨五燈會元洪英禪師上堂曰春雨)
(微微百事皆宜丨丨發秀蔬菜得時秀漢吳資歌習習晨風動澍雨潤丨丨賈島送崔約才詩野鼠獨偷)
(高樹果前山漸見短丨丨)
禾穗(書禹貢百里賦納總疏見禾藳下釋又二百里納銍傳銍刈謂丨丨疏正義曰劉熙名云銍穫禾)
(鐵也說文云銍穫禾短鎌也詩云奄觀銍刈用銍又者謂丨丨也丨丨用銍以刈故以銍表丨丨也詩彼有)
(遺秉此有滯穗疏民所收刈力皆不足而令彼處有不穫刈之穉禾此處有不收斂之穧束又彼處有遺餘之)
(秉把此處有滯漏之丨丨此皆主不暇取維是寡婦之所利宋史五行志乾德二年十月眉州獻丨生九丨)
(圖雅韓非子惜草茅者耗丨丨惠盜賊者傷良民搗小爾丨丨謂之穎顧况田家詩帶水摘丨丨夜具)
(晨炊庭白居易詩九月降霜秋早寒丨丨未熟皆青乾温筠郊居秋日詩見豆花下王禹偁畬田調詩)
(各願種成千百索豆萁丨丨滿靑山山趙元田間秋日詩見豆角下又穟同拾遺記崑崙第三層有丨丨)
(一株滿車村楊萬里詩丨丨輕黃尚淺青舂已報隔林聲)
禾葉(詩疏見禾心下等晉書五行志惠帝元康三年帶方六縣螟食丨丨盡)
禾根(詩疏見禾心下春蘇軾和子由次月中梳頭韻詩風輪曉長筍節露珠夜上秋丨丨)
禾頭(月令廣義秋甲子雨丨丨生耳婦杜甫秋雨歎詩丨丨生耳黍穗黑農夫田無消息)
禾心(詩去其螟螣及其蟊賊疏李廵云食丨丨爲螟言其奸冥冥難知也食禾葉者言假貸無厭故曰螣)
(也食禾節言貪狼故曰賊也食禾根者言其稅取萬民財貨故云蟊也)
禾節(詩疏見上節湧幢小品見麥下)
禾稾(書禹貢百里賦納總傳甸服内之百里近王城者丨丨曰總入之供飼國馬疏總者總下銍秸禾穗)
(與藁總皆送之故云丨丨曰總入之供飼國馬周禮掌客待諸侯之禮有芻有禾此總是也)
禾秉(詩胡取禾三百億兮箋十萬曰億三百億丨丨之數)
禾稈(本草丨丨解砒毒)
禾役(詩荏菽旆旆丨丨穟穟傳役列也穟穟苗好美也)
禾木(書金縢二公命邦人凡大木所偃盡起而築之歲則大熟傳木有偃拔起而立之築有其根丨丨無)
(虧百榖豐熟周公之德)
禾卉(晉書衛恒傳丨丨苯䔿以垂穎山嶽峩嵳而連岡)
禾莠(應璩三叟詩古有行道人陌上見三叟年各百餘歲相與鋤丨丨)
禾絹(劉克莊湖南江西道中詩歲暮家家丨丨熟萍鄉風物似豳詩)
禾雉(鮑照河清頌序魚鳥動色丨丨興讓)
禾山(元史憲宗紀命宗王雅勒呼與洪福源同領軍征高麗攻拔丨丨東州春州三角山楊根天龍等城)
(山海經中山經凡荆山之首自翼望之山至於几山凡四十八山二千七百三十二里丨丨帝也其祠太牢之)
(具羞瘞倒毛用一璧牛無常里明一統志丨丨在吉安府泰和縣西北五十嘗生嘉禾因名)
禾水(明一統志丨丨在吉安府泰和縣西五十里)
禾下(元史太宗紀十二年皇子庫裕克克西域丨丨諸部遣使奏捷)
禾興(吳志孫權傳由拳野稻自生改爲丨丨縣志宋書州郡志丨丨令何志不注置立又符瑞吳孫)
(權黃龍三年由拳野稻生改由拳爲丨丨在明一統志丨丨館在嘉興府城北望雲門外徐陵北齊與梁)
(太尉王僧辯書東莞舊宅人識桑榆南頓荒田家分禾黍豈以鄉名榖熟邑號丨丨而已哉)
禾主(北史趙軌傳在道夜行其左右馬逸入田中暴人禾軌駐馬待明訪知丨丨酬直而去)
禾子(宋書符瑞志孔子作春秋制孝經既成使七十二弟子向北辰星罄折而立使曾子抱河洛事北向)
(孔子齋戒向北辰而拜告備於天曰孝經四卷春秋河洛凡八十一卷謹已備天乃洪鬱起白霧摩地赤虹自)
(上下化爲黃玉長三尺上有刻文孔子跪受而讀之曰寳文出劉季掘卯金刀在軫北字丨丨天下服)
禾名(顔氏家訓相如封禪書曰䆃一莖六穗於庖而說文云䆃是丨丨引封禪書爲証無妨自當有丨丨)
(䆃非相如所用也)
禾中(鄭谷郊野詩野濕丨丨露村閑社後天)
禾秀(爾雅稂童粱疏陸璣疏云丨丨爲穗而不成崱嶷然謂之童粱今人謂之宿田翁或謂之守田也)
(聶夷中田家詩六月丨未丨官家已修倉)
禾長(詩實種實褎傳褎長也疏褎者丨丨之貌故言長也漢書西域傳中天竺國土溽熱稻歲四熟丨)
(之丨者没槖它)
禾熟(書序唐叔得禾異畞同穎獻諸天子王命唐叔歸周公於東作歸禾疏王啓金縢正當丨丨之月若)
(是前年得之於時王疑未解必不肯歸周公當是啓金縢之後喜得東土和平而有此應故以歸周公也歐)
(陽修陪府中諸官遊城南詩田荒溪流入丨丨雀聲喧)
禾收(薛逢獵騎詩滻川桑落鵰初下渭曲丨丨兔正肥李建勲田家詩霜落牛歸屋丨丨雀滿田)
禾偃(書金縢秋大熟未穫天大雷電以風丨盡丨大木斯拔邦人大恐王與大夫盡弁以啓金縢之書乃)
(得周公所自以爲功代武王之說拔又疏正義曰上文丨丨木拔拔必亦偃故云木有偃起而立之築有其)
(根禾木無虧百榖豐熟大元史五行志泰定四年五月衛輝路輝州風九日丨盡丨)
禾刈(杜本廉州阻風詩黃雲釀雪丨將丨綠霧籠霞橘漸收)
禾打(雜劇段數丨丨千春樂)
禾舂(黃庭堅戲詠江南風土詩橘摘金苞隨驛使丨丨玉粒送官倉)
禾起(書金縢王出郊天乃雨反風丨則盡丨)
禾槁(元史劉秉直傳天不雨丨且丨秉直詣城北大行之蒼峪神祠具詞祈祝有青蛇蜿蜒而出觀者異)
(之辭神而還行及數里雷雨大至)
禾損(元史食貨志至元五年以益都等路丨丨蠲其差稅)
禾失(後漢書蔡茂傳茂初夢坐大殿極上有三穗禾茂跳取之得其中穗輙復失之以問主簿郭賀賀離)
(席慶曰大殿者公府之形象也極而有禾人臣之上禄也取中穗是中台之位也於字丨丨爲秩雖曰失之乃)
(所以得禄秩也衮職有闕君其補之)
禾易(詩丨丨長畞終善且有傳易治也長畞竟畞也)
禾善(書序周公既得命禾旅天子之命作嘉禾疏正義曰嘉訓善也言此丨之丨故以善禾名篇陳天子)
(之命故當布告天下此以善禾爲書之篇名後世同穎之禾遂名爲嘉禾由此也)
苗
苗莠(書仲虺之誥見粟秕下)
苗根(詩或耘或耔傳耘除草也粒雝本也疏苗葉以上稍耨壠草因壝其土以附丨丨比成壠盡而根深)
(能風與旱故嶷嶷而盛也)
苗葉(詩疏見上言蘇軾東坡詩農夫告我勿使丨丨昌)
苗節(春秋隱公五年螟疏見苗心下)
苗心(春秋隱公五年螟注蟲食丨丨爲災故書疏釋蟲云食丨丨螟食葉蟘食節賊食根蟊)
苗秀(論語丨而不丨者有矣夫秀而不實者有矣夫朱注榖之始生曰丨吐華曰丨成榖曰實)
苗實(論語見上)
苗長(孟子予助丨丨矣)
苗盛(詩荼蓼朽止黍稷茂止朱注荼蓼朽則土熟而丨丨)
苗興(孟子天油然作雲沛然下雨則丨浡然丨之矣)
苗新(陶潛癸卯歲始春懷古田舍詩平疇交遠風良丨亦懷丨)
苗稀(陶潛歸田園居詩見豆苗下)
苗微(公羊無麥苗傳見麥彊下)
苗槁(孟子七八月之間旱則丨丨矣又其子趨而往視之丨則丨矣)
苗短(皇甫冉閒居作見榖價下)
苗民(書呂刑丨丨勿用靈之又惟時丨丨匪察於獄麗)
秧
秧苗(范成大□邡驛大雨詩竹葉垂頭碧丨丨滿意青)
秧稻(黃庭堅新喻道中寄元明詩喚客煎茶山店遠看人丨丨午風凉)
秧田(范成大蟠龍瀑布自山頂漫汗淋漓分數道而下望之宛從天降當爲城中布水第一詩人間只見)
(丨丨潤喚作蟠龍洞裏泉下又致一齋述事詩見麥粒)
秧馬(蘇軾丨丨歌序予昔遊武昌見農夫皆騎丨丨以榆棗爲腹欲其滑以楸桐爲背欲其輕腹如小舟)
(昂其首尾背如覆瓦以便兩髀雀躍於泥中繫束藁其首以縛秧日行千畦陸游春日小園雜賦詩自此年)
(光應更好日驅丨丨聽繅車士又夏日詩陂塘漫漫行丨丨門巷隂隂挂艾人袁元喜雨詩木牛謾吼江)
(頭月丨丨猶沉屋角煙)
秧候(月泉吟社見菜花下)
秧綠(陸游岳池農家詩泥融無塊水初渾雨細有痕丨正丨)
秧頷(陳造詩早丨未丨猶須插晚榖無多不用㘱)
秧齊(王安石歸菴詩見松鬛下)
秧浮(范成大苦雨詩不辭蛾化麥穗叵忍丨丨浪花)
秧穉(范成大大暑舟行含山道中雨驟至霆奔龍挂詩見麥老下)
萁
萁火(淮南子孟春之月天子服八風水㸑丨燧丨陸游詩爐紅豆丨丨糝白芋魁羹)
萁爐(陳造贈傅商卿詩下簾小熾丨丨火煨芋聊持藥玉杯)
穭
穭麥(唐書代宗紀永泰元年夏盩厔丨丨生)
穭豆(本草集解藏器曰丨丨生田野小而黑堪作醬爾雅戎菽一名驢豆古名䝁豆是也)
御定駢字類編卷一百七十六
