欽定四庫全書
御定駢字類編卷三十
時令門九
年
年月(史記三代世表五帝三代之記尚矣自殷以前諸侯不可得而譜周以來乃頗可著孔子因史文次)
(春秋紀元年正時日月蓋其詳哉至於序尚書則略無丨丨或頗有然多闕不可錄故疑則傳疑蓋其慎也)
(後漢書張衡傳為侍中上疏請得專事東觀收檢遺文畢力補綴又條上司馬遷班固所叙與典籍不合者十)
(餘事又以為王荐本傳但應載簒事而已至於編丨丨紀災祥宜為元后本紀又更始居位人無異望光武初)
(為其將然後即真宜以更始之號建於光武之初帝宋書禮志上古喪期無數後世乃有丨丨之漸漢文隨)
(時之義制為短喪傳之於後尺又符瑞志吳孫皓天璽元年吳郡言掘地得銀一長廣三分刻上有丨丨字)
(帝又翟法賜傳後卒於巖石之間不知丨丨公周書明紀漢帝有云朕為天下守財耳若有侵盜家財畜)
(錢粟者魏朝之事丨丨既遠一不須問差宋史食貨志或本縣戶多役少則上戶之役不須併但可次叙休)
(役丨丨遠近而均其勞逸謂王羲之題衛夫人筆陣圖後羲之少學衛夫人書將大能及後渡江北遊名山)
(比見李斯曹喜等書又之許見鍾繇梁鵠書又之洛見蔡邕石經書又於從兄洽處見張㫤華岳碑始知學衛)
(夫人書徒費丨丨爾里駱賓王疇昔篇他鄉冉冉消丨丨帝沉沉限城闕)
年歲(周禮司士掌羣臣之版以治其政令歲登下其損益之數辨其丨丨與其貴賤周知邦國都家縣鄙)
(之數卿大夫士庶子之數窮史記平津侯傳間者關東五榖不登丨丨未復民多困重之以邊境之事推數)
(循理而觀之則民且有不安其處者矣不安故易動易動者土崩之勢也後漢書濊傳知種麻養蠶作緜布)
(曉候星宿豫知丨丨豐約常用十月祭天飲酒歌舞名之為舞天魏志郭淮傳擢領雍州刺史五年為真安)
(定羌大帥辟蹏反討破䧏之每羌胡來䧏淮輒先使人推問其親理男女多少丨丨長幼及見一一知其欵曲)
(訊問周至咸稱神明久周書宇文護傳蒙寄薩保别時所留錦袍表丨丨雖宛然猶識宋史食貨志見歲)
(會下身道德指歸論贈以天地賜以山川富以丨丨貴以有李充嘲友人詩燕婉歷丨丨和樂如瑟琴)
(高適贈别王十七管記詩故交吾未測薄宦空丨丨白居易春暮寄元九詩但覺日月促不嗟丨丨徂)
年祀(周書宇文護傳今又寄汝小時所著錦袍表一領至宜檢看知吾含悲戚多歷丨丨屬千載之運逢)
(大齊之德矜老開恩許得相見一聞此言死猶不朽)
年載(魏志陳思王植傳注植數與修書修答曰不侍數日若彌丨丨齊書褚伯玉傳寧朔將軍丘珍孫)
(與僧達書曰聞褚先生出居貴舘此子滅景雲棲不事王侯抗高木食有丨丨矣自非折節好賢何以致之)
(魏書李祥傳彊宗豪族肆其侵凌遠認魏晉之家近引親舊之驗又丨丨稍久鄉老所惑羣證雖多莫可取據)
(曹梁昭明太子與何徹書心往形留於兹有丨丨矣之植九愁賦曠丨丨而不回長去君兮悠遠顔延)
(秋胡詩離居殊丨丨一别阻河關)
年祚(晉書王沉傳僕少長於孔顔之門久處於清寒之路不謂熱勢自共遮錮敬承明誨服我初素彈琴)
(詠典以保丨丨伯成延陵高節可慕)
年歷(唐書藝文志皇甫謐帝王代紀十卷又丨丨六卷)
年算(羅隱簡令生日詩龜銜玉柄增丨丨鶴舞瓊筵獻夀杯)
年代(齊書禮志夫人倫之始莫重冠婚所以尊表成德結歡兩姓丨丨汙隆古今殊則繁簡之儀因時或)
(異志唐書藝文志賈欽文古今丨丨歴一卷丨宋史藝文武密帝王丨丨錄三十卷鄭伯邕帝王丨圖一)
(卷又帝王丨丨記三卷適劉希夷蜀城懷古詩舊國有丨丨靑樓思豔妝高古大梁行丨丨凄凉不可問)
(往來唯有水東流)
年世(宋書孝武帝紀今或練蒐訓旅涉兹境閭故邑耆舊在目罕存丨丨未遠殲亡大半撫迹惟事傾慨)
(兼著)
年閏(王儉答褚淵難議舍閏之議通儒所難但祥本應期屈而不遂語事則名體俱存論哀則情無異迹)
(雖數月義實計丨丨是年之歸餘故宜總而苞之)
年所(書君奭率惟兹有陳保乂有殷故殷禮陟配天多歴丨丨徐陵為陳主與周冡宰宇文護論邊境)
(事書梁氏以漸水東為安湘小郡宜立巴州多歴丨丨此於荆部本包分界張衡西京賦多歴丨丨二百餘)
(朞)
年臘(白居易送文暢上人東遊詩貌依丨丨老心到夜禪空)
年時(晉書范弘之傳下官與石本無怨忌生不相識事無相干正以國體宜明不應稍計彊弱與浩丨丨)
(邈絶世不相及無復藉聞故老語其遺事耳於下官之身有何痛癢而當為之犯時干主耶魏書寇讃傳苻)
(堅僕射韋華州里高達雖丨丨有異恒以風味相待華為馮翊太守召為功曹陸機梁甫吟冉冉丨丨暮迢)
(迢天路徵邁高允答宗欽詩丨丨迅物我俱逝)
年春(曹松立春詩土牛呈歲稔綵燕表丨丨)
年夜(輦下歲時記都人至丨丨請僧道看經備酒送神帖竈馬於竈上以酒糟抹於竈門之上謂醉司命)
年朝(宋書吐谷渾傳論若令肅慎丨丨越裳歲饗固不容以異見書取高前策聖人謂之荒服此言蓋有)
(以也)
年紀(後漢書劉隆傳是時天下墾田多不以實又戶口丨丨互有增減十五年詔下州郡檢覈其事晉)
(書倭人傳不知正歲四節但計秋收之時以為丨丨守宋書索虜傳往者劉石苻姚遞據三郡司馬琅邪保)
(楊越綿綿連連綿歴丨丨龜唐書藝文志李匡文兩漢至唐丨丨一卷詩話總盧家晩娶崔氏女崔有詞)
(翰結褵之後微有嫌色盧因請詩以述懷為戲崔立成曰不怨檀郎丨丨大不怨檀郎官職卑自恨妾身生較)
(晩不見盧郎年少時丨班固兩都賦序神雀五鳳甘丨露黃龍之瑞以為丨李白明堂賦序經始明堂)
(丨總章山謝靈運山居賦爰暨棲彌歴丨丨)
年秩(齊書武帝紀諸大夫丨丨隆重禄食殊薄豈所謂下車惟舊趨橋敬老可增俸詳給見役又劉繪)
(傳豫章王嶷與文惠太子以丨丨不同物論謂宫府有疑繪苦求外出為南康相)
年矢(周興嗣千字文丨丨每催曦暉朗曜)
年齡(庾信步陸逞神道碑銘丨丨俄頃風電相摧丨又周大都督陽林伯長孫瑕夫人羅氏墓誌銘丨)
(不競霜露先侵更無延夀之杯遂闕長生之枕)
年齒(後漢書順帝紀陽嘉元年冬十一月辛卯初令郡國舉孝廉限年四十以上諸生通章句文吏能牋)
(奏乃得應選其有茂才異行若顔淵子竒不拘丨丨匹又任咸傳駱越之民無嫁娶禮法各因淫好無適對)
(不識父子之性夫婦之道延乃移書屬縣各使男年二十至五十女年十五至四十皆以丨丨相配其貧無禮)
(聘令長吏以下各省奉禄以賑助之同時相娶者二千餘人又邊譲傳若以丨丨為嫌則顔回不得貫德行)
(之首子竒終無理阿之功深魏志王㫤傳青龍四年詔欲得有才智文章謀慮淵料遠若近視昧而察籌不)
(虛運策弗徒發端一小心清修密静乾乾不解志尚在公者無限丨丨勿拘貴賤卿校已上各舉一人太尉司)
(馬宣王以㫤應選隙吳志孫和傳夫以天地長久而人居其間有白駒過之喻丨丨一暮榮華不再又韋)
(曜傳蓋聞君子恥當年而功不立疾沒世而名不稱故曰學如不及猶恐失之是以古之志士悼丨丨之流邁)
(而懼名稱之不立也齊宋書周朗傳既謂之才不宜以階級限不應以丨丨南史韋粲傳粲建議推仲禮)
(為大都督報下流衆軍裴之高自以年位高恥居其下粲乃抗言於衆曰今同赴國難義在除賊所推柳司州)
(者政以久捍邊疆先為侯景所憚且士馬精銳無出其前若論位次柳在粲下語其丨丨亦少於粲直以社稷)
(之計不得復論今日貴在將和若人心不同大事去矣裴公朝之舊德豈應復挾私以阻大計唐書百官志)
(蕃客請宿衛者奏狀貌丨丨答韓愈舉正甫自代狀丨丨雖高氣力逾勵白居易劉和州禹錫詩好相收)
(拾為閒伴丨丨官班約略同笑方干元日詩纔酌屠蘇問丨丨坐中惟鬢毛斑)
年貌(張說贈崔公詩朝野光塵絶榛蕪丨丨秋爾張九齡南還贈京師舊寮詩窮愁丨丨改寂歷胡為)
(閒白居易對鏡偶吟贈張道士抱元詩來對鏡自思量丨丨衰殘分所當)
年顔(白居易途中感秋詩節物行搖落丨丨坐變衰又秋寒詩雪鬢丨丨老霜庭景氣秋)
年鬢(南史齊宗室子範傳後為臨賀王正德長史正德遷丹陽尹復為正德信成長史領尹丞歴官十餘)
(年不出蕃府而諸弟並登顯列意不能平及是為到府牋曰上蕃首僚於兹再忝河南雌伏自此重叨老少異)
(時盛衰殊日雖佩恩寵還羞丨丨出庾信擬詠懷詩自憐才智盡空傷丨丨秋王維初濟州別城中故人)
(詩縱有歸來日各愁丨丨侵署韋應物酬豆盧倉曹題庫壁見示詩莫嗟丨丨改郎定推先白居易青龍)
(寺早夏詩朝朝感時節丨丨暗蹉跎嗤李商隱詠懷寄秘閣舊僚詩丨丨日堪悲衡茅益自劉克莊老歎)
(詩肘後竒書懶更開只今丨丨已相催)
年髮(庾信答趙王啓今者遂總憲司預聞刊鼎獻歲刑書既應懸法上春木鐸方須徇人但丨丨已秋性)
(靈久竭嘉石肺石無以測量舌端鼻端惟知繫擁江總傷顧野王詩丨丨兩如此傷心獨幾時)
年壽(禮記文王世子我百爾九十吾與爾三焉注文王以勤憂損夀武王以安樂延年言與爾三者明傳)
(業於汝汝受而成之疏丨丨之數賦命自然不可延之寸隂不可減之晷刻文王九十七武王九十三天定之)
(數今文王云吾與汝三者示其傳基業於武王欲使武王承其所傳之業此乃教戒之義訓非自然之理史)
(記李斯傳二世燕居乃召高與謀事謂曰夫人生居世間也譬猶騁六驥過決隙也吾既已臨天下矣欲悉耳)
(目之所好窮心志之所樂以安宗廟而樂萬姓長有天下終吾丨丨其道可乎魏志管輅傳弟辰謂輅曰大)
(將軍待君意厚冀當富貴乎輅長歎曰吾自知有分直耳然天與我才明不與我丨丨恐四十七八間不見女)
(嫁兒娶婦也已南史江淹傳拜中書侍郎王儉嘗謂曰卿年二十五為中書侍郎才學如此何憂不至尚書)
(金紫所謂富貴卿自取之但問丨丨何如耳淹曰不悟明公見眷之重素問帝曰夫道者年皆百數能有子)
(乎岐伯曰夫道者能却老而全形身丨雖丨能生子也莊子無為則俞俞俞俞者憂患不能處丨丨長矣)
(庾信蔡澤就唐生相贊富貴自取丨丨須期五韓愈論佛骨表湯孫太戊在位七十五年武丁在位十九年)
(書史不言其丨丨所極推其年數蓋亦俱不減百歲毛方干送何道者詩眞經與術添丨丨靈藥分功入鬢)
年德(禮記禮運合男女頒爵位必當丨丨敢魏志曹爽傳爽以宣王丨丨並高恒父事之不專行又)
(華歆傳注孫策擊豫章先遣虞翻說歆歆葛巾迎策策謂歆曰府君丨丨名望遠近所歸策年幼稚宜備子弟)
(之禮便向歆拜難晉書應詹傳疾篤與陶侃書曰今神州未夷四方多足下丨丨並隆功名俱盛宜務建洪)
(範雖休勿休至公至平至謙至順即自天祐之吉无不利南史劉之遴傳除南郡太守武帝謂曰卿母丨丨)
(並高故令卿衣錦還鄉盡榮飬之理心周書宇文護傳寧都公丨丨兼茂仁孝聖慈四海歸萬方注意聞)
(見錄文潞公慕唐白樂天九老會乃集洛中卿大夫丨丨高者為耆英會何遜贈江長史别詩兄事兼丨丨)
(宴交無爾汝)
年考(韓愈商州刺史董府君墓誌太師之平汴州丨丨益高挈持維綱鉏削荒纇納之大和而已其囊篋)
(細碎無所遺漏繄公之功)
年官(蜀志楊儀傳亮平生密指以儀性狷狹意在蔣琬琬遂為尚書令益州刺史儀至拜為中軍師無所)
(統領從容而已初儀為先主尚書琬為尚書郎後雖俱為丞相參軍長史儀每從行當其勞劇自惟丨丨先琬)
(才能踰之於是怨憤形於聲色歎咤之音發於五内時人畏其言語不節莫敢從也)
年力(范曄樂遊應詔詩聞道雖已積丨丨互頽侵)
年限(魏志夏侯玄傳中領軍高陽許允與豐玄親善注魏氏春秋曰允為吏部郎選郡守明帝疑其所用)
(非次召入將加罪允妻阮氏跣出謂曰明主可以理奪難以情求允頷之而入帝怒詰之允對曰某郡太守雖)
(限滿文書先至丨丨在後日限在前帝取事視之乃釋遣出唐書薛登傳請寬丨丨以容簡汰不實免官得)
(人加賞自然見賢不隱貪禄不專矣)
年事(南史虞荔傳帝以蔬食積久非羸疾所堪乃敕曰卿丨丨已多氣力稍減方欲杖委良非克壯今給)
(卿魚肉不得固從所執荔終不從才杜甫重送劉十弟判官詩丨丨推兄忝人覺弟優)
年位(蜀志費褘傳丞相亮南征還羣寮於數十里逢迎丨丨多在褘右而亮特命褘同載由是衆人莫不)
(易觀少南史陸澄傳儉自以博聞多識讀書過澄澄謂曰僕來無事惟以讀書為業且丨丨已高今君少便)
(鞅掌王務雖復一覽便諳然見卷軸未必多僕)
年表(史記太史公自序幽厲之後周室衰微諸侯專政春秋有所不紀而譜牒經略五霸更盛衰欲睹周)
(世相先後之意作十二諸侯丨丨第二丨庾信為閻將軍乞致仕表功薄賞厚因人成事恩澤丨常以愧心)
(八又步陸逞神道碑重總六軍再擇柄考績入於歲成論功書之丨丨)
年志(齊書鬱林王紀世祖慈愛曲深每加容掩冀丨丨稍改立守神器)
年計(宋史食貨志贑饒二監新額錢四十萬緡提點官趙伯瑜以為得不償費罷鼓鑄盡取木炭銅鉛本)
(錢及官吏闕額衣糧水脚之屬湊為丨丨)
年課(宋史食貨志韓綘既相建言三司總天下財賦請選官置司以天下戶口人丁税賦場務坑冶房圖)
(之類租額丨丨及一路錢榖出入之數去其重複)
年資(蜀志孟光傳太常廣漢鐔承光禄勲河東裴儁等丨丨皆在光後而登據上列處光之右)
年額(宋史食貨志戸部言準詔諸路常平可酌三年斂散中數取一年為格歲終較其增虧今以錢銀榖)
(帛貫石匹兩定丨丨永又李仕衡傳召為度支副使上言關右既弛鹽禁而興同華耀四州猶率賣鹽丨丨)
(錢請減十之四詔悉除之)
年量(宋書孝武帝紀見歲用下)
年例(孟浩然早梅詩園中有早梅丨丨犯寒開)
年義(王僧達答顔延年詩結遊略丨丨篤顧棄浮沉)
年鑑(宋史藝文志丨丨一卷)
年調(宋書沈懷文傳齋庫上絹丨丨鉅萬匹綿亦稱此期限嚴峻民間買絹一匹至二三千綿一兩亦三)
(四百貧者賣妻兒甚者或自縊死懷文具陳民困由是薄有所減)
年禮(齊書陳顯達傳以丨丨告退不許義魏書高閭傳閭歴官六朝著勲五紀丨丨致辭光進退歸軒)
(首路感悵兼懷)
年祝(周禮太祝掌六祝之辭以事鬼神示祈福祥求永貞二曰丨丨注丨丨求永貞也)
年勞(宋史張質傳先是樞密吏皆以丨丨次補有至主事而懵其職)
年榖(禮記曲禮見歲凶下順戰國策臣聞古之賢君德行非施於海内也教慈愛非布於萬民也祭祀)
(時享非當於鬼神也甘露降風雨時至農夫登丨丨豐盈衆人善之而賢主惡之齊書武帝紀氓俗凋敝於兹)
(永久雖丨丨時登而歉乏比室凡單丁之身及煢獨而秩養養孤者並蠲今年田租魏書穆亮傳今八表晏)
(清丨丨又登爰及此時以就大功人生定分修短命也蓍蔡雖智其如之何唐書選舉志代宗廣德二年詔)
(曰古者設太學教胄子雖丨丨不登兵革或動而爼豆之事不廢宋史薛居正傳八年二月上謂居正等曰)
(丨丨方登庶物豐盛非上天垂祐何以及斯所宜共思濟物或有闕政當與攻舉以成朕志莊子藐姑射之)
(山有神人居焉肌膚若冰雪綽約若處子不食五榖吸風飲露乘雲氣御飛龍而遊乎四海之外其神凝使物)
(不疵癘而丨丨熟吾是以狂而不信也雪蘇軾玉盤盂詩從此定知丨丨熟姑山親見肌膚)
年稼(上官儀為朝臣賀瑞石表淹歲亢陽離輝昇而元澤䧏春疇罕闕震方建而丨丨登)
年租(魏書盧昶傳見歲調下)
年柳(唐太宗春池柳詩丨丨變池臺隋堤曲直迴)
年籥(孟浩然荆門上張丞相詩四時丨丨盡千里客程催)
年律(陳與義度嶺詩丨丨將窮天地温兩州風氣此横分)
年豐(詩周頌譜疏助祭得禮致丨丨當以報祭故次豐年也左傳奉盛以告曰絜粢豐盛謂其三時不)
(害而民和丨丨也昔又莊公十九年秋衛人伐邢於是衛大旱甯莊子曰周饑克殷而丨丨今邢方無道諸)
(侯無伯天其或者欲使衛討邢乎從之師興而雨稷南史郭祖深傳見歲稔下易林倉盈庾億宜種黍丨)
(丨歲稔民人安息愈徐陵司空徐州刺史侯安都德政碑見歲積下韓進學觧冬暖而兒號寒丨丨而妻)
(啼飢宗張衡天象賦杵軍給以標正臼丨丨而示仰頎唐德九日示懷詩重陽有佳節具物欣丨丨李)
(與諸公遊濟瀆泛舟詩玄冥掌隂事祝史告丨丨丨陸游與子坦子聿遊明覺詩時時出雷雨百里常丨)
年登(宋書沈攸之傳見歲阜下解唐書宋務光傳天下人失業不謂太平邊兵未不謂無事水旱為災)
(不謂丨丨倉廩未實不謂國富夏韋應物假中對雨呈縣中僚友詩見淺下)
年殺(禮記禮噐禮之薄厚與年之上下是故丨雖大丨衆不匡懼則上之制禮也節矣疏大殺謂五穀不)
(熟也)
年上(禮記禮噐見上)
年下(禮記禮噐見年殺下)
年荒(晉書范宣傳豫章太守殷羨見宣茅茨不完欲為改宅宣固辭之庾爰之以宣素貧加丨丨疾疫厚)
(餉給之宣又不受愛齊書孝義傳會稽永興倪翼之母丁氏少喪夫性仁遭丨丨分衣食以飴里中饑餓者)
(鄰里求借未嘗違西白居易望月有感詩時難丨丨世業空弟兄羈旅各東皮日休南陽詩綠莎滿縣丨)
(丨後白鳥盈溪雨霽初)
年儉(北史路邕傳宣武時除東魏郡太守莅政清勤丨丨日出家粟賑賜貧窘)
年和(魏書李崇傳比以戎馬在郊未遑修繕今四表晏寧丨丨歲稔當勅有司別議經始)
年稔(齊書明帝紀往因時康崇建庠序屯虞薦有權從省廢謳誦寂寥倏移丨丨)
年燄(戴逵流火賦火憑薪以傳燄人資氣以享年苟薪氣之有竭何丨丨之恒延)
年素(袁伯文述山貧詩鬢垂驚丨丨膚耗盈帶憂)
年華(徐陵在吏部尚書答諸求官人書今衣冠禮樂日富丨丨又竹杖賦潘岳秋興嵇生倦遊桓譚不)
(樂吳質長愁並皆丨丨未暮容貌先秋蕩駱賓王春日離長安客中言懷詩丨丨開早律霽色芳晨劉禹)
(錫和令狐相公尋白閣老見留小飲因贈詩文章管星律情興占丨丨白居易奉和裴令公新成午橋綠野)
(堂即事詩丨丨翫風景春事看農桑日獨孤授花發上林詩無言向春日閑笑任丨丨皮休樵家詩居兹)
(老復老不觧歎丨丨)
年光(徐陵答李顒之書頃陳湯之疾歲月增深羊祜之疴秋冬彌劇且丨丨遒盡觸目崩心扶力含毫諸)
(不申具繞蘭心)(楊炯騫右丞省中暮望詩丨丨搖樹色春氣馬懷素奉和立春遊苑迎春應制詩唯有裁)
(花飾簮鬢恒隨聖藻狎丨丨華張錫晦日宴高文學林亭詩丨丨開柳色池影泛雲王維三月三日勤政)
(樓侍宴詩丨丨三月裏宫殿百花中榴李嘉祐後亭海榴詩江上年年小雪遲丨丨獨報海知杜牧奉和)
(白相公聖德和平致兹休運歲終功就合詠盛明詩行看臘破好丨丨萬夀南山對未央又春懷詩丨丨何)
(太急倏忽又青春丨皮日休暇日獨處詩幽慵不覺耗丨犀柄金徽亂一牀)
年號(宋書陶潜傳自以曾祖晉世宰輔恥復屈身後代自高祖王業漸隆不復肯仕所著文章皆題其年)
(月義熙以前則書晉氏丨丨自永初以來唯云甲子而已唐書藝文志封演古今丨丨錄一卷又桑道茂)
(傳道茂善太乙遁甲術是時藩鎮擅地無寧時道茂曰丨丨元和寇盜翦滅矣至憲宗乃驗王禹偁頃得毛)
(詩音義詩塵侵煙染尤堪重丨丨標題歴武宗)
年運(宋史藝文志朱繪歴代帝王丨丨銓要十卷應顔延之秋胡詩超搖行人遠宛轉丨丨徂韋物)
(送宣州周錄事詩但覩丨丨駛安知後會因元稹長慶歷詩歷日何足悲但悲丨丨易)
年命(曹植感節賦匪榮德之累身恐丨丨之早零慕歸全之明義庶不忝其所生陸機梁甫吟丨丨時)
(相逝慶雲鮮克乘)
年老(公羊傳虞公抱寶牽馬而至荀息見曰臣之謀何如獻公曰子之謀則已行矣寶則吾寶也雖然吾)
(馬之齒亦已長矣蓋戲之也注以馬齒長戲之喻荀息之丨丨史記留侯世家上有不能致者天下有四人)
(四人者丨丨矣皆以為上慢侮人故逃匿山中義不為漢臣然上高此四人宋書潘綜傳孫恩之亂妖黨攻)
(破邨邑綜與父驃共走避賊驃丨丨行遲賊轉逼驃語綜我不能去汝走可脱幸勿俱死驃困乏坐地綜迎賊)
(叩頭曰父丨丨乞賜生命賊至驃亦請賊曰兒年少自能走今為老子不走去老子不惜死乞活此兒賊因斫)
(驃綜抱父於腹下賊斫綜頭面凡四創綜當時悶絶有一賊從傍來相謂曰卿欲舉大事此兒以死救父云何)
(可殺殺孝子不祥賊良久乃止父子並得免獻齊書裴皇后傳吳郡韓蘭英婦人有文辭宋孝武世中興賦)
(被賞入宫明帝世用為宮中職僚世祖以為博士教六宮書學以其丨丨多識呼為韓公南史徐摛傳寵遇)
(日隆領軍朱异不悦謂所親曰徐叟出入兩宮漸來見逼我須早為之所遂承間白帝曰摛丨丨又愛泉石意)
(在一郡自飬帝謂摛欲之乃召摛曰新安大好山水任昉等並經為之卿為我臨此郡素問帝曰人丨丨而)
(無子者材力盡耶將天數然也希韓愈順宗實錄元年四月辛未以右金吾大將軍范朝為檢校右僕射兼)
(右神策京西諸城鎮行營兵馬節度使叔文欲專兵柄藉希朝丨丨舊將故用為將帥使主其名而尋以其黨)
(韓泰為行軍司馬專其事居又答竇秀才書學成而道益窮丨丨而智愈困白易除忠州寄謝崔相公詩)
(感舊兩行丨丨淚酬恩一寸歲寒心火蘇軾和柳子玉過陳絶糧詩圖書跌蕩悲丨丨燈青熒語夜深)
年耄(詩小序疏武公丨丨始作抑詩)
年耆(魏志陳思王植傳伏見先武皇帝武臣宿將丨丨即世者有聞矣雖賢不乏世宿將舊卒猶習戰陣)
(竊不自量志在效命庶立毛髮之功以報所受之恩病晉書紀瞻傳詔曰瞻忠亮雅正識局經濟屢以丨丨)
(久逡巡告誠朕深明此操重違高志今聽所執其以為驃騎將軍常侍如故服物制度一按舊典遣使就拜止)
(家為府)
年高(後漢書和熹鄧皇后紀后年五歲太傅夫人愛之自為剪髮夫人丨丨目冥誤傷后額忍痛不言左)
(右見者怪而問之后曰非不痛也太夫人哀憐為斷髮難傷老人意故忍之耳魏志高堂隆傳方今宿生巨儒)
(並各丨丨教誨之道孰為其繼弘晉書劉弘傳侃與敏同郡又同歲舉吏或有間侃者不疑之乃以侃為前)
(鋒督護委以討敏之任侃遣子及兄子為質弘遣之曰賢叔征行君祖母丨丨便可歸也匹夫之交尚不負心)
(何况大丈夫乎陳敏竟不敢闚境老白居易自賓客遷太子少傅分司詩形容逐日官秩隨丨丨)
年加(越絶書見歲暮下)
年大(魏志卞皇后傳文帝為太子左右長御賀后曰將軍拜太子天下莫不歡喜后當傾府藏賞賜后曰)
(王自以丕丨丨故用為嗣我但當以免無教𨗳之過為幸耳亦何為當重賜遺乎沈千運感懷弟妹詩骨肉)
(能幾人丨丨自疎隔)
年艾(唐書蕭嵩傳陸象先為洛陽尉已有名而嵩汨汨未仕人不之異夏榮者善相謂象先曰君後十年)
(貴冠人臣然不若蕭郎位高丨丨舉門蕃熾)
年尊(南史劉瓛傳上下丨丨益不願居官次廢晨昏也周書宇文護傳摩敦丨丨又加憂苦常謂寢膳)
(貶損或多遺漏伏奉論述次第分明一則以悲一則以喜)
年盛(詩桃之夭夭箋興喻時婦人皆得以丨丨時行也丨丨二十之時後漢書第五倫傳伏見虎賁中)
(郎將竇憲椒房之親典司禁兵出入省闈丨丨志美卑謙樂善此誠其好士交結之方然諸出入貴戚者類多)
(瑕釁禁錮之人尤少守約安貧之節士大夫無志之徒更相販賣雲集其門衆喣飄山聚蚊成雷蓋驕佚所從)
(生也誥晉書虞浦傳浦除鄱陽内史大修庠序廣招學徒作以奬訓之曰文學諸生皆冠帶之流丨丨志美)
(始涉學庭講修典訓此大成之業立德之基也之新論勢積則損財聚則散丨丨返衰樂極還悲此人恒情)
(也)
年衰(魏書胡叟傳高閭曾造其家值叟短褐曳柴從田歸舍為閭設濁酒蔬食皆手自辦集其館宇卑陋)
(園疇褊局而飯菜精潔醯醬調美見其二妾並丨丨跛眇衣布穿敝閭見其貧約以物值十餘匹贈之亦無辭)
(愧丨白居易夏夜宿直詩丨自無趣不是厭承明)
年長(書召誥若生子罔不在厥初生自貽哲命疏此初生謂丨丨以觧習學非初始生也禮記曲禮丨)
(丨以倍則父事之注謂年二十於四十者無左傳晉悼夫人食輿人之城杞者綘縣人或丨丨矣子而往與)
(於食有與疑年使之年曰臣小人也不知紀年臣生之歲正月甲子朔四百有四十五甲子矣其季於今三之)
(一也而史記郭觧傳及觧丨丨更折節為儉以德報怨厚施薄望後漢書許荆傳祖父武太守第五倫舉)
(為孝廉武以二弟晏普未顯欲令成名於是共割財産以為三分武自取肥田廣宅奴婢彊者二弟所得並悉)
(劣少鄉人皆稱弟克譲而鄙武貪婪晏等以此選舉武乃會宗親泣曰吾為兄不肖盜聲竊位二弟丨丨未豫)
(榮禄所以求得分財自取大譏今産所增三倍於前悉以推二弟一無所留又倭傳桓靈間倭國大亂更相)
(攻伐歴年無主有一女子名曰卑彌呼丨丨不嫁事鬼神道能以妖惑衆於是共立為王侍婢千人少有見者)
(唯有男子一人給衣食傳辭語居處宫室樓觀城柵皆持兵守衛法俗嚴峻魏志王昶傳少與同郡王凌俱)
(知名凌丨丨昶兄事之求素問夫丨丨則求之於府年少則求之於經年壯則之於藏白居易羅子詩我)
(今丨已丨日夜二毛新)
年芳(徐陵報尹義尚書見春流下甫喬知之倡女行願君駐金鞍暫此共丨丨杜曲江對雨詩見春)
(雲下帝京)(韋應物春思詩野花如雪繞江城坐見丨丨憶白居易石榴樹詩見說上林無此樹只教桃柳)
(占丨丨)
年暮(宋書索虜傳烈烈制邑守舍命蹈前修忠臣表丨丨貞柯見嚴秋白居易洛中春遊呈諸親友詩)
(見歲新下)
年稚(新序齊有閭丘卭年十八道遮宣王曰家貧親老願得小仕宣王曰子丨尚丨未可也閭丘邛對曰)
(不然昔有顓頊行年十二而治天下秦項槖七歲為聖人師由此觀之邛不肖耳丨不丨矣)
年幼(戰國策張儀為秦破從連横說楚王楚王曰楚國僻陋託東海之上寡人丨丨不習國家之長計今)
(上客幸教以明制寡人聞之敬以國從丨後漢書臧洪傳注漢法孝廉試經者拜為郎洪以丨才俊故拜童)
(子郎手晉書范宣傳范宣年十歲能誦詩書嘗以刀傷手捧改容人問痛邪答曰不足為痛但受全之體而)
(致毁傷不可處耳家人以其丨丨而異焉也周書宇文顥傳胄少而孤貧頗有幹略景公之見害以丨丨下)
(蠶室時蘇軾答任師中家漢公詩我丨尚丨作賦慕相如)
年壯(莊子顔回見仲尼請行曰奚之曰將之衛曰奚為焉曰回聞衛君其丨丨其行獨輕用其國而不見)
(其過輕用民死死者以國量乎澤若蕉民其無如矣易錢起送鮑中丞赴太原軍營詩丨丨才仍美時來道)
(行)
年弱(唐書顔師古傳仁夀中李綱薦之授安養尉尚書左僕射楊素見其丨丨謂曰安養劇縣子何以治)
(之師古曰割鷄未用牛刀素驚其言大後果以幹治聞)
年少(戰國策趙王曰寡人丨丨奉祠祭之日淺私心固竊疑焉以為一從不事秦非國之長利也乃且願)
(變心易慮割地謝前過以事秦方將約車趨行而適聞使者之明詔史記周昌傳趙堯丨丨為符璽御史趙)
(人方與公謂御史大夫周昌曰君之史趙堯丨雖丨然竒才也君必異之是且代君之位周昌笑曰堯丨丨刀)
(筆吏耳何能至是乎幸又賈誼傳吳廷尉為河南守聞其秀才召置門下甚愛孝文皇帝初立聞河南守吳)
(公治平為天下第一乃徵為廷尉廷尉乃言賈生丨丨頗通諸子百家之書文帝召以為博士又天子議以)
(為賈生任公卿之位綘灌東陽侯馮敬之屬盡害之乃短賈生曰雒陽之人丨丨初學專欲擅權紛亂諸事於)
(是天子後亦疏之不用其議賢漢書董賢傳匈奴單于來朝宴見羣臣在前單于怪丨丨以問譯上令譯報)
(曰大司馬丨丨以大賢居位單于乃起拜賀漢得賢臣魏志杜畿傳年二十為郡功曺守鄭縣令縣囚繫數)
(百人畿親臨獄裁其輕重盡決遣之雖未悉當郡中竒其丨丨而有大志也又田疇傳初平元年義兵起董)
(卓遷帝於長安幽州牧劉虞歎曰今欲奉使展效臣節安得不辱命之士乎衆議咸曰田疇雖丨丨多稱其竒)
(疇時年二十二矣曰又夏侯玄傳注太傳薨許允謂元曰無復憂矣元歎士宗卿何不見事乎此人猶能以)
(通家丨丨遇我子元子上不吾容也少蜀志先主傳身長七尺五寸垂手下厀顧自見其耳語言善下人喜)
(怒不形於色好交結豪俠丨丨爭附之馬吳志張昭傳權每田獵常乘馬射虎虎常突前攀持鞍昭變色而)
(前曰將軍何有當爾夫為人君者謂能駕御英雄驅使羣賢豈能馳逐於原野校勇於猛獸者乎如有一旦之)
(患奈天下笑何權謝昭曰丨丨慮事不遠以此慙君以宋書沈道虔傳鄉里丨丨相率受學道虔常無食無)
(立學徒武康令孔欣之厚相資給受業者咸得有成來齊書崔慰祖傳好學聚書至萬卷鄰里丨丨好事者)
(從假借日數十袠丨南史張緬傳出為淮南太守時年十八武帝疑其丨未閑吏事遣主書封取郡曹文案)
(見其斷決允愜甚稱賞之又唐書裴垍傳垍為學士時引李綘崔羣與同列及相擢韋貫之裴度知制誥李)
(夷簡御史中丞皆踵躡為輔相號名臣自他選任罔不精明人無異言士大夫不以垍丨丨柄用為嫌又元)
(稹傳次敷水驛中人仇士良至稹不譲中人怒擊稹敗面宰相以稹丨丨輕樹威失憲臣體貶江陵士曹參軍)
(革越絶書昔者越王句踐近侵於彊吳遠媿於諸侯兵散空國且滅亡乃脅諸臣而與之盟吾欲伐吳奈何)
(有功羣臣默然而對王曰夫主憂臣辱主辱臣死何大夫易見而難使也計倪官卑丨丨其居在後舉首而起)
(曰殆哉非大夫易見難使是大王不能使臣也國說苑魯哀侯棄國而走齊齊侯曰君何丨之丨而棄之蚤)
(魯哀侯曰臣始為太子之時人多諫臣臣受而不用也人多愛臣臣愛而不近也是則内無聞而外無輔也是)
(猶秋蓬惡於根本而美於枝葉秋風一起根且拔也家顔氏家訓梁氏秘閣散逸以來吾見二王眞草多矣)
(中嘗得十卷方知陶隐居阮交州蕭祭酒諸書莫不得羲之之體故是書之源淵蕭晚節所變乃是右軍丨丨)
(時法也禮韓愈送孟秀才序今年秋見孟氏子琯於郴丨甚丨甚度手其文一編甚鉅退披其編以讀之盡)
(其書無有不能吾固心存而目識之矣丹白居易代書詩疎狂屬丨丨閒散為官卑李益牡詩始知丨丨)
(求名處滿眼空中别有花又杜牧貴遊詩朝回珮馬草萋萋丨丨恩深衞霍齊上聲孟子益之相禹也歴)
(丨丨施澤於民未久)
年妙(錢起送傅管記赴蜀軍詩賜璧腰金應可料才略縱横丨且丨陶宗儀答王架閣詩承恩出牧丨)
(方丨謝事歸休道益尊)
年小(宋書氐胡傳孝建二年以保宗子元和為征虜將軍以頭為輔國將軍元和繼楊氏正統羣氐欲相)
(宗推丨丨才弱不能綏御所部頭母妻子弟並為索虜所執周書宇文護傳太祖之入關也護以丨丨不從)
(普泰初自晉陽至平凉時年十七胤南史虞荔傳嘗詣徵士何胤時太守衡陽王亦造之言於王王欲見荔)
(荔辭曰未有板刺無容拜謁王以荔有高尚之志雅相欽重還郡即辟為主簿荔又辭以丨丨不就)
年深(柳宗元祭弟宗直文如汝德業尚早合出身由吾被謗丨丨使汝負才自棄志願不就罪非他人)
(駱賓王夕次舊吳詩地古煙塵暗丨丨館宇稀倫杜甫又示兩兒詩浮生看日變為恨與丨丨戴叔寄贈)
(翠巖奉上人詩蘭若倚西岡丨丨松桂長蛟韓愈石鼓歌丨丨豈免有缺畫快劒斫斷生鼉)
年久(詩夜如何其夜未央傳央旦也疏言央旦者旦是夜屈之限言夜未央者言夜未至旦非謂訓央為)
(旦故王肅云央旦未旦夜半也二章夜未艾艾久也毛意艾取名于耆艾是年之久從幼至艾為丨丨似從昏)
(至旦為夜久昏似幼旦似艾言夜未至於久亦是未至於旦未艾與未央其意同也北史任城王雲傳雲長)
(子澄奏利國濟人所宜振者十條六曰逃亡代輸去來丨丨者若非伎作任聽卽住)
年舊(蘇轍次韻侯宣城題敵障樓詩樓臺百丨丨花竹一番新)
年永(宋書孝武帝紀道喪世屯學落丨丨獄訟微衰息之術百姓忘退素之方)
年淺(齊書柳世隆等傳論柳世陸勢居中夏丨丨位輕首抗全師孤城挑攻臨埤授策曾無汗馬勍寇乖)
(沮)
年倍(南齊書陸澄傳王儉自以博聞多識讀書過澄澄曰僕年少來無事惟以讀書為業且丨已丨令君)
(令君少便鞅掌王務雖復一覽便諳然見卷軸未必多僕蘇轍張安道生日詩仁比高山丨自丨秋逢生日)
(喜盈門)
年幾(南史王融傳宋弁見融年少問主客丨丨融曰五十之年久踰其半唐書裴度傳度退然纔中人)
(而神觀邁爽操守堅正善占對既有功名震四夷使外國者其君長必問度丨今丨狀貌孰似天子用否其威)
(譽德業比郭汾陽而用不用嘗為天下重輕風劉孝威擬古應教詩美人丨丨可十餘含羞囀笑斂裾雍)
(陶贈玉芝觀王尊師詩時流見說無人在丨丨惟應有鶴知)
年數(禮記表記子曰中心安仁者天下一人而已矣大雅曰德輶如毛民鮮克舉之我儀圖之惟仲山甫)
(舉之愛莫助之小雅曰高山仰止景行行止子曰詩之好仁如此鄉道而行中道而廢忘身之老也不知丨丨)
(之不足也俛焉日有孳孳斃而後已貳左傳今臣之子名在重耳有丨丨矣若又召之教之也杜甫夜詩)
(甲兵丨丨久賦斂夜深歸)
年首(春秋隱公二年春公會戎于潜榖梁注凡丨丨月承于時時承于年春秋因書王以配之所以見王)
(者上奉時承天而下統正萬國之義獵史記封禪書秦始皇并天下而帝或曰昔秦文公出獲黑龍此其水)
(德之瑞于是秦更名河曰德水以冬十月為丨丨色尚黑度以六為名音尚大呂事統上法參同契注月晦)
(象年終月朔象丨丨也爵范雲治西湖詩擁插勸丨丨提勞春朝)
年終(後漢書周勰傳慕老耼清静杜絶人事巷生荆棘十有餘歲至延熹二年乃開門延賓游談宴樂及)
(秋而梁冀誅丨丨而勰卒時年五十蔡邕以為知命計白居易祭社宵興燈前偶作詩更待丨丨後支持歸)
(看)
年逝(王筠早出廵行矚望山海詩同軫懷歸思俱興丨丨歌蘇軾遊羅浮道院詩斜川二三子悼歎吾)
(丨丨)
年改(白居易就花枝詩且算歡娱逐日來任他容鬢隨丨丨又秋晚詩長貌隨丨丨衰情與物同)
年迫(後漢書馬援傳征五溪援夜與送者訣謂友人謁者杜愔曰吾受厚恩丨丨餘日索常恐不得死國)
(事今獲所願甘心瞑目)
年促(唐書韓愈傳帝得表頗感悔欲復用之持示宰相曰愈前所論是大愛朕然不當言天子事佛乃丨)
(丨耳皇甫鎛素忌愈直卽奏言愈終狂疏可且内移乃改袁州刺史張協雜詩疇昔歎時遲晚節悲丨丨)
年減(白居易晚歸早出詩筋力年丨丨風光日日新)
年先(莊子重言十七所以已言也是為耆艾丨丨矣而無經緯本未以期年耆者是非先也人而無以先)
(人無人道也人而無人道是之謂陳人)
年灰(李元操和從叔禄愔元日早朝詩銅渾變秋節玉律動丨丨)
年及(唐書裴度傳度野服蕭散與白居易劉禹錫為文章把酒窮晝夜相歡不問人間事而帝知度丨雖)
(丨神明不衰每大臣自洛來必問度安否)
年至(韓愈符讀書城南詩丨丨十二三頭角稍相疎)
年流(杜牧南樓夜詩王管金尊夜不休如悲晝短惜丨丨)
年侵(宋史蕭注傳見歲吞下又杜甫寄贊上人詩丨丨腰脚衰未便隂崖秋風疾舟中伏枕書懷詩)
(聖賢名古邈羈旅病丨丨丨白居易吾廬詩吾廬不獨貯妻兒自覺丨筋力衰)
年傷(宋書索虜傳論見歲犯下)
年抛(蘇軾寄題刁景純藏春塢詩丨丨造物甄陶外春在先生杖履中)
年馳(徐陵與楊僕射書見歲到下)
年忽(白居易歲假内命酒贈周判官蕭協律詩共知欲老流丨丨且喜新正假日頻)
年多(孟子舜之相堯禹之相舜也歴丨丨施澤於民久韓愈答渝州使君書乖隔丨丨不獲數附書慕)
(仰風味未嘗敢忘漸白居易詠懷詩自從委任順浮沉覺丨丨功用深)
年滿(春秋隱公七年春王三月叔姬歸于紀疏女嫁于他國皆有姪娣與適俱行則所尊在適書適不書)
(姪娣叔姬待年之女丨丨特行故書其歸)
年朽(晉書張忠傳苻堅遣使徵之至長安辭曰丨丨髮落不堪衣冠請以野服入覲)
年積(江淹游紀南城詩丨丨衣劒滅地遠宫館平)
年移(庾信竹杖賦若乃世變市朝丨丨陵谷猿唫鷹厲風霜慘黷)
年換(白居易答王尚書問履道池舊橋詩虹梁雁齒隨丨丨素板朱蘭逐日修)
年邁(陸雲贈顧彦先詩時過丨丨晻冉桑榆宗欽與高允詩嗟我丨丨迅踰激電)
年閒(陸游卜居詩歴盡人間行路難老來要覓數丨丨)
年餘(韓愈送諸葛覺往隨州讀書詩行丨丨五十出守數已六)
年過(晉語丨丨七十者公親見之品白居易殘春詠懷贈楊慕巢侍郎詩位逾三日丨丨六旬時)
年進(玉海公孫弘學春秋對策高第不能守經據古乃曲學阿世以取爵位丨丨而德退何其謬歟)
年往(謝靈運曇隆法師誄丨丨歡流厭來情舍在陸機長歌行丨丨信勁矢時來亮急弦潘岳懷縣)
(作感此還期淹歎彼丨丨駛闊顔延之秋胡詩丨丨誠思勞路遠音形)
年去(白居易赴蘇州至常州答賈舍人詩未酬恩寵丨空丨欲立功名命不來)
年來(南平王鑠代收淚就長路詩時往從朝露丨丨驚夕氲戴叔倫越溪邨居詩丨丨橈客寄禪扉多)
(話貧居在翠微日春光好更新)(又人日喜春詩丨丨日日春光好今杜牧初春有感寄歙州邢員外詩跡)
(去夢一覺丨丨事百般舊蘇軾和歐陽少師會老堂次韻詩一時冠蓋盡嚴終德丨丨豈易逢陸游山園)
(雜咏詩俗客丨丨真掃迹清尊日暮獨忘歸)
年開(唐太宗除夜詩冬盡今宵促丨丨明日長)
年病(邢邵冬日酬魏少傳直史館詩丨丨從横至動息不自安)
年同(春秋隱公二年紀子伯莒子盟于密榖梁傳或曰紀子伯莒子而與之盟或曰丨丨爵同故紀子以)
(伯先也百左傳子干奔晉從車五乘叔向使與秦公子同食皆人之餼趙文子曰秦公子富叔向曰底禄以)
(德德鈞以年丨丨以尊公子以國不聞以富)
年鈞(左傳昔先王之命曰王后無適則擇立長丨丨以德德鈞以卜王不立愛公卿無私古之制也)
年殊(柳宗元祭崔使君簡文惟昔與君丨丨志匹晝咨夕計期正文律實契師友豈伊親昵)
年驚(白居易重詠詩日覺雙眸暗丨丨兩鬢蒼)
年在(蘇軾送竹几與謝秀才詩但隨秋扇年丨丨莫鬪瓊枝夜夜新)
年推(陸游偶書詩身放江湖遠丨丨里巷尊)
年失(白居易感秋詠意詩須知流輩年丨丨莫歎衰翁日日非)
年劫(曹松貽世詩只消丨作丨俱到總無間)
年滯(張九齡洪州西山祈雨是日輙應因賦詩言事詩窮丨丨遠想寸晷閱清暉)
年渡(杜甫天河詩牛女年丨丨何曾風浪生)
年校(杜甫狂歌行贈四兄與兄行丨丨一歲賢者是兄愚者弟)
時
時雨(書洪範曰肅丨丨若傳君行敬則丨丨順之䧏禮記月令季春之月是月也命司空曰丨丨將下)
(水上騰循行國邑周視原野修利隄防道達溝瀆開通道路毋有障塞又孔子閒居天䧏丨丨山川出雲)
(孟子有如丨丨化之者枷齊語今夫農羣萃而州處察其四時權節其用耒耜芟及寒擊菒除田以待時耕)
(及耕深耕而疾耰之以待丨丨時雨既至挾其槍刈耨鎛以旦暮從事于田野少而習焉其心安焉不見異物)
(而遷焉養越語夫雖無四方之憂然謀臣與爪牙之士不可不而擇也譬如衰笠丨丨既至必求之史記)
(趙世家蘇厲為齊遺趙王書曰臣聞古之賢君其德行非布于海内也教順非洽于民人也祭祀時享非數常)
(于鬼神也甘露䧏丨丨至年穀豐熟民不疾疫衆人善之漢書王莽傳見歲星下魏志公孫瓉傳注怒如)
(嚴霜喜如丨丨于莊子堯譲天下于許由曰日月出矣而爝火不息其光也不亦難乎丨丨䧏矣而猶浸灌)
(其于澤也不亦勞乎夫子立而天下治而我猶尸之吾自視缺然請致天下吕覧譬之若良農辨土地之宜)
(謹耕耨之事未必收也然而收者必此人也始在于遇丨丨遇丨丨天地也非良農所為也大戴禮明主之)
(所征必道之所廢者也彼廢道而不行然後誅其君致其征弔其民而不奪其財也故曰明主之征也猶丨丨)
(也至則民說矣丨素問少隂大宮陽明甲子甲午其運隂雨其化柔潤丨蟫史天老對黃帝鳳象鴻前鱗)
(後蛇頸而魚尾龍文而龜身燕頷而雞喙戴德負仁抱忠挾義小音金大音鼓延頸奮翼五彩備明舉動八風)
(氣應丨丨以曹植上責躬詩表見春風下加陸雲盛德頌泛丨丨清天灑狂塵以肅地魏收齊王九錫)
(册文庇民立政丨丨滂流如韓愈與鄂州柳中丞書夫一衆人心力耳目使所至丨丨三代用師不出是道)
(詩又河南少尹裴君墓誌銘公幼有文年十四上丨丨代宗以為能夏侯湛朝華賦濯靈柯於丨丨滋逸)
(采於豐露忠宋之問夏日仙萼亭應制詩見夏雲下貫唐明皇送州太守康昭遠等詩丨丨侔昔賢芳猷)
(前史陽梁昇卿奉和聖製答張說扈從南出雀鼠谷詩見歲下王翰奉和聖製送張說上集賢學士賜宴)
(詩和樂熏風觧湛恩丨丨連叔李嘉祐南浦渡口詩東風潮信滿丨丨稻秔齊戴倫女耕田行疏通畦隴)
(防亂苖整頓溝塍待丨丨)
時風(書洪範曰聖丨丨若傳君能通理則丨丨順之咸後漢書黃瓊傳臣聞先王制典籍田有日司徒)
(戒司空除壇先時五日有協風之應王即齋宮饗醴載耒誠重之也自癸巳以來仍西北風甘澤不集寒凉尚)
(結迎春東郊既不躬親先農之禮所宜自勉以逆和氣以致丨丨魏志和洽傳太和中散騎常侍高堂隆奏)
(丨丨不至而有休廢之氣必有司不勤職事音陸機演連珠靈輝朝覯稱物納照丨丨夕灑程形賦又遨)
(遊出西城詩逝物隨節改丨丨肅且熠貨韋應物答故人見諭詩丨丨重書札物情敦遺)
時雪(禮記月令季冬行夏令則水潦敗國丨丨不䧏冰凍消釋)
時夏(韋應物曇智禪師院詩丨丨方新雨果藥發餘榮又詩我求懿德肆于丨丨箋懿美肆陳也我武)
(王求有美德之士而任用之故陳其功于是夏而歌之樂歌大者稱夏又無此疆爾界陳常于丨丨疏此與)
(時邁皆周公所作皆云丨丨則以此二者為大功故于樂為大歌也)
時陽(漢書王莽傳太白司艾西嶽國師典致丨丨白煒象平考量以銓潘岳笙賦若夫丨丨初暖臨川)
(送離)
時晴(王羲之帖快雪丨丨佳想安善未果為結力不次)
時霽(張九齡酬王履震遊園林見貽詩地偏人事絶丨丨鳥聲繁)
時寒(書洪範曰謀丨丨若傳君能謀則丨丨順之煒漢書王莽傳辰星司謀北嶽國將典致丨丨玄和)
(平考星以漏人素問秋刺冬分病不已令洒洒丨丨)
時暑(潘岳在懷縣作我來冰未泮丨丨忽隆熾應白居易題盧秘書夏日新栽竹詩豈止消丨丨能保)
(歲寒)
時燠(書洪範曰哲丨丨若傳君能照哲則丨丨順之也春秋桓公十有四年春無冰穀梁傳無冰丨丨)
(平漢書王莽傳熒惑司悊南嶽太傳典致丨丨赤煒頌考聲以律韋應物南塘泛舟詩端居倦丨丨輕舟)
(泛㢠塘詩朱子自溪口買舟至順昌示同行者丨丨倦長途買舟至西郭)
時暘(書洪範曰乂丨丨若傳君行政治則丨丨順之)
時熱(素問陽明有餘病脉痺身丨丨不足病心痺)
時晦(詩於鑠王師遵養丨丨鳴陳子昂古詩衆芳委丨丨鶗鴂悲耳)
時暝(錢起秋夜船行詩扁舟丨屬丨月上有餘輝)
時歲(宋書孝武帝紀廷尉遠邇疑讞平決攸歸而一蹈幽圄動逾丨丨民嬰其困吏容其私自今囚至辭)
(具並即以聞丨又劉敬宣傳今往伐蜀萬有餘里泝流天險動經丨若此軍直指成都徑禽譙氏者復是將)
(帥奮威一快之舉耳丨齊書高帝紀夫昏明相襲晷景之恒度春秋遞運丨之常存張九齡入廬山仰望)
(瀑布水詩不知幾丨丨但見無昏曉淮韓愈别趙子詩欲一窮究之丨丨屢謝除孟郊憩上觀公法堂詩)
(動覺日月短静知丨丨長)
時月(書堯典協丨丨正日傳合四時之氣節月之大小日之甲乙使齊一也禮記王制命典禮考丨丨)
(定日同律禮樂制度衣服正之疏考校四時及十二月之大小時有節氣早晚月有弦望晦朔考之使各當其)
(節晉史記封禪書長安置祠祝官女巫其河巫祠河於臨而南山巫祠南山秦中秦中者二世皇帝各有丨)
(丨器宋書明帝紀自今鱗介羽毛肴核衆品非丨丨可採味所須可一皆禁斷嚴為科制張華上巳篇姑)
(洗應丨丨元已啓良辰)
時日(禮記曲禮龜為卜筴為筮卜筮者先聖王之所以使民信丨丨敬鬼神畏法令也又表記子言之)
(昔三代明王皆事天地之神明無非卜筮之用不敢以其私䙝事上帝是故不犯日月不違卜筮卜筮不相襲)
(也大事有丨丨小事無丨丨有筮外事用剛日内事用柔日不違龜筮左傳明年其死于高梁之虛註凡筮)
(者用周易則其象可推非此而往則臨時占者或取於象或取於氣或取於丨丨王相以成其占若盡附會以)
(爻象則構虛而不經故略言其歸趣有晉語丨丨及矣公子幾矣漢書禮樂志練丨丨候望焫膋蕭延四)
(方歲宋書孝武帝紀水陸捕採各順丨丨丨又百官志見終下唐書盧藏用傳任賢使能不丨而利民)
(法審令不卜筮而吉養勞貴功不禱祠而福)
時節(蜀志諸葛亮傳註亮初亡所在各求為立廟朝議以禮秩不聽百姓遂因丨丨私祭之於道陌上)
(魏書寇治傳治兄弟並孝友敦穆白首同居父亡雖久而猶於平生所處堂宇備設帷帳几杖以丨丨開堂列)
(拜垂淚陳薦若宗廟然騐南史沈洙傳凡小大之獄必應以情政言依準五聽其虛實豈可令恣考掠以判)
(刑罪且測人丨丨本非古制近代以來方有此法起自晡鼓迄於二更豈是常人所能堪忍道德指歸論故)
(知者之居也耳目視聽心意思慮飲食丨丨窮適志欲聰明並作不釋晝夜經歴百方籌策萬事定安危之始)
(明去就之路將以全身體而延大命也問韓愈送殷員外序唐受天命為天子凡四方萬國不海内外無小)
(大咸臣順於朝丨丨貢水土百物大者特來小者附集楊愼雁來紅賦吳臺草長紅心不同丨丨楚岸楓愁)
(赤葉遠謝輝煌甫常建張天師草堂詩丨丨開玉書窅映飛天言杜春夜喜雨詩好雨知丨丨當春乃發)
(生知又岳麓山道林二寺行方丈涉海費丨丨懸圃尋河有無高適自淇涉黃河途中詩蠶農有丨丨田)
(野無閑人無韋應物黿頭山神女歌水府沉沉行路絶蛟龍出沒丨丨又送王校書詩同宿高齋換丨丨)
(共看移石復栽杉進又夏景園廬詩閒居逾丨丨夏雲已嵯峨韓愈送士劉師服東歸詩丨丨不可翫東)
(郊可攀援官杜牧郡齋獨酌詩丨丨序鱗次古今同雁行又除歸京睦州雨霽詩溪山侵兩越丨丨到重)
(陽曉温庭筠春暮宴罷寄宋夀先輩詩斜掩朱門花外鍾鶯丨丨好相逢顧非熊陳情上鄭主司詩丨丨)
(思家夜風霜作客天仍夜淺丨丨欲秋分)(賈島夜喜賀蘭三見訪詩漏鐘來鵠蠶婦詩曉夕採桑多苦辛)
(好花丨丨不閑身半開丨丨最妖嬈)(何希堯柳枝詞著雨胭脂點點消唐彦謙金陵懷古詩太平丨丨殊)
(風景山自青青水自流)
時刻(宋書蕭皇后傳上以恭孝為行奉太后素謹及即大位春秋已高每旦入朝太后未嘗失丨丨南)
(史陸杲傳為尚書殿中曹郎拜日八坐丞郎並到上省交禮而杲至晚不及丨丨坐免官同文筭指問刻漏)
(一壺今漏開三孔其一孔最大漏水二時而盡一孔次之三時而盡一孔最細六時而盡假如三孔俱洩則幾)
(刻水盡其法先以三孔與丨丨相較以各時為第一率以一壺為第二率以最小時為第三率要見大孔二時)
(漏盡一壺則六時漏盡三壺其餘倣此而推)
時候(書堯典日中星鳥以殷仲春疏於日晝夜中分刻漏正等天星朱鳥南方七宿合昏畢見以此天之)
(丨丨調正仲春之氣節人春秋公如齊納幣何休註納幣即納徵納徵者曰主受幣士受儷皮是也禮言納)
(徵春秋言納幣者春秋質也凡婚禮皆用雁取其知丨丨唯納徵用玄纁束帛儷皮禮記王制獺祭魚然後)
(虞人入澤梁豺祭獸然後田獵鳩化為鷹然後設罻羅草木零落然後入山林昆蟲未蟄不以火田註取物必)
(順丨丨也華又月令季秋之月鴻雁來賓爵入大水為蛤鞠有黃豺乃祭獸戮禽注皆記丨丨也唐書裴)
(度傳夫頤養之道當順適丨丨則六氣平和萬夀可保梁簡文帝與劉孝綽書玉霜夜下旅雁晨飛想凉燠)
(得宜丨丨無爽亭高適别王八詩丨丨何蕭索鄉心正鬱陶李頻江夜别詩離亭向水開丨丨復蒸梅)
時令(禮記月令季冬之月天子乃與公卿大夫共飭國典論丨丨以待來歲之宜宋書明帝紀其方物)
(職貢各順土宜出獻納貢敬依丨丨朔唐德宗豐年多慶九日示懷詩爽氣肅丨丨早衣聞鴻王維奉和)
(聖製從蓬莱向興慶道中詩為乘陽氣行丨丨不是宸遊玩物華皇甫曾送王相公詩人安布丨丨地遠答)
(君恩劉敬括省試七月流火詩禮標丨丨爽詩興國風幽禹錫早春對雪詩朝驅旌旆行丨丨夜見星辰)
(憶舊官)
時律(後漢書明帝紀其班時令勅羣后事畢升靈臺望元氣吹丨丨觀物變)
時分(宋書歷志和帝永元十四年詔曰漏所以節丨丨定昏明昏明長短起於日去極遠近日道周圜不)
(可以計率分官漏九日增减一刻違失其實以晷景為刻密近有騐)
時隙(王粲校獵賦用丨丨之餘日兮陳苖狩而講旅)
時晚(杜甫贈比部蕭郎中十兄詩致君丨已丨懷古意空存杜牧湖南正初招李郢秀才詩行樂及時)
(丨已丨對酒當歌歌不成)
時夜(莊子見卵而求丨丨見弹而求鴞炙鳴墨子蝦蟇日夜鳴口乾而人不聽鶴雞丨丨而天下振動)
(多言何益)
時晏(越絶書見歲暮下丨顔延之和謝監靈運詩物謝丨既年往志不偕)
時暮(江淹金燈草賦既豔溢於丨丨方照麗於霜分豔王勃採蓮賦恐丨丨愁日曛鳴鐶釧兮響窈窕)
(珠翠兮光繽紛豈儲光羲敬酬陳掾親家翁秋夜有贈詩不畏丨丨坎壈無與鄰)
時半(杜甫九日曲江詩季秋丨欲丨九日意兼悲)
時光(張說破陣樂千里不辭行路遠丨丨早晚到天涯張嘉貞恩敕尚書省寮宴昆池應制詩丨丨牽)
(利舸春淑處柔條子韋應物西郊燕集詩濟濟衆君高宴及丨丨)
時景(後山詩話范文正公為岳陽樓記用對語說丨丨尹師魯曰傳竒體耳蔣防惜分隂賦崇樹在乎)
(功名淹速繼於丨丨川高適同房侍御山園新亭與邢判官同遊詩開亭俯陸丨丨宜招尋韋應物送雲)
(陽鄒儒立少府侍奉還京師詩聊從郡閣暇美此丨丨新又縣齋詩仲春丨丨好草木漸舒榮)
時氣(書洪範次九曰嚮用五福威用六極疏天監在下善惡必報休咎騐於丨丨禍福加于人身故五福)
(六極為九也地禮記月令季秋之月命百官貴賤無不務内以會天之藏無有宣出疏無有宣出者以物皆)
(收斂又閉藏無得有宣露出散其物以逆丨丨詔漢書丙吉傳見歲竟下後漢書明帝紀中元二年曰方)
(春戒節人以耕桑其勅有司務順丨丨使無煩擾王又郎顗傳方春東作布德之元陽氣開發養導萬物者)
(因天視聽奉順丨丨宜務崇温柔遵其行令陳琳遊覧詩見秋風下)
時運(宋書樂志漢之季董卓亂桓桓武應丨丨義兵興雲旗建中說杜如晦若逢其明王於萬民其猶)
(天乎吾察之久矣目光惚然心神忽然此其識丨丨者憂不逢眞主以然哉雲笈七韱老君戒文曰西向流)
(沙中無量國有巨石高二百丈周旋一千五百里巨石北則有芥子城壁方四十里四面石壇高二十丈飛仙)
(一歲送一芥子著此城中以衣拂巨石令消與平地無别芥子城令滿中芥子則丨丨周劫世轉一階也班)
(彪北征賦諒丨丨之所為兮永伊鬱其誰愬詩陶潜詩邁邁丨丨穆穆良朝高適宋中遇劉書記幾載困)
(常調一朝丨丨催)
時序(戰國策夫四丨之丨成功者去成陸機贈尚書郎顧彦先詩凄風迕丨丨苦雨遂霖杜甫春日)
(江村詩乾坤萬里眼丨丨百年心丨韋應物寄柳州韓司戶郎中詩悵望城闕遥幽居丨永李益合源溪)
(期張計不至詩霜露肅丨丨緬然方獨尋及梅堯臣冬雷詩天公豈欺物若此泊丨丨又周語夏之衰也)
(棄稷弗務我先王不窋用失其官而自竄于戎翟之門不敢怠業丨丨其德纂修其緒修其訓典朝夕恪勤守)
(以惇篤奉以忠信奕世載德不忝前人各後漢書班固傳上帝宴饗五位丨丨註五位五帝也依其方而祭)
(之丨魏書李騫傳百揆鬱以丨四門穆其惟清)
時代(禮記禮運坤乾之義夏時之等吾以是觀之疏吾以二書觀之知上代以來至于今世丨丨運轉理)
(之變通照崔國輔石頭灘作一身猶未理安得濟丨丨盧鄰羈卧山中詩卧壑迷丨丨行歌任死生)
時世(書吕刑度作刑以詰四方傳度丨丨所宜訓作贖刑以治天下四方之民詩周頌譜疏成王即位)
(之初禮樂新定其詠祖父之功業述丨丨之和樂宏勲盛事已盡之矣荀子丨丨不同譽何由生不得為政)
(功安能成秦妝樓記崔樞夫人治家整肅婦妾皆不許丨丨妝韜玉貧女詩誰愛風流高格調共憐丨丨)
(儉梳妝)
時晉(張華四廂樂歌於皇丨丨奕世齊聖)
時山(明一統志丨丨在常州府江隂縣東三十里相傳昔有富民時氏族居於此)
時水(水經瓠子河東北至梁鄒縣西分為二其東北東者為濟河其東者為丨丨又東北至濟西濟河)
(北入于海名明一統志丨丨在青州府臨淄縣西南二十五里一耏左傳齊晉盟于耏是也其源淺旱則涸)
(故又名乾時左傳公與齊侯戰于乾時是也中又丨丨橋在青州府臨淄縣西北四十里元至元建)
時田(大戴禮十有一月王狩狩者言王之丨丨冬獵為狩)
時曲(唐書李光顔傳元和元年討蔡以成州刺史充忠武軍都知兵馬使始踰月擢本軍節度使詔以其)
(軍當一面光顔乃壁溵水明年大破賊丨丨)
時臺(春秋莊公三十有一年春築臺于郎註禮天子有靈臺以候天地諸侯有丨丨以候四時登高望遠)
(人情所樂動而無益於民者雖樂不為也四方而高曰臺)
時衣(岑參和刑部成員外秋夜寓直寄臺省知已詩丨丨天子賜厨膳大官調)
時服(晉書安平獻王孚傳臨終遺令曰有魏貞士河内温縣司馬孚字叔達不伊不周不夷不惠立身行)
(道終始若一當以素棺單槨斂以丨丨陸機招隐詩嘉卉獻丨丨靈朮進朝飱)
時路(宋書樂志丨丨建大麾雲旗翳紫虛翔又阮籍詠懷詩丨丨烏足爭太極可翺)
時網(宋書王弘傳疏士人坐符伍之罪有奴罪奴無奴輸贖既許士庶緬革則聞察自難不宜以難知之)
(事定以必知之法夫有奴不賢無奴不必不賢今多僮者傲然于王憲無僕者怵廹於丨丨是為恩之所霑恒)
(在程卓法之所設必如顔原求之鄙懷竊所未惬挂陸機南征賦悠悠華戎丨丨丕承曹植責躬詩舉丨)
(丨動亂國經)
時餐(李白贈嵩山焦鍊師詩丨丨金鵝蕊屢讀青苔篇)
時食(禮記中庸薦其丨丨註丨丨四時祭也)
時飲(杜甫又示宗武詩假日從丨丨明年共我長)
時味(魏書高允傳高祖文明太后遣使備賜御膳珍羞自酒米至鹽醢百有餘品皆盡丨丨及牀帳衣服)
(茵被几杖羅列于庭王官往還慰問相屬允喜形於色語人曰天恩以我篤老大有所賚得以贍客矣玄晏)
(春秋衛倫過予論及于丨丨因命僕取糗進曰麥也有杏李柰味王禹偁七夕詩海物雜丨丨羅列繁且夥)
(品鄒浩戲督潜亭作春羹詩春羹物謝丨丨江流暖泛園中英)
時珍(柳宗元為武中丞謝賜櫻桃表天睠特深丨丨洊降寵驚里巷恩溢圓方張華上巳篇伶人理新)
(樂膳夫然丨丨丨王浚從幸洛水餞王公歸國詩八音以迭奏蘭羞備丨又韋應物送陸侍御還越詩英)
(聲頗籍甚交辟廼丨丨)
時羞(魏書崔光傳昨軒駕頻出幸馮翊君任城王第雖漸中秋餘熱尚蒸衡蓋往還聖躬煩倦豐廚嘉醴)
(罄竭丨丨上夀弗限一觴方丈甘踰百品旦及日斜接對不憩非謂順時而遊奉養有度又梁鍠豔女詞自)
(愛頻開鏡丨丨欲掩扉)
時膳(唐書崔沔傳太常議加宗廟籩豆沔曰國家清廟時享禮饌具設周制也古物存焉園寢上食丨丨)
(備列漢法也他珍極焉四張衡東京賦升獻六禽丨丨膏)
時饌(唐書崔沔傳大羹古食也盛於古器和羹常饌也盛於時器毛血盛於盤玄酒盛於尊未有薦丨丨)
(而用古器者繇古質而今文便事也)
時醪(陶潜祭從弟敬遠文乃以園果丨丨祖其將行)
時榖(宋書禮志今皇風緬暢輝祀通嶽愚謂宜使以太常持節牲以太牢之具羞用酒脯丨丨禮以赤璋)
(纁幣)
時果(北史庾業延傳鄴舊有園池丨丨初熟丞吏送之岳不受曰果未進御吾何得先食舊唐書王琚)
(傳中宫亦使尚官就琚宅問訊琚母丨丨珍味賚之助其甘旨鄭谷劉神童詩見春闈下王禹偁寄題陕)
(府南溪兼簡孫何兄弟詩官醖綠開瓶丨丨青出籠)
時稼(王維宿鄭州詩主人東臯上丨丨繞茅屋丨劉長卿題獨孤使君湖上林亭詩老農持鍤拜丨捲)
(簾看臣韋應物秋郊詩登原忻丨丨采菊行故墟丨梅堯新霽登周王城詩秋山豁晴翠野老親丨)
時藿(潘岳閑居賦蘘荷依隂丨丨向陽)
時蔬(唐書百官志虞部郎中員外郎各一人掌京都衢衖苑囿山澤草木及百官蕃客丨丨薪炭供頓畋)
(獵之事)
時䔩(謝靈運三月三日曲水集詩際渚羅丨丨托波泛輕爵)
時菊(岑稷慈恩寺九日應制詩微臣謝丨丨薄采入芳叢韋應物九日灃上詩丨丨乃盈泛濁醪自為)
(美)
時韭(沈約行園詩初菘向堪把丨丨日離離)
時禽(陸機悲哉行目感隨氣草耳悲詠丨丨朱錢可復鶯出谷詩玉律陽和變丨丨羽翮新子還家)
(即事詩扶疎滿園隂丨丨互翻飛)
時鳥(陸機悲哉行蕙草饒淑氣丨丨多好音)
時鶯(沈約上巳華光殿詩丨丨顧慕聲合離輕波微動漾羽巵)
時飛(法言龍蟠於泥蚖其肆矣蚖哉蚖哉惡覩龍之志也歟或曰龍必欲飛天乎曰丨丨則飛時潜則潜)
(既飛且潜食其不妄形其不可得而制也歟)
時潜(法言見上)
時吠(萬楚題江潮莊壁詩野閑犬丨丨日暮牛自歸)
時嚶(沈約悲哉行樂府丨丨起稚葉蕙氣動初蘋)
時鳴(王維鳥鳴澗詩月出驚山鳥丨丨春澗中相朱子行視武夷精舍作好鳥丨一丨王孫遠喚)
時帝(唐書張齊賢傳丨丨五人帝也元於丨丨包天人故以文武作配是並告兩五帝為不疑諸侯受朔)
(天子藏於廟天子受朔於天宜在明堂故告丨丨配祖考)
時王(春秋桓公二年春滕子來朝榖梁註隱公十一年稱侯今稱子蓋丨丨所黜又桓公二年秋七月)
(紀侯來朝榖梁註隱二年稱子今稱侯蓋丨丨所進先公羊傳王者孰謂註孰誰也欲言丨丨則無事欲言)
(王又無諡故問誰謂疏即當時平王也若是當時平王應如下文秋七月天王使宰咺來歸惠公仲子之賵是)
(其事也今無此事直言王故疑非是當時之王矣)
時主(晉書張忠傳苻堅徵之忠沐浴而起曰不敢以逆丨丨之意)
時君(唐書禮樂志文中子曰封禪非古也其秦漢之侈心乎蓋其曠世不常行而於禮無所本故自漢以)
(來儒生學官議論不同而至於不能决則出於丨丨率意而行之爾)
時宦(後漢書夏馥傳馥雖不交丨丨然以聲名為中官所憚遂與范滂張儉等俱被誣䧟王惲送王嘉)
(父詩丨丨儘從閑處著浩歌還愛醉時眞)
時宰(晉書謝安傳論琰稱貞幹卒以忠勇垂名混曰風流竟以文辭獲譽並階丨丨無墮家風陳基送)
(姪譲還吳詩乞身丨丨若未許南望白雲勞我情)
時憲(書說命惟天聰明惟聖丨丨惟臣欽若惟民從乂潘岳許由頌通於丨丨頃筐不盈儲光羲哥)
(舒大夫頌德詩直道濟丨丨天邦遂輕刑)
時貴(司空圖華下詩久無書去干丨丨時有僧來自故鄉又戰國策見時賤下)
時任(王羲之增運帖吾於時地甚疏卑致言誠不易然以在大臣之末要為居丨丨豈可坐視危難)
時寵(王維息夫人詩莫以今丨丨能忘舊日恩)
時哲(謝靈運九日詩鳴葭戾朱宫蘭巵獻丨丨薛王維留别山中温古上人兄并示舍弟縉詩解登天)
(朝去師偶丨丨聖錢起寄王臨詩之子良史才華簮偶丨丨楊巨源夀無疆詩年華富仙苑丨丨滿公車)
時賢(後漢書韋彪傳中常侍曹節欲借寵丨丨以為名晉書袁宏傳宏自吏部郎為東陽郡祖道於冶)
(亭丨丨皆集皇又索紞傳游學京師交結丨丨接舊唐書李綘傳明自天后朝出居藩邸當莅官守丨丨)
(於外知人事之艱難序蕭綸陶隐居碑朝廷錫問丨丨餞别李華崔沔集推舉丨丨得陸尚書景融李揚)
(州瑱宋上黨遥宋兵部鼎等僉為國器丨蕭穎士登臨河城賦文嗣作者價參丨)
時才(朱子讀十二辰詩卷掇其餘作此聊奉一笑詩丨丨虎圈聽豪夸舊業兔園嗟莽鹵)
時幹(魏書李安世傳讃安世識具通雅丨丨之良)
時棟(晉書袁宏傳釋褐中林鬱為丨丨)
時雄(魏書李諧傳及數反於中興驅丨丨而電逝丨李百藥謁漢高廟詩抑揚駕人傑叱咤掩丨)
時傑(獨孤及苦熱行明主命使臣皇華得丨丨美李乂餞許州宋司馬赴任詩展驥旌丨丨談雞代賢)
時儁(俊同魏志何夔傳註古之造士也必擢丨丨時魏書王遵業傳遵業兄弟並交遊丨丨乃為當所)
(美也)(曹植與吳質書諸子但為未及古人自一丨之丨李綱論治疏誠能博求丨丨上下同心則三皇可)
(追而四五帝可俯而六詩王灣晚夏馬嵬卿叔池亭即事寄京都一二知已忝職畿甸淹濫陪丨丨後)
時秀(晉書文苑傳至於吉甫太冲江右之才傑曹毗庾闡中興之丨丨信乃金相玉潤埜會川冲埒美前)
(修垂裕來葉應江淹蕭驃騎譲封第三表德非丨丨道乖物宗韋物送雲陽鄒儒立少府奉還京師詩昆)
(弟俱丨丨長衢當自伸)
時英(賀朝從軍行騎射先鳴推任俠龍韜決勝佇丨丨)
時彦(晉書庾冰傳宅冲虛以為本勤訓督以為務廣引丨丨詢於政道韋應物春宵燕萬年吉少府中)
(孚南舘詩賓筵接丨丨樂燕凌芳歲)
時髦(劉長卿送賈三北遊詩顧予他日仰丨丨不堪此别相思勞)
時亮(書舜典帝曰咨汝二十有二人欽哉惟丨丨天功陸雲贈汲郡太守詩萃彼俊乂丨丨庶官)
時友(儲光羲蘇十三瞻登玉泉寺峰入寺中見贈詩逖聽多丨丨招邀及浮賤)
時士(韋應物答長安丞裴說詩出身忝丨丨於世本無機)
時克(書大禹謨不虐無告不廢困窮惟帝丨丨傳惟帝堯能為此行餘人所不能)
時我(書君奭君已曰丨丨我亦不敢寧于上帝命)
時人(宋書文帝紀歲月不居逝踰三紀丨丨故老與運零落房白送蕭穎士詩夫子高世蹟丨丨不可)
(攀而李頎送劉四赴夏縣詩脱略勢利猶埃塵嘯傲丨丨已矣杜甫奉漢中王手札報韋侍御蕭尊師亡)
(詩不但丨丨惜秪應吾道窮又劉長卿送方外上人詩莫買沃洲山丨丨已知處書洪範而康而色曰子)
(攸好德汝則錫之福丨丨斯其維皇之極又立丨丨作卜筮三人占則從二人之言)
時倫(韋應物寄令狐侍郎詩羣公共然諾聲聞邁丨丨)
時輩(南史韋粲傳頗擅權誕倨不為丨丨所平右衛朱异嘗於酒席厲色謂粲曰卿何得已作領軍面向)
(人問唐書韓愈傳臣受性愚陋人事多所不通惟酷好學文章未嘗一日暫廢實為丨丨所見推許南唐)
(近事鍾謨性聰敏多記問奏疏理論穎脱丨丨終南山雙峰草堂詩斂迹歸山田息心謝丨丨)(岑參又送)
(薛彦偉擢第東歸詩丨丨似君稀青春戰勝歸熱高適别王徹詩丨丨想鵬舉他人嗟陸沉杜甫毒寄簡)
(崔評事十六弟詩藴藉異丨丨檢身非苟求爭李嘉祐送嚴二擢第東歸詩隳官就賓薦丨丨詎先)
時流(魏書楊椿傳汝家仕皇魏以來高祖以下乃有七郡太守三十三州刺史内外顯職丨丨少比)
時衆(宋書武帝紀高祖位微於朝衆無一旅奮臂草萊之中倡大義以復皇祚由是王謐等諸人丨丨民)
(望莫不愧而憚焉)
時歷(晉書杜預傳預以丨丨差舛不應晷度奏上三元乾度歷行於世)
時鑑(宋史柳開傳知寧邊軍徙全州全西延洞有栗氏常鈔劫民糧開入諭之栗氏懼攜老幼悉至開即)
(賦其居業作丨丨一篇刻石戒之)
時文(儲光羲上長史王公責躬詩大賢薦丨丨醜婦用娥眉韓休奉和御製平胡詩叨榮逢偃羽率舞)
(詠丨丨)
時則(淮南子要略懼為人之惛惛然弗能知也故多為之辭博為之說又恐人之離本親末也故言道而)
(不言事則無以與世浮沉言事而不言道則無以與化游息故著二十篇有原道有俶眞有天文有地形有丨)
(丨有覽冥有精神有本經有主術有繆稱有齊俗有道應有汜論有詮言有兵略有說山有說林有人間有修)
(務有泰族也于又書君奭我聞在昔成湯旣受命丨丨有若伊尹格皇天在太甲丨丨有若保衡在太戊丨)
(丨有若伊陟臣扈格于上帝巫咸乂王家在祖乙丨丨有若巫賢在武丁丨丨有若甘盤又立政丨丨勿有)
(間之)
時維(詩匪教匪誨丨丨婦寺)
時道(揚雄解嘲嚮使上世之士處乎今世策非甲科行非孝廉舉非方正獨可抗疏丨丨是非高得待詔)
(下觸閒罷又安得青紫)
時德(管子左操五器右執五味懷繩于準鈎多備規軸減溜大成是惟丨丨之節又丨丨之遇事之會)
(也若合符然故曰丨丨之節)
時義(易豫彖豫之丨丨大矣哉大又遯彖遯之丨丨大矣哉又姤彖姤之丨丨矣哉又旅之丨丨)
(大矣哉中齊書張緒傳緒常云何平叔所不解易中七事諸卦所有丨丨是其一也管子丨者得天丨者)
(得人既丨且丨故能得天與人符謝脁侍華光殿曲水宴詩作樂順動實丨丨)
時質(白虎通皇君也美也大也天之㹅美大稱也丨丨故㹅之也)
時情(魏書崔亮傳亮外雖方正内亦承候丨丨翔柳宗元獻弘農公詩世議排張摯丨丨棄仲)
時思(孝經春秋祭祀以丨丨之稷韓詩外傳文侯曰黍離何哉對曰彼黍離離彼之苖行邁靡靡中心)
(搖搖知我者謂我心憂不知我者謂我何求悠悠蒼天此何人哉文侯曰怨乎曰非敢怨也丨丨也)
時念(杜甫魏十四侍御就弊廬相别詩丨應丨衰病書疏及滄浪)
時意(王羲之與尚書僕射謝安書倉督監耗盜官米動以萬計吾謂誅剪一人其後便斷而丨丨不同近)
(檢校諸縣不皆爾餘姚近十萬斛重斂以資奸吏令國用空乏良可歎也)
時政(唐書裴休傳同中書門下平章事即奏言宰相論政上前知印者次為丨丨記所論非一詳已辭略)
(他議事有所缺史氏莫得詳請宰相人自為記合付史官詔可青瑣詩話李清臣應進士中甲科舉賢良為)
(優等方其射策天庭天子臨軒虚已侍臣聳觀搖筆不踰數刻落筆萬言皆出入九經極孔孟之淵源盡丨丨)
(之要道天下莫不傾其風采實當世之偉儒也)
時事(史記六國表余于是因秦記踵春秋之後起周元王表六國丨丨訖二世凡二百七十年著諸所聞)
(興壞之端後有君子以覽觀焉日魏書劉模傳允修國記與俱緝著常令模持管籥每同入史閣接膝對筵)
(屬述丨丨書又李彪傳自成帝以來至於太和崔浩高允著述國編年序錄春秋之體遺落丨丨三無一存)
(彪與秘書令高祐始奏從遷固之體創為紀傳表志之目焉韓愈送殷員外序元和睿聖文武皇帝既嗣位)
(悉治方内就法度十二年詔曰四方萬國惟回鶻於唐最親奉職尤謹丞相其選宗室四品一人持節往賜君)
(長告之朕意又選學有經法通知丨丨者一人與之為貳由是殷侯侑自太常博士遷尚書虞部員外郎兼侍)
(御史朱衣象笏承命以行為又與華州李尚書書接過客俗子絶口不挂丨丨務崇深以拒止嫉妒之名)
時幾(書益稷勅天之命惟丨惟丨)
時務(楚語先君莊王為匏居之室高不過望國氛大不過容宴豆木不妨守備用不煩官府民不廢丨丨)
(官不易朝常先君是以除亂克敵而無惡于諸侯書昭帝紀贊光知丨丨之要輕繇薄賦與民休息)(漢後)
(漢書杜林傳林前於西州得漆書古文尚書一卷常寶愛之出以示宏等曰古文雖不合丨丨然願諸生無悔)
(所學儒蜀志諸葛亮傳註劉備訪世事於司馬德操德操曰生俗士豈識丨丨識丨丨者在乎俊傑此間自)
(有伏龍鳳雛備問是誰曰諸葛孔明龐士元也次晉書范弘之傳古之賢輔大則以道事君侃侃終日則厲)
(身奉國夙夜無怠下則愛人惜力以濟丨丨此可以免惟塵之譏塞素餐之責矣又袁宏傳仰揖流俯弘)
(丨丨升又庾冰傳既當重任經綸丨丨不捨晝夜賓禮朝賢擢後進由是朝野注心咸曰賢相宋書文帝)
(紀今方隅乂寕戎夏慕嚮廣訓胄子實維丨丨便可式遵成規闡揚景業唐書百官志凡流外九品取其書)
(計丨丨其校試銓註與流内略同謂之小選秘又藝文志楊偉丨丨論十二卷宋史劉一止傳除書省校)
(書郎考兩浙類試以科舉方變欲得通丨丨者同列皆患無其人一止出一卷曰是宜為首啓號乃張九成也)
(衆皆厭服要班固答賓戲商鞅挾三術以鑚孝公李斯奮丨丨而始皇陶潜癸卯歲始春懷古田舍詩秉)
(耒歡丨丨觧顔勸農人山高允答宗欽詩匡贊西藩拯厥丨丨杜荀鶴秋日中寄李處士詩言論關丨丨)
(篇章見國風)
時勢(戰國策蘇子說齊閔王曰臣聞用兵而喜先天下者憂約結而喜主怨者孤夫後起者藉也而遠怨)
(者時也是以聖人從事必藉于權而務興于時夫權藉者萬物之率也而丨丨者百事之長也故無權藉倍丨)
(丨而能事成者寡矣果唐書陸贄傳務所難勉所短勞費百倍終無成功雖成之不挫則廢誠以越天授違)
(地産虧丨丨以反物宜者也)
時權(戰國策故剛平之殘也中牟之墮也黃城之隊也棘蒲之燒也此皆非趙魏之欲也然二國勸行之)
(者何也衛明於丨丨之藉也)
時要(後漢書崔寔傳論當世便事數十條名曰論政指切丨丨言辨而確當世稱之魏志應璩傳註曹)
(爽秉政璩為詩以諷其言雖頗諧合多切丨丨世共傳之魏書畢義暢傳傾巧無士業善通丨丨崔融瓦)
(松賦用匪適於丨丨必濫聞於俗傳)
時教(禮記學記丨丨必有正業疏言學之道當以時習之)
時術(禮記學記記曰蛾子丨丨之其此之謂乎)
時功(韓愈劉統軍碑隱卒崇終有都督之詔日事丨丨以著不可誣有太史之狀)
時澤(韋應物宴别幼遐與君貺兄弟詩羣水含丨丨野雉鳴朝陽又和吳舍人早春歸沐西亭言志詩)
(陽春美丨丨旭霽望山暉)
時制(禮記王制七十丨丨疏丨丨謂一時可辦是衣物之難得者是年轉老所須辦轉切也)
時修(蘇軾表忠觀碑見歲度下)
時利(晉書石苞傳苞徙鄴典農中郎將時魏世王侯多居鄴下尚書丁謐並較丨丨苞列其事由是益見)
(稱每北史魏文成帝紀詔曰刺史牧人為萬里之表自頃因發調逼人假貸大商富賈要射丨丨為政之弊)
(莫過於此愈列子吾聞天有時地有利吾盜天地之丨丨韓答孟郊詩規模背丨丨文字覻天巧)
時柄(後漢書鄧隲傳論委遠丨丨忠勞王室而終莫之免此樂生所以泣而辭燕也王周峡船梢詩有)
(如提筆吏有如執丨丨)
時訓(汲冢周書周公正三統之義作周月辨二十四氣之應以明天時作丨丨王融三月三日曲水詩)
(序去肅表乎丨丨行慶動於天矚載懷平圃乃睠芳林註去肅去秋肅而就春温也僧皎然陪裴使君集詩)
(推往知丨丨書祥辨政和)
時議(王勃别盧主簿序吾儕服其精博丨丨稱其典要杜甫贈韋左丞丈詩丨丨歸前烈天倫恨莫俱)
(雄劉長卿送薛據宰涉縣詩辭變文名高價喧丨丨)
時論(杜甫吾宗詩耕鑿安丨丨衣冠與世同尺又贈韋七贊善詩爾家最近魁三象丨丨同歸五天)
時說(史記袁盎傳徙為吳相辭行種謂盎曰吳王驕日久國多姦今苟欲劾治彼不上書告君即利劒刺)
(君矣南方卑濕君能日飲毋苛丨丨王曰毋反而已如此幸得脱盎用種之計吳王厚遇盎)
時諱(晉書周嵩傳臣干犯丨丨觸忤龍鱗者誠念社稷之憂欲報之於陛下也)
時調(孟郊勸善吟顧余昧丨丨舉止多疎慵)
時俗(宋書蕭惠開傳惠開意趣與人多不同比肩或三年不共語外祖光禄大夫沛郡劉成戒之曰汝恩)
(戚家子當應將迎丨丨緝外内之歡如汝自業將無小傷多異以取天下之疾患邪陸機七徵棄丨丨而弗)
(徇甘漁釣於一壑下杜甫驄馬行見雲霧)
時態(趙嘏自遣詩久客轉諳丨丨薄多情只共酒淹留鄭谷次韻張補闕寒食見寄詩丨丨懶隨人上)
(下花心日被蝶分張)
時力(史記蘇秦傳天下之強弓勁弩皆從韓出谿子少府丨丨距來者皆射六百步之外註丨丨者為作)
(之得丨丨倍於常故名丨丨也)
時觀(禮記學記丨丨而弗語存其心也疏丨丨謂教者丨時丨之而弗丁寕告語所以然者欲使學者存)
(其心也既不告語學者則心憤憤口悱悱然後啓之學者則存其心也)
時瞬(徐陵與李那書鏗鏘並奏能驚趙鞅之魂輝煥相華丨丨安豐之眼)
時聽(蔡邕朱公叔諡議懼禮廢日久將詭丨丨雪陸游新治暖室詩從此過冬那復事夜深丨丨來聲)
時步(杜牧池州送孟遲先輩詩丨丨郭西南繚徑苔圓折)
時謁(李商隱偶成轉韻贈四同舍詩憶昔公為會昌宰我丨入丨虚懷待)
時揖(周禮司儀詔王儀南鄉見諸侯土揖庶姓丨丨異姓天揖同姓)
時言(論語夫子丨然後言人不厭其言之論衡夫公叔文子實丨丨樂笑義取人傳說稱言其不言不)
(笑不取俗言竟增之也)
時笑(杜甫九日詩他丨一丨後今日幾人存)
時齅(蘇軾次韻子由所居六詠詩何以娛醉客丨丨砌下花)
時醉(世說山季倫為荆州時出酣暢人為之歌曰山公丨一丨徑造高陽池日暮倒載歸酩酊無所知)
時唱(白居易看采菱詩丨丨一聲新水調謾人道是采菱歌)
時舞(天問于協丨丨何以懷之註舞務也言少康幼小復能求得時務調和百姓使之歸已何以懷來也)
時耕(齊語見時雨下)
時遊(孫逖進船泛洛水應制詩禁園紆睿覽仙櫂叶丨丨畢乾泰奉和九月九日登慈恩寺浮圖詩鸚)
(林花塔啓鳳輦順丨丨)
時宿(梁簡文帝南郊頌序露禽乍聚望比翼之翶翔歸飛丨丨聞同心之夜響)
時御(唐書劉蕡傳陛下何不聽朝之餘丨丨便殿召當世賢相老臣訪持變扶危之謀求定傾捄亂之術)
(塞隂邪之路屏䙝狎之臣制侵陵迫脅之心復門戶掃除之役戒其所宜戒憂其所宜憂)
時幸(宋書謝晦傳臣昔因丨丨過蒙天眷内聞政事外經戎旅北史宇文愷傳論其起仁夀宫營建洛)
(邑要求丨丨窮侈極麗)
時巡(書周官六年五服一朝又六年王乃丨丨考制度于四岳諸侯各朝于方岳大明黜陟傳周制十二)
(年一巡守春東夏南秋西冬北故曰丨丨考正制度禮法于四岳之下如虞帝巡守然無名氏望春宫賦乃)
(發惠和式遵夫月令無勞轍跡自表於丨丨丨儲光羲秋庭貽馬九詩大君幸東嶽世哲扈丨)
時朝(春秋鄭伯以璧假許田公羊傳許田者何魯朝宿之邑也諸侯丨丨乎天子天子之郊諸侯皆有朝)
(宿之邑焉註丨丨者順四時而朝也)
時聘(周禮大行人丨丨以結諸侯之好)
時宴(周語丨丨不淫註一時之間必有宴禮不至于淫湎)
時賞(張九齡通化門外送别詩薄宦無丨丨勞生有事機李商隱漫成詩此丨誰最丨沈范兩尚書)
時頒(周禮典枲掌布緦縷紵之麻草之物以待丨丨功而授齎及獻功)
時賜(韓愈與鄂州柳中丞書計已與裴中丞相見行營事宜不惜丨丨示及)
時獻(蜀志卻正傳矇冒瞽說丨有攸丨以張九齡宴東閣序旨酒丨丨清談間發歌滄浪放言詠蟋蟀)
(而傷儉)
時享(周語見歲貢下道楚語百姓夫婦帥其子姓從其丨丨虔其宗祝其順辭以昭祀其先祖漢書)
(韋玄成傳歆以為禮事有殺故春秋外傳曰日祭月祀丨丨歲貢終王祖襧則日祭曾高則月祀二祧則丨丨)
(壇墠則歲貢大禘則終王德盛而遊廣親親之殺也丨南史宋文帝紀詔奉聖之胤速議承襲及令脩廟丨)
時雩(春秋桓公五年秋大雩榖梁註雩者旱祭請雨之名傳例曰雩得雨曰雩不得雨曰旱月雩正也丨)
(丨不正也禮月令曰仲冬行夏令則其國乃旱)
時祭(禮記曾子問曾子問曰宗子去在他國庶子無爵而居者可以祭乎孔子曰祭哉請問其祭如之何)
(孔子曰望墓而為壇以丨丨大春秋大事於太廟躋僖公公羊傳大事者何疏欲言祭無禘祫之文欲言丨)
(丨而經書大故執不知問有周禮丨丨註丨丨于二祧漢書韋元成傳園中各寢便殿日祭於寢月祭於)
(廟丨丨於便殿寢日四上食廟歲二十五祠便殿歲四祠元史王約傳見歲時下)
時祀(吕覽昔者神農氏之治天下也丨丨盡敬而不祈福也其於人也忠信盡治而無求焉)
時賽(王維送宇文太守赴宣城詩丨丨敬亭神復觧罟師網)
時命(晉書杜夷傳皇太子三至夷第執經問義夷雖逼丨丨亦未嘗朝謁國有大政恒就夷諮訪焉中)
(說杜淹問隱子曰非伏其身而不見也丨丨大謬則隱其德矣惟有道者能之故謂之退藏于密王羲之報)
(殷浩書若蒙驅使關隴巴蜀皆所不辭吾雖無專對之能直謹守丨丨宣國家威德固當不同於凡使陸機)
(猛虎行整駕肅丨丨杖策將遠尋丨岑参陪狄員外早秋登府西樓因呈院中諸公詩丨難自知功業豈暫)
(忘丨白居易歲暮詩已往丨去亦從歲月除)
時選(楊炯王勃集序咸亨之初乃參丨丨三府交辟遇疾辭焉宋之問郡宅中齋詩瑶水執仙羈金閨)
(負丨丨直高適酬别薛三詩薛侯懷道德業應丨丨)
時考(淮南子見歲終下)
時察(禮記鄉飲酒義秋之為言愁也愁之以丨丨守義者也註愁讀為揫揫斂也察猶察察嚴殺之貌也)
時榮(晉中興書卞壺表曰豈敢干禄位以邀丨丨乎張駿東門行嘉苗布原野百卉敷丨丨)
時膺(宋書武帝紀王其允答神人君臨萬國丨丨靈祉酬於上天之眷命)
時趨(白居易議婚詩貧為時所棄富為丨所丨)
時趣(晉書范弘之傳比干處三仁之中箕子為名賢之首後人用捨參差不同各信所見率應而至或榮)
(名顯赫或禍敗係踵此皆不量丨丨以身嘗禍雖有硜硜之稱而非大雅之致此亦下官所不為也)
時望(晉書楊珧傳珧字文琚歴位尚書令衛將軍素有名稱得幸於武帝丨丨在駿前又王謐傳謐從)
(弟諶少驍果輕俠欲誘謐還吳起兵為亂乃說謐曰王綏無罪而義旗誅之是除丨丨也兄少立名譽加位地)
(如此欲不危得乎謐懼而出奔斷魏書郭祚傳祚達於政事凡所經履咸為稱職每有決多為故事名器既)
(重丨丨亦深部唐書李嶠傳神龍二年代韋安石為中書令嶠在吏時隂欲藉丨丨復宰相乃奏置員外官)
(數千尤又崔渙傳遷吏部侍郎集賢院待制簡淡自處丨丨重又姚南仲傳今國人皆曰后陵在邇陛下)
(將日省而丨丨焉斯有損聖德無益先后杜甫覆舟詩竹宫丨丨拜桂館或求仙)
時譽(晉書傅玄傳州舉秀才除郎中與東海繆施俱以丨丨選入著作魏書羊深傳處分軍國損益隨)
(機亦有丨丨左又陸暐傳與弟恭之並有丨丨鉅沈約傷庾杲之詩率馥丨丨秀出冠朋僚高適鹿贈)
(李少府詩李侯維薄宦丨丨何籍籍)
時宗(魏書李冲傳詔曰司空文穆公德為丨丨勲簡朕心不幸徂逝託墳邙嶺旋鑾覆舟躬睇塋域悲仁)
(惻舊有慟朕衷可遣太牢之祭以申吾懷符王丘奉和聖製送張尚書巡邊詩德業藴丨丨幽夢象通)
時法(韓愈祭裴太常文動為丨丨言比古經獨立一朝高視千古)
時式(書君牙王若曰君牙乃惟由先正舊典丨丨民之治亂在兹)
時臬(書康誥王曰外事汝陳丨丨司師兹殷罸有倫傳汝當布陳是法又汝陳丨丨事罸蔽殷彛)
時願(蔡琰悲憤詩邂逅徼丨丨骨肉來迎已)
時叙(書舜典納于百揆百揆丨丨丨又康誥越厥邦厥民惟丨丨又乃汝盡遜曰丨惟曰未有遜事)
(宋書樂志百事以丨丨萬幾有常度揚雄河東賦靈祗既鄉五位丨丨)
時須(杜甫别張十三建封詩君臣各有分管葛本丨丨)
時用(史記貨殖傳昔者越王句踐困于會稽之上乃用范蠡計然計然曰知鬭則修備丨丨則知物二者)
(形則萬貨之情可得而觀已才魏書李彪傳識性嚴聰學博墳籍剛辯之頗甚丨丨)
時庸(書旅獒王乃昭德之致于異姓之邦無替厥服分寶玉于伯叔之國丨丨展親越語聖人之功丨)
(為之丨得時弗成天有還形天節不遠五年復返)
時宜(宋書禮志聖人制作必從丨丨故五帝殊樂三王異禮此古今所以不同質文所以迭用也魏書)
(李彪傳臣屬生有道遇無諱之朝敢修往式竊揆丨丨謹冐死上封事七條)
時貞(馮宿星回於天賦律應丨丨昭回上清)
時學(魏書賈彛傳論賈彛早播丨丨秀則不畏強禦)
時習(禮記學記疏見時教下請論語學而丨丨之不亦說乎朱子白鹿洞賦姑誦其昔聞庶有開於)
(丨丨)
時敏(書說命惟學遜志務丨丨厥修乃來)
時中(中庸君子之中庸也君子而丨丨未又去聲史記留侯世家漢六年正月封功臣良嘗有戰鬭功)
(高帝曰運籌策帷帳中決勝千里外子房功也自擇齊三萬戶良曰始臣起下邳與上會留此天以臣授陛下)
(陛下用臣計幸而丨丨臣願封留足矣不敢當三萬戶乃封張良為留侯)
時類(楚語見歲祀下請晉書裴楷傳楷有渴利疾不樂處勢王渾為楷曰楷性不競於物昔為常侍求)
(出為河内太守後為侍中復求出為河南尹與楊駿不平求為衛尉及轉東宫班在丨丨之下安於淡退有識)
(有以見其心也楷今委頓臣深憂之)
時物(易繫辭六爻相雜唯其丨丨也堪常建閑齋臥病行藥至山館稍次湖亭詩丨丨獨往春帆宜别)
(家夕杜甫故著作郎貶台州司戶滎陽鄭公虔詩操紙終酣丨丨集遐想韋應物園亭覽物詩見夏綠下)
(丨又春月觀省屬城始憩東西林精舍詩方臻釋氏廬丨屢華妍鄔載送蕭穎士詩和風媚東郊丨丨滋)
(南薰)
時器(唐書韋縚傳大羹古饌也盛以㽅㽅古器也和羹時饌也盛以鉶鉶丨丨也有古饌而用丨丨者則)
(毛血于盤元酒于尊未有進時饌用古器者古質而今文有所不稱也)
時樣(陳師道謝惠端硯詩琢為丨丨供翰墨十襲包藏百金貴楊萬里送鄒元升歸安福詩尖新包子)
(入丨丨故應破陣翰墨場)
時養(白虎通南夷之樂持羽舞助丨丨也)
時育(張衡東京賦於是隂陽交和庶物丨丨卜征考祥終然允淑潘岳秋興賦覽花蒔之丨丨兮察盛)
(衰之所託陸康子玉神蓍賦何一卉之丨丨配十朋之天縱雲贈顧驃騎詩和以同人歸物丨丨)
時懋(書舜典帝曰俞咨禹汝平水土惟丨丨哉又太甲先王惟丨丨敬厥德克配上帝)
時茂(史記五帝紀棄主稷百榖丨丨戶汲冢周書動勸游居事節丨丨農夫任戶書夫出)
時華(王勃澗底寒松賦見丨丨之屢變知俗態之多浮)
時芳(崔國輔古意詩丨丨不待妾玉珮無處誇應沈佺期覽鏡詩丨丨固相奪俗態豈恒堅韋物歎)
(楊花詩人意有悲歡丨丨獨如故)
時瑞(歐陽修賜知建昌運楊儀進奉銀珠稻米勅書勸力農而務本惟汝之官登嘉榖以告豐乃丨之丨)
(丨周存瑞龜游宫沼賦雖四靈其必臻懿雙龜以丨王禹偁對雪詩妻子不饑寒相聚歌丨丨)
時雍(邕同書堯典黎民於變丨丨丨宋書樂志八音克諧俗易化從其和如樂庶品丨陸機演連珠)
(蒲密之黎遺丨丨之世豐沛之士忘桓撥之君氏幽松賦抱雅操兮積年載持概節兮佇丨丨)(無名岑文)
(本奉和正日臨朝詩丨丨表昌運日正叶靈符丨李乂奉和九日侍宴應制詩更看仙鶴舞來此慶丨韋)
(應物同德寺閣集眺詩同覽思自奮行當遇丨丨)
時休(李嶠晚秋喜雨詩見歲阜下將蕭至忠奉和九月九日登慈恩寺浮圖詩堯年佛日同此慶丨丨)
(丨武平一幸黎園觀打毬應制詩賞闌清景暮歌舞樂丨又杜甫同諸公登慈恩寺塔詩高標跨蒼穹烈)
(風無丨丨)
時化(素問夫氣之所至也厥隂所至為和平少隂所至為暄太隂所至為埃溽少陽所至為炎暑陽明所)
(至為清勁太陽所至為寒雰丨丨之常也或常衮劉晏宣慰河南淮南制或收其征徭私有聚斂托以貢獻)
(公然乾没厚取于人歸怨于上虧損丨丨朕甚懼焉丨李商隱為綘郡公上史館李相公啓凡在宦途皆仰)
(丨)
時協(陸雲吳故丞相陸公誄康年屢登惠風丨丨)
時和(宋書文帝紀見歲稔下明中說見歲豐下詩齊書高帝紀見歲稔下唐皇觀拔河俗戲預期)
(年歲稔先此樂丨丨節盧懷慎奉和九日幸臨渭亭登高應制詩丨丨素秋宸豫紫機關杜甫傷春詩君)
(臣重修德猶足見丨丨丨元稹代曲江老人詩天淨三光麗丨四序均)
時平(梁簡文帝南郊頌序塵清世晏蒼兕無用其武功運謐丨丨鵷鷺咸修其文德張載𣙜論丨丨則)
(才伏世亂則才用天高適過盧明府詩丨丨俯鵲巢歲熟多人煙梁鍠長節詩丨丨祥不去夀遠節長來)
(尉劉長卿丨丨後春日思歸詩一何曾及布衣丨丨却憶卧柴扉)
時成(易乾彖六位丨丨于新論晷運于天則丨丨于地法動于上則治成下王勃乾元殿頌序臨翠)
(媯而則道天孕丨丨坐玄扈而披圖神超物妙二李泌奉和聖製重陽賜會聊示所懷詩大唐造昌運物荷)
(丨丨)
時清(張衡天象賦見歲戰下丨張九齡巡屬縣道中詩豈伊念邦政實爾在丨杜甫遣悶詩丨丨疑)
(武略世亂跼文場覺又戲贈閿鄉秦少公短歌今日丨丨兩京道相逢苦人情好朱慶餘上宣州沈大夫)
(詩帝命幾曾移重鎮丨丨猶望領春闈)
時明(關尹子聖人時愚丨丨時拙時巧丨祖詠渡淮河寄平十一詩雲樹森已重丨鬱相拒)
時潤(北史魏彭城王勰傳帝曰昔聞國軍獲勝每逢雲雨今破新野南陽及摧此賊果降丨丨誠哉斯言)
(勰對曰水德之應遠稱天心)
時順(左傳民生厚而德正用利而事節丨丨而物成謝靈運撰征賦處儉夷以觧挫弘憂虞以丨丨)
時亨(黃庭堅亨泉詩水德通萬物發源會丨丨)
時乂(書仲虺之誥惟天生聰明丨丨明隋書樂志道謐金科照丨丨玉條)
時若(書伊訓先王肇修人紀從諫弗咈先民丨丨又周官仰惟前代丨丨訓廸百官)
時泰(束晳元居釋蓋聞道向變通達者無窮世亂則救其紛丨丨則扶其隆振天維以贊百務熙帝載而)
(鼓皇風丨劉長卿毘陵送鄒結先赴河南充判官詩罷戰逢丨輕徭佇俗和厙狄履温夏晚初霽南省寓)
(直詩薄宦因丨丨凉宵寓直初白居易太平樂見歲豐下)
時康(宋史樂志見歲足下丨唐太宗執契静三邊詩循躬思勵已撫俗媿丨崔沔奉和聖製樂遊園)
(詩酒酣同抃躍歌舞詠丨丨和杜甫夏夜歎况復煩促倦激烈思丨丨馬懷素奉幸安樂公主山莊應制)
(詩聖酒一霑何以報唯欣頌德奉丨丨)
時豐(韋應物驪山行丨丨賦斂未告勞海闊珍竒亦來獻又酬鄭戶曹驪山感懷詩朝燕詠無事丨丨)
(賀國楨實白居易歸來二周歲詩丨丨倉廪春暖葺庖廚)
時熟(孰同禮記樂記德盛而教尊五榖丨丨然後賞之以樂吳語夫越王好信以愛民四方歸之年穀)
(丨丨日長炎炎及吾猶可以戰也為虺弗摧為蛇將若何易林隂陽調和年歲丨丨)
時烘(李商隱復獻杜僕射相公詩天書何日䧏庭燎幾丨丨)
時萬(詩永錫爾極丨丨時億)
時億(詩見上)
時四(雲笈七籤太上老君開天經天一地二人三丨丨音五律六星七風八州九合有四十五子午卯酉)
(中央各有九筭中又丹田之中中赤左青右黃上白下黑方圓四寸之所以在臍下三寸者法天地人天一)
(地二人三丨丨故曰四寸)
時七(楊子丨丨時九軫轉其道)
時九(楊子見上)
時來(宋書禮志聖上韞錄蕃河竚翔衡漠金波掩照華耀停明運動丨丨躍飛風舉魏書邢巒傳天贊)
(休明丨丨斯速雖欲靖戎理不獲已相素問夫邪去絡入於經也舍於血脉之中其寒温未得如湧波之起)
(也丨丨時去故不常在無陸機長歌行見年往下氛李嶠詠桃花應制詩歲去言忽憔悴丨丨含笑吐氲)
(丨杜甫寄高三十五詹事詩見歲晚下十又北鄰詩丨訪老疾步屧到蓬蒿又春秋隱公有一年夏五)
(月公會鄭伯于丨丨榖梁註丨丨鄭地)
時至(周語三時務農而一時講武故征則有威守則有財若是乃能媚于神而和于民矣則享祀丨丨而)
(布施優裕也反史記淮隂侯傳蓋聞天與弗取反受其咎丨丨不行受其殃願足下孰慮之宋書禮志聖)
(旨勞謙屢自抑損丨丨弗應推美不居復之氣其常在也災𤯝丨丨候也奈何)(素問帝曰勝吕覽聖人之)
(見時若步之與影不可離故有道之士未遇時丨丨有從布衣而為天子者有從千乘而得天下者有從卑賤)
(而佐三王者有從匹夫而報萬乘者聖人之所貴唯時也)
時到(杜甫天末懷李白詩見秋水下)
時發(易坤小象含章可貞以丨丨也音晉書江統傳丨丨聖令宣揚德)
時措(中庸故丨丨之宜也)
時舉(書益稷萬邦黎獻共惟帝臣惟帝丨丨丨於秦知繆公之可與有行也而相之)(孟子丨又蘇轍)
(端午帖子入夏民間初觧愠宫中丨丨萬年觴)
時徵(杜甫提封詩丨丨俊乂入草竊犬羊侵)
時升(易升彖柔以丨丨)
時進(唐書王鍔傳遷嶺南節度使廣人與蠻雜處地征薄多牟利於市鍔租其㕓𣙜所入與常賦埒以為)
(丨丨裒其餘悉自入)
時行(易乾文言與丨偕丨禮又坤文言承天而丨丨丨又艮彖見時止下記月令土潤溽暑大雨)
(丨愼韓愈陸渾山火詩丨丨當反藏蹲視桃著花可小騫)
時興(韓愈潮州祭神文明神閔人之不辜若饗若答糞除天地山川清風丨丨白日顯行蠶榖以登人不)
(咨嗟唯神之恩夙夜不敢忘怠)
時動(周語夫兵戢而丨丨動則威觀則翫翫則無震宋書樂志宣受命應天機風雲丨丨神龍飛)
時乘(易乾彖丨丨六龍以御天施又文言丨丨六龍以御天也雲行雨天下平也)
時交(越絶書越王句踐曰吾聞先王明於丨丨察於道理恐動而無功故問其道)
時會(周禮大行人丨丨以發四方之禁註丨丨即時見也無常期諸侯有不順服者王將有征討之事則)
(既朝王命可壇於國外合諸侯而發禁命事焉)
時集(朱子冬日詩密雨有丨丨寒雲無定容)
時起(唐書宗室傳贊漢矯秦枉剖海内立宗子功臣數十年間奔命扶傷不給時則有叛國無叛郡唐興)
(制州縣而桀黠丨丨失不在州而在兵時則有叛將無叛州素問凡此太隂司天之政氣化運行後天隂專)
(其政陽氣退辟大風丨丨)
時生(董仲舒雨雹對鮑敞曰災沴之氣其常存耶曰無也丨丨耳又考工記見時殺下)
時應(素問凡此少陽司天之政氣化運行先天天氣正地氣擾廼暴偃沙飛炎火廼流隂行陽化雨廼丨)
(丨)
時出(中庸溥博淵泉而丨丨之川韓愈行難聖人不世出賢人不丨丨杜甫三觀水漲詩火雲無丨)
(丨飛電常在目)
時入(李白玉眞仙人詩幾丨丨少室王母應相逢)
時還(汲冢周書丨之丨也無私貌日之出也無私照)
時往(陸機猛虎行日歸功未建丨丨歲載隂峰李白玉真仙人詞玉眞之仙人丨丨太華)
時遷(李白登梅岡望金陵贈族姪高座寺僧中孚詩丨丨大運去龍虎勢休歇韋應物同德精舍舊居)
(傷懷詩丨丨跡尚在同去獨來歸)
時啓(晉書陸機傳苟丨丨於天理盡於人庸夫可以濟聖賢之功斗筲可以定烈士之業)
時逝(蔡邕釋誨丨丨歲暮默而無聞高張淵觀象賦序見秋林下陸機擬東城一何詩寒暑相因襲)
(丨丨忽如頽)
時極(易乾文言亢龍有悔與丨偕丨也又節小象不出門庭凶失丨丨)
時邁(詩丨丨其邦昊天其子之守又陳常于時夏疏見時夏下小序丨丨巡祭告柴望也)
時周(詩於皇丨丨陟其高山嶞山喬嶽允猶翕河敷天之下裒時之對丨丨之命又丨丨之命於繹思)
時閑(劉長卿同諸公袁郎中宴筵喜加章服詩世難常摧敵丨丨已息機)
時暇(顔延之秋胡詩蠶月歡丨丨桑野多經過光韋應物登重元寺閣詩丨丨陟雲構晨霽澄景又)
(莊嚴精舍遊集詩良遊因丨丨乃在西南隅)
時豫(虞世南和幸江都應詔詩肆覲遵丨丨順動悦來蘇武平一奉和幸新豐温泉宫應制詩我皇順)
(丨丨星駕動軒轅詩李從遠奉和九月九日登慈恩寺浮圖應制九月從丨丨三乘為法開)
時聽(杜甫久雨期王將軍不至詩數看黃霧亂玄雲丨丨嚴風折喬木)
時聞(貢父詩話潘閬字逍遥詩有唐人風格有云久客見華髮孤棹桐廬歸新月無朗照落日有餘輝漁)
(浦風水急龍山煙火微丨丨沙上雁一一皆南飛僕以為不減劉長卿陸游病中絶句青熒猶有佛燈明點)
(滴丨丨竹露聲)
時見(李白訪戴天山道士詩樹深丨丨鹿溪午不聞鐘戴叔倫過柳溪道院詩日斜深巷無人跡丨丨)
(棃花片片飛)
時看(李商隱嬌兒詩有丨丨臨書挺立不動膝酒又平聲陸游和范舍人書懷詩客中常欠尊中馬上)
(丨丨檐上花)
時遇(晉書王藴傳授都督諸軍事左將軍徐州刺史假節復固譲謝安謂藴曰卿居后父之重不應妄自)
(菲薄以虧丨丨宜依褚公故事但令在貴權於事不事耳可暫臨此任以舒國姻之重於是乃受命鎮京口)
(梁書劉孝綽傳臧盾沈僧果等並被丨丨孝綽猶輕之)
時逢(李商隐即日詩幾丨丨雁足著處斷猿腸)
時對(詩見時周下)
時扇(蕭統答湘東王求文集及詩苑英華書或朱炎受謝白藏紀時玉露文流金風丨丨)
時布(周語廩于藉東南鍾而藏之而丨丨之于農)
時點(杜甫螢火詩未足臨書卷丨能丨客衣)
時熨(駱賓王遊兖遇孔君詩將期重交態丨丨不然灰)
時吹(杜甫留别賈嚴二閣老兩院補闕詩山路丨丨角那堪處處聞)
時駕(魏文帝與吳質書方今蕤賓紀時景風扇物天氣和暖衆果具繁丨丨而遊北遵河曲徐陵新亭)
(送别應令詩鳳吹臨伊水丨丨出河梁)
時騁(莊子至德之人其與萬物接也至無而供其求丨丨而要其宿)
時邀(杜甫贈王二十四侍御契詩屢喜王侯宅丨丨江海人)
時霑(杜甫寄岳州賈司馬巴州嚴使君詩此丨丨奉引佳氣拂周旋)
時定(後漢書寇恂傳潁川盜賊羣起帝謂恂曰潁川迫近京師當以丨丨惟念獨卿能平之耳)
時正(漢書翼奉傳師法用辰不用日辰為客時為主人見於明主侍者為主人辰正時邪見者正侍者邪)
(辰邪丨丨見者邪侍者正忠正之見侍者雖邪辰時俱正大邪之見侍者雖正辰時俱邪即以自知侍者之邪)
(而時邪辰正見者反邪即以自知侍者之正而丨丨辰邪見者反正)
時邪(漢書翼奉傳見上)
時疾(周禮司爟掌行火之政令四時變國火以救丨丨疏四時變國火以救丨丨者火雖是一四時以木)
(為變所以禳去丨氣之丨也于北史王劭傳劭以上古有鑚燧改火之義近代廢絶是上表請變火曰臣謹)
(案周官四時變火以救丨丨明火不數變丨丨必興之又吕覽凡味之本水最為治五味三材九沸九變火)
(為紀丨丨時徐滅腥去臊除羶必以其勝無失其理)
時徐(吕覽見上)
時大(易大過彖大過之丨丨矣哉次禮記禮器禮丨為丨順次之體次之宜次之稱之疏禮丨為丨者)
(揖譲干戈之丨於禮中最丨故云丨為丨也循又素問經之動脉其至也亦時隴起其行於脉中循然至其)
(寸口中手也丨丨時小大則邪至小則平其行無常處)
時小(史記匈奴傳自淳維以至頭曼千有餘歲時大丨丨别散分離尚矣其世傳不可得而次云素問)
(見時大下)
時采(曹植迷迭香賦既經丨而收丨兮遂幽殺以增芳)
時摘(杜甫摘蒼耳詩卷耳况療風童兒且丨丨)
時拂(李白代美人愁鏡詩丨將紅袖丨明月為惜普照之餘輝李中贈王道者詩功就不看丹竈火性)
(閑丨丨玉琴塵)
時弄(李白贈崔秋浦詩抱琴丨丨月取意任無絃)
時紛(晉書袁宏傳謀觧丨丨功濟宇内)
時遶(張何蜀江濯錦賦稍變迴鸞全分舞鳳戲蝶丨丨嬌鶯欲弄)
時激(法言或問六國並其已久矣一病一瘳迄始皇三載而咸丨丨地保人事乎曰具)
時洗(陸卬北齊郊廟歌詞孝心翼翼率禮兢兢丨丨時薦或䧏或升王禹偁青猿詩丨丨塵侵硯閒收)
(雨滴圖)
時染(杜甫白絲行已悲素質隨丨丨裂下鳴機色相射)
時穠(梁元帝香爐銘丨丨更薄乍聚還分)
時鬱(白居易郡廳有樹晚榮早彫人不識名因題其上詩左右皆松桂四丨丨青青)
時滿(素問滑則病脾風疝濇則病積心腹丨丨)
時闕(風俗通太守公孫慶當祠章陵戶曹史薛丞自白明公垂出未有御者雖云不敏敢充人乏周旋進)
(退補察丨丨)
時精(漢書翼奉傳辰為常事時為一行辰疏而丨丨其效同功必參五觀之然後可知)
時新(唐書李宗閔傳嗣復曰陛下月費俸廪數十萬丨丨異賜必先及將責臣輔聖功求至治也便不及)
(初豈臣當死累陛下之德奈何惟陛下别求賢以自輔朱子春日詩勝日尋芳泗水濱無邊光景一丨丨)
時遙(陳季湘靈鼓瑟詩調苦荆人怨丨丨帝子靈)
時久(杜甫遭田父泥飲美嚴中丞詩名在飛騎籍長番歲丨丨又賓至詩患氣經丨丨臨江卜宅新)
時上(後漢書寒朗傳恐海内有發其奸者故未敢丨丨註丨丨猶即上也)
時降(素問凉雨丨丨風雲並興草木晚榮蒼乾彫落異韓愈送竇從事序唐之有天下號令之所加無)
(於遠近民俗既遷風氣亦隨雪霜丨丨癘疫不興瀕海之饒固加於初)
時外(夏侯湛禊賦縈香丸於素襟結九齡乎丨丨)
時竟(謝靈運遊南亭詩丨丨夕澄霽雲歸日西馳)
時既(淮南子傷死者其鬼嬈丨丨者其神漠註既盡也丨丨當老者則神寂漠也)
時窮(陸機演連珠智周通塞不為丨丨才經夷險不為世屈)
時止(易艮彖丨丨則止時行則行動静不失其時其道光明)
時具(杜甫同李太守登歴下古城員外新亭亭對鵲湖詩芳宴此丨丨哀絲千古心)
時備(李庾西都賦黼黻丨丨粢盛告豐)
時致(唐庚立冬後作西鄰蕉向熟丨丨一梳黃)
時須(陸游病中戲書詩微疾餞餘災丨丨藥裹開)
時適(馬融長笛賦取子丨丨去就有方)
時過(禮記學記丨丨然後學則勤苦而難成註丨丨則思放也魏文帝典論古人賤尺璧而重寸隂懼)
(乎丨之丨也)
時短(杜甫暮春題瀼西新賃草屋詩哀歌丨自丨醉舞為誰醒)
時反(越語蠡聞之上帝不考丨丨是守彊索者不祥得時不成反受其殃失德滅名流走死亡王羲之)
(東書堂帖想佳卿以得速還欲令今早去丨丨也)
時倒(白居易桐花詩見寒暄下)
時變(易賁彖觀乎天文以察丨丨推公羊傳撥亂世反諸正莫近諸春秋註孔子仰天命俯察丨丨却)
(觀未來豫觧無窮知漢當繼大亂之后故作撥亂之法以授之史記叔孫通傳叔孫通使徵魯諸生三十餘)
(人魯有兩生不肯行叔孫通笑曰若真鄙儒也不知丨丨又貨殖傳當魏文侯時李克務盡地力而白圭樂)
(觀丨丨故人棄我取人取我與儒漢書司馬遷傳聖人不朽丨丨是守宋書天文志以為北斗七星天綱)
(運轉聖人仰觀俯察以審丨丨焉竭中說先生之述曰丨丨論六篇其言化俗推移之理矣韓愈後廿九)
(日復上宰相書天災丨丨昆蟲草木之妖皆已銷息庾信哀江南賦但坐觀於丨丨本無情於急難)
時殊(宋書徐羡之傳一國之事本之一人雖世代不同丨丨風異至於主運臣贊古今一揆)
時異(漢書董仲舒傳帝王之條貫同然而勞逸異者所遇之丨丨也又東方朔傳使秦儀與僕並生於)
(今之世曾不得掌故安敢望侍郎乎故曰丨丨事異房晉書陸機傳遠績屈於丨丨雄心挫於卑勢中說)
(玄齡請習十二策子曰丨丨事變不足習也何魏文帝與吳質書節同丨丨物是人非我勞如)
時同(杜甫洞房詩繫舟今夜遠清漏往丨丨)
時移(宋書樂志恭已正南面道化與丨丨易說苑今夫世異則事變事變則丨丨時移則俗庾信枯)
(樹賦殷仲文風流儒雅海内知名代異丨丨出為東陽太守)
時換(張九齡上陽水窗旬宴得移字韻詩見春賞下李俊民乙未冬至詩節物驚丨丨年光有底忙)
時暵(唐書裴漼傳土木方興丨丨之孽職為此發)
時舛(沈約為南郡王捨身疏不能叶調五氣綏御六神霜暑或愆風露丨丨)
時賤(戰國策夫良商不與人爭買賣之賈而謹司時丨丨而買雖貴已賤矣時貴而賣雖賤已貴矣)
時吝(晉書孫惠傳竊慕墨翟申包之誠跋涉荆棘重繭而至櫛風沐雨來承祸難思以管宂毗佐大猷道)
(險丨丨未敢自獻)
時乏(潘尼贈長安令劉正伯詩疲憊充丨丨及余再同僚)
時寂(韋應物過昭國里故第詩物變知景暄心傷覺丨丨)
時背(白居易雪夜小飲贈夢得詩久將丨丨成遺老多被人呼作散仙皮日休奉和魯望秋日遣懷次)
(韻詩高蹈為丨丨幽懷是事兼)
時驚(素問病深無氣洒洒然丨丨)
時逼(後漢書鄭明荀傳贊公業稱豪駿聲升騰權詭丨丨揮金僚朋)
時棄(白居易議婚詩見時趨下)
時戒(謝朓校獵曲虞人昔有諭明明丨丨哉)
時禁(宋書禮志昔周之衰下陵上替孔子懼而作春秋諸侯諱妒懼犯丨丨是以微辭妙旨義不顯明故)
(曰知我者其唯春秋罪我者其唯春秋未說苑成人有德小子有造大學之教也丨丨於其所發之曰豫因)
(其可之曰時相觀而善之曰磨不陵節而施之曰馴)
時殺(禮記祭義曾子曰樹木以時伐焉禽獸以丨丨焉夫子曰斷一樹殺一獸不以其時非孝也周禮)
(考工記天有時以生有丨以丨)
時伐(禮記祭義見上)
時耗(越絶書闔閭冢銅槨三重墳池六尺玉鳬之流扁諸之劒三千方圓之口三千丨丨魚腸之劒在焉)
時謝(張九齡始興南山下有林泉嘗卜居焉荆州臥病有懷此地詩力衰在所養丨丨良不任)
時落(淮南子再生者不穫華大早者不胥丨丨丨杜甫院中晚晴懷西郭茅舍詩葉心朱實堪丨階面)
(青苔先自生)
時裂(杜甫北征詩猛虎立我前蒼崖吼丨丨)
時蔽(史記龜筴傳日月之明而丨丨于浮雲)
時昏(魏書李諧傳思跼蹐於丨丨獨沉吟於運閉)
時黑(雲笈七籤桂父者象林人也丨丨而時白時黃而時赤南海人見而尊事之)
時暗(班固答賓戲先賤而後貴者和隋之珠也丨丨而久章者君子之眞也杜甫搖落詩眼復幾丨丨)
(耳從前月聾)
時舍(易乾文言見龍在田丨丨也)
時失(左傳隱公九年春王三月癸酉大雨霖以震書始也庚辰大雨雪亦如之書丨丨也註夏之正月微)
(陽始出未可震電既震電又不當大雨雪故皆為丨丨)
時患(元結酬孟武昌苦雪詩不能救丨丨諷諭以全意)
時難(魏書李諧傳丨丨忽然以及網羅周其四張易劉琨勸進表社稷丨丨則戚藩定其傾白居漢)
(高皇帝親斬白蛇賦高皇帝將欲勘丨丨撥禍亂乃耀聖武奮英斷元結酬賈沔州詩往年壯心在嘗欲濟)
(丨丨)
時艱(顔延之從軍行苦哉遠征人畢力幹丨丨)
時屯(宋書劉穆之傳丨丨世故靡歲暫寧若唐書陸贄傳人主重輕不在稱謂視德何如耳以丨丨當)
(有變革不若引咎降名以祇天戒患韋應物傷逝詩提攜屬丨丨契闊憂災)
時累(陸機演連珠足於性者天損不能入貞於期者丨丨不能淫)
時危(杜甫暮春題瀼西新賃草屋詩丨丨人事急風逆羽毛傷又奉待嚴大夫詩身老丨丨思會面一)
(生襟抱向誰開)
時忌(唐書劉蕡傳臣非不知言發而禍應計行而身僇蓋痛社稷之危哀生人之悔豈忍姑息丨丨竊陛)
(下一命之寵哉)
時咎(陸雲九愍逢天怒而離紛遘丨丨於惟塵)
時厄(論衡命窮賢不能自續丨丨聖不能自免)
時病(唐書陸贄傳觀贄論諫數十百篇譏諫丨丨皆本仁義可為後世法炳炳如丹帝所用纔十一唐祚)
(不競惜哉之宋史程瑀傳苟且之習復成黨與之私寖廣最丨丨大者又陳騤傳騤疏三十條皆切於丨)
(丨墻貢父詩話汪白為平糴詩刺丨丨云穴垣補隙墻成垣已隳斷屨補穿履履成屨亦虧)
時卒(春秋僖公十有四年冬蔡侯肹卒榖梁傳諸侯丨丨惡之也又左傳見冬殺下)
時哉(書泰誓丨丨弗可失至論語山梁雌雉丨丨時哉晉書孫惠傳今時運集天與神助復不能鵲)
(起於慶命之會拔劒於丨丨之機恐流濫之禍不在一人杜甫送李校書詩丨丨高飛燕絢練新羽翮)
時乎(史記淮隂侯傳夫功者難成而易敗時者難得而易失也丨丨時不再來)
御定駢字類編卷三十
