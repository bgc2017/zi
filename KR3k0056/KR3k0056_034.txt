欽定四庫全書
御定駢字類編卷三十四
時令門十三
陰
陰陽(書周官立太師太傅太保兹惟三公論道經邦燮理丨丨詩既景迺岡相其丨丨觀其流泉禮)
(記月令仲夏之月日長至丨丨爭死生分注爭者陽方盛陰欲起也穀梁隱公九年三月癸酉大雨震電傳)
(震雷也電霆也庚辰大雨雪志疏數也八日之間再有大變丨丨錯行故謹而日之也周語稷則徧戒百姓)
(紀農協功曰丨丨分布震雷出滯土不備墾辟在司宼又氣無滯陰亦無散陽丨丨序次風雨時至嘉生繁)
(祉人民龢利物備而樂成上下不罷故曰樂正會後漢書馬融傳大漢之初基也宅兹天邑總風雨之交丨)
(丨之和揆厥靈囿營于南郊若吳志步騭傳天子父天母地故宫室百官動法列宿施政令欽順時節官得)
(其人則丨丨和平七曜循度天水經注崑崙山上通璿璣元氣流布五常玉衡理九而調丨丨柳宗元天)
(爵論道德之於人猶丨丨之於天也仁義忠信猶春秋冬夏也舉明離之用運恒久之道所以成四時而行丨)
(丨也宣無隱之明著不息之志所以備四美而富道德也又與崔饒州論石鐘乳書夫言土之出者固多良)
(而少不可不謂其咸無不可也草木之生也依於土然即其類也而有居山之丨丨或近水或附石其性移焉)
(明馮宿星回于天賦攝提克正無間累黍之差懸象著不忒丨丨之數皮日休和魯望讀陰符經詩不測)
(似丨丨難名若神鬼丨又周語瞽史教誨韋昭注瞽樂太師史大史也掌丨天時禮法之書以相教誨者)
(後漢書朱雲傳朱雲字行祖甘陵人也性好學善丨丨魏書屈拔傳少好丨丨學中說銅川夫人好藥子)
(始述方芮城府君重丨丨子始著歷日未韓愈荅侯繼書僕少好學問自五經之外百氏之書有聞而不求)
(得而不觀者然其所志惟在其意義所歸至於禮樂之名數丨丨土地星辰方藥之書未嘗一得其門戶羅)
(隱董仲舒詩偶然留得丨丨術閉却南門又北門)
陰精(公羊沙鹿崩傳外異不書此何以書為天下記異也注土地者民之主霸者之象也河者丨之丨為)
(下所襲者此象天下異齊桓將卒宋襄承其業為楚所敗之應後漢書天文志張衡靈憲曰月者丨丨之宗)
(積而成獸象兔陰之類其數耦今又楊震傳震曰臣聞師言地者丨丨當安靜承陽而動搖者陰道盛也)
(魏志管輅傳注輅别傳曰夫虎者丨丨而居於陽依木長嘯動於㢲林二氣相感故能運風蜀志郤正傳陽)
(靈幽於唐葉丨丨應為商時陽盱請而洪災息桑林禱而甘澤滋晉書石勒載記茌平令師懽獲黑兔獻之)
(於勒程遐等以為勒龍飛革命之祥於晉以水承金兔丨丨之獸玄為水色此示殿下宜速副天人之望也於)
(是大赦以咸和三年改年曰太和迭周書文帝元皇后傳坤道成形厚德於焉載物丨丨運重光所以麗天)
(之素問相火之下水氣承之水位之下土氣承之土位下風氣承之風位之下金氣承之金位之下火氣承)
(之君火之下丨丨承之方十洲記方丈洲在東海中心西南東北岸正等方丈面各五千里黃庭内景經)
(火兵符圖備靈關注符者八素六神陽精玉胎鍊仙丨丨飛景黃華中景内化洞神鑒乾等諸符也顔氏家)
(訓天為積氣地為積塊日為陽精月為丨丨星為萬物之精本草玄精石釋名太乙玄精石丨丨石玄英石)
(雨張淵觀象賦丨丨乘箕則大飈暮鼓西南入畢則淫滂沱張說享太廟雍和樂章火傳陽燧水溉丨丨)
(方張彙觀藏冰詩寒氣窮律丨丨正結冰)
陰靈(齊書天文志贊陽精火鏡丨丨水存有禀有射代為明昏明一統志丨丨山在歸德府鹿邑縣南)
(一十一里月謝莊月賦日以陽德以丨丨)
陰魄(宋史禮志按禮秋分夕月蓋其時晝夜平分太陽當午而丨丨巳生遂行夕拜之祭以祀日未前十)
(刻太官令率宰人割牲未後三刻行禮蓋是古禮以夕行朝祭之儀陳子昂感遇詩圓光正東滿丨丨已朝)
(凝戴李華雜詩丨丨淪宇宙太陽假其明馬中秋月詩丨丨出海上望之增苦吟)
陰兔(舊唐書樂章次極陽烏紀窮丨丨元梁簡文帝大法頌序丨丨兩重陽烏三足梁帝揚州梁安)
(寺碑序陽之有宗者莫擬於靈烏夜之有光者孰踰於丨丨又郢川晉安寺碑銘峰下陽烏林生丨丨庾)
(信秦州天水郡麥積崖佛龕銘丨丨假道陽烏迴翼張說贈崔公詩蜯蛤伺丨丨蛟龍望斗牛)
陰雨(詩芃芃黍苗丨丨膏之明又迨天之未丨丨徹彼桑土綢繆牖戶晉語日燕秦伯賦采菽子餘)
(使公子賦黍苗子餘曰重耳之卬君也若黍苗之卬丨丨也若君實庇蔭膏澤之使能成嘉榖薦在宗廟君之)
(力也未後漢書殤帝紀延平元年六月郡國三十七雨水己詔曰自夏以來丨丨過節煖氣不效將有厥咎)
(寤寐憂惶未知所由昔夏后惡衣服菲飲食孔子曰吾無間然今新遭大憂且歲節未和徹膳損服庶有補焉)
(其減太官導官尚方内署諸服御珍膳靡麗難成之物蜀志關羽傳羽嘗為流矢所中貫其左臂後創雖愈)
(每至丨丨骨常疼痛醫曰矢鏃有毒毒入于骨當破臂作創刮骨去毒然後此患乃除耳羽便伸臂令醫劈之)
(時羽適請諸將飲食相對臂血流離盈於盤器而羽割炙引酒言笑自若素問少陽大宫厥隂甲寅甲申其)
(運丨丨其化柔潤重澤其變震驚飄驟)
陰霖(魏志毛玠傳案典謀急恒寒若舒恒燠若寬則亢陽所以為旱玠之吐言以為寬耶以為急也急當)
(丨丨何以反旱月魏書崔楷傳江淮之南地勢洿下雲雨丨丨動彌旬遥途遠運惟用舟艫南畆畬菑微事)
(耒耜而衆庶未為饉色黔首罕有饑顔豈天德不均致地偏罰故是地勢異圖有兹豐餒水經注溼水又東)
(北流左會桑乾水其水潛承太原汾陽縣北燕京山之大池池在山原之上世謂之天池方里餘其水陽焊不)
(耗丨丨不濫無能測其淵深也)
陰霪(元稹蟻子詩丨丨煩擾攘拾粒苦譻&KR1585;)
陰雲(宋書五行志京房易傳曰欲德不用兹謂張厥災荒其旱丨丨不雨變而赤煙四際樓穎伊水門)
(詩日落丨丨生彌覺兹路幽雨皇甫曾遇風雨詩丨丨擁巖端霑雨當山腹章碣詩亂沾細網垂窮巷斜)
(送丨丨入古廳寳李咸用隴頭行薄日朦朧秋怨氣丨丨結方干題林山禪院詩巖中古井雖通海窟裏)
(丨丨不上天羅黃滔塞下詩隴頭冤氣無歸處化作丨丨飛杳然隱巾秋夜不見月詩丨丨薄暮上空虚)
(此夕清光已破除)
陰煙(姚合葡萄架詩丨丨壓幽屋)
陰曀(東陽夜怪錄彭城客秀才成自虛以家事不得就舉言旋故里是歲十有一月八日東遷翌日到渭)
(南縣方屬丨丨不知時之早晩基阮籍清思賦時儻莾而丨丨兮忽不識乎舊宇劉詩元珠迷罔象白日)
(慘丨丨)
陰翳(陳子昂感遇詩陽彩皆丨丨親友盡暌違朝歐陽修詩天日何丨丨風飇多凛栗王惲宿元觀)
(詩我來夏交樹丨丨萬橘翠峭芬蘭蓀丨朱德潤石榴詩雨餘鳴蜩歇衆綠鬱丨)
陰晦(後漢書許楊傳初豪右大姓因緣陂役競欲辜較在所楊一無聽遂共譖楊受取賕賂晨遂收楊下)
(獄而械輙自解獄吏恐遽白晨晨驚曰果濫矣太守聞忠信可以感靈今其效乎即夜出楊遣歸時天大丨丨)
(道中若有火光照之時人異焉清劉禹錫客有為余話登天壇遇雨之状因以賦之詩晨登天壇半路逢丨)
(丨)
陰晴(王維終南山詩分野中峰變丨丨衆壑殊濤杜甫江閣對雨有懷行營裵二端公詩南紀風壯丨)
(丨屢不分)
陰燄(李敬方題黃山湯院詩丨丨潛生海陽光暗燭坤)
陰耀(李嶠攀龍臺碑聖上肇開丨丨正位坤元)
陰晷(齊書樂志陽律亢丨丨伏)
陰緯(唐書天文志丨丨單環外内廣厚黃又令與陽經丨丨相固如鳥殼之裏)
陰霧(包佶奠幣登歌丨丨離披靈馭搖裔)
陰霓(沈佺期赦到不得歸題江上石詩火雲蒸毒霧陽雨濯丨丨)
陰星(詩月離于畢俾滂沱矣注畢噣也月離丨丨則雨疏以畢為月所離而雨是隂雨之星故謂之丨丨)
(月離于畢即言俾滂沱矣故知月離丨丨則雨)
陰月(西京雜記四月陽雖用事而陽不獨存此月純陽疑于無陰故亦謂之丨丨)
陰雪(杜甫陪鄭廣文遊何將軍山林詩風磴吹丨丨雲門吼瀑泉)
陰風(張九齡奉和聖製瑞雪篇此時騷切丨丨生先過金殿有餘清杜甫秋日荆南述懷詩秋雨漫湘)
(水丨丨過嶺梅有盧綸感懷詩夜雨滴金砌丨丨吹玉楹李益從軍苦樂行邊地多丨丨草木自凄凉)
(李商隱韓碑詩帝得聖相相曰度賊斫不死神扶持腰懸相印作都統丨丨慘澹天王旗杜荀鶴寄温州崔)
(博士詩懷君勞我寫詩情窣窣丨丨有鬼聽)
陰天(吕温道州觀野火詩陽景當晝遲丨丨半夜赤)
陰晝(王維丁㝢田家有贈詩丨丨小苑城微明渭川樹)
陰朔(王偁感遇詩蚩尤卓長空漢岳出丨丨)
陰寒(後漢書魯恭傳今始夏百榖權輿陽氣胎養之時自三月以來丨丨不暖物當化變而不被和氣)
(又顔眞卿有丨丨帖)
陰火(木華海賦陽冰不冶丨丨潛然荅劉禹錫崔元受少府自貶所還遺山薑花以詩之雲濤潤孤根)
(丨丨照晨葩蒼曹唐南遊詩漲海潮生丨丨滅梧風暖瘴雲開)
陰燐(李益從軍夜次飲馬磨劒石為祝殤辭水流嗚咽幽草根君獨不怪丨丨熾)
陰氣(禮記郊特牲凡飲養陽氣也凡食養丨丨也臣榖梁僖公二十九年秋大雨雹注雹者陰脅陽侵)
(君之象陽氣之在水雨則温熱丨丨薄而脅之不相入轉而成雹後漢書律歷志天子常以日冬夏至御前)
(殿合八能之士陳八音聽樂鈞度晷景候鍾律權土灰放陰陽冬至陽氣應則樂均清景長極黃鍾通土灰輕)
(而衡仰夏至丨丨應則樂均濁景短極蕤賓通土灰重而衡低又五行志殤帝延平元年五月郡國三十七)
(大水傷稼董仲舒曰水者丨丨盛也是時帝在襁抱鄧太后專政又謝弼傳夫蛇者丨丨所生鱗者甲兵之)
(符也故又張純傳禘祭以夏四月夏者陽氣在上丨丨在下正尊卑之義也宋書樂志孟冬十月丨丨厲)
(清改魏書李彪傳漢制舊斷獄報重常盡季冬至孝章時盡十月以育三微後歲旱論者以十月斷獄丨丨)
(微陽氣泄以故旱事下公卿尚書陳寵議冬至陽氣始萌故十一月有射干芸荔之應周以為春十二月陽氣)
(上通雉雊雞乳殷以為春十三月陽氣巳至蟄蟲皆震夏以為春三微成著以通三統三統之月斷獄流血是)
(不稽天意也襄管子斷刑致罰無赦有罪以符丨丨物呂覽昔古朱氏之治天下也多風而陽氣蓄積萬)
(散解果實不成故士逹作為五絃瑟以采丨丨以定羣生淮南子陽氣起于東北盡于西南丨丨起於西南)
(盡於東北用棗據詩玄林結丨丨不風自寒凉李咸雪詩六出凝丨丨同雲指上天)
陰運(雲笈七籖九千三百度為大劫之終丨丨之極當此之時九泉涌於洪波水母鼔於龍門山海冥一)
(六合坦然此丨丨之充地氣之激也)
陰數(易說卦參天兩地而倚數注參奇也兩耦也七九陽數六八丨丨白虎通男三十而娶女二十而)
(嫁陽數奇丨丨偶濃黃滔九日詩陽數重時丨丨殘露風硬欲成寒)
陰景(漢書主父偃傳高皇帝定天下略地於邊聞匈奴聚代谷之外而欲擊之御史成諫曰不可夫匈奴)
(獸聚鳥散從之如搏景今以陛下盛德攻匈奴臣竊危之高帝不聽遂至代谷果有平城之圍師古注搏擊也)
(搏人之丨丨言不可也)
陰地(魏書杜安祖傳安祖曾行值天熱舍於樹下鷙鳥逐雉雉急投之遂觸樹而死安祖愍之乃取置丨)
(丨徐徐護視良久得蘇安祖喜而放之後夜忽夢一丈夫衣冠甚偉著繡衣曲領向安祖再拜安祖怪而問之)
(此人云感君前日見放故來謝德聞者異焉冷王建春日五門西望詩唯有教坊南草綠古苔丨丨凄凄)
(王昌齡緱氏尉沈興宗置酒南谿留贈詩春泉滴空崖萌草拆丨丨又唐書張濬傳濬次丨丨關諸軍壁平)
(陽存孝擊之皆大北委仗械去濬斂衆夜遁境宋史楊廷璋傳李筠叛潛遣親信使齎蠟書求援鄰廷璋獲)
(之械送京師因上攻取之策即下詔委以經略及車駕親征詔廷璋率所部入丨丨分賊勢賊平歸鎮水經)
(河水又東逕平陰縣北注地理風俗記曰河南平陰縣故晉丨丨陰戎之所居明一統志丨丨關在平陽府)
(靈石縣南二十里汾水西曲又雲笈七籖九曲下戸者是男女之丨丨也男曰九女曰下戸此丨丨常生白)
(雲之氣以薰黃庭之間是得道之候驗也)
陰壤(蘇舜欽廣陵郡太君志銘琢文丨丨庶永後希)
陰磧(張仲素塞下曲丨丨茫茫塞草肥桔橰峰下暮雲飛)
陰術(張九齡彭蠡湖上詩廬山直陽滸孤石當丨丨)
陰徑(姚合遊昊天玄都觀詩丨丨紅桃落秋壇白石生)
陰界(王維胡居士卧病遺米因贈詩色聲何謂客丨丨復誰守)
陰郊(禇亮祭神州樂章泰圻嚴享丨丨展敬盧綸孤松吟丨丨一夜雪榆柳皆枯折)
陰畎(劉基若耶溪精舍詩春花炫陽林秋草馥丨丨)
陰漠(謝靈運歸塗賦拾丨丨之舊浦去陽景之芳蕤)
陰埃(屈洞仙燕歌行是時天地丨丨遍瀚海龍城皆習戰)
陰山(史記秦始皇紀地東至海暨朝鮮西至臨洮羌中南至北嚮戸北據河為塞並丨丨至遼東又三)
(十三年發諸嘗逋亡人贅壻賈人略取陸梁地為桂林象郡南海以適遣戍西北斥逐匈奴自榆中並河以東)
(屬之丨丨以為三十四縣城河上為塞丨又匈奴傳趙武靈王北破林胡樓煩築長城自代並丨下至高闕)
(為塞而置雲中雁門代郡遼漢書地理志西河郡縣丨丨又匈奴傳北邊塞至東外有丨丨東西千餘里)
(草木茂盛多禽獸本冐頓單于依阻其中治作弓矢來出為寇是其苑囿也至孝武世出師征伐斥奪此地攘)
(之於幕北建塞徼起亭隧築外城設屯戌以守之然後邊境得用少安幕北地平少草木多大沙匈奴來寇少)
(所蔽隱從塞以南徑深山谷往來差難邊長老言匈奴失丨丨之後過之未嘗不哭也魏書長孫嵩傳詔問)
(公卿赫連蠕蠕征討何先嵩與平陽王長孫翰司空奚斤等曰赫連居土未能為患蠕蠕世為邊害宜先討大)
(檀及則收其畜産足以富國不及則校獵丨丨多殺禽獸皮肉筋角以充軍亦愈於破一小國周書文帝紀)
(普回子莫那自丨丨南徙始居遼西是曰獻侯為魏甥舅之國陳後主追封吳明徹詔方欲息駕丨丨解鞍)
(瀚海既而師出已老數亦終奇不就結纓之功無辭入褚之屈唐太宗飲馬長城窟行瀚海百重波丨丨千)
(里雪駱盧照鄰結客少年場行追奔瀚海咽戰罷丨丨空賓王從軍中行路難樂府丨丨苦霧埋高壘交)
(河孤月照連營和鄭愔塞外詩陽鳥南飛夜丨丨北地寒崔禹錫奉聖製送張說廵邊詩叱咤丨丨道澄)
(清瀚海陽甫王昌齡詩但使龍城飛將在不教胡馬度丨丨杜七月一日題終明府水樓詩翛然欲下丨)
(丨雪不去非無漢署香丨李頎崔五六圖屏風各賦一物得烏孫佩刀詩磨用丨一片玉洗將胡地獨流泉)
(馬高適送渾將軍詩控弦盡用丨丨兒登陣常騎大宛韋應物睢陽感懷詩長驅丨丨卒略踐三河地)
(李益拂雲堆詩單于每近沙場獵南望丨丨哭始回綬又塞下曲請書塞北丨丨石願比燕然車騎功翁)
(雨雪曲丨丨飛將溼貂裘王楊凌明妃怨漢國明妃去不還馬駞絃管向丨丨建飲馬長城窟行枕弓睡)
(著待水生不見丨丨在前陣詩德水縈長帶丨丨繞畫屏)(李商隱寄太原盧司空温庭筠勅勒歌勅勒金)
(□壁丨丨無歲華下栖白邊思詩丨丨一夜雨白草四郊秋貫休古塞曲風刮丨丨薄河摧大岸斜又)
(漢書地理志桂陽郡縣丨丨湘宋書州郡志丨丨令丨丨乃是漢舊縣而屬桂陽吳東郡有此丨丨縣疑是)
(吳所立又水經湘水出零陵始安縣陽海山東北過零陵縣東東北過洮陽縣東又東北過泉陵縣西又東)
(北過重安縣東又東北過酃縣西承水從東南來注之又東北過丨丨縣西洣水從東南來注之又河水又)
(東逕馬丨丨西注漢書音義曰陽山在河北丨丨在河南謂是山也又明一統志丨丨在江寧府西南一十)
(二里晉王導至此山神見夢於導以其事聞為立廟因名之曰丨丨又丨丨在萊州府即墨縣東南八十里)
(上有小池水旱不增減傍有石人及馬迹秦始皇幸瑯琊嘗駐馬於此又司馬相如大人賦低徊丨丨翔以)
(紆曲兮吾乃今目覩西王母皬然白首戴勝而穴處兮亦幸有三足烏為之使)
陰坂(左傳見陰口下焉水經注洧水又東逕丨丨北水有梁俗謂是濟為參辰口)
陰嶺(祖詠終南望餘雪詩終南丨丨秀積雪浮雲端求杜甫西枝村尋置草堂地夜宿贊公土室詩要)
(陽岡暖苦陟丨丨沍下劉禹錫西山蘭若試茶歌陽崖丨丨各殊氣未若竹莓苔地許渾對雪詩丨丨有)
(風梅豔散寒林無月桂華生)
陰巘(韋應物自蒲塘驛迴駕經歴山水詩高樹夾潺湲崩石横丨丨)
陰崖(水經注三城水又西北逕伏淩山南與石門水合水出伏淩山山高峻巖鄣寒深丨丨積雪凝冰夏)
(結事同離騷峨峨之詠詠歐陽修黃楊樹子賦竇穴風吹丨丨雪積繁欽蕙植根丨丨側夙夜懼危頽)
(唐明皇温泉言志詩丨丨含秀色温谷吐潺湲泠沈佺期巫山高樂府暗谷疑風雨丨丨若鬼神王然夜)
(光篇沸湯空谷數道水融蓋丨丨幾年雪雪歌晻靄寒氛萬里凝闌干丨丨千丈冰)(岑參天山王昌齡遇)
(薛明府謁聰上人詩丨丨常抱雪枯澗為生泉元杜甫三川觀水漲詩清晨望高浪忽謂丨丨踣又都壇)
(歌故人今居子午谷獨在丨丨結茅屋走又題李尊師松樹障子歌丨丨却承霜雪幹偃蓋反虯龍形韋)
(應物懷瑯琊深標二釋子詩白雲埋大壑丨丨滴夜泉戴叔倫漸至涪州先寄王員外使君縱詩毒瘴含秋)
(氣丨丨蔽曙天直羅隱秦望山僧院詩丨丨水賴松梢蘚壁苔侵畫像愁)
陰峰(屠隆明月榭賦丨丨日落高秋登臺凉風灑衣神飇倏迴)
陰巖(駱賓王至分水戍詩丨丨常結晦宿莽競含秋王貞白廬山詩夏谷雪猶在丨丨畫不分)
陰岑(馮子振十八公賦休凉則陽坡下程守凍則丨丨止營王昌齡風凉原上作丨丨宿雲歸煙霧溼)
(松柏甫又何遜七召既丨丨而影響亦叫嘯而迴易杜虎牙行巫峽丨丨朔漠氣峰巒窈窕谿谷黑)
陰標(謝靈運山居賦掘蒨陽崖摘□丨丨)
陰石(史記倉公傳齊王侍醫遂病自練五石服之臣意往過之遂謂意曰不肖有病幸診遂也臣意即診)
(之告曰公病中熱論曰中熱不溲者不可服五石石之為藥精悍公服之不得數溲亟勿服色將發臃遂曰扁)
(鵲曰丨丨以治陰病陽石以治陽病夫藥石者有陰陽水火之齊故中熱即為丨丨柔齊治之中寒即為陽石)
(剛齊治之老後漢書南郡蠻傳注荆州圖曰副夷縣西有温泉古相傳此泉原出鹽于今水有鹽氣縣西一)
(獨山有石穴有二大石並立穴中相去可一丈俗名為陰陽石丨丨常溼陽石常燥虞喜志林夷陵有陰陽)
(石丨丨常潤陽石常燥旱則鞭丨丨必雨久雨鞭陽石則止)
陰洞(陳樵胡氏鐵心亭賦聯芳比秀丨丨連尋客杜甫鄭駙馬宅宴洞中詩主家丨丨細煙霧留夏簟)
(青琅玕當李益置酒行明霞發金丹丨丨潛水碧字盧綸訓暢尋嵩岳麻道士見寄詩丨丨石牀微有古)
(壇松樹半無枝白項斯晩春花詩丨丨日光薄花開不及時許彬尋石山人澗詩丨丨長鳴磬石泉寒泛)
(花處方干項洙處士畫水墨釣臺詩潑便連丨丨黑添來先向朽枝乾)
陰島(懷楚送新平故人詩丨丨直分東虢雁晴樓高入上陽鴉)
陰谷(戴表元靜軒賦決丨丨瀉層巔經蒼莽而始激觸縈紆而彌喧汪克寬三友堂賦風霜高潔丨丨)
(嚴凝丘唐明皇幸鳳泉湯詩丨丨含神爨湯泉養聖功王奉和聖製荅張說扈從南出雀鼠谷之作陽原)
(淑氣早丨丨沍寒多感李頎晚歸東園詩回雲覆丨丨返景照霜梨姚鵠懷陳情詩丨丨非因暖幽叢豈)
(望春詩劉得仁和段校書冬夕寄題廬山丨丨冰埋术仙田雪覆芝)
陰棧(陰鏗蜀道難樂府高岷長有雪丨丨屢經燒)
陰坑(金丹伏虎詩隱在丨丨忽見形露形一嘯便風生)
陰竇(劉基詩幽泉湧丨丨)
陰壑(宋之問太平公主山池賦陽崖奪景丨丨生風有徐元弼靈囿賦丨丨蕭條荒榛寂寥無人試問)
(路通樵吐陳有章幽蘭賦幽之可居逹萌芽於丨丨時不可失芬香於春陽沈佺期辛丑歲十月上幸長)
(安時扈從出西嶽詩丨丨已永閟雲竇絶探討凌盧鴻期仙磴詞霏微丨丨兮氣騰虹迤邐危磴兮上空)
(韋應物因省風俗與從姪成緒遊山水中道先歸寄示詩丨丨雲松埋陽崖煙花媚)
陰江(吕覽子墨子游公上過於越公上過語墨子之義越王說之謂公上過曰子之師苟肯至越請以故)
(吳之地丨丨之浦書社三百以封夫子)
陰河(唐書地理志夏州朔方郡朔方長慶四年節度使李祐築烏延宥州臨塞丨丨陶子等城于蘆子關)
(北以護塞外)
陰海(金丹大要無名子曰離外陽而内陰坎外陰而内陽以外陽點内陰即成乾卦喻如金丹是至陽之)
(炁結在丨丨之中取來點已之陰汞即化為純陽之身矣)
陰澤(顔延之三月三日曲水詩序揚袂風山舉袖丨丨)
陰溪(方干題龍瑞硯兼呈徐尊師詩遠壑度年如晦暝丨丨入夏有凌凘又涵碧亭詩路極丨丨裏寒)
(生暑氣中)
陰浦(拾遺記黃帝使風后負書常伯荷劒旦游洹流夕歸丨丨行萬里而一息)
陰澗(孔稚珪遊太平山詩丨丨落春榮寒巖留夏雪)
陰溝(水經丨丨水出河南陽武縣蒗蕩渠東南至沛為濄水又東南至下邳淮陵縣入于淮又出河之)
(濟即丨丨之上源也濟遂絶焉下王延壽魯靈光殿賦玄醴騰涌於丨丨甘露被宇而臻陸機挽歌側聽)
(丨丨涌卧觀天井懸樹裵夷直春色滿皇州詩天紅妝暖急綠走丨丨)
陰渠(孫綽遊天台山賦澧泉湧溜於丨丨落陳樵八詠樓賦露井飛霜丨丨沃雪元稹詩月沈餘影)
(丨丨流暗光)
陰池(張協雜詩采虹纓高雲文虬鳴丨丨)
陰渚(江淹詩丹霞蔽陽景綠泉涌丨丨)
陰井(述異記甜溪水其味如蜜東方朔得以獻武帝帝乃投於丨丨中井水遂甜而寒洗浴則肌柔滑)
(張皓藏冰賦崇凌既啓丨丨方渫含水聲而轉深拂霜威而逾潔杜甫橋陵詩空梁簇畫戟丨丨敲銅缾)
(韋應物題鄭拾遺草堂詩丨丨夕蟲亂高林霜果稀寺盧綸春日陪李庶子遵善寺東院曉望詩陽峰高對)
(丨丨下通雲明惠崇長信詞丨丨生秋早河轉曙遲)
陰浪(陳泰詩初如巨壑吼丨丨忽似暗空行怒雷)
陰泉(張九齡奉使自藍田玉山南行詩丨丨夏猶凍陽景晝方暾)
陰漉(柳宗元晉問及神液丨丨甘鹵蜜起孕靈富媪不愛其美無形無聲熛結迅詭迴眸一瞬積雪百里)
陰濱(郭璞江賦鳴石列于陽渚浮磬肆乎丨丨)
陰岸(何遜渡連圻詩丨丨生駮蘚伏水拂澄沙處吕温道州夏日郡内北橋新亭書懷贈何元二士詩)
(晴空交密葉丨丨積蒼苔有楊衡端溪峽中詩丨丨東流水上微風生)
陰塞(姚鵠傷曾秀才馬詩秋歸未過陽關日夜魄忽銷丨丨雲)
陰關(張蠙登單于臺詩欲向丨丨度丨丨曉不開)
陰米(唐書地理志修鮮都督府丨丨州以賤那城置)
陰陵(史記項羽紀項王至丨丨迷失道問一田父田父紿曰左左乃陷大澤中以故漢追及之漢書地)
(理志九江郡縣丨丨皇魏書任城王澄弟嵩傳衍徐州刺史昌義之屯據高遣三軍潛寇丨丨以淮水淺竭)
(不通船艦屯於馬頭迷明一統志丨丨山在直隸和州城北八十里即項羽失道處又丨丨城在鳳陽府)
(定遠縣西北六十里漢書灌嬰追項羽失道即此艤庾信哀江南賦丨丨失路釣臺斜趣望赤岸而沾衣烏)
(江而不渡知秦觀寄老庵賦北則瓦梁之河丨丨之澤喬之苦寒行丨丨久裵回幽都無多陽)
陰燕(戰國策臣聞天下丨丨陽魏連荆固齊收餘韓成從將西向以與秦為難臣竊笑之)
陰晉(史記秦本紀惠文君六年魏納丨丨陰晉更名寧秦又魏世家文侯三十六年秦侵我丨丨又)
(犀首傳犀首者魏之丨丨人也名衍姓公孫氏之水經渭水東過華陰縣北注渭水逕縣故城北春秋丨丨)
(也置庾信周上柱國宿國公河州都督辛威神道碑陣太平開丨丨之道連兵廣武納滎陽之城)
陰平(漢書地理志東海郡縣丨丨維又廣漢郡縣丨丨道魏志鄧艾傳鍾會攻姜未能克艾自丨丨)
(道行無人之地七百餘里鑿山通道造作橋閣山高谷深至為艱險又糧運將匱頻于危殆艾以氊自裹推轉)
(而下將士皆攀木緣崖魚貫而進先登至江由蜀守將馬邈降晉書文帝紀十一月鄧艾帥萬餘人自丨丨)
(踰絶險至江油破蜀將諸葛瞻於綿竹斬瞻傳首進軍雒縣劉禪降蜀志後主傳建興七年春亮遣陳式攻)
(武都丨丨遂克定二郡晉宋書州郡志丨丨令前漢後漢屬廣漢屬國名宙底太康地志丨丨郡丨丨縣注)
(云宙底當是故宙底為丨丨永初郡國胄旨縣即宙底也元稹遣行詩聞道丨丨郡翛然古戍情又老學)
(庵筆記文州有橋曰丨丨淳熙初有為郡守者大書立石于橋下曰鄧艾取蜀路過者笑之明一統志丨丨)
(寨在鞏昌府文縣西八十里又丨丨橋在治南治又素問故陽強不能密陰氣乃絶丨丨陽祕精神乃陰陽)
(離決精氣乃絶)
陰安(史記衛將軍傳封靑子伉為宜春侯靑子不疑為丨丨侯靑子登為發干侯漢書地理志魏郡縣)
(丨丨頓宋書州郡志丨丨令漢舊名屬魏郡晉太康地志屬丘又明一統志丨丨城在相城縣東南八十)
(里劉宋置丨丨縣)
陰口(左傳襄公九年晉人不得志於鄭以諸侯復伐之十二月癸亥門其三門閏月戊寅濟于陰阪侵鄭)
(次于丨丨而還子孔曰晉師可擊也師老而勞且有歸志必大克之子展曰不可)
陰密(周語王滅密韋昭注密今安定丨丨縣近涇有史記秦本紀昭襄王五十年十月武安君白起罪)
(為士伍遷丨丨張唐攻鄭拔之十二月益發卒軍汾城旁武安君白起有罪死齕攻邯鄲不拔去還奔汾軍)
(又白起傳秦王使王齕代陵將八九月圍邯鄲不能拔楚使春申君及魏公子將兵數十萬攻秦軍秦軍多失)
(亡武安君言曰秦不聽臣計今如何矣秦王聞之怒彊起武安君武安君遂稱病篤應侯請之不起於是免武)
(安君為士伍遷之丨丨丨漢書地理志安定郡縣丨)
陰槃(盤磐俱同漢書地理志安定郡縣丨丨萬夏錄赫連定傳定畋于丨丨登苛藍山而望統城泣曰)
(先帝以朕承大業者豈有今日乎使天假朕年當與諸卿建王季之業又晉書魏該傳該一名亥本僑居京)
(兆丨丨河間王顒之伐趙王倫以該為將兵都尉及劉曜攻洛陽隨浚赴難先領兵守金墉城故得無他曜引)
(去餘衆依之書宋書符瑞志太康六年九月白龍見京兆丨丨魏蕭寳夤傳寳夤自以出軍累年糜費尤)
(廣一旦覆敗慮見猜責内不自安朝廷頗亦疑阻乃遣御史中尉酈道元為關中大使寳夤謂密欲取已彌憂)
(懼而長安輕薄之徒因相說動道元行逹丨丨驛寳夤密遣其將郭子恢等攻而殺之水經注池水又逕新)
(豐縣故城東漢靈帝建寧三年改為都鄉封段熲為侯國後立丨丨城其水際北城世謂是水為丨丨水)
陰鐵(唐書李勣傳贈太尉揚州大都督諡貞武給秘器陪葬昭陵起冡象丨丨烏德鞬山以旌功烈)
陰館(漢書地理志雁門郡縣丨丨大魏志明帝紀保塞鮮卑大人步度根與叛鮮卑人軻比能私通并)
(州刺史畢軌表輙出軍以外威比能内鎮步度根帝省表曰步度根以為比能所誘有自疑心今軌出軍適使)
(二部驚合為一何所威鎮乎促勅軌以出軍者慎勿越塞過句注也比詔書到軌已進軍屯丨丨遣將軍蘇尚)
(董弼追鮮卑比能遣子將千餘騎迎步度根部落與尚弼相遇戰於樓煩二將沒步度根部落皆叛出塞與比)
(能合寇邊縣宋書州郡志雁門郡領樓煩丨丨廣武崞馬邑凡五水經濕水出雁門丨丨縣東北過代郡)
(桑乾縣南)
陰縣(宋書州郡志丨丨令漢舊縣屬南陽東水經沔水又東逕龍巢山下又東南逕涉都縣北又東南)
(過鄼縣之西南又南逕榖城東又南過丨丨之西)
陰國(史記天官書昴畢間為天街其陰丨丨陽陽國)
陰鄉(漢書地理志廣陽國縣丨丨)
陰墟(韓愈南海神廟碑南海丨丨祝融之宅即祀于旁帝命南伯)
陰莫(水經注夷水又西北逕丨丨亭在居庸縣南十里)
陰府(雲笈七籤重泉曲者魔王之丨丨也兆既得洞一之道乃拔死于泉曲之籍書仙名於靈羽之錄)
陰臺(謝莊侍東耕詩丨丨承寒彩陽樹迎初熏)
陰室(宋書武帝紀孝武大明中壊上所居丨丨於其處起玉燭殿與羣臣觀之牀頭有土鄣壁上葛燈籠)
(麻繩拂侍中袁顗盛稱上儉素之德孝武不荅獨曰田舍公得此以為過矣南史茹法亮傳先是延昌殿為)
(武帝丨丨藏諸服御二少帝並居西殿及明帝居東齋開丨丨出武帝白紗帽防身刀法亮歔欷流涕柳宗)
(元柳州東亭記取館之北宇右闢之以為夕室取傳置之東宇左闢之以為朝室又北闢之以為丨丨作屋于)
(北墉下以為陽室作斯亭于中以為中室朝室以夕居之夕室以朝居之中室日中而居之丨丨以違温風焉)
(陽室以違凄風焉若無寒暑也則朝夕復其號)
陰宮(揚雄河東賦遂臻丨丨穆穆肅肅蹲蹲如也送杜甫熱詩想見丨丨雪風門颯踏開皮日休潤)
(卿博士還華陽詩仙市鹿胎如錦嫩丨丨燕肉似酥肥又潺湲洞詩丨丨何處淵到此洞潺湲又入林屋)
(洞詩雖然入丨丨不得朝上清)
陰堂(後漢書周磐傳建光元年年七十三歲朝會集諸生講論終日因令其二子曰吾日者夢見先師東)
(里先生與我講於丨丨之奥既而長歎豈吾齒之盡乎注東南隅謂之奥丨丨幽暗之室)
陰房(杜甫玉華宫詩丨丨鬼火靑壊道哀湍瀉)
陰軒(張協玄武館賦陽扉南啓丨丨北達)
陰窗(李質宿日觀東房詩洞霞飄素練蘚壁畫丨丨)
陰牖(韋應物至開化里壽春公故宅詩廢井沒荒草丨丨生綠苔)
陰廊(姚合題山寺詩古塔蟲蛇善丨丨鳥雀癡)
陰梁(邢邵新宮賦丨丨北注陽馬南施)
陰壁(韋應物遊瑯琊山寺詩新泉泄丨丨高蘿蔭綠塘盧綸郊居對雨寄趙涓給事包佶郎中詩夜窗)
(凄枕席丨丨潤圖書)
陰牆(王融拜祕書丞謝表升離戒晨丨丨不照其景膚雲停夕幽草或漏其津又沈冥地獄篇頌丨丨)
(雖兩密幽夜有四知)
陰砌(薛奇童楚宮詞楊葉垂丨丨梨花入井闌生方干遊竹林寺詩蘚濃丨丨古煙起暮香)
陰獄(蜀志劉焉傳注英雄記曰範聞父焉為益州牧董卓所徵發皆不至收範兄弟三人鏁械於郿塢為)
(丨丨以繫之)
陰神(黃庭内景經赤帝黃老與已魂注魂為陽神魄為丨丨陰陽相推故言與我魂中黃眞經注三生)
(修道未具志今生方遇中黃秘若能熟得養形章丨丨永不奪人志又却閉眞氣成胎息注魄留守身魂遊)
(上天至百息後魂神當見其魄緣是丨丨常不欲人生)
陰祇(齊書樂志丨丨以貺昭司式慶方禇亮祭方丘樂章丨丨協贊厚載貞)
陰帝(杜牧大雨行神鞭鬼馭載丨丨來往噴灑何顚狂)
陰宗(禮記月令孟冬之月天子乃祈來年於天宗疏異義六宗賈逵等以為天宗三謂日月星地宗三謂)
(泰山河海蔡邕云日為陽宗月為丨丨北辰為星宗也)
陰官(宋書百官志韋曜曰長秋者以皇后丨丨秋者陰之始取其終而長欲其久也)
陰主(史記封禪書八神一曰天主祠天齊二曰地主祠太山梁父三曰兵主祠蚩尤四曰丨丨祠三山五)
(曰陽主祠之罘六曰月主祠之萊山七曰日主祠成山八曰四時祠琅琊無名氏葭灰應律賦其入也柔順)
(其出也剛勝或處陽而丨丨或在陰而陽孕)
陰童(禮記雜記有父母之喪尚功衰而附兄弟之殤則練冠附于殤稱陽童某甫不名神也注斬衰齊衰)
(之喪練皆受以大功之衰此謂之功衰以是時而祔大功親以下之殤大功親以下之殤輕不易服冠而兄為)
(殤謂同年者也兄十九而死已明年因喪而冠陽童謂庶殤也宗子則曰丨丨童未成人之稱也某甫且字也)
(尊神不名為之造字)
陰人(神仙傳丨丨所以著脂粉者法金之白也)
陰戎(左傳周甘人與晉閻嘉爭閻田晉梁丙張趯率丨丨伐潁注丨丨陸渾之戎)
陰兵(史記天官書察日行以處位太白出西方昏而出陰丨丨彊暮食出小弱夜半出中弱雞鳴出大弱)
(是謂陰陷於陽其在東方乘明而出陽陽兵彊雞鳴出小弱夜半出中弱昏出大弱是謂陽陷於陰李商隱)
(送千牛李將軍赴闕詩靈衣沾愧汗儀馬困丨丨業王鐸謁梓潼張惡子廟詩惟報關東諸將相柱天功賴)
(丨丨磧貫休戰城南樂府中有丨丨)
陰怪(元稹有酒歌陽烏撩亂兮屋上棲丨丨跳趫兮水中躍)
陰司(中黃眞經坐察丨丨役神明内合胎仙道自成制又煙霞淨志通神奥令子坐知生死道注若能)
(絶諸味自得衆靈潛伏生死之路備覩機椷天外丨丨之道常知矣)
陰康(三墳栗陸氏居北赫胥氏居南昆連氏居西葛天氏居東丨丨氏居下)
陰鏗(杜甫與李白同尋范隱居詩李侯有佳句往往似丨丨)
陰唊(史記朝鮮傳左將軍已并兩軍即急擊朝鮮朝鮮相路人相韓陰尼谿相參將軍王唊相與謀曰始)
(欲降樓船樓船今執獨左將軍并將戰益急恐不能與戰王又不肯降丨丨路人皆亡降漢路人道死)
陰后(後漢書皇后紀光烈丨皇丨諱麗華南陽新野人初光武聞后美心悅之後至長安見執金吾車騎)
(甚盛因歎曰仕宦當作執金吾娶妻當得陰麗華更始元年遂納后于宛又馬皇后紀奉承丨丨旁接同列)
(禮則修備上下安之丨張九齡詩不識鄧公樹猶傳丨名)
陰姬(戰國策丨丨與江姬爭為后司馬喜謂丨丨公曰事成則有土得民不成則恐無身欲成之何不見)
(臣乎聲又古琴疏吳叔治夏月納凉門外時聞桐樹下有琴後一胡請以五百金買此樹叔治曰金欲得耳)
(第吾自以口就食即見此樹今何忍伐之後叔治出為北海主簿歸已為族人賣去久之胡以其二琴至示叔)
(治一曰丨丨一曰陽娃不加少漆斷磨光毫其紋宛然各有仙女弄琴之狀云凉天月夜不鼓而自鳴請留其)
(一以相報叔治拒而不受)
陰郭(後漢書明德馬皇后紀昔竇太后欲封王皇后之兄丞相條侯言受高祖約無軍功非劉氏不侯今)
(馬氏無功于國豈得與丨丨中興之后等邪李商隱狀奉丨丨之良躅御馬鄧之明規)
陰鄧(後漢書陰皇后紀永平三年冬帝從太后幸章陵置酒舊宅會丨丨故人諸家子孫並受賞賜北)
(史常景傳靈太后詔依漢世丨丨二后故事親奉廟祀與帝交獻景乃據正以定儀注朝廷是之)
陰馬(蘇軾詩仙人漢丨丨微服方地行注丨丨謂長生與明生也)
陰何(杜甫秋日䕫府詠懷詩丨丨尚清省沈宋歘聯翩又解悶詩孰知二謝將能事頗學丨丨苦用心)
陰王(薛瑩宿仙都觀丨丨二君修道處詩丨丨修道處雲雪滿高松)
陰脉(史記扁鵲傳以陽入陰中動胃繵緣中經維絡别下於三焦膀胱是以陽脉下遂丨丨上爭會氣閉)
(而不通陰上而陽内行下内鼓而不起上外絶而不為使上有絶陽之絡下有破陰之紐破陰絶陽之色已廢)
(脉亂故形靜如死狀注正義曰八十一難云脉居陰部反陽脉見者為陽入陰中是陽乘陰也脉居陽部而丨)
(丨見者是陰乘陽也之又倉公傳所以知其&KR1089;馬者切得番丨丨)
陰部(史記扁鵲傳注見上)
陰竅(周禮疾醫兩之以九竅之變注竅之變謂開閉非常陽竅七丨丨二疏云陽竅七者在頭露見故為)
(陽也丨丨二者在下不見故為陰不洞天清錄商器質素無文周器雕篆細密此固一定易之論而夏器獨)
(不然余嘗見夏琱戈於銅上相嵌以金其細如髮夏器大抵皆然歲久金脱則成丨丨以其刻畫處成凹也)
(朱德潤山川圖詩山川結靈根厚地秉丨丨)
陰壟(黃庭内景經鼻神玉壟字靈堅注丨丨之骨象玉也神氣通天出入不竭故曰靈堅)
陰蹻(史記倉公傳注見陰維下脉素問病不知所痛兩蹻為上注兩蹻謂丨陽丨丨丨之脉出於照海)
(陽蹻之脉出于申脉申脉在足外踝下陷者中容爪甲)
陰支(史記扁鵲傳夫以陽入丨丨蘭藏者生以陰入陽支蘭藏者死凡此數事皆五藏蹷中之時暴作也)
(良工取之拙者疑殆)
陰股(素問大陰所至為稸滿少陽所至為驚躁瞀昧暴病陽明所至為&KR0864;尻丨丨膝髀腨胻足病)
陰維(史記倉公傳注正義曰八十一難云奇經八脉者有陽維有丨丨有陽蹻有陰蹻有衝有督有任有)
(帶之脉寸素問刺飛陽之脉在内踝上五少陰之前與丨丨之會)
陰絡(素問帝曰絡之陰陽亦應其經乎岐伯曰丨丨之色應其經陽絡之色變無常隨四時而行也)
陰體(後漢書荀爽傳衆體之中婚禮為首故天子娶十二天之數也諸侯以下各有等差事之降也陽性)
(純而能施丨丨順而能化以禮濟樂節宣其氣故能豐子孫之祥致老壽之福)
陰質(易姤初六羸豕孚蹢躅注孚猶務躁也夫丨丨而躁恣者羸豕特甚焉言以不貞之陰失其所牽其)
(為滛醜若羸豕之孚務蹢躅也)
陰性(申鑒或曰法教得則治法教失則亂若無得無失縱民之情則治亂其中乎曰凡陽性升丨丨降升)
(難而降易善陽也惡陰也故善難而惡易縱民之情使自由之則降於下者多矣)
陰情(史通不才之子羣小之徒或丨丨醜行或素餐尸禄)
陰聲(周語且夫鐘不過以動聲若無射有林耳不及也注若無射復有林以覆之無射陽聲之細者林鐘)
(丨丨之大者細抑大陵故耳不能聽及也)
陰言(素問雷公曰陽言不别丨丨不理請起受解以為至道)
陰形(唐書歷志仲秋丨丨于兌始循萬物之末為主於内羣陽降而承之極於北正而天澤之施窮兑功)
(究焉月三墳丨丨月天月淫地月代輝日月代明山升騰川月東浮雲月藏宮氣月冥陰)
陰味(素問丨丨出下竅陽味出上竅)
陰材(洞天清錄露下彈琴而聲不泛蓋陽材也若鐘鳴鷄唱霜清月皎以陽琴鼓之聲更清徹丨丨則不)
(然)
陰物(道德指歸論丨丨穴居陽物巢處)
陰蟲(拾遺記陽燎出于冰木丨丨生于炎山漏孫綽漏刻銘靈虬吐注丨丨承瀉陸倕新刻銘丨丨)
(吐噏秋孟浩然奉先張明府休沐還鄉海亭宴集詩何以發興丨丨鳴夜階韋應物秋夜詩庭樹轉蕭蕭)
(丨丨還戚戚清將玉漏諧)(喻鳧監試夜雨滴空階詩冷與丨丨間李商隱月夕詩草下丨丨葉上霜朱欄)
(迢遰壓湖光休馬戴秋郊夕望詩度鳥向棲急丨丨逄夜多皮日貧居秋日詩貧家煙爨稀竈底丨丨語)
陰羽(汲冢周書成周之會墠上張赤帟丨丨注丨鶴也以丨飾帳也)
陰翥(禽經首翼赤曰丹鳳靑曰羽翔白曰化翼玄曰丨丨黃曰土符)
陰鶴(張說時樂鳥篇心願陽烏恒保日志嫌丨丨欲凌天羅隱感别元帥尚父詩疲牛䑛犢心猶切丨)
(丨鳴雛力已衰)
陰鳥(管輅别傳輅與倪清河相見既刻雨期倪曰譚高信寡相為憂之於是便留輅往請府丞及清河令)
(若夜雨者當為啖二百觔犢肉若不雨當住十日輅曰言念費損至日向暮了無雲氣衆人並嗤輅輅言樹上)
(已有少女微風樹間又有丨丨和鳴又少男風起衆鳥和翔其應至矣張融海賦丨丨陽禽春毛秋羽遠翅)
(風遊高翮雲舉)
陰獸(禮記月令仲冬之月麋角解疏麋為丨丨情淫而遊澤冬至陰方退解角從陰退之象路季登一)
(箭射雙兔賦箭協陽爻兔惟丨丨)
陰鼠(郭璞山海經序陽火出於冰水丨丨生於炎山而俗之論者莫之或怪及談山海經所載而咸怪之)
(是不怪所可怪而怪所不可怪也)
陰虯(張協七命丨丨負檐陽馬承阿年李益罷秩後入華山採茯苓逢道者詩上蟠千枝丨丨負靑冥)
陰毛(魏書酈範傳範前解州還京也夜夢丨丨拂踝他日說之時齊人有占夢者曰史武進云毫盛于齊)
(下矣使君臨撫東秦道光海岱必當重牧全齊再禄營丘矣範笑而答曰吾將為卿必驗此夢果如其言)
陰殼(金丹大要採取妙用章古歌云黃芽鉛汞造丨丨含陽華是謂之男子懷胎也端坐面壁之功於此)
(乎見)
陰卵(素問腰痛不可以轉搖急引丨丨刺八髎與痛上八髎在腰尻分間)
陰木(周禮山虞掌山林之政令物為之厲而為之守禁仲冬斬陽木仲夏斬丨丨又柞氏掌攻草木及)
(林麓夏日至令刊陽木而火之冬日至令剥丨丨而水之注生山南為陽木生山北為丨丨)
陰柏(李山甫覆過華嶽廟詩牆外素錢飄似雪殿前丨丨吼如雷)
陰林(史記司馬相如傳於是楚王乃弭節裴回翺翔容與覽乎丨丨觀壯士之暴怒與猛獸之恐懼徼□)
(受詘殫睹衆物之變態朱又其北則有丨丨巨樹楩柟豫章桂椒木蘭蘗離陽樝梸梬栗橘柚芬芳)
陰竹(周禮大司樂路鼓路鼗丨丨之管龍門之琴瑟九德之歌九㲈之舞於宗廟之中奏之注丨丨生於)
(山北者樂陳樵月庭賦佳木偃旌丨丨揚徽庾信府管猶調于丨丨聲未入于春絃)
陰籐(李賀昌谷詩丨丨束未鍵龍帳著魈魅)
陰苔(皮日休新秋言懷詩老柏渾如疥丨丨忽似膠)
陰蘿(李益入華山訪隱者詩陽桂凌煙紫丨丨冒水綠)
陰蘚(皮日休詩日乾丨丨厚堪剥藤把欹松牢似繩徐禎卿秋氣篇啼粉生丨丨孤衾戀故香)
陰草(孟郊贈黔府王中丞楚詩昔為丨丨毒今為陽華英)
陰柯(謝靈運相逄行陽華與春渥丨丨長秋槁)
陰條(張協七命陽葉春靑丨丨秋綠)
陰符(戰國策蘇秦乃夜發書陳篋數十得太公丨丨之謀伏而誦之簡練以為揣摩讀書欲睡引錐自刺)
(其股血流至足曰安有說人主不能出其金玉錦繡取卿相之尊者乎唐書藝文志李靖丨丨機一卷宋)
(史藝文志太公等丨丨經注一卷張果丨丨經注一卷又西天丨丨紫微七政經論一卷又丨丨握機運)
(宜要五卷草明一統志丨丨經碑在平遥縣太平觀内金趙秉文書杜甫哭台州鄭司戶蘇少監詩從容)
(拘舊學慘淡閟丨丨言歐陽詹許州送張中丞出臨潁鎮詩心誦丨丨口不風驅千騎出轅門薛能籌筆)
(驛詩流運有功終是擾丨丨多術得非姦物曹唐哭陷邊許兵馬使詩除却丨丨與兵法更無一在儀牀)
(貫休贈信安鄭道人詩仍聞得新義便欲注丨丨鑒金丹詩大道從來是強名丨丨道德始存經又申教)
(者陽之化也法者丨之丨也分金丹大要運火行符須知章夫運火者先定刻漏以子午次按陰陽以為化)
(基搬六十四卦於丨丨鼓二十四氣於陽火天關在手地軸形心回七十二候之要津攢歸鼎内奪三千六百)
(之正炁輻輳胎中謹戒抽添精專運用慮其危防其險不使頃刻參差分毫差忒故得外接丨陽之丨内生眞)
(一之體苟或運心不謹節候差殊致使姹女逃亡靈胎不結又本草明水釋名時珍曰高堂隆云陽燧一名)
(陽符取火於日陰燧一名丨丨取水於月並以銅作之謂之水火之鏡)
陰爻(易乾初九潛龍勿用疏八為陰數而畫丨丨今六為老陰不可復畫丨丨故交其體避八而稱六)
(周易略例陽苟一焉五陰何得不同而歸之陰苟隻焉五陽何得不同而從之故丨丨雖賤而為一卦之主者)
(處其至少之地也)
陰卦(易繫辭陽卦多陰丨丨多陽其故何也陽卦奇丨丨耦)
陰書(禮記王制天子無事則歲三田疏四時皆田夏殷之禮詩云之子于苗選徒囂囂則夏田明矣孔子)
(雖有聖德不敢顯然改先王之法以教授于世若其所欲改其丨丨于緯藏之以傳後王穀梁四時田者近孔)
(子故也)
陰經(唐書藝文志李筌太白丨丨十卷)
陰律(宋史律歷志夫丑與卯丨丨也寅與辰陽律也搖文心雕龍春秋代序陰陽慘舒物色之動心亦)
(焉蓋陽氣萌而玄駒步丨丨凝而丹鳥羞微蟲猶或入感四時之動物深矣庾信周譙國夫人步陸孤氏墓)
(誌銘陽泉伏氣丨丨成灰密謝偃高松賦月起陽爻歲窮丨丨匝地冰厚周空霧駱賓王晚泊江鎮詩四)
(運移丨丨三翼泛陽侯)
陰呂(隋書律歷志夷則一部二十七律一曰丨丨陰夢溪筆談自子至巳為陽律陽呂自午至亥為律)
(丨丨總許敬宗麥秋賦陽翹暢丨丨潛生)
陰角(齊書五行志永明十年七月庚申丨丨貪狼之日時加午風從東北丑上來迅急浪津至辛酉巳時)
(漸微)
陰管(禮記王制命典禮考時月定日同律禮樂制度衣服正之疏丨丨之同陽管之律玉帛之禮鐘鼓之)
(樂及制度衣服當正之使正無庾信為晉陽公進玉律秤尺斗升表所冀節移丨丨勞河内之灰氣動陽鐘)
(不待金門之竹律牛弘詳定樂議鄭玄曰五聲宮商角徵羽其陽管為丨丨為呂布十二辰更相為宮始自)
(黃鍾終於南呂凡六十也丨杜甫哀故右僕射相國張九齡詩一陽發丨淑氣含公鼎)
陰局(宋史藝文志遁甲丨丨鈐一卷又太一丨丨鈐一卷)
陰識(洞天清錄夏用鳥跡篆商用蟲魚篆周用蟲魚大篆秦用大小篆漢以小篆隸書三國用隸書晉宋)
(以來用楷書唐秦用楷隸三代用丨丨謂之偃囊字其字凹入也漢以來或用陽識其字凸間有凹者或用刀)
(刻如鐫碑者蓋丨丨難鑄陽識易為陽識決非古物也)
陰字(遊宦紀聞款識分二義款謂丨丨是凹入者刻劃成之識為陽字是挺出者)
陰歌(雲笈七籤九素經後有鳳吹龍嘯丨丨八章)
陰文(金丹諸眞玄奥詩先使日魂擒月魄丨丨陽武運初爻)
陰縵(張協七命神器化成陽文丨丨注干將造劒二枝陽曰干將而作龜文丨曰莫邪而丨理)
陰炭(梁簡文帝謝勅賚貂坐褥席啓丨丨既重寒井猶冰又金錞賦鼓以陽爐營之丨丨)
陰器(素問其絡循丨丨合簒間繞簒後煩又六日厥陰受之厥陰脉循丨丨而絡於肝故滿而囊縮三)
(陰三陽五藏六府皆受病)
陰服(南史豫章王綜傳常丨丨微行著烏絲布帽夜出無有期度)
陰鼎(拾遺記禹鑄九鼎五者以應陽法四者以象陰數使工師以雌金為丨丨以雄金為陽鼎)
陰鑑(博物典彙丨丨取水於月丨蘇軾端石硯銘與墨為入玉靈之食與水為出丨之液梁元帝賦)
(置丨丨之明水設珪瓚而盈觴)
陰爐(金丹大要鼎器妙用章偃月爐者丨丨也中有玉蕊之陽氣即虎之位炁也何謂偃月蓋此爐之口)
(偃仰之間如偃月之狀陰海是也先天自然眞一之火月生日長於其中是曰丨丨也)
陰障(高啓登鳳凰山尋故宮詩烏啼璧門空落葉滿丨丨)
陰旗(謝萬詩司冥卷丨丨句芒舒陽旌)
陰旌(韓愈詩丨丨時樛流)
陰車(杜牧昔事文皇帝詩川口隄防決丨丨鬼怪掀)
陰駕(王勃上劉石相書陽事昇而雨露歸丨丨凝而風霜勵)
陰靷(詩丨丨鋈續疏丨板之前又有皮丨以白金飾其相續之處)
陰板(詩見上)
陰類(易坤西南得朋疏西南坤位是陰也今以陰詣陰得朋俱是丨丨不獲吉也猶人既懷陰柔之行又)
(向陰柔之方是純陰柔弱故非吉也注春秋僖公十有六年春王正月戊申朔隕石于宋五劉向曰石丨丨)
(也五陽數也象陰而陽行將致隊落以左傳晉趙鞅卜救鄭遇水適火史龜曰是謂沈陽可興兵注火陽得)
(水故沈兵丨丨也故可以興兵亦漢書張敞傳迺者大將軍決大計安宗廟定天下功不細矣夫周公七年)
(耳而大將軍二十歲海内之命斷於掌握方其隆時感動天地侵迫陰陽月朓日蝕晝冥宵光地大震裂火生)
(地中天文失度袄祥變怪不可勝記皆丨丨盛長臣下顓制之所生也乂眭孟傳孝昭元鳳三年正月泰山)
(萊蕪山南匈匈有數千人聲民視之有大石自立高丈五尺大四十八圍入地深八尺三石為足石立後有白)
(烏數千下集其旁是時昌邑有枯社木卧復生又上林苑中大柳樹斷枯卧地亦自立生有蟲食樹葉成文字)
(曰公孫病已立孟推春秋之意㠯為石柳皆丨丨下民之象而泰山者岱宗之嶽王者易姓告代之處今大石)
(自立僵柳復起非人力所為此當有從匹夫為天子者枯社木復生故廢之家公孫氏當復興者也後漢書)
(五行志順帝陽嘉二年六月丁丑雒陽宣德亭地坼長八十五丈近郊地時李固對策以為丨丨專恣將有分)
(離之象所以附郊城者是上帝示象以誡陛下也是時宋娥及中常侍各用權分爭後中常侍張逵據政與大)
(將軍梁商爭權為商作飛語欲陷之旦新論飛行者陽之羣也蟄伏者丨之丨也埤雅貓暮目睛皆圓及)
(午即從歛如線其鼻端常冷唯夏至一日暖蓋貓丨丨也故其應陰氣如此)
陰位(易乾乾元者始而亨者也疏乾彖云六位時成二四為丨丨陰居為得位陽居為失位三五為陽位)
(陽居為得位陰居為失位守周易略例夫位者列貴賤之地待才用之宅也爻者位分之任應貴賤之序者)
(也位有尊卑爻有陰陽尊者陽之所處卑者陰之所履也故以尊為陽位卑為丨丨禮記孟冬之月其祀行)
(祭先腎注冬陰盛寒於水祀之於行從辟除之類也祀之先祭腎者丨丨在下腎亦在下腎為尊也)
陰族(元好問觀浙江漲詩陽侯富丨丨萬首露光怪)
陰政(禮記月令毋變天之道注以丨丨犯陽生唐書王綝傳今孟春講武以丨丨犯陽氣害發之德臣)
(恐水潦敗物霜雪損稼夏麥不登願陛下不違時令前及孟冬以順天道)
陰道(易坤利牝馬之貞疏坤是丨丨當以柔順為貞正借柔順之象以明柔順之德也又遯亨小利貞)
(疏小利貞丨丨初始浸長正道亦未全滅故曰小利貞詩左之左之君子宜之右之右之君子有之傳左陽)
(道朝祀之事右丨丨喪戎之事疏詩人既思明王又承已所以宜嗣之意也言左之左之左陽道朝祀之事我)
(先人君子則宜而行之右之右之右丨丨喪戎之事我先人君子則有而識之左陽道嘉慶之事故言宜之右)
(丨丨為憂凶之事不得言宜故變文言有之京公羊莊公三十有一年冬不雨傳何以書記異也注房易傳)
(曰旱異者旱久而不害物也斯禄去公室福由下作故陽雖不施而丨丨獨行以成萬物也漢書孔光傳日)
(者衆陽之宗人君之表君德衰微丨丨盛彊侵蔽陽明則日蝕應之後漢書楊震傳見陰精下素問陽者)
(天氣也主外陰者地氣也主内故陽道實丨丨虚德道德指歸論莊子曰昔者老子之作也變化所由道為)
(母效經列首天地為象上經配天下經配地丨丨八陽道九以陰行陽故七十有二首以陽行陰故分為上下)
(以五行八故上經四十而更始以四行八故下經三十有二而終矣神仙傳巫炎字子都北海人也漢駙馬)
(都尉武帝出見子都於渭橋其頭上鬱鬱紫氣高丈餘帝召問之君年幾何所得何術而有異氣乎對曰臣年)
(巳百三十八歲亦無所得將行詔東方朔使相此君有何道術對曰此君有丨丨之術又史記武帝紀乙卯)
(令侍中儒者皮弁薦紳射牛行事封泰山下東方如郊祠泰一之禮封廣丈二尺高九尺其下則有玉牒書書)
(祕禮畢天子獨與侍中奉車子侯上泰山亦有封其事皆禁明日下丨丨丙辰禪泰山下阯東北肅然山如祭)
(后土禮天子皆親拜見衣上黃而盡用樂焉)
陰事(禮記昏義婦順不脩丨丨不得適見於天月為之食周禮内小臣掌王之丨丨陰令注丨丨羣妃)
(御見之事若今掖庭令晝漏不盡八刻日錄所記推當御見者陰令王所求為於北宮史記梁孝王世家元)
(朔中睢陽人類犴反者人有辱其父而與淮陽太守客出同車太守客出下車類犴反殺其仇於車上而去淮)
(陽太守怒以讓梁二千石二千石以下求反急甚執反親戚反知國丨丨乃上變事具告知王與大母爭樽狀)
(民又灌夫傳元光四年春丞相言灌夫家在潁川横甚苦之請案上曰此丞相事何請灌夫亦持丞相丨丨)
(為姦利受淮南王金與言語賓客居間遂止俱解始漢書朱買臣傳買臣為丞相長史張湯為御史大夫買)
(臣與嚴助俱侍中貴用事湯尚為小吏趨走買臣等前後湯以廷尉治淮南獄排陷嚴助買臣怨湯及買臣為)
(長史湯數行丞相事知買臣素貴故陵折之買臣見湯坐牀上弗為禮買臣深怨常欲死之後遂告湯丨丨湯)
(自殺上亦誅買臣場功畢而大火入)(後漢書崔駰傳丨丨終而水宿藏魏書安頡傳太宗初為内侍長令)
(察舉百寮糾刺奸慝無所迴避嘗告其父丨丨太宗以為忠特親寵之唐書李德裕傳白敏中令狐綯崔鉉)
(皆素仇大中元年使黨人李咸斥德裕丨丨故以太子少保分司東都宋史禮志周官内宰詔后帥内外命)
(婦蠶於北郊鄭氏謂婦人以純陰為尊則蠶為丨丨可知開元禮享先蠶幣以黑蓋以陰祀之禮祀之也請用)
(黑幣以合至陰之義)
陰分(淮南子晝者陽之分夜者丨之丨)
隂教(晉書后妃傳叙丨丨洽于宫闈淑譽謄于區域號宋史樂志椒房既正丨丨斯設孫洙邢氏進)
(賢妃制恊宣丨丨助穆宸闈闡李華含元殿賦集賢人於别殿朝命婦於中闈王風而成化丨丨備而不)
(虧)
陰德(易遯彖小利貞浸而長也疏浸者漸進之名若丨丨暴進即消正道艮由二陰漸長而正道亦未即)
(全滅故云小利貞也陰禮記昏義天子理陽道后治丨丨注丨丨謂主陰事令也周禮大宗伯以天産作)
(丨丨以中禮防之注丨丨陰氣在人者陰氣虛純之則劣故食動物作之使動過則傷性制中禮以節之公)
(羊僖公十有六年春王正月戊申朔霣石于宋五是月六鷁退飛過宋都傳五石六鷁何以書記異也外異不)
(書此何以書為王者之後記異也疏王者之後有亡徵非親王安存之象故重錄為戒記災異也石者丨丨之)
(專者也鷁者鳥中之耿介者皆有似宋襄公之行襄欲行霸事不納公子目夷之謀事事耿介自用卒以五年)
(見執六年終敗如五石六鷁之數天之與人昭昭著明甚可畏也於晦朔者示其立功善甫始而敗將不克終)
(故詳錄天意也治唐書郝處俊傳帝多疾欲遜位武后處俊諫曰天子陽道后治丨丨然則帝與后猶日之)
(與月陽之與陰各有所主不相奪也若失其序上謫見于天下降災諸人西京雜記丨丨用事則和氣皆陰)
(建亥之月是也故謂之正陰之月始阮籍通易論震發於風丨丨有紀火中鵙鳴母道將故離為中女又)
(史記天官書中宮天極星其一明者太乙常居也旁三星三公或曰子屬後句四星末大星正妃餘三星後宮)
(之屬也環之匡衛十二星藩臣皆曰紫宮前列直斗口三星隨北端兊若見若不曰丨丨或曰天一星經丨)
(丨二星以太陰在尚書西主天下綱紀丨丨遺周給惠賑財之事張衡天象賦丨丨周給乎其隅大理詳讞)
(乎其側闡張淵觀象賦丨丨播洪施以恤不足四輔翼皇極而玄風又史記韓世家贊韓厥之感晉景公)
(紹趙孤之子武以成程嬰公孫杵臼之義此天下之丨丨也韓氏之功于晉未觀其大者也然與趙魏終為諸)
(侯十餘世宜乎哉狗又淮南王傳淮南王安為人好讀書鼓琴不喜弋獵馬馳騁亦欲以行丨丨拊循百姓)
(流譽天下未漢書丙吉傳上憂吉疾不起太子太傅夏侯勝曰此死也臣聞有丨丨者必饗其樂㠯及子孫)
(今吉未獲報而疾甚非其死疾也後病果瘉于又于定國傳始定國父于公閭門壊父老方共治之公謂曰)
(少高大閭門令容駟馬高蓋車我治獄多丨丨未嘗有所冤子孫必有興者至定國為丞相永為御史大夫封)
(侯傳世云王魏志何夔傳疾病屢乞遜位詔報曰蓋禮賢親舊帝之常務也以親則君有輔弼之勲焉以賢)
(則君有醇固之茂焉夫有丨丨者必有陽報今君疾雖未瘳神明聽之矣君其即安以順朕意宋書顧凱之)
(傳罕樂以陽施長世景惠以丨丨遐紀彭竇以繕衛延命盈忌以荒湎促齡南史嚴植之傳植之性慈仁好)
(行丨丨在闇室未嘗怠也民魏書高允傳允每謂人曰吾在中書時有丨丨濟救命若陽報不差吾壽應享)
(百年矣治說苑古者溝防不修水為人害禹鑿龍門闢伊闕平水土使民得陸處百姓不親五品不遜契教)
(以君臣之義父子之親夫婦之辨長幼之序田野不修民食不足后稷教之闢地墾草糞土樹榖令百姓家給)
(人足故三后之後無不王者有丨丨也番鼠璞坡公與章質夫帖云公會用香藥皆珍物極為商坐賈之苦)
(蓋近造此例若奏罷之於丨丨非小補予考坡仙以紹聖元年抵五羊楶為帥廣通舶出香藥時好事者創此)
(他處未必然也今公宴香藥别卓為盛禮私家亦用之作俑不可不謹)
陰儀(謝朓齊敬皇后哀策文乾景外臨丨丨内缺)
陰令(禮記昏義注見陰德下項周禮内小臣見陰事下又平聲史記項羽紀羽晨朝上將軍宋義即)
(其帳中斬宋義頭出令軍中曰宋義與齊謀反楚楚王丨丨羽誅之當是時諸將皆慴服莫敢枝梧又張儀)
(傳哀王立張儀復說哀王哀王不聽於是張儀丨丨秦伐魏魏與秦戰敗又黥布傳漢元年四月諸侯皆罷)
(戲下各就國項氏立懷王為義帝徙都長沙迺丨丨九江王等行擊之其八月布使將擊義帝追殺之郴縣)
陰行(淮南子有丨丨者必有昭名天又平聲素問凡此少陽司天之政氣化運行先天氣正地氣擾風)
(廼暴舉木偃沙飛炎火廼流丨丨陽化雨廼時應左大戴禮丨丨以取名比周以相譽明知賢可以徵與右)
(不同而交交必重已心說之而身不近之身近之而實不至而懽忠不盡懽忠盡見於衆而貌克如此者隱於)
(交友者也)
陰節(越語宜為人主安徐而重固丨丨不盡柔而不可迫注時宜為主安徐重固陰數未盡雖柔不可困)
(迫也)
陰禮(周禮内宰以丨丨教六宮以丨丨教九嬪注鄭司農云丨丨婦人之禮又大司徒以土會之法辨)
(五地之物生因此五物者民之常而生十有二教焉三曰以丨丨教親則民不怨注丨丨謂男女之禮昏姻以)
(時則男不曠女不怨春齊書禮志兼太學博士劉蔓議禮孟春之月立春迎又於是月以元日祈榖又擇元)
(辰躬耕帝籍盧植說禮通辰日日甲至癸也辰子至亥也郊天陽也故以日籍田陰也故以辰丨丨卑後必居)
(其末亥者辰之未故紀稱元辰法曰吉亥)
陰力(劉禹錫洞庭秋月詩勢高夜久丨丨全金氣肅肅開星躔)
陰祀(周禮牧人丨丨用黝牲毛之注丨丨祭地北郊及社稷也宋史禮志周禮大宗伯以血祭社稷社)
(為丨丨血者幽陰之物是以類求神之意)
陰厭(禮記曾子問曾子問曰祭必有尸乎若厭祭亦可乎孔子曰祭殤必厭蓋弗成也祭成喪而無尸是)
(殤之也孔子曰有丨丨有陽厭曾子曰殤不祔祭何謂丨丨陽厭孔子曰宗子為殤而死庶子弗為後也其吉)
(祭特牲祭殤不舉肺無肵俎無玄酒不告利成是謂丨丨)
陰使(去聲史記東越傳元鼎五年南越反東越王餘善上書請以卒八千人從樓船將軍擊呂嘉等兵至)
(揭揚以海風波為解不行持兩端丨丨南越及漢破番禺不至是時樓船將軍楊僕使使上書願便引兵擊東)
(越上曰士卒勞倦不許羊又上聲史記梁孝王世家梁王怨袁盎及議臣乃與勝公孫詭之屬丨丨人刺殺)
(袁盎及他議臣十餘人逐其賊未得也於是天子意梁王逐賊果梁使之乃遣使冠蓋相望於道覆按梁捕公)
(孫詭羊勝公孫詭羊勝匿王後宫使者責二千石急梁相軒丘豹及内史韓安國進諫王王乃令勝詭皆自殺出之)
陰會(梅堯臣夢與孺人在宮庭謝恩詩丨丨皆如實陽開不復存)
陰威(春秋僖公三十有三年十有二月霣霜不殺草李梅實公羊傳何以書記異也何異爾不時也注周)
(之十二月夏之十月也易中孚記曰陰假陽威之應也早霣霜而不殺萬物至當霣霜之時根生之物復榮不)
(死斯陽假與丨丨陰威列索故陽自霣霜而反不能殺也)
陰陣(劉禹錫風詩襲月寒暈起吹雲丨丨成)
陰諜(柳宗元平淮夷雅丨丨厥圖以究爾訛)
陰謀(史記項羽紀項王范增疑沛公之有天下業已講解又惡負約恐諸侯叛之乃丨丨曰巴蜀道險秦)
(之遷人皆居蜀乃曰巴蜀亦關中地也故立沛公為漢王王巴蜀漢中都南鄭又高祖紀陳豨降將言豨反)
(時燕王盧綰使人之豨所與丨丨上使辟陽侯迎綰綰稱病辟陽侯歸具言綰反有端矣二月使樊噲周勃將)
(兵擊燕王綰赦燕吏民反者立皇子建為燕王傾又齊世家西伯昌之脫羑里歸與呂尚丨丨修德以商政)
(其事多兵權與奇計故後世之言兵及周之丨丨皆宗太公為本謀又陳丞相世家始陳平曰我多丨丨是)
(道家之所禁吾世即廢亦已矣終不能復起以吾多陰禍也然其後曾孫陳掌以衛氏親貴戚願得續封陳氏)
(然終不得劉後漢書左雄傳夫裂土封侯王制所重高皇帝約非氏不王非有功不侯孝安皇帝封江京王)
(聖等遂致地震之異永建二年封丨丨之功又有日食之變數術之士咸歸咎于封爵宋書天文志太元二)
(十年十二月己巳月犯楗閉及東西咸占曰楗閉司心腸㗋舌東西咸生丨丨唐書藝文志太公丨丨三卷)
(又丨丨三十六用一卷事又杜黃裳傳郭子儀辟佐朔方府子儀入朝使主留李懷光與監軍丨丨矯詔誅)
(大將等以動衆心欲代子儀黃裳得詔判其非以質懷光懷光流汗服罪越語夫勇者逆德也兵者凶器也)
(爭者事之末也丨丨逆德好用凶器始于人者人之所卒也淫佚之事上帝之禁也先行此者不利庾信擬)
(連珠三世用兵既非詒厥丨丨累葉必以凶終)
陰計(戰國策昭翦與東周惡或謂昭翦曰為公畫丨丨昭翦曰何也曰西周甚憎東周嘗欲東周與楚惡)
(西周必令賊賊公因宣言東周也以西周之于王也資後漢書楊終傳孫懿以高明見忌而受欺于丨丨翟酺)
(譎數取通而終之以謇諫豈信智自有周偏先後之要殊乎唐書讓皇帝憲傳時太平公主有醜圖姚元崇)
(宋璟白帝請出憲及申王成義為刺史以銷釋丨丨)
陰議(吳志全琮傳劉備將關羽圍樊襄陽琮上疏陳羽可討之計權時已與呂蒙丨丨襲之恐事泄故寢)
(琮表不答及禽羽權置酒公安顧謂琮曰今日之捷抑亦君之功也于是封琮華亭侯)
陰訟(周禮媒氏凡男女之丨丨聽之于勝國之社其附于刑者歸之于士注丨丨爭中冓之事以觸法者)
陰訓(晉書列女傳序具宣閫範有禆丨丨)
陰義(禮記祭統礿禘陽義也嘗烝丨丨也禘者陽之盛也嘗者陰之盛也故曰莫重于禘嘗古者于禘也)
(發爵賜服順陽義也于嘗也出田邑發秋政順丨丨也漢書杜鄴傳春秋不書紀侯之母丨丨殺也)
陰騭(書惟天丨丨下民相協厥居道李嶠扈從還洛詩孟冬霜霰下是月農功畢天向歸餘皇情美丨)
(丨各秦韜玉問古詩大底榮枯自行兼疑丨丨也難明)
陰功(宋史樂志又誰知勤儉仁明風行化被宮庭佑聖主底明時丨丨暗及生靈)
陰化(後漢書皇后紀君子愛窈窕而不淫其色所以能𫐠宣丨丨修成内則閨門肅雍險謁不行盧照)
(鄰中和樂章明明天子兮聖德揚穆穆皇后兮丨丨康又大戴禮子曰天道曰圓地道曰方方曰幽而圓曰)
(明明者吐氣者也是故外景幽者含氣者也是故内景故火日外景而金水内景吐氣者施而含氣者化是以)
(陽施而丨丨也陽歲華紀麗方晝短宵長之際是升丨丨之初)
陰福(道德指歸論清天寧地為類丨丨)
陰綱(道德指歸論聰明博逹智慮四起覩丨之丨得陽之紀)
陰罪(史記酷吏傳趙禹為人廉倨為吏以來舍毋食客公卿相造請禹禹終不報謝務在絶知友賓客之)
(請孤立行一意而已見文法輙取亦不覆案求官屬丨丨唐書路巖傳僖宗立進司徒俄為怨家白發丨丨)
(貶賀州刺史亡宋史李繹傳繹知華州蒲城民李藴訴人盜其從子去繹問曰若有仇耶曰無有曰有失亡)
(耶曰無有繹揮藴去因密刺藴藴有丨丨姪覺之懼事暴殺之以滅口遂收藴致法)
陰刑(漢書鼂錯傳今陛下配天象地覆露萬民絶秦之迹除其亂法躬親本事廢去淫末除苛解嬈寬大)
(愛人肉刑不用辠人亡帑非謗不治鑄錢者除通關去塞不孽諸侯賓禮長老愛恤少孤辠人有期後宮出嫁)
(尊賜孝悌農民不租明詔軍師愛士大夫求進方正廢退姦邪除去丨丨害民者誅憂勞百姓列侯就都親耕)
(節用視民不奢所為天下興利除害變法易故㠯安海内者大功數十皆上世之所難及陛下行之道純德厚)
(元元之民幸矣)
陰痺(素問厥陰有餘病丨丨不足病生熱痺)
陰病(素問五病所發丨丨發于骨陽病發于血丨丨發于肉陽病發于冬丨丨發于夏是謂五發)
陰賊(史記郭解傳少時丨丨慨不快意身所殺甚衆以軀借交報仇藏命作姦剽攻不休及鑄錢掘冢固)
(不可勝數適有天幸窘急常得脫若遇赦方漢書翼奉傳北方之情好也好行貪狼申子主之東之情怒也)
(怒行丨丨亥卯主之貪狼必待丨丨而後動丨丨必待貪狼而後用二陰並行是以王者忌子卯也注孟康曰)
(東方木木生於亥盛於卯木性受水氣而生貫地而出故為怒㠯陰氣賊害土故為丨丨也又王尊傳御史)
(丞楊輔故為尊書佐素行丨丨惡口不信好以刀筆陷人於法輔常醉過尊大奴利家利家捽摶其頰兄子閎)
(拔刀欲剄之輔以故深怨疾毒欲傷害尊加齊書五行志永明七年正月丁卯陽徵丨丨之日時子風起迅)
(急從北方子丑上來暴疾浪津寅時止)
陰戮(文同詩進身豈不願實懼有丨丨)
陰殺(禮記月令季秋天子乃教于田獵以習五戎班馬政疏天子于此丨丨之時乃教人以戰法于田獵)
(之事謂因田獵而教之也)
陰怨(魏志呂布傳卓嘗小失意拔手戟擲布布拳捷避之為卓顧謝卓意亦解由是丨丨卓)
陰禍(史記陳丞相世家見陰謀下之唐書裴炎傳初炎見裴行儉破突厥有功沮薄乃斬降虜阿史那)
(伏念等五十餘人議者恨其媢克且使國家失信四夷以為丨丨有知云)
陰毒(楞嚴經有飛石投礰匣貯車檻甕盛囊撲如丨丨人懷抱畜惡)
陰惡(唐書路巖傳與韋保衡同當國二人勢動天下時目其黨為牛頭阿旁言如鬼丨丨可畏也既權侔)
(則爭故與保衡還相惡)
陰六(唐書歷志見陰八下)
陰七(漢書律歷志見陰九下)
陰八(唐書歷志陽七之靜始於坎陽九之動始於震丨丨之靜始於離陰六之動始於兌故四象之變皆)
(兼六爻而中節之應備矣)
陰九(漢書律歷志易九戹曰初入元百六陽九次三百七十四丨丨次四百八十陽九次七百二十陰七)
(次七百二十陽七)
陰偶(宋史輿服志自上而下降殺以兩畿外諸侯遠於尊者而伸則以九以七以五從陽奇之數王朝公)
(卿大夫近於尊者而屈則以八以六以四從丨丨之數)
陰右(素問雷公請問氣之多少何者為逆何者為從黃帝荅曰陽從左丨從丨老從上少從下)
陰中(禮記月令孟秋之月其祀門祭先肝注秋陰氣出祀之于門外陰也祀之先祭肝者秋為丨丨于臟)
(值肝肝為尊也疏陰氣始于五月終于十月其七月八月為丨之丨故云秋為丨丨公羊傳疏案三統歷云)
(春為陽中萬物以生秋為丨丨萬物以成故名春秋賈服依此以解春秋之義不審何氏何名春秋乎素問)
(丨丨有陰陽中有陽平旦至日中天之陽陽中之陽也日中至黃昏天之陽陽中之陰也合夜至雞鳴天之陰)
(丨丨之陰也雞鳴至平旦天之陰丨丨之陽也)
陰間(史記天官書月行中道安寧和平丨丨多水陰事外北三尺陰星北三尺太陰大水兵陽間驕恣陽)
(星多暴獄太陽大旱喪也)
陰隅(成公綏天地賦崑崙鎮於丨丨赤縣據於辰巳)
陰底(段成式題石泉蘭若詩矗竹為籬松作門石柟丨丨藉芳蓀)
陰處(史記倉公傳所以溲血者診脉法曰病養喜丨丨者順死喜養陽處者逆死其人喜自靜不躁又久)
(安坐伏几而寐故血下泄陰素問天覆地載萬物方生未出地者命曰丨丨名曰中之陰則出地者命曰陰)
(中之陽陽予之正陰為之主鼔王貞白庾樓曉望詩子城丨丨猶殘雪衙聲前未有塵)
陰端(金丹諸眞丹房法語上自天數下及丨丨二景相逢打成一塊如是久久渾無間斷)
陰動(越絶書范子曰夫陽動於上以成天文丨丨於下以成地理察開置之要可以為富)
陰往(書洪範一曰水二曰火疏數之所起起於陰陽陰陽往來在於日道十一月冬至日南極陽來而丨)
(丨冬水位也以一陽生為水數五月夏至日北極陰進而陽退夏火位也當以一陰生為火數但陰不可名奇)
(數必以偶故以六月二陰生為火數也)
陰相(宋史樂志乾健坤從陽剛丨丨迨兹受祉允也並況又韓愈燕喜亭記太原王弘中在連州與學)
(佛人景常元慧游異日從二人者行於其居之後丘荒之間上高而望得異處焉斬茅而嘉樹列發石而清泉)
(激輦糞壤燔椔翳却立而視之出者突然成丘陷者呀然成谷窪者為池而缺者為洞若有鬼神異物丨來丨)
(之)
陰贊(隋書律歷志夾鐘律丨丨而又唐書李郃傳始帝恭儉求治志除凶人然懦不睿臣下畏禍不敢)
(言故蕡對極陳晉襄公殺陽處父以戒帝又引閽弑吳子丨丨帝決帝後與宋申錫謀誅守澄不克守澄廢帝)
(弟漳王而斥申錫帝依違其間不敢主也丨孔武仲廟下候風詩尊師況慈忍善道丨有)
陰布(素問敷和之紀木德周行陽舒丨丨五化宣平風又四之氣畏火臨溽蒸化地氣騰天氣否隔寒)
(曉暮蒸熱相薄草木凝煙濕化不流則白露丨丨以成秋令)
陰序(易林丨丨陽順厥功以成)
陰蔽(越語後無丨丨先無陽察)
陰勁(戰國策為周最謂魏王曰秦知趙之難與齊戰也將恐齊趙之合也必丨丨之趙不敢戰恐秦不己)
(收也先合于齊秦趙爭齊而王無人焉不可王不去周最合與收齊而以兵急之急之則伐齊無因事矣)
陰淳(後漢書天文志張衡靈憲曰天以陽迴地以丨丨是故天致其動秉氣舒光地致其靜承施候明)
陰和(易坤彖後順得常疏後順得常者以陰在物之後陽倡而丨丨乃得主利是後順得常义中孚九)
(二鳴鶴在丨其子丨之我有好爵吾與爾靡之輅魏志管輅傳安平趙孔曜薦輅於冀州刺史裴徽曰雅性)
(寬大與世無忌仰觀天文則同妙甘公石申俯覽周易則齊思季主今明使君方垂神幽藪留精九臯輅宜蒙)
(丨丨之應得及羽儀之時徽於是辟為文學從事)
陰匿(易林秋南春北不失消息踐和履中時無丨丨氣博物志居無近絶溪羣冡狐蟲之所近此則死)
(丨丨之處也顯魏明帝短歌行丨丨陽節運自常)
陰急(白虎通陽舒丨丨何法法日行遲月行疾也)
陰靜(素問積陽為天積陰為地丨丨陽躁陽生陰長陽殺陰藏陽化氣陰化形寒極生熱熱極生寒寒氣)
(生濁熱氣生清清氣在下則生飱泄濁氣在上則生䐜脹此隂陽反作病之逆從也)
陰卑(漢書杜鄴傳臣聞陽尊丨丨卑者隨尊尊者兼卑天之道也白虎通婦人無爵何丨丨無外事是)
(以有三從之義)
陰虚(素問三陽俱虚則陰氣勝陰氣勝則骨寒痛寒生於内故中外皆寒陽盛則外熱丨丨則内熱外内)
(皆熱則喘而渴故欲冷飲也盛又夫瘧之始發也陽氣并於陰當是之時陽虚而陰外無氣故先寒慄也陰)
(氣逆極則復出之陽陽與陰復并於外則丨丨而陽實故先熱而渴)
陰沉(周禮考工記矢人為矢水之以辨其陰陽注丨丨而陽浮文心雕龍獻歲發春悅豫之情暢滔滔)
(孟夏鬱陶之心凝天高氣清丨丨之志遠霰霧無垠矜肅之慮深喻鳧春雨如膏詩慘淡游絲景丨丨落絮)
(辰)
陰鮮(鮑照河清頌朱宮潛曜紫閣丨丨)
陰結(素問凡五十七穴者皆藏之丨丨水之所客也丨埤雅詩曰我來自東零雨其濛濛善沾濡又喜)
(丨不解羈旅之愁于是為甚徐傅玄芙渠詩丨丨其實陽發其華韋應物對雪贈秀才詩靡靡寒欲收靄)
(靄丨還丨弗又戰國策智伯又使人之趙請蔡臯狼之地趙襄子與智伯丨丨韓魏將以伐趙趙襄子召張)
(孟談而告之曰夫智伯之為人陽親而陰疎三使韓魏而寡人弗與焉其移兵寡人必矣又南梁之難韓氏)
(請救于齊田侯召大臣而謀曰早救之孰與晚救之便田臣思曰魏有破韓之志韓見且亡必東愬于齊我因)
(丨丨韓之親而晚承魏之敝則國可重利田侯曰善乃陰告韓使者而遣之韓自以有齊國五戰五不勝東愬)
(于齊因起兵擊魏大破之馬陵得魏志曹仁傳少好弋獵後豪傑並起仁亦丨丨少年千餘人周旋淮泗之)
(間率唐書王叔文傳丨丨天下有名士而士之欲速進者諧附之若韋執誼陸質呂温李景儉韓曄韓泰陳)
(諫柳宗元劉禹錫為死友而凌準程异又因其黨進)
陰見(杜甫散愁詩蜀星丨丨少江雨夜聞多陽又戰國策智伯陰結韓魏伐趙三國之兵圍晉三年財)
(食將盡士卒病羸張孟談于是丨丨韓魏之君曰臣聞脣亡則齒寒今智伯率二國之君伐趙趙將亡矣亡則)
(二君為之次矣得史記孫子傳孫臏嘗與龐涓俱學兵法龐涓既事魏為惠王將軍而自以為能不及孫臏)
(乃陰使召孫臏至龐涓恐其賢於己疾之則以法刑斷其兩足而黥之欲隱勿見齊使者如梁孫臏以刑徒丨)
(丨說齊使齊使以為奇竊載與之齊)
陰施(史記太史公自序完子避難適齊為援丨丨五世齊人歌之成子得政田和為侯王建動心乃遷于)
(共嘉威宣能撥濁世而獨宗周作田敬仲完世家第十六宋史李仕衡傳田重進守京兆命仕衡鞫死囚五)
(人活者四人重進即其家謂曰子有丨丨此門當高大之)
陰始(宋書百官志見陰官下)
陰長(易臨彖至于八月有凶消不久也注八月陽衰而丨丨小人道長君子道消也素問天以陽生丨)
(丨地以陽殺陰藏陰又本音禮記祭義疏見短下)
陰昌(宋書五行志京房傳曰女子化為丈夫兹為丨丨賤人為王丈夫化為女子兹陰勝陽厥咎亡)
陰盛(易坤上六龍戰于野疏以陽謂之龍上六是陰之至盛丨丨似陽故稱龍焉禮記祭統見陰義下)
(無春秋莊公二十有八年冬大無麥禾公羊傳冬既見麥禾矣曷為先言築微而後言無麥禾諱以凶年造)
(邑也疏既言無麥是建未之前事故知秋水所傷也若其經云冬築微大水無麥禾即大水在冬下嫌是冬水)
(矣則嫌推尋此秋無麥禾一事若使冬水傷殺之者矣若不言大而但言無麥禾則嫌此秋但地氣不養而麥)
(禾不成不能起見此秋實有水矣因欲疾莊公之行不制其夫人令其丨丨類同於水故加大以見之漢書)
(杜欽傳日蝕地震陽微丨丨也邑又外戚傳夫河者水陰四瀆之長今乃大決沒漂陵斯昭丨丨盈溢違經)
(絶紀之應也脇齊書五行志見陰下)
陰逆(春秋秋大水公羊傳何以書記災也注災傷二榖以上書災也經曰秋大水無麥苗傳曰待無麥然)
(後書無苗是也先是桓簒隱百姓痛傷悲哀之心既蓄積而復專易朝宿之邑丨丨而與怨氣并之所致)
陰生(黃庭外景經轉陽之隂藏於九注丨丨黍粟陽生熒火又列仙傳丨丨者長安中渭橋下乞兒也)
陰進(書洪範疏見陰往下丨白居易動靜交相養賦吾觀歲功其中有信丨則陽退陽進則陰退)
陰退(白居易動靜交相養賦見上)
陰至(越語陽至而陰丨丨而陽日困而退月盈而匡)
陰俛(春秋繁露冬至之後丨丨而西入陽仰而東出出入之處常相反也)
陰轉(劉禹錫䕫州始興寺移鐵像記中樞外脈丨丨陽動陸游詩熟睡覺來閒隱几庭楸丨丨乳鴉啼)
陰竟(宋書歷志求次月大月加二日小月加一日日餘皆二萬七百七十九歷滿十三日日餘萬五千九)
(百八十七半則去之陽竟入陰丨丨入陽)
陰過(杜甫嚴鄭公宅同咏竹詩色侵書帙晚丨丨酒樽凉)
陰伏(漢書楊惲傳惲性刻害好發人丨丨同位有忤已者必欲害之以其能高人唐書馬燧傳悅知燧)
(食乏深壁不戰燧令士齎十日糧進營倉口與悅夾洹而軍造三橋逾洹日挑戰悅不出丨丨萬人將以掩燧)
(燧令諸軍夜半食先雞鳴時鳴鼓角而潛師並洹趨魏州)
陰遁(周語陽伏而不能出丨丨而不能烝于是有地震)
陰消(曾鞏喜晴詩丨丨陽勝有先兆宇宙丹翠含冲融又魏志公孫度傳初恭病丨丨為閹人劣弱不)
(能治國案恭度弟也)
陰變(韓詩外傳陰陽相反陰以陽變陽以丨丨故男八月生齒八歲而齠齒十六而精化小通女七月生)
(齒七歲而齔齒十四而精化小通是故陽以丨丨陰以陽變)
陰乏(法言陽動吐陰靜翕陽道常饒丨道常丨)
陰極(新論四時之序節滿即謝五行之性功成必退故陽極而降丨丨而昇日中則昃月盈則虧此天之)
(常道也)
陰閉(宋書顧凱之傳蓋丨丨之巧不傳萌漸之調長絶故知妄言賞理古人所難韓愈新修滕王閣記)
(春生秋殺陽開丨丨帥揚雄甘泉賦帥爾丨丨霅然陽開邵憲祖明堂賦霅陽開而丨丨翕赫精儲而思)
(垂)
陰滯(述異記吐綬鳥其身大如鸐五色出巴東山中毛色可愛若天晴淑景即吐綬長一尺須臾還吞之)
(丨丨即不吐)
陰圓(皮日休小松詩丨丨小芝蓋鱗澀脩荷柄)
陰侵(後漢書馬嚴傳日者衆陽之長食者丨丨之徵宜又盧植傳案今年之變皆陽失丨丨消禦災凶)
(有其道謹略陳八事一曰用良二曰原禁三曰禦癘四曰備寇五曰修禮六曰遵堯七曰御下八曰散利)
陰埋(秦韜玉隋堤詩丨丨野色萬條思翠束寒聲千里秋)
陰降(宋書樂志昔在渾成時兩儀尚未分陽升垂清凉丨丨興浮雲)
陰損(漢書東方朔傳樂太甚則陽溢哀太甚則丨丨)
陰窮(大戴禮丨丨反陽陽窮反陰)
陰蒸(郭璞款冬贊吹萬不同陽煦丨丨款冬之生擢穎堅冰)
陰泮(張雨詩洊知家庭樂旭日丨始丨)
陰慘(劉峻廣絶交論陽舒丨丨生民大情憂合歡離品物恒性)
陰濁(徐整長歷陽清為天丨丨為地)
陰戾(劉蛻憫禱辭丨丨陽返兮民之不堪燥日流焰兮赫奕如惔)
陰賤(新序陽貴而丨丨陽尊而陰卑天之道也)
陰謝(潘岳閒居賦背冬陟春丨丨陽施)
陰去(易坤上六龍戰于野注陰之為道卑順不盈乃全其美盛而不已固陽之道陽所不堪故戰于野疏)
(盛而不己固陽之道者固為占固丨丨則陽來陰乃盛而不去占固此陽所生之地故陽氣之龍與之交戰)
(李中春雲詩丨丨為膏澤晴來媚曉空)
陰短(禮記祭義丨陽長丨疏陰謂夜也陽謂晝也夏則陽長而丨丨冬則陽短而陰長是謂陰陽長短)
陰淡(夏侯湛愍桐賦蔽丨丨之南表覆陽阿之北外)
陰奥(李華寄趙侍御詩丨丨潛鬼物精光動煙空)
陰盪(京氏易傳遯陰爻用事丨丨陽遯金土見象山在天下為遯陰來陽退也)
陰矯(沈約雪贊火競乃上炎丨丨亦下潤)
陰履(周易略例見陰位下)
陰凝(嵇康明膽論五材存體各有所生明以陽曜膽以丨丨)
陰實(素問陽并於陰則丨丨而陽虚陽明虚則寒慄鼓頷也)
陰雄(易林狗無前足丨丨叛北為身害賊)
陰脇(齊書五行志傳曰雨雹君臣之象也陽之氣專為雹陰之氣專為霰陽專而丨丨之陰盛而陽薄之)
(雹者陰薄陽之象也霰者陽脇陰之符也春秋不書霰者猶月蝕也)
陰疑(易坤文言丨丨于陽必戰)
陰薄(齊書五行志見陰脇下)
陰速(楞嚴經此諸金剛菩薩藏王精心丨丨發彼神識是人應時心能記憶八萬四千恒河沙劫周徧了)
(知得無疑惑)
陰受(素問故賊犯風虚邪者陽受之食飲不節起居不時者丨丨之)
陰注(摭言唐人進士榜必以夜書書必以淡墨或曰名第者丨丨陽受以淡墨書者若鬼神之迹也)
陰乾(述異記取鳥之未生毛者以丹和牛肉使吞至長羽毛皆赤殺之丨丨杵服壽且五百歲)
陰藏(素問見陰長下又見陰靜下)
陰散(杜甫寄岳州賈司馬六丈巴州嚴八使君兩閣老詩丨丨陳倉北晴薰太白巔王灣詩閶闔暝丨)
(丨鉤陳爽氣凝熱白居易詩早丨江上丨殘日中來)
陰否(三洞宗元三千三百度謂之丨丨則蝕陰蝕則水涌)
陰蝕(三洞宗元見上)
陰闇(書堯典分命羲仲宅嵎夷曰暘谷傳暘明也日出于谷而天下明故稱暘谷疏陰陽相對丨丨而陽)
(明也故以暘為明)
陰隔(後漢書荀爽傳三代之季淫而無節瑶臺傾宮陳妾數百陽竭于上丨丨于下)
陰黠(唐書魚朝恩傳以品官給事黃門内丨丨善宣納詔令)
陰巧(唐書權璩傳李訓挾寵以博士在翰林璩與高元裕等連章劾訓傾覆丨丨不宜出入禁中)
陰刻(唐書崔器傳器有吏幹然性丨丨樂禍)
陰克(唐書吉頊傳性丨丨敢言事)
陰柔(易坤疏見陰類下)
陰慝(齊民要術五月芒種節後陽氣始虧丨丨將萌煖氣始盛蠱蠧並興以灰藏旃裘毛毳之物馬融)
(廣成頌至于陽月丨丨作害百草畢落林衡戒田焚萊柞木)
陰崇(梁元帝曠野寺碑雲楣膠葛桂棟丨丨)
陰窅(張說岳陽石門墨山二山相連有禪堂觀天下絶境詩竹境入丨丨松蘿上空蒨)
陰爭(素問丨丨於内陽擾於外魄汗未藏四逆而起起則熏肺使人喘鳴)
陰翻(庾信象戱賦丨丨則顧兔先出陽變則靈烏獨明)
陰勝(漢書天文志陽用事則日進而北晝進而長陽勝故為温暑陰用事則日退而南晝退而短丨丨故)
(為凉寒也陽素問丨丨則陰病陽勝則陽病勝則熱丨丨則寒)
陰迫(史記周本紀幽王二年西周三川皆震伯陽甫曰周將亡矣夫天地之氣不失其序若過其序民亂)
(之也陽伏而不能出丨丨而不能蒸於是有地震今三川實震是陽失其所而填陰也陽失而在陰原必塞原)
(塞國必亡)
陰重(史記周仁傳仁為人丨丨不泄常衣敝補衣溺袴期為不潔清以是得幸景帝唐書劉蕡傳臣謹)
(按春秋晉狐射姑殺陽處父書襄公殺之者以其君漏言也襄公不能固丨丨之機處父所以及殘賊之禍故)
(春秋非之使戰國策臣請為王推其怨於趙願王之丨丨趙而無秦之見王之重趙也秦見之亦且重趙齊)
(秦交重趙臣必見燕與韓魏亦且重趙也皆且無敢與趙治三國事趙趙從親以合於秦必為王高矣)
陰桀(漢書李尋傳日失其光則星辰放流陽不能制陰丨丨得作)
陰朗(杜荀鶴梁王坐上賦無雲雨詩若教丨丨長相似爭表梁王造化功)
陰潛(揚雄甘泉賦下丨丨㠯慘廩兮上洪紛而相錯)
陰森(孟浩然庭橘詩明發覽羣物萬木何丨丨稠岑參登嘉州凌雲寺詩迥曠煙景豁丨丨棕柟韋)
(應物寇季膺古刀歌丨丨白日掩雲虹錯落池光動金碧李紳過荆門詩丨丨鬼廟當郵亭雞豚日宰聞膻)
(腥石乂逾嶺嶠止荒陬抵高要詩丨丨路盤縈紆雨寒日煖常斯須)
陰幽(星經河鼓三星中央大星為大將軍左星為左將軍右星為右將軍左右旗各九星左旗黑主丨丨)
(之處備警急之事丨柳宗元罵尸蟲文來尸蟲汝何不自形其形丨詭仄而寓乎人以賊厥靈)
陰廚(六一題跋張龍公諱路斯景隆中為宣城令夫人石氏生九子公罷令歸每夕出自戌至丑歸常體)
(冷且濕石氏異而詢之曰我龍也余嘗至百社村過其祠下見林樹丨丨池水窈然誠神物之所託也)
陰穢(柳宗元罵尸蟲文有道士言人皆有尸蟲三處腹中伺人隱微失誤輙籍記日庚申幸其人之昏睡)
(出䜛於帝以求饗以是人多謫過疾癘夭死柳子特不信曰吾聞聰明正直者為神帝神之尤者其為聰明正)
(直宜大也安有下比丨丨小蟲縱其狙詭延其變詐以害於物而又悅之以饗其為不宜也殊甚)
陰鬱(元稹蟲豸詩序予司馬通州郡通之地叢穢卑褊烝瘴丨丨熖為蟲蛇備有辛螫)
陰邪(唐書劉蕡傳陛下何不聽朝之餘時御便殿召當世賢相老臣訪持變扶危之謀求定傾捄亂之術)
(塞丨丨之路屏䙝狎之臣制侵陵迫脅之心復門戸掃除之役戒其所宜戒憂其所宜憂宋史司馬光傳有)
(司奏日當食故事食不滿分或京師不見皆表賀光言四方見京師不見此人君為丨丨所蔽天下皆知而朝)
(廷獨不知其為災當益甚不當賀從之意乂呂景初傳李仲昌以河事敗内遣中人置獄景初賈昌朝為之)
(即言事無根原不出政府恐丨丨用此以中傷善良内素問帝曰其間日而作者何也岐伯曰其氣之舍深)
(薄於陰陽氣獨發丨丨内著陰與陽爭不得出是以間日而作也按謂瘧也)
陰痿(史記五宗世家膠西于王端為人賊戾又丨丨一近婦人病之數月)
陰私(漢書江充傳充本名齊有女弟善鼔琴歌舞嫁之趙太子丹齊得幸於敬肅王為上客久之太子疑)
(齊以已丨丨告王與齊忤使吏逐捕齊不得收繫其父兄按驗皆弃市)
陰隱(左傳服䜛蒐慝疏常行䜛疾丨丨為惡也)
陰斜(唐書五行志文宗時吳越間織高頭草履織如綾縠前代所無履下物也織草為之又非正服而被)
(以文飾蓋丨丨闒茸泰侈之象)
陰圖(前凉錄張軌傳軌以晉室多難丨丨保據河西追竇融故事筮之遇泰之觀軌喜曰霸者之兆乃求)
(為凉州公卿亦舉軌拜凉州刺史)
陰用(蒙恬傳臣聞故趙王遷殺其良臣李牧而用顔聚燕王喜丨丨荆軻之謀而倍秦之約齊王建殺其)
(故世忠臣而用后勝之議此三君者皆各以變古者失其國而殃及其身)
陰黜(柳宗元與李睦州服氣書濮陽吳武陵最輕健先作書道天地日月黃帝等下及列仙方士皆死狀)
(出千餘字頗甚快辯伏覩兄貌笑口順而神不偕來及食時竊睨和糅燥濕與啖飲多寡猶自若是兄陽德其)
(言而丨丨其忠也)
陰撓(唐書楊元卿傳元卿丨丨少陽事而輸款朝廷)
陰助(唐書楊綰傳太常諡曰文貞比部郎中蘇端憸人也持異議宰相常衮丨丨之帝以其言醜險不實)
(貶端巴州司馬猶賜諡曰文簡執宋史韋賢妃傳初高宗出使有小妾言見四金甲人刀劍以衛太后曰我)
(祠四聖謹甚必其丨丨而蘇軾莊子祠堂記莊子之言皆實予而文不予陽擠丨丨之其正言蓋無幾元)
(好問挽李純甫詩荀況小疵良未害莊周丨丨恐嘗愁)
陰厚(史記張儀傳儀相秦四歲立惠王為王居一歲為秦將取陜築上郡塞其後二年使與齊楚之相會)
(齧桑東還而免相相魏以為秦欲令魏先事秦而諸侯效之魏王不肯聽儀秦王怒伐取魏之曲沃平周復丨)
(丨張儀益甚張儀慙無以歸報留魏四歲而魏襄王卒)
陰惠(齊書張敬兒傳推此丨丨何愧懷抱)
陰養(史記伍子胥傳白公勝既歸楚怨鄭之殺其父乃丨丨死士求報鄭歸楚五年請伐鄭楚令尹子西)
(許之兵未發而晉伐鄭鄭請救於楚楚使子西往救與盟而還白公勝怒曰非鄭之仇乃子西也又專諸傳)
(夷昧死當傳季子札季子札逃不肯立吳人乃立夷昧之子僚為王公子光曰使以兄弟次邪季子當立必以)
(子乎則光眞適嗣當立故嘗丨丨謀臣以求立光既得專諸善客待之又春申君傳李園既入其女弟立為)
(王后恐春申君語泄而益驕丨丨死士欲殺春申君以滅口)
陰講(搆同戰國策齊欲攻宋秦令起賈禁之齊乃援趙以伐宋秦王怒屬怨於趙李兊約五國以伐秦無)
(功留天下之兵於成臯而丨丨于秦乾魏書陸叡傳叡結釁在心丨丨不息聞說戚蕃擬窺象唐書韋貫)
(之傳皇甫鎛張宿皆以幸進宿使淄靑裴度欲為請銀緋貫之曰宿姦佞吾等縱不能斥奈何欲假以寵乎由)
(是宿等恐丨丨之)
陰察(漢書孫寳傳御史大夫張忠辟寳為屬欲令授子經更為除舍設儲偫寳自劾去忠固還之心内不)
(平後署寳主簿寳徙入舍祭竈請比鄰忠丨丨怪之使所親問寳前大夫為君設除大舍子自劾去者欲為高)
(節也今兩府高士俗不為主簿子既為之徙舍甚說何前後不相副也寳曰高士不為主簿而大夫君以寳為)
(可一府莫言非士安得獨自高前日君男欲學文而移寳自近禮有來學義無往教道不可詘身詘何傷且不)
(遭者可無不為況主簿乎)
隂報(史記平津侯傳弘為人意忌外寬内深諸嘗與弘有郤者雖詳與善丨丨其禍殺主父偃徙董仲舒)
(於膠西皆弘之力也)
陰通(後漢書班超傳莎車丨丨使疏勒王忠啖以重利忠遂反從之西保烏即城超乃更立其府丞成大)
(為疏勒王悉發其不反者以攻忠上唐書李晟傳懷光丨丨朱泚反迹寖露晟懼為所并言當先變制備請)
(假禆佐趙光銑唐良臣張彧為澤利劍三州刺史各勒兵以通蜀漢衿喉又鄭注傳守澄入總樞密與俱至)
(京師厚加贍䘏日夜為守澄計議因丨丨賂遺)
陰知(戰國策司馬喜使趙為己求相中山公孫弘丨丨之中山君出司馬喜御公孫弘參乘公孫弘曰為)
(人臣招大國之威以為己求相于君何如君曰吾食其肉不以分人史記呂后紀諸呂用事擅權欲為亂畏)
(高帝故大臣絳灌等未敢發朱虛矦婦呂禄女丨丨其謀恐見誅迺陰令人告其兄齊王欲令發兵西誅諸呂)
(而立齊王朱虚矦欲從中與大臣為應齊王欲發兵其相弗聽宋史孫繼鄴傳樞密使曹利用欲用之繼鄴)
(惡其權盛丨丨利用將有禍數以疾辭)
陰闚(窺同唐書渾瑊傳吐蕃相尚結贊陷鹽夏丨丨京師而畏瑊與李晟馬燧欲以計勝之乃詭辭重禮)
(請燧講好濠又張萬福傳時許杲以平盧行軍司馬將卒三千駐州丨丨淮南圓使萬福攝濠州刺史杲聞)
(即移戌當塗)
陰揣(張九齡詩穰矦或見遲蘇生得丨丨)
陰具(宋史章楶傳上言城胡蘆河川據形勢以偪夏乃以三月及熙河秦鳳環慶四路之師陽繕理他堡)
(壁數十所自示其怯或以楶怯請曰此夏必爭之地夏方營石門峽去我三十里能奪而有之乎楶又陽謝之)
(丨丨板築守戰之備四路師出胡蘆河川築二城於石門峽江口好水河之陰)
陰勸(戰國策蘇代謂魏王曰天下可令伐秦則丨丨而弗敢圖也史記晉世家晉大夫欒卻等聞重耳)
(在秦皆丨來丨重耳趙衰等反國為内應甚衆)
陰諭(漢書李陵傳昭帝立大將軍霍光左將軍上官桀輔政素與陵善遣陵故人隴西任立政等三人俱)
(至匈奴招陵立政等至單于置酒賜漢使者李陵衛律皆侍坐立政等見陵未得私語即目視陵而數數自循)
(其刀環握其足丨丨之言可還歸漢也)
陰諷(宋史陸師閔傳曾布議使督本部兵赴熙河共攻師閔承命踊躍集兵四方以待而章惇丨丨熙帥)
(鍾傳先出塞敕師閔聽傳節制築淺井又築癿囉皆不成而還)
陰讓(新序楚王告吏曰徵搔瓜者得無有他罪乎此梁之丨丨也乃謝以重幣而請交於梁王)
陰深(韋應物黿頭山神女歌丨丨靈氣靜凝美的皪龍綃雜瓊珮)
陰召(史記齊世家高國先丨丨小白於莒魯亦發兵送公子糾而使管仲别將兵遮莒道)
陰迎(史記孟嘗君傳使齊重於天下者孟嘗君也今齊王以毁廢之其心怨必背齊背齊入秦則齊國之)
(情人事之誠盡委之秦齊地可得也豈直為雄也君急使使載幣丨丨孟嘗君不可失時也如有齊覺悟復用)
(孟嘗君則雌雄之所在未可知也)
陰敕(漢書西南夷傳宜因其罪惡未成未疑漢家加誅丨丨旁郡守尉練士馬大司農豫調榖積要害處)
(選任職太守往以秋凉時入誅其王侯尤不軌者)
陰修(史記李斯傳先王之時秦地不過千里兵數十萬臣盡薄材謹奉法令陰行謀臣資之金玉使游說)
(諸侯丨丨甲兵飭政教官鬭士尊功臣盛其爵禄故終以脅韓弱魏破燕趙夷齊楚卒兼六國虜其王立秦為)
(天子)
陰取(史記李斯傳田常為簡公臣爵列無敵於國私家之富與公家均布惠施德下得百姓上得羣臣丨)
(丨齊國)
陰遣(史記李斯傳秦王乃拜斯為長史聽其計丨丨謀士齎持金玉以遊說諸侯諸侯名士可下以財者)
(厚遺結之不肯者利劍刺之離其君臣之計秦王乃使其良將隨其後)
陰為(史記張湯傳謁居病死事連其弟弟繫導官湯亦治他囚導官見謁居弟欲丨丨之而佯不省謁居)
(弟弗知怨湯使人上書告湯與謁居謀共變告李文)
陰善(戰國策楚圍雍氏韓令冷向借救於秦秦為發使公孫昧入韓公仲曰子以秦為將救韓乎其不乎)
(對曰今也其將陽言救韓而丨丨楚公恃秦而勁必輕與楚戰楚陰得秦之不用也必易與公相支也)
陰附(戰國策宮他謂周君曰宛恃秦而輕晉秦飢而宛亡鄭恃魏而輕韓魏攻秦而鄭亡邾莒亡於齊陳)
(蔡亡於楚此皆恃援國而輕近敵也今君恃韓魏而輕秦國恐傷矣君不如使周最丨丨於趙以備秦則不毁)
陰交(戰國策齊人或言軹深井里聶政勇敢士也避仇隱於屠者之間嚴遂丨丨於聶政以意厚之宋)
(史崔鶠傳包苴滿門私謁踵路丨丨不逞密結禁廷謂之姦可也)
陰辭(戰國策趙使仇赫之秦請相魏冉宋突謂仇赫曰秦不聽樓緩必怨公不若丨丨樓子請無急秦王)
(秦王見趙之相魏冉之不急且不聽公言也是事而不成以德樓子事成魏冉固德公矣)
陰亡(戰國策臣聞魏氏悉其百縣勝兵以止戍大梁臣以為不下三十萬以三十萬之衆守十仞之城臣)
(以為雖湯武復生弗易攻也攻而不能拔秦兵必罷丨必丨則功必棄矣)
陰執(唐書吐蕃傳將盟結贊伏精騎三萬於西縱邏騎出入瑊軍瑊將梁奉貞亦駷馬入虜軍營丨丨之)
(而瑊不知也)
陰脫(史記游俠傳魯朱家者與高祖同時魯人皆以儒教而朱家用俠聞所藏活豪士以百數其餘庸人)
(不可勝言然終不伐其能歆其德既丨丨季布將軍之阨及布尊貴終身不見也自關以東莫不延頸願交焉)
陰鬻(戰國策今之伐秦也以救李子之死也今趙留天下之甲於成臯而丨丨之於秦已講則令秦攻魏)
(以成其私封王之事趙也何得矣)
陰肆(宋史賈黯傳旨從中出不因臣下彈奏恐自此貴幸近習言一得入則將丨丨䜛毁害及善良不可)
(不察)
陰導(唐書杜佑傳党項丨丨吐蕃為亂諸將邀功請討之佑以為無良邊臣有為而叛即上疏帝嘉納之)
陰成(劉禹錫詩蕙草芳未歇綠槐丨已丨古白居易詩春條長足夏丨丨李商隱武侯廟柏詩丨丨)
(外江畔老向惠陵東又薛能晚春詩丨丨杏葉纔通日雨著楊花已汙塵戰國策王嘗濟於漳而身朝於)
(邯鄲抱丨丨負蒿葛蘖為趙蔽而趙無為王行也今又以河陽姑密封其子而乃令秦攻王以便取陰人比然)
(而後知賢不如王若以事趙之半收齊天下有敢謀王者乎)
陰責(唐書劉禹錫傳張九齡為宰相建言放臣不宜與善地悉徙五谿不毛處然九齡自内職出始安有)
(瘴癘之歎罷政事守荆州有拘囚之思身出遐陬一失意不能堪矧華人仕族必致醜地然後快意哉議者以)
(為開元良臣而卒無嗣豈忮心失恕丨丨最大雖他美莫贖耶于邵為柳州鄭郎中謝上表縱漏嚴科必貽)
(丨丨)
陰奉(史記張儀傳張儀之來也自以為故人求益反見辱怒念諸侯莫可事獨秦能苦趙乃遂入秦蘇秦)
(已而告其舍人曰張儀天下賢士吾殆弗如也今我幸先用而能用秦柄者獨張儀可耳然貧無因以進吾恐)
(其樂小利而不遂故召辱之以激其意子為我丨丨之乃言趙王發金幣車馬使人微隨張儀與同宿舍稍稍)
(近就之奉以車馬金錢所欲用為取給而弗告張儀遂得以見秦惠王)
陰固(吳越春秋越王召五大夫而告之扶同曰大王宜親於齊深結於晉丨丨於楚而厚事於吳)
陰佐(唐書皇甫鏄傳帝以天下略平亦欲崇臺沼宮觀自娛樂鎛與程异知帝意故數貢羨財丨丨所欲)
陰止(鬼谷子陽動而行丨丨而藏陽動而出陰隨而入)
陰隨(鬼谷子見上)
陰移(蔡襄慈竹賦日遲留兮簷外丨丨人悽悄兮屏間籟起李商隱子初郊墅詩丨丨竹柏濃還淡歌)
(雜漁樵斷更聞花翁綬折楊柳詞丨丨古戍迷荒草帶殘陽落遠波)
陰入(史記扁鵲傳見陰支下)
陰劾(唐書劉伯芻傳伯芻召拜右補闕遷主客員外郎數過友家飲噱為韋執誼丨丨貶虔州參軍)
陰聚(史記淮南王傳臣倉臣敬臣逸臣福臣賀昧死言臣謹與列侯吏二千石臣嬰等四十三人議皆曰)
(長不奉法度不聽天子詔乃丨丨徒黨及謀反者厚養亡命欲以有為臣等議論如法)
陰出(漢書高五王傳章使人丨丨告其兄齊王欲令發兵西朱虚侯東牟侯欲從中與大臣為内應以誅)
(諸呂)
陰失(唐書陸贄傳言事無所回諱丨丨帝意久之不得宰相還京但為中書舍人)
陰疎(戰國策見陰結下)
陰疾(後漢書梁冀傳冀弟不疑好經書善待士冀丨丨之)
陰斥(宋史林希傳時方推明紹述盡黜元祐羣臣希皆密豫其議自司馬光呂公著大防劉摯蘇軾等數)
(十人之制皆希為之詞極其醜詆至以老姦擅國之語丨丨宣仁讀者無不憤歎一日希草制罷擲筆於地曰)
(壊了名節矣)
陰塗(宋史陳襄傳民有失物者賊曹捕偷兒至數輩相撐拄襄語之曰某廟鐘能辨盜犯者捫之輙有聲)
(餘則否乃遣吏先引以行自率同列詣鐘所祭禱丨丨以墨而以帷蔽之命羣盜往捫少焉呼出獨一人手無)
(所汚扣之乃為盜者蓋畏鐘有聲故不敢觸遂服罪)
陰頓(江休復重修縣志記吏便文諉事不克自振官寺丨丨寢堂聽事至敝漏不可居其他可知矣)
陰擠(宋史薛季宣傳季宣進言曰臣所深憂左右近侍丨丨正士而陽稱道之陛下儻因貌言而聽之臣)
(恐石顯王鳳鄭注之智中也虚又曾布傳章惇興大獄陷正人流貶鐫廢略無日多布丨丨之)
陰害(後漢書皇甫規傳自永初以來將出不少覆軍有五動資巨億有旋車完封寫之權門而名成功立)
(厚加爵封今臣還督本土糺舉諸郡絶交離親戮辱舊牧衆謗丨丨固其宜也魏書崔浩傳豈鳥盡弓藏民)
(惡其上將器盈必槩丨丨貽禍何斯人而遭斯酷悲夫宋史沈括傳蔡確論括首鼠乖剌丨丨司農法以集)
(賢院學士知宣州丨說苑上無淫慝下不丨)
陰謫(劉禹錫讀張曲江集詩良時難久恃丨丨豈無因)
陰憎(王向公默先生傳聞善於彼陽譽丨丨)
陰喝(後漢書竇憲傳憲恃宮掖聲勢遂以賤直請奪沁水公主園田主逼畏不敢計後肅宗駕出過園指)
(以問憲憲丨丨不得對後發覺帝大怒召憲切責曰深思前過奪主田園時何用愈趙高指鹿為馬久念使人)
(驚怖)
陰求(史記伍子胥傳伍子胥初所與俱亡故太子建之子勝者在於吳吳王夫差之時楚惠王欲召勝歸)
(楚葉公諫曰勝好勇而丨丨死士殆有私乎惠王不聽遂召勝使居楚之邊邑鄢號曰白公又佞幸傳孝文)
(帝夢欲上天不能有一黃頭郎從後推之上天顧見其衣裻帶後穿覺而之漸臺以夢中丨自丨推者郎即見)
(鄧通其衣後穿夢中所見也召問其名姓姓鄧氏名通文帝悅焉)
陰規(蜀志諸葛亮傳劉表長子琦亦深器亮表受後妻之言愛少子琮不悅於琦琦每欲與亮謀自安之)
(術亮輙拒塞未與處畫琦乃將亮游觀後園共上高樓飲宴之間令人去梯因謂亮曰今日上不至天下不至)
(地言出子口入于吾耳可以言未亮答曰君不見申生在内而危重耳在外而安乎琦意感悟丨丨出計會黃)
(祖死得出遂為江夏太守)
陰考(淮南子言事者必究于法而為行者必治于官上操其名以責其實臣守其業以效其功言不得過)
(其實行不得踰於法羣臣輻輳莫敢專君事不在法律中而可以便國佐治必參五行之丨丨以觀其歸並用)
(周聽以察其化不偏一曲不黨一事是以中立而徧運照海内羣臣公正莫敢為邪百官述職務致其公迹也)
陰配(宋史食貨志賃牛物力以其有資民用不忍科配酒坊鹽亭戶以其嘗趁官課難令再配至於㘱江)
(落海之田壊地漂沒僧道寺觀之産或奉詔蠲免而省額未除不免丨丨民戸此暗科之弊也)
陰賜(歐陽修回呂内翰啓豈止典謨潤色朝廷遂變於斯文固已朝夕論思天下獲受其丨丨)
陰佑(宋史范宗尹傳州守臣晁公為儲峙豐備論者以為擾民宗尹丨丨之)
御定駢字類編卷三十四
