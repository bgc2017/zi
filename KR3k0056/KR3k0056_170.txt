欽定四庫全書
御定駢字類編卷一百七十
器物門二十三
鹽
鹽水(史記大宛傳漢使者往既多其少從率多進熟於天子言曰宛有善馬在貳師城匿不肯與漢使天)
(子既好宛馬聞之甘心使壯士車令等持千金及金馬以請宛王貳師城善馬宛國饒漢物相與謀曰漢去我)
(遠而丨丨中數敗出其北有胡寇出其南乏水草又且往往而絶邑乏食者多漢使數百人為輩來而常乏食)
(死者過半是安能致大軍乎無奈我何且貳師馬宛寶馬也遂不肯予漢使又貳師將軍軍既西過丨丨當)
(道小國恐各堅城守不肯給食西後漢書南蠻傳見鹽陽下又注荆州圖曰副夷縣有溫泉古老相傳此)
(泉原出丨於今丨有鹽氣初元史文宗紀邛州有二井宋舊名曰金鳳茅池天歷九月地震丨丨湧溢州民)
(侯坤願作什器煮鹽而輸課於官詔四川轉運鹽司主之)
鹽海(蓬軒别記天順中首相江右陳公薨於位有弔以詩曰何事先生蚤蓋棺薤歌聲裏路人懽填門客)
(散恩何在負郭田多死亦安丨丨已無前日利冰山誰障舊時寒九泉若見南陽李為報羅倫已復官亦詩史)
(也明皎然隴頭水詩素從丨丨積綠帶柳城分沈臣詩碣石宮前丨作丨玉門關外酒如泉)
鹽澤(史記大宛傳于窴之西則水皆西流注西海其東水東流注丨丨鹽澤潛行地下其南則河源出焉)
(多玉石河注中國而樓蘭姑師邑有城郭臨丨丨鹽澤去長安可五千里匈奴右方居丨丨以東至隴西長城)
(南接羌鬲漢道焉恐漢書趙充國傳間者匈奴困於西方聞烏桓來保塞兵復從東方起數使使尉黎危須)
(諸國設㠯子女貂裘欲沮解之其計不合疑匈奴更遣使至羌中道從河隂池出丨丨過長阬入窮水塞南抵)
(属國與先零相值南又西域傳河有兩原一出蔥嶺山一出于闐于闐在山下其河北流與蕙嶺河合東注)
(蒲昌海蒲昌海一名丨丨者也去玉門陽關三百餘里廣袤三百里其水亭居冬夏不增減皆㠯為潛行地下)
(南出於積石為中國河云而唐書李靖傳甑生軍繇丨丨道後期靖簿責之既歸憾與廣州長史唐奉義告)
(靖謀反有司按騐無狀甑生等以誣㒺論入宋史職官志提舉制置解鹽司掌丨丨之政令使民粟塞下予)
(鈔給鹽以足民用而實邊備凡鹽價高下及文鈔出納多寡之數皆掌之竹書紀年周穆王十五年冬王觀)
(於丨丨醋岑参庭作見溝下)
鹽瀆(漢書地理志臨淮郡縣丨丨宋書州郡志見鹽城下)
鹽川(唐書地理志鹽州五原郡有府一曰丨丨城又嚴武傳復節度劍南破吐蕃七萬衆於當狗遂收)
(丨丨加檢校吏部尚書族元史汪世顯傳世顯字仲明鞏昌丨丨人系出旺古仕金屢立戰功官至鎮遠節)
(度使)
鹽難(唐書高麗傳鴨渌水歷國内城西與丨丨水合)
鹽池(周禮鹽人祭祀共其苦鹽散鹽疏苦當為盬謂出於丨丨今之顆鹽是也漢書揚雄傳三月將祭)
(后土上迺帥羣臣横大河湊汾隂既濟行游介山回安邑顧龍門覽丨丨登歷觀陟西岳㠯望八荒迹殷周之)
(虚眇然㠯思唐虞之風雄㠯為臨川羨魚不如歸而結罔還上河東賦㠯勸又平當傳使行流民幽州舉奏)
(刺史二千石勞徠有意者言勃海丨丨可且勿禁㠯救民急所過見稱奉使者十一人為最後漢書郡國志)
(河東郡安邑有丨丨之又南蠻滇傳河土平敞多出鸚鵡孔雀有丨丨田漁饒金銀畜産之冨宋書吐谷)
(渾傳屈真川有丨丨甘谷嶺十唐書地理志富平有丨丨澤又食貨志唐有丨丨八井六百四十皆隸度)
(支康元史成宗紀大德三年二月壬辰加解州丨丨神惠王曰廣濟資寶王曰永澤泉州海神曰護國庇民)
(明著天妃浙西鹽官州海神曰靈感弘祐公吳大夫伍員曰忠孝威惠顯聖王水經注三泉縣東有温泉温)
(泉東有丨丨故地理志曰縣有鹽官今於城之東北有故城城北有三泉疑即縣之鹽官也北涼錄沮渠蒙)
(遜傳遜西廵遂循海至丨丨祀王母等寺中有玄石圖命中書侍郎張穆為賦銘於寺前述異記張掖有丨)
(丨自然生鹽其鹽多少隨月增減御雒陽記河東丨丨長七十里廣七里水氣紫色有别鹽四面刻如印齒)
(文章字妙不可述丨委巷叢談元至正間西湖冰合張仲舉賦詩云風吹丨結隂鹵日射玉田生暖烟明)
(一統志寧夏衞有丨丨二大丨丨在城北四百里小丨丨在城東南二百七十里其鹽皆不假人力自然凝結)
(丨庾信哀江南賦弊簞不能救丨之鹹阿膠不能止黃河之濁)
鹽臺(宋史河渠志順安軍兵馬都監馬濟復請自靜戎軍東擁鮑河開渠入順安軍又自順安軍之西引)
(入威虜軍置水陸營田於渠側濟等言役成可以達糧漕隔遼騎帝許之獨丨丨淀稍高恐決引非便不從其)
(議介又符彦卿𫝊清泰初改易州兼領北面騎軍賜戎服胄戰馬嘗射獵遂城丨丨淀一日射麞彘狼狐兔)
(四十二觀者神之)
鹽井(漢書貨殖𫝊程卓既衰至成哀間成都羅裒訾至鉅萬賂遺曲陽定陵侯依其權力賖貸郡國人莫)
(敢負擅丨丨之利期年所得自倍遂殖其貨出水經注漢水又東逕魏興郡廣城縣治王谷谷道南巴獠有)
(丨丨食之令人癭疾十益州記南充縣西南六十里有昆井丨丨王羲之七帖彼丨丨火井皆有不足下)
(目見不為欲廣異聞具示文韓愈河南少尹李公墓誌銘劉闢平上以蜀賞高崇尚書省以崇文幕府爭丨)
(丨因革便不便命公使崇文崇文命幕府唯公命從即其日事已杜甫出郭詩遠烟丨丨上斜景雪峰西)
(又負薪行筋力登危集市門死生射利兼丨丨)
鹽浦(徐陵為護軍長史王質移文預割鮮禽已同丨丨頻蒙大臠更異梁王庾信謝趙王賚絲布啟去)
(冬凝閉今春嚴勁霰似瓊田凌如丨丨司馬相如子虚賦鶩于丨丨割鮮染輪)
鹽溉(華陽國志南安縣郡東四百里治青衣江會懸溉有名灘一曰雷垣二曰丨丨水經注南安縣西)
(有熊耳峽懸溉有灘名壘坻亦曰丨丨李冰所平也)
鹽溝(明一統志丨丨水在順天府良鄉縣南源自龍門口東南流與廣陽水合)
鹽坑(水經膠水又北過當利縣注縣有土山膠水北歷土山注於海海南土山以北悉丨丨相承修煮不)
(輟)
鹽田(齊書州郡志越州丨丨郡丨宋史食貨志政和五年福建利路茶戶山園如丨例免方量均稅)
(述異記丨丨在河東郡有一大澤澤中産鹽引水沃之則自成號曰丨丨取之無盡不沃則無也陳與義泛)
(舟入前倉詩曾鼔丨丨棹前倉不足言風鄭曉詩丨丨何處蘆花雨茅屋誰家燕子)
鹽山(晉書石勒載記末柸遣弟騎督擊匹磾於幽州匹磾率其部衆數千將奔邵續勒將石越要之於丨)
(丨大敗匹磾退幽州越中流矢死勒為之屏樂獻宋史食貨志陜州錄事參軍王伯瑜監滄州丨丨務議商)
(人受鹽滄濱二州以囊貯之囊毋過三石三斗斗為鹽六斤除三斗為耗勿算餘算其半予劵為騐)
鹽嶺(明一統志丨丨在新昌縣治南高出羣山下瞰邑市鱗鱗可數)
鹽石(宋史藝文志吳仁傑丨丨論丙丁二卷)
鹽林(元史王實喇傳至元六年引兵攻丨丨山寨多所俘獲)
鹽境(齊書宗室遥昌傳朕來為復游行丨丨北去洛都率爾便至亦不攻城亦不伐塢卿勿以為慮)
鹽道(水經注涑水又西南屬於陂陂分為二城南面兩陂左右澤渚東陂世謂之晉興澤東西二十五里)
(南北八里南對丨丨山其西則石壁千尋東則璠谿萬仞)
鹽城(後漢書郡國志東郡縣濮陽古昆吾國春秋時曰濮有丨丨或曰古鹽國注左傳僖十三年同會于)
(鹹屬宋書州郡志丨丨令舊曰鹽瀆前漢屬臨淮後漢晉廣陵三國時廢晉武帝太康二年復立晉安帝更)
(名南齊書州郡志山陽郡縣丨丨萬宋史食貨志其在淮曰楚州丨丨監歲鬻四十一七千餘石又河)
(渠志淳熙八年提舉淮南束路常平茶鹽趙伯昌言通州楚州沿海舊有捍海堰東距大海北接丨丨袤一百)
(四十二里始自唐黜陟使李承實所建遮護民田屏蔽鹽竈其功甚大南唐書以揚州海陵縣為泰州割泰)
(興丨丨興化如臯四縣屬焉漢明一統志丨丨縣在淮安府城東南二百三十里本鹽瀆縣屬於淮郡東漢)
(屬廣陵郡或屬臨淮郡晉因之北齊置射陽郡陳改為丨丨縣徐積寄朱廣微詩吟翁最好丨丨住時把歌)
(詩付酒船)
鹽國(後漢書郡國志見上)
鹽州(周書文帝紀魏廢帝三年改西安為丨丨初唐書地理志丨丨五原郡都督府本鹽川郡唐沒梁)
(師都武德元年僑治靈州貞觀元年州省以縣隸靈州二年師都平復置州天寶元年更都曰五原貞元三年)
(沒吐蕃九年復城之城白居易城丨丨樂府城丨丨城丨丨在五原原上頭)
鹽官(漢書王尊傳為郡決曹吏數歲㠯令舉幽州刺史而太守察尊廉補遼西丨丨長宋書州郡志丨)
(丨令漢舊縣吳記云丨丨夲屬嘉興吳立為海昌都尉治此後改為縣非也齊書州郡志吳郡縣丨丨魏)
(書長孫嵩傳昔高祖昇平之年無所乏少猶創置丨丨而加典護非為物而競利恐由利而亂俗也唐書地)
(理志杭州餘杭郡有臨平監新亭監丨丨二傳又丨丨縣武德四年隸東武州有丨丨又柳仲郢有劉習)
(者以藥術進詔署丨丨仲郢以為醫有本色官若委錢榖名分不正帝悟乃賜縑遣還宋史食貨志丨丨湯)
(村用鐵盤故鹽色青白楊村及錢青場織竹為盤塗以石灰為色少黃石堰以東近海水鹹故雖用竹盤而鹽)
(色尤白日又河渠志本朝天聖改元范仲淹為泰州西溪丨丨風潮泛溢渰沒田産毀壊亭竈有請於朝調)
(四萬餘夫修築三旬畢工遂使海瀕沮洳潟鹵之地化為良田元史成宗紀見鹽池下越絶書朱餘者越)
(丨丨也越人謂鹽曰餘去縣三十五里於水經注見鹽池下地理通釋漢鹽鐵之利二十倍古大司農有)
(斡官鐵市兩長丞有郡國丨丨鐵官&KR1815;明一統志丨丨城在鞏昌府西和縣東三十里去嶓西四十里有鹽)
(井水與岸齊鹽極甘美食之破氣地又丨丨水在西和縣北自秦州舊天水縣界流入漢理志隴西亦有丨)
(丨唐因號為丨丨鎮是杜甫李鹽鐵詩丨丨雖絆驥名漢庭來)
鹽陽(後漢書南蠻傳巴郡南郡蠻本有五姓巴氏樊氏曋氏相氏鄭氏未有君長俱事鬼神乃共擲劍於)
(石穴約能中者奉以為君巴氏子務相乃獨中之衆皆歎又令各乘土船約能浮者當以為君餘姓悉沉唯務)
(相獨浮因共立是為廩君乃乘土船從夷水至丨丨鹽水有神女謂廩君曰此地廣大魚鹽所出願留共居廩)
(君不許鹽神暮輒來取宿旦即化為蟲與諸蟲羣飛掩蔽日光天地晦冥積十餘日廩君思其便因射殺之天)
(乃開明廩君於是君乎夷城四姓皆臣之)
鹽夏(唐書德宗紀貞元元年二月己夘華州潼關節度使駱元光克丨丨二州又馬燧傳貞元二年吐)
(蕃尚結贊破丨丨二州守之自屯鳴沙及春畜産死糧乏詔燧為綏銀麟勝招討使與駱元光韓游瓌等會師)
(擊虜守又吐蕃傳吐蕃攻丨丨刺史杜彦光拓拔乾暉不能悉其衆奔南虜遂有其地天子以邊人殘没下)
(詔避正殿痛自咎詔駱元光經略丨丨三年命左庶子崔澣李銛踵使結贊得丨丨皆戍以兵)
鹽慶(唐書吐蕃傳大歷十三年虜大酋馬重英以四萬騎宼靈州塞漢御史尚書三渠以擾屯田為朔方)
(留後常謙光所逐重英殘丨丨而去)
鹽綏(唐書地理志關内道蓋古雍州之域漢三輔北地安定上郡及弘農隴西五原西河雲中之境京兆)
(華同鳳翔邠隴涇原渭武寧慶鄜坊丹延靈威雄會丨丨宥為鶉首分麟豐勝銀夏單于安北為實沈分商為)
(鶉火分)
鹽亭(宋史食貨志見酒坊下高杜甫行次丨丨縣詩馬首見丨丨山擁縣青)
鹽風(明一統志丨丨亭在平陽府安邑縣鹽池北岸峨嵋坡上)
鹽堆(周必大游善權張公洞錄陳述古詩云隂陽融結此山川便有丨丨與石田風俗每來占水旱却疑)
(乾洞有神仙注謂乾洞中有丨米丨石田數坵)
鹽場(宋史食貨志諸路丨丨廢置皆視其利之厚薄價之贏縮亦未嘗有一定之制西溪叢語予監台)
(州杜瀆丨丨日以蓮子試滷擇蓮子重者用之滷浮三蓮四蓮味重五蓮尤重蓮子取其浮而直若二蓮直或)
(二直二横即味差薄若滷更薄即蓮沉於底而煎鹽不成)
鹽冶(鹽鐵論丨丨之處大校在依山川近鐵炭)
鹽竈(宋史食貨志浙課額一百九十七萬餘石去年兩務場賣浙鹽二十萬二千餘袋收錢五百一萬二)
(千餘貫而丨丨乃計二千四百餘所又河渠志見鹽城下)
鹽屯(唐書食貨志幽州大同横野軍有丨丨每屯有丁有兵歲得鹽二千八百斛下者千五百斛又姜)
(師度傳安邑鹽池涸廢師度大發卒洫引其流置丨丨公私收利不貲)
鹽倉(南史王洪軌傳啓求侵魏得黃郭丨丨等數戍三唐書食貨志於河隂置河隂倉河西置柏崖倉)
(門東置集津倉西置丨丨能又段秀實傳吐蕃寇邊戰丨丨師不利璘為虜隔未還都將引潰兵先入秀實)
(譲曰兵法失將麾下斬公等忘死而欲安其家邪先宋史食貨志以遠地商販者稀丨丨以地遠近為敘給)
(遠者丨又劉摰傳安石欲竄之嶺外神宗不聽但謪監衡州丨元史仁宗紀置兩浙丨丨六所秩從八品)
(官二員)
鹽府(蜀志王連傳遷司鹽校尉較鹽鐵之利利入甚多有裨國用於是簡取良才以為官屬若呂乂杜祺)
(劉幹等終皆至大官自連所拔也遷蜀郡太守興業將軍領丨丨如故又呂乂傳初光主定益州置丨丨校)
(尉較鹽鐵之利後校尉王連請乂及南陽杜祺南鄉劉幹等並為典曹都尉)
鹽鄉(唐書食貨志見鹽吏下)
鹽廩(唐書食貨志以鹽生霖潦則鹵薄暵旱則土溜墳乃隨時為令遣吏曉導倍於勸農吳越揚楚丨丨)
(至數千鹽積二萬餘石)
鹽署(宋書州郡志南沙令本吳縣司鹽都尉署吳時名沙中吳平後立暨陽縣割屬之晉成帝咸康七年)
(罷丨丨立以為南沙縣)
鹽院(宋史張士遜傳祖裕嘗主隂城丨丨因家隂城)
鹽店(宋史食貨志楊輔請罷利州東路東撫司所置丨丨六及津渡所收鹽錢與西路興州丨丨)
鹽居(皎然送盧仲舒移家海陵詩海島無鄰里丨丨少物華)
鹽神(後漢書南蠻傳見鹽陽下宜又注廩君使人操青縷以遺丨丨曰嬰此即相云與女俱生宜將去)
(丨丨受縷而嬰之廩君即立陽石上應青縷而射之中丨丨鹽神死天乃大開也)
鹽吏(唐書食貨志丨丨多則州縣擾出鹽鄉因舊監置吏元史食貨志解鹽結之於風韋紅之鹽産之)
(於池東鹽味苦西鹽味甘豈肯舍其美而就其惡乎使陜西百姓一槩均攤解鹽之課令食韋紅之鹽則丨丨)
(免巡禁之勞而民亦受惠矣)
鹽司(元史世祖紀罷解丨丨及諸丨丨令運司官親行調度鹽引)
鹽戶(魏書崔遊傳轉河東太守郡有丨丨常供州郡為兵子孫見丁從役遊矜其勞苦乃表聞請聽更汰)
(郡内感之固宋史食貨志寶慶二年監察御史趙至道言夫産鹽藉於丨丨鬻鹽實賴於鹽商故丨丨所當)
(存恤鹽商所當優潤於又馬亮傳知廣州時丨丨逋課質其妻子富室悉取以還其家)
鹽主(元史食貨志船梢人等恃以丨丨不能照管視同己物恣為侵盜弊病多端及事敗到官非不嚴加)
(懲治莫能禁止)
鹽商(宋史食貨志議者謂異時丨丨於𣙜貨務入納轉廊惟視東南諸郡積鹽多寡鹽多則請鈔者衆所)
(入亦倍其闕鹽地客不肯住在元豐時遠地須預備二年或三年次遠一年至二年最近亦半年及一年謂之)
(準備鹽而後鈔法乃通從韓愈論變鹽法事宜狀丨丨利歸於己無物不取或賖貸升斗約以時熟填還用)
(此取濟兩得利便績白居易丨丨婦樂府丨丨婦多金帛不事田農與蠶東西南北不失家風水為鄉船作)
(宅)
鹽人(周禮丨丨奄二人女鹽二十人奚四十人)
鹽民(漢書宣帝紀見鹽賈下)
鹽丁(宋史食貨志其鬻鹽之地曰亭場民曰亭戶或謂之竈戶戶有丨丨歲課入官受錢或折租賦皆無)
(常數)
鹽氏(史記秦本紀昭襄王十一年齊韓魏趙宋中山五國共攻秦至丨丨而還秦與韓魏河北及封陵以)
(和)
鹽徒(元史食貨志客人或因發賣遲滯轉往他所水程雖住引不拘納遂有埋沒致容姦民藏匿在家影)
(射私鹽所司亦不檢勘拘放其善懦者賣過官鹽之後即將引目投之鄉胥又有狡猾之徒不行納官通同丨)
(丨執以為憑興販私鹽)
鹽盜(宋史李全傳寶慶元年湖州人潘甫隂勒部曲及聚販丨丨至千餘結束如北軍率衆揚言自山陽)
(來擁立濟王)
鹽販(水經注涑水又與景水合水出景山北山海經曰景山南望丨丨之澤北望少澤郭景純曰丨丨之)
(澤即解縣鹽池也)
鹽鹵(漢書溝洫志見舟船下榖宋史食貨志河朔土多丨丨小民稅地不生五惟刮鹻煎鹽以納二稅)
(禁之必至逃亡鹽價若高犯法亦衆邊民怨望非國之福元稹估客樂小兒販丨丨不入州縣征)
鹽脉(宋史食貨志丨丨有盈縮月額有登耗間以虛鈔付之而收其算引法由是大壊)
鹽花(茶經鹺簋以瓷為之圓徑四寸若合形或瓶或壘貯丨丨也本草丨丨乳穴水集解藏器曰近乳)
(穴處流出之泉也人多取水作飲釀酒大有益其水濃者秤之重於他水煎之上有丨丨此真乳液也章孝)
(標歸海上舊居詩人衣披蜃氣馬跡印丨丨)
鹽鹻(郭祥正詩君詞如太羹我語效丨丨)
鹽汗(淮南子今夫繇者揭钁臿負籠土丨丨交流喘息薄喉當此之時得茠越下則脫然而喜矣)
鹽味(晉書苻朗載記會稽王道子為朗設盛饌食訖問曰關中之味孰若此答曰皆好唯丨丨小生耳既)
(問宰夫皆如其言)
鹽綠(本草綠鹽釋名丨丨石綠)
鹽絮(陳造詩強吟丨丨句)
鹽籍(東觀奏記畢諴本估客之子連昇甲乙科杜琮為淮南節度使置幕中始落丨丨文學優贍遇事無)
(滯在翰林上恩顧特異)
鹽稅(後漢書史弼傳遷河東太守被一切詔書當舉孝廉弼知多權貴請託乃豫勅斷絶書屬中常侍侯)
(覽果遣諸生齎書請之并求假丨丨積日不得通生乃說以他事謁弼而因達覽書弼乃大怒曰太守忝荷重)
(任當選士報國爾何人而偽詐無狀命左右引出楚捶數百宋史食貨志提舉河北丨丨司請令商賈販鹽)
(於場務輸稅以及等戶保任給小引量道里為限即非官鹽鎮店聽以便鬻之丨丨舊額五分者增為七分則)
(丨丨蓋已大行焉)
鹽引(宋史食貨志趙瞻制置以内藏錢二百萬緡假三司遣市易吏行四路請置丨丨仍令秦鳳水興鹽)
(鈔歲以百八十萬為額鹽元史世祖紀見鹽司下餘識小編我朝國賦所資於尤溥以近日計之歲入鹽)
(課稅等銀約一百萬三千兩有竒各邊中丨丨價約五十六萬七千兩有竒其於全賦蓋五之一云)
鹽鈔(宋史職官志歲以香茶丨丨募人入豆榖實邊輕又食貨志中書議陜西丨丨出多虛鈔而鹽益)
(以鈔折兊粮草有虛擡逼糴之患請用交子法使其數與見錢相當可濟緩急老學菴筆記東坡守杭法外)
(刺配顔㢲父子御史論為不法累章不已蘇公雖放罪而顔㢲者竟以朝旨放自便自是豪猾益甚以藥塗丨)
(丨而用)
鹽課(宋史食貨志周世宗榷河北鹽犯輒處死世宗北伐父老遮道泣訴願以丨丨均之兩稅而弛其禁)
(許之)
鹽綱(宋史食貨志轉運使沈立李肅之奏本路鹽課緡錢歲七十九萬嘉祐三年纔及五十三萬而一歲)
(之内私販坐罪者三千九十九人弊在官鹽估高故私販不止而官課益虧請裁官估罷丨丨則鹽善而估平)
鹽額(宋史食貨志以丨丨論之淮東之數多於二浙五之一端平二年有旨三路提舉茶鹽司各置主管)
(文字一員專以興復丨丨收買散鹽為務歲終尚書省課其殿最元史食貨志運司又言至元三十一年本)
(司辦丨丨二十五萬引自後累增至三十有五萬元統元年又增餘鹽三萬引已經具呈蒙都省奏准住鹽一)
(萬引外有二萬引若依前勒令見戶包煎實為難堪如并將餘鹽二萬引住煎誠為便益)
鹽數(宋史食貨志皮公弼鹽法酌前後兩池所支丨丨歲以三百三十萬緡為額元史食貨志鹽折草)
(之法成宗大德八年定其則例每年以河間鹽令有司於五月預給京畿郡縣之民至秋成各騐丨丨輸草以)
(給京師秣馬之用)
鹽估(唐書食貨志包佶為汴東水陸運兩稅鹽鐵使許以漆器瑇瑁綾綺代丨價雖不可用者亦高丨而)
(售之廣虚數以罔上亭戶冒法私鬻不絶廵捕之卒遍於州縣宋史食貨志天禧初嘗以荆湖丨丨高詔斤)
(減三錢或二錢自後利人寖損請復舊估可歲增緡錢四萬許之)
鹽直(唐書陸長源傳董晉卒長源總留後事大言曰將士久慢吾且以法治之衆始懼軍中請出帑帛為)
(晉制服不許固請止給其直叔度希望又償直以鹽乃高丨丨賤帛估人得鹽二斤舉軍大怒)
鹽賦(元史文宗紀至順二年中書省臣言國家錢榖歲入有額而所費浩繁是以不足天歷二年嘗以丨)
(丨十分之一折銀納之凡得銀二千餘錠今請以銀易官帑鈔本給與宿衞士卒)
鹽利(宋史食貨志禁商鹽私入蜀置折博務於永興鳳翔聽人入錢若蜀貨易鹽趨蜀中以售久之東南)
(鹽池悉復禁榷兵民輦運不勝其苦州郡騷然所得丨丨不足以佐縣官之急並邊務誘人入中芻粟皆為虛)
(估騰踴至數倍時白居易鹽商婦樂府每年丨丨入官少入官家多入私)
鹽物(魏書盧昶傳將恐王師固六里據湖衝南截淮浦勢崩難測海利丨丨交闕常貢所慮在大有必爭)
(之心)
鹽貨(宋史李全傳全以捕盜為名水陸數萬徑擣鹽城戍將陳益樓強皆遁全入城據之知縣陳遇踰城)
(走公私丨丨皆沒於全客燕翼詒謀錄國初沿江置務收茶名曰榷貨務給賣旅如丨丨然人不以為便)
鹽本(宋史食貨志會子初行止於兩浙後通行於淮浙湖北京西除亭戶丨丨用錢其路不通舟處上供)
(等錢許盡輸會子)
鹽運(晉書杜預傳拜度支尚書預乃奏立籍田興常平倉定榖價較丨丨制課調内以利國外以救邊者)
(五十餘條皆納焉土宋史河渠志其運港止可捺堰不可置牐不惟瀕海性虛燥難以建置兼一日兩潮通)
(放丨丨不減數十百艘先後不齊比至通放盡絶勢必晝夜啓而不閉則鹹潮無緣斷絶)
鹽賈(價同漢書宣帝紀本始四年詔曰今年郡國頗被水災已振貸鹽民之食而賈咸貴衆庶重困其減)
(天下丨丨亦唐書食貨志青楚海滄棣杭蘇等州以丨丨市輕貨輸司農宋史職官志見鹽澤下韓愈)
(論變鹽法事宜狀平叔請定丨丨每斤三十文又每二百里每斤價加收二文以充脚價量地遠近險易加至)
(六文脚價不足官與出名為每斤三十文其實已三十六文也)
鹽事(宋史食貨志見鹽香下官元史食貨志陜西行臺所言丨丨宜從都省選前赴陜西與行省行臺)
(及河東運司官一同講究是否便益明白咨呈)
鹽法(唐書食貨志乾元元年鹽鐵鑄錢使第五琦初變丨丨就山海井竈近利之地置監院游民業鹽者)
(為亭戶免雜徭盜鬻者論以法官又盧弘正𫝊初兩池丨丨弊得費不相償弘正使判司空輿檢鉤釐正條)
(上新法即表輿兩池使自是課入歲倍用度賴之賤宋史食貨志三司言丨丨之弊由熙河鈔溢額故價而)
(芻糧貴不又畢仲游傳昔安石以興作之說動先帝而患財之足也故凡政之可以得民財者無不用蓋散)
(青苗置市易歛役錢變丨丨者事也而欲興作患不足者情也苟未能杜其興作之情而徒欲禁其散歛變置)
(之事是以百說而百不行精墨客揮犀王君貺為三司使乞更河北丨丨條約頗密仁廟批曰朕不忍河北)
(軍民頓食貴鹽三司即時寢罷後刻詔於北京望宸閣韓愈論變丨丨事宜狀右奉勅將變丨丨事貴精詳)
(宜令臣等各陳利害可否聞奏者平叔所上變法條件臣終始詳度恐不可施行)
鹽務(韓愈論變鹽法事宜狀平叔稱停減丨丨所由收其糧課一歲尚得十萬貫文今又稱既有巡院請)
(量閑劇留官吏於倉場勾當要害守捉少置人數優恤糧料嚴加把捉如有漏失私糶等並準條處分者平叔)
(所管丨丨所由人數有幾量留之外收其糧課一歲尚得十萬貫此又不近理也)
鹽禁(魏書甄琛𫝊願弛兹丨丨使沛然遠及依周禮置川衡之法使之監導而已唐書王承元傳始丨)
(丨未嘗行兩河承元請歸有司八宋史仁宗紀天聖八年弛三京河中府潁許等二十州軍丨丨又李繼)
(和傳朝廷比禁青鹽甚為允愜或聞議者欲開其禁且鹽之不入中土困賦之良策也今若謂糧食自蕃界來)
(雖丨丨不能困賊此鬻鹽行賄者之妄談也海曾鞏策太祖詔書屢下弛丨丨於河北實鹽價於濱)
鹽穀(漢白狼王唐菆遠夷懷德歌荒服之外土地墝埆食肉衣皮不見丨丨)
鹽粟(唐書李珏傳鹽鐵使王播增茶稅十之五以佐用度珏上疏謂茗為人飲與丨丨同資若重稅之售)
(必高其弊先及貧下)
鹽米(宋書自序傳時王師北伐彭汴無虞璞以彊寇對陣事未可測郡首淮隅道當衝要乃修城壘浚重)
(隍聚財石積丨丨為不可勝之算商齊書孝義傳會稽永興倪翼之母丁氏元徽末大雪旅斷村里比屋飢)
(餓丁自出丨丨計口分賦丨魏書宋繇傳沮渠蒙遜平酒泉於繇室得書數千卷丨數十斛而已蒙遜嘆曰)
(孤不喜尅李歆欣得宋繇耳沙宋史張舜民傳王師無功舜民在靈武詩有白骨似沙似雪及官軍斫受降)
(城柳為薪之句坐謫監邕州丨丨倉家順宗實錄陽城約其二弟云吾所得月俸汝可度吾有幾口月食米)
(當幾何買薪菜丨丨凡用幾錢先具之其餘悉以送酒媼無留也)
鹽麻(杜甫柴門詩見舟楫下)
鹽蒜(齊書張融傳豫章王大會賓僚融食炙始畢行人便去融欲求丨丨口終不言方搖食指半日乃息)
鹽梅(書說命若作和羹爾惟丨丨傳丨鹹丨醋羹須鹹醋以和之禮記曲禮毋絮羹疏絮謂就噐中調)
(足丨丨也若得主人羹更於器中調和是嫌主人食味惡也文心雕龍摽清務遠比音則近吹律胸臆調鐘)
(唇吻聲得丨丨響滑榆槿割棄支離宮商難隱聲沈佺期和戶部岑尚書參迹樞揆詩丨丨和鼎食家衆所)
(歸昔高適詶裴員外詩激昂仰鵷鷺獻替欣丨丨錢杜甫遊詩呂尚封國邑傳說已丨丨劉得仁送給)
(事赴虢州詩用作丨丨日爭迴卧轍人毛李咸用贈友弟詩他時詎有丨丨味今日猶疑腹背貫休詶韋)
(相公見寄詩丨丨金鼎美調和詩寄空林問訊多)
鹽竹(晉書姚興載記興以國用不足增關津之稅丨丨山木皆有賦焉)
鹽菜(禮記樂記大羹不和注大羹肉湇不調以丨丨也周禮亨人祭祀共大羹鉶羹注大羹不致五味)
(鉶羹加丨丨矣后後漢書和熹鄧皇后紀永元四年當以選入會訓卒晝夜號泣終三年不食丨丨憔悴毁)
(容親人不識之人晉書皇甫謐傳城陽太守梁柳謐從姑子也當之官勸謐餞之謐曰柳為布衣時過吾吾)
(送迎不出門食不過丨丨貧者不以酒肉為禮今作郡而送之是貴城陽太守而賤梁柳豈中古人之道宋)
(書郭世道傳父抱篤疾彌年原平衣不解帶口不嘗丨丨者跨積寒暑又張邵傳父在吳興亡成服凡十餘)
(日方進水漿葬畢不進丨丨遂毁瘠成疾魏南史張弘策傳遭母憂三年不食丨丨幾至滅性書房景伯)
(傳母亡景伯居喪不食丨丨因此遂為水病積年不愈北史裴俠傳除河北郡守俠躬履儉素愛人如子所)
(食唯菽麥丨丨而已署又厙狄士文傳所買丨丨必於外境凡有出入皆封其門又高允傳帝幸允第惟)
(草屋數間布被縕袍廚中丨丨而已帝歎息曰古人之清貧豈有此乎)
鹽茗(宋史兵志陜西護塞慶歷元年募土人熟山川道路蕃情善騎射者涅臂充二百人為指揮自備戎)
(械就鄉閭習武技季一集州教閱無事放營農月給丨丨有警召集防守即廩給之無出本路秦觀田居詩)
(倒筒備青錢丨丨恐垂槖)
鹽藥(本草丨丨集解藏噐曰生海西南雷羅諸州山谷西溪叢語今俗諺云如丨丨言其少而難得本)
(草戎鹽部中陳藏噐云丨丨味鹹無毒療赤眼明目生海西南雷州諸山石似芒硝入口極冷可傅瘡腫又本)
(草凡毒箭唯丨丨可解戎鹽條中不言恐有脫誤)
鹽枕(本草戎鹽集解頌曰北海來者作大塊而不光瑩又多孔竅若蜂窠狀色亦淺於西鹽彼人謂之丨)
(丨水又凝水石釋名泉石寒水石凌石鹽精石泥精丨丨鹽根)
鹽精(本草釋名見上鹽明一統志丨丨石淮安府山陽城二縣俱出)
鹽根(本草釋名見鹽枕下)
鹽鐵(史記平準書以東郭咸陽孔僅為大農丞領丨丨事又張湯傳會渾邪等降漢大興兵伐匈奴山)
(東水旱貧民流徙皆仰給縣官縣官空虛於是承上指請造白金及五銖錢籠天下丨丨排富商大賈出告緡)
(令鉏豪彊兼并之家良漢書昭帝紀始元六年二月詔有司問郡國所舉賢文學民所疾苦議罷丨丨榷酤)
(常又元帝紀初元五年詔齊三服官北假田官丨丨官平倉博士弟子毋置員㠯廣學又藝文志丨丨論)
(六十篇年發之)(又杜延年傳舉賢良議罷酒榷丨丨皆自延後漢書和帝紀章和二年夏四月戊寅詔曰)
(昔孝武皇帝致誅吳越故權收丨丨之利以奉師旅之費自中興以來匈奴未賓永平末年復修征伐先帝即)
(位務休力役然猶深思遠慮安不忘危探觀舊典復收丨丨欲以防備不虞寧安邊境而吏多不良動失其便)
(以違上意先帝恨之故遺戒郡國罷丨丨之禁縱民鑄煮入稅縣官如故事其申敕刺史二千石奉順聖旨勉)
(弘德化布告天下使明知朕意數又鄭衆傳是時肅宗議復丨丨官衆諫以為不可詔切責至被奏劾衆執)
(之不移西又劉虞傳開上谷胡市之利通漁陽丨丨之饒又羌傳論至於假人增賦借奉侯王引金錢縑)
(綵之珍徵粮粟丨丨之積所以賂遺購賞轉輸勞來之費前後數十巨萬唐書百官志宰相事無不統故不)
(以一職名官自開元以後常以領他職故時方用兵則為節度使時崇儒學則為大學士時急財用則為丨丨)
(轉運使曰宋史職官志丨丨分掌七案一曰兵案二曰胄案三商稅案四曰都鹽案五曰茶案六曰鐵案七)
(曰設案之丨丨論今郡國有丨丨酒榷均輸與民爭利散敦厚樸成貪鄙之化是以百姓就本者寡趨末者)
(衆不蜀錄李特傳高祖為漢王始募賓人平定三秦既而願出關求還鄉里高祖以其功復同豐沛更名其)
(地為巴郡土有丨丨丹漆之利民用敦阜益國老談苑陳恕長於心計為丨丨使釐宿弊大興利太宗深噐)
(之常御筆題殿柱曰真丨丨陳恕賈江淹為蕭太尉上便宜表荀韓之立典管晏之制書陸之鴻筆嚴徐之)
(博辭食貨興志丨丨生論莫不異說而同儉乖議而共治韓愈送湖南李正字序貞元中愈從太傅隴西公)
(平汴州李生之尊府以侍御史管汴之丨丨日為酒殺羊享賓客李生則尚與其弟學讀書習文辭以舉進士)
(為業愈於太傅府年最少故得交李生父子間許皎然贈和評事判官詩學究天人知遠識權分丨丨良籌)
鹽礬(宋史職官志見香茶下兼又中興沿邊諸縣間以武臣為尉並帶廵捉私茶丨丨)
鹽布(唐書張東之傳姚州古哀牢國域土荒外山岨水深漢世未與中國通唐蒙開夜郎滇笮而哀牢附)
(東漢光武末始請内屬置永昌郡統之賦其丨丨氈罽以利中土金史從垣傳絳解二州僅能城守而村落)
(之民皆嘗被兵重以連歲不登人多艱食皆恃丨丨易米今大陽等渡乃不許粟麥過河願罷其禁)
鹽絺(書禹貢厥貢丨丨)
鹽香(宋史食貨志罷提舉丨丨諸路鹽事各歸提刑司)
鹽麴(宋史食貨志市征地課丨丨之類通判官兵馬都監縣令等並親臨之又今天下田稅已重更有)
(農具牛皮丨丨鞵錢之類凡十餘目謂之雜錢)
鹽酒(魏書崔浩傳太宗大悅語至中夜賜浩御縹醪酒十觚水精戎鹽一兩曰朕味卿言若此丨丨故與)
(卿同其旨也課唐書食貨志兩稅上供留州皆易以布帛絲纊租庸調不計錢而納布帛唯丨丨本以榷率)
(計錢與兩稅異不可去錢米宋史食貨志紹興二十五年以符行中等言減兩川脚錢四十萬緡丨丨重額)
(錢七十四萬緡重又潼川府丨丨為蜀害)
鹽油(宋史兵志内外坊監及諸軍馬凡二十餘萬匹飼馬兵校一萬六千三十八人每歲京坊草六十六)
(萬六千圍麩料六萬二千二百四石丨丨藥糖九萬五千餘斤石諸州軍不預焉)
鹽中(周禮大祝疏見鹽醢下)
鹽醢(周禮大祝辨九祭六曰擩祭注擩祭以肝肺葅擩丨丨中以祭之疏案特牲少牢墮祭之時皆有以)
(葅擩醢中以祭主人獻尸時賓長以肝從尸以肝擩鹽中故先鄭云以肝肺葅擩丨丨中以祭魏書高允傳)
(見牀帳下尠韓愈詩貪食以忘軀不調丨丨)
鹽醯(韓愈太學博士李君墓誌銘五榖三牲丨丨果蔬人所常御人相厚勉必曰強食今惑者皆曰五榖)
(令人夭不能無食當務減節丨丨以濟百味)
鹽酢(南史孝義王虚之傳十三喪母三十三喪父二十五年丨丨不入口)
鹽醋(國史補盧相邁不食丨丨同列問之足下不食丨丨何堪邁笑而答曰足下終日食丨丨復又何堪)
鹽酪(禮記雜記功衰食菜果飲水漿無丨不能食食丨可也宋書劉瑜傳七歲喪父事母至孝年五十)
(二又喪母三年不進丨丨號泣晝夜不絶聲宋史張愈傳丁内艱丨丨不入口再期)
鹽豉(史記貨殖傳糵麴丨丨千答意魏志曹爽傳注魏末傳曰兄弟共議未知宣王深淺作書與宣王)
(曰賤子爽哀惶恐怖無狀招禍分受屠滅前遣家人迎糧於今未返數日乏匱當煩見餉以繼旦夕宣王得書)
(大驚即答書曰初不知乏糧甚懷踧踖令致米一百斛并肉脯丨丨大豆尋送爽兄弟不達變數即便喜歡自)
(謂不死為又王脩傳注王隠晉書曰修一子名儀儀子裒門人本縣所役求裒為屬裒乃步擔乾飯兒負丨)
(丨門徒從者千餘人安丘令以為見己整衣出迎之於門裒乃下道至土牛磬折而立云門生為縣所役故來)
(送别執手涕泣而去令即放遣諸生夙急就篇蕪荑丨丨醢酢醬注丨生於鹹水者也古者沙氏初煮海為)
(鹽其後又出河東大鹵臨邛火井焉丨者幽豆而為之也世說陸機詣王武子武子前置數斛羊酪指以示)
(陸曰卿江東何以敵此陸云有千里蓴羹但未下丨丨耳)
鹽葅(北戶錄睡菜五六月生田塘中葉類茨菰根如藕梢土人採根為丨丨)
鹽鮓(宋祁詩魚香丨丨天)
鹽湯(晉書衞瓘傳會使瓘慰勞諸軍瓘心欲去且堅其意曰卿三軍主宜自行會曰卿監司且先行吾當)
(後出瓘便下殿會悔遣之使呼瓘瓘辭眩疾動詐仆地會出閤數十信追之瓘至外解服丨丨大吐瓘素羸便)
(似困篤會遣所親人及醫視之皆言不起會由是無所憚及暮門閉瓘作檄文告諸軍諸軍並已唱兵攻會會)
(率左右拒戰諸將擊敗之唯帳下數百人隨會繞道急走盡殺之瓘於是部分諸將羣情肅然)
鹽飯(宋書郭世道傳子原平性閑木功每為人作匠取散夫價主人設食原平自以家貧父母不辦有肴)
(味唯餐丨丨而已)
鹽胾(宋史職官志油醋庫掌供油及丨丨)
鹽車(戰國策夫驥之齒至矣服丨丨而上太行蹄申膝折尾湛胕潰漉汁灑地白汗交流外阪遷延負棘)
(而不能上伯樂遭之下車攀而哭之解紵衣以羃之驥於是俛而噴仰而鳴聲達於天若出金石聲者何也彼)
(見伯樂之知己也丨史記賈誼傳騰駕罷牛兮驂蹇驢驥垂兩耳兮服丨宋史兵志司牧丨丨新招梢工)
(乃又司馬池傳議者以蒲坂竇津大陽路官運鹽回遠開㟏口道自聞喜逾山而抵垣曲咸以為便池謂人)
(曰昔人何為舍逕而就迂殆必有未便者衆不以為然未幾山水暴至丨丨人牛盡沒入河衆乃服鹽鐵論)
(騏驥之輓丨丨垂頭於太行屠者持刀而睨之太公之窮困負販於朝歌也蓬頭相聚而笑之說苑夫驥厄)
(罷丨丨非無驥狀也世莫能知也使驥得王良造父驥無千里之足乎沈約讓五兵尚書表醜貌悴容不藉)
(鑒於淄水駑足蹇步終取躓於丨丨試李白詩丨丨上峻坂倒行逆施畏日晚章孝標省騏驥長鳴詩丨)
(丨今願脫千里為君行馬杜牧驌驦駿詩遭遇不遭遇丨丨與鼓車韓琮咏詩金埒未登嘶若是丨丨猶)
(駕瘦何驚羅胡曾虞坂詩未省孫陽身沒後幾多騏驥困丨丨隠春日投錢塘元師尚父詩丨丨顧後聲)
(方重火井窺來焰始浮)
鹽篠(羅虬比紅兒詩若見紅兒此中住不勞丨丨洒宫廊)
鹽船(宋史河渠志乾道六年三月又命兩浙運副劉敏士淛西提舉芮輝於新涇塘置牐堰以捍海潮楊)
(家港東開河置牐通行丨丨)
鹽舟(宋史食貨志詔丨丨力勝錢勿輸用絶阻遏且許舟行越次取疾官綱等舟輒欄阻者坐之又曾)
(公亮傳契丹縱人漁界河又數通丨丨吏不敢禁皆謂與之校且生事公亮言萌芽不禁後將奈何雄州趙滋)
(勇而有謀可任也使諭以指意邊害訖息)
鹽席(宋史食貨志商人持劵若鹽鬻京師劵紙六千丨丨十千輒增損所以平其市估使不得為輕重)
鹽袋(宋史食貨志御府用度曰廣課入欲豐微至於丨丨鮝鹽莫不有禁元史食貨志本司自延祐七)
(年改立杭州等七倉設置部轄掌收各綱船戶運到丨丨貯頓在倉依次支鹽俱有定制)
鹽蜃(左傳海之丨丨祈望守之)
鹽虎(左傳王使周公閱來聘饗有昌歜白黑形鹽辭曰國君文足昭也武可畏也則有備物之饗以象其)
(德薦五味羞嘉榖丨丨形以獻其功吾何以堪之𨼆梁元帝與蕭諮議等書米如玉銳丨似丨形李商殘)
(雪詩刻獸推丨丨為山倒玉人玉韓琦雪詩危石蓋深丨丨陷老枝擎重龍寒)
鹽馬(宋史孫永傳歷河北陜西都轉運使時邊用不足以解鹽市馬别為一司外臺不得與永奏曰丨丨)
(國之大計使主者專其柄既無以統隸苟為非法孰從而制之)
鹽角(碧雞漫志丨丨兒嘉祐雜志云梅聖俞說始教坊家人市鹽於紙角中得一曲譜翻之遂以名令雙)
(調丨丨兒令是也歐陽永叔常制詞)
鹽貴(宋史食貨志今未榷而契丹盜販不已若榷則丨丨契丹之鹽益售是為我斂怨而使契丹獲福也)
鹽鹹(書說命傳見鹽梅下)
鹽消(本草朴消釋名消石朴丨丨皮消)
鹽多(宋史食貨志見鹽商下)
油
油膏(荆楚歲時記見酒脯下)
油暈(雲仙雜記墨紋如履皮磨之有丨丨者一兩可染三萬筆)
油烟(窗間紀聞熙豐間張遇供御墨用丨丨入腦麝金箔謂之龍香劑)
油花(粧樓記池陽上巳日婦女以薺花點油祝而洒之水中若成龍鳳花卉之狀則吉謂之丨丨卜)
油灰(宋史李全𫝊全造舟益急至發冢取煔板鍊鐵錢為釘鞠熬人脂擣丨丨列炬繼晷招沿海亡命為)
(水手)
油綵(唐書杜亞傳見篙人下)
油畫(晉書禮志皇后著十二笄步搖衣青衣乘丨丨雲母安車駕六騩馬宋史輿服志玉輅自唐顯慶)
(中傳之至宋曰顯慶輅其制箱上置平盤黃屋四柱皆丨丨刻鏤左青龍右白虎龜文金鳳翅雜花龍鳳金塗)
(銀裝間以玉飾)
油香(白居易寄胡餅與楊萬州詩胡麻餅樣學京都麫脆丨丨新出爐)
油山(明一統志丨丨在南雄府城東一百二十里高數千仞其勢突兀傍有一小穴出油人多取以為利)
油州(周書武帝紀天和二年夏四月乙巳省東南諸州以潁州歸州溳州均州入唐州丨丨入純州鴻州)
(入淮州洞州入湖州睢州入襄州憲州入昌州)
油江(蜀志先主傳注江表傳曰周瑜為南郡太守分南岸地以給備備别立營於丨丨口改名為公安)
油水(水經丨丨出武陵孱陵縣西界東過其縣北注縣有白石山丨丨所出東逕其縣西與洈水合又)
(江水又逕南平郡孱陵縣之樂鄉城北又東南丨丨從西南來注之又東右合油口本草石腦油集解正德)
(末年嘉州開鹽井偶得丨丨可以照夜其光加倍沃之以水則焰彌甚撲之以灰則滅作雄硫氣)
油口(水經見上)
油坊(元史奸臣傳罷白酵課立野麫木植磁器桑棗煤炭匹段青果丨丨請牙行調出縣官鈔八十六萬)
(餘定)
油庫(宋史兵志御廚翰林司牛羊司法酒庫内酒坊外物料庫醋庫丨丨隸光禄寺)
油戶(元史百官志興中州等處丨丨提領所秩從九品提領一員大使一員副使一員歲辦油十萬觔以)
(供内庖至元二十九年始置)
油漆(宋史職官志作坊物料庫掌收鐵錫羽箭丨丨之屬元史百官志丨丨局提領五員同提領副提)
(領各一員掌兩都宫殿髹溱之工中統元年置)
油麻(洞冥記大初二年東方朔從西那汗國歸得聲風木十枝獻帝長九尺大如指此木臨因桓之水則)
(禹貢所謂因桓是也其源出甜波樹上有紫燕黃鵠集其間實如丨丨風吹枝如玉聲因以為名)
油鹽(元史兵志世祖中統四年三月中書省定議乘坐驛馬長行馬使臣從人及下文字曳刺解子人等)
(分例乘驛使臣換馬處正使臣支粥食觧渴酒從人支粥宿頓處正使臣白米一升麫一斤酒一升丨丨雜支)
(鈔一十文)
油醋(宋史職官志見鹽胾下)
油炭(宋史食貨志建中靖國七年以歲歉之後用物少而民艱食在京及畿内丨丨麫布絮稅并力勝錢)
(並權免)
油素(楊䧺答劉歆書天下上計孝廉及内郡衞卒會者雄常把三寸弱翰齎丨丨四尺以問其異語歸即)
(以鉛摘次之於槧二十七年於今矣家任昉為范始興求為太宰立碑表人蓄丨丨懷鉛筆)
油紙(宋史食貨志物産之品六一曰六畜二曰齒革翎毛三曰茶鹽四曰竹木麻草芻菜五曰果藥丨丨)
(薪炭漆蠟六曰雜物)
油牋(嫏嬛記族雪道君有顯色天膏封以軟玉丨丨命玉童寄侍琴仙女於繡雲山中)
油絹(宋史職官志殿前班都虞侯已下至軍士歲給春冬服三十匹丨丨六匹而加綿布錢有差又張)
(洞傳民輸丨丨不中度者舊責以滿匹洞命計尺寸輸錢民便之元史兵志凡有遞轉文字到舖司隨即分)
(明附籍速令當該舖兵偎以軟絹包袱更用丨丨捲縛夾版束繫賫小回歷一本作急走遞到下舖交割)
油囊(唐書車服志大將出賜旌以顓賞節以顓殺旌以絳帛五丈粉畫虎有銅龍一首纏緋旛紫縑為袋)
(丨丨為表節懸画木盤三相去數寸隅垂赤麻餘與旌同又穎王璬傳璬之出遽不及受節司馬史賁請建)
(大槊蒙丨丨先驅以威道路璬笑曰既為真王矣安用假節為神仙傳王遠遣左右以千錢與餘杭姥乞酤)
(酒頃信還得一丨丨酒五斗許使傳餘杭姥答言恐地上酒不中尊飲耳雲仙雜記白氏履道里宅有池水)
(可泛舟樂天每命賓客繞船以百十丨丨懸酒炙沉水中隨船而行一物盡則左右又進之藏盤筵於水底也)
(天張說蘇摩遮詩丨丨取得河水將添上壽萬年杯)
油衣(唐書谷那律傳遷諫議大夫兼弘文館學士從太宗出獵遇兩沾漬因問曰丨丨若為而無漏耶那)
(律曰以瓦為之當不漏帝悅其直賜帛二百段者宋史儀衞志見席褥下玉照新志紹聖中有王毅文貞)
(之孫以滑稽得名除知澤州不稱其意往别時宰章子厚曰澤州丨丨甚佳良久又曰出餳極妙毅曰啓相公)
(待到後當終日坐地披著丨丨食餳也)
油帽(宋史高昌國傳俗好騎射婦人戴丨丨謂之蘇幕遮)
油手(物類相感志丨丨以鹽洗之可代肥皂一云將順手洗自落)
油額(温庭筠感舊陳情詩見香塵下)
油燈(歸田錄見燭淚下吐韓愈月蝕詩丨丨不照席是夕燄如長虹)
油幄(雲仙雜記饒子卿隠廬山康王谷無瓦屋代以茅茨或時雨濕致漏則以丨丨承梁坐於其下)
油幌(馬祖常送毛真人還山詩雨灑石壇苔錦滑日穿丨丨竹書光)
油帟(桯史隆興初孝宗銳志復古射御鞍馬以習勞事時召諸將擊鞠殿中雖風雨亦張丨丨布沙除地)
油箔(宋史王安禮傳後宮造丨丨約三年損者反其價纔一年有損者中官持詣府請如約詞氣甚厲安)
(禮曰庸詎非置之不得其地為風雨燥濕所壞邪苟如是民將無復得直約不可用也卒不追)
油帊(宋史禮志行宮除前後殿外並張幕為屋覆之以丨丨)
油幕(開元天寶遺事長安貴家子弟每至春時遊宴供帳於圜圃中隨行載以丨丨或遇隂雨以幕覆之)
(盡歡而歸丨劉禹錫常州楊給事製新樓詩文昌星象盡東來丨朱門次第開又送趙中丞參山南令狐)
(僕射幕府詩相府開丨丨門生逐絳紗甘又詶竇員外郡齋宴客詩渚宮丨丨方高步澧浦棠有幾叢)
油旌(元稹贈李十一詩淮水連年起戰塵丨丨三換一何頻)
油幢(柳宗元謝襄陽李夷簡尚書撫問啟伏惟尚書鶚立朝端風行天下入統邦憲出分主憂控此上遊)
(式是南服凡海内奔走之士思欲修容於轅門之外躡履於丨丨之前譬之涉蓬瀛登崑閬不可得而進也)
油蓋(宋書禮志蠶將生擇吉日皇后著十二笄衣青衣乘丨丨雲母安車駕六馬女尚書著貂蟬佩璽陪)
(乘載筐鉤家陳師道馬上口占呈立之詩轉就鄰借丨丨始知公是最閒人)
油絡(齊書豫章王嶷傳尋給丨丨俠望車定南史樂藹傳見車府下隋書煬帝紀二年制輿服五品)
(以上給犢車通幰三公親王加以丨丨)
油繖(宋史儀衞志金節隋制也黑漆竿上施圓盤周綴紅絲拂八層黃繡龍袋籠之王公以下皆有節制)
(同金節韜以碧丨丨古張帛避雨之制)
油戟(唐書儀衞志第一戟赤氅六人第二弓箭六人第三儀鋋毦六人第四刀楯六人第五儀鍠五色旛)
(六人第六丨丨六人)
油壁(齊書鄱陽王鏘傳制局監謝粲說鏘及隨王子隆曰殿下但乘丨丨車入宮出天子置朝堂二王夾)
(輔號令粲等閉城門上仗誰敢不同東城人政共縛送蕭今耳古樂府妾乘丨丨車郎乘青驄馬李賀詩)
(丨丨車久相待雞温庭筠春曉曲丨丨車輕金犢肥流蘇帳曉春報劉筠詩丨丨春車隔渭橋)
油船(魏志夏侯尚傳黃初三年車駕幸宛使尚率諸軍與曹真共圍江陵權將諸葛瑾與尚真對江瑾渡)
(入江中渚而分水軍於江中尚夜多持丨丨將步騎萬餘人於下流潛渡攻瑾諸軍夾江燒其舟船水陸並攻)
(破之向吳志朱桓傳黃武元年魏使大司馬曹仁步騎數萬濡湏仁遣其子泰攻濡湏城分遣將軍常雕督)
(諸葛虔王雙等乘丨丨别襲中洲中洲者部曲妻子所在也仁自將萬人留槖臯復為泰等後拒桓部兵將攻)
(取丨丨或别擊雕等桓等身自拒泰燒營而退遂梟雕生虜雙送武昌)
油盎(入蜀記入瞿塘峽兩壁對聳上入霄漢其平如削仰視天如匹練然已落峽中平如丨丨)
油盆(元稹送王十一郎遊剡中詩百里丨丨鏡湖水千重鈿朵會稽山)
油缸(傳載略武肅王創業艱難恒以圓木為枕而寢甫睡濃枕偏則寤嘗時詣諸院孫敏利者老姥監直)
(聽更一宵有大蜥蜴沿丨丨而吸視之將竭倏然不見明日王曰昨夜夢麻膏充腸而飽是何祥也)
油鴨(本草鸊鷓釋名須蠃水□䴇頂刀鴨丨丨)
油果(調謔編東坡在黃州時嘗赴何秀才會食丨丨甚酥因問主人此名為何主人對以無名東坡又問)
(為甚酥坐客皆曰是可以為名矣又潘長官以東坡不能飲每為設醴坡笑曰此必錯煮水也他日忽思丨丨)
(作小詩求之云野飲花前百事無腰間惟繫一葫蘆已傾潘子錯煮水更覓君家為甚酥李端叔嘗為予言東)
(坡云街談市語皆可入詩但要人鎔化耳)
油餌(李華東都聖善寺無畏三藏碑鉢中非國食示一禪僧華人也見丨丨尚温粟飯餘煖)
油餅(楓窗小牘舊京宮役固多竒妙即烹煮槃案亦復擅名如王樓梅花包子曹婆婆肉餅薛家羊飯梅)
(家鵝鴨曹家從食徐家瓠羹鄭家丨丨王家乳酪段家熝物石逄巴子南食之類皆聲稱於時)
油蒸(酉陽雜俎後梁韋林京兆人天保中為舍人嘗為䱉表以譏刺時人其詞曰臣䱉言伏見除書以臣)
(為糝熬將軍丨丨校尉&KR0796;州刺史脯腊如故)
油覆(南方草木狀吳孫亮使黃門以銀椀并蓋就中藏吏取交州所獻甘蔗餳黃門先恨藏吏以鼠屎投)
(餳中啓言吏不謹亮呼吏持餳器入門曰此器既蓋之且有丨丨無緣有此黃門將有恨汝吏叩頭曰嘗從臣)
(求莞席臣以席有數不敢與亮曰必是此問之具服)
油點(元好問野谷道中懷昭禪師詩湯翻豆餅銀絲滑丨丨茶心雪蕊香)
油築(陸游詩丨丨毬場飛騕褭)
油涸(陸游冬夜讀書詩挑燈夜讀書丨丨意未巳)
油染(元史百官志祇應司秩從五品掌糚鑾丨丨表褙之事)
油裔(楊乂雲賦東西絡繹南北丨丨)
油雲(江淹齊太祖誄複林丨丨重山減日之沈約拜尚書令到都謝表丨丨湛露徒降旻昊德弱縞輕)
(蟬不載丘嶽之重年包佶送神詩跪拜臨壇結空想年應節候丨丨)
油霈(劉筠愆亢致禱詩從此四五日丨丨洽封圻)
膠
膠漆(禮記月令季秋之月是月也霜始降則百工休注寒而丨丨之作不堅好也史記蔡澤傳蔡澤曰)
(然則君之主慈仁任忠惇厚舊故其賢知與有道之士為丨丨義不倍功臣孰與秦孝公楚悼王越王乎又)
(鄒陽傳感於心合於行親於丨丨佯後漢書雷義傳義舉茂才讓於陳重刺史不聽義遂狂被髮走不應命)
(鄉里為之語曰丨丨自謂堅不如雷與陳莊宋史職官志凡用丨丨筋革材物必以時課百工子見纆索)
(下愛又見䋲約下相淮南子天下莫相憎于丨丨而莫相于冰炭丨丨賊冰炭相息也韓詩外傳夫實)
(之與實如丨如丨虚之與虚薄冰之見晝日萬又夫巧弓之見手也傅角被筋丨丨之和即可以為乘之寶)
(也及其被手而賈不數銖人同財鈞而貴賤相萬者盡性致志也春秋繁露以德為國者甘於飴密固於丨)
(丨曰兼明書霜降丨丨堅可以為器故美百工之功也明按月令季秋云霜始降則百工休注曰謂丨丨之)
(作停也困兩同書故瞽叟愚而重華聖盜蹠貪而柳下廉劉紀而紀信焚伯桃饋而角哀死亦猶烟炭同出)
(飛沉自分丨丨異生而堅固相守也然則情性不等同異難并劉峻廣絶交論見琴瑟下魏收加齊王九)
(鍚冊文既飲醇醪附同丨丨至孔融詩三人成市虎浸漬解丨丨楊方合歡詩情斷金石丨丨未為牢)
(杜甫長沙送李十一詩久存丨丨應難並一辱泥塗遂晩收又憶昔詩宫中聖人奏雲門天下朋友皆丨丨)
(倦獨孤及將赴京答李紓贈别詩丨丨常投分荆蠻各遊楊萬里詩華陽黑水煎丨丨太陰無霜作肌骨)
膠柱(史記趙奢傳見鼓瑟下乘宋書袁豹傳司牧之官莫或為務俗吏庸近猶常科依勸督之故典迷)
(民情之屢變譬猶修隄以防川忘淵丘之改易丨丨于昔弦忽宮商之乖調淮南子今握一君之法藉以非)
(傳代之俗辟由丨丨而調瑟也不鹽鐵論持規而非矩執準而非繩通一孔曉一理而知權衡以所不覩不)
(信人若蟬之不知雪堅據古人以應當世猶辰參之錯丨丨而調瑟固而難合矣法言或曰以往聖人之法)
(治將來譬猶丨丨而調瑟有諸曰有之曰聖君少而庸君多如獨仲尼之道是漆也釋常談不見機而守舊)
(規者謂之丨丨鼓瑟史記趙有名將趙奢能兵奢既死趙王憐之使其子括將兵拒秦藺相如諫曰大王以其)
(父之能而用其子者如丨丨鼓瑟耳以傅咸陳選舉書且丨丨不可以調瑟况乎官人而可限乎伏思所限)
(者以防選用不能出人當隨事而制無須限法法有限其於致遠無乃泥乎康季子事貌相似判道無常師)
(未宜丨丨貌有相似自可摳衣而梁武帝圍棋賦勿丨丨以調瑟專守株侍兔)
膠竿(譚子化書執丨丨捕黃雀黃雀從而噪之捧盤餐亨烏鳥烏鳥從而告之是知至暴者無所不異至)
(食者無所不同)
膠瑟(沈約上注連珠表朔禽伏獸易以心威守株丨丨難與適變)
膠船(魏書李騫傳延丨丨而越水若朽索而奔乘執唐書韋承慶傳明堂災上疏諫以文明垂拱後政)
(者未滿歲率以罷去大抵皆惡逆不道夫構大厦濟巨川必擇文梓艅艎若亟毁而敗則是用朽木乘丨丨也)
(以庾信哀江南賦乘漬水丨丨馭奔駒以朽索)
膠車(鹽鐵論大夫憮然内慚四據而不言當此之時順風承意之士如編口張而不歙舉舌而不下闇然)
(而懷重負而見責大夫曰諾丨丨修逢雨請與諸生解)
膠牙(荆楚歲時記正月一日長幼悉正衣冠以次拜賀進椒柏酒飲桃湯進屠蘇酒丨丨餳下五辛盤進)
(敷於散服却鬼丸各進一雞子造桃板著戶謂之仙木凡飲酒次第從小起白居易寒食詩三杯婪尾酒一)
(楪丨丨餳)
膠粉(蘇軾詩趙叟得其妙一洗丨丨空)
膠庠(梁簡文帝大法頌序廣修璧水洞啟丨丨)
膠目(說苑管夷吾束縛丨丨居檻車中自車中起為仲父則其遇齊桓公也)
膠心(韓愈送高閑上人序苟可以寓其巧智使機應於心不挫於氣則神完而守固雖外物至不丨於丨)
膠葛(漢書司馬相如傳上林賦置酒乎顥天之臺張樂乎丨丨之㝢又揚雄傳解難獨不見夫翠虬絳)
(螭之將登虖天必聳身於蒼梧之淵不階浮雲翼疾風虚舉而上升則不能撠丨丨騰九閎又甘泉賦齊總)
(總撙撙其相丨丨兮猋駭雲訊奮㠯方攘注丨丨猶言膠加也梁元帝曠野寺碑雲楣丨丨桂梀陰崇)
膠厚(周禮考工記輪人施丨必丨施筋必數)
膠固(蜀檮杌昭宗即位陳敬瑄叛於成都慮建於東川顧彦明丨丨為患頗憂之令孜曰建吾子也可折)
(簡召之遂與建書曰中原多故惟三蜀可以偷安陳公恢廓無疑同建大事吾父子輔之無不可也建大喜領)
(兵趨成都之陸機五等諸侯論為上無為且心羣下知丨丨之義)
膠溺(齊書顧憲之傳尋始立牛埭之意非苟逼僦以納稅也當以風濤迅險人力不捷屢致丨丨濟急利)
(物耳既公私是樂所以輸直無怨京師航渡即其例也)
膠加(漢書揚雄傳注見膠葛下)
膠擾(程俱過方子通惟深詩塵中等丨丨念此將焉投)
膠喈(魏書李騫傳雖風雨之如晦亮丨丨而不已)
膠譎(方言丨丨許也涼州西南之間曰丨自關而東西或曰丨)
膠法(王庭珪詩老潘丨丨祕不傳君獨得之乃其天)
膠勁(張憲許將軍郊居詩細弓丨丨不須焙手撚骲頭尋鴈聲)
膠致(史記張耳傳貫高怨家上變告之上皆并逮捕趙王貫高等十餘人皆爭自剄貫高獨怒罵曰誰令)
(公為之今王實無謀而並捕王公等皆死誰白王不反者乃檻車丨丨與王詣長安)
膠戾(漢書劉向傳朝臣舛午丨丨乖剌)
膠綴(朱德潤河冰阻舟詩連艘若丨丨雨宿冐霜霰)
膠青(瑞桂堂暇錄韓之文如水中鹽味色裏丨丨未嘗不用事而未嘗見其用事之迹)
膠水(宋書周朗傳田非丨丨皆播麥菽地堪滋養悉蓻紵麻蔭巷緣藩必樹桑柘列庭接宇唯植竹栗若)
(此令既行而善其事者庶民則敘之以爵有司亦從而加賞隋書地理志東萊郡統縣丨丨水經丨丨出)
(黔陬縣膠山北過其縣西又北過夷安縣東又北過當利縣西北入于海明一統志丨丨源發鐵橛山北過)
(密州五弩山鹵水入焉又北過高密縣注瀦澤與張奴水合由澤北入新河經平度州昌邑縣界入海又墨)
(經凡煤一片古法用膠一斤今用丨丨一斤水居十二兩膠居四兩所以不善)
膠河(明一統志丨丨橋在萊州府平度州西八十里跨膠水)
膠州(明一統志丨丨在萊州府城南二百二十里本春秋介國地漢為黔陬縣地屬瑯琊郡晉屬城陽郡)
(後魏置丨丨取境内膠水為名隋置膠西縣以黔陬縣省入唐省州入高密縣宋置臨海軍金改為膠西縣屬)
(密州元復置丨丨屬益都路)
膠東(漢書宣帝紀三年春三月詔曰蓋聞有功不賞有罪不誅雖唐虞猶不能以化天下今丨丨相成勞)
(來不怠流民自占八萬餘口治有異等其秩成中二千石賜爵關内侯又地理志丨丨國注故齊高帝元年)
(别為國五月復屬齊國文帝十六年復為國莽曰郁秩又田儋傳徙齊王市更王丨丨治即墨宋書州郡)
(志丨丨今本丨丨國後漢晉太康地志屬北海滄高適送蔡少府赴登州推事詩丨丨連即墨萊水入溟)
膠西(漢書吳王濞傳丨丨王卬以賣爵事有姦削其六縣宋書州郡志高密太守漢文帝分齊為丨丨)
(宣帝太始元年更名高密光武建武十三年并北海晉惠帝又分城陽)
膠陽(漢書地理志北海郡縣丨丨)
磁
磁石(淮南子丨丨上飛雲母來水土龍致雨燕鴈代飛又以火能焦水也因使銷金則道行矣若以丨)
(丨之能連鐵也而求其引瓦則難矣虞三輔黃圖阿房宫以木蘭為梁丨丨為門英雄記翻字仲翔會稽)
(餘姚人也少好學有高氣年十二客有候其兄者不過翻翻追與書曰僕聞虎魄不取腐芥丨丨不受曲鍼過)
(而不存不亦宜乎客得書竒之由是見稱丨水經注鎬水又逕丨丨門西金冊大要金碧經曰丨吸鐵隔)
(碍潛通針楊方合歡詩丨丨引長陽燧下炎煙)
磁州(明一統志丨丨在彰德府城北七十里本秦邯鄲郡地漢為魏郡武安縣地後魏析置臨水縣後周)
(割臨水置滏陽縣及成安郡隋罷郡於滏陽置丨丨後罷唐改為惠州後復為丨丨宋以昭義縣省入滏陽元)
(初陞為滏源軍節度屬廣平路後復為丨丨)
磁山(明一統志丨丨在登州府福山縣南三十五里東南有洞深三丈許内有石佛像下有泉二泓澄澈)
(可鑑)
磁河(明一統志丨丨源自順天府安州聚九河之水至雄縣為瓦濟河至保定縣為丨丨入直沽)
磁潞(唐書李德裕傳元逵兵已出而弘敬逗留持兩端德裕建遣王宰以陳許精甲假道於魏以伐磁弘)
(敬聞遽勒兵請自涉漳取丨丨)
磁湖(宋史兵志興國二砦池口丨丨)
磁洺(岳珂追感詩開疆不商虢結約到丨丨)
磁相(唐書田弘正傳承嗣盜丨丨廷玠無所回染)
磁君(淮南畢萬衛磁石一名丨丨)
磁鉢(耶律楚材過太原南陽鎮題紫微觀壁詩纍纍山果盈丨丨薄薄濁醪半瓦壺)
磁課(元史食貨志丨丨冀寧路五十八錠)
礬
礬水(宋史河渠志自慶歷八年後大水七至方其盛時游波有平堤者今河流安順三年矣設復丨丨暴)
(漲則河身乃在牐口之上)
礬錢(宋史食貨志見礬事下)
礬法(宋史食貨志知慶州王廣淵言河東礬為利源之最清河東京東河北陜西别立丨丨專置提舉官)
礬馱(宋史食貨志晉汾慈州礬以一百四十觔為一馱給錢六十隰州丨丨減三十觔給錢八百)
礬事(宋史食貨志政和初復官鬻罷商販如舊制淮南丨丨司罷歸發運司上供礬錢責以三萬三千一)
(百緡為額)
礬額(宋史食貨志大觀元年定河北河東丨丨各二十四萬緡淮南九萬緡)
礬頭(畫鑒董元天真爛漫平淡唐多無此品在畢宏上此米元章議論唐畫山水至宋始備如元又在諸)
(公之上樹石幽潤峰巒清深蚤年丨丨頗多暮年一洗舊習)
礬直(宋史食貨志言者謂丨丨酬以見錢商人以陳茶入博有利豪商無資國用)
砂
砂石(漢書高祖紀漢王入彭城收羽美人貨賂置酒高會羽聞之令其將擊齊而自㠯精兵三萬人從魯)
(出胡陵至蕭晨擊漢軍大戰彭城靈璧東睢水上大破漢軍多殺士卒睢水為之不流圍漢王三帀大風從西)
(北起折木發屋揚丨丨晝晦楚軍大亂而漢王得輿數十騎遁去新論假使天下瓦礫悉化為和璞丨丨皆)
(變為隋珠如值水旱之歲瓊粒之年則璧不可以禦寒珠未可以充飢也雖有奪日之鑑代月之光歸於無用)
(也何異畫為西施美而不可悦刻作桃李似而不可食也李益罷秩後入華山采茯苓逢道者詩取之丨丨)
(間異若龜鶴形)
砂礫(唐書李密傳初密建號登壇疾風鼔其衣幾仆及即位狐鳴於旁惡之及將敗鞏數有回風發於地)
(激丨丨上屬天白日為晦帶杜甫遣興詩朔風飄胡鴈慘澹丨丨)
砂泉(陳櫟黃山堂賦既白懸於布水亦紅盎於丨丨木方干侯郎中新置西湖詩丨丨遶石通山脈岸)
(粘萍是浪痕)
砂井(宋史西南溪峒蠻傳淳化二年知晃州田漢權言本管丨丨步夷人粟忠獲古晃州印一鈕來獻因)
(請命以漢權為晃州刺史)
砂磧(陳羽冬晚送友人使西蕃詩玉關晴有雪丨丨雨無泥)
砂堰(宋史魏勝傳金兵徑趨城東欲過丨丨圜城為營勝先已據堰備之金軍不得過拒戰竟日終不能)
(近)
砂竇(范成大詩晶熒丨丨紅夭矯泉紳白)
砂路(劉長卿詶張夏雪夜赴州訪别途中苦寒作水聲冰下咽丨丨雪中平)
砂巷(宋史魏勝傳金人遣山東路都統總管以兵十萬攻海州時寶帥海舟水陸並進抵城北丨丨勝率)
(衆合寶軍大破之斬首不可計堰水為之不流)
砂雪(柳貫午日雪後行失八兒秃道中詩馬前丨丨行初隠鵰背荒雲落更盤)
砂牀(溪蠻叢笑丨丨石之不碎而砂附著其上者名丨丨)
砂鍋(本草丨丨集解時珍曰沙土埏埴燒成者)
砂甖(梅堯臣茶詩雪貯雙丨丨詩琢無玉瑕)
砂鼠(宋史高昌國傳北廷川長廣數千里鷹鷂鵰鶻之所生多美草不生花丨丨大如䨲鷙禽捕食之)
砂鶴(劉長卿詶張夏别後道中見寄詩海鷗知吏傲丨丨見人衰)
砂赤(劉咸黃河賦或泓沈如練光或緋紅如丨丨丨王惲捕魚歌就中一魚匪常材黃金作鱗尾丨)
砂顆(輟耕錄古銅器款必細如髮勻整分曉無纖毫糢糊此蓋用銅之精者並無丨丨一也良工精妙二)
(也不吝工夫非朝夕所為三也)
砂末(曾鞏廣德湖記天禧二年知州事李夷庚始正湖界起隄十有八里以限之湖之濱有地曰林村丨)
(丨曰高橋臘臺)
冶
冶塘(宋書百官志晉江右掌冶鑄領冶令三十九戶五千三百五十冶皆在江北而江南惟有梅根及丨)
(丨二冶皆屬揚州不屬衞尉)
冶縣(宋書州郡志建安太守本閩越秦立為閩中郡漢武帝世閩越反滅之徙其民於江淮間虚其地後)
(有遁逃山谷者頗出立為丨丨屬會稽司馬彪云章安是故冶然則臨海亦冶地也)
冶地(宋書州郡志見上)
冶鑄(宋書州郡志張勃吳錄云閩越王丨丨故地曰安閩王冶此不應偏以受名蓋勾踐丨丨之所故謂)
(之冶乎)
冶令(宋書百官志東丨丨一人丞一人南丨丨一人丞一人漢有鐵官晉置令掌工徒鼓鑄隸衞尉)
冶募(宋書王弘休傳二局田曹各立典軍募吏依丨丨比例並聽取山湖人)
柴
柴炭(隋書后妃𫝊司饎掌廩餼丨丨食五代史孔謙傳遣大程官放豬羊丨丨宋史貨志大觀二年)
(詔在京諸門凡民衣屨榖菽果蔬丨丨瓷瓦器之類並蠲其稅乂職官志内丨丨庫掌諸薪炭以給宮城及)
(宿衞班直軍士薪炭席薦之物)
柴薪(宋史食貨志建隆初詔除滄德棣淄齊鄆乾渡三十九處算錢水漲聽民置渡勿收其算自是有類)
(此者多因恩宥蠲除其餘橘園魚池水磑社酒蓮藕鵝鴨螺蚌丨丨地舖枯牛骨溉田水利等名皆因諸國舊)
(制前後屢詔廢省緣河州縣民船載粟亦輸算三年始罷)
柴槱(韓愈南山詩或赤若秃鬝或燻若丨丨)
柴荆(畫墁錄趙韓王兩京起第外門皆丨丨不設正寢杜甫羌村詩驅雞上樹木始聞叩丨丨又寄)
(贊上人詩丨丨具茶茗逕路多林丘丨又自瀼西荆屝且移居東屯茅屋詩枕帶還相似丨即有焉又入)
(衡州詩丨丨寄樂土鵬路觀翺翔)
柴草(宋史食貨志詔近京以通津水門外順城倉為場非導洛司船而載商稅入汴者許糾告雖自請稅)
(猶如私載法惟日用物非販易若發箔丨丨竹木之類勿禁)
柴蒿(宋史食貨志其問下色之地與丨丨之地不相遠乃一例每畝均稅一分上輕下重欲乞土色十等)
(如故外即十等之地再分上中下三等折畝均數)
柴菜(宋史食貨志京西轉運司調均鄧州夫三萬每五百人差一官部押赴鄜延饋運其東路程途日支)
(錢米轉運司計自入陜西界至延州程數日支米錢三十丨丨十文並先并給)
柴水(宋書陶潛傳恨汝輩稚小家貧無役丨丨之勞何時可免念之在心若何可言)
柴粟(魏書楊津傳時賊帥薛修禮杜洛周殘掠州境孤城獨立在兩宼之間津貯積丨丨修理戰具更營)
(雉堞賊每來攻機械競起又于城中去城十步掘地至泉作地道潛兵涌出至爐鑄鐵持以灌賊賊隨相語曰)
(不畏利槊堅城惟畏楊公鐵星)
柴米(宋書文帝紀詔曰霖雨彌日水潦為患百姓積儉易致乏匱二縣官長及營署部司各隨統檢實給)
(其丨丨必使周悉)
柴關(戴叔倫遣興詩詩名滿天下終日掩丨丨)
柴戸(李端憶皎然上人詩向日開丨丨驚秋問敝袍)
柴蓽(新論夫連城之璧瘞影荆山夜光之珠潜輝鬱浦玉無翼而飛珠無脛而行揚聲于章華之臺炫燿)
(子綺羅之堂者蓋人君之舉也賢士有脛而不肯至殆蠧材于幽岫毁跡於丨丨者蓋人不能自薦未有為之)
(舉也)
柴門(左傳蓽門閨竇之人注蓽門丨丨閨竇小戸穿壁為戶上銳下方狀如圭也言伯輿微賤之家晉)
(書虞喜傳伏見前賢良虞喜天挺貞素高尚邈世束修立德皓首不倦加以傍綜廣深博聞強識鑚堅研微有)
(弗及之勤處靜味道無風塵之志高枕丨丨怡然自足宜使蒲輪紆衡以旌殊操又儒林傳論史臣曰范平)
(等學府儒宗譽隆望重或質疑是屬或師範攸歸雖為未及古人故亦一時之俊若仲寧之清貞守道抗志丨)
(丨行齊之居室屢空樓心陋巷文博之潄流枕石鏟跡銷聲宣子之樂道安貧弘風闡教斯並通儒之高尚者)
(也徧宋書桂陽王休範傳先帝舊人無罪黜落薦致鄉親布朝省諂諛親狎者飛榮玉除靜立貞粹者丨丨)
(生草琴陶潛自祭文翳翳丨丨事我宵晨難杜甫錦樹行見瑟下又懷錦水居止詩天險終立丨丨豈)
(重過尋戴叔倫桂陽北嶺偶過野人所居聊書即事詩隔雲板屋渡水到丨丨又寄司空曙詩細雨丨丨)
(生遠愁向來詩句若為酬覆盧綸送夏侯校書歸華陰别墅詩山前白鶴村竹雪丨丨陳羽戲題山居詩)
(雖有丨丨常不關片雲高木共身閑)
柴扉(杜甫宿花石戍詩丨丨雖蕪沒農器尚牢固居又雨詩見香秔下又解悶詩草閣丨丨星散浪)
(翻江黑雨飛初虚戴叔倫過龍灣五王閣訪友人不遇詩青林依古塔館靜丨丨歐陽詹題别業詩不信)
(扁舟迴在晚宿雲先已到丨丨)
柴車(左傳訓之以若敖蚡冐篳路藍縷以啓山林注若敖蚡冐皆楚之先君篳路丨丨藍縷敝衣言此二)
(君勤儉以啓土牆齊書崔祖思傳詳察朝士有丨丨蓬館高以殊等雕華輪卑其稱謂馳禽荒色長違清編)
(嗜音酣酒守官不徙物識義方且懼且勸則調風變俗不俟終日韓詩外傳齊景公游于牛山之上而北望)
(齊曰美哉國乎鬱鬱太山使古而無死者寡人將去此而何之俯而泣沾襟國子高子曰然臣賴君之賜疏食)
(惡肉可得而食也駑馬丨丨可得而乘也且猶不欲死况君乎高士傳何點嘗躡草屩乘丨丨陸厥奉答)
(内兄希叔詩駿足思長坂丨丨畏危轍丘江淹擬陶徵君田居詩日暮巾丨丨路暗先已夕為尋西山隠)
(者不遇詩若非巾丨丨應是釣秋水丨皮日休臨頓宅將于歸詩幾枚竹笥送德曜一乘丨迎少君)
柴楥(韓愈守戒今人有宅于山者知猛獸之為害則必高其丨丨而外施窞穽以待之)
柴天(宋書武帝紀高祖地非桓文衆無一旅曾不浹旬夷凶翦暴祀晉配天不失舊物誅内清外功格區)
(宇至于鐘石變聲丨丨改物民已去晉異于延康之初功實靜亂又殊咸熙之末所以恭皇高遜殆均釋負)
柴望(書舜典二月東廵狩至于岱宗丨丨秩于山川諸晉書禮志新禮廵狩方岳丨丨告設壝宮如禮)
(侯之覲者賓及執贄皆如朝儀而不建旗升雲麓漫抄見爐炭下梁武帝祠南郊恩詔丨丨既誠敬克展)
柴燎(宋書禮志權畏天命敢不敬從謹擇元日登壇丨丨即皇帝位惟爾有神饗之左右有吳永綏天極)
(岳北齊書文宣帝紀即位于南郊升壇丨丨告天禹潘閑居賦天子有事于丨丨以郊祖而展義王偁)
(南郊大禮詩珠旒微亂塤篪韻丨丨輕籠劍佩光)
柴焰(韓愈元和聖德詩丨丨虚呵高靈下墮按柴一作紫)
柴壁(魏書安同傳從征姚平於丨丨姚興悉衆救平太祖乃增築城圍以拒興)
柴桑(漢書地理志豫章郡縣丨丨書晉書陶侃傳侃擊破温邵以功封丨丨侯宋州郡志丨丨男相)
(二漢屬豫章晉屬武昌漢晉太康地志屬豫章立尋陽郡後割度碧湖雜記劉遺民名程之字仲思遺民其)
(號也曾作丨丨令與淵明同隠淵明有和丨丨詩時又有周續之者為撫州參軍淵明呼為周掾亦隠于丨丨)
(時號潯陽三隠允梁昭明太子陶靖節傳陶淵明潯陽丨丨人也劉濟經廬岳詩勢入丨丨渚隂開彭蠡)
(壑仍杜甫公安送李晉肅入蜀余下沔鄂詩正解丨丨纜看蜀道行劉禹錫廣宣上人寄與韋令公倡和)
(詩荅詩示之若許相期同結社吾家本自有丨丨丨白居易詩丨丨古村落栗里舊山川又山海經丨之)
(山其上多銀其下多碧多冷石赭)
柴胡(明一統志丨丨汾州府州縣俱出有杜甫寄韋有夏郎中詩省郎憂病士書信丨丨)
柴毁(唐書膠東王道彦傳貞觀初為相州都督徙岷州以父喪解職荷土就墳躬蒔松柏偃廬丨丨雖親)
(友不復識太宗嗟歎)
柴瘠(唐書李嵩傳居母喪丨丨訖除家人未嘗見言笑)
薪
薪土(唐書渾瑊傳泚方據乾陵下瞰城翠翟紅袍左右宦人趨走宴賜拜舞又縱慢辭戲斥天子以為勝)
(在景刻使騎環馳責大臣不識天命造雲梁廣數十丈施大輪濡氈及革冐之周布水囊為鄣指城東北構水)
(廬蒙革周置之運卜丨其下將塞隍)
薪石(漢書溝洫志瀕河隄吏卒郡數千人伐買丨丨之費歲數千萬足㠯通渠成水門又民利其漑灌相)
(率治渠雖勞不罷民田適治河隄亦成此誠富國安民興利除害支數百歲故謂之中策宋史姚渙傳大江)
(漲溢渙前戒民徙儲積遷高阜及城沒無溺者因相地形築子城埽臺為木岸七十丈繚以長隄楗以丨丨厥)
(後江漲不為害)
薪水(南史陶潛傳為彭澤令不以家累自隨送一力給其子曰汝旦夕之費自給為難今遣此力助汝丨)
(丨之勞此亦人子也可善遇之豫魏書盧昶傳聞衍軍將帥每有流言云魏博淮陽宿乃是兩宜若實有此)
(卿可量朐山丨丨得支幾時脫事容往返馳驛速問如丨丨少急即可量計若理不可爾亦將軍裁決)
薪砲(宋史李全傳范葵遣騎將出夾城東西牽制之親出城西門分三道以進賊望風潰乃募勇力齎丨)
(丨焚其樓櫓十餘)
薪柴(漢書溝洫志其明年乾封少雨上迺使汲仁郭昌發卒數萬人塞瓠子決河於是上㠯用事萬里沙)
(則還自臨決河湛白馬玉璧令羣臣從官自將軍㠯下皆負薪窴決河是時東郡燒草㠯故丨丨少而下淇園)
(之竹以為揵取急就篇鬼薪白粲鉗釱髠注鬼薪主丨丨以供祭祀鬼神也)
薪茅(宋史周湛傳為䕫州路轉運使雲安鹽井歲賦民丨丨至破産責不已湛為蠲鹽課而省輸丨丨)
薪菜(史記淮南王長𫝊長有大死罪陛下不忍致法幸赦廢勿王臣請處蜀郡嚴道邛郵遣其子母從居)
(縣為築蓋家室皆廩食給丨丨鹽豉炊食器席褥疾宋史兵志詔主戶保丁願上番於廵檢司十日一更故)
(者次番代之月給口糧丨丨錢請又种師道傳京城自受圍諸門盡閉市無丨丨師道啟西南壁聽民出入)
(如常鹽順宗實錄見米下)
薪蔬(方回八月初二日詩喜分果餌小兒女浪費丨丨頑僕僮)
薪蔌(宋史陳舜俞傳民間出舉財物取息重止一倍約償緡錢而穀粟布縷魚鹽丨丨耰鉏釜錡之屬得)
(雜取之)
薪蒿(魏書張彝傳神龜二年二月羽林虎賁幾將千人相率至尚書省詬罵求其長子尚書郎始均不獲)
(以瓦石擊打公門上下畏懼莫敢討抑遂便持火虜掠道中丨丨以杖石為兵器直造其第曳彝堂下捶辱極)
(意唱呼嗸嗸焚其屋宇始均仲瑀當時踰北垣而走始均回救其父拜伏羣小以請父命羽林等就加殿擊生)
(投之於烟火之中)
薪草(吳志周瑜傳瑜部將黃蓋取蒙衝鬭艗數十艘實以丨丨膏油灌其中裹以帷幕上建牙旗先書報)
(曹公欺以欲降常宋史李繹傳權知貝州歲旱繹為酒務市民丨丨溢數餓者皆以樵採自給得不死官入)
(亦數倍)
薪芻(宋史燕度傳出知滑滑與黎陽對境河埽下臨魏都霖潦暴至丨丨不屬度曰魏實為河朔根本不)
(可坐視成敗悉以所儲茭楗禦之埽賴以不潰已應璩與韋仲將書夫以原憲懸磬之居而值皇天無之雨)
(室宇漸而作漏堂館洽而為泥丨丨既盡舊穀亦傾屠蘇發撤機㯓見謀進無顔子不改之志退無揚雄晏然)
(之情是以懷感良不可堪義韓愈答胡生書而不止丨丨價益高生遠客懷道守非其人不交得無病乎)
薪粟(宋書孝武帝紀詔曰雨水猥降街衢泛溢可遣使廵行窮弊之家賜以丨丨)
薪米(宋史宋偓傳晉祖當事莊宗每偓毋入見詔令勿拜因從容謂之曰朕於主家誠無所靳但朝廷多)
(事府庫空竭主所知也今主居輦下丨丨為憂當奉主居西洛以就豐泰命偓分司就養勅有司供給至於醢)
(醢率有加等貿又蘇雲卿傳夜織屨堅韌過革舄人爭之以饋遠以故丨丨不乏)
薪麫(宋史食貨志以稅綱太密減并者一百三十四罷者九免過稅者五至於牛米丨丨民間日用者並)
(罷)
薪酒(謝翺雪詩城中丨丨貴羈旅若為賖)
薪炭(禮記月令季秋之月草木黃落乃伐丨為丨鍑漢書匈奴傳胡地秋冬甚寒春夏甚風多齎鬴丨)
(丨重不可勝食糒飲水㠯歴四時師有疾疫之憂遷唐書食貨志常州刺史裴肅鬻丨丨案紙為進奉得浙)
(東觀察刺史進奉自肅始也囿又百官志虞部郎中員外郎各一人掌京都衢開苑山澤草木及百官蕃客)
(時蔬丨丨供頓畋獵之事已急就篇丨丨萑葦炊孰生注取木而然之曰丨木之燒者曰丨老學菴筆記)
(葉道人居會稽舜山天將寒必增瓦屋補牆壁使極完固下帷設簾多儲丨丨杜門終日及春乃出蘇軾安)
(國寺浴詩山城足丨丨烟霧蒙暘谷寒陳師道詩使君傳教賜丨丨妓圍那解思谷)
薪蒸(詩以丨以丨以雌以雄司魏書司馬躍傳躍表罷河西苑封與民墾殖有執奏此麋鹿所聚太官)
(取給今若與民至於奉獻時禽懼有所闕詔曰此地若任稼穡雖有獸利事須廢封若是山澗虞禁何損尋先)
(朝置此豈苟藉斯禽亮亦俟軍行丨丨之用其更論之躍固請宜以與民高祖從之)
薪禽(齊書竟陵王子良等傳論丨丨之道未知富厚之圖已極)
薪錢(宋史呂嘉問𫝊權戶部判官筦諸司庫務行連竈法於酒坊歲省丨丨十六萬緡)
薪槱(詩芃芃棫樸丨之丨之榷宋史食貨志太平興國初京西轉運使程能請之所在置官吏局署取)
(民租米麥給釀以官錢市丨丨及吏工奉料歲計獲無幾而主吏規其盈羨及醖齊不良酒多醨薄至課民婚)
(葬量戸大小令酤民甚被其害歲儉物貴殆不償其費)
薪樵(漢書食貨志春將出民里胥平旦坐於右塾鄰長坐於左塾畢出然後歸夕亦如之入者必持丨丨)
(輕重相分斑白不提挈艾又朱買臣傳家貧好讀書不治産業常丨丨賣㠯給食)
薪採(宋書武帝紀先是山湖川澤皆為豪彊所專小民丨丨漁釣皆責稅直至是禁斷之)
薪蕘(說苑高臺既以壊曲池旣以漸墳墓既以下而青廷矣嬰兒豎子樵採丨丨者蹢躅其足而歌其上)
(衆人見之無不愀焉為足下悲之曰夫以孟嘗君尊貴乃可使若此乎)
薪蘇(宋書羊希傳揚州刺史西陽王子尚上言山湖之禁雖有舊科民俗相因替而不奉熂山封水保為)
(家利自頃以來頽弛日甚富強者兼嶺而占貧弱者丨丨無託至漁採之地亦又如兹斯實害治之深弊為政)
(所宜去絶至齊書竟陵王子良傳子良敦義愛古郡民朱百年有行先卒賜其妻米百斛蠲一民給其丨丨)
(給迃書子不見夫樹木者乎樹之一年而伐之則足以丨丨而已二年而伐之則足以為桶五年而伐之則)
(足以為楹十年而伐之則足以為棟夫豈非收功愈遠而為利愈大乎)
薪粒(宋書文帝紀詔曰比者冰雪經旬丨丨貴踊貧弊之室多有窘罄可檢行京邑二縣及營署賜以柴)
(米)
薪歌(齊書杜京産傳秦始之朝挂冠辭世遁舍家業隠於太平葺宇窮巖採芝幽澗耦耕自足丨丨有餘)
(確爾不羣淡然寡慾麻衣藿食二十餘載雖古之志士何以加之)
薪盡(宋史洪皓傳悟室敬皓使教其八子或二年不給食盛夏衣粗布嘗大雪丨丨以馬矢然火蝦麫食)
(之洲莊子指窮以為丨火傳也不知其丨也上十洲記炎在南海中地方二千里去北岸九萬里有風生)
(獸似豹青色大如貍張網取之積薪數車以燒之丨丨而獸不然灰中而立毛亦不燋沈約内典序權迹四)
(門既非悟道之始假滅雙樹豈有丨丨之窮)
薪然(素問脈至如火丨丨是心精之予奪也草乾而死注丨丨之火燄瞥瞥不定其形而便絶也)
炭
炭薪(唐書地理志京兆府長安天寶二年尹韓朝宗引渭水入金光門置潭于西市以貯材木大歷元年)
(尹韓幹自南山開漕渠抵景風延喜門入苑以漕丨丨)
炭物(周禮掌炭掌灰物丨丨之徵令以時出之以權量受之以共邦之用)
炭灰(墨經凡墨蔭用丨丨石灰麥糠三種丨丨為上石灰酷多裂麥糠慢多曲惟丨丨為上)
炭熟(范成大詩丨丨香濃石鼎煨)
炭山(明一統志丨丨在宣府城西一百二十里遼人謂之陘頭承天后輔政日納凉此處又山之東三十)
(里别建凉殿乃遼主真宗納凉地)
炭場(宋史職官志丨丨掌儲炭以供有司之用)
炭渚(吴地記丨丨橋吳時海渚通源後沙漲為陸名勝志長洲有丨丨橋)
炭谷(辯疑志長安城南四十里有靈母谷呼為丨丨)
炭瀆(越絶書練塘者句踐時采錫山為炭稱炭聚載從丨丨至練塘各因事名之)
炭墼(委巷叢談杭人以冬夏二至後數九以紀寒暑夏至後一九二九扇子不離手三九二十七冰水甜)
(如蜜四九三十六拭汗如出浴五九四十五頭戴秋葉舞六九五十四乘凉入佛寺七九六十三牀頭尋被單)
(八九七十二思量蓋夾被九九八十一家家打丨丨)
炭車(白居易賣炭翁樂府夜來城上一尺雪曉駕丨丨輾冰轍)
炭檛(茶經丨丨以鐵六稜制之長一尺銳一豐中執細頭絲一小□以飾檛也若今之合隴軍人木吾也)
(或作鎚或作斧隨其便也)
炭葦(漢書田延年傳先是茂陵富人焦氏賈氏㠯數千萬陰積貯丨丨諸下里物昭帝大行時方上事暴)
(起用度未辦延年奏言商賈或豫收方上不祥器物冀其疾用欲㠯求利非民臣所當為請沒入縣官奏可器)
炭汁(物類相感志墨染衣帶濕以油浸透須用丨丨擺之)
炭動(史記天官書冬至短極縣土炭丨丨鹿解角蘭根出泉水躍略以知日至要決晷景歲星所在五榖)
(逢昌其對為衝歲乃有殃)
炭輕(淮南子日冬至則水從之日夏至則火從之故五月火正而水漏十一月水正而陰勝陽氣為火陰)
(氣為水水勝故夏至濕火勝故冬至燥燥故丨丨濕故炭重)
炭重(淮南子見上帝又夫濕之至也莫見其形而丨已丨矣梁元與劉智藏書清臺丨丨北宮井溢)
炭熾(白居易睡後茶興詩白瓷甌甚潔紅爐丨方丨)
炭熯(淮南子西方之倮國鳥獸弗避與為一也一膊丨丨掇之則爛指萬石俱熯去之十步而不死同氣)
(異積大勇小勇有似于此)
炭冰(道德指歸論故名利與身若丨與丨形性相反勢不俱然名終體極身存世昌者天下無之)
炭火(零陵總記李約天性嗜茶能自煎謂人曰茶酒緩火炙活火煎謂丨丨之焰者也客至不限毆數竟)
(日執持茶器不倦曾奉使行至陜州硤石縣東愛渠水清流旬日忘發貫休贈景和尚詩丨丨邕湖瀅山晴)
(紫竹凉)
炭婦(談藪張忠定公詠會稽潘方仲矩為安吉尉獻詩云禪人尚有香囊愧道士猶懷丨丨羞鐵石心腸)
(延夀藥不風流處也風流)
炭紋(宋史食貨志紹興四年兩浙轉運司檄婺州市御爐炭須胡桃紋鵓鳩色守臣王居正以為言上曰)
(隆冬附火取温煖而已豈問丨之丨色乎命罷之)
炭聚(越絶書見炭瀆下)
炭色(清溪雜志南渡後有司降樣下外郡置御爐炭胡桃紋鵓鴿色者若干斤知婺州王居正論奏高宗)
(曰朕平明衣服飲食且不擇美惡隆冬附火止取温煖豈問丨之紋丨也詔罷之宣和間宗室為爐次索炭既)
(至訶斥左右云丨丨紅今黑非是蓋嘗供熟火也)
炭仰(陳樂感應經先冬至夏至懸炭鐵如衡各一端令相停冬至陽氣至丨丨而鐵低夏至陰氣至鐵仰)
(而炭低)
煤
煤炭(庚申外史左丞相脫脫奏曰京師人烟百萬薪芻負擔不便今西山有丨丨若都城開池河上受金)
(口灌注通舟楫往來西山之煤可坐致于城中矣遂起夫役大開河五六十里)
煤室(呂覽孔子窮乎陳蔡之間藜羹不斟七日不嘗粒晝寢顔回索米得而爨之幾熟孔子望見顔回攫)
(其甑中而食之選間食熟謁孔子而進食孔子佯為不見之孔子起曰今者夢見先君食潔而後饋顔回對曰)
(不可嚮者丨丨入甑中棄食不祥回攫而飯之孔子歎曰所信者目也而目猶不可信所恃者心也而心猶不)
(足恃弟子記之知人固不易矣故知非難也孔子之所以知人難也)
煤赭(本草土墼釋名丨丨時珍曰此是燒石灰窰中流結土渣也輕盧而色赭)
煤尾(黃庭堅跋常山公書往時士大夫罕能道宣獻書札之美者前日裕陵游心藝文頗歸翰墨于宋氏)
(于是天下靡然承風牆隅敗紙蛛絲丨丨之餘無不軸以象玉表以綈錦士大夫書尺間班班皆有筆勢老杜)
(云太宗妙其書是以數子至有味其言也)
煤山(王世貞楊忠愍公狀略為兵部車駕司員外郎貶狄道縣典史邑故有丨丨生番制之不能開而仰)
(給薪于二百里外公挾衞指揮單騎往召生番諭之咸服曰楊公即須吾穹廬且舍而况此丨丨邪邑遂不苦)
(薪)
煤重(墨經候窰冷採煤以頂煤為二器以頭煤為一器頭煤如珠如纓絡身煤成塊成片頭煤深者曰遠)
(火外者曰近火煤不堪用凡煤貴輕舊東山煤輕西山丨丨今則西山煤輕東山丨丨)
煤輕(墨經見上)
麩
麩炭(瀛崖勝覽三佛齊國出火雞好食丨丨色為墨漬汚即以丨丨磨洗復如新矣)(硯譜石白居易)
(和自勸詩日暮半爐丨丨火夜深一盞紗籠燭)
麩&KR1855;(易林夏麥丨丨霜擊其芒)
麩金(本草丨丨集解藏器曰其丨丨出水沙中氈上淘取或鵝鴨腹中得之即便打成器物亦不重煉煎)
(取金汁便堪鎮心)
醪
醪酒(宋史成象傳事母以孝聞母病割股肉食之詔賜束帛丨丨)
醪饌(唐書張說傳遷左丞相上日勅所司供帳設樂内出丨丨帝為賦詩)
醪液(李孝光靈隠水臺盤詩窪尊絶制度曲流泛丨丨)
醴
醴醆(禮記禮運故玄酒在室丨丨在戶粢醍在堂澄酒在下陳其犧牲備其鼎俎列其琴瑟管磬鐘鼓以)
(降上神與其先祖)
醴酒(禮記始飲酒者先飲丨丨羣左傳虢公晉侯朝王王饗醴命之宥注王之覲臣始則行饗酒先置)
(丨丨示不忘古元漢書楚元王世家初元王敬禮申公等穆生不耆酒王每置酒常為穆生設醴及王戊即)
(位常設後忘設焉穆生退曰可以逝矣丨丨不設王之意怠傅亮演慎論悟高鳥之風逝鑑丨丨而投紱)
(韓愈明水賦既高齊于丨丨豈比賤于潢汙蘇軾詩穆生責丨丨先見我不如)
醴酪(禮記祭義昔者天子為籍千畝冕而朱紘躬秉耒以事天地山川社稷先古以為丨丨齊盛于是乎)
(取之敬之至也月後漢書章帝紀章和元年秋七月壬戌詔曰秋令是養衰老授几杖行䴢粥飲食其賜高)
(年二共布帛各一匹以為丨丨)
醴醪(嵇康養生論見香芳下)
醴酏(禮記玉藻五飲上水漿酒丨丨)
醴水(呂覽東海之鮞丨丨之魚名曰朱鼈六足有珠百碧□水之魚名曰鰩其狀若鯉而有翼常從西海)
(夜飛游於東海)
醴齊(周禮酒正辨五齊之名一曰泛齊二曰丨丨三曰盎齊四曰緹齊五曰沈齊唐書禮樂志以太尊)
(實泛齊著尊實丨丨犠尊實盎齊山罍實酒皆二以象尊實醍齊壺尊實沈齊皆二山罍實酒四以祀昊天上)
(帝皇地祇神州地祇)
醴味(宋書符瑞志孝武帝孝建三年九月甲戌細仗隊省井泉春夏深不盈尺必至一丈有五色水清澄)
(丨丨汲引不窮)
醴液(宋書樂志明德孚教幽符麗紀山鼎見竒丨丨涵祉)
醴泉(禮記禮運故天降膏露地出丨丨宛爾雅甘雨時降萬物以嘉謂之丨丨史記大傳贊禹本紀)
(言河出崑崙崑崙其高二千五百餘里日月所相避隠為光明也其上有丨丨瑶池今自張騫使大夏之後也)
(窮河源惡睹本紀所謂崑崙者乎武漢書王莽傳甘露從天下丨丨自地出後漢書光帝紀中元元年夏)
(京師丨丨涌出飲之者痼疾皆愈遨宋書樂志丨丨之水光澤何蔚蔚芝為車龍為馬覽遊四海外南史)
(陸慧曉傳慧曉與張融並宅其間有池池上有二株楊柳點歎曰此池便是丨丨此木便是交讓莊子夫鵷)
(雛發于南海而飛于北海非梧桐不止非練實不食非丨丨不飲白虎通德至淵泉則黃龍見丨丨通本)
(草丨丨釋名甘泉時珍曰醴薄酒也泉味如之故名欲法苑珠林太山之東有丨丨其形如井本體是石也)
(取飲者皆洗心跪而挹之則泉出如流多少足用藏雲笈七籖少昊之時老君下為師號曰隨應子作元經)
(爾時昇平嘉禾生丨丨出麒麟至鳳凰來景星照信梁簡文帝七勵漾丨丨於浪井拂垂楊於御溝庾温)
(湯碑山間湧水實表忠誠室内江流彌彰純孝豈若丨丨消疾聞乎建武之朝神水蠲疴在乎咸康之世司)
(馬相如上林賦丨丨涌於清室通川過乎中庭嵇夏侯惠景福殿賦挹朝露之華精漱丨丨之清流紹贈)
(石季倫詩茹芝味丨丨何為昏酒色唐又周書武帝紀天和三年秋七月至自丨丨宮又書地理志京兆)
(府丨丨縣武德元年析置於東觀奏記上校獵城西漸入渭水見父老一二十人村佛祠設齋上問之父老)
(曰臣丨丨縣百姓本縣令李君奭有異政考秩已滿百姓借留詣府乞未替兼此祈佛力也上默然還宮後於)
(御扆上大書君奭名中書兩旋丨丨令上皆抹去之踰歲以懷州刺史闕請用人御筆曰丨丨縣令李君奭可)
(懷州刺史莫測也君奭中謝宸旨奬勵始聞其事)
醴陽(魏書穆亮傳時蕭賾遣將陳顯違攻陷丨丨加亮使持節征南大將軍都督懷洛南北豫徐兖六州)
(諸軍事以討之)
醴陵(宋書州郡志丨丨侯相後漢立縣水經漉水出丨丨縣東漉山西過其南)
醴湖(宋書符瑞志宋文帝元嘉二十三年丨丨屯生嘉粟一莖九穗屯主王世宗以聞)
醴渠(水經注湖水西南流又與湖陽諸陂散水合謂之板橋水又西南與丨丨合又有趙渠注之)
醴辭(齊書禮志案士冠禮三加畢乃醴冠者醴則唯一而已故丨丨無二若不醴則每加輒醮以酒故醮)
(辭有三王肅云醴本古其禮重酒用時味其禮輕故也或醴或醮二三之記詳記於經文)
酏
酏醴(呂覽昔先聖王之為苑囿園池也足以觀望勞形而已矣其為宮室臺榭也足以辟燥濕而已矣其)
(為輿馬衣裘也足以逸身煖骸而已矣其為飲食丨丨也足以適味充虚而已矣其為聲色音樂也足以安性)
(自娱而已矣)
酏食(周禮醢人羞豆之實丨丨糝食注鄭司農云丨丨以酒酏為餅玄謂酏&KR0673;也内則曰取稻米舉糔羞)
(之小切狼臅膏以與稻米為&KR0673;)
酏漿(唐書藩鎮劉濟傳濟自朝至中昃不食渴索丨丨總使吏唐弘實寘毒濟飲而死)
醍
醍乳(齊書王融傳息沸脣於桑墟别丨丨於冀俗)
醍酒(禮記坊記醴酒在室丨丨在堂澄酒在下示民不淫也)
醍醐(唐書穆員傳兄弟皆和粹世以珍味目之贊少俗然有格為酪質美而多入為酥員為丨丨賞為乳)
(腐云大本草别錄佛書稱乳成酪酪成酥酥成丨丨又杜甫雲寺贊公房詩丨丨長發性飲食過扶衰)
(酒樽詩少恐消丨丨滿擬烘琥珀休皮日休詩但恐丨丨難並潔秖應薝蔔可齊香貫禪師詩吾師别是)
(丨丨味不是知心人不知)
醍齊(禮記禮運粢醍在堂鄭氏注粢讀為齊聲之誤也周禮五齊一曰泛齊二曰醴齊三曰盎齊四曰丨)
(丨五曰沈齊字雖異醆與盎澄與沈蓋同物也)
醍盎(柳宗元嶺南節度使饗軍堂記鉶鼎體節燔炰胾炙羽鱗貍互之物沈泛丨丨之齊均飫於卒士)
御定駢字類編卷第一百七十
