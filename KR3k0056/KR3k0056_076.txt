欽定四庫全書
御定駢字類編卷七十六
珍寳門十一
寳
寳玉(書旅獒分丨丨于伯叔之國時庸展親傳以丨丨分同姓之國是用誠信其親親之道又書序夏)
(師敗績湯遂從之遂伐三朡俘厥丨丨誼伯仲伯作典寳春秋定公八年盜竊丨丨大弓注丨丨夏后氏之)
(璜大弓封父之繁弱言史記封禪書新垣平使人持玉杯上書闕下獻之平上曰闕下有丨丨氣來者巳視)
(之果有獻玉杯者刻曰人主延壽鼎漢書郊祀志以方士言為隨侯劍丨丨寳璧周康寳立四祠于未央宫)
(中十唐書禮志寳應元年楚州刺史崔侁表獻定國丨丨三枚云楚州寺尼真如者恍惚上昇見天帝授以)
(十三寳曰中國有災宜以第二寳鎮之改元寳應丨竹書紀年帝舜有虞氏四十二年元都氏來朝貢丨)
(新序荆人卞和得玉璞而獻之荆厲王使工尹相之曰石也王以和為謾而斷其左足厲王薨武王即位和復)
(奉玉璞而獻之武王武王使工尹相之曰石也又以為謾而斷其右足武王薨共王即位和乃奉玉璞而哭于)
(荆山中三日三夜泣盡而繼之以血共王聞之使人問之曰天下刑之者衆矣子刑何泣之悲也對曰丨丨而)
(名之曰石貞士而戮之以謾此臣之所以悲也祈水經注子朝簒位與敬王戰乃取周之丨丨沈河以福後)
(二日津人得之河上將賣之則變而為石及敬王定位得玉者獻之復為玉也文心雕龍排人美辭以為巳)
(力丨丨大弓終非其有字冥通紀帔絳霄之衣帶丨丨之鈴蜀檮杌杜光庭賓至京兆杜陵人寓居處州)
(方干見之謂曰此宗廟中丨丨大圭也石明一統志丨丨山在鳳翔府麟遊縣西七十里山有似玉江總)
(上毛龜啓神鼎出于汾陰丨丨開于張掖送陶翰南楚懷古詩精魂託古木丨丨捐江臯岑參楊瑗尉南)
(海詩此鄉多丨丨慎莫厭清貧勝白居易和崔侍御生子詩愛惜肯將同丨丨喜歡應得王侯裴夷直亞)
(夫碎玉斗詩雄謀竟不決丨丨終不愛錢汪元量賈魏公出師詩千艘空丨丨萬馬下塘)
寳璧(戰國策見璧馬下駟道德指歸論言行修于内則神氣踰于外無有馬之勞丨丨之費海内之士)
(響應風起俊雄英豪輻至蜂止)
寳貝(元史百官志諸路金玉人匠總管府秩正三品掌造丨丨金玉冠帽繫腰束帶金銀器皿并總管司)
(局事雜雲仙雜記李德裕奢侈每食一杯羹其費約錢三萬珠玉丨丨雄黃朱砂煎汁為之過三煎即去其)
(滓吉宅經申玉堂置牛馬屋主丨丨金玉之事壯實開拓木華海賦豈徒積太巔之丨丨與隋侯之眀珠)
寳珠(戰國策夫驕主必不好計而亡國之臣貪于財王誠能母愛寵子母弟以為質丨丨玉帛以事其左)
(右彼且德燕而輕亡宋則齊可亡已丑又張丑為質于燕燕王欲殺之走且出境境吏得丑曰燕王所為將)
(殺我者人有言我有丨丨也今子且致我我且言子之奪我珠而吞之燕王必當殺子刳子腹及子之腸矣)
(晉書食貨志序永寧之初洛中尚有錦帛四百萬丨丨金銀百餘斛南史虞寄傳大同中嘗驟雨殿前往往)
(有雜色丨丨梁武觀之甚有喜色寄因上瑞雨頌帝謂寄兄荔曰此頌典裁清拔卿之士龍也元史文宗紀)
(賜雅克特穆爾太平王黃金印并降制書及賜玉盤龍衣珠衣丨丨金腰帶海東白鶻青鶻各一又蘇布特傳)
(扈從征回鶻其主棄國去蘇布特率衆追之回鶻竟走其帑藏之積盡入内府賜丨丨一銀罌荀子處女嬰)
(丨丨在吕覽宋桓司馬有丨丨抵罪出亡王使人問珠之所曰投之池中於是竭池而求之無得魚死焉此)
(言禍福之相及也不說苑丹漆不文白玉不雕丨丨不餙何也質有餘者受餙也維摩經當知一切煩惱)
(為如來種智譬如不下日月丨丨光燄燭山河海修行道經本失于丨丨墮之于大海即時執取器抒求珠)
(寳精進以不懈執心而不移海神見此是即出珠還之譬喻經王舍國人欲作寺錢不足入海得名丨丨)
(洛陽伽藍記石橋南道有景興尼寺有金像輦去地三尺施寳蓋四面垂金鈴七丨丨飛天伎樂望之雲表作)
(工甚精難可揚𣙜盜佛國記僧尼羅國王以金等身鑄佛像髻裝丨丨有者以梯取之像漸高而不及盜歎)
(佛不救衆生像俯首與之後盜被擒言其事視像尚俯王重贖其珠而更裝之南越志端谿俚人岑班入山)
(遇一丨丨徑五寸取還夜光眀照燭俚人甚懼以火燒之雖小損猶照一室文心雕龍夫麟鳳與麏雉懸絶)
(珠玉與礫石超殊白日垂其照青眸寫其形然魯臣以麟為麏楚人以雉為鳳魏氏以夜光為怪石宋客以燕)
(礫為丨丨形器易徵謬乃若是文情難鑒誰曰易分小南嶽記東為賜劍臺斷而復起如小兒擎拳狀者大)
(丨丨也養金丹大要圖像歸源卷丨丨一顆初産於蚌胎之中護于驪龍之頷世尊得之號曰牟尼天尊得)
(之號曰黍米閉默記小說載伐江南大將獲李後主寵姬夜見燈輙目云烟氣易以蠟燈亦閉目云烟氣愈)
(甚曰然則宫中未嘗點燭耶云宫中本閤每至夜則懸大丨丨光照一室如日中也眀一統志丨丨山在安)
(慶府望江縣北五十里諸山皆低伏此山獨突出圓眀如珠又丨丨嶺在瑞州府上高縣南三十里世傳道)
(眀禪師自庾嶺來卓錫夜以丨丨光照十方故名文又丨丨峰在順慶府渠縣治西梁簡文帝六根懴願)
(捨此畫瓶得彼金色淨丨丨之法餙煦瑠璃之慧體長歸五分永等十身沈約内典序安忍與金石同固戒)
(行與丨丨等色山徐陵䨇林寺傳大士碑以大乘方等靈藥丨丨眷言谷希得傳寫龍鄉思其曉照象駕乏)
(其流通形梁昭眀太子同泰僧正講詩丨丨分水相湏彌會色杜甫哀李邕詩蕭蕭白楊路洞徹丨丨惠)
(蟻蘇軾祥符寺九曲觀燈詩金鼎轉丹光吐夜丨丨穿閙連朝陳師道櫻桃詩出袖熒煌得丨丨楊載)
(錢塘懷古詩翠石文章書日月丨丨光燄燭山河)
寳璐(屈原九章被眀月兮珮丨丨注丨丨美玉也乎歸有光冰崖草堂賦佩眀月之丨丨兮然猶思褐)
(裳詩沈遘天台山送僧象微歸山巖足多丹石光華燦丨丨)
寳珪(圭同左傳昭公二十有四年十月癸酉王子朝用成周之丨丨于河甲戌津人得諸河上陰不佞以)
(温人南侵拘得玉者取其玉將賣之則為石王定而獻之與之東訾名山記勾漏山在北流縣東北石峰千)
(百皆矗立特起山有丨丨洞有石室葛洪即此煉丹焉江淹齊太祖誄丨丨黛壌俾王于東陳襄繅藉賦)
(嘉丨丨之致用資繅藉以成儀)
寳璞(晉書赫連勃勃載記勃勃以宫殿大成刻石都南頌其功德曰瑩以丨丨餙以珍竒拾遺記有獸)
(名嗅石其狀如麒麟不食生卉不飲濁水嗅石則知有金玉吹石則開金沙丨丨燦然而可用)
寳琲(王仲言慈寧殿賦丨丨象拱列星間梁橑桷欒楶黼藻鉛黃)
寳珞(郭翼游女曲麝衣丨丨花氤氲芙蓉小釵金鵝裙)
寳瑛(劉詵芳草賦捐幽谷之丨丨兮横芊綿之青鈿)
寳屑(杜陽雜編見瑶楹下)
寳石(魏志管寧傳青龍四年辛亥詔書張掖郡元川溢涌激波奮蕩丨丨負圖狀像靈龜宅于川西嶷然)
(磐峙倉質素章麟鳳龍馬煥炳成形文字告命粲然著眀五代史十國世家年譜吳越荆楚常行中國年號)
(然予聞於故老謂吳越亦嘗稱帝改元而求其事迹不可得獨得其封落星石為丨丨山制書稱寳正六年辛)
(邜則知其嘗改元矣府眀一統志錫蘭山國土産丨丨又丨丨山在韶州城南一十里一名伏虎山元)
(好問雲嵒詩會稽禹穴深無底丨丨偷來定山鬼)
寳母(原化記魏王得一美石有胡人曰此丨丨也每月望設壇置石其上可集諸寳)
寳子(太真外傳明皇曰朕得楊貴妃如得至寳也乃製曲子曰得丨丨又曰得□子眀一統志丨丨嶺)
(在潯州府城南三十里山勢磊落如聚寳玉)
寳鎮(周禮天府上春釁丨丨及寳器天李覯魯公碑詩安得同丨丨收藏在府)
寳金(茅亭客話凡有金之處旁熏樹木皆悉黃色若要辨之其石烏潤以水銀揩之自然黏著石上以秤)
(秤有金者重于常石數倍若敲磕及磓擊終不能碎須以大火烹煆得真金矣其金號曰丨丨)
寳錢(蘇軾西新橋詩探囊頼故侯丨丨出金閨)
寳賮(江淹賦罄古今之丨丨殫竹素之琛竒)
寳鐡(張耒寄答參寥詩見瑶瓊下)
寳鈔(元史世祖紀三月甲午更造至元丨丨頒行天下中統鈔通行如故以至元丨丨一貫文當中統交)
(鈔五貫文一又百官志諸路丨丨提舉司達魯花赤一員都提舉員副達魯花赤一員提舉一員同提舉一)
(員副提舉一員)
寳沙(無上依經見金銀下)
寳源(金史樂志丨丨流光流光惟遠四元史世祖紀分萬億庫為丨丨賦源綺源廣源庫又百官志)
(都提舉萬億丨丨庫掌寳鈔玉器至元二十五年始置)
寳劵(金史食貨志見珍貨下)
寳泉(金史食貨志見珍貨下里又眀一統志丨丨在濟南府新泰縣東北二十其水澄清若鏡故名)
(又丨丨在慶陽府合水縣北二十里丨丨寺中丨又丨丨山在南陽府裕州北六十里上有甘泉又丨山)
(在鞏昌府西和縣北二十里上有湫池旱又丨丨巖在金華府武義縣南三十里上有方池甚不竭泉甘美)
(宜瀹茗府又丨丨寺在鞏昌漳縣治西)
寳會(金史食貨志見珍貨下)
寳曜(雲笈七籖上皇真人皆項負丨丨體映圓光氣合三寳又高元紫闕中有五神丨丨敷暉放光衝)
(門骨南嶽夫人傳今視子之質實霄景高煥圓精重照鳳龍姿腦色丨丨五藏紫絡心有羽文形棲晨霞神)
(友靈肆天人之任良不虛矣)
寳緯(齊書蘇侃傳太祖在淮久見疑于時乃作塞客吟曰丨丨紊宗神經越序謝莊上封禪儀注奏丨)
(丨初基厭靈命歴按王勃九成宫頌序建銅儀而測曜丨丨齊懸璿璣而書雲禎氛叠舉)
寳婺(薛稷奉和送金城公主適西番應制詩見瓊娥下李商隠七夕偶題詩丨丨搖珠珮常娥照玉輪)
(府又眀一統志丨丨金華郡名丨丨觀在府治東)
寳月(金丹大要湏知七事章維摩經云遊諸四衢饒益衆生入諸滛房示慾之道此之謂也色無定色其)
(義云何如彼丨丨歲十二度朔望弦晦無定之中而有大定眀一統志丨丨臺在肇慶府治西北土阜高平)
(望之若雲賢吳筠碎珠賦丨丨生焉越浦隨川標魏之美擅楚之鮑溶懷惠眀禪師詩雪山世界此涼夜)
(丨丨獨照瑠璃宫歸裴守真奉和太子納妃太平公主出降詩仙珠照乘丨丨重輪映李山甫答劉書記)
(詩丨丨當秋空高潔無纖埃)
寳露(拾遺記高辛時丹丘之國獻瑪瑙瓮以盛露至堯時猶存舜遷于衡山之上故衡山有丨丨壇又)
(堯以丨丨賜羣臣序江淹齊太祖誄山吐石青野降丨丨楊炯葉園詩九莖仙草摇八卦之祥風四照靈)
(葩泫三危之丨丨)
寳雲(雲仙雜記丨丨溪有僧舍盛冬若客至則燃薪火暖香一炷滿室如春人歸更取餘燼雲笈七籖)
(上清玉房生七丨之丨雲色七重其氣九扇以童子辟非童女宣彌得乘此丨丨上入玉清之天也明一統)
(志丨丨山在瑞州府上高縣南二十五里野又丨丨寺在松江府城東南三十五里顧亭林即顧王讀書處)
(文又丨丨寺在常州府東二十七里舊名攝山雪梁簡帝菩提樹頌序彷彿丨丨儀刑等覺蘇軾中西)
(湖詩丨丨樓閣閙千門林静初無一鳥喧松戴昺詩艤舟來訪丨丨寺快上山頂尋山)
寳暈(蔡襄詩雲中丨丨萬重高付與輕綃藏冰麝)
寳焰(李商隠詩初夢龍宫丨丨然瑞霞眀麗滿晴天元朱子山北紀行詩金波從地湧丨丨穿林飛)
(好問寳巖紀行詩遥遥金門寺丨丨出巖竇)
寳輝(雲笈七籖見玉經下)
寳光(洛陽伽藍記丨丨寺有三層浮圖一所以石為基形製甚古趙逸曰晉朝石塔寺今為丨丨寺也)
(又五色線太山北有桂樹七十株天神玉女守之其實赤如橘常有五色飛鳳丨丨珠雀鳴集于此雲笈七)
(籖三清上境妙化難思九色丨丨不假日月無有晝夜亦無去來又西京雜記霍光妻遺淳于衍蒲桃錦二)
(十四匹散花綾二十五匹綾出鉅鹿陳丨丨家匹直萬錢竇臮述書賦丨丨楷之同調合韻差池去就羽翮齊)
(振注顧丨丨吳郡人齊司徒左西掾胡楷之南昌人齊度支尚書)
寳精(雲笈七籖七童欣斗法曜靈童子吐瑠璃之光丨丨童子吐白銀之光龍虎經混沌終一九丨丨)
(更相持)
寳氣(望氣經如藤蔓挂樹者丨丨也紫氛如樓者玉氣也眀一統志丨丨亭在南昌府豐城縣西北瞰)
(大江有二碑刻李德裕劍池賦黃長善石提記黃庭堅赴泰和宰嘗登此賦詩劉禹錫遊桃源詩丨丨浮鼎)
(耳神光生劍脊)
寳煙(謝一魯荆山璞賦温其瑞靄之眀潤無乃荆山竒璞之丨丨乎)
寳年(梁簡文帝七勵昌運天啓握歴丨丨風猷駕層漢道德漏重泉)
寳歴(隋書煬帝紀詔曰朕肅膺丨丨纂臨萬邦尊而不失心奉先志宋史樂志珍符昭顯丨丨綿長)
(又元文昭錫丨丨彌昌瑶梁簡文帝謝賜新歷表見璧輪下徐陵檄周文見圖下後魏文帝祭河文朕)
(承丨丨克纂乾文于柳宗元賀西内嘉蓮表丨丨夐超于小劫神功允洽大千唐祀園丘樂章已奏黃鍾)
(歌大吕還符丨丨祚昌年奏陸卭詩皇家膺丨丨兩地復參天孔德昭觀太常新樂詩大君膺丨丨出豫)
(表功成宴顔師古奉和正日臨朝詩見璿衡下輔張說東都酺詩重華昇丨丨軒帝眇閑居崔國詩道)
(言何所說丨丨自無窮詩豆盧田詩握符昇丨丨負扆御華軒趙蕃老人星增輝延丨丨發曜起祥經)
(韓愈太清宫紀事詩象帝威容大仙宗丨丨賖詩劉禹錫游桃源詩金闕傳本枝玉函留丨丨袁桷丨丨)
(開千禩瓊章集萬神書納延詩候儀太史立金鑾丨丨新成錦作槃又唐吐蕃傳丨丨至太和再遣使者)
(朝月甲子會紀乙巳唐敬宗丨丨元年賓又歲華紀麗二二日出萬里橋為綵舫數十艘與僚分乘之歌)
(吹前導號小游江至晩宴于丨丨寺王名畫錄張南本者不知何許人也僖宗駕回之後府陳太師于丨丨)
(寺置水陸院請南本畫天神地祗三官五帝雷公電母岳瀆神仙自古帝王蜀中諸廟一百二十餘幀千怪萬)
(異神鬼龍獸魍魎魑魅錯雜其間時稱大手筆也)
寳命(書金縢無墜天之降丨丨我先王亦永有依歸開晉書眀帝紀贊見金輝下宋書樂志自丨丨)
(基皇符在運業富前王風通振古朝議國章並循先代沈約賀齊眀帝登祚啓運堯心以臨兆民敷舜烈以)
(膺丨丨歌陸雲盛德頌肅雍丨丨鍳民顧天門顔延之宋郊祀寅威丨丨嚴恭帝祖宋之問龍應制詩)
(先王定鼎山河固丨丨乘周萬物新奉姚崇詩既叶翠泉光丨丨還符白水出真人王維和聖製慶玄元)
(皇帝玉像應制詩眀君夢帝先丨丨上齊天)
寳運(北史周宣帝紀朕以眇身祇承丨丨雖庶幾聿修之志敢忘燕翼之心沈約梁武帝集序漢高宋)
(武雖闕章句歌大風以還沛好清談於暮年夫成天地之大功膺樂推之丨丨未或不文武兼資能事斯畢者)
(也聖徐陵為陳武帝與嶺南酋豪書數鍾九厄王室中微主欽眀還承丨丨又丹陽上庸路碑膺斯丨丨)
(大拯横流美矣良臣)(又晉陵太守王勵碑銘康哉丨丨孫逖詩一言興丨丨三入濟羣生)
寳算(徐彦伯奉和幸新豐温泉宫應制詩五龍歸丨丨九雁叶時康趙彦昭奉和幸白鹿觀應制詩見)
(玉杯下)
寳祚(周書宣帝紀朕以眇身祇承丨丨庶幾聿修之志隋書音樂志分四序綴三光延丨丨眇無疆)
(舊唐書僖宗紀朕祗膺丨丨嗣守宗祧夙夜一心勤勞八載宋史樂志熙事允洽丨丨彌昌徐陵歐陽頠)
(德政碑見璇衡下白令狐楚進馬并鞍轡狀鴻猷更始丨丨維新孟簡烏呈瑞賦騐白烏之祥諜告皇家)
(之丨丨詩劉禹錫詩御歷昌期遠傳家丨丨繁陳陶丨丨河宫一向清龜魚天篆自分眀)
寳祐(宋史理宗紀淳祐十二年頒行會天歷詔改眀年為丨丨元年)
寳元(甲子會紀仁宗景祐五年戊寅改元丨丨叛梅堯臣寄永興招討夏太尉詩丨丨元年西夏天子)
(命將臨戎行)
寳地(戰國策楚懷王拘張儀將欲殺之靳尚謂王之幸夫人鄭褎曰張儀者秦王之忠信有功臣也今楚)
(拘之秦王欲出之秦王有愛女而美又簡擇宫中佳麗好翫習音者以懽從之資之金玉寳器奉以上庸為湯)
(沐邑欲因張儀内之楚王楚王必愛秦女資強秦以為重挾丨丨以為資勢必為王妻以臨于楚王惑于虞樂)
(必厚尊敬親愛之而忘子益賤而日疏矣出論衡周時戎狄攻王至漢内屬獻其丨丨又王融家順善篇)
(頌澡身浴德晦迹埋名將安丨丨誰留化城奬沈約内典序九土殊風八方舛俗游化所包事出弘皆足以)
(遷光淨域登儀丨丨碑王勃龍懷寺碑香城丨丨左右林泉李邕大雲寺率三省於短懷寄一塵於丨丨)
(幸盧照隣詩丨丨乘峰出香臺接漢高時趙彦昭奉和大薦福寺詩丨丨龍飛後金身佛現沈佺期游)
(少林寺詩長歌游丨丨徙倚對珠林丹李恒奉和九月九日登慈恩寺浮圖應制詩丨丨鄰掖香臺瞰碧雲)
(維綦毋潛登天竺寺詩佛身瞻紺髮丨丨踐黃金詩王遊化感寺詩翡翠香煙合琉璃丨丨平李白金)
(繩界丨丨珍木蔭瑶池督杜甫陪章留後惠義寺餞嘉州崔都詩見金繩下)
寳山(法華經須菩提最後身得三十二相端正殊妙猶如丨丨梁昭明太子詩試欲游丨丨庶攸信根)
(立圍)(李紳開元寺詩攅立丨丨中色界散周香海小輪又元史世祖紀丁邜改雲南丨丨崀渠二縣為州)
(昔又地理志丨丨州在雪山之東麗江西來環帶三面麽些蠻居之其先自樓頭徙居此二十餘世世祖征)
(大理自卞頭濟江由羅邦至羅寺圍大櫃等寨其酋内附名其寨曰察罕呼爾罕至元十四年以大櫃七處立)
(丨丨縣十六年升為州密又百官志金銀場提領所凡七梁家寨銀場明世場務銀場丨丨銀場燒炭峪銀)
(場胡寳峪金場七丨丨□炭場俱從七品丨在杭州府吳山西宋蘇軾有游丨丨詩)(名山記丨眀一統志)
(丨丨在蘇州府嘉定縣東南八十里宫又丨丨在紹興府城東南三十里一名上臯山宋攅在此又丨丨)
(在太原府繁峙縣南九十里山有南冶谷路通山東以又丨丨在歸德府城西南四十里多産白石陶人取)
(為器里又丨丨在漢中府城北十山中嘗得二珠因名)
寳峰(元史憲宗紀冬十月壬午帝次丨丨癸未如利州觀其城池並非深固以汪田哥能守蜀不敢犯賜)
(巵酒奬諭之里明一統志丨丨山在弋陽縣南三十五里廣袤數百白雲吐吞瀑泉清響中有石亭高七十)
(餘丈傍有石橋長五十餘丈在又丨丨寺在太原府静樂縣城内東北又丨丨閣衡州府桂陽州治之西)
(池)
寳積(眀一統志丨丨山在太平府采石山北山有古取銅坑一所丨丨之名取此又丨丨山在盱眙縣)
(西南三里山麓有碑書道德二大字間又丨丨寺在吉安府吉水縣東一百五十里宋靖康建徐陵䨇林)
(寺傅大士碑帝于壽光殿獨延大士講論元賾言無重頌句備伽陀音會宫商義兼華藻豈惟丨丨獻蓋文成)
(七言釋子彈琴歌為千偈而已樹陸鏊石室賦䨇源覆銀瓮于雲根丨丨對崇岡之松蘇舜欽游山詩丨)
(丨仰修竹整如翠羽旗)
寳頂(眀一統志丨丨山在漢中府城西南七十里上多生芝草)
寳唐(眀一統志丨丨山在黎平府城西北一百二十里)
寳化(眀一統志丨丨山在寧波府奉化縣南三十里山上有古松如卧龍及有杜鵑花如翔鳳形)
寳掌(名山記鄭東白游仙華寳章洞記曰從東行數里過一澗復折而北沿澗百餘步即望見丨丨山山)
(即丨丨禪師處丨湖山勝槩中天竺天寧萬壽永祚禪寺隋開皇千歲丨和尚開山建寺吳越時名崇壽院)
(政和中改賜令名有摩利支天像華嚴閣如意泉龕眀秀烟霞寺一百七歲老僧詩垂老猶疑丨丨翁一枯)
(坐萬山中王又齊書魏虜傳宏時大舉南宼偽咸陽王元憘彭城元勰常侍王元嵩丨丨王元麗廣陵侯元)
(燮等三十六軍前後相繼衆號百萬先又周書晉蕩公護傳鮮于修禮起日吾之闔家大小在博陵郡住相)
(將欲向左人城行至唐河之北被定州官軍打敗汝祖及二叔時俱戰亡汝叔母賀拔及兒元寳汝叔母紇干)
(及兒菩提并吾與汝六人同被擒捉入定州城未幾間將吾及汝送與元丨丨賀拔紇干各别分散丨丨見汝)
(云我識其祖翁形狀相似時丨丨營在唐城内經停三日丨丨所掠得男夫婦女可六七十人悉送向京吾時)
(與汝同被送限筆又魏書王質傳高祖念其忠勤宿舊每賜以璽書手莫不委至同之戚貴質皆丨丨以為)
(榮)
寳磴(袁中道碧雲寺詩丨丨山全琢璇題石並懸)
寳洞(雲笈七籖北方五氣元天真文赤書一名元神生真丨丨文一名北山神咒)
寳窟(韋莊和薛先軰寄初秋寓懷詩詩見瑶林下)
寳溪(眀一統志丨丨山在靖州城東北山下有溪大抵洞中諸溪多産金故以寳名)
寳井(雲仙雜記范蠡收四方難得之貨或藏之井塹謂之丨丨麗色溢于閨房謂之游宫又明一統志)
(丨丨山在鞏昌府成縣東南十里宋石洵直題名記云長慶長始遷于丨丨即今治也)
寳江(眀一統志丨丨在潯州府貴縣西二里一名浮江水來自賓州入鬱江)
寳渚(西國記僧伽羅國此國本丨丨也多有珍寳慧淨詩既傷火宅眩中門還嗟丨丨迷長坂)
寳池(大眀會典見金級下霞阿彌陀經見金沙下江總攝山棲寺碑見金地下)
寳津(韓維城西詩見珍囿下)
寳瀾(王僧孺禮佛唱導發願文惟宜照之智炬灌以丨丨增此睿根成斯妙植)
寳泓(黃庭堅詩撫摩丨丨置道書)
寳國(宋書樂志開丨丨資賢昌謨眀盛弼諧光)
寳仞(王融戒法攝心篇頌金山嚴丨丨瓊畹烈瑶荑)
寳界(徐顯卿皇極殿賦上接玉樓層臺之十二下該赤縣丨丨之三千鄭愔奉和幸大薦福寺詩紫雲)
(成丨丨白水作禪流濟陳子昂詩金臺可攀陟丨丨絶將迎廣宣駕幸普寺應制詩南方丨丨幾由旬八)
(部同瞻一佛身游朱子歸宗寺詩金輪紫霄上丨丨鸞溪邊曹伯啓靈隠詩岧嶤鷲嶺梵王城秋氣平分)
(丨丨清河張昱送天使僧詩丨丨山大璇題雨露垂)
寳路(管子山海者財用之丨丨)
寳衢(王僧孺懴悔禮佛文更闢丨丨愈興慧業)
寳城(晉書陸機傳步闡之亂憑丨丨以延彊宼資重幣以誘羣蠻大業雜記出元靖門横街西行百步)
(有閶闔重門門南北並有仰觀臺高百尺門西即入丨丨城内有儀鸞殿明一統志丨丨橋在太平府治西)
(宋寳慶間建籠梁昭明太子謝勅賚制旨大涅槃經講疏啓豈有牢因果辨斯丨丨之教網羅眞俗開兹月)
(滿之文闢王僧孺懴悔禮佛文自䨇樹八枝潛光匿曜丨丨不慧扇方掩而聖后騖法輪於長路棹寳舟於)
(遥壑道浹人祗福隆祧墠)
寳壍(梁元帝揚州梁安寺碑序空臺四柱隨仙衣而俱颺丨丨三里映瑞園而涵影又攝山栖霞寺碑)
(見金池下)
寳安(齊書州郡志東官郡縣丨丨建元史地理志建安州即總府所治建帶既平分昌府為萬戶二又)
(置千戶二至元十五年割建鄉城十四村及帶四村立丨丨州十七年改本千戶為建安州二十六年革丨丨)
(州以其鄉村來屬)
寳坻(元史世祖紀丨丨屯田大水害稼百明一統志丨丨縣在順天府通州城東南一二十里)
寳川(元史地理志會州金丨丨縣)
寳雞(唐書地理志鳳翔府扶風郡丨丨西南有大散關有丨丨山眀一統志丨丨縣在鳳翔府城西南)
(九十里光劉孝威正旦春雞贊丨丨陳倉祠表神雄飛帝漢雌飛霸秦)
寳應(唐書地理志楚州淮陰郡縣丨丨十明一統志丨丨縣在揚州府高郵州北一百二里又唐書)
(禮志見寳玉下改甲子會紀唐肅宗上元三年楚州獻寳玉羣臣表賀元丨丨杜甫寄題江外草堂詩經)
(營上元始斷手丨丨年名又唐書兵志代宗即位以射生軍入禁中靖難皆賜丨丨功臣故射生軍又號丨)
(丨軍丨又明一統志丨丨寺在東昌府舘陶縣治西南又丨寺在汝州城西南隅唐開元初建名畫記)
(丨丨寺多韓幹白畫亦有輕成色者佛殿東西二菩薩亦幹畫西南院小堂北壁張璪畫山水院南門外韓幹)
(畫側坐毘沙門天王北下方西塔院下邊鸞畫牡丹)
寳豐(明一統志丨丨縣在汝州東南八十里春秋鄭地後入蔡戰國屬韓秦漢屬汝州唐置龍興縣宋更)
(名丨丨縣遼金因之)
寳慶(元史地理志丨丨路唐邵州又為邵陽郡宋仍為邵州又升丨丨府元至元十二年立安撫司十四)
(年改丨丨路總管府丨又甲子會紀乙酉宋理宗丨元年)
寳宫(明一統志丨丨寺在大同府應州治西遼建稷又梁簡文帝唱導文卧處丨丨坐甘香積岑慈)
(恩寺九日應制詩丨丨星宿劫香塔鬼神功丨金丹大要咏劍詩十方世界當頭截變化魔宫作丨又江)
(淹為建平王慶登祚章膺符丨丨輯命珍殿)
寳慈(温公詩話元豐初宦者王紳效王建作宫詞百首獻之頗有意思其太皇太后生日詩云太皇生日)
(最尊榮獻壽宫中未五更天子捧觴仍再拜丨丨侍立到天明丨丨皇太后宫名也)
寳殿(梁簡文帝大法頌序高明洞啓不因銅馬之飾丨丨霞開無假鳳皇之瑞又行雨山銘却繞畫房)
(前臨丨丨盈又與僧正教丨丨空臨瓊階虛敞雝蕭子良文金簡于丨丨玉軸煥于神宫顧紹芳肅殿)
(賦瞻丨丨之巍巍揭璇題之業業詩江淹詩列漢構仙宫開天製丨丨楊衡游峽山寺丨丨敞丹扉靈幡)
(垂絳旈天張祜禪智寺詩丨丨依山嶮臨虛勢若吞頭趙抃上竺寺石巖花詩徧尋他處都無此丨丨前)
(只兩叢臺趙孟頫宫中口號日照黃金丨丨開雕闌玉砌擁層吳澄題閣皂山詩丨丨青紅疑地湧林巒)
(蒼翠接天低)
寳闕(李山甫蜀中寓懷詩春裝丨丨重重樹日照仙州萬萬樓)
寳樓(羅隠代文宣王答詩釋氏丨丨侵碧漢道家宫殿拂青雲)
寳臺(岑羲奉和九月九日登慈恩寺浮圖應制詩丨丨聳天外玉輦步雲端宋之問詩林下天香七丨)
(丨)
寳堂(白居易游悟真寺詩見金魄下)
寳閣(徐陵文帝登祚尊皇太后詔若中流靜宴皇嗣歸來輙當解紱于箕山之陽歸老于瑯琊之國復子)
(明辟還承丨丨若問與夷無媿園寢丨章孝標題東林寺寄江州李員外詩日映砌陰移丨風吹天樂動金)
(鈴)
寳園(成都古今記揚雄宅後置丨丨寺今為宫亭有墨池在焉)
寳塔(魏書崔光傳靈太后幸永寧寺躬登九層浮圖光表諫曰内經丨丨高華堪室千萬唯盛言香花禮)
(拜豈有登上之義及元史世祖紀日南番邦遣馬布拉哈丹進金書丨丨黑獅子番布藥物洛陽伽藍記)
(胡統寺太后從姑所立也入道為尼遂居此寺在永寧南一里許丨丨五重金刹高聳洞房周匝對戸交窗朱)
(柱素壁甚為佳麗諸釋氏通鑑周共和九年東天竺國阿育王盡收西域塔及龍宫舍利夜役鬼神碎七寳)
(末造八萬四千丨丨簡明一統志丨丨寺在桂林府興安縣東北宋建梁文帝大法頌序彤彤丨丨既等)
(法華之座峩峩長表更同意樂之國精又謝勅使監善覺寺起刹啓丨丨雲構無待喜園水特進非差龍海)
(美劉潛平等刹下銘惟兹丨丨妙跡可傳盤稱鄴境樓湆川徐陵司徒寺碑朱樓丨丨輝煥爭華蕭至)
(忠奉和九月九日登慈恩寺浮圖應制詩登高凌丨丨極目徧王城孟浩然詩半空躋丨丨晴望盡京華)
(歐陽詹早秋登慈恩寺塔詩丨丨過千仞登臨盡四維)
寳府(唐書陳子昂傳上書曰蜀為西南一都會國之丨丨又人富粟多浮江而下可濟中國)
寳庫(杜陽雜編見金蛇下)
寳刹(淨住子見銅石下唐梁元帝梁安寺刹下銘丨丨千道高幡四懸太宗謁并州大興國寺詩丨)
(丨遥承露天花近足春長張謂長沙失火後戲題蓮花寺詩金園丨丨半沙燒劫旁延一萬家)
寳梵(雲笈七籖第十四丨丨無色上真氣潘羅元妙天雲持天王姓隨)
寳昌(元史百官志丨丨庫掌受金銀□鐡之課以待儲運又明一統志丨丨寺在汾州府平遥縣城内)
寳陀(明一統志丨丨寺在寧波府補陀洛迦山世傳觀音現像于此寺中有潮音洞善才洞槃陀石三摩)
(地玩月巖直歇巖靈鷲峰觀音峰洪武初徙寺于鄞縣東三里改名補陀蘇軾題靈峰寺壁詩靈峰山下丨)
(丨寺白髮東坡又到來)
寳願(明一統志丨丨寺在青州府莒州城内狀元坊金建)
寳集(元史武宗紀至治元年三月丨丨寺金書西蕃般若經成)
寳嚴(明一統志丨丨寺在平陽府趙城縣東)
寳利(公私畫史隋丨丨寺有鄭法士楊契丹畫在長安名畫記楊契丹丨丨寺一壁佛涅槃變維摩等)
(亦為妙作雲又張衡南都賦見玉璞下又笈七籖見鐡利下)
寳福(明一統志丨丨院在潮州府城南二十里宋紹興中掘地得古銅器鄉諺云地出丨民獲丨因名)
寳壽(五燈會元全奯禪師少禮青原誼公落髮往丨丨寺稟戒習經律諸部優游禪苑與雪峰欽山為友)
寳晉(明一統志丨丨齋在廬州府無為州治宋守米芾建有晉人法書碑刻函壁間因名)
寳坊(雞跖集給孤長者以黃金布地為伽藍故號丨丨梁簡文帝答湘東王書見金輪下綦母潛祗)
(園寺詩丨丨求往跡神理駐沿洄不儲光羲至閑居精舍呈正上人詩丨丨若花積宛轉可窮馬懷素奉)
(和九月九日登慈恩寺浮圖應制詩季月啓重陽金輿陟丨丨陸游雲門感舊詩穉松看到偃霜蓋廢寺憶)
(曾開丨丨)
寳肆(雲笈七籖其為辭也泠若蕙風之叩瓊林煥若晨景之暉丨丨李商隠寄彭城公啓丨丨迴腸只)
(期和氏醫門投足永念倉公龜又偶成轉韻七十二句贈四同舍詩見玉中下陸蒙詩開緘窺丨丨璣貝)
(光比櫛)
寳華(宋史禮志熙寧七年詔中書門下參定青城殿宇門名其後園門曰丨丨又雲林石譜台州天台)
(縣石名丨丨出土中其質頗與萊州石相類扣之無聲色微白紋斑斕土人鐫礱作器皿又明一統志丨丨)
(山在南寧府横州南二十里頂嘗有寳異之氣)
寳所(修雅聞頌法華經歌今日親聞誦此經始覺行行皆丨丨袁桷詩丨丨金千頃朱門帶萬釘)
寳林(北齊書後主紀為胡昭儀起大慈寺未成改為穆皇后大丨丨寺窮極工巧運石填泉勞費億計)
(西溪叢話能大師傳法衣處在曹溪丨丨寺後枕䨇峰明一統志丨丨寺在順天府西南四十里又丨丨)
(寺在雲黃山下古殿傑閣甲于東川詩又丨丨橋在滁州全椒縣西丨丨寺之東李孝光丨丨寺裏應天)
(塔老子題詩最上頭丨又煬帝海山記詔定西苑十六院名丨十三和明十四)
寳序(王勃乾元殿頌鮑爼指芳齒元冠于丨丨)
寳宇(王勃德陽縣善寂寺碑晨光轉卉翻丨丨之龍花溽露低枝蕩真文于貝葉)
寳房(劉庭琦奉和聖製瑞雪篇先過翡翠丨丨中轉入鴛鴦金殿裏)
寳屋(李元紘綠墀怨丨丨黏花絮銀箏覆網羅)
寳砌(東京夢華錄政和間剏築華觜岡高數丈上有横觀層樓金碧相射下有錦石纏道丨丨池塘顧)
(紹芳雝肅殿賦見瓊窗下)
寳階(水經注法顯傳曰恒水東南流逕僧迦施國南佛自忉利天東下三道丨丨為母說法處)
寳檻(曹組艮嶽賦何禁籞之丨丨迸藍田之叢玉光于沼明堂賦祥風布影對丨丨以交輝皎日懸曜)
(金牀而璀錯丨范成大詩兩候好事洗寒玉丨移春入燕香)
寳欄(華嚴經旃檀紆樹周匝圍繞七丨丨楯以為莊嚴開元天寳遺事楊國忠因貴妃專寵上賜以木)
(芍藥數本植于家以百丨妝飾丨楯雖帝宫之内不可及也封氏見聞記唐御史大夫王鉷家有丨鈿井丨)
(不知其價綠宋无觀瓊花詩八仙聊免俗消得丨丨遮陳旅詩樹垂垂護丨丨牀頭翠帕羃䨇鸞又甘)
(泉宴罷雁聲寒桂樹吹香出丨丨)
寳楹(宋史樂志丨丨黼帳承神貺萬壽永為期)
寳梯(中阿含經見金隥下)
寳構(袁桷登侯臺詩層垣睥睨雄丨丨通羲娥納延詩皇唐開丨丨歴劫抵今時)
寳締(謝朓海陵王昭文墓銘虔思丨丨負荷非克)
寳甃(徐世溥漢宫春曉賦煜千門之丨丨兮青熒下上而迓光)
寳綴(王勃福惠寺碑文璫丨丨環日月于重廊翠栱丹楹起虹蜺于複殿)
寳題(温庭筠長安寺詩丨丨斜翡翠天井倒芙蓉)
寳坐(座同唐書李尉傳懿宗成安國祠賜丨丨二度高二丈構以沈檀塗髤鏤龍鳳葩蘤金釦之上施複)
(坐陳經几其前四隅立瑞鳥神人高數尺磴道以升前被繡囊錦襜珍麗精絶梁簡文帝大法頌峩峩丨丨)
(郁郁名香惠劉孝綽答雲法師書親陪丨丨預餐香鉢王勃淨寺碑仙鑪栢葉丨丨蓮花文同蓮賦承)
(丨丨之千趺兮蔭琱輿之萬蓋詩張景源奉和九月九日登慈恩寺浮圖應制見金壺下)
寳筵(陳標秦王卷衣詩霏微羅縠隨芳袖宛轉鮫綃逐丨丨)
寳席(宋之問九日登慈恩寺浮圖應制詩萸房陳丨丨菊蕊散花臺)
寳飯(梁簡文帝六根懴文振裳躧步跨旃檀之迴林提囊拭鉢捧香積之丨丨)
寳餌(鮑照詩丨丨緩童年命藥駐衰歴)
寳饌(宋之問九日渭亭登高詩仙杯還泛菊丨丨且調蘭)
寳味(楊炯盂蘭盆賦隨藍丨丨舍衛金錢)
寳劑(陳造詩丨丨盈奩意何侈)
寳鼎(史記武帝紀齊人公孫卿曰今年得丨丨其冬辛巳朔旦冬至與黃帝時等卿有札書曰黃帝得丨)
(丨宛朐問于鬼臾區區對曰黃帝得丨丨神筴是歲己酉朔旦冬至得天之紀終而復始於是黃帝迎日推筴)
(後率二十歲得朔旦冬至凡二十推三百八十年黃帝仙登于天卿因所忠欲奏之所忠視其書不經疑其妄)
(書謝曰丨丨事巳決矣尚何以為卿因嬖人奏之上大悅又封禪書黃帝作丨丨三象天地人漢書武帝)
(紀元鼎四年六月得丨丨后土祠旁秋馬生渥洼水中作丨丨天馬之歌又吾丘壽王傳汾陰得丨丨武帝)
(嘉之薦見宗廟藏于甘泉宫羣臣皆上壽賀曰陛下得周鼎壽王獨曰非周鼎上聞之召而問之壽王對曰昔)
(秦始皇親出鼎于彭城而不能得天祚有德而丨丨自出此天之所以與漢迺漢寳非周寳也後漢書明帝)
(紀永平六年二月王雄山出丨丨廬江太守獻之四晉書符堅載記新平王雕陳圖䜟疏曰臣以趙建武年)
(從京兆劉湛學明于圖記謂臣曰新平地古顓頊之墟里名曰雞閭記云此里應出帝王寳器名曰延壽丨丨)
(鼎齊書祥瑞志見銅獸下皇山下江水中得丨丨)(舊唐書明皇紀丁未眉州又崔融傳鑄丨丨以窮姦)
(坐明堂而布政改水經注見寳物下太甲子會紀晉武帝太始二年吳元丨丨梁昭明子七契太平之)
(瑞丨丨樂恊之應玉羊芝江淹為蕭上銅鐘芝草衆瑞表丨丨白雲瑞集軒世房赤鴈祥委漢年徐陵丹)
(陽上庸路碑鑄丨丨于昆吾安能紀勒陳鴻鍾于豐岳豈易揄揚又歐陽頠德政碑僧釋慧羨等來朝絳闕)
(傋啓丹誠乞于大路康莊式刊豐琰庶樊卿丨丨復述台司之功羊叟高碑更紀征南之德庾信崔訦神道)
(碑竇憲連官單于之丨丨可致張寬固位渭橋之流星可識又慕容寧神道碑見琱戈下錢文薦夏雲多)
(竒峰賦望氣者思丨丨於汾水求仙者慕銀闕於蓬萊班固丨丨詩丨丨見兮色紛緼煥其炳兮被龍文)
(陳子昂詩丨丨淪伊縠瑶臺成古丘城張說詩黃雲隨丨丨紫氣逐真人吳少微過漢故詩清晨丨丨食)
(閑夜鬱金香一陳陶詩時人未識遼東鶴吾祖曾傳丨丨書又明統志丨丨山在臨洮府城西一十里以)
(峰似香爐故名崔又禮記正義序其為義疏者南人有賀循賀瑒庾蔚靈恩沈重范宣皇侃等北人有徐道)
(明李興業李丨丨侯悤熊安生等其見於世者皇熊二家而已)
寳爵(觥記注天帝仙家有流花丨丨日中爭光)
寳敦(董逌銅敦銘跋楊氏圖古器有銅敦銘曰宰辟父右周立王册命周周頓首奉揚王休命用作文起)
(丨丨)
寳璽(宋史哲宗紀學士院上丨丨靈光翔鶴樂章牌元史百官志典瑞院秩正二品掌丨丨金銀符)
寳印(法苑珠林時揵闥婆王將七丨丨來授十方佛諸佛受印以印我面梁簡文帝上皇太子講頌啓)
(注意龍宫研心丨丨道王僧孺禮佛唱導發願文位齊丨丨行等月光豐生真賞齋賦煥貞淳之丨丨遺)
(照乘之夜光)
寳符(史記趙世家簡子告諸子曰吾藏丨丨于常山上先得者賞諸子馳之常山上求無所得母卹還曰)
(已得符矣簡子曰奏之母卹曰從常山上臨代代可取也宋史真宗紀大中祥符八年春正月謁玉清昭應)
(宫奉表告尊上玉皇大天帝聖號奉安刻玉天書于丨丨閣翊聖保德真君傳真宗受元符封泰山建玉清)
(昭應宫于丨丨閣之西偏作凝命閣以奉真君天庾信周大都督陽林伯長孫夫人羅氏墓誌銘地接柱山)
(臨丨丨羌李德裕論維州奏常山臨代為全趙之丨丨河西絶斷匈奴之右臂駱賓王詩青山孕丨丨)
(又拾遺記師曠丨丨百卷宋之問詩幽仙讀丨丨)
寳節(李咸用輕薄怨花驄蹀躞游龍驕連連丨丨揮長鞘)
寳冠(雲笈七籖第三天璣星則真人星之魄精也其星則號上清宫靈妃元皇夫人姓常明諱化雲真名)
(流爓頭建晨嬰丨丨衣飛雲明光錦䙱帶六山飛晨之綬口吐黃氣之精以注真人星上又真玄宫中黃臺)
(玉樓主仙華晨君姓歸㻂妙陰光字通度元度凝脂頭建飛晨丨丨衣青羽飛裳手執斗中青籙坐玉樓之中)
(通又仰存四土皇姓諱悉著玄黃五色之衣頭戴九玄天丨丨足著五色師子交交之履執文身保命之符)
(韓琦芍藥詩酒酣誰欲張珠網金鈿偏宜間丨丨徐積姚黃詩妝面深藏青步障丨丨斜墮碧霞叢)
寳晨(雲笈七籖紐幽宫中朱臺玉樓元上飛蓋晨君頭建三華丨丨冠衣丹錦飛裳手執命靈之節坐玉)
(樓之中)
寳髻(王勃臨高臺詩為我安丨丨蛾眉罷花叢章李白宫中行樂詞山花插丨丨石竹繡羅衣孝標)
(貽美人詩丨丨巧梳金翡翠羅裙宜著繡鴛鴦蘇韓偓晝寢詩煩襟乍觸冰壺冷倦枕徐欹丨丨鬆軾聞)
(辯才法師復歸上天竺以詩戲問詩神光出丨丨法雨洗浮埃陸游六峰項里看采楊梅連日留山中詩斜)
(簪丨丨看游舫細織筠籠入上都銀張憲望梅山詩嵯峨結丨丨皛淼浮灣)
寳釵(妝樓記半陽泉世傳織女送董子經此董子思飲㗖此水與之曰寒織女因祝水令暖又曰熱乃拔)
(六英丨丨祝而畫之于是半寒半熱相和與飲首秦嘉與婦徐淑書今致丨丨一䨇價值千金可以曜淑答)
(曰未奉光儀則丨丨不設得又贈婦詩丨丨好耀首明鏡可鑒形湯僧濟渫井金釵詩丨丨于此落從來)
(非一年折何遜咏照鏡詩丨丨若可間金鈿畏相逼許景先柳篇丨丨新梳倭墮髻錦帶交垂連理襦)
(元稹會真詩丨丨行彩鳳羅帔掩丹虹年劉禹錫深春詩歸來看理曲燈下丨丨斜李賀少樂陸郎倚醉)
(牽羅袂奪得丨丨金翡翠李王建雞鳴曲丨丨命婦燈下起環珮玲瓏曉光裏商隠殘花詩若但揜關勞)
(獨夢丨丨何日不生塵遺落依舊明朝在路傍)(張蕭遠觀燈詩丨丨驟馬多蘇軾詞金爐猶暖麝煤殘惜)
(香更丨丨翻剪劉鼎臣妻鷓鴣天詞金屋無人夜繒丨丨翻過齒㾗輕)
寳珈(江總南越木槿花歌見金珥下)
寳鈿(平去兩聲同唐書肅宗紀禁珠玉丨丨平脫金泥刺繡又阿史那社尒傳貞觀十四年平高昌諸)
(將咸受賞社尒以未奉詔秋毫不敢取太宗美其廉賜高昌丨丨刀雜綵千段張柬之東飛伯勞歌誰家絶)
(世綺帳前艷粉紅脂映丨丨雲戎昱送零陵妓詩丨丨香娥翡翠裙妝成掩泣欲行劉言史贈妓詩見玉)
(禁下花王逢覽周左丞扈從集詩丨丨榆莢小錦罽草嬌張羽詩淺按紅牙拍輕和丨丨箏)
寳篦(蘇舜欽詩病膜似將丨丨刮)
寳鑷(江洪詩丨丨間珠花)
寳鏡(龍城錄任仲宣畜一丨丨文皆篆籀惟八字可識云水銀飛精百鍊成鏡後宣浮洞庭風浪洶湧因)
(泊舟夢一道士赤衣乘龍言此鏡乃水府至寳出世有期今當歸我持之而去夢覺亟視失鏡所在嫏嬛記)
(陳郡人有丨丨背銘云鏡焉作自尚方銅焉産自丹陽觀其寳觀其藏延年益壽樂且康芳名丨丨俱未央)
(王度古鏡記大業九年有一僧至王度家弟勣出見之謂勣曰貧道受明錄秘術頗識寳氣檀越宅上每日常)
(有碧光連日絳氣屬月此丨丨氣也今擇良日故欲一觀勣出之僧跪捧欣躍崔護日五色賦彙藻繪於金)
(輪聚雲霞於丨丨申無名氏慶雲抱日賦粲兮若組繡之縈丨丨翊兮若甫之相明君徐陵為羊兖州家)
(人答餉鏡詩信來贈丨丨亭亭似團月妝張說詩丨丨頒神節凝規寫聖情王翰飛燕篇紅丨丨珊瑚臺)
(青瑣銀簧雲母扇紅粉春妝丨丨催)(孟浩然春情詩青樓曉日朱簾映李白送族弟凝之滁求婚崔氏詩)
(玉臺挂丨丨持此意何如應杜甫千秋節有感詩丨丨羣臣得金吾萬國迴韋物送宫人入道詩金丹擬)
(駐千年貌丨丨休勻八字眉第劉長卿春鏡詩丨丨凌曙開含虚淨如水孟郊擢後東歸書懷獻座主呂)
(侍郎詩丨丨無私光時文有新習鴈温庭筠和友人悼亡詩丨丨塵昏鸞影在鈿箏弦斷行稀羅隠秋日)
(有寄詩只有百神朝丨丨永無纖浪犯虛舟拉李存詩雲鴻不飛音信斷丨丨塵昏秋鬢亂薩都石夫人)
(詩莫道臉前無丨丨一輪明月照夫人)
寳鑑(唐書張九齡傳見金鑑下若張鳳翼日蝕賦煌乎若奭輪之離涴焜乎丨丨之濯滓)
寳奩(李商隠垂柳詩丨丨抛擲久一任景陽鐘)
寳梳(温庭筠錫晏堂詩艷帶畫銀絡丨丨金鈿筐)
寳帛(宅經外玉堂之院宜作崇堂若高壯侵拓及有大樹重屋等招金玉丨丨主印綬喜桓温為撫軍)
(牋兼百越沃野之資江漢山澤之利鹽鐡丨丨之饒角竿羽毛之用)
寳幣(管子主功有素丨丨奚為帛淮南子凡事人者非以丨丨必以卑辭事以玉則貨殫而欲不饜卑)
(體婉辭則諭說而交不結約束誓盟則約定而反無日雖割國之錙錘以事人而無自恃之道不足以為全)
寳縑(沈約為齊竟陵王發講疏見瓊笥下)
寳罽(周權詩芳樽細酌綠琬琰丨丨共擁紅麒麟)
寳翟(郭正一奉和太子納妃太平公主出降詩金龜開瑞紐丨丨上仙袿)
寳衣(觀佛三昧海經佛告阿難汝教龍王淨埽石窟諸天聞已各脱丨丨競以拂窟雲笈七籖裴君詣)
(太微宫受書為清靈真人治青靈宫佩三華丨丨乘飛龍景輿仗靑旂玉鉞七色之節遊行上清九宫杜甫)
(即事詩秋思抛雲髻腰支勝丨丨化劉禹錫荆門道懷古詩風吹落葉填宫井火入荒陵丨丨皮日休和)
(魯望上元日道室焚修詩飇御有聲時杳杳丨丨無影自珊珊)
寳帔(劉迎詩羽衣丨丨輝金縷)
寳帬(陸游雨後集湖上詩繡袂丨丨催結束金尊翠杓共提携)
寳帶(唐書楊元卿傳蔡平超拜左金吾衛將軍乃建言淮西多怪珍丨丨往取必得帝曰我討賊為人除)
(害賊平我求得矣焉用寳止勿復言錦又契苾明傳明征吐番以戰多進左威衛大將軍賜袍丨丨元史)
(仁宗紀淮東宣慰使薩多獻玉觀音七寳帽頂丨丨寳鞍卻之庾信謝趙王賚犀帶等啓魏君丨丨特賜劉)
(楨趙王國租偏資裴楷堯盧照隣詩羅襦丨丨為君解燕歌趙舞為君開梅臣高車再過謝永叔内翰詩)
(紫袍丨丨照屋室飲水啜茗當清風一文同詩午漏初移催入馬丨丨盤腰印垂胯又明統志蘇州府丨)
(丨橋在府城西南跨澹臺湖舊有石橋南北百丈下為圜洞通舟檝者凡五十三歲久圮壊正統間重建薛)
(氏竹枝詞生憎丨丨橋頭水半入吳江半太湖)
寳綬(令狐楚賀册皇后表獻丨丨于内朝宣玉册于中禁)
寳佩(宋史樂志衮衣輝煥丨丨琳琅映王僧孺徐詹事集序丨丨鳴風豐貂日)
寳環(張喬楊花落詩丨丨纖手捧更飛翠羽輕帬承不著)
寳玦(梁簡文帝金錞賦豈丨丨之為貴非瑚璉之可欽杜甫哀王孫詩腰下丨丨青珊瑚可憐王孫泣)
(路隅前起)(李賀公莫舞歌腰下三看丨丨光項莊掉箭攔又送秦光禄北征詩見銀壺下又馬詩丨丨)
(誰家子長聞俠骨香)
寳毬(蔡孚打毬篇見玉鎣下)
寳撮(蕭麟詠衵複詩見金紗下)
寳勝(崔日用人日宴大明宫詩見瑶筐下宜楊萬里秀州嘉興舘拜賜春幡勝詩綵幡耐夏春字丨丨)
(連環曲水紋百又明一統志丨丨巖在建安縣東川石里上有飛泉尺直瀉澗底望之若玉虹然又丨丨)
(寺在寧國府涇縣西五里舊名水西洪武初重建川樓异三十六峰賦清涼丨丨梵刹標兮宋濂游涇水)
(西寺詩涇川名漢縣丨丨標唐寺)
寳飾(遼史儀衛志見玉導下十酉陽雜爼咸陽宫中有琴長六尺安十三弦二六徽皆丨丨之曰璵璠)
(之樂故沈約彌陀佛銘物愛彫彩人榮丨丨總江淹横吹賦函夏以為丨丨京關以為戎儲江華貂賦)
(撤君子之丨丨榮小人之蓬鬚紛謝朓答張齊興詩清文忽景麗思泉丨丨)
寳裝(南史江夏王鋒傳嘗覲武帝賜以丨丨琴仍于御前鼓之大見賞三朝聖政錄太祖平蜀閱孟㫤)
(宫中物有丨丨溺器遽命碎之曰以此奉身不死何待)
寳纓(趙良器冠賦綴香簮以半出垂丨丨而䨇對)
寳絡(開元天寳遺事奉御湯中以文瑶密石中央有玉蓮湯泉湧以成池又縫錦繡為鳬雁于水中帝與)
(貴妃施鈒鏤小舟戲玩于其間宫中退水出于金溝其中珠瓔丨丨流出街渠貧民日有所得焉納延詩金)
(仙丨丨齊)
寳縵(觀佛三昧海經如是白毛光明力故令菩提樹金剛為莖根亦金剛鬚七寳成鬚上生光各各有七)
(佛圍繞佛身化成丨丨樹葉金色華白寳色華上有光百千寳色諸天寳光不得為譬)
寳帕(楊允孚灤京雜咏正元紫禁肅朝儀御榻中間丨丨提)
寳袜(嫏嬛記西施舉體有異香每沐浴竟宫人爭取其水積之甖瓮用松枝灑于帷幄滿室俱香下有濁)
(滓凝結如膏宫人取以曬乾香踰于水謂之沈水製錦囊盛之佩于丨丨徐賢妃賦得北方有佳人詩纖腰)
(宜丨丨紅衫艷織成路謝偃踏歌詞細風吹丨丨輕露濕紅紗盧照隣行難樂府娼家丨丨蛟龍帔公子)
(銀鞍千萬騎丨張柬之大堤曲見玉牀下温李賀追賦画江潭苑詩丨菊衣單蕉花密露寒庭筠咏寒)
(宵詩丨丨徘徊處熏鑪悵望時)
寳屧(南史梁臨川王宏傳後庭數百千人皆極天下之選所幸江無畏服玩侔于齊東昏潘妃丨丨直千)
(萬之温庭筠錦鞋賦金蓮東昏潘妃丨丨臨川之江姬)
寳帳(唐書王琚傳侍兒數十丨丨備具小觀佛三昧海經魔有三女長名悅彼中名喜心名多媚時魔)
(三女至父王前長跪叉手為父作禮啓言父王今日何故愁悴乃爾其父答言沙門瞿曇結誓深重今坐道樹)
(要壊我民是故愁耳女白父言我能往亂願父莫愁即自莊飾著雜寳冠容媚挺特過踰魔后百千萬倍眄目)
(作姿現諸妖冶瓔珞晃曜光翳六天乘羽葆車安施丨丨垂諸天華又一光照東北方令東北方地純金剛)
(色金剛地上生華七寳合成華上生幢閻浮金色幢頭有華其華無量百千寳色有無數華一一華葉化為無)
(量百千丨丨一一帳角有七寳幢一一幢頭有七寳蓋其蓋彌覆東北方地一切世界韋應物長安道詩中)
(有流蘇合歡之丨丨一百二十鳳皇羅列含明珠章孝標玄都觀栽桃詩丨丨重遮日妖金遍累空)
寳幄(梁簡文帝慈覺寺碑一訣椒慈長違丨丨為齊竟陵王發講疏星羅丨丨雲開梵筵)(沈約李白)
(擣衣篇横垂丨丨同心結半拂瓊筵蘇合香皇葛長庚明堂禮成詩丨丨燃紅炬璇霄降紫)
寳牀(金史禮志見寳盝下見宣和書譜李白好擊劍落落不羈束賀知章一薦之明皇以布衣召見金)
(鑾殿論世務荅蕃書筆不停綴帝嘉之以丨丨賜食于前手為和羹觀佛三昧海經時彼龍王從龍池出獻)
(七丨丨手擎敷置白佛世尊惟願救我莫使力士傷害我身爾時如來以梵音聲猶如慈母撫恤嬰兒令彼龍)
(王及羅刹女受法王化請佛就座)
寳簟(韋應物横塘行玉盤的歴䨇白魚丨丨玲瓏透象牀楊維楨詩五花丨丨芙蓉屏)
寳枕(墨莊冗錄郭翰乘月卧庭中空中一少女冉冉下曰吾天上織女也帝命游人間願乞神契乃升堂)
(共枕至曉辭去後復來至七夕忽不來數夜方至曰帝命有期便當永訣以丨丨留贈而去李賀春懷引丨)
(丨垂雲選春夢鈿合碧寒龍腦凍)
寳案(元史輿服志丨丨中道輿士控鶴十有六人香案輿士方輿官三十人夾香案丨丨分左右而趍至)
(殿門則控鶴退方輿官舁案以升)
寳几(蘇軾古風見金牀下)
寳屏(杜甫䕫州歌巫峽曾經丨丨見楚宫猶對碧峰疑)
寳扇(唐書竇懷貞傳中宗夜宴近臣謂曰聞卿喪妻今欲繼室可乎懷貞唯唯俄而禁中丨丨障衛有衣)
(翟衣出者乃韋后乳媪王所謂莒國夫人者故蠻婢也懷貞納之不辭何仲誼七夕詩凌風丨丨遥臨月映)
(水仙車遠渡河王沈佺期壽陽王花燭詩燭送香車入花臨丨丨開維洛陽女兒行羅幃送上七香車丨)
(丨迎歸九華帳官虞集詩翠蓋重重丨丨斜從穿柳散慈鴉)
寳箑(玉海彌綸丨丨泛溢神毫)
寳局(田錫楊花賦當弈客以凝情飛來丨丨值嘉賓之舉白吹過金觴)
寳架(觀佛三昧海經爾時世尊化作丨丨寳架兩頭有十四珠一一明珠有千光明一一光明化成化佛)
(作十八變住立空中世尊現化倒住空中脚在架上時佛二足出千蓮華一一蓮花萬億光明一一光明有百)
(億寳臺一一臺中無數化佛一一化佛各攝一脚猶如卷鎖令脚不現一切化佛及釋迦文悉懸一脚倒住空)
(中)
寳鑪(唐書安樂公主傳嘗請昆明池為私沼帝曰先帝未有以與人者主不悅自鑿定昆池延袤數里司)
(農卿趙履温為繕治累石肖華山隥彴横邪回淵九折以石瀵水又為丨丨鏤怪獸神禽間以璖貝珊瑚不可)
(涯計見司空圖步虚詞瑶瑟下)
寳鐺(鐡圍山叢談見鐡鐺下)
寳鴨(徐彦伯春閨詩見金屏下簾孫魴夜坐詩坐久烟銷丨丨香貢性之詩珠捲雨聽春晝丨丨含)
(烟散夕陰帳李準詩城頭夜咽銅龍水裏春銷丨丨香)
寳龕(皇甫曾贈鑒上人詩丨丨經末劫画壁見南朝)
寳笥(梁書劉孝綽傳臨淄詞賦悉與楊修未殫丨丨顧慙先哲許敬宗麥秋賦却冰紈于丨丨屏珍簟)
(于披香花盧照隣同崔少監作䨇槿樹賦見金銘下以田錫楊賦乃命左史記言而右史錄之藏之丨丨)
(為柳花之詞八李商隠李肱畫松詩丨丨十九香緹千萬重)
寳篋(徐陵為貞陽侯與大尉王僧辯書夏鍾夷羿周厄犬戎漢委珠囊秦亡丨丨彰于史籍可得而聞)
(王棨綴珠為燭賦出丨丨以規圓呈姿璀璨入雕籠而艷發香照熒煌吳浩石渠閣賦丨丨儲珍輿圖閟文)
(點方夔七夕織女歌重來指昔游處香匳丨丨蟲絲滿)
寳匣(李暇東飛伯勞歌秦王龍劍燕后琴珊瑚丨丨鏤䨇心孟浩然寒夜詩理琴開丨丨就枕卧重幃)
(箏劉禹錫詶楊司業巨源見寄詩見瓊枝下感鮑溶風詩秦姬收丨丨搔首不成功朱子齋居興詩見)
(瑶琴下)
寳箱(翁承贊御命歸鄉蒙賜錦衣詩中使擎來三殿曉丨丨開處五雲飛)
寳籠(文同朱櫻歌上幸離宫促薦新藤籃丨丨貂璫發)
寳盝(金史禮志宣徽使奏皇帝搢圭跪捧授太尉太尉搢笏跪受訖執笏少東立宣徽使奏請執圭俛伏)
(興&KR1053;寳官捧丨丨門下侍郎奉置于寳牀半馬祖常芍藥詩霞繒襞積雲千叠丨丨凝脂蜜香)
寳盤(宋史樂志異域朝天隊衣錦襖繫銀束帶冠夷冠執丨丨)
寳甕(東方朔丨丨銘注黃帝瑪瑙甕甘露不竭謂之寳露舜遷丨丨于衡山故山有寳露壇又遷丨丨于)
(零陵之上秦始皇通汨羅之流從長沙至零陵得赤玉瓮可容八斗在舜廟之堂前不知年月至漢東方朔識)
(之乃作丨丨銘)
寳缶(董逌太公丨丨銘跋太公丨丨秦之廟也)
寳瓶(文獻通考唐腰帶之制恩賜有金塗天玉八仙犀牛丨丨觀佛三昧海經長者遣婢持滿瓶金摩)
(尼珠蓋助王家供養衆僧告言可往汝持此物貢上王家婢聞是語歡喜踴躍持丨丨走末利夫人見彼婢來)
(此邪見人佛當教化軒王勃廣州寳莊嚴寺舍利墖碑丨丨宵注則雨露通玉柄朝撝則風霜滿席顧況)
(詩丨丨無破響道樹有低枝索李沇方響歌丨丨下井轆轤急小娃弄傷清冰)
寳冶(唐書裴休傳時方鎮設邸閣居茶取直因視商人它貨横賦之道路苛擾休建言許收邸直毋擅賦)
(商人又收山澤丨丨悉歸鹽鐡)
寳斝(陳孚安南即事詩丨丨羅鸚鵡名香屑鷓鴣)
寳杯(崔湜梨園亭觀打毬應制詩丨丨承露酌仙管雜風流)
寳樽(劉潛謝鄱陽王賜鉢啓用貴丨丨文包龍鼎)
寳盞(乾淳起居注淳熙九年八月十五日曾覿恭上壺中天慢一首上皇賜金束帶紫番羅水晶注椀一)
(副上亦賜丨丨古香至一更五點還内)
寳盌(椀同徐陵與楊僕射書晉熙等郡皆入貴朝去我潯陽經塗何幾至于鐺鐺曉漏的的宵烽隔溆浦)
(而相聞臨高臺而可望泉流丨丨遥憶湓城峰號香爐依然廬嶽庾信傷心賦對丨丨而痛心撫元經而流)
(慟)
寳燈(江總燈贊丨丨夜開光遍花臺丨崔液上元夜詩鳷鵲樓前新月滿鳳皇臺上丨然李商隠無)
(題詩紫府仙人號丨丨雲漿未飲結成冰浪丁復寳鴨曲丨丨夜縣瑠璃光恍若澹在滄裏)
寳炬(馮子振十八公賦見金鼒下書羅隠臺城詩宴罷明堂爛詩成丨丨殘又周文帝紀魏永熙三)
(年十二月太祖與羣公定策尊立魏南陽王丨丨為嗣是為文皇帝杜弼為東魏檄梁文丨丨定君臣之分)
(黑獺結兄弟之親)
寳炷(馬祖常詩内香開丨丨制幣出元纁)
寳鎛(晉語悼公十二年公伐鄭軍于蕭魚鄭伯嘉來納女工妾三十人女樂二八歌鐘二肆及丨丨輅車)
(十五乘注鎛小鐘也寶鄭所寶)
寳琴(西京雜記趙后有丨丨曰鳳皇皆以金玉隠起為龍鳳螭鸞古賢列女之象亦善為歸風送遠之操)
(曰又慶安世五歲能鼓琴後為成帝侍中其所丨丨一秋梧疎雨一曰白鵠古琴疏范静婦沈滿願有丨)
(丨蛇腹斷紋銘曰深松候月謝王勃採蓮賦鴛鴦繡綵之文履瑇瑁瓊華之丨丨脁燭詩曖色輕帷裏低)
(光照丨丨遇徐彦伯擬古詩纖指調丨丨泠泠哀且柔岑參春南使貽知音詩網絲結丨丨塵埃被空樽)
(調温庭筠洞戸詩唳鶴蠻鼓驚蟬應丨丨)
寳瑟(漢書金日磾傳上行幸林光宫日磾小疾卧廬何羅與通及小弟安成矯制夜出共殺使者發兵明)
(旦上未起何羅亡何從外入日磾奏厠心動立入坐内戶下須臾何羅褏白刃從東箱上見日磾色變走趨卧)
(内欲入行觸丨丨僵日磾得抱何羅因傳曰莾何羅反上驚起左右拔刃欲格之上恐并中日磾止勿格日磾)
(捽胡投何羅殿下得禽縛之窮治皆伏辜繇是著忠孝節宋史曹輔傳昔者仁祖視民如子憫然惟恐或傷)
(一旦宫圍不禁衛士輙踰禁城幾觸丨丨荷天之休帝躬保佑俚語有之盜憎主人主人何負於盜哉梁簡)
(文帝七勵綠綺麗琴丹山丨丨百又南郊頌序鑾旂徐動棄千里而弗乘丨丨無虞捐金而不服王勃七)
(夕賦見瑶筐下遜陳子昂鹿尾賦承主人之嘉慶對象筵與丨丨何詩羅帳雀釵影丨丨鳳雛聲陶翰)
(燕歌行見玉篸下園王翰贈唐祖二子詩見瑶觴下妹盧象有江東止田移莊慶會未幾歸汶上小弟幼)
(尤嗟其别詩已能持丨丨自解掩羅巾湘李白登峨眉山詩雲間吟瓊簫石上弄丨丨王邕靈鼓瑟詩丨)
(丨和琴韻靈妃應樂章詩元稹何滿子歌見玉簫下白居易壽安路西歇馬已念紗窗下應生丨丨塵)
(賈島題鄭常侍廳前竹詩疎影紗窗外清音丨丨中廟李商隠詩薰琴調大舜丨丨和神農羅隠息夫人)
(詩蟲網翠環終縹渺風吹丨丨助微冥與韋莊歲晏詩丨丨湘靈怨清砧杜魄啼皎然春夜諸公同宴詩)
(丨丨絙餘怨瓊枝不讓春)
寳柱(劉禹錫傷秦姝行青牛文梓赤金簧玫瑰丨丨秋雁行温庭筠獵騎辭丨丨惜離弦流黃悲赤縣)
(丨張翥詩絃鬆調丨笙咽炙銀簧)
寳箏(元稹生春詩殿階龍旆日漏閣丨丨風見李紳憶被牛相留醉州中夜出真珠輩數人詩銀燭下)
(丨陸游記夜夢詩和風微度丨響永日徐轉簾櫳移)
寳撥(虞世南琵琶賦開丨丨以更運帶文綬而旁垂)
寳笙(梁元帝龜兆名詩見金爐下)
寳磬(華陽國志犍為郡綏和三年上丨丨十六劉向以為美化所降用立辟雍明一統志漢水在犍為)
(縣東北一百八十里漢成帝時得古磬十六枚於水濱亦名丨丨川荀悅漢紀序凡祥瑞丨丨神光見此一)
(也横葛長庚龍沙仙會閣記經午案丨丨傳風)
寳鐸(洛陽伽藍記永寧寺繡柱金鋪駭人心目高風永夜丨丨和鳴鏗鏘之音聞及十餘里又景明寺)
(金盤丨丨煥爛霞表子劉潛平等刹下銘丨丨夜響銀地朝鮮梁昭明太講席詩丨丨旦參差名香晩芬)
(郁吾梁簡文帝望同泰寺浮圖詩燭銀踰漢汝丨丨邁昆劉孝綽詩月殿曜朱旙風輪和丨丨蕭至忠)
(奉和九月九日登慈恩寺浮圖應制詩丨丨含飇響仙輪帶日紅宋之問游韶州廣界寺詩丨丨搖初霽金)
(池映晩沙香張耒休日詣法雲詩金猊散霧丨丨韻天風)
寳鈴(觀佛三昧海經化成寳縵樹葉金色華白寳色華上有光百千寶色諸天寳光不得為譬果白寳色)
(夜摩天上微妙白寳不得為比其果光明化摩尼網彌覆樹上於其網間猶若白霓宛轉下垂化成丨丨鈴四)
(角頭有大寳臺其臺高妙過於上方無量世界來大方便佛報恩經爾時大衆瞻仰如來目不暫捨如爾時)
(三昧宴默一切大衆亦皆默然于大衆中有七寳墖從地踊出住在空中無數幢幡而懸其上百千丨丨不鼓)
(自鳴微風吹動出微妙音梁梁簡文帝大愛敬寺刹下銘珠幡轉曜丨丨韻響元帝曠野寺碑金盤曜色)
(丨丨成響之又鍾山飛流寺碑清梵夜聞風傳百常觀丨丨朝響聲揚千秋之宫)
寳幢(顔氏家訓世有祝師及諸幻術猶能履火蹈刃種瓜移井倏忽之間十變五化人力所為尚能如此)
(何况神通感應不可思量千里丨丨百由旬座化成淨土踴出妙塔乎又明一統志丨丨山在興化府仙遊)
(縣西有東西二峰一名金貂一名玉幢)
寳幡(李頎題鶴林寺詩珊珊丨丨挂焰焰明燈燒像皮日休開元寺客省早景即事詩鶴靜時來珠側)
(鴿馴多在丨丨中)
寳纛(梁潛詩玉氣浮天隨丨丨虹光拂地護龍旌)
寳旆(齊書樂志丨丨轉旒駕旋溢素景鬱紫躔)
寳仗(李嶠上應天神龍皇帝册文丨丨似億千之衛天威成丈六之容李存灤京詩露透地椒清丨丨)
(風生天棘滿旍旗樹金幼孜元夕賜午門觀燈詩春散爐烟浮暖月移丨丨映花妍)
寳蓋(宋書符瑞志太始七年四月戊申夜京邑崇虛舘堂前有黃氣狀如丨丨高十許丈漸有五色道士)
(陸修靜以聞衣元史禮樂志次十隊婦女八人冠翠花唐巾服錦繡執丨丨舞唱前曲明一統志丨丨山)
(在郴州城東四十里與寳雲山近丨又丨丨山在鞏昌府清水縣北一百五十里又丨洲在建寧府建陽)
(縣北相傳閩王審知有一叛將敗亡以其所竊丨丨棄此因名梁簡文帝菩提樹頌五百丨丨騰光自合十)
(千纓絡懸空下墜龍梁元帝簡文帝法寳聯璧序昔轉輪獲法南宫有金之瑞梵天請道東朝開丨丨之祥)
(察王曾矮松賦遠而望之蔚兮若搏鵬之出滄海廹而之黕兮若方輿之承丨丨盧照隣長安古意龍銜)
(丨丨承朝日鳳吐流蘇帶晩霞丨閻朝隱三日曲水侍宴應制詩荷葉珠盤淨蓮花丨新韋莊耒陽縣浮)
(山神廟詩遶坐香風吹丨丨傍簷烟雨濕巖扃)
寳刀(榖梁僖公二年冬十月壬午公子友帥師敗莒師于麗獲莒挐傳公子友謂莒挐曰吾二人不相說)
(士卒何罪屏左右而相搏公子友處下左右曰孟勞孟勞者魯之丨丨也公子友以殺之蜀志費褘傳注孫)
(權以手中常所執丨丨贈之褘答曰刀所以討不庭禁暴亂者也但願大王勉建功業同奬漢室臣雖闇弱終)
(不負東顧中南史陳世祖紀為臨川王夢梁武帝以丨丨授已華古今注吳大帝有丨丨三其一曰百鍊)
(二曰青犢三曰漏影寳魏文帝典論丕造百辟丨丨其一文似靈龜名曰靈其二彩似丹霞名曰含章其三)
(鋒似崩霜刀身劍鋏名曰素質衛曹植丨丨銘造兹丨丨既礱既礪匪以尚武予身是麟角是觸鸞距匪蹶)
(電張恊文身刀銘丨丨既成窮理盡妙繁文波迴流光照梁昭明太子謝敕賚水犀如意啓熊飾丨丨子)
(桓恧其大賚犛牛輕拂張敞慚其舊儀重庾信詩電燄馳龍馬山精鏤丨丨崔顥遼西作露丨丨濕沙虚)
(金鼓鳴渾高適送柴司戸詩别恨隨流水交情脱丨丨又送將軍詩城頭畫角三四聲匣裏丨丨晝夜鳴)
(身岑參陜州月城樓送辛判官入奏詩謁帝向金殿隨唯丨丨王昌齡宿灞上寄侍御璵弟詩良馬足尚)
(踠丨丨光未淬驕李白詩丨丨裁流水無有斷絶時春王涯塞上曲天遠塞行出鞘丨丨鳴白居易和)
(深詩戎裝拜春設左握丨丨斜詩賈島贈王將軍詩見金鏃下朱沖和遺臨平監吏今日丨丨無殺氣只)
(緣君處受恩多秋馬戴隴上獨望詩誰為立勲者可惜丨丨閑羅隠日有詶詩舊業傳家有丨丨近聞餘)
(力更揮毫)
寳劒(戰國策盂嘗君出行國至楚獻象牀郢之登徒直使送之不欲行見孟嘗君門人公孫戌曰臣郢之)
(登徒也直送象牀足下能使僕無行先人有丨丨願得獻之史記吳世家季札之初使北過徐君徐君好季)
(札劒口弗敢言季札心知之為使上國未獻還至徐徐君已死於是乃解其丨丨繋之徐君冢樹而去又陸)
(賈傳賈有五男迺出所使越得槖中裝賣千金分其子子二百金令為生産陸生常安車駟馬從歌舞鼓琴瑟)
(侍者十人丨丨直百金謂其子曰與汝約過汝汝給吾人馬酒食極欲十日而更所死家得丨丨車騎侍從者)
(一歲中往來過他客率不過再三過數見不鮮無久慁公為也漢書廣陵厲王胥傳昭帝初立益封胥萬三)
(千戸元鳳中入朝復益萬戸賜錢二千萬黃金二千斤安車駟馬丨丨又王莽傳見玉具下後漢書齊武)
(王傳見玉玦下人又劉盆子傳樊崇將盆子及丞相徐宣以下三十餘肉袒降上所得傳國璽綬更始七尺)
(丨丨及玉璧各一手又韓稜傳肅宗常賜諸尚書劒唯三人特以丨丨自署其名曰韓稜楚龍淵郅壽蜀漢)
(文陳寵濟南椎成里又循吏傳序建武十三年異國有獻名馬者日行千又進丨丨價兼百金詔以馬駕鼓)
(車劒賜騎士平晉書張華傳初吳之未滅也斗牛之間常有紫氣吳之後紫氣愈明華聞豫章人雷煥妙達)
(緯象乃要煥宿屏人曰可共尋天文知將來吉凶因登樓仰觀煥曰僕察之久矣惟斗牛之間頗有異氣華曰)
(是何祥也煥曰丨丨之精上徹於天耳華曰吾少時有相者言吾年出六十位登三事當得丨丨佩之斯言豈)
(效與因問曰在何郡煥曰在豫章豐城華即補煥為豐城令煥到縣掘獄屋基入地四丈餘得一石函中有䨇)
(劒並刻題一曰龍泉一曰太阿其夕斗牛間氣不復見焉唐書李愬傳以玉帶丨丨遺牛元翼曰此劒吾先)
(人嘗以揃大盜吾又以平蔡姦今鎮人逆天公宜用此夷之也元翼感動謝曰敢有不承而愛其死力乃下令)
(軍中勒兵以俟王元史張宗演傳見玉印下二越絶書子貢去而行越送之金百鎰丨丨一良馬子貢不)
(受遂行者又昔者越王勾踐有丨丨五聞於天下客有能相劒名薛燭王召而問之曰吾有丨丨五請以示)
(之薛燭對曰愚理不足以言大王請不得已乃召掌者王使取毫曹薛燭對曰毫曹非丨丨也夫丨丨五色並)
(見莫能相勝毫曹已擅名矣非丨丨也王曰取巨闕薛燭曰非丨丨也丨丨者金錫和銅而不離今巨闕已離)
(矣非丨丨也良呂覽今有丨丨良馬於此玩之不厭視之無倦寶行道一而弗復欲身之安也名之章也不)
(亦難乎兩又有次非者得丨丨于干遂還反涉江至于中流有蛟夾繞其船次非謂舟人曰子嘗見兩蛟繞)
(船能兩活者乎船人曰未之見也次非攘臂袪衣拔丨丨曰此江中之腐肉朽骨也棄劒以全已余奚愛焉于)
(是赴江刺蛟殺之而復上船舟中之人皆得活母世說鍾會是荀濟北從舅荀有丨丨可直百萬常在鍾夫)
(人許會善書學荀手跡作書與母取劒竊去不還荀勖知是鍾而無由得吳地記始皇東廵至虎丘求吳王)
(丨丨白虎當墳而踞始皇以劒擊之不及誤中于石謂稽神錄壽春屠者鄭就家至貧嘗夢一人自稱廉頗)
(就曰可于里東掘地取吾丨丨當令汝富然不得改舊業就如其言果獲之踰年遂富後洩其事于是失劒)
(歴代名畫記鍾會嘗詐作荀勖書就勖母取丨丨會于時方造宅勗潛畫會祖父形于壁會兄弟入門見之感)
(慟乃廢宅邪林下清錄山僧可以伴行可以同旅丨丨可以辟解魅可以代當健僕沈約為東宫謝勅賜)
(孟嘗君劍啓田文重氣徇名四豪莫及丨丨雄身故能威陵秦楚人高事遠遺物足竒謹加玩服以深存古之)
(懷乏温子昇為安豐王延明讓國子祭酒表丨丨未砥猶切玉之功美箭闕羽尚無衡石之勢徐陵與楊)
(僕射書此叚賓游通無貨殖忝非韓起聘鄭私買玉環吳札過徐躬要丨丨由來宴錫凡厥囊裝行役淹留皆)
(已虛罄散有限之微財供無期之久客斯可知矣遇庾信柳霞墓誌銘鳴琴在膝或對故人丨丨自隨時稚)
(子千又延陵季子遇徐君讃長松雖合丨丨猶懸炯雍陶金裘賦何勞丨丨侔貲豈要驪珠同價楊詩)
(丨丨豐城氣明珠魏國珍見陳子昂詩丨丨千金買平生未許人王維老將行鐡衣下韋應物廣陵行)
(歸來視丨丨功名豈一朝李王涯塞下曲年少辭家從冠軍金裝丨丨去邀勲紳贈韋金吾詩見金吾下)
(羽杜牧寄沈褒秀才詩雄如丨丨衝牛斗麗似鴛鴦養毛李商隱擬意詩見金甌下馬戴留别定襄盧)
(軍事詩見金堤下)
寳鉞(源乾曜奉和聖製送張尚書巡邊詩流星下閶闔丨丨專公輔)
寳鍔(顧雲謝列學士啓六律五音固應難審靈鋒丨丨或未易知李嶠寳劒篇吳山開越谿涸三金合)
(冶成丨丨)
寳刃(劉長卿古劍詩鐡衣今正澀丨丨猶可試)
寳楯(唐書吐蕃傳以大理卿劉元鼎為會盟使至糜谷就館臧河之北川贊普之夏牙也中有高臺環以)
(丨丨贊普坐帳中以黃金飾蛟螭虎豹身被素褐結朝霞冒首佩金鏤劍鉢掣逋立于右宰相列臺下)
寳戈(徐彦伯温泉宫應制詩風搖花眊彩雪艷丨丨芒)
寳杖(蔡孚打毬篇見玉鎣下)
寳弓(史記楚世家若王之于弋誠好而不厭則出丨丨碆新繳射噣鳥于東海還蓋長城以為防朝射東)
(莒夕發浿丘夜加即墨顧據午道則長城之東收而太山之北舉矣)
寳箭(秦觀游龍瑞宫詩鶴銜丨丨排烟去龍護金書帶雨來)
寳網(蘇軾詩泉流逢石缺脈散成丨丨韶范成大耳鳴詩東極空歌下始青西方丨丨奏英傅若金)
(龍翔寺詩見琅函下)
寳輦(李商隱正月十五夜聞京有燈恨不得觀詩月色燈光滿帝都香車丨丨隘通衢廣宣駕幸聖容)
(院應制詩深殿虔心隨丨丨廣庭徐步引金輪)
寳乘(梁簡文帝吳郡石像碑銘乍動慈舟時延丨丨丨又平聲李邕婆羅樹碑政化之理兮甘棠猶存)
(丨之妙兮婆羅是敦)
寳輅(獨孤及鳳翔出師頌天子方齊丨丨講金匱之書)
寳車(北史隋文獻皇后傳上以后不好華麗時齊七丨丨及鏡臺絶巧麗使毁車而以鏡臺賜后觀佛)
(三昧海經爾時世尊化作五百丨丨佛處車中分身五百爾時丨丨住虛空中逥旋自在車轂輞間百千光明)
(一一光明無數化佛不動不轉到迦毗羅城坐師子座如入三昧一毛孔中有一佛出一毛孔中一佛還入如)
(是出入滿虛空中無量化佛結跏趺坐是名如來坐上雲笈七籖金仙内法行之十五年太一遣丨丨來迎)
(登太霄游宴紫極心徐陵䨇林寺傅大士碑夫以陳蕃靜室猶懷天下之伊尹躬耕思弘聖王之道况我有)
(慧日明炬如風丨丨濟是沈舟能升彼岸固宜光宣正法影響人王者乎江總建初寺瓊法師碑禦丨丨之)
(跡面香城之路馬黃滔奉和翁文堯員外經過七林書堂見寄詩駟丨丨行錫禮金章紫綬帶天香)
寳軒(李嶠車詩丹鳳棲金轄非熊載丨丨)
寳輪(樂府雜錄宫懸四面每面五架每架列鍾十二所依律編之四角安鼓四座一曰應鼓二曰腰鼓三)
(曰警鼓四曰雷鼓皆彩畫上各安丨丨珠翠妝之詣雲笈七籖太上大道君次乘八景之輿駕一素靈雲單)
(綠察丨丨法天見玉清八觀高元虛皇淳景君受高上龍烟隱符明一統志丨丨寺在保寧府昭化縣西二)
(十里元大德間建明王佐乾清宫賦啓榣山之碧鏤蹠菞丘之丨丨唐皇千秋節賜鏡詩瑞露垂花綬寒)
(冰徹丨丨冥啓玉關)(許玫題雁塔詩丨丨金地壓人寰獨坐蒼宋褧洗車雨詩雄雷雌電傾河來丨丨濯)
(濯無纖埃)
寳輿(元史祭祀志見金傘下銷又輿服志丨丨方案緋羅銷金雲龍案衣緋羅金蒙襯複案榜有金塗)
(鐡鞠四龍頭竿結綬二副之丨盧綸送靜居法師詩五色香幢重復重丨升座發神鐘)
寳軑(牛弘大射登歌鑾旗鬱雲動丨丨儼天行)
寳幰(樂府雜錄其熊羆者有十二皆以木雕之悉高丈餘其上安板牀復施丨丨皆金彩妝之于其上奏)
(雅樂含元殿方奏此樂也)
寳騎(歲華紀麗注上元古詩云傾城出丨丨匝路轉香車東京夢華錄丨丨駸駸香輪轆轆五陵年少)
(滿路行歌萬戶千門笙簧未徹丨唐梓州兜率寺浮圖碑琱簾繡軸排淨域而停輪丨銀鞍指珍臺而聳轡)
(詩李邕春賦跨浮雲之丨丨頓流水之香車士駱賓王丨丨連花鐡作錢香輪駕水珠為網羊諤詩簡)
(書隨吏散丨丨與僧期)
寳駕(江總攝山棲霞寺碑金幢合蓋丨丨驅輈唐高宗詩雕軒逥翠陌丨丨歸丹殿)
寳轡(湘山野錄杜祁公以宫師致仕于南都時新榜一巍峩者出倅巨藩道由應天大帥王資政舉正以)
(其年少高科方得意于時盡假以牙兵丨丨旌鉞導從呵擁特盛祁公遇于通衢無他路可避乘欵段裘帽暗)
(弊二老卒歛馬側立于旁舉袖障面新貴人頗恚其立馬而避問從者曰誰乎對曰太師相公也沈亞之詶)
(神文望吾侯兮遵賞事朝馬駕兮搦丨丨)
寳勒(唐書郭英乂傳教女伎乘驢擊毬鈿鞍丨丨及他服日用無慮數萬費以資倡樂梁簡文帝馬寳)
(頌序見金鑣下君陳琳瑪瑙勒賦他山為錯荆和為理制為丨丨以御子鄭嵎津陽門詩幽州曉進供奉)
(馬玉珂丨丨黃金羈)
寳鞍(元史仁宗紀見寳帶下請天寳遺事唐明皇在蜀以七丨丨賜張后李泌分賜將士李商隱無)
(題詩歸去横塘曉華星送丨丨耶律楚材詩爛賞東風縱丨丨)
寳韉(蔡襄季秋牡丹賦丨丨過兮飛電珠幰來兮流水)
寳鉸(校同顔延之赭白馬賦丨丨星纏鏤章霞布天杜甫魏將軍歌星纏丨丨金盤陁夜騎天駟超河)
(丨陳泰楚昭王廟觀樂詩騂弓丨爭曉出錦帶宫袍與春映)
寳鞭(晉書明帝紀王敦將舉兵内向帝乘駿馬微行察敦營壘而出敦正晝寢夢日環其城驚起使五騎)
(物色帝馳去見逆旅嫗以七丨丨與之曰後有騎來可以此示也俄而追者至問嫗嫗曰去已遠矣因以鞭示)
(之五騎傳玩稽留遂獲免有唐書薛延陀傳統特勅入朝帝以精刀丨丨賜之曰大過者以吾鞭鞭之李)
(白南奔書懷詩顧乏七丨丨留連道旁玩觀温庭筠奉天西佛寺詩宗臣欲舞千金劍追騎猶七丨丨)
寳舟(王僧孺懴悔禮佛文見寳城下)
寳船(晉書陶璜傳璜夜以數百兵襲董元獲其寳物船載而歸從海道出其不意徑至交阯大破元等以)
(前所得丨丨上錦物數千匹遺扶嚴賊帥梁竒文帝千佛願文滌無明於欲海度蒼生於丨丨)(梁簡劉孝)
(綽答雲法師書皇上自兹善覺降迹閻浮以住地之心行則天之化故能慈導三有仁濟萬物猶以法藥未周)
(丨丨不倦解劒却蓋躬詣道場瑞花承足人觀雕輦之盛金輪啓路物覩重英之飾顯實開權事均秪鷲邢)
(邵并州寺碑望彼岸而攸往汎丨丨而利涉)
寳筏(李白春日歸山寄孟浩然詩見金繩下)
寳舶(劉禹錫詶南海馬大夫詩連天浪裏長鯨息映日帆多丨丨來)
寳棹(梁簡文帝菩提樹頌序涅槃丨丨接惑衆於背流慈悲光明照羣迷於未曉)
寳具(東京夢華錄諸女童隊出右掖門少年豪俊爭以丨丨供送飲食酒果迎接各乘駿騎而歸王勃)
(廣州寳莊嚴寺舍利碑鏹藏巨億更入僧田價直百千還登佛座豈徒照車十乘列隋氏之明珠盈篚萬金積)
(大顚之丨丨而已)
寳賂(漢書淮南王安傳安初入朝武安侯與語曰方今非王當誰立者淮南王大喜厚遺武安侯丨丨)
(宋書順帝紀丹雘之飾麋耗難訾丨丨之費徵賦靡計)
寳貲(唐書第五琦傳今之急在兵兵疆弱在賦賦所出以江淮為淵若假臣一職請悉東南丨丨飛餉函)
(洛惟陛下命)
寳賄(左傳子産曰昔我先君桓公與商人皆出自周世有盟誓以相信也曰爾無我叛我無強賈母或匄)
(奪爾有利市丨丨我勿與知恃此盟誓故能相保以至於今)
寳財(魯語魯饑臧文仲言于嚴公曰夫為四鄰之援結諸侯之信重之以婚姻申之以盟誓固國之艱急)
(是為鑄名器藏丨丨固民之殄病是待今國病矣君盍以名器請糴于齊)
寳貨(漢書項籍傳羽迺屠咸陽殺秦降王子嬰燒其宫室火三月不滅收其丨丨婦女而東又食貨志)
(鑄大錢文曰丨丨肉好皆有周郭以勸農澹不足百姓蒙利焉又莾即真以為書劉字有金刀迺羅錯刀契)
(刀及五銖錢而更作金銀龜貝錢布之品名曰丨丨悉魏志張魯傳魯聞陽平已陷奔南山入巴中左右欲)
(燒丨丨倉庫魯曰本欲歸命國家而意未達今之走避銳鋒非有惡意丨丨倉庫國家之有遂封藏而去蜀)
(志龐統傳注九州春秋曰統說備曰益州國富民彊戸口百萬四部兵馬所出必具丨丨無求於外今可權借)
(以定大事嶺晉書陶侃傳見珍竒下盜唐書薛廷老傳鄭注用事南節度使鄭權附之悉公庫丨丨輸注)
(家為謝廷老表按權罪由是中人切齒事元史百官志奉宸庫提點掌中藏丨丨錢帛結納之大德元年置)
(則鹽鐡論工不出則農用乖商不出則丨丨絶農不出榖不殖丨丨絶則財用匱新序公子重耳出亡于)
(晉里鳬須竊其丨丨而逃公子重耳反國立為君里鳬須造門願見韋應物廣陵行海雲助兵氣丨丨益軍)
(饒中賈島送去華法師詩囊無丨丨船戸夜扃稀)
寳物(周禮鄉大夫疏見寳藏下人後漢書彭寵傳寵齋獨在便室蒼頭子密等三因寵卧寐共縛著牀)
(又以寵命呼其妻妻入大驚寵急呼曰趣為諸將軍辦裝于是兩奴將妻入取丨丨留一奴守寵魏志武帝)
(紀鄴定公臨視紹墓哭之流涕慰勞紹妻還其家人丨丨賜雜繒絮廪食之又甄皇后傳天下兵亂加以饑)
(饉百姓皆賣金銀珠玉丨丨時后家大有儲榖頗以買之后年十餘歲白母曰今世亂而多買丨丨匹夫無罪)
(懷寳為罪又左右皆饑乏不如以榖振給親族鄰里廣為恩惠也舉家稱善即從后言南史褚彦回傳父湛)
(之卒彦回悉推財與弟澄唯取書數千卷湛之有兩厨丨丨在彦回所生郭氏間嫡母吳縣主求之郭欲不與)
(彦回曰但令彦回在何患無物丨又蕭勵傳俚人不賓多為海暴勵征討所獲生口丨軍資之外悉送還臺)
(雄蜀錄李特先是梁州刺史羅尚聞廞叛上表稱廞非才又蜀人不願為亂事終無成願欲征之惠帝遣尚)
(為平西將軍益州刺史率七千餘人入蜀特等聞尚來甚懼使其弟驤于道奉迎并貢丨丨尚甚悅稽神錄)
(建業有庫子姓邢得一自然石龜其狀如真置庭中石榴樹下或見之曰此丨丨也因裝置巾箱中自爾充足)
(後頗富饒矣之水經注汾陰男子公孫祥望氣丨丨之精上見祥言于武帝武帝于水獲寳鼎焉劉禹錫)
(牛相公見示新什詩封來真丨丨寄與媿文明)
寳産(唐書鄭畋傳僕射于琮言南海以丨丨富天下如與賊國藏竭矣)
寳器(周禮天府見寳鎮下周又見玉鎮下還左傳王及鄭伯入于鄔遂入成取其丨丨而又楚太)
(子建之母在郥召吳人而啓之冬十月甲申吳太子諸樊入郥取楚夫人與其丨丨以歸戰國策司馬錯與)
(張儀爭論于秦惠王前司馬錯欲伐蜀張儀曰不如伐韓王曰請聞其說對曰親魏善楚下兵三川塞轘轅緱)
(氐之口當屯留之道魏絶南陽楚臨南鄭秦攻新城宜陽以臨二周之郊誅周主之罪侵楚魏之地周自知不)
(救九鼎丨丨必出據九鼎按圖籍挾天子以令天下天下莫敢不聽此王業也史記齊太公世家晉軍追齊)
(至馬陵齊侯請以丨丨謝不聽必得笑克者蕭桐叔子令齊東畆又晉世家曲沃武公伐晉侯緡滅之盡以)
(其丨丨賂獻于周釐王釐王命曲沃武公為晉君列為諸侯又越世家句踐欲殺妻子燔丨丨觸戰以死種)
(止句踐曰夫吳太宰嚭貪可誘以利請間行言之于是句踐乃以美女丨丨令種間獻吳太宰嚭又梁孝王)
(世家珠玉丨丨多于京師疑又陳丞相世家杖劍亡渡河船人見其美丈夫獨行其亡將要中當有金玉丨)
(丨目之欲殺平平恐乃解衣躶而佐刺船船人知其無有乃止又范睢傳見珍怪下漢書吕后紀祿信寄)
(與俱出遊過其姑吕&KR0912;&KR0912;怒曰汝為將而棄軍吕氏今無處矣迺悉出珠玉丨丨散堂下曰無為他人守也)
(吳志劉繇傳繇伯父寵為漢太尉注寵前後歴二郡八居九列四登三事家不藏賄無重丨丨恒菲飲食薄衣)
(服弊車羸馬號為窶陋侍晉書衛恒傳韋誕太和中為武都太守以能書留補中魏氏丨丨銘題皆誕書也)
(宫周書武帝紀丙寅出齊宮中金銀丨丨珠翠麗服及女二千人班賜將士唐書鄧處訥傳武陵人雷滿)
(者字秉仁每宴使客抵丨丨潭中曰此水府也蛟龍所憑吾能没焉乃裸入水俄取器以出管子城郭險阻)
(蓄藏丨也聖智丨也珠玉末用也先王重其丨丨而輕其末用呂覽割地丨丨卑辭屈服不足以止攻惟治)
(為足恤新序秦欲伐楚使楚者往觀楚之丨丨楚王召昭奚而問焉對曰此欲觀王國得失而圖之不在丨)
(丨在賢臣丨又燕易王時國大亂齊閔王興師伐之屠燕國載其丨而歸又樂毅合連四國之兵以伐齊)
(大破之屠七十餘城盡復收燕丨丨而歸之塩鐡論大夫曰家人有丨丨尚函匣而藏之况人主山海乎)
(博物志赤刀周之丨丨也夷水經注穆天子傳曰天子西征至陽紆之山河伯馮之所都居是惟河宗氏天)
(子乃沈珪璧禮焉河伯乃與天子披圖視典以觀天子之丨丨玉果璿珠燭銀金膏等物皆河圖所載河伯以)
(禮穆王視圖方乃導以西邁矣來觀佛三昧海經白菩薩言太子生時萬神侍御七寳臻何棄天位來此樹)
(下我是天女盛美無比顔貌紅暉六天無䨇今以微身奉上太子供給左右可備灑掃我等善能調身按摩今)
(欲親附願遂下情太子坐樹身體疲懈宜湏偃息服食甘露即以丨丨獻天百味太子寂然身心不動劉孝)
(綽司空安成王碑允同衛叔賜丨丨於商郊殊异唐侯戲桐珪於汾水盧綸送尹樞令狐楚及第後歸覲詩)
(見玉珮下金又棲巖寺隋文帝馬瑙盞歌天宫丨丨隋朝物鎻在函比金骨徐夤詩靈鴉啄破瓊津滴丨)
(丨盛來蚌腹圓錦又琉璃瓶詩丨丨一泓銀海水鱗纔動即先知)
寳藏(中庸今夫山一卷石之多及其廣大草木生之禽獸居之丨丨興焉周禮鄉大夫鄉老及鄉大夫)
(羣吏獻賢能之書于王王再拜受之登于天府注天府掌祖廟之丨丨者疏天府掌祖廟之丨丨者是春官天)
(府職文也引之者欲見天府掌寳物賢能之書亦是寳物故藏于天府史記龜策傳略聞夏殷欲卜者乃取)
(蓍龜已則棄去之以為龜藏則不靈蓍久則不神至周室之卜官常丨丨蓍龜又其大小先後各有所尚要其)
(歸等耳穰顔氏家訓人若能偕化黔首悉入道場如妙樂之世佉之國則有自然稻米無盡丨丨安求田蠶)
(之利乎丨大方便佛報恩經雖有如是威武隨意技藝百千丨象馬車乘無量美女勝妙臺觀流泉浴池一)
(切五欲樂具心不貪著也又平聲禮記曲禮在府言府注府謂丨丨貨賄之處蘇軾跋陳吏部詩後邇來)
(前輩凋喪略盡能稱誦公者漸不復見得其緒言遺事皆當記錄丨丨况其文章乎又作臧漢書食貨志秦)
(并天下幣為二等黃金以溢為名上幣銅錢質如周錢文曰半兩重如其文而珠玉龜貝銀錫之屬為器飾丨)
(丨不為幣)
寳玩(唐書河間王孝恭傳江南平璽書褒美賜甲第一區女樂二部奴婢七百口丨丨不貲元史世祖)
(紀巴延就遣宋内行王埜入宫收宋國衮冕圭璧符璽及宫中圖籍丨丨車輅輦乘鹵簿麾仗等物又百官)
(志羣玉内司秩正三品天歴二年始置掌奎章圖書丨丨及凡常御之物淮南子人主好高臺深池雕琢刻)
(鏤黼黻文章絺綌綺繡丨丨珠玉則賦歛無度而萬民力竭矣曹組艮嶽賦棲寓懷之丨丨備宸章之毫楮)
寳供(張翥二生墖詩丨丨珊瑚碧珠光舍利紅)
寳書(公羊傳疏昔孔子受端門之命制春秋之義使子夏等十四人求周史記得百二十國丨丨九月經)
(立感精符考異郵題辭具有其文以此言之夫子修春秋祖述堯舜下包文武又為大漢用之訓世不應專据)
(魯史堪為王者之法也故言据百二十國丨丨也周史而言丨丨者寳者保也以其可世世傳保以為戒故名)
(丨丨也下唐書車服志天寳初改璽書為丨丨一又盧從愿傳遷豫州刺史政嚴簡奏課為天下第丨丨)
(勞問賜絹百匹賦又李吉甫傳軍國大事以丨丨易墨詔曹組艮嶽玩牙籖之甲乙發丨丨之秘藏江)
(淹詩丨丨為君掩劉李白猛虎行丨丨長劍挂高閣金鞍駿馬散故人禹錫送僧仲剬東游詩見瑶席下)
(李又送深法師遊南岳詩飛錫無定所丨丨留舊房筠羣玉懷初公詩何處開丨丨秋風海光寺温庭)
(春日詩丨丨無寄處香轂有來期)
寳帚(清異錄偽唐宜春王從兼喜書札學晉二王楷法用宣城諸葛筆一枝酬以十金勁妙甲當時號為)
(翹軒丨丨)
寳墨(六一題跋唐陀羅尼經幢今在潤州丨丨亭中唐雲陽野夫王奐之書字畫頗為世俗所重故錄之)
(以備廣採幢明一統志丨丨亭在鎮江府治西偏以覆陀羅尼經孫覿御書扇銘扇出上方丨丨未乾天)
(縱墨妙宛若驚鸞軾歐陽修明堂慶成詩丨丨飛雲動金文耀日晶蘇書林次中所得李伯時歸去來陽)
(關二圖詩兩本新圖丨丨香樽前獨唱小秦王鑰黃庭堅詩經行東坡眠食地拂拭丨丨生楚愴樓得王)
(大令保母甎刻詩黃閣岡下得丨丨古人燒甎堅于石文徵明憶昔次陳魯南韻詩紫泥浥露封題濕丨丨)
(含風賜扇香)
寳硯(戴復古寄陳寺丞詩坐擁紅妝磨丨丨醉歌赤壁寫銀鈎)
寳文(宋史神宗紀丨丨閣置學士直學士待制官通又樂志丨丨瑞命符皇運緜遠慶維新文獻考)
(宋朝丨丨閣在天章閣之東西序羣玉蕊珠殿之北即舊日壽昌閣慶歴改曰丨丨嘉祐八年英宗即位詔以)
(仁宗御書御集藏于丨丨閣命王珪撰記立石七籖輕泄丨丨身役鬼官長閉三徒萬劫不原)(雲笈明一)
(統志丨丨閣在杭州府内又謝氏詩源昔有客過茅君時當大暑茅君于手巾解茶葉人與一葉客食之五)
(内清涼異而詰其所從來茅君曰此蓬萊山穆陀樹葉衆仙食之以當飲又有丨丨之蕊服之不饑謝幼貞詩)
(曰摘丨丨之初蕊拾穆陀之墜葉)
寳章(唐書王方慶傳武后嘗就求羲之書方慶奏所存惟一軸并上十一世祖導等凡二十八人書共十)
(篇后御武成殿徧示羣臣詔崔融序其閥閱號丨丨集復以賜方慶玉海至和二年修太宗真宗御書閣為)
(丨丨閣等文獻通考丨丨閣寳慶二年置藏寧宗御製置學士官雲笈七籖靈篇洞暢玉慧虛鮮皆天王)
(之遊歌空元之丨丨又見瓊字下)
寳經(雲笈七籖上皇丨丨皆結自然之章以行長生之道不死之方又位毗上君統攝學生之人奉迎)
(太平後聖宫内東殿金房玉格有丨丨三百卷玉訣九千篇無數文誥彌劫不窮)
寳謨(文獻通考丨丨閣嘉泰二年置藏光宗御製置學士等官愧郯錄光宗升袝循故事將建閣以藏)
(宸章侍從集議欲以大謨名當國者以為不馴又欲名天疇疑近天章乃用丨丨明一統志丨丨閣在杭州)
(府嘉泰中建)
寳籙(却埽編蔡太保攸政和末自宣和殿大學士上清丨丨宫使拜懷康節度使丹經說玉皇丨丨三)
(洞秘文傳杜審言詩禎符龍馬出丨丨鳳皇鄭畋詩三元丨丨饒)
寳典(隋書杜臺卿傳常採月令觸類而廣之為書名玉燭丨丨江淹為蕭拜相國齊公十郡九錫章殊)
(命丨丨鬱降雲天采詔綺軒光流城禦)
寳學(雲笈七籖夫日月不高所照不遠江海不廣不能含納出名丨丨之人譬若陂中魚游到池四塞之)
(下自謂窮盡天下之水終日終夜不能學大水之魚交會言語不知外乃有江湖淮濟河海恒溺之水也)
寳詔(陳泰送汪水雲詩東觀初令習書史丨丨再直行絲綸)
寳帙(法苑珠林經藏内數十間屋甚精華麗其中經卷皆悉徧滿金軸丨丨莊飾極好)
寳蹟(歴代名画記隋帝于東京觀文殿後起二臺東曰妙楷臺藏自古法書西曰丨丨臺收自古名画)
(圖画見聞誌淳化中閣成上飛白書額召近臣縱觀圖籍賜宴又有天章龍圖寳文三閣後苑有圖書庫圖典)
(之盛無替天禄石渠妙楷丨丨矣)
寳牒(拾遺記周穆王錄昭發于圖緯刊載于丨丨章皇王之符瑞叶河洛之禎祥)
寳訓(蔡襄和御製觀三聖御書詩皇心欽丨丨求治益精勤袁桷裝馬曲須臾玉巵黃帕覆丨丨傳宣)
(爭頫首)
寳誨(宋史樂章真遊降格丨丨昭章)
寳偈(法苑珠林朝宣丨丨夕出苦海身華嚴經序一窺丨丨慶溢心靈三復幽宗喜盈意趙彦昭奉)
(和九月九日登慈恩寺浮圖應制詩喜聞題丨丨受記莫由同蘇軾詩慈皇付丨丨神侣得幽獨)
寳冊(唐書禮樂志宣宗已復河湟三州七關歸其功順宗憲宗而加諡號博士李稠請改作神主易書新)
(諡右司郎中楊發等議以謂古者已祔之主無改作加諡追尊非禮也始于則天然猶不改主易書宜以新諡)
(丨丨告於陵廟可也是時宰相以謂士族之廟皆就易書乃就舊主易書新諡焉宋史禮志元符元年四月)
(得傳國受命寳是日受寳上尊號丨丨香梁簡文帝菩提樹頌丨丨葳𬎼帝圖掩映袁桷詩芸森丨丨當)
(年侍蓬瀛)
寳策(宋書傳弘之傳高祖無周世累仁之基欲力征以君四海實須外積武功以收天下人望止欲挂旆)
(龍門折衝冀趙跨功桓氏取高昔人地未闢於東晉威獨振於江南然後可以變國情㥦民志撫歸運而膺丨)
(丨豈不知秦川不足供養百二難以傳後哉)
寳契(趙彦昭人日侍宴大明宫應制詩丨丨無為屬聖人琱輿出幸玩芳辰)
寳檢(李紳禹廟詩秘文鏤石藏青壁丨丨封雲化紫泥)
寳藴(雲笈七籖序掇雲笈七部之英略丨丨諸子之奥總為百二十卷)
寳函(王筠國師草堂寺智者約法師碑開丨丨之奥典闢金字之微言)
寳軸(徐陵諫仁山深法師罷道書朝覩尊儀暮披丨丨刹那之善逐此而生水滴微功漸盈大器又玉)
(臺新咏序麗以金箱裝之丨丨語鄭嵎津陽門詩畫輪丨丨從天來雲中笑聲融怡)
寳圖(周書文帝元皇后傳朕祇承丨丨載弘徽號自我改作超革先古唐書則天皇后武氏傳承嗣偽)
(款洛水石導使為帝遣雍人唐同泰獻之后號為丨丨擢同泰游擊將軍于是汜人又上瑞石太后乃郊上帝)
(謝況自號聖母神皇作神皇璽改丨丨曰天授聖圖號洛水曰永昌水圖所曰聖圖泉勒石洛壇左曰天授聖)
(圖之表改汜水曰廣武難舒元輿讀唐歷詩肅宗傳丨丨宼連年擊)
寳海(唐書藝文志諸葛潁元風丨丨一百二十卷籖宋史藝文志郭微属文丨丨一百卷雲笈七元)
(門丨丨經曰陽精為日陰精為月分日月之精為星辰梁簡文帝唱導文敬為皇太子敬禮東方丨丨南方)
(燈明西方無量壽北方相德猛江總攝山棲霞寺碑昔丨丨梵志睡覩花臺智比丘行逢影窟)
寳劫(雲笈七籖中央黃天真文赤書一名丨丨洞清九天靈書一名黃神大咒一名黃帝威靈策文)
寳眞(雲笈七籖東方九氣青天真文一名生神丨丨洞元章一名東山神咒八威策文又明一統志丨)
(丨觀在太原府平定州東三十里)
寳篇(雲笈七籖積感淹時齋思累歲上相青童君共尋寶經題目左乙東蒙之錄又名三天不死之章又)
(名智慧長生妙訣又名上聖接生丨丨又名源洞續善玉歴又名雌一混洞真文又釋太上三元玉檢布經)
(如是丨丨高上皆刻金丹書貯以自然雲錦之囊封以三元寶神之章藏于九天之上大有之宫)
寳神(雲笈七籖見上)
寳字(宋史樂志丨丨煌煌冊書燦燦篆玉海瓊章丨丨嫓墳襲經又景祐元年御筆寫律準字宋郊)
(為之贊曰上聖稽古規庭閱視嘉御正聲親銘丨丨花李嶠請迎寺額表勝幡香蓋延丨丨于金門法鼓天)
(奉鸞書于象闕七崔融賀雨表捧瑶緘而風起迎丨丨而星流王勃夕賦見金約下錢起詩丨丨比仙)
(藥羽人寄紫荆閣王曾詩年年金殿裏丨丨帖宜春御韓維太皇太后詩鏤成丨丨題宫戸剪出名花趁)
(筵)
寳篆(王勃乾元殿頌序靈爻密發八方昭大有之和丨丨潛開六合啓同人之會陳基寄玉山詩丨丨)
(焚香留睡鴨彩牋行墨寫來禽裊秦觀詞翠被曉寒輕丨丨沉烟)
寳訣(李白送權十一序吾希風廣成蕩瀁浮世素受丨丨為三十六帝之外臣又古風我來逢真人長)
(跪問丨丨丨廣宣安國寺隨駕幸興唐觀應制詩初傳丨長生術已證金剛不壊身)
寳方(蘇軾次韻子由清汶老龍珠丹詩天公不解防癡龍玉函丨丨出龍宫)
寳丹(後山詩話王岐公詩喜用金玉珠璧以為富貴其兄謂之至丨丨)
寳繪(蘇軾丨丨堂記駙馬都尉王君晉鄕雖在戚里而其被服禮義學問詩書常與寒士角平居攘去膏)
(梁屏遠聲色而從事于詩畫作丨丨堂于私第之東以蓄其所有張雨題趙千里扇上寫山詩江南丨丨多)
(遺餘王孫不歸恨蘼蕪)
寳目(雲笈七籖釋青要紫書金根衆經衆往者科集衆經之最要也蓋玉帝命高上侍真總仙君科集丨)
(丨採日根之法合為衆經以紫筆繕文金簡為篇也)
寳籍(沈約為竟陵王發講疏靈篇丨丨遠探龍藏山王勃武都山淨惠寺碑黃龍負匣著丨丨于經紫)
(鳳銜書蔭榮光于井絡)
寳洲(法集經譬如大商主菩薩亦爾將導衆生趣一切知大丨丨故)
寳瑞(齊書樂志丨丨昭神圖靈貺流瑞液上冊府元龜明皇時得能言鸚鵡育于宫中張說表曰南海)
(異物志有時樂鳥鳴皆曰太平天下有道則見謂之丨丨望編國史梁簡文帝菩提樹頌嘉祥競發丨丨咸)
(委開丘遲為范雲謝示毛龜啓至德動天窮神為化丨丨圖珍祥映諜謝朓永明樂明祥已玉燭丨丨亦)
(金輪)
寳王(華嚴經摩尼丨丨變現自在雨無盡寳及衆妙華分散於地)
寳位(晉書宣帝紀論順理而舉易為力背時而動難為功况以未成之晉基逼有餘之魏祚雖復道格區)
(宇德被蒼生而天未啓時丨丨猶阻非可以智競不可以力爭雖則慶流後昆而終身於北面矣宋書前廢)
(帝紀朕以眇身夙紹洪業敬御天威欽對靈命仰尊凝緒日鑒前圖寔可以拱默守成詒風長世而丨丨告始)
(萬㝢改属惟德弗明昧于大道思宣睿範引兹簡恤可具詢執事詳訪民隱又律志序聖帝哲王咸有瑞命)
(之紀蓋所以神明丨丨幽贊禎符欲使逐鹿弭謀窺覬不作握河括地綠文赤字之書言之詳矣嵇康答難)
(養生論且聖人丨丨以富貴為崇高者蓋為人君貴為天子富有四海民不可無主而存主不能無尊而立故)
(為天下而尊君位不為一人而重富貴也政李程衆星拱北賦守丨丨而厚羣生在璇璣而齊七公叔任)
(通天臺賦奉丨丨之虔恭佇神仙於光景吳李白書懷示息秀才詩一朝讓丨丨劍璽傳無窮筠詩仙才)
(夙所禀丨丨焉足繋)
寳胄(徐陵陳文帝哀策文赫矣高祖悠哉上旻蟬聯丨丨暉煥郊禋王勃乾元殿頌序見金壺下唐)
(明皇詩丨丨匡韓主華宗輔漢皇)
寳業(宋書後廢帝紀朕以沖昧嗣膺丨丨思仰述聖猷勉弘政道興言多士常想得人又松滋侯子房)
(傳朕埽穢定傾再全丨丨遠惟鴻基猥當負荷思弘治道務盡敦睦謝朓劉后策文方年沖藐懷袖靡依家)
(臻丨丨身嗣昌暉竟沈約劉領軍封侯詔允頼徽猷嗣隆丨丨又為齊陵王發講疏竟陵王殿下神超上)
(地道冠生知樹丨丨於冥津凝正解於沖念覃徐陵陳武帝即位詔丨丨初建皇祚維新思俾惠澤被億兆)
(丨沈炯詩我君膺丨歴駕視前英)
寳術(晉書樂志臨川運思心微綸沈九泉太公丨此丨乃在靈祕篇沈約繡像題贊絢發綺情幽摛丨)
(丨)
寳性(嵇康答難養生論遺世坐忘以丨丨全真吾所不能同也)
寳思(玉海聖文類發叢雲之丨丨詢儀鳳之雕章凝王勃乾元殿頌紫庭合粹括宇宙於宸襟丹扆尊)
(運陶鈞於丨丨傲盧照鄰駙馬都尉喬君集序雍容車騎屢動雕章嘯烟霞仍函丨丨薛存誠御製叚太)
(尉碑丨丨皆含象皇心永念勲九沈約高松賦擢柔情於蕙圃涌丨丨於珠泉賀敳日詩天文發丹篆丨)
(丨掩光珠從丨丨飛)(宋之問薦福寺詩水入禪心定雲李嶠詩天文光聖草丨丨合真如)
寳意(李嶠賀梁王處見御書雜文表偃波垂露會丨丨而咸新半魄全㬢象天形而得妙)
寳音(雲笈七籖真道高妙不得妄宣輕泄丨丨七祖充責)
寳色(楞嚴經是諸大衆得未曾有一切普獲金剛三昧即時天雨百寳蓮華青黃赤白間錯紛糅十方虛)
(空成七丨丨不秦觀觀金地佛牙詩靈牙丨丨玉如上有無數光明珠)
寳質(吳志虞翻傳張紘又與融書曰虞仲翔前頗為論者所侵美丨為丨彫摩益光不足以損)
寳勢(王延壽魯靈光殿賦據坤靈之丨丨承蒼昊之純殷王仲言慈寧殿賦揆太極之宸模就坤靈之)
(丨丨)
寳姥(崔公度感山賦䙡衆精于丨丨糝靈氣于天丹)
寳兒(隋遺錄長安貢御車女袁丨丨年十五腰肢纖墮女騃多態帝寵愛之特厚號曰司花女時詔虞世)
(南草征遼指揮德音勅於帝側丨丨注視久之帝謂世南曰昔傳飛燕可掌上舞朕常謂儒生飾於文字豈人)
(能若是乎及今得丨丨方昭前事然多憨態今注目於卿卿才人可便嘲之元好問杏花詩看盡春風不回)
(首丨丨元自太憨生)
寳公(明一統志丨丨井在江寧府大市街心作又丨丨隋開皇中居真定解慧寺嘗礱石為柱門三楹)
(上為樓坐卧其上後北狄來宼縱火焚至寺丨丨從樓隕身而下毫髮無傷衆宼刃之刀自斷宼又舉火火自)
(滅羣宼驚駭稽顙而去)
寳巖(明一統志洞真子元涿州人姓丘壯年學道嘗游碭山縣創建聚仙宫北游京師賜號丨丨大師道)
(侣共號洞真子延祐中邀里中故舊會茶訖託以他往告别次日人見其西去其弟子闢戸視之已羽化矣)
寳崖(明一統志丨丨涪陵人自幼寡言不嬉戲出家為僧以布裹五指燒之曰信佛如此可也人以為有)
(風疾何不治之答曰身皆空耳四大五肢復何有邪為四衆說法詞切義要後投火滅身而心不壞)
寳誌(梁書何敬容傳天監中有沙門釋丨丨者嘗遇敬容謂曰君後必貴然終是何敗何耳及敬容為宰)
(相謂何姓當為其禍故抑没宗族無仕進者至是竟為河東所敗明一統志丨丨俗姓朱往來都邑已五六)
(十年宋齊之交稍顯靈跡飲啗同於凡俗以銅鏡剪刀鑷挂林頭預言未兆齊武帝忿其惑衆收付獄旦日咸)
(見游行市里既而檢校猶在獄中武帝乃迎入華林園其他靈異甚衆梁天監中無疾而終梁武帝淨業賦)
(序誌公者是沙門丨丨形服不定示現無方)
寳眊(古今注昔有神巫名曰丨丨能符劾百鬼得鬼則以拾櫨木為棒殺之)
寳錦(魏書苻堅傳堅至五將山姚萇遣其將吳忠圉之堅衆奔散獨左右十數人俄而兵至執堅及其夫)
(人張氏與少女丨丨送詣姚萇萇囚之將害焉堅厲聲大罵謂張氏曰豈令羌奴辱我兒于是殺丨丨)
寳容(雲笈七籖東方歲星真皇君名澄瀾字清凝夫人名丨丨字飛靈)
寳軀(沈約為文惠太子解講疏曁七月既望乃敬捨丨丨爰及輿冕自纓已降凡九十九物願以此力普)
(被幽明)
寳額(李邕泗州臨淮縣普光王寺碑親覩御書寵題丨丨王世貞天寧寺塔詩浮圖隋丨丨舍利漢金)
(人)
寳鬢(江總宛轉歌翠眉結恨不復開丨丨迎秋度先亂)
寳手(張耒琉璃屏詩兜羅丨丨親擎携)
寳骨(寺塔記釋門故事云李右座每至生日常轉請寺僧就宅設齋有僧乙嘗歎佛施鞍一具賣之材直)
(七萬又僧廣有聲名口經數年次當歎佛因極祝右座功德冀獲厚䞋齋畢簾下出綵篚香羅帕藉一物如朽)
(釘長數寸僧歸失望慚惋數日且意大臣不容欺已遂携至西市示於商胡商胡見之驚曰上人安得此物必)
(貨此不違價僧試求百千胡人大笑曰未也更極意言之加至五百千胡人曰此直一千萬遂與之僧訪其名)
(曰此丨丨也)
寳像(李紳題法華寺詩化娥騰丨丨留影閟金仙張蘇舜欽金山寺詩丨丨浮海來珠纓冷光滴耒)
(神運殿望天池香爐等峰詩神池閟丨丨光怪發巖洞)
寳唾(韓愈城南聯句詩見玉啼下青黃庭堅詩丨丨歸青簡晴虹貫夜窗吳萊詩雲飛遐心白羽灑)
(丨丨難張綖香匳詩錦鱗青羽書覓丨丨珠啼迹未乾)
寳液(雲笈七籖丨丨閉精鍊柔身形丨郭正域瑞蓮賦重結雲房紛敷丨)
寳魄(楊炯魏哲碑五松春艷牽少女之祥風八桂秋雲降仙家之丨丨)
寳靨(楊炯浮漚賦細而察之若美人臨鏡開丨丨大而望也若馮夷剖蚌列明珠杜甫琴臺詩野花留)
(丨丨蔓草見羅帬閣元好問聽姨女喬夫人彈風入松詩雲窗霧有今夕丨丨羅帬無此聲)
寳相(元史禮樂志興隆笙制以楠木形如夾屏上銳而面平縷金雕鏤枇杷丨丨孔雀竹木雲氣又輿)
(服志士卒袍制以絹絁繪丨丨花像又癸辛雜識丨丨寺俗呼為大佛寺有五百羅漢塑甚竒古明一統)
(志丨丨寺在紹興府新昌縣南五里南齊永明中僧護鑿石造彌勒佛身高百尺因建寺又邢邵文襄金像)
(銘神儀内瑩丨丨外宣)
寳樹(法華經諸雜丨丨華葉光茂七雲笈七籖玉京山有七寳城城有七寳宫宫有寳玄臺其山自然)
(生七丨之丨關梁簡文帝六根懴文願捨此穢耳得彼天聰聞開塔鑰之聲彈指謦咳之響諸佛所說悉皆)
(總持香風淨土之聲丨丨鏗鏘之響於一念中恍然入悟沈約彌陀佛銘序瀢沱玉沙乍來乍往玲瓏丨丨)
(因風韻響碑王屮頭陀寺碑祥河輟水丨丨低枝丨王筠開善寺見玉池下邢邵景明寺碑銘衣生丨)
(座踊芳蓮家徐陵玉臺新咏序見金鈿下說王勃滕王閣序非謝之丨丨接孟氏之芳鄰張陳州龍興)
(寺碑竊比六時之鳥七丨之丨是出乎和雅音聲是讃乎微妙功德吳龍翰古梅賦忻故園之古梅兮燦珊)
(瑚之丨丨游隋煬帝步虛詞八行分丨丨十丈散芳蓮駱賓王法華寺詩宴林薰丨丨水溜滴金沙宋)
(之問秋晩游普耀寺詩花覆香泉密籐緣丨丨幽舒孫逖和崔司馬登稱心寺詩丨丨誰攀折禪雲自卷)
(劉禹錫武陵觀火詩見瑶壇下丨又舊唐書張元素傳地居儲兩當湏丨嘉猷)
寳花(益部方物記七丨丨贊擢潁挺挺盛夏則榮月紫合英以寳見名明一統志丨丨臺在登州府黃)
(縣故金華宫西北林江總花贊池中丨丨葉覆金沙在亦作華沈約齊禪寺尼淨□行狀云有兩樹丨丨)
(邊人來近牀語莫壊我華自此之後病即除損)
寳萼(楊炎承天皇后哀冊文瓊林秋實丨丨晴敷)
寳葉(華嚴經丨丨扶疎垂蔭如雲王梁元帝謝東宫賚花釵啓田文之珥慙於丨丨粲之咏恧此乘蓮)
(詩盧藏用奉和九月九日登慈恩寺浮圖應制見金英下宋之問遊稱心寺詩見金沙下)
寳蓮(楞嚴經見寳色下初明一統志丨丨峰在靖安縣北四十里宋紹聖真淨禪師葬此上有寳峰禪)
(院不沈約為齊竟陵王發講疏標聲妙住騰華丨丨紗袁約長安夜游詩千乘丨丨朱箔捲萬條銀燭碧)
(籠金鄭元祐詩山經我欲紬匱晝漏時聞滴丨丨)
寳粟(李賀五月樂詞羅袖從徊翔香汗沾丨丨)
寳榖(宋史樂志務農登丨丨獵俊設雲羅)
寳芝(黃庭外景經玉童侍左玉女侍右三光丨丨洞映内外)
寳苖(雲仙雜記見玉苖下)
寳仙(益部方物記瑞聖花出青城山中幹不條高者乃尋丈花率秋開四出與桃花類然數十跗共為一)
(花繁密若綴先後相繼新蕊開而舊未萎也然有數種其小者號丨丨淺紅者為醉太平白者名玉真成都人)
(競移蒔囿中以為尤玩云東又明一統志丨丨聖洞在吉安府永新縣二十里石灰山)
寳稼(陳旅詩珠林錯落三華露丨丨離羅五色秋)
寳穡(錢惟善詩雨香丨丨瓊田曉露冷琪花碧澗春)
寳犀(梅堯臣答永叔洗兒歌自磨丹砂調白蜜辟惡辟邪無丨丨)
寳馬(史記大宛傳貳師馬宛丨丨也使又匈奴傳是時東胡彊盛聞冒頓殺父自立乃使謂冒蝢欲得)
(頭曼時千里馬冒頓問羣臣羣臣皆曰千里馬匈奴丨丨也勿與冒頓曰奈何與人鄰國而愛一馬乎遂與之)
(千里馬身觀佛三昧海經爾時世尊告諸尼揵汝等不知如來分若欲見者隨意觀之如來積劫修行梵行)
(在家之時無邪欲想心不染累故得斯根猶如丨丨隠顯無常今當為汝少現身分徐陵移齊文洞庭遐曠)
(兵食敷阜西窮版屋北罄氈廬聲冠符姚勢兼聰勒庸蜀丨丨彌山不穿巴漢樓船凌波無際江總羣臣請)
(武帝懴文石壁山河珍車丨丨宣張良器集靈臺賦見鐡衣下沈君攸詩隔樹銀鞍丨丨分衢玉軸動香)
(車紅沈佺期上巳日祓禊渭濱應制詩丨丨香車清渭濱桃碧柳禊堂春又白蓮花亭侍宴應制詩朱旗)
(夾小徑丨丨駐清潯安李白東武吟丨丨麗絶景錦衣入新豐韋應物長道詩丨丨横來下建章香車却)
(轉避馳道鷄歐陽詹送張驃騎邠寧行營詩見琱弓下温庭筠鳴埭曲見銅壺下又郭處士擊甌歌湘)
(君丨丨上神雲碎佩叢鈴滿烟雨進薛逢元日樓前觀仗詩丨丨占隄朝闕去香車爭路名來秦韜玉天)
(街詩丨丨競隨朝暮客香車爭碾古今塵感司空圖樂府丨丨跋塵光䨇馳照路旁韋莊秋日事詩繡旗)
(張画獸丨丨躍紅鴦以又塩鐡論晉獻以丨丨釣虞虢襄子城壊誘知伯)
寳象(大方便佛報恩經時舍利弗說是偈慰諭諸大衆已現大神力身昇虚空化作千頭丨丨一一象身)
(相蟠結千頭外向一一象皆有七牙一一牙上有七浴池一一浴池有七蓮華於華臺上有七化佛一一化佛)
(皆有侍者舍利弗一一舍利弗放大光明普照十方無量恒沙世界)
寳鳳(舊唐書禮儀志證聖元年佛堂災延燒明堂則天尋令依舊規制重造明堂上施丨丨俄以火珠代)
(之歴徐陵玉臺新咏序嶺上仙童分丸魏帝腰中丨丨授軒轅王翰古蛾眉怨忽聞天子憶蛾眉丨丨銜)
(花揲兩螭)
寳雉(庾信謝滕王集序啓南陽丨丨幸足觀瞻酈縣菊泉差能延壽)
寳龜(書大誥寧王遺我大丨丨紹天明即命曰有大艱于西土西土人亦不靜禮記禮器諸侯以龜為)
(寳注古者貨貝丨丨大夫以下有貨耳易曰十朋之龜又樂記青黑緣者天子之丨丨也疏丨丨之中並以)
(青黑為之緣僭左傳臧昭伯如晉臧會竊其丨丨僂句以卜為信與僭吉漢書翟義傳莾依周書作大誥)
(曰天降威明用寧帝室遺我居攝丨丨太皇太后以丹石之符廼紹天明意詔予即命居攝踐祚如周公故事)
(龜中華古今注龜名十號一曰神龜二曰靈龜三曰攝四曰丨丨五曰文龜六曰筮龜七曰山龜八曰澤龜)
(九曰水龜十曰火龜宗錄異記武德末苑中池内有白龜游于荷葉之上太取之化為白石瑩潔如玉登極)
(之後降制曰皇天降祐鍚以丨丨府王勃採蓮賦棲碧羽之神雀負青□之丨丨李義在嶲州遥叙封禪)
(詩見珍鳳下齊皮日休虎丘寺殿前古杉詩品格遼鶴年齡等丨丨)
寳法(管子管仲曰先王有游夕之業于人無荒亡之行于身桓公再拜曰丨丨也)
寳農(江淹為蕭太傅東耕教夫丨丨賤貨綵照周縢廵畊去販光延漢籙)
寳賢(書旅獒所丨惟丨則邇人安庸謝一魯荆山璞賦乘丨丨之盛際豈信美而不楊宗瑞辟雍賦)
(厭吏治而樂士賤遠物而丨丨遺蘇頲奉和聖製漕橋東送新除岳牧詩丨丨不俊臺閣盡鵷鸞)
寳儉(張說鄭國夫人碑白玉滿堂聚姻親而同有黃金作穴散鄰里而無餘君子欽其市義聖人嘉其丨)
(丨)
寳愛(後漢書杜林傳林得漆書古文尚書一卷常丨丨之雖遭艱困握持不離身魏志田豫傳初豫以)
(太守督青州青州刺史程喜内懷不服軍事之際多相違錯喜知帝丨丨明珠乃密上豫雖有戰功而禁令寬)
(弛所得器仗珠金甚多放散皆不納官由是功不見列述異記漢武帝幸瓠子河梁上翁獻洞穴珠一枚帝)
(問方朔何謂洞穴珠朔曰河底有一穴深數百丈中有赤蜯蜯生此珠徑寸明耀絶世矣帝遂丨丨此珠置于)
(内庫文顔氏家訓画繪之工亦為妙矣蕭蕡劉孝先劉靈并學已外復佳此法玩閱古今特可丨丨劉子)
(翬古墨詩汗青得失更誰論尤物競為人丨丨)
寳惜(尚書故實見玉匣下丨梅堯臣永叔寄澄心堂紙詩書言寄去當丨慎勿亂與人剪裁)
寳珍(戰國策丨丨隋珠不知佩兮褘衣與絲不知異兮韓詩外傳孔子曰夫談說之術齋莊以立之端)
(誠以處之堅強以待之辟稱以喻之分以明之勸忻芬芳以送之丨之丨之貴之神之如是則說無不行矣夫)
(是之謂能貴其所貴)
寳貴(戰國策夫玉生于山制則破焉非弗丨丨矣然太璞不完士生乎鄙野推選則禄焉非不尊遂也然)
(而形神不全)
寳富(穆天子傳百姓丨丨官人執事)
寳貞(陸雲詩思與哲人獨丨其丨丨又甲子會紀丙戌吳越改元丨)
寳大(甲子會紀甲申吳越改元丨丨)
寳瑩(晉書輿服志侍中常侍則加金璫附蟬為飾插以貂毛蟬取清高飲露而不食貂則紫蔚柔潤而毛)
(采不彰灼金則貴丨丨)
寳明(雲笈七籖西方七氣素天真文赤書一名金真丨丨洞微篇一名西山神咒一名八威名龍文梁)
(簡文帝唱導文水精刹土月殿如來丨丨世界山海慧佛)
寳重(元史歐陽玄傳海内名山大川釋老之宫王公貴人墓隧之碑得玄文辭以為榮片言隻字流傳人)
(間咸知丨丨丨杜甫題趙明府之縣詩連城為丨荗宰得才新)
寳持(顔氏家訓梁孝元前在荆州有丁覘者洪亭民耳頗善屬文殊工草隸孝元書記一皆使之軍府輕)
(賤多未之重耻令子弟以為楷法時云丁君十紙不敵王褒數字吾雅愛其手蹟常所丨丨)
寳蓄(金史世宗后烏凌阿氏傳睿宗伐宋得白玉帶蓋帝王之服御也睿宗没後世宗丨丨之后謂世宗)
(曰此非王邸所宜有也當獻之天子世宗以為然獻之圖繪寳鑑古人画藁謂之粉本前輩多丨丨之蓋其)
(草草不經意處有自然之妙)
寳用(史記平準書白金稍賤民不丨丨縣官以令禁之無益)
寳廣(應璩百一詩丨丨致凝陰臺高來積陽)
寳殖(嵇康琴賦區土之所産育奥宇之所丨丨)
寳鏤(宋書陸徽傳歴宰金山家無丨丨之飾連組珠海室靡璫珥之珍)
寳壓(蘇舜欽奉詶公素學士見招詩神迷耳熱眼生纈嚼盡丨丨狂酲消)
寳寘(桯史山谷在宜州嘗大書後漢書范滂傳字徑數寸筆勢飄動超出翰墨逕庭趙忠定得之丨丨中)
(篋)
寳祕(唐書高駢傳蕭勝獻銅匕首吕用之曰此北帝所佩也得之兵不敢犯駢丨丨之十洲記陛下好)
(道思微甄心内向天尊下降並授傳丨丨臣朔區區亦何嫌惜而不上所有哉雲笈七籖金書祕字太上有)
(命付諸天君青真小童奉受修習傳太極真人清虛真人南嶽赤松子劉子先等丨丨尤嚴得者勿泄李嶠)
(賀日抱戴慶雲見表每至十二月元珉啓匣緣錯披題遷丨丨于東序視衣䙬於北闕必有仙鶴翔集雲烏杲)
(曜多蘇軾答范純夫札先公論往古事著述矣想一一丨丨此豈復待鄙言哉)
寳貺(唐武后大饗拜洛樂章見璇圖下)
寳異(呂覽古之人非無寳也其所丨者丨也)
寳獻(唐武皇后高宗冊文丨丨河宗贐歸王室)
寳戒(宋書孝武帝紀聿含五光奄一天下思盡丨丨之規以塞謀危之路傳燈錄白樂天久參佛光得)
(心法兼禀大乘金剛丨丨)
寳覆(李嶠請加相王封邑表荷圓穹之丨丨籍厚載之珍腴)
寳鍊(雲笈七籖斗光華蓋來照泥丸丨丨骨血拘魄制魂)
寳降(索秀彭祖頌享年七百丨丨其祚)
寳盡(晉書褚陶傳張華謂陸機曰君兄弟龍躍雲津顧彦先鳳鳴朝陽謂東南之丨已丨不意復見褚生)
寳没(梁簡文帝上皇太子元圃園講頌啓丨丨醉衣珠沈勇額)
寳生(晉書裴頠傳頠深患時俗放蕩不尊儒術乃著崇有之論以釋其蔽曰識智既授雖出處異業默語)
(殊塗所以丨丨存宜其情一也金雲笈七籖誦黃庭内景經法咒天朗氣清三光洞明房玉室五芝丨丨)
寳出(戰國策東周與西周爭西周欲和于楚韓齊明謂東周君曰臣恐西周之與楚韓實令之為已求地)
(于東周也不如謂楚韓曰西周之欲入寳持二端今東周之兵不急西周西周之寳不入楚韓楚韓欲得寳即)
(且趣我攻西周西周丨丨是我為楚韓取寳以德之也西周弱矣)
寳聚(梁元帝郢州晉安寺碑銘俱聽法鐘同觀丨丨)
御定駢字類編卷七十六
