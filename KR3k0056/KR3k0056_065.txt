欽定四庫全書
御定駢字類編卷六十五
居處門九
梁
梁棟(魏書陸俟等傳史臣曰陸俟威略智器有過人者馥識幹明厲不替家風麗忠國奉主為時丨丨蹈)
(忠履義制於一豎惜哉業又李冲傳史臣曰李沖早延寵眷入幹腹心風流識固乃一時之秀終協契聖主)
(佐命太和位當端揆身任丨丨德洽家門功著王室盖有魏之亂臣也庾信陜州弘農郡五張寺藏經碑見)
(戶牖下歸又紇于弘神道碑銘北門丨丨西州雲雨甫劉詵詠亭賦建丨丨於仁義立磐石於忠信杜)
(寫懷詩驚風翻河漢丨丨已出日)
梁檐(晉書許孜傳鷹雉棲其丨丨鹿與猛獸擾其庭圃)
梁楹(唐書韋臯等傳贊臯建封弘本諸生震興田畝間未有以異人及投隙龍驤皆為國丨丨光奮一時)
(使不遭遇與庸夫汨汨竝胔而腐可也)
梁柱(戰國策信如尾生期而不來抱丨丨而死逍史記孔子世家孔子病子貢請見孔子方負杖遥於)
(門曰賜汝來何其晚也孔子因歎歌曰太山壊乎丨丨摧乎哲人萎乎因以涕下宋史輿服志見邸店下)
(三輔黃圖營未央宫因龍首山以制前殿至孝武以木蘭為棼橑文杏為丨丨竹譜䈏與由衙厥體俱洪圍)
(或累尺䈏實衙空南越之君丨丨是供)
梁壁(水經注羊水又東注於如渾水亂流逕方嶺上文明太皇太后陵陵之東北有高祖陵二陵之南有)
(冰固堂堂之四周隅雉列榭階闌檻及扉戶丨丨椽瓦悉文石也)
梁木(禮記檀弓孔子蚤作負手曳杖逍遥於門歌曰泰山其頹乎丨丨其壊乎哲人其萎乎既歌而入當)
(戶而坐子貢聞之曰泰山其頹則吾將安仰丨丨其壊哲人其萎則吾將安放夫子殆將病也)
梁桷(韓愈新修滕王閣記公與監軍使燕於此閣文武賓士皆與在席酒半合辭言曰此屋不修且壊前)
(公為從事此邦適理新之公所為文實書在壁今三十年而公來為邦伯適及期月公又來燕於此公烏得無)
(情哉公應曰諾於是棟楹丨丨板檻之腐黑撓折者盖瓦級甎之破缺者赤白之漫漶不鮮者治之則已無侈)
(前人無廢後觀帥又衢州徐偃王廟碑開元初徐姓二人相屬為刺史其部之同姓改作廟屋載事於碑後)
(九十年當元和九年而徐氏放復為刺史春行視農至於龍丘有事於廟思惟本原曰故制觕樸下窄不足以)
(揭虔妥靈而又丨丨赤白陊剝不治圖像之威䵝昧就滅藩拔級夷庭木禿缺祈甿日慢祥慶弗下州之羣支)
(不獲廕庥余惟遺紹而尸其土不即不圖以有資聚罰其可辭)
梁帶(唐書車服志起丨丨之制三品以上玉梁寳鈿五品以上金梁寳鈿六品以上金飾隐起而已)
梁驂(劉禕之奉和别越王詩周屏辭金殿丨丨整玉珂)
梁輈(詩小戎俴收五楘丨丨傳丨丨舟上句衡也)
梁燕(白居易上陽白髮人新樂府見宫鶯下)
梁塵(宋書樂志金石響高宇絃歌動丨丨林宋史樂志南吕宫十一仙盤露冰盤果芙蓉園下風風雨)
(調開月幌鳳來賓落丨丨望陽臺慶年豐青騣馬君劉向别錄魯人虞公發聲清越歌動丨丨辛弘智自之)
(出矣詩自君之出矣丨丨静不飛)
梁上(後漢書陳寔傳時歲荒民儉有盜夜入其室止于丨丨寔陰見乃起自整拂呼命子孫正色訓之曰)
(夫人不可不自勉不善之人未必本惡習以性成遂至於此丨丨君子者是矣盜大驚自投於地稽顙歸罪寔)
(徐譬之曰視君状貌不似惡人宜深克已反善然此當由貧困令遺絹二自是一縣無復竊盜丁仙芝餘杭)
(醉歌只來丨丨語不向府中趨)
梁下(後漢書五行志桓帝之初京師童謠曰城上烏尾畢逋公為吏子為徒一徒死百乘車車班班入河)
(間河間姹女工數錢以錢為室金為堂石上慊慊舂黃粱丨丨有懸鼓我欲擊之丞相怒又說苑智伯與趙㐮)
(子戰於晉陽下而死智伯之臣豫譲者怒以其精氣能使㐮主動心乃漆身變形吞炭更聲㐮主將出豫譲偽)
(為死人處於丨丨駟馬驚不進㐮主動心使使視丨丨得豫譲㐮主重其義不殺也)
梁頭(馮著燕銜泥詩爾莫厭老翁茅屋低丨丨作窠梁下栖)
梁口(宋史郭恩傳敵騎張左右翼自南北交至堆東有塹其中有梁謂之斷道堰恩等東據丨丨與力戰)
(自旦至食時敵自兩旁塹中攀緣而上四面合擊恩衆大潰)
梁間(唐書段秀實傳初秀實自涇州被召戒其家曰若過岐朱泚必致贈遺慎毋納至岐泚固致大綾三)
(百家人拒不遂至都秀實怒曰吾終不以汙吾第以置司農治堂之丨丨吏後以告泚泚取視其封帕完新)
(杜甫姜楚公畫角鷹詩丨丨燕雀休驚怕亦未摶空上九天李商隐無題詩歸來展轉到五更丨丨燕子聞)
(長歎不皮日休古宫詞丨丨燕睡應怪夜明簾)
梁麗(莊子秋水篇丨丨可以衡城而不可以窒穴言殊器也)
梁數(宋史輿服志進賢冠以漆布為之上縷紙為額花金塗銀銅飾後有納言以丨丨為差凡七等以羅)
(為纓結之)
梁昌(王逸九思居嵺廓兮尠疇遠丨丨以幾迷注丨丨陷遽失所也)
梁折(宋書五行志晉武帝太康五年五月宣帝廟地陷丨丨八年正月太廟殿又陷改作廟築基及泉其)
(年九月遂更營新廟遠致名材雜以銅柱陳勰為匠作者六萬人)
梁空(李益早燕詩丨丨繞不息檐寒窺欲徧)
梁山(詩奕奕丨丨維禹甸之傳奕奕大也甸治也禹治丨丨除水災左傳丨丨崩晉侯以傳召伯宗伯)
(宗辟重曰辟傳重人曰待我不如捷之速也志孟子去邠踰丨丨邑於岐山之下居焉唐書地理同州馮)
(翊郡韓城有丨丨有龍門山有關大水經河水又南出龍門口汾水從東來注之注昔者禹𨗳河積石疏決)
(丨丨即斯處也丨地理通釋丨丨在京兆府奉天縣北五里古公踰丨秦立丨丨宫明一統志丨丨縣在)
(夔州府城西六百里本漢胊䏰縣地西魏置丨丨縣隋屬巴入郡唐初屬浦州後屬萬州宋置丨丨軍縣屬焉)
(元祐初還屬萬州尋復舊元改軍為丨丨州本朝洪武七年省州入丨丨縣岑參與鮮于庶子自梓州成都)
(少尹自褒城同行至利州道中作漢水出嶓冢丨丨控褒斜高適東平别前衞縣李宷少府詩雲開汶水孤)
(帆遠路繞丨丨匹馬遲至又宋中詩梁苑白日暮丨丨秋草時杜牧送王十褒中詩雁去丨丨遠雲高楚)
(岫明)
梁川(歐陽詹述德上興元嚴僕射詩推車閫外主恩新今日丨丨草徧春)
梁泉(水經注十三州志曰大河在金城北門東流有丨丨注之出縣之南山)
梁津(說苑智伯欲襲衛故遺之乘馬先之一璧衛君大悅酌酒諸大夫皆喜南文子獨不喜有憂色衛君)
(曰大國禮寡人寡人故酌諸大夫酒諸大夫皆喜而子獨不喜有憂色者何也南文子曰無方之禮無功之賞)
(禍之先也我未有往彼有以來是以憂也於是衛君乃修丨丨而擬邊城智伯聞衛兵在境上乃還)
梁水(宋書五行志晉懷帝永嘉三年五月大旱㐮平縣丨丨淡淵竭河洛江漢皆可涉又州郡志丨丨)
(太守晉成帝分興古立)
梁州(書禹貢華陽黑水惟丨丨劍閣望丨丨是君斷腸處)(李頎送張諲入蜀詩李益夜上西城聽丨)
(丨曲詩行人夜上西城宿聽唱丨丨雙筦逐望歐陽詹自南山却赴京師石臼嶺頭即事詩因高回沾恩處)
(認得丨丨落日邊)
梁丘(春秋莊公三十有二年夏宋公齊侯遇于丨丨注齊善宋之請見故進其班丨丨在高平昌邑縣西)
(南孔水經注丨丨水西南注于涇子又左傳齊侯將享公丘謂丨丨據曰齊魯之故吾何不聞焉事既成)
(矣而又享之是勤執事也王漢書儒林傳丁寬從田何受易寬授同郡碭田王孫孫授施讐孟喜丨丨賀繇)
(是有施孟丨丨之易學欽劉信石渠閣賦有若夏侯之家學丨丨之經師莫不承聖詔環列經帷又唐書)
(白履忠傳履忠貫知文史居古大梁城時號丨丨子)
梁國(高適奉酬睢陽李太守詩丨丨歌來晚徐方怨不留)
梁城(高適酬龐十兵曹詩丨丨多古意攜手共悽惻)
梁園(韋安石梁王宅侍宴應制詩丨丨開勝景軒駕動宸衷杜甫寄李十二白詩醉舞丨丨夜行歌泗)
(水春丨杜牧過大梁聞河亭方讌贈孫子端詩丨縱玩歸應少賦雪搜才去必頻)
梁苑(蜀檮杌衍自唱韓琮柳枝詞曰丨丨隋堤今已空萬條猶舞舊春風何須思想千年事誰是楊花入)
(漢宫屈高適宋中詩見梁山下寄李白贈王判官詩荆門倒宋丨丨傾鄒枚杜甫上漢中王詩謝安舟)
(楫風還起丨丨池臺雪欲飛者劉禹錫送從弟郎中赴浙西詩漢庭無右丨丨重歸與)
梁獄(杜甫寄李十二白詩楚筵辭醴日丨丨上書辰)
梁門(水經注易水又東丨丨陂水注之水上承易水于丨丨)
梁臺(李嶠晚景悵然簡二三子詩楚客悲秋動丨丨夕望賒)
梁亭(新序梁大夫有宋就者嘗為邊縣令與楚鄰界梁之邊亭與楚之邊亭皆種瓜各有數梁之邊亭人)
(劬力數灌其瓜瓜美楚人窳而稀灌其瓜瓜惡楚令因以梁瓜之美怒其亭瓜之惡也楚亭人心惡丨丨之賢)
(已因往夜竊搔丨丨之瓜皆有死焦者矣)
梁館(劉禹錫荆門道懷古詩南國山川舊帝畿宋臺丨丨尚依稀)
梁筏(元史張懋傳丞相巴延南征其行陣以鏵車弩為先而衆軍繼之懋以勇鷙將弩前行凡所過山川)
(道路險陿通丨丨平塹穽安營設伏出納竒計巴延信用之擢為省都鎮撫)
梁雁(李嶠王屋山第之側雜搆小亭暇日與羣公同遊詩狎水驚丨丨臨風聽楚雞)
梁鳧(李嶠和杜侍御太清臺宿直旦有懷詩嵇駕終難仰丨丨自有羣)
梁魚(晉書董京傳孫楚遺書勸以今堯舜之世胡為懷道迷邦京答以詩曰眄彼丨丨逡巡倒尾沈吟不)
(決忽焉失水)
梁鴻(後漢書逸民傳丨丨字伯鸞扶風平陵人也同縣孟氏有女狀肥醜而黑力舉石臼擇對不嫁至年)
(三十父母問其故女曰欲得賢如梁伯鸞者鴻聞而聘之及嫁始以裝飾入門七日而鴻不答乃更椎髻著布)
(衣操作而前鴻大喜曰此真丨丨妻也能奉我矣字之曰德曜名孟光李白口號贈徵君鴻詩陶令辭彭澤)
(丨丨入會稽)
梁鼎(徐陵歐陽顔德政碑番禺連帥實謂宗枝迷我天機自窺丨丨)
梁珪(鮑照從臨海王上荆詩丨丨分楚牧羽鷁指全荆)
梁珠(褚亮奉和望月應魏王教詩色共丨丨遠光随越璧圓)
梁溠(左傳莊公四年令尹鬭祁莫敖屈重除道丨丨營軍臨随随人懼行成庾信哀江南賦營軍丨丨)
(蒐乘巴渝)
梁洋(唐書鄭畋傳帝出丨丨畋上謁斜谷泣曰將相誤國臣請死以懲無狀帝勞遣之又戴休顔傳帝)
(進狩丨丨留守奉天)
梁岷(宋書武帝紀公指命偏帥授以良圖凌波浮湍致届井絡僭豎伏鑕丨丨革偃皇甫謐三都賦序)
(蜀包丨丨之資吳割荆南之富魏跨中區之衍)
梁華(唐書地理志關内道其名山太白九嵕吳岐丨丨)
梁霍(左傳哀公四年楚侵丨及丨服虔注丨丨周南鄙也)
梁岐(書禹貢治丨及丨)
梁濮(晉書桓豁傳時謝萬敗於丨丨許昌潁川諸城相次陷沒西藩騷動温命豁督沔中七郡軍事建威)
(將軍新野義城二郡太守)
梁沛(魏書楊津傳以子逸既為光州刺史兄子昱時為東道行臺鳩率部曲在於丨丨津規欲東轉更為)
(方略)
梁洛(劉三復滑州節堂記服膺丨丨咽㗋齊魏)
梁汴(唐書劉蕡傳劉蕡字去華幽州昌平人客丨丨間明春秋能言古興亡事沈健於謀浩然有救世之)
(意)
梁寧(宋書臨海王子頊傳前廢帝即位以本號都督荆湘雍益丨丨南北秦八州諸軍事刺史如故)
梁雝(宋書五行志苻堅雖敗關河未一丁零鮮卑侵略司兖竇揚勝扇逼丨丨兵役不已)
梁宋(魏書張彝傳慮獨見之不明欲廣訪於得失乃命四使觀察風謠臣特忝常伯充一使之列遂得仗)
(節揮金宣恩東夏周歴於齊魯之間徧馳於丨丨之域詢采詩頌研檢獄情唐書陸希聲傳召為左拾遺時)
(憸腐秉權歲數歉丨丨尤甚希聲見州縣刓敝上言當謹視盜賊應璩與董仲連書榖糴驚踊告求周怜日)
(獲數升猶復無薪可以熟之雖孟軻困於丨丨宣尼飢於陳蔡無以過此孫逖送李給事歸徐州覲省詩春)
(水經丨丨晴山入海沂送李頎贈蘇明府詩采藥傍丨丨共言随日翁高適蕭十八詩故交在丨丨遊方)
(出庭戶非吾土)(又别韋參軍詩歸來洛陽無負郭東過丨丨孟雲卿汴河阻風詩清晨自丨丨挂席之楚)
(荆丨杜甫贈李白詩亦有丨遊方期拾瑶草)
梁陳(周書文帝紀漢潁川長史賀若統與密縣人張儉執刺史鹿永吉清河人崔彦穆檀琛攻滎陽擒其)
(郡守蘇定皆來附自丨丨以西將吏降者相屬丨韋應物大梁亭會李四棲梧作秋風旦夕起安得客丨)
(又南史姚察傳陳亡入隋詔授秘書丞别敕成丨丨二史唐書姚思廉傳詔與魏徵共撰丨丨書思廉采謝)
(炅顧野王等諸家言推䆒綜括為丨丨二家史以卒父業又褚亮傳曾祖湮父玠皆有名丨丨間又高儉)
(傳齊據河北丨丨在江南雖有人物偏方下國無可貴者故以崔盧王謝為重今謀士勞臣以忠孝學藝從我)
(定天下者何容納貨舊門向聲背實買昏為榮耶)
梁楚(史記季布傳楚人諺曰得黃金百斤不如得季布一諾足下何以得此聲於丨丨間哉周書邵惠)
(公顥等史贊自古受命之君及守文之主非獨異姓之輔也亦有骨肉之助焉其茂親有魯衛丨丨其疎屬有)
(凡蔣荆燕咸能飛聲騰實不泯於百代之後藩韋應物送李十四山東遊詩東遊無復繋丨丨多大皮日)
(休秋日有懷詩明朝走丨丨步步出門澀)
梁鄒(宋書文帝紀五月乙酉亡命司馬順則自號齊王據丨丨城魏書酈範傳未若先守歴城平盤陽)
(下丨丨克樂陵然後方軌連鉞揚旌直進何患不壺漿路左以迎明公者哉水經濟水又東過丨丨縣北)
梁漢(唐書李晟傳帝欲益西幸晟請駐丨丨以繫天下望杜甫寄岳州賈司馬六丈巴州嚴八使君兩)
(閣老詩月分丨丨米春得水衡錢)
梁魏(魏書李騫傳本無聲於丨丨故未聞於陳汝)
梁魯(唐書唐紹傳帝又詔武氏陵諸武墓皆置守戶紹謂昊順二陵守戶五百與昭陵同在令先世帝王)
(陵戶二十今雖崇奉外家宜準附常典又親王墓戶十丨丨乃追贈不可踰真王褒德衛卒至踰宗廟不可明)
(甚請罷之)
梁齊(杜甫石龕詩為官采美箭五歲供丨丨)
梁益(宋書州郡志江左分荆為湘或離或合凡有揚荆湘江丨丨交廣其徐州則有過半豫州惟得譙城)
(而已西齊書王元載傳夷雅好元言修士操在丨丨有清績州至今思之孫楚與孫皓書師不踰時丨丨)
(肅清隐張載劍閣銘勒銘山阿敢告丨丨著又王晉書丨丨為太子中庶子才行優)
梁邯(庾肩吾書品伯儒兼敘隸草子邑分鑣丨丨按子邑左伯字丨丨謂丨鵠丨鄲淳)
梁董(王僧孺詹事徐府君集序遨遊丨丨去來賈郭)
梁竇(南史任昉傳其寵均董石權壓丨丨雕刻百工鑪錘萬物吐𠻳興雲雨呼噏下霜露)
梁鄧(唐書武平一傳陛下天性孝愛戚屬外家恩給澤濡臣一宗階三等家數侯朱輪華轂過許史丨丨)
(遠甚恩崇者議積位厚者釁速故月滿必虧日中則移時不再來榮難久藉)
梁王(戰國策丨丨魏嬰觴諸侯于范臺韓說苑越使諸發執一枝梅遺丨丨梁王之臣曰子顧謂左右)
(曰惡有一枝梅乃遺列國之君乎悅謝惠連雪賦歲將暮時既昏寒風積愁雲繁丨丨不遊於兔園劉禹)
(錫夏日寄宣武令狐相公詩長憶丨丨逸興多西園花盡興如何又酬令狐相公寄賀遷拜之什詩白髮青)
(山誰比數相憐只是有丨丨從羅隐送李郎中赴闕詩五夜星辰歸帝座半年尊俎丨丨又看雪詩細黏)
(謝客衣襟上輕堕丨丨酒醆中)
梁君(新序丨丨出獵見白雁羣丨丨下車彀弓欲射之道有行者丨丨謂行者止行者不止白雁羣駭丨)
(丨怒欲射行者其御公孫襲下車撫矢曰君止丨丨忿然作色而怒)
梁武(皮日休和魯望獨夜有懷吳體詩濯足將加漢光腹抵掌欲捋丨丨䰅)
梁生(晉書曹毘傳蘭生幽潤玉輝千仞故子州浮滄瀾而龍蟠吳季忽萬乘以觧印虞公潛崇巖以頤神)
(丨丨適南越以保慎固能全真養和夷跡洞庭陵冬揚芳披雪獨振也又趙至傳初至與康兄藩友善及將)
(遠適乃與藩書敘離并陳其志曰昔李叟入秦及關而歎丨丨適越登嶽長謠夫以嘉遁之舉猶懷戀恨况乎)
(不得已者哉)
梁父(史記齊世家寡人南伐至召陵望熊山北伐山戎離枝孤竹西伐大夏涉流沙束馬懸車登太行至)
(卑耳山而還諸侯莫違寡人寡人兵車之會三乘車之會六九合諸侯一匡天下昔三代受命有何以異於此)
(乎吾欲封太山禪丨丨景蜀志諸葛亮傳亮躬耕隴畝好為丨丨吟新論張陽郢中之大淫也而威諸侯)
(顔濁鄒丨丨之大盜也而為齊勲臣此皆有所短然而功名不朽者大略得也揚雄長楊賦以禪丨丨之基)
(登太山之高年年丨丨吟)(孟浩然與白明府游江詩誰識躬耕者杜甫同李太守登歴下古城員外新亭)
(亭對鵲湖詩不阻蓬蓽興得兼丨丨吟樓柳宗元奉和楊尚書郴州追和故李中書夏日登北十韻之作詩)
(今日登高處還聞丨丨吟)
梁氏(左傳莊公三十二年初公築臺臨黨氏見孟任從之閟而以夫人言許之割臂盟公生子般焉雩講)
(于丨丨女公子觀之圉人犖自牆外與之戲子般怒使鞭之公曰不如殺之是不可鞭犖有力焉能投盖于稷)
(門)
梁叟(駱賓王疇昔篇登高北望嗤丨丨憑軾西征想潘掾)
棟
棟宇(易繫辭上古穴居而野處後世聖人易之以宫室上丨下丨以待風雨盖取諸大壯齊書禮志見)
(房省下則魏書李冲傳見宫觀下欲唐書魏徵傳陛下處臺榭欲民有丨丨食膏梁則民有飽適顧嬪御)
(則欲民有室家宗宋史輿服志見邸店下在西京雜記見衢巷下柳元梓人傳裴封叔之第光德里有)
(梓人款其門願傭隟宇而處焉問其能曰吾善度材視丨丨之制高深圓方短長之宜吾指使而羣工役焉捨)
(我衆莫能就一宇傳又陸文通先生墓表孔子作春秋千五百年以名為者五家今用其三焉秉觚牘焦思)
(慮以為論注疏說者百千人矣攻訐狠怒以辭氣相擊排冒没者其為書處則充丨丨出則汗牛馬或合而隐)
(或乖而顯載而彌堅)(王延壽魯靈光殿賦神靈扶其丨丨歴千王諲花萼樓賦為丨丨之殊觀實崇高之)
(寡仇丨范仲淹明堂賦粤自蒼牙開極黃靈耀德巢穴以革丨以植王十朋蓬萊閣賦丨丨峥嶸舟車旁)
(午丨王休清清堂賦山川不改丨丨常更陸邵憲明堂賦丨非殊有德則隆興無德則不競機挽歌帷)
(袵曠遺影丨丨與子辭岳又擬今日良宴會詩哀音繞丨丨遺響入雲漢潘離合詩谿谷可安奚作丨丨)
(傷孫綽表哀詩塵蒙几筵風生丨丨船楊炯和旻上人果禪師詩法門摧丨丨覺海破舟沈佺期答魑)
(魅代書寄家人詩雕題飛丨丨儋耳間衣裳龍吳少微過漢故城詩見城隍下王維遊化感寺詩宫連丨)
(丨虎穴傍檐楹兜杜甫上白帝城詩江山城宛轉丨丨客徘徊又上率寺詩江山有巴蜀丨丨自齊梁)
(又贈王二十四侍御契詩但使芝蘭秀何煩丨丨鄰丨鄭澣和李德裕遊漢州房公湖詩静對煙波夕猶思)
(丨清)
棟梁(後漢書陳球傳球潛與司徒劉郃謀誅宦官尚書劉納亦深勸於郃曰公為國丨丨傾危不持焉用)
(彼相耶置魏志高柔傳今公輔之臣皆國之丨丨民所具瞻而之三事不使知政遂各偃息養高鮮有進納)
(誠非朝廷崇用大臣之義大臣獻可替否之謂也問晉書衛玠傳永嘉六年卒葬於南昌謝鯤哭之慟人曰)
(子有何恤而致斯哀答曰丨丨折矣不覺哀耳丨宋書謝晦傳道濟職惟上將扞城是司皆受遇先朝丨一)
(代衣齊書輿服志衣畫十二乘注□榆轂輪箕子壁綠油廂綠紗萌油幢絡通幰竿刺代丨丨柮檽真形龍)
(牽支子花轅後伏神抗承梁沓金塗校具諤魏書高允傳浩以蓬蒿之才荷丨丨之重在朝無謇之節退私)
(無委蛇之稱私欲没其公廉愛憎蔽其直理此浩之竒也宋史張宏傳太祖謂宏曰朕親擇羣材大者為丨)
(丨小者為榱桷卿與吕蒙正皆中朕選非朕獨斷豈能及此乎莊子南伯子綦游乎商之丘見大木焉仰而)
(視其細枝則拳曲而不可以為丨丨俯而視其大根則軸觧而不可以為棺槨咶其葉則口爛而為傷嗅之則)
(使人狂酲三日而不已子綦曰此果不材之木也以至於此其大也嗟乎神人以此不材文心雕龍摛文必)
(在緯軍國負重必在任丨丨一世說孫綽賦遂初築室畎川自言見止足之分齋種株松恒自手壅治之高)
(世遠時亦鄰居語孫曰松樹子非不楚楚可憐但永無丨丨用耳孫曰楓柳雖合抱亦何所施又顧孟著嘗)
(以酒勸周伯仁伯仁不受顧因移勸柱而語柱曰詎可便作丨丨自遇周得之欣然遂為衿契黃庭内景經)
(清潔喜氣自明光坐起吾俱共丨丨秉班彪王命論楶梲之材不荷丨丨之任斗筲之子不帝王之重傅)
(元棟銘國有維輔屋有丨丨室之傾尚可柱也心之傾不可輔也庾信趙國公集序丨丨文囿冠冕詞林大)
(雅扶輪小山承盖人又齊王憲神道碑銘舟楫江河丨丨華夏韓愈為求薦書某聞木在山馬在肆遇之)
(而不顧者雖日累千萬人未為不材與下乘也及至匠石過之而不睨伯樂遇之而不顧然後知其非丨丨之)
(材超逸之足也李王勃澗底寒松賦信丨丨之已成非榱桷之相假紳寒松賦負丨丨兮殊不知冒霜雪)
(兮空自竒之宗澤古楠賦用之為丨丨則足以建九重之明堂用為舟楫則足以濟巨川之汪洋李綱榕)
(木賦高明之麗非丨丨之資斲削之工非俎豆之奉索馮子振十八公賦吾詢瓌産之丨丨咸曰東林之搜)
(希唐太宗初春登樓詩明非獨才力終藉丨丨深丨陳烈賦得雲生丨丨間詩一片蒼梧意氤氲生丨)
(杜甫九成宫詩見戶牖下東又枯柟詩猶含丨丨具無復霄漢志又承沈八丈美除膳部員外郎阻雨未)
(遂馳賀奉寄此詩天路牽騏驥雲臺引丨丨宗又秋日荆南述懷詩願聞鋒鏑鑄莫使丨丨摧柳元跂鳥)
(詞還顧泥塗備螻蟻仰看丨丨防燕雀與杜牧送沈處士赴蘇州李中丞招以詩贈行詩榍橛丨丨施之皆)
(有位雍温庭筠題翠微寺詩幽石歸階陛喬柯入丨丨陶和兵部鄭侍郎省中四松詩生成造化力長作)
(丨丨材丨崔塗題淨衆寺古松詩天暝豈分蒼翠色歲寒應識丨材羅隐暇日投錢尚父詩牛斗星邊女)
(宿間丨丨虚敞麗江關)
棟幹(唐書魏元忠傳士之懷琬琰就煨塵抱丨丨困溝壑者悠悠之人直覩此士之貧賤安知其方略哉)
棟楹(韓愈新修滕王閣記見梁桷下焉柳宗元斬曲几文后皇植物所貴乎直聖主取以建家國亘為)
(丨丨齊為閫閾外隅平端中室謹飾度焉以几維量之則君子憑之以輔其德)
棟瓦(齊書禮志國子助教徐景嵩議伏尋三禮天地兩祀南北二郊但明祭取犧牲器用陶匏不載人君)
(偃處之儀今丨丨之構雖殊俱非千載成例)
棟牖(方干敘龍瑞觀勝異寄于尊師詩芰荷香入琴棋處雷雨聲離丨丨間)
棟堵(水經注濡水之故瀆南出屈而東轉又分為二瀆一水東出金臺陂臺北有蘭馬臺竝悉高數丈秀)
(峙相望翼臺左右水流經通長廡廣宇周施浦渚丨丨咸淪柱礎尚存)
棟甍(後漢書謝夷吾傳誠社稷之元龜大漢之丨丨)
棟山(水經注會稽之山古防山也亦謂之為茅山又曰丨丨越絶云棟猶鎮也盖周禮所謂揚州之鎮矣)
棟上(南史陰子春傳見屋舍下)
棟下(迷樓記見戶傍下)
棟南(儀禮士昏禮當阿疏凡士之廟五架為之中脊為棟丨丨一架為前楣)
棟成(晉語公作二軍公將上軍太子將下軍以伐霍師未出士蒍言于公曰夫太子君之貳也而帥下軍)
(無乃不可乎公曰寡人有子而制焉非子之憂也對曰夫太子國之棟也丨丨乃制之不亦危乎公曰輕其所)
(任雖危何害)
棟高(宋書禮志見堂基下)
棟隆(易大過九四丨丨吉注體屬上體以陽處陰能拯其弱不為下所撓者也故丨丨吉也周書宇文)
(護傳使持節太師都督中外諸軍事柱國大將軍大冡宰晉國公體道居貞含和誕德地居戚右才表丨丨國)
(步艱難寄深夷險皇綱締構事均休戚故以迹冥殆庶理契如仁徐顯卿皇極殿賦惟屋極居丨丨而獨重)
(凛然昭君象而峥嶸)
棟崇(蕭穎士菊榮詩宜爾丨丨必復其慶)
棟焚(宋書周朗傳又取稅之法宜計人為輸不應以貲云何使富者不盡貧者不蠲乃令桑長一尺圍以)
(為價田進一畝度以為錢屋不得瓦皆責貲實民以此樹不敢種土畏妄墾丨丨榱露不敢加泥豈有剥善害)
(民禁衣惡食若此苦者之新論今焚燃熛室則飛馳灌之湍波漂人必奔游拯若穿井而救火則熛颺丨丨)
(矣方鑿舟而拯溺則葬江魚之腹中矣)
棟橈(易大過見屋棟下不又九三丨丨凶者戰國策夫使士卒不崩直而倚丨丨而不避此吳起餘)
(教也則宋書龔穎傳運纏明夷則艱貞之節顯時屬丨丨獨立之操彰柳宗元梓人傳見屋壊下)
棟折(左傳子産曰子于鄭國棟也丨丨榱崩僑將壓焉敢不盡言魯語穆子歸武子勞之日中不出其)
(人曰可以出矣穆子曰吾不難為戮養吾棟也夫丨丨而榱崩吾懼壓焉故曰雖死於外而庇宗於内可也今)
(既免大恥而不忍小忿可以為能乎乃出見之曰後漢書楊震傳時連有災異帝感震之枉乃下詔策故太)
(尉震正直是與俾匡時政而青蠅點素同兹在藩山崩丨丨我其危哉今使太守丞以中牢具祠魂而有靈儻)
(其歆享曰晉書鍾雅傳庾亮臨去顧謂雅曰後事深以相委雅丨丨榱崩誰之責也亮曰今日之事不容復)
(言卿當期剋復之效耳雅曰想足下不愧荀林父耳)
棟飛(陳譙八詠樓賦桷怒栱走柱浮丨丨)
楹
楹棟(魏書源懷傳懷性寬容簡約不好煩碎恒語人曰為貴人理世務當舉綱維何必須太仔細也譬如)
(為屋但外望高顯丨丨平正基壁完牢風雨不入足矣)
楹席(陸倕新漏刻銘昔嘉量微物盤盂小器猶且昭德記功載在銘典况入神之制與造化合符成物之)
(能與坤元等契勲倍丨丨事百巾機寧可使多謝曾水有陋昆吾金字不傳銀書未勒者哉)
楹鼓(禮記明堂位夏后氏之鼓足殷丨丨周縣鼓)
楹桷(宋史樂志中興復古孝治日昭鴻原廟飾瑰宫金璧千門磻萬磶丨丨競穹崇)
楹内(周禮掌客凡諸侯之禮上公食四十簠十豆四十鉶四十有二壺四十鼎簋十有二牲三十有六皆)
(陳注簠簋之實其米實于筐豆實實于罋其設筐陳于丨丨罋陳于楹外牢陳于門西車米禾芻薪陳于門外)
楹外(周禮掌客注見上)
楹前(庾信司馬裔神道碑年十有五始幹家事丨丨鑿柱即取遺書石上開松仍求故劍)
楹曲(何尚之華林清暑殿賦涌泉灌於階戺遠風生於丨丨)
楹淪(顔氏家訓兄弟之際異于他人望深則易怨地親則易餌譬猶居室一穴則塞之一隙則塗之則無)
(頹毁之慮如雀鼠之不䘏風雨之不防壁陷丨丨無可救矣僕妾之為鼠雀妻子之為風雨甚哉)
楹階(漢書杜鄴傳昔文侯寤大雁之獻而父子益親陳平共壹飯之籑而將相加驩所接雖在丨丨俎豆)
(之間其於為國折衝厭難豈不遠哉)
楹間(宋史崔遵度傳命為左司諫遵度與物無競不言是非淳澹清素於勢利泊如也掌右史十餘歲立)
(墀上常退匿丨丨慮上之見)
樞
樞星(後漢書蔡邕傳地將震而丨丨直井無景則日陰食元稹詩我上秦嶺南君直丨丨北)
樞歷(江淹為蕭驃騎譲封表臣照冊訪古誦史稽昔以為敷道之寄管物成務惣錄之重匡績毘風莫不)
(下協河岳上鍾光緯先王所以長世後睿所以字民纘金圖之要輔丨丨之機者也)
樞柄(唐書太宗皇后長孫氏傳妾家以恩澤進無德而禄易以取禍無屬丨丨以外戚奉朝請足矣)
樞中(宋史天文志今銅儀天樞内經一度有半乃謬以衡端之度為率若璣衡端平則極星常游于天樞)
(之外璣衡小偏則極星乍出乍入舊法天樞乃經二度有平盖欲使極星游于丨丨)
樞衡(魏書韓子熙傳竊惟故主太傅清河王職綜丨丨位居論道盡忠貞以奉公竭心膂以事國張九)
(齡酬宋使君見贈詩時來不自意宿昔謬丨丨)
樞筦(唐書蕭瑀傳武德元年遷内史令帝委以丨丨内外百務悉瑀關決)
樞機(易繫辭言行君子之丨丨有漢書宣帝紀丨丨周密品式備具上下相安莫苟且之意也後漢)
(書陳寵傳寵性周密自在丨丨謝遣門人拒絶知友唯在公家而已朝廷器之唐書姚璹傳坐事降司賓少)
(卿延載初拜納言有司以璹族犯法不可為侍臣璹曰王敦犯順𨗳典丨丨嵇康被戮紹以忠死是能為累乎)
(也淮南子知慮者禍福之門戶也動静者利害之丨丨文心雕龍神居胸臆而志氣統其關鍵物沿耳目)
(而辭令管其丨丨外柳宗元祭穆質給事文給事黃門奉職丨丨封還付動獲其宜無曠爾位惟公在斯)
(庾信象戲賦乃有龍燭銜花金爐浮氣月落桂垂星斜柳墜猶豫丨丨嫌疑涇渭顧望迴惑心情怖畏應對坎)
(而衝離忽當申而取未)
樞紐(文心雕龍盖文心之作也本乎道師乎聖體乎經酌乎緯變乎騷文之丨丨云亦極矣)
樞秘(江淹王儉為左僕射詔門下端貳丨丨實惟國楨緝典宣機所寄時彦)
樞務(唐書裴度傳帝不聽政議置冡宰度曰冡宰商周六官首秉統百僚王者諒闇有權聽之制歴世官)
(廢故國朝置否不常不宜徇空名稽丨丨乃詔百司懽聽中書門下處可白居易寄隐者詩去是右丞相當)
(國握丨丨)
樞端(魏書韓子熙傳崇亞三事委以丨丨朝野切齒遐邇扼腕蔓草難除去之宜盡)
樞轄(魏書高道悅傳車駕南征徵兵秦雍大期秋季閱集洛陽道悅以使者治書御史薛聰侍御主文中)
(散元志等稽違期會奏舉其罪又奏兼左僕射吏部尚書左丞公孫良職維丨丨蒙冒莫舉請以見事免良等)
(所居官)
樞屬(楊萬里承旨檢詳編修題名記丨丨與宰屬異劇與暇也)
樞密(唐書百官志中書舍人以久次者一人為閣老判本省雜事又一人知制誥顓進畫給食於政事堂)
(其餘分署制敕以六員分押尚書六曹佐宰相判案同署乃奏惟丨丨遷授不預五代史前蜀世家唐襲本)
(以舞僮見幸於建宗佶尤易之後為丨丨使猶名呼襲建聞之怒曰宗佶名呼我丨丨使是將反耶又郭崇)
(韜安重誨傳贊崇政使乃唐丨丨之職盖出納之任也至崇韜重誨為之始復唐丨丨之名然權侔於宰相矣)
(後世因之遂分為二文事任宰相武事任丨丨樞密之任既重而宰相自此失其職也唐六典典兵禁中故)
(名丨丨丨歸田錄嘉祐八年上元夜賜中書丨院御宴於相國寺羅漢院)
樞府(隣幾雜志陳執中在丨丨建排牆頭夏儹使人上歎丨丨不得人於是王鬷張觀與執中皆罷)
樞近(幽閒鼓吹李德裕鎮揚州監軍使楊欽義追入必為丨丨而德裕致禮皆不越尋常欽義心銜之)
樞要(後漢書韋彪傳天下丨丨在於尚書尚書之選豈可不重晉書羊祜傳祜歴職二朝任典丨丨損)
(益皆諮訪焉北北史薛道衡傳道衡久當丨丨才名益顯盧思道齊興亡論胡長粲以從舅之親馮子琮)
(以姨夫之戚俱受寄託竝當丨丨制提六聮之紀綱總一臺之丨丨)(崔嘏授崔蠡尚書又法苑珠林搜檢)
(條章討撮丨丨緝綴紙筆具列前篇)
櫺
櫺軒(宋南平王鑠擬青青河邊草詩思女御丨丨哀心徹雲漢)
櫺檻(王棨白雪樓賦浮雲齊處疉丨丨之幾重明月照時引笙歌而四起)
櫺幌(庾闡狹室賦爾乃登通扉闢丨丨絺幕褰閒堂敞)
櫺牀(魏志袁術傳注吳書曰術既為雷薄等所拒留住三日士衆絶糧乃還至江亭去壽春八十里問厨)
(下尚有麥屑三十斛時盛暑欲得蜜漿又無蜜坐丨丨上歎息良久乃大咤曰袁術至於此乎因頓伏牀下嘔)
(血斗餘而死)
櫺陛(水經注如渾水又南逕平城縣故城東東郭外太和中閹人宕昌公鉗耳處時立祗洹舍于東睪椽)
(瓦梁棟臺壁丨丨尊容聖像及牀坐軒帳悉青石也)
櫺星(陶安孔廟賦啟丨丨於黃道棲列宿於朱閽)
櫺中(皮日休石窗詩丨丨空吐月扉際不扃霞)
柱
柱梁(淮南子賢王之用人也猶巧工之制木也大者以為舟航丨丨小者以為楫楔修者以為櫩榱短者)
(以為朱儒枅櫨無小大修短各得其所宜民說苑蠧蝝仆丨丨蚊蝱走牛羊又丨丨衣繡士無褐)
柱榱(齊民要術異物志曰有竹曰䈏其大數圍節間相去局促中實滿堅強以為丨丨)
柱檻(漢書翟方進傳方進即日自殺上秘之遣九卿冊贈㠯丞相高陵侯印綬賜乘輿秘器少府供張丨)
(丨皆衣素天子親臨弔者數至禮賜異於它相故事門又董賢傳詔將作大匠為賢起大第北闕下重殿洞)
(土木之工窮極伎巧丨丨衣以綈錦)
柱楣(詩商頌譜後有高宗者舊勞于外爰洎小人作其即位乃或諒闇三年不言疏諒闇轉作梁闇楣謂)
(之梁闇廬也小乙崩武丁立憂喪三年之禮居廬丨丨不言政事)
柱門(宋史禮志明堂設飾雜以五色而各以其方所尚之色八窗八柱則以青黃綠相間堂室丨丨闌楯)
(竝塗以朱)
柱壁(後漢書梁冀傳冀大起第舍而壽亦對街為宅殚極土木互相誇競堂寢皆有陰陽奥室連房洞戶)
(丨丨雕鏤加以銅漆窗牖皆有綺疎青瑣圖以雲氣仙靈臺閣周通更相臨望飛梁石蹬陵跨水道西京雜)
(記哀帝為董賢起大第於北闕下重五殿洞六門丨丨皆畫雲氣華蘤山靈水怪或衣以綈錦或飾以金玉)
柱礎(宋史輿服志見邸店下元水經注見棟堵下雨柳宗元終南山祠堂碑貞十二年夏洎秋不皇)
(帝使中謁者禱于終南命京兆尹韓府君祗飾祀事考視祠制以為棟宇不稱宜有加飾遂命盩厔令裴均虔)
(承聖謨創制祠堂乃徵土工木工石工備器執用來會祠下斬板幹礱丨丨陶瓴甓築垣牖恢度舊制立三筵)
(六尋參王諲丨丨賦謂桂柱之不堅施丨丨以侔其壽岑敬酬李判官使院即事見呈詩草根侵丨丨苔)
(色上門關雲白居易苦雨詩潤氣凝丨丨繁聲注瓦溝景老僧詩凍缾黏丨丨宿火陷爐灰)
柱衣(宋史輿服志凡帳幔繳壁承塵丨丨額道項帕覆旌牀裙母得用純錦徧繡)
柱質(戰國策張孟談曰臣聞董子之治晉陽也公宫之室皆以鍊銅為丨丨請發而用之則有餘銅矣)
柱幹(漢書李尋傳陛下秉四海之衆曾亡丨丨之固守聞於四境殆開之不廣取之不明勸之不篤)
柱根(白居易早寒詩見牆角下)
柱天(史記曹相國世家丨丨侯反于衍氏又進破取衍氏後漢書齊王縯傳分遣親客使鄧晨起新野)
(光武與李通李軼起于宛伯升自發舂陵子弟合七八千人部署賓客自稱丨丨都部雲笈七籖第十三神)
(仙丨丨大將軍特進侯主身中萬二千神又兩足神二人太陰之精也字丨丨力士又張說華嶽碑巉巉太)
(華丨丨直上)
柱日(宋之問嵩山天門歌松萬接兮丨丨石千尋兮倚空)
柱山(戰國策蘇秦為趙王使于秦反三日不得見謂趙王曰秦乃者過丨丨有兩木焉一盖呼侣一盖哭)
(問其故對曰吾苦夫匠人且以繩墨按規矩刻鏤我一盖曰吾所苦夫鐵銛然自入而出夫人者今臣使于秦)
(而三日不見無有為臣為鐵銛者乎)
柱水(水經注沅水又東合丨丨水𨗳源柱溪北流注沅)
柱溪(水經注見上)
柱石(宋史戚綸傳出知杭州就加左司郎中屬江潮為患乃立堤岸以易丨丨之制雖免水患而衆頗非)
(其變法也顔氏家訓夫老莊之書盖全真養性不肯以物累已故藏名丨丨終蹈流沙匿跡漆園卒辭楚相)
(此任縱之徒耳櫟王仲言慈寧殿賦見枅欀下光元稹蟻子詩敢憚榱蠧深藏丨丨傾又漢書霍傳賀)
(者武帝孫昌邑哀王子也既至即位行滛亂光憂懣獨㠯問所親故吏大司農田延年延年曰將軍為國丨丨)
(審此人不可何不建白太后更選賢而立之徵又辛慶忌傳大將軍王鳳薦慶忌前在兩郡著功迹入歴位)
(朝廷莫不信鄉質行正直仁勇得衆心通於兵事明略威重任國丨丨又外戚傳前丞相樂昌侯商本以先)
(帝外屬内行篤有威重位歴將相國家丨丨臣也其人守正不肯詘節随鳳委曲後漢書朱浮傳朝廷之於)
(伯通恩亦厚矣委以大郡任以威武事有丨丨之寄情同子孫之親魏志文帝紀注今内有公卿以鎮京師)
(外設牧伯以監四方至於元戎出征則軍中宜有丨丨之賢帥輜重所在又宜有鎮守之重臣然後車駕可以)
(周行天下無内外之慮唐魏書古弼傳弼謀軍輔國遠略正情有丨丨之量書裴度傳上已宴羣臣曲江)
(度不赴帝賜詩曰注想待元老識君恨不早我家丨丨衰憂來學丘禱宋史樂志建邦隆丨丨造物運陶甄)
(共致升平業綿長保億年梁世說陸玩拜司空有人詣之索美酒得便自起瀉著柱間地祝曰當今乏材以)
(爾為丨丨之用莫傾人棟梁玩笑曰戢卿良箴嶷傅元江夏太守任君墓誌銘君承洪苗之高胄禀岐之上)
(姿質美珪璋志邈雲霄景行足以作儀範丨丨足以慮安危高適留上李右相詩鈞衡持國柄丨丨總朝經)
(深又同郭十題楊主簿新廳詩用材兼丨丨聞物象高杜甫入衡州詩扶顛待丨丨獨坐飛風霜劉長)
(卿聞王師收二京因書事寄上浙西節度李侍郎中丞行營詩世危看丨丨時難識忠貞)
柱國(戰國策陳軫見昭陽問楚之法覆軍殺將其官爵何也曰官為上丨丨爵為上執珪又君謂景翠)
(曰公爵為執珪官為丨丨戰而勝則無加焉矣不勝則死不如背秦援宜陽公進兵秦恐公之乘其敝也必以)
(寳事公公仲慕公之為已乘秦也亦必盡其寳鄢又國子曰安邑者魏之丨丨也晉陽者趙之丨丨也郢者)
(楚之丨丨也故三國與秦壌界秦伐魏取安邑伐趙取晉陽伐楚取鄢郢矣史記陳涉世家陳王徵國之豪)
(傑與計以上蔡人房君蔡賜為上丨丨紀後漢書楊震傳贊楊氏載德仍世丨丨周書武帝保定二年閏)
(月己丑詔丨丨以下帥都督以上母妻授太夫人夫人郡君縣君各有差又趙貴等傳初魏孝莊帝以爾朱)
(榮有翊戴之功拜榮丨丨大將軍榮敗後此官遂廢大統三年魏文帝復以大祖建中興之業始命為之其後)
(功參佐命望實俱重者亦居此職自大統十六年以前任者凡有八人當時榮盛莫與為比故今之稱門閥者)
(咸推八丨丨家云左北史韓禽傳有人疾篤忽驚走至禽家曰我欲謁王右問何王曰閻羅王禽子弟欲撻)
(之禽止之曰生為上丨丨死作閻羅王亦足矣因寢疾卒舊唐書官品志丨丨勲官正第二品無職事唐)
(書劉仁軌傳為雞林道大總管東伐新羅仁軌率兵逕渡瓠盧河破其北方大鎮七重城以功進爵為公并子)
(姪三人竝授上丨丨州黨榮之號其所居為樂城鄉三柱里又李愿傳晟立功時諸子未官宰相以聞即日)
(召授太子賓客上丨丨故事丨丨門列戟遂父子皆賜又杜佑傳魏置丨丨當時宿德盛業者居之貴寵第)
(一周隋間授受已多國家以為勲級纔得地三十頃耳江淹為蕭驃騎譲封表昔南楚偏君鄢郢小政執珪)
(丨丨尚不輕授丨庾信辛威神道碑天和元年授丨丨拜大司寇楚之丨方之南火軒之司寇譬以西雲總)
(授于公能官人也問白居易轉上丨丨詩丨丨勲成私自有何功德及生人)
柱史(柳宗元為安南楊侍御祭張都護文丨丨稍遷郎曹繼昇程功佐理海裔斯澄張衡天象賦尚書)
(諮謀以納言丨丨記私而奏職高李頎送崔侍御赴京詩丨丨謁承明翩翩將有期適奉酬睢陽李太守)
(詩系高周丨丨名重晉陽秋泛杜甫陪王侍御同登東山最高頂宴姚通泉晚攜酒江詩邑中上客有丨丨)
(多暇日陪驄馬遊貌崔融和梁王衆傳張光禄是王子晉後身詩中郎才是丨丨姓名非戴叔倫和尉遲)
(侍郎夏杪聞蝉詩楚人方苦熱丨丨獨聞蝉故李益書院無歷日以詩代書問路侍御六月大小詩人為丨)
(丨為我數階蓂)
柱臣(後漢書劉陶傳竊見故冀州刺史南陽朱穆前烏桓校尉臣同郡李膺皆履正清平貞高絶俗穆前)
(在冀州奉憲操平摧破姦黨埽清萬里膺歷典牧守正色率下及掌戎馬威揚朔北斯實中興之良佐國家之)
(丨丨也翼宋書沈攸之傳故司空沈公從父宗蔭愛之若子卵吹嘘得升宫秩廢帝昏悖猜畏丨丨攸之貪)
(競乘機凶忍趋利躬行反噬請銜誅旨)
柱工(漢書禮樂志丨丨員二人一人可罷)
柱下(史記張丞相傳張丞相蒼者陽武人也好書律歷秦時為御史主丨丨方書又老子傳周守藏室)
(之史也注老子為丨丨史即藏室之丨丨因以為官名後漢書仲長統傳論貴清静者以席上為腐議束名)
(實者以丨丨為誕辭朱又張皓傳贊晨門有抱關之夫丨丨無朱文之軫注文畫車為文也魏書李騫傳)
(悟丨丨之稱工聞首陽之為拙元文心雕龍詩必丨丨之旨歸賦乃漆園之義疏梁帝上東宫古跡啟尚)
(方大篆既其牢落丨丨方書何曾彷彿司柳宗元唐故萬年令裴府君墓碣史于丨丨郎於會徼循以周大)
(比是宜佺謝靈運山居賦見丨丨之經二覩濠上之篇七沈期同工部李侍郎適訪司馬子微詩丨丨留)
(伯陽儲闈登四皓經張謂寄李侍御詩丨丨聞周史書中慰越吟又星丨丨史在北辰東主左右史記過)
(事也天張鏡觀象賦内則尚書大理太一一之宫丨丨著述傳示無窮)
柱上(戰國策夫吳干將之劍肉試則斷牛馬金試則截盤匜薄之丨丨而擊之則折為三質之石上而擊)
(之則碎為百庾急就篇榱椽欂櫨瓦屋梁注欂櫨丨丨之枅也信蕭公墓誌銘名書丨丨策滿帷中)
柱北(宋史禮志其讀冊中書令讀寳侍中候冊案將至先升于前楹間第一丨丨對立)
柱後(漢書張敞傳初敞為京兆令而敞弟武拜為梁相敞問武欲何以治梁武敬憚兄謙不肯言敞使吏)
(送至關戒吏自問武武應曰梁國大都吏民彫敝且當以丨丨惠文彈治之耳秦時獄法吏冠丨丨惠文武意)
(欲㠯刑法治梁吏還道之敞笑曰審如掾言武必辨治梁矣宋書禮志法冠本楚服也一名丨丨)
柱内(水經注見室外下)
柱頭(禮記禮器管仲鏤簋朱紘山節藻梲君子以為濫矣疏山節謂刻丨丨為斗栱形如山也宋書五)
(行志晉明帝太寧元年周延自歸王敦既立宅宇而所起五間六架一時躍出墮地餘桁猶亘丨丨此金沴木)
(也)
柱巅(唐書高宗皇后武氏傳延載二年武三思率蕃夷諸酋及耆老請作天樞制可使納言姚璹護作其)
(制若柱度高一百五尺八面面别五尺冶鐵象山為之趾負以銅龍石鑱怪獸環之丨丨為雲盖出大珠高丈)
(圍三之作四蛟度丈二尺以承珠其趾山周百七十尺度二丈無慮用銅鐵二百萬斤)
柱杪(宋史輿服志白鷺車隋所制也一名鼓吹車赤質周施版上有朱柱貫五輪相重輪衣以緋皂頂及)
(緋絡帶竝繡飛鷺丨丨刻木為鷺銜鵝毛筩紅綬帶)
柱間(宋書劉懷慎傳德願善御車嘗立兩柱使其中略通車軸乃於百餘步上振轡長驅未至數尺打牛)
(奔從丨丨直過其精如此觀唐書杜羔傳不知父墓區處晝夜哀慟它日舍佛祠丨丨有文字乃其父臨死)
(記墓所在羔奔往亦有耆老識其壠因是乃得葬魏璀湘靈鼓瑟詩丨丨寒水碧曲裏暮山青)
柱底(方干送孫百篇遊天台詩映巖日向牀頭沒濕燭雲從丨丨生)
柱端(宋史禮志今酌古之制適今之宜盖以素瓦而用琉璃緣裏及頂盖鴟尾綴飾上施銅雲龍其地則)
(随所向甃以五色之石闌楯丨丨以銅為文鹿或辟邪象)
柱末(晉書劉隗傳建興中丞相府斬督運令史淳于伯而血逆流隗奏曰謹按行督運令史淳于伯刑血)
(著柱遂逆上終極丨丨二丈三尺旋復下流四尺五寸百姓諠譁士女縱觀咸曰其冤伯息忠訴辭稱枉)
柱小(漢書李尋傳見屋大下)
柱促(王灣觀搊筝詩弦多弄委曲丨丨語分明)
柱落(晉書庾闡傳張高弦悲聲激丨丨清唱未和而桑濮代作)
柱穿(杜甫陪諸公上白帝城宴越公堂詩丨丨蜂溜蜜棧缺燕添巢)
柱浮(陳譙八詠樓賦見棟飛下)
柱骨(素問手陽明脈氣所發者二十二穴鼻空外廉項上各二大迎骨空各一丨丨之會各一髃骨之會)
(各一肘以下至手大指次指本名六俞)
柱形(水經注濡水又東南至絫縣碣石山漢武帝亦嘗登之以望巨海而勒其石於此今枕海有石如埇)
(道數十里當山頂有大石如丨丨往往而見立於巨海之中潮水大至及潮波退不動不沒不知深淺世名之)
(為天橋柱也)
椽
椽桷(西京雜記趙飛燕居昭陽殿丨丨皆刻作龍蛇縈繞其間鱗甲分明見者莫不兢慄三輔黃圖通)
(天臺上有承露盤仙人掌擎玉杯以承雲表之露元鳳間自毁丨丨皆化為龍鳳從風雨飛去)
椽棟(柳宗元道州文宣王廟碑夫子之道閎肆尊顯二帝三王其無以侔大也然其堂庭庳陋丨丨毁墜)
(曾不及浮圖外說克壯厥居)
椽架(水經注黃水東南流水南有漢荆州刺史李剛墓剛字叔毅山陽高車人熹平元年卒見其碑有石)
(闕祠堂石室三間丨丨高文餘鏤石作椽瓦屋施平天造方井側菏梁柱四壁隐起雕刻為君臣官屬龜龍麟)
(鳳之文飛禽走獸之象)
椽瓦(水經注見梁壁下)
椽桁(新論夫檉柏之斷也大者為之棟梁小者為之丨丨直者中繩曲者中鈎随材所施未有可棄者是)
(以君子善能拔士故無棄人良匠善能運釿故無棄材)
椽欒(漢書揚雄傳甘泉賦登丨丨而羾天門兮馳閶闔而入凌兢注服虔曰丨丨甘泉南山陳譙東陽)
(縣學暉映樓賦丨丨對竦飛棟交聯)
桷
桷狀(詩松桷有舄傳舄大貌疏舄是丨丨故為大貌)
桷怒(陳譙八詠樓賦見棟飛下)
楣
楣橫(顔氏家訓世人讀書者但能言之不能行之忠孝無聞仁義不足加以斷一條訟不必得其理宰千)
(戶縣不必理其民問其造屋不必知丨丨而梲竪也)
楣額(徐顯卿皇極殿賦其為狀也澔澔涆涆鑠鑠奕奕雲籠日耀窈不知簷牙丨丨之幾千萬億)
橑
橑桷(王仲言慈寧殿賦寳琲象栱列星間梁丨丨欒楶黼藻鉛黃)
橑檐(淮南子夏屋宫駕縣聮房植丨丨榱題雕琢刻鏤)
橑輻(淮南子盖非橑不能蔽日輪非輻不能追疾然而丨丨未足恃也)
橑子(考工記輪人弓鑿廣四枚注弓盖橑也疏弓盖橑也者漢世名盖弓為丨丨也)
枅
枅櫨(淮南子見柱梁下)
枅欀(王仲言慈寧殿賦丨丨上承柱石下當)
楄
楄柎(左傳宋元公將為公故如晉夢太子欒即位于廟已與平公服而相之旦召六卿公曰寡人不佞不)
(能事父兄以為二三子憂寡人之罪也若以羣子之靈獲保首領以歿唯是丨丨所以藉幹者請無及先君)
楄桷(徐顯卿皇極殿賦榱題棍梠丨丨梧桁)
闌(欄同)
闌干(宋史禮志大禮備儀衛則有司先布土為黃道自宫至祀所左右設香臺畫瓮青繩丨丨韻會闌)
(版閒曰丨丨荷包何和孟虔州閒齋即事詩睥睨臨花柳丨丨枕芰李白清平調解釋春風無限恨沈香)
(亭北倚丨丨丨丨春晝長)(温庭筠湖陰詞吳波不動楚山晚花壓又楊柳詩晚來更帶龍池雨半拂丨丨)
(半入樓拂又經李徵君故居詩露濃煙重草凄凄樹映丨丨柳堤殷堯藩登鳳凰臺詩綵筆十年留翰墨)
(銀河一夜卧丨丨斜朱慶餘劉補闕西亭晚宴詩對酒看山俱惜去不知月下丨丨張蠙題嘉陵驛詩獨)
(倚丨丨正惆悵海棠花裏鷓鴣啼皮來鵠偶題詩近來靈鵲語何疎獨凭丨丨恨有殊日休夜會問答詩)
(倚丨丨處獨自立青翰何人吹玉簫帶又和魯望早春雪中作吳體詩溪光冷射觸&KR2141;鳿柳凍脆攢丨丨)
(唐彦謙無題詩醉倚丨丨花下月犀梳斜嚲鬢雲邊苔章碣城南偶題詩誰家朱閣道邊開竹拂丨丨滿壁)
(羅虬比紅兒詩斜凭丨丨醉態新斂眸微盻不勝春羅隐尚父偶建小樓特摛麗藻絶句不敢稱揚詩瑇)
(簪珠履愧非才時凭丨丨首重迴丨廣宣獨遊月磴閣直書其事詩磴道上盤千畝竹丨低壓萬人家又)
(唐詩紀事開元中薛令之為右庶子時東宫官僚清淡令之題詩自悼曰朝日上團團照見先生盤盤中何所)
(有苜蓿長丨丨明皇幸東宫覧之索筆題其傍曰啄木口嘴長鳳凰毛羽短若嫌松桂寒任逐桑榆暖遂謝病)
(歸丨左思吳都賦集賄紛紜器用萬端金鎰磊砢珠琲丨注丨丨縱横也蔣防湘妃泣竹賦引蒼翠以歔)
(欷忽丨丨而委積月曹植樂府騰觚飛爵丨丨同量等色齊顔古樂府沒參横北斗丨丨白居易長恨)
(歌玉容寂寞淚丨丨棃花一枝初帶雨住李咸用送河南韋主簿歸京詩巖風愛日淚丨丨去情途各萬端)
(亦又韻會眼眶謂之丨丨)
闌楯(南史梁蕭正義傳初京城之西有别嶺入江高數十丈三面臨水號曰北固蔡謨起樓其上以置軍)
(實是後崩壊猶有小亭登降甚狹及上升之下輦步進正義乃廣其路旁施丨丨翼日上幸遂通小輿上悅登)
(望久之敕曰此嶺不足須固守然京口實乃壯觀乃改曰北固宋史禮志見柱端下又魚周詢傳性和易)
(聞見該洽明吏事在安州時園吏見大蛇垂丨丨即視之乃周詢醉而假寐世傳其異幽怪錄開元十八年)
(正月望日帝謂葉天師曰今夕何處最麗對曰廣陵帝曰何術以觀之師曰可俄而虹橋起殿前版閣架虚丨)
(丨若畫帝步而上太真高力士及樂官數人從行步步漸高頃到廣陵寺觀陳設之盛燈火之光照灼基殿)
(明一統志方巖山在永康縣東五十里有巖如鑿後人於巖畔架飛甍環以丨丨為遊眺之所梁元帝攝山)
(栖霞寺碑七重丨丨七寳蓮花通風承露含香映日八李質艮嶽賦撫跨雲之丨丨驚倚翠之翬飛陳譙)
(詠樓賦重橑攢羅丨丨巖巍緣皮日休二遊任詩白蓮倚丨丨翠鳥簾押)
欄檻(後漢書爰延傳桓帝遊上林苑從容問延曰朕何如主也對曰陛下為漢中主帝曰何以言之對曰)
(尚書令陳蕃任事則治中常侍黃門豫政則亂是以知陛下可與為善可與為非帝曰昔朱雲廷折丨丨今侍)
(中面稱朕違敬聞闕矣内齊書高帝紀後宫器物丨丨以銅為飾者皆改用鐵殿施黃紗帳宫人著紫皮履)
(華盖除金花爪用鐵迴釘每曰使我治天下十年當使黃金與土同價唐書五行志見殿階下宋史食貨)
(志有司請龍圖天章閣覆丨丨青氊四百九十帝謂禁中諸殿丨丨率故弊不必覆也馬令南唐先主書徐)
(鉉曰烈祖少長喪亂知人艱苦故不以富貴自處惟務節儉身為宰相事養父母如禮飲食皆親侍或遇疾不)
(解帶温常責諸子曰汝輩能如是乎及建號即金陵使府為宫唯加鴟尾丨丨而已終不改作庾信朱雲折)
(檻讚身摧丨丨義烈風雲酬王諲柱礎賦列蟠螭於丨丨拖長虹於欀橑高適賀蘭大夫見贈之作詩高)
(閣憑丨丨中軍倚旆旌弛拆舊時丨丨尚侵雲)(羅隐定遠樓詩近日關防雖又尚父偶建小樓特摛麗藻)
(絶句不敢稱揚詩丨丨初成愧楚才不知星彩尚迂迴)
欄榥(吳少微和崔侍御日用開化寺閣詩漸出丨丨外萬里秋星焯)
欄陛(水經注丨丨承阿上員制如明堂而專室四戶室内有神坐坐右列玉磬)
欄柱(宋史輿服志輅之中四柱象地方也前柱卷龍平槃上布錦褥前有横軾後垂錦軟簾登車則自後)
(卷簾梯級以登四面周以闌而闕其中以備登降執綏官先自右升立於右柱下以備顧問丨丨頭有玉蹲龍)
(軾前有牌鏤曰玉輅以玉篆之上有玉龍二中設御坐純以黃香木為之取其黃中之正色也)
闌月(范成大聞威州諸羌退聽邊事已寧少城籌邊闌檻修葺亦畢工作詩寄權制帥高子長詩踏筵舞)
(罷平丨丨横槊詩成滿袖風)
欄水(宋史河渠志帝語輔臣埽去洛河不遠須防漲溢下灌京城明日乃詔都水監丞馮忱之相度築丨)
(丨簽堤)
欄花(薛能贈隐者詩庭樹人書匝丨丨鳥坐低)
欄馬(張昱輦下曲丨丨牆臨海子邊紅葵高柳碧參天)
欄前(李東陽奎文閣賦初徙倚兮丨丨暫徘徊兮戶外)
欄下(白居易詠紫薇花詩何似蘇州安置處花堂丨丨月明中)
欄外(庾信為梁上黃侯世子與婦書想鏡中看影當不含啼丨丨將花居然俱笑)
欄畔(羅隐柳詩一簇青煙鎖玉樓半垂丨丨半垂溝)
欄邊(薛能投杜舍人詩牀上新詩詔草和丨丨清酒落花多趙抃答贑縣錢顗著作移花詩自從兩蜀)
(年年見今日丨丨似故人)
闌珊(李羣玉九日詩絲管丨丨歸客盡黃昏獨自詠詩迴)
檻
檻欄(釋名檻車上施丨丨以格猛獸之車也)
檻櫺(徐陵太極殿銘漢座雕屏周人丨丨)
檻屋(漢書外戚傳三月癸未大風自西搖祖宗寢廟揚裂帷席折拔樹木頓僵車輦毁壊丨丨災及宗廟)
(足為寒心)
檻泉(詩觱沸丨丨維其深矣箋丨丨正出涌泉也疏釋水文也李巡曰水泉從下上出曰涌泉宋史樂)
(志觱沸丨丨寒流清泚地不愛寳其旨如醴激楓窗小牘靈葩珍木接畛而揚芬盤石丨丨奔流而響明)
(一統志丨丨在平陽府孤山上山之南麓右有雙泉)
檻旗(杜甫随章留後新亭會送諸君詩日動映江幕風鳴排丨丨)
檻車(漢書揚雄傳明年上將大誇胡人㠯多禽獸秋命右扶風發民入南山西自襃斜東至弘農南敺漢)
(中張羅網罝罘捕熊羆豪豬虎豹狖玃狐菟麋鹿載㠯手丨丨輸長楊射熊館㠯罔為周阹縱禽獸其中令胡人)
(搏之自取其獲上親臨觀焉百晉書杜預傳時虜寇隴右以預為安西軍司給兵三人騎百匹到長安更除)
(秦州刺史領東羌校尉輕車將軍假節屬虜兵強盛石鑒時為安西將軍使預出兵擊之預以虜乘勝馬肥而)
(官軍懸乏宜并力大運須春進討陳五不可四不須鑒大怒復奏預擅飾城門官舍稽乏軍興遣御史丨丨徵)
(詣廷尉以預尚主在八議以候贖論公韓詩外傳管夷吾束縛自丨丨以為仲父則遇齊桓也急就篇攻)
(擊劫奪丨丨膠注言強盜羣盜相與攻擊劫奪人者吏捕得之載以丨丨又加膠漆取周密也劉禹錫三閣)
(辭三人出眢井一身登丨丨)
檻穽(後漢書法雄傳永初中多虎狼之暴前太守賞募張捕反為所害者甚衆雄乃移書屬縣曰凡虎狼)
(之在山林猶人之居城市古者至化之世猛獸不擾恩信寬澤仁及飛走太守雖不德敢忘斯義記到其毁壊)
(丨丨不得妄捕山林是後虎害消息害南史傅昭傳歴位左戶尚書安城内史郡多猛獸為常設丨丨昭曰)
(人不害猛獸猛獸亦不害人乃去丨丨猛獸竟不為害唐書陸璪傳累徙西河太守封平恩縣男屬邑多虎)
(前守設丨丨璪至徹之而虎不為暴)
檻前(杜甫題新津北橋樓詩白花簷外朵青柳丨丨梢李山甫方干隐居詩溪畔印沙多鶴跡丨丨題)
(竹有僧名來司空圖移桃栽詩禪客笑移山上看流鶯直到丨丨顧雲苔歌丨丨溪奪秋空色百丈潭心)
(數砂礫卷方干尚書新創敵樓詩見窗裏下江閣詩箔丨丨沙鳥散垂鈎牀下錦鱗沈)(又桐廬羅隐春)
(晚寄鍾尚書詩江畔舊遊秦望月丨丨公事鏡湖春去又廣陵開元寺閣上詩滿檻山川漾落暉丨丨前事)
(如飛鷺杜荀鶴夏日登友人書齋林亭詩蟬噪丨丨遮日竹窺池面弄萍魚韋莊登漢高廟閒眺詩天畔)
(晚風青簇簇丨丨春樹碧團團)
檻中(開元天寳遺事楊國忠子弟每春至之時求名花異木植於丨丨以板為底以木為輪使人牽之自)
(轉所至之處檻在目前而便即歡賞目之為移春檻)
檻内(宋史禮志殿上陳錦繡帷帟垂香毬設銀香獸前丨丨藉以文茵)
檻外(王勃滕王閣詩閣中帝子今何在丨丨長江空自流羅虬比紅兒詩丨丨花低瑞露濃夢魂驚覺)
(暈春容州齊已金山寺詩丨丨揚樹船通建業僧)
檻峻(杜甫送嚴侍郎到綿州同登杜使君江樓詩見窗虚下)
檻折(漢書朱雲傳成帝時丞相故安昌侯張禹㠯帝師位特進甚尊重雲上書求見公卿在前雲曰今朝)
(廷大臣上不能匡主下亡㠯益民臣願賜上方斬馬劍斷佞臣一人以厲其餘上問誰也對曰安昌侯張禹上)
(大怒曰小臣居下訕上廷辱師傅罪死不赦御史將雲下雲攀殿檻丨丨雲呼曰臣得下從龍逢比干遊於地)
(下已足矣未知聖朝何如耳御史遂將雲去)
檻束(杜甫贈太常張卿詩丨丨哀猿叫枝驚夜鵲棲)
檻送(唐書高崇文傳執闢子方叔壻蘇疆遂趣成都餘兵皆面縛送款闢走追禽之丨丨京師)
版
版巖(板同江淹為蕭驃騎譲封第二表陛下停若鏡之明流如雲之愛方求士於丨丨宜思賢於屠肆)
板谷(明一統志丨丨水在汾州府孝義縣西北二十八里東流入元象泊出界内合丨丨因名)
版泉(隋煬帝親征高麗詔丨丨丹浦莫匪龔行取亂覆昏咸由順動)
板渚(唐書竇建德傳建德進逼元梁管三州皆陷遂屯榮陽運糧泝河西上舟相屬不絶壁成臯東原築)
(營丨丨遣使與世充約期自元和郡國志通濟渠自洛陽西苑引穀洛水達於河丨丨引河入汴口又徙大)
(梁之東引汴水入於泗達於淮戰西征記丨丨津津南原上有厄井父老云漢祖與楚敗走逃此井追軍至)
(見兩鳩從井中出故得免厄故名厄井)
板浦(宋史食貨志明州鹽場積鹽以百萬計未見功緒令狀析以聞淮南之廬和舒蘄黃州無為軍江南)
(之江寧府宣洪袁吉筠江池太平饒信歙撫州廣德臨江軍兩浙之常潤湖睦州荆湖之江陵府安復潭鼎岳)
(鄂衡永州漢陽軍海州丨丨惠澤洛要三場歲鬻四十七萬七千餘石)
板隄(同文算指雜和較乘法問用匠五千名包磚丨丨共四千九百九十五方每日匠九名包丨丨十一)
(方匠七名包磚隄四方磗板隄匠各若干以母子左右對列互乘得數減餘四十一為法列總匠總隄於下)
版牒(唐書王承元傳府郛左百賈州聚異時為□剽敓至燎烽相警承元丨丨繚之人乃告安)
板衝(明一統志丨丨橋在貴縣西三十里)
板橋(宋書柳元景傳時義軍船率小陋慮水戰不敵至蕪湖元景大喜倍道兼行聞石頭出戰艦乃於江)
(寧步上於丨丨立柵以自固扇魏書源子恭傳丨丨蠻文石活石忌麤受蕭衍印節誘黨類據險寇竊子恭)
(躬率將士徑襲其柵數日之中殱殪略盡諸蠻款服丨唐書馬燧傳汴州平燧知忠臣暴傲譲其功出舍丨)
(忠臣入汴果因會擊殺宋州刺史李僧惠建宋史食貨志知密州范鍔言丨丨瀕海東則二廣福淮浙西則)
(京東河北河東三路商賈所聚海舶之利顓於大姓宜即本州置市舶司丨丨鎮置抽解務乃置密州丨丨市)
(舶司於又水經注伊水又北丨丨水入焉水出西山東流入伊水又丨丨河出醫巫閭山源有二其一流)
(經廣寧城北其一流經城南俱至城東南合蘆溝及雙峯河入海又丨丨城在汾州府介休縣西北一十八)
(里郡國志劉淵擊劉琨於此雲李白秋夜詩獨酌丨丨浦古人誰可徵韋應物往門郊居塗經迴流詩纔)
(遵丨丨曲復此清澗行谷劉長卿赴江西湖上贈皇甫曾之宣州詩流水通春青山過丨丨劉禹錫楊柳)
(枝詩春江一曲柳千條二十年前舊丨丨歸杜牧贈别宣州崔羣相公詩盡將舟楫丨丨去早晚來更濟川)
(聲温庭筠商山早行詩雞茅店月人跡丨丨霜)
板職(周書武帝紀保定三年秋七月丁丑幸津門問百年賜以錢帛又賜高年丨丨各有差)
版曹(宋史職官志初建炎間張浚出使川陜用趙開總領四川財賦置所繫銜總領名官自此始其後大)
(軍在江上間遣丨丨或太府司農卿少卿調其錢糧皆以總領為名)
版位(唐書禮樂志太常卿引皇帝至中壝門外殿中監進大珪尚衣奉御又以鎮珪授殿中監以進皇帝)
(進大珪執鎮珪禮部尚書與近侍者從皇帝至丨丨西向立太常卿前奉請再拜)
板授(周書明帝紀丨丨高年刺史守令恤鰥寡孤獨各有差唐書太宗紀民八十以上賜粟帛百歲加)
(丨丨)
版行(晉書桓彝傳起家州主簿赴齊王同義拜騎都尉元帝為安東將軍丨丨逡道令尋辟丞相兵屬累)
(遷中書郎尚書吏部郎名顯朝廷丨宋書百官志晉末以來參軍事行參軍又各有除丨參軍不則長兼行)
(參軍參軍督護江左置本皆領營有部曲今則無矣)
版免(宋書謝晦傳以佐命功封武昌縣公食邑二千戶二年坐行璽封鎮西司馬南郡太守王華大封而)
(誤封北海太守球丨丨晦侍中)
板圖(周禮司會掌國之官府郊野縣都之百物財用凡在書契丨丨者之貳以逆羣吏之治而聽其會計)
(為宋史選舉志舊制畿内縣赤次赤畿外三千戶以上望二千戶以上為緊一千戶以上為上五百以上為)
(中不滿五百戶為中下有司請據諸道所具丨丨之數升降天下縣以四千戶為望三千戶以上為緊二千戶)
(以上為上千戶以上為中不滿千戶為中下自是注擬以為資敘又王韶傳韶知通遠軍上所降蕃部丨丨)
(得地二千餘里口二十餘萬之中論執契修丨丨奉聖王之法治禮義中謂之士)
板籍(齊書虞玩之傳今戶口多少不減元嘉而丨丨頓闕弊亦有以唐書百官志凡圖經非州縣增廢)
(五年乃修歲與丨丨偕上苟又田弘正傳吾欲守天子法舉六州丨丨請吏於朝天子未命敢有請吾旌節)
(者死殺人及掠人者死皆曰諾遂到府殺士則及支黨十餘人於是圖魏博相衛貝澶之地籍其入以獻不敢)
(署僚屬而待王官)
版書(英雄記初天子在河東有手筆丨丨召布來迎布軍無蓄積不能自置遣使上書朝廷以布為平東)
(將軍封平陶侯)
板幣(宋史職官志將作監掌祠祀供省牲牌鎮石炷香盥手焚丨丨之事)
版奏(宋史禮志侍中升階奏禮畢降復位扇上樂作帝降坐御輿入自東房扇開樂止侍中丨丨解嚴)
版詞(宋史藝文志文王丨丨一卷)
板本(宋史高麗傳上言願賜丨丨九經書用敦儒教許之)
板文(宋書禮志令書注右令書丨丨準於詔事丨丨)
板牌(老學庵筆記元豐中王荆公居半山好觀佛書每以故金漆牌書藏經名遣人就蔣山寺取之士人)
(因有金漆板代書帖與朋儕往來已而苦其露泄遂用竹兩片相合以片紙封其際久之其製漸精或又以嚢)
(盛而封之南人謂之簡板北人謂之丨丨其後又通謂之簡板或簡牌)
板殿(魏書高允傳其年四月有事西郊詔以御馬車迎允就郊所丨丨觀屬馬忽驚奔車覆傷眉三處)
板屋(詩言念君子温其如玉在其丨丨亂我心曲貴齊書氐傳仇池四方壁立自然有樓櫓却敵無賤)
(皆為丨丨土牆為宋史嘉勒斯賚傳人喜啖生物無蔬茹醯醬獨知用鹽滋味而嗜酒及茶居丨丨富姓以氊)
(為幕圖徐陵移齊文我王傾其部落逆豎道其鄉關非厥英殆難戡戮况復洞庭遐曠兵食殷阜西窮丨丨)
(北罄氊廬聲冠苻姚勢兼聰勒庸蜀寳馬彌山不窮巴漢樓船凌波無際鄭谷宣義里舍詩丨丨漸移方帶)
(野水車新入夜添寒)
版閣(幽怪錄見闌楯下丨秦韜玉題刑部李郎中山亭詩瘦竹嚲煙遮丨卷荷擎雨出盆池張喬金)
(山寺空上人院詩丨丨懸秋月銅缾沒夜潮)
板檐(禮記明堂位復廟重檐注重檐重承壁材也疏重檐皇氏云鄭云重檐謂就外檐下壁復安丨丨以)
(辟風雨之灑壁故云重檐重承壁材丨晉書桓嗣傳為江州刺史莅事簡約修所住齋應作丨嗣命以茅代)
(之版付船官)
板案(後漢書西羌傳先零别種滇零與鍾羌諸種大為寇掠斷隴道時羌歸附既久無復器甲或持竹竿)
(木枝以代戈矛或負丨丨以為楯或執銅鏡以象兵郡縣畏懦不能制)
板檻(韓愈新修滕王閣記見梁桷下日温庭筠送李生歸舊居詩夕陽當丨丨春入柴扉)
板扉(王維田家詩雀乳青苔中雞鳴白丨丨離陸游九月初郊行詩蕎花漫漫連山路豆莢離映丨丨)
板輿(魏書崔挺傳掖縣有人年踰九十丨丨造州自稱少曾充使林邑得一美玉方尺四寸甚有光彩藏)
(之海島垂六十歲忻逢明治今願奉之挺曰吾雖德謝古人未能以玉為寳遣船随取光潤果然竟不肯受仍)
(表送京師皇隋書禮志北齊正月晦日中書舍人奏祓除汎舟則帝乘輿鼓吹至行殿升御座乘丨丨以與)
(王公登舟置酒非與汎者坐於便幕賦傅暘晉諸公傳贊祗以足疾丨丨上殿潘岳閒居微雨新晴六合)
(清朗太夫人乃御丨丨升輕軒遠覽王畿近周家園岑參酬成少尹駱谷行詩榮禄上及親之官随丨丨)
(又奉送李賓客荆南迎親詩鵲随金印喜烏傍丨丨飛羅隐送丁明府赴唐山任詩欒公社在憐鄉樹潘令)
(花繁賀丨丨在又寄楊秘書詩錦衣公子憐君十載兵戈從丨丨)
板轅(南唐近事史虚白晚節放達好乘雙犢丨丨挂酒壺於車中山童總角負瓢以随往來廬阜之間任)
(意所適)
板牀(後漢書向栩傳常於竈北坐丨丨上如是積久板乃有膝踝足指之處南史傅昭傳齊明帝踐祚)
(引昭為中書通事舍人時居此職者皆權傾天下昭獨廉静無所干預器服率陋身安粗糲常插燭丨丨明帝)
(聞之賜漆合燭盤敕曰卿有古人之風故賜卿古人之物)
版帳(宋史食貨志既一倍其粟數倍其帛又數倍其錢而又有月樁錢丨丨錢不知幾倍於祖宗之舊又)
(幾倍於漢唐之制乎)
板䑽(大業雜記敕王弘於揚州造樓船水殿航丨丨板舫黃篾舫等五千餘艘又丨丨二百艘載羽儀)
(服飾百官供奉之物)
板舫(大業雜記見上)
板幹(博物志代城始築立丨丨一旦亡西南四五十板於澤中自立結草為外門因就營築焉故其城直)
(周三十七里為九門故城處為東城柳宗元終南山祠堂碑見柱礎下)
版片(漢書昌邑王賀傳既即位後王夢青蠅之矢積西階東可五六石以屋丨丨覆發視之青蠅子也注)
(師古曰丨丨大瓦也)
板步(宋史榮諲傳為廣東轉運使廣有丨丨古河路絶險林箐瘴毒諲開真陽峽至洸口古徑作棧道七)
(十間抵清遠趨廣州遂為夷途起又凌策傳廣英路自吉河趣丨丨二百里當盛夏瘴行旅死者十八九策)
(請由英州大源洞伐山開道直抵曲江人以為便)
版插(史記田單傳田單知士卒之可用乃身操丨丨與士卒分功妻妾編於行伍之間盡散飲食饗士令)
(甲卒皆仗使老弱女子乘城遣使約降於燕燕軍皆呼萬歲宋史河渠志欲於通江橋置丨丨遇城中河水)
(淺涸啟板納潮繼即下板固護水勢不得通舟若河水不乏即收牐板聽舟楫往還為便)
版障(圖畫見聞誌房從真事王蜀先主為翰林待詔嘗於蜀宫丨丨上畫諸葛武侯引兵渡瀘水人馬執)
(戴坐動如生)
板栗(本草丨丨佳栗栗樹皆大)
版漕(宋史食貨志紹興二十七年出丨丨錢萬緡為鑄本歲權以十五萬緡為額)
版築(孟子傅說舉於丨丨之間注漢書英布傳項王伐齊身負丨丨以為士卒先李竒曰版牆版也築)
(杵也山晉書會稽王道子傳帝嘗幸其宅謂道子曰府内有因得遊矚甚善也然修飾太過非示天下以儉)
(道子無以對唯唯而已左右侍臣莫敢有言帝還宫道子謂牙曰若知山是丨丨所作爾必死矣牙曰公在牙)
(何敢死王又桓豁傳臣聞三台麗天辰極以之增耀論道作弼猷以之時邕必將仰參神契對揚成務弘易)
(簡以翼化暢元風於宗極故宜明揚仄陋登庸賢雋使丨丨有沖天之舉渭濱無垂竿之逸用乃功濟蒼生道)
(光千載賢又羊祜傳今天下自服化以來方漸八年雖側席求不遺幽賤然臣不能推有德達有功使聖聽)
(知勝臣者多未達者不少假令有遺德於丨丨之下有隐才於屠釣之間而朝議用臣不以為非臣處之不以)
(為愧所失豈不大哉傅說苑舜耕歴山而陶於河畔立為天子則其遇堯也說負壌土釋丨丨而立佐天子)
(則其遇武丁也丨丨刊穢禁網)(陸雲晉故散騎常侍陸府君誄旌善梁簡文帝南郊頌序屠羊釣壑之士)
(厭洗耳而襲簪佩丨丨藏巖之逸去慘穀而紆珩組赴徐陵答周處士書聖朝虚心丨丨尚想丘園若彼能)
(嘉招便當謹申高命雨庾信武丁迎傅說讚躬勞丨丨有弊韋衣杜甫苦詩尺書前日至丨丨不時操)
(杜牧過田家宅詩安邑南門外誰家丨丨高津胡曾傅巖詩巖前丨丨不求伸方寸那希據要)
板度(齊書禮志見廟廷下)
板蕩(文心雕龍幽厲昏而丨丨怒平王微而黍離哀民庾信傷心賦在昔金陵天下喪亂王室丨丨生)
(塗炭)
板中(詩捄之陾陾度之薨薨箋捄捊也度猶投也築牆者捊聚壌土盛之以虆而投諸丨丨)
板裏(神仙傳王遠字方平東海人也舉孝廉除郎中稍加中散大夫學通五經尤明天文圖䜟河洛之要)
(逆知天下盛衰之期九州吉凶如觀之掌握後棄官入山修道道成漢孝桓皇帝聞之連徵不出使郡國逼載)
(以詣京師遠低頭閉口不答詔乃題宫門扇板四百餘字皆說方來之事帝惡之使削去外字適去内字復見)
(墨皆徹丨丨削之愈分明)
板落(杜牧過大梁聞河亭方讌贈孫子端詩丨丨豈緣無罰酒不教客右更添人)
板夾(瑣言孫揆為李克用所執鋸解之不行揆曰死狗奴解人須用丨丨由是施板而鋸)
板鋸(瑣言見上)
簷(檐同又作櫩)
簷宇(南史梁蕭修傳丁所生徐氏艱葬訖因廬墓次先時山中多猛獸至是絶迹野鳥馴狎棲宿丨丨武)
(帝嘉之以班告宗室彼又庾子輿傳見廬側下深何禎許都賦元正大饗壇西南旗幕峨峨丨丨弘高)
(適苦雨寄房四昆季詩滴瀝丨丨愁寥寥談笑疎徙元稹遣病詩丨丨夜來曠暗知秋已生又遣行詩倚)
(丨丨下思量去住情下白居易宿東亭曉興詩負暄丨丨散步池塘曲)
簷戸(齊書劉蚪傳建武年詔徵國子博士不就其冬蚪病正晝有白雲徘徊丨丨之内又有香氣及磬聲)
(其日卒年五十八下白居易題山石榴花詩争及此花丨丨任人來弄盡人看)
簷牖(宋昱題石窟寺詩丨丨籠朱旭房廊挹翠微)
簷廡(宋史周湛傳知㐮州㐮人不善陶瓦率為竹屋歲久侵據官道丨丨相逼火數為害湛至度其所侵)
(悉毁徹之自是無火患夜皎然贈烏程李明府伯宜沈兵曹仲昌詩昨西溪漲扁舟入丨丨)
簷楹(方岳秀錦樓賦偉飛樓之聳翠兮納風煙於丨丨曹組艮嶽賦承乎上則安若榱桷芘於下則覆)
(若丨丨與林景熙賓月堂賦見庭閾下空陳漣歲寒軒賦惟松柏近乎丨丨根蟠厚地樹蔭庭李嘉祐)
(詠螢詩猶將流亂影來此傍丨丨琴臺詩燕雀滿丨丨鴻鵠搏扶搖)(高適同羣公秋登杜甫西閣望雨詩)
(滂沱朱檻濕萬慮傍丨丨茅孟郊江邑春霖詩枕席病流濕丨丨若飛津元稹舍詩邊緣隄岸斜詰屈丨)
(丨亞雨皎然夏日登觀農樓詩片拂丨丨煩襟四坐清)
檐陛(齊書竟陵王子良傳中堂雲構實惟峻絶丨丨深嚴事隔涼暑而别為一室如或有疑邊帶廣途訛)
(言孔熾毁立之易過於轉圜)
檐梁(梁宣帝遊七山寺賦夕雲生於窗牖朝日照於丨丨)
檐瓦(白居易渭村退居詩井欄排菡蓞丨丨鬭鴛鴦)
簷牙(杜牧阿房宫賦見廊腰下繫乎丨丨芳塵屬乎榱題)(陳樵八詠樓賦飛雲高道素上元賦層樓)
(疊觀複柱連楹丨丨相向飛翬相嬰翔徐顯卿皇極殿賦見楣額下黃佐乾清宫賦丨丨而阿霤奮絶浮)
(景而翻碧寥)
簷榮(陳造波光亭賦面勢之孤危丨丨之躧連)
簷甍(齊書禮志見房省下丨楊宗瑞辟雍賦黌序秩兮奐輪丨翊兮翬飛)
櫩榱(淮南子見柱梁下)
簷日(無可和賓客相國詠雪詩丨丨瓊先挂牆風粉旋催)
簷月(元稹秋相望詩丨丨驚殘夢浮涼滿夏衾)
簷雨(杜甫陪章留後宴南樓詩野雲低渡水丨丨細随風又秦州雜詩丨丨亂淋幔山雲低度牆白)
(居易天竺寺避暑詩見窗風下)
簷雪(元稹獨夜傷懷詩竹風吹面冷丨丨墜階聲)
簷冰(白居易江州雪詩城柳方綴花丨丨纔結穗李商隐殘雪詩見屋瓦下)
簷寒(李益賦得早燕送別詩見梁空下)
簷霤(元稹景申秋詩見窗雨下)
簷峰(岑參高冠谷口招鄭鄠詩門徑稀人迹丨丨下鹿羣)
簷香(劉禹錫虎丘寺路宴詩見庭暗下)
簷溝(籟記餘溜雨後丨丨餘瀝也)
檐樹(白居易立秋夕凉風忽至即事詠懷詩嫋嫋丨丨動好風西南來)
檐松(白居易玩松竹詩窗竹多好風丨丨有嘉色)
檐櫻(白居易和微之夢遊春詩門柳暗全低丨丨紅半熟)
簷花(李嘏東飛伯勞歌丨丨照月鶯對棲空將可憐暗中啼杜甫醉時歌贈廣文館學士鄭虔詩清夜)
(沈沈動春酌燈前細雨丨丨落雪白居易題清輝樓詩院柳煙婀娜丨丨霏微)
簷燕(李白宫中行樂詞宫鶯嬌欲醉丨丨語還飛鷹劉禹錫酬樂天感秋凉見寄詩丨丨歸心動鞲俊)
(氣生)
簷雛(韋應物答李博士詩丨丨已飄颺荷露方蕭颯)
簷前(唐太宗初夏詩碧鱗驚棹側元燕舞丨丨鳥祖詠清明宴劉郎中别業詩丨丨花覆地竹外窺人)
(深李嘉祐與從弟正字從兄兵曹宴集詩丨丨花落春後谷裏鶯啼日暮時高適九日酬顔少府詩丨丨)
(白日應可惜籬下黃花為誰有前又宋中遇林慮楊山人詩見竈下下杜甫六歎庭甘菊花詩丨丨甘菊)
(移時晚青蕊重陽不堪摘從元稹以州宅夸於樂天詩星河似向丨丨落鼓角驚地底迴李咸用山中夜)
(坐詩展轉丨丨睡不成一牀山月竹風清陽詩丨丨減燕菊添芳燕盡庭前菊又荒)(司空圖重廣宣獨遊)
(月磴閣直書其事詩丨丨施飯來飛鳥林下行香踏落花)
簷上(皮日休秋晚留題魯望郊居詩見籬根下)
簷下(顔氏家訓梁孝元在江州時有人為望蔡縣令經劉敬躬亂縣廨被焚寄寺中住民將牛酒作禮縣)
(令以牛繫刹柱屏除形像鋪設牀坐於堂上接賓未殺之頃牛解徑來至階而拜縣令大笑命左右宰之飲噉)
(醉飽便卧丨丨稍醒而覺體痒爬搔隐疹因爾成癩十許年死柳宗元清水驛叢竹詩丨丨疎篁十二莖㐮)
(陽從事寄幽情帷白居易和微之自勸詩就暖移盤丨丨食防寒擁被中宿皎然春日陪顔使君真卿皇)
(甫曾西亭重會韻海諸生詩峰翠飄丨丨溪光照座隅)
簷外(蔡㐮慈竹賦日遲留兮丨丨陰移人悽悄兮屏間籟起高適陪竇侍御靈雲南亭宴詩丨丨長天)
(盡尊前獨鳥來寄杜甫題新津北橋樓詩見檻前下詩劉禹錫白侍郎示池北新葺水齋即事兼命同作)
(丨丨青雀舫坐中鸚鵡杯黃司空圖雨中詩丨丨蓮峰階下菊碧蓮菊是吾家)
簷邊(唐文德皇后春遊曲井上新桃偷面色丨丨嫩柳學身輕杜甫見螢火詩見屋裏下)
簷額(杜甫陪柏中丞觀宴將士詩繡叚裝丨丨金花帖鼓腰)
簷際(蕭統殿賦雕丹文於丨丨鏤華形以列羅面李頎送馬錄事赴永陽詩野鶴宿丨丨楚雲飛前)
簷端(陳漣皆山軒賦空翠飛來几上白雲棲於丨丨)
簷閑(白居易酬夢得見戲長齋詩丨丨空燕語林静未蟬鳴)
簷動(杜甫贈特進汝陽王詩研寒金井水丨丨玉壺冰)
簷亂(皮日休臨頓為吳中偏勝之地陸魯望居之不出郛廓曠若郊墅余每相訪款然惜去因成五言十)
(首題屋壁詩見籬疎下)
簷影(陳造淮海樓賦暝丨丨於空闊兮循雕題而徙倚杜甫遣意詩丨丨微微落津流脈脈斜)
簷溜(玉照新志頃客臨安雨中一老婦人蓬首垢面丏於市藉丨丨以濯足泣訴於升之曰官人曾聞秦)
(妙觀否妾即是也雖掩抑困悴而聲音舉措固自若也各與之金而遣之去包何賦得隔簾見春雨詩須移)
(戶外屨丨丨夜相侵滴白居易雨夜贈元十八詩共聽丨丨心事兩悠然)
簷隙(崔顥孟門行黃雀銜黃花翩翩傍丨丨墉白居易凶宅詩風雨壊丨丨蛇鼠穿牆)
簷礙(元稹題翰林東閣小松詩丨丨修鱗亞霜侵簇翠黃)
簷晚(陸游遊近村詩參差燈火茅丨丨童穉相呼正候門)
垣
垣牆(書費誓無敢宼攘踰丨丨竊馬牛誘臣妾汝則有常刑禮記月令孟秋之月命百官始收斂完隄)
(防謹壅塞以備水潦修宫室培丨丨補城郭國之有封疆家之有丨丨所以合好掩惡也)(戰國策後漢書)
(袁紹傳聞瓚破發鞍息馬瓚散兵二千餘騎卒至圍紹數重射矢雨下田豐扶紹使却入空垣紹脫兜鍪抵地)
(曰大丈夫當前鬭死而反逃丨丨間耶促使諸弩競發多傷瓚騎衆不知是紹稍引却麴義來迎乃散退晉)
(書王鑒傳昔齊旅未朞而申侯懼其老况暴甲三年介胄生蟣蝨而可不深慮者哉江揚本六郡之地一州封)
(域耳若兵不時戢人不堪命三江受敵彭蠡振搖是賊踰我丨丨之内闚我室家之好黷武之衆易動驚弓之)
(鳥難安鑒之所甚懼也服唐書百官志内直局内直郎二人丞二人掌符璽衣繖扇几案筆硯丨丨莊子)
(且夫二子者又何足以稱揚哉是其於辯也將妄鑿丨丨而殖蓬蒿也郭注二子謂堯舜鹽鐵論民人藏於)
(家諸侯藏於國天子藏於海内故民人以丨丨為藏閉天子以海内為匣匱說苑楚王問莊辛曰君子之行)
(奈何莊辛對曰居不為丨丨人莫能毁傷行不從周衛人莫能暴害此君子之行也古今注長安御溝謂之)
(楊溝謂植高楊於其上也一曰羊溝謂羊喜抵觸丨丨故為溝以隔之故曰羊溝也齊民要術十月培築丨)
(丨塞向墐戶失中論君子誠知心之似目也是以務鑒於人以觀得故視不過丨丨之裏而見邦國之表聽)
(不過閾𣙗之内而聞千里之外因人也門釋氏通鑑節度王彦超微時常從暉禅師遊欲為沙暉曰汝世緣)
(深當為我家丨丨而韓愈守戒宅於都者知穿窬之為盜則必峻其丨丨内固扃鐍以防之馬融圍碁賦)
(厭於食兮決壊丨丨袵席濕長歎丨丨毁)(儲光羲晚霽中園喜赦詩幾悲殷堯藩訪許渾詩淺綠丨丨綿)
(薜荔淡紅池沼映芙蕖)
垣囿(漢書東方朔傳斥而營之丨而丨之騎馳東西車騖南北又有深溝大渠夫一日之樂不足以危無)
(隄之輿是其不可三也)
垣牖(唐書周寳傳寳以壻楊茂實為蘇州刺史重斂人不聊田令孜以趙載代之茂實不受命寳表留不)
(聽乃殘郛署汙丨丨去)
垣闕(鹽鐵論見祠堂下)
垣墉(書梓材若作室家既勤丨丨惟其塗塈茨傳如人為室家已勤立垣墻惟其當塗塈茨盖之唐書)
(殷盈孫傳故廟十一室二十三楹楹十一梁丨丨廣袤稱之今朝廷多難宜少變禮文心雕龍周書論士方)
(之梓材盖貴器用而兼文采也是以樸斲成而丹艧施丨丨立而雕墁附而近代詞人務華棄實故魏文以為)
(古今文人之類不護細行韋誕所評又歴詆羣才後人雷同混之一貫吁可悲矣)
垣閭(張協雜詩環堵自頽毁丨丨不隐形)
垣屋(史記蕭相國世家何置田宅必居窮處為家不治丨丨曰後世賢師吾儉不賢毋為勢家所奪後)
(漢書楊震傳伏惟陛下以邊境未寧躬自菲薄宫殿丨丨傾倚枝柱而已無所興造唐書李建傳初建為學)
(時家苦貧兄造知其賢為營丏使成就之故遜建皆舉進士後雖通顯未嘗置丨丨以清儉稱)
垣舍(唐書李聽傳拜邠寧節度使邠署相傳不利治丨丨前刺史視其壊莫敢葺聽曰將出鑿凶門何避)
(治署耶亟使完新之卒無異)
垣壁(禮記曲禮毋側聽注嫌探人之私也側聽耳屬於垣疏注云側聽耳屬於垣若側聽則耳屬於丨丨)
(聽旁人私言也)
垣土(五代史符存審傳見垣下下)
垣側(宋書王鎮惡傳時有白高祖以鎮惡既克長安藏姚泓偽輦為有異志高祖密遣人覘輦所在泓輦)
(飾以金銀鎮惡悉剔取而棄輦於丨丨高祖聞之乃安)
垣扞(唐書吳武陵傳張太尉厭丨丨之勤謝易定為國老)
垣下(五代史符存審傳存審初名存少微賤嘗犯法當死臨刑指旁壊垣顧主者曰願就死於彼冀得垣)
(土覆屍主者哀而許之為徙丨丨而主將方飲酒顧其愛妓思得善歌者佐酒妓言符存嘗為妾歌甚善主將)
(馳騎召存審使歌而悅之存審因得不死玉梁簡文帝昭明集序發私藏之銅鳧散丨丨之粒)
垣頹(宋史李沆傳治第封丘門内廳事前僅容旋馬或言其太隘沆笑曰居第當傳子孫此為宰相廳事)
(誠隘為太祝奉禮廳事已寬矣至於丨丨壁損不以屑慮)
墉
墉宫(武帝内傳帝閒居承華殿東方朔董仲舒在側忽見一女子著青衣美麗非常帝愕然問之女對曰)
(我丨丨玉女王子登也乃為王母所使從崑崙山來語帝曰聞子輕四海之禄尋道求生降帝王之位而屢禱)
(山嶽勤哉有似可教者也從今日清齋不閑人事至七月七日王母暫來也)
墉屋(韓詩外傳子路治蒲三年孔子過之入其邑丨丨甚尊樹木甚茂)
墉城(水經注崑崙山有丨丨金臺玉樓相似如一淵精之闕光碧之堂瓊華之室紫翠丹房錦雲燭日)
(杜光庭丨丨集仙錄序女仙以金母為尊金母以丨丨為治編紀古今女仙得道事實目為丨丨集仙錄)
墉垣(何晏景福殿賦丨丨碭基其光昭昭)
墉壑(詩實丨實丨實畝實籍傳實丨實丨言高其城深其壑也)
墉禜(孟郊韓愈秋雨聮句庭商忽驚舞丨丨亦親詶)
墉高(劉禹錫登司馬錯古城詩塹平陳葉滿丨丨秋蔓綠)
墉基(魏志武文世王公傳丨丨不可倉卒而成威名不可一朝而立皆為之有漸建之有素)
牆
牆屋(詩徹我丨丨田卒汙萊然禮記郊特牲蕭合黍稷臭陽達于丨丨故既奠後焫蕭合羶薌又祭)
(義宫室既修丨丨既設百物既備夫婦齋戒沐浴盛服奉盛而進之洞洞乎屬屬乎如弗勝如將失之其孝敬)
(之心至也與除周禮赤犮氏掌除丨丨以蜃炭攻之以灰灑毒之注丨丨者除蟲豸藏逃其中者左傳叔)
(孫所館者雖一日必葺其丨丨去之如始至在孟子宼退則曰修我丨丨我將反南史何遠傳遠官好開)
(途巷修葺丨丨人居市里城隍廐庫所過若營家焉田秩俸錢並無所取歲暮擇人尤窮者充其租調以此為)
(常丨又馮道根傳道根雖貴顯而性儉約所居宅不修丨無器服侍衛唐書陳子昂傳陛下布德澤下詔)
(書不得其人則委弃有司挂丨丨耳列又李聽傳好方書擇其驗者題於帷帟丨丨皆滿子衛端木叔者)
(丨丨臺榭園囿池沼飲食車服聲樂嬪御擬齊楚之君焉白虎通秬者黑黍一稃二米鬯者以百草之香鬱)
(金合而釀之成為鬯陽達於丨丨入於淵泉所以灌地降神也韓愈袁氏先廟碑維袁之廟孝孫之為順勢)
(即宜以諏以龜以平其巇丨丨持持浦劉楨射鳶詩流血灑丨丨飛毛從風旋白居易湓竹詩剖劈青琅)
(玕家家盖丨丨北又溪翁詩溪南刈薪草溪修丨丨)
牆宇(魏書李仲琔傳除車騎大將軍兖州刺史仲琔以孔子廟丨丨頗有頹毁遂改修焉文心雕龍皇)
(世三墳帝代五典重以八索申以九丘歲歴綿曖條流紛糅自夫子刪述而大寳咸耀於是易張十翼書標七)
(觀詩列四始禮正五經春秋五例義既極乎性情辭亦匠於文理故能開學養正昭明有融然而道心惟微聖)
(謨卓絶丨丨重峻而吐納自深譬萬鈞之洪鐘無錚錚之細響矣顔氏家訓祖考之嘉名美譽亦子孫之冕)
(服丨丨也自古及今獲其庇廕者衆矣答杜甫課伐木詩丨丨資屡修衰年怯幽獨韋應物河南李士巽)
(題香山寺詩丨丨或崩剥不見舊題名)
牆垣(左傳子産相鄭伯以如晉子産使盡壊其館之垣而納車馬焉士文伯譲之曰敝邑以政刑之不修)
(宼盜充斥無若諸侯之屬辱在寡君者何是以令吏人完客所館高其閈閎厚其丨丨以無憂客使今吾子壊)
(之雖從者能戒其若異客何月史記趙世家見臺屋下齊書天文志建元三年十丙午有流星大如月赤)
(白色尾長七丈西北行入紫宫中光照丨丨儆淮南子庚子受制則繕丨丨修城郭審羣禁飾兵甲百官誅)
(不法乃齊民要術種以求多唯須良地故墟新糞壊丨丨佳姚合垣竹詩窮秋雨蕭條但見丨丨長)
牆壁(詩箋見屋舍下枕後漢書王充傳見戶牖下信哀江南賦民倚於丨丨路交横於豺虎)(庾杜)
(甫通泉縣署屋壁後薛少保畫鶴詩曝露丨丨外終嗟風雨頻姚合詶盧汀諫議詩杯觴引滿從衣濕丨丨)
(書多任手頑)
牆墉(白居易凶宅詩見檐隙下)
牆門(後漢書祭祀志建武二年立大社稷於陽在宗廟之右方壇無屋有丨丨而已)
牆院(詩疏見館舍下)
牆藩(漢書揚雄傳甘泉賦雷鬱律而巖突兮電倏忽於丨丨)
牆岸(晉書袁宏傳邈哉崔生體正心直天骨疎朗丨丨高嶷庾信崔訦神道碑銘儀表丘墟風神丨丨)
牆頭(杜甫夏日李公見訪詩丨丨過濁醪展席俯長流元稹壓牆花詩春來偏認平陽宅為見丨丨拂)
(面花岸白居易漸長贈周殷二判官詩丨丨半露紅萼枝池新鋪綠芽草劉禹錫百花行紅燄出丨丨雪)
(光映樓角詶聶夷中公子行花樹出丨丨花裏誰家樓姚合任疇協律夏中苦雨見寄詩見竈額下)
牆隅(杜甫雨過蘇端詩見屋角下)
牆角(白居易早寒詩黃葉聚丨丨青苔圍柱根)
牆根(白居易早春詩滿庭田地濕薺葉生丨丨)
牆孔(晉書衛恒傳瓘為楚王瑋所搆恒聞變以何劭嫂之父也從丨丨中詣之以問消息劭知而不告恒)
(還經廚下收人正食因而遇害)
牆裏(蘇軾蝶戀花詞丨丨鞦韆牆外道牆外行人丨丨佳人笑)
牆外(左傳見梁氏下元劉禹錫木瓜花詩簾前疑小雪丨丨麗行塵稹嘉陵驛詩丨丨花枝壓短牆)
(月明還照半張牀)
牆内(劉禹錫題王郎中宣義里新居詩見門前下)
牆上(高適贈别褚山人詩丨丨棃花白尊中桂酒清建元稹西州院詩丨丨杜鵑鳥又作思歸鳴王)
(洛中張籍新居詩自君移到無多日丨丨人名滿綠苔范成大楓橋詩丨丨浮圖路旁堠送人南北管離愁)
牆下(孟子五畝之宅樹丨丨以桑)
牆東(後漢書逄萌傳萌與同郡徐房平原李子雲王君公相友善君公遭亂不去儈牛自隐時人為之論)
(曰避世丨丨王君公昌劉得仁宿普濟寺詩見閣北下李商隐楚宫詩王且在丨丨住未必金堂得免嫌)
(色蘇軾謝宋漢傑送李承晏墨詩翠冷光何所似丨丨䰅髮墮寒鴉)
牆南(元稹嘉陵驛詩仍對丨丨滿山樹野花撩亂月朧明鄭谷小北廳閒題詩冷曹孤宦本相宜山在)
(丨丨落照時)
牆高(後漢書史叔賓傳少有盛名林宗見而告人曰丨丨基下雖得必失後果為論議阿枉敗名云)
牆卑(說苑吾入其都新室惡而故室美新丨丨而故牆高吾是以知其民力之屈也)
牆低(杜甫漫興詩手種桃李非無主野老丨丨還似家)
牆薄(新序丨丨則亟壊繒薄則亟裂器薄則亟毁酒薄則亟酸夫薄而可以曠日持久者殆未有也)
牆煙(周賀送友人詩丨丨離浦色蘆雨入船聲)
牆陰(岑參題山寺僧房詩見窗影下草司空圖有感詩燈影看䰅黑丨丨惜青)
牆暄(杜甫晚詩杖藜尋晚巷炙背近丨丨)
牆劒(新論牆之崩隤必因其隟劒之毁折皆由於瑩尺蚓穿堤能漂一邑寸煙泄突致灰千室怨之始也)
(微於隟瑩及其為害大於丨丨所傷甚於邑室急於水火)
牆衣(白居易營閑事詩暖變丨丨色晴催木筆花)
牆木(韓詩外傳以明扶明則昇於天以明扶闇則歸其人兩瞽相扶不傷丨丨不陷井穽則其幸也)
牆花(元稹會真詩鶯藏柳闇無人語惟有丨丨滿樹紅羅隐寒食日早出城東詩禁柳疎風雨丨丨折)
(露鮮)
牆蔓(周昂山家詩壠苞銀粟綴丨丨綠雲垂)
牆立(淮南子丨之丨不若其偃也又况不為牆乎)
牆壓(韓詩外傳何謂暴察之威曰禮樂則不修分義則不明舉措則不時愛利則不刑然而其禁非也暴)
(其誅不服也繁審其刑罰而信其誅殺猛而必闇如雷擊之如丨丨之百姓劫則致畏怠則傲上執拘則聚遠)
(聞則散非劫之以刑勢振之以誅殺則無以有其下是暴察之威也)
牆壊(史記韓非傳宋有富人天雨丨丨其子曰不築且有盜其鄰人之父亦云暮而果大亡其財其家甚)
(知其子而疑鄰人之父季淮南子蠧衆則木折隙大則丨丨說苑文公見咎其廟傳於西牆公曰孰處而)
(西對曰君之老臣也公曰西益而宅對曰臣之忠不如老臣之力其丨丨而不築公曰何不築對曰一日不稼)
(百日不食築新序魏文侯見箕季其丨丨而不築文侯曰何為不對曰不時其牆枉而不端問曰何不端曰)
(固然從者食其園之桃箕季禁之少焉日宴進糲餐之食瓜瓠之羹文侯曰吾一見季而得四焉其丨丨不築)
(云待時者教我無奪農時也牆枉而不端對曰固然者是教我無侵封疆也從者食園桃箕季禁之豈愛桃哉)
(是教我下無侵上也食我以糲餐者季豈不能具五味哉教我無多斂於百姓以省飲食之養也)
牆人(左傳昭公二十二年夏四月乙酉單子取訾劉子取丨丨直人注三邑屬子朝者)
堵
堵敖(左傳蔡哀侯為莘故繩息媯以語楚子楚子如息以食入享遂滅息以息媯歸生丨丨及成王焉)
(又屈原天問吾告丨丨以不長王逸注丨丨楚賢人也屈原放時語丨丨曰楚國將衰也又作杜左傳莊公)
(十九年丨丨生)
堵寇(左傳滑人叛鄭而服於衛夏鄭公子士洩丨丨帥師入滑)
堵口(水經沔水又東南逕江夏雲杜縣東南夏水從西來注之注即丨丨也為中夏水縣故䢵亭)
堵開(顧雲築城篇畫閣團團真鐵甕丨丨巉巖齊石壁)
堵牆(禮記射義孔子射於矍相之圃盖觀者如丨丨)
堵陽(水經沔水又東過丨丨縣堵水出焉自上粉縣北流注之)
堵水(水經見上)
壁
壁屋(孔叢子舊章潛於丨丨正於紛擾之際歘爾而見俗儒結舌古訓復申水經注甲居楚鳥犍為舍)
(人以為丨丨林歐陽修憎蚊詩翾翾俟昏黑梢梢出丨丨納新孔瑞槐歌嬴秦書焚士坑僇幾歎遺經藏)
(丨丨)
壁柱(宋書五行志義熙五年六月丙寅震太廟破東鴟尾徹丨丨)
壁壘(漢書胡建傳黃帝李法曰丨丨已定穿窬不繇路是謂姦人姦人者殺宋史郭承祜傳尋以宣徽)
(南院使判應天府府丨丨不完盜至卒無以禦承祜始城南關浚沙濉盟三河淮南子相地形處次舍治丨)
(丨審烟斥居高陵舍出處此善為地形者也輿揚雄羽獵賦丨丨天旋神扶電擊又甘泉賦屬堪㠯丨丨)
(兮梢夔魖而抶獝狂若曹組艮嶽賦横居丨丨亘岡阜)
壁臺(水經濁漳水又東北過屯留縣注縣北對故丨丨漳水逕其南本潞子所立也世名之為臺壁也)
壁門(史記武帝紀作建章宫度為千門萬戸前殿度高未央其東則鳳闕高二十餘丈其西則唐中數十)
(里虎圈其北治大池漸臺高二十餘丈名曰泰液池中有蓬萊方丈瀛洲壺梁象海中神山龜魚之屬其南有)
(玉堂丨丨大鳥之屬乃立神明臺井幹樓度五十餘丈輦道相屬焉又灌夫傳灌孟年老潁陰侯彊請之鬱)
(鬱不得意故戰常陷堅遂死吳軍中灌夫不肯随喪歸奮曰願取吳王若將軍頭以報父之仇於是灌夫被甲)
(持戟募軍中壯士所善願從者數十人及出丨丨莫敢前獨二人及從奴十數騎馳入吳軍至吳將麾下所殺)
(傷數十人不得前復馳還走入漢壁皆亡其奴獨與一騎歸又絳侯世家以河内守亞夫為將軍軍細柳上)
(自勞軍之細柳軍軍士吏被甲銳兵刃彀弓弩持滿天子先驅至不得入先驅曰天子且至軍門都尉曰將軍)
(令曰軍中聞將軍令不聞天子之詔居無何上至又不得入於是上乃使使持節詔將軍吾欲入勞軍亞夫乃)
(傳言開丨丨士吏謂從屬車騎曰將軍約軍中不得驅馳於是天子乃按轡徐行唐書李晟傳泚使晟吏王)
(無忌壻款丨丨曰公等家無恙晟怒曰爾乃與賊為間乎叱斬之)
壁聲(齊書徐孝嗣傳初孝嗣在率府晝卧齋北壁下夢兩童子遽云移公床孝嗣驚起聞丨有丨行數步)
(而壁崩壓牀)
壁記(唐書藝文志劉貺太樂令丨丨三卷漏元稹和樂天過秘閣書省舊廳詩丨丨欲題三合吏人驚)
(問十年來)
壁山(齊書王融傳永明末世祖欲北伐使毛惠秀畫漢武北伐圖使融掌其事圖成上置琅邪城射堂丨)
(丨遊幸輙觀視焉按山雍本作上)
壁鄴(史記信陵君傳魏王使將軍晉鄙將十萬衆救趙秦王使使者告魏王曰吾攻趙旦暮且下而諸侯)
(敢救者已拔趙必移兵先擊之魏王恐使人止晉鄙留軍丨丨名為救趙實持兩端以觀望)
壁池(羅隐酬丘光庭詩丨丨蘭蕙日已老村酒蘸甲時幾杯)
壁崖(庾信秦州天水郡麥積崖佛龕銘序見梯雲下)
壁岸(水經注河北有層山山甚靈秀山峰之上立石數百丈亭亭桀竪競勢争高遠望嵾嵾若攢圖之託)
(霄上其下層巖峭舉丨丨無階縣巖之中多石室焉)
壁泥(李商隐飲席戲贈同舍詩蘭迴舊蕊緣屏綠椒綴新香和丨丨)
壁衣(岑參玉門關盖將軍歌織成丨丨花氍毺燈前侍婢瀉玉壺)
壁帶(漢書外戚傳皇后既立後寵少衰而弟絶幸為昭儀居昭陽舍其中庭彤朱而殿上髤漆切皆銅沓)
(冒黃金塗白玉階丨丨往往為黃金釭函藍田璧明珠翠羽飾之自後宫未嘗有焉朱子空同賦雲屋掩而)
(弗扄兮丨丨耿而夜光)
壁畫(楓窗小牘李成以山水供奉禁中然以子姓饒貲為宫市珠玉大商不易為人落筆惟性嗜香藥名)
(酒人亦不知獨相國寺東宋藥家最與相善每往醉必累日不特紙素揮灑盈滿箱篋即鋪門兩壁亦為淋漓)
(潑染識者謂丨丨最入神妙惜在白堊上耳休崔國輔宿法華寺詩丨丨感靈跡龕經傳異香貫寄天台)
(道友詩石碑文不直丨丨色多枯)
壁面(杜甫青陽硤詩林迴硤角來天窄丨丨削)
壁人(史記張耳陳餘傳漢八年上從東垣還過趙貫高等乃丨丨柏人要之置上過欲宿心動問曰縣名)
(為何曰柏人柏人者廹於人也不宿而去)
壁魚(隋遺錄時越溪進耀光綾綾紋突起時有光彩越人乘樵風舟泛於石帆山下收野繭繰之繰絲女)
(夜夢神人告之禹穴三千年一開汝所得野繭即江淹文集中丨丨所化也絲織為裳必有竒文織成果符所)
(夢故進之帝獨賜司花女洎絳仙他妃莫御縣杜甫歸來詩開門野鼠走散帙丨丨乾姚合武功中詩掃)
(舍驚巢燕尋方落丨丨)
壁蝨(後山詩話魯直有癡弟畜漆琴而不御蟲蝨入焉魯直嘲之曰龍池生丨丨而未有對魯直之兄大)
(臨旦見牀下以溺器畜生魚問之其弟也大呼曰我有對矣乃虎子養溪魚也)
壁中(漢書藝文志古文尚書者出孔子丨丨武帝末魯共王壊孔子宅欲以廣其宫而得古文尚書禮記)
(論語孝經凡數十篇貴後漢書獻帝伏皇后紀董承女為貴人操誅承而求人殺之帝以貴人有&KR1494;累為請)
(不能得后自是懷懼乃與父完書言曹操殘逼之狀令密圖之完不敢發至十九年事乃露泄操追大怒遂逼)
(帝廢后以尚書令華歆為郗慮副勒兵入宫收后閉戸藏丨丨歆就牽后出又五行志靈帝熹平二年六月)
(雒陽民訛言虎賁寺東丨丨有黃人形容鬚眉良是觀者數萬省内悉出道路斷絶到中平元年二月張角兄)
(弟起兵冀州自號黃天三十六方四面出和將帥星布吏士外屬因其疲餧幸而勝之又左慈傳操出近郊)
(士大夫從者百許人慈乃齎酒一升脯一斤手自斟酌百官莫不醉飽操怪之使尋其故行視諸罏悉亡其酒)
(脯矣操懷不喜因坐欲收殺之慈乃郤入丨丨霍然不知所在晉書衛恒傳王莽時使司空甄豐校文字部)
(改定古文復有六書一曰古文孔氏丨丨書也二曰竒字即古文而異者也三曰篆書秦篆書也四曰佐書即)
(隸書也五曰繆篆所以摹印也六曰鳥書所以書幡信也劉禹錫途次華州陪錢大夫登城北樓春望因覩)
(李崔令狐三相國唱和之什詩丨丨今日題詩處天上同時草詔人周賀寄新頭陁詩遠洞省穿湖底過斷)
(崖曾向丨丨禪以又魏志許褚傳漢末聚少年及宗族數千家共堅壁禦宼時汝南葛陂賊萬餘人攻褚壁)
(褚衆少不敵力戰疲極兵矢盡乃令丨丨男女聚次石如杆斗者置四隅褚飛石擲之所值皆摧碎賊不敢進)
壁内(魏志管輅傳時信都令家婦女驚恐更互疾病使輅筮之輅曰君此堂西頭有兩死男子一男持矛)
(一男持弓箭頭在丨丨脚在壁外持矛者主刺頭故頭重痛不得舉也持弓箭者主射胸腹故心中縣痛不得)
(飲食也晝則浮游夜來病人故使驚恐也於是掘徙骸骨家中皆愈)
壁外(魏志管輅傳見上)
壁上(史記項羽紀楚兵冠諸侯諸侯軍救鉅鹿下者十餘壁莫敢縱兵及楚擊秦諸將皆從丨丨觀楚戰)
(士無不一以當十楚兵呼聲動天地諸侯軍無不人人惴恐齊書東昏侯紀於閱武堂起芳樂苑山石皆塗)
(以五采跨池水立紫閣諸樓觀丨丨畫男女私䙝之像輟耕錄日家一書專觧海中鑪中之類其辭雖鑿亦)
(自頗通因併錄之曰庚子辛丑丨丨土者丑雖土家正位而子則水旺之地土見水多則為泥也故曰丨丨土)
(也咸庾信鏡賦臨水則池中月出照日則丨丨菱生梭李用宿漁家詩陶家丨丨精靈物風雨未來終是)
(藥翁卷暮春病歸詩洗花前曬傳方丨丨黏)
壁下(水經澮水出河東絳縣注孫孝侯改絳為冀有范壁水出於丨丨西北流至冀項斯遥裝夜詩卷)
(席頻抛丨丨床且鋪他處對燈光丨張喬促織詩椒房金屋何曾識偏向貧家丨鳴)
壁間(宋史龔夬傳弟大壯少有重名清介自立從兄官河陽曾布欲見之不可得乃往謁之邀之出從容)
(竟日題詩丨丨有得見兩龔之語丨又盧秉傳浮湛州縣二十年人無知者王安石得其丨詩識其静退)
(過庭錄見殿上下驛養疴漫筆紹興庚申辛酉河南關陜暫復有自關中舍丨丨得詩二絶云鼙鼓轟轟聲)
(徹天中原廬井半蕭然鶯花不管興亡事妝點春光似去年又云渭平沙淺雁來棲渭漲沙移雁不歸江海一)
(身多少事清風明月淚霑衣見皮日休過雲居院元福上人舊居詩龕上下)
壁罅(貫休夜對雪作氣射燈花落光侵丨丨濃)
壁隙(宋史种世衡傳羌酋慕恩部落最強世衡嘗夜與飲出侍姬以佐酒既而世衡起入内潛於丨丨中)
(窺之慕恩竊與侍姬戲世衡遽出掩之慕恩慚懼請罪世衡笑曰君欲之耶即以遺之由是得其死力)
壁冷(李賀畫角東城詩帆長摽越甸丨丨挂吳刀)
壁閑(皮日休屣步訪魯望不遇詩見廚静下)
壁損(宋史李沆傳治第封丘門内廳事前僅容旋馬或言其太隘沆笑曰居第當傳子孫此為宰相廳事)
(誠隘為太祝奉禮廳事已寬矣至於垣頹丨丨不以屑慮)
壁陷(顔氏家訓見楹淪下)
壁危(羅隐西塞山詩波闊魚龍應混雜丨丨猿狖奈姦頑)
壁立(史記司馬相如傳相如使人重賜文君侍者通殷勤文君夜亡奔相如相如乃與馳歸家居徒四丨)
(丨卓王孫大怒曰女至不材我不忍殺不分一錢也人或謂王孫王孫終不聽宋書吳逵傳經荒饑饉係以)
(疾疫父母兄弟嫂及羣從小功之親男女死者十三人逵時病困鄰里以葦席裹之埋於村側既而逵疾得瘳)
(親屬皆盡惟逵夫妻獲全家徒丨丨冬無被絝晝則傭賃夜則伐木燒塼此誠無有懈倦逵夜行遇虎虎輙下)
(道避之期年中成七墓葬十三棺鄰里嘉其志義數齊書氐傳仇池四方丨丨自然有樓櫓却敵狀高竝丈)
(有二十二道可攀緣而升東西二門盤道可七里上有岡阜泉源氐於上平地立宫室果園倉庫無貴賤皆為)
(板屋土牆所治處名洛谷石南史江革傳革歴官八府長史四王行事三為二千傍無姬侍家徒丨丨時以)
(此高之南水經注釋法顯曰度蔥嶺已入天竺境於此順嶺西行十五日其道艱阻崖岸險絶其山唯石丨)
(丨千仞臨之目眩欲進則投足無所直又洋水又南東歴逢山下即石膏上也麓三成丨丨上山上有石鼓)
(鳴則年凶下庾信終南山義谷銘寥廓上浮峥嶸鎮丨丨千丈峰横萬仞)
壁倚(皮日休詩見門留下)
壁臧(藏同史記伏生傳秦時焚書伏生丨丨之其後兵大起流亡漢定伏生求其書亡數十篇獨得二十)
(九篇即以教於齊魯之間學者由是頗能言尚書諸山東大師無不涉尚書以教矣漢書藝文志易曰河出)
(圖雒出書聖人則之故書之所起遠矣至孔子篹焉上斷於堯下訖於秦凡百篇而為之序言其作意秦燔書)
(禁學濟南伏生獨丨丨之不後漢書陳寵傳寵曾祖父咸成哀間為尚書及莽誅附己者咸乃去職莽徵咸)
(遂稱病篤收斂其家律令書文皆丨丨之竒又杜根傳父安字伯夷少有志節年十三入太學號童京師貴)
(戚慕其名或遺之書不發悉丨丨之及後捕案貴戚賓客安開壁出書印封如故安竟不離其患)
壁色(杜甫鐵堂峽詩硤形藏堂隍丨丨立積鐵度朱子假山焚香作烟雲掬水為瀑布詩爐薰細巖姿)
(出綫溜遥分丨丨開)
壁飾(鹽鐵論古者采椽茅茨陶桴復穴足禦寒暑蔽風雨而已及其後世采椽不斵茅茨不剪無斵削之)
(事磨礱之功大夫達棱楹士穎首庶人斧成木構而已今富者井幹增梁雕文檻修□憂丨丨)
壁峻(宋之問太平公主山池賦荆門揭起兮丨丨少室叢生兮劒開)
壁障(晉書郭文傳洛陽陷乃步擔入吳興餘杭大辟山中窮谷無人之地倚木於樹苫覆其上而居焉亦)
(無丨丨時猛獸為暴入屋害人而文獨宿十餘年卒無患害)
壁虚(張祜題陸墉金沙洞居詩決水金沙静梯雲石丨丨)
梯
梯天(杜牧感懷詩取之難丨丨失之易反掌)
梯雲(明一統志丨丨橋在平湖縣治西閣又丨丨樓在袁州府城南仰山廟右又丨丨在潯州府治)
(子城東隅踰街而過五花洲者庾信秦州天水郡麥積崖佛龕銘序大都督李允信籍於宿植深悟法門乃)
(於壁之南崖丨丨鑿道奉為亡父造七佛龕張祜題陸墉金沙洞居詩見壁虚下)
梯山(後漢書西域傳論丨丨棧谷繩行沙度之道身熱首痛風災鬼難之域陸機晉平西將軍孝侯周)
(處碑莫不丨丨架壑襁負來歸丨梁簡文帝大法頌序金鱗鐵面貢碧砮之賝航海丨奉白環之使江淹)
(勅為朝賢答劉休範書彩雲祥風之瑞布濩區中丨丨棧火之俗款徼請吏徐陵梁禪陳策文楛矢素翬丨)
(丨以至白環玉玦慕德而臻欣李德林天命論丨丨越海貢琛奉贄欣如也)
梯巘(高適李雲南征蠻詩丨丨近高鳥穿林經毒蟲)
梯峰(梁簡文帝菩提樹頌序丨丨挂迥越繩度之山航海跨深汎浮毛之浪)
梯崖(宋史趙自然傳秦州民家子趙抱一者常牧羊田間一夕有叩門召之者以杖引行杖端有氣如烟)
(其香可悅俄至山崖絶頂見數人會飲音樂交奏與人間無異抱一駭而不測會巡檢司過其下聞樂聲疑羣)
(盜歡聚集村民丨丨而上至則無所覩抱一獨在援以下之具言其故凡經夕若俄頃自是不喜熟食凡火化)
(者未嘗歴口)
梯磴(晁公遡朝山堂賦丨丨鈎連莫知其際兮)
梯田(范成大驂鸞記出廟三十里至仰山履喬松之磴甚危嶺阪之間皆田層層而上至頂名丨丨)
梯橋(宋史吳虔裕傳周祖討三叛以虔裕為河中行營都監率護聖諸軍五千以往李守貞出兵五千餘)
(設丨丨分五路於長連城西北以禦周祖)
梯城(元史楊濟智克傳從額蘇倫攻歸德濟智克麾諸將縛草作筏渡濠抵城下丨丨先登拔之由是進)
(攻得五州十縣四堡二寨)
梯首(隋唐嘉話太宗之征遼作飛梯臨其城有應募為丨丨城中矢石如雨而竟無為先登英公指謂中)
(書舍人許敬宗曰此人豈不大健敬宗曰健要是不解思量帝聞將罪之)
梯道(水經注列仙傳曰鹿皮公者淄川人也岑山有神象人不能到白府君請木工斧三十人作轉輪造)
(縣閣意思横生數十日丨丨成上其嶺作祠屋留止其傍)
梯逕(杜甫望牛頭寺詩牛頭見鶴林丨丨繞幽深)
梯屋(宋史李繼勲傳世宗親征淮上令繼勲領兵屯壽州城南進洞屋雲梯以攻其城繼勲怠於守禦為)
(其所敗死者數萬丨丨悉皆被焚)
梯航(宋史高麗傳頃從祖禰以來素願丨丨相繼蕞爾平壌邇於大遼附之則為睦鄰疎之則為勍敵慮)
(邊騷之弗息蓄陸襲以靡遑久困羈縻難圖攜貳故違述職致有積年柳宗元為安南陽侍御祭張都護文)
(丨丨連連旌旆悠悠輻湊都會皇威以流已賀知章奉和聖製送張說巡邊詩荒憬盡懷忠丨丨自通元)
(稹代曲江老人詩山澤長孳貨丨丨競獻珍白又送客遊嶺南詩冠冕中華客丨丨異域臣王貞長安道)
(詩丨丨萬國來争先貢金帛丨又金丹大要善之一字乃入道之丨也)
梯盤(宋史輿服志朱漆藤面朱漆丨丨全朱漆衣匣二)
梯籍(宋史藝文志青雲丨丨二十卷)
梯衝(後漢書公孫瓚傳袁氏之攻狀若鬼神丨丨舞吾樓上鼓角鳴於地中日窮月急不遑啟處唐書)
(杜慆傳慆使人間道走京師詔戴可師以沙陀吐渾兵二萬招討淮南節度使令狐綯遣牙將李湘屯淮口與)
(郭厚本合為圓所敗湘等並沒於是援絶乃以鐵鎻絶淮流丨丨乘城糧盡為薄饘以給懿宗遣使加慆檢校)
(右散騎常侍勉以堅守公庾信長孫儉神道碑太祖始定成都即有江陵之志密獻其策懸符深旨糧運久)
(積丨丨立備一戰而舉鄢郢再戰而燒夷陵遂得席卷三荆此又公之勲也又慕容寧神道碑丨丨所向地)
(靡百樓之城長戰所臨野闕三門之陣又哀江南賦丨丨亂舞冀馬雲屯)
梯繩(庾信鄭常墓誌銘保定三年授使持節都督遷州諸軍事遷州刺史即總領金州兵馬開拓北戎高)
(山尋雲深若無景丨丨乃上浮竹裁通)
梯隥(大方便佛報恩經爾時渴人失本願故既不得水衆毒螫身尋欲出井其井朽故䧟墜嶔巖其朽故)
(井深一箭道既無丨丨繩索杖木雖復湧身上昇勢不能高氣力羸惙還墮井底為諸毒蛇之所唼食)
梯級(宋史輿服志見欄柱下是真誥求道要先令目明耳聰為事主也且耳目尋真之丨丨綜靈之門)
(戶得失繫之而立存亡須之而辨)
梯仙(博異志經行半日至山趾有一國城皆是金銀珉玉為宫室城樓以玉字題云丨丨國)
梯媒(煬帝開河記時睢陽坊市豪民一百八十戶皆恐掘穿其宅并塋域乃以醵金三千兩將獻於叔謀)
(未有丨丨可達)
梯接(黃滔酬俞鈞詩莫言蟾月無丨丨大抵龍津有浪翻)
梯愚(齊書褚伯玉等傳論道本虚無非由學至絶聖棄智已成有為有為之無終非道本若使本末同無)
(曾何等級佛則不然具縛為種轉暗成明丨丨入聖途雖遠而可踐業雖曠而有期)
梯危(閏長言婆速道中書事詩履滑心頻悸丨丨骨欲消)
梯滑(王建霓裳詞宫女月中更替立黃金丨丨並難行)
杠
杠蓋(柳宗元起廢答中廐病顙之駒顙之病亦且十年會今刺史以御史中丞來莅吾邦將至無以為乘)
(廐人咸曰病顙駒而不厖可秣飾焉於是衆牽駒上燥土大廡下薦之席䕷之絲浴剔蚤鬋刮惡除洟莝以雕)
(胡秣以香萁錯貝鱗纕鑿金文羈絡以和鈴纓以朱緌或膏其鬛或□其脽御夫盡飾然後敢持除道履石立)
(之水涯幢旟前羅丨丨後随千夫翼衛當道上馳抗首出臆震奮遨嬉當是時若有知也豈不曰宜乎)
杠梁(柳宗元柳州東亭記披刜蠲疏樹以竹箭松檉桂檜柏杉易為堂亭峭為丨丨下上徊翔前出兩翼)
(馮空拒江江化為湖衆山横環嶛闊瀴灣)
杠首(禮記檀弓綢練設旐夏也疏韜盛旌旗之竿以素錦於丨丨設長尋之旐此則夏禮也)
御定駢字𩔖編卷六十五
