欽定四庫全書
御定駢字類編卷一百七十七
草木門二
麻(蔴同)
麻葉(山海經西山經浮山多盼木枳葉而無傷木蟲居之有草焉名曰薰草丨丨而方莖赤華而黑實臭)
(如蘼蕪佩之可以已癘)
麻子(詩九月叔苴傳苴丨丨也黂爾雅黂枲實疏枲麻也黂者即丨丨名也故云枲實也宋史占城)
(國傳五榖無麥有秔米粟豆丨丨)
麻仁(本草宗奭曰丨丨極難去殼取帛包置沸湯中浸至冷出之垂井中一夜勿令著水次日日中曝乾)
(就新瓦上挼去殼簸揚取仁粒粒皆完張仲景丨丨丸即此大丨子中丨也又丨丨酒治骨髓風毒痛不能)
(動者取大丨子中丨炒香袋盛浸酒飲之)
麻實(詩箋見瓜瓠下)
麻莢(楊萬里發孔鎮晨炊漆橋道中紀行詩斫地燒畬旋旋開豆花丨丨更菘栽)
麻根(本草丨丨搗汁或煮汁服主瘀血石淋)
麻荄(北史王劭傳為員外散騎侍郎修起居注以上古有鑚燧改火之義上表曰案周官四時變火以救)
(時疾明火不數變時疾必興今温酒與炙肉用石炭木炭火竹火草火丨丨火氣味各不同以此推之新火舊)
(火理應有異)
麻林(越絶書丨丨山一名多山句踐欲伐吳種麻以為弓弦使齊人守之越謂齊人多故曰丨丨多以防)
(吳以山下田封功臣西明一統志丨丨山在紹興府城南十五里)
麻母(爾雅莩丨丨疏苴麻之盛子者也一名莩一名丨丨)
麻累(本草豌豆釋名胡豆戎菽回鶻豆畢豆青小豆青斑豆丨丨)
麻黃(爾雅葽繞蕀蒬注今遠志也似丨丨赤華葉銳而黃其上謂之小草博雅龍沙丨丨也丨丨莖狗)
(骨也草酉陽雜俎丨丨莖頭開花生子如覆盆子可食本丨丨集解丨丨生晉地及河東立秋采莖隂乾)
(令青)
麻縷(孟子丨丨絲絮輕重同則價相若)
麻頭(後漢書蔡倫傳自古書契多編以竹簡其用縑帛者謂之為紙縑貴而簡重並不便於人倫乃造意)
(用樹膚丨丨及敝布魚網以為紙)
麻頂(元史五行志陳州楊家莊上牛生黃犢火光滿室丨丨綠角間生綠毛不食乳二日而死)
麻髮(左傳國人逆喪者皆髽魯於是乎始髽注髽丨丨合結也遭喪者多故不能備凶服髽而已)
麻皮(畫鑒董元山水有二種一樣水墨&KR0552;頭疎林遠樹平遠幽深山石作丨丨皴一樣著色皴文甚少用)
(色穠)
麻枲(後漢書崔寔傳出為五原太守五原土宜丨丨而俗不知織績民冬月無衣積細草而卧其中見吏)
(則衣草而出寔至官斥賣儲峙為作紡績織紝練緼之具以教之民得以免寒苦宋書樂志莫用豪賢故棄)
(捐素所愛莫用魚肉貴棄捐蔥與䪥莫用丨丨賤棄捐菅與蒯)
麻尾(和凝宫詞丨丨尚猶龍字濕便從天上鳳銜來)
麻麥(詩丨丨幪幪瓜瓞唪唪傳幪幪然盛茂也而宋史高麗傳地寒多山土宜松柏有秔黍丨丨無秫)
(以秔為酒熟謝靈運山居賦見粟菽下舟陳世昌南湖賦丨丨夏秔稌秋登任昉落日泛東溪詩黝黝)
(桑柘蘩芃芃丨丨盛)
麻苧(明一統志朝鮮國風俗多衣丨丨巾幘如唐生鄭東白游仙華山寳草洞記有異草如絲縷狀峭)
(壁上舊傳為仙姑丨丨之遺土人每攀為績紡之祥兵張衡南都賦見桑漆下杜荀鶴山中寡婦詩夫因)
(亂守蓬茅丨丨衣衫鬢髮焦)
麻菽(史記周本紀棄為兒時屹如巨人之志其游戲好種樹丨丨麻菽美及為成人遂好耕農相地之宜)
(宜榖者稼穡焉粟後漢書光武帝紀初王莽末天下旱蝗黃金一斤易一斛至是野榖旅生丨丨尤盛野蠶)
(成繭被於山阜人收其利焉又冉駹夷傳見穀粟下)
麻黍(丘堂雲夢賦加以菱芡彌望丨丨陰翳悉令蒐獮之場化為耕食之地)
麻稻(宋史勃尼國傳其地無麥有丨丨)
麻豆(馬福京游盖竹洞記行數十步得寬閑之野半石半土道士耕鑿其中粟麥丨丨花竹雞犬生意悠)
(然)
麻蒿(拾遺記任末編茅為菴削荆為筆尅樹汁為墨夜則映星望月暗則縛丨丨以自照觀書有合意者)
(題其衣裳以記其事時人謂任氏經苑)
麻葛(唐六典膳部有節日食料九月九日丨丨糕)
麻榖(東京夢華錄中元前一日即賣練葉享祀時鋪襯卓面又賣丨丨窠鬼亦是繫在卓子脚上乃告祖)
(先秋成之意)
麻茶(李涉題宇文秀才櫻桃詩今日顛狂任君笑趁愁得醉眼丨丨陳造詩茅屋新成容寄宿丨丨初)
(熟仍見分)
麻檾(元史河渠志以曳埽索綯徑三寸或四寸長二百餘尺者衡鋪之相間復以竹葦丨丨大繂長三百)
(尺者為管心索就繫綿腰索之端於其上以草數千束多至萬餘勻布厚鋪於綿腰索之上櫜而納之)
麻竹(左傳齊晏桓子卒晏嬰麤縗斬苴絰帶杖菅屨食鬻居倚廬寢苫枕草疏絰帶用麻杖用竹丨丨雖)
(異而其苴則同故三者共蒙苴也文舒元輿悲剡溪古藤說且今九收士人自專言能見章戸牖者其數與)
(丨丨相多)
麻葦(程俱七夕詩漢庭卿相如丨丨只數窺窗陛戟郎)
麻蕡(本草大麻釋名火麻黃麻漢麻雄者名枲麻牡麻雌者名荸麻花名丨丨麻勃)
麻勃(本草釋名見上)
麻䕸(本草胡麻釋名巨勝方莖狗蝨油麻脂麻葉名青蘘莖名丨丨)
麻囊(明一統志丨丨山在雷州府城東北八十里枕海)
麻陽(廣異記辰州丨丨縣村人有豬食禾人怒持弓矢伺之後一日復出人射中豬豬走數里入大門門)
(中見室宇壯麗有一老人雪髯持杖青衣童子隨後問人何得至此人云豬食禾因射中之隨逐而來老人云)
(此非真豬君宜出去)
麻籠(明一統志丨丨山在懷慶府濟源縣西九十里天壇山北)
麻平(王勃有丨丨晚行詩)
麻解(水經注汝水自狼臯山東出峽謂之汝阨也東歴丨丨城北故鄤鄉城也)
麻蘭(陳樵瑇瑁賦絶訶陵與林邑歴丨丨與勿斯)
麻應(宋書州郡志建都丨丨長晉成帝立)
麻離(陳樵瑇瑁賦涉瓊林走丨丨)
麻勇(元史地理志思州軍民安撫司丨丨洞)
麻崖(明一統志丨丨墩在海州衛北十里)
麻隧(左傳晉師以諸侯之師及秦師戰于丨丨秦師敗績史記晉世家晉使吕相讓秦因與諸侯伐秦)
(至涇敗秦于丨丨戎徐晉卿春秋類對賦王師敗于姜秦卒散于丨丨)
麻阜(易林臯田禾黍堆壤丨丨衣食我躬室家饒有)
麻土(北史蘇綽傳絹鄉先事織紝丨丨早修紡績先時而備至時而輸故王賦獲供下人無困)
麻沙(老學菴華記三舍法行時有教官出易義題云乾為金坤又為金何也諸生乃懷監本至簾前請曰)
(先生恐是看了丨丨板若監本則坤為釜也教授惶恐謝方輿勝覧崇安丨丨二坊之書行于天下詞品)
(劉圻父字子寰號篁㟽早登朱文公之門居丨丨有文集行世)
麻川(明一統志丨丨水在寧國府源出黃山之麓下流至太平縣東南麻陂又流至旌德涇縣入江)
麻陂(明一統志見上)
麻湖(搜神記歴陽之郡一夕淪入地中而為水澤今丨丨是也不知何時)
麻源(明一統志丨丨在建昌府城西十五里循溪而入多茂林修竹土田沃衍謝靈運游名山志華子)
(岡丨丨第三谷里周必大游信撫二州諸山記乙卯早出西門行十餘遊丨丨第三谷未至數里石嶺盤互)
(水行其間略類洞霄)
麻溪(明一統志丨丨在嘉興府城西北三十里水通太湖)
麻池(晉書石勒載記初勒與李陽鄰居歲常爭丨丨迭相毆擊至是謂老父曰李陽壯士也何以不來漚)
(麻是布衣之恨孤方崇信於天下寧讎匹夫乎乃使召陽既至勒與酣謔引陽臂笑曰孤往日厭卿老拳卿亦)
(飽孤毒手因賜甲第一區拜參軍都尉令)
麻家(五代史唐莊宗紀大閱於魏合盧龍横海昭義安國及鎮定之兵十萬馬萬匹軍于丨丨渡)
麻田(後漢書西南夷傳白馬氐者武帝元鼎六年開分廣漢西部合以為武都土地險阻有丨丨出名馬)
(牛羊漆蜜陣隋書于仲文傳席毗羅恃衆來薄官軍仲文背城結設伏于丨丨中兩陣纔合伏兵發俱曳柴)
(鼔噪塵埃漲天毗羅軍大潰人金史伊喇豐阿拉傳戰地多丨丨往往耕四五過馬所踐泥淖没脛)
麻畦(許安仁雜咏詩却汲井泉澆藥圃更疏陂水灌丨丨)
麻壟(鮑照秋夜詩丨丨方結葉瓜田已埽籜)
麻壘(段國沙州記枹罕城西有丨丨壘中可容萬衆)
麻城(唐書地理志黃州齊安郡丨丨謂水經注波水又南逕蠻城下盖蠻别邑也俗之丨丨非也)
麻絲(禮記禮運昔者先王未有丨丨衣其羽皮甃又治其丨丨以為布帛元史河渠志諸堰皆以石)
(範鐵以關其中取桐實之油和石灰雜丨丨而搗之使熟以苴罅漏丘遲為范衞軍讓梁臺侍中表值天地)
(中開神武再廓丨丨是蓄菅蒯靡遺)
麻布(後漢書挹婁傳土地多山險人形似夫餘而言語各異有五榖丨丨出赤玉好貂陳書姚察傳見)
(蒲綀下也周書異域傳稽胡一名步落稽劉元海五部之苗裔其俗少桑蠶多丨丨北史西域傳高昌賦)
(稅計田輸銀錢無者輸丨丨苧唐書地理志洋州洋川郡雄土貢白交梭火丨丨野麻洞冥記石脈出脯)
(東國細如絲縈緒如麻紵名曰石丨亦可為丨)
麻紵(後漢書倭傳見禾稻下兩宋史高麗傳少絲蠶匹縑直銀十多衣丨丨)
麻繩(南史沈旋傳永定二年兼起部尚書監起太極殿恒服布袍芒屩以丨丨為帶又囊麥飯䬳以噉之)
(朝士咸共誚其所為)
麻索(元史河渠志以九月七日癸丑遂逆流排大船二十七艘前後連以大桅或長樁用大丨丨行絙絞)
(縛綴為方舟又見竹索下)
麻屏(劉賓客嘉話蔡州既平憲宗命道士張某至境置醮于紫極宫宫本吳少誠生祠也裴令公毁之為)
(宫有道士院階前種丨生高如墉道士葺為藩丨其醮日霹靂擊丨丨兩片下有穴五寸有貍跡尋之上屋其)
(跡稍大如馬亦如人足)
麻絙(宋書索虜傳虜以橦攻城夔募人力於城上係大磨石堆之又出於子塹中用大丨丨張骨骨攻車)
(近城從地道中多人力挽令折)
麻縓(任昉王貴嬪哀策申襄齊削以從疑革丨丨之輕殺達副君之天至賦白華之無缺)
麻炬(南史劉峻傳峻好學寄人廡下自課讀書常燎丨丨從夕達旦時或昏睡爇其鬚髮及覺復讀其精)
(力如此)
麻杖(魏志文帝紀注孫盛曰喪禮素冠鄶人著庶見之譏宰予降朞仲尼發不仁之歎子穨忘戚君子以)
(為樂禍魯侯易服春秋知其不終豈不以墜至痛之誠心喪哀樂之大節者哉故雖三季之末七雄之弊猶未)
(有廢縗斬於旬朔之間釋丨丨於反哭之日者也)
麻撘(元史河渠志木龍蠶椽木麥稭扶樁鐵义鐵弔枝丨丨火鈎汲水貯水等具皆有成數)
麻灰(酉陽雜俎李叔詹常識一范陽山人停於私第時語休咎必中兼善推步禁呪止半年怱謂李曰某)
(有一藝將去欲以為别所謂水畫也乃請後廳上掘地為池方丈深尺餘泥以丨丨日没水滿之候水不耗具)
(丹青墨硯先援茟叩齒良久乃縦筆毫水上就視但見水色渾渾耳經二日搨以䙙絹四幅食頃舉出觀之古)
(松怪石人物屋木無不備也)
麻紙(唐書藝文志大明宫光順門外東都明福門外皆創集賢書院學士通籍出入既而太府月給蜀郡)
(丨丨五千番季給上谷墨三百六十丸歲給河間景城清河博平四郡兔五百皮為筆材丁謂談錄近代宰)
(相節帥除拜出自宸衷不欲預聞於外故以隔日宰臣百官出後密召翰林學士懷具員冊入禁闥上前議定)
(是夕草制謂之内制中夜進入五更降出以丨丨大書之一行只可三字謂之白麻本草丨丨止諸失血燒)
(灰用三王羲之丨丨帖下近欲丨丨適成今付百寫書竟訪得不得其人示之)
麻車(朝野僉載唐滕王嬰蒋王暉皆不能廉慎帝賜諸王綵各五百段勅曰滕叔蒋兄自解經紀不須賜)
(帛與丨二丨為錢緡二王大慚)
麻冕(書顧命王丨丨黼裳由賓階隮卿士邦君丨丨蟻裳入即位太保太史太宗皆丨丨彤裳論語丨)
(丨禮也今也純儉吾從衆)
麻帶(禮記少儀葛絰而丨丨疏此謂婦人既虞卒哭其絰以葛易麻故云葛絰婦人尚質所貴在要帶有)
(除無變終始是麻故云丨丨也)
麻衣(詩蜉蝣掘閱丨丨如雪疏丨丨者白布衣如雪言甚鮮潔也宋書禮志丨丨縓緣革服于元嘉苫)
(絰變除申情于皇宋硯齊書杜京産傳見藿食下簾摭言劉虚白與裴垣同席垣主文虛白猶是舉子前)
(獻一絶句云二十年前此夜中一般燈燭一般風不知歲月能多少猶著丨丨待至公李洞題學公院池蓮)
(詩如何不似丨丨客坐對秋風待一枝儒李咸用和友人喜相遇詩丨丨未識帝城塵四十為是病身韓)
(偓及第過堂日詩暗驚凡骨升仙籍忽訝丨丨謁相庭)
麻襦(晉書丨丨傳丨丨者不知何許人也莫得其姓名石季龍時在魏縣市中乞丐恒著丨丨布裳故時)
(人謂之丨丨先是佛圖澄謂石季龍曰國東二百里某月日當送一非常人勿殺之也如期果至其所言人莫)
(能曉季龍遣驛馬送還本縣既出城請步云我當有所過君至合口橋見待使人如言而馳至橋丨丨已先至)
麻裰(吕巖勉牛生夏侯生詩酬名利兮狂歌醉舞酬富貴兮丨丨莎鞋)
麻屨(後漢書梁鴻傳同縣孟氏有女狀肥醜而黑力舉石臼擇對不嫁至年三十父母問其故女曰欲得)
(賢如梁伯鸞者鴻聞而聘之女求作布衣丨丨織作筐緝績之具及嫁始以装飾入門七日而鴻不答乃更為)
(椎䯻著布衣操作而前鴻大喜曰此真梁鴻妻也)
麻鞋(古今注丨丨起自伊尹以草為之周文王以麻為之名曰丨丨至秦以絲為之凡娶婦之家先下絲)
(丨丨一䩫取其和鞋之意餘顔氏家訓鄴下一領軍貪甚坐事籍其家丨丨一屋財不可勝言神仙通鑑)
(桑俱鳳自稱白鹿洞道士每謁貴顯一足草履一足丨丨炙轂子錄夏殷皆以草為之屩左氏謂之屝屨也)
(至周以麻為之謂之丨丨貴賤通著之晉永嘉中以絲為之宫禁内貴妃以下皆著之杜甫述懷詩丨丨見)
(天子衣袂露兩肘子葉顒有題杜甫丨丨見天圖詩)
麻油(魏志滿寵傳權自將號十萬至合肥新城寵馳往赴募壯士數十人折松為炬灌以麻油從上風放)
(火燒賊攻具射殺權弟子孫泰縱王隠晉書齊王冏起義孫秀多斂葦炬預儲丨丨為火具雲笈七籖老)
(君明照法夜則以燭燈丨丨為火大善)
麻粥(南史齊孝宣陳后傳后生高帝高帝年二歲乳人乏乳后夢人以兩甌丨丨與之覺而乳驚因此豐)
(足聞白居易七月一日詩飢丨丨香渴覺雲湯美)
麻籸(本草麻枯餅時珍曰此乃笮去油麻滓也亦名丨丨音辛荒歲人亦食之可以養魚肥田)
麻腴(雲笈七籖煉丨丨之法用清水五斛丨丨一斛蔥薤白各二觔合水腴蔥薤四物煎取一斛)
麻沸(後漢書華佗傳若疾發結於内針藥所不能及者乃令先以酒服丨丨散既醉無所覺因刳破腹背)
(抽割積聚若在腸胃則斷&KR0914;湔洗除去疾穢既而縫合傅以神膏四五日創愈一月之間皆平復)
麻膏(實賓錄丨丨宰相崔徹也)
麻姑(神仙傳王方平嘗降蔡經家遣人召丨丨既至舉家見之是好女子年可十八九許于頂上作髻餘)
(髮散垂至腰手爪如鳥搔李白西嶽雲臺歌送丹西子明星玉女備灑埽丨丨背指爪輕顧况題葉道士)
(山房詩近得丨丨書信否潯陽江上不通潮蘇鄭谷黃鶯詩應為能歌繫仙籍丨丨乞與女真衣轍贈吳)
(子野道人詩道中若見王方平背痒莫念丨丨爪步又方輿勝覽丨丨山在城西南十五里高九里五十周)
(迴四百一十四里至山麓有尋真亭至山之半有界清軒對第二谷水飛流而下又攀援二里間有瀑布淙下)
(三十餘丈立雙練枕流二亭又登萬巘旁有石池百餘步入山門榜曰丹霞小有洞天至忘歸亭亭跨清流其)
(下有水簾巖自是而入地勢寬平膏田數百畆路之東南隅則碧蓮池仙壇記所謂紅蓮變碧今又白之處也)
(玳瑁石界其左由池畔坦途一望間有會仙亭入觀門澗水冬夏流乃蔡經宅丨丨王方平所會之處洞天)
(福地記繁陽山丨丨洞即三十四化之第一陽平之别名也在成都府新都縣元和中韋臯莅蜀洞忽開時人)
(咸云洞門開即豐年物賤其後果豐稔丹雲笈七籖三十六小洞天第二十八丨丨山洞名曰霞天在撫州)
(南城縣屬王真人治之即明一統志丨丨山建昌府城西南十里周迴四百里道書三十六洞天之一顔)
(真卿丨丨山記大歷三年真卿刺撫州按圖經南城縣有丨丨山頂有古壇相傳云丨丨於此得道壇東南池)
(中有紅蓮近忽變碧今又白矣壯曾應祥丨丨山賦繄丨丨之為山兮鎮南服之要衝旴郡之形勝兮俯江)
(漢之朝宗眼李咸用臨川逢陳百年詩丨丨山下逢真士元膚碧方瞳子陳陶古意詩丨丨井邊一株杏)
(花開不如古時紅明陸游詩丈人祠西山谷盤丨丨洞前松櫟寒又一統志建昌府土産丨丨酒)
麻婆(逸史盧杞少時窮居東都于廢宅内賃舍鄰有麻氏嫗孤獨把遇暴疾卧月餘丨丨來作羹粥疾愈)
(後晚從外歸見金犢車子在丨丨門外盧公驚異窺之見一女年十四五真神人明日潛訪丨丨麻婆曰莫要)
(作婚姻否試與商量把曰某貧賤焉敢輒有此意麻曰亦何妨既夜丨丨曰事諧矣請齋三日會于城東廢觀)
麻胡(遯齋閒覽今人呼丨丨以怖小兒其說有二朝野僉載云偽趙石勒虎以麻將軍秋為帥秋胡人暴)
(戾好殺國人畏之市有兒啼母輒恐之曰丨丨來啼聲即絶至今以為故事又大業拾遺云煬帝將幸江都令)
(將軍丨丨濬汳湖虐用其民每以木鵝為試鵝流不迅謂濬河不深皆抵死百姓惴慄常呼其名以恐小兒小)
(兒夜啼不止呼丨丨來應時止大業拾遺在僉載前當以拾遺為是或云胡本名祐胡者為其多頿&KR1046;也徐)
(慥漫笑錄毗陵有成郎中貌不揚而多頿再娶之夕岳母陋之曰我女如生菩薩乃嫁一丨丨命成作詩乃操)
(筆大書云一牀兩好世間無好女如何得好夫高捲珠簾明點燭試教菩薩看丨丨)
麻秋(晉書穆帝紀石季龍又使其將石寧丨丨等伐涼州次于曲柳張重華使將軍牛旋禦之退守枹罕)
(使又遼左右長史劉羣盧諶司馬崔悅等封其府庫遣請降季龍遣將軍郭太丨丨等輕騎二萬追遼及之)
(戰于密雲獲其母妻斬級三千遼單馬竄險遣子乞特真送表及名馬季龍納之)
麻積(李德林隋文帝為太祖武元皇帝行幸四處立寺建碑詔懸兵萬里直指參墟左縈右拂丨丨草靡)
麻生(爾雅薜山麻注似人家丨丨山中疏丨丨山中者名薜故注之似人家丨丨山中也吳均樂府城)
(上麻丨丨滿城頭麻葉落城溝麻莖左右披溝水東西流)
麻作(左傳共其資糧屝屨疏揚雄方言云屝粗屨也絲作之曰履丨丨之曰屝粗者謂之屨)
麻中(荀子見蘭槐下)
薏
薏苡(史記夏本紀注禹母修己見流星貫昴又吞神珠丨丨胸坼而生禹後漢書馬援傳援在交阯嘗)
(餌丨丨實用能輕身省慾以勝瘴氣南土丨丨實大援欲以為種軍還載之一車時人以為南土珍怪權貴皆)
(望之及卒後有上書譖之者以為前所載還皆明珠文犀帝益怒論衡禹母吞丨丨而生禹故夏姓曰姒)
(李瀚蒙求王陽囊衣馬援丨丨丨常衮重九謝賜餻酒等状茱萸清酒嘗聞舊俗之傳丨調䁑今覩靈珍之)
(味丨陳子昂題居延古城贈喬十二知之詩桂枝芳欲晚丨謗誰明王維送李員外賢郎詩丨丨扶衰病)
(歸來幸可將初杜甫寄李白詩稻粱求未足丨丨謗何頻劉長卿貶南巴至鄱陽題李嘉祐江亭詩猜嫌)
(傷丨丨愁暮向江蘺馬劉禹錫樂天少傅五月長齋廣延緇徒謝絶文友詩家供丨丨劉氏餉蕪菁韋莊)
(和鄭拾遺秋日感事詩米慚無丨丨麵喜有桄榔别陸龜蒙和襲美寒日書齋即事詩唯求丨丨供僧食著)
(氍毹待客牀偶梅堯臣魏文以予病渴贈丨丨二叢詩媿無相如才病相如渴潩水有丈人丨丨分叢苃)
(蘇軾丨丨詩伏波飯丨丨禦瘴傳神良網又程德孺惠海中柏石詩未欲連車收丨丨肯教沈取珊瑚又)
(元修菜詩見蒿蓬下遼黃庭堅詩黃金滿地無人費一斛明珠丨丨秋沈德相惠茶詩孰不恃丨丨伏波)
(煩謗囁龍完顔璹馬伏波詩明珠丨丨猶難辨萬里争教諭杜曹伯啓舟至常德出陸由辰抵沅書事詩)
(囊無丨丨防私論茶有茱萸敵瘴烟翁邵寶謝張提學惠丨丨仁詩辟濕初聞丨丨仁涯詩裏見來真)
薏米(本草丨苡其丨白色如糯米可作粥飯及磨麫食亦可同米釀酒陸游詩甑香炊丨丨又薏苡)
(詩初游唐安飯丨丨炊成不減彫胡美漢又冬夜與浦菴主說川食戲作詩唐安丨丨白如玉家栮脯美勝)
(肉)
薏仁(本草見薏珠下氣羣芳譜丨苡丨為末同粳米煮粥日日食補正利腸胃消水腫治風痺除胸中)
(邪氣治筋脈拘攣除消渴水飲)
薏珠(本草薏苡仁釋名見芑實下稍羣芳譜薏苡五六月結實青白色形如珠子而長故呼丨丨子)
(高士談詩井邊丨苡吐秋丨)
薏酒(五雜俎京師有丨丨用薏苡實釀之淡而有風致然不足快酒人之吸也鳳洲筆記薊州丨苡仁)
(丨周氏第一成氏次之三屯營所造更勝清冽秀美有出色香味之表者)
瓜
瓜華(禮記郊特牲天子樹丨丨不歛藏之種也注華果蓏也又作花易林丨丨瓠實百女同室醯苦不)
(熟未有配合主搜神記吳時有徐光者嘗行術於市里從人乞瓜其勿與便從索瓣杖地種之俄而丨生蔓)
(延生丨成實乃取食之丨五色線天寶六載驪山七夕夜張錦繒樹丨陳飲食焚香於庭)
瓜蔕(後漢書五行志安帝元初三年有瓜異本共生一丨同丨時以為嘉瓜宋書符瑞志漢安帝元初)
(三年二月東平陵有瓜異處共生八丨同丨博物廣志見瓜臍下)
瓜瓞(詩緜緜丨丨民之初生自土沮漆傳緜緜不絶貌丨紹也丨瓝也疏緜緜然不絶者是丨紹之丨瓜)
(之本實繼先歲之瓜歲歲相繼恒小于本若將無復長大之時也宋史樂志維宋肖德欽天顧右於皇道祖)
(丕釐靈祐葛藟繁殖丨丨孕茂克昌厥後世世孝奏徐陵文丨丨雖遥芳枝無遠)
瓜紹(詩緜緜瓜瓞疏見上)
瓜瓤(本草甜瓜丨丨氣味甘寒滑有小毒)
瓜瓣(爾雅果臝之實栝樓疏本草云栝樓葉似瓜葉形兩兩相值蔓延青黑色六月華七月實如丨丨是)
(也及謝惠連祭古冢文水中有甘蔗節梅里核丨丨皆浮出不甚爛壞)
瓜葉(爾雅疏見上穴酉陽雜俎見瓜下)
瓜犀(本草丨中瓣曰丨丨謝惠連祭古冢文蔗傳餘節表遺丨)
瓜子(王逢浦東女詩榖種看如丨丨金野鴉不銜田鼠竊)
瓜實(尚書序焚書坑儒疏衞宏古文奇字序云秦改古文以為篆隸國人多誹謗秦患天下不從而召諸)
(生至者皆拜為郎凡七百人又密令冬月種瓜於驪山硎谷之中温處丨丨乃使人上書曰丨冬有丨有詔天)
(下博士諸生說之人人各異則皆使往視之而為伏機諸生方相論難因發機從上填之以土皆終命也)
瓜臍(博物廣志北極如瓜蔕南極如丨丨瓜自蔕至臍以其中界之周圍為東西南北一輪是赤道也自)
(蔕至臍凡一百八十度自赤道至蔕凡九十度黃道之出入赤道者遠止二十三度半)
瓜皮(周書王羆傳有客與羆食瓜侵膚稍厚羆意嫌之及丨丨落地乃引手就地取而食之客甚有媿色)
(倉北堂書鈔王濬集云丨丨船本圖率用之耳寧可深入敵境也邪)
瓜頭(本草絲瓜集解時珍曰其瓜大寸許長一二尺甚則三四尺深綠色有皺點丨丨如鱉首)
瓜丁(本草甜瓜瓜蔕釋名丨丨苦丁香)
瓜蔓(爾雅瓞瓝其紹瓞注俗呼瓝瓜為瓞紹者丨丨緒亦著子但小如瓝宋史河渠志五月丨實延丨)
(謂之丨丨水詩劉跂暇日記四月丨丨水州河亭書事雨久草苗盛田蕪丨丨弱)(梅堯臣宿又送石昌)
(言學士詩見桂檣下吳又送李載之殿丞赴海州𣙜務詩丨丨水生風雨多船發棹唱吳歌蘇軾和子由)
(記園中草木詩汝今又不然時節看丨丨羊又陳州與文郎逸民飲别攜手河隄上詩春風料峭角轉河水)
(渺緜丨丨流璣陸游小舟遊西涇詩聊乘丨丨水閒泛木蘭船徐題薛景石瓜廬詩因看丨丨吐識得萬)
(古秋見王逢秋感詩豆苗下)
瓜蔞(彦周詩話退之城南聮句云紅皺㬠簷瓦黃團挂門衡是說乾棗與丨丨讀之猶想見西北村落間)
(氣象)
瓜瓠(詩七月食瓜八月斷壺九月菽苴采茶薪樗食我農夫箋丨丨之畜麻實之糝乾荼之菜惡木之薪)
(亦所以助男養農夫之具禮禮記月令仲冬行秋令則天時雨汁丨丨不成周委人凡畜聚之物注丨丨)
(葵芋禦冬之具也丨又場人樹之果蓏珍異之物以時斂而藏之注蓏丨之屬漢書食貨志見菜茹下)
(貴耳錄天道尚左星辰左轉地道尚右丨丨右纍詩傅玄蜀葵賦序蜀葵其苗似丨丨陸游舍北行飯梧)
(楸凋落風高後丨丨輪囷雨足時又星經丨丨五星在離珠北)
瓜蔬(唐書百官志凡近湯所潤丨丨先時而熟者以薦陵廟許有壬神山避暑晚行田間詩見禾黍下)
瓜菜(神仙傳仙人介象字元則會稽人有諸方術吳主聞之徵象到武昌甚敬貴之使象作變化種丨丨)
(百果皆立生可食分劉因和飲酒詩生事仰小園我丨丨好)
瓜果(公羊初稅畝傳注見桑荻下徒金史董師中傳倘以物貴或不時至則飢餓之將復有如曩歲殺)
(太尉馬毁太府丨丨出忿怨言起而為亂者矣蛛元史百官志見桃棃下楊維楨乞巧賦丨丨招靈絲格)
(瑞跽劉克莊即事詩丨丨拳祝㬋羅撲賣聲)
瓜李(古君子行樂府見瓜田下偓白居易雜感詩嫌疑遠丨丨言動慎亳芒韓八月六日作隄防丨)
(丨能終始免媿於心負此身)
瓜棃(楊載詩寧復乞巧陳丨丨)
瓜蓮(酈權七夕詩繡縷縈芳袂丨丨得巧梭)
瓜菽(中饋錄製蔬有配鹽丨丨)
瓜葛(晉書王悅傳導嘗與悅奕棋爭道導笑曰相與有丨丨那得為爾邪黃庭堅答為之詩林君維閩)
(英數面成丨丨平又薛樂道自南陽來入都留宿飲會餞行詩金蘭託生丨丨比諸從又贈張仲謀詩向)
(來情義比丨丨萬事略不置町畦李陳造雪夜與師是棋詩丨丨勝負間時亦近屑屑俊民用趙之美韻)
(詩把酒離筵且莫辭坐中丨丨暫相依)
瓜苧(欒城遺言族兄在廷問公學文如何曰前輩但看多做多而已區以别矣如丨丨之區自反而縮如)
(王祭不供無以縮酒)
瓜芋(應璩與尚書諸郎書檀氏園葵菜繁茂藷蔗丨丨亦離離尚萌未知三生復何種植陳世昌南湖)
(賦蔬圃之利丨丨薤菘蘆菔茄莎實繁有生答王炎竹賦環以桑麻之場帶以丨丨之區黃庭堅柳通叟)
(求田問舍詩横笛牛羊歸晚徑捲簾丨丨熟西疇通劉克莊元兒詩丨丨村邊一畝宫閉門不復問窮)
瓜蘆(茶經茶者南方之嘉木也巴山峽川有兩人合抱者其樹如丨丨注丨丨木出廣州似茶至苦澀)
(本草臯蘆釋名丨丨苦簦藏器曰南越志云龍川縣有臯蘆一名丨丨葉似茗)
瓜米(元史訾汝道傳里中嘗大疫有食瓜得汗而愈者汝道即多市丨及攜丨歴戸饋之或曰癘氣能染)
(人勿入也不聽)
瓜薑(東京夢華錄八月秋社各以社糕社酒相賫送貴戚宫院以豬羊肉腰子妳房肚肺鴨餅丨丨之屬)
(切作棋子片樣滋味調和鋪於飯上謂之社飯丨朱德潤軋賴機酒賦卑洞庭之黃柑陋列肆之丨)
瓜茶(沈與求戲詶嘗草茶詩慣看留客費丨丨政羨多藏不示夸)
瓜棣(急就篇見稻飯下注棣常棣也)
瓜涼(周書太祖紀侯莫陳悅懼太祖謀已詐為詔書與秦州刺史万俟普撥令與悅為黨援普撥疑之封)
(詔以呈太祖太祖表之曰臣自奉詔總平涼之師責重憂深不遑啟處訓兵秣馬唯思竭力前以人戀本土侯)
(莫陳悅窺窬進退量度且宜住此今若召悅授以内官臣列旆東轅匪朝伊夕朝廷若以悅堪為邊扞乞處以)
(丨丨一藩不然則終致猜虞於事無益顔馮子振十八公賦西轡丨丨南颿甌閩北毳狼胥之東筏駟望之)
(漘)
瓜地(杜甫投簡成華兩縣諸子詩見豆苗下自薛能老圃堂詩邵平丨丨接吾廬榖雨乾時偶鉏晁)
(冲之次韻集津兄懷嵩少示王立之詩陽坡日暖宜丨丨陰嶺天寒熟芋田)
瓜穴(酉陽雜俎衞國縣西南有丨丨冬夏常出水望之如練時有瓜葉出焉相傳苻秦時有李班者頗好)
(道術入穴中行可三百步廓然有宫宇牀榻上有經書見二人對坐鬚髮皓白班前拜于牀下一人顧曰卿可)
(還無宜久住班辭出至穴口有瓜數箇欲取乃化為石尋故道得還至家家人云班去來已經四十餘年矣)
瓜州(書禹貢三危既宅三苗丕敘疏正義曰左傳稱舜云四凶投之四裔舜典云竄三苗于三危是三危)
(為西裔之山也其山必是西裔未知山之所在地理志杜林以為敦煌郡即古丨丨也昭九年左傳云先王居)
(檮杌于四裔故允姓之姦居于丨丨杜預云允姓之祖與三苗俱放于三危丨丨今敦煌也左傳將執戎子)
(駒支范宣子親數諸朝曰來姜戎氏昔秦人廹逐乃祖吾離于丨丨乃祖吾離被苫盖蒙荆棘以來歸我先君)
(我先君惠公有不腆之田與女剖分而食之今諸侯之事我寡君不如昔者盖言語漏泄則職女之由詰朝之)
(事爾無與焉丨又先王居檮杌于四裔以禦螭魅故允姓之姦居于丨伯父惠公歸自秦而誘以來使偪我)
(諸姬入我郊甸則戎馬取之戎有中國誰之咎也注允姓陰戎之祖與三苗俱放三危者丨丨今敦煌漢書)
(地理志燉煌古丨丨地生美瓜于後漢書西羌傳陸渾戎自丨丨遷于伊川允姓戎遷渭汭東及轘轅在河)
(南山北者號曰陰戎陰戎之種遂以滋廣此周書李賢傳高祖西巡幸賢第詔曰朕昔冲幼爰寓州使持節)
(驃騎大將軍開府儀同三司大都督丨丨諸軍事丨丨刺史賢斯土良家勲德兼著受委居朕輔導積年念其)
(規弼功勞甚茂食彼桑椹尚懷好音矧兹惠矣其庸可忘今巡撫居此不殊代邑舉目依然益增舊想雖無屬)
(籍朕處之若親凡厥昆季乃至子姪等可並豫宴賜於是令中侍上士尉遲愷往丨丨降璽書勞賢又令狐)
(整傳太祖謂整曰卿少懷英略早建殊勲今者官位未足酬賞方當與卿共平天下同取富貴遂立為丨丨義)
(首仍除持節撫軍將軍通直散騎常侍大都督劉宋史高宗紀紹興三十一年十月乙丑金人趨丨丨錡遣)
(統領員琦拒之于皂角林一元史世祖紀壬辰丨丨屯田進瑞麥一莖五穗明統志丨丨城在肅州衛城)
(西五百二十六里味劉潛謝始興王賜柰啟酒泉之實稱于王賦丨丨之記自張文張載失題詩三巴黃)
(甘丨丨素柰覓杜甫解悶詩今日南湖采薇蕨何人為鄭丨丨自注鄭祕書審)
瓜洲(乾道庚寅奏事錄舊多景樓乃行者堂去年太守陳天麟侍郎別卜地起樓甚雄壮金焦二山在左)
(右而面對丨丨似勝自基也下楓窗小牘司諫吳表臣上疏言大江之南上荆鄂至常潤不過十郡之間)
(其要不過七渡上流最急者三荆南之公安石首岳之北津中流最急者二鄂之武昌太平之采石下流最急)
(者二建康之宣化鎮江之丨丨此七渡當擇官兵守之明一統志丨丨鎮在揚州府城南四十五里盖楊子)
(江之沙磧其状如瓜居民稠密商賈畢集鎮有丨丨渡以通鎮江又丨丨壩在揚州府城南四十五里其壩)
(有七三張祜題金陵渡詩潮落夜江斜月裏兩星火是丨丨按全唐詩洲作州)
瓜渚(王穉登客越志錢塘江一名浙江桑欽水經以為漸水當由浙字之誤西興隔水略如楊子丨丨所)
(乏者金焦兩點)
瓜步(晉書陳敏傳發荆州武旅順流東下徐州銳鋒南據堂邑征東勁卒耀威歴陽飛越横江之津泛涉)
(丨丨之渚威震丹陽擒寇建鄴帝南史宋文帝紀元嘉二十八年春正月丁亥魏太武自丨丨退歸俘廣陵)
(居人萬餘家以北丨又陳宣帝紀帝大閱武命都督陳景領樓艦五百出丨江上登玄武門宴羣臣以觀之)
(之又袁淑傳時魏軍南伐至丨丨文帝使百官議防禦術淑上議其言甚誕唐書張延賞傳丨丨舟艫津)
(湊而遥繋江南延賞請度屬揚州自是行無稽壅又宋史太祖紀破唐人于□江口直抵南岸焚其營柵破)
(之于丨丨淮南平明述異記丨丨在吳中吳人賣瓜于江畔因以名焉一統志丨丨山在揚州府儀真縣)
(西四十七里時名勝志丨丨山在六合縣東南二十里東臨大江齊築城山側名丨丨城西劉長卿更被奏)
(留淮南送從弟罷使江東詩寒潮落丨丨秋色上蕪城又登潤州萬歲樓詩垂山古渡寒烟積丨丨空洲遠)
(樹稀沾李嘉祐送陸灃還吳中詩丨丨寒潮送客楊花暮雨衣白居易奉詶淮南牛相公思黯見寄詩日)
(落龍門外潮生丨丨前雪朱長文春眺揚州西岡詩丨丨早潮吞建業蒜山晴照揚州杜牧金陵詩丨丨)
(逢潮信臺城過鴈音之梅堯臣詩水歸丨丨小船下秣陵多又送胡公疎金陵詩丨丨山旁夜泊人石頭)
(城邊舊遊客鶴楊萬里題連滄觀呈太守張幾冲詩蒜山舊址空黃丨丨新城照白鷗陸游賞心亭詩黯)
(黯江雲丨丨雨蕭蕭木葉石城秋古王惲佛狸祠詩丨丨市長連野戍佛狸祠慘荒烟)
瓜埠(明一統志丨丨山在江寧府六合縣東三十五里又名瓜步滁河水經此入大江)
瓜衍(左傳宣公十五年晉侯賞桓子狄臣千室亦賞士伯以丨丨之縣南史謝方明𫝊從兄景仁舉為)
(宋武中軍主簿方明知無不為帝謂曰愧未有丨丨之賞且當與卿共豫章國祿陸機演連珠柳莊黜殯非)
(貧丨丨之賞禽息碎首豈效先茅之田)
瓜肅(唐書郭震傳疏曰夫患在外者十姓四鎮是也患在内者甘涼丨丨是也關隴屯戍向三十年力用)
(困竭脫甘涼有一日警豈堪廣調發邪)
瓜鄯(周書太祖紀宕昌羌梁企定引吐谷渾寇金城渭州及南秦州氐羌連結所在蜂起南岐至于丨丨)
(跨州據郡者不可勝數後又念賢傳大統初拜太尉出為秦州刺史加太傅給部鼔吹三年轉太師都督河)
(涼丨丨渭洮沙七州諸軍事大將軍河州刺史)
瓜哇(元史丨丨𫝊丨丨在海外視占城益遠自泉南登舟海行者先至占城而後至其國其風俗土産不)
(可考大率情性語言與中國不能相通世祖出師海外諸蕃者惟丨丨之役為大張憲西番刀歌丨丨繡鑌)
(柔可曲東倭純鋼不受觸賢侯示我西番刀名壓古今刀劍錄)
瓜沙(舊唐書地理志丨丨節度使治沙州管沙瓜甘肅蘭伊岷廓等州又薛仁貴𫝊開耀元年高宗復)
(召見謂曰今西邊不靜丨丨路絶卿豈可高枕鄉邑不為朕指揮邪五代史四夷附錄莊宗拜義金為歸義)
(軍節度使丨丨等州觀察處置等使千元史成宗紀給丨丨之民徙甘州豆田者牛價鈔二六百錠元稹)
(縛戎人樂府中有一人能漢語自言家本長安窟小年隨父戍安西河渭丨丨眼看没)
瓜里(後漢書郡國志南陽郡宛本申伯國有丨丨津注東觀書鄧奉拒光武丨丨水經注淯水又西逕)
(史定伯碑南人西為丨丨津水上有三梁謂之丨丨渡明一統志丨丨津在南陽府城北四十里辨方志有)
(曰柴籬者是也津上有三梁謂之丨丨渡鄧奉拒光武于此)
瓜堝(遼史太宗紀四年春正月如丨丨夏四月至自丨丨)
瓜田(晉書劉曜載記陳安攻曜征西劉貢於南安休屠王石武自桑城將攻上邽以解南安之圍安聞之)
(懼馳歸上邽遇於丨丨武以衆寡不敵奔保張春故壘北史袁聿修傳初聿修以太常少卿出使巡省仍令)
(考校官人得失經兖州時邢邵為刺史别後送白紬為信聿修不受與邵書云今日仰過有異常行丨丨李下)
(古人所慎願得此心不貽厚責母夏侯湛瓜賦入果林造丨丨摘虎掌拾黃班落葉離潰於清泉古君子)
(行樂府丨丨不納履李下不正冠按晉來羅曲納履作躡履正冠作整冠陶潛飲酒詩邵生丨丨中寧似東)
(陵時氏岑參詩酒榼緣青壁丨丨傍綠溪問元好問納涼張莊詩山下行人遮日去却從茅屋丨丨又)
(贈史子桓尋親之行詩丨丨故侯貧且病噯莫助之徒自傷張澄和林秋日感懷詩丨丨無取終成謗市虎)
(相傳久是真雲濕種丨丨)(黃鎮成南山紫雲山居詩雨添舂藥水張羽咸陽宫行行人為問丨丨老地上)
(揮鋤休草草會又漢書王莽傳臨淮丨丨儀等為盜賊依阻稽長州注服虔曰姓丨丨名儀)
瓜疇(左思蜀都賦其圃則有蒟蒻茱萸丨丨芋區丨趙秉文答趙慶之節使詩遥想西川賢父老丨閑)
(伴故侯鉏)
瓜壟(陸游正月十六日園中詩年來洗盡東陵夢丨丨蕭蕭老故園)
瓜園(舊唐書王宏義傳宏義嘗於鄉里傍舍求瓜主恡之宏義乃狀言丨丨中有白兔縣官捕逐斯須園)
(苗盡矣輩王維丨丨詩序維丨丨高齋俯視南山形勝二三時同賦是詩兼命詞英數公同用園字為韻韻)
(任多少僴庾信擬咏懷詩昔日東陵侯唯見丨丨在韋應物奴重陽二甥詩風雨飄茆屋蒿草没丨丨)
瓜圃(元好問送李甫之官青州詩鄭重雙魚問消息故侯丨丨在東陵方回次韻張耕道喜雨詩香潤)
(迴丨丨聲酣起蔗林賦王惲咏田間詩斜日秋丨丨雲間雨過初倪瓉過薩仲明半野軒詩斜侵丨丨通)
(花藥稍傍薇垣近竹梧)
瓜序(徐璣有題薛景石丨丨詩)
瓜亭(闕名土風賦入丨丨而避暑臨穀塾而迎秋)
瓜橋(王逢復如乾封詩丨丨往未遑雲源訪殊便)
瓜戍(鼠璞今人到官賀謝語必言丨丨按齊侯使連稱管至父戍葵丘瓜時而往及丨而代期丨公問不)
(至請代弗許遂作亂弑齊侯此豈好出處矧戍役比之官則為猥賤尤難用之於慶賀)
瓜虀(倦游雜錄韓龍圖贄山東人鄉里食味好以醬漬瓜啗謂之丨丨韓為河北都漕廨宇在大名府府)
(中諸軍營多鬻此物韓嘗曰某營者最佳某營者次之趙說歎曰歐陽永叔嘗撰花譜蔡君謨亦著茘枝譜今)
(須韓龍圖贄撰丨丨譜矣)
瓜菹(詩中田有廬疆場有瓜是剝是菹獻之皇祖箋獻丨丨于皇祖者順孝子之心也)
瓜飲(南史齊文宣王子良傳夏月客至為設丨丨及甘果著之文教士子文章及朝貴辭翰皆發教撰錄)
瓜薦(晏殊中園賦織女耀而丨丨大昴中而芋食)
瓜薪(方回唱詶詩茅索願追田畯喜丨丨遥念室人悲)
瓜刀(晉書孫恩傳錢唐杜子恭有祕術嘗就人借丨丨其主求之子恭曰當即相還耳既而刀主行至嘉)
(興有魚躍入船中破魚得丨丨其為神效往往如此)
瓜鏡(皮日休臘後送内大德從勖遊天台詩他時丨丨知何用吳越風光滿御筵)
瓜綿(耶律楚材和冀先生韻詩宗親成蔕固國祚等丨丨)
瓜練(本草丨丨絞汁服止煩燥熱渴利小腸治五淋壓丹石毒洗面澡身去䵟&KR0845;令人悅澤白晳)
瓜牛(魏志胡昭傳注自作一丨丨廬淨埽其中營木為牀布草蓐其上至天寒時搆火以自炙呻吟獨語)
(正陸游詩秋光滿丨丨廬)
瓜豚(元史祭祀志丨丨大麥飯小麥麫季夏用之)
瓜蠹(薛士隆金龜賦序金龜丨丨也似龜而小首足介尾咸具色若中金焉元稹江邊詩池清漉螃蟹)
(丨丨拾&KR3968;蟊)
瓜貼(書史和薛紹彭為梁唐不收慰問帖云前世無大度危亂相乘躡白髮如蓮帽騧馬似丨丨)
瓜味(瓜蔬疏西瓜古無稱云金主征西域得之洪皓自燕中攜歸然丨中第一美丨而種徧天下不應晚)
(出異方之物乃爾吾地以蔣福柵橋二處為絶品然家園中所種色青白而作枕樣者便佳不必蒋柵也)
瓜字(李羣玉贈馮姬詩桂形淺拂梁家黛丨丨初分碧玉年)
瓜樣(端溪硯譜硯之形製曰丨丨)
瓜時(左傳齊侯使連稱管至父戍葵丘丨丨而往曰及瓜而代楊萬里齋房戲題詩醉鄉無日不丨丨)
(書圃何朝無菜色)
瓜期(陳造志喜賦揆歸塗之此由矧丨丨之匪遙從宫牒之百舍寄十口於萍漂)
瓜事(揮麈前錄宣和中蔡居安提舉祕書省夏日會館職于道山食瓜居安令坐上徵丨丨各疏所憶每)
(一條食一片坐客不敢盡言居安所徵為優欲畢校書郎董彦遠連徵數事皆所未聞悉有依據咸歎服之識)
(者謂彦遠必不能安後數日果補外)
瓜處(楊萬里賀皇太子生辰詩橘中招綺夏丨丨屏伾文)
瓜情(薛能新雪詩茶興留詩客丨丨想戍人)
瓜熟(山海經積石山有丨一歲三丨香庾信將命至鄴詶祖正員詩被隴文丨丨交塍穗低杜甫園)
(人送瓜詩江間雖炎瘴丨丨亦不早吾陸游詩五月新麫成六月甘丨丨袁士元送柴養先生游四明山)
(詩林壑夏涼宜避暑主人丨丨許分餐丨王逢寄崇明秦文仲詩白苧袍成雛養鶴水晶丨膾行鱸)
瓜甘(王禹偁寄題陜府南溪兼簡孫何兄弟詩菱脆擘瓊枝丨丨浮蜜筩)
瓜美(史記蕭相國世家召平者故秦東陵侯秦破為布衣貧種瓜于長安城東丨丨故世俗謂之東陵瓜)
(從召平以為名也)
瓜潤(晉書羊祜傳論泰始之際人祗呈貺羊公起平吳之策其見天地之心焉昔齊有黔夫燕人祭北門)
(之鬼趙有李牧秦王罷東并之勢桑枝不競丨丨空慙)
瓜分(戰國策樓緩曰天下將因秦之怒乘趙之敝而丨丨之趙且亡何秦之圖薛道衡隋高祖頌勾吳)
(閩粤河朔渭涘九縣丨丨三方鼎峙邦柳宗元封建論周有天下裂土田而丨丨之設五等羣后布履星羅)
(四周于天下職無名氏龍虎山賦丨丨道路之輻輳東南之車)
瓜剖(南史陳武帝紀八紘九野丨丨豆分鮑歐陽詹福州南澗寺記一朝丨丨中有雕琢照蕪城賦)
(見豆分下晚闕名土風賦忽丨丨而豆分若烟收而雨竟王灣夏馬嵬卿叔池亭即事寄京都二三知己)
(詩盛香蓮近拆新味丨初丨)
瓜嚼(杜甫與鄠縣源少府宴渼陂詩飯抄雲子白丨丨水精寒)
瓜成(詩中田有廬疆埸有瓜是剝是菹箋中田田中也農人作廬焉以便其田事於畔上種瓜丨丨又入)
(其稅天子剝削淹漬以為菹貴四時之異物)
瓜浮(朱灝逃暑賦晶盤赬而丨丨兮柰李流其丹乳)
瓜忌(酉陽雜俎丨惡香香中尤丨麝鄭注太和初赴職河中姬妾百餘盡騎香氣數里逆於人鼻是歲自)
(京至河中所過路瓜盡死一蔕不獲)
瓜苦(詩有敦丨丨烝在栗薪自我不見于今三年)
瓜祭(禮記玉藻食棗桃李弗致于核丨丨上環食中棄所操疏丨丨上環者食瓜亦祭光也環者横斷形)
(如環也斷則有上下環也上環是疐間下環是脫華處也祭時取上環祭之也)
瓜戰(清異錄吳越稱霅上瓜錢氏子弟逃暑取一瓜各言子之的數言定剖觀負者張宴謂之丨丨)
匏
匏瓜(論語吾豈丨丨也哉焉能繫而不食瓜易姤九五以把包瓜含章有隕自天疏以把包者把之為)
(物生於肥地丨丨為物繫而不食九五處得尊位而不遇其應是得地而不食故曰以把丨丨也齊書王僧)
(虔傳質非丨丨實羞空懸漢易林丨丨之德宜繫不食君子失輿官正懷憂又書天文志杵臼四星在危)
(南丨丨有青黑星守之魚鹽貴植宋史天文志丨丨五星在離珠北天子果園也曹洛神賦歎丨丨之無)
(匹兮咏牽牛之獨處偁阮瑀止欲賦傷丨丨之無偶悲織女之獨勤王禹七夕詩丨丨從繫滯糠粃任揚)
(簸)
匏子(瓜蔬疏丨丨瓜類也大而扁者可食小而長作細腰者可玩種類頗多偶得佳者不啻珍品瓠子匏)
(類也形稍長銳上豐下味似勝之唐鄭珣瑜所謂去毛爛烝莫拗折項此物也白帖李適之飲酒器有丨丨)
(巵)
匏葉(詩丨有苦丨濟有深涉箋瓠葉苦而渡處深謂八月之時疏陸璣云丨丨少時可為羹又可淹煮極)
(美)
匏瓠(晏殊中園賦丨丨在格以增衍藜藿緣陰而可摘晁補之即事次韻祝朝奉十一丈詩去年秋不)
(在丨丨緣庭架)
匏竹(周禮大師掌六律六同以合陰陽之聲皆文之以五聲宫商角徵羽皆播之以八音金石土革絲木)
(丨丨也禮記郊特牲歌者在上丨丨在下貴人聲也注丨笙丨箎笛也周語琴瑟尚宫鐘尚羽石尚角丨)
(丨利制大不踰宫細不過羽婆柳宗元游讌南池序羽觴飛翔丨丨激越熙然而歌然而舞持頤而笑瞪目)
(而倨不知日之將暮丨嵇康琴賦於時也金石寢聲丨屏氣)
匏土(韓愈送孟東野序樂也者鬱於中而泄於外者也擇其善鳴者而假之鳴金石絲竹丨丨革木八者)
(物之善鳴者也)
匏居(楚語靈王為章華之臺與伍舉升焉曰臺美夫對曰先君莊王為丨丨之臺高不過望國氛大不過)
(容宴豆材不妨守備用不煩官府民不廢時務官不易朝常先君是以除亂克敵而無惡於諸侯)
匏爵(鄒德溥郊禋賦饋食申之以盎齊兮又亞以丨丨之醍)
匏尊(蘇軾赤壁賦駕一葉之扁舟舉丨丨以相屬在又游祖塔院詩道人不惜階前水借與丨丨自嘗)
匏賦(李程有丨丨)
匏絃(謝朓雩祭歌禮充玉帛樂被丨丨)
瓠
瓠子(史記河渠書今天子元光之中而河決于丨丨東南注鉅野通于淮泗漢書溝洫志自河決丨丨)
(後二十餘歲歲因數不登而梁楚之地尤甚上乃使汲仁郭昌發卒數萬人塞丨丨決河于是上㠯用事萬里)
(沙則還自臨決河湛白馬玉璧令羣臣從官自將軍㠯下皆負薪寘決河上既臨河決悼功之不成廼作歌曰)
(丨丨決兮將奈何浩浩洋洋慮殚為河丨水經河水又東北過濮陽縣北丨丨河出焉又丨河出東郡濮)
(陽縣北河攀述異記漢武帝幸丨丨河聞水底有絃歌之聲李龍送皇甫别駕往開州詩人家夜雨黎陽)
(樹客渡秋風丨丨河)
瓠菜(齊民要術作丨丨羹法用瓠葉五觔羊肉三觔蔥二升鹽五合)
瓠蘆(南史蕭琛傳為宣城太守時有北僧南度唯賫一丨丨中有漢書序傳僧云三輔舊書相傳以為班)
(固真本琛固求得之其書多有異今者而紙墨亦古文字多如龍舉之例非隸非篆琛甚祕之又徐熙傳好)
(黃老隠於秦望山有道士過飲留一丨丨與之曰君子孫宜以道術救世開之乃扁鵲鏡經北齊書武成皇)
(后胡氏傳其母范陽盧道約女初懷孕有胡僧詣門曰此宅丨丨中有月既而生后舊唐書高宗紀燕山道)
(總管李謹行破高麗黨于丨丨河之西丨又劉仁軌傳咸亨元年東伐新羅仁軌率兵徑度丨河破其北方)
(大鎮七重城承水經注泡水上承濰水于下邑縣界東北注一水上濰水于杼秋縣界之北流世又謂之丨)
(丨溝水)
瓠葉(詩幡幡丨丨采之亨之傳幡幡丨丨貌庶人之菜也左傳夏四月趙孟叔孫豹曹大夫入于鄭鄭)
(伯兼享之子皮戒趙孟禮終趙孟賦丨丨子皮遂戒穆叔且告之穆叔曰趙伯欲一獻子其從之子皮曰敢乎)
(穆叔曰夫人之所欲也又何不敢注受所戒禮畢而賦詩丨丨詩小雅義取古人不以微薄廢禮雖丨丨兔首)
(猶與賓客享之厭後漢書劉昆傳見蒿矢下踏蘇軾和董傳留别詩伴老儒烹丨丨強隨舉子槐花)
瓠種(莊子惠子謂莊子曰魏王遺我大丨之丨我樹之成而實五石)
瓠實(易林見瓜花下)
瓠腹(柳宗元東海若文涌吾沫不足以發其窒旋吾波不足以穴丨之丨也)
瓠犀(詩齒如丨丨傳丨丨瓠瓣疏釋草云瓠棲瓣也孫炎曰棲瓠中瓣也棲與犀字異音同白敏中息)
(夫人不言賦翠羽常低多值歛眉之日丨丨難見少逢啟齒之時宋濓奉制譔蟠桃核賦鄙丨丨之脆薄並)
(玉質之堅貞)
瓠瓣(詩傳見上)
瓠棲(爾雅丨丨瓣注瓠中瓣也詩云齒如丨丨疏瓣瓠中瓣也一名丨丨人之齒美者似之故詩衛風碩)
(人美莊姜云齒如丨丨是也今詩作犀)
瓠丘(左傳襄公元年春己亥圍宋彭城非宋地追書也於是為宋討魚石故稱宋且不登叛人也謂之宋)
(志彭城降晉晉人以宋五大夫在彭城者歸寘諸丨丨注丨丨晉地河東東垣縣東南有壺丘)
瓠谷(班彪北征賦朝發軔于長都兮夕宿丨丨之元宫)
瓠水(徐陵長干寺衆食碑假使桑林不雨丨丨揚波猶厭稻粱永無飢乏)
瓠河(水經河水東北流而逕濮陽縣北為濮陽津注故城在南與衛縣分水城北十里有丨丨口有金隄)
(宣房塸良梁元帝登隄望水詩棗野知歎丨丨今可儔)
瓠瀆(水經注東郡濮陽縣有瓠子故瀆丨丨又東南逕清丘北)
瓠口(宋史河渠志鄭渠元引涇水自仲山西扺丨丨並北山東注洛三百餘里溉田四萬頃畝收一鍾)
瓠中(詩整居焦穫疏周有焦穫今扶風池陽丨丨是也後漢書南蠻傳注魏略曰高辛氏有老婦居王)
(室得耳疾挑之乃得物大如繭婦人盛丨丨覆之以盤俄頃化為犬其文五色因名槃瓠)
瓠脯(晉書祖逖傳嘗置酒大會耆老中坐流涕曰吾等老矣更得父母死將何恨乃歌曰幸哉遺黎免俘)
(虜三辰既朗遇慈父元酒忘勞甘丨丨何以咏恩歌且舞)
瓠羹(齊民要術見瓠菜下牘東京夢華錄相國寺橋西賈家丨丨楓窗小汴京如徐家丨丨王家乳)
(酪之類皆有名)
瓠歌(水經注漢孝文時河決酸棗東潰金隄大發卒塞之故班固云文堙棗野武作丨丨謂斷此口也)
瓠壺(蜀志張裔傳張府君如丨丨外雖澤而内實粗著齊書卞彬傳彬性飲酒以丨丨瓢勺杬皮為肴)
(帛冠十二年不改易以大瓢為火籠什物多諸脆異蓋博古圖漢丨丨公劉之詩曰酌之用匏則丨丨之制)
(取諸此舍揚雄酒箴䲭夷滑稽腹如丨丨秦蘇軾詩問田不歸屢為丨丨繞黃庭堅次韻答少章乞酒)
(詩斗酒得醉否枵腹如丨丨陸又奉和文潛贈旡咎詩雖肥如丨丨胸中殊不粗游詩身如椰子腹丨丨)
(三畝荒園常荷鋤莢貢師泰學圃吟見豆下)
瓠蠡(周禮凡祭祀社壝用大罍禜門用瓢齎注大罍瓦罍瓢謂丨丨也取甘瓠割去柢以齊為尊疏取質)
(略之意)
瓠瓢(宋史黎峒傳婦人服緦綆績木皮為布陶土為釡器用丨丨)
瓠尊(蘇軾哭刁景純詩我欲江東去丨丨酌行潦)
瓠老(徐賁菜邁詩蔩繁微瓞綿丨丨枯瓣折)
瓠破(周書藝術傳強練好言未然之事所至人皆敬信之宇文護未誅之前曾手持一大瓠到護第門外)
(抵而破之乃大言曰丨丨子苦未幾而護誅諸子並死)
瓠纍(詩南有樛木甘丨丨之傳纍蔓也)
瓠肥(蘇軾後把菊賦或糠覈而丨丨或梁肉而墨瘦來劉克莊贈徐相師詩使君豈必如椰大丞相元)
(要丨丨)
瓠繫(晉書杜預傳初攻江陵吳人知預病癭憚其智巧以丨丨狗頸示之)
葫
葫蘆(五代史四夷附錄牛蹄突厥其地尤寒水曰丨丨河夏秋冰厚二尺春冬冰徹底常燒器銷冰乃得)
(飲深宋史河渠志丨丨河源於西山始自冀州新河鎮入州武彊縣與滹沱河合流又地理志蕭關崇寧)
(四年建築東去丨丨河一十五里河又鄭文寶傳文寶言威州水甘土沃約丨丨臨洮二壓鳴沙蕭關兩戍)
(足以襟帶西涼咽喉靈武河又宋昌言傳熙寧初河決棗強而北昌言議於二股口障使東出丨丨下流以)
(除恩冀深瀛水患詔從之人又夏國傳昌祚遇夏人于磨臍隘夏之拒者二三萬昌祚乃分兵渡丨丨河奪)
(其隘府明一統志丨丨河在真定府寧晉縣東南來自順德流經任縣至此匯為澤即大陸澤亦名廣阿澤)
(有又丨丨河在大同府蔚州城北其水上槽狹下流闊似丨丨又丨丨山在嘉興府海鹽縣西南三十五)
(里海中潮汐消長此山如丨丨出没之狀丨董穀龍眼潭記白塔之左為秦駐峰大浮之右為丨灣綿亘圍)
(繞隠居金城而瞰之形勝盡矣江皇甫冉怨回紇歌收兵頡利國飲馬丨丨河鄭谷宿聞蘆管詩須知風)
(月千檣下亦有丨丨河畔人乃又本草醍醐性滑物盛皆透惟雞子殼及丨丨盛之不出也雲仙雜記王)
(筠好弄丨丨每吟咏則注水於丨丨傾已復注若擲之於地則詩成矣酉陽雜俎有人善翻丨丨云翻丨丨)
(易於翻鞠岸雜記胡廣以惡月生父母惡之藏之丨丨棄之河流側人收養之及長以為背其所生則害義)
(背其所養則背恩乃託丨丨而生乃姓胡名廣之盧氏雜記鄭餘慶清儉一日召親朋會食衆凌晨詣至日)
(高餘慶呼左右曰爛蒸去毛莫拗折項諸人以為必蒸鵝鴨良久就餐乃每人前下粟飯一椀蒸丨丨一枚相)
(國餐美諸人強進而罷折茹草紀事唐盧懷慎為相召客食曰爛蒸去毛莫拗項客以為非鵝即鴨也已而)
(下粟米飯惟丨丨一枚而已于續僊傳賣藥翁莫知其姓名常提一大丨丨賣藥後長安賣藥方買藥者多)
(抖擻丨丨已空内只有一丸出極大光明安于掌中謂人曰百餘年人間賣藥過却億兆之人無一人肯把錢)
(買藥喫深可哀哉令之自喫却藥纔入口足下五色雲生風起飄飄飛騰而去東軒筆錄陶榖文翰為一時)
(冠人或薦之太祖笑曰頗聞翰林草制皆檢前人舊本改換詞語此俗所謂依樣畫丨丨爾榖乃作詩曰堪笑)
(翰林陶學士年年依樣畫丨丨策原化記嵩山少杯寺元和中常因風歇有一老人杖扣門求宿寺人以關)
(門訖更不可開乃指寺外空室二間請自止宿亦無牀席老人即入屋二更後僧人因起忽見寺門外大明怪)
(而視之見老人所宿屋内設茵褥翠幕異常華盛又見陳列肴饌老人飲噉自若左右亦無僕從訝其所以又)
(不敢開門省問俱衆伺之至五更後老人睡起自盥洗訖懷中取一丨丨子大如拳遂取牀席帳幕凡是用度)
(悉納其中無所不受收訖以丨丨子内懷中空屋如故五燈會元月裏走金烏誰云一物無趙州東壁上挂)
(箇大丨丨酥竹坡詩話東坡在黃州時嘗赴何秀才會食油果甚因問主人此名為何主人對以無名東坡)
(又問為甚酥坐客皆曰是可以為名矣又潘長官以東坡不能飲每為設醴坡笑曰此必錯著水也他日忽思)
(油果作小詩求之云野飲花前百事無腰間唯繫一丨丨已傾潘子錯著水更覓君家為甚酥李端叔嘗為余)
(言東坡云街談市語皆可入詩但要人鎔化耳此詩雖一時戲言觀此亦可以知其鎔化之功也溪蠻叢笑)
(潘安仁笙賦曲沃懸匏汶陽匏篠皆笙之材蠻所吹丨丨笙亦匏瓠餘意但列管六與說文十三簧不同耳)
(徐夤贈東方道士詩丨丨窗畔挂是物在其間遇吕巖詩拄杖兩頭擔日月丨丨一箇隠山川貫休道者)
(詩身帶烟霞游汗漫藥兼神鬼在丨丨詩雨蔓霜藤老翠壺吟邊不是酒丨丨)(謝宗可詩瓢又原化記宰)
(相李藩嘗漂寓東洛往候丨丨生生曰郎君貴人也為唐逸史丨丨生善卜好飲酒人詣之必攜一壺故謂)
(丨丨生丨續幽怪錄李程遇鶴病創云三世人血可療今洛中丨生三世人也蒲錄紀事李固言初未第)
(時過洛有丨丨先生者知神靈間事詣而問命先生曰紗籠中人固言竟出入將相又歐陽修啼鳥詩獨有)
(花上提丨丨勸我沽酒花前傾詩又畫史仁宗書畫旁一印丨丨王素字畫奇甚又評丨丨韻謂前韻少)
(後韻多)
葫荽(茹草紀事晉書曰石崇奴勝白奴常種羅勒丨丨不親不疎范梈百丈春日紀懷詩草上丨丨偏)
(挺特花間蘆菔故高長)
葫茯(西吳枝乘吳興槎頭鯿為海内佳味束門外之丨丨與之齊名土人稱大頭菜小頭魚云)
薇
薇菜(詩采薇采薇薇亦作止曰歸曰歸歲亦莫止靡室靡家玁狁之故不遑啟居玁狁之故箋靡無遑暇)
(啟跪也古者師出不踰時今丨丨生而行歲晚乃得歸使女無室家夫婦之道不暇跪居者有玁狁之難故曉)
(之也)
薇草(本草白微釋名丨丨白幕春草葞骨美時珍曰微細也其根細而白也)
薇英(晏殊詩紅白丨丨落朱黃槿豔殘)
薇蕨(梁書阮孝緒傳昔周德雖興夷齊不厭丨丨漢道方盛黃綺无悶山林為仁由已何關人世李德)
(裕平泉山居雜記首陽翠微尚有丨丨山陽舊徑唯存竹木王令藏芝賦序自古詩之作見於今者凡三百)
(篇其以風賦比興而附見於物若蘋蘩丨丨荇苞苦藿荑唐葍蓫瓠匏瓜葛鬱薁葵藚葑芹藻莫茅茶蕳苓蓬)
(莠□蒿萇蒲萑葦葭菼蕭艾稂荍蓍芑禾麻菽麥黍稷豆菽秬秠穈粟稻梁菅苧卷耳芣苢菁莪莠葽荷華游)
(龍茹蘆芍藥之類雜見並出然此特草耳其多盖如此而未嘗及芝也劉基述志賦采丨丨於山阿兮擷芹)
(藻於水濱郊杜甫解悶詩見瓜州下輕又早發詩見粟馬下孟長安羈旅行野策藤竹山蔬丨丨新)
(蘇軾和陶歸園田居詩我飽一飯足丨丨補食前好黃庭堅長蘆寺下詩思歸誠獨樂丨丨漸春榮元問)
(贈休糧張鍊師詩見說西山好丨丨一枝青竹願隨君范梈贈鄧提舉之官江浙詩月盈自有時徯君采丨)
(丨詩潘音山中寄友人詩見稻粱下鈺陳高丁酉歲述懷故土多丨丨春江有鯉魴郭冰山詩從今寄)
(語問津人風雨西山丨丨老)
薇蕪(爾雅見蘪蕪下南廣志丨丨香草魏武帝以藏衣中張衡都賦薜荔蕙若丨丨蓀萇)
薇蘅(水經注錫縣有錫義山世傳列仙所居山高谷深多生丨丨草其草有風不偃無風獨搖)
薇銜(本草集解丨丨生漢中川澤及冤句邯鄲七月采莖葉隂乾)
薇蘭(易林冬採丨丨地凍堅難)
薇藿(曹植贈徐幹詩顧念蓬室士貧賤誠足憐丨丨弗充虛皮褐猶不全)
薇露(乾淳起居注侍宴官吳郡王已下各賜金柈盞匹段并丨丨酒香茶等)
薇垣(袁桷元旦朝迴詩詞臣不識金泥祕指點丨丨頒六符倪瓉賦薩仲明半野軒詩見瓜圃下)
薇帳(陳樵李夫人賦瑜珥在几茵馮在車芬若未寒丨丨在華翰有點蛾之綠奩餘漬粉之瓜李賀二)
(月詩丨丨逗烟生綠塵金翹峨髻愁暮雲季范成大初秋園池草木詩丨丨半生春艷桂叢四秋香)
薇歌(段成已首陽晴雪詩丨丨一曲對西山萬古清愁老翠巒)
薇作(詩見薇菜下也又傳丨菜丨生)
薇生(詩采薇箋西伯將遣戍役先與之期以采薇之時今丨丨矣先輩可以行也疏文王將以出伐豫戒)
(戍役期云采薇之時兵當出也王至期時乃遣戍役而告之曰我本期以采薇之時今丨亦丨止是本期已至)
(汝先輩可以行矣)
薇柔(詩采薇采薇丨亦丨止傳柔始生也箋柔謂脆脕之時)
薇剛(詩采薇采薇丨亦丨止傳少而剛也箋剛謂少堅忍時)
蕨
蕨芽(爾雅蕨虌疏鄭云今丨丨所在山谷有之堅杜甫客堂詩石暄丨丨紫渚秀蘆筍綠黃庭上蕭)
(家峽詩趁虚人集春疏好桑菌竹萌烟丨丨丨陸游贈石帆老人詩溪叟旋分菰米滑山童新采丨肥陳)
(傅良上已清明詩賴得二昆同一客丨丨蒲笋短檠邊又送楊似之提舉湖南詩見筍&KR1403;下元好問自鄧)
(州幕府暫歸秋林詩升斗微官不療飢中林春雨丨丨肥朱德潤訪劉道士詩春入山坳長丨丨青童邀我)
(飯胡麻)
蕨苗(楊萬里題張以道上舍寒綠軒詩雷聲一夜雨一朝森然送出如丨丨)
蕨根(楊萬里步過分水嶺詩石從何代落丨傍舊丨生盧琦山行雜咏山霧欲收紅日晏丨丨新洗碧)
(潭渾)
蕨手(楊萬里宿南嶺驛詩丨丨猶拳已箸長菊苗初甲可羹嘗)
蕨拳(葛長庾麻姑賦柳眉花面不成笑筍角丨丨聊自申方回舟行清溪入歙詩丨丨欲動茗抽芽節)
(近清明路近家)
蕨薇(詩見把桋下而劉基弔諸葛武侯賦丨丨不可以食兮焉睘睘獨處儲光羲喫茗粥作淹留膳)
(茶粥共我飯丨丨媿陸游晚飯罷小立門外有作詩此心何敢慕輕肥尚無功飽丨丨楊載送薛元卿歸)
(龍虎山詩金門詔下羽人歸欲向山中采丨丨雨段成已送馮資深歸西山詩此去莫憂缾粟罄西山足丨)
(丨多亦揭傒斯送譚仲章歸長沙詩欲投簪去從君采丨丨)
蕨菜(明一統志丨丨兖州府曲阜縣出花貢師泰送明原道赴南豐判官詩詩成江驛梅瘦酒醒山城)
(丨丨肥)
蕨萁(本草蕨釋名虌時珍曰爾雅云蕨虌也菜名陸佃埤雅云蕨初生無葉狀如雀足之拳又如人足之)
(蹶故謂之蕨周秦曰蕨齊魯曰虌初生亦類鼈脚故也其苗謂之丨丨)
蕨醬(韓駒曹山老送筍蕨與諸禪客同食詩丨帶寒山丨筍兼頭子油)
蕨莖(爾雅蕨虌疏丨山菜也初生似蒜丨紫黑色可食如葵)
蕨攗(爾雅蔆丨丨疏蔆一名丨丨郭云蔆今水中芰者字林云楚人名蔆曰芰可食國語曰屈到嗜芰俗)
(云蔆角是也)
蕨長(楊萬里過陂子逕詩一事說來人不信丨丨如樹蚓如蛇)
蕨肥(翁卷山中詩鳴泉漱石寒蒲潔宿霧蒸泥早丨丨倪瓉画溪山春曉圖詩連舸載書烟渚泊提壺)
(入林春丨丨)
藿
藿葉(禮記少儀注聶之為言牒也先丨丨切之復報切之則成膾唐太宗賦得白日半西山詩丨丨隨)
(光轉葵心逐照傾卵蘇軾攜白酒鱸魚過詹使君食槐葉冷淘詩青浮椀槐芽餅紅點冰盤丨丨魚)
藿豆(易林樹栽丨丨為鹿兔食君不慎護秋無收入)
藿蘼(沈與求客游元都賦酌餘波之清泠擷遺芳之丨丨)
藿茹(傅玄雜詩厨人進丨丨有酒不盈杯)
藿羹(戰國策見豆飯下聲南齊書劉善明傳丨丨布被猶篤鄙好惡色憎暮齡尤甚易林見菽豆下)
藿食(後漢書劉陶傳臣伏讀鑄錢之詔平輕重之議訪覃幽微不遺窮賤是以丨丨之人謬延逮及南)
(齊書杜京産傳葺宇窮巖采芝幽澗耦耕自足薪歌有餘確然不羣淡然寡慾麻衣丨丨二十餘載雖古之志)
(士何以加之曰說苑東郭祖朝上書于晉獻公請聞國家之計獻公肉食者已慮之矣丨丨者何預焉祖朝)
(曰肉食者一旦失計於廟堂之上若臣等丨丨寧無肝膽塗地於中原之野乎蕭子良啟民特尤貧連年失)
(稔草衣丨丨稍有流亡鄰沈約與約法師書此生篤信精深甘此丨丨盧照同崔少監作雙槿樹賦序若)
(布衣藜杖巖栖丨丨當堯時而非吏處漢代而無田學涉蕪淺文多瞽陋宜其屏竄用其靜默揭傒斯京城)
(閑居詩裘褐不自蔽丨丨空營營)
藿質(江淹為蕭驃騎譲豫司二州表伏願天鑄廣裁地靈厚載特垂蠲渥使不矜盈則丨丨蓬性庶無矯)
(奪)
藿香(廣志丨丨出海邊國莖如都梁葉似水蘇可著衣服中南方草木狀丨丨出交阯九真武平興古)
(諸國吏民自種之叢生五六月采日乾乃芬香二法苑珠林四月八日浴佛法當取三種香一都梁香丨丨)
(三艾納香梁潛溪詩眼古詩云博山爐中百和香鬱金蘇合及都又云氍毹五木香迷迭及都梁按廣志都)
(梁香出交廣形如丨丨迷迭出西域魏文帝有迷迭香賦本草丨丨釋名兜婁婆香時珍曰豆葉曰藿其葉)
(似之故名芬江淹丨丨頌桂以過冽麝以太詎及丨丨微馥微薰)
藿菽(柳宗元武功縣丞廳壁記盖常為稷州已而復縣其土疆沃美高厚有丘陵墳衍之大其植物豐暢)
(茂遂有秬秠丨丨之宜以化兮求予身其庶幾)(晁補之求志賦曾丨丨不足劉基雨中雜詩囊橐罄留貲)
(丨丨難充食)
藿薇(曾鞏寄子進弟詩我與子事親未飽丨與丨)
藿山(明一統志丨丨在肇慶府德慶州東北五里山有草如藿)
藿澤(易林雙鳥並飛欲歸稻池徑涉丨丨為矢所射傷我胸臆)
藿溪(明一統志丨丨在漳州府龍巖縣東北源自連城縣下流入九龍江昔人嘗聞溪邊有藿香因名)
藿囊(俗說何承天顔延年俱為郎何問顔曰丨丨是何物顔答曰此當復何解邪丨丨將是卿)
藿蠋(莊子奔蜂不能化丨丨越雞不能伏鵠卵而陳章腐草為螢賦並桃蟲而映彼中林齊丨丨光於)
(舊圃)
藿蒳(左思吳都賦見薑彙下)
蔞
蔞葉(柳貫送文郎中赴交趾詩炎風苦雨煩珍重丨丨檳榔取次嘗)
蔞蒿(詩翹翹錯薪言刈其蔞疏釋草云購商蔞郭云商蔞丨丨也生下田初生可啖本草白蒿釋名蘩)
(由胡丨丨蔏茶野菜譜丨丨春采苗葉熟食夏秋莖可作虀心可入蘇軾惠崇春江晚景詩丨丨滿地蘆)
(芽短正是河豚欲上時尺柳貫洪州歌詩丨丨鮮&KR0632;勝雞蘇滿河豚玉作膚)
蔞翣(禮記檀弓人死斯惡之矣無能也斯倍之矣是故制絞衾設丨丨為使人勿惡也)
蒿
蒿草(魏文帝陌上桑樂府寢丨丨蔭松柏涕泣雨面霑枕席)
蒿樹(陳高詩黍田荒出草丨丨大如楊)
蒿林(嵇康述志詩斥鷃擅丨丨仰笑神鳳飛)
蒿芹(韓愈陪杜侍御游湘西兩寺詩澗蔬煮丨丨水果剝菱芡梅堯臣答宣闐司理詩自慙流浪蹤不)
(得丨丨匹)
蒿菱(抱朴子外篇一條之枯無損繁林之蓊藹丨丨冬生無解觱發之肅殺)
蒿蔞(楚辭吳酸丨丨不沾薄只注葉似艾生水中脆美可食)
蒿蓬(易林洪魚逆流至人潛去丨丨代柱大屋顛仆萱沈約修竹彈甘蕉文今月某日有臺西階澤蘭)
(草到園同訴自稱雖慙杞梓頗異丨丨程陶潛咏貧士詩仲蔚愛窮居遶宅生丨丨蘇軾送建用詩鑿垣)
(種丨丨嘉榖誰復省生又元修菜詩馬援載薏苡羅等丨丨)
蒿萍(熊朋來瑟賦始肄丨丨之食載歌寤寐之服)
蒿芻(唐書五行志咸通十二年正月汾州孝義縣民家鼠多銜丨丨巢樹上)
蒿蘭(孟郊湘弦怨詩昧者理芳草丨丨同一鋤)
蒿蕭(史記日者傳蘭芷芎藭棄于廣野丨丨成林使君子退而不顧)
蒿莧(張籍新桃行詩高未出牆顛丨丨相凌摩)
蒿藜(杜甫無家别詩寂莫天寶後園廬但丨丨間韓愈南内朝賀歸呈同官詩樹以松與柏不宜丨丨)
(鬢鄒浩詩露零欺髮犬吠隔丨丨)
蒿荻(水經注沔水又東逕豬蘭橋橋本名荻蘭橋橋之左右豐丨丨于橋東劉季和大養豬襄陽太守曰)
(此中作豬屎臭可易名豬蘭橋百姓遂以為名矣)
蒿櫓(蘇軾詩廢宅生丨丨)
蒿莎(司馬光稷下賦譬若蘭芷丨丨布濩於雲夢之洳鴻鵠&KR1175;鶬鼔舞於渤澥之涯)
蒿麻(本草白芷釋名白茝芳香澤芬苻蘺虈莞葉名丨丨葯)
蒿艾(晉書皇甫謐傳謐上疏曰陛下披榛採蘭并取丨丨臣惟頑蒙備食晉粟齊書紀僧真傳僧真夢)
(丨丨生滿江驚而白之太祖曰詩人采蕭蕭即艾也蕭生斷流卿勿廣言蔣防草上之風賦飄杜蘅而芳氣)
(自遥歴丨丨而清聲漸遠是梅堯臣凌霄花賦夫何此草一旦一夕而遂曰凌霄使藜藿丨丨慕高艷而仰)
(翹翹也秋韓愈南山高樹行汝落丨丨間幾時復能飛貫休末江行詩天際霜雪作水邊丨丨衰黃庭)
(堅謝張泰伯惠黃雀酢詩殘飛丨丨間入網輒萬數)
蒿薺(程俱春日寫懷詩春風遍芳華一國盡狂醉窮閻獨不知但見長丨丨)
蒿蔚(李翺釋懷賦拔馨香之茞蘭兮樹丨丨以羅列)
蒿萊(後漢書向栩傳拜趙相及到官略不視文書舍中生丨丨陳書後主紀今陽和在節膏澤潤下宜)
(展春耨以望秋坻其有新闢塍畎進墾丨丨廣袤勿得度量征租悉皆停免張華鷦鷯賦序鷦鷯小鳥也生)
(於丨丨之間長於藩籬之下請夏侯湛獵兔賦見榛穢下陳襄學問至芻蕘賦當益請業之初丨丨盡及)
(暨咨事咨才之際草莽無遺贈高適秋日作寂莫無一事丨丨通四鄰戴叔倫詶張衆甫詩更慙張處士)
(相與别丨丨返李元操和從叔祿愔元日早朝詩誰憐張仲蔚日暮丨丨梅堯臣洛牡丹詩萌芽始見)
(長丨丨氣焰旋看壓桃李比又和吳舍人送郭尉詩用舍東方言虎鼠賤疎梅福丨丨元好問孝純宛邱)
(遷奉詩千里長河限南北一區寒土見丨丨瓦陳賡寒食祀墳迴登臨晉原廢寺詩佛閣丹青餘礫禪房)
(草木亦丨丨諸袁裒送仇仁父分教溧陽詩六朝舊迹徧丨丨盡是賢醉游處陳基如臯縣詩戒吏翦丨)
(丨分曹理鹽筴丨南唐後主浪淘沙詞金劍已沈埋壮氣丨晚凉天淨月華開)
蒿棘(江淹思北歸賦步庭蕪兮多丨丨顧左右兮絶親賓張鼎古銅雀臺賦但見蓁蓁丨丨生復看觺)
(觺飢鼯鬭庭白居易村居苦寒詩惟燒丨丨火愁坐夜待晨温筠題李衞公詩詩丨丨深春衛國門九年)
(於此盜乾坤)
蒿蔓(孟郊夜憂詩丨丨轉驕王菱荇減嬋娟)
蒿莠(任昉厲吏人講學詩雖欣辨蘭艾何用闢丨丨)
蒿粒(孟郊黃雀吟丨丨無人爭食之足為珍)
蒿色(爾雅蘩皤蒿蒿菣蔚牡菣疏此辯丨丨及有子無子者之異名也)
蒿屬(爾雅荓馬帚注似蓍可以為埽彗疏荓草似蓍者今俗謂蓍荓可以為埽彗故一名馬帚注似蓍說)
(文云蓍丨丨也生千歲二百莖可以為卜策白虎通云此天地之間夀考物也故問之是也)
蒿類(本草茵陳蒿釋名藏器曰此雖丨丨經冬不死更因舊苗而生故名因陳後加蒿字耳)
蒿山(明一統志丨丨在常州府宜興縣西南三十五里山産茶)
蒿平(宋史韓世忠傳崇寧四年夏人以重兵次丨丨嶺世忠率精銳鏖戰解去)
蒿里(漢書廣陵王傳王自歌曰何用為樂心所喜出入無悰為樂亟丨丨召兮郭門閎死不得取代庸身)
(自逝注師古曰丨丨死人里竹江總在陳旦解酲共哭顧舍人詩何言丨丨别非復林期林光朝哭伯兄)
(鵲山處士丨丨曲惟有一般丨丨曲長簫欲斷更教吹)
蒿壠(齊已與聶尊師話道詩畢竟荒原上一般丨丨平)
蒿磽(李賀送韋仁實兄弟入關詩我在山上舍一畝丨丨田)
蒿徑(雲笈七籖門巷陋隘丨丨荒梗中范成大元夜憶羣從詩愁裏仍丨丨閑更蓽門)
蒿宫(宋書符瑞志周德既隆草木茂盛丨堪為丨室因名丨丨謝莊宋明堂歌丨丨仰盖日館希旌)
(王儉侍皇太子釋奠宴詩三兆戒辰八鸞警旦風動丨丨雲棲參館)
蒿廬(史記東方朔傳宫殿中可以避世全身何必深山之中丨丨之下陸賈新語鮑邱之德行非不高)
(於李斯趙高也然伏隠於丨丨之下而不錄於世利口之臣害之也)
蒿室(竹書紀年周武王伐紂勝于牧野兵不血刃而天下歸之周德既隆草木茂盛蒿堪為宫室因名丨)
(丨丨黃佐乾清宫賦丨蘭唐嶻嶪迢遞)
蒿柱(吕覽明堂丨丨土階以見節儉獻拾遺記條陽山出神蓬如丨長十丈周初國人之周以為宫丨)
(所謂蒿宫也數馮宗大享議丨丨茅檐之規上圓下方之制考之大不踰三七之間定之方中必居景京之)
(地)
蒿弓(江表志竹馬丨丨固罔親於好弄杏壇槐里寧不倦於修身但勵志以為文每栖身而學武)
蒿箭(北史源彪傳陳將吳明徹寇淮南歴陽瓜步相尋失守趙彦深密訪討捍之計彪曰國家待遇淮南)
(失之同於丨丨以為宜以淮南委之王琳琳於曇頊不肯北面事之明矣庾信文春笋非糧秋丨無丨)
蒿矢(後漢書劉昆傳每春秋饗射常備列典儀以素木瓠葉為俎豆桑弧丨丨以射菟首每有行禮縣宰)
(輒率吏屬而觀之)
蒿豬(本草山豬一名丨丨)
蒿醬(麻九疇有和伯玉食丨丨詩)
蒿目(莊子世之仁人丨丨而憂世之患不仁之人決性命之情而饕富貴獨孤授運斤賦丨丨猶視蓬)
(心是師不鄭元祐贈翰古清詩世人丨丨敢覰師獨摩撫如訓羊)
蒿下(江淹雜體詩青鳥海上游鷽斯丨丨飛浮沉不相宜羽翼各有歸)
蒿長(葉適薛子舒墓詩燐迷王弼宅丨丨孟郊墳)
蒿蒸(顔延之庭誥欲者性之煩濁氣之丨丨故其為害則燻心智耗真情傷人和犯天性)
蒿間(鮑照代雉朝飛樂府媒已驚翳又逼丨丨潜彀盧矢直)
菌
菌草(王勃九成宫頌山村野塾家連丨丨之園谷飲川居戸有桃符之水)
菌子(黃庭堅次韻子瞻春菜詩驚雷丨丨出萬釘白鵝拆掌鼈解甲楊萬里有丨丨詩)
菌質(菌譜邑極西韋羌山高迥秀異寒極雪收林木堅瘦春氣微欲動土鬆牙活此菌候也丨丨外褐色)
(肌理玉潔芳薌韻味發釜鬲聞百步外盖菌多種例柔美皆無香獨合蕈香與味稱雖靈芝天花無是也宜特)
(尊之以冠諸菌)
菌形(墨客揮犀有丨生於朽木或糞壤上其丨如瑞芝潔白可愛夜則有光可以鑑物)
菌狀(内觀日疏謝幼貞嗜丨庭中忽生一菌丨如飛鳥沈子玉曰此謂禽芝以處女中單覆之則活煮而)
(食之可數百歲謝入取中單有鄰女乞火跨之翩然飛去謝但歎恨而已)
菌莖(酉陽雜俎宋州莆田縣破岡山武宗二年巨石上生丨大如合簣丨及盖黃白色其下淺紅盡為過)
(僧所食云美倍諸菌)
菌蓋(酉陽雜俎見上)
菌英(張衡思玄賦咀石丨之流丨)
菌花(菌譜稠膏蕈生孟溪山秋中霏雨零露浸釀山膏木腴蓓為丨丨戢戢多生山絶頂高樹杪初如蕊)
(珠圓瑩類輕酥滴乳淺黃白色味尤甘勝已乃傘張大幾掌味頓渝矣楊萬里蕈子詩土膏鬆暖都滲入蒸)
(出丨丨團戢戢)
菌柄(菌譜合蕈生韋羌山蓋菌多種例柔美皆無香獨合蕈香與味稱合蕈始名孟溪山中亦同時産惟)
(丨丨高無香氣土人以是别于韋羌焉)
菌耳(本草丨丨古槐桑上者良柘木者次之其餘樹上多動風氣發痼疾令人肋下急損經絡背膊悶人)
(葅黃庭堅食笋十韻詩甘和丨丨辛膳胹薑芥)
菌足(酉陽雜俎開成元年春成式修竹里私第書齋前枯紫荆數枝蠹折因伐之餘尺許至三年秋枯根)
(上生一丨大如斗下布五丨頂黃白兩暈綠垂裙如鵝鞲高尺餘至午色變黑而死焚之氣如麻香)
菌釘(馬祖常上京翰苑書懷詩六月椒香駝貢乳九秋雷隠丨收丨)
菌候(本草菌集解一曰合蕈又名台蕈生台之韋羌山寒極雪收春氣欲動土鬆芽活此丨丨也其質外)
(褐色肌理玉潔芳香韻味一發釜鬲聞於百步山人曝乾以售香味減於生者他山雖産其柄高而香劣不及)
(矣)
菌品(本草集解時珍曰丨丨不一宋陳仁玉著菌譜甚詳菌譜紫蕈赬紫色亦山中産俗名紫富丨丨)
(為下土又麥蕈多生溪邊沙壤鬆中味殊美丨丨最優)
菌譜(陳仁玉丨丨序芝菌皆氣茁也靈華三秀稱瑞尚矣朝菌晦朔莊生訕之至若儔其食品古則未聞)
(自商山茹芝而五臺天花亦甲羣彙仙居界台栝叢山峻拔仙靈所宫爰産異菌林居巖棲者左右芼之固藜)
(莧之至腴蓴葵之上瑞比或以羞王公登玉食自有此山即有此菌未有此遇也遇不遇無與菌事繄欲盡菌)
(性而究其用第其品作丨丨)
菌桂(山海經海内經南海之内有衡山有菌山有桂山郭注或云衡山有丨丨桂員似竹南方草木狀)
(桂有三種葉如柏葉皮赤者為丹桂葉似柿葉者為丨丨似枇杷葉者為牡桂離騷矯丨丨以紉蕙兮索胡)
(繩之纚纚大揚雄反離騷掍申椒與丨丨兮赴江湖而漚之注掍束也王粲遊海賦乘丨丨之芳舟浮大)
(江而遥逝方左思蜀都賦卭竹緣嶺丨丨臨崖若王儉靈丘竹賦靈夀而均茂儀丨丨而成林湛水交)
(南賦余受閬風之繽紛兮兼月殿之丨丨)
菌櫨(徐賁菜薖詩丨丨西蜀致苜蓿大宛得)
菌若(楚辭芳草譜按王逸云菌即薰司馬云大芝支遁云舜華則王說恐非七諫云飲丨丨之朝露即莊)
(子所謂朝菌者豈此邪歆東方朔七諫飲丨丨之朝露兮構桂木而為室劉九歎菀蘼蕪與丨丨兮漸藁)
(本于洿瀆)
菌芝(列子朽壤之上有丨丨者生于朝死于晦解酉陽雜俎五德芝如車馬丨丨如樓本草集丨丨)
(生深山之中大木之上泉水之側其状或如宫室如龍虎如車馬如飛鳥五色無常凡百二十種自有圖也)
(揚雄蜀都賦于近則有瑕英丨丨玉石江珠吕張華食舉東西廂樂詩丨丨茂枳棘柔蘇軾次韻梁仲屯)
(田詩空虛豈敢酬瓊玉枯朽猶能出丨丨)
菌蕈(清異錄丨丨有一種食之令人得乾笑疾士人戲呼笑矣乎)
菌檽(本草集解藏器曰地生者為丨木生者為丨)
菌蒲(山海經東山經孟子之山其木多梓桐多桃李其草多丨丨其獸多麋鹿)
菌蕭(謝朓思歸賦布丨丨於疎橑織菼亂於迴櫳)
菌露(劉禹錫贈僧詩三衣濡丨丨一錫飛烟空)
菌山(山海經見菌桂下)
菌閣(王襃九懷丨丨兮蕙樓觀道兮縱横勃唐高宗玉華宫山銘丨丨流霜椒臺凝霰王上劉右相)
(書荷裳桂楫拂衣于東海之東丨丨松楹高枕于北山之北王勣游北山賦蘭窗左闢丨丨斜臨宋之問)
(太平公主山池賦樵溪釣浦茅堂丨丨尋張德昇聲賦坐嘯竹林忘形丨丨謝朓游東田詩雲陟累榭隨)
(山望丨丨容劉孝綽侍宴詩臨炎出蕙樓望辰躋丨丨上官昭游長寧公主流杯池詩憑高瞰險足怡心)
(丨丨桃源不暇尋且用藤杯泛黃菊)(駱賓王疇昔篇相將丨丨卧青溪竇庠金山行詩瓊樓丨丨紛明媚)
(曲檻迴軒深且䆳早李德裕瀑泉亭詩丨丨饒佳樹菱潭有釣舟許渾秋寄劉尚書詩柳營書號海山暝)
(丨丨賦詩江樹秋書林逋夏日即事詩石枕凉生丨丨虛已應梅潤入圖薩都拉紫陽道士馮友直與余)
(同宿丨丨次日予過元符宫友直同僧安上人入五雲觀因以寄之詩道人采藥出山遲丨丨秋高襲羽衣)
(姚文奐茅山詩山雲護芝田山雨清丨丨)
菌榭(劉峻東陽金華山棲志蕙樓丨丨隠映林篁)
菌圃(梅堯臣詩丨丨隔嚻紛)
菌人(山海經大荒南經有蓋猶之山者其上有甘柤枝幹皆赤黃葉白花黑實東又有甘華枝幹皆赤黃)
(葉有青馬有赤馬名曰三騅有視肉有小人名曰丨丨)
菌首(庶物異名疏晏龍帝俊之子也有良琴六曰丨丨義輔蓬萌白民簡開垂漆)
菌枕(貫休山居詩一菴冥目在穹冥丨丨松牀蘚陣青)
菌鸖(汲冢周書王會解正南甌鄧桂國損子産里百濮九菌請令以珠璣瑇瑁象齒文犀翠羽丨丨短狗)
(為獻)
菌狗(山海經海内經有青獸如菟名曰丨丨)
菌蟪(陶弘景尋山志悼丨丨之危促羨靈椿兮未央堇王僧孺為韋雍州致仕表丨丨夕陰倏駛無幾)
(舜朝采飄零已及)
菌生(元稹連昌宫詞蛇出燕窠盤斗栱丨丨香案正當衙林寬苦雨詩敗屐陰苔積摧簷濕丨丨)
菌美(周伯琦上京雜詩丨出沙中丨椒生地上香)
菌肥(陳旅次韻韓伯清訪句曲外史詩渚霞落盌松花熟溪雨登柈石丨丨)
菌壯(五臺山記山盡豫章之材居僧苦其荒塞斧斤不力在在付之一炬樹故名柴木得雨之後精氣怒)
(生丨如斗丨所云天花者也牧兒得一本輒易一縑)
菌壓(庾信枯樹賦莫不苔埋丨丨鳥剥蟲穿或低垂於霜露或撼頓於風烟)
菌蠢(徐彦伯南郊賦芝房丨丨而玉英景雲璀璨而金萼皇甫松大隠賦垂蘿窱裊以樛結連巒丨丨)
(而相尋日溫庭筠洞戸詩朱莖殊丨丨丹桂欲蕭森蟲宋无僧觀畫蒲萄詩元氣淋漓草木活太隂丨丨)
(蛇蟄)
蕈
蕈味(廣菌譜香蕈生桐柳枳椇木上紫色者名香蕈字从&KR0708;从覃覃延也丨丨雋永有覃延之意)
蕈毒(徐賁菜薖詩丨丨笑非喜芥辛泣詎戚)
蔗
□林(蔗同神異經南方有&KR2464;丨之丨其高百丈圍三尺八寸促節多汁甜如蜜咋嚙其汁令人潤澤可以)
(節蚘蟲人腹中蚘蟲其状如蚓此消榖蟲也多則傷人少則榖不消是甘蔗能減多益少凡蔗亦然方回次)
(韻張耕道喜雨詩見瓜圃下)
蔗苗(糖霜譜唐大歷間有僧號鄒和尚跨白驢登繖山結茅以居須鹽米薪菜之屬書寸紙繫錢緡遣驢)
(負至市人知為鄒也取平值挂物於鞍縱歸一日驢犯山下黃氏丨丨黃請償於鄒鄒曰汝未知因蔗糖為霜)
(利當十倍吾語汝塞責可乎試之果信自此流傳其法至末年北走通泉縣靈鷲山龕中其徒追及但見一文)
(殊石像始知為大士化身而白驢者乃獅子也)
蔗尾(晉書文苑傳顧愷之每食甘丨恒自丨至本人或怪之云漸入佳境李俊民游青蓮詩漸佳如丨)
(丨薄險似羊腸)
蔗液(張載失題詩江南都丨釀丨豐沛石吳萊倭人小摺叠画扇子歌冰漿丨丨但滿缾榻被髮氣自)
(寧)
蔗滓(洞天清錄米南宫多游江浙間每卜居必擇山水秀處其初本不能作画後以目所見摹倣之遂得)
(天趣其作墨戲不專用筆或以紙筯或以丨丨或以蓮房皆可為画紙不用膠礬不肯于絹上作今所見米画)
(或用絹者後人偽作米氏父子不如此詩海空智藏經譬如甘丨既被壓已丨無漫味寒山玉堂挂珠簾)
(中有嬋娟子其貌勝神仙容華若桃李東家春霧合西舍秋風起更過三十年還成甘丨丨)
蔗榨(洪希文糖霜詩春餘丨丨榨為漿色弄鵝兒淺淺黃)
蔗漿(宋史樂志羽觴更陳厥味清凉飲之不煩又有丨丨糖霜譜糖霜之名唐以前無所見自古食蔗)
(者始為丨丨宋玉招魂所謂胹鼈包糕有柘漿是也暑乾淳歲時記丨丨金椀珍果玉壺初不知人間有塵)
(也謝梁元帝謝東宫賚瓜啟味奪丨丨甘踰石蜜洪于邵賜柑子狀顧萍實以虚言非丨丨之足擬咨)
(夔老圃賦丨丨盛夏而凍合萍虀祁寒而煖敷凍杜甫入奏行贈西山檢察使竇侍御丨丨歸廚金盌洗滌)
(煩熱足以寧君軀維又進艇詩茗飲丨丨攜所有瓷甖無謝玉為缸王勅賜百官櫻桃詩飽食不須愁内)
(熱大官還有丨丨寒菰米飯蒟醬露葵羹)(又春過賀遂員外藥園詩丨丨錢惟演詩丨丨消日熱晁補)
(之和王仲甫病暑詩丨丨金盌賴蠲煩内託潛隂數為敗許有壬詩玉食傳麟脯冰壺出丨丨陸游詩丨)
(丨那解破餘酲甘耶律楚材寄賈摶霄乞馬乳詩淺白痛思瓊液冷微酷愛丨丨凉馬祖常七夕舟中苦)
(熱詩嘗憶銀牀桐泣露更思玉椀丨流丨羅周權夏日訪黃府尹席上次黃德厚韻詩綺筵秩秩珍具丨丨)
(盌冷芙蓉露冰顧瑛詩丨丨玉椀泠泠)
蔗竿(王周西山晚景詩丨丨閑倚碧蓮朵靜淹紅)
蔗條(容齋隨筆甘蔗只生于南方北人嗜之而不可得魏太武至彭城遣人求酒及蔗于武陵王郭汾陽)
(在汾上代宗賜甘丨二十丨子虚賦所云諸柘也)
蔗挺(宋書張暢傳世祖鎮彭城拓䟦燾南侵至小市門曰魏主致意安北遠來疲乏若有甘蔗及酒可見)
(分世祖遣人答曰知行路多乏今付酒二器甘丨百丨野史盧絳中痁疾疲瘵夢一白衣婦人謂之曰子之)
(疾食丨即愈詰朝見鬻蔗者揣囊中無一鏹惟有唐韻一冊請易之其人曰吾負販者將此安用哀君欲之遂)
(貽數丨絳食之旦而疾愈)
蔗節(謝惠連祭古冢文見瓜瓣下丨白居易想東游五十韻詩味苦蓮心小漿甜丨稠方回雪中憶)
(昔詩定應冥漠猶遺恨丨丨瓜犀啟夜丘)
蔗味(齊民要術雩都縣土壤肥沃偏宜甘丨丨及采色餘縣所無一節數寸長郡以獻御群芳譜交趾)
(丨特醇厚本末無厚薄其丨至均圍數寸長丈餘取汁曝之數日成飴入口即消彼人謂之石蜜)
蔗名(何遜七召丨有盈丈之丨桃表兼斤之實)
蔗色(糖霜譜丨有四丨曰杜蔗曰西蔗曰艻蔗本草所謂荻蔗也曰紅蔗本草崑崙蔗也紅蔗止堪生噉)
(艻蔗可作沙糖西蔗可作霜色淺土人不甚貴杜蔗紫嫩味極厚專用作霜)
蔗利(泉南雜志甘蔗幹小而長居民磨以煮糖從海售商其地為稻利薄丨丨厚往往有改稻田種蔗者)
(故稻米益之)
蔗境(晉書文苑傳見蔗尾下及儲巏送馬侍郎歸故城詩懷歸當擬瓜期算老誰能丨丨逢)
蔗橘(蕭穎士登故宜城賦秔稌丨丨雜荆衡之蓄桑麻黍粟侔冀魏之境)
蔗芋(宋史闍婆國傳果實有木瓜椰子蕉子丨丨筠杜甫贈王侍御契詩偶然存丨丨幸各對松)
蔗藕(祝允明南園賦丨丨菱芡榛榧橙橘雪徐渭歲暮夜雪招二王詩人虀果小飲詩虀鹽糝充瓶立)
(丨丨霜消飽膈酸)
蔗山(名山記丨丨在淳安縣東北山分八面水注十𣲖五代時宋齊丘讀書其上明一統志丨丨在嚴)
(州府淳安縣東北四十二里相傳昔人于此種蔗故名)
蔗田(糖霜譜凡蔗最困地力今年謂丨丨者明年改種五榖以息之霜戶器用曰蔗削曰蔗鎌曰蔗凳曰)
(蔗碾曰榨斗曰榨牀曰漆瓮各有制度傍韋應物送唐明府赴溧水詩魚鹽濱海利薑丨湖丨)
蔗畦(格物叢話丨叢生丨而種之身似竹而實大者四五寸圍長六七尺有紫色者有青色者)
蔗菴(陳樵丨丨賦丨丨主人挾册兔園自稱傖父英詞玉潤高標鳳翥)
蔗削(糖霜譜見蔗田下)
蔗鎌(糖霜譜見蔗田下)
蔗凳(糖霜譜見蔗田下)
蔗碾(糖霜譜見蔗田下)
蔗糖(羣芳譜丨丨以蜀及嶺南者為勝江東雖有劣於蜀産會稽所作乳糖視蜀更勝糖霜譜白丨一)
(名荻蔗一名艻蔗一名蠟蔗可作丨紅丨亦名紫蔗即崑崙蔗也止可生啖不堪作丨)
蔗霜(蔬食譜見秫粉下魯糖霜譜見蔗色下糖兩鈔摘腴丨丨即糖霜黃直答雍熙長老寄霜詩遠)
(寄丨丨知有味又糖霜譜曰遂寧有糖冰冠於四郡玉熙朝樂事重九日以蘇子微漬梅滷雜和丨丨梨橙)
(榴小顆名曰春蘭秋菊於黃庭堅答雍熙長老寄糖霜詩遠寄丨丨知有味勝崔子水精鹽楊萬里慶長)
(叔招飲一杯未釂雪聲璀然即席走筆詩只有丨丨分不得老夫自要嚼梅花又清明果飲詩雪藕新將削)
(冰水丨丨只好點青梅盤王逢宫中行樂詞玉盞瓊花露金紫丨丨)
蔗餳(元史泰定帝紀罷造福建歲供丨丨交江表傳孫亮使黃門以銀椀并蓋就中藏吏取州所獻甘)
(丨丨黃門先恨藏吏以鼠矢投餳中啟言吏不謹亮呼吏持餳器入問曰此器既蓋無緣有此若矢先在餳中)
(當濕今矢中燥黃門將有恨于汝耶吏叩頭曰嘗從某求宫中莞蓆宫蓆有數不敢與亮曰必是此也覆問黃)
(門具首服為容齋隨茟糖霜之名唐以前無所見自古食蔗者始蔗漿宋玉招魂所謂胹鼈炮羔有柘漿些)
(是也其後為丨丨江表傳孫亮使黃門就中藏吏取交州所獻甘丨丨是也後又為石蜜南史郡志云榨甘蔗)
(汁曝成飴謂之石蜜本草亦云煉糖如乳為石蜜是也後又為蔗酒唐書赤土國用甘蔗作酒雜以紫瓜根是)
(也唐太宗遣至摩揭它國取熬糖法即詔揚州上諸蔗榨瀋如其劑色味愈西域遠甚然只是今之沙糖蔗之)
(用盡于是不言作霜然則糖霜非古也南陸龜蒙江南秋懷寄華陽山人詩野饋誇菰飯江賈丨丨)
蔗飴(南方草木狀諸蔗一曰甘丨交趾所生者圍數寸長丈餘頗似竹斷而食之甚甘笮取其汁曝數日)
(成丨入口消釋彼人謂之石蜜)
蔗蜜(龐鑄却暑詩丨丨漿寒冰皎皎画簾鉤冷月梢梢)
蔗□(劉孝感謝東宫賜淨饌啟餅兼髓乳漿苞丨丨)
蔗酒(宋書張暢傳見蔗挺下酒又隋書赤土國傳以甘丨作丨雜以紫瓜根色黃赤其味亦香美)
蔗酎(王勃七夕賦香涵丨丨吹肅蘭旌)
蔗杖(魏文帝典論自敘余學擊劍閱師多矣四方之法各異惟京師為善桓靈之間有虎賁王越善斯術)
(稱於京師河南史阿言昔與越遊具得其法余從阿學之精熟嘗與平虜將軍劉勲奮威將軍鄧展等共飲宿)
(聞展善有手臂曉五兵又稱其能空手入白刃余與論劍良久謂言將軍法非也余顧嘗好之又得善術因求)
(與余對時酒酣耳熱方食芋丨便以為丨下殿數交三中其臂左右大笑展意不平求更為之余言吾法急屬)
(難相中面故齊臂耳展言願復一交余知其欲突以取交中也因偽深進展果尋前余却脚鄛正截其顙坐中)
(驚視余還坐笑曰昔陽慶使淳于意去其故方更授以祕術今余亦願鄧將軍捐棄故伎更授要道也)
蔗庶(羣碎錄宋神宗問吕惠卿曰丨字從丨何也曰凡草木種之俱正生丨獨横生蓋丨出也故從庶)
蔗大(唐書南蠻傳闍婆有丨丨如脛)
蔗長(瀛涯勝覽瓜哇國有甘丨麤大丨可二三丈)
蔗熟(韓翃送山陰姚丞援妓之任兼寄山陰蘇少府詩加餐共愛鱸魚肥醒酒仍憐甘丨丨)
蔗冷(薛能留題詩壓春甘丨丨喧雨荔枝深)
御定駢字類編卷一百七十七
