欽定四庫全書
御定駢字類編卷二百三十四補遺
人事門十
長
長治(漢書賈誼傳建久安之埶成丨丨之業)
長新(陸贄東郊朝日賦惟天德與聖夀配朝日而丨丨)
長久(禮記婦順備而後内和理内和理而後家可丨丨也故聖王重之忠經惠澤丨丨黎民咸懷)
長生(晉書束晳傳太康中郡界大旱晳為邑人請雨三日而雨注衆為晳誠感而作歌曰束先生通神明)
(請天三日甘雨零我黍以育我稷以生何以疇之報束丨丨老子天長地久天地所以能長且久者以其不)
(自生故能丨丨女莊子必靜必清無勞女形無搖精乃可以丨丨)
長福(漢書谷永傳陛下誠垂寬明之聽無忌諱之誅使芻蕘之臣得盡所聞於前不懼後患直言之路開)
(則四方衆賢不遠千里輻湊陳忠羣臣之上願社稷之丨丨也)
長壽(晉書元帝紀於時有玉冊見於臨安白玉麒麟神璽出於江寧其文曰丨丨萬年又左思魏都賦)
(其閭閻則丨丨吉陽永平思忠劉逵注丨丨吉陽永平思忠四里名也又張說奉和聖製賜王公千秋鏡應)
(制詩千秋題作字丨丨帶為名自注以長綬為帶取丨丨之義)
長享(漢書東方朔𫝊身處尊位珍寳充内外有廩倉澤及後世子孫丨丨晉書左貴嬪傳丨丨豐年福)
(禄永綏百梁簡文帝唱導文丨丨福永斷六塵)
長齡(梁武帝會三教詩密行貴隂德顯證表丨丨)
長年(管子導血氣以求丨丨皆盧思道後園宴詩嘗聞昆閬有神仙雲冠羽珮丨丨又漢宮閣記未)
(央宫有宣明丨丨温室昆德四殿)
長命(庾信正旦蒙趙王賚酒詩正旦辟惡酒新年丨丨杯)
長發(詩濬哲維商丨丨其祥)
長隆(隋圜丘歌鴻基惟永福祚丨丨)
長利(國語故王天下者必先諸民然後庇焉則能丨丨注丨丨長有福利也)
長王(國語昔聖王之處民也擇瘠土而處之勞其民而用之故丨丨天下)
長守(孝經高而不危所以丨丨貴也滿而不溢所以丨丨富也忠經君子守道所以丨丨其休)
長保(晏子晏子聘於吴吴王曰敢問丨丨威強勿失之道若何晏子對曰先民而後身先施而後誅強不)
(暴弱貴不凌賤富不傲貧百姓並進有司不侵民和政平不以威強退人之君不以衆強兼人之地其用法為)
(時禁暴故世不逆其志其用兵為衆屛患故民不疾其勞此丨丨威強勿失之道也)
長慶(王粲行辭新福歌漢國保丨丨垂祚延萬世)
長固(晉書孝武定王皇后傳寧康三年中軍將軍桓冲等奏曰臣聞天地之道蓋相須而化成帝后之德)
(必相協而政隆然後品物流形彝倫攸敘靈根丨丨夲枝百世天人同致莫不由此梁簡文帝南郊頌序南)
(山之壽無極七百之基丨丨)
長道(詩順彼丨丨屈此羣醜)
長規(晉書陸機𫝊先王達經國之丨丨審存亡之至數謙已以安百姓敦惠以致人和寬沖以誘俊乂之)
(謀慈和以結士民之愛)
長冊(漢書辛慶忌傳夫將不豫設則無㠯應卒士不素厲則難使死敵是㠯先帝建列將之官近戚主内)
(異姓拒外姦軌不得萌動而破滅誠萬世之丨丨也亦作策賈誼過秦論振丨丨而御宇内)
長算(隋書袁充𫝊故知洪基丨丨永永無窮抱朴子謀夫協思進其丨丨)
長駕(隋書梁睿傳遠撫丨丨王者令圖易俗移風有國恒典)
長制(晉書熊遠𫝊遠以為秦漢因赦賜爵非丨丨也)
長法(北史劉昶傳國家昔在恒代隨時制宜非通世之丨丨)
長計(戰國策楚王曰楚國僻陋託東海之上寡人年幼不習國家之丨丨今上客幸教以明制寡人聞之)
(敬以國從)
長技(漢書鼂錯傳匈奴之丨丨三中國之丨丨五)
長御(晉書陸機𫝊又有以見綏世之丨丨識人情之大方)
長立(韓非子太山之功丨丨於國家而日月之明久著於天地)
長存(譚子化書用神含真可以丨丨)
長天(王勃秋日登洪府滕王閣餞别序落霞與孤鶩齊飛秋水共丨丨一色)
長空(唐明皇野次喜雪詩繁雲低遠岫飛雪舞丨丨)
長雲(馬戴遠水詩勢引丨丨斷波凝片雪流)
長星(史記封禪書有司言元宜以天瑞命不宜以一二數一元曰建二元以丨丨曰光三元以郊得一角)
(獸曰狩云)
長庚(詩東有啓明西有丨丨著史記天官書丨丨如一匹布天)
長垣(星經紫微一名天營一名丨丨又漢書地理志陳留郡縣丨丨)
長風(宋書宗慤傳慤父炳高尚不仕慤年少時炳問其志慤曰願乘丨丨破萬里浪)
長飇(何遜贈江長史别詩丨丨落江樹秋月照沙漵)
長掃(王筠蜀葵花賦值油雲之廣臨屬光風之丨丨)
長烟(沈約宿東園詩夕隂帶層阜丨丨引輕素)
長霧(鮑照日落望江贈荀丞詩亂流灇大壑丨丨匝高林)
長暉(梁簡文帝秋晚詩促陰横隱壁丨丨斜度窗)
長夏(沈佺期有所思樂府坐看丨丨晚秋月照羅幃)
長嬴(爾雅夏為丨丨)
長日(禮記郊之至也迎丨丨之至也大報天而主日也)
長至(禮記日丨丨履又四民月令近古婦人常以冬至日獻襪於舅姑踐丨丨之義也)
長暄(庾信謝趙王惠酒詩風池還更暖寒谷遂丨丨)
長寒(庾信謝趙王賚絲布等唘靈臺久客從此數炊黍谷丨丨於今更暖)
長宵(謝惠連秋懷詩耿介繁慮積展轉丨丨半)
長夜(秦嘉留郡贈婦詩丨丨不能眠伏枕獨展轉)
長山(梁簡文帝薄晚逐涼北樓廻望詩斷雲留去日丨丨減半天)
長嶽(江淹陸東海譙山集詩輕風暖丨丨雄虹赫遠峰)
長巒(陸機苦寒行凝冰結重磵積雪被丨丨)
長島(沈佺期早發平昌島詩積氣衝丨丨浮光溢大川)
長嶼(何遜初發新林詩鐃吹響清江懸旗出丨丨)
長崖(鮑照登廬山望石門詩高岑隔半天丨丨斷千里)
長竇(沈佺期過蜀龍門詩丨丨亘五里宛轉復嵌空)
長麓(范廣泉征虜亭餞王少傅詩結轍塵高衢祖供懸丨丨)
長江(晉書陸機傳丨丨制其區宇天又孫綽傳天祚未革中宗龍飛非惟信順協於人而已實賴萬里)
(丨丨畫而守之耳)
長淮(趙嘏李先輩擢第東歸有贈送詩門掩丨丨心更遠渡連芳草馬如飛)
長洪(蘇軾百步洪詩丨丨斗落生跳波輕舟南下如投梭)
長汧(沈約從齊武帝瑯琊城講武應詔詩鳳蓋捲洪河珠旗掃丨丨)
長渭(王褒從軍行牧馬濱丨丨營軍毒上涇)
長伊(沈約三日侍鳳光殿曲水宴應制詩清洛漸筵丨丨流陛)
長漣(高適漣上别王秀才詩浩蕩對丨丨君行殊未休)
長涇(唐太宗詠飲馬詩駿骨飲丨丨奔流灑絡纓)
長泉(阮籍大人先生傳朝造駕乎湯谷兮夕息馬乎丨丨又范成大題張氏新亭詩煩將鍊火炊香飯)
(更引丨丨煮鬭茶)
長渠(夏侯湛浮萍賦步丨丨以遊目兮覽随波之微草)
長湖(湛方生還都帆詩高岳萬丈峻丨丨千里清)
長河(鮑照冬至詩丨丨結瓓玕層冰如玉岸)
長浦(王融遊仙詩遺珮出丨丨舉䘧望層城)
長川(曹植洛神賦浮丨丨而忘返思綿綿而增慕)
長溪(任昉泛丨丨詩丨丨永東舍震區窮水域)
長津(謝靈運擬魏太子鄴中集詩百川赴巨海衆星環北辰照灼爛霄漢遙裔起丨丨)
長汀(謝靈運白石巖下徑行田詩千頃帶遠堤萬里瀉丨丨)
長流(晉書王濬𫝊臣水軍風發乘勢造賊城加宿設部分行有次第無緣得於丨丨之中廻船過渾令首)
(尾斷絶丨陳琳遊覽詩翺翔戲丨逍遥登高城)
長浪(鮑照與荀中書别詩勞舟厭丨丨疲旆倦行風)
長波(劉勰新論飄若輕鷗之汎丨丨沛若吞舟之颺大壑木華海賦丨丨涾湤迆涎八裔)
長湍(高邁濟河焚舟賦烘大川焮丨丨龍吼乎沸潭魚喁乎湯泉)
長源(謝靈運山居賦寫丨丨於遠江派深毖於近瀆)
長脉(劉孝綽太子洑落日望水詩耿耿流丨丨熠熠動微光)
長潯(張融海賦盻芬芳於遥渚汎灼爍於丨丨)
長瀾(李賀經沙苑詩野水泛丨丨宫牙開小蒨)
長淀(謝朓將遊湘水尋句溪詩瑟汨瀉丨丨潺湲赴兩岐)
長瀨(屈原九章丨丨湍流泝江潭兮)
長溜(傅休奕苦雨詩屯雲結不解丨丨周四阿)
長灘(元微之丨丨夢李紳詩慙愧夢魂無遠近不辭風雨到丨丨)
長泛(任昉泛長溪詩丨丨滄浪水平明至曛黑)
長瀉(鮑照觀漏賦箭既沒而復登波丨丨而弗歸)
長注(王褒漏刻銘箭水無絶靈虬丨丨)
長冰(徐陵出自薊門行屢戰橋恒斷丨丨塹不流)
長壑(晉書張協傳畫丨丨以為限帶流谿以為關)
長橋(晉書周處傳處自知為人所惡乃慨然有改勵之志謂父老曰今時和歲豐何苦而不樂耶父老歎)
(曰三害未除何樂之有處曰何謂也答曰南山白額猛獸丨丨下蛟并子為三矣處曰若此為患吾能除之)
長虹(蘇軾次韻周邠寄雁蕩山圖詩石橋先去踏丨丨)
長梁(張衡西京賦亘雄虹之丨丨結芬橑以相接)
長關(六韜丨丨遠候)
長圍(南史張邵傳邵至襄陽築丨丨修立堤堰創田數千頃公私充給又蘇軾祭常山廻小獵詩黃茅)
(岡下出丨丨)
長榆(史記淮南王傳廣丨丨開朔方如淳注丨丨塞名)
長城(史記蒙恬傳秦已并天下乃使蒙恬將三十萬衆北逐戎狄收河南築丨丨因地形用制險塞起臨)
(洮至遼東延袤萬餘里不唐書李勣𫝊治并州十六年以威肅聞帝嘗曰煬帝擇人守邊勞中國築丨丨以)
(備虜今我用勣守并突厥不敢南賢丨丨遠矣自又秦系傳與劉長卿善以詩相贈答權德輿曰長卿以為)
(五言丨丨系用偏師攻之雖老益壯)
長郊(吴均橘賦若乃秋夜初露丨丨欲素風賫寒而北來雁銜霜而南渡方散藻於年深遂凝貞於冬暮)
長逵(常建太公哀晚遇詩王侯擁朱轂軒蓋曜丨丨)
長衢(左思詠史詩冠蓋蔭四術朱輪竟丨丨)
長路(杜甫野老詩丨丨關心悲劒閣片雲何意傍琴臺)
長畝(詩禾易丨丨終善且有丨傅休奕桃賦結柔根以列樹兮豔丨而駢羅)
長術(何遜登石頭城詩連檣入廻浦飛蓋交丨丨)
長阜(嵇康贈秀才入軍詩南凌丨丨北厲清渠)
長陂(吴均夾樹樂府桂樹夾丨丨復值清風吹)
長畛(李賀新夏歌野家麥畦上新壠丨丨徘徊桑柘重)
長隧(王融三月三日曲水詩序射集隼於高墉繳大風於丨丨)
長圻(隋煬帝早渡淮詩晴霞轉孤嶼錦帆出丨丨)
長紘(張融海賦丨丨四斷平表九絶)
長埒(庾信詠畫屏風詩淺草開丨丨行宫繞細厨)
長棧(李洞送東宫賈正字之蜀詩丨丨懷宫樹疎峰露劒州)
長莽(張衡西京賦縱獵徒赴丨丨)
長薄(吴均酬蕭新浦王洗馬詩思君出江湄慷慨臨丨丨)
長衍(皇甫冉江草歌送盧判官被遥隰兮經丨丨雨中深兮烟中淺)
長楸(庾信三月三日華林園馬射賦於是咀銜拉鐡逐日追風并試丨丨之埓俱下蘭池之宮王褒游)
(俠篇鬭雞横大道走馬出丨丨)
長墟(何遜贈王左丞詩丨丨上寒靄曉樹沒歸霞)
長陌(陶潛雜詩寒風拂枯條落葉掩丨丨)
長磯(范成大麻線堆詩隨山刊古木尋壑得丨丨)
長隰(梁元帝詠霧詩五里浮丨丨三辰晦遠天)
長樗(春秋公及晉侯盟于丨丨)
長葛(春秋宋人取丨丨)
長勺(春秋公敗齊師于丨丨)
長干(北齊書顔之推傳經丨丨以掩抑展白下以流連吴均古意詩妾家横塘北發艷小丨丨)
長壍(北史齊文宣帝紀車駕至平州遂西道趣丨丨)
長阪(坂同魏志文聘傳太祖授聘兵使與曹仁追討劉備於丨丨又曹植公讌詩秋蘭被丨丨朱華冒)
(綠池)
長沙(漢書賈誼傳以誼為丨丨王太傅丨李白秋浦歌山川如剡縣風日似丨)
長廣(漢書地理志瑯琊郡縣丨丨)
長平(漢書地理志汝南郡縣丨丨)
長社(漢書地理志潁川郡縣丨丨注應劭曰宋人圍長葛是也其社中樹暴長更名丨丨師古曰長讀如)
(本字)
長安(漢書地理志京兆尹縣丨丨嘗晉書明帝紀幼而聰哲為元帝所寵異年數歲坐置膝前屬丨丨)
(使來因問帝曰汝謂日與丨丨孰遠對曰丨丨近不聞人從日邊來居然可知也元帝異之明日宴羣僚又問)
(之對曰日近元帝失色曰何乃異間者之言乎對曰舉目則見日不見丨丨由是益竒之)
長都(班彪北征賦朝發軔於丨丨兮注長安也)
長陵(漢書地理志左馮翊縣丨丨明杜甫遣興詩丨丨銳頭兒出獵待發)
長子(漢書地理志上黨郡縣丨丨注師古曰長讀曰長短之長今俗為長幼之長非也)
長羅(漢書地理志陳留郡縣丨丨)
長濼(遼史太宗紀天顯三年春正月己未幸丨丨)
長洲(十洲記丨丨一名青丘在南海辰巳之地地方各五千里去岸二十五萬里上饒山川及多大樹)
長豐(唐書地理志瀛洲河間郡河間西北百里有丨丨渠貞觀二十一年刺史朱潭開又西南五里有丨)
(丨渠開元二十五年刺史盧暉自束城平舒引滹沱東入淇通漕溉田五百餘頃)
長樂(史記高祖紀七年二月高祖自平城過趙雒陽至長安丨丨宫成丞相已下徙治長安又易林二)
(至靈臺文所止遊雲物備具丨丨無憂)
長定(三輔黃圖林光宫中有丨丨宫)
長信(漢書外戚𫝊趙氏姊弟驕妬班偼伃恐久見危求共養太后丨丨宮上許焉三輔黃圖丨丨宫漢)
(太后常居之按通靈記太后成帝母也后宫在西秋之象也秋主信故宫殿皆以長信長秋為名楊於陵賀)
(册皇太后表堯門荐祉延寳祚於無疆丨丨頤神播歡心於率土)
長春(舊唐書高祖紀高祖率軍濟河舍于丨丨宫三秦士庶至者日以千數高祖禮之咸過所望梁洽)
(晴望丨丨宮賦夫丨者仁夀之宗符丨者發生之所向杜甫過鄭縣亭子詩雲斷岳蓮臨大路天晴宫柳暗)
(丨丨端又左思魏都賦西闢延秋東啓丨丨注門之外東有丨丨門西有延秋門)
長秋(後漢書明德馬皇后紀永平三年春有司奏立丨丨宮注皇后所居也丨者久也丨者萬物成熟之)
(初也故以名焉請立皇后不敢指言故以宫稱之)
長楊(漢書地理志右扶風盩厔縣有丨丨宮有射熊觀秦昭王起三輔黃圖丨丨宮在盩厔縣東南三)
(十里夲秦舊宮漢修飾之以備行幸宮中有垂楊蔭數畝因以為名揚雄丨丨賦振師五柞習馬丨丨)
長門(司馬相如丨丨賦序孝武皇帝陳皇后時得幸頗妬别在丨丨宫愁悶悲思聞蜀郡成都司馬相如)
(天下工為文奉黃金百斤為相如文君取酒因干解悲愁之辭而相如為文以悟主上陳皇后復得親幸)
長庲(晏子景公築路寢之臺三年未息又為丨丨之役二年未息又為鄒之長塗)
長府(論語魯人為丨丨)
長廊(唐太宗元日詩霜戟列丹陛絲竹韻丨丨)
長庭(左思魏都賦丨丨砥平鐘虡夾陳)
長楣(盧思道大慈照寺詩迥題飛星没丨丨宿霧凝)
長橛(爾雅所以止扉謂之閎注門辟旁丨丨也左傳曰高其閈閎長杙即門橛也)
長杙(爾雅注見上)
長簷(盧思道後園宴詩南樓日已暮丨丨鳥應度衣又顔氏家訓梁朝全盛之時貴游子弟無不燻剃)
(面傅粉施朱駕丨丨車跟高齒屐坐碁子方褥憑斑絲隐囊列器玩於左右從容出入望若神仙)
長翼(晉書張協傳爾乃嶢榭迎風秀出中天翠觀岑青彤閣霞連丨丨臨雲飛陛凌山望玉繩而結極承)
(倒景而開軒)
長除(李尤高安館銘丨丨臨起櫺檻相承)
長苑(王僧孺答江琰書况復詠高梧而賦修竹背清淮而遊丨丨)
長亭(王褒送别裴儀同詩河橋望行旅丨丨送故人)
長影(庾信奉和同泰寺浮圖詩丨丨臨雙闕高層出九城)
長圃(晉書潘岳傳遨墳素之丨丨步先哲之康衢)
長才(晉書劉輿傳時稱越府有三才潘滔大才劉輿丨丨裴邈清才)
長吟(晉書嵇康傳採薇山阿散髮巖岫永嘯丨丨頤神養夀)
長詠(禮記今之教者伸其佔畢疏言今之師不曉經義但謳吟丨丨以視篇簡而已杜牧杜秋娘詩愁)
(來獨丨丨聊可以自怡)
長哦(宣和書譜内臣岑宗旦暮年一無嗜好如道人衲子寄傲親朋間優游卒歲略不為身後計得酒輒)
(醉酣丨丨揮洒以為真樂)
長言(禮記言之不足故丨丨之丨丨之不足故嗟歎之)
長句(杜甫蘇端薛復筵簡薛華醉歌詩坐中薛華善醉歌歌辭自作風格老近来海内為丨丨汝與山東)
(李白好)
長篇(文心雕龍曹攄清靡于丨丨季鷹辨切于短韻)
長歌(舊唐書薛仁貴傳領兵擊九姓突厥于天山仁貴發三矢射殺三人其餘一時下馬請降軍中歌曰)
(將軍三箭定天山戰士丨丨入漢關唐書李泌傳泌年九歲即賦丨丨)
長嘯(晉書阮籍傳籍嘗於蘇門山遇孫登與商略終古及栖神道氣之術登皆不應籍因丨丨而退至半)
(嶺聞有聲若鸞鳳之音響乎巖谷乃登之嘯也遂歸其又謝鯤傳鄰家高氏女有美色鯤嘗挑之女投梭折)
(兩齒時人為之語曰任達不已幼輿折齒鯤聞之慠然丨丨曰猶不廢我嘯歌)
長謠(吕安與嵇茂齊書昔李叟入秦及關而歎梁生適越登嶽丨丨劉琨答盧湛詩何以叙懷引領丨)
(丨時孫綽秋日詩山居感變遠客興丨丨)
長呼(唐書高麗傳出入陳兵丨丨禁切行人畏竄至投坑谷)
長歔(北史景穆十二王傳順䰅鬢俱張仰面看屋憤氣奔湧丨丨而不言)
長吁(李白遊溧陽北湖亭望瓦屋山懷古贈同旅詩丨丨相勸勉何事來吳關)
長憂(鮑照學陶彭澤體詩丨丨非生意短願不須多)
長歎(晉書索襲傳襲不與世交通或獨語獨笑或丨丨涕泣或請問不言王昌齡贈史昭詩是夕鴻始)
(來齋中起丨丨)
長恨(鮑照代東門行長歌欲自遣彌起丨丨端)
長想(晉書成公綏傳希高慕古丨丨遠思)
長思(嵇康琴賦理重華之遺操慨遠慕而丨丨)
長懷(唐明皇送張說廵邊詩端拱復垂裳丨丨御遠方)
長願(上官昭容駕幸三會寺應制詩太平詞藻盛丨丨紀鴻休)
長慮(荀子將為天下生民之屬丨丨顧後而保萬世也)
長憶(李白月下吟解道澄江淨如練令人丨丨謝元暉)
長顰(梁簡文帝妾薄命篇玉貌歇紅臉丨丨串翠眉)
長盼(陸機列仙賦違品物以丨丨妙羣生而為言)
長語(杜甫詩不敢丨丨臨交衢)
長揖(漢書高帝紀沛公西過高陽酈食其為里監門曰諸將過此者多吾視沛公大度乃求見沛公沛公)
(方踞牀使兩女子洗酈生不拜丨丨曰足下必欲誅無道秦不宜踞見長者于是沛公起攝衣謝之)
長跪(古詩丨丨問故夫新人復何如)
長齋(南史劉虯𫝊虯精信釋氏衣粗布禮佛丨丨愛杜甫飲中八仙歌蘇晉丨丨繡佛前醉中往往逃)
(禪)
長蔬(沈約齊禪林寺尼淨秀行狀年至七歲自然持齋家中請僧行道聞讀大涅槃經不聽食肉於是即)
(丨丨不噉)
長醉(李白將進酒樂府但願丨丨不願醒丨杜牧宿長慶寺詩終日官閒無一事不妨丨是遊人)
長飽(古樂府行行隨道經歷山陂馬啖柏葉人啖柏脂不可丨丨聊可遏饑白居易放鷹詩不可使丨)
(丨不可使長饑)
長貧(漢書陳平傳固有美如陳平丨丨者乎啼李商隱楊本勝說于長安見小兒阿衮詩漸大應數丨)
(丨學恐遲)
長閑(蘇軾六月二十七日望湖樓醉書未成小隐聊中隐可得丨丨勝暫閑)
長逸(晉書束晳傳全素履於丘園背纓綏而丨丨)
長勤(梁書范雲傳齊文惠太子嘗出東田觀穫顧謂衆賓曰刈此亦殊可觀衆皆唯唯雲獨曰夫三時之)
(務實為丨丨伏願殿下知稼穡之艱難無徇一朝之宴逸)
長番(杜甫遭田父泥飲美嚴中丞詩名在飛騎籍丨丨歲時久)
長假(晉書叚灼傳灼前後陳事輒見省覽然身微宦孤不見進序乃取丨丨還鄉里蘇軾和致仕張郎)
(中春晝詩舊因蓴菜求丨丨新爲楊枝作短行)
長告(白居易百日假滿詩丨丨初從百日滿故鄉元約一年迴元好問出京詩從宦非所堪丨丨欣得)
(請)
長别(庾信師尚父授丹書贊自論秉鉞丨丨垂綸)
長健(詐渾王居士詩有藥身丨丨無機性自閑)
長人(史記孔子世家孔子長九尺有六寸人皆謂之丨丨而異之)
長者(國語客曰人長之極幾何仲尼曰僬僥氏長三尺短之至也丨丨不過十數之極也)
長身(蘇軾和錢穆父送别詩連鑣接武兩丨丨鴛鷺行中語笑親)
長妻(後漢書馮勤傳曾祖父楊宣帝時為弘農太守有八子皆為二千石兄弟形皆偉壯唯勤祖父偃長)
(不滿七尺常自恥短陋恐子孫之似也乃為子伉娶丨丨生勤長八尺三寸)
長白(晉書惠賈皇后傳初武帝欲為太子娶衞瓘女元后納賈郭親黨之說欲㛰賈氏帝曰衞公女有五)
(可賈公女有五不可衞家種賢而多子美而丨丨賈家種妬而少子醜而短黑)
長姣(史記蘇秦𫝊前有樓闕軒轅後有丨丨美人)
長美(史記漢武帝紀大為人丨丨言多方略而敢為大言處之不疑)
長大(莊子生而丨丨美好無雙少長貴賤見而皆說之此上德也)
長巨(荀子古者桀紂丨丨姣美天下之傑也)
長頭(北史齊神武帝紀目有精光丨丨高權齒白如玉)
長額(南史陶弘景傳細形丨丨)
長臉(羅隐巫山高樂府珠零冷露丹墮楓細腰丨丨愁滿宫)
長蛾(大業拾遺記煬帝宫女爭畫丨丨官日給螺子黛五斛號蛾子綠)
長眉(史記司馬相如𫝊丨丨連娟微睇緜藐人古今注魏宫人好畫丨丨丘遲答徐侍中為贈婦詩)
(丨丨横玉臉皓腕卷輕紗)
長目(宋史文天祥傳體豐偉美晳如玉秀眉而丨丨)
長谷(黃庭内景經丨丨元繞郊邑注丨丨鼻也)
長舌(詩婦有丨丨維厲之階)
長脣(山海經梟陽國在北朐之西其人人面丨丨黑身有毛反踵見人笑亦笑左手操管)
長頰(郭璞羽民國贊鳥喙丨丨羽生則卵)
長頸(梁書諸夷傳頓遜之外大海洲中又有毘騫國去扶南八千里𫝊其王身長丈二頭長三尺自古来)
(不死莫知其年王神聖國中人善惡及將來事王皆知之是以無敢欺者南方號曰丨丨王)
長鬚(韓愈寄盧仝詩一奴丨丨不裹頭一婢赤脚老無齒)
長鬛(左傳椘子享公于新臺使丨丨者相)
長髯(元史耶律楚材傳太祖定燕聞其名召見之楚材身長八尺美髯宏聲帝偉之處之左右遂呼楚材)
(曰烏爾圖薩哈勒而不名烏爾圖薩哈勒蓋國語丨丨人也)
長髮(楚辭丨丨曼鬋豔陸離些)
長爪(楚辭大招丨丨踞牙談笑狂只)
長鬟(陳後主採桑樂府廣袖承朝日丨丨碍聚枝)
長臂(郭璞丨丨國贊雙肱三尺體如中人彼曷為者丨丨之民)
長肱(張希復菩薩寺書事聫句卷箔賴丨丨)
長腰(李賀南園詩宫北田塍曉氣酣黃桑飲露窣宮簾丨丨健婦偷攀折將餧吳王八蠒蠶又郡邑志)
(楚人丨丨硬米縮頸鯿魚言美味也丨丨尚載撐腸米闊領先裁蓋癭衣)(蘇軾别黃州詩又王資深思歸)
(賦時則有紫菱丨丨紅芡圓實起又沈遼蹋盤曲社中飲酒不要錢樂神打丨丨鼓)
長左(荀子楚之孫叔敖期思之鄙人也突秃丨丨軒較之下而以楚霸注丨丨左脚長也)
長脛(劉勰新論伊尹之興土功也丨丨者使之蹋鍾強脊者使之負土眇目者使之準繩傴僂者使之塗)
(地)
長沮(論語丨丨桀溺耦而耕)
長翟(國語汪芒氏之君也守封嵎之山者也為漆姓在虞夏商為汪芒氏於周為丨丨今為大人)
長冠(後漢書輿服志丨丨一曰齋冠)
長帽(楊基桂林即興詩花布短衣齊䣛製竹皮丨丨覆眉裁)
長衣(晏子景公為巨冠丨丨以聽朝疾視矜立日宴不罷)
長袍(唐書車服志唐初賞朱紫者服于軍中其後軍將亦賞以假緋紫有從戎缺骻之服不在軍者服丨)
(丨)
長衫(庾信奉和趙王春日詩細管調歌曲丨丨教舞兒)
長躬(後漢書五行志獻帝建安中男子之衣好為丨丨而下甚短)
長裾(北史李諧傳諧長子岳岳弟庶庶弟蔚昆季並尚風流丨丨廣袖從容甚美孔叢子子高衣丨丨)
(振裒袖方履粗翣見平原君丨徐陵玉臺新詠序驚鸞冶袖時飄韓掾之香飛燕丨宜結陳王之佩)
長袖(梁元帝對燭賦爾乃傳芳醁楊清曲丨丨留賓待華燭)
長袂(王僧孺為人有贈詩曼聲古難匹丨丨世無侣)
長襦(漢書匈奴傳孝文前六年遺匈奴書曰皇帝敬問匈奴大單于無恙服繡袷綺衣丨丨錦袍各一比)
(疎一黃金飾具帶一黃金犀毗一繡十匹錦二十匹赤綈綠繒各四十匹使中大夫意謁者令肩遺單于)
長裙(盧照隣辛司法宅觀妓詩丨丨随鳳管促柱送鸞杯)
長組(杜牧長安雜詩豐貂丨丨金張輩駟馬文衣許史家)
長佩(離騷高余冠之岌岌兮丨余丨之離離)
長蓑(儲光羲牧童詞圓笠覆我首丨丨披我襟)
長笻(王安石登寳公塔詩倦童疲馬放松門自把丨丨倚石根)
長枕(唐書三宗諸子傳元宗為太子嘗製大衾丨丨將與諸王共之睿宗知喜甚)
長茵(張華上巳詩臨川懸廣幕夾水布丨丨)
長簟(王昌齡趙十四兄見訪詩客来舒丨丨開閣延清風)
長幔(李賀惱公詩繡沓褰丨丨羅裙結短封)
長釵(庾肩吾南苑看人還詩細腰宜窄衣丨丨巧挾鬟)
長檠(韓愈短燈檠歌丨丨八尺空自長短檠二尺便且光)
長瓢(元結石魚湖上醉歌我持丨丨坐巴丘酌飲四座以散愁)
長鎗(李賀始為奉禮憶昌谷山居詩丨丨江米熟小樹棗花香)
長席(李賀潞州張大宅病酒遇江使寄上十四兄詩椒桂傾丨丨鱸魴斫玳筵)
長筵(宋書樂志丨丨列嘉賓四潘尼後園頌丨丨遠布廣幕周)
長笛(趙嘏長安晚秋詩殘星幾點雁横塞丨丨一聲人倚樓)
長簫(梁元帝赴荆州泊三江口詩疊鼓随朱鷺丨丨應紫騮)
長甬(周禮鍾已厚則石已薄則播侈則柞弇則鬱丨丨則震)
長絃(杜牧贈歌人詩泥情遲急管流恨咽丨丨)
長律(晉書律歷志歌聲濁者用長笛丨丨歌聲清者用短笛短律)
長柳(漢書藝文志黃帝丨丨占夢十一卷甘德丨丨占夢二十卷庾信周上柱國齊王憲神道碑飛風)
(丨丨月角星眉莫不吟誦在心撰成于手)
長歷(晉書杜預𫝊又作盟會圖春秋丨丨備成一家之學)
長行(國史補今之博戲有丨丨最盛其具有局有子子黃黑各十五擲采之骰有二其法生於握槊變於)
(雙陸後人新意丨丨出焉莫温庭筠添聲楊柳枝詞井底添燈深燭伊共郎丨丨圍棋玲瓏骰子安紅豆入)
(骨相思知不知)
長斜(夢溪筆談白樂天詩彈棋局上事最妙是丨丨長斜謂抹角斜彈一發過半局今譜中具有此法)
長錐(賈島送沈秀才下第東歸詩直言好者誰刺耳如丨丨)
長尺(周禮築氏為削丨丨博寸合六而成規)
長劵(周禮質人大事以質小市以劑注大市人民馬牛之屬用丨丨小市兵器珍異之物用短劵)
長檄(後漢書安帝紀勅司隸校尉冀并二州刺史民訛言相驚棄捐舊宅老弱相攜窮困道路其各勅所)
(部長史躬親曉諭若欲歸夲郡在所為封丨丨不欲勿強注封謂印封之也丨丨猶今長牒也)
長牒(後漢書安帝紀注見上)
長箋(曾鞏回陳都官啟豈期厚眷特枉丨丨)
長錢(金史食貨志時民間以八十為陌謂之短錢官用足陌謂之丨丨大名男子鄂勒博者上言謂官司)
(所用錢皆當以八十為陌遂為定制)
長準(魏書樂志其升斗權量當時未定請即刊校以為丨丨)
長短(孟子布帛丨丨同則價相若度禮記乃命司服具飭衣裳文繡有恒制有小大有丨丨又日出)
(于東月生于西陰陽丨丨終始相廵以致天下之和史記主父偃傳偃臨淄人也學丨丨縱横之術)
長扇(古今注障扇丨丨也漢世多豪俠象雉尾扇而制丨丨也)
長旓(揚雄甘泉賦建光耀之丨丨兮昭華覆之威威浮崔立之南至郊壇有司書雲物賦朱火煬煙遠)
(于華蓋元酒明水近映乎丨丨)
長竿(史記司馬相如傳建格澤之丨丨兮總光耀之采旄)
長麾(岑參過梁州奉贈張尚書大夫公詩春景透高戟江雲篲丨丨)
長旃(張衡七辯建采虹之丨丨系雌霓而為旗王胄白馬篇浮雲屯羽騎蔽日引丨丨)
長旍(庾信奉報寄洛州詩丨丨折鳥羽合甲抱犀鱗)
長弧(王令春風詩收殘射中豈無道我亦力可彎丨丨)
長弓(杜甫光禄坂行馬驚不憂深谷墜草動只怕丨丨射)
長矢(屈原九歌舉丨丨兮射天狼)
長盾(吴越春秋吴師皆文犀丨丨扁諸之劒方陣而行)
長鈚(杜甫七月三日亭午已後較熱退晩加小凉穩睡有詩因論壯年樂事戲呈元二十一曹長丨丨逐)
(狡兔突羽當滿月)
長鋒(梁洽金剪刀賦丨丨貯其煙色秀彩奪其霜明)
長刀(宋書武帝紀孫恩作亂於會稽高祖與數十人覘賊遠近會遇賊至高祖便進與戰手奮丨丨所殺)
(傷甚衆桐李賀公莫舞歌華筵鼓吹無竹丨丨直立割鳴筝)
長劒(屈原九歌撫丨丨兮玉珥璆鏘鳴兮琳瑯)
長鋏(史記孟嘗君傳丨丨歸來兮食無魚)
長槍(五代史史弘肇傳安朝廷定禍亂直須丨丨大劒若毛錐子安足用哉)
長刃(荀子仁人之兵聚則成卒散則成列延則若莫邪之丨丨嬰之者斷兊則若莫邪之利鋒當之者潰)
長鑱(杜甫乾元中寓居同谷縣作歌丨丨長鑱白木柄我生託子以為命)
長戈(李商隐韓碑詩不據山河據平地丨丨利矛日可麾)
長槊(趙雄韓蘄王碑鐡胎之弓悍馬丨丨)
長兵(戰國策故使丨丨在前強弩在後)
長銚(呂氏春秋鋤耰白挺可以勝人之丨丨利兵注丨丨長矛也)
長矟(北史隋文帝紀禁大刀丨丨)
長棘(晉書陸機𫝊武臣毅卒循江而守丨丨勁鎩望焱而奮)
長戟(吴子為丨丨二丈四尺短戟一丈二尺刺賈誼過秦論秦人阻險不守關梁不闔丨丨不彊弩不)
(射楚師深入戰於鴻門曾無藩籬之艱)
長鎩(賈誼過秦論鉏耰棘矜非錟於句戟丨丨也)
長鈹(史記專諸傳光伏甲士于窟室中而具酒請王僚王僚使兵陳自宮至光之家門戶階陛左右皆王)
(僚之親戚也夾立侍皆持丨丨)
長轡(晉書庾翼傳御以丨丨用逸待勞比及數年興復可冀何遜答丘長史詩短翮方息飛丨丨日先)
(驅)
長鞦(摭言咸通末執政病舉人僕馬太盛奏請進士並乘驢鄭光業軀幹偉大或嘲曰今年勅下盡騎驢)
(短轡丨丨滿九衢清瘦兒郎猶自可就中愁殺鄭昌圖)
長鞘(晉書苻堅載記長安謠曰丨丨馬鞭擊左股太歲南行當復虜)
長鞭(吴筠邊城將詩高旗入漢飛丨丨歷地寫)
長驅(戰國策樂毅輕兵銳卒丨丨至齊至晉書王濬𫝊初詔書使濬下建平受杜預節度秣陵受王渾)
(節度預至江陵謂諸將帥曰若濬得下建平則順流丨丨威名已著不宜令受節制於我王褒出塞詩飛蓬)
(似征客千里自丨丨)
長騖(晉書王濬傳濬上書自理曰臣前被庚戌詔書曰軍人乘勝猛氣益壯便當順流丨丨直造秣陵臣)
(被詔之日即便東下門又呂光載記鐡騎如雲出玉而丨丨)
長轂(周禮行澤者欲短轂行山者欲丨丨)
長轅(唐書柳宗元𫝊御丨丨之無橈兮行九折之峩峩)
長船(陸龜蒙小雞山樵人歌丨其丨兮利其斧輸予薪兮勿予侮蘇軾復賦河冰詩朝來縣令借丨丨)
(仍遣千夫上下牽觀又晁補之同魯直文潛飲刑部杜君章家次封丘杜仲韻詩丨丨刻玉流霞動快引不)
(須帆櫓送)
長梢(晉書夏統𫝊充問卿居海濱頗能随水戲乎答曰可統乃操柂正櫓折旋中流初作鰡鰞躍後作鯆)
(䱐引飛鷁首掇獸尾奮丨丨而船直逝者三焉於是風波振駭雲霧杳冥俄而白魚跳入船者有八九觀者皆)
(悚遽)
長綃(木華海賦于是候勁風揭百尺維丨丨掛帆席李善注綃今之帆網也以長木為之)
長索(宋書朱修之𫝊泛海至東萊遇猛風柁折垂以丨丨船乃復正)
長絙(范慥競渡賦於是鷁首齊向飄然羽輕引丨丨以觀整羅小艇以持平)
長篙(范成大愛雪歌丨丨斵冰陰火迸玉板破碎凝不流)
長杠(梁棟大茅峰詩安得丨丨撐日月)
長纓(漢書終軍傳南越與漢和親廼遣軍使南越說其王欲令入朝比内諸侯軍自請願受丨丨必羈南)
(越王而致之闕下)
長&KR1303;(應瑒鬭雞詩雙距解丨丨飛踊超敵倫)
長繩(唐無名氏日再中賦異廽戈之所麾非丨丨之能繫)
長木(戰國策宋無丨丨魚吕氏春秋室中之無澤陂也井中之無大也新林之無丨丨也)
長槐(李嶠市詩細柳龍鱗下丨丨兔目陰)
長楓(隋煬帝夏日臨江詩夏潭蔭修竹高岸生丨丨)
長梧(朱子次韻擇之梧竹幷呈季通詩永日丨丨下清陰小院幽)
長松(戰國策荆有丨丨文梓楩楠豫章百王勃送白七序幽桂一叢賞古人之明月丨丨尺對君子之)
(清風丨韓偓寄隐者詩丨夜落釵千股)
長林(杜甫遣興詩丨丨何蕭蕭秋草萋更碧)
長蘿(孫綽天台山賦攬樛木之丨丨援葛藟之飛莖)
長茭(史記河渠書搴丨丨兮沉美玉丨孔平仲與張子明飲湖亭詩濕印開新酒丨族貫魚)
長蘆(杜甫謁文公上方詩窈窕入風磴丨丨紛卷舒)
長藿(元微之遣悲懷詩野蔬充膳甘丨丨落葉添薪仰古槐)
長楚(爾雅丨丨銚芅賈疏舍人曰丨丨一名銚芅夲草云銚芅名羊桃阮籍詠懷詩蓊鬱高松猗那丨)
(丨)
長根(杜甫木皮嶺詩下有冬青林石上走丨丨)
長莖(呂氏春秋得時之粟丨丨而短足其美二七以為族冬枝數節競葉蕃實)
長秱(呂氏春秋是以得時之禾丨丨而穗大夲而莖殺疏穖而穗大其粟圓而薄糠其米多沃而食之彊)
長柯(沈約郊居賦蔓丨丨於簷桂發黃華於庭菊)
長條(梁元帝綠柳詩丨丨垂拂地輕花上逐風)
長葉(梁簡文帝晚日後堂詩岸柳垂丨丨窗桃落細跗)
長柄(庾信小園賦連珠細菌丨丨寒匏)
長苞(潘岳在懷縣作瓜瓞蔓丨丨薑芋紛廣畦)
長茸(李賀南園詩小樹開朝逕丨丨濕夜燈)
長猗(湛方生遊園詠襲秋蘭之流芬幕丨丨之森脩)
長芳(沈佺期苑中遇雪應制詩瓊章定少千人和銀樹丨丨六出花)
長爛(薛逢天上種白榆賦壅靈根而萬古丨丨披素葉而千霜不凋)
長離(漢書司馬相如傳前丨丨而後矞皇注師古曰丨丨靈鳥也)
長魚(杜甫送率府程錄事還鄉詩素絲挈丨丨碧酒随玉粒)
長鯨(杜甫飲中八仙歌左相日興費萬錢飲如丨丨吸百川)
長蛇(左傳吴為封豕丨丨以荐食上國)
長蜺(蘇軾和子由柳湖久涸忽有水開元寺山茶舊無花今歲盛開詩飯豆羹藜思兩鵠飲洪噀水賴丨)
(丨)
長右(山海經丨丨之山無草木多水有獸焉其狀如禺而四耳其名丨丨其音如吟見則郡縣大水郭)
(璞丨丨彘贊丨丨四耳厥狀如猴實為水祥見則横流彘虎其身厥尾如牛)
長喞(古今注蟚蜞小蟹生海邊泥中食土一名丨丨)
長脚(詩蠨蛸在戶疏蠨蛸長踦一名丨丨)
長蚑(古今注丨丨蠨蛸也身小足長故謂丨丨)
長脊(爾雅威夷丨丨而泥)
長翹(劉楨鬭雞詩丨丨驚風起勁翮正敷張)
長鬈(管子工商不得服丨丨貂)
長距(西京雜記成帝時交趾越巂獻長鳴雞伺晨雞即下漏騐之晷刻無差雞長鳴則一食頃不絶丨丨)
(善鬭)
長氂(孔寗子旄牛賦茸丨丨之䯱䰄戾狼情而首鼠)
長翮(杜甫畫鶻行丨丨如刀劒人寰可超越)
長尾(爾雅蜼卭鼻而丨丨尺後漢書東夷傳馬韓有丨丨雞尾長五易林丨丨大狐)
長鼻(薛道衡和許給事善心戲場轉韻詩狻猊弄斑足巨象垂丨丨)
長牙(元好問驅豬行丨丨短喙食不休過處一抹無禾頭)
長喙(爾雅丨丨獫短喙猲獢疏喙口也犬長口者名獫短口者名猲獢)
長口(爾雅疏見上)
清
清朝(舊唐書路陏傳彰丨丨立政之方表公器不私之義李中寄左偃詩况是丨丨重文物無愁當路)
(少知音音方干途中寄劉沅詩莫負髫年志丨丨作獻臣又昭阮籍詠懷詩林中有竒鳥自言是鳳凰丨)
(丨飲醴泉日夕棲山岡颸陶潛和何西曹示顧賊曹詩蕤賓五月中丨丨起南謝惠連泛湖歸出樓中望)
(月詩晤言不知罷從夕至丨丨)
清福(耶律楚材冬夜彈琴遺猶子蘭詩秋思盡雅興三樂歌丨丨許有壬蔬圃詩庸人皆被富貴薰或)
(羡吾饕是丨丨)
清永(高允鹿苑賦圖之以萬形綴之以丨丨)
清安(蘇軾滕州江下夜起對月贈邵道士詩乃知天壤間何人不丨丨)
清寧(老子天得一以丨地得一以丨王侯得一以為天下貞王逢冥鴻亭偶題詩一家無事樂丨丨寄)
(目冥鴻野外亭都又唐書地理志丨丨督府)
清吉(魏徵檄滎陽守文早挹芳猷未諧披展甚為翹佇興寝增勞塞勢轉嚴比得丨丨)
清平(唐書員半千傳石抱忠為殿中侍御史進撿挍天官郎中與侍郎劉竒張詢古共領選寡廉潔而奇)
(號丨丨周班固兩都賦序臣竊見海内丨丨朝廷無事庾信大將軍豳國公趙廣墓誌銘有品藻人倫之)
(志有丨丨天下之心好揀選皆言由相公)(元稹連昌宮詞長官丨丨太守又摭異記開元中禁中初重木)
(芍藥上因移植于興慶池東沈香亭前會花方繁開上乘月夜召太真妃以步輦從詔特選棃園弟子中尤者)
(得樂十六色李龜年手捧檀板押衆樂前欲歌之上曰賞名花對妃子焉用舊樂辭為遂命龜年持金花箋宣)
(賜翰林學士李白進丨丨調辭三章又唐書地理志博州博平郡丨丨縣)
清定(晉書石季龍載記魏始建九品之制三年一丨丨之雖未盡弘美亦縉紳之弘律人倫之明鏡齊)
(書王諶傳明帝好圍棋置圍棋州邑以建安王休仁為圍棋州都大中正諶與太子右率沈勃尚書水部郎庾)
(珪之彭城丞王抗四人為小中正朝請禇思莊傅楚之為丨丨訪問)
清聖(魏志徐邈傳魏國初建為尚書郎時科禁酒而邈私飲沉醉挍事趙達問以曹事邈曰中聖人達白)
(之太祖太祖大怒鮮于輔進曰平日醉客謂酒丨者為丨人濁者為賢人邈偶醉言耳)
清賢(後漢書陳蕃傳宜嚴敕三府隐覈牧守長令其有在政失和侵暴百姓者即便舉奏更選丨丨奉公)
(之人能班宣法令情在愛惠者可不勞王師而羣賊弭息矣魏志邴原傳大鴻臚鉅鹿張泰河南尹扶風龐)
(廸以丨丨稱)
清國(文心雕龍若乃按劾之奏所以明憲丨丨)
清世(唐書李源傳李德裕表薦源曰源常守沉默理契深要一辭開析百慮洗然抱此真節棄于丨丨臣)
(竊為陛下惜之)
清泰(晉書孫楚𫝊自兹以降九野丨丨日又五代史司天考應順元年四月戊寅白虹貫是月改元丨)
(丨)
清化(晉書李密傳自奉聖朝沐浴丨丨而張衡靈憲地以靈靜作合承天丨丨致養四時後育故品物)
(用成應傅休奕晉鼓吹曲黃雀丨丨翔集何翩翩)
清德(晉書羊祜傳世吏二千石至祜九世並以丨丨聞又庾純傳論庾氏世載丨丨見稱于世齊書)
(劉瓛傳丹陽尹袁粲于後堂夜集瓛在座粲指庭中柳樹謂瓛曰人謂此是劉尹時樹每想高風今復見卿丨)
(丨可謂不衰矣邊北史魏長孫儉傳荆襄初附周文表授儉荆州刺史境無虞人安其業吏人表請為儉搆)
(丨丨樓樹碑刻頌朝議許之清又樊遜傳遜寓居鄴中為臨漳小吏縣令裴鑒莅官苦致白雀等瑞遜上丨)
(丨頌十首鑒大加賞重擢為主簿)
清晏(燕同漢書劉向傳天文難㠯相曉臣雖圖上猶須口說然後可知願賜丨丨之間指圖陳狀魏志)
(鍾會傳詔曰會全勝獨克有征無戰拓平西夏方隅丨丨其以會為司徒進封縣侯增邑萬戶南史任昉傳)
(始梁武與昉遇竟陵王西邸從容謂昉曰我登三府當以卿為記室昉亦戲帝曰我若登三事當以卿為騎兵)
(以帝善騎也至是引昉符昔言焉昉奏箋云昔承丨丨屬有緒言提挈之旨形乎善謔沈約齊故安陸昭王)
(碑威令首塗仁風載路軌躅丨丨車徒不擾休謝靈運撰征賦穆京甸以丨丨撤多壘而寧役傅奕晉鼓)
(吹曲大晉承運期德隆聖皇時丨丨白日垂光籌陳子昂答洛陽主人詩方謁明天子丨丨奉良)
清畿(潘岳籍田賦乃使甸帥丨丨野廬埽路)
清殿(賈誼新書師至則清朝而侍小事不進友至則丨丨而侍聲樂技藝之人不並見)
清都(列子丨丨紫府鈞天廣樂帝之所居丨摯虞思遊賦召黔雷以先導兮覲天帝于丨)
清宮(戰國策蘇秦將說楚王路過洛陽父母聞之丨丨除道張樂設飲郊迎三十里晉書石季龍載記)
(願陛下丨丨蹕路思二神為元鑒不可忽天下之重)
清道(漢書司馬相如傳丨丨而後行中路而馳猶時有銜橜之變又丙吉傳出逢丨丨注師古曰丨丨)
(謂天子當出或有齋祀先令道路清淨儀後漢書儒林傳序備法物之駕盛丨丨之儀注漢官曰丨丨以旄)
(頭為前驅也皇北史齊瑯琊王儼𫝊魏氏舊制中丞出千步丨丨與太子分路行王公皆遙住車去牛頓軛)
(于地以待中丞過其或遲違則赤棒棒之明張衡東京賦丨丨案列天行星陳潘岳西征賦昔王之廵幸)
(固丨丨而後往輈摯虞思遊賦爾乃丨丨宿蹕載輪修祖班命受號轙整旅又唐書地理志靜州靜川郡)
(縣丨丨)
清鑾(張九齡奉和聖製幸晉陽宮詩一月朔廵狩羣后陪丨丨)
清蹕(北史儒林傳帝服衮冕乘碧輅陳文物備禮容丨丨而臨太學唐書齊映傳映常為帝御會馬駭)
(突帝恐傷映詔舍轡固不去曰馬奔踶不過傷臣捨之或犯丨丨帝嘉歎擢給事中王襃從駕北郊詩衡街)
(響丨丨偵候起相風早沈約梁雅樂歌丨丨朝萬㝢端冕臨正陽唐明皇登太行山中言志詩丨丨度河)
(陽凝笳上太行詩宋之問奉和九月九日登慈恩寺浮圖應制香街稍欲晩丨丨扈歸天)
清籞(張衡東京賦鴻池丨丨淥水澹澹謝左思魏都賦表丨丨勒虞箴思國恤忘從禽朓杜若賦覽)
(兹榮之悅茂紛為芳于丨丨似皮日休漁梁詩波際插翠筠離離丨丨)
清禁(傅咸申懷賦穆穆丨丨濟濟羣英鸞翔鳳集羽儀上京)
清塵(盧諶與劉琨書自奉丨丨于今五稔交論想惠莊之丨丨庶羊左之徽烈)(劉峻廣絶班固東都)
(賦雨師汛灑風伯丨丨彯左思魏都賦周軒中天丹墀臨猋增搆峩峩丨丨彯謝靈運述祖德詩苕苕歴)
(千載遙遙播丨丨)
清問(書皇帝丨丨下民鰥寡有辭于苖丨元結忝官引公車詣魏闕天子垂丨)
清貴(晉書王羲之傳庾亮上疏稱羲之丨丨有鑒裁遷寧遠將軍江州刺史神仙𫝊疏廣父子知功成)
(身退之義同日棄官而歸散金布惠保其丨丨)
清顯(蜀志衞繼傳繼敏達夙成學識通博進仕州郡歷職丨丨南史張裕傳論張裕有宋之初早參霸)
(政出内所歴莫非丨丨姓常衮贊善大夫李君誌銘祚于我唐親則同門閥丨丨冠于羣倫)
清華(晉書左貴嬪傳帝每遊華林輙回輦過之言及文義詞對丨丨南史到撝傳車駕幸丹陽郡宴飲)
(撝持舊酒後狎侮同列王晏既貴雅步從容問曰王散騎復何故爾晏先為國常侍轉員外散騎郎此二職丨)
(丨所不為故以此嘲之博北史辛德源傳文章綺豔體調丨丨又魏長賢傳涉經史詞藻丨丨謝混遊)
(西池詩景昃鳴禽集水木湛丨丨粉美人愁未散丨丨公子笑相邀)(曹唐大遊仙詩紅杜牧題白蘋洲詩)
(溪光初透徹秋色正丨丨遲李建勲雪詩長愛丨丨入詩句預愁日放消融)
清向(南史齊竟陵王子良傳子良少有丨丨禮才好士居不疑之地傾意賓客天下才學皆游集焉)
清蔚(晉書王濛傳簡文帝之為會稽王也嘗與孫綽商略諸風流人綽言曰劉惔丨丨簡令王濛温潤恬)
(和)
清映(南史袁粲傳粲著妙德先生傳以自况曰妙德先生陳國人也氣志深虛姿神丨丨性孝履順棲沖)
(業簡有舜之遺風)
清天(淮南子偏土之氣御乎丨丨)
清穹(謝瞻九日從宋公戲馬臺集送孔令詩輕霞貫秋日迅商薄丨丨)
清昊(謝靈運擬魏太子鄴中集詩哀音下迴鵠餘哇徹丨丨儲光羲貽余處士詩我行苦炎月乃及丨)
(丨始丨丨)(薛竒童雲中行舉杯稱夀永相保日夕歌鐘徹蘇轍雪晴復雪詩空餘浩然氣凜凜接丨丨)
清旻(唐無名氏七夕賦驚飛灰于素管送流火于丨丨)
清霄(揚雄甘泉賦騰丨丨而軼浮景兮夫何旟旐郅偈之旖旎也張衡思元賦涉丨丨而升虛兮浮蔑)
(蒙而上征颺謝靈運過瞿溪山僧詩丨丨浮煙空林響法鼓)
清皓(雲笈七籖六天者赤虛天泰元都天丨丨天泰元天泰元蒼天泰清天)
清陽(素問天者丨丨也)
清陰(李白明堂賦點翠彩于鴻荒洞丨丨乎羣山氣劉得仁題從伯舍人道正里南園詩曙堂增爽喬)
(木動丨丨)
清月(王維山中與裴廸書北涉元灞丨丨映郭夜登華子岡輞水淪漣與月上下陳羽明水賦泛丨丨)
(而乍融乍結洗輕煙而若有若無詩王融清楚引丨丨回將曙浩露零中宵韓愈山石夜深靜卧百蟲絶)
(丨丨出嶺光入扉)
清旭(郭璞江賦爾乃隸雰祲于丨丨覘五兩之動靜丨杜甫風疾舟中書懷奉呈湖南親友詩城府開)
(丨松筠起碧潯)
清朗(晉書潘岳傳微雨新晴六合丨丨然北史魏江陽王子善傳善之通博在何妥之下以風流醖藉)
(俯仰可觀音韻丨丨由是為後進所歸丨謝靈運擬魏太子鄴中集詩排霧屬盛明披雲對丨李白翰林)
(讀書言懷呈集賢院内諸學士詩雲天屬丨丨林壑憶游眺)
清氛(沈約却出東西門行丨丨掩行夢憂原盪瀛渤元江淹雜體詩重陽集丨丨下輦降元晏柳宗)
(鐃歌羲和顯耀乘丨丨赫炎溥暢融大鈞)
清雰(顔延之始安郡還都與張湘州登巴陵城樓作丨丨霽岳陽曾暉薄瀾澳)
清氣(春秋繁露天地之化如四時所好之風出則為暖氣而有生于俗所惡之風出則為丨丨而有殺于)
(俗喜則為暑氣而有養長也怒則為寒氣而有閉塞也屈原九歌高飛兮安翔乘丨丨兮御隂陽王冕墨)
(梅詩不要人誇好顔色只留丨丨在乾坤)
清輕(列子丨丨者上為天濁重者下為地冲和氣者為人)
清景(宋史地理志東京汴之開封也建隆三年命有司畫洛陽宫殿按圖修之宮中有延慶安福觀文丨)
(丨慶雲玉京等殿甫陸雲逸民賦望靈嶽之丨丨兮思佳人于雲端杜渼陂西南臺詩從此具扁舟彌年)
(逐丨丨殿儲光羲終南幽居獻蘇侍郎詩朝日懸丨丨巍峩宮明徐鉉和集賢鍾郎中詩龍池樹色供丨)
(丨玉殿香風接近鄰人元好問宿張靖田家詩誰謂林野兹焉惜丨丨)
清影(唐無名氏月照寒泉賦度淺沙則丨丨遲漫潄幽石則光波沸騰曹植公讌詩明月澄丨丨列宿)
(正參差元杜甫遊龍門奉先寺詩陰壑生虛籟月林散丨丨好問洛陽高少府瀍陽後菴詩心空無一塵)
(萬竹埽丨丨)
清風(詩吉甫作頌穆如丨丨奕阮籍詠懷詩休哉上世事萬載垂丨丨傅休晉鼙舞歌納之以忠恕)
(羣下仰丨丨)
清雨(韓愈南内朝賀歸呈同官詩薄雲蔽秋曦丨丨不成泥孟郊桐廬山中詩靜境無濁氛丨丨零碧)
(雲久蘇軾喜劉景文至詩江淮旱塵土惡朝來丨丨濯鬢鬚)
清露(隋書盧思道傳晨沐丨丨安趾徐步夕息芳洲延頸乘流吴越春秋秋蟬登高樹飲丨丨隨風撝)
(撓長吟悲鳴自以為安不知螳蜋超枝緣條曳腰聳距而稷其形古清商曲辭丨丨凝如玉凉風中夜發)
(張衡西京賦立修莖之仙掌承雲表之丨丨詩阮籍詠懷詩丨丨被蘭皋凝霜霑野草柳惲七夕丨丨下)
(羅衣秋風吹玉柱秋王筠寓直中庶坊贈蕭洗馬詩玉階泫丨丨銅池結潦沈佺期長門怨丨丨凝珠綴)
(流塵下翠屏戲儲光羲鞏城南河作寄徐三景暉丨丨洗雲林輕波魚鳥李商隱深宮詩狂飇不惜蘿陰)
(薄丨丨偏知桂葉濃)
清霧(劉向九歎遊丨丨之颯戾兮服雲衣之披披桂宋之問太平公主山池賦披煙弄月兮宵未歸枝)
(丨丨兮濕羅衣)
清霞(眞誥浮景丨丨杪八龍正參差)
清煙(王融棲元德寺聽講畢遊邸園七韻應司徒教詩流風轉還徑丨丨泛喬石)
清霽(水經注湘水又北逕衡山縣東山在西南有三峰自遠望之蒼蒼隱天故羅含云望若陣雲非丨丨)
(素朝不見其峰日黃鎮成贈葉山人詩更約秋風丨丨與君高蹋萬重雲)
清霜(謝朓將遊湘水尋句溪詩興以暮秋月丨丨落素枝羊士諤王起居獨遊青龍寺翫紅葉因寄詩)
(十畆蒼苔繞畫廊幾枝紅樹過丨丨)
清暉(晉宗廟歌明明肅祖闡弘帝祚英風夙發丨丨載路傅咸贈何劭王濟詩雙鸞游蘭渚二離揚丨)
(丨丨謝靈運石壁精舍還湖中作昏旦變氣候山水含丨又北史魏文帝紀大統四年春正月辛酉拜天)
(于丨丨室)
清輝(劉琨勸進表茂勲格于皇天丨丨光于四海杜甫月圓詩故園松桂發萬里共丨丨)
清照(湘中記湘川丨丨五六丈下見底石如樗䈬矣其水經注狼山清江水色丨丨十丈分沙蜀人見)
(澄清因名清江也色楊發太陽合朔不虧賦人動佳物含丨丨)
清耀(魏志管輅傳注三五盈月丨丨燭夜可以遠望及其在晝明不如鏡)
清曜(陸雲張二侯頌猗與定侯祗服丨丨奕奕瓊範玉潤淑貌)
清暾(賈島送崔嶠遊瀟湘詩楓林葉欲下極浦月丨丨)
清圓(杜甫舟中詩今朝雲細薄昨夜月丨丨夜蘇軾次韻子由柳湖感物詩朝看濃翠傲炎赫愛疎影)
(搖丨丨)
清明(書直哉惟清疏典禮之官施行教化使正直而丨丨正直不枉曲也丨丨不暗昧也詩燮伐大商)
(會朝丨丨所禮記丨丨在躬志氣如神條又漢書董仲舒傳仲舒著皆明經術之意及上疏教凡百二十)
(三篇而說春秋事得失聞舉玉杯繁露丨丨竹林之屬復數十篇十餘萬言皆傳于後世又律歷志大梁初)
(胃七度榖雨中昴八度丨丨丨白居易寒食江畔詩忽見紫桐花悵望下邽明日是丨韋莊長安丨丨詩)
(内官初賜丨丨火上相閒分白打錢五又淮南子距日冬至四十五日條風至條風至四十日明庶風至明)
(庶風至四十五日丨丨風至)
清商(潘岳悼亡詩丨丨應秋至溽暑隨節闌注丨丨凉風也)
清飇(成公綏嘯賦南箕動於穹蒼丨丨振乎喬木微陶潛乙巳歲三月為建威參軍使都經錢溪詩雨)
(洗高林丨丨矯雲翼蓉陸龜蒙樵風詩向背得丨丨相追無近遠蘇軾芙詩丨丨已拂林積水自收潦)
清颸(傅占衡盆草賦獲免中庭之歊烈兮拂座右之丨丨)
清光(江淹望荆山詩寒郊無留影秋日懸丨丨李白擬古詩明月看欲墮當窗懸丨丨)
清夏(江總瑪瑙椀賦北園丨丨東閣浮凉碧皮日休竹夾膝詩拂潤恐飛丨丨雨叩虛疑貯湘風劉)
(子翬同范智聞五月十四日夜賞月詩微風靜郊原暮色含丨丨)
清秋(殷仲文南州桓公九井作獨有丨丨日能使高興盡杜甫秋興詩信宿漁人還泛泛丨丨燕子故)
(飛飛贈儲光羲敬酬陳掾親家翁秋夜有詩丨丨忽高興振藻若有神)
清冬(皮日休初冬有作寄南陽潤卿詩寓居無事入丨丨雖設樽罍酒半空)
清寒(蘇軾陽關詞暮雲收盡溢丨丨銀漢無聲轉玉盤又書韓幹牧馬圖詩樓下玉螭吐丨丨往来蹙)
(蹋生飛湍)
清暑(晉書孝武帝紀太元二十一年春正月造丨丨殿張衡西京賦其遠則有九嵕甘泉涸陰沍寒日)
(北至而含凍此焉丨丨乎潘岳西征賦開襟乎丨丨之館遊目五柞之宫)
清晷(齊書王僧孺傳除舊更新丨丨方旦)
清曙(杜甫雨詩廽風起丨丨萬象萋已碧引皮日休習池晨起詩丨丨蕭森載酒来凉風相繞亭臺)
清旦(列子齊人有欲金者丨丨衣冠而之市適鬻金者之所因攫其金而去吏捕得之問曰人皆在焉子)
(攫人之金何對曰取金之時不見人徒見金昏劉勰新論處顯而修善在隐而為非是丨丨冠履而夜倮跣)
(也羲謝靈運石室山詩丨丨索幽異放舟越坰郊復儲光京口題崇上人山亭詩丨丨歴香巖巖徑紆直)
清晨(張九齡奉和聖製早發三鄉山行詩羽衛森森西向秦山川歴歴在丨丨李白秋登巴陵望洞庭)
(詩丨丨登巴陵周覽無不極)
清曉(宣和畫譜僧巨然善畫山水今御府藏雲嵐丨丨圖三竹林詩評謝朓之作如西山丨丨霏藍翕)
(黛之中時有爽氣懷王勃南郊頌序屏翳丨丨飛廉警旦韓愈秋詩丨丨卷書坐南山見高稜)
清晝(王維同盧拾遺過章給事東山别業詩是時陽和節丨丨猶未暄蘇軾記所見開元寺吴道士畫)
(佛滅度以答子由詩隐如寒月墮丨丨空有孤光留故躔)
清夕(鄭元祐姑蘇臺詩百花正開西子醉明月方洲照丨丨)
清夜(拾遺記孫亮作琉璃屏風甚薄而瑩徹每於月下丨丨舒之魏文帝於譙作丨丨延貴客明燭發)
(高光)
清宵(梁武帝答任殿中宗記室王中書别詩丨丨一已曙藐爾泛長洲梁昭明太子鍾山講解詩丨丨)
(出望園詰晨屆鍾嶺)
清漏(謝朓酬德賦忘丨丨之不緩惜曉露之方晞夜温庭筠感舊陳情獻淮南李僕射詩白麻紅燭丨)
(丨紫薇天)
清香(李綱荔枝賦醖難言之妙味吐自然之丨丨出錢起酬長孫繹藍溪寄杏詩丨丨和宿雨佳色晴)
(煙寄許渾聞薛先輩陪大夫看早梅因詩素豔雪凝樹丨丨風滿枝)
清芬(晉書列女傳贊彤管遺訓丨丨靡忒琦陸機文賦味世德之駿烈誦先人之丨丨韓夜合詩所)
(愛夜合者丨丨踰衆芳)
清傑(張炎梅詞淡然相對萬花無此丨丨)
清皦(陳藻棃花賦爾其娟静間暇以窈窕兮敷舒幽貞其丨丨兮)
清馥(范成大餘杭詩忍冬丨丨薔薇釀薰滿千村萬落香)
清條(謝瞻枇杷賦禀金秋之丨丨抱東陽之和煦)
清蔭(楊萬里小松詩秋陽暴行人丨丨何時及)
清芷(江淹燈夜和殷長史詩此心異可緩丨丨在沅湘)
清篠(王勃九成宫東臺山池賦傾松偃鶴丨丨吟鸞)
清葭(李義府和邊城秋氣早詩金微凝素節玉律應丨丨)
清蓮(張融海賦明藕移玉丨丨代金)
清翠(隋煬帝望江南詩映日暖搖丨丨動落花香暖衆紋紅)
清樾(蘇軾中秋月詩三更歌吹罷人影亂丨丨筆袁桷寄劒南李士弘使君詩使君新沐坐丨丨底)
(壑生陰風)
清業(宋書沈演之傳詔曰侍中領右衞將軍演之丨丨貞審器思沈濟可中領軍)
清典(南史蕭允傳允為會稽郡丞行經延陵季子廟設蘋藻之薦託異代之交為詩以敘意詞理丨丨)
(北史文苑傳序區區河右而學者埓於中原劉延明之銘酒泉可謂丨丨)
清文(梁書王僧孺傳摛綺縠之丨丨談希微之道德新徐陵玉臺新詠集序丨丨滿篋非惟芍藥之花)
(製連篇寧止蒲萄之樹泉謝朓答張齊興詩丨丨忽景麗思紛寳飾)
清詠(李山甫山中答劉書記寓懷詩芙蓉出秋渚繡段流丨丨)
清論(晉書魏舒傳入為尚書郎時欲沙汰郎官非其才者罷之舒曰吾即其人也襆被而出同寮素無丨)
(丨者咸有愧色談庾信周車騎將軍賀婁公神道碑禪河丨丨秋水高謝靈運擬魏太子鄴中集詩丨丨)
(事究萬美話信非一)
清辯(北史魏任城王雲傳長子澄字道鏡言辭丨丨響若懸鐘)
清辦(唐書劉崇望傳崔安潛入為吏部尚書崇望又以員外郎主南曹選事丨丨)
清談(應璩與侍郎曹長思書幸有袁生時步玉趾樵蘇不㸑丨丨而已白居易會昌春連宴即事聫句)
(麗句輕珠玉丨丨勝管絃)
清議(唐書許孟容傳孟容方勁有禮學每所折衷咸得其正好提掖士天下丨丨上之李商隐為濮陽)
(公陳情表奉隋武之故事無愧陳辭慕鄧傅之門風不傷丨丨)
清辭(宋書謝靈運傳論雖丨丨麗曲時發乎篇而蕪音累氣固亦多矣杜甫戲為六絶句不薄今人愛)
(古人丨丨麗句必為鄰)
清言(晉書樂廣傳廣善丨丨而不長于筆莫北史崔贍傳贍性方重好讀書酒後丨丨聞者不傾耳)
(儲光羲貽閻處士防卜居終南詩滌耳貴丨丨披歡遲玉趾)
清證(書吕刑疏五過之所病者惟嘗同官位惟詐反囚辭惟内親用事惟行貨枉法惟舊相往來以此五)
(病出入人罪其罪與犯法者均其當丨丨審察使五者不行乃為能耳)
清雪(魏書辛雄傳雄議疑訟或受辭下檢反覆使鞫獄證占分明理合丨丨)
清藻(潘尼贈陸機出為吴王郎中令詩玩爾丨丨味爾芳風泳之彌廣挹之彌沖)
清句(白居易贈楊祕書巨源詩丨丨三朝誰是敵白鬚四海半為兄)
清詩(蘇軾和叚屯田荆林館詩丨丨為題品草木變芬菲又答任師中家漢公詩醉中忽思我丨丨綴)
(瓊琚)
清頌(吴融和元秀大德賜遊曲江詩皇恩自抱丹心報丨丨誰將白雪酬)
清韻(齊書周顒傳贊彦倫辭辨苦節丨丨柳曹植白鶴賦聆雅琴之丨丨記六翮之末流宗元酬賈)
(鵬山人郡内新栽松寓興見贈詩丨丨動竽瑟諧此風中聲白居易官舍小亭閒望詩風竹散丨丨煙槐疑)
(綠姿)
清教(任希古和燕公詩調風振薄俗丨丨敘彝倫)
清話(陶潛與殷晉安别詩信宿酬丨丨益復知為親丨李中吉水春暮訪蔡文慶處士留題詩戀君丨)
(難留處歸路迢迢又夕陽)
清翰(抱朴子百家之言雖不皆丨丨銳藻弘麗汪濊然悉才士所寄心一夫所澄思也)
清字(宋史張觀傳平生書必為楷字無一行草類其為人仁宗飛白書丨丨賜觀以賞其節)
清修(魏志陳矯傳陳登曰丨丨疾惡有識有義吾敬趙元達宋史趙抃傳抃長厚丨丨人不見其喜愠)
(平生不治貲業不畜聲伎施德惸貧不可勝數)
清行(漢書龔勝傳初琅邪邴漢亦㠯丨丨徵用至京兆尹後為大中大夫後漢書孟嘗傳嘗安仁弘義)
(耽樂道德丨丨出俗能幹絶羣)
清勝(淨住子我法丨丨嫉之者多我法高遠毁之者衆)
清品(鄭谷投時相詩省署隨丨丨漁舟爽素期)
清望(南史張緒傳帝欲用緒為右僕射以問王儉儉曰緒少有丨丨誠美選也北史高允傳允表請制)
(大郡立博士二人助教四人學生一百人學生取郡中丨丨人行修謹堪束修名教者先盡高門次及中第)
清才(三國志孔融傳注融有高名丨丨許方干漳州陽亭言事寄于使君詩紅旆朝昏雖近丨丨今古)
(定難逢)
清節(漢書王貢兩龔鮑傳贊漢興將相名臣懷禄耽寵㠯失其世者多矣是故丨丨之士於是為貴唐)
(書盧奐傳天寳初為南海太守時謂自開元後四十年治廣有丨丨者宋璟李朝隐奐三人而已蘇軾與毛)
(令方尉游西菩提寺詩尚書丨丨衣冠後處士風流水石間)
清譽(世說諸葛紘在西朝少有丨丨為王夷甫所重張耒賀潘奉議致仕啓丨丨益隆多祥有在)
清名(晉書河間王顒傳顒少有丨丨輕財愛士觀南史柳世隆傳性清廉惟盛事墳典張緒問曰卿舉)
(措當以丨丨遺子孫耶)
清績(後漢書陳蕃傳時李膺為青州刺史名有威政屬城聞風皆自引去蕃獨以丨丨留南史王鎮之)
(傳鎮之出為廣州刺史宋武帝謂人曰鎮之少著丨丨必將繼美吴隱嶺南弊俗非此不康也)
清猷(沈約齊故安陸昭王碑爰始濯纓丨丨濬發韓愈遠遊聯句振衣造雲闕跪坐陳丨丨)
清烈(蔡邕太尉汝南李公碑銘勒顯于鐘鼎丨丨光于來裔)
清事(趙師秀送沈莊可詩丨丨貧人占斯言恐是虛)
清理(南史周弘正傳弘正幼孤為伯父捨所養年十歲通老子周易捨每與談論輙異之曰觀汝丨丨警)
(發後世知名當出吾右)
清幹(南史阮孝緒傳孝緒父彦之宋太尉從事中郎以丨丨流譽唐書陸璪傳璪舉明經補長安尉以)
(丨丨稱毗顔氏家訓齊世有辛者丨丨之士)
清信(沈約為南郡王捨身疏仰延息心旁旅丨丨勖兹弘誓證其幽疑)
清義(宋之問餞獨孤少府序丨丨多南史之才選署半北部之尉)
清英(後漢書文苑傳邊讓字文禮議郎蔡邕深敬之以為讓宜處高任乃薦于何進曰伏惟幕府初開博)
(選丨丨華髮舊德並為元龜之班固西都賦軼埃堨之混濁鮮灝氣丨丨)
清彦(晉書范喬𫝊尚書郎王琨薦喬曰喬秉德眞粹立操高潔儒學精深含章内奥誠當今之寒素著厲)
(俗之丨丨)
清士(史記伯夷傳舉世混濁丨丨乃見桓世說庾公為護軍屬桓廷尉覓一佳吏乃經年後遇見徐寧)
(而知之遂致于庾公曰人所應有其不必有人所應無己不必無眞海岱丨丨)
清吏(隋書侯莫陳穎傳時朝廷以嶺南刺史縣令多貪鄙蠻夷怨叛妙簡丨丨以鎮撫之于是徵穎入朝)
(贐唐書杜暹傳暹補婺州參軍秩滿歸吏以紙萬番之暹為受百番衆歎曰昔丨丨受一大錢何異哉)
清宦(北史魏諸宗室高凉王孤平傳子思奏曰裴獻伯王元旭等望班士流早參丨丨輕弄短札斐然若)
(斯辟徐陵答族人梁東海太守長孺書方當交三命丨丨兩宮何乃闊然遲有問也)
清卿(北齊書袁聿修傳聿修在尚書十年未嘗受升酒之饋尚書邢邵每於省中語戲常呼聿修為清郎)
(太寧初聿修以太常少卿出使廵省仍命考校官人得失經歷兖州時邢邵為兖州刺史别後遣送白紬為信)
(聿修退紬不受與邢書曰今日仰遇有異常行瓜田李下古人所慎邢亦欣然領解報書云敬承來旨吾無間)
(然弟昔為清郎今日復作丨丨矣)
清郎(北齊書袁聿修傳見上)
清胄(陸龜蒙讀襄陽耆舊傳因作詩寄皮襲美緬思齊梁降寂寞寡丨丨)
清母(劉禹錫天論濁為丨丨重為輕始)
清友(三餘贅筆宋曾端伯以十花為十友梅花丨丨)
清客(三餘贅筆張敏叔以十二花為十二客梅丨丨)
清交(王僧達祭顔光祿文丨丨素友比景交波)
清娥(雲笈七籖紫微夫人姓王諱丨丨字愈音西王母第二十四女)
清人(左傳鄭人惡高克使帥師次于河上久而弗召師潰而歸高克奔陳鄭人為之賦丨丨)
清梵(梁元帝謝敕送齊王瑞像還唘高明可仰與天花而俱落丨丨騰空雜塤箎以相韻)
清舉(潘岳故太常任府君畫贊弓輿爰集撫翼丨丨阮籍辭蔣太尉辟命奏記乞回謬恩以光丨丨)
清選(梁書庾於陵傳東宮官屬通為丨丨洗馬掌文翰尤其清者唐書韋温傳鹽鐡推官姚勖按大獄)
(帝以為能擢職方員外郎温上言郎官丨丨不可賞能吏詔改勖檢校禮部郎中)
清級(韓偓寄所知詩正叨丨丨忽從戎况與燕臺事不同)
清秩(宋史楊億傳詔令知通進銀臺司兼門下封駮事時以吏部銓主事前宜黃簿王太冲為大理丞評)
(事億以吏之賤不宜任丨丨即封詔還干蘇頲授李寮太子中允制勉奉丨丨無曠厥官方送王侍郎浙)
(東入朝詩自將苦節酬丨丨肯要龐眉一個錢)
清班(蘇軾二鮮于君以詩文見寄作詩為謝我懷元祐初圭璋滿丨丨黃庭堅次韻子瞻送顧子敦河)
(北詩昨來立丨丨國士相顧喜丨袁桷上京雜詠通明風露冷時許侍丨)
清職(宋書王弘傳子錫以宰相子起家為員外散騎歴丨丨)
清序(王勃九成宮頌序珍臺靚穆陽靈開避暑之宮丨丨鈞調景福制追凉之殿常衮授韋諤給事中)
(制朝之丨丨多所階歴參我六典冠於諸曹)
清近(唐書儒學傳敬播遷太子司議郎時初置是官尤丨丨中書令馬周歎曰恨資品妄高不得歷此職)
(余白居易寄微之詩往子為御史伊忝拾遺皆逢盛明代俱登丨丨司)
清謐(南史齊高帝紀七廟丨丨九區反政和曹植湯妃頌丨丨后宮九嬪有序鄭式方中節百辟獻)
(農書賦聖人丨丨六合車書一家皇心協于天統節令徵為國華江淹盧郎中諶感交詩馬服為趙將疆場)
(得丨丨煙李白望黃鶴樓詩金竈生埃玉潭祕丨丨)
清閟(宋史冊立皇后樂章瑤殿丨丨玉墄坦夷民蘇轍戶部侍郎謝表掖垣丨丨奉鉛槧以偷安部劇)
(煩以金榖而為職日韓愈新竹詩筍添南階竹日成丨丨)
清秘(李蒙上林白鹿賦上苑幽閑禁林丨丨陸張九齡酬通事舍人寓直見示篇中兼起居注舍人景)
(獻詩軒掖殊丨丨才華固在斯)
清毖(韓休駕幸華清宮賦玉堂憑艮面鶉野以高明石溜象蒙繞龍宮之丨丨)
清路(南史到溉傳性率儉冠履十年一易朝服或至穿補傳呼丨丨示有朝章而已元史兵志世祖至)
(元十三年十二月上尊號受冊告祭天地宗廟調左右中三衞軍五千人為蹕街丨丨軍應璩與從弟君苗)
(君胄書風伯掃涂雨師灑道按轡丨丨周望山野蘇顔延之赭白馬賦飛輶軒以戒道環彀騎而丨丨頲)
(奉和姚令公温湯舊館永懷故人盧公之作詩丨丨荷前幸明時稱右弼)
清階(李商隐為汝南公謝加階狀金章紫綬已塵求瘼之榮崇級丨丨更切升高之望)
清歴(左思嬌女詩小字為織素口齒自丨丨)
清列(國史補李建為吏部郎中嘗言于同列曰大凡中人三十成名四十乃至丨丨遲速為宜劉滄題)
(鄭中丞東溪詩卽隨鳳詔歸丨丨幾憶風光夢小溪)
清曹(周必大謝除禮部侍郎表惟宗伯古之丨丨惟貳卿今之膴仕)
清最(唐書尹思貞傳思貞前後為刺史十三郡其政皆以丨丨聞)
清訟(陸游南唐書烈祖夲紀昇元元年十一月丁巳改辭狀司為丨丨院)
清忠(後漢書陳球傳李咸字元貞累經州郡以廉幹知名在朝丨丨權倖憚之又呂強傳少以宦者為)
(小黃門再遷中常侍為人丨丨奉公判唐書王緯傳大歷中與李泌俱為路嗣恭江西觀察官泌見惡於元)
(載嗣恭希意欲殺之緯護解僅免泌執政奏于已有私恩德宗許為泌報故進緯給事中浙西觀察使缺泌擬)
(緯帝曰是朕為君報德者乎黃門要地獨不留議事耶對曰浙西賦入尤劇緯丨而丨能惠養民故請遣之制)
(可)
清公(魏志毛玠傳少為縣吏以丨丨稱出梁書何敬容傳天監初為祕書郎遷揚州治中為建安内史)
(丨丨有美績民吏稱之不又何遠𫝊其丨丨實為天下第一居數郡見可欲終變其心妻子飢寒如下貧者)
清貞(晉書王述傳王導謂庾亮曰懷祖丨丨簡貴不减祖父但曠淡微不及耳按述字懷祖又虞喜傳)
(詔曰尋陽翟湯會稽虞喜並守道丨丨不營世務耽學高尚操擬古人水經注清女冢在北山上耆舊傳云)
(斯女丨丨秀古跡表來今矣)
清正(後漢書鄭衆傳建初六年代鄧彪為大司農是時肅宗議復鹽鐡官衆諫以為不可詔數切責至被)
(奏劾衆執之不移在位以丨丨稱舉魏志毛玠傳玠嘗為東曹掾與崔琰並典選舉其所用皆丨丨之士)
(南史袁泌傳泌丨丨有幹局容體魁岸志行修謹軍北史趙綽傳隋文帝為丞相知其丨丨引為錄事參)
清勤(舊唐書高季輔傳為政之道期于易從若不恤其匱乏惟欲責其丨丨凡在末品中庸者多祗恐廵)
(察歲去輶軒繼軌不能肅其侵漁何以求其政術)
清謹(南史宋長沙景王傳彦節少以宗室丨丨見知孝武又王志傳累遷宣城内史丨丨有恩惠陳)
(書南康王方慶傳方慶性丨丨甚得民和)
清慎(晉書羊祜傳祜位至公而無子以兄子篇為鉅平侯奉祜祠篇歷官丨丨有私牛於官舍産犢及遷)
(而留之然北史牛弘傳吏部侍郎高孝基鍳賞機悟丨丨絶倫俊爽有餘迹似輕薄時宰相多以此疑之唯)
(弘深識其貞推心委任隋之選舉于斯為最時論服弘識度之遠)
清廉(魏書地形志邵郡丨丨縣有丨丨山)
清潔(漢書尹翁歸傳其在公卿之閒丨丨自守語不及私後漢書孔奮傳守姑臧長姑臧稱為富邑市)
(曰四合每居縣者不盈數月輙至豐積奮在職四年財産無所增時天下未定士多不修節操而奮力行丨丨)
(太守梁統深相敬待不以官屬禮之水韓愈和崔舍人詠月詩丨丨雲間路空凉上亭)
清白(後漢書楊震傳性公廉不受私謁子孫嘗蔬食步行故舊長者㦯欲令為開産業震不肯曰使後世)
(稱為丨丨吏子孫以此遺之不亦厚乎一唐書百官志寳應元年命中書門下擇正直丨丨官人知匭以給)
(事中中書舍人為理匭使王顔氏家訓藩屏之臣取其明練風俗丨丨愛民又十朋夫子泉詩聰明不數)
(遠公社丨丨大勝卧龍山自註廬山蓮社有聰明泉越州卧龍山下有丨丨泉范文正公名)
清俸(杜荀鶴獻新安于尚書詩月留丨丨資家少歲計隂功及物多)
清直(詩河水丨且丨兮德晉書郭奕傳詔曰諡所以旌德表行按諡法一不懈為簡奕忠毅丨丨立德)
(不渝于是遂賜謚曰簡良北史崔伯謙傳齊神武稱之曰崔伯謙丨丨奉公真佐也唐書戴胄傳大理少)
(卿缺太宗曰大理人命所繫冑丨丨其人哉即日命胄沈約郊居賦傍逸陌之修平面淮流之丨丨)
清卓(法苑珠林唐益州福夀寺寳瓊小年出家丨丨儉素讀誦大品兩日一遍以為常業)
清剛(孫綽太傅褚裒碑公資丨丨之正氣挺純粹之美質)
清操(晉書顧和傳總角便有丨丨族叔榮雅重之曰此吾家麒麟興吾宗者必此子也)
清強(宋史選舉志序宋承唐制其間變更不常沿革迭見而三百餘年元臣碩輔鴻博之儒丨丨之吏皆)
(自此出得人為最盛焉)
清壯(晉書阮籍傳文帝讓九錫公卿將勸進使籍為其辭籍沉醉忘作臨詣府使取之見籍方據案醉眠)
(使者以告籍便書案使寫之無所改竄辭甚丨丨為時所重陸機文賦銘博約而温潤箴頓挫而丨丨虞)
(世南琵琶賦紆餘雙鶴之吟丨丨三秦之曲蘇舜欽金山寺詩氣象特丨丨所覽輙快適)
清介(南史陸慧曉傳慧曉丨丨正立不雜交遊會稽内史同郡張緒稱之曰江東裴樂也)
清峻(魏志常林傳時論以林節操丨丨欲致之公輔而林遂稱疾篤拜光禄大夫)
清嚴(南史顧協傳協少清介有志操初為廷尉正冬服單薄寺卿蔡法度欲解襦與之憚其丨丨不敢發)
(口謂人曰我願將身上襦與顧郎顧郎難衣食者竟不敢以遺之)
清肅(後漢書陳寵傳轉廣漢太守寵顯用良吏王渙鐔顯等以為腹心訟者日減郡中丨丨南史陸慧)
(曉傳歴輔五政立身丨丨惲蔡邕太尉楊公碑善否有章京夏丨丨吳均與柳相贈答詩相思咽不言洞)
(房丨且丨後吳融綿竹山詩是時重陽天氣曠丨丨)
清威(裴說南中縣令詩寂寥雖下邑良宰有丨丨苦節長如病為官豈肯肥)
清重(陸倕爲王光禄轉太常讓表宗卿丨丨歴選所難)
清簡(晉書華嶠傳沖靜和氣嗇養精神頤身于丨丨之宇留心于虛曠之域又阮籍傳拜東平相乘驢)
(到郡壞府舍屏鄣使内外相望法令丨丨旬日而還)
清亮(後漢書郎顗傳臣伏見光禄大夫江夏黃瓊躭道樂術丨丨自然被褐懷寳含味經籍晉書石苞)
(傳詔曰前大司馬苞忠允丨丨才經世務幹用之績所歴可紀宜掌教典以讃時政其以苞為司徒又王褒)
(傳褒身長八尺四寸容貌絶異音聲丨丨辭氣雅正博學多能)
清要(吳志賀邵傳評賀邵厲志高潔機理丨丨素宋書沈演之傳才應通敏理懷丨丨唐書李立傳)
(武德初擢監察御史以親喪解官起授七品丨丨有司擬雍州司戸參軍帝曰要而不清復擬秘書郎帝曰丨)
(而不丨乃授侍御史臣宋史張洎傳擢拜中書舍人充翰林學士上顧謂近曰學士之職丨丨貴重非他官)
(可比朕嘗恨不得為之)
清堅(陳琳武軍賦其刃也則楚金越冶棠谿名工丨丨皓鍔修刺銳鋒蘇軾以鐵柱杖夀樂全先生詩)
(每向銅人話疇昔故教鐡杖鬭丨丨)
清勁(魏志韓曁等傳評孫禮剛斷抗厲王觀丨丨貞白唐書虞世南傳與兄世基同受學於吴顧野王)
(世基辭章丨丨過世南而贍博不及也)
清毅(舊唐書魯王靈夔傳靈夔次子藹藹子道堅開元二十二年兼檢校魏州刺史未行改汴州刺史河)
(南道採訪使此州都會水陸輻輳實曰膏腴道堅特以丨丨聞)
清工(陸雲與兄書減漏賦可謂丨丨)
清憲(張九齡與李讓侍御書明公義貫心靈人推正直遂乃雄飛丨丨高步等夷儲光羲貽王侍御出)
(臺掾丹陽詩廻跡丨丨臺傳騎東南去)
清抗(南史齊衡陽王鈞傳吳郡張融丨丨絶俗雖王公貴人視之慠如也惟雅重鈞謂從兄緒曰衡陽王)
(飄飄有凌雲氣其風情素韻彌足可懷融與之遊不知老之將至見賞如此又吳苞傳蔡薈字休明陳留人)
(丨丨不與俗人交李撝謂江斆曰古人稱安貧清白曰夸湼而不淄曰白至如蔡休明者可不謂之夸白乎)
清挺(唐書蕭定傳定以蔭起家陜州參軍事金城丞莅事丨丨)
清拔(南史劉孝綽傳其三妺一適瑯邪王叔英一適吳郡張嵊一適東海徐悱並有才學悱妻文尤丨丨)
(所謂劉三娘者也謂梁書文學傳吳均文體丨丨有古氣好事者或斆之為吴均體陳書虞寄傳大同中)
(嘗驟雨殿前往往有雜色寶珠梁武觀之甚有喜色寄因上瑞雨頌帝謂寄兄荔曰此頌典裁丨丨卿家之士)
(龍也于鍾嶸詩品晉太尉劉琨晉中郎劉湛其源出王粲善為悽戾之辭自有丨丨之氣)
清令(南史范岫等傳論范懋賓之德美傅茂遠之丨丨孔休厚之政事江偉居之彊直世說簡文云謝)
(安南丨丨不如其弟學義不及孔巖居然自勝)
清惠(晉書徐寧傳桓彝常去職至廣陵尋親舊還遇風停浦中累日憂悒因上岸見一室宇有似廨署訪)
(之云是輿縣彝乃造之寧丨丨博涉相遇欣然因留數夕彝大賞之結交而别夏侯湛元鳥賦吐丨丨之靈)
(音永吟鳴而自足)
清慧(陸雲爲顧彦先贈婦詩目想丨丨姿耳存淑媚音)
清和(漢書禮樂志丨丨六合制數㠯五者又賈誼傳海内之氣丨丨咸理人物志聰明陰陽之精陰)
(陽丨丨則中叡外明丨嵇康琴賦若乃閑舒都雅洪纖有宜丨條昶案衍陸離)
清約(宋書朱修之傳修之治身丨丨凡所贈貺一無所受)
清素(魏志鄭渾傳渾丨丨在公妻子不免于饑寒史晉書魏舒傳武帝以舒丨丨特賜絹百匹北傅)
(豎眼傳豎眼既丨丨不營産業衣食之外俸禄粟帛皆以饗賜夷酋振恤士卒唐書竇威傳威從孫德元麟)
(德初進檢校左相勤職約已天子嘗臨朝咨其丨丨加以賜賚宋史崔遵度傳遵度與物無競口不言是非)
(淳淡丨丨于勢利泊如也類曹植蟬賦惟夫蟬之丨丨兮潛厥乎太陰)
清儉(後漢書蔡茂傳建武二十年代戴涉為司徒在職丨丨匪懈儲光羲張谷田舍詩縣官丨且丨深)
(谷有人家)
清通(晉書裴楷傳吏部郎缺文帝問其人于鍾會會曰裴楷丨丨王戎簡要皆其選也)
清達(晉書王祥傳祥之薨奔赴者非朝廷之賢則親親故吏而已門無雜弔之賓族孫戎歎曰太保可謂)
(丨丨矣)
清敏(南史梁宗室推傳推少丨丨好屬文深為簡文親賞陸機薦張暢表才思丨丨志節貞厲)
清察(書欽若昊天疏春為蒼天夏為昊天秋為旻天冬為上天春氣博施故以廣大言之夏氣高明故以)
(遠言之秋氣或生或殺故以閔下言之冬氣閉藏而丨丨故以監下言之)
清慤(後漢書仲長統傳中世之選三公也務于丨丨謹慎循常習故者是婦女之檢柙鄉曲之常人耳)
清允(晉書衛瓘傳瓘至孝過人性真靜有名理以明識丨丨稱又陸玩傳器量淹雅弱冠有美名賀循)
(每稱其丨丨)
清質(謝莊月賦升丨丨之悠悠降澄暉之藹藹周杜甫鵰賦及乎閩隸受之也則擇其丨丨列在垣揮)
(拘攣之掣曳挫豪梗之飛翻)
清姿(趙福元茉莉詩刻玉雕瓊作小葩丨丨原不受鉛華)
清容(古清商曲辭含春未及歌桂酒發丨丨渚謝惠連七月七日夜咏牛女詩遐川阻暱愛修曠丨丨)
清身(晉書劉寔傳寔少貧甚賣牛衣以自給然好學手約繩口誦書博通古今丨丨潔已行無瑕玷水)
(經注魯陽縣有湯水可以療疾杜彦達云飲之愈百病道士丨丨沐浴一日三飲多少自在四十日後身中萬)
(病愈三蟲死)
清躬(弘明集丨丨無為道之妙也)
清顔(南史孔休源傳休源初到都侍中范雲一與相遇深加褒賞曰不期忽覯丨丨頓祛鄙吝陸機日)
(出東南隅行高臺多妖麗璿房出丨丨)
清目(淮南子丨丨而不以視靜耳而不以聰丨杜甫赤谷西崦人家詩躋險不自安出郊已丨)
清眸(張衡七辨靨輔巧笑丨丨流盼琴韓愈感春詩豔姬蹋筵舞丨丨刺劒戟蘇軾枕詩丨丨作金)
(徽素齒為玉軫)
清耳(澄懷錄江南李建勲常蓄玉磬尺餘以沉香按柄叩之聲極清越客有談猥俗者則起擊數聲曰聊)
(以丨丨丨徐陵在北齊與楊僕射書匡丞相解頤之說樂令君丨之談陸機演連珠輪匠肆目不乏奚仲)
(之妙瞽史丨丨而無伶倫之察)
清視(法言聆德前世丨丨在下鑑莫近于斯矣)
清盼(韓愈崔十六少府攝伊陽以詩及書見投因酬三十韻詩歲窮寒氣驕冰雪滑磴棧音問難屢通何)
(由覿丨丨)
清眇(論衡子貢讓而止善子路受而觀德夫讓廉也受則貪也貪有益廉有損推行之節不得常丨丨也)
清眺(杜甫次空靈岸詩沄沄逆素浪落落展丨丨)
清聰(陸機吳趨行四坐並丨丨聽我歌吴趨凉孟浩然宿業師山房待丁鳳不至詩松月生夜風泉滿)
(丨丨)
清幽(唐明皇爲趙法師别造精院過院賦詩坐朝繁聰覽尋勝在丨丨劉因遊源泉詩叢祠鬱蒼翠萬)
(古藏丨丨)
清骨(歐陽修荷花賦匪江妃之小腰即廣陵之丨丨山徐積李太白雜言詩乃知公是真英物萬疊秋)
(聳丨丨)
清咽(范成大賞雪騎鯨軒詩碧溪不受凍長灘瀉丨丨)
清嚥(貢奎和袁伯長冬至燕集韻詩培花候竒識煑茗遂丨丨)
清豔(宇文虛中白菊詩幽茗丨丨兩難得冰雪肌膚龍麝裛)
清肥(范成大石榴詩玉池嚥丨丨三彭跡如埽)
清瘦(韓愈遊青龍寺贈崔大補闕詩南山逼冬轉丨丨刻劃圭角出崖窾蘇軾次韻王鞏顔復同泛舟)
(詩沈郎丨丨不勝衣邊老便便帶十圍郊戴復古戲題詩稾詩冷澹篇章遇賞難杜陵丨丨孟寒周邦彦)
(咏梅詞夀陽漫鬭終不似照水一枝丨丨)
清癯(劉子翬梅花詩玉骨綃裳韻太孤天教飛雪伴丨丨)
清夢(許渾將度故城湖阻風夜泊永陽戍詩樓前歸客怨丨丨樓上美人凝夜歌雷淵愛李道人若遇)
(崧陽歸隱圖詩襟懷塵土少丨丨齒頰荆棘真白痴)
清魂(揚雄甘泉賦澄心丨丨儲精垂思)
清魄(梅堯臣洛陽牡丹詩丨丨不應散豔花還所依)
清癖(吳寬倪雲林秋林野興圖詩迂翁胸中有丨丨欲摘繁花歸枕囊)
清廟(詩於穆丨丨肅雝顯相音禮記丨丨之瑟朱絃而疏越壹倡而三歎有遺者矣左傳丨丨茅屋)
(大路越席太羹不致粢食不鑿昭其儉也以史記天官書營室為丨丨又孔子世家關雎之亂為風始鹿)
(鳴為小雅始文王為大雅始丨丨為頌始聲漢書禮樂志乾豆上奏登歌獨上歌不以筦絃亂人欲在位者)
(徧聞之猶古丨丨之歌也唯杜審言和李大夫嗣真奉使存撫河東詩明堂御極丨丨乃尊先)
清壇(揚雄甘泉賦儐暗藹兮降丨丨瑞穰穰兮委如山)
清府(謝靈運山居賦承丨丨之有術冀在衰之可壯)
清第(北史李彪傳彪上封事七條帝覽而善之尋皆施行稍見禮遇詔曰彪雖宿非丨丨代闕華資然識)
(性嚴聰學博墳籍剛辯之才頗堪時用)
清門(杜甫丹青引贈曹將軍霸詩將軍魏武之子孫于今為庶為丨丨)
清閨(謝惠連秋懷詩寒商動丨丨孤燈曖幽幔)
清臺(漢書律歷志元鳳三年太史令張壽王上書詔下主歷使者鮮于妄人詰問夀王不服妄人請與治)
(歷大司農中丞麻光等雜候日月晦朔弦望八節二十四氣鈞校諸歷用狀奏可詔與丞相御史大將軍右將)
(軍史各一人雜候上林丨丨課諸歷疎密凡十一家)
清館(張說崔禮部園林詩窈窕留丨丨虛徐步晚陰中梅堯臣寄題南陵息亭蕖閣詩竹裏有丨丨池)
(多藕花)
清齋(舊唐書禮儀志封禪上齋于行宮四日致齋三日近侍之官應從升者及從事羣官諸方客使各本)
(司公館丨丨一宿德攴遁五月長齋詩令月肇丨丨澤潤無疆)
清苑(宋史河渠志太平興國六年遣八作使郝守濬分行河道於丨丨界開徐河雞距河五十里入白河)
(自是關南之漕悉通濟焉)
清閾(潘岳西征賦戾飲馬之陽橋踐宣平之丨丨注長安東出北頭之第一門名宣平門)
清樓(劉長卿銅雀臺詩丨丨月夜長寂寞碧雲日暮空徘徊)
清室(後漢書張禹傳王者動設先置止則交戟清道而後行丨丨而後御曹植七啓温房則冬服絺綌)
(丨丨則中夏含霜庾司馬相如上林賦醴泉湧於丨丨通川過於中庭信周宗廟歌丨丨桂馮馮齋房芝)
(詡詡)
清宇(曹植愍志賦去君子之丨丨歸小人之蓬廬根常建張天師草堂詩靈谿宴丨丨傍倚枯松)
清拱(韓愈會合聮句鬼窟脫幽妖天居覿丨丨)
清亭(水經濟水自魚山北逕丨丨東)
清庖(宋書符瑞志昔在放勲歷莢數朝降及重華倚扇丨丨)
清祀(元史禮樂志禮成文備歆受丨丨曰獨斷四代稱臘之别名夏曰嘉平殷曰丨丨周大蜡漢曰臘)
(丨徐陵謝敇賜祀三皇五帝餘饌啓臣以餘年豫聞丨如陪瑤席遂飲瓊漿魏收蜡節詩凝寒廹丨丨有)
(酒宴嘉平)
清袚(劉孝綽三日侍安成王曲水宴詩餘辰屬上巳丨丨追前諺)
清奠(庾信周宗廟歌閑安象設緝熙丨丨丨王惲雙廟懷古詩竟能濟中興淮海了丨)
清會(晉書袁宏傳宏少孤貧以運租自業謝尚時鎮牛渚秋夜乘月率爾與左右微服泛江會宏在舫中)
(諷詠聲既丨丨辭又藻拔遂駐聽久之遣問焉答曰是袁臨汝郎誦詩即其咏史之作也尚傾率有勝致即迎)
(升舟與之談論申旦不寐自此名譽日茂)
清供(許有王九日登鳳寧山詩翠柏瀉秋聲紅樹列丨丨袁桷次韻張希孟凝雲石詩柏子添丨丨梅)
(花寫舊眞)
清酒(詩顯父餞之丨丨百壺酒周禮天官酒正辨三酒之物一曰事酒二曰昔三曰丨丨後漢書板)
(楯蠻夷傳秦昭襄王時刻石盟曰秦犯夷輸黃龍一雙夷犯秦輸丨丨一鍾夷人安之搜神記管輅至平原)
(見顔超貎主夭亡顔父乃求輅延命輅曰子歸覓丨丨鹿脯一斤卯日刈麥地南大桑樹下有二人圍棋酌酒)
(置脯以盡為度必有人救汝顔依言而往酒數廵北坐者忽見顔在叱曰何故在此南坐者曰適飲酒脯寧無)
(情乎北坐者曰文書已定南坐者曰借文書看之見超壽止十九歲乃取筆挑上曰救汝至九十年活顔拜而)
(回管語曰北坐人是北斗南坐人是南斗南斗注生北斗注死陸機百年歌丨丨漿炙奈樂何)
清飲(顧英芝雲堂詩空堂丨丨夜厭厭坐久情深酒屢添)
清醪(西京雜記鄒陽為酒賦曰丨丨既成綠瓷既啓且筐且漉載□載齊司馬光歸田詩丨丨迎社熟)
(鳴雉向春肥)
清醠(淮南子丨丨之美始于耒耜黼黻之美在于杼軸注醠清酒也)
清醴(潘尼琉璃椀賦流景炯晃以内澈丨丨瑶琰而外見范成大望海亭賦屬紫霄之妙質侑玉斝之)
(丨丨)
清醥(左思蜀都賦金罍中坐肴核四陳觴以丨丨鮮以紫鱗李長民廣汴賦蜀中丨丨洛下黃醅)
清醑(白居易酒功贊產靈者何丨丨一酌離人遷客轉憂為樂謝靈運石門新營所住四面高山迴溪)
(石瀨茂林修竹詩芳塵凝瑤席丨丨滿金尊)
清酤(詩既載丨丨賚我思成裴晉書樂志丨丨既奠籩豆既升獨孤及仲春胄先宅讌集賦詩序陳)
(嘉殽釃丨丨會河東裴冀滎陽鄭裒河東獨孤及於署之公堂)
清液(馮衍顯志賦飲六醴之丨丨兮食五芝之茂英)
清酌(禮記酒曰丨丨卒陳叔達州城西園入齋祠社詩椒蘭丨丨簠簋徹香萁)
清醳(陳造八月晦試院中作丨丨聆鄒琴欵識辨周鬲)
清醬(齊民要術崔寔曰正月可作諸醬肉醬丨丨)
清酎(韓愈祭李郴州文逞英心於縱博沃煩腸以丨丨)
清酬(朱子懷南嶽舊遊詩亦復有兹賞微言寄丨丨)
清糟(禮記飲重醴稻醴丨丨黍醴丨丨梁醴丨丨注重陪也糟醇也清泲也致飲有泲者陪設之也王)
(安石蟹詩故煩分巨跪特用佐丨丨)
清樽(唐太宗春日元武門宴羣臣詩丨丨浮綠醑雅曲韻朱絃温庭筠題友人池亭詩山翁醉後如相)
(憶羽扇丨丨我自知亦陸游困甚戲書詩雨餘幽花拆可侑丨丨)
清杯(沈炯十二屬詩猴栗羞芳果雞跖引丨丨丨韓愈感春詩已呼孺人戞鳴瑟更遣稚子傳丨)
清味(李璟元日登樓詩坐有賓朋樽有酒可憐丨丨屬儂家)
清旨(隋書音樂志元酒陳陶匏設獻丨丨致虔潔欲世說張元至江陵路經陽岐邨見一人持生魚寄)
(作鱠稱是劉遺民既進膾便去張乃追至劉家為設酒殊不丨丨張高其人不得已而飲之)
清麴(魏武帝上九醖酒法奏臣縣故令南陽郭芝有九醖春酒法用麴三十斤流水五石臘月二日丨丨)
(正月凍解用好稻米漉去麴滓便釀法飲)
清麵(墨經凡墨藥尚矣今兖人不用藥為貴其說曰正如白麵丨丨又如茶之不可雜以外料亦自有理)
(然不及用藥者良)
清饌(徐賁楊孟載畫竹詩或裁文籜置小冠時尋新筍供丨丨)
清佩(顧况白蘋洲送客詩闕下搖丨丨洲邊採白蘋丁曹唐小遊仙詩絳闕夫人下北方細環丨丨響)
(當)
清襟(王褒和趙王隱士詩丨丨藴秀氣虚席滿風飇丨杜甫移居公安敬贈衛太郎鈞詩雅量涵高遠)
(丨照等夷)
清紋(李羣玉送唐侍御福建省兄詩閩山翠卉迎風旆越水丨丨散落梅)
清綺(南史劉繪詩時張融以言辭辯捷周顒彌為丨丨而繪音采不瞻麗雅有風則隋書文學傳序江)
(右宮商發越貴乎丨丨河朔詞義貞剛重乎氣質)
清縹(吳武陵隱山記自石門西行十步得北洞坦平如室室内丨丨若繪)
清緜(韓愈送靈師詩有時醉花月高唱丨且丨)
清坐(韓愈庫部郎中鄭君墓誌遇其空無時客至丨丨相看或竟日不能設食客主各自引去亦不為辭)
(謝丨黃清老送王君冕歸陜西詩丨契心賞白雲時入来)
清玩(翰墨志楊凝式在五代最號能書居洛中往往有題記平居好事者幷璧匣置座右以為丨丨)
清瑶(陶潛讀山海經詩亭亭明玕照落落丨丨流)
清帖(張詠答王觀察書塞中丨丨公中事稀日與虎侯雜戲為樂)
清鏡(謝朓冬緒羈懷示蕭諮議虞田曹劉江二常侍詩寒燈耿宵夢丨丨悲曉髮沈佺期雜詩丨丨紅)
(埃入孤燈綠燄微濕却無窮不得歸)(韓愈池上絮詩為將纖質凌丨丨温庭筠詠山鷄詩巢暖碧雲色影)
(孤丨丨輝)
清簟(楊師道中書寓直咏雨簡褚起居上官學士詩長簷響奔溜丨丨肅浮埃)
清甌(庾肩吾長安有狹邪樂府三子俱來宴玉筯擊丨丨按筯一作柱)
清盥(謝朓高齋視事詩披衣就丨丨憑軒方秉筆天倪瓚題畫贈九成詩晨興就丨丨思逸愛春)
清砧(杜甫暝詩半扉開燭影欲掩見丨丨牧李商隱搖落詩人間始遙夜地迥更丨丨杜秋夢詩寒)
(空動高吹月色滿丨丨)
清軫(皎然杼山禪居詩野風吹白芷山月搖丨丨)
清弋(杜牧宣州送裴坦判官往舒州時牧欲赴官歸京詩九華山路雲遮寺丨丨江村柳拂橋)
清埽(魏志高堂隆傳崇華殿災詔問隆隆對曰宜罷散民役宮室之制務從約節内足以待風雨外足以)
(講禮儀丨丨所災之處不敢於此有所立作&KR1739;莆嘉禾必生此地以報陛下虔恭之德)
清琤(李郢小石上見亡友題處詩筍石丨丨入紫煙陸雲題處是前年)
清燎(唐彥謙玫瑰詩麝炷騰丨丨鮫綃覆綠蒙)
清鳥(王融遊仙詩丨丨騖高羽王母停玉杯)
清猿(任昉齊竟陵文宣王行狀丨丨與壺人爭旦緹幕與素瀨交輝李嶠弩詩高鳥行應盡丨丨坐見)
(傷書王維瓜園詩猶羡松下客石上聞丨丨丨李白情贈蔡舍人雄詩楚舞醉碧雲吳歌斷丨)
清蟬(許渾夏日寄江上親友詩雨過山前日未斜丨丨嘒嘒落槐花羅隱間居早秋詩槐杪丨丨咽雨)
(餘蕭蕭凉葉墮衣裾)
清竅(張憲鐵笛道人遺篳篥詩一十八星丨丨冷無人喚起薛陽陶)
清則(揚雄反離騷正皇天之丨丨兮度后土之方貞)
清檢(後漢書郡國志沔陽注巴漢志曰縣有度水水有二原一曰丨丨一曰濁檢)
清標(柳宗元祭楊凝文丨丨霜潔馨德蘭薰徹常景贊四君詩素尚邁金貞丨丨陵玉)
清格(司空圖雜題詩曉鏡高窗氣象深自憐丨丨笑塵心王周西山晚景詩琴阮資丨丨冠簮養素風)
清裁(後漢書范滂傳滂覩時方艱因投劾去太守宗資先聞其名請署功曹委任政事滂在職嚴整疾惡)
(滂外甥西平李頌為鄉曲所棄中常侍唐衡以頌請資資用為吏滂以非其人寢而不召資遷怒棰書佐朱零)
(零曰范滂丨丨猶以利刃齒腐朽今日寧受笞死而滂不可違資乃止)
清範(王維送張舍人佐江州同薛據十韻詩丨丨何風流高文有風雅)
清緒(賈至授李何忌職方郎制丕承丨丨多負美才)
清穆(晉書王濛傳軍圖殊用文武異容豈可令涇渭混流虧丨丨之風蔡邕釋誨夫子生丨丨之世秉)
(醇和之靈覃思典籍韞櫝六經安貧樂賤與世無營居陶潛勸農詩卉木繁榮和風丨丨朱子獨覺詩端)
(春向殘夏氣已丨丨)
清約(晉書王濛傳濛不修小絜而以丨丨見稱)
清新(梁昭明太子宴闌思舊詩灌蔬實温雅摛藻每丨丨杜甫春日憶李白詩丨丨庾開府俊逸鮑參)
(軍)
清秀(魏書元顯和傳顯和少有節操崔光每見之曰元參軍風流丨丨容止閑雅乃宰相之器)
清高(晉書胡威傳父質為荆州威自京都定省十餘日告歸父賜絹一匹為裝威曰大人丨丨不審於何)
(得此絹質曰是吾俸禄之餘以為汝糧耳肅杜甫詠懷古跡詩諸葛大名垂宇宙宗臣遺像丨丨)
清雅(魏志徐宣傳中領軍桓範薦宣曰竊見尚書徐宣體忠厚之行秉直亮之性丨丨特立不拘世俗)
(蜀志龐統傳潁川司馬徽丨丨有知人鑒名晉書王凝之妻謝氏傳謝氏字道藴太守劉柳聞其請與談議)
(道韞素知柳名亦不自阻乃簮髻素褥坐於帳中柳束脩整帶造於别榻道韞風韻高邁叙致丨丨陳書陳)
(詳傳詳少出家為桑門善書記談論丨丨)
清純(晉書荀顗傳顗丨丨體道忠允立朝丨傅休奕柳賦何兹柳之珍樹兮禀二儀之丨)
清淳(何遜贈族人秣陵兄弟詩自爾典名郡所在號丨丨)
清醇(後漢書仲長統傳三牲之肉臭而不可食丨丨之酎敗而不可飲嵇康琴賦蘭肴兼御旨酒丨丨)
清粹(晉書王沉𫝊沉蹈德居正執心丨丨綠湘山野錄僕射相國王公夢紫綬象簡者遣一衣丱童遺)
(公曰賜此童為宰相子後果生子即慶之也器格丨丨天與文性許敬宗尉遲恭碑資和丨丨禀銳雷霆)
清超(杜甫有事於南郊賦肅定位以告潔藹嚴上而丨丨)
清脫(墨客揮犀張端公伯玉大科成名萹什豪邁尤為丨丨)
清迥(鮑照舞鶴賦鍾浮曠之藻質抱丨丨之明心同張九齡秋夕望月詩丨丨江城月流光萬里)
清瑩(張聿水鏡詩鳳池開月鏡丨丨寫寥天)
清徹(書視曰明疏視必明於善惡故必丨丨而審察也白居易以鏡贈别詩明月非不明一年十二缺)
(豈如玉匣裏如水常丨丨)
清爽(杜甫八哀詩地崇士大夫况乃氣丨丨)
清快(蘇軾與何祠部遊法華山詩道人未放泉出山曲折虛堂瀉丨丨)
清健(宋史樂志天何言哉至丨而丨默定幽贊降祥福善)
清捷(鍾嶸詩品漢婕妤班姬其源出於李陵團扇短章詞旨丨丨)
清矯(皇甫湜鶴處鷄羣賦思大湖之澡刷念秋漢之丨丨)
清峭(江淹蓮華賦或憑天淵之丨丨或殖疏圃之蒙密方干報恩寺上方詩丨丨關山惜歸去他時夢)
(到亦難&KR0838;未王十朋宛陵登雙溪閣詩天將大任容閒丨丨依然御史顔)
清敦(蘇軾王維吳道子畫詩摩詰夲詩老佩蕊襲芳蓀今觀此畫壁亦若其詩丨且丨)
清森(陸希聲苦竹徑詩山前無數碧琅玕一徑丨丨五月寒)
清佳(楊萬里過陂子逕五十餘里喬木蔽天遣悶詩草光葉潤亦丨丨翠裏生香不是花劉因紀夢詩)
(金母臨行有竒贈玉簫璚管聲丨丨)
清淑(張問瓊花賦惟水仙可並其幽閒而江梅似同其丨丨)
清采(劉勰文心雕龍張載劒閣其才丨丨)
清妙(吳志王樓賀韋華傳評胡沖以為元邵蕃一時丨丨略無優劣必不得已元宜在先邵當次之按元)
(謂樓元邵謂賀邵蕃謂王蕃丨謝承後漢書徐孺子丨丨高峙超世絶俗淮南子丨之合專易重濁之凝)
(竭難故天先成而地後定衆白虎通堯猶嶤嶤也至高之貌丨丨高遠優游博衍聖之主百王之長也陸)
(雲與兄平原書省述思賦深情至言實為丨丨去李白經亂後將避地剡中留贈崔宣城詩忽思剡溪水石)
(遠丨丨)
清好(蘇軾和子由中秋見月詩堂前月色愈丨丨咽咽寒螿鳴露草又和潛師詩惟有飛來雙白鷺玉)
(羽瓊林鬭丨丨)
清妍(韓愈月池詩若不妒丨丨却成相映燭丨朱子歸宗寺詩澗水既蕩潏山花亦丨)
清麗(後漢書周榮傳榮子興少有名譽尚書陳忠上疏薦興曰孝友之行著於閨門丨丨之志聞於州里)
(文南史謝朓傳朓少好學有美名文章丨丨繁陸機賦或藻思綺合丨丨芉眠炳若縟繡悽若絃)
清揚(詩猗嗟孌兮丨丨婉兮)
清陽(周禮考工記羽屬恒無力而輕其聲丨丨而遠聞)
清媚(鄭亞會昌一品制集序日赫於晝而乏丨丨月皎於夜而無温煦李克嘲友人詩目想妍麗姿耳)
(存丨丨音)
清婉(北史温子昇傳博覽百家文章丨丨室世說許掾嘗詣簡文爾夜風恬月朗乃共作曲中語襟情)
(之詠偏是許之所長辭寄丨丨有逾平日)
清充(抱朴子銳藻以為言辭炳蔚而丨丨者文人也)
清靡(劉勰文心雕龍曹攄丨丨於長篇季鷹辨切於短韻)
清暢(晉書裴綽傳綽子遐善言元理音辭丨丨泠然若琴瑟白居易聽琴詩丨丨堪銷疾恬和好養蒙)
清茂(梁書王錫傳錫幼而警悟十二為國子生十四舉丨丨除祕書郎)
清舒(湛方生風賦飀飀微扇亹亹丨丨)
清贍(南史江智深傳智深愛好文雅辭采丨丨丨北史李德林傳德林子百藥博學多才詞藻丨)
清豫(徐陵在北齊與宗室書願百年之老興居多福萬石之君寒暑丨丨)
清閏(白居易寄蘄州簟與元九因題詩丨丨宜乘露鮮華不受塵)
清密(唐書蘇味道傳裴居道為左金吾衛將軍倩味道作章攬筆而具閒徹丨丨當時盛傳陳子昂秋)
(園卧病呈暉上人詩幽寂曠遥日林園轉丨丨)
清蜜(歐陽修暮春有感詩往來採花蜂丨丨未滿房)
清刻(史記貨殖傳陳在楚夏之交通魚鹽之貨其民多賈徐僮取慮則丨丨矜已諾北史酈道元傳御)
(史中尉李彪以道元執法丨丨自太傅掾引為侍書御史)
清切(夢溪筆談舊翰林學士地勢丨丨皆不兼他務文館職任自挍理以上皆有職錢惟内外制不給)
(左貴嬪離思賦何宮禁之丨丨兮欲觀瞻而莫用禁上官儀酬薛舍人萬年宫晚景寓直懷犮詩丨丨丹静)
(浩蕩文河注納李白東武吟丨丨紫霄迥優游丹禁通杜甫贈獻起居田舍人澄詩獻納司存雨露邊地)
(分丨丨任才賢)
清疏(南史孔珪傳珪風韻丨丨好文詠飲酒七八斗大世說司馬太傅為二王目曰孝伯亭亭直上阿)
(羅羅丨丨空蕭子範夏夜獨坐詩寂寞對窗丨丨臨夜竹)
清越(禮記叩之其聲丨丨以長其終詘然樂也嘗南史張永傳永曉音律太極殿前鐘聲嘶孝武以問)
(永永答鐘有銅滓乃扣鐘求其處鑿而去之聲遂丨丨宋史樂志竹聲丨丨失之則高文心雕龍子桓慮)
(詳而力緩故不競於先鳴而樂府丨丨典論辨要丨盧肇湖南觀雙柘枝舞賦俄舉袂以容曳忽吐音而丨)
(顔延之和謝監靈運詩芬馥歇蘭若丨丨奪琳珪韓愈送文暢師北遊詩出其囊中文滿聽實丨丨)
清當(魏志袁渙傳注袁氏世紀曰渙子侃論議丨丨柔而不犯)
清適(黃鎮成城西紀事詩今日稍丨丨獨出城西邨)
清異(樓鑰白醉詩向來亦逍遙特書見丨丨又陶穀有丨丨錄)
清析(世說有北來道人好才理與林公相遇於瓦官寺講小品道人屢設疑難林公辨答丨丨辭氣俱爽)
清奥(沈約授王亮左僕射詔亮器識夷遠風鑒丨丨贊務釐朝庶績惟允)
清遒(揭傒斯贈吳主一詩范公丨丨不敢當縱横石經兀老蒼)
清豁(周權夏日訪黃府尹席上次黃德厚韻詩竹根凍繩汲寒泉一室空明意丨丨)
清絶(陸雲與兄平原書昔讀楚辭意不大愛之頃日視之實自丨丨杜甫奉同郭給事湯東靈湫作浩)
(歌渌水曲丨丨聽者愁蘇皮日休曉次神景宫詩松聲正丨丨海日方照灼軾將之湖州戲贈莘老詩餘)
(杭自是山水窟仄聞吳興更丨丨)
清極(張耒神運殿望香爐天池等峰晚宿官廳明日早發詩埽堂為一睡丨丨乃無夢)
清實(後漢書王暢傳暢字叔茂少以丨丨為稱無所交黨晉書劉毅傳任直不飾宜得丨丨之譽夢)
(溪筆談予伯兄善射自能為弓其弓有六善一者往體少而勁二者和而有力三者久射力不屈四者寒暑力)
(一五者弦聲丨丨六者一張便正)
清貫(梁書鍾嶸傳臣愚謂軍官是素族士人自有丨丨而因斯受爵一宜削除以懲僥競若吏姓寒人聽)
(極其門品不當因軍遂濫清級)
清制(顔延之拜陵廟作夙御嚴丨丨朝駕守禁城)
清敞(孟康朝金樽含霜賦東堂丨丨北斗闌干在公載宴廢寢相歡元微之春餘遣興詩單衣頗新綽)
(虛室復丨丨)
清翳(宋書武帝紀順聲一唱二溟卷波英風振路宸居丨丨)
清猛(後漢書皇甫規傳規拜太山太守乃上疏曰自臣受任志竭愚鈍實賴兖州刺史牽顥之丨丨中郎)
(將宗資之信義得承節度幸無咎譽)
清凛(陸機春詠詩和風未及燠遺凉丨且丨)
清便(舊唐書元微之龐嚴白居易傳論潘陸情致之文鮑謝丨丨之作世說撫軍問孫興公袁羊何如)
(曰洮洮丨丨宕蘇轍風水洞詩樂奏洞庭眞跌歌傳帝所亦丨丨)
清休(陸雲贈汲郡太守詩穆矣和風育爾丨丨支遁八關齋詩存誠夾室裏三界贊丨丨)
清熒(王維瑶臺月賦丨丨互映絢練相鮮濯韓愈納凉聮句丨丨文簟施淡澉甘瓜)
清羡(楊萬里舟過柴步寺詩朝來經雲根塵思起丨丨)
清耿(楊侃皇畿賦潺潺洎溝渙渙有水入鄢陵而碧截原田過扶亭而丨丨閭里)
清鯁(唐書趙宗儒傳父驊字雲卿少嗜學履尚丨丨馮子翼冷香亭詩州縣不著脚時人笑丨丨)
清愿(唐書源乾曜傳乾曜族孫光裕亦有名居官號丨丨)
清省(杜甫秋日夔府咏懷奉寄鄭監李賓客一百韻詩陰何尚丨丨沈宋歘連翩)
清奬(范咸爲晉公謝男五品官狀更承丨丨何以自安)
清冽(柳宗元小石潭記見小潭水尤丨丨)
清劇(蘇轍徐州送汪少卿詩朝廷念黧老府寺虛丨丨)
清熟(陸游夜行至平羌憩大悲院詩下馬憩村寺頽然睡丨丨)
清覯(沈約報王筠書遲此間日丨丨乃申)
清畢(李鐸密雨如散絲賦原夫丨丨唘陰夕陽向暮散輕霞以成綺矗元雲而似布)
清率(南史齊衡陽王鈞傳鈞居身丨丨言未嘗及時事)
清邃(元史趙孟頫傳孟頫詩文丨丨竒逸讀之使人有飄飄出塵之想吳浩石渠閣賦繄石渠之丨丨)
(聳飛閣之喬基指方干題越州袁秀才林亭詩丨丨林亭畫開幽巖别派像天台)
清碧(惠洪秀江逄石門徽上人將北行乞食而予方南遊衡嶽作此送之詩筠袁唇齒邦一水連丨丨)
清劭(晉書庾峻傳丨丨足以抑貪汙退讓足以息鄙事潘岳楊仲武誄弱冠流芳儁聲丨丨袁桷善)
(之僉事兄南歸述懷百韻詩興文植丨丨省罰厲廉恥)
清警(魏志崔琰傳涿郡孫禮盧毓始入軍府琰名之曰孫疏亮亢烈剛簡能斷盧丨丨明理百鍊不消皆)
(公才也行温子昇從駕幸金墉城詩神揚翠旗天臨肅丨丨)
清立(南史禇炫傳炫居身丨丨非弔問不雜交游論者以為美世說王令詣謝公值習鑿齒已在坐當)
(與併榻王徙倚不坐公引之與對榻去後語胡兒曰子敬實自丨丨但人為爾多矜咳殊足損其自然)
清狂(左思魏都賦僕黨丨丨怵廹閩濮習蓼蟲之忘辛翫進退之惟谷范仲淹中元夜百花洲作南陽)
(太守丨丨發未到中秋先賞月)
清候(張衡西京賦迾卒丨丨武士赫怒注迾旅結切遮也丨丨清道候望也)
清怡(王融上北伐圖疏方今九服丨丨三靈和晏木有附枝輪無異轍)
清畏(唐書王綝傳綝字方慶以字顯武后時累遷廣州都督南海歲有崑崙舶市外區琛琲方慶至秋毫)
(無所索約官屬不得與交通境内丨丨議者謂治廣未有如方慶者號第一下詔賜瑞錦雜綵以著善政)
清弭(張說平冀州賊露布數州然毒俄爾丨丨)
清變(夏侯湛夜聽笳賦放鵾雞之弄音散白雪之丨丨)
清除(魏志司馬朗傳丨丨羣穢廣舉賢士)
清防(顔延之直東宫答鄭尚書詩踟蹰丨丨密徙倚恒漏窮)
清勦(王沉釋時論拉荅者有沉重之譽嗛閃者得丨丨之聲)
清輭(惠洪蔡州道中詩飲食甘酸雜淮甸語音丨丨近京畿辛棄疾送祐之弟詞小窗風雨從今便憶)
(中夜笑談丨丨)
清蕩(後漢書和帝紀詔曰賴祖宗之靈師克有捷役不再籍萬里丨丨晉書劉毅傳皇威遐肅海内丨)
(丨蘇薛道衡隋高祖頌授鉞天人豁然丨丨轍喜雪詩氛埃一丨丨疫癘解纏縛)
清駛(韓愈南溪始泛詩南溪亦丨丨而無檝與舟江蘇軾舶趠風詩幾處縈回度山曲一時丨丨滿東)
清埃(謝瞻張子房詩惠心奮千祀丨丨播無疆)
清寥(元結思元極詩上何有兮人不測積丨丨兮成元極)
清貧(魏志華歆傳歆素丨丨祿賜以賑施親戚故人家無擔石之儲)
清寂(澄懷錄种明逸嗜酒嘗種秫自釀曰空山丨丨聊以養和自號雪溪醉侯謝靈運山居賦山中兮)
(丨丨羣紛兮自絶著李白早秋單父南樓酬竇公衡詩我閉南樓道書幽簾丨丨若仙居)
清怨(錢起歸雁詩二十五絃彈夜月不勝丨丨却飛來許渾聽唱山鷓鴣詩金谷歌傳第一流鷓鴣丨)
(丨碧雲愁詩袁桷善之攜酒招遊西湖值雷雨分韻得杯字擬將鐡笛寫丨丨復恐翠袖含餘哀)
清阬(馬融圍碁賦已下險口兮鑿置丨丨)
清到(高允徵士頌仲業淵長雅性丨丨憲章古式綢繆典誥)
清邊(隋書突厥傳丨丨制勝成策在心傑舊唐書王孝傑傳契丹李盡忠孫萬榮反詔孝白衣起為丨)
(丨道總管統兵十八萬以討之)
清全(宋書顧顗之傳心迹丨丨獨無所與)
清微(詩穆如清風傳丨丨之風化養萬物丨酉陽雜俎四人天外曰三清大赤禹餘丨也)
清曠(後漢書仲長統傳常以為優游偃仰可以自娱欲卜居丨丨以樂其志南史戴顒傳文帝以其好)
(音長給正聲伎一部顒合何嘗白鵠二聲以為一調號為丨丨西京雜記太液池中有鳴鶴舟容與舟丨丨)
(舟採蓮舟越女舟運傅亮感物賦禀丨丨以受氣修緣督而為經謝靈山居賦謝平生於知游棲丨丨於)
(山川園又田南樹園激流植援詩中屏氛襍丨丨招遠風)
清虛(漢書叙傳嗣雖修儒然貴老莊之術桓生欲借其書嗣報曰莊子者丨丨淡泊歸之自然獨師友造)
(化而不為世俗所役者也足魏志管寧傳明帝詔曰寧耽懷道德服膺六藝丨丨以侔古廉白足以當世)
(陸機文賦或丨丨以婉約每除煩而去濫)
清致(南史柳世隆傳長子悅字文殊少有丨丨跋圖繪寳鑑劉彥齊善畫竹頗臻丨丨李之儀黃正)
(叔帖正叔高標丨丨雖在烈日塵埃中見其字想見其人清風颯然不召自至李質艮嶽賦伊留雲與宿霧)
(佐丨丨於瑤席)
清逸(宣和畫譜韓偓行書亦復可喜後人得其題懷素草書詩字體遒麗辭句丨丨)
清遠(易鴻漸于陸其羽可用為儀注進處高潔不累于位無物可以屈其心而亂其志峩峩丨丨儀可貴)
(也正晉書羊祜傳蹈德沖素思心丨丨丨又王祥傳祥在始不在能言之流及與之言理致丨將非以德)
(掩其言乎實世說會稽賀生體識丨丨言行以禮不徒東南之美為海内之秀注賀生賀循也詩品嵇康)
(詩託喻丨丨良有鑒裁畫蘇軾跋顔魯公書畫贊顔魯公生平寫碑惟東方朔贊字間櫛比而不失丨丨)
(又書唐六家書後褚河南書丨丨蕭散微襍隸體古之論書者兼論其平生苟非其人雖工不貴也)
清邈(沈約王亮王瑩加授詔亮濬哲淵源道風丨丨)
清孤(劉從益山松詩丨丨月露底秀拔天地中)
清尚(蜀志楊戲傳尚書丨丨敕行整身抗志存義味覽典文倚其高風好侔古人晉書李重傳重為吏)
(部郎時王戎為尚書重以丨丨見稱非王僧孺吏部郎表方愧朱紫永懵鈞衡固惟許李終王畢取其丨丨)
(同所經企求之碎密寧可庶幾才韓維寄題滄浪亭詩莫以江山足丨丨便收業傲虞唐)
清隱(歐陽修鳴蟬賦嘉木茂樹喜丨丨者耶)
清靜(史記老子傳無為自化丨丨自正欲漢書揚雄傳默而好深湛之思丨丨無為少嗜後漢書和)
(帝紀天下丨丨庶事咸寧擬晉書成公簡傳張茂先每言簡丨丨比揚子雲默識張安世道德經躁勝寒)
(靜勝熱丨丨為天下正人道德指歸論丨丨因應無所不為謂之德人又聖道德為父神明為母丨丨為)
(師太和為友人誠齋雜記沈處默丨丨有至行慕黃叔度徐孺子為獨處一室人罕見其面魏武帝請封)
(田疇表丨丨隱約耕而後食丨程鉅夫李奉公畫傳贊勞謙得士丨寧民)
清靖(北史賈彝傳子儁襲爵位荆州刺史儁在州五載丨丨寡事為吏人所安)
清淨(禮記東風解凍疏三月節穀雨清明中清明者物生丨丨明潔史記曹參世家參為齊丞相聞膠)
(西有蓋公善治黃老言使人厚幣請之蓋公為言治道曰貴丨丨而民自定後漢書鮑昱傳昱為泚陽長政)
(化仁愛境内丨丨法南史梁武帝紀幸同泰寺設無遮大會上釋御服服衣行丨丨大捨名曰羯磨淮南)
(子丨丨恬愉人之性也丨謝靈運命學士講書詩弦歌愧言子丨謝伏生)
清温(湛方生秋夜賦播商氣以丨丨扇高風以革凉)
清閑(漢書蕭望之傳京師雨雹望之因是上疏願賜丨丨之晏口陳灾異之意嵇康琴賦竦肅肅以靜)
(謐密微微其丨丨瑟陸機擬西北有高樓詩佳人撫琴纖手丨且丨)
清蹈(魏志袁渙張範傳評躬履丨丨進退以道)
清識(後漢書鍾皓傳時皓及荀淑並為士大夫所歸慕李膺常歎曰荀君丨丨難尚鍾君至德可師宋)
(史傅堯俞傳堯俞嘗監西京稅院事留守晏殊夏竦皆謂曰子有丨丨雅度文約而理盡卿相才也义畢士)
(安傳士安端方沉雅有丨丨醖藉美風采善談吐所至以嚴正稱)
清抱(孟郊送温初下第詩高懷無近趣丨丨多遠聞)
清澈(齊書張融傳融形貌短醜精神丨丨徐宣室志清水珠置之濁流則渙然丨丨杜甫卿二子歌)
(大兒九齡色丨丨秋水為神玉為骨)
清溢(蔡邕琴賦通理治性恬淡丨丨張江淹麗色賦錦幔垂而杳寂桂煙起而丨丨耒鳴蛙賦幸比)
(新霽夜月丨丨)
清放(蘇軾與梁先舒渙泛舟得臨釀字二首詩君無輕此樂此樂丨且丨)
清散(蓮社高賢傳何無忌至虎溪請遠公及永師師衲衣半脛荷錫捉鉢松下飄然而至無忌謂衆曰永)
(公丨丨之風乃多於遠也)
清湛(王勃泛舟序梓潼縣令韋君以丨丨幽凝鎮流靖俗境内無事)
清善(梁元帝與蕭挹書暑氣方隆恒保丨丨)
清懿(圖畫見聞錄崔慤畫敗荷雪雁及四時花竹風範丨丨動多新巧顔延之七繹若夫丹山之奥金)
(門之秘地首岷銅川上汶泗裁石成音調金為器故列眞玩其微鳴辭人賦其丨丨)
清美(南史顧憲之傳性清儉強力為政甚得人和故都下飲酒者醇旨輙號為顧建康謂其丨且丨焉)
(司馬光永興謝上表山川丨丨土地膏腴橘夏侯湛芙蓉賦味甘滋而丨丨同嘉異乎橙)
清嘉(陸機吳趨行山澤多藏育土風丨且丨)
清澹(晉書華表傳表以苦節垂名司徒李胤司隸王宏等並歎表丨丨退靜以為不可得貴賤而親疎也)
(每南史張緒𫝊宋明帝見緒輙歎其丨丨)
清淡(石延年春隂詩柳色低迷先作暗水光丨丨却生寒)
清徽(晉書宗室傳論安平風度宏邈器宇高雅丨丨至範為晉宗英又殷浩傳論殷浩丨丨雅量衆議)
(攸歸附北史魏任城王澄傳齊雍州刺史曹武請以襄陽内車駕遂南征後車駕還洛引見王公侍臣於丨)
(丨堂丨徐陵與李那書籍甚丨常懷虛眷)
清靈(陸雲寒蟬賦含二儀之和氣稟乾元之丨丨)
清鑒(隋書高構𫝊河東薛道衡才高當世每稱構有丨丨所為文畢必先以草呈構而後出之舊唐書)
(高季輔傳兼吏部侍郎凡所銓敘時稱允當太宗嘗賜金背鏡一面以表其丨丨焉)
清軌(張華遊獵篇伯陽為我誡檢迹投丨丨)
清現(名山記凡佛光欲現必先布雲所謂兜羅一世界光相依雲而出其不依雲則謂之丨丨尤難得)
清流(魏志陳羣傳評陳羣動仗名義有丨丨雅望又晉書郭澄之傳論仲靜機思通敏延譽丨丨王)
(羲之蘭亭集序又有丨丨激湍映帶左右詩曹植洛神賦或戲丨丨或翔神渚薛道衡詠苔紙昔時應春)
(色引淥泛丨丨兵又歐陽修豐樂亭記昔太祖皇帝嘗以周師破李景十五萬於丨丨山下生擒其將皇甫)
(暉姚鳳於滁東門之外遂以平滁修嘗考其山川按其圖記升高以望丨丨之關欲求暉鳳就擒之所而故老)
(皆無在者蓋天下之平久矣)
清審(書明清于單辭傳聽訟當丨丨單辭單辭特難聽故言之晉書孫晷傳外祖薛兼曰此兒神明丨)
(丨志氣貞立非常童也)
清悟(北史王晞𫝊魏末隨母兄東適海隅與邢子良遊處子良愛其丨丨洛陽伽藍記臨淮王彧博通)
(典籍辨慧丨丨風儀詳審容止可觀懷江淹禇侍中爲北征長史詔識業丨丨思淹暢)
清晤(晁補之卽事次韻祝朝奉十一丈詩留連接丨丨欲起不能罷)
清心(晉書王凝之妻謝氏傳同郡張元妺亦有才質適於顧氏元每稱之以敵道韞有濟尼者游於二家)
(或問之濟尼答曰王夫人神情散朗故有林下風氣顧家婦丨丨玉映自是閨房之秀)
清神(司空圖下方詩倦行今白首歸卧已丨丨)
清意(史記夏紀禹曰于帝慎乃在位安爾止輔德天下大應丨丨以昭待上帝命天其重命用休曹組)
(艮嶽賦遊塵到丨丨自生)
清慮(梁書劉孝綽傳時世祖出為荆州至鎮與孝綽書曰夢想温玉飢渴明珠新有所製想能示之勿等)
(丨丨徒虛其請無由賞悉弘顔延之重釋何衡陽書自非合天體地無以元應斯知研其丨丨未肯存同)
(歐陽修鳴蟬賦肅祠庭以祇事兮瞻玉宇之崢嶸收視聽以丨丨兮齊予心以薦誠)
清衷(任昉王文憲集序莫不總制丨丨遞為心極)
清志(後漢書郅惲傳惲門下掾鄭敬字次都丨丨高世光武連徵不到許敬宗小池應詔賦慕鑒止而)
(端形乃遊智而丨丨)
清思(歐陽修與程文簡書日苦俗状無一丨丨披倪瓚題雲林小景圖詩閒拈逸筆圖丨丨今日圖似)
(隔塵)
清興(李商隱子初全溪作丨丨恭聞命言詩未敢迴)
清懷(蘇舜欽藍田悟真寺作丨丨壯抱失素向)
清遨(劉子翬三月二十一日飯於竹源菴詩丨丨慚輙與)
清遊(潘岳螢火賦翔太隂之元昧抱夜光以丨丨冷蘇軾寒食與器之遊南塔寺代器之和詩普天食)
(聞前古蕭寺丨丨屬兩人)
清賞(晉書王戎傳阮籍與渾為友戎年十五随渾在郎舍籍每適渾俄頃輙去過視戎良久然後出謂渾)
(曰濬沖丨丨非卿倫也曹北苑貢茶錄玉除丨丨宣和二年造謝朓和何議郊遊詩江垂得丨丨山際果)
(幽尋丨蘇軾入峽詩自昔懷丨今兹得縱探)
清音(梁簡文帝七勵鳴繞梁之妙響發愁眉之丨丨宗左思招隠詩非必絲與竹山水有丨丨唐太)
(琵琶詩促節縈紅袖丨丨滿翠帷維錢起湘靈鼓瑟詩苦調淒金石丨丨入杳冥又王白鸚鵡賦同朱喙)
(之丨丨變綠衣於素彩)
清樂(舊唐書音樂志丨丨者南朝舊樂也後魏孝文宣武用師淮漢收其所獲南音謂之清商樂隋平陳)
(因置清商署總謂之丨丨舞唐書禮樂志清商伎者隋丨丨也歌二人吹葉一人者四人并習巴渝舞王)
(維遊春詞纔見春光生綺陌已聞丨丨動雲韶)
清聲(揚雄太元賦聽素女之丨丨兮觀宓妃之妙曲陸張衡觀舞賦抗修袖以翳面展丨丨而長歌)
(雲答兄平原書詩詠彼丨丨被之瑟琴丨陳季鶴警露詩風間傳藻質月下引丨)
清籟(唐高宗玉華宫山銘流花縟景丨丨嘶風英權德輿竹亭歌虚齋寂寂丨丨吟幽澗紛紛雜墜)
清響(嵇康琴賦激丨丨以赴會何絃歌之綢繆蘭陸機悲哉行和風飛丨丨鮮雲垂薄隂謝萬亭詩)
(谷流丨丨條鼓鳴音奉謝朓直中書省詩兹言翔鳳池鳴佩多丨丨王筠酬從兄臨川桐樹詩方同散木)
(爨丨丨竟誰知丨王維送宇文太守赴宣城詩鐃吹發西江秋空多丨孟浩然夏日南亭懷辛大詩荷風)
(送香氣竹露滴丨丨)
清縣(舊唐書音樂志帝其承祀率禮罔愆圖書霧出日月丨丨謝莊月賦收妙舞弛丨丨去爥房即月)
(殿扆吕温樂出虚賦素垂休丨丨繼響)
清奏(陳陶和西江李助副使早登開元寺閣詩燕宮豸冠客憑覽發丨丨)
清律(晉書石季龍載紀魏始建九品之制三年一清定之雖未盡弘美亦縉紳之丨丨人倫之明鏡)
清引(顔師古聖德頌黃竹麗章柏梁丨丨沈約梁雅樂歌雲箛丨丨栒簴高懸)
清調(魏書樂志依琴五調調聲之法以均樂器瑟調以宮為主丨丨以商為主平調以宮為主五調各以)
(一聲為主)
清彈(陸雲爲顧彦先贈婦往返詩皎皎彼姝子灼灼懷春粲西域善雅舞總章饒丨丨)
清角(後漢書劉昆傳昆少習容禮平帝時受施氏易於沛人戴賓能彈雅琴知丨丨之操列子鄭師文)
(從師襄遊鼓琴雖師曠之丨丨鄒衍之吹律無以加之博物志丨丨黃帝之琴劉勰新論離婁察秋毫之)
(末不聞雷霆之聲季子聽丨丨之韻不見嵩岱之形心溺秋毫意入丨丨故也傅毅舞賦揚激徵騁丨丨贊)
(舞操奏均曲丨蘇軾贈傅羲秀才詩未能飛瓦彈丨肯使投泥戲潑寒)
清徵(韓非子師涓援琴撫之未終師曠曰此師延所作為靡靡之樂此所謂清商也平公曰清商固最悲)
(乎師曠曰不如丨丨公曰丨丨可得為聽乎師曠曰不可古之聽丨丨者皆有德義之君也公曰願試之師曠)
(不得已援琴而鼓一奏之有元鶴二八來集再奏之而列三奏之延頸而鳴舒翼而舞平公大悅嵇康琴賦)
(初涉渌水中奏丨丨雅昶唐堯終詠微子)
清羽(傅休奕箏賦哀起丨丨樂混大宮)
清歌(世說桓子野每聞丨丨輙喚奈何於魏文帝答繁欽書妙舞莫巧於絳樹丨丨莫激宋臘曹植)
(洛神賦馮夷鳴鼓女媧丨丨暢陶潛詠貧士詩原生納決履丨丨高音)
清曲(文心雕龍張衡怨篇丨丨可味仙詩緩歌雅有新聲謝惠連雪賦燎熏爐兮炳明燭酌桂酒兮揚)
(丨丨蘭王融渌水曲遵渚泛觴乘漪弄丨丨)
清謳(後漢書張衡傳弈秋以棋局取譽王豹以丨丨流聲梁武帝鳳笙曲流速參差飛且停飛且停在)
(鳳樓弄嬌響間丨丨仙許敬宗奉和宴中山應制詩中山獻酤趙媛發丨丨)
清謠(陶潛贈羊長史詩丨丨結心曲人乖運見疎)
清吟(白居易與夢得沽酒且約後期詩閒徵雅令窮經史醉聽丨丨勝管絃)
清嘯(陸雲九愍瓊娥起而丨丨神風穆其來應人吳融長安里中聞猿詩無因永夜聞丨丨禁路歸月)
(自沈鳳陸游醉中作丨丨穿林鸞吟草書落紙龍蛇走)
清唱(晉書庾闡傳闡補零陵太守入湘川弔賈誼及造長沙觀其遺象弔之曰張高絃悲聲激柱落丨丨)
(未和而桑濮代作民陸機文賦譬偏絃之獨張含丨丨而靡應陸雲逸賦詠歡友兮丨丨和爾音兮此世)
(參陸機櫂歌行名謳激丨丨榜人縱棹歌颯岑登凉州尹臺寺詩丨丨雲不去彈絃風來)
清吹(黃庭堅煎茶賦洶洶乎如聞松之發丨丨皓皓乎如春空之行白雲陶潛諸人共遊周家墓柏下)
(詩今日天氣佳丨丨與鳴彈聖謝朓送遠曲一爲丨丨激潺湲傷别神蘇頲奉和製至長春宫登樓觀稼)
(穡之作黃圖巡沃野丨丨入離宫)
清囀(沈約郊居賦驅四牡之低昂響繁笳之丨丨)
清轉(李百藥笙賦重鳳翼之次羽愛鸞音之丨丨)
清哇(謝靈運山居賦聆丨丨以下聽載王子而上參沈約傷美人賦信美顔其如玉咀丨丨而度曲)
(梁武帝戲作長袂必留客丨丨咸繞梁轉皎然觀美人軋箏歌軋用蜀竹絃楚絲丨丨宛聲相隨)
清弄(異苑乘磯山下臨清川昔有漁父宿於川夜半聞水中有絃歌之音宫商和暢丨丨諧密陳孚洪)
(贊井詩風雲丨丨夜政爾無人知)
清鈞(晉書樂志韓濊進樂宫徵丨丨)
清東(孟郊丨丨曲采采丨丨曲明眸豔珪玉)
清肖(陸雲吴故丞相陸公誄駭塵氛埃澄響丨丨)
清絃(郭璞遊仙詩中有冥寂士靜嘯撫丨丨丨鮑照代朗月行靚裝坐帷裏當戶弄丨)
清琴(王勃七夕賦掩丨丨而獨進凌絳樹而輕迴機魏文帝善哉行有客從南來爲我彈丨丨陸擬)
(行行重行行詩去去遺情累安處撫丨丨)
清瑟(杜甫北征詩煖客貂鼠裘悲管逐丨丨曹許渾江樓夜别詩深怨寄丨丨遠愁生翠蛾唐遊仙)
(詩不將丨丨理霓裳塵夢那知鶴夢長)
清笙(夏侯惇笙賦雖琴瑟之旣麗猶靡尚於丨丨)
清簫(謝朓郊祀曲整蹕遊九闕丨丨開八埏晉劉孝威三日侍皇太子曲水宴詩周旗交采眊鼔雜丨)
(丨)
清管(梁簡文帝臨安公主集序鳳桐遐遠丨丨遼亮謝靈運江妃賦建羽旌而逶迤奏丨丨之依微)
(李嶠簫詩虞舜調丨丨王褒賦雅音)
清磬(岑參秋夜宿仙遊寺南涼堂呈謙道人詩夜來聞丨丨月出蒼山空姚合過欽上人院詩修篁半)
(庭影丨丨幾僧鄰)
清球(元微之五絃彈樂府萬片丨丨擊虞廟)
清笳(張說安樂郡主花燭行綵軿紺幰紛如霧節鼔丨丨前啓路姚鵠贈邊將詩丨丨遶塞吹寒月紅)
(旆當山肅晚風)
清鞸(何承天朱鷺篇丨丨驚短簫朗鼔節鳴笳)
清嘷(歐陽修戲答公儀憶鶴之作玉兔四蹄不能舞不如雙鶴能丨丨)
清哢(范成大臨溪寺詩無人自驚覺幽禽正丨丨)
清地(唐書楊虞卿傳虞卿上疏曰公卿列位雖陟降丨丨曾未奉優睠承下問雖陛下神聖如五帝猶宜)
(周爰顧逮惠以氣色使支體相成君臣昭明)
清境(李華徑山大師碑銘濁金丨丨在爾銷鍊磨之瑩之功至乃現韓維遊城南雙塔院詩久從城邑)
(居樂與丨丨遇坐聽百禽響日晏不忍去)
清畎(王融策秀才文杏花菖葉耕穫不愆丨丨冷風述遵無廢)
清澮(吳寬謝凌季行送新釀詩飲量笑添丨丨闊吟肩醉聳玉山嵬)
清野(水經注白狼堆上有宫廟樓觀基雉尚崇每至鷹隼之秋羽獵之日肆閱丨丨爲昇眺之逸地何)
(承天安邊論堅壁丨丨以俟其來整甲繕兵以乘其敝梁簡文帝南郊頌序甸師丨丨封人壝宫鮑照代)
(陳思王白馬篇閉壁自往夏丨丨徑還冬)
清壑(宋書孔琳之傳贊抵璧幽峰捐珠丨丨湖陶潛丙申歲八月於下潠田舍穫詩楊檝越平汎隨丨)
(丨迴)
清水(漢書地理志天水郡縣丨丨仲又韓安國傳丨丨明鏡不可㠯形逃後漢書長統傳濯丨丨追)
(凉風釣遊鯉弋高鴻音淮南子丨丨音小濁水大)
清滌(禮記水曰丨丨)
清渠(石崇思歸引序其制宅也却阻長堤前臨丨丨虹左思蜀都賦雲飛水宿哢吭丨丨董思恭詠)
(詩積彩分長漢倒色媚丨丨)
清澗(劉峻與舉法師書餌黃菊之落蕊酌丨丨之毖流張喬隠巖陪鄭少師夜坐詩硯磨丨丨石廚㸑)
(白雲樵)
清濆(王昌齡灞橋賦傍連古木遠帶丨丨)
清源(張衡思元賦旦余沐於丨丨兮晞余髮於朝陽王褒送觀寧侯葬詩蒙羽高峻極淮泗道丨丨)
(吳均酬江主簿屯騎詩濟水有丨丨桂樹多芳根唐書地理志太原府太原郡丨丨縣武德元年置)(又又)
(陸游南唐書升泉州爲丨丨軍)
清潮(虞炎餞謝文學詩丨丨已駕渚溽露復沾衣前蘇轍贈張愓山人詩醉吟揮弄丨丨水誰信從戒)
(律人)
清泉(水經注沅水又東逕平山西南寒松上蔭丨丨下注栖託者不能自絶於其側魏文帝與吳質書)
(浮甘瓜於丨丨沈朱李於寒冰丨韓愈送李愿歸盤谷序坐茂樹以終日濯丨以自潔)
清川(曹植王仲宣誄振冠南嶽濯纓丨丨寶又唐書地理志龍州應靈郡丨丨縣本烏盤天元年更名)
清淵(張衡西京賦丨丨洋洋神山峩峩又陸機答張自然詩余固水鄉士總轡臨丨丨漢書地理志)
(魏郡有丨丨縣)
清海(五代史職方考廣州曰丨丨)
清江(何遜初發新林詩鐃吹響丨丨懸旗出長嶼)
清淮(楊諫月映丨丨流賦念居者已賦乎露濕寒草悲行者則想乎月映丨丨何遜與胡興安别詩露)
(濕寒塘草月映丨丨流萬楊萬里前苦寒歌四大海潮打丨丨三里風平地來)
清河(戰國策齊南有太山東有瑯邪西有丨丨北有渤海此所謂四塞之國也隋書地理志丨丨郡統)
(縣丨丨丨左思魏都賦綿纊房子縑總丨丨賦陶弘景水仙賦丨渤海三成桑田庾信哀江南才人之)
(憶代郡公主之去丨丨)
清濟(水經注春秋隱公四年公及宋公遇於清京相璠曰今濟北東阿東北四十里有故清亭卽春秋所)
(謂清者也是濟水通得清之目焉亦水色清深用兼厥稱矣是故燕王曰吾聞齊有丨丨濁河以爲固卽此水)
(也截袁宏北征賦於是背梁山汶波汎丨丨傍祝阿)
清漢(南史齊高帝紀秬草騰芳於郊園景星垂輝於丨丨虞綽大鳥銘飛來丨丨俱集華泉陸機擬)
(迢迢牽牛星詩昭昭丨丨輝粲粲光天步江沈約侍遊方山應詔詩丨丨夜昭晳扶桑曉陸離總賦得謁)
(帝承明廬詩謁帝升丨丨何殊入紫虚光杜牧長安雜題長句詩九重樹影連丨丨萬壽山學翠華)
清灞(何遜臨行公車詩纚舟去濁河揆景辭丨丨)
清渭(唐書郭子儀𫝊雍州古稱天府右隴蜀左崤函襟馮終南太華之險背負丨丨濁河之固)
清洛(潘岳籍田賦丨丨濁渠引流激水中李白明堂賦背泓黃河垠潄丨丨劉禹錫洛初冬拜表有)
(懷上京故人詩丨丨曉光鋪碧簟上陽霜葉剪紅綃)
清潁(蘇軾送任仲微詩我遊丨丨尾想見翠被君)
清泗(蘇軾答呂梁仲屯田詩黃河西來初不覺但訝丨丨流奔渾揭傒斯歌風臺詩湯沐空餘丨丨在)
(風雲猶似翠微來)
清滑(白居易秋池詩朝衣薄且健晚簟丨仍丨杜杜牧杜秋娘詩京江水丨丨生女白如脂其間秋者)
(不勞朱粉施脂蘇軾謝太虚黃樓賦見寄詩南山多磬石丨丨如流洪希文蒲萄詩醍醐縱美輸丨丨瓔)
(珞雖圓讓陸離)
清泝(陶潛時運詩延目中流悠悠丨丨)
清泌(鮑照從過舊宮詩流泉信丨丨原野實甘荼)
清漾(歐陽修答聖俞詩猶須新秋凉漢水臨丨丨)
清氾(陸機文賦闕太羹之遺味同朱絃之丨丨)
清汜(庾闡三月三日臨曲水詩暮春濯丨丨游鱗泳一壑)
清潯(梁簡文帝賦得舞鶴詩欲知情外物伊洛有丨丨)
清沅(劉禹錫武陵書懷詩百雉俯丨丨)
清渤(晉書束晳𫝊馬之所生實在冀北大賈䍧羊取之丨丨放豕之歌起於鉅鹿)
清壁(晉書郗鑒𫝊祖約蘇峻反鑒登壇慷慨三軍爭爲用命乃遣將軍夏侯長等間行謂平南將軍温嶠)
(曰先立營壘屯據要害旣防其越逸又斷賊糧運然後靜鎮京口丨丨以待賊)
清丘(春秋宣公十有二年晉人宋人衛人曹人同盟于丨丨注丨丨衛地今在濮陽縣東南)
清畤(蘇頲韋抗神道碑跡滿丨丨事昭緹史)
清沼(晉書南燕載記蔭修檐臨丨丨林束晳補亡詩魚游丨丨鳥萃平)
清原(左傳晉蒐於丨丨作五軍以禦敵注河東聞喜縣北有丨丨水經注汾水又西逕丨丨城北故清)
(陽亭也)
清池(夏侯湛芙蓉賦臨丨丨以遊覽觀芙蓉之麗華)
清渚(鮑照發後渚詩蕭條背鄉心悽愴丨丨發)
清涓(鮑照河清頌澄波海嶽鏡流蔥山泉室凝澱水府丨丨)
清灑(孫綽諫移都洛陽疏蕩滌河渭丨丨舊京)
清激(晉書夏統𫝊統以足叩船引聲喉囀丨丨慷慨大風應至魏文帝答繁欽書提袂徐進揚蛾微眺)
(芳聲丨丨逸足横集南成公綏嘯賦丨丨切於竽笙優潤和於琴瑟韓愈溪始泛詩拕舟入其間溪流正)
(丨丨)
清涼(宋僧延一五臺山志五臺山本名丨丨山華嚴經疏云丨丨山者卽代州雁門郡五臺山也以歲積)
(堅冰夏仍飛雪曾無炎暑故名丨丨嚴朱弁代州丨丨山記代州丨丨山丨丨寺始見於華經蓋文殊示現)
(之地也)
清冷(庾信周上柱國齊王憲神道碑儀範丨丨風神軒舉王褒洞簫賦朝露丨丨而隕其側兮玉液浸)
(潤而承其根渤梁武帝淨業賦心丨丨其若冰志皎潔其如雪王遊廟山賦俯泉石之丨丨臨風飇之蕭)
(瑟)
清泠(山海經豐山神耕父處之常游丨丨之淵出入有光注丨丨水在西虢鄂縣山上神來水赤有光耀)
(今有屋祠陽張協七命天丨丨而無霞野曠朗而無塵劉楨黎山賦雲興風起蕭瑟丨丨陳子昂修竹)
(詩春風正淡蕩白露已丨丨)
清漣(詩河水丨且丨漪幽石綠篠媚丨丨)(謝靈運過始寧墅詩白雲抱白居易新栽蓮詩昔在溪中)
(日花葉媚丨丨雙李紳法華寺詩十峰排碧落澗合丨丨)
清瀾(郭璞客傲凌扶搖而竦翮揮丨丨以濯鱗逸民賦悲滄浪之濁波兮詠芳池之丨丨)(陸雲駱賓)
(王秋雁詩何當同顧影刷羽泛丨丨)
清潦(夏侯湛浮萍賦陰修魚之華鱗兮翳蘭池之丨丨)
清湍(柳宗元邕州馬退山茅亭記夫美不自美因人而彰蘭亭也不遭右軍則丨丨修竹蕪没於空山矣)
(芳陸機日出東南隅行遺結飛飇浮景映丨丨)
清瀨(孫楚蓮花賦有自然之麗草育靈沼之丨丨高啓剡源九曲詩危梁度丨丨逶迤入前渚)
清汋(唐無名氏水鏡賦丨丨其味堅貞其質)
清灣(鄱陽記丨丨在縣東南七里隋開皇中太守梁文謙涖官清潔取此灣水以自供後人思其德號爲)
(丨丨)
清澍(金華山棲誌泉瀾丨丨滴瀝生響)
清濁(南史蔡興宗傳孝武踐祚累遷尚書吏部侍郎時尚書何偃疾患上謂興宗曰卿詳練丨丨今以選)
(事相付便可開門當之無所讓也稱又何遜傳遜弱冠舉秀才南鄉范雲見其對策大相賞曰頃觀文人質)
(則過儒麗則傷俗其能含丨丨中古今見之何生矣揚雄甘泉賦陰陽丨丨穆羽相和兮)
清渾(喻鳬卽事詩連山互蒼翠二水各丨丨)
清波(夏侯湛芙蓉賦潛靈藕於元泉擢修莖乎丨丨紀曹植公讌詩潛魚躍丨丨好鳥鳴高枝朱子)
(行詩深尋兩林間丨丨貫華屋)
清潨(孟郊浮石亭詩丨丨寫欹危)
清津(張衡思元賦號馮夷俾丨丨兮櫂龍舟以濟予)
清淪(詩河水丨且丨漪)
清深(杜甫自瀼西荆扉且移居東屯茅屋詩幽獨移佳境丨丨隔遠關)
清淺(古詩河漢丨且丨相去復幾許蒲謝靈運從斤竹澗越嶺溪行詩蘋萍泛沈深菰冒丨丨李白)
(擬古詩海水三丨丨桃花一見尋月林逋梅花詩疎影横斜水丨丨暗香浮動黃昏)
清泚(南史羊定子傳金溝丨丨銅池搖颺旣佳光景當得劇棋夏侯嘉正洞庭賦若乃秋之爲神素氣)
(丨丨肅肅翛翛羣籟四起流謝朓始出尚書省詩邑里向疎蕪寒自丨丨)
清溪(李白峨眉山月歌夜發丨丨向三峽思君不見下渝州杜甫摩訶池泛舟詩莫須驚白鷺相伴宿)
(丨丨宋又唐書地理志資州有丨丨縣又史藝文志劉倚丨丨詩集三卷)
清涎(李賀假龍吟歌窞中跳汰截丨丨隈壖卧水埋金爪)
清濤(徐諠華林北澗詩貫九谷兮積靈芝飛丨丨兮潔澄漣)
清沚(謝靈運擬魏太子鄴中集詩念昔渤海時南皮戲丨丨)
清溟(阮籍東平賦測虛舟以遑思兮聊逍遥於丨丨)
清浮(陳琳為曹洪與世子書陵厲丨丨顧盻千里礴庾闡海賦高明澄氣而丨丨厚載勢横而盤)
清漲(范成大湖口夜泊詩坡陀狠石蹲丨丨搖蕩光風浮白芷許謙華蓋山詩山下出蒙泉夷坐待丨)
(丨)
清漱(北齊書趙郡王叡傳居喪盡禮杖而後起高祖敕左右不聽進水雖絶丨丨午後輒不肯食)
清渫(朱子梅山堂詩露井益丨丨風林更修鮮)
清湫(名勝志郿縣東北有丨丨鎮與渭水相表裏民獲沾漑之利)
御定駢字類編卷二百三十四
