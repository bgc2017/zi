欽定四庫全書
御定駢字類編卷六十
居處門四
門
門山(唐書地理志延州延安郡丨丨武德三年析汾州置明一統志丨丨廢縣在延安府城東南一百)
(八十里周宣帝分汾川雲巖二縣地置丨丨縣)
門水(水經漢水又左會文水注水即丨丨也出胡城北山石穴中又河水又東右合丨丨又洛水又)
(東丨丨出焉華明一統志丨丨在河南府靈寶縣西南山海經陽之山丨丨出焉北流為弘農澗)
門津(李紳入揚州郭詩堤繞丨丨喧井市路交村陌混樵漁)
門渠(周禮量人掌建國之法以分國為九州營國城郭營後宮量市朝道巷丨丨造都亦如之)
門濠(元史烏蘭哈達傳兵自入敵境轉鬭千里未嘗敗北大小十三戰殺宋兵四十餘萬擒其將大小三)
(人其州又遣兵来攻追至丨丨掩溺殆盡乃不敢復出)
門橋(宋史葛懷敏傳懷敏為衆蹂躪幾死輿至甕城久之乃蘇復選士據丨丨揮手刃以拒入城者)
門郊(鹽鐡論吴越廹於江海三川循環之處於五湖之間地相迫壤相次其勢易相擒也金鼓未聞旌旗)
(未舒行陳未定兵已接矣師無輜重之費士無乏絶之勞此所謂食於廚倉而戰於丨丨者也)
門隧(禮記曲禮居喪之禮毁瘠不形視聽不衰升降不由阼階出入不當丨丨)
門逕(水經注湘水又北過枝津北謂之丨丨也鶴杜甫畏人詩丨丨從榛草無心走馬蹄杜荀喜從)
(弟雪中遠至詩深山大雪懶開門丨丨行蹤自爾新)
門衢(後漢書鄭元傳國相孔融深敬於元屣履造門告密縣為元特立一鄉曰昔東海于公僅有一節猶)
(或戒鄉人侈其門閭矧乃鄭公之德而無駟牡之路可廣開丨丨令容高車號為通德劉詵瑞蓮賦黃塵漲)
(於丨丨元閬隔以咫尺)
門塗(魏書衛操傳遠近齊軌奔赴梓廬人百其身盈塞丨丨陸機詩投袂赴丨丨攬衣不及裳)
門堰(宋史河渠志杭州於潜縣令郟亶言蘇州環湖地卑多水沿海地高多旱故古人治水之迹縱則有)
(浦横則有塘又有丨丨涇瀝而棋布之今總二百六十餘所)
門巷(宋書謝瞻傳弟晦時為宋臺右衞權遇已重於彭城還都迎家賓客輻輳丨丨填咽時瞻在家驚駭)
(謂晦曰汝名位未多而人歸趨乃爾吾家素以退為業不願干豫時事交遊不過親朋而汝遂勢傾朝野此豈)
(門戶之福耶乃籬隔門庭曰吾不忍見此丨庾信哀江南賦况乃少微真人天山逸民階庭空谷丨蒲輪)
(儲光羲敬酬陳椽秋夜有贈詩鎬京既賜第丨丨交朱輪杜甫秋峡詩衣裳垂素髮丨丨落丹楓又晝眠)
(詩故鄉丨丨荆棘底中原君臣豺虎邊樂天見過詩丨丨掃殘雪林園驚早梅)(劉禹錫元日雍陶城西訪)
(友别墅詩村園丨丨多相似處處春風枳殼花雪鮑溶山中冬思詩丨丨非世路何人念貧棲方干中寄)
(李知誨判官詩此時丨丨無行跡塵滿尊罍誰得知應皮日休醉中寄魯望一壺詩丨丨寥寥空紫苔先生)
(渴解酲杯春羅鄴春日宿崇賢里詩柳暗榆飛日深水邊丨丨獨來尋)
門官(左傳宋公及楚人戰于泓宋師敗績公傷股丨丨殱焉注丨丨守門者師行則在左右魏書崔浩)
(傳是時有兔在後宫驗問丨丨無從得入太宗怪命浩推其咎徵浩以為當有鄰國貢嬪嬙者善應也明年姚)
(興果獻女)
門郎(齊書王敬則傳太祖戎服出敬則從入宫至承明門丨丨疑非蒼梧還敬則慮人覘見以刀環塞室)
(孔呼開門甚急)
門尹(周語丨丨除門注丨丨司門也除門掃除門庭也)
門宦(徐陵為貞陽侯重與裴之横書卿天監之始丨丨有成明聖之初身名俱泰正應勤王效命酬二后)
(之恩憂國如家報三靈之寵)
門胄(唐書柳冲傳景龍中遷左散騎常侍修國史初太宗命諸儒撰氏族志甄差羣姓其後丨丨興替不)
(常冲請改修其書帝詔魏元忠張錫蕭至忠岑羲崔湜徐堅劉憲吴兢及冲共取德功時望國籍之家等而次)
(之夷蕃酋長及冠帶者析著列品會元忠等相繼物故至先天時復詔冲及堅兢與魏知古陸象先劉子元等)
(討綴書乃成號姓系錄者徐陵在吏部尚書答諸求官人書自古有吏部尚書品藻人倫簡其才能尋其丨)
(丨逐其少多量其官爵)
門衛(漢書王莽傳安漢公在中府外第虎賁為丨丨當出入者傳籍)
門長(後漢書光武帝紀更始二年正月光武北徇薊至饒陽官屬皆乏食光武乃自稱邯鄲使者入傳舍)
(傳吏方進食從者飢争奪之傳吏疑其偽乃椎鼓數十通紿言邯鄲將軍至官屬皆失色光武升車欲馳既而)
(懼不免徐還坐曰請邯鄲將軍入久乃駕去傳中人遥語門者閉之丨丨曰天下詎可知而閉長者乎遂得南)
(出)
門師(大業雜記出右掖門之旁渠西二里有龍天道場南臨石瀉口即煬帝丨丨濟闍黎所居)
門尉(說苑宗衛相齊遇逐罷歸舍召丨丨田饒等二十有七人而問焉曰士大夫誰能與我赴諸侯者乎)
(田饒等皆伏而不對宗衛曰何士大夫之易得而難用也饒對曰非士大夫之難用也是君不能用也)
門吏(晉書郭璞傳惠懷之際河北先擾璞欲避地東南抵將軍趙固會固所乘良馬死固惜之不接賓客)
(璞至丨丨不為通璞曰吾能活馬吏驚入白固為唐書楊收傳既益貴稍自盛滿為夸侈丨丨童客倚姦)
門士(後漢書庾乘傳少給事縣庭為丨丨林宗見而拔之勸遊學宫遂為諸生傭後能講論)
門史(唐書于頔傳時宦者梁守謙幸于帝頗用事有梁正言者與頔子敏善敏因正言厚賂守謙求頔出)
(鎮久不報敏怒其紿責所饋誘正言家奴支解之棄溷中家童上變詔捕頔吏沈璧及它奴送御史獄命中丞)
(薛存誠刑部侍郎王播大理卿武少儀雜問之頔與諸子素服待罪建福門丨丨不内屏營負墻立更遣人上)
(章有司拒不聞翼日復往宰相諭使還第貶為恩王傅)
門隸(莊子大人之行不出乎害人不多仁恩動不為利不賤丨丨貨財弗争)
門候(漢書蕭望之傳望之以射策甲科為郎署小苑東丨丨注丨丨主候時而開閉也魏志張邈傳吕)
(布令丨丨於營門中舉一隻戟布舉弓射戟正中小支晉書石勒載記勒嘗夜微行檢察營衛齎繒帛金銀)
(以賂門者求出永昌門丨丨王縀欲收捕之從者至乃止旦召縀以為振忠都尉爵關内侯)
門幹(魏志司馬芝傳門下循行嘗疑丨丨盜簪幹辭不符曹執為獄芝教曰凢物有相似而難分者自非)
(離婁鮮能不惑就其實然循行何忍重惜一簪輕傷同類乎其寢勿問)
門卒(漢書韓延夀傳見府門下九又梅福傳元始中王莽顓政福一朝棄妻子去江至今傳以為仙其)
(後又有見福於會稽者變名姓為吴市丨丨云楚後漢書陸續傳是時楚王英謀反隂䟽天下善士及事覺)
(顯宗得其錄有尹興名乃徵興詣廷尉獄續與主簿梁宏功曹史駟勲及掾吏五百餘人詣洛陽詔獄續母遠)
(至京師覘候消息獄事特急無緣與續相聞母但作饋食付丨丨以進之續雖見考苦毒而辭色慷慨未嘗易)
(容唯對食悲泣不能自勝使者怪而問其故續曰母來不得相見故泣耳使者大怒以為丨丨通傳意氣召將)
(案之續曰因食餉羹識毋所自調和故知來耳非人告也唐書李昭德傳父乾祐貞觀初為殿中侍御史鄃)
(令裴仁軌私役丨丨太宗欲斬之乾祐曰法令與天下共之非陛下獨有也仁軌以輕罪致極刑非畫一之制)
門伍(宋書徐爰傳大中大夫徐爰拔迹厮猥推㡿饕逄遂官參時望丨丨豪族遷位轉榮莫非超荷而謟)
(側輕險與性自俱利口讒妄自少及長奉公在事釐毫蔑聞)
門夫(唐書食貨志先是州縣無防人者籍十八以上中男及殘疾以守城門及倉庫門謂之丨丨夫番上)
(不至者閒月督課為錢百七十忙月二百至是以丨丨資課給州縣官)
門才(魏書李彪傳宜於河表七州人中擢其丨丨引令赴闕依中州官比隨能序之一可以廣聖朝均新)
(舊之情)
門子(周禮小宗伯掌三族之别以辨親疎其正室皆謂之丨丨掌其政令晉語欒武子彘恭子如周迎)
(悼公&KR0996;午大夫逆于清原辛巳朝于武宫定百事立百官育丨丨選賢良興舊族出滯賞畢故刑赦囚繫宥閒)
(罪薦積德逮鰥寡振廢淹飬老幼恤孤疾磨束晳補亡詩白華朱萼被于幽薄粲粲丨丨如如錯)
門舊(魏書高祐傳贊高祐學業優通知名前世儒俊之風丨丨不改諸子經傳之器加有捨生之即)
門客(晉書石勒載記清河張披為程遐長史張賓舉為别駕引參政事遐疾披已去又惡賓之權盛世子)
(弘即遐之甥也乃使弘之母譖之曰張披與張賓為遊侠丨丨得百餘乘物望皆歸之非社稷之利也宜除披)
(以便國家勒然之宰宋書戴法興傳官在深宫中人物不相接法興與太顔柳一體吸習往来丨丨恒有數)
(百内外士庶莫不畏服之庶齊書江斆傳出為寧朔將軍豫章内史還除太子中子領驍騎將軍未拜丨丨)
(通贓利世祖遣信檢覈斆藏此客而躬自引咎上甚有怪色王儉從容啟上曰江斆若能治郡此便是具美耳)
(上意乃釋里宋史輿服志舊法隨侍見任守倅等官充奉貫二千外曰滿子子弟試官内外有服親及婚姻)
(家曰避親館於見任門下曰丨丨是三等許牒試否則不預又曹彬傳贈中書令追封濟陽郡王謚武惠且)
(贈其妻高氏韓國夫人官其親族丨丨親校十餘人逃釋常談齊國孟嘗君入秦秦王留之不放歸國君乃)
(去至函谷關關尚未開秦法候雞鳴關方開孟嘗君有丨丨詐作雞鳴關乃開遂得出關青瑣詩話韓魏公)
(鎮真定時有丨丨彭知方為酒使踰垣宿於妓室門吏報公公不究為種竹詩曰殷勤洗濯加培種莫遣狂枝)
(亂出墻客見其詩愧甚乃和公詩云主人若也憐高節莫為狂枝贈一柯公特以百緡遣一指使呼吏報都下)
(市一女奴贈之公之愛士待客皆類此一孔融失題詩歸家酒債多丨丨粲幾行高談滿四座日傾千觴)
門人(榖梁傳吳子謁伐楚至巢入其門丨丨射吳子有矢創反舍而卒又戰國策孟嘗君出行國至楚)
(獻象牀郢之登徒直使送之不欲行見孟嘗君丨丨公孫戍曰臣郢之登徒也直送象牀能使僕無行先人有)
(寶劒願得獻之佩史記仲尼弟子傳子路性鄙好勇力志伉直冠雄雞猳豚暴孔子孔子設禮稍誘子路子)
(路後儒服委贄因丨丨請為弟子毓又孟子傳孟軻鄒人也受業子思之丨丨晉書紀傳於時青土隠逸)
(之士劉兆徐苗等皆務教授惟毓丨丨清淨自守邑又楊方傳初為郡鈐下威儀公事之暇輒讀五經鄉未)
(之知内史諸葛恢見而竒之待以丨丨之禮由是始得周旋貴人間宋史畢士安傳凡交游無黨援唯王祐)
(吕端見引重王旦宼準楊億相友善王禹偁陳彭年皆丨丨也徐陵雙林寺傅大士碑銘噭噭丨丨承師若)
(親路韓愈贈張童子序愈與童子俱陸公之丨丨也慕回二子之相請贈與處也故有以贈童子皮日休)
(顧道士亡弟子以束帛乞銘於余詩師去東華郤鋉形丨丨求我誌金庭)
門生(後漢書袁紹傳袁氏樹恩四世丨丨故吏徧於天下吴志步隲傳赤烏九年代陸遜為丞相猶誨)
(育丨丨手不釋書草晉書王羲之傳常詣丨丨家見棐几滑淨因書之真相半後為其父誤刮去之丨丨驚)
(懊者累日脚又陶潛傳刺史王弘要之還州問其所乘答云素有疾向乘籃輿亦足自反乃令一丨丨二兒)
(共轝之至州而言笑賞適不覺其有羨於華軒也卿宋書袁顗傳太宗使顗舊丨丨徐碩奉手詔譬顗曰歴)
(觀古今嶮之與彊何嘗可恃自朕踐阼塗路梗塞卿無由奉表未經為臣追蹤竇融猶未晚也魏書薛安都)
(傳皇興二年與畢衆敬朝於京師大見禮重子姪羣從竝處上客皆封侯至於丨丨無不牧敘焉唐書楊嗣)
(復傳見第中下官宋史選舉志臨軒親試謂之天子丨丨雖父兄為考亦不避元史董士選傳士選平生)
(以忠義自許尤號廉介自丨丨部曲無敢持一毫獻者世說王子敬數歲時嘗看諸丨丨樗蒲見有勝負因)
(曰南風不競丨丨輩輕其小兒廼曰此郎亦管中窺豹時見一斑子敬瞋目曰遠慙荀奉倩近愧劉真長遂拂)
(衣而去書南部新書李逢吉知貢舉榜未放而入相及第謝中見座主時稱好脚迹丨丨揮麈前錄劉器)
(之晚居南京馬巨濟涓作少尹巨濟廷試器之作詳定官所取也而巨濟每見器之未嘗修丨丨之敬器之不)
(平因語客以諷巨濟巨濟曰不然凡省闈所送則有主文故所取士得以稱丨丨殿試盖天子自為座主豈可)
(復稱丨丨於他人幸以此謝劉公也淮徐陵為貞陽候重與王太尉書以孤頻經忝竊屢守淝丨丨故吏徧)
(於江右是丨丨)(白居易送牛僧孺出鎮詩何湏身自得將相又范蠡舟中無子弟䟽家席上有丨丨王)
(仁裕示諸丨丨詩三百一十四丨丨春風初長羽毛成蘇軾詩袖手莫輕真將種致師須得老丨丨)
門徒(周禮司門祭祀之牛繫焉監門飬之注監門丨丨又公羊傳魯子曰請後五廟以存姑姊妹疏傳)
(所以記魯子者欲言孔氏之丨丨受春秋非唯子夏故有他師矣後漢書鄭元傳西入關因涿郡盧植事扶)
(風馬融融丨丨四百餘人升堂進者五十餘生融素驕貴元在門下三年不得見乃使高業弟子傳受於元)
(又鍾皓傳皓少以篤行稱公府連辟為二兄未仕避隠密山以詩律教授丨丨千餘人吴志虞翻傳權積怒)
(非一遂徙翻交州雖處罪放而講學不倦丨丨常數百人晉書步熊傳少好卜筮數術丨丨甚盛南史賀)
(琛傳年二十餘瑒之丨丨稍從問道身徐陵雙林寺傅大士碑遺誡於雙林寺山頂如法燒一分舍利起塔)
(於冢一分舍利起塔在山又造彌勒像二軀置此雙塔丨丨巨痛遂爽遺言用震旦之常儀乖闍維之舊法)
門臣(晉書石勒載記中壘支䧺遊繫王陽並領丨丨祭酒)
門義(宋書殷琰傳晉安王子勛反即以琰督豫司二州南豫州之梁郡諸軍事建武將軍豫州刺史琰家)
(累在京邑意欲奉順而士人前右軍參軍杜叔寶等竝勸琰同逆琰素無部曲丨丨不過數人無以自立受制)
(於叔寶等過又羊希傳希子崇字伯遠尚書主客郎丁毋憂哀毁禮及聞廣州亂即日便徒跣出新亭不能)
(步涉頓伏江渚丨丨以小船致之於是進路)
門宗(魏志王凌傳注魏氏春秋曰廣字公淵弟飛梟金虎並才武過人太傅嘗從容問蔣濟濟曰凌文武)
(俱贍當今無雙廣等志力有美於父耳退而悔之告所親曰吾此言滅人丨丨矣蜀志馬超傳臨没上䟽曰)
(臣丨丨二百餘口為孟德所誅略盡惟有從弟岱為微宗血食之繼深託陛下餘無復言晉書解系傳時荀)
(勖丨丨強盛朝野畏憚之勖諸子謂系曰我與卿為友應向我公拜勗又曰我與尊先使君親厚系曰不奉先)
(君遺教公若與先君厚往日哀頓當垂書問親厚之誨非所敢承也勖父子大慚齊書垣崇祖傳年十四有)
(幹略伯父豫州刺史護之謂丨丨曰此兒必大成吾門汝等不及也南史劉善明傳泰始初徐州刺史薛安)
(都反青州刺史沈文秀應之善明從伯懷恭為北海太守據郡相應善明密契收集丨丨部曲得三千人夜斬)
(關奔北海)
門族(後漢書袁弘傳弘字邵甫耻丨丨貴勢乃變姓名徒步師門從師不應徵辟終於家晉書王導等)
(傳贊貽刀表祥筮水流慶赫矣丨丨重光期盛相宋書沈文秀傳劉彌之青州強姓丨丨甚多諸宗從合率)
(奔北海據城以拒文秀州齊書垣崇祖傳崇祖啟明帝曰崇祖父伯竝為淮北郡丨丨布在北邊百姓所信)
(一朝嘯咤事功可立名位尚輕不足威衆乞假名號以示遠近明帝以為輔國將軍北琅邪蘭陵二郡太守)
(魏書李冲傳顯貴丨丨務益六姻兄弟子姪皆有爵官一家歲祿萬石有餘是其親者雖復癡聾無不超越官)
(次時論亦以此少之修唐書宰相世系表序唐為國久傳世多而諸臣亦各其家法務以丨丨相高其子孫)
(不殞其世德或父子相繼居相位或累數而屢顯或終唐之世不絶嗚呼其亦盛矣哉)
門姪(齊書王琨傳初從兄華孫長襲華爵為新建侯嗜酒多諐失琨上表曰臣丨丨不休從孫長是故左)
(衛將軍嗣息少資常猥猶冀晚進頃更昏酣業身無檢)
門附(齊書劉懷珍傳懷珍北州舊姓丨丨殷積啟上門生千人充宿衛孝武大驚召取青冀豪家私附得)
(數千人士人怨之)
門兒(徐陵諫仁山深法師罷道書假使棘生王路橋化長溝巷吏丨丨何因仰喚寸絹不輸官庫升米不)
(進公倉庫部倉司豈須所及)
門女(後漢書崔駰傳吴札結信於丘木展季效貞於丨丨)
門者(史記張耳陳餘傳秦滅魏數歲已聞此兩人魏之名士也購求有得張耳千金陳餘五百金張耳陳)
(餘乃變名姓俱之陳為里監門以自食秦詔書購求兩人兩人亦反用丨丨以令里中淮南子陽虎為亂於)
(魯魯君令人閉城門而捕之得者有重賞失者有重罪圍三卒而陽虎將舉劍而伯頥丨丨止之曰天下探之)
(不窮我將出子陽虎因赴圍而逐揚劍提戈而走丨丨出之魯君聞陽虎失大怒問所出之門使有司拘之以)
(為傷者受大賞而不傷者被重罪此所謂害之而反利者也)
門匠(唐書食貨志歲漕經底柱覆者幾半河中有山號米堆運舟入三門顧陸人為丨丨執標指麾一舟)
(百日乃能上諺曰古無丨丨墓謂皆溺死也)
門厲(唐書禮樂志七祀各因其時享司命戶以春竈以夏中霤以季夏土王之日丨丨以秋行以冬季)
門神(禮記月令孟春之月其祀戶疏戶是人之出入戶則有神戶神陽氣在戶内之神故云祀之於戶内)
(陽也又秋其祀門注云秋隂氣出祀之於門者門在外從内向外門又在外故云外隂也則丨丨隂氣之神是)
(隂陽别氣在門戶者與人作神也志韓愈送窮文丨丨戶靈我叱我呵包羞詭隨不在他)
門闕(易說卦艮為山為徑路為小石為丨丨疏為丨丨取其有徑路又崇高也漢書董賢傳令將作為)
(賢起冢塋義陵旁内為便房剛柏題凑外為徼道周垣數里丨丨罘罳甚盛唐書馬周傳臣伏見大安宮在)
(宮城右墻宇丨丨方紫極為卑小東宮皇太子居之而在内大安至尊居之反在外太上皇雖志清儉愛惜人)
(力陛下不敢違而藩夷朝見四方觀聽有不足焉臣願營雉堞門觀務從高顯以稱萬方之望則大孝昭矣)
門室(禮記月令孟夏之月其禮竈注祀竈之禮先席於門之奥疏先席於門之奥謂廟門外西室之奥以)
(神位在西故知在西室之奥以祀戶在戶内故祭在廟室之奥祀竈在門外故設主在丨丨之奥各從其義)
(晉書劉琨傳又匹磾以琨王室之臣懼奪已威重忌琨之形漸彰於外琨知其如此慮不可久欲遣妻息大小)
(盡詣京城以其丨丨一委陛下有征舉之會則身充一卒若匹磾縦凶慝則妻息可免具令臣澹密宣此旨求)
(詔敕路次令相迎衛)
門屋(唐書五行志光啟初揚州府署丨丨自壊都宋史與服志見邸店下王羲之十七帖往在見諸)
(葛顒曾具問蜀中事云成都城池丨丨樓觀皆是秦時司馬錯所修令人遠想慨然為爾不信一一示為欲廣)
(異聞)
門房(宋書五行志義熙十年五月戊寅西明門地穿涌水出毁丨丨及限)
門閫(宋書禮志史臣按今朝士詣三公尚書丞郎詣令僕射尚書竝門外下車後度丨丨乃納履漢世朝)
(臣見三公竝拜丞郎見八座皆特扳揖事在漢舊儀)
門闈(班固答賓戲近者陸子優繇新語以興董生下帷發藻儒林劉向司籍辨章舊聞揚雄覃思法言太)
(元皆及時君之丨丨䆒天聖之壼奥婆娑虖術蓺之場休息乎篇籍之囿以全其質而發其文用納虖聖聽列)
(炳於後人斯非其亞與丨李濯南逹樓賦雉堞相望而闇連宮闕丨廣逹而俯接閭閻)
門闥(漢書金安上傳霍氏反安上傳禁丨丨無内霍氏親屬柳宗元上揚州李吉甫相公書始閣下為)
(尚書郎薦寵下輩士之顯於丨丨者以十數而某尚幼不得與於斯役)
門庭(易節不出丨丨凶注初已造之至二宜宣其制矣而故匿之失時之極則遂廢矣故不出丨丨則凶)
(也者又明夷六四入于左腹獲明夷之心于出丨丨注左取其順也入于左腹得其心意故雖近不危隨時)
(辟難丨丨而已能不逆行也門詩厭厭夜飲不醉無歸箋燕飲之禮宵則兩階及庭皆設大燭焉疏燕禮曰)
(宵則庶子執燭於阼階上甸人執大燭於庭閽人為燭於門外是兩階丨丨皆有燭也周禮閽人掌掃丨丨)
(注丨丨門相當之地上戰國策王乃下令羣臣吏民能面刺寡人之過者受賞上書諫寡人者受中賞能謗)
(譏於市朝聞寡人之耳者受下賞令初下羣臣進諫丨丨若市數月之後時時而間進朞年之後雖欲言無可)
(進者女史記李斯傳斯長男由為三川守諸男皆尚秦公主悉嫁秦之公子三川守李由告歸咸陽李斯置)
(酒於家百官長皆前為夀丨丨車騎以千數兆傳安貧樂道潛心著述不出丨丨數十年)(晉書劉又左思)
(傳造齊都賦一年而成復欲賦三都會妹芬入宮移家京師乃詣著作郎張載訪岷卭之事遂搆思十年丨丨)
(藩溷皆著筆紙偶得一句即疏之旁齊書孔稚珪傳不樂世務居宅盛營山水憑几獨酌無雜事丨丨之内)
(草莱不翦中有蛙鳴或問之曰欲為陳蕃乎稚珪笑曰我以此當兩部鼓吹何必期效仲舉又褚炫傳炫居)
(身清立非弔問不雜交遊論者以為美在選部丨丨蕭索賓客罕至出行捧黃紙帽箱風吹紙剥殆盡南史)
(梁蕭藻傳藻性恬静獨處一室牀有膝痕宗室衣冠莫不楷則常以爵祿大過每思屏退丨丨閒寂賓客罕通)
(客魏書蕭寶寅傳及被命當南伐貴要多相託丨丨賓若市書記相尋寶寅接對報復不失其理宋史藝)
(文志高登修學丨丨一卷與莊子田開之見周威公威公曰吾聞祝腎學生吾子祝腎遊亦何聞焉田開之)
(曰開之操拔篲以侍丨丨亦何聞於夫子為神仙傳彭祖曰先師初著九節都解指韜形隠遯尤開明四極)
(九室諸經萬三千首為以示始涉丨丨者而韓詩外傳夫詐人者曰古今異情其所以治亂異道衆人皆愚)
(而無知陋而無度者也於其所見猶可欺也况乎千歲乎之後乎彼詐人者丨丨之間猶挟欺而况乎千歲之上)
(又孟浩然宴張記室宅詩甲第金張館丨丨車騎多從宴包二融宅詩丨丨無雜賓車轍多長者杜甫)
(馹次草堂復至東屯詩世路知交薄丨丨畏客頻又清秋詩藥餌憎加減丨丨悶掃除)
門舘(青𤨏詩話唐僖宗時于化茂頗有學問依棲中丞蔡授丨丨一日告去作燕離巢詩云舊壘危巢泥)
(已墮今年因傍社前歸連雲大厦無棲處更向誰家門戶飛主人見詩愴然復留又大丞相吕夷簡一日有)
(儒者張球獻詩曰近日廚中乏所供孩兒啼哭飯籮空母因低語告兒道爹有新詩上相公公見詩甚悦因以)
(俸錢百緡遺之又為引道貴官丨丨得依棲之贈康洽詩後輩輕肥賤衰朽五侯丨丨許因依)(李端白居)
(易自題小園詩不鬭丨丨華不鬭林園大居王建留别田尚書詩擬報平生未殺身難離丨丨起頻趙嘏)
(十無詩早遊丨丨一樵夫祗愛吟詩傍藥爐飢禇載投節度邢公詩一卷新書滿懷淚頻来丨丨訴寒黃)
(滔出京别崔學士詩一從丨丨徧投文旋忝恩知驟出羣羅鄴留彭門郭常侍詩到来丨丨空歸去羞向交)
(親說受知事杜荀鶴下第投所知詩擬離丨丨東歸去又恐重来轉疎皎然夜過唐錄事造會兄弟詩愛)
(君丨丨夜来清瓊樹雙枝是弟兄)
門閣(周禮士師之職掌國之五禁之法以左右刑辟一曰宫禁二曰官禁三曰國禁四曰野禁五曰軍禁)
(皆以木鐸徇之於朝書而懸之丨丨充晉書賈充傳賈午充少女也韓夀美姿貌善容止賈辟為司空掾充)
(每讌賓僚其女輒於青璅中窺之見夀而悦焉潛修音好厚相贈結呼夀夕入夀勁捷過人踰垣而至時西域)
(有貢竒香一著人則經月不歇帝甚貴之惟以賜充及大司馬陳騫其女密盗以遺夀充僚屬聞其芬馥稱之)
(於充充知女與夀通而其丨丨嚴峻不知所由得入乃夜中陽驚託言有盜因使循墻以觀其變左右白曰無)
(餘異惟東北角如狐狸行處充乃考問女之左右具以狀對充秘之遂以女妻夀南史徐孝克傳禎明元年)
(入為都官尚書自晉以来尚書官僚多攜家屬居省省在臺城内下舍門中有閣道東西跨路通於朝堂其第)
(一即都官省西抵閤道年代久遠多有鬼怪每夜昏之際無故有聲光或見人著衣冠從井中出須臾復沒或)
(丨丨自然開閉孝克居之經兩載袄變皆息時人咸以為貞正所致唐書姚班傳前世東宫丨丨往来皆有)
(簿籍殿下時有所須唯門司宣令姦偽乘之因緣增損近吕昇之乃代署宣&KR0897;賴殿下糾發其奸以後墨令及)
(覆事竝請内印畫署冀免詐謬山韋應物寄楊協律詩吏散丨丨掩烏啼郡中)
門樓(後漢書董卓傳王允奉天子保宣平城丨丨上於是大赦天下李傕郭汜樊稠等皆為將軍遂圍丨)
(丨共表請司徒王允出問太師何罪允窮蹙乃下後數日見殺魏志曹爽傳注世語曰初宣王勒兵從闕下)
(趨武庫當爽門人逼車住爽妻劉怖出至廳事謂帳下守督曰公在外今兵起如何督曰夫人勿憂乃上丨丨引)
(弩注箭欲發將孫謙在後牽止之曰天下未可知如此者三宣王遂得過去南史侯景傳景遣百道攻縱火)
(焚大司馬東西華諸門城中倉卒未有偹乃鑿丨丨下水沃火久之方滅魏書楊昱傳顥既擒濟隂王暉業)
(乘虛徑進大兵集於城下遣其左衛劉業王道安等招昱令降昱不從顥遂攻之城陷昱與弟息五人在丨丨)
(上湏臾顥主執昱下城面責昱曰楊昱卿今死甘心否卿自負我非我負卿也昱答曰分不望生向所以不下)
(樓者正慮亂兵耳但恨八十老父無人供飬負病黃泉求乞小弟一命便死不朽也)
門塾(詩自堂徂基傳基丨丨之基疏基丨丨之基者釋宫云門側之堂謂之塾孫炎曰夹門堂也)
門關(周禮小行人逹天下之六節丨丨用符節恤又遺人掌邦之委積以待施惠鄉里之委積以民之)
(囏阨丨丨之委積以飬老孤郊里之委積以待賓客野鄙之委積以待羈旅縣都之委積以待凶荒注丨丨以)
(養老孤人所出入易以取餼廪也後漢書趙廣漢傳初大將軍霍光秉政廣漢事光及薨廣漢心知微指發)
(長安吏自將與俱至光子博陸侯禹第直突入其門廋索私屠酤破盧罌斬其丨丨而去時光女為皇后聞之對)
(帝涕泣帝心善之以召問廣漢廣漢由是侵犯貴戚大臣唐書百官志司門郎中員外郎各一人掌丨丨出)
(入之籍及闌遺之物禁宋史職官志司門郎中員外郎掌丨丨津梁道路之令及其廢置移復之事應官吏)
(軍民輦道商販譏察其冒偽違縦者凡諸門啟閉之節及關梁餘禁以時舉行顔氏家訓孔子力翹丨丨不)
(以力聞)
門臺(左傳宣公三年春二月辛夘邾子在丨丨臨廷閽以缾水沃廷邾子望見之怒閽曰夷射姑旋焉命)
(執之弗得注丨上有丨)
門譙(唐書五行志大順二年七月癸丑甲夜汴州相國寺佛閣災是日暮微雨震電或見有赤塊轉丨丨)
門軒(杜荀鶴冬末投長沙裴侍郎詩佇思心覺懣何以遠丨丨)
門廡(禮記檀弓見若覆夏屋者矣注覆謂茨瓦也夏屋今之丨丨也其形旁廣而卑南唐近事張子通)
(既貴其弟子遊好歌薤露暑月衣犢鼻納凉丨丨值里巷喪車過必徑趨羣挽中聲調清壯抑遏中節或至郊)
(外通夕而歸)
門亭(晉書李含傳安定皇甫商州里年少少恃豪族以含門寒微欲與結交含距而不納商恨焉遂諷州)
(以短檄召含為丨丨長在水經注陽渠水又東流逕漢廣野君酈食其廟南廟北山上廟宇東西門有兩石)
(人對倚北石人胷前銘云丨丨長)
門阿(周禮考工記王宫丨丨之制五雉注阿棟也疏五雉高五丈)
門圈(宋史流求國傳淳熙間國之酋豪嘗率百輩猝至泉之水澚圍頭等村肆行殺掠喜鐡器及題筯人)
(閉戶則免但刓其丨丨而去擲以題筯則頫拾之)
門閭(書畢命旌别淑慝表厥宅里疏旌旗所以表識貴賤故傳以旌為識淑善也慝惡也言當識别頑民)
(之善惡知其善者表異其所居之里若今孝子順孫義夫節婦表其丨丨者也禮記曲禮車驅而騶至於大)
(門君撫僕之手而顧命車右就車丨丨溝渠必步疏丨丨謂凡所過丨丨處也又月令仲夏之月丨丨毋閉)
(關市毋索注順陽敷縦不難物偹又孟冬之月坏城郭戒丨丨修鍵閉慎管籥固封疆邊境完要塞謹關梁)
(塞蹊徑春史記天官書見宫廟下京後漢書安帝紀元初六年二月乙夘詔曰夫政先師後諸夏月令仲)
(春飬幼小存諸孤季春賜貧窮賑乏絶省婦使表貞女所以順陽氣崇生長也其賜民尤貧困孤弱單獨榖人)
(三斛貞婦有節義十斛甄表丨丨顯厥行唐齊書劉悛傳漢夀人邵榮興六世同爨表其丨丨書刑法志)
(周禮正月布刑張之丨丨及都鄙邦國所以屢丁寧使四方謹行之淮南子壬子受制則閉丨丨大搜客斷)
(刑罰殺當罪息關梁禁外徙書王羲之與郄家論婚書獻之字子敬少有清譽善隸咄咄逼人仰與公宿舊)
(通家光隂相接承公賢女淑質直亮確懿純美敢欲使子敬為丨丨之賓故具書祖宗職諱可否之言進退惟)
(命境范仲淹明堂賦於是戒丨丨備邊勞三農於休息警百辟於恭靖)
門闉(水經注洛隂水又西逕狼孟縣故城南左右夹澗幽深南面大壑俗謂之狼馬澗舊斷澗為城有南)
(北門丨丨故壁尚在)
門市(周禮司關掌國貨之節以聫丨丨注貨節謂商夲所發司市之璽節也自外来者則案其節而書其)
(貨之多少通之國門國門通之司市自内出者司市為之璽節通之國門國門通之關門參相聫以檢猾商)
門竈(禮記祭法王為羣姓立七祀曰司命曰中霤曰國門曰國行曰泰厲曰戶曰竈注今時民家或春秋)
(祠司命行神山神丨丨在旁)
門戶(易繫辭天地設位而易行乎其中矣注天地者易之丨丨而易之為義兼周萬物故曰行乎其中矣)
(言禮記月令疏見門神下出史記律書南至於房房者萬物丨丨也至於門則矣又專諸傳光伏甲士)
(於窟室中而具酒請王僚王僚使兵陳自宫至光之家丨丨階陛左右皆王僚之親戚也漢書郊祀志大夫)
(祭丨丨井竈中霤五祀浪又地理志箕子之朝鮮教其民㠯禮義田蠶織作樂朝鮮民犯禁八條是以民終)
(不相盗無丨丨之閉各又陳湯傳延夀湯令軍聞鼓音皆薄城下四面圍城有所守穿&KR2238;塞丨丨鹵楯為前)
(戟弩為後仰射城中樓上人稱又孫寶傳徵為京兆尹故吏侯文以剛直不苟合常疾不肯仕寶以恩禮請)
(之以立秋日署文東部督郵入見敕曰今日鷹隼始擊當順天氣取姦惡以成嚴霜之誅掾部渠有其人乎文)
(曰霸陵杜穉季穉季耳目長聞知之杜門不通水火穿舍後墻為小戶但持鉏自治園因文所厚自陳如此文)
(曰誠能自改嚴將不治前事即不更心但更丨丨適取禍耳穉季遂不敢犯法後漢書禮儀志夏至以朱索)
(連葷菜彌年朴蠱鍾以桃印長六寸方三寸五色書文如法以施丨丨又竇武傳故事黃門常侍但當給事)
(省内典丨丨主近署財物耳傳又曹世叔妻傳無聚會羣輩無看視丨丨又西域自敦煌西出玉門陽關)
(涉善鄯北通伊吾千餘里自伊吾北通車師前部高昌壁千二百里自高昌壁後北通後部金滿城五百里此)
(其西域之丨丨也幼魏志朱建平傳潁川荀攸鍾繇相與親善攸先亡子繇經紀其丨丨又曹爽傳大司)
(農桓範說爽使車駕幸許昌招外兵爽兄弟猶豫未决範重謂羲曰當今日卿丨丨求貧賤復可得乎且匹夫)
(持質一人尚欲望活今卿與天子相隨令於天下誰敢不應者又文德郭皇后傳后外親劉斐與他國為婚)
(后聞之敕曰諸親戚嫁娶自當與鄉里丨丨匹敵者不得因勢強與他方人婚也又杜畿傳注杜氏新書曰)
(恕弟理子寬字務叔以名臣丨丨少長京師而篤志博學絶於世務蜀志張裔傳少與犍為楊恭友善恭早)
(死恭之子息長大為之娶婦買田宅産業使立丨丨守吴志孫賁傳注江表傳曰時丹陽僮芝自署廬陵太)
(策留賁弟輔領兵住南昌策謂賁曰兄今據豫章是扼僮芝咽㗋而守其丨丨矣但當伺其形便因令國儀杖)
(兵而進使公瑾為作勢援一舉可定也後賁聞芝病即如策計晉書衛玠傳欲移家南行母曰我不能舍仲)
(寶去也玠啟諭深至為丨丨大計母涕泣從之百官志光祿勲掌三署郎郎執戟衛宫殿丨丨)(宋書齊書)
(沈文季傳司徒褚淵當世貴望頗以丨丨裁之文季不為之屈又紀僧真傳僧真容貌言吐雅有士風世祖)
(嘗目送之笑曰人何必計丨丨紀僧真常貴人所不及南史陸慧曉傳王僧逹貴公子孫以才傲物為吳郡)
(太守入昌門曰彼有人焉顧琛一公兩掾英英丨丨陸子直五世内侍我之流亞又王茂傳年數歲為大父)
(深所異常曰此吾家千里駒成丨丨者必此兒也乃魏書宋弁傳高祖謂彭城王勰曰弁人身良自不惡復)
(欲以丨丨自矜殊為可怪南又崔元伯傳時有崔道固字季堅琰八世孫也父輯徙青州為泰山太守道固)
(賤出適母兄攸之目連等輕侮之輯謂攸之曰此兒姿識如此或能興人丨丨汝等何以輕之唐書食貨志)
(是時宫中取物於市以中官為宫市使兩市置白望數十百人索進奉丨丨及脚價錢有齎物入市而空歸者)
(自又韋雲起傳大業初改謁者建言今朝廷多山東人作丨丨附下㒺上為朋黨不抑其端必亂政因條陳)
(姦狀丨元史百官志器用局秩從五品掌内府宫殿京城丨寺觀公廨營繕素問知其所在者知診三部)
(九候之病脉處而治之故曰守其丨丨焉莫知其情而見其形也莊子匠石之齊至乎曲轅見櫟社樹其大)
(蔽牛絜之百圍匠石不顧弟子厭觀之走及匠石曰自吾執斧斤以隨夫子未嘗見材如此其美也先生不肯)
(視行不輟何邪曰已矣勿言之矣散木也以為舟則沈以為棺則速腐以為器則速毁以為丨丨則液樠以為)
(柱則蠧是不材之木也無所可用故能若是之壽鐡淮南子四方皆道之丨丨牖嚮也在所從闚之鹽論)
(南越以孔雀珥丨丨崑山之傍以玉璞抵烏鵲指急就篇丨丨井竈廡囷京注大曰丨小曰丨道德歸論)
(見宫室下櫝神仙傳太元女訪明師洗心求道得王子之術丨丨櫃有關鑰者指之即開博物志鵲巢丨)
(丨背太歲名世說周浚作安東時行獵值暴雨過汝南李氏有女絡秀狀貌非常浚因求為妾父兄不許絡)
(秀曰丨丨殄瘁何惜一女若連姻貴族將来或大益父兄從之遂生伯仁兄弟絡秀語伯仁等我所以屈節為)
(汝家作妾丨丨計耳汝若不與吾家親親者吾亦不惜餘年伯仁等悉從命由此李氏在世得方幅齒遇荆)
(楚歲時記五月五日採艾以為人懸丨丨上以禳毒氣宅經以舍屋為衣服以丨丨為冠帶顏氏家訓先)
(祖靖侯戒子姪曰汝家書生丨丨世無富貴自今仕宦不可過二千石婚姻勿貪勢家玉燭寶典正月十五)
(日作膏粥以祠丨丨)
門鋪(李賀惱公詩井檻淋清漆丨丨綴白銅)
門扇(禮記月令孟冬之月慎管籥疏何胤云鍵是丨丨之後樹兩木穿上端為孔閉者謂將扄關門以内)
(孔中宦漢書霍光傳王入朝太后還乘輦欲歸温室中王門者各持丨丨王入門閉南史侯景傳賊又斫)
(東掖門將入羊偘鑿丨丨刺殺人賊乃退面魏書清河王紹傳紹稱詔召百寮於西宫端門前北而立紹從)
(丨丨間謂羣臣曰我有父亦有兄公卿欲從誰也上韓愈順宗實錄門外有故丨丨横地城晝夜坐卧其)
門扉(禮記玉藻元端而朝日於東門之外聽朔於南門之外閠月則闔丨左丨立於其中宋書符瑞志)
(義熙十一年五月西明門地陷水涌出毁丨丨佛又僧志言傳普净院施浴夜漏初盡丨丨未啟方迎而浴)
(室有人聲往視則言在焉)
門梐(禮記曲禮立不中門注中門謂棖闑之中央疏中央有闑闑旁有棖謂之丨丨今云不中門者謂棖)
(闑之中是尊者所行故人子不得當之而行也)
門甍(柳宗元逐畢方文休炊息燎兮仄伏煨煤丨丨晦黑兮啟伺奸回)
門橛(禮記曲禮大夫士出入君門由闑右注闑丨丨)
門梱(詩子之昌兮俟我乎堂兮箋堂當為棖棖丨丨上木近邊者)
門楣(陳鴻長恨歌傳叔父昆弟皆列在清貴爵為列侯姊妹封國夫人故當時謠詠有云生女勿悲酸生)
(男勿喜歡又曰男不封侯女作妃君看女却為丨丨白居易和微之陽城驛詩改為避賢驛大署于丨丨)
門樞(漢書五行志建平四年其夏京師郡國民聚會里巷仟伯設祭張博具歌舞祠西王毋又傳書曰毋)
(告百姓佩此書者不死不信我言視丨丨下當有白髮至秋止後漢書王符傳見門堅下)
門闑(皮日休詩轉從入吳都縦横礙丨丨)
門閾(漢書王莽傳莽令太后下詔曰蓋聞母后之義思不出乎丨丨國不蒙祐皇帝年在襁褓未任親政)
(戰戰兢兢懼於宗廟之不安國家之大綱微朕孰當統之)
門限(禮記曲禮大夫士出入君門由闑右不踐閾注閾丨丨後漢書臧宫傳越人謀畔從蜀宫兵少力)
(不能制會屬縣送委輸車數百乘至宫夜使鋸斷城丨丨令車聲回轉出入至旦越人候伺者聞車聲不絶而)
(丨丨斷相告以漢兵大至其渠帥乃奉牛酒以勞軍營宫陳兵大會擊牛釃酒饗賜慰納之越人由是遂安)
(家世舊事見寺院下)
門闌(後漢書章帝紀建初七年九月己酉幸鄴勞享魏郡守令已下至於三老丨丨走卒賜錢各有差)
(宋史向敏中傳進右僕射翰林學士李宗諤當對帝曰朕自即位未嘗除僕射今命敏中此殊命也敏中今日)
(賀客必多卿往觀之宗諤既至敏中謝客丨丨寂然則庾信為杞公讓宗師驃騎表東嶽則朝宿有名南宫)
(丨丨有籍客又車騎將軍賀婁公神道碑入陪中禁更領儀同邸城池丨丨戶籍咸資巡警並用司存岑)
(參左僕射相國冀公東齋幽居詩幸得趨省闈常欣在丨丨高適古樂府階砌思攀陟丨丨尚修阻杜甫)
(詩丨丨多喜氣女壻近乘龍李劉長卿奉餞張侍御詩後来慙轍迹先達仰丨丨端慈恩寺懷舊詩錯莫)
(過丨丨分明識行路之元稹春詩地甲丨丨大天開禁掖崇白居易和微雉媒詩勸君今日後結客結任)
(安主人賓客去獨住在丨丨荀朱慶餘上張水部詩出入丨丨久兒童亦有情杜鶴辭楊柳詩春在丨丨)
(秋未離不因人薦亦因詩)
門階(左傳昭公二十七年夏四月光伏甲於堀室而享王王使甲坐於道及其門丨丨戶席皆王親也夾)
(之以鈹羞者獻體改服於門外執羞者坐行而入執鈹者夾承之及體以相授也宋書顧覬之傳山隂民戶)
(三萬海内劇邑前後官長晝夜不得休事猶不舉覬之理繁以約縣用無事盡日垂簾丨丨閑寂)
門牖(宋史禮志紹興二十六年二月嗣濮王士俴言濮安懿王祠堂外無丨丨内闕龕帳别無供具望下)
(紹興府置造修奉)
門垣(後漢書蔡邕傳今災𤯝之發不于他所遠則丨丨近在府署其為監戒可謂至切)
門墉(南史杜驥傳第五子幼文與阮佃夫厚善帝微行夜輒在幼文丨丨間聽其絃管)
門牆(法言問人有倚孔之墻絃鄭衛之聲誦韓莊之書則引諸門乎曰在夷貉則引之倚丨丨而麾之)
(春渚紀聞盧秉夢過漕司有督視工役丹飾丨丨者問之云修此以俟新官陶弘景登真隠訣序屢見有人)
(得兩三卷書五六條事謂理盡紙便入山修用動積歲月愈益昏迷是未造丨丨何由眄其帷席韓愈為河)
(南令上留守鄭相公啟今雖蒙沙汰為縣固猶在相公治下未同去離丨丨為故吏為形跡嫌疑改前所為以)
(自疎外於大君子者又與陳給事書夫位益尊則賤者日隔伺候于丨丨日益進則愛博而情不專顧雲)
(上池州衛郎中啟自随鄉薦便託丨丨每以蕪詞常干藻鑑趙嘏杜陵貽杜牧侍御詩唯君懷抱閒如水他)
(日丨丨許醉吟丨唐彦謙夏日訪友詩童子立丨問我向何處)
門壁(唐書李吉甫傳田季安疾甚吉甫請任薛平為義成節度使以重兵控邢洺因圖上河北險要所在)
(帝張於浴堂丨丨每議河北事必指吉甫曰朕日按圖信如卿料矣)
門材(左傳衛之遺民男女七百有三十人益之以共滕之民為五千人立戴公以廬于曹許穆夫人賦載)
(馳齊侯使公子無虧帥車三百乘甲士三千人以戍曹歸公乘馬祭服五稱牛羊豕雞狗皆三百與丨丨歸夫)
(人魚軒重錦三十兩下宋書符瑞志見宫闕)
門基(南史陸瓊傳丁父憂毁瘠有至性從祖襄歎曰此兒必荷丨丨所謂一不為少)
門火(魏書武帝紀注袁暐獻帝春秋曰太祖圍濮陽濮陽大姓田氏為反間太祖得入城燒其東門示無)
(反意及戰軍敗布騎得太祖而不知是問曰曹操何在太祖曰乘黃馬走者是也布騎乃釋太祖而追黃馬者)
(丨丨猶盛太祖突火而出)
門律(齊書顧歡傳司徒從事中郎張融作丨丨云道之與佛逗極無二吾見道士與道人戰儒墨道人與)
(道士獄是非昔有鴻飛天首積遠難亮越人以為鳧楚人以為乙人自楚越鴻常一耳)
門歷(青𤨏詩話張丞相士遜慶歷年懇上封章乞還政柄方許還第一日暫出遊近邑惟一僕馭馬一僕)
(持傘復歸門吏訝其青蓋詢之乃取丨丨書一絶云因思山去看山回軟帽輕紗入御臺門吏何湏問張蓋兩)
(曾身到鳳池来門吏以詩奏御仁廟愛其詩特賜銀絹各百中使傳旨云助卿遊山之費朝野榮之)
門地(宋書范泰傳丨丨二品宜以朝請領助教卿魏書韓顯宗傳陛下若專以丨丨不審魯之三孰若)
(四科文唐書李揆傳揆美風儀善奏對帝歎曰卿丨丨人物學皆當世第一信朝廷羽儀乎故時稱三絶)
(宋史狄青傳青奮行伍十餘年而貴是時面涅猶存帝常敕青傅藥除字青指其面曰陛下以功擢臣不問丨)
(丨臣所以有今日由此涅爾臣願留以勸軍中安又趙安仁傳幼少與宋元輿同學元輿丨丨貴盛待仁甚)
(厚元輿早卒家緒寖替安仁屢以金帛濟之家韓愈進士策問今天下九州四海其為土地大矣國之舉士)
(内有眀經進士外有方維大臣之薦其餘以丨丨勲力進者又有倍於是其為門戶多矣)
門世(宋書王僧逹傳臣雖得免牆面書不入於學伍行無愆戾自無近於才能直以蔭託丨丨夙列榮齒)
(且近雖奔迸江路歸命南闕竟何功效可以書賞蒙齊書王儉傳儉弟遜昇眀中為丹陽丞告劉秉事不封)
(賞建元初為晉陵太守有怨言儉慮為禍因褚淵啟聞中丞陸澄依事舉奏詔曰儉丨丨載德竭誠佐命特降)
(刑書宥遜以遠徙永嘉郡)
門閥(後漢書宦者傳論刑餘之醜理謝全生聲榮無暉於丨丨肌膚莫傅於来體唐書魏元同傳臣聞)
(莅官者不可以無學傳曰學以從政不聞以政入學今貴戚子弟一皆早仕弘文崇賢羊牛輦脚之類程較既)
(淺枝能亦薄而丨丨有素資望自高推又薛登傳漢世求士必觀其行故士有自修為閭里舉然後府寺交)
(辟魏取放逹晉先丨丨梁陳薦士特尚詞賦曰又鄭仁表傳仁表累擢起居郎常以丨丨文章自高天瑞有)
(五色雲人瑞有鄭仁表相宋史李宗諤傳以疾卒帝甚悼之謂宰相曰國朝將家能以聲名自立不墜丨丨)
(唯昉與曹彬爾宗諤方期大用不幸短命深可惜也)
門祚(唐書柳玭傳喪亂以来丨丨衰落基構之重屬於後生)
門資(晉書會稽王道子傳桓玄承籍丨丨素有豪氣闕唐書選舉志是時弘文崇文生未𥙷者務取員)
(以補速於登第而用隂乖實至有假市丨丨變易昭穆及假人試藝者)
門品(魏書韓顯宗傳李冲對曰未審上古以來置官列位為欲為膏梁兒地為欲益治贊時高祖曰俱欲)
(為治沖曰若欲為治陛下今日何為專崇丨丨不有援才之詔唐書韋陟傳自以丨丨可坐階三公居常簡)
(貴視僚黨謷然以其道誼合雖後進布衣與均禮)
門素(齊書王融傳夙忝丨丨得奉教君子爰自總髮迄將立年州閭鄉黨見許愚慎朝廷衣冠謂無釁咎)
門業(南史賀琛傳武帝聞其有學術召見文德殿與語悦之謂僕射徐勉曰琛殊有丨丨顔氏家訓吾)
(幼承丨丨加性愛重所見法書亦多而翫習大夫頗至遂不能佳者良由無分故也)
門緒(陳後主追贈程文季詔纂承丨丨克荷家聲)
門情(宋書王僧逹傳遭逄厄運天地崩離世蒙聖朝丨丨之顧)
門望(魏書韓顯宗傳今之州郡貢察徒有秀孝之名而無秀孝之實而朝廷但檢其丨丨不復彈坐如此)
(則可令别貢丨丨以敘士人何假冒秀孝之名也旦又楊椿傳吾自為文武才藝丨丨姻援不勝他人一位)
(登侍中尚書四歴九卿十為刺史光祿大夫儀同開府司徒太保津今復為司空者正由忠貞小心謹慎口不)
(嘗論人過無貴無賤待之以禮以是故至此耳)
門風(魏書盧淵傳淵與僕射李沖特相友善沖重淵丨丨而淵私沖才官故結為婚姻往来親密又韋)
(閬杜銓列傳贊韋杜舊族丨丨名亦不損得宋史王旦傳我家盛名清德當務儉素保守丨丨不事於泰侈)
(顔氏家訓臧逄世臧嚴之子也篤學修行不墜丨丨宣和書譜王羲之有草書丨丨帖羅隠寄禮部鄭)
(郎中詩欒郄丨丨大裴王禮樂優繼杜荀鶴投從叔𥙷闕詩吾宗不謁謁詩宗常仰丨丨國風無可寄羽)
(林盧將軍詩丨丨荀氏敵劒藝霍家推)
門法(魏書楊播傳論楊播兄弟俱以忠毅謙謹荷内外之任公卿牧守榮赫累朝所謂門生故吏徧於天)
(下而言色恂恂出於誠至恭德慎行為世師範漢之萬石家風陳紀丨丨不過也庾肩吾書品論子真俊才)
(丨丨不墜)
門行(宋書郭世道傳原平少長交物無忤辭于人與其居處者數十年未嘗有喜愠之色三子一弟並有)
(丨丨)
門功(唐書馬燧傳子繼祖生四歲以丨丨為太子舍人宋史吴挺傳以丨丨𥙷官從璘為中郎將元)
(史趙世延傳父哈齋以丨丨襲父元帥職)
門籍(漢書竇嬰傳太后憎嬰嬰亦薄其官因病免太后除嬰丨丨不得朝請唐書高宗廢后王氏傳武)
(才人貞觀末以先帝宮人召為昭儀俄與后良娣争寵更相毁短而昭儀詭險即誣后與母挟媚道蠱上帝信)
(之解魏國夫人丨丨者又顔真卿傳昔太宗勤勞庶政其司門式曰無丨丨有急奏令監司與仗家引對不)
(得關礙防擁蔽也丨宣和書譜歐陽詢有行書丨帖)
門爵(宋書王僧逹傳故太保華容文昭公弘契闊歴朝綢繆眷遇豈容忘兹勲德忽其世祀丨丨國姻一)
(不貶絶)
門蔭(晉書范弘之傳以儒術該眀為太學博士時衛將軍謝石薨請謚下禮官議曰石階藉丨丨屢登崇)
(顯總司百揆翼贊三臺閑練庶事勤勞匪懈内外僉議皆曰與能唐書杜羔傳子中立字無為以丨丨歴太)
(子通事舍人王宋史選舉志神宗熙寕五年樞密請建武學於武成廟以尚書兵部郎中韓縝判學内藏庫)
(副使郭固同判賜食夲錢萬緡生員以百人為額選文武官知兵者為教授使臣未參班與丨丨草澤人召京)
(官保任人材弓馬應格聽入學習諸家兵法又孔承恭傳以丨丨授秘書省正字)
門寵(晉書桓豁傳太元初遷征西大將軍開府豁上疏固讓曰臣實凡人量無遠致階藉丨丨遂叨非據)
(進不能闡揚皇風贊眀其政道退不能宣力所莅混一華戎尸素積載庸績莫紀是以敢冒成命歸陳丹款)
門盛(晉書卞敦傳父俊清真有檢識以名理著稱其鄉人郤詵恃才凌傲俊兄弟俊等亦以丨丨輕詵相)
(視如仇)
門東(禮記明堂位諸子之國丨丨北面東上禾周禮掌客車米眡生牢牢十車車秉有五籔車視死牢)
(牢十車車三秅芻薪倍禾皆陳注皆陳横陳門外者也米在丨丨禾在門西芻薪雖取數於禾薪從米芻從禾)
(也闕大業雜記則天門兩重觀觀上曰紫微觀左右連闕高二十尺門内四十步有永泰門丨丨二百步至)
(會品門子杜甫百憂集行癡兒未知父禮叫怒索飯啼丨丨)
門西(禮記明堂位諸男之國丨丨北面東上璧周禮掌客注見上大業雜記出含嘉西有圓門丨丨)
(有圓璧城)
門南(大業雜記成象殿即江都正殿殿南有成象門丨丨即江都門又則天丨丨八十步過横街道東)
(有東朝堂道西有西朝堂)
門北(大業雜記則天門東二百步有興教門丨丨三十步有會昌門丨丨二百步有章善門又東街北)
(行三里有含嘉門丨丨即含嘉城)
門左(大戴禮有司皆先入如朝位祝導奉衣服者乃入君從奉衣服者入丨丨在位者皆辟也奉衣服者)
(升堂皆反位食韓詩外傳晉平公曰吾食客丨丨千人門右千人朝不足夕收市賦暮食不足朝收市賦吾)
(可謂不好士乎盍胥對曰夫鴻鵠一舉千里所恃者六翮耳背上之毛腹下之毳益一把飛不為加高損一把)
(飛不為加下今君之食客丨丨門右各千人亦有六翮在其中矣將皆背上之毛腹下之毳耶王羲之東書)
(堂帖太尉丨丨不可言同此酸慨)
門右(禮記檀弓公儀仲子之喪檀弓問焉仲子舍其孫而立其子檀弓曰何居我未之前聞也趨而就子)
(服伯子于丨丨曰仲子舍其孫而立其子何也伯子曰仲子亦猶行古之道也子游問諸孔子孔子曰否立孫)
(踊又妻之昆弟為父後者死哭之適室子為主袒免哭夫入丨丨使人立於門外告来者狎則入哭韓詩)
(外傳見門左下)
門中(左傳十二月戊戍及秦周伐雍門之萩范鞅門于雍門其御追喜以戈殺犬於丨丨孟莊子斬其橁)
(以為公琴向後漢書華佗傳佗嘗行道見有病咽塞者因語之曰来道隅有賣餅人蓱虀甚酸可取三升飲)
(之病自當去即如佗言立吐一蛇乃懸於車而候佗時佗小兒戲於丨丨逆見自相謂曰客車邊有物必是逄)
(我翁也及客進顧視壁北懸蛇以數十乃知其竒書王僧虔傳王家丨丨優者則龍鳳劣者猶虎豹)(齊徐)
(陵為陳武帝與嶺南酋豪書君之才具信善登朝如戀夲鄉不能遊宦丨丨子弟望遣来儀當為申聞)
門内(禮記檀弓有殯聞遠兄弟之喪哭於側室無側室哭於丨丨之右同國則往哭之又喪服四制丨)
(丨之治恩掩義門外之治義斷恩員宋書沈道虔傳見屋後下新序淳于髠曰方内而釭何如鄒忌曰敬)
(諾請謹丨丨不敢留賓客名顔氏家訓夫聖賢之書教人誠孝慎言檢迹立身揚亦已偹矣吾今所以復為)
(此者非敢軌物範世也業以整齊丨丨提撕子孫門大業雜記城正南有曜儀門南即曜儀城城南元武丨)
(丨即宫帶韓愈送石處士序先生不告於妻子不謀於朋友冠出見客拜受書禮於丨丨又息國夫人墓)
(誌銘公之男五人女二人而何氏出者二男一女夫人教飬嫁娶如一雖丨丨親戚不覺有纖毫厚薄)
門外(禮記曲禮君言至則主人出拜君言之辱使者歸則必拜送於丨丨左傳宋人以兵車百乘文馬)
(百駟以贖華元於鄭半入華元逃歸立于丨丨告而入又衛侯在平夀公孟有事于蓋獲之丨丨齊子氏帷)
(于丨丨而伏甲焉使祝鼃寘戈於車薪以當門使一乘從公孟以出使華齊御公孟宗魯驂乘及閎中齊氏用)
(戈擊公孟宗魯以背蔽之斷肱而中公孟之肩皆殺之史記陳丞相世家張負隨平至其家家負郭窮巷以)
(敝席為門然丨丨多有長者車轍丨又汲黯鄭當時傳贊始翟公為廷尉賓客闐門及廢丨可設雀羅翟公)
(復為廷尉賓客欲往翟公乃大署其門曰一死一生乃知交情一貧一富乃知交態一貴一賤交情乃見汲鄭)
(亦云悲夫劉晉書劉兆傳常有人著鞾騎驢至兆丨丨曰吾欲見延世兆儒德道素青州無稱其字者門人)
(大怒兆曰聽前既進踞牀問兆曰聞君大學比何所作兆答如上事末云多有所疑客問之兆說疑畢客曰此)
(易解耳因為辯釋疑者是非兆别更立意客一難兆不能對宋書劉懷真傳名位轉優而恭恪愈至每所之)
(造位任不踰已者皆束帶丨丨下車逹又戴法興傳法興眀寶大通人事多納貨賄凡所薦言無不行天下)
(輻輳丨丨成市人齊書竟陵王子良傳疾篤謂左右曰丨丨應有異遣視見淮中魚萬數皆浮出水上向城)
(門使韓詩外傳楚狂接輿躬耕以食其妻之市未返楚王使者齎金百鎰造門曰大王使臣奉金百鎰願請)
(先生治河南接輿笑而不應使者遂不得辭而去妻從市而来曰先生少而為義豈將老而遺之哉丨丨車轍)
(何其深也来古今注塾丨丨之舍也建杜甫絶句丨丨鸕鷀去不沙頭忽見眼相猜王李處士故居詩)
(風景宛然人自改却經丨丨馬頻嘶家皮日休送從弟皮崇歸復州詩處處路傍千頃稻家丨丨一渠蓮)
(李山甫柳詩試看三月春殘後丨丨清隂是阿誰)
門前(蜀志蔣琬傳琬見推之後夜夢有一牛頭在丨丨流血滂沱意甚惡之呼問占夢趙直直曰夫見血)
(者事分眀也牛角及鼻公字之象君位必當至公大吉之徵也齊書徐伯珍傳見館東下南唐近事進士)
(黃可字不可孤寒樸野深於雅道詩句中多用驢字如獻高侍郎詩云天下傳將舞馬賦丨丨迎得跨驢賓之)
(類丨錢氏私誌張天覺丞相冄召到闕謝表云十年去國丨之雀可羅一日還朝屋上之烏亦好後山詩)
(話白樂天云歸来未放笙歌散畫戟丨丨蠟燭紅非富貴語看人富貴者也徐陵諫仁山深法師罷道書丨)
(丨擾擾我且安眠巷裏云云余無驚色於客舍集詩丨丨泊舟檝行次入松篠)(王昌齡何九王維劇嘲史)
(寰詩正值楚王宫裏至丨丨初下七香車戴杜甫春水詩二月六夜春水生丨丨小灘渾欲平叔倫行路)
(難揚雄閉門空讀書丨丨碧草春離離劉李端襄陽曲賈生十八稱才子空得丨丨一斷腸禹錫同樂天)
(送河南馮尹學士詩見閣上下池又題王郎中宣義里新居詩丨丨巷陌三條近墻内亭萬境閑白居易)
(琵琶行丨丨冷落車馬稀老大嫁作商人婦第王建贈華州鄭大夫詩此官出入鳳池頭通化丨丨一州)
(温庭筠張静婉採蓮歌城邊楊柳向嬌晚丨丨溝水波粼粼皮日休魚庵詩枕上悉漁經丨丨空釣具又)
(懷鹿門縣名離合詩十里松蘿隂亂石丨丨幽事雨来新顔萱送羊振文歸覲桂陽詩懸魚庭内芝蘭秀馭)
(鶴丨丨薜荔封闕方干題松江驛詩丨丨白道通丹浪裏青山占幾鄉)
門下(戰國策齊人有馮煖者貧乏不能自存使人屬孟嘗君願寄食丨丨孟嘗君曰客何好曰客無好也)
(曰客何能曰客無能也孟嘗君笑而受之曰諾異又尊荆軻為上卿舍上舍太子日造丨丨供太牢具物間)
(進車騎美女恣荆軻所欲以順適其意儀史記張儀傳嘗從楚相飲已而楚相亡璧丨丨意張曰儀貧無行)
(必此盗相君之璧共執張儀掠笞數百幸又賈誼傳吴廷尉為河南守聞其秀才召置丨丨甚愛又衛青)
(傳大將軍青日退而驃騎日益貴舉大將軍故人丨丨多去事驃騎輒得官爵唯任安不肯又鄭當時傳莊)
(為太史誡丨丨客至無貴賤無留門者賂又司馬相如傳拜相如為中郎將因巴蜀吏幣物以西夷至蜀蜀)
(太守以下郊迎縣令負弩矢先驅蜀人以為寵於是卓王孫臨卭諸公皆因丨丨獻牛酒以交驩後漢書黃)
(香傳年九歲失母思慕憔悴殆不免喪鄉人稱其至孝十二太守劉護聞而召之署丨丨孝子韓愈送權秀)
(才序相國隴西公既平汴州天子命御史大夫吳縣男為軍司馬丨丨之士權生實從之来庾信竹杖賦桓)
(宣武平荆州外白有稱楚丘先生来詣丨丨宣武曰名父之子流離江漢孤之責也皮日休傷盧獻秀才詩)
(貴侯待寫通丨丨詞客偷名入卷中不又魏志程昱傳法造於筆端不依科詔獄成於丨丨顧覆訊晉書)
(王導傳時大旱導上疏辭位詔曰公宜遺履謙之近節遵經國之遠略丨丨速遣侍中以下敦喻導固讓詔累)
(逼之然後視事夜宋書百官志見閣下下事又阮長之傳在中書省直往鄰省誤著履出閤依自列丨丨)
(門下以闇夜人不知不受列長之因遣送之曰一生不侮闇室齊書虞玩之傳不謀巧宦而位至九卿德慙)
(李陵而沗居丨丨堯舜無窮臣亦通矣相唐書百官志丨丨省侍中二人正二品掌出納帝命禮儀又許)
(孟容傳自袁高争盧杞後凡十八年丨丨無議可否者翰墨叢記小丨丨通典謂給事中雲谷雜記丨丨)
(省掌管詔令今詔制之首必冠以丨丨二字此制蓋自唐已然傅亮修張子房廟教首曰紀綱唐吕延濟注云)
(紀綱為主簿之司教皆主簿宣之故先呼之亦由命今出制首言丨丨是也司馬遷報任安書夫僕與李陵)
(俱居丨丨素非能相善也未嘗銜杯酒接慇懃之餘歡)
門側(詩疏見門塾下子禮記檀弓曾子與客立於丨丨其徒趨而出曾曰爾將何之曰吾父死將出哭)
(於巷曾子曰反哭於爾次曾子北面而弔焉潘晉書王沈傳親客隂參於靖室䟽賓徙倚於丨丨岳哀永)
(逝文俄龍轜兮丨丨嗟俟時兮將升)
門傍(周禮司儀每門止一相疏既入門迴面東至祖廟之時祖廟西仍有二廟以其諸侯五廟始祖廟在)
(中兩廂各有一廟各别院為之則有二門丨丨皆有南北隔墻墻皆通門故得有每門若不然從大門内即至)
(祖廟之門何得有每門而云門止一相乎故為此解也)
門隂(魏志管寧傳正始元年戴鵀之鳥巢臶丨丨臶告門人曰夫戴鵀陽鳥而巢丨丨此凶祥也乃援琴)
(歌詠作詩二萹旬日而卒案臶張臶也鉅野人時百餘歲)
門次(後漢書橋玄傳少子十歲獨游丨丨卒有三人持杖劫執之入舍登樓就元求貨元不與有頃司隸)
(校尉陽球率河南尹洛陽令圍守元家球等恐并殺其子未欲廹之元瞋目呼曰姦人無狀元豈以一子之命)
(而縱國賊乎促令兵進於是攻之元子亦死中宋書宗炳傳高祖誅劉毅領荆州問毅府咨議參軍永曰今)
(日何施而可永曰除宿釁倍其惠澤貫敘丨丨顯擢才能如此而已)
門間(史記晏平仲傳晏子為齊相出其御之妻從丨丨而窺其夫其夫為相御擁大蓋策駟馬意氣揚揚)
(甚自得也既而歸其妻請去夫問其故妻曰晏子長不滿六尺身相齊國名顯諸侯今者妾觀其出志念深矣)
(常有以自下者今子長八尺乃為人僕御然子之意自以為足妾是以求去也聞見雜錄金州道左有石洞)
(入洞十里有石門丨丨有仙人像半掩扉外)
門車(漢書萬章傳與中書令石顯相善亦得顯權力丨丨常接轂宋書天竺迦毘黎國傳沙門慧琳元)
(嘉中遂參權要朝廷大事皆與議焉賓客輻輳丨丨常有數十兩)
門旗(宋史輿服志凡命節度使有司給丨丨二龍虎各一李華含元殿賦火列丨丨霜交陛戟王建)
(送嚴大夫赴桂州詩水驛丨丨出山巒洞主参)
門戟(唐書楊汝士傳楊氏自汝士後貴赫為冠族所居静恭里兄弟並列丨丨又崔崇傳為人嚴偉立)
(朝稜稜有風望不喜交權利忠厚而讓階品當立丨丨終不請宋史輿服志丨丨木為之而無刃門設架而)
(列之謂之棨戟天子宫殿門左右各十二應天數也宗廟門亦如之國學文宣王廟武成王廟亦賜焉唯武成)
(王廟左右各八臣下則諸州公門設焉私門則府第恩賜者許之白居易寄微之詩外物竟關身底事漫排)
(丨丨繫腰章)
門燎(周禮閽人大祭祀喪紀之事設丨丨蹕宫廟廟門)
門櫓(宋書沈慶之傳慶之復率衆軍討幸諸山犬羊蠻緣險築重城施丨丨甚峻山多木石積以為礧立)
(部曲建旌旗樹長帥鐡馬成羣)
門屏(爾雅丨丨之間謂之宁注人君視朝所宁立處遣後漢書禮儀志乘輿先到辟雍禮殿御坐東廂)
(使者安車迎三老五更天子迎於丨丨交禮道自阼階三老升自賓階至階天子揖如禮三老升東面三公設)
(几九卿正履)
門簾(宋史輿服志鳳輦赤質頂輪下有三柱緋羅輪衣絡帶丨丨皆繡雲鳳國史𥙷李廙為尚書左丞)
(有清德其妹劉宴妻也晏方秉權嘗造廙宅延至燕室見其丨丨甚弊乃令潛度廣狭以粗竹織成不加緣飾)
(將以贈廙三攜至門不敢發言而去)
門鑰(齊書荀伯玉傳世祖夜歸上停丨丨待之賈宋史職官志六部監門官一員掌司丨丨又逵傳)
(軍校營城外者每嘗朝即未曉啟丨丨或輟朝失報啟鑰如平時逵言禁城當謹啟閉不宜憑報者乃治鐡鑄)
(常朝字俾持以自信)
門牡(急就篇釭鐧鍵鉆冶錮鐈注鍵以鐡有所堅若丨丨之屬也)
門鎖(鏁同王建故梁國主池亭詩平陽池館枕秦川丨丨南山一朵煙周賀送僧詩衡陽舊事秋歸去)
(丨丨寒潭幾樹蟬)
門鍵(中論今使人君視如離婁聰如師曠御如王良射如夷羿書如史籀計如隸首走追駟馬力折丨丨)
(有此六者可謂善於有司之職矣何益於治乎無此六者可謂乏於有司之職矣何增於亂乎)
門鐍(唐書王璵傳帝嘗不豫太卜建言祟在山川璵遣女巫乘傳分禱天下名山大川巫皆盛服中人護)
(領所至干託州縣賂遺狼藉時有一巫美而蠱以惡少年數十自隨尤憸狡不法馳入黃州刺史左震晨至舘)
(請事丨丨不啟震怒破鐍入取巫斬廷下)
門柳(敬括豫章賦見庭梧下鴉高適重陽詩真成獨坐空搔首丨丨蕭蕭噪暮白居易東南行春色)
(辭丨丨秋聲到井梧澤李咸用早蟬詩丨丨不連野乍聞為早蟬胡曾彭詩英䧺那堪屈下僚更栽丨丨)
(事蕭條)
門冬(爾雅□蘼虋冬注丨丨一名滿冬博物志敵休亂丨丨百部似丨丨)
門鵲(杜甫夜宿西閣詩丨丨晨光起墻高宿處飛)
門狀(水經注新豐縣故城東三里有坂長二里餘塹原通道南北洞開有同丨丨謂之鴻門)
門名(宋史輿服志見門禁下)
門禁(唐書嚴挺之傳先天二年正月望夜胡人婆陁請然百千燈因弛丨丨又追賜元年酺帝御延喜安)
(福門縦觀盡夜不息閱月未止挺之上疏諫陳五不可誠意忠到帝納焉宋史輿服志時仁宗以京城丨丨)
(不嚴素無符契命樞密院約舊制更造銅契中刻魚形以門名識之分左右給納以戒不虞而啟閉之法密於)
(舊矣城元史百官志大都留守司秩正二品掌守衛宫闕都調度夲路供億諸務及行幸湯沭宴游之所丨)
(丨關鑰啟閉之事)
門例(宋史藝文志王炫春秋丨丨通解十卷)
門類(宋史藝文志丨丨解題十卷)
門款(溪蠻叢笑彼此歃血誓約緩急相援名丨丨)
門禍(齊書柳世隆傳泰始初諸州反叛世隆以丨丨獲申事由明帝乃據郡起兵遣使應朝廷)
門釁(宋書孝武王皇后傳臨川長公主上表曰妾遭隨竒薄絶於王氏私庭囂戾致此分異今孤疾煢然)
(假息朝夕惟在一子契闊荼炭特兼憐愍否泰枯榮繫以為命實願申其丨丨還為母子推遷僶俛未及自聞)
(先朝慈愛鑑妾丹衷若賜使息徹歸第定省仰揆天旨或有可尋今事迫誠切不顧典憲敢緣恩燾觸冒披聞)
門慶(宋書孝武王皇后傳自惟丨丨屬降公主天恩所覃容及醜末齊書褚淵等傳論貴仕素資皆由)
(丨丨平流進取坐至公卿)
門徭(元史成帝紀詔免醫工丨丨)
門攤(元史成帝紀御史臺臣言往南宋時行兩稅法自阿爾哈雅改為丨丨增課錢至五萬錠今宣慰張)
(國紀請復科夏稅與丨丨併徵以圖陞進湖湘重罹其害帝命中書趣罷之又食貨志夲司歲辦額課二十)
(八萬九千二百餘錠除丨丨批驗鈔外數内茶引一百萬張每引十二兩五錢共為鈔二十五萬錠)
門鳴(漢書王莽傳十月戊辰王路朱雀丨丨晝夜不絶崔登等曰虞帝闢四門逹四聰丨丨者明當修先)
(聖之禮招四方之士也於是令羣臣皆賀所舉四行從朱雀門入而對策焉)
門呀(梁周翰五鳳樓賦丨丨洞缺若天之裂)
門掩(戴叔倫卧病詩丨丨青山卧蒼苔積雨深池張喬贈友人詩自說安貧歸未得竹邊丨丨小冰)
門閉(公羊傳陽虎從而射之矢著於莊門注莊門孟氏所入門名言幾中季孫丨丨故著門史記仲尼)
(弟子傳孔悝作亂子路在外聞之而馳往遇子羔出衛城門謂子路曰出公去矣而丨已丨子可還矣毋空受)
(其禍子路曰食其食者不避其難子羔卒去有使者入城城門開子路隨而入晉書衛瓘傳會使瓘慰勞諸)
(軍瓘心欲去且堅其意曰卿三軍主宜自行會曰卿監司且先行吾當後出瓘便下殿會悔遣之使呼瓘瓘辭)
(眩疾動詐仆地比出閤數十信追之瓘至外廨服鹽湯大吐瓘素羸便似困篤會遣所親人及醫視之皆言不)
(起會由是無所憚及暮丨丨瓘作檄告諸軍諸軍竝已唱義攻會會率左右距戰諸將擊敗之唯帳下數百人)
(随會繞殿而走盡殺之瓘於是部分諸將羣情肅然得宋史竇卞傳通判汝州秦悼王葬汝宗室来汝者衆)
(兵三千郡守林濰以汝與其鄉近因使輦薪芻鐵石致其家衆怨憤謀殺濰會日暮丨丨不果遂挟大校叛卞)
(啟關招諭之)
門開(史記仲尼弟子傳見上報魏志典韋傳襄邑劉氏與睢陽李永為讐韋為之永故富春長修衛甚)
(謹韋乘車載雞酒偽為候者丨丨懷匕首入殺永并殺其妻徐出取車上刀戟步出齊書王敬則傳丨丨敬)
(則隨太祖入殿明旦四貴集議敬則拔白刃在牀側跳躍曰官應處分誰敢作同異者)
門倚(羅鄴牡丹詩丨丨長衢攢繡轂幄籠輕日護香霞)
門交(魏書李諧傳座有清談之客丨丨好事之車)
門壓(李紳憶夜直金鑾殿承旨詩丨丨紫垣高綺樹閣連青鎖近丹梯)
門枕(周賀送韓評事詩丨丨平湖秋景好水煙松色兩相依)
門標(李白天台曉望詩丨丨赤城霞樓棲滄島月)
門泊(杜甫絶句窗含西嶺千秋雪丨丨東吳萬里船)
門留(皮日休二遊任詩丨丨醫樹客壁倚栽花鍤)
門見(宋史沈立傳奉使契丹適行冊禮欲令從其國服不則見於門立折之曰往年北使講見儀未嘗令)
(北使易冠服况丨丨也契丹愧而止)
門到(晉書庾亮傳雖陛下二相明其愚款朝士百僚頗識其清天下之人安可丨丨戶說使皆坦然邪)
門高(柳玭家訓丨丨則自驕族盛則人窺嫉實藝懿行人未必信纖瑕微累十手争指矣)
門堅(後漢書王符傳貴戚願其宅吉而制為令名欲其丨丨而造作鐵樞卒其所以敗者非苦禁忌少而)
(門樞朽也常苦崇財貨而行驕僭耳)
門豐(魏書崔楷傳高下營田困於水陸水種秔稲陸藝桑麻必使室有久儲丨丨餘積其實上葉禦災之)
(方亦為中古井田之利)
門大(蜀志卻正傳吕丨丨而宗滅韓辨立而身刑)
門小(皮日休貧居秋日詩丨丨媿車馬廩空慙雀鼠)
門深(無可寄和蔡州田郎中詩見臺迥下)
門泰(宋書孝武王皇后傳雖丨丨宗榮於臣非幸仰緣聖貸冒陳愚實)
門衰(顔氏家訓吾兄弟不當仕進但以丨丨骨肉單弱五服之内旁無一人播越他鄉無復資廕使汝等)
(沈淪厮役以為先世之耻故靦冒人間不敢墜失兼以北方政教嚴切全無隠退者故也)
門空(皎然寄昱上人上方居詩地静松隂徧丨丨鳥語稀)
門隘(南史羊侃傳賊頻攻不捷乃築長圍朱异張綰議出擊之帝以問侃侃曰不可賊多日攻城既不能)
(下故立長圍欲引城中降者耳今擊之出人若少不足破賊若多則一旦失利丨丨橋小必大致挫衂不從遂)
(使千餘人出戰未及交鋒望風退走果以争橋赴水死者大半唐書太平公主傳假萬年縣為婚館丨丨不)
(能容翟車有司毁垣而入)
門閑(戴叔倫客舍秋懷詩水落驚年長丨丨惜草衰劉禹錫罷郡歸洛陽詩見室静下)
門居(齊書王儉傳若以丨丨宫南重陽所屬年月稍久漸就淪胥自可隨宜修理而合度改作之煩於是)
(乎息里魏書李獎傳故河南尹李獎丨丨戚世擅名家有此良才是兼周用)
門成(宋史王旦傳門壞主者徹新之暫於廡下啟側門出入旦至側門據鞍俯過丨丨復由之皆不問焉)
(里又庾信哀江南賦為冠蓋丨丨鄒魯)
閨
閨庭(晉書王沈傳多士豐於貴族爵命不出丨丨範宋書文帝袁皇后傳亡外祖親王夫人柔德淑光)
(啟坤載屬内位闕正攝饋丨丨儀被芳闈聞宣戚里永言感遠思追榮秩宜式傍鴻則敬登徽序又臨川康)
(王義慶傳前臨沮令新野庾實秉真履約愛敬淳深行成丨丨孝著鄰黨足以敦化率民齊教軌俗又孝義)
(傳論孝立丨丨忠被史策此齊書豫章王嶷傳勤學行守基業治丨丨尚閑素如足無憂慮北史鄭道邕)
(傳道邕撫訓諸弟丨丨之中怡怡如也廷蔡邕張伯雅祠堂碑正身履道以恊丨丨顔延之誥文庭誥者)
(施於丨丨之内謂不遠也寥王儉褚彦回碑文仁經義緯敦穆於丨丨金聲玉振亮於區宇杜松之答王)
(績書蒙借家禮今見披尋微而精簡而偹誠經傳之典略丨丨之要訓也張說張司馬集序勵行丨丨鄉人)
(謂之曾子飛名都邑諸儒號曰聖童貧蘇軾余主簿母挽辭丨丨蘭玉照鄉閭自昔雖樂有餘)
閨房(漢書張敞傳為婦畫眉長安中傳張京兆眉憮有司以奏敞上問之對曰臣聞丨丨之内夫婦之私)
(有過於畫眉者上愛其能弗偹貴也傳後漢書皇后紀序丨丨肅雍險謁不行吳志程秉尊禮教於丨丨)
(存周南之所詠則道化隆於上頌聲作於下矣作宋書良吏傳序高祖起自匹庶知民事艱難及登庸宰留)
(心吏職而王略外舉未遑内務奉師之費日耗千金播兹寬簡雖所未暇而絀華屏欲以儉抑身左右無幸謁)
(之私丨丨無文綺之飾故能戎車歲駕邦甸不擾化齊書皇后傳論后妃之德著自風謠義起丨丨而道天)
(下繰盆獻種㒺非耕織佩管晨興與子同事可謂光熙閫業作儷公侯又劉悛傳悛既藉舊恩尤能悦附人)
(主承迎權貴賓客丨丨供費奢廣罷廣司二州傾資貢獻家無留儲世說顧家婦清心玉映自是丨丨之秀)
(寶雲仙雜記范蠡收四方難得之貨或藏之井塹謂之井麗色溢於丨丨謂之游宫仲長統樂志論安神)
(丨丨師老氏之元虛丨室邇人遐毒我腸)(司馬相如琴歌有豔淑女在丨成公綏中宫詩治國先家道立)
(教起丨丨)
閨閣(史記汲黯傳遷為東海太守黯學黃老之言治官理民好清静擇丞史而任之其治責大指而已不)
(苛小黯多病卧丨丨内不出歲餘東海大治稱之引漢書司馬遷傳報任安書身直為丨丨之臣寧得自深)
(藏於巖穴耶俱又文翁傳每出行縣益從學官諸生眀經飭行者與使傳教令出入丨丨縣邑吏民見而榮)
(之生齊書張融傳妾二人哀事畢各遣還家又曰以吾平之風調何至使婦人行哭失聲不湏暫停丨丨)
(宋史涂端友妻陳氏傳族黨有得釋者咸齎金帛以贖其孥賊引端友妻令歸曰吾聞貞女不出丨丨今吾被)
(驅至此何面目登涂氏堂復罵賊不絶竟死之丨沈約謝敕賜絹葛啟素采冰華絺文霜潔變溽暑於丨起)
(凉風於襟袖戰王昌齡變行路難封侯取一豈復念丨丨)
閨門(禮記樂記樂在宗廟之中君臣上下同聽之則莫不和敬在族長鄉里之中長幼同聽之則莫不和)
(順在丨丨之内父子兄弟同聽之則莫不和親坊又仲尼燕居以之丨丨之内有禮故三族和也又記子)
(云父母在不稱老言孝不言慈丨丨之内戲而不歎子後漢書鄧禹傳禹内文明篤行淳備修整丨丨教飬)
(孫皆可以為後世法傳又鄧訓傳訓雖寬中容衆而於丨丨甚嚴又陳紀紀字元方以至德稱兄弟孝飬)
(丨丨雍和後進之士皆推慕其風嬖晉書何曾傳曾性至孝丨丨整肅自少及長無聲樂幸之好年老之後)
(與妻相見皆正衣冠相待如賓由又庾亮傳亮美姿容善談論性好莊老風格峻整動禮節丨丨之内不肅)
(而成時人或以為夏侯泰初陳長文之倫也著宋書自序傳林子簡泰廉靖不交接世務義讓之美於丨丨)
(志唐書李景讓傳景讓家行修治丨丨惟謹配宋史禮按唐睿宗昭成肅眀二后先天初以昭成開元末)
(以肅眀祔此時儒官名臣步武相接宗廟重事必有據依推之丨丨亦可擬議淮南子人主深居隠處以避)
(燥濕丨丨重襲以避姦賊内不知閭里之情外不知山澤之形帷幕之外目不能見十里之前耳不能聞百步)
(之外天下之物無不通者其灌輸之者大而斟酌之者衆也大戴禮婦人仗於人也是故無專制之義有三)
(從之道在家從父適人從夫夫死從子無所敢自遂也故令不出丨丨事在饋食之間而已矣司馬貞孝經)
(注議近儒欲崇古學妄作此傳假稱孔氏輒穿鑿改更又為作丨丨一章無名氏慈竹賦萬柢争盤千株競)
(糾如母子之鈎帶似丨丨之悌友)
閨闥(何宴景福殿賦金楹齊列玉舄承䟦青鎖銀鋪是為丨丨徐幹情詩微風起丨丨落日照階庭)
(李紳北樓櫻桃花詩多事東風入丨丨盡飄芳思委江城)
閨帷(後漢書劉瑜傳古者天子一娶九女娣姪有序河圖授嗣正在九房今女嬖令色充積丨丨皆當盛)
(其玩飾冗食空宫勞散精神生長六疾此國之費也)
閨闈(應璩與侍郎曹長思書悲風起於丨丨紅塵蔽於几榻庾信周安昌公夫人鄭氏墓誌銘親戚以)
(禮丨丨以睦)
閨閫(白虎通婦事夫有四禮焉雞初鳴咸盥潄櫛縦笄總而朝君臣之道也惻隠之恩父子之道也會計)
(有無兄弟之道也丨丨之内袵席之上朋友之道也聞見異辭故設此也)
閨牖(後漢書宦者傳序鄧后以女主臨政而萬機殷遠朝臣國議無由參斷帷幄稱制下令不出房闈之)
(間不得不委用刑人寄之國命手握王爵口含天憲非復掖廷永巷之職丨丨房闥之任也)
閨禁(宋書文帝路淑媛傳朕特蒙崇憲太后聖訓撫育昔在蕃閫常奉藥饍中迫凶威抱懷莫遂今泰運)
(初啟情典獲申方欲親奉晨昏盡歡丨丨不得如所奏)
閨竇(左傳晉侯使士匄平王室王叔與伯輿訟焉王叔之宰與伯輿之大夫瑕禽坐獄於王庭士匄聽之)
(王叔之宰曰篳門丨丨之人而皆陵其上其難為上矣瑕禽曰昔平王東遷吾七姓從王牲用偹具王賴之而)
(賜之騂旄之盟曰世世無失職若篳門丨丨其能来東底乎且王何賴焉今自王叔之相也政以賄成而刑放)
(於寵官之師旅不勝其富吾能無篳門丨丨乎唯大國圖之)
閨蓽(宋書文帝紀可遣大使巡行四方其宰守稱職之良丨丨一介之善詳悉列奏勿或有遺)
閨臬(史記天官書見宫廟下)
閨中(漢書揚䧺傳反離騷丨丨容競淖約兮相態以麗佳杜甫擣衣詩用盡丨丨力君聽空外音)
閨内(淮南子晉文得之乎丨丨失之乎境外齊桓失之乎丨丨而得之夲朝)
閨深(庾信思舊銘孀機婺緯獨鶴孤鸞丨丨夜静風高月寒)
閨秀(宋史藝文志徐氏丨丨集一卷)
閨妾(王維丁㝢田家有贈詩農夫行餉田丨丨起縫素)
閨守(梁簡文帝唱導文見宫儲下)
閨風(王維同盧拾遺過韋給事東山别業二十韻給事首春休沐維已陪遊及乎是行亦預聞命會無車)
(馬不果斯諾詩丨丨首邦族庭訓延鄉村)
閨夕(孟浩然寒夜詩丨丨綺窗閉佳人罷縫衣)
閨籍(宋史選舉志先是任子得攝太祝奉禮未幾即補正員帝謂膏粱之子不十年坐致丨丨是年悉授)
(同學究出身赴選集)
閽
閽寺(禮記深宫固門丨丨守之炬中論星言夙駕送往迎来亭傳常滿吏卒傳問火夜行丨丨不閉)
(王佐乾清宫賦銀璫珥貂時維丨丨)
閽人(周禮丨丨王宫每門四人注丨丨司昏晨以啟閉者刑人墨者使守門韓愈上宰相書書再上而)
(志不得通足三及門而丨丨辭焉)
閽吏(芝田錄唐崔蠡知制誥日丁太夫人憂居東都里第清苦儉嗇不異寒素宗門士人有謁請於蠡者)
(丨丨拒之公聞延入與語直云知公清約願以錢三百萬濟公大事蠡嘉納其意却而不受羅鄴謝大理薛)
(卿啟中間輒以所著讒書上於丨丨解劉禹錫早夏郡中書事詩丨丨告無事歸来簪纓)
閽者(皮日休酒城詩吾將隸此中但為丨丨足)
戶
戶庭(易節初九不出丨丨無咎注為節之初將整離散而立制度者也故眀於通塞慮於險偽不出丨丨)
(慎密不失然後事濟而無咎也將晉書苟晞傳晞出於孤微位至上將志頗盈滿奴婢千人侍妾數十終日)
(累夜不出丨丨詩張華雜詩房櫳自来風丨丨無行迹李頎贈張旭下舍風蕭條寒草滿丨丨孟浩然)
(送莫甥兼諸昆弟從韓司馬入西軍詩念爾習詩禮未曾違丨丨杜甫種萵苣詩翻然出地速滋蔓丨丨毁)
(丨又覃山人隠居詩徵君已去獨松菊哀壑無光留丨戴叔倫重遊長真寺詩鳥啼花竹暗人散丨丨空)
(丨陸希聲偃月嶺詩幾廻雪夜寒光積直是金光照丨劉禹錫擣衣曲丨丨凝露清伴侣月明中)
戶牖(書顧命牖間南嚮疏牖謂窗也間者窗東戶西丨丨之間也後漢書王充傳充好論說始若詭異)
(終有理實以為俗儒守文多失其真乃閉門潛思絶慶弔之禮丨丨墻壁各著刀筆著論衡八十五篇二十餘)
(萬言察又皇甫規傳在位素餐尚書怠職有司依違莫肯糾故使陛下專受謟䛕之言不聞丨丨之外魏)
(志文帝紀詔曰叔世衰亂崇信巫史至乃宫殿之内丨丨之間無不沃酹甚矣其惑也吴志趙達傳逹常笑)
(謂諸星氣術者曰當迴算帷幕不出丨丨以知天道而反晝夜暴露以望氛祥不亦難乎宋書禮志見室宇)
(下下齊書徐伯珍傳見館東下節魏書封軌傳若其上圓方以則天地通水環宫以觀者茅蓋白盛為之)
(質飾赤綴白綴為之丨丨皆典籍所具載制度之明義也又崔光傳伏願遠覽虞舜恭已無為近遵老易不)
(出丨丨罷勞形之遊息傷財之駕動循典防納諸軌儀宋史禮志紹興三十二年禮部太常言故妃郭氏追)
(冊為皇后合依懿節皇后祭於别廟所有廟殿見安懿節皇后神主行禮狹隘乞分為二室以西為上各置丨)
(丨及擗截夲廟齋宫權安懿節神主工畢還殿與家語孔子閒居曾參侍孔子曰參乎今之君子唯士大夫)
(之言聞也至於君子之言者希於乎吾以王言之其不出丨丨而化天下又昔之王者未有宫室冬則居營)
(窟夏則居櫓巢未有火化食草木之實鳥獸之肉飲其血茹其毛未有絲麻衣其羽皮後聖有作然後修火之)
(利範金合土以為宫室丨丨以炮以燔以烹以炙以為醴酪治其絲麻以為布帛以飬生送死以事鬼神大)
(戴禮至於新廟筵於丨丨間樽於西序下脯醢陳於房中設洗當東榮淮南子精神訓夫孔竅者精神之丨)
(丨也而氣志者五藏之使候也者又夫丨丨者風氣之所從往来而風氣者陰陽相捔也離者必病故託鬼)
(神以伸誡之也閉素問足少陰之瘧令人嘔吐甚多寒熱熱多寒少欲丨丨而處其病難已武帝内傳見)
(閣上下則汎濫)(文心雕龍篇章丨丨左右相瞰辭如川流溢又夫自六國以前元聖未遠故能越世高談)
(自開丨丨兩漢以後體勢漫弱雖眀乎坦途而賴多依採此遠近之漸變也又孫盛于寶文勝為史準的所)
(擬志乎典訓丨丨雖異而筆彩略同飛䂬溪詩話苕溪云退之古籐杖詩空堂晝眠倚丨丨電著壁搜蛟螭)
(故東坡鐵拄杖詩云入懷冰雪生秋思倚壁蛟龍護晝眠山谷笻竹杖贊涪翁晝寢蒼龍挂壁皆用退之詩也)
(農鮑照凌煙樓銘階基天削丨丨雲區門庾信陕州弘郡五張寺藏經碑丨丨寥廓吹萬龍之風梁棟峥)
(嶸落實河源之樹青沈炯幽庭賦築山川於丨丨帶林苑於東家江淹苔賦丨丨祕兮不可見履袂動兮)
(覺人聲乎日月)(卲憲祖明堂賦珠龍斜礙於魁魒丨丨吞吐汪克寬宣文閣賦奠億兆之基圖闢八紘之)
(丨丨薛高適古樂府相門連丨丨卿族嗣弓裘原又同韓四三東亭玩月詩階墀近洲渚丨丨當郊杜)
(甫法鏡寺詩朱甍半光炯丨丨粲可數立又述懷詩山中漏茅屋誰復依丨丨又九成宫詩神扶棟梁鑿)
(翠開丨丨隠又將適吴楚留别張使君留後兼幕府諸公詩日車崑崙烏鵲噪丨丨又題鄭縣亭子詩鄭)
(縣亭子澗之濱丨丨憑高發興新書祖詠蘇氏别業詩見園林下孫逖奉和李右相中壁畫山水詩九江)
(臨丨丨三峡繞檐楹樓包何同閻伯均宿詩冉冉修篁依丨丨迢迢列宿映臺劉長卿遊四窗詩玲瓏開)
(丨丨落落眀四目綠劉禹錫白侍郎大尹自河南寄示池北新葺水齋詩波穿丨丨碧甃疉瓊瓌李山甫)
(山中早秋詩檜松瘦健滴秋露丨丨虛眀生晚風山中答劉書記寓懷詩之子賁丘園丨丨松蘿映)(又李)
(咸用題劉處士居詩見庭除下月翁承贊晨興詩早凉生丨丨孤月照關河黃滔明照高樓詩深鑒羅紈)
(薄寒搜丨丨清干皮日休新秋言懷詩丨丨深如窟詩書亂似巢方月詩斜臨丨丨通宵燭迴照階墀到)
(曉霜人也)(又史記陳丞相世家陳丞相平者陽武丨丨鄉又與功臣剖符定封於是與平剖符世世勿絶)
(為丨丨侯莫漢書陳平傳丨丨富人張負有女孫五嫁夫輒死人敢取平欲得之邑中有大喪平家貧侍喪)
(以先往後罷為助張負既見之喪所獨視偉平平亦以故後去負隨平至其家家乃負郭窮巷以席為門然門)
(外多長者車轍張負歸謂其子仲曰吾欲以女孫與陳平仲曰平貧不事事一縣中盡笑其所為獨奈何與之)
(女負曰固有美如陳平長貧者乎卒與女丘竹書紀年周顯王十一年鄭釐侯使許息来致地平丨丨首垣)
(諸邑及鄭馳地我取枳道與鄭鹿王及鄭釐侯盟於巫沙以釋它陽之圍歸釐於鄭庾信崔訦神道碑淮陰)
(一國韓信之故人丨丨萬家陳平之鄉里)
戶扉(宋史劉錡傳錡抵順昌金人来侵錡趨城中時守備一無可恃錡於城上躬自督厲取偽齊所造癡)
(車以輪轅埋城上又撤民間丨丨周匝蔽之城外有民居數千家悉焚之凡六日粗畢)
戶扇(庾信鏡賦始摺屏風新開丨丨旁司空圖馮燕歌燕依丨丨欲潜逃巾在枕指令取)
戶樞(易繫辭言行君子之樞機疏言行君子之樞機者樞謂丨丨機謂弩牙丨丨之轉或明或暗弩牙之)
(發或中或否猶言行之動從身而發以及於物或是或非也魏志華佗傳人體欲得勞動但不當使極耳動)
(摇則榖氣得消血脉流通病不得生譬猶丨丨不朽是也無名氏天行健賦緜緜若存丨丨不蠧較之則火)
(井易滅當之則金柅難固)
戶門(道德指歸論夫生之於形也神為之蒂精為之根營爽為宫室九竅為丨丨聰明為候使情意為乘)
(輿魂魄為左右血氣為卒徒)
戶地(宋史職官志曰丨丨掌諸州樓店務房廊課利僧道免丁錢及土貢獻物)
戶營(李益統漢峰下詩統漢峰西降丨丨黃河戰骨擁長城)
戶邑(史記三王世家陛下奉承天統明開聖緒尊賢顯功興滅繼絶續蕭文終之後于酇褒厲羣臣平津)
(侯等昭六親之序眀天地之屬使諸侯王封君得推私恩分子弟丨丨錫號尊建百有餘國而家皇子為列侯)
(則尊卑相踰列位失序不可以垂統於萬世)
戶水(水經洛水出京兆上洛縣讙舉山洛水又東丨丨注之)
戶穴(孟浩然初年樂城館中卧疾懷歸詩見庭柯下)
戶神(禮記月令疏見門神下)
戶靈(韓愈送窮文見門神下)
戶部(唐書百官志尚書省尚書令一人正二品掌典領百官其屬有六尚書一曰吏部二曰丨丨三曰禮)
(部四曰兵部五曰刑部六曰工部庶務皆會决焉受宋史職官志尚書省掌施行制命舉省内綱紀程式付)
(六曹文書聽内外辭訴奏御史失職攷百官庶府之治否以詔廢置賞罰曰吏部曰丨丨曰禮部曰兵部曰刑)
(部曰工部皆隸焉)
戶房(唐書百官志開元中張說為相又改政事堂號中書門下列五房於其後一曰吏房二曰樞機房三)
(曰兵房四曰丨丨五曰刑禮房分曹以主衆務焉房宋史職官志先是中書人吏分掌五房曰孔目房吏丨)
(丨兵禮房刑房又有主事勾銷二房至是釐中書為三省分兵與禮為六房各因其省之事而增益之又黃)
(庭外景經九原之山何亭亭注心為九原真人太一處其中也不出丨丨知四方)
戶曹(晉書羊祜傳見屋室下府宋書百官志太尉府置掾屬二十四人西曹主吏署用事東曹主二千)
(石長吏遷除事丨丨主民戸祠祀農桑事奏曹主奏議事辭曹主辭訟事法曹主郵驛科程事尉曹主卒徒轉)
(運事賊曹主盜賊事決曹主罪法事兵曹主兵事金曹主貨幣鹽鐵事倉曹主倉穀事)
戶衛(漢書外戚傳許皇后當娠病女醫淳于衍者霍氏所愛嘗入宫侍皇后疾衍夫賞為掖庭丨丨謂衍)
(可過辭霍夫人行為我求安池監衍如言報顯)
戶郎(漢書百官公卿表郎中有車戶騎三將注如淳曰主車曰車郎主戶衛曰丨丨)
戶者(漢書樊噲傳高帝嘗病惡見人卧禁中詔丨丨無得入羣臣)
戶口(史記高祖功臣年表漢興功臣受封者百有餘人天下初定故大城名都散亡丨丨可得而數者十)
(二三是以大侯不過萬家小者五六百戶五又陳丞相世家見屋室下後漢書光武帝紀建武年六月辛)
(夘詔曰夫張官置吏所以為人也今百姓遭難丨丨耗少而縣官吏職所置尚繁其令司隸州牧各實所部減)
(省吏員縣國不足置長吏可并合者上大司徒大司空晉書紀瞻傳會久疾不堪上疏曰臣之職掌丨丨租)
(税國之所重以臣平彊兼以晨夜尚不及事今俟命漏刻而當久停機職使王事有廢又王導傳時荆揚宴)
(安丨丨殷實導為政務在清静每勸帝尅已勵節安土寧邦於是尤見委仗情好日隆朝野傾心號為仲父)
(齊書武帝紀春頒秋歛萬邦所以惟懷柔遠能邇兆民所以允殖鄭渾宰邑因姓立名王濬剖符丨丨殷盛)
(南史張纘傳為湘州刺史務公平在政四年流人自歸丨丨增十餘萬州境大寧又循吏傳論漢世丨丨殷)
(盛刑務簡闊郡縣之職外無横擾勸賞威刑事多專斷尺一詔書希經邦邑吏居官者或長子孫皆敷德政以)
(盡人和興義讓以存簡久故龔黃之化易以有成之唐書百官志見園宅下水經注江中有石浮出謂節)
(度石右則塗水注之出江州武昌郡武昌縣泰山西北流逕汝南僑郡故城南咸和中寇難南逼丨丨南渡因)
(置斯郡治於塗口非杜預論水利疏諸欲修水田者皆以火耕水耨為便不爾也然此事施於新田草莱與)
(百姓相絶離者耳往者東南草創人稀故得水田之利自頃丨丨日增而陂堨歲決良田變生蒲葦人居沮澤)
(之際水陸失宜放牧絶種樹木立枯皆陂之害也杜荀鶴詩溪山入城郭丨丨半漁樵)
戶豪(宋史張亢傳屬丨丨也囉叛去導夏人自後河川襲府州兵至近道纔覺而蕃漢民被殺掠已衆攻)
(城不能下引兵屯琉璃堡縱游騎鈔麟府間一州閉壁不出民乏飲黃金一兩易水一桮)
戶屬(晉書李含傳含自以隴西人雖丨丨始平非所綜悉自初見使為中正反覆言辭說非始平國人不)
(宜為中正)
戶長(宋史食貨志役法役出於民州縣皆有常數宋因前代之制以衙前主官物以里正丨丨鄉書手課)
(督賦税以耆長弓手壯丁逐捕盜賊以承符人力手力散從官給使令)
戶奴(唐書常山王承乾傳使丨丨數十百人習音聲學胡人椎髻翦綵為舞衣尋橦跳劍鼓鞞聲通晝夜)
(不絶)
戶婢(唐書百官志虞部郎中員外郎每歲春以戶小兒丨丨仗内蒔種溉灌冬則謹其蒙覆)
戶橉(淮南子枕丨丨而卧鬼神履其首者使鬼神能元化則不待戶牖之行若循虚而出入則亦無能履)
(也)
戶屏(後漢書龐參傳拜參為漢陽太守郡人任棠者有竒跡隠居教授參到先候之棠不與言但以薤一)
(大夲水一盂至丨丨前自抱孫兒伏於戸下主簿白以為倨參思其微意良久曰棠是欲曉太守也水者欲吾)
(清也拔大夲薤者欲吾擊強宗也抱兒當戸欲吾開門恤孤也於是歎息而還)
戶㡘(急就篇承塵丨丨絛繢總簾丨丨戶上之幔也字或作)
戶帳(宋史食貨志諸州歲奏丨丨且載其丁口男夫二十為丁六十為老兩物折科物非土地所宜而抑)
(配者禁之)
戶席(左傳見門階下而文心雕龍昔帝軒刻輿几以弼違大禹勒筍簴招諫成湯盤盂著日新之規武)
(王丨丨題必戒之訓周公慎言於金人仲尼革容於欹器則先聖鑒戒其来久矣)
戶劒(宋史樂志宴清都恨滿山隅春城翠柏藏烏扃丨丨照燈魚)
戶鉤(李益詣紅樓院尋廣宣不遇留題詩隔窗愛竹無人問遣向鄰房覓丨丨)
戶馬(宋史兵志嚮者干進之士說先帝以征伐開拓之策故立保甲丨丨保馬等法)
戶轔(淮南子雖欲謹之馬不發丨丨雖欲豫就酒不懷蓐)
戶東(周禮掌客夫人致禮八壺八豆八籩膳太牢致饗太牢食太牢注夫人致禮助君飬賓也籩豆陳於)
(丨丨壺陳於東序)
戶西(爾雅牖戶之間謂之扆注窗東丨丨也)
戶左(大戴禮青史氏之記曰古者胎教王后腹之七月而就宴室太史持銅而御丨丨太宰持升而御戶)
(右)
戶右(大戴禮見上)
戶外(禮記曲禮丨丨有二屨言聞則入言不聞則不入後漢書彭寵傳寵齋獨在便室蒼頭子密等三)
(人因寵卧寐共縛著牀又以寵命呼其妻妻入大驚於是兩奴將妻入取寶物留一奴守寵寵謂守奴曰解我)
(縛當以女珠妻汝家中財物皆與若小奴意欲解之視丨丨見子密聽其語遂不敢解又劉表傳表病甚琦)
(歸省疾素慈孝允等恐其見表而父子相感更有託後之意遂遏於丨丨使不得見琦流涕而去齊書張融)
(傳融與吏部尚書何戢善往詣戢誤通尚書劉澄融下車入門乃曰非是至丨丨望澄又曰非是既造席視澄)
(曰都自非是乃去其為異如此而莊子陽子居南之沛老𣆀西遊於秦邀於郊至於梁遇老子老子中道仰)
(天而歎曰始以汝為可教今不可也陽子居不答至舍進盥潄巾櫛脱屨丨丨膝行而前曰請問其故老子曰)
(而睢睢盱盱而誰與居使後山詩話謝師厚廢居於鄧王左丞存其妹壻也奉荆湖枉道過之夜至其家師)
(厚有詩云倒著衣裳迎丨丨盡呼兒女拜燈前引杜甫紫宸殿退朝口號丨丨昭容紫袖垂雙瞻御座朝儀)
戶内(禮記月令孟春之月其祀戶祭先脾注祀戶之禮南向設主於丨丨之西乃制脾及腎為爼奠於主)
(北又設盛於爼西祭黍稷祭肉祭醴皆三祭肉脾一腎再既祭徹之更鼎爼設饌於筵前迎尸略於祭宗廟之)
(儀北戰國策臣之所聞攻戰之道非師者雖有百萬之軍之堂上雖闔閭吴起之將禽之丨丨千丈之城拔)
(之尊爼之間百尺之衝折之袵席之上好周書宇文護傳護將入帝謂之曰太后春秋既尊頗飲酒兄今既)
(朝拜願更啟請因出懷中酒誥以授護曰以此諫太后護既入如帝所戒讀示太后未訖帝以玉珽自後擊之)
(護踣於地又令宦者何泉以御刀斫之泉懼斫不能傷時衛王直先匿於丨丨乃出斬之莊子丨丨之煩壤)
(雷霆處之)
戶下(後漢書龐參傳見戶屏下)
戶側(左傳孟莊子疾豐點謂公鉏苟立羯請讐臧氏孟孫卒公鉏奉羯立於丨丨季孫至入哭而出曰秩)
(焉在公鉏曰羯在此矣季孫曰孺子長公鉏曰何長之有唯其才也且夫子之命也遂立羯秩奔邾)
戶傍(迷樓記金虬伏於棟下玉獸蹲於丨丨)
戶間(史記齊世家見宫外下合黃庭内景經日月飛行六合間注天地内為六存念身中日月星辰森)
(羅萬象一如天地丨丨了了然也)
戶限(宋書劉瑀傳瑀願為侍中不得謂所親曰人仕宦不出當入不入當出安能長居丨丨上因求益州)
(世祖知其此意許之)
戶數(漢書食貨志楊繪又言司農事不用舊則自據丨丨創立助役錢等第下縣令著之籍唐書食貨)
(志每道以知兩税判官一人與度支參計丨丨量土地沃瘠物産多少為二等州等下者配錢少高者配錢多)
(不變法而逋逃漸息矣)
戶版(唐書食貨志厲疫水旱戶口减耗刺史析戶張虚數以寬責逃死闕税取於居者一室空而四鄰亦)
(盡丨丨不緝無浮游之禁州縣行小惠以傾誘鄰境新收者優假之唯安居不遷之民賦役日重宋史食貨)
(志蔡攸等計德霸二州戶口之數率三戶四戶則丨丨訛隠不待校而知又楊日嚴傳知益州時用兵伐元)
(昊三司急財用有詔析丨丨為十等第賦役民以歲租占佃官田廬者高其估募輸錢就市為已業人苦其擾)
戶算(劉禹錫武陵書懷詩丨丨資漁獵鄉豪恃子孫)
戶産(宋史食貨志凡結甲冊丨丨簿丁口簿魚鱗圖類姓簿二十三萬九千有竒創庫匱以藏之歴三年)
(而後上其事於朝)
戶調(魏志趙儼傳時袁紹舉兵南侵遣使招誘豫州諸郡諸郡多受其命唯陽安郡不動而都尉李通急)
(錄丨丨儼見通曰方今天下未集諸郡竝叛懷附者復收其綿絹小人樂亂能無遺恨且遠近多虞不可不詳)
(也)
戶稅(唐書懿宗紀咸通三年七月免安南丨丨丁錢二歲弛廉州珠池禁宋史職官志戶部分掌五案)
(一曰丨丨二曰上供案三曰修造案四曰麴案五曰衣糧案又食貨志殿中侍御史吕陶謁告歸成都因令)
(轉運司議定役法後議立增減役年之法曰戶多之鄉以十二年戶少以九年而應差之戶通輸一周以一周)
(月日而參之戶等丨丨多者占役之日多少者以率減減下則均適無頗矣)
戶冊(袁桷素軒賦揭嘉名於丨丨兮振白首以莫忒)
戶帖(宋史食貨志凡田方之角立土為峰植其野之所宜木以封表之有方帳有莊帳有甲帖有丨丨其)
(分煙析産典賣割移官給契縣置簿皆以今所方之田為正)
戶籍(魏志崔琰傳太祖破袁氏領冀州牧辟琰為别駕從事謂琰曰昨案丨丨可得三十萬衆故為大州)
(也使晉書石勒載記以右常侍霍皓為勸課大夫與典農者朱表典勸都尉陸充等循行州郡核定丨丨勸)
(課農桑轉唐書食貨志自開元以後天下丨丨久不更造丁口死田畝賣易貧富升降不實宋史兵志鄉)
(兵者選自丨丨或土民應募在所團結訓練以為防守之兵也庾信周車騎將軍賀婁公神道碑見門闌下)
戶辯(淮南子聖主在上位廓然無形寂然無聲官府若無事朝廷若無人人無隠人民無軼民無勞役無)
(冤刑四海之内莫不仰上之德象主之指夷狄之國重譯而至非丨丨而家說之也推其誠心施之天下而已)
(矣患道德指歸論好知之君憂世勞民祭燎天地除禍去招善請福禱祝鬼神變化萬事動以悦民家知丨)
(丨里有仁賢)
戶說(史記貨殖傳夫神農以前吾不知己至若詩書所述虞夏以来耳目欲極聲色之好口欲窮芻豢之)
(味身安逸樂而心誇矜勢能之榮使俗之漸民久矣雖丨丨以眇論終不能化晉書庾亮傳見門到下齊)
(書禇伯玉等傳論從横之教所貴權謀天日連環歸乎適變今則一音萬解無待丨丨四辯三會咸得吾師)
(說苑衆不可丨丨也可舉而示也)
戶贈(中論蓋聞舜之在鄉黨也非家饋而丨丨之也人莫不稱善焉象之在鄉黨也非家奪而戶掠之也)
(人莫不稱惡焉)
戶歌(韓愈祭河南張員外文刑官屬郎引章訐奪權臣不愛南昌是幹眀條謹獄氓獠丨丨用遷澧浦為)
(人受瘥)
戶賢(道德指歸論是以天下背夲去根嚮末歸文博學深問家知丨丨)
戶開(禮記曲禮將入戶視必下入戶奉扃丨丨亦開戶闔亦闔有後入者闔而弗遂)
戶闔(禮記曲禮見上夜潘岳哀永逝文丨丨兮燈滅何時兮復曉)
戶閉(宋書律志見室中下)
戶多(宋史食貨志見戶稅下)
戶少(宋史食貨志見戶稅下)
戶衆(齊書沈憲傳太祖以山隂丨丨難治欲分為兩縣世祖啟曰縣豈不可治但用不得其人耳乃以憲)
(帶山隂令政聲大著)
戶約(宋書律志民單丨丨不可獨建故魏邦而有韓邑齊縣而有趙民)
戶窄(宋史食貨志先是常言差法詔下民知更不輸錢常驩呼相慶行之既久始覺不輸錢為害何也差)
(法廢久版籍不眀重輕無準鄉寬戶多者僅得更休鄉狭丨丨者頻年在役)
戶減(宋書周朗傳今宜家寬其役丨丨其稅女子十五不嫁家人坐之特雉可以娉妻妾大布可以事舅)
(姑若待足而行則有司加糾)
戶曉(柳宗元永州新堂記公之居高以望遠豈不欲家撫而丨丨)
戶闇(韋莊不寐詩丨丨知蟾落林喧覺雨来)
戶掠(中論見戶贈下)
戶駭(柳宗元逐畢方文焚傷羸老兮炭死童孩叫號隳突兮丨丨人哀)
戶絶(宋史食貨志監司州縣不許非法估籍民産戒非不嚴而貪官暴吏往往不問所犯輕重不顧同居)
(有分財産一例籍没殃及平民或丨丨之家不與命繼或經陳訴許以給還輒假他名支破竟成乾没)
戶哉(法言山徑之蹊不可勝由矣向墻之戶不可勝入矣曰惡由入曰孔氏孔氏者戶也曰子戶乎曰丨)
(丨戶哉吾獨有不戶者矣)
戶接(沈約善館碑庭流松響丨丨雲根)
窗
窗戶(禮記明堂位刮楹逹鄉疏達通也鄉謂窗牖也每室四戶八窗丨丨皆相對以牖戶通達故曰達鄉)
(也折晉書魏舒傳舒子混先舒卒詔曰舒惟一子薄命短思所以散愁飬氣可更增滋味品物仍給賜陽燧)
(四望繐丨丨皂輪車牛一乘庶出入觀望或足散憂玉洛陽伽藍記造迎風館於後園丨丨之上列錢青瑣)
(鳳銜鈴金龍吐旆素柰朱李枝條入簷妓女樓上坐而摘食東宫舊事太子納妃有青布碧裏梁下幃一紺)
(絹青布丨丨幃各一溢雲仙雜記帝觀書處丨丨玲瓏相望金鋪玉觀輝映目號為閃電窗輟耕錄人家)
(丨丨設鉸具或鐵或銅名曰環紐即古金鋪之類北方謂之屈戍天隠飬生書吾所居室四邊皆丨丨遇風)
(即闔風息即開吾所居坐前簾後屏太眀則下簾以和其内映太暗則卷簾以通其外矅内以安心外以安目)
(心目皆安則身安矣碧樊晦階賦修宫室以齊列𧺫丨丨而相因陳時中瀾堂賦佳氣晨夕乎軒墀波光)
(左右乎丨丨聽郭璞遊仙詩雲生梁棟間風出丨丨裏岑參秋夕羅山人彈三峡流泉詩石林何颼飀忽)
(在丨丨間暖元稹落月詩見屋梁下劉白居易葺池上舊亭詩向丨丨開迎寒簾幕合禹錫龍陽縣歌)
(鷓鴣驚鳴繞籬落橘柚垂芳照丨丨應又武陵觀火詩騰煙透丨丨飛焰生栾櫨王建昭李郎中見遺佳)
(作次韻奉酬詩丨丨風凉四面開陶公愛晚上高臺時殷堯藩李舍人席上感遇詩丨丨長含碧蘿色溪流)
(帶蛟龍腥越趙蕃薦冰詩遥涵丨丨冷近映冕旒清張章孝標思州山水詩丨丨潮頭雪雲霞鏡裏天)
(祜洞房燕詩暗語臨丨丨深窺傍鏡臺微李商隠板橋曉别詩回望高城落曉河長亭丨丨壓波方干山)
(中言事詩池塘月撼芙蓉浪丨丨凉生薜荔風詩又雪中寄殷道士詩見園林下張喬登慈恩寺塔丨丨)
(幾層風清凉碧落中)
窗牖(禮記月令孟冬之月命有司曰天氣上騰地氣下降天地不通閉塞而成冬注使有司助閉藏之氣)
(門戶可閉閉之丨丨可塞塞之病後漢書梁冀傳見臺閣下晉書韓友傳劉世則女魅積年巫為攻禱伐)
(空冢故城得狸鼉數十病猶不差友筮之命坐布嚢依女發時張嚢著丨丨間友閉戶作氣若有所驅斯湏之)
(間見嚢大脹如吹因決敗之於宋史輿服志見邸店下侍兒小名錄天水趙旭家廣陵夢一青衣挑笑丨)
(丨間及覺忽有清香滿室有一女子年可十四五容範曠代笑曰吾天上青童久居清禁時有世念帝罰下人)
(間感配於君子水古詩盈盈樓上女皎皎當丨丨牀崔顥邯鄲宫人怨晶簾箔雲母扇琉璃丨丨玳瑁)
(李白詩我在河南别離久那堪坐此對丨丨宿柳宗元獨覺詩覺来丨丨空寥落雨聲曉施肩吾南一上)
(人山房詩丨丨月色多坐卧禪心静亭鮑溶宣城北樓詩詩樓郡城北丨丨敬山)
窗櫺(睦州古蹟記為石門限溜室丨丨各一在石限内皮日休三宿神景宫詩丨丨帶乳蘚壁縫含雲)
(蕤裡方干和剡縣陳明府登縣樓詩郭人家如掌上簷前樹木映丨丨)
窗閣(劉長卿湖南臘月連日降雪詩初開丨丨寒光滿欲掩軍城暮色遲)
窗檐(李存詩南風滿丨丨衣袂清不醭)
窗扉(西京雜記趙飛燕居昭陽殿丨丨皆是綠琉璃亦皆達照毛髮不得藏焉庾信哀江南賦見樓柱)
(下)
窗壁(鄭剛中感雪竹賦鄭子夜半聞風過庭竹細響淅瀝寒入茵被光在丨丨晨興啟戶四顧皓然乃階)
(除之雪積也)
窗柱(温庭筠楊柳詩御柳如絲映九重鳳凰丨丨繡芙蓉)
窗網(李商隠正月崇讓宅詩蝙拂簾旌終展轉鼠翻丨丨小驚猜)
窗紗(白居易三月三日詩畫堂三月初三日絮撲丨丨燕拂簷鄭谷春草碧色詩丨丨迎擁砌簮玉妒)
(成茵)
窗紙(物𩔖相感志故丨丨治鼻衂至道山清話范堯夫帥陕府有屬縣知縣因入村一僧寺少憩既飯)
(步行廊廡間見一僧房頗雅潔閴無人聲案上有酒一瓢知縣者戲書一絶於丨丨云爾非慧遠我非陶何事)
(窗間酒一瓢僧野避人聊自醉卧看風竹影蕭蕭打白居易和微之自勸詩微酣静坐未能眠風霰蕭蕭丨)
(丨丨錢俶宫中詩界開日影憐丨穿破苔痕惡笋芽)
窗幌(鄴中記石虎大會禮樂既陳虎繳兩閣上丨丨宫人數千陪列看坐悉服飾金銀熠熠又於閣上作)
(女妓數百衣皆絡以珠璣鼓舞連到琴瑟細妓畢偹)
窗簾(宋史輿服志龍肩輿南渡後所製也其制方質㯶頂施走脊龍四走脊雲子六朱漆紅黃藤織百花)
(龍為障緋門簾看丨丨朱漆藤坐椅踏子紅羅裀褥軟屏夾幔劉孝綽望月詩朣朧入牀簟髣髴鑑丨丨)
窗油(李商𨼆贈子直花下詩屏綠蝶留粉丨丨蜂印黃)
窗中(蜀志法正𫝊祖父真有清節高名注三輔決錄注曰初真年未弱冠父在南郡步往候父已欲去父)
(留之待正旦使觀朝吏會會者數百人真於丨丨闚其與父語畢問真孰賢真曰曹掾胡廣有公卿之量其後)
(廣果歴九卿三公之位世似服真之知人丨窺王維和使君五郎西樓望遠思歸詩枕上見千里丨萬室王)
(建織錦曲丨丨夜久睡髻偏横釵欲墮垂著肩皮李端題從叔沆林園詩阮宅間園暮丨丨見樹隂日休)
(李處士郊居詩見園裡下干張喬題友人林齋詩簟冷丨丨月茶香竹裡泉方聽叚處士彈琴詩丨丨顧)
(兔初圓夜竹上寒蟬盡散時山又題睦州郡中千峰榭詩丨丨早月當琴榻墻上秋入酒杯黃滔故山詩)
(水從井底通滄海山在丨丨倚遠天)
窗上(雲仙雜記江總為文次至吟咏得意則起藁於丨丨不堪示則投置溷中久而文遂工矣)
窗下(後漢書何進傳部由將吴匡張璋素所親幸在外聞進被害欲將兵入宮宮閤閉袁術與匡共斫攻)
(之中黃門持兵守閤會日暮術因燒南宮九龍門及東西宫欲以脅出讓等讓等入白太后言大將軍反燒宫)
(攻尚書闥因將太后天子及陳留王又劫省内官屬從複道走北宫尚書盧植執戈於閤道丨丨仰數叚珪叚)
(珪等懼乃釋太后太后投閤得免家開元天寶遺事李林甫有女六人各有姿色雨露之求之不允林甫廳)
(事壁間開一横窗飾以雜寶縵以絳紗常日使六女戲於丨丨每有貴族子弟入謁林甫即使女於窗中自選)
(可意者事之錫白居易問秋光詩不引丨丨琴即舉池上酌劉禹懷妓詩買笑樹邊花已老畫眉丨丨月)
(猶殘鄭来鵠病起詩丨丨展書難久讀池邊扶杖欲閒吟谷獻制誥楊舍人詩丨丨調琴鳴遠水簾前睡)
(鶴背秋燈皮司空圖樂府五更丨丨簇妝臺已怕堂前阿毋催日休懷茅山廣文南陽博士詩誰道夫君)
(無伴侣不離丨丨見羲皇下杜荀鶴鶴齋即事詩見屋邊)
窗前(徐陵玉臺新詠序青牛帳裡餘曲既終朱鳥丨丨新妝已竟張說虚室賦眀月丨丨古樹檐邊無)
(北堂之尊酒絶南鄰之管絃叢孫翊仁朝元閣賦見閣上下王維水茱萸詩幸與桂花丨丨向秋月岑)
(參虢州西亭詩萬嶺丨丨睥千家肘底看花陳羽宴楊駙馬山亭詩垂楊拂岸草茸茸繡戶丨丨影重盧)
(仝有所思詩相思一夜梅花𤼵忽到丨丨疑是君題李咸用寄友生詩每見人来說丨丨改舊文方干懸)
(溜巖隐者居詩池上樹隂隨浪動丨丨月影被巢遮怕曹唐和周侍御買劍詩試挂丨丨驚電轉略抛牀下)
(泉流到又題子姪書院雙松詩枝壓細風過枕上影籠殘月丨丨司空圖馮燕歌丨丨紅豔猶可掬熟視)
(花鈿情不足歸又喜山鵲初歸詩只為從来偏護惜丨丨今賀主人羅虬比紅兒詩丨丨遠岫懸生碧簾)
(外殘霞挂熟紅中金懿德蕭皇后回心院詞一從彈作房曲常和丨丨風雨聲)
窗外(綦毋潛過融上人蘭若詩山頭禪室挂僧衣丨丨無人溪鳥飛王維戲贈張五弟諲詩丨丨鳥聲)
(閒階前虎心善情姚合送朱慶餘越州歸覲詩海門丨丨近鏡水世間方干題法華寺絶頂禪家壁詩飛)
(流便向砌邊挂片月影從丨丨行從又題桐廬謝逸人江居詩鳥自樹梢隨果落人丨丨卸帆過)
窗間(輟耕錄汴梁宫人絶句一向傳宣喚誰知不復還来時舊鍼線記得在丨丨王維送趙都督赴代)
(州詩豈學書生輩丨丨老一經愁李紳重到惠山詩還向丨丨名姓下數行添記别離顧非熊送馬戴入)
(山詩雲裡泉縈石丨丨鳥下松人羅鄴宿武安山有懷詩丨丨燈在犬驚吠溪上月沈罷舂杜荀鶴宿東)
(林寺題願公院詩簷底水涵抄律燭丨丨風引煮茶煙方干山中寄吴磻詩砌下通樵路丨丨見縣城)
窗裏(王維奉和聖製幸玉真公主山莊應制詩洞中開日月丨丨發雲霞李端憶皎然上人詩何由宿)
(峰頂丨丨起波濤是方干尚書新創敵樓詩雖向檻前窺下界不知丨丨中天又題龜山穆上人院詩寒)
(蜩遠韻来丨丨白鳥斜行起砌邊)
窗東(書疏見戶牖下可爾雅注見戶西下下喻鳬冬日題無上人院詩見閣北)
窗燈(陸海題龍門寺詩丨丨林靄裏閣磬水聲中丨白居易飲後夜醒詩將歸梁燕還重宿欲滅丨却)
(復眀織雍陶宿石門山居詩丨丨欲滅夜愁生螢火飛来促鳴周賀送省已上人歸太原詩惜别聽邊漏)
(丨丨落燼重檻周繇登甘露寺詩海濤春砌山雨灑丨丨)
窗障(宋史輿服志東封别造辟塵逍遥輦加窗隔黃繒為裏賜名省方逍遥輦中興之制赤質金塗四柱)
(㯶屋上有走脊金龍四中起火珠凸頂四面不設丨丨中有御踏子制甚簡素)
窗書(高適詩階樹時攀折丨丨任討論)
窗兒(徐月英送人詩枕前淚與階前雨隔箇丨丨滴到眀李易安詞守著丨丨獨自怎生得黑)
窗風(劉長卿觀李湊所畫美人障子詩丨丨不舉袖但覺羅衣輕白居易天竺寺避暑詩簷雨稍霏微)
(丨丨正蕭瑟新温庭筠雪詩硯水池先凍丨丨酒易消杜荀鶴栽竹詩丨丨從此冷詩思當時清)
窗雨(杜甫題柏大兄弟山居屋壁詩筆架霑丨丨書籖映隙曛元稹丙申秋詩嗢嗢簷霤凝丁丁丨丨)
(繁)
窗月(韋莊獨吟詩夜来孤枕空腸斷丨丨斜輝夢覺時)
窗雲(姚合早夏郡樓宴集詩丨丨帶雨氣林鳥雜人聲)
窗雪(周賀冬日山居思鄉詩背日收丨丨開爐釋硯冰貫休偶作砌莎藏墜果丨丨浸殘經)
窗秋(白居易詠池窗詩池晚蓮芳謝丨丨竹意深)
窗曉(羅隠寄徵士魏員外詩見庭秋下)
窗隂(祖詠清眀宴司勲劉郎中别業詩池照丨丨晚杯香藥味春)
窗夕(韋應物西郊飬疾聞暢校書有新什見贈久佇不至先寄此詩丨丨含澗凉雨餘愛筠綠)
窗峰(張喬贈敬亭越清上人詩砌木欹臨水丨丨直倚天)
窗雞(倪謙聽鶴軒賦徹塵馬於寥廓兮駭丨丨之辟易)
窗蠧(柳宗元同劉院長述舊言懷感時書事詩丨丨惟潜蝎甍涎競綴蝸)
窗竹(杜荀鶴題弟姪書堂詩丨丨影摇書案上野泉聲入硯池中)
窗松(無可寄和蔡州田郎中詩岸石欹相倚丨丨偃未彫)
窗筠(白居易履道新居詩籬菊黃金合丨丨綠玉稠)
窗柳(祖詠汝墳别業詩鳥雀垂丨丨虹霓出澗雲)
窗篠(皎然奉酬顔使君真卿王員外圓宿寺兼送員外使迴詩錦帷惟野花竹屏有丨丨)
窗葉(張九齡閒齋詩簾風落鳥毳丨丨挂蟲絲)
窗聲(白居易宿東亭曉興詩丨丨度殘漏簾影浮初旭)
窗影(庾信夢入堂内詩日光釵燄動丨丨鏡花摇峯岑參題山寺僧房詩丨丨摇羣木墻隂載一)
窗色(范成大詩丨丨熹微欹枕聽夢成舟艤竹溪深)
窗明(司空圖即事詩匣澀休看劍丨丨復上琴荀李山甫别墅詩丨丨雨初歇日落風更清杜鶴雪)
(詩風攪長空寒骨生光於曉色報丨丨)
窗暖(白居易偶吟詩廚香炊黍調和酒丨丨安絃拂拭琴)
窗冷(李商隠秋日晩思詩枕寒莊蝶去丨丨胤螢銷)
窗映(庾肩吾謝東宫賜宅啟池通西舍之流丨丨東鄰之棗)
窗含(庾肩吾詩樹影臨城日丨丨度水風牧杜甫絶句見門泊下翁承贊詩丨丨孤岫影卧斷雲隂)
窗開(皮日休石窗詩丨丨自真宰四逹見蒼崖)
窗舒(梁簡文帝相宫寺碑銘見室度下)
窗迥(張喬送韓處士歸少室山詩地閑緱嶺月丨丨洛城砧方干清源標公詩缾添放魚澗丨丨褭猿)
(枝)
窗閒(羅隠聖真觀劉真師院詩簾下嚴君卜丨丨少室峯)
窗静(姚合贈常州院僧詩見院貧下)
窗豁(姚合謝秦校書與無可上人見訪詩丨丨山侵座扇摇風下松)
窗凝(豆盧復昌年宮之作見殿閉下)
窗霑(梁昭明太子七契見室搖下)
窗度(姚合寄華州李中丞詩見庭分下)
窗摇(温庭筠題翠微寺詩鏡寫三秦色丨丨八水光)
窗横(韋莊詩地覆青袍草丨丨綠綺琴)
窗接(方干寄石湓清越上人詩丨丨停猿樹巖飛浴鶴泉)
窗逼(方干寧國寺詩丨丨野溪聞唳鶴林通村徑見樵人)
窗臨(皇甫曾秋夕詩丨丨絶澗聞流水客至孤峯掃白雲)
窗殘(胡曾詩丨丨夜月人何處簾卷春風燕復来)
窗虚(杜甫送嚴侍郎到綿州同登杜使君江樓詩檻峻背幽谷丨丨交茂陵姚合秋夕遣懷詩風勁衣)
(巾脆丨丨筆墨輕錦李商隠聞河東公樂營置酒口占寄上詩樓迥波窺丨丨日弄紗温庭筠長安寺詩)
(幡長迴遠吹丨丨含曉風蟾李咸用待旦詩簷静燕雛語丨丨影過)
牖
牖戶(詩迨天之未隂雨徹彼桑土綢繆丨丨從爾雅見戶西下公羊傳注男女有所怨恨相而歌饑)
(者歌其食勞者歌其事男年六十女年五十無子者官衣食之使之民間求詩鄉移於邑邑移於國國以聞於)
(天子故王者不出丨丨盡知天下所苦不下堂而知四方晁補之披榛亭賦周以闤閉域以丨丨李紳趨)
(翰苑遭誣搆詩鵲靈窺丨丨龜瑞出泥途)
牖闥(李尤辟雍賦階序丨丨雙視四張)
牖窗(禮記儒行蓬戶甕牖注謂丨丨圓如甕口也丨黃庭内景經方寸之中念深藏不方不圓門丨)
牖里(後漢書史弼傳弼受誣事當棄市劭與同郡人賣郡邸行賂於侯覽得減死一等論輸左校時人或)
(譏曰平原行貨以免君無乃蚩乎陶丘洪曰昔文王丨丨閎散懷金史弼遭忠義夫獻寶亦何疑焉於是議者)
(乃息)
牖上(孟子孟子之滕館於上宫有業屨於丨丨館人求之弗得)
牖間(書丨丨南嚮敷重篾席黼純華玉仍几入後漢書胡廣傳廣少孤貧親執家苦長大隨輦郡為散)
(吏太守法䧺之子真從家来省其父真頗知人會歲終應舉䧺敕真助其求才䧺因大會諸吏真自於丨丨密)
(占察之乃指廣以白䧺遂舉孝廉)
牖前(禮記曲禮若非飲食之客則布席席間函丈注飲食之客布席於丨丨疏凡飲食燕饗則賓位在室)
(外列筵南饗不得布席相對相對者惟講說之客耳不在丨丨或在於室)
牖下(左傳簡子巡列曰畢萬匹夫也七戰皆獲有馬百乘死於丨丨家語史魚病將卒命其子曰吾在)
(衛朝不能進蘧伯玉退彌子瑕是吾為臣不能正君也生而不能正君則死無以成禮我死汝置屍丨丨於我)
(畢矣其子從之靈公弔焉怪而問焉其子以其父言告公公愕然失容曰是寡人之過也於是命之殯於客位)
(進蘧伯玉而用之退彌子瑕而遠之)
牖民(詩天之丨丨如壎如箎如璋如圭如取如攜傳牖道也如壎如箎言相和也如璋如圭言相合也如)
(取如攜言必從也)
牖嚮(淮南子四方皆道之門戶丨丨也在所從闚之)
御定駢字類編卷六十
