六壬大全卷三
日辰
日上生日百事吉晝將人助夜神庇
日上剋日百不利晝將人害夜鬼魅
日生上神百費出日剋上神事抑塞
日上之神去生辰辰上之神來生日
日辰各受上神生兩家順利有生意
日上之神去剋辰辰上之神來剋日
日辰各受上神剋兩家俱傷都不利
日上脫辰我脫他辰上脫日他脫我
日辰各受上神脫彼此防脫俱蹉跎
日上之神見辰旺辰上之神見日旺
日辰上各見旺神静則為禄動遭網
日往臨辰遭下剋自取卑幼凌犯推
辰來臨日又剋日卑幼上門肆侵欺
二者皆名為亂首父子兄弟各離析
日臨辰上去受生以尊從卑受包容
辰臨日上來生日彼自上門來周濟
日臨辰上去生辰宅旺人衰虚耗頻
辰臨日上來脱日亦主虚耗錢財是
日臨辰上去剋辰事雖費力得財云
辰來臨日受日剋尊長得財卑幼悲
二者皆名為贅壻日辰比和吉將吉
日上祿馬主榮遷日見辰馬宅動言(君子遷官小人宅動)
辰上日祿受屈抑權攝不正此為占
日辰上各見德神再乘吉將進發真
若見六合和合事不宜解散憂病祲
乘墓坐墓日辰同俱主昏迷雲霧中(已上見鬼墓為暗鬼尤當防)
賓主不投懷猜忌日辰互見害與刑
日辰逢敗人宅頽絶神結絶舊事宜
死氣死神宜休息若值空亡虛無實
日課不足心意焦辰課不足家宅擾
若見卯酉為阻隔魁罡蛇虎有傷折
發用
日主外兮辰主内四課各就日辰推(日上兩課發用主外事辰上兩)
(課發用主内事)
一二發用貴順行用在貴前事速成
三四發用天乙逆用在貴後吉凶遲
四課發用名驀逢事主偶然或驀成
用上克下事外來利男利先卑小灾
用下克上事起内利女利后尊長悲
下賊上兮神克官事將成合攪擾言(内戰)
用遭夾克名逼迫身不自由受驅策
用克上下為隔將隔斷難合事不昌
用起長生凡謀遂長生臨墓發舊事
用敗與死事壊毁用絶事了人信至
用墓事緩病者悲物在人歸凶事微(舊凶事不發)
刑冲破害事阻隔用空憂喜無實遮
克日憂身長上訟克辰家宅不安寧
克時心動驚憂起克末有始必无終
克命上神主得才克年上神事必乖
喪弔事干有服人休主疾病囚主刑
天將入廟喜愈喜凶將歸家亦不慮(將凶亦不為禍)
用歲中末或月日移遠就近急速是
真三光
三光者日月星也三光入課傳立用則吉凶咸倍所以
有三光之卦今壬家以日為天煩月為地煩此言太陽
太陰矣若星則何取大約甲乙日取木星丙丁日取火
星之類或甲乙日取水星丙丁日取木星亦詳六親而
言之如日月星俱見傳課為真三光或吉或凶視課體
斷之較常課更力倍
真五星五行
天上五星亦宜為天地盤視其相加乃真五行也如十
一月丙日寅時二刻之末為箕六度占事時太陽在尾
三以尾三加于箕六如遇天盤流金星加于地盤或尾
火或室火度是金為火所尅丙日以金為財妻占財則
求之必得占妻則有病必亡如天盤金星加于地盤或
氐土或胃土度為逢生占財與妻皆宜此言天盤流行
五星加地盤本宿五行也至于地盤亦有流星當兼觀
之但課内有本神五行矣又有遁干再論五星頭緒多
耳姑存之
釋十二將
貴神鬭戰莫論官
克日名為四閉看(克日主事業失)
若與日辰相生利(若與日辰相生百事皆利)
福禄榮華萬事安
蛇日相生喜氣至(凡十二將固喜生日亦要與乘神相生不喜戰克如蛇乘木神則喜乘水)
(神則戰餘倣此)
戰克憂驚在小兒
初傳怪夢心無定
末傳火燭卦中推(其神上下帶火木更乘天地火煞可取火厄若在日上宅上無救主火厄)
(宅者命前五辰是也順火光煞正月在戌逆行十二支火燭煞正月在己行十二支不克日則不用矣)
(克日傷人克宅焚宅)
朱雀相生印信權(其神乘木火土神更有太歲貴人相生有權握文字至身不克則吉克則)
(凶)
克日口舌定難安
初傳禍發官事急(註曰在初傳克日急起口舌)
末傳身須有遠看(註曰謂朱雀飛騰遠路言有遠信若更乘天驛馬必有遠信至又朱雀為)
(交易文字)
六合從來福遂佳(六合不克日所求合和若克日忌合和事不成又主中損更看何事斷之)
(若見財主合和中破財若克禄主官事)
相克夫婦見乖差(註曰六合克日夫婦口舌若絶神離神主夫婦别離若六合帶今日干合)
(交加尅戰必主分離)
用在門戶奸邪事(註曰若六合臨卯酉為門戶主有奸邪之事)
乘於己亥遠天涯(六合乘己亥更加天驛馬或初傳是道神主有遠行道神者正庚二辛)
(三甲四癸五壬六乙七丙八丁九戊十巳十一庚十二辛)
勾陳戰鬭福皆休
與日相違道路仇(勾陳建干或有克日官事並起更沒吉事不克無凶兼乘二馬者若在家)
(必有遠人來相害雖在外亦王道路不吉)
中末二傳俱吉利(註曰須别中末都吉却來克勾陳亦平平矣)
也須禁繫出身愁(勾陳克日如不是日上作初傳却中未傳生日克勾陳不為凶如在初傳)
(日辰上為鬼中末傳雖有吉將亦凶矣)
青龍相生事皆和
更逢旺相福祥多
若與日干交相克
疾病傷財禍轉惡(註曰若與日相生不克戰所求皆吉更有氣不落空亡或居福德位上建)
(無内戰宜求財幹事若青龍克日主破財若作白虎隂神兼克日必死若落空亡則不凶)
天空上下共相訟
得出獄兮病沈重
支神與日相克戰
死亡奴畜小兒驚(天空解凶獄訟和占病主凶謂入空者無名也故滅人口)
白虎皆凶須見詳
男女分占斷死亡
復有其神臨卯酉
免死須歸道路傍(註曰白虎陽神克日主女子得之必死白虎隂神克日主男子得之必死)
(健者主病病者主死如白虎加卯酉臨門如不見凶必有出入之理謂白虎主道路也)
太常無克歡事寧
小吉同逢賓客迎
勾與日辰同聚會
事因酒食起官刑(太常不克日主酒食賓客歡樂如克日雖聚會更妨因酒飯筵會起官事)
(破財同勾陳克日最凶)
玄武相刑忌賊傷
破財官事主逃亡(註曰不克日無妨克日主逃亡遺失財或隻目人或奸盗人相害也)
類與日辰無戰克
凶中就吉却無妨(註曰元武乘惡煞與日不克何畏生日宜求横財于隂私中)
太陰克日起奸私
終有陰人撓訟詞(註曰太陰克日主奸淫若乘寅申口舌自消同元武主暗昧破財若在末)
(𫝊繫不克日不用支奸神春寅夏亥秋申冬已邪邪神正未逆行十二若太陰與二神並必起奸事)
更同卯酉為合類
同凶為惡定不疑
天后相刑暗昧生
不逢戰克必婚成(註曰天后克今日主隂人口舌不明事若臨沭浴之方或亥子卯酉亦主)
(淫亂起口舌無戰克宜求婚親又宜求婦人之財也)
子亥卯酉同傳者
必見奸邪在獄庭(註曰若天后乘亥子卯酉更初傳乘沭浴主奸事更有勾陳克日主官事)
(至牢獄不明也)
二字訣
卜人十件莫移時
三傳日辰並來期
行年太歲合夲命
見其二字决凶疑(註曰三傳為三件行年本命為二件太歲來方日上辰上正時共十件占)
(課不出十件物事其吉凶日上三傳本命行年六處最緊外四事亦可思)
寅亥遇之身主病(註曰課内三傳年命日上若見寅亥有氣克日無救即主病若更今日乘)
(行之道或六處有一處見白虎旺相克日者即應矣)
寅辰逢處獄囚遲(課中三傳年命日上若見寅辰主官事再論日行之道及六處有勾陳或)
(朱雀克日宜言官事若不見勾陳克日只初𫝊與日在囚墓之中亦主官事)
子卯當逢占賊盗(註曰課有子卯主賊盗若更有玄武克日或玄武克財亦應又如不見玄)
(武克日克財只見日財落空及受下尅亦主盗賊失財又如不見財落空及下克只見財乘玄武為財去)
(從賊元武陰神克日必見不明損財事臨時細詳)
馬見己亥在路岐(註曰己亥主出入若六處中有玄武乘天驛馬六丁遊神主取財在外方)
(又天上正時加馬遠行亦然)
丑入午傳多咀呪(註曰六處有丑午主呪罵口舌更六處有朱雀准驗)
酉未加之姑嫂離(註曰未為離神酉為孤煞二煞中建干克日在六處必見離别夫婦又更)
(隔角准應隔角煞乃未立辰未戌丑酉立午酉子卯皆名為隔角煞若行年更立離神准應)
要知心中多猶豫
勝光傳送事疑惑(註曰申為肺乃傳送午為心午加申主心有疑惑)
河魁行年臨玄武
身主鬚鬍事不疑(註曰河魁為玄武建干尅日即有一鬚鬍人相害也)
通神集
凶神復行凶神位(註曰甲日用申酉或建干庚辛為白虎在三傳年命日上更在今日三刑)
(四煞六冲六害轉凶若白虎在今日三六合貴神干合雖凶亦减半矣)
帶煞被刑無制度(註曰論凶神凶將帶煞更坐三刑六害四煞相冲地下無制大凶若坐下)
(克上凶神有制其凶稍减分數戊日寅為白虎帶煞更臨亥地故曰被刑大凶主死也若亥中干克寅其)
(凶减半)
救也不救復來傷(註曰若白虎帶煞被刑克日即凶若三傳年命日上却克得白虎為救神)
(更看誰先到若救神先到即吉後到即不用如戊日寅為白虎加亥亥中水生木必先到主必凶若庚辛)
(申酉在三傳被下制雖在三合有路却遇四煞三刑相冲六害為有制后到即不救不用矣)
官灾流配死入墓(註曰前後凶煞皆忌帶煞被刑克日若重則主死亡輕則破財官事矣)
吉將行來吉神助
更兼吉煞同支住(註曰龍合常是吉將如所乘神兩不戰克又不克日更與日相生即吉總)
(見白虎玄武如生日亦宜求財及遠行見官則吉經云吉神吉將還相生喜事求財必然成又寳鑑經云)
(吉神助今日坐處不受制更却無他克百事大吉利有制伏則不吉只言平平矣)
吉神不解吉相生(註曰吉神吉將且忌解神吉事必無矣若凶神入辭即吉)
自是官遷福禄聚
五惡
落井沈河有死疑
逃亡賊盗去同推
天河地井相加見(註曰未辰相加為天河子卯相加為地井是也又曰辰為天河未為地井)
賊盗須教近水追
河井相加日與辰
日辰又在水中存
二傳俱金無土類
行者須交水溺人(註曰日干建得水又三傳或己酉丑申子辰更天河加地井上定主水溺)
(人也)
元武要乘卯與子
臨辰加未河井止
若教此煞克日辰
必主身亡在井死(註曰未中有井宿如三傳内更旺水𫝊中見元武定主近水或水中死也)
(如乙酉日辰加未是天河加于地井而日干若坐落空亡遇此必有沈溺之患)
火惡從戍逆十二(即月厭)
蛇雀來尅日辰會
火燭從已順十二
火厄宅身與誰是(註曰克日在身克辰在宅)
三傳年命納音土(土惡)
建者相兼寄空宿(土空則崩)
日干一元是土神
凶災落崖塌墻屋(註曰三傳年命皆是木今日日干是土更立在空亡地上定主落崖塌房)
(有蛇虎言死也)
行年夲命共三傳(金惡)
俱在劫亡喪弔間
日木逢金生惡煞
支忌應須見血殘(註曰今日木干有鬼賊克日更兼血支血忌定主血病或刃傷惡死劫煞)
(正亥逆行四孟歲前二辰為喪門歲後二辰為弔客血支正月丑順行十二辰血忌正丑二未三寅四申)
(五卯六酉七辰八戌九已十亥十一午十二子)
日辰衰木見真金(木惡)
三傳無火却成迍
用起行神居空地(木空則折)
倒樹折支壓體凶
二虎釋
凶神正月起于辰
白虎交加克我身
行年又加雌虎煞
有刃須教虎咥人(註曰白虎煞正月辰順行十二雌虎煞亦然若與白虎併方應)
自縊
天地勾煞兩相乘
白虎逢麻絲繫身
更與空亡相會合
懸頭白日在梁棚(註曰天絞煞正月辰順行十二白虎見絲麻主自縊絲麻煞正月卯逆行)
(四仲即與桃花咸池煞同一本春寅夏午秋酉冬子)
釋疾病章
要知存亡看蛇虎(註曰男病看白虎女病看天后小兒看螣蛇一本小女子看太隂俱怕隂)
(神尅日)
陰陽二神分賓主
陽命陰傷必死亡
陰命陽傷必哀舉(註曰男命忌白虎隂神克日女命忌白虎陽神克日)
白虎天后與螣蛇
克日須當病轉加(註曰男怕白虎女怕天后小兒怕螣蛇陰陽神各一克日日或無氣或日)
(落空亡必死)
陰與陽神各得地
行年被克死無差(註曰各者各使陰神陽神得地克日必死克行年亦死)
五行日時俱入墓
絶死空亡俱要忌
總有救神亦主凶
凶吉應期看日助(註曰俱忌今日干與正時落墓或白虎天后螣蛇入墓雖不見克日亦死)
(如不見入墓却今日干臨在死絶地亦凶雖有救神解神亦不可用若一歲至十五歲是小兒忌螣蛇克)
(日必死是女兒忌螣蛇陰神克日必死又十五歲至五十男子忌白虎氣弱凶女人忌白虎陰神天后炁)
(衰尅日亦主死又五十至九十男忌白虎旺尅女忌天后旺即死老年婦人不宜見天后旺也白虎入墓)
(壮歲畏老年不畏矣此論白虎陰陽男女與前異并存之後課主病又係小兒類日上神白虎遁庚午)
(克日主死陰神得六合亦時遁得庚戌克日又行年見螣蛇皆凶以螣蛇在行年故謂小兒)
喪車鍬钁臨門戸(註曰已為喪車申為鍬酉為钁占病忌此三神)
孝服死神兼旺位(孝服煞四孟在巳四仲月在辰四季月在丑死神者正月起已順十二支)
(死神加日或克日必主哭泣孝服煞常怕子孫爻上見)
縱有解神生復解
也須沈滯災難度(註曰課中白虎克日更五行入墓又有喪車等煞縱有救神合輕亦難度)
(耳)
日上救神當正時(註曰得白虎等凶克日占病主死若日上神却克白虎為救便不死若更)
(日上神當時有氣所事不畏矣)
白虎陰神自戰持(註曰白虎臨地盤上下相克又陰神克虎者總克日亦不為凶)
内有凶神并衰敗
天年灾患瘥無疑(註曰虎之陰陽神自相克賊又立于衰敗地總天年久患亦瘥)
丁酉人十一月丑將癸丑日壬子時占酉命人占
夲命上得戍克日為白虎主病凶有死之厄却日上
寅為救神當時能克制白虎是以不死日上有救諸
病不成凶名曰患門有救耳
釋疾病形状章
初傳重土噎咽喉(註曰初傳為受病日或不見重土只取白虎亦主咽喉病最緊畏克氣亦)
(凶氣即日干長生上神也)
重金腹病淚交流
重水心滯小腹急
重木腹脹似鼓牛
重火必須生喘急
若無重數虎當頭(註曰占病形状若初傳犯重神主病急先怕克氣後怕白虎克日即死如)
(初傳重神克炁白虎不克日雖病重不妨如初傳非重神只取白虎亦不礙氣者日干之長生上神也如)
(重神不得地不得令亦不妨)
五行五臓須同用
仰伏白虎一般求(即重神也上下或俱土俱金也)
註曰論五行五臓相害天上地下神俱一類曰仰伏
一般求
用神為太乙螣蛇病在頭(註曰已為螣蛇俱是火火炎上旺主喘𠻳敗衰則主)
(目赤口瘡頭痛重旺主咽喉災此即重神也乃指將神而言)
元武登明上眼目淚交流(註曰俱水潤下旺主小腹之災衰則逆上主頭目眼)
(病重旺必心痛)
天空臨戍上行步不能遊(註曰天空戍上主克腎土旺則腰脚之苦重則骨髓)
(痛矣)
勾陳在天罡必主病咽喉(註曰俱土純旺克日主隔噎之災)
傳送與白虎肢體也須憂(註曰重金旺主流血災衰敗主皮膚痔瘡災旺則折)
(骨傷筋)
功曹青龍胯肝膽胃相仇(註曰功曺青龍俱屬木主肝膽旺則多風病衰則損)
(胃飲食不節也)
卯合胸脇病女子損肌柔(註曰卯主骨肉卯中謂有心宿故言脇旺則男子胸)
(脇病女則多風黃腫衰則男心苦病痛女氣短瘡腫)
太隂從魁上腸痛肺中愁(註曰衰則腎痛旺則咳𠻳)
子用天后位男子本根由(註曰言子是萬物之始十干十二支之先故言男子)
(夲謂腎也女子本絶其病難療)
太常同小吉吐噎病難收(註曰太常小吉并主酒食旺則主吐噎之病衰則有)
(瘦病)
求醫方向章
男用天罡女用魁
加上行年是天機
功曹之下男取藥
傳送之方女求醫
欲當針灸及丸散
五行五臓待醫知(註曰男以辰加行年女以戊加行年男用天上功曺方求醫女用傳送下)
(求醫醫神臨亥宜服湯藥醫神臨辰戌丑未宜丸藥醫神臨木必主有祟是火宜灸是金宜針餘倣此天)
(醫克日主醫人用藥不當日克天醫主醫人學醫未精月當直醫神月建前二便是天醫今日前二辰為)
(當日當直天醫對冲便是地醫)
照膽秘訣集
歲月為用天乙將來占必定于君王
(註云太歲作貴人月建為發用如乘吉神定于王敇主成乘凶將死氣遭刑必然聞奏朝廷)
歲后臨初年將良遭囚得此赦者場
(註云太歲乃人君之象天后乃皇后之象行年日辰為用占囚定遇赦恩解厄)
太歲天羅枷械蔵歲刑白虎見重喪
(日前一辰天羅殺太歲若入天羅有刑害主枷械用神若是歲刑又為死氣克干日辰主死人重見之)
歲刑其日建刑辰福去災臨有禍殃
(假如丑年辛巳日丑為用為刑日也又如己日正月寅用是建刑辰)
歲破用神多是失月刑家口不安康
(用神被歲破更乘天空玄武主走失歲為之四破若用被月破殺又直虎蛇無氣將主家長不安月刑寅)
(刑己巳刑申是也歲刑亦然)
日刑殺到憂妻妾時刑陰小有災殃
(用是日刑又值虎蛇主妻妾災勾陳又主官事各用時刑更與鬼克日值朱勾隂小官事蛇虎主疾病亦)
(寅己申刑之例)
占宅忌見辰克日鬭戰先看日克辰
(日為人辰為宅宅克人凶若鬭爭財物要日克辰)
用時尅日多暗鈍欲謀定可為災迍
(假如甲日申時又為用更囚死凶將謀望不成)
發用占時兩生日百事有求從意覓
(假如甲日得亥時更亥子發用乘吉將旺相大佳主得尊長之惠有合德方的)
刑害兩人忌為鬼謀間行盗人財毁
(註云三刑六害若作日鬼加支局上主官府損財如加于局上主惡人損退人口悲泣事)
支干上下休蔵鬼定是災凶人財起
(註云蔵鬼者如午日亥加午作朱雀謂午日以亥水為鬼上見朱雀又被亥水作鬼故鬼勝也又如乙日)
(酉加辰作六合並被酉金作鬼故逾災也)
財須分别内兼外求用無令鬼耗會
(註云日財為外支財為内如日財臨辰兩課名外財入内圖用遂意支財入日爾課宜出則吉若或良將)
(相加氣不死廢必進財如乘太歲二耗乃日鬼休死不須用皆主不吉)
將神有類支干與此中内外要詳慮
(註云前論日為外辰為内殊不知類神内外且如甲子以青龍為外天后為内看青龍臨辰二位為進人)
(口乃外事以天后臨日二位主内事或動以此前知則不悮)
日陰尅日日戴墓暗鈍抑塞多齟齬
(假如戊午日卯加辰庚寅日午加丑主暗鈍屈伏抑塞不足之事也)
辰陰刑辰罡處孟定招卑幼驚惶横
(假如甲子日戌加亥是第四課尅支為鬼乃天罡加孟主殺在卑幼驚恐不寧)
陰陽間尅傳蔵課内外縈心成慮破
(註云間尅乃日陽制辰陽辰隂制日隂此名雜濫主内外不足)
正課用神傷日辰家門長幼不安存(三傳)
(假如戊巳日得卯木發用曲直又如甲乙日得酉發用從革主父母不安又如申日得午發用炎上寅日)
(得酉發用從革主卑幼不安)
傳凶陰吉驚無實傳吉隂凶吉不真
(假如甲申日初傳白虎末傳螣蛇為救主驚不實又如臨日初六合末太陰為破喜亦空)
順喜當觀母用兒數憂何棄課扶持
(註云母傳子乃春傳夏也假如甲乙日用午是相氣為子孫之神在𫝊能御克木之金為救取拘絆扶散)
(憂疑也)
用空傳復支與干舊久重新廢欲完
(註云空亡本无氣之兆作用而中末復歸日辰上者主重用事復求意)
隂陽互尅兼不傋元合天后多私意
(假如甲子日戌加寅上又如辛丑日酉加已例此二課主夫婦失義不和好此名蕪淫課也)
傳化為陰分事端兩途(闕)忘看(寅辰)
(假如巳日占見功曹為用主尊者不和此乃寅中有生火凌已中生金雖生火乃刑金之物動也此例不)
(可不明又如罡加寅上亦上下不和雖木克土為財殊不知辰中廢水克下生火故也凡遇生克當自裁)
(之)
戌加卯上是合鄉傳中支干理偏長丙辛戊癸正相當
信至人歸見福昌
(解曰卯加戌合也己加子亦為合也為三傳俱合此象主信至外歸之象)
魁罡化鬼冲臨宅魑魅蔵家喪服白
(註云天魁為墳天罡為墓若化鬼臨支為蔵伏尸魑魅冲支亦主宅發怪若不化鬼定有持服之色)
魁罡作鬼臨年上下賊侵凌暗酬黨
(註云魁罡為奴賊凶惡人元武為盗賊神并日鬼加年主有連累不明事)
比合河魁兩同用心謀不一或干衆
(註云比合同心魁為衆事占之此卦主心意不定或有干連衆人事)
罡乘天后陰人忌有孕切慮傷胎氣
(註云天罡為土水天后之墓兼為東南卑濕之辰天后為厭醫如婦人行年有此孕主足月傷胎老幼生)
(腹病之疾)
從魁太乙墓同虎臨支宅有衣麻服(己酉)
(註云太乙為喪車從□為白服五墓死氣白虎哭神如并加支上必主有持服人為用的)
天傾西北日月隨地陷東南江海歸己亥歉然不用疑
重求輕得告君知(己亥)
(解曰西北亥地也天傾西北東南已地也地䧟東南天地尚且不足况於人乎求三得二也)
三傳亥子丑初終隂小驚惶抑意重(亥子丑)
(假如乙日寅加酉用上逢太陰謂甲乙本以寅卯為日新之氣丙丁以己午為之一同也今乙日以寅為)
(新氣加酉自負酉金以下克上乘太陰又克寅上戴邱墓此等課然必不明占屈伏暗鈍之災)
用同卯貴兩加戸意欲不足難守故(貴人)
(註云卯酉為門戶或天乙在上為發用主門戶不意生不寧之事)
傳包兩貴并天德見君干貴任南北
(註云兩貴旦墓天乙也德神如甲寅乙申之類傳中有德神有貴人相生宜用干君王動摇吉利)
貴朱空亡文書失貴常龍馬望官職
螣蛇入武見怪忙龍乘金劫陷山罡
(玄武殺在支前四位蛇入武為用主見怪青龍若直金劫煞為用臨刑害主山罡便缺陷)
三刑六害同傳日蛇虎疾病朱官方
(朱勾為鬼主官事乘死神死氣凶)
金雀同刑方失火建破魁罡主折傷(朱雀)
(若𫝊將是金朱雀加臨又刑害主火燭驚憂若用是月破上更凶必主折傷)
雀臨小吉為飛望德同龍合喜婚良(雀龍)
(雀臨小吉為用又生氣旺相主飛望事若日德為用又值龍合主婚姻和合)
勾陳獄上囚追繫朱雀臨獄哭泣揚
(勾陳若入天地獄更遭羅網或投墓中主囚訟勾留若雀臨天地獄主哭泣更乘日鬼主凶)
吉神遭制凶神伏憂喜兩占虚禍福(龍虎)
(假如甲日申作青龍丁日午白虎憂喜皆無實)
血神挾虎同刑害日本年逢官病會
(血忌血支煞與白虎同加行年或臨日本主血光官府病患之凶)
龍入天羅問父來虎來地網走官灾
(日前一位為天羅支前一位為地網青龍乘天羅至比合相生是主父母之事白虎乘地網主有官灾地)
(網煞與天羅煞對冲又一說也)
盗入青龍防喜賊日刑時破血灾推
(若青龍乘盗神尅日應喜事中有賊盗侵筭走失悮事喜中有不意料事)
虎同喪弔臨年課挾墓殃人情思惰
(白虎同太歲前二辰為喪門後二辰為弔客墓臨家長行年支干課位必主有悲泣事)
白虎猖狂滿屋傷青龍折足退財糧
(若虎乘木神戰及克日主家長不寧三傳中見日辰行年本命上逢之定凶若龍乘寅卯吉臨申酉為用)
(主退損財物)
辰戌陰空憂脫賺勾陳鬭打在寅鄉
(太隂天空乘魁罡為日鬼相刑害發用臨日主走失奴婢)
鬼逐隂后臨財上密意私謀鬼播揚
(鬼為陰度氣更乘陰后將必隂私財有失鬼形彰露象不然妻有懷孕事天后加卯為日才主婦人掌門)
(興才)
合后玄陰與卯酉加臨課位遭賊強
(卯與六合為私門酉與太隂為蔽匿玄武賊意天后好詐加日辰主賊盗)
除定開危卯共未龍常陰后可逃蔵
(假如正月甲戌日已時西方太冲乘太陰合危治位入兵不傷身)
玄武有權為走失後三生氣孕妻娘
(玄武克日主走失若用是日後三辰上值天后旺相又主有孕婦不久進人口)
玄武盗神賊入居后合私門淫泆彰
(若用元武幷盗神主失脫后合乘方用奸神入到私門上主有陰謀陰陽不備此說)
玄武持刀憂神劫螣蛇丑午牛馬傷
(玄武值金殺入傳克日辰主劫財帛蛇乘丑午上見主牛馬生災)
武入私門人欲走后常逢空損衣裳
羅網墓中憂獄係醫巫生氣得財糧
(天羅地網殺若入墓占人行年上更值凶將主官災得禍天醫天巫又值生氣主財糧)
死神德上為墳塜生氣墓方是宅場
(若死神臨德神旺主脩墳塜事生氣殺若入墓上主得房宅之事)
天獄凶將主久病地獄刑囚憂患瘡
(天獄煞日辰前一位是地獄煞煞解曰若用是天獄煞值蛇虎主久病若用是地獄主刑克身生惡瘡)
關籥持刑鬼用初囚拘更視虎勾朱
(關季神籥孟神持刑作鬼乘虎勾朱神主囚禁訟)
軒轅肘後經(亦名玉女通神訣)
課例區分事若何先從卦體上包羅三傳四課明凶吉
將與神兮和不和
上下相生皆喜美交相克戰定癭疴將克神兮憂易解
神克將兮禍必多
如期要視終𫝊上好惡從兹更審歌初來克末凶還甚
始被終賊禍自磨
(初𫝊克末傳克喜即不成凶即尤甚末傳克初𫝊則吉更遇吉神吉將吉尤甚雖有凶自消矣)
假使金神臨火上末傳遇水必無他縱有災殃自消散
湏知福禄重嵬峩
(儻得土神亦成吉慶他皆倣此推之)
已前秘訣雖陳露猶恐三𫝊吉凶悮假使土上用水神
末傳木救無憂懼
忽然無救將復凶未便極凶仍更慮如還年上吉神臨
遙克凶神何必怖
(假令正月癸未日寅時占以登明加時河□臨癸水上克下為用將得白虎凶將中傳小吉將得太隂末)
(傳天罡將得螣蛇此三傳皆克癸日又首尾俱凶將三傳俱不救也如人行年二十八歲行年在癸巳上)
(見功曹為六合是木乃遙克三傳土神即為救神必轉禍為福也如行年在寅木亦遙克三傳為救也如)
(人行年立申上見天乙為貴神亦為救也緣天乙貴人至尊之象也)
用生終死憂最深用死終生吉相聚
(生者是五行之所生之神也死者是五行所葬之地假令甲乙日初傳登明末𫝊小吉丙丁日發用功曺)
(末傳河魁是用生終死也庚辛日初用大吉末傳太乙壬癸日初用天罡末見傳送是用死終生也)
順道用傳母見兒失禮還因子傳母順則為和失則旋
此是三傳真秘語
(初傳母末傳子順道也初傳見子末𫝊見母是失禮也順道即為喜美失禮則為悖逆所作稽留疑惑也)
(初用功曺木末見勝光火為初見用末見子謂木生火也假令初用神后水末𫝊𫝊送金是初用子而)
(末見母為水本生於金也)
喜不喜兮親與疎日辰之下辨相遇母臨於子為和喜
交克魁罡事必疎
(假令甲日神后水臨甲木是母臨於子為喜也若還魁罡土臨甲是下克為疎不美矣)
初凶後吉終須吉初吉後凶漸多凶若遇德生名有救
如逢刑殺惡神窮(德者得也)
(若三𫝊中遇德神生神者卦雖凶而為救神其凶可解也若三𫝊卦凶更犯三刑凶將者其凶尤更深也)
(臨假令三月癸巳日午時占月將從魁加時傳送金已火下克上為用是犯三刑也謂已刑申又更下)
(克上為逆用也用假令五月己亥日申時以小吉加時河魁臨亥為五月死氣在河魁劫煞在亥是下)
(克上俱有凶神)
日辰救之其事緩三傳用救急能和
(若三傳俱凶却日辰上神救之其事緩慢如三傳中有救神者即變凶為吉也假令正月丙辰日辰時)
(占以登明加時勝光火臨亥水為用初傳勝光將得白虎中𫝊大吉將得朱雀末𫝊傳送將得玄武三傳)
(俱犯日辰神將俱凶日辰上神見神后登明貴神遙克白虎凶神此名日辰上神救三傳也假令正月)
(甲子日卯時占以登明加時河魁臨寅為初傳中傳勝光末傳功曹河魁臨寅下克上雖凶神却被末傳)
(功曹克之更功曹為日之德神更末傳克初傳更用死終生傳母見子皆是三傳相救者也)
日德支德并生氣竒神天德解儀科此上七神衝作救
日年傳末記伊何
凶卦遇之凶漸止吉卦遇之吉慶多日上陰陽非屬己
辰上陰陽匪為他
(日上陰陽為用事非止於自己辰上陰陽為用非止他人)
陰内陽外各有理陰往陽來可知委陰主伏兮陽主行
隂暗損財陽損明
(用日辰之隂神主内事用日辰之陽神主外事日辰之陰神主彼事日辰之陽神主自已之行事日辰之)
(陰神主暗損財物日辰之陽神主明損財物)
陰陽配在剛柔位内外男女此中情剛日下克内憂女
若有上克外男驚
柔日下克還用外上克下時凶内興日克神兮神克將
事從於内定吉凶
將克神兮神克日吉凶自外决枯榮魁罡上下并蛇虎
休囚為死旺為生
(魁罡凶神蛇虎凶將此二神二將相為用者或在傳中得四時之旺相氣若病者生獄可脱也若為用帶)
(四時休囚死氣者病者即重獄未得脫)
旺相為多休廢少更將物氣證其情旺則相乘十數之
相氣因而倍更精
(凡用神及三傳帶旺相氣者為多數也若用神及三傳帶休囚廢氣者數之少者更將物氣卦證其由也)
(若旺相神則相乘其數而進一位是十數之也五假令功曹臨辰為用是旺神者即功曹數七辰數也)
(五七三十五也數進一位則是三百五十或三千五百也若用相氣神者以少因多數而更倍之假令)
(太乙臨申為用太乙數四申數七四七二十八更倍之即五十六也)
休言本數莫疑惑死囚折减數皆輕支干之數翻復筭
拘檢卦内見其名
(若言休氣神者只言本支干數也十假令神后臨戍為用神后數九戌數五五兼九是四也若用死囚)
(氣神者即减其數折半言之也數假令從魁臨丙為用從魁六數丙七數七六十三折只得一半是六)
(數半也或只用神减半言之從魁六只言三數也)
亡盗行人知遠近但尋此數自消停其他萬物皆如此
不可一途仍更寧
課逢旺孟有來意旺仲必當朝夕期死囚休廢狀如何
四般皆屬過去事
(若發用旺孟神或三傳俱孟即來占新發意之事發用囚死休廢者皆主過去事也)
假使季神當相氣舊事即今將欲至孟神無氣臨相地
廢仲還同扵此義忽然相氣臨孟神新事欲來須防備
(假令四季神卜臨相氣為用者即占舊事再動之兆也初用孟神無氣臨相地亦是占舊事動也用廢)
(仲神臨相地亦主舊事動之用神是孟臨相氣亦是新事)
若占所事吉與凶卦中神將言其意不比遠事反吟同
比合伏吟近之事
(不比反吟為用者主事遲遲也比用與三六合伏吟其用主事近隣)
若占凶事與凶詳更克日辰凶可畏日鬼辰鬼月破神
更兼刑害五般陳
(若占人為凶事來卦得凶卦更發用凶神惡將更用神克日辰其凶可畏不能解救也)
日辰年上兼為用吉卦先歡後却嗔復有解神孤寡煞
憂喜無成是的真
(為前舉事也為假令七月甲子日已時占用起傳送為日鬼天罡辰鬼用起登明為日破神末傳遇之)
(亦不能成其吉也如子上見小吉為六害也如太衝臨子為用是三刑也遇此之殺者吉事為凶况若凶)
(神惡將加之并者尤甚餘者倣此推之無不驗也孤孤辰寡宿者春三月太乙為孤大吉為寡本法前)
(後寡餘倣此推之又甲子旬中河魁登明是孤辰寡宿本法十于後二辰是也又名空亡神也若此三煞)
(在日辰上為用者聞憂不憂𫉬喜不喜獄囚必脫疾病得痊占行人虚望失財難尋也餘倣此而推之)
若占吉事旺兼美德合重重多喜慶德生已說在前篇
三六合神看用起
(凡占人來若問吉事三傳見旺相氣及與日辰相生神將不内戰又三傳中用神合神見者吉慶即多求)
(事諧合)
事神年上兩相生此主所為皆得成事神年上兩相克
此主所為皆不得
(事神者上用主事之神也若事神與占人行年及年上神相生并加者所占事亦得比合縱得凶神惡將)
(亦不害)
何以明其急與遲但看天乙自然知日辰在前為事急
支干在後遲無疑
(假令四月戊寅日午時以傳送加時天罡臨寅為用大吉為貴神臨亥順行是用神日辰俱在貴神前主)
(事急速也為假令正月壬子日辰時占以登明加時勝光臨壬用天乙加戌逆行是用神與日辰俱在)
(貴人後主事遲慢)
順行利陽雖急速常陰不能成福竒逆行利隂復緩慢
龍合難為降喜儀
(天乙順行雖利陽如遇太常太隂不能成福慶亦天乙逆行利陰不利陽主事遲緩也雖青龍六合不)
(能成其福竒)
忽然貴神臨二八摇動不安主遷移被刑帶煞皆凶惡
神在外兮亦如斯
(若用神被刑帶煞者及凶將凶神更神在外而煞在内其卦尤凶刑煞已注在前加天罡加四季即神在)
(外煞在内也天罡加四孟即神在内煞在外也如天罡加四仲神在門煞即入也餘皆倣此)
神將所主為月内已往將來用意推斗在日前灾已過
若居日後事還遲忽然正當日辰上凶吉只在朝夕期
(假令正月内以功曺為用者事應月内正月建寅也是神將所主之月也假令正月内用大吉為已往)
(之事為十二月建丑若用太衝主將來事二月建卯為將來也斗者天罡也天罡臨今日前其灾已過)
(天罡臨今日之後其灾未過天罡臨今日之上灾發朝夕假令甲日寄在寅天罡臨卯事在今日前灾)
(已過天罡加丑事在今日後為灾未過也天罡正臨甲上為灾只在朝夕發也)
前言課例都分顯猶恐應期難盡善用起太歲一年中
斗建發時當月見
(假令今年丁未年以小吉未為用事不出今年之中也斗建月建也假令三月建辰以天罡為用事應)
(在一月之内也)
傳辰旬内應期詳用日克期在朝晚
(假令戊子日用起神后是今日辰也吉凶應一句之内也假令甲子日以功曺為用是用日也為甲寄)
(在寅也)
氣首難過半月間應候休言五日遠得時不出八刻中
仔細記之心莫倦
(假令丙寅日立春太乙為用吉凶應在一氣之中主十五日之事也謂丙寄在已故在太乙為氣首之神)
(應候者之假令庚午日為魚負冰發用傳送吉凶應在一候中為庚在申傳送為候首之神故用在五)
(日之内也)
更有應日未宣陳吉凶之卦各言因今日生我為吉日
克我干者是凶神
(課得吉卦者以生今日者為用日應假令正月甲子日寅時占其日是木水能生之合在壬日故云今)
(日生我為吉日若課得凶卦以克今日為應日我假令戊日得凶卦即應在甲日甲木克其戊土克干)
(者是凶神)
事神與日何親屬或為父母或妻兒或作鬼吏或兄弟
不離神將决因疑
(事神者用神也看今日與何親屬也)
忽然兄弟為鬼吏那知還被兄弟累旺為官爵相錢財
死亡囚獄休病忌忽然兄弟化為財財物還從兄弟來
(忽然用神與今日為兄弟更見鬼吏者占人須防是弟為累假令今日丙丁日用太乙勝光為同類忽)
(然兄弟得玄武却克丙丁為兄弟化作鬼吏也泣用旺鬼憂官厄相鬼憂財物撓用死鬼憂死喪哭囚)
(鬼憂囚獄用休鬼憂病人六假令庚辛日以從魁為用神是同類為兄弟將得合青龍木是兄弟化為)
(財即財物因兄弟上得來或見凶神惡將却因兄弟失財)
大哉聖法實難測須憑將神决疑惑其事有長有不長
此即專尋立用鄉
(課事有長有短但尋立用神所臨之鄉看吉凶之事也)
若臨冠帶長生位福禄重重更顯揚或值死囚休病地
官灾凶事不能當
(但立用神若臨冠帶長生臨官帝旺有氣之地即有重重福禄更得吉將尤吉也假令傳送臨未為用)
(是用神立冠帶之位餘倣此推之臨若用神臨死囚休病地者官灾凶厄假令神后丑是為用神臨)
(休衰之地臨寅為病地臨卯是死地臨辰為囚墓地也他皆倣此推之)
大要先須看日辰次辨尊卑長幼分官人百姓從頭記
賢德姦邪次第陳
(須看日辰之體日為尊辰為卑日為老辰為幼日為官人為賢德辰為百姓為奸邪人)
舟車水陸夫妻定病鬼人宅表裏尋既往即須尋至處
為客方知有主人
(日為車辰為舟日陸辰水日為夫辰為妻日為病人辰為鬼祟日為人口辰為家宅日為表辰為裏日)
(為既往辰為至處)
出入但依南北路左右須詳男女身使作往住知的當
有求人物見虚真
(日為出辰為入日為南辰為北日為左辰為右日為男辰為女日為往辰為住日為人辰為物也)
弓箭網羅為獵師鳥獸禽鱗所獲因干吉支傷順為喜
干傷支吉逆為迍
(日為弓箭網羅獵師辰為鳥獸禽鱗所獲也日上神克辰上神順也辰上神克日上神逆也)
支干相生旺有氣舉動和合疎者親支干互傷帶刑煞
休囚無氣禍來臻
(支干上神若相生及旺相氣舉動所求者吉支干上下神交相克更帶休囚氣及披刑帶煞又無氣主所)
(求皆多不遂)
日辰大體已分明更看行年合事情行年克日為不及
日克年神失節名
(行年克日上神者名曰不及也日克行年上神者名曰失節假令占人三十七歲行年在寅今日丙上)
(見大吉土是行年寅克日上大吉土是名不及也水假令寅年寅上見神后水被日大吉土克行年上)
(名曰失節)
用神若還害天乙是為四閉凶不輕應喜反怒解復結
用兹三事要消停
(用神遙克天乙貴人者名曰四閑喜者復怒解者復繙不及失節四閉之課消息天官斷其吉凶也)
卦體紀綱前已别復有舉為未盡說百事三傳見類神
與日相生為果决
(凡所求望動止百事於三傳中見其用神并為今日相生者所求望事必果决也)
假令欲去見君王須尋天乙為何方酒食有無看小吉
衣物將來視太常
(如欲見貴人視天乙求衣服印綬視太常酒食視小吉財物視青龍婦女視天后罪囚視太陰交易視六)
(合水光詞訟視朱雀鬭訟淹留視勾陳病人視白虎驚恐怪異視螣蛇欺誕詐偽視天空盗賊遺亡視元)
(武)
明舉三事將為例欲求他課自消詳此是神仙肘後訣
能曉乾坤掌内蔵
大六壬玉成歌
六壬元妙有靈機支干神將辨安危克衝刑破休衰害
七者言凶必定期
(日為君為尊為官人支為已為宅為卑幼為物一克二刑三破四衝五害六休七囚神將相變内外相克)
(上下相刑傳中相破或見上下相害又是囚死休氣加干支及傳者凶也凡占見刑氣克干無氣作初傳)
(動者為凶)
德合相生並旺氣此神相訪福來隨
(德者如已在甲之類及支前五辰之德合三六合也相生子母相歸旺相有氣大抵無氣神將不能害有)
(氣神將也旺相相生德合者通)
將是神兮神是將若得青龍便是寅
(天之十二將便是十二神也如乙日見虎便是德矣又如甲日見青龍入辰兩課為外人入内也)
日主尊外幷人類辰為卑内宅兼身
(日主尊長之類辰為卑幼為宅為已身)
占時考校日和辰是財是鬼是何神
(占時將與日辰考校吉凶内外如甲子日寅時并又得子時主凶)
見機兩用艱難險疑惑先難後易伸
知一每事須云近遙克當傳主遠尋
(知一卦者占賊盗皆主近占事皆近應遙克主遠應遥遠也)
元胎生下病人占當用下生定有嬰
(元胎卦四孟上生下者主人病三傳四孟加長生處主事及孕育事老少久病俱凶也)
神遙尅日名蒿矢日遙克神彈射名
(主暗昧口舌遥遠事有客至不可容過夜必主口舌)
反吟占事休言定往復雙雙兩事因
常占須主身離動不動人情有怨欺(反吟常占主身動不動主人情不足之兆)
伏吟舉動心無遂剛主行人到戸庭
三交凶吉皆因内昴星蛇虎定凶危
(三交凶將主釡鳴天空主失物龍常雀主遷官勾后陰主走失蛇虎主訟三交卦皆主内昴星主外見蛇)
(虎入傳病死訟枷鎖太陰主暗昧事)
歲月受傷克為用虎臨喪弔哭聲歸
(太歲月建受克為用得凶將主長上灾虎臨年命喪用為用有喪禍之事也必歲月在傳方是)
三刑為鬼人家破日鬼用扶官職輝
(三刑為傳蛇虎充戰帶凶煞傷日辰主家破人亡也日鬼為用生行年本命者主遷官之兆)
墓神加日身灾滯支臨干上所為危
(日墓加日主身有灾滯支為卑干為尊若卑加尊所依皆危)
歲月死虎加年命相刑之月氣歸雲
(歲乘死神白虎加年命者死假令申年戊辰日伏吟占行年在寅四月申為死神同歲虎傷刑行年者主)
(四月死申為死神刑行年寅也此言太歲乘白虎為死神也)
日鬼加臨辰兩課門中官吏乃相縈
(日之官鬼來加内兩課主官吏到門也畢法謂鬼臨三四訟災隨也)
吉將遭傷求事阻休囚歸傳也不成
(吉將初戰求吉事不成休衰之氣為傳亦主無成)
時傷年命入傳來必然卒暴有驚憂
(占時克年命又乃入傳至卒暴驚恐之事入三陰課也)
德神動處吉相隨反遭刑制見凶危
(日之德神臨日辰為用上下相生者主有大喜慶也返遭刑制者如已日見寅加申酉德神受克也及將)
(乘白虎又或寅上見申酉名無德)
支上有鬼家移動干若逢之人主憂
日課對隔主人離内之值時宅破期
(日之兩課有對神隔將主家宅離隔也主假令乙日干上見六合乘酉内二課有對神隔將家離隔)
(假令丙日朱雀乘亥加干是也)
陰神却受陽神克退除隂小人墮胎
(第二課受第一課克者主退陰人口之象)
四課相間干内外傳用衝支宅不寧(課間)
(四課相間事須内外也課相隔闕)(假令丙辰日亥時丑將四以將言之元武走失虎勾)
(朱貴主訟發用或傳神衝支者主宅不寧)
子孫陰劫同加日逆亂欺凌尊上人
(子孫爻乘太隂劫殺加日主卑小逆亂欺凌尊上人也)
用將支類家中事三合支辰眷屬親
(傳用天將與支類者主内事如巳午日傳見蛇雀者是也支辰三傳合或傳日三合皆屬眷愛只如占盗)
(見支合為玄武主親人所盗也)
天空在未井多怪兼主人遭疾病縈
(天空乘井煞加未入傳主宅中井損廁竈門皆準闕主宅中人患宿疾也)
從魁同虎住干支宅中須言有孝人
(酉主孝服乘虎加干支主宅上人孝服也)
白虎或乘日辰墓來臨内外亦喪迍
傳帶凶將衝干支疾病人灾官事至
(三傳内有一神衝干主人灾衝支宅灾主人病或官事並以内外言之)
本日墓與蛇虎併棺槨墳灾欲動興(宅神日前五辰或命前五辰也)
(本日墓與蛇虎臨宅神并日辰傳中主有喪禍之事也)
占身用與納音詳相生有喜克時殃
(發用克日之納音者身灾相生則吉也)
父母臨干憂子孫雀傷支日閙如篁
(日上父母帶凶將惡殺加日主子孫有疾病也雀克日辰主文字口舌閙煼)
子息見時官事解妻財尊位豈安康水乘火將皆驚恐
勾雀同傳多訟傷
(蛇雀乘子亥主驚恐暗昧口舌相傷勾雀同入傳者主鬭訟之事)
卯乘前二招脣吻罡作朱雀獄訟囚
(卯乘朱雀主口舌之事罡乘朱雀主入獄之事)
熒惑加寅音信至太隂為用主隂謀
(朱雀乘寅遠信至太隂為用主機謀不欲人知事)
天魁立用須干衆若加寅卯獄追收
(戌主衆必有干衆之事戌加寅卯為用或加行年本命主獄之事)
晝夜貴人傳共見或同日德動高尊
天空立用事無憑前四帶合勾引情
(天空立用占求事須三合次失信無成天空不實之神也支干與勾陳者主有勾引之情也)
后陰玄發暗陰謀傳出貴前將主明
(后隂玄為用是天乙之私氣皆主隂暗不明之事若三將為用却傳出天乙前者先暗將得明矣)
惡將從來只說凶若逢生合却歡欣
(虎蛇雀勾空皆屬凶將若不戰却生日辰反吉凶將若戰或生日辰不戰比合為有喜也)
貴臨己亥多反覆罡加癸水主蔵名
(貴人臨地盤己亥上主事有反覆之意天罡魚龍之物下臨癸水主蔵避逃形如得水蔵之象也假令)
(癸酉日寅時已將主蔵逃也為辰加癸為用餘倣此)
支干發用歲神臨所望遠大及朝廷
(必主遠大之望非細微之事緣太歲臨干支為用或歲君發用是也)
占時發用當日言太歲連傳三二年
(占時發用應在當日太歲相傳却三二年事必遲却三二年)
支干入傳為事連歲建幷煞亦如然
(干支入傳中者占事主連歲月建共入傳或殺刑重亦主速也)
旺相氣發必欲速休囚死氣皆遲延
(春木旺火相四時各以類推發用或傳陽傳順事又速也休囚死氣為用三傳逆又傳入天乙後主事遲)
(目下未成也)
日陰辰隂用為合更乘吉將待求成
(凡下三合在日隂發用主外親事在辰陰發用主内親事支三合亦然)
日辰相會無凶將亦主他來相合因
(日辰相併得吉將主合事也)
三傳帶合須求事類就其干衆所占
(三六合多主干求事己假令甲乙日上見寅卯入傳及丙上見午皆闕用之事也)
用與時傷干支凶若生干支福興榮
(乃天網卦也用與時同克日則外灾克支則内灾占時興用生干主外喜生支主内福集門)
地足天頭加酉卯將乘蛇虎遠行為
(戌亥為天頭辰巳為地足若加卯酉為用更乘蛇虎為將者主遠行道路之事)
斬關遊子身當動支來日課亦如然
(二卦主身動之象支來日上之兩課亦主身動故日為外支為内故主動也)
天驛二馬為初用參星白虎動行神
(日之驛馬及天馬為用者亦主身動參星者𫝊送也虎為路神也為用必動)
玄空直財遭賊盗財傷年命鬭爭因
(日之財神乘玄武天空或為旬空者主失財若財神克年命主因財而争或失)
或陷空亡須主失劫亡下克盗為真
(財在空亡須主失財劫殺同財却又遭劫殺下克者多招竊盗也)
外財入内多財喜忽然大旺貨物起
(日之財入支二課是外財入内多主求財之意也内見外財者主貨物起求財餘依此也)
傷破須看天上神財入傳來天將傷
(假令癸日己午為財入傳或發用上見水將克者財破如財遭天將破失是傷也)
官鬼下臨財位上陰私用事畏人彰
(假令己酉日申將已時卯是日鬼下臨子水鄉是也天盤日鬼加地盤日之財位陰私用事畏人知也)
日往支辰親識至返遭刑克被凶侵
(日來支上兩課者主外人至及進人口也)
火主其明水主暗失明只為火難任
(發用克日蛇雀臨己午主明信動后玄臨亥子主暗信動火屬陽水屬隂故火明水暗也火臨亥子為失)
(明主虚憂驚恐事)
少多大小詳衰旺旺多衰少細推尋
(占物數多少大小者皆以係神將旺相為多休囚為少)
月厭丁符與將空傷干怪動好沈吟
(月厭正月起戌逆行十二辰丁者六甲旬中之丁及蛇亦是符直符也甲日己乙日辰丙日卯丁日寅戊)
(日丑巳日午庚日未辛日申壬日酉癸日戌是也將空者天將不曾遊到之地却於天上乘之假令龍)
(不到戌亥却天上亥與戊為龍乃是將空之地餘依此又月厭丁符將空傷日辰必主怪夢之事取怪之)
(状以類神主之)
生死二氣常順用飛魂喪魄畏來臨
(生氣正月起子順行對生氣為死氣飛魂正月起亥順行十二辰喪魄正月起未逆行四季未辰丑戌此)
(二煞乘凶將加臨年命日辰發用必定有死絶之象也)
天鬼或與蛇雀併宅舍須憂火燭驚
關神動處身灾滯飛禍之神忌臨辰
(關神春丑夏辰秋未冬戌如入傳加日辰有勾牽之灾飛禍春申夏寅秋巳冬亥不宜動用進人口求事)
(皆主灾横如加日辰年用不利戰宜守舊則吉也)
遊都天盗幷天賊六辛便是五亡神
(遊都煞甲已日丑乙庚日子丙辛日寅丁壬日己戊癸日申天盗春卯夏午秋酉冬子天賊者正月起丑)
(逆行四季與玄武併臨日辰年命者主盗賊發動必矣旬中六辛便是五亡煞刑克日辰年命主盗亡也)
虜都不可漏商稅天車出外必遭傷
(虜都甲巳未乙庚午丙辛申丁壬亥戊癸寅加日辰不可漏稅作私事天車春丑夏辰秋未冬戌出門忌)
(此煞必主驚恐)
天喜相和喜慶多解神憂喜見消磨
(天喜春戊夏丑秋辰冬未與吉將併日辰人年上見大吉利也解神外有起法逢此者乃吉神也)
成神為用總皆成天目家中有鬼神
(正五九巳二六十申三七十一亥四八十二寅與吉將併臨主事成就天目春辰夏未秋戌冬丑占宅有)
(祟)
迷惑始為終不記刑亡終併事遭凶
(迷惑正月起丑逆行四季占事遇之迷惑不已刑亡正戌二亥三子四丑五申六酉七辰八巳九午十未)
(十一寅十二卯又與勾虎加年命傳中刑害日辰主市曹赴法死)
金神四煞占來凶凶將相幷禍重重(金神即破碎四煞即天殺)
(金神孟月酉仲月己季月丑四煞亥卯未在戌巳酉丑在辰申子辰在未寅午戌在丑此二煞即吉將亦)
(凶其應速金煞與四煞與凶將加年命日辰傳用者禍大重也)
吉神吉將不相生喜事論之未必成凶將凶神無賊害
憂疑却得見和平
(雖是吉將緣却克戰日辰喜而必凶占喜不成凶將不克日辰占憂事必散而和平矣)
軌深不離衰休克靈驗應須學玉成
(六壬之法千經萬論各不出於旺相相生德合則吉比和凶事不成若休衰刑克則凶事將成吉事不就)
來經攷驗古賢文翻成新句樂同人
永掛清臺而默秘玉成歌指細推尋
心印賦
(月將)月將獨為福德神能除殃咎禍難侵喜事能成憂事
散本命逢之見得真
月將前支或後支三位占來作此時或進或退事多
疑退保旡灾進喜期
(註解曰如子為月將丑為前支亥為後支若逢之吉逢進為有喜逢退為無憂)
(太歲)歲臨本命事堪詳支逢家長不安康常人逢之事乖
張君子遇之有吉祥
(解曰太歲臨支為入宅主家不安臨身命亦然常人主官府憂君子主利見貴)
歲冲便為歲破神天空玄武莫相併遺亡走失怪事
頻支干逢來尤得真
歲前五位歲宅君後五須知歲墓神蛇虎禍來有災
迍門災陰小不安寧
(解曰如寅年未為宅君酉為歲墓)
歲命相逢歲裏歡三刑尅害主凶殘建邊見福月内
安干上逢祥日下端
(解曰太歲上神與本命上神相生德合者歲中之喜若相刑尅害者一歲之灾月建上神同斷)
歲破加臨月破中上下相逢財物空吉將逢來憂可
容若見凶神凶更凶
(歲月破即冲者是主財物失脱)
月破人情有不和失財疾病擾求多凡事不成爭奈
何惟解冤讐自消磨
(月破即月冲)
(干支)日上神與命上神相生合喜福來親六害相逢自成
嗔三刑冲尅亦為迍
日命相合為福祥日來尅命喜相當命若尅日見災
殃反覆推窮理最長
(日上神克命上神為財喜之兆如命上神克日上神為不利凡事不順也)
日辰上見墓神加病者無痊災可嗟行人失約路途
賖若當時日來歸家
(如正月庚寅日大吉加寅行人病死)
用起遙尅與日干救神制鬼却為歡丁日愁逢傳用
子丁上辰居吉又安
(如丁卯日子加卯為蒿矢遥克丁丁上見天罡為救不為憂也)
三合俱在日加臨支上皆同上下尋或合喜事或婚
姻最好相宜望信音
(巳加申辰加酉卯加戌此三課俱合也成合婚望信音吉慶也)
支辰三合為眷親假如子日見申辰惟有巳酉丑三
辰歲中必定别陰人
(凡支辰三合皆為親眷進人口之象惟巳酉丑主隂人别離之兆)
支神三合發用來加刑受尅骨肉灾天后隂人事縈
懷定知年内必見乖
(支神三合發用為親眷若刑害交尅骨肉疾病災兆后隂主陰人水災玄武天空主逃亡之兆)
日辰傳逢兩破神破財失脫事皆空恩人斷絶親不
親事多乖錯不和情
(甲申返吟之類)
支破臨支作用初自因妻妾不安居玄空見退事不
無螣蛇失脫上同居
(支破者辰冲也須是支上為用乘隂后主隂人小口灾乘天空玄武主退損象螣蛇主灾惑不定怪)
(夢失脱奴婢財帛之兆)
(占時)貴人用起卜時辰幹貴圖謀百事成常人官府喜重
重求利求遷可以榮時逢朱雀象文書或求信息或
同途丙丁己午又同居秘密流傳法不虚
(時逢朱雀又與丙丁己午同宫主文書)
占時時裏有灾祥諸煞天官務共詳尅日為惡必凶
傷日財吉將喜能昌
(子)子臨四季虎來併小口頻頻灾病重歲為丑未戌加
辰卑幼年中命見迍
(子為小口制于四季土尅水又乘白虎主子孫灾四季為太歲而加子主年死小口也)
子來加已為極陽戊癸為合吉則昌若逢蛇虎無福
祥合乘不遂事乖張
(子為一陽至巳為六陽是極陽子中癸水已中戊土相合吉將有氣則吉昌凶將則凶也)
子丑相加事必成更逢吉將轉歡欣旺相加臨神合
神進取婚姻兩事成
(子丑相加合處為用也)
(丑)丑加巳上乘合龍貴來舉薦兩相同陽道消兮隂漸
治用神此理主父凶
(丑為二陽至已上為極陽若極則隂生為陽道消則隂治也更乘龍合主暗求私禱事不然主父凶)
(寅)寅加酉上為用初中末未與子上居行人遠至及文
書傳墓為來有一失
(卯辰)乙庚用起見天罡地上同辰亦此方象主爭奪須預
防或于失脫見乖張
(乙庚遁庚辰辰在乙主失脱并爭奪事卯子作六合為日鬼内外隂私)
庚酉辛寅若加臨寅若加日病來侵卯加三位木就
金利遂名成兩稱心
(庚酉辛乃申酉戌也寅若臨三位更乘惡將為有病來占寅卯皆木也寅臨三位為病何也荅曰寅)
(為天之棟梁臨金為損折之象故主疾病為利名不遂也卯為太冲臨金有彫斵成器之象也)
寅卯併辰上見魁戌加三位酒食推舊事有財新事
悲虎臨僕逃足病時
(寅乃青龍之位卯乃六合之位辰中有乙木戌中有辛金若戌加寅卯辰則為酒食也白虎主病又)
(為道路天魁為奴又為人足若非僕逃則主足病也)
天罡為用象如何舊事重新災自磨酉前帶衆事皆
和干求長者福祥多
(天罡為用利占舊事天罡利見大人)
官魁須分有祿人轉官遷職喜氤氲常人疾病或官
刑莫使常流取次聞
(天罡尅干為官魁)
(已)太乙加臨子占初戌乃為鑄已為爐君子遷官或音
書常人官府事憂疑
(已加子為鑄印卦仕人吉常人主官憂也)
已為初傳命上金(財也)用財臨命法幽深幹財得遂喜
相隨財物無煩别用心
(初𫝊尅命上神主利求財)
太乙登明為用初隂陽不備亦同途交尅用事神不
殊事先不足後有餘已為雙女亥雙魚用起須知兩
事俱或求或動皆音書他人别處吉收扶
(己亥發用主兩事動或望信息他人别處事皆吉即返吟課也)
(午)勝光尅日為螣蛇隂人離散事堪嗟若不休妻及淫
邪不然孕婦在其家
(午為一隂生主婦人離散若不休妻必淫邪不然孕婦淫泆事)
勝光為貴加支神宅中發願賽神明辛日臨亥最為
親聖法流傳事更真
勝光臨亥為德鄉婚姻有象不相當立名四絶病人
亡隔絶舊事可消詳
(午加亥上德合也雖主婚姻事則主不成絶鄉故也若發用在四立上又尅日者病人死利解釋事)
(絶故也)
午加亥上見極陰勝光為火火為心心神熒惑疑慮
真總疑災害不相親
(午為一隂之地至亥為極隂勝光屬火在人為心臨亥被尅必有疑惑之理)
勝光太乙主文書用或來加命上居更逢貴雀莫躊
躇若見龍常皆可圖午加酉上吉相扶進取求遷疑
可圖逢凶恐怪有憂疑先是疑難後得甦
(午者火也加酉金死必有疑怕之事終則吉也謂高盖乘軒卦也主隔中通也)
(申)申加巳上六合神玄胎生處又為真六合内戰子灾
迍不然媒妁議婚姻
(為長生玄胎也主婚姻有成之象六合為子息也乘申酉為内戰主子孫災病)
年命上逢傳送神傳送臨時灾病侵更加凶將伏沈
昏庚申白虎位屬金
(酉)酉加巳上用朱禽青龍貴位要加臨干貴求財有信
音三事占來多稱心
(酉加巳上乘朱雀宜占信音青龍宜占財帛貴人宜干貴)
初傳年命有從魁從魁不樂有憂疑為財為信有凶
期吉將逢來百事宜
(酉為八月建刑位在内德位在外主行肅殺氣萬物彫零啾唧憂疑不樂忌乘刑將若乘吉將主先)
(憂後喜)
天上從魁酉作雞雞能報信法堪依上臨本命事相
宜信息須知早晚歸
(日辰年命三傳太歲見酉乘朱雀主信)
(戌)占人命上見魁罡來情必動往他方天驛二馬用更
當須知此法最為良
(天馬正月午順行六陽亦然罡二馬臨命主動發用)
(亥)登明忽來傳上居干求貴位必懸魚卯(闕)傳事不
虚祈禱求人見福餘
登明刑害虎朱勾獄訟爭論事不休凡事如芽殘未
謀欲動求人疑不周
(亥為自刑又為極隂之位若乘白朱勾必有訟獄之象亥為十月萬物收蔵之象惟有求用隨進退)
(不自快也)
(貴神)貴人臨命喜非常有喜無憂百事昌凶中尚乃免灾
殃吉事占來尤福祥求貴先須看所乘貴上神詳命
上神三刑尅害事難成德合相生便可親
(天乙所乘神與命上神交互生合德比為吉刑冲破害尅戰者為凶不可干求也)
晝夜貴人臨命宫夜得日貴互相同壬癸最宜用太
冲大宜干貴百相從貴人冲處是天空常人虛詐却
難容君子文書有始終利占奏對必遭逢
(天空為直符奏書之神君子得之為文書利意小人得之不可托人奸詐之兆)
五行遙合或德鄉貴人合處兩相當癸日彈射太乙
方動望須知有吉祥
(貴人用事皆吉癸日彈射已為日德辛日蒿矢已為日合皆用太乙是也遠行幹事吉祥)
(螣蛇)螣蛇所主告君知本命逢來大端疑十分幹事九分
時常懷猶豫意遲遲螣蛇玄武用初傳專主朝朝事
必然午加亥上意同緣五行受氣孕胎言
(螣蛇家住丁巳玄武家住癸亥巳亥見胎神婦人占之專主身孕午加亥酉加寅子居巳卯臨申俱)
(同也)
螣蛇玄武作初中須知終處見青龍用臨支上定其
宗失財失物與灾凶螣蛇玄武共青龍三傳俱見不
為凶玄武象龜龍蛇同龍蛇物類喜重重
(三將一體須是甲戊庚三日得潤下卦在秋冬時占之為福也)
(朱雀)朱雀尅日事紛紜望事求財總不成婦人為撓不合
情百章訣内見甚真
(朱雀乘神克天乙不可干貴文書事)
朱雀臨神尅日支定知宅上禍殃隨不然門戸訟官
詞此法微妙更幽竒
朱雀來乘卯臨申多因信息在他程三傳和合期有
成門前問信有來真
(朱雀為信卯亦主信加申為絶主信至也)
占人命上見朱禽象主文書及信音王相相生作加
臨合處湏知事稱心
(朱雀臨命主文書信音若與命尅刑冲破害為凶信凡事不成生合德比則吉)
(勾陳)用起命上見勾陳百般留滯屈難伸不然事有兩般
心諸般秘法必然云
(發用命上見勾陳占人主留滯兩頭事及求謀託人用意也)
(青龍)占財緊要視青龍用起或加在命宫加臨王相相生
處湏知財利喜重重
(青龍乃財神日辰三傳年命及時上逢之有財若王相尤吉)
五行生處見青龍財帛如意事相容壬癸日占申上
逢丙丁火日功曹同
(龍作鬼與墓主病纏身)
(天空)酉作天空巳上臨湏知中處是太隂走婢失財不稱
心陰空一位理還深
(酉即太隂乘天空主失財走婢臨已上為雙女也)
(白虎)庚辛白虎作初傳更言占者病連綿三月辛未申時
占死氣飛禍昴星言
(如三月辛未日申時占隂人久病也)
白虎乘神尅命宫假土生人見太冲兼與惡煞一路
同湏知月下病來臨
(虎尅命宫主災病命尅虎亦然)
(玄武)玄武傳來暗遺財盗賊淫泆事須乖惟見功曹得和
諧寅亥相合身不灾
(玄武住癸亥乘寅為合主進人口)
(太隂)用起隂武何所宜陰私得助暗扶持常人見處有憂
疑君子託人見貴竒
(太陰玄武發用主心間謀事不欲人知或託人有陰私之意驚災疑惑之事)
(天后)天后受尅死絶鄉母及婦女災病傷若不離逃病在
牀巳加亥位未卯當
(天后為陰人臨死絶鄉或母妻女灾以應天后受尅已乘天后臨亥絶地受尅未乘天后臨卯死絶)
(受尅主隂人災)
(三傳)三傳尅日是為侵卯酉居上變其神螣蛇朱雀應六
丁戶后門前見怪頻三傳先看尅日辰次觀日尅察
為真神將尅處吉凶門此法玄妙最分明
(三傳中先看尅日者為事神無尅日取日尅者為事神尅者為災生者為福日尅者為財干尅初初)
(尅中中尅末利求財極准)
行人未至看三傳三傳順行人未還剛日伏吟會時
間三傳退逆見團圓
(柔日伏吟三傳順行未來剛日伏吟來也)
用始為終相見時更詳諸煞可為之上頭地下交互
尅聖法流傳事不疑
(五月占天馬在寅加午為始終相加也五月厭在午午加戌戌加午是也)
三位相連作三𫝊占者湏知進退間進行千里見回
還退則不久還再遷
(如丑加子退中有進子加丑進中有退而以進退之象進必回還退則却遷也)
(曲直)三傳亥卯未相期曲直為名春旺時託人幹貴見相
知暗求私禱事相宜
(亥卯未為天門主徵詔貴人事卯為私門主陰私隠匿宜求禱干貴人事成也)
(關隔)酉上功曹共太冲卯邊四季土皆同此名關隔俱難
通逢金逢木却相容
(此二例若日辰年命上有救隔中通也)
(四絶)午加亥上酉加寅子居巳位卯居申諸經名此為四
絶結絶舊事最為真(四絶亦主胎孕)
(用臨絶地主結舊事更乘朱雀為信息也)
(天喜)天喜加臨本命來憂疑心驚不為灾君子遷官百事
諧常人財利稱心懷
(天喜主憂事散也)
(天馬)天馬加臨夲命逢驛馬須知事亦同遷官承詔喜重
重出行遠動吉祥逢
天馬尅日復臨支得此須知失脱事后陰玄武又來
期破財人口走東西
(天馬為干鬼臨支發用如四月丁丑日酉時必有走失之事)
(占財)占財緊要視三財日辰命上細推排三傳生日如王
相定知凡事有和諧
(如春占庚子日返吟課亥生人是也何為三財)
三傳俱作日之財得此須知長上灾金日曲直必見
乖木來尅土不和諧
日財臨命是來情必得財帛喜事成假令己午尅申
酉日上逢金命卯寅
(若日上神克命上神為財喜之兆)
(尅應)百事皆詳尅應時五行墓絶俱預知假令用神見從
魁便于寅丑日為期
(用神絶處見墓人來信至也)
(行人)若問來人在與亡行人年上在何方不係三傳日辰
蔵魁罡臨處可消詳
(年臨處就為所在之方若不知生死以行年臨孟為在仲病季死不知行年以天罡加陽孟為安加)
(陰孟小病加陽仲不死加隂仲死加陽季不死加隂季死)
病符常來歲後居支上逢之宅不虞若臨年上咎難
除蛇虎尤凶法不虚若尅日辰凶轉乖吉來舊歲事
和諧若逢喪弔兩凶神日辰年上用為迍白虎更兼
死氣并歲内頻頻見哭聲
(歲前二神為喪門歲后二辰為弔客臨日辰年上主灾更與死氣死神白虎并者主死亡)
弔客初傳白虎鄉日辰逢之骨肉傷若在外𫝊主外
喪復尋年命細推詳
(喪弔乘白虎為用或在日辰上主有骨肉死亡兆若在中末傳見之主外喪之兆年命逢之亦然)
病符臨命為用初玄胎並處亦同途事之未定病未
除重疊阻難後方甦
(病符與玄胎並主先難後甦也巳加申亥加寅)
(空亡)空亡用起喜無成憂灾雖有不為迍托人虚詐不實
情要遂當在别旬中
(空亡發用憂喜俱不成久病凶新病安幹求謀事過旬方成)
天地上下作空亡財物占來最可傷問事不實憂得
散罪可消除病可康
空亡尅日事百端走失人物有欺瞞安閒守分免禍
殘幹事求財難又難
六壬大全卷三
