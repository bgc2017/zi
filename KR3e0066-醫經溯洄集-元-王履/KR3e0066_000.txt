醫經㴑洄集目錄醫家類
卷上
神農嘗百草論
亢則害承乃制論
四氣所傷論
張仲景傷寒立法考
傷寒温病熱病說
傷寒三隂病或寒或熱辯
陽虛隂盛陽盛隂虛論
傷寒三百九十七法辨
卷下
傷寒四逆厥辨
嘔吐噦乾嘔欬逆辨
中風辨
中暑中熱辨
積熱沈寒論
瀉南方補北方論
五鬱論
二陽病論
煎厥論
八味丸論
小便原委論
内傷餘議
外傷内傷所受經旨異同論
(臣)等謹案醫經㴑洄集二卷元王履撰履字
安道崑山人學醫於金華朱彦修盡得其術
至明初始卒故明史載入方伎傳中其實乃
元人也嘗以陽明篇無目痛少陰篇言胸背
滿不言痛太陰篇無嗌乾厥陰篇無囊縮必
有脱簡乃取三百九十七法去其重複者二
百三十八條復增益之仍為三百九十七法
因極論内外傷經旨異同併中風中暑之辨
撰為此書凡二十一篇其間闡發明切者如
亢則害承乃制及四氣所傷皆前人所未及
他若温病熱病之分三陰寒熱之辨以及瀉
南補北諸論尤確有所見又以素問云傷寒
為病熱言常不言變至仲景始分寒熱然義
猶未盡乃備常與變作傷寒立法考一篇李
中梓嘗稱之觀其歷數諸家俱不免有微詞
而内傷餘議兼及東垣可謂少可而多否者
然其會通研究洞見本原於醫道中實能貫
徹源流非漫為大言以夸世也乾隆四十三
年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
