瑞竹堂經驗方卷一元沙圖穆蘇編
調補
益榮丹治心脉結而散肺脉浮而軟餘脉如經原其
所自思慮傷心憂慮傷肺心乃諸血之源肺為諸氣
之候心虚則血少脉弱則氣虚遂致目澀口苦唇燥
舌鹹甚則齒為之痛鼻為之不利怔忡白濁腠理不
密易感風寒今以補氣湯補氣以養肺益榮丹滋血
以助心榮衞日充心肺職治諸疾自愈
當歸(二兩去蘆酒浸焙)紫石英(火煆醋淬七次研細一兩)栢子仁
(炒另硏)酸棗仁(去殼)小草木香(不見火)茯苓(去木)
桑寄生卷栢葉(酒炙)熟地黃(洗淨酒蒸焙)龍齒
(各一兩另研)辰砂(半兩另研)
右為細末煉蜜為丸如梧桐子大辰砂為衣每服七
十丸食前用麥門冬湯下
補氣湯
黃耆(二兩去蘆密水炙)人參甘草(炙各半兩)麥門冬(一兩)
(湯浸去心)苦桔梗(去蘆炒一兩)
右㕮咀每服四錢水一盞半生薑五片煎至七分去
滓温服不拘時候
補養丸補養元氣滋益氣血煖水臟及下元
兔絲子(洗净搗末四兩)破故紙(炒香)益智仁(各一兩)杜
仲(一兩去皮用生薑自然汁拌勻炒斷絲)山藥(一兩剉碎炒黃)茴香(一兩)
(半炒香)蒼术(二兩米泔浸切片麵炒)
右為細末酒糊為丸如梧桐子大每服五十丸空心
温服鹽酒鹽湯任下
杜仲丸補心腎益氣血煖元臟縮小便壯力
蓮肉(去心四兩)龍骨(七錢半新瓦上煆另研細)益智仁破故
紙(炒香)茴香(各一兩微炒)牛膝(去苗一兩酒浸)白茯神(去皮)
(木一兩)杜仲(去皮剉碎酒浸炒斷絲一兩)兔絲子(四兩)桃仁
(湯炮去皮尖淨炒一兩)
右為細末用山藥四兩炙為末酒糊為丸如梧桐子
大每服五十丸棗湯送下空心食前服如欲煖水
藏減去蓮肉龍骨白茯神加好醋酒兼糟四兩蓮
鬚葱白四兩蒼术四兩米泔水浸一夕切片合蓮
鬚葱白酒糟搗淹一宿成餅曬乾炒令爇入前藥
同研
法製杏子
杏仁(一斤揀板杏真方用)蒼术(一斤)白沙蜜(二斤)蒼术(一兩)
(去粗皮泔浸一宿麩炒)半夏(一兩薑汁浸一宿)木香當歸
人參(各一兩)
右將杏仁用熱水洗淨頓於罐内將生蒼术一斤為
粗末水熬一二百沸將汁浸杏仁封其口夏一日
一夜春秋三日三夜冬五日五夜去蒼术及汁鍋
内炒乾調入蜜半斤再炒少時取出將木香當歸
人參半夏蒼术俱為細末拌於杏仁上冷定用磁
罐盛頓再用生蜜半斤澆上每日空心細嚼三五
十箇麫湯送下若氣不順加木香末一兩血不和
加當歸末一兩若喘息加人參末一兩若婦人血
氣不和加當歸服
十寶丸補益肝脾腎三經其功不可具述
破故紙(酒浸一宿焙乾)附子(炮去皮臍)蒼术(剉泔浸一宿焙乾)
當歸(去蘆焙各一兩)石棗(半兩去核)枸杞子(焙半兩)兔絲
子(酒浸焙乾)肉蓯蓉(酒浸焙乾)白茯苓(去皮各半兩)地黃
(去蘆揀肥壯者酒浸蒸久而透黑為度妙處全在此一味焙乾二兩)
右為細末醋糊為丸如梧桐子大每服三五十丸空
心用温酒或鹽湯送下乾物壓之
坎離丸治心脾腎三經不足
蒼术(八兩剉如豆大泔浸三日或焙或晒乾分作四處一分用真烏豆一兩去皮臍切作片子)
(又用川楝子淨肉一兩同蒼术炒焦黃色為度一分用川椒去目一兩又用陳皮一兩破故紙一兩)
(酒浸一宿炒令乾次下蒼术川椒同炒黃一分用茴香净一兩青鹽一兩半食鹽炒半兩先下蒼术)
(炒熟次下茴香等同炒黃色一分用醇醲酒醋各一椀浸蒼术令自乾炒燥入後藥)麥門
冬(去心三兩焙乾)天門冬(去心三錢焙)茯神(去皮木三分炒)遠
志(去心三錢焙)沉香(一兩)鹿茸(燎去毛酥炙)葫蘆芭(酒浸)
(炒)川巴戟(各五錢去心酒浸炒)當歸(半兩酒浸焙)人參(去蘆)
枸杞子雀腦川芎陳皮(去瓤各半兩)
右為細末好酒煮神麴末二兩打糊為丸如梧桐子
大每服四五十丸空心服如補心棗湯下補腎温
酒鹽湯下
草還丹夫草還丹者不用金石不加燥熱不傷五臓
只以草藥為用全在製度之妙得水火既濟之術奪
丹砂燒煉之功大壯脾胃能進飲食且脾屬中央之
土乃五臓之主一失調養則五臓俱虚百病由此而
生此藥益精髓補腎經固元陽輕腰脚安五臓通九
竅令人耳目聰明有一老人年七十以上常服此藥
悦顔容烏髭髮固牙齒能夜書細字延年益夀乃仙
家之良劑平補大有效驗
蒼术(四兩一兩酒浸一兩醋浸一兩泔浸一兩鹽水浸各一宿)胡蘆芭(一兩酒浸)
(一宿)破故紙(一兩酒浸一宿)覆盆子(二錢揀淨)茴香(一錢新肥)
(者)川練子(一兩)木香(半兩堅實者)山藥(堅白者)穿
山甲(酥炙黃)地龍(去土淨)茯苓(堅圓者)枸杞子
牛膝(各三錢酒浸一宿)
右晒乾為細末無灰酒糊為丸如梧桐子大每服三
五十丸温酒送下鹽湯亦可乾物壓之空心服畢
須行百步使藥力行日進二服此方得之刑部令
史王國寶渠隸事時有一僧子窩藏強盗部擬死
渠入出之後僧子以此方謝囑云惟西平章有此
方不可亂傳當珍藏之後渠入佐西平章於方册
内得此方藥味分兩製度相同乃平章常服藥
金鎻丹此藥延年益夀添精和血注顔壯骨養神調
氣不可盡述
遠志(去心炒)蛇床子(酒浸微炒)紫梢花鹿茸(炒黃各一)
(錢半)海馬(二對炒黃色)黑牽牛(取頭末三錢)穿山甲(五片)
(炙黃)木香乳香麝香(各二錢半)川茴香晩蠶
蛾(二錢)續斷(一錢半)
右為細末酒糊為丸如梧桐子大每服五十丸空心
温酒送下七日可便見效
消導
沉香降氣丸治胷膈痞滿升降水火調順隂陽和中
益氣推陳致新進美飲食
沉香(鎊)木香蓽澄茄枳殼(去瓤)縮砂仁
白豆蔲仁青皮(去白)陳皮(去白)廣木(炮)枳實
(麩炒)黃連(去鬚)半夏(薑製)蘿蔔子(另研各半兩)白茯
苓(去皮一兩)香附子(二兩炒去皮毛)白术(一兩煨)烏藥(一兩)
(半)
右為細末生薑自然汁浸蒸餅為丸如梧桐子大每
服五七十丸臨卧煎橘皮湯下薑湯亦可日進一
服忌生冷
丁香爛飯丸治中脘胃痛消食快氣
丁香京三稜(炮)木香廣茂(各一錢炮)縮砂仁
益智仁丁皮甘松(去土各三錢)甘草(三錢炙)
香附子(五錢炒去毛)
右為細末蒸餅水浸去皮為丸如梧桐子大每服三
五十丸白湯送下細嚼亦可不拘時候
香稜丸消食快氣寬中利膈化痰
京三稜廣茂青皮陳皮(各剉醋煑焙乾)蘿蔔子
(炒另研)縮砂仁白豆蔲仁沉香木香半
夏麴(各一兩炒)神麴(炒)麥糵(炒另研各一兩)阿魏(半兩另研)
香附子(炒去毛)烏藥枳殼(麩炒去瓤)蓽澄茄
㯽榔良薑(各半兩)
右為細末以神麴麥糵阿魏末拌勻水和為丸如梧
桐子大每服七八十丸薑湯下不拘時候
木香枳殼丸治中焦氣澀胷膈痞悶飲食遲化四肢
困倦嘔吐惡心常服升降滯氣消化宿食去痰進飲
食
木香枳殼(炒去瓤)㯽榔半夏(湯泡七次)青皮(去瓤)
陳皮(去白)白茯苓(去皮各一兩)白术(煨一兩半)京三
稜(煨)廣茂(煨各三兩三錢)黑牽牛(微炒取末三兩)人參
神麴(微炒)大麥糵(微炒)枳實(炒各半兩)乾薑(炒七錢)
右各為末水糊為丸如梧桐子大每服五十丸食後
薑湯送下
木香枳殼丸寬胷膈進飲食消食快氣
木香㯽榔陳皮(去白)黃連(去鬚)廣茂(煨)當
歸(去蘆)枳殼(去瓤麩炒)青皮(各半兩)黃檗香附子(麩炒)
(去毛各一兩)牽牛(頭末二兩)
右為細末滴水為丸如梧桐子大每服五七十丸食
後薑湯送下若有瘡毒急服百丸至二百丸看人
虚實加減服但利五七行立消腫毒
勝紅丸治心腹痞滿消食快氣美進飲食
三稜(醋炙)廣茂(醋炙)青皮(去瓤炒)陳皮(去白)乾薑
(炮)良薑枳實(去瓤炒)白术(煨)蘿蔔子(炒别研各)
(一兩)香附子(炒去毛二兩)
右為細末醋糊為丸如梧桐子大每服五七十丸薑
湯或木香湯陳皮湯下不拘時候
木香丸治酒食過傷停飲消積寬胸膈快脾胃
丁香乳香(研)木香麝香(研)安息香(研)
沉香(鎊)藿香(各二錢半)青橘皮(去瓤)陳皮(去白)㯽
榔(麫裹煨)訶子皮京三稜(略煨)蓬莪蒁(煨)肉
豆蔲(麫裹煨一兩)桂(二兩半去皮)豬牙皂角(一兩去皮弦)
巴豆(七錢去殼不去油别研入)細墨(半兩)
右用陳米四兩與皂角墨巴豆同炒令焦黃用重紙
裹候冷同前藥碾為細末白麫糊為丸如黃米穀
大每服五七丸至十丸食後薑湯送下如欲推利
服十五丸利三二行勿多服
松烟餅子治積氣塊消食快氣(御藥院方有䖟蟲一分無牽牛大黃麥糵)
細墨(五分燒研)陳皮(五錢去白)牽牛(取頭末五錢别碾)神麴
(炒)三稜(火煨)密陀僧(研)五靈脂(研)碙砂(研)
牡礪(火煆)麥糵(各五錢)大黃(一兩)北棗(一十四箇燒存)
(性)斑猫(去翅足一兩糯米同炒)芫花(醋浸一宿炒)乾漆(炒去)
(烟)白丁香(研)大戟(去蘆)青礞石(研)蓬莪术
(煨各一錢)巴豆(一兩去皮濕紙包燒黃色為度)
右為細末打麫糊為丸如皂角子大捻為餅子臨用
為粗末記以所傷煎湯送下或麫湯亦可小兒三
餅大人看禀氣虚實加四五餅其積塊漸漸近下
再進一服又覺近下或積氣疵血痞塞大人小兒
久痢或休息痢并男子婦人年深不伏水土及暑
月變成惡痢米物不消五痞塊逆格胃吐食心胷
悶閉酒疸食黃勞𠻳上喘嘔逆涎沫心閉驚恐口
苦惡心小便淋澁大便不通傷寒餘毒婦人胎前
産後敗血結成積塊飲食平常遍身疼痛腰強腿
硬手足眩厥九種心疼十般積熱九般水氣霍亂
吐瀉久病瘦弱但有此證並皆治之
勞傷
沉麝香茸丸治五癆百損諸虚精怯元氣不固
沉香(二錢)麝香(一錢)南木香乳香(各三錢)八角
茴香(四錢炒)小茴香(四錢炒)鹿茸(酥炙)蓮肉(炒各半兩)
晩蠶沙肉蓯蓉兔絲子牛膝川練子(酒浸)
(各半兩)地龍(去土淨半兩)陳皮(半兩去白)仙靈皮(三錢酥炙)
右為細末酒糊入麝香為丸如梧桐子大每朝不見
紅日面東用温酒送下三十丸忌食羊血豆粉之
物
萬安丸
川練子(半斤微炒出汗)知母(半斤微炒出汗)甘草(四兩微炒)茴
香(四兩炒黃色)蓮子心木香(各一兩)晩蠶沙(一兩微炒)
右將甘草茴香二味先搗為末以四兩熬膏外將餘
四兩與其餘藥同為末用膏為丸如梧桐子大每
服七八十丸空心温酒送下
聚寶丹治五勞七傷諸虚不足温中正氣祛風活血
逐寒除濕填精益髓強隂壯陽聰耳明目開心益智
暖胃化食消痰寬中殺九蟲通七竅補五臓祕精氣
止夢遺除欬嗽養肌膚治腰膝疼痛
白茯苓(去皮)山茱萸(去核)五味子乾山藥石
蓮肉雞豆肉金櫻子巴戟(去心)破故紙(炒)
杜仲(去粗皮炒斷絲)牛膝(酒浸)熟地黃(酒浸焙)石菖蒲
遠志(去心)枸杞子(酒浸焙)龍骨楮實茴香
(炒)仙茅肉蓯蓉(酒浸焙乾)沉香(各一兩)
右為細末棗肉為丸如梧桐子大每服五十丸以硃
砂為衣空心温酒鹽湯送下如有氣滯不順用木
香調氣散入鹽少許湯調送下
金鎻正元丹治男子五勞七傷沉寒痼冷四肢厥逆
隂盛身寒臍腹久痛臓腑軟弱困倦少力飲食遲化
澀精補氣久服強健駐顔
白僵蠶(炒)破故紙(炒)白龍骨山茱萸(湯浸去核)
桑螵蛸(炒)黑附子(炮)肉蓯蓉(酒浸)牛膝(酒浸)
兔絲子(酒浸各半兩)韭子(二兩炒)
右為細末煉蜜為丸如梧桐子大每服二三十丸空
心温酒送下日進二服常服有益婦人亦可服
神應丸治男子婦人五勞七傷
大黃(六兩去皮淨)黃連(四兩淨)血竭(三兩)犀角末(二兩)
仙人蓋(一箇醋炙黃色)九肋鱉甲牛黃(二錢)靈礬
(二兩)
右為末用好醋一斗入砂鍋内文武火熬醋盡焙乾
再為極細末酒糊為丸如彈子大每服一丸服藥
須要除破日面東男子用酒將藥化開空心温服
婦人用紅花好酒一盞半煎至七分去紅花滓將
藥化開面東空心服之服藥後十日内忌生冷酒
肉麫等物
遺濁
鎻精丸治精滑不禁
川獨活川續斷榖精草石蓮肉(去殼)生雞
豆(去殼)蓮心乾菱米川練子(酥炒)金櫻子
緊龍骨(五色)白茯苓木豬苓小茴香藕節
右各等分為細末鷄清為丸如梧桐子大每服四五
十丸空心鹽湯送下乾物壓之
辰砂妙香散治夢中遺精每服一匕虚者温酒調熱
者麥門冬去心濃煎湯調(方缺)
芡實丸治思慮傷心小便赤澀遺精白濁(方缺)
通治還少丹治心腎俱虚漏精白濁
山藥(炮)牛膝(去苗酒浸焙)山茱萸(水洗去核)白茯苓
舶上茴香(炒各一兩半)兔絲子(酒浸焙研)續斷(去蘆各一)
(兩)
右為末煉密丸如梧桐子大每服三十丸鹽湯下
分清飲通心氣補漏精治小便餘瀝并赤白濁
益智川萆薢石菖蒲(鹽炒)天台烏藥
右等分剉為散入鹽少許煎空心服
瑞竹堂經騐方卷一
