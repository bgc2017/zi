瑞竹堂經騐方卷五元沙圖穆蘇編
瘡科
金砂𣪚治疔瘡
硇砂(好者)䧺黃(好者)
右等分研細生蜜調合用角盒子收貯先將銀篦挑
破瘡口擠出惡血然後用藥一豆大入瘡口内以紙
花貼定即效若毒氣入腹已多嘔吐欲死者即服内
托香粉𣪚
返䰟丹治十三種疔瘡
硃砂膽礬(各一兩半)血竭銅綠蝸牛(各一兩生用)
䧺黃白礬(枯各二兩)輕粉没藥蟾酥(各半兩)
麝香(少許)
右先擣蝸牛蟾酥極爛旋入諸藥末為丸如鷄豆大
令病人先嚼葱白三寸吐手心内將藥一丸裹在葱
白内用熱酒一盞吞下如重車行五里許有汗出即
瘥如不能嚼葱研爛裹藥下曾有一僧貨此藥極有
效予自合救人累獲效驗真妙方也
五聖𣪚
大黃(一兩)生薑(一兩)瓜蔞(一箇)皂角鍼(二兩)
甘草(一兩)金銀花(一兩)
右㕮咀用好酒二升同煎至八分去滓服不拘時候
海上方治疔瘡
蟬殼(七箇煆為末)
右為極細末用蜜調搽瘡口
立馬回疔丹治疔瘡走暈不止
金脚信(半錢)蟾酥(半錢)血竭(半錢)硃砂(半錢)輕粉
龍腦麝香(三味各一字)没藥(半錢)
右為細末用生草烏頭汁拌和為鋌麥子長大用時
將瘡頂刺破將藥一鋌放瘡口内第二日瘡腫為效
破棺丹治消疔黃走暈不止(史相方)
赤芍藥(二兩)當歸(二兩)山梔子(二兩半)甘草
牽牛(頭末一兩半)大黃(三兩半)牡蠣(煆一兩半)
金銀花(一兩半)京三稜(一兩切片焙乾)
右為細末煉蜜為丸如彈子大每服一丸食前用童
子小便化開服之病重者服一丸半忌酒及生硬物
二烏𣪚治發背蜂窩疔瘡便毒等證
川烏頭(一箇)草烏頭(一箇)
右將新瓦一箇新汲水一桶將二烏併瓦浸於水桶
内如無新瓦取屋上淨瓦亦可候瓦濕透即將川烏
草烏於瓦上磨成膏用磨藥手挑藥貼於瘡口四周
如未有瘡口一漫塗藥如三四重紙厚上用紙條透
孔貼盖如藥乾用雞翎蘸水掃濕如此不過三
青露𣪚治發背疽一切惡瘡圍之不暈開
白芨白蘞白微白芷白蘚皮朴消
青黛黃檗大黃天花粉青露𣪚(即芙蓉葉)
老龍皮(即老松樹皮)
右各等分為細末用生薑自然汁調圍敷如乾時再
用薑汁調潤
内托千金𣪚治腦背癰疽乳梗等惡瘡(鄭善明御史救人驗)
人参當歸黃耆芍藥川芎防風
甘草瓜蔞白芷官桂桔梗(各三錢)
金銀花
右㕮咀每服七八錢水二大盞煎至七分入酒半盞
去滓温服如痛甚者倍加當歸芍藥或加乳香二錢
日進三服兩服之後瘡口内有黑血出者或遍身汗
出皆藥之功效也如病熱猛惡須藥一兩水一大椀
煎服未成膿者自𣪚已成者不用針砭自透此藥累
經功效不可不𫝊普救衆苦
黃連獨活𣪚治背疽一切惡瘡初發腫甚者三四服
即消𣪚
羌活(一錢半)獨活(半錢)防風(半錢)藁本(一錢半)
黃芩(一錢半)黃連(半錢)知母(一錢酒浸洗)當歸身(三錢)
生地黃(二錢酒浸洗)防風梢(半錢酒浸洗)連翹(三錢)
黃耆(一錢半)人参(半錢)甘草身(一錢炙)陳皮(半錢)
蘇木(半錢)當歸梢(半錢)桔梗(一錢)澤瀉(七錢)
甘草梢(半錢)黃檗(一錢半)漢防已(半錢)
右㕮咀只作一服水一椀煎至五分入好酒半盞臨
卧服併又將滓煎服之前後接服即瘥
透膿𣪚治諸癰瘡及貼骨癰不破者不用針刀一服
不移時自透累有效驗
蛾口蠒(用出了蛾兒蠒)
右將蠒一箇燒灰用酒調服即透切不可多若服一
箇只一箇瘡口若服兩箇三箇即兩箇三箇瘡口切
勿輕忽
萬應膏治一切惡瘡及刀斧所傷蛇咬狗咬蟲傷牙
痛心痛眼痛腹痛脚氣骨節疼痛大人小兒脾癖悉皆
貼之若心痛丸如梧桐子大温醋湯下三十丸肚痛温
酒下三十丸
當歸芍藥白蘞白芨白芷木鼈子
杏仁輕粉乳香黃耆(各一兩)巴豆(六錢去皮)
䧺黃(研一兩)好油(三斤)篦麻子(二百餘箇)白礬(少許)
没藥(一兩研)黃丹(二斤)血餘(三兩淨)
右先將乳香没藥黃丹䧺黃白礬另研極細外將餘
藥剉碎同槐柳條各二兩剉碎篦麻子二百五十箇
去皮研碎先入油内浸一二日於鉄鍋内熬用槐柳
條各二根二尺長不住手攪微黑色滴水中不𣪚撈
去麄滓再用綿濾淨再入鍋内熬滚先下黃丹次下
血餘次下白礬䧺黃又下乳香没藥不住手攪至烟
盡微熱下輕粉攪勻傾於水盆内浸一宿出盡火毒
於甆器内盛之其功效不能盡述
治腎腧惡瘡方
鷄内金(瓦上焙乾)百藥煎(各等分)輕粉(一錢)胡黃連
右為細末燒厚朴油調搽之(胡黃連分兩原缺)
拔毒𣪚敷貼諸般惡瘡
大黃東墻上土
右為極細末用無根井花水調搽如乾再搽經宿即
愈
白芷𣪚治身上諸般惡瘡及小兒耳項頭瘡
斑貓(五箇)蟬殼(五箇)輕粉(一錢)㯽榔(三箇)
香白芷(二錢)蛇床子(二錢)硫黃(二錢)樟腦(二錢)
右為細末羅過却入輕粉再碾極細用香油調搽立
效
黃耆飲子治一切惡瘡
金銀花(一兩)當歸(一兩)連翹(半兩)黃耆(半兩)
生甘草(三錢)大黃(三錢)瓜蔞(一箇)生薑(三錢)
右㕮咀用水一大椀藥一兩浸一宿慢火煎至稠粘
却入好酒一升再煎三兩沸去滓頓服
砂草油治人食毒物及患一切惡瘡
碙砂(四兩)甘草(四兩)
右用真香油一斤於甆瓶内浸藥遇人患急令服油
一小盞立效浸久尤佳
海上方治惡瘡
燕窩内外泥糞俱研極細羅過用油調傅
防風當歸𣪚治諸般瘡癤及熱毒瘡
防風(半兩)甘草節(半兩)赤芍藥(半兩)綿黃耆(半兩)
當歸(半兩)白芷(半兩)左纏藤皂角刺
肉桂(隂證用半兩陽證用一兩)大黃(陽證用半兩隂證用一錢)
右㕮咀水四碗砂瓶内煎至兩碗加好酒一椀再煎
至二碗放温作數起服内皂角刺左纏藤加衆藥五
倍
螵蛸𣪚治頭上瘡俗曰粘瘡絶妙
海螵蛸(二錢)白膠香(二錢)輕粉(半錢)
右將海螵蛸白膠香同研細却入輕粉再於乳鉢内
研極細先用清油將瘡潤了然後將藥末乾掺瘡上
只一上可愈甚者二上
啞障咽喉乳蛾方
䧺黃(五錢研)鬱金(五錢)白礬(二錢半生用研)膽礬(半錢研)
右為極細末以竹筒吹喉中立能言語
治喉風單雙乳蛾
墻上土蜂窩(一箇研極細)
右先將病人舌用楮葉擦破微令血出繼將蜂窠土
醋調用鵝毛蘸藥於喉中撚之令痰涎出為效後用
扁竹根擂碎冷水調服只服三口利三行即愈就用
冷水潄口立愈
羅青𣪚治咽喉單雙乳蛾
蒲黃(五錢)羅青(三錢研)盆消(三錢研)甘草(二錢)
右為細末每服一錢冷蜜水調細細嚥之吞不下雞
翎蘸藥喉内掃之立效
香粉𣪚治乳蛾即開
白礬(三錢)巴豆(二粒去皮)輕粉(少許)麝香(少許研)
右於鐵器内飛白礬至沸入巴豆在上礬枯去巴豆
不用只三味為細末和合吹喉
栝&KR0803;𣪚治便癰等惡瘡
栝&KR0803;(一箇去皮)生薑(半兩)甘草(半兩)金銀花(三錢)
牛蒡子(三錢微炒)
右藥不犯銅鉄器槌碎用酒一大升煎數沸空心温
服微利為度
立效𣪚治下疳
燈心灰入輕粉麝香少許
又方治男下疳瘡
白礬(煆過)輕粉麝香蠐螬(就滑壓去屎焙乾)
右為細末先以口含漿水洗淨拭乾用藥敷瘡上日
三兩次
治瘰癧瘡
乾薑不計多少研為細末用生薑自然汁打麫糊
和末作丸谷丹為衣每日一次隨瘡大小入藥在
内追出膿盡生肉為度瘡口合則已如瘡口不斂
再用大黃末以葱白汁調搽即愈仍日服十全内
托𣪚二服如瘡腫不破者用野菊花根搗爛煎酒
服之仍將煎過菊花根為末敷貼其瘡自消如不
消或瘡口已破依前用藥追膿生肉歛口神效
潛針丸專治一切瘰癧惡瘡
龍腦(三分)麝香(半錢)輕粉(一錢)粉霜(一錢)
䧺黃(一錢朱色者)白丁香(二錢真白)碙砂(半錢)
金脚信(二錢)巴豆(十箇去心膜)
右為細末大麥麫為丸如小麥粒大覷瘡大小加减
用之如瘡破者兩丸瘡小不破者一丸用針出血至
盡任藥後用黃蠟封於針口如瘡腫者不妨不過三
日自消此方不可亂𫝊
遇仙無比丸專治瘰癧
白术(生)㯽榔(生)甘草(生)郁李仁(湯浸去皮)
牽牛(一半生一半熟炒)斑貓(糯米炒去皮足翅不用米)蜜陀僧
防風(各等分)
右為末麫糊為丸如梧桐子大早晩煎甘草㯽榔湯
送下每服二十丸至月後覺腹中微痛於小便中取
下癧子毒物有如魚目狀已破者自合未破者自消
治膁瘡
好粉用香油調在碗裏上用艾燒烟燻黃色要勻
抹在瘡上有效
蠟黃膏治膁瘡
槐條椿皮桃條楝條柳條荆芥
右熬湯不時盪洗無漿絹帛揾乾用生黃蠟於紙上
量瘡大小攤膏一十箇即將十層都拴瘡上三日一
洗瘡除去着瘡蠟紙膏藥一箇餘仍貼不消一月無
問年深日近必然痊好屢經依方醫治得效騐
膁瘡藥方(監司傳此方見效)
輕粉(一錢)黃連末(二錢)
右用豬膽一箇針刺七孔滴下膽汁於盞内將藥調
和用竹攤滿瘡口上用白紙數層盖藥以無粉青絹
緊緊拴住過十日再換藥如法緊拴
急救仙方治膁瘡久年不愈者多是腎水虚敗下流
又有脾漬溢可服苦参丸補腎水用解毒生肌定痛𣪚
後用隔紙膏藥
秘𫝊隔紙膏治膁瘡年月深久不愈者
老松香樟腦谷丹(炒)水龍骨(即舊船石灰)
輕粉(不愈加)白芷川芎螵蛸
總為末鎔化松香加少清油和之以油紙隨瘡大小
糊袋盛藥夾之用水洗瘡縳在瘡口上二日定四日
一換若單用白芷川芎螵蛸三味煎水洗之亦效
又方
無名異細研清油調搽濕則乾傅其上
掺藥治諸瘡口濃水不乾
白龍骨(二分)寒水石(三分)谷丹(飛一分)
右為細末乾掺瘡口一料以六分為率
治瘡腫濕瘡方
胡黃連(生用)輕粉(生用)海螵蛸(生用)韶粉(煆)
蛤粉(生用)橄欖核(燒灰)黃栢皮(各等分)
右為細末乾貼立效
搜膿𣪚治瘡内有膿不能自出内瘡已深須用紙撚
蘸藥入於瘡口内
白芍藥輕粉(各三錢)川芎香白芷(各一兩)
右為細末瘡平者掺藥在上
生肌𣪚治瘡口不合
没藥黃丹(火飛過用)赤蘞枯白礬黃蘖
乳香(各一錢)白膠(二錢)麝香(二錢半)
右為細末先煎葱白鹽湯洗淨揾乾傅藥末於瘡口
上
桃花𣪚治諸瘡口不合
赤蘞(炒)白蘞(炒)黃檗(炒各三錢)輕粉(一錢)
右為細末先用葱白漿水洗淨然後上藥
妙功𣪚治疥瘡
黃檗蛇床子白礬(各等分)
右為細末用後藥煎油調擦
清油(二兩)黃檗花椒巴豆(數粒)葱(三莖)
厚朴枳殼(各少許)
右同清油一處熬數沸濾去渣將妙功𣪚於熱油内
更加桕燭一二枝放冷調搽
一浴𣪚治疥瘡熱毒清油調搽
硫黃䧺黃漢椒玄精石枯白礬(各等分)
輕粉(少許)
早起空心飽食乾物勿飲湯煎大防風通聖𣪚一劑
加白砂蜜二兩送神芎丸五七十丸入浴堂内洗令
汗出便休浴將疥&KR0946;破用前藥搽之再入堂内洗如
此搽洗三次然後出浴更不須再搽藥
剪草𣪚專治頑癬久不能愈者
桱樹皮(八兩杭州有)剪草(四兩)白芨(四兩)
巴豆(斗四箇連殼碾)
右為細末新汲水調為糊厚厚敷於癬上乾即去之
再敷立效不須㧓破
治金瘡
黃檗(四兩好者去麄皮)黃連(三兩去鬚淨剉)黃葵花(三兩焙乾)
降真香末(一兩)㯽榔(二兩雞心者佳)
白芍藥(少許以上六味同研為細末)木鼈子(半兩)
烏賊骨(三兩二味同研為末旋入)真龍骨(一兩乳鉢另研入)
蜜陀僧(一兩研細)真血竭(一兩)麝香(二錢另研)輕粉(一錢)
韶粉(一兩)滴乳(二錢另研同於乳鉢内再細研次入黃丹)
黃丹(三兩飛過研)
右須十分研細和勻用好紙包裹令密勿令透氣候
三日方可用凡遇金刅所傷血不止者作急用藥乾
貼血痛立止或傷日久先用葱鹽湯洗去惡物拭乾
再用唾津調藥敷上以紙封盖瘡口留一竅出膿水
又被傷血流太多恐傷斷脉絡血筒急揩去血用藥
乾貼之立止
治血聚皮不破蘿蔔葉研細罨傷處以帛縳之
吸筒以慈竹為之削去青
五倍子(多用)白礬(少用些子)
右藥和筒煑了收起用時再於沸湯煑令熱以筯箝
筒乘熱安於患處
治針入肉不出
臘姑腦子(槌碎塗上即出)
右用硫黃研細調敷以紙花貼定覺癢時其針即出
又方
用雙杏仁擣爛以車脂調勻貼在針瘡上其針自
出
治風狗咬方
用桃核殼半箇將野人乾(即人之大糞也)填滿以榆皮盖
定掩於傷處用艾於桃核上灸二七十四炷即愈
永不發作
䧺辛𣪚治惡蛇及風狗所傷
細辛蓽茇及䧺黃好酒研來入麝香
不問惡蛇并惡犬管教一服便安康
右各等分為細末每服二錢好酒調下
雄靈𣪚治毒蛇所傷昏悶欲死者
雄黃(半兩明好者研)五靈脂(一兩真者酒洗去砂石乾用)
右為細末每服二錢酒調灌之即以藥末調塗瘡口
上良久再一服神騐
瑞竹堂經騐方卷五
