飲定四庫全書
瑞竹堂經驗方卷二元沙圖穆蘇編
喘𠻳
秘痰丸治風痰喘𠻳
人參木香天麻白术(煨)茯苓青皮(去瓤)
陳皮(去白各一兩)槐角子半夏(各七錢半)豬牙皂
角(去皮弦酥炙五錢)
右為細末生薑自然汁打糊為丸如梧桐子大每服
五七十丸食後臨卧温酒送下薑湯亦可
僵蚕湯治喘𠻳喉中如鋸不能睡卧
好末茶(一兩)白僵蚕(一兩)
右為細末放碗内傾沸湯一小盞用盞蓋定臨卧再
添湯點服
痰飲
化痰丸快脾順氣化痰消食
半夏(洗)南星(去皮膜)白礬皂角(切碎)生薑
右各一斤用水同煮至南星無白點為度揀去皂角
不用將生薑切片同半夏南星晒乾無日色火焙
再加青皮(去瓤)陳皮(去白)紫蘇子(炒)蘿蔔子
(炒别研)杏仁(去皮尖炒另研)乾葛神麯(炒)麥糵(炒)
糖毬子香附子(炒去毛)
右加藥共半斤與前藥合和一處碾為細末生薑自
然汁浸蒸餅打糊為丸如梧桐子大每服五七十
丸臨睡食後茶酒送下
神仙墜痰丸治痰壅胷痞氣湊(史府判驗)
黑牽牛(一斤取頭末四兩)皂角(無虫蛀者去皮弦酥炙黃色去子淨一兩六錢)
生白礬(一兩二錢)
右為細末清水為丸如梧桐子大每服三五十丸漸
加至百丸空心温酒送下看病輕重五日十日一
服病輕者半月一月一服久服永無癱瘓之疾
滌痰丸治男子婦人遠年日久積聚痰涎或飲酒食
後吐唾日久面黃肌瘦皮肉枯澀眼無神光又治偏
正頭風如一月服三五服至老無風癰之疾(鎮江太平宣差)
(傳)
好皂角(不要虫蛀損者一十兩水浸一宿去皮弦火炙黃色取淨末二兩五錢)豬
牙皂角(一兩依皂角製法)枳殼(二兩五錢一兩半火炒一兩生用)黑
牽牛(二兩末)
右用朴硝五錢井花水泡開不用滓末澄清硝水為丸
如梧桐子大每服五十丸臨卧用井花水送下量
人虚實加減丸數服之
敵痰丸治痰盛寬胸膈快氣(完顔府判傳)
黑牽牛(三兩)皂角(二兩去皮弦火中微燒)白礬(枯一兩)半
夏麯(炒一兩)陳皮(去白一兩)
右為細末煮蘿蔔為丸如梧桐子大每服四五十丸
臨卧淡薑湯送下
化痰丸治頑痰不化
石青(一兩水飛)石綠(半兩水飛)
右為末麫糊為丸如菉豆大每服十丸温湯下有痰
即吐去一二椀不損人
生胃丸治脾胃不足痰多嘔逆不思飲食此藥以南
星粟米黃土為主蓋為南星醒脾去痰粟養胃黃土
取其以土養土性味温平美進飲食化痰之要劑真
良方也
大天南星(四兩用真黃土半斤將生薑滓和黃土成劑包裹南星慢火煨香透去土將南)
(星切碎焙乾)丁香木香厚朴(去皮薑製炒)神麴(炒)
麥糵(炒)橘紅白豆蔲仁縮砂仁青皮(去白)
(各一兩)半夏麴(二兩)人參(半兩)沉香(鎊半兩)粟米
(一升用生薑二升和皮擂碎取自然汁浸粟米蒸焙)甘草(半兩炙)
右為細末法丸如菉豆大每服七十丸不拘時薑湯
送下
四妙丸治脾胃虚弱脾土不能化痰成窠斗停於胸
臆飲食既少復遲當以實脾土則痰下氣順
肉豆蔲(一兩用鹽酒浸破故紙同炒乾燥不用故紙)山藥(一兩酒浸北五味子)
(同炒乾燥不用五味子)厚朴(二兩去粗皮青鹽一兩同炒青鹽不見烟為度不用鹽)
大半夏(一兩每箇切作二塊木豬苓亦作片水浸炒燥不用豬苓)
右為細末酒糊為丸如梧桐子大辰砂一分沉香一
分作二次上為衣隂乾每服五七十丸空心鹽酒
或米飲或鹽湯送下
四製蒼术丸燥脾土固真養胃
蒼术(一斤分作四分製一分用破故紙小茴香同炒一分用川棟子同炒一分用川椒同炒一)
(分用青鹽同炒)
右同炒畢餘藥不用止用蒼术為末酒糊為丸如梧
桐子大每服五十丸空心米飲送下
寬中祛痰丸治男子婦人飲食過多色慾太過食喜
酸醎作成痰飲於胷膈滿則嘔逆惡心流則臂膊大
痛升則頭目昏眩降則腰脚重痛輕則左癱右瘓重
則猛然倒地此藥寬中理氣祛痰搜風
半夏(四兩湯泡七次晒碾為末用生薑自然汁捏作餅子隂乾)荆芥穗(一兩)
白礬(枯一兩)麻黃(四兩去節淨)硃砂(一兩研細水飛過一半入藥一)
(半為衣)槐角子(一兩麩炒)陳皮(湯洗去白一兩)
右為細末生薑自然汁打糊為丸如梧桐子大每服
三十丸空心臨卧用皂角子仁炒黃同生薑煎湯
送下忌食豬羊血豬肉桑鵝蔴菇黃瓜茄子等物
反胃
丁香散治反胃吐食水不能停
黑錫(一錢半又名黑鉛)水銀(一錢半二件合於慢火上焙為細末)丁香
(三錢)官桂(一錢)舶上硫黃(五錢)
右為細末用小黃米湯及生薑自然汁三錢調每空
心服三錢
千轉丹治反胃吐食等病
牛涎(半斤)好蜜(半斤)木鼈子(三十個去皮油為末)
右合放於銀器内慢火熬用槐條七枝攪之煨乾為
度每和白粥兩匙日進三服
急救仙方專治反胃反胃之病十有九死非藥不效
良因輙強以食先飲以羹湯是速其吐今得其說不
強以食絶其羹湯先投來復丹暑藥知其非伏暑証
遂投養正靈砂之類飢則以飯炒香乾啖之不與一
點湯水三日後竟不復吐飲食如初再治方用
又方
甘蔗𢷬汁七升生薑𢷬汁一升打和分作三服
又方
棗子一箇去核裹全斑猫一箇用文武火煨畢去
猫用棗空心服之白湯送下
九仙餅治反胃
人參南木香(不見火)南星(薑汁洗七次各二錢)甘草(錢)
半夏(薑汁洗七次五錢)枳殼(去瓤麫炒)白礬(明淨者火枯)豆
豉(煆過各八錢重)厚朴(薑汁浸炒乾五錢重)
右等分製為細末候夜間晴時露過以人參厚朴煎
湯糊作餅子小平錢大慢火焙乾每服一餅用薑
一大塊切作兩片夾餅子藥用紙裹浸濕慢火煨
熟連薑及餅子嚼碎以真料平胃散調湯吞下切
忌諸般冷物生物仍令病者寬心開懷服藥調理
方見效
濕氣
蒼术散治風濕常服壯筋骨健步
蒼术(一斤用粟米泔浸過竹刀刮去皮半斤童子小便浸半斤無灰好酒浸)
右春五日夏三日秋七日冬十日取出蒼术於淨地
上撅一坑以炭火煆紅去炭將蒼术及酒小便同
傾坑内瓦器蓋覆用泥封固經一宿取出蒼术為
細末每服一錢空心鹽湯或酒調下常服除濕壯
筋骨明目
黑弩箭丸治風濕證
兩頭尖五靈脂(各一兩)沒藥(另研)當歸乳香
(研各三錢)
右為細末醋糊為丸如梧桐子大每服一十丸至五
十丸臨卧温酒下忌油膩濕麫孕婦勿服
導水丸
黃芩(二兩去粗皮)大黃(二兩去粗皮酒浸二三時紙裹火煨)黑牽牛
(一斤炒香取頭末四兩)滑石(四兩研細飛去灰石)
右為細末滴水為丸如梧桐子大每服五七十丸臨
卧温水送下如加黃連薄荷葉川芎各二錢半即
神芎丸也詳證加後藥甘遂(一兩久雨則加除濕熱腰痛泄水濕)
(腫)白芥子(一兩除遍身走疰疼痛)朴硝(退熱散腫止痛久旱則加)
郁李仁(散滯結通關節行腸胃通滯)樟柳根(去腰腿沉重各一兩)
透骨膏治一切風濕走注疼痛
生熟地黃馬鞭草(各半斤)吳茱萸白麫(各三兩)
骨碎補敗薑屑(各四兩即乾生薑)鱉甲(三斤炙)蒲
黃(二兩)
右為細末用米醋調似膏子於火上温熱塗於痛處
用紙裹著候藥冷再用熱塗如此七次於避風處
用
接骨丹逐濕氣定痛疼腫疾並皆治之
骨碎補(去毛一斤)敗薑生地黃(去土洗淨各一斤)蒲黃
(半斤)白麫(二斤)
右為細末拌勻用隔年好米醋熬熱調藥敷於痛處
如藥冷再用熱醋調敷如此七次用綿包之大有
神效此一料分作七服七日用之
如神散治風濕手臂痛左癱右瘓風氣等證
真皂角(去皮弦八兩)海亦兒(半兩即合孩兒香茶者是)北棗(四兩)
右先將皂角熬成清汁濾去滓將棗及海亦兒入磁
器内用桑柴文武火熬至七分去海亦兒熬乾為
度取棗藏於磁器每服兩三箇細嚼嚥下後飲酒
一盞三四箇之上不得多喫
木瓜虎骨丸治風寒濕客於榮衛合而成痺使肢節
疼痛麻痺不仁手臂無力頂背拘急脚膝筋攣不能
屈伸宜常服
木瓜肉麒麟竭(另研)沒藥(另研)自然銅(煆醋焠七次研)
木香虎脛骨(酒炙黃)楓香脂(研)敗龜板(醋炙黃)
骨碎補(去毛)甜瓜子真桂(去粗皮)當歸身(剉焙各一)
(兩)乳香(另研半兩)地龍(去土)安息香(湯酒煮入藥各二兩)
右為細末拌勻酒糊為丸如梧桐子大每服三十丸
温酒送下煎木瓜湯下亦可漸加至五十丸食前
臨卧各進一服忌食冷物濕麫諸血等物
聖靈丹治男子婦人風濕相搏氣痺傳於手足麻腫
疼痛久則偏枯及脚氣不能行履大治癱瘓風濕手
足復舊
川烏(生去皮臍切片)草烏(去皮尖切片鹽炒香熟去鹽各半兩)麻黃(去根)
(節微炒去汗)生地黃(洗去苗剉碎酒浸一宿焙酥黃色)自然銅(醋淬)
(七次研各一兩)五靈脂(揀去炒石微炒不得過)虎脛骨(醋浸炙酥黃色)
廣木香(二錢半)乳香(另研)沒藥(炙研各錢半)乾酸
木瓜(生者八兩)甜瓜子(炒黃色一兩)沉香(五錢鎊)敗龜
板(卜卦者醋炙黃酥七錢半)
右為細末煉白沙蜜冷定和藥成劑每一兩分為一
十二丸每服二丸隔夜以生薑自然汁入磁盞同
浸至天明化開空心温酒調服再飲盞熱酒送下
日進二服唇吻微麻無妨
甜瓜子丸治風濕相搏腰脚疼痛服之大效
甜瓜子(淨二兩炒黃色)乾木瓜(一兩半去皮瓤)葳靈仙(一兩)
川烏頭(半兩炮去皮臍)
右為細末酒煑麫糊為丸如梧桐子大每服三十丸
温酒下避風處少息汗出為度服藥後當日忌食
熱物及相反藥材如半夏瓜蔞貝母白芨之類若
病在上食後服病在下食前服
諸痛
四倍丸治腰膝疼痛進美飲食
杜仲(四兩瓦器内炒黃色去絲)破故紙(四兩瓦器内炒黃色)甘草(四兩)
胡桃仁(四兩去皮油)
右為細末酒糊為丸如梧桐子大每服五七十丸空
心用甘草末調湯送下
沒藥延胡散治男子婦人急心氣腹痛
延胡索海帶(各五錢)沒藥(四錢)良薑(三錢)
右為細末每服三錢温酒調服不拘時候
復春丹治腰腿疼痛
杜仲(酥炒斷絲)破故紙(酒浸一宿用脂麻炒黃色)萆薢(酥炙黃)
巴戟(去心各一兩)沉香(五錢)
右為細末醋糊為丸如梧桐子大每服五七十丸空
心服每服藥時先嚼胡桃一枚同藥温酒送下乾
物壓之
蒼术丸治腰腿疼痛明目暖水臓并小腸疝氣大有
補益
蒼术(一斤用泔浸去皮切作片用生葱白一片切碎加鹽二兩同炒蒼术黃色為度去葱不用)
川椒(微炒)白茯苓(去皮)小茴香(微炒各四兩)
右為細末酒糊為丸如梧桐子大每服五七十丸空
心温酒送下
徐神翁神效地仙方治筋骨疼痛打撲損傷仙术湯
送下除寒濕進飲食
川烏(一箇去尖)草烏(五箇去尖)荆芥(去枝半兩)蒼术(一兩米泔)
(浸一宿炒)自然銅(一字研)白芷地龍沒藥(各半兩研)
乳香(半錢研)萵苣種黃瓜種梢瓜種木鼈
子(各一錢)半兩錢(二文)
右為細末醋糊為丸如梧桐子大每服一十丸食後
温酒送下
鐵刷湯治男子婦人一切隂寒失精色敗腰胯疼痛
隂汗不止腸風下血有痔即散有漏平痊兼治婦人
赤白帶下産後血暈氣䓁疾用酸漿水一大椀藥末
五錢鹽少許同煎三五十沸傾在盆内熏之漸通手
洗浴如火熱婦人每日熏浴之使精穢血如黑汁下
用藥人自知
紫梢花(成塊帶蒂者佳)肉桂大丁香蛇床子吳
茱萸(各一兩)山茱萸(去核)天仙子蘿蔔子川
椒細辛狗脊地豆(大者白眉者佳)芎藭甘松
(各半兩)天雄(二箇)白檀槐角子白芷沉香
芸臺子葶藶子香附子芫花巴戟(去心)
肉蓯蓉木香(各二錢)
右為粗末每煎熏洗
脚氣
治風濕脚氣
好川烏(一兩生用)無名異(二兩研)石亭指(一兩生用研)
右為細末用葱白搗爛紐自然汁為丸如梧桐子大
每服只一錢重空心生薑淡茶吞下一日一服
敷藥
草烏白芷防風獨活羌活
右等分為細末用生地龍數條研爛酸米醋調敷
飛步丸治隂陽風濕脚氣手臂舉動不起無問遠近
並皆治之
紫金皮(二斤取頭末八兩揀時嚼似腦子味透頂者方佳又名滑藤根)五加皮
(二兩五錢焙乾)肥川烏(二兩五錢去皮生用)蒼术(二兩五錢米泔水浸一宿)
(焙乾)木鼈子仁(四兩竹刀切片用三年米酸浸三宿其油已去焙乾)
右為細末醋糊為丸如兩魚眼睛大每服三十至五
十丸空心用鹽木瓜少許細嚼和藥無灰酒送下
忌動風物
復春丸治腰脚風濕勞損手足麻痺筋骨疼痛不能
屈伸活血注顔補虚
萆薢(四兩)破故紙(炒)杜仲(炒去絲)胡蘆芭(炒)
木通(各二兩)骨碎補(去毛)虎骨(酥炙)乳香(研)
㯽榔沒藥木香(各一兩半)甜瓜子(炒三兩)牛膝
(去蘆酒浸焙乾)巴戟(去心各二兩)胡桃仁(一百個去皮另研極細)
黑附子(一兩炮)
右為細末再與胡桃仁同研極細酒糊為丸如梧桐
子大每服四五十丸食前温酒送下
騙馬丹治寒濕脚氣四肢疼痛補五臓壮筋骨補精
髓駐顔黑髮鬢健行步大宜常服
胡蘆芭(鹽炒黃色)破故紙(鹽炒香)金剛骨(酒浸一宿晒鹽炒)
骨碎補(去毛鹽炒)甜瓜子(鹽炒黃色)胡桃仁(另研細各一兩)
乳香(另研)沒葯(另研)自然銅(火煨醋蘸七次各半兩)
右除另研外共為細末醋糊為丸如梧桐子大每服
三十丸温酒送下病在上食後病在下食前日進
三服
五加皮丸治男子婦人脚氣骨節皮膚腫濕疼痛進
飲食行有力不忘事
五加皮(四兩酒浸春秋三日夏二日冬四日)遠志(去心四兩春秋三日夏二日冬)
(四日用酒浸令透易為剥皮)
右曝乾為末春秋冬用浸藥酒為糊夏别用酒為糊
丸如梧桐子大每服四五十丸空心温酒送下
疝
香蝎散治小腸疝氣隂囊腫痛
乳香(一錢)蝎蛸(一錢)川烏頭(去皮生用三錢)
右為細末每服一錢水一盞煎至七分入鹽少許空
心連滓熱服立見效
煑裩藥
山茱萸吳茱萸蛇床子牡蠣川椒葱
白(帶鬚者)
右各等分㕮咀每用三錢熬水熏洗又玉蟾裩詩曰
三歲嬰孩性不調休教二子放疎嬌一張衲被幪
頭了自有神仙路一條
川練茴香散治小腸疝氣疼痛
木香茴香(鹽炒香不用鹽)川練子(切片鹽炒同鹽用)
右各等分為細末每服三錢熱酒一盞空心調服
神效丸治疝氣奔豚嬰核(并附祕訣)
芫花(半兩醋浸炒)木香㯽榔三稜(炒各半兩)茯苓
青皮全蝎附子(炮)&KR1288;砂(研末)桂(各二錢半)
右將碙砂用水浸磁盞内去滓留湯以瓶頓成膏子
米醋打糊為丸如菉豆大每服三十丸空心温酒
送下秘訣云疝氣因何得邪風在腎經流傳並血
聚如此漸成形冷氣結在臟因兹小腹疼本經無
補法疎利藥通靈
喝氣丸治小腸氣及腰痛
萆薢杜仲(酥炒去絲)葫蘆巴(生脂蔴炒拌炒過去脂蔴)破故
紙(炒)小茴香(鹽水浸一宿各一兩)胡桃仁(二兩湯去皮)
右將胡桃為末同前五味藥末為丸如梧桐子大每
服三五十丸空心鹽酒送下或鹽湯亦可
飛黃丹治小腸疝氣疼痛
用帶毛雀兒取去腸肚將金絲礬研細裝放雀兒
肚滿縫合用桑柴火緩緩煨燒成炭研為細末空
心用無灰酒調下恐惡心入鹽湯少許年遠者每
服二枚近者一枚累有效驗
木香練子散治小腸疝氣膀胱偏墜久患藥不效者
服此其效如神
川練子(三十箇為末未碾前先用巴豆二十粒同練子炒黃赤色去巴豆不用)萆
薢(半兩)石菖蒲(二兩炒)青木香(一兩炒)荔枝核(二十)
(箇炒)
右為細末每服二錢重入麝香少許空心炒茴香鹽
酒調下
通氣散治小腸疝氣腰腹牽引疼痛及感風寒或因
勞動腰痛并治婦人吹妳心氣脾痛瘡癤已潰未潰
悉治有功
穿山甲(剉細用蛤粉炒脹去粉二兩重)白牽牛(一兩炒)延胡索
(去皮一兩)陳皮(去白淨一兩炒)木香(一兩半不見火)舶上硫黃
(二兩炒)厚朴(去皮一兩)甘草(一兩炙)黑牽牛(半兩炒)
右為細末每服二錢空心温酒調下病在上者食後
木賊散治小腸疝氣
木賊(不計多少去節先將鍋子燒熱取離火炒)
右碾為細末空心熱酒調下
香沙丸
茴香(鹽炒香去鹽不用)新蠶沙(晒乾)
右等分為細末煉蜜為丸如弹子大空心細嚼温酒
送下甚者日進二服
安息香丸治隂氣下墜腫脹卵核偏大堅硬如石痛
不能忍者
延胡索(微炒)海藻(洗)昆布(洗)青皮(去白)茴香
(炒)川練子(去核)馬蘭花(炒各一兩)木香(半兩不見火)
大戟(酒浸三宿切片焙乾二錢半)
右為細末用酒醋各一盞入碙砂真阿魏真安息香
各二錢半淘去沙石再用酒醋各一盞熬成膏入
細研麝香一錢沒藥二錢半拌勻前藥丸如菉豆
大每服一十丸至十五丸空心用綿子灰調酒送
下
淋
淋澀諸般沙石者
琥珀(二錢明者研細)
右為細末空心用葱白濃煎湯調服無問諸般淋證
一二服立效
絳宫湯治三焦氣滯腹脇主痛因服熱藥引入下焦
膀胱受熱小便淋澀臍下脹痛
露蜂房血餘(各三兩)白茅根(五錢)
右為細末入生麝香少許每服二錢食前温酒下淋
止不須服甚者不過三五服有效
泄
紅豆丸治臓腑泄瀉名為飱泄
麥糵(炒)半夏(湯泡七次)縮砂仁神麯(各一兩半炒)
碙砂(醋化)甘草青皮(去瓤)陳皮(去白)鬱金紅
豆藿香棠毬蓬术(各一兩煨)良薑蓽茇(各二)
(兩)丁香(半兩不見火)
右為細末水煮麫糊為丸如梧桐子大每服一百丸
米飲或隨物空心下病甚者日進三服
建中丸治脾胃氣弱胃犯風冷腹痛腸鳴泄瀉經云
食畢而中謂之洞泄手足冷面色青白下部虚寒中
滿氣短常服寬中建脾養胃育真固氣
大附子(炮去皮臍)大川烏(炮去皮臍)桂心胡椒蓽
茇乾薑良薑(炒)吳茱萸(去核湯泡)
右各等分為細末醋糊為丸如梧桐子大每服五七
十丸空心食前米飲下
蠱
香棗丸治蠱氣病蠱有十種
苦丁香
右為細末用熟棗肉為丸如梧桐子大每服三十九
丸煎棗湯送下空心服之立效三服必愈
瑞竹堂經騐方卷二
