瑞竹堂經騐方卷四元沙圖穆蘇編
女科
飬氣丹治婦人年未及四十歲天癸斷行每服五丸
空心温酒送下(在和劑局方)
芩心丸治婦人四十九歲已後天癸當住每月却行
或過多不止
黃芩心(枝條者二兩重用米醋浸七日炙乾又浸又炙如此七次)
右為細末醋糊為丸如梧桐子大每服七十丸空心
温酒送下日進二服
八珍𣪚治月水不調臍腹㽲痛全不思食臟腑怯弱
泄瀉小腹堅痛時作寒熱此藥調暢榮衛滋飬氣血能
補虚損
當歸(去蘆)川芎熟地黃白芍藥人参(去蘆)
甘草(炙)茯苓(去皮)白术(各一兩)
右㕮咀每服三錢水一盞半生薑五片棗一枚煎至
七分去滓不拘時候通口服
血竭𣪚治婦人臍下血積疼痛
血竭乳香没藥(並别研)水蛭(鹽炒烟盡)白芍藥
當歸麝香(各一錢)虎骨(火炙油盡黃一錢六分)
右為極細末每服三錢空心温酒調服
沉香𣪚治婦人一切血氣刺痛不可忍者及男子冷
氣痛並皆治之
沉香木香當歸白茯苓白芍藥(各一錢)
右㕮咀每服一錢水三盞銀石器内文武火煎數沸
入全陳皮一箇又煎十沸入好醋一盞又煎十數沸
入乳香没藥如皂角子大一塊同煎至一盞去滓通
口服不拘時候
治婦人血崩不止
婦人油頭髮(半兩燒灰)千針草灰(半兩)
右為細末每服三錢淋火煆秤錘調服
治婦人吹妳
鼠糞(五十粒)麝香(一字)
右為細末食後用熱酒一盞調服立愈
治産後血塊腹痛
京芎(炒)川當歸(炒)乾地黃(洗)芍藥(各半兩)
蒲黃(一分銚内隔紙炒香)
右同為細末每服三錢空心温酒調服
幼科
長生丸治小兒清上實下補脾治痰(出陳文仲方)
木香(半兩)㯽榔(三兩不見火)枳殼(一兩去瓤麵裹煨)
丁香(三錢)半夏(三錢薑湯泡七次)全蝎(三十箇去毒尖)
肉豆蔲(三錢)縮砂(三錢)
右除肉豆蔲外同為細末次入豆蔲再研極細末用
飲和為丸如粟米大小兒每服三五十丸空心乳汁
飲湯送下服訖候半時方進乳食日進三服吐乳者
胃冷宜服此藥大便酸臭是傷食乳食不消是脾虚
宜服此藥
十金𣪚治小兒脾積其效甚速
錦紋大黃(不計多少為細末用米醋熬成膏澆於新磚瓦上再將大黃傾上用伏内日曬)
(夜露乾為末)舶上硫黃官粉(各等分)
右為極細末每於食後米飲調下一歲小兒一服半
錢二三歲服一錢十歲以下服二錢十六七歲服五
錢一服即效如不愈隔二十日再一服更不須再服
切忌生冷濕麫馬驢豬魚雞等肉如不能忌口枉服
此藥曾經親手救人但能忌口者醫之必愈
褐丸子治小兒隂陽不和臟腑怯弱乳食不消心腹
脹滿嘔逆氣急或腸鳴泄瀉頻併腹中冷痛食癥乳癖
痃氣痞結積聚腸胃或秘或利頭面浮腫不思乳食及
療五種疳氣八腫痢疾肌肉消瘦氣麄腹大神色昏憒
情意不樂常服𣪚冷熱氣調和蔵府去疳積止瀉痢進
飲食生肌肉悦顔色功效異常不能盡述(出活幼口訣方)
蘿蔔子(二兩微炒)陳皮(去白一兩)青皮(去白一兩)
黑牽牛(一兩半一半生用一半炒)京三稜(一兩泡)
蓬莪蒁(一兩泡)胡椒(半兩)木香(一分不見火)
右為細末水煑麫糊為丸如梧桐子大每服二三十
丸空心用蘿蔔子煎湯或薑湯送下看兒大小加减
服之
磨積丸專治小兒疳積泄瀉等疾
荆三稜蓬莪蒁陳皮(去白)青皮(去白)神麴(炒)
麥芽(炒)川鬱金胡黃連雷丸(白者)
香附子(炒去毛與三稜莪蒁陳皮青皮五件一處用好米醋煑一晝夜焙乾)
使君子肉(切焙)蘆會(各等分)
右為細末米醋糊為丸如豌豆大每服三十丸糯米
湯下茶湯亦可虚弱加木香虚極加癩蚵蚾肉
如聖𣪚治小兒口瘡不能喫乳者
川江子(一粒或二粒)
右研爛不去油入硃砂或黃丹赤土少許剃開小兒
𩕄門貼在𩕄上如四邊起粟米泡便用温水洗去藥
恐成瘡便用菖蒲水洗便安其效如神
治小兒出瘡疹眼内有雲翳方
輕粉黃丹(各等分)
右為末竹筒吹在耳内左眼有翳吹左耳右眼有翳
吹右耳即退
治小兒大人熱丹瘡成片可取絲茅草葉將丹瘡刮破
即愈
治小兒丹瘤
綿羊腦子(生用)朴消
右二味調勻貼於瘤上立效
治小兒凍印瘡方
用黑騾糞曬乾燒灰清油調搽立效
大黃膏治小兒大人痺癖
大黃朴硝(各等分)
右為細末同蒜泥和成膏用絹帛攤成膏藥貼於病
處其痺病自輭消
白丁香(雀兒糞也)黑丁香(二錢)木香(二錢)蜜陀僧(三錢)
硫黃(二錢)訶子皮輕粉(半錢)
右為細末每服一錢用妳汁調服女兒用男兒妳汁
調服男兒用女兒妳汁調服食前半饑半飽服日進
三服用棗壓藥大人用米飲空心調服
瑞竹堂經騐方卷四
