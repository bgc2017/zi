法帖音釋刊誤跋
德夀皇帝嘗論近世絳帖已少錢希白所臨潭帖為勝
臨江帖失真遠矣又淳化帖大觀帖當時以晉唐善本
及江南所收帖擇善者刊之風骨意象皆存今觀故參
知事陳與義為侍從時奉詔定法帖十卷釋文一冊其
間稍辨劉次莊之誤殆臨江或潭帖歟陳公字畫清簡
類其詩文紹興初獨步中朝故特承善誘知人堯哲兹
可覿其緒餘淳熙七年正月十四日試吏部尚書兼翰
林學士承旨周必大為起居舍人木待問題
