毛詩講義之類其論史者如曹彦約經幄管
見之類皆經筵所陳也其更番奏御者謂之
故事李曾伯可齋集稿孫夢觀雪窗集中皆
有之其體徵引古書于前附列論斷于後主
于發揮義理評議是非與講義之循文衍說
者為例小殊而即古義以抒所見則其意一
也我
皇上深造聖域而俯察邇言海岳高深不遺塵露
乾隆二年
特詔翰林詹事六科十三道諸臣輪奏講義或標
舉經文下列先儒義疏而闡明其理藴或節
取史事下列先儒評品而辨析其得失略加
宋人故事之例其敷陳中理者
温綸嘉勉或持論未當者即
召對開示命復繕以進則宋世未聞是事豈非前
代帝王徒循舊制我
皇上先登道岸足以折衷羣言歟積累既多因
勅大學士蔣溥等編為此帙併以
訓諭改定者恭錄簡端盖都俞吁咈罔非
聖教之裁成而諸臣管蠡之見仰蒙
採擇得以流傳於萬世尤非常之榮幸矣乾隆四
十三年八月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
