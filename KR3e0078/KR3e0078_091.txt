證治凖繩卷九十一
明王肯堂撰
幼科
脾臟門
瀉痢兼證
渴巢氏病源小兒利兼渴候此是水穀利津液枯竭臟
腑虚燥則引飲若小便快者利斷渴則止若小便澀水
不行於小腸滲入腸胃渴亦不止利亦不斷凡如此者
皆身體浮腫脾氣弱不能尅水故也亦必眼痛生障小
兒上焦本熱今又利下焦虚上焦熱氣轉盛熱氣熏肝
故也茅先生以為食傷脾胃所致先用醒脾散勻氣
散調一日後下調中飲(三方俱不乳食)夾乳香散(瀉)龍涎膏(渴)
調理即愈千金單搗冬瓜汁飲之
千金治少小壯熱渴引飲下痢龍骨湯龍骨甘草
(炙)大黃赤石脂石膏桂心寒水石&KR0797;
&KR0803;根(各二兩)
右八味治下篩以酒水各五合煮散合二沸去滓量
兒大小服之
外臺麥門冬湯療少小夏月藥大下後胃中虚熱渴
麥門冬(去心)甘草(炙各四分)枳實(炙)黃芩人參(各三分)龍
骨(六分)
右六味切以水二升煮取九合去滓分温服
外臺櫸皮飲子療小兒渴痢梁州櫸皮(十二分)&KR0797;&KR0803;
茯苓(各八分)人參(六分)粟米(二分)
右五味切以水三升煮取一升二合去滓分服量大
小與之
外臺劉氏療小兒痢渴不徹肚脹不能食方訶梨勒
皮(六分)桑葉(十分炙末)
右二味切以水一升煮取五合去滓分服之亦治大
人
子母祕錄小兒赤白痢渴及得水喫又嘔逆方
右炙楮葉令香黃以飲漿半升浸楮葉使水綠色然
後去葉以木瓜一箇切内葉汁中煮三二沸去木瓜
使煖細細服渴停
聖惠黃耆散治小兒痢渴心胸煩悶不欲飲食黃
耆(剉)麥門冬(去心焙)黃芩(各三分)烏梅肉(三枚微炒)龍骨(一兩)
白术黃連(微炒去鬚各半兩)
右件藥搗麄羅為散每服一錢以水一小盞煎至五
分去滓不計時候量兒大小分減温服
黃芩散治小兒痢渴不止黃芩訶梨勒(煨用皮)樗
株皮(各半兩)&KR0797;&KR0803;根黃連(去鬚)當歸(剉微炒各三分)烏梅肉
(一分微炒)
右件藥搗麤羅為散每服一錢以水一小盞煎至五
分去滓不計時候量兒大小分減温服
當歸散治小兒痢渴腹内疼痛不止當歸(剉微炒)黃
連(微炒去鬚)黃耆(剉各三分)乾薑(炮裂剉)甘草(炙微赤剉各半兩)
右件藥搗麤羅為散每服一錢以水一小盞煎至五
分去滓不計時候量兒大小分減温服
龍骨散治小兒痢渴體熱煩悶白龍骨(一兩)胡黃連
(半兩)茯神人參(去芦頭)茅根(剉)麥門冬(去心焙各三分)
右件藥搗麤羅為散每服一錢以水一小盞煎至五
分去滓不計時候量兒大小分減温服
藍葉散治小兒痢渴煩熱不止藍葉(二分)赤茯苓(一分)
赤石脂(一兩)黃連(微炒去鬚)冬瓜仁酸石榴皮(剉碎微炒各半)
(兩)
右件藥搗麤羅為散每服一錢以水一小盞煎至五
分去滓入蜜半茶匙更煎三兩沸不計時候量大小
分減服之
地榆散治小兒痢渴或下五色惡物心神煩熱不止
地榆白茯苓黃檗(微炙剉各一兩)
右件藥搗麤羅為散每服一錢以水一小盞煎至五
分去滓不計時候量兒大小分減温服
櫸皮散治小兒痢渴不止櫸株皮(一兩)&KR0797;&KR0803;根白
茯苓(各三分)人參(半兩去芦頭)
右件藥搗細羅為散不計時候以粟米飲調下半錢
量兒大小以意加減
甘草散治小兒痢渴不止甘草(炙微赤剉)烏梅肉(微炒各一)
(兩)訶梨勒(二枚煨用皮)
右件藥搗麤羅為散每服一錢以水一小盞入生薑
少許煎至五分去滓放温不計時候量兒大小分減
服之
黃芩丸治小兒痢渴不止壯熱腹痛黃芩&KR0797;&KR0803;
根黃連(去鬚微炒)當歸(剉微炒各三分)臭樗株皮(炙微黃剉)訶梨
勒(煨用皮各半兩)烏梅肉(五枚微炒)
右件藥搗羅為末鍊蜜和丸如菉豆大每服以粥飲
下七丸日三四服量兒大小分減服之
太醫局人參散調中和氣止嘔逆除煩渴治昏困多
睡乳食減少及傷寒時氣胃氣不順吐利止後躁渴
不解人參(去芦頭)白茯苓(去皮各一兩)木香甘草(炙剉)
藿香葉(各一兩)乾葛(剉二兩)
右件為末每服一錢水一中盞煎七分去滓放温服
不計時候
嬰孺子芩湯治小兒大熱痢兼渴增寒子芩枳
殼(炒)黃檗(各四分)石膏(十二分)竹葉(切一升)櫸皮(十分)人參
(七分)
右以水五升煮一升六合七歲兒為三服四五歲兒
為四服以次量與之服
&KR0797;&KR0803;湯治小兒有熱不調渴痢&KR0797;&KR0803;知母茯
苓(各八分)甘草黃檗(各四分)人參(六分)黃芩櫸皮(各十)
(分)
右以水五升煮一升半五六歲兒為三服
冬瓜湯治小兒渴不止痢不住冬瓜(切八合)&KR0797;&KR0803;(十二)
(分)茯苓知母(各八分)麥門冬(五分去心)粟米(二合半)
右水五升煮一升四合新布絞去滓量兒與之
張渙建胃散治泄瀉身熱煩渴厚朴(去麄皮生薑汁製炙香熟)
川黃連肉豆蔲(各一兩)縮砂仁乾薑(炮)白术(炮)
木香(各半兩)
右件搗羅為細末每服一錢水一小盞入生薑粟米
少許煎至五分去滓温服
碧香丹治小兒吐利後大渴不止不得眠睡甚則成
疳天竺黃龍骨不灰木(燒赤放冷)赤石脂(各一兩為末)
鐵粉定粉鉛白霜細蛤粉(各一兩竝細研)
右件通拌勻入麝香半兩同研勻滴水和丸如雞頭
大每服一粒至兩粒用蚫螺兒兩箇研細沸湯浸水
沉極冷化下大渴即與服神驗
寶鑑竹茹丸治小兒渴瀉黃連(一兩好者剉作塊子一一相似茱萸)
(一兩二味相和滴蜜炒令黃赤色去了茱萸)
右件為末薄糊為丸如蘿蔔子大每服十丸竹茹煎
飯飲吞下
人參白扁豆散治脾胃不和不思飲食吐瀉渴水及
小兒虚熱煩躁人參白扁豆(去皮炒熟)白术茯苓
(各一兩)罌粟子甘草(炙)山藥(各半兩)
右為末每用二錢水一中盞入薑二片棗半箇同煎
至七分通口服如腹疼痛加紫蘇煎小兒虚熱加薄
荷同煎
吉氏家傳治五痢喫湯不徹肚脹不食方訶子皮
桑白皮(各六錢)
右水二升煎三合服之立差
吉氏六神丸治疳瀉渴飲無度木香丁香豆
蔲(以麫裹此三味入慢火煨候麫熟為度)史君子(去殼)訶子(去核各半兩)蘆
薈(一兩)
右件為末棗肉丸如菉豆大每服三五丸米飲吞下
腹痛聖惠黃連散治小兒久赤白痢不止腹痛嬴弱
不欲飲食黃連(一兩去鬚微炒)厚朴(去麄皮塗生薑汁炙令香熟)乾薑
(炮裂剉)木香艾葉(微炒)龍骨(各半兩)當歸(剉微炒)黃牛角
䚡(燒灰各三分)烏梅肉(一分微炒)
右件細末每服以粥飲調下半錢日三四服量兒大
小加減服之
黃檗丸治小兒久白痢腹脹㽲痛黃檗(微炙剉)當歸
(剉微炒各一兩)
右件藥羅為末煨大蒜和丸如菉豆大每服以粥飲
下七丸日三四服量兒大小加減服之
木香散治小兒久赤白痢腹脇疼痛木香訶梨
勒(煨用皮)臭樗株皮(微炙)木賊黃連(去鬚微炒各半兩)
右件藥搗細羅為散每服以粥飲調下半錢日三四
服量兒大小以意加減
肉豆蔲散治小兒久赤白痢腹内㽲痛全不思食漸
至困羸肉豆蔲(三枚去殼)青橘皮(湯浸去白瓤焙)黃牛角䚡(炙令)
(微焦)當歸地榆厚朴(去麄皮塗生薑汁炙令香熟)黃連(去鬚微炒)
(各半兩)乾薑(一分炮裂剉)
右件藥搗細羅為散每服以粥飲調下半錢日三四
服量兒大小臨時加減
龍骨丸治小兒久赤白痢不止腹痛白龍骨黃
連(去鬚微炒)黃檗(微炙剉)木香訶梨勒(煨用皮各一分)胡粉(三錢)
(炒微黃)白礬(燒令汁盡)乾薑(炮裂剉)當歸(剉微炒各半兩)
右件藥搗羅為末煉蜜和丸如菉豆大每服以粥飲
下五丸日三四服量兒大小臨時加減
錢氏小香連丸(見前)
張渙順胃丹治瀉利蟲煩腹痛高良薑乾漆
肉桂(各一兩)白木(炮)肉豆蔲仁(各半兩)
右件搗羅為細末白麫糊和丸如黍米大每服十粒
粟米飲下量兒大小加減
建中丹治泄注不止腹痛多啼胡椒蓬莪茂
肉豆蔲(各半兩)全蠍(一分)
右件為細末白麫糊和丸如黍米大每服十粒米飲
下
九籥衛生固氣丸療小兒脾胃虚怯泄瀉腹痛用
絶大肉豆蔲一枚劈破填滴乳香一塊用酵麫裹慢
火内煨候麫熟為度去麫不用將肉豆蔲乳香同為
細末麫糊和丸如菉豆大每服二十丸乳食前米飲
下
張氏聖餅子治小兒久痢腹痛脫肛下血神麯(一兩)
膩粉(一錢七)
右件二味拌合令勻後以雞子清調拌上件藥稀稠
得所捏作餅子如錢大小於火上炙令黃熟每服一
餅於早晨空心同油餅喫之後進飲少許
吉氏紫霜丸治小兒久積胸高羸瘦赤白痢疾肚腹
痛甚丁頭代赭石(半兩火煆五遍醋淬五遍)杏仁(二七取霜)乳香
朱砂木香(各一錢)宣黃連(一分去頭)輕粉(半錢)麝香(少許)肉
豆蔲(二箇麫裹炮)巴豆(十粒取霜)
右為細末稀麫糊為丸如梧桐子大每服七丸至十
五丸紫蘇飯飲吞下
羸瘦巢氏云小兒腸胃虚弱受風冷(聖惠作挾疳氣)則下利利
斷後脾胃尚虚穀氣猶少不能榮血氣故羸瘦
外臺劉氏療小兒痢後虚手足心熱痢縱未斷亦可服
之方橘皮生薑(各三分)
右二味切以牛乳半升煎取四合去滓分温服之
聖惠桔梗丸治小兒久利不斷肌體羸瘦食不消
桔梗(去芦頭)神麯(微炒各一兩)麥蘗烏梅肉(微炒)厚朴(去麄)
(皮塗生薑汁炙令香熟)白术人參(去芦頭)赤石脂黃芩
龍骨桂心甘草(炙微赤剉各半兩)黃連(一兩半去鬚微炒)黃
雌雞骨(一具淨洗去肉酒浸一宿炙令黃)
右件藥搗羅為末煉蜜丸如菉豆大每服以粥飲下
五丸日三服量兒大小加減服之
雄黃散治小兒久痢不差羸瘦壯熱毛髮乾焦不能
飲食雄黃蘆薈青黛朱砂熊膽麝香
(各細研)龍膽(去芦頭)黃連(去鬚微炙)黃檗(微炙剉)當歸(剉微炒)白
芷細辛甘草(炙微赤剉各一分)蚱蟬(七枚去足)乾蝦䗫(一兩)
(塗酥炙令黃色)
右件藥搗細羅為散入研了藥更研令勻每服以井
華水調下半錢日三四服量皃大小以意加減
雞子粥治小兒下痢不止瘦弱雞子(一枚)糯米(一合)
右煮粥臨熟破雞子相和攪勻空腹入少醋食之
張渙龍骨湯治小兒痢久成疳漸漸黃瘦龍骨
訶梨勒皮(炮)赤石脂(各半兩)酸石榴皮(炒黃)木香史
君子仁(各一分)
右件搗羅為細末每服半字至一錢點麝香湯調下
浮腫惠濟論小兒痢瘥後遍身腫候歌冷痢日久失
醫治遍身浮腫却如吹脉洪是氣化為水沉實還因積
有之順氣腫消為上法氣平兩日定多尿莫交食飽還
憂滯此疾元因積損脾
惠濟論塌氣散蘹香白牽牛甘草(各炒)木香(各一)
(錢)
右為末每服半錢紫蘇湯下
止渴聖效散治小兒因吐利氣虚津液減耗生疳煩
渴飲水不休面腫脚浮腹大頭細水便利白全不喫
食乾葛白芷(各二兩一兩炒黃一兩生用)細墨(二兩一兩炙煆過一兩生)
(用)黃丹(二兩一兩炒紫色一兩生用)
右同為細末每服半錢倒流水調下
腹痛
楊夫腹痛者多因邪正交攻與臟氣相擊而作也挾熱
而痛者必面赤或壯熱四肢煩手足心熱見之挾冷而
痛者必面色或白或青手足冷者見之冷甚而變證則
面黯唇口俱黑爪甲皆青矣熱證四順清涼飲(裏熱)加
青皮枳殼冷證七氣湯加辣桂調蘇合香丸若邪正交
攻冷熱不調桔梗枳殼湯加青皮陳皮木香當歸為妙
若内吊等證則釣藤散(夜啼)其餘則芍藥甘草湯為要
藥也實痛有熱者大柴胡湯(傷寒)主之心腹痛甚有實
熱者大承氣湯(傷寒)下之腹痛桂枝加芍藥痛甚桂枝
加大黃(二方竝見痘疹)薛小兒腹痛口中氣冷不思飲食脾
土虚寒也用調中丸(不乳食)主之口中氣温大便酸臭積
痛也用下積丸治之面赤壯熱或手足並熱實熱也用
瀉黃散(脾)瀉之面黃微熱或手足並温虚熱也用異功
散(吐瀉)補之若作渴飲湯胃氣虚熱也用白术散(渴)若
痛連兩脇肝木乘脾也用四君子湯(吐瀉)加柴胡芍藥
若腹痛重墜脾氣下䧟也用補中益氣湯(虚熱)加升麻
若手足指冷或吃逆泄瀉寒水侮土也用六君炮薑肉
桂不效急加附子若服尅滯之藥致腹作痛按之不痛
脾氣復傷也用五味異功散中脘痛者屬脾少腹痛者
屬腎按之痛者為積滯不痛者為裏虚積滯者消之虚
者補之婁氏分曲腰乾哭無淚者為盤腸内釣痛
面㿠白不思食為胃冷痛面赤唇焦便黃為熱痛
面黃白大便醋臭為積痛口淡而沬自出為蟲痛
曾氏又有臟寒痛鎻肚痛癥瘕痛痃痛癖痛吊腎痛偏
墜痛寒疝痛各有治法今臚列於後寒痛茅先生
歌云面青面白猶自可黑色如青瓜一同此是腹心生
冷痛須將温藥裏頭攻錢氏云胃虚冷面㿠白色腹
痛不思食當補益脾益黃散主之若不下利者調中丸
主之(益黃散治下利而痛也調中丸治不利而痛也)
會氏臟寒痛議附胎寒論後
益黃散(脾)
調中丸白木人參甘草(炒各半兩)乾薑(炮四錢)
右為細末蜜丸如菉豆大每服五七丸至十五丸食
前温水下(海藏云仲景理中例也)
當歸散凡小皃夜啼者藏寒而腹痛面青手冷不吐
乳是也宜此方服之效當歸(去芦頭)白芍藥人參
(各一錢)甘草(炙五分)桔梗陳皮(各一錢)
右㕮咀煎五分時時少服愈
七氣湯治七氣所傷痰涎結聚心腹亦痛不能飲食
半夏(製焙伍兩)人參辣桂(去皮各一兩)甘草(半兩)
右剉細每服三錢水一大盞薑五片棗一枚煎食前
服
指迷七氣湯治七情相于隂陽不升降氣道壅滯攻
衝作疼青皮陳皮桔梗蓬术辣桂益
智仁(各一兩)香附子(一兩半)甘草加半夏(製各七錢半)
右剉細每服三錢水一盞薑四片棗一枚煎至七分
不拘時服
張渙寬中湯治心腹疼痛不可忍者高良薑木
香(各半兩)丁香青橘皮(炒黃)桔梗甘草(炙各一分)
右件搗羅為細末每服半錢温酒調下
蓬莪术丹蓬莪术(炮製乘熱剉碎)當歸(洗焙乾各一兩)木香人參
(去芦頭)桂心(各半兩)黑牽牛(炒微黃一分)
右件搗羅為末細白麫糊和丸如黍米大每服十粒
煎生薑湯下量兒大小加滅
温胃丹治腹痛啼哭不止人參(去芦頭)白术(炮各一兩)五
味子當歸(洗焙乾)高良薑(各半兩)木香(一兩)
右件搗為細末白麫糊和丸如黍米大每服十粒米
飲下
橘香散青橘皮(炒)吳茱萸木香當歸(洗焙乾各一兩)乾
薑(炮)丁香(各半兩)
右件搗羅為末每服一錢水八分一盞入生薑二片
煎五分去滓放温熱服食前
曾氏蘹香湯和脾胃進飲食理腹痛散邪氣蘹香
(炒)良薑(剉碎用東壁土炒各一兩半)蒼木(米泔水浸一宿去麄皮濾乾剉片炒至微)
(黃色二兩)甘草(炙一兩)
右剉焙為末每服一錢燒鹽湯空心調下
熱痛錢氏云熱痛亦啼呌不止夜發面赤唇焦小便赤
黃與三黃丸(裏熱)人參湯下
嬰孺治小兒腹痛夭糾不能哺乳茯苓丸方茯苓
黃連(各一兩)
右為末用蜜為丸如大豆大飲下量加
積痛錢積痛口中氣温面黃白目無精光或白睛多及
多睡畏食或大便酸臭者當磨積宜消積丸甚者白餅
下之後和胃用白术散(消積丸白餅子方見癖白术散方見消渴)會積
痛腹中陰陰而痛面黃不食兒大者口吐酸餿氣先治
積滯後調脾胃其痛自止仍辨虚實和解治法見後癖
積條中
湯氏三稜散治積氣肚痛砂仁甘草益智(炒去)
(殼)三稜蓬术青皮(炒各等分)
右為末白湯點下
丹溪云食積腹痛必用紫蘇萊菔子之類初虞世治
小兒好喫粽成肚痛用黃連白酒藥等分為丸服
蟲痛蟲痛面㿠白心腹痛口中沫及清水出發痛有時
田氏云蟲痛啼哭俛仰坐卧不安自按心腹時時大
呌面無正色或青或黃唇白又目無精色口吐涎沬此
為蟲痛錢氏云積痛食痛虚痛大同小異惟蟲痛者
當口淡而沫自出治之隨其證用藥蟲與癎相似小兒
本怯故胃虚冷則蟲動而心痛與癎略相似但目不斜
手不搐也安蟲散主之曾氏云蚘蟲動痛口吐清水
涎沬或吐出蟲痛不堪忍其疾因食疳肥葷腥太早而
得故胃寒蟲動作痛其蟲吐來或生或死兒小者此痛
苦甚亦致危難先以理中湯(吐瀉)加烏梅水煎服使胃
煖不逆次蘆薈丸(疳)使君子丸化蟲飲主之有兒大者
面㿠白而間黃色肉食倍進肌體消瘦腹中時復作痛
此有血鼈蚘蟲雜乎其間以二聖丸下之又有胃受
極寒極熱亦令蟲動或微痛或不痛遽然吐出法當安
蟲為上若以治蟲反傷胃氣固不可也因寒而動者用
理中湯加烏梅水煎服因熱而動者用㕮咀五苓散亦
加烏梅水薑煎投辛氏女子五歲病蟲痛諸醫以巴
豆乾漆硇砂之屬治之不效至五日外多哭而俛仰睡
卧不安自按心腹時大呌面無正色或青或黃或白或
黑目無光而慢唇白吐沫至六日胸高而卧轉不安召
錢至錢詳視之用蕪荑散三服見目不除青色大驚曰
此病大困苦更加瀉則為逆矣至次日辛見錢曰夜來
三更果瀉錢於瀉盆中看如藥汁以杖攪之見有丸藥
錢曰此子肌厚當氣實今證反虚不可治也辛曰何以
然錢曰脾虚胃冷則蟲動而今反目青此肝乘脾又更
加瀉知其氣極虚也而丸藥隨糞下即脾胃已脫兼形
病不相應故知死病後五日昏篤七日而死
錢氏安蟲散治小兒蟲痛胡粉(炒黃)鶴虱(炒黃)川楝
子(去皮核)白礬(枯二錢半)
右為細末每服一字大者五分米飲調下痛時服
治蟲動痛極不可忍用乾漆半兩㯽榔一枚生用窑老
一塊再煆細研三件一處為末空心熱酒調良久取
下蟲立愈驗(窑老恐窑中煆過泥物也)
又方用乾漆一兩搗碎炒令煙盡出用新汲水入生麻
油空心調下
錢氏安蟲丸治上中二焦虚或胃寒蟲動及痛乾
漆(炒烟盡二分)雄黃(一分)巴豆霜(一錢)
右為細末糊丸如黍米大量兒大小服之取東引石
榴根煎湯下或苦楝根或蕪荑湯下五七丸至二三
十丸發時服
蕪荑散主治同前凡小兒痛時便高聲啼呌人中上
鼻頭唇口一時黑色脉法當沉弱而弦今反脉大是
蟲證也白蕪荑乾漆(炒各等分)
右為細末每服一字或五分或一錢米飲調下發時
服
使君子丸治腹内諸蟲作痛口吐清水使君肉(薄切)
(屋瓦焙乾)㯽榔酸石榴根皮(東方者佳淨洗剉焙)大黃(半生半炮各七)
(錢半)
右除㯽榔剉曬不過火餘三味再焙同㯽榔為末沙
糖水煮麫糊丸麻仁大每服三十丸至五十丸淡豬
肉汁空心下或雞肉汁亦好
化蟲飲消化蟲毒在腹作痛㯽榔酸石榴根皮
(淨洗焙乾各一兩)紅丹(煆過)雷丸貫衆(如雞頭者佳)使君子肉
(薄切焙各二錢半)甘草(炙)枳殼(去瓤麩炒微黃)大黃(各五錢)
右為細末用清油煎雞子一枚如春餅樣候冷抄藥
末一錢於上攤勻空心捲而食之兒小者用糯米粉
水煮糊丸粟穀大每服十五粒至三十丸以淡豬肉
汁空心下雞肉汁亦可
二聖丸治腹内諸蟲及消穀逐水下氣去風㯽榔
(一兩)巴豆(十五粒去殼膜心大好者存油)
右㯽榔剉曬為末巴豆碎切在乳鉢内極細杵仍入
㯽榔末同再杵勻麫糊丸菓豆大每服七十七丸至
九十九丸用温茶清五更初空心止一投藥見蟲下
盡進以稀粥自安
鎻肚痛會一月後嬰孩忽乳不下咽肚硬如石赤如朱
撮口而哭面青唇黑手足口氣俱冷是也始因斷臍帶
不緊為風冷所乘證亦危急以白芍藥湯(疝)烏梅散一
字金(臍風)投之日久則難愈更參考臍風證内議論
烏梅散治腹疼及初生嬰孩臍下冷痛疝氣等疾
烏梅(去核)玄胡索粉草(半生半炙各五錢)乳香沒藥
釣藤(各二錢半)
右件㕮咀每服二錢水一盞煎七分空心温服
盤腸内釣痛湯小兒腹痛曲腰乾哭無淚面青白唇黑
肢冷為盤腸内釣凡冇此證急煎葱湯淋洗其腹揉之
葱熨臍腹間良入尿自痛中出其痛立止續次服藥
乳香沒藥(各少許透明者細研)
右件木香一塊於乳鉢内磨水一分滚數沸調乳沒
末此藥只一服效
薛小兒盤腸氣者痛則曲腰乾啼額上有汗皆由肝經
風邪所摶也肝腎居下故痛則曲腰乾啼者風燥其液
故無淚也額上有汗者風木助心火也口閉足冷者脾
氣不營也下利青糞者肝木乘脾也皆由産下澡洗受
風冷所致當服釣藤膏之類若乳母及兒受寒邪者用
沉香湯之類若兒額間有汗口閉脚冷乃虚寒也用當
歸散(見前)或沉香降氣湯之類若面赤唇焦小便不通
小腹脹痛者乃小腸熱也用人參湯送下三黃丸(裏熱)
若因乳母飲食停滯者用保和丸(宿食)懷抱氣鬱者加
味歸脾湯(驚悸)怒動肝火者加味逍遥散(虚熱)子母俱
服竝佳
錢氏釣藤膏治小兒腹中極痛乾啼後偃名盤腸内
釣乳香(研)沒藥(研)木香薑黃(各四錢)木鼈子仁(二十)
(一箇)
右先將後三味同為細末次研入上二味煉蜜和成
劑收貯每一歲兒可服半皂子大餘以意加減煎釣
藤湯化下無時次用魏香散
魏香散蓬术(半兩)阿魏(一錢)
右先用温水化阿魏浸蓬术一晝夜焙乾為細末每
服一字或半錢煎紫蘇米飲空心調下
蒜乳丸治冷證腹痛夜啼大蒜(一稞慢火煨香熟研爛)乳香
(另硏五分)
右研為丸如芥菜子大每服七粒乳汁送下
異香散治小兒諸般弔證角弓反張胸高臍凸
用透明沒藥一味為末薑湯調下
癥瘕痛曾癥瘕痛乃積久所致由榮衛俱虚外則感受
風寒内則過傷乳食停滯既久不能尅化故邪併於陰
為癥陰則專靜凝而不移邪併於陽為瘕假物象形動
而不息若久而不治亦成脾疳積或兩脇間有塊如石
按之則痛不按則輕或面黃肌瘦肚硬而脹及有青筋
晝涼夜熱蒸潮無時乳食減少愛吃泥土或大便釀瀉
痛則身冷如冰法當調脾養胃用醒脾散(慢驚)參苓白
术散(不乳食)磨積理疳用化癖丸(癖)三稜散(宿食)木香莪
术丸(宿食)治釀瀉沒石子丸(瀉)沉香㯽榔丸(癖積)然此
積滯之疾非七劑可療必須次第調理則日久自然平
復
痃痛曾始則腹内一小腸塊其硬如臂從腰纏轉或左
或右良久痛甚則見於皮下不妨乳食其證先因有疾
表解未盡遽爾下之大過氣虚寒摶鬱結而成法宜益
氣理虛用參苓白术散(不乳食)沉香㯽榔丸(癖)木香莪术
丸(宿食)為治或間投白芍藥湯(疝)加人參茯苓水薑煎
服
癖痛治法詳癖門按癥瘕痃癖四證大同小異治法
亦無大分别似不必𤨏𤨏作名亦可也吊腎偏墜痛
證治在陰腫門
寒疝痛證治在疝門
補虚芍藥甘草湯治出疹肚疼腹滿小便不通芍
藥(一兩)甘草(二錢半)
右剉散白水煎服
聖惠人參散治小兒卒吐下腹痛不止人參(去芦頭)
當歸(剉微炒各半兩)甘草(炙微赤剉)乾薑(炮裂剉)黃耆(剉各一分)細辛
(一分)
右件搗麄羅為散每服一錢以水一小盞煎至五分
去滓稍熱服量兒大小以意加減頻服
錢乙附方和中散和胃氣止吐瀉定煩渴治腹痛思
食人參(去芦)白茯苓白术甘草(剉炒)乾葛(剉)黃耆
白扁豆(炒)藿香葉(各等分)
右為細末每服三錢水一盞乾棗二箇去核薑五片
煎至八分食前温服
外治莊氏家傳小兒未能語啼哭不能辨者當以手候
其腹如有實硬處即是腹痛治之方研生薑取汁煖令
温調麫成糊塗紙上貼臍心立定
腹脹
錢腹脹由脾胃虚氣攻作也實者悶亂喘滿可下之用
紫霜丸白餅子(此言未下而喘者為實故可下若誤下而喘者為虛氣附肺不可下也紫霜丸)
(白餅子二方見癖)不喘者虚也不可下若誤下之則脾虚氣上
附肺而行肺與脾子母皆虚肺主目胞腮之類脾主四
肢母氣虚甚即目胞腮腫四肢黃色治之用塌氣丸漸
消之未愈漸加丸數不可以丁香木香橘皮豆䓻大温
散藥治之何以然脾虚氣未出故雖腹脹而不喘可以
温散藥治之使上下分消其氣則愈矣若氣虚已出附
肺而行即脾胃内弱每生虚氣入於四肢面目矣小兒
易為虚實脾虚則不受寒温服寒則生冷服温則生熱
當識此勿誤也胃久虚熱多生疸病或引飲不止脾虚
不能勝腎隨肺氣上行於四肢而目腫若水狀腎氣漫
浮於肺即大喘也此當用塌氣丸病愈後面未紅者虛
衰未復故也(此下後喘故宜塌氣丸若未下而喘宜下之)治腹脹者譬如
行兵戰寇於林寇未出林以兵攻之必可獲寇若出林
不可急攻攻則必有失當以意漸收之即順也(寇未出林謂虚)
(氣未出而不喘不目胞腮腫故可用丁香木香大温散藥上下分消其氣而愈也寇已出林謂虛氣已出為喘)
(為目腮腫須用塌氣丸漸消之)治小兒虚腹脹先用塌氣丸不愈腹
中有食積結糞小便黃時微喘脉伏而實時飲水能食
者可下之蓋脾初虚而後有積所治宜先補脾然後下
之後又補脾即愈也不可補肺恐生虚喘
潔古腹脹虚實凡久病吐瀉之後虚則其脉微細肺
主目胞及腮脾主四肢若色淡黃目胞腮虚腫手足冷
先用塌氣丸後服異功散和中丸四君子湯益黃散之
類用諸温樂養真氣(異功散和中丸四君子湯三方並見吐瀉)實則脉洪實
不因吐瀉久病後亦不因痢下腹脹而喘急悶亂更有
痰有熱及有宿食不化而腹脹者宜服白餅子大黃丸
解毒丸下之兼須詳認大小便如都不通先利小便後
利大便(白餅子方見癖解毒丸方見喉痺大黃丸方見傷寒)雲岐云小兒熱結
於内腹脹壯熱大便赤黃躁悶煩亂者宜瀉青丸
薜東垣云寒脹多熱脹少皆主於脾胃虛者宜用六君
子湯若喘而氣短者脾肺氣虚也用異功散補之若服
尅伐之類而喘脹益甚者脾肺之氣復傷也用前湯加
半夏升麻若既下而不喘則邪氣去而肺氣寧也不必
用藥或病久小便不利或四肢浮腫者脾肺之氣虚不
能通調水道也用金匱加減腎氣丸主之或手足逆冷
睡而露睛脾胃虚寒也用六君子加炮薑手足不冷睡
而露睛脾胃虚弱也用六君子湯若面色青木尅土也
用六君木香柴胡更當調治乳母節其飲食恐藥餌過
劑復傷胃氣故也一小兒腹脹面赤痰喘大便祕壯
熱飲冷此形病俱實用紫霜丸一服諸證益甚面色頓
白飲湯不絶餘以為邪氣退而真氣復傷故面白而喜
湯用白术散大劑煎湯令恣飲良久而睡翼日頓安
一小兒傷食腹脹胸滿有痰余治以異功散而痊後復
傷食腹脹兼痛或用藥下之痛脹益甚而加氣喘此脾
胃傷而致肺虚也用六君子加桔梗調補而痊一小
兒腹脹惡食發熱惡心證類外感余曰此飲食停滯也
用保和丸一服諸證頓退惟腹脹用異功散而痊一
小兒傷食腹脹服尅伐之劑小便澀滯又服五苓散之
類飲食漸減小便不通四肢頓腫余朝用金櫃腎氣丸
去附子夕用補中益氣湯而安一小兒腹脹大便青
白腹左一塊面色痿黃齒齦赤爛食少滯頥余用異功
散調補中氣為主佐以大蕪荑湯清疳治熱月餘諸證
稍愈仍服異功散及蚵蟆丸外貼阿魏膏兩月塊消左
脇微痛用四君子湯丸味蘆薈丸而愈
百問云有疳脹氣脹癥積脹鎻肚脹脘膈脹食膨脹蚘
脹虚冷積脹其疳氣積脹宜先與保童兼塌氣以去之
其痞癖氣脹癥積脹宜三稜以消痞其鎻肚脹宜與珍
珠天麻丸以通之其上膈中脘食傷膨脹宜三稜塌氣
大茱連丸以消磨之其蚘脹宜下蟲丸以化之其虚冷
積脹宜沉香煎以温之以上諸證宜調和胃氣消磨通
利腫脹必然平復矣如有熱者必以葶&KR0995;牽牛等輩以
治之推氣丸劑亦可用按百問分證雖詳而偏於攻
下若無錢張活法薛氏補法以主之鮮不殺人慎之
塌氣丸胡椒(一兩)蝎尾(半兩)
右為末糊丸如粟米大每服五七丸至一二十丸陳
米飲下無時一方有木香一錢
錢氏潔古所用塌氣丸乃此二味不可誤用後有牽
牛者慎之
本事調中丸治小兒久傷脾胃腹脹乾薑橘紅
白术茯苓木香砂仁官桂良薑(各等)
(分)
右細末糊丸如麻子大每服二三十丸食後熟水下
聖惠治小兒脾虚腹脹不能乳食訶梨勒丸訶梨勒
(煨用皮)厚朴(去粗皮塗生薑汁炙令香熟)陳橘皮(湯浸去白焙各半兩)乾薑
(炮裂剉)甘草(炙微赤剉)木香白术人參(去芦頭各一分)
右件藥搗羅為末鍊蜜和丸如麻子大每服以粥飲
下五丸日三四服量兒大小加減服之
張氏温脾散治脾胃虧損腹脇虚脹乳食不進困倦
無力訶子肉人參(各七錢)白术木香桔梗
茯苓藿香陳皮黃耆(各五錢)甘草(炙二錢半)
右每服二三錢薑棗水煎
沉香煎治脾氣冷積乳香沉香丁香杏仁
(炒)百草霜木香(各一錢)肉豆蔲(一箇煨)巴豆(十四粒出油如)
(霜)
右為末酒煮蠟和丸菉豆大每服三五丸淡生薑湯
送下應患肚痛不止服之效常服以通為度
三因肥兒丸治小兒病多因缺乳喫食太早所致或
因久患藏府胃虚蟲動日漸羸瘦腹大不能行髮豎
發熱無精神黃連神麯(各一兩)麥芽(炒半兩)木香(二錢)
㯽榔(三箇不見火)使君子肉豆蔲(麫裹煨各半兩)
右為末糊為丸如桐子大每服三二十丸量兒加減
熟水吞下
六神丸治如前證丁香木香肉豆蔲(用麫裹煨各五)
(錢)訶子(煨去核半兩)使君子蘆薈(研各一兩)
右為末以棗肉和丸如麻子大每服五丸至七丸温
米飲下食前
治小兒疳病或腹大胡黃連(二錢去果積)阿魏(一兩半去肉積)神
麯(二錢去食積)黃連(二錢去熱積)麝香(四粒通竅)
右為末每服十二粒白术湯下
褐丸子治疳腫脹蘿蔔子(一兩微炒)陳皮青皮㯽
榔五靈脂蓬术(煨)黑牽牛(取淨末半生半炒)赤茯苓
(各半兩)木香(二錢半)
右為末麫糊丸菉豆大每服十五丸紫蘇葉或白湯
下
五疳保童丸治五種疳疾五倍子(生)青黛夜明
砂(布裹洗)苦楝根皮蘆薈熊膽(研入)黃連(去毛)龍胆
草(生用)乾蟾(酥炙去皮骨)麝香(研入)蕪荑(取仁)蟬退(去土各等分)
右末用粟米糊為丸麻子大一歲兒二十丸飯飲下
二三服
幼科有丁奚哺露無辜等名其證腹大頸小黃瘦皆疳
脹之異名也輕則為此重則為彼耳今仍舊别立門於
疳後
楊氏塌氣散治小兒腹脹氣喘體腫面浮陳米(一合)
(炒黃)青皮(去穰巴豆二十一粒炒黃色去巴豆)甘草(炙各半兩)黑牽牛(二錢半半)
(生半炒)肉豆蔲(二箇煨香)
右末半錢米飲調下加㯽榔一箇
塌氣丸治小兒疳氣腹脹喘急并面浮腫丁香
胡椒(炒各五錢)蘿蔔子(炒)白牽牛(各七錢半)
右為末麫糊丸小豆大三歲三十丸米湯下
塌氣散治小兒腹脹氣粗并疳疾相攻面目浮腫
木香(一錢)青皮(半兩)巴豆(三十粒同炒豆黃色去巴豆)
右為末三歲半錢米湯下食前連進即效
分氣飲治小兒腫脹作喘氣短而急桔梗赤茯
苓陳皮桑白皮大腹皮枳殼(炒)半夏(麯)
真蘇子(微炒)紫蘇甘草(炙各二錢)草果仁(一錢)
右剉散每服一錢半薑棗煎服
三稜煎丸治嬰孩食傷生冷甜膩毒熱等物脾胃積
滯久不尅化令兒肚熱脚冷痞癖寒熱及療癥瘕中
脘不和膨脹上膈氣壅心腹不得宣通所以作疾此
藥温良但是諸積滯食不化並宜與服京三稜(成塊)
(煮)蓬术(並炮各半兩)芫花(二錢半醋浸炒)鼈甲(去裙米醋炙焦半兩)淡豆
䜴(二錢)巴豆(二十一粒去殼)川當歸(半兩)杏仁(去皮尖二錢半炒令赤)
右前四味一處以米醋一碗煮令乾仍用炒起更細
剉焙為末次入當歸末杏仁巴豆淡豆豉和勻水煮
麫糊為丸麻子大每服二十丸薑湯下大小加減服
之
三稜丸治小兒停積腹脇脹滿乾噦惡心全不入食
三稜(煨)木香神麯(炒)陳皮(去白)半夏(薑汁製各一兩)丁香
官桂(各半兩)
右為末麯糊丸如黃米大二十丸乳食後温生薑湯
下
阿魏丸治小兒食積腹如蜘蛛狀肚痛小便白濁
阿魏(醋浸一宿研如泥)黃連(炒)連翹(各半兩)花碱(研如粉三錢)山
查肉(一兩)半夏(皂角水浸一宿一兩)
右為末炒神麯糊丸如蔔子大每服二十丸空心米
飲下喫果子多者加胡黃連米食多者加神麯山查
肉食多者加阿魏
又阿魏丸阿魏(一兩)黃連(酒煮六兩)
右為末醋浸阿魏一宿研如泥湯浸蒸餅丸如元氣
不足加人參
小阿魏丸山查肉(三兩)石碱(三錢)半夏(一兩)
右為末阿魏半兩醋浸糊丸白湯下
眞珠天麻丸治急驚風請量用之以通為度此方仍
治吊腸鎻肚撮口至妙丸如麻子大初生患者三日
三丸五日五丸七日七丸加青黛名青黛丸天南
星(炮)天麻白附子(炮各二錢半)膩粉(半錢)巴霜(一字)蕪荑
(炒)全蝎滑石(各一錢半)
右為末煮細麫糊丸如麻子大每服一歲五丸二歲
十丸大小加減薄荷湯點茶清送下
大茱連丸治小兒飲食過度胸膈膨脹上下氣不宣
通鬱滯迷悶情思少樂大則作喘飲食不化作渴煩
躁坐卧不任肢體倦怠腹脇疼痛蓬术京三稜
(各二錢半醋煮)乾薑(炮)青皮陳皮(去白)木香丁香(各三錢)
巴豆(二十一粒去膜心出油)綠細小茱萸(二錢)
右為末醋糊丸麻子大每服七丸至十丸大者加服
生薑棗子湯下
下蟲丸治蛔疳諸蟲苦楝根皮(酒浸焙)綠色貫衆
木香桃仁(浸去皮焙)蕪荑(焙)雞心㯽榔(各一錢)鶴蝨(炒)
輕粉(各半錢)乾蝦䗫(炙焦三錢)史君子(伍十箇煨取肉用)
右為末飛醋糊丸麻子大每服二十丸天明清肉汁
下内加當歸川連各二錢半治脊疳兼疳勞
遇仙丹治諸蟲取諸積牽牛(三斤)大腹子(二斤)錫灰(炙乾)
(為末)大黃(四兩)雷丸(四兩)青木香鶴蝨乾漆(各二兩)皂
角(四條)
右後四味煎水用粟米煮粥初用牽牛末次用大腹
末三用錫灰四用大黃五用雷丸六用青木香和劑
丸如梧桐子大每服五七九丸用薑湯熟水送下
此藥專治男子婦人積蟲氣塊五勞七傷赤白痢疾
便血注下皮黃水腫十般氣十一般惡䖝又進飲食
除病悅顔色不與他藥相反四季可服細末三四錢
量大小加減服時不喫晩飯三更用茶清下次早桶
子内蟲積及粒米盡方可洗面温粥補之傷寒孕婦
不可服
東垣治脹不犯上下二焦用素問中滿者寫之於内之
法實者分氣消積虚者升陽滋血治者當師其意而活
用之勝前所用排擊諸方遠矣
中滿分消丸黃連枳實厚朴(各五錢)乾薑薑黃
豬苓砂仁澤瀉茯苓(各三分)陳皮白术
(各一分)半夏(四分)黃芩(一兩二錢)甘草(一分)
右為細末蒸餅為丸如黍米大每服三十丸温酒送
下
消痞丸快利之劑黃連(半兩)枳實黃芩甘草
人參(各三錢)厚朴(七分)乾薑(四分)橘皮(一錢)薑黃(五分)
右為細末蒸餅為丸如黍米大每服三十丸隨乳下
丹腹脹蘿蔔子蘇梗乾葛陳皮(各等分)甘草(減半)
如食減加白术煎服
升陽滋血湯二月間一小兒未滿百日病腹脹不大
便二日便瘦弱遍身黃色宜升陽氣滋血和血補血
利大便蝎稍(二分)神麯(三分)厚朴當歸(各一錢)桃仁(十箇)
升麻(三分)
右作一服水一盞煎至半盞去查食前服
麻黃升麻湯治小兒面色痿黃腹脹食不下正月四
月小兒服之神效麻黃(二分)桂枝杏仁吳茱萸
草豆蔲厚朴麯末羌活白茯苓升
麻根蒼术澤瀉豬苓陳皮黃檗(各一分)
柴胡根白术青皮黃連(各五分)
右㕮咀作一服水一大盞煎七分去查食前熱服
水腫
演山腫脹二證此由虚中有積久患失治日漸傳變證
候多端隨輕重察盛衰審表裏以主治先固其本後正
其標斯無恙矣錢腫病腎熱傳於膀胱熱盛逆於脾
胃脾虚而不能制腎水反尅脾土脾隨水行脾主四肢
故流走而身面皆腫也若加喘者重也何以然腎水勝
而尅退脾土反勝心火心又勝肺肺為心尅故喘或問
曰心刑肺肺本見虛今何喘實曰此有二一者肺大喘
此五臟逆二者腎水氣上行傍侵於肺故令大喘此皆
難治
曾氏治法原腫病之由標本之疾腎主元氣天一之
水生焉肺主冲化地四之金屬焉腎為本而肺為標皆
至陰以積水其為病也腎者胃之關鍵關鍵不利樞機
不轉水乃不行滲於脉絡皮膚而為浮腫當推䆒内外
所因而為施治兒大者憑脉以明虚實古方有十種論
證短氣不得卧為心水兩脇緊痛為肝水大便鴨溏為
肺水四肢苦重為脾水腰痛足冷為腎水口苦咽乾為
膽水乍虚乍實為大腸水腹急肢瘦為膀胱水小便閉
澀為胃水小腹急滿為小腸水然脉浮為風為虚沉伏
為水病沉則脉絡虚伏則小便難即為正水脾脉虚大
多作脾腫因循不治乃成水腫蓋脾屬土喜燥而惡濕
常感濕氣濕喜傷脾血化為水土敗不能制水則停蓄
不行留滯皮膚故作浮腫初得病時見眼胞早晨浮突
至午後稍消以羌活散(赤白痢)疎解次醒脾散(慢驚)主之及
間投南星腹皮散其脾冷困則燥以草果縮砂之類然
此證夏與秋冬治之頗易惟春不然蓋四時之水無如
春水泛溢兼肝木旺而脾土受尅不能受水所以難療
進退不常須徐徐調理取效若脾熱而困又以熱藥
燥之雖火能生土亦可勝水奈何燥之太過土不敵火
則熱愈甚而不食發熱煩渴醫者又進之以燥劑由此
而面目轉浮致脾敗而手足背皆腫蓋手足背與臍凸
即脾之外候有未經發表遽用下藥以瀉之則一瀉而
腫消乃曰得瀉之力殊不知脾愈瀉而愈虚不逾旬月
其腫如初此世人只知瀉腫為最而不求其十補勿一
瀉之論法當隨四時用藥解表通利小便春以七寶散
(傷寒)加麻黃桂枝赤茯苓水薑葱煎服夏以五苓散(驚)
加麻黃車前子薏苡仁秋以清肺飲(嗽)加羌活細辛商
陸冬以冲和飲(傷寒)加白术生川烏赤小豆已上三藥
並用水薑葱煎次投滋潤救脾導水湯劑滲泄之乃為
良法更以香陸胃苓丸赤蒼飲頓服自然獲安蓋内經
云開鬼門(發汗)潔淨府(利小便)平治權衡以平為期此之
謂也有初中便覺痰嗽氣喘小水不通正屬肺腎所
主先服解表散(咳𠻳)次以三白散為治餘證輕者投商陸
丸故經曰其高者因而越之即湧吐之義也下者引而
竭之即滲泄之義也凡得此病非一朝一夕之故不可
以孟浪之藥求其速效以致虚脫如愈後再感外風滿
面虚浮用排風湯(驚癰鶴膝)和解仍服前救脾湯劑免致反
復飲食之忌惟鹽醬虀鮓濕麫皆味鹹能溢水者併其
他生冷毒物亦宜戒之重則半載輕則三月須脾胃平
復腫消氣實然後於飲食中旋以燒鹽少投則其疾自
不再作故劉氏曰治腫非易補養尤難所忌者切須詳
審有經久不消者下濬川丸即效
南星腹皮散主腫疾欲愈未愈之間脾胃虚慢氣促
痰喘腹脹胸滿飲減精神困小便不利面色痿黃
南星(製一兩)大腹皮(淨洗焙乾)生薑皮陳皮(去白)桑白皮
(剉炒)甘草扁豆(炒去殼各半兩)青皮(去白五錢)
右碎每服二錢水一盞薑二片煎七分無時温服
香陸胃苓丸治腫疾日久不愈此藥大能實脾導水
多服取效丁香(去梗)商陸赤小豆陳皮(去白)甘草
(炙各二兩)蒼术(米泔水浸一宿去粗皮濾乾剉片炒微黃色)澤瀉(去粗皮各二兩半)
赤茯苓(去皮)白术(各一兩半)肉桂(去粗皮一兩)厚朴(去粗皮用生薑汁炙)
(令香熟二兩)豬苓(去皮)
右除丁香肉桂不過火餘藥剉焙同二味為末用麫
微炒水浸透煮糊丸菉豆大每服三十丸至五十丸
或七十七丸空心温湯下兒小者丸作粟穀大吞服
之粒數引子並如前法
赤蒼飲主脾胃因虚受濕面貌浮黃或遍身作腫飲
食減少氣不升降小便赤色肚膨脹咳嗽有痰及腫
嘗服神效加草果仁炮過水薑棗煎投赤茯苓(去皮)
蒼术(去粗皮米泔水浸一宿濾乾剉片炒微黃各一兩半)枳殼(製一兩)藿香(和根)
半夏(湯煮透剉焙乾)淨香附紫蘇(和梗)厚朴(去粗皮薑汁炙香熟)陳
皮(去白各七錢半)甘草(炙一兩二錢)
右剉每服二錢水一盞生薑二片煎七分無時温服
三白散解初中腫疾四肢膚囊浮脹大小便不利皆
因膀胱藴熱風濕相乘白牽牛(半生半炒杵碎)桑白皮(剉炒)
白术木通(去皮節)陳皮(去白)甘草(各半兩)
右碎每服二錢水一盞煎七分無時服
商陸丸治水腫小便不通勿拘遠近商陸(一兩)淨黃
連(半兩)
右焙為末薑汁煮麫糊丸菉豆大每服三十丸至五
十丸用温紫蘇熟水空心下或温葱湯
濬川丸治水腫及單腹滿脹氣促食減遍身面浮
大戟芫花(醋炒)沉香檀香南木香㯽榔
蓬莪术大腹皮(洗焙乾)桑白皮(剉炒各半兩)黑白牽牛
(晒研取生末一兩)巴豆(去殼膜心存油三十五粒)
右除牽牛末巴豆外前九味内有沉香檀香木香㯽
榔不過火餘五味焙乾同沉香等為末就加牽牛未
和勻巴豆碎切在乳鉢内極細杵入前藥末同再杵
勻水煮麫糊丸麻仁大每服十七丸濃煎葱湯候温
五更初空心下去水未盡停一日減用十三丸次減
作九丸再減至七丸湯使下法如前證退即止仍投
南星腹皮散如單腹腫甚能飲食氣壯者加甘遂末
同丸取效仍忌有甘草藥餌相反
演山翁治法受濕腫(脚手面目虚浮)食毒氣腫(腹肚腎蠱脹急)
傷寒虚氣入腹腫瀉痢虚氣入腹腫此四種所患
病不相同皆由虚得之受濕謂脾胃受濕冷久不尅化
氣浮四肢頭面皆腫食毒氣由脾胃傷之冷積毒氣停
留胃脘致虚入腹作腫傷寒由下之太早乘虚入腹作
腫瀉痢之久脾氣亦虚是以致腫以上宜平調胃氣補
臟充實方可去腫先服四味理中無減半乾薑加白术
桑白皮同煎傷寒虚腫加枳實作喘加淡豆䜴瀉痢虚
腫服正氣調胃胃氣既壯以救生丹利之其腫即退再
調補臟腑用觀音散即平復矣
氣虚腫(亦名氣蠱)血虛腫(亦名血蠱)榮衛俱虚腫(亦名氣血蠱)
小兒所患腫脹一門最為要急前人少有䆒竟然腫脹
之作皆由榮衛不順臟腑怯弱壅滯三焦流注百脉表
裏俱虚邪正相亂所以致受四大浮盛腹肚脹滿多由
食毒得之飲食得之癥傷得之飢飽得之積久不化故
成斯病病由虚得或則妄亂通下因虚致虚根不得去
疾加已盛是謂壞證危候智者怯而為辭庸者暴以攻
擊二醫不同誠屬難治智者商之良者審之疑者塌之
(疑其病盛不可利只與塌其氣)明者調之(正荣衛也)先調榮衛之順次服分
氣飲子以散其滯斯病去矣
榮衛飲子調補嬰孩氣血俱虚榮衛不順四肢頭面
手足俱浮腫以至喘急者並宜服之川當歸熟
乾地黃(淨洗)人參白茯苓川芎白术甘草
(炙)白芍藥枳殼(炒别製)黃耆(蜜炙)陳皮
右件等分㕮咀每服二錢七水一小盞煎至半盞去
滓通口不拘時候
議曰榮者血温流行於脉衛者氣順調和於絡是故
榮行脉中衛行脉外陰陽相安循環無止自幼至長
不離呼吸無少滯礙其脉方調其氣乃順呼吸之間
脉不應息氣有違滯流注經絡隱伏臟腑百病皆由
兹始此方最良雖皃幼小並可與服以壯其根使血
榮氣衛順且和矣腑寒臟虚温且壯矣盈虧自然而
平怯弱自然而正隂陽調均氣脉充實何病之有
分氣飲子調理小兒腫脹作喘氣短促急坐卧不任
四體浮腫飲食嘔逆神困喜睡五味子桔梗
白茯苓甘草(炙)陳橘皮桑白皮草果(去殼)大
腹皮白术枳殼(去穰切炒)川當歸紫蘇蘇子
半夏麯
右等分㕮咀每服二大錢七水一小盞生薑二小片
棗子半箇煎至半盞去滓通口不拘時候兼入味理
中丸煎服以上宜用救生丹通利
議曰清濁無混邪正不干上焦得之清涼下部受之
温煖氣滯則少升降血虚則多流注雖是乳子呼吸
一息其脉之至徐徐應指不違其數者亦同大人流
行但隨小大受之短淺而已若也留滯其脉遲數即
太過不及而病生焉善療治者鬱則分之逆則順之
停則利之滯則降之調理之法先宜順氣大抵嬰孩
順氣即易治此方分氣與分水穀之分者不同明者
察之
大效神功救生丹治小兒氣虚喘息四肢浮腫肚腹
脹急衝滿脇肋乍熱乍寒或瀉或祕皆由久停虚積
荣衛不順宜用推去其惡毒之氣雄黃(另研)朱砂(各一)
(分)巴豆(二十一粒去殼)乾薑(二錢)
右件用米醋一盞以巴薑就煮令乾去薑不用將巴
出油和雄朱研勻雪糕搜丸如麻子大每一歲三丸
並用酒浸赤芍藥以少許送下
薛氏治法經曰至隂者腎水也少陰者冬脉也其本
在腎其末在肺皆積水也又曰腎者胃之關也關門不
利故聚水而從其類也上下溢於皮膚故胕腫腹大上
為喘呼不得卧者標本俱病也丹溪云惟腎虚不能行
水脾虚不能制水胃與脾合又胃為水穀之海因虚而
不能傳化腎水泛濫反得以浸漬脾土於是三焦停滯
經絡壅塞水滲於皮膚注於肌肉而發腫也其狀目胞
上下微起肢體重着喘咳怔忡股間清冷小便澀黃皮
薄而光手按成窟舉手即滿是也古方有十種論證又
有濕氣毒氣傷寒後瀉痢後氣血虛者之五種及疳氣
癥積鎻肚胸膈作膨蛔氣虛冷積者之七脹亦當詳之
其受濕氣者由脾胃之氣敦阜四肢頭面皆腫也食毒
者脾傷積毒停留於胃也傷寒下早者邪氣乘虛而入
也瀉痢後者脾氣虚也皆宜先調胃氣次可治腫其患
七脹皆由血氣不足臟腑怯弱表裏俱虚邪正相亂以
致四肢浮腫腹肚膨滿亦當先調荣衛分别陰陽治法
宜補中行濕利小便凡有熱者水氣在表也可汗之身
無熱者水氣在裏也宜下之腰已上腫宜利小便腰已
下腫宜發汗此仲景之法也若遍身腫煩渴小便赤澀
大便祕結此屬陽水遍身腫不渴大便溏泄小便清利
此屬隂水陽水兼陽證者脉必浮數陰水兼陰證者脉
必沉遲氣若陷下宜用二陳加升提之藥如腹脹少加
木香調之若朝寬暮急屬隂虛朝用四物湯加參术夕
用加減腎氣丸朝急暮寬屬陽虚朝用六君子湯夕用
加減腎氣丸朝暮皆急陰陽俱虚也用八珍湯主之真
陽虚者朝用八味地黃丸夕用補中益氣湯若肚腹痞
滿肢體腫脹手足並冷飲食難化或大便泄瀉呼吸氣
冷者此真陽衰敗脾肺腎虚寒不能司攝而水泛行也
急用加減腎氣丸否則不治惟調補脾土多有生者
金匱加減腎氣丸熟地黃(八兩)乾山藥山茱萸(各四兩)
澤瀉白茯苓牡丹皮(各三兩)肉桂附子(炮)車
前子(炒)牛膝(酒微炒各一兩)
右各另為末米糊丸小豆大每服三四十丸空心食
前白湯下
附雜方
丹白文舉兒五歲身面皆腫尿多山梔(炒)桑皮(炒各一錢)
黃芩(二錢半)白术蘇梗(各一錢半)
右㕮咀作三貼水一盞半煎至半盞食前温服
湯退腫散氣方赤小豆陳皮蘿蔔子甘草(炙各)
(半兩)木香(炮七分)
右為粗末薑棗煎服大小加減
又方白术(炒)木香(炮)甘草(炙)茴香(炒)青皮(各半兩巴豆三十粒)
(去膜同青皮炒去巴豆不用)
右為末米飲調下
又方用錢氏益黃散加木香去丁香加蘿蔔子去訶
子為末大小加減米飲調下
證治凖繩卷九十一
