證治準繩卷三十七
明王肯堂撰
類方
七竅門
齒
清胃散治因服補胃熱藥致上下牙疼痛不可忍牽
引頭腦滿面發熱大痛陽明之别絡入腦喜寒惡熱
乃手陽明經中熱盛而作其齒喜冷惡熱
生地黃(三分酒洗)升麻(一錢)牡丹皮(半錢)當歸身(三分)揀黃連
(三分如連不好更加二分夏倍之)
右五味同為細末水煎至一半去滓候冷細呷之
承氣湯(見大便不通)調胃承氣湯(見發熱)越鞠丸(見鬱)
補中益氣丸(見勞倦)歸脾湯(見健忘)六味丸
還少丹八味丸(俱見虚勞)
獨活散治風毒牙痛或牙齦腫痛
獨活羌活川芎防風(各五分)細辛荆芥
薄荷生地黃(各二錢)
右每服三五錢水煎漱嚥
茵蔯散治牙齒疼痛外面赤腫疼痛及去骨槽風熱
茵蔯連翹半夏荆芥穗麻黃升麻
黃芩牡丹皮射干羌活獨活大黃(炮)
薄荷殭蠶(各二錢半)細辛(半兩)牽牛(一兩)
右為細末每服三錢水一盞先煎湯熟下藥末攪一
攪急瀉出食後連滓熱服
羌活附子湯(東垣)治冬月太犯犯腦令人腦齒連痛名曰
腦風為害甚速非此莫救
麻黃(去節)黑附子(炮各三分)羌活蒼术(各五分)黃茋(一分)
防風甘草升麻白殭蠶(炒去絲)黃檗白芷
(各三分)佛耳草(有寒嗽者用之如無不用)
右水煎服
消風散(見頭痛)
羌活散(東垣)
麻黃(去根節)白芷(各三錢)羌活根(一錢半)防風根(三根)藁本
當歸身(各三分)細辛根柴胡根升麻蒼术(各五)
(分)羊脛骨灰(二錢半)草荳蔲桂枝(各一錢)
右為細末先用温水漱口淨後搽之其痛立止
麻黃散(東垣)
麻黃根(不去節)羊脛骨灰龍膽草(酒洗)生地黃(各二錢)
羌活(一錢半)防風藁本升麻黃連草荳蔲
(各一錢)當歸身熟地黃(各六分)細辛根(少許)
右極細末依前搽之
細辛散(東垣)治寒邪風邪犯腦痛齒亦痛
麻黃(去節三錢)桂枝羊脛骨灰(各二錢半)羌活草荳蔲
(各一錢半)柴胡升麻防風白芷藁本當歸
身(各五分)細辛(三分)
右為細末先漱後擦之神效
白芷散(東垣)治大寒犯腦牙齒疼痛
麻黃(去節)草荳蔲(各一錢半)黃茋桂枝(各二錢半)吳茱萸
白芷(各四分)藁本(三分)羌活(八分)當歸身熟地黃(各五分)
升麻(一錢)
右為細末先用水漱洗以藥擦之
蝎稍散(東垣)治大寒犯腦牙疼
麻黃(去節一錢半)當歸身柴胡白芷(各二分)桂枝
升麻防風藁本黃茋(各叁分)羌活(五分)羊脛骨
灰(二錢半)草豆蔲(皮一錢)蝎稍(少許)
右為末用法如前
牢牙地黃散(東垣)治牙疼及腦寒病
麻黃黃連羊脛骨灰升麻(一錢半)草豆蔲(皮錢)
(二分)吳茱萸(八分)益智仁當歸身(各四分)藁本(二分)防己
生地黃人參熟地黃羌活(各三分)黃茋白
芷(各五分)
右為末先潄口淨擦患處
獨活散治風毒攻蛀齒斷腫痛
羌活防風川芎獨活石膏荆芥升
麻生地黃乾葛細辛白芷黃苓甘
草赤芍藥
右薄荷煎服
金沸草散(見欬𠻳)
當歸龍膽散治寒熱牙疼
升麻麻黃生地黃當歸稍白芷草荳
蔲羊脛骨灰草龍膽黃連(各等分)
右為末擦之
益智木律散(丹溪)治寒熱牙痛
草豆蔲(二錢二分)益智仁當歸身熱地黃羊脛
骨灰(各五分)木律(二分)升麻(一錢半)黃連(四分)
右細末擦之如寒牙疼去木律
草豆蔲散(丹溪)治寒多熱少牙齒疼痛
草豆蔲(一錢二分)黃連升麻(各二錢半)細辛葉防風(各二)
(分)熟地黃羊脛骨灰(各五丫分)歸身(六分)
右為細末痛處擦之
麝香散治熱多寒少牙露齗肉脱血出齒動欲落大
作疼痛妨食
麝香(少許)升麻(一錢)黃連草荳蔲(各一錢半)熟地黃麻
黃(各一分)益智仁(二分半)羊脛骨灰(二錢)人生生地黃
當歸漢防己(酒製各三分)
右為細末每用少許擦牙疼處噙良久有涎吐去
立效散(東垣)治牙齒痛不可忍及頭腦項背痛微惡寒飲
大惡熱飲其脉上中下三部陽虛隂盛是五藏内盛
六府陽道微脉微小小便滑數
防風(一錢)升麻(七分)炙甘草(三分)細辛(二分)草龍膽(酒洗四分)
水一盞煎至五分去滓以匙抄在口中渫痛處少時
立止如多惡熱飲更加草龍膽一錢如更惡風作痛
加草荳蔲黃連各五分勿加龍膽隨寒熱多少臨時
加減
升麻散治上爿牙疼
細辛(倍)黃檗知母防己黃連升麻白
芷蔓荆子牛蒡子薄荷
右末薄荷湯調服及搽牙齗或煎服亦可
白芷散治下爿牙痛
白芷防風連翹石膏(煅)荆芥赤芍藥
升麻(倍)薄荷
右件為細末薄荷湯調服及搽牙齗或煎服亦可
神功丸(東垣)
蘭香葉(如無霍香代之)當歸身木香(各一錢)升麻(二錢)生地
黃(酒洗)生甘草(各三錢)黃連(去鬚揀淨酒洗炒)縮砂仁(各五錢)
右同為細末湯浸蒸餅為丸如菉荳大每服一百丸
或加至二百丸止白湯下食遠服兼治血痢及血崩
血下不止血下褐色或紫色異色及腸欲下血空心
服米湯下其脈洪大而緩者及治麻木厥氣上衝逆
氣上行妄聞妄見者
牢牙散(東垣)治牙齗肉綻有根牙疳腫痛動搖欲落牙
齒不長牙黃口臭
升麻羌活羊脛骨灰(各一兩)草龍膽(酒洗一兩五錢)
右為細末以紗羅子羅骨灰作微塵末和勻卧時貼
在牙齗上(升麻古本作四兩亦一兩也)
安腎丸(見喘)良方於本方内去肉桂茯苓二味餘藥等分
統旨無肉桂川鳥桃仁蓽薢白术有杜仲兔絲子
八味丸還少丹(並見虚勞)黑錫丹(見諸逆衝上)嘉禾散(見反胃)
牢牙散治牙無力不能嚼物
升麻(三錢)生地黃石膏(各一錢)白茯苓玄參(各五分)
羊脛骨灰梧桐律(各三錢)黃連(一錢三分)麝香(少許另研)
右為細末研勻每用少許臨卧擦牙復以温水漱去
塞耳雄黃定痛膏
大蒜(二枚)細辛(去苗)盆硝(另研各二錢)雄黃(另研一錢)猪牙皂角
(四錠)
右為細末同大蒜一處搗為膏丸如梧桐子大每用
一丸將綿子裹藥左邊牙疼放在左耳右邊牙疼放
在右耳良久痛止一丸可治數人
透關散
蜈蚣頭蝎稍(去毒)草烏尖(如麥粒大者)川烏底(如錢薄者各七)
(枚)雄黃(如麥大七粒另研)胡椒(七粒)
右細末用紙撚子蘸醋點藥少許於火上炙乾塞兩
耳内閉口少時即效
刷牙牢牛散去風冷蛀齲宣露用之甚效
槐枝柳枝(各長四寸四十九枝)皂角(不蛀者七莖)鹽(四十文重)
右同入磁瓶内黃泥固濟糠火燒一夜候冷取出研
細用如常法
白牙散
升麻(一錢)羊脛骨灰(二錢)白芷(七分)石膏(一錢半)麝香(少許)
右為細末先用温水潄口擦之妙
麝香刷牙散
麝香(一分)升麻(一錢)黃連(二錢)白芷羊脛骨灰草
荳蔲(各三錢半)當歸身防己(酒浸)人參(各三分)生地黃
熟地黃(各二分没)石子(三枚)五倍子(一個)
右為細末用如前法
刷牙方
羊脛骨灰(一兩)升麻(一錢)黃連(一錢)
右為末擦之
長春牢牙散烏髭鬚去牙風
川芎砂仁香附子百藥煎丁香升麻
細辛青鹽五倍子白茯苓金絲礬白
蒺藜檀香甘松破故紙(各半兩)石膏(二兩)没石
子訶子(去核各九個)膽礬(三錢)麝香(半錢)
右為細末研勻早晚刷牙次以温水潄口吐出
沉香散堅固牙齒榮養髭髮
沉香訶子皮青鹽青黛(研各二錢)白檀母丁
香(各一錢半)當歸香附子(炒去毛)細辛(去苗各半兩)荷葉灰
乳香(研各一錢)苦練子(破四片炒半兩)龍腦(另研)麝香(另研各半錢)
酸石橊皮(二兩半)
右為細末每用半錢如常刷牙温水刷潄了早晚二
次
硃砂散揩牙令白淨
硃砂(細研)茅香藿香丁皮香附甘松白
芷升麻黃丹(各一兩)石膏(四兩)寒水石(八兩)猪牙皂
角(二兩)白檀零陵香(各半兩)
右為細末研勻每用揩齒甚佳
妙應散牢牙疎風理氣烏鬚髮
人參細辛(去苗)白茯苓香附子(炒去毛)川芎白
蒺藜(炒去角)砂仁(各半兩)百藥煎白芷石膏(煨)
龍骨(研各六錢)麝香(另研少許)
右為細末早晨臨卧温水刷潄之
齲蛀桃仁承氣湯(見畜血)
動搖地黃丸
白茯苓(去皮)人參山芋(各四兩)枸杞根(三兩)生地黃(五斤)
(取汁)白蜜(一斤)酥(少許)
右將前四味為末以好酒一斗煎至三升去滓入地
黃汁白蜜酥同煎至可丸如丸如小荳大每服二十
丸用温酒送下一日三服漸加至五服
甘露飲(和劑)治丈夫婦人小兒胃中客熱牙宣口氣齒齗
腫爛時出膿血目瞼垂重常欲合閉或即饑煩不欲
飲食及赤目腫痛不任涼藥口舌生瘡咽喉腫痛瘡
疹已發未發皆可服之又療脾胃受濕瘀熱在裏或
醉飽房勞濕熱相博致生蛆病身面皆黃肢體微腫
胸滿氣短大便不調小便黃澀或時身熱並皆治之
枇杷葉(刷去毛)熟地黃(去土)天門冬(去心焙)枳殼(去穣麩炒)山
茵蔯(去梗)生乾地黃麥門冬(去心焙)石斛(去蘆)炙甘草
黃芩
右等分為末每服二錢水一盞煎至七分去滓温服
食後臨卧小兒一服分兩服仍量歲數加減與之
五靈膏治牙齒動搖
五靈脂(半兩)松脂黃臘(各一兩)黃丹(二錢半)蟾酥(半字)
右於磁器中以慢火熬成膏用白熟絹上攤候冷剪
作片子每夜貼於齗上有津即吐悞嚥不妨此藥臨
卧時用一次於惡硬物底一箇牙根兒下裏外貼之
亦不甚悶若是牙兒堅固自然得力不惡硬物也
治牙動搖疼痛
五倍子白茯苓細辛(各五錢)青鹽(三錢)
右為細末早晩刷牙久有大效
宣牙膏治牙齒動搖不牢疼痛不止
定粉龍骨(各二錢半)麝香(一字)黃臘(一兩)
右為細末研勻將黃蠟熔化和藥放冷取出熨斗燒
熱鋪之用藥攤之勻薄每用剪作紙條兒臨卧於齒
患處齒齗間封貼一宿至次日早晨取出藥每夜用
之如此半月消牙齒腫悶坐生齗肉治疳去去風邪
牢牙齒大有神效
五倍子散治牙齒搖及外物所傷諸藥不效欲落者
川五倍子乾地龍(去土微炒各一兩)
右為細末先用生薑楷牙根後以藥末傅之五日内
不得咬硬物如齒初折落時熱貼齒槽中貼藥齒中
即牢如故
治牙齒動搖髭髮赤黃一服髭黑牙牢
生薑(半斤取汁)地黃(一斤洗淨研細取自然汁仍畱滓)
右以不蛀皂角十莖刮去黑皮弦將前藥汁蘸皂角
慢火炙乾再蘸再炙用藥盡為度并前藥滓同入磁
瓶内用火煅存性為末牙齒動搖用藥擦牙齗上如
髭黃以鐵器盛藥末三錢湯調過三日後將藥汁蘸
擦髭髮臨卧時用次早已黑色三夜三次用其黑如
漆甚妙
治齒根動欲脱落
右用生地黃綿裹著齒上咂之又㕮咀以汁漬齒根
日四五夜著之并嚥汁十日大佳如齒挺出嚼之亦
可
土蒺藜治牙齒疼痛齗腫搖動及打動牙齒
右用土蒺藜去角生用不以多少為麤末每服五錢
以淡漿水半椀煎七八沸去滓入鹽末一捻帶熱時
時漱之别無所忌或用根燒灰貼動牙即牢
治牙齒動搖
右用黑鉛半斤大鍋内熔成汁旋入桑條灰柳木搥
研令沙以熟絹羅為末每日早晨如常揩牙後用温
水潄在盂内以水洗眼能明目烏髭髮及治諸般眼
疾
麝香礬雄治大人小兒牙齒動搖齗□宣露骨槽風
毒宣蝕潰爛不能下食
麝香龍骨膽礬雄黃
右為細末每用一字鵝毛蘸藥掃患處又用三錢以
水七分煎至五分熱呷滿口候冷吐去或每日揩牙
温水漱之
熟銅末散治牙齒非時脱落令牢定
熱銅末(一兩)當歸細辛地骨皮防風(各二錢半)
右為細末硏如粉每用塗藥在患處以蠟紙封之日
夜二三度三五日牢定一日忌嚼硬物
露蜂房散治牙齒不生及齒風痛
露蜂房(炙)荆芥川椒(去目及合口者炒出汗)地骨皮松
節青鹽白礬(枯各一兩)
右為細末每用半錢綿裹於患處咬之有涎吐之
川升麻散治牙齒不生齒風宣露
川升麻白附子(炮各一兩)
右為細末硏勻於八月内取生地黃四斤洗去土絞
取汁二大盞即下藥攪令勻放磁器中每用以柳梢
綿裹一頭點藥炙令熱烙齒根下縫中更塗膏少許
即騐
唇
濟隂地黃丸治隂虛火燥唇裂如繭
五味子熟地黃(自製杵膏)麥門冬當歸肉蓯蓉
山茱萸(去核)乾山藥枸杞子甘州菊花巴戟
肉(各等分)
右為末煉蜜丸如桐子大每服七八十丸空心食前
白湯送下
柴胡消肝散
柴胡黃芩(炒各二錢)黃連(炒)山梔(炒各七分)當歸(一錢)川芎
(六分)生地黃(一錢)升麻(八分)牡丹皮(一錢)甘草(三分)
右水煎服若脾胃弱去芩連加白术茯苓
清胃散(見齒)歸脾湯(見健忘)補中益氣湯(見勞倦)
羌活散
羌活茯苓薏苡仁(各等分)
右每服三五錢水煎入竹瀝一匙服
瀉黃飲子治風熱在於脾經唇燥裂無色
白芷升麻枳殼(麩炒)黃芩防風(各一錢半)半夏(薑湯)
(泡七次一錢)石斛(一錢二分)甘草(七分)
水二鍾薑三片煎八分食後服
五福化毒丹治唇舌腫破生瘡煩渴
玄參(洗焙)桔梗(各二兩)人參(半兩)茯苓(一兩半)馬牙硝(風化)青
黛(各一兩)麝香(一字)甘草(七錢半焙)
右為細末硏勻煉蜜為丸如皂角子大以金銀箔各
四十片為衣每服一二丸薄荷湯化下如口臭以生
地黃汁化下食遠服
白燈散治緊唇
右纏白布作大燈炷如指安斧刃燃熱令刃汗出拭
取傅唇上日三二度
獨活散治唇上生惡核腫由脾胃熱壅滯
獨活升麻桑寄生犀角屑沉香連翹
漢防己大黃(炒各七錢半)炙甘草(半兩)
每服三錢水一中盞煎至六分去查不拘時温服
升麻飲治脾胃有熱風冷相乘唇腫生核疼痛
升麻前胡犀角薏苡仁炙甘草(各半兩)
葛根龍膽草青竹皮(各二錢半)
右㕮咀每服五錢水一盞半煎至八分去滓食後服
生地黃煎治脾熱唇焦枯無潤澤
生地黃汁生天門冬汁(各半升)生麥門冬(去心)萎蕤
(各二兩)黃茋升麻(各一兩半)細辛川芎白术甘
草(生用各一兩)
右細剉綿裹酒浸一宿以猪脂二斤煎至藥色焦綿
濾去滓内鍋中後下地黃天門冬汁熬令稠磁器盛
每服半匙不拘時含嚥下
治唇生腫核方
松脂大黃白歛赤小豆胡粉(各等分)
右為末以雞子清調傅
黃檗散治繭唇
黃檗(一兩)五倍子(二錢)蜜陀僧甘草(各一錢)
右除黃檗外餘藥為末用水調傅於檗上火炙三五
次將檗切成片子臨睡貼之天明即愈
舌
小續命湯(見中風)
升麻散(濟生)治熱毒口舌生瘡咽喉腫痛
升麻赤芍藥人參桔梗乾葛甘草
右㕮咀薑煎温服一方有黃連大黃黃芩玄參麥門
冬
碧雪(和劑)治積熱口舌生瘡心煩喉閉
芒硝青黛寒水石石膏(煅各飛研)朴硝硝石
馬牙硝(各等分)
甘草煎湯二升入諸藥再煎用柳枝不住攪令熔方
入青黛和勻傾入砂盆内冷即成霜研末每用少許
以津含化如喉閉以竹管吹入喉中
本事方虛壅上攻口舌生瘡
草烏(一箇)南星(一箇)薑(一塊)
為末臨卧醋調作掩子貼手脚心
三黃丸(見發熱)
龍石散(三因)治上膈藴熱口舌生瘡咽喉腫痛
寒水石(煅三兩)硃砂(二錢半另研)龍腦(半字)
為末少許摻患處小兒疹毒攻日用五福化毒丹後
用此
清熱補氣湯治中氣虚熱口舌如無皮狀或發熱作
渴
人參白术茯苓當歸(酒洗)芍藥(炒各一錢)升麻
五味子玄參麥門冬炙甘草(各五分)
右水煎服如不應加炮薑更不應加附子
清熱補血湯治口舌生瘡體倦少食日晡益甚或目
澀痛
當歸(酒洗)川芎芍藥熟地(酒洗各一錢)玄參(七分)知母
五味子黃檗麥門冬(去心)柴胡牡丹皮(各五分)
右水煎服如不應用補中益氣湯加五味治之
六味丸八味丸(俱見虚勞)涼膈散(見發熱)
加味歸脾湯(即本方加當歸柴胡山梔丹皮見健忘)
玄參升麻湯治心脾壅熱舌上生瘡木舌舌腫或連
頰兩項腫痛
玄參升麻犀角赤芍藥桔梗貫衆
黃芩甘草(各等分)
右㕮咀每服四錢水一盞半煎七分去滓不拘時服
清熱化痰湯治上焦有熱痰盛作渴口舌腫痛
貝母天花粉枳實(炒)桔梗(各一錢)黃苓黃連
(各一錢二分)玄參升麻(各七分)甘草(五分)
右水煎服
小柴胡湯(見往來寒熱)八珍湯(見虚勞)
舌腫痛金沸草散世醫用此發散傷寒傷風及加杏
仁五味子治欬嗽皆效獨未知用之舌腫牙疼辛未
年有人患舌腫滿塞粥藥不入其勢危甚煎此一劑
乘熱以紙籠氣熏之遂愈(方見&KR2098;𠻳)
黃藥湯治舌腫及重舌
黃藥炙甘草(各一兩)
右㕮咀每服三錢水一盞煎至七分去滓食後温服
木舌馬牙硝丸
馬牙硝(研七錢半)鉛白霜太隂玄精石寒水石
麝香(細研)大黃(炒各半兩)枯白礬(一錢二分)炙甘草(二錢半)
右為細末研勻煉蜜和丸如小彈子大含一丸嚥津
牛黃散治舌腫強
牛黃(研)漢防己(各七錢半)犀角屑(二錢半)麢羊角屑人
參牛蒡子(炒)桂心生地黃炙甘草(各半兩)
右為細末研勻每服三錢水一中盞煎至六分不拘
時連滓温服
玄參散
玄參升麻大黃犀角屑(各七錢半)甘草(半兩)
右㕮咀每服五錢水一盞煎至五分不拘時温服
飛礬散
白礬飛百草霜(各等分)
右硏細末捻糟茄自然汁調若口噤挑灌之妙
□蟲散
□蟲(五枚炙)鹽(半兩)
右硏細末以水二盞煎十沸去滓熱含吐去以瘥為
度
百草霜散治舌腫起如猪胞方忽然硬腫逡巡塞悶
殺人
右用釜下墨末以醋調厚傅舌上下脫去更傅須臾
即消若先决去血汁更傅之尤作一方釜下墨和鹽
等分瀝清水塗腫處令徧表裏良久即愈一方用醋
調尤妙一方用井花水調塗下黑鹽成膏傅舌上立
愈
重舌烏犀膏(見咽喉)
牛黃散治重舌
牛黃(研)人參大黃(炒)麝香(研)炙甘草(各半兩)丹砂
(硏)當歸(切焙各二錢半)白茯苓(去皮七錢半)
右為細末每服半錢食後沸湯調下甚者加至一錢
舌強礬石散治風濕寒舌強不能語
枯礬桂心(各等分)
右為末每服一錢安舌下
舌瘡甘露飲治口舌生瘡牙宣心熱
枇杷葉石斛黃芩麥門冬(去心)生地黃炙
甘草(各等分)
右㕮咀每服五錢水二盞煎八分去滓不拘時温服
括蔞根散治風熱口中乾燥舌生瘡
括蔞根胡黃連黃芩(各七錢半)白殭蠶(炒)白蘇皮
大黃(剉炒各半兩)牛黃(研)滑石(研各二錢半)
右為細末硏勻每服二錢不拘時竹葉湯調服
甘露丸解壅毒退風熱治口舌乾燥
寒水石(二斤燒令赤攤於地上一宿出人毒)馬牙硝(三兩細研)鉛霜(細研)
龍腦(細研)甘草(炙赤各七錢半)
右為細末硏勻以糯米飯和丸如彈子大每服半丸
食後用新汲水磨化服
蘆薈散治口舌生瘡
蘆薈青蒿(研)蟾酥羊蹄花(各半兩)白礬(煅研)麝香
(硏)牛黃(研各一錢二分)乾蝸牛(硏三枚)瓜蒂(二十枚)丁香細辛
辛(去苗)丹砂(研各二錢半)馬牙硝(硏七錢半)熊膽(研一錢)
右為細末硏勻先以頭髮裹指於温水内蘸揩之軟
帛挹却膿水取少許藥末摻瘡上或輕可即去蟾酥
蘆薈看病大小以意加減用之
玄參散治口舌生瘡連齒齗爛痛
玄參升麻獨活麥門冬(去心)黃芩黃檗
大黃(炒)梔子仁前胡犀角炙甘草(各等分)
右為末每服五錢水一盞煎五分不拘時温服
綠雲散治舌上生瘡
銅綠鉛白霜(各等分)
右同硏極細每用少許摻舌上
黑錫丹(見諸逆衝上)理中湯(見霍亂)
舌縱神龜滋隂丸治足痿
龜板(炙四兩)知母(酒炒)黃檗(炒赤各二兩)𤨏陽(酒洗)枸杞子(各一)
(兩)乾薑(炮半兩)
右為末滴水丸如桐子大每服七十丸空心鹽湯下
通天愈風湯
白术(一錢半)桔梗(三錢)人參南星(湯泡)貝母(去心各一錢)葳
靈仙連翹防風(去蘆)甘草荆芥穗(各五分)括蔞
仁(十五粒)生薑(三片)
水一鍾半煎七分去查入荆瀝一呷薑汁些少半饑
時服吞下清心導痰丸五十粒日一服
清心導痰丸
白附子(一兩)南星(薑製)半夏(薑製各製兩)黃連(炒七錢半)天花粉
(一兩)白殭蠶(炒去絲觜半兩)川烏(鹽製二錢)鬱金(七錢半)天麻羌
活(各半兩)
右為末薑汁糊為丸如桐子大每服五十丸用通天
愈風湯吞下
清心牛黃丸
膽星(一兩)牛黃(二錢)黃連(一兩)當歸身甘草辰砂(各半)
(兩)
右為末湯浸蒸餅為丸菉豆大每服五十丸臨卧時
唾津嚥下
面
升麻加黃連湯
升麻葛根(各壹錢)白芷(七分)甘草(炙五分)白芍藥(五分)酒
黃連(四分)生犀末(三分)川芎(三分)荆芥穗(三分)薄荷(三分)
右剉如麻豆大用水半盞先浸川芎荆芥薄荷外都
作一服水二盞煎至一盞入先浸三味煎至七分去
查食後温分忌酒濕麫五辛
升麻加附子湯
升麻葛根白芷黃芪(各七分)甘草(炙五分)黑附
子(七分炮)人參草豆蔲(谷五分)益智仁(三分)
右剉如麻豆大都作一服水三盞連和白葱頭二莖
同煎至一盞去查温服食前
茯苓桂枝五味子甘草湯(見喘)調胃承氣湯(見發熱)
附子理中丸巴戟丸(俱見惡寒)
冲和順氣湯
升麻(一錢)葛根(一錢半)甘草(四分)芍藥(二分)白芷(一錢)黃芪(八分)
防風(一錢)人參(七分)蒼术(三分)
右件㕮咀都作一服水二盞薑三片棗二枚同煎至
一盞去查温服
犀角升麻湯治風熱頭面腫痛或咽喉不利時毒等
證
犀角(鎊七錢)升麻(五錢)防風羌活(各五錢半)白芷黃芩
白附子(各二錢半)甘草(一錢五分)
右每服七錢水煎
治面上肺風瘡
右用無灰酒於沙碗鉢内濃磨鹿角尖傅之兼服治
腎臟風黃著丸即愈(見耳痒)
硫黃膏治面部生瘡或鼻臉赤風刺粉刺百藥不效
者惟此藥可治妙不可言每臨卧時洗面令淨以少
許如面油用之近眼處勿塗數日間瘡腫處自平赤
亦消風刺粉刺一夕見效
生硫黃香白芷括蔞根膩粉(各半錢)芫青(七箇)
(去翅足)全蠍(一箇)蟬退(五箇洗去泥)
右為末麻油黃蠟約度如合面油多少熬熔取下離
火入諸藥在内如法塗之一方加雄黃蛇牀子各少
許
栢連散治面上有熱毒惡瘡
胡粉(炒)大栢(炙)黃連
右等分為末面脂調傅猪脂亦可
洗面藥方治面有䵟點或生瘡及粉刺之類非去皮膚
瘙痒垢膩潤澤肌膚
皂角(三斤去皮弦子另搗)糯米(一升二合)菉豆(八合揀淨另搗)楮實子(伍兩)
三柰子縮砂(連皮半兩)白笈(二兩肥者剉)甘松(七錢)升麻(半兩)
白丁香(五錢臘月收揀淨)
右七味同為細末訖和菉豆糯米粉及皂角末一處
攪勻用之效
面油摩風膏
麻黃(二分)升麻根(二錢去皮)羌活(去皮一兩)防風(二錢)當歸身(一錢)
白芨(一錢)白檀(五分)
右以綿裹定前藥於銀石器中用油五兩同熬得所
澄清去查以黃臘一兩再煎熬為度
瑩肌如玉散
白丁香(一兩)香白芷(七錢)升麻(半兩)白芨(一兩)麻黃(去節二錢)白
牽牛(一兩)當歸稍(半兩)白附子(二錢半)白蒺藜(一兩)楮實子
(四錢)白茯苓(三錢)連翹(一錢半)白歛(一兩)小椒(一兩)
右為細末每用半錢多少洗之
咽喉
喉痺甘桔湯(和劑)治風痰上壅咽喉腫痛吞吐有礙
苦桔梗(一兩)炙甘草(二兩)
每服三錢水一盞煎七分食後温服
荆芥湯(三因)治咽喉腫痛語聲不出嚥之痛甚
荆芥(半兩)桔梗(二兩)甘草(一兩)
右剉散每服四錢水一盞薑三片煎六分去查温服
甘露飲(見齒)
半夏桂枝甘草湯(活人)治暴寒中人咽痛
半夏桂枝甘草(各二錢半)
水二盞生薑五片煎至八分去滓旋旋呷之
解毒雄黃丸(和劑)治纏喉風及急喉痛卒然倒仆牙關緊
急不省人事
雄黃(研飛)鬱金(各一兩)巴荳(去皮出油十四枚)
右為細末醋煮麫糊為丸如菉豆大熱茶清下七丸
吐出頑痰立甦未吐再服如至死者心頭猶熱灌藥
不下即以刀尺鐵匙斡開口灌之下咽無有不活如
小兒驚熱痰涎壅塞或二丸三丸量大小加減一法
用雄黃丸三十粒醋磨化灌之尤妙其痰立出即瘥
小續命湯(見中風)
玉鑰匙(三因)治風熱喉痺及纏喉風
燄硝(一兩半)硼砂(半兩)腦子(一字)白殭蠶(二錢五分)
右為末以竹管吹半錢入喉中立愈
玉屑無憂散(和劑)治纏喉風咽喉疼痛語聲不出嚥物有
礙或風涎壅塞口舌生瘡大人酒癥小兒妳癖或誤
吞骨屑哽塞不下
玄參(去蘆)貫衆(去蘆)滑石(研)砂仁黃連(去鬚)甘草(炙)茯
苓山豆根荆芥穗(各半兩)寒水石(煅一兩)硼砂(一錢)
右為細末每服一錢乾摻舌上以清水嚥下此藥除
三尸去八邪辟瘟療渴
清心利膈湯治咽喉腫痛痰涎壅盛
防風荆芥薄荷桔梗黃芩黃連(各一錢半)
山梔連翹玄參大黃朴硝牛蒡子(炒硏)
甘草(各七分)
水二鍾煎至一鍾食遠服
碧玉散(寳鑑)治心肺積熱上攻咽喉腫痛閉塞小漿不下
或喉痺重舌木舌腫脹皆可服
青黛盆硝蒲黃甘草(各等分)
右為細末硏勻每用少許吹入咽喉内細細嚥下若
作丸用砂糖為丸每兩作五十丸每服一丸噙化嚥
下
防風散治咽喉疼痛虛者用少許實者用多
防風(去蘆一兩)羌活殭蠶(炒)白藥子(蜜炙)硼砂荆芥
黃藥子大黃(濕紙包煨令香熟)細辛川芎紅内消
山豆根鬱金甘草(各半兩)牙硝(三錢)薄荷(半斤)
右為細末研薄荷汁同蜜少許調每服一匙不拘時
服
追風散治咽喉腫痛
黃丹朴硝猪牙皂角(煅)砂仁殼(煅灰各半兩)
右為細末每用少許以鵝毛蘸藥入口中傅舌上下
及腫處然後以温水灌漱如咽喉間毒已破瘡口痛
者用猪腦髓蒸熟淡薑醋蘸喫下立劾
開關散(寳鑑)治喉風氣息不通
白殭蠶(炒去絲嘴)枯白礬(各等分)
右為細末每服三錢生薑蜜水調下細細服之
七寶散治喉閉及纏喉風
殭蠶(直者十箇)硼砂雄黃全蠍(十箇頭尾全者去毒)明礬
猪牙皂角(一挺去皮去皮一錢)膽礬(半錢)
右為細末每用一字吹入喉中即愈
千緡湯(見痰飲)四物湯(見虚勞)
五香散治咽喉腫痛諸惡氣結塞不通急宜服之
木香沉香雞舌香熏陸香(各一兩)麝香(三分)
右為細末研勻每服二錢水一盞煎五分不拘時服
瓜蒂散治纏喉風咽中如束氣不通
右用甜瓜蒂不限多少細研為末壯年一字十五歲
已上及年老者服半字早用用井花水調下一時煩
含砂糖一塊良久涎如水出年深者涎盡有一塊如
涎布水上如鑑涎盡食粥一兩日如吐多困甚即嚥
麝香湯一盞麝香須細硏以温水調下此藥不大吐
逆只吐涎水右瓜蒂須採自然落者用如未用以㯽
榔葉裹於東墻有風處挂令吹乾用
烏犀膏(必用)治咽喉腫痛及一切結喉爛喉遁尸纏喉痺
喉急喉飛絲入喉重舌木舌等證
皂莢(兩條子搥碎用水三升浸一時久挼汁去查入瓦器内熬成膏)好酒(一合)燄硝
百草霜(研一錢同皂角膏攪勻令稠)人參(一錢為末)硼砂白霜梅
(各少許並研入膏中)
右拌和前藥用鵝毛點少許於喉中以出盡頑涎為
度却嚼甘草二寸嚥汁吞津若木舌先以麤布蘸水
揩舌冷次用生薑片擦之然後用藥
備急如聖散(寶鑑)治時氣纏喉風漸入咽喉閉塞水穀不
下牙關緊急不省人事
雄黃(細研)藜蘆(厚者去去皮仁)白礬(飛)猪牙皂角(去皮弦)
右等分為細末每用一豆大鼻内㗜之立效
一字散(必用)治喉閉氣塞不通飲食不下
雄黃(另研)白礬(生研)藜蘆(各一錢)猪牙皂角(七錠)蠍稍(七枚)
右為末每用一字吹入鼻中即時吐出頑涎愈
玉粉丸(見瘖)咽痛三黃丸(見發熱)
龍麝聚聖丹(寳鑑下同)治心脾客熱毒氣攻衝咽喉赤腫疼
痛或成喉痺或結硬不消愈而復發經久不差或舌
本腫脹滿口生瘡飲食難嚥並宜服之
南硼砂(研)川芎(各三兩)生地黃犀角屑琥珀(研)
玄參桔梗升麻鉛白霜(研)連翹(各五錢)赤茯
苓馬牙硝腦子(研)人參麝香(各三錢)硃砂(飛)
牛黃(研各二錢)
右為細末煉蜜為丸每兩作十丸用金箔五十片為
衣每服一丸薄荷湯或新汲水化下或細嚼或噙化
津液嚥下皆可食後臨卧服
袪毒牛黃丸治大人小兒咽喉腫痛舌本強硬滿口
生瘡涎潮喘急飲食難進胸膈不利
牛黃(研三錢半)人參琥珀(研)犀角(取細末)桔梗生地
黃(沉水者佳)硼砂(各半兩)雄黃(一兩飛)玄參升麻(各三錢)蛤
粉(水飛四兩)寒水石(煅二兩)硃砂(飛研七錢)鉛白霜腦子(各一)
(錢)
右為細末煉蜜丸如小彈子大金箔為衣磁器内收
每服一丸濃煎薄荷湯化下或新汲水化服亦得食
後日進二三服噙化亦得
咽喉備急丹
青黛芒硝白殭蠶(各一兩)甘草(四兩)
右為細末用臘月内牛膽有黃者盛藥其中蔭四十
九日多時為妙
增損如聖湯(寳鑑)治風熱攻衝會厭語聲不出咽喉妨悶
腫痛
桔梗(二兩)炙甘草(一兩半)枳殼(湯浸去穰二錢半)防風(半兩)
右為細末每服三錢水一大盞煎至七分去查入酥
如棗許攪勻食後温服
利膈湯(本事)治虛煩上壅脾肺有熱咽喉生瘡
雞蘇葉荆芥防風桔梗人參牛蒡子
(隔紙炒)甘草(各一兩)
右為細末每服一錢沸湯點服如咽痛口瘡甚者加
殭蠶一兩
桔梗湯(東垣)治咽腫微覺痛聲破季冬合之
麻黃(存節五分)桔梗(一錢)黃芩(三錢)甘草(一錢)白殭蠶(三錢)馬屁
勃(一兩)桂枝(少許)當歸身(三分)
水二盞煎去查稍熱服食後徐徐呷之
金沸草散辰砂化痰丸(俱見咳𠻳)
發聲散(寳鑑)治咽痛不妨嚥物嚥物則微痛不宜用寒涼
過泄之此防悶明熱也
括蔞(一箇)白殭蠶(半兩炒)桔梗(新白者七錢半炒)甘草(二錢半)
右為末每用少許乾摻咽喉中若大腫痛左右有紅
或只一壁紅紫長大而水米不下用此藥一錢朴硝
一錢匕和勻乾摻喉中嚥津如喉中生赤腫或有小
白頭瘡用此藥一錢匕白礬半錢細研如粉和勻乾
摻之
碧雲散
白礬(明淨一錢)巴豆(一粒去殼)
右以白礬為末瓦上鎔成入巴豆在礬内候礬乾為
度細硏分作四服每一字以竹管吹入咽中涎出為
效又方用青礬
雞蘇丸(見吐血)辰砂五苓散(見消癉)
乳蛾羅青散(瑞竹)治單雙乳蛾
蒲黃(五錢)羅青盆硝(研各三錢)甘草(二錢)
右為細末每服一錢冷蜜水調細細嚥之吞不下雞
雞翎蘸藥喉内掃之立效
粉香散吹乳蛾即開
白礬(三錢)巴荳(三粒去皮油)輕粉麝香(各少許)
右於鐵器上熬礬令沸入巴豆在礬内候枯去巴豆
不用將礬研末入粉麝吹喉中
乾薑散(三因)治懸癰熱卒暴腫大
乾薑半夏(湯洗去滑等分)
右為細末以少許著舌上嚥津
玄參散(本事)治懸癰痛不下食
玄參(一兩)升麻射干大黃(各半兩)甘草(二錢半)
右為細末用水煎至七分放温時時含嚥良騐
射干丸治懸癰腫痛咽喉不利
射干炙甘草杏仁(湯洗去皮尖及雙仁麩炒微黃各半兩)川升
麻川大黃(微炒)木鼈子(各二錢半)
右為細末煉蜜和丸如小彈子大常含一丸嚥津
燒鹽散治喉中懸癰垂長咽中妨悶
燒鹽枯礬硏細各等分和勻以筯頭點之即消
馬牙硝散治喉癰及傷寒熱後咽痛閉塞不通毒氣
上衝
馬牙硝細研每服一錢綿裹含嚥津以通為度
射干散治懸癰腫痛咽喉不利胸中煩熱
射干天竺黃(研)馬牙硝(研各一兩)犀角屑玄參
川升麻白礬白藥黃藥炙甘草(各半兩)
右為細末研勻煉蜜和㨶三二百杵丸如小彈子大
不拘時以綿裹一丸含嚥津
硼砂散治懸癰腫痛
硼砂(研)馬牙硝滑石寒水石(各二錢)片腦(研半錢)
白礬(一錢半)
右為細末每用半錢不拘時新汲水調服
啟關散治風熱客博上焦懸癰腫痛
惡實(炒)甘草(生用各一兩)
右為細末每服二錢匕水一盞煎六分旋含之良久
嚥下
咽喉生瘡黃芪散治咽喉生瘡疼痛
黃芪㯽榔紫花(洗去土)牛旁子梔子仁赤
茯苓甘草(生用各半兩)麥門冬(去心)玄參(各一兩)川升麻
黃芩(各三錢)
右剉細每服一錢水一盞煎去六分去滓温服
桃紅散治喉中生瘡腫赤紫色咽嗌痛嚥物有妨
金箔(十片)銀箔(十片)鉛白霜(少許)寒水石(四兩)太隂玄精石
(二兩二味搗碎入一盒子内火煅令通赤取出埋地土内出火毒研細)馬牙硝(研)
丹硏(研)甘草(炙為末各一兩)
右為細末研勻每服一字甘草水調下或以稀糯米
粥丸如碗豆大含化嚥津
琥珀犀角膏治咽喉口舌生瘡菌
真琥珀(研)犀角(屑生用各一錢)人生(去蘆)酸棗仁(去皮研)茯神
(去皮木)辰砂(研各二錢)片腦(研一字)
右為細末研勻煉蜜和為膏以磁器收貯候其疾作
每服一彈子大以麥門冬去心濃煎湯化下一日連
進五服
救命散治脾胃熱毒上攻咽喉有瘡并纏喉風
膩粉(二錢匕)五倍子(二錢半)大黃(剉炒)白殭蠶(直者炒)黃連
生甘草(各半兩)
右為細末每服一字大人以竹筒吸之小兒以竹筒
吹之如餘毒攻心肺咽有瘡用男孩兒妳汁調藥一
字以雞翎探之嘔者生不嘔者死
牛蒡子丸治咽喉内熱毒所攻生瘡腫痛
牛蒡子(一兩微炒)川升麻黃藥子乾浮萍草玄
參甘草(生用各半兩)
右為細末煉蜜和丸如小彈子大常含一丸嚥津
硼砂散治心脾風熱所發咽喉生瘡腫痛或子舌脹
或木舌重舌腫悶塞水漿不下
硼砂(研三兩)薄荷葉蒲黃(各一兩)寒水石(燒過研二兩半)貫
衆玄參青黛(研)白茯苓(去皮)縮砂仁滑石(研)
荆芥穗山豆根甘草(生用各半兩)
右為細末硏勻每服半錢不拘時用新汲水調下或
諸舌脹摻在舌上嚥津
咽中如梗半夏厚朴湯(即四七湯見氣門)
射干散治咽喉中如有物妨悶噎塞疼痛嚥物不下
射干桔梗川升麻犀角屑(各三錢)木香木
通(剉各半兩)紫蘇子(炒)訶黎勒(去核)㯽榔枳殼(去穰麩炒)赤
茯苓炙甘草(各一兩)
右剉細每服三錢水一盞煎至八分去滓不拘時温
服
含化龍腦丸治咽喉中有物如彈丸日數深遠津液
難咽作渴疼痛即須深針腫結處散盡毒氣
龍腦(研)麝香(研各二錢半)川升麻馬牙硝鍾乳粉
黃茋(各一兩)川大黃(微炒)炙甘草(各半兩)生地黃(五兩取汁和藥)
右為細末研勻以地黃汁更入煉蜜和丸如彈子大
不拘時以綿裹一丸噙化嚥津以咽喉通利為度
木香散治咽喉中如有物噎塞吞不能入吐不能出
木香(半兩)紫雪射干麢羊角屑犀角屑㯽
榔(各一兩)玄參桑根白皮川升麻(各一兩半)
右剉碎每用三錢水一盞煎至六分去查不拘時温
服
絡石湯治咽喉中&KR1664;有物噎塞
絡石(即石薜荔)紫花(去苗土各半兩)升麻射干(各七錢半)木通
赤茯苓(去黑皮)桔梗(炒各一兩)
右剉碎每服五錢匕水一盞半煎至八分去滓食後
温服如要通利及湯成加芒硝末一錢匕攪勻服之
四味湯治咽喉中如有物嚥吐不利
半夏(以生薑汁浸一宿湯浸切洗)厚朴(刮去枯皮以生薑汁浸炙黃)陳橘皮
(以湯浸去白焙各一兩)赤茯苓(刮去黑皮二兩)
右剉碎每用三錢匕水一盞入生薑一棗大擘碎煎
至六分去查食遠温服
杏仁煎丸治咽喉食即噎塞如有物不下
杏仁(湯浸去皮尖及雙仁炒半兩)官桂(去麄皮)枇杷葉(拭去毛炙)人參
(各一兩)
右為細末煉蜜和丸如櫻桃大每服一丸含化嚥津
以瘥為度
皮膚
桑皮飲治皮膚痛不可以手按
桑白皮(二錢)乾葛柴胡楛黃芩玄參(各一錢)地
骨皮天門冬麥門冬(各一錢半)甘草木通(各四分)
右水二盞薑三片葱一寸煎八分食遠服取微汗
澤膚膏治皮膚枯燥如魚鱗
牛骨髓真酥油(各等分)
右二味合煉一處以淨磁器貯之每日空心三匙熟
酒調服蜜湯亦可久服滋隂養血止𠻳榮筋
大黃&KR2015;蟲丸(見虚勞)
葦莖湯當於瘍科求之
證治準繩卷三十七
