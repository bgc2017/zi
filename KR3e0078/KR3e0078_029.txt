證治準繩卷二十九
明王肯堂撰
類方
諸風門
自汗
桂枝湯治傷寒脈浮自汗惡寒(方見傷濕)
术附湯治中濕脈細自汗體重(方見心痛)
防己黃茋湯(見身重)當歸六黃湯(見盜汗)
黃耆建中湯治氣血不足體常自汗
黃耆桂(各一錢半)白芍藥(三錢)甘草(一兩)
每服五錢水一鍾半薑五片棗二枚煎八分去滓入
稠餳一大匙再煎服舊有微溏或嘔者不用餳
耆附湯治氣虚陽弱虚汗不止肢體倦怠
黃耆(去蘆蜜炙)附子(炮去皮臍各等分)
右㕮咀每服四錢水一盞生薑十片煎八分食前温
服未應更加之
參附湯治真陽不足上氣喘急自汗盜汗氣短頭暈
人參(一兩)附子(炮去皮臍半兩)
右分作三服薑水煎
黃耆六一湯治男婦諸虚不足肢體勞倦胸中煩悸
時常焦渴唇口乾燥面色痿黃不能飲食常服平補
氣血安和藏腑
黃耆(六兩去蘆蜜炙)甘草(一兩炙)
每服五錢水一盞棗一枚煎七分不拘時温服一方
加白术白芍藥
玉屏風散(得效)
防風黃耆(各一兩)白术(二兩)
每服三錢水二盞薑三片煎六分不拘時温服
周衛湯(東垣)治濕勝自汗補衛氣虚弱表虚不任外寒
黃耆麻黃根(各一錢)生甘草當歸稍生黃芩
半夏(湯洗七次各五分)猪苓羌活(各七分)麥門冬(去心)生
地黃(各三錢)五味子(七粒)蘇木紅花(各一分)
右㕮咀如麻豆大作一服水二盞煎至一盞去查稍
熱服中風證必自汗汗多不得重發故禁麻黃而用
根節也
羌活勝濕湯
甘草(炙三錢)黃耆(七分)生甘草(五分)生黃芩酒黃芩(各三)
(分)人參(三錢助氣益胃已上藥瀉胸中熱)川芎藁本防風(各三)
(分)獨活(二分)升麻柴胡(各五分已上風藥勝其濕)細辛蔓荆
子(各三分)薄荷(一分已上清利頭目)
右作一服水二盞煎一盞半後入細辛等四味再煎
至一盞熱服
七氣湯(見氣)
理氣降痰湯
桔梗枳殼(䴸炒)橘紅半夏麴(炒)茯苓(去皮)香附(童便)
(浸)貝母(各一錢二分)桂枝甘草(各五分)
水二鍾煎八分食遠服
凉膈散(見發熱)
建中湯治表虚自汗
芍藥(五錢)官桂甘草(炙各二錢)
右作一服水二鍾生薑五片棗二枚煎至一鍾食前
服本方加黃茋二錢名黃茋建中湯治虚勞自汗加
當歸名當歸建中湯治婦人血虚自汗其自汗漏不
止者加桂一錢熟附子半個名桂枝附子湯煎空心
服
白术散(宣明)治虚風多汗食則汗出如洗少氣痿劣久不
治必為消渴證
牡蠣(煅三錢)白术(一兩二錢半)防風(二兩半)
右為末每服一錢温水調下不拘時候如惡風倍防
風白术如多汗面腫倍牡蠣
安胃湯(東垣)治因飲食汗出日久心虚風邪乘入令人半
身不遂見偏風痿痺之病先除其汗慓悍之氣按而
收之
黃連(去鬚)五味子烏梅肉生甘草(各五分)熟甘草
(三分)升麻梢(二分)
水二盞煎一盞食遠温服忌濕麵酒五辛大料物之
類
正元散治下元氣虚臍腹脹滿心脇刺痛泄利嘔吐
自汗陽氣甚微手足厥冷及傷寒隂證霍亂轉筋久
下冷利少氣羸困一切虚寒
紅豆(炒)乾薑(炮)陳皮(去白各三錢)人參白术甘草
(炙)茯苓(去皮各二兩)肉桂(去麄皮)川烏(炮去皮各半兩)附子(炮去皮尖)
山藥(薑汁浸炒)川芎烏藥(去木)乾葛(各一兩)黃耆(炙一兩半)
右為細末每服三錢水一盞薑三片棗一枚鹽少許
煎七分食前温服常服助陽消隂正元氣温脾胃進
飲食
八珍散(見虚勞)
牡蠣散(三因)治諸虚不足及新病暴虚津液不固體常自
汗亦治盜汗不止
黃茋麻黃根牡蠣(煆研各等分)得效方有知母又
方上三味各一兩白术半兩甘草二錢半
右剉散每服三錢水一盞半小麥一百粒煎八分不
拘時服
茸硃丹(見頭痛)黑錫丹(見諸逆衝上)靈砂丹(見嘔吐)朱砂丹(削)
大補黃茋湯(魏氏)
黃茋(蜜炙)防風山茱萸肉當歸白术(炒)肉桂
川芎炙甘草五味子人參(各一兩)白茯苓
(一兩半)熟地黃(二兩)肉蓯蓉(酒浸三兩)
每服五錢水二鍾薑三片棗二枚煎八分不拘時温
服
實表散(澹寮)治感冒腠理不蜜自汗
附子(炮)肉蓯蓉(酒炙)細辛五味子(各一兩)
右㕮咀以黃茋建中湯相停和合勻依本方薑棗加
炒浮小麥煎不三四服安
黃耆湯(濟生)治喜怒驚恐房室虚勞致隂陽偏虚或發厥
自汗或盜汗不止
黃耆(去蘆蜜水炙一兩半)白茯苓(去皮)熟地黃(酒蒸)肉桂(不見火)天
門冬(去心)麻黃根龍骨(各一兩)五味子小麥(炒)防
風(去蘆)當歸(去蘆酒浸)甘草(炙各半兩)
右剉散每服四錢生薑五片煎不拘時候發厥自汗
加熟附子發熱自汗加石斛未效或多喫麵食則安
撫芎湯(澹寮)治自汗頭眩痰逆惡心
撫芎白术(略炒去油)橘紅(各一兩)甘草(炙半兩)
右剉散每服四錢生薑七片煎温服
止自汗方
用川鬱金研細末臨卧以唾津調敷乳上
止汗温粉
川芎白芷藁本(各一兩)米粉(三兩)
右為末每用綿包裏撲於身上
止汗紅粉
麻黃根牡蠣(煆各一兩)赤石脂龍骨(各半兩)
右為末以絹袋盛貯如撲粉用之
止汗粉
麻黃根牡蠣粉敗扇灰瓜蔞(已上各三兩)白术
(二兩)米粉(三升)
右為末和攪令勻以生絹袋盛用粉身體日三兩度
忌桃李雀肉仍灸大椎五六百炷灸二七五七任心
灸亦得汗即漸止
加腦子收陽粉治一切虚汗盜汗自汗及漏風等證
汗泄不禁服諸藥不能止者
麻黃根藁本白芷牡蠣(煆)龍骨(已上各半兩)米
粉(二兩)腦子(半錢)
右為細末研勻以紗帛包裹於汗處撲敷之汗止為
度
黃耆湯
綿黃耆陳皮(去白各一兩五錢)
右為細末每服三錢用大麻仁一合爛研以水投取
漿一盞濾去滓於銀石器内煎候有乳起即入白蜜
一大匙再煎令沸調藥末空心服治高年老人大便
秘澀甚者兩服愈
三拗湯(見咳嗽)
盜汗
當歸六黃湯
當歸生地黃熟地黃黃蘖黃芩黃連
(各二錢)黃茋(二錢)
右作一服水二鍾煎至一鍾臨卧服
正氣湯
黃蘖(炒一錢)知母(炒一錢半)甘草(炙五分)
右為粗末作一服水二盞煎一盞卧時服
防風散
防風(五分)川芎(二錢半)人參(一錢二分半)
右為細末每服二錢臨卧米飲調下
白术散
白术(不拘多少剉作小塊或稍大)浮麥(一升)
右用水煮乾如术尚硬又加水一二升煮軟取出去
麥不用切作片焙乾研為細末每服二三錢不拘時
另用浮麥煎湯調服
麥煎散治榮衛不調夜多盜汗四肢煩疼飲食進退
面黃肌瘦並皆治之
柴胡(去苗)秦艽(各二兩)鼈甲(二兩醋煮三五十沸去裙襴再用醋炙黃)乾漆
(炒烟盡)人參茯苓乾葛川烏(炮去皮尖)元參(各一兩)
右為細末每服二錢先用小麥三七粒煎湯一盞去
麥入藥再煎三五沸食後服
大建中湯治虚熱盜汗百節酸疼腰痛肢體倦怠日
漸羸弱口苦舌澀心怔短氣
綿黃茋(炙)遠志(燈心煮去心)當歸(酒洗)澤瀉(各二錢)白芍藥
龍骨(煆)人參(各一錢半)炙甘草(一錢)
右作一服水二鍾薑五片煎一鍾食前服氣弱加炮
附子二錢腰痛筋急加官桂去皮一錢
四白散治男婦血虚發熱夜多盜汗羸瘦脚痛不能
行
白术白扁豆藿香益智厚朴黃茋
陳皮(各一兩)白茯苓人參半夏烏藥白豆
蔲甘草(各半兩)芍藥(一兩半)檀香沉香(各二錢半)
右剉碎每服三錢水二盞生薑三片棗一枚煎至一
盞去滓食前温服
又方治盜汗夜卧牀蓆衣被盡濕
麻黃根牡蠣(煆為粉各三兩)黃茋人參(各二兩)龍骨(打碎)
枸杞子(用白皮各四兩)大棗(七枚擘破)
右切以水六升煮取二升五合去滓分温六服如人
行八九里久中任食一日令盡忌蒜熱麵等物
青蒿散治虚勞盜汗骨蒸咳嗽胸滿皮毛乾枯四肢
懈惰骨節疼痛心腹驚悸咽燥唇焦頰赤煩躁涕唾
腥臭困倦少力肌體潮熱飲食减少日漸瘦弱
天仙藤鼈甲(醋炙)香附子(炒去毛)桔梗(去蘆)柴胡(去苗)秦
艽青蒿(各一兩)烏藥(半兩)炙甘草(一兩半)川芎(二兩半)
右剉散每服薑三片煎不拘時温服小兒骨蒸勞熱
肌瘦减食者每一錢水盞半小麥三十粒煎服
補中益氣湯治内傷氣虚自汗(方見内傷勞倦)如脈洪大心
火炎上者加五味子麥門冬黃連(各一錢)如左關脈浮
弦自汗挾風邪也加桂枝(五分)白芍藥(一錢)如一切虚損
之證自汗不休者加麻黃根浮小麥陽虚甚者加附
子但升麻柴胡俱用蜜水炒尺脈虚大者加炒黃蘖
知母熟地黃
白术湯
白术(四兩分作四處一兩同黃茋炒一兩同石斛炒一兩同牡蠣炒一兩同䴸皮炒各味以炒)
(黃色為度去餘藥不用)
右用白术研末每服三錢粟米煎湯送下盡四兩為
效
茯苓湯治虚汗盜汗
右用白茯苓為末每服二錢煎烏梅陳艾湯調下
栢子仁丸(本事)戢陽氣止盜汗進飲食退經絡熱
栢子仁半夏麴(各二兩)牡蠣(甘鍋子内火煆用醋焠七次焙乾)人
參麻黃根(慢火炙拭去汗)白术五味子(各一兩)淨麩(炒半)
(兩)
右為末棗肉丸桐子大空心米飲下三五十丸日二
服得效减一服得愈即住作散亦可
椒目散治盜汗日久不止
椒目麻黃根(等分)
為細末每服一錢無灰熱酒食後調服
治盜汗外腎濕
人參苦參龍膽草麻黃根(各三錢)
末之煉蜜丸桐子大每服三十丸燒䴸湯下
當歸龍薈丸(見脇痛)牡蠣散(見自汗)
不得卧
酸棗湯(仲景)治虚勞虚煩不得眠
酸棗仁(二升)甘草(一兩)知母茯苓芎藭(各二兩半深師有生)
(薑二兩)
右五味以水八升煮酸棗仁得六升内諸藥煮取三
升分温三服
鼈甲丸(本事)治膽虚不得眠四肢無力
鼈甲酸棗仁羌活牛膝黃茋人參
五味子(各等分)
右為細末煉蜜杵為丸如桐子大每服三四十丸温
酒送下
温膽湯(見驚)六一散(見傷暑)六君子湯(見虚勞)青靈丹(缺)益榮
湯(見悸)導痰湯(見痰飲)真珠母丸獨活湯(俱見驚)
羌活勝濕湯治卧而多驚邪在少陽厥隂也(方見腰痛)
怠惰嗜卧
平胃散(見中食)六君子湯(見虚勞)
人參補氣湯治四肢懶倦
黃茋(壹錢半)人參防風升麻黃蘖知母(各七)
(分)白芍藥生地黃(各五分)熟地黃(六分)生甘草(一分)炙
甘草(三分)五味子(二十粒)肉桂(二分)
右為粗末水二盞煎至一盞去滓空心熱服
升陽益胃湯治脾胃虚乏怠惰嗜卧四肢不收時值
秋燥令行濕熱少退體重節痛口苦舌乾飲食無味
大便不調小便頻數不嗜食食不消兼見肺病灑淅
惡寒慘慘不樂面色惡而不和乃陽氣不伸故也(方見)
(惡寒門)
身重
補中益氣湯(見勞倦)五苓散(見消痺)小柴胡湯(見往來寒熱)黃茋
芍藥湯(見鼻衂)
防己黃耆湯(仲景)治身重汗出惡風
防己(一兩)黃耆(一兩二錢半)白术(七錢半)甘草(炙半兩)
右剉每服五錢匕生薑四片棗一枚水一盞半煎至
八分去滓温服良久再服腹痛加芍藥
甘薑苓术湯(仲景)
甘草白术(各二兩)乾薑茯苓(各四兩)
水五升煮取三升分温二服腰中自温
參术湯(東垣)
黃耆(二錢)人參陳皮青皮(各五分)升麻柴胡
酒黃藥(各三分)神麴(七分)當歸(二分)蒼术(一錢)甘草(炙四分)
水二盞煎至一盞帶熱服食前
不能食
平胃散(見中食)黃茋建中湯(見自汗)四君子湯六君子湯
(俱見虚勞)二陳湯(見痰飲)人參半夏丸(見咳嗽)
和中丸(東垣)開胃進食
乾薑(一錢)甘草(炙)陳皮(各一錢)木瓜(一枚)人參白术(各三)
(錢)
右為末蒸餅為丸食前白湯下三五十丸
又和中丸治久病厭厭不能食而藏府或秘或結或
溏此皆胃虚之所致也常服和中理氣消痰去濕厚
腸胃進飲食
白术(二兩四錢)厚朴(薑製二兩)陳皮(去白一兩六錢)半夏(湯泡一兩)㯽榔
(五錢)枳實(五錢)甘草(炙四錢)木香(二錢)
右八味為末生薑自然汁浸蒸餅和丸如梧子大每
服三十丸温水送下食遠服
七珍散(本事)開胃養氣温脾進食續易簡十珍散即此
加扁豆砂仁桔梗五味子
人參白术黃茋(蜜炙)山藥白茯苓粟米(微炒)
甘草(各等分)
右為細末每服三錢薑棗煎服如故不思飲食加扁
豆一兩名八珍散
六神湯(海藏)治傷寒虚羸不思飲食
人參白术黃茋(各一兩)枳殼白茯苓(各半兩)甘
草(二錢)
右為末每服五錢薑棗同粳米合許煎食前服
錢氏異功散治脾胃虚弱難任飲食
人參白茯苓白术甘草橘紅木香(各等)
(分)
右薑棗水煎服
寬中進食丸滋形氣喜飲食
草豆蔲仁(五錢)半夏麴(七錢)大麥芽麫(炒一兩)神麴(炒半兩)
砂仁甘草(炙各一錢半)陳皮(三錢)木香(五分)白术白茯
苓(各三錢)乾薑猪苓(去黑皮)澤瀉人參青皮(各一)
(兩)枳實(四錢炒)
右為末湯浸蒸餅為丸每服三五十丸白湯下(按此方輕)
(重懸絶理不可曉疑有舛誤以重改古本姑仍之)
木香枳术丸木香乾薑枳术丸(俱見傷食)
二神丸(本事)治脾胃虚弱全不進食及泄瀉不止
破故紙(炒四兩)肉荳蔲(生二兩)
右為末用肥棗四十九生薑四兩切片同煮爛去薑
取棗剥去皮核肉研為膏入藥末和杵丸如梧子大
每服三四十丸鹽湯下
八味丸(見虚勞)
啟脾丸(楊氏)治脾胃不和氣不升降中滿痞塞心腹膨脹
腸鳴泄瀉不思飲食
人參白术青皮(湯洗去瓤)陳皮(湯洗去白)神麴(炒)麥蘖
(炒)縮砂仁乾薑(炮)厚朴(去麄皮剉生薑汁製各一兩)甘草(炙一)
(兩)
右為細末煉蜜丸如彈子大每服一丸食前細嚼用
米飲送下
煮朴丸即厚朴煎丸(百)温中下氣理脾進食常云補腎
不如補脾胃壯則飲食進而精血自盛矣
紫油厚朴(一斤剉)生薑(一斤不去皮切片)
二味用水五升同煮乾去薑以厚朴焙乾
舶上茴香乾薑(各四兩)附子(炮二兩)甘草(二兩剉半寸長)
同乾薑二味再用水五升同前厚朴煮水盡去甘草
只用薑朴二味焙乾
右為細末生薑煮棗肉為丸梧子大每服五十丸米
飲下
理中丸(見痞)
鹿茸橘皮煎丸(和劑)治脾胃俱虚不進飲食肌體瘦悴四
肢乏力常服壯脾胃益腎
荆三稜(煨)當歸萆薢厚朴(薑製)肉桂肉蓯蓉
(酒浸焙)附子(炮)巴戟(去心)陽起石(酒浸研如粉)石斛(去根)牛膝
(去蘆酒浸)鹿茸(茄子者燎去毛劈開酒浸炙)兔絲子(酒浸)吳茱萸(淘去浮者)
(焙)杜仲(薑汁炒去絲)乾薑(炮各三兩)甘草(炙一兩)橘皮(去白十五兩另)
(為末)
右為細末用酒五升於銀石器内將橘皮煎熬如餳
却入諸藥末在内攪和搗五百杵丸如梧子大每服
三十丸空心温酒鹽湯任下
丁香煮散治翻胃嘔逆
丁香石蓮肉(各十四枚)北棗(七枚切碎)生薑(七片)黃秫米(七合)
(洗)
水一椀半煮稀粥去藥啜粥
失笑丸(見痞)
附方
參术調中湯治内傷自利劑腹痛肢體倦不喜食食
即嘔嗜卧懶言足胻冷頭目昏
人參黃耆(各五錢)當歸身厚朴(薑製)益智仁草
豆蔲木香白术甘草(炙)神麴(炒)麥蘖麫
橘皮(各三錢)
右十二味剉如麻豆大每服一兩水二&KR0678;薑三片煎
至一&KR0678;去滓温服食前
育氣湯通流百脈調暢脾元補中脘益氣海袪隂寒
止腹痛進飲食大益臟虚疼痛
木香丁香藿香人參白术白茯苓
縮砂白荳蔲蓽澄茄炙甘草(各半兩)乾山藥
(一兩)陳橘皮(去白)青皮(去白各三錢半)加白檀香(半兩)
右為末每服一錢至二錢用木瓜湯調下空心食前
鹽湯亦得
凝神散收歛胃氣清涼肌表
人參白术茯苓山藥(各一錢半)白扁豆知母
生地黃粳米甘草(各一錢)淡竹葉地骨皮
麥門冬(各五分)
右作一服水二鍾薑三片紅棗一枚煎至一鍾食遠
服
加減思食丸治脾胃俱虚水穀不化胸膈痞悶腹脇
時脹連年累月食減嗜卧口苦無味虚羸少氣又治
胸中有寒飲食不下反胃惡心霍亂嘔吐及病後心
虚不勝穀氣或因病氣衰食不復常並宜服之
神麴(炒黃)麥蘖(炒黃各二兩)烏梅(四兩)乾木瓜(切半兩)白茯苓
(去皮)揀甘草(細剉炒各二錢半)
右為細末煉蜜為丸如櫻桃大每服一丸不拘時細
嚼白湯送下如渴時噙化一丸生津液進飲食一方
無木瓜茯苓有人參乾薑各三錢
和胃丸治脾胃虚冷食即嘔逆水穀不化或時泄利
厚朴(去麄皮生薑汁炙透四兩)乾薑(炮)當歸(切焙各一兩半)㯽榔(剉)桔
梗(焙)人參(各半兩)半夏(湯洗七次去滑)陳皮(湯洗去白焙)白术(各二)
(兩)甘草(炙半兩)訶梨勒皮(七錢半)
右為細末酒煮糊丸如桐子大每服十五丸漸加至
二十丸温生薑棗湯下米飲亦得不拘時
生胃丹
大南星(四兩用黃土半斤將生薑汁拌黃土成麴劑包裹慢火煨香透去土不用將南星切)
(細焙乾同後藥研)丁香(不見火)木香(不見火)厚朴(去皮薑製炒)神麴
(炒)麥蘖(炒)縮砂仁白豆蔲仁青皮(去白各一兩)半
夏(二兩)人參沉香(不見火)甘草(炙各半兩)粟米(一升用生薑二斤和)
(皮搗自然汁浸蒸焙)
右為細末法丸如菉豆大每服七十丸不拘時淡薑
湯下
養胃進食丸治脾胃虚弱心腹脹滿面色痿黃肌肉
消瘦怠惰嗜卧全不思食常服滋養脾胃進美飲食
消痰逐飲辟風寒濕冷邪氣
蒼术(五兩泔浸去皮)神麯(二兩半炒)白茯苓(去皮二兩)厚朴(薑製二兩)大
麥蘖(炒)陳皮(去白各一兩半)白术(二兩)人參甘草(炙各一兩)
右九味為末水麵糊丸如桐子大每服三十丸至五
十丸食前温薑湯送下粥飲亦得
資生丸健脾開胃消食止瀉調和藏府滋養榮衛余
初識繆仲淳時見袖中出彈丸咀嚼問之曰此得之袐
傳飢者服之即飽飽者食之即飢因疏其方余大善
之而頗不信其消食之功已於醉飽後頓服二丸徑
投枕卧夙興了無停滯始信此方之神也先恭簡年
高脾弱食少痰多餘齡葆攝全賴此方因特附若于
此與世共之
白术(米泔水浸用山黃土拌蒸九次晒九次去土切片焙乾三兩)人參(去蘆人乳浸透)
(飯鍋上蒸熟三兩)白茯苓(去麄皮水飛去筋膜人乳拌飯鍋上蒸晒乾一兩五錢)橘
紅山查肉(蒸)神麯(炒各二兩)川黃連(薑汁炒)白豆蔲仁
(微炒)澤瀉(去毛炒各三錢半)桔梗(米泔浸炒)真藿香(洗)甘草(蜜炙去皮)
(各五錢)白扁豆(炒去殼)蓮肉(去心各一兩)薏苡仁(淘淨炒三兩)乾
山藥(炒)麥芽麫(炒)芡實(淨肉炒各一兩五錢)
末之煉蜜丸每丸二錢重每服一丸醉飽後二丸細
嚼淡薑湯下
健脾丸治一應脾胃不和飲食勞倦
白术(白者二兩半炒)木香(另研)黃連(酒炒)甘草(各七錢半)白茯苓(去皮)
(二兩)人參(一兩五錢)神麯(炒)陳皮砂仁麥芽(炒取麫)山
查(取肉)山藥肉豆蔲(麫裹煨熟紙包搥去油已上各一兩)
右為細末蒸餅為丸如菉豆大每服五十丸空心下
午各一次陳米湯下
冲和丸養心扶脾疎肝開胃
人參石斛白豆蔲仁廣陳皮(各一兩)山查肉
(二兩)
右各取淨末和勻碗盛碟蓋飯上蒸過候冷方開此
調胃補心接丹田之氣也
遠志(甘草湯泡去心一兩)香附(童便浸半日洗淨醋炒)山梔仁(炒焦各二兩)
右各取淨末如上法蒸過勿令洩氣此透暢心胞逹
膈間之滯氣也
海石蒼术(米泔水浸去皮炒黃各二兩)
如上法蒸此消痰飲通内外之用也
川芎(二兩)北柴胡青黛(各一兩)
如上法蒸此疎肝鬱伐肝邪者也夫心為脾母補
母則子旺肝為脾賊平賊則脾安安穀則昌用穀蘖
取粉打糊為丸如梧子大晒乾用益元散五錢飛過
辰砂五錢為衣食後少頃白湯下五十丸胃開氣順
少覺舒泰則减數服之可與補中益氣湯六君子湯
相兼服
瘖
訶子湯(河間)治失音不能言語
訶子(四個半生半炮)桔梗(一兩半生半炙)甘草(二寸半炙半生)
右為細末每服二錢童便一盞水一盞煎五七沸温
服甚者不過三服愈(桔梗通利肺氣訶子泄肺導氣童便降火甚速)
又方
桔梗(三兩)大訶子(四個)甘草(二兩製度上同)
每服一錢匕入沙糖一小塊不用童便獨用水五盞
煎至三盞時時細呷一日服盡其效甚速
發聲散(海藏)治咽喉語聲不出
栝蔞皮(剉)白殭蠶(去頭)甘草(各等分各炒黃)
右為細末每服三錢温酒或薑自然汁調下用五分
綿裹噙化嚥津亦得日兩三服
玉粉丸(寳鑑)治冬月寒痰結咽喉不利語聲不出
半夏(洗五錢)草烏(一錢炒)桂(一字)
右為末生薑汁浸蒸餅為丸如芡實大每服一丸至
夜含化
蛤蚧丸(丹溪)治肺間邪氣胸中積血作痛失音并治久欬
失音
蛤蚧(一對去嘴足温水浸去膜刮了血脈用好米醋炙)訶子(煨去核)阿膠(炒)
生地黃麥門冬(去心)北細辛(去苗)甘草(炙各半兩)
右為末煉蜜丸如棗大每服一丸食後含化
治暴嗽音語不出方(千金)
杏仁(研去皮)薑汁沙糖白蜜(各一升)五味子紫
苑(各三兩)通草貝母(各四兩)桑白皮(五兩)
右以水九升煮五味子紫苑通草貝母桑白皮取三
升去滓入杏仁泥薑汁白蜜和勻微火煎取四升初
服四合日再夜一後稍加
通聲膏方
五味子欵冬花通草(各三兩)人參細辛桂
心青竹皮菖蒲(各二兩)杏仁泥(一升)白蜜(二斤)棗膏
薑汁(各一升)酥(五升)
右以水五升微火煎三上三下去查納薑汁棗膏酥
蜜煎令調和酒服如棗二大丸
七珍散治産後不語
人參石菖蒲生地黃川芎(各一兩)細辛防
風辰砂(另研各半兩)
右為細末每服一錢薄荷湯下
地黃飲子(見中風)加味逍遥散(見癘風)加味歸脾湯(見健忘)八
珍湯(見虚勞)秦艽升麻湯(見中風)柴胡清肝湯(見耳衂)小柴胡
湯(見往來寒熱)六君子湯四君子湯(俱見虚勞)佛手散即芎歸
散(見喘)
消癉
腎氣丸即八味丸(見虚勞)
五苓散(金匱)治小便不利而渴
猪苓(去皮七錢半)澤瀉(一兩二錢七分)茯苓(七錢半)桂(去皮半兩)白术
(七錢半)
右五味為末以白飲和服方寸匕日三服多飲暖水
汗出愈
猪苓湯(金匱)治發熱渴欲飲水小便不利
猪苓(去皮)茯苓阿膠滑石澤瀉(各一兩)
右五味以水四升先煮四味取二升去滓内膠煬消
温服七合日三服
白虎加人參湯(見傷暑)
文蛤散(金匱)治渴欲飲水不止
用文蛤(四兩)
杵為散以沸湯五合和服方寸匕
人參石膏湯(保命)治膈消上焦煩渴不欲多食
人參(五錢)石膏(一兩)知母(七錢)甘草(四錢)
每服五錢水煎食後温服
加減地骨皮散(錢氏)治上消
知母柴胡甘草(炙)半夏地骨皮赤茯苓
白芍藥黃耆石膏黃芩桔梗(各等分)
右為細末每服三錢薑五片水煎食遠温服
竹葉石膏湯(仲景)
石膏(一斤)竹葉(二把)半夏(半斤湯洗)粳米(半升)麥門冬(去心一升)人
參(三兩)甘草(二兩炙)
右七味以水一斗煮取六升去滓内粳米煮米熟湯
成去米温服一升日三服
竹葉黃茋湯治氣血虚胃火盛而作渴
淡竹葉生地黃(各二錢)黃茋麥門冬當歸
川芎黃芩(炒)甘草芍藥人參半夏石
膏(煆各一錢)
右水煎服
宣明黃茋湯治心移寒於肺為肺消飲少溲多當補
肺平心
黃茋(三兩)五味子人參麥門冬天門冬(剉各二兩)
枸杞子熟地黃(各一兩半)
右為末每服五錢水二盞煎至一盞去滓温服無時
錢氏白术散治虚熱而渴
人參白术白茯苓藿香(去土)木香甘草(各一)
(兩)乾葛(二兩)
右為末每服三錢煎温服如飲水多多與服之(海藏云四)
(君子加减法治濕勝氣脱泄利太過)
宣明麥門冬飲子治心移熱於肺傳為膈消胸心煩
精神短少
人參茯神麥門冬五味子生地黃炙
甘草知母葛根括蔞根(各等分)
右㕮咀每服五錢加竹葉十四片煎至七分温服無
時
易老門冬飲子治老弱虚人大渴
人參枸杞子白茯苓甘草(各七錢半)麥門冬(去心)
五味子(去心各半兩)
右薑水煎服
白虎湯涼膈散(並見發熱)小柴胡湯(見往來寒熱)四君子理中
湯(見虚勞霍亂)
加減三黃丸(子和)治丹石毒及熱渴以意測度須大實者
方用
黃芩(春四兩冬夏秋六兩三兩)大黃(春三兩秋二兩)(夏一兩冬四兩)黃連
(春四兩秋七兩)(夏七兩冬二兩)
右為末煉蜜丸如梧子大每服十丸服一月病愈
止渴潤燥湯治消渴大便乾燥喜温飲隂頭短縮舌
上白燥脣裂口乾眼澀難開及於黑處如見浮雲
升麻(一錢半)柴胡(七分)甘草梢(五分)杏仁(六個研)桃仁(研)麻
仁(研)當歸身防風根荆芥穗黃蘖(酒浸)石膏
(各一錢)熟地黃(二錢)小椒細辛(各一分)紅花(少許)
右水煎去滓食後熱服
調胃承氣湯(見發熱)大承氣湯(見大便不通)半夏瀉心湯(見痞)
猪肚丸(三因)治強中消渴
黃連粟米括蔞根茯神(各四兩)知母麥門
冬(去心各二兩)
右為細末將大猪肚一個洗淨入藥末於内以麻線
縫合口置甑中炊極爛取出藥别研以猪肚為膏再
入煉蜜搜和前藥杵勻丸如梧子大每服五十丸參
湯下又方加人參熟地黃乾葛又方除知母粟米用
小麥
酒煮黃連丸(見傷暑)黃耆飲即黃茋六一湯(見自汗)玄兔丹
(見小便數)靈砂丹(見嘔吐)
化水丹(潔古)治手足少隂渴飲不止或心痛者(本事治飲冷水多)
川烏(臍大者四枚炮去皮)甘草(炙一兩)牡蠣(生三兩)蛤粉(用厚者炮六兩)
右為細末醋浸蒸餅為丸每服十五丸新汲水下心
痛者醋湯下立愈飲水一石者一服愈海藏云此藥
能化停水
神仙減水法名斬龍劊子手治三焦虚熱三消渴疾
日夜飲水無度此藥主之
人參天花粉知母宣黃連苦參麥門
冬浮萍白扁豆黃茋(各一兩)黃丹(少許)
右為細末每服一錢新汲水調下
生津甘露飲子治消渴膈消大渴飲水無度上下齒
皆麻舌根強硬腫痛食不下腹時脹滿疼痛渾身色
黃目白睛黃甚則四肢痿弱無力面塵脱色脇下急
痛善嚏善怒健忘臋肉腰背疼寒兩丸冷甚
石膏(二錢半一方用一兩二錢)桔梗(三錢)人參甘草(炙)升麻
薑黃(一作一錢)山梔仁(一作一錢)知母(酒洗各二錢)白豆蔲白
芷連翹甘草(生)蓽澄茄(各一錢)黃連木香
柴胡(各三分)藿香(二分)白葵花麥門冬當歸身
蘭香(各五分)黃蘖(酒炒)杏仁(去皮各一錢半)全蝎(一枚去毒)
右為末湯洗蒸餅和勻成劑捏作餅子晒乾杵碎如
黃米大每服二錢抄在掌内以舌舐之隨津嚥下或
白湯少許送亦得此治制之緩也不惟不成中滿
亦不傳瘡瘍下消矣
火府丹(見淋)
和血益氣湯治口舌乾小便數舌上赤脈生津液除
乾燥長肌肉
生地黃(酒浸)黃蘖(酒浸)升麻(各二錢)防己(酒浸)知母(酒浸)羌活
(各一錢)石膏(一錢半)黃連(酒浸一錢六分)杏仁(去皮尖炒十二枚)當歸
(酒浸八分)紅花(三分)桃仁(去皮尖炒十二枚)麻黃柴胡(各六分)甘
草(生五分炙六分)
水三鍾煎至一鍾半分二服無時
黃連膏治證同前
黃連(一升碾為末)牛乳汁白蓮藕汁生地黃汁(各一)
(斤)
右將汁熬膏搓黃連末為丸如小豆大每服二十丸
少呷湯下日進十服
生地黃膏治證同前
生地黃(碗大一握)冬蜜(一碗)人參(半兩)白茯苓(去皮一兩)
右先將地黃洗搗爛以新汲水調開同蜜煎至一半
入參苓末拌和以磁器密收匙挑服
蓮茗飲(闕)
烏金散(三因)治熱中多因外傷燥熱内用意傷脾飲啖肥
膩熱積胸中致多食數溲小便過於所飲亦有不渴
而飲食自消為小便者
黃丹(炒)細墨(燒各一兩)
右為末研勻每服三錢食後先用水漱口待心中熱
渴欲水便以冷水調下
順利散(潔古)治中熱在胃而能食小便赤黃微利至不欲
食為效不可多利
厚朴枳實(各一兩)大黃(煨四兩)
每服五錢水煎食遠服
參蒲丸治食㑊胃中結熱消穀善食不生肌肉
人參赤茯苓菖蒲遠志地骨皮牛膝
(酒浸各一兩)
右為末煉蜜丸每服二十丸米飲下
加味錢氏白术散治消中消穀善饑
人參(去蘆)白茯苓(去皮)白术(各二錢)枳殼(去瓤䴸炒)柴胡藿
香乾薑北五味子木香甘草(炙各一錢)
水煎食遠服
清涼飲子治消中能食而瘦口舌乾自汗大便結小
便數
羌活梢柴胡梢黃茋梢甘草梢(生)黃芩(酒製)
知母(酒製)甘草(炙已上各一錢)酒生地黃防風梢防己
(各五分)桃仁杏仁(各五粒)當歸(六分)紅花(少許)升麻梢(四分)
黃蘖龍膽草石膏(各一錢半)
右水二盞酒一小盞煎服
甘露膏治消渴飲水極多善食而瘦自汗大便結燥
小便頻數又名蘭香飲子
石膏(二錢)知母(一錢半)甘草(生一錢炙五分)防風(一錢)人參製
半夏蘭香白豆蔲連翹桔梗升麻(各五)
(分)
右為末水浸蒸餅丸或捏劑作薄餅子晒乾碎如米
大每用淡薑湯調下二錢
爛金丸治熱中消渴止後補精血益諸虚解勞倦去
骨節間熱寧心強志安神定魄固藏府進飲食免生
瘡瘍
大猪肚(一具)黃連(三兩)生薑(研)白蜜(各二兩)
先將猪肚淨洗控乾復以葱椒醋麫等同藥以水酒
入銀石器内煮半日漉出黃連洗去蜜酒令盡剉研
為細末再用水調為膏入猪肚内以線縫定仍入銀
石器内水煮爛研如泥搜和下項藥
人參五味子杜仲(去皮切薑汁炒去絲)山藥石斛
山茱萸(去核)車前子新蓮肉(去皮心)鼈甲(醋炙)熟地黃
當歸(各二兩)磁石(煆)白茯苓槐角子(炒)川芎(各一)
(兩)黃茋(四兩)兔絲子(酒浸蒸研五兩)沉香(半兩)麝香(一錢别研入)
右為細末用猪肚膏搜和得所如膏少添熟蜜搗數
千杵丸如梧子大每服五十丸食前用温酒或糯米
飲送下一方有白术二兩陽起石一兩
天門冬丸治初得消中食已如飢手足煩熱背膞疼
悶小便白濁
天門冬(去心)土瓜根(乾者)瓜蔞根熟地黃知母(焙)
肉蓯蓉(酒浸一宿切焙)鹿茸(酒炙)五味子赤石脂澤瀉
(已上各一兩半)雞内金(三具微炙)桑螵蛸(十枚炙)牡蠣(煆二兩)苦參
(一兩)
右為細末煉蜜丸如梧子大每服二十丸用粟米飲
送下食前
猪腎薺苨湯治消中日夜尿八九升者
猪腎(一具)大豆(一升)薺苨石膏(已上各三兩)人參茯苓
(一作茯神)知母葛根黃芩磁石(緜裹)瓜蔞根甘
草(已上各二兩)
右㕮咀用水一斗五升先煮猪腎大豆取一斗去滓
下藥煮取三升分作三服渴急飲之下焦熱者夜輒
服一劑渴止勿服
小兔絲子丸(見赤白濁)鹿茸丸(見溲血)安腎丸(見喘)薺苨湯(即前猪腎)
(薺苨湯)
蓯蓉丸
蓯蓉(酒浸)磁石(煆碎)熟地黃山茱萸桂心山藥
(炒)牛膝(酒浸)茯苓黃茋(鹽湯浸)澤瀉鹿茸(去毛切醋炙)
遠志(去心炒)石斛覆盆子五味子萆薢破
故紙(炒)巴戟(酒浸)龍骨兔絲子(酒浸)杜仲(去皮剉薑汁製炒絲)
(斷各半兩)附子(一個重六錢者炮去皮劑)
右為末煉蜜丸如梧桐子大每服五十丸空心米飲
送下
天王補心丹(得效)寧心保神益血固精壯力強志令人不
忘清三焦化痰涎袪煩熱除驚悸療咽乾口燥育養
心氣
熟地黃(洗)人參(去蘆)白茯苓(去皮)遠志(去心)石菖蒲(去毛)元
參栢子仁桔梗(去蘆)天門冬(去心)酸棗仁(去殼)丹參
(洗)甘草(炙)麥門冬(去心)百部(洗)杜仲(薑汁炒斷絲)茯神(去木)
當歸(去蘆尾)五味子(去枝梗各等分)
右為末煉蜜丸每兩作十丸金箔為衣每服一丸燈
心棗湯食後臨卧化下或作梧桐子大丸吞服亦可
雙補丸(得效)治腎虚水涸燥渴勞倦
鹿角膠(二兩)白茯苓(去皮)人參(去蘆)薏苡仁(炒)熟地黃(洗蒸)
肉蓯蓉(酒浸焙乾)兔絲子(酒浸蒸焙)覆盆子五味子石
斛(酒浸焙)當歸(去蘆酒浸焙)黃茋(去蘆蜜炙)宣木瓜(各一兩)沉香
(不見火)澤瀉(蒸各半兩)生麝(一錢另研)
右為細末煉蜜為丸如桐子大硃砂為衣每服五十
丸空心棗湯送下
腎瀝散治消腎腎氣虚損發渴小便數腰膝痛
雞䏶胵(微炙)遠志(去心)人參桑螵蛸(微炒)黃茋澤瀉
桂心熟地黃白茯苓龍骨當歸(已上各一)
(兩)麥門冬(去心)川芎(各二兩)五味子炙甘草元參
(各半兩)磁石(三兩研碎水淘法赤汁)
右剉碎每服用羊腎一對切去脂膜先以水一盞半
煮腎至一盞去水上浮脂及腎次入藥五錢生薑半
分煎至五分去滓空心服晚食前再服
金銀箔丸治消腎口乾眼澀隂痿手足煩疼小便多
金箔(一百片)銀箔(一百片俱細研)丹砂(細研)瓜蔞根(各二兩)巴戟
(去心)山藥五味子澤瀉(各一兩半)天門冬(去心)肉蓯蓉
(酒浸一宿切焙乾各二兩半)黃連(四兩)白茯苓(去皮)生地黃(焙)葛根
(各三兩)麥門冬(去心焙三兩半)
右除别研藥外為細末再研勻煉蜜和丸如梧桐子
大每服二十丸加至三十丸不拘時粟米飲送下
白茯苓丸治消腎因消中之後胃熱入腎消爍腎脂
令腎枯燥遂致此疾兩腿漸細腰脚無力
白茯苓覆盆子黃連瓜蔞根萆薢人
參熟地黃元參(已上各一兩)石斛(去根)蛇牀子(各七錢半)
雞䏶胵(三十具微炒)
右為細末煉蜜和搗三五百杵丸如桐子大每服三
十丸食前煎磁石湯送下
龍鳳丸
鹿茸(一兩酒炙)兔絲子(酒浸)山藥(各二兩)
右為細末煉蜜丸如桐子大每服三十丸食前米飲
送下濃煎人參湯亦可一方用麫糊為丸鹽酒鹽湯
任下(一名龍肚鳳髓丸)
參茋湯
人參桔梗天花粉甘草(各一兩)綿黃茋(鹽湯浸炙)
白芍藥(各二兩)白茯苓北五味子(各一兩半)
右剉每服四錢水一盞半煎八分日進四服留滓合
煎一方有乾葛木瓜烏梅
加減八味丸治腎水枯竭不能上潤心火上炎不能
既濟心煩躁渴小便頻數白濁隂痿飲食不多肌膚
漸削或腿腫脚先瘦小
白茯苓(去皮)牡丹皮(去骨)澤瀉(酒潤蒸各八錢)五味子(微炒一兩半)
山茱萸肉(焙)肉桂(去麄皮不見火)熟地黃(蒸七次焙)山藥(微炒各二)
(兩)
右各研末秤和勻煉蜜丸梧子大五更初温酒鹽湯
任下三五十丸午前晚間空腹再服此藥不惟止渴
亦免生癰疽久服永除渴疾氣血加壯
竹龍散(三因)治消渴
五靈脂(另研)生黑豆(去皮各等分)
右為末每服二錢不拘時冬瓜煎湯調服瓜葉子皆
可一日兩服少渴者只一服渴止後宜八味丸仍以
五味子代附子此方沈存中載於靈苑方得效者甚
多
六神湯(三因)治三消渴疾
蓮房乾葛枇杷葉(去毛)甘草(炙)括蔞根黃茋
(各等分)
右為剉散每服四錢水一盞煎七分空心温服小便
不利加茯苓
四物湯(見鼻衂)
芎歸湯治失血煩熱作渴或頭痛眩暈
川芎(三錢)當歸(酒拌五錢)
右水煎服
甘草石膏湯治渴病全瘉再劇舌白滑微腫咽喉嚥唾
覺痛嗌腫時渴飲冷白沫如膠飲冷乃止(即止渴潤燥湯無麻)
(仁有生地黃)
忍冬丸治渴疾愈須預防發癰疽
忍冬草(不以多少根莖花葉皆可用之一名老公鬚一名蜜啜花一名金銀花一名左纏藤)
(水洗淨用)
右用米麴酒於瓶内浸以糠火煨一宿取出晒乾入
甘草少許為末即以所浸酒煮糊為丸如梧桐子大
每服五十丸至百丸酒飲任下一方用忍冬草煎服
此藤凌冬不凋三月開花五出黃白相間微香蒂帶
紅外科精要又以酒煮窨服取時不犯鐵氣服至大
小腸通利此藥到得力用乾者不及生者效速仍治
五種飛尸酒研傅瘡亦好但留一口泄毒氣真經效
竒藥也此藥不特治癰亦能止渴并五痔諸漏
藍葉散治渴利口乾煩熱背生癰疽赤焮疼痛
藍葉升麻元參麥門冬(去心)黃茋葛根
沉香赤芍藥犀角屑甘草(生用各一兩)大黃(二兩)
(微炒)
右㕮咀每服四錢水一中盞煎至六分去滓不拘時
温服
元參散治渴利煩熱生癰疽焮腫疼痛
元參芒硝大黃(微炒)犀角屑羚羊角屑沉
香木香黃茋(各一兩)甘草(生用七錢半)
右為細末每服二錢不拘時用温水調下
薺苨丸治強中為病莖長興盛不交精溢自出消渴
之後多作癰疽皆由過服丹石所致
薺苨大豆(去皮)茯神(去木)磁石(煆研極細)元參石斛(去根)
瓜蔞根地骨皮(去木)鹿茸(各一兩)沉香(不見火)人參(各半)
(兩)熟地黃(酒蒸一兩)
右為細末用猪腎一具如食法爛煮杵和丸如梧桐
子大如難丸入少酒糊丸或煉蜜丸亦可每服七十
丸空心鹽湯下
紫蘇湯治消渴後遍身浮腫心膈不利
紫蘇莖葉桑白皮赤茯苓(各一兩)郁李仁(去皮炒二)
(兩)羚羊角(鎊)㯽榔(各七錢半)桂心(去皮)枳殼(麩炒)獨活木
香(各半兩)
右㕮咀每服四錢水一盞半生薑半分煎至八分去
滓不拘時温服
瞿麥湯治消渴飲成水氣面目并足膝脛浮腫小便
不利
瞿麥穗澤瀉滑石(各半兩)防己(七錢半)黃芩大
黃(各二錢半)桑螵蛸(炒十四枚)
右㕮咀每服三錢用水一盞煎至七分去滓空心温
服良久再服
葶藶丸治消渴後成水病浮腫
甜葶藶(隔紙炒)瓜蔞仁杏仁(湯浸去皮尖及雙仁者䴸炒黃)漢防
己(各一兩)
右為細末煉蜜和搗一二百杵丸如桐子大每服三
十丸食前赤茯苓煎湯下日三四服
五皮飲濟生腎氣丸(俱見水腫)中滿分消湯丸(見脹滿)
補遺人參白术湯(儒門事親)治胸鬲癉熱煩滿不欲食或癉
成為消中善食而瘦或燥鬱甚而消渴多飲而數小
便或熱病或恣酒色誤服熱藥者致脾胃真隂血液
損虚肝心相博風熱燥其三焦腸胃燥熱怫鬱而水
液不能宣行則周身不得潤澤故瘦瘁黃黑而燥熱
消渴雖多飲而水液終不能浸潤於腸胃之外渴不
止而便注為小便多也叔世俗流不明乎此妄為下
焦虚冷誤死多矣又如周身風熱燥鬱或為目瘴癰
疽瘡瘍上為喘嗽下為痿痺或停積而濕熱内甚不
能傳化者變水腫腹脹也凡多飲數溲為渴多食數
溲為消中肌肉消瘦小便有脂液者為消腎此世之
所傳三消病也雖經所不載以内經考之但燥熱之
微甚者也此藥兼療一切陽實隂虚風熱燥鬱頭目
昏眩風中偏枯酒過積毒一切腸胃澀滯壅塞瘡疥
痿痺并傷寒雜病煩渴氣液不得宣通並宜服之
人參白术當歸芍藥大黃山梔子
澤瀉(各半兩)連翹括蔞根乾葛茯苓(各一兩)官
桂木香藿香(各二錢半)寒水石(二兩)甘草(三兩)石膏(四兩)
滑石芒硝(各半斤)
右為粗末每服五錢水一盞薑三片同煎至半盞絞
汁入蜜少許温服漸加至兩許無時日三服或得藏
府疏利亦不妨取效更妙後却常服之或兼服消痞
丸若覺腸胃結滯或濕熱内甚自利者去大黃芒硝
生地黃飲子(簡易)治消渴咽乾面赤煩躁
人參(去蘆)生乾地黃(洗)熟乾地黃(洗)黃耆(蜜炙)天門冬
麥門冬(俱去心)枳殼(去瓤䴸炒)石斛(去根炒)枇杷葉(去毛炒)
澤瀉甘草(炙各等分)
右剉散每服三錢水一盞煎至六分去滓食後臨卧
服此方乃全用二黃丸甘露飲料生精補血潤燥止
渴佐以澤瀉枳殼疎導二腑使心火下行則小腑清
利肺經潤澤則大腑流暢宿熱既消其渴自止造化
精深妙無踰此
黃茋湯治諸渴疾
黃茋(蜜炙)茯苓(去皮木)瓜蔞根麥門冬(去心)生地黃
五味子炙甘草(各一錢半)
水二鍾煎至一鍾食遠服
梅蘇丸治消渴膈熱煩躁生津液
白梅肉紫蘇葉烏梅肉(各半兩)麥門冬(去心七錢半)
百藥煎(三兩)訶梨勒(煨用皮)人參(各二錢半)甘草(炙一兩半)
右為細末煉黃蠟汁和為丸如雞頭實大每服一丸
不拘時含化嚥津行路解渴
殺蟲方治消渴有蟲
苦棟根取新白皮一握切焙入麝香少許水二椀煎
至一椀空心飲之雖困頓不妨自後下蟲三四條類
蚘蟲而色紅其渴頓止乃知消渴一證有蟲耗其津
液(出夷堅志)
口燥咽乾本事黃茋湯治心中煩躁不生津液不思
飲食
黃茋熟地黃白芍藥五味子麥門冬(各三)
(兩)甘草人參天門冬(各五錢)白茯苓(一兩)
右㕮咀每服五錢薑棗烏梅煎去滓食後服
參术飲即參苓白术散(見滯下)
參香散(和劑)治心氣不寧諸虚百損肢體沉重情思不樂
夜多異夢盜汗失精恐怖煩悸喜怒無時口乾咽燥
渴欲飲水飲食減少肌肉瘦瘁漸成勞瘵常服補精
血調心氣進飲食安神守中功效不可具述
人參山藥黃茋(製)白茯苓(去皮)石蓮肉(去心)白术
(煨各一兩)烏藥縮砂仁橘紅乾薑(炮各半兩)丁香
南木香檀香(各二錢)沉香(二錢)甘草(七錢半炙)
右為剉散每服四錢水一大盞生薑三片棗一枚煎
七分去滓空心服一方有炮附子半兩
四君子湯(見虚勞)縮脾飲(見中暑)七珍散(見不能食)大補湯(見虚勞)
乾葛湯
葛根(二兩)枳實(去白麩炒)梔子仁豆豉(各一兩)甘草(炙半兩)
每服四錢水一盞煎八分不拘時温服
烏梅木瓜湯治飲酒多發積為酷熱熏蒸五臟津液
枯燥血泣小便併多肌肉鑠專嗜冷物寒漿
木瓜乾烏梅(槌破不去仁)麥蘖(炒)甘草草果(去皮各半)
(兩)
右剉散每服四錢水一盞半薑五片煎七分不拘時
服
枳椇子丸治證同前
枳椇子(二兩)麝香(一兩)
右為末麫糊丸如桐子大每服三十丸空心鹽湯下
三神湯治證同前
烏梅肉遠志(去心甘草水煮過用薑汁拌炒各一兩)枳實(去瓤一兩)夏
加黃連(五錢)春秋冬不用
右剉散每服四錢水二盞糯禾根一握煎七分去滓
不拘時温服若無糯禾根白茅根亦可如無白茅根
禾稈繩亦可
防椒藶黃丸治腹滿口乾舌燥此腸間有水氣也(見脹)
(滿)
牛黃丸治心脾壅熱口舌乾燥及煩渴
牛黃(三兩細研)黃連(去鬚)大黃(剉炒各二兩)麥門冬(去心焙一兩半)硃
砂(半兩細研水飛)麝香(少許)山梔仁馬牙硝(細研)芎藭黃
芩炙甘草(各一兩)
右為細末研勻煉蜜和丸如彈子大每服一丸食後
竹葉煎湯化下
瓜蔞根散治風熱口中乾燥舌裂成瘡
瓜蔞根胡黃連黃芩(各七錢半)白殭蠶(炒)白鮮皮
大黃(剉炒各半兩)牛黃(研)滑石(研各二錢半)
右為細末研勻每服二錢竹葉湯調服無時
甘露丸解壅毒退風熱治口舌乾燥
寒水石(二斤燒令赤攤地上一宿出火毒)馬牙硝(三兩細研)甘草(炙赤)龍
腦(細研各七錢半)
右為細末研勻以糯米飯和丸如彈子大每服半丸
食後用新汲水磨化服
含化丸治上焦煩熱口舌乾燥心神不清頭目不利
石膏(細研水飛過)寒水石(細研)白蜜(各半斤)
右以水四大盞煎取一大盞半綿濾過入蜜同煎令
稠丸如雞頭實大常含一丸嚥津
黃疸
茋芍桂苦酒湯(金匱)
黃茋(五兩)白芍藥桂枝(各三兩)
右三味以苦酒一升水七升相和煮取三升温服一
升當心煩服至六七日乃解若心煩不止者以苦酒
阻故也
桂枝加黃茋湯(金匱)治黃疸脈浮而腹中和者宜汗之若
腹滿欲嘔吐懊憹而不和者宜吐之不宜汗
桂枝白芍藥生薑(各三兩)黃茋甘草(各二兩)大
棗(十二枚)
右六味以水八升煮取三升温服一升須臾飲熱稀
粥一升餘以助藥力取微汗若不汗更服
黃茋湯(濟生)治黃汗身體腫發熱不渴汗出染衣黃色
黃茋(去蘆蜜炙)赤芍藥茵蔯蒿(各二兩)石膏(四兩)麥門冬
(去心)淡豆豉(各一兩)甘草(炙半兩)
右㕮咀每服四錢水一盞生薑五片煎七分去滓食
前服一方入竹葉十四片不用薑一方無甘草
大黃硝石湯(金匱)
大黃黃蘖硝石(各四兩一作滑石)梔子(十五枚)
右四味以水六升煮取二升去滓内硝石更煮取一
升頓服
小半夏湯(見嘔吐)
茵蔯五苓散用茵蔯末十分五苓散五分二物和先食
飲方寸匕日二服
茵蔯五苓散治傷寒温濕熱病感冐後發為黃疸小
便黑赤煩渴發熱不得安寧此蓋汗下太早服藥不
對證因感濕熱病以致遍身發黃嘗用茵蔯五苓散
治之甚效
右用生料五苓散一兩加入茵蔯半兩車前子一錢
木通柴胡各一錢半酒後得證加乾葛二錢并前藥
和勻分二服每服水一碗燈草五十莖同煎八分去
滓食前服滓再煎連進數服小便清利為愈
加減五苓散治飲食伏暑鬱發為疸煩渴引飲小便
不利
茵蔯猪苓(去皮)白术赤茯苓(去皮)澤瀉(各二錢)
水二鍾煎一鍾不拘時服一方有桂心
茵蔯湯(金匱)治寒熱不食食即頭眩心胸不安久久發黃
名為穀疸
茵蔯蒿(六兩)梔子(十四枚)大黃(二兩)
右三味以水一斗先煮茵蔯減六升内三味煮取三
升去滓分温三服小便當利尿如皂角汁狀色正赤
一宿腹减黃從小便去也
穀疸丸(濟生)
苦參(三兩)龍膽草(一兩)牛膽(一枚取汁)
右為細末用牛膽汁入少煉蜜和丸如桐子大每服
五十丸空心熱水或生薑甘草煎湯送下兼紅丸子
服亦可(方見傷食)
茯苓茵蔯梔子湯(寳鑑)完顔正卿丙寅二月間因官事勞
役飲食不節心火乘脾脾氣虚弱又以恚怒氣逆傷
肝心下痞滿四肢困倦身體麻木次傳身目俱黃微
見青色顔黑心神煩亂怔忡不安兀兀欲吐口生惡
沬飲食遲化時下完穀小便癃閉而赤黑辰巳間發
熱日暮則止至四月尤盛其子以危急求請治之具
說其事診其脈浮而緩金匱要略云寸口脈浮為風
緩為痺痺非中風四肢苦煩脾色必黃瘀熱已行趺
陽脈緊為傷脾風寒相摶食穀則眩穀氣不消胃中
苦濁濁氣下流小便不通隂被其寒熱流膀胱身體
盡黃名曰穀疸此方主之
茵蔯葉(一錢)茯苓(去皮五分)梔子仁蒼(术去皮炒)白术(各三)
(錢)黃芩(生六分)黃連(去須)枳殼(麩炒)猪苓(去皮)澤瀉陳皮
漢防己(各二分)青皮(去白一分)
右作一服用長流水三&KR0678;煎至一&KR0678;去渣温服食前
一服減半二服良愈内經云熱淫于内治以鹹寒佐
以甘苦又濕化于火熱反勝之治以苦寒以苦泄之
以淡滲之以梔子茵蔯苦寒能瀉濕熱而退其黃故
以為君難經云并主心下滿以黃連枳實苦寒泄心
下痞滿肺主氣今熱傷其氣故身體麻木以黃芩苦
寒瀉火補氣故以為臣二术苦甘温青皮苦辛温能
除胃中濕熱泄其壅滯養其正氣漢防己苦寒能去
十二經留濕澤瀉鹹平茯苓猪苓甘平導膀胱中濕
熱利小便而去癃閉也
梔子大黃湯治酒疸心中懊憹或熱痛
山梔(十四枚)大黃(一兩)枳實(五枚)豆豉(一升)
四味以水六升煎取二升分温三服
葛根湯(濟生)治酒疸
乾葛(二錢)梔子仁枳實(去瓤䴸炒)豆豉(各一錢)甘草(炙五分)
水一鍾煎至七分不拘時温服
葛花解酲湯(見傷飲)小柴胡湯(見往來寒熱)
藿枇飲(戴氏)
藿香葉枇杷葉(去毛)桑白皮陳皮乾葛白
茯苓雞距子(各等分)
水煎下酒煮黃連丸
五苓散(見消癉)
當歸白术湯(三因)
當歸黃芩茵蔯甘草(炙各一錢)白术(二錢)半夏(湯泡)
杏仁(去皮尖䴸炒)枳實(麩炒)前胡(各一錢半)茯苓(二錢)
水二鍾薑三片煎至一鍾食後服
藿香醒脾飲
厚朴(去麄皮薑汁浸炙)甘草(炙)半夏(生微熱湯泡切作四塊用薑汁浸一宿以)
(粟米炒黃)藿香葉(一兩)陳皮(去白半兩)
每服二錢水一盞薑三片棗一枚煎七分不拘時熱
服日進二三服
白术湯(三因)治酒疸因下後變為黑疸目青面黑心中如
啖蒜虀狀大便黑皮膚不仁其脈微而數
白术桂心(各一錢)枳實(䴸炒)豆豉乾葛杏仁
甘草(炙各五分)
水一鍾煎至七分食前服
酒煮黃連丸治酒疸(見傷暑)
硝石散(金匱)
硝石礬石(各等分燒)
右二味為末以大麥粥汁和服方寸匕日三服病隨
大小便去小便正黃大便正黑是其候也
加味四君子湯治色疸
人參白术白茯苓白芍藥黃茋(炙)白扁
豆(炒各二錢)甘草(炙一錢)
水二鍾生薑五片紅棗二枚煎一鍾服無時
滑石散治女勞疸
滑石(一兩半)白礬(一兩枯)
右為細末每服二錢用大麥粥清食前調服以小便
出黃水為度(按此即前硝石方硝與滑字形相近未知孰是兩存之)
腎疸湯(東垣)治腎疸自黃渾身金色小便赤澀
升麻根(半兩)蒼术(一錢)防風根獨活根白术柴
胡根羌活根葛根(各半錢)白茯苓猪苓澤
瀉甘草根(各三分)黃蘖(二分)人參神麴(各六分)
分作二貼水煎食前稍熱服
小兔絲子丸治女勞疸(見赤白濁)
胃苓飲即平胃散五苓散併用(見中食并消癉)
茯苓滲濕湯(寳鑑)治黃疸寒熱嘔吐渴欲飲水身體面目
俱黃小便不利全不食不得卧
茵蔯(七分)白茯苓(六分)木猪苓澤瀉白术陳皮
蒼术(米泔浸一宿炒)黃連(各五分)山梔(炒)秦艽防己
葛根(各四分)
水二鍾煎七分食前服
參术健脾湯治發黃日久脾胃虚弱飲食少思
人參白术(各一錢五分)白茯苓陳皮白芍藥(煨)
當歸(酒洗各一錢)炙甘草(七分)
水二鍾棗二枚煎八分食前服色疸加黃茋炒白扁
豆各一錢
當歸秦艽散治五疸口淡咽乾倦怠發熱微寒
白术茯苓秦艽當歸川芎芍藥熟
地黃(酒蒸)陳皮(各一錢)半夏麴炙甘草(各五分)
水二鍾薑三片煎八分食前服(濟生有肉桂小草名秦艽飲子)
養榮湯四君子湯八味丸(俱見虚勞)
麻黃醉酒湯(金匱)治黃疸
用麻黃三兩以好清酒五升煮取二升五合頓服盡
冬月用酒煮春月用水煮
瓜蒂散(見傷食)
百一治疸取藜蘆置灰内炮之少變色搗為末水服半
錢匕小便不利數服
黃連散(寳鑑)治黃疸大小便秘澀壅熱累效
黃連(二兩)大黃(醋拌炒二兩)黃芩甘草(炙各一兩)
右為極細末食後温水調下二錢日三服先用瓜蒂
散搐鼻取下黃水却服此藥
㗜鼻瓜蒂散(寳鑑)治黃疸渾身如金色
瓜蒂(二錢)母丁香(一錢)黍米(四十九粒)赤小豆(五分)
右為細末每夜臨卧時先含水一口却於兩鼻孔㗜
上半字便睡至明月取下黃水便服黃連散病輕者
五日效重者半月效
茵蔯附子乾薑湯(寳鑑)至元丙寅六月時雨霖霪人多病
濕疫真定韓君祥因勞役過度渴飲涼茶又食冷物
遂病頭痛肢節亦疼身體沉重胸滿不食自以為外
感用通聖散二服後添身體困甚方命醫治之醫以
百解散發其汗越四日以小柴胡湯二服後加煩熱
又六日以三乙承氣湯下之躁渴尤甚又投白虎加
人參湯柴胡飲之類病愈增又易醫用黃連解毒湯
硃砂膏至寳丹十七日後病勢轉增傳變身目俱黃
肢體沉重皆惡寒皮膚冷心下痞硬按之則痛眼澀
不欲開目睛不了了懶言語自汗小便利大便了而
不了命予治之胗其脈緊細按之虚空兩寸脈短不
及本位此證得之因時熱而多飲冷加以寒涼藥過
度助水乘心反來侮土先囚其母後薄其子經云薄
所不勝乘所勝也時值霖雨乃寒濕相合此謂隂證
發黃以茵蔯附子乾薑湯主之經云寒淫於内治以
甘熱佐以苦辛濕淫所勝平以苦熱以淡滲之以苦
燥之附子乾薑辛甘大熱散其中寒故以為君半夏
草蔲辛熱白术陳皮苦甘温健脾燥濕故以為臣生
薑辛温以散之澤瀉甘平以滲之枳實苦微寒瀉其
痞滿茵蔯微苦寒其氣輕浮佐以薑附能去膚腠間
寒濕而退其黃故為佐使也煎服一劑前證減半兩
服悉去又服理中數服氣得平復
附子(炮去皮三錢)乾薑(炮二錢)茵蔯(一錢二分)草豆蔲(煨一錢)白
术(四分)枳實(䴸炒)半夏(製)澤瀉(各半錢)白茯苓橘紅(各三)
(分)
右生薑五片水煎去滓涼服
治隂黃汗染衣涕唾黃
右用蔓菁子搗末平旦以井花水服一匙日再加至
兩匙以知為度每夜小便中浸少許帛子各書記日
色漸退白則瘥不過服五升而愈
秦艽湯(一名秦艽散)治隂黃不欲聞人言小便不利
秦艽(去苗土一兩)旋覆花赤茯苓(去皮)炙甘草(剉各半兩)
右㕮咀每服四錢匕以牛乳汁一盞煎至六分去滓
不拘時温服
補中湯(東垣)治面黃多汗目眥赤四肢沉重減食腹中時
痛咳嗽兩手左脈短右脈弦細兼澀右手關脈虚
升麻柴胡(各二錢)當歸身(二分)蒼术(五分)澤瀉(四分)五味
子(二十一粒)炙甘草(八分)黃茋(二錢五分)神麴(三分)紅花(少許)大麥
蘖(五分)
右作二服水煎食前
小建中湯(見勞倦)大建中湯(見惡寒)理中湯(見霍亂)
梔子蘖皮湯治傷寒及濕家發黃
梔子(十五枚)甘草(一兩)黃蘖(二兩)
水四升煮取一升半去滓分温再服
大茵蔯湯治黃疸及頭汗出發黃
茵蔯蒿(半兩)大黃(三錢)肥梔子(三枚半)
水三升三合半先煮茵蔯減一半内二味煮取一升
去滓分三服小便利出如皂角汁一宿腹減黃從小
便出也
茵蔯梔子黃連三物湯治大便自利而黃
茵蔯蒿(三錢)梔子黃連(各二錢)
水二盞煎八分去滓服
山茵蔯散治疸證發熱大小便秘澀
山茵蔯梔子(各二錢)赤茯苓枳實(各一錢半)葶藶
甘草(各一錢)
右作一服水二鍾薑三片煎一鍾食前服
一清飲治疸證發熱諸熱通用
柴胡(三錢)赤茯苓(二錢)桑白皮(炒)川芎(各一錢半)甘草(炙一錢)
水二鍾薑三片紅棗一枚煎一鍾食前服
十全大補湯(見虚勞)
小温中丸(丹溪)治黃胖(宜草野貧賤人服蓋其飲食無積但補隂燥濕而已)針砂一
斤以醋炒為末入糯米炒極黃為末亦用一斤醋糊
丸如桐子大每米飲下四五十丸忌口輕者服五兩
重者不過七兩愈
大温中丸(丹溪)治黃胖(朱先生晚年定者)
香附(一斤童便浸春夏一宿秋冬三宿)甘草(二兩)針砂(炒紅醋淬三次)苦參
(春夏二兩秋冬一兩)厚朴(薑製炒黑五兩)陳皮(三兩)山查(五兩)蒼术(五兩泔浸)
青皮(六兩)白术茯苓(各三兩)
右為細末醋糊丸如桐子大面黑筋骨露氣實者米
飲下五六十丸面肥白與氣虚羸弱者白术湯下三
四十丸忌一切生冷油膩鷄鵝羊鴨生硬併糍粽難
化之物服過七日後便覺手掌心涼口唇内有紅暈
起調理半月愈
煖中丸治黃胖殺肝邪舒脾氣虚者不宜用
陳皮蒼术厚朴(製)三稜白术青皮(各五錢)
香附(一斤)甘草(二兩)針砂(十兩炒紅醋淬)
右為末醋糊丸空心鹽薑湯下五十丸晚食煎酒下
亦可忌狗肉
棗礬丸(寶鑑)治食勞黃目黃身黃
皂礬(不拘多少置砂鍋内炒通赤用米醋點之燒用木炭)
右為末棗肉丸每服二三十丸食後薑湯下一方用
白礬
又方(必用)
皂礬(五兩煅)棗肉(二兩)蒸粉(三兩)
右為末生薑汁丸每服二三十丸一日二次米飲下
食前
膽礬丸(本事)治男婦食勞食氣面黃虚腫痃癖氣塊
膽礬(無石者三錢)黃蠟(二兩)青州大棗(五十枚)
右以砂鍋或石器内用頭醋三升先下膽礬共棗子
慢火熬半日取出棗子去核次下蠟再慢火熬一二
時辰如膏好入蠟茶二兩同和為丸桐子大每服二
十丸茶清下日三服食後如久年腸風痔疾陳米飲
下日三服一月見效
青龍散(宣明)治風氣傳化腹内瘀結而目黃風氣不得泄
為熱中煩渴引飲
地黃仙靈脾防風(各二錢半)荆芥穗(一兩)何首烏(去黑)
(皮米泔浸一宿竹刀切二錢半)
右為末每日三服食後沸湯調下一錢
嘈雜
二陳湯(見痰飲)六君子湯(見虚勞)
三聖丸治嘈雜神效
白术(四兩)橘紅(一兩)黃連(炒五錢)
右為細末神麴糊丸如菉豆大每服七八十丸食遠
津唾下或薑湯下
導飲丸(丹溪)治水飲
吳茱萸(三錢)白茯苓(一兩)黃連(五錢)蒼术(一兩)獨活(七錢)
右為細末神麴糊丸服
證治準繩卷二十九
