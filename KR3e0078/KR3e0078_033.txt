證治準繩卷三十三
明王肯堂撰
類方
七竅門
目
目痛補肝散(簡易)治肝虛目睛疼冷淚不止筋脉痛及羞
明怕日
夏枯草(五錢)香附子(一兩)
右為末每服一錢臘茶調下服無時
本事方治睛疼難忍者
川當歸防風細辛薄荷(各等分)
右為末每服二錢麥門冬熟水調下食後日午夜卧
各一服
止痛散(保命)治兩額角痛目睛痛時見黑花及目赤腫痛
脉弦作内障也得之於飢飽勞役
柴胡(一兩半)甘草(炙七錢半)瓜蔞根(二兩)
右為粗末每服三錢水一盞半薑三片棗一枚臨卧
熱服小便不利加茯苓澤瀉(各五錢)
桔梗丸(保命)治太陽經衛虚血實目腫赤瞼重頭中濕淫
膚翳睛痛肝風盛眼黑腎虛
桔梗(一斤)牽牛(頭末二兩)
右為細末煉蜜丸如桐子大每服四五十丸至一百
丸食前溫水下日二次
柴胡復生湯(原幾)治紅赤羞明淚多眵少腦巔沈重睛珠
痛應太陽眼睫無力常欲垂閉不敢久視久視則痠
疼翳陷下所陷者或圓或方或長或短如縷如錐如
鑿
柴胡(六分)蒼术茯苓黃芩(各半錢)薄荷桔
梗炙甘草白芍藥(各四分)羌活獨活藁
本蔓荆子川芎白芷(各三分半)五味子(二十粒)
水二盞煎至一盞去滓食後熱服
右方以藁本蔓荆子為君升發陽氣也川芎白芍羌
活獨活白芷柴胡為臣和血補血療風行厥隂經也
甘草五味子為佐為協諸藥斂藏氣也薄荷桔梗蒼
术茯苓黃芩為使為清利除熱去濕分上下實脾胃
二土療目中赤腫也此病起自七情五賊勞役飢飽
故使生意下陷不能上升今主以羣隊升發輔以和
血補血導入本經助以相協收斂用以清利除熱實
脾胃也睛珠痛甚者當歸養榮湯主之
當歸養榮湯治睛珠痛甚不可忍餘治同上
白芍藥熟地黃當歸川芎(各二錢)羌活
防風白芷(各七分半)
右煎服法同上
右方以七情五賊勞役飢飽重傷脾胃脾胃者多血
多氣之所脾胃受傷則血亦病血養睛睛珠屬腎今
生意已不升發又復血虚不能養睛故睛痛甚不可
忍以防風升發生意白芷解利引入胃經為君白芍
藥止痛益氣通血承接上下為臣熟地黃補腎水真
陰為佐當歸川芎行血補血羌活除風引入少陰經
為使血為邪勝晴珠痛者及亡血過多之病俱宜服
也服此藥後睛痛雖除眼睫無力常欲垂閉不減者
助陽活血湯主之
助陽活血湯治眼㫸無力常欲垂閉餘治同上
黃茋炙甘草當歸防風(各五分)白芷蔓
荆子(各四分)升麻柴胡(各七分)水二盞煎至一
盞去滓稍熱服
右方以黃茋治虚甘草補元氣為君當歸和血補血
為臣白芷蔓荆子防風主療風升陽氣為佐升麻導
入足陽明足太陰脾胃柴胡引至足厥隂肝經為使
心火乘金水衰反制者亦宜服也有熱者兼服黃連
羊肝丸
黃連羊肝丸治目中赤脉紅甚眵多餘治同上
黃連白羯羊肝(一個)先以黃連研為細末將羊
肝以竹刀刮下如糊除去筋膜入擂盆中研細入黃
連末為丸如梧子大每服三五十丸加至七八十丸
茶清湯下忌猪肉及冷水
右方以黃連除熱毒明目為君以羊肝肝與肝合引
肝經為使不用鐵器者金剋木肝乃木也一有金氣
肝則畏而不受盖專治肝經之藥非與羣隊者比也
肝受邪者竝皆治之痛者加當歸
決明益隂丸治畏日惡火沙澀難開眵淚俱多久病
不痊者竝皆治之餘治同上
羌活獨活歸尾(酒製)五味子甘草(炙)防
風(各五錢)石決明(煅三錢)草決明黃芩黃連
(酒製)黃檗知母(各一兩)
右為末煉密丸桐子大每服五十丸加至百丸茶湯
下右方以羌活獨活升清陽為君黃連去熱毒當
歸尾行血五味收斂為臣石決明明目磨障草決明
益腎療盲防風散滯袪風黃芩去目中赤腫為佐甘
草協和諸藥黃檗助腎水知母瀉相火為使此盖益
水益火之藥也内急外弛之病竝皆治之
加減地黃丸除風益損湯(俱見為物所傷)
龍腦黃連膏㗜鼻碧雲散(俱見目赤)
當歸補血湯(原幾)治男子衂血便血婦人産後崩漏亡血
過多致晴珠疼痛不能視物羞明酸澀眼睫無力眉
骨太陽俱各酸痛
當歸熟地黃(各六分)川芎牛膝白芍藥
炙甘草白术防風(各五分)生地黃天門冬
(各四分)水二盞煎至一盞去滓稍熱服惡心後不
進食者加生薑煎
右方專補血故以當歸熟地黃為君川芎牛膝白芍
藥為臣以其袪風續絶定痛而通補血也甘草白术
大和胃氣以為佐防風升發生地黃補腎天門冬治
血熱謂血亡生風燥故以為使
滋隂地黃丸(見目昏)選竒湯(見頭痛)抵聖散治目偏
風牽疼痛
荆芥穗(二兩)芎藭羌活(去蘆)楮實(麩炒)木賊(各一)
(兩)甘草(炙半兩)
右為細末每服二錢食後茶清調服
菊花散(本事)治肝腎風毒氣上衝眼痛
甘菊花牛蒡子(炒各八兩)防風(三兩)白蒺藜(去刺一兩)
甘草(一兩五錢)
右為細末每服二錢熟水調下食後臨卧
瀉青丸治眼暴發赤腫疼痛(見頭痛)瀉肝散(和劑)治風
毒上攻暴作赤目腫痛難開癮澀眵淚
薄荷葉當歸防風山梔仁甘草(炙)大
黃川芎(各二兩)
右為細末每服二錢食後熟水調下
四物龍膽湯(海藏)治目赤暴作雲翳疼痛不可忍
四物湯(各半兩)羌活防風(各三錢)草龍膽(酒拌炒蕉)
防己(各二錢)
右水煎服
本事地黃丸治風熱上攻眼目澀痛不可服補藥者
熟地黃(兩半)黃連決明子(各一兩)沒藥菊花
防風羌活肉桂硃砂(各半兩)
細末蜜丸梧子大每服三十丸食後熟水下
桑白皮散治肺氣壅塞毒熱上攻眼目白睛腫脹日
夜疼痛心胸煩悶
覆花(去枝梗)赤芍藥杏仁甘菊花(去枝梗)甜
葶&KR1047;(炒)防風(去蘆)黃芩枳壳(去穰麩炒)甘草(炙各)
(一兩)
右㕮咀每服四錢水一盞半生薑三片煎至八分去
滓食後溫服
大黃丸治白睛腫脹痛不可忍
大黃(剉炒)蔓荆子(去皮)甘菊花土瓜根防風
(去叉)陳皮(去白)青皮(去穰)黃連(去鬚)前胡丹參
吳藍萎蕤(各一兩)決明子(微炒)冬瓜子青葙
子地膚子車前子(各一兩半)
右為細末煉密和丸如梧桐子大每服三十丸食前
用溫酒送下
玄參丸治肺藏積熱白晴腫脹遮盖瞳人開張不得
赤澀疼痛
玄參川升麻漢防己麢羊角屑沙參
車前子梔子仁桑根白皮杏仁(湯浸去皮尖雙仁麩)
(炒黃各一兩)大麻仁川大黃(微炒各一兩半)
右為細末煉蜜和丸如梧桐子大每服二十丸食後
以溫水送下臨卧時再服
瀉肺湯治暴風客熱外障白睛腫脹
羌活玄參黃芩(各一兩半)地骨皮桔梗大
黃芒硝(各一兩)
右剉碎每服五錢水一盞煎至伍分去滓食後溫服
朱砂煎治眼白睛腫起赤澀疼痛
朱砂(細研)杏仁(湯浸去皮尖)青鹽(各二錢半)馬牙硝(細研)
黃連(研末各半兩)
右研勻綿裹以雪水三合浸一宿濾入磁盒中每用
以銅筯點之
洗眼青皮湯治眼白晴腫起赤磣痛痒
青皮(去麄皮)桑根白皮萎蕤(各一兩)川大黃
玄參梔子仁青鹽(湯澄下各半兩)竹葉(一握)
以水二大盞煎至一盞半入鹽濾去滓微熱淋洗冷
即再煖附方治睛痛難忍者白芷細辛
防風赤芍藥(各等分)
右為末每服三錢水一盞入砂糖二錢同煎至七分
去滓不拘時溫服
決明子丸治風熱上衝眼目或因外受風邪疼痛視
物不明
決明子(炒)細辛(去苗)青葙子蒺藜(炒去角)茺
蔚子芎藭獨活麢羊角鎊升麻防風
(去叉各半兩)玄參枸杞子黃連(去鬚各三兩)菊花
(一兩)
右為細末煉蜜和丸如梧桐子大每服二十丸加至
三十丸淡竹葉煎湯送下
乳香丸治眼疼頭痛或血攻作筋急遍身疼痛
五靈脂(二錢)乳香沒藥夏蠶沙草烏(冬半兩)
木鼈子(五枚)
右為末酒煮麫糊丸梧桐子大每服七丸薄荷茶湯
下如頭疼連進三服即止
住痛解毒丸
川芎荆芥朴硝白芷石膏菊花(各一兩)
鵬砂(五兩)沒藥(五錢)麝香(少許)
右為細末米糊丸梧桐子大溫湯下
定痛飲防己(一兩)當歸黃芩(各五錢)
右㕮咀水一盞半煎至一盞入紅酒半盞溫服
救苦散治眼睛痛不堪忍
川芎當歸防己(各半兩)
右為細末每服三錢熱酒調服
一捻金治眼睛痛
乳香沒藥黃連雄黃盆硝(各等分)
右為細末鼻内搐之一方加腦麝少許
點眼金華水治肝藏有熱血脉壅滯津液不榮目中
澀痛黃連末(一分)硇砂(碗豆大研)乳香(黑豆大研)銅綠
(一字煅過)膩粉(一錢七研)杏仁(七枚去皮尖雙仁研)龍腦(研)
滑石(研)艾灰(研各半錢七)青古老錢(三文與諸藥同浸)
右已上九味研細令勻與古老錢在綿子内以井
水浸三七日後點目眥頭
黃牛膽煎治眼澀痛黃牛膽汁鯉魚膽汁猪
膽汁羊膽汁(各半合)胡黃連(研末)熊膽黃連
(研末)青皮(研末各二錢半)白蜜(三兩)
右將諸藥末與蜜并膽汁和勻入磁瓶内以油紙封
頭牢繋坐飯甑中蒸待飯熟為度用新淨綿濾過每
以銅筯取如麻子大點目眥日二三度
治眼澀痛方治目澀痛不能視物及看日光并見燈
火光不得者用熟羊頭眼中白珠子二枚放細石上
和棗汁研之取如小豆大安眼睛上仰卧日或夜二
不過三四度瘥
局方湯泡方治肝經風熱上壅眼目赤澀睛疼多淚
赤芍當歸黃連(等分)
右為末每二錢湯頓調熱洗日三五次御藥院方加
荆芥
三因立勝散治風熱攻眼隠澀羞明腫痛
黃連秦皮防風黃芩(各等分)
右㕮咀水煎熱用新羊毫筆蘸刷洗眼
天行赤熱證須審何氣參上法并目赤條分經絡隂陽
表裏以施治不拘一方
暴風客熱證風勝者羌活勝風湯(見外障)熱勝者局
方洗心散東垣瀉熱黃連湯風熱俱盛洗肝散(見前)
瀉青丸(見頭痛)
局方洗心散治風壅壯熱頭目昏痛熱氣上衝口舌
唇焦咽喉腫痛心神煩躁多渴五心煩熱小便赤澀
大便秘滯
大黃(煨)甘草當歸芍藥麻黃荆芥穗
(各六錢)白术(五錢)
右為末每服二三錢生薑薄荷湯煎服(以白术合大黃入心故名)
(洗心而從以麻黃荆芥亦是表裏藥)
東垣瀉熱黃連湯治眼暴發赤腫疼痛
黃芩(酒製炒)黃連(製同上)草龍膽柴胡(各一兩)
升麻(半兩)
右㕮咀每服四錢水煎去滓日午前飯後熱服(按此手少)
(陰太陰足陽明少陽少陰藥也)
火脹大頭證普濟消毒飲子(見頭痛)羞明怕熱證決明益
陰丸(見前)
明目細辛湯(見目赤)連翹飲子(見睥急緊小)吹雲膏(見通治)
臉硬睛痛證通肝散(見内障)二术散治瞼硬晴疼去
翳障
蟬蜕白术黃連枸杞子蒼术(米泔浸炒)龍
膽草地骨皮牡丹皮(各等分)
右為末每服一錢食後荆芥湯下
赤痛如邪證小柴胡湯(見往來寒熱)合四物湯(見虛勞)
氣眼證復元通氣散(見氣)治氣眼方
石決明草決明楮實子香附子木賊
甘草蟬蜕(去足)川芎(各等分)
右為細末茶清下又方石決明草決明香
附子蚌粉(各等分)
右為細末每服二錢茶清調下
通明散治氣眼凡人之目必患後損其經絡喜怒哀
樂之情有傷於心發作不時此乃氣輪受病故也
升麻山梔子(各一兩半)細辛川芎白芷防
風羌活草決明白芨白斂夏枯草(各一)
(兩)楊梅皮蟬蜕五倍子(各五錢)甘草(一錢)
右㕮咀每服三錢水一盞半淡竹葉七片同煎食後
溫服
痛如針刺證洗心散(見前)加味八正散(見後)還睛散(見内障)
補肝散治眼痛如針刺外障人參茯苓芎藭
五味子藁本(各一兩)細辛茺蔚子(各一兩半)
右為細末每服一錢空心米飲調服
熱結膀胱證五苓散(見消癉)導赤散(見淋)益元散(見傷暑)
加味八正散治心熱衝眼赤腫澀痛熱淚羞明瞿
麥扁蓄滑石車前子甘草梔子木
通大黃桑白皮燈心苦竹葉生地黃
右水煎食後服
大小雷頭風證左右偏頭風證(治見頭痛門)
磁石丸治雷頭風變内障磁石(燒赤醋淬三次)五味子
(炒)乾薑牡丹皮玄參(已上各一兩)附子(炮半兩)
右為細末煉密和丸如梧桐子大每服十丸食前茶
清或鹽湯送下
三因羌活散治風毒上攻眼目昏澀翳膜生瘡及偏
正頭疼目小黑花累累者羌活川芎天麻
旋覆花青皮南星(炮)藁本(各一兩)
右為末每服二錢水煎入生薑三片薄荷七葉
參茋羚角湯治風牽眼偏邪外障羚羊角(鎊)防
風五味子赤茯苓人參(各一兩)黃芪茺
蔚子知母(各一兩半)
右水煎食後服
槐子丸治肝虛風邪所攻致目偏視槐子仁(二兩)
酸棗仁(微炒)覆盆子栢子仁車前子蔓荆
子茺蔚子牛蒡子蒺藜子(各一兩)
右為末煉蜜丸梧桐子大每服三十丸空心溫白湯
送下
隂邪風證選竒湯袪風清上散(俱見頭痛)上清散治
頭風痛眉骨痛眼痛川芎鬱金赤芍藥荆
芥穗薄荷葉芒硝(各半兩)乳香(另研)沒藥(另研)
(各一錢)腦子(另研半錢)
右為細末每用一字鼻内搐之甚妙
陽邪風證小芎辛湯(見頭痛)卒腦風證外證羌活勝風湯
(見外障)内證沖和養胃湯(見内障)巔頂風證挾痰濕者動
輒眩暈用
大黃(洒蒸九次二兩)酒芩(七錢)白殭蠶酒天麻陳
皮(鹽煮去白)桔梗(各五錢)半夏(牙皂薑汁煮二兩)薄荷葉
(三錢)白芷青礞石(各一錢)
右末之滴水丸如菉豆大食後臨卧茶吞二錢分
外内證治同前
遊風證加減知母湯知母(二錢)黃耆(去蘆)白术
羌活防風明天麻甘菊花山茱萸肉
蔓荆子藁本川芎當歸(各錢)細辛甘
草(各五分)
水二鍾煎至一鍾溫分二服日三鍾頭面腫加牛蒡
子(炒研二錢)
邪風證羌活勝風湯(見外障)
目赤還隂救苦湯(原機)治目久病白睛微變青色黑睛稍
帶白色黑白之間赤環如帶謂之抱輪紅視物不明
昏如霧露中睛白高低不平其色如死甚不光澤口
乾舌苦眵多羞澀上焦應有熱邪
升麻蒼术桔梗甘草(炙)柴胡防風
羌活(各半兩)細辛(二錢)藁本(四錢)川芎(一兩)紅花
(一錢)當歸尾(七錢)黃連黃芩黃檗知母
連翹生地黃(各半兩)龍膽草(三錢)
每服七錢水二盞煎至一盞去滓熱服
右方以升麻蒼术甘草諸主元氣為君為損者溫之
也以柴胡防風羌活細辛藁本諸升陽化滯為臣為
結者散之也以川芎桔梗紅花當歸尾諸補行血脉
為佐為留者行之也以黃連黃芩黃檗知母連翹生
地黃龍膽草諸去除熱邪為使為客者除之也竒經
客邪之病強陽摶實陰之病服此亦具驗
菊花決明散治證同上草決明石決明(東流水煮一伏)
(時另研極細入藥)木賊草防風羌活蔓荆子
甘菊花甘草(炙)川芎石膏(另研極細入藥)黃芩
(各半兩)為細末每服二錢水一盞半煎八分連末
服食後
右方以明目除翳為君者草決明石決明木賊草也
以散風升陽為臣者防風羌活蔓荆子甘菊花也以
和氣順血為佐者甘草川芎也以療除邪熱為使者
黃芩石膏也内急外弛之病亦宜其治
神驗錦鳩丸治證同上兼口乾舌苦眵多羞澀上焦
邪熱甘菊花牡蠣(洗煅粉各五錢)肉桂(二兩)瞿麥
蕤仁(去皮)草決明羌活(各三兩)白茯苓(四兩)蒺
藜(炒去尖)細辛防風黃連(各五兩)斑鳩(一隻趺死)
(去皮毛腸觜爪文武火連骨炙乾)羯羊肝(一具竹刀薄批炙令焦忌用鐵刀)
蔓菁子(二升淘淨絹袋盛甑蒸一伏時曬乾)
右為細末煉蜜為劑杵五百下丸如梧子大每服二
十丸加至三五十丸空心溫湯下
右方以甘菊花草決明主明目為君以蕤仁牡蠣黃
連蒺藜除濕熱為臣以防風羌活細辛之升上瞿麥
茯苓之分下為佐以斑鳩補腎羊肝補肝肉桂導羣
藥入熱邪為使此方制之大者也腎肝位遠服湯藥
散不厭頻多之義也
萬應蟬花散治證同上蟬蜕(去土半兩)蛇蜕(炙三錢)
川芎防風羌活炙甘草當歸白茯苓
(各一兩)赤芍藥(三兩)蒼术(四兩)石決明(東流水煮一伏時研)
(極細一兩半)
右為細末每服二錢食後臨卧時濃米泔調下熱茶
清亦得右方制之複者也竒之不去則偶之是為
重方也今用蟬蜕又用蛇蜕者取其重蜕之義以除
翳為君也川芎防風羌活皆能清利頭目為臣也甘
草蒼术通主脾胃又脾胃多氣多血故用赤芍藥補
氣當歸補血為佐也石決明鎮墜腎水益精還隂白
茯苓分隂陽上下為使也亦治竒經客邪之病
黃連羊肝丸助陽活血湯(俱見目痛)千金磁石丸(見内障)
芍藥清肝散(原機)治眵多眊矂緊澀羞明赤脉貫睛藏府
秘結者白术川芎防風羌活桔梗滑
石石膏(各三錢)黃芩薄荷荆芥前胡
炙甘草芍藥(各二錢半)柴胡山梔知母(各二分)
大黃(四分)芒硝(三分半)水二鍾煎至一鍾食後熱
服
右方為治淫熱反剋而作也風熱不制之病熱甚大
便硬者從權用之盖苦寒之藥也苦寒敗胃故先以
白术之甘溫甘草之甘平主胃氣為君次以川芎防
風荆芥桔梗羌活之辛溫升散清利為臣又以芍藥
前胡柴胡之微苦薄荷黃芩山梔之微苦寒且導且
攻為佐終以知母滑石石膏之苦寒大黃芒硝之大
苦寒袪逐淫熱為使大便不硬者減火黃芒硝此逆
則攻之治法也大熱服者反治也
通氣利中丸治證同上
白术(一兩)白芷羌活(各半兩)黃芩滑石(取末各一)
(兩半)大黃(二兩半)牽牛(取末一兩半)
右除滑石牽牛另研極細末外餘合為細末入上藥
和勻滴水為丸如桐子大每服三十丸加至百丸食
後臨睡茶湯下
右方以白术苦甘溫除胃中熱為君白芷辛溫解利
羌活苦甘平微溫通利諸節為臣黃芩微苦寒療熱
滋化滑石甘寒滑利小便以分清濁為佐大黃苦寒
通大便瀉諸實熱牽牛辛苦寒利大便除風毒為使
逆攻之法也風熱不制之病熱甚而大便硬者亦可
兼用然牽牛有毒非神農藥今與大黃竝用者取性
猛烈而快也大抵不宜久用久用傷元氣盖從權之
藥也量虚實加減
黃連天花粉丸治同上
黃連菊花川芎薄荷(各一兩)連翹(二兩)天
花粉黃芩山梔子(各四兩)黃檗(六兩)
右為細末滳水丸如梧子大每服五十丸加至百丸
食後臨卧茶清下
右方為淫熱反剋藏府不秘結者作也風熱不制之
病稍熱者亦可服以黃連天花粉之苦寒為君菊花
之苦甘平為臣川芎之辛溫薄荷之辛苦為佐連翹
黃芩之苦微寒黃檗梔子之苦寒為使合之則除熱
清利治目赤腫痛
黃連爐甘石散治眼眶破爛畏日羞明餘治同上
爐甘石(一斤)黃連(四兩)龍腦(量入)
右先以爐甘石置巨火煅過紅為度另以黃連用水
一盌磁器盛貯納黃連於水内却以通紅爐甘石淬
七次就以所貯磁器置日中曬乾然後同黃連研為
細末欲用時以一二兩再研極細旋量入龍腦每用
少許井花水調如稠糊臨睡以筯頭蘸傅破爛處不
破爛者點眼内眥銳眥尤佳不宜使入眼内
右方以爐甘石收濕除爛為君黃連苦寒為佐龍腦
去熱毒為使諸目病者俱可用病宜者治病不宜者
無害也竒經客邪之病量加朴硝泡湯滴眼瘀肉黃
赤脂上
龍腦黃連膏治目中赤脉如火溜熱炙人餘治同上
黃連(半斤)龍腦(一錢)
右先剉黃連令碎以水三大碗貯磁器内入黃連於
中用文武火慢熬成大半碗濾去滓入薄磁碗内重
湯頓成膏半盞許龍腦以一錢為率用則旋量入之
以筯頭點入眼内不拘時
右方以黃連治目痛解諸毒為君龍腦去熱毒為臣
乃君臣藥也諸目痛者俱宜用
蕤仁春雪膏治紅赤羞明眊矂癢痛沙澀
蕤仁(去油四錢)龍腦(五分)
右先以蕤仁研細入龍腦和勻用生好真蜜一錢二
分再研調勻每用筯頭點内眥銳眥
右方以龍腦除熱毒為君生密解毒和百藥為臣蕤
仁去暴熱治目痛為使此藥與黃連爐廿石散龍腦
黃連膏竝用
㗜鼻碧雲散治腫脹紅赤昏暗羞明癮澀疼痛風癢
鼻寒頭痛腦痠外障攀睛眵淚稠粘
鵝不食草(二錢)青黛川芎(各一錢)
為細末先噙水滿口每用如米許㗜入鼻内以淚出
為度無時
右方以鵝不食草解毒為君青黛去熱為佐川芎大
辛除熱破留為使升透之藥也大抵如開鍋盖法常
欲使邪毒不閉令有出路然力少而銳㗜之隨效宜
常㗜以聚其力諸目病俱可用
羌活勝風湯(見外障)川芎行經散治目中青黤如物傷
狀重者白睛如血貫羌活白芷防風荆芥
薄荷蔓荆子獨活(各四分)柴胡炙甘草
當歸川芎枳殼(各六分)桔梗(五分)茯苓(三分)
紅花(少許)水二盞煎至一盞去查大熱服食後
右方以枳殼甘草和胃氣為君白芷防風荆芥薄荷
獨活療風邪升胃氣為臣川芎當歸紅花行滯血柴
胡去結氣茯苓分利除濕為佐羌活蔓荆子引入陽
經桔梗利五藏為使則胃脈調小腸膀胱皆邪去凝
行也見熱者以消凝大丸子主之
消凝大丸子治證同上或有眵淚沙澀竝治
川芎當歸桔梗炙甘草連翹菊花(各七)
(錢)防風荆芥羌活藁本薄荷(各半兩)
滑石石膏白术黃芩山梔(各一兩)
先將滑石石膏另研餘作細末和勻煉蜜為劑每劑
一兩分八丸每服一丸或二丸茶湯嚼下
右方消凝滯藥也君以川芎當歸治血和血臣以羌
活防風荆芥藁本薄荷桔梗療風散邪引入手足太
陽經佐以白术甘草滑石石膏調補胃虛通泄滯氣
除足陽明經熱使以黃芩山梔連翹菊花去熱除煩
淫反剋風熱不制者俱宜服也
黑神散(見鼻衂)消風散(見頭痛)洗肝散(見目赤)
菊花散(和劑)治肝為風毒眼目赤腫昏暗羞明多淚澀痛
白蒺藜(炒去刺)羌活(去蘆不見火)木賊(去節)蟬蜕(去足)
(各三兩)菊花(去梗六兩)
為細末每服二錢食後茶清湯調服
四物湯(見虚勞)養正丹蘇子降氣湯(竝見氣)黑錫丹(見諸逆衝)
(上)三黃丸(見發熱)四物龍膽湯(見目痛)
散熱散子(保命)治眼赤暴發腫
防風羌活黃芩黃連(各一兩)
每服半兩水二盞煎食後温服大腑祕加大黃一
兩痛甚加川當歸地黃煩燥不得卧加梔子一兩
瀉青丸(見頭痛)竹葉湯治肝臟實熱目赤腫痛
淡竹葉黃芩(去黑心)犀角屑木通(炒各一兩)車
前子黃連(去鬚)玄參(各一兩二錢半)茫硝(二兩)梔子
仁大黃(微炒各一兩半)
右㕮咀每服五錢水一盞半煎至八分去滓食後溫
服
龍膽飲治同前龍膽草梔子仁(各二錢)防風
山茵蔯川芎玄參荆芥甘菊花楮實
甘草(各一錢)
右為細末每服一錢半食後茶清調下
決明子湯治肝臟實熱目眥生赤肉澀痛
決明子(炒)柴胡(去苗)黃連(去鬚)苦竹葉防風
(去叉)升麻(各七錢半)細辛(去苗二錢半)菊花甘草(炙各)
(半兩)
右㕮咀每服五錢水一盞半煎八分去滓食後溫服
麥門冬湯治肝實熱毒氣上熏於目赤腫痛痒
麥門冬(去心)秦皮(去麄皮)赤茯苓(去黑皮)萎蕤(各一)
(兩半)大黃(生用)升麻(各一兩)
右剉片每服五錢水一盞半入竹葉十片煎至八分
去滓入朴硝末一錢更煎令沸空心温服
瀉肝散治肝熱赤眼腫痛
梔子仁荆芥大黃甘草(已上各等分)
每服二錢水煎食後服
羊肝丸(見目痛)助陽和血補氣湯(東垣)治眼發上熱壅白睛
紅眵多淚無疼痛而[病-丙+(穩-禾)]澀難開此服寒藥太過而真
氣不能通九竅也故眼昏花不明宜助陽和血補氣
(方見目痛)
退赤散大黃黃芩黃連白芷赤芍藥當
歸山梔子(各等分)
右剉為散桑白皮同煎食後服
退赤丸生地黃草決明黃芩當歸白术
木通連翹甘草(各等分)
右為細末煉蜜丸如梧桐子大每服四十丸淡竹葉
煎湯吞下
退赤
山梔子(一兩)當歸(酒浸五錢)大黃(煨)甘草(炙各二錢)
右㕮咀為散每服三錢水一盞半煎至七分去滓溫
服
去赤脉
赤芍藥(二兩)川芎熟地黃當歸山梔子(各一)
(兩)
右㕮咀為散水煎服
碧天丸(東垣)治目疾累服寒凉不愈兩目蒸熱有如火熏
赤而不痛紅絲血脉滿目貫睛瞀悶昏暗羞明畏日
或上下瞼赤爛或不伏風土而内外銳眥皆破以此
洗之
瓦粉(炒一兩)銅綠(七分為末)枯白礬(二分是一錢中五分之一)
右研銅綠白礬另細旋旋入瓦粉研勻熱水和之共
為丸每用一丸熱湯半盞浸一二個時辰洗至覺微
濇為度少合眼半時辰許臨卧更洗了瞑目就睡尤
神妙一丸可洗十日如再用湯内頓熱此藥治其標
為裏熱治已去矣裏實者不宜用此當瀉其實熱
本事針頭丸治男婦室女小兒諸般赤眼
川烏尖(七枚懷乾)白殭蠶(七枚去嘴懷乾)鵬砂(十文)
右為末用猪膽汁調藥成軟塊攤碗内荆芥艾各一
兩皂角小者一莖燒將藥碗覆熏之常將藥膏攪勻
轉又攤又熏以皂角荆芥艾盡為度再搜成塊用油
紙裹入地中出火毒冬天兩日夜夏天一夜春秋一
日夜取出丸如針頭大每一丸點眼中妙
救苦丸(保命)治眼暴赤發嗔痛甚者
黃連(一兩)川當歸(二錢)甘草(一錢)
右剉細水半碗浸一宿以火熬約至減半綿絞去查
令淨再熬作稠膏攤在碗上倒合以物盖之用熟艾
一大塊如彈大底下然之熏膏子艾盡為度入下項
藥
硃砂(一錢飛)腦子(五分)乳香没藥(研各等分)
右研入膏和丸如米大每用兩丸點眼兩角仰面卧
藥化方起
廣大重明湯(東垣)治兩目瞼赤爛熱腫疼痛并稍赤及眼
瞼痒及痒極抓至破爛赤腫眼楞生瘡痂目多眵痛
[病-丙+(穩-禾)]澀難開
草龍膽稍防風甘草根細辛(各等分)
右剉如麻豆大内甘草不剉只作一挺先以水一大
碗半煎草龍膽一味乾一半再入餘三味煎至小半
碗去查用清汁帶熱洗以重湯頓令極熱日用五七
次洗畢合眼須臾即去努肉縱長及痒亦減矣
滌風散治風毒攻眼赤腫痒痛
黃連(去鬚)蔓荆子(各半兩)五倍子(三錢)
右剉細分三次新汲水煎濾清汁以手沃洗
截惡眼立效方
明礬(好者黑豆大)山梔子(一枚剝去皮)
右咬碎用無糨絹帛包定以井水小半盞浸之候水
浸透水黃洗眼二三十次一宿次早無事立效
攻毒散治風毒上攻兩眼暴赤隠澀難開
右用乾薑不以多少洗淨㕮咀每用二錢以薄綿緊
裹沸湯泡乘熱洗如冷再溫洗
湯泡散治肝虚風熱攻眼赤腫羞明漸生翳膜
杏仁防風黃連(去鬚)赤芍藥當歸尾(各半兩)
銅青(二錢)薄荷葉(三錢)
右剉散每用二錢極沸湯泡乘熱先熏後洗冷則再
煖用日兩三次一方入白鹽少許閉目沃洗鹽亦散
血
垂柳枝煎治風赤眼
垂柳枝桃枝枸杞枝桑枝(各長二寸各七莖)馬
牙硝(二錢半細研)竹葉(四十九片)黃連(去鬚)決明子(各半)
(兩)龍腦(細研半錢)
右除硝龍腦外以漿水二大盞於銅器中煎至一半
去滓以綿濾淨入硝及龍腦攪勻更煎令稠每以銅
筯頭取如小豆許點眼目日三五次
又方治一切風赤眼眼皮上瘙痒赤爛久治不效此
藥之功不可具述
輕粉(十字)白蜜白蠟(各二銖)臘月猪脂(半兩)
右先鎔猪脂成油漸下蜜次下蠟候三味總化成油
入輕粉攪令勻無時搽眼赤皮上
銅青湯治風弦赤眼
銅青(黑豆大)防風(一寸許)杏仁(二粒去尖不去皮)
右各細切於盞中新汲水浸湯瓶上頓令極熱洗之
如痛加當歸數片
治風赤澀痛
取訶梨勒核入白蜜研注目中神良一方以鷹嘴者
一枚滴蜜於石磨點
治風熱生膚赤白眼及去眼中風痒痛搗枸杞子汁點
眼立驗亦治暴赤眼風熱赤膜一方用葉搗汁含一
滿口待稍溫就嚥之
拜堂散治風赤眼
右以五倍子研細末貼破赤處
熏洗方治風眼爛弦臨洗加輕粉少許凡時氣赤眼
自外而入非臟腑病者不必服藥熏洗足矣
黃連(去毛)川芎(去蘆)荆芥穗(各一錢半)蔓荆子(一錢去膜)
五倍子(三錢剪碎去垢銚内火炒待赤色鋪紙地上用盖片時出火氣)
右剉碎作三服每服用生絹一小方洗淨入藥絹内
以線紥定水煎仍以紙糊瓶口勿令氣出却於無風
處就瓶口紙上破小孔向眼熏之候氣稍平揭去紙
就瓶口熏之氣溫傾藥水出用淨絹蘸洗如此三次
為驗仍避風毒
㗜鼻藥治目風熱腫赤難開
雄黃(水透)辰砂(各二錢半)細辛(半兩)片腦麝香(各少)
(許)
右為細末口含水少許㗜鼻中
瘀血灌睛宣明丸治眼内血灌瞳神赤腫澀痛大熱
上壅
赤芍藥當歸黃連生地黃大黃川芎
薄荷黃芩(各等分)
右為末煉蜜丸梧子大每服三十丸食後米飲下
分珠散治眼患血灌童神惡血不散
槐花白芷地黃梔子荆芥甘草黃
芩龍膽草赤芍藥當歸(各一兩)
右水煎服春加大黃瀉肝夏加黃連瀉心秋加桑白
皮瀉肺
麥門冬湯治血灌瞳神昏澀疼痛及轆轤轉關外障
麥門冬(去心焙)大黃(炒)黃芩(去黑心)桔梗(剉炒)
玄參(各一兩)細辛(去苗)芒硝(研各半兩)
右剉碎每服五錢匕水一盞半煎至七分去滓下芒
硝少許食後溫服
通血丸治血灌瞳神
生地黃赤芍藥甘草(各五錢)川芎防風
荆芥當歸(各一兩)
右為末煉蜜丸如彈子大食後荆芥薄荷湯嚼下血
既散而歸肝又恐目生花須再用前還睛散服之
膽歸糖煎散治血灌瞳神及暴赤目疼痛或生翳膜
龍膽草細辛當歸防風(各二兩)
右用沙糖一小塊同煎服
車前散治肝經積熱上攻眼目逆順生翳血灌瞳人
羞明多淚
車前子(炒)密蒙花(去枝)草決明白蒺藜(炒去刺)
龍膽草(洗淨)黃芩羌活菊花(去枝)粉草(各等分)
右為細末每服二錢食後米湯調服
真珠散治眼血灌瞳人生障膜
真珠水晶琥珀馬牙硝(各半兩)硃砂(一兩)
龍腦(一分)
右同研如粉以銅筯取如半小豆大點之
血灌瞳神四物湯(地黃用生芍藥用赤)益隂腎氣丸(見内障)
單方用生地黃汁溫服一盞頻服以瘥為度
色似胭脂退血散
當歸赤芍藥木賊防風細辛龍膽草
(各等分)
右㕮咀白水煎先乘熱熏眼後溫服
赤脉貫瞳芍藥清肝散(見前)
赤絲亂脉點睛蕤仁膏治風熱眼飛血赤脉痒痛
無定
蕤仁(去皮細研半兩)好酥(一栗子大)
右將蕤仁與酥和研勻攤碗内用艾一小團燒煙出
將椀覆烟上熏待艾煙盡即止重研勻每以麻子大
點兩眥頭日二度
魚膽傅眼膏治飛血赤脉作痛及暴赤眼澀
鯉魚膽(五枚)黃連(去鬚研末半兩)
右以膽汁調黃連末内磁盒盛飯上蒸一次取出如
乾入蜜少許調似膏塗傅目眥日五七度
目珠俱青還陰救苦湯(見前)
目腫脹麥門冬湯瀉肝散龍膽飲(俱見目赤)
金絲膏治風熱上攻目赤腫痛
黃連(去鬚二兩)大黃黃檗(去麄皮)龍膽草山梔
仁當歸(各一兩)青竹葉(一百片切)大棗(二十枚去核)
燈心(切)硼砂(明者)乳香(研各二錢五分)
右用水五升不拘冬夏浸一時辰取出於銀石器内
慢火熬不令大沸候水盡汁輟下火放冷用絹絞取
汁於無風塵處澄一時辰去滓於銀器内用慢火熬
令減半入白蜜半斤同攪候有蜜者以手挑起有絲
則止放冷再以夾絹袋濾過用磁盒盛之每取一茶
匙許研龍腦一分極細入膏同研一二千遍令勻取
少許點之
琥珀煎治風毒衝目腫赤痒痛
乳香(另研二錢)蕤仁(另研半兩)滑石(另研)鉛丹(另研各二兩)
黃連(另研)青皮(各一兩)黃芩(去黑心)白蜜(各四兩)
木鼈子(十枚去殼)槐枝柳枝(竝用新青者各一十枝每枝長一寸半)
右將槐柳枝青皮黃芩滑石以水三碗同煎至兩碗
去滓下乳香蕤仁鉛丹木鼈子與蜜同熬如琥珀色
却下黃連末再煎至一碗半又用熟絹濾去查入磁
器内密封繩繫墜井底上一宿出火毒每用銅筯點
以目澀為度熬點物俱忌鐵器
滌風散(見目赤)大黃丸桑白皮散
青皮湯玄參丸瀉肺湯
朱砂煎(俱見前目痛條)腫脹如杯洗肝散(見前)瀉青丸(見頭痛)
神芎丸治濕熱内甚目赤腫或白睛黃色
大黃黃芩(各二兩)牽牛滑石(各四兩)黃連
薄荷川芎(各半兩)
右為末水丸如小豆大溫水下十丸至十五二十丸
形如蝦座宣明丸分珠散(俱見前)
状若魚泡桑白皮散玄參丸瀉肺湯
鶻眼凝睛四物湯加醉將軍連翹散(見赤目)
旋矑泛起瀉肝散
升麻大黃赤芍藥黃芩薄荷梔子
木賊陳皮黃連朴硝菊花甘草防
風五靈脂葶&KR1047;細辛(各等分)
右為細末每服二錢為散亦可水煎服食後老人加
枳殼厚朴
救睛丸治睛腫旋螺突出青盲有翳
蒼术枳實甘草川芎荆芥蟬脫薄
荷草決明當歸木賊穀精草(各等分)
右為末煉蜜丸彈子大每服一丸食後茶清磨下
旋螺尖起搜風散治旋螺尖起外障
防風大黃天門冬五味子桔梗細辛
赤芍藥充蔚子(等分)
右水煎食後服
法製黑豆
大黃黃連黃芩(各半兩)甘草密蒙花朴
硝(各一兩)
右為末用黑豆一升水三碗入藥煮乾將豆每服二
十粒細嚼清米泔送下
還睛丸
川芎白蒺藜白术木賊羌活兔絲子
熟地黃甘草(各等分)
右為細末煉蜜丸如彈子大空心熟湯嚼下
神珠自脹查前去風熱劑中加破血收斂之藥
珠突出眶分珠散(見目赤)
糖煎散治風毒攻眼赤腫昏花隠澀難開
龍膽草防己大黃荆芥穗赤芍藥土
當歸甘草防風(各一兩)川芎(半兩)
右㕮咀為散每服四錢水一盞沙糖一小塊同煎服
水淋法治眼睛腫脹突出新汲水沃眼中頻數换水
眼睛自入更以麥門冬桑白皮梔子仁煎湯通口服
田螺膏治眼睛腫脹突出及赤眼生瞖膜
田螺(七枚去殼)撮地金錢(多)生地黃根田茶菊
葉
右同搗爛貼太陽穴及眼&KR0008;
洗瘴散(附)治瘴眼及眼&KR0008;赤腫瞖膜遮睛
田茶菊七層樓鐵梗子雞屎子
右水煎上碗入鹽少許泡去滓洗眼
洗翳散治同上
赤梗酸枇草搗爛沸湯泡濾清洗眼神效
土硃膏治患眼赤腫閉合
土硃(三分)石膏(煅一分)片腦(少許)
右為末新汲水入蜜調敷眼眥頭尾及太陽處更以
梔子煎湯調治眼流氣飲末服之
清涼膏治暴赤火眼腫痛難開及瘴眼并打撲損傷
眼
大黃朴硝黃連黃檗赤芍藥當歸
細辛薄荷芙蓉葉(各等分)
右為末用生地黃汁雞子清蜜同調和貼太陽穴及
眼&KR0008;上
地黃膏治赤腫疼痛外障等眼
大黃黃檗黃連黃芩赤芍藥當歸
菉豆粉芙蓉葉薄荷(各等分)
右製貼法俱同上
目痒驅風一字散治目痒極難忍
川烏(炮)川芎荆芥(各五錢)羌活防風(各二錢)
右為末每服一錢食後薄荷湯調下
乳汁煎(見目淚)
四生散治腎風上攻眼目作痒或作昏花
白附子黃茋獨活蒺藜(各等分)
右為末每服二錢用猪腰子一枚批開入藥濕紙包
裹煨熟細嚼鹽湯下風痒酒下
人參羌活散治肝熱眼澀痒昏
羌活獨活人參川芎柴胡桔梗枳
殼赤茯苓前胡天麻甘草地骨皮
右水煎服或加防風荆芥
菩薩散治風毒攻眼昏淚颼痒
蒼术防風蒺藜(炒各二兩)荆芥(二兩半)甘草(鹽水)
(炒七錢半)
右末每服一錢入鹽少許沸湯調下或用消風散夾
和亦佳
杏仁龍膽草泡散治風上攻眊矂赤痒
龍膽草當歸尾黃連滑石(另研取末)杏仁(去皮)
(尖)赤芍藥(各一錢)以白沸湯泡頓蘸洗冷熱任
意不拘時候
右方以龍膽草黃連苦寒去熱毒為君當歸尾行血
杏仁潤燥為佐滑石甘寒泄氣赤芍藥苦酸除痒為
使惟風痒者可用
外障簡要夏枯草散(即補肝散見目痛)選竒湯(眉痛)
羌活除翳湯(東垣)治太陽寒水翳膜遮睛不能視物
麻黃根(二錢半)薄荷葉(二錢)生地黃(酒洗一錢)當歸
根川芎(各三錢)黃檗(四錢)知母(五錢酒製)荆芥穗
(煎成方入)藁本(各七錢)防風(一兩)羌活(一兩半)川椒
(五分)細辛(少許)
右㕮咀每服三錢水三大盞煎至一盞半入荆芥穗
再煎至一盞去滓食後稍熱服忌酒濕麫
撥雲湯(東垣)戊申六月徐總管患眼疾於上眼皮下出黑
白翳二箇[病-丙+(穩-禾)]澀難開兩目緊縮而無疼痛兩手寸脉
細緊按之洪大無力知足太陽膀胱為命門相火煎
熬逆行作寒水翳及寒膜遮睛與下項藥一服神效
外證呵欠善悲健忘嚏吐時自淚下面赤而白能食
不大便小便數而欠氣上而喘
黃芪柴胡(各七分)細辛葉葛根川芎(各五分)
生薑甘草梢川升麻藁本知母當歸
身荆芥(各一錢)防風羌活黃檗(各一錢半)
水二大盞煎至一盞稍熱服食後
流氣飲(和劑)治肝經不足内受風熱上攻眼目昏暗視物
不明常見黑花當風多淚怕日羞明堆眵赤腫隠澀
難開或生障翳倒睫拳毛眼弦赤爛及婦人血風眼
及時行暴赤腫眼眼胞紫黑應作眼病竝宜服之
大黃(煨)川芎菊花(去梗)牛蒡子(炒)細辛(去苗)
防風(去苗)山梔子(去皮)白蒺藜(炒去刺)黃芩(去蘆)
蔓荆子荆芥(去梗)木賊(去根節)甘草(炙)玄參
(去蘆各一兩)草決明(一兩半)蒼术(米泔浸一宿控炒三兩)
右搗羅為末每服二錢半臨卧時用冷酒調下小兒
有患只令乳母服之
撥雲散(寳鑑)治因服發濕熱不退而作翳膜遮睛昏暗羞
明隠澀難開
川芎草龍膽楮實薄荷羌活荆芥穗
石決明草決明蒼术大黃甘草木賊
密蒙花連翹川椒甘菊花桔梗石膏
白芷地骨皮白蒺藜梹榔(以上各一兩)
石燕(一對)
右搗羅細末每服三錢溫茶清一盞調下食後日三
服忌雜魚鳥諸肉
溫白丸(見積聚)
神仙退雲丸(東垣)治一切翳暈内外障昏無睛者
川芎當歸(各一兩半)犀角(酒洗)枳實川棟子
蟬蛻(洗)薄荷葉(不見火)甘菊花(各半兩)瓜蔞仁
(生者六錢)蛇退密蒙花荆芥穗(各二錢此三味同甘草焙乾去)
(甘草不用)地骨皮(洗)白蒺藜(微炒去刺)生地黃(酒洗焙乾)
羌活(各一錢)川木賊(一兩半去節童便浸一宿焙乾)
右為細末煉蜜和丸每一兩作十丸米泔湯調服日
進二三丸食後婦人當歸湯下有氣者木香湯下使
之在人消息
本事方治諸眼患因熱病後毒氣攻眼生瞖膜遮障服
此藥逐旋消退不犯刀針
青葙子防風枳殼(各一兩)茺蔚子細辛
黃連(各半兩)枸杞子生地黃澤瀉石決明
(各一兩半)車前子川當歸麥門冬(去心各二兩)
右各如法修治焙乾為末煉蜜丸如梧子大每服三
十丸飯飲吞下忌一切熱毒物
羌活退翳湯
羌活五味子黃連升麻當歸身(各二錢)
黃芩黃栢(酒炒)草龍膽(酒洗)芍藥甘草(各五錢)
柴胡黃芪(各三錢)防風(一錢半)石膏(二錢半)
右剉細分作二服水二盞煎至一盞入酒少許去查
臨卧熱服忌言語
消翳散(一名龍膽飲子)
青蛤粉穀精草川鬱金(各半兩)羌活龍膽
草黃芩(各三錢炒)升麻(二錢)麻黃(一錢半)蟬蛻(一作)
(蛇蛻)甘草(炙各五分)
右為細末每服二錢食後溫茶調下
又方
川芎羌活旋覆花防風(各二兩)甘草蒼
术(米泔浸一宿去皮日乾不見火)楮實楮葉(竝八月採隂乾各一兩)
甘菊花枳實蟬蛻木賊(各二錢半)
右木臼中杵為末茶清調下二錢早食後臨卧各一
服治暴赤眼忌濕麫及酒楮實須真無實者取葉不
爾諸藥無效合時不得焙及犯鐵器(予觀此方取楮葉必無實者盖)
(隂陽二合相匹配耳有實者陽也無實取葉者隂也所以不得真楮實者悉無效)
五秀重明丸(寳鑑)治眼翳膜遮睛隠澀昏花常服清利頭
目
甘菊花(開頭五百朵)荆芥(五百穗)木賊(去節五百節)楮
實(五百枚)川椒(開口者五百粒)
右為細末煉蜜為丸如彈子大每服一丸細嚼時時
嚥下食後酒化無時臨卧大忌酒麫熱物(已上二方無熱者宜)
(之)
羚羊角散(保命)治冰翳久不去者
麢羊角升麻細辛(各等分)甘草(半錢)
右為末一半煉蜜為丸每服五七十丸用一半為散
以泔水煎吞丸子食後
補陽湯(東垣)
柴胡(去苗二兩)獨活甘草梢熟地黃人參(去蘆)
黃芪(一方用黃芩)羌活白术(各一兩)白芍藥澤
瀉(研為末)防風陳皮(去白各半兩)當歸身(去蘆酒製)
生地黃(炒)白茯苓(去皮)知母(炒黃色各三錢)肉桂(一錢)
右為麤末每服半兩水二盞煎至一盞去滓溫服空
心使藥力行盡方許食
連檗益隂丸
羌活獨活甘草根(炒)當歸身(酒製)防風
五味子(各半兩)黃連(酒洗或拌剉炒火色一兩)石決明(燒成性五)
(錢)草決明黃芩黃檗知母(各一兩)
右為細末煉蜜丸如菉豆大每服五十丸漸加百丸止
臨卧清茶送下常以助陽湯多服少服此藥一則妨
飲食二則力大如升陽湯不可多服
升陽泄隂丸(一名升陽柴胡湯)
羌活獨活甘草根當歸身白芍藥熟
地黃(各一兩)人參生地黃(酒洗)黃芪白术
楮實(酒洗各半兩)澤瀉陳皮白茯苓防風(各三)
(錢)知母(酒炒三錢如大暑加一錢)柴胡(去苗一錢半)肉桂(半錢)
右㕮咀每服五錢水煎熱服每合一料煉蜜丸如桐
子大食遠茶清送下每日五十丸與前藥各一服不
可飽服如天氣熱甚加五味子三錢或半兩天門冬
去心半兩楮實亦加半兩
右上三方合治一證空心煎陽湯臨卧連栢丸食遠
升陽泄隂丸
羌活勝風湯(原證)治眵多眊矂緊澀羞明赤脉貫睛頭痛
鼻塞腫脹涕淚腦巔沈重眉骨痠疼外翳如雲霧絲
縷秤星螺盖
白术(五分)枳殼羌活川芎白芷獨活
防風前胡桔梗薄荷(各四分)荆芥甘草
(各三分)柴胡(七分)黃芩(五分)作一服水二盞煎至
一盞去滓熱服
右方為風熱不制而作也夫竅不利者皆脾胃不足
之證故先以白术枳殼調治胃氣為君羌活川芎白
芷獨活防風前胡諸治風藥皆主升發為臣桔梗除
寒熱薄荷荆芥清利上焦甘草和百藥為佐柴胡解
熱行少陽厥隂經黃芩療上熱主目中赤腫為使又
治傷寒愈後之病熱服者熱性炎上令在上散不令
流下也生翳者隨翳所見經絡加藥翳凡自内眥而
出者加蔓荆子治太陽經加蒼术去小腸膀胱之濕
内眥者手太陽足太陽之屬也自銳眥而入客主人
斜下者皆龍膽草為膽草味苦與膽味合小加人參
益三焦之氣加藁本乃太陽經風藥銳眥客主人者
足少陽手少陽手太陽之屬也凡自目糸而下者倍
加柴胡行肝氣加黃連瀉心火目糸者足厥陰手少
陰之屬也自抵過而上者加木通導小腸中熱五味
酸以收斂抵過者手太陽之屬也
㗜鼻碧雲散(見目痛)還陰救苦湯(見目赤)
撥雲退翳丸治陽蹻受邪内眥即生赤脉縷縷根生
瘀肉瘀肉生黃赤脂脂横侵黑睛漸蝕神水銳眥亦
然俗多攀睛
蔓荆子木賊(去節)蜜蒙花(各二兩)川芎白蒺
藜(去刺)當歸(各一兩半)菊花荆芥穗地骨皮(各一)
(兩)川椒皮(七錢)天花粉(六錢)薄荷葉楮桃仁
黃連蟬蜕(各半兩)蛇蛻(炙)甘草(炙各三錢半)
為細末煉蜜成劑每兩作八丸每服一丸食後臨卧
細嚼茶清下
右方為竒經客邪而作也八十一難經曰陽蹻脉者
起於跟中循外跟上行八風也風也者腦戶也故以
川芎治風入腦以菊花治四肢游風一療其上一平
其下為君蔓荆子除手太陰之邪蟬蜕蛇蜕木賊草
蜜蒙花除鬱為臣薄荷葉荆芥穗白蒺藜諸療風者
清其上也楮桃仁地骨皮諸通小便者利其下也為
佐黃連除胃中熱天花粉除腸中熱甘草和協百藥
川椒皮利五藏明目諸所病處血亦病故復以當歸
和血為使也楮桃仁即楮實子也
梔子勝竒散治證同上并有眵淚羞澀難開
蛇脱草決明川芎荆芥穗蒺藜(炒)穀
精草菊花防風羌活蜜蒙花甘草(炙)
蔓荆子木賊草山梔子黃芩(各等分)
為細末每服二錢食後臨卧熱茶清調下
右方以蛇蜕之鹹寒草決明之鹹苦為味薄者通通
者通其經絡也川芎荆芥穗之辛溫白蒺藜穀精草
之苦辛溫菊花之苦甘平防風之甘辛為臣為氣辛
者發熱發熱者升其陽也羌活之苦甘溫蜜蒙花之
甘微寒甘草之甘平蔓荆子之辛微寒為佐為氣薄
者發泄發泄者清利其諸關節也以木賊草之甘微
苦山梔子黃芩之微苦寒為使為厚味者泄泄者攻
其壅滯有餘也
磨障靈光膏治證同上
黃連(剉如豆大一兩童便浸一宿研為末)黃丹(水飛三兩)盧甘石(六兩)
(另以黃連一兩剉置水中燒盧甘石通紅淬七次)當歸(取細末二錢)輕粉
(另研)硇砂(另研末)白丁香(取末)海螵蛸(取末各一錢)
麝香(另研)乳香(另研各半錢)龍腦(少許末)
先用好白沙蜜一十兩或銀器砂鍋内熬五七沸以
淨紙搭去蠟面除黃丹外下餘藥用柳木攪勻次下
黃丹再攪慢火徐徐攪至紫色却將乳香麝香輕粉
硇砂和勻入上藥内以不粘手為度急丸如皂角子
大以紙裹之每用一丸新汲水化開旋入龍腦少許
時時點翳上
右方以黃連去邪熱主明目為君以黃丹除熱除毒
盧甘石療濕收散為臣以當歸和血脉麝香乳香諸
香通氣輕粉殺瘡為佐以硇砂之能消海螵蛸之磨
翳白丁香之主病不移龍腦之除赤脉去外障為使
也
消翳復明膏治證同上
黃丹(水飛四兩)訶子(八箇去核取末)海螵蛸(三錢取末)青鹽
(另研一兩)白蜜(一斤)
先將蜜熬數沸淨紙搭去蠟面却下黃丹用棍攪勻
旋下餘藥將至紫色取出黃連(十兩)龍膽草(二兩)
木賊(一兩)杏仁(七十五粒去皮尖)蕤仁(半兩)通入磁器
内水一斗浸之春秋五日夏三日冬十日入鍋内文
武火熬至小半升瀘去柤重湯頃成膏冬却入前藥
熬之攪成紫色入龍腦一錢每用少許點上藥乾淨
水化開用
右方以黃連為君為療邪熱也蕤仁杏仁龍膽草為
臣為除赤痛潤煩燥解熱毒也黃丹青鹽龍腦白蜜
為佐為收濕爛益腎氣療赤腫和百藥也訶子海螵
蛸木賊草為使為澀則不移消障磨翳也
萬應蟬花散(見前)
黃膜上衝證通脾瀉胃湯
防風大黃玄參知母(各一兩)天門冬黃芩
(各一兩半)麥門冬茺蔚子(各二兩)
每服五錢水一盞煎五分去滓食遠溫服
神消散治眼内黃膜上衝赤膜下毒
黃芩蟬退甘草木賊(各五錢)穀精草蒼
术(各一兩)龍退(三條炒)
右末每服二錢夜卧冷水調下
皂角丸治内外一切障膜此藥能消膜退翳如十六
般内障同生熟地黃丸用之神效
龍退(七條)蟬退玄精石(生)穿山甲(炒)當歸
白术白茯苓穀精草木賊(各一兩)白菊花
刺蝟皮(蛤粉炒)龍膽草赤芍藥連翹(各一兩五錢)
獖猪瓜(三十枚蛤粉炒)人參川芎(各半兩)
右末一半入猪牙皂角二梃燒灰和勻煉蜜丸桐子
大每服三十丸空心食前杏仁湯下一半入靈仙脾
一兩為末和勻每服用猪肝夾藥煮熟細嚼及用原
汁送下日三
犀角飲治黃膜上衝
犀角(二兩)白附子(炮)麥門冬(各二錢半)車前子
羌活黃芩(各五錢)
右水煎食後溫服
赤膜下垂炙肝散治外障赤肉翳膜遮睛不明
石決明(洗)穀精草(各四兩)皂角(炙去皮二錢半)黃芩
(去黑心)木賊(各五兩)甘草(炙二兩)蒼术(米泔浸七日切片焙)
(半斤)
右為細末每用獖猪肝一葉去筋膜𠢐數縫摻藥末
五錢於縫内仍摻鹽一錢合定用旋著濕柳枝三四
條閣起慢火炙香熟早晨空心冷喫盡仍喫冷飯一
盞壓之仍於三里穴炙二三七壯三日後有淚下為
驗七日翳膜必退每旦用新水漱口
洗眼紫金膏(和劑)治遠年近日翳膜遮障攀睛努肉昏暗
淚多瞻視不明或風氣攻注瞼生風粟或連眶赤爛
怕日羞明隠澀難開
黃連(去鬚半兩)赤芍藥當歸朱砂(另研)乳香(另研)
硼砂(另研各二錢半)雄黃(研飛二錢)麝香(另研半兩)
右為細末入研藥拌勻再研煉蜜丸如皂角子大每
用一丸安淨盞内沸湯泡開於無風處洗藥冷閉目
少時候三兩時再煨熱依前洗一貼可洗三五次不
得犯銅鐵器内洗如暴赤眼腫者不可洗
通肝散(見内障)
花翳白陷證知母飲子
知母茺蔚子(各二兩)防風細辛(各一兩半)桔梗
大黃茯苓芒硝(各一兩)
每服五錢水一盞煎至五分去滓食後溫服
蕤仁散治目生花翳多年不退
蕤仁(湯浸去赤皮)秦艽(去苗各一兩)枳殼(炒黃)赤茯苓
(各一兩半)川大黃(炒半兩)車前子青葙子赤芍
藥(各七錢半)柴胡(去苗一兩)
右為細末每服三錢水一盞煎六分連滓熱服
洗肝散治花翳
川芎當歸尾赤芍藥防風生地黃白
蒺藜木賊蟬蜕羌活薄荷蘇木菊
花紅花(各五錢)甘草(三錢)
㕮咀每服三錢水一盞半松絲十餘根煎服外用通
明散七寳膏蘆甘散點
桑白皮湯治目生花瞖白點狀如棗花
桑白皮木通(各一兩半)澤瀉犀角屑黃芩
茯神玄參旋覆花川大黃(炒各一兩)甘菊花
(半兩)甘草(炙二錢半)
右為細末每服二錢匕水一盞煎六分連滓溫服
琥珀散治目積年生花翳
琥珀珊瑚硃砂硇砂(白者)馬牙硝(各半兩)
烏賊魚骨(半兩先於麄石磨去其澀用好者一錢)真珠末(一兩)
右研極細令勻每日三五次點
雞距丸治花翳淚出
乾薑(炮七錢半)蕤仁(細研)雞舌香胡粉(各半兩)黃
連(一兩研末)礬石(熬研一錢二分半)
右為細末棗肉丸如雞距注眼大眥日再
蟹精證防風瀉肝散治蠏眼睛疼
防風遠志桔梗麢羊角甘草赤芍藥
細辛人參黃芩(各等分)
右為細末溫水調服
磁石丸治肝腎虚蟹眼睛疼
黃芪青鹽人參紫巴戟蓯蓉附子
木香沈香防風牛乳牛膝覆盆子
桂心乾薑遠志熟地黃茯苓磁石
蒼术大腹皮陳皮白术川芎檳榔
白芷青皮烏藥獨活(各等分)
右為細末煉蜜丸如桐子大每服三十丸溫鹽湯送
下
七寳丸治内障冰翳如冰凍堅結睛上先以鍼撥取
之後以此藥散翳
石決明(搗研二兩)茺蔚子人參(各一兩)琥珀(搗研七錢)
(半)龍腦(二錢半研)熊膽真珠(搗研各半兩)
右為細末煉蜜和丸如梧桐子大每服十五丸加至
二十丸食前茶清下
七寳湯治内障横翳横著瞳人中心起而劒脊鍼撥
後用
麢羊角(鎊)犀角(鎊各一兩)胡黃連車前子石
決明(刮洗搗研)炙甘草(各半兩)丹砂(另研)
右除丹砂決明外麤搗篩每服三錢匕水一盞煎七
分去滓入丹砂末半錢決明末一字再煎兩沸食後
溫服
清涼散治冰瑕深翳
蔓荆子荆芥苦竹葉甘草(各半兩)梔子(二錢)
(半)
右薄荷水煎服
洗刀散治風熱眩爛眼目赤腫内外障翳羞明怕日
倒睫出淚兩瞼赤爛紅筋瘀血宜用此藥
防風連翹羌活獨活草決明蔓荆子
木賊玄參(各一兩)當歸荆芥滑石薄荷
麻黃白术赤芍藥大黃(各五錢)黃芩川
芎梔子桔梗石膏芒硝蟬蜕白菊
花蒺藜(各四錢)甘草細辛(各三錢)
右薑同煎食後服再用清涼洗眼之藥
二黃散治努肉攀睛
黃芩大黃防風薄荷(各等分)
右水煎入蜜少許食後服
定心丸治努肉攀睛
石菖蒲枸杞子白菊花(各五錢)辰砂(二錢)遠
志(二錢半)麥門冬(去心一兩)
右為末煉蜜丸如桐子大每服三十丸食後熟水下
南硼砂散治努肉瘀突及痘瘡入眼生翳膜
南硼砂(一錢即白官砂是)片腦(一分)
右研細末點眼用玄參麥門冬生地黃煎湯調洗心
散末服
抽風湯治雞冠蜆肉外障
防風桔梗大黃細辛黃芩玄參芒
硝車前子
右水煎食遠服
地黃散治混睛或白睛先赤而後痒痛迎風有淚隠
澀難開
生地黃(一兩)芍藥土當歸甘草(各半兩)
每服三錢水一盞半煎至七分食後溫服
七寳膏治混睛外障
真珠水晶貝齒(各一兩)石決明琥珀(各七錢半)
空青瑪瑙龍腦(各半兩)
右為細末研勻水五升石器内煎至一升去滓再煎
至一盞入蜜半兩煎和為膏每至夜卧時點之早晨
不得點
羚羊角飲子治黑翳如珠外障
羚羊角五味子細辛大黃知母芒硝
(各一兩)防風(二兩)
右剉碎每服五錢水一盞煎至五分去滓食後溫服
補腎丸治證同上
人參茯苓細辛五味子肉桂桔梗(各一)
(兩)乾山藥栢子仁(各二兩半)乾地黃(一兩)
右為細末煉蜜和丸如梧桐子大每服十丸空心茶
下
退熱飲子治膜入水輪外障
防風黃芩桔梗茺蔚子(各二兩)大黃玄
參細辛五味子(各一兩)
右剉碎每服一錢水一盞煎五分去滓食後溫服
青葙子丸治肝心毒熱丁翳入黑睛
青葙子藍實枳殼(去瓤䴸炒)大黃(剉炒)菊花
甘草(炙各二兩)草決明黃連(去鬚)茺蔚子細辛
(去苗)麻黃(去根節)車前子(各一兩半)鯉魚膽雞膽
(各一枚隂乾)羚羊角(鎊三兩)
右為細末煉蜜丸如梧子大每服二十丸食後茶清
送下日三兼治内外一切眼病
琥珀煎治眼生丁翳久治不瘥
琥珀龍腦(各二錢半)貝齒硃砂(各半兩)馬牙硝
(煉過者七錢半)
右同研如麫以水二大盞别入白蜜一兩攪和入通
油磁瓶中用重湯煮以柳木篦煎取一合已來即住
以綿濾於不津磁瓶中盛之或銅器亦得每取少許
點之一方為細末點
荆防菊花散治眼中膚翳侵及瞳人如蠅翅狀
白菊花防風(去叉)木通仙靈脾木賊荆
芥(去梗)甘草(炙各等分)
右為末每服一錢食後茶清調下
白蘚皮湯治目膚翳睛及瞳人上有物如蠅翅狀令
人視物不明
白蘚皮欵冬花車前子柴胡(去苗)枳殼(去瓤)
(麩炒)黃芩(去黑心各一兩)百合(二兩)菊花蔓荆子(各一)
(兩半)甘草(炙半兩)
右剉碎每服五錢水一盞半煎八分去滓食後溫服
臨睡再服
菊花散治肝受風毒眼目昏矇漸生瞖膜
蟬蜕木賊(各一兩)蒺藜(炒)羌活(各三兩)白菊
花(四兩)荆芥甘草(各一兩)
右為末每服二錢食後茶清調下
磨光散治諸風攻眼消磨翳膜
蒺藜(炒)防風羌活白菊花甘草石決
明(煅)草決明蟬蜕蛇蜕(炒)川芎(各等分)
右為末每服一錢麥門冬湯食後臨卧服
甘菊花散治肝氣壅塞翳膜遮睛隠澀難開
甘菊花(一兩)木賊防風(去叉)白蒺藜甘草(炙各半兩)
木香(二錢半)
右為細末每服一錢七不拘時沸湯點服
道人開障散治諸障翳
蛇蜕(洗焙剪細)蟬蜕(洗焙)黃連(去鬚各半兩)菉豆(一兩)
甘草(二錢生用)
右剉細每服二錢食後臨卧新水煎服
撥雲散能散風毒退翳障及赤爛弦者
羌活防風川芎白蒺藜荆芥蟬蜕
甘菊花(各二兩)
右為細末每服二錢食後桑白皮煎湯調服
五退散治眼中翳障
蟬退蛇退蠶退猪退蹄鯪鯉甲防風
菊花草決明石決明甘草(各等分)
右為細末每服二錢食後薄荷煎湯調服
朱僧熱翳方
蟬退(洗曬)蒺藜(炒去刺各半兩)防風甘菊花羌活
川芎荆芥穗細辛秦皮楮實藁本
甘草木賊(去節童便浸一宿各二錢半曬乾)
右為細末每服一錢茶清調下
珍珠退翳散
珍珠(少許)白澤石膏烏賊魚骨真蚌粉(等分)
右為細末每服一錢用第二次米泔調食後臨卧常
服
決明子散治眼卒生翳膜視物昏暗及翳覆裹瞳人
決明子黃連(去鬚)川升麻枳殼(去瓤麩炒)玄參
(各一兩)黃芩(七錢半)車前子梔子仁地膚子
人參(去蘆各半兩)
右剉碎每服三錢水一中盞煎至六分去滓食後
溫服
真珠散治眼忽生翳膜赤澀疼痛
真珠(研半兩)青葙子黃苓(各二兩)人參(去蘆)甘
菊花石決明(搗碎細研水飛)芎藭甘草(炙各一兩)
右為細末每服一錢食後溫漿水調下
開明丸治年深日近翳障昏盲寂無所見一切目疾
熟地黃(一兩半酒浸)&KR0693;絲子車前子麥門冬(去心)
蕤仁(去皮)決明子地膚子茺蔚子枸杞子
黃芩五味子防風(去蘆)澤瀉杏仁(炒去皮尖)
細辛(去葉不見火)青葙子北葶&KR1047;(炒各一兩)官桂(半兩)
羊肝(須用白羊者只用肝薄切瓦上焙乾了作末或只以肝煮爛研為丸庶可久留少則以蜜)
(漬之)
右為細末丸如梧桐子大每服三十丸熱水下日三
仍忌生薑糟酒炙煿等熱物
秘傳去翳聖金膏
爐甘石(五兩用童便煅淬三十次却研極細用黃連龍膽草各一兩當歸三錢煎水兩椀飛)
(過訖重湯蒸乾再研約一日要如麫極細爐甘石須揀白色者佳)黃連(五兩水洗淨曬乾却)
(將一兩切碎煎水四兩碾為細末重羅過再研極細用水飛過却於砂銚内煮此藥最難冬月用雪)
(水和藥曬乾再研方細)蜜陀僧(火煅醋淬研極細水飛過半兩)烏賊魚骨(半兩)
(研細入煎)乳香(要通明滴乳用黃連等末研飛過)没藥(研用黃連等水飛各三錢)白
丁香(水飛過重湯内煮乾再研入煎)南硼砂(研細入)輕粉(研細入各一錢)鷹
條(一錢以水一碗飛過同白丁香用水淘飛過合研入煎須多淘淨秤)硇砂(半錢洗去泥以)
(水入鉄銚内煮乾如鹽樣白方好再研細入藥煎)黃丹(一兩用鐵銚火煅過研細末入水飛)
(重湯煮乾再研一時頃入煎)蜜(四兩用水一盞銅銚内煎以葱白二莖攪蜜候煎了取銚頓地)
(上用淨紙一片揭去面上蠟)龍膽草(一兩截碎水煎)當歸(半兩淨以一半焙乾研細)
(末再用些水研一半煎水用)
右先以黃連當歸龍膽草三味截碎用銚子煎二大
椀水用此水研乳香没藥飛過可用此水飛過應條
白丁香獨將黃連四兩洗淨令乾碾為細末重羅了
又研飛過或别作法度但要極細於砂銚内用淨蜜
四兩同煮却旋入諸藥煎成膏可丸即止獨後入下
二味麝香(半錢重用當門子研細羅過)片腦(半錢重研細羅過候藥煎成膏)
(却入此二味)此藥遠年目疾皆治須隨病輕重為大小
丸與之每以淨湯一雞彈殼大化開日洗五七次或
如麥粒大點眼尤妙
捲簾散治久新病眼昏澀難開翳膜遮睛或成努肉
連瞼赤爛常多冷淚或暴發赤眼腫痛
爐甘石(四兩碎)朴硝(半兩細研)黃連(七錢搥碎以水一碗煮數沸濾)
(去滓)
右先將爐甘石末入甘鍋内開口煅令外有霞色為
度次將黃連朴硝水中浸飛過候乾又入黃連半錢
水飛過再候乾次入膩粉(另研)硇砂(另研)白礬(半生)
(用半飛過)黃連(研為末各半兩)銅青(一兩半)白丁香(另研)
乳香(另研)鉛白霜(另研)青鹽(另研)膽礬(另研各一字)
右為細末同前藥研勻每用少許點服
照水丸治目生翳障
龍腦滑石丹砂(通明者)烏賊魚骨(去甲)
右各一錢研細再同研勻先用黃蠟皂子大於新白
磁盞内慢火熔以紗帛子濾在淨盞内再熔了將前
藥末同拌和捏作餅子如半破豌豆大用薄絹或紗
袋子盛了以硇砂半兩放淨碗内上交横安竹片放
藥在上面鋪著借硇砂氣熏用大楪子一片合椀上
勿令透氣撅一地坑放藥椀在坑内用竹箄一片盖
了然後以黃土盖之七日出淨磁瓶中收其硇砂不
用如患浮翳膜侵瞳人及一切目疾但臨卧將一餅
劄在眼眥頭即睡至曉用水一椀向東覷水椀其藥
自落在水中淨浴却用絹帛子褁起安潔淨處臨卧
依前再使每餅可用半月候藥力慢時方易一餅如
兩目有疾即用兩餅
通光散治攀睛翳膜昏澀風毒腫痛洗眼方
右用瓜蔞一枚割下頂盖取瓤并子同猪&KR2955;子搗勻
却装在瓜蔞内用元盖盖之坐淨土上取桑條子十
兩約長四五寸簇瓜蔞上用炭火燒扇之烟盡將成
灰即住火扇冷和灰通研極細每用二錢沸湯浸澄
清去脚洗之
指甲散治眼翳及諸物入眼
右以左手中指甲洗淨候乾以刀刮其屑用燈草蘸
點眼中翳處一二次即去或用懷孕婦人瓜甲屑置
目中去翳
珊瑚散治眼赤痛生翳障遠視不明痒澀
珊瑚(七錢半)硃砂(五錢)龍腦(半錢)
右各研細令勻每以銅筯取一米許日三四度點之
神效
青金丸治風毒攻眼成外障翳膜
銅青(真者)蕤仁(去皮尖與銅青同浸二宿去水研)石決明(淨水磨&KR0377;)
(乾)生犀角(淨水磨紙上飛過各一錢)龍腦(研)白丁香(水研)
(飛去滓)海螵蛸(水飛過各半錢)
右將銅青與蕤仁先研如糊次入白丁香研次入四
味研極細用好墨研濃汁於淨器中和熟為丸如菉
豆大每用人乳汁化開點眼未用者常以龍腦養於
磁器中
猪膽方
右以猪膽一枚用銀銚或瓦銚煎成膏入冰腦如黍
米大點入眼中微覺翳輕又將猪膽白膜皮陰乾合
作小繩如釵股大小止用一頭燒灰待冷點翳數日
後翳退雙目如舊此治翳如重者尤良不過三五度
瘥
療翳五十年不瘥
貝齒(一枚燒)豆豉(三十粒)三年苦酒(三升一作三年醋)
右先漬貝齒三宿消盡後内豆豉微火煎如膠取三
合藥置筒中夜卧時著如小麥大於眥頭明日以湯
洗之
治赤眼後生翳膜
右以蘭香子洗淨曬乾每用一粒以筯頭點大眥頭
閉目即覺藥在目内團圓旋轉藥力過即不轉須臾
自隨眵淚出惹翳膜在上如魚眼再入一粒以病退
為度一方為細末每取如米大點眼眥頭昔廬州知
錄彭大辯父在臨安暴得此疾一僧以此藥治之坐
間瞭然因得此方屢以治人
枸杞煎治眼中翳少輕者兼治眼澀痛
右取枸杞及車前子葉等分手中熟挼使汁欲出又
别取桑葉兩三重裹之懸於隂地經宿乃摘破桑葉
取汁點目中不過三五度瘥
雀乳散治眼熱毒卒生翳及赤白膜
右以雄雀糞細研用人乳汁和點之
真珠膏治眼虛熱目赤痛卒生翳膜昏暗
真珠(一兩研)麝香硃砂胡粉(各二錢半)貝齒(五枚)
(燒灰)鯉魚膽(二枚)白蜜(四兩煎濾過)
右除魚膽蜜外都研如粉以魚膽汁蜜於銅器中調
令勻慢火煎成膏每以銅筯取少許點之日三四度
雞子殼散治眼卒生翳膜
雞子殼(抱出子者去膜取白殼研二錢半)
右研極細入磁盒中盛取少許日三五度點之
羌活退翳膏(一名復明膏)治足太陽寒水膜子遮去石睛
白翳在上視物不明
羌活根(七分)椒樹(西北根二分東南根二分)當歸梢(六分)黃
連(二錢)防風根柴胡根麻黃(去節根)升麻根
生地黃(各三分)甘草梢(四分)蕤仁(六個)漢防己
藁本(各二分)
右用淨新汲水一大椀先將漢防己黃連甘草梢生
地黃煎至一半下餘藥外藥再煎至一盞去滓入銀
石器中再煎如膏點之有效為度
蠍附散㗜鼻退翳膜
全蠍附子尖薑黃青黛(各二錢半)薄荷(一兩)
鵝不食草(半兩)
右為細末口含水搐少許
玉餅子治翳膜
海螵蛸蛤粉(南康真者各五分)片腦(半分)黃蠟(五分)
右為末先熔蠟持起攪微冷入末為丸如青葙子大
帶匾些每用一餅臨卧納入眼中翳膜上經宿以水
照之其餅自出
照水丸治翳神驗
海螵蛸(一錢)朱砂(五分)片腦(半分)黃蠟(八分)
右末先熔蠟攪微冷入末和為丸如麻子大帶匾些
臨卧納眼中翳膜上次日照水自落
證治準繩卷三十三
