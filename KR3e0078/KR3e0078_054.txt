證治準繩卷五十四
明王肯堂撰
女科
治法通論
通治
保婦人童幼天癸未行之間皆屬少陰天癸既行皆屬
厥陰天癸既絶乃屬太陰經也治胎産之病從厥陰者
是祖氣生化之原也厥陰與少陽相表裏故治法無犯
胃氣及上三焦為三禁不可汗不可下不可利小便若
發汗者同傷寒下早之證利大便則脈數而已動于脾
利小便則内亡津液胃中枯燥制藥之法能不犯此三
禁則榮衛自和而寒熱止矣外則和于榮衛内則調于
清便先將此法為初治次後詳而論之見證消息同壞
證傷寒為之緩治或小便不利大便秘結或積熱于腸
胃之間或已成痿或散血氣而為浮腫蓋産理多門故
曰同傷寒壞證如發渴而用白虎氣弱而用黃芪血刺
痛而用當歸腹痛而加芍藥已上例證不犯三禁謂産
後之久病也若産後暴病又不可拘也如産後熱入血
室者用桃仁承氣抵當湯等藥胃堅燥者大承氣不可
以泄藥言之産後世人多用烏金四物湯是不分四時
之寒熱不分血氣之虚實盲然一㮣用藥如此而愈加
增劇是誤也大抵産病天行則增損柴胡雜證則加減
四物又春夏從柴胡秋冬從四物藥性寒熱病證虚實
不可不察也四物湯常宜服餌今立四時增損法于後
養血四物湯益榮衛滋氣血治月水不調臍腹㽲痛
婦人經病或前或後或多或少疼痛不一腰足腹中
痛或崩中漏下或半産惡露過多或停留不出妊娠
腹痛下血胎不安産後血塊不散或亡血過多惡露
不止四物湯加茱萸煎服若人陽臟少使茱萸陰臟
多使茱萸一方加香附
熟地黃(補血如臍痛非此不能除乃通臍經之藥也)川芎(治風泄肝木如血虛頭痛)
(非此不能除乃通肝經之藥也)芍藥(和血理脾如腹中虛痛非此不能除乃通脾經之藥也)
當歸(和血如血刺痛刺如刀割非此不能除乃通腎經之藥也)
右為麄末水煎服春倍川芎(一曰春二曰脈弦三曰頭痛)夏倍
芍藥(一曰夏二曰脈洪三曰泄)秋倍地黃(一曰秋二曰脈濇三曰血虛)冬倍當
歸(一曰冬二曰脈沈三曰寒而不食)若春則防風四物加防風倍
川芎若夏則黃芩四物加黃芩倍芍藥若秋則
門冬四物加天門冬倍地黃若冬則桂枝四物加
桂枝倍當歸若血虛而腹痛微汗而惡風四物加
茂桂謂之腹痛六合若風眩暈加秦艽羌活謂之
風六合若氣虛弱起則無力尫然而倒加厚朴陳
皮謂之氣六合(氣不足而用泄氣之藥可乎當以參芪易之)若發熱而
煩不能睡卧者加黃連梔子謂之熱六合若虛寒
脈微自汗氣難布息清便自調加乾薑附子謂之寒
六合若中濕身沈重無力身涼微汗加白术茯苓
謂之濕六合若婦人筋骨肢節疼及頭痛脈弦憎
寒如瘧宜治風六合或傷損氣血乘虛而暈者四物
湯(四兩)羌活防風(各一兩)若血氣上衝心腹脇下滿悶
宜治氣六合四物湯(四兩)木香檳榔(各一兩)若臍下虛
冷腹痛及腰脊間悶痛宜延胡六合(小腹痛同用)四物湯
(四兩)延胡苦楝(各一兩碎炒焦)若氣衝經脈故月事頻併臍
下多痛宜芍藥六合四物湯(四兩)芍藥(倍加)黃芪(一兩)若
經事欲行臍腹絞痛臨經痛者血澀也宜八物湯四
物湯(四兩)延胡檳榔苦楝(碎炒焦)木香(各一兩)若婦人血
虛心腹㽲痛不可忍者去地黃加乾薑名四神湯
補下元加乾薑半兩甘草七分氣築小腹痛加延
胡索煎服若腹中刺痛惡物不下倍加當歸芍藥
若腹痛作聲經脈不快加熟地黃一倍添桂心半
倍煎經行腹痛腰背痛加芸薹牛膝紅花吳茱萸
菴閭甘草銀器燈心熱服若經水澀少宜四物湯
内加葵花煎又加紅花血見愁若經水少而色和
者四物湯加熟地黃當歸(各一兩)若經水暴下四物
湯内加黃芩若腹痛加黃連如夏月不去黃芩若
經水如黑豆汁者加黃芩黃連(各一兩)若經水過多
别無餘證宜黃芩六合湯四物湯(四兩)黃芩白术(各一兩)
經血淋漓不斷加乾瑞蓮房炒入藥陰陽交合
經脈行加赤石脂黃芪肉桂百草霜藕節敗椶灰肉
豆蔲當歸木香龍骨白术茯苓地榆若經水適來
適斷或有寒熱往來者先服小柴胡湯以去其寒熱
後以四物湯和之如寒熱不退勿服四物是謂變證
表邪猶在不能效也依前論中變證隨證用藥調治
若血崩者加生地黃蒲黃補血住崩加百草霜
椶灰首綿灰蒲黃炒過龍骨白薑血成片加地黃
藕節黑血片人參白术若血臟虛冷崩中去血
過多加阿膠艾月水不調血崩或多少或前後嘔
逆心膨陳艾黃芪若赤白帶下宜香桂六合四物
湯(四兩)桂枝香附(各五錢)四物湯為細末煉蜜丸梧子大
空心米飲下三四十丸治年高婦人白帶良驗白
淫濁龍骨地黃當歸五色研麝香好酒鮮紅温
酒鹽湯帶下加肉桂蒲黃百草霜甘草黑豆白术
延胡索白薑龍骨空心鹽酒下白帶加白龍骨酒
下若婦人血積者加廣茂京三稜桂乾漆(炒烟盡各一兩)
若經血凝滯腹内血氣作疼加廣茂官桂等分用
之王石膚云熟地黃滯血安能止痛不若以五靈脂
代之血滯不通加桃仁紅花各二錢半經閉加
枳殼大黃荆芥黃芩青皮滑石木通瞿麥海金沙山
梔子車前子血寒加甘草烏梅柴胡桃柳枝月
經久閉加肉桂甘草黃芪宣薑棗子木通紅花月
水不通加野苧根牛膝紅花蘇木陳酒水同煎血
氣不調加吳茱萸一兩甘草半兩四物湯加甘草
半兩為細末煉蜜丸每兩作八丸酒醋共半盞煎湯
同化調下名當歸煎去敗血生好血如人行五里再
進一服無時若虛熱病四物湯與參蘇飲相合名
補心湯主之添柴胡名五神湯大能補虛退虛熱
潮熱加黃芩地骨皮柴胡一方加柴胡乾葛黃芩
人參虛熱口乾加麥門冬黃芩一兩虛渴加人
參乾葛烏梅栝蔞根虛而多汗加煅牡蠣麻黃根
(各半兩)虛寒潮熱加柴胡地骨皮白术茯苓甘草秦芄
知母黃芩麥芽貝母人參烏梅棗子若四肢腫痛
不能舉動宜與蒼术各半湯主之若大便燥結四
物湯與調胃承氣湯各半名玉燭散主之若流濕
潤燥宜四物理中各半湯若氣血俱虛四物與四
君子湯各半名八珍湯主之加縮砂仁保胎氣令人
有子有熱加黃芩若因熱生風者加川芎柴胡防
風(一方無)血氣勞加荆芥柴胡血氣兩脇築痛或
盤腸成塊加大黃蓽撥乳香血弱生風四肢痺疼
行步艱難加人參乳香没藥麝香甘草五靈脂羌獨
活防風荆芥地龍南星白附子澤蘭為末蜜丸木瓜
鹽湯下血氣膨脹加甘草木香枳殼馬兜鈴葶藶
紫蘇藿香地黃空心服臟腑秘加大黃桃仁滑
泄加官桂附子虛瀉加人參川芎白芷蒲黃炒阿
膠白术茱萸續斷乾薑附子肉桂黃芪赤石脂甘草
蜜丸鹽梅湯下嘔加白术人參(一方有生薑)嘔血不
止加藿香白术半兩人參二錢半嘔逆飲食不入
加白术乳香甘草人參縮砂益智仁胡椒若欬嗽
加桑白皮半夏人參生薑北五味子甘草感風勞
嗽加款花知母阿膠半夏麻黃甘草馬兜鈴黃芩杏
仁柴胡宣薑烏梅訶子若發寒熱加乾生薑牡丹
皮柴胡(一方加芍藥)如寒熱往來加炮乾薑牡丹皮(各一)
(分)若平常些少虛眩肢體瘦倦月信不通只用生
薑薄荷此是婦人常服之藥蓋味寡而性緩效遲而
功深若大渴加知母石膏若水停心下微吐逆
者加猪苓茯苓防己若心腹脹滿加枳殼青皮
虛汗加麻黃根汗多加浮麥大便下血四肢寒
膨脹腸胃有風槐花枳殼漏蘆荆芥木香白雞冠花
木通紅内消紫草石榴皮陳皮青皮黃芩甘草白茅
根槐角腸風下血加槐角槐花枳殼荆芥黃芩大
腹皮紅内消地榆石楠葉白雞冠花為散煎一半為
末空心鹽湯陳酒調下鼻衂吐血加竹青蒲黃藕
節半夏丁香訶子桂花紅棗飛羅麪白茅根蚌粉
若頭昏項強加人參黃芩若虛寒似傷寒者加人
參柴胡防風若虛煩不得睡加竹葉人參若諸
痛有濕者四物與白术相半加天麻茯苓穿山甲用
酒煎服治老人風秘加青皮等分煎服治瘡疾
荆芥酒煎常服妳癰加連喬茨菰子紅内消白芷
菰片荆芥牛膝山蜈蚣乳香没藥漏蘆生地黃赤
眼頭風疾加薄荷清茶赤眼生風加防風黃芩
風瘡赤腫加荆芥牛蒡子何首烏甘草防風羌活地
黃鹽酒脚腫加大腹皮赤小豆茯苓皮生薑皮
若婦人傷寒汗下後飲食減少血虛者宜八物湯四
物湯(四兩)黃芪白术茯苓甘草(各一兩)若妊娠傷寒中
風表虛自汗頭痛項強身熱惡寒脈浮而弱太陽經
病宜表虛六合湯四物湯(四兩)桂枝地骨皮(各七錢)若
妊娠傷寒頭痛身熱無汗脈浮緊太陽經病宜表實
六合四物湯(四兩)麻黃細辛(各半兩)若妊娠傷寒中風
濕之氣肢體煩疼脈浮而熱頭痛此太陽標病也宜
風濕六合湯四物湯(四兩)防風蒼术(各七錢)若妊娠傷
寒下後過經不瘉温毒發班如錦紋宜升麻六合四
物湯(四兩)升麻連翹(各七錢)若妊娠傷寒胸膈滿痛脈
弦少陽頭昏項強宜柴胡六合四物湯(四兩)柴胡黃芩
(各七錢)若妊娠傷寒大便鞕小便赤氣滿而脈沈數
陽明太陽本病也急下之宜大黃六合四物湯(四兩)大
黃(半兩)桃仁(十箇去皮尖麩炒)若妊娠傷寒汗下後欬嗽不
止宜人參六合湯四物湯(四兩)人參五味子(各半兩)若
妊娠傷寒汗下後虛痞脹滿者陽明本虛也宜厚朴
六合湯亦治欬嗽喘滿四物湯(四兩)厚朴枳實(麩炒各半兩)
若妊娠傷寒汗下後不得眠者宜梔子六合湯四
物湯(四兩)梔子黃芩(各半兩)若妊娠傷寒身熱大渴蒸
蒸而煩脈長而大者宜石膏六合四物湯(四兩)石膏知
母(各半兩)若妊娠傷寒小便不利太陽本病宜茯苓
六合湯四物湯(四兩)茯苓澤瀉(各半兩)若妊娠傷寒太
陽本病小便赤如血狀者宜琥珀六合湯四物湯(四兩)
琥珀茯苓(各半兩)若妊娠傷寒汗下後血漏不止胎
氣損者宜膠艾六合湯四物湯(四兩)阿膠艾(各半兩一方加甘草)
(同上一方加乾薑甘草黃芪)若妊娠傷寒四肢拘急身涼微汗
腹中痛脈沈而遲少陰病也宜附子六合湯四物湯
(四兩)附子(炮去臍皮)桂(各半兩)若妊娠傷寒畜血證不宜墮
胎藥下之宜四物大黃湯四物湯(四兩)生地黃大黃(酒浸)
(各半兩)四物與麻黃桂枝白虎柴胡理中四逆茱萸
承氣涼膈等皆可作各半湯不能殫述此易老用藥
大略也安胎及漏胎下血加阿膠大艾甘草蒲黃
炒過若胎動不安下血不止每服加艾葉五七片
更加葱白阿膠末黃芪減四味之半當歸只用小半
如疾勢甚者以四味各半兩細剉以水四盞熟艾一
塊如雞子大阿膠五七片煎至二盞半去滓分作四
服一日令盡一方加粉草乾薑黃芪日二三服至二
臘(以一七日為一臘)胎前産後每日可一二服亦治血痢
不止腹痛難忍宜加阿膠艾葉煎服名六物湯如氣
虛血海不調不妨一方四物加黃芪柏葉阿膠甘草
續斷平常經血淋瀝不斷或多或少或赤或白非時
漏下多服有效受胎小腸氣痛加木香蘹香胎前
嗽加枳殼甘草款冬知母馬兜鈴半夏木通葶藶人
參苦梗麥門冬胎氣衝肝腰脚痺行步艱難加枳
殼木通連翹荆芥地黃羌活山梔甘草燈心空心服
妊娠心煩加竹茹一塊如有敗血則用當歸近
上節白芍藥以赤易熟地黃以生者妊娠作惡生
寒面青不思飲食憔悴加陳皮枳殼白术茯苓甘草
損孕下血不止頭痛寒熱耳鳴氣血勞傷所致加
黃芩荆芥生地黃赤芍藥生薑臨産小腹緊痛加
紅花滑石甘草燈心葵子産後惡露腹痛不止加
桃仁蘇木牛膝産後腹痛血塊攻腸加大艾没藥
好酒若因産後欲推陳致新補血海治諸疾加生
薑煎若産後被驚氣滯種種積滯敗血一月内惡
物微少敗血作病或脹或疼胸膈痞悶或發寒熱四
肢疼痛加延胡索没藥香白芷與四物等分為細末
淡醋湯或童子小便酒調下如血風于産後乘虛
發作或産後傷風頭疼發熱百骨節痛每四物湯(一兩)
加荆芥穗天麻香附子石膏藿香(各二錢五分)每服三錢
水一盞煎至七分服産後傷風頭痛加石膏(一兩)甘
草(半兩)若産後虛勞日久而脈浮疾者宜柴胡四物
湯乃本方與小柴胡湯合用也若産後諸證各隨
六經以四物與仲景藥各半服之甚效産後虛憊
發熱煩悶加生地黃産後腹脹加枳殼肉桂(各三錢)
産後寒熱往來加柴胡麥門冬(各半兩)産後敗血
築心加地骨皮芍藥産後潮熱加白术北柴胡甘
草牡丹皮地骨皮産後病眼加北細辛羌活荆芥
菊花甘草木賊石決明草決明産後浮腫氣急腹
大喉中水雞聲加牡丹皮荆芥白术桑白皮赤小豆
大腹皮杏仁半夏馬兜鈴生薑葱白薄荷産後失
音不語加訶子人參沙蜜百藥煎産後悶亂加茯
神遠志(各半兩)胎前産後痢後風加乳香龍骨茱萸木
香肉桂蒼术牡丹皮白薇人參甘草澤蘭大椒蘹香
煉蜜為丸木瓜酒下一方等分為麄末每服四錢
水一盞半煎至八分去滓取六分清者帶熱食前服
若平常血氣不調及常服只用本方日二三服一
方為細末湯酒調服或以醋糊煉蜜為丸治帶下
赤白痢陳米飲下心腹脹炒薑酒下血氣艾醋
湯下渾身勞倦為末炒薑酒陳青蒿鹽和調下
虛證四肢黃甘草牡丹皮澤蘭白薇蒼术桂心蘹香
蜜丸鹽湯温酒下陳氏經驗方云吳興周端仁郎
中頃赴省試照矚一隣云某本醫家凡婦人百病只
以四物湯加茱萸無不效者産難及胎衣不下子死
腹中及酒同煎凡用有效謹以此為報此藥不知起
于何氏或云自魏華陀陀之術精微方類單省傳稱
陀鍼灸不過數處千金方云自三代以來醫方藥論
未有如此詳備其間有漢晉名公諸方今産寶方乃
朱梁時節度巡官昝膺所撰其中有四物散後修入
聖惠方自後醫者易散為湯蓋用者若馭良馬當隨
意無不得至焉今名醫于四物中增損品味隨意虛
實寒燠皆得其要者然亦非止婦人之疾可用而已
芎歸湯(元戎)治一切去血過多眩運悶絶傷胎去血産後
崩中去血拔牙去血金瘡去血不止舉頭欲倒悉能
治之
當歸川芎(各等分)
右每服五錢水煎服不拘時産後眩暈加芍藥
産後腹痛不可忍加官桂童便酒浸妊娠子死或
不死胎動酒水合煎即下未死者即安若虛損腹
痛少氣頭眩自汗每服加羊肉一兩生薑十片水煎
若臨月服之則縮胎易生若室女婦人心腹㽲
痛經水不調水煎服若妊娠胎氣不安産後諸疾
酒煎服若難生倒横子死腹中先用黑豆一大合
炒熟與小便合煎服若難産用百草霜香白芷等
分童便好醋各一盞沸湯浸服甚者再服即分娩矣
若傷臟毒每服加槐花末五分三日取下血塊即
瘉若吐血亦服此若血氣上喘下腫空心煎艾湯
調下若産後惡血注心迷悶喘急腹痛依前用黑
豆加生薑自然汁煎服若産後頭痛加荆芥若
崩中漏下失血不止加炒香附每兩入甘草一錢沸
湯點服若有白帶者加芍藥半兩乾薑等分米飲
調下
理氣異香四神散(又名四神湯)專調理婦人室女血氣不調
胎前産後諸疾皆主之蓋女人以氣血為主殊不知
因氣先不調然後血脈不順即生諸證此方大有奥
理
香附子(去毛炒半斤)烏藥(炒四兩)甘草(炙一兩)
右㕮咀每服五錢重水一盞生薑三片棗一箇煎至
七分去滓空心温服或用葱白三寸同煎如治諸證
依後加減用之立見功效婦人氣血不順心胸痞
滿加紫蘇葉同煎驚憂悶氣喜怒傷神心滿腹痛
面目虛浮及一切氣疾並加石菖蒲同煎血脈不
調血膈翻胃嘔吐飲食以老薑一塊燒令黑切作五
片入鹽少許同煎脾胃感冷亦依前用血積血
暈悶血癥血刺血煎熟入好醋一呷服經血行時
被風雨或驚憂相併經候不時名曰搐脈腹痛緊脹
腰腿疼痛每服加炒茴香一撮同煎血氣不順喘
滿氣急面目浮腫加生薑紫蘇葉同煎唾血咯紅
痰喉中腥氣加黃桑三四皮花桑尤佳血濇氣
秘大便結滯不通宜加枳殼數片或去白青皮亦可
凡血臟虛冷血濇腹痛血海久冷血崩赤白帶下
小便頻數又血脈妄行滲入大腸有似腸風並入炒
吳茱萸末一匕同煎亦名温經湯經絡感熱經水
沸溢血脈妄行病曰熱崩加生地黃凡敗血攻冲
脾胃血噎氣血咳逆加生薑三片柿蒂五個血氣
昏悶心腹刺痛加良薑赤芍藥以水酒各半盞同煎
胎脹傷食胸膈不快噎氣食臭心腹緊滿加南木
香或縮砂仁煎懷胎臨月近上逼心名曰子懸依
舊用薑片紫蘇同煎産後諸疾不明血脈去留不
辨虛實冷熱且宜此藥通順血氣不致差互然後隨
證調理産後寒氣入腹硬緊臍下刺痛名曰寒疝
加炒吳茱萸煎服産後因産中用力太過子宫脱
下俗名癲病先用此順氣安腸兼以樗樹根或枝梗
同葱白以花椒煎湯熏洗子腸自定及平居女人患
此亦然
蒲黃黑神散調理室女婦人風虛勞冷一切氣血之疾
及胎前産後血滯血暈惡露不快敗血為疾並宜服
之凡生産之後首先進烏金散壓血暈逐惡血第二
日即便常進此藥逐敗血安新血自然百病不生此
方常用百發百中悉得效驗若將調理女人諸疾用
煉蜜為劑每一兩三錢重分作十丸或用酒煮麪糊
為丸如梧桐子大每服三五十丸隨證用湯使各以
其病立名稱之名益陰丹又名通真丸又名勝金丹
又名金釵煎又名保生丸又名四順理中散
黑豆(一升炒熟去皮)香附子末(四兩)乾薑(炮)生薑地黃(各一兩)
右為末每服二錢食前温酒調下或以酒煮麪糊為
丸如梧桐子大每服三十丸温酒米湯任下新産
敗血不散兒枕塊鞕疼痛者童子小便下臨産胎
死腹中或死胎不下以黑豆一合醋煮豆熟為度調
藥七分盞暖服其胎即自下臨産之時胞衣不下
以童子小便同煎酒調下産後惡露不快血暈沖
心眼昏黑悶昏口噤不省人事並用温酒調下若稍
重可用秤鎚淬酒服前項黑神散以煉蜜和劑為
丸如梧桐子大名四順理中丸新産五脂暴露羸
弱少氣體常自汗以米飲吞下三十丸空心服若
以煉蜜為丸如彈子大治胎前名保生丸理婦人初
受胎時胎氣不安多臥少起不進飲食名曰惡阻每
服一丸細嚼以苧根糯米煎飲送下或以秦芄糯米煎
飲亦可又漏胎下血不止或下黃赤汁腰腹痛重
以温酒嚥下兼以膠艾湯法艾湯六物湯安胎飲
又有初結胎氣盛煩壅嘔逆痰涎不喜飲食過腹膨
脹以淡竹刮青同橘皮煎湯送下兼以茯苓半夏湯
或二陳湯下若因房勞動胎下血名曰傷胎温酒
下若妊娠數經墮胎多至半産漏下用温酒服氣
順攝血自然胎息安固若妊娠日月不足而一向
似欲産者以真知母煎湯下若妊娠胎上逼心胎
不近下川芎煎湯下若妊娠至七八月常服養胎
益血安和子臟仍令易産以枳殼糯米煎湯下但糯
米飲下亦得若産後用名勝金丹治産後一切諸
疾並以温酒或米飲下若補理血虛血勞血氣血
風等病名益陰丹以温酒米飲下若女人血冷面
白脱色青筋迸露以酒服良驗若調理經候滋養
少女名金釵煎丸是經候不調月水湛濁腹常刺痛
及室女血弱陰虛經脈不勻並依前酒飲送下又
一等少女經脈已行一二次復至一二年又不行或
有四季一行或有三五箇月復至此本血脈柔弱未
充故行脈斷續宜以此藥順氣潤血血旺自通不必
攻之不爾成血癥積塊成血劫勞氣傳為骨蒸勞
瘵兼百一方沈香勝金丹滋血湯佐之若婦人時行
雜病用大聖通真丸治諸中風口噤角弓反張手
足嚲曳並以羌活同黑豆炒酒下兼以小續命湯烏
荆丸之類又婦人漏下五色及治血少氣寒面色
青白及産後百日内常服能除宿血生養新血兼益
氣補虛調和衝任不生諸疾皆以温酒米飲下前蒲
黃黑神散其中藥品佐助温和看不上眼而自有妙
理與大局方法不同臨産對證且如妊娠一節至精
纔媾一氣方凝經云秘法潮養胞源稍著寒温即致
損墜故經云舉寒為痛傷熱而驚峻僭湯劑勿可妄
用怒傷胎氣及其生産之後百節開張去血過多津
液燥少陰陽俱虛臟腑怯弱偶有疾傷即成危殆故
經云犯時微若秋毫感病重于嵩岳故涼冷之劑剛
燥之藥尤戒輕用轉生他病若委有冒風感熱之疾
亦是和解隨證調理縱有虛寒極冷之後亦宜用性
温平和之藥救療漸次加進大温藥調治切戒粗疎
若依此說則産後胎前百無一失不可取目前之急
亂投湯劑反致其禍罪福非輕切須記之
抑氣養血莪术散(隨證斟量加入)
莪术川芎當歸(去尾)熟地黃(酒蒸洗)白芷茴香
揚芍藥甘草(各一兩)
右為細末每服二錢鹽酒調下月水不調銀器燈
心安胎黃茋生地黃補虛調氣生薑紅棗遍
身虛腫當歸酒小便不通滑石末心虛硃砂研
末調敗血沖心腹疼如刀刺燒秤錘紅淬酒如不
退五靈脂酒血閉身疼炒薑酒吐酸水丁香七
粒煎湯血風上攻眼目浮腫荆芥小腹痛木瓜
渾身浮腫薑湯或葱湯胃虚惡心藿香頭面
腫赤豆荆芥湯下血不止木香湯冷嗽桑白皮
乾柿頭痛川芎細辛血風潮熱生薑紅棗虚
汗麻黃根吐不止青陳皮血風腰痛芸薹子搥
碎女人血結不通手發攣急不知其數薺菜一撮
順流水挪汁手足痺樟柳根浸酒女人血氣成
塊築心銀子燈心血崩赤白帶真龍骨末好紅酒
調血風中心狂言亂語渾身壯熱桃柳枝七寸
血刺成塊不散菴䕡女人癖氣膈氣炒茴香酒
婦人不問虛熱傷寒潮熱增寒一切百病先以三服
隨證湯引投之服以他藥調理無不應驗冷嗽猪
血心燥猪肝酒催生順流水滑石禹餘糧榆白
皮坯子乳香葵子酸車草汁煎湯黃柞葉垂下者
胎衣不下再加茂术地黃竹青行血菴䕡生地黃
紅花蘇木陳艾減楊芍藥加赤芍藥梢
玉僊散(治婦人諸疾)
香附子(瓦器炒黑色勿焦)白芍藥(各一兩)甘草(一錢)
右為細末每服三錢沸湯下血崩不止竹葉煎湯
下月水不行手足熱加生薑炒當歸煎木通湯下
月水不勻當歸酒下頻頻下血不住米飲下
氣痛及老婦人忽下血加炒薑黃炒陳皮湯任下
理氣活血消積濟陰丹治婦人血海虛冷久無子息
及産後敗血沖心中風口噤子死腹中擘開口灌藥
須臾生下便得無恙治墮胎腹中攻刺痛横生逆産
胎衣不下血暈血癖血崩血滯血入四肢一應血臟
有患及諸種風氣或傷風吐逆咳嗽寒熱往來遍身
生瘡頭痛惡心經脈不調赤白帶下乳生惡氣胎臟
虛冷數曾墮胎崩中不定因此成疾室女經脈不通
並宜服之常服煖子宫和血氣悦顔色退風冷能消
除萬病
三稜(二兩)蓬术(一兩切片煨)蒼术(泔浸去皮)枳殼(去穰)大艾(去梗)劉
寄奴香附子(淨)敗薑(各一兩半)烏豆(三合已上九味以穀醋三升煮)
(乾取出焙乾)當歸身(酒蒸)橘皮(去白細紅者佳)白芍藥(各一兩半)蒲黃
(隔紙炒)牡丹皮(去骨)官桂(去粗皮)赤芍藥片薑黃青
皮(去白各一兩)生地黃(酒浸)熟地黃(酒浸)川芎(各七錢半)延胡索
(炒)五靈脂(酒煮)白术(煨各半兩)
右為細末以糯米粉穀醋打糊為丸如梧桐子大每
服五十丸空心沈香湯送下蘇湯鹽湯下亦可
南嶽魏夫人濟陰丹治婦人血氣久冷無子及數經
墮胎皆因衝任之脈虛損胞内宿挾疾病經水不時
暴下不止月内再行或前或後或崩中漏下三十六
疾積聚癥瘕臍下冷痛小便白濁已上諸疾皆令孕
育不成以致絶嗣此藥治産後百病百晬内常服除
宿血生新血令人有子亦生子充實亦治男子亡血
諸疾
木香(炮)京墨(煨)茯苓桃仁(去皮尖麩炒各一兩)蠶布(燒)藁
本秦艽石斛(酒浸炒)桔梗(炒)人參甘草(各二兩)
牡丹皮(去心)乾薑(炮)細辛桂心當歸川芎(各半)
(兩)蒼术(米泔浸八兩)大豆卷(炒半升)川椒(去目并合口炒出汗)山藥
(各三兩)澤蘭葉熟地黃(酒浸蒸焙)香附子(炒各四兩)糯米(炒一)
(升)
右為細末煉蜜和丸每兩作六丸如彈子大每服一
丸細嚼温酒送下淡醋湯化服亦可空心食前服一
方山藥川椒各三兩或以醋糊為丸如梧桐子大每
服五十丸依前服亦可
理氣行血皺血丸治婦人血海虛冷百病變生氣血
不調時發寒熱或下血過多或久閉不通崩中不止
帶下赤白癥瘕癖塊攻刺疼痛小便緊滿脇肋脹痛
腰重脚弱面黃體虛飲食減少漸成勞狀及經脈不
調胎氣多損産前産後一切病患無不治療
菊花(去梗)茴香延胡索(炒)香附(炒酒浸一宿焙)肉桂(去粗皮)
當歸芍藥熟地黃牛膝蒲黃蓬术(各三)
(兩)
右為細末用烏豆一升醋煮候乾為末再入醋二盞
煮至一盞留為糊丸如梧桐子大每服二十丸温酒
或醋湯送下血氣攻刺炒薑酒下癥瘕絞痛當歸酒
下忌鴨肉羊血此藥煖子宫令人有子及治皺血損
調衝任煖血海及胞絡傷損宿瘀乾血
理氣和血加味五積散
蒼术(一兩米泔浸炒)白薑陳皮(各一兩三錢)厚朴(去粗皮薑汁炒)半
夏(洗)枳殼(炒)楊芍藥香附子(炒去毛)桔梗人參
(去蘆)茯苓(去皮)川白芷川芎當歸(去土)茴香(炒)木香
肉桂粉草(各一兩)
右剉碎生薑木瓜入鹽煎服陰證傷寒生薑附子
血脈不勻紫蘇氣嗽烏梅薑錢勻經棗子薑
錢補益血海蘇鹽産後生薑醋炒陳艾胃冷
不納食陳皮縮砂赤白帶陳米冷氣疾木香茱
萸心燥背筋急頭暈腰脚痠生地黃當歸脾虛
蘇葉粉草月中被驚或因争觸心頭結塊五膈五噎茴香
棗子口苦舌乾吞酸噫氣此為胃冷生薑鹽腰痛桃
仁木瓜杜仲川續斷身疼秦芄諸虛脾胃不和羸瘦
冷氣蘇鹽冷瀉炒過生薑烏梅肉豆蔲陳米各煎湯
養血潤燥卷栢丸治婦人衝任本虛血海不足不能
流通經絡月水不調赤白帶下三十六疾並皆治之常
服和經絡煖五臟潤肌膚長髮去䵟除風令人有子
卷栢(去根)當歸(焙洗)艾葉(炒各二兩)熟地黃(洗焙)川芎白芷
柏子仁(微炒)肉蓯蓉牡丹皮(各一兩)
右為細末煉蜜和丸如梧桐子大每服五十丸用温
酒或米飲送下空心食前服
温經之劑氣血攻補備焉烏雞煎丸(和劑)治婦人胎前産
後諸般疾患並皆治之
烏雄雞(一隻)烏藥石牀牡丹皮人參白术
黃茋(各一兩)蒼术(米泔浸切焙一兩半)海桐皮肉桂(去粗皮)附
子(炮去皮臍)白芍藥蓬莪术川烏(炮)紅花陳皮
(各二兩)延胡索肉豆蔲木香琥珀熟地黃
(洗焙)草菓(各半兩)
右細剉用烏雄雞一隻湯撏去毛及腸肚將上件藥
安放雞肚中用新磁瓶以好酒一斗同煮令乾去雞
骨以油單盛焙乾為細末煉蜜和丸如梧桐子大每
服三十丸胎前産後傷寒蜜糖酒下胎前氣悶
壯熱炒薑酒下赤白帶下生薑地黃酒下産後
敗血注心童子小便炒薑酒下産後血塊填築心
腹疼痛延胡索酒下胎前嘔逆薑湯下催生炒
蜀葵子酒下安胎鹽酒下室女經脈當通不通
四肢疼痛煎紅花酒下血氣攻刺心腹疼痛煎當
歸酒下血暈椶櫚燒灰酒調吞下血邪研硃砂
麝香酒下血悶煎烏梅湯研硃砂下子宫久冷
温酒或棗湯下空心日一服血風勞人參酒吞下
小腹㽲痛炒茴香鹽酒吞下血散四肢遍身虛
浮黃腫赤小豆酒下常服温酒醋湯任下並空心
食前服
温經澀脱小白薇丸(和劑)治婦人衝任虛損子臟受寒久
無子息及斷續不産此由上熱下冷百病滋生或月
水崩下帶漏五色腰腹疼重面黃肌瘦或因産乳不
能將護臨厠太早或久坐濕地或冷風從下入血臟
既虛風邪内乘或月水當行失于調攝傷動胞絡陰
陽不和上焦虛陽壅燥下藏邪冷結伏致死胎孕不
成冷極傷敗月水不勻飲食減少夜多盜汗面上䵟
&KR0845;齒搖髮落脚膝疼重舉動少力並宜服之
覆盆子(去梗)菖蒲(微炒)遠志(去心)桃仁(去皮尖麩炒黃)白茯苓(去皮)
藁本(去苗)卷柏(去根)肉桂(去粗皮)人參白芷(各二分)白龍
骨川椒(去目并合口者炒出汗)白薇(去苗各一兩)乾薑(炮)細辛
(去苗)蛇牀子(炒)當歸(去蘆)車前子芎藭(各半兩)熟地黃
麥門冬(去心各一兩半)
右為細末煉蜜和丸如梧桐子大每服三十丸空心
用温酒或米飲送下此藥常服壯筋骨益血氣煖子
宫除風冷令人有子
白堊丹(和劑)治婦人三十六病崩中漏下身瘦手足熱惡
風怯寒咳逆煩滿抑息短氣心脅腰背肚腹與子藏
相引痛漏下五色心常恐懼遇恚怒憂勞即發皆是
内傷所致
白堊牡蠣(煅)細辛禹餘糧(火煅紅醋淬研)龍骨(煅)附
子(炮去皮臍)石葦(去毛)烏賊魚骨(煅)黃連(去毛)茯苓(去皮)瞿麥
穗白斂肉桂(去粗皮)芍藥白芷白石脂(煅)
當歸(去苗)乾薑(炮)人參甘草(炙各一兩)川椒(去目并合口者炒出)
(汗半兩)
右為細末煉蜜和丸如梧桐子大每服三十丸空心
用温酒送下一方無人參
温經養血琥珀澤蘭煎(和劑)治婦人三十六種血氣八風
五痺七癥八瘕心腹刺痛中風癰瘓手足痠疼乳中
結瘀妊娠胎動胎死不出産衣不下敗血湊心頭旋
眼花血注四肢渾身浮腫衝任久虛絶産無嗣早晚服食
或因有子經脈不調赤白帶下惡心嘔逆身體瘦倦
懷八月一日一服滑胎易産
琥珀澤蘭葉(去梗)牡丹皮(去心)紫巴戟(去心糯米炒)茴香
五味子(去梗)五加皮劉寄奴草(去枝)白芷川當歸
(酒浸)赤芍藥金釵石斛(去根酒浸)川芎白芍藥生
地黃(洗焙)熟地黃(洗焙)人參白术附子艾葉(醋炒)
(糯米糊調成餅焙乾為末各一兩)
右為細末煉蜜和丸如彈子大每服一丸食前用温
酒磨化服漏胎刺痛煮糯米飲下寒熱往來四
肢煩疼煎青蒿酒下婦人室女經閉煎紅花酒下
血暈不省人事童子小便和煖酒下催生雞子
清和酒下血氣血塊攻刺心腹燒秤錘淬酒下
傷寒及中風口噤煎麻黃湯下以被蓋出汗即愈
心驚悸及頭痛薄荷酒下咳嗽煎桑白皮湯下
血風攻疰渾身瘙癢頭面麻痺炒黑豆浸酒下産
後産前常服不生諸疾甚效
温經理氣和血内炙散(和劑)治婦人産前産後一切血疾
血崩虛憊腹脇滿痛氣逆嘔吐冷血冷氣凝積塊硬
刺痛泄下青白或下五色腹中虛鳴氣滿堅脹瀝血
腰疼口吐清水頻産血衰顔色青黃勞傷劣弱月水
不調下血墮胎血迷血暈血瘕時發疼痛頭目眩暈
惡血上心悶絶昏迷惡露不乾體虛多汗手足逆冷並
宜服之
茴香藿香丁皮熟地黃(洗焙)肉桂(去皮各一兩半)川
芎藁本黃茋(去蘆)乾薑(炮各二兩)木香(一兩)陳皮(去白四兩)
白芍藥(十兩)當歸(去蘆)山藥白术白芷甘草(炙赤)
(各八兩)
右為末每服三錢水一大盞入生薑五片艾一團同
煎至七分空心食前熱服温酒調亦可如産後下
血過多加蒲黃煎惡露不快加當歸紅花煎水
瀉加肉豆蔲末煎嘔吐加藿香生薑煎上熱下
冷加荆芥煎但是腹中虛冷血氣不和並宜服之
産後每日一服則百病不生丈夫虛冷氣刺心腹疼
痛尤宜服之
和血温經勝金丸治婦人久虛無子及産前後一切
病患兼治男子下虛無力此藥能安胎催生妊胎臨
月服五七丸産時減痛婦人無子是子宫冷如服二
十丸胎孕自成又治積年血風脚手麻痺半身不遂
赤白帶下血如山崩及治産後腹中結痛吐逆心痛
子死腹中繞臍痛氣滿煩悶失蓋汗不出月水不通
四肢浮腫無力血勞虛勞小便不禁中風不語口噤
産後痢疾消渴眼前見鬼迷暈敗血上衝寒熱頭痛
面色痿黃淋瀝諸疾血下無度血痢不止飲食無味
産後傷寒虛煩勞悶産後血癖産後羸瘦凡婦人衆
疾不問年深日近並宜服之一方名不換金丸治婦
人諸虛不足心腹疼痛
藁本當歸石脂(赤白皆可)白芍藥人參白薇
川芎(不見火)牡丹皮桂心白芷白术(米泔浸)白
茯苓延胡甘草(炙江西安撫司甘草没藥減半)没藥(各一兩)
右為細末煉蜜和丸如彈子大每服一丸温酒化下
初産子用熱醋湯下食前服此方係王承宣惪祖傳
渠家凡婦懷身便服此藥甚有神效常服尤妙係在
京師于能家傳一方有沈香無没藥一方有附子無
沈香
温經理氣沈香煎丸
沈香(二錢半)丁香(一兩)麝香(二兩)白术(七錢)官桂乾薑
縮砂仁白豆蔲檳榔(各五錢半)青皮南木香
肉豆蔲胡椒人參生薑屑訶子肉陳
皮甘草(各半兩)
右為細末煉蜜和丸如棗子大每服一丸細嚼生薑
湯下温紅酒亦可空心食前日進三服
澀脱燥溼温中龍骨散治腹下十二經絶産一曰白
帶二曰赤帶三曰經水不利四曰陰胎五曰子藏堅
六曰藏癖七曰陰陽患痛八曰内強九曰腹寒十曰
藏閉十一曰五藏酸痛十二曰夢與鬼交並宜服之
龍骨(三兩)半夏黃蘖竈中黃土桂心乾薑
(各二兩)石韋滑石(各一兩)烏賊魚骨代赭(各四兩)白
殭蠶(五枚)
右治末篩酒服方寸匕日三白多者加烏賊骨殭蠶
各二兩赤多者加代赭五兩小腹冷加竈土二兩子
藏堅加乾薑官桂各二兩以上多相病增之服藥三
月有子即住藥太過多生兩子當審方取好藥寡婦
童女不可妄服
治錯雜之邪妙應丹治婦人衆疾無所不治
晚蠶沙(炒)鯉魚鱗(燒為末)當歸(去蘆)石膏(煅研)澤蘭(去梗)附
子(炮去皮臍)木香(研各二兩)熟地黃(酒洗蒸焙)防風(去蘆)蕪荑(炒)馬
牙硝柏子仁(微炒别研)川芎人參黃茋蟬蛻
(去足冼焙)白薇梹榔(不見火)川椒(微炒各一兩)吳茱萸(湯泡七次)
紅花(炒各半兩)藁本(去苖)白薑(炮)厚朴(去粗皮薑製)甘草(炙各三兩)
右為細末煉蜜搜和杵數千下丸如彈子大每服一
丸血瘕塊病綿灰酒下催生細嚼温酒下血
勞血虛桔梗酒下血崩椶櫚灰酒下血氣痛炒
白薑酒下血風荆芥酒下血暈悶絶胎死腹中
胞衣不下並用生地黃汁童子小便酒各一盞煎二
沸調下常服醋湯温酒化生並空心食前服
攻積萬應紫苑丸療臍腹久患痃癖如椀大及諸黃
病每地氣起時上氣衝心遶臍絞痛一切蟲咬十種
水病十種蠱病反胃吐食嘔逆惡心飲食不消天行
時病婦人多年月水不通或腹如懷孕多血天陰即
發又治十二種風頑痺不知年歲晝夜不安夢與鬼
交頭白多屑或哭或笑如鬼魅所著腹中積聚腹痛
及治小兒驚癎大人顛狂一切風及無孕婦人身上
頑麻狀如蟲行四肢俱腫呻吟等疾並皆治之功效
不可具述
紫苑(去苗土)柴胡(去鬚)菖蒲吳茱萸(湯泡七次焙乾)厚朴(薑製)
(各一兩)桔梗(去蘆)茯苓(去皮)皂角(去皮子炙)黃連(去鬚)桂枝乾
薑(炮各八分)川烏(炮去七錢)羌活(去蘆)獨活(去蘆)防風(去蘆)巴豆
(去皮出油)人參(去蘆)蜀椒(去目并合口者微炒出汗各半兩)
右為細末研勻煉蜜和丸如梧桐子大每服三丸漸
加至五七丸食後臨臥生薑湯送下初有孕者不宜
服痔漏腸風酒下赤白痢訶子湯下膿血痢
米飲湯下墮傷血悶四肢不收酒下蛔蟲咬心
檳榔湯下打撲傷損酒下中毒帚灰甘草湯下
氣噎憂噎荷葉湯下一切風升麻湯下寸白
蟲檳榔湯下霍亂乾薑湯下咳嗽杏仁湯下
腰腎痛豆淋酒下陰毒傷寒温酒下吐逆生薑
湯下食飲氣塊麪湯下時氣井花水下脾風
陳皮湯下頭痛茶下心痛温酒下大小便不
通燈草湯下因物所傷以本物湯下吐水藜蘆
湯下熱病乾薑湯下小兒天風吊搐防風湯下
防己亦可小兒疳痢葱白湯下小兒乳食傷白
湯下月信不通煎紅花酒下婦人腹痛川芎湯
下懷孕半年後漏胎艾湯下有子氣衝心酒下
産血暈温酒下血氣痛當歸酒下産後心腹
脹滿豆淋湯下難産益智湯下産後血痢當歸
湯下赤白帶下酒煎艾湯下解内外傷寒粥飲
下室女血氣不通酒下子死葵子湯下
温白丸治婦人諸疾繼續而生帶下淋瀝五邪失心
憂愁思慮意思不樂飲食無味月水不調及腹中一
切疾病有似懷孕連年累月羸瘦困弊或歌或哭者
或如鬼所使但服此藥無不愈者
桔梗柴胡菖蒲吳茱萸(湯泡七次焙乾)紫苑(去苗土)
黃連(去毛)肉桂(去粗皮)厚朴(去粗皮薑汁炙)人參(去蘆)茯苓(去皮)皂
角(去皮子炙)蜀椒(去目并合口炒出汗)巴豆(去皮心膜出油炒細研各半兩)川烏
(炮去皮臍二兩半)
右為細末研勻煉蜜和丸如梧桐子大每服三丸漸
加至五七丸食後臨臥薑湯送下
證治準繩卷五十四
