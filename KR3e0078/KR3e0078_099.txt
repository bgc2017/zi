證治凖繩卷九十九
明王肯堂撰
幼科
肝臟門
寒熱往來
凡寒熱往來無定期其有定期者瘧也巢氏曰風邪
外客於皮膚而痰飲内潰於腑臟致令血氣不和隂陽
更相乘尅陽勝則熱隂勝則寒隂陽之氣為邪所乘邪
與正相干隂陽交爭時發時止則寒熱往來也全生
指迷論曰若其人翕翕如熱淅淅如寒無有時度支節
如解手足酸疼頭自昏暈此由榮衛虛弱外為風邪相
乘摶於陽則發熱搏於隂則發寒久不治成勞宜荆芥
散又曰若寒熱如瘧不以時度腸滿膨脝起則頭暈
大便不通或時腹痛胸膈痞悶此由宿穀停留不化結
於腸間氣道不舒隂陽交亂宜備急丸經曰陽虛則
外寒隂虛則内熱陽盛則外熱隂盛則内寒寒熱往來
此乃隂陽相勝也故寒氣并於隂則發寒陽氣并於陽
則發熱寸口脉微為陽不足隂氣上入陽中則惡寒尺
脉弱為隂不足陽氣下入隂中則發熱陽不足則先寒
後熱隂不足則先熱後寒隂陽不歸其分則寒熱交争
也又上盛則發熱下盛則發寒陽盛則乍熱隂盛則乍
寒隂陽相勝虛實不調故邪氣更作而寒熱往來或乍
寒乍熱也少陽膽者肝之府界乎太陽陽明之間半表
半裏之分隂陽之氣易於相乘故寒熱多主肝膽經證
以小柴胡湯加減調之若秪見寒熱起居如常久而不
愈及大病後元氣未復悉属隂虛生熱陽虛生寒宜用
八珍湯(虛羸)補之甚者十全大補湯(汗)有食積為病亦令
寒熱用保和丸(宿食)消之若兼嘔吐泄瀉用六君子湯(吐瀉)
厥冷飲熱人參理中丸(瀉)作渴不止七味白术散(渴)食
積既消而寒熱尚作者肝邪乘脾所勝侮所不勝也用
異功散(吐瀉)加柴胡山梔其瘧證寒熱詳見瘧門
湯食積寒熱如瘧渴瀉氣急要合地卧此候先當取下
積只用平胃散次常服進食丸(平胃散見不乳進食丸見積)
錢曹宣德子三歲面黃時發寒熱不欲食而飲水及乳
不止衆醫以為潮熱用牛黃丸不愈及以止渴乾葛散
服之反吐錢曰當以白餅子下之後補脾乃以消積丸
磨之此乃解也後果愈何以故不食但飲水者食伏於
脾内不能消化致令發寒熱用止渴藥吐者藥衝脾故
也故下之即愈
子和高廵檢子八歲病熱醫者皆為傷冷治之以熱藥
欲飲冰水禁而不與内水涸渴煩躁轉生前後皆閉口
鼻俱乾寒熱往來咳𠻳時作遍身無汗又欲炙之適遇
戴人戴人責其母曰重裀厚被煖炕紅爐兒已不勝其
熱尚可炙乎其母謝以不明戴人令先服人參柴胡飲
子遂連進數服下爛魚腸之類臭氣異常渴欲飲水聽
其所欲冰雪冷水連進數杯節次又下三四十行大熱
方去又與通膈丸牛黃丸復下十餘行兒方大痊前後
約五十餘行略計所用冰雪水飲計一斛向灸之當何
如哉
太醫局小柴胡湯治大人小兒傷寒溫熱病身熱惡
風頸項強急胷滿脇痛嘔噦煩渴寒熱往來身面皆
黃小便不利大便祕鞕或過經未解或潮熱不除及
差後勞復發熱頭痛婦人傷風頭痛煩熱經血適斷
寒熱如瘧發作有時及産後傷風頭痛煩熱並宜服
之
柴胡(去蘆頭秤半斤)黃芩人參(去蘆頭秤)甘草(炙各叄兩)半夏(湯洗)
(枈次焙乾秤貳兩半)
右五味同為麤末每服三大錢以水一盞半入生薑
五片棗一枚擘破同煎至七分應去滓稍熱服不拘
時小兒分作二服更量大小加減
張渙秦芄湯治小兒寒熱往來
秦芄(去苗)鼈甲(醋炙微黃去裠襴各一兩)川大黃(剉碎微炒)麻黃(去根節各)
(半兩)竹茹甘草(炙各一分)
右件𢷬羅為麤散每服一錢水一盞入蔥白二寸同
煎至五分去滓溫服量兒大小加減
人參前胡散
人參(去蘆頭)前胡柴胡(去苗各一兩)桔梗地骨皮
甘草(炙)半夏(湯洗七遍焙乾各半兩)
右件𢷬羅為細末每服一大錢水一小盞入生薑二
片煎至半盞去滓放溫服量兒大小加減
芍藥湯
赤芍藥(一兩)黃芩當歸(剉焙乾)柴胡(各半兩)肉桂甘
草(炙各一分)
右件搗羅為細末每服一錢水八分一盞入生薑二
片棗一枚同煎至五分去滓溫服量兒加減
王氏手集柴胡人參湯治小兒脾熱生風往來寒熱
(子和柴胡飲子有黃芩大黃當歸無茯苓)
柴胡人參芍藥茯苓甘草(炙各等分)
右每服二錢水一盞入生薑三片煎至四分溫服
全生指迷荆芥散
荆芥穗人參白术當歸(切洗焙)黃耆芍藥
桂(去粗皮各一兩)柴胡(去苗貳兩)甘草(炙半兩)
右為麤末每服五錢水二盞煎至一盞去滓溫服
全生指迷備急丸
大黃(濕紙褁煨)巴豆(去皮心去油)乾薑(去皮各等分)
右為細末煉蜜和丸如豌豆大每服一丸米飲下羸
人服一丸如菉豆大以大便快利為度
千金治小兒生一月至五月乍寒乍熱方
右細切柳枝煮取汁洗兒若渴絞冬瓜汁飲之
水鑑孩子百日内忽有寒熱何以治之與冷藥喫即乳
寒嘔逆若與熱藥治之其病加甚無神法聖術因循喪
兒之命博覽石室祕方用之應妙歌云桃花廕末一
錢餘甘草衝湯力更殊藍花只消一兩字(隂乾)灌之入口
立消除
右三味為末每服半錢湯調灌之
右用李葉不拘多少煮湯浴兒(又白芷又苦參)
玉訣云先調氣次解虛熱熱不去下真珠丸散
真珠丸治小兒寒熱虛積五臟煩滿及下風涎積滯
驚食疳積
南星半夏滑石(各末二錢)輕粉(四錢七分)巴豆(貳㭍粒去心油)
右末之麵糊丸芥子大每服十五二十丸煎葱湯吞
下
嬰孺六味湯治少小寒熱進退啼呼腹痛
地黃桂心(各八分)芍藥寒水石黃芩(炙)甘草
(炙各二分)
右切細以水三升煮一升半一歲兒二合至三合量
兒服之
大黃丸療小兒寒熱食不生肌肉
大黃(一兩蒸之二斗米下)桂心乾薑(炮各二分)巴豆(五十粒去皮心熬)
消石(三分熬無者以芒硝代之)
右五味𢷬篩四味别𢷬巴豆令如泥合和以蜜更𢷬
二千杵
在膈下當利預作粥如服已吐下丸法服藥雨食頃
不吐下以熱飲動之若不得吐下可更服一丸半能
藥壯人可二丸此藥優於他下藥丸故宜大小下多
冷粥解之若有瘡綿挺如指蜜和一丸塗挺頭旦内
瘡中腢出之不差更作溫病不得大便服之得下住
宿食不消亦服之飛尸遁尸漿服半丸日一應須臾
止心腹脹滿痛服一丸瘧者依發日宿勿食清晨服
一丸丁壯人服二丸得吐下忍飢過發時乃食婦人
産後血結中奔走起上下或絶産無子或月經不調
面目青黃服半丸小兒淋&KR0377;寒熱臚脹大腹不欲食
食不生肌三四歲如麻子大一丸日一服六七歲兒
服二丸此三十日心腹諸病差兒小半之愈大良忌
野猪肉蘆笋生葱按病兒若無實積或有積而虛
皆不宜用此若疳勞一路自當求之肥兒之屬
聖惠柴胡散治小兒寒熱往來乳食不下四肢無力
心腹脹滿上焦痰壅漸漸消瘦
柴胡(去苗)鼈甲(塗醋炙令黃色去裠襴各壹兩)人參前胡桔梗
訶梨勒皮地骨皮赤芍藥杏仁(湯浸去皮尖雙)
(仁䴸炒微黃)甘草(炙微赤)陳橘皮(湯浸去白焙各半兩)
右件藥𢷬篩為散每服一錢水一小盞煎至五分去
滓不計時候溫服量兒大小加減
五味子散治小兒寒熱往來不欲乳食羸瘦心脹
五味子當歸(剉碎微炒)人參桔梗前胡(各去蘆頭)白
术赤茯苓黃芩(各用一分)甘草(半分炙微亦剉)麥門冬(半兩)
(去心焙)
右件藥𢷬麤羅為散每服一錢以水一小盞煎至五
分去滓溫服日三四服更量兒大小以意加減
人參散治小兒寒熱往來食少羸瘦
人參(去蘆頭)黃芪(剉)柴胡(去苗)白茯苓鼈甲(塗醋炙黃去)
(裠襴)木香(各半兩)甘草(炙微赤剉)白术桃仁(湯浸去皮尖雙仁麩炒微)
(黃各一分)訶梨勒皮(三分)
右件藥𢷬細羅為散不計時候以粥飲調下半錢量
兒大小加減服之
黃茋丸治小兒往來寒熱多汗心煩小便赤黃不欲
乳食四肢羸瘦
黃茋(剉)麥門冬(去心焙)赤茯苓白术黃芩甘
草(各一分)柴胡(去苗)鼈甲(塗醋炙令黃去裠襴各半兩)
右件藥搗羅為末煉蜜和丸如菉豆大每服以粥飲
下五丸日三四服量兒大小加減
張渙香甲散治寒熱往來肌瘦
鼈甲(酥炙黃去尹襴)木香(各一兩)川大黃(微炒)陳橘皮(去白焙乾)當
歸(洗焙乾)柴胡(去苗)知母甘草(炙各半兩)檳榔(三枚)
右件搗羅為麤散每服一錢水一小盞入生薑二片
煎至六分去滓溫服量兒大小加減
瘧(以下俱雜病於五藏無所傳故列於後)
婁治小兒瘧疾多與大人同法以出汗為瘥宜桂枝柴
胡麻黃參苓等軰又視其病食病痰以意消息之大抵
多是飲食失節得之須以消導為先可也
曾内經瘧論痎瘧皆生於風而發作有時何也岐伯曰
夏傷於暑秋必病瘧謂腠理開而汗出遇風或得於澡
浴水氣舍於皮膚因衛氣不守邪氣并居其疾始作伸
欠寒慄腰背俱痛骨節煩疼寒去則内外皆熱頭疼而
渴乃陰陽二氣交争虛實更作而然陰氣獨盛則陽虛
故先寒戰憟腰背頭項骨節皆痛陽氣獨勝則隂虛故
故先熱發時不嗜食善嘔頭疼腰痛小便不利隂盛虛
則内外皆寒陽盛隂虛則内外俱熱此外感六淫或内
傷七情蘊積痰飲病氣與衞氣并居故病日作衞氣晝
行於陽夜行於隂得陽而外出得隂而内薄内薄五臟
病氣深入不能與衞氣俱出則間日而作當衛氣所至
病氣所在則發在陽則熱在隂則寒經曰亢則害極乃
反侯隂陽各衰衛氣與病氣相離則病休隂陽相摶衛
氣與病氣再集則病復合隨其衞氣之所在與所中邪
氣相合而然也先寒後熱者先傷寒而後傷風名曰寒
瘧先熱後寒者先傷風而後傷寒名曰溫瘧但熱不寒
者名曰癉瘧身重寒熱骨節痛腹脹滿自汗善嘔名曰
濕瘧但寒不熱者名曰牝瘧蓋瘧之為病為證非一故
處方之制隨其隂陽虛實脉病證治汗吐下溫對證施
治以平為期然百病中人必因其正氣之虛感受邪氣
留而不去其病為實自表傳裏先汗後下古今不易故
治瘧之法必須先表用百解散(驚)水薑葱煎投次小柴
胡湯(往來寒熱)加桂水薑棗煎服以和解表裏之邪自然作
效若表裏實用當歸散(潮熱)五和湯(裏熱)或烏犀丸(積)六
聖丸(積)下之勻氣散(疝)止補後以藿香飲(不食乳)加草菓
良薑水薑棗煎投正胃氣去寒邪則自平復如解表
後寒熱往來以二仙飲(本條)截之寒熱既除用平胃散(不乳)
(食)加茴香湯(腹痛)和勻塩湯空心調服溫胃燥脾進美飲
食使中州之土既實則外邪不戰而自屈此為明論
有寒多熱少經久不愈致脾胃弱飲食減神色變二薑
丸(本條)及清脾湯(本條)為治薛經曰夏傷於暑秋必痎瘧
其證先起於毫毛伸欠乃作寒慄鼓頷腰脊俱痛寒去
則内外皆熱頭痛如破渴欲冷飲蓋邪氣并於陽則陽
勝并於隂則隂勝隂勝則寒陽勝則熱隂陽上下交爭
虛實更作故寒熱間發也有一日一發二日一發三日
一發有間一日連二日發有日與夜各發有上半日發
下半日發及發於夜者有有汗有無汗此其略也以詳
言之當分六經五臟及痰食勞暑鬼瘴之不同(六經五臟瘧詳)
(見雜病凖繩)痰瘧者胸膈先有停痰因而成瘧令人心下脹
滿氣逆煩嘔是也食瘧者是飲食傷脾其人噫氣吞酸
胸膈不和是也勞瘧者久而不瘥表裏俱虛客邪未散
真氣不復故疾雖間遇勞即發是也暑瘧者其人面垢
口渴雖熱已退亦常有汗是也鬼瘧者進退無時是也
瘴瘧者感山嵐瘴氣其狀寒熱休作有時是也久而不
愈名曰痎瘧痎瘧老瘧也老瘧不愈結癖於兩脇之間
名曰瘧母此先失於解散或復外感風寒内傷飲食故
纏綿不已也治法風暑之邪從外而入直解散之解表
後即宜扶持胃氣故丹溪曰無汗要有汗散邪為主有
汗要無汗固正氣為主驟發之瘧宜解表久發之瘧宜
補脾寒瘧宜溫溫瘧宜和癉瘧宜清挾痰則行痰兼食
則消食勞瘧宜安暑瘧宜解鬼瘧宜袪瘴瘧宜散此亦
其略也更以詳言之則熱多寒少者小柴胡湯寒多熱
少者清脾飲子無汗者桂枝麻黃各半湯有汗者柴胡
桂枝湯汗多渴者白虎湯渴而小便不利者五苓散小
便赤熱多而渴者小柴胡湯熱多汗出腹滿便閟者大
柴胡湯渴加葛根痰瘧者二陳湯(痰涎)加柴胡黃芩甚者
加枳實食瘧者先用大安丸(宿食)次用異功散(吐瀉)勞瘧痎
瘧並用補中益氣湯(虛熱)暑瘧者十味香薷飲鬼瘧者鬼
哭散瘴瘧者四獸飲瘧母者鼈甲飲凡脾胃虛而患瘧
者不拘有汗無汗三隂六經悉以六君子湯為主熱多
加柴胡山梔寒多加乾薑肉桂有汗加黃茋浮麥無汗
加蒼术葛根元氣下䧟及肝木乘脾並加升麻柴胡為
善若用青皮草果常山等藥以為攻截良法正氣益虛
邪氣益深是多延綿不止而為勞熱者有矣若乳母七
情六欲飲食不調或寒熱似瘧肝火熾盛致兒為患者
又當治其乳母斯無誤矣
全生指迷論曰寒熱之病或寒已而熱或熱已而寒若
寒熱戰慄頭痛如破身體拘急數次渴欲飲冷或先寒
而後熱或先熱而後寒或睟時而發或間日而作至其
時便發發已如常此之謂瘧瘧脉自弦弦數多熱弦遲
多寒此皆得之於冬中風寒之氣藏於骨髓之中至春
陽氣大發邪氣不能自出因遇大暑而後與邪氣相合
而發寒多者宜溫之與薑桂湯熱多者宜解之與栝蔞
湯寒熱等者宜調之與鼈甲湯大人小兒瘧疾若寒
從背起冷大如手不甚戰慄似欲發熱而汗出或即頭
痛嘔吐時作其脉遲小此由脾胃素弱因氣寒而收聚
水穀不能尅化變而成痰㐲痰在内隂上乘陽陽為隂
所乘所以作寒逼而成汗宜服旋覆花丸半硫丸
熱多於寒小柴胡湯(往來寒熱)
全生指迷&KR0797;&KR0803;湯
&KR0797;&KR0803;根(四兩)柴胡(去苗八兩)人參黃芩甘草(炙各三兩)
右為麤末每服五錢水二盞生薑三片棗一枚擘破
煎至一盞去滓服服
寒多於熱脾飲子治癉瘧脉弦數但寒不熱或寒多
熱少膈滿不食口苦舌乾煩渴小便黃赤大腸不利
青皮(炒)厚朴(薑製)白术草果柴胡茯苓半
夏(湯泡七次)黃芩甘草(炙各等分)
右每服貳叄錢水煎
全生指迷薑桂湯
乾薑牡蠣(火煆通赤)甘草(炙各二兩)桂(去粗皮取心三兩)柴胡(八兩)
&KR0797;&KR0803;根(四兩)黃芩(二兩活入書用三兩)
右為麤末每服五錢水二盞煎至一盞去滓溫服不
拘時候
草果飲治寒熱少手足厥冷遍身浮腫肚腹疼痛
厚朴(薑製)青皮草菓藿香甘草(炙)丁皮神
麯良薑半夏麯
右等分㕮咀薑棗煎空心服
清脾湯治諸瘧久不瘥者脾胃虛弱形容憔悴
厚朴(去粗皮薑汁拌勻釀一宿炒乾一兩)鳥梅(打破去仁)半夏(湯煮透濾剉焙乾)
良薑(剉用東壁土炒)青皮(去白各半兩)甘草(炙三錢)草菓(炮去殼取仁二)
(錢半)
右件咬咀每服三錢水一盞薑二片煎七分未發前
併三服仍忌生冷油膩時果毒物
二薑丸治瘧疾往來寒熱經久不瘉者
良薑(一兩剉片東壁土炒)白薑(一兩剉片巴豆九粒去殼同炒微黃去巴豆)
右為細末用&KR0008;猪膽汁和水煮麵糊丸麻仁大就帶
潤以朱砂為衣熱多用溫湯早辰面北空心送下寒
多亦於清旦用溫酒面南空心嚥服若寒熱相停用
隂陽湯以一半冷水一半熱湯參和是也不拘向南
北投服
寒熱相等胡黃連散治小兒瘧
人參胡黃連草果㯽榔甘草柴胡(各等)
(分)
右剉散水一盞煎三分服
張渙桃仁湯
桃仁(湯浸去皮尖雙仁麩炒微黃)鼈甲(酥炙微黃去裠襴各一兩)桂心黃
芩赤茯苓川升麻(各半兩)
右為粗散每服壹錢水一小盞煎至五分去滓溫服
量兒大小加減
全生指迷鼈甲湯
鼈甲(湯浸刮淨醋炙黃)白术桂(去皮)常山柴胡(去苗各一)
(兩)牡蠣(半兩火煅赤)
右為麤散每服五錢水二盞煎至一盞去滓溫服
寒而不熱張渙烏梅丹治小兒發寒瘧甚者
烏梅肉(一兩炒乾)母丁香乾漆(微炒)當歸桂心(各半兩)
(已上搗羅為粗散次入)麝香(二錢半細研)
右件拌勻煉蜜和丸如黍米大每服十粒粥飲下量
兒大小加減
全生指迷旋復花丸
旋覆花桂心枳實(䴸炒)人參(各五分)乾薑芍藥
白术(各六分)茯苓狼毒烏頭(炮去皮)礜石(火煆一伏)
(時各八分)細辛(去苗)大黃(濕紙裹煨)黃芩葶藶(炒)厚朴(去粗皮薑)
(汁炙)吳茱萸(炒)芫蓚(炒)
右為細末煉蜜和丸如梧子大米飲下三丸未知加
至七丸小兒黃米大二丸
半硫丸
半夏(湯洗七次三兩)硫黃(二兩研飛)
右為末生薑汁煮麵糊丸如梧子大每服三十丸米
飲下不拘時候小兒黍米大三五丸
熱而不寒湯治癉瘧但熱不寒方用黃丹煆通紅臨發
蜜湯調下能飲酒用酒調一法專服小柴胡湯次服人
參前胡湯
張渙知母丹治小兒發熱瘧甚者
知母(微炒)鼈甲(酥炙去裠襴)川大黃(細剉微炒)赤茯苓朱砂
(細研水飛各一兩)川芒硝川升麻(各半兩)龍腦(一錢研)
右件同拌勻煉蜜和丸如黍米大每服五粒至七粒
生薑湯下大便利下即愈量兒大小加減
活人書治瘧疾但熱不寒者
知母(六兩)甘草(炙二兩)石膏(一斤)桂(去皮三兩)梗米(二合)
右剉如麻豆大每服五水盞半煎至八分去滓服
外散風暑之邪桂枝麻黃各半湯治發熱自汗或無
汗
桂枝白芍藥生薑甘草(炙)麻黃(各一錢)杏仁
(十粒湯泡去皮尖)
右水一鐘大棗二枚煎四分食遠服
知母麻黃湯治傷寒或十數日或半月二十日終不
惺惺常昏沉似失精神言語錯繆又無寒熱症或作
鬼祟或作風疾多般治之不病或朝夕潮熱頰赤或
有寒熱似瘧都是發汗不盡餘毒在心胞絡間所致
知母麻黃(去節)甘草(炙)芍藥黃芩(各半兩)桂枝(去粗)
(皮半兩盛暑可減半)
右剉散每服三錢水一盞煎分去滓溫服令微汗
若心煩不眠欲飲水當稍稍與之令胃氣和即愈未
汗冄服大小加減
柴胡桂枝湯治瘧身熱多汗
柴胡(八錢)黃芩桂枝芍藥甘草(各三錢)半夏(二錢)
(半)
右每服二三錢薑棗水煎
白虎加桂湯治小兒瘧疾發渴
石膏(五錢碎如米)知母(一錢)甘草(五分)桂枝(五分)
右水一盞粳米一撮煎服
十味香薷散
香薷(一兩)人參白术黃耆橘紅白扁豆
乾木瓜厚朴(薑製)白茯苓甘草(炙各半兩)
右為細末每服一錢不拘熱湯或冷水調下
内理中氣養胃湯治外感風寒内傷生冷溫中快鬲
能辟山嵐瘴氣脾胃脾胃虛寒
厚朴(薑汁炙)蒼术(米泔浸去皮剉炒)半夏(湯泡各一兩)藿香草
果仁茯苓人參(各半兩)甘草(炙)橘紅(各二錢半)
右剉散每服叄錢水一盞薑七片烏梅一箇煎六分
去滓熱服兼治冷飲傷脾發為瘧疾或中腕虛寒嘔
逆惡心寒瘧加桂
又方
陳皮(湯浸去白三錢半)甘草(炙)厚朴(薑製)半夏(泡各三錢)人參
草果(各二錢)白茯苓(四錢)藿香(洗七錢)青皮(去穰)三稜(煨)蓬
茂(煨)大腹皮(各一錢半)蒼术烏梅(各五錢)
右剉散每服叄錢薑棗水煎
四獸飲治隂陽相勝結聚涎飲為瘧兼治瘴瘧
半夏茯苓人參白术草菓橘紅(各等分)
甘草(減半)
右用烏梅薑棗濕紙裹煨香熱焙乾入藥每服二錢
水煎服
鬼瘧鬼哭散止瘧疾
常山大腹皮白白茯苓鼈甲(醋炙)甘草(炙各等分)
右除甘草鼈甲炙外三味不得見火用桃柳枝各七
寸同煎臨發略吐涎不妨只用常山白茯苓甘草亦
效
瘴瘧千金大五補湯治大人小兒時行後變成瘴瘧
桂心(一兩二錢半)遠志桔梗川芎(各二兩)茯苓芍
藥人參白术熟地黃當歸黃耆甘
草(各三兩)竹葉(五兩)半夏麥門冬(去心各一斤)生枸杞根
生薑(各一斤)大棗(二十枚)
右十八味以水三斗煮竹葉枸杞取二斗内諸藥煮
取六升分六服一日一夜令盡之小兒量大小加減
以一合至二合漸服至一升止
聖惠犀角散治小兒熱瘴氣為瘧
犀角屑甘草(炙微赤剉)川大黃(剉碎微炒)知母(各半兩)鼈甲
(一兩塗醋炙黃去裠襴)柴胡常山(各七錢半)
右𢷬羅為麤散每服一錢以水一小盞煎至五分去
滓溫服日三四服量兒大小加減
截瘧三聖丸治諸瘧不拘遠近
穿山甲(湯浸透取甲碎剉同熱灰鐺内漫火焙令焦黃色)鷄骨常山鷄
心㯽榔(二味各一兩薄剉拪乾)
右件再晒為末水煮糯米粉為糊丸菉豆大就帶潤
以紅丹為衣隂乾每服叄十丸至五十丸未發前隔
晚用酒空心投一服重者二服經久不瘥下袪瘧丹
二仙飲治同前
青蒿(去梗五月五日採晒乾用二兩)桂枝(去粗皮半兩二味俱剉焙爲細末)
右每服壹錢寒熱未發用涼酒調服或先隔晚以酒
調下加香薷葉(二兩)好茶芽(半兩)合研成末又名斬邪飲
治證同法療暑瘧尤勝服法同前服
袪瘧丹治經久不瘥
常山(細剉二兩)烏梅(和核一兩薄剉)紅丹(好者半兩)
右除烏梅屋瓦别焙常山或晒或焙仍同烏梅紅丹
研為細末糯米粉煮糊丸麻仁大每服三十丸至五
十丸未發前涼酒空心送下或隔晩酒下重者二服
輕者一服忌鷄麵羊生冷飲食毒物
瘧癖鼈甲飲子治瘧久不愈腹中結為癥瘕名曰瘧
母
鼈甲(醋炙)白术黃苓草果㯽榔芎藭橘
紅甘草厚朴白芍藥(各等分)
右為㕮咀水壹鐘薑三片棗一枚煎服
經效瘧丹治瘧母結癖寒熱無已
真阿魏雄黃(各三錢半)硃砂(一錢半)
右沸湯泡阿魏研散雄朱和之稀麵糊丸梧桐子大
每服一丸人參湯候冷空心服瘴瘧桃枝湯冷服臨
發磨一丸傅鼻頭口畔
瘧母丸
鼈甲(醋炙二兩)三稜莪荗(各醋浸透煨各一兩)
右為細末神麵糊丸如菉豆大每服二十丸白湯下
量兒大小加減癖消一半即止
消癖丸
芫花(陳久者良好醋煮十數沸去醋以水浸一宿晒乾)朱砂(另斫水飛各等分)
右為末密丸二百日兒黍米大二丸日二服不知稍
加之
瘧後浮腫大腹皮湯治小兒瘧疾用藥太早退熱變
作浮腫外腎腫大飲食不進
大腹皮㯽榔三稜蓬莪荗(各五錢)蒼术枳
殼(各二兩)甘草(三錢)
右剉散每服三錢生薑皮蘿蔔子椒目同煎
青皮湯治小兒瘧後浮腫兼寒熱不退飲食不進
白术茯苓厚朴青皮陳皮半夏大
復皮㯽榔三稜蓬莪荗木通甘草(各等)
(分)
右㕮咀每服三錢薑水煎
按上諸方皆尅泄元氣之藥若病久脾虛而作腫者
當以錢氏異功散為主少佐以五皮湯(方見雜病水腫)誤用
必至不救
鬾病
鬾(音竒)小鬼也乳下嬰兒未能行而母更有娠其兒病微
微下利寒熱去來毛髮鬇&KR0034;以為有惡神導其腹中胎
妬嫉而為此故名曰鬾病也以他人相近亦能相繼亦
曰繼病妊娠婦人不必悉能致鬾亦時有此爾女子榮
血上為乳汁下為經水小兒飲交乳且病况其大分已
榮於胎而乳汁之漓可知能無使兒病乎則又何鬼神
之咎為也千金炙伏翼熱嚼哺兒而懷妊者帶伯勞烏
毛白馬眼不能滋榮氣血乃徒剝裂禽獸海藏云生者
為相繼死者為傳尸有脉而無氣謂之尸厥有氣而無
脉謂之行尸丁奚露哺客忤無辜四異病也陽易隂
易百合狐惑四竒病也
龍膽湯治嬰兒出腹血脉盛實寒熱溫壯四肢驚掣
吐哯者若已能進哺中滿食不消壯熱及變蒸不解
中客人鬼氣并諸驚癎方悉主之
龍膽草柴胡黃芩桔梗釣藤皮甘草
(炙)茯苓芍藥(各二錢半)蜣蜋(二枚)大黃(一兩)
右為剉散以水一升煮取五合為一劑十歲已下小
兒皆可服若兒生一日至七日分一合為三服八日
至十五日分一合半為三服十六日至二十日分二
合為三服二十日至三十日分三合為三服皆以得
下為止此劑為出腹嬰兒所作若日月長大者亦依
此為例必知客忤及有鬾氣者可加人參當歸各貳
錢半一百日兒加一錢一字二百日兒加二錢半一
歲加半兩餘藥皆倣此
聖惠甘草散治小兒中鬾面色白赤而復變青者如
醉色故復發作面赤若青黑色繞口不治覺病候晚
者死覺之早者所中邪氣未入臟腑又微引乳者可
服此
甘草(炙微赤剉)龍骨赤茯苓牡礪(燒為粉)生乾地黃
黃芩桂心(各一分)當歸(半兩剉微炒)
右件藥𢷬麤羅為散每服一錢以水一小盞入淡竹
葉七片煎至五分去滓入白蜜一錢更煎一兩沸量
兒大小以意加減溫服日三四服
大黃丸治小兒中鬾挾實
川大黃(剉碎微炒)白鮮皮甘草(炙微赤各半兩)犀角屑黃
芩赤茯苓赤芍藥(各一分)
右件藥𢷬麤羅為散每服一錢以水一小盞煎至五
分去滓量兒大小加減日三四服
張渙虎骨丹治被鬾病
虎頭骨(微炒)鬼臼(去毛)草龍膽鬼箭(各一兩)琥珀白
膠香(各半兩)
右件𢷬羅為細末煉蜜和丸如黍米大每服十粒乳
香湯下量兒大小加減
客忤
巢氏云小兒中客忤者是小兒神氣軟弱忽有非常之
物或未經識見之人觸之與兒神氣相忤而發病謂之
客忤也亦名中客又名中人其狀吐下青黃白色水穀
解離腹痛反倒夭矯面變易五色其狀似癎但眼不上
插耳其脈弦急數者是也若失時不治久則難治若乳
母飲酒過度醉及房勞喘後乳者最劇能殺兒也(其脈急數)
(者宜與龍膽湯下之加人參當歸各如龍膽秤分等多少也)
千金論少小所以有客忤病者是外人來氣息忤之一
名中人是為客忤也雖是家人或别房異戸雖是乳母
及父母或從外還衣服經履鬼神麤惡暴氣或牛馬之
氣皆為忤也執作喘息乳氣未定者皆為客忤凡小
兒衣布帛綿中不得有頭髮履中亦爾白衣青帶青
衣白帶皆令中忤凡非常人及諸物從外來亦驚小兒
致病欲防之法諸有從外來人及異物人戸當將兒避
之勿令見若不避者燒牛屎令常有煙氣置戸前則善
小兒中客為病者無時不有此病也而秋初一切兒
皆病者豈一切兒悉中客邪切兒所以春冬少病秋夏
多病者秋夏小兒陽氣在外血脈嫩弱秋初夏末晨夕
時有暴冷小兒嫰弱其外則易傷暴冷折其陽陽結則
壯熱胃冷則下痢故夏末秋初小兒多壯熱而下痢未
必悉是中客及鬾也若治少小法夏末秋初宜候天氣
温凉有暴寒卒冷者其少小則多患壯熱而下痢也慎
不可先下之皆先去毒後下之耳小兒中客急視其
口中懸癰左右當有青黑腫脈核如麻豆大或赤或白
或青如此便宜用針速刺潰去之亦可瓜摘决之并以
綿纏釵頭拭去血也少小中客之病吐下青黃赤白汁
腹中痛及反倒偃側喘似癎狀但目不上插少睡耳面
變五色其脈弦急若失時不治小久則難治矣欲療之
方用豉數合水拌令濕𢷬熟丸如鷄子大以摩兒䪿上
足心各五六遍畢以丸摩兒心及臍上下行轉摩之食
頃破視其中當有細毛即擲丸道中痛即止
真珠散治客忤驚風鬼痊驚邪痰熱心舍不寧精神
不定心常怔忡睡中驚跳時或咬牙五心煩熱有汗
兼喘面赤舌白呵欠煩渴小便赤瀉或吐利黃沫常
服辟邪安神
真珠海螵蛸滑石(各一錢)白茯苓人參白
附子甘草(炙)全蝎麝香腦子(另研各五錢)生珠
(另研一錢)金箔(二十片)銀箔(三十片)
右末和勻半錢煎燈心麥門冬湯入蜜少許調服日
午臨卧各一服
譚氏殊聖治客忤方忽爾連連哭不休渾身壯熱脉
如鈎驚啼不得冤神鬼客忤傷心不自由犀角雄黃
相共搗桃符煎水看稀稠人參茯苓車前子丸喫三
服請不憂
安神丸
生犀末(半錢)雄黃(研)人參茯苓車前子(各一分)
右為末取桃白皮一兩桃符一兩二味以水三升同
煎至一升去滓更煎成膏和前藥丸如麻子大每服
三丸芍藥湯下
又方小兒哽氣築心連喘息多愁胃口涎唯有此疾
宜早治為緣客忤氣相煎看看病狀醫難效速取真
珠散半錢龍腦生犀香附子小兒餐了保身安
真珠散
真珠末(四錢)生犀末(二錢)香附子末(一錢)龍腦(半字)
右同研每服一字桃仁湯調下乳母忌生冷油膩一
切毒物半月
張渙辟邪膏嬰兒血氣未實皆神氣軟弱除父母及
乳養之常照管外不可令見生人及抱往别房異戶
及不可見牛馬獸畜等其父母家人之類自外及寅
夜行歸家亦不可見兒恐經履鬼神粗惡暴氣若犯
人令兒吐下青黃赤白水穀解離其狀似發癎者但
眼不上戴脉不弦急名曰客忤(凡斷乳小兒亦有中惡卒暴者亦宜服此)
(藥立至蘇省)
降真香(剉)白膠香沉香虎頭骨(微炒)鬼臼(去毛)草
龍膽人參白茯苓
右件各半兩𢷬羅為細末次入水磨雄黃半兩細研
水飛次研麝香一錢都拌勻鍊蜜和如鷄頭大每服
一粒煎乳香湯化下及别丸如彈子大用綠絹袋子
盛令兒衣服上帶之仍卧内常燒神妙
田客忤因而驚忤者治法用竈中黃土研二兩鷄子一
枚去殼二件相和入少許水調先以桃柳枝湯浴兒後
將此藥塗五心及頂門上(陳無擇法用窰中黃土蚯蚓屎等分如此法塗之)
治卒客忤禁口不能言細辛桂心等分納口中效元
和紀用經療小兒客忤𢷬菖蒲汁内口中又生艾
汁納口中又磨刀水三四滴妙又用好墨𢷬篩和
水溫服半錢七
中人忤茅先生小兒生下犯人噤候面青黑合兩眼閉
吐逆不下乳此候因生下來不免外人看問或有腋氣
或因婦人月假不淨或外人帶邪神觸着生下來夾故
故乳哺使觸異氣之物氣血未就又被風邪擊致此所
治者先用朱砂膏(方見驚積門中)乳上吮下後用鎮心丸(驚)夾
腥脾散與服卽愈如見不下乳眼視肚硬死候大
凡初生下兒子家中人不見不可便與外人入房看問
人家各有神祗又恐婦人腋氣及月假不淨觸着恐中
客忤此即是養兒之法
千金方剪取驢前膞胛上旋毛大如彈子大以乳汁煎
之令毛消藥成著乳頭上飲之下喉即止又燒母衣
帶三寸并髮合乳汁服之又取牛鼻津服之又取牛
口沫傳乳頭飲之
治少小見人來不佳腹中作聲者三物燒髮散方用
向來者人䪿上髮十莖斷兒衣帶少許合燒灰細末
和乳飲兒即愈
中馬忤千金論曰凡諸乘馬行得馬汗氣臭未盥洗易
衣裝而便向兒邊令兒中馬客忤兒卒見馬來及聞馬
鳴驚及馬上衣物馬氣皆令小兒中馬客忤慎護之持
重之一歲兒也其狀腹痛吐下青黃白色水穀解離
者致夭
千金治小兒中馬客忤法(中客中人皆可用)用粉為丸如豉
法摩兒手足心及心頭臍上上下行轉摩之咒曰摩家
公摩家母摩家子兒苦客忤從我始扁鵲雖良不如
善唾良咒訖棄丸道中
又法取一刀横竈上解兒衣發其心腹訖(翼發作撥)取刀
持向兒咒之唾輒以刀擬向心腹啡啡(音非出唾貎)煌煌
日出東方背陰向陽葛公葛公不知何公(翼云葛公葛母不知)
(何公)子來不視去不顧過與生人忤梁上塵天之神戶
下土鬼所經大刀環犀對竈君二七唾客愈兒驚唾
啡啡每唾以刀擬之咒當三遍乃畢用豉丸亦如上
法五六遍訖取此丸破視其中有毛棄丸道中人馬
客忤即愈矣
簡要濟衆治小兒中馬毒客忤取馬尾於兒面前燒令
兒嚥烟氣日燒之差為度
又方取馬口角沫塗兒口中效
中惡
巢氏云小兒中惡者是鬼邪之氣卒中於人也無問大
小若陰陽順理榮衞平調神守強則邪不干正若精氣
衰弱則鬼毒惡氣中之其狀先無他病卒然心腹刺痛
悶亂欲死是也凡中惡腹大而滿脈緊大而浮者死緊
細而微者生餘勢不盡停滯臟腑之間更發後變為疰
也治法先下蘇合香丸未醒以皂角末搐鼻次服沈
香降氣湯加人參茯苓又能辟邪客忤亦宜服
蘇合香丸治𫝊屍骨蒸諸項勞瘵順氣化痰卒暴心
痛鬼魅瘧疾霍亂吐瀉赤白下痢小兒驚搐
蘇合香油(伍錢入安息香膏内)安息香(一兩另為末用無灰酒半升熬膏)丁
香青木香白檀香沈香蓽撥香附米
訶子(煨取肉)烏犀(鎊屑)硃砂(研水飛各一兩)薰&KR0008;香片腦
(研各五錢)麝香(七錢半)
右為細末用安息香膏入煉蜜和劑圓如芡實大空
心用沸湯化下小兒一丸老人四丸酒下亦可用
蠟紙裹一丸彈子大用緋絹袋盛常帶之一切邪
神不敢近去腦名麝香蘇合丸治一切邪神及胸膈
噎塞腸中虚鳴宿食不消餘證並同
沉香降氣湯降真香
沈香白膠香虎脛骨(酥炙)人參鬼箭草龍
膽(各五錢)
右為末次入雄黃五錢麝香一錢煉蜜丸乳香湯化
下又令兒帶及燒卧内尤妙
葛氏肘後救卒死或先病痛或常居寢卧奄忽而絶皆
是中惡救之方
右取葱黃心刺其鼻男左女右入七八寸小兒量度
之若使目中血出佳扁鵲法同是後吹耳條中葛言
此云刺鼻故别為一法
又方
右令二人以衣壅口吹其兩耳極則易入可以筒吹
之並捧其肩上側身遠之莫臨死人上
又方
右以葱葉刺耳耳中鼻中血出者莫怪無血難治有
血是候時當捧兩手忽放之須臾死人目當舉手撈
人言痛乃止又男刺左鼻女刺右鼻中令入七八寸
餘大效小兒量度之亦治自縊死此與扁鵲方同
又方
右以綿漬好酒中須臾置死人鼻中手按令汁入鼻
中并持其手足莫令驚
又方
右視其上唇裏弦有兒如黍米大以針決去之
又方
右以小便灌其面數迴即能語此扁鵲法也
又方
右末皂莢如大豆吹其兩鼻中嚏則氣通矣
又方
右割雄鷄頸取血以塗其面乾復塗并以灰營死人
一周
又方以管吹下部令數人互吹之氣通則活
千金治卒忤方此病即今人所謂中惡者與卒死鬼
擊亦相類為治皆參取而用之
右鹽八合以水三升煮取一升半二服得吐即愈備
急方云治鬼擊若小便不通筆頭七枚燒作灰末和
服之即通
聖惠桃奴散治小兒中惡心腹堅脹疼痛顔色青黑
大便不通
桃奴(五枚)甘草(一分炙微赤剉)麝香(細研一錢)杏仁(二十枚湯浸去皮尖雙仁)
(麩炒微黃)桔梗(去蘆頭)赤芍藥黃芩柴胡(去苗)川升麻
川大黃(剉微炒)鬼白(去毛各半兩)
右件藥𢷬麤羅為散每服一錢以水一小盞煎至五
分去滓不計時候温服以利為度量兒大小以意加
減
聖惠鬼箭羽散治小兒中惡心堅強卒痛欲困
鬼箭羽真珠(末各一分)羚羊角(屑)桔梗(去蘆頭)川朴硝
川升麻赤芍藥柴胡(去苗)黃芩(各半兩)桃仁(十枚)
(湯浸去皮尖雙仁䴸炒微黃)川大黃(一兩剉微炒)
右製服法同前
聖惠雄黃丸治小兒中惡心痛辟除邪氣
雄黃(細研)真珠(末各半兩)麝香牛黃(各細研一錢)巴豆(二十粒去)
(皮膜心研紙裹壓出油)
右件藥都研令勻入棗瓤及鍊蜜和圓如粟米大每
服以薄荷湯下三丸量兒大小加減服之
嬰孺鬼箭羽湯治小兒中惡心腹堅強卒痛欲困
鬼箭羽(三分)朱砂(一分)羚羊角(屑)桔梗鬼白朴硝
(湯成下各半分)升麻芍藥柴胡(各五分)黃芩(六分)黃(八分)
桃仁(四十九箇炒去皮尖)
右以水四升煮一升二合二歲兒為四分更量兒大
小與服之
葛氏肘後灸法以繩圍其死人肘腕男左女右畢伸繩
從背上大椎度以下又從此灸横行各半繩此法三灸
各三即起又令爪其病人人中取醒不起者捲其手灸
下文頭隨年壯又灸鼻中三壯也又灸頤下宛宛中名
承漿穴十壯大效又灸兩足大指爪甲聚毛中七壯此
華陀法一云三七壯又灸臍中百壯也
卒死
巢氏云小兒卒死者是三虛而遇賊風故無病倉卒而
死也三虛者乘年之衰一也逢月之空二也失時之和
三也有人因此三虚復為賊風所傷使陰氣偏竭于内
陽氣阻隔于外而氣壅閉陰陽不通故暴絶而死也若
腑臟未竭良久乃蘇亦有兼挾鬼神氣者皆須邪退乃
生也凡中客忤及中惡卒死而邪氣不盡停蓄心腹久
乃發動多變成疰也
茅先生卒死候眼合嚌齒遍身如綿軟面青黑口瘡冷
此候因本生下而遍身熱或因有驚患醫人一向退熱
不曾下得驚積及妳積遂積聚被邪氣至此
右前件三箇候都來一般只是要辨元初受患根源
治之急下奪命散與吐下風延醒後便下勻氣散
二服補除後下硃砂膏鎮心丸與服如有伏
熱來時即下大附散與調理二三日安樂前件三
箇形候只是此一般調理上件疾見鵶聲上啼偏搐
汗如珠不得睡眼障淚出死候不治
金匱要略治小兒卒死而吐利不知是何病方
右以馬屎一圓絞取汁灌之無濕者水煮乾者取汁
葛氏肘後救卒死而壯熱者
右用礬石半斤水一升半煮消以漬脚令沒踝
又方救卒死而目閉者
右用騎牛臨面𢷬薤汁灌之耳中
又方救卒死而四肢不收屎便者
右取牛洞一升温酒灌口中者稀糞也
千金卒死無脈無他形候陰陽俱竭故也
右用牽牛臨鼻上二百息牛䑛必差牛不肯䑛著鹽
汁塗面上即牛肯䑛
又方
右炙熨斗熨兩脇下(備急方云又治口厥)
治魘死不自覺者方
右用慎燈火勿令人手動牽牛臨其上即覺若卒不
能語取東門上雞頭末之以酒服
治卒魘死方
右搗韭汁灌鼻孔中劇者灌兩耳(張仲景云灌口中)
治鬼魘不悟方
右末伏龍肝吹鼻中
又方
右末皂莢如大豆許吹鼻中嚏則氣通起死人(集騐方云)
(治中惡)
聖惠治小兒卒死方
右取女青末半錢用牛乳汁調治之
又方
右燒野豬糞水解取汁服之
又方
右以苦參醋煑汁少許内口中即蘇水煮亦得又酒
煮爛棺木板取汁服少許
又方
右煎鹽湯令極鹹以物拗口開灌之令入腹即活
又方
以熱湯和灰厚擁身上逡巡即蘇
嬰孺治小兒不知所病便死絶方
右取雄雞冠臨兒口上割血滴入口下即活
肘後炙法卒死而四肢不收屎便者炙心下一寸臍
上三寸臍下四寸各一百壯兒小者隨年
千金治卒死針間使各百餘息
又炙鼻下人中一名鬼客廳(肘後方云又治尸厥)
鬼持
巢氏云小兒神氣軟弱精爽微羸而神魂被鬼所持錄
其狀不覺有餘疾直爾痿黃多大啼喚口氣常臭是也
嬰童寶鑑小兒鬼持歌云小兒氣弱命中衰魂魄多
應被鬼持其候痿黃多哭地不須用藥可求師鬼氣歌
云鬼氣皮膚裏相𫝊臟腑間腫虛如水病瘈瘲似驚癎
熱發渾身澀心攣痛所攅小兒還有此服藥急須看
圖經治鬼持方
右用虎睛爪并指骨毛以繫小兒臂上辟惡鬼
外臺深師五邪丸療邪狂鬼魅妄言狂走恍惚不識
人此為鬼忤當得殺鬼丸方
丹砂雄黃(各别研)龍骨馬目毒公鬼箭(各五兩)
鬼白(二兩)赤小豆(三兩)芫青(一枚)桃仁(百枚去皮尖熬别研)
右九味𢷬下篩細絹篩合諸藥拌令勻調後内蠟和
之大如彈丸絳囊盛之繫臂男左女右小兒繫頭合
藥勿令婦人鷄犬見之所服蜜和丸如梧子大一
服三丸日三丸日三服忌五辛生血物
疰病(尸)
巢氏云疰之言住也謂其風邪鬼氣留人身内也人無
問大小若血氣虚衰則陰陽失守風邪鬼氣因而客之
留住肌肉之間連滯腑臟之内或皮膚掣動遊易無常
或心腹刺痛或體熱皮腫沉滯至死死又疰易傍人故
為疰也小兒不能觸冐風邪多因乳母解脫之時不避
温凉暑濕或抱持出入早晚其神魂軟弱而為鬼氣所
傷故病也
千金治小兒疰方
右用竈中灰鹽等分相和熬熨之
千金大乙備急散主卒中惡客忤五尸入腹鬼刺鬼
痱及中蠱疰吐血下血及心腹卒痛腹滿傷寒陰毒
病六七日方
雄黃芫青桂心(各二兩)丹砂蜀椒(各一兩)藜蘆
巴豆(各一分)附子(炮裂去皮臍五分)野葛(三分)
右九味巴豆别治如脂餘合治下篩以巴豆合和更
搗令勻調以銅器中蜜貯之勿泄有急疾水服(膈上吐在)
(膈下利在四肢當汗出此之所為如一字字可加至半錢七老小半之病在頭當鼻衂在湯淚雪手下皆)
(愈祕之非賢不傳)
千金治疰病相染易及霍亂中惡小兒客忤長病方
獺肝(一具)雄黃莽草丹砂鬼白犀角巴
豆(各一兩)麝香(二分)大黃牛黃(各一兩)蜈蚣(一條)
右十一味末之蜜圓空腹服如麻子大二丸加至三
丸以知為度
尸疰
巢氏云尸疰者是五尸之中一尸疰也人無問小大腹
内皆有尸蟲尸蟲為性忌惡多接引外邪共為患害小
兒血氣衰弱者精神亦羸故尸疰因而為病其狀沉黑
不的知病之處或寒熱淋漓涉引歲月遂至於死死又
疰易傍人故名之為尸疰也張渙論小兒亦有疰病
與大人所病無異久後疰易傍人𫝊染骨肉如尸疰蠱
毒之類是也張仲景治大人小兒飛尸走馬湯方
巴豆(去心皮熬)杏仁(去皮尖各二枚)
右二味取綿纏槌令極碎投熱湯二合捻取白汁服
之須臾差未差更一服老小量之通療鬼擊有尸疰
者常蓄此藥用騐忌野豬肉蘆笋備急同
聖惠木香散治小兒尸疰心腹滿脹疼痛不可忍
木香鬼箭羽桔梗(去蘆頭)當歸(剉微炒)紫蘇莖葉
(各半兩)檳榔(三分)
右件藥搗羅為粗散每服一錢以水一小盞入生薑
少許煎至五分去滓不計時候温服更量兒大小加
減服之
犀角散治小兒尸疰心中惡諸病皆主之
犀角(屑)川升麻木香川大黃(剉碎微炒)桑根白皮
(剉)檳榔(各半兩)麝香(一錢細研)桃仁(二七枚湯浸去皮尖雙仁䴸炒黃)
右件藥搗細羅為散每服以温水調下半錢日四五
服更量兒大小加減服之
張渙雌黃丹治尸疰病
雌黃雄黃(各細研)川大黃(慢火炮黑)鬼臼(去皮各一兩)桃仁
(三十箇湯浸去皮尖研)白頭翁(半兩已上並為細末次用)麝香(一分另研)巴豆
(十粒去皮心膜)
右件都研勻以羊脂五兩鎔和諸藥成膏如黍米大
三粒至五粒荆芥湯冷下量兒大小加減
立效湯
川大黃(炮剉)乾桃柳葉(洗焙乾各一兩)梔子仁赤芍藥(各半)
(兩)已上搗羅為細末次用朱砂(細研水飛一兩)麝香
雄黃(别研各一分)
右件都拌勻每服一錢蜜湯調下量兒大小加減
蠱疰
巢氏云人聚蛇蟲雜類以器皿盛之令相噉食餘一存
者即名為蠱能變化或隨飲食入腹食人五臟小兒有
中者病狀與大人老兒無異則心腹刺痛懊悶急者即
死緩者涉歴歲月漸深羸困食心藏盡利血心藏爛乃
至死死又疰易傍人故為蠱疰也
外臺范汪療大人小兒蠱疰百病(癥瘕)積聚痠削骨肉大
小便不利卒忤遇惡風臚脹腹滿淋水轉相注殫門盡
戸延及男女外孫醫所不能療更生十七物紫參丸方
紫參人參半夏(湯洗)藜蘆代赭石桔梗
白薇肉蓯蓉(各三分)石膏大黃牡蠣熬丹
參(各一分)蝦䗫(燒灰)烏頭(炮各四分)狼毒(七分)附子(炮伍分)巴豆
(七十枚去心皮熬)
右件藥𢷬篩蜜和為丸以飲下如小豆一丸日三服
老小以意減之蜂蠆所螫以塗其上神良忌豬羊肉
冷水一方無蝦蟆有乾薑四分
聖惠羚羊角散治小兒中蠱腹内堅如石面目青黃
小便淋&KR0377;變易無常
羖羊角(屑)蘘荷(各一兩)梔子仁(七枚)赤芍藥牡丹皮
黃連(去鬚各一分)犀角(屑半兩)
右件藥搗麤羅為散每服一錢以水一小盞煎至五
分去滓温服日三四服更量兒大小加減
又方
敗鼓皮(三分炙令黃)苦參(剉)蘘荷根(各一兩)
右件藥𢷬麤羅為散每服一錢以水一小盞煎至五
分去滓温服日三四服更量兒大小加減服之
升麻散治小兒初中蠱毒
川升麻桔梗(去蘆)&KR0797;&KR0803;根(各半兩)
右𢷬羅為麤散每服一錢以水一小盞煎至五分去
滓温服日四五服量兒大小加減
雄黃散治小兒飛蠱狀如鬼氣者宜服
雄黃麝香(各細研)犀角(末各半兩)
右件藥都研令勻每服以温水調下半錢一日四五
服量兒大小加減
治小兒五種蠱毒悉主之方
右搗馬兜鈴根細羅為散每服一錢以水一小盞煎
五分去滓空腹頓服當時隨吐蠱出未快吐即再服
又方
右用敗鼓皮一片燒灰細研為粉空心以粥飲調服
一錢病人須臾當呼蠱王姓名病便愈
又方
右用薺苨一兩𢷬羅為末以粥飲調下一錢甚效量
兒大小加減服之
治水兒畏忌中蠱欲死方
右用甘草半兩生剉以水一中盞煎至五分去滓分
為二服當吐蠱出若平生預防蠱者宜熟炙甘草煮
汁服之即内消不吐神效
治小兒中蠱毒令腹内堅痛面目青黃淋露骨立病變
無常方
右用桃株寄生貳兩𢷬細羅為散如茶點服之日四
五服
又方
右用麝香半錢細研空腹以温水調服即吐出蠱毒
未效再服
治小兒中蠱下血欲死方
右取生赤雌雞翅取血服之立效
又方
右𢷬青藍汁頻頻與半合服
嬰孺雄黃丸治小兒疰病諸蠱魅精氣入心入腹刺
痛黃瘦骨立
雄黃雌黃(各四分)丹砂野丈人徐長卿(各三分)
大黃(伍分)香羚羊角(屑五分)
右為末以青羊脂和丸百日兒酒服黍大三丸日進
二服或豆大亦可
張渙雄麝散專治蠱毒病
雄黃(水磨者細研)麝香(别研)羖羊角(屑)赤芍藥敗鼓皮
(炙黃各一兩)馬兜鈴根薺苨鬼臼(去毛各半兩已上除雄黃麝香)
(外𢷬羅為細末)
右件八味都一處拌勻研細每服半錢濃煎甘草湯
調下食前
麝犀湯
犀角屑鬼箭安息香水磨雄黃(細研各一兩)苦
參牡丹皮(各半兩)已上搗羅為細末次用麝香
(半兩細研)
右件都拌勻每服一錢水一大盞煎至五分去滓放
温時時服
證治凖繩卷九十九
