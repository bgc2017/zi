證治凖繩卷三十五
明王肯堂撰
類方
七竅門
目
青盲救睛丸(見旋螺尖起)
雀盲決明夜靈散治目至夜則昏雖有燈月亦不能
覩
石決明(另研)夜明砂(另研各二錢)猪肝(一兩生用不食猪者以白)
(羯羊肝代)上二藥末和勻以竹刀切肝作兩片以藥
鋪於一片肝上以一片合之用麻皮纏定勿令藥得
泄出淘米泔水一大碗貯砂罐内不犯鐵器入肝藥
於中煮至小半碗臨睡連肝藥汁服之
右方以決明鎮腎經益精為君夜明砂升陽主夜明
為臣米泔水主脾胃為佐肝與肝合引入肝經為使
蛤粉丸治雀目日落不見物
蛤粉(細研)黃蠟(等分)上熔蠟搜粉為丸如棗大每
用猪肝一片二兩許&KR0008;開裹藥一丸麻線纏入罐内
水一碗煮熟傾出乘熱薰目至温喫肝以愈為度
瀉肺飲治肝虚雀目恐變成内障
防風(去叉)黃芩(去黑心)桔梗(炒)芍藥大黃(炒各)
(一兩)上剉碎每服三錢七水一盞半煎至一盞入
芒硝半字去滓放温食後臨卧服
猪肝散治雀目
蛤粉黃丹夜明沙(各等分)研末猪肝切開入
藥末用線紥米泔水煮熟不拘時嚼服原汁送下
夜明丸治雀目青盲
夜明沙木賊防風田螺殼青木香細
辛(各等分)研為末爛煮猪肝用末藥於淨沙盆内
研令極勻丸如桐子大每服三十丸米飲或酒下
轉光丸治肝虚雀目青盲
生地黃白茯苓川芎蔓荆子熟地黃
防風山藥白菊花細辛(各等分)研為末煉
蜜和丸如梧子大每服二十丸空心桑白皮湯送下
灸雀目疳眼法(寶鑑)
小兒雀目夜不見物灸手大指甲後一寸内臁横文
頭白肉際灸一炷如小麥大
小兒疳眼灸合谷二穴各一壯炷如小麥大在手大
指次指兩骨間陷者中(按灸法詳見資生等經兹不備錄)
神水將枯瀉膽散治瞳神乾缺外障
玄參黃芩地骨皮麥門冬知母(各一兩)
黃茋茺蔚子(各一兩半)每服五錢水一盞煎五分
去滓食後温服
轆轤轉關天門冬飲子
天門冬茺蔚子知母(各二兩)五味子防風
(各一兩)人參茯苓羌活(各一兩半)每服五錢水
一盞煎五分去滓食後温服
玄參瀉肝散
麥門冬(二兩)大黃黃芩細辛芒硝(各一兩半)
玄參桔梗(各一兩半)用水煎食後服
麥門冬湯(見目赤)
雙目睛通牛黃膏治小兒通睛
牛黃(一錢)犀角(二錢)甘草(一分二厘)金銀箔(各五片)
右為末煉蜜丸菉豆大每服七丸薄荷湯下
倒睫拳毛黃茋防風飲子治眼稜緊急以致倒睫拳
毛損睛生翳及上下瞼眥赤爛羞澀難開眵淚稠粘
蔓荆子黃芩(各半錢)炙甘草黃茋防風(各一)
(錢)葛根(一錢半)細辛(二分)一方有人參一錢當
歸七分半用水二盞煎至一盞去滓大熱服(一方只葛)
(根防風蔓荆子細辛甘草餘藥不用名神效明日湯)
右方以蔓荆子細辛為君除手太陽手少陰之邪肝
為二經之母子平母安此實則瀉其子也以甘草葛
根為臣治足太陰足陽明之弱肺為二經之子母薄
子單此虚則補其母也黃茋實皮毛防風散滯氣用
之以為佐黃芩療濕熱去目中赤腫為之使也
無比蔓荆子湯治證同上
黃茋人參生甘草(各一錢)黃連柴胡(各七分)
蔓荆子當歸葛根防風(各五分)細辛葉(三分)
水二盞煎至一盞去滓稍熱服
右方為肺氣虚黃茋人參實之為君心受邪黃連除
之肝受邪柴胡除之小腸受邪蔓荆子除之為臣當
歸和血葛根解除為佐防風療風散滯生甘草大瀉
熱火細辛利九竅用葉者取其升上之意為使也
決明益陰散(見目痛)菊花決明散(見目赤)瀉肝散
洗刀散五退還光散五退散皂角丸(俱見前)
青黛散治眼倒睫神效
棗樹上黃直棘針刺蝟皮(炒焦)白芷青黛(各等)
(分)為細末口噙水左眼倒睫左鼻内㗜之右眼
倒睫右鼻内㗜之
四退散治倒睫拳毛
蟬退蛇退(醋煮)猪蹄退(炒)蠶退荆芥(各二錢半)
川烏(炮)穿山甲(燒)粉草(各半兩)研為末每服
一錢淡鹽湯調下又方加防風石決明草決明各五
錢
起睫膏
木鼈子(去殼一錢)自然銅(五分製)上搗爛為條子㗜
鼻又以石燕末入片腦少許研水調敷眼弦上
起倒睫
用石燕為細末先鑷去睫毛次用水調末貼眼弦上
常以黃連水洗之
睥急緊小神效黃茋湯治兩目緊急縮小羞明畏日
或隱澀難開或視物無力睛痛昏花手不得近或目
少睛光或目中熱如火服五六次神效
黃茋(二兩)人參(去蘆)炙甘草白芍藥(各一兩)陳皮
(去白半兩)蔓荆子(二錢)每服四五錢水一盞八分煎
至一盞去滓臨卧稍熱服如小便淋澀加澤瀉五分
如有大熱證加黃檗三錢酒炒四次如麻木不仁雖
有熱不用黃檗再加黃茋一兩如眼緊小去芍藥忌
酒醋濕麫大料物葱韮蒜及淡滲生冷硬物
撥雲湯(見外障)
連翹飲子治目中溜火惡日與火隱澀小角緊久視
昏花迎風有淚
連翹當歸紅葵花蔓荆子人參甘草
(生用)生地黃(各三分)柴胡(二分)黃芩(酒製)黃茋
防風羌活(各半錢)升麻(一錢)
右剉每服五錢水二盞煎至一盞去滓食後稍熱服
雷巖丸(見目昏)
蟬花無比散(見通治)
睥肉粘輪排風散治兩瞼粘睛外障
天麻桔梗防風(各二兩)五味子烏蛇細
辛芍藥乾蠍(各一兩)研為細末每服一錢食
後米飲調下
龍膽丸治眼兩胞粘睛赤爛成瘡
苦參龍膽草牛蒡子(各半分)研為末煉蜜丸
如梧桐子大每服二十丸食後米泔下
廣大重明湯(見外障)
風沿爛眼紫金膏(見前)
菊花通聖散治兩瞼潰爛或生風粟
白菊花(一兩半)滑石(三兩)石膏黃芩甘草
桔梗牙硝黃連羌活(各一兩)防風川芎
當歸赤芍藥大黃薄荷連翹麻黃
白蒺藜芒硝(各半兩)荆芥白术山梔子(各二)
(錢半)上㕮咀每服三錢水一盞半生薑三片同煎
七分食後服
洗刀散(見前)
柴胡散治眼眶澀爛因風而作用氣藥燥之
柴胡羌活防風赤芍藥桔梗荆芥
生地黃甘草用水煎服
撥雲散(見外障)
蟬花無比散(見通治)
黃連散治眼爛弦風
黃連防風荆芥赤芍藥五倍子蔓荆
子覆盆子根(即甜勾根)同煎沸入鹽少許濾淨又
入輕粉末少許和勻洗眼亦效
爐甘石散治爛風眼
以爐甘石不拘多少先用童便煅淬七次次用黃連
濃煎汁煅淬七次再用穀雨前茶芽濃煎煅淬七次
又併三汁餘者合一處再煅淬三次然後安放地上
一宿出火氣細細研入冰片麝香點上神妙煅時須
用好紫銷炭極大者鑿一穴以安爐甘石
目淚不止當歸飲子
當歸大黃柴胡人參黃芩甘草芍
藥(各一兩)滑石(半兩)上剉細每服三錢至五錢水
一盞生薑三片同煎七分去滓温服
河間當歸湯治風邪所傷寒中目淚自出肌瘦汗不
止
當歸人參(各三兩)官桂陳皮(各一兩)乾薑(炮)
白术白茯芩甘草川芎細辛白芍藥
(各半兩)研為末每服二錢水一盞生薑三片棗二
枚同煎至八分去查熱服不計時併三服
枸杞酒治肝虚當風眼淚
右用枸杞子最肥者二升搗破内絹袋置罐中以酒
一斗浸訖密封勿泄氣候三七日每日取飲之勿醉
二妙散養肝氣治目昏視物不明淚下
當歸熟地黃(各等分)
右為細末每服二錢七不拘時無灰酒調下
治肝虚或當風眼淚鎮肝明目
右用臘月牯牛膽盛黑豆不計多少浸候百日開取
食後夜間吞三七粒神效
洗肝湯治肝實眼
人參黃芩(去黑心)赤茯芩(去黑皮)山梔子仁
芎藭柴胡(去苗)地骨皮甘菊花桔梗(炒各一兩)
黃連(去鬚)甘草(炙各半兩)為㕮咀每服三錢水一盞
入苦竹葉七片煎至七分去滓食後服
瀉肝湯治目熱淚生糞者脾肝受熱故也
桑白皮(一兩)地骨皮(二兩)甘草(五錢炒)
右㕮咀每服三錢白水煎食後服
木賊散治眼出冷淚實則用此
木賊蒼术蒺藜防風羌活川芎甘
草用水煎服
決明子方治肝經熱止淚明目治風赤眼
右以決明子朝朝取一匙挼令淨空心水吞下百日
見夜光一方決明作菜食之
羌活散治冒風冷淚久不瘥
羌活(去蘆二兩)木香官桂(去麄皮)胡黃連山藥
升麻艾葉(焙各一兩)牛膝(酒浸切焙)山茱萸(去核)白
附子(炮各七錢半)上剉每服三錢水一盞煎至八分
去滓食後温服日三
羌活散治風氣攻眼昏澀多淚
羌活川芎天麻旋覆花藁本防風
蟬蛻(洗)甘菊花細辛杏仁(去皮各一兩)炙甘
草(半兩)研為細末每服二錢新水一盞半煎食後
服
菊花散治目風淚出
蒼术(四兩肥者用銀石器入河水同皂莢一寸煮一日去皂莢取木銅刀刮去黑皮曝乾取三)
(兩)菊花木賊(新者)草決明(洗曝乾)荆芥穗
旋覆花甘草(炙各一兩)蟬蛻(洗焙七錢半)蛇蛻(洗炙二錢)
(半)研為細末用不津器盛每服一錢臘茶半錢
同點空心臨卧時服
蟬蛻餅子治目風冷淚去翳暈
蟬蛻(洗焙)木賊(新者)甘菊花(各一兩)荆芥穗芎
藭(各二兩)蒼术(米泔浸焙三兩)甘草(炙半兩)
右為細末煉蜜和捏作餅子如錢大每服一餅食後
細嚼臘茶送下日三
阿膠散治目有冷淚流而不結者肝經受風冷故也
阿膠馬兜鈴(各一兩半)紫苑欵冬花(各一兩)甘
草(半兩)白蒺藜(二錢半炒)糯米(一兩)為㕮咀每服二
錢水一盞半煎八分温服不拘時候
本事方治頭風冷淚龐安常二方
甘菊花決明子(各二錢)白术羌活川芎
細辛白芷荆芥穗(各半兩)
右為細末每服一錢食後温湯調下日三
又方
川芎甘菊細辛白芷白术(各等分)研為
末蠟丸如黍米大夜卧服一丸日中一時辰換一丸
川芎丸(本事)治風盛隔壅鼻塞清涕熱氣攻眼下淚多眵
齒間緊急作頭痛
川芎柴胡(各一兩)半夏麯甘草(炙)甘菊
人參前胡防風(各半兩)上每服四錢水一盞
生薑四片薄荷五葉同煎七分去查温服
銀海止淚方
蒼术(米泔浸一兩半)木賊(去節二兩)香附子(炒去毛)
右為末煉蜜丸如桐子大食後鹽湯下三丸
治冷淚方
夏枮草香附子(各等分)研為細末麥門冬湯調
下
又方
用胞棗一枚去核以花椒二十粒入内用濕紙裹煨
熟細嚼白湯下
立應散治冷淚
橡斗子(一箇)甘草(三錢)研為細末每服二錢熟水
調下
楮實散治冷淚
楮實子(去白膜炒)夏枯草甘草(各半兩)香附子(炒)
夏桑葉(各一兩)研為細末熟水調服不拘時
白殭蠶散治衝風淚出
白殭蠶(炒)粉草細辛旋覆花木賊(各五錢)
荆芥(二錢半)嫩桑葉(一兩)用水煎食後温服
真珠散治肝虚目風淚出
真珠(研)丹砂(研各三分)乾薑(研二分)貝齒(五枚以炭火煨)
(為細末)共研極細令勻以熟絹帛羅三遍每仰卧
以少許點眼中合眼少時
乳汁煎治風淚澀痒
人乳(一升)黃連(去鬚研取末七錢半)蕤仁(研爛一兩)乾薑(炮為)
(末二錢半)上除乳外再同研極細以乳漬一宿明旦
内銅器中微火煎取三合綿濾去滓每以黍米大點
眥中勿當風點
止淚散治風眼流淚不止
爐甘石(一錢)海螵蛸(三分)片腦(五釐)共研細點眼
大眥頭目井口淚自收二藥燥要加腦和則不澀也
麝香散治冷眼淚不止
香附子川椒目(各等分)蒼术麝香(各少許)
右為細末吹鼻中
目瘡疣消毒飲治瞼生風粒
大黃荆芥牛蒡子一甘草
右水煎食後温服
防風散結湯治目上下睫隱起肉疣用手法除病後
服之
防風羌活白芍藥當歸尾茯苓蒼术
獨活前胡黃芩(各五分)炙甘草防己(各六分)
紅花蘇木(各少許)上作一服水二盞煎至一盞
熱服查一再煎
右方以防風羌活升發陽氣為君白芍藥當歸尾紅
花蘇木破凝行血為臣茯苓瀉邪氣蒼术去上濕前
胡利五臟獨活除風邪黃芩療熱滋化為佐甘草和
諸藥防己行十二經為使病在上睫者加黃連柴胡
以其手少隂足厥陰受邪也病在下睫者加藁本蔓
荆子以其手太陽受邪也
漏睛五花丸治漏睛膿出目停風熱在胞中結聚膿
汁和淚相雜常流涎水久而不治至烏珠墜落
金沸草(四兩)巴戟(三兩)川椒皮枸杞子白菊
花(各二兩)
右末煉蜜丸梧桐子大每服二十丸空心鹽酒下
白薇丸治漏睛膿出
白薇(五錢)防風蒺藜石榴皮羌活(各三錢)
右末米粉糊丸桐子大每服二十丸白湯下
糖煎散(見外障)
治眼膿漏不止
黃茋防風大黃黃芩(各三兩)人參遠志
(去心)地骨皮赤茯苓蒲蘆(各二兩)
右每服五錢水煎食後服
竹葉瀉經湯治眼目癮澀稍覺眊矂視物微昏内眥
開竅如鍼目痛按之浸浸膿出
柴胡梔子羌活升麻炙甘草黃連
大黃(各五分)赤芍藥草決明茯苓車前子
澤瀉(各四分)黃芩(六分)青竹葉(一十片)作一服水
二盞煎至一盞食後稍熱服
右方逆攻者也先以行足厥陰肝足太陽膀胱之藥
為君柴胡羌活是也二經生意皆總於脾胃以調足
太陰足陽明之藥為臣升麻甘草是也肝經多血以
通順血脉除肝邪之藥膀胱經多濕以利小便除膀
胱濕之藥為佐赤芍藥草決明澤瀉茯苓車前子
是也總破其積熱者必攻必開必利必除之藥為使
梔子黃芩黃連大黃竹葉是也
蜜劑解毒丸治證同上
石蜜(煉一斤)山梔(十兩末)大黃(五兩末)杏仁(去皮尖二)
(兩另研)蜜丸梧子大每服三十丸加至百丸茶湯
下
右方以甘潤治燥為君為燥為熱之原也山梔子微
苦寒治煩為臣為煩為熱所産也石蜜甘平温安五
臟為佐為其解毒除邪也大黃苦寒性走不守瀉諸
實熱為使為攻其積不令其重叠不解也
東垣龍膽飲子治肝眼流膿生疳翳滋熱為病
黃芩(炒)青蛤粉草龍膽(酒拌炒焦)羌活(各三錢)
升麻(二錢)麻黃(一錢半)蛇退穀精草川鬱金
炙甘草(各半錢)研為細末食後茶調服二錢
能遠視不能近視地芝丸亦能治脉風成癘
生地黃(焙)天門冬(去心各四兩)枳殼(炒)甘菊花
(去蒂各二兩)
右為細末煉蜜丸如桐子大每服一百丸茶清送下
能近視不能遠視定志丸
遠志(去苗)菖蒲(各二兩)人參白茯苓(去皮各一兩)
右為細末煉蜜丸以朱砂為衣每服十丸加至二十
丸米飲下食後
目閉不開助陽活血湯(見日痛)
目為物所傷除風益損湯
熟地黃當歸白芍藥川芎(各一錢)藁本
前胡防風(各七分)作一服水二盞煎一盞去滓
大熱服
此方以熟地黃補腎水為君黑睛為腎之子此虚則
補其母也以當歸補血為目為血所養今傷則血病
白芍藥補血又補氣為血病氣亦病也為臣川芎治
血虚頭痛藁本通血去頭風為佐前胡防風通療風
邪俾不凝留為使兼治亡血過多之病傷於眉骨者
病自目系而下以其手少陰有隙也加黃連療之傷
於䪼者病自抵過而上傷於耳者病自銳眥而入以
其手太陽有隙也加柴胡療之傷於額交顛耳上角
及腦者病自内眥而出以其足太陽有隙也加蒼术
療之傷於耳後耳角耳前者病自客主入斜下傷於
頰者病自銳眥而入以其足少陽有隙也加龍膽草
療之傷於額角及巔者病自目系而下以其足厥陰
有隙也加五味子療之凡傷甚者從權倍加大黃瀉
其敗血眵多淚多羞澀赤腫者加黃芩療之
加減地黃丸治目為物傷
生地黃(酒蒸)熟地黃(各半斤)牛膝當歸(各三兩)
枳殼(二兩)杏仁(去皮尖)羌活防風(各一兩)一本
各等分共為細末煉蜜丸如桐子大每服三十丸空
心食前温酒送下鹽湯亦可
右方以地黃補腎水真陰為君夫腎水不足者相火
必盛故生熟地黃退相火也牛膝逐敗血當歸益新
血為臣麩炒枳殼和胃氣謂胃為多血生血之所是
補其原杏仁潤燥謂血少生燥為佐羌活防風俱升
發清利大除風邪為七情五賊飢飽勞役之病睛痛
者與當歸養榮湯兼服傷寒愈後之後及血少血虚
血亡之病俱宜服也
補肝丸補腎丸石決明丸皂角丸
生熟地黃丸(俱見内外障)
加味四物湯治打損眼目
當歸川芎白芍藥熟地黃防風荆芥
(各等分)為㕮咀為散每服三錢水一盞半煎至一
盞再入生地黃汁少許去滓温服再以生地黃一兩
杏仁二十粒去皮尖研細用綿子裹藥敷在眼上令
乾再將瘦猪肉薄切粘於眼上再服局方黑神散
局方黑神散
蒲黃熟地黃肉桂當歸赤芍藥白薑
甘草(各等分)研為末童子小便生地黃汁相和調
服
内消散治傷損眼
羌活獨活蘇木紅内消當歸川芎
大黃釣藤鈎白芷紅花桃仁甘草節
赤芍藥生地黃瓜蔞根紫金皮金鎖匙
血竭草用水煎食後服次用生地黃一兩杏仁
五十枚搗爛貼眼上復以精猪肉貼之
又方
羌活獨活紅内消蘇木赤芍藥鈎藤
白芷(各五錢)甘草節(三錢)地榆瓜蔞根(各四錢)
右㕮咀每服三錢白水煎食後服
經效散治撞刺生翳
大黃當歸芍藥(各半兩)粉草連翹(各二錢半)
北柴胡(一兩)犀角(一錢)用水煎食後服
一綠散治打撲傷損眼胞赤腫疼痛
芙蓉葉生地黃(各等分)
右搗爛敷眼胞上或為末以雞子清調勻敷
治目被物刺損有翳
生地黃生薄荷生巨葉生土當歸朴硝
右不拘多少研爛貼太陽二穴
傷寒愈後之病人參補陽湯治傷寒餘邪不散上走
空竅其病癮澀赤脹生翳羞明頭腦骨痛
羌活獨活(各六分)白芍藥生地黃澤瀉(各三)
(分)人參白术茯苓黃茋炙甘草當
歸熟地黃(酒洗焙各四分)柴胡防風(各三分)作一
服水二盞煎至一盞去滓熱服
右方分利陰陽升降上下之藥也羌活獨活為君者
導陽之升也茯苓澤瀉為臣者導陰之降也人參白
术大補脾胃内盛則邪自不容黃茋防風大實皮
毛外密則邪自不入為之佐也當歸熟地黃俱生血
謂目得血而能視生地黃補腎水謂神水屬腎白芍
藥理氣柴胡行經甘草和百藥為之使也
羌活勝風湯(見外障)加減地黃丸(見前)㗜鼻碧雲散(見目)
(赤)
前胡犀角湯治傷寒兩目昏暗或生浮翳
前胡(去蘆)犀角屑蔓荆子青葙子防風(去叉)
梔子仁麥門冬(去心)生地黃(焙)菊花羌活
(去蘆)決明子(微炒)車前子(微炒)細辛甘草(炙各一兩)
黃茋(一兩半)
右剉每服五錢水一盞半煎至八分去滓食後温服
茺蔚子丸治時氣後目暗及有翳膜
茺蔚子澤瀉(各一兩半)枸杞子青葙子枳殼
(去瓤麩炒)生地黃(焙各一兩)石決明麥門冬(去心焙)
細辛(去苗葉)車前子(各二兩)黃連(去鬚三兩)研為細
末煉蜜丸如梧子大每服三十丸食後漿水送下
瀉肝散治天行後赤眼外障
知母黃芩桔梗(各一兩半)茺蔚子大黃玄
參羌活細辛(各一兩)
右剉每服五錢水一盞半煎至五分去滓食後温服
痘疹餘毒羚羊角散治小兒㿀疹後餘毒不解上攻
眼目生翳羞明眵淚俱多紅赤腫閉
羚羊角(鎊)黃芩黃茋草決明車前子
升麻防風大黃芒硝(各等分)作一服水一
盞煎半盞去滓稍熱服
右方以羚羊角主明目為君升麻補足太陰以實内
逐其毒也黃茋補手太陰以實外禦其邪也為臣防
風升清陽車前子瀉濁陰為佐草決明療赤痛淚出
黃芩大黃芒硝用以攻其錮熱為使然大黃芒硝乃
大苦寒之藥智者當量其虚實以為加減未滿二十
一日而目疾作者消毒化㿀湯主之
消毒化㿀湯治小兒㿀疹未滿二十一日而目疾作
餘治同上
羌活升麻防風麻黃(各五分)黃連當歸
酒黃檗連翹(各三分)藁本酒黃芩生地黃
蒼术(泔浸炒)川芎柴胡(各二分)細辛白术
生芩陳皮生甘草蘇木葛根(各一分)吳
茱萸紅花(各半分)作一服水二盞煎至一盞去
滓稍熱服
右方功非獨能於目蓋專於㿀者而置也今以治㿀
之劑治目者以其毒尚熾盛又傍害於目也夫㿀疹
之發初則膀胱壬水剋小腸丙火羌活藁本乃治足
太陽之藥次則腎經癸水又剋心火細辛主少陰之
藥故為君終則二火熾盛反制寒水故用黃芩黃連
黃檗以療二火酒製者反治也生地黃益寒水故為
臣麻黃防風川芎升發陽氣袪諸風邪葛根柴胡解
利邪毒升麻散諸鬱結白术蒼术除濕和胃生甘草
大退諸熱故為佐氣不得上下吳茱萸陳皮通之血
不得流行蘇木紅花順之當歸愈惡瘡連翹除客熱
故為使此方君臣佐使逆從反正用藥治法具備通
造化明藥性者能知也如未見㿀疹之前小兒耳尖
冷呵欠睡中驚嚏噴眼澀知其必出㿀者急以此藥
投之甚者則稀稀者立己巳後無二出之患
決明散治小兒痘疹入眼
決明子赤芍藥炙甘草(各二錢五分)天花粉(五錢)
右為末麝香少許和劑三歲半錢米泔調食後服
蜜蒙散治小兒痘疹并諸毒入眼
蜜蒙花(二錢半)青葙子決明子車前子(各五分)
右為末羊肝一片切開作三片摻藥合作一片濕紙
褁於炭火中煨熟空心食之
蛇皮散治小兒痘瘡入眼成翳
蛇皮(炙黃)天花粉(各等分)研為末三歲一錢摻入
羊肝内米泔水煮食之又方蟬蛻為末米泔湯調下
蟬蛻散治小兒痘瘡入眼半年已裏者一月取效
猪懸蹄甲(二兩燒存性為末)蟬蛻(一兩為末)羯羊肝(焙乾末二)
(錢半)已上藥三歲一錢猪肝湯調下食後一日四
服一年外難治
浮萍散治豌豆瘡入眼疼痛恐傷目
右以浮萍草陰乾為末三歲一錢羊肝一片盞内杖
子刺碎入沸湯半錢絞汁調下食後三兩服立效
瀉青丸(見頭痛)
退翳散治目内翳障或瘡疹後餘毒不散
真蛤粉(另研)穀精草(生研為末各一兩)上研勻每服二
錢用猪肝三指大一片批開摻藥在上捲定再用麻
線扎之濃米泔一椀煮肝熟為度取出候冷食後臨
睡細嚼却用元煮米泔送下忌一切毒物如齋素只
用白柿同煎前藥令乾去藥食白柿孫盈仲云凡痘
瘡不可食雞鴨子必生翳膜錢季華之女年數歲瘡
疹後兩眼皆生翳只服此藥各退白膜三重曈子方
瞭然也
穀精散治㿀瘡翳膜眼
穀精草猪蹄退(炒)菉豆皮蟬退(各等分)
右為末每服三錢食後米泔調下
神功散治證同上
蛤粉穀精草(各一兩)菉豆皮羌活蟬退(各五)
(錢)研為末每服三錢用猪肝一具入藥末線縫
煮汁同服
通神散治㿀瘡入目内生翳障
白菊花菉豆皮穀精草(各等分)研為末每服
一錢乾柿一箇米泔一盞同煎候水乾喫柿不拘時
喫三五七次七日得效遠者不過半月
鱔血方治痘瘡入眼生翳膜
鱔魚繫其尾倒垂之從項下割破些少取生血點之
於翳上白鱔魚尤佳若翳已凝即用南硼砂末以燈
心蘸點翳上仍用威靈仙仙靈脾洗曬等分為末每
一錢米泔水調服
通治目疾諸方
蟬花無比散(和劑)治大人小兒遠年近日一切風眼氣眼
攻注眼目昏暗瞼生風粟或痛或痒漸生翳膜遮睛
視物不明及久患偏正頭風牽搐兩眼漸漸細小連
眶赤爛小兒瘡疹入眼白膜遮睛赤澀隱痛常服驅
風退翳明目
蛇退(微炙一兩)蟬退(去頭足翅二兩)羌活當歸(洗焙)石
決明(用鹽入東流水煮一伏時漉出搗如粉)川芎(各三兩)防風(去叉)
茯苓(去皮)甘草(各四兩炙)赤芍藥(十三兩)蒺藜(炒去刺半)
(斤)蒼术(浸去皮炒十五兩)研為末每服三錢食後米
泔調服茶清亦得忌食發風毒等物
還睛丸(和劑)治男婦風毒上攻眼目赤腫怕日羞明多
饒眵淚隱澀難開眶痒赤痛瞼眥紅爛瘀肉侵睛或
患暴赤眼睛痛不可忍者併服立效又治偏正頭痛
一切頭風頭目眩暈
白术(生用)兔絲子(酒浸另研)青葙子(去土)防風(去蘆)
甘草(炙)羌活(去苗)白蒺藜(炒去尖)蜜蒙花木
賊(去節各等分)為細末煉丸如彈子大每服一丸細
嚼白湯送下空心食前日三
七寶散治風眼除瘀熱
當歸芍藥黃連銅綠(各二錢細研)杏仁(七粒去皮)
白礬甘草(各一錢)為㕮咀以水同放磁盞内於
鍋中頓煎至八分去滓澄清臨卧洗之
撥雲散治男婦風毒上攻眼目昏暗翳膜遮障羞明
熱淚隱澀難開痒赤痛瞼眥紅爛瘀肉侵睛
羌活防風柴胡甘草(炒各一兩)研為細末每
服二錢水一盞半煎至七分食後薄荷茶清調服菊
花湯調亦可忌醃藏魚鮓鹽醬濕麫炙煿發風等毒
物
蟬殼散治眼目風腫及生翳膜等疾
蟬殼地骨皮黃連(宣州者去鬚)牡丹皮(去木)白
术蒼术(米泔浸切焙)菊花(各一兩)龍膽草(半兩)甜
瓜子(半斤)研為細末每服一錢荆芥煎湯調下食
後臨卧各一服大治時疾後餘毒上攻眼目甚效忌
熱麵炒豆醋醬等
局方蜜蒙花散治風氣攻注兩眼昏暗眵淚羞明并
暴赤腫
羌活白蒺藜(炒)木賊蜜蒙花石決明(各一)
(兩)菊花(二兩)右為末每服二錢食後茶清調下
三因羌活散治風毒上攻眼目昏澀翳膜生瘡及偏
正頭風目小黑花累累者
羌活川芎天麻旋覆花青皮南星(泡)
藁本(各一兩)研為末每服二錢水煎入薑三片薄
荷七葉
本事方羊肝丸
兔絲子車前子麥門冬決明子茯苓
五味子枸杞子茺蔚子苦葶藶蕤仁
地膚子澤瀉防風黃芩杏仁(炒)細辛
桂心青葙子(各一兩)白羯羊肝(用子肝一片薄切新瓦上炒乾)
熟地黃(一兩半)研為細末煉蜜為丸如梧子大每
服三四十丸温湯下日三
地黃散治心肝壅熱目赤腫痛赤筋白膜遮睛散在
四邊易治若遽遮黑睛多致失明及治疹痘入目者
生地黃熟地黃當歸大黃(各七錢半)穀精草
蒺藜木通黃連防風生犀角木賊
玄參羌活蟬蛻粉草(各半兩)
右為末每服半錢煮猪羊肝汁食後調服
補肝散治三十年失明
右用七月七日收蒺藜子陰乾搗末食後水服方寸
匕
治積年失明方
右以決明子杵為末食後以粥飲服方寸匕
外治陽丹治諸般外障赤脈貫睛怕日羞明沙澀難
開胞弦赤爛星翳覆瞳
黃連黃檗(各一兩)大黃黃芩防風龍膽
草(各五錢)當歸連翹羌活梔子白菊花
生地黃赤芍藥苦參(各三錢)蒼术麻黃
川芎白芷細辛千里光腦荷荆芥
木賊(各一錢半)一方加雞栢樹根不拘多少此藥樹
生梗有小刺葉如石榴葉根色如黃芩單用亦可點
洗
右藥以井水洗淨剉碎以井水浸於銅器内春三夏
二秋四冬五日曬常將手挪出藥味曬出藥力熟絹
濾淨留清汁一椀以飛藥留濁汁三椀以淬藥却同
熔銅鍋子一箇裝打碎甘石一斤在内新瓦蓋上松
炭固濟燒令透極紅色鉗出少時淬入藥汁内煅淬
三次就將留下清汁飛細&KR0008;令千萬餘下澄清去濁
曬乾再&KR0008;令無聲為度細絹重羅過磁器收貯聽用
爐甘石(一錢)麝香(三釐)片腦(三分)研為細末次入
片腦&KR0008;嫩熟絹羅過磁器收貯點眼如有翳膜配
合陰丹一丸一九二八三七四六等丹
陰丹治翳膜遮睛血灌瞳人拳毛努肉爛弦風眼
諸般眼疾大效如神
爐甘石(一兩)銅青(一錢九分)硇砂(六分二釐半)没藥(二分)
青鹽(三分七釐半)乳香(三分七釐半)熊膽(一分二釐半)蜜
陀僧(二分半)已上八味用黃連五錢龍膽草二錢
半煎汁濾淨將前藥和一處入汁&KR0008;細嫩曬乾再&KR0008;
極細用之
白丁香海螵蛸白礬(生)輕粉(各一分七釐半)硼
砂(二分半)雄黃牙硝黃丹血竭朱砂(各一)
(分二釐半)鉛白霜粉霜鷹條膽礬(各七釐半)一
方有黃連六分二釐胡連腦荷細辛薑粉草烏各
一分二釐半按已上六味竝無去翳之功不用更
妙恐有礙眼作痛害眼之禍也一方有石蠏貝齒玄
明粉真珠琥珀各二分按已上五味或多或少皆可
增入以有磨翳消膜之功不可缺也
右各另製細末依方秤合和勻&KR0008;令無聲至千萬
餘下磁器收貯聽用如有翳膜配合陽丹一九二八
三七四六等丹點眼大效如神
一九丹陰(二分)陽(九分)硼(九釐)礬(生五釐)
二八丹陰(二分)陽(九分)硼(八釐)礬(生四釐)
三七丹陰(三分)陽(七分)硼(七釐)礬(生三釐)
四六丹陰(四分)陽(六分)硼(六釐)礬(生二釐)
陰陽丹陰(五分)陽(五分)硼(五釐)礬(生一釐)
清涼丹陽(一錢)硼(一分)礬(生一釐)
已上六丹俱用麝香三釐片腦一分研勻點眼
日精丹治一切火熱赤眼爛弦風等證夫日者陽也
陽主輕清故其丹輕也專治一切眼目稍輕者用此
丹也
黃連(二兩)黃檗(三兩)龍膽草防風大黃赤
芍藥黃芩當歸梔子(各五錢)白菊花腦
荷(各二錢)又方可加雞栢樹根不拘多少為妙
右浸藥水煅淬爐甘石收貯諸法悉同陽丹
爐甘石(一兩)朱砂硼砂(各二錢)麝香(三分)白礬
(生五分)研為極細末每末一錢加片腦一分研細
羅過點眼如有翳膜配和月華丹對勻點之
月華丹治諸般翳膜努肉等證夫月者陰也陰主重
濁故其丹重也專治一切眼目稍重者用此丹
爐甘石(一兩)朱砂硼砂(各二錢)白丁香真珠
珊瑚琥珀水晶碼碯石蠏貝齒硇
砂(各二分)乳香没藥輕粉青鹽玄明粉
膽礬海螵蛸蚺蛇膽黃丹山猪膽白
礬(生)雄黃熊膽牛黃(各一分)麝香(三分)
右二十七味各另修製淨秤合和勻&KR0008;令千萬餘下
磁器收貯如臨用時每末一錢加梅花片腦一分研
勻羅過點眼如翳膜重厚者加硇砂少許如翳膜薄
輕者對和日精丹
光明丹治一切眼目翳膜努肉爛弦赤眼眊矂緊澀
羞明惡日(以下諸方甘石俱製過者)
爐甘石(三錢)朱砂硇砂(各一錢)麝香(一分)片腦(三分)
右各另製細末秤合和勻&KR0008;今千萬餘下羅過點眼
如翳膜加石斛真珠各三分硇砂白丁香熊膽牛黃
琥珀貝齒各一分研細和勻點眼要紅加硃砂一錢
白龍丹治一切火熱眼及翳膜努肉
爐甘石(一錢)玄明粉(五分)硼砂(三分)片腦(一分)
右研細末點眼
爐甘石散治一切外障白睛傷破爛弦風眼療濕熱
平風爛住痛明目去翳退赤除風大效
爐甘石(一錢)片腦(一分)黃連(二分半)法製甘石二
兩以黃檗一兩黃連五錢煎濃汁濾淨投入甘石内
曬乾以汁投曬盡為度依方秤合和勻研為細末乳
汁和調勻用鴨毛刷爛處又方以覆盆子根皮即
甜勾根洗淨砍爛取汁和乳汁調刷爛處大效
紫金錠子治一切眼疾不分遠年近日諸般翳膜血
灌瞳仁努肉攀睛拳毛倒睫積年赤瞎暴發赤腫白
睛腫脹沙澀難開眊矂緊澀怕日羞明眵多䁾淚爛
弦風痒視物昏花迎烟淚出目中溜火諸般目疾
爐甘石黃丹(各半斤)黃連(另研)朱砂(各一兩)當
歸硼砂(各半兩)海螵蛸白丁香白礬(生)
硇砂輕粉貝齒真珠石蠏熊膽乳
香没藥麝香(各一錢二分半)片腦(二錢其片腦久留恐去氣味宜)
(臨用時加入)上除腦麝外餘各另製為末秤合和
勻入黃連水&KR0008;至千萬餘下日乾次入麝香研細羅
過又次入片腦再研復羅入後膏搜和作錠子陰乾
黃連(一斤)當歸生地黃(各四兩)防風黃檗
龍腦草(各二兩)蕤仁(半兩)訶子(八枚)冬蜜(八兩另熬酥乾)
(為度)鵝梨(八枚取汁)猪胰子(四枚以稻草那洗去膏膜乾淨無油為度再用)
(布包搗爛入藥)先將黃連等八味洗淨剉碎以水浸於
銅器内春五夏三秋四冬七濾去滓以滓復添水熬
三次取盡藥力以密絹綿紙重濾過澄去砂土慢火
煎熬槐柳枝各四十九條互换一順攪不住手攪盡
枝條如飴糖相類入蜜和勻磁器盛放湯瓶口上重
湯蒸頓成膏復濾淨滴入水中沉下成珠可丸為度
待數日出火毒再熔化入末和勻杵搗為丸錠陰乾
金銀箔為衣每以少許新汲水浸化開鴨毛蘸點眼
大眥内又可以熱水泡化洗眼藥水冷又煖洗日洗
五七次日點十餘次大效
熊膽膏錠治風熱上攻眼目昏花眵多䁾淚眊矂
緊澀痒極難忍努肉攀睛沙澀難開翳膜覆瞳目眶
歲久赤爛俗呼為赤瞎是也當以稜針刺目眶外以
瀉濕熱如倒睫拳毛乃内瞼眼皮緊當攀出内瞼
向外以稜針刺出血以瀉伏火使眼皮緩則毛立出
翳膜亦退一切目疾悉皆治之
爐甘石(六兩)黃丹(三兩)黃連(一兩)當歸朱砂
硼砂(各二錢)白丁香海螵蛸白礬(生)輕粉
(各一錢)乳香没藥熊膽麝香(各五分)片腦
(一錢臨時加入)除腦麝各另製細末秤合和勻入黃連末當歸
末水調勻綿絹濾淨去滓入末&KR0008;至千萬餘下曬
乾入麝香&KR0008;極嫩羅過次入片腦&KR0008;勻復羅却入後
膏成劑
黃連(半斤)龍膽草防風當歸生地黃(各二兩)
訶子(八枚去核研末)蕤仁(二錢半)鵝梨(四箇取汁)猪胰子
(二箇同前製入)冬蜜(二兩同前製煉)
右黃連下九味洗淨剉碎以井水浸於銅器内或磁
器内春五夏二秋三冬七日濾去滓以滓復煎三四
次取盡藥力以熟密絹開綿紙在上濾過澄清去砂
土慢火煎熬槐桑柳枝各四十九條長一尺攪不住
手互换攪盡枝條待如飴糖相類入蜜和勻磁碗盛
放湯瓶口上蒸頓成膏復濾淨滴入水中沉下成珠
可丸為度待數日出火毒再熔化入末和勻杵為丸
錠陰乾金銀箔為衣每以少許并水化開鴨毛蘸點
眼又以熱湯泡化洗眼
開明膏治眼目昏花視物不明或生雲翳白膜内外
障眼風赤冷淚一切眼疾
黃丹(二兩)青鹽(五錢)海螵蛸(飛)朱砂硼砂(各一錢半)
訶子(二枚去核研末)冬蜜(四兩熬一大沸去沫取淨者)槐柳枝(各四)
(十九條)右將蜜煉沸濾過磁器盛放湯瓶口上入
甘石黃丹訶子蒸熬紫色重湯頓成膏槐柳枝一順
攪不住手互换攪令條盡滴水中不散為度再又濾
淨入後膏和劑黃連(研末二兩羅過細)槐柳枝(各五錢)
右入水二大椀熬一椀濾去滓以淨汁再熬稀稠得
所入蜜藥和勻磁器盛頓湯瓶口上重湯成膏放在
地上數日出火毒次入前藥末攪勻點眼昔人曾以
此藥救人大效
消翳復明膏治眼目昏花翳膜遮睛内外障眼一切
眼疾
黃丹(一兩)青鹽(二錢半)海螵蛸真珠(各七分半)熊
膽麝香(各二分)片腦(五分臨時加入)訶子(二枚去核研末)
槐柳枝(各四十九條)冬蜜(熬一沸去白沫濾淨四兩)
右將蜜和黃丹煉至紫色旋下餘藥熬至滴水沉下
成珠為度除腦麝成膏後入
黃連(二兩半)防風當歸龍膽草生地黃(各五)
(錢)木賊白菊花(各二錢半)蕤仁(一錢)杏仁(五分)
右如前煎熬成膏入蜜和勻磁碗盛放湯瓶口上蒸頓
成膏濾淨入腦麝和勻點眼又以熱湯泡化洗眼
爐甘石膏治眼目昏花視物不明
爐甘石代赭石黃丹(各一兩)冬蜜(八兩)訶子
(二枚取末)槐柳枝(各四十九條)
右為細末入黃連水再&KR0008;至千萬餘下却以蜜煉去
白沫入末同熬成膏柳條攪不住手濾淨入後膏
子和劑
再以黃連研末一兩入水於銅鍋煎熬成膏濾去滓
取淨入前蜜藥磁碗盛放湯瓶口上蒸頓成膏槐柳
枝一順攪不住手互换枝條攪盡濾淨出火毒點眼
又以熱湯泡化洗眼
夜光膏治赤眼翳膜昏花餘證同上
黃丹(四兩)爐甘石(二兩)青鹽(六錢)鵝梨(十枚取汁)冬
蜜(一斤煉一沸)
右將丹石&KR0008;細末以青鹽另&KR0008;末却將鵝梨汁和蜜
熬稀稠入甘石黃丹煉紫色次入青鹽熬勻槐柳枝
攪不住手入後膏和劑
黃連(八兩)當歸(二兩)訶子(四枚去核研末)猪胰子(二箇如前搓洗)
右各洗淨碎剉水浸三五宿濾去滓以滓復煎取
盡藥力以熟絹綿紙濾淨澄去沙土慢火煎熬以槐
柳枝各四十九條一順攪不住手待如飴糖相類濾
淨入前蜜藥磁器盛放湯瓶口上重湯頓成膏候出
火毒每以少許點眼大眥以熱湯泡化洗眼(凡修合眼藥宜)
(臘月妙正月十一月次之餘月不宜)
黃連膏治目中赤脈如火溜熱炙人餘同上
黃連(八兩)片腦(一錢)先以黃連去蘆刮去黑皮
洗淨剉碎以水三大碗貯於銅鍋内煎或以磁器内
煎用文武火熬減大半碗濾去查以查復煎濾淨澄
清入薄磁器盛放湯瓶口上重湯蒸頓成膏熬熔
再復濾淨待數日出火毒臨時旋加片腦以一錢為
率用則酌量加之以少許點眼大眥内又方加熊膽
蚺蛇膽各少許更妙
又方
黃連(八兩)杏仁菊花梔子黃芩黃檗
龍膽草防風當歸赤芍藥生地黃(各一兩)
右以水煎濃汁去滓再煎濾淨碗盛放湯瓶口上重
湯蒸頓成膏滴入水中可丸為度以陽丹收為丸
臨用加片腦少許研和以井水化開鴨毛蘸點眼
又方
黃連雞栢根(各多用)地薄荷田茶菊嫩栢
葉苦花子苦參根地胡椒七層樓地
芫荽千里光(即黃蛇草各等分)
右以水煎去滓濾淨復煎候汁如稀飴樣入冬蜜相
停即以碗盛放湯瓶口上重湯蒸頓成膏入陽丹一
兩和勻更入朱砂硼砂各一錢片腦麝香各一分為
妙
日精月華光明膏治翳膜努肉諸般眼疾大效
爐甘石黃丹(各八兩)菉豆粉(炒黑四兩)黃連(一兩)當
歸朱砂硼砂玄明粉決明粉(各二錢)輕
粉白礬(生)白丁香海螵蛸自然銅硇
砂(各一錢)熊膽乳香没藥鷹條雄黃
青鹽膽礬銅青牙硝山猪膽(各二分半)麝
香(五分)片腦(一錢)樟腦(半錢)又方有貝子(煅)貝齒
石燕石蠏水晶真珠瑪瑙琥珀珊瑚各一錢若加此
九味要去菉豆粉不用有豆粉即半真半偽上各
另研細末依方秤合和勻&KR0008;至千萬餘下熟絹羅過
入後膏子成劑
雞栢根(一斤)黃連(半斤)龍膽草黃檗生地黃
苦參(各二兩)大黃黃芩梔子赤芍藥防
風菊花玄參當歸(各一兩)羌活木賊
蒺藜連翹蔓荆子細辛川芎白芷(各五)
(錢)夜明沙蛇蛻蟬蛻(各二錢半)又方福建地
有後十一味草藥在内用之效速他處無此草藥
不用亦效
苦花子地薄荷地西瓜田茶菊七層樓
千里光鐵梗子地園荽地胡椒蛇不見
水楊梅根皮(以上各生採各一握搗爛另煎取濃汁入前藥同煎成膏)冬蜜
(半斤)上各洗淨剉碎入井水於銅器内浸三宿慢
火煎熬濃汁濾去滓以滓再煎再濾慢火煎熬槐柳
桑枝攪熬如飴餹入蜜和勻更入羯羊膽雄猪膽各
二枚和勻磁碗頓放湯瓶口上蒸成膏復濾淨滴
沉水中成珠可丸為度待數日出火毒再熔化入諸
藥末和勻杵為丸錠陰乾用金銀箔為衣每以少許
井水化開鴨毛蘸點眼又以熱湯泡化洗眼大有神
效
碧玉散治眼睛腫脹紅赤昏暗羞明怕日癮澀難開
疼痛風痒頭重鼻塞腦鼻痠疼翳膜努肉眵淚稠粘
拳毛倒睫一切眼證
躑躅花腦荷羌活川芎細辛防風
荆芥蔓荆子白芷(各一錢)風化硝石膏(煅)
青黛黃連(各三錢)鵝不食草(三兩)
右為細末吹鼻中一日吹二次
乳香散治内外障眼攀睛瘀肉倒睫拳毛翳膜遮睛
一切目疾
防風荆芥川芎白芷細辛藁本羌
活白菊花石菖蒲天麻蔓荆子瓜蒂
赤小豆漢防己兔絲子穀精草自然銅
(製)鬱金當歸石膏乳香没藥雄黃
蛇蛻(炒焦)蟬蛻(炒焦)穿山甲(燒)雞子蛻(燒)腦
荷(各五分)麝香片腦(各半分)
右為細末每用少許吹鼻中
吹雲膏治視物睛困無力隱澀難開睡覺多眵目中
淚下及迎風寒泣羞明怕日常欲閉目喜在暗室塞
其戶牖翳膜遮睛此藥多點神效
黃連(三錢)蕤仁升麻(各三分)青皮連翹防
風(各四分)生地黃(一錢半)細辛(一分)柴胡(五分)當
歸身生甘草(各六分)荆芥穗(一錢取濃汁)
右剉除連翹外用淨水二椀先熬諸藥去半椀入連
翹熬至一大盞去滓入銀盞内文武火熬至滴入
水成珠加熟蜜少許熬勻點之
金露膏除昏退翳截赤定疼
蕤仁(搥碎)黃丹(各一兩)黃連(半兩)蜜(六兩)
右先將黃丹炒令紫色入蜜攪勻下長流水四升以
嫩柳枝五七莖一把定攪之次下蕤仁候滚十數沸
又下黃連用柳枝不住手攪熬至升七八合罛籬内
傾藥在紙上慢慢滴之勿令塵汚如有瘀肉加硇砂
末一錢上火上慢開入前膏子内用
(龍木論云患傷寒熱病後切不可點恐損眼也斯言可以為藥禁云)
寶鑑春雪膏治風熱上攻眼目昏暗痒痛隱澀難開
多眵淚羞明疼痛或生翳膜
黃連(四兩剉用童便二升浸一宿去黃連以汁焠甘石)南爐甘石(十二兩煅)
(用黃連汁淬)硇砂(一錢細研水調在盞内頓乾為度)好黃丹(六兩水飛)
乳香烏賊骨(燒存性)當歸(各三錢)白丁香(半錢)
麝香輕粉(各少許)上各研另貯先用好蜜一斤
四兩煉去蠟却下甘石末不住手攪次下丹次下諸
藥末不住手攪至紫金色不粘手為度搓作挺子每
用一粒新水磨化時時點之忌酒濕麵蕎麥
點眼金絲膏治男婦目疾遠年近日翳膜遮睛拳毛
倒睫黑花爛弦迎風冷淚及赤眼腫痛努肉攀睛
硇砂(研)晉礬(研)青鹽(研各一錢)乳香(好者細研)片
腦(研各二錢)當歸(剉淨洗)黃丹(研各半兩)黃連(一兩)
右用好蜜四兩除片腦外和七味内入青筀竹筒内
油單紙褁筒口五七重緊繫定入湯瓶中文武火煮
一週時取出劈破新綿濾去藥滓方下片腦和勻磁
瓶收貯再用油單紙五七重封繫瓶口埋露地内去
火毒候半月取出每用粟米大點眼
龍腦膏治遠年近日翳膜遮障攀睛瘀血連眶赤
爛視物昏暗隱澀多淚迎風難開
爐甘石(不以多少㨂粉紅梅花色佳用甘鍋子盛煅七次用黃連水淬七次)黃連
(不以多少搥碎水浸一宿去滓將煅紅爐甘石淬七次同黃連水細研飛過候澄下去上面水曝乾)
(再用乳鉢研極細羅過用三錢)龍膽草(不以多少洗淨日乾不見火研末一錢)
桑柴皮(羅過二錢)黃丹(羅過半錢)上同白蜜四兩一處
入在黑磁器内文武火慢熬以竹篦子攪如漆色不
粘手為度切勿犯生水仍不用鐵器熬藥藥成依舊
以磁器盛頓每用如皂子大新冷水半盞化開先三
日不用每日洗數次無妨藥盞須用紙蓋不可犯塵
灰截赤眼極效
散血膏治赤腫不能開睛痛熱淚如雨
紫金皮白芷大黃薑黃南星大柏皮
赤小豆寒水石
右為細末生地黃汁調成膏敷眼四圍
又方
用生田螺肉生地黃同真黃土研爛貼太陽穴
又方
用黃丹蜂蜜調貼太陽穴立效
又方
共用南星地黃赤小豆研爛貼太陽穴
清涼膏
生南星薄荷葉(各半兩)荆芥百藥煎(各三錢)
右為末井水調成膏貼眼角上自然清涼
洗眼方治昏膜止疼去風
秦皮杏仁黃連甘草防風當歸鬚(各等)
(分)滑石(少許)
右為末水一盞煎至半盞去滓時時帶温洗
又方
銅綠(半斤)爐甘石(一斤)黃連黃芩黃檗(三味各等)
(分)先將前二味同碾細末羅過將後三味濃煎
調末為丸臨時用將冷水浸開洗之
證治準繩卷三十五
