證治凖繩卷三十二
明王肯堂撰
類方
大小腑門
赤白濁
清心蓮子飲治心虚有熱小便赤濁
黃芩麥門冬(去心)地骨皮車前子甘草(炙一錢)石蓮肉
白茯苓黃耆(密炙)人參(各七分半)一方加遠志石菖蒲(各一錢)
右另用麥門冬二十粒水二盞煎一鍾水中沉冷空
心温服發熱加柴胡薄荷
&KR1181;薢分清飲(楊氏)治真元不固不時白濁或小便頻數
凝如膏糊等證
益智仁川&KR1181;薢石菖蒲烏藥(各等分)
右㕮咀每服四錢水一盞入鹽一捻煎七分食前温
服一方加茯苓甘草
蒼白二陳湯即二陳湯加二术(痰飲)四苓散(溲血)
玄兔丹(和劑)治三消渴利神藥常服禁遺精止白濁延
年
兔絲子(酒浸通軟乘濕研焙乾别取末十兩)五味子(酒浸别為末秤七兩)
白茯苓乾蓮肉(各三兩)
右為末别碾乾山藥末六兩將所浸酒餘者添酒煮
糊搜和得所搗數千杵丸如梧子大每服五十丸空
心食前米飲下
八味丸(虚勞)
小兔絲子九(和劑)治腎氣虚損五勞七傷少腹拘急四
肢痠疼面色黧黑唇口乾燥目暗耳鳴心忪氣短夜
夢驚恐精神困倦喜怒無常悲憂不樂飲食無味舉
勲乏力心腹脹滿脚膝痿緩小便滑數房室不舉股
内濕痒水道澀痛小便出血時有遺瀝並宜服之久
服填骨髓續絶傷補五臟去萬病明視聽益顔色輕
身延年聰耳明目
石蓮肉(二兩)白茯苓(焙一兩)兔絲子(酒浸研五兩)
山藥(二兩内七錢半打糊)
右為細末用山藥糊搜和為丸如梧子大每服五十
丸温酒或鹽湯下空心服如脚膝無力木瓜湯下晩
食前再服
四七湯(見氣)青州白丸子(中風)辰砂妙香散(心痛)
山藥丸(腰痛)靈砂丹(嘔吐)加减八味丸(消癉)
内補鹿茸丸(寳鑑下同)治勞傷思想隂陽氣虛益精止白
淫
鹿茸(酥炙)兔絲子(酒浸蒸焙)蒺藜(炒)沙苑蒺藜
肉蓯蓉紫苑蛇牀子(酒浸蒸)黃芪桑螵蛸
陽起石附子(炮)官桂(各等分)
右為細末蜜丸如桐子大每服三十丸食前温酒下
茯兔丸治思慮太過心腎虛損真陽不固溺有餘瀝
小便白濁夢寐頻泄
兔絲子(酒浸五兩)石蓮子(去殼二兩)白茯苓(去皮三兩)
右為細末酒糊丸如桐子大每服三五十丸空心鹽
湯下
金箔丸治下焦虛小便白淫夜多異夢遺泄
原𧖟蛾破故紙(炒)韭子(炒)牛膝(酒浸)肉蓯蓉
龍骨山茱萸桑螵蛸兔絲子(酒浸各等分)
右為細末蜜丸如桐子大每服三十丸空心温酒下
玉瓜散治小便自利如泔色此腎虚也
王瓜根桂心(各一兩)白石脂兔絲子
牡蠣(鹽泥裹燒赤候冷去泥各二兩)
右為末每服二錢煎大麥湯調下日三服食前
珍珠粉丸(見遺精)
秘真丹治思想無窮所願不協意淫於外作勞筋絶
發為筋痿及為白淫遺溲而下故為勞弱
羊脛炭(燒紅窨殺)厚朴(薑製各三兩)硃砂(一兩)
右為細末酒煮糊和丸如桐子大每服五十丸空心
温酒送下
蓮實丸治下元虛冷小便白淫
蓮實(去殼)巴戟(去心)附子(炮去皮臍)補骨脂(炒各二兩)山茱萸
覆盆子(各一兩)龍骨(研半兩)
右為細末煮米糊為丸如梧子大每服二十丸加至
三十丸空心鹽湯下
龍骨湯治小便白淫及遺泄精無故自出
龍骨(五兩叧研)牡蠣(煆)官桂(去麄皮)熟地黃白茯苓(去皮)
人參甘草(炙各二兩)
右為散每服五錢匕水一盞半煎至八分去滓空心
服
附方
加味清心飲治心中客熱煩躁赤濁肥脂
白茯苓(去皮)石蓮肉(各一錢半)益智仁麥門冬(去心)
人參(去蘆)遠志(水浸去心薑汁炒)石菖蒲車前子
白术澤瀉甘草(炙各一錢)
作一服水二鍾燈心二十莖煎至一鍾食前服有熱
加薄荷少許
蓮子六一湯治心熱赤濁
石蓮肉(連心六兩)甘草(炙一兩)為細末每服二錢空心用
燈心煎湯調服
香苓散(得效)治男婦小便赤濁諸藥不效者
五苓散辰砂妙香散
右和勻用天麥二門冬去心煎湯空心調服一大錢
日三服頓愈
龍齒補心湯治諸虛不足虛熱潮來心神驚惕睡卧
不寧小便油濁
龍齒(另研煆)人參(去蘆)熟地黃(洗焙)當歸(酒浸焙乾)桔梗(去蘆)
酸棗仁(炒)白茯苓(去皮)茯神(去皮木)肉桂(去皮)麥門冬(去心)
綿黃茋(蜜炙)遠志(水浸去心薑製炒)枳殼(麫炒)半夏麯
白术(各一錢)甘草(炙半錢)
右作一服水二鍾生薑三片粳米一撮煎一鍾服無
時
瑞蓮丸治思慮傷心便下赤濁
白茯苓(去皮)石蓮肉(去心炒)龍骨(生用)天門冬(去心)
麥門冬(去心)栢子仁(炒另研)紫石英(火煆研細)遠志(甘草水煮去心)
當歸(去蘆酒浸)酸棗仁(炒)龍齒(各一兩)乳香(半兩另研)
右為細末煉蜜為丸如梧子大以硃砂為衣每服七
十丸空心温酒或棗湯送下
遠志丸治小便赤濁如神
遠志(半斤以甘草水煮去心)茯神(去木)益智仁(各二兩)
右為細末酒煮麫糊為丸如梧子大每服五十丸臨
卧棗湯送下
鎖精丸治小便白濁
破故紙(炒)青鹽(各四分)白茯苓五倍子(各二兩)
右為細末酒煮糊為丸如梧子大每服三十丸空心
用温酒或鹽湯送下
固精丸治下虛胞寒小便白濁或如米泔或若凝脂
腰重少力
牡蠣(煆)白茯苓(去皮)桑螵蛸(酒浸炙)白石脂韭子(炒)
五味子兔絲子(酒浸焙乾)龍骨(各等分)
右為細末酒煮糊為丸如梧子大每服七十丸空心
鹽湯送下
四精丸治白濁煩渴
鹿茸肉蓯蓉山藥茯苓(去皮各等分)
為細末米糊丸桐子大空心棗湯下三十丸
大茴香丸治小便白濁出髓條
大茴香酸棗仁(炒)破故紙(炒)白术白茯苓
左顧牡蠣(砂鍋内慢火煆爆為度)益智仁人參(各等分)
為細末用青鹽酒糊丸如梧子大每服二十丸食前
用温酒或米飲下
水陸二仙丹治白濁
金櫻子(去子洗淨甑中蒸熟用湯淋之取汁入銀銚内慢火熬稀膏和芡粉)
芡實肉(研為粉各等分)
右以前膏同酒糊為丸如桐子大每服三十丸食前
温酒下一方用乳汁丸鹽湯下
赤脚道人龍骨丸治白濁
龍骨牡蠣(各半兩)
右研為末入鯽魚腹内濕紙裹入火内炮熟取出去
紙將藥同魚肉搜和丸如桐子大每服三十丸空心
米飲送下鯽魚不拘大小只著盡上件藥為度更加
茯苓遠志各半兩尤佳
地黃丸治心腎水火不濟或因酒色遂至己甚謂之
土淫蓋脾有虚熱而腎不足故土邪干水先賢常言
夏則土燥而水濁冬則土堅而水清此其理也醫者
往往峻補其疾反甚此方中和水火既濟而土自堅
其流清矣
熟地黃(十兩蒸九次曝九次)兔絲子(酒浸)鹿角霜(各五兩)
茯苓(去皮)栢子仁(各三兩)附子(炮去皮臍一兩)
右為細末另用鹿角膠煮糊為丸如桐子大每服一
百丸空心用鹽酒送下
子午丸治心腎俱虚夢寐驚悸體常自汗煩悶短氣
悲憂不樂消渴引飲漩下赤白停凝濁甚四肢無力面黃
肌瘦耳鳴眼昏頭暈惡風怯寒並皆治之
榧子(去殼二兩)蓮肉(去心)拘杞子白龍骨川巴
戟(去心)破故紙(炒)真琥珀(另研)苦楮實(去殼)白
礬(枯)赤茯苓(去皮)白茯苓(去皮)蓮花鬚(鹽蒸)芡
實白牡蠣(煆)文蛤(各一兩)硃砂(一兩半叧研為衣)
右為細末用肉蓯蓉一斤二兩酒蒸爛研為膏和丸
如桐子大硃砂為衣每服五十丸空心濃煎萆薢湯
下忌勞力房事專心服餌渴止濁清自有竒效
通靈散治心氣不足小便滑赤白二濁
益智仁白茯苓白术(各等分)
右為細末每服二錢不拘時用白湯或温酒調服
治虚憊便濁滴地成霜方
蓮肉(去心)乾藕節龍骨遠志(各一兩)白礬(枯)
靈砂(各二錢半)
右為細末糯米糊為丸梧子大每服十五丸食前白
湯下
小温金散治心腎虚熱小便赤白淋瀝或不時自汗
等證
人參蓮肉(去心)巴戟肉益智仁黃茋(蜜炙)
萆薢(酒浸炒)麥門冬(去心)赤茯苓(去皮)甘草(炙各一錢)
右用燈心十莖棗一枚水煎服
前隂諸疾
隂縮附子理中湯(中寒)承氣湯(大便不通)
正陽散治隂縮囊縮大小便俱通地道不塞不渴不
飲邪不在裏宜温之炙之外相接以復陽氣
附子(炮去皮臍)皂角(酥炙去皮弦各一兩)乾薑(炒)甘草(炙各)
(二錢半)麝香(一錢研極細)
右為細末每服二錢水一&KR0678;煎五分不拘時和滓温
服
隂縱小柴胡湯(往來寒熱)三一承氣湯(中風)
隂痿八味丸六味丸(並虚勞)
固真湯(東垣)正月内定此方
升麻柴胡羌活(各一錢)炙甘草澤瀉(各一錢半)
草龍膽(炒)知母(炒)黃蘖(各二錢)
右剉如麻豆大水三盞煎至一盞稍熱空腹服以美
饍壓之
柴胡勝濕湯(東垣)治兩外腎冷兩髀樞隂汗前隂痿弱
隂囊濕癢臊氣
澤瀉升麻(各一錢半)生甘草黃蘖(酒製各二錢)草
龍膽當歸梢羌活柴胡麻黃根漢防
己茯苓(各一錢)紅花(少許)五味子(二十粒)
右水三大盞煎一盞稍熱服食前忌酒濕麫房事
滋腎丸(見小便閉)鳳髓丹(遺精)
隂汗臊臭冷癢青娥丸(腰痛)
龍膽肝湯治隂部時復濕癢及臊臭
柴胡梢澤瀉(各一錢)車前子木通(各五分)當
歸梢龍膽草生地黃(各三分)
右吺咀水三大盞煎至一盞空心稍熱服更以美饍
壓之
温腎湯(東垣)二月定此方
麻黃柴胡梢(各六分)澤瀉(二錢)防風根蒼术
(各一錢半)白术猪苓升麻白茯苓黃蘖(酒各)
(一錢)
右件分作二服每服水二大盞煎至一盞稍熱服食
前天晴明服之候一時辰許方食
補肝腸(東垣)
黃茋(七分)人參白茯苓葛根(各三分)甘草(炙)
蒼术(各五分)猪苓升麻(各四分)知母柴胡羌活
陳皮歸身黃蘖(炒)防風澤瀉麫末
連翹(各二分)
水二大盞煎至一盞稍熱空心食前服忌酒濕麫
清震湯(東垣)十二月定此方
羌活酒黃蘖(各一錢)升麻柴胡蒼术黃芩
(各五分)防風猪苓麻黃根(各三分)藁本甘草(炙)
當歸身(各二分)紅花(一分)澤瀉(四分)
水二盞煎一盞臨卧服忌同前
椒粉散(東垣)
麻黃(一錢)黑狗脊蛇牀子(各五分)螌蝥(兩枚)猪苓當
歸身川椒(各三分)輕粉紅花(各少許)肉桂(二分)
右為極細末乾摻上避風寒濕冷處坐卧
大蒜丸治隂汗濕癢
右用大蒜不拘多少煨剥去皮爛研同淡豆豉末搜
丸如梧子大硃砂為衣每服三十丸棗子燈心送下
青娥丸治同上酒服五十丸大效(見腰痛)
治隂汗濕癢方
爐甘石(二錢半)真蛤粉(一錢二分半)
右為粉撲傅
治隂汗不止方小安腎丸用乾舊醬煎湯入鹽少許
吞下(見前)
又洗方蛇牀子酒浸炒白礬陳醬煎水淋洗
隂腫痛蟠葱散(和劑)治男子婦人脾胃虚冷攻築心腹脇
肋刺痛胷膈痞悶背膞連項拘急疼痛不思飲食時
或嘔逆霍亂轉筋腹冷泄瀉膀胱氣刺小腸及外腎
腫痛及治婦人血氣攻刺癥瘕塊硬𢃄下赤白或發
寒熱胎前産後惡血不止臍腹疼痛一切虚冷
延胡索(三兩)蒼术(泔浸一宿去皮)甘草(炙各半斤)茯苓(白者去皮)蓬术
三稜(煨)青皮(去白兩各六)丁皮縮砂仁㯽榔(各四兩)
肉桂(去麄皮)乾薑(炮各二兩)
右搗羅為末每服二錢水一盞連根葱白一莖煎七
分空心食前稍熱服
五苓散(消癉)六君子湯四物湯(並虚勞)
治隂忽疼痛
桃仁(湯浸去皮尖雙仁䴸炒微黃)苦楝子蘹香子沒藥(各一)
(兩)
右為細末每服二錢食前熱酒調服
治蚯蚓吹腎囊腫方用鹽湯洗之又以炒鹽包熨痛處
隂吹猪膏髮煎(仲景)猪膏(半斤)亂髮(鷄子大三枚)
右二味和膏中煎之髮消藥成分再服病從小便出
蟬蜕散治脬囊腫小兒坐地為蚓或蟻吹著
蟬蜕(半兩)
右用水一椀煎湯洗再温再洗仍與五苓散加燈心
煎服
疝
治外束之寒丁香楝實丸(東垣)治男子七疝痛不可忍婦
人瘕聚𢃄下
當歸(去蘆)附子(炮去皮臍)川楝子茴香(炒各一兩)
右四味剉碎以好酒三升同煮酒盡焙乾作細末每
藥末一兩再入下項藥
丁香木香(各五分一作二錢)全蝎(十三箇)延胡索(五錢一作一兩)
右四味同為細末入前項當歸等末拌勻酒糊丸如
桐子大每服三十丸至百丸空心食前温酒送下一
方無當歸木香名苦楝丸
沉香桂附丸(寳鑑)治中氣虚弱脾胃虚寒飲食不美氣不
調和退隂助陽除臟腑積冷心腹疼痛脇肋膨脹腹
中雷鳴面色不澤手足厥逆便利無度又治下焦陽
虚及療七疝痛引小腹不可忍腰屈不能伸喜熱熨
稍緩
沉香附子(炮去皮臍)川烏(炮去皮臍)乾薑(炮)良薑官桂
吳茱萸(湯浸去苦)茴香(炒各一兩)
右研為末醋煮麫糊為丸如桐子大每服五十丸至
七八十丸食前米飲下日二忌生冷
丁香疝氣丸(東垣)治腎疝
當歸茴香(各一兩)延胡索甘草梢(各五錢)麻黃根節
丁香川烏肉桂防己(各二錢半)羌活(七錢半)全蝎(三十箇)
右為細酒糊丸如豌豆大每服五十丸淡鹽湯温酒
送下須空心宿食消盡服之
當歸四逆湯(寳鑑)
當歸梢(七分)附子(炒)官桂茴香(炒)柴胡(各五分)芍藥
(四分)延胡索川楝子茯苓(各三分)澤瀉(二分)
右研為粗末都作一服水煎空心服
天台烏藥散(東垣)
天台烏藥木香茴香(炒)青皮(去白)良薑(炒各五錢)㯽
榔(剉二枚)川楝子(十箇)巴豆(十四枚)
右八味先以巴豆打碎同棟實用䴸炒候黑色去巴
豆䴸俱不用外為細末每服一錢温酒調下痛甚者
炒生薑熱酒下
川苦楝散(東垣)
木香川楝子(剉細用巴豆十粒打破一處炒黃去巴豆)茴香(鹽一匙炒黃去)
(鹽各一兩)
右為細末每服二錢空心食前温酒調下
木香楝子散(易簡)治小腸疝氣膀胱偏墜久藥不效者
服此神效
川楝子(三十箇巴豆二十枚同炒黃赤色去巴豆不用)萆薢(半兩)石菖蒲(一兩)
(炒)青木香(一兩炒)荔枝核(二十枚炒)
右研為細末每服二錢入麝香少許空心炒茴香鹽
酒調下
烏頭桂枝湯(仲景)
烏頭
右一味以蜜二斤煎減半去滓以桂枝湯五合解之
得一升後初服二合不知即服三合又不知復加至
五合其知者如醉狀得吐者為中病(桂枝湯方見傷濕)
烏頭煎(仲景)
烏頭(大者五枚熬去皮不㕮咀)
右以水三升煮取一升去滓納蜜二升煎令水氣
盡取二升強人服七合弱人服五合不瘥明日再服
又不可日再服
葫蘆巴丸(利劑)治小腸疝氣偏墜隂腫小腹有形如卵
上下來去痛不可忍或絞結繞臍攻刺嘔吐悶亂
葫蘆巴(炒一斤)茴香(鹽炒十二兩)吳茱莄(洗炒十兩)川楝子(去核)
(炒一斤二兩)巴戟(去心炒)川烏(炮去皮各六兩)
右為末酒糊丸如桐子大每服十五丸至二十丸空
心温酒下小兒五丸茴香湯下食前一方有黑牽
加味通心散(得效)治腎與膀胱實熱小腸氣痛小腑不通
瞿麥穗木通(去皮節)梔子(去殼)黃芩連翹甘草
枳殼(去穰)川楝子(去核各等分)
右剉散每服五錢水一盞半燈心二十莖車前草五
莖同煎空心温服
八正散治腎氣實熱脈洪數小腹外腎肛門俱熱大
小便不利作痛每服四錢燈心二十莖枳殼半片去
瓤煎食前温服熱盛加淡竹葉二十皮(方見小便不通)
加減柴苓湯治諸疝此和肝腎順氣消疝治濕之劑
柴胡甘草半夏茯苓白术澤瀉
猪苓山梔(炒)山查荔枝核(各等分)
右咀片水二鍾薑三片煎至八分空心服
寒熱兼施蒺藜湯(寳鑑)治隂疝牽引小腹痛諸厥疝即隂
疝也房慾勞痛不可忍者
蒺藜(炒去尖)附子(炮去皮臍)山梔仁(各等分)
右為末每服三錢水一盞半煎至七分食前温服
丹溪方
橘核桃仁梔子吳茱萸川烏(各等分)
右研水煎服
治疝作急痛
蒼术香附子(俱鹽炒)茴香(炒為佐)黃&KR0034;(酒炒為君)青皮
延胡索益智桃仁(為臣)附子(鹽水炒)甘草(為使)
右研末作湯服後一痛過更不再作矣
倉卒散治寒疝入腹心腹卒痛及小腸膀胱氣㽲
刺脾腎氣攻攣急極痛不可忍屈伸不能腹中冷
重如石自汗出
山梔子(四十九箇燒半過)附子(壹枚炮)
右剉散每服二錢水一盞酒半盞煎七分入鹽一
捻温服即愈暑證香薷散加瞿麥木通每服四錢鹽
少許煎服
補當歸生薑羊肉湯治寒疝腹中痛及脇痛裏急者
當歸(三兩)生薑(五兩)羊肉(一斤)水八升煮取八升温服七
合日三服若寒多者加生薑十片痛多而嘔者加
陳皮(二兩)白术(一兩)如生薑等者亦加水五升煮取三
升三合服之
補腎湯治寒疝入腹小腸㽲痛時復泄瀉胸膈痞寒
沉香(五分)人參茯苓附子(炮去皮臍)黃芪白术
木瓜(各一錢半)羌活芎藭紫蘇炙甘草(各一錢)
右作一服水二種薑三片紅枣一枚煎一鍾食前服
嘔吐加半夏生薑一錢煎服
瀉敵金丸治疝氣外腎腫脹極大或生瘡出黃水其痛
繞腹寒熱往來
京三稜(煨)蓬术(煨)猪苓白附子蘿蔔子
赤芍藥黑牽牛川楝子山茵陳青木香
陳橘皮五靈脂海藻(酒浸焙)穿山甲(灰火煨焦)薑黃
小蘹香海浮石(米醋浸煆紅醋淬再煆再淬黑色為度各一兩)青皮(去皮)
(二兩一兩生用一兩剉以班猫五十枚去頭足翅同炒黃色去班猫)香附子(淨三兩一兩生)
(用一兩以巴豆五十粒去殼同炒色焦去巴豆不用)澤瀉(一兩半)南木香(半兩)丁
香(二錢半)
右為細末酒煮麫糊為丸如桐子大每服二十丸用
温酒下此藥能泄斟酌用之
腰子散治腎氣作痛
黑牽牛(炒熟)白牽牛(炒熟等分)
為細末每用三錢猪腰子一對薄切開縫入川椒五
十粒茴香一百粒以牽牛末徧摻入腰子中線紥濕
紙數重裹煨香熟出火氣燈後空心嚼喫好酒送下
少頃就枕天明取下惡物即愈
治腎氣疼痛方丈夫腎氣婦人血氣疼痛不可勝忍
面青唇黑幾於不救丈夫則攻擊臟腑腰背卷曲婦
人則腹中成塊結為癥瘕驟然疼痛便至危困經年
累月痛無暫停者並宜服之
當歸芍藥(各一兩)沒藥麒麟竭蓬术延胡
索三稜牽牛(醋煮焙乾)木香(各半兩)芫花(四兩)狼毒(半兩)
(搥碎同芫花於瓦器内醋炒黃色)
右先修製芫花狼毒乳鉢内研如泥又將麒麟竭等
亦作一處研如飛塵餘藥又作一處為細末方將芫
花狼毒麒麟竭沒藥等末相和勻更研千遍每服一
錢半氣痛時葱酒調下和滓喫不可飽食後喫若大
腑秘熱出後不通唇皮焦黑口中涎溢喫藥一服效
肝氣木香湯治寒疝攻注胸脇滿痛汗出
木香(七錢半)㯽榔細辛(去苗)赤茯苓(去皮)人參(去蘆)芍藥
當歸(切培)官桂(去麄皮)前胡(去蘆)青皮(去白焙各一兩)
右剉每服三錢水一盞煎七分去滓服無時
小腸氣喝起丸治小腸氣及腰痛
杜仲(酥炙去絲)葫蘆巴(芝蔴炒)破故紙(炒)小茴香(一水浸宿)
萆薢(各一兩)胡桃肉(湯浸去皮研泥)
右為細末入胡桃肉和勻丸如桐子大每服三十丸
或五十丸空心温酒或鹽湯下
奪命丹治遠年近日小腸疝氣偏墜搐痛臍下脹痛
以致悶亂及外腎腫硬日漸滋長隂間濕癢抓之成
瘡
吳苿莄(一斤去枝梗淨四兩酒浸四兩鹽湯浸四兩醋浸四兩童便浸各浸一宿焙乾)澤
瀉(二兩去灰土切作片去麄皮酒浸一夜)
右為細末酒糊丸如桐子大每服五十丸食前温酒
或鹽湯送下
救痛散治小腸疝氣築心疼痛不可忍
肉豆蔲(麫裹煨)木香(煨各半兩)荆三稜(煨)馬藺花(醋炒)金鈴
子(去核)茴香(炒各一兩)
為細末每服一大錢痛時熱酒調服立效
膀胱氣五苓散加川楝子一分治疝氣卒痛小便澀(方見)
(消癉)
澹寮云治疝氣發作痛不可忍真料五苓散一貼連根
葱白一寸燈心七莖煎湯吞下青木香丸五十丸即
效又法以青木香丸二百粒螌蝥㭍枚去頭翅為麄
末瓦銚以文武火同炒令藥微香用磁碟蓋之放冷
處去盤蝥取丸子分二服空心茴香酒吞下累效
硇砂丸(木事)
木香沉香巴豆肉(各一兩)青皮(二兩)銅青(半兩研)硇
砂(一錢研)
右二香及皮三味同巴豆慢火巴豆為細末人硇砂
為細末入硇砂二味同研勻蒸餅和丸如桐子大每
服七丸至鹽湯下日二三服空心食前
加味通心飲(見前)
濟生葵子湯治膀胱濕熱腹脹小便不通口舌乾燥
赤茯苓猪苓葵子枳實瞿麥車前子
木通黃芩滑石甘草(各等分)每服五錢入薑
煎空心服
葱白散治一切冷氣不和及本臟膀胱發氣攻刺疼
痛及治婦人産後腹痛或血刺痛及治臟腑宿冷
百節倦痛怯弱傷勞滯癖久服盡除但婦人一切疾
病宜服
川芎當歸枳殼(去穰麩炒)厚朴(薑汁製炒)青皮官桂
(去麄皮)乾薑(炮)川楝子(炒)茴香(炒)神麴(炒)麥蘖(炒)
乾地黃三稜(煨)人參茯苓芍藥蓬术(醋浸)
(焙)木香(炮各一兩)
右為末每服三錢水一盞葱白二寸煎七分入鹽少
許熱服如大便秘澀加大黃煎大便溏利加訶子煎
茴香散治膀胱氣痛
茴香蓬术京三稜金鈴子肉(各一兩)炙甘草
(半兩)
右為細末每服二錢熱酒調服每發痛甚連日只二
三服立定
治奔豚氣
穿山甲(麩炒)破故紙(麩炒)香附(去毛各半兩)土狗(十枚去頭尾瓦上焙)
(乾)海藻(焙)茴香木香(各一兩)黑牽牛(頭末四兩)全蠍(十五)
(枚去毒)吳茱莄(一兩半)
為末用大蘿蔔一枚剜去心肉裝入茱萸以糯米一
碗同蘿蔔煮飯爛為度出茱萸晒乾同諸藥為末次
將蘿蔔細切入米飯搗丸如桐子大每服二十丸加
至三十丸食前鹽酒送下
心疝木香散治心疝小腹痛悶不已
木香陳皮良薑乾薑訶子(去核)枳實(各一)
(錢半)草豆蔲黑牽牛川芎(各一錢)水二鍾煎至
一鍾食前服或為細末每服二錢白湯調服
廣茂煮散治心疝心痛肢體虚冷
蓬莪术(煨)㯽榔(生剉)官桂(去皮)附子(炮去皮臍)甘草(炙各半兩)
芎藭白术(各七錢半)
右剉碎每服二錢水一盞煎七分温服無時
&KR0146;疝海蛤丸(潔古)
海蛤(燒醋淬七次)當歸海金沙膩粉硇砂(各一錢)
海藻粉霜(各五分)水蛭(二十一條炒)青黛滑石乳
香(各一錢)硃砂(二錢叧研)地龍(二十一條去頭足)
為細末鹽煮麫糊為丸如小豆大硃砂為衣每服十
丸燈心湯空心服小便下冷膿惡物乃效却以黃連
紫河車板藍根各二錢煎湯漱口以固牙齒或去板
藍根加貫衆
荔核散治疝氣隂核腫大痛不可忍
荔枝核(十四枚燒灰存性用新者)八角蘹香(炒)沉香木香青
鹽川楝子小茴香(各二錢)
右為細末每服三錢空心熱酒調服
三層茴香丸治腎與膀胱俱虚為邪氣搏結遂成寒
疝伏留不散臍腹疼痛隂核偏大膚囊壅腫重墜滋
長有妨行步瘙癢不止時出黃水浸成瘡瘍或長怪
肉屢治不痊以致腎經閉結隂陽不通外腎腫脹冷
硬加石漸大皆由頻服熱藥内攻或因兜取以致如
此用藥温導陽氣漸退寒邪補虚消疝暖養腎經能
使復元一應小腸氣寒疝之疾久新不過三料
第一料
舶上茴香(用鹽半兩同炒焦黃和鹽秤)川楝子(炮去核)沙參(洗剉)
木香(各一兩)
右為細末水煮米糊為丸如桐子大每服二十丸空
心用温酒或鹽湯下日三服小病一料可安纔盡便
可用第二料
第二料藥加蓽撥(一兩)㯽榔(半兩)
右共前藥六味重五兩半為末依前糊丸丸數湯使
亦如前若病未愈服第三料
第三料藥加白茯苓(四兩緊實者去黑皮)黑附子(炮去皮臍秤半兩或)
(加作一兩)
右通前八味重十兩並依前糊丸湯使丸數加至三
十丸小腸氣發頻及三十年者寒疝氣如栲栳大者
皆可消散神效
宣胞丸治外腎腫痛
黑牽牛(半生半熟取頭末一兩)川木通(一兩炒)青木香(一兩螌蝥七枚)
(同炒香用螌蝥五枚)
右為細末酒糊為丸如桐子大每服三十丸温酒鹽湯
任下
地黃膏子丸(海藏)治男子婦人臍下奔豚氣塊小腹疼痛
卵痛即控睪相似漸成腫隂隂痛上衝心腹不可忍
者
血竭沉香木香廣茂(炮)延胡索人參
蛤蚧當歸川芎川楝子(麩炒)續斷白术
全蝎茴香(炒)柴胡吳茱莄沒藥(已上分兩不定隨證)
(加減用之)氣多加青皮血多加肉桂
右為細末地黃膏子丸如桐子大空心温酒下二十
丸日加一丸至三十丸
安息香丸(易蘭)治隂氣下墜痛脹卵核腫大堅硬如石痛
不可忍
延胡索(炒)海藻(洗)昆布(洗)青皮(去白)茴香(炒)川楝子
(去核)馬蘭花(各一兩半)木香(半兩不見火)大戟(酒浸三宿切片焙乾三錢半)
右為細末另將硇砂真阿魏真安息香三味各二錢
半用酒一盞醋一盞將上三味淘去砂土再用酒醋
合一盞熬成膏入麝香一錢沒藥二錢半俱各另研
細入前藥一同和丸如菉豆大每服十丸至十五丸
空心用綿子灰調酒下
念珠丸(本事)治膀胱疝氣外腎腫痛不可忍
乳香硇砂(飛各三錢)黃蠟(一兩)
右二味同研勻鎔蠟和丸分作一百八丸以線穿之
露一宿次日用蛤粉為衣旋用乳香湯下
秘傳茱莄内消丸治腎虚為邪所襲留伏作痛隂㿗
偏大或生瘡出黃水
吳茱萸(半酒半醋浸一宿焙乾)山茱萸(蒸核去)馬蘭花(醋浸焙)黑
牽牛(炒取頭末)延胡索(略炒)川楝子(蒸去皮核)舶上茴香(鹽炒)海
藻(洗去鹹焙)橘皮青皮(去白)官桂(各一兩)桃仁(去皮炒)白蒺
藜(炒杵去刺)木香(各半兩)
為細末酒煮稀糊為丸如桐子大每服四十丸食前
温酒鹽湯任下
濟生橘核丸治四種㿗病卵核腫脹偏有小大或堅
硬如石痛引臍腹甚則膚囊腫脹成瘡時出黃水或
成癰潰爛
橘核(炒)海藻昆布海𢃄(各洗)川楝肉(炒)桃仁(䴸炒)
(各一兩)製厚朴木通枳實(䴸炒)延胡索(炒)桂心
木香(各半兩)
為細末酒糊丸如梧子大每服七十丸空心温酒鹽
湯下虚寒甚者加炮川烏一兩堅脹久不消者加硇
砂二錢醋煮旋入
昆布丸治隂疝腫大偏墜
昆布海藻(各洗去鹹炙)蕪夷仁(炒)蒺藜子(炒去角)㯽榔
(剉各一兩半)枳殼(去穰麩炒)大麻仁(研各二兩)訶黎勒(炒去核)黃茋
木香(各七錢五分)陳皮(去白炒)桃仁(去皮尖炒研)兔絲子(酒浸一宿)
(另研各一兩)
右為細末研勻煉蜜和丸如梧桐子大每服三十丸
空心用温酒或鹽湯送下
雄黃洗方治隂疝腫痛不能忍及隂腫大如斗核痛
者
雄黃(研)甘草(各一兩)白礬(研二兩)
右為細末每用藥二兩熱湯五升洗通手腫處良久
再煖洗至冷候汗出瘥
香附散治㿗疝脹及小腸氣
右用香附不拘多少為末每用酒一盞入海藻一錢
煎至半盞先撈海藻細嚼用煎酒調香附末二錢服
一方以海藻為末用熱酒調尤妙甚者灌之一方熱
酒下荆芥末
三白散(大小便不通)保和丸(傷食)
海藻丸治偏墜小腸氣效
海藻海𢃄(各一兩)螌蝥(二十八枚去足翅)巴豆(二十八箇去殼完全)
(者)
右螌蝥巴豆二味同裝生絹袋中用好醋一碗以瓦
銚盛四味同煮將乾去螌蝥巴豆不用只將海𢃄二
味細研為末以淡豆豉一百粒以煮藥餘醋略浸蒸
餅為膏和藥末為丸如梧子大每服用麝香少許硃
砂三錢乳鉢細研至無聲却入麝香再研勻為衣日
乾以新瓦瓶收之每初服七粒再服十粒三服十五
粒若未愈再進三兩服皆用十五粒仍用鹽炒茴香
細嚼酒吞下空心服忌鴨子并鮓醬動氣等物久病
三五服效此藥貴新合效速若合下稍久多服為佳
狐疝蜘蛛散
蜘蛛(十四枚焦炒)桂(半錢要入厥陰取其肉厚者)
右為散每服一錢蜜丸亦可雷公云凡使勿用五色
者兼大身上有刺毛者并薄小者須用屋西南有網
身小尻大腹内有蒼黃膿者真也凡用去頭足了研
如膏投藥中此余之法若仲景炒焦用全無功矣
一方治水&KR0146;偏大上下不定疼痛不止牡蠣不拘多少
鹽泥固濟炭三斤煆令火盡冷取二兩乾薑一兩焙
為細末二味和勻冷水調得所塗病處小便大利即
愈
通治五積散(中寒)青木香丸(見氣)參蘇飲(發熱)異功散
川棟子丸治疝氣一切下部之疾悉皆治之腫痛縮
小雖多年服此藥永去根本
川楝子(淨肉一斤分四處四兩用麩一合班猫四十九个同炒麩黃色去麩班猫不用四兩)
(用麩一合巴豆四十九粒同炒麩黃色去麩巴豆不用四兩用麩一合巴戟一兩同炒麩黃色去麩)
(巴戟不用四兩用鹽一兩茴香一合同炒黃色去鹽及茴香不用)木香(一兩不見火)破故
紙(一兩炒香為度)
右為末酒糊丸如梧子大每服五十丸鹽湯下甚者
日進三兩服空心食前
木香導氣丸治男子小腸氣肚疼一切氣積以補下
元虚冷脾胃不和並宜服之有效
木香乳香川楝子(去核)八角茴香丁香香
附子破故紙葫蘆巴京三稜甘草(各一兩)
杜仲(半兩炒去絲)
右為細末酒糊為丸梧桐子大每服三十丸加至五
十丸用温酒或鹽湯空心送下日進三服
立效散治疝因食積作痛
山查(一錢五分醋炒)青皮(一錢二分醋炒)小茴香(鹽水炒)枳實(麩炒)蒼
术(米泔浸一宿炒)香附吳茱萸山梔(炒黑)川楝肉(各一錢)
水二鍾薑三片煎八分食前服
桃仁當歸湯治疝因瘀血作痛
桃仁(去皮尖二錢)當歸尾(酒洗)延胡索(各一錢半)川芎生地
黃赤芍藥(炒)吳茱萸青皮(醋炒各一錢)牡丹皮(八分)
水二鍾薑三片煎八分食前服
交腸
五苓散(見消癉)木香調氣散(見氣)黃連阿膠丸(滯下)
四物湯(虛勞)
腸鳴
升陽除濕湯(泄瀉)二陳湯(痰飲)
河間葶藶丸治涌水疾行則腹鳴如囊裹水漿之聲
葶藶(隔紙炒)澤瀉椒目杏仁桑白皮猪苓
(去黑皮各五錢)
右為末煉蜜丸如桐子大每服二十丸葱白湯下以
利為度
脫肛
凉血清腸散
生地黃當歸芍藥(各一錢二分)防風升麻
荆芥(各一錢)黃芩(炒)黃連香附(炒)川芎甘草(各五)
(分)
右水煎服
參术實脾湯
白术(黃土炒二錢)人參(二錢)肉果(麫裹煨一錢半)白茯苓白芍
藥(炒)陳皮(各一錢)附子(炮八分)甘草(炙七分)
用水二鍾生薑三片棗二枚煎一鍾服下陷加升麻
十全大補湯(見虛勞)
參术芎歸湯治瀉痢産育氣虚脱肛脉濡而弦者
人參白术川芎當歸升麻白茯苓
山藥黃茋(酒炒)白芍藥(炒各一錢)灸甘草(五分)
右生薑水煎服
訶子人參湯治證同前
訶子(煨去核)人參白茯苓白术灸甘草
蓮肉升麻柴胡(各等分)
縮砂散治大腸虚而挾熱脱肛紅腫
縮砂仁黃連木賊(各等分)
右為細末每服二錢空心米飲調下
槐花散
槐花槐角(炒香黃各等分)
右為末用羊血蘸藥炙熱食之以酒送下
薄荷散治陽證脱肛
薄荷骨碎補金櫻根甘草
右水煎入酒一匙空心服
蝟皮散治肛門脱出不收
蝟皮(一張礶内燒存性)磁石(半兩火煆醋淬七次)桂心(三錢)鼈頭(一枚慢火)
(炙焦黃)
右為細末每服三錢食前米飲調下
香荆散
香附荆芥穗(各半兩)縮砂(二錢半)
右為細末每服三錢食前白湯下
收腸養血和氣丸治脱肛日久腸虚大腸不時脱
白术(炒)當歸白芍藥(炒)川芎槐角(炒)山藥
蓮肉(各一兩)人參(七錢)龍骨(煆)五倍子(炒)赤石脂(各五錢)
右末之米糊丸如梧桐子大每服七十丸米飲送下
龍骨散治大腸虚肛門脱出
龍骨訶子(各二錢半)沒石子(二枚)粟殼赤石脂(各二錢)
右末之每服一錢米飲調下
澀腸散治久痢大腸脱
訶子赤石脂龍骨(各等分)
右末之臘茶少許和藥摻腸頭上絹帛揉入又以鼈
頭骨煆少入枯礬為末入藥同上
蟠龍散治陽證脱肛
地龍(一兩)風化硝(二兩)
右末之用一二錢肛門濕則乾塗燥則清油調塗先
以見毒消荆芥生葱煮水候温洗輕輕拭乾然後傅藥
伏龍肝散治隂證脱肛
伏龍肝(一兩)鼈頭骨(五錢)百藥煎(二錢半)
右末之每用一二錢濃煎紫蘇湯候温洗和清油調
塗並如前法
磁石散
磁石(半兩火煅醋淬七次)
右為末每服一錢空心米飲調下
痔
秦芄白术丸(東垣)治痔并漏有膿血大便燥硬作痛不可忍
秦芄(去蘆)桃仁(去皮尖另研)皂角仁(去皮燒存性各一兩)當歸梢(酒洗)澤瀉
枳實(䴸炒黃)白术(各五錢)地榆(三錢)
右為細末和桃仁泥研勻煎熟湯打麪糊為丸如芡
實大令藥光滑焙乾每用五七十丸空心服少時以
美饍壓之忌生冷硬物冷水菜之類并濕麫及五辛
辣熱大料物犯之則藥無驗矣
秦艽蒼术湯(東垣)
秦艽(去苖)桃仁(去皮尖另研)皂角仁(燒存性末)蒼术(製各一錢半)防
風黃蘖(酒洗五分若大腸頭沉重者濕勝也更加之如天氣大熱或病人躁熱喜冷以)
(意加之)當歸梢(酒洗)澤瀉(各一錢)梭身㯽榔(五分末)大黃(少許)
(雖大便過澀亦不宜多用)
右除㯽榔桃仁皂角三味外餘藥㕮咀如麻豆大都
作一服水三盞煎至一盞二分去滓入㯽榔等三味
再上火煎至一盞空心候宿食消盡熱服之待少時
以美饍壓之不犯胃也服藥日忌生冷硬物冷菜之
類及酒濕麫大料物乾薑之類犯之其藥無效如有
白膿加白葵花(五朵去萼)青皮(半錢不去白)入正藥中同煎又
用木香(三分)為細末同㯽榔等三味再上火同煎依上
法服餌古人治此疾多以歲月除之此藥一服立愈
若病大者再服而愈
紅花桃仁湯(東垣)
黃蘖生地黃(各一錢半)猪苓澤瀉蒼术當歸
梢漢防己防風(各一錢)麻黃紅花桃仁(各半)
(錢)
水三盞煎一盞稍熱食前服
秦艽當歸湯(東垣)
大黃(煨四錢)秦艽枳實(各一錢)澤瀉當歸梢皂
角仁白术(各五分)桃仁(二十枚)紅花(少許)
水三盞煎一盞食前稍熱服
當歸郁李仁湯(東垣)
郁李仁皂角仁(各一錢)枳實(七分)秦艽麻仁(各一錢半)
當歸尾生地黃蒼术(各五分)大黃(煨)澤瀉(各三分)
右除皂角仁别為末外餘藥用水三盞煎一盞去查
入皂角仁末空心食前服
秦艽羌活湯(東垣)
羌活(一錢二分)秦艽黃耆(各一錢)防風(七分)升麻炙甘
草麻黃柴胡(各五分)藁本(三分)細辛紅花(各少許)
水二盞煎至一盞空心服
七聖丸治大腸痛不可忍(見大便不通)
搜風順氣丸治痔漏風熱秘結
車前子(一兩五錢)大麻子(微炒)大黃(五錢半生半熟)牛膝(酒浸)郁李
仁兔絲子(酒浸)枳殼山藥(各二錢)
右為末煉蜜丸桐子大每服三十丸温湯下
秦艽防風湯治痔漏每日大便時發疼痛如無疼痛
者非痔漏也此藥主之
秦艽防風當歸身白术(各一錢五分)炙甘草
澤瀉(各六分)黃蘖(五分)大黃(煨)橘皮(各三分)柴胡升麻
(各二分)桃仁(三十箇)紅花(少許)
水三盞煎一盞稍熱空心服
牡痔乳香散
乳香猪牙皂角鯪鯉甲(各二兩)箬葉(去頭麄梗剉四兩)
蛇蜕(一條頭尾俱全者)黃牛角尖(長二寸者一寸剉)
右入砂礶内蓋口鹽泥固濟晒乾用炭十斤煆候碧
燄出去火放冷取出研細每服二錢匕以胡桃肉一
枚細研拌藥空心酒調下
猪蹄灰丸
猪懸蹄甲(燒存性研一兩)水銀(三大豆許)
右先取水銀用蒸棗肉二枚研勻次入猪蹄灰和為
丸如茨實大先以鹽湯洗下部内一枚夜卧再用以
瘥為度
牝痔㯽榔散治風氣稽留下部結成牝痔生瘡下血
腫痛
㯽榔(剉炒)澤瀉(酒浸)瞿麥甜葶藶(隔紙炒)防己藁本
(去苗土)陳皮(去白炒)郁李仁(同陳皮炒)滑石(各半兩)芫花(醋拌炒黃)
木香(各一兩)乾漆(炒烟盡一錢二分)
榼藤散治痔下血不止生瘡腫痛
榼藤子(取仁)龜甲(醋炙)黃茋槐子(炒)川大黃(炒)蛇蜕
(燒灰各一兩)藁本桂心(各半兩)當歸(剉炒)蜂房(炙各七錢半)猪
後懸蹄甲(七枚炙焦黃)
右為細末每服二錢食前米飲下
麝香散治牝痔及一切内外痔疼痛不可忍用新黃大
瓜蔞一枚以刀開下頂子不去瓤選不蛀皂角子填
滿以開下頂蓋合别用紙筋泥固濟約三指厚以炭
火簇合燒令紅放一地坑内出火毒一宿取出入麝
香末一錢研令極細以磁盒盛每服一錢匕米飲下
酒痔赤小豆散
赤小豆(炒熟)生地黃黃茋(各一兩)赤芍藥白蘞
桂心(各半兩)當歸(微炒)黃芩(各七錢半)
右為細末每服二錢食前槐子煎湯調下
乾葛湯
乾葛枳殼(炒)半夏(薑製)生地黃茯苓杏仁(各一)
(錢半)黃芩甘草(炙各五分)
水二鍾黑豆一百粒薑五片白梅一個同煎至一鍾
食前服
氣痔橘皮湯
橘皮枳殼(炒)槐花(炒)川芎(各一錢半)桃仁(去皮炒)木香
㯽榔柴蘇莖葉香附甘草(炙各一錢)
水二鍾薑三片紅棗二枚煎一鍾食前服
加味橘皮湯(見前)
威靈仙丸(治氣痔大便澀)
威靈仙(去皮)乳香(另研)枳殼(麩炒各一兩)
右為細末以粟米飯和為丸如桐子大每服十五丸
食前米飲送下日三服
熏熨方治氣痔脱肛
枳殼(麩炒)防風(各一兩去叉)白礬(枯二錢五分另研)
右㕮咀拌勻水三碗煎至二碗乘熱熏之仍以軟帛
蘸湯熨之通手即淋洗
血痔地榆散椿皮丸猪臟丸(俱下血)
腸痔皂角煎丸治内痔腸頭裏面生核寒熱往來
滿尺皂角(三挺去弦核醋炙)白礬(煆)刺蝟皮(炙黃)薏苡仁
白芷(各一兩)桃仁(去皮炒)甜葶藶(炒)川芎桔梗(各半兩)
猪後蹄垂甲(十枚燒存性)
右為細末蜜丸如桐子大每服五十丸空心桑白皮
煎湯下
治腸痔鼈甲丸
鼈甲刺蝟皮(炙焦黑)穿山甲(炙焦)白礬(枯)附子猪
牙皂角(各半兩炙焦存性二分)
右為細末研勻蒸餅丸桐子大米飲下二十丸食前
日三服
又方
槐花(炒)白礬(枯各一兩)附子(五錢)
右為細末研勻蒸餅丸如桐子大每服二十丸米飲
下食前日三服
脈痔蝟皮丸治諸痔出血裏急疼痛
蝟皮(一兩炙焦)槐花(微炒)艾葉(炒黃)白芍藥枳殼(炒)地榆
川芎當歸白礬(煆)黃芪貫衆(各半兩)頭髮(三錢)
(燒存性)猪後懸蹄垂甲(十枚炙焦)盈尺皂角(一挺去弦核醋炙黃)
右為細末蜜丸如桐子大每服五十丸食前米飲送
下
桑木耳散治痔疾肛邊癢痛
桑木耳(炙)槐木耳(炙)蝟皮(炙黃)羌活當歸(炒各一兩)枳
殼(二兩炒)
右為細末每服二錢食前粥飲調下
治風痔不問有頭無頭定三日安
藜蘆(燒灰)天麻(各五錢)皂角針(去皮條炒二錢)乾薑(半兩)蓮子草
明礬硫黃(各一兩)大苦瓜蔞(一枚)麝香(五分)
右將瓜蔞開一孔入礬并硫黃在内孔如小錢大就
將元掩合定綿紙糊却用瓦罐子盛坐瓶上炭火煆
令烟盡為度候冷取出研細同前六味藥末和勻煉
蜜丸如桐子大每服十丸至十五丸空心温酒下日三服效
忌油麵醃藏牛馬肉魚鯹生冷行房行遠勞力一切等事
痛甚能消丸
威靈仙(一名能消去苖土四兩)卷栢(去根)蝟皮(燒灰存性)防風阿
膠(炙燥各半兩)糯米(炒一合)
右為細末蜜丸如梧子大每服十丸加至二十丸不
拘時用人參湯送下日二服
試蟲散
臭椿皮景天(隂乾即慎火草)地骨皮(各二兩)馬牙硝(一兩)
右為細末用精猪肉一大片摻藥末三錢匕在肉上
就上坐一二時起看有蟲即出無即已
龍腦散治痔瘡熱痛
鯽魚(一條去腸肚入穀精草填滿燒存性)
右為末入龍腦少許蜜調傳之
白金散治久新痔痛如神
右用海螵蛸去粗皮為細末每用二三錢生麻油調
成膏以鷄翎拂上每日夜用之日久自消
烟熏方治痔漏痛
白鱔魚骨熟艾(各等分)
右剉碎和勻用新盆子一箇盛藥在内用紙封盆口
上通一竅以火燒藥候烟出竅上坐熏之烟盡即止
黑玉丹治新久腸風痔瘻著牀疼痛不可忍者服此藥
不過三四次便見功效初得此疾發癢或疼穀道周
回多生硬核此是痔如破是瘻只下血是腸風皆酒
色氣風食五事過度即成此疾人多以外醫塗治病
在腸自有蟲若不去根本其病不除此藥真有竒效
刺蝟皮槐角(各三兩)猪後懸蹄甲(四十九枚)牛角䚡(剉)
亂髮(皂角水洗)敗棕(各二兩以上六味俱裝鍋内燒存性)苦楝皮(一兩二錢半)
芝蔴(生)雷丸(各一錢)乳香(五錢)麝香(一錢)
右為末酒煮麫糊丸如梧子大每服捌粒先嚼胡桃
一枚以温酒吞下或海藻煎酒吞下空心食前日三
服切忌别藥不過三五日永除根本
地榆散治痔瘡腫痛
地榆黃茋枳殼㯽榔川芎黃芩槐
花赤芍藥羌活(各一錢)白歛蜂房(炒焦)甘草(炙各)
(半錢)
右作一服水二鍾煎至一鍾食服
癢秦艽羌活湯(見前)
皂角刺(二兩燒烟盡存性)防風槐花(各七錢半)蛇牀子白
礬(煨)枳殼白蒺藜(炒去刺)羌活(各半兩)蜂房(炒焦)五倍
子(各二錢半)
右為細末醋調菉豆粉煮糊為丸如梧子大每服五
十丸食前用苦楝根煎湯送下仍用熱童便入白礬
末淋洗肛門
蒲黃散治痔漏
蒲黃血竭(半兩)
右為細末每用少許貼患處
斗門方治痔有頭如雞冠者用黃連末傅之更加赤
小豆末尤良一方用黃連木香末傅妙
下血不止芎歸丸黑丸子臭樗皮散二礬丸(並下)
(血)
槐角地榆湯治痔漏脉芤下血者
地榆槐角白芍藥(炒)梔子(炒焦)枳殼(炒)黃芩
荆芥
右入生地黃水煎服
槐角枳殼湯治痔漏下血
槐角(炒)枳殼(炒)黃連黃芩當歸白芍藥
赤茯苓甘草烏梅(燒存性)
右入生地黃煎服
氣滯荆枳湯
荆芥穗枳殼(炒)槐花紫蘇莖葉香附甘
草(炙各等分)
右為細末每服二錢空心米飲調下
血瘀逐瘀湯通利大小便腸取下惡物
川芎白芷赤芍藥乾地黃枳殼阿膠
茯苓五靈脂蓬术茯神木通甘草(生各)
(一錢)桃仁(去皮尖炒)大黃(各一錢半)
右作二服用水二錢生薑三片蜜三匙同煎食前服
以利為度
血虚黑地黃丸(見虚勞)
加味四君子湯治五痔下血面色痿黃心忪耳鳴脚
弱氣乏口淡食不知味
人參白术茯苓白扁豆(蒸)黃芪甘草(各等)
(分)
右為細末每服二錢白湯點服一方有五味子無甘草
積滯治痔方神妙
當歸川芎黃連全蝎三棱蓬术羌
活獨活山茱萸(去核各半兩)枳殼(去穰十二兩)商陸(白者)
(一兩)巴豆(去殼不拘數)木香甘草節鼠粘子(炒)苦參
藁本猪牙皂角(去皮弦淨)柴胡刺蝟皮(炒各一兩)
右將巴豆二粒或三粒入枳殼内線紥定却用醋煮
爛訖冷水洗淨去巴豆不用晒焙乾入前藥同為細
末醋煮麫糊為丸如桐子大每服三十一丸空心醋
湯下更用五倍子羌活獨活煎湯洗如大便燥結用
煮過巴豆六七粒加入同丸一方加白术半夏荆
芥薄荷㯽榔各一兩
證治準繩卷三十二
