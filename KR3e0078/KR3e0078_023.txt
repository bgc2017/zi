證治準繩卷二十三
明王肯堂撰
類方
諸氣門
咳嗽
金匱咳而脉浮者厚朴麻黃湯主之
厚朴(五兩)麻黃(四兩)石膏(如鷄子大)杏仁半夏五味子
(各半升)乾薑細辛(各二兩)小麥(一升)
右以水一斗三升先煑小麥熟去查内諸藥煑取三
升温服一升日三服
安腎丸(指直)治腎經虚寒咳嗽痰唾面色黯黑小腹動
氣作痛(見喘)
桂枝湯(見傷濕)
易簡杏子湯治咳嗽不問外感風寒内傷生冷及虚
勞咯血痰飲停積皆治療之
人參半夏茯苓細辛(减半)乾薑(减半)甘草桂
枝(减半)五味子芍藥(各等分)
右㕮咀每服四錢水一盞半杏仁去皮尖剉五枚生
薑三片煎至六分去查温服若感冐得加麻黃(等分)
若脾胃素實者用御米殼去筋膜剉碎以醋淹炒等
分加之每帖加烏梅一枚煎服尤妙嘔逆惡心者不
可用此若久年咳𠻳氣虚喘急去杏仁人參倍加
麻黃芍藥乾薑五味子各增一半一名小青龍湯
附濟生橘蘇散治傷風咳嗽身熱有汗惡風脉浮數
有熱服杏子湯不得者
橘紅紫蘇葉杏仁(去皮)五味子製半夏桑
白皮(炙)貝母(去心)白术(各一兩)甘草(炙半兩)
右㕮咀每服四錢水一盞生薑五片煎七分温服無時
二陳湯(見痰飲)
寧𠻳化痰湯治感冐風寒咳嗽鼻塞
桔梗枳殼(麩炒)半夏(薑湯泡七次)陳皮前胡乾葛
茯苓(各一錢)紫蘇(一錢二分)麻黃(一錢冬月加夏月减)杏仁(炒去皮)桑
皮(各一錢)甘草(四分)
水二鍾薑三片煎八分食遠熱服
金沸草散(和劑)治肺感寒邪鼻塞聲重咳嗽不已
旋覆花(去梗)麻黃(去節)前胡(去蘆各七分)荆芥穗(一錢)甘草(炒)
半夏(湯洗七次薑汁浸)赤芍藥(各五分)
水一盞半生薑三片棗一枚煎八分不拘時温服
消風散(見眩暈)六君子湯(見痰飲)六味丸(見虚勞)黃連解毒湯
(見發熱)
梔子仁湯
鬱金枳殼(麩炒)升麻山梔仁(炒各等分)
右服五錢水煎
麥門冬湯治火熱乘肺咳嗽有血胸膈脹滿五心煩
熱
麥門冬桑白皮(炒)生地黃(各一錢)半夏紫苑
桔梗淡竹葉麻黃(各七分)五味子甘草(各五分)
右薑水煎服
白虎湯(見發熱)香薷飲(見中暑)補中益氣湯(見勞倦)
華盖散(和劑)治肺受風寒咳嗽聲重胸膈煩滿頭目昏
眩
麻黃(去根節)紫蘇子(炒)杏仁(炒去皮尖)桑白皮(炒)赤茯苓
(去皮)橘紅(已上各一錢)甘草(五分)
水二鍾生薑五片紅棗一枚煎至一鍾去滓不拘時服
加减麻黃湯治肺感寒邪咳嗽
麻黃(去節二錢)杏仁(炒去皮尖)半夏(薑製)陳皮(各一錢)辣桂甘
草(炙各半錢)
水二鍾生薑四片紫蘇半錢同煎至一鍾去滓不拘
時服
小柴胡湯(見往來寒熱)
小青龍湯
麻黃芍藥乾薑炙甘草細辛桂枝(各三)
(兩)五味子半夏(各半升湯洗)
右八味以水一斗先煑麻黃减二升去上沫内諸藥
煑取三升去滓温服一升
白术酒(見中濕)辰砂化痰丸(見痰飲)
八風丹治諸風及痰熱上攻頭痛面赤目眩旋運鼻
塞咽乾頸項不利痰唾稠濁神情如醉百節疼痛耳
嘯蟬鳴面上游風口眼蠕動
滑石(細研)天麻(酒浸各一兩)龍腦(研)麝香(研各二錢五分)白殭蠶
(微炒)白附子(炮各半兩)半夏(白礬製二兩)凝水石(火燒通赤細研水飛半斤)
右件藥搗羅為細末入研者藥同研令勻煉蜜和丸
如櫻桃大每服一丸細嚼温荆芥湯下茶清亦得食
後服
竹葉石膏湯(見消瘅)
應夢人參散(和劑)
甘草(炙六兩)人參桔梗青皮白芷乾葛
白术(各三兩)乾薑(炮五錢半)
每服三錢水一盞薑二片棗二枚煎七分不拘時温服
觀音應夢散(夷堅志)
人參(一寸用官揀者)胡桃(二枚去殼不去皮)
右以水二盞薑五片棗二枚臨卧煎服盖人參定喘
帶皮胡桃能歛肺也
欵冬花散(和劑)
知母桑葉(洗焙)欵冬花(去梗各十兩)阿膠(炒)麻黃(去根節)
貝母(去心炒)杏仁(去皮尖各四十兩)甘草(炙)半夏(湯洗薑製各二十兩)
每服三錢水一盞薑三片煎七分食後温服
二母散(和劑)
知母貝母(各等分)
每服五錢水二盞薑三片煎八分温服無時
四七湯(見氣)
紫苑葺湯(濟生)治飲食過度或食煎&KR1572;邪熱傷肺咳嗽
咽痒痰多唾血喘急脇痛不得睡卧
紫苑茸(洗)欵冬花百合(蒸焙)杏仁(去皮尖)阿膠(蛤粉炒)
經霜桑葉貝母(去心)蒲黃(炒)半夏(各一兩製)犀角(鎊)甘
草(炙)人參(各半兩)
右㕮咀每服四錢水盞半薑五片煎八分食後温服
潤肺丸(統旨)
訶子五味子五倍子甘草(各等分)
右為末蜜丸噙化久嗽加鶯粟殼
清音丸(統旨)
桔梗訶子(各一兩)甘草(五錢)硼砂青黛(各三錢)冰片(三分)
右為細末煉蜜丸如龍眼大每服一丸噙化
橄㰖丸(得效)
百藥煎烏梅甘草石膏(各等分)
右為末煉蜜丸如彈子大臨卧噙化一丸
清咽寧肺湯(統旨)
桔梗(二錢)山梔(炒)黃芩桑皮甘草前胡知
母貝母(各一錢)
水二鍾煎八分食後服
蛤蚧湯治咳嗽吐膿血及肺痿羸瘦涎涕稠粘
蛤蚧(酒浸酥炙)知母(焙)貝母(焙)鹿角膠(炙令燥)枇杷葉(去毛)
(炙)葛根人參桑皮(炙)甘草(炙)杏仁(湯浸去皮尖雙仁炒)
(已上各一兩)
每服三錢水一盞半煎至八分去滓不拘時温服
保和湯治勞證久嗽肺燥成痿服之决效
知母貝母天門冬(去心)麥門冬(去心)欵冬花(各一錢)
天花粉薏苡仁(炒)杏仁(去皮尖炒各五分)五味子(十二粒)
馬兜鈴紫苑桔梗百合阿膠(蛤粉炒)當歸
百部(各六分)粉草(炙)紫蘇薄荷(各四分)
水二鍾薑三片煎七分入飴糖一匙食後服吐血
或痰帶血加炒蒲黃生地黃小薊痰多加橘紅茯
苓瓜蔞仁喘去紫蘇萡荷加蘇子桑皮陳皮
知母茯苓湯治肺痿喘嗽不已往來寒熱自汗
知母白术(各八分)茯苓(去皮)五味子人參半夏
(湯泡七次)柴胡甘草(炙各一錢)薄荷川芎阿膠(各半錢)
欵冬花桔梗麥門冬黃芩(各七分)
水二鍾薑五片煎至一鍾食後服
紫苑散治欬中有血虚勞肺痿
人參紫苑(各一錢)茯苓知母桔梗(各一錢半)阿膠
(蛤粉炒一錢)貝母(一錢二分)五味子(十五粒)甘草(五分)
水二鍾煎八分食後服
五味子湯治咳嗽皮膚乾燥唾中有血胸膈疼痛
五味子(炒)桔梗(炒)紫苑甘草(炒)續斷(各五分)竹茹
(一錢)赤小豆(一撮)生地黃桑白皮(炒各二錢)
右水煎服
本事鼈甲丸治勞嗽虚證及鼻流清涕耳作蝉鳴眼
見黑花一切虚證丈夫婦人皆可服
五味子(二兩)鼈甲地骨皮(各三兩)
右為末煉蜜丸如梧子大空心食前温酒或鹽湯任
意服三五十丸婦人醋湯下(此方廼曲江人家秘方服效者衆且處方有理)
三&KR0008;湯(和劑)治寒燠不常暴嗽喘急鼻塞痰壅
麻黃(不去節)杏仁(不去尖)甘草(不炙各等分一本甘草减半)
每服五錢水一鍾生薑五片煎服有汗即瘉
青金丸(三因)治肺虚風壅咳嗽喘滿咯痰血
杏仁(去皮尖二兩用牡蠣煅成粉與杏仁同炒黃色去牡蠣粉不用)青黛(一兩)
右為末研勻用黃蠟一兩鎔化搜和丸如弹子大壓
扁如餅每用梨三個或軟柿餅一個去核入藥在内
濕紙裹煨約藥鎔方取出去火毒細嚼糯米飲下
一方名甲乙餅治咳出血片兼痰内有血絲不問年
深日近但只聲在一服取效右用青黛一兩牡礪粉
七錢杏仁七粒去皮尖研蠟丸湯使同上
人參養肺丸治肺胃俱傷氣奔於上客熱薰肺咳嗽
喘急胷中煩悸悌唾稠粘吐血嘔血並皆治之
人參(去蘆)黃茋(蜜炙各一兩八錢)白茯苓(去皮)瓜蔞根(各六錢)杏
仁(炒去皮二兩四錢)半夏麯(炒四兩)皂角子(三十個炒去皮)
右為細末煉蜜和丸如弹子大每服一丸食後細嚼
用紫蘇湯送下喘用桑白皮湯下
寧肺湯治榮衛俱虚發熱自汗肺氣喘急咳嗽痰涎
人參當歸白术熟地黃川芎白芍藥
麥門冬(去心)五味子桑白皮白茯苓(去皮)甘草(炙以)
(上各一錢)阿膠(蛤粉炒一錢半)
右作一服用水二鍾生薑五片煎至一鍾食後服
貝母杏仁(去皮尖)桑白皮(各二錢)五味子知母
甘草(各一錢)欵冬花(一錢半)
右作一服用水二鍾生薑三片煎至一鍾食後服
治嗽得效方治諸嗽久不瘥
人參欵冬花白礬(枯)佛耳草甘草(各二錢)
右剉碎作一服用水二鍾生薑三片棗一枚烏梅半
個煎至七分食後服
治嗽補虚方
牛骨(一副取髓)白沙蜜(八兩)杏仁(四兩湯去皮尖另研如泥)乾山藥(刮去)
(皮四兩研為細末)胡桃肉(四兩去皮另研如泥)
右將牛骨髓沙蜜砂鍋内煎熬沸以絹帛瀘去滓盛
在磁瓶内將山藥杏仁胡桃三味亦入瓶内以紙密
封瓶口重湯内煑一日一夜取出每日早晨用白湯
化一匙服
雌黃丸治㬥嗽久嗽勞嗽
右以金粟丸葉子雌黃一兩研細用紙筋泥固濟小
合子一個令乾勿令泥厚將藥入合子内水調赤石
脂封合子口更以泥封之候乾坐合子於地上上面
以末入窰瓦坯子壅合子令作一尖子上用炭十斤
蔟定頂上著火一熨斗籠起令火從上漸熾侯火銷
三分去尖看瓦坯通紅則去火侯冷開合子取藥當
如鏡面光明紅色入乳鉢内細研湯浸蒸餅和丸如
粟米大每服三丸五丸食後用甘草湯下服後睡良
久妙
紫金散治一切痰嗽日夜不得眼卧
天南星(去皮臍)白礬甘草(已上各半兩)烏梅(取肉二兩)
右為麤散用慢火於銀石器内炒令紫色放冷研為
細末每服二錢臨卧時身體都入鋪卧内用虀汁七
分温湯三分煖令稍熱調前藥末服之嚥下便仰卧
低枕想藥入於肺中須臾得睡其嗽立止
治久咳嗽上氣心胷煩熱唾膿血
紫蘇子(微炒)鹿角膠(搗碎炒)杏仁(湯泡去皮尖雙仁炒微黃以上各三兩)
生薑汁(一合)白蜜(一中盞)生地黃汁(一合)
右前三味都搗令熟入薑汁地黃汁蜜相和以慢火
熬成膏於不津器中密封之每服半匙許用温粥飲
調下日三四服
蘇子煎治上氣咳嗽
紫蘇子生薑汁生地黃汁白蜜杏仁(各一升)
右搗蘇子以地黃汁薑汁澆之以絹絞取汁更搗以
汁澆之絞令味盡去滓熬令杏仁微黃黑如脂又以
汁澆之絹絞往來六七度令味盡去滓内蜜合和置
銅器中於湯上煎之令如飴每服方寸匕日三夜一
一方無地黃汁
救急療上氣欬肺氣胸痛病源欬嗽上氣者肺氣有餘
也肺感於寒則成咳嗽肺主氣氣有餘則喘咳上氣此
為邪摶於氣氣壅滯不得宣通是為有餘故咳嗽而
上氣也其狀喘咳上氣及多涕唾面目浮腫則氣逆
也
杏仁(三大升去皮尖及雙仁者研如泥)白蜜(一大升)牛酥(二大升)
右將杏仁於磁盆中用水研取汁五升淨磨銅鐺勿
令脂膩先傾三升汁於鐺中刻木記其深淺又傾汁
二升以緩火煎减至於所記處即内蜜酥等煎還至
木記處藥乃成貯於不津磁器中每日三度以煖酒
服一大匙不能飲酒和粥服亦得服至一七日唾色
變白二七日唾稀三七日咳斷此方非獨治咳兼補
虚損去風冷悦肌膚白如瓠婦人服之尤佳
百合湯治肺氣壅滯咳嗽喘悶膈脘不利氣否多渴
腰漆浮腫小便淋澀
百合赤茯苓陳皮(湯浸去白)紫蘇莖葉人參
大腹皮猪苓(去黑皮)桑根白皮枳殼(麩炒)麥門冬
(去心)甘草(炙各一兩)馬兜鈴(七枚和皮)
右麤搗篩每服四錢水一盞半入生薑一棗六同煎
至八分去滓不拘時温服
葶藶散治咳𠻳面目浮腫不得安臥涕唾稠粘
甜葶藶(隔紙炒)郁李仁(湯去皮炒)桑白皮(各一兩)紫苑(去苗土)
旋覆花㯽榔木通(各半兩)大腹皮(七錢半)
右為散每服三錢水一中盞生薑半分煎至六分去
滓不拘時温服
天門冬丸治肺藏壅熱咳𠻳痰唾稠粘
天門冬(去心一兩半焙)百合前胡貝母(煨)半夏(湯洗去滑)
桔梗桑白皮防己紫苑赤茯苓生乾
地黃杏仁(湯浸去皮尖雙仁麩炒黃研如膏已上各七錢半)
右為細末煉蜜和搗二三百杵丸如桐子大每服二
十丸拘時生薑湯送下日三服
前胡散治咳𠻳涕唾稠粘心胸不利時有煩熱
前胡桑白皮貝母(煨各一兩)麥門冬(一兩半去心)甘草
(一兩炙)杏仁(半兩湯浸去皮尖雙仁炒)
右為散每服四錢以水一中盞入薑半分煎至六分
去滓温服無時
久嗽(丹溪)肺受風寒久嗽非此不能除南星欵冬花鵝
管石佛耳草雄黃為末拌艾以薑一厚片留舌上次
用艾上燒之須令烟入喉中一方無佛耳草有鬱金
又方鵝管石雄黃各一分半另為末欵冬花佛耳草
各一分半另為末却用紙一幅方方闊四五寸以鷄
子清塗中央四旁各懸一寸許不塗然後以鵝管石
雄黃末摻於鷄子清上又以欵冬花佛耳草末摻其
上覆之又用箭筋從不塗紙旁捲起為一紙筒用糊
粘牢其旁抽箭筯出焙乾用時將一紙筒含在口一
頭火燒以口吸烟令嚥之嚥至燒筒盡為度却喫茶
二三口壓之療久嗽薰法每旦取欵冬花好鷄子
少許蜜拌花使潤納一升鐵鐺中又用一瓦碗鑚一
孔孔内安小竹筒或筆管亦得其筒稍長置碗鐺相
合及插筒處皆麵糊塗之勿令泄氣鐺下著炭火少
時欵冬花烟自竹管出以口含筒吸取嚥之如胸中
稍悶須舉頭即將指按住竹筒勿令漏烟出氣及烟
盡止凡如是五日一為之至六日則飽食羊肉餛飩
一頓永瘥(一法不用鐺碗用有嘴瓦瓶燒藥盖住瓶口却以口於瓶嘴吸烟嚥之尤捷)
枳殼湯(潔古)治久嗽胸膈不利者多上焦發熱
枳殼(炒三兩)桔梗(二兩)黃芩(一兩半)
右為細末每早取二兩半水三盞煎至一盞日作三
服午時中時卧時各一服三日七兩半服盡又服半
夏湯用半夏薑制切片每三錢半水盞半薑五片煎
至一盞食後日二三服二三日服了再服枳殼丸盡
其痰為度論曰先消胸中痰氣後去膈上痰再與
枳术丸謂首尾合治盡消其氣令痰不復作也
欵氣丸(潔古)治久嗽痰喘肺氣浮腫
青皮陳皮㯽榔木香杏仁茯苓郁
李仁(去皮)川當歸廣茂馬兜鈴(炮)葶藶(各三錢)人
參防己(各四錢)牽牛(頭末二兩半)
右為細末薑汁麵糊丸如梧桐子大每服二十丸加
至七十丸食後薑湯送下
馬兜鈴丸(潔古)治多年喘嗽不止大有神功
馬兜鈴(去土)半夏(湯洗七次焙乾)杏仁(去皮尖麩炒各一兩)巴豆(二十一粒)
(去皮油研)
已上除巴豆杏仁另研外餘為細末用皂角膏子為
丸如梧子大雄黃為衣每十丸臨卧煎烏梅湯下以
利為度
貝母湯(本事)治諸嗽久不瘥
貝母(一兩去心薑製)黃芩(半兩)乾薑(生)五味子陳皮(各一兩)
桑白皮(半兩)半夏柴胡桂心(各一兩)木香甘草
(各二錢半)
右為麤末每服五錢水一盞半加杏仁七粒去皮尖
生薑七片煎去滓熱服有蔣氏之妻積年嗽制此方
授之一服瘥以治諸般嗽悉愈(右方有寒有熱有收有散諸嗽通用也)
人參散治諸咳嗽喘急語言不出年久者多服見效
人參知母貝母馬兜鈴(去皮用肉)麻黃(去節)杏仁
(生用)半夏(已上各一錢半)天仙藤(一錢)
右作一服水二鍾烏梅一枚蜜一匙煎至一鍾臨睡服
人參清肺湯(和劑)治肺胃虚寒欬嗽喘急坐卧不安並
治久年勞嗽吐血腥臭
地骨皮人參(去蘆)阿膠(麩炒)杏仁(去皮尖麩炒)桑白皮(去麄)
(皮)知母烏梅(去核)炙甘草鸎粟殼(去蒂盖蜜炙各等分)
右㕮咀每服三錢水一盞半烏梅棗子各一枚煎一
盞臨卧温服
參粟湯(和劑)
人參欵冬花鸎粟殼(醋炙各等分)
每服四錢水一鍾阿膠一錢烏梅一個煎七分臨卧
温服
丹溪久嗽丸子
海蛤粉(研細)膽星(臣)杏仁(臣)訶子(佐)青黛(佐)皂角(使)
右為末薑汁丸如桐子大薑湯下
久嗽乃積痰久留肺脘粘滯如膠氣不能升降或挾濕
與酒而作
香附子(童便浸)殭蠶(炒)海蛤粉瓜蔞仁蜂房
杏仁薑汁竹瀝神麯(各等分)
右為末蜜調噙化
謝老人形實夏月無汗成久嗽痰
半夏(薑製)紫蘇葉(各一兩)
右二味入莎末蜆殼末神麯末以瓜蔞瓤桃仁半兩
和丸先服三拗湯三貼方服此丸子
男子五十歲舊年因暑月入冷水作勞患瘧後得痰嗽
次年夏末得弦脉而左手虚叩之必汗少而有痰身
時時發熱痰如稠黃膠與下頂方藥仍灸大顀風門
肺俞三處
半夏(一兩)白术(七錢)茯苓(六錢)黃芩陳皮桔梗枳
殼石膏(煅各半兩)殭蠶(炒二錢半)五味子(一錢半)
右用神麯糊丸薑湯下三十丸先與三拗湯加黃芩
白术二貼夜與小胃丹十丸以攪其痰
腎氣八味丸(見虚損)生料鹿葺丸(見溲血)
大兔絲子丸(和劑)治腎氣虚損五勞七傷脚膝酸疼面
色黧黑目眩耳鳴心忡氣短時有盜汗小便滑數
兔絲子(净洗酒浸)澤瀉鹿茸(去毛酥炙)石龍芮(去土)肉桂(去麄)
(皮)附子(炮去皮各一兩)石斛(去根)熟乾地黃白茯苓(去皮)牛
膝(酒浸一宿焙乾)續斷山茱萸(去核)肉蓯蓉(酒浸切焙)防風(去蘆)
杜仲(去麄皮炒去絲)補骨脂(去毛酒炒)蓽澄茄沉香巴戟
(去心)茴香(炒各三兩)五味子桑螵蛸(酒浸炒)覆盆子(去枝葉萼)
芎藭(各半兩)
右為細末酒煑麵糊丸如桐子大每服二十丸空心
温酒鹽湯任下
時行三蘇飲(見發熱)
乾咳嗽丹溪云乾咳嗽極難治此係火鬱之證乃痰鬱
其火邪在中用苦桔梗以開之下用補隂降火之劑
不已即成勞倒倉法好此得志者有之宜用補隂方
四物湯加竹瀝炒檗之類
海藏云甘桔湯此仲景少隂咽痛藥也孫真人治肺癰
吐膿血用生甘草加减二十餘條(甘桔湯方用桔梗三兩甘草一兩白)
(术煎服)
欬逆氣者加陳皮欬嗽者加貝母知母欬發渴
者加五味子吐膿血者加紫苑肺痰者加阿膠
面目腫者加茯苓嘔者加生薑半夏少氣者
加人參麥門冬膚痛者加黃茋目赤者加梔子
黃連咽痛者加鼠粘子竹茹聲不出者加半夏
桂枝疫毒頭腫者加鼠粘子大黃芒硝胸痛膈
不利者加枳殼心胸痞者加枳實不得眠者加
梔子發狂者加防風荆芥酒毒者加葛根陳皮
一中年婦人乾咳寸脉滑動似荳狀餘皆散大不浮左
大於右每五更心躁熱有汗但怒氣則甚與桔梗不
開諸藥不效遂以石膏香附為君芩連青黛門冬瓜
蔞陳皮炒檗歸桔為臣五味子砂仁川芎紫苑佐之
凡二十餘貼而安
喉中有聲射干麻黃湯(仲景)
射干細辛紫苑欵冬花(各三兩)麻黃生薑
(各四兩)五味子半夏(各半升)大棗(七枚)
水一斗二升先煑麻黃兩沸去上沫納諸藥煑取三
升分温三服
白前湯(千金)治欬逆上氣身體浮腫短氣腫滿日夕倚
壁不得卧喉中水雞聲
白前紫苑半夏大戟(各三兩)
水一斗浸一宿明旦煑取三升分三服
清金湯治丈夫婦人遠年近日咳嗽上氣喘急喉中
涎聲胸滿氣逆坐卧不寧飲食不下
陳皮(去白)薏苡仁五味子阿膠(炒)茯苓(去皮)紫蘇
桑白皮杏仁(去皮尖炒)貝母(去心)欵冬花半夏麯
百合(各一錢)粟殼(蜜炒)人參甘草(炙各半錢)
右作一服水二鍾生薑三片棗二枚烏梅一枚煎一
鍾食後服
失音杏仁煎治欬嗽失音不出
杏仁(去皮尖三兩研)生薑汁白蜜餳糖(各一兩半)桑皮
貝母(去心)木通(各一兩二錢半)紫苑(去土)五味子(各一兩)
右剉碎用水三升熬至半升去滓入前杏仁等四味
再熬成膏每服一匕含化一方加欵冬花知母各一兩
通聲煎治咳嗽氣促胸中滿悶語聲不出
杏仁(一升去皮尖雙仁炒另研如泥)木通五味子人參桂
心(去麄皮)細辛欵冬花菖蒲竹茹酥(以上各三)
(兩)白蜜生薑汁(各一升)棗肉(二升)
右前八味剉如麻豆大以水五升微火煎五七沸去
滓内酥蜜薑汁并棗肉再煎令稀稠得所每服一匙
用温酒一小盞化下一方無酒含嚥之
熱痰小陷胸湯(仲景)
黃連(一兩)半夏(半升洗)括蔞實(大者一枚)
右以水六升先煑括蔞取三升去滓内諸藥煑取二
升去滓分温三服
青礞石丸去痰或痞痛經絡中有痰
青礞石(焇煅五錢)半夏(二兩)風化硝(二錢)白术(一兩)陳皮茯
苓(各七錢半)黃芩(半兩)
右炒神麯薑汁糊丸
又方礞石丸
礞石(半兩煅)半夏(七錢半)南星茯苓(各五錢)風化硝(二錢)
右為末神麯糊丸
痰嗽化痰方
白芥子(去殼)滑石(各半兩)貝母南星(各一兩)風化硝(二錢)
(半)黃芩(酒洗一兩半)
右為末湯浸蒸餅丸(丹溪云脇下痰非芥子不能除)
人參半夏丸(寳鑑)化痰墜涎止嗽定喘療風痰食痰一
切痰涎嘔吐痰厥頭痛或風氣偏正頭痛或風壅頭
目昏或耳鳴鼻塞咽乾胸膈不利
人參茯苓(去皮)南星薄荷(各半兩)寒水石白礬
(生用)半夏薑屑(各一兩)蛤粉(二兩)藿香(二錢半)
右為末水麵糊為丸如桐子大每服三十丸薑湯下
食後日三服白湯亦得一方加黃連(半兩)黃檗(二兩)尤效
又治酒病調和臟腑殊妙
人參清鎮丸治熱止嗽消痰定喘
人參柴胡(各一兩)黃芩半夏甘草(炙各七錢)麥門
冬青黛(各三錢)陳皮(二錢)五味子(十三粒)
右為末麵糊丸如桐子大每服三十丸温白湯送下
食後
玉液丸治風壅化痰涎利咽膈清頭目止咳嗽除煩
熱
寒水石(煅令赤出火毒水飛過三十兩)半夏(湯洗焙為細末)白礬(枯研細各十兩)
右研和勻麵糊丸如桐子大每服三十丸食後用淡
生薑湯下
寒痰半夏温肺湯(板粹)治心腹中脘痰水冷氣心下汪
洋嘈雜常多涎唾口中清水自出脇肋急脹痛不欲
食此胃氣虚冷所致其脉沉弦細遲
旋覆花人參細辛桂心甘草陳皮
桔梗芍藥半夏(製各半兩)赤茯苓(七錢半)
右㕮咀每服四錢生薑三片水煎食後服
温中化痰丸治停痰留飲胸膈滿悶頭眩目暈咳嗽
涎唾或飲酒過多嘔穢惡心
良薑(炒)青皮(去白)乾薑(炒)陳皮(去白各五錢)
右為細末醋煑麵糊為丸如桐子大每服五十丸食
後用米飲送下
風痰袪痰丸治風痰喘嗽
人參(去蘆)陳皮(去白)青皮(去白)茯苓(去皮)白术(煨)木香天
麻(各一兩)槐角子半夏(湯泡七次各七錢半)猪牙皂角(去皮弦子)
(酥炙五錢)
右為細末薑汁煑麵糊為丸如梧子大每服五七十
丸食後温酒送下生薑湯亦可
氣痰星香丸治諸氣嗽生痰
南星半夏(各三兩用白礬一兩入水同二味浸一宿)陳皮(五兩米泔浸一周時)
(去白取净三兩)香附子(三兩皂角水浸一周時晒乾)
右四味俱不見火碾為細末薑汁煑麵糊和丸如梧
子大每服五十丸食後淡生薑湯送下
濕痰白术湯治五臟受濕咳嗽痰多上氣喘急身體
重痛脉濡細
白术(三錢)白茯苓(去皮)半夏(湯泡七次)橘紅(各二錢)五味子
甘草(炙各一錢)
右作一服用水二鍾生薑五片煎至一鍾不拘時服
麻黃湯治肺臟發欬欬而喘急有聲甚則唾血
麻黃(三錢)桂枝(二錢)甘草(一錢)杏仁(二十粘)
右水煎服
桔梗湯治心臟發咳咳而喉中如梗狀甚則咽腫喉痺
苦桔梗(三錢)甘草(六錢)
右水煎服
小柴胡湯(見往來寒熱)
升麻湯治肺臟發欬欬而右脇下痛痛引肩背甚則
不可以動
升麻白芍藥甘草(各二錢)葛根(三錢)
右水煎服
麻黃附子細辛湯治腎臟發欬欬則腰背相引而痛
甚則欬涎又治寒邪犯齒致腦齒痛宜急用之緩則
不救
麻黃細辛(各二錢)附子(一錢)
右水煎服
烏梅丸治胃腑發欬欬而嘔嘔甚則長蟲出
烏梅(三十枚)細辛附子桂枝人參黃檗(各六)
(錢)乾薑(一兩)黃連(一兩五錢)當歸蜀椒(各四兩)
右為末先用酒浸烏梅一枚去核蒸之與米飯搗如
泥為丸桐子大每服三十丸白湯下
黃芩半夏生薑湯治膽腑發欬嘔苦水如膽汁
黃芩(炒)生薑(各三錢)甘草(炙)半夏(各二錢)
右薑水煎服
赤石脂禹餘糧湯治大腸腑發欬欬而遺矢
赤石脂禹餘糧(各二兩並打碎)
右水煎服
芍藥甘草湯治小腸腑發咳咳而失氣
芍藥甘草(炙各四錢)
右水煎服
茯苓甘草湯治膀胱腑發欬欬而遺溺
茯苓(二錢)桂枝(二錢五分)生薑(五大片)炙甘草(一錢)
右水煎服
錢氏異功散治久咳不已或腹痛少食面腫氣逆又
治脾胃虚弱飲食少思等證
人參茯苓白术甘草陳皮(各等分)
右每服三五錢薑棗水煎服
肺痿人參養肺湯治肺痿咳嗽有痿午後熱并聲嘶者
人參(去蘆)阿膠(蛤粉炒)貝母杏仁(炒)桔梗茯苓
桑皮枳實甘草(已上各一錢)柴胡(二錢)五味子(半錢)
右水二鍾生薑三片棗一枚煎至一鍾食遠服
肺脹越婢加半夏湯(見喘)
喘
三拗湯華盖散(俱見咳嗽)滲濕湯(見傷濕)白虎湯(見發熱)
越婢加半夏湯(金匱)
麻黃(六兩)石膏(半斤)生薑(三兩)甘草(一兩)半夏(半斤)大棗(十五枚)
右六味以水六升先煑麻黃去上沫内諸藥煑取三
升分温三服
小青龍加石膏湯(金匱)
麻黃芍藥桂枝細辛甘草乾薑(各三錢)
五味子半夏(各半升)石膏(二兩)
右九味以水一斗先煑麻黃去上沫内諸藥煑取三
升強人服一升羸者减之日三服小兒服四合
麻黃定喘湯(東垣)治小兒寒鬱而喘喉鳴腹内鳴堅滿
鼻流清涕脉沉急而數
麻黃草豆蔲(各一錢)益智仁(一分半)厚朴吳茱萸
(各二分)甘草柴胡稍黃芩(生各一分)當歸尾蘇木
升麻神麯(各半分)紅花(少許)全蝎(一枚)
右分二服水一大盞煎七分稍熱服食遠忌風寒微
汗效
麻黃蒼术湯(東垣)治秋暮冬天每夜連聲嗽不絶大喘
至天明日高方緩口苦兩脇下痛心下痞悶卧而多
驚筋攣肢節痛痰唾涎沫日晩神昏呵欠不進飲食
柴胡根羌活根蒼术(各五分)麻黃(八分)防風根
甘草根(生)歸梢(各四分)黃芩熟甘草(各三分)五味子
(九個)黃茋(一錢半)
右分二貼水煎稍熱服臨卧
四磨湯四七湯(俱見氣)
平氣散(寳鑑)
白牽牛(二兩半生半炒取頭末一半)青皮(去白)鷄心㯽(各三錢)陳皮
(去白半兩)大黃(七錢)
右為細末每服三錢生薑湯一盞調下無時内經曰
肺若氣上逆急食苦以瀉之故白牽牛苦寒瀉氣分
濕熱上攻喘滿故以為君陳皮苦温體輕浮理肺氣
青皮苦辛平散肺中滯氣故以為臣㯽榔辛温性沉
重下痰降氣大黃苦寒蕩滌滿實故以為使也
加减瀉白散
桑白皮(一兩)地骨皮知母陳皮(去白)桔梗(各五錢)青
皮(去白)黃芩炙甘草(各三錢)
右㕮咀每服五錢水二盞煎至一盞食後温服
木防己湯(金匱)
木防己(三兩)石膏(鷄子大一塊)桂枝(二兩)人參(四兩)
右四味以水六升煑取二升分温再服
木防己加茯苓芒硝湯
木防己桂枝(各二兩)人參茯苓(各四兩)芒硝(三兩)
右五味以水六升煑取二升去滓内芒硝再微煎分
温再服微利則瘉
葶藶大棗瀉肺湯(三因)治肺癰胸膈脹滿上氣喘急身
面目俱浮腫鼻塞聲重不知香臭
葶藶(不拘多少炒令黃)
右件細研丸如彈子大水三&KR0678;棗十枚煎一盞去棗
入藥煎七分食後服法令先投小青龍湯三服乃
進此藥即濟生葶藶散湯使不同(濟生方炒甜葶藶桔梗瓜蔞子薏苡)
(仁升麻桑皮葛根各一兩炙甘草半兩)
千緡湯(婦人大全)治喘急有風痰者
半夏(七個炮製四片破之)皂角(去皮弦)甘草(炙各一錢)生薑(如指大)
右用水一碗煑去半頓服一方不用甘草但用半夏
末一兩皂角半兩生薑七片同入紗袋中水三升煎
至一盞五分以手揉洗取清汁分作三服併服二服
效
半夏丸(保命)治因傷風而痰作喘逆兀兀欲吐惡心欲倒
半夏(一兩)㯽榔雄黃(各三錢)
右為細末薑汁浸蒸餅為丸桐子大每服三五十丸
薑湯下小兒丸如米大
人參半夏丸(見嗽)沉香滚痰丸(見痰飲)
槐角利膈丸(寳鑑)治風勝痰實胸滿及喘滿咳嗽
皂角(一兩酥炙去皮弦子)半夏槐角(炒各半兩)牽牛(一兩半)
右同為細末生薑汁麵糊丸如桐子大每服三十丸
食後生薑湯下
定喘餅子(寳鑑)
芫花(醋浸一宿炒)桑白皮(炒)吳茱萸(炒)馬兜鈴陳皮
(去白各一兩)寒食麵(三兩)白牽牛(三兩半生半炒取頭末二兩)
右為末和勻滴水丸如櫻桃大捏餅子取熱灰半碗
在鍋内同炒餅子熱每夜服一餅嚼爛煎馬兜鈴湯
下如患人心頭不快加上一餅或兩餅至微明利下
神效婦人有胎者不可服
木香金鈴散(保命)治暴熱心肺上喘不已
大黃(五錢)金鈴子(去核)木香(各三錢)朴硝(二錢)輕粉(少許)
右為末柳白皮煎湯調下食後三四錢以利為度
麥門冬湯(金匱)
麥門冬(七升)半夏(一升)人參(四兩)甘草(二兩)粳米(三合)大棗(十二枚)
右六味以水一斗二升煑取六升温服一升日三夜
一服
天門冬丸(保命)治婦人喘嗽手足煩熱骨蒸寢汗口乾
引飲面目浮腫
天門冬(十兩去心)麥門冬(八兩去心)生地黃(三斤取汁為膏)
右前二味為細末膏子為丸如桐子大每服五十丸
逍遥散下逍遥散須去甘草加人參或與王氏博濟
方人參荆芥散亦得如面腫不已經曰面腫因風故
宜汗麻黃桂枝可發其汗後與柴胡飲子去大黃欬
論曰治臟者治其腧治腑者治其合浮腫者治其經
治腧者治其土也治合者亦治其土也如兵圍魏救
趙之法也
人參平肺散(東垣)治肺受熱而喘
桑白皮(炒二錢)知母(一錢半)甘草(炙)茯苓人參地
骨皮天門冬(去心各一錢)青皮陳皮(各六分)五味子
(三十粒搥碎)
水二鍾生薑五片煎一鍾食遠温服如熱甚加黃芩
薄荷葉各一錢
參蘇温肺湯(東垣)治肺受寒而喘
人參肉桂甘草木香五味子陳皮
製半夏白术桑白皮紫蘇莖葉(各二兩)白茯
苓(一兩)
右㕮咀每服五錢水一盞半生薑三片煎至七分去
滓食後温服如冬寒每服不去節麻黃半分先煎去
沫下諸藥
調中益氣湯(見勞倦)分氣紫蘇飲(見氣)指迷七氣湯即大七
氣湯去三稜加半夏(見積聚)
安腎丸(和劑)治腎經久積隂寒膀胱虚冷下元衰憊耳
重唇焦腰腿腫疼臍腹撮痛兩脇刺脹小腹堅下部
濕痒夜夢遺精恍惚多驚皮膚乾燥面無光澤口淡
無味不思飲食大便澀泄小便滑數精神不爽事多
健忘常服補元陽益腎氣
肉桂(去麄皮不見火)川烏頭(炮去皮臍各十六兩)桃仁(麩炒)白蒺蔾(炒去)
(刺)巴戟(去心)山藥茯苓(去皮)肉蓯蓉(酒浸炙)石斛(去横炙)
萆薢白术破故紙(各四十八兩)
右為末煉蜜為丸如梧子大每服三十丸温酒或鹽
湯送下空心食前小腸氣茴香酒下
小安腎丸(附)治腎氣虚乏下元冷憊夜多旋溺肢體
倦怠漸覺羸瘦腰膝沉重嗜卧少力精神昏憒耳作
蟬鳴面無顔色泄瀉腸鳴眼目昏暗牙齒蛀痛
香附子川烏川練子(以上各一升用鹽四兩水四升同煑候乾切焙)
蘹香(十二兩)熟地黃(八兩)川椒(去目及閉口者微炒出汗四兩)
右六味為細末酒糊為丸如桐子大每服二十丸至
三十丸空心臨卧鹽湯鹽酒任下
八味丸(見虚勞)養正丹(見氣)息賁丸(見積聚)
加减瀉白散(發明)治隂氣在下陽氣在上咳嗽嘔吐喘促
桑白皮(一兩)茯苓(三錢)地骨皮(七錢)甘草陳皮青皮
(去白)五味子人參(去蘆各半兩)
右㕮咀每服四錢水一盞半八粳米數十粒同煎温
服食後
定喘竒方治稠壅盛體肥實而喘者
廣橘紅(二兩用明礬五錢同炒香去礬不用)半夏(一兩半)杏仁(麩炒)瓜蔞
仁(去油各一兩)炙甘草(七錢)黃芩(酒拌晒乾五錢)皂角(去皮弦子燒存性三)
(錢)
右為末&KR1339;餅用淡薑湯打糊為丸菉豆大每食後白
湯下一錢日二次服三五日大便下稠痰而愈(虚弱人每)
(服七分)
人參定喘湯治肺氣上逆喘喉中有聲坐卧不安胸
膈緊痛及治肺感寒邪咳嗽聲重
人參(去蘆)麻黃(去節)阿膠(蛤粉炒)半夏麯五味子鸎
粟殼(去蒂蜜炙)甘草(各一錢)桑白皮(二錢)
右作一服用水二鍾薑三片煎至一鍾食後服
團參散治肺氣不利咳嗽上喘
紫團參紫苑茸(各三錢)欵冬花(二錢)
右作一服水二鍾烏梅一枚煎一鍾食遠服
杏參散治墜墮驚恐或度水跌仆疲極喘急
杏仁(炒去皮尖)人參(去蘆)橘紅大腹皮㯽榔白术
訶子(麵裹煨去核)半夏(湯泡)桂心(不見火)紫苑(洗)桑白皮
甘草(炙各一錢)
右作一服水二鍾薑三片紫蘇七葉煎一鍾去滓服
無時
紫蘇子湯治憂思過度邪傷脾肺心腹膨脹喘促煩
悶腸鳴氣走漉漉有聲大小便不利脉虚緊而濇(見脹)
(滿)
五味子湯治喘促脉伏而數者
五味子(二錢)人參(去蘆)麥門冬(去心)杏仁(去皮尖)橘皮(去白各二錢半)
右作一服用水二鍾生薑三片紅棗三枚煎至一鍾
去滓不拘時服
九寳湯治經年喘嗽通用
麻黃(去節)陳皮桂枝紫蘇桑皮(炒)杏仁(去皮尖炒)
大腹皮薄荷甘草(炙各一錢六分)
右作二貼每貼用水二盞生薑五片烏梅一枚食遠
煎服
加味控涎丸治風熱上攻壅盛中脘停痰留飲喘急四
肢浮腫脚氣入腹及腹中諸氣結聚服之得利即效
大戟芫花(醋炒)甘遂苦葶藶(炒各三錢)巴豆(去油一錢)牽
牛頭末(炒一兩)
右為細末滴水和丸如粟米大每服三丸茶清下湯
亦可
皺肺丸治喘
欵冬花知母秦芄百部(去心)紫苑茸貝母
阿膠糯米(炒各一兩)杏仁(去皮尖别研四兩)
右為末將羊肺一具先以水灌洗看容得水多少即
以許水更添些煑杏仁令沸濾過灌入肺中繫定以
糯米泔煑熟研細成膏搜和前藥末杵數千下丸如
梧子大每服五十丸食前用桑白皮煎湯下
百花膏治喘嗽不已痰中有血
百合(蒸焙)欵冬花(各等分)
右為細末煉蜜丸如龍眼大每服一丸食後細嚼生
薑湯送下噙化尤佳
喘不得卧三因神袐湯(發明)
紫蘇葉陳皮(去白)生薑桑白皮(炒)人參(各五錢)白
茯苓(去皮)木香(各三錢)
右㕮咀以水一升煎至一升去滓大温分三服
小青龍湯(見咳嗽)
桂苓五味甘草湯(金匱)
桂枝(去皮)茯苓(各四兩)甘草(炙三兩)五味子(半升)
右四味以水八升煑取三升分三温服
真應散(三因)治遠年喘急不能眠百藥不效者
白石英(四兩通明者以生絹袋盛用雄猪肚一具以藥入内縫定煑熟取藥出再換猪肚一)
(具如前法煑三次煑了取藥出晒乾研)
右為末以官局欵冬花散二錢入藥末二錢再加桑
白皮二寸生薑三片棗子一枚水一盞半煎至七分
通口服猪肚亦可食只不得用醬醋鹽椒薑等調和
(欵冬花散方用欵冬花一錢貝母知母桑葉杏仁半夏阿膠甘草各二錢麻黃去節四錢為麄末是也)
哮紫金丹(本事)治多年肺氣喘急哮嗽夕不得卧
砒(水飛半錢)淡豆豉(好者二錢用水略潤少時以紙挹乾研膏)
右用豉膏子和砒同杵極勻如麻子大每服五丸至
十丸量大小與之並用臘茶清極冷吞下臨卧以知
為度
簡易黃丸子消痰定喘及齁䶎
雄黃(研)雌黃(研各一錢)山梔仁(七枚)菉豆(四十九粒)明砒(一字研細)
(並生用)
右為末稀糊丸菉豆大每服一二丸薄荷茶清冷下
臨卧服
清金散治食積痰壅哮喘咳嗽遇厚味發者用之
蘿蔔子(淘净蒸熟晒乾為末一兩)猪牙皂角(燒存性三錢)
右以生薑汁浸蒸餅丸如小菉豆大每服三五十丸
嚥下刧喘以薑汁煉蜜丸如梧子大每服七八十
丸噙下止之
治遠年近日哮喘痰嗽
蟬腿(去足)輕粉(另研)馬兜鈴(各一兩)五靈脂(生)雄黃(生)杏
仁(去皮尖)砒(生各五錢)淡豆豉(四十九粒)
右為末用生薑葶藶自然汁合輕粉諸藥為丸小弹
子大每服一丸細嚼臨卧薑湯下
治齁嗽方
蘇子(二錢)麻黃(去節)欵冬花桑葉(蜜炙)半夏(各三錢)杏仁
(去皮尖)甘草(各一錢半)白果(二十一枚去殼衣炒黃色)
水三鍾不用薑煎二鍾徐徐頻服
又方治同前
用糯米泔水磨茶子滴入鼻中今吸入口内服之口
中横咬竹管一根片時間則涎自口鼻中流出如綿
當日立愈二次絶根
治水哮
芫花(為末)大水上浮浡(濾過)大米粉
右三味搜為粿清水煑熟恣意食之
又方青皮(一枚)半開者入巴豆(一粒)鐵線縛定燒存性為
末薑汁并酒各一呷同調服過口便定
定喘湯
白果(二十一枚去殼切碎炒黃色)麻黃欵冬花桑皮(蜜炒)法
製半夏(如無以甘草湯泡七次去皮用各三錢)蘇子(二錢)杏仁黃芩
(炒各一錢半)甘草(一錢)
水三鍾煎二鍾分二服不用薑徐徐服無時
壓掌散治男婦哮喘痰嗽
麻黃(去節二錢半)炙甘草(二錢)白果(五個打碎)
右水煎臨卧服
産後喘芎歸湯
川芎(三錢)當歸(酒拌五錢)
右水煎服
奪命丹(見脹滿)
二味參蘇飲治産後瘀血入肺咳嗽喘急
人參(一兩)蘇木(二兩)
右作一劑水煎服若既愈即當用六君子湯以補
脾胃若口鼻黑氣起急用此藥加附子五錢亦有得
生者
血竭散治産後敗血衝心胷滿上喘
真血竭(如無紫礦代)沒藥(等分)
右研細頻篩再研取盡為度每服二錢用童便合好
酒大半盞煎一沸温服方産下一服上床良久再服
其惡血自循經下行更不衝上免生百病
旋覆花湯(三因)治産後傷風寒咳喘嗽痰涎壅盛坐卧
不寧
旋覆花赤芍藥荆芥穗半夏麯五味子
麻黃茯苓杏仁甘草前胡(各等分)
每服四錢水一盞半薑五片棗一枚煎七分食前温服
小調經散産後四肢浮腫者敗血循經流入四肢滛
留日深腐爛如水故令四肢腫面黃服此血行腫消
則愈
沒藥琥珀桂心芍藥當歸(各一錢)細辛
麝香(各五分)
右為細末每服半錢薑汁酒各少許調停服
見睍丸治傷鹹冷飲食而喘者
薑黃三稜蓽澄茄陳皮良薑人參
蓬术(各等分)
右為細末用蘿蔔浸煑爛研細將汁麵糊丸如桐子
大蘿蔔子湯下
短氣
桂苓术甘湯(仲景)
茯苓(四兩)桂枝白术(各三兩)甘草(二兩)
右四味以水六升煑取三升分温三服
腎氣丸即八味丸(見虚勞)小青龍湯(見咳嗽)厚朴大黃湯(見痞)
澤瀉湯(見眩暈)葶藶大棗湯木防己湯(並見喘)茯苓杏仁
甘草湯橘枳薑湯括蔞薤白半夏湯(並見痞)
四柱飲(和劑)治元臟氣虚真陽耗散兩耳蟬鳴臍腹冷
痛大小便滑數
木香(濕紙裹煨)茯苓人參附子(炮去皮臍各等分)
每服二錢用水一盞生薑三片棗一枚鹽少許煎七
分空心食前温服
椒附丸(和劑)補虚壯氣温和五臟治下經不足内挾積
冷臍腹弦急痛引腰背四肢倦怠面色黧黑辰口乾
燥目暗耳鳴心忪短氣夜多異夢晝少精神時有盗
汗小便滑數遺瀝白濁脚膝緩弱舉動乏力心腹脹
滿不進飲食並宜服之
附子(炮去皮臍)川椒(去子炒出汗)㯽榔(各半兩)陳皮(去白)牽牛(微炒)
五味子石菖蒲乾薑(炮各一兩)
右八味剉碎以好米醋於磁器内用文武火煑令乾
焙為細末醋煑麵糊為丸如梧桐子大每服三十丸
鹽酒或鹽湯空心食前吞下婦人血海冷當歸酒下
泄瀉飯飲下冷痢薑湯下赤痢甘草湯下極暖下元
治腎氣虧乏及療腰疼
半夏湯治胸痺短氣
半夏(湯洗焙)柴胡(各半兩)前胡(去苗)赤茯苓(去皮)官桂(去麄皮)
人參(各七錢半)甘草(二錢半)
㕮咀每服五錢水二&KR0678;薑五片棗三枚擘開煎一&KR0678;
去滓不拘時温服
麥門冬飲子治吐血久不愈或肺氣虚而短氣不足
以息或腎虚發熱唾痰皮毛枯燥
五味子(十粒)麥門冬(去心)當歸身人參(各五分)黃茋(一錢)
生地黃(五錢)
右為麤末作一服水二盞煎至一盞去查稍熱服不
拘時(以三稜針於氣衝出血立愈)
證治準繩卷二十三
