證治凖繩卷二十六
明王肯堂撰
類方
諸痛門
痺
防風湯(見行痺)五積散(見中寒)
茯苓川芎湯
赤茯苓(一錢半)桑白皮防風蒼术(米泔浸一宿炒)麻黃
芍藥(煨)當歸(酒洗各一錢)官桂(五分)川芎(一錢二分)甘草(四分)
水二鍾棗二枚煎八分食前温服
升麻湯(河間)
升麻(三錢)茯神(去皮木)人参防風犀角(鎊)羚羊角
(鎊)羌活(各一錢)官桂(三分)
水二鍾煎八分入竹瀝半酒盞不拘時服
五苓散(見傷寒)
吳茱萸散
吳茱萸肉豆蔲(麫裹煨)乾薑(炮)甘草(炙)砂仁神
麯(炒各一錢)白术厚朴(薑汁製)陳皮(各二錢)
右為細末每服二錢空心米飲調下
腎著湯(見腰痛)
腎瀝湯
麥門冬(去心)五加皮犀角(各一錢半)杜仲(薑汁炒去絲)桔梗
赤芍藥(煨)木通(各一錢)桑螵蛸(一箇)
水二鍾入羊腎少許煎八分食前服
當歸湯
當歸(二錢酒洗)赤芍藥(煨一錢半)獨活防風赤茯苓
黃芩秦艽(各一錢)杏仁(八分去皮尖)甘草(六分)桂心(三分)
水二鍾薑三片煎八分不拘時温服
蠲痺湯治周痺及手足冷痺脚腿沈重或身體煩疼
背項拘急
當歸(酒洗)赤芍藥(煨)黃茋薑黃羌活(各一錢半)甘草(五分)
水二鍾薑三片棗二枚不拘時服
茯苓湯
半夏(湯炮七次)赤茯苓橘紅(各二錢)枳殼(麩炒)桔梗(去蘆)甘
草(炙各一錢)
水二鍾薑五片煎八分不拘時服
加味五痺湯治五臟痺症
人参茯苓當歸(酒洗)白芍藥(煨)川芎(各一錢肝心腎痺倍之)
五味子(十五粒)白术(一錢脾痺倍之)細辛(七分)甘草(五分)
水二鍾薑一片煎八分食遠服肝痺加酸棗仁柴
胡心痺加遠志茯苓麥門冬犀角脾痺加厚朴
枳實砂仁神麯肺痺加半夏紫苑杏仁麻黃腎
痺加獨活官桂杜仲牛膝黃茋萆薢
石楠散(竒效下同)治熱痺肌肉熱極體上如鼠走唇口反
壊皮膚色變兼治諸風
石楠葉(醋炙)山芋萎蕤(剉)天雄(炮去皮臍)升麻(各一兩)黃
茋(剉)桃花(生用)菊花(未開者炒)甘草(各五錢)石膏(另研一兩)珍珠
(另研二錢半)山茱萸(去核一兩半)丹砂(二錢半另研仍與珍極細珠石膏末一處同研)
右為細末入别研藥更研令勻每用一錢漸加至二
錢空心用温酒調服
人参散治肝痺氣逆胸脇引痛眠卧多驚筋脈攣急
此藥鎮肝去邪
人参(二兩)杜仲(去粗皮炒)黃茋(蜜炙)酸棗仁(微炒)茯神(去木各一兩)
五味子細辛(去苗)熟地黃秦芄(去苗土)羌活(去蘆)丹
砂(細研)芎藭(各半兩)
右為細末入丹砂再研令勻每服一錢不拘時温酒
調下日三服
防風丸治熱痺
防風(去叉)羌活(去蘆)茯神(去木)五加皮枳殼(麩炒)牛膝(酒浸)
桂心(去粗皮)人参麥門冬(去心)玄参薏苡仁生
地黃(焙)芍藥丹参(各一兩)㯽榔(二兩)磁石(火煅醋淬四兩)大
黃(剉炒)松子仁木香(各半兩)
右為細末煉蜜為丸如梧桐子大每服三十丸漸加
至四十丸空心温酒下
巴戟天湯治冷痺脚膝疼痛行履艱難
巴戟天(去心三兩)附子(炮去皮臍)五加皮(各二兩)牛膝(酒浸焙)石
斛(去根)甘草(炙)萆薢(各一兩半)白茯苓(去皮)防風(去乂各一兩七錢半)
右剉如麻豆大每服五錢生薑三片水一盞半煎至
一盞去滓空心温服一方無生薑
補肝湯治肝痺兩脇下滿筋急不得太息疝瘕四逆
槍心腹痛目不明
烏頭(四枚炮去皮臍)附子(二枚炮去皮臍)山茱萸(去&KR1802;各七錢半)官桂(去粗)
(皮七錢半)薏苡仁甘草(炙)獨活(各半兩)白茯苓(去皮一兩二錢)
栢子仁(另研)防風(去乂)細辛(各二錢)
右剉如麻豆大入研藥拌勻每服五錢水一盞半大
棗二枚去核同煎至八分去滓不拘時温服
萆薢丸治肝痺緩筋脈去邪毒調榮衛
萆薢羌活(去蘆)天麻(酒浸一宿切焙各一兩)附子(炮去皮臍半兩)乳
香(另研)沒藥(另研各二錢半)
右為細末入乳香沒藥同研勻煉蜜丸彈子大每服
一丸空心温酒化下日再服
犀角散治心痺精神恍惚恐畏悶亂不得睡卧志氣
不定語言錯誤
犀角(屑)牛黃(另研)麝香(另研)羚羊角(屑)白蘚皮茯神
(去木)沙参(去蘆)天竺黃(另研)防風天麻獨活人參
升麻龍齒遠志(去心)甘草(炙各二錢五分)麥門冬(去心)丹
砂(另研各半兩)龍腦(另研一錢二分)
為細末入别研藥再研令極細每服二錢不拘時用
麥門冬湯調下
茯神湯治心痺神思昏塞四肢不利胸中煩悶時復
恐悸
茯神(去木)羌活(去蘆)麻黃(去根節)麥門冬(去心焙)龍齒(各一兩)
遠志(去心)犀角屑薏苡仁人参(去蘆)蔓荆子防
風(各七錢五分)赤芍藥甘草(炙各半兩)
右㕮咀每服三錢水一鍾生薑五片同煎七分去滓
不拘時温服
枳實散治心痺胸中氣堅急心微痛氣短促欬唾亦
痛不能飲食
枳實(麩炒)桂心細辛桔梗(各七錢五分)青皮(去白一兩)
右㕮咀每服三錢水一中盞薑一錢半煎至六分去
滓不拘時温服
黃茋丸治脾痺肌肉消瘦心腹脹滿水穀不化食即
欲嘔飲食無味四肢怠惰或時自利
黃茋(剉)石斛(去根)附子(炮去皮臍)肉蓯蓉(酒浸切焙)益智(去皮)白
术人参(各一兩)厚朴(去皮薑汁炙)桂心(各一兩半)五味子
當歸白豆蔲(去殼)枳實(麩炒)沈香(剉)良薑(各七錢五分)訶
梨勒(煨去核二兩)吳茱萸(湯炮)丁香(各半兩)
為細末煮棗肉和搗五百杵丸如梧子大每服三十
丸食前用温酒送下
温中法麴丸治脾痺發欬嘔汁
法麴(炒)枳實(麩炒)白茯苓吳茱萸(湯浸焙炒)桂心厚
朴(去皮薑汁炙)當歸(切焙)甘草(炙各三兩)麥蘖(微炒五合)細辛(去苗)乾
薑(炮)麥門冬(去心焙)附子(炮去皮臍)桔梗(炒)人参(已上各一兩)
右為細末煉蜜丸如桐子大每服七十丸食前熱水
下日三服
當歸湯治肺痺上氣閉塞胸中脇下支滿乍作乍止
不得飲食辱乾口燥手足冷痛
當歸(切焙)防風(去乂)黃茋(已上各二兩)杏仁(去皮尖炒五十粒)黃芩
(去腐)細辛(去苗)麻黃(去根節水煮二三沸掠去沫控乾)人参(已上各一兩)桂
心(三兩)柴胡(去苗八兩)半夏(湯泡去滑五兩)
右㕮咀每服四錢水一盞薑七片棗二枚煎七分去
滓不拘時温服日三夜二
五味子湯治肺痺上氣發欬
五味子(三兩)麻黃(去根節)細辛(去苗)紫苑(去苗土)黃芩(去腐)甘
草(炙各二兩)當歸(焙)人参桂心(各一兩)紫蘇子(炒八兩)半
夏(湯洗七次三兩)
右㕮咀每服四錢水一盞生薑五片煎至六分去滓
不拘時温服上氣病亦單煮紫蘇子及生紫蘇葉冬
月煮乾枝莖葉服
紫蘇子湯治肺痺胸心滿塞上氣不下
紫蘇子(炒八兩)半夏(湯洗五兩)陳皮(去白)桂心(各三兩)人参白
术甘草(炙各二兩)
右㕮咀每服四錢水一盞入生薑五片棗二枚煎至
七分去滓不拘時温服
舒筋丸治筋骨不能屈伸
海桐皮沒藥血竭木香(各二錢)肉桂牛膝
虎骨防風木瓜天麻(各二錢半)乳香(三錢)甜瓜仁
(半兩)沈香楮實子(各一錢半)自然銅當歸(各一錢)
右為細末煉蜜為丸如彈子大每服一丸細嚼用温
酒送下忌熱物未服藥先飲酒半盞後服藥
行痺
防風湯(河間)
防風當歸(酒洗)赤茯苓(去皮)杏仁(去皮尖炒各一錢)黃芩
秦芄葛根(各二錢)羌活(八分)桂枝甘草(各五分)
水二鍾薑三片煎七分入好酒半盞食遠服
薏苡仁散(本事)
薏苡仁(一兩)當歸小川芎乾薑茵芊甘草
官桂川烏防風人参羌活白木麻
黃獨活(各半兩)
為細末每服二錢空心臨卧酒調下日三服
和血散痛湯(東垣)
羌活身升麻麻黃(去節各一錢半)桃仁(十箇)柴胡(二錢)紅
花(一分)當歸身(一分)防風(一錢)甘草(炙二分)獨活(五分)猪苓(五分)
黃檗(一錢)防己(六分)知母(酒炒一錢)黃連(酒炒二分)
右分作四服每服水一大盞煎至一半去滓空心熱
服
如意通聖散(集驗下同)治走注風疼痛
當歸(去蘆)陳皮(去白)麻黃(去節)甘草(炙)川芎御米殼(去頂)
(膈)丁香(各等分)
右用慢火炒令黃色每服五錢水二盞煎至一盞去
滓温服如腰脚走注疼痛加虎骨沒藥乳香同煎如
心痛加乳香良薑同煎如赤眼加草龍膽黃連同煎
此藥治諸痛之仙藥也又可服一粒金丹
虎骨散治風毒走注疼痛不定少得睡卧
虎脛骨(醋炙)敗龜(醋炙各二錢)騏驎竭(另研)沒藥(另研)自然銅
(醋淬)赤芍藥當歸(去蘆)蒼耳子(炒)骨碎補(去毛)防風(各七)
(錢半去蘆)牛膝(酒浸)天麻㯽榔五加皮羌活(去蘆兩各一)
白附子(炮)桂心白芷(各半兩)
右為細末每服二錢温酒調下不拘時候
桂心散治風走注疼痛
桂心漏蘆威靈仙芎藭白芷當歸(去蘆)
木香白殭蠶(炒)地龍(炒去土各半兩)
右為細每服二錢温酒調下不拘時候
仙靈脾散治風走注往來不定
仙靈脾威靈仙芎藭蒼耳子(炒)桂心(各一兩)
右細末每服一錢温酒調不拘時服
治風走注疼痛
地龍(一兩去土炒)麝香(二錢半另研)
右為細末每服一錢以温酒調下不拘時
又方治男婦走注疼痛麻木困弱
水蛭(半兩糯米内炒熟)麝香(二錢半叧研)
右為細末每服一錢以温酒調下不拘時日進二服
沒藥散治遍身百節風虚勞冷麻痺困弱走注疼痛
日夜不止
沒藥(二兩另研)虎骨(四兩醋炙)
右為細末每服五錢温酒調下不拘時候日進二服
小烏犀丸治一切風走注肢節疼痛不可忍者
烏犀角屑乾蝎(炒)白殭蠶(炒)地龍(去土)硃砂(水飛)天
麻羌活(去蘆)芎藭防風(去蘆)甘菊花蔓荆子(各一兩)
乾薑(炮)麝香(另研)牛黃(各半兩研)虎脛骨(醋炙)敗龜(醋炙)白花
蛇(酒浸)天南星(薑製)肉桂(去粗皮)附子(炮去皮臍)海桐皮木
香人参(去蘆)當歸(各七錢半去蘆)
右為細末入研令勻以煉蜜和丸如彈子大每服一
丸用温酒或薄荷湯嚼下
沒藥丸治風毒走注疼痛四肢麻痺
沒藥(另研)五加皮乾山藥桂心防風(去蘆)羌活
(去蘆)白附子(炮)香白芷骨碎補(去毛)蒼耳(炒)自然銅
(各半兩醋炒)血竭(二錢半另研)虎脛骨(醋炙)敗龜(各一兩醋炙)
右為細末同研令勻以酒煮麫糊為丸如梧子大每
服二十丸空心温酒送下日進二服
虎骨丸治男子婦人走注疼痛麻木困弱
虎骨(四兩醋炙)五靈脂(炒)白殭蠶(炒)地龍(去土炒)白膠香
(另研)威靈仙(各一兩)川烏頭(二兩炮去皮臍)胡桃肉(二兩半去内皮搗研如泥)
為細末同研令勻以酒煮麫糊和丸如梧桐子大每
服十丸至十五丸空心温酒送下日進二服婦人當
歸酒送下打撲損傷豆淋酒送下老幼加减服之
十生丹治風走注疼痛
天麻防風(去蘆)羌活(去蘆)獨活(去蘆)川烏草烏頭(去蘆)
何首烏當歸(去蘆)川芎海桐皮(各等分並生用)
右為細末以煉蜜為丸每丸重一錢每服一丸細嚼
冷茶清送下病在上食後服病在下空心服忌食熱
物一日
骨碎補丸治走注疼痛
骨碎補(一兩半)威靈仙草烏頭(各一兩炒)天南星(薑製)木
鼈子(去殼)楓香脂(另研)自然銅(醋淬)地龍(各一兩去土炒)沒藥(另研)
乳香(另研各半兩)
右為細末同研令勻醋煮麫糊為丸如梧子大每服
五丸加至十丸用温酒下不拘時候日進二服
定痛丸治風虚走注疼痛
威靈仙木鼈子(去殼)川烏(炮去皮臍)防風香白芷
五靈脂地龍(各半兩去土炒)水蛭(糯米炒熟)朱砂(各三錢水飛)
右搗研為細末酒煮麫糊和丸如梧子大以朱砂為
衣每服十丸空心温酒送下婦人紅花酒下常服輕
身壯骨
八神丹治風虚走注疼痛昏迷無力四肢麻木
地龍(去土炒)五靈脂(炒)威靈仙防風(去蘆)木鼈子(去殼)
草烏頭(各一兩炒)白膠香(另研)乳香(另研各三錢)
右為細末酒煮麫糊丸如桐子大每服五七丸至十
丸温酒送下不拘時若汗出其&KR0857;麻自散是其效也
老幼加減服之
一粒金丹治腰膝風注疼痛
草烏頭(剉炒)五靈脂(各一兩)地龍(去土炒)木鼈子(去殼各半兩)
白膠香(一兩另研)細墨(煅)乳香(各半兩研)沒藥(另研)當歸(各一兩去蘆)
麝香(一錢另研)
右為細末以糯米糊和丸如桐子大每服二丸至三
丸温酒下服藥罷遍身微汗為效
乳香應痛丸治風走注疼痛
乳香(半兩另研)五靈脂赤石脂(各一兩研)草烏頭(一兩半炒)沒
藥(五錢另研)
右為細末醋糊和丸如小豆大每服十五丸空心温
酒送下日進二服
控涎丹(三因)
甘遂(去心)紫大戟(去皮)白芥子(真者各等分)
右為末煮糊丸如桐子大晒乾臨卧淡薑湯或熟水
下五七丸至十丸痰猛氣實加丸數不妨
控涎散(丹溪)治身及脇走痛痰挾死血加桃仁泥丸治
走注疼痛
威靈仙(一錢)川芎(七分)梔子(炒一錢)當歸(一錢)肉桂(一分)蒼术
(一錢)桃仁(七粒)甘草(五分)
右用生薑五片水二盞煎半乾入童便半盞竹瀝半
盞沸熱服忌肉麫雞
治痛風走注疼痛(丹溪)
黃檗(酒炒)蒼木(酒炒各二錢)
右作一服煎就調酒威靈仙末羚羊角灰(臣)蒼木(佐)
芥子(使)用薑一片入藥末一錢擂碎以前藥再温服
龍虎丹(丹溪)治走注疼痛或麻木不遂或半身疼痛
草烏蒼术白芷(各一兩)
右硏為末水拌發熱過再入乳香二錢當歸牛膝各
半兩酒糊丸彈子大酒化下
透骨丹(集驗下同)治男媍一切走注疼痛不可忍
地骨皮甜瓜子(炒)芸薹子(葱搗為餅各三兩)乳香(叧研)沒
藥(叧研)草烏頭(各一兩剉炒)蒼术牛膝(酒浸)赤芍藥當
歸(去蘆)川烏頭(炮去皮臍)自然銅(醋煆)五靈脂(各二兩)
右為細末醋糊丸梧子大每服十丸加至十五丸以
温酒送下不拘時侯先用甜瓜子一兩炒香研爛酒
煎數沸量虚實調黑牽牛末五錢服之以利為度然
後服此
神效膏治風走注疼痛上下不定
牛皮膠(一兩水鎔成膏)芸薹子安息香川椒(生用)生附
子(各半兩)
右為細末入膠中和成膏紙攤隨痛處貼之
神效萬全方神效膏治風毒走注疼痛
牛膝(二兩酒煮研為膏)芸薹子安息香(酒熬為膏)川椒(生用)附
子(生用各半兩)
右三味為細末入牛膝安息膏中調勻攤紙隨患處
貼之
摩風膏治風毒攻注筋骨疼痛
萆蔴子(一兩去皮研)草烏頭(半兩生用)乳香(一錢另研)
右以猪肚脂煉去沫成膏方入藥攪勻塗摩攻注之
處以手心摩挲如火之熱却塗摩患處大妙
治風走注疼痛不定方
芫花桑白皮川椒(各二兩)桂心(一兩)柳蛀屑(半兩)麥
䴸(一升)
右為粗末用醋一升拌炒令熱以青布裹熨痛處冷
即更入醋再炒依前熨之以瘥為度
又方
芫花(一升)黑豆(五升)生薑(半斤切)
右件同炒旋入醋拌用青布裹熨痛止更再炒熨以
效為度
治風走注疼痛及四肢頑痺強硬屈伸不得宜用此方
皂莢(一斤不蛀者)食鹽(五升)
右細剉皂莢和鹽炒熱以青布裹熨痛處立瘥
痛痺
小續命湯(見中風)
烏藥順氣散治風氣攻注四肢骨節疼痛遍身頑麻
及療癱瘓步履艱難膝脚痿弱
麻黃(去根節)陳皮烏藥(各二錢)白殭蠶(去絲嘴炒)乾薑(炮各)
(五分)川芎枳殼桔梗白芷甘草(炒各一錢)
水二鍾薑三片棗一枚煎八分食遠服
除濕蠲痛湯
蒼术(米泔浸炒二錢)羌活茯苓澤瀉白术(各一錢半)陳
皮(一錢)甘草(四分)
水二鍾煎八分入薑汁竹瀝各二三匙服在上痛者
加桂枝威靈仙桔梗在下痛者加防己木通黃檗牛
膝
防己黃茋湯(見身重)五痺湯(見痺)
豁痰湯(養生)治一切痰疾余製此劑為滚痰丸相副蓋
以小柴胡為主合前胡半夏湯以南星紫蘇橘皮厚
樸之類出入加減素抱痰及肺氣壅塞者以柴胡為
主餘者並去柴胡用前胡為主
柴胡(洗去土并苗四兩)半夏(洗去滑四兩)黃芩(去内外腐三兩)人参(去蘆)
(風壅者不用)赤甘草(各二兩)帶梗紫蘇陳皮(去白)厚朴(去粗)
(皮薑汁製)南星(去臍各二兩)薄荷葉(一兩半)羌活(去蘆一兩無怒氣者不用)
枳殼(去瓤麩炒)
右方中風者去陳皮入獨活胸膈不利者去陳皮加
枳實去瓤䴸炒更加赤茯苓去皮内外無熱者去黃
芩虚弱有内熱者勿去黃芩加南木香一切滚痰氣
之藥無有出其右者氣無補法之說正恐藥味窒塞
之故是以選用前件品味並是清疎温利性平有效
者也
二陳湯(見痰飲)控涎丹(見行痺)
潜行散(丹溪)治痛風
黃檗(不拘多少酒浸焙乾為末)
生薑汁和酒調服必兼四物等湯相間服妙
二妙散(丹溪)治筋骨疼痛因濕熱者如有氣加氣藥如
血虚加補血藥如痛甚以薑汁熱辣服之
黃檗(炒)蒼术(炒製去皮)
右為末生薑研入湯煎沸調服此二物皆有雄壯之
氣如表實氣實者少酒佐之一法二妙為君加甘草
羌活(各二錢)陳皮芍藥(各一錢)酒炒威靈仙(半錢)為末服之
佳
四物蒼术各半湯活血丹(俱見身體痛)
五積散(見中寒)五苓散(見傷寒渴)
八正散(見熱淋)大橘皮湯(見脹滿)
大柴胡湯(見傷寒潮熱)防風通聖散(見眩暈)
蒼术復煎散(東垣)
蒼术(四兩水二盌煎至二大盞去滓入下藥)羌活(一錢)升麻柴胡
藁本澤瀉白术(各五分)黃栢(三分)紅花(少許)
右為粗末用蒼术湯二盞煎至一盞去滓空心温服
微汗為效忌酒麫
緩筋湯(東垣)
羌活獨活(各二錢)藁本麻黃柴胡升麻
草豆蔲生地黃當歸身黃芩黃檗(各三分)
炙甘草生甘草根熟地黃(各二分)蒼术(五分)蘇木
(一分)
右粗末水二盞煎至一盞去滓食遠服
活血應痛丸(寳鑒)
狗脊(去毛六兩)蒼术(米泔浸一宿十兩)香附(炒十二兩)陳皮(九兩)沒藥
(一兩二錢)草烏(炮二兩半)威靈仙(三兩)
右為細末酒煮麫糊為丸如桐子大每服十五丸温
酒或熱湯送下不拘時候常服和血脈壯筋骨使氣
脈宣通忌桃李雀鴿諸血物
大羌活湯(寳鑒)真定府張大素嗜酒五月間病手足節
腫痛屈伸不利膝髕亦然心下痞悶身體沈重不欲
飲食食即欲吐面色痿黃精神短少至六月間求予
治之診其脈沈而緩緩者脾也難經云俞主體重節
痛俞者脾之所主四肢屬脾蓋其人素飲酒加之時
助濕氣大勝流於四肢故為腫痛内經云諸濕腫滿
皆屬脾土仲景云濕流關節肢體煩痛此之謂也内
經云濕淫於内治以苦温以苦發之以痰滲之又云
風勝濕羌活獨活苦温透關節而勝濕故以為君升
麻苦平威靈仙蒼术防風苦辛温發之者也故以為
臣血壅而不流則痛當歸辛温以散之甘草甘温益
氣澤瀉鹹平茯苓甘平導濕而利小便以淡滲之使
氣味相合上下分散其濕也
羌活升麻(各一錢)獨活(七分)蒼术防風(去蘆乂)甘草
威靈仙(去蘆)茯苓(去皮)當歸澤瀉(各半錢)
右剉作一服水二盞煎至一盞温服食前一服食後
一服忌酒麫生冷硬物
桂枝芍藥知母湯(仲景)
桂枝知母防風(各肆兩)芍藥(三兩)附子(炮)甘草
麻黃(各二兩)白木生薑(各五兩)
水七升煮取二升温服七合日三服
烏頭湯(仲景)治病歴節不可屈伸疼痛
麻黃芍藥黃茋(各三兩)甘草(炙)川烏(五枚㕮咀以蜜二升)
(煎取一升即去烏頭)
右㕮咀五味以水三升煮取一升去滓納蜜再煎服
七合不時盡服之
牛蒡子散(本事)
牛蒡子新豆豉(炒)羌活(各三兩)生地黃(二兩半)黃茋
(一兩半)
右為細末湯調二錢空心食前日三服
犀角湯(千金)治熱毒流入四肢歴節腫痛
犀角(二兩)羚羊角(一兩)前胡黃芩梔子仁射干
大黃升麻(各肆兩)豉(一升)
右㕮咀每服五錢水二盞煎服
茵芊丸治歴節腫滿疼痛
茵芉硃砂薏苡仁(各一兩)牽牛(一兩半)郁李仁(半兩)
右為細末煉蜜杵丸如桐子大輕粉滚為衣每服十
丸至十五丸五更温水下到晚未利可二三服快利
為度白粥將息
趁痛散
乳香沒藥桃仁紅花當歸羌活地
龍(酒炒)牛膝(酒洗)甘草五靈脂(酒炒)香附(童便浸)
右為末每服二錢酒調或加酒炒芩檗
治酒濕痰痛風
黃檗(酒炒)威靈仙(酒炒各五錢)蒼术羌活甘草(三錢)陳
皮芍藥(各一錢)
右為末每服一錢或二錢沸湯入薑汁調服
治氣實表實骨節痛方
滑石(飛六錢)甘草(一錢)香附片芩(各三錢)
右為末薑汁糊丸梧子大每服五七十丸白湯送下
治食積肩腿痛
龜板(酒浸炙一兩)酒栢葉香附(各五錢)辣芥子凌霄
花(各一錢半)
右為末酒糊為丸桐子大煎四物加陳皮甘草湯下
丹溪治一男子家貧多勞秋凉忽渾身發熱兩臂膞及
腕兩足并胯皆疼痛如煅晝輕夜劇醫與風藥則增
痛與血藥則不效惟待斃而已脈之兩手俱濇而數
右甚于左飲食則如平時形瘦削蓋大痛而瘦非病
也用蒼术酒黃檗各一錢生附子一片生甘草三分
麻黃伍分研桃仁五粒作一貼煎入薑汁些少令辣服
至四帖後去附子加牛膝一錢至八帖後來告急云
氣上喘促不得睡痛似微减意其血虚因服麻黃過
劑陽虚被發動而上奔當與補血鎮墜及酸劑收之
遂以四物湯加川芎芍藥人参二錢五味子十二粒
與二貼服之喘隨定是夜遂安三日脈之數減大半
澀脉如舊問其病則曰不減然呻吟之聲却無察其
起居則疲弱無力病人却自謂不弱遂以四物湯加
牛膝白术人参桃仁陳皮甘草㯽榔入薑三片煎服
如此藥與五十帖而安一月後因負重擔復痛作飲
食亦減再與此藥加黃茋三分又二十帖全愈
一人年踰六十性急作勞患兩腿痛動作則痛甚視之
曰此兼虚證當補血則病自安遂與四物加桃仁陳
皮牛膝生甘草煎入薑研潜行散熱飲三四十貼而
安
何縣長年四十餘形瘦性急因作勞背痛臂疼骨節疼
足心發熱可與四物湯帶熱下大補丸保和丸共六
十粒食前服
一婦人脚疼怕冷夜劇日輕
生地黃白芍藥歸尾(各五錢)黃檗(炒)黃芩白
术蒼术陳皮(各三錢)牛膝(二錢)甘草梢(一錢)
右分四帖水煎帶熱服
朱閫内年三十味厚性急患痛風攣縮數月醫不應予
視之曰此挾痰與氣證當和血疎痰導氣病自安遂
以潜行散入生甘草牛膝枳殼通草陳皮桃仁薑汁
煎飲半年而安
陸郎左腿乂骨臼痛小便赤澀此積憂痰涎所為
白术枳殼赤芍藥(各一錢)條芩連翹通草
甘草梢(各三分)
右剉水煎服
一婦脚乂骨痛
蒼术白术陳皮芍藥(各三分)木通(二錢)甘草(五分)
作二服水煎下大補丸五十粒
經驗九藤酒治年遠痛風及中風左癱右瘓筋脈拘
急日夜作痛呌呼不已等證其功甚速
青藤鈎鈎藤紅藤(即理省藤)丁公藤(又名風藤)桑絡藤
兔絲藤(即無根藤)天仙藤(即青木香)隂地厥(名地茶取根各四兩)五咮
子藤(俗名紅内消)忍冬藤(各二兩)
右細切以無灰老酒一大斗用磁罐一箇盛酒其藥
用真綿包裹放酒中浸之密封礶口不可泄氣春秋
七日冬十日夏五日每服一盞日三服病在上食後
及卧後服病在下空心食前服
加味二妙丸治兩足濕痺疼痛或如火燎從足跗熱
起漸至腰胯或麻痺痿軟皆是濕為病此藥主之
蒼术(四兩米泔浸)黃檗(二兩酒浸日乾)川牛膝(去蘆)當歸尾(酒洗)川
萆薢防己龜板(酥炙各一兩)
右為細末酒煮麫糊為丸如梧桐子大每服一百丸
空心薑鹽湯下
薰洗痛風法治手足冷痛如虎咬者
右用樟木屑一斗以急流水一擔熬沸以樟木屑置
於大桶内桶邊放一兀凳用前沸湯泡之桶内安一
矮凳子令人坐桶邊放脚在内外以草薦一領圍之
勿令湯氣入眼恐壊眼其效甚捷
著痺(即麻木)
神效黃茋湯(東垣)
黃芪(二錢)人参(去蘆)白芍藥炙甘草(各一錢)蔓荆子(剉二錢)
陳皮(去白五分)
水一盞八分煎至一盞去滓臨卧稍熱服如小便淋
澀加澤瀉伍分如有大熱證加黃檗酒炒四次三分
麻木不仁雖有熱不用黃蘗再加黃茋一錢如眼縮
小去芍藥忌酒醋濕麫大料物葱韮蒜及淡滲生冷
硬物如麻木重甚者加芍藥木通(各一錢)
芍藥補氣湯(東垣)
黃茋(一兩)白芍藥(一兩半)陳皮(一兩)澤瀉(半兩)甘草(一兩炙)
右每服一兩用水二大盞煎至一盞去滓温服
人参益氣湯治五六月間兩手麻木四肢困倦怠惰
嗜卧乃濕熱傷元氣也
黃茋(八錢)人参生甘草(各五錢)炙甘草(二錢)五味子(一百)
(二十粒)升麻(二錢)柴胡(二錢半)芍藥(三錢)
右㕮咀每服半兩水二盞煎一盞去滓空心服服後
少卧於麻痺處按摩屈伸少時午飯前又一服日二
服
第二次藥煎服如前
黃茋(八錢)紅花(五分)陳皮(一錢)澤瀉(五分)
第三次服藥
黃茋(六錢)黃檗(一錢二分)陳皮(三錢)澤瀉升麻(各二錢)白芍
藥(五錢)生甘草(四錢)五味子(一百粒)生黃芩(八錢)炙甘草(一分)
分作四服煎服如前法稍熱服秋凉去五味子冬月
去黃芩服之大效
除濕補氣湯(東垣)
黃茋(八錢)甘草梢(六錢)五味子(一百二十粒)升麻梢(六錢)當歸
柴胡梢澤瀉(各二錢)紅花(二錢半)陳皮(一錢)青皮(四錢)
分作四服水三大盞煎至一盞去柤梢熱服食前
黃茋桂枝五物湯(仲景)
黃茋芍藥桂枝(各三兩)生薑(六兩)大棗(十二枚)
水六升煮取二升温服七合日三服一方有人参
補氣升陽和中湯(東垣)
黃茋(五錢)人参(三錢)甘草(炙四錢)陳皮當歸身(各二錢)甘
草根(生一錢去腎熱)佛耳草(四錢)白芍藥(三錢)草豆䓻(一錢半益陽退寒)
黃檗(一錢酒洗除濕瀉寒)白术(二錢)蒼术(一錢半除濕調中)白茯苓(一錢)
(除濕導火)澤瀉(一錢用同上)升麻(一錢行陽明經)柴胡(一錢)
每服三錢水二大盞煎至一盞去滓稍熱服早飯後
午飯前服之
温經除濕湯(東垣)治肢節沈重疼痛無力之聖藥也
羌活(七分)獨活黃檗麻黃(去節)當歸(各三分)柴胡
黃茋黃連木香草豆蔲神麯(各二分)人參
甘草(炙)澤瀉猪苓白术(各一錢)陳皮蒼术(各二錢)
白芍藥(三錢)升麻(五分)
右作二服用水二大盞煎至一盞去滓稍熱服食遠
除風濕羌活湯(東垣)
羌活防風(各一兩)柴胡(五分)藁本(三分)獨活(五分)蒼术(米泔)
(製一錢)茯苓(二錢)澤瀉(二分)猪苓(去皮二分)甘草(炙五分)黃茋(一錢)
陳皮(三分)黃檗(三分)黃連(去鬚一分)升麻(七分)川芎(三分去頭痛)
每服三錢或伍錢水二盞煎至一盞去滓稍熱服量
虚實施用如不盡證候依加减法用之
茯苓湯(濟生)
半夏(湯泡)赤茯苓(去皮)陳皮(各一兩)枳實(去瓤麩炒)桔梗(去蘆)
甘草(炙各半兩)
每服四錢水一盞薑七片煎服不拘時
前胡散(河間)
前胡白芷細辛官桂白术川芎(各三兩)
吳茱萸(湯泡炒)當歸(各二兩)川椒(去目并閑口者生用二錢)附子(二兩)
右剉以茶酒三升拌勻同窨一宿以煉成猪脂膏五
斤入藥煎候白芷黃紫色漉去滓成膏在病處摩之
大凡癥瘕瘡痍皆治并去諸風痛痒傷折墜損
苦参丸
苦参(二兩取粉)丹参(去土炒)沙参(去土)人参防風(去义)五加
皮蒺藜(炒去刺)烏蛇(酒浸用肉)蔓荆子敗龜板(酥炙黃)
虎骨(酥炙黃)玄參(堅者各一兩)
右為細末用不蛀皂角一斤剉碎以水三升挼取汁
去滓於無油鐵器内熬成膏用煉蜜四兩和丸如桐
子大每服十五丸至二十丸食後良久夜卧共三服
荆芥薄荷湯下
補中益氣湯(見勞倦)四君子湯(見虚勞)
二陳湯(見痰飲)四物湯(見鼻衂)
清陽補氣湯(東垣)戊申春節使趙君年七旬病體熱麻
股膝無力飲食有汗妄喜笑善饑痰涎不利舌強難
言聲嗄不鳴身重如山求治於先師診得左手脈洪
大而有力是邪熱客於經絡中也兩臂外有數瘢遂問
其故對以燃香所致先師曰君之病皆此也夫人之
十二經灌溉周身終而復始蓋手之三陽從手表上
行於頭加之以火邪陽并於陽勢甚熾焉故邪熱毒
行流散於周身而熱麻鍼經云胃中有熱則蟲動蟲
動則胃緩胃緩則廉泉開故涎下熱傷元氣而沈重
無力飲食入胃慓悍之氣不循常度故多汗心火盛
則妄喜笑脾胃熱則消穀善饑肺金衰則聲嗄不鳴仲
景云微數之脈慎不可炙焦枯傷筋血難復也君奉
養以膏粱之味無故加以大毒熱傷於經絡而為此
病明矣内經曰熱淫所勝治以苦寒佐以苦甘以甘
瀉之以酸收之當以黃檗知母之苦寒為君以瀉火
邪壯筋骨又腎欲堅急食苦以堅之黃茋生甘草之
甘寒瀉熱補表五味子酸止汗補肺氣之不足以為
臣炙甘草當歸之甘辛和血潤燥柴胡升麻之苦平
行少陽陽明二經自地升天以苦發之者也以為佐
㕮咀同煎取清汁服之更繆刺四肢以瀉諸陽之本
使十二經絡相接而泄火邪不旬日而良愈
蒼术(四錢)藁本(二錢)升麻(六錢)柴胡(三錢)五味子(一錢半)黃檗
(酒製三錢)知母(酒炒二錢)陳皮(二錢半)甘草(生二錢)當歸(二錢)黃茋(三錢)
右㕮咀每服五錢水一盞半煎至一盞去滓空心服
待少時復以美膳壓之
續斷丸(竒效下同)治風濕流注四肢浮腫肌肉麻痺
川續斷當歸(炒)萆薢附子防風天麻(各一)
(兩)乳香沒藥(各半兩)川芎(七錢半)
右為細末煉蜜丸如桐子大每服四十丸空心用温
酒或米飲送下
防風湯治血痺皮膚不仁
防風(二錢)赤茯苓(去皮)川獨活桂心秦芄(去蘆)赤芍
藥杏仁(去皮尖)黃苓甘草(炙各一錢)川當歸(去蘆洗一錢半)
右作一服用水二鍾生薑五片煎至一鍾不拘時侯
服一方有葛根麻黃無獨活赤芍
羌活散治風痺手足不仁
羌活漢防己防風酸棗仁道人頭川
芎(各一兩)附子(炒去皮臍)麻黃(去根節)天麻(各一兩半)黃松節
薏苡仁(各二兩)荆芥(一握)
右為細末每服二錢不拘時用温酒調下
烏頭粥治風寒濕痺麻木不仁
川烏頭(生研為細末)
右用熟白米半盌入藥末四錢同米以慢火熬熟作
稀薄粥不可稠下生薑汁一茶脚許白蜜三大匙攪
勻空心温啜之為佳如是中濕更入薏苡仁末二錢
增米作一中椀煮服此粥大治手足四肢不隨及重
痛不能舉者有此證者預服防之左氏云風淫末疾
謂四肢為四末也脾主四肢風邪客於肝則淫脾脾
為肝尅故疾在末穀氣引風温之藥徑入脾經故四
肢得安此湯劑極有功余嘗制此方以授人服者良
驗
蔓荆實丸治皮痺不仁
蔓荆實(去浮皮七錢五分)枳殼(䴸炒)蒺藜子(炒去刺)白附子(炮)
桔梗(炒)羌活(去蘆)防風(去乂已上各半兩)皂莢(不蛀者半斤剉碎用新汲)
(水浸一宿以熟絹濾去滓入麫少許同煎成膏和藥)
右為細末以皂莢膏和丸如梧桐子大每服二十丸
食後用熟水送下
黃茋酒(一名小黃茋酒)治血痺及諸痺甚者四肢不遂風濕
寒痺舉體腫滿疼痛不仁兼治風虚痰癖四肢偏枯
兩脚軟弱手不能上頭或小腹縮痛脇下攣急心下
有伏水脇下有積飲夜夢悲愁不樂恍忽善忘由風
虚五藏受邪所致或久坐腰痛耳聾卒起眼眩頭重
或舉體腫疼飲食惡冷嗇嗇惡寒胸中痰滿心下寒
疝及治婦人産後餘疾風虚積冷之不除者
黃茋獨活防風(去乂)細辛(去苗)牛膝川芎附
子(炮去皮臍)甘草(炙)蜀椒(去目并合口者炒出汗已上各三兩)川烏(炮去皮臍)
山茱萸(去核)秦芄(去苗土)葛根(各二兩)官桂(去粗皮)當歸(切焙)
(各二兩半)大黃(生剉一兩)白术乾薑(炮各一兩半)
右剉如麻豆大用夾絹囊盛貯以清酒一斗浸之春
夏五日秋冬七日初服一合日二夜一漸增之以知
為度虚弱者加蓯蓉二兩下利者加女萎三兩多忘
加石斛菖蒲紫石英各二兩心下多水加茯苓人参
各二兩山藥三兩酒盡可更以酒二斗重漬服之不
爾可𦢊滓搗下篩酒服方寸匕不知稍增之服一劑
得力令人耐寒冷補虚治諸風冷神妙少壯人服勿
熬煉老弱人微熬之
萆薢丸治血痺手足&KR0857;麻不仁遊走無定及風痺等
證
萆薢(炒)山芋牛膝(酒浸)山茱萸(去核炒)熟地黃(焙)澤
瀉(各一兩)狗脊(去毛)地膚子(炒)白术(各半兩)乾漆(炒令烟盡)天
雄(炮去皮臍)車前子(炒)蠐螬(研各七錢五分)茵芋(去皮莖二錢五分)
右除蠐螬生研外搗為細末和令勻煉蜜為丸如梧
桐子大每服十丸至十五丸空心用温酒送下日二
夜一
痿
藿香養胃湯(集驗)治胃虚不食四肢痿弱行立不能皆
由陽明虚宗筋無所養遂成痿躄
藿香白术神麯(炒)白茯苓烏藥縮砂
半夏麯薏苡仁人参(各一錢半)蓽澄茄甘草(炒各一錢)
水二鍾生薑五片棗二枚煎一鍾不拘時服
二陳湯(見痰飲)霞天膏(見積聚)
金剛丸(保命)治腎損骨痿不能起於床宜服此益精
萆薢杜仲(炒去絲)蓯蓉(酒浸)&KR0693;絲子(酒浸各等分)
右為細末酒煮猪腰子搗和丸如梧桐子大每服五
七十丸空心用温酒送下
牛膝丸(保命)治腎肝損骨痿不能起於床筋弱不能收
持宜益精緩中
牛膝(酒浸)萆薢杜仲(炒去絲)白蒺藜防風&KR0693;絲
子(酒浸)肉蓯蓉(酒浸等分)官桂(减半)
右製服同上金剛丸法
加减四斤丸(三因)治腎肝虚熱淫於内致筋骨痿弱不
自勝持起居須人足不任地驚恐戰掉潮熱時作飲
食無味不生氣力諸虚不足
肉蓯蓉(酒浸)牛膝(酒浸)天麻木瓜(乾)鹿茸(燎去毛切酥炙)熟
地黃五味子(酒浸)兔絲子(酒浸另研各等分)
右為細末煉蜜丸如梧桐子大每服五十丸空心温
酒米飲任下一方不用五味子有杜仲
煨腎丸(保命)治腎肝損及脾損穀不化宜益精緩中消
穀
牛膝萆薢杜仲(炒去絲)白蒺藜防風兔絲
子(酒浸)肉蓯蓉(酒浸)葫蘆巴破故紙(酒炒各等分)官桂(減半)
右為細末將猪腰子製如食法搗爛煉蜜和杵丸如
梧桐子大每服五七十丸空心用温酒送下治腰痛
不起甚效
健步丸(見痿厥)清燥湯(見傷暑)
補隂丸
黃檗知母(俱鹽酒拌炒)熟地黃敗龜板(酥炙各四兩)白
芍藥(煨)陳皮牛膝(酒浸各二兩)虎脛骨(酥炙)瑣陽(酒浸酥炙)
當歸(酒洗各一兩半)冬月加乾薑(五錢半)
右為末酒煮羯羊肉為丸鹽湯下
四物湯四君子湯十全大補湯(俱見虚勞)
木香㯽榔丸(見傷食)三化湯(見中風)調胃承氣湯(見傷寒潮熱)
補益腎肝丸神龜滋隂丸(俱見痿厥)
補益丸(丹溪)治痿
白术(二兩)生地黃(酒浸一兩半)龜板(酒浸炙)瑣陽(酒浸)當歸身
(酒浸)陳皮杜牛膝(酒浸各一兩)乾薑(七錢半)黃檗(炒)虎脛
骨(酒炙)茯苓(各半兩)五味子(二錢)甘草(炙一錢)白芍藥(酒浸)兔
絲子(酒蒸熟研如糊入餘藥末晒乾各一兩)
諸藥為末紫河車為丸如無紫河車猪腦骨髓亦得
虎潜丸(丹溪)
龜板黃檗(各四兩)知母熟地黃(各二錢)牛膝(三兩半)
芍藥(一兩半)瑣陽虎骨(酥炙)當歸(各一兩)陳皮(七錢半)乾
薑(半兩)
右為末酒糊丸加附子治痿厥如神
王啟玄傳玄珠耘苗丹三方序曰張長沙戒人妄服燥
烈之藥謂藥勢偏有所助勝尅流變則真病生焉猶
閔苗之不長而揠之者也若禀氣血不強合服此而
不服是不耘苗者也故名耘苗丹
上丹養五藏補不足秘固真元均調二氣和暢榮衛
保神守中久服輕身耐老健力能食明目降心火益
腎水益精氣男子絶陽事無嗣女子絶隂乃不能姙
以至腰膝重痛筋骨衰敗面色黧黑神志昏憒寤寐
恍惚煩勞多倦餘瀝夢遺膀胱邪熱五勞七傷肌肉
羸瘦上熱下冷服之半月隂陽自和肌肉光潤悅澤
容色開心意安魂魄消飲食養胃氣
五味子(四兩)百部(酒浸一宿焙)兔絲子(酒浸)肉蓯蓉(酒浸)杜仲
(炒去絲)遠志(去心)枸杞子防風(去蘆)白茯苓(去皮)巴戟(酒浸)
(去心)蛇床子栢子仁山藥(各二兩)
右為細末煉蜜丸桐子大每服五十丸食前温酒鹽
湯任下春煎乾棗湯夏加五味子(四兩)四季月加蓯蓉
(六兩)秋加枸杞子(六兩)冬加遠志(六兩)食後兼服衛生湯
衛生湯補虚勞強五藏除虚煩養真氣退邪熱順血
脈安和神志潤澤容色常服通暢血脈不生癰瘍養
胃益津自汗盜汗並宜服之
當歸(去蘆)白芍藥(各四兩)黃茋(八兩)甘草(炙一兩)
每服五錢水一盞半煎至七分去滓服不拘時候年
老加酒半盞煎
中丹補百損體劣少氣善驚昏憒上焦客熱中脘冷
痰不能多食心腹痞滿脾胃氣衰精血妄行
黃茋(去蘆)白芍藥當歸(去蘆各四兩)白茯苓(去皮)人参(去蘆)
桂心(各二兩)川椒(炒)大附子(炮去皮臍)黃芩(各一兩為末薑汁和作餅)
右為細末粟米飲搜和搗千餘下丸如桐子大每服
五十丸温酒送下食前
小丹補勞益血去風冷百病諸虚不足老人精枯神
耗女子絶傷斷産久服益夀延年安神志定魂魄滋
氣血脈絡開益智慧釋散風濕耳目聰明筋力強壯
肌膚悅澤添精補髓活血駐顔
熟地黃肉蓯蓉(各六兩酒浸)五味子兔絲子(各五兩酒浸)
栢子仁天門冬(去心)蛇床子(炒)覆盆子巴戟(酒浸)
(去心)石斛(各三兩)續斷澤瀉人参(去蘆)山藥遠志
(炒去心)山茱萸肉菖蒲桂心白茯苓杜仲
(炒去絲各二兩)天雄(炮去皮臍)
右為細末煉蜜丸如梧子大每服三十丸食前温酒
送下加至五十丸忌五辛生葱蕪荑餳鯉虚人加地
黃多忘加遠志茯苓少氣神虚加覆盆子欲光澤加
覆盆子風虚加天雄虚寒加桂心小便赤濁加白茯
苓一倍澤瀉吐逆加人参
痿厥
補益腎肝丸(東垣)
柴胡羌活生地黃苦参(炒)防己(炒各五分)附子
(炮)肉桂(各一錢)當歸(二錢)
右細末熟水丸如雞頭大每服五十丸温水送下此
藥如在冬天中寒或心肺表寒目中溜火嚏噴鼻流
清涕咳嗽痰涎者止可服一丸須與薑附禦汗湯等
藥相兼服之不可單服此表藥也
健步丸(東垣)
羌活柴胡(各五錢)防風(三錢)川烏(一錢)滑石(炒半兩)澤瀉
(三錢)防己(酒洗一兩)苦参(酒洗一錢)肉桂甘草(炙)瓜蔞根(酒製)
(各半兩)
右為細末酒糊丸如桐子大每服十丸煎愈風湯空
心送下
愈風湯(見中風)羌活勝濕湯(見腰痛)
虎潜丸(見痺痿)滋腎丸(見小便不通)
神龜滋隂丸治足痿
龜板(四兩酒炙)黃檗(炒)知母(炒各二兩)枸杞子五味子
瑣陽(各一兩)乾薑(半兩)
末之猪脊髓為丸如桐子大每服七十丸
越婢加术湯
麻黃(六兩)石膏(半斤)生薑甘草(各二兩)白术(四兩)大棗(十五枚)
水六升先煮麻黃去上沫内諸藥煮取三升分温三
服如惡風加附子一枚
左經丸(本事)治筋骨諸疾手足不遂行動不得遍身風
瘡
草烏(白大者去皮臍)木鼈(去殼)白膠香五靈脂(各三兩半)螌蝥
(五箇去頭足翅醋炙)
右為末用黑豆去皮生杵取粉一升醋糊共搗杵為
丸如雞頭大每服一丸温酒磨下治筋骨疾但未曾
針傷損者三五服立效此藥曾醫一人軟風不能行
不十日立效專治心腎肝三經通小便除淋瀝通榮
衛滑經絡大有竒功
續骨丹(本事)治兩脚輭弱虛羸無力及小兒不能行
天麻(明淨者酒浸)白附子牛膝木鼈子(各半兩)烏頭
(一錢炮)川羌活(半兩)地龍(去土一分)乳香沒藥(各二錢)朱砂
(一錢)
右以生南星末一兩無灰酒煮糊為丸如雞頭大朱
砂為衣薄荷湯磨一丸食前服
脚氣
除濕湯(見傷濕)
芎芷香蘇散(得效)
川芎(七錢)甘草(二錢)紫蘇葉乾葛白茯苓柴胡
(各半兩)半夏(六錢)枳殼(炒三錢)桔梗(生二錢半)陳皮(三錢半)
每服三錢水一盞薑三片棗一枚煎八分不拘時温
服
木瓜丸(見水腫)五積散(見中寒)
續命湯(見中風)越婢加术湯(見痿厥)
第一竹瀝湯(千金下同)治兩脚痺弱或轉筋皮肉不仁腹
脹起如腫按之不陷心中惡不欲食或患冷方
竹瀝(五升)甘草秦芄葛根黃芩麻黃防
己細辛桂心乾薑(各一兩)防風升麻(各一兩半)
茯苓(三兩)附子(二枚)杏仁(十五枚)
水七升合竹瀝煮取三升分三服取汗(千金翼方無茯苓杏仁有白术一兩)
第二大竹瀝湯治卒中風口噤不能言四肢縱緩偏
痺攣急風經五藏恍惚恚怒無常手足不隨方
竹瀝(一斗四升)獨活芍藥防風茵芋白术
甘草葛根細辛黃芩芎藭(各一兩)桂心
防己人参石膏麻黃(各一兩)生薑茯苓(各三兩)
烏頭(一枚)
以竹瀝煮取四升分六服先未汗者取汗一服相當
即止
第三竹瀝湯治風毒入人五内短氣心下煩熟手足
煩疼四肢不舉皮肉不仁口噤不能語方
竹瀝(一斗九升)防風茯苓秦芄(各三兩)黃芩(千金翼作芍藥)
當歸人参芎藭(千金翼作防己)細辛桂心甘草
升麻(千金翼作通草)麻黃白术(各二兩)附子(二枚)蜀椒(一兩)葛
根(五兩)生薑(八兩)
以竹瀝煮取四升分五服初得病時即須摩膏日再
痺定止(千金翼無麻黃蜀椒生薑)
風引湯治兩脚疼痺腫或不仁拘急不得行方
麻黃石膏獨活茯苓(各二兩)吳茱萸附子
秦芄細辛桂心人参防風芎藭防
己甘草(各一兩)乾薑(一兩半)白术(三兩)杏仁(六十粒)
以水一斗煮取三升分三服取汗
大鼈甲湯治脚弱風毒攣痺氣上及傷寒惡風温毒
山水瘴氣熱毒四肢痺弱方
鼈甲(二兩)防風麻黃白术石膏知母升
麻茯苓橘皮芎藭杏仁(去皮尖)人参半
夏當歸芍藥萎蕤甘草麥門冬(各一兩)
羚羊角(屑陸銖)大黃(一兩半)犀角雄黃青木香(各半兩)
大棗(十枚)貝齒烏頭(七粒)生薑(三兩)薤白(拾四枚)麝香(三銖)
赤小豆(三合)吳茱萸(五合)
以水二斗煮取四升分六服去滓食前温服如人行
十里久得下止一方用大黃半兩煨畏下可止用六
銖一方用羚羊角半兩毒盛可用十八銖(胡洽有山茱萸半升)
(為三十二銖千金翼方無知母升麻橘皮芎藭人参當歸萎蕤)
烏頭湯(金匱)治脚氣疼痛不可屈伸(見痛痺)
麻黃湯(千金)治惡風毒氣脚弱無力頑痺四肢不仁失
音不能言毒氣衝心有人病者但一病相當即服此
第一服次服第二第三第四方
麻黃(一兩)大棗(二十枚)茯苓(三兩)杏仁(三十枚)防風白术
當歸升麻芎藭芍藥黃芩桂心麥
門冬甘草(各二兩)
右㕮咀以水九升清二升合煮取二升半分四服日
三夜一覆令小汗粉之莫令見風
第二服獨活湯方
獨活(四兩)熟地黃(三兩)生薑(五兩)葛根桂心甘草
芍藥麻黃(各二兩)
右㕮咀以水八升清酒二升合煎取二升半分四服
日三夜一脚弱特忌食瓠子蕺菜犯之一世治不愈
第三兼補厚樸湯并治諸氣咳嗽逆氣嘔吐方
厚朴芎藭桂心熟地黃芍藥當歸
人參(各二兩)黃茋甘草(各三兩)吳茱萸(二升)半夏(七兩)生
薑(一斤)
右㕮咀以水二斗煮猪蹄一具取汁一斗二升去上
肥内入清酒三升合煮取三升分四服相去如人行
二十里久更進服
第四服風引獨活方兼補方
獨活(四兩)茯苓甘草(各三兩)升麻(一兩半)人參桂心
防風芍藥當歸黃茋乾薑附子(各二兩)
大豆(二升)
右㕮咀以水九升清酒三升合煮三升半分四服相
去如人行二十里久更進服
酒浸牛膝丸(本事)治腰脚筋骨痠無力
牛膝(三兩炙黃)川椒(半兩去目并合口者)附子(一個炮去皮臍)虎脛骨(真者)
(半兩醋炙黃)
右㕮咀用生絹作袋入藥紥口用煮酒一斗春秋浸
十日夏浸七日冬浸十四日每日空心飲一大盞酒
盡出藥為末醋糊為丸每服二十丸空心温酒鹽湯
任下忌動風等物
除隰湯(見中濕)清暑益氣湯(見傷暑)
麻黃左經湯(集驗下同)治風寒暑濕流注足太陽經腰足
攣痺關節重痛行步艱難憎寒發熱無汗惡寒或自
汗惡風頭疼眩暈
麻黃(去節)乾葛細辛(去苗)白术(去蘆)茯苓(去皮)桂心防
己(去皮)羌活(去蘆)防風(去蘆)甘草(炙各等分)
右㕮咀每服七錢水二盞薑五片棗一枚煎至一盞
空心服自汗去麻黃加肉桂芍藥重著加术陳皮無
汗減桂加杏仁澤瀉
大黃左經湯治風寒暑濕流注足陽明經腰脚痺痛
行步艱難涎潮昏寒大小便秘澀腹痛嘔吐或下利
惡聞食氣喘滿肩自汗譫忘并宜服之
大黃(煨)細辛(去苗)茯苓(去皮)防己(去皮)羌活(去蘆)黃芩前
胡(去蘆)枳殼(去瓤䴸炒)厚朴(薑製)甘草(炙)杏仁(去皮尖䴸炒)
右各等分每服七大錢水一盞半薑五片棗一枚煎
空心熱服腹痛加芍藥秘結加阿膠喘急加桑白皮
紫蘇小便秘加澤瀉四肢瘡痒浸淫加升麻(並等分)
附荷葉藁本湯治脚脛生瘡浸淫腿膝膿水淋漓熱
痺痒痛
乾荷葉(四箇)藁本(二錢半)
右㕮咀水二斗煎至五升去查温熱得所淋渫仍服
大黃左經湯佳
半夏左經湯治足少陽經受風寒暑濕流注發熱腰
脚俱痛頭疼眩暈嘔吐酸水耳聾驚悸熱悶心煩氣
上喘滿肩背腿痺腰腿不隨
半夏(湯洗七次切片)乾葛細辛(去苗)白术(去蘆)茯苓(去皮)桂心
防風(去蘆)乾薑(炮)黃芩甘草(炙)柴胡(去蘆)麥門冬(去心)
(各七錢半)
右為㕮咀每服七大錢水一盞半薑五片棗二枚煎
至一盞去柤空腹服熱悶加竹瀝每服半合喘滿加
杏仁桑白皮
大料神祕左經湯治風寒暑濕流注足三陽經手足
拘攣疼痛行步艱難憎寒發熱自汗惡風或無汗惡
寒頭眩腰重關節掣痛或卒中昏塞大小便秘澀或
腹痛嘔吐下利惡聞食臭髀腿頑痺緩縱不隨熱悶
驚悸心煩氣上臍下冷痺喘滿氣粗
麻黃(去節)乾葛細辛(去苗)厚朴(薑製)茯苓(去皮)防己(去皮)枳
殼(去瓤䴸炒)桂心羌活(去蘆)防風(去蘆)柴胡(去蘆)黃芩半
夏(湯炮七次)乾薑(炮)麥門冬(去心)甘草(炙各等分)
右㕮咀每服七錢水一盞半生薑五片棗一枚煎至
一盞去柤空心服自汗加牡蠣白术去麻黃腫滿加
澤瀉木通熱甚無汗減桂加橘皮前胡升麻腹痛吐
利去黃芩加芍藥附子(炮)大便秘加大黃竹瀝喘滿
加杏仁桑白皮紫蘇並等分凡有此病備細詳證逐
一加減無不瘉者
加味敗毒散治三陽經脚氣流注脚踝焮熱赤腫寒
熱如瘧自汗惡風或無汗惡寒
人参(去蘆)赤茯苓(去皮)甘草(炙)芎藭前胡(去蘆)柴胡(去蘆)
羌活(去蘆)獨活(去蘆)枳殼(去瓤䴸炒)桔梗(去蘆)大黃(煨)蒼术(米泔)
(浸各等分)
右每服五七錢水一盞半薑五片薄荷五葉煎至一
盞去查熱服皮膚瘙痒赤疹加蟬脫
六物附子湯治四氣流注手足太隂經骨節煩疼四
肢拘急自汗短氣小便不利惡風怯寒頭面手足腫
痛
附子(炮去皮臍)桂心防己(去皮各四兩)白术(去蘆)茯苓(去皮各三兩)
炙甘草(二兩)
右㕮咀每服五錢水二盞生薑七片煎至一盞去柤
空心温服
八味丸治少隂腎經脚氣入腹小腹不仁上氣喘急
嘔吐自汗此證最急以腎乘心水尅火死不旋踵
牡丹皮澤瀉茯苓(去蘆各三兩)附子(炮去皮臍)桂心(各二兩)
山茱萸山藥(各四兩)熟地黃(八兩)
右為細末煉蜜和丸如梧桐子大每服五十丸食前
温酒米湯送下
神應養真丹治厥隂肝經受邪四氣所傷肝臟或左
癱右瘓涎潮昏塞半身不遂手足頑麻語言蹇澀頭
旋目眩牙關緊急氣喘自汗心神恍惚肢體緩弱上
攻頭目下注脚膝榮氣凝滯遍身疼痛兼治婦人産
後中風角弓反張墮車落馬打撲傷損瘀血在内等
證
當歸(酒浸去蘆)天麻川芎羌活(去蘆)白芍藥熟地
黃(各等分)
右為細末煉蜜和丸如彈子大每服一丸木瓜兔絲
子煎酒下脚痺薏苡仁煎酒下中風温酒米湯下一
方無羌活入木瓜熟阿膠等分
追毒湯治肝腎脾三經為風濕寒熱毒氣上攻隂陽
不和四肢拘攣上氣喘滿小便秘澀心熱煩悶徧身
浮腫脚弱緩縱不能行步
半夏(湯洗七次)黃茋(去蘆)甘草(炙)當歸(去蘆)人参(去蘆)厚朴(薑製)
獨活(去蘆)橘皮(去白各一兩)熟地黃芍藥枳實(去瓤䴸炒)
麻黃(去節各二兩)
右為㕮咀每服八錢水一大盞半薑七片棗三枚煎
至一大盞去查空心温服日三夜一
抱龍丸治肝腎臟虚風濕寒邪流注腿膝行步艱難
漸成風濕脚氣足心如火上氣喘急小腹不仁全不
進食
赤小豆(四兩)白膠香(另研)破故紙(炒)狗脊木鼈子(去殼)
(另研)海桐皮威靈仙草烏(去蘆剉以鹽炒熟去鹽不用)五靈
脂(炒)地龍(去土炒各一兩)
右為細末酒糊和丸桐子大辰砂為衣每服五十丸
空心鹽酒任下臨晚食前再進一服
十全丹治脚氣上攻心腎相繫足心隠痛小腹不仁
煩渴小便或秘或利關節攣痺疼痛
肉蓯蓉(酒浸)石斛狗脊萆薢(酒浸)茯苓(去皮)牛膝(酒浸)
枸杞子遠志(去心各一兩)熟地黃杜仲(去粗皮剉炒去絲各)
(三兩)
右為細末煉蜜和丸桐子大每服五十丸温酒鹽湯
任下
四蒸木瓜丸治肝腎脾三經氣虚受風寒暑濕搏著
流注經絡遠年近日治療不痊凡遇六氣更變七情
心神不寧必然動發或腫滿或頑痺增寒壯熱嘔吐
自汗
威靈仙(苦葶藶同入)黃芪(續斷同入)蒼术(橘皮同入)烏藥(去木與黃松節)
(同入)大木瓜(四枚)
右各半兩以木瓜切去頂蓋去瓤填藥在内却用頂
蓋簮定酒洒蒸熟三蒸三晒取藥出焙乾為末研木
瓜為膏和搗千餘下丸如梧子大每服五十丸空心
温酒鹽湯下(黃松節即茯苓中木)
當歸拈痛湯(見身痛)
羌活導滯湯(東垣)
羌活獨活(各半兩)防己(三錢)大黃(酒煨一兩)當歸(三錢)枳實
(麫炒二錢)
每服五錢或七錢水二盞煎至七分温服微利則已
量虛實加減
開結導飲丸(東垣)治飲食不消心下痞悶
陳皮白术澤瀉茯苓半夏(製)麯麥蘖
(各一兩)枳實(炒)青皮乾薑(各半兩)如有積塊者加巴
豆霜(一錢半)
右為末湯浸蒸餅為丸如桐子大每服三五十丸至
七十丸温湯下食遠服
又方治濕熱并諸濕客摶腰膝重痛足脛浮腫
㯽榔甘遂赤芍藥葳靈仙澤瀉葶藶
乳香(研各二兩)沒藥(研一兩)牽牛(半兩)大戟(炒三兩)陳皮(四兩)
右為末麫糊為丸如桐子大每服五十丸加至七八
十丸食前温水送下得更衣止後服前藥忌酒二日
又忌麫及甘草三兩日食温淡粥補胃
枳實大黃湯
羌活(一錢半)當歸(一錢)枳實(伍分)大黃(酒煨三錢)
水一盞半煎至一盞去滓温服空心食前以利為度
控涎丹(見行痺)
續斷丸(本事)治肝腎風虚氣弱脚不可踐地腰脊疼痛
風毒流注下經行止艱難小便餘瀝此藥補五藏内
傷調中益氣凉血強筋骨益智輕身耐老
思仙木(即杜仲五兩)五加皮防風薏苡仁羌活
川續斷(各三兩)萆薢(四兩)生地黃(五兩)牛膝(酒浸三兩)
右為末好酒三升化青鹽三兩用木瓜半斤去皮子
以鹽酒煮成膏和杵丸如梧子大每服三五十丸空
心食前温酒鹽湯任下
薏苡仁酒(活人)治脚痺
薏苡仁牛膝(各二兩)海桐皮五加皮獨活
防風杜仲(各一兩)熟地黃(一兩半)白术(半兩)
右為粗末入生絹袋内用好酒五升浸春秋冬二七
日夏月盛熱分作數貼逐貼浸酒每日空心温服一
盞或半盞日三四服常令酒氣醺醺不絶久服覺皮
膚下如數百條蟲行即風濕氣散
虎骨酒(本事)去風補血益氣壯筋骨強脚力
虎脛骨(真者)萆薢仙靈脾薏苡仁牛膝熟
地黃(各二兩)
右細剉絹袋盛浸酒二斗飲了一盞入一盞可得百
日婦人去牛膝
脚氣衝心三脘散(活人)治脚氣衝心腹氣飽悶大便秘
滯
獨活白术木瓜(焙乾)大腹皮(炙黃)紫蘇(各一兩)甘草
(炙半兩)陳皮(湯浸去白)木香川芎㯽榔(麫裹煨熟各七錢半)
右共杵為粗散每服二錢半水二盞同盞至一盞去
滓分三服熱服取便利為效
大腹子散(活人)治風毒脚氣肢節煩疼心神壅悶
大腹子紫蘇木通桑白皮羌活木瓜
荆芥青皮赤芍藥獨活(各一兩)枳殼(二兩)
每服四錢水一盞薑五片葱白七寸煎去滓空心温
服
犀角散治脚氣衝心煩喘悶亂頭痛口乾坐卧不得
犀角屑枳殼(去瓤䴸炒)沉香(各七錢半)㯽榔紫蘇(莖葉)麥
門冬(去心)赤茯苓(去皮各一兩)木香防風(去蘆各半兩)石膏
(研細二兩)
右為㕮咀每服八錢以水一中盞半煎至一大盞去
查入淡竹瀝一合更煎一二沸温服不拘時侯
茱萸木瓜湯治脚氣衝心悶亂不識人手足脉欲絶
吳茱萸(半兩)乾木瓜(一兩)㯽榔(二兩)
右為㕮咀每服八錢以水一中盞半生薑五片煎至
一盞去查温服不拘時候
㯽榔散治脚氣衝心煩悶不識人
㯽榔木香茴香(各半兩)
右為㕮咀每服五錢以童子小便一中盞煎至七分
去查温服不拘時候
木香散治脚氣衝心煩悶臍下氣滯
木香(半兩)㯽榔木通(各一兩)
右為㕮咀每服八錢以水一中盞半入生薑五片葱
白七寸煎至一盞温服不拘時
地黃湯治穿心脚氣
熟地黃(四兩)當歸(二兩)芍藥川芎牛膝(酒浸)三柰子
(各一兩)杜仲(半兩薑製)
右為㕮咀每服五錢水一盞半煎至一盞去柤温服
沈香散治脚氣衝心煩悶喘促脚膝疼痠神思昏憒
沈香赤芍藥木通紫蘇(莖葉)訶梨勒皮㯽
榔(各一兩)吳茱萸(半兩)
右為㕮咀每服八錢水一中盞半入生薑五片煎至
一大盞去柤不拘時温服
上氣喘急桑白皮散(活人)治脚氣盛發兩脚浮腫小便
赤澀腹脇脹滿氣急坐卧不得
桑白皮郁李仁(各一兩)赤茯苓(二兩)木香防己
大腹子(各一兩半)紫蘇子木通㯽榔青皮(各七錢半)
每服三錢薑三片水煎
桑白皮散(集驗)治脚氣上氣坐卧不得咽喉不利四肢
煩疼
桑白皮赤茯苓(去皮)柴胡(去蘆各一兩)生乾地黃(一兩半)
甘草(炙半兩)射干枳殼(去瓤䴸炒)貝母前胡(去蘆)赤芍
藥天門冬(去心)百合㯽榔(各七錢半)
每服八錢水一中盞生薑五片煎至六分去查温服
不拘時
紫蘇散治脚氣上氣心胸壅悶不得眠卧
紫蘇葉桑白皮赤茯苓(去皮)㯽榔木通(去皮兩各一)
甘草(炙)紫苑前胡(去蘆)百合杏仁(去皮尖各七錢半)
右㕮咀每服八錢水一中盞半生薑五片煎至一盞
去查温服不拘時
治脚氣上氣心腹妨悶
㯽榔(二枚)杏仁(二十枚湯洗去皮)
右㕮咀以水一大盞煎至七分去查分為二服如人
行七八里再服
蘇子降氣湯沈香降氣湯
養正丹四磨飲(四方並見諸氣)
小青龍湯(見欬嗽)
嘔逆八味平胃散(見嘔吐)平胃散(見中食)
半夏散(集驗)治脚氣煩悶嘔逆心胸壅悶不能飲食
半夏(湯洗七次切片)桂心(各七錢半)赤茯苓(去皮)人参(去蘆)陳橘皮
(去白)前胡(去蘆)㯽榔(各一兩)紫蘇葉(一兩半)
右㕮咀每服五錢水一中盞半生薑七片淡竹茹二
錢煎至七分去查温服無時
草豆蔲散治脚氣發時嘔逆胸中滿悶不下飲食
草豆蔲仁紫蘇葉赤茯苓(去皮)前胡(去蘆)木通(去剉皮)
㯽榔(各一兩)吳茱萸(二錢半)半夏(湯泡七次切片)枳實(去瓤䴸炒各七)
(錢半)
右㕮咀每服八錢水一中盞半生薑七片煎至一盞
去查温服無時
人参散治脚氣嘔逆心煩不能飲食
人参(去蘆)赤茯苓(去皮)㯽榔陳橘皮(去白)麥門冬(去一心各兩)
桂心(七錢半)
右煎服法俱同上
橘皮湯治脚氣痰壅嘔逆心胸滿悶不思飲食
陳橘皮(去白)人参(去蘆)紫蘇葉(各一兩)
右為㕮咀每服八錢水一中盞半生薑五片煎至一
盞去查温服不拘時
腫滿沈香散治脚氣心腹脹滿四肢壅悶不思飲食
沈香枳殼(去瓤䴸炒)桂心(各七錢半)大腹皮赤茯苓(去皮)
㯽榔赤芍藥川大黃(煨)訶梨勒皮桑白皮
(各一兩剉)吳茱萸(湯洗)木香(各半兩)
右為㕮咀每服八錢水一中盞半生薑五片煎至一
盞去查温服不拘時
鼈甲散治脚氣心腹脹滿小便不利
鼈甲(去裙襴醋炙焦黃)赤茯苓(去皮)㯽榔(各一兩)郁李仁(湯浸去皮)
木通(去皮各七錢半)
右㕮咀每服八錢水一中盞半煎至一大盞去查温
服不拘時
木香散治脚氣心腹脹滿堅硬不消
木香訶棃勒皮㯽榔(各一兩)桂心(七錢半)川大黃
(煨)鼈甲(醋炙各一兩)
每服八錢水一盞半薑五片煎一盞服無時
高良薑丸治脚氣心腹脹滿兩膝疼痛
高良薑當歸(去蘆)葳靈仙㯽榔羌活(去蘆各七錢半)
牽牛(炒)蘿蔔子(炒各二兩)桂心陳橘皮(去白各半兩)
右為細末煉蜜和搗二三百下丸梧桐子大每服三
四十丸温酒送下不拘時以利為度
茱萸丸治脚氣入腹腹脹不仁喘悶欲死
吳茱萸木瓜(各等分)
右為細末酒糊和丸如梧桐子大每服五十丸至百
丸温酒送下或以木瓜蒸爛研膏為丸尤佳
大腹皮散治脚氣風毒頭面脚膝浮腫心腹痞悶
大腹皮桑白皮赤茯苓(去皮)郁李仁㯽榔
枳殼(䴸炒去瓤)紫蘇(莖葉各一兩)防風(去蘆)木香羌活(去蘆兩各半)
木通(去皮)羚羊角屑(各七錢半)
右為㕮咀每服八錢水一中盞半生薑五片煎至一
大盞去查食前温服
大腹皮散治諸證脚氣腫滿小便不利
大腹皮(三兩)木瓜紫蘇子㯽榔荆芥穗烏
藥陳橘皮(去白)紫蘇葉(各一兩)蘿蔔子(半兩)沈香桑
白皮枳殼(去瓤䴸炒各一兩半)
右為㕮咀每服八錢水一盞半薑五片煎至一大盞
去查温服御醫楚侍藥方加木通白茯苓炒茴香炙
甘草四味
木通散治脚氣遍身腫滿喘促煩悶
木通(去皮)紫蘇葉猪苓(去皮各一兩)桑白皮㯽榔
赤茯苓(去皮各二兩)
右為㕮咀每服四錢水一中盞半生薑五片葱白三
五寸煎至一大盞去查温服不拘時
大小便不通五苓散(見消痺)
檳榔丸治脚氣發時大小便秘澀腹中滿悶悶膀胱裏
急四肢煩疼
㯽榔赤茯苓(去皮)紫蘇葉大麻仁郁李仁(各一)
(兩)川大黃(煨二兩)木香桂心(各半兩)枳殼(去瓤䴸炒)木通
(去皮)澤瀉羚羊角屑(各七錢半)
右為細末煉蜜和搗二三百下丸如梧子大每服三
四十丸食前温水送下以利為度
澤瀉散治脚氣大小便秘澀膀胱氣壅攻心腹痞悶
澤瀉赤茯苓(去皮)枳殼(去瓤䴸炒各七錢半)木通(去皮剉)猪苓
(去蘆)㯽榔(各一兩)牽牛(二兩炒)
右為細末每服二錢生薑葱白湯調下日二三服以
利為度
復元通氣散(見諸氣)
發熱敗毒散治足三陽經熱證若自汗惡風加肉桂
無汗惡寒加去節麻黃若風濕發熱焮腫加蒼术㯽
榔大黃微利愈(見傷濕)
和氣飲(見水腫)獨活寄生湯(見腰痛)
附子八味湯(活人)
附子(炮去皮臍)乾薑(炮)芍藥茯苓甘草(炙)桂心(各三)
(兩)白术(四兩)人参(三兩)
每服四錢水一盞煎七分食前温服又方去桂心加
乾地黃(三兩)
活絡丹(和劑)
川烏(炮去皮臍)草烏(去去皮臍)地龍(去土)天南星(炮各六兩)乳香(研)
沒藥(研各二兩二錢)
右為末酒麫糊丸如梧桐子每服二十丸空心日午
冷酒送下荆芥湯下亦可
虎骨四斤丸(和劑)
宣州木瓜(去瓤)天麻(去蘆)肉蓯蓉(洗淨)牛膝(去蘆各焙乾秤一斤)附
子(炮去皮尖二兩)虎骨(塗酥炙一兩)
右以上各如法修製先將前四味用無灰酒五升浸
春秋各五日夏三日冬十日取出焙乾入附子虎骨
共研為末用浸藥酒打麫糊丸如梧子大每服五十
丸食前鹽湯送下
生瘡犀角散治脚氣風毒生瘡腫痛心神煩熱
犀角屑天麻羌活(去蘆)枳殼(去瓤麩炒)防風(去蘆)黃茋
白蒺藜黃苓白鮮皮(各七錢半)㯽榔(一兩)甘草(炙半兩)
烏蛇(二兩酒浸)
右為㕮咀每服八錢以水一中盞半生薑五片煎至
一大盞去查温服不拘時候
鹿茸丸治脚氣腿腕生瘡
鹿茸(酥炙叧搗成泥)五味子當歸(去蘆)熟地黃
右等分為細末酒糊和丸如梧桐子大每服三四十
丸温酒或鹽湯食前下次服後方
芎歸散
川芎當歸(去蘆)
右二味等分為細末每服二三錢煎荆芥湯調下食
後空心日進二服
脚心痛大聖散(濟生)
木香(不見火)人参甘草(炙各半兩)白茯苓(去皮)川芎麥
門冬(去心)黃茋(去蘆蘆炙)當歸(去蘆酒浸各一兩)
每服四錢水一盞薑五片煎七分温服不拘時
雞鳴散治脚氣疼痛不問男女皆可服如人感風濕
流注脚足痛不可忍筋脉浮腫宜服之
㯽榔(七枚)陳皮(去白)木瓜(各一兩)吳茱萸紫蘇葉(各三錢)
桔梗(去蘆)生薑(和皮各半兩)
右㕮咀只作一遍煎用水三大椀慢火煎至一椀半
去查再入水二椀煎查取一小椀兩次藥汁相和安
置牀頭次日五更分作三五服只是冷服冬月略温
服亦得服了用乾物壓下如服不盡留次日漸漸服
之亦可服藥至天明大便當下黑糞水即是元腎家
感寒濕毒之氣下也至早飯痛住腫消只宜遲喫飯
候藥力作效此藥不是宣藥並無所忌
加减㯽榔湯治一切脚氣脚弱名曰壅疾貴乎疎通
春夏多宜服之
㯽榔陳皮(去白)紫蘇(莖葉各一兩)甘草(炙半兩)
每服五錢水一盞半生薑五片煎至八分去滓温服
不拘時如脚痛不已者加木瓜五加皮煎婦人脚痛
加當歸煎室女脚痛多是肝血盈實宜加赤芍藥煎
師尼寡婦亦然中滿不食者加枳實煎痰厥或嘔者
加半夏煎腹痛大便不通者用此湯下青木香丸如
更不通加大黃煎小便不利者加木通煎轉筋者加
吳茱萸煎脚腫而痛者加大腹皮木瓜煎足痛而熱
加地骨皮煎
導氣除濕湯
葳靈僊防風荆芥穗當歸地骨皮升
麻白芍藥蒴藋葉
右等分剉細水二斗煮取一斗五升去查熱淋洗無
時
證治準繩卷二十六
