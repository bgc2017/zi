證治凖繩卷三十六
明王肯堂撰
類方
七竅門
耳聾
風虛排風湯(見中風)
桂星散
辣桂川芎當歸石菖蒲細辛木通
木香白蒺藜(炒去刺)麻黃(去節)甘草(炙各一錢)白芷稍
天南星(煨裂各一錢半)
水二鍾葱白二根紫蘇五薑薑五片煎至一鍾食後
服一方加全蠍去毒一錢
磁石羊腎丸治風虛不爽時有重聽或有風痺之狀
磁石(二兩火煅醋淬七次用葱子一合木通三兩入水同煎一晝夜去葱木通)川椒(去目)
石棗(去核)防風遠志肉白术茯苓細辛
兔絲子(酒浸)川芎山藥木香鹿茸(酒浸一宿炙)當
歸黃茋川烏(炮各一兩)石菖蒲(一兩半)肉桂(六錢半)熟
地黃(九蒸二兩)
右為細末用羊腎兩對去膜以酒煮爛和諸藥末搗
以煮腎酒打糊和丸如梧子大每服百十丸空心温
酒鹽湯任下仍服清神散二藥相間服忌牛肉鷄鴨
子
清神散治氣壅頭目不清耳常重聽
甘菊花白殭蠶(炒各半兩)羌活荆芥蕙木通
川芎防風(各四錢)木香(一錢)石菖蒲甘草(各一錢半)
右為細末每服二錢食後荼清調飲
磁石浸酒方治風邪之氣干於腦或入於耳久而不
散經絡痞塞不能宣利使人耳中悾悾然或作旋運
磁石(五兩搗碎水淘去取汁)山茱萸天雄(炮去皮臍各二兩)木通
防風薯蕷菖蒲遠志(去心)芎藭細辛蔓
荆子白芙苓乾薑(炮)肉桂甘菊花(各一兩)熟
地黃(三兩)
右剉細和勻以生絹袋盛用酒二斗浸七日每日任
性飲之以瘥為度
魚腦膏治風聾年久及耳鳴
生鯉魚腦(二兩)當歸(切焙)細辛(去苗英)附子(炮去皮臍)白芷
菖蒲(各半兩)
右除魚腦外為細末以魚腦置銀器中入藥在内微
火煎候香濾去滓傾入磁器中候凝丸如棗核大綿
裹塞耳中一方無菖蒲有羊腎脂同魚腦先熬次下
諸藥
羊腎羹
杜仲(去麄皮炙黃)黃茋(各半兩)磁石(五兩搗碎水淘去赤汁綿襄懸煎不得到)
(鐺底)羊腎(一隻去脂膜切)肉蓯蓉(一兩酒浸一宿去皮炙乾)
右以水三大椀先煮磁石取汁二大椀下杜仲等又
煎取一盞半去滓入羊腎粳米一合葱白薑椒鹽醋
一如作羹法空心服
磁石丸
磁石(火煅醋淬七次)防風羌活黃茋(鹽水浸焙)木通(去皮)白
芍藥桂心(不見水各一兩)人參(半兩)
右為末用羊腎一對去脂膜搗爛打酒糊為丸如桐
子大每服五十丸空心温酒鹽湯下
薑蠍散治耳聾氣塞腎虛等證
右用全蠍四十九箇去蠆炮濕以糯米半升於大瓦
鋪平將蠍鋪米土焙令米黃為度去米不用又切生
薑四十九片每片置蠍再焙薑焦為度去薑不用將
蠍研為細末三五日前每日先服黑錫丹三五服臨
服藥時令夜飯半飽服時看其人酒量勿令大醉服
已令熟睡勿得叫醒却令人輕喚如不聽得濃煎葱
白湯一碗令飲五更耳中聞百十攢笙響便自此聞
聲一方無糯米製銀石器中炒
風熱犀角飲子治風熱上壅耳内聾閉臖腫掣痛膿
血流出
犀角(鎊)木通石菖蒲甘菊花(去根枝)玄參赤
芍藥赤小豆(炒各二錢)甘草(炙一錢)
水二鍾生薑五片煎至一鍾不拘時服
芍藥散治熱壅生風耳内痛與頭相連膿血流出
赤芍藥白芍藥川芎木鼈子當歸大
黃甘草(各一錢半)
水二鍾煎至一鍾食後服
犀角散治風毒壅熱心胸痰滯兩耳虚聾頭重目眩
犀角屑甘菊花前胡枳殼(麩炒黃)石菖蒲
羌活澤瀉木通生地黃(各半兩)麥門冬(去心二兩)
甘草(炙二錢半)
右為末每服三錢水煎去滓食後温服
茯神散治上焦風熱耳忽聾鳴四肢滿急胸膈痞悶
不利
茯神(去本)麥門冬(去心各一兩)羌活防風(去叉)蔓荆子
薏苡仁石菖蒲五味子黃茋(各半兩)薄荷
甘草(各二錢半)
右為末每服三錢生薑三片水煎去滓食後温服
通聖散(見眩暈)滚痰丸(見痰飲)
解倉飲子治氣虚熱壅或失饑冐暑風熱上壅耳内
聾耳徹痛膿血流出
赤芍藥白芍藥(各半兩)當歸炙甘草大黃(蒸)
木鼈子(去殼各一兩)
右剉散每服四錢水煎食後臨卧服
氣逆流氣飲沉香降氣湯蘇子降氣湯(俱見氣)
不換金正氣散(見中寒)指迷七氣湯(見氣)來復湯
養正丹(見氣)龍薈丸(見脇痛)復元通氣散(見氣)
濕痰㯽榔神芎丸
大黃黃芩(各二兩)牽牛滑石(各四兩)㯽榔(二兩)
右為末滴水丸桐子大每服十丸次加十丸白湯下
腎虚寒燒腎散(寳鑑方無巴戟)
磁石(一兩煅醋淬七次研飛)附子(一兩炮去皮)巴戟(一兩)川椒(一兩去目)
(及閉口者微炒去汁)
右為末每服用猪腎一枚去筋膜細切葱白韭白各
一分入散藥一錢鹽花一字和勻用十重濕紙裹於
溏灰火内煨熟空心細嚼酒解薄粥下之十日效
蓯蓉丸(濟生)治腎虛耳聾或風邪入於經絡耳内虛鳴
肉蓯蓉(酒浸焙)山茱萸肉石龍芮石菖蒲兔
絲子(酒浸蒸焙)羌活鹿茸(去毛酒蒸焙)石斛(去根)磁石(火煅醋淬)
(水飛)附子(炮各一兩)全蠍(去毒七箇)麝香(半字旋入)
右為末蜜丸桐子大每服百丸空心鹽酒鹽湯任下
益腎散治腎虛耳聾
磁石(&KR0034;)巴戟川椒(開口者各一兩)石菖蒲沉香(各半兩)
右為細末每服二錢用猪腎一隻細切和以葱白少
鹽并藥濕紙十重裹煨令香熟空心細嚼温酒送下
補腎丸治腎虛耳聾
巴戟(去心)乾薑(炮)芍藥山茱萸桂心遠志(去心)
細辛兔絲子(酒製)澤瀉石斛黃茋乾地黃
當歸蛇牀子牡丹皮肉蓯蓉(酒浸)人參附
子(炮)甘草(已上各二兩)石菖蒲(一兩)茯苓(半兩)防風(一兩半)
羊腎(二枚)
右為細末以羊腎研爛細酒煮麫糊丸如桐子大每
服五十丸空心鹽酒送下
肉蓯蓉丸治腎虚耳聾
肉蓯蓉(酒浸焙)兔絲子(酒浸另研)山芋白茯苓(去皮)人參
官桂(去麄皮)防風(去叉)熟地黃芍藥黃茋(各半兩)附
子(炮去皮臍)羌活(去蘆)澤瀉(各二錢半)羊腎(一對薄切去筋膜炙乾)
右為細末煉蜜和丸如桐子大每服三十丸空心用
温酒送下
桑螵蛸湯治虛損耳聾
桑螵蛸(十枚炙)當歸白术(米泔浸炒)白茯苓(去皮)官桂(去麄)
(皮)附子(炮)牡荆子磁石(火煅醋淬)菖蒲(米泔浸焙)乾地黃
(焙各一兩)大黃(剉炒)細辛(去苗)川芎牡丹皮(各半兩)
右㕮咀每服三錢匕先以水三盞煮猪腎一隻取汁
一盞去腎入藥煎至七分去滓食前温服
八味丸治耳瞶及虛鳴
右用好全蠍四十九枚炒微黃為末每服三錢以温
酒調仍下八味丸百粒空心只三兩服見效(方見脚氣)
羊腎丸治腎虛耳聾或勞頓傷氣中風虛損腎氣升
而不降或耳虛鳴
山茱萸乾薑川巴戟芍藥澤瀉北細
辛兔絲子(酒浸)遠志(去心)桂心黃耆石斛乾
地黃附子當歸牡丹皮蛇牀子甘草
蓯蓉(酒浸)人參(各二兩)菖蒲(一兩)防風(一兩半)茯苓(半兩)
右為末以羊腎一雙研細以酒煮麫糊丸梧子大食
前鹽酒下三十丸至五十丸立效
安腎丸治虛弱耳聾
大安腎丸(四兩)磁石(半兩兩煅)石菖蒲羌活(各半兩一)
右三件為末混合為丸梧子大每服四五十丸鹽湯
温酒任下
地黃丸治勞損耳聾
大熟地黃(先焙)當歸川芎辣桂兔絲子(酒浸三日)
(蒸乾㨶末)大川椒(出汗)故紙(炒)白蒺藜(炒杵去刺)葫蘆巴(炒)杜
仲(薑製炒去絲)白芷石菖蒲(各二錢半)磁石(火燒醋淬七次研細水飛)
(三錢七分半)
右件藥為細末煉蜜為丸如梧桐子大每服五十丸
以葱白温酒空心吞下晚飯前再服一服
腎熱地黃湯(本事)
生地黃(一兩半)枳殼羌活桑白皮(各一兩)磁石(㨶碎)
(水淘三二十次去盡赤汗為度二兩)甘草防風黃芩木通(各半)
(兩)
右件藥為麤末每服四錢水煎去滓日二三服
肺虚蠟彈丸(三因)治耳虚聾
白茯苓(二兩)山藥(炒三兩)杏仁(炒一兩半去皮尖)
右三味研為末和勻用黃蠟一兩鎔和為丸如彈子
大鹽湯嚼下有人止以黃蠟細嚼點好建茶送下亦
效山藥茯苓杏仁皆入於太陽山藥大補隂氣惟杏
仁利氣乃補中有通也少氣嗌乾者門冬人參五味
湯嚼下
益氣聰明湯(見目)
氣閉通氣散
茴香木香全蠍玄胡索陳皮菖蒲(各一)
(錢)羌活殭蠶川芎蟬脱(各半錢)穿山甲(二錢)
甘草(一錢半)
右件藥為細末每服三錢不拘時候温酒調服
復元通氣散治諸氣澀耳聾腹癰便癰瘡疽無頭止
痛消腫
青皮陳皮(去白各四兩)甘草(三寸半炙)連翹(一兩)
右為末熱酒調服
菖蒲散
石菖蒲(十两一寸九節者)蒼术(五兩生用)
右剉成塊子置瓶内以米泔浸七次取出蒼术只將
菖蒲於甑上蒸三兩時取出焙乾㨶為細末每服二
錢糯米飲調服日三次或將蒸熟者作指頭大塊子
食後置口中時時嚼動嚥津亦可
秘傳降氣湯加石菖蒲治氣壅耳聾大有神效(方見氣門)
外治通神散
全蠍(一枚)地龍土狗(各二箇)明礬(半生半煅)雄黃(各半兩)
麝香(一字)
右為細末每用少許葱白蘸藥引入耳中閉氣坐一
時三日一次
通耳法
磁石(用緊者如荳大一塊)穿山甲(燒存性為末一字)
右二味用新綿子裹了塞所患耳内口中銜少生鐵
覺耳内如風雨聲即愈
追風散
藜蘆雄黃川芎石菖蒲全蠍白芷
藿香鵝不食草薄荷苦丁香(各等分)麝香(少許)
右為細末每用些少吹鼻中如無鵝不食草加片腦
少許
萆麻丸
萆蔴子(去殼)松脂黃蠟杏仁(去皮雙仁炒各半兩)乳香
食鹽巴荳(炒各二錢半)
右件藥搗如膏捻如棗核樣以黃蠟薄捲之大針劄
兩三眼子兩頭透用塞耳經宿黃水出愈
透耳筒
椒目巴荳菖蒲松脂(各一錢)
右件藥為末攤令薄捲作筒子塞耳内一日一易
雄黃散
雄黃防風礜石石菖蒲烏頭川椒(開口)
(者炒出汗各二錢半)大棗核(十枚)
右為末以香爐中安艾一彈子大次著黃檗末半錢
於艾上覆以藥二錢匕著艾上火燃向耳熏之
又方
一豆三猫不出油麝香少許用真修煉蜜為丸麥粒
大綿裹錠子耳中投
鯽魚膽膏
鯽魚膽(一箇)烏驢脂(少許)生油(半兩)
右和勻内樓葱管中七日滴入耳内
蠍稍膏
蠍稍(七枚焙)淡豉(二十一粒㨂大者焙乾)巴豆(七粒去心膜不去油)
右先研蠍梢淡豉令細别研巴豆成膏同研勻捏如
小棗核狀用葱白小頭取孔以藥一粒在内用薄綿
裹定卧時置耳中一宿取出未通再用以通為度
鼠膽丸
曾青(一錢)龍腦(半錢)凌霄花(三錢)
右為細末每用一字吹入後用鼠膽滴入隨用綿子
塞之從晚至鷄鳴取出
鷄卵方
新鷄卵(一箇)巴豆(一粒去心膜)
右先以雞卵上開一孔將巴豆納卵中以紙兩重麫
粘貼蓋却與雞抱以其餘卵雛出為度取汁滴於耳
内日二次
治耳聾灸方用蒼术一塊長七分將一頭削尖一頭
截平將平頭插入耳内平頭上安筯頭大艾炷灸之
輕者七壯重者十四壯覺耳中有熱氣者效
又方用竹筒盛鯉魚腦炊飲處蒸之令烊注耳中一
方生用以綿裹包入耳中一方用鯉魚膽汁滴入耳
中
又方用蠟紙一張剪作四片每一片於筯上緊捲抽
却筯以蠟紙捲子安耳中然之待火欲至耳急除去
當有惡物出在殘紙上日一角用了以蠟塞定
又方用甘遂半寸綿裹插兩耳中却將甘草口中嚼
又方用生菖蒲捩汁滴耳中
通耳丹治耳聾
安息香桑白皮阿魏(各一兩半)硃砂(半錢)
右用巴豆七個萆麻仁七個大蒜七個硏爛入藥末
和勻棗核大每用一丸綿裹内耳中如覺微痛即出
之
又方用驢生脂和生薑熟搗綿裹塞耳中方有川椒
無生薑
又方用附子以醇醋煮一宿削如棗核以綿裹塞耳
中一方治風聾仍灸上星二七壯令氣通耳中即愈
又方取龜一枚安於盒中荷葉上養之專看葉上有
尿收取滴耳中一方用秦龜雄者置碗或盤内以鏡
照之龜見鏡中影往往淫發而失溺急以物收取用
之又一法以紙炷火上熁熱以點其凥亦能失尿
又方以乾地龍入鹽貯在葱尾内為水點之一方為
末用綿裹如棗核大塞耳中一方用白頸者安葱葉
中麫封頭蒸熟化為水以滴耳中
萆麻子丸治久聾
萆麻子(二十一個去油用)皂角(煨取肉半錠)生地龍(中者一條)全蠍
(二箇焙)遠志(去心)磁石(火煅醋淬七次研細水飛)乳香(各二錢)
右為細末以黃蠟熔和為丸塞耳中
又方
天雄(二錢五分)附子(一枚)
右為細末將雞子開一孔取去黃用清和藥仍入殼
中封固令雞抱之候雛出藥成以出以綿裹塞耳中
取瘥為度
又方通氣散
穿山甲螻蛄(各半兩)麝香(一錢)
右為細末以葱涎和劑塞耳或為細末葱管盛少許
放耳中
又方
水銀(二錢半)蚯蚓(中者一条)
右就樓葱叢内以一莖去尖頭入水銀蚯蚓在内即
繫却頭勿令傾出候蚓化為水滴入耳中
又方用大蒜一瓣一頭剜一坑子以巴豆一粒去皮
熳火炮令極熱入在蒜内以新綿裹定塞耳中
勝金透關散
川烏頭(一個炮)細辛(各二錢)膽礬(半錢)鼠膽(一具)
右為細末用鼠膽調和勻再焙令乾研細却入麝香
半字用鵝毛管吹入耳中吹時口含茶清待少時
蒲黃膏治卒耳聾
細辛蒲黃(各一分)麴末杏仁(湯浸去皮尖雙仁各三分)
右為末研杏仁如膏和稔如棗核大綿裹塞耳中日
一易
龍腦膏
龍腦(一錢二分研)椒目(半兩搗末)杏仁(二錢半去皮)
右件搗研合勻綿裹棗核大塞耳中日二易
治暴耳聾用雞心㯽榔一個以刀子從臍剜取一竅
如錢眼大實以麝香坐於所患耳内從上以艾炷灸
之不過二三次效
耳鳴通聖散(見眩暈)四物湯(見虚勞)補中益氣湯(見勞倦)
八珍湯(見虚勞)小柴湯(見寒熱)地黃丸即六味丸(見虚勞)
正元散(見自汗)黑錫丹(見諸逆衝上)安腎丸(見喘)
龍齒散治腎虛熱毒乘虛攻耳致耳内常鳴如蟬聲
不可專服補藥
龍齒人參白茯苓麥門冬(去心)遠志(去心各半兩)
丹砂鐵粉龍腦牛黃麝香(各二錢半俱另研)
右為細末研勻每服半錢匕食後用沸湯調服日三
次
黃芪丸
黃芪(一兩)沙苑蒺藜(炒)羌活(各半兩)黑附子(大者一箇)羯羊
腎(一對焙乾)
右為細末酒糊丸如桐子大每服四十丸空心食前
煨葱鹽湯下
五苓散(見消癉)青木香丸(見氣)
芎歸飲
川芎當歸細辛(各半兩)石菖蒲官桂白芷
(各三錢)
每服三錢水二盞入紫蘇薑棗煎至一盞去滓不拘
時服如虚冷甚者酌量加生附子
柴胡聰耳湯治耳中乾旺耳鳴致聾
柴胡(三錢)連翹(四錢)水&KR1526;(半錢炒另研)蝱蟲(三箇去翅足研)麝香(少許)
(研)當歸身人參炙甘草(各一錢)
右除另硏外以水二盞入薑三片煎至一盞稍熱下
水蛭等末再煎一二沸食遠稍熱服
芷芎散治風入耳虛鳴
白芷石菖蒲(炒)蒼术陳皮細辛厚朴(製)
半夏(製)辣桂木通紫蘇莖葉炙甘草(各一分)
川芎(二分)
右剉散每服三錢薑五片葱白二根煎食後臨卧服
麝香散治耳内虛鳴
麝香(半錢)全蠍(十四箇)薄荷(十四葉裹麝香全蠍瓦上焙乾)
右為細末滴水捏作挺子塞耳内極妙
癈耳鳴沸閙
吳茱萸巴豆(去皮炒)乾薑石菖蒲磁石細
辛(各一分)
右為末用鵝膏和少許以綿裹塞耳中以鹽五升布
裹蒸熨耳門令暖氣通入耳内冷即易之如此數次
瘥後常以亂髮捲塞耳中慎風一方無磁石
耳痛生犀丸治耳中策策疼痛
犀角(鎊)牛黃(研)南星白附子(炮)乾薑(炮)丹砂(研)
沒藥(研)半夏(湯洗)龍腦(研)乳香(研)烏蛇(酒浸去皮骨炙)官桂
(各二錢半)防風當歸(焙)麝香(研各半兩)
右為細末煉蜜為丸如桐子大每服二十丸空心温
酒送下
犀角飲子(見前風熱條)
解熱飲子治風虚熱壅耳内聾閉徹痛膿血流出
赤芍藥白芍藥(各半兩)當歸川芎炙甘草
大黃(蒸)木鼈子(去殼各一兩)
右為剉散每服四錢水一盞煎至七分食後臨卧服
黍粘子湯(東垣)治耳内痛生瘡
桔梗(半兩)桃仁(一錢)柴胡黃茋(各三分)連翹黃芩
黍粘子當歸稍生地黃黃連(各二分)蒲黃
炙甘草龍膽草昆布蘇木生甘草(各一分)
紅花(少許)
水二盞煎至一盞去滓稍熱服食後忌寒藥利大便
涼膈散(見發熱)
白龍散治小兒腎臟盛而有熱熱氣上衝於耳津液
結滯則生膿汁有因沐浴水入耳内水濕停積搏於
血氣藴積成熱亦令耳膿汁出謂之停耳久而不愈
則成聾
白礬(枯)黃丹龍骨(各半兩)麝香(一錢)
右研極細先以綿杖子展盡耳内膿水用藥一字分
摻兩耳日二次勿令風入
杏仁膏治耳中汁出或痛或膿
右用杏仁炒令赤黑硏成膏薄綿裹内耳中日三四
度易之或亂髮裹塞之亦妙一方治耳卒痛或水出
用杏仁炒焦為末葱涎搜和為丸以綿裹塞耳亦可
又治耳腫兼有膿
菖蒲挺子治耳中痛
菖蒲(一兩)附子(炮去皮臍半兩)
右為細末每用不以多少油調滴耳内效一法用醋
丸如彈仁大綿裹置耳中日三易一法搗菖蒲自然
汁灌耳神效
治耳痛不可忍用磨刀鐵漿滴入耳中即愈
耳痒四生散(見中風)
透冰丹治一切風毒上攻頭面腫痒痰涎壅塞心胸
不利口舌乾澀風毒下疰腰脚沉重腫痛生瘡大便
多秘小便赤澀及治中風癱緩一切風疾
川大黃(去麄皮)山梔子(去皮)蔓荆子(去白皮)白茯苓(去皮)益
智子(去皮)葳靈仙(去蘆頭洗焙乾)白芷(各半兩)香墨(燒醋淬洗研細)麝
香(研各一錢)茯神(去木半兩)川烏(二兩用河水浸半月切作片焙乾用鹽炒)天麻
(去苗)仙靈脾葉(洗焙)
右為細末煉蜜和如麥飰相似以真酥塗杵臼搗萬
杵如乾旋入蜜令得所和成劑每服旋丸如梧子大
用薄荷自然汁用温酒化下兩丸如卒中風涎潮昏
塞煎皂莢白礬湯放温化四丸灌之癱縘風毒日服
三五丸漸覺有效常服一丸疎痰利鬲用温酒下食
後服小兒驚風入膩粉少許薄荷汁化下半丸立效
治瘰癧葱湯下一丸忌動風毒物
停耳柴胡葱耳湯(見前耳鳴條)
通氣散
郁李仁(去皮研)芍藥人參(各半兩)大黃山芋官
桂(去皮各一兩)㯽榔(三枚)牡丹皮木香細辛(去苗)炙甘
草(各二錢半)
右為細末研勻每服一錢七空心温酒調服
蔓荆子散治耳熱耳出膿汁
蔓荆子赤芍藥生地黃桑白皮甘菊花
赤茯苓川升麻麥門冬(去心)木通前胡炙
甘草(各一錢)
水二盞薑三片紅棗二枚煎至一盞食後服
紅綿散
白礬(二錢)臙脂(二錢)
右硏勻先用綿杖子展去膿及黃水盡用别綿杖子
引藥入耳中令到底摻之即乾
松花散
枯礬(半兩)麻勃木香松脂花臙脂(各二錢半)
右搗羅為末每用先以綿杖子淨拭後用藥吹入耳
白蓮散
枯礬烏賊骨黃連(去鬚)龍骨(各一兩)
右為細末以綿裹棗核大塞耳中日三易
麝香散
桑螵蛸(一箇個)麝香(一字)
右為末研令勻每用半字摻耳如有膿先用綿杖子
撚乾(一法用麝香少黃丹多研勻入耳)
禹餘糧丸
禹餘糧(火燒醋淬七次)烏賊魚骨釜底墨伏龍肝(各二)
(錢半)生附子(一枚去皮臍)
右件為末以綿裹如皂角子大塞耳日再易之如不
瘥者内有蟲也
礬石散治耳卒腫出膿并底耳及治耳聾不瘥有蟲
右用枯礬研細每以葦筒吹少許入耳中日三四度
或綿綿裹棗核大塞耳一方先以乾薑摻之次入礬
末尤妙一方先以紙纏去耳中汁次以礬末粉耳中
次以食鹽末粉其上食久乃起不過再度永瘥一方
不用鹽
又方用商陸生者洗淨以竹刀削如棗核大塞耳中
亦治耳内生瘡
葱涎膏治盯矃塞耳聾不可強挑
葱汁(三合)細辛(去苗)附子(各二錢半炮去皮)
右以細辛附子為末葱汁調令稀灌入耳中
又方
龍骨枯礬臙脂海螵蛸(各等分)麝香(少許)
右為細末先繳耳淨將藥乾摻耳中
菖蒲散
菖蒲(焙)狼毒磁石(火煅醋淬)附子(炮去皮)枯礬(各半兩)
右為細末以羊髓和少許綿裹塞耳中
竹蛀散
苦竹蛀末枯白礬(各二錢)乾臙脂(五分)麝香(一錢)
右研極細以綿杖子捲之用鵝毛管輕吹一字入耳
蠍倍散
全蠍(三錢燒存性)五倍子(一兩炒)枯礬(一錢)麝香(少許)
右為細末研勻每用少許吹入耳中一方加乾臙脂
立效散
陳橘皮(燈上燒黑一錢為末)麝香(少許)
右研勻每用少許先以綿拭耳内膿淨上藥
治停耳方
麝香(炒七錢)蟬殼(半兩洗淨火燒存性)
右研極細先用綿展耳内膿令淨吹入藥柱耳門不
得動追出惡物即愈
又方
狗膽(一箇取汁)枯礬(一錢研)
右以臘猪脂調和納耳中以綿塞之不經三兩上除
根
香附散用香附去毛研為末以綿杖送入耳
附子丸治耳聾出膿疼痛及盯矃塞耳
附子(炮去皮臍)菖蒲(米泔浸焙)枯白礬萆麻仁(另研)松脂(各一)
(兩研)乾臙脂(半兩)杏仁(二兩去皮尖雙仁炒另研)
右為細末研勻熔黃蠟和撚如棗核大針穿一孔令
透塞耳中日一換一方治盯矃不用黃蠟只搗成膏
綿裹如棗核大塞耳
治耳膿
蜜陀僧(一錢)輕粉(五分)麝香(一字)
右為細末先以綿拭耳内膿却摻藥
三黃散治耳内流膿
雄黃硫黃雌黃(各等分)
又為細末以少許吹入耳中
二聖散治耳内出膿水
羌活白附子(炮各一兩)
右為細末用猪羊腎各一隻切開每隻入藥末五分
不得著鹽濕紙裹煨熟五更初温酒嚥下續喫粥壓
之
無憂散(按儒門事親方黃耆木通桑白皮陳皮各一兩胡椒白术木香各半兩牽牛頭末四兩俱)
(為細末每服三五錢食後以薑汁調下此所用似是局方中玉屑無憂散雄黃丸疑即解毒雄黃丸也二)
(方並見咽喉門)
耳内瘡曾青散
雄黃(七錢半)曾青(五錢)黃芩(二錢半)
右為細末研勻每用少許納耳中有膿汁用綿杖子
拭乾用之
黃連散
黃連(半兩)枯白礬(七錢半)
右為細末每用少許綿裹納耳中
柴胡梔子散(一名栀子清盱散)治三焦及足少陽經風熱耳内
作痒生瘡或出水疼痛或胸乳間作痛或寒熱往來
柴胡梔子(炒)牡丹皮(各一錢)茯苓川芎芍藥
當歸牛蒡子(炒各七分)甘草(五分)
右水煎服若太陽頭痛加羌活
當歸川芎散治手足少陽經血虛瘡證或風熱耳内
痒痛生瘡出水或頭目不清寒熱少食或婦女經水
不調胸膈不利腹脇痞痛
當歸川芎柴胡白术芍藥(各一錢)山梔(炒一)
(錢二分)牡丹皮茯苓(各八分)蔓荆子甘草(各五分)
右水煎服若肝氣不平寒熱加地骨皮肝氣實加
柴胡黃芩氣血虛加參茋歸地脾虛飲食少思加芩
术脾虚胸膈不利加參茋痰滯胸膈不利加术半肝
氣不順胸膈不利或小腹痞滿或時疼痛加青皮肝
血不足胸膈不利或小腹痞滿或時作痛加熟地肝
血虚寒小腹時痛加肉桂日晡發熱加歸地
加味地黃丸治肝腎隂虚瘡證或耳内痒痛出水或
眼昏痰氣喘𠻳或作渴發熱小便赤澀等證
乾山藥山茱萸肉牡丹皮澤瀉白茯苓
熟地黃生地黃柴胡五味子(各另為末等分)
右將二地黃搯碎酒拌濕杵膏入前末和勻加煉蜜
為丸如桐子大每服百丸空心白湯下不應用加味
八味丸
治騐散治蚰蜒入耳
川芎白芷夜明沙(炒)猪牙皂角(炙)南星(炮各七錢)
(半)百部白丁香藜蘆(各四錢)草烏(半兩)砒霜(另研)蓽
撥(各二錢)海金沙(二錢半)
右為細末研勻臨時更用鉛丹調色勻磁器收如蚰
蜒入耳取少許以醋一滴調化以細翎蘸藥入耳竅
微吟令藥氣行立出藥不得多多即蚰蜒成水不出
如蠍螫先點少醋在螫處摻藥半字許擦令熱即效
鼻
鼻塞麗澤通氣湯
羌活獨活防風升麻葛根(各八分)麻黃(存節)
(四分冬加之)蒼术(一錢二分)川椒(四分)白芷黃茋(各一錢六分)
甘草(錢八分)
右作一服水二盞生薑三片棗二枚葱白三寸同煎
至一盞去滓稍熱服食遠忌一切冷物及風寒凉處
坐卧行住
温肺湯
升麻黃茋丁香(各二錢)葛根羌活甘草(炙)
防風(各一錢)麻黃(四錢不去節)
右麤末分二錢每服水二大盞葱白二莖煎至一盞
去滓稍熱食遠服
禦寒湯治寒氣風邪傷於皮毛令人鼻塞吹𠻳上喘
黃茋(一錢)人參升麻陳皮(各五分)甘草(炙)欵冬花
佛耳草防風(各三分)黃連黃檗羌活白芷
(各二分)蒼术(七分)
水二大盞煎至一大盞去滓稍熱食遠服
温衛湯
黃茋蒼术升麻知母羌活柴胡當
歸身(各一錢)人參甘草(炙)白苓防風黃檗
澤瀉(各五分)陳皮青皮木香黃連(各三分)
水二盞煎至一盞去滓食遠服晴日服之
温衛補血湯
黃茋(一錢二分)升麻(四分)柴胡炙甘草生甘草地
骨皮桔梗人參(各三分)生地黃白术藿香
吳茱萸黃檗(各一分)蒼术陳皮王瓜根牡
丹皮(各二分)當歸身(二分半)桃仁(三箇)葵花(七朵)丁香(一個)
水二盞煎至一盞半去滓食前稍熱服
人參湯治肺氣上攻鼻塞不通
人參白茯苓黃芩陳皮(去白)羌活麻黃(去根)
(節)蜀椒(去目并合口者炒出汗各一錢半)
水二鍾煎至一鍾食後服
辛夷散治肺虛為四氣所干鼻内壅塞涕出不已或
氣息不通不聞香臭
辛夷川芎木通(去節)細辛(洗去土)防風(去蘆)羌活
藁本升麻白芷甘草(炙各等分)蒼耳子(減半)
右為細末每服二錢食後茶清調服
增損通聖散治肺氣不和鼻塞不利
鼠粘子桔梗桑皮紫苑(各一錢半)荆芥穗(二錢)生
甘草(七分)
水二鍾薑三片煎一鍾食後服
辛夷湯治肺氣不利頭目昏眩鼻塞聲重咯嚀稠粘
辛夷(去毛)川芎白芷甘菊花前胡石膏
白术生地黃薄荷赤茯苓(去皮)陳皮(去白各一兩)
炙甘草(二兩)
右㕮咀每服五錢水一盞半煎至一盞去滓食遠温
服
醍醐散治傷風鼻塞聲重
細辛(半兩)川芎(一兩)薄荷(一兩半)川烏(炮去皮臍)撫芎白芷
甘草(各二兩)
右為細末每服一錢葱茶或薄荷湯調下
通關散治腦風鼻息不通不聞香臭或鼻流清涕多
嚏肩項拘急頭目昏痛風府怯寒
原蠶蛾(瓦上焙黃)白附子(炮)益智(去皮)蒺藜(炒去角)薄荷
苦參(各半兩)
右為細末每服三錢不拘時温酒調下
防風湯
防風(半兩)梔子(七枚)升麻(一兩)石膏(研三兩)麻黃(去節七錢半)官
桂(去皮半兩)木通(一兩二錢半)
右㕮咀每服三錢水一盞煎七分去滓空心温服日
再
排風散治鼻塞或生瘜肉
防風秦艽(去苗土)吳茱萸(湯浸焙)天雄(炮去皮臍)山芋(各一)
(兩)羌活(半兩)
右為細末每服二錢空心温酒調下
蓽澄茄丸
蓽澄茄(半兩)薄荷葉(三錢)荆芥穗(二錢半)
右為細末煉蜜和丸如櫻桃大不拘時噙化一二丸
菖蒲散治鼻内室塞不通不得喘息
菖蒲皂角(各等分)
右為細末每用一錢綿裹塞鼻中仰卧少時
通頂散
胡黃連滑石(研各二錢半)瓜蒂(研七枚)麝香(研一錢)蟾酥
(研一錢)
右研勻每用少許吹入鼻内即瘥
芎藭散
芎藭辛夷(各一兩)細辛(去苗七錢半)木通(半兩)
右為細末每用少許綿裹塞耳中濕則易之五七日
瘥
瓜蒂散
瓜蒂藜蘆(各等分)
右為末每用一錢綿裹塞鼻中日二易之一方以狗
膽汁和綿裹塞鼻中
蒺藜汁方治鼻塞多年不聞香香清水流出不止
右取常道車碾過蒺藜一把搗以水三升煎取熟先
仰卧使人滿口含飯取一合汁灌鼻中使人不過再
度大嚏必出一兩個瘜肉似赤蟲一方有黃連等
分同煎
鼻齆芎藭散
芎藭㯽榔肉桂麻黃(去節)防己木通細
辛石菖蒲白芷(各一分)木香川椒炙甘草
(各半分)
右㕮咀每服三錢水二盞生薑叄片紫蘇葉少許煎
至八分去滓食遠温服
山茱萸丸
山茱萸大黃(剉炒)菊花(各一兩二錢半)朴硝(三兩七錢半)附子
(炮去皮臍)獨活(各七錢半)秦艽(去苗土一兩半)蔓荆子(去白皮)梔子(去皮)
(炒)防風炙甘草(各一兩)
右為細末煉蜜為丸如桐子大每服三十丸空心用
酒送下老人亦宜服姙娠去附子如細辛半分
赤龍散大抵鼻者由肺氣注於鼻上榮頭面若上焦
壅滯風寒客於頭腦則氣不通冷氣停滯搏於津液
膿涕結聚則鼻不知香臭遂成齆也
龍腦(半錢研)瓜蒂(十四枚)黃連(三大莖)赤小荳(三十粒)
右為細末研勻每用菉荳許臨卧吹入鼻中水出愈
通頂散
瓜蒂藜蘆(各一分)皂角肉(半分)麝香(少許)
右為細末每用少許吹入鼻中
雄黃散
雄黃(半錢)瓜蒂(二枚)綠礬(一錢)麝香(少許)
右為細末每用少許搐鼻中亦治瘜肉
黃白散治鼻齆瘜肉鼻痔等證
雄黃(半錢)白礬瓜蒂細辛(各一錢)
右為細末以雄犬膽汁和丸綿裹塞鼻一方為末搐
鼻
通草散治鼻齆氣息不通不聞香臭并鼻瘜内
木通細辛附子(各等分)
右為末蜜和綿裹少許納鼻中
鼻鼽川椒散治鼻流涕
川椒(開口者炒出汙)訶子(去核)辣桂川白薑(生用)川芎細
辛白术(各等分)
右為細末每用二錢食後温酒調下
細辛散治肺傷風冷鼻流清涕頭目疼痛胸膈不利
細辛(一兩)附子(炮去皮臍)白术訶棃勒(煨去核)蔓荆子
芎窮桂心(各七錢五分)枳殼(麩炒)炙甘草(各半兩)
右㕮咀每服三錢水一盞生薑半分煎至六分去滓
食後温服
本事通草丸治鼻塞清涕出腦冷所致
通草辛夷(各半兩)細辛甘遂桂心芎藭
附子(各一兩)
右細末蜜丸綿裹納鼻中密封勿令氣塞丸如麻子
稍加大微覺少痛效搗薑為丸即愈
辛夷散(三因)治鼻塞腦冷清涕不已
細辛川椒乾薑川芎吳茱萸辛夷
附子(各七錢半)皂角屑(半兩)桂心(一兩)猪油(六兩)
右煎猪脂成膏以苦酒浸前八味取入油煎附子黃
色止以綿裹塞鼻中
千金細辛膏治鼻塞腦冷清涕常流
細辛川芎川芎黑附子(炮去皮臍)乾薑吳茱
萸(各二錢半)桂心(三錢三分)皂角屑(一錢六分半)
右用猪脂二兩煎油先一宿以米醋浸藥取入猪油
内同煎附子色黃為度以綿蘸藥塞鼻中
塞鼻柱膏治鼻常有清涕
桂心細辛乾薑(炮)川椒(去目并合口者炒出汗各半兩)皂莢
右為細末以羊脂和成膏每用如棗核大綿裹塞鼻
中
白芷丸治鼻流清涕不止
白芷研為細末以葱白搗爛和為丸如小荳大每服
二十丸茶湯下無時
鼻淵防風湯治膽移熱於腦則辛頞鼻湍濁涕不止
如湧泉不藏久而不已必成衂血之疾
防風(去蘆一兩半)黃芩人參炙甘草川芎麥
門冬(去心各一兩)
右為細末每服二錢沸湯點服食後日三
蒼耳散治鼻流濁涕不止名曰鼻淵
辛夷仁(半兩)蒼耳子(炒二錢半)香白芷(一兩)薄荷葉(五分)
右為細末每服二錢用葱茶清食後調服
辛夷散治鼻中壅塞涕出不已或氣息不通不聞香
臭
辛夷仁細辛(去土葉)藁本(去蘆)升麻川芎白芷
木通(去節)&KR0008;風甘草
右為末每服二錢食後茶清調服
防風通聖散(見眩暈)
抑金散治肺熱鼻塞涕濁
細辛白芷與防風羌活當歸半夏芎桔梗陳皮茯苓
輩十般等分剉和同三錢薄荷羌煎服氣息調勻鼻
貫通
補腦散(闕)黑錫丹(見諸逆衝上)紫靈丹(闕)靈砂丹(見嘔吐)
南星飲治風邪入腦宿冷不消鼻内結硬物窒寨腦
氣不宣遂流髓涕
上等大白南星切成片用沸湯盪兩次焙乾每服二
錢用棗七枚甘草少許煎食後服三四服後其硬物
自出腦氣流轉髓涕自收仍以大蒜蓽撥末杵作餅
用紗襯炙熱貼𩕄前熨斗火熨透或香附末及蓽撥
末入鼻中
辛夷丸治頭風鼻涕下如白帶者
南星半夏(各薑製)蒼术(米泔浸)黃芩(酒炒)辛夷川芎
黃檗(炒焦)滑石牡蠣(煅各等分)
右末糊丸薄荷湯下
川芎丸治腦瀉臭穢
川芎(生用二兩)蒼术(生用一兩)草烏(生去皮尖半兩)
右為細末麪糊和丸如桐子大每服十丸食後茶清
送下服藥後忌一物一時
治鼻淵腦瀉
右用生附子為末煨葱涎和如泥夜間塗湧泉穴
鼻痔勝濕湯(見腰痛)瀉白散(見發熱)
羊肺散
羊肺(一具)白术(四兩)蓯蓉木通乾薑川芎(各一兩)
右五味為細末以水量打稀稠得所灌肺中煮熟焙
乾細研為末食後米飲服二錢
細辛散治鼻齆有瘜肉不聞香臭
北細辛瓜蒂(各等分)
右為末綿裹如豆大塞鼻中
消鼻痔方
苦丁香甘遂(各二錢)青黛草烏尖枯白礬(各二)
(分半)
右為細末麻油搜令硬不可爛旋丸如鼻孔大小用
藥細入鼻中令至痔肉上每日一次
治鼻中窒塞氣息不通皆有肉柱若不得出終不能痊
餘藥雖漸通利旋復生長宜用此藥
地膽(二十枚)白雄犬膽(一枚)
右先搗地膽為末納犬膽中以繩繫定三日乃於日
出時令病人西首卧中庭以鼻孔向日傍人以故筆
粘藥塗入鼻孔中一日一度至五六日當鼻孔裏近
眼痛此是欲落更候三四傅之漸漸嚏之即落取將
捐於四通道上柱落後急以綿塞之慎風
治瘜肉方
甘遂硃砂雄黃雌黃藜蘆瓜蒂明
礬(煅各等分)
右為末蜜調傅鼻
辛夷膏治鼻生瘜肉窒塞不通有時疼痛
辛夷葉(二兩)細辛木通木香白芷杏仁(湯浸)
(去皮尖研各半兩)
右用羊髓猪脂二兩和藥於石器内慢火熬成膏取
赤黃色放冷入龍腦麝香各一錢為丸綿裹塞鼻中
數日内脱落即愈(此方有理)
輕黃散治鼻中瘜肉
輕粉杏仁(湯浸去皮尖及雙仁各一錢)雄黃(半兩)麝香(少許)
右四味用淨乳鉢内先研杏仁如泥後入雄黃麝香
同研極細勻磁合蓋定每有患者不拘遠近夜卧用
筯點粳米大在鼻中瘜肉上一日夜卧點一次半月
見效
黃白散(見前)
二丁香
苦丁香丁香粟米赤小荳(各七粒)石膏(少許)
右為細末以竹筒吹入鼻中如鼻不聞香臭或偏頭
風皆可吹(一方無粟米石膏)
治鼻痔方
明礬(一兩)萆麻(七個)鹽梅(五箇去核)麝香(少許)
右㨶為丸綿裹塞鼻内令着瘜肉候化清水出四邊
玲瓏其瘜肉自下
瓜丁散
瓜丁(即瓜蒂)細辛(各等分)
右為細末綿裹菉荳許塞鼻中
地龍散
地龍(去土炒二錢半)猪牙皂角(一挺)
右煅存性研為末先洗鼻内令淨以蜜塗之傅藥少
許在内出清水盡瘜肉自除
通草膏治鼻齆有瘜肉不聞香臭
通草附子(炮)細辛(各等分)
右為末煉蜜丸如棗核大綿裹塞鼻内
鼻瘡烏犀丸
烏犀(鎊)羚羊角(鎊)牛黃(研)柴胡(淨各一兩)丹砂(研)天門
冬(去心焙)貝母(去心炒)胡黃連人參(各半兩)麥門冬(去心)
(焙)知母(各七錢半)黃芩炙甘草(各二錢半)
右為細末研勻煉蜜丸如梧子大每服二十丸空心
温酒送下
甘露飲(見齒)黃連阿膠丸(見滯下)
地黃煎治鼻生瘡痒痛不止
生地黃汁生薑汁(各一合)苦參(一兩剉)酥(三合)鹽花(二錢)
(後入)
右地黃汁生薑汁浸苦參一宿以酥和於銅石器中
煎九上九下候汁入酥盡去滓傾入盒中每用少許
滴於瘡上諸風熱瘡亦佳其鹽花至半却下
辛夷膏治鼻内生瘡痛痛或塞不通(見前)
鼻疳蝕椿根湯治疳蝕口鼻
椿根(去皮切一升)葱白(細切半升)豆豉(半升)鹽(半合)川椒(去目并合口者)
(炒出汗一合)
右合和以醋及清泔各三升煎數十沸去滓約一升
分三服有惡物下即效小兒量大小加減
烏香散治鼻疳侵蝕鼻柱
草烏(燒灰)麝香(研各等分)
右研極細以少許貼瘡上
鼻乾無涕犀角散治肺熱心神煩悶
犀角屑木通升麻赤茯苓黃芩馬牙
硝杏仁(去皮尖雙仁炒黃各半兩)麥門冬(去心一兩)硃砂(研)龍腦
(研)炙甘草(各二錢五分)
右為細末每服一錢食後竹葉湯調下
桑根白皮散治肺臟積熱皮膚乾燥鼻痛無涕頭疼
心悶
桑根白皮木通大黃(剉炒各二兩)升麻(一兩半)石膏
葛根(各三兩)甘草(炙赤一兩)
每服三錢水一盞煎至六分食後温服
吹鼻散
龍腦(半錢)馬牙硝(一錢)瓜蒂(十四枚為末)
右研極細每用一荳大吹入鼻中
鼻痛人參順氣湯(又名通氣袪風湯)治感風頭疼鼻塞聲重及
一應中風者先宜服此藥疏通氣道然後進以風藥
乾薑(半兩)人參川芎(去蘆)炙甘草乾葛苦梗(去蘆)
厚朴(去皮薑製)白术(去蘆)陳皮(去白)白芷(各一兩)麻黃(去節一兩半)
右㕮咀每服三錢水一盞薑三片棗一枚薄荷五七
葉同煎八分不拘時熱服如感風頭疼咳嗽鼻塞加
葱白煎
白芷散
白芷杏仁(湯泡去皮尖)細辛(各一錢)全蠍(二箇焙)
右為細末麻油調傅
没藥散治風冷搏於肺臟上攻於鼻則令鼻痛
没藥乾蝎(去土炒)南星(炮)白附子(炮)雄黃(研)當歸
(焙)丹砂(研)胡黃連牛黃(研)白芷麝香(研)官桂
(去皮)丁香炙甘草(各二錢半)烏蛇(酒浸去皮骨炙半兩)
右為細末研勻每服半錢温酒調下早晚各一服
白蘚皮治肺受風面色枯白頰時赤皮膚乾燥鼻塞
乾痛此為虛風
白蘚皮麥門冬(去心)白茯苓(去皮)杏仁(去皮尖雙仁炒)細辛
(去苗)白芷(各一兩半)桑白皮石膏(研各二兩)
每服三錢水三盞先煮大荳三合取汁一盞去荳下
藥煎至七分去滓不拘時服
葫蘆酒治鼻塞眼昏疼痛腦悶
右取苦葫蘆子碎之以䣼酒半升浸春三夏一秋五
冬七日少少内鼻中一方用童便浸汁
神效宣腦散取黃水鼻中下
川鬱金川芎青黛薄荷小黃米(各二分)
右為細末每用少許口噙冷水搐鼻中
鼻赤消風散(見頭痛)
升麻防風散
升麻防風人參(各一兩)蝎尾(半兩炒)雄黃(二錢)牛黃
(一錢)甘草硃砂(各二錢五分)麝香(一錢)殭蠶(半兩炒)
右剉碎煉蜜丸如櫻桃大硃砂為表每服一丸薄荷
湯送下
瀉青丸(見頭痛)
梔子仁丸治肺熱鼻發赤瘰
梔子仁(不拘多少)
右為細末以黃臘為丸如桐子大每服二十丸食後
茶酒任下
白礬散治肺風酒齄鼻等疾
白礬(生)硫黃(生)乳香(各等分)
右為末每用手微抓動患處以藥擦之
硫黃散治酒齄鼻鼻上生黑粉刺
硫黃(生)輕粉(各一錢)杏仁(二七個去皮)
右為細末唾津調臨卧時塗鼻上早晨洗去
凌霄花散治酒齄鼻
凌霄花山梔子(各等分)
右為細末每服二錢食後茶湯調服
何首烏丸治肺風鼻赤面赤
何首烏(一兩半)防風黑荳(去皮)荆芥地骨皮(洗各一兩)
桑白皮苦參天仙藤赤土(各半兩)
右為細末煉蜜丸如梧子大每服三四十丸食後茶
清下一方有藁本一兩
大風油治肺風面赤鼻赤
草烏尖(七個)大風油(五十文)真麝香(五十文)
右以草烏尖為末入麝研勻次用大風油磁合子盛
於火上調勻先以生薑擦患處次用藥擦之日三二
次兼服前何首烏丸即除根本
治赤鼻方
川椒雄黃枯礬舶上硫黃天仙子三
柰(各一兩)輕粉麝香(各少許)
右為細末小油調搽患處
冬瓜子散治鼻面酒&KR1439;如麻荳疼痛黃水出
冬瓜子仁柏子仁白茯苓葵子(微炒)枳實(麩炒)
(各一兩)梔子仁(二兩)
右為細末每服二錢食後米飲調下
治肺風鼻赤
草烏尖(七個)明礬(半錢)麝香(一字)猪牙皂角(一錢)
右為細末以大楓油和勻用磁器火上熔開先以薑
擦次以指蘸藥擦之日三次
治酒皶鼻
生硫黃(三錢)黃連白礬乳香(各一錢半)輕粉(半錢)
右為細末用唾津蘸藥日之日二次
治酒皶鼻并治鼻上贅肉及雀班等疾亦可點痣
黃丹(五文)碙砂(三十文研極細)巴荳(十粒去殼心膜紙搥去油)酒餅藥(五十)
(文罐子盛)
右同入餅藥罐子中慢火煎兩三沸取下續入研細
生礦灰三錢雞子清調勻赤鼻以鵝毛拭紅處一日
一次上藥追出毒物病退即止次服消風散樺皮散
之類五七貼雀斑用小竹捧挑藥點患處纔覺小腫
即洗去不洗恐藥力太猛
治赤鼻及面上風瘡
大楓油(五十文)草烏(一個為末)輕粉麝香(各一伯文)
右先將草烏入油内熬令勻取出少時下輕粉麝香
末攪勻每用少許擦患處傅藥
治鼻赤肺風
肺風鼻赤最難醫我有良方付與伊但用硫黃為細
末茄汁調塗始見竒
荆芥散治肺風皶疱
荆芥穗(四兩)防風杏仁(去皮尖)蒺藜(炒去刺)白殭蠶(炒)
炙甘草(各一兩)
右為細末每服二錢食後茶清調下
萆麻子膏治酒皶鼻及肺風面赤生瘡
萆麻子(去殼研)輕紛瀝青(研)硫黃(研)黃蠟(各二錢)
麻油(一兩)
右熬成膏以磁器盛之每用少許塗患處
鉛紅散治風熱上攻陽明經絡面鼻紫赤刺隱疹俗
呼肺風以肺而淺在皮膚也
舶上硫黃白礬灰(各半兩)
右為末入黃丹少許染與病人面色同每上半錢津
液塗之洗漱罷及臨卧再上兼服升麻湯下瀉青丸
服之除其本也
口
口甘三黃丸(見發熱)口苦小柴胡湯(見往來寒熱)
龍膽瀉肝湯
柴胡(一錢)黃芩(七分)生甘草人參天門冬(去心)黃連
草龍膽山梔麥門冬知母(各五分)五味子(七粒)
水二盞煎至一盞去查温服食遠忌辛熱物大效
口糜五苓散(見消癉)導赤散(見發熱)
胡黃連散
胡黃連(五分)藿香(一錢)細辛黃連(各三錢)
右為末每半錢乾摻口内漱吐之
必效散
白礬大黃(各等分)
右為細末臨卧乾貼瀝涎盡温水潄之
黃檗散
黃檗(蜜塗炙乾去火毒)白殭蠶(直者置新瓦上下火煿斷絲去火毒)
右研極細少許摻瘡上及舌上吐涎
口瘡凉膈散(見發熱)甘桔湯(見咽喉)
三補丸
黃芩黃連黃檗
等分末之水丸每服三十丸白湯下
金花丸
黃連黃檗黃芩梔子大黃(便秘加之)
等分末之水丸每服三十丸白湯下
黃連升麻湯
升麻(一錢半)黃連(三錢)
右為細末綿裝含津嚥
綠袍散
黃檗(四兩)炙甘草(二兩)青黛(一兩)
右先取二味為末入青黛同研勻乾貼
蜜檗散黃檗不計多少蜜炙灰色為細末乾摻上臨
卧忌酒醋漿犯之則瘡難愈
黃連散
黃連朴硝白礬(各半兩)薄荷(一兩)
右為麤末用臘月黃牛膽將藥入膽内風頭挂兩月
取下如有口瘡旋將藥研細入於口瘡上去其熟涎
即愈
蟾酥綿
蟾酥(五皂角子大)硼砂龍腦麝香(各一皂子大)
右研極細以温湯半盞化令勻入緋綿秤半錢蘸藥
汁曬乾候藥汁盡將綿寸截每用一片貼於患處有
涎即吐一日三五次易之取瘥
黃連解毒湯(見發熱)理中湯(見霍亂)降氣湯
養正丹(俱見氣)黑錫丹(見諸逆衝上)
升麻飲治口内生瘡齒齗肉爛
升麻玄參黃連羚羊角(鎊)黃苓葛根
大黃羌活麥門冬(去心)防風甘菊花(各半兩)
人參知母炙甘草(各二錢半)
右㕮咀每服三錢水一盞煎至七分去滓食後温服
一方無人參有牛蒡子
冰檗丸
龍腦(少許)黃檗(日乾)硼砂(研)薄荷葉(各等分)
右為細末研勻生蜜和丸如龍眼大每服一丸津液
化下瘡甚者加腦子研
口臭加减甘露飲(本事)治男子婦人小兒胃客熱口臭牙
宣赤眼口瘡一切瘡疼已散未散皆可服之(丹溪云甘露飲)
(心肺胃藥也)
熟地黃生地黃天門冬(去心)黃芩枇杷葉(去毛)
山茵蔯枳殼金釵石斛(各一兩)甘草犀角(各五)
(錢)
右為末每服二錢水一盞煎至七分去查食後臨卧
温服小兒一服分作兩服更斟酌與之
加減瀉白散
桑白皮(三錢)地骨皮(一錢半)炙甘草(一錢半)知母(七分)黃芩
(五分)五味子(二十一粒)麥門冬(五分)桔梗(二錢)
右㕮咀水二盞煎至一盞去查温服食遠一日二服
忌酒濕麪及辛熱之物
生香膏治口氣熱臭
右用乾甜瓜子去殼研細蜜少許調成膏食後含化
或傅齒上尤妙一方空心洗潄訖含化一丸如棗核
大
地骨皮丸治肺熱口臭口中如膠舌乾發渴小便多
地骨皮黃茋桑白皮山梔子馬兜鈴(各等)
(分)
右為細末甘草膏和丸如芡實大每服一丸食後噙
化
升麻黃連丸治多食肉口臭不欲聞其穢惡
升麻青皮(各半兩)黃連黃芩(酒洗各二兩)生薑檀
香甘草(生用各二錢半)
右為細末水浸蒸餅為丸如彈子大每服一二丸不
拘時細嚼白湯送下
證治準繩卷三十六
