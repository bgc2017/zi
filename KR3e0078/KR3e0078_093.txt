證治凖繩卷九十三
明王肯堂撰
幼科
脾臟門
五疳
五疳出蟲方聖惠五疳久而不瘥則腹内有蟲肌體黃
瘦下痢不止宜服藥出之則疳氣漸退其蟲状如絲髮
或如馬尾多出於腹背及頭頂上若蟲色黃白及赤者
可治青色者不可療也
顱𩕄經朱砂丸治孩子疳痢辨蟲顔色定吉凶
朱砂(半石連大)阿魏(如朱砂大)蝙蝠血(三兩滴)眉酥(少許)先細
和少許口脂調用桃柳枝煎湯浴兒後看兒大小以
菉豆大填兒臍中後用紙可臍中貼之用青衣盖兒
看蟲出來黃色輕青黑色重
聖惠乾蟾丸治小兒五疳及驚風出蟲定生死
乾蟾(一枚五月五日者良)蛇蜕皮(一條火煅)穀精草(二兩花前藥同入礶子内以鹽)
(泥固濟晒乾燒令通赤放冷研細)胡黃連瓜蒂母丁香(三味同為)
(末)牛黃龍腦朱砂雄黃蘆薈天竹黃
麝香(各一分)青黛(半兩)
右件藥都入乳砵内研令極細用豶猪膽汁前麫糊
和丸如菉豆大一二歲兒以温米泔半合化下五丸
服藥後以桃柳湯浴兒着青衣盖疳蟲當出衣上及
眉毛鬢邊如細麩片子或如糝面塵毒黑色者難治
黃白色易治仍宜粥飲下二丸日三服甚者半月内
差
麝香丸治小兒五疳瘦弱毛髮乾焦口鼻多癢有蟲
麝香蘆薈粉霜朱砂(各一分)蟾酥(一白豆許)皂莢
(三寸燒灰)蛇蛻皮(五寸燒灰)蝙蝠(三個取血拌入藥末)
右件藥都細研以油鎔蠟和丸如小豆大先以桃柳
湯洗兒後用藥一丸塗於臍中上以醋麫封之良久
即蟲出黃白赤者易治黑者難療
蘆薈丸治小兒五疳四肢乾瘦腹脹氣麤頻揉鼻眼
宜服此出蟲蘆薈牛黃蟬殼(各一分)膩粉粉
霜硫黃麝香(各一錢)田父(一枚燒烟似絶便住)青黛(半兩)巴
豆(十粒去皮心膜油)蛇蛻皮(一條燒灰)
右為極細末令勻以粳米飯丸如菉豆大每服以温
水下二丸良久煎桃柳水浴兒後以青衣盖遍身當
有蟲出白黃色者可治青黑者難治
出蟲丸治小兒五疳久不差羸瘦極甚
朱砂麝香牛黃蝸牛子(炒)夜明砂(炒)熊膽
(各一分)蟾酥(半錢)上件藥都細研以麫糊和丸如菉
豆大每服以温水下三丸更别以水研一丸滴向鼻
中得嚏五七聲良久當有蟲隨汗出立效
乾蟾丸治小兒五疳出蟲
乾蟾(一枚燒灰)天靈盖(灰半兩)麝香(半分)蟬殼(去足炒)鼈甲(酥炙)
(黃焦去裙襴各一分)已上藥為細末每用燒飯和丸如菉
豆大二歲已下以蛤粉湯下一丸三歲以上至五歲
二丸服藥後續以桃柳湯浴兒後用青衣盖之當有
蟲子出赤白者輕黑者重
熊膽丸治小兒五疳出蟲
熊膽朱砂麝香蚺蛇膽蜣蜋(炒)瓜蒂(各半)
(兩)
右件藥為極細末入研了藥令勻用豶豬膽汁和丸
如菉豆大先用桃柳湯浴兒了用粥飲下三丸以青
衣盖當有蟲出也
定命散治五疳有蟲
乾蝦䗫(一枚燒灰)蛇蛻皮(炒)蟬蛻(各一分)
右件為極細末入麝香末半錢研勻但是一切疳至
午時後以煖水調下半錢一三歲即服一字後煎桃
柳湯放温浴兒了便用青衣盖當有蟲出即效
青黛丸治五疳體熱乾瘦髮立鼻癢有蟲不欲飲乳
青黛蘆薈人中白(各半兩)豬牙皂角蟬殼(各半)
(兩)麝香(一分)胡黃連(二分)蟾涎人乳汁(各少許)
右件為末五月五日午時修合以粽子肉棗肉及蟾
涎乳汁丸如黍米大以桃柳湯浴兒後以米飲下三
丸後着青衣裹兒看身上有蟲出青黑者不堪白黃
赤者易差
錢乙胡黃連麝香丸治疳氣羸瘦白蟲作
胡黃連白蕪荑(各一兩半)麝香(一錢)黃連木香(各半兩)
辰砂(一分)
右末麫糊丸如菉豆大米飲下五七丸至三五歲可
十五丸無時
錢乙榆仁丸治疳熱瘦悴有蟲久服充肥
榆仁黃連(各一兩)
右為末用豬膽七枚破取汁與藥同和入碗内甑上
蒸九日每日一次候日數足入研麝香半錢湯浸蒸
餅和丸菉豆大每服五七丸至一二十丸米飲下
蛔疳小兒食乳飯早食肉太早或腸胃停蓄甜膩化為
蛔蟲皺眉多啼嘔吐清沫腹中作痛肚脹青筋唇口紫
黑搖頭齒癢是也玉訣歌惡哭痰青蛔齩心涎生積
冷痛難任每餐甜物并時果致得蟲生病轉深先用
史君子散蘆薈丸取蛔後温脾胃
史君子散治小兒疳蛔
史君子(十箇瓦上炒為末)甘草(膽汁浸一夕)白蕪荑(各一分)苦楝
子(五個炮去核)研為末每服一錢水煎服
蘆薈丸治小兒疳蛔
蘆薈安息香胡黃連枳殼(麩炒各一錢)史君子
(三七個炒)蕪荑(一分)定粉(一錢半)麝香(少許)
右末豶豬膽糊丸如菉豆大五七丸米飲吞下
張渙三根散治蛔疳蟲動啼呌不止每至月初間尤
甚狀如神祟
貫衆根棠梨根醋石榴根(各一兩)栗刺故綿
乾漆(各半兩)
右件藥六味並燒灰存性搗羅為細末每服一錢用
水八分煎四分去滓放温服不拘時候
除毒丹此方治蛔疳不差傳染兄弟姊妺
鬼臼(一兩去毛)苦參(剉)青箱子草龍膽(各半兩)硫黃
緋絹乾蝦蟇白礬(各一分)
右件藥並燒灰存性搗羅為細末煉蜜和如麻子大
每服十粒磨沉香湯下量兒大小加減
豬肚丹治小兒疳瘦盗汗多倦少力大便有蟲曾經
大效
川黃連(揀净)胡黃連木香(各一兩)羌活蘆薈肉
豆蔲鼈甲(酥炙去裙襴)白蕪荑(各半兩)
右件搗羅為細末用豶豬肚一個洗刮令淨先以好
香白芷貳兩内肚中蒸極熟去白芷不用却入諸藥
縫合再蒸如泥取出同猪肚搗二三百下成膏丸如
黍米大每服十粒米飲下不拘時候量兒大小加減
穀精丹治諸病下蟲如絲髮或如馬尾甚者便至天
傷
穀精草(三兩入缾子内鹽泥固濟用慢火煨通赤為度取出)乾蟾(三枚五月五日取者)
(用酥炙黃)皂莢(三十燒灰)胡黃連瓜蒂母丁香(各半兩已上搗)
(羅為細末次入)粉霜蘆薈麝香(各一分並細研)
右件都拌勻用猪膽汁和如黍米大每服十粒米泔
放温下量兒大小加減
桃柳湯服諸藥後用此法助之
桃枝(二兩)柳枝(二兩)
右件並剉碎以水兩大碗煎數沸通手浴兒甚佳浴
兒畢用一青衣服盖之疳蟲自出為驗
小兒合地面無顔色啼聲乍高狀似心痛往往口乾發
動有時醫人不識妄呼見祟不知小兒曾喫生肉肉
化為蟲此方大效苦楝丸
苦楝根鶴蝨朱砂(各一兩)檳榔(三個)麝香(一錢)
右末麫糊丸如小豆大每服三丸白湯下日三服忌
毒物
下蟲丸治疳蛔諸蟲
新白苦楝根皮(酒浸焙)綠包貫衆木香桃仁(浸去)
(皮焙)蕪荑(焙)鷄心檳榔(各二錢)鶴蝨(炒一錢)輕粉(五分)乾
蝦蟇(炙焦三錢)史君子(五十取肉烺)
右為末麫糊丸麻子大每服一二十丸天明清肉汁
下内加當歸川連各二錢五分
脊疳蟲食脊膂身熱羸黃積中生熱煩渴下痢拍背如
鼓鳴脊骨如鋸齒或十指皆瘡頻齧爪甲是也
聖惠金蟾散治小兒脊疳頭大項細四肢黃瘦肚大
胸高毛髮乾立
蟾(一枚大者塗酥炙令焦黃)夜明砂(微炒)桃白皮樗根白皮
地榆黃檗(各剉)訶梨勒(煨用皮)百合白蕪荑(微炒)
人參(去蘆頭)川大黃(剉碎微炒)黃連(去鬚各三分)胡粉(三錢)丁香
(三七粒)檳榔(一分)
右件藥搗細羅為散每服用粥飲調下半錢日三服
地骨皮丸治小兒脊疳漸漸黃瘦以手指擊之背如
鼔響脊骨高是也此因妳熱所致
地骨皮紫參黃蓍(剉)川大黃(剉碎微炒)郁李仁(湯浸)
(去皮尖微炒各半兩)龍膽(去蘆頭)子芩枳殼(麩炒微黃去瓤)木香
豬苓(去黑皮)海蛤(細研各分)
右件藥搗羅為末煉蜜和丸如菉豆大每服以温水
研下五丸日三服量兒大小加減服之常得微利為
效
殺疳丸治小兒脊疳日漸羸瘦腹中有蟲
没石子瓜蒂鶴蝨(並細研各半兩)蟾頭(炙令焦黃)蘆薈
青黛(並細研各半兩)麝香(細研)膩粉(研入各一分)
右件藥搗羅為末以糯米飯和丸如黍米大每服以
粥飲下五丸日三服量兒大小以意加減
蘆薈丸治小兒脊疳腹内有蟲上攻背膂脊骨漸高
肌體羸瘦
蘆薈青黛朱砂麝香(各細研)熊膽(研入)胡黃連
(去鬚)貫衆地龍(微炒)黃連(去鬚)蟬殼(微炒去足)雷丸(各半兩)蝦
䗫(一枚塗酥炙令焦黃)
右件藥搗羅為末用蝸牛肉研和丸如麻子大每服
以粥飲下五丸日三服量小兒大小增減服之
青黛丸治小兒脊疳四肢瘦弱腹脹壯熱頭髮乾疎
時時煩渴脊骨如鋸
青黛朱硃(各細研)夜明砂(微炒)定粉(各一分)蟾酥(研入)熊
膽(細研)&KR0008;羊角(屑)犀角(屑各半分)黃連(半兩去鬚)麝香(一錢細研)
右件藥搗羅為末用軟飯和丸如菉豆大每一歲以
粥飲下二丸
第五脊疳十指爪甲癢痛頭髮焦乾肚腹虚明脊骨如
鋸時時下利狀如青淀或膿或血硃砂丸
天靈盖(炙一個)柴胡白术麝香(各一錢)檳榔(一個)
右件棗肉為丸如麻子大每服三丸米飲棗湯下
朱氏治小兒脊疳瀉血不止方
定粉好醋頭髮(少許剪碎)
右件為團塼襯火煅通赤細研米飲下半錢
莊氏治小兒久下血不止謂之歷脊疳方
用穿山甲米醋浸炙為末每服一錢米飲調下食空
服
腦疳胎中素挾風熱生下乳哺越常頭皮光急滿頭餅
瘡腦熱如火髮結如穗徧身多汗顋腫𩕄高是也仙人
水鑑小兒三歲已下多睡卧合面在地者便是腦中疳
氣宜服此方
黃葵花菊花釜下墨硝石栢葉(各等分)
右為散吹入鼻中永不合面卧地也吹鼻中有惡物
似泥泄數條即便是腦中疳氣此是殺人之本
小兒腦疳乳母宜服此方
栢葉松葉黃葵花鼓子花鼈甲虎骨
檳榔大黃(各二兩)
右並生為末與醋三升煎膏丸如菉豆大每日空心
飲下三丸效
藥性論治小兒腦疳方
右研蘆薈不以多少為細末每用少許吹鼻中殺腦
疳鼻中癢
聖惠牛黃丸治小兒腦疳身熱髮枯
牛黃蘆薈(各細研)熊膽(研入)胡黃連木香犀角
(屑各一分)龍腦麝香(各細研)蟾酥(研入各半分)青黛(細研半兩)
右件藥搗羅為末都研令勻以麫糊和丸如黃米大
每服以温水下五丸日三服量兒大小以意加減
龍腦丸治小兒腦疳羸瘦煩熱
龍腦麝香雄黃(各一錢)胡黃連(末)牛黃朱砂
熊膽蘆薈乾蝦䗫(灰各一分)
右件藥都研令如粉以水化熊膽和丸如麻子大如
硬更入糯米飯同丸每服用薄荷温湯下三服日三
服量兒大小以意加減
吹鼻龍腦散治小兒腦疳鼻塞頭痛眼目昏眩羞明
怕日
龍腦麝香(各細研少許)蝸牛殼(炒令黃)蝦䗫(灰)瓜蒂
黃連(去鬚)細辛(各一分)
右件藥搗羅細為散入瓷合内貯之每取少許吹於
鼻中每日兩上用之
治小兒合面卧地多睡或氣急面黃哭聲高呌或心痛
口乾蓋是因曾喫生肉如此腹内有蟲方
鶴蝨(二分)茯苓(一兩煨)木香(一分)苦楝根(三兩)檜株根(半兩)
右先將二味根用水一斗煎成膏然後將三味為末
搜和成丸黍粒大每服三五丸米飲下(莊氏第十三候用此方)
第七腦疳鼻下赤爛身心煩躁鼻内生瘡頭髮自落日
夜痛無休歇狀似鬼形安息丸
安息香丁香胡黃連麝香雄黃(各一錢)肉
豆蔲金銀箔(各五片)
右末煉蜜丸如麻子大每服三丸米湯下
龍膽丸治腦疳腦熱瘡
龍膽草升麻苦楝根皮(焙)赤茯苓防風
蘆薈油髮灰(各二錢)青黛(乾)黃連(淨各三錢)
右為末&KR0008;豬膽汁浸糕糊丸麻子大薄荷湯下仍以
蘆薈末入鼻
乾疳身體壯熱或時增寒舌澀口乾睡多盗汗皮膚枯
燥髮立毛焦乳食雖多肌肉消瘦四肢無力好睡昏昏
日往月來轉加尫瘁是其候也瘦瘁少血舌乾多啼
其病在心目不轉睛雖啼無淚其病在肝身熱尿乾手
足清冷其病在腎聲焦皮燥大便乾結其病在肺撘癡
眠胸腕乾渴其病在脾
仙人水鑑獨治乾疳方
天靈蓋生鼈甲波斯青黛黃鹽(已上各一分陶隠居)
(云北海黃鹽草粒麄以作魚鮮及鹹葅)
右並同研令細日服一字空心熟水下若是濕疳不
治乾疳治之不過三服神效
聖惠天竺黃散治小兒乾疳心臟煩熱眼目赤澀皮
膚乾燥夜多盗汗羸瘦不能乳食
天竺黃(半兩)牛黃雄黃朱砂蘆薈麝香(各細)
(研)蟾頭(炙令焦黃)胡黃連犀角(屑)木香甘草(炙微赤剉)
鈎藤(各一分)龍腦(一錢研細)
右件藥搗細羅為散都研令勻每服以温水調半錢
日三服量兒大小以意加減
治小兒乾疳體瘦煩熱眠卧不安方
牛黃雄黃蘆薈青黛(各細研)丁香黃連(去鬚)
熊膽(研入)蛇蛻皮(灰)天竺黃天漿子(微炒)犀角(屑各一分)
胡黃連(半兩)蟾酥(半錢研入)麝香(一錢細研)
右件藥搗羅為末更研令勻以煉蜜和丸如菉豆大
每服以粥飲下三丸日三服量兒大小以意加減
青黛丸治小兒乾疳肌體羸瘦皮毛乾焦發歇寒熱
昏昏多睡
青黛(三分細研)牛黃蘆薈朱砂麝香雄黃(各細)
(研)胡黃連蛇蛻皮(灰)龍膽(去蘆頭)蟬殼(微炒各一分)蟾
(一枚塗酥炙焦黃)
右件藥搗羅為末都研令勻用麫糊和丸如黍米大
每服以粥飲下三丸日三服量兒大小臨時增減
牛黃丸治小兒乾疳煩渴壯熱皮膚枯燥日漸羸瘦
牛黃(半錢細研)雄黃(細研)黃連(去鬚)蘆薈天竺黃(各一分)龍
腦麝香(各一錢細研)甘草(半分炙微赤剉)
右件藥搗羅為末都研令勻用糯米飯和丸如菉豆
大每一歲以粥飲下一丸
胡黃連丸治小兒乾疳瘦弱不能乳食髮立腦乾肌
體柴瘦
胡黃連(末半兩)朱砂波斯青黛蘆薈(各三分)麝香
(一分)蛇蛻皮(一條燒灰)蟾酥(一杏仁大)
右件藥都研為末用豬膽一枚取法酒一盞和藥末
都於銚子内熬如膏丸如菉豆大五歲至七歲以粥
飲下五丸日三服三歲已下三丸
青黛散治小兒乾疳日久不差骨立形枯諸治無效
者
青黛朱砂蘆薈地龍夜明砂(各微炒)乾蝦
䗫(灰)熊膽(各一分)麝香(二分)
右件藥都細研為散每服半錢空心以粥飲調下更
用少許藥吹入鼻中後以桃枝湯看冷熱浴兒衣蓋
有蟲子出為效也
牛黃丸治小兒乾疳體熱羸瘦心神煩躁少得眠卧
牛黃(細研)朱砂(細研水飛過)子芩犀角(屑各半兩)麝香(一分細研)
右件藥搗羅為末都研令勻以糯米飯和丸如麻子
大每服用粥飲下三丸量兒大小增減服之
按乾疳既是五藏之涸則當以人參白术散加減八
味丸之類補而濡之若專恃已上諸丸藥恐無瘉理
内疳聖惠云小兒乳食不消心腹虚脹眼目澀癢體熱
皮枯腸胃不調痢下五色漸漸羸瘦蟲食肛腸日月彌
深痢轉不止故號内疳錢氏云疳在内則目腫腹脹
利色無常或沫青白漸瘦弱此冷證也宜使君子丸
史君子丸治藏府滑及疳瘦下痢腹脇脹滿不思乳
食常服安蟲補胃消疳肥肌
厚朴(去麄皮薑汁塗炙半兩)史君子(去殼一兩麫褁煨)陳皮(去白一分)甘
草(炙剉半兩)訶子(半兩半生半煨去核)青黛(半兩是兼驚及帶熟渴者宜此方如只藏)
(府不調不用青黛)
右為細末煉蜜和丸如小鷄頭大每服一丸米飲化
下兒生百日已上三歲已下服半丸乳汁化下元方
無青黛
東垣厚腸丸治小兒失乳以食飼之不能剋化或生
腹脹四肢瘦弱或利色無常
陳皮半夏蒼术人參(各三分)麥蘖枳殼
麯末(各五分)青皮厚朴(各二分)
右為細末麫糊丸如麻子大每服二十丸温湯送下
忌飽食
張渙金粟丹治腹大疳瘦好喫泥土泄利不調
乾蟾(五枚酥炙焦黃)川黃連(夏用二兩冬用一兩)母丁香厚朴(薑汁)
(製)草龍膽(各一兩)夜明砂(微炒)蟬蛻(洗)訶子皮(微炮各半兩已)
(上搗羅為細末次用)好朱砂(研細水飛)青黛(研各一兩)好麝香(半兩研)
右件一處拌勻用煉蜜一半白麫糊一半和如黍米
大每服十粒米飲下不拘時候量兒大小加減
本事芎朴丸治小兒疳瘦瀉白水腹脹
芎藭厚朴(各一兩)白术(半兩)
右為細末煉蜜丸如小彈子大每服一丸米飲化下
三歲已下半丸
小兒腹大泄瀉水穀不化喫食不知饑飽累效
神麯(炒)麥芽(炒)三稜青皮香附山查厚
朴甘草藿香枳實地黃砂仁黃連
棗子(各等分)
右為末白湯調下量兒大小加減
聖惠木香丸治小兒内疳乳食不調心腹脹滿肌膚
羸瘦下痢無常
木香蟬殼(微炒去足)麝香(細研)黃連(去鬚)黃丹(微炒)熊膽(研入)
夜明砂(微炒)乾蟾(塗酥炙微焦各一分)赤石脂(半兩)肉豆蔻(一顆去殼)
田父(半兩炙令微黃)
右件藥搗羅為末用水浸蒸餅丸如麻子大每服以
温粥飲下二丸量兒大小以意加減
蘆薈丸治小兒内疳四肢羸瘦腹脹鼻癢皮膚乾燥
下痢不常
蘆薈雄黃(各細研)没石子蟬殼(微炒去足)蛇蛻皮(灰)
丁香熊膽(研入各一分)麝香(細研)蟾酥(研入各一錢)黃連(半兩)
(去鬚)
右件藥搗羅為末鍊蜜和丸如黃米粒大每服以粥
飲下三丸日三服别研一丸吹入鼻中量兒大小以
意加減聖惠又收治疳痢
麝香散治小兒内疳下痢不止肌體消瘦諸治未差
麝香蘆薈(各細研)蛇蛻皮(灰)夜明砂(微炒)蝸牛殼
黃連(去鬚微炒)没石子(各一分)黃丹定粉(各微炒一兩)訶梨
勒(半兩煨用皮)
右件藥搗細羅為散都研令勻每服以粥飲調下半
錢早辰午後各一服看兒大小加減服之
胡粉丸治小兒内疳下痢不止昏沉多睡
胡粉(微炒)青黛(細研各半兩)黃連(末一兩微炒)麝香(一錢)
右件藥同研令細以豬膽一枚取汁和丸如黃米粒
大不計時候以粥飲下五丸量兒大小以意加減
譚氏殊聖寳命丹治内疳
皂角(一兩炙令焦黑色去皮為末三分)巴豆(二七個去心膜細研新瓦上出油了用之)
雄雀兒糞(二錢)
右細末以粟米飯丸菉豆大空心温水下三丸
外疳錢氏云疳在外則鼻下赤爛自揉鼻頭上有瘡不
着痂漸遶耳生瘡今分走馬疳口齒疳鼻疳眼疳臚列
諸方如左
走馬疳走馬疳疳蝕之極也乃五藏蒸熱上攻甚即徧
沿作崩沙候牙邊肉腫爛口内氣臭身微有潮熱喫食
不得齒縫出鮮血常動搖似欲脫肉爛自漏落治之先
以淡淡鹹湯洗口内即下紫金散摻之一二三次揩殺
牙邊肉内蟲如大段甚則下秋霜散摻之然後將朱砂
膏牛黃膏天竺黃散夾調理(此茅先生法)或以天竺黃散夾
地黃膏亦好(此惠眼法)如此調理即安如調理不退先落齒
一兩三個即死不治相次面光發顋漏見骨而殂形
證論先與退脾肺風熱宜喫檳榔散五七服後用此藥
貼齗上以大棗一個砒少許去棗核入砒在内燒灰存
性臨卧時貼齗上數次效曾凡得此候多因氣虛受
寒及有宿滯留而不去積温成熱虛熱之氣上蒸或食
甘酸鹹膩之物而脾雖喜甘積滯日久温熱上蒸於口
致齒焦黑爛間出清血血聚成膿膿臭成蟲侵食口齒
甚致顋頰穿破乳食不便面色光浮氣喘熱作名走馬
疳治之之法先去積食用當歸散合三稜散水薑棗煎
服次投蘆薈丸玉露飲及以温鹽水灌潄或軟鷄翎蘸
鹽水拂洗略拭乾仍以燒鹽散内金散蜜陀僧散傳之
若經久不愈者傅於唇之上下乃成崩沙證或穴發滿
顋齒落骨露飲食減少氣促痰鳴必致危矣
紫金散(茅先生名黑松散)治小兒走馬疳
黃丹蛇床子(炒令黑)地龍(炒令黑各半兩)青礬(一分煆過)
右末每服一字揩牙齗上一日三次揩
秋霜散治小兒崩砂
好砒(半兩)白礬(四分)
右用水三分一盞先煎水令蟹眼沸來便下砒煅水
乾為度即下白礬末同煆乾為末取出入好麝香少
許好坯子少許同拌合為末每使一字用鵝毛點拂
牙齗上一日三四迴拂即愈
惠眼秋霜散治崩沙齒齗欲落
粉霜砒霜白礬(各一錢)
右為末用北艾一大團裹定上件藥末以石灰滲艾
上後用椀盛發火燒盡細研以手捻少許揩齒上用
鹽湯潄口燒時以盞子蓋定恐走了藥氣
乳香丸治走馬牙疳如神
乳香輕粉砒(研各五分)麝香(少許)
右先將乳香研細入輕粉麝砒共再研勻用薄紙一
韭葉闊去藥内按過揉紙少許丸如黃米大臨卧將
藥填在患處至明則愈忌食醬醋鹽等物
錢乙龍骨散治疳口瘡走馬疳
砒霜蟾酥(各一字)粉霜(半錢)龍骨(一錢)定粉(一錢半)龍腦
(半字)
右先研砒粉極細次入龍骨再研次入定粉等同研
每用少許傅之
右方皆犯砒非極不用
仙人水鑑治小兒走馬疳蟲透損骨者方
右用天南星一枚當心剜作竅子安好雄黃一塊在
内用大麥麫煨候雄黃鎔作汁以盞子合定出火毒
一宿去麫研為末入好麝香少許掃在瘡上驗
集驗方治小兒走馬疳
右用蠶退紙不計多少燒成灰存性入麝香少許貼
患處佳
茅先生小兒崩砂方
鷄内金蘆薈白&KR0552;(火煆)乳香地龍麝香
右各少許為末候小兒睡着以藥末摻牙齗上
定命散治小兒走馬疳
白礬綠礬(各等分炒一大錢)
右同研勻用大麥麫五錢蔞葱一寸研爛將麫同搜
和軟硬得所為餅子將研勻者藥裹在中心用文武
火燒存性於地坑内出火毒一宿又研如粉入松霜
二錢同研令細每服一剜耳許揩牙上一二遍
蟾灰散治小兒走馬疳
乾蝦䗫(一個大者燒存性)五棓子(各一錢)麝香(少許)
右同研蜜水調塗齒根上未止更用之
聖散子治小兒走馬疳
膽礬龍膽草(各一兩)
右同於瓦瓶中煆烟盡略存性貼瘡上
生金散治小兒走馬疳
天南星(一個重一兩者)綠礬(一兩)
右先安排南星在乾地上用礬與南星同處四面以
灰火燒烟盡為度取出後研如粉入當門子一粒先
含漿水洗貼之
劉氏家傳李琬麝香散治小兒走馬急疳口臭牙齒
損爛及攻蝕唇鼻顋頰累治未效者可用此方
麝香(一錢真者)黃檗(一兩去皮杵末)青黛(半兩上好者)雄黃(一分飛研)
右件件研極細如有患者先以綿纏筋擦却齒上蝕
損死肌以軟帛拭去惡血量瘡大小乾摻日三五次
用之或血盛併多不定者加定粉半兩同研用如前
法
黑神散
龍膽草(剉)青膽礬
右等分用甘鍋子一個先入膽礬在内次入龍膽草
用鹽黃泥固濟留一眼子週迴用炭火燒至眼子上
烟斷為度放冷取出研細入麝香少許如有患人看
瘡内大小乾擦貼之立效牙疼乾擦牙根有鮮血出
并腫爛牙擦之即愈
孔氏無比散治小兒走馬疳
麝香(一分别研)真蟾酥綠礬(各半分)膽礬没藥(各二分)
右四味一同用大甎一口鑿中心作竅穴子勿令透
地便安四味藥在穴中週迴用紅著炭三斤燒過取
出同麝香再研勻如有患者以鷄翎微濕沾藥末掃
於小兒齒上立效
王氏手集治小兒走馬疳口鼻生瘡牙齗腫爛諸藥不
能治者
槲葉(十片乾者)麝香(少許)
右以蘆薈為末水調塗葉上炙乾又塗又炙凡塗炙
數遍為末瘡濕乾摻
安師傅走馬疳藥方(此疳齒中不住血出多)
右用蠶退紙燒灰止血時間令住若用地骨皮中嫩
處為末貼之便永止
曾氏燒鹽散治走馬疳牙根肉潰爛黑臭
橡斗子(不拘多少)
右每用大者兩個入鹽滿殼盖作一合或五六個至
十數個安在火内和鹽燒透取出地上以瓦盌盖定
存性候冷入麝香少許乳缽内極細杵勻每以半錢
塗搽患處常收用小瓦盒盛貯勿使紙裹盖能作潤
内金散治牙根肉臭爛黑色有蟲作痛
鷄内金(卽鷄䐙内麄皮隂乾一兩)白芷銅青(各半兩)麝香(一字)
右前三味剉曬或焙為末仍以麝香乳缽内同杵勻
每用一字或半錢乾擦患處先用温鹽水灌潄後傅
藥
蜜陀僧散治走馬疳齒焦黑爛
蜜陀僧(一兩)輕粉(五十貼)麝香(一字)
右件為細末同輕粉麝香乳鉢内杵勻每用半錢擦
患處
走馬牙疳神效方
乾薑白礬棗子燒焦存性為末傅患處尿桶中白
焙乾為末入冰片少許揩牙立效
右自水鑑方以下不犯砒為妥
治走馬牙疳用溺桶中白垢火煆過每一錢入銅綠三
分麝香一分半傅之立愈
紅鉛散治走馬疳
綠礬不以多少色鮮明者入乾鍋用炭火燒鍋赤傾
出以好酒灑拌勻再入鍋如此數遍色紅研作細末
入麝香少許先以温漿水洗潄淨用脂蘸藥有疳處
貼之
演山蘭香散治小兒走馬疳牙齒潰爛以至崩砂出
血齒落者
輕粉(一錢重)蘭香子(一錢末)蜜陀僧(半兩醋淬為末)
右研如粉傅齒及齦上立效
議曰嬰孩受病證候多端良由氣鬱三焦疳分五藏
内有腎經常虛得疳名之曰急以走馬為喻治療頗
難此等一證初作口氣名曰臭息次第齒黑名曰崩
砂盛則齦爛名曰潰槽又盛血出名曰宣露重則齒
自脫落名曰腐根其根既腐何由理之今將秘方具
述於後
傅齒立效散
鴨嘴膽礬(一錢匙上煅紅研)麝香(少許)
右研勻每以少許傅牙齒齦上又一方用蟾酥一字
加麝和勻傅之
議曰血之流行者榮也氣之循環者衛也變蒸足後
飲食之間深恐有傷於榮衛而作衆疾其或氣傷於
毒血傷於熱熱毒攻之虛藏所受何藏為虛蓋小兒
腎之一藏常主虛不可令受熱毒攻及腎藏傷乎筋
骨惟齒受骨之餘氣故先作疾名曰走馬非徐徐而
作所宜服藥甘露飲地黃膏化毒丹消毒飲其外證
以前件立效散及麝酥膏傅之切忌與食熱毒之物
此疳不同常證乃係無辜有作醫宜深究保全為上
若用常方難擬愈活
獨活飲子治腎疳臭息候
天麻木香獨活防風麝香(少許為細末研和入)
右各二錢重為末每服一錢七小者半錢麥門冬熱
水調下
三黃散治腎疳崩砂候
牛黃大黃生地黃木香青黛
右等分為末每服一錢七熟水調服
人參散治腎潰槽候
肉豆蔲(炮)胡黃連人參杏仁(炒)甘草(炙)
右件各等分為末每服一錢七小者只半錢温熟水
調服
檳榔散治腎疳宣露候
木香檳榔人參黃連甘草(炙)
右等分為末每服一錢小者半錢熟水調服
黃蓍散治腎疳腐根候
黃蓍(蜜炙)牛黃人參天麻全蠍(炒)杏仁(炒)白
茯苓川當歸生地黃(洗)熟乾地黃(洗)
右等分為末每服一錢小者半錢七煎天門冬熟水
調服(麥門冬亦得)
地骨皮散治腎疳齦齶牙齒肉爛腐臭鮮血常出
生乾地黃(半兩)真地骨皮細辛(各一分)五倍子(炒令焦二)
(錢重)
右件為細末每用少許傅之頻與功效喫不妨
議曰本經所載疳證有五謂五藏所受故得其名今
述腎疳一藏有五證候者最為要急不可同常此疾
共陳有五種候傳迅疾可畏乃知走馬之號不誣初
發之時孩兒口臭上干胃口氣息臭鬱漸進損筋齗
内生瘡或腫或爛其齒焦黑又進從牙槽内發作瘡
疱破潰膿爛又進熱逼筋脈時時血出其熱注久牙
齗腐壊槽寬齒脫六七歲孩落盡不復更生豈可治
療今以妙方宜速與𫝊變而理不待疾作而後藥也
茅先生硃砂膏治小兒驚積驚熱
硃砂(半兩)鵬砂馬牙硝(各三錢)真珠末(一錢)玄胡粉(二錢)
(並别研)龍腦麝香(各一字)
右件各為末於一處拌和合用好單角起不久其藥
自成膏如小兒諸般驚用藥一黃豆大常用金銀薄
荷湯少許化開下如遍身潮熱用甘草煎湯下狂躁
惡呌用生地龍自然汁化下一臘及一月日内小兒
不通下藥可用藥使乳調塗在妳上令牙兒喫妳吮
下
茅先生牛黃膏治小兒膈熱及諸熱鎮心解毒
川鬱金(半兩用皂角三寸巴豆七粒水一碗銚内煮乾不用皂角巴豆)馬牙硝
甘草(炙各半兩)朱砂(一錢)鵬砂寒水石(各一分)龍腦
麝香(二味隨意入)
右件為末鍊蜜為膏芡實大每服一丸麥門冬熟水
化下
天竺黃散治小兒諸熱
天竺黃川鬱金(用皂角水煮乾)茯苓(去皮)麥門冬(各半兩)蟬
蜕(去足)全蠍(去土十四個)白僵蠶(各十四個)甘草(一兩炙)朱砂(一分)
龍腦麝香(隨意所入)
右件各淨洗研羅為末每服半錢一錢用蜜熟水調
下
三解牛黃散治小兒潮熱實熱
白僵蠶全蠍(去土炙)防風白附子川黃芩
桔梗川大黃甘草(炙)白茯苓人參川鬱
金(用皂角水煮乾)
右前件各等分為末各淨洗細研每服半錢一錢用
薄荷蜜熟水調下
惠眼地黃膏
天竺黃散(一名金朱飲子)二方並見初生門重舌條
形證論檳榔散
檳榔大黃(蒸)青皮(各二錢五分)黑牽牛(一錢)木香(少許炮)
為細末薄荷蜜水調下一錢
當歸散(潮熱)三稜散(宿食)
蘆薈丸(本門通治條)玉露飲(積食)
口齒疳聖惠云其候唇口癢痛牙齒峭黑舌上生瘡腦
中乾熱齗肉赤爛頰腫齒疼熱毒熏蒸口多臭氣按
此即走馬疳之輕而慢者聖惠形容似太過治法宜清
胃散甘露飲内服外用五倍子(炒黑)綠&KR0552;(燒紅)人中白等分
入冰片少許揩牙或加檳榔末殺蟲亦得
譚氏殊聖治小兒大人牙疳諸惡瘡方
黃丹(飛過)乳香白礬(飛)柸子臙脂(各一錢)輕粉麝
香(少許)
右件為細末看瘡大小臨時用藥先用漿水洗瘡淨
上藥乾摻
聚寳方黃礬散治大人小兒齒齗宣露骨槽風小兒
急疳齗肉爛惡腫痛
黃礬(一兩研入甘鍋燒通赤)生乾地黃梧桐律川升麻
(各半兩)乾蝦䗫頭(二枚炙焦)
右五味為末每用半錢乾貼良久吐津甘草水潄口
一兩服立效一方用熟乾地黃及蟾頭燒灰
劉氏家傳方治小兒口中疳瘡皆下部有蟲燒大麻子
烟熏之
莊氏家𫝊治小兒牙疳壞爛方
百藥煎坯子臙脂
右各等分為細末羅過貼患處
吳氏家傳青霞散治小兒口齒疳
蝦䗫(一個燒灰)甘草(炙)青黛(各一分)
右研為細末更入真麝少許或兒滿口有瘡臭爛落
下牙齒者以鷄翎掃上立效凡用先以鹽湯潄口了
乾拭用
安師傳治小兒口齒并喉齶疳瘡如白膜者
用輕粉黃丹等分乳汁和塗瘡上即時如殼退下
治小兒疳蝕動唇齒及瘡生方
蟾頭(一個大者燒灰)麝香(半錢)右研勻如粉摻於瘡上立
效
治小兒唇口及齒根宣露牙齗生瘡臭爛方
葶藶(炒)胡黃連(各二錢)黃丹(半兩)
右為末每半錢於牙齗上貼之不得嚥津(莊氏第十一候用此)
秘方治牙疳腐爛及下疳瘡
海巴(白者二個赤者一個)銀硃輕粉(各五分)海螵蛸(一分)真珠
(二分)龍骨(二分)右為細末用冷茶潄淨將藥敷上
鼻疳聖惠夫肺氣通於鼻鼻者肺之候若小兒乳食不
調上焦壅滯令疳蟲上蝕於鼻也其候鼻中赤癢壮熱
多啼皮毛乾焦肌膚消瘦咳潄上氣下痢無常鼻下連
唇生瘡赤爛故曰鼻疳也
治小兒鼻下赤爛心煩躁鼻中生瘡漸漸轉多及身上
焦躁日夜疼痛急治之方
訶子(二個)豆蔲(三個)黃連(六分)防風(半兩)朱砂(一分)
右為末飯丸麻子大每服荆芥湯下三丸
湯氏五福化毒丹治䘌鼻清膈涼血
玄參桔梗(去蘆各一兩)赤茯苓人參馬牙硝
青黛甘草(各一分)麝香(五分)一方有龍腦(五分)
右除麝香牙硝另研一處為末次和青黛等煉蜜丸
如芡實大金銀箔為衣薄荷湯化下瘡疹餘毒磨生
犀角水下上焦熱壅口齒鮮血宣露臭氣用生地黃
汁化下食後
澤瀉散治小兒肺積鼻内生瘡及鼻下赤爛
川澤瀉川鬱金(生)甘草(炙)山梔子仁(炒各一分)
右為末每服嬰孩一字二三歲半錢五七歲一錢甘
草湯調下一日二服宜再用青金散𫝊之
自製枇杷葉散治鼻疳赤爛
枇杷葉(去毛隂乾一兩)山梔子(半兩)百部檳榔(各二錢半)
右為細末每服三錢兒小者二錢更小一錢白湯調
下
田氏治法先用甘草白礬湯洗淨後摻蘆薈黃連黃檗
末日三傅
一方用米汁洗黃連末傅日三四次亦佳
青金散
銅青白礬(生各一錢)右為末每用少許傅鼻下
錢乙蘭香散
蘭香葉(菜名燒灰二錢)銅青(半錢)輕粉(二字)
右為細末令勻看瘡大小乾貼之
張渙石膽散治鼻疳病疳蟲上蝕於鼻赤癢及連唇
生瘡赤爛
石膽(一兩)地龍(一分洗淨)頭髮(燒灰)莨菪子(生用各半兩)
右件搗羅為細末入麝香一錢同研勻每服一字貼
於瘡上
吉氏家傳治鼻下赤爛疳方
青黛(一錢)麝香(少許)熊膽(末半錢)右末睡時貼少許在
鼻下
朱氏家傳治小兒鼻下濕癢疳瘡方
右用大棗一枚去核以白礬一塊内棗中文武火煅
存性細研塗瘡如瘡乾以麻油調塗
聖惠治小兒鼻疳癢吹鼻蟬殼散
蟬殼(微炒)青黛(細研)蛇蛻皮(灰)滑石麝香(細研各等分)
右件藥搗細羅為散都研令勻每用菉豆大吹入鼻
中日三用之疳蟲盡出
錢氏白粉散治諸瘡
烏賊魚骨末(三七)白芨末(二七)輕粉(一七)右末先用清
漿水洗拭過貼之
眼疳龍木論治小兒疳眼外障此眼初患時皆因腦頭
上有瘡或因經日多時瀉痢潛衝疼痛淚出難開膈間
伏熱氣肝風入眼初患此疳時癢澀揉眉咬甲致令翳
生赤腫疼痛淚出難開臉硬白睛遮瞞怕日合面卧不
喜擡頭此疾不宜燒炙頭面恐損眼也切忌點藥宜服
殺疳散退翳丸聖惠論夫肝開竅於目目者肝之候
若小兒内有疳氣肌體瘦羸而臟腑挾於風熱壅滯不
得宣通因其乳食過多胸膈痰結邪熱之氣上攻於目
則令腦熱目癢或赤爛生瘡或生障翳漸漸遮睛久而
不差損於眼目故號眼疳也玉訣云此患先與涼膈
後瀉肝次淋洗之即無悞也又云此患小兒肝熱宜瀉
肝散蕤仁膏凉膈退熱又云小兒疳眼雀目斑瘡入眼
者先與利膈退熱涼心經後與疳藥也
龍木論殺疳散
防風龍腦牡蠣白芷細辛五味子(各二)
(枚)
右為末每服一錢食後粥飲調下
退翳丸
黑參防風(各一兩)細辛石决明車前子(各半兩)
桔梗黃芩(各一兩半)右為末鍊蜜為丸梧桐子大
空心茶下十丸
玉訣瀉肝散
木賊威靈仙紫參家菊花羌活蟬蛻
(去足)大黃(生)甘草(炙)石决明(各等分)腦子(少許)研為末
每用藥二錢豶豬膽一枚批開去膜摻藥在内線纏
米汁煮熟嚼下
蕤仁膏
蕤仁(四十九粒去皮出油)腦子(少許)右研成膏用燈心點少許
靈苑&KR0008;羊角丸治肝肺壅熱眼生努肉赤脉澀痛及
赤眼障翳睛疼癢痛羞明及小兒風疳爍陽眼神妙
&KR0008;羊角(屑晒乾脆為末)甘草(生)白何首烏瓦松(以紗絹内洗去)
(土各一兩)生地黃(洗)鬱金(炮過用地上去火氣各二兩)
右件六味並細剉爆乾搗羅為細末鍊蜜為丸如梧
桐大每服十五丸用濃煎淡竹葉黑豆湯冷下食後
臨卧服小兒丸如菉豆大每服七丸至十丸
譚氏殊聖退雲散治小兒疳眼嗞啀饒啼不住
草決明土瓜根大黃(炮)玄參(各半兩)甘草(炙)宣
連砱砱石(井泉石是研各一分)
右細為散每服一錢水一盞同煎至七分五度與喫
張渙井泉石散治眼疳邪熱攻於眼目漸生翳障致
損睛瞳
井泉石(一兩)晩蠶沙夜明砂(各微炒)石決明甘菊
花黃連(去鬚各半兩)右件搗羅為細末每服一錢
用米泔一盞入生豬肝少許煎五分肝爛為度放温
時時服乳食後
胡氏家傳豬膽黃連丸治小兒疳瘦大治肝疳作眼
疾白膜遮睛諸藥不痊者
胡黃連雄黃(細研)夜明砂(細研各等分)豬膽(數個)麝香(少許)
(不入膽煮)
右為末以豬膽汁調藥稀稠得所却入元膽皮内以
線緊繫口米泔水煮五七沸取出放冷先以麝香於
乳鉢内研細却入藥一處同研(不用膽皮只取出藥)候細用軟
飯為丸如大麻子大每服十丸大者加至十五丸米飲吞
下如疳氣盛須用陳米飲下
治小兒肝藏風熱眼中不見物及有汗方
石決明乳香(各一分)龍膽(二分)大黃(半兩煨)
右為末每服兩錢用薄荷温水調下(莊氏第十六候用此方)
疳濕巢氏云疳濕之病多因久利脾胃虛弱腸胃之間
蟲動侵蝕五藏使人心煩懊悶其上蝕者則口鼻齒齗
生瘡其下蝕者則肛門傷爛皆難治或因久利或因臟
熱嗜眠或好食甘美之物並令蟲動致生此病也聖
惠夫小兒嗜食廿味多而動腸胃間諸蟲致令侵蝕藏
府此猶是䘌也凡食五味之物皆入於胃其氣隨其府
藏之味而歸之脾與胃為表裏俱象土其味甘而甘味
柔潤於脾胃脾胃潤則蟲動蟲動則侵蝕成疳也但蟲
因甘而動故名之為疳也若蟲蝕下部則肛門生瘡爛
開急者數日便死宜速療之夫小兒乳食不節冷熱
相乖傷於藏府致疳氣也若脾胃虛弱則乳哺不消大
腸虛寒遂變泄痢因其久痢不止腸胃俱虛為水濕所
乘腹内蟲動侵蝕下部故名疳痢濕䘌也
千金除熱結腸丸斷小兒熱下黃赤汁沫及魚腦雜
血肛中瘡爛坐䘌生蟲
黃連檗皮苦參鬼臼獨活橘皮芍
藥阿膠(各半兩)右八味末之以藍汁及蜜丸如
小豆日服五丸至十丸(冬無藍汁可用藍子壹合春蜜和丸)
薑蜜湯(千金)治濕䘌
生薑汁(五合)白蜜(三合)黃連(三兩)三味以水二升别煮
黃連取一升去渣内薑蜜更煎取一升二合五歲兒
平旦空腹服四合日二
杏仁湯(千金)治䘌
杏仁(五十枚)苦酒(二升)鹽(一合)三味和煮取五合頓服
之小兒以意量服
治蟲蝕下部方
胡粉雄黃上二味各等分末著穀道中亦治
小兒
張渙桃白皮散治腸胃俱虛腹内蟲動侵食下部疳
痢濕䘌
桃木白皮黃檗(蜜炙剉)黃連(去鬚炒各一兩)蛇蜕皮(半兩燒灰)
乾蝸牛(一分燒灰)青州棗(五十枚去核燒灰)已上同搗羅為細
末入定粉麝香各一分同研勻每服一字粥飲調下
乳食前
如聖丹
乾蟾(七枚燒灰)蟬殼(半兩)蚺蛇膽大棗(去核燒灰各一分已上搗羅為)
(細末次用)黃丹定粉麝香(並細研各一分)上同拌勻用
好醋一大盞都搗一二百下成膏如黍米大每服五
粒至七粒米飲下量兒大小加減或化三兩粒塗患
處若蟲出乃愈
錢乙金華散治小兒一切濕瘡癬疳
黃檗黃連(各半兩並為細末)黃丹(一兩火飛)輕粉(一錢)麝香(一字)
(别研)同研勻先以温水洗後貼之
化䘌丸治諸疳生蟲不時啼哭嘔吐清水肚腹脹痛
唇口紫黑腸頭濕䘌
蕪荑蘆薈青黛(乾)川芎白芷梢胡黃連
川黃連蝦蟇灰(各等分)為末豬膽汁浸糕糊丸
麻子大每服一二十丸食後臨卧杏仁煎湯下其鼻
常用熊膽煎湯筆醮洗俟前藥各進數服却用青黛
當歸赤小豆瓜蒂地榆黃連蘆薈雄黃為末入鼻瘡
斂
證治凖繩卷九十三
