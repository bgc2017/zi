證治準繩卷三十一
明王肯堂撰
類方
大小腑門
大小便不通
二陳湯(痰飲)涼膈散(發熱)通聖散(眩暈)厚朴大黃湯(見痞)
甘遂散
右以甘遂二兩赤皮者為末煉蜜二合和勻每一兩
重分作四服日進一服蜜水下未知日二服漸加之
又方葵子末三合青竹葉一把水一升煮五沸頓服
又方葵子末三合水一升煮去滓分作二服入猪脂
二兩空心服
三白散治陰囊腫脹大小便不通
白牽牛(二兩)桑白皮白术木通(去節)
陳皮(各半兩)
右為細末每服二錢薑湯調下空心服未覺再進
大便不通
麻仁丸(和劑)治腸胃熱燥大便祕結
厚朴(去皮薑製炒)芍藥枳實(麩炒各半斤)大黃(蒸焙一斤)
麻仁(别研五兩)杏仁(去皮尖炒五兩半)
右為末煉蜜和丸如梧子大每服二十丸臨卧用温
水下大便通利則止
寳鑑麻仁丸順三焦和五臟潤腸胃除風氣治冷熱
壅結津液耗少令人大便祕難或閉塞不通若年高
氣弱及有風人大便祕澀尤宜服之
枳殼(去穰麩炒)白㯽榔(煨半生)兔絲子(酒浸别末)山藥防風
(去叉枝)山茱萸肉桂(去麄皮)車前子(各一兩半)木香
羌活(各一兩)郁李仁(去皮另研)大黃(半蒸半生)麻仁(另搗研各四兩)
右為細末入别研藥和勻煉密丸如桐子大每服十
五丸至二十丸温湯下臨卧服
七宣丸(和劑)療風氣結聚宿食不消兼砂石皮毛在腹中
及積年腰脚疼痛冷如冰石脚氣衝心煩憒頭旋暗倒
肩背沉重心腹脹滿胸膈痞塞及風毒連頭面腫大
便或秘小便時澀脾胃虚痞不食脚轉筋攣急掣痛
心神恍惚眠寐不安東垣云治在脉則濇在時則秋
桃仁(去皮尖炒六兩)柴胡(去苖)訶子皮枳實(麩炒)木香(各五兩)
甘草(炙四兩)大黃(麵裹煨十五兩)
右為末煉蜜丸如桐子大每服二十丸食前臨卧各
一服米飲下以利為度覺病勢退服五補丸此藥不
問男女老幼皆可服量虛實加減丸數
七聖丸(和劑)治風氣壅盛痰熱結摶頭目昏重涕唾稠粘
心煩面熱咽乾口燥肩背拘急心腹脇肋脹滿腰腿
重疼大便秘小便赤睡卧不安東垣云治在脉則弦
在時則春
肉桂(去皮)川芎大黃(酒蒸)㯽榔木香(各半兩)羌活
郁李仁(去皮研各一兩)
右七味為末煉蜜丸如桐子大每服十五丸食後温
湯送下山風瘴地最宜服虚實加減之
厚朴湯(潔古)
厚朴(製)陳皮甘草(各三兩)白术(五兩)半夏麴枳實
(䴸炒各二兩)
右為麄末每服三五錢水一盞薑(三片)棗(一枚)煎至八分
食前大温服
皂角丸(得效)專治有風人臟腑祕澀大效
猪牙皂角厚枳殼(去瓤)羌活桑白皮㯽榔
杏仁(製同下另研)麻仁(另研)防風川白芷陳皮
右為細末蜜丸如桐子大每服三十丸温白湯送下
蜜湯亦可
又方皂角丸治大腸有風大便祕結尊年之人宜服
皂角(炙去子)枳殼(去穰䴸炒各等分)
右為末煉蜜和丸如桐子大每服七十丸空心食前
米飲送下
疎風散治風毒祕結
枳殼(製)防風羌活獨活㯽榔白芷
威靈仙蒺藜(炒赤去刺)麻仁(炒另研)杏仁(湯洗去皮尖炒另研)
甘草(炙各一兩)
右剉散每服二錢半生薑五片蜜一匙水一盞半煎
服
枳殼丸治腸胃氣壅風盛大便祕實
皂角(去皮弦子炙)枳殼(炒)大黃羌活木香橘紅
桑白皮香白芷(各等分)
右為末煉蜜丸如桐子大每服七十丸空心米飲下
又方只用枳實皂角等分飯飲丸亦妙
二仁丸專治虛人老人風祕不可服大黃藥者
杏仁(去皮尖䴸炒黃)麻仁(各另研)枳殼(去瓤麩炒赤)訶子(慢火炒槌去核)
(各等分)
右為末煉蜜丸梧子大每服三十丸温湯下
冷秘藿香正氣散風秘小續命湯(並見中風)
半硫丸(和劑)治年高冷秘虚秘及痃癖冷氣
半夏(湯洗七次焙乾為細末)硫黃(明淨好者研令極細用柳木槌子殺過)
右以生薑自然汁同熬入乾蒸餅末攪和勻入臼内
杵數百下丸如梧子大每服十五丸至二十丸無灰
温酒或生薑湯任下婦人醋湯下俱空心下
氣秘蘇子降氣湯養正丹(並氣)來復丹(中暑)木香㯽榔丸(氣)
六磨湯治氣滯腹急大便秘澀
沉香木香㯽榔烏藥枳殼大黃(各等分)
右各件熱湯磨服
三和散(和劑)治五臟不調三焦不和心腹痞悶脇助䐜脹
風氣壅滯肢節煩疼頭面虚浮手足微腫腸胃燥澀
大便祕難雖年高氣弱並可服又治背痛脇痛有妨
飲食及脚氣上攻胸腹滿悶大便不通
羌活(去蘆)紫蘇(去麄梗)宣州木瓜(薄切焙乾)沉香大腹皮
(炙焦黃各一兩)芎藭(三兩)甘草(炒)陳皮(去白)木香㯽榔(麫裹煨熟)
(去麫)白术(各七錢半)
右為粗末每服二大錢水一盞煎至六分去滓温服
不拘時
橘杏丸(得效)治氣秘老人虚弱人皆可服
橘紅(取末)杏仁(湯浸去皮尖另研各等分)
右和勻煉蜜丸如桐子大每服七十丸空心米飲送
下
蘇麻粥順氣滑大便
紫蘇子麻子仁(不拘多少)
右二味研爛水濾取汁煮粥食之
小通氣散治虛人憂怒傷肺肺與大腸為傳送致令
袐澀服燥藥過大便秘亦可用
陳皮(去白)蘇嫰莖葉枳殼(去穰)木通(去皮節各等分)
右剉散每服四錢水一盞煎温服立通
熱祕四順清涼飲(發熱)承氣湯(宣明)
大黃芒硝厚朴(去粗皮)枳實(各半兩)
右剉如麻豆大分半用水一盞半生薑三片煎至六
分内硝煎去滓服
小承氣湯
大黃(半兩)厚朴(去麄皮)枳實(各三錢)
右剉如麻豆大分作二服水一盞生薑三片煎至半
盞絞汁服未利再服
大黃飲子治身熱煩躁大便不通
大黃(濕紙裹煨二錢)杏仁(炒去皮尖)枳殼(麩炒)梔子仁生地黃
(各一錢半)川升麻(一錢)人參黃芩(各七分)甘草(炙五分)
右作一服水二鍾薑五片豆豉二十一粒烏梅一枚
煎至一鍾不拘時服
脾約麻仁丸治腸胃熱燥大便祕結得利即止
麻仁(另研五兩)大黃(一斤蒸焙)厚朴(去麄皮薑製炒)枳實(麩炒)芍藥(各八)
(兩)杏仁(去皮尖炒五兩半)
右為細末煉蜜為丸如梧子大臨睡温水送二十丸
虚祕威靈仙丸(得效)治年高氣衰津夜枯燥大便秘結
黃茋(蜜炙)枳實威靈仙(各等分)
右為末蜜丸如梧子大每服五七十丸不拘時薑湯
白湯任下忌茶(一方有防風無黃茋)
蓯蓉潤腸丸(濟生)治發汗利小便亡津液大腑祕老人虚
人皆可服
肉蓯蓉(酒浸焙二兩)沉香(另研一兩)
右為末麻子仁汁打糊九如梧子大每服㭍拾丸空
心米飲送下
四物湯(見虚勞)
導滯通幽湯(東垣)治幽門不通上衝吸門不開噎塞氣
不得上下大便難脾胃初受熱中多有此證治在幽
門以辛潤之
當歸身升麻梢桃仁泥甘草(炙各一錢)紅花(少許)
熟地黃生地黃(各五分)水二大盞煎至一盞調
㯽榔細末五分稍熱服(一方加麻仁大黃各等分唯紅花少許名潤燥湯)
益血丹(海藏)治大便燥久虚亡血
當歸(酒浸焙)熟地黃(各等分)
右為末煉蜜丸如彈子大細嚼一丸酒下
五仁丸(得效)治津液枯竭大腸祕澀傳導艱難
桃仁杏仁(炒去皮各一兩)柏子仁(半兩)松子仁(一錢二分半)
郁李仁(一錢炒)陳皮(四兩另為末)
右將五仁另研如膏入陳皮末研勻煉蜜丸如梧子
大每服五十丸空心米飲下
黃耆湯治年高老人大便祕澀
綿黃耆陳皮(去白各半兩)
右為末每服三錢用大麻仁一合爛研以水投取漿
水一盞濾去滓於銀石器内煎候有乳起即入白蜜
一大匙再煎令沸調藥末空心食前服秘甚者不過
兩服愈常服即無祕澀之患此藥不冷不燥其效如
神
益血潤腸丸
熟地黃(六兩)杏仁(炒去皮尖)麻仁(各三兩以上三味俱杵膏)枳殼(麩炒)
橘紅(各二兩五錢)阿膠(炒)肉蓯蓉(各一兩半)蘇子荆芥(各一)
(兩)當歸(三兩)末之以前三味膏同杵千餘下仍加煉
蜜丸如桐子大每服六十丸空心白湯下
實祕神芎丸(見頭痛)
木香和中丸
木香沉香白豆䓻枳實(炒)㯽榔蓬术
青皮陳皮當歸(酒洗)黃芩木通黃連
縮砂猪牙皂角(去皮弦并子蜜水潤炙乾)郁李仁(湯去皮)三稜
(各淨末一兩)大黃(四兩)香附(三兩)黃蘖(二兩)牽牛頭末(三兩)
為末水丸每服三錢重白湯下或薑湯下
脾積丸治飲食停滯腹脹痛悶嘔惡吞酸大便秘結
蓬莪术(三兩)京三稜(二兩)青皮(去白一兩)良薑(同蓬术三稜用米醋一升)
(於磁瓶内煮乾乘熱切焙)南木香(各半兩)不蛀皂角(三大錠燒存性)百草
霜(村莊家鍋底者佳)
右末用川巴豆半兩去殼研如泥漸入藥末研和麫
糊丸麻子大每服五十丸加至六十丸橘皮煎湯下
穿結藥治大實大滿心胸高起氣塞不通者為結也
蟾酥輕粉麝香(各等分)巴豆(少許另研)
右研極細用孩兒乳汁和丸如黍米大每服二三丸
不拘時薑湯下
通治潤腸丸(東垣)治胃中伏火大便祕濇或乾燥不通
全不思食乃風結血祕皆令閉塞須潤燥和血疎風
則自然通矣
羌活當歸梢大黃(煨各半兩)麻仁桃仁(泡去皮尖各一)
(兩)
右為末除麻仁桃仁另研如泥外為細末煉蜜為丸
如梧子大每服三五十丸空心白湯送下
活血潤腸丸治大便風秘血祕時常結燥
當歸梢(一錢)防風(二錢)羌活大黃(煨各一兩)麻子仁(二兩半)
桃仁(二兩研如泥)皂角仁(炮存性去皮秤一兩其性得濕則滑滑則燥結自除)
右除桃仁麻仁另研如泥外為極細末煉蜜為丸如
桐子大每服五十丸白湯下二三服後須以蘇子麻
子粥每日早晩食之大便日久再不結燥餘藥以磁
器盛之紙密封勿使見風
神功丸(寳鑑)治三焦氣壅心腹痞悶大腑風熱大便不
通腰腿疼痛肩背重疼頭昏面熱口苦咽乾心胸煩
躁睡卧不安及治脚氣并素有風人大便結燥
火麻仁(另搗如膏)人參(各二兩)訶棃勒皮大黃(錦紋者麫裹煨)
(各四兩)
右為細末入麻仁搗研勻煉蜜為丸如桐子大每服
二十丸温湯下温酒米飲皆可服食後臨卧如大便
不通可倍丸數以利為度
黃茋人參湯(傷暑)
麻黃白术湯
麻黃(不去根節)白豆䓻炒麫(各五分)吳茱萸白茯苓
澤瀉(各四分)桂枝厚朴柴胡白术蒼术
青皮(去穰)黃連(酒浸)黃茋人參猪苓(各三分)升麻
橘紅(各二分)杏仁(四枚)生甘草熟甘草(各一分)黃蘖(酒浸)
右㕮咀分作二服每服水二大盞半先煎麻黃沸去
沫再入諸藥同煎至一盞去查稍熱服食遠
小便不通
氣分熱清肺散(東垣)治渴而小便閉或黃或澀
茯苓(二錢)猪苓(三錢)澤瀉瞿麥琥珀(各五分)燈心(壹分)
萹蓄木通(各七分)通草(二分)車前子(一錢炒)
右為細末每服五錢水一盞半煎至一盞稍熱服
黃芩清肺飲(見淋)猪苓湯五苓散(並消癉)茯苓琥珀湯(小便)
(數)
紅秫散治小便不通上喘
萹蓄(一兩半)燈心(一百根)紅秫黍根(二兩)
右㕮咀每服五錢用河水二&KR0678;煎至七分去滓熱服
空心食前
血分熱滋腎丸治下焦陰虚脚膝軟無力隂汗陰痿
足熱不能履地不渴而小便閉
黃蘖(酒洗焙)知母(酒洗焙各二兩)肉桂(二錢)内經曰熱者寒
之腎惡燥急食辛以潤之以黃蘖之苦寒瀉熱補
水潤燥故以為君以知母苦寒瀉腎火故以為佐
肉桂辛熱寒因熱用也
右為細末熟水為丸如芡實大每服百丸加至二百
丸百沸湯空心下
黃連丸即滋陰化氣湯(潔古)治因服熱藥小便不利諸
藥莫能效者或臍下痛不可忍者
黃連(炒)黃蘖(炒)甘草(各等分)
右㕮咀水煎温服食前如再不通加知母
導氣除燥湯(東垣)治小便不通乃血澀致氣不通而竅
澀也
知母(三錢酒製)黃蘖(四錢酒製)滑石(二錢炒黃)澤瀉末(三錢)茯苓(去皮)
(二錢)
右和勻每服半兩水煎稍熱空心服如急閉小便不
拘時服
水氣括蔞瞿麥湯(仲景)治小便不利而渴亦氣分藥也
瓜蔞根(二兩)茯苓薯蕷(各三兩)附子(炮一枚)瞿麥(一兩)
右為末煉蜜丸如桐子大每服三丸日三服不知增
至七八丸(以小腹利腹中温謂之知)
八正散(寳鑑)治大人小兒心經邪熱一切藴毒咽乾口
燥大渴引飲心忪面赤煩躁不寧目赤睛疼唇焦鼻
衂口舌生瘡咽喉腫痛又治小便赤澀或癃閉不通
及熱淋血淋並宜服之亦氣分藥也
瞿麥萹蓄車前子滑石甘草(炙)
山梔子仁木通大黃(麫裹煨去麫切焙各一斤)
右為散每服二錢水一&KR0678;入燈心煎至七分去滓温
服食後臨卧小兒量力少少與之
桃仁煎(本事)治婦人積血
桃仁大黃朴硝(各一兩)䖟蟲(半兩炒黑)
右四味為末以醇醋二升半銀石器内慢火煎取一
升五合下大黃䖟蟲桃仁等不住手攪良久出之丸
如梧子大前一日不晚食五更初温酒吞下五丸日
午取下如赤豆汁或如雞肝蝦蟇衣狀未下再作如
見鮮血即止續以調血氣藥補之(此方出千金藥峻不可輕用)
代抵當丸(畜血)牛膝膏(見淋)
以上三方皆血分藥也
木香流氣飲(水腫)
實證百花散(寳鑑)治&KR1864;胱有熱小便不通
朴硝(不以多少為末)
右每服二錢用茴香湯調下食前
木通湯治小便不通小腹痛不可忍
木通滑石(各半兩)牽牛(取頭末二錢半)
右作一服水二鍾燈心十莖葱白一莖煎至一鍾食
前服
虚證八味丸治腎虚小便不通或過服涼藥而秘澀愈
甚者每服五十丸温鹽湯下(方見虛勞)
琥珀散治老人虛人心氣閉塞小便不通
用琥珀為末每服一錢濃煎人參湯下有驗
利氣散治老人氣虛小便不通
綿黃茋(去蘆)陳皮(去白)甘草(各等分)
右剉散每服三錢水一盞煎服自然流通
參耆湯治心虛客熱乘之小便澀數數而瀝
赤茯苓(七錢半)生乾地黃綿黃耆(去蘆)桑螵蛸(微炙)
地骨皮(去骨各半兩)人參(去蘆)北五味子(去梗)兔絲子(酒浸研)
甘草(炙各二錢半)
右剉散新汲水一盞煎臨熟入燈心二十一莖温服
轉胞滑石散治胞為熱所迫或忍小便俱令水氣迫
於胞屈辟不得充張外水應入不得入内溲應出不
得出小腹急痛不得小便小腹脹不治害人
寒水石(二兩)葵子(一合)白滑石亂髮灰車前子
木通(去皮節各一兩)
右剉散水一斗煮取五升時時服一升即利
八味丸治虛人下元冷胞轉不得小便膨急切痛經
四五日困篤欲死每服五十丸鹽湯下(方見虛勞)
葱白湯治小便卒暴不通小腹膨急氣上衝心悶絶
欲死此由暴氣乘&KR1864;胱或從驚憂氣無所伸鬱閉而
不流氣衝胞系不正
陳皮(三兩)葵子(一兩)葱白(二莖)
右剉散水五升煮取二升分三服
洗方治胞轉小便不能通先用
良薑葱頭紫蘇莖葉(各一握)
右煎湯密室内薰洗小腹外腎肛門留湯再添蘸綿
洗以手撫於臍下拭乾綿被中仰坐垂脚自舒其氣
次用
&KR0034;葵子(二錢半)赤茯苓赤芍藥白芍藥(各半兩)
右剉散每服三錢煎取清汁再暖乘熱調蘇合香丸
并研細青鹽半錢食前温服
又法炒鹽半斤囊盛熨小腹
葱熨法治小便難小腸脹不急治殺人用葱白三斤細
剉炒令熟以帕子裹分作兩處更替熨臍下即通
治忍小便胞轉方
右以自爪甲燒灰水服
治男子婦人過忍小便胞轉
右以滑石末葱湯調服
通治蒲黃散治心腎有熱小便不通
蒲黃(生用)木通荆芥車前子桑白皮(炒)滑石
燈心赤芍藥赤茯苓甘草(炙各等分)
右為細末每服二錢食前用葱白紫蘇煎湯調服
通心飲治心經有熱唇焦面赤小便不通
木通連翹(各等分)
右為細末每服一二錢不拘時麥門冬煎湯或燈心
煎湯調服
治小便不通數日欲死者神效
桃枝柳枝木通旱蓮子漢椒白礬(枯各)
(一兩)葱白(一握)燈心(一束)
右細剉以水三斗煎至一斗五升用磁瓶一所熱盛
一半藥汁薰外腎週迴以被圍繞輒不得外風入良
久便通如赤豆汁若冷即換之其功甚大一方無旱
蓮子
獨蒜塗臍方治小便不通
大蒜(獨顆者一枚)梔子(三七枚)鹽花(少許)
右搗爛攤紙花子上貼臍良久即通未通塗隂囊上
立通
牛膝湯治小便不通莖中痛及治女人血結腹堅痛
牛膝(根葉一握生用)當歸(焙一兩)黃芩(去黑心半兩)
右剉碎每服五錢匕水壹盞半煎七分去滓温服日
三
妊娠葵子茯苓散(仲景)
葵子茯苓(各三兩)
右二味杵為散飲服方寸匕日三服小便利則愈
歸母苦參丸(仲景)
當歸貝母苦參(各四兩)
右三味為末煉蜜丸如小豆大飲服三丸至干丸男
子加滑石半兩
淋
金匱要略曰淋之為病小便如粟狀小腹弦急痛引臍
中跌陽脉數胃中有熱即滿穀引食大便必堅小
便即數淋家不可發汗發汗則必便血
小便不利者有水氣其人若渴用後丸主之
括蔞瞿麥丸
括蔞根(二兩)茯苓薯蕷(各三兩)附子(一枚炮)瞿麥(一兩)
右五味末之煉蜜丸梧子大飲服三丸日三服不知
增至七八丸以小便利腹中温為知
小便不利蒲灰散主之滑石白魚散茯苓戒鹽湯並主
之
蒲灰散
蒲灰(一兩七錢半)滑石(五錢)
右二味杵為散飲服方寸匕日三服
滑石白魚散
滑石亂髮(燒存性)白魚(各五錢)
右三味杵為散飲服半錢匕日三服
茯苓戎鹽湯
茯苓(半斤)白术(二兩)戎鹽(彈丸大壹枚)
右三味(闕)
五苓散(見消癉)
熱淋益元散(見傷暑)
火府丹(本事)治心經藴熱小便赤少五淋澀痛
黃芩(一兩)生乾地黃(二兩)木通(三兩)
右為末煉蜜丸如桐子大每服五十丸木通煎湯下
導赤散治心虛藴熱小便赤淋或成淋痛(見發熱)
石韋散(和劑)治腎氣不足&KR1864;胱有熱水道不通淋瀝不
宣出少起數臍腹急痛蓄作有時勞倦即發或尿如
豆汁或便出砂石並皆治之
芍藥白术滑石葵子瞿麥石韋(去毛)
木通(各二兩)當歸(去蘆)甘草(炙)王不留行(各兩)
右為細末每服二錢煎小麥湯調下日二三服空心
地膚子湯(濟生)治諸病後體虚觸熱熱結下焦遂成淋
疾小便赤澀數起少出莖痛如刺或尿出血
地膚子猪苓(各一錢半)海藻(洗去鹹)甘草梢瞿麥(去梗)
通草黃芩知母枳實(麩炒)升麻葵子(各一錢)
右作一服水二鍾薑三片煎一鍾不拘時服
五淋散治&KR1864;胱有熱水道不通淋瀝不止臍腹急痛
或尿如豆汁或如砂石膏淋尿血並皆治之
山茵蔯淡竹葉(各一錢)木通滑石甘草(炙各一錢半)
山梔仁(炒)赤芍藥赤茯苓(各二錢)
右作一服水二鍾煎至一鍾食前服
鬱金黃連丸治心火炎上腎水不升致使水火不得
相濟故火獨炎上水流下淋&KR1864;胱受心火所熾而脬
囊中積熱或癃閉不通或遺泄不禁或白濁如泔水
或膏淋如膿或如梔子汁或如砂石或如粉糊相似
俱為熱證此藥治之
鬱金黃連(各一兩)琥珀(研)大黃(酒浸)黃芩(各二兩)
白茯苓滑石(各四兩)黑牽牛(炒取頭末三兩)
右為細末滴水為丸如梧桐子大每服五十丸空心
白湯下
琥珀茯苓丸治&KR1864;胱經積熱以致小便癃閉淋瀝
琥珀(另研)赤茯苓(去皮)滑石(桂府者另研)知母(去皮)黃蘖(去皮)
蛤粉(另研)川木通(去皮)當歸澤瀉(各二兩)人參
赤芍藥山梔仁黃連(去鬚)大黃(蒸)黃芩(去腐)
白术瞿麥扁蓄猪苓(各一兩)木香(半兩)
右為細末入另研藥研勻滴水和丸如桐子大每服
四十丸清晨用温白湯送下
榆白皮湯治熱淋小腹脹滿數澀疼痛
榆白皮赤茯苓甘遂(煨)瞿麥犀角屑
山梔子木通子芩滑石(各半兩)川芒硝(一兩)
右為散每服三錢水一盞煎至五分去滓食前温服
瞿麥湯治心經藴熱小便淋澀赤痛
瞿麥穗(七錢半)冬瓜子茅根(各半兩)黃芩(去黑心六錢)
木通(二錢半)竹葉(一把)滑石(二兩研為細末分作三貼)葵子(二合)
右除滑石外粗搗篩分作三劑每劑用水三盞煎至
二盞去滓入滑石末一貼攪勻食前分温服
麥門冬散治心熱氣壅澀滯成淋臍下妨悶
麥門冬(去心)木通赤芍藥葵子(各一兩)滑石(二兩)
川芒硝(一兩半)
右為散每服四錢水一盞生薑半分葱白二莖同煎
去滓食前温服
四汁飲治熱淋小便赤澀疼痛
葡萄(取自然汁)生藕(取汁)生地黃(取汁)白蜜(各五合)
右和勻每服七分一盞銀石器内慢火熬沸不拘時
温服
治熱淋方
右用大田螺十五枚以淨水養待田螺吐出泥澄去
上面清水以底下濃泥入膩粉半錢調塗臍上尿立
通將田螺便放長江如留田螺或殺其病則不效
又方用白茅根切四斤以水一斗五升煮取五升服
一升日三夜貳又方用泉水飲之
氣淋瞿麥湯
瞿麥穗黃連(去鬚)大黃(蒸)枳殼(去穰麩炒)當歸(切焙)
羌活(去蘆)木通牽牛延胡索桔梗大腹皮
射干(各一兩半)桂心(去麄皮半兩)
右㕮咀每服四錢匕水一盞半生薑七片煎至八分
不拘時温服
石韋散
石韋(去毛)赤芍藥(各半兩)白茅根木通瞿麥
川芒硝葵子木香(各一兩)滑石(二兩)
右為㕮咀每服四錢水一&KR0678;煎至六分去滓食前温
服
榆枝湯
榆枝(半兩)石鷰子(三枚)
右搗篩每服三錢匕水一盞煎至七分不拘時温服
木香流氣飲(見氣)
沉香散治氣淋多因五内鬱結氣不舒行陰滯於陽
而致壅滯小腹脹滿便尿不通大便分泄小便方利
沉香石韋(去毛)滑石王不留行當歸(各半兩)
葵子白芍藥(各七錢半)甘草橘皮(各二錢半)
右為末每服二錢大麥湯下
八物湯(虛勞)
血淋牛膝膏治死血作淋
桃仁(去皮炒)歸尾(酒洗各一兩)牛膝(四兩去蘆酒浸一宿)赤芍藥
生地黃(酒洗各一兩五錢)俱剉片用甜水十鍾炭火慢慢
煎至二鍾入麝香少許分作四次空心服如夏月
用涼水換此膏不壊
立效散治小便淋閉作痛有時尿血下焦結熱
瞿麥穗山梔子(炒)甘遂(各三錢)
右作一服水二鍾煎至一鍾食前服
小薊飲子柿蒂散當歸湯羚羊角飲
雞蘇飲子
金黃散神效方髮灰散(並見溲血)
車前草方治小腸有熱血淋急痛
右用生車前草洗淨臼内搗細每服準一盞許井水
調濾清汁食前服若沙石淋則以寒水石火煆研為
細末和之
膏淋鹿角霜丸(三因)
鹿角霜白茯苓秋石(各等分)
右為細末糊丸如梧桐子大每服五千丸米飲下
沉香散治膏淋臍下妨悶不得快利
沉香陳皮(湯浸去白焙)黃茋(各七錢半)瞿麥(三兩)榆白皮
韭子(炒)滑石(各一兩)黃芩甘草(炙各半兩)
右為細末每服二錢食前用清粥飲調服
沉香丸
沉香肉蓯蓉(酒浸切焙)荆芥穗磁石(火煆醋淬三七次)
黃茋滑石(各一兩)
右為細末蜜丸如梧子大每服三十丸温酒送下
磁石丸
澤瀉肉蓯蓉(酒浸切焙)滋石(火煆醋淬三七次)滑石(各一兩)製
丸服法同上
海金沙散
海金沙滑石(各一兩為末)甘草(二錢半為末)
右研勻每服二錢食前煎麥門冬調服燈心湯亦可
兔絲子丸
兔絲子(去塵土水淘淨酒浸控乾蒸搗焙)桑螵蛸(炙各半兩)澤瀉(二錢半)
右為細末煉蜜丸如桐子大每服二十丸空心清米
飲送下
大兔絲子丸(咳𠻳)鹿茸丸(溲血)
砂石淋神效琥珀散治石淋水道澀痛頻下沙石
琥珀桂心滑石川大黃(微炒)葵子膩粉
木通木香磁石(火煆酒淬七次細研水飛各半兩)
右為細末每服二錢用燈心葱白湯調服
如聖散治沙淋
馬藺花麥門冬(去心)白茅根車前子甜葶&KR0995;
苦葶&KR0995;(炒)檀香連翹(各等分)
右為末每服四錢水煎服如渴加黃芩同煎入燒鹽
少許服
石燕丸(三因)治石淋因憂鬱氣注下焦結所食鹹氣而
成令人小便磣痛不可忍出石而後小便通
石燕(火燒令通赤水中淬三次研極細水飛焙乾)石韋(去毛)瞿麥穗
滑石(各一兩)
右為細末麫糊丸梧桐子大每服十丸食前用瞿麥
燈心煎湯送下日二三服甚即以石韋去毛瞿麥穗
木通各四錢陳皮茯苓各三錢為末每服三錢以水
一盞煎七分去查服
獨聖散治沙石淋
黃蜀葵(花子俱用炒一兩)
右為細末每服一錢匕食前米飲調服
勞淋地黃丸治腎虛勞&KR1864;胱結淋瀝
生地黃(切焙)黃茋(各一兩半)防風(去叉)遠志(甘草水煮去心)茯神(去木)
鹿茸(去毛酥炙)黃芩(去黑心)括蔞(已上各一兩)人參(一兩二錢半)
石韋(去毛)當歸(焙各半兩)赤芍藥戎鹽(研)蒲黃甘草
(炙各七錢半)車前子滑石(各二兩)
右為細末蜜丸如梧桐子大每服二十丸食前温酒
下鹽湯亦可
黃茋湯治腎虛變勞淋結澀不利
黃茋(二兩)人參五味子白茯苓(去皮)旱蓮子
磁石(火煆醋淬)滑石(各一兩)桑白皮(七錢半)枳殼(去瓤麩炒)
黃芩(各半兩)
右搗篩每服三錢匕水一盞煎七分服無時
白芍藥丸治勞淋小腹疼痛小便不利
白芍藥熟地黃當歸鹿茸(各一兩)
右為細末蜜丸如梧桐子大每服三十丸阿膠湯下
冷淋肉蓯蓉丸
肉蓯蓉(酒浸切焙)熟地黃山藥石斛(去根)牛膝(酒浸切焙)
官桂(去麄皮)㯽榔(各半兩)附子(炮去皮臍)黃茋(各一兩)黃連(去鬚)
(七錢半)細辛(去苖葉)甘草(炙各二錢半)
右為末蜜丸梧子大每服二十丸鹽酒下
澤瀉散治冷淋小便澀痛脹滿
澤瀉鷄蘇石韋(去毛炙)赤茯苓(去皮)蒲黃當歸
琥珀(另研)㯽榔(各一兩)枳殼(麩炒)桑螵蛸(炒各半兩)官桂(七錢半)
右為細末每服二錢匕用冬葵子煎湯調服或木通
湯亦可
沉香散治冷淋臍下妨悶小便疼痛不可忍
沉香石韋(去毛)滑石當歸王不留行
瞿麥(各半兩)葵子赤芍藥白术(各七錢半)甘草(炙二錢半)
右為細末每服二錢空心用大麥湯調服以利為度
㯽榔散治冷淋腹脇脹滿小腸急痛
㯽榔當歸木香(各半兩)母丁香桂心(各二錢半)
龍腦(一錢細研)猪苓(一兩去黑皮)為細末每服一錢不拘時
葱薑湯調服
生附散治冷淋小便秘澀數起不通竅中疼痛憎寒
凛凛多因飲水過度或為寒沍心虛氣耗皆有此證
附子(生用去皮臍)滑石(各半兩)瞿麥半夏(湯洗七次)
木通(各七錢半)
右為末每服二大錢水二盞生薑七片燈心二十莖
蜜半匙煎七分空心服
地髓湯治五淋小便不利莖中痛欲死
用牛膝壹合淨洗以水五盞煎耗其四留其一去滓
再加麝香少許研調服無時
八味丸(見虛勞)
痛參苓琥珀湯(寳鑑)治小便淋瀝莖中痛不可忍相引
脇下痛
人參(五分)茯苓(四分)琥珀澤瀉柴胡當歸梢(各三)
(分)延胡索(七分)川練子(去炒)甘草(生各一錢)
右作一服用長流水三盞煎至一盞食前服
車前子散治諸淋小便痛不可忍
車前子淡竹葉赤茯苓荆芥穗(各二錢半)
燈心(二十莖)
右作一服新汲水二鍾煎至一鍾食前服
二神散治諸淋急痛
海金沙(七錢)滑石(五錢)
右為細末每服二錢半用燈心木通麥門冬新汲水
煎入蜜少許食前調服
海金沙散治諸淋澀痛
海金沙肉桂炙甘草(各二錢)赤茯苓猪苓
白术芍藥(各三錢)澤瀉(五錢)滑石(七錢)石葦(一錢去毛)
右為細末每服三錢水一盞燈心三十莖同煎至七
分去滓空心温服
治淋痛方
滑石(四兩)茯苓白术貝母通草芍藥(各二兩)
右為末酒調服方寸匕日二服十日瘥
瞑眩膏治諸淋疼痛不可忍及沙石淋皆治
右用大蘿蔔切壹指厚四五片以好白蜜二兩浸少
時安淨鐡鏟上慢火炙乾再蘸蜜再炙番覆炙令香
輭不可焦待蜜盡為度候温細嚼以鹽湯一盞送下
立效
治尿淋痛
益元散(三錢)茴香(二錢微炒黃研碎)
右為細末水一鍾半煎至一鍾不拘時服
虚歸脾湯(健忘)辰砂妙香散(心痛)威喜丸(遺精)十全大補湯
養榮湯(並虚勞)清心蓮子飲(白濁)茯苓丸(小便不禁)
通治五淋散治腎氣不足&KR1864;胱有熱水道不通淋瀝
不宣或出少起多臍腹急痛蓄作有時勞倦即發或
尿如豆汁或如砂石或冷淋如膏或熱淋便血
山梔子仁赤芍藥(去蘆剉各二十兩一方用白芍藥)當歸(去蘆)
甘草(生用各五兩)赤茯苓(六兩一方用白)
右為細末每服二錢水一盞煎八分空心食前服或
以五苓散和之用竹園荽門冬草葱頭燈心煎湯調
服
通草湯治諸淋
通草葵子茅根王不留行蒲黃(炒)桃膠
瞿麥滑石(各一錢半)甘草(炙一錢)
右作一服水二鍾煎至一鍾不拘時服
琥珀散治五淋澀痛小便有膿血出
琥珀海金沙没藥蒲黃(炒各等分)
右為細末每服三錢食前通草煎湯調服
淡竹葉湯治諸淋
淡竹葉車前子大棗烏豆(炒去殼)燈心
甘草(各一錢半)
右作一服水二鍾煎七分去滓温服不拘時
沉香琥珀散治諸淋不通皆可服
沉香琥珀(各三錢)通草忘憂根萹蓄
小茴香(炒)木通麒麟竭滑石海金沙
木香(各半兩)
右為粗散每服一兩水二盞半燈心一把竹葉十片
連根葱白三莖同煎七分滓空心食前温服如便硬
加大黃半兩水道澀痛加山梔半兩淋血加生地黃
一兩瀑流水煎極騐
琥珀散治五淋
琥珀滑石(各二兩)木通當歸木香鬱金
萹蓄(各一兩)
右為末每服五錢水一盞蘆葦葉(五片)同煎食前日三
服
胞痺腎著湯治胞痺小便不通(見傷濕)
茯苓丸治胞痺小便内痛
赤茯苓防風細辛白术澤瀉官桂(各半)
(兩)瓜蔞根紫苑附子黃茋芍藥甘草
(炙各七錢五分)生地黃牛膝(酒浸)山藥獨活半夏(湯泡)
山茱萸(各二錢五分)
右為細末蜜丸如桐子大每服十丸食前温酒下
巴戟丸治胞痺臍腹痛小便不利
巴戟(去心兩半)桑螵蛸(切破麩炒)杜仲(去麄皮酥炙)生地黃(焙)
附子(炮去皮臍)肉蓯蓉(酒浸去皮切焙)續斷山藥(各一兩)
遠志(去心三錢)石斛(去根)鹿茸(酥炙)山茱萸(去核)五味子
龍骨兔絲子(酒浸一宿别搗)官桂(各七錢半)
右為細末入别搗藥研和令勻煉蜜為丸如桐子大
每服三十丸空心用温酒下日再
腎瀝湯(見痺)
妊娠麢羊角散治血風身體疼痛手足無力
麢羊角(鎊)酸棗仁生地黃㯽榔(各兩)
五加皮防風赤芍藥當歸(酒洗)骨碎補(炒)
海桐皮川芎(各五錢)甘草(三錢)
右為末每服二錢温酒調下
安榮散治子淋甚妙
麥門冬(去心)通草滑石當歸燈心甘草
人參細辛(各五分)
右水煎服
龍膽瀉肝湯治肝經濕熱兩拗腫痛或腹中疼痛或
小便澀滯等證
龍膽(酒拌炒黃)澤瀉(各一錢)車前子(炒)木通生地黃(酒拌)
當歸(酒拌)山梔(炒)黃芩(炒)甘草(各五分)
右水煎服
加味逍遥散八味丸(俱虛勞)地黃丸腎氣丸即六味丸
(虚勞)
地膚大黃湯治子淋
大黃(炒)地膚草(各三兩)知母黃芩(炒)猪苓
赤芍藥通草升麻枳實(炒)甘草(各二兩)
右每服四錢或五錢水煎服
茅根湯(三因)治産後諸淋
白茅根(八兩)瞿麥白茯苓(各四兩)葵子人參(各二兩)
蒲黃桃膠滑石甘草(各一兩)紫貝(十箇燒)
魚枕石(煆)石首
右剉為散每服四錢水一盞半薑三片燈心二十莖
煎至七分去查温服亦可為末木通煎湯調下
小便數
茯苓琥珀湯(寳鑑)治膏梁濕熱内蓄不得施化&KR1864;胱竅
澀小便數而少臍腹脹滿腰脚沉重不得安卧脈沉
緩時時帶數
茯苓(去皮)白术琥珀(各半兩)炙甘草桂心(各三錢)
澤瀉(一兩)滑石(七錢)豬苓(半兩)
右為細末每服五錢煎長流甘爛水一盞調下空心
食前待少時以美饍壓之
内經曰甘緩而淡滲熱摶津液内蓄臍脹腹滿當須
緩之泄之必以甘淡為主是用茯苓為君滑石甘寒
滑以利竅猪苓琥珀之淡以滲泄而利水道故用三
味為臣脾惡濕濕氣内蓄則脾氣不治益脾勝濕必
用甘為助故以甘草白术為佐鹹入腎鹹味下泄為
陰澤瀉之鹹以瀉伏水腎惡燥急食辛以潤之津液
不行以辛散之桂枝味辛散濕潤燥此為因用故以
二物為使煎用長流甘爛水使不助其腎氣大作湯
劑令直逹於下而急速也
衛真湯(本事)治丈夫婦人元氣衰憊榮衛怯弱真陽不
固三焦不和上盛下虛夜夢鬼交覺來盜汗面無精
光唇口舌燥耳内蟬鳴腰痛背倦心氣虛乏精神不
寧驚悸健忘飲食無味日漸瘦悴外腎濕癢夜多小
便腫重冷痛牽引小腹足膝緩弱行步艱難婦人血
海久冷經候不調或過期不至或一月兩來赤白帶
下漏分五色子宫感寒久不成孕並皆治之此藥大
能生氣血遇夜半子時腎水旺極之際補腎實臟男
子攝血化精諸病未萌之前皆能制治使不復為梗
人參(一兩半)當歸(酒浸壹宿)青皮(去白)丁香(各一兩)生地黃
川牛膝(童便酒各半盞浸一宿各二兩)白茯苓木香
肉豆蔲熟地黃(温水洗)山藥(各三兩)金釵石斛(五兩)
右為細末每三大錢酒調下鹽湯亦得空心食前一
服婦人諸病童便同酒調空心服
又方治男婦一切虛冷之疾活血駐顔減小便除盜
汗治婦人久不生産似帶疾而非時有遺瀝
山藥(二兩)蒼术(切焙)川楝子茴香吳茱萸(湯洗)
破故紙(炒)胡蘆巴(炒各一兩)川薑(炮)川烏(炮各半兩)
右各炮製如法同為細末醋糊丸如梧子大每服十
五丸空心温酒鹽湯任下婦人艾醋湯下日二服耳
目永不昏聾髦髮不白
桑螵蛸散(衍義)能安神魂定心志治健忘小便數補心氣
桑螵蛸遠志菖蒲龍骨人參茯苓
當歸龜板(醋炙各一兩)
右為末每服二錢人參湯調下
兔絲子丸(濟生)治小便多或致失禁
兔絲子(酒蒸二兩)牡蠣(煆取粉)附子(炮)五味子鹿茸(酒炙)
(各一兩)肉蓯蓉(酒浸二兩)雞䏶胵(炙)桑螵蛸(酒炙各半兩)
右細末酒糊丸如梧子大每服七十丸空心鹽湯温
酒送下
八味丸(虛勞)玄兔丹(白濁)鹿茸丸(溲血)
薑附赤石脂朱砂丹治小便數而不禁怔忡多忘魘
夢不已下元虛冷遺尿精滑或陽虛精漏不止或腎
氣虛寒脾泄腎泄等證
附子(生)乾薑(各半兩)赤石脂(一兩半水飛)
右為細末酒糊丸菉豆大每服十五至二三十丸大
便不和米飲下小便不禁茯苓湯下
五苓散加減八味丸(俱消癉)分清散(白濁)四七湯(見氣)
辰砂妙香散(心痛)
小兔絲子丸(白濁)六味地黃丸(虚勞)八正散(小便不通)脾約丸(大便)
(不通)
附方
肉蓯蓉丸治禀賦虛弱小便數亦不禁
肉蓯蓉(八兩)熟地黃(六兩)五味子(四兩)兔絲子(搗研二兩)
右為細末酒煮山藥糊和丸如桐子大每服七十丸
空心用鹽酒送下
萆薢丸治小便頻數
右用川萆薢一斤為細末酒煮麫糊為丸如梧子大
每服七十丸食前用鹽酒送下
縮泉丸治脬氣不足小便頻多
烏藥益智仁(各等分)
右為細末酒煮山藥糊和丸如梧桐子大每服五十
丸空心用鹽酒下
止夜起小便多方
益智子(二十箇和皮剉碎)赤茯苓(三錢)
右用水一碗煎至六分臨睡熱服
猪肚丸治小便頻數
猪肚(一箇以蓮子一升同煮一周日取出去皮心焙乾為末)舶上茴香
破故紙川練子母丁香(各一兩)
右為細末煉蜜丸如梧子大每服五十丸空心温酒
送下
雞䏶胵丸治小便數而多
雞䏶胵(二兩微炙)麥門冬(去心焙)熟地黃黃連(去鬚)
龍骨(各一兩)土瓜根(半兩)
右為細末煉蜜和搗二三百杵丸如桐子大每服三
十丸食前米飲下
治小便數氣少走泄
右用香附子為末食前湯酒任調服
雙白丸治下真氣虛弱小便頻多日夜無度
白茯苓(去皮)鹿角霜(各等分)
右為細末酒煮糊和丸如梧桐子大每服三十丸空
心鹽湯送下
小便不禁
二氣丹治虛寒小便不禁(見惡寒)
家韭子丸(三因)治少長遺溺及男子虛劇陽氣衰敗小
便白濁夜夢泄精此藥補養元氣進美飲食
家韭子(炒六兩)鹿茸(一四兩酥炙)肉蓯蓉(酒浸)牛膝(酒浸)
熟地黃當歸(各二兩)兔絲子(酒浸)巴戟(去心各一兩半)
杜仲(炒)石斛(去苖)桂心乾薑(各一兩)
右為末酒糊丸如桐子大每服五十丸加至百丸空
心食前鹽湯温酒任下小兒遺尿者多因胞寒亦禀
受陽氣不足也别作小丸服
兔絲子丸(見小便數)
固脬丸
兔絲子(二兩製)茴香(一兩)附子(炮去皮臍)桑螵蛸(炙焦各半兩)
戎鹽(二錢五分)
右為細末酒煮麫糊為丸如梧子大每服三十丸空
心米飲下
白茯苓散
白茯苓龍骨乾薑(炮)附子(炮去皮臍)續斷
桂心甘草(炙各一兩)熟地黃桑螵蛸(微炒各二兩)
右剉碎每服四錢水一盞煎六分食前温服
鹿茸散治小便不禁陰痿脚弱
鹿茸(二兩去毛酥炙)韭子(微炒)羊躑躅(酒拌炒乾)附子(炮)澤瀉
桂心(各一兩)
右為細末每服二錢食前粥飲調服
兔絲子散治小便多或不禁
兔絲子(二兩酒浸三日晒乾另搗為末用)牡蠣(煆粉)附子(炮去皮臍)
五味子(各一兩)雞䏶胵(中黃皮微炒)肉蓯蓉(各二兩酒浸炙黃)
右製服法同上
桑螵蛸散治小便頻數如稠米泔色由勞傷心腎得
之
桑螵蛸(鹽炙)遠志(去心)龍骨石菖蒲(鹽炙)人參
茯神(去木)鼈甲(醋炙)當歸(各等分)
右為細末每服二錢臨卧人參湯調服
鹿角霜丸治上熱下焦寒小便不禁
右用鹿角帶頂骨者不拘多少鋸作挺子長叄寸洗
了用水桶内浸夏三冬五晝夜用浸水同入鑊内煮
之覺湯少添温湯日夜不絶候角酥糜為度輕漉之
用刀刮去皮如雪白放在篩子上候自乾微火焙之
其汁慢火煎為膏候角極乾為細末酒糊和丸如桐
子大每服三四十丸空心温酒鹽湯任下
阿膠飲治小便遺失
阿膠(炒三兩)牡蠣(燒粉)鹿茸(酥炙)桑螵蛸(酒炙無則缺之或以桑耳代各)
(等分)
右剉散每服四錢水一盞煎七分空心服
鹿茸散治腎臟虛腰臍冷疼夜遺小便
鹿茸(去毛酥炙黃)烏鰂魚骨(去甲微炙各三兩)白芍藥
當歸桑寄生龍骨(另研)人參(各一兩)桑螵蛸(一兩半中)
(劈破慢火炙黃)
右為細末入龍骨同研令勻每服一錢用温酒調空
心日晩臨卧各一服
澤瀉散治遺尿小便澀
澤瀉牡丹皮牡蠣(煆為粉)鹿茸(去毛酥炙)赤茯苓
桑螵蛸(微炒)阿膠(搗碎炒黃各一兩)
右為細末每服二錢食前酒調服
茯苓丸治心腎俱虛神志不守小便淋瀝不止用赤
茯苓白茯苓等分為細末以新汲水挼洗澄去筋脉
控乾復研為末别取地黃汁與好酒同於銀石器内
熬成膏搜和丸如彈子大每服一丸細嚼空心用鹽
酒送下
牡蠣丸
牡蠣(白者三兩盛磁器内更用鹽泥四兩盖頭鋪底以炭五斤燒半日取出研)
赤石脂(三兩搗碎醋拌勻濕於生鉄銚子内慢火炒令乾二味各研如粉)
右同研勻酒煮糊丸如梧子大每服五十丸空心鹽
湯下
白薇散
白薇白歛白芍藥(各等分)
右為末每服二錢粥飲調下
雞腸散
黃雞腸(雄者四具切破淨洗炙令黃)黃連(去鬚)肉蓯蓉(酒浸切焙)
赤石脂(另研)白石脂(另研)苦參(各五兩)
右為細末更研勻每服二錢食前酒調服日二夜一
神芎導水丸(痰飲)大兔絲子丸(咳𠻳)加味逍遥散(虛勞)
補中益氣湯(勞倦)
六味丸八珍湯(俱虛勞)
補脬飲治産後傷動胞破不能小便而淋漏
生黃絲絹(一尺剪碎)白牡丹(根皮用千葉者)白芨(各一錢俱為末)
右用水壹碗煮至絹爛如餳空心頓服服時不得作
聲作聲則不效
桑螵蛸散治陽氣虚弱小便頻數或為遺尿
桑螵蛸(三十箇炒)鹿茸(酥炒)黃耆(各三兩)牡蠣(煨)人參
赤石脂厚朴(各二兩)
右為末每服二錢空心粥飲調服
遺精
鎮固祕真丸(河間)治白淫小便不止精氣不固及有餘
瀝及夢寐陰人通泄
龍骨(一兩)大訶子皮(五枚)縮砂仁(半兩)硃砂(一兩研細留一分為衣)
右為末麫糊丸菉豆大每服一二十丸空心温酒熟
水任下不可多服
八仙丹(本事)治虛損補精髓壯筋骨益心智安魂魄令
人悦懌駐顔輕身延年益壽閉固天癸
伏火硃砂真磁石赤石脂代赭石
石中黃禹餘糧石乳香没藥(各一兩)
右為末研勻極細糯米濃飲丸桐子大或荳大每服
一粒空心鹽湯下
金鎖正元丹(和劑)治真氣不足呼吸短氣四肢倦怠脚
膝痠軟目暗耳鳴遺精盜汗一切虛損之證
五倍子(八兩)補骨脂(酒浸炒十兩)肉蓯蓉(洗焙)紫巴戟(去心)
葫蘆巴(炒各一斤)茯苓(去皮六兩)龍骨(二兩)硃砂(三兩别研)
右為末入研藥令勻酒糊丸如梧子大每服二十丸
空心温酒鹽湯任下
王荆公妙香散安神閉精定心氣
龍骨(五色者)益智仁人參(各一兩)白茯苓(去皮)
遠志(去心)茯神(去木各半兩)硃砂(研)甘草(炙各二錢半)
右為細末每服二錢空心用温酒調服
真珠丸治虛勞夢泄鎮精
真珠(六兩以牡蠣六兩用水同煮一日去牡蠣取真珠為末)
右為細末却入水於乳鉢内研三五日後寬著水飛
過候乾用蒸餅和丸如梧子大每服二十丸食前温
酒送下
澀補金鎖丹(本事)治夢泄遺精關鎖不固
舶上茴香葫蘆巴破故紙(炒)白龍骨(各一兩)
木香(一兩半)胡桃(三十箇去殼研膏)羊腎(三對取開用鹽半兩擦炙熟搗研如)
(膏)
右為末和二膏研勻酒浸蒸餅杵熟丸如桐子大每
服三五丸空心鹽湯下
固真丹(寳鑑)
晚𧖟蛾(二兩)肉蓯蓉白茯苓益智(各兩)
龍骨(半兩另研)
右為細末用鹿角膠酒浸化開丸如桐子大每服三
粒空心温酒下乾物壓之
補真玉露丸治陽虚陰盛精銳淫鑠脛痠
白茯苓(去皮)白龍骨(水飛)韭子(酒浸炒)兔絲子(酒浸各等分火日修)
(合)
右為末醋糊丸如桐子大每服五十丸温酒鹽湯下
空心食前待少時以美饍壓之
金鎖玉關丸治遺精白濁心虛不寧
雞頭肉蓮子肉蓮花蕊藕節白茯苓
白茯神乾山藥(各二兩)
右為細末用金櫻子二斤去毛茨搥碎水一斗熬至
八分去滓再熬成膏仍用少麫糊和為丸如梧子大
每服五匕十丸不拘時温米飲送下
固真散治纔睡著即泄精
白龍骨(一兩)韭子(一合)
右為細末每服二錢匕空心用酒調服此二藥大能
澀精固真氣煖下元
涼補澀(以苦堅之降火滋陰)珍珠粉丸(潔古)治白淫夢遺泄精及
滑出不收
黃蘖皮(新瓦上炒赤)真蛤粉(各一斤)
右為細末滴水丸如桐子大每服百丸空心温酒送
下法曰陽盛乘陰故精泄也黃蘖降火蛤粉鹹而補
腎陰
大鳳髓丹(海藏)治心火狂陽太盛致腎水真陰虛損心
有所欲速于感動應之于腎疾于施泄此方固真元
降心火益腎水神效
黃蘖(炒二兩)縮砂(一兩)甘草(半兩)半夏(炒)木猪苓
茯苓蓮花蕊益智仁(各二錢五分)
右為末芡實粉打糊為丸如桐子大每服五七十丸
用蘖甘草縮砂三味為正鳳髓丹只用黃蘖甘草二
味為小鳳髓丹古人云瀉心者非也乃瀉相火益腎
水之劑
清心丸(本事)治經絡熱夢遺怔忪恍忽膈熱
右用好黃蘖皮一兩研為細末生腦子一錢同研勻
煉蜜為丸如桐子大每服十丸加至十五丸濃煎麥
門冬湯下
滋腎丸(見小便不通)
既濟丸治水火不濟心有所感白濁遺精虛敗不禁
腎虛不攝精髓久而不治若更多服熱藥遂致日增
其病腰脚無力日漸羸弱
天門冬(去心焙)桑螵蛸(蜜炙)黃連(去須)雞䏶胵(炒)
麥門冬(去心焙)海螵蛸(蜜炙)遠志(去心)牡蠣(煆)龍骨(五色者)
澤瀉(各一兩)
右為細末煉蜜丸如梧子大硃砂為衣每服三十丸
空心用燈心棗湯吞下日二三服
熱補澀桂枝龍骨牡蠣湯(金匱)夫失精家少腹弦急隂頭
寒目眩髮落脉極虛芤遲為隂寒亡血失精脉得諸
芤動微緊男子失精女子夢交此方主之
桂枝芍藥生薑(各三兩)甘草(二兩)大棗(十二枚)
龍骨(煆)牡蠣(煆各三兩)
右七味以水七升煮取三升分温三服
天雄散(金匱)
天雄(炮)龍骨(各三兩)白术(八兩)桂枝(六兩)
右四味杵為散酒服半錢匕日三服不止稍增之
玉葉白丹(和劑)清上實下助養根元扶衰救危補益臟
腑治五勞七傷夜多盗汗肺痿虛損久嗽上喘霍亂
轉筋六脉沉伏唇口青黑腹脇刺痛大腸不固小便
滑數夢中遺泄肌肉瘦悴目暗耳鳴胃虛食減久瘧
久痢積寒痼冷諸藥不愈者服之如神
鍾乳粉(煉成者一兩)白石脂(淨瓦閣起煆紅研細水飛)陽起石(用甘鍋於)
(大火中煆令通紅取出酒淬放隂地令乾各半兩)左顧牡蠣(七錢洗用韭葉搗汁鹽泥)
(固濟火煆取白者)
右四味各研令極細如粉方拌和作一處令勻研一
二日以糯米粉煮糊為丸如芡實大入地坑出火毒
一宿每服一粒空心濃煎人參湯放冷送下熟水亦
得常服温平不僣不燥澤肌悦色祛除宿患婦人久
無姙者以當歸熟地黃浸酒下便有符合造化之妙
或久冷崩𢃄虛損臍腹撮痛艾醋湯下服畢以少白
粥壓之忌猪羊血菉豆粉恐解藥力尤治久患腸風
臟毒
正元散(自汗)養正丹(見氣)鹿茸丸(溲血)山藥丸(腰痛)
大兔絲子丸(咳嗽)
固陽丸(和劑)
黑附子(炮三兩)川烏頭(炮二兩)白龍骨(一兩)補骨脂
舶上茴香川楝子(各一兩七錢)
右為末酒糊丸如桐子大每服五十丸空心温酒送
下
益智湯治腎經虛寒遺精白濁四肢煩倦時發蒸熱
鹿茸(去毛酥炙)巴戟(去心)肉蓯蓉(酒洗)附子(炮去皮臍)桂心
山茱萸白芍藥防風枸杞子牛膝(酒浸)
熟地黃(酒浸)甘草(炙各一錢)
右作一服水二鍾生薑五片鹽少許煎一鍾空心服
鹿茸益精丸治心虛腎冷漏精白濁
鹿茸(去毛酥炙黃)桑螵蛸(瓦上焙)肉蓯蓉巴戟(去心)
兔絲子(酒浸)杜仲(去麄皮切薑汁炒去絲)益智仁禹餘糧(火煆)
(醋淬)川楝子(去皮核取肉焙)當歸(各三兩)韭子(微炒)破故紙(炒)
山茱萸赤石脂龍骨(另研各半兩)滴乳香(二錢半)
為細末酒煮糯米糊為丸桐子大每服七十丸食前
白茯苓煎湯送下
固精丸治嗜慾過度勞傷腎經精元不固夢遺白濁
肉蓯蓉(酒浸焙乾)陽起石(火煆研細)鹿茸(去毛酥炙)川巴戟(去心酒浸)
赤石脂(火煆七次)白茯苓(去皮)附子(炮去皮臍)鹿角霜
龍骨(生用)韭子(炒各等分)
右為細末酒煮糊為丸如梧子大每服七十丸空心
用鹽湯下
心腎丸治水火不濟心下怔忡夜多盜汗便赤夢遺
牛膝(去苗酒浸)熟地黃蓯蓉(酒浸各二兩)兔絲子(酒浸研三兩)
鹿茸(去毛酥炙)附子(炮去皮臍)人參(去蘆)黃茋(蜜炙)五味子
茯神(去木)山藥(炒)當歸(去蘆酒浸)龍骨(煆)遠志(甘草水煮剝去心薑)
(汁炒各一兩)
右為細末酒煮糊丸如桐子大每服七十丸空心棗
湯送下
秘精丸治元氣不固遺精夢泄
大附子(炮去皮臍)龍骨(煆通赤)肉蓯蓉(酒浸一宿)牛膝(酒浸焙乾)
巴戟(去心各一兩)
右為細末煉蜜丸如梧桐子大每服三十丸空心鹽
酒或鹽湯下
水中金丹治元臟氣虛不足夢寐陰人走失精氣黃
狗腎一對酒一升煮熟切片焙乾
陽起石木香乳香(研)青鹽(各二錢半)杜仲(去皮薑汁製炒)
骨碎補(炒)茴香(炒各半兩)白龍骨(一兩緊者搥碎絹袋盛大豆同蒸豆熟取)
(出焙乾研)白茯苓(一兩與腎為末)
右為細末酒煮麫糊為丸如皂子大每服二丸空心
用温酒下忌房事
香茸丸滋補精血益養真元治下焦陽竭臍腹㽲痛
飲食減少目視茫茫夜夢鬼交遺泄失精肌肉消瘦
鹿茸麋茸(二味俱用火燎去毛酥炙各二兩)麝香(别研半兩)
沉香五味子白茯苓(去皮)白龍骨(火煆)肉蓯蓉(酒浸)
(一宿切焙乾各一兩)
右為細末和勻用熟地黃三兩焙乾為細末以酒二
升熬成膏搜藥入臼内搗千杵如硬更入酒少許丸
如梧子大每服五十丸空心温酒鹽湯任下
既濟固真丹治水火不既濟精神恍惚頭目昏眩陽
道痿弱陰濕多汗遺瀝失精脾胃虛怯心腎不寧凡
腎水欲升而沃心心火欲降而滋腎則坎離既濟陰
陽恊和火不炎上則神自清水不滲下則精自固常
服壯陽固氣温脾益血
白茯苓沉香肉蓯蓉(酒浸一宿如無以鹿茸酥炙代之)
北五味子附子龍骨(各一兩)川巴戟(去心)
當歸(酒浸)川椒(去目各半兩)栢子仁(去殼炒)酸棗仁(去殼炒)
金鈴子(去核炒)兔絲子(酒浸别研)益智仁補骨脂
右共為細末酒糊為丸如梧桐子大以辰砂末三錢
為衣每服五七十丸空心用鹽酒送下
内固丸澀精健陽
天雄龍骨鹿茸牡蠣韭子(各半兩)
右為細末酒煮麫糊丸如桐子大每服三十丸空心
冷酒送下臨卧再服
平補心腎丸治心腎不足精少血燥心下煩熱怔忡
不安或口乾生瘡目赤頭暈小便赤濁五心煩熱多
渴引飲但是精虛血少不受峻補並宜服之
兔絲子(淘淨酒蒸搗)麥門冬(去心各二兩)
右為末煉蜜丸如桐子大每服七十丸空心食前鹽
湯下
枸杞丸補精氣
枸杞子(冬採者佳)黃精(各等分)為細末二味相和搗成
塊捏作餅子乾復研末煉蜜為丸如梧子大每服
五十丸空心温水送下
葛玄真人百補交精丸治夢泄精滑不禁
熟地黃(酒浸一宿切焙乾四兩)五味子(去梗六兩)杜仲(去麄皮剉碎慢火炒)
(斷絲三兩)山藥牛膝(去苖剉碎酒浸一宿焙乾)肉蓯蓉(酒浸一宿切碎焙乾)
(各二兩)澤瀉山茱萸(去核)茯神(去木)遠志(去心)巴戟(去心)
石膏(火煆赤去火毒)柏子仁(微炒另研)赤石脂(各一兩)
右為細末煉蜜丸如梧子大每服二十丸空心酒送
下男女並宜服之
柏子仁丸治虛勞夢泄
柏子仁枸杞子(炒各一兩)地膚子(一兩半)韭子(三兩須十月霜)
(後採者酒浸曝乾微炒)
右為細末以煮棗肉和搗千餘杵丸如梧子大每服
三十丸空心及晚食前以粥飲下
九龍丹治精滑
枸杞子金櫻子(去核)蓮花鬚芡實(去殼)蓮肉
山茱萸肉當歸(酒洗)熟地黃(酒蒸另研)白茯苓(各二兩)
右為末酒糊丸如桐子大每服百丸或酒或鹽湯送
下如精滑便濁者服二三日溺清如水飲食倍常行
步輕健
固本鎖精丸治元陽虚憊精氣不固夢寐遺精夜多
盜汗及遺泄不禁等證此藥大補元氣澀精固陽累
有神效
山藥枸杞子北五味子山茱萸肉
瑣陽黃蘖(酒拌晒乾炒赤)知母(酒拌晒乾炒各二兩)人參
黃茋石蓮肉海蛤粉(各二兩半)
右為細末用白术六兩碎切用水五碗煎至二碗將
术搗爛再用水五椀煎二椀去滓與前汁同熬至一
椀如膏搜和前藥為丸如桐子大每服六七十丸空
心鹽湯或温酒下
疎滯養竅(以行為止)猪苓丸(本事)
用半夏一兩破如豆大猪苓末二兩先將一半炒半
夏色黃不令焦出火毒取半夏為末糊丸桐子大候
乾更用前猪苓末一半同炒微裂入砂瓶内養之空
心温酒鹽湯下三四十丸常服於申未間温酒下(半夏)
(有利性而猪苓導水盖腎閉導氣使通之意也)
四七湯(見氣)白丸子(中風)
威喜丸(和劑)治丈夫元陽虚憊精氣不固餘瀝常流小
便濁夢寐頻洩及婦人血海久冷白帶白漏白淫下
部常濕小便如米泔無子息
黃蠟(四兩)白茯苓(去皮四兩作塊用猪苓二錢半同於甆器内煮二十餘沸出日乾不)
(用猪苓)
右以茯苓為末鎔黃蠟搜為丸如彈子大空心細嚼
滿口生津徐徐嚥服以小便清為度忌米醋尤忌使
性氣只吃糠醋
分清飲(白濁)
三仙飲治夢泄
益智仁(二兩用鹽二兩炒去鹽)烏藥(一兩半炒)山藥(一兩為末打糊)
右為細末用山藥末煮糊和丸如梧桐子大每服五
十丸用硃砂末為衣空心臨卧以鹽湯送下凡病精
泄不禁自汗頭眩虛極或寒或熱用補澀之藥不效
其脉浮軟而散盖非虛也亦非房室過度此無他心
有所覩因有所慕意有所樂慾想方興不遂所欲而
致斯疾既以藥補且固不效將何治之緣心有愛則
神不歸意有想則志不寧當先和榮衛榮衛和則心
安次調其脾脾氣和則志舍定心腎交媾精神内守
其病自愈其法用人參三錢當歸一錢洗焙為末作
三服糯米飲調服服畢自汗止而寒熱退頭眩未除
川芎三錢人參一錢焙為末作三服沸湯調服頭眩
遂瘥精不禁者用白芍藥半兩丁香三錢木香三錢
剉散每服用生薑五片棗二枚以水同煎空心服即
心安神定精固神悦
紫雪(見發熱)沉香和中丸(即滚痰丸見痰飲)導赤散(見發熱)温膽湯
(見驚)神芎丸(頭痛)倒倉法(積聚)二陳湯(痰飲)
烏金散療虚夢泄遺精不禁
右用九肋鼈甲不以多少去裙襴淨洗過燒灰存性
研為細末每服一字用清酒小半盞童便小半盞陳
葱白七八寸同煎至七分去葱白和滓日西時服須
臾得粘臭汗為度次日進粟米粥忌食他物
治男子夢與鬼交心神恍惚
刮鹿角屑三指撮日二服酒下食療同(本草云鹿角屑□惡氣惡)
(血)
治心定志丸(見驚)辰砂妙香散(心痛)交感湯靈砂丹(嘔吐)
遠志丸(濟生)
茯神(去木)白茯苓(去皮)人參龍齒(各一兩)遠志(去心薑汁浸)
石菖蒲(各二兩)
右為末蜜丸桐子大以辰砂為衣每服七十丸空心
熱鹽湯下
茯神湯治欲心太熾思想太過夢洩不禁夜卧不寧
心悸
茯神(去皮各一錢半)遠志(去心)酸棗仁(炒各一錢二分)石菖蒲
人參白茯苓(各一錢)黃連生地黃(各八分)當歸(一錢)
(酒洗)甘草(四分)
水二鍾蓮子七枚槌碎煎八分食前服
證治準繩卷三十一
