異魚圖贊箋譜錄類三(草木禽魚之屬)
提要
(臣)等謹案異魚圖贊箋四卷
國朝胡世安撰初楊慎作異魚圖贊間有自註
僅標所據書名未暇備引其說世安既為之
補又於崇禎庚午博採傳記以為之箋徵引
頗極繁冨其名實舛互者於目錄之中各為
駁正亦殊有辨證惟貪多嗜博挂漏轉多或
贊中所引而失註如赤鯉條下霧光憤世之
類或自註明云據某書者而亦失註如魴鯉
條下河雒記引諺之類而前代故實絶無關
於名義者乃支離曼衍累牘不休是徵事之
書非復訓詁之體然其搜採典籍實為博贍
故殊形詭状一一皆有以考辨其源流雖不
免糅雜之譏要亦未始非識小之一助也乾
隆四十五年二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
異魚圖贊箋叙
客嘗執是編而問曰用脩豈有託乎始鯤終鯨志辨化
信也志京觀義也附始膏以自焚之鼂志懲賄智也終
離以著象之蠯志式度禮也余曰唯唯否否試類廣之
東方蒼龍之宿蟲之鱗者屬焉春令蟲鱗而大人之占
曰衆維魚矣實維豐年豈非天地仁厚之氣先於在淵
見端哉聖人作則畜四靈先厪淰鮪失情之慮甚深遠
矣其見於易貫以率類包不及賓信著中孚物性應感
未可盡誣也序詩者曰天保以上治内采薇以下治外
始於憂勤終於逸樂於是萬物盛多能傋禮可告功神
明而魚麗詠焉至魚在在藻則慶遂性而德至淵泉三
星在罶則傷無魚而百物雕耗魚無當於盛衰而盛衰
之兆繇之奚翅感陽而陟食清而游符于君子出處之
道足以引情濠梁上哉贊圖者偶也箋補贊者亦偶也
嗣閱箋而有感未必非偶也是編亦可以興乎崇禎庚
午仲春望秀巖隠史胡世安書
異魚圖贊箋目錄明楊慎原本
卷一大學士胡世安箋
總贊
鯤一作□按爾雅郭注凡魚之子總名鯤邢疏詩
其魚魴鰥鄭云鰥魚子鯤鰥蓋古字通用也魯語
里革曰魚禁鯤鮞亦以鯤為魚子也張楫廣雅
䱋(居冢切)鯤也
魴鯉爾雅埤雅爾雅翼本草諸書皆以魴一名魾
(音比)今之鯿也惟說文分釋魴赤尾魚或从旁作鰟
而趙宧光箋之曰詩魴魚赬尾傳者以鯿訓大小
殊絶互詳鯿箋魴形闊而短故从方魴體薄弱止
必相傍或傍厓石漁人設房水中以羑取之故重
文从旁按爾雅另標魾(音皮)大鱯小者鮡則魾似有
二李時珍云鯉鱗有十字文理故名
赤鯉
嘉魚或名丙穴魚
蒲魚
八魚異性色
鱮鮒
鮒古作□即今鯽字諸本皆如此惟說文趙箋云
方言稱土鮒此魚坿土而浮一說即&KR2087;(鯽同)非是
鱮詩傳訓鰱按鰱有黃白二種池畜之肥者黃者
頭大俗呼滂鰱滂者鰟之譌也鱮色白北土皆呼
白鱮諸說皆云即鱅或云即鰫惟時珍以鱅另種
詳箋又鰫有黑鰱之說一名皂鰱
鱒一名赤眼魚
鯽魚說文作&KR2087;以其背隆起如劍脊故從脊互見
鮒釋又一種䲙魚似鯽而味殊功異
鮆魚說文飲而不食刀魚也趙箋江南在在有之
海出者佳而孕子江出大而不孕湖出有大小二
種並味薄不珍一名鱭魚一名鮤魚一名鱴魛
一名魛魚一名鰽(音遒亦作鮂)魚一名望魚按贊止標
山海經而未及其狀也又爾雅鮂黑鰦
鱸魚松人名四腮魚
鱏鰉釋名鱏一名鱘魚一名王鮪一名碧魚今遼
東名竒里瑪亦通作䲋或作淫傳曰伯牙鼔琴淫
魚出聽是也鰉一作鱑釋名鱣魚一名黃魚一
名蠟魚一名玉版魚異物志含光魚按二魚相屬
而殊産不得混作一物
洄魚一名鱯魚爾雅郭注似鮎而大白色邢疏大
者别名魾小者别名鮡也陶宏景云鱯似鯷而大
鮠似鯷而色黃韓保昇云口腹俱大者名鱯背青
口小者名鮎背黃腹白者名鮠二說豈盡耳食而
時珍又别據以俱駁之按說文鱧訓鱯&KR2779;訓鱧
時魚一作鰣說文長箋引吕覽東海之鮞云或作
鰣
鮧魚一作鯷一名鰋一名鮎說文訓大鮎
鯷
鱟(音后)魚
䱟鯺
郎君子鮝按此當入海錯不應附此
䲛此鰽字之誤亦當附鮆
鱷二贊鰐&KR3986;仝
&KR0008;䰽二贊音敷沛本草海豚魚一名海豬生江中
者名江豚或名江豬或名水豬一名鱀魚一名饞
魚
魚舅一名當互
弓魚
&KR3736;魚疑鱊兒魚
卷二
鯪魚一名鯪鯉一名龍鯉一名石鯪魚一名穿山
甲爾雅翼又名鯪豸以居土穴蓋獸之類非魚屬
也特其鱗色相若耳天問鯪魚何所柳對鱗魚人
貌邇列姑射柳徑以鯪作陵魚矣釋引山海經所
謂西海中近列姑射山有陵魚人面人手魚身見
則風濤起者耳非此物
勁䱜按本草䱜即鮫魚今標勁䱜豈南越另有此
一種耶但洞腹養子之說則一也其字鵲錯二音
石首魚嶺表錄名石頭魚拾遺錄名鮸魚浙志名
江魚臨海志名黃花魚或以鯼即此魚而本草分
標别有一種鰲魚亦同冐鮸名者非一類又石首
亦有黃魚之稱
石首化鳬
比目魚一名鰈一名鰜一名魪一名魼一名鞋底
魚一名婢簁一名奴屩一名版魚一名箬葉魚
王餘諸說以即比目單片雖相沿已久不如爾雅
翼本草綱目分標較覈
鰕魚山海經名人魚爾雅一名魵蜀人名魶(音納)秦
人名鰨(音塔與比目音蝶異)拾遺名鯢魚與海中鯨雌同名
異物
鰼鰼魚鰌亦鰼名
文魮二贊一名鴽鮆
飛魚文鰩亦有此名
王鮪即鱏詳前并箋
丹魚
䱤魚
望魚詳鮆釋
鮫二贊一名沙魚(同鯊)一名䱜魚一名鰒魚與石決
明同名而異物一名溜魚尚有多名詳箋或曰本
名駁(音駮)訛作鮫按䱜鮫沙魚諸說多通系之
龍魚二贊一名龍鯉又混鮫名
烏魚即鱧說文訓鱯也一名蠡魚一名黑鱧一名
玄鱧一名烏鱧一名鮦魚邢疏即今䱰也一名文
魚又名鰹俗呼火柴頭魚蘇頌圖經引毛詩注謂
鱧即鯇誤矣
瓊魚
石桂魚即鱖魚一名罽魚一名水豚又有鮰稱又
小魚亦有鱖名見王餘與鮬箋
横公魚一作黃公魚
卷三
髮魚
琵琶魚
含光魚即鱣詳鰉釋并箋
&KR2875;魚䱼之譌
婢屣奴屩即比目魚
石班魚
戴星魚
䱽魚即鯧魚
䱥魚文字集略亦作鰶(祭制二音)又鮆亦冒䱥名
鰥魚見䱤箋
何羅魚
鰅魚
鮯魚山海經名鮯鮯(古沓切)
䱡魵鱸&KR3432;鱳按說文鱸&KR3432;當是䲐□之譌䱡(居六切)
魵(符分切訓出薉邪頭國頭)䲐(即古切)鯄(博蓋切)鱳(盧各切)
鮞互見鰣釋
鰸
烏鰂三贊一作烏賊一作烏則一名墨魚一名纜
魚鹽乾者名明鮝淡乾者名脯鮝
鰻鱺一名白鱓一名蛇魚乾者名風鰻又一種海
鰻鱺亦名慈鰻鱺亦名狗魚原二字合呼一說粉
色者鰻蒼無粉者鱺
青魚亦作鯖魚書云即草魚之青者
&KR2707;此字說文訓蚌也兵永切贊引石鼓文當作□
與鯾鯿同舊皆訓即魴惟趙箋云鯾魴形似體薄
而廣鯾大者五六斤魴不盈銖兩雄魴鱗有五色
鯾惟縹白而已詩傳以鯾訓魴方猶鰱鱮之誤大
抵物非親炙即母曼訓
竹頭䱢魚
鮬音步說文即鯜本草即䲙
䱀即黃顙魚古名黃鱨魚詩注名黃頰魚(與鱤同此名)
食療作黃頼魚亦無鱗不益人一名䱀&KR0008;一名䱀
䰲顙頰以形鱨以味央軋以聲也今人析而呼黃
䱀黃䰲或以陸機作黃揚訛按詩古文魚麗于罶
揚鯊說文訓鱨揚也說苑投綸錯餌迎而吸之者
陽橋也則揚之呼亦古矣
沙魚爾雅作鯊一名鮀郭注今吹沙小魚一名沙
溝魚一名沙鰛(音問)一名阿浪魚
鱓魚異苑作黃䱇
蘆䱐
&KR3520;魚
鱀即䱐䰽
海鰌詳爾雅翼埤雅小者名泥鰌一名鰼
鯨三贊古作䲔或作&KR0008;
卷四
&KR2167;&KR2086;
&KR1314;鼊一作蚼&KR2576;本草綱目即蠵龜一名嘴&KR0008;(音兹夷)
一名靈蠵一名靈龜一名屓屭(音戲備)雜俎作係臂
者非或云大者為蟕蠵屓屭小者&KR1314;鼊甚通
海月本草拾遺另標綱目釋名即作江珧
海鏡二贊又名鏡魚
陵龍
山蠵互詳&KR1314;鼊釋按諸說則秦龜是山龜蟕蠵是
澤龜與
水蠵
海蛤李時珍云海蛤者諸蛤爛殼之總稱不尃指
一蛤也舊本一名魁蛤則又指是一物矣允宜正
之不得以萬贊拘也
江瑶柱二贊本草以即海月
紫紶一名紫虈(音枵)餘名見箋
石決明贊即作鰒李時珍云陶作紫貝雷氏具真
珠牡楊倞注荀作龜脚皆非惟鰒是一種二類故
功用相同詳本草殼名千里光
東海夫人菜名淡以味殼以形夫人以似也
海牛詩義疏名魚貍魚之大而有力者又&KR0008;亦有
力魚
大蟹
彭螖
沙狗
擁劒
招潮
倚望
石蜠蜂江蘆虎
車螯
蠣房
蚶子蚶亦作魽一名魁蛤一名伏老餘名詳箋廣
人又謂之蜜丁名醫别錄作活東誤活東蝌蚪也
見爾雅箋附二贊
貝一名貝齒一名白貝一名海&KR1684;别有紫貝又文
貝又名砑螺者珂名馬軻螺又名珬(音恤)者徐衷作
馬珂通典云老鵰入海為珬即軻也皆貝類本草
分列之箋附二贊
蚌原一贊今補郭贊列前
螺又拾遺海蠃圖經名流螺交州記名假豬螺厴
(音掩)名甲香
蜃按雉化者是車螯之蜃氣成樓臺者是蛟類之
蜃如贊徑作一物矣
蠯品脾排三音一名馬刀一名馬蛤一名齊蛤一
名蜌一名蝏䗒(音亭品)一名單(音善)母一名&KR3042;(音掣)岸
異魚圖贊箋目錄
