佩韋齋輯聞雜家類三(雜說之屬)
提要
(臣)等謹案佩韋齋輯聞四卷宋俞德鄰撰德
鄰字宗大號太迂山人永嘉人徙居京口舉
咸淳癸酉進士宋亡不仕遯迹以終是書多
考論經史間及于當代故實及典籍文藝大
抵皆詳核可據不同于稗販之談惟第四卷
尃說四書頗出新意往往傷于穿鑿如論九
合諸侯謂自莊十五年再會于鄄齊桓始霸
至葵邱而九故曰九合其北杏及鄄之始會
霸業未成皆不與焉是猶有一說之可通至
于謂子在齊聞韶三月不知肉味為憂陳氏
強而齊將亂又謂匏瓜繫而不食為繫以濟
涉引衛風及莊子為證又謂子擊磬于衛為
磬以立辨欲其辨上下之分則務生别解不
顧其安矣蓋永嘉之學自朱時已自為為一
派故至其末流猶齗齗不合也然其說實不
足以相勝原本所有姑以贅疣存之可也乾
隆四十六年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
