世醫得效方卷十二
元危亦林撰
小方科
癉毒
平血飲治風熱積毒聚成發於頭面手足熱者如胭脂
色其熱如火輕輕著手痛不可忍加紫草煎與犀角消
毒飲相間服赤癉火癉紫萍癉並治壯熱煩渴甚加黃
芩麥門冬去心朴硝各半錢(方見後瘡腫科諸瘡類)
内托散
紅内消當歸茄片甘草節
羌活黃芩(各半兩)麝香(半錢)
右為末每服一錢茄蒂煎湯調成或生地黃亦可
敗毒散治癉毒初發如白梅樣遊走遍體燥悶腹脹焦
啼每服二錢水一盞生薑二片紫草少許煎温服(方見大方)
(科傷寒類)
通治平血飲與敗毒散合和生薑薄荷蟬退(去足翼)防
風(去蘆)細切煎湯加天花粉少許
又方角癉遊走不定掀然赤腫疼痛用藥角歸手足上
為妙後取碎蜞針之
寒水石石膏黃連黃柏(各一兩)
右為末水調刷
又方青黛土朱為末井水調入蜜敷角亦可
又方黃丹不拘多少磨刀水調刷
又方癉毒腫痛如火用大黃朴硝為末調塗腫處立效
水苔生地黃菘菜浮萍梔子皆可研爛水調傅
洗方用防風酸車草赤豆竈心土煎水洗
又方洗角後用小驚圓壓邪大驚圓鎮驚(方見前)
蜞針法取碎用水蜞數條以青苔盖覆或濕紙亦可去
血即消未消再用癉毒滿身徧黑入腹入隂難治
諸疳
大安神圓治心疳面黃臉赤煩滿壯熱心燥口瘡虚驚
(見前)
益黃散治脾疳體黃肚大愛喫泥土脹滿氣麄痢下酸
臭(方見後)
生熟地黃湯治肝疳搖頭揉目白膜遮睛流汗合面而
卧肉色青黃髮立筋青腦熱羸瘦
生乾地黃(洗)熟地黃(洗淨蒸各半兩)川芎
半赤茯苓枳殼(煨穰去)杏仁(去皮尖)川黃連(去鬚)
半夏麯天麻地骨皮甘草(炙)
當歸(各二錢半)
右剉散每服二錢生薑二片黑豆十五粒水煎臨卧
温服
清肺湯治肺疳咳嗽氣逆多啼揉鼻咬甲寒熱
桑白皮(炒兩半)紫蘇北前胡黃芩
當歸(去尾)天門冬(去心)連翹防風
赤茯苓北梗生乾地黃甘草(炙各一分)
右剉散每服二錢水一盞煎温服不拘候
地黃圓治腎疳極瘦身有瘡疥寒熱作時頭極熱脚冷
如水
生乾地黃(八錢)乾山藥山茱萸(各四)
(錢)澤瀉牡丹皮白茯苓(去皮)
(各三錢)
右為末煉蜜圓梧桐子大每用一二圓化開服
胡黃連圓治熱疳潮熱如火大便澁
胡黃連川黃連(各半兩)朱砂(一錢半别研)
右黃連為末和朱砂入猪膽内繫定虚懸於釜中煑
一炊時取出研蘆薈青黛乾各二錢半去足蝦䗫灰
二錢麝少許粳米飯圓麻子大每服十圓食後米飲
下
五福化毒丹治熱疳肌肉黃瘦雀目夜不見物陳粟米
飲化下(方見前)
至聖圓治冷疳時時泄瀉虚汗不止
丁香丁皮(各一錢)木香紫厚朴(製見)
(前)史君子肉(焙)橘紅肉豆蔲(濕紙)
(略煨各二錢)
右為末神麯糊圓麻子大每七圓食前米飲下
銅青散圓走馬疳口内生瘡牙齦潰爛齒黑欲脫或出
血臭氣丈夫婦人同
川白芷(半兩生)馬牙硝(一錢)銅青(一分)麝香(一字)
右為末乾傅口角及擦齒上妙仍服蟾酥圓效(方見後)
下蟲圓治蛔疳圓食肉太早或腸胃停蓄肥膩為蛔其
證多啼嘔吐清沫腹痛脹滿唇口紫黑腸頭及齒痒
新白苦楝根皮(酒浸焙)綠色貫衆木香
桃仁(浸去皮焙)蕪荑(焙二錢各)雞心檳榔(二錢)鶴虱(炒錢一)
輕粉(半錢)乾蝦䗫(炙焦三錢)史君子(略煨取肉五十箇)
右為末飛羅麵糊圓麻子大每二十圓天明清肉汁
下内加當歸川黃連各二錢半治脊疳兼疳勞可擇
用
大蘆薈圓治脊疳蟲蝕脊膂身熱羸黃煩熱下痢脊骨
如鋸齒十指背瘡頻嚙指甲
蘆薈蕪荑木香青黛(乾)
檳榔川黃連(淨各一分)蟬退(二十一枚)麝(少許)
胡黃連(半兩)
右為末猪膽二箇取汁浸糕圓麻子大每服二十圓
米飲下
龍腦圓治腦疳頭皮光急滿頭餅瘡腦熱髮結身汗顋
腫顋高
龍膽草川升麻苦楝根皮(焙)防風
赤茯神蘆薈油髮灰青黛(乾)
黃連(淨三錢各)
右為末猪膽汁浸糕糊圓麻子大每二十圓薄荷紫
蘇泡過下食後仍以蘆薈末入鼻
保童圓治乾疳瘦悴少血舌乾目睛不轉乾啼身熱手
足清冷皮燥大便乾結搭口癡眼乾渴
黃連(去鬚)白鱔頭草龍膽(去蘆)青橘皮(去穰)
五倍子蟾頭夜明砂(炒)苦楝根
雄黃麝香青黛天漿子(炒)
熊膽蘆薈胡黃連(已上各一分)
右為末研令勻糯米糊和圓麻子大一歲兒每服一
圓不計時候米飲下日進三服尤佳一方有乾蝸牛
(微炒一分)
白术散又名清寧散治疳渴煩燥引水乳食不進夜則
渴甚加烏梅陳米疳瀉停積宿滯水穀不聚頻泄不效
加肉豆蔲訶子(方見前)
木香圓治疳痢冷熱不調五色雜下裏急外重
黃連(淨錢三)木香紫厚朴(去麄皮薑汁炒)
縮砂仁夜明砂(隔紙炒各二錢)訶子肉(炒一)
(錢)
右為末粳米飯圓麻子大每服十五圓乾艾葉生薑
煎湯食前温下
褐圓子治疳腫脹因虚中有積腹肚緊脹頭面虚浮
蘿蔔子(一兩炒)陳皮青皮好檳榔
黑牽牛(取仁半生半炒)北五靈脂赤茯苓
蓬莪术(煨半兩各)木香(二錢半)
右為末飛羅麪糊圓菉豆大每服十五圓紫蘇桑白
皮煎湯下
黃耆湯治疳癆嗽喘不定虚汗骨蒸渴而復瀉乳食遲
進
黃耆(蜜炙)當歸川芎白芍藥
生乾地黃蝦䗫(去足炙焦)鱉甲(醋炙焦各三錢)人參
白茯苓橘皮半夏麯北柴胡
史君子(略煨)甘草(各二錢炙)
右剉散每服貳錢水一盞薑二片棗一枚煎食前服
鱉血圓治疳癆
人參(半兩)川芎蕪荑北柴胡(各一)
(兩)史君子(二十一箇)胡黃連川黃連(各二)
(兩)
右用鱉血一盞吳茱萸一兩拌和二連淹一宿次早
炒乾透出茱萸鱉血只用二連夾餘藥杵末粟米粉
糊圓麻子大每服二十圓食前熟水下
蚵蚾圓治腦後項邊有核如瘰癧狀按之轉動軟而不
疼名無辜疳毒兼治諸疳一服虚熱退二服渴止三服
瀉痢住
蟾蜍(一枚夏月溝渠中取腹大不跳不鳴者其身癩磊者)
右取糞蟲一杓置桶中以尿浸之桶上要乾不與蟲
走却將蟾蜍殺之頓在蟲中任與蟲食一日夜次以
新布袋盡包繫定置之急浸一宿取出瓦上焙為末
入麝一字粳飯揉圓麻子大每服二三十圓米飲下
一方白蕪荑黃連胡黃連青黛各半兩蚵蚾一箇只
用酒浸炙去骨為末麪糊圓粟米大每服三十圓食
後臨卧米飲下日三服立效
又方治無辜疳
右以夜明砂炒為末入諸飲食中與之
通治蟾酥圓治諸疳殺蟲止腹痛退虚熱大效或因病
後通泄太過成疳
蟾酥(一箇酥油炙去骨)胡黃連宣連(去鬚)
龍膽草陳皮川楝子(去核)木香
史君子(去殼)蕪荑(各一兩)麝(半錢入或不)巴豆(二七粒去)
(油)茴香(一兩炒)
右為末猪膽汁圓或糊圓青黛為衣常服紫蘇湯下
肥兒圓治諸疳多因闕乳喫食太早或因久患臟腑胃
虚蟲動日漸羸瘦腹大不能行髮豎發熱無精神
黃連神麯(各一兩)大麥蘖(半兩炒)木香(二錢)
檳榔(二箇火不見)史君子肉肉豆䓻(麪褁煨各半兩)
右為末麪糊圓蘿蔔子大每服三四十圓量兒歲數
加减熟水吞下
六神圓捉疳止瀉
丁香木香肉豆䓻(去殼各半兩三味用麪褁同入)
(慢炭火煨令麪熟為度)訶子史君子蘆薈(各一兩細)
(研入)
右為末棗肉圓麻子大每服五圓至七圓温米飲下
乳食前服
五疹圓治疳傷肚大
青皮(不去白炒焦黃)乾薑(燒微存性)北五靈脂蓬莪术(各一)
(兩)
右為末搜和秤藥末一兩用肥巴豆肉去油秤一錢
研細拌和粳米飯圓麻子大每三五圓米湯不饑飽
時下
小黃連阿膠圓治諸疳作熱頻瀉每服二十圓米飲下
(方見大方科咳嗽類)
疳啞不能發聲方
右以肥兒圓每服十五圓用蘇合香圓一粒入朱砂
五靈脂末各少許石菖蒲煎湯調開下(方見前大蘇合香圓方)
(科中氣類)
猪肚黃連圓治疳瘡自孩提至弱冠潮熱發瘡乃疳氣
使然疳蟲食其肌膚空虚疳熱流注遍身熱瘡發歇無
已
蟾酥圓相間服尤妙
雄猪肚(一具淨洗)鷹爪黃連(去鬚淨七兩)
右剉作小截少水和納猪肚中用線縫密頓在五升
粳米上蒸十分爛取放臼中入些蒸飯搗千餘杵粘
實得所衆手捏圓如小菉豆大每服二十圓米飲下
童子倍之冠者又倍之仍以川芎生地黃茯苓茯神
與之調血清心熱多者間服生犀散(方見前)二十歲
以上潮熱發瘡是為虚勞皆一種病也用藥同前凡
兒童諸病不出於疳則出於熱熱則生痰常須識此
矣
洗方按證用大腹皮苦參川白芷為剉散煎湯淋洗妙
又方甘草黃柏馬鞭草帶鬚葱荆芥煎水洗後却用訶
子連肉核燒灰入麝香輕粉少許和勻傅瘡上效
傅藥治疳後虚熱小便腫
右以韭菜地龍糞煆為末出火毒清油調傅
針法治無辜疳腦後項邊有核如彈按之轉動軟而不
疼其間有蟲如米粉不速破之則蟲隨熱氣流散淫
蝕臟腑以致肢體作癰瘡便利膿血壯熱羸瘦頭露
骨高皆因氣血虚憊所致用針刺破以膏藥貼則愈
或因澣濯兒衣露於簷下為飛鳥落羽所汚兒著此
衣蟲入皮毛亦致斯疾凡曬兒衣須微火烘之
丁奚哺露
十全丹治小兒手足極細項小骨高尻削體痿腹大臍
突號哭胸陷或生穀癥是名丁奚虚熱往来頭骨分開
翻食吐蟲煩渴嘔噦是為哺露二者皆因脾胃久虚不
能消化水穀以榮血氣致肌肉銷鑠腎氣不足復為風
冷所傷柴骨枯露亦有胎中受毒臟腑少血致之此皆
無辜種類之疾並難治宜服
青皮(去穰)陳皮(去白)蓬术(煨)川芎
比五靈脂白豆蔲仁雞心檳榔蘆薈(各半兩)
木香史君子肉(焙)蝦䗫灰(各三錢)
右為末猪膽汁浸糕糊圓麻子大每服三十圓米飲
下有熱薄荷湯下
鬾病
龍膽湯治孕婦被惡祟導其腹中令兒病也其證下利
寒熱去来毫毛鬢髮不悦澤及治婦人有兒未能行時
復有孕使兒飲此乳亦作此病
龍膽草北柴胡(去蘆及苗)黃芩桔梗
鈎藤皮芍藥甘草(炙)茯苓(各二錢半)
蜣蜋(二枚)大黃(一兩裹煨温紙)
右剉散以水一升煮取五合為一劑十歲已下小兒
皆可服若兒生一日至七日分一合為三服八日至
十五日分一合半為三服生十六日至二十日分二
合為三服二十日至三十日四十日盡以五合為三
服皆以得下即止此劑為出腹嬰兒所作若日月長
大者以次依此為例必知客忤及有鬼氣可加人參
當歸各二錢半一百日兒加一錢一字二百日兒加
二錢半一歲兒加半兩餘准此
積滯
葱湯圓治積神效
巴豆(三十五粒用水浸一宿五更初去水後去皮殼心膜不去油另研)輕粉(半錢)
滑石(五錢)鷹糞(五錢)
右為末研飯為圓如粟米大周歲以下每用三圓以
上四圓未效再加圓數膈上有涎或吐亦無妨如有
蟲用苦楝皮少許甘草二寸煎湯五更初先將化蟲
藥服了後用此取下春季燈心湯下夏季蘇鹽湯下
秋季蘇湯冬季葱白湯下初生兒以一粒放口中乳
汁下
消積圓治乳積吐乳瀉乳其氣酸臭此由啼哭未已以
乳與兒停滯不化得之
丁香烏梅(五錢炒)巴豆(十四箇去油殼)縮砂仁(各等)
(分)
右為末麪糊圓每服七圓米飲下
消鐡丹治食積肚硬帶熱渴瀉或嘔皆因飲食無度多
餐過飽飽後即睡得之
烏梅(八箇取肉)巴豆(十六粒去殼)青皮(五錢去穰)陳皮(五錢去白)
右為末米糊圓粟米大每服七圓米飲下化鐵亦消
盧氏感應圓紅圓子治食積面目腫黃肚熱脹痛覆睡
多困酷啼不食或大腸乾澁小便如泔或便利無禁糞
白酸臭服之大效(方見大方科諸積及痎瘧類)
蘇感圓治氣積腹痛啼呌利如蠏涎皆因觸忤其氣榮
衛不和淹涎日久得之蘇合香圓感應圓各等分和圓
如粟米大紫蘇湯下三十圓立效(方見方科中氣澁類)
異香散取積後調理
石蓮肉(一兩)蓬莪术益智仁京三稜
甘草(各六兩)青皮去(穰)陳皮(去白兩各三)厚朴(薑汁炒二)
(兩)
右剉散每服二錢水一盞生薑二片棗一枚鹽少許
煎通口服鹽湯點鹽酒調亦可不拘時服
辰砂香附湯平胃散合和滋氣和胃消積每服一錢蘇
鹽下多服尤妙(方見大方科)
殺蟲
史君餅治因喫食麄肥甘生熱肌瘦體虚口吐清涎唇間
腫痛腹中絞痛口鼻中出黑色蟲不治
史君子(四十箇去殼)雷丸(半兩)定粉(二分)
輕粉(半錢)青箱子鶴虱(一分)
右為末用雞鴨卵和蒸為餅先將此藥隔日夜五更
時服將葱湯圓取下(方見前)
褐圓子湯每服二錢苦楝根少許煎湯調服近病亦效
(見前)
化蟲圓
鶴虱(去土)胡粉檳榔白礬(半生半枯)
苦楝根皮(各半兩)蕪荑黃連
酸石榴皮(各一分)
右為末以糊圓如麻子大三歲兒三圓漿水入香油
三五滴下其蟲小者化為水大者自下加雷丸或用
猪瘦肉湯下
碧金散治蛔蟲寸白蟲
苦楝根(一兩)鶴虱檳榔(各半兩)
猪牙皂角(三錢燒灰)史君子仁(半兩各研綿羅為末)
好青黛(半兩)麝香(一分)
右同研勻每服一字用淡猪肉湯食前調
安蟲散治因喫物麄肌膚消瘦蟲生腹中極痛不可忍
者
真胡粉(炒)檳榔川練子(炒去核)鶴虱(炒各二兩)
白礬(二錢半生用)
右為末米飲調痛時服空心未洗面前服或圓如麻
子大小兒多有諸蟲臟腑虚弱食肥甘則動腹痛呌
哭側身撲手嘔清水涎沫面色青黃飲食不進不生
肌膚乘寒熱或沈沈嘿嘿其蟲不療相生不已長一
尺則能害人一歲兒五圓温漿水入清油一二點打
勻温米飲下其蟲小者化為水大者自下
嘔吐
驚吐安神圓治因驚吐妳面色青藿香煎湯化開服(方見)
(前)
硫黃散治吐并驚吐
硫黃(半兩)水銀(一分)
右同研無星黑色量大小一字至一錢匕水小點以
指緩緩磨濕添湯調方可服吐立止兼治大人反胃
妙
冷吐益黃散治脾胃傷冷作吐每服二錢水一盞生薑
紅棗煎温服(方見后)白术散亦效(方見前)
熱吐通心飲治壅熱久傷臟腑作渴發吐每服二錢燈
心藿香葉煎温服(方見前)
涎吐半夏圓治胸膈停痰作吐(方見大方科嘔吐類下)一方單用
半夏泡七次為末薑湯下效亦能止瀉有熱者人參湯
即小柴胡湯(方見大方科傷寒類)
積吐益黃散治脾胃停食不化所吐酸臭生薑烏梅煎
服(方見后)消積圓(方見前)
風吐大青膏治胃脘生風頻吐用黃荆葉一皮煎湯化
開兼服白术散(方見前)又方風熱吐朴硝白滑石為末
每服半錢漿水半盞清油半兩調勻服必定
吐乳
雪糕圓治吐乳兼下痢不止雪糕圓粟米大米飲下二
十圓(方見大方科嘔吐類)
掌中圓治喫物喫乳便吐下水乳不得飲食不下者
白豆蔲(十四箇去殼鹽水炒用)甘草(半兩半生半炙)縮砂(十四箇)
右為末逐旋安掌中與他乾噉牙兒乾糝口中
丁香散治吐乳傷食
丁香石蓮肉枇杷葉(生薑自然汁塗炙熟各等分)
右為末每服一錢米飲調下
藿香正氣散治外感風寒濕作嘔每服二錢水一盞生
薑二片木瓜一片煎服效(方見大方科傷寒類)
濕熱不時暴嘔香葛湯生薑二片藿香少許煎(方見大方科傷)
(寒類)
香蘇散治生時洗吐牽涎或嘔加半夏湯洗葱白生薑
各少許煎(方見大方科傷寒類)
交精吐妳四君子湯加藿香木瓜煎湯服又治經年吐
妳不停或成片段眼慢糞多穢氣有筋膜迺父母交感
時喫乳所致益黃散(方見后)保童圓(方見前)兼用
吐乳不止恐成脾風方
右以靈砂一粒青州白圓子三粒同研末米飲調下
量大小與之吐久虚甚者對用靈砂親試有效(靈砂大方)
(科見冷類青州白圓子方見風科通治類)
又方蓮心二十一箇香附子三箇吳茱萸七箇丁香七
箇一處新瓦上炒黃研為末以乳汁調付乳頭上令
兒吮食屢用有驗
霍亂
總說吐瀉起於脾胃不調隂陽不順清濁相干或感風
冷之氣傷於脾胃胃氣不調故嘔不食脾氣虚弱臟
腑不調故泄瀉有脾虚傷食外感風冷故先吐而後
瀉有胃熱嘔吐發瀉夏月嘔吐發瀉為霍亂因胃熱
引飲停留胃氣吐瀉發熱用香薷散大凡吐瀉不可
便下止吐瀉藥先調脾氣秋冬之間多是傷食生冷
過度外感風寒多瀉發熱當用醒脾散但吐不瀉因
傷粘物滯脾有胃熱嘔吐渴水不休有胃冷嘔吐面
青白四肢逆冷大凡吐瀉先調脾氣此大法也
白术散治胃氣不和脾氣虚弱發為吐下每服二錢水
一盞生薑二片烏梅半箇紅棗一枚蘇梗三寸煎温服
(方見前)
五苓散治隂陽不調或感風邪暑毒霍亂嘔瀉不止每
服二錢蘇葉木瓜食鹽湯調服未效加生薑自然汁少
許服
又方用生薑自然汁為圓麻子大量兒大小米飲下效
六和湯治夏秋冬暑冷相搏嘔泄不止每服二錢水一
盞生薑二片木瓜一片煎温服(以上方並見大方科傷暑類)
香薷圓治傷暑伏熱躁渴瞀悶頭目昏眩胷膈煩滿嘔
噦惡心口苦舌乾肢體困倦不思飲食或發霍亂吐利
轉筋宜服(方見大方科傷暑類量大小與服)
木復丹治隂陽不和脾胃虚損吐下不止凡吐瀉五月
内九分下一分補八月内九分補而一分下有熱者先
用補脾後退熱竹葉石膏湯主之次用水銀硫黃末主
之生薑水調下但霍亂一證吐利交作盖由飲啖生冷
或胃熱之氣中脘節閉揮霍變亂用此能通暢三焦分
理隂陽兼治反胃嘔吐中暑昏亂最為切當(方見大方科痼冷類)
(竹葉石膏湯見大方科傷寒類)
金液丹與青州白圓子等分為末理吐瀉之後已覺虚
損若因虚發熱必作慢脾風用米飲調下特效須多服
若胃氣已生則旋減金液却以四君子湯加陳皮名異
功散徐徐調理(方見大方科痼冷及風科通治類異功散方見前)
單方治霍亂
右以牛涎一合灌下立效陳大蓼濃煎湯洗手足上
并服濃汁一二合自愈
灸法男左女右第二脚指上如菉豆大艾炷灸三壯即
愈
泄瀉
驚瀉安神圓小驚圓白术散治瀉下青色(方並見前)
疳瀉白术散蟾酥圓史君餅治所瀉爛如泥肚緊(方並見前)
積瀉消積圓治瀉下極臭穢腹痛(方見前)服後次用益黃散
(方見後)平胃散縮砂香附湯補脾即安(方並見大方科諸氣脾胃類)
熱瀉五苓散(方見大方科傷暑類)通心飲(方見前)治溏利大便熱每
服二錢並用燈心十莖車前草二根煎服
冷瀉方治臟腑極冷瀉出如破水勻氣散欲變候用
白术散觀音散冬瓜子仁湯下或脾氣虚益黃散五心
散蘇梗薑錢或誤服冷藥脾虚生風成慢驚南星散生
薑防服湯下瀉極用金液丹為末陳米飲下立住(方並見前)
濯中湯治冷瀉不止每服一錢棗湯或鹽湯調(方見大方科嘔)
(吐類)
虚䓻散治腹痛洞瀉腸胃虚冷
肉豆䓻(一枚刺一小孔内滴乳香一塊麪褁煨熱)
右為末每服一錢米飲調下
冷熱不調瀉和安散
木香當歸川芎北前胡
柴胡青皮北梗甘草(炙)
赤茯苓(各等分)
右剉散每服一錢水一盞生薑二片棗一枚煎空心
服
枇杷葉散来復丹(方見大方科傷暑及痼冷類)
養臟湯香連圓(方並見大方科泄瀉類)
腎洩震靈丹治面黧黑齒消脫骨力弱小腹痛泄多白
膿
右用三圓為末火鍾乳粉半錢以炒破故紙一錢半
生肉豆䓻一錢大棗二枚煎取清汁乘熱調空心灌
下(方見大方科痼冷類)
梅月天時行瀉香葛湯每服生薑二片豆豉佳粒水一
盞煎(方見大方科傷寒類)
下痢
地榆散治赤痢因大腸停積熱毒得之或點滴鮮紅
地榆訶子甘草(各等分)
右為末每服一錢鹽米湯調空腹服
又方
地榆(一錢)甘草(二錢)芍藥(一錢)當歸(二錢)
右剉散每服一錢水一盞煎温服
小黃連阿膠圓治腸胃有熱大便秘澁疼痛啼呌下痢
赤黃煩燥多渴腹痛小便不利乃積熱藴毒為之圓如
粟米大(方見大方科咳𠻳類)
四生散
罌粟殼(去萼蒂赤頰半生半炙)黑豆(一合生一合炒)甘草(半生半炙)
生薑(半生半炙)
右剉散每服二錢熟煎温服如嘔食不入加人參少
許
大柴胡湯治下痢舌黃口燥胷滿作渴身熱腹脹讝語
此必有燥屎服此下之后與止藥(方見大方科傷寒類)
木香散治白痢因腸胃虚弱受於寒氣所下不止腹痛
不食立效
木香(炮一分)厚朴(薑汁炒十兩)白术(一分)龍骨
當歸(洗淨炒各半兩)乾薑(炮)訶子肉(各一分)
右剉散每服二錢水一盞生薑二片棗一枚煎温服
量大小加減
朴附圓治滑冷下痢不禁
厚朴附子乾薑陳皮(各一兩)
右為末糊圓粟米大每服三十圓米飲下日三服
香連圓治赤白痢皆氣血不和為寒熱所傷冷熱相乘
乍赤乍白或赤白相雜裏急后重圓如粟米大(方見大方科泄)
(瀉類)
養臟湯治同下(方見大方科泄瀉類)
小駐車圓治冷熱不調或乳哺失節泄瀉不止或下痢
鮮紅或赤多白少腹痛后重腸胃虚滑便數減食困倦
一切瀉痢並宜服之(方見大方科下痢類)
香粟飲治赤白痢
木香(五錢)黃連(去鬚)粟殼(去蒂萼赤頰一兩)
僵蠶(炒去絲五錢)甘草(一兩)
右用生薑二兩切同炒為末每服一錢米飲下赤
痢生地黃七寸白痢烏梅一錢並煎湯調下如有熱
小柴胡湯解之(方見大方科傷寒類)
石蓮散治禁口痢因服澁住藥太過傷損胃氣聞食口
閉四肢逆冷若穀道不閉黃汁長流不治
蓮肉(去心炒)
右為末每服一錢空腹米飲調服
真料參苓白术散治禁口痢和胃進食或單用山藥細
炒半生半熟為末米飲調服立效(方見大方科脾胃類)
等住圓治溏瀉并一切瀉痢立效
當歸硫黃牡蠣(各一分煅)木香(半兩)
右為末麪糊圓粟米大每服二七圓糯米飲入薑汁
一二滴送下
小駐車圓治休息痢因腸胃虚弱紅白相雜兩三點滴
乍發乍止(方見大方科下痢類)
炒雞子治休息痢及疳瀉日久不能安者
右用雞子一枚打破用黃蠟一塊如指大銚内鎔以
雞子拌和炒熟空心食之
感應圓治釀&KR0008;痢肚大喫食不成肌膚其下如濃粥汁
青白黑為冷黃赤為熱皆積聚所致(方見大方科秘澁類)
縮砂圓(即蠟匱圓)治積痢
香乳湯治氣痢下如魚眼(二方並見大方科下痢類)
脾胃
白术散又名清寧散温脾養胃正氣理泄瀉胃熱煩渴
不問隂陽虚實並宜服之或乳食不進羸困少力因而
失治變成風癎(方見前)為散紫蘇梗煎正脾生薑棗子虚
實熱服涼藥後不能食先用此生胃中津液後服生犀
散退熱(方見前)早涼夜熱不可下只用煎三升許頓服
稍愈後再服三升候不渴無涎又投阿膠散二服即安
白水煎亦可如渴飲水多者多服無時盜汗虚汗亦用
此藥止瀉治痰退熱清神渴倍加白术渴甚者任意多
飲
糯米散阿膠一兩半麩炒鼠粘子一分炒香馬兜鈴半
兩甘草一分杏仁七箇去皮尖糯米一兩為散每服
二錢用水煎服
史君子圓正脾助胃
厚朴(去麄皮薑汁炒)陳皮甘草訶子(去核)
史君子(去殼别研)
右為末煉蜜圓菉豆大每服三七圓疳瀉積瀉米
飲下熱瀉加青黛米飲冷瀉薑中暑瀉香薷
時行瀉桑葉赤痢藍姑草白痢烏梅驚瀉
藍姑草已上並用米飲下(藍姑草竹葉菜是也)
六神湯理脾胃虚止吐瀉進飲食養氣
嫩黃耆白扁豆(炒)人參白术
白茯苓粉草(各等分香葉亦可或加藿)
右為末每服二錢蘇鹽湯正氣生薑棗子湯調下
香黃散治脾胃虚弱吐瀉及治脾疳腹大身瘦此藥補
脾調氣治冷腹痛久冷泄效
陳皮青皮訶子肉甘草(各一兩)
丁香(五錢)
右剉散每服二錢水一中盞生薑二片煎空腹服
醒脾散
人參白术豆䓻甘草
乾薑藿香(各等分)
右為末每服一錢或半錢薑湯下如醒脾胃冬瓜子
仁米飲下
調氣散
桔梗甘草乾薑縮砂
益智子茴香藿香葉(各等分)
右為末每服半錢水瀉紫蘇木瓜煎湯下調脾胃生
薑棗子煎湯調服
觀音散治脾胃不和(方見前)
腹痛
四順清涼飲治挾熱作痛面赤壯熱四肢煩手足俱熱
加青皮枳殼去穰切片入(方見大方科積熱類)
七氣湯治挾冷作痛面色或白或青四肢冷甚
青皮陳皮桔梗蓬莪术(煨)
辣桂藿香益智仁(各一兩)香附子(一兩)
(半)甘草(炙分三)加半夏(湯洗三分)
右剉散每服三錢水一盞薑三片棗一枚煎不拘時
候
蘇合香圓與七氣湯兼服治證同上(方見大方科中氣類)
枳殼桔梗湯治邪正交爭冷熱不調作為腹痛嘔吐
枳殼(去穰麵炒)桔梗(去蘆)青皮(去穰)陳皮(去白各伍)
(錢)木香(三錢)當歸粉草(各五錢)
右剉散每服二錢水一盞生薑二片煎温服
疝氣
金鈴散治疝氣作痛時先曲腰啼哭眼中無淚脚冷唇
乾額上多汗或外腎釣上隂囊偏大
金鈴子(一兩煨去核)縮砂(七錢半去殼)蓽澄茄木香(各五錢)
右為末每服一錢大者二錢鹽湯或好酒調服
收氣圓治同上但小圓如粟米大每服二七粒金鈴子
煎湯下(方見大方科痎瘇類)
香檳榔圓治疝氣小腹痛引腰脊攣曲身不能直
芫花(醋浸炒)木香檳榔三稜(炒各半兩)
茯苓青皮(去白)全蝎肉桂
附子(炮)硼砂(各一分)
右為末將硼砂浸洗去土頓在湯瓶上候成膏子和
糖醋打麪糊圓如菉豆大每服三十圓空心温酒送
下未效再服
又方金鈴子圓治疝氣小腹痛引腰脊攣曲身不能直
木香檳榔三稜蓬术(炮)
青皮(去白)陳皮川楝肉芫花(醋浸炒各)
(半兩)辣桂牽牛(生取仁各三錢)川巴豆肉
(不去油一錢)
右為末麵糊圓麻子大每三圓空心午前各一服薑
湯下
五苓散治隂核氣結腫大釣痛多因啼怒不止傷動隂
氣結聚不散得之或胎婦啼泣過傷令兒生下小腸氣
閉加以風冷血水相聚水氣上乘於肺故先喘而後疝
痛外腎木硬臍下痛楚不可忍惟利二便則安以木通
葱白茴香食鹽煎湯調下得小便利為效(方見大方科傷暑類)
當歸散治疝氣大腑秘小腹隂囊牽引撮聚痛甚
辣桂牽牛(炒取仁各半兩)當歸北大黃
桃仁(浸去皮焙各二錢上)全蝎(一錢半)
右剉散每一錢入蜜煎温服以利大便利后以青皮
陳皮茯苓木香縮砂甘草為散生薑煎和胃唇青不
治
鈎藤膏治盤腸内釣腹中極痛乾啼
明乳香没藥(同上别研)木香薑黃(各四錢半)
木鱉子(十二箇爛去皮研)
右以木鱉子搜和四味末為圓櫻桃大煎鈎藤湯化
下一歲可服半圓次魏香散
阿魏散用蓬莪术半兩真阿魏一錢先以温水化開阿
魏浸莪术一日夜焙乾為末每服一字或半錢煎蘇
葉米飲空心調下
吐衂
蒲黃散治吐血咯血
生蒲黃油髮灰(等分)
右研細每服一錢煖生地黃汁調下米飲亦可
生地黃汁方治吐血衂血
生地黃汁取一合髮灰半錢調分作兩服食后少頃
灌下
鼻衂方
生蘿蔔汁仰頭滴下鼻仍飲其汁
腫滿
五苓散香薷散治伏暑感濕腫滿用生薑皮木瓜車前
草山茵陳煎(方見大方科傷暑類)
分氣飲治腫脹作喘氣短而急
北梗赤茯苓陳皮桑白皮
大腹皮枳殼半夏麯真蘇子(炒)
紫蘇甘草(各二錢)草果仁(一錢)
右剉散每服一錢半水一盞生薑二片棗子一枚煎
服若臍心凸起掌心平缺盆平背心平不治大喘氣
麄不食乃腎水盈溢上行傍浸於肺亦不治
五皮散神助散相兼服(方見大方科腫滿類)
竒方治熱毒遊腫破草鞋人亂髮燒灰醋調傅熱毒處
三黃散貼腫毒
右用大黃黃柏黃連各等分為末獖猪膽汁調塗頭
心及脚心又方斫石白麪等分研勻井水調睡時塗
脚心效
單方治脚氣腫痛及蠱腫
右商陸不以多少切碎酒煮熟候酒温連商陸飲喫
腹肚蠱腫同米煮粥喫大人亦可服
盜汗
白术散安神圓小驚圓牡蠣麻黃根煎湯下(方並見前)
又方治心腋汗大人小兒皆有之大人乃心血溢盛面
常發赤者是也小兒因驚得之有人常有盜汗不止氣
弱體羸久醫不可乃心血溢盛為汗非虚也宜用藥收
歛心血
川當歸人參(各半兩)
右剉散用猪心二箇可切三片藥亦分三服每服水
一椀猪心一片煎服
黃耆健中湯治盜汗入米糖煎服效
牡蠣散治血虚自汗或病後暴虚津液不固自汗夜卧
愈甚又不止則枯瘦短氣煩倦(方見大方科自汗類)
竒方治脚汗白礬乾葛為散煎水洗效
又方治睡中汗出酸棗仁人參茯苓為細末米飲下半
錢
項軟
天柱圓治風氣頸起軟頭不得正或去前或去后
蛇含石(大一塊服七次用醋淬七次)川鬱金末(少許)
右碾細又入鉢内研極細和前藥米入少麝香和勻
用雪白大米飯圓龍眼大每服一圓荆芥湯化下或
又入生薑汁一二滴或用金銀薄荷湯早晨不拘時
下風熱項軟合用涼肝圓(方見前)
五加皮散治頸軟
右用五加皮為末酒調塗傅頸骨上
健骨散治久患疳疾體虚不食及諸病後天柱骨倒醫
者不識謂之五軟
白殭蠶為末三歲兒半錢薄荷酒調下後用生筋散
貼
生筋散治如前
木鱉子(六个去殼)黃麻子(六拾箇去殼)
右研細先拖起顱摩項上令熱津唾調貼之效又方
用附子生用去皮臍天南星切各等分生薑自然汁
調貼項軟處
語遲
菖蒲圓治受胎其母卒有驚怖邪氣乘心舌本不通四
五歲長猶不能言
人參石菖蒲麥門冬(去心)遠志(取肉薑汁)
(炒)川芎當歸(各二錢)滴乳香
朱砂(各一錢别研)
右為末煉蜜圓麻子大每服十圓粳米米飲下
聤耳
明礬散治腎經有熱上衝於耳遂使津液壅滯為稠膿
為清汁耳内痛亦有沐浴水入耳中濕氣停滯為膿但
不疼二證久不瘥變成聾耳
明礬(煅)龍骨(研三錢各)黃丹(煅錢二)胭脂(一錢)
麝(少許)
右為末先以綿枚取去水次以鵝毛管吹藥入耳本
方加海螵蛸末亦好
月蝕耳瘡方胡粉和東方壁土為末傅
又方蝦蟆燒灰存性搗為末和猪膏傅
重舌
傅藥治重舌乃心脾俱有熱也心候於舌所主者血脾
之脈絡出於舌下若心脾有熱則血氣俱盛附舌根而
重生一物形如舌而短小是也有著頰裏及上腭者曰
重腭有著齒齗者曰重齗皆當刺去其血也用真蒲黃
傅之或髮灰傅之或馬牙硝傅之或竹瀝浸黃柏點之
燄消亦好(其餘並見大方科舌病類)
木舌
紫雪治木舌舌迺心之候脾之脈絡於舌臟腑壅滯心
脾積熱熱氣上衝故令舌腫漸漸脹大塞滿口中是為
木舌若不急療必至害人每用一字研細竹瀝調下(方見)
(和劑局方)
又方黃蜀葵花研細黃丹半之同研點七次
又方川朴消二分紫雪一分白鹽半分同研每半錢竹
瀝井水調傅
滯頤
冷證温脾圓治滯頤涎流出而潰於頥間也涎者脾之
液脾胃虚冷故涎液自流不能收約法當温脾
半夏木香丁香(各半兩)川白薑(生)
白术青皮陳皮(各二錢半)
右為末糕糊圓麻子大一歲十圓二歲二十圓米湯
灌下
脚拳不展
海桐皮散治稟受腎氣不足血氣未榮脚指拳縮無力
不能伸展
海桐皮牡丹皮當歸熟地黃
牛膝(各一兩)山茱萸補骨脂(各半兩)
右為末每服一錢葱白二寸煎食前服
行遲
地黃圓治氣血不充骨髓不滿軟弱不能行或肝腎俱
虚肝主筋筋弱不能束所致一方加川牛膝五加皮酒
炙鹿茸妙(方見前)
又方虎骨圓
虎股骨(酒炙赤)生乾地黃酸棗仁(酒浸去皮炒香)
白茯苓辣桂防風當歸
川芎牛膝(等分右為末煉蜜圓麻子大每五圓酒吞下或木瓜湯)
五加皮散治三歲不能行者
真五加皮(一分)牛膝酸木瓜乾(各半分)
右為末每服一錢半粥飲調次入好酒兩點再調食
前服日二劑
鶴節
地黃圓治稟受不足血氣不充故肌肉瘦薄骨節呈露
如鶴之膝乃腎虚得之腎虚則精髓内耗膚革不榮易
為邪氣所襲日就枯瘁其殆鶴脚之節乎本方加鹿茸
酥炙川牛膝各二錢修合服餌並同三歲以下與十圓
三歲以上與十五圓(方見前)
龜胷
百合丹胸高脹滿其狀如龜此肺經受熱所致也乳母
酒麪無度或夏月熱煩熱乳與兒得之或乳母多食五
辛而亦成此疾
川大黃(三分焙)天門冬(去心焙)杏仁(去皮炒)百合
木通桑白皮(炒)甜葶&KR0995;(紙上炒)爛石膏(各半)
(兩)
右為末煉蜜圓菉豆大每服五圓食后臨卧熟水化
下
龜背
松蘂丹治嬰兒生下不能護背客風吹脊入於骨髓致
之或坐太早亦致傴僂背高如龜多成痼疾
松花枳殼防風獨活(各一兩)
麻黃川大黃前胡桂心(各半兩)
右為末蜜圓黍米大每服十粒粥飲下量兒加減
灸法肺腧穴第三椎骨下兩傍各一寸半膈俞穴第七
椎骨下兩傍各一寸半以小兒手中指中節為一寸
艾炷如小麥大但三五壯而止
髮不生
蓯蓉圓治稟受血氣不足不能榮於髮
當歸(去尾)生乾地黃肉蓯蓉(酒洗炙)揚芍藥(各一)
(兩)胡粉(五錢)
右為末煉蜜圓如黍米大每服十粒煎黑豆湯下兼
磨化塗抹頭上
齒不生
地黃散治齒不生齒者由骨之所終髓之所養稟氣不
足則髓不能充於骨故齒久不生
川芎乾地黃當歸山藥
白芍藥(各一兩)沈香(半兩)粉草(三錢)
右為末温鹽湯調服半錢用少許揩齒脚亦佳
瘡毒
濕癬用蛇床子為末先以韭菜根煎湯洗次用臘月猪
脂調藥傅之
炙甲散治眉叢中生瘡名曰鍊銀癬
右用穿山甲前膊鱗炙焦為末清油輕粉調傅
漏瘡方鍊成松脂末并髮灰生黃丹填傅
白歛散治凍耳成瘡或痒或痛
黃蘗白歛(各半兩)
右為末先以湯洗瘡後用生清油調塗
三物散治鬢邊生軟癤名發鬢有數年不愈者此極妙
猪頸上毛猫頸上毛(各一撮燒灰)鼠屎(一粒)
右為末清油調傅或加輕粉尤妙
生附散治凍爛脚成瘡
生附子(半个去皮臍)
右為末麪水調貼之即愈
隂瘡方治隂股間汁出先痒后痛愈後復發及隂囊生
瘡以火炙瘡&KR0946;去痂令乾以蜜傅却搜麪作燒餅炙
熟以餳塗於燒餅上乘熱熨之冷則再炙再熨數度
為妙
胎毒瘡方治一歲二歲内滿頭延及遍身生瘡皆因在
胎中父母恣情交合所致名曰胎蛆經久不瘥先用
化毒丹消毒飲服却用父小便以鵝翎刷洗瘡上青
黛為細末乾糝效
即效方治頭上生瘡及肥疳瘡猪筒骨中髓調輕粉早
傅晩愈又用樹上乾桃燒灰清水調傅效暑毒軟節
皆可
疣目瘡方治遍身如魚目無膿又名征膚瘡川升麻剉
散煎百一沸入蜜一二匙以磁器盛鵝翎蘸拭瘡上
諸惡瘡生頭面南星貝母等分用湯泡七次研為細末
入土朱少許乾則清油調搽濕則乾糝
口瘡
瀉心湯治血盛將養過温心有客熱熏發於上焦遂成
瘡
右用黃連一兩去鬚或加腦子麝香硼砂為末每服
一字温水臨卧服
連翹飲治心肺有熱瘡發班駁如丹身體有熱或熟煮
大栗與食亦佳(方見疹瘡類)
洗心散治心熱煩渴作成口瘡每用一字乾糝兒口中
嚥喫亦無妨乳母同服尤妙(方見大方科積熱類)
傅藥治滿口瘡爛
黃丹一兩好蜜一兩瓦盞盛甑上蒸一炊久取出以
鵝翎刷瘡上效
貼藥吳茱萸末醋調貼兩脚心移夜即愈藥性雖熱能
引熱就下至良
又方天南星密陀僧為末(治口瘡不能吮乳醋調貼兩手内心即洗去背熱加薄荷水拭口)
又方生硫黃為末新汲水調貼手心脚心效即洗去
軟癤
猪頭散治軟癤愈而再作用野蜂房一二箇燒灰存性
以巴豆三七粒去殼煎清油三二沸去巴豆以油調
藥敷立效白礬枯為末清油調傅亦效(此藥有驗人以猪頭為謝)
(遂名之)
又方大枳殼一枚去穰令空地上磨令口平以稠麪糊
搽四唇霑在癤上自破膿溜出盡更無瘢痕
又方治軟癤屢安再作者
右用桑螵消燒炙存性以清油調傅
又方鷄抱卵殼燒灰存性為末入輕粉少許清油調傅
此物難得只以雞子抱退殼如上法用亦可
敷瘡口方
白芨赤石脂(各一錢研)當歸(三錢去蘆)龍骨(少許研)
右為細末乾糝
脱肛
釣腸圓治大腸虚寒或因服涼藥過度或久痢後臟寒
所致圓如粟米大大者細嚼胡桃温酒送下小者木香
湯下(方見大方科諸痔類)
瓜蔞圓治初病脱肛鼻梁青脈唇白齒根燋黃久病兩
頰光眉赤唇燋多啼哭
黃瓜蔞(一箇)白礬(半兩)
右將白礬入瓜蔞内固濟火煅為末米糊圓每服三
十圓米湯送下
痢頻脱肛黑色生殼方
右用巴豆殼燒灰芭蕉自然汁煑入朴消少許洗軟
用真清油點三滴放三角白礬煆過研爛真龍骨少
許同研糝肛頭用芭蕉葉托上勿令便去出入令大
兒抱定
龍骨散治大腸虚肛門出
龍骨訶子肉(炒各二錢半)没石子(大者)
(二枚)罌粟殼(去頰醋炒)赤石脂(各二錢)
右為末每服一錢米飲調下
洗方香附子荆芥皂角煎水洗
又方以葱湯洗令軟用芭蕉葉托上
又方五倍子朴消大腹皮煎水洗以赤石脂末糝在芭
蕉葉上托入
貼方萆麻子四十九粒研爛水調作餅子貼腮頂上收
上立有效
水聖散子治脱肛不收
右用浮萍草不以多少杵為細末乾貼患處
紫蕺膏治臟熱肛門脱出
右用紫背蕺一大握又為魚腥草擂爛如泥先用朴
消水洗參肛門用芭蕉托入却用藥於臀下貼坐自
然致入
又方用新磚一片燒紅以醋澆之氣上即用脚布疊數
重壓定使熱氣上透不可過熱令病者以臀坐於布
上如覺布温逐旋減之以常得温熱為度
灸法頂上旋毛中三壯即入又灸尾翠骨三壯又灸臍
中隨年壯
遺尿
鷄腸散治腎與膀胱俱虚冷氣乘之不能約制故遺尿
不禁或睡裏自出
辣桂龍骨(各二錢半)雞腸(燒)牡蠣灰
白茯苓真桑螵蛸(炒半兩各)
右剉散每服一錢水一盞薑二片棗一枚煎服
又方
鷄䏶胵(一具)鷄腸(燒)猪胞(炙焦)
右為末每服一錢酒調下男用雌鷄女用雄鷄者
尿白茯苓散治乳哺失節有傷於脾致使清濁色白也
久而成疳亦心膈伏熱兼而得之
京三稜蓬莪术(煨)縮砂仁赤茯苓(各半)
(兩)青皮陳皮滑石
甘草(炙各二錢半)
右為末每服一錢麥門冬燈心煎湯調下
又方大甘草頭煎湯服
淋閉
葵子散治諸淋兼小便不通
葵子車前子木通瞿麥
桑白皮(炒)赤茯苓山梔子仁甘草(炙各等分)
右剉散每服一錢井水一小盞葱白二寸煎食前服
導赤散治血淋仍以米飲調油髮灰少許空心灌下(方見)
(前)
尿血方
生蒲黃生地黃赤茯苓甘草(炙各等分)
右剉散每服一錢水一小盞煎調油髮灰少許食前
服
順經散治十餘歲因驚之候心氣下行小便淋瀝日夕
三四十次漸覺黃瘦宜服
韭子(炒)琥珀(别研)益智(去殼炒)金毛狗脊
(去毛)白茯苓(去皮)石燕子(火煅醋淬研細各半兩)
石韋(去毛一錢)
右為末每服一錢韭湯調日二服
大便秘
没藥散治風與滯血留蓄上焦胸膈高起大便不通
没藥大黃枳殼(炒)北梗(各二錢)
木香甘草(炙一錢各)
右剉散每服一錢薑二片水一盞煎服
隂腫
三白散治膀胱藴熱風濕相乘隂囊腫脹大小便不利
白牽牛(二兩)桑白皮白术木通(去節)
陳皮(去白兩各半)
右為末每服二錢薑湯調空心服
桃仁圓治啼呌怒氣鬭擊於下結聚不散水竇不行發
為此疾
桃仁(浸去皮麩微炒三錢)辣桂牽牛(炒碾取仁)
白蒺蔾(炒香劑搗去)牡丹皮北大黃(各二)
(錢)
右為末煉蜜圓如麻子大每服五圓或七圓青皮木
通葱白鹽少許煎湯灌下或煎大流氣飲研青术香
圓灌下
蟬退散治隂囊忽腫多坐地為風或蟲蟻咬著
右用蟬退半兩水一椀煎湯洗腫處其痛立止腫亦
消再温再洗洗后仍與五苓散加燈心煎服又方用
葱園内蚯蚓糞甘草汁調塗
傅藥地龍膏治外腎腫硬或疝或風熱暴腫及隂瘡
乾地黃不以多少為末先以葱椒湯於避風處洗次
用津唾調傅其上外腎熱者雞子清調傅或加牡蠣
少許
又方地龍糞研生薄荷汁調傅
牡蠣散治外腎腫大莖物通明
牡蠣粉研極細先以津唾塗腫處次用糝傅
又方卵腫研桃仁唾調傅
遇仙方治風熱外腎焮赤腫痛日夜啼呌不數日退皮
如鷄卵殼愈而復作用老杉木燒灰入膩粉清油調
傅效
卒暴
捷方治卒然腹皮青黑而死灸臍上下左右去臍各半
寸并鳩尾骨下一寸凡五處各灸三壯仍用酒和胡
粉塗其腹
又暴腹滿欲死半夏不以多少微火炮為末酒和為圓
如粟米大三五粒淡薑湯或蜜湯下
又中惡暴死葱白納下部及鼻中立活或用菖蒲末著
舌底及吹入兩鼻兩耳中效
又中蠱欲死甘草濃煎湯服立驗
斷乳
畫眉膏
梔子(三箇燒存性)雌黃朱砂(各少許)
右為末入生清油輕粉少許調勻候兒睡著濃抹於
兩眉醒来自不喫乳未效再用即驗
世醫得效方卷十二
