世醫得效方卷十七
元危亦林撰
口齒兼咽喉科
總說
口為身之門舌為心之官主嘗五味以布五臟焉心之
别脈係於舌根脾之絡脈係於舌傍肝脈絡於舌本三
經為四氣所中則舌卷不能言七情所鬱則舌腫不能
語至如心熱則舌破生瘡肝壅則出血如湧脾閉則白
胎如雪此舌之為病也口則又稍不然盖熱則口苦寒
則口鹹虛則口淡脾冷則口甜宿食則酸煩燥則澁乃
口之津液通乎五臟臟氣偏勝則味應乎口或勞鬱則
口臭凝滯則生瘡生瘡者夜不可失睡晝不可就寢違
此必甚唇乃全屬於脾唇有病則多宜隨證以治脾也
齒乃骨之餘腎主營養呼吸之門戸也故腎衰則齒豁
精盛則齒堅又手陽明大腸脈入於牙齒灌於大腸壅
則齒亦浮腫虛則宣露挾風則上攻面目疳䘌則齲(直禹)
(切牙蛀虫也)為脱為痔皆當隨證治之喉者候也咽者嚥也
咽接三筦以通胃故以之咽物候通五臟以系肺故以
之候氣氣喉糓喉皎然明白人諸臟熱則腫寒則縮皆
使喉閉風燥亦然五臟久咳則聲嘶聲嘶者喉破也非
咽門病若咽腫則不能吞乾則不能嚥多因飲啖辛熱
或復嘔吐咯傷咽系乾枯之所致也自與喉病不同又
有懸癰暴腫閉塞喉嚨亦如喉閉狀但懸癰在上㬽及
關下俗謂之鸎翁又謂之蛾聚俗語聲訛須以後一十
八種證辨之
口病
洗心散合四順清凉飲治心脾有熱口瘡
甘露飲治血熱口瘡(已上方並見大方科積熱類)
雞蘇圓治胸中鬱熱口臭煩渴(方見大方科失血類)
黃連阿膠圓治口破生瘡米飲下(方見大方科咳嗽類)
秘𫝊降氣湯治虛熱上壅口瘡生薑蘇葉煎食前吞黑
錫丹每服二十粒(方見大方科諸氣及痼冷類)
龍石散治上膈壅毒口舌生瘡咽嗌腫痛少許摻患處
嚥津
寒水石(煅三兩)辰砂(二錢半别研)生腦子(半字)
右為末日夜數次用小兒瘡疹攻口先以五福化毒
丹掃却用此摻立效(方見小方科疹瘡類)
綠雲膏治口瘡臭氣瘀爛久而不差
黃蘗(半兩)螺青(二分)
右為末臨卧置一字在舌下不妨嚥津遲明差一法
以銅綠易螺青
升麻散治上膈壅毒口舌生瘡咽喉腫痛
升麻赤芍藥人參(洗)桔梗(去蘆)
乾葛(各一兩)甘草(生用半兩)
右剉散每服四錢水一盞半生薑五片煎温服不拘
時候一方加薄荷黃芩
碧雪治一切壅熱咽喉閉腫不能嚥物口舌生瘡舌根
強言語不正腮項腫痛
蒲黃青黛鵬沙熖硝甘草(各等分)
右為末每用手指捻摻於喉中津嚥或呷少冷水送
下頻頻用之
換金散治毒熱口瘡或下虛邪熱
右用乾薑黃連為末摻瘡上初若不堪應手而愈
赴筵散治口瘡
黃蘗(蜜塗炙紫色)滑石(研各半兩)五倍子(小嫩者一兩)
右為末和勻每服半錢許乾摻瘡上良久可飯食竒
效
傅方治滿口瘡爛(方見小方科口瘡類)
杏粉膏治口瘡以凉藥傅之不愈者
杏仁(十粒去皮尖)輕粉(一字)
右研杏仁調勻臨卧傅瘡上少頃吐之勿嚥
青黛散治口瘡臭氣瘀爛久不差者
右用黃柏半兩青黛一錢為末臨卧安舌下
芎芷膏治口氣熱臭
香白芷川芎(各等分)
右為末煉蜜圓如鷄頭大食後臨卧噙化一圓
益智散治心氣不足口臭
右用益智去殼加甘草為末時復乾嚥下或沸湯點立效
鵬砂圓治口臭口乾口舌瘡
寒水石(燒紅十兩)鵬砂(二兩)腦子麝香(各二錢)
馬牙硝(四分)甘草(浸汁熬膏二兩)
右為末甘草膏搜為圓麻子大用噙嚥
又方香附子炒去毛為末早晚以少許揩牙上
遠智散治口瘡立效
五倍子遠志(去心各半兩)
右為末摻少許於舌上吐出而瘡已效
又方朴硝寒水石各一錢為末朱砂少許和勻傅瘡上
又方生薑自然汁漱口數次涎出而效
獨勝散治口瘡
縮砂殼火煆存性為末摻口内瘡上即安
立效散治口吻邊生瘡浸淫不愈
㯽榔火煆為末入輕粉用飯甑上滴淚調傅瘡上立
效
茱萸散治口瘡及咽痛
地龍(去土炙)吴茱萸(去浮者各等分)
右為末米醋入生麯調塗足心神效
貼足方右以茱萸為末水調傅足心效最宜治小兒口
瘡不肯服藥者一貼而愈
濯足法治下虛上壅口舌生瘡
右以白礬為末用湯化以濯足
唇病
菊花丸治脾肺氣虛憂思過度榮衛不和唇裂瀋緊或
口吻生瘡容色枯顇男子失精女子血衰悉宜服之
甘菊花肉蓯蓉(酒浸洗切)枸把子巴戟(去心各等分)
右為末煉蜜圓梧桐子大每服三五十圓菜湯下
瀉黃飲子治風熱藴於脾經唇燥瀋裂無色
白芷升麻枳殼黃芩防風(去蘆)
半夏(湯泡七次)石斛(去根各半兩)甘草(二分半)
右剉散每服四錢水一盞半生薑五片煎不以時服
薏苡仁湯治風腫在脾唇口瞤動或生結核或為浮腫
薏苡仁防己赤小豆(炒)甘草(炙各三分)
右剉散煎同上
橄欖散治唇緊燥裂生瘡
右以橄欖不拘多少燒灰為末以猪脂和塗患處
白灰散治口緊唇小不能開合飲食不得不急治則死
此亦竒病以此方治之得效名曰緊唇又名瀋唇
用白布作燈炷如指大安斧刃上燃炷令斧上汗出
拭取傅唇上日二三度故青布亦佳或青布灰以酒
服亦可和猪脂塗傅又以蛇皮揩拭為灰傅之
又以蠐螬燒灰末猪脂調傅又燒亂髮蜂房六畜
毛燒灰用脂調傅莧實條亦名馬齒莧煮汁洗緊
唇
灸法治緊唇不能開合灸虎口男左女右又灸承漿三
壯穴在頥前唇下足陽明之會
舌病
升麻柴胡湯治心脾虛熱上攻舌生瘡舌本強頰兩邊
腫痛
柴胡升麻芍藥梔子仁木通(各一兩)
黃芩大青杏仁(去皮尖各二分)石膏
右剉散每服四錢薑五片煎食後服(寒重者八正散方見大方科中)
(寒類)
金沸草散治風寒傷於心脾令人增寒發熱齒浮舌腫
(方見大方科傷寒陽正類)
正舌散治中風舌本強難轉語音不正神效
蝎梢(去毒一分)茯神木(剉殼炒一兩)龍腦薄荷(焙乾二兩)
右為末每服一二錢温酒調食後服
五福化毒丹治唇舌腫破生瘡煩渴(方見小方科疹瘡類)
礬石散治風濕寒舌強不能語
枯礬桂心(各二分)
右為末每用一錢安舌下或用正舌散治之
治木舌腫滿口中氣不得吐
右用臘茶陳白梅巴豆七粒去殼同搗如膏薄荷水
調稀羽刷口中得下咽片時即瀉一二行以粥補之
舌已平矣又方以薄荷水洗之
又方
右以釡底黑煤研勻内外塗舌良久平又方真蒲
黃海螵蛸為末内外皆塗之
又方治大人小兒重舌腫起舌下
右用朴消研水敷咽喉外其内用成塊者含涎出乃
平一方地蜱䖝和薄荷研汁帛包蘸舌下腫處
重舌極證用指去瓜先於舌下筋上擦至根漸深深
擦入如此三次又用指蘸水取項後燕窠小坑中筋
自上赶下至小窟深深捺入亦三次小兒若飲乳勝
前則病去矣
黑散子治血熱舌忽然腫破
右以釡底煤醋調傅舌上下脱去更傅能先决出血
竟傅之尤佳一法用鹽等分調
薄荷蜜治舌上生白胎乾澁語話不真
白蜜薄荷自然汁(各等分)
右以生薑片先蘸水揩洗竟用朱砂雄黃鵬砂腦麝
為末傅之良未效更加玄明粉
文蛤散治熱壅舌上出血如泉
五倍子(洗)白膠香牡礪粉(各等分)
右為末每以少許摻患處或燒鉄令熟烙孔上
必勝散治舌衂
真蒲黃(略炒)螺兒青(各等分)
右為末每用少許擦患處少待濕鹽水漱之
醋飲喉舌生瘡方治連月飲酒咽喉爛舌生瘡
右以水中螺蚛肉用葱豉薑椒煮汁飲三盞差
治重舌新蒲黃為細末數傅之吐去又傅凡五七次愈
亦治舌腫滿口不能聲傅之立安
又方五靈脂米醋一椀同煎逐旋潄口立安
舌無故出血名舌衂炒槐花為末摻之而愈
治舌腫脹好鵬砂為末用薄批生薑蘸藥揩腫處漸退
治舌強腫起如猪胞以針刺舌下兩邊大脈血出即消
切勿刺著中央脈令人血不止則以火燒銅筯烙之
不止則殺人或以釡下墨醋調傅舌上下脱去再傅
須臾而消此患人多不識失治則死
烙腫法凡舌腫舌下必有噤䖝狀如螻蛄卧蚕有頭有
尾頭小白可燒鉄烙烙頭上即消
治失音槐花新瓦上炒香熟三更後床上仰卧隨意而
食亦治咯血
齒病
安腎圓八味圓治虛壅牙齒疼痛浮腫(方並見大方科虛損類)
嘉禾散治齒疼壊齒者疣去而齒之左右上下非痛非
腫不能嚼食食後生薑煎一服次以地骨皮煎湯潄之
空心以羊腰一對切片不令斷以葱縧椒子青鹽蒺䔧
末固之再用嘉禾散二錢和勻擦腰子内荷葉包煨熟
食之而愈(方見大方科脾胃類)
玉池散治風蚛牙疼腫癢動摇牙齦潰爛渲露出血口
氣等疾悉能治之
地骨皮香白芷川升麻防風細辛
川芎槐花當歸藁本甘草(各等分)
右末每用一字許揩牙或痛甚即取二錢用水一盞
半黑豆半合薑三片煎温漱候冷吐之數服亦無妨
或用金沸草煎湯潄亦佳
蟾酥圓治牙疼不可忍者
蟾酥(一字)生附子角(如豆大為末)巴豆(一粒去殼去沾)麝香(少許)
右為末研勻蒸餅為圓如黍豆大以新綿裹一圓噙
之有涎即吐去
蝎附散治同上
蝎梢附子臍蜈蚣頭(去毒)
川烏頭尖(各二錢)
右為末先用竹杖刺痛牙齦次以紙撚上藥一粟米
許在痛處甚者不過兩三次效
細辛散治風蚛牙疼牙齦宣爛牙齒動摇腮頰腫痛
草烏白芷(各二兩)細辛荆芥(各一兩)紅椒
牙皂鶴虱蓽撥縮砂仁(各半兩)
右為末每用少許擦痛處有涎吐出不得嚥少時以
溫水漱口頻頻擦用立效
二陳湯加細辛枳殼用生薑棗子烏梅煎治毒痰齒痛
仍以片子薑黃蓽撥等分井水煎候温以舌浸其中涎
自流出(方見大方科痰症類)
煎脂醋治惡血齒痛
右用川五靈脂米醋煎汁含嚥
甘露飲治毒血齒痛加入升麻煎(方見大方科頭熱類)
荆槐散治牙宣出血或痛
右用槐花荆芥穗等分為末擦牙仍前點服
鬱金散治齒出血
鬱金白芷細辛(各等分)
右為末擦牙仍以竹葉竹皮濃煎入塩少許含嚥或
炒鹽傅
治牙宣鮮紅者甘露飲瘀紅者雙和湯仍以鹽泥炒為
末揩牙上(方見大方科虛損類)
搐鼻方治牙疼
雄黃沒藥(各一錢)乳香(半錢)
右為末若左邊疼用少藥搐入左鼻又吹入左耳如
右疼搐右鼻吹入右耳
塞耳方
蒲黃末乳香末白芷末(各半錢)雄黃末(一錢)
右和勻以紙醮藥一字緊塞耳内隨左右仍用荆芥
咬在痛牙上
揩牙方
鶴虱細辛白芷甘松(各等分)
右為末每用少許揩痛牙上如有蛀孔用藥點入孔
中效
治牙齒痛
右以蕪荑仁安蛀齒上有縫就窒之立效
治風蚛牙疼
馬夜眼上以刀兒薄起一片子扱在所患牙縫中或
咬在痛處瀝出風涎即止不可嚥
乳香膏治蚛牙痛
光明白礬(枯過)滴乳香(各等分)
右為末溶蠟量多少和成膏旋圓看蚛牙孔子大小填
之其痛立止神效又方入胭脂少許和令深桃紅色
只作散遇牙疼痛用一字以揩擦良久温鹽湯漱口
治牙痛
白僵蚕直者不以多少用生薑片切同炒候赤黃色
為度去薑不用為末每用取不蚛皂角剝去黑皮以
手指蘸湯於皂角黃上擦取汁調僵蚕末揩痛處即
止
逡巡散治風牙疼腫不拘新久一服立效
高良薑(一塊約二寸)全蝎(一枚瓦上焙乾)
右為末以手指點藥搽齒上仍須擦令熱徹須臾吐
出少涎以鹽湯潄口大妙亦治腮頰腫痛
牢牙散治一切齒痛不問久新風疼痛立效
全蝎(七枚去毒)細辛(洗淨三錢)草烏(二箇去皮)乳香(二錢别研)
右為末每用少許擦患處須臾以溫鹽水灌漱
莽草散治風壅熱氣上攻齒齦浮腫或連頰車疼痛或
宣露血出
莽草川升麻柳枝槐角子鶴虱
地骨皮藁本(去蘆)槐白皮
右剉散每服一兩水一椀入鹽少許煎熱含冷吐之
防風散治牙疼
防風鶴虱(各等分)
右剉散濃煎噙潄立效老鶴虱草研爛塞痛處亦可
消風散治齒熱痛斷腫有汁先傅以消風散又以朴消
傅其上又法用川升麻煎湯潄嚥解毒(方見風利熱證類)
香椒散治冷證齒痛
香附子紅川椒故紙(炒各二錢)蓽撥(一錢)
右為末和炒鹽二錢擦傅
川芎散治面腫牙疼不可忍
川芎白芷細辛(各等分)
右為末擦兩三次鹽湯潄立止
秘方揩牙散治牙疼遇喫冷熱獨甚
良薑細辛大椒草烏尖
右為末以指蘸少許揩牙上噙少時開口流出涎妙
牙痛有四證
熱者怕冷水用牙硝薑黃雄黃荆芥冷者怕熱湯
用乾薑蓽撥細辛不怕冷熱乃風牙用猪牙皂角
殭蚕蜂房草烏有竅者蛀牙用雄黃石灰沙糖用
藥了並用温水灌潄之為佳
取蟲方治牙有蠱而痛
韭菜頭連根洗淨爛擂同人家槲枝上泥和勻搽痛
處腮上用紙貼之一時頃取下細細蟲在泥上可以
絶根
揩漱方治無故牙動牙宣出血
香附子去皮毛剉碎用薑汁浸一宿曝乾為末漱口
揩齒齒堅無動無血矣
已驗方治牙疼
露蜂房瓜蔞皮
右等分燒灰去火毒擦牙或以烏桕根韭菜根荆柴
根葱根四味煎湯温漱
甘松香散治一切牙疼
甘松香莽草川烏(去皮各三錢)北細辛(去葉二分)
硫黃(半錢)香附子(炒去毛二錢)
右為末以手指蘸少許揩牙上立效後用鹽湯灌漱
妙
秘方治經歲牙疼
楓香脂為末入些焚香爐内灰再篩過常日洗面時
用揩牙上永無斯疾更臨睡以温水淨潄為佳
小薊散治牙齒宣露出血
百草霜小薊香附子(炒去毛)真蒲黃(各五錢)
右為末揩牙齒上立愈
芫花散治牙疼
陳芫花一握甘草節五錢細剉各煎先用芫花湯噙
唾去次用甘草水噙少時效
治蛀牙痛莽草為末擦三五次蟲即無
治風蛀牙痛
霜殺老絲瓜燒存性為末擦痛處立止
治血風蛀牙
雄黃乳香(各一錢研如粉)麻黃(半錢)白芷(一字)
右為末研勻痛時先以荆芥穗咬在痛處口凉去之
次用皮紙撚津濕之點藥少許隨痛邊塞耳内
又方露蜂房炒川椒一錢為末每二錢煎入少鹽乘熱
潄之
又方風蛀痛牙用針刺杏仁清油燈上煙熏乘熱認定
病牙以杏仁搭之又復熏搭七次絶不痛但其病牙
逐時落去斷根
治蟲蛀牙痛
細川椒(三錢)明乳香(一錢)
右同研細溶蠟圓如麻子大每用一圓塞孔中
敷藥退腫
大花粉白芷赤小豆鬱金薄荷
荆芥(各等分)
右件日乾為末蜜水調塗痛處
常用齒藥牢牙去風冷蚛蝺宣露不問老少用之甚效
槐枝柳枝(各長四寸一握切碎)皂角(不蚛者七莖)鹽(四兩)
降真香白膠香(各兩半)
右同入甆瓶内黃泥固濟糠火燒一夜候冷取出研
細用如常法
牙齒日長方
牙齒逐日長漸漸脹開口難為飲食盖髓液所致只
服白术愈及煮水灌潄
齒間肉壅方多因食鹹熱物而得
生地黃汁一椀猪牙皂角數鋌火上灸熱蘸冷汁盡
為度或為末傅壅内上隨即消縮或朴硝末傅上即
消
灸法以線量手中指至掌後横紋折為四分去三分將
一分於横紋后臂中灸三壯隨左右一方以兩手交
义以中指頭盡處是穴灸七壯永不疼手背上又灸
眉顒七壯隨左右又法灸耳垂下牙盡骨上三壯未
效加壯數
又法治口齒蝕生瘡者
承漿一穴在頤前唇下宛宛中可灸
又方治唇吻強齒齗痛
尤端一穴在唇上端鍼入二分可灸三壯
導引方治牙齒痛
東向坐不息四通上下琢齒三十六下
頰車開不可合飲令大醉睡中搐鼻嚏則自正
又南星末生薑汁調傅帛縛合一宿愈去風也
又法一人以手指牽其頥以漸推之則復入矣推當疾
出其指恐嚙傷
灸法治失音頰車蹉灸&KR1475;第五椎一日二七壯又灸足
内踝上三寸宛宛中或二寸五分名三陰交穴
喉病
秘𫝊咽喉一科
一十八種喉風證
一單蛾風其形圓如小筯頭大生於咽喉關上或左或
右舌關下難治
二雙蛾風有兩枚在喉關兩邊亦圓如小筯頭大關下
難治
三蟬舌風自舌下再生重舌者是
四牙耆風牙齦上聚成癤毒者
五木舌風其舌相似煮熟猪舌不能轉動者
六舌黃風自舌上腫痛黃色者是
七咬牙噤口風近牙窮頭作臖口噤不開者
八魚口風如魚吸水者不治
九聚毒塞喉風喉關聚毒涎唾稠實發寒熱仍分上下
三十關破毒下關難治
十玄耆蠱毒風上脽食掩水外溢形如雞卵者
十一搶食風一名飛絲毒口中或作穢惡發泡者
十二獵頰風腮臉結腫者是從牙窮頭碎此毒若成須
要半月調理
十三纏喉風風自耳邊過順下赤兔者是也亦有寒熱
如甚者傷人命
十四松子風口内滿喉赤如猪肝逆張吞則關閉塞飲
食不能者是用藥後口内散點松子樣腫則喉關響
如雷則不治
十五崩砂甘口風自舌上牙齦上下腮赤口内作臖如
湯熱牙齦漸爛甚者亦能脫齒
十六連咮風自舌上作毒或初成一箇碎而又作一箇
以至三五七九箇者是
十七蜂子毒或在腮臉洋爛或在喉關舌下作臖如黃
荆蜂者是
十八走疰瘰癧風頸項結核五七箇皮膚赤腫作寒熱
者
針灸法
第一穴風府穴腦後入髮際一寸治咽喉諸證及毒氣
歸心等項惡證並皆治之無有不效(針入四分穴高主暈恐傷人不)
(可不知須令人扶護乃針)
第二穴少商穴在手大指表近虎口一邊指甲與根齊
離爪如韭葉許針入二分病甚則入五分咽喉諸證
皆治
第三穴合谷穴穴法口授治牙關不開則陽靈穴應針
各刺一刺出血入二分關竅即開又有一證潮熱者
有作寒者於合谷穴用針左轉發寒右轉發熱
第四穴是上星穴在頂前入髮際一寸治頰腫及纏喉
風等證又氣急者實熱針足三里虛熱灸足三里以
手約膝取中指稍盡處是穴
根脚咽喉常發者耳垂珠下半寸近腮骨灸七壯二七
尤妙及灸足三里穴在膝下三寸䯒骨外
赤眼挑耳後紅筋針攢竹穴即安穴在兩眉頭䧟中
實熱
一用敗毒散加黃芩半夏連翹倍用桔梗用生薑薄
荷煎痰盛者加石膏同煎即效凡服此藥早晨服則
午時攻作午後則子時攻作天明退用針則無此攻
作若服此藥后自利即换作虛熱醫后藥不可用服
敗毒散后失聲即服加減秘𫝊降氣湯(方見大方傷寒陽證及諸)
(氣類)
二用生料消風散加玄參全蝎薄荷白水煎服
三用前二藥不退用生料洗心散更加一二味去風
毒藥為妙(方見風科熱證及大方科積熱類)
四用前三藥不退用防風通聖散立效(方見風科熱證類)
虛熱
一用雙解散乃升麻葛根湯消風散加玄參黃芩薄
荷煎
二用秘𫝊降氣湯加生薑黃芩(以上方見大方科傷寒陽證及風科熱證)
(諸氣類)
三如痰盛用桑白皮湯磨沉香吞養正丹仍用枳梗
半夏湯冷术附湯等藥調理(方見大方科痼冷及痎瘧中濕類)
又一證上秘下瀉用秘𫝊降氣湯吞碧雪衣附子理
中圓如無用桑白皮湯亦可(方見諸氣類及見前併痼冷類)
虛實盥潄藥
用消毒飲水煎時時盥潄(方見小方科瘡毒類)
咽喉生瘡冷閉聲不出者秘𫝊降氣湯去陳皮加黃芩
煎仍於喉下咽管口灸三壯即愈(方見大方科諸氣類)
勝金散治咽喉腫痛氣急諸項等證於内麝香旋入有
孕者不可用麝不問冷熱虛實並皆通用若痰盛者如
煎藥内所用不應於中略加膽礬少許立效或吐無妨
鬱金(三兩)大朱砂南雄黃(其色勝於朱砂者妙各五錢)
麝香乾胭脂菉豆粉(各二錢半)白礬(半生半枯)
光粉(各五錢)
右為末研薄荷汁同研少許調服
防風散虛者少用實者多用
防風(去蘆一兩)羌活黃藥子白藥子(蜜灸)
殭蚕(炒)鵬砂大黃(紙裹煨令香熟)荆芥細辛
川芎紅内消鬱金山豆根甘草(以上各五錢)
牙硝(三錢)薄荷葉
右為末研薄荷汁同蜜少許調藥
玄明粉用朴硝十斤防風一斤煎水泡溶却用布荷花
葉紙澄濾七遍却於霜下露天露一夜却取内牙硝
再用防風水淋漕淨用瓦鉢熬煎成鹽却再入鼎内
用鹽泥固濟炭火燒一時通紅為度出火去毒研為
末每一斤用甘草三兩每服一茶匙温熟水調如實
熱煩渴口乾燥作煩者可略加鵬砂腦子入口噙化
乾喉風立效
追風散
黃丹朴硝猪牙皂角(燒灰)縮砂殼(灰各五錢)
右為末每服少許以鵝毛蘸入口中舌上下及腫處
用水盥漱如喉間毒已破瘡口痛者用猪腦髓蒸熟
淡薑醋喫立效
如病將可有身體痛於所服藥内加川秦艽同煎效
死候
毒氣歸心胷前腫滿氣煩促下部洞泄不止
重舌木舌川烏尖巴豆為末米醋調刷患處即效木舌
須先服勝金散開關竅(又方見舌病類)
帝鍾風即喉間帝鍾長腫有長數寸者虛實用前藥外
以食鹽煆過鴉毛蘸下即消不須掛破破則傷人
煮針法
烏頭(一兩去尖)巴豆(一兩)硫黃(半兩)麻黃(五錢)
木鼈子(十箇)烏梅
右用藥同入甆石器内水煮一日洗擇之再用止痛
藥沒藥乳香當歸花蕊石各半兩又如前水煮一日
取出用皂角水洗再於犬肉内煮一日仍用瓦屑打
磨淨端直松子油塗常近人氣為妙
合瘡口白礬黃丹麝香為末以銅筯點瘡口上
又方滑石黃丹為末點瘡口效(仍用黃丹一兩二錢甘草二錢為散煎服尤妙)
破毒妙方
白礬巴豆(去殼)紅内消草烏尖
猪牙皂角薄荷(各二錢)
右為末好酸醋調鵝毛刷入口内勿吞仍以鹽湯盥
漱
雄黃散治纏喉風喉閉先兩日胷膈氣緊取氣短促忽
然咽喉腫痛手足厥氣閉不通頃刻不治
巴豆(七粒三生四熟生者去殼生研熟者去殼燈上燒存性)乾桑黃茹
雄黃(一塊皂角子大透明者細研)鬱金(一枚蟬肚者研為末)
右再研勻每服半字茶清少許下如口噤咽塞用小
竹管納藥吹入喉中須臾吐利即效
又方川升麻四兩剉碎水四椀煎至一椀灌下
又方皂角三根搥碎挼水一盞灌下或吐或不吐即安
取喉中涎
草烏尖殭蠶紫貝根啾唧紅椒
白礬山豆根皂角(各等分)
右為末用霜梅拌藥為圓如指頭大含化一圓取下
涎然後用鹽湯盥漱吐出不可吞
開關潤喉蓬萊雪
梅花腦子生麝香(各一字)鵬砂(三錢)朴硝(五錢以上另研)
薄荷葉百藥煎全蝎(去毒)防風(去叉)
粉草(各五錢以上並研)明乳香没藥(各三錢蒻葉或蘆葉或火熨另研)
右為末每服少許以小匙挑乾糝咽間及瘡上如在
關下糝舌上並旋旋嚥下仍用薄荷桔梗甘草煎水
噙漱或用生薄荷研自然汁調成膏入口噙化亦妙
開喉關
薄荷山豆根(各五錢)麝香腦子(各半錢)
朱砂(三錢)甘草青鹽川烏(各五錢)
右為末每用半錢臘月内菘菜汁夏月黃麥挼水或
葛水調如涕唾稠粘用芭蕉水調下或蜜圓指頭大
含化
去涎方(併碎法)
草烏尖鴨觜青膽礬為末先用釅醋煮皂角調鵝翎
刷傅赤腫處開口流去涎即將綿毬一指頭大以布
線繫定蘸前藥末吞嚥至腫毒處即抽出凡如此一
二次其毒即破開口流出去盡涎血却以前合瘡口
藥點上停久温鹽水盥漱后進食亦可
又開喉關
南星半夏川烏草烏甘草(各五錢)
右為末用米醋煎成膏傅毒上
宣利方
巴豆(三笨粒去殼)雄黃鬱金猪牙皂角
大黃(各五錢)
右為末飯圓如菉豆大每服七丸五更三點以冷茶
清吞下如未利再下四五圓
通後補助
紫蘇藿香甘草
右剉散每服四錢水煎空心服
乾喉風
朴硝川烏當歸牛膝(各五錢)麝香
腦子(各半錢)鵬砂(三錢)荆芥薄荷甘草
葛粉(各五錢)全蝎(七箇去毒)
右為末用清米泔調春用菘菜汁調夏黃麥汁調如
不能吞用豆腐切如棋子塊蘸藥入口内含化或新
艾汁調下立效
搶食風
桔梗川烏草烏防風甘草
大青根(各五錢)全蝎(七个去毒)紫河車(五錢)
右為末每服用酒一盞連根葱一莖紅椒七粒燈心
七莖同煎三四沸食後熱服如不安再用酒一盞入
茱萸五粒同煎少時熱服之未效用蕉湯調下如落
心肺間刺痛用宣藥利下如久不治則變為飛絲勞
毒能傷人命
潤關住痛生薄荷研蜜調成膏送入喉咽下立效如涎
多未退再用如更不開可通頂又用葱頭兩个搥碎
安牙窮頭處立開妙
治誤吞銅鉄金石竹木刺雞鵝魚諸骨哽
川山豆根山蜈蚣山茨菇葳靈仙(鉄脚者)
滑石馬牙硝金星鳳尾草(各一兩)急性子(二兩)
苧麻根(五錢)菉豆粉(五錢)甘草節(三錢佃侵三宿)
磚(五兩厠中製一年)
右為末白芨五兩與糯米糊一處和劑成鋌子如梧
桐子大每用一鋌冷水磨化即下骨哽若金石銅鉄
則以生薑汁磨化下
世醫得效方卷十七
