世醫得效方卷二
元危亦林撰
大方脈雜醫科
傷風
桂枝湯治足太陽膀胱經傷風脈陽浮而隂弱陽浮者
熱自發隂弱者汗自出濇濇惡寒洒洒惡風翕翕然發
熱鼻鳴乾嘔又太陽證宜汗其人失血及下利則頻與
服使體潤漐漐連日當自解
桂枝(去皮)芍藥(各三兩)甘草(一兩)
右剉散每服二錢水一盞半生薑三片棗一枚擘破
共煎至七分去滓温服不拘時惟冬春初可行自春
及夏至以前可加黃芩半兩夏至以後加知母半兩
石膏二兩或升麻半兩若病人素虚寒者不用加减
無汗者不宜服之
杏子湯治足陽明胃經傷風惡食口苦咽乾腹滿微喘
發熱惡風自汗嗜臥身重小便難潮熱而噦其脈浮弦
長而數悉主之
杏仁(去皮尖)半夏(湯去滑)五味子(各三錢半)芍藥
桂心細辛乾薑大黃(蒸)
甘草(炙各三錢)茯苓(四錢)
右剉散每服四錢水一盞半煎至七分去滓食前服
柴胡加桂湯治足少陽膽經傷風四五日身熱惡風頸
項強脇下滿手足温口苦而渴自汗其脈陽浮隂弦或
發汗多亡陽譫語可以此和其榮衛通具津液自愈
柴胡(一兩三錢)半夏(湯去滑字四錢一)甘草(炙一錢一字)
芍藥黃苓人參辣桂(各半兩)
右剉散每服五錢水一盞半薑五片棗一枚煎至七
分去滓空心温服
桂枝芍藥湯治足太隂脾經傷風自汗咽乾腹滿自利
不渴四肢倦怠手足自温其脈弦大而緩者
桂心(半兩)白芍藥(三兩)
右挫散每服五錢鹽水一盞半薑五片棗一枚煎七
分去滓温服腹痛甚者加大黃一兩
桂附湯治足少隂腎經傷風胸滿心煩咽喉痛自汗腰
疼連胻骨酸痛嘔吐涎沫頭痛其脈沈弦者
附子(生去皮臍)桂心乾薑芍藥
甘草(炙)茯苓桃仁(去皮尖麪炒各一兩)
右剉散每服四錢水二盞煎七分去滓食前服或咽
喉痛加桔梗半兩
八物湯治足厥隂肝經傷風惡風而勌自汗小腹急痛
寒熱如瘧骨節煩疼其脈尺寸俱微而遲者
桂心當歸川芎前胡
防風(各三分)芍藥(一兩半)甘草(炙)茯苓(各半兩)
右剉散每服四錢水一盞半薑五片棗三枚煎至八
分去滓空心服
傷暑
五苓散治傷暑煩渴引飲無度兼治傷風温熱表裏未
解煩渴引水水入即吐或小便不利及汗出表解煩渴
不止又治霍亂吐利黃疸瘟疫
澤瀉(二兩半)桂心(一兩)猪苓(去皮)赤茯苓(去皮)
白术(去蘆各一兩半)
右為末每服二錢沸湯調下不拘時候服訖多飲熱
湯汗出即愈温熱病加甘草一兩炙瘀熱在裏身發
黃疸濃煎茵蔯湯食前服疸病發渴及中暑引飲白
水調服小兒加白术末少許發虚熱每料綿黃茋人
參麥門冬去心各一兩分隂陽退實熱山茵蔯車前
草每服各二根止瀉加紫蘇陳米各少許薑汁半匕
久痢加肉豆蔲五錢每服鹽梅一枚赤痢烏梅一枚
粟殼二枚去蔕赤膜醋炒白痢粟殼二枚製同上粟米一
撮腹痛南木香半錢渴烏梅一箇枇杷葉二片去白
毛糯米一撮伏暑鼻衂白茅花一把小便血以生料
者每服加梔子三箇車前子一撮煩熱心神恍惚朱
砂一字燈心二十莖麥門冬二十粒去心淡竹葉十
片車前草二根傷暑吐血白茅花一握熱瀉車前子
一撮麥門冬二十粒去心暑濕瀉紫蘇五葉木瓜三
片車前子一撮傷暑頭痛濃煎葱白湯大便水瀉小
便不利加真車前子末少許又方治燥渴去桂心加
人參謂之春澤湯濕瀉身痛加蒼术少許秋多淫雨
人患濕疫在冬時服之效
縮脾飲治伏暑熱煩渴燥悶乾霍亂
草果(去皮)縮砂烏梅(去核兩各一)乾葛
白扁豆生薑(切片日乾各五錢重)
右剉散每服五錢水一盌煎至八分浸冷服或欲温
欲熱亦可斟酌傷暑發熱頭目痛用以吞消暑丸方
見後中暑類
卻暑散治冒暑伏熱頭目眩暈嘔吐瀉利煩渴背寒面
垢
赤茯苓(去皮)甘草(生各四兩)寒食麫
生薑(各一斤細切搜麫令勻)
右為末每服二錢新汲水調下或湯點服不拘時候
香薷丸治大人小兒傷暑伏熱燥渴瞀悶頭目昏眩胸
膈煩滿嘔噦惡心口苦咽乾肢體困倦不思飲食或發
霍亂吐利轉筋並宜服之
香薷(去梗)紫蘇(去梗)乾木瓜(各一兩)丁香
甘草(炙)檀香白茯苓(去皮)藿香(各十兩)
右為末蜜丸彈子大每一丸至二丸熱水嚼下或新
汲水化下亦得小兒半丸
桂苓甘露散治傷寒中暑冒風飲食中外一切所傷傳
受濕熱内甚頭痛口乾吐瀉煩渴喜飲冷小便赤澁大
便急痛濕熱霍亂吐下腹滿痛悶及小兒吐瀉驚風
茯苓(一兩去皮)甘草(二兩炙)白术(半兩)澤瀉(一兩)
桂(半兩去皮)石膏(二兩)寒水石(二兩)滑石(半兩)
猪苓(半兩)
右為末每服三錢温湯調下新水亦得生薑湯尤良
小兒每服一錢
六和湯治心脾不調氣不升降霍亂轉筋嘔吐泄瀉寒
熱交作痰喘咳𠻳胸膈痞滿頭目昏痛肢體浮腫嗜臥
倦怠小便赤澁并傷寒隂陽不分冒暑伏熱煩悶或成
痢疾中酒煩渴不食婦人胎前産後並宜服之
人參縮砂甘草(炙)杏仁(去皮尖)
半夏(湯炮七次各三兩)白扁豆(薑汁略炒)赤茯苓(去皮)藿香葉(拂去塵)
木瓜(各二兩)香薷(去梗)厚朴(薑汁兩各四)
右剉每服四錢水一盞半生薑三片棗子一枚煎至
八分去滓不拘時候服
冷香飲子老人虚人伏暑煩燥引飲無度惡人疲倦服
凉藥不得者
草果仁(三兩)附子(炮去皮臍)橘紅(各一兩)甘草(炙兩半)
右剉散每服一盌水二盌生薑十片煎半盌去滓沈
冷旋旋服不拘時
潑火散傷暑煩燥發渴口乾及治血痢婦人熱崩
青皮(去白)赤芍藥黃連(去鬚)地榆(各等分)
右為細末每服一錢冷水調下如蓄熱而氣血妄行
加甘草等分
枇杷葉散治中暑伏熱煩渴引飲嘔噦惡心頭目昏眩
或隂陽不和致成霍亂吐利轉筋煩燥
枇杷葉(去毛炙半兩)香薷(三兩)白茅根
甘草(炙)麥門冬(去心)乾木瓜(各一兩)
陳皮(去白焙半兩)丁香厚朴(去皮薑汁炙各半兩)
右剉散每服五錢水一盞半生薑三片煎服煩燥沈
冷服如脾虚感暑嘔吐不食以此藥煎去滓吞消暑
丸六十粒立效體本虚嘔吐昏倦手足冷除茅根麥
門冬加附子炮用
香薷散治臟腑冷熱不調飲食不節或食腥膾生冷過
度起居不節或露臥濕地或當風取凉而風冷之氣歸
於三焦傳於脾胃脾胃得冷不能消化米穀致令真邪
相干腸胃虚弱飲食變亂於腸胃之間致吐利心腹疼
痛霍亂氣逆有心痛而先吐者有腹痛而先利者有吐
利俱發者有發熱頭痛體疼而復利吐虚煩者或但吐
利心腹刺痛者或轉筋拘急疼痛或但嘔而無物出者
或四肢逆冷而脈欲絶或煩悶昏塞而欲死者此藥悉
能主之
香薷(去梗四兩)厚朴(去麄皮切碎薑汁炒令黃)白扁豆(各二兩)
右剉散每服五錢水一盞酒一分同煎七分去滓水
中沈冷連喫二服立效不拘時候治中暑復傷風搐
搦不省人事者宜先服蘇合香丸候其甦省却以此
藥加黃連羌活各一錢暑濕腫滿香蘇散合和加生
薑三片木瓜二片車前草二根伏暑頭疼小便澁濁
加山茵蔯車前草各二根霍亂吐利加木瓜二片藿
香少許生薑三片傷暑腹痛加陳大蓼三寸陳壁土
一指頭大木瓜二片臟腑有熱便血加黃連厚朴枳殼
烏梅各一錢小便血加瞿麥穗一錢車前子一撮燈
心二十莖感暑濕手足繾痛痺冷合和香蘇散每服
四錢薑三片木瓜二片陳大蓼三寸煎服留滓再加
葱葉橘葉竹葉陳大蓼各一握水一斗煮七分先薰
後洗立效脚氣作痛行步艱辛每料加入木瓜羌活
炒蒼术枳殼去穰陳皮半夏甘草各一兩成十味每
服加生薑三片葱白二根脾胃不和嘔逆惡心冒暑
心腹脹滿去羌活加藿香烏梅各一錢壯熱大渴肚
皮熱或五心熱加燈心二十莖麥門冬去心白茅根
各一錢淡竹葉十片晩禾根淨洗一握四時感冒嘔
泄亦合和香蘇散每服四錢加生薑五片木瓜二片
諸熱毒小便赤濁每服四錢加車前子黃連去鬚各
一錢則清利以上皆温服暑月煩燥潮熱甚加茵蔯
車前草各二莖苦竹葉十片山梔子三枚擘破心胸
煩燥只依本方宜淸前血冷服暑月潮瀉亦加烏梅
車前子一錢陳米一撮暑月虚人腹痛嘔血加丁香
白术炮附子木瓜各半錢生薑五片亦名六和湯解
暑和脾胃加人參陳皮白术白茯苓黃茋木瓜甘草
每料各一兩亦名十味香薷散傷暑單有頭痛正方
加山茵蔯多服取效以上並熱服常服消暑健脾或
為末煉蜜為膏酒服亦妙(陳大蓼須用家園種者江邊赤蓼則不用)
小黃龍湯治伏暑發熱作渴嘔吐惡心及年深暑毒不
差
黃連(一斤去鬚)酒(二升半)
右將黃連以酒煑乾為度焙為末用麫糊丸如梧子
大每服三十丸熟水吞下又治傷酒過度臟毒下血
或泄瀉米飲下食前日二服酒及熱物過度吐血茅
花湯下
來復丹治上盛下虚裏寒外熱伏暑泄瀉如水及治中
暑(方見後痼冷類)
小柴胡湯治傷暑外熱内渴於内更加生薑三片烏梅
一箇麥門冬三十粒去心煎服不拘時候(方見前傷寒陽證類)
竹葉石膏湯治伏暑内外熱熾煩燥大渴(方見前傷寒通冶類)
二陳湯治傷暑復感冷及内傷生冷嘔吐(方見前飲類)
濯執散治傷暑迷昏及泄瀉霍亂作渴立效亦能解諸
毒
白礬五倍子烏梅(去核)甘草(各一兩)
右為末入飛羅麫四兩拌勻每服二錢新汲水調下
雖平日不敢飲冷者服之不妨真有竒效為丸如彈
大隂乾冷水調下亦可
通苓散治傷暑潮熱煩渴小便不利(方見後泄瀉類)
每服三錢水一盞半燈心二十莖麥門冬二十粒去
心淡竹葉十片車前穗五莖煎不拘時候服渴甚晚
禾根少許白茅根五莖枇杷葉二皮去白毛蜜塗微
炙煎服
傷濕
香蘇散加蒼术川芎白芷木瓜對合各用四錢生薑三
片煎服日近遠年傷濕倦弱如虚損多服取效(方見前傷寒和)
(解類)
黃耆建中湯治傷濕鼻塞身痛
黃耆(微炙)辣桂(各二兩)甘草(炙二兩)白芍藥(六兩)
右挫散每服三錢薑四片棗一枚煎食前服
不換金正氣散治傷濕益脾順氣加茯苓一兩生薑每
服三片(方見後時疫類)
术附湯治傷濕大小便自利(方見後中濕類)
茵陳湯治濕氣瘀熱發黃小便秘澁渴引水漿
茵陳(一兩半)大黃(半兩)小紅梔子(十枚)
右剉散每服三錢水煎服
腎著湯治身重腰冷痺如坐水中形如水狀及不渴小
便自利飲食如故病屬下焦從身勞汗出衣裹冷濕
而得之腰以下冷痛腰重如帶五千錢
甘草(炙)白术(各二兩去蘆)乾薑(炮)茯苓(各四兩去皮)
右剉散每服四大錢水一盞半煎十分去渣食前服
滲濕湯治坐臥濕地或為雨露所襲身重脚弱關節重
疼發熱惡寒或小便秘澁大便飡泄或汗出衣裏濕漬
得之腿膝或腫小便利反不渴
蒼术(米泔浸)白术(去蘆)甘草(炙各二兩)乾薑(炮)
茯苓(各四兩)陳皮丁香(各半兩)
右剉散每服四錢用水一盞半生薑三片紅棗一枚
煎至七分去渣温服或腹膨腰脚重滯(青木香丸熟水下兼服方)
(見諸疝類)
瓜蒂搐鼻法治傷濕鼻塞頭疼爪蒂不以多少㕮咀為
細末口含水搐一字許入鼻中流出黃水即效
中寒
附子理中湯治五臓中寒口噤四肢強直失音不語
大附子(炮去皮臍)人參乾薑(炮)甘草(炙)
白术(各等分)
右為剉散每服四大錢水一盞半煎七分去渣不以
時服口噤則斡開灌之
薑附湯治中寒卒然暈倒或吐逆涎沫狀如暗風手脚
攣搐口噤四肢厥冷或復燥熱
乾薑(炮)附子(炮去皮臍各一兩)
右為剉散每服四錢水盞半煎七分去渣食前服入
肝加木瓜入肺加桑白皮入脾加白术入心加茯苓
隨證加之挾風加防風兼濕多加白术筋脈牽急加
木瓜肢節疼痛加桂心人參白术各等分仍須暖室
添衣被火等圍護
中暑(又名中暍)
大黃龍丸治中暑眩暈不知人身熱惡寒頭疼狀如傷
寒或往來寒熱煩燥渴甚嘔吐泄瀉常服去暑毒分隂
陽
硫黃消石(各一兩)雄黃(通明者)滑石
白礬寒食麫(四兩)
右為末滴水為丸如梧桐子大每服五丸至七丸漸
加至二十丸新汲水下昏塞不知人事以水化開灌
之中暑忌得冷此藥却以冷水下之乃熱因寒用疑
者釋之
益元散治中暑身熱嘔吐熱瀉赤痢癃閉澁痛利小便
益精氣通九竅六府消畜水止渴除煩熱心燥百藥酒
食等毒解疫癘及兩感傷寒及婦人下乳催生兼吹乳
乳癰孕婦莫服
白滑石(六兩)甘草(一兩炙)
右為極細末每服三錢蜜少許温水調下無蜜亦得
日三服欲冷新汲水調下發汗煎葱白豆豉湯并三
四服此藥解散暑熱多服無害有益
消暑丸治中暑煩渴暈眩寒熱煩燥悶亂或似欲絶者
半夏(一斤湯洗七次去滑)茯苓(去皮)甘草(生各半斤)
右為末薑汁麫糊為丸如梧桐子大每服三十丸新
汲水下中暑為患藥下即甦夏中常服止渴利小便
若痰飲停滯中脘不快頭眩喜嘔薑湯吞下(正名生料消暑)
(丸)
皂莢湯治中暑不省人事
猪牙皂莢(一兩燒灰)甘草(一兩微炒)
右為細末每服二錢温熱水調下
來復丹(方見後痼冷類)治中暑昏迷霍亂吐瀉每服五
(原缺)
白术(半兩去蘆)
苦酒三盞煎一盞䪺服不能飲酒以水代日三服夜
一服
甘草附子湯治中濕小便不利大便自利
附子(炮一箇七錢淨者)甘草(炙各一兩)辣桂(去麄皮二兩)
右剉散每服三錢水一盞半薑七片煎食前微温服
汗出加防風悸氣加茯苓各二錢
四氣兼中
附子湯治五臓中風寒手足不仁口面喎斜昏暈失音
眼目瞤動牙車緊閉不得轉動
附子(泡去皮臍)桂心(各半兩)細辛(去苗)防風(去义)
人參(去蘆)乾薑(炮六錢各)
右剉散每服四錢水一盞半薑五片棗一枚煎七分
食前服或為末酒調二錢服
防風湯治中風挾暑卒然暈倒面青黑四肢緩弱喜伸
欠口喎斜四肢不仁好笑
防風(去义)澤瀉桂心杏仁(麵炒去皮尖)
乾薑(炮)甘草(炙等分各)
右剉散每服四錢水一盞半煎七分食前服
生附白术湯治中風濕昏悶恍惚脹滿身重手足緩縱
漐漐自汗失音不語便利不禁
附子(生去皮臍)乾薑(各半兩)白术(一兩)
甘草(炙兩一)
右剉散每服四錢水一盞半煎七分食前服
附子麻黃湯治寒濕所中昏暈緩弱或腰背強急口喎
斜語音混濁心腹䐜脹氣上喘不能動轉
附子(炮去皮臍)麻黃(去節湯洗)白术(去蘆)乾薑
甘草(炙)人參(各等分)
右剉散每服四錢水一盞半煎七分食前服
苓术湯治冒暑遭雨暑濕鬱發四肢不仁半身不遂骨
節離解緩弱不收或入浴暈倒口眼喎斜手足嚲曳皆
濕温類也
附子(炮去皮臍)茯苓白术乾薑(炮)
澤瀉桂心(各等分)
右剉散每服四錢水一盞半煎七分食前服
四氣相感
麻黃白术湯治寒濕身體煩疼無汗惡寒發熱者
麻黃(去節三兩)桂心(二兩)甘草(炙兩一)杏仁(二十粒去皮尖)
白术(四兩去蘆)
右剉散每服四錢水一盞半煎七分食前温服
桂枝附子湯治風濕相摶身體煩疼掣痛不得屈伸汗
出短氣小便不利惡風不欲去衣或身微腫
桂枝(去皮四兩)白术(去蘆)附子(炮去皮臍各三兩)甘草(炙兩二)
右剉散每服四錢水一盞半薑五片棗二枚煎
七分空心温服或大便祕則去桂小便不利悸
氣加茯苓三兩痺加防已四兩腹痛加芍藥四
兩
防已黃耆湯治陽風濕寒脈浮緊細身重汗出惡風并
治風水脈浮身重不渴
防已(四兩)黃耆(四兩去蘆)甘草(炙兩二)白术(三兩去蘆)
右剉散每服五錢水盞半薑五片棗二枚煎七分去
滓空心服喘者加麻黃一兩胃中不和加芍藥二兩
氣上衝加桂一兩有陳寒加細辛一兩服後當如蟲
行皮中從腰下如水後坐被上又以被遶腰以温下
微汗瘥
白术茯苓乾薑湯治伏暑中風濕煩渴引飲心腹疼燥
悶口乾面垢洒洒惡寒淅淅惡風微汗饑不能食者
白术(去蘆)乾薑茯苓細辛
桂心乾葛甘草(炙)橘皮
烏梅豆䜴
右等分為末每服二錢白湯點下
茯苓白术湯冒暑毒加以著濕或汗未乾即浴皆成暑
濕
茯苓乾薑(炮)甘草(炙)白术
桂心(各一兩)
右剉散每服四錢水一盞半煎七分食前服
萎蕤湯治風温兼療冬温及春月中風傷寒發熱頭眩
痛咽喉乾舌強胸内疼痛痞滿腰背拘急
葛根麻黃(湯泡焙乾去節)甘草(炙)
白薇川芎羌活杏仁(各半兩去皮尖)
石膏(一兩碎)萎蕤(三分)青木香(一分)
右剉散每服五錢水一盞半煎七分食前服青木香
冬用一兩春半兩渴加栝樓根二片
痎瘧
風證加減桂枝湯治先熱後寒煩燥自汗惡風名温瘧
石膏(四兩半)知母(一兩半)甘草(炙兩半)桂枝(一兩)
粳米(一合)
右剉散每服四錢水一盞半煎七分未發前進三服
白术散治傷風不留經絡與衛氣相併病以日作寒熱
交煎
麻黃(去節)白术(去蘆)茯苓桂心(各一兩)
陳皮青皮(去白)桔梗(去蘆)白芷
甘草半夏麯紫蘇烏梅(各三分去核)
乾薑(半兩)
右剉散每服四錢水二盞薑三片棗二枚煎七分當
發日空心一服臨發一服尤妙亦治時疫
寒證五積散治體虚作瘧先寒後熱寒則湯火不能温
熱則冰雪不能冷惡寒無汗(方見傷寒隂證類)
養正丹(見痼冷類)薑附湯附子理中湯(並見中寒類)總治寒瘧
暑證香薷散治但熱不寒隂氣孤絶陽氣獨發少氣煩
冤手足熱而欲嘔兼渴(方見傷暑類)
一方加黃連每料二兩名黃連香薷散治暑瘧獨熱
燥煩大渴引飲小便不利或背寒面垢每服加燈心
二十莖麥門冬去心二十粒淡竹葉七皮車前草二
根晩禾根一握㯽榔一箇刀切煎不拘時候
小柴胡湯治傷暑發瘧熱多寒少或但熱不寒咳嗽煩
渴小便赤每服加生薑三片烏梅一箇麥門冬二十粒
去心地骨皮少許煎温服不拘時候熱盛大腑不通加
大黃枳殼各一錢一服立效(方見傷寒陽證類)
清脾湯治癉瘧脈來弦數但熱不寒或熱多寒少膈滿
能食口苦舌乾心煩渴大小便黃赤大腑不利
青皮(去白)厚朴(去麄皮薑汁炒)白术(去蘆)草果仁
柴胡(去蘆)茯苓(去皮)半夏(湯洗七次)黃芩
甘草(炙各等分)或加人參亦可
右剉散每服四錢水盞半薑五片煎七分不拘時温
服
消暑丸治傷暑發瘧痰多煩悶眩暈每服五十丸淡薑
湯吞下(方見中暑類與前藥相兼多服取效)
濕證术附湯治寒熱身重骨節煩疼脹滿濈濈自汗喜
嘔因汗出復浴濕舍皮膚及冒雨濕所致
除濕湯治同上(二方見中濕傷濕類除濕湯即滲濕湯)
五苓散治傷濕小便不利發瘧(方見傷暑類)
食證二陳湯治傷食發瘧痰多
陳皮半夏(製五兩各)白茯苓(三兩)甘草(炙兩一)
右剉散每服三錢薑五片烏梅一箇煎服寒多者加
草果熱多加前胡青皮檳榔縮砂白豆蔲之類隨意
增減
小清脾湯治胃瘧發作有時先覺伸欠乃作寒慄鼓振
頥頷中外皆寒腰背俱痛寒戰既已内外皆熱頭疼如
破渴欲飲冷或痰聚結胸中煩滿欲嘔或先熱後寒先
寒後熱寒多熱少寒少熱多或寒熱相半或但熱不寒
但寒不熱或隔日一發一日一發或三五日一發者悉
主之
厚朴(製同前四兩)烏梅(去核)半夏(湯去滑)青皮
良薑(各二兩)草果(去皮一兩)甘草(炙兩半)
右剉散每服四錢水二盞薑三片棗一枚煎七分去
滓未發前併三服忌生冷油膩時果此藥温脾化痰
治胸膈痞悶心腹脹滿噫醋吞酸自可常服
紅丸子治食瘧食積氣滯腹脹
京三稜(水浸軟切片)蓬莪术(煨)青皮(去白)
陳皮(去白兩各五)胡椒乾薑(炮三兩各)
右為末米醋煑米粉糊丸梧桐子大礬紅為衣每服
五十丸淡薑湯下或二陳湯下(方見前)
七情四獸飲治五臟氣虚喜怒不節勞逸兼并致隂陽
相勝結聚痰飲與衛氣相摶發為瘧疾
人參(去蘆)白术(去蘆)白茯苓(去皮)甘草
橘紅半夏草果(去皮)烏梅(去核)
紅棗生薑
右等分剉散每用半兩以鹽少許淹少時厚皮紙褁
水濕慢火煨香熟取出用水二盞煎未發前服
痰瘧枳梗半夏湯除痰下氣治胸脇脹滿寒熱嘔噦心
下堅痞短氣煩悶痰逆惡心飲食不下
桔梗陳皮(去白五兩)半夏(湯洗七次五兩)枳實(炒兩半二)
右剉散每服二錢水一中盞生薑五片烏梅一箇煎
至七分温服不拘時候
半夏丸治瘧咳𠻳涎盛痞滿煩悶咽膈不利嘔吐不利
神思昏憒心忪面熱並皆治之
半夏(十六兩湯洗去滑薑汁淹一宿)白礬(八兩枯過)
右為末生薑自然汁為丸梧桐子大每服三十丸至
五十丸食後臨卧淡薑湯吞下
瘴瘧附子湯治瘴瘧經久不瘥止氣羸弱身熱如火極
寒極熱連日方醒發時沈著枕簟不能擡身戰掉不堪
便溺飲食俱不便
附子(二枚一枚生去皮臍一枚炮去皮臍鹽水浸各一兩)
右剉散每服三錢水一盞半生薑七片紅棗七枚煎
至七分去滓攤冷就吞靈砂丹五十粒或百粒未效
再以七棗湯吞黃芽丹二十粒仍服黑錫丹以墜痰
亦可回元氣凡有此瘧但當守續真元沈虚熱為法
小柴胡湯治挾嵐嶂溪源蒸毒之氣自嶺以南地毒苦
炎燥濕不常人多患此其狀血乘上焦病欲來時令人
迷困甚則發燥狂忘亦有啞不能言者皆由敗血瘀心
毒涎聚於脾所致於此藥中加大黃枳殼各五錢(方見傷寒類)
地龍飲治瘴瘧諸瘧大熱煩燥
生地龍(三條研細末)
右入生薑汁薄荷汁生蜜各少許新汲水調下如熱
熾加腦子少許服效
觀音丸取下暑毒瘴氣毒
圓白半夏(生)烏梅肉川巴豆(不去油)母丁香
已上各十枚兼右為末薑汁麵糊丸如麻子大上下
以厚紙蓋貼有油又再易紙每服五丸臨卧冷水下
勞瘧芎歸鱉甲散治表裏俱虚真元未復疾雖暫止小
勞復來
當歸川芎白茯苓(去皮)青皮(去白)
陳皮(去白)半夏(湯洗七次)鼈甲(去裙醋炙黃)芍藥(各二錢半)
右剉散每服三錢薑五片棗二枚烏梅一箇水煎不
以時服熱多加柴胡寒多加草果少許
瘧毋消癖丸治彌年經吐汗下榮衛虧損邪氣伏藏脇
間結為癥癖腹脇堅痛
芫花(炒)朱砂(研等分各)
右為末煉蜜丸如小豆每服十丸濃煎棗湯下去癖
須用芫花大戟破水之劑下後即與養胃湯(方見傷寒隂証)
(類)
熱瘧八正散治瘧發則心煩臉赤聲叫煩燥極熱欲冷
地上臥及冷漿加牛黃燈心白竹青煎即效(方見積熱類)
白虎湯治熱瘧表裏俱熱時時惡寒大渴口舌乾燥加
人參二錢(方見傷寒通治類)
虚瘧分利順元散治虚怯人患瘧未可進常山等藥者
川烏(一兩)附子(一兩兩或二)南星(二兩)木香(别剉五錢旋入)
右除木香不見火三味各一半去皮生用即三生飲
一半炮熟即順元散合和切片每服四錢生薑十片
棗七枚水一盞煎至七分當發前一日及當發之日
早晨連進二三服以化去痰諺云無痰不成瘧又半
生半熟乃能分解隂陽也
四將軍飲治瘧作時仆厥撼掖不醒是中心抑鬱隂陽
交戰所致先依灸法後仍服此藥
附子(一兩)訶子(四箇)陳皮(四箇全者)甘草(四寸)
右剉散每服四錢水二盞生薑七片棗七枚煎至七
分初服或不納再進則漸能嚥四服盡頓愈更不
復作
七棗湯治五臟氣虚隂陽相勝作為痎瘧不問寒熱先
後與夫獨作疊間日悉主之
附子(一枚炮製以鹽水浸再泡如此凡七次至七次不浸去皮臍)
右剉散水一椀生薑七片棗七枚煎至八分當發日
空心温服仍吃棗子四五枚
理脾飲治脾臟不和瘧疾瀉利腹痛下部無力體重足
痿脚下痛飲食中滿四肢不舉此方極驗
橘皮(主用)甘草(炙)厚朴(去麄皮一兩薑汁炒)
羌活防風肉豆蔲白茯苓(各二錢半)
川芎(半兩)吳茱萸(一錢去梗)
右剉散每服二錢水一盞煎至八分空心食前服
菓附湯治脾寒瘧疾不愈振寒少熱面青不食或大便
溏泄小便反多訶
草果仁附子(炮去皮臍各等分)
右剉散每服半兩水二盞薑七片棗一枚煎至七分
温服不拘時候
黑錫丹治冷痰作瘧(方見痼冷類)
冷附湯治瘧疾無過是痰實痞塞不通脾胃弱虚熱在
上停於胸膈不得入於臟腑所以五更冷服乃使藥下
達壯脾胃去痰實除虚熱降心氣屢用屢效
附子(重九文一兩炮去皮臍)
右切作片分二服水二大盞生薑十片煎至一盞隔
夜煎下用薄綿覆盞面露一宿五更初冷服
久瘧丁香煑散患瘧經年不安黃瘦飲食减少雖有時
歇三兩日或勞力或吃少毒物相犯寒熱立至多服效
(見嘔吐類)
大已寒丸治瘧久不愈每發則極寒極熱瘧退汗如雨
生薑枳實煎湯服一服不作(方見泄瀉類)
橘皮煎丸治久瘧扶虚理脾胃(方見痼冷類)
通治瘧疾隂陽交爭寒熱互作用藥須半生半熟半冷
半熱乃收十全之功
草果平胃散治脾虚作瘧不問寒熱先後飲食不進宜
服
右以生料平胃散四兩加入草果大腹皮㯽榔青皮
各二兩剉碎相和勻每服五錢水一盞半薑三片棗
二枚煎七分空心多服收效
人參養胃湯治寒多熱少或但寒不熱頭痛惡心胸滿
啘&KR2831;身體疼痛(缺)寒面色青白不進飲食脈來弦
數每服生薑七片棗二枚多寒加炮附子(方見傷寒隂證類)
小柴胡湯與養胃湯合和名加減清脾湯寒多熱少多
用養胃湯熱多寒少多用柴胡湯寒熱均則平用生薑
桃柳枝地骨皮紅棗煎多服取效
藿香正氣散治瘧徧身腫滿加草果縮砂一兩(方見傷寒隂證類)
小柴胡湯與五苓散合和名柴苓湯治傷風傷暑瘧大
效每服薑三片麥門冬二十粒去心地骨皮少許煎温
服(方見傷寒熱證類五苓散方傷暑類)
柴胡桂薑湯治瘧或有寒者但寒不熱者亦治久不愈
者
北柴胡(四分)桂心(一分半)黃芩(一分半)栝樓根(二分)
牡蠣(杵碎炒)甘草乾薑(各一分)
右剉散每服五錢水一盞半煎八分温服
加味二陳湯每服四錢薑五大片加旋覆花四錢煎日
四服不拘時候久瘧有效虚弱人菓附湯兼服(方見前)
截瘧勝金丸治一切瘧病發作有時蓋因外邪客於臟
腑生冷之物内傷脾胃或先寒後熱先熱後寒或寒多
熱少或寒少熱多或但熱不寒或但寒不熱或連日不
發或間日而發或發後三五日再發寒則肢體顫掉熱
則舉身如火頭痛惡心煩渴引飲氣喘急口苦咽乾背
膂痠疼腸鳴腹痛或痰聚胸中煩滿欲嘔並皆治之
㯽榔(四兩)常山(酒浸煎焙一斤)
右為末水麫糊為丸梧桐子大每服三十丸於發前
日晩臨卧用冷酒吞下便睡不得喫熱物茶湯之類
至四更盡再用冷酒吞十五丸忌食一切熱羹湯粥
食牛間可食温粥至晩方可食熱忌一切生冷魚腥
等物
又方川恒山二兩為末雞卯二箇取漬為丸(治證服餌一如上法)
露星飲
常山一味細剉每用五錢半酒半水煎去滓於當空
以薄綿封蓋椀露至天微明時取盪温服些小嘔泄
無妨
辰砂丸治瘧之為苦異於諸疾世人治之不過用常山
砒霜之類發吐取涎而已雖安所損和氣多矣有人病
瘧半年前人方術用之略盡皆不能效服此遂愈
辰砂(有牆壁光明者)阿魏(真者兩各一)
右研勻和稀米糊丸如皂角子大空心濃煎人參湯
下一丸瘧之為病雖在忌醫之列但體認得所因真
的按方用藥無不切效(一方用白茯苓甘草各三錢分三服水一盞煎臨發時䪺)
(服自效)
又方生薑四兩連皮搗爛止用自然汁納明日當發隔夜
安排將紗片遮蓋露一宿五更初攪動澄者一上吞
吃或有痰吐任之即安或微利亦安
灸法大椎在第一椎下䧟中宛宛中灸三七壯至四十
九不止或灸第三骨節亦可
大陵穴在掌後兩骨間灸三壯立效
噫譆二穴在肩膊内廉第六椎兩傍三寸其穴抱肘
取之灸二七壯至一百壯止
凡灸瘧必先問其病所發之先先尋穴灸之亦可
針法於十指近甲梢針出血及看兩舌下(有紫腫紅筋亦須針去血效)
痰病
順元散治暴患痰厥氣虚身微冷面淡白昏悶不知人
事(方見風科虚證類)
星香飲治暴患痰厥氣盛身熱面赤(方見中風熱証類)
單方治暴患痰厥不省人事
右用生清油一盞灌入喉中須臾逐出風痰立愈
眩冒
白薇湯治乎居無苦疾忽如死人身不動搖默默不知
人目閉不能開口噤不能言或微知人惡聞人聲但如
眩冒移時方寤此由已汗過多血少氣併於血陽獨上
而不下氣壅塞而不行故身如死氣過血還陰陽復通
故移時方寤名曰鬱冒亦名血厥婦人多有之
白薇當歸(各一兩)人參(去蘆半兩)甘草(一分)
右剉每服五大錢水二盞煎至一盞去渣温服不拘
時
倉公散
瓜蒂藜蘆礬石(煅)雄黃(各等分)
右為細末少許吹入鼻中得嚏為度此藥能起死人
卒厥尸厥
追魂湯治卒厥暴死及主客忤鬼擊飛尸奄忽絶氣不
覺口噤
麻黃(去節三兩)杏仁(去皮尖二百五十箇)甘草(炙兩一)
右為剉散每服四錢水一&KR0678;半煎七分去渣灌之通
治諸感忤或口噤拗口不開去齒下湯入口活不下
分病人髮左右提搦肩引之藥下漸甦令服盡取效
千金有桂心二兩金匱云寸脈沈大而滑沈則為實
滑則為氣實氣相摶血氣入臓則死入胃則愈若卒
厥唇口青身冷為入臓即死身和汗出則愈
内鼻散治尸厥脈動而無氣氣閉不通靜而若死名卒
厥
菖蒲(去毛)
為末每用二字内兩鼻中吹之令入仍以桂末安於
舌下
硫黃散治尸厥奄然死去四肢逆冷不省人事腹中氣
走如雷鳴
焰硝(半兩)硫黃(一兩)
右二件細研如粉分作三服每服用好酒一大盞煎
覺焰起傾於盞内蓋候温灌與服如人行五里又進
一服不過三服即安
又方附子七錢炮熟去皮臍為散分作二服每服用酒
三盞煎至二盞温服
又方生薑自然汁半盞酒一&KR0678;煎令百沸灌二服却用灸
灸法頭上百會穴四十九壯兼臍下氣海丹田穴三百
壯覺身體温煖即止
沙證
艾湯試沙證江南舊無今所在有之原其證古方不載
所感如傷寒頭痛嘔惡渾身壯熱手足指末微厥或腹
痛悶亂須臾能殺人先濃煎艾湯試之如吐即是
右用五月蠶退紙碎剪安椀中以碟蓋之以百沸湯
泡艾椀許仍以别紙封褁縫良久乘熱飲之就臥
以厚被蓋之汗出愈
又近時多有頭額上及胸前兩邊有小紅點在於皮膚
者却用紙撚成條或大燈草微蘸香油於香油燈上點
燒於紅點上焌爆者是又名水傷寒却用樟木煎湯服
或葱頭湯汗出愈如腹痛不止又用針於兩手十指近
甲梢針出血即愈
鹽湯吐法治心腹絞痛冷汗出脹悶欲絶俗謂攪腸沙
今攷之此證乃名乾霍亂此亦由山嵐瘴氣或因饑飽
失時隂陽暴亂而致急用鹽湯吐法此法救人不一
右用鹽半錢許以熱湯數椀泡鹽令患人盡服連致
數椀不得住手方可却以雞羽埽咽喉間即時吐所
吃鹽湯盡出即時愈
又法治沙證但用苧麻蘸水於頸項兩肘臂兩膝腕等
處戛掠見得血凝皮膚中紅點如粟粒狀然後蓋覆衣
被吃少粥湯或葱頭湯或清油生葱茶得汗即愈此皆
使皮膚腠理開發鬆利誠不藥之良法也
又法兩足墜痛亦名水沙(可於兩顋曲腕内兩筋兩骨間刺出血愈名委中穴)
時疫
十神湯治時令不正瘟疫妄行感冒發熱或欲出疹此
藥不問隂陽兩感風寒並宜服之
川芎甘草(炙)麻黃(去根)乾葛
升麻赤芍藥白芷陳皮
香附子(炒毛去)紫蘇(各四兩)
右剉散每服三錢水盞半薑五片煎七分去渣熱服
不以時候如發熱頭痛加連鬚葱白中滿氣實加枳
殼煎
不換金正氣散治四時傷寒瘴疫時氣頭痛肚熱腰背
拘急五勞七傷山嵐瘴氣寒熱往來五膈氣噎咳嗽痰
涎行步喘乏或霍亂吐瀉臟腑虚寒下痢赤白並宜服
之
厚朴(去皮薑汁炒)藿香甘草半夏
蒼术(米泔浸)陳皮(各等分)
右剉散每服三錢水一&KR0678;半生薑三片棗二枚煎八
分去渣食前稍熱服忌生冷油煎毒物不伏水土宜
服之常服進飲食調脾胃一方加白茯苓
桂枝黃芩湯治風疫脈浮數而不弱頭項疼腰脊痛發
熱惡風逓相傳染(缺)
傷寒證候頃刻傳變傷寒治法繩尺謹嚴非可以輕心
視之也其間種類不一條例浩繁是固難矣至於隂極
發燥熱極發厥隂證如陽陽證如隂脚氣似乎傷寒中
暑似乎熱病與去蓄血一證上熱下冷乍閧乍寒甚至
四肢發厥昏迷悶絶凡此等類尤當審思而明辨之若
疑似未别體認未明姑且試探切不可妄投決病之劑
方匕雖微死生係也謹之哉
傷寒篤證
搖頭直視形如烟熏心絶唇肳反青四肢多汗肝絶
反目直視狂言遺尿腎絶汗出髮潤喘而不休肺
絶環口黧黑柔汗發黃脾絶汗出如油喘促無已
水漿不下形體不仁命絶大發濕家汗則成痓熱而
痓不治發濕温汗身青面變耳聾不語曰重暍不治
發風温汗必譫語並不治發風濕中濕汗並逆
發動氣汗不治發少隂汗九竅出血曰下厥上殞不
治發少陽汗則譫語發汗只在頭面不至遍身鼻衂
不止者逆發汙不至足者逆諸逆發汗劇者言亂
目眩並不治當汗無汗服麻黃數劑七日汗不出者
不治汗出如珠不流不治汗出如油口噤肉戰呻
吟喘促不治汗後嘔吐水藥不入口者逆熱病脈
燥盛而不得汗不治汗後不為汗衰復大熱脈躁疾
狂言不食曰隂陽交不治忽冒昧無脈服藥提汗解
則生若無汗脈不至者不治少隂厥逆無脈服藥通
脈其脈漸續則生暴出則不治下利厥逆無脈灸之
脈不回身不温微喘不治少隂四逆下利惡寒而拳
發躁無脈不治下利日十餘行其脈反實者逆少
陽陽明合病下利脈長大而弦曰負不治陽病見隂
脈不治發斑屬陽見隂脈不治代脈不治吐血
衂血脈反浮大而牢不治隂易陽易脈離經外腎腫
腹中絞痛手足拳攣不治欬逆上氣脈散者不治
譫語脈反沈微四肢厥冷不治脈隂陽俱虚熱不止
者不治七八日以上發大熱難治舌本爛熱不止
者逆下利發熱或汗不止厥不止並不治下利發
熱厥逆燥不得眠不治譫語直視或喘滿或下利並
不治譫語屬陽見隂證者逆傷寒脈乍疎乍數不
治發斑先赤後黯面色黧晦不治發斑大便自利
不治發黃而變黑不治口乾舌黑不治口張目
陷不治張口出氣乾嘔骨骸熱痛者逆咳逆不止者
不治心下痞悶上氣喘麄者逆霍亂喘脹煩燥不
治誤下温家額汗喘促或小便不利大便自利不治
頭汗内外關格小便不利此為陽脱不治腹滿欬
逆不得小便不治腹大滿而下泄不治若脈洪緊而
滑尤可慮臟結如結胸舌白胎隂筋引臍腹痛時時
下利不治結胸證具加煩躁不治臓厥七八日發
厥膚冷煩燥下利無時暫安不治少隂吐利厥逆煩
燥不治(悶)利反能食者曰除中不治四肢厥
逆臍下絞痛石硬眼定者逆厥隂脣青舌卷黑而耳
聾囊縮不治頭連腦痛甚手足俱寒不治隂毒陽
毒過六七日不治兩感難治狐惑咽乾聲啞脣瘡
不治赤斑五救其一黑斑十救其一尋衣摸空
者逆
世醫得效方卷二
