世醫得效方卷七
元危亦林撰
大方脈雜醫科
痟渴
肺痟澄源丹治氣實血虚熱在上焦心煩燥渴引飲無
度小便數晝夜一二十行有麩片形者此疾多得之飲
啖灸煿日就羸瘦咽喉唇口焦燥吸吸少氣不能多語
兩脚痠食倍於常不為氣力
牡礪粉苦參蜜陀僧知母
水銀(以白蠟半錢結)栝樓根(一兩)黃丹(一兩與水銀沙同研)
右為末男子用雌猪肚一箇女人用雄猪肚一箇入
藥在内以線縫定用繩縛在新磚上别用生栝樓半
斤切碎同煑早晨至午時取藥出不用栝樓根只爛
研猪肚和藥為圓如梧桐子大每服三十粒食前米
湯下日三服十日可去病根
真味圓治心虚煩悶或外傷暑熱内積愁煩酣飲過多
致煩渴口乾舌燥引飲無度小便或利或不利
知母(一兩一分)川連(一兩去毛)苦參玄參(各一兩)
鐵胤粉(一兩一分研)牡礪(煆一兩一分)朱砂(另研二兩)
麥門冬(去心)天花粉(各半兩)金箔銀箔(二百片)
白扁豆(煑去皮一兩)
右為末煉蜜入生栝樓根汁少許圓如梧子大用金
銀箔為衣每服二十圓至三十圓先用栝樓根汁下
一服次用麥門冬熟水下病退日二服忌炙&KR1020;酒色
次投蓯蓉圓補之
蓯蓉圓
蓯蓉(酒浸)磁石(煆碎)熟地黃(洗)山茱萸(去核)
黃耆(去蘆鹽湯浸)澤瀉鹿茸(去毛切醋炙)遠志(去心姜汁炒)
石斛覆盆子五味子(去梗)萆薢
破故紙(炒)巴戟(酒浸)兔絲子(酒浸)龍骨
杜仲(去皮剉姜汁拌炒斷絲各半兩)附子(炮去皮臍一箇重八錢)
右為末煉蜜圓梧桐子大每服五十圓空腹米飲下
生地黃膏治渴證通用
生地黃(揀如常碗大一把)冬蜜(一碗)人參(半兩)
白茯苓(去皮一兩)
右將地黃洗切研細以新水一椀調開同蜜煎至半
次入參苓末拌和磁器密收匙挑服
脾痟之證飲食入腹如湯澆雪隨小便而出落於溷僻
溝渠中皆旋結如白脂肌膚日益消瘦用熱藥則熱愈
甚用凉藥則愈見虚羸不能起止精神恍惚口舌焦乾
或陽強興盛不交而泄其斃不久無治法姑錄一二方
聊為備用
薑粉散治消中多因外傷癉熱内積憂思喜啖鹹食及
麵致脾胃乾燥飲食倍常不為肌膚大便反堅小便無
度
生薑(研汁)輕粉
右搜勻每服二錢匕長流水調下齒浮是效次投附
子猪肚圓補
附子猪肚圓
附子(炮去皮臍)檳榔(焙一兩各)鱉甲(醋煑半七錢)當歸
知母木香川楝子(去核剉)秦芁(去苖土炒)
大黃(酒蒸)龍膽草白芍藥破故紙(酒浸炒)
枳殼(麩炒去穰各半兩)
右為末分作三分將二分入猪肚内縫定用蜜酒三
升童子小便五升同入砂鉢内熬乾爛研細入一分
末同搜搗為圓梧桐子大每服五十圓温酒米湯任
下
白术散治消中消穀善饑
人參(去蘆)白术(去蘆)白茯苓甘草(炙)
藿香葉(去土兩各一)白乾葛(二兩)木香(半兩)
加北五味(去梗)柴胡(去毛)枳殼(去穰兩各半)
右剉散每服三錢新水煎去滓不拘時候
茯神圓治消中煩熟消穀小便數
人參(去蘆)茯神(去木)生乾地黃(去土)黃連(淨)
麥門冬(去心)枳殼(去穰)牡礪粉(各一兩)蓮肉(去心)
黃耆(去蘆炙)知母(去毛各半兩)瓜根(七錢半)
右為末煉蜜和搗三伯杵圓如梧桐子大每服五十
圓清粥飲下
腎痟加減八味圓治腎水枯竭不能上潤心火上炎不
能既濟煎熬而生心煩燥渴小便頻數白濁隂痿弱飲
食不多肌膚漸漸如削或腿腫脚先瘦小宜降心火生
腎水其煩渴䪺止
熟地黃(大者洗焙乾切片酒蒸七次焙乾秤二兩)真山藥(微炒)
山茱萸(去核取肉焙乾秤一兩)肉桂(去麄皮不見火取末半兩)
澤瀉(水洗切酒間蒸七次)牡丹皮(去骨)
白茯苓(去皮為末飛錢取沉者各八)真北五味(略炒别為末兩半)
右為末煉蜜圓梧桐子大五更初未言語時温酒鹽
湯下三五十圓午前及晩間空腹再服此方用真北
五味子最為得力服此不惟止渴亦免生癰疽久服
永除渴疾氣血加壮
天王補心丹寧心保神益血固精壯力強志令人不忘
清三焦化痰涎祛煩熱除驚悸療咽乾口燥育養心氣
熟地黃(洗)人參(去蘆)白茯苓(去皮)遠志(去心)
石菖蒲(去毛)黑參柏子仁桔梗(去蘆)
天門冬(去心)丹參(洗)酸棗仁(去骨炒)甘草(炙)
麥門冬(去心)百部(洗)杜仲(薑汁炒斷絲)茯神(去木)
當歸(去尾)五味子(去枝梗各等分)
右為末煉蜜圓每一兩作十圓金箔為衣每服一圓
燈心棗湯化下食後臨卧服作梧子大圓吞服亦可
鹿茸圓治失志傷腎腎虚消渴小便無度
鹿茸(去毛切酒浸炙七錢)麥門冬(去心二兩)熟地黃(洗淨)
黃耆(去蘆)雞肶胵(麩炒)蓯蓉(酒浸)山茱萸(去核取肉)
破故紙(炒)川牛膝(去蘆酒浸)五味子(各三分)白茯苓(去皮)
地骨皮(去骨兩各半)人參(去蘆三分)
右為末蜜圓如梧子大每服三十圓至五十圓米湯下
雙補圓治腎虛水涸燥渴勞倦
鹿角膠(二兩)沉香(半兩火不見)澤瀉(截塊酒蒸半兩)覆盆子
白茯苓(去皮)人參(去蘆)宣木瓜薏苡仁(炒)
黃耆(炙)熟地黃(洗酒蒸)蓯蓉(酒浸焙)兔絲子(酒浸蒸焙)
五味子石斛(炒)當歸(去尾酒浸焙各一兩)
生麝(一錢别研)
右為末煉蜜圓梧桐子大朱砂為衣每服五十圓空
心棗湯送下
丹石毒瓜蔞散治盛壯之時不自謹惜恣情縱慾年長
腎氣虚弱惟不能房多服丹石真氣既盡石氣孤立唇
口乾焦精液自洩小便赤黃大便乾實小便晝夜百十
行須當除熱補虚
白茯苓(去皮)天花粉宣連白扁豆
人參(去蘆)石膏甘草節寒水石
白术(去蘆)猪苓(各等分)
右為末每服二錢熱湯調服立效
石膏薺苨湯治強中多因耽嗜色慾及快意飲食或服
丹石真氣既脱藥氣隂發致煩渴引水飲食倍常隂氣
常興不交精出故中焦虚熱注於下焦三消之中最為
難治
薺苨石膏(各三兩)人參(去蘆)茯神(去木)
栝樓根磁石(煆淬)知母(去毛)乾葛
黃芩(去心)甘草(各二兩)
右剉散每服用水三盞腰子一箇去脂膜黑豆一合
煑至一盞半去腰子黑豆入藥四錢煎至七分去滓
食后服下焦熱則夜間服渴止勿服次投補藥
黃連猪肚圓治強中消渴服瓜蔞散薺苨湯後便可服
此亦能補養
猪肚(一枚治如食法)黃連(去蘆)小麥(炒各五兩)天花粉
茯神(去木各四兩)麥門冬(去心二兩)
右五味為末内猪肚中縫塞安甑中蒸之極爛木臼
小杵可圓如梧桐子大每服七十圓米飲送下隨意
服之如不能圓入少煉蜜
罌粟湯治腎渴解五石毒
罌粟子
右煑稀粥入蜜飲之
加減三黃圓治丹石毒及熱渴以意測度須大實者方用
春黃芩(四兩)大黃(三兩)黃連(四兩)
夏黃芩(六兩)大黃(一兩)黃連(七兩)
秋黃芩(六兩)大黃(二兩)黃連(三兩)
冬黃芩(三兩)大黃(四兩)黃連(二兩)
右為末煉蜜圓梧桐子大每服十圓服一月病愈
甘草烏梅木瓜湯治飲酒多發積為酷熱熏蒸五臟津
液枯燥血泣小便併多肌肉消鑠專嗜冷物寒漿
木瓜乾烏梅(打破不去仁)麥蘖(炒)甘草
草果(去皮各半兩)
右剉散每服四錢水盞半生薑五片煎七分不拘時服
枳椇子圓治同上
枳椇子(二兩)麝香(一錢)
右為末麪糊圓梧桐子大每服三十圓空心鹽湯吞下
三神湯治同上
烏梅肉遠志(去心甘草水煑過卻以薑汁拌炒各一兩)枳實(去穰一兩)
夏加黃連五錢春秋冬不用
右剉散每服四錢水兩盞糯禾根一握煎七分去滓
不拘時温服若無糯禾根白茅根亦可如無白茅根
禾稈繩代之亦可
龍鳳圓治同上
鹿茸(火燎去毛一兩酒浸炙)山藥兔絲子(酒浸炒各二兩)
右為末煉蜜圓梧桐子大每服三十圓食前米飲下
濃煎人參湯亦可
薑連圓治消渴小便滑如油頻數者
黃連(去須)瓜蔞(連穰各等分)
右為末生地黃自然汁圓如梧子大每服五十圓食
後牛乳汁下酪湯下一日二服忌冷水猪肉或研麥
門冬自然汁為圓熟水吞下
朱砂黃連圓治心虚藴執或因飲酒過多發為消渴
朱砂(一兩别研)宣連(三兩)生地黃(二兩)
右為末煉蜜圓如梧子大每服五十圓燈心棗湯吞下
酒蒸黃連圓治膈熱解酒毒止渴厚腸胃(方見下痢類)
通治玄兔丹治三消渴利神藥常服禁精止白濁延年
兔絲子(酒浸通軟乘濕研焙乾取末十兩)白茯苓(去皮)乾蓮肉(各三兩)
五味子(去梗酒浸秤七兩)
右為末别研山藥末六兩將所浸酒餘者添酒煑糊
為圓如梧子大每服五十圓天花粉北五味子煎湯
下温酒鹽湯亦可脚膝無力木瓜湯下
清心蓮子飲治心中蓄熱時常煩燥因而思慮勞力憂
愁抑鬱是致小便白濁或有沙膜夜夢走泄遺瀝澁痛
便赤如血或因酒色過度上盛下虛心火炎上肺金受
尅口舌乾燥漸成消渴睡卧不安四肢倦怠男子五淋
婦人帶下赤白及病後氣不收斂陽浮於外五心煩熱
藥性温平不冷不熱常服清心養神秘精補虚滋潤腸
胃調順血氣
黃芩(去心半兩)黃耆(去蘆蜜炙)石蓮肉(去心)白茯苓(去皮)
人參(去蘆錢各七)麥門冬(去心)甘草地骨皮(去骨)
車前子(去沙土五錢)
右剉散每服三錢麥門冬十粒去心水一盞半煎取
八分去滓水中沉冷空腹服發熱加柴胡薄荷煎
六神湯治三消渴疾
蓮房乾葛枇杷葉(去毛)甘草(炙)
栝樓根綿黃耆(去蘆蜜炙各等分)
右剉散每服四錢水一盞煎七分去滓温服小便不
利加赤茯苓
子童桑白皮湯治三消渴病或飲多利少或不飲自利
肌膚瘦削四肢倦怠常服補虚止渴利
童根桑白皮(即未多時栽者去麄皮曬乾不焙)白茯苓(去皮)
人參(去蘆)麥門冬(去心)乾葛乾山藥
桂心(去麄皮各一兩)甘草(半兩生用)
右剉散水一盞半煎至七分去滓温服
梅花湯治三消渴利神效
糯谷(旋炒作爆)桑根白皮(厚者切細等分)
右每用秤一兩許水一大椀煑取半椀渴則飲不拘時
文蛤散治渴欲飲水不止
文蛤(即五倍子最能回津)
右為末以水飲任調方寸匕不拘時服
羊乳丸治嶺南山瘴風熱毒氣入腎中變寒熱脚虚弱
滿而渴者
宣連(去鬚不拘多少為末)生栝樓根汁
生地黃取汁羊乳(無羊乳牛乳人乳亦得)
右以三汁搜和為丸如梧子大每服三五十丸米飲
下一法濃煑小麥飲下
益元散白虎湯去桂五苓散合和大治消渴(方見中暑傷寒傷暑類)
生地黃飲子治消渴咽乾面赤煩燥
人參(去蘆)生乾地黃(洗)熟乾地黃(洗)黃耆(蜜炙)
天門冬(去心)麥門冬(去心)枳殼(去穰麩炒)石斛(去根炒)
枇杷葉(去毛炒)澤瀉甘草(炙各等分)
右剉散每服三錢水一盞煎至六分去滓食後臨卧
温服此方乃全用二黃丸甘露飲料生精補血潤燥
止渴佐以澤瀉枳殼疎導二腑使心火下行則小腑
清利肺經潤澤則大腑流暢宿熱既消其渴自止造
化精深妙無踰此
栝樓粉治大渴
右深掘大栝樓根削去麄皮寸切以水浸一日夜一
易浸五日取出爛研細綃絞汁如作粉法乾之水服
方寸一日三四服入牛乳一合服尤好
降心湯治心火上炎腎水不濟煩渴引飲氣血日消
人參(去蘆)遠志(去骨以甘草水煑過去甘草姜汁拌炒乾)當歸(去尾)
熟地黃(洗去土蒸)白茯苓(去皮)黃耆(去蘆蜜炙)北五味子(去梗)
甘草(微炙各半兩)天花粉(一兩)
右剉散每服三錢水一盞半棗一枚煎食前服
蠟苓丸補虚治濁止渴潤腸婦人血海冷白帶白淫白濁
黃蠟雪白茯苓(去皮各四兩)
右茯苓為末溶蠟和圓彈子大每服一圓不饑飽細
嚼下棗湯亦可
辰砂妙香散治渴證小便澁數而瀝兼有油濁用燈心
茯苓煎湯下(方見心恙類)
神效散治渴疾飲水不止
白浮石蛤粉蟬殼
右為末用鯽魚膽七箇調七錢服不拘時候神效
三痟圓治消渴骨蒸
宣連去鬚為末不以多少剉冬瓜肉研栵自然汁和
成餅子隂乾再為末再用汁浸和如是七次即用冬
瓜汁為圓如梧桐子大每服三四十圓以冬瓜汁煎
大麥仁湯送下尋常渴止一服
浮萍圓治消渴虚熱者大佳
乾浮萍栝樓根(等分)
右為末以人乳汁和圓每服二十圓空腹米飲下日
三服三年病者三日可又白芷末水調服止
又方
鉛丹(二兩)附子(一兩)乾葛栝樓根(各三兩)
右為末煉蜜圓每服十圓米飲下日三服渴則服之
治日飲水至一石者春夏去附子
白术散治胃虛發渴
白术(一兩)人參(去蘆)白茯苓甘草(各半兩)
右為末每服七錢水一盞半煎至七分服凡渴之後
多有腫疾仍預服復元丹數服
參蓍湯治消渴
人參(去蘆)桔梗(去蘆)天花粉甘草(各一兩)
綿黃耆(鹽湯浸炙)白芍藥(各二兩)白茯苓(去皮)北五味(各一兩半)
右剉散每服四大錢水盞半煎八分日進四服合滓煎
雞蘇圓治病後虚羸發渴
右雞蘇圓以北五味煎湯吞下仍服安腎圓(方見失血虚損類)
麵餅圓治消渴
蜜陀僧(二兩别研極細)川黃連(一兩為細末)
右用蒸餅圓如梧子大每服五圓煎蠒空茄根湯下
臨卧服次日加至五十圓以後每日五圓至三十圓
止服藥後以見水惡心為度即住服不過五六服必
效若覺惡心但每日食乾物壓之旬日後自定竒甚
竒甚蠒空是出蠶蛾子空蠒殼
忍冬圓治渴疾愈須預防發癰疽
忍冬草(不以多少根莖花朵皆可用一名老翁鬚一名蜜啜花一名金銀花以洗淨用之)
右以米麴酒於瓶内浸以糠火煨一宿取出曬乾入
甘草少許為末即以所浸酒為糊圓如梧子大每服
五十圓至百圓酒飲任下不拘時候此藥不特治癰
亦能止渴並五痔諸漏
牡蠣散治不渴而小便失利以牡蠣末取患人小便煎服
單方治渴
穤稻稈灰取中一尺燒淋汁飲或不燒便煎服亦妙
或生牛乳細呷或生蘿蔔搗取汁時飲少許
蠒絲湯治渴神效
煑蠒繰絲湯任意飲之䪺效如非時以絲或綿煎湯服
煞蟲方治消渴有蟲
苦楝根取新白皮一握切焙入麝少許水二椀煎至
一椀空心飲之雖困䪺不妨自後下虫三四條状如
蚘虫其色真紅而渴䪺止乃知消渴一證有蟲耗其
津液
凡消渴大忌飲酒房事食油麵煎炙糟藏鹹物及一切
熱物百日以上不可鍼灸鍼灸則生瘡膿或成癰疽
膿水不止則死
漩濁
心濁瑞蓮圓治思慮傷心便下赤濁
白茯苓(去皮)石蓮肉(炒心去)龍骨(生用)天門冬(洗心去)
遠志(洗去心甘草煑)柏子仁(炒研别)紫石英(火煆七次研令極細)
當歸(去蘆酒浸)酸棗仁(炒殼去)龍齒(已上各一兩)乳香(半兩别研)
右為末煉蜜圓梧桐子大朱砂為衣每服七十丸空
心温酒棗湯任下
加味清心飲治心中客熱煩躁赤濁肥脂
石蓮肉白茯苓(各一兩)益智仁麥門冬
遠志(水浸取肉薑製炒)人參(各半兩)石菖蒲
車前子白术澤瀉甘草(微炙分各二)
右剉散每服三錢燈心二十莖煎服有熱加薄荷少許
寧志膏治心臟虧虚神志不守恐怖赤濁常多恍惚易
於健忘睡卧不寧夢涉危險一切心疾並皆治之
人參(去蘆)酸棗仁(微炒去皮各一兩)
辰砂(研細水飛半兩)乳香(七分以乳鉢坐水盆中研)
右為末煉蜜圓如彈子大每服一圓温酒化下棗湯
亦可空心臨卧服
十四友圓補諸虛不足益血收斂心氣治怔忪不寧精
神昏倦睡卧不安赤白濁甚
柏子仁(别研)遠志(去心)酸棗仁(去殼炒香)紫石英(明亮者)
熟乾地黃(洗)川當歸(洗淨去尾蘆)白茯苓(去皮)
茯神(去皮)人參(去蘆)黃耆(蜜炙去蘆)阿膠(蚌粉炒)
肉桂(不見火已上各一兩)龍齒(一兩半)辰砂(半兩别研)
右為末煉蜜圓如梧子大每服三四十圓棗湯食後
臨卧吞服
香苓散治男子婦人小便赤濁諸藥不效者
五苓散辰砂妙香散
右和勻用天門冬麥門冬去心煎湯空心調服一大
錢一日三服當䪺愈
桑螵蛸散治小便日數十次如稠米泔色心神恍惚憔
悴食減以女勞得之服此不終劑而愈乃主安神魂定
心志
菖蒲(鹽炒)龍骨人參(去蘆)茯神(去木)
當歸(去尾)鱉甲(醋炙)
右等分為末每服二錢夜卧人參湯調服
蠟苓圓治同上(方見消渴類)
遠志圓治小便赤濁如神
遠志(去心用甘草煑半斤)茯神(去木)益智仁(各二兩)
右為末酒糊圓每服五十圓臨卧棗湯下
心腎圓治水火不既濟心下怔忪夜多盜汗便赤夢遺
牛膝(去苖酒浸)熟地黃(洗蒸)蓯蓉(酒浸各二兩)鹿茸(火去毛酒潤炙)
附子(炮去皮臍)五味子(去枝)人參(去蘆)黃耆(蜜炙去蘆)
遠志(去心甘草水煑薑汁炒)白茯神(去木)山藥(炒)
當歸(去蘆尾酒浸)龍骨(煆各一兩)兔絲子(酒浸研成餅三兩)
右為末浸藥酒煑糊圓如梧子大每服七十圓棗湯
下
腎濁秘精圓治元氣不固遺精夢泄
大附子(炮去皮濟)龍骨(煆通赤)肉蓯蓉(酒浸一夕)牛膝(酒浸一宿焙)
巴戟(去心各一兩)
右末煉蜜圓如梧子大每服三十圓鹽酒鹽湯空心下
震靈丹治腎經虚憊漏濁不止用二陳湯加白茯苓煎
湯送下(方見泄瀉類)
鎖精圓治小便白濁
破故紙(炒)青鹽(各四兩)白茯苓五倍子(各二兩)
右為末酒糊圓空心三十圓鹽湯酒任意下
芡實圓治勞傷心腎水火不交漩白如油光彩不定漩
脚盛下凝如膏糊頻數無度又治遺泄不禁之疾(方見虚損類)
固精圓治下虚胞寒小便白濁或如米泔或若凝脂腰
重少力
牡礪(煆)兔絲子(酒蒸焙乾)韭子(炒)龍骨
五味子白茯苓(去皮)桑螵蛸(酒浸炙)白石脂(各等分)
右為末酒糊圓如梧子大每服七十圓空心鹽湯送下
地黃圓治心腎水火不濟或因酒色遂至已甚謂之土
淫盖脾有虛熱而腎不足故土邪干水先賢常言夏則
土燥而水濁冬則土堅而水清此其理也醫者往往峻
補其疾反甚此方中和補瀉兼之水火既濟而土自堅
其流清矣
熟地黃(九蒸十兩)兔絲子(洗酒浸蒸)鹿角霜(各五兩)茯苓
柏子仁(各三兩)附子(一兩)
右為末鹿角膠煑糊圓如梧子大每服百十圓鹽酒下
四精圓治濁渴
鹿茸肉蓯蓉山藥茯苓(各等分)
右為末米糊圓如梧子大每服三十圓棗湯下(或加沉香)
(木香)
蒜圓治濁
杜仲川烏破故紙人參
巴戟(各等分)
右為末蒜膏圓如梧子大每服三十圓鹽湯温酒任下
入藥靈砂圓治諸虚白濁耳鳴大效
當歸(酒洗)鹿茸(去毛鹽酒炙)黃耆(鹽水炙)沉香(鎊)
北五味(炒)遠志肉酸棗仁(炒)吳茱萸(去枝)
茴香(炒)破故紙(炒)牡蠣(煆)熟地黃(蒸)
人參(去蘆)龍骨(煆)附子(炮)巴戟(各一兩淨)
靈砂(二兩研)
右各煆製如法為末酒糊圓每服五十粒至七十粒
空心温酒鹽湯任下
小兔絲子圓治腎氣虚損五勞七傷小腹拘急四肢酸
疼面色黧黑唇口乾燥目暗耳鳴心忪短氣夜夢驚恐
精神困倦喜怒無常悲憂不樂飲食無味舉動乏力心
腹脹滿脚膝痿緩小便滑數房室不舉股内濕痒水道
澁痛小便出血時有遺瀝並宜服之久服填骨髓續絶
傷補五臟去萬病明視聽益顔色輕身延年聰耳明目
石蓮肉(二兩)兔絲子(酒浸焙研為末五兩)白茯苓(焙一兩)
山藥(二兩七錢半打糊)
右為末山藥糊搜和為圓如梧子大每服五十圓空心
温酒或鹽湯下如脚膝無力木瓜湯下晩食前再服
四五湯治小兒白濁
生料四君子湯生料五積散
右和勻每服二錢燈心一握水一盞煎服(方見脾胃傷暑類)
安腎圓白圓子山藥圓治虚勞羸瘦浮膩白濁三藥夾
和每服七十圓食前煎雙和湯下(方見虚損風科通治類)
茯苓蒼术難名丹治元陽氣衰脾精不禁漏濁淋瀝腰
痛力疲
蒼术(杵去麄皮半斤米泔浸一日夜焙乾用)舶上茴香(炒)
川練子(蒸去皮取肉焙乾各一兩半)川烏(炮去皮臍)破故紙(炒)
白茯苓龍骨(别研兩各一)
右為末酒麯糊圓梧桐子大朱砂為衣每服五十圓
空心縮砂煎湯下粳米湯亦可
七情四七湯治小便渾濁生薑煎吞青州白圓子(方見喘急類)
芡實圓治思慮傷心小便赤澁遺精白濁(方見虛損類)
通治還少丹治心腎俱虚漏精白濁
山藥(炮)牛膝(酒浸焙去苖)白茯苓山茱萸(水洗去核)
舶上茴香(炒一兩半各)兔絲子(酒浸研焙)續斷(去蘆兩各一)
右為末煉蜜圓如梧子大每服三十圓鹽湯下
分清飲通心氣補漏精治小便餘瀝並赤白濁
益智川萆薢石菖蒲(鹽炒)大台烏藥
右等分剉散入鹽少許煎空心服
蠟苓圓治赤白濁(方見消渴類)
玉鎖固真丹治心氣不足思慮太過腎經虛損真陽不
固漩有遺瀝小便經歲白濁或淡赤或如膏夢寐精泄
甚則身體拘倦骨節酸疼飲食不進面色黧黑容枯肌
瘦唇口乾燥虚煩盜汗舉動力乏多服取效
白龍骨(半斤)磁石(醋淬七次)朱砂(各一兩)牡蠣(煆兩一)
紫梢花(一兩半)家韭子兔絲子(各二兩半)鹿茸(酒浸炙)
白茯苓川巴戟官桂肉蓯蓉(酒浸炙)
桑螵蛸(酒浸切炙)遠志(甘草水煑取皮薑汁炒)當歸(去尾)
蒼术(切酒炒)茴香(炒)吳茱萸(炒)川楝子(炒)
桑寄生(真者)沉香(不見火)木香(不見火)黃耆(去蘆)
綿附子(熟炮各一兩已上)
右為末煉蜜圓如梧子大每服五十圓温酒鹽湯任下
小温金散治心虛泛熱或觸冒暑熱漩下或赤或白或
淋澁不行時發煩鬱自汗
人參(去蘆)石蓮肉(去心)川巴戟(去心)益智仁(去殼)
黃耆(去蘆)萆薢(切酒浸炒)麥門冬(去心)赤茯苓(去皮)
甘草(各等分)
右為散每服三錢水一盞半燈心二十莖紅棗二枚
煎食前温服以後藥相兼
子午圓治心腎俱虚夢寐驚悸體常自汗煩悶短氣悲
憂不樂消渴引飲漩下赤白停疑濁甚四體無力眼昏
形容瘦悴耳鳴頭暈惡風怯冷
榧子(去殼二兩)蓮肉(去心)枸杞子白龍骨
川巴戟(去心)破故紙(炒)真琥珀(另研)芡實
苦櫧實(去殼)白礬(枯)赤茯苓(去皮)白茯苓(去皮)
文蛤蓮花鬚(鹽蒸)白牡蠣(煆各一兩)
右為末酒蒸肉蓯蓉一斤二兩爛研為圓梧桐子大
朱砂一兩半重細研為圓濃煎萆薢湯空心吞下忌
勞力房事專心服餌渴止濁清自有竒效
漩多
丹方五子圓治小便夜多脚弱老人虛人多有此證令
人卒死大能耗人精液頭昏
兔絲子(酒蒸)家韭子(略炒)益智子(去皮)茴香子(炒)
蛇床子(去皮殼炒)
右等分為末酒糊圓如梧子大每服五七十圓糯米
飲鹽湯任下
又方治夜多小便
右取純糯米糍一片臨卧炙令軟熟啖之仍以温酒
下不飲酒湯下多啖愈佳行坐良久待心間空便睡
一夜十餘行者當夜便止
又方
右用茴香不以多少淘淨入少鹽炒為末如前炙糯
米糍蘸喫或用豶豬胞盛以糯米煑爛或入椒鹽少
許同煑去糯米只用胞切片蘸藥或更飲好酒半杯
臨晩臨卧各一服尤妙
兔絲子圓治小便多或不禁
兔絲子(酒蒸二兩)桑螵蛸(酒炙半兩)牡礪(煆取粉一兩)肉蓯蓉(酒潤二兩)
附子(炮去皮臍)五味子(各一兩)雞肶胵(半兩微炙)鹿茸(酒炙一兩)
右為末酒糊圓如梧子大每服七十圓食前鹽酒任
下一方加巴戟去心破故紙微炒赤石脂煆萆薢各
一兩
橘皮煎圓治小便利數每服三十圓温酒鹽湯下(方見虛損類)
萆薢圓治小便頻數日夜無時
右用川萆薢洗不拘多少為末酒糊圓如梧子大每
服七十圓空心食前鹽酒鹽湯任下
縮泉圓治脬氣不足小便頻數
天台烏藥益智仁(各等分)
右為末酒煑山藥末糊圓如梧子大每服七十圓臨
卧鹽酒吞下
遺溺
家韭子圓治沙長道溺及男子虚劇陽氣衰敗小便白
濁夜夢泄精此藥補養元氣進美飲食
家韭子(六兩炒)鹿茸(四兩酥炙)蓯蓉(酒浸)牛膝(酒浸)
熟地黃當歸(各二兩)兔絲子(酒浸)巴戟(去心各一兩半)
杜仲(炒)石斛(去苖)桂心乾薑(各一兩)
右為末酒糊圓梧桐子大每服五十圓加至百圓空
心食前鹽湯温酒任下小兒遺尿者多因胞寒亦稟
受陽氣不足故也别作一樣小圓服
雞内金散治溺床失禁
右以雞肶胵一具並腸淨洗燒為灰男用雌女用雄
者研細每服方寸匕酒飲調服
又方用猪胞洗淨銕鏟上炙香熟嚼細温酒下
固元丹治内虛裏寒自汗時出小便不禁
白龍骨(三兩)訶子(十箇去核)縮砂(一兩去皮)
右為末糯米粥圓梧桐子大每服五十圓空心鹽酒下
桑螵蛸散治小便日數十次如稠米泔色心神恍惚瘦
悴食減以女勞得之
桑螵蛸(鹽水炙)遠志(去心)菖蒲(鹽炒)龍骨
人參茯神當歸鱉甲(醋煑)
右各等分為末每服二錢夜卧人參湯調下
補脬飲治婦人産後傷動胞破終日不能小便但漏濕
不乾
黃絲絹(生者一尺剪碎)白牡丹根皮末(千葉者)
白芨末(一錢)
右用水一椀煎至絹爛如餳空心䪺服服時不得作
聲作聲不效
遺精
桑螵蛸圓治下焦虚冷精滑不固遺瀝不斷
附子(去皮尖)五味子龍骨(各半兩)桑螵蛸(七箇切炒)
右為末純糯米糊圓每服三十圓空心鹽酒吞下
仙方固真丹專治精洩不禁
禹餘糧石中黃赤石脂紫石英
石燕子(五件各一兩炭火煆通紅米醋三升淬乾為度)
右以白茯苓四兩人參二兩青鹽一兩同為末入無
灰酒約量多少打糊拌和衆藥為圓以朱砂為衣如
小指頭大每服二圓至三圓温酒或鹽湯下空心臨
卧服
固陽丹治脱精泄不禁
桑螵蛸(三兩瓦上焙燥)龍骨(别研)白茯苓(各一兩)
右末糊圓如梧子大每服七十圓煎茯苓鹽湯食前服
辰砂妙香散治夢中遺精每服一匕虛者温酒調熱者
麥門冬去心濃煎湯調(方見心恙類)
三仙圓治夢泄
益智仁(二兩用鹽二兩炒去鹽)烏藥(一兩半炒)
右為末用山藥一兩為糊圓如梧子大每服五十圓
空心臨卧鹽湯下以朱砂為衣凡病精泄不禁自汗
頭眩虚極或寒或熱用補澁之藥不效其脈浮軟而
散盖非虚也亦非房室過度此無他因有所覩心有
所慕意有所樂慾想方興不遂所欲而致斯疾既以
藥補且固不效將何治之緣心有愛則神不歸意有
想則志不寧當先和榮衛榮衛和則心安次調其脾
脾氣和則志自定心腎交媾精神内守其病自愈其
法用人參三錢當歸一錢洗焙為末作三服糯米飲
調下服畢自汗止而寒熱退頭眩未除川芎三錢人
參一錢焙為末作三服沸湯調服頭眩遂差精不禁
者用白芍藥半兩丁香三錢木香三錢剉散每服用
生薑五片棗二枚煎空心服即心安神定精固神悦
清心圓治經絡熱而夢泄心怔忪恍惚
大柏皮(一兩皮去柏)
右為末入腦子一錢同研煉蜜圓如梧子大每服十
五圓至十九圓濃煎去心麥門冬湯下
猪苓圓治年壯氣盛情慾動中所願不得意淫於外致
夢遺白濁
半夏(一兩)猪苓(二兩)
右用半夏剉如豆大用猪苓為末先將一半炒半夏
黃色不令焦地上出火毒半日取半夏為末糊圓如
梧子大候乾更用猪苓末炒微裂入不油沙瓶中養
之每服四十圓空心温酒鹽湯送下如常服於申未
間冷酒下
理脾圓治遺泄尋常只治心腎緣脾虛亦有此疾
厚朴(去粗皮切生姜自然汁拌炒)羊脛炭(又名火炭火煆通紅别研如粉一兩)
右為末水麵糊為圓如梧子大每服百十圓米湯下
失血
風證桂枝栝樓根湯治傷風汗下不解鬱于經絡隨氣
湧泄衂出清血或清道閉流入胃管出清血遇寒咳之
色必瘀黑者
桂心白芍藥甘草川芎
栝樓根
右等分剉散每服四大錢水一盞半薑三片棗一枚
煎服頭痛加石膏
胃風湯治大人小兒風冷乘虚入客腸胃水穀不化泄
瀉注下及腸胃濕毒下如豆汁或下瘀血日夜無度(方見)
(泄瀉類)
寒證麻黃升麻湯治傷寒發熱解利不行血隨氣壅世
謂失汗者
麻黃(去節)升麻(一兩一分)黃芩芍藥
甘草石膏(煅)茯苓(各一兩)
右剉散每服四大錢水一盞生薑三片煎熱服微汗解
犀角地黃湯治傷寒及濕病應發汗而不汗内蓄為瘀
血及鼻衂吐血不盡餘血停留致面黃大便黑
犀角(一兩)生地黃(八兩)芍藥(三兩)牡丹皮(二兩)
右挫散水煎狂者加大黃二兩黃芩三兩其人脈大
來遲腹不滿自言滿為無熱不須加也
小柴胡湯治同上(方見傷寒)
暑證五苓散治伏暑飲熱暑氣流入經絡壅溢發衂或
胃氣虛血滲入胃停留不散吐出一二升許治衂則以
茅花煎湯調下屢用得效
柑杷葉散治同上(方並見傷暑類)
濕證除濕湯治冒雨著濕鬱于經絡血溢作衂或脾不
和濕著經絡流入胃吐血
茯苓乾薑(各二兩)甘草(炙)白术(各一兩)
右剉散每服四大錢水煎服頭疼加川芎二錢最止
浴室發衂
七情木香勻氣散治氣逆嘔血衂血用側柏葉白茅花
煎湯下(方見諸氣類)
蘇合香圓治因氣作衂或吐嘔血濃煎白茅花湯化(方中氣類)
氣衂散治氣鬱發衂無比神方
黃耆(六錢)赤茯苓白芍藥(各三錢)當歸
生乾地黃阿膠(炙各三錢)
右為末煎黃耆湯調下為剉散煎亦可
歸脾湯治思慮傷脾心多健忘為脾不能統攝心血以
致妄行或吐血下血
白术茯神黃耆酸棗仁(炒去殼)
龍眼肉(各一兩)人參木香(各半兩)甘草(二錢半)
右剉散每服水一盞薑五片棗一枚煎不拘時候温服
天門冬湯治思慮傷心吐衂不止
遠志(去心甘草水煑)白芍藥天門冬(去心)藕節
麥門冬(去心)黃耆(去蘆)阿膠(蚌粉炒)没藥
當歸(去蘆)生地黃(各一兩)人參甘草(各半兩)
右剉散每服四錢水一盞半生薑五片煎不拘時服
虚證加味理中湯治飲食過度傷胃不化致嘔吐其色
鮮紅或心腹絞痛自汗名曰傷胃嘔血
人參乾薑(炮)白术(各一兩)乾葛
甘草(各半兩)
右剉散每服三錢水一大盞煎不拘時候温服去乾
葛加川芎治鼻衂理中脘分利隂陽安定血脈
又方治暴吐血桂末二錢水湯各半盞調猛喫甚者只
兩服效
養榮湯治吐血自汗大效(方見痼冷類)
加味四物湯治咯血用毛頭白紙燒灰入麝香煎調二
錢服之如神(方見婦人崩漏類四君子湯二錢加蒲黃藕節灰少許人乳汁調服效)
熱證大薊散治飲啖辛熱熱邪傷肺嘔吐出血一合或
半升許名曰肺疽
大薊根(洗)犀角(鎊)升麻桑白皮(炙)
蒲黃(炒)杏仁(去皮尖)桔梗(去蘆炒各一兩)甘草(半兩)
右挫散每服四錢水一盞半生薑五片煎不拘時温服
犀角地黃湯治同上(方見前)
茜根散治鼻衂終日不止心神煩悶
茜根黃芩阿膠(蚌粉炒)側柏葉
生地黃(各一兩)甘草(半兩)
右剉散每服四錢水一盞半生薑三片煎不拘時温服
萬金散治咯血
右用槐花不以多少為末每服二錢食后熱酒調服
龍腦雞蘇圓治肺熱咳𠻳鼻衂吐血血崩下血血淋熱
淋勞淋氣淋止渴除驚涼上鬲解酒毒口臭喉腥口甜
口苦
柴胡(二兩剉同木通以沸湯大半升浸一二宿絞取汁後取膏)麥門冬(去心四兩)
黃耆(一兩)阿膠(炒兩二)生乾地黃末(六兩膏後入)
蒲黃(二兩)雞蘇(淨葉一斤)甘草(一兩半)人參(二兩)
木通(剉二兩浸同柴胡)
右除别研藥後入外為末用好蜜二斤先煉一二沸
然後入生乾地黃末不住手攪時時入柴胡木通汁
慢慢熬成膏勿令焦同餘藥和為圓如蠶豆大每服
二十圓以去心麥門冬煎湯食後臨卧服血崩下血
諸淋疾並空心食前服
三黃圓治肛門腫痛或下鮮血
黃連(去鬚)黃芩大黃(各十兩)
右為末煉蜜圓如梧子大每服四十圓熟水吞下
白术散治積熱吐血咳血若因飲食過度負重傷胃而
吐血者最宜服之忌食熱麵煎&KR1020;一切發風之物
白术(二兩)人參白茯苓黃耆(蜜炙兩各一)
山藥百合(去心三分)甘草(半兩)前胡(去蘆)
柴胡(去蘆分各一)
右挫散每服三錢水一盞生薑三片棗一枚煎温服
勞傷雞蘇散治勞傷肺經唾内有血咽喉不利
雞蘇葉黃耆(去蘆)生地黃(洗)阿膠(蛤粉炒)
白茅根(各一兩)桔梗(去蘆)麥門冬(去心)蒲黃(炒)
貝母(去心)甘草(各半兩)桑白皮(半兩)
右挫散每服四錢生薑三片水一盞半棗一枚煎温服
蓮心散治勞心吐血
右以蓮子心五十箇糯米五十粒為末酒調服效
大阿膠圓治肺虚客熱咳𠻳咽乾多唾涎沫或有鮮血
並勞傷肺胃吐血嘔血並宜服之
麥門冬(去心半兩)乾山藥熟乾地黃五味子(各一兩)
遠志(去心一分)丹參貝母(炒)防風(去蘆兩各一)
阿膠(炒兩一)茯神(去木)柏子仁百部根
杜仲(炒半兩各)茯苓(一兩)人參(一分)
右為末煉蜜圓如彈子大水一盞煎六分和滓服
傷損奪命散治金瘡打損及從高墜下木石所壓内損
瘀血心腹疼痛大小便不通氣絶欲死
紅蛭(用石火慢火炒令焦黃色半兩)大黃黑牽牛(各二兩)
右為末每服三錢熱酒調下如人行四五里再用熱
酒調牽牛末二錢催之須臟腑轉下惡血塊或片血
盡愈
花蕊石散治一切金瘡打撲傷損猫犬咬傷並於傷處
摻傅或内損血入臟腑壅溢作衂及婦人産後敗血不
散
花蕊石(研細一斤)上色硫黃(研細四兩)
右和勻入藏瓶中以紙筋搗黃泥固濟候乾焙令熟
透以磚盛用白炭一秤頂上發火燒炭盡候冷取出
再研極細諸臟傷及婦人産後瘀血不行並用童子
小便温酒一二錢匕取瘀血效
雞鳴散治從高墜下及木石所壓凡是傷損血瘀凝積
氣絶欲死並久積瘀血煩燥疼痛呌呼不得並以此藥
利去瘀血即愈推陳致新折傷神效
大黃(一兩酒蒸)杏仁(三七粒去皮尖)
右研細用酒一碗煎至六分挒去滓雞鳴時服次日
取下瘀血即愈若便覺氣絶取藥不及急擘開口以
熱小便灌之
當歸川芎湯治打撲傷損敗血流入胃脘嘔吐黑血或
如豆羔汁
川芎當歸白芍藥百合(水浸半日)
荆芥穗(各等分)
右剉散每服四錢水一盞酒半盞同煎不拘時服
茯苓補心湯治心氣虛耗不能藏血以致面色黃瘁五
心煩熱咳𠻳唾血及婦人懷娠惡阻嘔吐亦宜服之
白茯苓(去皮)人參(去蘆)前胡(去蘆鬚)半夏
川芎(各三分)陳皮枳殼(去穰)紫蘇
桔梗(去蘆)甘草乾葛(各半兩)當歸(一兩三錢)
白芍藥(二兩)熟地黃(酒炒半一兩)
右剉散每服四錢生薑五片棗一枚煎食前服
通治立效散治吐血
側柏葉焙乾如倉卒難乾新瓦焙為末每服三錢米
飲調食後服一方柏葉加赤土拌勻煉蜜為餅子服
單方治鼻衂不止或吐血
蘿蔔擂汁入鹽服一盞立效或蘿蔔汁藕汁滴入鼻
中
麝香散治鼻衂不止
白礬(枯研别)白龍骨(粘舌者别研各半兩)麝香(别研半字)
右和勻每用一字先將冷水洗淨鼻内血涕然後吹
藥於鼻中或以濕紙蘸藥於鼻内尤妙
黑神散治大吐血及傷酒食飽低頭掬損吐血至多並
血妄行口鼻中俱出但聲未失無有不效
百草霜(村中燒草鍋底煤最妙)
不拘多少羅細為末每服一錢糯米飲調下鼻衂搐
一字皮破血出炙瘡出血摻上止並治舌忽然腫破
乾摻
川芎三黃散治實熱衂血
大黃(濕紙褁蒸)川芎黃連(淨)黃芩(等分)
右為末每服二錢食後井水調服
敗毒散加桑白皮麥門冬煎吞雞蘇圓治肺熱胸中鬱
熱反惡寒治血淋吐血口臭(方見傷寒陽證類及見前)
蘇子降氣湯治虛壅鼻血(方見諸氣類)
衂血方
用鬱金末井水調下亦治吐血又苑花煎湯通口
服又方血餘散用頭髮燒存性研米湯調下仍吹少
許入鼻中曾服燒煉藥致鼻血者山梔子煎湯解
之仍燒山梔子存性為末入鼻又方烏賊魚骨槐
花等末入鼻又方槐花半生半炒為末入鼻又
方成片人中白燒去穢為末入麝香少許入鼻或加
油髮灰
又方大蒜煨香取三瓣研傅脚底鼻中有蒜氣即去之
天門冬圓治吐血咯血大能潤肺止𠻳
天門冬(一兩)甘草杏仁(炒)貝母
茯苓阿膠(各半兩)
右為末煉蜜丸彈子大每一丸嚥津噙化日夜可十丸
龍骨散治鼻衂過多
右以龍骨不拘多少研為末用少許吹入鼻中凡九
竅出血皆可用一方用梔子如前法
白及散治鼻衂嘔血咯血肺損或食飽負重得者服之愈
白及(不拘多少)
右為末米飲調或用井水調一匕用紙花貼鼻寰中
一方用阿膠末調貼
黃耆建中湯治汗出汚衣甚如坯染皆由大喜傷心喜
則氣散血隨氣行兼服妙香散金銀器麥子麥門冬煎
湯下病名紅汗(方見虚損心恙類)
葎草汁治産婦大喜汗出汚衣赤色及膏淋尿血
葎草(不拘多少)
右搗取汁二升醋二合和空腹飲一杯或煑濃汁飲
亦治淋瀝尿血
側栢散治内損吐血下血或因酒太過勞傷於内血氣
妄行其出如湧泉口鼻皆流須臾不救則死服此即安
栢葉(一兩半蒸乾)人參荆芥穗(燒灰兩各二)
右為末每服三錢入飛羅麵二錢拌和新汲水調如
稀糊相似啜服立效又方用百草霜川白芷研為末
每服三錢濃米飲併服
神效方治鼻衂不止
右以蒲黃血竭為末吹入鼻中
灸法虛勞吐血灸胃脘三伯壯
吐血唾血上氣欬逆灸肺腧隨年壯
吐血嘔逆灸大陵穴在掌後兩骨間是
口鼻出血不止名腦衂灸上星穴五十壯入髮際一
寸衂不止灸足大指節横理三毛中十壯劇者伯壯
並治隂卵腫
大便下血熱證酒蒸黃連圓治酒毒積熱便下鮮紅或
肛門作熱(方見消渴類)
槐角圓治五種腸風瀉血糞前有血名外痔糞後有血
名内痔大腸不收名脱肛穀道四面弩内如&KR2698;名舉痔
頭上有孔名瘻並皆治之
槐角(去枝梗炒一兩)地榆(八兩)當歸(八兩去蘆)黃芩(半斤)
防風(八兩)枳殼(去穰半斤)
右為末酒糊圓如梧子大每服五十圓不拘時米飲下
人參敗毒散治同上每服三錢生姜三片薄苛葉七皮
桑白皮七寸烏梅一箇煎(方見傷寒陽證類)
防風散治因食熱物過度風氣蕃盛銷鑠大腸膏脂以
致榮衛之血滲流而下此方獨效
羌活荆芥防風枳殼
姜蠶(炒絲去)薄荷(各等分)
右剉散白水煎空心温服忌再喫熱物
黃連阿膠圓治同上米飲下(方見咳𠻳類)
加減四物湯治腸風下血不止
側柏葉生地黃當歸(酒浸)川芎(各二兩)
枳殼(去白炒)荆芥穗槐花(炒)甘草(各半兩)
右剉散每服三錢生薑三片烏梅一箇煎空心服一
方加防風烏梅各半兩效
虚證腸風黑散大便鮮血臍腹疼痛裏急後重脱肛酒痢
荆芥(二兩燒)亂髮(燒)槐花(燒)槐角(燒一兩各)
枳殼(二兩燒一兩炒)甘草(炙)蝟皮(燒一兩半各)
右將合燒藥同入甆瓶内黃泥固濟燒存三分性出
火氣同甘草枳殼一兩搗為末每服二錢白水煎空
心服温酒調亦可
黑五丹治丈夫婦人久新腸風痔瘻著床頭痛不可忍
者服此不過三四次見效初得此疾發痒或疼穀道周
回多生硬核此是痔如破為瘻只下血是風皆因酒色
氣風食五事過度即成此疾人多以外醫塗治病在腸
自有虫若不去根本其病不除此藥的效
刺蝟皮(四兩剉研)猪懸蹄(二十五箇)牛角腮(三兩剉碎)雷丸(一兩)
槐角(一兩半)敗棕(二兩剉)亂髮(皂角水洗淨焙二兩)
脂麻(一兩)苦楝根皮(一兩二錢半)
右剉碎入甆罐内燒存性碾為末入麝香二錢乳香
五錢研令和勻用酒打麵糊為丸如梧子大每服八
粒先細嚼胡桃一枚空心晩食前温酒吞日二服病
甚日三服切忌别藥不過三兩日可除根本
加味雙和湯加側柏葉每服三皮炒過生薑三片棗二
枚烏梅一箇煎空心服(方見虚損類治同上)
卷柏散治臟毒下血神效
卷柏(生土石塝上高四五寸根黃如絲莖細上有黃點子止以柏枝曝乾用)黃耆
右等分為末每服二錢米飲調下
聖金圓治腸風下血溺血
百藥煎(三兩)(一兩生存一兩炒焦一兩燒性)
右為末煉蜜丸如梧子大每服五十丸空心米飲下
神丹治腸風痔漏
刺蝟皮(一箇鐡器中炒焦黑為度)皂角刺(燒存性)硫黃(研)
猪牙皂角(去黑皮蜜塗炙)白礬枳殼(炒)
黃耆(蜜炙)附子(去皮兩各半)白雞冠花子(一兩)
右為末酒糊丸如梧桐子大每服七丸至十丸空心
食前温酒下不飲米飲下久年漏痔服至三四十丸
肉滿平安諸痔服之即自消外痔用藥十丸同朱砂
細研蜜調塗常服永除根本若服藥覺熱加白雞冠
花子一兩半或二兩更加三五丸服之臟腑自調
小烏沉湯
香附子(杵去皮毛焙二兩)天台烏藥(去心一兩)甘草(炒分一)
右為末每服一錢空心鹽湯點服治同上
震靈丹玉葉白丹治臟腑虚損大腸不收久作腸風下
血二藥夾用每服五十丸煎不換金正氣散加川芎空
心嚥下(方並見痼冷類)
理中湯治同上加木香妙(方見霍亂類)
香梅圓治腸風臟毒下血
烏梅(同核燒灰存性)香白芷(不見火)百藥煎(燒存性各等分)
右為末米糊丸梧桐子大每服七十丸空心米飲下
斷紅圓治臟腑虛寒下血不止面色痿黃日漸羸瘦
側柏葉(炒黃)川續斷(酒浸)鹿茸(火去毛醋煑)附子(炮去皮臍)
黃耆阿膠(蛤粉炒)當歸(酒浸兩各一)白礬(半兩枯)
右為末醋煑米糊丸梧子大每服七十丸空心米飲下
冷熱不調黃連香薷散
香薷扁豆厚朴(薑製)黃連(去鬚)
右剉散用水煎服
香連圓治冷熱不調下血(方見泄瀉類)
芎歸湯熱加茯苓槐花冷加白茯苓丁香(方見婦人科保産類即佛手散)
真人養臟湯治大人小兒冷熱不調便下膿血魚腦裏
急後重(方見泄瀉類)
消風散米飲調熱者吞酒蒸黃連丸冷者吞烏梅丸(方見)
(風科熱證通治及下痢類)
通治單方治腸風下血百藥不效
山裏棗俗名鼻涕團取乾者為末米飲調立效
又方柏子十四枚撚破紗囊貯以好酒三盞煎至八
分服之初服反覺加多再服立止非飲酒而致斯疾
以艾葉煎湯服之神效勝如它藥
又方生猪臟一條切控乾以槐花炒乾為末填入臟
内兩頭線縛了以好米醋於磁瓦器内慢火煑爛切
片沙鉢内研爛為丸梧桐子大每服二十丸煎當歸
酒下
又方荆芥穗縮砂仁各等分為末糯米飲下
灸法第二十椎隨年壯
又法平立一杖子比臍平却向後脊骨當中灸七壯
或年深於脊骨兩傍各一寸灸七壯余謂寸半則是
腎腧自佳
小便出血酒蒸黃連圓白苑根濃煎湯放温吞下(方見下痢類)
五苓散加辰沙一字燈心一握煎湯調下(方見傷暑類)
茯苓調血湯治酒麵過度房勞後小便出血
半赤茯苓(一兩)赤芍藥川芎半夏麯(各半兩)
前胡柴胡青皮枳殼
北梗桑白皮白茅根燈心
甘草(各二分半)
右剉散每服三錢半姜五片蜜二匙新水煎服
薑蜜湯治小便出血不止
生薑(七片)蜜(半盞)白茅根(一握)
右用水同煎服神效
鹿角膠圓治房室勞傷小便尿血
鹿角膠(半兩)没藥(别研)油頭髮灰(各三分)
右為末用白茅根汁打糊丸如梧桐子大每服五十
丸鹽湯送下
髮灰散
右用自己頭髮一握洗淨燒灰温酒調下一服立效
鏡而散治小便出血
鏡面草取清汁入蜜少許同水調服效
單方療小遺出血條
淡豆䜴一撮煎湯服效
又方治小便出血
竹茹一大塊水煎服妙
又方川牛膝一兩去蘆水一碗煎至半碗䪺服
又方生地黃取自然汁半升生薑自然汁半合相和服
未止再服
又方當歸川白芷為末每服二錢温米飲下
脱肛
文蛤散治大腸寒肛門脱出不收用力過多及小兒呌
呼久痢後皆使脱肛
五倍子
右為末水煎汁浸洗更入白礬蛇床子尤佳洗後用
赤石脂為末以少許摻在芭蕉上頻用托入或長尺
餘者以兩床相接中空一尺以甆瓶盛藥水滿架起
與床平令病者仰卧以其所脱浸在瓶中換藥逐日
如此浸縮盡為度
木賊散
右用木賊一味為末摻肛上
槐花散治脱肛
槐花槐角
右等分炒香黃為末用羊血蘸藥炙熱食之以酒送
下或以猪膏去皮蘸藥炙服
釣腸圓治同上(方見諸痔類)
蝟皮散治肛門或因洞泄或因用力太過脱出不收
蝟皮(一箇性燒存)磁石(煆碎)桂心(各半兩)
右為末每服二錢米飲空心調下治女人隂脱加鱉
頭一枚燒灰研入
香荆散治肛門脱出大人小兒悉皆治之
香附子(一兩半炒去毛)荆芥穗(二兩)
右為末每服三匙水一大碗煎熟淋洗
灸法治寒冷脱肛出灸臍中隨年壯
脱肛歴年不愈灸横骨百壯又灸脊窮骨上七壯
諸痔
冷證釣腸圓治久新諸痔肛邊腫痛或生瘡痒時有濃
血
栝樓(二箇性燒存)蝟皮(兩箇剉碎罐内燒存性)白礬(煆)
綠礬(枯)胡桃仁(十五箇不油者罐内燒存性)白附子(生用)
半夏天南星雞冠花(五兩剉炒)枳殼(炒)
附子(去皮臍)訶子(去核兩各二)
右為末醋麵糊丸如梧子大每服二十丸空心臨卧
温酒下遠年不差者服十日見效久服除根
黑玉丹治同上(方見失血類)
橘皮湯治氣痔
橘皮枳殼(炒)川芎槐花(炒各半兩)
檳榔木香桃仁(浸去皮炒)紫蘇莖葉
香附子甘草(各二分半)
右剉散每服三錢水一盞半生薑三片紅棗二枚煎服
立效圓
百藥煎研為末每服三錢煑稀白粥攪勻服之立愈
糊丸米飲下亦可
黑圓子專治久年痔漏下血用之屢驗
乾薑百草霜(各一兩)木饅頭(二兩)烏梅
敗棕柏葉亂髮(各五分)
右各燒灰存性再入桂心三錢白芷五錢同為末醋
糊丸梧桐子大空心三十丸米飲下
熱證逐瘀湯通利大小便取下黑物
川芎白芷生乾地黃赤芍藥
五靈脂枳殼(製)阿膠(炒)蓬莪术(煨)
茯苓茯神大木通生甘草(各一分)
實大黃桃仁(湯去皮焙各一分半)
右剉散每服三錢井水一碗生薑三片蜜三匙煎服
以利為度瘀血作痛通用
白玉丹治久年腸痔下血服藥不效者
寒水石(不以多少)
右煆紅研細水飛再入銀窩中煆紅用糯米糊丸梧
桐子大每服五六十圓陳米飲下只一服
黃連阿膠圓解熱調血枳殼散送下(方見泄瀉及婦人護胎類)
槐角圓治腸風痔瘡内生虫裏急下膿血止痒痛消腫
聚祛濕毒服之除根(方見前)
乾葛湯專治酒痢
白乾葛枳殼(炒)半夏茯苓
生乾地黃芩杏仁(各半兩)黃芩甘草(炙各一分)
右剉散每服三錢黑豆百粒薑五片白梅一箇煎服
寬腸圓五灰膏塗痔瘡之後或臟腑秘結不通者用此藥
寬腸五灰膏(方見后)
黃連枳殼(各等分)
右為末麵糊丸如梧子大每服五十丸空心米飲下
通治秘方治諸痔捷效
右用白礬信石各少許於新瓦上煆過為末再入朱
砂末少許以新汲井水調成膏用舊金紙上藥隨瘡
大小貼之先用鬱金國丹末以鵝翎刷於瘡四畔圍
護恐傷好肉凡上藥貴宦人肉理嬌脆薄少用之愚
俗人肉理麄厚稍多少許用之大抵上藥後多疼不
可太過為妙仍用大青根晩蠶砂煎水洗後再上藥
兼服槐角圓皂角圓臟腑結熱秘甚八正散加燈心
枳殼薄荷葉煎再用大黃茶莽草荆芥穗防風煎水
洗效(八正散方見積熱類)
又方用川白芷煑白苧作線快手緊繋痔上微疼不妨
其痔自然乾痿而落七日後安
五灰膏治臟腑一切藴毒發為痔瘡不問遠年近日形
似雞冠蓮花核桃牛乳或内或外並皆治之
蕎麥(灰七升)荆柴薊柴山白竹
老杉枝
右以四件柴竹截作一尺許長以斧劈破成片各取
一束曬乾於火上燒過置壜内為炭防為風所化俟
燒盡却以水於鍋内煑出炭汁又用酒漏以布帛實
其竅而置蕎麥灰於酒漏内以所煑炭汁淋之然後
取汁於鍋内慢火熬汁約取一小碗候冷入石灰國
丹調和成膏以瓦瓶貯之上用石灰傅面不令走氣
臨用却去石灰以冷水調開令病者以水洗淨痔瘡
仰卧搭起一足先以濕紙於瘡四圍貼護却用收效
必矣
世醫得效方卷七
