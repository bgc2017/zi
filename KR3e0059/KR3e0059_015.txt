世醫得效方卷十五
元危亦林撰
産科兼婦人雜病科
通治
四物湯(隨證加味宜酌量入)
當歸川芎熟地黃(洗焙酒炒)白芍藥(各等分)
右剉散每服四錢水一盞半煎至七分去滓食前熱
服為末服亦可若平常血氣不調及常服只用本方
春加當歸夏加芍藥秋加川芎冬加地黃各一兩半
日二三服姙婦作惡生寒面青不思飲食憔悴陳
皮枳殼白术茯苓甘草産后敗血築心地骨皮芍
藥潮熱黃芩地骨皮柴胡咳𠻳桑白皮半夏生
薑人參甘草北五味子地骨皮損孕下血不止頭
痛寒熱耳鳴氣血勞傷所致黃芩荆芥生地黃生薑
赤芍藥虚寒潮熱柴胡地骨皮白术茯苓甘草秦
芁知母黃芩麥芽貝母人參烏梅棗子心腹脹滿
枳殼青皮虚汗麻黃根産後潮熱北柴胡白术
甘草牡丹皮地骨皮有熱黃芩汗加浮麥腸風下
血槐角槐花枳殼荆芥黃芩大腹皮紅内消地榆石
楠皮白雞冠花為散煎一半為末空心鹽湯舊酒調
下鼻衂吐紅竹青蒲黃藕節半夏丁香訶子桂花
紅棗飛羅麫白茅根蚌粉妳癰連翹茨菰子紅内
消白芷菰片荆芥牛膝山蜈蚣乳香没藥漏蘆生地
黃血風兩脇築疼或盤腸成塊大黃蓽橃乳香
胎動漏下不止黃耆側栢阿膠甘草續斷平常經血
淋瀝不斷或多或少或赤或白非時漏下可多服有
效月水不通野苧根牛膝紅花蘇木舊酒水同煎
臨産小腹緊痛紅花滑石甘草燈心葵子閉經枳
殼大黃荆芥黃芩青皮滑石木通瞿麥海金沙山梔
子車前子安胎及胎漏下血阿膠大艾甘草蒲黃
炒過産後腹痛血塊攻腸大艾没藥好酒産後
病眼北細辛荆芥羌活甘草菊花木賊石决明草决
明女人赤眼頭風疾薄荷清茶赤眼生風防風
黃芩産後浮腫氣急腹大喉中水雞聲牡丹皮荆
芥白术桑白皮赤小荳大腹皮杏仁半夏馬兜鈴生
薑葱白薄荷月水不調血崩或多少或前後嘔逆
心膨陳艾黃耆血弱生風四肢痺疼行步艱難乳
香人參没藥麝香甘草五靈脂羌活獨活防風荆芥
地龍南星白附子澤蘭為末蜜圓木瓜鹽湯下血
氣膨脹甘草木香枳殼馬兜鈴葶&KR0995;紫蘇藿香地黃
空心服補血住崩百草霜敗棕灰月綿灰蒲黃炒
過龍骨白薑血成片地黃藕節黑血片人參白
术白血片龍骨青黃木瓜五色生麝香好酒
鮮紅溫酒鹽湯風瘡赤腫荆芥牛蒡子何首烏甘
草防風羌活地黃鹽酒帶下肉桂蒲黃百草霜甘
草黑荳白术玄胡索白薑龍骨空心鹽酒血寒甘
草烏梅柴胡桃柳枝感風勞𠻳欵花知母阿膠半
夏麻黃甘草馬兜鈴黃芩杏仁柴胡姜錢訶子烏梅
月經久閉肉桂甘草黃耆姜錢棗子木通紅花大
便下血四肢寒膨脹乃腸胃有風槐花枳殼漏蘆荆
芥木香白雞冠花木通紅内消紫草石榴皮陳皮黃
芩青皮甘草白茅根槐角虚瀉人參川芎白芷蒲
黃炒阿膠白术茱萸續斷乾薑黑附子肉桂黃耆赤
石脂甘草蜜丸鹽梅湯下白帶用龍骨酒胎前
産後痢後風乳香龍骨茱萸木香肉桂蒼术牡丹皮
白薇人參甘草澤蘭大椒茴香煉蜜為圓木瓜酒下
亦治帶下赤白痢陳米飲心腹膨炒薑酒血
氣艾醋湯渾泉勞倦為末炒薑酒陳青蒿鹽和調
下虚證四肢黃甘草牡丹皮澤蘭白薇蒼术桂心
茴香蜜丸鹽湯温酒下嘔逆飲食不入加白术丁
香甘草人參縮砂益智仁胡椒經行腹痛腰背痛
蕓薹牛膝紅花吳茱萸菴䕡甘草銀器燈心熱服
虚渴人參乾葛烏梅瓜蔞根受胎小腸氣痛木香
銀器胎前𠻳枳殼甘草欵花知母馬兜鈴半夏木
通葶&KR0995;人參苦梗麥門冬脚腫大腹皮赤小荳茯
苓皮生薑皮産後不語失音訶子人參砂蜜百藥
煎隂陽交合經脉行赤石脂黃耆肉桂百草霜敗
棕灰肉荳䓻當歸木香龍骨白术茯苓地榆藕節
胎氣衝肝腰脚痺行步艱難枳殼甘草木通連荆
芥地黃羌活獨活山梔子燈心空心服氣築小腹
痛玄胡索煎效常服加茱萸陽臓少使隂臓多用
莪术湯(隨證加味宜酌量入)
當歸(去尾)川芎莪术(煨)甘草
楊芍藥熟地黃(酒蒸洗)茴香白芷
右為末每服二錢鹽酒調下月經不調銀器燈心
安胎黃耆生地黃補虚調氣生薑紅棗遍身虚
腫當歸小便不通滑石末心虚發狂朱砂研調
敗血衝心腹痛如刀刺燒秤錘紅焠酒不退五靈脂
酒血閉身疼炒薑酒吐酸水丁香七粒煎湯
血風上攻眼目浮腫荆芥小腹痛木瓜渾身浮
腫薑湯或蔥湯胃惡藿香頭面腫赤荳荆芥湯
下血不止木香湯冷𠻳桑白皮乾柿頭痛川芎
細辛血風熱潮生薑紅棗虚汗麻黃根吐不止
陳青蒿血風腰疼蕓薹子搥碎女人血結不通
手發孿急不知苦薺菜一握順流水柳汁手足痺
樟柳根浸酒血海虚冷大艾腹脹不消芝麻一
合炒薑酒月水不勻當歸浸酒女人血氣成塊
築心銀子燈心血崩赤白帶真龍骨末好紅酒調
血風中心狂言亂語渾身壯熱桃柳枝七寸血刺
成塊不散菴䕡女人癖氣膈氣炒茴香酒婦人
不問虚熱傷風血氣潮熱憎寒一切百病先以參服
隨證湯引投之服以他藥調理無不應驗冷𠻳猪
血心燥猪肝酒催生順流子滑石禹餘糧榆白
皮坯子乳香葵子酸車草汁煎湯黃柞葉垂下者
胎衣不下再加莪术地黃竹青行血菴䕡生地黃
紅花蘇木陳艾減揚芍藥加赤芍藥梢
加味五積散
厚朴(去麄皮薑汁炒)半夏(洗)楊芍藥枳殼(去穰炒)
木香肉桂(各一兩)陳皮白薑(一兩三錢)
蒼术(六兩米泔浸炒)桔梗香附子(炒去毛)茴香(炒)
粉草人參(去芦)茯苓(去皮)川芎
當歸(去尾)川白芷(各一兩)
右剉散生薑木瓜入鹽煎服隂證傷寒生薑附子
血脉不勻紫蘇氣𠻳烏梅姜錢勻經棗子姜錢
補益血海蘇鹽産後生薑醋炒陳艾胃冷不納
食陳皮縮砂赤白帶陳米冷氣疾木香茱萸
心燥背筋急頭暈腰脚痠生乾地黃當歸脾虚蘇
葉粉草月中被驚或因争觸心頭結塊五膈五噎
茴香棗子口苦舌乾吞酸噫氣此為胃冷生薑鹽
腰痛桃仁木瓜杜仲川續斷身疼秦芁諸虚脾
胃不和羸瘦冷氣蘇鹽冷瀉炒過生薑烏梅肉荳
蔲陳米
芎歸湯治産前産後腹痛體熱脅疼及諸疾纔差了未
進藥即先服此能除諸疾逐敗血生新血
川芎(二兩)川當歸(三兩)
右剉散每服三錢水一盞酒二分煎温服為末亦可
將産先安排兩服煎産了速進之三日内日二服三
日外日一服諸證失血傷胎去血産後去血崩中
去血金瘡去血拔牙去血不止及一切去血過多心
煩眩暈悶絶不省人事頭重目暗舉頭欲倒悉治若
産後眩暈宜加楊芍藥産後腹疼不可忍者加桂
心酒與童子小便合煎立效臨月服之則縮胎易
産兼治産後諸疾虚損羸乏腹中㽲痛往來寒熱
吸吸少氣不能支持頭眩自汗腹内拘急每服用精
猪肉一兩薑十片水二盞煎温服婦人室女心腹
㽲痛經脉不勻水煎姙婦胎氣不安産後諸疾酒
煎婦人血氣上喘下腫等分為末二錢空心煎艾
湯産後及損娠敗血衝腹脹氣絶者神效
難生倒横子死腹中先用黑荳一大合炒熟水一盞
入童子小便一盞藥四錢煎至一盞以上分為二服
未效再作産後惡血注心迷悶喘急腹痛依前用
黑荳加生薑自然汁半合煎服兼治臟毒每服一
錢半入炒槐花半錢水一盞煎不以時服三日取下
血塊即愈産後頭痛荆芥吐血亦宜服
通真丸(隨證加減)
當歸(去尾)蒼术(切炒)肉桂防風
川芎人參白芍藥白薇(去土)
熟地黃(酒炒)牡丹皮茴香白术
白茯苓桔梗附子(炮)澤蘭葉(各等)
右為末蜜丸每服一丸血崩經脉不勻赤白帶下
炒當歸酒下血風癮㾉瘙痒或痛薑下冷氣塊
築心腹嘔逆反胃炒鹽湯下腸風瀉血赤白痢月
信不止米飲下血風勞倦青蒿酒頭疼眼花荆
芥茶下月信不行室女紅脉不通産後諸風中風
不語迷悶五丸紅花蘇木湯胎漏下血氣刺心腹
脹滿炒薑酒下
白薇散(隨證酌量用湯引)
白薇(去土)川芎熟地黃(酒炒)桂心
牡丹皮(去骨)甘草當歸(去尾)澤蘭葉
蒼术(切炒)芍藥(各等分)
右為末每服三錢氣刺心脅痛艾醋澤蘭湯頭
痛心燥米泔米飲氣虚土芎湯頭痛荆芥湯
胎前潮熱氣急心悶生地黃燈心産後腹膨吐逆
藿香胡椒胎氣不安陳艾下血不止糯米地榆
陳艾産後血刺脇痛艾醋湯小腹疼地黃薑汁
好酒産後腰腿疼背膊痛木瓜白膠香没藥好酒
月經不勻百草霜温酒若過多藕節酒煎又用陳艾
阿膠月水不通杜牛膝野苧根蘇木紅花酒下脅
腰痛没藥白𢃄黃耆切和鹽炒酒浸喫十服胎
衣不下順流水酸車草産後血氣當歸鹽炒好酒
産後勞𠻳糯米桑白皮熱𠻳生地黃芭蕉水産
前産後浪熱桃柳枝臨産小腹緊痛桑白皮葛根
立便追生産前産後臟腑結枳殼下血地榆
心神亂銀器大小便秘麻仁蘇子血風脚膝腫
痛寒熱生薑黃水柳根血崩竹青藕節霜梅熱
吐紅山梔子竹青藕節妳癰蔓荆子酒煎調
大烏鷄圓治胎前産後諸般疾患並皆治之
烏雄雞烏藥(五錢)海桐皮(一兩)草果(二錢半)
石牀(五錢)肉桂(去麄皮一兩)熟乾地黃(洗焙半三錢)
人參白术(各半兩)附子(去皮臍一兩)木香(二錢半)
黃耆牡丹皮(各半兩)白芍藥蓬莪荗
川烏(炮)陳皮紅花(各一兩)玄胡索
肉荳䓻(各二錢半)蒼术(米泔浸切七錢半)琥珀(二錢半)
右剉散用烏雄鷄一隻湯撏去毛及腸肚將藥安置肚
中用新甆瓶好酒一㪷同煑令乾去鷄骨以油單盛
焙乾為末煉蜜丸梧桐子大每服三十丸胎前産
後傷寒蜜糖酒服胎前氣悶壯熱炒薑酒赤白
𢃄下生薑地黃煑酒産後敗血攻心童子小便炒
薑酒産後血塊築痛玄胡索酒胎前嘔逆薑湯
催生炒蜀葵子研入酒安胎鹽酒室女紅脉當
通不通四肢疼痛煎紅花研入酒血氣攻刺心腹
疼痛煎當歸酒血暈棕櫚燒灰入酒血邪研朱
砂麝香入酒血悶煎烏梅湯入朱砂末子宫乂
冷温酒或棗湯空腹日一服血風勞人參酒小
便㽲痛炒茴香食鹽入酒血散四肢遍身虚浮黃
腫赤小荳研細入酒常服温酒醋湯並空心吞服
大效活血圓治産後虚羸及傷血過多虚竭少氣臍腹
拘急痛引腰面面白脱色嗜卧不眠唇口乾燥心忪煩
倦手足寒熱頭重目眩不思飲食或勞傷衝任内積風
冷崩中漏下淋瀝不斷及月水將行腰腿重疼臍腹急
痛及治男子婦人從高墜下内有瘀血吐血下血等病
真蒲黃(炒分半三)熟乾地黃(酒炒)
阿膠(蛤粉炒成珠)當歸川續斷
乾薑甘草芎藭附子
白芷白术(各三兩)肉桂(去麄皮)白芍藥(各三兩)
吳茱萸
右為末煉蜜圓如梧桐子大每服二十圓食前温酒
下漸加至五十圓一方加杜仲鹿茸肉蓯蓉北五味
子
飬榮衛湯治榮衛不調血氣虚弱面色痿黃四肢無力
手足倦怠盗汗併出皮肉枯瘁骨肉羸瘦飲食不進日
漸著床病後不能調理變成崩漏用之神效
木香丁香丁皮巴戟(去心)
紫蘇葉白茯苓蒼术肉荳蔲
附子沉香苦梗粉草
茴香山藥白荳蔲偏荳
右剉散每服三錢水一盞半生薑三片紅棗煎温服
止瀉加黑荳(炒)止痢加粟殼(蜜炒)
神應圓治月水過期不通久無嗣息血癖氣痛四肢浮
腫嘔逆心疼虚煩欎悶面色痿黃崩漏𢃄下寒熱蒸勞
頭疼齒痛血下無度淋瀝諸疾産前安胎臨産催生産
後胎結疼痛傷寒煩渴瀉痢血暈血勞筋攣痰盛頭疼
敗血上衝血刺泄瀉咳𠻳喘急咯血血塊起伏氣痞氣
膈血滯腰痛小便不禁子死腹中傷寒汗不出血風脚
手痺頑凡産後諸疾並皆治之
牡丹皮(去骨)川藁本人參(去蘆)川當歸(去尾)
白茯苓赤石脂香白芷交趾桂(去麄皮)
白薇(去土)川芎玄胡索白芍藥
白术(米泔浸一宿各一兩)甘草(炙)沉香(不見火)
右件並用温水洗淨藥乾搗羅為末煉蜜丸如弹子大
每服一丸空心温酒下凡姙娠臨月服此五六丸即
易産如久無子息服二十丸當月有子并治積年血
風光身不遂種種血疾不問年深日久皆療神效
大聖散治血海虚冷久無子息及産後敗血衝心中風
口禁子死腹中擘開口灌藥湏臾生下無恙并治墮胎
腹中攻刺疼痛横生逆産胎衣不下血暈血癖血滯血
崩血入四肢一應血臟有患及諸種風氣或傷寒吐逆
咳𠻳寒熱麻木遍身生瘡頭痛惡心經脉不調赤白𢃄
下乳生惡瘡胎産虚冷數曾墮胎崩中不定因兹成疾
及室女經脉不通並宜服之常服暖子宫和血氣悅顔
色退風冷消除萬病丈夫五勞七傷虚損一切疾證亦
治之
澤蘭葉石膏(研各二兩)白茯苓(去皮)卷栢(去根)
栢子仁(炒)防風(去蘆)厚朴(去麄皮薑汁炙)細辛(去苗)
人參(去苖)藁本(去苖)乾薑(炮)五味子
白芷川椒(去目及閉口者炒出汁)白术(各三分)
當歸(去芦)蕪荑(炒)甘草(炙)川芎(各一兩三分)
生乾地黃(一兩半)官桂(去皮一兩一分)黃耆(去苗三分)
芍藥(一兩三分)白薇(半兩)桔梗(一兩)川烏(三分)
阿膠(半兩)丹參(三分)吳茱萸(湯洗七次焙炒)
右為末每服二錢空心熱酒調服若急有患不拘時
候日三服
大玄胡索散治經病及産後腹痛脹滿喘悶癥瘕癖塊
一切心腹暴痛
甘草(一兩)桔梗黃芩大黃(各半兩)
當歸(去尾)三稜莪蒁(煨)官桂(去麄皮)
玄胡索赤芍藥厚朴木香
㯽榔川練子(各二錢半)
右剉散每服三錢水一盞煎熱服食前日三服惡物
過多去大黃官桂加入黃藥子槐子龍骨各半兩或
平人心脾急痛服得利亦效後常服亦可
專治睡後忽一點疼起遂致遍身亦痛諸藥不效用
艾炷如小指頭大以水透濕紙約五六重纏褁其手
痛止又用斷木匙頭安放濕紙上對抵痛處却將艾
炷於木匙上灸其發艾之人默念大慈大悲救苦
救難觀世音菩薩摩訶薩名號三七遍湏臾諸痛悉
除所灸處亦有膿水出生痂瘢而後愈
感冐
麻黃湯發散四時傷寒潮熱頭痛時疫
前胡柴胡(各去毛)石膏蒼术(剉炒)
藁本赤芍藥白芷土芎
乾葛升麻(各五錢)麻黃(三錢)
右剉散每服四錢生薑三片連鬚蔥三根煎不拘時
服春加黃芩夏用正方秋加麻黃冬加荳
豉
觧肌湯治勞傷體熱鼻血兼退熱
柴胡麻黃木通茯苓
犀角蒲黃黃芩赤芍藥
葛粉生地黃甘草(各等分)
右剉散每服四錢水一盞半生薑三片紅棗二枚煎
不以時温服
人參湯治經水適斷熱入血室寒熱如瘧日晡最甚加
生乾地黃每服三錢水一盞半生薑三片紅棗二枚煎
温服不拘時候(方見大方科傷寒類即小柴胡湯)
桂枝紅花湯治傷寒發熱惡寒四時拘急口燥舌乾經
水凝滯不得往來
桂枝赤芍藥甘草(各一兩半)紅花(一兩)
右剉散每服五錢水一盞半生薑四片紅棗二枚煎
温服良久汗出而解
海蛤散治傷寒血結胸膈揉而痛不可撫近
海蛤滑石甘草(各二兩)芒硝(一兩)
右為末每服二錢雞子清調下小腸通利則胷膈血
散膻中血聚則小腸壅既壅則膻中血不流行宜服
此若小便利血數行更宜桂枝紅花湯發其汗則愈
三黃丸治陽毒傷寒棄衣而走不避親疎妄言罵詈以
朱砂為衣新汲水下十丸即效未效再服(方見大方科積熱類)
喘𠻳
人參散治血風勞𠻳乍寒乍熱傷寒咳嗽起坐不能
人參知母秦芁欵冬花
麻黃杏仁苦梗馬兜鈴
寒水石南星地骨皮粉草
半夏(各等分)
右剉散每服三錢水一盞半麥門冬二十粒去心煎温
服喘嗽加烏梅氣急桑白皮
噙化丸治患肺熱久嗽身如炙臠將成肺勞
枇杷葉(去毛)桑白皮欵冬花木通
紫苑杏仁(各等分)大黃(減半)
右為末煉蜜丸如櫻桃大食後夜卧食化一丸
貝母湯治諸嗽久不差
貝母(生薑汁浸半日)北五味子黃芩乾薑(熱者减半)
陳皮(各一兩)半夏桑白皮桂心
北柴胡(各半兩熱甚者减一半)木香甘草(各一分)
右剉散每服五錢水一盞半杏仁七粒去皮尖碎之
生薑二片煎熱服
金不換散治男子女人肺胃虚寒久嗽不已喘促滿悶
咳嗽涎盛腹脇脹滿腰背倦痛或虚勞冷嗽咳唾紅痰
及遠年日近一切喘嗽諸藥不效者並治之
罌粟殼(半兩去膜蜜炒乾)枳殼(四錢)杏仁(去皮尖)甘草(各三錢)
右剉散每服三錢水一盞生薑三片烏梅半個煎食
後臨卧漸漸熱服
千緍湯治痰喘數服瘥
齊州半夏(七枚炮裂四片破之)皂角(去皮炙一寸)甘草(炙寸一)
生薑(如指頭大)
右以水一碗煑去半頓服
調經
煑附圓治婦人室女一切血氣經候不調臍腹㽲痛面
色痿黃心忪乏力腹脹脇疼頭暈惡心飲食減少崩漏
𢃄下大腸便血積聚癥瘕並皆治療若以其名人人言
之耗氣不喜此藥世訛之久不肯服者甚多殊不知獲
效非常古方所載婦人仙藥不可輕忽修製相感豈同
日而語哉服之自顯其功耳
右以香附子不拘多少先搗去毛淨用好醋煑半日
出焙碾為末醋糊圓梧桐子大每服三四十圓米飲
吞下不以時候婦人𢾗墮胎由氣不下降所以胎氣
不固此藥尤妙一方加陳艾亦有加當歸鹿茸
滋血湯治血熱氣虚經候澁滯不通致使血聚肢體麻
木肌熱生瘡渾身疼倦將成勞瘵不可妄投他藥但宜
以此滋養通經
馬鞭草荆芥穗牡丹皮(去骨)赤芍藥
枳殼(去穣炒)肉桂當歸(去尾)川芎(各等分)
右剉散每服四錢水二盞烏梅一個煎至一盞空心
日四五服有此證服至半月或一月經脉自通百病
皆除
凉血飲治血熱經水不調心煩口乾煩燥或遍體生瘡
赤芍藥黃芩川芎甘草
荆芥生乾地黃(去土)麥門冬(去心)瓜根
右剉散每服三錢水一盞半燈心十莖淡竹葉十張
煎温服不拘時有寒熱加秦芁北柴胡此濟隂為第
一方
紫石英圓治月經乍多乍少或前或後時發疼痛醫者
一例呼為經病不曾說得隂勝陽陽勝隂服藥所以少
效盖隂氣乘陽則胞寒氣冷血不運行經所謂天寒地
凍水不成流故令乍少在月後若陽乘隂則血流散溢
所謂天暑地熱經水沸溢故令乍多兩在月前當知其
隂陽調其血氣使不相乘以平為福
紫石英(細研水飛)人參龍骨川烏頭(炮)
桂心禹餘糧(煆醋)杜仲(炒絲去)遠志(去心)
澤瀉當歸桑寄生蓯蓉(酒浸)
乾薑(炮)五味子石斛(去一兩各)牡礪(煆)
甘草(炙)川椒(去目及閉口兩炒出汗各半)
右為末煉蜜圓梧桐子大每服三十至五十圓空心
米飲下
當歸散治天癸已過期經脉不勻或三四月不行或一
月再至腰腹疼痛素問云七損七益謂女子七七數盡
而經脉不應時者血有餘也不可止之但令得應時不
腰痛為善
白术(半兩)黃芩山茱萸(湯泡取肉)當歸
川芎楊芍藥(六味一同研細各一兩病證若冷去黃芩加桂)
右為末每二錢酒調空心日三服養胎益血安和子臟
通經圓治婦人室女月候不通疼痛或成血瘕
桂心青皮(去白)大黃(炮)乾薑(炮)
川椒(炒出)蓬蒁(炮)乾漆(炒去煙)川烏(炮)
當歸(去蘆)桃仁(炒等分各)
右為末取四分用米醋熬成膏和餘六分未成劑臼
中治之圓如梧桐子大略曬乾每服二十圓至三十
圓用醋湯温酒空心下尋常血氣凝滯疼痛𢾗服立
效
鹿茸附子圓補氣固血治木臟因虚生寒月經行多或
少或及期腹痛怯風臟腑不和
鹿茸五味子蓯蓉杜仲
赤石脂(各兩)吳茱萸附子(炮)乾薑
黑龍骨肉荳䓻白茯苓(各半兩)乾地黃(一兩半)
右為末酒煮麫糊為丸梧桐子大空心食前熱米飲
下五七十丸一月血氣已安去龍骨加沉香半兩可
以常服中年以後婦人最宜服此
三稜丸治紅脉不通氣痛滯下兼治血瘕形如鎌鐡樣
當歸(去尾)川芎牛膝(去苗)芫花
三稜莪蒁(煨)蒲黃玄胡索
牡丹皮乾薑菴䕡白芷
地龍(去泥土酒浸炒各一兩)大黃(二兩為末米醋一升文武火熬成膏)
右為末入大黃膏和研杵爛為丸每服二十丸氣痛
淡醋湯下炒薑酒亦可未通紅花酒下
治經脉不利方緣經滯即為水水流走四肢悉皆腫滿
名曰血分其候與水相類醫作水治之非也宜此
人參當歸大黃(濕紙褁三斗米下蒸米熟去紙切焙)
桂心瞿麥穗赤芍藥白茯苓(各半兩)
葶藶(炒别研一分)
右為末煉蜜丸梧桐子大每服十五丸至二三十丸
空心米飲送下
獨勝方治月信退出皆為禽獸之狀似來傷人先將綿
塞隂戸只須服
右以没藥一兩作丸散皆可服即愈
調氣阿魏丸大聖散兼服治經行腹痛不可忍者立效
紅丸子亦效(阿魏丸大方科心痛類紅丸子大方)(大聖散方見前)
艾煎丸治婦人室女經候不調臍腹冷痛惡心腹常脹
滿至晚則增
食茱萸(湯洗)當歸(各七錢半)熟地黃白芍藥
石菖蒲(炒)川芎人參(各一兩)熟艾(四兩糯米飲調)
(作餅焙)
右為末煑酒糊丸梧桐子大調縮砂香附湯送下五
十丸(方見大方科諸氣類)
濟隂丹治經水不時或崩中漏下一切血疾(方見前)
杜牛膝散治婦人室女血閉不通五心煩熱
紅花(二錢半)大當歸杜牛膝(各五錢)桃仁(去皮尖炒研二)
(錢半)
右為末每服二錢空心温酒下
大油煎散治經候不調臍腹脹腰腿無力煩渴潮熱身
體拘倦日漸羸瘦
海桐皮五加皮牡丹皮地骨皮
桑白皮(各等分)
右剉散每服四錢生薑三片紅棗一枚清油數點水
一盞半同煎空心温服
血氣
抽刀散治血風血氣等疾
五靈脂(炒兩一)莪蒁桂心蕓薹子(炒各半兩)
右為末每服二大錢酒半盞煎八分疾作熱服
二神圓治血氣不和作痛不止及下血無時月水不調
真蒲黃(炒)蓽撥(鹽炒)
右等分為末煉蜜圓梧桐子大每服三十圓空心温
酒送下不飲米飲下一二服即止
沒藥散治一切血氣臍腹撮痛及産後惡露不行兒枕
塊痛
血竭没藥(火煨細研)桂心當歸(去尾)
蒲黃紅花木香延胡索
乾漆(炒)赤芍藥(各等分)
右為末每服二錢食前熱酒調下
玄胡索湯治婦人室女七情傷感遂使血與氣併心腹
作痛或連腰脇或引背膂上下攻刺甚作搐搦經候不
勻但是一切血氣疼痛並可服之
當歸(去蘆酒浸剉炒)玄胡索(炒去毛)蒲黃(炒)赤芍藥
官桂(不見火各半兩)片子薑黃(洗)乳香没藥
木香(不見火各三錢)甘草(炙錢半二)
右剉散每服四錢水一盞半生薑七片煎食前温服
吐逆加半夏橘紅各半兩
寄奴圓治婦人室女月水凝滯脇肋脹刺臍腹㽲痛不
可忍及惡露不下血上攻心迷悶不省應有血氣腹痛
並
牡丹皮(去木)赤芍藥蓬莪蒁(剉)荆三稜(剉用)
劉寄奴(去梗)熟地黃(酒炒)玄胡索(炒)當歸(酒浸)
烏藥官桂(不見火各一兩)
右用前五味以烏荳一升生薑半斤切片米醋四升
同煮荳爛為度焙乾入後五味同為末每服二錢温
酒調空心食前服
最神圓治室女血氣相摶腹中刺痛痛引心端經行澁
少或經事不調以致疼痛
橘紅(二兩)玄胡索(去皮醋)當歸(去蘆酒浸剉略炒各一兩)
右為末酒煑米糊為圓梧桐子大每服七十圓加至
一百圓空心艾湯或米飲送下
失笑散治血氣心腹刺痛欲死諸藥不效服此頓愈
五靈脂蒲黃(微炒各等分)
右為末先用二錢醋調熬成膏入水一盞煎七分食
前熱服
竒方治血氣痛遊走及腰痛
右用莪蒁切片乾漆打碎各二兩同炒令漆焦香取
出漆不用只以莪蒁為末温酒調下三錢腰痛胡桃
酒下遊走痛冷水調下
手拈散治血氣刺痛不可忍者及諸般氣痛(方見前大方息痛類)
二神圓治血氣絞刺痛方(見前)
大效煎圓治血氣痞滿刺痛大效(方見大方科諸氣類)
血瘕
桃仁煎治血瘕血積經候不通
桃仁大黃(各一兩)蝱虫(半兩炒黑)川朴硝(一兩)
右並為末以醇醋二升半銀石器中慢火煎取一升
五合下大黃桃仁等不住手攪欲下手圓下朴硝更
不住手攪良久出之圓如梧子大前一日不喫晩食
五更初用温酒吞下五圓取下如赤荳汁或如雞肝
蝦蟆水狀未下再作如鮮血來即止續以調血氣藥
補之虚人酌用
琥珀圓治血瘕腹中有塊攻刺小腹痛重或腰背相引
為痛久而不治黃瘦羸乏
琥珀(另研)白芍藥川烏(炮去皮)川牛膝(去蘆酒浸)
鱉甲蓬莪蒁(炮)當歸(去蘆酒浸)梓厚朴(薑炒兩各一)
木香(不見火)澤蘭葉官桂(不見火各半兩)麝香(另分五)
右為末酒糊圓梧桐子大每服七十圓空心温酒米飲
下
通經圓治室女月經不行臍下堅結大如杯升發熱往
來此名血瘕加紅花(方見前)
黑神圓
神麯茴香(各四兩)木香川椒(炒出汗)
丁香(各半兩)㯽榔(四枚)漆(六兩半生半重湯煑半兩)
右除椒漆餘五味皆半生半炒為末用生熟漆和圓
如彈子大茴香末十二兩鋪隂地蔭乾候外乾并茴
香收器中極乾去茴香膀胱痃癖及疝墜五膈血
崩産後血虚或下赤白並一圓分四服死胎一圓
舊綿灰酒下難産炒葵子四十九粒搗碎酒煎下
一圓諸疫不過三服痃氣十服膈氣癥癖五服血
瘕三圓當差
血蠱
木香散治脾氣血氣血蠱氣蠱水蠱石蠱
木香沉香乳香(炮)甘草(炙一分各)
川芎胡椒陳皮人&KR0034;
晉礬(各半兩)桂心乾薑(炮)縮砂(各一兩)
茴香大茄(五兩赤小者乾秤)
右洗焙為末每服二錢空心陳米飲調下忌羊肉
茱萸圓治婦人諸疾繼續而生帶下淋瀝五邪失心愁
憂思慮意思不樂飲食無味月水不調及腹中一切疾
病有以懷孕連年累月羸瘦困弊或歌或哭如鬼所使
但服此藥無不愈者
吳茱萸(湯洗七次焙炒半兩)桔梗(半兩)柴胡
菖蒲紫苑(去苗菓土)黃連(去鬚)肉桂(去麄皮)
茯苓蜀椒(去目及閉口者炒出汗)人參(去蘆)
厚朴(去麄皮薑汁炒)巴豆(去皮心膜出油炒研)皂莢(去皮子各半兩)
川烏(炮去皮臍二兩半)
右為末入巴荳和勻煉蜜圓梧桐子大每服二圓生
薑湯下食後臨卧漸加至五七圓
血癖
紅圓子治經水不調腹中癖聚成塊流走作痛肌膚消
疚腹滿不敢食用烏梅濃煎湯入鹽少許服之薑湯下
亦可(方見大方科痎瘧類)
大麝香圓治痃癖冷氣兼疰氣心腹痛不可忍
麝香(半兩另研)阿魏(一分麫裹煨麫熟取出)五靈脂
桃仁(去皮尖)三稜(各三分)芫花(醋炒)㯽榔(各一兩)
莪荗(煨)桂心没藥(另研)木香
當歸(各半兩)
右為末入麝香令勻用粳米軟飯為丸梧桐子大每
服十丸不以時淡薑湯下
神效方治痃癖及血氣
右以獖猪肝一具可及十兩者用巴豆五十粒去大
皮劄入肝内用釅醋三盌慢火熬令肝爛熟去巴豆
入砂鉢内研極爛入荆三稜末和就得所丸如梧桐
子大每服五丸食前熱酒下
小烏鷄煎丸治痃癖癥瘕血氣塊硬發歇刺痛甚則欲
死或塊如小盤每作痛要人伏定方少止數年不愈者
與
蔥白散間服即效
吳茱萸良薑白薑當歸(去頭)
赤芍藥延胡索破故紙川椒
生乾地黃劉寄奴蓬莪蒁橘紅
青皮川芎(各一兩)荷葉灰(四兩)熟艾(二兩)
右為末醋煑麫糊丸梧桐子大每服三五十丸熱酒下
川芎散治産前後腹痛胎不安或血刺痛百兼治血臟
宿冷百節倦疼肌體怯弱勞傷𢃄癖久服盡除婦人一
切疾病最宜服之
川芎當歸(去尾)枳殼厚朴(去麄皮薑汁炒)
桂心乾薑芍藥舶上茴香
青皮苦楝子木香熟地黃(酒炒)
麥芽三稜莪蒁(煨)茯苓(去皮)
神麯人參(各等分)
右為末每服三錢連根蔥白二寸擘破鹽半錢煎服
如大便不利入大黃煎却不入鹽若大便自利入訶
子煎
腸覃
烏啄丸治腸覃病因寒氣客於腸外與胃氣相摶正氣
不勝繫瘕内著惡氣乃起其生也始如鷄卵久久乃成
狀如懷胎按之堅推之即移月事時下故曰腸覃亦治
乳餘疾大小便不利并食有伏蠱臚服癰疽毒腫久寒
邪氣
鳥喙(炮去皮尖二錢)半夏(湯洗四錢)石膏(炮)藜蘆(炒)
牡蒙(即紫參)蓯蓉(酒浸錢各一)乾薑(炮)桂心(各一錢三字)
巴豆(六七粒研膏)
右為末煉蜜圓菉荳大每服三五丸食後酒或飲送下
亦治男子疝痛
食積
三稜煎治血癥血瘕食積痰滯
三稜(煨)莪蒁(煨二兩各)青橘皮(去白)半夏
麥芽(炒各一兩)
右以好醋六升煑乾焙為末醋糊圓梧桐子大每服
三四十圓淡醋湯下痰積多以薑湯送下
紅圓子治食積作塊膨痛面黃(方見大方科痎瘧類)
膈氣五膈寬中散分心氣飲沉香降氣湯(方並見大方科諸氣類)
血風
人參荆芥散治血風勞氣身體疼痛頭昏目澁心忪煩
倦寒熱盗汗頰赤口乾痰嗽胸滿精神不爽或月水不
調臍腹㽲痛痃癖塊硬疼痛發歇或時嘔逆飲食不進
或因産將理失節淹延瘦瘁乍起乍卧甚即著牀常服
除一切風虚勞冷孕婦莫服
荆芥穗人參桂心生乾地黃
北柴胡(去苗)鱉甲(醋炙)酸棗仁(炒)枳殼(去穰)
羚羊角屑(另為末)白术(各七錢半)川芎
當歸防風甘草(各半兩)
右剉散每服三錢水一盞半生薑三片煎熱服日二服
單方治血風攻頭腦旋倒地不知人事
右以嫩蒼耳草心不拘多少隂乾為末不以時服一
錢效
小黑神圓治血風走注攻刺半身不遂麻痺瘙痒急風
口眼喎斜言語蹇澁手足拘攣
烏頭(一個)芫花乾薑(各五錢)
右為末醋煑令乾更杵為末再入桂心(二錢)天麻(一錢)海
桐皮(一錢)黑荳為末入前藥和勻别用黑荳煑極爛研
如泥以荳汁調和前末研合為圓每服七圓至十圓
以黑荳淋酒下忌一切毒物
大芎藭散治婦人血風身體骨節疼痛心膈壅滯少思
飲食
川芎(一兩)赤茯苓赤芍藥酸棗仁(炒)
桂心當歸(去尾)木香川牛膝(各三分)
羌活枳殼(去穰麩炒)甘草(各半兩)
右剉散每服三錢水一大盞薑三片煎不拘時熱服
羚羊角散治血風身體疼痛手足無力心神壅悶
羚羊角屑酸棗仁(炒)生乾地黃㯽榔(各一兩)
五加皮防風(去叉)赤芍藥當歸
骨碎補(炒毛去)海桐皮川芎(各三分)甘草(半兩)
右為末每服二錢温酒調下
歴節風
麝香圓治白虎歴節諸風疼痛遊走不定狀如蟲囓晝
静夜劇及一切手足不測痛
大八角川烏頭(二十三個去一粒皮臍生)生全蝎(二十一個)
生黑荳生地龍(去土净半兩)
右為末入麝香一字同研停勻糯米糊圓菉荳大每服
七圓甚者十圓夜卧令膈空温酒吞下微出冷汗便瘥
血虚
大補血虚湯治頭痛發熱多汗六脉虚細尺脉或絶作
血虚治之服後藥見效
术附湯加川芎先服(方見大方科中濕類)十全大補湯加附子
次服(大方科虚損類)又服萬安圓(大方科虚損類)神术散(大方科傷寒類)内
補圓芎歸湯(方見前)
靈砂丹有婦人頭痛惡風發熱六脉沉取無根浮取却
有乃是虚證(方見大方科痼冷類)
右用人參一二兩銀銚煎湯空心下二十粒五更又
下二十粒天明而愈
鹿膠湯治血虚勞倦
鹿角膠當歸去(尾)黃耆(鹽炙)肉桂
乾地黃(酒炒)石斛木香白术
白茯苓鱉甲(醋炙)秦芁川巴戟
柑子皮(各一兩)牡丹皮天仙藤甘草(各半兩)
人參(二錢)枳殼(三錢)
右剉散每服水盞半生薑九片薤白三寸煎空心温
服
性香散治脾胃虚弱并脾血久冷
草荳蔲(去殼炒用)甘草高良薑(剉炒香)白术
縮砂仁(各一兩)青皮(去穰炒黃)訶子肉(各半兩)肉桂(一分)
生薑(切炒乾)厚朴(去麄皮薑汁炒)棗肉(切三味各一兩水一碗煑令乾同符為圓)
(焙乾)
右為末每服二錢入鹽少許沸湯點空心服及療腹
痛又治冷瀉尤妙腹痛最難得藥此方只是温補藥
耳特工止痛理不可知
顛狂
加味逍遥散治患顛疾歌唱無時踰墻上屋乃榮血迷
於心包所致加遠志去心桃仁去皮尖蘇木紅花各一
錢水一盞半煎(方見後)服後病退却用平胃散内減厚朴
三分之二加生蒼术二倍川升麻等蒼术一半水一盞
半煎一盞服之全安湏常服以絶其根(方見大方科脾胃類)
小柴胡湯治血熱顛狂加生薑生地黃同煎日三服湏
服百餘服即安凡婦人顛狂未可頓服補心藥多(方見大方)
(科傷寒類)
煩熱
油煎散治血風勞形憔悴肢節困倦喘滿虚煩噏噏少
氣發熱汗多口乾舌澁不思飲食
五加皮牡丹皮(去骨)赤芍藥當歸(去蘆各一兩)
右剉散每服三錢水一盞將青銅錢一文蘸油入藥
同煎温服煎時不得攪喫不得吹日三服常服能肥
婦人
逍遥散治血虚勞倦惡心煩熱肢體疼痛頭目昏重心
忪頰赤口燥咽乾發熱盜汗減食嗜卧及血熱相摶月
水不調臍腹脹痛寒熱如瘧又主室女血弱隂虚榮衛
不和瘀嗽潮熱肌體羸瘦漸成骨蒸
白茯苓白术(去蘆)當歸(去蘆酒浸半日微炒)
白芍藥北柴胡(去一兩各)甘草(炙兩半)
右剉散每服三錢水盞半薑三片麥門冬二十粒去
心煎不拘時服一方加知母地骨皮
清心蓮子飲治同上(方見大方科消渴類)
春雪膏凉心退煩悶熱極壅盛
寒水石石膏滑石赭石
朴硝(各五錢)甘草(三錢)
右為末每服二錢井水調下
朱砂膏治心臟驚熱甚至不省人事
朱砂鵬砂燄硝(各二錢半)金銀箔(各五片)
寒水石(五錢)腦子(一字)石膏(五錢)粉草(三錢)
右為末每服二錢麥門冬二十粒去心煎湯調
敗毒散治但惡寒發熱煩燥緣表中寒邪故也服之立
效(方見大方科傷寒類)
黃耆散治熱勞羸瘦四肢煩疼心燥口乾不食
人參黃芩黃耆大當歸(各七錢半)
北柴胡(去蘆)麥門冬(去心)地骨皮赤茯苓(各一兩)
生地黃赤芍藥甘草(各五錢)
右剉散每服四錢水一盞半生薑五片煎温服
心痛
九痛圓治九種心痛一蠱二疰三風四悸五食六飲七
冷八熱九種去來此悉主之又治連年積冷流注心胸
疼痛并療冷氣衝上落馬墮車瘀血等疾
狼毒(半兩)乾薑人參(各一兩)附子
茱萸(一兩炒)巴荳(去皮心䏹炒乾取一兩)
右為末煉蜜和圓梧桐子大每服一圓空心温酒下
卒中惡心腹脹痛口不能言者服二圓立安
竒方治血刺心痛
右用玄胡索不以多少新瓦上炒微黃不可焦為末
每服三錢酒一盞煎服或陳米飲不炒亦可用酒服
效速
又治急心痛用南康真蚱粉為末炒赤以酒調熱服
腹痛
北亭圓治久積冷氣腹痛傍攻兩脇或上心間刺痛發
歇無時羸弱減食經年不愈或加嘔吐(方見大方科虚損類)
當歸運中湯亦效(方見大方科腹痛類)
竒方治臍腹刺痛不省人事一服立止若因為心氣痛
誤矣
白芍藥五靈脂木通(去皮用各五)
右剉散每服四錢醋一盞煎一二沸再入水一盞再
煎三沸去滓空心温服
脇痛
木通散治脇肋苦痛
木通(去皮節)青皮(去白)川棟子(去皮用各一兩三錢用巴豆半兩同)
(炒黃去巴豆不用)蘿蔔子(炒)舶上茴香(炒一兩)
莪蒁木香滑石(各半兩)
右為末煎蔥白酒調三錢一服愈甚者再服
腸氣散治兩脇刺痛攻心(方見大方科諸氣類)
風痺
三痺湯治血氣凝滯手足拘攣風痺氣痺等疾皆治之
川續斷(去蘆)杜仲(去皮切薑汁炒)防風桂心
華隂細辛(去葉)人參白茯苓白芍
當歸甘草(各一兩)秦芁生地
川芎川獨活(各半兩)川牛膝黃耆(各一兩)
右剉散每服五錢水二盞生薑三片棗子二枚煎一
盞不以時熱服但腹稍空服有人病左臂不隨後已
痊平而手指不便無力試諸藥不效服此纔半而安
臂痛
舒經湯治臂痛又名五痺湯亦治腰下疾
片子薑黃(四兩)甘草羌活(各一兩)白术
海桐皮當歸(去尾)赤芍藥(各二兩)
右剉散每服三錢水一盞煎温服如腰以下病空心
腰以上食後服
交加散乃五積散敗毒散合和治弱者或兩臂或一臂
冷痺作痛起手甚艱每服四錢薑三片棗二枚木瓜
二片水一盞半煎不拘時服未效再加川牛膝(方見大方科傷)
(寒類)仍間服通氣驅風湯(方見風科)
稱保圓治因飡酒毒熱物過度痰飲與氣畜聚所作臂
痛每服二七粒柿蒂湯下得利或不利皆效(方見大方科諸氣類)
三痺湯治血滯作臂痛加紅花煎(方見前)
搐搦
白薇圓治手足搐搦痰涎壅盛不省人事多因血虚七
情所感而生先將蘇合香圓温酒化開多服後服此
白薇紫石英(火煆醋淬七次)琥珀(别研)
白芍藥桂心(不見火)川續斷(酒浸)防風(去蘆)
山茱萸(取肉)當歸(去蘆酒浸)栢子仁(炒)川烏(炮去皮尖)
牡丹皮(去木兩各一)木香(不見火半兩)麝香(另研半分)
右為末生姜自然汁打米糊圓梧桐子大每服七十
圓空心食前温酒或米飲下
澤蘭圓治女子血實七情所感卒然手足搐搦狀類癎
證却不可作癎治之先多以蘇合香圓酒服却投此立
效
當歸(去蘆酒浸)澤蘭葉琥珀(别研)羚羊角(别鎊研)
牡丹皮(去木)防風(去蘆兩各一)麝香(别研半錢)安息香(酒煑去砂)
生地黃赤芍藥(各一兩半)鉄粉橘紅(各半兩)
右為末煉蜜圓梧桐子大每服七十圓空心食前温
酒或米飲下
湛濁
二荳散治耳鳴心燥腰脚疼重腹内虚鳴臍下冷痛頻
下白水如泔名湛濁證
肉荳䓻白荳䓻丁香巴戟
丁皮白茯苓蒼术桂心
黑附(火煨兩各一)白术人參山藥
桔梗茴香粉草(各五錢)
右剉散每服三錢水一盞半生薑三片紫蘇葉三皮
煎空腹温服
勝金圓治渾身壯熱頭疼臍下㽲痛下淡紅水
當歸(去尾)白芍藥鹿茸(燎去毛酒炙)鱉甲
川芎白术大艾(炒)側柏葉
赤石脂(醋煅)川白芷烏賊魚骨(各等分)
右為末蜜圓如龍眼大每服一圓空心鹽酒下或敗
棕燒灰調酒吞下
餘糧散治心燥四肢痠疼所下五色腰脚臍中緊痛
禹餘糧(醋煆)地榆阿膠赤石脂
紫金皮茴香粉草側栢(各等分)
右為末每服二錢米飲調下
烏金散治身熱口燥頭痛如破氣塊築痛下黃水如葵
汁
百草霜(砂内炒煙盡為度)紫金皮(米泔浸煑熟炒焦色)粉草(炙)
右為末每服二錢艾湯調或用淡醋湯空心服
又方加入住紅蘇根金櫻子根心嘈猪血入鹽炒
酒吐紅飯飲勻月水木瓜當歸浸酒赤白帶
下蔥白連根煎酒血海虚冷下白不止用鯉魚一
箇去腸肚不去鱗將油髮一塊入魚肚内黃泥固濟
炭火内燒煙淡淡留性去泥碾為末後入當歸頭甘
草炒為末每服一錢用舊酒調下
白濁
一氣正元丹(方見大方科虚損類)秘精圓(方見大方科淋濁類)
四七湯吞青州白圓子(方見大方科喘急類及風科通治類)
崩漏
鎮宫圓治崩漏不止或五色或赤白不定或如荳汁或
狀若豚肝或下瘀血臍腹脹痛頭暈眼花久久不止令
人黃瘦口乾胸煩不食
代赭石(火煆醋焠七次)紫石英(製同上)禹餘糧(製同上)
香附子(去毛醋煑各二兩)陽起石(煆紅細研)芎藭
鹿茸(燎去毛醋蒸焙)茯神(去木)阿膠(蛤粉炒)當歸(去蘆酒浸)
蒲黃(炒一兩各)血竭(别研半兩)
右為末艾醋汁打糯米糊圓梧桐子大每服七十圓空
心米飲下
川續斷湯治憂思過度勞傷心經心主血心虚不能維
持諸經之血亦能致崩中下血之患
當歸(去蘆酒浸)芎藭茯神(去木)小草
阿膠(蛤粉炒)鹿茸(燎去毛酒蒸焙)栢子仁(炒各一兩)香附子(二兩)
甘草(炙半兩)川續斷(酒浸半一兩)
右剉散每服四錢水盞半生薑五片煎空心食前温
服
秘方龍骨圓治半産後及下虚數月崩漏不止
白牡蠣北赤石脂大赭石(已上並煅)白龍骨
伏龍肝海螵蛸五靈脂側柏葉(各等分)
棕櫚(不拘多少燒灰)真蒲黃(多加入)
右為末醋糊圓如梧桐子大每服三十五圓以十全
大補湯三錢加嫰鹿茸去毛酒炙阿膠蚌粉炒各一
錢半薑三片棗二枚烏梅二箇煎吞服立效
平胃散治脾血不固崩漏温酒調下(方見大方科脾胃類)
滋榮圓治勞傷過度致傷臟腑衝任氣虚不能約制或
暴下崩中或下鮮血或瘀血連日不止淋瀝不斷形羸
氣劣倦怠困乏並皆治之
赤石脂海螵蛸(去殼)側柏(去梗兩各五)
右為末醋糊圓梧桐子大每服三十圓飯飲送下空
心日三服神效
加味四物湯治經斷後多年忽然再行遂成崩漏腹痛
寒熱加人參茱萸生薑紅棗煎兼用熟附圓(四物湯方見前)
熟附圓
大川芎當歸赤石脂(煆)白龍骨
木賊(去節)熟附子(各等分)
右用醋米糊圓梧桐子大每服五十圓米飲吞下漸
安
金華散治經血得熱崩漏不止口苦咽乾經候不通宜
服
延胡索瞿麥穗川當歸牡丹皮
乾葛(各一兩)石膏(一兩)蒲黃(半兩)桂心
葳靈仙(各三分)
右為末每服二錢水一盞薑三片煎食前温服日二
三服
黃芩湯治崩中下血諸藥多用止血補血之劑此是陽
乘隂前所云天暑地熱經水沸溢是也
右用黃芩不以多少為末燒秤錘淬酒調下
又方
黃芩黃檗(各一錢)黃連(三錢去毛)
右用水四盞煎取一半去滓入炒阿膠末五錢滓再
煎温温分三服空心腹痛加梔子三錢亦可
又方治積年血崩一服而愈
右以草血竭嫰者蒸油鹽姜淹喫小酒嚥下或收為
末薑酒調服血竭草生於磚縫井頭少在地上
活血散治血崩不止用鹽梅七箇燒灰為末空心米飲
服
又方陳槐花一兩百草霜半兩為末燒紅科錘淬酒下
五倍子散治血崩帶下
大艾(一兩醋炙)五倍子(二兩炒赤)烏梅(半兩去核)川芎(半兩)
右為末每服二錢空心米飲下兩服止
竒效四物湯治有熱久患血崩一服稍安八服無恙
當歸(頭尾用)熟乾地黃(洗焙)白芍藥大川芎
大艾葉阿膠(蛤粉炒如珠)黃芩(去爛者各半兩)
右剉散每服四錢水一盞半薑五片煎空心温服
荳花散治白崩不止白扁荳花焙乾為末(紫者不用)炒米
煑飲入燒鹽少許空心數服即效
又方用棕櫚絲瓜燒灰等分為末鹽酒或鹽湯下
灸法治白崩小腹□文當臍空直下百壯又灸内踝上
三寸左右各百壯名三隂
治漏下不止或赤或白灸交儀穴在内踝上五寸
帶下
白歛圓治衝任虚寒帶下純白
鹿茸(醋蒸焙二兩)白歛金毛狗脊(燎去毛各一兩)
右為末艾煎醋汁打糯米糊圓梧桐子犬每服五十
圓空心温酒下
當歸煎治赤帶不止腹内疼痛四肢煩疼不欲飲食日
漸羸瘦
當歸(去蘆酒浸)赤芍藥牡蠣(火煆取粉)熟地黃(酒蒸焙)
阿膠(剉蚌粉炒)白芍藥續斷(酒浸兩各一)地榆(半兩)
右為末醋糊圓梧桐子大每服五十圓空心米飲送
下
卷栢圓治腹臟冷熱相攻心腹絞痛腰腿俱疼赤白帶
下面色痿黃四肢羸乏
黃耆(去蘆炙蜜水)熟地黃(洗各半兩)卷栢(醋炙)赤石脂(煆醋淬)
鹿茸(醋炙)白石脂芎藭代赭石(煆醋淬)
艾葉(醋炒)桑寄生鱉甲(醋炙)當歸(去蘆酒洗炒)
地榆(各一兩)木香(不見火)龍骨(各半兩)乾薑(炮一分)
右為末醋煑糯米糊圓梧桐子大每服七十圓空心
食前米飲送下
温經散治衝任虚損月水過多崩漏帶下淋瀝不斷腰
腹重痛凡是五色帶疾並皆治之
禹餘糧(煅醋淬細研水飛乾三兩)赤石脂(煅)龍骨(煆石器研)
白芍藥川芎附子熟地黃
當歸(各一兩)乾薑肉桂(各半兩)
右為末每服二錢入麝香少許空心米飲調日二服
香附散治赤白帶下
百草霜(一兩)當歸香附子紫金皮
烏藥(八錢)伏龍肝(一兩)
右為末以水牛膏同茴香炒舊酒調三大錢不拘時
候通口服忌卵魚腥母猪等肉
白芷圓治婦人帶下腸有敗膿淋露不已腥穢殊甚遂
至臍腹更增冷痛此盖為敗膿血所致卒無已期湏以
此排膿
白芷(一兩)單葉紅蜀葵根(二兩即争荅古梅根無則以蘇木節代之)
(亦可)白芍藥白礬(燒枯别研各半兩)
右為末蠟圓如梧桐子大空腹米飲下十圓或十五
圓候膿盡仍以他藥補之
白芍藥散治赤白帶下臍腹疼痛神效
白芍藥(一兩)乾薑(半兩)
右為末微炒黃色每服二錢空心米飲下脫又服半
月效
秋霜丹治赤白帶下
真秋石為末北棗去皮煑爛為圓梧桐子大每服五
十圓空心醋湯下
求嗣
温經湯治衝任虚損月候不調或來多不斷或過期不
來或崩中去血過多不止小腹有寒久不受胎曾經損
娠瘀血停留小腹急痛發熱下痢手足煩熱唇口乾燥
吳茱萸(三兩湯洗十次炒)半夏(二兩半洗七次)桂心(去麄皮)
人參(去蘆)白芍藥牡丹皮當歸(去蘆)
阿膠(搗破蚱粉炒)川芎甘草(炒各二兩)麥門冬(去心兩半)
右剉散每服四錢水一盞半薑五片煎空心熱服經
事來多不斷以此吞服煖宫圓亦效
暖宫圓治婦人無子暖子宫冷服之神效
附子(炮去皮臍一枚)杜仲(炒斷絲)地榆桔梗
白薇(去土)川牛膝(去苖)川白芷黃耆
沙參厚朴(去麄皮薑汁炒各四錢)北細辛(去葉)
乾薑蜀椒(各二錢半)
右為末煉蜜圓梧桐子大每服二十圓鹽酒下服之
一月自然有孕局方四物湯羊肉圓多服亦效
抑氣散治氣盛於血所以無子尋常頭暈膈滿體痛怔
忡皆可服之香附子乃婦人之仙藥不可謂其耗氣而
勿服
香附子(炒杵淨四兩)茯神(去木一兩)橘紅(二兩)
甘草(炙兩一)
右為末每服二錢食前沸湯調服仍兼進紫石英圓
炙用
小温經湯治經血不調血臟冷痛此方甚平易用藥且
不多
當歸(去尾)附子(炮去皮臍)
右為末每服三錢水一盞半煎空心温服
秦桂圓治婦人無子經進有效
秦芁桂心杜仲(炒斷絲)防風
厚朴(各三分)附子(生)白茯苓(各一兩半)白薇
乾薑沙參牛膝半夏(各半兩)
人參(一兩)細辛(二兩一分)
右並生碾為末煉蜜圓如赤荳大每服三十圓空心
食前醋湯或米飲下未效更加圓數次覺有孕便不
可服
陽起石圓治丈夫真精氣不濃不能施化是以無子
陽起石(火煅紅研極細)鹿茸(燎去毛酒煑焙)
兔絲子(水淘淨酒浸蒸焙别研)天雄(炮去皮)韭子(炒)
肉蓯蓉(酒浸已上各一兩)覆盆子(酒浸)石斛(去根)
桑寄生沉香(别研)原蚕蛾(酒炙)五味子(各半兩)
右為末酒煑糯米糊圓梧桐子大每服七十圓空心
鹽湯或鹽酒下
濟隂丹治婦人久冷無子及數經墮胎皆因衝任之脉
虚損胞内宿挾疾病經水非時暴下不止月内再行或
前或後或崩中漏下三十六疾積聚癥瘕臍下冷痛小
便白濁心上疾訂皆令孕育不成以致絶嗣(方見前)
灸法婦人絶子灸然容五十壯在内踝前直下一寸
又法絶嗣胞門閉塞灸關元穴三十壯通之
婦人姙子不成數墮腹痛漏下灸胞門五十壯在關
元左邊二寸是也右邊二寸名子戶
雜方
厚朴圓治婦人胃冷嘔吐不下食
厚朴(去麄皮切薑汁炒三兩)附子(去皮剉如荳三兩)
右以生薑汁一升水五合煑令汁盡焙乾為末以酒
煑神麯為圓梧桐子大每服三十圓不拘時温酒下
芎歸湯治頭暈痛諸脉平和惟肝脉獨弱可預見有崩
疾來及治血虚頭暈(方見前即佛手散)
橄㰖圓止渴潤咽乾
川百藥煎烏梅甘草石膏(各等分)
右為末煉蜜圓如彈子大每服一圓噙化
橘歸湯治肌膚手足俱有血線路此怒氣傷肝血失常
經以致如此服之神效
橘皮(二兩)當歸(一兩)
右為末煉蜜圓梧桐子大每服三十圓温酒下
八味圓治大小便秘澁此血弱不能榮飬臟腑津液枯
澁數服即愈(方見大方科痟渴類)
鹿茸圓治虚弱服剛劑太過發搐此肝血不足為剛劑
所燥故令搐搦服此而愈(方見大方科痟渴類)
芍藥湯治冷證脇痛諸藥不效
香附子(四兩黃了醋二升鹽一兩煑乾為度)肉桂延胡索
白芍藥
右為末每服二錢沸湯調不拘時候服
健骨散治腰上實肉處痛不可忍
右以麝香末半錢用酒調服
補心湯治隂中生瘡名曰䘌瘡或痛或痒如蟲行狀淋
瀝膿汁隂蝕幾盡治之當補心養胃
白茯苓人參前胡半夏(湯洗七次去滑)
川芎(各三分)橘皮枳殼(麩炒去穰)紫蘇
桔梗甘草(炙)乾薑(各半兩)當歸(一兩三分)
白芍藥(一兩)熟地黃(一兩半)
右剉散每服四錢水盞半薑五片棗一枚同煎食前
服
狼牙湯治隂中蝕瘡爛潰膿水淋漓臭穢
狼牙剉煎濃汁以綿纏筯頭大如蠒浸濃汁瀝隂中
數次
雄黃兊散治下部䘌瘡
雄黃(研)青箱子苦參黃連(各二分)
桃仁(去皮尖研一分)
右為末以生艾搗汁和如棗核大綿裹内下部未效
更加扁竹汁無艾只用綿裹散子内下部亦可
洗榻湯療隂蝕
甘草乾漆(各一兩)黃芩乾地黃
當歸芍藥(各)(兩)龜甲(五兩)
右藥用水七升煑取一半去滓以綿帛納湯中搨
瘡處良久即易日二度每搨湯可行十里許即拭
乾再取甘濕散薄𫝊瘡上使徧可經半日又以湯搨
搨訖如前敷藥(甘濕散用五月五日蝦蟆青木香石硫黃鋪精為末生麝香臨時加入)
藿香飬胃湯治陽明經虚不榮肌肉隂中生瘡不愈
藿香白术白茯苓神麯(炒)
烏藥(去木)縮砂仁薏苡仁半夏麯
人參(各半兩)蓽澄茄甘草(炙各三錢半)
右剉散每服四錢水盞半薑五片棗二枚同煎不以
時
妳癰瘡
黃瓜蔞(一二箇連皮穰子剉碎)
右用無灰常酒一二升於沙瓶内煑存一升去滓時
時温服酒盡再煑滓服如覺初時便服此藥即時止
痛更不成瘡如已成瘡服之其瘡自穿而痛自止
又方尚未成瘡纔覺腫硬作痛以蔥白熨之其法用中
樣小海味瓶口寬者以炭火入瓶内上以熱灰填之
不封口用蔥葉及蔥白搥損令徧覆瓶口以手帕子
裹定倒執將瓶口向腫處任意輕輕熨之有驗
治茄子疾心燥連綿黃水易治白水難愈烏金二豆散
薑棗子煎温服(方見前)
又方生枳殼為散煑熏洗却用綃帛包枳殼滓納入隂
中即日漸消
圓方茄皮白礬馬稻頭根朴硝澤蘭煑水熏洗加入炒
茄灰少許
敷藥朴硝為末黃瓶柴燒瀝調敷或用濃鉄漿水敷
丁疽病心燥四肢痠臍輪冷痛或腹中絞刺小嘉禾
散猪肝蒜片煎服(方見前)
又方硫黃一兩大鯉魚一箇去頭皮納入藥故紙裹黃
泥固濟火煅煙盡為末米糊圓梧桐子大每二十圓
温酒下如下疽生蟲所下如柿汁臭穢心中㽲痛悶
絶虚煩甚者不可治
磁石散治子宫不收名瘣疾有痛不可忍者
磁石(酒浸火煆)
右為末糯米糊圓梧子大每服二十圓空心滑石湯
下
鉄粉散治同前
當歸磁石(半兩酒浸)鉄粉
右為末米飲調下隔夜用角藥次日服此(角藥用銕粉螺青為)
(末磨刀水調塗産門上)
熏洗方荆芥穗藿香葉臭椿樹皮煎湯熏洗即入
三萸圓
食茱萸吳茱萸(湯洗微炒)桔梗(水浸一伏時取出漫火焙)
白蒺藜青皮(去白)山茱萸(去核取肉)
舶上茴香(湯去砂兩炮各一)五味子(淨揀)海藻
大腹皮(酒浸過)川練子(去核)玄胡索(各一兩二錢半)
右為末酒糊圓如梧桐子大每服三十五圓木通湯
下下虚加川烏炮去皮肉桂去麄皮各一兩腰腹疼
夏用桃仁去皮尖麩炒别研青皮去白枳實去穰各
一兩為南木香七錢半
一捻金圓服前藥未效却用
玄胡索舶上茴香吳茱萸(炒)川練子
青木香(各二兩)
右為末粳米糊圓如梧桐子大每服三十五圓空心
木通湯服又用梅花腦子半錢鐵孕粉一錢水調刷
上如隂畔生疱以凉血飲每服三錢加凌霄花少許
煎空心服(見前)
四物湯治産育艱難或一歲一産可以此少間之每服
三錢加蕓薹子一撮於經行後空心服又方用
對麻葛根湯二兩加瞿麥乾土牛膝栝蔞根豆豉炒各
半兩為散分作八服空心一日二服
世醫得效方卷十五
