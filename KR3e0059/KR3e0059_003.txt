世醫得效方卷三
元危亦林撰
大方脉雜醫科
諸氣
縮砂香附湯調中快氣治心腹刺痛利三焦順臟腑
香附子(炒去毛十兩)烏藥(去心五兩)粉草(炒二)
(兩)縮砂(去殼二兩)
右為末每服二錢紫蘇葉三皮鹽少許沸湯調下不
拘時候大便氣秘橘皮湯下亦名寬氣湯
沉香降氣湯治陰陽壅滯氣不升降胸膈痞塞心腹脹
滿喘促短氣乾噦煩滿咳𠻳痰涎口中無味嗜卧減食
又治胃痺留飲噫醋聞酸脇下支結常覺妨悶及中寒
欬逆脾濕洞泄兩脇虚鳴臍下撮痛皆能治之患脚氣
人毒氣上衝心腹堅滿肢體浮腫者尤宜服之常服開
胃消痰散壅思食
香附子(炒去毛一十兩)沉香(四錢六分不見火)
縮砂(去殼十二兩)粉草(炒兩三)
右為末每服一錢入鹽少許沸湯點服凌旦霧露空
心服食去邪惡氣使無瘴疫
木香檳榔圓疎導三焦寬利胸膈破痰逐飲快氣消食
木香(不見火)檳榔枳殼(麩炒)杏仁(去皮尖麩)
(炒)青皮(去白兩各一)半夏麯皂角(去白酥炙)
郁李仁(去皮兩各二)
右為末别以皂角四兩用漿水一椀搓揉熬膏更入
熟蜜少許和圓如梧桐子大每服五十圓食後生薑
湯下
歸氣湯治氣不升降胸膈痞滿心腹刺痛不進飲食
沉香木香丁香(並不見火)白薑(炮)
川練子肉(炒)肉桂(去皮不見火)陳皮(去白)當歸
甘草(炙)附子(一箇十二錢者炮去皮臍)縮砂
益智(炒去殼各)葫蘆巴(炒)白术舶上茴香
(炒)豆蔲(麫褁煨各一兩)
右剉散每服三錢水一盞紫蘇三葉木瓜四片鹽少
許煎服
木香流氣飲調順榮衞通流血脉快利三焦安和五臟
治諸氣痞滯不通胸膈膨脹口苦咽乾嘔吐少食肩背
走注刺痛及喘急痰𠻳面目虚浮四肢腫滿大便秘結
水道赤澁又治憂思大過怔忪鬱積脚氣風濕聚結腫
痛喘滿脹急不寧
陳皮(去白一斤)青皮(去白)紫蘇(去皮梗)甘草
厚朴(去麄皮薑汁製)香附(炒去毛各半斤)木通(去節四兩)大腹皮
丁皮檳榔肉桂(去麄皮不見火)藿香葉
蓬莪木(煨切)草果仁木香(不見火各三兩)麥門冬(去心)
人參(去蘆)白术(去蘆)乾木瓜石菖蒲(刮去)
(毛)赤茯苓(去黑皮)川白芷(各二兩)半夏(一兩湯洗)
(七次倍乾)
右剉散每服四錢水一盞半生薑三片紅棗二枚煎
至七分去渣熱服如傷寒頭痛纔覺得疾入連根葱
白三寸煎服升降陰陽汗出立愈如臟腑自利入粳
米煎婦人血氣癥瘕入艾醋煎不拘時候
秘傳降氣湯治男子婦人上熱下虚飲食過度致傷脾
胃酒色無節耗損腎元水火交攻陰陽關隔遂使氣不
升降上熱則頭目昏眩痰實嘔逆胸膈不快咽喉乾燥
飲食無味下弱則腰脚無力大便秘澁裏急後重臍腹
冷疼若治以涼則脾氣怯弱腸鳴下利治以温則上焦
壅熱口舌生瘡及脚氣上攻與久痢不瘥宜先服此藥
却以所主藥治之氣壅耳聾泛熱咽疼亦效
五加皮(半兩酒浸半日炒黃色)枳殼(一兩湯浸去穰麩炒)
柴胡(去毛蘆洗一兩)骨碎補(燎去毛兩剉炒半)地骨皮(半兩)
(炒黃)桔梗(半兩色炒黃)桑白皮(二兩剉炒)陳皮(一兩炒黃)
(色)訶子(炮取肉半兩炒)甘草(一兩炒)
半夏(半兩生為末生薑自然汁為餅再碎炒)草果(去皮膜半兩淨洗炒黃)
右剉散和勻以椀盛就飯甑上蒸一伏時傾出攤令
冷收之每服二錢紫蘇三葉生薑三片水一盞同煎
七分食後通口服痰欬加半夏麯心肺虚每料加人
參茯苓一兩上膈熱加北黃芩五錢下部大叚虚加
少許炮附子煎如使附子多加生薑婦人血虚加當
歸一兩煎
蘇子降氣湯治中腕不快心腹脹滿陰陽壅滯氣不升
降胸膈噎塞喘促短氣乾噫煩滿欬嗽痰涎口中無味
嗜卧減食宿寒留飲停積不消脅下支結常覺妨悶專
治脚氣上衝心腹堅滿肢體浮腫有妨飲食
蘇子(淨炒)半夏(洗七次半各二兩)甘草(炙)
前胡(去蘆)厚朴(去麄皮薑汁製各一兩)陳皮(去白一兩)
川當歸(去蘆半一兩)肉桂(去麄皮見火一兩不)
右剉散每服二錢至三錢水一大盞生薑三片煎至
七分去渣温服不拘時常服消痰飲散滯氣進飲食
體虚痰喘加人參一錢北五味子七粒鹽梅一箇杏
仁七粒去皮尖紅棗二枚煎虚煩加知母人參每料
各一兩
分心氣飲治男子婦人一切氣不和或因憂愁思慮或
因酒色過傷或臨食憂煩或事不遂意以此不足留滯
不散停於胸膈不能流暢致使心胸痞悶脇肋脹滿噎
塞不通噫氣吞酸嘔噦惡心頭目昏眩四肢倦怠面色
萎黃口苦舌乾飲食減少日漸羸瘦或大腸虚秘竝皆
療之常服升降陰陽調順三焦消化滯氣進美飲食此
方獨清而疎快常服大效
紫蘇(莖葉俱用四兩)羌活半夏(湯洗七次)肉桂(去皮)
青皮(去白)陳皮(去白)大腹皮桑白皮(炒)
木通(去皮節)芍藥甘草(炙)赤茯苓(各一兩)
右剉散每服三錢水一盞生薑三片棗二枚燈心十
莖取七分去渣温服氣秘每服加枳殼去穰栗殼蘿
蔔子皂角子各半錢咳嗽不利加人參一錢五味子
七粒桔梗一錢氣滯腰疼加木瓜二片枳殼一錢半
水氣面目浮腫加車前子麥門冬去心甜葶藶子木
瓜澤瀉猪苓去皮每料各一兩又名小流氣飲
推氣圓治三焦痞塞氣不升降胸腹滿悶大便澁小便
赤黃
檳榔枳實陳皮黃
大黃黑牽牛(炒等分各)
右為末生薑自然汁煮糊圓如梧子大每服三四十
圓淡薑湯下
神保圓治諸氣刺痛流入背膂及脇下諸藥不能治
木香胡椒(各一錢)全蝎(七枚)巴豆(十箇去皮)
(心研)
右為末湯和蒸餅圓麻子大朱砂為衣每服五粒心
膈痛柿蔕燈心湯下腹痛柿蔕煨薑湯下血痛炒薑
醋湯下肺氣甚者白礬蛤粉各三分黃丹一分同研
為末煎桑白皮糯米飲調三錢下小喘桑白皮糯米
飲下腎氣脇下痛茴香酒下
五香連翹湯治壯盛人胸膈痞塞氣不升降百藥不效
服之奏功必矣(方見瘡腫雜證類)
神仙九氣湯治九氣膈氣風氣寒氣熱氣憂氣喜氣驚
氣怒氣山嵐瘴氣積聚堅牢如杯心腹刺痛不能飲食
時去時来發則欲死
川薑黃甘草香附子(各等分)
右為末每服一大錢入鹽少許百沸湯點空心服立
效
賺氣散治心胸痞悶腹脇虚脹飲食減少氣不宣通及
傷寒兩脇刺痛攻心
京三稜蓬莪荗(煨熟兩各五)白术(三兩)
木香(半兩)枳殼(去白麩炒一兩)
右剉散每服二錢水一盞生薑三片煎至六分食前
温服用砂糖少許壓下
參附正氣散治陰陽不和臟腑虚弱頭目昏胘腹脇刺
痛嘔逆惡心飲食不進氣虚盜汗咳嗽上喘四肢厥冷
腰背酸疼脾虚泄瀉脾腎俱損精血傷竭氣短脉沉耳
乾焦黑面黃體瘦怠惰多困小便頻數小腸氣痛霍亂
吐瀉及卒中風氣昏亂不常大病尫羸倦弱姙娠失調
理産后虚損長久服之大能補虚正氣調理氣血固腎
消痰
人參木香白豆蔲(各二錢半)川芎
乾薑甘草藿香茯苓
黃蓍當歸(去尾)丁香桂心
陳皮白芷縮砂仁青皮(各半兩去)
(白)白术附子(炮)半夏麯(各七)
(錢)
右剉散每服半錢生薑五片棗二箇煎服(此方屢有竒效)
破兜圓治受瘴結成氣塊腹中不能消散服之立效
蓽撥(一兩)大黃(一兩各生用)
右為末入生麝香少許煉蜜為圓如梧子大每服三
十圓空心冷酒下或温冷湯下日三服
灸法凡上氣冷發腹中雷鳴轉呌嘔逆不食灸太衝穴
在足大指本節後二寸陷中不限壮數從痛至不痛
不痛至痛止心腹諸病堅滿煩痛憂思結氣心痛吐
下食不清炙太倉穴在心下四寸胃脘下一寸
臍下攪痛流入陰中發作無時此冷氣炙關元百壮
穴在臍下三寸及炙膏肓二穴
短氣不語炙大椎隨年壮又灸肺腧百壮臍孔中二
七壮乏氣灸第五椎下隨年壮
中氣
蘇合香圓治中氣雖不見方書所載然暴喜傷陽暴怒
傷陰憂愁失意氣多厥逆往往多得此疾便覺涎壅于
關緊急若作中風用藥非惟不相當多能死人昔有一
婦人因憂戚中忽然氣厥牙噤涎潮里醫作中風用藥
以大通利藥下之大泄數行一夕而卒可不戒之如遇
此證急化蘇合香圓四五粒灌之便醒然後隨其調理
無不痊愈
蘇合香油(一兩入安息香膏内)薰陸香(一兩研)
青木香(剉)白术(去蘆)丁香白檀香
朱砂(研飛水)沉香香附子(炒毛去)烏犀(鎊屑)
蓽撥安息香(&KR0008;為末用无灰酒一升熬膏)麝香(研)
訶黎勒(煨)龍腦(研上各一兩已)
右為末入研藥勻用安息香膏并煉白蜜和劑每服
旋圓如梧子大取井花水温冷任意下四圓老人小
兒可服一圓温酒化服亦得並空心服之用蠟紙裹
一圓如彈子大緋絹袋盛當心帶之一切邪神不敢
近
獨香湯治中氣閉目不語四肢不收昏沉等證
南木香(不拘多少)
右為末冬爪子煎湯調下痰盛加南星為散生薑煎
木附湯治中寒中氣之候四肢厥逆口噤牙關緊急痰
涎壅盛如中風状者
白术(一兩去蘆)綿附子(炮去皮臍薄切片一兩半)甘草(炙兩二)
右剉散每服三錢水一盞薑十片煎取八分去滓後
調蘇合香圓二粒併進二服或氣短頭暈手足厥逆
未退者可進養正丹三十粒至百粒竒效不拘時服
回陽湯治中氣脉弱大叚虚怯等證
川烏(生去皮臍)附子(生去皮臍各半兩)乾薑(炮錢二)
青皮(去穰一兩)益智仁(去殼一兩)
右剉散每服三錢薑七片紅棗一枚煎服或入少木
香不拘時候
八味順氣散中風亦當間服此藥中氣者尤得其宜
白术(炒)白茯苓(去皮)青皮(去白)白芷
陳皮(去白)天台烏藥人參(去蘆兩各一)甘草(灸兩半)
右剉散每服三錢水一大盞煎至七分温服不拘時
候
諸疝
風寒證烏頭桂枝湯治風寒疝腹中痛逆冷手足不仁
身體疼痛灸刺諸藥不能療及賊風入腹攻刺五臟拘
急不得轉側發作呌呼陰縮悉主之
大烏頭(一枚實者去皮尖蜜壹大盞煎減半出湯切洗)肉桂(去麄皮)
芍藥(各三錢三字)甘草(炙分半二)
右剉散每服四錢水一盞半生薑五片大棗三箇入
前煎烏頭蜜半合同煎至七分盞去渣食前服一法
用附子一箇不使烏頭為蜜附湯
寒證倉卒散治寒疝入腹心腹卒痛及小腸膀胱氣痛
刺脾腎氣攻攣急極痛不可忍屈伸不能腹中冷重如
石白汗出
山梔子(四兩過燒半)附子(一枚炮)
右剉散每服二錢水一盞酒半盞煎至七分入鹽一
捻温服即愈暑證香薷散加瞿麥木通每服四錢食
鹽少許煎服
生料木香勻氣散治寒疝作痛和氣
丁香檀香木香(各一兩)甘草(炙兩四)
縮砂(去殼二兩)白豆蔲仁沉香(各一兩)藿香(去土四兩)
右剉散每服二錢水一盞半生薑三片紫蘇葉五皮
食鹽少許煎熱服不拘時候或為末炒茴香鹽酒調
亦可
七情聚香飲子治七情所傷遂成七疝心腹脹痛痛
引腰脇連背不可俛仰
檀香木香乳香沉香
丁香(並不見火)藿香葉(去土兩各一)
玄胡索(炒去皮)片子薑黃(洗)川烏(炮去皮犬)桔梗(去蘆剉炒)
桂心(不見火)甘草(炙半兩各)
右剉散每服四錢水一盞半生薑七片紅棗一枚煎
至七分去渣温服不拘時候
熱證加味通心飲治腎與膀胱實熱小腸氣痛小腑不
通
瞿麥穗木通(去皮節)梔子(去榖)黃芩
連翹甘草枳殼(去穰)
川練子(去核各等分)
右剉散每服五錢水一盞半燈心二十莖車前草五
莖同煎空心温服
八正散治腎氣實熱脉洪數小腹外腎肛門俱熱大小
便不利作痛每服四錢燈心二十莖枳殼半斤去穰煎
食前温服熱盛加淡竹葉二十皮(方見秘結類)
虚冷五積散治體虚膀胱小腸氣作痛不可忍每服五
錢生薑三片鹽炒茱萸五粒茴香一撮葱白五寸煎空
心熱服(方見前傷寒陰證類)
蟠葱散治男子婦人脾胃虚冷氣滯不行攻刺心腹痛
連胸脇膀胱小腸腎氣又婦人血氣刺痛並皆治療
蒼术(泔浸一宿切焙)甘草(炙四兩各)延胡索(一兩半)官桂(去皮)
乾薑(炮一兩各)縮砂(去殼)丁皮檳榔(各二兩)
蓬术(煨)三稜(煨)白茯苓(去皮)青皮(去白兩各三)
右剉散每服五錢水一盞半入連根葱白一莖煎至
七分空心熱服
通治荆芥散治風疝陰腎腫大荆芥穗不拘多少新瓦
上焙為末每服二錢熱酒調下效
&KR1288;砂圓治諸疝作痛大效
木香沉香巴豆肉(全者兩各一)
青皮(不去皮二兩)銅青(半兩研)&KR1288;砂(二錢半製如前研)
右以二香青皮三味細剉同巴豆漫火炒令紫色為
度去巴為末入青砂二味研勻蒸餅和圓如梧子大
每服七圓至十圓湯吞下空心日進二三服
奪命散治小腸疝氣
玄胡索不拘多少鹽炒過入全蝎半錢為末每服一
錢温酒調下立效
五苓散治撮聚疝氣連根葱白二寸燈心十莖鹽炒茴
香一撮川練子三箇去核煎湯調下大效傷暑濕作痛
亦效吞青木香圓亦可(方見傷暑類)
青木香圓治膀胱疝氣腫痛及胸膈噎塞氣滯不行腸
中水聲嘔噦痰逆不思飲食常服寬中利膈
黑牽牛(六兩炒香搗末三兩)補骨脂(炒香)蓽澄茄
檳榔(酸粟米飯裹以濕紙包兩火中煨紙焦去飯各二)青木香(一兩)
右為末入牽牛末令勻以清水拌和為圓如梧子大
每服五十圓温熱水吞下
又法用二伯粒斑蝥七箇去頭足翅為末同於文武火
上漫炒令圓子微香以磁碟蓋銚上頓在冷處少頃
去斑蝥末取圓子每服五十圓茴香酒下
三茱圓治小腸氣痛外腎腫墜
山茱萸(去核)吳茱萸(去梗)石茱萸(去梗兩各二)
川練子(一兩用斑蝥十四个去翅觜同炒赤色去斑蝥不用)
破故紙(一兩七錢炒)青皮(去白)青鹽(各三兩)
黑牽牛(一兩炒)茴香(炒三兩)
右為末醋煑麫糊圓如梧子大每服五十圓用桃仁
十五箇炒酒送下或茴香酒亦可
失笑散治小腸氣痛婦人血痛欲死者
川五靈脂蒲黃(隔紙微炒)
右剉散每服二錢酒半盞水半盞煎至七分食前服
血痛臨熟入真米醋少許未效加玄胡索各等分
葫蘆巴圓治大人小兒小腸氣蟠腸氣奔豚氣疝氣偏
墜陰腫小腹有形如卵上下走痛不可忍者
葫蘆巴(炒八兩)茴香(去土炒六兩)吳茱萸(湯洗七次炒五兩)
川練子(炒九兩)大巴戟(去心炒)川烏(炮去皮尖各三兩)
右為末酒煮麫糊圓如梧子大每服十五圓空心温
酒送下小兒五圓茴香湯吞下又方加牽牛
玄附湯治七疝心腹冷痛腸鳴氣走身寒自汗大腑滑泄
玄胡索(炒去皮)附子(炮去皮臍各一兩)木香(不見火)
右剉散每服四錢水一盞薑七片煎七分不拘時温服
立效散治疝氣
川芎川練子青皮(去白)茴香(舶上者)
桃仁黑牽牛(炒各一兩)
右剉散每服二錢無灰酒一盞煎八分温服
金鈴圓治膀胱腫痛及治小腸氣陰囊腫毛間水出
金鈴子肉(五兩)茴香(炒)馬藺花(炒)
海蛤破故紙兔絲子海帶(各一兩)
右為末加木香丁香末各一兩糊丸梧子大酒下三十圓
去鈴圓治疝氣
用茴香一斤以老生薑二斤取自然汁浸茴香一夜
約薑汁盡入茴香内以好食鹽二兩同炒赤取出焙
燥碾羅為末無灰酒煮糊圓如梧子大每日空心食
前服三十圓或五十圓温酒米飲任下此藥專實脾
胃以其有鹽引入下部遂大治小腸疝氣服之累有
效尋常治疝氣藥多是疎導久而未有不為害者此
藥用薑汁專一發散而無疎導之害所以為妙也
三增茴香圓治腎與膀胱俱虚為邪氣摶結遂成寒疝
伏留不散臍腹撮痛陰核偏大膚囊擁腫重墜滋長有
妨行步瘙痒不止時行黃水浸成瘡瘍或長怪肉累治
不痊致令腎經閉結陰陽不通外腎腫脹冷硬如石漸
漸醜大皆由頓服熱藥内攻或因兜取以至如此此藥
温導陽氣漸退寒邪補虚消疝煖養腎經能使復元應
小腸氣寒疝之疾久新不過三料第一料
茴香(炮上者用鹽半兩同炒焦黃)川練子(炮核去)沙參(洗剉)
木香(洗一兩各)
右為末水煮米粉稠糊圓如梧子大每服二十圓温
酒鹽湯空心食前日進三服小病此一料可安纔盡
可服第二料
第二料加下項藥
蓽撥(一兩)檳榔(半兩)
右入前藥共六味重五兩半依前法糊圓湯引圓數
服之若病久末愈便服第三料
第三料又加下項藥
白茯苓(四兩緊小實者去黑皮)黑附子(半兩炮去皮臍秤或作一兩)
右通前藥共八味重十兩並依前法糊圓數服之加
至三十圓新久大病不過此三料可愈小腸氣頻發
及三十年者寒疝漸至栲栳大者皆可消散神效
消堅圓
牡丹皮(去骨)桂心(各一兩)川烏(炮去皮尖)
桃仁(麩炒黃去皮尖别研各五錢)
右為末酒糊為圓如梧子大每服三十圓温酒下
川練子圓治疝氣一切下部之疾悉皆治之腫痛縮小
雖多年服此藥永去根本
川練子(一斤淨肉黃四兩用麩一合斑毛四十九箇同炒麩色去麩斑不用四兩用)
(麩一合巴豆四十九粒同炒麩黃色去麩巴豆不用四兩用麩一合巴戟一兩同炒麩黃色去麩)
(巴戟不用色四兩用鹽一兩茴香一合同炒黃為度去鹽及茴香不用)
木香(一兩火不見)破故紙(一兩炒香為度)
右為末酒糊圓如梧子大每服五十圓鹽湯下甚者
日進三兩服空心食前
海藻圓治偏墜小腸氣效
海藻海帶(各一兩)斑蝥(二十八箇去足)
巴豆(二十八箇去殼完全者)
右斑蝥巴豆二味一處生絹袋盛用好醋一碗以瓦
銚盛四味同煑將乾去斑蝥巴豆不用只將海帶二
味細研為末以淡豆䜴一百粒以煑藥餘醋略浸蒸
研為膏和末藥為圓如梧子大每服用麝香少許硃
砂三錢乳鉢細研至無聲却入麝香再研勻為衣日
乾以新瓦瓶收之每初服七粒二服十粒三服十五
粒若未愈再進三兩服皆用十五粒仍用鹽炒茴香
細嚼酒吞下空心服忌鴨子并鮓醬動氣等物久病
三五服效此藥貴新合效速若合下稍久多服為佳
敷法治腎囊偏墜
牡礪(一兩煆)良薑(一兩)
右為末津唾調傳大偏處須臾如火熱著痛即安
灸法治諸氣心腹痛小腸氣外腎弔痛疝氣小腹急痛
不可忍足大拇指次指下中節横紋當中灸五壮男左
女右極妙又治疝氣偏墜
量患人口角兩角為一折斷如此則三折成三角如
□樣以一角臍心兩角在臍之下兩傍盡處是穴左
偏灸右右偏灸左二七壮若灸兩邊亦無害
治腎氣外腎腫小腸氣痛腹内虚鳴灸風市穴五七
壮灸氣海穴七壮灸臍左右各去一寸半兩穴各七
壮灸之立效後永不發名外陵穴(風市穴在膝上外廉五寸氣海穴在)
(臍下一寸半)
腰痛
獨活寄生湯治風傷腎經腰痛如掣久不治流入脚膝
為偏枯冷痺緩弱之患及新産腰脚攣疼除風活血
獨活(二兩半)真桑寄生(旡則用川續斷代)杜仲(切炒斷絲)
北細辛白芍藥桂心芎藭
防風(去蘆)甘草人參熟地黃(洗)
大當歸(各二兩)
右剉散每服四錢水二盞煎空心服或小續命湯加
桃仁煎氣血不和不食除地黃
五積散治寒傷腎經腰痛不可俛仰每服可加桃仁七
粒去皮尖煎疼甚或加黑牽牛少許熟炒研特效(方見傷寒)
(陰證類)
腎著湯治久處卑濕濕傷腎經腰重冷痛如帶五千錢
冷如水洗以熱物着痛處方少寬不渴小便自利食飲
如故虚弱人加附子或用白术芍藥官桂附子各等分
為末每服二錢酒調服(方見傷濕類)
薑附湯治體虚傷冷腰痛加官桂製杜仲(各五錢食前服方見中寒類)
敗毒散治風熱腰痛加續斷天麻薄荷木瓜(各等分方見傷寒湯證類)
舒筋散治血滯腰痛亦治閃挫
玄胡索當歸官桂(各一分)
右為末每服二錢温酒調下食前服或加牛膝桃仁
川續斷亦效
人參順氣散治氣滯腰痛加五加皮煎服(方見風類)或用
木香流氣飲立效(方見氣類)
小七香圓治鬱怒憂思氣滯腰疼
甘松(炒一十兩)甘草(炒十五兩)香附子(炒去毛十五兩)
丁香皮(十五兩)蓬莪术(煨乘熱碎二兩半)
縮砂仁(二兩半)益智仁(炒七兩半)
右為圓每服五十圓橘子一錢鹽少許煎湯空心服
或用沉香降氣湯打和勻氣散
神麯酒治閃挫腰痛
神麯一塊約如拳大燒令通赤好酒二大盞焠酒便
飲令盡仰卧少頃即安或用枳殼散(方見婦人類)
或以縮砂烏沉湯木瓜鹽酒調熱服亦效(方見諸氣類)
安腎圓治腎虚腰疼橘皮鹽煎湯吞加蓽薢尤佳(方見虚損類)
青娥圓治腎虚勞力腰疼益精助陽烏髭健脚力神效
破故紙(四兩炒香)杜仲(去麄皮切薑汁拌炒去絲八兩)
右為末用胡桃肉五十箇大蒜二十箇研膏圓如梧
子大每服三十五圓鹽湯服虚極人十補湯吞服(方見虚損類)
一方加川續斷桃仁去皮尖玄胡索黑牽牛炒酌量入
八味圓加鹿茸當歸木瓜續斷治房勞傷腎腰痛鹽湯
下(方見虚損類)
二至圓治老人虚弱人腎氣虚損腰痛不可屈伸
鹿角(鎊兩二)麋角(鎊兩二)附子(炮去皮臍)
桂心(不見火)補骨脂(炒各一兩)杜仲(去皮剉炒絲斷一兩)
鹿茸(酒蒸焙一兩)青鹽(别研半兩)
右為末酒糊圓如梧子大每服七十圓空心用胡桃
肉細嚼以鹽酒鹽湯任下惡熱藥去附子加肉蓯蓉
一兩酒浸微炙乾用
牽牛圓治冷氣流注腰疼不能俛仰
延胡索破故紙(炒各二兩)黑牽牛(炒二兩)
右為末研煨蒜為圓如梧子大每服三十圓葱酒鹽
湯任下
趁痛圓治腰痛極效亦治關肭
附子(炮半兩)黑牽牛(一兩)
右為末酒糊圓如梧子大每服五十圓鹽湯食前服
熟大黃湯治打撲腰痛惡血蓄瘀痛不可忍
大黃生薑(並切如豆大各半兩)
右同炒令焦黃以水一大盞浸一宿五更去渣頓服
天明所下如雞肝即惡物也
二效方治坐立或熟睡濕地濕入腎經外腎腫腰背曲
痛楚甚用五苓散每服二錢用坯子少許下青木香
圓三十粒數服臟腑微動腫消腰直其痛立止
又方趁痛圓治腰臂痛
五靈脂赤芍藥(各半兩)川烏(一箇)
没藥(四錢)麝香(一錢)
右為末酒糊圓空心温酒送下
導引法理腰背痛正東坐收手抱心一人於前據躡其
兩膝一人後捧其頭徐牽令偃卧頭到地三起三卧
便瘥
針灸法
腰背痛針決膝腰句畫中青赤路脉出血便瘥
腰痛不得俛仰者令患人正立以竹拄地度至臍斷
竹乃度背灸竹上頭處隨年壮灸訖藏竹勿令人知
灸腎腧穴亦可
眩暈
風證川芎散治眩暈惡風自汗或身體不仁氣上衝胸
戰摇如在舟船之上
川芎(一兩)北細辛(三分)白茯苓(一兩)白术(一兩)
粉草(半兩)桂枝(三分)
右剉散每服四錢水一盞半生薑三片煎不拘時服
有痰兼服青州白圓子(方見風科通治類)
感寒三五七散治陽虚眩暈頭痛惡寒耳鳴或耳聾
人參附子北細辛(各三錢)甘草
乾薑山茱萸防風山藥(各五錢)
右剉散每服四錢生薑五片棗二枚煎食前服中寒
眩暈欲倒服薑附湯(方見中寒類)
傷暑消暑圓治冐暑眩暈煩悶不甦用香薷散生薑煎
吞下每服七十圓(方見中暑類)
中濕芎术散治冐雨中濕眩暈嘔吐涎沫頭重不食經
久不瘥者
川芎半夏白术(各一兩)甘草(半兩)
右剉散每服四錢生薑五片木瓜二片不拘時候温服
七情茯神湯治喜怒憂思悲恐驚所感臓氣不行鬱而
生涎結為飲隨氣上厥伏留陽經心中忪悸四肢緩弱
翕然面熱頭目眩冐如欲摇動
人參麥門冬(去心)山藥(各二兩)前胡
熟地黃(洗酒拌炒各一兩)枳殼(去穣麩炒三分)
遠志(甘草水煑去心薑汁拌炒三分)白茯苓茯神(各一兩半)
半夏(湯洗七次)黃蓍(灸各一兩)甘草(半兩)
右剉散每服四錢流水盞半薑五片秫米一撮煎食
前服
痰證加味二陳湯治痰暈或因冷食所傷
陳皮半夏白茯苓(各一兩)甘草(五錢)
丁香胡椒(各三錢)
右剉散每服四錢薑三片烏梅一箇同煎不拘時熱
服體虚甚者順元散(方見痎瘧類)
失血芎歸湯治去血過多頭重目昏眩暈不省舉頭欲
倒
大芎藭大當歸(去尾各三兩)
右剉散每服三錢水一盞半煎不拘時候
下虚增損黑錫丹治陰陽不升降上熱下冷頭目眩暈
病至危篤或煖藥上僣愈甚者
黑錫丹頭(二兩)川練子陽起石
木香沉香青皮(炒各半兩)肉豆蔲
茴香官桂(去麄皮不見火)綿附(炮去皮臍)葫蘆巴
破故紙(炒各一兩)烏藥(去木剉一分)磁石(火煆醋淬七次細研水飛)
右為末酒糊圓如梧子大每服五十圓加至七十圓
濃煎人參茯苓薑棗湯空心吞下
身疼
風證烏藥順氣散又名通氣驅風湯加大川芎(方見類虚證)
寒證香葛湯發汗即效或用敗毒散(方並見傷寒解及陽證類)
濕證除濕湯五苓散(方見傷濕暑類)
血滯當歸建中湯(方見腹痛類)
或用舒筋散於内有延胡索活血除風理氣(方見腰痛類)
冷痰用二陳湯加辣桂生薑烏梅煎(方見核瘧類)
勞倦秦芁鱉甲散治男子婦人氣血勞傷四肢倦怠肌
體羸瘐骨節煩疼頭昏頰赤肢體枯槁面色萎黃唇焦
口乾心煩熱痰涎咳嗽腰背引痛乍起乍卧夢寐不寧
神情恍惚時有盜汗口苦無味不美飲食及治山嵐瘴
氣寒熱往来並能治之
荆芥(去梗一兩)貝母(去心一兩)白芷(半兩)山藥
天仙藤前胡(去蘆各一兩)羌活肉桂(各半兩)
鱉甲(去裙醋炙)陳皮(去白)秦芁(去蘆洗)甘草(炙各一兩)
右剉散每服二錢水一盞薑三片同煎至八分稍熱
服不拘時酒調亦得常服養氣調血解倦怠
虚損證十補湯加半夏秦芁肉桂每服各半錢(方見虚損類)
臂痛
風證烏藥順氣散(方見風科虚證類)
五靈脂散治臂脾痛
五靈脂荆芥穗防風羌活
獨活甘草節川山甲骨碎補
草烏(各五錢)麝(少許)
右為末用温酒調下臨睡服如渾身損痛加没藥木
香酒調空心服
寒證五積散和敗毒散加川牛膝木瓜葱白(方見傷寒陰證類)
濕證活絡湯治風濕臂痛諸藥不效
白术(薄切一兩)當歸(淨洗薄切乾秤)獨活(淨洗)
羌活(淨洗去蘆切乾)甘草(炙)川芎(各半兩)
右剉散每服三大錢水一盞半薑五片慢火煎至一
盞去渣温服合滓不拘時候(二方用蒼术切炒川白芷各二兩為末每服二)
(錢酒調效)
七情白芥子散治臂痛外連肌肉牽引背脾時發時止
此由榮衞之氣循行失度留滯經絡與正氣相摶其痛
發則有似癱瘓
真白芥子木鱉子(去穰各二兩)没藥
桂心木香(各半兩)
右為末入研藥令勻每服一錢温酒調下
流氣飲子(治同上)
紫蘇葉青皮苦梗當歸
芍藥烏藥茯苓川芎
黃耆枳殼(去穰麩炒)防風(各半兩)甘草
橘皮(各三分)木香連皮大腹子(二兩剉薑片炒)
右剉散每服水二盞薑三片棗一枚煎至一盞去滓
服
痰證茯苓圓(方見痰飲類)
芎活湯治水飲停蓄注於經絡發為臂痛皆因脾土有
虧平日多飲水漿不能傳化所致
川芎半夏(湯洗)白茯苓川獨活
陳皮枳殼(去穰炒各半兩)白术甘草(各一分)
右為散每服三錢水一盞半生薑五片同煎去滓食
後停少時温服
控涎丹凡人忽患胸背手脚腰胯隠痛不可忍連筋骨
牽引釣痛坐卧不寧時時走易不定俗醫不曉謂之走
注便用風藥及針灸皆無益又疑風毒結聚欲為癰疽
亂以藥貼亦非也此乃是痰涎伏在心鬲上下變為此
疾或令人頭痛不可舉或神意昏倦多睡飲食無味痰
唾稠粘夜間喉中如鋸聲多流睡涎手脚重膇冷痺氣
脉不通誤認為癱瘓亦非也凡有此疾但以是藥不過
數服其疾如失
甘遂(去心)紫大戟(去皮)白芥子(真者分各等)
右為末煑糊圓如梧子大曬乾食後臨睡薑湯或熟
水下五七圓至十圓如疾猛氣實加圓數不妨其效
如神加味控涎圓一方見喘急類
氣滯神保圓(方見諸氣類)
血氣滯舒經湯治血氣滯留經絡不行臂痛不可忍者
片子薑黃(四兩如無用嫩莪术代不可用染物者)白术(炒二兩)
羌活甘草(炙一兩各)當歸(二兩)
海桐皮(去麄皮二兩)赤芍藥(一兩)
右為散每服三錢水一盞煎至七分空心服
熱證防風通聖散(方見風科熱證類)
敷貼藥治臂腿間忽一兩點痛著骨不可忍
芫花根一味研為末米醋調隨大小傳之立止敷貼
不住須以紙花覆其上用絹帛扎定
針法肩隅一穴隨時而愈
脇痛
傷寒小柴胡湯加白牡蠣粉研碎枳殼去穰切片各半
錢煎(方見傷寒陽證類)
氣滯神保圓治膀胱氣脇下痛或項筋痛久不愈流入
背膂臂脾並皆治之每服七粒用茴香酒下(方見諸氣類)
七情枳殼煑散治悲哀煩惱傷肝氣至兩腋骨疼筋脉
拘急腰脚重滯兩股筋急兩脇牽痛四肢不能舉漸至
背膂攣急大治脇痛
防風(去蘆)川芎細辛枳殼(去穰麩炒)
桔梗(炒四兩各)甘草(炒兩二)乾葛(一兩半)
右剉散每服四錢水一盞半生薑三片煎至七分去
渣空心温服
通治推氣散治右脇疼痛脹滿不食
枳殼(去穣麩炒)桂心(去皮不見火各半兩)甘草(炒錢二)
片子薑黃(洗半兩)
右為末每服二錢薑棗湯調服酒亦可
川芎散治左脇刺痛不可忍者
枳實川芎(各半兩)粉草(炙錢半二)
右為末每服二錢薑棗湯調服酒亦可
枳殼散治脇間痛如有物以插然及氣疾也
枳殼(去穣炒二兩半)甘草(炙錢半七)
右為末每服二錢濃煎葱白湯調下不拘時侯
腹痛
風證胃風湯治腸胃不足風冷乘之水榖不化泄瀉下
注腹中虚滿日夕滚痛或下瘀血或如豆羹汁服熱藥
無效者此風痛也加入濃磨木香水一合(方見泄瀉類)
寒證體虚者五積散生薑三片煨葱白二根木瓜二片
鹽炒茱萸七粒煎體實者藿香正氣散生薑三片枳殼
半片木香少許煎(方並見傷寒陰證類)
暑證香薷散加生薑陳大蓼木瓜陳壁土煎五苓散以
熱蘇鹽湯調香薷散為末服亦效湯引五苓散同(方並見傷)
(暑類)
濕證香蘇散加炒蒼术煨枳殼煎末效用不換金正氣
散生薑木瓜紅棗車前子煎效(方見傷寒和解類及時疫類以上所加隨意增)
(減)
熱證四順清原飲治腹痛大便秘小便赤喜飲冷以手
按之轉甚不可近病者或兩手熱痛處亦熱(方見積熱類)
或用大柴胡湯(方見傷寒陽證類)
或用小三黃圓八正散(方見積熱類)
老人大麻仁圓(方見秘結類)
冷證椒附圓治臍下極冷痛楚異常手足亦冷不任冷
水冷食面黃肌瘦按之病稍止者
綿附(一箇十二錢者)胡椒(一百粒)
右為末姜汁糊為圓如梧子大每服五十圓薑湯或
鹽湯空心吞下
蟠葱散加茱萸木香煎亦效(方見諸疝類)
氣證虚者嘉禾散木香勻氣散木香流氣飲治滿腹脹
膨痛流走不定傍衝兩脇及腰間實者分心氣飲青木
香圓熱盛大便秘三和散木香檳榔圓加大黃(方並見諸氣諸)
(疝類)
積證香蘇散用生薑烏梅縮砂煎吞感應圓治食多噫
醋吞酸口出清水惡心腹中緊痛每服三七粒菉豆大
服後得通仍佐以三稜煎圓及紅圓子平胃散縮砂香
附湯等藥方得全安(方見脾胃諸氣痎瘧類)
神保圓治寒氣停積逾旬不愈大便虚澁小便赤急痛
甚用治中湯加縮砂仁二十粒搥碎水二盞生薑十片
煎服五粒未效再服七粒立愈(方見諸氣及傷寒陰證類)
蟲證化蟲圓治腹中有塊起以手按之不見作聚往来
痛無休止亦治心痛五更心嘈牙關強硬嘔吐涎沫或
吐清水及夢中齧齒面色青黃飲食雖多不作肌膚或
寒或熱沉沉嘿嘿不知病之去處其蟲不療則子母相
生无有休止長一尺則害人
胡粉(炒錢五)鶴蝨(三錢)白礬(五錢)檳榔(五錢)
苦棟根(五錢)
右為末麫糊圓如麻子大每服十五圓温漿入生麻
油一兩點打勻下之温米飲下亦得不拘時候其虫
細小者化為水大者自下
虚證當歸建中湯治勞傷虚羸腹痛呼吸少氣小腹拘
急連腰背時自汗出不思飲食
當歸(二兩)桂心(一兩半)楊芍藥(二兩)黃蓍(一兩半)
右剉散每服水二盞半薑三片棗二枚同煎食前温
服
通治大抵宜通塞則為痛凡痛甚須通利臟腑乃愈隨
冷熱須用巴豆大黃牽牛此最要法
小理中圓治三脘氣弱中焦積寒脾虚不磨飲食遲化
喫物頻傷胸膈滿悶脇肋痛刺嘔吐噦逆噫醋惡心腹
脹腸鳴心腹疼痛噎塞膈氣翻胃吐食飲食減少
草豆蔲(煨)京三稜(煨乘熱碎)乾薑(炮)青皮
陳皮(淨洗去蒂)肉桂(去麄皮各二兩)牽牛(炒香熟)良薑(炒各三斤)
阿魏(三兩醋化去沙石研)縮砂仁紅豆
蓬莪术(炒乘熱碎各一斤)
右為末用水煑麫糊圓如梧子大每服三十粒生薑
橘皮湯下温湯亦得不拘時此藥無利性不損脾胃
氣偏虚寒者最宜服之與三稜煎圓和同服尤妙(方見)
(諸氣類)
腹痛作嘔欲利大便諸藥皆吐惟蘇感圓用薑汁泡
湯吞服最妙蘇合香圓(見中氣類)感應圓(見秘結類)
氣滯腹痛神保圓柿蒂燈心湯下二七圓最為捷效
(方見諸氣類或肚腹作痛以磁石數斤杵為末鋪席睡其上再以磁石煎湯調小調氣散服效)
諸痺
風寒濕合痺附子湯治合痺骨節疼痛皮膚不仁肌肉
重著四肢緩縱腰脚酸疼
生附子(一兩)白芍藥官桂甘草
白茯苓人參(半兩)白术(三錢)
右剉散每服四錢水二盞生薑七片煎至六分去渣
食前服惡甜者減甘草一半兼治瘦極筋脉氣虚倦
怠徧體酸疼
烏頭湯治寒冷濕痺流於經絡攣縮不得轉側
大烏頭細辛川椒甘草
秦芁附子官桂白芍(各七分)
川獨活(一兩三錢半)
右剉散每服三錢水一盞半棗二枚同煎至八分去
滓空心食前服
理中湯治寒濕痺加附子天麻四分之一(方見霍亂類)
黃蓍酒治風濕痺身體頑麻皮膚瘙痒筋脉攣急言語
謇澁手足不遂時覺不仁
黃蓍(去蘆)防風(去蘆)官桂(不見火)天麻
&KR1181;薢白芍藥當歸(去蘆)雲母粉
白术茵芋葉木香(不見火)仙靈皮
甘草川續斷(各一兩)
右剉散以生絹袋盛以酒一斗浸之春五日夏三日
秋七日冬十日每服一盞温煖服之不拘時候常令
酒氣相續為佳
蒼耳散治一切風濕痺四肢拘攣
蒼耳子三兩為散水一升半煎去滓分作三服或細
末水糊圓如梧桐子大每服五十圓温酒吞下
薏苡粥治久風濕痺正氣除骨中邪氣利腸胃消水腫
久服輕身益氣
薏苡一升為末以水作粥空心服
寒證麻痺五積散(方見傷寒通治類)
痰飲茯苓湯治痰飲手足麻痺多睡眩冐
半夏(湯炮七次)赤茯苓(去皮)橘皮(各一兩)枳殼(去穰麪炒)
桔梗(去蘆)甘草(炙半兩各)
右剉散每服四錢水一盞半薑七片煎至七分去渣
温服不拘時候
血氣滯三痺湯治血氣凝滯手足拘攣療風痺氣痺等
疾
川續斷杜仲(去皮切薑汁炒)防風桂心
華陰細辛人參白茯苓當歸
白芍藥甘草(各一兩)秦芁生地黃
川芎川獨活(各半兩)黃蓍川牛膝(各兩)
右剉散每服五錢水二盞薑三片棗一枚煎至一盞
去渣熱服不拘時但腹稍空服
筋痺羚羊角湯治筋痺肢節束痛
羚羊角薄桂附子(各一兩三錢半)川芎(一兩)
獨活(一兩三錢半)白芍藥防風(各一兩)
右剉散每服三大錢水一盞半生薑三片同煎至八
分取清汁服日可一二服
熱證升麻湯治熱痺肌肉熱極體上如鼠走唇口反縱
皮色變兼諸風皆治
升麻(三兩)茯神(去皮)人參防風
犀角(鎊)羚羊角(鎊)羌活(各一兩)官桂(半兩)
右剉散每服四錢水二盞生薑二片竹瀝少許同煎
至一盞不拘時温服
諸疸
風證艾煎丸治因傷風瘀熱不解發為風疸舉身黃小
便或黃或白寒熱好卧不欲動其脉陽浮陰弱
生艾(二月採一束搗爛銅器煎如膏)大黃(蒸)黃連(炒)
括樓根凝水石(煆)苦參甘草
葶藶(紙隔炒各等分)
右為末以艾膏和得所丸如梧子大初服六七圓漸
加至二十丸有熱加苦參渴加括摟根小便澁加葶
藶小便多加凝水石小便白加黃連大便難加大黃
並倍加
麻黃酒治傷寒不解發為黃疸其脉緊以汗解之
麻黃(三兩)
右用水酒五升煎至二升每服一盞温服汗愈(春夏秋水)
暑證五苓散治伏暑中熱發黃小便不利煩渴茵陳煎
湯調下一方治疸通用(方見傷暑類)
茵蔯湯治濕熱瘀黃小便秘澁頭汗而渴
茵陳蒿(一兩半)大黃(半兩)小紅梔子(十枚)
右剉散每服三錢水煎服五苓散亦治發黃二藥夾
煎
濕證礬石滑石散治濕疸得之一身盡疼發熱面色黑
黃七八日後壯熱在裏有血下如㹠肝狀小腹滿者急
下之身目盡黃小便不利其脉沉細
礬石(煆)滑石(各等分)
右為末每服二大錢麥粥飲調下日三服食前便利
如血者效或汗愈
時行梔子圓治時行病急黃及瘴瘧疫癘
茵陳梔子芒硝縮砂
大黃(蒸一兩一分)杏仁(去皮尖炒各三分)甘草
豆䜴(二分半湯浸軟别研)恒山㯽榔
鱉甲(醋炙兩各半)巴豆(去皮壓去油一分)
右為末餳飴為圓如梧子大每服三圓飲下吐利為
效未效加一圓覺體氣有異急服之
黃汗苦酒湯治身體洪腫發熱自汗如蘗汁其脉沉
黃蓍(五兩)芍藥桂心(三兩)
右剉散每服四錢苦酒三合水一盞半煎至七分去渣
不以時服初服當心煩以苦酒阻故也至六七日稍愈
桂枝加黃蓍湯治黃汗身腫汗出出已輒輕久久必
身困胸中痛腰以下無汗腰臗㢮痛如有物在皮中劇
者不能食煩燥小便不利
桂枝(去皮)芍藥(各三兩)甘草(二兩炙)黃蓍(五兩)
右剉散每服四錢水一盞半薑五片棗三枚煎至七
分去渣温服仍飲熱粥以助藥力覆取微汗未汗再服
黃疸茵陳散治黃疸食已即飢身體面目瓜甲牙齒及
小便悉黃寒熱或身體多赤多青皆由酒食過度為風
濕所摶熱氣鬱蒸而成
茵陳木通梔子仁(各一兩)大黃(炒)
瓜蔞(一箇)石膏(二兩)甘草(炙兩半)
右剉散每服水一盞半生薑五片葱白一莖煎至八
分去滓温服不拘時候大小便閉加枳實赤茯苓葶&KR0995;子
小半夏湯治黃疸小便色不異欲自利腹滿而喘者不
可除熱熱去必噦
半夏
右剉散每服三錢水二&KR0678;薑十片煎至七分不以時服
單方治黃疸身眼黃如金色不可使婦人鷄犬見修製
東引桃根(以細如筋若釵股者以下一握)
右以水一大升煎取一小升適温空腹頻服後三日其
黃離離如薄雨散最後瘥百日方平復身黃後可時時
飲一盞清酒則眼中易散不飲則散遲忌食麫猪魚肉
糓疸苦參圓治胃暑瘀熱氣濁食谷不消大小便不利
脹滿不下食少陽脉緊而數亦治因勞發熱熱鬱發黃
苦參(三兩)龍膽草(一兩)梔子(去皮炒半兩)人參(三分)
右為末以猪膽汁入熟蜜少許搜和圓如梧子大以
大麥煑飲下五十圓日三服不效稍加之
脾疸龍腦圓治胸中鬱熱肺熱喘嗽口臭喉腥或口甜
丈夫吐血婦人熱血崩並皆治
龍腦薄荷(五兩淨葉)真蒲黃(一兩)麥門冬(去心二兩)
阿膠(一兩)甘草(一兩)人參(一兩)川當歸
黃蓍(一兩半)木通(一兩)生乾地黃(三兩)
柴胡(好者半兩)
右為末煉蜜圓如梧子大每服二十圓上焦食後用
熟水吞下微嚼破更好病下焦空心服小兒加減與
之此藥大有竒效不可盡述
紅圓子治榖疸腹滿眩暈怫鬱怔忡酒疸通用二陳湯
加縮砂煎湯下(方見痎瘧類)
酒疸葛根湯治酒疸因下後久久為黑疸目靑面黑心
中如啖非虀狀大便正黑小便亦或黑其脉微而數大
抵五疸惟酒疸變證最多蓋酒之為物隨人性量不同
有盈石而不醉者有濡唇而輒亂者以醖釀而成有大
熱毒滲入百脉為病則不待發黃溢于皮膚為黑為腫
流於清氣道中則眼黃鼻腫種種不同故方中論酒疸
外有肉疸黑疸辯疸勞役疸
葛根(一兩)枳實(去穰麩炒)梔子仁䜴(各一兩)
甘草(炙兩半)
右剉散每服四錢水盞半煎至八分去渣温服不拘時
酒蒸黃連圓治酒疸
黃連去鬚淨四兩剉碎以酒洒醃一宿日乾為末粟
米糊為圓梧桐子大每服三四十圓以二陳湯加葛
根茵蔯薑棗煎湯送下
六物飲治酒疸肚脹
蓽撥荆芥穗不蛀川練子(連皮核用)
生薑母軟烏梅甘草
右件等分於石臼中𢷬細用磁器盛以自已滿腹小
便去其首尾取中間小便浸藥兩重紗蓋露星一宿
拂明飲其汁續用車前子山茵陳竹園荽煎湯乘熱
調五苓散服自覺黃水從小便出而肚不脹妙
人參散治飲酒房勞酒入百脉令人恍惚失常
人參白芍藥栝摟根枳殼(麩炒去穰)
茯神酸棗仁甘草(炙一兩各)熟地黃(二兩)
右剉散每服四大錢水一盞煎至七分食後臨卧温服
辰砂妙香散治飲酒行房酒熱瘀於心經致成黃疸再加
辰砂末少許每服二錢茵陳二根煎湯日三服(方見心恙類)
土瓜方治酒疸熱疸土瓜搗汁取服任意
如神散治酒毒不散發黃久久浸漬流入清氣道中宜
引藥内鼻滴出黃水愈
苦瓠子(去殼)苦葫蘆子(各三七箇)米(百粒)
黃黍米(三百粒)安息香(二皂角子大)
右為末以一字搐入鼻中滴盡黃水三升或過多則
以香穰燒灰麝香末各少許搐入鼻中立止
女勞疸石膏散治女勞疸身黃額黑日晡發熱惡寒小
腹急足下熱其脉浮緊腹或滿者難治
滑石石膏(煅各等分)
右為末大麥粥飲調下二錢七日三四服小便利則瘥
熱疸一清飲治疸發熱諸熱通用
柴胡(三兩)赤茯苓(二兩)桑白皮(製)川芎(一兩)
甘草(炙兩半)
右剉散每服三錢生薑棗子煎服
虚勞疸秦芁飲治五疸口淡耳鳴脚弱發寒熱小便白濁
秦芁(去蘆)當歸(去蘆酒浸)芍藥白术
官桂(去皮火不見)赤茯苓(去皮)熟地黃(酒蒸)橘紅
小草川芎(各一兩)半夏(湯洗)甘草(炙各半兩)
右剉散每服四錢水一盞半薑五片煎至七分去渣
温服不拘時候
養勞湯治證同上(方見虚損類)
久黃苦參散治人無故忽然振寒皮膚麯塵出小便赤
澁大便時秘氣無異飲食不妨諸藥湯不除因為久黃
苦參黃連瓜蒂黃蘖(去皮)
大黃(蒸各一分)葶藶(炒半兩)
右為末每服一大錢米飲調服當吐下隨時消息加减
積黃無忌紫金圓理脾胃退黃
針砂(醋煑通紅)紫金皮(酒浸)香附子(炒)三稜(醋浸一宿煑)
蒼术(米泔浸)陳皮青皮(去白)厚朴(薑製)
縮砂(各一兩)
右醋糊圓每服三十圓酒熟水下川椒湯服亦可立效
五噎
五噎散治五種噎食飲不下胸背痛嘔噦不徹攻刺疼
痛淚與涎俱出
人參茯苓厚朴(去麄皮薑汁製)甘草(炙)
枳殼(麩炒去穰)訶子(炮去核)桂心白术
橘皮白薑三稜(炮)神麯(炒)
麥牙(炒二兩各)木香檳榔蓬莪术(泡各半兩)
右剉散每服二錢水一盞生薑三片棗子一枚煎至
十分空心服為末鹽湯亦得
沉香散治五噎五膈胸中久寒諸氣結聚嘔逆噎塞食
飲不化結氣不消常服寬氣通噎寬中進食
白术茯苓(各半兩)木通當歸
橘皮青皮大腹子檳榔
芍藥(各一兩)甘草(炙兩半一)白芷(三兩)紫蘇葉(四兩)
枳殼(麩炒去穰三兩)
右剉散每服水一盞薑三片棗二枚煎至六分空腹
温服
嘉禾散治同上
大七氣湯治喜怒不節憂思兼并多生悲恐或時振驚
致臟氣不平增寒發熱心腹脹滿傍衝兩脇上塞咽喉
有如炙臠吐嚥不下皆七氣所生
半夏(湯泡七次五兩)白茯苓(四兩)厚朴(薑製炒三兩)紫蘇(二兩)
右剉散每服四錢水一盞薑三片棗一枚煎空腹温
服
五膈
寬中散治因憂恚寒熱動氣成五種膈氣不進飲食
白豆蔲(去皮二兩)縮砂(四兩)香附子(炒去毛十六兩)
丁香(四兩)木香(三兩)青皮(去白四兩)甘草(炙五兩)
厚朴(去皮薑汁炙令熟一斤)陳皮(去白四兩)
右為末每服二錢入生薑二片鹽少許沸湯點服不
以時候諸冷氣用之亦效
五膈散治五膈胸膈痞悶諸氣結聚脇肋脹滿痰逆惡
心不進飲食
枳殼(去穰麩炒)木香(不見火)青皮(去白)大腹子
白术半夏麯(剉炒)丁香(不見火)天南星(湯泡去皮)
乾薑(炮)麥牙(炒)草果仁(各一兩)甘草(炙兩半)
右為末每服二錢水一中盞生薑五片煎至六分温
服不拘時候
五膈圓治憂恚思慮膈塞不通及食冷物即發其病苦
心病不得氣息引背痛如刺心下堅大如粉絮緊痛欲
吐吐即差食飲不下甚者手足冷短氣或上氣喘急嘔
逆者
麥門冬(去心)甘草(炙五兩各)人參(四兩)川椒(炒出汗)
遠志(去心炒)細辛(去苖)桂心(各三兩)乾薑(炮兩二)
附子(一兩)
右為末蜜圓彈子大含化日三服夜二服胸中當熱
七日愈亦可圓如梧子大米湯下二三十圓夏加麥
門冬甘草人參各一兩一方以吳茱萸代桂治遇寒
冷則心痛咽中有物吐不出嚥不入飲食減少並可
服不拘時
寬膈圓治氣不升降胸膈結痞
木香京三稜青皮(各半兩)縮砂(五錢)
半夏(三兩湯洗七次)大腹子(一分)
右為末薑汁糊為圓如梧子大食後米湯下二三十
圓
瓜蔞實圓治胸中痛徹背喘急妨悶
瓜蔞實(别研)枳殼(去穰麩炒)半夏(湯泡七次)
桔梗(各一兩)
右為末薑汁打糊圓如梧子大每服五十圓食後淡薑
湯下
世醫得效方卷三
