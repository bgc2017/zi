古今律歷考卷四十八明邢雲路撰
歷法十三
歷法
交食(詳推)(授時)
周天三百六十五度二五七五
半周天一百八十二度六二八七五
周天象限九十一度三一四三七五
半歲周一百八十二日六二一三五
交終度三百六十三度七九三四一九
交中度一百八十一度八九六七九五
正交三百五十七度六四
中交一百八十八度五
前準一百六十六度三九六八
後準一十五度五十分
交差二日三一八三六九
至限一十二限二十
日周百刻半日周五十刻
月平行度一十三度三六八七五
日行分八分二十秒
日食分二十分
月食分三十分既食分一十五分
陽歷限六度定法六十分
隂歷限八度定法八十分
月食限十三度五分定法八十七度
定日月食限
陽食入交
空日五十七刻九五九二(已下日月皆食食已上月食日不)
二十六日五刻三四(已上日月皆食)
一十三日二刻六五(已上日月皆食)
一十四日七十六刻五三(已下日月皆食)
一十二日四十四刻六九二八(已下日月皆不食已上月食)
隂食入交
一日一十五刻九一八四(已上日月皆不食已下月食日不食)
二十六日五刻三四(已上日月皆食)
一十二日四十四刻(已上月食)
一十四日七十六刻五三(已下日月皆食)
又定朔小餘一十二刻半日不食八十七刻半日不食
又定朔小餘七十刻月不食三十刻月不食
各有食月之朔望日下數(諸小餘止乎微惟交常度全收)
經朔望全分盈縮歷全分(不用反減數)
盈縮差度全分遲疾歷全分限數
遲疾差度全分加減差全分
定朔望全分交泛全分(累加交差即得各月朔交泛)
定入遲疾歷分(遲疾歷全分内以其加減差加減之得為定入遲疾歷分)
定限(定入遲疾歷全分以一十二度二十分乘之得為定限也)
定限行度(定限下遲疾行度遲用遲疾用疾内減去日行分八分二十秒餘為定限行度)
半晝分(元得盈縮初末歷大餘若干日下半盡分是也如有帶食者用其日之出入分若月食用晨昏分)
歲前冬至加時黃道宿次度分
日食歷
交常度
以月平行度乘交泛為交常度
交定度
以盈縮差度盈加縮減其交常度為交定度
日食在正交中交限度
視交定度如在七度已下三百四十二度已上為在正
交如在一百七十五度已上二百二度已下為在中交
中前後分
視定朔小餘如在半日周五十刻已下者於半日周五
十刻内減之餘為午前分如在半日周五十刻已上者
減去半日周五十刻餘為午後分
時差分
置半日周内減午前午後分餘以元推午前午後分乘
之得數九十六而一為時差分
食甚定分
以時差分加減定朔小餘午前減午後加為食甚定分
距午定分
午前午後分各加時差分為距午分
食甚入盈縮歷
以盈縮歷全分加定朔大餘及加食甚定分却減經朔
大小餘分餘為食甚入盈縮歷定度分如月食者加望
策如在二限已下為初已上減半歲周為末
盈縮差
以食甚入盈縮初末歷乘立差加平差又以初末歷乘
之以減定差餘再以初末歷乘之為盈縮差盈加縮減
食甚入盈縮行定度
以盈縮差加減食甚入盈縮歷得食甚入盈縮行定度
南北泛差
以食甚入盈縮行定度如在周天象限已下為初歷已
上用減半歲周為末歷或初或末自相乘以一千八百
七十而一得數用減四度四十六分餘為南北泛差
南北定差
以南北泛差乘距午定分以半晝分而一餘減泛差為
南北定差如泛差不及減者反減之應是加差作減差
減差作加差盈初縮末正交為減差中交為加差縮初
盈末正交為加差中交為減差
東西泛差
以半歲周減食甚入盈縮歷定度餘以盈縮歷相乘以
一千八百七十而一得為東西泛差
東西定差
以距午定分乘東西泛差以二千五百而一為南北定
差如在東西泛差已下就為定差如在泛差已上倍泛
差減之餘為定差盈歷正交中前為減差中後為加差
中交中前為加差中後為減差縮歷正交中前為加差
中後為減差中交中前為減差中後為加差
日食入正交中交定限度
置正交中交度分以東西南北差加減之得正交中交
定限度分
去交前後度
視交定度若在正交定限度已下者以減正交定限度
為隂歷交前已上者減去正交定限度為陽歷交後若
在中交定限度已下者以減中交定限度為陽歷交前
已上者減去中交定限度為隂歷交後
日食分秒
是陽歷去交前交後度減陽食限六度餘以定法六十
分而一是隂歷去交前後度減隂食限八度餘以定法
八十分而一各得日食分秒
定用分
置日食分二十分内減去推得日食分秒餘即以日食
分秒乘之得數以平方開之又以五千七百四十乘之
得數以定限行度而一得為定用分
初虧食甚復圓分
食甚定分即食甚分内減定用分為初虧分加定用分
為復圓分各以發斂求之得三限辰刻
日食起復方位
食在陽歷起西南甚正南復東南在隂歷起西北甚正
北復東北食八分以上起正西復正東
日帶食所見分數
視盈縮歷大餘下日出入分在初虧分已上食甚分已下
是有帶食分食在晨刻者日出分與食甚分相減在昏刻
者日入分與食甚分相減餘為帶食差日出分多内減去
食甚分餘為已復光分食甚分多内減去日出分餘為見
食分食甚分内減日入分餘為不見食甚分復圓分内減
日入分餘不見復圓分皆為帶食差以日食分秒乘帶食
差以定用分而一得數與日食分秒相減如帶食分是見
食者餘為不見食分如是不見食者餘為見食分日入者
不見食甚或不見復圓日未出者已食幾分已復光幾分
食甚日躔黃道宿次
置食甚入盈縮歷定度分加冬至黃道度分以黃道鈐
累減之如不及減者即為食甚日躔黃道宿次減箕餘
入斗減斗餘入牛他倣此如是縮歷加半歲周減之
月食歷
交常交定度與日食同
卯酉前後分
視定望小餘在二十五刻巳下為卯前分已上以減半
日五十刻餘為卯後分如在七十五已下減半日五十
刻餘為酉前分已上以減日周百刻餘為酉後
時差分
以卯酉前後分以減日周百刻餘為時差分
食甚定分
以時差加入定望小餘為食甚定分
望食甚入盈縮歷差行定度法與朔同
月食入隂陽歷
視交定度在交中一百八十一度八九六七九五已
下為入陽歷已上者減去中交度為入隂歷
去交前後度
視隂陽歷在後準巳下為交後度巳上月不食如在前
準已上用以減交中一百八十一度八九六七九五
餘為交前度已下月不食
月食分秒
置月食限十三度五分内減去交前交後度分以定
法八十七分而一為月食分秒如交前後度分多於月
食限不及減者不食
定用分
置月食分三十分内減去推得月食分秒餘即以月食
分秒乘之得數以平方開之又以四千九百二十乘之
得數以定限行度而一得為定用分
初虧食甚復圓分與日食同
月食起復方位
陽歷起東北甚正北復西北隂歷起東南甚正南圓西
南食八分以上起正東復正西
帶食與日食同
既内既外分
月食三十分半之為既食分視月食在十分已上去其
十分餘為既分用以減既食十五分餘以既分乘之以
平方開之以四千九百二十乘之以定限行度而一得
為既内分以減定用分餘為既外分
食既生光分
以既内分減食甚分為食既分加食甚分為生光分
更點
視食甚入盈縮歷大餘下晨分倍之以五歸之為更法
率以五歸更法為點法初虧食既食甚生光復圓分如
在晨分已下有更點已上無更點昏分已上有更點已
下無更點如是有更點若在夜半後者加晨分若在夜
半前者減昏分以更率除之得更數如不滿更率餘以
點率除之得點數命初更初點筭外各得更點
食甚月離黃道宿次
置食甚入盈縮歷分以黃道本宿度分累減之如不及
減者即為食甚月離黃道宿次如是縮歷加半歲周然
後減之
古今律歷考卷四十八
