古今律歷考卷二十七明邢雲路撰
歷代日食八
歷代日食歷
元
元世祖至元十九年壬午歲六月己丑朔日食七月戊
午朔日食綱目同
七月交九刻
七月朔五十四日四五戊午巳時
推是年六月朔無戊午交二十四日有竒不入食限不應食
七月戊午朔交九刻入食限是日巳時日食合何元史重
載六月朔食耶從古無比食之理郭守敬論之詳矣豈以
守敬十八年方定授時而不辯此此必修史者誤書之也
至元二十四年丁亥歲十月戊午朔日食
十月交一十四日七二
十月朔五十四日六戊午未時
是十月戊午朔未時日食
至元二十六年己丑歲三月庚辰朔日食
三月交二十六日九二
三月朔一十六日三九庚辰巳時
是三月庚辰朔巳時日食
至元二十七年庚寅歲八月辛未朔日食
八月交一十四日二三
八月朔七日六三辛未申時
是八月辛未朔申時日食
至元二十九年壬辰歲正月甲午朔日食
正月交二十六日四三
正月朔三十日五二甲午午時
是正月甲午朔午時日食
至元三十一年甲午歲六月庚辰朔日食
六月交一十四日三四
六月朔一十六日三五庚辰辰時
是六月庚辰朔辰時日食
成宗大德元年丁酉歲四月朔日食見綱目史無
四月交一十三日八五
四月朔二十九日三癸巳辰時
是四月癸巳朔辰時日食史漏
大德三年己亥歲八月己酉朔日食太史奏日食不應
八月交二十六日六六
八月朔四十五日七五己酉巳時
推是年八月己酉朔巳時日食元太史言是日巳時當
食二分有奇至期不食衆懼保章正齊履謙曰當食不
食在古有之矧巳時近午陽盛隂微故當食不食遂考
唐開元以來當食不食凡十事以聞然三分以下不救
大德四年庚子歲二月丁未朔日食
二月交一十三日三六
二月朔四十三日六七丁未申時
是二月丁未朔申時日食
大德六年壬寅歲六月癸亥朔日食太史院失於推算
詔議其罪
六月交二十六日一六
六月朔五十九日七五癸亥酉時
推是年六月癸亥朔酉時日食與天合元太史失於推
算詔議其罪罪之宜也
大德七年癸夘歲閏五月戊午朔日食
閏五月交二十六日七七
閏五月朔五十四日二九戊午夘時
是閏五月戊午朔夘時日食
大德八年甲辰歲五月癸未朔日食
五月交一十七日
五月朔四十八日五七壬子未時
推是年五月朔壬子無癸未是日未時日食史誤書癸
未
仁宗皇慶元年壬子歲六月乙丑朔日食
六月交一十四日三一
六月朔一日七一乙丑酉時
是六月乙丑朔酉時日食
延祐二年乙夘歲四月戊寅朔日食
四月交一十三日八一
四月朔一十四日六戊寅未時
是四月戊寅朔未時日食
延祐五年戊午歲二月癸巳朔日食
二月交一十三日三二
二月朔二十九日一癸巳子時
推是年二月癸巳朔子時夜食不書元史誤夫以郭守
敬方定授時歷稱最密今以授時推差至夜子不合查
守敬卒於元祐三年卒才二年耳乃疇人習歷不熟遂
爾誤布也
延祐六年己未歲二月丁亥朔日食
二月交一十三日九三
二月朔二十三日三五丁亥辰時
是二月丁亥朔辰時日食
延祐七年庚申歲正月辛巳朔日食
正月交一十四日五四
正月朔一十七日四一辛巳巳時
是正月辛巳朔巳時日食
英宗至治元年辛酉歲六月癸夘朔日食
六月交二十六日七四
六月朔三十九日五八癸夘未時
是六月癸夘朔未時日食
至治二年壬戌歲十一月甲午朔日食
十一月交一十四日
十一月朔三十日六八甲午申時
是十一月甲午朔申時日食
泰定帝泰定四年丁夘歲九月丙申朔日食
九月交一十四日七七
九月朔三十二日四八丙申午時
是九月丙申朔午時日食
文宗天歷二年己巳歲七月丙辰朔日食
七月交一十三日六六
七月朔五十二日三七丙辰辰時
是七月丙辰朔辰時日食
至順二年辛未歲八月甲辰朔日食十一月壬申朔日
食
八月交一十九日五
十一月交二十六日四七
十一月朔八日六四壬申申時
推是年八月甲辰朔交泛一十九日有奇不入交不應
食十一月壬申朔申時日食合夫日月凡六月一交無
八月至十一月才隔三月兩交之理郭太史論之詳矣
何史載之誤耶無乃疇人亂布失其真也
順帝元統二年甲戌歲四月戊午朔日食
四月交一十四日三九
四月朔五十四日三八戊午巳時
是四月戊午朔巳時日食
至元二年丙子歲八月甲戌朔日食
八月交二十七日一九
八月朔一十日三九甲戌巳時
是八月甲戌朔巳時日食
至元三年丁丑歲二月壬申朔日食
二月交一十三日八九
二月朔八日六八壬申申時
是二月壬申朔申時日食
至元四年戊寅歲八月朔日食見綱目史無
八月交一日二
八月朔五十九日七一
推是年八月朔過交不應食史不書食是綱目非
至正二年壬午歲八月朔日食十月朔日食見綱目
八月交八日二
十月交一十二日九
十月朔三十五日五二己亥午時
推是年八月朔交泛八日不入食限不應食十月己亥
朔午時日食八月史無是綱目非十月綱目是史漏夫
日月六月一交是年十月食是矣八月僅隔二月安得
有食此綱目之誤載也
至正三年癸未歲四月丙申朔日食
四月交二十六日八二
四月朔三十二日三丙申辰時
是四月丙申朔辰時日食
至正四年甲申歲九月丁亥朔日食
九月交一十四日一二
九月朔二十三日四五丁亥巳時
是九月丁亥朔巳時日食
至正五年乙酉歲九月朔日食見綱目史無
九月交一十四日七三
九月朔一十八日八一戌時
推是年九月戌初刻合朔日食則酉猶見其初虧
至正六年丙戌歲二月朔日食見綱目史無
二月交二十六日三二
二月朔四十六日六一庚戌午時
是二月庚戌朔午時日食史漏
至正七年丁亥歲正月朔日食是日大寒而風朝官仆
者數人見綱目史無
正月交二十六日九三
正月朔四十日四九甲辰巳時
是正月甲辰朔巳時日食即綱目載是日大風寒朝官
仆可見是日救日羣臣親覩其食矣何元史漏而不書
耶
至正八年戊子歲七月朔日食見綱目史無
七月交一十四日二四
七月朔三十二日二四丙申夘時
是七月丙申朔夘時日食史漏
至正九年己丑歲十一月朔日食見綱目史無
十一月交二十六日四四
十一月朔五十四日二戊午子時
推是年十一月戊午朔子時夜食不書史無是綱目誤
至正十年庚寅歲十一月壬子朔日食
十一月交二十七日
十一月朔四十八日六三壬子申時
是十一月壬子朔申時日食
至正十一年辛夘歲五月朔日食見綱目史無
五月交一十三日七四
五月朔四十五日一九己酉寅時
推是年五月己酉朔寅正刻合朔日食則日出猶見其
虧
至正十二年壬辰歲四月朔日食見綱目史無
閏四月交一十四日五五
閏四月朔三十九日七三癸夘酉時
推是年閏四月癸夘朔酉初刻日食史漏綱目書四月
亦非
至正十三年癸巳歲九月乙丑朔日食
九月交二十六日五五
九月朔一日三八乙丑巳時
是九月乙丑朔巳時日食
至正十四年甲午歲三月癸亥朔日食
三月交一十三日二五
三月朔五十九日六四癸亥申時
是三月癸亥朔申時日食
至正十七年丁酉歲正月朔日食見綱目史無
正月交一十二日七五
正月朔一十二日三九丙子巳時
是正月丙子朔巳時日食史漏
至正十八年戊戌歲六月戊辰朔日食十二月乙丑朔
日食
六月交二十七日二七
六月朔四日三六戊辰辰時
十二月交一十三日九七
十二月朔一日四三乙丑巳時
是六月戊辰朔辰時日食十二月乙丑朔巳時日食
至正二十年庚子歲五月朔日食見綱目史無
五月交二十六日一七
五月朔二十三日一一丁亥丑時
推是年五月丁亥朔丑正刻合朔夜食不書史無是綱
目非夫既不食矣胡氏斷以為天完微弱陳友諒弑徐
夀輝之應變不虛生義何取焉
至正二十一年辛丑歲四月辛巳朔日食
四月交二十六日七八
四月朔一十七日六八辛巳申時
是四月辛巳朔申時日食
至正二十四年甲辰歲八月朔日食見綱目史無
八月交一十二日九八
八月朔二十八日三一壬辰辰時
是八月壬辰朔辰時日食史漏
至正二十六年丙午歲七月辛巳朔日食
七月交一十四日二
七月朔一十七日五一辛巳午時
是七月辛巳朔午時日食
至正二十七年丁未歲六月朔日食見綱目史無十二
月癸夘朔日食見史綱目無
六月交一十二日四九
六月朔四十一日九七乙巳夜子初刻
十二月交二十六日四
十二月朔三十九日二五癸夘夘時
推是年六月乙巳夜子合朔夜食不書史無是綱目非
十二月癸夘朔夘時日食史書是綱目漏
元初郭守敬造授時歷最近密傳之日官終元之世日
官布算日食多漏者有非其日者甚至延祐五年二月
朔之夜食至順二年八月朔之不入交亦誤書食以授
時推乃正則豈守敬之誤皆疇人之不善用法也在昔
且然况愈遠而愈失其真耶
余自漢以來一一推歷代日食為考其果食與否以備
證驗耳故但推其合朔在書時則不復詳其時差之分
秒惟疑難者乃詳推焉
古今律歷考卷二十七
