古今律歷考卷五十明邢雲路撰
歷法十五
歷法
萬歷三十三年乙巳歲二月望月食歷(授時)
推冬至
置所求乙巳距元至元辛巳積三百二十五年減一筭
以歲實三百六十五日二十四刻二十五分乘之得一
十一萬八千三百三十八日五十七刻為中積加氣應
五十五日六刻得一十一萬八千三百九十三日六
十三刻為通積滿旬周去之餘一十三日六十三刻為
冬至
推閏餘
置中積加閏應二十日二五得一十一萬八千三
百五十八日七十七刻五為閏積滿朔實去之餘一十
五刻八二五六為天正閏餘即縮末歷
推經朔
置冬至減閏餘餘一十三日四十七刻一七四四為天正
經朔
推遲疾歷
置中積加轉應一十三日二五得一十一萬八千
三百五十一日五十九刻五減閏餘餘一十一萬八
千三百五十一日四十三刻二二四四滿轉終去之餘
四日四十二刻五二四四為天正入朔疾歷
推交泛
置中積加交應二十六日三八八得一十一萬八千
三百六十四日六十刻八八減閏餘餘一十一萬八
千三百六十四日四十五刻五四四滿交終去之餘
一十八日四十八刻八三六八為天正入朔交泛
推天正赤道宿度
置歲差一分五十秒以距元至元辛巳積三百二十五
減一筭得四度八十六分以元授時測到箕十度内減
之餘得箕宿五度一十四分為天正加時赤道度
推天正黃道宿度
置天正赤道宿度及分以初日下赤道率一度八六
五而一得箕宿四度七十三分七八六九三為天正
加時黃道度
推二月經朔
置天正經朔加三朔實八十八日五十九刻一七七九
得一百二日六刻三五二三滿旬周去之餘四十
二日六刻三五二三為二月經朔
推二月盈歷
置三朔實減閏餘餘八十八日四十三刻三五二三為
二月入朔盈初歷
推二月疾歷
置天正疾歷加三朔轉差五日九十二刻七九七九得
一十日三十五刻三二二三為二月入朔疾歷
推二月朔交泛
置三朔交差加天正朔交泛得二十五日四十四刻三
四七五為二月朔交泛
推二月望交泛
置二月朔交泛加一望策一十四日七六五二九六五
得四十日二八七七一五以減交終餘一十二日
九九六五四七五為二月望交泛
推二月經望
置二月經朔加望策得五十六日八十二刻八八一九
五為二月經望
推盈縮歷
置二月入朔盈歷加望策得一百三日一九八八一
九五為二月入望盈歷以減半歲周餘得七十九日四
二二四三五為二月入望盈末歷
推盈差(此法較用加分積度為精)
置立差二十七以盈末歷乘之得二千一百四四四
五六二三五加平差二萬二千一百得二萬四千二百
四四四五六二三五又以盈末歷乘之得一百九十
二萬五五四九六用減定差四百八十七萬六百餘
二百九十四萬五五四再以盈末歷乘之得二度三
十三分九三六為盈差
推遲疾歷
置二月入朔疾歷加望策減轉中餘一十一日三四一
二一九五為二月入望遲歷
推遲限
置遲限以至限乘之得一百三十八限三六二八七七
九為遲限
推遲末限
置總限減遲限餘二十九限七二一八二一為遲末
限
推遲差
置立差三百二十五以遲末限乘之得九千六百五九
五九一加平差二萬八千一百得三萬七千七百五
九五九一又以遲末限乘之得一百一十二萬二千
二百六一一四用減定差一千一百一十一萬餘九
百九十八萬七千七百九三八八六再以遲末限乘之
得二度九十六分八三九四八為遲差
推加減差
置遲差併盈差共得五度三十分七四二一八以
八百二十乘之得四十三刻五二八五二八五六以
一百三十八限下遲行度一度一八二三而一得三十
六刻八一三二九為加差
推定望
置二月經望加加差得五十七日一十九刻六九二二
七為定望
推日出分
視盈歷一百三日下日出分二十四刻八二日晨分
二十一刻五八二
推定入遲歷
置入望遲歷加加差得一百一十七日九三二二七
九為定入遲歷
推定入遲限
置定入遲歷以一十二限二十乘之得一百四十二限
為定入遲限
推定限行度
置一百四十二限下遲行度一度一八六七減日行分
八分二十秒餘一度一四七為定限行度
推交常度
置二月望交泛以月平行度一十三度三六八七五乘
之得一百七十三度七四七五九四三九為交常度
推交定度
置交常度加二月入望盈差得一百七十六度八六
六二四九九為交定度
推卯前後分
置定望小餘一十九刻六九二二七即為卯前分
推時差分
置日周百刻減卯前分餘數以度約之得八十分三
七七三為時差分
推食甚定分
置定望小餘加時差分共得二十刻四九五三四七
三為食甚定分
推食甚入盈歷
置食甚定分加盈歷全分一百三日一九八八一九
五及加定望大餘五十七日得數減經望大小餘全分
餘得一百三度五七四九五三四七為食甚入盈歷
以半歲周減之餘得七十九日四六二九六五二為盈
末歷
推食甚入盈差
置立差二十七以食甚入盈末歷乘之得二千一百三
四二五加平差二萬二千一百得二萬四千二百三四
二五又以盈末歷乘之得一百九十一萬五六二七七
一用減定差四百八十七萬六百餘二百九十五萬
四千九百七二二九再以盈末歷乘之得二度三十三
分五七九六一五為食甚入盈差
推食甚入盈歷行定度
置食甚入盈歷全分加食甚入盈差共得一百五度
九三七四九六二為食甚入盈歷行定度
推月食入隂陽歷
視交定度在交中一百八十一度八九六七下為陽歷
今止一百七十六度八六六二四九九即為月食陽
歷
推交前後度
置交中度全分減交定度餘五度八一七五一
為陽歷交前度
推月食分秒
置一十三度五分内減陽歷交前度餘七度二三九
九二四九九以定法八十七而一得八分三十二秒一
七為月食分秒
推定用分
置月食分三十分以減月食分餘二十一分六七八三
以月食分乘之得一百八十分四三九一一以
平方開之得一十三分四三一三以四千九百二十乘
之得六萬六千百八一九九六以定限行度而一得
五刻九十八分一十九秒為定用分
推初虧分
置食甚定分減定用分餘一十四刻五一四一為初虧
分得寅初二刻
推食甚分
置食甚定分二十刻四九五三即食甚分得寅正三
刻
推復圓分
置食甚定分加定用分得二十六刻四七七二為復圓
分得卯正一刻
推食甚入盈日晨日出分
視食甚入盈一百五日下日晨分二千一百四五一八
日出分二千三百九五一八
推更法
置晨分倍之得四千二百九三六以五千歸之得八
刻五八七二為更法
推點法
置更法以五百歸之得一刻七一六一四四為點法
推初虧點法
置初虧分加晨分得三十五刻九六五九以更法減之
得五更以點法減之不及減為一點
推食甚更點
置食甚分加日晨分得四十一刻九四七一以更法減
之得五更以點法減之得五點
推復圓更點
置復圓分加日晨分減在晝
推食甚月離黃道宿度
置食甚入盈歷行定度加半周天一百八十二度六二
八七五又加冬至黃道度共得二百九十三度二十九
分二秒八十六微以翼宿二百七十七度九七七五減
之餘一十五度三一二七八六入軫宿
推得萬歷三十三年乙巳歲二月十六日庚申夜望月
食八分三十二秒
初虧寅初二刻五更一點正東
食甚寅正三刻五更五點
復圓卯正一刻在晝正西
食甚月離黃道軫宿一十五度三十一分二十七秒
右乃依授時法推若余改定諸術則月食之分數與
此異
前歷法已備而又詳此日月二食者叙為模範使學
者循此便推筭也歷法雖改而步術則同依余改革
諸術一是正之則定矣
古今律歷考卷五十
