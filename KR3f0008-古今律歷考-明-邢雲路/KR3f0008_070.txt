古今律歷考卷七十明邢雲路撰
歷原四
歷原
求黃赤道度及率總數
周天徑一百二十一度七十五分(係圍三徑一)
半徑六十度八十七分半(又黃赤道大弦又立勾股弦)
黃赤道内半弧背二十四度(是日出入赤道内外度)
黃赤道矢四度八十四分八十二秒(自弧矢割圓來又為勾股較)
黃赤道大句二十三度八十分七十秒(是弦股求勾得)
黃赤道大股五十六度二分六十八秒(又為立股是矢減大弦得又為)
(勾股合)
問黃道去赤道内外二十四度似半弧背之狀得矢若
干
答曰四度八十四分八十二秒
術用割圓法以半弧背自之為半弧背冪以周天徑自
之為徑冪又為上廉以二冪相乘為正實徑冪乘徑為
益從方半弧背倍之以徑乘之為下廉以初商四數乘
上廉以減益從方餘為從方以初商四自之以減下廉
餘以初商乘之為從廉併從方為下法以除正實得初
商四度餘實寄位又次商八十分加於初商四倍得八
度之下為併法以乘上廉以減益從方餘為從方置初
次商四八自之加初商四自之之數減下廉餘乘併法
為從廉併從方為下法以除餘實餘為次餘實又次商
四分置初次商四度八十倍之加又次商四分為併法
乘上廉減益從方餘為從方置初次又次三商四八四
自之加初次商自之之數以減下廉餘乘併法為從廉
併從方為下法以除次餘實餘為再次餘實再次商八
十秒加初次又次三商倍之之數為併法以乘上廉以
減益從方餘為從方置初次又次再次三商四度八十
四分八十秒自之加初次又次三商自之之數減下廉
餘乘四商併法為從廉併從方為下法除再次餘實再
又次商二秒如前法取之得數合問他倣此此為三乘
方法
割圓式
問半背二十四度矢
四度八十四分八十
二秒得半弧弦若干
答曰二十三度八十
分七十秒
術以半徑為大弦自之得三千七百五度七六五六
二五為弦冪以大股自之得三千一百三十九度
二三一八二四為股冪二冪相較餘五百六十六度一
九三七五平方開之合問
又法以矢四度八四八二自之得二十三度五五
四三二四為矢冪以周天徑一百二十一度太而一得
半背弦差減半背餘為半弧弦合問他倣此
推黃赤道立成積度度率等法
術以黃道矢減周天半徑餘為黃赤道小弦以
黃赤道大股乘之以黃赤道大弦而一為黃赤
道小股以黃道背弦差減黃道度餘為黃道半
弧弦(黃道度即半弧背)
置黃道半弧弦自之黃赤道小股自之相併以平方
開之得赤道小弦
置半黃道半弧弦(亦為赤道小股)以半徑乘之(半徑亦即赤道)
(大弦)以赤道小弦而一為赤道大股又為赤道半
弧弦
置黃道小股(亦為赤道横勾)以赤道大弦乘之以赤道
小弦而一為赤道大句以減半徑餘為赤道横
矢自之以周天徑而一得半背弦差減半弧背餘
為半弧弦
如冬至後半弧背四十四度問赤道半弧背若干
答曰赤道半弧背四十六度三十分八十五
秒(即今所用黃赤道積度)
黃赤道差二度三十分八十五秒
術曰先以立天元一求矢以前
三乘方法求黃道半弧背四十
四度下矢一十六度五六八二
以減周天半徑餘四十四度三
六八為黃赤道小弦又為股
置赤道股(即小弦)四十四度三六八自之得一千九百
六十三度九二五二六二四為股冪周天半徑自之
得三千七百五度七六五六二五為弦冪二冪相較
餘一千七百四十二度三九八七六以平方開之得
四十一度七十四分五十三秒為黃道半弧弦以減半弧
背四十四度餘二度二十五分四十七秒為背弦差又
法矢十六度五六八二自之得二百七十四度五五
二五一二四以周天徑而一得二度二十五分四十六
秒半為背弦差
置黃赤道大股五十六度二六八以黃赤道小弦
四十四度三十分六八乘之得二千四百八十二度
三十六分八二二二二四以黃赤道大弦六十度八
七五而一得四十度七七八一為黃道小股
置黃道半弧弦四十一度七四五四自之得一千七百
四十二度六七八四七五六一一六為弦冪以黃道
小股四十度七七八一自之得一千六百六十二度
八五七五七四三九六一為股冪二冪相併得三千四
百五度五三五八四七一七二六以平方開之得五
十八度三十五分六十九秒為赤道小弦
又法置黃道半弧弦即赤道小股四
十一度七四五四以半周徑即赤道大
弦六十度八七五乘之得二千五
百四十一度二五一二二五為實以
赤道小弦五十八度三五六九而一得
四十三度五四六七為赤道半弧弦
置大弦六十度八七五自之得三千七百五度七
六五六二五為弦冪以小股四十三度五四六七自之
得一千八百九十六度三一八二三八九為股冪二
冪相較餘一千八百九度四四七三九四一一以平
方開之得四十二度五三十七為赤道立股又名横句
(即弦股别勾法)又法置赤道小股四十度七七八一以大弦
六十度八七五乘之得二千四百八十二度三六六
八三七五以小弦五十八度三五六九而一得四十二
度五三七七為赤道立股
置大弦減赤道立股餘十八度三三七三為矢置矢十
八度三三十三自之得三百三十六度二五六一七一
二九以周天徑一百二十一度十五而一得二度七六
一八為半背弦差
置半弧弦四十三度五四六七加半背弦差得四十六
度三八五為赤道半背
解曰黃道赤道半背若在冬夏二至後赤道即春秋
二分黃道如分後四十四度是黃道半背四十六度三
八五是赤道半背冬夏二至反是
周天圓周半之是全弧背如是四分之一是半弧背即
周天象限九十一度有竒自半背一度至九十一度皆
用前推弧矢弦背法為句股接弧矢三乘廉法割圓
術
北極出地四十度九十五分(係所測)
二至黃赤道内外度二十三度九十分(係所測)
二至黃赤道内外半弧弦二十三度七十一分(為黃赤道九勾)
(三斜)
二至出入差股十五度二十九分(為三斜中股)
二至出入差半弧弦十九度八十七分(即小弦)
二至出入差半弧背十九度九十六分一十四秒
度差八十四分一十九秒
冬至去極一百一十五度二十一分七十三秒
夏至去極六十七度四十一分一十三秒
求二至差股及出入差
置所測北極出地四十度九十五分為半弧背以前割
圓弧矢求弦法推得出地半弧弦三十九度二十六分
為三大斜中股
置測到二至黃赤道内外度二十三度九十分為半弧
背以前法推内外半弧弦二十三度七十一分為黃赤
道大句小斜以大句與周天半徑以句弦别股術得股
較徑餘四度八十一分為二至出入矢
夏至日南至地平七十四度二十六分五十秒為半弧
背以前術求得日至地平五十八度四十五分為半弧
弦以半徑六十度八十七分五十秒為大三斜
置大三斜中段三十九度二十六分以二至内外半弧
弦二十三度七十一分乘之得九百三十度八五四六
以周天半徑六十度八七五而一得一十五度二十九
分為小三斜中股
置小三斜中股一十五度二九較日至地平半弧弦五
十八度四十五分餘四十三度一十六分為大股
置半徑六十度八七五減出入矢度四度八一餘五十六度六分
半為大股弦以小股一十五度二九乘之得八百五十七
度二三三八五以大股四十三度一六而一得一十九度八
十七分為出入差半弧弦又為小弦是二至出入差半弧弦
置二至出入差半弧弦以前法求之得出入半弧背一
十九度九十六分一十四秒
置二至出入差半弧背一十九度九六一四以黃赤道内
外半弧弦二十三度七一而一得八十四分一十九秒為度差
分
去極距地日下之圖
二至前後黃道距赤道内外度
置半徑以減赤道小弦餘為赤道二弦差一云赤道矢
置半徑減黃道矢餘為黃赤道弦一為立股若相近曰
句以二至内外黃赤道半弧弦乘之以半徑六十度八
七五而一得為黃赤道小弧弦即黃赤道内外半弧弦
一云黃道小句
置黃赤道小弧矢自之以周天圓徑而一為半背弦差以
加黃赤道半背弧弦即為黃赤道内外半弧背
推每日去極度分
視其黃道赤道内外度在盈初縮末為加縮初盈末為
減皆加減周天象限度各得日去極度及分秒
如冬至後四十四日問日去極幾何(日即度)
答曰去極一百八度六十二分三十二秒
術置周天半徑六十度八七五以減赤道小弦五十八度
三五六九餘二度五一八一為黃赤道弧之矢即内外矢
置半徑六十度八七五以減半弧背四十四度下矢一
十六度五六八二餘四十四度三六八為黃赤道小
弦以二至出入内外半弧弦二十三度七一乘之以黃
赤道大弦六十度八七五而一得一十七度二五六九
為黃赤道小弧弦即黃赤道内外小弧弦如短者為立
句或為卧弦
置黃赤道小弧矢二度五一八一自之以周天徑一百二
十一度七五而一得五分二十秒為弦差加小弧弦得
一十七度三十分八九為内外度即黃赤道半弧背
置周天象限九十一度三一四三如是在盈初縮末為
加縮初盈末為減皆加減黃赤道内外度如冬至後四
十四日是盈初應加内外度十七度三十分八十九秒
共得一百八度六十二分五十二秒合前問前後每
日皆倣此
求每日太陽出入赤道去極度
置所推每日晨前夜半太陽黃道積度如滿歲周象已
下為初限已上以減半歲周為末限如積滿度率去之
餘以内外差乘之百約之所得之數以減内外弧背率
為内外度分内減漸近外加漸遠是加減象限即為所
推得去極度及分秒
冬至晝刻即夏至夜刻三十八刻一十六分夏至晝
刻即冬至夜刻六十一刻八十四分昏明二十五刻
推黃道每日晝夜刻
術置黃赤道半弧弦以二至出入半弧背乘之得數以
二至出入内外半弧弦而一為所求出入差半弧背
又術置黃赤道内外半弧弦以度差八十四分一十九
秒乘之為出入差半弧背
置圓徑内減所求得内外二矢即赤道小弦差餘以三
因加每日行度為日行百刻度
置出入半弧背以百刻乘之得數以日行百刻度而一
得數為出入差刻
置昏明二十五刻加黃道在赤道内為加外為減皆加
減出入差刻為半晝刻倍之為晝刻以日百刻較之餘
為夜刻
如冬至後四十四日問晝夜各幾刻
答曰晝四十一刻七十二分半
夜五十八刻二十七分半
術置冬至後四十四日(即度)黃赤道内外半弧弦一十七
度二五六九即黃赤道小弦以二至出入差半弧背一
十九度九六一四乘之以二至黃赤道内外半弧弦二
十三度七一而一得一十四度五十二分八十五秒為
所求得出入差半弧背
又術置黃赤道内外半弧弦以每日度差八十四分一九
乘之為出入差半弧背
置周天圓徑一百二十一度七五内減所求得黃赤道
内外二矢五度三六四餘一百一十六度七一三八
三因之加每日度一度得三百五十一刻一十四分一
十四秒為日行百刻度
置出入半弧背一十四度五二八五以日行百刻乘之
得數以日行百刻度三百五十一刻一四一四而一得
四刻一十三分七十五秒為日出入差刻
置昏明二十五刻為準黃道在赤道外減内加皆加減
出入差刻今應減出入差刻四刻一十三分七十五秒
餘二十刻八十六分二十五秒為半晝刻分倍之得
四十一刻七十二分半為晝刻
置日之百刻減晝刻餘五十八刻二十七分五十秒為
夜刻合前問
推每日晝夜刻日出入晨昏更點率更點所在時刻昏
明五更中星見歷法
古今律歷考卷七十
