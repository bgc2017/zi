古今律歷考卷十七明邢雲路撰
歴代九
歴代考
唐書
肅宗時山人韓穎上言大衍歷或誤帝令增益其術每
節增二日作至德歷代宗即位以至德歷不與天合詔
司天郭獻之復用麟德元紀增損遲疾交會諸差以寫
大衍舊術帝為製序題曰五紀歷演紀上元甲子距寶
應元年壬寅積二十六萬九千九百七十八算通法千
三百四十策實四十八萬九千四百二十八揲法三萬
九千五百七十一乾實四十八萬九千四百四十二秒
七十轉終分百三十六萬六千一百五十六交終分三
億六千四百六十四萬三千七百六十七以通法除策
實得三百六十五日二十四刻四七七六為歲實以通
法除揲法得二十九日五十三刻五九七為朔實以
通法除乾實得三百六十五度二十五分五十三秒為
周天以三十七乘通法得四萬九千五百八十以除轉
終分得二十七日五十五刻四五七為轉終以萬因通
法得一億三千四百萬以除交終分得二十七日二十
一刻二二二一為交終以步五星各以通法除終率得
終日木終率五十三萬四千四百八十二秒三十六火
百四萬五千八十八秒八十三土五十萬六千六百二
十三秒二十九金七十八萬二千四百四十九秒九水
十五萬五千二百七十八秒六十六木終日三百九十
八日八十六刻七四火七百七十九日九十一刻七土
三百七十八日七刻七金五百八十三日九十一刻七
二水一百一十五日八十七刻九五五紀通法卽麟德
總法策實卽麟德朞實揲法卽麟德常朔實麟德以十
二乘總法得數以除變周得轉終五紀則以三十七乘
通法得數以除轉終分得轉終麟德以三因摠法得數
以除遊交終率得交終五紀則以萬因通法得數以除
交終分得交終其實一也其中稍有增減者不過遷就
畸零小異之數耳所以一時偶與天合而久之復差也
德宗時五紀歷加時稍後天詔司天徐承嗣與夏官楊
景風等雜麟德大衍之旨治新歷建中四年歷成名曰
正元五年施行會朱泚之亂改元興元演紀上元甲子
距建中五年甲子歲積四十萬二千九百算以五十七
章十二年為通法通法千九十五策實三十九萬九千
九百四十三揲法三萬二千三百三十六乾實三十九
萬九千九百五十五歲差十二轉終分三億一百七十
二萬一百三十二交終分二億九千七百九十七萬三
千八百一十五以通法除策實得三百六十五日二十
四刻四七五四為歲實以通法除揲法得二十九日五
十三刻五九三為朔實以通法除乾實得三百六十
五日二十五刻五十七分以周歲除周天得歲差十二
以一萬因通法除轉終分得二十七日五十五刻四三
五為轉終以一萬因通法除交終分得二十七日二十
一刻二二二為交終以步五星各以通法除終率得周
日木終率四十三萬六千七百六十秒四火八十五萬
四千七秒七十九土四十一萬三千九百九十四秒六
十三金六十三萬九千三百八十九秒二十八水十二
萬六千八百八十八秒四半木周日三百九十八日八
十六刻七六火七百七十九日九十一刻五七土三百
七十八日七刻七二金五百八十三日九十一刻七一
水一百一十五日八十七刻九四摠之皆五紀舊術也
憲宗卽位司天徐昂上新&KR0851;名曰觀象起元和二年用
之測驗不合故有司無傳者至穆宗立以為累世纉緒
必更&KR0851;紀乃詔日官改撰&KR0851;術名曰宣明其氣朔發歛
日躔月離皆因大衍舊術改易其名謂通法曰綂法策
實曰章歲揲法曰章月起長慶二年敬宗至於僖宗皆
遵用之訖景福元年長慶宣明&KR0851;演紀上元甲子至長
慶二年壬寅積七百七萬一百三十八筭外統法八千
四百章歲三百六萬八千五十五章月二十四萬八千
五十七&KR0851;周二十三萬一千四百五十八秒十九交率
二十二萬八千五百八十二秒六千五百一十二以統
法除章歲得三百六十五日二十四刻四六四二為歲
實以統法除章月得二十九萬五十三刻五九五為
朔實以通法除&KR0851;周得二十七日五十五刻四五四六
為轉終以統法除交率得二十七日二十一刻二二二
為交終以步五星以統法除各周率得周日木周率三
百三十五萬五百四十秒八十三火六百五十五萬一
千二百九十五秒二十六土三百一十七萬五千八百
七十九秒七十九金四百九十萬四千八百四十五秒
八十五水九十七萬三千三百九十秒二十五木周日
三百九十八日八十七刻三八火七百七十九日九十
一刻六一土三百七十八日八刻九金五百八十三
日九十一刻二水一百一十五日八十七刻九七論
者謂大衍後法制簡易合望密近無能出其右者然摠
之不出大衍法也穆宗以為累世纘緒必更&KR0851;紀其言
則非使&KR0851;課不效宜更也則更之若果精密舊貫豈不
可仍何必改作易世更紀之說非通論也
昭宗時宣明&KR0851;漸差詔太子少詹事邊岡治新&KR0851;其法
皆大衍之舊餘雖不同亦殊塗而至者起景福二年頒
用至唐終名崇玄&KR0851;演紀上元甲子距景福元年壬子
積五千三百九十四萬七千三百八通法萬三千五百
乃七百一十章十年之歲也歲實四百九十三萬八百
一朔實三十九萬八千六百六十三周天分四百九十
三萬九百六十一秒二十四轉周分三十七萬一千九
百八十六秒九十七交終分三十六萬七千三百六十
四秒九十七以通法除歲實得三百六十五日二十四
刻四五一八卽歲實以通法除朔實得二十九日五十
三刻五九三卽朔實以通法除周天分得三百六十
五度二十五分六三卽周天以通法除轉周分得二十
七日五十五刻四五九卽轉終以通法除交終分得二
十七日二十一刻二二二卽交終以步五星以通法除
各星終率得各星周日木終率五百三十八萬四千九
百六十二秒十一火千五十二萬八千九百一十六秒
九十一土五百一十萬四千秒五十四金七百八十八
萬二千六百四十八秒七十六水百五十六萬四千三
百七十八秒九十七木周日三百九十八日八十八刻
六火七百七十九日九十一刻九七土三百七十八日
八刻四金五百八十三日九十刻水一百一十五日
八十七刻九九岡用筭巧能立術簡捷雖仍大衍而皆
變其名如策實曰歲實揲法曰朔實乾實曰周天分之
類明白使人易曉較之閉藏閃鑠者不同是可尚也其
治晷度準陽城日晷前後消息加減得宜九服中晷各
於其地立表候之在陽城之南之北者各有距差以加
減陽城二至中晷九服所在各於其地置水漏以定漏
率各以陽城二至晷漏母除之得加時黃道日躔交道
有差其術甚善今大統&KR0851;用北京之筭策布南京之晷
度極差各異刻數不諧且不言九服晷漏之變為何如
胥失之矣
唐興二百八十年間歷遂八改查其氣朔轉交四事皆
不甚相遠則何至動輙差也乃其大而消長之術未立
細而加時之分未精所以朝後天夕先天彼減此加非
多則少如聚訟然而又偏争妬勝謬亂其術如一積年
也忽變而度忽變而日又忽變而紀或以三因或十二
乘或三十七乘或又變而萬因或倍或歸諸如此胥改
頭換面惟恐變之不幻暪之不嚴使人望如鬼魅不可
測識後人尋緒不得便目司天為神聖歷數為絶學也
而豈知其無他竒乎疇人推測多疵而又加以氣朔間
有失行出於籌祘之外則益難捉摸也惟授時加時入
細消長近親庶幾效天其間畸零長短之數再一悉心
測驗及時更正之則完美矣
五代史
五代初用唐歷後諸家晉有調元歷周有明元歷萬分
歷蜀有永昌歷正象歷南唐有齊政歷皆行之未久法
故不傳惟周世宗欽天&KR0851;差勝乃端明殿學士王朴所
造朴制律&KR0851;作律準以宣其聲其&KR0851;以隂三陽二化成
之數得諸法演紀上元甲子距周世宗顯德三年丙辰
歲七千二十九萬八千四百五十二筭以七千二百為
統法卽日法歲率二百六十二萬九千七百六十軌率
二百六十二萬九千八百四十四朔率二十一萬二千
六百二十離率一十九萬八千三百九十三交率一十
九萬五千九百二十七以統法除歲率得三百六十五
日二十四刻四四四為歲周以統法除軌率得三百六
十五度二十五分六十一秒為周天以統法除朔率得
二十九日五十三刻五五為朔實以統法除離率得
二十七日五十五刻四五八為轉終以統法除交率得
二十七日二十一刻二二八為交終以步五星各以統
法除周率得周日木周率二百八十七萬一千九百七
十六火五百六十一萬五千四百二十二土二百七十
二萬二千一百七十六金四百二十萬四千一百四十
三水八十三萬四千三百三十五木周日三百九十八
日八十八刻五五火七百七十九日九十一刻九七土
三百七十八日八刻金五百八十三日九十刻八七水
一百一十五日八十七刻九八大抵皆前人之術也而
乃援關朗易傳以立言觀其言曰立天之道曰隂與陽
隂陽各有數合則化成陽之策三十六隂之策二十四
奇偶相命兩陽三隂同得七十二何則隂陽之數合七
十二者化成之數也化成則謂之五行之數五因之得
朞數過之者謂之氣盈不及者謂之朔虚故以七十二
為經法經者常用之法也百者數之節也隨法進退不
失舊位謂之通法故以通法進經法二位得七千二百
為統法朴意謂隂二十四三之為七十二陽三十六二
之為七十二又十之為七百二十百之為七千二百皆
關子明易傳所出也夫黃鐘曰八十一大衍曰三千四
十已屬牽附而朴陡出此數若曰自太極隂陽五行來
也果爾以推天步之分秒宜永久勿壊胡乃行五年即
先天耶空令陰陽無準太極負冤耳
古今律歷考卷十七
