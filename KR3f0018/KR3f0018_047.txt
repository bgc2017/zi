欽定四庫全書
御製歷象考成表卷十三
水星表
水星年根表
水星周歲平行表
水星周日平行表
水星均數表
水星距限表
水星距黃道表
水星距地表
水星地半徑差表
五星伏見距日黃道度表(附)
五星伏見距日加減差表(附)
水星年根表
水星年根表以距冬至及最高行伏見行逐年列之前
用紀年者乃歷元後逐年之干支也表名距冬至者乃
逐年天正冬至次日子正水星平行距丑宫初度之分
秒也(水星平行亦與太陽平行同)最高行者乃逐年天正冬至次日
子正最高過冬至之宫度也(求逐年最高行法歷元甲子年天正冬至最高應十)
(一宫零三度零三分五十四秒五十四微即歷元甲子年最高過冬至之數此後用加法如本年為平年則加)
(三百六十五日之最高行一分四十五秒零九微四十八纖四十六忽五十六芒即得次年最高過冬至之數)
(如本年為閏年則加三百六十六日之最高行一分四十五秒二十七微零六纖零四十二芒即得次年最高)
(過冬至之數滿三十纖以上者進作一微不足三十纖者去之後倣此)伏見行者乃逐年
天正冬至次日子正水星距次輪平遠之宫度也(求逐年伏)
(見行法歷元甲子年天正冬至伏見應十宫零一度一十三分一十一秒一十七微即歷元甲子年伏見行距)
(平遠之數此後用加法如本年為平年則加三百六十五日之伏見行三周又一宮二十三度五十六分四十)
(二秒三十一微五十三纖三十八忽五十芒即得次年伏見行距平遠之數如本年為閏年則加三百六十六)
(日之伏見行三周又一宫二十七度零三分零六秒三十八微五十三纖零八忽一十二芒即得次年伏見行)
(距平遠之數加滿十二宫者去之)
用表之法如求康熙六十一年壬寅之年根則察本表
紀年自歷元甲子年後第一壬寅為所求之年乃視壬
寅所對各數錄之其距冬至為八分一十八秒三十二
微其最高行為十一宫零四度一十分三十三秒四十
三微其伏見行為七宫零九度零五分四十四秒三十
二微也
水星周歲平行表
水星周歲平行表以水星平行及最高行伏見行逐日
列之其前用日數者自一日至三百六十六日之日數
也表名平行者乃水星本輪自一日至三百六十六日
之平行各數也最高行者乃水星本天自一日至三百
六十六日之最高行各數也(最高每日行一十七微一十七纖一十三忽四十六)
(芒累加之即得逐日最高行之各數)伏見行者乃自一日至三百六十六
日水星行次輪之各數也(伏見行每日行三度零六分二十四秒零六微五十九纖)
(二十九忽二十二芒累加之即得逐日伏見行之各數)
用表之法如求冬至後二十九日之水星平行及最高
行伏見行則察本表日數二十九所對各數錄之其平
行為二十八度三十五分零一秒三十五微即二十九
日水星平行之共數其最高行為八秒二十一微即二
十九日最高行之共數其伏見行為三宫零五分三十
九秒二十三微即二十九日伏見行之共數也
水星周日平行表
水星周日平行表以一日内之時分秒遞降列之表分
兩叚並與太陽平行同
用表之法如求一十八時二十分三十二秒之水星平
行則察本表一十八時所對之數為二度一十九分四
十八秒零五微二十分所對之數為二分三十五秒二
十微零六纖三十二秒所對之數為四秒零八微三十
二纖零九忽合計三數得二度二十二分二十七秒三
十三微三十八纖零九忽即所求之水星平行也
水星均數表
水星均數表以引數宫度求初均及中分以伏見實行
宫度求次均及較分初宫至五宫依次順列於前六宫
至十一宫依次逆列於後表名初均者乃水星本輪均
輪所生之均數順度為減逆度為加中分者則逐宫逐
度次輪心距地心與最高距地心之較為六十分中之
幾分也(求中分之法以水星次輪心在最高距地心之一六八二一五五與水星次輪心在最卑距)
(地心之九五四七一九相減餘一一三五四六為一率六十分為二率逐宫逐度次輪心距地心與最高)
(距地心相減餘為三率求得四率即逐宫逐度之中分也求次輪心距地心之法詳歷理求初均數篇)次
均者乃次輪心當最高水星行次輪周逐宫逐度之次
均數順度為加逆度為減較分者則次輪心在最卑逐
宫逐度之次均與次輪心在最高逐宫逐度之次均相
較之數也(求較分之法與土星同)
用表之法設水星引數為初宫一十一度二十分求初
均及中分則察初宫一十一度二十分與初均所對之
數為二十一分四十三秒其號為減即所求之初均其
與中分所對之數為一分零三秒即所求之中分也(初宫)
(在上故用順度)又設伏見實行為二宫五度三十分求次均及
較分則察二宫五度三十分與次均所對之數為一十
五度五十五分二十七秒其號為加即所求之次均其
與較分所對之數為一度三十一分四十秒即所求之
較分也(二宫在上故用順度)若引數或伏見實行有零分者按中
比例法求之
水星距限表
水星距限表按正交中交分順逆列之初宫至五宫為
正交後列於上六宫至十一宫為中交後列於下水星
距交實行在上六宫者用順度在下六宫者用逆度
用表之法以距交實行之宫對距交實行之度其縦横
相遇即所求之距限也表分南北兩限依星在黃道之
南北取用(水星次輪面與黃道相交之角南北不同故分列兩表)設水星距交實
行一宫二十二度星在黃道北則察黃道北距限表一
宫二十二度所對之數為五度三十二分三十七秒即
所求之距限也距交實行有零分者滿三十分以上則
進作一度不用中比例因逐度交角所差甚微故也
水星距黃道表
水星距黃道表按次輪兩交前後分順逆列之兩交後
之各宫列於上初宫至二宫係正交後在黃道北六宫
至八宫係中交後在黃道南其數同兩交前之各宫列
於下三宫至五宫係中交前在黃道北九宫至十一宫
係正交前在黃道南其數同前後列距次交實行度中
列逐宫逐度之星距黃道數(即次輪半徑與次緯正弦相比例之數)水星
距次交實行在上六宫者用順度水星距次交實行在
下六宫者用逆度
用表之法以距次交實行之宫對距次交實行之度其
縦横相遇即所求之星距黃道線也表分二十限依實
交角相近者取用(水星次輪面與黃道相交之角逐度不同故以最小之交角四度五十五)
(分三十二秒與最大之交角六度三十一分零二秒均分為二十限各求其星距黃道數列表每限交角相差)
(五分夫交角止差五分則星距黃道數所差甚微可以不計故依實交角相近者取用也)設實交角
五度零一分水星距次交實行為初宫二十二度求星
距黃道線則察交角五度星距黃道表(為與實交角五度零一分相近)
初宫二十二度所對之數為一二五六九九即所求之
水星距黃道線也若距次交實行有零分者亦按中比
例法求之
水星距地表
水星距地表以伏見實行宫度求星距地以引數宫度
求距地差初宫至五宫列於上六宫至十一宫列於下
前列順度後列逆度中列逐宫逐度之星距地及距地
差(星距地者次輪心在最高水星行次輪周逐宫逐度之距地心線距地差者乃水星次輪心自最高至最)
(卑逐宫逐度之距地心線與最高距地心線之較也)宫在上者用順度宫在下者
用逆度
用表之法設水星伏見實行為初宫二十四度求星距
地則察初宫二十四度與星距地所對之數為一四二
八五三六即所求之星距地也又設水星引數為一
宫二十六度求距地差則察一宫二十六度與距地差
所對之數為四一二七八即所求之距地差也若伏
見實行或引數有零分者亦按中比例法求之
水星地半徑差表
水星地半徑差表分最高中距最卑三限列之其前列
實高度(水星引數自十宫一十五度至一宫一十五度為最高限自一宫一十五度至四宫一十五度)
(自七宫一十五度至十宫一十五度皆為中距限自四宫一十五度至七宫一十五度為最卑限)表内
分秒即三限實高所生之地半徑差也
用表之法如水星引數當最卑限推得實高一十九度
求地半徑差則察最卑限實高一十九度所對之數為
五分即所求之地半徑差與實高一十九度相減餘一
十八度五十五分為本時水星之視高也如先測得水
星視高一十八度五十五分則以地半徑差五分與視
高相加得一十九度為本時水星之實高也高度有零
分者滿三十分以上則進作一度不用中比例因逐度
地半徑差所差甚微故也
五星伏見距日黃道度表
五星伏見距日黃道度表以星之黃道宫度按晨夕列
之初宫至二宫六宫至八宫列於上三宫至五宫九宫
至十一宫列於下前後分順逆列星之黃道度中列各
星之距日黃道度分宫在上者用順度宫在下者用逆
度
用表之法求晨見晨不見用晨宫求夕見夕不見用夕
宫設土星當晨見限度其黃道經度為初宫一十二度
求距日黃道度則察晨初宫一十二度與土星所對之
數為一十七度一十一分即所求之距日黃道度也星
經度有零分者滿三十分以上則進作一度不用中比
例因逐度距日黃道度所差甚微故也
五星伏見距日加減差表
五星伏見距日加減差表亦以星之黃道宫度按晨夕
列之初宫至二宫六宫至八宫列於上三宫至五宫九
宫至十一宫列於下前後分順逆列星之黃道度中列
各星黃道南北自一度至八度之距日加減差宫在上
者用順度宫在下者用逆度南緯為加北緯為減
用表之法求晨見晨不見用晨宫求夕見夕不見用夕
宫設土星當夕不見限度其黃道經度為六宫二十四
度緯度在黃道北二度求距日加減差則察夕六宫二
十四度與緯二度所對之數為二度四十三分即所求
之距日加減差其緯度在北即為減差也星經度有零
分者滿三十分以上則進作一度緯度有零分者用中
比例求之
御製歴象考成表卷十三
