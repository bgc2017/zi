欽定四庫全書
御製歷象考成表卷十一
火星表
火星年根表
火星周歲平行表
火星周日平行表
火星均數表
火星升度差表
火星距黃道表
火星地半徑差表
火星年根表
火星年根表以距冬至及最高行正交行逐年列之前
用紀年者乃歷元後逐年之干支也表名距冬至者乃
逐年天正冬至次日子正火星平行距丑宫初度之宫
度也(求逐年距冬至法歷元甲子年天正冬至火星平行應二宫一十三度三十九分五十二秒一十五)
(微即歷元甲子年火星平行距冬至之數此後用加法如本年為平年則加三百六十五日之火星平行六宫)
(一十一度一十七分一十四秒三十三微四十七纖零二忽四十芒即得次年距冬至之數如本年為閏年則)
(加三百六十六日之火星平行六宫一十一度四十八分四十一秒一十三微五十九纖一十忽二十四芒即)
(得次年距冬至之數加滿十二宫者去之滿三十纖以上者進作一微不足三十纖者去之後倣此)最高
行者乃逐年天正冬至次日子正最高過冬至之宫度
也(求逐年最高行法歷元甲子年天正冬至最高應八宫零三十三分一十一秒五十四微即歷元甲子年)
(最高過冬至之數此後用加法如本年為平年則加三百六十五日之最高行一分零六秒五十七微一十九)
(纖五十六忽二十八芒即得次年最高過冬至之數如本年為閏年則加三百六十六日之最高行一分零七)
(秒零八微二十纖一十九忽二十八芒即得次年最高過冬至之數)正交行者乃逐年天
正冬至次日子正正交過冬至之宫度也(求逐年正交行法歷元甲)
(子年天正冬至正交應四宫一十七度五十一分五十四秒零七微即歷元甲子年正交過冬至之數此後用)
(加法如本年為平年則加三百六十五日之正交行五十二秒五十四微五十三纖三十六忽零八芒即得次)
(年正交過冬至之數如本年為閏年則加三百六十六日之正交五十三秒零三微三十五纖三十忽零九芒)
(卽得次年正交過冬至之數)
用表之法如求康熙六十一年壬寅之年根則察本表
紀年自歷元甲子年後第一壬寅為所求之年乃視壬
寅所對各數錄之其距冬至為四宫二十七度一十八
分零五秒四十微其最高行為八宫零一度一十五分
三十七秒五十一微其正交行為四宫一十八度二十
五分二十六秒一十一微也
火星周歲平行表
火星周歲平行表以火星平行及最高行正交行逐日
列之其前用日數者自一日至三百六十六日之日數
也表名平行者乃火星本輪自一日至三百六十六日
之平行各數也(火星每日平行三十一分二十六秒四十微一十二纖零七忽四十四芒累加)
(之即得逐日平行之各數)最高行者乃火星本天自一日至三百六
十六日之最高行各數也(最高每日行一十一微零二十三忽累加之即得逐日最)
(高行之各數)正交行者乃自一日至三百六十六日之正交
行各數也(正交每日行八微四十一纖五十四忽零一芒累加之即得逐日正交行之各數)
用表之法如求冬至後三十一日之火星平行及最高
行正交行則察本表日數三十一所對之數錄之其平
行為一十六度一十四分四十六秒四十六微即三十
一日火星平行之共數其最高行為五秒四十一微即
三十一日最高行之共數其正交行為四秒三十微即
三十一日正交行之共數也
火星周日平行表
火星周日平行表以一日内之時分秒遞降列之表分
兩段第一段自一至三十者一時至三十時一分至三
十分一秒至三十秒第二段三十一至六十者三十一
時至六十時三十一分至六十分三十一秒至六十秒
其所對之數則火星逐時逐分逐秒之平行數也(火星每日)
(之平行用二十四時除之得一分一十八秒三十六微四十纖三十忽一十九芒是為一時之平行累加之為)
(逐時之平行逐分逐秒之平行皆同數而遞降一位時之平行為度分秒微分之平行為分秒微纖秒之平行)
(為秒微纖忽)
用表之法如求一十八時三十二分四十五秒之火星
平行則察本表一十八時所對之數為二十三分三十
五秒三十二分所對之數為四十一秒五十五微三十
四纖四十五秒所對之數為五十八微五十七纖三十
忽合計三數得二十四分一十七秒五十四微三十一
纖三十忽即所求之火星平行也
火星均數表
火星均數表按引數宫度分順逆列之初宫至五宫依
次順列於前六宫至十一宫依次逆列於後表名初均
者火星本輪均輪所生之均數也順度為減逆度為加
次輪心距地數者乃次輪心自最高至最卑逐宫逐度
距地心之數也次輪半徑本數者乃火星最小次輪半
徑與逐宫逐度本天高卑差相加之數也(火星次輪半徑在本天最)
(高則大在本天最卑則小故以逐宫逐度之本天高卑差與最小次輪半徑相加為次輪半徑本數)太陽
高卑差數者乃太陽高卑所生火星次輪半徑之差數
也(火星次輪半徑太陽在最高時則大太陽在最卑時則小故以太陽引數求其逐宫逐度之差為太陽高)
(卑差數)
用表之法以引數之宫對引數之度分其縱横相遇即
所求之數也設火星引數為初宫四度五十分求初均
及次輪心距地本天次輪半徑則察初宫四度五十分
與初均所對之數為四十八分二十二秒其號為減即
所求之初均其所對之次輪心距地數為一一一一
一二六即所求之次輪心距地其所對之次輪半徑本
數為六五六七八八即所求之本天次輪半徑也又
設太陽引數為七宫二十度求太陽高卑差則以太陽
引數減六宫得一宫二十度(太陽引數過六宫者減六宫不及六宫者加六宫因)
(太陽引數初宫起最卑此表初宫起最高故也)察其所對之太陽高卑差數為
一九三二八即所求之太陽高卑差也若引數有零
分者亦按中比例法求之
火星升度差表
火星升度差表按兩交前後分順逆列之兩交後六宫
列於上兩交前六宫列於下前後列距交本道度分順
逆以别加減中列逐宫逐度之升度差火星距交實行
在上六宫者用順度其號為減火星距交實行在下六
宫者用逆度其號為加
用表之法以距交實行之宫對距交實行之度其縱横
相遇即所求之升度差也設火星距交實行為一宫二
十四度求升度差則察一宫二十四度所對之數為五
十秒即所求之升度差其號為減是為減差也若距交
實行有零分者亦按中比例法求之
火星距黃道表
火星距黃道表亦按兩交前後分順逆列之兩交後之
各宫列於上初宫至二宫係正交後在黃道北六宫
至八宫係中交後在黃道南其數同兩交前之各宫列於
下三宫至五宫係中交前在黃道北九宫至十一宫係
正交前在黃道南其數同前後列距交本道度中列逐
宫逐度之星距黃道數(即次輪心距黃道之數)火星距交實行在
上六宫者用順度火星距交實行在下六宫者用逆度
用表之法以距交實行之宫對距交實行之度其縱横
相遇即所求之星距黃道線也設火星距交實行為初
宫一十二度求星距黃道線則察初宫一十二度所對
之數為六六五一六即所求之火星距黃道線也若距
交實行有零分者亦按中比例法求之
火星地半徑差表
火星地半徑差表分最高中距最卑三限列之其前列
實高度(火星引數自十宫一十五度至一宫一十五度為最高限自一宫一十五度至四宫一十五度)
(自七宫一十五度至十宫一十五度皆為中距限自四宫一十五度至七宫一十五度為最卑限)表内
分秒即三限實高度所生之地半徑差也
用表之法如火星引數當最高限推得實高五十三度
求地半徑差則察最高限實高五十三度所對之數為
四十秒即所求之地半徑差與實高五十三度相減餘
五十二度五十九分二十秒為本時火星之視高也如
先測得火星視高五十二度五十九分二十秒則以地
半徑差四十秒與視高相加得五十三度為本時火星
之實高也高度有零分者滿三十分以上則進作一度
不用中比例因逐度地半徑差所差甚微故也
御製歷象考成表卷十一
