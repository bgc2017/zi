欽定四庫全書
御製歷象考成表卷十五
黃赤經緯互推表上
黃道緯北初度至十度
黃赤經緯互推表
黃赤經緯互推表以黃道經度與赤道經緯度按黃道
緯度之南北逐段列之黃道北初度與黃道南初度皆
正當黃道無距緯其赤道經度即黃赤升度其赤道緯
度即黃赤距緯而距黃道南北有緯度者則赤道經緯
逐度不同故以黃道北與黃道南分為上下二卷自黃
道北初度至黃道北十度自黃道南初度至黃道南十
度又各分為十段(月五星距黃道皆在十度以内)中列相當之赤道經
緯度分
用表之法按黃道緯度之南北察黃道經度其所對之
數即所求之赤道經緯度也表以逐度為率若經緯度
俱有零分者用中比例三次求之設黃道經度初宮一
十二度二十分黃道北緯度一度二十四分求其相當
之赤道經緯度則察本表黃道經度初宮一十二度與
黃道緯北一度所對之赤道經度為一十二度五十七
分零六秒與下層黃道經度初宮一十三度與黃道緯
北一度所對之赤道經度一十四度零一分三十秒相
減餘一度零四分二十四秒為黃經一度之較乃以一
度化作六十分為一率較數一度零四分二十四秒化
作三千八百六十四秒為二率設數二十分為三率求
得四率一千二百八十八秒收作二十一分二十八秒
與初宮一十二度所對之赤道經度一十二度五十七
分零六秒相加(因十三度之數大於十二度之數故相加反是則相減也)得一十三
度一十八分三十四秒為黃道經度初宮一十二度二
十分黃道緯北一度之赤道經度又察黃道經度初宮
一十二度與黃道緯北二度所對之赤道經度為一十
二度五十一分二十二秒與下層黃道經度初宮一十
三度與黃道緯北二度所對之赤道經度一十三度五
十五分一十七秒相減餘一度零三分五十五秒為黃
經一度之較乃以一度化作六十分為一率較數一度
零三分五十五秒化作三千八百三十五秒為二率設
數二十分為三率求得四率一千二百七十八秒收作
二十一分一十八秒與初宮一十二度所對之赤道經
度一十二度五十一分二十二秒相加得一十三度一
十二分四十秒為黃道經度初宮一十二度二十分黃
道緯北二度之赤道經度復以比例所得之兩赤道經
度相減餘五分五十四秒為黃緯一度之較乃以一度
化作六十分為一率較數五分五十四秒化作三百五
十四秒為二率設數二十四分為三率求得四率一百
四十二秒收作二分二十二秒與緯北一度之赤道經
度一十三度一十八分三十四秒相減(因二度之數小於一度之數故)
(相減反是則相加也)餘一十三度一十六分一十二秒即所求黃
道經度初宮一十二度二十分黃道緯北一度二十四
分相當之赤道經度也求赤道緯度倣此
御製歷象考成表卷十五
