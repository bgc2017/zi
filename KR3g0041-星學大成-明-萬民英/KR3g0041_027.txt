星學大成卷二十七
明萬民英撰
摘金碎玉
原夫刑衝喜樂逆順伏留夜厭柔星而用事晝嫌強曜
以聚天土在齊吳(子丑)雖夜生福猶昌熾火居宋魯(邜戌)縱
日誕禄亦盈餘名題鴈塔天首周邦足躡雲霄太陽魯
分水日妙星張之位孛羅同箕尾之鄉金水會蛇廣納
殊祥金木逢龍多招福禄水流鶉尾巧計千般孛坐玄
枵機謀百變金羅同而虎閫制兵(同在寅宫)水木清而蘭臺
掌翰(申宫也)子孫忌孛妻妾宜金家藏異寳從來日在金
宫困之資財大抵火居金位柔星在命無奈發遲惡曜
臨身奔波衣食金乘火位其人少失尊親火入金鄉此
命早抛兄弟掠他人之物以為己有蓋緣水會計都捐
自己之財以濟他人必是木同紫炁炁月為人之華蓋
金孛乃命之咸池火在八宫而主疾羅居十位以遷官
金到亥而主夀木到亥而福延厄雖主疾亦是貴人之
威權(疾厄宫主飛起受尅主疾亦主貴人權柄)妻不專財蓋觀幼年之禍福
天元納音所屬福深八煞有權不富則貴火寅則旺水
丑則嫌非水孛不妓非木日不儒金計乃軍庶之流水
日必技能之士論冨須看財宫貴榮須參限路五星順
序入命位以封侯一孛朝天到官宫而作宰羅斷計謀
孛尚權勇火星赤黑暴燥難瞞土㝛短肥寡言多佞火
未來而先應土雖去而尤遺月穿細柳黑頭宰相何疑
木打寳瓶白首愚夫奚惑炁羅見日非道即僧土會孛
羅不貴則富(或命主限主則吉)水日計孛志巧而心靈日木炁
土德和而性厚(或日在命依此斷)日出扶桑遇白羊而金烏朗
烈月生滄海到金牛而玉兔熒煌羅計土孛兮容貌粗
俗金水陰陽兮形容端莊水火併於田宅破家傷業日
木會於財宫發福多財一星伴月於天門二曜朝陽於
邜位後學之士宜評識焉
玉衢真經太史星翁劉世民編緝
十一星辰拱玉堂玉堂宫主坐庭光三主齊高還入廟
必然超侍聖明王貴人元有紫薇垣惟此宫中最可言
身命主星來到此必能富貴作廷元惡星犯煞最恓惶
凶曜逢刑不可當幼歲多殃羅計破中年蹇滯忌囚傷
木羅會舍分強弱金計同宫論後先吉㝛強時能壓煞
凶星強後吉如燃吉星先入多強妙後入宫時氣不全
女人先推居福德男人切重在移遷福星廟旺人欽仰
夀主高時夀必延日背太陽難得力夜生月皎正光妍
官高官必居台位夀顯年庚比泰山八煞有星權不小
七強無㝛賤堪言身宫清吉休愁命福德堅高不問官
囚忌顯時人破散德官相聚必榮歡夫妻和睦因金到
父老娘延自炁還兄弟多時緣木至資財耗散孛相看
命宫擁從星尤貴身位飛來㝛更鮮身命清時多福禄
木金死絶必衰貧女人怕帶男人曜日裏防逢夜裏星
天德相逢為將相印官相聚必公卿月逢晦曜須還蝕
日遇凶星亦不明惡曜偏宜居死絶吉星最喜帶生成
木星獨貴諸凶散孛彗當凶吉㝛沉䧟處受傷多破碎
強宫得地越生成惡星帶吉分先後吉㝛逢凶論淺深
吉曜為元添福德凶星作煞最傷刑計羅遇日元凶散
金月逢霄兔魄盈土炁夾羅多險厄炁陽金計主孤单
一星有氣皆為得諸曜齊星事可憐孛入財宫財自散
火居子位子難延火星拱斗人膺禄諸曜朝天福最綿
五星歸宫人足禄三主犯惡必無年生時須愛居尊位
坐命偏防入四刑二主俱高權顯大七強有㝛貴終身
財中有氣財終聚身上逢凶身不安生處逢傷生氣絶
逆中有順逆神閑諸星逢逆全無氣衆曜強時必貴人
凶曜主強多惡暴吉星帶絶必衰零福元淺䧟多無福
夀主凋殘夀不興三主俱低無發氣兩㝛䧟却亦堪憐
諸星得地須榮顯衆曜相衝越苦貧吉曜逢傷多尅剥
凶星帶煞損精神兩宫坐福千年夀二德臨財萬頃田
坐貴宫中宜立命死凶局内怕安身此經總是真玄語
細把工夫密地論
星辰禍福斷歌
水星隨日至天中錦繡文章達聖聰羅在日前官顯顯
羅居日後禍重重火入金宫兄弟喪金尋火位喪雙親
孤陽射退三方煞一木能消四正凶水火失躔多厄難
木星失度主傷殘羅計偏宜居巳亥縱為禍曜禍無干
君居臣位娘先死臣犯君宫父早傾日月反躔依此斷
日月升殿兩親康日邜月酉命坐邜火星居午妙非常
日酉月邜相違背人生值此有乖張太乙抱蟾宜未亥
夜生富貴足衣糧羅曜獨居官禄上必是為官佐聖王
四角有星權不小四空無曜夀難延四空無曜看命主
不知命主在何方若是主星入強位官強福弱有災殃
四空之限依此斷限主受制入泉鄉福禄夾身還促命
(鬼福鬼禄)刑囚守命夀延長(刑囚得度)水火相交多死氣火金同
度夭天年木羅會舍分強弱木羅反背主貧寒孛騎獅
子人凶惡佛口蛇心毒害人計羅截出孤月滿夜生西
北富家翁計羅截出单陽滿日在東南福不窮計羅截
星還反背一生辛苦暗朦朦命中金孛少男女三十年
前不得妻若是有時刑尅早回頭只見影相隨日月分
明共金水此星高照位三公水星伴月終須貴火曜朝
陽福最隆當生身煞會身宫身主無破在禄宫掌握兵
權宜武職聲揚萬里抑蠻戎背禄何嘗得寸禄命前行
煞不為凶
靈臺經
陰陽守巽至老耳目聰明火孛臨坤未免腰背屈曲
(安身在巽見日月主總明巳為耳目也又申為腰背之所火孛乃凶星無制主有疾)
羅居午位眼必無光水入寅宫喉風壅塞
(午乃眼目之鄉寅為喉舌之所惡犯星辰主有是疾患)
鼻頭帶赤火孛而守申宫
(命在申或行限在申火孛居之主有災疾)
臉面萎黃土孛而居辰位
(辰乃關人顔色之所)
計臨申位面上有虧羅入命宫胡鬚可驗
(命臨計六丙為刑六甲為囚夜生無騐)
孛羅到酉心氣往來晝羅衝心心風難禁
(酉為心氣之府孛與羅居之更或在命宫或行限遇之及帶煞刃則主是疾)
孛羅居於亥子臂犯瘡疽金木戰於辰酉肺心咳𠻳羅
逆行而不順多犯血光火若退而遲晉難堪酒痢更若
孛星有黨血上加膿那堪土㝛來臨痔而帶疾木到巽
而見煞左手拘攣炁入寅而逢刑脚腿虛腫要觀疾病
先論䧟星吉凶了然易如反掌矣
相真行
人生夀夭與貧賤五星推之晦實顯官禄臨之夀必崇
刑囚傍照福必淺木人最怕計金扶老來咳喇自焦枯
(木人者乃令星木金主也最怕金計入命行限遇之則依此斷)水命亦怕炁與火吐紅
翻胃喪其軀(水怕炁火)土命尤防炁孛臨腸風虛腫夀難圖
(土怕炁孛)金命亦怕木羅侵氣瘤痔疾會傷人(金怕木羅)火命若
逢水孛梗定在人前語不真(火人怕水孛)莫教火土入其中
纔年二十耳便聾若是計孛三方照腰駝背屈身躘蹱
萬一火金加入馬一生奔走如飛蜂(火金入馬勞力不定)不惟勞
力自奔走生瘡發癩又疽癰命宫若遇火孛夾頭尖項
縮似村農金遇孛羅兩邊拱遍身出水成虚腫萬一紫
炁暗相加定知唇缺鼻無孔(有金在命孛羅拱夾則主水腫有炁暗侵者則依此)
(斷添減皆不可)此訣君須仔細詳有人得之似仙方宜將宫度
仔細看却把他星細酌量又有一般極可鄙炁在馬宫
逢的是此命生來極不仁定教手足無一指金水毗和
無别慮堂堂相貎好驚人一生快樂無憔悴女人命裏
却不同他身五漏不作比若問女人受命源他篇說了
子細觀篇篇盡看有意義若無此訣怎談言知理之人
更須看尚書洪範晉天文前賢說事有條理世人雜說
徒紛紛擎天遊奕亦須看假如夘酉在其間只看二月
與八月其餘月分亦等閒(擎天遊奕主二月禍福如在邜酉只是二八月有凶吉事)
(寅申正七月有吉凶依此例推)土忌夜兮火忌晝此是世人煅煉就火
土人間日夜生此說那來斷休咎却是朔望不須疑(火土)
(朔望見之生受此兩日外其餘不問)見之其人多生受不惟一生無享用
且是壓身多損夀(金木生人火是水生人土是餘不怕)四正日月怕西沉
便看日月在酉申亦須日月為度主(日月西沉須是為度主方說)女
人值之似鹡鴒不惟懵懂身不足又且汨没奔風塵女
人值之却不害只怕丈夫不為人女人欺負丈夫善淫
蕩全無畏懼心縱有舅姑不伏事不孝不義恣其淫此
篇最是緊切語後學詳悉不誤人(女人欺夫善懦恣行淫蕩)
知天門
星家路徑直如筆争奈世人俱不識天運東南冬之餘
地傾西北夏之日最嫌水火會于箕猶怕日月會于畢
水火更加計來臨蛇傷虎咬定可必日月若有土計侵
顛狂心熱㝛瘤疾萬一火孛入咸池(上弦酉是下弦夘是)更加火
金來會之(火孛入咸池女嫁夫分離)此人定是自縊死投河落井更
無疑女人值此惡星臨嫁夫十箇九箇離老少如何得乘
馬(十五以下六十以上行限入馬宫主跌撲傷)莫教惡星在分野寅申巳亥
四宫神釣起馬元是何星(以四馬宫頭初度主為馬元寅申尾三火為馬元申宫畢)
(八度月為馬元巳上張度月為馬元亥宫危十四度月為馬元)木炁跌兮金孛賤火羅
勞削自傷辰土計一生癱手足日月見之役一身婦人
見之身薄賤一生産難好驚人的煞初星入命度子午
邜酉正屬巳誰知張月是初星(自軫初度巳張月酉胃土丑斗木或火為馬元)
(或月為馬元有此星相臨如此斷之)傷殘骨肉穢男婦不問男女及老少
恩情半路相辜負不惟夫妻與父母雖與朋友亦難聚
(限行三方四正對照見之是則依上斷之)十二宫星各有屬(假如財帛兄弟之類)亥上
安命財宫木初度若見客星臨此人一生定不足萬一
耗星在初度田宅㗖盡如破竹若人了烈及聰明須是
對宫見文曲(十二宫中取初度為例忌尅星文曲聰明對宫見年干是也假論年干為文曲即本)
(年間所屬如甲子木丙丁火之類臨於命對宫無尅制者方驗也)此篇叚叚皆已效實
藏於身莫教人除此篇篇有秘傳淳風無敢施其巧
婦人吟
此篇喚為初伏吟名為初伏值千金加合之中多意義
可因此本暗搜尋婦人最重見崇勲正看干支與歲君
命主崇勲却不是時上崇勲却堪言(女人要時帶禄)豈知時乃
自家時時乃一生受用之若得崇勲來守此平生便是
好根基女人安命對六合更要禄在二宫生假如甲生
人坐命最喜禄在寅中盛(婦人最喜禄在二宫遷移疾厄)又要庚人禄
居申此是八宫最可人八疾辰宫亦喜居遷移有禄又
其次正是三宫係其身莫教二貴夾一禄一生流落在
風塵更教二貴夾一馬一生辛苦減精神豈知好是日
月夾更無刑囚直難雜生來白手自成家夫賢子貴相
和合(日月夾禄夫賢子貴)婦人要禄不要馬帶馬之人多淫冶縱
有回頭百媚生身姿輕薄與幽雅萬一咸池有㝛臨朝
朝暮暮貪歡耍(咸池有㝛主淫)貴要单兮禄要单禄重尤較貴
重難女人坐命如逢此定作簾前婢妾看若是馬元逢
暗耗一生孤苦自饑寒時上若還俱帶馬死於道路没
衣棺生尅之中有制化命值刑囚誰不怕主在遷移見
刑囚身到老來尤重嫁(命主在遷移更見刑囚主老了又再嫁)二八宫中
難㝛臨婦人見此便傷心假如子宫安命度巳亥須防
金火臨(二八宫惟忌星夾亥二宫巳八宫也)亦忌十辰居難㝛疾病淹淹
多不足婦人最怕金火臨壓身破相不成人更值鰥寡
與孤獨此宫論命人難測若論刑人人不識(乃三刑非刑囚)最
怕三刑一例推此篇視之尤詳悉經云寅來刑己巳刑
申最怕三刑見孛星女人坐命如值此平生苟合入風
塵四句章詩為緊切百試百中不悮人男人值此亦尅
妻况乎生來為女人更將年干上參看女人禍福在二
宫命若吉兮遇貴婿命若低兮值夫窮君不聞勸人莫
作婦人身一生苦樂由他人又不聞婦人三從古有義
夫為妻綱亦有倫夫身居貴妻亦貴夫身若貧妻亦貧
方知命脉係於夫命中豈能自有無世人但把命中看
豈知命内有兩途
更有一訣似神仙馬入的宫真驗然女人值之不堪說
嫁夫枉自腹便便生兒不令腹中死子出定是脚先懸
縱令有人來扶掖也教胎衣在身邊萬死千死定無疑
說起今賢一一知婦人在世極生受恰是浪上駕船兒
勸君從頭論到尾算星只此是便宜
婦人只重身為貴貴逢吉曜必純粹身命二主吉星臨
决定榮華兼子貴不要金水孛相逢仝宫人命皆淫慾
婦人以水為福星福星守命多衣禄却喜金星同木行
金木臨之多富足身命怕見孛火土産難胎亡主凶禍
羅孛行限極不宜惡㝛遷移多殃否賤人限居六十二
身命䧟空為切忌主居切要居高位禄守禄宫為大貴
日月升殿世所稀必有賢夫為正配三限四元俱得力
斯人可有后妃榮諸星入廟高強福星無駁雜夀康寧
女人碎金
月孛入夫帶咸池先姦後娶水來汚水孛同行照身命
為人不足心色麄遷移晝水淫堪言水日雖淫有所禦
金日照身不可犯金水惺惺蕩有餘主人遷移皆不正
計都不語却非愚見土持重真堪羡囚忌臨身破相軀
貴在九宫為婢妾水來坐貴理家徒孛羅坐貴有權柄
炁金見貴作尼姑炁孛花酒遭人笑偷盡風流美少夫
火孛水星如相會夫壻生情意外思重婚再嫁多離别
僥僥内亂作麻絲孛羅火日如相會若不傷夫有幾夫
驛馬安身與立命性却惺惺賢不愚隔界安身與立命
若不淫奔定尅夫福德更兼田宅内刑囚忌煞不堪居
夫宫子位星高顯賢夫賢子曜門閭郎官朝命真富貴
福德星高禄有餘若依此語參詳斷貧賤富貴總如斯
婦人歌
婦人偏是怕金水金水分明是賤人若是再行金水㝛
終能榮貴亦無倫禄要单兮貴要单禄重尤較貴重難
不為奴婢貪淫輩便作簾前婢妾看婦人造化在身上
千古朝昏看太陰若遇火羅相對照強豪過似丈夫身
命主寅申巳亥宫少年嫁娶主重重一夫未能得到老
須是三夫方保終婦人限行遇羅計妨夫害子一生孤
婦人禍福在福德炁若居之終戰尅若是金水孛同居
到老沉迷貪花色婦人最要看財宫非星入此便為凶
若是此宫逢日月為人端正好儀容婦人亦要看遷移
羅孛居之主别離若是限行逢紫炁尅夫害子定無疑
婦人安命若坐馬東驢西鶩常奔走若有羅火在其中
戀酒貪淫情太雜
妻星論
七宫之星在何宫身星妻位須入贅妻星入命最高門
金星妻曜臨強位妻星奴位宜偏室不然奴僕壞人倫
妻星入田并財帛招得妻家人益財妻星入子招好子
陽宫多男陰多女妻星若在疾厄宫妻多疾厄還夀促
妻星福德并官禄夫妻和諧家富足金炁同行在妻宫
此妻必與僧道通金孛妻宫難得子妻星須見兩三重
妻星若或在遷移外州外縣與成親金木妻宫多美貎
金水同和百歲緣火入妻宫妻用雙土入妻宫無貎娘
羅計妻宫多損失夫妻不和亦主疾妻星若在閑極宫
兄弟伯叔亦相通妻星若在桃花上淫聲四達醜家風
男兒當把金為婦女子元來火是夫夫星得位夫無厄
火星失位兩三重水星若在桃花上百嫁千夫無定向
炁星若或在夫宫孤眠獨枕誰與共
指南總推婦人貴賤(與子平通)
問曰凡女人命孰為吉為良何為凶為賤荅曰凡女人
命須要五行清淡不要生旺又不要暴敗不犯臨官欲
得四柱無氣為佳貴乎休囚死絶為上不要帶貴人驛
馬旺禄合神已上為吉為良若犯生旺臨官兼有貴人
驛馬旺禄合神皆為不美若犯生旺臨官三刑六害陽
刃飛刃皆為不善神白縱有云驛馬遇貴人終竟落
風塵合絶莫合貴此法人難知但以日為年此法聖人
傳帶禄入生旺産死遭人謗帶禄入衰鄉雖禍未為殃
司馬季主云女人推命貴人一者為良若叢雜合多不
尼即妓又兼帶雙鴛合沈芝曰桃花又帶雙鴛合冗
雜貴人真妓才桃花者臨官上見馬謂之桃花馬臨官
上見刦煞謂之桃花煞又有一般煞巳酉丑騎馬街頭
走(此言巳酉丑生人見午是)亥邜未鼠子須堪避(此言亥邜未生人見子是)寅午
戌兔子門前立(此言寅午戌生人見邜是)申子辰逢鷄夜不眠(此言申子)
(辰生人見酉是)問曰又何以謂之雙鴛合荅曰譬如一巳見
兩申一乙見兩庚一丙見兩辛一丁見兩壬皆為雙鴛
合也或是四柱千元有甲巳有乙庚但是四柱中兩兩
對合皆謂之雙鴛合餘者皆倣此以為例女命有之皆
為不良李愚叔云貴人或落空亡裏禄馬皆違如不
值設令性識甚聰明男即伶倫女娼妓亦有生來貴族
中淫聲浪迹與娼同須知斯命有所使桃花三月開春
風源髓歌云滚滚桃花逐水飄月籠花影任偏饒多
情只為傷空合惆悵寡合魂易消已上皆係桃花煞也
犯之者皆為不良壺中子云負天月二德則霞帔金
冠得禄命之財則夫榮子貴此可謂之吉也若見三刑
六害亡神劫煞孤辰寡㝛皆主喪夫尅子凡男女宫皆
怕犯臨官帝旺全主夫妻相傷源髓歌云臨官帝旺
未為好再嫁重婚傷亦早若還相敵作夫妻頭男頭女
常見夭若犯陽刃煞及朝冲陽刃者皆主産厄源髓
歌曰或時藏刃入於胎日刃或朝時上來更若干支相
尅剥妻身當産妊憂災(此言夫命犯之當主妻有産厄)婦人之命若如
此敢斷定憂生産死更加夘酉二時生若免墮胎應尅
子朝充陽刃者譬如卯生之人見甲日與甲時之類或辰
日而時干見乙此皆謂之朝充陽刃餘者倣此以為例
一寸金(二十七首)
人生日月要分明惡曜來侵禍不輕金水若還來扶助
不教富貴也聰明度主元來最緊要人生難得當頭
照若得升殿更當頭定是生來福禄厚刃星最怕惡
星同行限逢之定見凶女命定因遭産厄男人亦是惡
亡終禄主當頭坐命宫此人至老不貧窮若還登殿
入垣局衣禄豐隆又不同官主朝陽定作貴福星隨
月福難攀太陽落限人終賤身主遭刑處世難仇星
不可例言囚若居垣局反自由正怕會刑來尅命平生
成敗又多愁諸星會惡為交戰人命逢之禍不輕惟
獨朝天居亥上反為伏化吉星名若有星辰在命多
必看星辰果如何要知須是強星主若是閑星莫羨他
大凡照命星辰行便看其中弱與強若是力停相尅
戰便是凶斷細推詳命看妻妾薄姻緣只因命裏見羅
㬋獨居午上當離地反主齊眉到白頭惡㝛原來拱
刃星限行隨刃禍非輕倘還化吉仍為福若是凶星惡
損身宫主離窠及失躔未宜便把作凶言若然來命
歸垣數是謂餘星反主權各各宫中只一星對宫虚
拱最為榮命中極喜相逢月得地當為間世英赦文
臨限喜非常限主為囚亦不妨但忌赦文來受尅人逢
此難定堪傷孛星若見守財時定主其人不妄為决
是慳貪無厚施更於財上用心機南離一位號端門
最喜陰陽兩伴存若無惡星居此位定教榮顯佐君尊
日月同宫守四正富貴雙全無比並若還羅計又交
臨必主終身多疾病安命若居兩隔界便把其宫度
主看各宫隨局看星辰難把當生宫主斷人言財帛
怕刑星不曉刑星福不輕反主分來多富貴財星不䧟
始豐榮官值刑囚須會得便且看宫分主客若還主
客不齊強有禄有權為上客紫炁原來是德星若居
福位福非輕亦須純粹無凶雜惡煞星來隨變更孛
星若是坐命宫不可逢之便說凶必主為人多計較相
交未可許其忠女命如逢水孛星為人多曉又多能
若還命在桃花上必落煙花度此生女命因何不能
閑只因刑囚在命間更加福德宫逢會定主辛勤下賤
看惡曜如逢犯太陰也應㝛疾便來侵不然母道相
刑尅更恐琴弦調失音妻宫若見月華明定主其妻
貎相清不但夫家得其力定知財物亦豐盈(一說月有盈虧妻宮)
(見之反是)妻宫若見惡星來定主其妻見禍災若是對降
無尅戰也教琴瑟不和諧
續步天經警句(二十二首此後人倣耶律而作也)
富貴須將田宅尋閑神不到福星臨此星不落空亡地
富主高強直萬金日月若臨并拱夾奴星亦到禍尤深
若居惡弱須加合萬頃千庒是此星
(富命以田宅為論閑神不須臨之要母星到不落空亡日月夾拱當以富貴論若田宅主奴僕破之不宜)
(矣若田宅守惡却得加盤入強宫必是大富人也)
欲識往來徹骨窮母星尅䧟手拏空互垣衆煞尤相併
身命還居惡弱宫更犯天涯地角處驅馳奔走任西東
主照日月臨刑局日不聊生此世中
(貧命母星受尅更加衆煞相併身命更守惡弱辰戌之邦奔走衣食更日月臨刑局日不聊生也)
日月官星要得宜加臨拱夾是玄機若居惡弱須詳察
反在高強衣錦衣身趕禄星并截馬掌權握柄福巍巍
母星若更逢生旺富貴雙全世所稀
(貴命日月官禄星須要得地若居惡弱須加合推之反在高強身為高官而衣錦也若太陰趕禄攔馬必)
(為朝相更命母居生旺富貴雙全)
財星不必官星至最怕財星落官位為官端的是貪汚
喪職剥官以為例天馬若還居死絶遷轉艱難當困滯
奴星若更在高強權在奴星少得志
(士夫功名當以天馬運行為凖若遷官轉職又以天馬加流年而數之生旺遷轉休囚死絶必罷職剥官)
(言為官之人官星不宜居財帛財星不可居官位主為貪婪之人因財喪職若天馬居當生太歲納音死)
(絶之地必然遷轉艱難若官星為奴所泄是為奴隸執權矣)
主星最怕奴星泄更怕餘奴居福德身宫若居惡弱宫
附近貴人無所得太隂若躔四煞度處世多迍無所遇
何期短夭夀命危煞尅身命須畏懼
(命主為奴星所泄更居福德加太歲命主皆居惡弱乃奴隸附近貴人求温飽而已若太陰居四煞度平)
(生遇貴不遇財更煞星近身命必不長年也)
局主官星居煞宫孤寒門戶豈亨通太陰若更居三煞
命犯亡神主困窮財星縱顯應無力田力須強亦不中
日月命身居死絶空亡之地豈豐隆
(局主三限主也官星官禄主也局主官星坐劫煞宫乃孤寒之人太陰最怕守三煞命犯亡神必主窮困)
(縱田財高強若日月守死絶空亡亦主生受)
太陰元主平生福晝夜須當細品量若是上弦為福重
更逢既望熾而昌晝若逢羅夜逢計生平成敗尅爺娘
縱是母星應不尅若為官職豈安康
(人命以太陰為主上弦至十五六夜生必為重福若逢羅計必生平成敗尅害父母縱羅計不虧命母為)
(官亦不安静)
先看命主次看度主度二星為體用主星若更坐高強
度主受刑為禍重主若強時度更強更逢生旺福而昌
縱然落在休囚死也是平生富足郎
(著命以宫度二主為體用若命在高強度主受刑為祸愈重若宫度兩強逢生旺為福禄重縱在休囚亦)
(作富人也)
午忌羅㬋未忌計躔在鬼星作𦕈視若以八煞眼無光
限入此宫最可畏兩宫坐命此星逢為人強狠多奸計
尅妻害子性無常處事有權人義氣
(午未最忌羅計躔鬼星二㝛若子丑二宫安命逢此二星守宫乃八煞之地必然眼目無光輕則眇視重)
(則雙盲若此兩宫安命逢此必為強很尅妻害子為性不弱有義氣之人也午安命不以此論)
申巳二宫為肩背孛羅土計忌相逢肩斜背曲皆為爾
兩耳須防病更聾若是太陰同到此為人夭折夀難終
若躔觜翼尤為忌若在張畢不相同
(申巳為肩背若孛羅土計同到必肩斜背曲耳更常聾太陰亦到此宫夀非可永若日月躔觜翼為禍尤)
(深若躔張畢又能略為小福耳)
馬元若為難星尅子丑寅亥最親切不惟病跛不能行
二限相逢須一跌更加火孛來相侵歲君衝動脚須折
若還逢計亦為凶足有風兮何待說
(凡馬元受尅更在子丑寅亥四宫必然跛足若二限相併更流年火孛交侵歲君衝動必然跛折脚足若)
(此四宫逢計亦冇風足之災)
木人最怕計金扶平生咳𠻳自焦枯若是秋生應更緊
孛羅相會命難圖炁計更來必癆瘵肺腸氣軋内空虚
行年若是炁金到定在秋前喪一軀
(木命忌炁金相尅更秋生會孛炁計必主癆瘵平生咳𠻳肌肉消瘦流年炁金又來秋前必死矣)
為人蹇吃不能言火命尤防土計孛土若退行真可畏
略無誠信向人前命在胃氐并柳女若逢土計亦如然
若為夜忌居辰戌身在其中福亦偏
(火星忌土計相攻為人蹇吃語滯若胃氐柳女安命更土逆在辰戌太隂同到必是啞人為福亦淺)
吐紅翻胃是何星水命須防炁火臨身喪命亡從此得
更加孛計定相刑太陰受此惡星制處世艱難貧又貧
更值行年惡星犯其人必定入泉扃
(水命逢煞火相會主有吐紅翻胃之疾更孛計會太陰必主貧賤若行年惡星犯其人必死)
金命尤防羅火逢氣瘤之疾必傷人若在寅亥躔尾室
痔疾相煎亦損神更忌癰疽并癤毒羅㬋相會禍須頻
若在辰命限居未腦發摧殘禍有因
(金命逢火羅必有氣疾瘤癭若星在寅亥室尾亦患痔漏更流羅重會主有癰疽癤毒如辰命限未或合)
(見木羅流年更到必為腦發因此命終矣)
腸風虛膽常驚畏土命怕逢孛與計更逢木炁兩相侵
若是馬元手足墜太陰孛計若同宫女人值之誠不利
一生産厄損兒男歸在辰宫生腋氣
(土命怕計孛主病腸風更木炁相會又是馬元損足太陰與計孛同宫女人值之産厄損胎在八煞主腋)
(氣男女同斷)
倒限從來要煞推限行遇此實相猜須分晝夜還當忌
煞不臨時禍不摧限路若危防節氣若逢凶曜禍須來
節如帶煞須難度此是星家大妙哉
(倒限以煞為難亦分晝夜行年煞不臨則不然矣終輕若行年煞到更遇節氣如金命忌立夏是節帶煞)
(必死)
男忌黃泉女急脚限危遇此端消爍要知此煞有動時
火年動在寅午戌若逢此月禍相侵限在危時身必卒
不作黃泉久逝魂也作人間無禄客
(急脚限是子午夘酉為黃泉寅申巳亥辰戌丑未為急脚此煞火年動在寅午戌月餘倣此)
羅食朔兮計食望日月相逢身浪蕩若居厄難眼無光
若守命身人性莽不為朔望何須忌平生作事多奸計
定主陰謀䧟害人與人寡合無一是
(羅計分朔望忌之若日月相逢必是浪蕩之人在疾厄則眼目無光若此星犯命主為人譎而不正與人)
(寡合)
孛星為性最猖狂男女逢之定不良若使羅㬋相會遇
定於産厄必身亡奸計會之為賊首毒熒同到必凶強
若人值此四餘曜禍有胎兮福不長
(孛星為性不定不問男女皆淫冶不良若會羅男必尅妻損子女必墮胎若會計為賊首若是有用星必)
(因得疾福不長久與火相會為人凶強奸猾)
且說婦人淫不淫最嫌命位孛金臨墮胎血塊令人駭
十度懷胎九不成若得木星相會遇轉為吉兆福來臨
命宫再見熒羅會害子妨夫不可禁
(女人若金孛守命必然墮胎損子血塊常有若三合木臨可轉凶為吉若火羅同守或三合會害夫損子)
(二三重)
天上星辰皆拱北斷星須要觀星客天機妙訣少人知
十二宫中有生尅就中制化未易言心中經綸自推測
合將宫度兩相參便是神仙竒妙訣
星躔摘金集十六
五行要訣有真機更有幽玄識者稀不遇明師親付與
任君模倣盡皆非摘金語句臨行訣漏泄天機竒更竒
立命星辰分母賊太陰一訣在詳推
(解曰五行要訣端有玄微不可模倣忖度非明師親付何從得之如十二宫命中要訣及卦氣已授受矣)
(感君之厚察君之勤摘金一書臨行分付此竒中竒玄中玄看命之法命宫且緩身宫最急蓋命衆人之)
(所同身一人之所獨所以推步月行最為親切子今得吾之傳當秘藏之)
月行中天多顯晦圓缺朔望不相同如人降生禀所賦
富貴貧賤有窮通所以推月不執泥分配五星各相從
生尅制化於身取若還反背實無功
(解曰月行中天自有明暗圓缺晦朔弦望不同如人處世有貧賤富貴亨迍之異此命宫緩而身宫急也)
(平生禍福必以身驗看月不可以拘泥當從五星分配生尅制化取之)
命在子丑月是土命居寅亥配成木命火還從火星推
命居辰酉從金取命在巳申以水論命居太陽從日程
惟有未垣并金鬼㝛身順背看陰陽
土星嫌木最嫌炁木怕金星與火羅火㝛從來嫌水孛
金星熒惑莫相過巳申之水最怕土計孛兩曜不諧和
午日木炁為掩禍太陰土計福消磨
(解曰此論仇賊也以月配五星惡見仇賊所謂安身傍鬼者也)
土垣見火為命母木垣水㝛福無阻火垣木曜喜相逢
金垣土㝛真貴路水逢金德占巍魁太陽金水分明美
月見金高並火羅十二宫中忌奴氣
(解曰此論命母也以月配五行喜見生我助我子丑命火羅夾月皆福)
五行在天成象緯分曜於地便成形假如水德降於地
子旺辰墓長生申萬物成形有生滅消長陰陽從屈伸
不須執泥五星象旺生墓即是星辰
(觧曰五形在天成象在地成形金木水火土光芒炳炳於天本與天地相長久及其降形於地則生旺便)
(有墓蓋五行在人間消長盈虛存乎四時安可不求五行之盛衰及至流行於地則生申旺子繼之墓辰)
(蓋申子辰即水之所成於此取星辰三合義極為當吉凶有准如戌命火故忌水但月在申子辰之地繼)
(以煞在限於此必死蓋即水也不必要明見水奪方指為凶無中有象莫重於此直曜母星鬼奪殿駕重)
(垣之星皆以鬼母相參得用失用玄齋所謂局勢參詳判死生此乃察五星之地支者至切)
亥宫主木木長生至邜旺位轉敷榮未宫成庫全木局
春來得勢便亨通惟有土命為鬼局太陰在上恐難行
火宫取位為母位太隂同火見光明限行取舍判於此
凶吉猶如谷裏聲
(解曰亥邜未木局最宜火命用為母鄉稍有星辰得用全吉但不宜土命如子丑命有木邜上險地也若)
(生當春月有煞合太陰居之無陰注陽受䧟禍必死)
已宫金炁初舒處酉位横鋒逞刃芒丑則成形歸庫實
三宫秋月最難當若是木星為命主申限一見便刑傷
惟喜水人居正局太陰符合獲禎祥
(解曰巳酉丑金局也木命忌之若見土計身在其上便是黨惡更加神煞衝動生平福氣消磨限行即死)
(但水命人用為毌局當殿駕禄貴月在其中有利益)
人馬之宫火始生纔臨南午勢炎炎白羊入墓成局勢
辰酉安命最為嫌若有木星當夏月太陰限路禍相兼
土命若還得正局平生福禄實光亨
(解曰寅午戌火局辰酉二金所嫌生於夏月火烈金銷更有木炁閑神入局同惡相濟身命相干必死惟)
(土命為福地蓋母也經云五行既列諸辰次相參推究定枮榮二十八㝛本脉絡其名雖異實同途假如)
(火命火為局尾觜翼室即一隅不待星見方是限但觀氣數辯盈虛五星即五行五行即地支之寄地)
(支即二十八㝛之閫奥二十八㝛即辰舍之脉絡初不待正見星辰方為凶吉蓋五行之氣寄於二十八)
(㝛之度中便當推度主之火得時得位在他宫何若在地垣借氣守重垣則入四火度中便為吉凶如金)
(忌之土樂之之類一得一失殃咎立至諸垣以例推)
看星須看得時星看煞須看局重輕星若得時主事立
局若重時禍轉深煞星切忌時之旺更兼當直禍流行
煞星若也俱休廢貰死須知福不增
(解曰推五星於緊處便當明得時失時所用之星要得時所忌之星要失時局勢最嫌專城禍煞最要失)
(時若得時守局一死無疑煞星若尅此命安身於凶神之地命中何所仰賴此玄中玄也)
談命最急為局勢其次最切是閒神閒神返背實為禍
夾煞侵垣凶即生若也諸星當夜煞十人九死决難生
若得調達煞神意便是神仙陸地行
(解曰煞者亡神劫的凶神也神者局勢也煞神衝合地局一叚閒神亂占我家有禍生焉又有閒神侵凌)
(為之勢安得生意夜生暗占煞行限十人九死大抵限路最切消詳局勢生我者吉尅我者凶閒神入局)
(者凶)
貴禄同宫煞又臨居垣得地禍辰侵吉凶同位如何判
於此分明說摘金出入度中還煞管正垣分爾善星明
貴禄歲垣依舊制不妨發福事從心
(解曰貴禄在此宫又有閒神同守還如何分訣以入垣出垣為煞主之見凶兆合倒限及至中間正垣乃)
(吉神之位蓋天星吉神正臨垣度若君子席不正不坐地煞專守偏處候人於危厄之際大抵一宫必分)
(中初末有隂注陽受解之雖不死亦無吉利至於出垣交承之際禍竟再合)
煞星居煞有其煞陽刃亡神三煞同更有一般為的位
最嫌重疊定招凶獨見煞垣難煞尾兩煞當詳隔界中
惟有三神至三位亭亭禍患在其中
(此法當審煞度也如一宫見煞限到其上則出限三四度定凶詳湧頭接脚之法以定出入前後宫兩有)
(有煞則於兩宫之界出此宫入彼垣必然凶發若是三煞倒限行煞正中間不好大抵專看神煞重疊若)
(一垣有煞天盤地局兩三處又見則莫大之禍若是三煞更天盤煞神合處人應死不問命母互加)
三煞之中皆倒限至切靈驗與何星三合更加閒神到
斯人斷定入泉扄最是直星居煞地大限纔交身必傾
此是摘金真口訣方知神煞最為靈
(神煞交合處前所說限入必死不問母曜皆可倒限若見閒神入局直難星入煞限行十有九死大抵地)
(煞若合縱有善星亦救不得但流年有凶來即死矣所謂母曜倒限此也)
從來日月是尊星限見無非福禄榮夾拱吉慶為吉局
惹凶引禍害須生三合若也包煞局閑神一入更難行
縱有根基為穏實也應著脚向冥程
(日月為天之曜限見當發其說自是若夾拱凶星直難閑神三合拱住煞局則不可知矣限入必死)
官禄從來號健宫中年限路便相逢陰陽合朔來相照
若遇關闌禍竟攻陰凌陽替天盤午限路交承實是凶
十二宫中皆忌見解神欲救亦無從
(命前巳宫是官禄乃天盤南離之地至貴之曜當權之時豈陰陽同處十二宫中坐命入限見日月合朔)
(官宫若遇關闌皆倒無關闌者富貴關闌必羅計也)
觀星形勢最為先禍福無差玄又玄限路榮枯生死訣
却為局勢有真詮星位乎天辰次地星辰勢路要參研
摘取幽玄金樣比擇人而付有心傳
(富貴貧賤必以星而取觀星之法形勢為先限路榮枯生死真機只於煞局而取所謂形勢煞局乃觀星)
(推測要領摘出幽微真金可比擇人傳心斯得之矣)
星辰雜斷歌
五星衆㝛逐官移日月得地要明知忽然落䧟兼遲疾
沒處有星仔細推日在子兮月在午移乾就濕夭而
貧日若纏危方可慮月躔星㝛始為凶若還日虛月張
位何愁南北與西東火行戍亥便為災水土龍蛇忌
有哀金遇邜寅須有否木行申酉最相乖太隂生來
在陷宫僥倖吏軰又英雄府縣廳前聽呼喚上弦月皎
福昌隆四月生人帶邜時斯人不夀報君知若教父
沒身隨沒三十年來父不隨四月生人月照亥少年
遇此便為災若值空亡禍減半若臨煞地禍重來(照亥則在)
(巳也巳為陽極)
假如申上安命宫最嫌土計便為凶若還土計居衛分
縱有災殃命不終月作妻宫宜作贅不然妻主立其
雙如何妻年不相同月孛元來在妻宫男女宫中多
竅妙日生最怕太陰照夜誕亦忌太陽臨縱然有子無
兒呌第四火星嫌在晝但看命中何所守少年孤苦
老無兒百歲何曾開得口第五宫中須哭兒第七宫
中須喪偶忽然火星臨十一福禄虧兮仍損夀女人
安命坐四馬嫁夫生子定重重男人命坐四馬位超越
世類更英雄男人行限見太隂娶妻招妾每年尋忽
然金孛一齊入咏月嘲風使萬金魁星若産在高強
更遇官星名必揚孛羅為權計為印定他壯歲拜三公
十月酉時月在邜若躔房㝛始為竒若還晝誕行已
限夫妻不死也分離(亥限見妻宫晝月故也)
陽刃最嫌自刃宫戊午丙午最為凶壬子癸丑相逢著
决定危亡不善終享通顯達逢生旺遯悶迍危遇併
衝此是交相生死訣吉凶消息在其中壬子之人生
十月空胎無禄兩般凶假饒時日逢亡劫也須危亡不
善終空亡空盡始為竒空則能容塞則迷萬物皆從
空裏出能令冨貴享耆頤惟有金空空則鳴火空則
發土空䧟木空則折君須記水空河海能枯渴隂見
陽空無足取陽見陰空真可懼雖然空裏分陰陽也須
識得天機趣論命之人見論時時真命定更無疑天
時隂晦夜長短仔細推詳講是非人生從何論吉凶
又嫌運限禄馬衝禄逢衝破馬逢絶富貴之人亦語凶
凡人命限無生旺吉曜臨兮吉不動生又不生旺不
旺一切妻兒無可望最嫌運限禄馬衝破盡錢財費
盡功初限若還逢太歲若無凶曜亦無凶人生體用
要高強生旺臨官吉㝛長生處自生旺自旺一切營求
皆吉昌時人身命絶中生死命衰中衰不榮絶處逢
生君細認背中反旺是高人
雜歌四段
歌加盤母曜
觀星把甚為根源當以宫主為關鍵三命天盤在眼前
當頭對照天淵遠諸宫皆以邜宫加又以天盤再轉寅
邜酉二宫却加子此宫又以數宫主強弱尤須看命主
命母尤為利害關母若逢生能獲福若逢尅母禍之端
賊星若見犯吾母一世貧窮百事難假如安命在辰酉
便看太陰何所守若居邜戌必傷身最喜躔在於子丑
縱有火羅子丑中火羅又能生二㝛凶星反作吉星行
十二宫中細推究
歌凶躔次度
安命若坐陰陽界更在穿心并六害若男定是正男兒
焉知父母重重拜女命安命在此宫嫁送不妨三兩再
亡神劫煞互相加若不犯刑亦破敗生尅星辰固易言
隨宫制化最難明金若逢火被孛制木來尅土更逢熒
吉多凶少為吉斷凶多吉少作凶行吉凶禍福明如鏡
當以分毫别重輕
歌定時
生時訛說不分明虛費心機枉役情好語生時自差錯
莫言算法不分明測驗生時正與敧却從何理得明知
但將父母兼兄弟妻子宫中察細微先安命位落何中
妻妾兒孫在甚宫父母兄弟何所在隨星推屬識窮通
又歌
同年同月日時同福禄如何兩不通或有妻房并子息
或無兒女守空宫一人富貴無長夀二命之中難測度
諭君靜處細思量生時同處命難齊聽我分明為指迷
必是婚中不同命只因孤尅尅妻兒又推風水兼陰德
又怕夫妻命運低好把人生三代論何愁南北與東西
星學大成卷二十七
