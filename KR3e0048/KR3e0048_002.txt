宣明方論卷二
金劉完素撰
諸證門
伏梁證主心積
若梁之伏隱也居臍上逆臍下順不可移動為水溺故
有二等
鼈甲湯主之治伏梁積氣心下如臂痞痛不消小便
不利
鼈甲(去裙欄醋炙黃色)京三稜大腹子皮芍藥當
歸柴胡(去苗)生地黃(各一兩)官桂生薑(各三分切作片子焙)
(乾)
右為末每服三錢水一大盞入生薑木香半錢同煎
至八分去滓空心溫服
瘖俳證主腎虚
内奪而厥舌瘖不能言二足廢不為用腎脈虚弱其氣
厥不至舌不仁經云瘖痱足不履用音聲不出者
黃飲子主之治瘖痱腎虚弱厥逆語聲不出足軟不
用
熟乾地黃巴戟(去心)山茱萸石斛肉蓯蓉(酒浸)
(焙)附子(炮)五味子官桂白茯苓麥門冬(去心)
菖蒲遠志(去心等分)
右為末每服三錢水一盞半生薑五片棗一枚薄荷
同煎至八分不計時候
厥逆證主心痛
膺腫頸痛胸滿腹脹上實下虚氣厥而逆陽氣有餘鬱
於胸也不可鍼灸宜服順氣湯
小茯苓湯主之治厥逆病三焦不調升降胸膈膺腫
胸滿腹脹冷氣衝注刺痛
赤茯苓人參陳皮(去白)桔梗(剉炒各等分)
右為末每服三錢水一盞半生薑五片同煎至八分
去滓不計時候
風成寒熱證主風
因於露風寒熱之始腠理次入胃食不化熱則消中寒
慄振動也
解風散主之治風成寒熱頭目昏眩支體疼痛手足
麻痺上膈壅滯
人參川芎獨活麻黃(去節湯洗焙各一兩)甘草(一兩)細
辛(去苗半兩)
右為末每服三錢水一盞半生薑五片薄荷葉少許
同煎至八分不計時候
風成寒中證主風
風氣與陽明入胃循脈而上至目皆津液所生為泣也
當歸湯主之治風邪所傷寒中目泣自出肌瘦洩汗
不止
當歸人參官桂(各三錢)乾薑(炮)白术白茯苓
甘草川芎白芍藥(各半兩)細辛(去苗半兩)陳皮(一兩)
(去白)
右為末每服三錢水一盞半生薑三片棗二枚同煎
至八分去滓熱服不許時候併三服
風成熱中證主風
風氣與陽明入胃循脈而上目眥肥人氣不外洩為熱
中目黃之病也
青龍散主之治風氣邪𫝊化腹内瘀結而目黃風氣
不得泄為熱中煩渴引飲
地黃仙靈脾何首烏(去黑皮泔浸一宿竹刀子切焙各一分)防
風(去苗)荆芥穗(一兩)
右為末每服一錢沸湯點調下食後每日三服
腦風證主風氣
氣循風府而上則為腦風頂背怯寒腦戸極冷以此為
病
神聖散主之治腦風邪氣留飲不散頂背怯寒頭疼
不可忍者
麻黃(去節)細辛(去苗)乾蝎(一半生一半炒)藿香葉(各等分)
右為末每服二錢煑荆芥薄荷酒調下茶亦得井血
風
又方治腦風邪氣留飲頭疼不可忍者用遠志末不
以多少於鼻中㗜與痛處柔之相兼前藥可用也
首風證主新沐中風
中風為首風頭面多汗惡風當先一日甚至其風日則
少愈
大川芎丸主之治首風旋暈眩急外合陽氣風寒相
搏胃膈痰飲偏正頭疼身拘倦
川芎(一斤)天麻(四兩用鄆州者)
右為末煉蜜為丸每兩作十丸每服一丸細嚼茶酒
下食後
秘方茶酒調散治一切諸風痰壅目澁昏眩頭疼心
憒煩熱皮膚痛痒并風毒壅滯清爽神志通闢關竅消
惡汗
石膏(另為細末)菊花細辛(去苗)香附子(去須炒各等分)
右為末每服二錢溫茶酒調下食後每日三服
目風眼寒證主眼門
風入系頭則血脈凝滯不能上下通流於目令風寒客
之風眼寒也
石膏散主之治目風眼寒及偏正頭疼夾腦風鼻出
清涕目淚疼痛不已
石膏(二兩炭火燒研細末)川芎(一兩)甘草(半兩炙)
右為末每服一錢蔥白好茶同煎湯調下食後日二
服
漏風證主酒風
飲酒中風或汗多不可單衣食則汗出多如液漏久不
治為消渴疾
白术散主之治漏不久虚風多汗食之汗出如洗少
者痿劣
牡蠣(二錢焙赤)白术(一兩一分)防風(二兩半)
右為末每服一錢溫水調下不計時如惡風倍防風
白术如汗多面腫倍牡蠣
胃風證主風
因於失衣風感之頸汗多惡風膈塞不通寒則胃拽腹
滿氣不通
大豆蔲丸胃風湯主之治胃風頸多汗惡風飲食不
下小腹善滿失衣則腹脹食寒則瀉形瘦
肉豆菀草豆蔲陳皮獨活薏苡仁人
參川芎(各半兩)羌活防風桔梗甘草(炙)木
香(各分)
右為末煉蜜為丸如桐子大每服四十丸米飲下不
計時候日進三服
胃風湯治風冷乘虚入客腸胃水穀不化腸脇虚滿
㽲痛及腸胃泄毒或下瘀血
人參白茯苓(去皮)芎藭官桂當歸(去苗)白芍藥
白术(各等分)
右為末每服二錢水一大盞入粟米百餘粒同煎至
七分去滓熱服空心食前(此藥與豆蔲丸為表裏也)
行痺證主痺
風寒濕三氣合而為痺風氣勝者行痺上下左右無留
隨所至作
防風湯主之治行痺行走無定
防風甘草當歸赤茯苓(去皮)杏仁(去皮炒熟)桂(各一)
(兩)黃芩秦芄葛根(各三錢)麻黃(半兩去節)
右為末每眼五錢酒水合二盞棗三枚薑五片煎至
一盞去滓溫服
痛痺證主痺
寒勝者為痛痺大宜宣通隂寒為痛宜通氣温經而愈
茯苓湯加減治痛痺四肢疼痛拘倦浮腫
赤茯苓(去皮)桑白皮(各二兩)防風官桂川芎芍
藥麻黃(去節各一半半)
右為末每服五錢水一盞棗一枚煎至八分去滓溫
服以薑粥投之汗泄為度效矣
著痺證主痺
濕氣勝者為著痺濕地水氣甚重著而不去多汗而濡
者
茯苓川芎湯主之治著痺留注不去四肢麻拘攣浮
腫
赤茯苓桑白皮防風官桂川芎麻黃
芍藥當歸甘草(炙各等分)
右為末每服二錢水二盞棗三枚同煎至一盞去滓
空心溫服如欲出汗以粥投之
周痺證主痺
黃帝鍼經云在血脈之中隨上下本痺不痛今能上下
周身故以名之
大豆孽散主之治周痺注五臟留滯胃中結聚益氣
出毒潤皮毛補腎氣
人豆孽(一斤炒香熟)
右為末每服半錢溫酒調下空心加至一錢日三服
胞痺證主膀胱
小腹膀胱按之内痛若沃以湯澁於小便上為清涕太
陽直行從巔入循於腦氣下灌於鼻時出清涕不止
腎著湯主之治胞痺小便不利鼻出清涕者
赤茯苓(去皮)白术(各四兩)甘草(三兩炙)乾薑(二兩炮)
右為末每服五錢水二盞煎至一盞去滓溫服日三
服
腸痺證主痺
雖多飲不得溲不成大便使糟粕不化故氣喘急而飱
洩
木香丸主之治腸痺腹㽲痛時發飱洩氣不消化小
便秘澁
木香白术官桂蕪荑良薑訶子皮(各一)
(兩)附子(炮去皮)厚朴(生薑製)肉豆蔻(各二兩)乾薑(三分)甘草
(半兩)
右為末麴麫糊為丸如桐子大每服二十丸薑湯下
空心
熱痺證主痺
陽氣多隂氣少陽熱其隂寒故痺藏府熱熻然而悶也
升麻湯主之治熱痺肌肉熱極體上如鼠走唇口反
縱皮色變兼諸風皆治
升麻(三兩)茯神(去皮)人參防風犀角(鎊)羚羊角(鎊)
羌活(各一兩)官桂(半兩)
右為末每服四錢水二盞生薑二塊碎竹&KR0377;少許同
煎至一盞溫服不計時候
白滛證主虚勞
思想無窮所願不得意淫於外入房太甚觔縱發為觔
痿及為白淫大過者白物為淫隨溲而下故為勞弱
秘真丸主之治白淫小便不止精氣不固及有餘&KR0377;
或夢寢隂人通洩耳
龍骨(一兩别研)訶子皮(大者五個用)縮砂仁(半兩去皮)朱砂(一兩研細)
(一分為衣)
右為末麫糊為丸如菉豆大每服一丸空心溫酒下
冷水亦得不可多服大秘葱白湯茶下
胃脘癰證主癰門
胃脈沉細陽氣不得下通寒癰陽熱聚胃口腐壞成膿
射干湯主之治胃脘癰人迎脈逆而甚嗽濃血榮衛
不流熱聚胃口成癰
射干(去毛)梔子仁赤茯苓(去皮)升麻(各一兩)赤芍藥(一兩)
(半)白术(半兩)
右為末每服五錢水二盞煎至一盞去滓入地黃汁
一合蜜半合再煎溫服不計時候
陽厥證主諸氣
怒狂者生於陽也陽勝則氣逆狂怒上氣奪食即已食
入於隂養於陽則平其氣若陽勝氣逆多怒
羚羊角湯主之治陽厥氣逆多怒而頸脈腹效已食
隂養於陽平其氣
羚羊角人參(各三兩)赤茯苓(二兩去去皮)志(去心)大黃(炒各)
(半兩)甘草(一分炙)
右為末每服三錢水一盞半煎至八分去滓溫服不
計時候
新補又方治陽厥若除煩下氣鐵洛為飲鐵漿湯飲
之食後併服
息積證主腹心
病脇下滿逆氣不已氣聚脇下息而不消積而不散氣
元在胃妨飲食不可鍼灸宜導引服藥爾
白术丸治息積脇下氣逆妨悶喘息不便呼吸引痛
不已
白术枳實官桂(各一兩半)人參(二兩)陳皮桔梗(醋炒)
甘草(各一錢)
右為末煉蜜為丸如桐子大每服二十丸溫酒下日
三服
疹觔證主肝
人有尺脈數甚觔急而見腹必急數亦為虚觔見以名
耳
栢子仁散主之治疹觔肝虚生寒脈寒數觔急腹脇
痞悶觔見於外(聖惠方中十五味栢子仁丸亦治)
栢子仁茯苓防風細辛白术官桂
枳殼川芎(各三兩)附子當歸檳榔(各半兩)
右為末每服三錢水一盞半生薑三片棗二枚同煎
至八分去滓溫服不計時候
厥逆頭疼證主胃
腎虚犯大寒頭疼齒亦痛痛之甚數不已者是也
天南星丸主之治厥頭痛齒痛骨寒胃脈同腎脈厥
逆頭痛不可忍之
天南星(炮)硫黃(研)石膏(研)消石(研各等分)
右為末麫糊為丸如桐子大却每服二十丸溫酒下
空心日午臨卧三時服
膽痺證主肝
謀慮不決膽虚氣上衝口中上溢則口苦是清淨之府
濁擾之氣上溢
益膽湯主之治膽痺肝虚熱氣上衝口中常苦洩熱
不已藏府固虚致然
黃芩(去朽)甘草(炙)人參(各二兩)官桂(一兩)苦參茯神(各兩)
(半)
右為末每服三錢水一盞煎至八分去滓溫服不計
計時候
濡洩證主利
内經云濕勝則濡甲乙經云寒客生濡胃洩如隨氣而
下利
豆蔲散主之治濡洩不止寒客於脾胃故傷濕而腹
痛滑利不止
肉豆蔲(五個)甘草(炙)厚朴(各等分)
右為末每服二錢米飲一盞調下食前白湯亦得
鶩溏證主利
脾虚風冷隂盛糟粕不化大便黃黑如鶩溏或大腸有
寒也
吳茱萸丸治鶩溏洩瀉不止脾虚胃弱大腸有寒大
便青黑或黃利下
吳茱萸(湯洗炒)乾薑赤石脂陳麴(炒熟)當歸(焙)厚
朴(各三錢)
右為末煉蜜為丸如桐子大每服三十丸溫米飲下
空心服
三焦約證主大小腸
小腹痛不得大小便邪氣入客約而不行故穀氣不得
通也
枳殼丸主之治三焦約調順三焦氣脈消痞滯利胸
膈治風通大小便
陳皮(一兩)檳榔(半兩)牽牛(四兩一半生一半熟搗取頭末一兩半餘不用)木香
(一分)枳殼(二兩)
右為末煉蜜為丸如桐子大每服十五丸生薑湯下
食後日三服
胃寒腸熱證主胃
胃寒主收水穀不化洩瀉寒之氣在上腸熱之氣在下
故脹而洩
妙應丸主之治胃寒腸熱水穀不化腹脹痞滿洩利
不已
川烏頭(去尖半兩)梔子仁乾薑(生各一分)
右為末生薑汁麫糊為丸如桐子大每服五丸溫酒
下食前日進二服
胃熱腸寒證主胃
胃熱則消穀善食而飢奈腸寒則血凝脈重小便痛痛
而脹
青橘皮丸(又云前胡水香散亦治)治胃熱腸寒善食而飢便溺小
腹而脹痛大便或澁
青皮京三稜黃連蓬莪荗(炮各一兩)苞荳霜(一分)
右為末麫糊為丸如菉豆大每服三丸至五丸茶酒
下食後(少與之不可多也)
控睪證主小腸
甲乙經云小腸病結於腰上而不下痛衝心肺邪所系
茴香楝實丸主之治小腸病結上而不下痛衝心肺
茴香(炒)練石(麩炒去核)石茱萸馬楝花(醋炒各一兩)陳皮
(一兩)芫花(半兩醋炒)
右為末醋麫糊為丸如桐子大每服十丸至二十丸
溫酒下空心食前
隂疝證主男病
足厥隂之脈環器底小腹腫或痛腎虚寒水涸渴瀉邪
補脈為治
蒺藜湯主之治隂疝牽引小腹痛諸厥疝即隂疝也
嘻慾勞痛不可忍之
蒺藜(去角炒)附子(炮去皮臍)梔(各等分)
右為末每服三錢水一盞半煎至六分去滓食前溫
服控睪證茴香練實丸(亦治此證)
諸痺證主風
痺迺風寒濕三氣相合而為痺風者百疾之長善行數
變當汗惡風目膶脇痛或走注四肢皮膚不仁屈伸不
便
升麻前胡湯主之治肝風虚所中頭痛目眩胸膈壅
滯心煩痛昏悶屈伸不便
升麻前胡(一兩半)玄參地骨皮(各一兩)羚羊角
葛根(各二兩)酸棗仁(一錢)
右為末每服三錢水一盞半煎至八分去滓再煎三
五沸食後溫服如行五六里更進一服
心疝證主心痛
心脈急小腹有形心不受邪必𫝊於腑故小腹有形心
氣逆不順當痛不已當兼心氣冶不止為有寒邪所中
木香散主之治心疝小腹痛悶絶不已者
木香陳皮(各一兩)良薑乾薑訶皮子赤芍
藥枳實(各半兩)草豆蔲黑牽牛(各三兩)川芎(三兩)
右為末每服二錢水一盞煎至七分去滓溫服
四聖散治腎臟風并一切癬
白附子白蒺藜黃耆羌活(各等分生用)
右為末每服二錢鹽湯調下空心一日三服久癬不
差十日大愈
赴筵散治口瘡不已者
蜜陀僧黃蘗青黛(各等分)
右同研為細末每用乾糝於瘡上不過三二日即便
愈
訶子湯治失音不能言語者
訶子(四箇半炮半生)桔梗(一兩半炙半生)甘草(二寸半炙半生)
右為細末每服二錢用童子小便一盞同水一盞煎
至五七沸溫服甚者不過三服即愈
宣明方論卷二
