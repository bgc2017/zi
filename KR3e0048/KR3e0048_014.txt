宣明方論卷十四
金劉完素撰
眼目門
眼科總論
素問云目得血而能視手得血而能握其證足厥隂之
經絡所主肝臓受虚而即補腎實而即瀉心夫人之
眼目者似天地之日月也若人無雙目豈能别辯賢愚
天無日月萬物安能照耀是以眼通五臓氣貫五輪外
應肝候肝臓虚而風邪鬱風邪鬱而熱蘊衝火炎上行
故攻目昏滲澁疼痛赤絲皆發榮衛實則能視榮衛虚
則昏暗凢人多飡熱物或嗜五辛坐濕當風凌寒冐暑
將息失度皆喪目之源也
黃連膏治一切眼目瘀肉攀睛風痒淚落不止
朴硝(一斗以水半斗淘淨去土隂乾用)黃連(半觔)白丁香(五升以水一斗淘淨)
(去土攪細用)
右取水入硝香釡内熬至七分淘出令經宿水面浮
牙者取出挖乾以紙袋子盛風中懸至風化將黃連
細末熬清汁曬乾硝用猪羊膽和加蜜妙點之效矣
滌昏膏治一切風眼疼痛不可忍者洗之妙矣
好崖蜜(一觔)黃連(一兩)沒藥(半兩)黃丹(一兩炒紫色)
右入蜜同熬黑煎黃連成稠汁入二味藥内煎熬稠
更入沒藥末同熬數沸濾去滓洗甚妙後更用通天
散㗜鼻
通天散治偏正頭疼并夾腦風通一切壅滯明目
赤芍藥川芎黃連黃芩玄胡索草烏
頭當歸乳香(别研各等分)
右為細末每服少許紙撚子蘸藥任之鼻㗜神效
神芎散治風熱上攻頭目眩痛上壅鼻塞眼昏并牙
齒悶痛
川芎鬱金(各二錢)荆芥穗(一分)薄荷葉(一分)盆硝(二錢)紅
豆(一錢已上為細末後入盆硝)
右研勻鼻内㗜三兩剜耳力慢加藥病甚者兼夜㗜
之凢熱多風少隨證選用諸藥
金絲膏治一切目疾昏暗如紗羅所遮或疼或痛
宣黃連(半兩剉碎水一盞浸一宿取汁再添水半盞浸滓經半日許取汁與前汁放别用水)
(半盞)蜜(一兩)白礬(一字)井鹽(一分如無以青鹽代之)山梔子(二錢好者槌碎)
(與黃連滓同煑五十十沸取盡力子濾去滓與前黃連汁一處入篩藥)
右用銀甆噐内同熬十餘沸用生絹上細紙數重再
濾過用時常點
白藥子散治一切疳眼赤爛目生翳膜内外瘴疾并
小兒吐痢
白藥子(一兩)甘草(半兩)
右為末用猪肝一葉批開糝藥五錢水一大盞煮熟
食後服
胡黃連散治一切久新赤目疼痛不能坐卧并大小
人口瘡
胡黃連檳榔(各半兩)麝香(少許别研)
右為細末研細點之如口瘡每服半錢麝香一字勻
口瘡大小貼之忌食魚猪油膩物
碧霞丹點一切惡眼風赤者
龍腦麝香碙砂(各二錢)血竭没藥乳香
銅青(各一錢)鵬砂(三錢)
右為末滳水和丸如桐子大每服一丸新水化開點
之立效
菩薩散治遠年近日一切眼疾
菩薩石金精石銀精石太隂石太陽石
雨餘石河洛石礬礦石雲母石盧甘
石井泉石白滑石紫英石寒水石陽
起石猪牙石代赭石碧霞石烏魚石
青鹽(各一兩)碙砂(半兩)蜜陀僧(一兩)銅青(一兩)黃丹(四兩)麝香
腦子(一錢)輕粉(一錢半)鵬砂(三錢)乳香(二錢)雄膽(一觔)白砂
蜜(二觔)
右為細末以井花水九大碗熬就作四碗點水内落
下錢許大不散可如散者再熬濾滓過露旋點
石膏羌活散治久患雙目不覩光明遠年近日内外
氣障風昏暗拳毛倒睫一切眼疾
羌活(治腦熱頭風)蜜䑃花(治羞明怕日)木賊(退翳障)香白芷(清利)
(頭目)細辛乾菜子(二味起倒睫)蔴子(起拳毛)川芎(治頭風)蒼
术(明目暖水藏)甘菊花荆芥穗(治目中生瘡)黃芩(洗心退熱)石
膏(二味)藁本(治偏正頭痛)甘草(解諸藥毒各等分)
右為末每服一錢至二錢食後臨卧用蜜水一盞調
下或茶清或淘米第二遍泔亦得日進三服至十日
漸明服至二十日大驗此方醫數十餘人矣
重明散治一切風熱内外障氣眼疾
川獨活川羌活川芎吴射干仙苓脾
防風甘草井泉石蒼术(各半兩)丹參白术
石决明草决明(各三分)
右為末每服二錢水一盞半煎至一盞溫服日進三
服食後
雷巖丸治男子婦人肝經不足風邪内乘上攻眼暗
淚出羞明怕日多見黑花生障翳膜遮睛臉生風粟或
痒或痛隠澁難開兼久患偏正頭疼牽引兩目漸覺細
小視物不明皆因腎水不能漑濟於肝水此藥久服大
補腎藏添目力
肉蓯蓉(一兩)牛膝(一兩)芭豆(一兩浸一宿去皮心)菊花(二兩)黑附
子(青鹽二錢以河水三升同煑為度去皮臍一兩)枸把子(二兩)川椒(三兩去目)
右為末元浸藥酒煑麫糊為丸如桐子大每服十丸
空心酒下世人服藥不知多少根源往往不效耳
丁香復光丸治一切遠近目疾
丁香(二錢)巴豆(一錢去皮油)半夏(二兩)烏梅(半兩去核)南鵬砂(三錢)
腦子(二百)盆硝(半兩)縮砂仁(二錢半)甘草(半兩)荆芥穗(二錢)
右為末醋煑麫糊為丸如菉豆大每服十丸至十五
丸米泔下食後日三服
已上諸方係先生親驗可錄
小兒門
小兒科論
素問云身熱惡寒戰慄驚惑皆屬熱證為少隂君火暴
強直支緛戾裏急筋縮也皆屬風證為厥隂風木大小
兒六歲之上為小兒十八歲已上為少年其六歲已下
者諸經不載是以乳下孾兒有病難治無可定也然小
兒與大人不可一例各異治之雖小兒誕生襁褓之後
骨肉脆軟腸胃細微可以乳食調和臓府廼得平安肌
膚滋潤筋骨輕嫩以綿衣之故生壅滯内有積熱熱乘
於心心受邪熱乃發為驚驚不止返為潮搐則為病也
大槩小兒病者純陽熱多冷少故引素問少隂厥隂
證以小兒病驚風熱多矣小兒驚風者皆由心火暴甚
而制金不能平木故風火相摶而昏冐驚悸潮熱此證
皆謂熱甚而風生素問驚駭驚愕少隂君火也
小兒脾疳痢瀉者皆熱甚急驚瀉痢色多青為熱證明
矣痢色黃者何為火甚則水衰而脾土旺故痢色黃也
痢色紅赤者為心火熱甚深也痢色黑者為火熱過極
則反兼水化制之故色黑也
五臓皆言熱證無寒冷證亦有謂瀉痢小便青白不澁
為寒水穀不化而色不變吐痢腥穢澄澈清冷白不澁
身凉不渴脉遲細而微者寒證也
穀雖不化而色變非白煩渴小便赤黃而澁者為之熱
證世傳大人小兒吐痢霍亂食乳未及消化而痢尚白
便言論為寒證誤矣(向不脉候别之)仲景邪熱不化穀豈為寒
也(大人亦同)
小兒方類
龍腦地黃膏治小兒急慢驚風涎痰上潮心胸天吊
驚纏喉風小兒胸膈不利一切熱毒大有神效如病不
已與分肢散一二服吐利得快常服此藥
川大黃(别搗)甘草(横文者别搗)麝香(一錢别研)雄黃(水窟者一分别研)
生腦子(一錢别研)
右五味各修製了再入乳鉢内同研細煉蜜為膏油
單裹如有前病煎薄荷湯下旋丸如皂子大化下如
小兒大人睡驚及心神恍惚煎金銀湯下一丸常服
新汲水下大解暑毒如孕婦人常服新生男女永無
疾病如有大人陽毒傷寒加輕粉(二㭱子)龍腦(少許)水化
下一丸杏核大小兒看年紀大小加減服立效
分肢散治小兒卒風大人口眼喎斜風涎裹心驚癎
天弔走馬喉閉急驚一切風熱等疾
巴豆(半兩不出油)川大黃(一兩)朴硝(半兩)
右大黃為末後入芭豆霜朴硝一處細研用油貼起
如有前患每服半錢熟茶下吐下頑涎立愈如小兒
胷喉驚弔等先服龍腦地黃膏一服次服此藥一字
茶下時上吐下瀉以吐利得快為效大人半錢小兒
一字看虚實加減只是一兩服見效不宜頻服如吐
瀉不定以䓗白湯立止
珍珠丸治小兒虚中積熱驚癎等疾
巴豆霜膩粉(二錢)滑石(二錢)天南星(一錢半)蝎稍(二十四箇)
續隨子(二十四箇去皮)粉霜(一錢半)
右為末研令極細以糯米粥為丸如黃米大小兒二
歲已下每服三丸至一丸十五歲每服五丸至十丸
點茶湯下荆芥湯亦得虚實加減
牛黃散治小兒上焦壅熱諸眼疾
肉桂鬱金(各一兩)馬牙硝(四兩)甘草(半兩並生)
右為末如患眼三五年喫三五兩便瘥每服一錢新
汲水調下垂枕卧片時若是小兒十歲服半錢五歲
已下服一字永無驚疳癎風患服之立效
硃砂丸治小兒急慢驚風及風熱生涎咽喉不利取
驚積
硃砂天南星巴豆霜(各一錢)
右為末麫糊和丸如黍粒大看病虚實大小每服二
丸或天弔戴上眼每服四五丸薄荷水下立愈
鬱金散治小兒急慢驚風等疾
鬱金(一枚大者)巴豆(七箇去皮不出油)
右研為細末每服一字煎竹葉湯放溫下把藥抄盞
唇上放以湯充下喉咽為妙
澤瀉散治小兒齁䶎膈上壅熱涎潮
澤瀉(一分)蟬殼(全者二十一箇)黃明膠(手掌大一片炙令焦)
右為細末每服一大錢溫米湯調下日進二服未愈
再服
鎮庭散治小兒一切驚喘肚脹咳嗽
鬱金大黃(各半兩)甘草(三錢)輕粉(一錢)
右為末每服半錢用薄荷汁硃砂細研冷水以木匙
瀝下
定命散治小兒天弔驚風不能哭泣
梨蘆川芎蔚金(各等分)
右研為細末鼻中㗜之如哭可醫
金肺散治小兒諸般喘𠻳急驚風神效
錫灰(一錢)漢防己(二錢)鬱金(一錢半)砒黃(二錢)半夏(一錢半湯洗七)
(次)
右為細末每服半錢加一錢小兒加減煎猪肉湯下
日進二服食後
厚朴散治小兒虚滑瀉痢不止
厚朴呵子皮(半兩)史君子(一箇)㨂丁香(十箇)茯苓吳
白术青皮(各二錢)甘草(一寸炒)
右為末每服一字一歲加減用清米湯下
人參散治小兒虚熱煩渴因吐瀉煩渴不止及疎轉
後服之
人參(半兩)茯苓(二兩半)牛犀(二錢半)甘草(半兩)乾葛(半兩)桔梗
(二錢半)
右為末每服二錢水一大盞入燈心五莖同煎至六
分放溫不計時候煩渴者以新竹湯下量年紀加減
碧雲散治小兒驚風有涎
膽礬(半兩研)銅青(一分研)粉霜輕粉(各一錢)
右為細末每服一字薄荷湯下中風將水下如吐多
不定煎葱白湯投之立止效
桃符丸治小兒風熱
大黃郁李仁黃栢宣連蔚金(各一分)芭豆
(二七箇去皮出油為霜)輕粉(二錢)
右為細末滴水為丸如菉豆大以硃砂為衣每服二
丸用桃符煎湯下看大人小兒加減
宣明方論卷十四
