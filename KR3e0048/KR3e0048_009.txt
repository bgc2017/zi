宣明方論卷九
金劉完素撰
痰飲門
痰飲論
夫嗽者五臟皆有嗽皆因内傷脾胃外感風邪皮毛痺
肺風寒隨玄府而入腠理開張内外相合先𫝊肺而入
遂成咳嗽廼肺熱也寒化熱熱則生痰喘滿也經云喉
中介介如梗壯甚則嗽血也胸滿氣喘痰盛稠粘皆肺
氣熱也
大人參半夏丸治化痰墜涎止嗽定喘諸痰不可盡
述嘔吐痰逆痰厥頭痛風氣偏正頭疼風壅頭目昏眩
耳鳴鼻塞咽膈不利心腹痞滿筋脉拘倦肢體麻痺疼
痛中風偏枯咳唾稠粘肺痿勞虚人保養宣通氣血調
和臟腑進飲食
人參茯苓(去皮)天南星薄荷葉(各半兩)半夏乾
生薑白礬(生)寒水石(各一兩)蛤粉(一兩)藿香葉(一分)
右為末麫糊為丸如小豆大生薑湯下二三十丸食
後温水亦得一法加黃連半兩黃蘗二兩水丸取效
愈妙治酒病調和藏尤宜服之
新添半夏瓜蔞丸治遠近痰嗽煩喘不止者
半夏(生薑製)瓜蔞杏仁(去皮尖)麻黃白礬(枯秤)欵冬
花(各等分)
右為末生薑汁打麫糊為丸如梧子大每服二十丸
煎生薑湯下不計時候
白术厚朴湯治痰嘔不散利胸膈除寒熱美飲食
白术甘草(炙)葛根(各一兩)厚朴(半兩)
右件為末每服一二錢水一大盞生薑五片煎至六
分去滓食前服顯仁丸仙术芎散大人參半夏丸
橘皮半夏湯治痰壅涎嗽久不已者常服養液潤燥
解肌熱止咳嗽
橘皮(半兩去皮)半夏(二錢半湯洗七次)
右為末分作二服每服水一盞半入生薑十片同煎
至七分去滓温服
知母茯苓湯治肺痿喘咳不已往來寒熱自汗
茯苓(去皮)甘草(各一兩)知母五味子人參薄荷
半夏(洗七次)柴胡白术欵冬花桔梗麥
門冬黃苓(半兩)川芎(三錢)阿膠(三錢炒)
右為末每服三錢水一盞半生薑十片同煎至七分
去滓稍熱服
人參潤肺湯治肺氣不足喘急咳嗽不已幷傷寒頭
疼增寒壯熱四肢疼痛
人參桔梗白芷麻黃(去節)乾葛白术甘
草(各一兩炙)白薑(半兩)
右為末每服二錢水一大盞生薑三片葱白二寸煎
至八分如出汗連進二服通口温服
杏仁半夏湯治肺痿涎喘不定咳嗽不已及甚者往
來寒暑
杏仁(去皮)桔梗陳皮(去白)茯苓(去皮)漢防己白礬
桑白皮(各三錢)薄荷葉(一錢)甘草(二寸)猪牙皂角(一錠)
右為末作二服水二盞生薑三片煎至六分去滓食
後温服
防己丸治肺不足喘嗽久不已者調順氣血消化痰
涎
防己(二錢)杏仁(三錢)木香(二錢)
右為末煉蜜為丸如小豆大每服二十丸煎桑白皮
湯下如大便閟加葶&KR1047;一兩食後服
葶&KR1047;散治肺氣喘滿痰嗽眠卧不安不思飲食
苦葶藶蛤粉(各三錢)桑白皮山梔子人參
荆芥穗薄荷葉赤茯苓(去皮)陳皮桔梗杏
仁甘草(各半兩)
右為末每服三錢水一大盞入生薑三片煎至六分
去滓温服食後
保安半夏丸治久新諸嗽或上逆涎喘短氣痰鳴咽
乾煩渴大小便澁滯肺痿勞劣心腹痞滿急痛中滿膈
氣上實下虛酒食積聚不消補養氣血宣行榮衛
半夏天南星(各半兩)牽牛(一兩)大黃(半兩)黃蘗(一兩半)蛤
粉(一兩)巴豆(四箇)
右為末水為丸如小豆大每服十丸十五丸温水下
食後日三服孕婦不可服又方無芭豆有乾薑一錢
半
人參保肺湯治五勞七傷喘氣不接涎痰稠粘骨蒸
潮熱
人參柴胡當歸芍藥桑白皮知母
白术川芎黃耆紫苑荆芥地骨皮(各一)
(分)茯苓(去皮)黃芩連翹大黃薄荷(各半兩山梔子同)
甘草桔梗(各一兩)石膏滑石寒水石(半兩)
右為末每服三錢水一盞生薑三片煎至七分去滓
温服泄者去大黃同人參半夏丸服
神應丹治涎嗽喘滿上攻心腹卒痛及利下血兼婦
人帶下病一切肋脇痛滿
薄荷葉甘草(四錢)巴豆(燈燒存性)盆硝(各二錢)輕粉(二錢)豆
豉(一兩慢火炒)五靈脂(二錢)
右為末煉蜜為丸如桐子大每服一丸温&KR1197;汁下續
後空嚥津三五次禁飲食少時覺咽喉微煖效心腹
急痛温酒下二丸未效再服得利尤良帶下以温酒
下二丸或大便流利再服
人參散治身熱頭痛積熱黃瘦肌熱惡寒畜熱發戰
膈熱嘔吐煩渴濕熱瀉利或目赤口瘡咽㗋腫痛或風
昏眩虛汗肺痿勞嗽不已者
石膏甘草(各一兩)滑石(四兩)寒水石(二兩)人參(半兩)
右為末每服二錢温水調下早晩食後兼服梔子金
花丸一名既濟解毒丸
寧神散治一切痰𠻳不已者諸藥無效世𫝊極驗
御米囊(一觔生醋炒)烏梅(四兩)
右為末每服二三錢沸湯點常服食後日三服
賈同知方御米殼(一兩炒)烏梅肉(半兩)依前法服之
康少尹𫝊煎烏梅湯尤妙
桂苓白术丸治消痰逆止咳嗽散痞滿壅塞開堅結
痛悶推進飲食調和藏無問寒濕濕熱嘔吐瀉痢皆能
開發以令遍身流濕潤燥氣液宣平而愈解酒毒療肺
痿勞嗽水腫腹脹泄瀉不能止者服之利止為度隨證
調之
揀桂乾生薑(各一分)茯苓(去皮)半夏(一兩)白术紅皮
(去白)澤瀉(各半兩)
右為末麫糊為丸如小豆大生薑湯下二三十丸日
三服病在膈上食後在下食前在中不計時候或一
法更加黃連(半兩)黃蘗(二兩)水丸取效愈妙
潤肺散治小兒膈熱咳嗽痰喘甚者久不瘥者
瓜蔞實(一枚去子用穰)
右為末以寒食麫和為餅子炙黃為末每服一錢温
水化乳糖下日三服效乃止
又方治寒嗽
麻黃(四兩)官桂(一兩)䗶(二錢)
右為末以䗶同煎每服一二錢温服
寧肺散治一切寒熱痰盛久新咳𠻳不止者
御米殼(四兩)木瓜(三兩御米殼一處用蜜二兩水化同炒微黃)五味子(一兩)
人參(一兩)皂角(二兩)
右為末每服二錢烏梅同煎臨卧食服大效
鱉甲丸治吐血咳嗽神效
鱉甲(一箇九肋者醋炙黃)柴胡(一兩酒浸一宿)杏仁(一兩童子小便浸炒)甘遂
(一兩炙)人參(半兩)
右為末煉蜜為丸如桐子大每服十丸至十五丸煎
生薑湯下
又方用厚朴(一兩生薑製)
石膏散治熱嗽喘甚者
石膏(一兩)甘草(半兩炙)
右為末每服三錢新汲水下又生薑汁蜜調下
人參半夏丸治一切痰飲喘嗽不已
白礬天南星半夏(各半兩)甘草(二錢半炙)人參(二錢)赤
小豆(四十九粒)杏仁(四十九粒)猪牙皂角(一錠)
右為末用多年小米一升熬粥和丸如桐子大每服
十五丸炒蘿葡子湯臨卧下
仙人肢丸治遠年勞嗽不問寒熱痰涎喘滿先服松
花膏下過多服此藥無不效
人參沙參玄參紫團參丹參白术
牡蠣知母甘草(各二兩)蛤蚧(一對頭尾全用河水淨洗文武火酥)
(炙黃色)
右為末用麻黃十五斤去根枸把子三斤熬成膏丸
如彈子大磁合子内盛臨卧煎生薑自然汁化下一
丸小兒量數加減
松花膏治三二十年勞嗽預九月間宣利一切痰涎
肺積喘嗽不利
防風乾生薑野菊花芫花枸把子甘
草蒼术黃精
右為末取黃精根熬成膏子和藥末丸如彈子大每
服細嚼一丸冷水化下臨卧不喫夜飯服藥一粒
辰砂半夏丸治小兒肺壅痰實咳嗽喘急胸膈痞滿
公忪煩悶痰涎不利呀呷有聲
半夏(半兩洗)葶&KR1047;(水研成膏)杏仁(各半兩炒研成膏)朱砂五靈
脂(各一兩微炒)
右為末更研勻生薑汁煮麫糊為丸如桐子大每服
十五丸生薑湯下
大百勞散治一切勞疾肌劣喘息不卧痰涎不食
蛤蚧(一對蜜炙)元州鱉甲(一箇去裙醋炙)附子(一兩)人參柴胡
川乾薑白茯苓(去皮)白术茴香青皮(去白)杏仁
(去皮尖)知母貝母陳皮(去白)官桂甘草(炙)半夏
(生薑製)蒼术(湯浸各一兩蘇木龍膽各半兩)
右為末每服二錢水一盞用生薑三片棗二枚烏梅
二枚同煎空心稍熱服有汗加小麥二十粒不用鐵
煎
小百勞散治勞喘嗽不已自汗者
御米殼(不拘多少炒)
右為末每服二錢入烏梅同煎水一盞温服食後有
汗加小麥三十粒同煎温服
五味子湯治胸膈痞滿心腹刺痛短氣噎悶咳嗽痰
唾嘔逆惡心不思飲食温中益氣
五味子(九兩)良薑(一兩半)紅皮(去白)茴香(炒各一兩)乾薑(兩半)甘
草(七兩炙)鹽(一斤炒)
右為末每服一錢百沸湯點空心食前甚者日進三
服
安神散治遠年近日喘嗽不已
御米殼(蜜炒一兩)人參陳皮(去白)甘草(一兩炙)
右為末每服一錢煎烏梅湯調下臨卧服
勞門
白术黃耆散治五心煩自汗四肢痿劣飲食減少肌
瘦昏昩
白术黃耆當歸黃芩(去皮)芍藥(各半兩)石膏
甘草(各二兩)茯苓寒水石(各一兩)官桂(一分)人參川
芎(各三分)
右為末每服三錢水一盞煎至六分去滓温服食前
一日三服
人參白术湯方在消渴門第一方是也(此乃為同不復錄耳)
黃連丸治濕熱流運氣血不通壅滯不散清爽頭目
黃連(好者不拘多少)
右為末酒麫糊為丸如小豆大每服二十丸温水下
不計時候日三服
必效散治五勞七傷勞役肌瘦不思飲食喘𠻳不已
川烏頭(一兩生)天南星(半兩生)
右為末每服二錢蘿菔八塊如母指大以水煮熟去
滓食後服嚼
當歸地黃湯治嗽血衂血大小便血或婦人經候不
調月水過多喘嗽者
當歸芍藥川芎白术染槐子黃藥子
(各半兩)生地黃甘草茯苓(去皮)黃芩白龍骨(各一)
(兩)
右為末每服三錢水一盞煎至七分去滓温服食前
紫菀散治勞體熱心寒脉滑短咳嗽婦人多有此疾
口乾眼澁骨痿短氣皆因腸胃燥滯榮衛不能開發玄
府閉塞熱鬱内餘可以開發隂陽宣通澁滯和榮衛順
三焦兼服人參白术湯
紫菀桑白皮桔梗續斷甘草五味子
(各一兩)赤小豆(一合)
右為末水一大盞藥末五錢青竹茹彈子大同煎至
七分温服去滓
枳實飲子治婦人手足煩熱夜卧多汗肌肉黃瘁經
候不調四肢煩倦心腹滿悶狀似勞氣
枳殼(一兩)吳半夏(一兩湯洗七次以生薑汁浸三日火炒黃色用半夏)紅芍藥
柴胡(各一兩)黃芩(一兩半)
右為末每服二錢水一盞生薑三片棗二枚同煎至
八分去滓温服及治五心煩熱及身體壯熱潮熱續
服桃仁煎丸又治月經不調阻滯不通
桃仁(二兩湯洗火炒)川大黃川朴硝(各二兩)蝱蟲(一兩去翅頭足)
右為末用醋五升入金銀鐺内以慢火熬成膏可丸
如桐子大當日晩不食夜飯温酒下一丸不嚼破午
際取下赤小豆汁似雞肝小蝦蟇衣未再服候鮮紅
即住服
盧同散治男子婦人一切咳嗽喘急
欵冬花井泉石鵝管石鍾乳石官桂
甘草白礬佛耳草(各等分)
右為末每服一錢竹筒子吸喫日三服立效
焚香透膈散治一切勞咳嗽壅滯胸膈痞滿
雄黃佛耳草鵝管石欵冬花(各等分)
右為末每服用藥一錢安在香爐子上焚著以開口
吸烟在喉中立效
鸎粟神聖散治男子婦人久新日夜咳嗽不止者
御米殼(一兩用蜜炒)烏梅肉揀人參呵子肉葶
藶桑白皮(各半兩)
右為細末每服二三錢百沸湯潑臨卧調下
新添三黃丸治五勞七傷流濕潤燥消渴煩熱甚者
大黃黃芩黃連(各等分)
右為末煉蜜為丸如桐子大每服二三十丸加至五
十丸生薑湯下不計時候日三服妙
當歸木香湯治婦人血氣虛勞令人頭目昏眩讝語
聲沉重舌根強硬言語蹇澁口苦不思飲食白日閒睡
夜發虚汗神思恍惚夢寐狂言面色痿黃頻發喘咳遍
身疼痛骨節氣走注四肢沉重背脾拘急發寒熱五心
煩燥唇乾多渴胸膈不利喉咽噎塞尫羸瘦弱經曰脉
大為勞宜服此藥
青皮五加皮海桐皮桑白皮陳皮地
骨皮丁香皮牡丹皮棕䕡皮(已上諸藥全燒為灰末用)
(十大錢秤)當歸(一兩)木香紅芍藥(半兩)
右為細末每服一錢水一盞入小油二點錢一文同
煎至七分温服如婦人血臟臍下冷痛似刀攪遍身
腫滿室女經脉不通用斑猫一兩大黃一兩炒剉二
味為末用黃狗膽汁以温酒送下一錢如臍下痛止
心間痰未止不服二味
宣明方論卷九
