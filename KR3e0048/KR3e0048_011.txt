宣明方論卷十一
金劉完素撰
婦入門
總論
素問曰目得血而能視耳得血而能聽指得血而能攝
掌得血而能握足得血而能步藏得血而能液腑得血
而能氣然血所通流則氣亦然也氣血宣行其中神自
清利而應機能用矣
素問氣血人之神也不可不謹調護然婦人以血藏為
基本也夫婦人之病手太陽足少隂小腸心之經絡為
裏表起自任衝之脉於經脉之下以上毛際循腹裏關
元上至咽喉頥循面目過帶脉貫臍而止以婦人月水
一月一來如期謂之月信其不來則風熱傷於經血故
血在内不通或内受邪熱脾胃虛損不能飲食食既不
克榮衛凝澁肌膚黃燥面不光澤或大腸虛變為下痢
流入關元致絶子嗣為子藏冷虛勞損而病帶下起於
胞内則夫帶下之造化但分經絡標本殊異為病之本
氣也其病所發正在過帶脉之分而淋瀝以下故曰帶
下也赤白之說者無定也法曰頭目昏眩口苦舌乾咽
喉不利小便赤色大小便秘澁滯脉實而數者皆熱證
也凡白帶下者亦多有之為病寒豈能然素問亢則害
承廼制謂亢過極而反兼勝已之化制其甚也則如火
煉金熱極則反化為水及六月熱極則物反出液而濕
潤林木流津故肝熱則出泣心熱則出汗脾熱則出涎
肺熱則出涕腎熱甚則唾大凡俗論已煎熱湯煮極
則沸溢及熱氣重蒸於物而生津液也故下部任脉濕
熱甚者津液涌而溢已為帶下見俗醫白帶下者但依
方論而用辛熱之藥雖有誤中致令鬱結熱聚不能宣
通舊病轉加世𫝊誤之久矣
人參白术散治徧身燥濕相摶玄府緻密遂令伀悸
發渴飲食减少不為肌膚
人參(三錢)白术(七錢)薄荷(半兩)縮砂仁(三錢)生地黃茯苓
(去皮)甘草(各半兩)黃芩(一錢)滑石(三兩)藿香(三錢半)石膏(一兩)
右為末每服三錢水一盞煎至六分去滓温服食前
日進二三服
白术湯治妊娠血液虛衰痿弱難以運動氣滯痺麻
榮衞不能通宣常服養液潤燥開通結滯令血昌盛
白术(三)寒水石當歸黃芩芍藥人參
石膏乾葛防風乾薑藿香甘草茯
苓(一兩)木香
崔宣武方(用白术一兩)
右為末每服三錢水一盞生薑三片同煎至五分去
滓温服食前日三服
二氣湯治月水不調斷絶不產面黃肌瘦恒不思美
食有燥熱以柴胡飲子相參服之
大黃(四兩别為末醋一升慢火熬成膏子)當歸(二兩)白芍藥(二兩)
右為末以膏子和丸如桐子大每服二十丸淡醋湯
下食前日進三服(如月水不通加入)乾漆(三錢炒焦用)没藥(半兩)碙
砂(三錢研)官桂(二錢)斑猫(三錢去頭足炒熱用本草云此用熬不可生用則吐瀉)
當歸龍骨丸治月事失常經水過多及帶下淋&KR0377;無
問久新赤白諸證并産後惡物不止或孕婦惡露胎痛
動不安及大小兒痢瀉並宜服之
當歸芍藥黃連染槐子艾葉(炒各半兩)龍骨
黃蘗(各一兩)茯苓(半兩)木香(一分)
右末滴水為丸如小豆大温米飲下三四十丸食前
日三四服
當歸人參散治産後虛損痿弱難以運動疼痛胸滿
不思飲食
當歸白术黃芩芍藥大黃茯苓(去皮)陳
皮(各半兩)人參黃耆(剉)川芎厚朴(去皮薑製)官桂肉
(各三錢)甘草(一兩)枳殼(四錢去穰炒)
右為末每服三錢水一盞生薑三片煎至六分去滓
不計時候温服如大便閟以此散下和中丸
增損四物湯治月經不調心腹疼痛補血臟温經注
顏
川芎當歸芍藥熟地黃白术牡丹皮
(各半兩)地骨皮(一兩)
右為末每服五錢水一盞煎至六分去滓温服食前
當歸川芎散治風壅頭目昏眩痛悶筋脉拘倦肢體
麻痺保護胎氣調和榮衞
當歸川芎(各半兩)甘草(二兩半)黃芩(四兩)薄荷(一兩)縮砂
仁(一分)
右為末温水調下一錢漸加至二錢食後日進三服
辰砂大紅丸治産後寒熱運悶血氣塊硬疼痛不止
朱砂(一兩一半入藥一半為衣)附子(炮)没藥(半兩)海馬(半錢)乳香
蓯蓉肉桂玄胡薑黃碙砂(各半兩)斑猫(一分)
生地黃(一兩)
右為末酒煮麫糊為丸如酸棗大每服一丸煎當歸
酒下放温經水不行煎紅花酒下
三聖散治産後下血痢不止
烏魚骨(炒)燒綿灰血餘灰(汗脂者各等分)
右為細末每服煎石榴皮湯調下熱服一錢
没藥丹治産後惡血不下月候不行血刺腰腹急痛
或一切腸垢沉積堅滿痞痛作發往來或燥熱煩渴喘
急悶亂肢體疼倦大小人心腹暴痛孕婦自利惡物過
多不宜服燥熱極甚血液衰竭不可強行宜調氣養血
細詳證用
没藥(一錢)當歸大黃(一兩)牽牛(二兩)輕粉(一錢)官桂(一分已上)
(同研末)碙砂(一錢同研)
右研勻醋麫糊為丸如小豆大每服五丸至十丸温
水下以快利取積病下為度雖利後病未痊者後再
加取利止心腹急痛煎乳香下未止取大便利
黃藥子散治月事不止煩渴悶亂心腹急痛肢體困
倦不美飲食
黃藥子當歸芍藥生地黃黃芩人參
白术知母石膏(各一兩)川芎桔梗(各一分)甘草
(一兩)紫菀槐花子柴胡(各一分)
右為麄末抄三錢水一盞煎至七分濾汁温服食前
但一服
大延胡索散治婦人經病并産後腹痛或腹滿喘悶
或癥瘕癖塊及一切心腹暴痛
延胡索當歸赤芍藥京三稜川楝子
蓬莪荗官桂厚朴木香川芎(各一分)桔梗
黃苓大黃(各半兩)甘草(一兩)檳榔(一錢)
右為末每服三錢水一盞煎至六分去滓熱服食前
日三服惡物過多去大黃官桂加入黃藥子染槐子
龍骨各半兩如前法或平人心胃急痛如本方煎服
得利尤好
枳實㯽榔丸治安養胎氣調和經候癥瘕痞塊有似
妊孕可以久服血氣通和兼寬膈美食
枳實㯽榔黃連黃蘗黃芩當歸阿
膠(灰炒細研)木香(各半兩)
右為末水和丸如小豆大温米飲下三十丸不計時
候日進三服
軟金花丸治心胸腰腹急痛或淋病并産前後經病
刺痛乾嘔氣勞往來寒熱四肢困倦夜多盗汗者兼治
血積食積
當歸(半兩焙)乾漆(二錢生)輕粉斑猫(生全用為末)碙砂
粉霜(各一錢)芭豆(二錢去油)
右為末同研細棗肉為膏旋丸如菉豆大每服一丸
新水下病甚者加服看虛實
大紅花丸治婦人血積聚癥瘕經絡注滯
川大黃紅花(各二兩)蝱蟲(十箇去翅足)
右取大黃七錢醋熬成膏和藥丸如桐子大每服五
七丸温酒下食後日三服
黃芩湯治婦人孕胎不安
白术黃芩(各等分)
右為末每服三錢水二盞當歸一根同煎至一盞稍
温服
海蛤丸治婦人小便濁敗赤白帶下五淋臍腹疼痛
寒熱口乾舌澁不思飲食
海蛤半夏芫花(醋炒)紅娘子(去翅)訶子(炒)玄胡
索川楝子(麫裹煨去皮)茴香(炒各一兩)乳香(三錢)碙砂(半兩)硃
砂(半入藥半為衣)没藥(各一兩研)當歸(一兩半)
右為末醋煮麫糊為丸如小豆大每服五丸至十丸
醋湯下量人病虛實加減
烏金散治婦人諸疾寒熱頭痛一切等疾
烏金子肉桂蒲黃當歸蝱蟲血餘灰
水蛭鯉魚灰木香青皮皂角(大者炙各半兩)芍
藥(半兩)芫花(三兩醋浸)芭豆(一錢出油)硃砂(少許)棕皮灰紅花
(一兩)川烏頭(半兩)
右為末每服半錢加至一錢煎生薑湯調下空心食
前忌油膩物
伏龍肝散治婦人血崩不止或結作片者
芎藭(一兩)生地黃(一分)阿膠(八錢炙)當歸(一兩)續斷(一分)地榆
刺薊根(一兩)伏龍肝(七錢)青竹茹(八錢)
右為末每服三錢水一盞半煎至一盞温服日五服
不計時候後服補藥
阿膠丸
阿膠鱉甲(六分)續斷(五分)龍骨(一兩半)芎藭(六分)地膽(四分)
鹿茸(五分)烏魚骨(八錢)丹參(六錢)龜甲(一錢)
右為末醋麫糊為丸如桐子大每服三十丸艾湯下
日進三四服
麝香杏仁散治婦人隂瘡
麝香(少許)杏仁(不以多少燒存性)
右為細末如瘡口深用小布袋子二箇盛藥滿繫口
臨上藥炙熱安在隂内立愈
硃砂斑猫丸治婦人産後喫硬食變作血氣食塊無
問久新
皂角末(二錢)芭豆(四箇去油)硃砂(一錢)碙砂(一皂子大塊)乾蝎(一箇)
(全)斑猫(十箇)紅娘子(五箇)水蛭(三箇)
右為細末蜜和丸分作十五丸每服一丸至二丸三
丸温酒下初更喫平明取下血化水十年之病皆治
之或大便或小便不多出也
宣明方論卷十一
