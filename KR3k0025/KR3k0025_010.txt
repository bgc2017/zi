記纂淵海卷十宋潘自牧撰
郡縣部
兩浙東路
温州(倚郭一外縣三)(永嘉平陽)(瑞安)(樂清)
郡號東甌鴈蕩東嘉永嘉東海
州沿革斗牛須女之分野星紀之次禹貢揚州之域春
秋戰國並屬越秦屬閩中郡漢屬會稽郡吳屬臨海郡
晉明帝太寧元年置永嘉郡隋平陳廢郡屬處州大業
復永嘉郡唐武德五年置永嘉州貞觀廢之屬括州上
元元年置温州天寳曰水嘉郡石晉陞靖海軍節度(地理)
(沿革表)
縣沿革永嘉本漢東甌國惠帝封閩君睡為東越王都
此後為閩越所攻國徙東淮之間此為治縣地東漢改
治縣為章安縣以縣之東甌鄉置永寕縣屬會稽郡吳
屬臨海郡晉置永嘉郡於此隋平陳廢郡改永嘉縣大
業屬永嘉郡唐初置嘉州後屬括州上元為温州治所
平陽晉太康元年分安固南横嶼屯置始陽縣後改横
陽屬臨海郡太寧改屬永嘉郡宋省之唐武德復置横
陽屬東嘉州貞觀省之大足元年析安固復置屬温州
後梁改曰平陽瑞安本東漢章安縣地吳置羅陽縣
又改安陽晉改安固屬臨海郡太寧屬永嘉郡隋省之
唐武德復置屬永嘉州貞觀屬括州上元屬温州五代
改曰瑞安樂清晉孝武分永寧縣置樂城縣屬永嘉
郡隋廢之唐武德復置屬東嘉州七年省之載初復置
屬温州五代改曰樂清(沿革表)
形勝東山一名海壇山去子城西南二里西山去城
三里為永嘉登覧之勝趣西湖在州南一里南塘
在鴈山之南道敬亭山在鴈池之南思遠樓瞰會
昌湖龍潭在瑞安東北象浦鹿岩在樂清鴈池
在敬亭西鴈南蕩在平陽縣北鳳凰岩在平陽之
鳳林鄉石馬岩在瑞安之崇泰鄉石龜池在榕城
洞前白鶴山在樂清有白鶴寺仙岩山在瑞安東
北仙壇山在平陽東會昌湖在州西南飛霞洞在
積榖山明月洞在平陽羅浮山在州北八里華
蓋山在永嘉縣為第十八小洞天自應山以下潭有
八自玉女而下洞有九在永嘉歸仁鄉(輿地紀勝)
人物皇朝王景山發明景衡作儒志一編為永嘉開山
祖林石元豐間不為新經獨以春秋教授鄉里王
公彦元符末上書論司馬光無罪中宫廢立事禁錮二
十餘年劉安節與弟安上俱從伊川學周行已從
伊川學戴述與弟迅俱以文學稱號二戴又有戴溪
號岷隠先生陳侃至孝五世同居詔表門閭陳鵬
飛字少南林艾軒稱為宇宙中第一輩王十朋紹興
掄魁陳傅良號止齋先生蔡幼學弱冠於春魁秋
魁蘭宮葉適號水心先生(輿地紀勝)
集䟽峯抗高館對嶺臨迴谿池塘生春草園柳變鳴
禽莓莓蘭渚急藐藐苔嶺高石室貫林陬飛泉發山
椒(謝靈運)衆山遙對酒孤嶼共題詩(孟浩然)東甌傳舊俗風
日江邊好(顧况)孤嶼亭何處天涯水氣中(杜詩)
本朝太平興國三年降靖海軍額政和七年陞應道軍
額建炎罷之(沿革表)洞中花木何曾老月畔樓臺轉更寒
(楊蟠題仙岩)不知康樂後池草幾逥春一片繁花海上頭
從來喚作小杭州水如棋局分香陌山似屏風遶畫樓
思遠城南曲西岑今渡頭綠觴春送酒紅燭夜行舟
(楊蟠)鴈山新入春遊眼却笑平生未見山(王十朋)東海獨來
觀出日石橋先去踏長虹(東坡)净名庵下靈巖路峻壁層
崖半倚空我愛老僧年八十一生常在翠屏中(吕夷簡)
婺州(倚郭一外縣六)(金華東陽)(義烏)(蘭溪)(永康)
(武義)(浦江)
保寧軍節度
郡號東陽金華婺女寳婺雙溪武勝軍
州沿革粤地星紀之次牽牛婺女之分野禹貢揚州之
域春秋戰國皆屬越秦以後屬會稽郡漢西部都尉治
此吳孫皓寳鼎元年分置東陽郡梁置金華郡陳置縉
州隋平陳置婺州大業為東陽郡唐武德置婺州天寳
曰東陽郡屬江南道石晉陞武勝軍節度(沿革表)
縣沿革金華本漢會稽烏傷縣地東漢初平三年分烏
傷南鄉置長山縣吳為東陽郡治梁置金華郡隋置州
改長山縣為吳寧開皇十二年改東陽十八年改金華
東陽本漢烏傷縣地唐垂拱二年分義烏縣初置隋
改舊東陽縣為名義烏本漢烏傷縣屬會稽郡吳以
後屬東陽郡唐武德四年置綢州並析置華川縣七年
廢州省華川改烏傷為義烏縣蘭溪本金華縣地唐
咸亨五年析金華西置蘭溪臨浙江永康本漢烏傷
縣地吳赤烏中分烏傷縣上浦初置屬東陽郡唐武德
置麗州八年廢州以其縣屬婺州武義本漢烏傷縣
地唐天授二年分永康西界置武義縣改曰武成天祐
年復名武義浦江唐天寳十三年分義烏蘭溪及杭
州富陽置浦陽縣後改曰浦江(沿革表)
形勝雙溪在州前有八詠樓三山在義烏縣東山之
北三峯聳立四井郭璞所鑿曰富井貴井貧井賤井
富貴二井人競飲之金華山有金華洞亦名三洞在
金華縣為第三十六小洞天金山繡川在義烏縣
銅山榖水在金華縣蘭溪在縣南流入東陽江梅
溪在蘭溪龍山在金華虎峯豹山在東陽石室
山在永康東北二穴相通石巖在金華巖下有洞
白雲洞在東陽紫微巖在金華石鵝巖在武義其
側有金雞巖(輿地紀勝)
人物漢顔烏父亡負土成塜烏銜土助之其吻皆傷因
名烏傷縣吳斯敦父偉罪當死乞以身代吳王赦偉
罪仍表其閭晉許孜人號所居為孝順里梁何千
齡四世同居旌表門閭唐張志和金華人自稱烟波
釣徒皇朝宗澤義烏人靖康起兵勤王東萊吕祖
謙中詞科陳亮武康人上孝宗萬言書言恢復後中
掄魁(輿地紀勝)
集明月雙溪水春風八詠樓(嚴維)徑入梅花橋雙溪納歸
潮若帆金華岸赤松若可招(李白)天清婺女出土厚絳人
多(劉文房)黛色晴峯雲外出縠紋江水縣前流(越起)江天婺
女分風月隠侯詩(包何)東陽本是佳山水何况曾經沈隠
侯化得郡人好吟詠如今縣令亦風流(劉禹錫)
本朝淳化元年改保寧軍節度(沿革表)
集大野幾星分婺女清風萬古感顔烏(類苑)天下東陽山
水國星分寳婺斗牛區(米元章)休文詩債滿東吳八詠篇
章意思殊見說當年清瘦甚不知全為苦吟無(趙渭南)水
通南國三千里氣壓江城十四州(李易安)東陽美山水知
子本風流稍去何平叔還追沈隠侯(梅聖俞送祝熙)末繇金華
郡抽還石室書(山谷)
衢州(倚郭一外縣四)(西安江山)(龍遊)(常山)(開化)
郡號三衢西安太末太蔑姑蔑信安郡
州沿革星紀之次牽牛須女之分禹貢揚州之域春秋
為越西鄙秦屬會稽郡漢為會稽郡太末縣吳東陽郡
地晉為東陽郡信安郡唐武德四年析婺州之信安置
衢州六年没于輔公祐州遂廢垂拱二年復置天寳曰
信安郡屬江南道五代屬吳越錢氏(地理沿革表)
縣沿革西安本春秋越國姑蔑之地漢為太末縣地東
漢初平三年析置新安屬會稽郡吳又分新安置定陽
縣晉太康元年改曰信安屬東陽郡宋省定陽縣入信
安唐武德置衢州治此又置定陽尋省之如意元年析
龍丘置盈川縣元和省之咸通中改信安為西安江
山唐武德四年析信安初置須安縣八年省之永昌元
年復置五代吳越改為江山縣龍遊本姑蔑地秦以
後為太末縣屬會稽吳以後屬東陽隋平陳省太末入
東陽郡長山縣唐武德四年復置太末又置榖州治之
八年並省入信安貞觀復置更名龍丘隸婺州垂拱改
屬衢州吳越改名龍遊常山亦漢太末縣地咸亨三
年析信安初置屬婺州垂拱二年隸衢州乾元間屬信
州尋又來屬開化本常山縣地本朝初置(沿革表)
形勝龜峯在郡治後鳳山在西山之溪源雞岩在
山上水簾在江山仙居院前仙霞嶺在江山甚高
峻烟蘿洞在江山縣南三里頭有趙清獻留題有三
石峯景星岡乃黃在戰場爛柯山在西安一名石室
山又名石橋山乃清霞第八洞天浮蓋山在江山西
南有山洞石壁容車山在常山北有碧玉蓮花二洞
紫微山翠微山在西安翠光山在龍遊江郎山
在江山縣南有三峯屹立下有江郎神洞山在縣東
三十里頂有大湖多巨魚青雲洞白雲岩在江山
碧雲洞在西安鳥石山在龍遊近逝兩界(輿地紀勝)
人物晉王質以樵者入山見二童子對奕以所持斧置
坐童子曰汝斧柯爛矣質歸鄉里云已百歲齊徐伯
珍兄弟四人皆白首呼為四皓皇朝趙抃諡清獻公
御書旌表忠孝之家又有徐惠諲鄭崇徐知新三人與
公號邑中四孝周沂自號白雲先生清獻甚敬之
周穎江山人從胡安定學以行義稱毛㮚為歙之士
曹睦寇攻城不降罵賊遇害徐揆遊太學靖康中上
書責敵人遂遇害方允武為宜興巡檢與金人戰死
于梅嶺徐徽言為晉軍守城陷抗敵而死(輿地紀勝)
集靈境偶一集洞天碧雲上爛柯遺跡處羽客何由訪
(劉侍御)仙界一日内人間千歲窮雙棋未變局萬物皆為
空樵客返歸路斧柯爛從風惟餘石橋在猶自凌丹虹
(孟郊)浮石潭邊停五馬望濤樓上得雙魚(白居易)
本朝宣和三年改龍遊縣曰盈川後復故乾德三年
置開化場太平興國六年陞為縣(沿革表)
集軒外長溪溪外山捲簾空曠水雲間高齋有問如何
樂清夜安眠白晝閒(趙清獻)晴波一片如鋪錦浮石江心
徹底清(濯纓亭)對岸烟林雙佛寺隔灘風笛一漁村(同上)西
望柯山正蔚藍衢州只在此山南却愁路盡風猶劇回
納清風與破帆(楊誠齋)天上樓臺山上寺雲邊鐘鼓月邊
僧四時爽氣來無際一點紅塵到不能(邵康節)
處州(倚郭一外縣六)(麗水松陽)(遂昌)(龍泉)(縉雲)
(青田)(慶元)
郡號括蒼古括縉雲括州
州沿革吳地斗分野上應牽牛之宿下當少陽之位處
士星見禹貢揚州之域春秋戰國並屬越秦屬會稽郡
漢東甌地後屬會稽吳屬臨海郡晉太寧後永嘉郡隋
平陳置處州十二年改為括州後廢屬永嘉郡唐武德
復置括州天寳曰縉雲郡大歷避諱改今名屬江南道
(沿革表)
縣沿革麗水本漢回浦縣地東漢章安縣地吳臨海郡
松陽縣地晉屬臨海又屬永嘉隋平陳分松陽東界置
括蒼縣為處州治所唐大歷十四年改今名松陽本
漢回浦縣地吳置松陽縣屬臨海郡晉初屬臨海後屬
永嘉唐武德中置松州八年廢州屬括州吳越錢氏改
曰長松又曰白龍遂昌本漢太末縣地東漢建安十
三年置遂昌縣屬會稽郡吳赤烏二年改平昌縣晉太
康元年復名遂昌屬東陽郡宋省而復置唐武德八年
省入松陽景雲二年復置龍泉本晉遂昌松陽二縣
地唐乾元二年析置縉雲本隋括蒼縣地唐萬歲登
封元年析置屬括州青田亦隋括蒼縣地唐景雲二
年析置慶元本龍泉之松源鄉吏侍胡絃奏置(沿革表)
形勝錦坊在通坊門内多蒔桃銀嶺在遂昌抵婺州
境鏡岩在縉雲亦名仙水洞鼎湖在仙都山頂
雙溪在遂昌三峯在麗水曰靈峯翠峯岑峯三岩
在麗水曰清虛白雲晨曦小括山州治在其上仙
都山在縉雲有玉虛宫為第二十九小洞天青田山
在青田縣為第三十小洞天縉雲在麗水縣豫章
山龍泉湖在龍泉縣石門山在青田縣謝靈運題詩
於此紫極宫在遂昌瑞山下綠岩洞在麗水有石
洞三金龍洞在玉虛宫後石馬山在龍泉石龜
峯在青田白馬山在麗水黃鶴嶺在龍泉(輿地紀勝)
人物皇朝周啓明賜號處州居士何處中登甲科官
至太宰吳村居太學號八儁季陵靖康之變遷九
廟神主至行在李洞麗水人洪再陷郡父没於寇洞
隨官軍收復得殺其父者手刃之吳安國充金國賀
正使敵欲脅降之終不屈趙文澤六歲喪父廬墓有
羣鼠銜花白鶴來巢之異楊富老七歲喪父廬墓感
烏鵲來巢木生連理祝公明父子死國(輿地紀勝)
集青溪道士人不識上天下天鶴一隻洞門深鎖碧窗
寒滴露研硃點周易(唐明皇贈葉法善)登臺閣瀑布聲中閱簿
書(唐詩)黃帝旌旗去不回空餘片石碧崔嵬有時風捲鼎
湖浪散作晴天雨點來(徐凝)杉蘿色裏縉雲川谷灘石門
最可觀(李白)
福州(倚郭二一閩縣清侯官安外縣十福懷)(長溪)(福)
(安源連江德古田羅寧)(長樂)(永福)(閩清)
威武軍節度福建安撫司提刑司西
外宗正司
郡號三山福唐閩中七閩閩山合沙長
樂郡福山閩越
州沿革星紀之次斗牛須女之分禹貢揚州之域春秋
七閩地戰國越地楚滅越子孫分散或居閩地秦閩中
郡漢高帝五年閩越王都此武帝時閩越反國除以其
地為治縣屬會稽郡吳分屬建安郡晉太康三年立晉
安郡陳兼立閩州後改曰豐州隋平陳廢郡改曰泉州
太業初曰閩州後廢州立建安郡唐武德六年曰泉州
貞觀屬江南道景雲二年曰閩州開元十三年改福州
天寳曰長樂郡後陞都督府威武軍節度唐末閩王所
據石晉時入吳越錢氏後周改彰武軍(沿革表)
縣沿革閩縣本漢閩越王無諸所都後為冶縣屬會稽
郡又名東冶縣東漢為侯官都尉後又分二部此為東
郡吳屬建安郡晉立晉安郡又置原豐縣以為郡治南
朝省原豐入東侯官隋開皇廢郡改縣曰原豐十二年
更今名立建安郡治此唐置閩州治此侯官亦屬東
漢侯官都尉吳屬建安郡晉為侯官縣屬晉安郡南朝
因東侯官而省原豐入此隋改曰原豐唐武德六年復
置侯官與閩分治郭下八年省之長安二年析閩復置
元和初省之五年又置福清唐聖歷二年析長樂置
萬安縣天寳元年改曰福唐縣後梁改曰永昌後唐同
光初復故石晉天福又改南臺後改福清縣懷安太
平興國五年析閩縣置長溪本晉温麻縣地唐武德
六年析置尋省入連江長安二年復置温麻縣天寳初
復名長溪福安今上淳祐間析長溪縣置連江本
漢冶縣地晉太康三年以温麻船屯置温麻縣屬晉安
郡唐武德六年析閩地徙置連江之北改為連江縣
古田唐永泰二年析侯官尤溪初置元和志云開元二
十九年置長樂唐武德六年析閩置新寧縣尋更名
長樂元和三年省之五年復置永福唐永泰二年開
山洞置永泰縣本朝始更今名閩清本唐侯官地貞
觀二年置梅溪場後梁乾化二年王審知於梅溪場置
閩清縣羅源本唐連江縣地太中元年置羅源場後
唐長興四年置永貞縣寧德唐開成中分長溪古田
置盛德場五代王審知陞寧德縣(沿革表)
形勝雪峯在侯官多積雪有寺名崇聖院僧真覺得道
於此宗風甚盛湯泉在寧德外湯院地多温泉閩
山去州一里名烏石山福山在州西十八里上有神
人見必有福鳳山龜山在寧德螺江在侯官龜
湖在長溪三山在城中白閩山九仙山越王山三方
峙立芙蓉洞在懷安有芙蓉院旃檀林在長溪古
有十竒此居其首榴花洞在閩縣東山桃花洲在
寧德鶴林宫霍幢山在長溪為第一小洞天玉融
山在福清水晶宫在州三里西湖上十二峯在福
清縣大姥山三十六峯在長溪縣九仙山在閩縣
(輿地紀勝)
人物唐周處士不從黃巢遇害邦人祠之皇朝許將
嘉祐掄魁臣僚奏乞發司馬光墓將獨無言哲宗問之
對曰發人之墓非盛德事乃不發陳襄乞罷青苗貶
斥王介甫吕惠卿以謝天下鄭俠神宗時天久不雨
俠上書極論新法劉彛從胡安定學有七經中義行
於世黃龜年上䟽論秦檜以莽卓方之(輿地紀勝)
集雲海訪甌閩風濤泊島濱(孟浩然)暫辭鴛路出蓬瀛忽
擁貔貅鎮粤城閩嶺曉雲迎皂蓋建溪秋樹映紅旌(劉禹)
(錫)雨勻紫菊叢叢蘂風弄紅蕉葉葉聲北畔是山南畔
海祗堪圖畫不堪行(杜荀鶴)風雲會處千層直日月中時
八面明(周朴報恩劄)
本朝太平興國元年屬兩浙西南路二年復曰威武軍
雍熙二年改浙西南路為福建路太宗置懷安縣今上
置福安縣崇寧元年更永泰縣為永福縣天禧五
年更永貞縣為永昌縣乾興元年又更為羅源縣(俱見前沿)
(革下)
集甌越東南美田肥果價饒(司馬温公)萬戶管絃春賣酒三
山鐘鼔曉參禪曉風雲展千重嶂夜塔燈傳萬點星
(黃裳)潮田種稻重收穀山路逢人半是僧城裏三山千簇
寺夜間七塔萬枝燈(謝泌)七閩天東南羣山號殊絶其中
長樂郡佳麗比吳越日出朝可攀地温冬不雪(錢公輔)低
回傾北斗突兀起東閩(蔡襄烏石山)泉近榴花深洞口亭開
獅子舊峯頭八州旗色天邊出三館芸香海上留(許將)
建寧府(倚郭二外縣五)(建安建陽)(甌寧浦城)(崇安)(政)
(和)(松溪)
建寧軍節度福建轉運司提舉司
郡號建安富沙建州丹山建寧武夷浮
溪
府沿革星紀須女之分禹貢揚州之域春秋七閩地戰
國閩越人所居秦閩中郡地漢會稽郡冶縣地吳永安
三年分置建安郡陳屬閩州後又屬豐州隋平陳廢郡
屬泉州大業初改泉州為閩州又改曰建安郡唐武德
四年立建州天寳曰建安郡屬江南道唐末閩王所據
陞鎮武軍節度石晉時入南唐改永安軍又改忠義軍
後降軍事(沿革表)
縣沿革建安本越王勾踐冶鑄所漢誅閩越以餘民為
冶縣屬會稽後漢分為東南二部都尉此為東侯官之
地吳孫策置建安縣以為郡治隋廢郡屬泉州州廢屬
建安郡唐立建州治此甌寧治平三年析建安建陽
浦城置甌寧縣與建安分治郭下熙寧三年省之元祐
四年復置建陽吳分建安地置建平縣晉太康中改
曰建陽屬建安郡隋廢之入建安縣唐武德四年復入
八年省入建安垂拱中又置浦城本漢東侯官之北
鄉漢末置漢興縣吳改曰吳興屬建安郡宋省之隋末
復置唐武德改為唐興後省入建安載初元年復置天
授改曰武寧神龍復為唐興天寳改今名崇安本建
陽縣地南唐保大九年置崇安場本朝置縣政和本
福州寧德縣關隸鎮咸平五年陞為縣隸建州政和五
年改今名松溪本建安縣地南唐保大中析置(地理沿革)
(表)
形勝武夷山在崇安縣南第十六小洞天有三十六峯
九曲水冲祐觀玉清洞在水西天慶觀司命真君之
府龍山在浦城縣西龍井在崇安縣西北獅子
岩在甌寧縣西雞巖與武夷相對五峯在崇安東
名金鵝蓮花湖石畬廩凢五峯萬石在府之北津
灘瀨多石瑞岩在崇安扣冰和尚道場雲谷在建
陽西北廬峯之巔後創廬峯書院白鶴山在府城東
靈鷲山在甌寧鳳凰山在府城東北五龍山在
建陽十五里百丈岩在松溪縣東馬氏女仙上昇處
龍首山在城西三里虎頭岩在建安金井坑在
崇安日照水如金色寳蓋洲在建陽縣(輿地紀勝)
人物梁顧野王撰建安地記又撰玉篇輿地志皇朝
章得象為相親戚子弟皆抑而不進楊徽之太宗稱
為周世忠臣葉濟端拱初廷試第一楊億以童子
召對後為翰林學士陳升之言路以直道自任相神
宗阮逸與布衣胡瑗同召校定樂律陳師錫與陳
瓘同論蔡京號二陳周武仲論童貫蔡攸之罪謫黃
州陳軒元祐廷試第二人先是進士列於亭下脱白
服綠軒衣如懸鶉上解黃衣賜之自此為例游酢二
程門人胡安國著春秋傳諡文定長子寅號致堂著
讀史管見次子憲號籍溪少子宏號五峯皆有盛名
朱熹歙之新安人寓居建陽考亭明伊洛之學贈太師
諡文公(輿地紀勝)
集漢廷初拜建安侯天子臨軒寄所憂從此向南無限
路雙旌已去水悠悠(劉禹錫送陸使君)棠蔭猶在建溪磎此去
那論是與非若見白頭須盡敬恐曾江岸識胡威(元稹)崆
峒一派瀉蒼烟長揖丹丘逐水仙雲樹杳冥通上界峯
巒回合下閩川(陳陶)只得流霞酒一杯空中簫鼓當時回
武夷洞裏生毛竹老盡曾孫更不來(李義山)六幅輕綃畫
建溪刺桐花下路高低分明記得曾行處秪欠猿聲與
鳥啼(方干)
本朝端拱元年昇建寧軍龍興元年以潛藩陞府英宗
初置甌寧縣淳化五年陞崇安場為縣徽宗朝改關
隸縣為政和縣(沿革表)
集建溪富竒偉葉氏方隠淪(東坡)武夷山上有仙靈山下
寒流曲曲清欲識箇中竒絶處櫂歌閒聽兩三聲(朱文公)
靈岳標真諜孤峯入紫雲藤蘿暗山穴猿鳥駭人羣白
道千年在懸流萬壑分漢壇秋蘚駮曾祀武夷君(楊億)烟
靄謾呈千樣巧松篁長貢四時新(黃遹題武夷)
泉州(倚郭一外縣六)(晉江南安)(同安)(惠安)(永春)
(清溪)(德化)
平海軍節度市舶司南外宗正司
郡號清源平海温陵晉水晉安晉江泉
山
州沿革星紀之次斗牛之分禹貢揚州之域春秋七閩
地戰國越人所居秦閩中郡漢閩越國武帝以後屬會
稽吳屬建安郡晉屬晉安郡南朝置南安郡隋平陳廢
郡屬泉州(即今福州)大業改泉州為閩州又改為建安郡唐
初屬泉州聖歷二年立武榮州三年廢之大觀元年復
武榮州景雲三年改泉州曰閩州而武榮州更名泉州
天寳曰清源郡唐末閩王所據石晉時附南唐陞清源
軍節度(沿革表)
縣沿革晉江唐開元八年析南安縣初置而自南安徙
州治此南安三國時吳置東安縣晉改曰晉安屬晉
安郡南朝置南安郡隋平陳廢郡改南安縣屬泉州唐
武德五年置豐州貞觀廢之屬泉州聖歷立武榮州治
此後改為泉州徙治晉江同安晉初置縣屬晉安郡
南朝省之唐貞元十九年分南安地置大同場唐末閩
王復置同安縣惠安太平興國六年析晉安初置
永春本唐南安縣地長慶二年置桃林場唐末閩王初
置永春縣清溪五代時南唐初置德化閩王初置
屬福州後漢乾祐三年改屬泉州(沿革表)
形勝泉山郡之主山也又名北山晉江在縣南一里
城山在惠安狀若連城龜巖歐陽詹讀書於此
龍湖在晉江鳳池在惠安石鼓山在永春縣其狀
如鼓鳴則降雨金釵山有梁文靖公讀書堂在下
錦田山在惠安金鷄山在南海黃龍江在郡西
烏石巖在清溪正旦石聲雷震紫帽山郡之前案也
清源洞在泉山之嶺(輿地紀勝)
人物唐歐陽詹與韓愈等聯第詹為榜眼皆天下選時
人號龍虎榜林藴西川節推劉闢反使人抽劒磨其
項以脅服之藴叱曰死即死我項豈是汝砥石耶林
攢母亡廬墓有白鳥來甘露降詔作二闕於墓前皇
朝錢熙太宗朝進四夷來王賦萬餘言曾公亮精於
法令典故蘇頌為南京留守推官杜衍一見器之
陳察蔡京欲妻以女察力拒之宣和使金國不拜遂殺
之(輿地紀勝)
集古木閩州道驅羸落照間投村礙野水問店隔荒山
(陳陶清源旅思)雲山百越路市井上州人執玉來朝遠還珠入
貢頻(包何)北地三年偶寓家枳籬茅屋共桑麻(韓偓南安寓居)
本朝太平興國三年改平海軍節度太宗置惠安縣(見前)
(縣沿革下)
集閩嶺天南表清源第一州蛇岡躡龜背蝦嶼據龍
頭泉州人稠山谷瘠雖欲就耕無地闢州南有海浩
無窮每歲造舟通異域(謝履)水清山秀傳温陵有如水浚
山峥嶸(鄭俠)
漳州(倚郭一外縣三)(龍溪漳浦)(龍岩)(長泰)
郡號長春龍巖清漳漳浦龍溪南州
州沿革星紀之次斗牛之分禹貢揚州之域春秋七閩
地戰國越人所居秦閩中郡地漢閩越國武帝以後屬
會稽郡地吳屬建安郡晉屬晉安郡隋建安郡龍溪縣
地唐垂拱二年析福州西南境置漳州天寳漳浦郡屬
江南道唐末閩王所有石晉入南唐(沿革表)
縣沿革龍溪梁初置縣屬南安郡隋屬泉州唐初屬泉
州聖武二年屬武榮州開元二十九年改屬漳州乾元
二年自李澳川徙州城治此漳浦唐垂拱二年初置
為漳州治所開元四年州徙治李澳川二十九年省懷
恩入焉龍岩唐開元二十四年初置屬汀州大歷十
二年改屬本州長泰南唐初置屬泉州本朝改屬本
州(地理沿革表)
形勝東湖在州東郭西湖泉極甘美可辟瘴癘九
龍山山下有水名九龍泉九龍江因九龍戲江而得
名九龍山在漳浦梁山在漳浦縣閩中之望也
筯山在龍溪縣隂晦則聞吹簫之聲鼓鳴山在長泰
縣每風雨晦冥常聞鼓聲仙亭巖在岐山觀音岩
在龍溪瓊瑤臺在清凉院貢珠門因祥符中漁者
得珠以貢改城北門曰貢珠門(輿地紀勝)
人物唐周匡物讀書於天城山唐世漳之登第者自周
氏兄弟始本朝李亨伯年踰耳順即上疏掛冠(輿地紀勝)
集風候已知同嶺北雪山仍喜似終南(常衮)孤高齊帝石
瀟洒晉亭峯漳州悲遠道地理極東甌境曠窮山外
城標漲海頭(張登)漳溪郡有佳山水仙客因之作勝遊怪
石千峯聳晴巘枯槎百尺擁寒流(史維翰)溪山竹樹亦清
幽廋嶺東邊吏隠州(韓泰)
本朝太平興國五年以泉之長泰縣改屬漳州(沿革表)
集閩山到漳窮地甚南越錯珍足海物味其厚不為薄
章舉馬甲柱果已輕羊酪蕉黃荔子丹又勝祖梨酢(王介)
(甫)春山是處籜龍新不似清凉綠筍珍(趙不敵詠筍)蠻烟漁
火接鯨波樹樹花枝處處歌况是天涯好行樂莫教憔
悴鬢霜多(陳堯佐)
福建路
南劒州(倚郭一外縣四)(劒浦將樂)(尤溪)(沙縣)(順)
(昌)
郡號劒津延平劒浦順昌尤溪鐔州
州沿革星紀須女之分禹貢揚州之域春秋七閩地戰
國越人所居秦閩中地漢閩越國後屬會稽吳屬建安
郡唐武德三年為延平軍後廢為鎮地屬建福汀三州
南唐保大四年置延平軍六年昇為劒州亦曰劒浦郡
(沿革表)
縣沿革劒浦本晉延平縣地屬建安郡南唐置延平軍
及劒浦延平縣後為劒州初治延平從徙治劒浦而省
延平入焉將樂吳永安三年置建安郡宋省之唐武
德五年析邵武復置屬撫州七年省之垂拱四年析邵
武及故綏城地復置屬建州元和三年省之五年復置
尤溪唐開元二十五年開山洞置屬福州南唐保大
六年改隸劒州沙縣本晉延平縣南鄉地宋置沙村
縣屬建安郡後省之唐武德四年置沙縣屬建州後省
入建安永徽六年復置大歴十二年屬汀州南唐改隸
劒州順昌唐景福二年於將樂縣置將水鎮尋改為
永順場南唐置順昌縣(沿革表)
形勝東溪來自建州西溪來自邵武至州城下二水
合流劒津在劒浦縣晉雷煥掘得雙劒其一與張華
留一自佩華被誅失劒所在其後煥之子持劒行延平
津忽躍出墮水使人投水取之但見兩龍仙山在尤
溪境内有二佛嶺在順昌雙溪一名雙髻山在尤
溪縣北七峯在順昌玉華洞在將樂縣其隂有寳
華洞仙靈山在將樂縣西華鄉梅仙山在順昌
衍仙山在劒浦衍客昇仙之處藏劒峽在尤溪鳴
鐃山在將樂君子峯在順昌西太史溪在沙縣七
峯之下李綱謫官居此黃龍洲在城東春水後視沙
之多寡以卜豐歉靈龜洞在順昌東南龍頭岩在
順昌山水勝槩一目盡之虎頭巖在將樂有石門自
山下通山頂金泉山在將樂縣南赤松洞在順昌
縣之西峯(輿地紀勝)
人物五代廖居素仕南唐以驟諫不聽服朝衣冠立死
井中陳陶有詩數百篇皇朝黃冕中元豐掄魁陳
世卿東都事略入循良傳陳瓘著尊堯集以論蔡京
罷楊時從二程遊號龜山先生羅薦可靖康中為
高郵理偽赦至薦可不肯拜數日而建炎赦至鄧肅
居太學初京師艮嶽成肅上詩規諫詔屏逐之靖康召
為正言曹輔中詞科張邦昌僭位脅公視事公以死
自誓廖綱為中丞不附秦檜曰枉道徇人非吾志也(紀勝)
集雙溪分二峽萬古水溶溶彩氣衣常動精靈日少逢
(古詩)延平津路水溶溶峭壁危岑一萬重昨夜七星潭底
見分明神劒化為龍(胡曾)想像精靈欲見難通津一去水
漫漫空餘昔日凌霜色長與澄潭生晝寒(歐陽詹)風前摧
折千年劒岩下空澄萬古潭雙劒已成龍化去兩溪相
並水歸南(竇鞏)
本朝太平興國四年以利路有劒州故加南字以别異
之其年以劒州將樂縣隸南劒州(沿革表)
集看取黃龍沙斗起滿城歌吹入豐年峥嶸南揖展
旗山旗故相臨縹緲間雷動滿城春不去龍鳴今日劒
湏還(黃裳)
汀州(倚郭一外縣五)(長汀寧化)(上杭)(武平)(清流)
(蓮城)
郡號長汀鄞江上杭新羅臨汀寧化
州沿革星紀之次斗牛之分禹貢揚州之域春秋七閩
地戰國越人所居秦閩中地漢閩越國武帝以後屬會
稽吳屬建安郡晉屬晉安郡隋屬建安郡唐開元二十
四年開撫福二州山洞置汀州天寳元年曰臨汀郡屬
江南道唐末閩王據石晉時附南唐後改南州(沿革表)
縣沿革長汀本晉晉安郡新羅縣唐開元末東置長汀
縣治新羅大歴四年徙治白石寧化唐武德初置黃
連縣天寳元年改今名屬汀州上杭本長汀之上杭
場本朝置縣武平本長汀之武平場本朝置縣清
流本朝析長汀寧化置蓮城本朝析古田鄉六里置
(沿革表)
形勝金山在上杭縣西玉泉在長汀東南流為瀑布
南山在州南一里屹然如屏梁山在武平縣東上
有仙巖有天蓮池覆釜石翠峯在長汀東南二老
峯在州城東雙石峭立三仙山在蓮城七峯岩在
清流萬斛泉在寧化蒼玉洞在臨汀東禪寺前
白雲山在蓮城靈洞山在武平下有靈石湯泉大洞
三十六小洞二十八靈隠洞在寧化有聖水桃竹野
花異草靈峯巖靈鼇洞在清流石燕岩在城南七
里鷄籠山在長汀獅子巖在長汀東南定光佛初
振錫於此南安巖在武平定光佛嘗棲於此金乳
泉定光佛卓錫處玉華洞在清流東北(輿地紀勝)
人物唐伍正已為中丞時正人為邪佞所擠者必救之
皇朝羅彧扈從真宗至澶淵(輿地紀勝)
集為郡暫辭雙鳳闕全家遠過九龍灘地僻尋常來客
少刺桐花發共誰看(張籍送源使君)
本朝乾德四年改南州為汀州臨汀郡淳化五年升為
汀州府後復置州(沿革表)
集神仙之府名雞籠千尋碧玉障寒空秀色凌風入城
郭半街曉日金濛濛(郭祥正)山前千里入青蒼猿鳥聲中
建道場日轉竹隂侵閣冷水流花片過門香(蔣之竒)截斷
蒼山有尺崖峥嶸相倚洞門開天生祗隔紅塵路不礙
浮雲自往來(陳軒)誰跨崇墉更起樓捲簾平視四山頭田
間草暖牛呼犢葉底巢成鵲避鳩我愛汀州好山川
秀所鍾閣前横潏水亭畔列竒峯(陳軒)樓外青山似故人
雨餘山色净無塵青山依舊人還老一片離愁掛晩春
(郭祥正)
邵武軍(附郭二外縣二)(邵武泰寧)(光澤建寧)
郡號昭武樵川
軍沿革星紀之次牛女分野禹貢揚州之域周七閩地
秦屬閩中郡漢為冶縣地東漢為東侯官縣地屬會稽
郡三國吳於此置昭武縣屬建安郡晉改縣為邵武隋
平陳縣廢尋復置屬撫州唐改屬建州(沿革表)
縣沿革邵武本漢東侯官縣地吳置昭武縣晉改邵武
縣又改邵陽縣劉宋復為邵武縣隋屬撫州唐析置綏
城縣後省入屬建州光澤本邵武縣地泰寧本綏
城縣地唐置歸化場南唐升為歸化縣建寧本吳建
安郡將樂縣地唐末置義寧軍尋廢為永寧鎮南唐陞
為建寧縣(沿革表)
形勝龍湖山在府西絶嶺有龍湖泉下有寳乘院天
池山在城東頂有池方廣數畆白鹿山在城東唐樊
鍊丹築臺於此乘白鹿而去鷄鳴山在府東烏君
山在光澤縣東秦漢間有徐仲於此山採藥遇仙妃多
假鳥皮為羽飛走上下道人峯在城八十里其山屹
立為羣山之冠七臺山在城東百里高峯峭壁動逾
千丈與順昌縣接境熙春山跨城西隅有熙春臺會
景亭為郡登高之所石鼔嶺在城東有石如鼔旁有
神祠樓曰平翠太守方澤作記金山在城北號天馬
山萬峯嶺在城北三里九龍井在天慶觀大潙
泉在光孝寺後樵溪自城西南經城中入大溪旗
山在城西北二十里状若旌旗鍾石在泰寧縣龍
潭在城東五十里龍鬪在城西二十五里龍湖在
城西六十里有龍井圓覺禪師道場大乾在龍湖之
下有惠應祠士人多謁靈於此鶴冲山在城東二十
里白鹿山在城東北十五里王仙嶺在建寧縣
羅漢岩在邵武縣寳靈巖甘露巖聖水巖皆在泰寧
縣瑞豐巖與羅漢丹霞二巖鼎峙中有五百金羅漢
(輿地紀勝)
人物唐黃桓居母喪廬墓側三年産芝草詔表門閭
張臣籛母喪廬墓十三年詔蠲其賦役皇朝上官凝
調銅陵尉官滿父老送至境上饋藥數器發之皆白金
也追而反之高照任虔州司理時郡有盜驅脅良民
捕者利賞誣以真盜照察其枉出繫者百餘人吳處
厚有青箱集行於世李綱為宣和名相諡忠定有梁
谿集行於世葉祖洽上官均熙寧初以策廷試祖洽
擢為第一均亞之先是郡城有瑞榴一株士人視所實之
數以為登科之信是歲雙實於本末又有附枝而雙實
者黃仲初中掄魁以有官人屈居其次諡簡肅贈端
明鄒應龍以春秋中掄魁李方子從朱文公遊嘉
定廷試第三人號果齋(輿地紀勝)
本朝太平興國五年以建州邵武縣立邵武軍以建州
歸化建寧兩縣隸焉六年析邵武縣置光澤縣元祐
元年改歸化縣為泰寧縣(沿革表)
集溪上千峯碧玉環瞰溪臺榭紫雲間鳥啼花落非人
世似在金鰲背上山城南城北草如茵綠水青山眼
界新更問樵溪何處是滿城桃李萬家春(葉儀鳳)天鍾秀
氣魁文陛地湧仙源接武夷邦人遊冶處盡在月輪
中柳綠藏樵市桃紅覆酒家營古杳難尋白石山
靈慚未識烏君筍供四序庖相繼酒釀多年飲易醺
(袁轂)桂華歲歲吐秋風香滿溪城十里中(李忠定)江上臘梅
村人家半掩門夕陽連野色落葉破烟痕(上官凝)吾閩山
水州佳麗發於郡中有登高山迥與蓬萊肖萬家雞犬
環四面城池繞木老天蒼蒼天低雲杳杳(黃通)訟庭無事
意徘徊長嘯西風滿酒杯溪上小樓秋色裏一番新鴈
趁雲來天惠樵陽豈厚哉文翁旌旆兩回來(寄朱郎中咸並)
(前人)地回仙島風光别人在春臺笑語温事簡民淳知帝
力時和歲稔荷天恩簾捲虛明十二欄翛然身世出
人間怪來拾得無塵句放出雲屏幾疊山(李詳)江南烟雨
蔽征輪行近樵陽景漸真鳥語乍聞如夢寐林光初見
長精神(葉祖洽)鳳凰臺上山吞月白鷺洲邊水接天(葉宗諤)
興化軍(倚郭一外縣二)(莆田仙遊)(興化)
郡號莆陽莆田莆口太平軍
軍沿革星紀之次斗牛之分禹貢揚州之域春秋七閩
地戰國越人所居秦閩中郡漢閩越國武帝以後屬會
稽吳屬建安郡晉屬晉安郡南朝置南安郡隋屬泉州
唐析泉州置豐州後廢豐州置武榮州又更武榮州曰
泉州本朝以泉州之游洋百文鎮置太平軍尋改興化
軍(沿革表)
縣沿革莆田隋開皇中置縣屬泉州尋省入南安縣唐
武德五年析南安復置屬豐州州廢屬泉州本朝立興
化軍治此仙遊唐聖歴二年析莆田置清源縣屬泉
州天寳元年更今名本朝改隸興化興化本朝析莆
田初置(地理沿革表)
形勝陳岩山在莆田北一名蓮化峯有石洞崑崙山
在莆田山頂有蟹井銅鼎山在仙遊東南金鍾潭
在興化縣一名金溪棲真巖在太平院之東山之東
有伏蠎巖迎仙溪在莆田文筆峯錫杖泉俱在仙
遊梅峯在城松嶺在莆田西北金山在莆田東
南鍾湖在興化縣東聖泉在仙遊亦號龍井湯
泉在莆田牛頭嶺在興化縣北虎丘巖在壺公山
旁象玉峯獅子峯在興化紫霄岩在莆田白巖
山在仙遊(輿地紀勝)
人物唐鄭元弼昭宗朝獻白巖集十卷黃滔有泉山
秀句集二十卷皇朝方謹言丁謂之貶遣謹言籍其
家得士大夫書悉焚之徐福仁宗賜號沖晦處士
蔡襄以直諫著名與歐余王號為四諫行書第一小楷
第二草書第三陳烈高卧七閩屢詔不起與蔡君謨
同硯席黃絳改名隠守國子司業取王氏經版火之
蔡傳君謨之曾孫年四十五即告老編所居室為世
隠云林沖之從使敵庭不屈方軫論蔡京睥睨宗
社陳次升坐乞留陳瓘湔洗鄒浩除名元駿陳淬
皆莆田人建炎初罵敵遇害林光朝號艾軒先生(紀勝)
集雙旌牧清源冷看壺公翠(潘存實)
本朝太平興國五年立太平軍後改今名其年以泉之
仙遊縣改隸本軍又置興化縣(沿革表)
集一方文武魁天下萬里英雄入彀中(神宗賜詩其年薛奕舉第一徐)
(鐸進士第)層巒高與赤霄通節歲歡娛衆庶同庭有美音非
獨樂會當炎處自清風山川勝勢欄干下井徑追遊月
色中私賞編民居客在使君樽酒未應空(蔡君謨)共樂臺
前花木深登臨當暑豁衣襟紅垂荔子千家熟翠掩篔
簹十畆隂老退已尋居士服清歡時伴醉翁吟憑欄四
望豐年稼差慰平生憂國心(陳俊卿)若把東閩比西洛可
將陳紫敵姚黃(俞希孟牡蔡君謨牡丹記荔枝譜西京姚家黃丹為第一興化陳家紫荔枝)
(為第一)
江南東路
建康府(倚郭二外縣三)(上元句容)(江寧溧水)(溧陽)
建康軍節度江東安撫司江淮制置
司兼行宫留守江東轉運司總領所
都統制司侍衛軍馬行司
郡號金陵秣陵建業臺城古昇東府江
寧
府沿革吳地斗分野星紀之次禹貢揚州之域春秋吳
地戰國越地後屬楚號金陵秦始皇改秣陵屬鄣郡漢
屬丹陽郡吳孫權自京口徙都此改名建業晉平吳於
此置丹陽郡建興初改為建康東晉元帝都此宋齊梁
陳因焉隋平陳廢郡更於石頭城置蔣州大業為丹陽
郡唐武德二年置揚州七年改蔣州八年復為揚州九
年徙州於江都以其地屬潤州貞觀七年復為揚州治
所至德中置江寧郡乾元元年改昇州為浙西節度使
治所上元二年州廢三年復置五代時吳楊行密有其
地武義二年改為金陵府天福三年為江寧府南唐李
昇據之(沿革表)
縣沿革上元戰國時楚金陵邑秦政改秣陵屬鄣郡又
置江乘縣漢置秣陵江乘丹陽湖熟四縣並屬丹陽郡
吳改秣陵為建鄴都之省江乘湖熟縣晉太康元年復
建業曰秣陵為郡治分置臨江縣二年改臨江曰江寧
三年分淮水北别置建鄴縣復江乘湖熟及丹陽並屬
丹陽郡後避諱改秣陵為建康治於京邑梁大同元年
置同夏縣省江乘湖熟二縣隋省秣陵建康同夏丹陽
四縣入江寧屬丹陽郡唐武德三年改江寧曰歸化尋
又改曰金陵屬蔣州八年改曰白下屬潤州貞觀九年
復曰江寧至德置郡而廢縣乾元初復江寧置昇州上
元二年改為上元縣屬潤州光啟屬昇州江寧晉太
康元年分秣陵置臨江縣二年更名江寧唐至德置郡
而廢縣乾元復置上元廢之以其地改置上元縣南唐
分上元南十九鄉當塗北二鄉復置江寧縣句容漢
初置屬丹陽郡隋屬江都唐武德三年置茅州七年廢
之屬蔣州九年屬潤州乾元屬昇州溧水本漢丹陽
郡溧陽縣地隋開皇中析溧陽丹陽縣地置溧水縣屬
蔣州大業屬丹陽郡唐武德三年屬揚州九年屬宣州
乾元屬昇州州廢還宣州光啔屬昇州溧陽秦初置
縣漢屬丹陽郡元封中又置永平縣尋廢之吳省溧陽
復置永平縣尋改曰永安晉復置溧陽縣改永安曰永
世屬丹陽惠帝又分置平陵縣與永世屬義興郡宋省
平陵永世入溧陽隋開皇十八年省入溧水縣唐武德
三年分江寧溧水地復置屬揚州九年屬宣州乾元屬
昇州州廢還宣州光啔屬昇州(地理沿革表)
形勝茅山在句容縣係第八大洞天又名句曲晉茅君
得道於此中有萬夀宫崇禧觀玉晨觀升伯宫昇元觀
崇夀觀華陽宫乾元觀祠宇宫天聖觀棲真觀五雲觀
抱元觀清真觀太平觀鍾山在上元縣係第二十一
小洞天良常山在句容縣係第三十二小洞天龍
山在江寧縣舊名岩山蟹浦在城西北桂嶺在鍾
山之南草堂周顒初隠居後出仕孔稚圭作北山移
文假草堂之靈以譏之松泉郡萬宗泉陽山有湯
泉六穴金城去城三十五里吳所築銀湖在城南
七十里竹里山在句容縣北花林市去城三十五
里牛頭山在江寧龍尾山在句容石城洞在城
西玉柱洞在句容積金峯疊玉山銜珠山皆在句
容烏衣巷在秦淮之南有朱雀橋千佛嶺在景德
棲霞寺八功德水在鐘山東仙几山在句容東南
仙人臺在幕府山西(輿地紀勝)
人物晉紀聸薛兼入洛張華稱為黃金梁陶弘景號
山中宰相本朝樊若水獻造浮橋渡江之計太祖用
之楊德逢號湖隂先生(輿地紀勝)
集壯哉帝王居(曹植)江南佳麗地金陵帝王州飛甍夾
馳道垂楊蔭御溝(謝玄暉)旗亭出御道游目暫迴車(庾肩吾)
南國更數世北湖方十洲天清華林苑日晏景陽樓(張九)
(齡)地即帝玉宅山為龍虎盤金陵空壯觀天塹静波瀾
苑方秦地少山似洛陽多古殿吳花草深宫晉綺羅
初發臨滄觀醉棲征虜樓龍盤虎踞帝王州帝子
金陵訪古丘春風試暖昭陽殿明月還過鳷鵲樓臺
傾鳷鵲觀宫沒鳳凰樓别殿思清暑芳園罷樂遊鍾
山抱金陵覇氣昔騰發朝來朱雀門暮宿白鷺洲
鳳凰臺上鳳凰遊鳳去臺空江自流吳宫花草埋幽徑
晉國衣冠成古丘(李白)山圍故國周遭在潮打空城寂寞
回淮水東邊舊時月夜深還過女墻來(劉禹錫詠石頭城)朱雀
橋邊野草花烏衣巷口夕陽斜舊時王謝堂前燕飛入
尋常百姓家潮滿石城渚日斜征虜亭玉山京口
峻鐡甕郡城牢城臺六代近豪華結綺臨春事最奢
萬戸千門成野草只緣一曲後庭花(劉禹錫)還依水光殿
更起月華樓(李商隐)南朝四百八十寺多少樓臺烟雨中
(杜牧)虎丘踞西江鍾山臨北湖(魏萬)玄武湖中玉漏催鷄鳴
埭口繡𥜗回誰言瓊樹朝朝見不及金蓮步步來(李義山)
風回建鄴秋歸寺月滿秦淮夜到船(張承吉)石燕拂雲晴
亦雨江豚翻浪夜還風(許渾)
本朝開寳八年克江寧改為昇州天禧二年復為江寧
府建康軍節度治上元江寧二縣建炎三年詔以潛藩
改建康府紹興七年駐蹕明年置留守(沿革表)
集一氣東南王斗牛祖龍潛為子孫憂金陵地脉何曾
斷不覺真人己姓劉(朱存)鎮物高情濟世才欲隨猿鶴老
巖隈山花處處紅粧面髣髴如初擁騎來(朱存詠東山)峯多
巧障日江遠欲浮天江令蒼苔圍故宅謝家語燕集
華堂先生笑語江南事秪有青山繞建康(東坡)洲圍淮口
江形狹亭上石頭月色多(張環)魚上晩潮沙市合鴉啼寒
樹石城昏(王琪)猿驚鶴怨不知處虎踞龍盤空見山(林蟠)此
君亭後青蒼玉别後何曾寄一聲想見秦淮堂下月西
風吹浪拍隄平(張文潛)
饒州(倚郭一外縣五)(鄱陽餘干)(浮梁)(樂平)(德興)
(安仁)
江東路提刑司都大提點坑冶司
郡號番陽鄱江楚東吳州鄱水餘干
州沿革星紀之次牽牛須女之分禹貢揚州之域春秋
屬楚後屬吳戰國屬越後屬楚秦屬九江郡漢屬豫章
郡吳孫權置鄱陽郡梁增置吳州陳廢吳州隋平陳廢
郡改為饒州大業復為鄱陽郡唐武德曰饒州天寳曰
鄱陽郡屬江南道(沿革表)
縣沿革鄱陽本春秋楚國番邑吳取之秦曰番陽漢屬
豫章後漢番字加邑為鄱陽縣吳置鄱陽郡又置廣昌
縣晉以廣晉為郡治鄱陽屬焉梁省廣晉縣隋以鄱陽
縣為郡治唐武德復置廣晉八年省入鄱陽餘干本
春秋越國西境干越地漢為餘汗縣屬豫章晉屬鄱陽
隋開皇九年去水存干名曰餘干唐屬饒州武德四年
分置玉亭長城二縣尋復省之浮梁本漢番陽縣地
唐武德四年析鄱陽置新平縣八年省之開元復置名
新昌天寳改名浮梁樂平本漢餘汗縣地東漢靈帝
置縣以南臨安江北接平林因曰樂平吳為樂安縣宋
省之唐武德四年復置樂平縣屬饒州九年省之尋復
置德興本唐樂平縣地有銀山上元二年置場監南
唐因場置德興縣安仁本漢餘汗縣地本朝析置(沿革)
(表)
形勝鄱陽湖本禹貢之彭蠡澤中有鄱陽山因以為名
其湖綿亘數百里鄱江水自鄱陽及浮梁餘干樂平
三縣水合為鄱江過城下入彭蠡湖雪溪在安仁
月岩在樂平風穴在浮梁之鳳遊巖螺洲在鄱陽
亦名鼈洲龍溪在德興亦名浮溪玉巖在安仁虎
巖之下銀山在德興瓊圃在鄱陽縣西内有瓊花
洪巖在樂平東北有天井巖風巖桐木巖冷水巖而
洪巖最著有石屋南北相通堯山在鄱陽西堯時洚
水避難者居之玉石臺在安仁北琵琶洲在餘干
南蓮花峯在浮梁又名五峯又名五花峯梅花巖
在樂平東有井有田有竈有池皆石也萬石巖在安
仁百花洲在鄱陽縣東石獅嶺在安仁玉馬山
在餘干黃龍山在景德鎮白鹿山在鄱陽縣東
觀音巖羅漢巖山人城皆在安仁仙閣山在鄱陽縣
(輿地紀勝)
人物漢文翁宅在州東百里晉陶侃鄱陽人後徙居
潯陽唐戴叔倫本潤州人後於東湖卜居皇朝彭
汝礪言兵不可付中人神宗斥之汝礪拱立不動少間
復言弟汝方知衢州方臘陷城罵賊而死程振死
金人之禍諡節愍王藻中興入翰苑有龍溪集行於
世洪浩奉使北邊不屈趙善應合飬百口人無間
言其子汝愚為國元勲(輿地紀勝)
集銀生楚山曲金生鄱溪濱南人弃農業求之多苦辛
(白樂天)饒陽因富得州名不謂農桑别有營日暖持箱依
茗莢天隂把火入銀坑江寒魚動槍旗影山晩雲和鼓
角聲太守能詩兼愛静西樓見月幾篇成(章孝標送張使君)鄱
陽盛事聞難比千里連連是稻畦山寺去時通水路郡
圖開處是詩題(姚合送張使君)蕪城陌上春風别干越亭邊歲
暮逢(權德輿)琵琶洲上人行絶干越亭中客思多(施肩吾)
本朝開寳八年析餘干置安仁場端拱初陞為縣(沿革表)
集餘水之干越之鄙築基相對琵琶尾琵琶日日有秋
聲鴈過洞庭風入葦(梅堯臣)慶朔堂前花自栽便移官去
未曾開年年憶著成離恨只托春風管領來(范文正)樓殿
冠崔嵬靈芝安在哉雲飛過江去花落入城來(前人題芝山寺)
朝渡滕溪霜落後夜過翬嶺月明中(王介甫)雲壑釀成千
嶂雨風蘋吹老一汀秋(董穎)一章免奏鳥銜茶惠及饒民
幾萬家遺老至今懷德政為余談此屢咨嗟(李&KR0008;題范文正祠堂)
風吹燕語落簷間底事驚回夢裏閒說與旁人都未信
杖藜攜酒看芝山(劉季孫)
池州(倚郭一外縣五)(貴池青陽)(銅陵)(建德)(石埭)
(東流)
江東路提舉司
郡號池陽齊山秋浦九華
州沿革吳地斗分野禹貢揚州之域春秋屬吳戰國屬
越後屬楚秦屬鄣郡漢為丹陽郡石城縣地晉屬宣城
郡梁屬南陵郡隋屬宣城郡唐武德四年析宣州置池
州貞觀廢之永泰元年復置通典作秋浦郡元和志作
池陽郡五代地入吳楊氏後為南唐所有(沿革表)
縣沿革貴池本漢丹陽郡石城縣晉屬宣城郡梁屬南
陵郡昭明太子以其水魚美故封其水曰貴池隋開皇
九年廢石城入宣州南陵縣十九年置秋浦縣屬宣州
唐初置池州州廢屬宣州後復為池州治五代時吳楊
溥改貴池縣青陽吳赤烏中置臨城縣屬丹陽郡晉
屬宣城郡隋省入南陵縣唐天寳元年析置青陽縣屬
宣州永泰二年屬池州光化元年屬昇州五代時吳屬
江寧府本朝改隸池州銅陵本梁南陵縣地唐析置
義安縣屬宣州尋廢義安為銅官南唐置銅陵縣屬江
寧府本朝屬昇州尋改隸池州建德本漢石城縣地
唐至德元年析鄱陽秋浦二縣地置至德縣屬江州乾
元元年屬饒州永泰屬池州五代時吳楊溥改今名
石埭本漢石城縣地吳初析置晉廢之梁大同三年復
置隋省入南陵唐永泰中析青陽秋浦置治古石埭城
屬池州東流本漢豫章郡彭澤縣地唐會昌初置東
流場南唐置縣屬江州本朝改隸池州(地理沿革表)
形勝九華山在青陽縣界五松山在銅陵齊山在
貴池五里葉山在銅陵秋浦在提舉司蓋山在
石埭桃源在建德梅根蓮峯皆在銅陵碧雲峯
在青陽紫霞洞在建德白雲洞在貴池玉鏡潭
在秋浦金碧洞在貴池仲尼巖在建德又名水簾
巖葛仙壇在建德留山絶頂待月溪即貴池迎春
洞在建德獅子峯燕兒峯金山寳山皆在銅陵(輿地紀勝)
人物唐費冠卿登第母卒遂隠九華山王季友及第
歸顧雲與杜荀鶴殷文圭同肄業九華杜荀鶴有
詩名自號九華山人何澄粹號青陽孝子金地藏
新羅國王之子也隠於九華(輿地紀勝)
集千千石楠樹萬萬女貞林山山白鵰滿澗澗白猿吟
秋浦長似秋蕭條使人愁秋浦千重嶺水車嶺最
竒寒水秋浦月腸斷玉關情妙有分二氣靈山開
九華(李白)弄水亭前溪颭灔翠綃舞綺席草芊芊紫嵐峯
伍伍(杜牧)况是昭明食魚郡不妨閒擲釣璜鈎(楊文圭)九點
好山樓上畫兩行高柳雨中烟(羅隠)
本朝開寳八年以昇州青陽銅陵三縣屬池州太平興
國三年以江州東流縣改屬池州(沿革表)
江南東路
寧國府(倚郭一外縣五)(宣城南陵)(涇縣)(寧國)(旌)
(德)(太平)
寧國軍節度
郡號宣城宛陵宣州寧國軍
府沿革吳地斗分野星紀之次於辰在丑禹貢揚州之
域春秋屬吳戰國屬越後屬楚秦屬鄣郡漢初屬江都
元封三年為丹陽郡吳以丹陽郡為重鎮晉徙丹陽郡
於建鄴而以其地置宣城郡隋改宣州後復為宣城郡
唐武德曰宣州天寳曰宣城郡屬江南道為宣歙觀察
治所五代時吳楊氏陞為寧國軍節度本朝昇府(地理沿革)
(表)
縣沿革宣城本漢丹陽郡治宛陵縣吳增置懷安縣隋
改宛陵曰宣城仍為郡治而省懷安入焉南陵本春
秋鵲岸地漢為丹陽之春穀縣亦宣城縣地東漢省宣
城晉屬宣城郡復置宣城縣孝武改春穀為陽谷後省
之梁於春榖置南陵縣及南陵郡陳置北江州隋平陳
州郡並廢屬宣城郡唐武德屬池州州廢改隸宣州
涇縣本漢丹陽郡之涇縣陵陽縣吳又增置安吳縣晉
屬宣城郡成帝改陵陽曰廣陵宋以涇安吳二縣屬宣
城而省廣陵隋省安吳入涇縣唐武德置南徐州尋更
名猷州八年州廢改隸宣州寧國本漢宛陵縣地吳
析置寧國縣晉屬宣城郡隋省入宣城縣唐武德復置
六年省之天寳又置旌德本漢涇縣地唐寳應二年
析太平縣置太平本漢涇縣地唐天寳十一年析當
塗涇縣置大歴省之永泰復置(沿革表)
形勝黃山在太平縣黃帝與浮丘仙煉丹於此青溪
在宣城桂山在涇縣栢山在南陵鳳山在涇縣
成周時鳳翔於此鳬山在旌德竇令君二女化青鳬
仙去陵陽山在宣城有三峯承流山在涇縣竇子
明隠於此敬亭山稽亭山皆在宣城照亭山在宛
陵北玉龍山在涇縣形如半月白鶴池在太平縣
仙壇側(輿地紀勝)
人物晉瞿硎先生隠居宣城文春山唐元處士楊
處士皇朝邵拙有文曰廬岳集凌策仕至中丞為
時名臣梅堯臣有文曰宛陵集劉琦論王安石言
行乖戾得貶徐勣元祐黨人周紫芝有太倉稊米
集(輿地紀勝)
集山積陵陽阻溪流春谷泉雲中辨江樹天際識歸
舟(謝朓)漁浦南陵郭人家春谷溪(王維)相看兩不厭只有敬
亭山稠疊千萬峯相連入雲去溪流琴高水石聳
麻姑壇錦石照碧山兩邊白鷺鷥上有琴高水下
有陵陽祠洗心句溪月清耳敬亭猿兩水夾明鏡
雙橋落彩虹(李白)山宜謝公屐洲稱柳家詩(白居易)
本朝乾道三年以孝宗潛藩昇宣州為寧國府(沿革表)
集曉渡藤溪霜落後夜過翬嶺月明中(王介甫)江山謝守
高吟地風月朱公故里情(晏元獻)晩樓明宛水春騎簇昭
亭仲蔚蓬蒿宅宣城詩句中(山谷)昭亭扶春入畫戟句
溪洗月供吟杯(郭祥正)檻外長江練不收忩中列岫眉初
印(王元之)
太平州(倚郭一外縣二)(當塗蕪湖)(繁昌)
郡號當塗蕪湖姑熟于湖
州沿革吳地斗分野禹貢揚州之域春秋屬吳戰國屬
越後屬楚秦屬鄣郡漢初屬江都後屬丹陽晉以其地
置宣城郡五代時南唐析置新和州又為雄遠軍本朝
改平南軍又改太平州(沿革表)
縣沿革當塗本漢丹陽縣地今有晉陽鎮晉分置于湖
縣成帝以淮南當塗流民寓居乃僑立當塗縣以治之
又僑立淮南郡治于湖以當塗屬焉南朝廢丹陽隋廢
淮南郡及于湖縣以當塗屬丹陽郡唐武德三年置南
豫州八年廢之屬宣州乾元屬昇州上元復屬宣州南
唐置雄遠軍於此縣蕪湖本漢丹陽郡蕪湖縣晉太
康屬宣城郡興寧初為郡治寧康二年僑立襄垣縣寄
治蕪湖後屬淮南郡隋省入當塗縣南唐析當塗復置
屬江寧府本朝初屬宣州後屬太平州繁昌本漢春
穀縣地晉永嘉僑立繁昌縣於此屬淮南郡隋省入當
塗南唐析南陵復置屬昇州本朝初屬宣州後屬太平
州(沿革表)
形勝黃山在當塗浮丘翁牧雞於此青山在當塗謝
朓築室於山南丹湖在當塗龍山在當塗(或云孟嘉落帽)
(處)鳴兹在蕪湖采石山在當塗其險甲於東南浮
丘山在繁昌一名隠玉山望夫山在當塗有望夫石
慈姥山在當塗有慈姥竹可為簫管牛渚磯在當
塗北有燃犀浦虎檻州在繁昌荆山在蕪湖卞和
得玉之所(輿地紀勝)
人物唐陶大舉與徐敬業戰敗之皇朝郭祥正自號
謝公山人石待問蜀人卒於蕪湖山谷書其墓曰有
宋賢良方正九謫不悔自下劘上眉山石公之墓(輿地紀勝)
集積水照赬霞高臺望歸翼平原周遠近連汀見紆直
(謝朓)宅近青山同謝朓門隨碧柳是陶潛海潮南去過
潯陽牛渚由來險莫當横江欲渡風波惡一水牽連萬
里長(李白)星羅牛渚夕風退鷁舟遲(浩然)耒陽山下傷工部
采石江邊弔翰林兩地荒墳各三尺却成閒解寫君心
(杜荀鶴哭陳陶詩工部謂杜甫翰林謂李白)
本朝開寳八年改平南軍以蕪湖繁昌二縣屬宣州太
平興國三年陞太平州治當塗縣以蕪湖繁昌二縣改
隸本州(沿革表)
集豺塘春水綠泱泱謝市烟深柳線長捲帽夕陽留不
住好風將雨過梅塘(沈存中)石崩廢井謝公宅龜仆斷碣
長庚墳牛渚對峙凌歊臺長江倒柱天門開有時浪
止皓月滿琉璃宇宙無纖埃帆墻隠隠鳥飛没漁歌細
細天邊來(郭祥正)
信州(倚郭一外縣五)(上饒玉山)(弋陽)(貴溪)(鉛山)
(永豐)
郡號上饒廣信靈山玉溪龍虎饒江鉛
山
州沿革吳地斗分野禹貢揚州之域春秋戰國屬越後
屬楚秦屬九江郡漢屬豫章郡吳以後屬鄱陽郡唐乾
元元年析饒州之弋陽衢州之常山玉山及建撫二州
之地置信州後改曰上饒郡(沿革表)
縣沿革上饒本秦鄱陽縣地吳初置縣晉省之宋復置
屬鄱陽隋省之唐武德復置七年省入弋陽乾元置信
州復上饒縣玉山本隋東陽郡信安縣地唐證聖二
年析常山須江弋陽置玉山縣屬衢州乾元改屬信州
弋陽本漢豫章郡餘干縣地吳分餘干東界立葛陽
縣屬鄱陽郡隋改弋陽屬饒州唐乾元改屬信州貴
溪唐永泰元年析弋陽置屬信州鉛山本上饒弋陽
二縣地南唐初置場後升為鉛山縣永豐本弋陽縣
永豐里之地唐乾元析上饒置屬信州元和省為鎮本
朝復置(沿革表)
形勝玉山本名懷玉山其水為玉溪鉛山在縣東北
有寳山相連出銅靈山在上饒有葛仙壇丹竈仙
巖在貴溪去龍虎山二里雲洞在州南月岩在上
饒西有穴空洞望之如月鵝湖在鉛山大義禪師道
場山下數里有石泉色如碧玉象山在貴溪陸荆門
結廬其上龍虎山在貴溪張道陵所居處鬼谷山
在貴溪第十五小洞天靈鷲山在永豐有光相洞
了頭岩在弋陽章岩在弋陽下有僧舍(輿地紀勝)
人物皇朝劉煇嘉祐掄魁鄭掄靖康知同州死於金
兵賜愍節廟張憲擢江東總管妖賊王則陷城死焉
汪應辰紹興掄魁陳康伯紹興名相(輿地紀勝)
集家在故林吳楚間冰為溪水玉為山(戴叔倫)地僻山深
古上饒土風貧薄道程遙(白樂天)鵝湖山下稻粱肥豚穽
雞栖對掩扉上饒多勝景樽酒不應同(張濱)
本朝淳化五年以寳豐鎮為寳豐縣景祐二年省之康
定初復置慶歴省入弋陽開寳以鉛山縣直隸京師後
改屬信州熙寧七年以永豐鎮為縣(沿革表)
集郭外流溪溪外山山峯長在白雲間(王右史)水晶掣盤
盂水瑩産郊甸鳴筝斵桐梓雕節雜寳絢有藥化鉛銅
方士多服煉(梅堯臣)大面山中採藥逥了頭岩畔覓詩來
(陸放翁)雲洞看雲坐月岩和月留原來是野叟強喚作知
州(徐俯)
徽州(倚郭一外縣五)(歙縣休寧)(祁門)(婺源)(績溪)
(黟縣)
郡號新安歙浦古歙黟歙祁門
州沿革吳地斗分野星紀之次禹貢揚州之域春秋屬
吳戰國屬越後屬楚秦屬鄣郡漢屬丹陽郡吳分置新
都郡晉改新安郡隋平陳廢歙州大業置新安郡唐武
德曰歙州天寳曰新安郡(沿革表)
縣沿革歙縣秦時初置漢屬丹陽郡吳孫權置始新縣
及新都郡晉太康改新安郡治始新縣歙屬焉南朝省
始新入歙隋平陳廢歙開皇復置屬歙州休寧本漢
歙縣地吳孫權分置休陽縣屬新都郡晉武帝改海寧
縣屬新安郡隋開皇改為休寧屬婺州大業置新安郡
治此唐永泰分置歸德縣大歴省之祁門本漢黟縣
地唐代宗析黟縣及饒川浮梁初置婺源本吳休陽
縣地唐開元析置績溪本秦歙縣地梁大通置梁安
縣後廢之唐永徽分歙置北野縣後改績溪黟縣本
漢舊縣屬丹陽郡晉屬新安郡隋廢之開皇十一年復
置隸宣州十二年屬歙州(沿革表)
形勝黃山在歙縣舊名黟山有許君洞赤嶺在祁門
北祁山在祁門東北有乳泉婺水遶婺源三面
朱砂湯在黃山第四峯下紫金山在歙縣東蓮峯
洞在婺源有大石室芙蓉嶺在婺源東鳳凰山在
歙縣嘗有鳳來集翡翠岩在績溪東北石龍洞在
休寧西蒼龍在婺源北休寧西溪有四十七瀨
小華山有三十六峯二十四洞(輿地紀勝)
人物唐蕭瑀太宗賜詩云疾風知勁草板蕩識忠臣
汪華封靈濟王廟忠顯皇朝謝泌薦王文正公旦
查道性慈孝吕溱寳元掄魁黃葆光奏蔡京開僭
擬之路得謫朱松號韋齋晦翁先生之父汪延美
號汪長者詹惠明其父鬭殺人乞以身代父罪(輿地紀勝)
集桃花流水杳然去别有天地非人間(李白)南憶新安郡
千山帶夕陽斷猿知夜久秋草助江長(皇甫曾)野雲如火
照行塵會瀆溪邊去問津(羅昭諫)
本朝宣和三年改新安郡曰徽州(沿革表)
集春風吹起籜龍兒戢戢滿山人不知(朱韋齋)黃山向晚
入軒翠黟水含春遶郡流(喬伍)幾處樓臺皆枕水四周城
郭半圍山(丘霽)
南康軍(倚郭一外縣二)(星子建昌)(都昌)
郡號康廬星渚星子五老滙澤
軍沿革吳地斗分野禹貢揚州之域春秋戰國屬楚秦
屬九江郡漢屬豫章郡晉分屬潯陽郡隋屬九江豫章
二郡唐為江洪二州地五代為吳楊氏所有本朝置軍(沿革表)
縣沿革星子本漢彭澤縣地五代時吳楊氏為德化縣
之星子鎮本朝置縣建昌本漢海昏縣及艾縣地屬
豫章郡東漢永元置建昌縣中平置永修縣又置新吳
縣建安又分置西安縣晉改西安為豫章縣永嘉省海
昏縣隋開皇省永修豫章新吳艾四縣入建昌屬洪州
唐武德置南昌州又分置龍安永修新吳三縣八年州
廢屬洪州三縣亦省入焉本朝置軍以建昌來屬都
昌本漢彭澤縣地晉屬潯陽郡唐武德五年置都昌縣
屬洪州八年州廢隸江州本朝置郡來屬(沿革表)
形勝廬山去城北十五里係第八小洞天有石門山石
井泉鳴鶴峯紫霄峯紫芝田鐵船峯凌霄峯雙劒峯三
峽橋瀑布水五老峯九疊峯木瓜岩彭蠡湖一名宫
亭湖又名鄱陽湖在城東南珠溪在都昌玉澗在
城北羅漢臺下鷄籠山在屏風山旁下有潮泉鳳
棲山在建昌龜穴山在都昌白鹿洞唐李渤所隠
朱文公守南康為洞主黃龍山去城三十里凌雲
峯在城東落星石在湖中有福星院歐山在建昌
歐岌先生得道於此蘇山在都昌昔道士蘇耽居此(輿地紀勝)
人物周武王時匡俗兄弟七人結廬隠居因號廬山
晉翟道四世隠廬山號潯陽四隠唐熊仁瞻母喪廬
墓側旌表門閭李渤隠居白鹿洞後徙少室皇朝
劉渙隠廬山歐陽公賦廬山高以遺之其子恕著通鑑
外紀洪文甫六世義居旌表門閭(輿地紀勝)
集倚石攀蘿歇病身青笻竹杖白紗巾他時畫出廬山
鄣猶是香爐峯上人(白樂天)輕烟冐廬峯飛湍灑星灣(李德)
(裕)廬山東南五老峯青天削出金芙蓉九江秀色可攬
結吾將此地雲巢松(李臼)九星山下煎茶别五老峯頭覓
寺居(張籍)
本朝太平興國三年置星子縣七年置軍屬江西以洪
州建昌縣江州都昌縣來屬本軍紹興以南康改屬江
東(沿革表)
集三峽橋邊春見雪落星寺裏暮聞鐘(蔡肇)海獸擎山出
彭蠡玉龍銜水下康廬(胡致隆)買山不問錢多少只對廬
山第一峯(吳鶚)萬頃波心露一拳不知星落是何年(章得象)
岩岩匡俗先生廬其下宫亭水所都北辰九闕隔雲雨
南極一星在江湖月明如晝九江水天静無雲五老
峯(山谷)五老高閒不入城閒軒肯就使君迎坐中莫看閒
賓客物外新成六弟兄(蘇子由)
廣德軍(倚郭一外縣一)(廣德建平)
郡號桐源桐川桐汭
軍沿革吳地斗分野禹貢揚州之域春秋屬吳戰國屬
越後屬楚秦屬鄣郡漢屬丹陽郡晉屬宣城郡梁置大
梁郡又改陳留郡隋廢郡屬宣州南唐屬昇州本朝置
軍(沿革表)
縣沿革廣德漢鴻嘉二年以為廣德國封中山靖王之
後晉置廣德縣梁置郡治此又分置石封縣隋廢郡改
石封為綏安而省廣德入焉屬宣城郡唐至德改綏安
為廣德屬宣州南唐屬昇州本朝置郡治此建平本
廣德縣之郎步鎮本朝置縣(沿革表)
形勝桐源山在軍南八十里桐汭水在廣德西五十
里靈山泉石甲於一軍祠山在軍西五里有張王
祠軍治三峯拱其前溪流枕其後民淳事簡號為江
東道院(輿地紀勝)
人物皇朝張介隠居城北何大圭年十八魁南宫
李彭年以父母沒於兵火蔬食終身旌表門閭倪濤
議燕雲事左遷有詩文號陽凌集(輿地紀勝)
本朝太平興國四年置廣德軍治廣德縣端拱元年以
廣德之郎步鎮為建平縣(沿革表)
集一川花柳擁雕欄濃綠浮空四面山(李參政)茶煮鴉山
雪滿甌(梅荀詩鴉山在縣南九十里)我有集仙經始在勞君一到為
重修(集仙亭在横山梅荀所建後王渙守廣德公以詩送之云)
記纂淵海卷十
