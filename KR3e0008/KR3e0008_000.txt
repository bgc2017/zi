圖解運氣圖
經曰夫天地之氣勝復之作不形於證診脉法曰
天地之變無以脉診此之謂也右曰隨其氣所在
期於左右從其氣則和違其氣則病迭移其位者
病失守其位者危寸尺交反者死隂陽交者死經
曰夫隂陽交者謂歲當陽在左而反於右謂歲當
隂在右而反於左左交者死若左右獨然非交是
謂不應惟寅申巳亥辰戌丑未八年有應也謂寸
尺反者死謂歲當隂在寸而反見於尺謂歲當陽
在尺而反見於寸若寸尺反者死若寸尺獨然非
反見謂不應唯子午卯酉四年應之今依夫素問
正經直言圖局又言脉法先立其年以知其氣左
右應見然後乃言死生也凡三隂司天在泉上下
南北二政或右兩手寸尺不相應皆爲脉沉下者
仰手而沉覆手則沉爲浮細大者也若不明此法
如過淵海問津豈不愚乎區區白首不能曉明也
况因旬月邪僕亦留入式之法加臨五運六氣三
隂三陽摽本南北之政司天在泉主病立成圖局
易曉其義又何不逹於聖意哉
夫五運六氣主病隂陽虚實無越此圖經曰上天
也下地也周天謂天周也五行之位天垂六氣地
布五行天順地而左回地承天而東轉木運之後
天氣常餘餘氣不加君火却退一步加臨相火之
上是以每五歲巳退一位而右遷故曰左右周天
餘而復會會遇也言天地之道常五歲畢則以餘
氣遷加復與五行座位再相會合而爲歲法也周
天謂天周地位非周天之六氣也經曰加臨法曰
先立其年以知其氣左右應見然後乃言生死也
新刻傷寒論序
傷寒論爲文簡嚴而寓意淵奥離爲六經法
有詳略詳者義例甄明非長餘也略者指趣
該洽非闕落也散之若截然殊科融之則約
于一貫顧讀而用之者何如耳儒者旣不暇
讀醫流又鮮能讀是以微辭要義秘而不宣
至謂此非全書直欲分門平敘續臆說以爲
竒雜群方而云備使礦鏐合冶貂犬同裘如
活人殺車等書皆仲景之螟螣也余觀成氏
注蓋能獨䆒遺經與之終始多所發明間雖
依文順釋如傳大將之令扵三軍不敢妄爲
增易聽者惟謹行自得之其有功於是書不
淺也顧世未有遺其聲而徒逐其響者於是
論注同湮惜哉夫醫流相沿如是則無望其
出神竒以上契千載之妙用不幸有得是疾
而能逃醫僇於喉吻者其幾人哉余里人汪
君處敬爲是愍惻務購善本反復校讐懼其
傳之不遠也則遂鋟刻以爲公噫醫之素問
靈樞視儒之六經若傷寒論可視語孟六經
語孟之書具存非讀之不能曉析而司活民
之寄者顧有舍之而忍其溝壑之盈至如此
書世旣罕見卒讀而通之不易矧非有活人
之寄而務好之以杜夫醫僇之冤斯二者用
心之爲異豈不遠哉余故竊有感焉而爲之
序
嘉靖二十四年歲在乙巳夏六月望歙巖鎮
吕濱鄭佐書
註解傷寒論序
夫前聖有作後必有繼而述之者則其教乃得著
于世矣醫之道源自炎黃以至神之妙始興經方
繼而伊尹以元聖之才撰成湯液俾黎庶之疾疚
咸遂蠲除使萬代之生靈普蒙拯濟後漢張仲景
又廣湯液爲傷寒卒病論十數卷然後醫方大備
玆先聖後聖若合符節至晉大醫令王叔和以仲
景之書撰次成叙得爲完秩昔人以仲景方一部
爲衆方之祖盖能繼述先聖之所作迄今千有餘
年不墜於地者又得王氏闡明之力也傷寒論十
卷其言精而奥其法簡而詳非寡聞淺見所能賾
䆒後雖有學者又各自名家未見發明僕沗醫業
自幼徂老躭味仲景之書五十餘年矣雖粗得其
門而近升乎堂然未入於室常爲之慊然昨者觧
后聊攝成公議論該博術業精通而有家學註成
傷寒十卷出以示僕其三百九十七法之内分析
異同彰明隱奥調陳脉理區别隂陽使表裏以昭
然俾汗下而灼見百一十二方之後通明名號之
由彰顯藥性之主十劑輕重之攸分七精制用之
斯見别氣味之所宜明𥙷瀉之所適又皆引内經
旁牽衆說方法之辨莫不允當寔前賢所未言後
學所未識是得仲景之深意者也昔所謂慊然者
今悉達其奥矣親覿其書誠難默默不揆荒蕪聊
序其略時甲子中秋日洛陽嚴噐之序
傷寒論序
夫傷寒論蓋祖述大聖人之意諸家莫其倫擬故
晉皇甫謐序甲乙鍼經云伊尹以元聖之才撰用
神農夲草以為湯液漢張仲景論廣湯液為十數
卷用之多驗近世太醫令王叔和撰次仲景遺論
甚精皆可施用是仲景本伊尹之法伊尹本神農
之經得不謂祖述大聖人之意乎張仲景漢書無
傳見名醫錄云南陽人名機仲景乃其字也舉孝
廉官至長沙太守始受術於同郡張伯祖時人言
識用精微過其師所著論其言精而奥其法簡而
詳非淺聞寡見者所能及自仲景于今八百餘年
惟王叔和能學之其間如葛洪陶景胡洽徐之才
孫思邈軰非不才也但各自名家而不能脩明之
開寶中節度使高繼沖曾編錄進上其文理舛錯
未嘗考正歷代雖藏之書府亦闕於讐校是使治
病之流舉天下無或知者國家詔儒臣校正醫書
臣竒續被其選以為百病之急無急於傷寒今先
校定張仲景傷寒論十卷總二十二篇證外合三
百九十七法除複重定有一百一十二方今請頒
行太子右贊善大夫臣高保衡尚書屯田員外郎
臣孫竒尚書司封郎中祕閣校理臣林億等謹上
國子監
准尚書禮部元祐三年八月八日符元祐三年
八月七日酉時准都省送下當月六日
勑中書省勘會下項醫書册數重大紙墨價高民
間難以買置八月一日奉
聖旨令國子監别作小字雕印内有浙路小字本
者令所屬官司校對别無差錯即摹印雕版並候
了日廣行印造只收官紙工墨本價許民間請買
仍送諸路出賣奉
勑如右牒到奉行前批八月七日未時付禮部施
行續准禮部符元祐三年九月二十日准
都省送下當月十七日
勑中書省尚書省送到國子監状據書庫状准
朝旨雕印小字傷寒論等醫書出賣契勘工錢約
支用五千餘貫未委於是何官錢支給應副使用
本監比欲依雕四子等體例於書庫賣書錢内借
支又緣所降
朝旨候雕造了日令只收官紙工墨本價即别不
收息慮日後難以撥還欲乞
朝廷特賜應副上件錢數支使候指揮尚書省勘
當欲用本監見在賣書錢候將来成書出賣每部
只收息壹分餘依元降指揮奉
聖旨依國子監主者一依
勑命指揮施行
治平二年二月四日
進呈奉
聖旨鏤版施行
朝奉郎守太子右贊善大夫同校正醫書飛
騎尉賜緋魚袋臣高保衡
宣德郎守尚書都官員外郎同校正醫書騎
都尉臣孫竒
朝奉郎守尚書司封郎中充祕閣校理判登
聞檢院護軍賜緋魚袋臣林億
翰林學士朝散大夫給事中知制誥充史館修
撰宗正寺脩玉牒官兼判太常寺兼禮儀
事兼判祕閣祕書省同提舉集禧觀公事
兼提舉校正醫書所輕車都尉汝南郡開
國侯食邑一千三百戶賜𬗋金魚袋臣范
鎮
推忠協謀佐理功臣金𬗋光祿大夫行尚書吏
部侍郎參知政事柱國天水郡開國公食
邑三千戶食實封八百戶臣趙槩
推忠恊謀佐理功臣金𬗋光祿大夫行尚書吏
部侍郎參知政事柱國樂安郡開國公食
邑二千八百戶食實封八百戶臣歐陽脩
推忠協謀同德佐理功臣特進行中書侍郎兼
戶部尚書同中書門下平章事集賢殿大
學士上柱國廬陵郡開國公食邑七千一
百戶食實封二千二百戶臣曾公亮
推忠恊謀同德守正佐理功臣開府儀同三司
行尚書右僕射兼門下侍郎同中書門下
平章事昭文館大學士監脩國史兼譯經
潤文使上柱國衛國公食邑一萬七百戶
食實封三千八百戶臣韓琦
知兖州錄事參軍監國子監書庫臣郭直卿
奉議郎國子監主簿雲騎尉臣孫凖
朝奉郎行國子監丞上騎都尉賜緋魚袋臣
何宗元
朝奉郎守國子司業輕車都尉賜緋魚袋臣
豐稷
朝請郎守國子司業上輕車都尉賜緋魚袋
臣盛僑
朝請大夫試國子祭酒直集賢院兼徐王府
翊善護軍臣鄭穆
中大夫守尚書右丞上輕車都尉保定縣開國
男食邑三百戶賜𬗋金魚袋臣胡宗愈
中大夫守尚書左丞上護軍太原郡開國矦食
邑一千八百戶食實封二百戶賜𬗋金魚
袋臣王存
中大夫守中書侍郎護軍彭城郡開國矦食邑
一千一百戶食實封二百戶賜𬗋金魚袋
臣劉摯
正議大夫守門下侍郎上柱國樂安郡開國公
食邑四千戶食實封九百戶臣孫固
太中大夫守尚書右僕射兼中書侍郎上柱國
高平郡開國侯食邑一千六百戶食實封
五百戶臣范純仁
太中大夫守尚書左僕射兼門下侍郎上柱國
汲郡開國公食邑二千九百戶食實封六
百戶臣吕大防
傷寒論十卷目錄
卷之一
辨脉法
平脉法
卷之二
傷寒例
辨痓濕暍脉證
辨太陽病脉證并治上
卷之三
辨太陽病脉證并治中
卷之四
辨太陽病脉證并治下
卷之五
辨陽明病脉證并治
辨少陽病脉證并治
卷之六
辨太隂病脉證并治
辨少隂病脉證并治
辨厥隂病脉證并治
卷之七
辨霍亂病脉證并治
辨隂陽易差病脉證并治
辨不可發汗病脉證并治
辨可發汗病脉證并治
卷之八
辨發汗後病脉證并治
辨不可吐
辨可吐
卷之九
辨不可下病脉證并治
辨可下病脉證并治
卷之十
辨發汗吐下後病脉證并治
傷寒論目錄終
傷寒論藥方目錄
卷第一
無方
卷第二
方六道
桂枝湯
桂枝二越婢一湯
丼草乾薑湯
芍藥丼草湯
調胃承氣湯
四逆湯
卷第三
方二十七道
葛根湯
葛根黃芩黃連湯
麻黃湯
大青龍湯
小青龍湯
乾薑附子湯
麻黃杏仁丼草石膏湯
桂枝丼草湯
茯苓桂枝丼草大棗湯
厚朴生薑半夏丼草人參湯
茯苓桂枝白术丼草湯
芍藥丼草附子湯
茯苓四逆湯
五苓散
茯苓丼草湯
梔子豉湯
梔子厚朴湯
梔子乾薑湯
小柴胡湯
小建中湯
大柴胡湯
桃核承氣湯
柴胡加龍骨牡蠣湯
救逆湯
桂枝丼草龍骨牡蠣湯
抵當湯
抵當丸
卷第四
方一十九道
大䧟胸丸
大䧟胷湯
小䧟胸湯
文蛤散
白散
柴胡桂枝乾薑湯
半夏瀉心湯
十棗湯
大黃黃連瀉心湯
赤石脂禹餘粮湯
旋伏代赭石湯
桂枝人參湯
瓜蔕散
黃芩湯
黃連湯
桂枝附子湯
丼草附子湯
白虎湯
炙丼草湯
卷第五
方十道
大承氣湯
小承氣湯
猪苓湯
蜜煎導方
猪膽汁方
茵蔯蒿湯
吳茱萸湯
麻仁丸
梔子蘗皮湯
麻黃連軺赤小豆湯
卷第六
方二十道
麻黃附子細辛湯
麻黃附子丼草湯
黃連阿膠湯
附子湯
桃花湯
猪膚湯
丼草湯
桔梗湯
苦酒湯
半夏散及湯
白通湯
白通加猪膽汁湯
眞武湯
通脉四逆湯
四逆散
烏梅丸
當歸四逆湯
麻黃升麻湯
乾薑黃芩黃連人參湯
白頭翁湯
卷第七
方五道
理中丸(理中湯附)
燒裩散
枳實梔子湯
牡蠣澤瀉散
竹葉石膏湯
卷第八
無方
卷第九
無方
卷第十
無方
此下二十五方雖於隨證下有之緣多以加减爲
文似未詳俻故復載方在末卷
桂枝加葛根湯
桂枝加厚朴杏子湯
桂枝加附子湯(术附湯附)
桂枝去芍藥湯
桂枝去芍藥加附子湯
桂枝麻黃各半湯
桂枝二麻黃一湯
白虎加人參湯
桂枝去桂加茯苓白术湯
葛根加半夏湯
桂枝加芍藥生薑人參新加湯
梔子丼草豉湯
梔子生薑豉湯
柴胡加芒硝湯
桂枝加桂湯
柴胡桂枝湯
附子瀉心湯
生薑瀉心湯
丼草瀉心湯
黃芩加半夏生薑湯
桂枝加大黃湯
桂枝加芍藥湯
四逆加吳茱萸生薑湯
四逆加人參湯
四逆加猪膽汁湯
巳上十卷内計方一百一十二道
此經方劑並按古法錙銖分兩與今不同謂如㕮
咀者即今之剉如麻豆大是也云一升者即今之
大白盞也云銖者六銖爲一分即二錢半也二十
四銖爲一兩也云三兩者即今之一兩云二兩即
傷寒卒病論集
論曰余每覽越人入虢之診望齊侯之色未嘗不
慨然歎其才秀也怪當今居世之士曾不留神醫
藥精究方術上以療君親之疾下以救貧賤之厄
中以保身長全以養其生但競逐榮勢企踵權豪
孜孜汲汲惟名利是務崇飾其末忽棄其本華其
外而悴其内皮之不存毛將安附焉卒然遭邪風
之氣嬰非常之疾患及禍至而方震慄降志屈節
欽望巫祝告窮歸天束手受敗賫百年之壽命持
至貴之重器委付凡醫恣其所措咄嗟嗚呼厥身
巳斃神明消滅變為異物幽潜重泉徒為啼泣痛
夫舉世昏迷莫能覺悟不惜其命若是輕生彼何
榮勢之云哉而進不能愛人知人退不能愛身知
巳遇災值禍身居厄地蒙蒙昧昧憃若遊魂哀乎
趨世之士馳競浮華不固根本忘軀徇物危若冰
谷至於是也余宗族素多向餘二百建安紀年以
来猶未十稔其死亡者三分有二傷寒十居其七
感往昔之淪喪傷横天之莫救乃勤求古訓博采
衆方撰用素問九卷八十一難隂陽大論胎臚藥
錄并平脉辨證為傷寒雜病論合十六卷雖未能
盡愈諸病庶可以見病知源若能尋余所集思過
半矣夫天布五行以運萬類人禀五常以有五藏
經絡府俞隂陽會通玄冥幽微變化難極自非才
高識妙豈能探其理致哉上古有神農黃帝岐伯
伯高雷公少俞少師仲文中世有長桑扁鵲漢有
公乘陽慶及倉公下此以往未之聞也觀今之醫
不念思求經旨以演其所知各承家技終始順舊
省疾問病務在口給相對斯須便處湯藥按寸不
及尺握手不及足人迎趺陽三部不參動數發息
不滿五十短期未知決診九候曾無髣髴明堂闕
庭盡不見察所謂窺管而巳夫欲視死别生實爲
難矣孔子云生而知之者上學則亞之多聞博識
知之次也余宿尚方術請事斯語
