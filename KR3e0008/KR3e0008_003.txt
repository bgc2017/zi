註解傷寒論卷第三
漢張仲景著晉王叔和撰次
宋成無巳註明汪濟川校正
辨太陽病脉證并治第六
太陽病項背強几几無汗惡風葛根湯主之
太陽病項背強几几汗出惡風者中風表虚也
項背強几几無汗惡風者中風表實也表虚宜
解肌表實宜發汗是以葛根湯發之也
葛根湯方
葛根(四兩)麻黃(三兩去節)桂(二兩去皮)
芍藥(二兩功)丼草(二兩炙)生薑(三兩切)
大棗(十二枚擘)
本草云輕可去實麻黃葛根之属是也此以中
風表實故加二物於桂枝湯中也
右㭍味㕮咀以水一斗先煑麻黃葛根减二升去
沫内諸藥煑取三升去滓温服一升覆取微似汗
不須啜粥餘如桂枝法將息及禁忌
太陽與陽明合病者必自下利葛根湯主之
傷寒有合病有併病本太陽病不解併於陽明
者謂之併病三經俱受邪相合病者謂之合病
合病者邪氣甚也太陽陽明合病者與太陽少陽
合病陽明少陽合病皆言必自下利者以邪氣
併於隂則隂實而陽虚邪氣併於陽則陽實而
隂虚寒邪氣甚客於二陽二陽方外實而不主
裏則裏氣虚故必下利與葛根湯以散經中甚
邪
太陽與陽明合病不下利但嘔者葛根加半夏湯
主之
邪氣外甚陽不王裏裏氣不和氣下而不上者
但下利而不嘔裏氣上逆而不下者但嘔而不
下利與葛根湯以散其邪加半夏以下逆氣
葛根加半夏湯方
葛根(四两)麻黃(三两去節湯泡去黃汁焙乾称)
生薑(三两切)丼草(二两炙)芍藥(二两)
桂枝(二两去皮)大棗(十二枚擘)半夏(半斤洗)
右八味以水一斗先煑葛根麻黃减二升去白沫
内諸藥煑取三升去滓温服一升覆取微似汗
太陽病桂枝證醫反下之利遂不止脉促者表未
解也喘而汗出者葛根黃連黃芩湯主之
經曰不宜下而便攻之内虚熱入恊熱遂利桂
枝證者邪在表也而反下之虚其腸胃爲熱所
乘遂利不止邪在表則見陽脉邪在裏則見隂
脉下利脉微遲邪在裏也促爲陽盛雖下利而
脉促者知表未解也病有汗出而喘者爲自汗
出而喘也即邪氣外甚所致喘而汗出者爲因
喘而汗出也即裏熱氣逆所致與葛根黃芩黃
連湯散表邪除裏熱
葛根黃芩黃連湯方
葛根(半斤)丼草(二兩炙味丼平)
黃芩(二兩味苦寒)黃連(三兩味苦寒)
内經曰丼發散爲陽表未解者散以葛根丼草
之丼苦以堅裏氣弱者堅以黃芩黃連之苦
右四味以水八升先煑葛根减二升内諸藥煑取
二升去滓分温再服
太陽病頭痛發熱身疼腰痛骨節疼痛惡風無汗
而喘者麻黃湯主之
此太陽傷寒也寒則傷榮頭痛身疼腰痛以至
牽連骨節疼痛者太陽經榮血不利也内經曰
風寒客於人使人毫毛畢直皮膚閉而爲熱者
寒在表也風并於衞衞實而榮虚者自汗出而
惡風寒也寒并於榮榮實而衞虚者無汗而惡
風也以榮強衞弱故氣逆而喘與麻黃湯以發
其汗
麻黃湯方
麻黃(三兩味甘温去節)桂枝(二兩去皮味辛熱)丼草(一兩炙味丼平)
杏仁(七十箇湯去皮尖味辛温)
内經曰寒滛於内治以丼熱佐以苦辛麻黃丼
草開肌發汗桂枝杏人散寒下氣
右四味以水九升先煑麻黃减二升去上沫内諸
藥煑取二升半去滓温服八合覆取微似汗不須
啜粥餘如桂枝法將息
太陽與陽明合病喘而匈滿者不可下宜麻黃湯
主之
陽受氣於胸中喘而匈滿者陽氣不宜發壅而
逆也心下滿腹滿皆為實當下之此以為匈滿
非裏實故不可下雖有陽明然與太陽合病爲
属表是與麻黃湯發汗
太陽病十日以去脉浮細而嗜卧者外巳解也設
匈滿脇痛者與小柴胡湯脉但浮者與麻黃湯
十日以去向解之時也脉浮細而嗜卧者表邪
巳罷也病雖巳和解之若脉但浮而不細者則
邪氣但在表也與麻黃湯發散之
太陽中風脉浮緊發熱惡寒身疼痛不汗出而煩
躁者大青龍湯主之若脉微弱汗出惡風者不可
服服之則厥逆筋惕肉瞤此爲逆也
此中風見寒脉也浮則爲風風則傷衞緊則爲
寒寒則傷榮榮衞俱病故發熱惡寒身疼痛也
風并於衞者爲榮弱衞強寒并於榮者爲榮強
衞弱今風寒兩傷則榮衞俱實故不汗出而煩
躁也與大青龍湯發汗以除榮衞風寒若脉微
弱汗出惡風者爲榮衞俱虚反服青龍湯則必
亡陽或生厥逆筋惕肉瞤此治之逆也
大青龍湯方
麻黃(六兩去節味丼温)桂枝(二兩去皮味辛熱)丼草(二兩炙味丼平)
杏人(四十箇去皮尖味苦丼温)生薑(三兩切味辛温)
大棗(十二枚擘味丼温)石膏如鷄子大(碎味丼微寒)
辛丼均爲發散然風宜辛散寒宜丼發辛丼
相合乃能發散榮衞之風寒麻黃丼草石膏杏
人以發散榮中之寒桂枝薑棗以解除衞中之
風
右七味以水九升先煑麻黃减二升去上沫内諸
藥煑取三升去滓温服一升取微似汗汗出多者
温粉撲之一服汗者停後服汗多亡陽遂虚惡風
煩躁不得眠也
傷寒脉浮緩身不疼但重乍有輕時無少隂證者
大青龍湯發之
此傷寒見風脉也傷寒者身疼此以風勝故身
不疼中風者身重此以兼風故乍有輕時不發
厥吐利無少隂裏證者爲風寒外甚也與大青
龍湯以發散表中風寒
傷寒表不解心下有水氣乾嘔發熱而欬或渴或
利或噎或小便不利少腹滿或喘者小青龍湯主
之
傷寒表不解心下有水飲則水寒相搏肺寒氣
逆故乾嘔發熱而欬鍼經曰形寒飲冷則傷肺
以其兩寒相感中外皆傷故氣逆而上行此之
謂也與小青龍湯發汗散水水氣内漬則所傳
不一故有或爲之證隨證增損以解化之
小青龍湯方
麻黃(三兩去節味丼温)芍藥(三兩味酸微寒)五味子(半升味酸温)
乾薑(三兩味辛熱)丼草(三兩炙味丼平)桂枝(三兩去皮味辛熱)
半夏(半升湯洗味辛微温)細辛(三兩味辛溫)
寒邪在表非丼辛不能散之麻黃桂枝丼草之
辛丼以發散表邪水停心下而不行則腎氣燥
内經曰腎苦燥急食辛以潤之乾薑細辛半夏
之辛以行水氣而潤腎欬逆而喘則肺氣逆内
經曰肺欲收急食酸以收之芍藥五味子之酸
以收逆氣而安肺
右八味以水一斗先煑麻黃减二升去上沫内諸
藥煑取三升去滓溫服一升
加减法
若微利者去麻黃加蕘花如鷄子大熬令赤色下
利者不可攻其表汗出必脹滿麻黃發其陽水
漬入胃必作利蕘花下十二水水去利則止
若渴者去半夏加括蔞根三兩辛燥而苦潤半
夏辛而燥津液非渴者所宜故去之括蔞味苦
而生津液故加之
若噎者去麻黃加附子一枚炮經曰水得寒氣
冷必相搏其人即䭇加附子温散水寒病人有
寒復發汗胃中冷必吐蚘去麻黃惡發汗
若小便不利少腹滿去麻黃加茯苓四兩水畜
下焦不行為小便不利少腹滿麻黃發津液於
外非所宜也茯苓泄畜水於下加所當也
若喘者去麻黃加杏人半升去皮尖金匱要略
曰其人形腫故不内麻黃内杏子以麻黃發其
陽故也喘呼形腫水氣摽夲之疾
傷寒心下有水氣欬而微喘發熱不渴服湯巳渴
者此寒去欲解也小青龍湯主之
欬而微喘者水寒射肺也發熱不渴者表證未
罷也與小青龍湯發表散水服湯巳渴者裏氣
温水氣散爲欲解也
太陽病外證未解脉浮弱者當以汗解宜桂枝湯
脉浮弱者榮弱衞強也
太陽病下之微喘者表未解故也桂枝加厚朴杏
人湯主之
下後大喘則爲裏氣太虚邪氣傳裏正氣將脫
也下後微喘則爲裏氣上逆邪不能傳裏猶在
表也與桂枝湯以解外加厚朴杏人以下逆氣
太陽病外證未解者不可下也下之爲逆欲解外
者宜桂枝湯主之
經曰本發汗而復下之爲逆也若先發汗治不
爲逆
太陽病先發汗不解而復下之脉浮者不愈浮爲
在外而反下之故令不愈今脉浮故知在外當須
解外則愈宜桂枝湯主之
經曰柴胡湯證具而以他藥下之柴胡湯證仍
在者復與柴胡湯此雖巳下之不爲逆則其類
矣
太陽病脉浮緊無汗發熱身疼痛八九日不解表
證仍在此當發其汗服藥巳微除其人發煩目瞑
劇者必衂衂乃解所以然者陽氣重故也麻黃湯
主之
脉浮緊無汗發熱身疼痛太陽傷寒也雖至八
九日而表證仍在亦當發其汗旣服温暖發散
湯藥雖未作大汗亦微除也煩者身熱也邪氣
不爲汗解欝而變熱蒸於經絡發於肌表故生
熱煩肝受血而能視始者氣傷榮寒旣變熱則
血爲熱搏肝氣不治故目瞑也劇者熱甚於經
迫血妄行而爲衂得衂則熱隨血散而解陽氣
重者熱氣重也與麻黃湯以解前太陽傷寒之
邪也
太陽病脉浮緊發熱身無汗自衂者愈
風寒在經不得汗解欎而變熱衂則熱隨血散
故云自衂者愈
二陽併病太陽初得病時發其汗汗先出不徹因
轉屬陽明續自微汗出不惡寒若太陽病證不罷
者不可下下之為逆如此可小發汗設面色緣緣
正赤者陽氣怫鬱在表當解之熏之若發汗不徹
不足言陽氣怫鬱不得越當汗不汗其人躁煩不
知痛處乍在腹中乍在四肢按之不可得其人短
氣但坐以汗出不徹故也更發汗則愈何以知汗
出不徹以脉濇故知也
太陽病未解傳併入陽明而太陽證未罷者名
曰併病續自微汗出不惡寒者爲太陽證罷陽
明證具也法當下之若太陽證未罷者爲表未
解則不可下當小發其汗先解表也陽明之經
循面色緣緣正赤者陽氣怫欝在表也當解之
熏之以取其汗若發汗不徹者不足言陽氣怫
欝止是當汗不汗陽氣不得越散邪無從出擁
甚於經故燥煩也邪循經行則痛無常處或在
腹中或在四肢按之不可得而短氣但責以汗
出不徹更發汗則愈内經曰諸過者切之濇者
陽氣有餘爲身熱無汗是以脉濇知陽氣擁欝
而汗出不徹
脉浮數者法當汗出而愈若下之身重心悸者不
可發汗當自汗出乃解所以然者尺中脉微此裏
虚須表裏實津液自和便自汗出愈
經曰諸脉浮數當發熱而灑淅惡寒言邪氣在
表也是當汗出愈若下之身重心悸者損其津
液虚其胃氣若身重心悸而尺脉實者則下後
裏虚邪氣乘虚傳裏也今尺脉微身重心悸者
知下後裏虚津液不足邪氣不傳裏但在表也
然以津液不足則不可發汗須裏氣實津液足
便自汗出而愈
脉浮緊者法當身疼痛宜以汗解之假令尺中遲
者不可發汗何以知之然以榮氣不足血少故也
鍼經曰奪血者無汗尺脉遲者爲榮血不足故
不可發汗
脉浮者病在表可發汗宜麻黃湯
浮爲輕手得之以候皮膚之氣内經曰其在皮
者汗而發之
脉浮而數者可發汗宜麻黃湯
浮則傷衞數則傷榮榮衞受邪爲病在表故當
汗散
病常自汗出者此爲榮氣和榮氣和者外不諧以
衞氣不共榮氣和諧故爾以榮行脉中衞行脉外
復發其汗榮衞和則愈宜桂枝湯
風則傷衞寒則傷榮衞受風邪而榮不病者爲
榮氣和也衞旣客邪則不能與榮氣和諧亦不
能衞護皮腠是以常自汗出與桂枝湯解散風
邪調和榮衞則愈
病人藏無他病時發熱自汗出而不愈者此衞氣
不和也先其時發汗則愈宜桂枝湯主之
藏無他病裏和也衞氣不和表病也外臺云裏
和表病汗之則愈所謂先其時者先其發熱汗
出之時發汗則愈
傷寒脉浮緊不發汗因致衂者麻黃湯主之
傷寒脉浮緊邪在表也當與麻黃湯發汗若不
發汗則邪無從出擁甚於經迫血妄行因致衂
也
傷寒不大便六七日頭痛有熱者與承氣湯其小
便清者知不在裏仍在表也當須發汗若頭痛者
必衂宜桂枝湯
不大便六七日頭痛有熱者故宜當下若小便
清者知裏無熱則不可下經曰小便數者大便
必鞕不更衣十日無所苦也况此不大便六七
日小便清者不可責邪在裏是仍在表也與桂
枝湯以解外若頭疼不巳爲表不罷欝甚於經
迫血妄行上爲衂也
傷寒發汗解半日許復煩脉浮數者可更發汗宜
桂枝湯主之
煩者熱也發汗身凉爲巳解至半日許身復熱
脉浮數者邪不盡也可更發汗與桂枝湯
凡病若發汗若吐若下若亡津液隂陽自和者必
自愈
重亡津液則不能作汗必待隂陽自和乃自愈
矣
大下之後復發汗小便不利者亡津液故也勿治
之得小便利必自愈
因亡津液而小便不利者不可以藥利之俟津
液足小便利必自愈也
下之後復發汗必振寒脉微細所以然者以内外
俱虚故也
發汗則表虚而亡陽下之則裏虚而亡血振寒
者陽氣微也脉微細者隂血弱也
下之後復發汗晝日煩躁不得眠夜而安靜不嘔
不渴無表證脉沉微身無大熱者乾薑附子湯主
之
下之虚其裏汗之虚其表旣下又汗則表裏俱
虚陽王於晝陽欲復虚不勝邪正邪交爭故晝
日煩燥不得眠夜隂王陽虚不能與之爭是夜
則安靜不嘔不渴者裏無熱也身無大熱者表
無熱也又無表證而脉沉微知陽氣大虚隂寒
氣勝與乾薑附子湯退隂復陽
乾薑附子湯方
乾薑(一兩味辛熱)附子一枚(生用去皮破八片味辛熱)
内經曰寒滛所勝平以辛熱虚寒大甚是以辛
熱劑勝之也
右二味以水三升煑取一升去滓頓服
發汗後身疼痛脉沉遲者桂枝加芍藥生薑各一
兩人參三兩新加湯主之
汗後身疼痛邪氣未盡也脉沉遲榮血不足也
經曰其脉沉者榮氣微也又曰遲者榮氣不足
血少故也與桂枝湯以解未盡之邪加芍藥生
薑人參以益不足之血
發汗後不可更行桂枝湯汗出而喘無大熱者可
與麻黃杏仁丼草石膏湯主之
發汗後喘當作桂枝加厚朴杏人湯汗出則喘
愈今汗出而喘爲邪氣擁甚桂枝湯不能發散
故不可更行桂枝湯汗出而喘有大熱者内熱
氣甚也無大熱者表邪必甚也與麻黃杏子丼
草石膏湯以散其邪
麻黃杏人丼草石膏湯方
麻黃(四兩去節味丼温)杏人(五十箇去皮尖味丼温)
丼草(二兩炙味丼平)石膏(半斤碎綿褁味丼寒)
内經曰肝苦急急食丼以緩之風氣通於肝風
邪外甚故以純丼之劑發之
右四味以水七升先煑麻黃减二升去上沫内諸
藥煑取二升去滓温服一升夲云黃耳柸
發汗過多其人义手自冒心心下悸欲得按者桂
枝丼草湯主之
發汗過多亡陽也陽受氣於胷中胷中陽氣不
足故病义手自冒心心下悸欲得按者與桂枝
丼草湯以調不足之氣
桂枝丼草湯方
桂枝(四兩去皮味辛熱)丼草(二兩炙味丼平)
桂枝之辛走肺而益氣丼草之丼入脾而緩中
右二味以水三升煑取一升去滓蝢服
發汗後其人臍下悸者欲作奔豚茯苓桂枝丼草
大棗湯主之
汗者心之液發汗後臍下悸者心氣虚而腎氣
發動也腎之積名曰奔豚發則從少腹上至心
下爲腎氣逆欲上凌心今臍下悸爲腎氣發動
故云欲作奔豚與茯苓桂枝丼草大棗湯以降
腎氣
茯苓桂枝丼草大棗湯方
茯苓(半斤味丼平)丼草(二兩炙味丼平)
大棗(十五枚擘味丼平)桂枝(四兩去皮)
茯苓以伐腎邪桂枝能泄奔豚丼草大棗之丼
滋助脾土以平腎氣煎用丼爛水者揚之無力
取不助腎氣也
右四味以丼爛水一斗先煑茯苓减二升内諸藥
煑取三升去滓温服一升日三服作丼爛水法取
水二斗置大盆内以杓揚之水上有珠子五六千
顆相逐取用之
發汗後腹脹滿者厚朴生薑丼草半夏人參湯主
之
吐後腹張與下後腹滿皆爲實言邪氣乘虚入
裏爲實發汗後外巳解也腹脹滿知非裏實由
脾胃津液不足氣濇不通壅而爲滿與此湯和
脾胃而降氣
厚朴生薑丼草半夏人參湯方
厚朴(半斤去皮炙味苦温)生薑(半斤切味辛温)半夏(半斤洗味辛平)
人參(一兩味温)丼草(二兩炙味丼平)
内經曰脾欲緩急食丼以緩之用苦泄之厚朴
之苦以泄腹滿人參丼草之丼以益脾胃半夏
生薑之辛以散滯氣
右五味以水一斗煑取三升去滓温服一升日三
服
傷寒若吐若下後心下逆滿氣上衝胷起則頭眩
脉沉緊發汗則動經身爲振振搖者茯苓桂枝白
术丼草湯主之
吐下後裏虚氣上逆者心下逆滿氣上衝胷表
虚陽不足起則頭眩脉浮緊爲邪在表當發汗
脉沉緊爲邪在裏則不可發汗發汗則外動經
絡損傷陽氣陽氣外虚則不能主持諸脉身爲振振
搖也與此湯以和經益陽
茯苓桂枝白术丼草湯方
茯苓(四兩味丼平)桂枝(三兩去皮味辛熱)
白术(二兩味苦丼温)丼草(二兩炙味丼平)
陽不足者𥙷之以丼茯苓白术生津液而益陽
也裏氣逆者散之以辛桂枝丼草行陽散氣
右四味以水六升煑取三升去滓分溫參服
發汗病不解反惡寒者虚故也芍藥丼草附子湯
主之
發汗病解則不惡寒發汗病不解表實者亦不
惡寒今發汗病且不解又反惡寒者榮衞俱虚
也汗出則榮虚惡寒則衞虚與芍藥丼草附子
湯以補榮衞
芍藥丼草附子湯方
芍藥(三兩味酸微寒)丼草(三兩炙味丼平)
附子(一枚炮去皮破八片味辛熱)
芍藥之酸收歛津液而益榮附子之辛温固陽
氣而𥙷衞丼草之丼調和辛酸而安正氣
巳上三味以水伍升煑取一升伍合去滓分温服
疑非仲景意
發汗若下之病仍不解煩躁者茯苓四逆湯主之
發汗若下病宜解也若病仍不解則發汗外虚
陽氣下之内虚隂氣隂陽俱虚邪獨不解故生
煩躁與茯苓四逆湯以復隂陽之氣
茯苓四逆湯方
茯苓(六兩味丼平)人參(一兩味丼温)丼草(二兩炙味丼平)
乾薑(一兩半味辛熱)附子(一枚生用去皮破八片味辛熱)
四逆湯以𥙷陽加茯苓人參以益隂
右伍味以水伍升煑取三升去滓温服七合日三
服
發汗後惡寒者虚故也不惡寒但熱者實也當和
胃氣與調胃承氣湯
汗出而惡寒者表虚也汗出而不惡寒但熱者
裏實也經曰汗出不惡寒者此表解裏未和與
調胃承氣湯和胃氣
太陽病發汗後大汗出胃中乾煩燥不得眠欲得
飲水者少少與飲之令胃氣和則愈若脉浮小便
不利微熱消渴者與五苓散主之
發汗巳解胃中乾煩燥不得眠欲飲水者少少
與之胃氣得潤則愈若脉浮者表未解也飲水
多而小便少者謂之消渴裏熱甚實也微熱消
渴者熱未成實上焦燥也與五苓散生津液和
表裏
五苓散方
猪苓(十八銖味丼平去皮)澤瀉(一兩六銖半味酸鹹)茯苓(十入銖味丼平)
桂(半两去皮味辛熱)白术(十八銖味丼平)
淡者一也口入一而爲丼丼甚而反淡丼緩而
淡滲猪苓白术茯苓三味之丼潤虚燥而利津
液鹹味下泄爲隂澤瀉之鹹以泄伏水辛丼發
散爲陽桂枝之辛丼以和肌表
右伍味爲末以白飲和服方寸匕日三服多飲暖
水汗出愈
發汗巳脉浮數煩渴者五苓散主之
發汗巳脉浮數者表邪未盡也煩渴亡津液胃燥
也與五苓散和表潤燥
傷寒汗出而渴者五苓散主之不渴者茯苓丼草
湯主之
傷寒汗出而渴者亡津液胃燥邪氣漸傳裏也
五苓散以和表裏若汗出不渴者邪氣不傳裏
但在表而表虚也與茯苓丼草湯和表合衞
茯苓丼草湯方
茯苓(二兩味甘平)桂枝(二兩去皮味辛熱)
生薑(三兩切味辛温)丼草(一兩炙味丼平)
茯苓丼草之丼益津液而和衞桂枝生薑之辛助
陽氣而解表
右四味以水四升煑取二升去滓分温三服
中風發熱六七日不解而煩有表裏證渴欲飲水
水入則吐者名曰水逆五苓散主之
中風發熱至六七日則當解若不解煩者邪在
表也渴欲飲水邪傳裏也裏熱甚則能消水水
入則不吐裏熱少則不能消水停積不散飲而
吐水也以其因水而吐故名水逆與五苓散和
表裏散停飲
未持脉時病人手义自冒心師因教試令欬而不
欬者此必兩耳聾無聞也所以然者以重發汗虚
故如此
發汗多亡陽胷中陽氣不足者病人手义自冒
心師見外證知陽氣不足也又試令欬而不即
欬者耳聾也知陽氣虚明矣耳聾者陽氣虚精
氣不得上通於耳故也
發汗後飲水多必喘以水灌之亦喘
喘肺疾飲水多喘者飲冷傷肺也以冷水灌洗
而喘者形寒傷肺也
發汗後水藥不得入口爲逆若更發汗必吐下不
止
發汗後水藥不得入口爲之吐逆發汗亡陽胃
中虚冷也若更發汗則愈損陽氣胃氣大虚故
吐下不止
發汗吐下後虚煩不得眠若劇者必反覆顛倒心
中懊憹梔子豉湯主之
發汗吐下後邪熱乘虚客於胷中謂之虚煩者
熱也匈中煩熱鬱悶而不得發散者是也熱氣
伏於裏者則喜睡今熱氣浮於上煩擾陽氣故
不得眠心惡熱熱甚則必神昏是以劇者反覆
顛倒而不安心中懊憹而憒悶懊憹者俗謂鶻
突是也内經曰其高者因而越之與梔子豉湯
以吐胷中之邪
梔子豉湯方
梔子(十四枚擘味苦寒)香豉(四合綿褁味苦寒)
酸苦湧泄爲隂苦以湧吐寒以勝熱梔子豉湯
相合吐劑宜矣
右二味以水四升先煑梔子得二升半内豉煑取
一升半去滓分爲二服溫進一服得吐者止後服
若少氣者梔子丼草豉湯主之若嘔者梔子生薑
豉湯主之
少氣者熱傷氣也加丼草以益氣嘔者熱煩而
氣逆也加生薑以散氣少氣則氣爲熱搏散而
不收者丼以補之可也嘔則氣爲熱搏逆而不
散者辛以散之可也
發汗若下之而煩熱胷中窒者梔子豉湯主之
陽受氣於胷中發汗若下使陽氣不足邪熱客
於胷中結而不散故煩熱而胷中窒塞與梔子
豉湯以吐胷中之邪
傷寒五六日大下之後身熱不去心中結痛者未
欲解也梔子豉湯主之
傷寒五六日邪氣在裏之時若大下後身熱去
心胷空者爲欲解若大下後身熱去而心結痛
者結胷也身熱不去心中結痛者虚煩也結胸
爲熱結胷中爲實是熱氣巳收歛於内則外身
熱去虚煩爲熱客胷中未結爲實散漫為煩是
以身熱不去六七日爲欲解之時以熱爲虚煩
故云未欲解也與梔子豉湯以吐除之
傷寒下後心煩腹滿卧起不安者梔子厚朴湯主
之
下後但腹滿而不心煩即邪氣入裏爲裏實但
心煩而不腹滿即邪氣在胷中爲虚煩旣煩且
滿則邪氣壅於胷腹之間也滿則不能坐煩則
不能卧故卧起不安與梔子厚朴湯吐煩泄
滿
梔子厚朴湯方
梔子(十四枚擘味苦寒)厚朴(四兩姜炙苦温)
枳實(四枚水浸去穣炒味苦寒)
酸苦湧泄梔子之苦以湧虚煩厚朴枳實之苦
以泄腹滿
巳上三味以水三升半煑取一升半去滓分二服
温進一服得吐者止後服
傷寒醫以丸藥大下之身熱不去微煩者梔子乾
薑湯主之
丸藥不能除熱但損正氣邪氣乘虚留於胷中
而未入深者則身熱不去而微煩與梔子乾薑
湯吐煩正氣
梔子乾薑湯方
梔子(十四枚擘味苦寒)乾薑(二兩味辛熱)
苦以湧之梔子之苦以吐煩辛以潤之乾薑之
辛以益氣
右貳味以水三升半煑取一升半去滓分二服温
進一服得吐者止後服
凡用梔子湯病人舊微溏者不可與服之
病人舊微溏者裏虚而寒在下也雖煩則非藴
熱故不可與梔子湯内經曰先泄而後生他病
者治其夲必且調之後乃治其他病
太陽病發汗汗出不解其人仍發熱心下悸頭眩
身瞤動振振欲擗地者眞武湯主之
發汗不解仍發熱邪氣未解也心下悸頭眩身
瞤動振振欲擗地者汗出亡陽也裏虚爲悸上
虚爲眩經虚爲身瞤振振摇與眞武湯主之温
經復陽
咽喉乾燥者不可發汗
津液不足也
淋家不可發汗發汗必便血
膀胱裏熱則淋反以湯藥發汗亡津液增益
客熱膀胱虚燥必小便血
瘡家雖身疼痛不可發汗發汗則痓
表虚聚熱則生瘡瘡家身疼如傷寒不可發汗
發汗則表氣愈虚熱勢愈甚生風故變痓也
衂家不可發汗汗出必額上䧟脉急緊直視不能
眴不得眠
衂者上焦亡血也若發汗則上焦津液枯竭經
絡乾澁故額上䧟脉急緊諸脉者皆屬於目筋
脉緊急則牽引其目故直視不能眴眴瞬合目
也鍼經曰隂氣虚則目不瞑亡血爲隂虚是以
不得眠也
亡血家不可發汗發汗則寒慄而振
鍼經曰奪血者無汗奪汗者無血亡血發汗則
隂陽俱虚故寒慄而振摇
汗家重發汗必恍愡心亂小便巳隂疼與禹餘糧
丸闕
汗者心之液汗家重發汗則心虚恍愡心亂奪
汗則無水故小便巳隂中疼
病人有寒復發汗胃中冷必吐蚘
病人有寒則當溫散反發汗損陽氣胃中冷必
吐蚘也
夲發汗而復下之此爲逆也若先發汗治不爲逆
本先下之而反汗之爲逆若先下之治不爲逆
病在表者汗之爲宜下之爲逆病在裏者下之
爲宜汗之為逆經曰陽盛隂虚汗之則死下之
則愈陽虚隂盛汗之則愈下之則死
傷寒醫下之續得下利清榖不止身疼痛者急當
救裏後身疼痛清便自調者急當救表救裏宜四
逆湯救表宜桂枝湯
傷寒下之續得下利清榖不止身疼痛者急當
救裏者以裏氣不足必先救之急與四逆湯得
清便自調知裏氣巳和然後急與桂枝湯以救
表身疼者表邪也内經曰病發而不足標而夲
之先治其標後治其夲此以寒爲卒也
病發熱頭痛脉反沉若不差身體疼痛當救其裏
宜四逆湯
發熱頭痛表病也脉反沉者裏脉也經曰表有
病者脉當浮大今脉反沉遲故知愈也見表病
而得裏脉則當差若不差爲内虚寒甚也與四
逆湯救其裏
太陽病先下之而不愈因復發汗以此表裏俱虚
其人因致冒冒家汗出自愈所以然者汗出表和
故也得裏未和然後復下之
冒者欝也下之則裏虚而亡血汗之則表虚而
亡陽表裏俱虚寒氣拂欝其人因致冒金匱要
略曰亡血復汗寒多故令欝冒汗出則拂欝之
邪得解則冒愈金匱要略曰冒家欲解必大汗
出汗出表和而裏未和者然後復下之
太陽病未解脉隂陽俱停必先振慄汗出而解但
陽脉微者先汗出而解但隂脉微者下之而解若
欲下之宜調胃承氣湯主之
脉隂陽停無偏勝者隂陽氣和也經曰寸口關
上尺中三處大小浮沉遲數同等此脉隂陽爲
和平雖劇當愈今隂陽旣和必先振慄汗出
而解但陽脉微者陽不足而隂有餘也經曰陽
虚隂盛汗之則愈隂脉微者隂不足而陽有餘
也經曰陽盛隂虚下之則愈
太陽病發熱汗出者此爲榮弱衞強故使汗出欲
救邪風者宜桂枝湯
太陽中風風併於衞則衞實而榮虚榮者隂也
衞者陽也發熱汗出隂弱陽強也内經曰隂虚
者陽必湊之故少氣時熱而汗出與桂枝湯解
散風邪調和榮衞
傷寒五六日中風往來寒熱胷脇苦滿默默不欲
飲食心煩喜嘔或胷中煩而不嘔或渴或腹中痛
或脇下痞鞕或心下悸小便不利或不渴身有微
熱或欬者與小柴胡湯主之
病有在表者有在裏者有在表裏之間者此邪
氣在表裏之間謂之半表半裏證五六日邪氣
自表傳裏之時中風者或傷寒至五六日也玉
凾曰中風五六日傷寒往來寒熱即是或中風
或傷寒非是傷寒再中風中風復傷寒也經曰
傷寒中風有柴胡證但見一證便是不必悉具
者正是謂或中風或傷寒也邪在表則寒邪在
裏則熱今邪在半表半裏之間未有定處是以
寒熱往來也邪在表則心腹不滿邪在裏則心
腹脹滿今止言胷脇苦滿知邪氣在表裏之間
未至於心腹滿言胷脇苦滿知邪氣在表裏也
默默靜也邪在表則呻吟不安邪在裏則煩悶
亂内經曰陽入之隂則靜默默者邪方自表之
裏在表裏之間也邪在表則能食邪在裏則不
能食不欲食者邪在表裏之間未至於必不能
食也邪在表則不煩不嘔邪在裏則煩滿而嘔
煩喜嘔者邪在表方傳裏也邪初入裏未有定
處則所傳不一故有或爲之證有柴胡證但見
一證便是即是此或爲之證
小柴胡湯方
柴胡(半斤味苦微寒)黃芩(三兩味苦寒)人參(三兩味丼温)
丼草(三兩味丼平)半夏(半升洗味辛温)生薑(三兩切味辛温)
大棗(十三枚擘味甘温)
内經曰熱滛于内以苦發之柴胡黃芩之苦以
發傳邪之熱裏不足者以丼緩之人參丼草之
丼以緩中和之氣邪半入裏則裏氣逆辛以散
之半夏以除煩嘔邪半在表則榮衞争之辛丼
解之薑棗以和榮衞
右㭍味以水一斗二升煑取六升去滓再煎取三
升温服一升日三服
後加减法
若胸中煩而不嘔去半夏人參加括蔞實一枚
胸中煩而不嘔熱聚而氣不逆也丼者令人中
滿方熱聚無用人參之補辛散逆氣旣不嘔無
用半夏之辛温熱宜寒療聚宜苦括蔞實苦寒
以泄胷中藴熱
若渴者去半夏加人參合前成肆兩半括蔞根肆
兩
半夏燥津液非渴者所宜人參丼而潤括蔞根
苦而凉徹熱生津二物爲當
若腹中痛者去黃苓加芍藥三兩
去黃苓惡寒中加芍藥以通壅
若脇下痞鞕去大棗加牡蠣肆兩
丼令人中滿痞者去大棗之丼醎以䎡之痞鞕
者加牡蠣之醎
若心下悸小便不利者去黃苓加茯苓肆兩
飲而水畜不行爲悸小便不利内經曰腎欲堅
急食苦以堅腎則水益堅故去黃芩淡味滲泄
爲陽茯苓丼淡以泄伏水
若不渴外有微熱者去人參加桂三兩温覆取微
汗愈
不渴者裏和也故去人參外有微熱表未解也
加桂以發汗
若欬者去人參大棗生薑加五味子半升乾薑二
兩
欬者氣逆也丼則壅氣故去人參大棗内經曰
肺欲收急食酸以收之五味子之酸以收逆氣
肺寒則欬散以辛熱故易生薑以乾薑之熱也
血弱氣盡腠理開邪氣因入與正氣相搏結於脇
下正邪分爭往來寒熱休作有時默默不欲飲食
藏府相連其痛必下邪高痛下故使嘔也小柴胡
湯主之
人之氣血隨時盛衰當月郭空之時則爲血弱
氣盡腠理開疎之時也邪氣乘虚傷人則深鍼
經曰月郭空則海水東盛人血氣虚衞氣去形
獨居肌肉减皮膚緩腠理開毛髮殘瞧理薄垢
落當是時遇賊風則其入深者是矣邪因正虚
自表之裏而結於脇下與正分爭作往來寒熱
默默不欲飲食下爲自外之内經絡與藏府相
連氣隨經必傳於裏故曰其痛下痛一作病邪
在上焦爲邪高邪漸傳裏爲痛下裏氣與邪氣
相搏逆而上行故使嘔也與小柴胡湯以解半
表半裏之邪
服柴胡湯巳渴者屬陽明也以法治之
服小柴胡湯表邪巳而渴裏邪傳於陽明也以
陽明治之
得病六七日脉遲浮弱惡風寒手足温醫二三下
之不能食而脇下滿痛面目及身黃頸項強小便
難者與柴胡湯後必下重本渴而飲水嘔者柴胡
湯不中與也食榖者&KR0938;
得病六七日脉遲浮弱惡風寒手足温則邪氣
在半表半裏未爲實反二三下之虚其胃氣損
其津液邪藴於裏故不能食而脇下滿痛胃虚
爲熱烝之熏發於外面目及身悉黃也頸項強
者表仍未解也小便難者内亡津液雖夲柴胡
湯證然以裏虚下焦氣澁而小便難若與柴胡
湯又走津液後必下重也不因飲水而嘔者柴
胡湯證若夲因飲而嘔者水停心下也金匱要
略曰先渴却嘔者爲水停心下此属飲家飲水
者水停而嘔食榖者物聚而&KR0938;皆非小柴胡湯
所宜二者皆柴胡湯之戒不可不識也
傷寒四五日身熱惡風頸項強脇下滿手足溫而
渴者小柴胡湯主之
身熱惡風頸項強者表未解也脇下滿而渴者
裏不和也邪在表則手足通熱邪在裏則手足
厥寒今手足温者知邪在表裏之間也與小柴
胡湯以解表裏之邪
傷寒陽脉澁隂脉弦法當腹中急痛者先與小建
中湯不差者與小柴胡湯主之
脉陽澁隂弦而腹中急痛者當作裏有虚寒治
之與小建中湯温中散寒若不差者非裏寒也
必由邪氣自表之裏裏氣不利所致與小柴胡
湯去黃芩加芍藥以除傳裏之邪
小建中湯方
桂枝(三兩去皮味辛熱)丼草(三兩炙味丼平)大棗(十二枚擘味丼温)
芍藥(六兩味酸微寒)生薑(三兩切味辛温)膠飴(一升味丼温)
建中者建脾也内經曰脾欲緩急食丼以緩之
膠飴大棗丼草之丼以緩中也辛潤散也榮衞
不足潤而散之桂枝生薑之辛以行榮衞酸收
也泄也正氣虚弱收而行之芍藥之酸以收正
氣
右六味以水七升煑取三升去滓内膠飴更上微
火消解温服一升日三服嘔家不可用建中湯以
甜故也
傷寒中風有柴胡證但見一證便是不必悉具
柴胡證是邪氣在表裏之間也或胷中煩而不
嘔或渴或腹中痛或脇下痞鞕或心下悸小便
不利或不渴身有微熱或欬但見一證便宜與
柴胡湯治之不必待其證候全具也
凡柴胡湯病證而下之若柴胡證不罷者復與柴
胡湯必蒸蒸而振却發熱汗出而解
邪在半表半裏之間爲柴胡證即未作裏實醫
便以藥下之若柴胡證仍在者雖下之不爲逆
可復與柴胡湯以和解之得湯邪氣還表者外
作蒸蒸而熱先經下裏虚邪氣欲出内則振振
然也正氣勝陽氣生却復發熱汗出而解也
傷寒二三日心中悸而煩者小建中湯主之
傷寒二三日邪氣在表未當傳裏之時心中悸
而煩是非邪氣搏所致心悸者氣虚也煩者血
虚也以氣血内虚與小建中湯先建其裏
太陽病過經十餘日反二三下之後四五日柴胡
證仍在者先與小柴胡湯嘔不止心下急欝欝微
煩者爲未解也與大柴胡湯下之則愈
日數過多累經攻下而柴胡證不罷者亦須先
與小柴胡湯以解其表經曰凡柴胡湯疾證而
下之若柴胡證不罷者復與柴胡者是也嘔止
者表裏和也若嘔不止鬱鬱微煩者裏熱巳甚
結於胃中也與大柴胡湯下其裏熱則愈
大柴胡湯方
柴胡(半斤味丼平)黃芩(三兩味苦寒)芍藥(三兩味酸微寒)
半夏(半升洗味辛温)生薑(五兩切味辛温)枳實(四枚炙味苦寒)
大棗(十二枚擘丼溫)大黃(二兩味苦寒)
柴胡黃芩之苦入心而折熱枳實芍藥之酸苦
湧泄而扶隂辛者散也半夏之辛以散逆氣辛
丼和也薑棗之辛丼以和榮衞
右七味以水一斗二升煑取六升去滓再煎温服
一升日三服一方用大黃二兩若不加大黃恐不
爲大柴胡湯也
傷寒十三日不解胷脇滿而嘔日晡所發潮熱巳
而微利此本柴胡證下之而不得利今反利者知
醫以丸藥下之非其治也潮熱者實也先宜小柴
胡湯以解外後以柴胡加芒消湯主之
傷寒十三日再傳經盡當解之時也若不解胷
脇滿而嘔者邪氣猶在表裏之間此爲柴胡湯
證若以柴胡湯下之則更無潮熱自利醫反以
丸藥下之虚其腸胃邪氣乘虚入府日晡所發
潮熱熱巳而利也潮熱雖爲熱實然胷脇之邪
未巳故先與小柴胡湯以解外後以柴胡加芒
消以下胃熱
傷寒十三日不解過經讝語者以有熱也當以湯
下之若小便利者大便當鞕而反下利脉調和者
知醫以丸藥下之非其治也若自下利者脉當微
厥今反和者此爲内實也調胃承氣湯主之
傷寒十三日再傳經盡謂之過經讝語者陽明
胃熱也當以諸承氣湯下之若小便利者津液
偏滲大便當鞕反下利者知醫以丸藥下之也
下利脉微而厥者虚寒也今脉調和則非虚寒
由腸虚胃熱恊熱而利也與調胃承氣湯以下
胃熱
太陽病不解熱結膀胱其人如狂血自下下者愈
其外不解者尚未可攻當先解外外解巳但少腹
急結者乃可攻之宜桃核承氣湯方
太陽膀胱經也太陽經邪熱不解隨經入府爲
熱結膀胱其人如狂者爲未至於狂但不寧尔
經曰其人如狂者以熱在下焦太陽多熱熱在
膀胱必與血相搏若血不爲畜爲熱迫之則血
自下血下則熱隨血出而愈若血不下者則血
爲熱搏畜積於下而少腹急結乃可攻之與桃
核承氣湯下熱散血内經曰從外之内而盛於
内者先治其外後調其内此之謂也
桃核承氣湯方
桃人(五十箇去皮尖味丼平)桂枝(二兩去皮味辛熱)
大黃(四兩)芒硝(二兩)丼草(二兩炙)
丼以緩之辛以散之少腹急結緩以桃人之丼
下焦畜血散以桂枝辛熱之氣寒以取之熱甚
搏血故加二物於調胃承氣湯中也
右伍味以水七升煑取二升半去滓内芒硝更上
火微沸下火先食温服伍合日三服當微利
傷寒八九日下之胷滿煩驚小便不利讝語一身
盡重不可轉側者柴胡加龍骨牡蠣湯主之
傷寒八九日邪氣巳成熱而復傳陽經之時下
之虚其裏而熱不除胷滿而煩者陽熱客於胷
中也驚者心惡熱而神不守也小便不利者裏
虚津液不行也讝語者胃熱也一身盡重不可
轉側者陽氣内行於裏不營於表也與柴胡湯
以除胷滿而煩加龍骨牡蠣鉛丹收歛神氣而
鎮驚加茯苓以行津液利小便加大黃以逐胃
熱止讝語加桂枝以行陽氣而解身重錯雜之
邪斯悉愈矣
柴胡加龍骨牡蠣湯方
半夏(二合洗)大棗(六枚)柴胡(四兩)
生薑(一兩半)人參(一兩半)龍骨(一兩半)
鉛丹(一兩半)桂枝(一兩半去皮)茯苓(一兩半)
大黃(二兩)牡蠣(一兩半煆)
右十一味以水八升煑取四升内大黃切如碁子
更煑一二沸去滓温服一升
傷寒腹滿讝語寸口脉浮而緊此肝乘脾也名曰
縱刺期門
腹滿讝語者脾胃疾也浮而緊者肝脉也脾病
見肝脉木行乘土也經曰水行乘火木行乘土
名曰縱此其類矣期門者肝之募刺之以瀉肝
經盛氣
傷寒發熱嗇嗇惡寒大渴欲飲水其腹必滿自汗
出小便利其病欲解此肝乘肺也名曰横刺期門
傷寒發熱嗇嗇惡寒肺病也大渴欲飲水肝氣
勝也玉凾曰作大渴欲飲酢漿是知肝氣勝也
傷寒欲飲水者愈若不愈而腹滿者此肝行乘
肺水不得行也經曰木行乘金名横刺期門以
瀉肝之盛氣肝肺氣平水散而津液得通外作
自汗出内爲小便利而解也
太陽病二日反躁反熨其背而大汗出大熱入胃
胃中水竭躁煩必發讝語十餘日振慄自下利者
此爲欲解也故其汗從腰巳下不得汗欲小便不
得反嘔欲失溲足下惡風大便鞕小便當數而反
不數及多大便巳頭卓然而痛其人足心必熱榖
氣下流故也
太陽病二日則邪在表不當發躁而反躁者熱
氣行於裏也反熨其背而發汗大汗出則胃中
乾燥火熱入胃胃中燥熱躁煩而讝語至十餘
日振慄自下利者火邪勢微隂氣復生津液得
復也故爲欲解火邪去大汗出則愈若從腰以
下不得汗則津液不得下通故欲小便不得熱
氣上逆而反嘔也欲失溲足下惡風者氣不得
通於下而虚也津液偏滲令大便鞕者小便當
數經曰小便數者大便必鞕也此以火熱内燥
津液不得下通故小便不數及不多也若火熱
消津液和則結鞕之便得潤因自大便也便巳
頭卓然而痛者先大便鞕則陽氣不得下通旣
得大便則陽氣降下頭中陽虚故卓然而痛穀
氣者陽氣也先陽氣不通於下之時足下惡風
今陽氣得下故足心熱也
太陽病中風以火劫發汗邪風被火熱血氣流溢
失其常度兩陽相熏灼其身發黃陽盛則欲衂隂
虚則小便難隂陽俱虚竭身體則枯燥但頭汗出
劑頸而還腹滿微喘口乾咽爛或不大便久則讝
語甚者至&KR0938;手足躁擾捻衣摸牀小便利者其人
可治
風為陽邪因火熱之氣則邪風愈甚迫於血氣
使血氣流溢失其常度風與火氣謂之兩陽兩
陽相熏灼熱發於外必發身黃若熱搏於經絡
爲陽盛外熱迫血上行必衂熱搏於内者爲隂
虚内熱必小便難若熱消血氣血氣少爲隂陽
俱虚血氣虚少不能榮於身體為之枯燥三陽
經絡至頸三隂至胷中而還但頭汗出劑頸而
還者熱氣炎上搏陽而不搏於隂也内經曰諸
脹腹大皆屬於熱腹滿微喘者熱氣内欝也内
經曰火氣内發上爲口乾咽爛者火熱上熏也
熱氣上而不下者則大便不鞕若熱氣下入胃
消耗津液則大便鞕故云或不大便久則胃中
躁熱必發讝語内經曰病深者其聲&KR0938;火氣大
甚正氣逆亂則&KR0938;内經曰四肢者諸陽之夲也
陽盛則四肢實火熱大甚故手足躁擾捻衣摸
牀擾亂也小便利者爲火未劇津液未竭而猶
可治也
傷寒脉浮醫以火迫劫之亡陽必驚狂起卧不安
者桂枝去芍藥加蜀漆牡蠣龍骨救逆湯主之
傷寒脉浮責邪在表醫以火劫發汗汗大出
者亡其陽汗者心之液亡陽則心氣虚心惡熱
火邪内迫則心神浮越故驚狂起卧不安與桂
枝湯解未盡表邪去芍藥以芍藥益隂非亡陽
所宜也火邪錯逆加蜀漆之辛以散之陽氣亡
脫加龍骨牡蠣之澁以固之夲草云澁可去脫
龍骨牡蠣之属是也
桂枝去芍藥加蜀&KR0238;龍骨牡蠣救逆湯方
桂枝(三兩去皮)丼草(二兩炙)生薑(三兩切)
牡蠣(五兩熬味酸醎)龍骨(四兩味丼平)大棗(十二枚擘)
蜀&KR0238;(三兩洗去脚味辛平)
右爲末以水一斗二升先煑蜀&KR0238;减二升内諸藥
煑取三升去滓温服一升
形作傷寒其脉不弦緊而弱弱者必渴被火者必
讝語弱者發熱脉浮解之當汗出愈
形作傷寒謂頭痛身熱也脉不弦緊則無傷寒
表脉也經曰諸弱發熱則脉弱爲裏熱故云弱
者必渴若被火氣兩熱相合搏於胃中胃中躁
煩必發讝語脉弱發熱者得脉浮爲邪氣還表
當汗出而解矣
太陽病以火熏之不得汗其人必躁到不解必清
血名爲火邪
此火邪迫血而血下行者也太陽病用火熏之
不得汗則熱無從出隂虚被火必發躁也六日
傳經盡至七日再到太陽經則熱氣當解若不
解熱氣迫血下行必清血清厠也
脉浮熱甚反灸之此爲實實以虚治因火而動必
咽燥唾血
此火邪迫血而血上行者也脉浮熱甚爲表實
醫以脉浮爲虚用火灸之因火氣動血迫血上
行故咽燥唾血
微數之脉慎不可灸因火爲邪則爲煩逆追虚逐
實血散脉中火氣雖微内攻有力焦骨傷筋血難
復也
微數之脉則爲熱也灸則除寒不能散熱是慎
不可灸也若反灸之熱因火則甚遂爲煩逆灸
夲以追虚而復逐熱爲實熱則傷血又加火氣
使血散脉中氣主呴之血主濡之氣血消散不
能濡潤筋骨致骨焦筋傷血散而難復也
脉浮宜以汗解用火灸之邪無從出因火而盛病
從腰以下必重而痺名火逆也
脉浮在表宜以汗解之醫以火灸取汗而不得
汗邪無從出又加火氣相助則熱愈甚身半以
上同天之陽半身以下同地之隂火性炎上則
腰巳下隂氣獨治故從腰以下必重而痺也
欲自解者必當先煩乃有汗而解何以知之脉浮
故知汗出解也
煩熱也邪氣還表則爲煩熱汗出而解以脉浮
故爲邪還表也
燒針令其汗針處被寒核起而赤者必發奔豚氣
從少腹上衝心者灸其核上各一壯與桂枝加桂
湯更加桂二兩
燒針發汗則損隂血而驚動心氣針處被寒氣
聚而成核心氣因驚而虚腎氣乘寒氣而動發
爲奔豚金匱要略曰病有奔豚從驚發得之腎
氣欲上乘心故其氣從少腹上衝心也先灸核
上以散其寒與桂枝加桂湯以泄奔豚之氣
火逆下之因燒針煩躁者桂枝丼草龍骨牡蠣湯
主之
先火為逆復以下除之裏氣因虚又加燒針裏
虚而爲火熱所煩故生煩躁與桂枝丼草龍骨
牡蠣湯以散火邪
桂枝丼草龍骨牡蠣湯方
桂枝(一兩)丼草(二兩)
牡蠣(二兩熬)龍骨(二兩)
辛丼發散桂枝丼草之辛丼以發散經中之火
邪澁可去脫龍骨牡蠣之澁以收歛浮越之正
氣
右爲末以水伍升煑取二升半去滓温服八合日
三服
太陽傷寒者加溫針必驚也
寒則傷榮榮氣微者加燒針則血留不行驚者
温針損榮血而動心氣金匱要略曰血氣少者
屬於心
太陽病當惡寒發熱今自汗出不惡寒發熱關上
脉細數者以醫吐之過也一二日吐之者腹中飢
口不能食三四日吐之者不喜糜粥欲食冷食朝
食暮吐以醫吐之所致也此爲小逆
惡寒發熱爲太陽表病自汗出不惡寒發熱者
陽明證夲太陽表病醫反吐之傷動胃氣表邪
乘虚傳於陽明也以關脉細數知醫吐之所致
病一二日爲表邪尚寒而未成熱吐之則表寒
傳於胃中胃中虚寒故腹中飢而口不能食病
三四日則表邪巳傳成熱吐之則表熱乘虚入
胃胃中虚熱故不喜糜粥欲食冷食朝食暮吐
也朝食暮吐者晨食入胃胃虚不能剋化即知
至暮胃氣行裏與邪氣相搏則胃氣反逆而以
胃氣尚在故止云小逆
太陽病吐之但太陽病當惡寒今反不惡寒不欲
近衣此為吐之内煩也
太陽表病醫反吐之傷於胃氣邪熱乘虚入胃
胃爲邪熱内煩故不惡寒不欲近衣也
病人脉數數爲熱當消穀引食而反吐者此以發
汗令陽氣微膈氣虚脉乃數也數爲客熱不能消
榖以胃中虚冷故吐也
陽受氣於胷中發汗外虚陽氣是令陽氣微膈
氣虚也數爲熱夲熱則合消榖客熱則不能消
榖因發汗外損陽氣致胃中虚冷故吐也
太陽病過經十餘日心下溫温欲吐而胷中痛大
便反溏腹微滿鬱鬱微煩先此時自極吐下者與
調胃承氣湯若不𡭗者不可與但欲嘔胷中痛微
溏者此非柴胡證以嘔故知極吐下也
心下温温欲吐欝欝微煩胷中痛當責邪熱客
於胷中大便反溏腹微滿則邪熱巳下於胃也
日數雖多若不經吐下止是傳邪亦未可下當
與柴胡湯以除上中二焦之邪若曾吐下傷損
胃氣胃虚則邪乘虚入胃爲實非柴胡湯所能
去調胃承氣湯下胃熱以嘔知胃氣先曾傷動
也
太陽病六七日表證仍在脉微而沉反不結胷其
人發狂者以熱在下焦少腹當鞕滿小便自利者
下血乃愈所以然者以太陽隨經瘀熱在裏故也
抵當湯主之
太陽經也膀胱府也此太陽隨經入府者也六
七日邪氣傳裏之時脉微而沉邪氣在裏之脉
也表證仍在者則邪氣猶淺當結於胷中若不
結於胷中其人發狂者熱結在膀胱也經曰熱
結膀胱其人如狂此發狂則熱又深也少腹鞕
滿小便不利者爲無血也小便自利者血證諦
也與抵當湯以下畜血
抵當湯方
水蛭(三十箇熬味醎苦寒)蝱蟲(三十箇熬去趐足味苦微寒)
桃人(二十箇去皮尖味苦丼平)大黃(三兩酒浸味苦寒)
苦走血鹹勝血蝱蟲水蛭之鹹苦以除畜血丼
緩結苦泄熱桃人大黃之苦以下結熱
右四味爲末以水伍升煑取三升去滓温服一升
不下再服
太陽病身黃脉沉結少腹鞕小便不利者爲無血
也小便自利其人如狂者血證諦也抵當湯主之
身黃脉沉結少腹鞕小便不利者胃熱發黃也
可與茵陳湯身黃脉沉結少腹鞕小便自利其
人如狂者非胃中瘀熱爲熱結下焦而爲畜血
也與抵當湯以下畜血
傷寒有熱少腹滿應小便不利今反利者爲有血
也當下之不可餘藥宜抵當丸
傷寒有熱少腹滿是畜血於下焦若熱畜津液
不通則小便不利其熱不畜津液而畜血不行
小便自利者乃爲畜血當與桃人承氣湯抵當
湯下之然此無身黃屎黑又無喜忘發狂是未
至於甚故不可餘駛峻之藥也可與抵當丸小
可下之也
抵當丸方
水蛭(二十箇味苦寒)蝱蟲(二十五箇味苦微寒)
桃人(二十箇去皮尖)大黃(三兩)
右四味杵分爲四丸以水一升煑一丸取七合服
之晬時當下血若不下者更服
太陽病小便利者以飲水多必心下悸小便少者
必苦裏急也
飲水多而小便自利者則水不内畜但腹中水
多令心下悸金匱要略曰食少飲多水停心下
甚者則悸飲水多而小便不利則水畜於内而
不行必苦裏急也
釋音
内諸藥(上音納)啜粥(上昌悅切飲水也)恊熱(上音挾)
見風脉(上音現)漬(疾智切漚也)蚘(音回人腹中長蟲也)
茈(音柴)瞑(音冥視不明也)悸(其季切心動也)
人葠(下音參)吺咀(上音父下才與功㕮咀嚼也剉如麻豆也)
更衣(音庚改也)沫(音末)懊憹(上於刀切下奴刀切)
(又女江切心亂也懊憹痛悔聲)窒(陟栗切塞也)
擗(脾入切)眴(音縣目摇也)慄(音栗懼也)
藴(紆問切積也)嘿(音墨靜也)但見(下音現)
飴(音怡餳也)蒸(諸仍切火氣上行也)募(音墓)
滲(色蔭切)諦(音帝審也)水蛭(音質)
蝱(音肓)駃峻(上音决下思俊切險也)
悍(音汗)鉛(音賢)
註解傷寒論卷第三
