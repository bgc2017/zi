註解傷寒論卷第二
漢張仲景著晉王叔和撰次
宋成無巳註明汪濟川校正
傷寒例第三
隂陽大論云春氣温和夏氣暑熱秋氣清凉冬氣
冷冽此則四時正氣之序也
春夏爲陽春温夏熱者陽之動始於温盛於暑
故也秋冬爲隂秋凉而冬寒者以隂之動始於
清盛於寒故也
冬時嚴寒萬類深藏君子固密則不傷於寒觸冒
之者乃名傷寒耳
冬三月純隂用事陽乃伏藏水冰地坼寒氣嚴
凝當是之時善攝生者出處固密去寒就温則
不傷於寒其涉寒冷觸冐霜雪爲病者謂之傷
寒也
其傷於四時之氣皆能爲病
春風夏暑秋濕冬寒謂之四時之氣
以傷寒爲毒者以其最成殺厲之氣也
熱爲陽陽主生寒爲隂隂主殺隂寒爲病最爲
肅殺毒厲之氣
中而即病者名曰傷寒不即病者寒毒藏於肌膚
至春變爲温病至夏變爲暑病暑病者熱極重於
温也
内經曰先夏至日爲温病後夏至日爲暑病温
暑之病夲傷於寒而得之故太醫均謂之傷寒
也
是以辛苦之人春夏多温熱病皆由冬時觸寒所
致非時行之氣也凡時行者春時應暖而復大寒
夏時應大熱而反大凉秋時應凉而反大熱冬時
應寒而反大温此非其時而有其氣是以一歲之
中長幼之病多相似者此則時行之氣也
四時氣候不正爲病謂之時行之氣時氣所行
爲病非暴厲之氣感受必同是以一歲之中長
幼之病多相似也
夫欲候知四時正氣爲病及時行疫氣之法皆當
按斗曆占之
四時正氣者春風夏暑秋濕冬寒是也時行者
時行之氣是也温者冬時感寒至春發者是也
疫者暴厲之氣是也占前斗建審其時候之寒
溫察其邪氣之輕重而治之故下文曰
九月霜降節後宜漸寒向冬大寒至正月雨水節
後宜解也所以謂之雨水者以冰雪解而爲雨水
故也至驚蟄二月節後氣漸和暖向夏大熱至秋
便凉
冬寒春温夏熱秋凉爲四時之正氣也
從霜降以後至春分以前凡有觸冐霜露體中寒
即病者謂之傷寒也
九月十月寒氣尚微爲病則輕十一月十二月
寒冽巳嚴爲病則重正月二月寒漸將解爲病
亦輕此以冬時不調適有傷寒之人即爲病也
此爲四時正氣中而即病者也
其冬有非節之暖者名曰冬温冬温之毒與傷寒
大異冬温復有先後更相重沓亦有輕重爲治不
同證如後章
此爲時行之氣前云冬時應寒而反大温者是
也
從立春節後其中無暴大寒又不冰雪而有人壯
熱爲病者此屬春時陽氣發於冬時伏寒變爲温
病
此爲温病也内經曰冬傷於寒春必病温
從春分以後至秋分節前天有暴寒者皆爲時行
寒疫也三月四月或有暴寒其時陽氣尚弱爲寒
所折病熱猶輕五月六月陽氣巳盛爲寒所折病
熱則重七月八月陽氣巳衰爲寒所折病熱亦微
其病與温及暑病相似但治有殊耳
此爲疫氣也是數者以明前斗曆之法占其隨
時氣候發病寒熱輕重不同耳
十五日得一氣於四時之中一時有六氣四六名
爲二十四氣也
節氣十二中氣十二共二十四内經曰五日謂
之候三候謂之氣六氣謂之時四時謂之歲
然氣候亦有應至而不至或有未應至而至者或
有至而太過者皆成病氣也
疑漏或有至而不去此一句按金匱要略曰有
未至而至有至而不至有至而不去有至而太
過何故也師曰冬至之後甲子夜半少陽起少
隂之時陽始生天得温和以未得甲子天因温
和此爲未至而至也以得甲子而天未温和此
爲至而不至也以得甲子天大寒不解此爲至
而不去也以得甲子而天温如盛夏五六月時
此爲至而太過也内經曰至而和則平至而甚
則病至而反者病至而不至者病未至而至者
病即是觀之脫漏明矣
但天地動静隂陽鼓擊者各正一氣耳
内經曰隂陽者天地之道清陽爲天動而不息
濁隂爲地静而不移天地隂陽之氣鼓擊而生
春夏秋冬寒熱溫凉各正一氣也
是以彼春之暧爲夏之暑彼秋之忿爲冬之怒
春暖爲夏暑從生而至長也秋忿爲冬怒從肅
而至殺也
是故冬至之後一陽爻升一隂爻降也夏至之後
一陽氣下一隂氣上也
十月六爻皆隂坤卦爲用隂極陽來陽生於子
冬至之後一陽爻升一隂爻降於卦爲復言陽
氣得復也四月六爻皆陽乾卦爲用陽極隂來
隂生於午夏至之後一陽氣下一隂氣上於卦
爲姤言隂則遇陽也内經曰冬至四十五日陽
氣微上隂氣微下夏至四十五日隂氣微上陽
氣微下
斯則冬夏二至隂陽合也春秋二分隂陽離也
陽生於子隂生於午是隂陽相接故曰合陽退
於酉隂退於卯是隂陽相背故曰離内經曰氣
至之謂至氣分之謂分至則氣同分則氣異
隂陽交易人變病焉
天地隂陽之氣旣交錯而不正人所以變病内
經曰隂陽相錯而變由生也
此君子春夏養陽秋冬養隂順天地之剛柔也
内經曰養生者必順於時春夏養陽以凉以寒
秋冬養隂以温以熱所以然者從其根故也
小人觸冐必嬰暴疹湏知毒烈之氣留在何經而
發何病詳而取之
不能順四時調養觸冐寒温者必成暴病醫者
當在意審詳而治之
是以春傷於風夏必飱泄夏傷於暑秋必病瘧秋
傷於濕冬必咳嗽冬傷於寒春必病温此必然之
道可不審明之
當春之時風氣大行春傷於風風氣通於肝肝
以春適王風雖入之不能即發至夏肝衰然後
始動風滛末疾則當發於四肢夏以陽氣外盛
風不能外發故攻内而爲飱泄飱泄者下利米
穀不化而色黃當秋之時濕氣大行秋傷於濕
濕則干於肺肺以秋適王濕雖入之不能即發
至冬肺衰然後濕始動也雨滛腹疾則當發爲
下利冬以陽氣内固濕氣不能下行故上逆而
爲咳嗽當夏之時暑氣大行夏傷於暑夏以隂
爲主内暑雖入之勢未能動及秋隂出而陽爲
内主然後暑動傳隂而爲痎&KR1211;痎者二日一發
&KR1211;者一日一發當冬之時寒氣大行冬傷於寒
冬以陽爲主内寒雖入之勢未能動及春陽出
而隂爲内主然後寒動傳陽而爲温病是感冐
四時正氣爲病必然之道
傷寒之病逐日淺深以施方治
内經曰未滿三日者可汗而巳其滿三日者可
泄而巳
今世人傷寒或始不早治或治不對病或日數久
淹困乃告醫醫人又不依次第而治之則不中病
皆宜臨時消息制方無不效也今搜採仲景舊論
錄其證候診脉聲色對病眞方有神驗者擬防世
急也
仲景之書逮今千年而顯用於世者王叔和之
力也
又土地温凉高下不同物性剛柔飡居亦異是黃
帝興四方之問𡵨伯舉四治之能以訓後賢開其
未悟者臨病之工宜須兩審也
東方地氣温南方地氣熱西方地氣凉北方地
氣寒西北方高東南方下是土地温凉高下不同
也東方安居食魚西方陵居華食南方濕處而
嗜酸北方野處而食乳是飡居之異也東方治
宜砭石西方治宜毒藥南方治宜微針北方治
宜灸&KR2130;是四方醫治不同也醫之治病當審其
土地所宜
凡傷於寒則爲病熱熱雖甚不死
内經曰風寒客於人使人毫毛畢直皮膚閉而
爲熱是傷寒爲病熱也鍼經曰多熱者易巳多
寒者難巳是熱雖甚不死
若兩感於寒而病者必死
表裏俱病者謂之兩感
尺寸俱浮者太陽受病也當一二日發以其脉上
連風府故頭項痛腰脊強
太陽爲三陽之長其氣浮於外故尺寸俱浮是
邪氣初入皮膚外在表也當一二日發風府穴
名也項中央太陽之脉從巔入絡腦還出別下
項是以上連風府其經循肩膞内俠脊抵腰中
故病頭項痛腰脊強
尺寸俱長者陽明受病也當二三日發以其脉俠
鼻絡於目故身熱目疼鼻乾不得卧
陽明血氣俱多尺寸俱長者邪併陽明而血氣
淖溢也太陽受邪不巳傳於陽明是當二三日
發其脉俠鼻者陽明脉起於鼻交頸中絡於目
陽明之脉正上䪼頞還出繋目系身熱者陽明
主身之肌肉鍼經曰陽明氣盛則身以前皆熱
目疼鼻乾者經中客邪也不得卧者胃氣逆不
得從其道也内經曰胃不和則卧不安
尺寸俱弦者少陽受病也當三四日發以其脉循
脇絡於耳故胷脇痛而耳聾
内經曰陽中之少陽通於春氣春脉弦尺寸俱
弦者知少陽受邪也二三日陽明之邪不巳傳
於少陽是當三四日發胷脇痛而耳聾者經壅
而不利也
此三經皆受病未入於府者可汗而巳
三陽受邪爲病在表法當汗解然三陽亦有便
入府者入府則宜下故云未入於府者可汗而
巳
尺寸俱沉細者太隂受病也當四五日發以其脉
布胃中絡於嗌故腹滿而嗌乾
陽極則隂受之邪傳三陽旣遍次乃傳於隂經
在陽爲在表在隂爲在裏邪在表則見陽脉邪
在裏則見隂脉陽邪傳隂邪氣内䧟故太隂受
病而脉尺寸俱沉細也自三陽傳於太隂是當
四五日發也邪入於隂則漸成熱腹滿而嗌乾
者脾經壅而成熱也
尺寸俱沉者少隂受病也當五六日發以其脉貫
腎絡於肺繋舌本故口燥舌乾而渴
少隂腎水也性趣下少隂受病脉尺寸俱沉也
四五日太隂之邪不巳至五六日則傳於少隂
也是少隂病當五六日發人傷於寒則爲病熱
謂始爲寒而終成熱也少隂爲病口燥舌乾而
渴邪傳入裏熱氣漸深也
尺寸俱微緩者厥隂受病也當六七日發以其脉
循隂噐絡於肝故煩滿而囊縮
緩者風脉也厥隂脉微緩者邪傳厥隂熱氣巳
劇近於風也當六七日發以少隂邪傳於厥隂
煩滿而囊縮者熱氣聚於内也
此三經皆受病巳入於府可下而巳
三隂受邪爲病在裏於法當下然三隂亦有在
經者在經則宜汗故云巳入於府者可下而巳
經曰臨病之工宜須兩審
若兩感於寒者一日太陽受之即與少隂俱病則
頭痛口乾煩滿而渴二日陽明受之即與太隂俱
病則腹滿身熱不欲食讝語三日少陽受之即與
厥隂俱病則耳聾囊縮而厥水漿不入不知人者
六日死若三隂三陽五藏六府皆受病則榮衞不
行府藏不通則死矣
隂陽俱病表裏俱傷者爲兩感以其隂陽兩感
病則兩證俱見至於傳經則亦隂陽兩經俱傳
也始得一日頭痛者太陽口乾煩滿而渴者少
隂至二日則太陽傳於陽明而少隂亦傳於太
隂身熱讝語者陽明腹滿不欲食者太隂至三
日陽明傳於少陽而太隂又傳於厥隂耳聾者
少陽囊縮而厥者厥隂水漿不入不知人者胃
氣不通也内經曰五藏巳傷六府不通榮衞不
行如是之後三日乃死何也𡵨伯曰陽明者十
二經脉之長也其血氣盛故云不知人三日其
氣乃盡故死矣謂三日六經俱病榮衞之氣不
得行於内外府藏之氣不得通於上下至六日
府藏之氣俱盡榮衞之氣俱絶則死矣
其不兩感於寒更不傳經不加異氣者至七日太
陽病衰頭痛少愈也八日陽明病衰身熱少歇也
九日少陽病衰耳聾微聞也十日太隂病衰腹减
如故則思飲食十一日少隂病衰渴止舌乾巳而
嚏也十二日厥隂病衰囊縱少腹微下大氣皆去
病人精神爽慧也
六日傳遍三隂三陽之氣皆和大邪之氣皆去
病人精神爽慧也
若過十三日以上不間尺寸䧟者大危
間者瘳也十二日傳經盡則當瘳愈若過十三
日巳上不瘳尺寸之脉沉䧟者即正氣内衰邪
氣獨勝故云大危
若更感異氣變爲他病者當依舊壞證病而治之
若脉隂陽俱盛重感於寒者變爲温&KR1211;
異氣者爲先病未巳又感别異之氣也兩邪相
合變爲他病脉隂陽俱盛者傷寒之脉也難經
曰傷寒之脉隂陽俱盛而緊濇經曰脉盛身寒
得之傷寒則爲前病熱未巳再感於寒寒熱相
搏變爲温&KR1211;
陽脉浮滑隂脉濡弱者更遇於風變爲風溫
此前熱未歇又感於風者也難經曰中風之脉
陽浮而滑隂濡而弱風來乘熱故變風温
陽脉洪數隂脉實大者遇温熱變為温毒温毒爲
病最重也
此前熱未巳又感温熱者也陽主表隂主裏洪
數實大皆熱也兩熱相合變爲温毒以其表裏
俱熱故爲病最重
陽脉濡弱隂脉弦緊者更遇温氣變爲温疫以此
冬傷於寒發爲温病脉之變証方治如說
此前熱未巳又感温氣者也温熱相合變爲温
疫
凡人有疾不時即治隱忍冀差以成痼疾
凡覺不佳急須求治苟延時日則邪氣入深難
可復制千金曰凡有少苦似不如平常即須早
道若隱忍不治冀望自差須臾之間以成痼疾
此之謂也
小兒女子益以滋甚
小兒氣血未全女子血室多病凡所受邪易於
滋蔓
時氣不和便當早言尋其邪由及在腠理以時治
之罕有不愈者
腠理者津液腠泄之所文理縫會之中也金匱
要略曰腠者是三焦通會元眞之處爲血氣所
注理者是皮膚藏府之文理也邪客於皮膚則
邪氣浮淺易爲散發若以時治之罕有不愈者
矣金匱玉函曰主候長存形色未病未入腠理
針藥及時服將調節委以良醫病無不愈
患人忍之數日乃說邪氣入藏則難可制此爲家
有患備慮之要
邪在皮膚則外属陽而易治邪傳入裏則内属
隂而難治内經曰善治者治皮毛其次治肌膚
其次治筋脉其次治六府其次治五藏治五藏
者半死半生也昔桓侯怠於皮膚之微疾以至
骨髓之病家有患者可不備慮
凡作湯藥不可避晨夜覺病須臾即宜便治不等
早晩則易愈矣
千金曰凡始覺不佳即須治療迄至於病湯食
競進折其毒勢自然而差
若或差遲病即傳變雖欲除治必難爲力
傳有常也變無常也傳為循經而傳如太陽傳
陽明是也變爲不常之變如陽證變隂證是也
邪旣傳變病勢深也夲草曰病勢巳成可得半
愈病勢巳過命將難全
服藥正如方法縱意違師不須治之
内經曰拘於鬼神者不可與言至德惡於針石
者不可與言至巧病不許治者病必不治治之
無功矣
凡傷寒之病多從風寒得之
凡中風與傷寒爲病自古通謂之傷寒千金曰
夫傷寒病者起自風寒入於腠理與精氣分爭
榮衞偏隔周身不通而病
始表中風寒入裏則不消矣
始自皮膚入於經絡傳於藏府是也
未有温覆而當不消散者
風寒初客於皮膚便投湯藥温暖發散而當者
則無不消散之邪
不在證治擬欲攻之猶當先解表乃可下之
先解表而後下之則無復傳之邪也
若表巳解而内不消非大滿猶生寒熱則病不除
表證雖罷裏不至大堅滿者亦未可下之是邪
未收歛成實下之則裏虚而邪復不除猶生寒
熱也
若表巳解而内不消大滿大實堅有燥屎自可除
下之雖四五日不能爲禍也
外無表證裏有堅滿爲下證悉具外臺云表和
裏病下之則愈下證旣具則不必拘於日數
若不宜下而便攻之内虚熱入恊熱遂利煩燥諸
變不可勝數輕者困篤重者必死矣
下之不當病輕者證猶變易而難治又矧重者
乎
夫陽盛隂虚汗之則死下之則愈陽虚隂盛汗之
則愈下之則死
表爲陽裏爲隂隂虚者陽必湊之陽盛之邪乘
其裏虚而入於府者爲陽盛隂虚也經曰尺脉
弱名曰隂不足陽氣下䧟入隂中則發熱者是矣
下之除其内熱而愈若反汗之則竭其津液而
死隂脉不足陽往從之陽脉不足隂往乘之隂
邪乘其表虚客於榮衞之中者爲陽虚隂盛也
經曰假令寸口脉微名曰陽不足隂氣上入陽
中則灑淅惡寒者是矣汗之散其表寒則愈若
反下之則脫其正氣而死經曰夲發汗而復下
之此爲逆也夲先下之而反汗之爲逆
夫如是則神丹安可以誤發丼遂何可以妄攻虚
盛之治相背千里吉凶之機應若影響豈容易哉
神丹者發汗之藥也丼遂者下藥也若汗下當
則吉汗下不當則凶其應如影隨形如響應聲
况桂枝下咽陽盛則斃承氣入胃隂盛以亡
桂枝湯者發汗藥也承氣湯者下藥也金匱玉
函曰不當汗而強與汗之者令人奪其津液枯
槁而死不當下而強與下之者令人開腸洞泄
便溺不禁而死
死生之要在乎須臾視身之盡不暇計日
投湯不當則災禍立見豈暇計其日數哉
此隂陽虚實之交錯其候至微發汗吐下之相反
其禍至速而醫術淺狹懵然不知病源爲治乃悮
使病者殞殁自謂其分至今冤魂塞於冥路死屍
盈於矌野仁者鑒此豈不痛歟凡兩感病俱作治
有先後發表攻裏夲自不同而執迷妄意者乃云
神丹丼遂合而飲之且解其表又除其裏言巧似
是其理實違夫智者之舉錯也常審以愼愚者之
動作也必果而速安危之變豈可詭哉世上之士
但務彼翕習之榮而莫見此傾危之敗惟明者居
然能護其本近取諸身夫何遠之有焉
兩感病俱作欲成不治之疾醫者大宜消息審
其先後次第而治之若妄意攻治以求速效者
必致傾危之敗
凡發汗温服湯藥其方雖言日三服若病劇不解
當促其間可半日中盡三服若與病相阻即便有
所覺重病者一日一夜當晬時觀之如服一劑病
證猶在故當復作本湯服之至有不肯汗出服三
劑乃解若汗不出者死病也
發汗藥須温暖服者易爲發散也日三服者藥
勢續也病勢稍重當促急服之以折盛熱不可
拘於本方設藥病不相對湯入即便知之如隂
多者投以凉藥即寒逆隨生陽多者飲以温劑
則熱毒即起是便有所覺晬時者周時也一日
一夜服湯藥盡劑更看其傳如病證猶在當復
作夲湯以發其汗若服三劑不解汗不出者邪
氣大甚湯不能勝必成大疾千金曰熱病脉躁
盛而不得汗者此陽脉之極也死
凡得時氣病至五六日而渴欲飲水飲不能多不
當與也何者以腹中熱尚少不能消之便更與人
作病也至七八日大渴欲飲水者猶當依證與之
與之常令不足勿極意也言能飲一斗與五升若
飲而腹滿小便不利若喘若&KR0938;不可與之忽然大
汗出是爲自愈也
熱在上焦則爲消渴言熱消津液而上焦乾燥
則生渴也大熱則能消水熱少不能消之若強
飲則停飲變爲諸病至七八日陽勝氣温向解
之時多尚生大渴亦須少少與之以潤胃氣不
可極意飲也若飲而腹滿小便不利若喘若&KR0938;
者爲水飲内停而不散不可更與之忽然陽氣
通水氣散先發於外作大汗而解
凡得病反能飲水此爲欲愈之病其不曉病者但
聞病飲水自愈小渴者乃強與飲之因成其禍不
可復數
小渴者爲腹中熱少若強與水水飲不消復爲
諸飲病也
凡得病厥脉動數服湯藥更遲脉浮大减小初躁
後静此皆愈證也
動數之脉邪在陽也湯入而變遲者陽邪愈也
浮大之脉邪在表也而復减小者表邪散也病
初躁亂者邪所煩也湯入而安靜者藥勝病也
是皆爲愈證
凡治温病可刺五十九穴
五十九穴者以瀉諸經之温熱鍼經曰熱病取
之諸陽五十九穴刺以瀉其熱而出其汗實其
隂而𥙷其不足所謂五十九刺兩手内外側各
三凡十二痏五指間各一凡八痏足亦如是頭
入髮際一寸旁三分各三凡六痏更入髮三寸
邊五凡十痏耳前後口下各一項中一穴凡六
痏巔上一𩕄會一髮際一廉泉一風池二天柱
二又内經曰熱俞五十九頭上五行行五者以
瀉諸陽之熱逆也大杼&KR0574;俞缺盆背俞此八者
以瀉胷中之熱也氣衝三里巨虚上下廉此八者
以瀉胃中之熱也雲門䯞骨委中髓空此八者
以瀉四支之熱也五藏俞旁五此十者以瀉五
藏之熱也凡此五十九穴者皆熱之左右也
又身之穴三百六十有五其三十九穴灸之有害
七十九穴刺之爲災并中髓也
穴有三百六十五以應一歲其灸刺之禁皆肉
薄骨解之處血脉虚少之分鍼灸井中髓也
凡脉四損三日死平人四息病人脉一至名曰四
損脉五損一日死平人正息病人脉一至名曰五
損脉六損一時死平人六息病人脉一至名曰六
損
四藏氣絶者脉四損五藏氣絶者脉五損五藏
六府俱絶者脉六損
脉盛身寒得之傷寒脉虚身熱得之傷暑
内經曰脉者血之府也脉實血實脉虚血虚寒
則傷血邪併於血則血盛而氣虚故傷寒者脉
盛而身寒熱則傷氣邪併於氣則氣盛而血虚
故傷暑者脉虚而身熱
脉隂陽俱盛大汗出不解者死
脉隂陽俱盛當汗出而解若汗出不解則邪氣
内勝正氣外脫故死内經曰汗出而脉尚躁盛
者死千金曰熱病巳得汗脉尚躁盛此陽脉之
極也死
脉隂陽俱虚熱不止者死
脉隂陽俱虚者真氣弱也熱不止者邪氣勝也
内經曰病温虚甚者死
脉至乍疎乍數者死
爲天真滎衞之氣斷絶也
脉至如轉索者其日死
爲緊急而不軟是中無胃氣故不出其日而死
讝言妄語身微熱脉浮大手足温者生逆冷脉沉
細者不過一日死矣
讝言妄語陽病也身微熱脉浮大手足温爲脉
病相應若身逆冷脉沉細爲陽病見隂脉脉病
不相應故不過一日而死難經曰脉不應病病
不應脉是爲死病
此以前是傷寒熱病證候也
辨痓濕暍脉證第四
傷寒所致太陽痓濕暍三種宜應别論以爲與傷
寒相似故此見之
痓當作痙傳寫之誤也痓者惡也非強也内經曰
肺移熱於腎傳於柔痓柔爲筋柔而無力痙謂骨
痙而不隨痙者強也千金以強直爲痓經曰頸項
強急口噤背反張者痓即是觀之痓爲痙字明矣
太陽病發熱無汗反惡寒者名曰剛痓
千金曰太陽中風重感寒濕則變痓太陽病發
熱無汗爲表實則不當惡寒今反惡寒者則太
陽中風重感於寒爲痓病也以表實感寒故名
剛痓
太陽病發熱汗出不惡寒者名曰柔痓
太陽病發熱汗出爲表虚則當惡寒其不惡寒
者爲陽明病今發熱汗出而不惡寒者非陽明
證則是太陽中風重感於濕爲柔痓也表虚感
濕故曰柔痓
太陽病發熱脉沉而細者名曰痓
太陽主表太陽病發熱爲表病脉當浮大今脉
反沉細旣不愈則太陽中風重感於濕而爲痓
也金匱要略曰太陽病其證備身體強几几然
脉反沉遲此爲痓括蔞桂枝湯主之
太陽病發汗太多因致痓
太陽病發汗太多則亡陽内經曰陽氣者精則
養神柔則養筋陽微不能養筋則筋脉緊急而
成痓也
病身熱足寒頸項強急惡寒時頭熱面赤目脉赤
獨頭面搖卒口噤背反張者痓病也
太陽中風爲純中風也太陽傷寒爲純傷寒也
皆不作痓惟是太陽中風重感寒濕乃變爲痓
也身熱足寒者寒濕傷下也時頭熱面赤目脉
赤風傷於上也頭摇者風主動也獨頭搖者頭
爲諸陽之會風傷陽也若純傷風者身亦爲之
動摇手足爲之搐搦此皆内挾寒濕故頭摇也
口噤者寒主急也卒口噤者不常噤也有時而
緩若風寒相搏則口噤而不時開此皆加之風
濕故卒口噤也足太陽之脉起於目内眥上額
交巔上其支别者從巔入絡腦還出别下項循
肩膞内夾脊抵腰中下貫臀以下至足風寒客
於經中則筋脉拘急故頸項強急而背反張也
太陽病關節疼痛而煩脉沉而細者此名濕痺之
候其人小便不利大便反快但當利其小便
金匱要略曰霧傷皮腠濕流關節疼痛而煩者
濕氣内流也濕同水也脉沉而細者水性趣下
也痺痛也因其關節煩疼而名曰濕痺非脚氣
之痺也内經曰濕勝則濡泄小便不利大便反
快者濕氣内勝也但當利其小便以宜泄腹中
濕氣古云治濕之病不利小便非其治也
濕家之爲病一身盡疼發熱身色如似熏黃
身黃如橘子色者陽明瘀熱也此身色如似熏
黃即非陽明瘀熱身黃發熱者梔子蘗皮湯主
之爲表裏有熱則身不疼痛此一身盡疼非傷
寒客熱也知濕邪在經而使之脾惡濕濕傷則
脾病而色見是以身發黃者爲其黃如煙熏非
正黃色也
濕家其人但頭汗出背強欲得被覆向火若下之
早則&KR0938;匈滿小便不利舌上如胎者以丹田有熱
匈中有寒渴欲得水而不能飲則口燥煩也
濕家有風濕有寒濕此寒濕相搏者也濕勝則
多汗傷寒則無汗寒濕相搏雖有汗而不能周
身故但頭汗出也背陽也腹隂也太陽之脉夾
脊抵腰太陽客寒濕表氣不利而背強也裏有
邪者外不惡寒表有邪者則惡寒欲得被覆向
火者寒濕在表而惡寒也若下之早則傷動胃
氣損其津液故致&KR0938;而匈滿小便不利下後裏
虚上焦陽氣因虚而䧟於下焦爲丹田有熱表
中寒乘而入於匈中爲匈上有寒使舌上生白
胎滑也藏燥則欲飲水以匈上客寒濕故不能
飲而但口燥煩也
濕家下之額上汗出微喘小便利者死若下利不
止者亦死
濕家發汗則愈金匱要略曰濕家身煩疼可與
麻黃加术四兩發其汗爲宜若妄下則大逆額
上汗出而微喘者乃陽氣上逆也小便自利或
下利者隂氣下流也隂陽相離故云死矣内經
曰隂陽離缺精氣乃絶
問曰風濕相搏一身盡疼痛法當汗出而解值天
隂雨不止醫云此可發汗汗之病不愈者何也荅
曰發其汗汗大出者但風氣去濕氣在是故不愈
也若治風濕者發其汗但微微似欲汗出者風濕
俱去也
值天隂雨不止明其濕勝也内經曰陽受風氣
隂受濕氣又曰傷於風者上先受之傷於濕者
下先受之風濕相搏則風在外而濕在内汗大
出者其氣暴暴則外邪出而裏邪不能出故風
去而濕在汗微微而出者其氣緩緩則内外之
邪皆出故風濕俱去也
濕家病身上疼痛發熱面黃而喘頭痛鼻塞而煩
其脉大自能飯食腹中和無病病在頭中寒濕故
鼻塞内藥鼻中則愈
病有淺深證有中外此則濕氣淺者也何以言
之濕家不云關節煩疼而云身上疼痛是濕氣
不流關節而外客肌表也不云發熱身似熏黃
復云發熱面黃而喘是濕不干於脾而薄於上
焦也隂受濕氣則濕邪爲深今頭痛鼻塞而煩
是濕客於陽而不客於隂也濕家之脉當沉細
爲濕氣内流脉大者陽也則濕不内流而外在
表也又以自能飲食匈腹别無滿痞爲腹中和
無病知其濕氣微淺内藥鼻中以宣泄頭中寒
濕
病者一身盡疼發熱日晡所劇者此名風濕此病
傷於汗出當風或久傷取冷所致也
一身盡疼者濕也發熱日晡所劇者風也若汗
出當風而得之者則先客濕而後感風若久傷
取冷得之者則先傷風而後中濕可與麻黃杏
仁薏苡仁丼草湯見金匱要略中
太陽中熱者暍是也其人汗出惡寒身熱而渴也
汗出惡寒身熱而不渴者中風也汗出惡寒身
熱而渴者中暍也白虎加人參湯主之見金匱
要略中方
太陽中暍者身熱疼重而脉微弱此亦夏月傷冷
水水行皮中所致也
經曰脉虚身熱得之傷暑身熱脉微弱者暍也
身體疼重者水也夏時暑熱以水灌洗而得之
一物瓜蔕散主之見金匱要略中方
太陽中暍者發熱惡寒身重而疼痛其脉弦細芤
遲小便巳灑灑然毛聳手足逆冷小有勞身即熱
口開前板齒燥若發汗則惡寒甚加温針則發熱
甚數下之則淋甚
病有在表有在裏者有表裏俱病者此則表裏
俱病者也發熱惡寒身重疼痛者表中暍也脉
弦細芤遲者中暑脉虚也小便巳灑灑然毛聳
手足逆冷者太陽經氣不足也小有勞身即熱
者謂勞動其陽而暍即發也口開前板齒燥者
重有熱也内經曰因於暑汗煩則喘喝口開謂
喘喝也以喘喝不止故前板齒乾燥若發汗以
去表邪則外虚陽氣故惡寒甚若以温針助陽
則火熱内攻故發熱甚若下之以除裏熱則内
虚而膀胱燥故淋甚
辨太陽病脉證并治法上第五
太陽之爲病脉浮頭項強痛而惡寒
經曰尺寸俱浮者太陽受病太陽受病太陽主
表爲諸陽主氣脉浮頭項強痛而惡寒者太陽
表病也
太陽病發熱汗出惡風脉緩者名爲中風
風陽也寒隂也風則傷衞發熱汗出惡風者衞
中風滎病發熱無汗不惡風而惡寒衞病則發
熱汗出不惡寒而惡風以衞爲陽衞外者也病
則不能衞固其外而皮腠疎故汗出而惡風也
傷寒脉緊傷風脉緩者寒性勁急而風性解緩
故也
太陽病或巳發熱或未發熱必惡寒體痛嘔逆脉
隂陽俱緊者名曰傷寒
經曰凡傷於寒則爲病熱爲寒氣客於經中陽
經怫結而成熱也中風即發熱者風爲陽也及
傷寒云或巳發熱或未發熱以寒爲隂邪不能
即熱欝而方變熱也風則傷衞寒則傷榮衞虚
者惡風榮虚者惡寒榮傷寒者必惡寒也氣病
者則麻血病者則痛風令氣緩寒令氣逆體痛
嘔逆者榮中寒也經曰脉盛身寒得之傷寒脉
隂陽俱緊者知其傷寒也
傷寒一日太陽受之脉若靜者爲不傳頗欲吐若
燥煩脉數急者爲傳也
太陽主表一日則太陽受邪至二日當傳陽明
若脉氣微而不傳陽明胃經受邪則喜吐寒邪
傳裏者則變熱如頗欲吐若煩燥脉急數者爲
太陽寒邪變熱傳於陽明也
傷寒二三日陽明少陽證不見者爲不傳也
傷寒二三日無陽明少陽證知邪不傳止在太
陽經中也
太陽病發熱而渴不惡寒者爲温病
發熱而渴不惡寒者陽明也此太陽受邪知爲
温病非傷寒也積温成熱所以發熱而渴不惡
寒也
若發汗巳身灼熱者名曰風温風温爲病脉隂陽
俱浮自汗出身重多眠睡息必鼾語言難出若被
下者小便不利直視失溲若被火者微發黃色劇
則如驚癎時瘈瘲若火熏之一逆尚引日再逆促
命期
傷寒發汗巳則身凉若發汗巳身灼熱者非傷
寒爲風温也風傷於上而陽受風氣風與温相
合則傷衞脉隂陽俱浮自汗出者衞受邪也衞
者氣也風則傷衞温則傷氣身重多眠睡者衞
受風温而氣昏也鼻息必鼾語言難出者風温
外甚而氣擁不利也若被下者則傷藏氣太陽
膀胱經也内經曰膀胱不利爲癃不約爲遺溺
癃者小便不利也太陽之脉起目内眥内經曰
瞳子高者太陽不足戴眼者太陽巳絶小便不
利直視失溲爲下後竭津液損藏氣風温外勝
經曰欲絶也爲難治若被火者則火助風温成
熱微者熱瘀而發黃劇者熱甚生風如驚癎而
時瘈瘲也先曾被火爲一逆若更以火熏之是
再逆也一逆尚猶延引時日而不愈其再逆者
必致危殆故云促命期
病有發熱惡寒者發於陽也無熱惡寒者發於隂
也發於陽者七日愈發於隂者六日愈以陽數七
隂數六故也
陽爲熱也隂爲寒也發熱而惡寒寒傷陽也無
熱而惡寒寒傷隂也陽法火隂法水火成數七
水成數六陽病七日愈者火數足也隂病六日
愈者水數足也
太陽病頭痛至七日巳上自愈者以行其經盡故
也若欲作再經者鍼足陽明使經不傳則愈
傷寒自一日至六日傳三陽三隂經盡至七日
當愈經曰七日太陽病衰頭痛少愈若七日不
愈則太陽之邪再傳陽明鍼足陽明爲迎而奪
之使經不傳則愈
太陽病欲解時從巳至未上
巳爲正陽則陽氣得以復也始於太陽終於厥
隂六經各以三時爲解而太陽從巳至未陽明
從申至戌少陽從寅至辰至於太隂從亥至丑
少隂從子至寅厥隂從丑至卯者以陽行也速
隂行也緩陽主於晝隂主於夜陽三經解時從
寅至戌以陽道常饒也隂三經解時從亥至卯
以隂道常乏也内經曰陽中之太陽通於夏氣
則巳午未太陽乘王也
風家表解而不了了者十二日愈
中風家發汗解後未全快暢者十二日大邪皆
去六經悉和則愈
病人身大熱反欲得近衣者熱在皮膚寒在骨髓
也身大寒反不欲近衣者寒在皮膚熱在骨髓也
皮膚言淺骨髓言深皮膚言外骨髓言内身熱
欲得衣者表熱裏寒也身寒不欲衣者表寒裏
熱也
太陽中風陽浮而隂弱陽浮者熱自發隂弱者汗
自出嗇嗇惡寒淅淅惡風翕翕發熱鼻鳴乾嘔者
桂枝湯主之
陽以候衞隂以候榮陽脉浮者衞中風也隂脉
弱者榮氣弱也風并於衞則衞實而榮虚故發
熱汗自出也經曰太陽病發熱汗出者此爲榮
弱衞強者是也嗇嗇者不足也惡寒之貌也淅
淅者灑淅也惡風之貌也衞虚則惡風榮虚則
惡寒榮弱衞強惡寒復惡風者以自汗出則皮
膚緩腠理疎是亦惡風也翕翕者熇熇然而熱
也若合羽所覆言熱在表也鼻鳴乾嘔者風擁
而氣逆也與桂枝湯和榮衞而散風邪也
桂枝湯方
桂枝(三兩去皮味辛熱)芍藥(三兩味苦酸微寒)丼草(二兩炙味丼平)
生薑(三兩切味辛温)大棗(十二枚擘味丼温)
内經曰辛丼發散爲陽桂枝湯辛丼之劑也所
以發散風邪内經曰風滛所勝平以辛佐以苦
丼以丼緩之以酸收之是以桂枝爲主芍藥丼
草爲佐也内經曰風滛於内以丼緩之以辛散
之是以生薑大棗爲使也
右伍味㕮咀以水㭍升微火煑取三升去滓適寒
温服壹升服巳湏臾歠熱稀粥壹升餘以助藥力
温覆令壹時許遍身漐漐微似有汗者益佳不可
令如水流漓病必不除若壹服汗出病差停後服
不必盡劑若不汗更服依前法又不汗後服小促
&KR2005;其間半日許令叄服盡若病重者壹日壹夜服
周時觀之服壹劑盡病證猶在者更作服若汗不
出者乃服至貳叄劑禁生冷粘滑肉麵五辛酒酪
臭惡等物
太陽病頭痛發熱汗出惡風者桂枝湯主之
頭痛者太陽也發熱汗出惡風者中風也與桂
枝湯解散風邪
太陽病項背強几几反汗出惡風者桂枝加葛根
湯主之
几几者伸頸之貌也動則伸頸摇身而行項背
強者動則如之項背几几者當無汗反汗出惡
風者中風表虚也與桂枝湯以和表加麻黃葛
根以祛風且麻黃主表實後葛根湯證云太陽
病項背強几几無汗惡風葛根湯主之藥味正
與此方同其無汗者當用麻黃今自汗出恐不
加麻黃但加葛根也
太陽病下之後其氣上衝者可與桂枝湯方用前
法若不上衝者不可與之
太陽病属表而反下之則虚其裏邪欲乘虚傳
裏若氣上衝者裏不受邪而氣逆上與邪爭也
則邪仍在表故當復與桂枝湯解外其氣不上
衝者裏虚不能與邪爭邪氣巳傳裏也故不可
更與桂枝湯攻表
太陽病三日巳發汗若吐若下若温鍼仍不解者
此爲壞病桂枝不中與也觀其脉證知犯何逆隨
證治之
太陽病三日中曾經發汗吐下温鍼虚其正氣
病仍不解者謂之壞病言爲醫所壞病也不可
復與桂枝湯審觀脉證知犯何逆而治之逆者
隨所逆而救之
桂枝本爲解肌若其人脉浮緊發熱汗不出者不
可與也常須識此勿令誤也
脉浮發熱汗出惡風者中風也可與桂枝湯解
肌脉浮緊發熱不汗出者傷寒也可與麻黃湯
常須識此勿妄治也
若酒客病不可與桂枝湯得湯則嘔以酒客不喜
丼故也
酒客内熱喜辛而惡丼桂枝湯丼酒客得之則
中滿而嘔
喘家作桂枝湯加厚朴杏子佳
太陽病爲諸陽主氣風甚氣擁則生喘也與桂
枝湯以散風加厚朴杏仁以降氣
凡服桂枝湯吐者其後必吐膿血也
内熱者服桂枝湯則吐如酒客之類也旣亡津
液又爲熱所搏其後必吐膿血吐膿血謂之肺
痿金匱要略曰熱在上焦爲肺痿謂或從汗或
從嘔吐重亡津液故得之
太陽病發汗遂漏不止其人惡風小便難四支微
急難以屈伸者桂枝加附子湯主之
太陽病因發汗遂汗漏不止而惡風者爲陽氣
不足因發汗陽氣益虚而皮腠不固也内經曰
膀胱者州都之官津液藏焉氣化則出小便難
者汗出亡津液陽氣虚弱不能施化四肢者諸
陽之夲也四肢微急難以屈伸者亡陽而脫液
也鍼經曰液脫者骨屬屈伸不利與桂枝加附
子湯以温經復陽
太陽病下之後脉促胷滿者桂枝去芍藥湯主之
若微惡寒者去芍藥方中加附子湯主之
脉來數時一止復來者名曰促促爲陽盛則不
因下後而脉促者也此下後脉促不得爲陽盛
也太陽病下之其脉促不結胷者此爲欲解此
下後脉促而復胷滿則不得爲欲解由下後陽
虚表邪漸入而客於胷中也與桂枝湯以散客
邪通行陽氣芍藥益隂陽虚者非所宜故去之
陽氣巳虚若更加之微惡寒則必當温劑以散
之故加附子
太陽病得之八九日加&KR1211;狀發熱惡寒熱多寒少
其人不嘔清便欲自可一日二三度發脉微緩者
爲欲愈也脉微而惡寒者此隂陽俱虚不可更發
汗更下更吐也面色反有熱色者未欲解也以其
不能得小汗出身必痒宜桂枝麻黃各半湯
傷寒八九日則邪傳再經又遍三陽欲傳三隂
之時也傳經次第則三日傳遍三陽至四日陽
去入隂不入隂者爲欲解其傳隂經第六日傳
遍三隂爲傳經盡而當解其不解傳爲再經者
至九日又遍三陽陽不傳隂則解如&KR1211;發作有
時也寒多者爲病進熱多者爲病退經曰厥少
熱多其病爲愈寒多熱少陽氣退故爲進也今
雖發熱惡寒而熱多寒少爲陽氣進而邪氣少
也裏不和者嘔而利今不嘔清便自調者裏和
也寒熱間日發者邪氣深也日一發者邪氣復
常也日再發者邪氣淺也日二三發者邪氣微
也内經曰大則邪至小則平言邪甚則脉大邪
少則脉微今日數多而脉微緩者是邪氣微緩
也故云欲愈脉微而惡寒者表裏俱虚也陽表
也隂裏也脉微爲裏虚惡寒爲表虚以表裏俱
虚故不可更發汗更下更吐也隂陽俱虚則面
色青白反有熱色者表未解也熱色爲赤色也
得小汗則和不得汗則得邪氣外散皮膚而爲
痒也與桂枝麻黃各半湯小發其汗以除表邪
太陽病初服桂枝湯反煩不解者先刺風池風府
却與桂枝湯則愈
煩者熱也服桂枝湯後當汗出而身凉和若反
煩不解者風甚而未能散也先刺風池風府以
通太陽之經而泄風氣却與桂枝湯解散則愈
服桂枝湯大汗出脉洪大者與桂枝湯如前法若
形如&KR1211;日再發者汗出必解宜桂枝二麻黃一湯
經曰如服一劑病證猶在者故當復作本湯服
之服桂枝湯汗出後脉洪大者病猶在也若形
如&KR1211;日再發者邪氣客於榮衞之間也與桂枝
二麻黃一湯解散榮衞之邪
服桂枝湯大汗出後大煩渴不解脉洪大者白虎
加人參湯主之
大汗出脉洪大而不渴邪氣猶在表也可更與
桂枝湯若大汗出脉洪大而煩渴不解者表裏
有熱不可更與桂枝湯可與白虎加人參湯生
津止渴和表散熱
太陽病發熱惡寒熱多寒少脉微弱者此無陽也
不可更汗宜桂枝二越婢一湯方
桂枝二越婢一湯方
桂枝(去皮)芍藥丼草(各十八銖)
生薑(一兩三錢切)大棗(四枚擘)麻黃(十八銖去節)
石膏(二十四銖碎綿褁)
胃爲十二經之主脾治水榖爲卑藏若婢内經
曰脾主爲胃行其津液是湯所以謂之越脾者
以發越脾氣通行津液外臺方一名越脾湯即
此義也
右㭍味㕮咀以五升水煑麻黃一二沸去上沫内
諸藥煑取二升去滓温服一升夲方當裁爲越婢
湯桂枝湯合飲一升今合爲一方桂枝二越婢一
服桂枝湯或下之仍頭項強痛翕翕發熱無汗心下
滿微痛小便不利者桂枝湯去桂加茯苓白术湯主
之
頭項強痛翕翕發熱雖經汗下爲邪氣仍在表
也心下滿微痛小便利者則欲成結胷今外證
未罷無汗小便不利則心下滿微痛爲停飲也
與桂枝湯以解外加茯苓白术利小便行留飲
傷寒脉浮自汗出小便數心煩微惡寒脚攣急反
與桂枝湯欲攻其表此誤也得之便厥咽中乾煩
燥吐逆者作丼草乾薑湯與之以復其陽若厥愈
足温者更作芍藥丼草湯與之其脚即伸若胃氣
不和讝語者少與調胃承氣湯若重發汗復加燒
鍼者四逆湯主之
脉浮自汗出小便數而惡寒者陽氣不足也心
煩脚攣急者隂氣不足也隂陽血氣俱虚則不
可發汗若與桂枝湯攻表則又損陽氣故爲誤
也得之便厥咽中乾煩燥吐逆者先作丼草乾
姜湯復其陽氣得厥愈足温乃與芍藥丼草湯
益其隂血則脚踁得伸隂陽雖復其有胃燥讝
語少與調胃承氣湯微溏以和其胃重發汗爲
亡陽加燒針則損隂内經曰榮氣微者加燒針
則血不流行重發汗復燒針是隂陽之氣大虚
四逆湯以復隂陽之氣
丼草乾薑湯方
丼草(四兩炙味丼平)乾薑(二兩炮味辛熱)
内經曰辛丼發散爲陽丼草乾薑相合以復陽
氣
右㕮咀以水叄升煑取一升五合去滓分温再服
芍藥丼草湯方
白芍藥(四兩味酸微寒)丼草(四兩炙丼平)
芍藥白𥙷而赤瀉白收而赤散也酸以收之丼
以緩之酸丼相合用𥙷隂血
右二味㕮咀以水叄升煑取一升半去滓分温再
服之
調胃承氣湯方
大黃(四兩去皮清酒浸)丼草(二兩炙味丼平)芒硝(半斤味醎苦大寒)
内經曰熱滛於内治以醎寒佐以苦丼芒硝醎
寒以除熱大黃苦寒以蕩實丼草丼平助二物
推陳而緩中
右三味㕮咀以水叄升煑取一升去滓内芒硝更
上火微煑令沸少少温服
四逆湯方
丼草(二兩炙味丼平)乾薑(一兩半味辛熱)
附子(一枚生用去皮破八片辛大熱)
内經曰寒淫於内治以丼熱又曰寒滛所勝平
以辛熱丼草薑附相合爲丼辛大熱之劑乃可
發散隂陽之氣
右三味㕮咀以水三升煑取一升二合去滓分温
再服強人可大附子一枚乾薑三兩
問曰證象陽旦按法治之而增劇厥逆咽中乾兩
脛拘急而讝語師曰言夜半手足當温兩脚當伸
後如師言何以知此荅曰寸口脉浮而大浮則為
風大則爲虚風則生微熱虚則兩脛攣病證象桂
枝因加附子參其間增桂令汗出附子温經亡陽
故也厥逆咽中乾煩燥陽明内結讝語煩亂更飲
丼草乾薑湯夜半陽氣還兩足當熱脛尚微拘急
重與芍藥丼草湯爾乃脛伸以承氣湯微溏則止
其讝語故知病可愈
陽旦桂枝湯别名也前證脉浮自汗出小便數
心煩微惡寒脚攣急與桂枝湯證相似是證象
陽旦也與桂枝湯而增劇得寸口脉浮大浮爲
風邪大爲血虚即於桂枝湯加附子温經以𥙷
虚增桂令汗出以祛風其有治之之逆而增厥
者與丼草乾薑湯陽復而足温更與芍藥丼草
湯隂和而脛伸表邪巳解隂陽巳復而有陽明
内結讝語煩亂少與調胃承氣湯微溏泄以和
其胃則隂陽之氣皆和内外之邪悉去故知病
可愈
釋音
清凉(上七正反)疫(音役)忿(孚吻切)
疹(之忍切癮疹也)飱泄(上音孫下音薛)𩕄(音信)
痎(音皆瘧也)䪼頞(上音拙面骨也下音遏鼻也)
逮(音代及也)砭(悲廉切石針也)&KR0778;(如劣切)
中病(上音衆)之長(音掌)嗌(音益咽也)
沓(徒合切)俱見(音現)嚏(丁計切)
瘳(音抽病愈也)痼(音固)迄(許訖切至也)
狹懵(上戸甲切下莫孔切)殞(羽粉功)晬(祖對切周歲也)
痏(羽軌切)&KR0574;(於陵切匈也)䯞(音偶又音虞肩前也)
痓(充至切惡也一曰風病)暍(音謁傷暑也)痙(巨井切強急也)
几几(音殊短羽鳥飛几几也)攣(力全功)
内藥(上音納)晡(布胡切)灑(蘇狠切驚貌)
惡寒(上烏路切)怫(音佛)鼾(音汗卧息也)
癃(音隆)淅(思歴切)熇(許酷切熱也)
歠(昌悅切)漐(直立切汗出貌)脛(胡定切)卷二終
