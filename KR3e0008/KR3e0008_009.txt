註解傷寒論卷第十
漢張仲景著晉王叔和撰次
宋成無已註明汪濟川校正
辨發汗吐下後脉證并治第二十三
此第十卷第二十二篇凡四十八證前三隂三陽
篇中悉具載之
卷内音釋上卷巳有
此已下諸方於隨卷本證下雖巳有緣止以加减
言之未甚明白似於覽者檢閱未便今復校勘備
列于後
桂枝加葛根湯主之方
葛根(四两)芍藥(二两)甘草(二两)
生薑(三两切)大棗(十二枚擘)桂枝(二两去皮)
麻黃(三两去節)
右七味以水一斗先煑麻黃葛根减二升去上沫
内諸藥煑取三升去滓温服一升覆取微似汗不
須啜粥餘如桂枝法
桂枝加厚朴杏子湯方
於桂枝湯方内加厚朴二兩否仁五十箇去皮
尖餘依前法
桂枝加附子湯方
於桂枝湯方内加附子一枚炮去皮破八片餘
依前法术附湯方附於此方内去桂枝加白术
四兩依前法
桂枝去芍藥湯方
於桂枝湯方内去芍藥餘依前法
桂枝去芍藥加附子湯方
於桂枝湯方内去芍藥加附子一枚炮去皮破
八片餘依前法
桂枝麻黃各半湯方
桂枝(一两十六銖去皮)芍藥生薑(切)
甘草(炙)麻黃(各一两去節)大棗(四枚擘)
杏仁(二十四箇湯浸去皮尖及两仁者)
右七味以水五升先煑麻黃一二沸去上沫内諸
藥煑取一升八合去滓温服六合
桂枝二麻黃一湯方
桂枝(一两十七銖去皮)芍藥(一两六銖)麻黃(十六銖去節)
生薑(一两六銖切)杏仁(十六箇去皮尖)甘草(一两二銖炙)
大棗(五枚擘)
右七味以水五升先煑麻黃一二沸去上沫内諸
藥煑取二升去滓温服一升日再
白虎加人參湯方
於白虎湯方内加人參三兩餘依白虎湯法
桂枝去桂加茯苓白术湯方
於桂枝湯方内去桂枝加茯苓白术各三兩餘
依前法煎服小便利則愈
已上九方病證並在第二卷内
葛根加半夏湯方
於葛根湯方内加入半夏半升餘依葛根湯法
桂枝加芍藥生薑人參新加湯方
於第二卷桂枝湯方内更加芍藥生薑各一兩
人參三兩餘依桂枝湯法服
梔子甘草豉湯方
於梔子豉湯方内加入甘草二兩餘依前法得
吐止後服
梔子生薑豉湯方
於梔子豉湯方内加生薑五兩餘依前法得吐
止後服
柴胡加芒硝湯方
於小柴胡湯方内加芒硝六兩餘依前法服不
觧更服
桂枝加桂湯方
於第二卷桂枝湯方内更加桂二兩共五兩餘
依前法
巳上六方病證並在第三卷内
柴胡桂枝湯方
桂枝(去皮)黃芩人參(各一两半)
甘草(一两炙)半夏(二合半)芍藥(一两半)
大棗(六枚擘)生薑(一两半切)柴胡(四两)
右九味以水七升煑取三升去滓温服
附子瀉心湯方
大黃(二两)黃連
黃芩(各一两)附子(一枚炮去皮破别煑取汁)
右四味切三味以麻沸湯二升漬之湏臾絞去滓
内附子汁分温再服
生薑瀉心湯方
生薑(四两切)甘草(三两炙)人參(三两)
乾薑(一两)黃芩(三两)半夏(半升洗)
黃連(一两)大棗(十二枚)
右八味以水一斗煑取六升去滓再煎取三升温
服一升日三服
甘草瀉心湯方
甘草(四两)黃芩(三两)乾薑(三两)
半夏(半升洗)黃連(一两)大棗(十二枚擘)
右六味以水一斗煑取六升去滓再煎取三升温
服一升日三服
黃芩加半夏生薑湯方
於黃芩湯方内加半夏半升生薑一两半餘依
黃芩湯法服
已上五方病證並在第四卷内
桂枝加大黃湯方
桂枝(三两去皮)大黃(一两)芍藥(六两)
生薑(三两切)甘草(二两炙)大棗(十二枚擘)
右六味以水七升煑取三升去滓温服一升日三
服
桂枝加芍藥湯方
於第二卷桂枝湯方内更加芍藥三两隨前共
六兩餘依桂枝湯法
四逆加吳茱萸生薑湯方
當歸(二两)芍藥(三两)甘草(二两炙)
通草(二两)桂枝(三两去皮)細辛(三两)
生薑(半斤切)大棗(二十五枚擘)吳茱萸(二升)
右九味以水六升清酒六升和煑取五升去滓温
分五服一方水酒各四升
已上三方病證並在第六卷内
四逆加人參湯方
於四逆湯方内加人參一兩餘依四逆湯法服
四逆加猪膽汁湯方
於四逆湯方内加入猪膽汁半合餘依前法服
如無猪膽以羊膽代之
巳上二方病證并在第七卷内
註解傷寒論卷第十
