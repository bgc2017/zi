中說卷第六
禮樂篇阮逸註
子曰吾於禮樂正失而已(之文而已正礼樂㳂革)如其制作以俟
明哲必也崇貴乎(必得公輔崇貴之位乃助成王道也王道盛則可以制礼作樂明哲君子)賈
瓊薛收曰道不行如之何子曰父母安之兄弟愛之
朋友信之施於有政道亦行矣奚謂不行(済天下則修乱世道不能)
(家可矣身以正)子謂任薛王劉崔盧之昏非古也何以視譜
(薛姓出黃帝六代孫奚仲居薛此二姓同譜王姓出舜之後封於古者氏族家譜所以標門地謹昏姻也任姓出黃帝六代孫大壬)
(崔邑盧姓亦姜姓之後居盧國此二姓同譜皆古礼不通昏也劉至漢有王於斉者号王氏此二姓同譜崔姓帝嚳姜嫄之後居)
文中子曰帝之不帝久矣(自秦始皇始故曰不帝久矣百王稱帝者相㳂前代号也)王孝
逸曰敢問元經之帝何也(禀正朔也秦漢稱帝則元經書帝三代稱王故春秋書王以尊天子)
(明正統也以尊中國而)子曰絜名索實此不可去(存前帝之實也中㪯後帝之名者貴)
(可去此号國天子不)其爲帝實失而名存矣(空号尔實道也名)或問謝安
子曰簡矣(符堅而无喜色終優游東山此簡可見矣謝安字安石爲東晉相処富貴而獨退静破)問王
導子曰敬矣(每進爵必拜元帝山陵此恭可見矣王導字茂弘事晉元明成三帝爲相)問温嶠子
曰毅人也(昌聞國難泣涕率兵來赴天子留嶠輔政嶠讓王導嶠字太真与王導平王敦蘇峻之乱皆有功初鎮武)
(可知矣此果毅)問桓温子曰智近謀遠鮮不及矣(將軍破李勢平温字子元爲晉)
(所敗歸而潜有篡志此智近謀遠之驗符健有功爲大都督又此伐不巳爲慕垂)賈瓊問羣居之
道子曰同不害正異不傷物(則外无傷此中庸者乎外雖同而内必正内雖異)曰
可終身而行乎子曰烏乎而不可也(也烏何)古之有道
者内不失真而外不殊俗夫如此故全也(道者也不失知道可与適)
(權者也三者備何往不全真可与立者也不殊俗可与)繁師玄曰敢問稽古之利子
曰執古以御今之有乎(有之矣故必稽古今之有利者皆古)子曰居近識
遠處今知古惟學矣乎(之好古敏以求之孔子曰吾非生而知)子曰恭則物
服(而畏之儼然人望)慤則有成(其意先誠)平則物化(物亦公焉无私於物)子曰我
未見平者也(多私隋政)或曰君子仁而已矣何用禮爲子曰
不可行也(礼節之行仁必以)或曰禮豈爲我輩設哉(云阮籍)子不
荅旣而謂薛收曰斯人也旁行而不流矣(知流通之變旁行一隅不)
安知教意哉有若謂先王之道斯爲美也(子弟子有若孔)文中
子曰七制之主道斯盛矣(見上七制注)薛收曰何爲其然
子曰嗚呼惟明王能受訓(有訓續書)收曰無制而有訓何
謂也子曰其先帝之制未亡乎大臣之命尚正乎(孝若)
(武之制未亡桓榮之命尚正則可以訓後漢諸君也武之制未亡霍光之命尚正則可以訓前漢諸帝也光)無制而
有訓天下其無大過矣否則蒼生不無大憂焉(邑王若昌)
(有兵爭起而生民憂也不廢東海王不讓則必)薛收曰讃其非古乎(有讃續書)子曰唐
虞之際斯爲盛大禹皐陶所以順天休命也(又臯陶曰益贊于禹)
(襄哉贊贊)文中子曰議天子所以兼采而博聽也(有議續書)唯
至公之主爲能擇焉(擇善而從公朝共議)文中子曰誡其至矣乎
(有誡續書)古之明王敬慎所未見悚懼所未聞刻於盤盂
(也盤圓則水圓君者盂也盂方則水方盤銘云德日新荀子曰君者盤也水者民)勒於几杖(危定傾皆杖銘云挾)
(也戒)居有常念動無過事其誡之功乎(之誡自无過常念日新扶危)薛
收曰諫其見忠臣之心乎(有諫續書)其志直其言危(若周志直)
(樊噲云陛下獨不見趙高之事乎是也昌云口不能言心知不可是也言危若)子曰必也直而不迫
危而不詆其知命者之所爲乎(言者皆云天下治臣獨不迫若賈誼曰今之進)
(可諫則諫進退不違天命也以爲未是也知命爲知其君)狡乎逆上吾不與也(直也言不狡謂志不)
(順故曰逆危也非忠)賈瓊曰虐哉漢武未嘗從諫也子曰孝武其
生知之乎雖不從未嘗不悅而容之(知不由人諫而理子言漢武大體生)
(皆天縱也如汲黯之訐方朔之滑稽雖未聽亦能容之矣也若初即位崇太斈立明堂黜百家策賢良雄才大略此)故賢
人攅于朝直言屬於耳斯有志於道故能知悔而康
帝業(奏事則皆辨論之是攅于朝属於耳也晚年下詔斍用兵賢人若仲舒申公枚臯相如嚴楽輩是也此數子每大臣)
(民侯是知悔而帝業康也之悔封丞相田千秋爲冨)可不謂有志之主乎(以有志續書所)子曰
姚義之辯李靖之智賈瓊魏徵之正薛收之仁程元
王孝逸之文加之以篤固(更能敦篤則固七子各得一長)申之以礼樂
可以成人矣(楽通才然後及也旣固矣必能成之礼)子謂京房郭璞古之
亂常人也(而輙自推律改為京氏郭璞字景純好隂陽筭術被京房字君明習災變之斈以卦直日用亊本姓李氏)
(乖正經乱人倫者也髮銜刀竟坐誅二子並)子曰冠禮廢天下無成人矣昏禮
廢天下無家道矣(而昏成人正家不可廢也士冠昏礼二十而冠三十)喪禮廢天下
遺其親矣祭礼廢天下忘其祖矣(曰末有仁而遺其親也亦言士喪祭礼也孟子)
(自其祖又曰祭必)嗚呼吾末如之何也巳矣(此四礼傷時廢)越公問政
子曰恭以儉(故規之楊素驕侈)邳公問政(公為僕射蘇威封邳國)子曰清以
平(政非清白公平也故亦規之威以老臣貴位引其子夔預朝)安平公問政(安平郡公李德林封)子
曰無闘人以名(毁于時故規之使无闘名德林文斈擅名然多自負見)子謂薛收
賈瓊曰春秋元經其衰世之意乎義直而微言曲
而中(權行取中直微曲中盖)越公初見子遇内史薛公曰公見王
通乎(薛道衡楊素問)薛公曰鄕人也(河東並家)是其家傳七世矣
(儒業家傳)皆有經濟之道而位不逢(明時不逢)越公曰天下豈
有七世不逢乎薛公曰君子道消十世不逢有矣(孔若)
(立殤公至仲尼凡三百年不遇明時三十年爲一世子自弗父何嗣厲公及正考甫佐戴武宣公至孔父嘉)越公曰
奚若其祖公曰王氏有祖父焉有子孫焉雖然久於
其道鍾美於是也是人必能叙彝倫矣(彝倫叙六經續而)子出
自蒲關(龍門關北歸晉自長安出蒲州)關吏陸逢止之曰未可以遯我
生民也(隱於關吏陸逢賢人)子爲之宿翌日而行(民故特爲宿未忍子知其賢意在生)
(去)陸逢送子曰行矣江湖鱣鯨非溝瀆所容也(大非聖道)
(所知羣小)程元曰敢問風自火出家人何也(詞易彖)子曰明
内而齊外(巽斉離明)故家道正而天下正(先斉家治國者)子曰仁義
其教之本乎(与義是謂教本立人之道曰仁)先王以是繼道德而興礼
樂者也(則道德者本仁而中和之所以爲礼楽也韓愈曰仁与義爲定名道与德爲虚位然)子曰礼其
皇極之門乎聖人所以嚮明而節天下也(人出入而節喻門南向使)
(外限内)其得中道乎(皇極義解上文)故能辯上下定民志(偪下上不)
(自定是中也下不僣上人志)或問君子子曰知微知章知柔知剛(係易)
(辝)曰君子不噐何如子曰此之謂不器(剛是不噐即此微章柔)文
中子曰周齊之際王公大臣不暇及禮矣(高緯二十八北斉高洋至)
(年日尋干戈雖有名臣豈暇及礼哉年後周自字文斍至介國公二十五)獻公曰(献公安康)天子失禮
則諸侯脩於國諸侯失禮則大夫脩於家(喪韓宣子適周東迁邦礼)
(佾舞庭孔子自衛反魯乃定礼楽此大夫脩於家也魯曰周礼在魯矣此諸侯脩於國也魯三家專政八)禮樂之作
獻公之志也(献公之志而作礼論楽論蓋推)程元問六經之致(經續)子曰
吾續書以存漢晉之實(祖止晉武帝續書起於漢高)續詩以辯六
代之俗(見上六代詩)修元經以斷南北之疑(推運曆者因以晉東迁故南朝)
(統扵是南北二史夷虜相稱而天下疑矣元經者所以尊中國故齊梁陳爲正統後魏據中原故北朝推運曆者以北斉周隋爲正)
(中國有主則正統歸魏周中國无主則正統在晉宋)讃易道以申先師之旨(翼也申明十)正
礼樂以旌後王之失(作者則論而正之後王有不合周公制)如斯而已矣
程元曰作者之謂聖述者之謂明天子何處乎(中處居)
子曰吾於道屢伸而已(絶大義乖則我再三伸明之尔言我亦不作亦不述盖以微言)其好
而能樂勤而不猒者乎(不猒而已言我但好斈)聖與明吾安敢處
(元所言不敢當程)子曰有坐而得者有坐而不得者有行而至
者有不行而至者(之一也而有得有不得有至有不至此言老子曰坐進此道書曰行之惟難坐之行)
(所習遂相遠也人性差殊各由)子曰見而存(存諸心固所見而)未若不見而存者
也(不勉而中不言而信也不待見而心常存之猶言)子曰君子可招而不可誘(以可)
(以機誘礼招不可)可棄而不可慢(慢謂傷名教弃謂道不同)輕譽苟毀好憎尚
怒小人哉(任情四者)子曰以勢交者勢傾則絶以利交者
利窮則散故君子不與也(之交不与)子謂薛收善接小人
遠而不疎近而不狎頽如也(持之皃頽如不矜)子遊汾亭坐鼓
琴(去琴瑟君子不)有舟而釣者過曰美哉琴意(聞琴知意釣隱者也)傷而
和怨而靜(縵傷絃調也傷怨和靜乃)在山澤而有廊廟之志非太公
之都磻溪則仲尼之宅泗濱也(野磻薄官反時乱賢人隱於)子驟而
鼔南風釣者曰嘻非今日事也道能利生民功足濟
天下其有虞氏之心乎不如舜自鼔也聲存而操變
矣(操者之情則變而不類所傳南風声則有矣而所)子遽捨琴謂門人曰情之變
聲也如是乎起將延之釣者搖竿鼔栧而逝門人追
之子曰無追也播鼗武入于河擊磬㐮入于海固有
之也(魯哀公時礼壞樂崩楽人皆去掌鼗掌磬之官武㐮是其名也)遂志其事作汾亭操
焉(撰此操文中子)子之夏城(夏城縣絳州有)薛收姚義後遇牧豕者問
塗焉牧者曰從誰欤薛收曰從王先生也牧者曰有
鳥有鳥則飛于天有魚有魚則潜于淵(人避唐諱也一本作泉後)知
道者蓋默默焉(得其所知道者何不默而遁牧者亦隱士也意謂魚鳥尚)子聞之謂薛
收曰獨善可矣(者斥牧)不有言者誰明道乎(不可獨善其旣云知道即)
(下使明而行焉身必當言于天)子不相形(皃取人不可以)不禱疾(勿藥有喜无妄之疾)不卜非
義(何卜不疑)子曰君子不受虚譽不祈妄福不避死義(者三)
(也常德)文中子曰記人之善而忘其過温大雅能之(而深)
(容勿弘能)處貧賤而不懾魏徵能之(能強立直而遂)聞過而有喜
色程元能之(斈好)亂世羞富貴竇威能之(竇田候反好礼儉粛)慎
密不出董常能之(時知)陳叔逹謂子曰吾視夫子之道
何其早成也(二十一是早成子謁隋文帝時年)子曰通於道有志焉又焉
取乎早成耶(非務早成言志斈於道)叔逹出遇程元竇威於塗因
言之程元曰夫子之成也吾儕慕道久矣未嘗不充
欲焉(充其欲所問道必)遊夫子之門者未有問而不知求而不
給者也(皆充欲凢登門者)詩云實獲我心蓋天啓之非積斈能
致也(盖天縱生知尔言早成亦非志斈)子聞之曰元汝知乎哉天下未
有不斈而成者也(斈必湏)或問長生神仙之道子曰仁
義不修孝悌不立奚爲長生(長生何為苟不仁不孝)甚矣人之无
厭也(无猒妄求秦皇漢武)或問嚴光樊英名隱(光武同斈除為諫光字子陵少与漢)
(之術順帝徵不出隱於壺山此並不求名而隱故曰名隱議不就耕於冨春山釣於瀨上樊英字季斉明經善推步)子曰
古之避言人也(言而已避毀譽之)問東方朔(爲郎諸郎呼爲狂人朔字蔓倩漢武帝時)
(俗避世金馬門醉歌曰陸沉於)子曰人隱者也(於衆人故曰人隱詭迹混俗不自求别)子曰
自太伯虞仲巳來天下鮮避地者也(虞仲少季歷季歷古公長子太伯次)
(一云虞仲乃仲雍之孫也君於吴後武王克商封虞仲於周未知子昌有聖瑞太伯虞仲知立季歷以及昌於是如荆吴以讓季歷)
(地以避賢君故曰避地孰是言二人皆奔之遠)仲長子光天隱者也無往而不適
矣(一有迹也淮天隱浩然太虚孰爲名孰爲俗孰爲國惟變所適因言數人其隱則一而道德相遠或藏名或混俗或讓國皆執)
(是天隱也人不能知)子曰遁世無悶其避世之謂乎(生世間治則彰避世即天隱也)
(何悶哉此与名隱人隱地隱異矣乱則晦樂則行憂則違適時而已又)非夫無可無不可不能
齊也(則成天隱可不可斉致)文中子曰小雅盡廢而春秋作矣(夷四)
(作以尊中國交侵故春秋)小化皆衰而天下非一帝(大小雅之義也及其續詩有大化小化亦)
(号故曰非一帝衰也四夷僣帝)元經所以續而作者其衰世之意乎(世救)
(秋之法衰故續春)子在絳出于野遇陳守(絳郡守叔逹時爲)曰夫子何之
乎子曰將之夏(城縣絳州夏)陳守令勸吏息役(見役民慮其師)董常
聞之曰吾知夫子行國矣未嘗虚行也(以觀天下風俗漢置八使行國)
(郡守息役是不虚行也文中子一布衣出行而)賈瓊事楚公困䜛而歸以告子(公楚)
(上注見)子曰瓊汝將閉門却掃歟不知緘口而内修也(人古)
(緘口淨其内也杜門却掃者義在)瓊未逹古人之意焉(閉門將謂真)仲長子
光曰在險而運竒不若宅平而無爲(无爲長世之啚運竒一時之用)文
中子以爲知言(者遠者言得大)文中子曰其名彌消其德彌長
其身彌退其道彌進此人其知之矣(光也退宅平无爲此人即謂仲長子)
(退之極致也則知消長進)子曰知之者不如行之者(猶不知苟不能行)行之者
不如安之者(自行此亦廣上文无爲之義委物以能不勞聦明安然而事)仲長子光字
不曜董常字履常子曰稱德矣子之叔弟績字無功
子曰字朋友之職也(之非自立也朋友呼而字)神人無功非爾所宜
也常名之(作傳弃官不仕績終号无功子自)季弟名静薛收字之曰保
名子聞之曰薛生善字矣静能保名有稱有誡薛生
於是乎可與友也(稱則誡之盖益友矣表德則稱之未有可)
中說卷第六
