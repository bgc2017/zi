欽定四庫全書
御製數理精藴下編卷二十六
體部四
曲線體
曲線體
設如長圓體徑與高皆七尺問積幾何
法以長圓體徑七尺用求圓面積法求
得圓面積三十八尺四十八寸四十五
分零九釐九十六豪二十五絲有餘以
高七尺乘之得二百六十九尺三百九
十一寸五百六十九分七百三十七釐
有餘即長圓體之積也如圖甲乙丙丁
長圓體先以乙丙底徑求得乙己丙戊
圓面積而以庚辛高乘之即得甲乙丙
丁長圓體之積也
又法以長圓體徑七尺用徑求周法求
得圓周二十一尺九寸九分一釐一豪
四絲八忽五微五纖有餘與高七尺相
乘得一百五十三尺九十三寸八十分
三十九釐八十五豪有餘為長圓體之
外面積以半徑三尺五寸乘之得五百
三十八尺七百八十三寸一百三十九
分四百七十五釐有餘折半得二百六
十九尺三百九十一寸五百六十九分
七百三十七釐有餘即長圓體之積也
如圖甲乙丙丁長圓體先求得乙己丙
戊圓周與甲乙高相乘得甲乙丙丁外
面積為底以庚甲半徑乘之得庚甲丙
辛長方體為甲乙丙丁長圓體積之二
倍蓋因長圓體之外面積與長方體之
底面積等而長圓體之半徑又與長方
體之高度等則長圓體為長方體之一
半(見幾何原本五卷第二十四節)故折半即得甲乙丙
丁長圓體之積也
又法用長方體長圓體之定率比例以
長方體積一為
一率長圓體積七八五三九八一六三
為二率今所設之長圓體徑七尺自乘
以高七尺再乘得三百四十三尺為三
率求得四率二百六十九尺三百九十
一寸五百六十九分九百零九釐有餘
即長圓體之積也此法蓋以長方體與
長圓體為比例定率之一
為長方體積而七八五三九
八一六三為長方體同高同徑之長圓
體積故以徑自乘高再乘得長方體積
彼定率之長方體與長圓體之比即同
於今所得之長方體積與所求之長圓
體積之比也
設如尖圓體底徑六尺中高六尺問積幾何
法以底徑六尺用求圓面積法求得底
面積二十八尺二十七寸四十三分三
十三釐八十五豪有餘以高六尺乘之
得一百六十九尺六百四十六寸三分
一百釐有餘三歸之得五十六尺五百
四十八寸六百六十七分七百釐有餘
即尖圓體之積也如圖甲乙丙丁戊尖
圓體先以乙丁底徑求得乙丙丁戊底
面積以甲己高乘之得庚乙丁辛長圓
體為甲乙丙丁戊尖圓體之三倍蓋因
上下面平行各體與平底尖體同底同
高者其平底尖體皆得上下面平行體
之三分之一(見幾何原本五卷第二十三節)故以所得
庚乙丁辛長圓體積三歸之即得甲乙
丙丁戊尖圓體積也
又法用尖方體尖圓體之定率比例以
尖方體積一為
一率尖圓體積七八五三九八一六三
為二率今所設之尖圓體底徑六尺自
乘以高六尺再乘得二百一十六尺三
歸之得七十二尺成尖方體積為三率
求得四率五十六尺五百四十八寸六
百六十七分七百三十六釐有餘即尖
圓體之積也蓋尖方體為長方體之三
分之一而尖圓體為長圓體之三分之
一故尖方體與尖圓體之比即同於長
方體與長圓體之比也
又捷法定率比例以長方體積一
為一率尖圓體積二
六一七九九三八八為二率今所設之
尖圓體底徑六尺自乘以高六尺再乘
得二百一十六尺為三率求得四率五
十六尺五百四十八寸六百六十七分
八百零八釐有餘即尖圓體之積也此
法蓋以長方體與尖圓體為比例長方
體積為一則長
圓體積為七八五三九八一六三將此
長圓體積三歸之則得尖圓體積為二
六一七九九三八八故定率之長方體
與尖圓體之比即同於今底徑自乘高
再乘所得之長方體積與所求之尖圓
體積之比也
設如尖圓體底周二十二尺自尖至底周之斜線五
尺求中垂線之高幾何
法以底周二十二尺用周求徑法求得
底徑七尺零二釐八豪一絲七忽有餘
折半得半徑三尺五寸零一釐四豪零
八忽有餘為勾以自尖至底周之斜線
五尺為弦求得股三尺五寸六分九釐
三豪三絲三忽有餘即中垂線之高也
如圖甲乙丙丁戊尖圓體以乙丙丁戊
底周求得乙丁底徑折半得乙巳半徑
為勾以自尖至底周之甲乙斜線為弦
求得甲巳股即中垂線之高也
設如圓球徑二尺問外面積幾何
法以圓球徑二尺用徑求周法求得周
六尺二寸八分三釐一豪八絲五忽有
餘與徑二尺相乘得一十二尺五十六
寸六十三分七十釐有餘即圓球之外
面積也如圖甲乙丙丁圓球體以甲丙
全徑與甲乙丙丁全周相乘即得圓球
體之外面積蓋因圓面半徑與球體半
徑等者其圓面積為球體外面積之四
分之一而圓面半徑與球體全徑等者
其圓面積與球體外面積等(見幾何原本十卷第)
(八節)故圓球全徑與全周相乘而得圓球
之外面積也
設如圓球徑一尺二寸問積幾何
法以圓球徑一尺二寸用徑求圓面積
法求得圓面積一尺一十三寸零九分
七十三釐三十五豪四十絲有餘以圓
球徑一尺二寸乘之得一尺三百五十
七寸一百六十八分零二十四釐有餘
為長圓體積三歸之得四百五十二寸
三百八十九分三百四十一釐有餘倍
之得九百零四寸七百七十八分六百
八十二釐有餘即圓球之體積也如圖
甲乙丙丁圓球體求得戊己庚辛平圓
面積以甲丙全徑乘之得與圓球同徑
同高之壬戊庚癸長圓體此球體之乙
丁全徑與長圓體之戊庚底徑度等而
球體之甲丙全徑又與長圓體之壬戊
高度等則球體積為長圓體積之三分
之二(見幾何原本十卷第九節)試以圓球同徑之平
圓面積為底圓球之半徑為高作一甲
乙丁尖圓體則其積為甲乙丁半球體
積之半夫尖圓體與長圓體同底同高
其比例為三分之一而尖圓體又為半
球體之二分之一則半球體必為半長
圓體之三分之二半球體既為半長圓
體之三分之二則全球體必為全長圓
體之三分之二可知故以所得壬戊庚
癸長圓體積三歸倍之即得甲乙丙丁
圓球體積也
又法以圓球徑一尺二寸用求圓球之
外面積法求得圓球之外面積四尺五
十二寸三十八分九十三釐四十一豪
六十絲有餘以半徑六寸乘之得二尺
七百一十四寸三百三十六分四十九
釐有餘三歸之得九百零四寸七百七
十八分六百八十三釐有餘即圓球之
體積也如圖甲乙丙丁圓球體先求得
外面積乃以此外面積為底戊丙半徑
為高作一戊己庚尖圓體其體積必與
圓球體積等蓋尖圓體之底面積與球
體之外面積等尖圓體之高度與球體
之半徑等則其體積亦必等(見幾何原本五卷第)
(二十五節)故以戊丙半徑與外面積相乘三
歸之即如得戊己庚尖圖體積而為甲
乙丙丁圓球體積也
又法以方邊球徑相等方積球積不同
之定率比例以方積一
為一率球積五二三五九八七
七五為二率今所設之圓球徑一尺二
寸自乘再乘得一尺七百二十八寸為
三率求得四率九百零四寸七百七十
八分六百八十三釐有餘即圓球之體
積也此法蓋因圓球徑與正方邊相等
而圓球積與正方積不同故以圓球徑
自乘再乘作正方積為體與體之比例
如子丑圓球徑為一則其自乘
再乘之寅邜辰巳正方體積為一
而圓球徑一
所得之子午丑未圓球體積為五二三
五九八七七五故以子丑圓球徑一
自乘再乘之寅夘辰巳正方體積
一與子丑圓球
徑所得之子午丑未圓球體積五二三
五九八七七五之比即同於今所設之
甲丙圓球徑一尺二寸自乘再乘之戊
己庚辛正方體積一尺七百二十八寸
與今所得之甲乙丙丁圓球體積九百
零四寸七百七十八分六百八十三釐
有餘之比也
又法用球積方積相等球徑方邊不同
之定率比例以圓球徑一
為一率正方邊八五九九五
九七為二率今所設之圓球徑一尺二
寸為三率求得四率九寸六分七釐一
豪九絲五忽一微六纖有餘為與圓球
積相等之正方體每邊之數自乘再乘
得九百零四寸七百七十八分六百四
十九釐有餘即圓球之體積也此法蓋
以圓球積與正方積設為相等使圓球
徑與正方邊不同先定為線與線之比
例既得線而後自乘再乘之為體也如
子丑圓球徑一其
所得之體積開立方則得八五九九
五九七即為寅邜辰巳正方體之每一
邊是子午丑未圓球積與寅邜辰巳正
方積相等故子丑圓球徑一
與寅邜正方邊八五九九
五九七之比即同於今所設之甲丙圓
球徑一尺二寸與今所得之戊巳正方
邊九寸六分七釐一豪九絲五忽一微
六纖有餘之比既得戊己正方邊自乘
再乘得戊己庚辛正方體積即與甲乙
丙丁圓球體積為相等也
又法以二十一分為一率十一分為二
率今所設之圓球徑一尺二寸自乘再
乘得一尺七百二十八寸為三率求得
四率九百零五寸一百四十二分八百
五十七釐有餘為圓球之體積也蓋以
正方體積一圓
球體積五二三五九八七七五之定率
約之則正方體積二十一而圓球體積
得一九九有餘進而為十一則圓球
體積稍大故今所得之圓球體積亦稍
大也
設如圓球積六尺問徑幾何
法用球徑方邊相等球積方積不同之
定率比例以球積一
為一率方積一九九八五九三
一七為二率今所設之圓球積六尺為
三率求得四率十一尺四百五十九寸
一百五十五分九百零二釐有餘為與
圓球徑相等之正方邊之正方體積開
立方得二尺二寸五分四釐五豪零二
忽有餘即圓球之徑也蓋圓球積為五
二三五九八七七五則正方積為一
若圓球積為一
則正方積為一九
九八五九三一七其比例仍同故以
圓球積一為一
率者即如以圓球積五二三五九八七
七五為一率而以正方積一九九八
五九三一七為二率者即如以正方積
一為二率也
又法用球積方積相等球徑方邊不同
之定率比例以方邊一
為一率球徑一二四七九
八為二率今所設之圓球積六尺開立
方得一尺八寸一分七釐一豪二絲有
餘為三率求得四率二尺二寸五分四
釐五豪零二忽有餘即圓球之徑也此
法亦以圓球積與正方積設為相等使
圓球徑與正方邊不同故以圓球積開
立方得立方邊為線與線之比例蓋方
邊為八五九九五九七則球徑為一
若方邊為一
則球徑為一二四七
九八其比例仍同故以方邊一
為一率者即如以方
邊八五九九五九七為一率而以球
徑一二四七九八為二率者即
如以球徑一為二
率也
設如撱圓體大徑六寸小徑四寸問積幾何
法以小徑四寸用徑求圓面積法求得
圓面積一十二寸五十六分六十三釐
七十豪六十絲有餘以大徑六寸乘之
得七十五寸三百九十八分二百二十
三釐有餘為長圓體積三歸之得二十
五寸一百三十二分七百四十一釐有
餘倍之得五十寸二百六十五分四百
八十二釐有餘即撱圓體之積也如圖
甲乙丙丁撱圓體以乙丁小徑求得戊
己庚辛平圓面積再以甲丙大徑乘之
得壬戊庚癸長圓體此撱圓體積即為
長圓體積之三分之二亦如圓球體積
為同徑同高之長圓體積之三分之二
故以所得壬戊庚癸長圓體積三歸倍
之即得甲乙丙丁撱圓體積也
又法以小徑四寸自乘得十六寸以大
徑六寸再乘得九十六寸為長方體積
乃用方積球積不同方邊球徑相等之
定率比例以方積一
為一率球積五二三五九八七七
五為二率今所得之長方體積九十六
寸為三率求得四率五十寸二百六十
五分四百八十二釐有餘即撱圓體之
積也蓋函撱圓之長方體與所函撱圓
體之比同於函球之正方體與所函球
體之比(見幾何原本十卷第十四節)如甲乙丙丁撱
圓體甲丙大徑六寸乙丁小徑四寸以
乙丁小徑自乘又以甲丙大徑再乘遂
成戊己庚辛長方體形此長方體積與
撱圓體積之比即同於正方體積與圓
球體積之比故以定率之正方體積為
一率圓球體積為二率今所得之長方
體積為三率求得四率為撱圓體之積
也
設如撱圓體積五十寸大徑比小徑多二寸問大小
徑各幾何
法用方積球積不同方邊球徑相等之
定率比例以球積一
為一率方積一九九八五九三
一七為二率今所設之撱圓體積五十
寸為三率求得四率九十五寸四百九
十二分九百六十五釐八百五十豪有
餘為長方體積乃以大徑比小徑多二
寸為長與闊之較用帶一縦開立方法
算之得闊三寸九分九釐二豪有餘即
撱圓體之小徑加大徑比小徑多二寸
得五寸九分九釐二豪有餘即撱圓體
之大徑也如圖甲乙丙丁撱圓體用球
積與方積之定率比例即成戊己庚辛
長方體形其戊己長即甲丙大徑壬庚
闊即乙丁小徑甲丙大徑比乙丁小徑
多二寸即長闊之較故用帶一縦開立
方法算之得闊為撱圓體之小徑得長
為撱圓體之大徑也
設如上下不等圓面體上徑四尺下徑六尺高八尺
問積幾何
法以上徑四尺用徑求圓面積法求得
上圓面積一十二尺五十六寸六十三
分七十釐六十豪有餘又以下徑六尺
用徑求圓面積法求得下圓面積二十
八尺二十七寸四十三分三十三釐八
十五豪有餘又以上徑四尺與下徑六
尺相乘得二十四尺開方得中徑四尺
八寸九分八釐九豪七絲九忽四微八
纖有餘用徑求圓面積法求得中圓面
積一十八尺八十四寸九十五分五十
五釐八十五豪有餘三數相併得五十
九尺六十九寸二分六十釐三十豪有
餘與高八尺相乘得四百七十七尺五
百二十二寸八十二分四百釐有餘三
歸之得一百五十九尺一百七十四寸
二十七分四百六十六釐有餘即上下
不等圓面體之積也蓋上下不等圓面
體立法與上下不等正方體同理但上
下不等正方體上下俱係方面故求得
上中下三方面積相併與高相乘三歸
之而得體積此上下俱係圓面故求得
上中下三圓面積相併與高相乘三歸
之而得體積也
又法以上徑四尺與下徑六尺相減餘
二尺折半得一尺為一率高八尺為二
率下徑六尺折半得三尺為三率求得
四率二十四尺為上下不等圓面體上
補成一尖圓體之共高乃以下徑六尺
用徑求圓面積法求得圓面積二十八
尺二十七寸四十三分三十三釐八十
五豪有餘與所得共高二十四尺相乘
得六百七十八尺五百八十四寸一十
二分四百釐有餘三歸之得二百二十
六尺一百九十四寸六百七十分八百
釐有餘為大尖圓體之積又以高八尺
與共高二十四尺相減餘十六尺為上
尖圓體之高以上徑四尺用徑求圓面
積法求得圓面積一十二尺五十六寸
六十三分七十釐六十豪有餘與上高
十六尺相乘得二百零一尺六十一寸
九百二十九分六百釐有餘三歸之得
六十七尺二十寸六百四十三分二百
釐有餘為上小尖圓體之積與大尖圓
體積二百二十六尺一百九十四寸六
百七十分八百釐有餘相減餘一百五
十九尺一百七十四寸二十七分六百
釐有餘即上下不等圓面體之積也如
圖甲乙丙丁上下不等圓面體如戊甲
丁小尖圓體遂成戊乙丙大尖圓體故
於戊乙丙大尖圓體積内減去戊甲丁
小尖圓體積而得甲乙丙丁上下不等
圓面體之積也
又法用上下不等正方體與上下不等
圓面體之定率比例以正方體積一
為一率圓面體積
七八五三九八一六三為二率上徑四
尺自乘下徑六尺自乘上徑四尺與下
徑六尺相乘三數相併以高八尺乘之
得六百零八尺三歸之得二百零二尺
六百六十六寸六百六十六分六百六
十六釐有餘成上下不等正方體積為
三率求得四率一百五十九尺一百七
十四寸二十七分七百零一釐有餘即
上下不等圓面體之積也
又捷法定率比例以一
為一率二六一七九九三八八
為二率上徑四尺相乘下徑六尺自乘
上徑四尺與下徑六尺相乘三數相併
以高八尺乘之得六百零八尺為三率
求得四率一百五十九尺一百七十四
寸二十七分九百釐有餘即上下不等
圓面體之積也此法蓋以三上下不等
正方體與一上下不等圓面體為比例
夫一上下不等正方體積為一
則一上下不等圓面體
積為七八五三九八一六三若三上下
不等正方體積為一
則一上下不等圓面體積為二六
一七九九三八八故以上徑自乘下徑
自乘上下徑相乘三數相併以高乘之
所得為三上下不等正方體積彼定率
之三上下不等正方體與一上下不等
圓面體之比即同於今所得之三上下
不等正方體積與所求之一上下不等
圓面體積之比也
設如上下不等撱圓面體上大徑四尺小徑三尺下
大徑八尺小徑六尺高十尺問積幾何
法以上大徑四尺與上小徑三尺相乘
得一十二尺以下大徑八尺與下小徑
六尺相乘得四十八尺又以上大徑四
尺與下小徑六尺相乘下大徑八尺與
上小徑三尺相乘共得四十八尺折半
得二十四尺三數相併得八十四尺乃
用方積圓積之定率比例以方積一
為一率圓積七八
五三九八一六三為二率三數相併之
八十四尺為三率求得四率六十五尺
九十七寸三十四分四十五釐六十九
豪有餘與高十尺相乘得六百五十九
尺七百三十四寸四百五十六分九百
釐有餘三歸之得二百一十九尺九百
一十一寸四百八十五分六百三十三
釐有餘即上下不等撱圓面體之積也
蓋上下不等撱圓面體立法與上下不
等圓面體同但上下不等圓面體上下
俱係圓面故求得上中下三圓面積相
併與高相乘三歸之而得體積此上下
俱係撱圓面故必求得上中下三長方
面積相併用定率比例得三撱圓面積
乃與高相乘三歸之而得體積也
又法以上大徑四尺與下大徑八尺相
減餘四尺折半得二尺為一率高十尺
為二率下大徑八尺折半得四尺為三
率求得四率二十尺為上下不等撱圓
面體上補成一尖撱圓體之共高乃以
下大徑八尺小徑六尺用求撱圓面積
法求得下撱圓面積三十七尺六十九
寸九十一分一十一釐六十八豪有餘
與所得共高二十尺相乘得七百五十
三尺九百八十二寸二百三十三分六
百釐有餘三歸之得二百五十一尺三
百二十七寸四百一十一分三百釐有
餘為大尖撱圓面體之積又以高十尺
與共高二十尺相減餘十尺為上小尖
撱圓面體之高以上大徑四尺小徑三
尺用求撱圓面積法求得上撱圓面積
九尺四十二寸四十七分七十七釐九
十二豪有餘與上高十尺相乘得九十
四尺二百四十七寸七百七十九分二
百釐有餘三歸之得三十一尺四百一
十五寸九百二十六分四百釐有餘為
上小尖撱圓面體積與大尖撱圓面體
積二百五十一尺三百二十七寸四百
一十一分三百釐有餘相減餘二百一
十九尺九百一十一寸四百八十四分
八百釐有餘即上下不等撱圓面體積
也如圖甲乙丙丁上下不等撱圓面體
如戊甲丁小尖撱圓面積遂成戊乙丙
大尖撱圓面體故於戊乙丙大尖撱圓
面體内減戊甲丁小尖撱圓面體而得
甲乙丙丁上下不等撱圓面體之積也
又法用上下不等長方體與上下不等
撱圓面體之定率比例以長方體積一
為一率長圓體
積七八五三九八一六三為二率以上
大徑四尺倍之加下大徑八尺共一十
六尺與上小徑三尺相乘得四十八尺
以下大徑八尺倍之加上大徑四尺共
二十尺與下小徑六尺相乘得一百二
十尺兩數相併得一百六十八尺以高
十尺乘之得一千六百八十尺六歸之
得二百八十尺成上下不等長方體積
為三率求得四率二百一十九尺九百
一十一寸四百八十五分六百四十釐
有餘即上下不等撱圓面體之積也蓋
長方面積與撱圓面積之比同於方面
積與圓面積之比故上下不等長方體
與上下不等撱圓面體之比即同於長
方體與長圓體之比也
又捷法定率比例以一
為一率一三八九九六九四
為二率以上大徑四尺倍之加下大徑
八尺共一十六尺與上小徑三尺相乘
得四十八尺以下大徑八尺倍之加上
大徑四尺共二十尺與下小徑六尺相
乘得一百二十尺兩數相併得一百六
十八尺以高十尺乘之得一千六百八
十尺為三率求得四率二百一十九尺
九百一十一寸四百八十五分九百二
十釐有餘即上下不等撱圓面體之積
也此法蓋以六上下不等長方體與一
上下不等撱圓面體為比例夫一上下
不等長方體積為一
則一上下不等撱圓面體積為七
八五三九八一六三若六上下不等長
方體積為一則
一上下不等撱圓面體積為一三八
九九六九四故以上大徑倍之加下大
徑與上小徑相乘以下大徑倍之加上
大徑與下小徑相乘兩數相併以高乘
之所得為六上下不等長方體積彼定
率之六上下不等長方體積與一上下
不等撱圓面體積之比即同於今所得
之六上下不等長方體積與所求之一
上下不等撱圓面體積之比也
設如截球體一段高二寸底徑九寸六分問積幾何
法以高二寸為首率底徑九寸六分折
半得四寸八分為中率求得末率一尺
一寸五分二釐為圓球之截徑加高二
寸得一尺三寸五分二釐為圓球之全
徑折半得六寸七分六釐為圓球之半
徑又以高二寸為勾底徑九寸六分折
半得四寸八分為股求得弦五寸二分
作平圓半徑用求圓面積法求得平圓
面積八十四寸九十四分八十六釐有
餘即為截球體一段之外面積與圓球
半徑六寸七分六釐相乘得五百七十
四寸二百五十二分五百三十六釐有
餘三歸之得一百九十一寸四百一十
七分五百一十二釐有餘為自圓球中
心所分球面尖圓體積又以截球體底
徑九寸六分用求平圓面積法求得截
球體之底面積七十二寸三十八分二
十二釐有餘於圓球半徑六寸七分六
釐内減去截球體之高二寸餘四寸七
分六釐與截球體之底面積七十二寸
三十八分二十二釐有餘相乘得三百
四十四寸五百三十九分二百七十二
釐有餘三歸之得一百一十四寸八百
四十六分四百二十四釐有餘為自圓
球中心至截球體底徑所分平面尖圓
體積與球面尖圓體積一百九十一寸
四百一十七分五百一十二釐有餘相
減餘七十六寸五百七十一分八十八
釐有餘即截球體一段之積也如圖甲
乙丙截球體一段其乙丙底徑即如弧
矢形之弦長其甲丁高即如弧矢形之
矢闊故甲丁為首率乙丙底徑折半得
乙丁為中率求得丁戊末率為截球徑
(見各面形弦矢求圓徑法)與甲丁高相加得甲戊為
圓球全徑折半得甲巳為圓球半徑又
以甲丁為勾乙丁為股求得甲乙弦乃
以甲乙弦為半徑求得庚乙丙平圓面
積即與甲乙丙截球體一段之外面積
等蓋圓面半徑與球體半徑等者其圓
面積為球體外面積之四分之一而圓
面半徑與球體全徑等者其圓面積與
球體外面積等(見幾何原本十卷第八節)故甲辛戊
壬圓球體其外面積為同徑子丑寅邜
平圓面積之四倍若甲辛壬半球體其
外面積必為子丑寅邜平圓面積之二
倍然則甲己半徑求得平圓面積又辛
己半徑亦求得平圓面積兩面積相併
必與甲辛壬半球體之外面積等矣今
甲乙丙截球體一段若以甲丁為半徑
求得平圓面積又以乙丁為半徑求得
平圓面積兩面積相併亦必與甲乙丙
截球體一段之外面積等而甲乙弦自
乘之正方與甲丁勾自乘之正方乙丁
股自乘之正方相併之積等則甲乙弦
為半徑所得之圓面積亦必與甲丁勾
為半徑所得之圓面積乙丁股為半徑
所得之圓面積相併之積等故以甲乙
弦為半徑所得之庚乙丙平圓面積即
與甲乙丙截球體一段之外面積相等
也既得截球體一段之外面積與甲巳
圓球半徑相乘三歸之得己丙甲乙球
面尖圓體積又以乙丙截球體底徑求
得乙丙底面積與丁巳截半徑相乘三
歸之得己丙丁乙平面尖圓體積與己
丙甲乙球面尖圓體積相減所餘即甲
乙丙截球體一段之積也
又法先求得圓球徑一尺三寸五分二
釐用徑求周法求得圓周四尺二寸四
分七釐四豪三絲三忽有餘與截球體
一段之高二寸相乘得八十四寸九十
四分八十六釐有餘即為截球一段之
外面積與圓球半徑六寸七分六釐相
乘得五百七十四寸二百五十二分五
百三十六釐三歸之得一百九十一寸
四百一十七分五百一十二釐有餘為
自圓球中心所分球面尖圓體積又以
截球體底徑九寸六分用求平圓面積
法求得截球體之底面積七十二寸三
十八分二十二釐有餘於圓球半徑六
寸七分六釐内減去截球體之高二寸
餘四寸七分六釐與截球體之底面積
七十二寸三十八分二十二釐有餘相
乘得三百四十四寸五百三十九分二
百七十二釐有餘三歸之得一百一十
四寸八百四十六分四百二十四釐有
餘為自圓球中心至截球徑所分平面
尖圓體積與球面尖圓體積一百九十
一寸四百一十七分五百一十二釐有
餘相減餘七十六寸五百七十一分八
十八釐有餘即截球體一段之積也如
圖甲乙丙截球體一段先求得甲戊全
徑與庚辛等又求得壬庚癸辛全周與
甲丁高相乘得庚子丑辛截長圓體一
段之外面積與甲乙丙截球體一段之
外面積等蓋球體全徑與長圓體底徑
高度相等者其相當每段之外面積皆
相等(見幾何原本十卷第十一節)既得甲乙丙截球
體一段之外面積則與甲巳半徑相乘
三歸之而得己丙甲乙球面尖圓體積
又以乙丙截球體底面積與丁己截半
徑相乘三歸之而得己丙丁乙平面尖
圓體積與己丙甲乙球面尖圓體積相
減餘即得甲乙丙截球體一段之積也
設如空心圓球積二千寸厚三寸問内外徑數各幾
何
法用球徑方邊相等球積方積不同之
定率比例以球積一
為一率方積一九九八五九三
一七為二率今所設之空心圓球積二
千寸為三率求得四率三尺八百一十
九寸七百一十八分六百三十四釐有
餘為空心正方體積乃用算空心正方
體法以厚三寸自乘再乘得二十七寸
八因之得二百一十六寸與所得空心
正方體積三尺八百一十九寸七百一
十八分六百三十四釐相減餘三尺六
百零三寸七百一十八分六百三十四
釐有餘六歸之得六百寸六百一十九
分七百七十二釐有餘用厚三寸除之
得三尺零二十分六十五釐九十豪為
内徑與外徑相乘長方面積乃以厚三
寸倍之得六寸為長闊之較用帶縦較
數開平方法算之得闊一尺一寸四分
六釐三豪九絲七忽有餘即空心圓球
内徑得長一尺七寸四分六釐三豪九
絲七忽有餘即空心圓球外徑也此法
蓋以空心圓球體與空心正方體為比
例即如用球積與方積定率為比例也
如圖甲乙丙丁戊己庚辛空心圓球體
其甲丙外徑與壬癸外方邊等其戊庚
内徑與寅邜内方邊等是以甲乙丙丁
大球體與壬癸子丑大正方體為比戊
己庚辛小球體與寅邜辰已小正方體
為比而空心圓球體與空心正方體之
比即如球體積與方體積之比也既得
空心正方體積則用算空心正方體法
以壬酉厚自乘再乘八因之得午巳未
申類八小隅體與空心正方體相減則
餘空心正方體之六面酉戌坎未類六
長方扁體六歸之得酉戌坎未一長方
扁體用厚三寸除之得酉戌亥乾一長
方面積其酉戌闊與戊庚等即内徑其
酉乾長與壬丑等即外徑其酉寅巳乾
皆與壬酉厚度等酉寅巳乾併之即長
闊之較故以厚三寸倍之為帶縦求得
闊為内徑長為外徑也
又法用定率比例求得空心正方體積
以厚三寸倍之得六寸為内方邊與外
方邊之較自乘再乘得二百一十六寸
與所得空心正方體積三尺八百一十
九寸七百一十八分六百三十四釐有
餘相減餘三尺六百零三寸七百一十
八分六百三十四釐有餘三歸之得一
尺二百零一寸二百三十九分五百四
十四釐有餘以内外方邊之較六寸除
之得二尺零二十分六十五釐九十豪
有餘為長方面積以内外方邊之較六
寸為長闊之較用帶縦較數開平方法
算之得闊一尺一寸四分六釐三豪九
絲七忽有餘即空心圓球内徑得長一
尺七寸四分六釐三豪九絲七忽有餘
即空心圓球外徑也如圖甲乙丙丁戊
己庚辛空心圓球體用定率比例而得
壬癸子丑寅邜辰巳空心正方體將寅
邜辰巳空心小正方形移置癸角之一
隅則空心正方體變為壬寅己辰子申
未午罄折體形其壬寅即罄折體之厚
為甲丙外徑與戊庚内徑之較依開立
方法分之得酉戌亥三方廉體乾坎艮
三長廉體震一小隅體以壬寅厚度自
乘再乘得震一小隅體與空心正方體
積相減餘三方廉體三長廉體三歸之
則餘酉一方廉體乾一長廉體共成巽
壬癸辰坤離一扁方體其巽壬厚與壬
寅等以巽壬厚除巽壬癸辰坤離扁方
體則得壬癸辰坤長方面壬寅即長闊
之較故用帶縦較數開平方法算之得
邜辰闊與寅癸等即空心圓球之内徑
以壬寅與寅癸相加得壬癸與甲丙等
即空心圓球之外徑也
設如圓窖一座周二十四尺高十尺問盛米幾何
法以周二十四尺用圓周求面積法求
得圓面積四十五尺八十三寸六十六
分二十二釐有餘與高一丈相乘得四
百五十八尺三百六十六寸二百二十
分有餘為圓窖之積數乃以米一石積
數定率二千五百寸為一率一石為二
率圓窖體積四百五十八尺三百六十
六寸二百二十分有餘為三率求得四
率一百八十三石三斗四升六合四勺
有餘即所盛之米數也此法與求長圓
體積之法同如甲乙丙丁長圓窖以甲
戊丁巳圓周求得平圓面積用甲乙高
乘之即得甲乙丙丁長圓體積既得體
積則以一石積數二千五百寸與一石
之比同於今所得之體積與今所求之
米數之比也
設如圓窖一座盛米一百六十石高十尺問周徑各
幾何
法以米一石為一率一石積數定率二
千五百寸為二率盛米一百六十石為
三率求得四率四百尺為圓窖之積數
以高十尺除之得四十尺為圓窖之面
積乃用圓積方積之定率比例以圓積
一為一率方積一
二七三二三九五四為二率今所得之
圓窖面積四十尺為三率求得四率五
十尺九十二寸九十五分八十一釐六
十豪有餘開平方得七尺一寸三分六
釐四豪九絲有餘即圓窖之徑數再用
徑求周法求得周二十二尺四寸一分
九釐九豪四絲有餘即圓窖之周數也
設如積米一堆高五尺底周十四尺問米數幾何
法以底周十四尺用圓周求面積法求
得圓面積一十五尺五十九寸七十一
分八十四釐一十二豪有餘為尖圓堆
之底面積與高五尺相乘得七十七尺
九百八十五寸九百二十分六百釐有
餘三歸之得二十五尺九百九十五寸
三百零六分八百二十釐有餘為尖圓
堆之積數乃以米一石積數定率二千
五百寸為一率一石為二率今所得之
尖圓堆之積數二十五尺九百九十五
寸三百零六分八百二十釐有餘為三
率求得四率一十石零三升九合八勺
一抄有餘即所堆之米數也此法與尖
圓體求積之法同既得尖圓堆之積而
以一石之積數定率為比例即得米數
也
設如倚壁積米一堆高四尺底周六尺問米數幾何
法以底周六尺為半周倍之得一十二
尺為全周用圓周求面積法求得圓面
積一十一尺四十五寸九十一分五十
五釐有餘折半得五尺七十二寸九十
五分七十七釐有餘為倚壁尖圓堆之
底面積以高四尺乘之得二十二尺九
百一十八寸三百零八分有餘三歸之
得七尺六百三十九寸四百三十六分
有餘為倚壁尖圓堆之積數乃以米一
石積數定率二千五百寸為一率一石
為二率今所得之倚壁尖圓堆之積數
七尺六百三十九寸四百三十六分有
餘為三率求得四率三石零五升五合
七勺七抄有餘即倚壁所堆之米數也
蓋倚壁尖圓堆即尖圓體之一半故求
得平圓面積折半與高數相乘又以三
歸之得倚壁尖圓堆之積數而以一石
積數為比例即得米數也
設如倚壁内角積米一堆高五尺周一十二尺問米
數幾何
法以周一十二尺四因之得四十八尺
為全周用圓周求面積法求得圓面積
一百八十三尺三十四寸六十四分九
十釐有餘四歸之得四十五尺八十三
寸六十六分二十二釐有餘為倚壁内
角尖圓堆之底面積與高五尺相乘得
二百二十九尺一百八十三寸一百一
十分三歸之得七十六尺三百九十四
寸三百七十分為倚壁内角尖圓堆之
積數乃以米一石積數定率二千五百
寸為一率一石為二率今所得之倚壁
内角尖圓堆之積數七十六尺三百九
十四寸三百七十分為三率求得四率
三十石零五斗五升七合七勺有餘即
倚壁内角所堆之米數也蓋倚壁内角
尖圓堆即尖圓體之四分之一故求得
平圓面積四歸之與高數相乘又以三
歸之得倚壁内角尖圓堆之積數而以
一石積數為比例即得米數也
設如倚壁外角積米一堆高六尺底周三十三尺問
米數幾何
法以周三十三尺三歸四因得四十四
尺為全周用圓周求面積法求得圓面
積一百五十四尺六寸一十九分八十
一釐九十二豪有餘四歸三因得一百
一十五尺五十四寸六十四分八十八
釐四十四豪有餘為倚壁外角尖圓堆
之底面積以高六尺乘之得六百九十
三尺二百七十八寸九百一十八分六
百四十釐有餘三歸之得二百三十一
尺九十二寸九百七十二分八百八十
釐有餘即倚壁外角尖圓堆之積數乃
以米一石積數定率二千五百寸為一
率一石為二率今所得之倚壁外角尖
圓堆之積數二百三十一尺九十二寸
九百七十二分八百八十釐有餘為三
率求得四率九十二石四斗三升七合
一勺八抄有餘即倚壁外角所堆之米
數也蓋倚壁外角尖圓堆即尖圓體四
分之三故求得平圓面積四歸三因與
高數相乘又以三歸之得倚壁外角尖
圓堆之積數而以一石積數為比例即
得米數也
御製數理精蘊下編卷二十六
