重修宣和博古圖卷二十五
鐘四(三十器)
周(二十一器)
螭紋鐘一
螭紋鐘二
花乳鐘一
花乳鐘二
雙螭紐鐘
虺鈕鐘
環鈕鐘一
環鈕鐘二
虎鐘
荇葉鐘
虬鈕鐘一
虬鈕鐘二
鳳鈕鐘一
鳳鈕鐘二
辟邪鐘一
辟邪鐘二
辟邪鐘三
辟邪鐘四
辟邪鐘五
辟邪鐘六
大吕鐘
漢(六器)
辟邪鐘一
辟邪鐘二
環鈕鐘一
環鈕鐘二
對螭鈕鐘
饕餮鐘
六朝(三器)
匾鐘一
匾鐘二
匾鐘三
高七寸鈕高一寸六分闊一寸二分兩舞相距三寸九
分横三寸二分兩銑相距六寸七分横四寸三分枚三
十六各長三分重四斤六兩無銘
高七寸八分鈕高一寸九分闊一寸三分兩舞相距四
寸四分横三寸七分兩銑相距五寸八分横四寸七分
枚三十六各長三分重六斤四兩無銘
右二器是鐘即于鼓間皆為螭紋頂亦如之其一於枚
景具作螺旋之狀其二則枚景有如金鋪上既不為衡
甬而若鐶可係以下垂觀其製蓋亦古鐘之稍變者也
高七寸鈕高二寸四分闊一寸七分兩舞相距四寸六
分横三寸四分兩銑相距四寸八分横五寸五分枚三
十六各長四分重五斤無銘
高五寸一分鈕高一寸五分闊一寸二分兩舞相距三
寸五分横二寸六分兩銑相距三寸四分横二寸五分
枚三十六各長三分重一斤有半無銘
右二器上設小鈕不為衡甬而枚作旋螺著以花紋獸
面大體與許子鐘相類云
右高七寸八分鈕高三寸闊一寸四分兩舞相距四寸
横三寸六分兩銑相距四寸五分横四寸二分重八斤
無銘是器全與周物不類而形制若鐸復無鉦鼓枚篆
之飾甬作雙螭糾錯其尾若環環之中為獸首舞上以
四虬蟠屈相向舞間布以細紋承以垂花其聲清越而
長非他鐘之比當是周末變易不一遂致是耳此器重
厚倍常當是古鈞後同
右高七寸七分鈕高一寸七分闊一寸五分兩舞相距
三寸三分横三寸兩銑相距四寸二分横三寸六分重
六斤九兩無銘是鐘比諸鐘特不類而全若鐸變甬而
為鈕且無枚焉但兩面作碎乳布之其鈕獨狀以虺按
詩言維熊維羆男子之祥維虺維蛇女子之祥則虺隂
類凡鐘屬隂而鼓屬陽於是以虺識之蓋昔人所以取
象命意皆有微意存乎其間也
高三寸三分鈕高一寸一分闊八分兩舞相距二寸二
分横一寸六分兩銑相距二寸五分横一寸枚三十六
各長一分重一斤無銘
高四寸一分鈕高一寸五分闊一寸兩舞相距二寸七
分横二寸一分兩銑相距三寸三分横二寸三分枚三
十六各長一分重一斤一兩無銘
右二器周官鳧氏所鑄有所謂大鐘有所謂小鐘爾雅
謂大鐘曰鏞中曰剽小曰棧而不言其量數樂律所用
之處若樂鐘則惟特鐘鎛鐘編鐘三者而已編鐘乃其
小者也是鐘上為環鈕不作衡甬於枚介舞間虺紋盤
結而形製尤小其編棧之屬歟然久藏奥壤銅滓凝積
扣之略無聲非特如厚石而已其可取者煎鍊鎔範為
足觀焉
右高一尺一寸一分鈕高三寸闊三寸二分兩舞相距
六寸一分横四寸五分兩銑相距九寸一分横六寸五
分重二十四斤無銘虎為西方之獸在臟則為肺而主
乎憂夫樂者樂也樂極而憂必生聖人常戒懼其所未
至則鐘之所以有虎焉敔為伏虎用示其止樂之節意
亦如是耳
右高九寸七分鈕高三寸三分闊七寸五分兩舞相距
七寸七分横六寸四分兩銑相距九寸二分横七寸九
分枚三十六各長四分重十有六斤五兩無銘是鐘無
甬而為鈕其鈕又為二辟邪鼓間亦作辟邪之飾三十
六枚各狀荇葉且昔之饗祀凡沼沚之毛蘋蘩之菜皆
可薦羞然詩人特以荇為后妃之況者以謂荇上出乎
水下出乎水以象乎由於法度之中而法度所不能制
則荇之薦羞鐘之合樂有得於法度之表耳
高九寸三分鈕高三寸九分闊七寸九分兩舞相距六
寸四分横五寸兩銑相距七寸五分横六寸枚三十六
各長三分重一十二斤十有二兩無銘
高九寸鈕高四寸闊八寸兩舞相距六寸二分横五寸
一分兩銑相距七寸六分横六寸三分枚三十六各長
三分重十有二斤無銘
右二器製作一類略無少異枚介鉦間皆著虬紋糾結
交錯隧攠亦如之鼓上復以蟠虬為飾不設甬以虬為
鈕蓋變古制也然究其形模非秦漢之所能及要之皆
晚周物耳
高八寸五分鈕高二寸五分闊三寸二分兩舞相距五
寸九分横四寸四分兩銑相距七寸二分横五寸四分
枚三十六各長五分重十有二斤無銘
高七寸八分鈕高二寸二分闊三寸五分兩舞相距五
寸五分横四寸兩銑相距六寸五分横四寸七分枚三
十六各長五分重九斤十有二兩無銘
右二器按鐘之設鈕其制多矣而此乃飾以鳳蓋鸑鷟
鳴於岐山而為興王之瑞則此鐘疑有所取象焉
第一器高六寸九分鈕高一寸九分闊一寸二分兩舞
相距四寸九分横二寸五分兩銑相距五寸四分横二
寸九分枚三十六重五斤一十二兩無銘
第二器高六寸五分鈕高一寸九分闊一寸三分兩舞
相距五寸四分横二寸九分兩銑相距五寸六分横三
寸一分重五斤四兩枚三十六無銘
第三器高六寸五分鈕高一寸五分闊一寸二分兩舞
相距四寸六分横二寸一分兩銑相距六寸横三寸重
五斤三兩枚三十六無銘
第四器高八寸鈕高二寸七分闊二寸一分兩舞相距
六寸横二寸六分兩銑相距六寸五分横三寸三分重
八斤七兩枚三十六無銘
第五器高六寸九分鈕高一寸九分闊二寸五分兩舞
相距五寸三分横三寸五分兩銑相距四寸四分横三
寸三分枚三十六各長三分重五斤二兩無銘
第六器高九寸鈕高二寸二分闊三寸四分兩舞相距
五寸八分横五寸兩銑相距六寸八分横五寸枚三十
六各長三分重四斤十有二兩無銘
右六鐘枚景皆作旋螺設辟邪以為鈕蓋古人造鐘於
旋幹之間著蹲熊蟠龍辟邪為飾是鈕也獨取於此古
人寓意殆未可詳而製作與周官所載不同又無銘款
以稽世次疑其為晚周物也(凡鐘飾以辟邪皆漢物)
右高四寸七分鈕高一寸七分兩舞相距三寸六分横
二寸七分兩銑相距三寸三分横二寸五分重三斤四
兩無銘是鐘與前太簇鐘嘗出以命典樂劉詵扣大晟
鐘以參驗之與大吕清聲適相合蓋六吕之鐘也今考
其製作維聲及形清越而精緻枚甬又特與漢制不同
類其華妙非近世所能為也
高一尺六寸五分鈕高四寸七分闊一尺二寸兩舞相
距一尺三寸四分横一尺一寸二分兩銑相距一尺五
寸六分横一尺三寸五分枚三十六各長七分重五十
四斤無銘
高七寸五分鈕高一寸九分闊四寸九分兩舞相距五
寸八分横四寸三分兩銑相距六寸七分横五寸枚三
十六各長五分重七斤二兩無銘
右古之鐘制旋蟲之上或以蹲熊蟠龍辟邪為飾至後
世不設旋蟲獨以辟邪為鈕迨漢則俱有此體五鐘是
矣篆枚又皆畫出兩銑微歛與古制殊不相類但鈕作
辟邪有古人遺意爾
高六寸七分鈕高二寸三分闊一寸三分兩舞相距
四寸八分横三寸八分兩銑相距五寸五分横四寸
二分枚三十六各長四分重四斤二兩無銘
高四寸六分鈕高一寸八分闊一寸二分兩舞相距
三寸二分横二寸五分兩銑相距三寸六分横二寸八
分枚三十六各長三分重一斤十有五兩無銘
右二器漢承秦後制作不醇於古莫能稽三代之意觀
此二鐘徒用環為鈕而上無衡甬可知矣煎金模範尚
皆精巧猶未失鳧氏之良其可尚已
右高七寸九分鈕高二寸六分闊五寸兩舞相距五寸
横四寸四分兩銑相距五寸七分横五寸枚三十六各
長三分重五斤無銘是鐘無甬以兩螭為鈕而兩螭之
首復相背其頚鬛間可以置纓索枚作旋螺之状鐘之
兩面一作黃目一作螭形蓋後世去古既遠先王之禮
文殘此古人無甬之制或變而為龍不同又無銘欵以
稽世次疑其為漢物也
右高九寸八分甬長四寸四分徑一寸七分兩舞相距
七寸横四寸七分兩銑相距八寸横五寸九分重一十
三斤三兩無銘是器甬中寔而飾以䕫紋鼓間為饕餮
乳皆平作旋螺紋考諸鐘有銳乳者有旋乳者有乳之
數或多寡者初竊疑焉及觀宋李照論樂以謂乳之設
所以節其聲之有韻此即古人為乳之意後世浸失其
傳故是鐘雖為乳之紋而無復如乳状者盖出於漢一
時之製故名之曰平乳云
高一尺一寸六分甬長三寸六分徑一寸兩舞相距六
寸五分横二寸六分兩銑相距八寸横二寸九分枚四
十八各長三分重六斤有半無銘
高一尺二寸八分甬長四寸徑一寸二分兩舞相距七
寸八分横二寸八分兩銑相距七寸八分横三寸一分
枚三十六各長三分重六斤有半無銘
高一尺一寸九分甬長三寸五分徑九分兩舞相距七
寸横二寸八分兩銑相距八寸一分横三寸六分枚三
十六各長三分重五斤四兩無銘
右三器甬虛中通篆帶鉦隧皆無致飾獨前一器枚四
十有八嘗稽鐘制枚各有三以至於九合四九之數則
為三十有六今又於九數中復加三焉合其數則為四
十有八此盖隨其時世變易而為之者後三器枚各三
十六不列於鉦之兩旁而特在其上鼓之兩邊别釬雙
睛睅然如黃目與周鐘全不相類比漢器亦有所不逮
其形制特匾而煎鍊模冶無甚工處方之與六朝物為
近也
重修宣和博古圖卷二十五
