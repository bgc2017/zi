重修宣和博古圖卷十三
壺二(二十八器)
漢
山龍温壺
如意方壺一
如意方壺二
圜絡壺一
圜絡壺二
蟠虬匾壺
細紋圜壺
匾壺一
匾壺二
匾壺三
小匾壺
獸耳方壺一
獸耳方壺二
獸耳方壺三
獸耳方壺四
獸耳方壺五
素温壺一
素温壺二
素温壺三
素温壺四
粟紋壺一
粟紋壺二
粟紋壺三
鳳魚壺
獸耳圜壺
素圜壺一
素圜壺二
素圜壺三
右高九寸八分深八寸九分口徑一寸四分腹徑六寸
二分容二升五合重二斤十有一兩無銘觀其形制有
類垂瓠上為之口可以貯湯蓋温手足之器也李公麟
以為鈷䥈而丁度以鈷䥈為温器殆有所受之耳觀其
腹脰飾以山龍其文雖華似非冶鑄之所成者攷之近
古則漢物也蓋守仁而静者山體仁而變者龍静變雖
殊為仁則一禮以天地温厚之氣始於東北為天地之
仁則温厚者氣之仁者也此為温器而飾以山龍義取
諸此古人設象豈徒然哉
高一尺二分深九寸二分口徑二寸八分腹徑六寸容
七升四合重八斤十兩兩耳連環無銘
高一尺二分深九寸二分口徑二寸八分腹徑六寸容
七升四合重七斤九兩兩耳無銘右二器皆方體兩耳
取象饕餮腹作方斜實以花紋其形若如意間以金碧
燦然可觀規模出於一律頗有古風漢器之至佳者也
前一器通蓋高一尺一寸九分深一尺口徑三寸四分
腹徑七寸六分容一斗一升四合共重六斤一十兩兩
耳連環無銘
後一器通蓋高一尺二寸深一尺一分口徑三寸四分
腹徑七寸六分容一斗一升四合共重六斤六兩兩耳
連環無銘
右二器制作悉同按小篆□字上象蓋中象耳下象足
此器不失其象得古多矣然腹間環結如絡稽三代之
器無一合者實漢物也
右高八寸六分深八寸三分口徑長三寸五分闊三寸
容五升七合重四斤一十兩兩耳連環有提梁無銘周
腹純素不加蟲鏤純緣之下作蟠虬糾結之狀形模差
匾已失上古壺制然工鑄雖精巧而竊近人情是必漢
器也
右高一尺二寸一分深九寸四分口徑三寸三分腹徑
七寸容一斗重九斤一兩兩耳連環無銘漢之技巧最
號精能故器之出於其時者莫不瑑飾瓌異以極一時
之妙工是器文縷縈紆如盤絲髮可謂盡美者也
前一器高一尺二寸深一尺一寸一分口徑三寸五分
容一斗一升九合重十斤一兩兩耳無銘
次一器高一尺五分深九寸六分口徑三寸三分容八
升五合重六斤五兩兩耳連環無銘
後一器通蓋高九寸六分深八寸口徑一寸容五升一
合共重四斤二兩兩耳連環無銘
右前二器通體紋飾繁縟後一器特純素皆附兩耳形
制特匾故因其形而名之蓋古者卿大夫則用方壺士
旅食則用圜壺而方圜有所不同所謂匾者則不著之
於經傳亦漢儒不復見先王禮文之盛出後人臆見而
有作也
右通蓋高三寸四分深二寸七分口徑一寸三分容二
合共重五兩三分兩耳有提梁無銘狀為壺而匾口圜
而足方作連環以為提文飾頗雜施設殆未可詳耳大
抵後人製器務為竒怪不純乎古故去理愈遠焉正如
汙尊抔飲之後而繼之以大巧也
通蓋高一尺二寸五分深一尺六分口徑三寸四分腹
徑六寸九分容一斗一升二合共重六斤十有三兩兩
耳連環無銘
通蓋高一尺二寸二分深一尺七分口徑三寸腹徑六
寸五分容一斗一升九合共重八斤一兩兩耳連環無
銘
高一尺一寸八分深一尺口徑二寸八分腹徑六寸容
九升八合重五斤十有四兩四耳連環無銘
高一尺二寸深一尺二分口徑三寸五分腹徑七寸容
一斗一升重六斤兩耳連環無銘
高九寸深七寸七分口徑二寸八分腹徑五寸七分容
五升重三斤十有三兩兩耳連環無銘
右五器體制鍊冶與漢如意方壺相類而大小精粗差
不同耳壺所以貯酒蓋亦尊之類是器耳皆挾腹獸口
銜環而方稜四出自是一類物也
高一尺三寸一分深一尺二寸一分口徑九分腹徑七
寸八分容六升四合重四斤三兩無銘
高一尺三寸四分深一尺二寸六分口徑一寸腹徑八
寸容六升重三斤一十兩無銘
高一尺八分深一尺二分口徑一寸一分腹徑七寸二
分容四升七合重三斤三兩無銘
高一尺三分深九寸七分口徑八分腹徑六寸容三升
重二斤有半無銘
右四器形制相類自環以上手主之環以下足主之疑
亦有所受也觀其製作純素意若簡易然氣韻非古殆
漢工所造耳
高九寸五分深八寸九分口徑二寸八分腹徑六寸八
分容六升五合重四斤五兩兩耳連環無銘
高一尺六分深一尺一分口徑三寸二分腹徑六寸四
分容一斗重五斤十兩兩耳連環無銘
通蓋高一尺一寸深一尺口徑三寸二分腹徑七寸容
九升八合共重六斤十有一兩兩耳無銘
右前一器腹間隱起粟紋耳作犧首後二器制作相類
特粟紋益細巧而耳著獸面為少異耳
右高一尺二寸深九寸一分口徑三寸四分腹徑七寸
四分容七升有半重六斤十有二兩兩耳連環無銘紋
有魚鳳之形古者制器非徒然也意必有所象鳳皇来
儀記之於書魚在在藻歌之於雅飾以二物得無謂焉
加以兩耳齧環形模至妙有商周之餘制但文華過之
矣
右高九寸深七寸九分口徑三寸三分腹徑六寸二分
容五升六合重三斤十有一兩兩耳連環無銘體圜而
純素兩獸齧環以為耳不設賁飾比商則質有餘比周
則文不勝蓋亦體古而僅得其形模焉以漢去古為未
遠也
高一尺四寸七分深一尺三寸三分口徑五寸一分腹
徑九寸八分容二斗八升重一十四斤有半兩耳連環
無銘
高一尺四寸九分深一尺二寸七分口徑五寸六分腹
徑九寸四分容二斗九升重十有五斤兩耳連環無銘
高一尺五寸深一尺三寸二分口徑五寸五分腹徑九
寸四分容二斗八升重九斤十有三兩兩耳連環無銘
右三器體制不殊惟第一器塗金為飾漢孝武時作太
官壺與此無異疑出一時也且周官公食大夫禮門内
用兩圜壺是器之設宜本諸此
重修宣和博古圖卷十三
