元明事類鈔卷三十七
監察御史姚之駰撰
飛鳥門
鳳
鼓山鳳納延詩朱鸞應瑞黃河清聖人啓運乾坤寧
自注金將亡新鄉河清鼓山鳳出應國家將興之兆
赬爾鳥燉煌新錄約蘇果勒澤中有天仙椒大如弹
丸焚之香徹數十里每燃椒則有鳥自雲際翩□五
色名赬爾鳥蓋鳳凰之種
神鳳操明高帝神鳳操鈞天奏兮列丹墀俄翩翩兮
鳳凰儀歛翺翔兮棲梧枝彼觀德兮直為我辭
分體似形楊慎鳳賦綠圖贊於帝曰臣聞鸞鵷鸑鵠
得鳳體而分者也頒雀諫珂定甲錦駝竊鳳形而似
者也且蜚翼生鳳凰鳳凰生鸞鳥鸞鳥生庶鳥庶鳥
之變乃産妖鳥是曰羽蟲之孽臣恐百世之後誣天
矯神必求鳳而弗能將歌舞羽孽而珍貺咎徵
孔雀
孔雀膽元史雲南梁王以阿結主妻大理叚功或譖
之王以孔雀膽一具付主乘便毒功主不從
文章王世貞詩孔雀雖有毒不能掩文章
穿樹楊慎滇海曲孔雀行穿鸚鵡樹錦鶯飛啄杜鵑
花
朝王明貝翔孔雀賦序世傳孔雀當己午時則振翎
舒尾若拜舞狀以為朝鳳鳳為百鳥之王故曰孔雀
朝王洪武中余覩于東圃凡歷二時而後止因嘆羽
毛之族猶有尊上之誠故為之賦
金閃翠紛明張治道孔雀賦怒則危冠閒則舒體尾
屢變而如雲貌恂恭而有禮雖寳愛之周身實珍竒
之在尾金閃爍而浮光翠繽紛而極斐
鶴
鶴菴劉因集或贄大經鶴二畜庭中遂名其居曰鶴
菴
惜鶴十咏張養浩集予嘗得一鶴之尤者甚愛而之
偶為田嫗傷其脛而斃因取其始末作十詩慰之題
曰購鶴友鶴病鶴醫鶴挽鶴招鶴憶鶴瘞鶴夢鶴圖
鶴
生有鶴飛倪纘集荒邨盡日無車馬時有殘雲伴鶴
歸注云雲林子之生也有一白鶴飛集林上其後避
地江隂華亭鶴亦隨之翔舞不去及雲林沒遂去不
復返
雙金鶴水南翰記經筵設文華殿殿中金鶴一雙東
西相向立盤中下有跌架以口銜香香黑色如細燭
外國所貢
鶴糧湧幢小品張司令慕楊鐵崖名迎之既而辭去
司令出米滿載相送云是鶴糧鐵崖素愛鶴不能郤
乃以分給貧者
鶴遶鄉宴名世類苑李文逹舉河南鄉試第一名宴
鹿鳴有鶴數十旋繞其上
日食官廩王世貞二鶴賦序尚書刑部省中有二鶴
焉朱冠縞衣昂步接趾日食官廩優游長日然每一
驤首雲霄之翼嘹唳躑躅若有所恨慕者余悲之為
作短賦
乘鶴昇天續文獻通考裴慶蘇州人天師某知其異
人長跪延之慶約三年後俟我於廬峰頂上至期擔
棄履數石壘一洞而入火自内發烈熖中見慶乘白鶴
昇天天師俟於廬峯頂上慶果至遂並去不知所
之
海鶴頂類纂海鶴大者脩項五尺許翅足稱是吞常
鳥如啖魚鱓成化間有至漳州者漳人射殺之復有
以頂貨者又島夷人剥鶴頂售於舶估比至閩廣價
等金玉
騎鶴飛去明彭輅集尹蓬頭在南都時劉瑾謀不軌
惡尹私有詆斥羅而戍之關右至戍所偶過鐵觀騎
一鶴凌空飛去
鶴應呼嘯陶望齡集徐渭修偉肥白音朗然如唳鶴
常中夜呼嘯有羣鶴應焉
孤鶴避宿陳子龍集許氏有二鶴其雄斃後有復以
二鶴贈者孤鶴踽踽避之不同飲啄雄者意挾兩雌
則引吭相搏擊夕䨇鶴宿於池則孤鶴宿於庭其在
庭也亦然
醮壇鶴夏言醮壇鶴降詞白鶴下遥自九天來圓頂
丹砂千歲大修脛紫甲苔玉骨本仙胎
天鵝
頭鵝劉因咏白海青詩平蕪未洒頭鵝血
賞金一錠輟耕錄元鷹房每歲以所養海青獲頭鵝
者賞黃金一錠以首得之又重三十餘斤且以進御
膳故曰頭鵝
十四頭王惲詩今年校獵饒常歲一色天鵝十四頭
鷹
海東青元史遼陽省進海東青二十四驛每驛給牛
六頭使者食米五石鷹食羊五口
建屋居元史類編文宗時命興和建屋居海青上都
建屋居鷹鶻
白海青元袁易集尚方有賜江浙省臣白海青者為
賦之詩孤飛雪點青雲破一擊秋生玉宇寬
啄蝗玉堂綱鑑元至元時武陟縣禾將熟有蝗自東
來縣令張寬仰天祝曰寧殺縣尹無傷百姓俄有黑
鷹羣飛啄食之
鷹語涉異志大興劉公機為諸生時畿郡有鷹神乃
一獵鷹也一日飛止公宅奴以糍飼之不潔鷹攫其
奴若懲之者居數日呼公語曰劉機爾大貴人他日
當坐八人轎至南京語已飛去後公果如其語云
璽作墜吳偉業集元晾鷹臺鷹墜皆用先朝舊璽改
作
生鷹元王士熙詩白鵝海上生鷹獵紅藥山岡詐馬
朝
錦絛脱李東陽題䨇鷹圖詩丹青落手翩欲活韝上
驚看錦絛脫
鵰鶚
鵰生犬西使記西海皂鵰一産三卵内一卵生犬灰
色毛短随母影而走所逐無不獲者
銅鵰張昱輦下曲五垓千陛立朝廷檻首銅鵰一丈
翎
鶚止庭元史王鶚始生有大鳥止於庭鄉先生曰鶚
也是兒其大名乎因名之鶚後為狀元仕至資善大
夫
鶻
賜白鶻姚燧集白鶻觜爪如玉帝以賜蒙古且曰是
禽惟朕及鷹師所鞲以卿世臣故賜
金鴉鶻元史文宗時諸王達爾瑪等各遣使來貢蒲
桃酒西馬金鴉鶻
怒失鶻元史竇默侍帝於幄殿獵者失一鶻帝怒侍
臣或從旁大聲謂宜加罪帝惡其迎合命杖之釋獵
者不問既退劉秉忠賀默曰非公誠結主知安得感
悟至此
變赤趙孟頫赤兔鶻賦序皇慶元年上賜大都留守
白兔鶻一翎翮皓潔白雪同皎至延祐元年凡三籠
而毛羽變赤光彩艷異勇鷙加於疇昔雖老於五坊
者亦不知其所以然乃為之賦
鶻胎袁桷詩海國名鷹豈鶻胎
戒畜鶻明周憲王集宫人雲英善詩余嘗命詠鶻雲
英以箴進戒余勿畜
海東鶻元史武宗時中書省言進海東鶻者當乘驛
馬五百不敷勅遣括民間車馬兵部請以各驛馬陸
續而進勿括為便從之
鸛
香木返魂客座新聞永樂中劉家河天妃廟一日僧
外歸見鼎中二鶴卵已熟命還之曰不望其生但免
鸛之悲號耳後數日忽出二雛探其巢得一木五彩
如錦香風馥郁有倭人見之驚曰此聚窟洲返魂香
也
義鸛高啓義鸛贊吳報恩寺浮屠之顛有鸛二巢焉
出返必俱一日雄罣輪索中久之宛轉而絶雌依其
旁弗去羣鳥欲磔之輙引喙怒逐逮毛骨盡化乃已
風雨之夕哀唳噭噭若號慕然
墨身朱喙楊一清集王尚書佐幼敏慧光禄君初丞
譚城驛有中貴宿驛久人厭苦之公夜密令人取庭
樹巢鸛墨身朱喙而縱之中貴見而驚詰諸館人皆
驚以為不祥遂去之
鸛訴明詩話海鹽劉銳有僕善射一日水鸛集資聖
寺鴟吻僕射之貫其左翮鸛帶矢盤旋良久竟集中
庭如臆訴者銳曰嘻必僕也命拔其矢縱之不能飛
乃命僕飼之旬日瘡愈而去
雉
感鳴元任士林感雉鳴賦承后皇之佳惠胚太和於
卵翼被文繡於外體抽肺肝之五色將自拔于羣飛
羌好脩而強飾吁嗟乎余身之章兮又安知非余身
之賊
變為純潔劉詵白雉賦序夫雉文繡者也變為純潔
非世道休明不及此
綴錦明周憲王元宫詞埜雉滿鞍如綴錦馬前珍重
是黃鷹
鳩
題畫鳩泳化編李文祥有風節萬安當國欲引以附
己因延欵於家屬題畫鳩文祥末句云春來風雨尋
常事莫把天恩作己恩安深銜之
不忍去主陳子龍集畜鳩者以午日剪其舌飼以靈
砂則能言李氏有一鳩甚慧或願以十金易之鳩曰
我居此久不忍去主人紿之去鳩竟不食哀鳴告歸
遂還李氏
槖鳩和尚蓬櫳夜話新安市有槖鳩和尚行負一槖
遇空闊處趺坐良久啓槖鳩冲出飛繞一匝師舉槖
鳩即投入
鸚鵡
鸚鵡贓元史臺臣言陜西行省受人鸚鵡請論如律
詔曰鸚鵡微物以是論贓失於太苛
圓舌馬祖常詩圓舌教成鸚鵡話
縈絲屈玉元馬祖常王繼學鸚鵡聯句南荒孕靈質
西顥發麗曲頸綬紅縈絲喙棘頳屈玉
誦無逸篇明詩話泰陵時沈瑩中為女學士在大内
暇飼白鸚鵡教之誦尚書無逸篇
綠羽變黃王鏊集成化時中貴有以黃鸚鵡獻者王
端毅恕上疏曰漢末鼠巢於樹野鳥變色以為不祥
夫鸚鵡本綠羽而今黃豈非野鵲變色之類歟湧
幢小品雲南百夷中産黃鸚鵡永樂中常貢此金文
靖有賦
有兩耳筆麈萬歷丙子一日講畢上遣中使持赤墨
鸚鵡各一示羣臣赤者毛色嬌麗墨者有兩耳
呼老天子明史藁寘鐇襲王爵素狂誕巫王九兒教
鸚鵡妄言禍福每見寘鐇呼老天子乃遂覬望非分
詩懷舊主大梁一市店養鸚鵡甚慧一公子購之賈
人籠之以獻鸚鵡悲愁不食自歌云我本山貨店中
鳥不識臺司衙内尊最是傷心懷舊主難將巧語博
新恩越五日苦口求歸垂頸氣盡人稱為首陽鸚鵡
朱衣翠裳湧幢小品成化間海南進紅鸚鵡朱衣翠
裳沈啓南見而圖焉又王世貞紅鸚鵡賦粤古西王
母命彼青鳥使於祝融祝融賓之便□不通爰祈孟
虧遴報聘者百羽遒盡而得鸚鵡錫之緋服毋與綠
伍
雪鸚孫蕡詩炎方已見來丹荔交趾還聞進雪鸚
冠如芙蓉五雜俎閩中稅監求異物於海舶以進御
有黃鸚鵡其頂上有冠如芙蓉
鶯
圓聲流羽元台哈布哈賦得上林鶯詩圓聲度繁葉流
羽拂高枝
揀枝啼劉秉忠詩黃鸝只揀好枝啼
金陵郡公楊慎集郄后妬武帝令敇中庖以倉庚為
宫膳倉庚中有老而慧者鼔&KR1452;作人語郄后聞之幡
然為逮下帝乃放倉庚封為金陵郡公唐世金衣公
子其後也
一聲一杯李攀龍詩長夏園林黃鳥來百花春酒復
新開主人把酒聽黃鳥黃鳥一聲酒一杯
舊時聲袁凱新鶯詩芳樹何年到西園夢裏驚不須
重聽汝只是舊時聲
雀
白翎雀明姜南輟築記朔漠無他禽惟鴻雁與白翎
雀鴻雁秋南春北惟白翎雀雖窮冬沍寒亦不易處
薩都刺詩淒淒幽雀䨇白翎飛飛只傍烏垣城平沙
無樹巢弗營雌雄為樂相和鳴互見樂
市雀相送王世貞集王文成兒時即能詩然好嬉戱
一日之市與鬻雀者遊客熟視之出篋錢市雀而送
之歸塾曰少年貴當極人爵立非常功名
放黏雀顧璘集陳鋼知黔陽縣嘗以公事至他邑道
旁小兒黏雀為嬉問知公名相顧曰公必惡我等戕
物命悉縱雀去
臂上雀形庚巳編范某妻患瘵或與方云用雀百頭
以藥飼之服其腦當瘥妻覩雀嘆曰以吾一人殘物
命至百開籠放之病旋愈且生一男男兩臂各有黑
誌如雀形一飛一啄不減刻畫
雀銜牌五襍俎京師戱者籠一小雀置小骨牌寸許
擊鑼一聲雀以口銜其機門便自開令取天牌則銜
六六出餘牌亦然觀畢復擊鑼一聲雀入而門自閉
縱雀雛明鄒守愚集翁尚書萬逹五歲時或携雀雛
畀公玩方適而兩雀悲鳴從之夫人顧公曰兒能活
此乎公縱之去夫人喜曰吾兒他日必能活人
萬爵飛鳴焦竑集王文肅錫爵生時有萬雀飛鳴樓
前盤旋不去遂命今名
集肩湧幢小品哱拜未反前一年有雀集拜之左肩
旋右繞者三匝凌雲而翔拜大喜及次年是日寧夏
軍亂推拜父子為王未幾敗滅
狎久喧多陳獻章瓦雀詩狎久如私昵喧多類滑稽
行蔵非社燕飲啄混家雞
烏鵶
烏城宋濂集元至正中嘉禾城西有烏數千營巢於
地圍八尺崇五尺晝夜不休未幾大盗起遂詔郡縣
築城自嘉禾始此與唐貞元田緒境内事相類
忠烏楊維楨丈人烏樂府丈人愛爾烏獻忠不獻諛
命爾曰忠烏
烏啼曲明僧宗泐詩序天台王文起以故官例遷汴
念親老不得養思慕彌篤邸房有古槐羣烏俄集久
而弗去及文起遷其居烏亦随之其孝感如此為作
烏啼曲
銜嚢異林宏治時武昌城中飛鵶銜一&KR0809;市人逐之
嚢墜啓視之中有火礫五枚是歲火災凡五見
向舟鳴噪李夢陽集獻皇帝初封興王之國舟泊龍
江關烏鴉以萬數集江柳向王舟鳴噪其中興之應
歟
烏朝明建文帝詩百官此日知何處惟有群烏早晩
朝
獻白鴉明紀事本末宏治中保定撫臣獻白鴉為瑞
禮部尚書傅瀚劾其不當奏詔斥遣之
鴉語明張怡續筆崇禎戊寅張秋鴉作人語云人少
人少無米怎了未幾李青山作亂殺人盈野歲大飢
兖東西四百餘里寂無人
烏朝空同子宏治初予侍朝每鐘鼔鳴則烏鴉以萬
數集於龍樓長老曰此百鳥來朝也然久矣後正德
間不復見此
朝鴉明汪元錫朝鴉詩景陽鐘動曉鴉飛漢殿千官
拜玉墀仙仗纔移東殿去翩翩栖滿萬年枝
鴉陣明穆文熙鴉陣賦序訪如全衲子於真空堂古
樹環生羣烏萃止如全述其朝暮去來之狀甚竒余
惟鴉兵象也羣集陣形也兵陣之間非禅僧所居而
如全則降心戰勝焉為作鴉陣賦
鵲
白鵲五朝注略嘉靖時湖廣獻白鵲
帝家白鵲三朝聖諭錄太宗在北有白鵲之瑞監國
命宫僚具賀表草皆未愜持示士竒命改之士竒改
一對云望金門而送喜馴丹陛以自儀又一聯云與
鳳同類蹌蹌於舜帝之庭如玉有輝翯翯在文王之
囿監國喜曰此方是帝王家白鵲也
鵲報狀元西樵野記羅倫赴春闈賃一室於梁間墜
一軸乃枝梅上棲䨇鵲欵書報狀元三字又詳見狀
元
占鵲鬭王鏊集皇甫仲和有異術一日出朝有一衛
士求相仲和曰汝不能正内妻妾在家相鬭不觧何
相為衞士不信至家果然人固詢之曰彼問時見屋
上两鵲正相丈是以知之
邊將白鵲劉草忩題䨇喜圖送人出塞詩云遠随金
印出邊州早報平安入鳳樓剪取白羅飛繡影旗竿
十丈掛羌頭
鵲集冠啓崇野乘丁賓為南法司嘗露章請釋冤獄
發䟽日有鵲飛集冠上麾去復來頃忽銜筆而去
感鵲哺語林明太祖行後苑見巢鵲哺雛曰禽獸且
爾况人乎令羣臣親老者歸養
鵲帖明張元忭集沈束為給事以論嚴氏下獄時上
好鈎察外事獄中一語動錄以聞謂之監帖一日進
帖云有鵲當沈束前噪不休束曰豈有喜及罪人者
耶蓋謾語而上信之後遂釋之束繋獄十八年而白
首歸田乃以鵲帖之故
元衣素襟李東陽鵲賦修尾長喙元衣素襟皦皦竒
質泠泠警心
鴻雁
繫書雁元史郝經拘宋十六年汴中民射雁金明池
得繋帛書詩云露落風高恣所如歸期回首是春初
上林天子援弓繳窮海纍臣有帛書後題至元五年
九月一日放雁獲者勿殺國信大使郝經書於真州
忠勇軍營新館王逢集郝經帛書虞人獲之以聞上
遂進師南伐書今蔵秘監劉澹齋家袁桷題郝伯常
雁足詩一寸蠟丸憑雁寄明年春盡竟生還
飛鳴食宿薩都拉飛鳴食宿雁詩影随薊北月横塞
聲斷江南霜滿天雨暗蘆花愁夜渚露香菰米下秋
田
雁婦楊維楨匹鳥曲上林雁婦忍流離九嶷倀倀天
萬里
雁帶秋黃庚詩年年江上無情雁只帶秋來不帶書
雁媒郝經雁媒詩信禽法天運斷不為炎凉偶為篝
燈誤縳足離江鄉飲啄養為媒朋儔總相忘被獲反
為用竭力如鬼倀
獻白雁明紀事本末淮王獻白雁二賜金幣世宗曰
天降祥羽其告廟
賦赤雁薛應旂集舒芬甫成童入郡學嘗作赤雁賦
郡守竒其才當魁天下
賦雁字明唐時升集楚中才士近為雁字詩吳中亦
有繼作者俱未之見木落天空躊躇隴首日覩來賓
之侣遲速應節疎密成文有感於中遂成二十四首
來雁明俞允文來雁賦序大梁王公以廉平惠愛為
邑隆慶二年冬公在廳事有翔雁降於庭依遲宛頸
留止不去公乃異而畜之蓋公之理行不惟孚於民
而直暨於翔泳矣
排雲帶月明區大相秋雁詩排雲聲漸衆帶月影全
稀
鷺鷥
碧玉檠張雨詠鷺鷥詩碧玉燈檠䨇足瘦白麻衣袂
一身輕
晴江雪元葉顒鷺立寒江詩疑是晴江沙上雪黃昏
一點未分明
鷺影元好問詩鷺影兼秋静蟬聲帶晚凉
鴿
函鴿獻書輟耕錄顔清甫曲阜人偶彈一鵓鴿於稍
翎間得書一緘上題曰家書付男郭禹開拆禹乃曲
阜縣尹其父自真定寄至者時禹改授他縣去鴿未
及知故爾清甫取木匣函鴿抵禹官所并獻其書禹
曰畜此鴿十七年矣凡有家書雖隔數千里亦能傳
致
義鴿楊維楨集予讀康里相家義鴿志為之唶曰嗟
乎通文史如衞仲道妻而有不鴿如者為賦三章
玉鴿居易錄永樂中忽有玉鴿十二枚飛集天夀山
後於其地卜長陵至德陵凡十二陵而止思宗則碣
葬田妃墓而已
足繫書明郝卭贅筆正統間有人在淮揚一日大風
雨有鴿墮主人屋上困甚將取烹之見其足繋書一
封裹以油紙視其封字則此鴿自京師來纔三日耳
因仍使飛去
被放復還皇甫汸義鴿賦序余客居陪京嘗養鴿十
餘輩尋圖歸計命童子悉放之一鴿夜去晨來徘徊
瞻顧意若戀戀因感而作賦焉
傳鈴王世貞馴鴿賦忽天樂之鏳鈜知傳鈴於尻末
始順風而揚聲奈廻飈之錯節
燕
貞燕元馮子振貞燕記元貞二年䨇燕巢於燕人家
一雄死雌悲鳴不已朝夕守巢哺諸雛成翼而去明
年雌獨來人視巢生二卵疑其更偶徐伺之則抱獨
之殼耳自是秋去春來凡六稔人目為貞燕云
燕擠雛尹廷高巢燕行序巢中雌燕斃衆雛待哺雄
别偶一雌來愛飼加至未幾乘雄之出也盡擠其雛
乃自育卵予見其事因紀之
京城燕納延詩三月京城寒悄悄燕子初來怯清曉
自注京城燕子三月方至甫立秋即去
三寸黑元錙泰晩春詩社燕低翻三寸黑海棠微褪
一分紅
珠箔烏衣楊基雪中燕詩玉樓迷故壘珠箔見烏衣
斜訝衝花落輕疑掠絮飛
聚燕臺帝京景物略采育東南有阜高一丈曰聚燕
臺每歲秋社燕辭巢日必各將其雛數千百聚此臺
呢喃一二日然後分翔而去
睡燕謝宗可睡燕詩魂飛漢殿人應老夢入烏衣路
轉迷却怪捲簾人喚醒小橋深巷夕陽西
莫逐燕明紀事本末建文中有道士歌於途曰莫逐
燕逐燕日高飛高飛上帝畿至燕王入南京其言始
騐
獻白燕萬歷注略翰林産白燕輔臣獻之中使馮保
曰主上冲年不可以異物啓玩上尋以白燕送出
燕子飛入傳信錄洪武初京城既定上行視謂劉基
曰城高如此誰能踰之基笑曰人無能除是燕子會
飛入耳燕子者燕國之子蓋隠語也
袁白燕明詩話袁海叟白燕詩云故國飄零事已非
舊時王謝見應稀月明湘水初無影雪滿梁園尚未
歸柳絮池塘香入夢梨花庭院冷侵衣趙家姊妹多
相忌莫向昭陽殿裏飛一時傳誦人呼為袁白燕詳
見詩
燕泉獻徵集吏部侍郎何孟春所居廬陵有泉以燕
去來時消長學者稱燕泉先生
燕窩閩部䟽燕窩漳海邊已有之蓋海燕所築銜之
飛渡海中力倦則擲置海面浮之若杯身坐其中多
為海風吹泊山澳海人得之以貨焉吳偉業燕窩詩
海燕無家苦争銜白小魚却供人採食未卜汝安居
沙燕顧璘誚沙燕賦序河朔之野川厓壁起有鳥曰
沙燕穴居鷇化以陋見全厥類日夥舟過則飛躁憑
怒余惡其驕也作賦誚焉
鴛鴦
鴛繡元好問詩鴛鴦繡了從他看莫把金針度與人
翠領文綃王世貞鴛鴦詩翠領文綃淺着緋軟波芳
渚自依依生憐蕭史前身是長向韓朋故冡飛璧月
聯窺秦殿瓦銀燈雙上竇家機烟波最好翻新曲聽
罷吳儂並手歸
畫眉
白畫眉元陳旅白畫眉詩隋家宫妓掃長蛾銷盡波
斯百斛螺化作雪禽春樹頂遠山無數奈愁何
呼羣明太祖畫眉賦序庚申二月督政務於奉天門
下是日也春隂方霽日色暄和朕務稍暇見内臣將
所豢畫眉置於欄下斯鳥感淑氣之浮游呼羣之意
囀聲泠然而美聽故為之辭
相思鳥
距二羽縱閩小紀過浦城得相思鳥合雌雄一籠閉
一縱一縱者必歸宿則以首互没翼中各屈其中距
立予嘗夜視之驚失其一久之覺距故二而羽則加
縱
百里尋赴明葉憲祖相思鳥賦序鳥大如爵朱喙褐
色雌雄並栖捕必雙得如縱其一百里尋赴名曰相
思偶有籠致一雙者戱為賦之
鴟鴞
鴟鳴殿上草木子至正七月有一餓鴟鳴於端明殿
帝命射之終莫能中俄而明兵至
鴞爪鞾歐陽元集偰氏之先嘗攬衣起且鞾鴞下爪
鞾提之毒蛇墮地賴鴞免於螫戒子孫勿殺鴞詳見
鞾履
鴟鴞公玉堂叢話南雍有鴟鴞周祭酒惡之令監生
能捕者予假三日人目為鴟鴞公詳見國子監
鵝
分鵝羣泳化編郭元帥家畜群鵝太祖往視之勅羣
鵝黑白分左右羣鵝如命一花鵝走莫適收殺之人
曰令之威也及物
懸炙鵝獻實周新為浙江按察使人或以炙鵝餽公
公懸之後有遺者指以示焉
毛結蓮花明郭子章集李太宰戒殺生凡為已殺者
不食一日客招之為宰一鵝公不悅曰我故不食鵝
何宰焉語畢其鵝毛從地飛起至雲結成蓮花一朵
墜於筵前久之始散
餂子鵝明通紀建文帝於正統時以老僧至京師朝
命太監吳亮往視一見即曰汝吳亮耶亮曰非是曰
我昔御便殿食子鵝遺片肉於地汝戱餂之豈遽忘
乎亮伏地哭既復命即自經
鵝肥人瘦明陶允宜麻城鵝詩麻城鵝品光州右餌
以膏粱兼菉豆肉色紅鮮滋味厚取之為鮓進元后
近年黃州失耕耨一鵝之肥幾人瘦
去首尾王世貞集先君為御史告歸巡按來訪留飯
不過十器或益以果餌之屬進子鵝必去其首尾而
以雞首尾蓋之曰御史無食鵝例也湧幢小品食品
以鵝為重故祖制御史不許食鵝
鵝止輿下獻徵錄龔永吉為大理卿有鵝止輿下不
去公曰若有冤可随我入門及門而鵝不見公於是
覈項士和之冤詳見大理寺
鵝炙價明談允謙聞内臣述往事詩潛邸曾親到市
㕓民間物價每流連西華鵝炙前門鮓一箸纔消半
百錢注崇禎初大官庖開應支物價簿帝詰太浮且
曰炙鵝醃鰣肉鮓在某肆市之錢半百耳内侍驚愕
並浴王逢詩新水綠塘鵝並浴
鴨
射雄鶩元史太祖遇二飛鶩命綽哈射之一發墜其
雄者詳見巧射
野鴨炙楊維楨詩銀絲蓴薦野鴨炙
翠吭文翰高啓鬭鴨篇宛轉廻翠吭䙰褷振文翰聲
襍江雨喧影逐浦雲亂
放鳬明周是修放鳬賦序洪武丙子春仲上憩乎城
東之臺有進水鳬百餘翼者毛色鮮華羣匹和輯興
夫不忍之心俱放於濠詔奉祠臣是脩賦之
不願食鶩明屠應埈集京兆君吕言七八歲時同羣
兒出野野有鶩兒或竊鶩歸君怒曰若弗學他即學
盗吾不願見盗吾終身不願食鶩矣
雞
賜食雞元史特爾格甫四歲入見太宗時方食雞輟以
賜之特爾格捧而不食問之曰將以遺母帝竒之加賜
一雞
三足輟畊錄至正時錢塘人家一雞伏九雛一雛有
三足二足在前一足在後諸暨人家一雞伏五雛一
雛有四足二足在翼下
花冠綵翼楊維楨鬭雞詩劍心一動碎花冠口血相
汚膠綵翼
包括二質元涂幾雞子賦有物於此兮不方而圓包
括二質兮隂陽具全金玉發輝兮互相褁纏外固内
蔵兮剛柔以宣清濁未判兮渾渾其天
大小雞明詩話京師市語呼江西人為雞相嵩當國
江西士紳賀生辰嵩長身聳立諸公俯躬趨謁高拱
旁睨而笑嵩問之曰偶思昌黎鬭雞詩大雞昂然來
小雞竦而待是以失笑耳相與哄堂
怒烹二雞先進遺風胡夀安三年大邑在官未嘗肉
食其子來省居一月烹二雞胡怒曰吾居官二十年
日以奢為戒爾好大嚼如此不為吾累乎
氣蒸成佛戒菴漫筆萬歷時常熟邑人偶有熟雞半
隻見有光燄乃雞氣蒸成一小佛殿中坐佛一尊如
世間大士像眉目分明
重四十斤綏寇紀略崇禎十年京師民家一白雞羽
毛鮮好喙距純赤重四十斤慈谿應廷詰見之愀然
曰此鷔也所見之處國亡
子母雞沈周詩簷前故壘雌雄燕籬脚秋蟲子母雞
方卵庚巳編宏治末崇明縣民家有雞生卵而方異
而碎之中有一獼猴
衆鳥
羅浮鳳歐陽元羅浮鳳賦序羅浮鳳者海南小禽也
家君自嶺嶠歸挈之北上予嘉其身負文彩而欲自
售其羽儀也乃為賦之
食火鳥西使記富浪國有大鳥駞蹄蒼色高丈餘食
火升許
羽蔽千人癸辛襍志元青吉斯皇帝常西征渡流沙
萬餘里有大鳥其一羽足以蔽千人蓋鵬類也
大鳥遺粟元史類編至正中萊州有大鳥飛至其色
蒼白展翅如席狀類鶴俄頃飛去遺下粟黍豆麥於
屋上約升許是歲大稔
寒號蟲輟畊錄五臺山有鳥名寒號蟲四足有肉翅
不能飛其糞即五靈脂當暑文采絢爛乃自鳴曰鳳
凰不如我比至深冬毛羽脱落遂自鳴曰得過且過
駱駝鳥卵高麗史世子如元謁便殿御案前有物大
圓小銳色潔而貞高尺有五寸可受酒數斗云摩訶
鉢國所獻駱駝鳥卵也帝命世子觀之並賜酒
鬭鵪張昱詩鬭鵪初罷草初黃錦袋牙牌日自將閙
市閒坊日搭對紅塵走殺少年狂
駝雞獻徵錄永樂中忽魯謨斯獻方物及駝雞上命
侍臣金幼孜為之賦
倒掛鳥王世貞集客携紅鸚鵡求售視之非也體小
十之六首尾紅色如猩血而兩翅各一二莖如翡翠
腹毛作鵝黃極馴擾出入人懷袖間時挂一足於架
倒懸移晷不動
粉紅色閩小紀九鯉湖中鷗作粉紅色嬌艷異常殆
如清異錄所稱芙蓉鷗也
玻璃鳥明陳衎玻璃鳥賦宛彼小鳥體具鸑鷟涉歷
風濤不知旬朔踰月氐出天竺經交趾跨横目似燕
無頷似雀無角朱喙紅距流丹欲渥紺衣翠裳晶瑩
潔濯
十二紅楊基詩何處飛來十二紅萬年枝上立東風
注十二紅鳥名
居庸子規邱濬話元事詩起輦谷前駱馬跡居庸關
外子規聲自注元至正十六年子規啼於居庸
賦碧雞篇明王家屏集許文穆國少讀書宛陵山寺
有兩青鳥飛鳴其前移時乃去僧言此碧雞也相傳
唐李翰林自蜀携來者明惟舒梓溪狀元一見因出
所蔵圖繪示公公為賦碧雞篇意頗自負
秋鳥明沈懋嘉秋鳥詩注屠康僖墓在陳山每東風
起有鳥海外來集樹上張羅捕之大者曰蛓毛鷹亦
曰&KR0008;鶘中者曰花雞小者曰鑽籬剖其腹有青椒其
骨甚脆號為秋鳥
白頭公沈周白頭公圖詩梨花將老春將去愁白山
禽一夜頭
半翅空同子西方有烏曰半翅見人飛不過三尺可
以杖擊之得也
佛現鳥明廖大亨佛現鳥賦七寳臺高三生業重灝
養鴻濛碧傾空洞爰有神鳥狀類伯勞衣浣玹冰喙
啄赤霄紺緣豐頷羽點文苞載飛載止倏近倏遥
珊瑚鳥楊基詠珊瑚鳥詩黑翎紅嘴珊瑚鳥映花一
點珊瑚小
異鳥鳴邱濬疏今彗見天津地震天鳴無虚日異鳥
三鳴於禁中其咎徵之應甚可畏也
錦雞王世貞錦雞賦序鄖山中多錦雞五色可愛古
不經見至明定為二品服章人始稱之賦曰首若鬱
金項如結綠翡翠叢腋渥丹凝腹忽横絶而迅往杳
驚電之掣目
元明事類鈔卷三十七
