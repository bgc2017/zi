山居新話後序
國家承平日久制度文物禮樂之盛無不著在大典布
之成書其底治於我朝實比隆於三代予歸老山中習
閱舊卷或友朋清談舉凢事有古今相符者上至天音
之密勿次及名臣之事蹟與夫師友之言行隂陽之變
異凢有益於世道資於談柄者不論目之所擊耳之所
聞悉皆引據而書之積歲月而成帙名之曰山居新話
其不敢飾於文者將欲使後之覧者便於通曉抑且為
他日有補於信史之一助云爾爰是為序至正三月庚
子既朢中奉大夫浙東道宣慰使都元帥楊瑀識
