麗澤論說集錄䟦
伯父太史說經唯讀詩記為成書後再刊定迄於公劉
之首章尚書自秦誓上至洛誥口授為講義其他則皆
講說所及而門人記錄之者也伯父無恙時固嘗以其
多舛戒勿傳習而終不能止伯父殁流散益廣無所是
正然其大義奥指盖猶頼是以存而此編則先君子嘗
所裒輯不可以不傳也故今仍据舊錄頗附益次比之
不敢輒為刪改若夫聽者之淺深記者之工拙則覽者
當自得之喬季謹記
