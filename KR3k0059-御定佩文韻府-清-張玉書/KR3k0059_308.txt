欽定四庫全書
御定佩文韻府卷三十二之一
上聲二腫韻
腫(之隴切說文廱也釋名丨鍾也寒熱氣鍾聚也)
韻藻擁腫(莊子惠子謂莊子曰吾有大𣗳人謂之樗其大本丨丨而不中繩墨其小枝卷曲而不中規矩陸倕遷吏部郎)
(啟臣器均濩落材同丨丨劉潜為安成王讓江州表六轡沃若不策玄黃之馬九成輪奐無求丨丨之材徐陵報尹義尚書丨丨之)
(木得免因于不材觳觫之牛自保由其無用駱賓王浮槎詩摧殘空有恨丨丨遂無庸李白詩丨丨寒山木嵌空成酒樽)肬腫
(孟郊詩嘉言寫清越瘉病失丨丨)
增足腫(左傳沈溺重膇之疾注沈溺濕疾重膇丨丨後漢書郅惲傳注吳兵入郢申包胥走秦求救晝夜馳驅丨丨蹠盩裂)
(裳裹足鵠立秦庭元稹生春詩土膏蒸丨丨天暖癢頭風)疽腫(左傳荀偃癉疽生瘍於頭疏言荀偃病此丨丨腫潰遂生創於)
(頭)目腫(左傳公子地有白馬四公嬖向魋魋欲之公取而朱其尾鬛以與之地怒使其徒抶魋而奪之魋懼將走公閉門而)
(泣之丨盡丨)肉腫(爾雅犦牛疏領上肉犦肤起高二尺許者謂領上丨丨墳起也)癭腫(爾雅瘣木苻婁注謂木病尫傴)
(丨丨無枝條博物志山居之民多丨丨疾由于飲泉之不流者)沐腫(史記孔子世家水之怪龍罔象注罔象食人一名丨丨)
腹腫(史記扁鵲倉公傳病見寒氣則遺溺使人丨丨)&KR2205;腫(史記倉公傳齊侍御史成自言病頭痛臣意診其脈告曰此病)
(疽也内𤼵于腸胃之間後五日當丨丨又作臃梁武帝荅陶弘景論書書點撆短則法丨丨點撆長則法離澌)瘡腫(後漢書濟)
(北惠王夀傳頭不枇沐體生丨丨唐書百官志醫博士掌教授諸生以本草甲乙脉經分而為業一曰體療二曰丨丨三曰少小四)
(曰耳目口齒五曰角法)脛腫(後漢書律歷志注驚蟄晷長八尺二寸未當至而至多病癰疽丨丨)氣腫(後漢書律歷志)
(注榖雨晷長五尺三寸六分未當至而至老人多病丨丨淮南子林氣多癃木氣多傴岸下丨多丨)眉腫(後漢書律歷志注夏)
(至晷長一尺四寸八分未當至而至病丨丨)臚腫(後漢書律歷志注小暑晷長二尺四寸四分未當至而至病丨丨)咽
腫(後漢書律歷志注立秋晷長四尺三寸六分未當至而至多病咳上氣丨丨)嗌腫(後漢書律歷志注大寒晷長一丈一)
(尺八分未當至而至多病上氣丨丨)水腫(後漢書律歷志注大雪晷長一丈二尺四分當至不至温氣泄夏蝗蟲生大水多病)
(少氣五疸丨丨)流腫(晉書皇甫謐傳浮氣丨丨四肢酸重春秋潜潭巴枉矢黑軍士不勇疾丨丨)隂腫(晉書姚萇載記)
(萇患丨丨醫刺之出血劉熙釋名丨丨曰隤氣下隤也又曰疝)脚腫(梁書何炯傳炯父卒號慟不絶聲枕凷藉地腰虚丨丨竟)
(以毁卒隋書劉方傳林邑王梵志遣兵守險方擊之至其國都刻石紀功而還士卒丨丨死者十四五王獻之二妹帖又風不差丨)
(更丨轉欲書疏自不可已)背腫(北齊書馬嗣明傳嗣明少明醫術楊令患丨丨嗣明以練石塗之便差)洪腫(隋書李德)
(林傳德林丁母艱勺飲不入口五日因𤼵熱病徧體丨丨數日間一時頓差人皆云孝感所致法苑珠林唐雍州陸孝政為右衛隰)
(川府左果毅府内先有蜜蜂一龕孝政遂煮熱湯一盆就𣗳沃蜂殆無遺孑至明年五月孝政於廳晝寢忽有一蜂螫其舌上即丨)
(丨塞口)虚腫(南史沈崇傃傳食麥屑不噉鹽酢坐卧于單薦困丨丨不能起)面腫(北史齊蘭陵王長恭傳長恭芒山之)
(捷後主忌之及江淮寇擾恐復為將歎曰我去年丨丨今何不𤼵自是有疾不療)貼腫(宋史藝文志波駞波利譯吞字丨丨)
(方一卷)胕腫(山海經竹山有草焉其名曰黃雚可以已胕注治丨丨也音符亢倉子得時之麥食之使人肥且有力失時之)
(麥丨丨多病)已腫(水經注大&KR2019;之山其陽狂水出焉西南流其中多三足龜食之者無大疾可以丨丨)瘤腫(釋名瘤流)
(也血流聚所生丨丨也)掀腫(清異錄盩厔吏魁召士人訓子弟館于門士人素有蛀牙一日復作左腮丨丨)脅腫(王羲)
(之帖得反又獲示知足下𤼵動丨丨卿此疾苦甚)疼腫(王獻之帖奉承問近雪寒患面丨丨脚中更急痛)喉腫(李邕)
(大相國寺碑有部人陳振者興言誑徒丨丨及舌)黃腫(任伯雨詩顔色盡丨丨大半抱瘴疾法苑珠林沙門竺法進欲處山)
(澤大會燒香與衆告别臨當布香忽有一僧来處上座衣服塵垢面目丨丨法進牽就下次復来上牽之再三乃不復見忽暴風揚)
(沙柈案傾倒法進懴悔自責)枝腫(洪邁汲冡周書䟦北狄州縻費費其形人身丨丨自笑笑則上唇翕其目)口腫(百喻)
(經昔有一人至婦家舍見其擣米偷米唵之婦來見夫欲共其語滿口中米都不應和婦怪不語以手摸看謂其丨丨喚醫治之時)
(醫言曰此病最重状似石壅即便以刀决破其口米從中出其事彰露世間之人亦復如是)赤腫(雲笈七籖嘘屬肝肝主目)
(丨丨昏眩等皆以嘘治之)
胑節腫(北史齊馬嗣明傳嗣明至遼陽山中見牓云有人家女病若能差之者購錢十萬問其病由云曾手持麥穗即見一)
(赤物長二寸許似蛇入其手指即覺手臂疼腫月餘漸半身丨丨俱丨痛不可忍嗣明為處方平復如故胑同肢)脤胎腫
(論衡夫毒太陽之熱氣也太陽之地人民促急促急之人口舌為毒故楚越之人促急捷疾與人談言口唾射人則人丨丨丨而為)
(創)連蹄腫(相馬書血燥丨丨丨筋風血作膿)背膂腫(春渚紀聞滄洲寨卒蕭志一日送檄文至郡有大蛇枕道)
(不敢前即醉宿旁舖舗卒夜以利刃殺蛇而脯之蕭醉醒聞肉香甚問安所從得舗卒紿曰夜漁於海得大魚將共羹而食也蕭取)
(數臠就火燎食之美甚自郡回求其餘食盡更不喜聞食氣但覺丨丨間丨痒就𣗳揩痒瘡破中湧出虱數斗痒止瘡復憩𣗳見鶴)
(雛欲登而取即身在𣗳杪輕身如得地仙矣因逃兵籍而去)罍頸腫(文同詩山丨丨微丨石鼎足已跛)
種(之隴切丨𩔖也又宋韻)
韻藻易種(書無俾丨丨于兹新邑)邁種(書臯陶丨丨德北齊郊廟歌道則人弘德云丨丨)嘉種(詩誕降丨)
(丨維秬維秠維糜維芑曹植喜雨詩丨丨盈膏壤登秋畢有成江淹饗神歌方燮丨丨永毓宵民)五種(禮記季冬之月令告)
(民出丨丨周禮夏官職方氏河南曰豫州其畜宜六擾其榖宜丨丨又正北曰并州其畜宜五擾其榖宜丨丨史記五帝紀軒轅乃)
(修德振兵治五氣萟丨丨撫萬民度四方漢書食貨志種榖必雜丨丨㠯備災害師古注謂黍稷麻麥豆也歐陽修日本刀歌百工)
(丨丨與之居至今器玩皆精巧)種種(左傳齊侯田于莒盧蒲嫳請曰余髮如此丨丨余奚能為子華子顛毛丨丨懼不任君之)
(事庾信賦髮丨丨而逾短眉髟髟而競長范成大詩起傍東窗手把書華顛丨丨不經梳又莊子舍夫丨丨之機而悅夫役役之佞)
(音義丨丨章勇反謹慤貌一云淳厚也又陸游詩老覺初心丨丨非)將種(史記齊悼惠王世家高后令朱虚侯劉章為酒吏章)
(自請曰臣丨丨也請得以軍法行酒晉書后妃傳胡貴嬪名芳父奮帝嘗與之摴蒱争矢遂傷上指帝怒曰此固丨丨也對曰北伐)
(公孫西距諸葛非丨丨而何梁武帝與陳慶之詔本非丨丨又非豪家&KR1333;望風雲以至于此)貴種(史記外戚世家士不必賢)
(世要之知道女不必丨丨要之貞好漢書匈奴傳其大臣皆世官呼衍氏蘭氏其後有須卜氏此三姓其丨丨也唐書狄仁傑傳阿)
(史那斛瑟羅皆隂山丨丨代雄沙漠)善種(漢書賈山傳地之磽者雖有丨丨不能生焉江臯河瀕雖有惡種無不猥大淨住子)
(道被天下德光四俗能生丨丨號曰福田)隴種(新序孫卿曰仁人之兵圓居而方正若盤然觸之者丨丨而退耳)
瓜果種(唐書李泌傳泌請廢正月晦以二月朔為中和節因賜大臣戚里尺謂之裁度民間以青囊盛百榖丨丨丨相問遺)
(號為獻生子)十八種(唐書西域傳有鑊沙者東界骨咄接蔥嶺有丨丨丨又世說魏李宗家富而止食韮𦵔李元祜曰李)
(令公一食丨丨丨謂二韮也)仙聖種(列子無底之谷其中有五山焉其上臺觀皆金玉其上禽獸皆純縞珠玕之𣗳皆叢)
(生華實皆有滋味食之皆不老不死所居人皆丨丨之丨)大宛種(杜甫驄馬行鄧公馬匹人共知初得花驄丨丨丨黃庭堅)
(詩天馬權竒丨丨丨宋无天馬歌風沙豈無丨丨丨雖有八極安能超)
茂先有種(晉書張華傳劉頌聞華子得逃喜曰丨丨卿尚丨丨也)二十七種(齊書庾杲之傳清貧自業食惟)
(韮𦵔㵸韭生韭雜菜或戲之曰誰謂庾郎貧食鮭常有丨丨丨丨言三九也)將相無種(邢邵太尉韓公墓誌雖丨丨丨)
(丨而公卿有門又郭璞歐絲野圖贊化出無方物豈無種王安石雪詩北風散作花巧麗世無種)
增實種(詩實方實苞丨丨實褎)首種(禮記孟春行冬令則水潦為敗雪霜大摯丨丨不入釋文種章勇反蔡云宿麥)
(獨孤及楊公遺愛頌序鰥煢無告不能自耕者貸丨丨與農器而教道之)奉種(禮記卜三宫之夫人世婦之吉者使入𧖟于𧖟)
(室丨丨浴于川)百種(禮記蜡之祭也主先嗇而祭司嗇也祭丨丨以報嗇也癸辛雜識吳興趙氏園中島植菊至丨丨為菊坡)
(韓愈會合聯句狂鯨時孤軒幽狖雜丨丨又城南聯句五方亂風土丨丨分鉏耕)獻種(周禮地官舍人以歲時縣穜稑之種)
(以共王后之春丨丨注春王當耕于藉則后丨其丨也)糞種(周禮地官草人凡丨丨騂剛用牛赤緹用羊墳壤用糜渴澤用)
(鹿鹹潟用貆勃壤用狐埴壚用豕彊㯺用蕡輕爂用犬)芒種(周禮地官稻人澤草所生種之丨丨注澤草之所生其地可種)
(丨丨芒種稻麥也疏澤有水及醎鹵皆不生草即不得丨丨故云草所生江賦播匪蓺之丨丨挺自然之嘉疏)六種(周禮夏官)
(挍人天子十有二閑馬丨丨邦國六閑馬四種家四閑馬二種蔡邕釋誨七騶咸駕今曰六騶何也曰周官天子馬丨丨種别有騶)
(故知六騶郭璞馬贊馬出明精祖自天駟十閑丨丨各有名𩔖淨行經佛告毗舍法如来有丨丨光明一青光二黃光三赤光四白)
(光五紅光六紫光)四種(見上周禮夏官職方氏河東曰兖州其畜宜六擾其穀宜丨丨漢書藝文志武帝時軍政楊僕捃摭)
(遺逸紀奏兵錄猶未能備至于孝成命任宏論次兵書為丨丨避暑錄話大抵人才有丨丨德量為上氣節次之學術又次之材能)
(又次之欲求成才四者不可不備法苑珠林四天王有丨丨色有紺有赤有黃有白一切欲界諸天色亦復如是云何諸天色有丨)
(丨如初受生時若見紺華則紺色餘皆如是也)二種(見上智度論三昧有丨丨一佛二菩薩)三種(周禮夏官職方氏東)
(北曰幽州其畜宜四擾其穀宜丨丨魏志東夷傳韓有丨丨一曰馬韓二曰辰韓三曰弁韓)播種(孟子今夫麰麥丨丨而耰)
(之漢書食貨志后稷始甽田㠯二耜為耦廣尺深尺曰甽長終畮一畮三甽一夫三百甽而丨丨於甽中注丨布也丨謂榖子也四)
(子講德論匈奴者百蠻之最彊者也其耒耜則弓矢鞍馬丨丨則扞弦掌拊周天大象賦天鑰司其啟閉丈人存其丨丨聶夷中詩)
(唐虞貴民食秪是勤丨丨)八種(楚語先王之祀也以一純二精三牲四時五色六律七事丨丨九祭十日十二辰以致之注丨)
(丨八音也又後漢書鄭太傅百姓所畏者有并凉之人及匈奴屠各湟中義從西羌丨丨)穊種(史記齊悼惠王世家深耕丨丨)
(立苗欲疏)上種(史記貨殖傳欲長錢取下穀長石斗取丨丨)償種(史記河渠書𤼵卒數萬人作渠田數歲河移徙渠不)
(利則田者不能丨丨傅休奕水旱上便宜五事疏自頃以来日增田頃畝之課而田兵益甚功不能修理至畝數斛已還或不足丨)
(丨非與曩時異天地横遇災害也其病正在于務多頃畝而功不修耳)貸種(漢書文帝紀詔曰朕親率耕㠯給宗廟粢盛民)
(讁作縣官及丨丨食未入入未備者皆赦之)漬種(漢書郊祀志莽種五梁禾於殿中各順色置其方面先鬻鶴髓毒冒犀玉)
(二十餘物丨丨計粟斛成一金言此黃帝榖僊之術也注五梁禾五色禾也鬻古煑字□古髓字)閡種(漢書律歴志宫㠯九)
(唱六變動不居周流六虚位於戍在九月應鐘言隂氣應亡射該臧萬物而雜陽丨丨也注晉灼曰外閉曰閡)九種(漢書藝文)
(志序六藝為丨丨後漢書西羌傳無弋援劍曾孫忍及弟舞獨留湟中並多娶妻婦忍生九子為丨丨舞生十七子為十七種北史)
(魏李孝伯傳太武至彭城遣賜義恭駿等氊各一領鹽各丨丨并胡䜴尸子黻衣丨丨而堯大布宫中三市而堯鶉居淨住子原衆)
(惡所起皆緣意地貪瞋癡也能煩能惱勞擾身心於緣起惡三三丨丨)名種(謝承後漢書臧旻言西域風俗山川草木鳥獸)
(異物丨丨不與中國同者悉口陳其状手畫圖形)秋種(後漢書光武帝紀五年夏四月旱蝗詔曰久旱傷麥丨丨未下朕甚)
(憂之)糧種(後漢書章帝紀肥田尚多未有墾闢其悉㠯賦貧民給與丨丨務盡地力勿令游手)舉種(後漢書安帝紀越嶲)
(徼外夷丨丨内屬)給種(後漢書安帝紀詔長吏案行在所皆令種宿麥蔬食務盡地力其貧者丨丨餉)東種(後漢書叚)
(熲傳丨丨所餘三萬餘落居近塞内)燒種(後漢書馬援傳贊伏波好功爰自冀隴南静駱越西屠丨丨)異種(後漢書祭)
(彤傳鮮卑丨丨滿離高句驪之屬遂駱驛欵塞上貂裘好馬)小種(後漢書鄧訓傳迷唐遠徙千餘里諸附落丨丨皆背叛之)
一種(後漢書鄧訓傳訓掩擊迷唐廬落大豪多所斬獲丨丨殆盡又范成大詩吹開紅𬗋還吹落丨丨東風兩樣心陸游詩紅)
(梅過後到緗梅丨丨春風不並開)雜種(後漢書度尚傳零陵賊反尚躬率部曲與同勞逸廣募丨丨諸蠻夷明設購賞進擊)
(大破之劉潜北使還與永豐侯書丨丨覃化頗慕中國丘遲書姬漢舊邦無取丨丨吳均贈柳真陽詩羅生君子𣗳丨丨女貞枝杜)
(甫詩丨丨雖高壘長驅甚建瓴)數種(後漢書華陀傳佗曉養性之術精于方藥處齊不過丨丨心識分銖不假稱量陸游詩丨)
(丨袴𥜗秋未贖羡他鄰巷搗衣聲)分種(後漢書西羌傳贊金行氣剛播生西羌氐豪丨丨遂用殷強)西種(後漢書西)
(羌傳論叚熲受事專掌軍任始殄丨丨卒定東寇)研種(後漢書西羌傳無弋爰劍曾孫忍忍子研研至豪健故羌中號其後)
(為丨丨)羣種(後漢書西羌傳論永初之間丨丨蜂起遂解仇嫌結盟詛招引山林轉相嘯聚)變種(晉書五行志孫亮五)
(鳳元年交阯稗草化為稻五榖丨丨此草妖也)李種(晉書王戎傳家有好丨常出貨之恐人得其丨恒鑚其核述異記魏文帝)
(安陽殿前天降朱李八枚啖一枚數日不食今丨丨有安陽李大而甘者即其種也)根種(北史魏崔光傳雍門周所稱磨蕭斧)
(而伐朝菌指言蒸氣欝長非有丨丨元包經其不變之一為天地之一柔一剛物之丨丨也)𧖟種(唐書李邕傳邕貶遵化尉)
(邕妻温復為邕請戍邊自贖曰事生吏口廹邕手書貸人丨丨以為枉法)龍種(唐書吐谷渾傳有青海者周八九百里中有山)
(須冰合游牝馬其上明年生駒號丨丨襄陽記龐德公子奐字世文晉太康中為䍧牱太守去官歸鄉居白沙里鄉人宗敬之相語)
(曰我家池中丨丨歸矣傅亮文殊師利菩薩讃在昔丨丨今也童真業化游方罔識厥津庾信柳霞墓誌宜城刺史直會鹿門白沙)
(故地仍留丨丨杜甫詩高帝子孫盡隆準丨丨自與常人殊又元帥歸丨丨司空握豹韜李商隠詩寄人丨丨瘦失母鳳雛癡又世)
(上蒼丨丨人間武帝孫薛曜元舞馬篇星精丨丨競騰驤雙眼黃金紫豔光蘇軾詩肉&KR1058;汗血盡丨丨劉因詩道人神駿心所憐天)
(人丨丨畫亦然又蘇軾戲作放魚詩圉圉洋洋尋丈外安知中無蛟丨丨)别種(唐書南詔傳或曰鶴拓曰龍尾曰苴咩曰陽劍)
(本哀牢夷後烏蠻丨丨也杜甫詩欲知神龍丨有丨不比俗馬空多肉)繆種(宋史選舉志開禧十五年祕書郎何澹言曰所)
(取之士既不精數年之後復俾之主文是非顛倒逾甚時謂之丨丨流傳)牛種(元史世祖紀賜哈瑪爾貧民及哈喇和卓民丨)
(丨張翥詩流亡使復業丨丨當及春)惠種(越絶書丨丨生聖癡種生狂桂實生桂桐實生桐)癡種(見上)食種(汲冢)
(周書無播蔬無丨丨注播棄也丨丨則無以為繼故不食)厝種(說苑趙簡子春築臺于邯鄲天雨而不息謂左右曰可無趨種)
(乎尹鐸對曰公事急丨丨而懸之臺夫雖欲趨種不能得也簡子惕然乃釋臺罷役)擇種(說苑田者丨丨而種之豐年必得粟)
(士擇人而𣗳之豐時必得祿矣)策種(法言或問子胥種蠡孰賢曰賢皆不足邵也至蠡丨丨而遯肥矣哉)榖種(春秋繁露)
(尚書傳言周將興之時有大赤鳥銜丨之丨於王屋之上)本種(論衡母之懷子猶土之育物也物生自𩔖丨丨)十種(洞冥)
(記東方朔得神馬一匹曰臣有吉雲草丨丨種於九景山東二千歲一花明年應生臣走請刈之得以秣馬馬終不饑也遼邸紀聞)
(遼王自著詞賦曲有春風丨丨皆極婉麗徐陵諫仁山深法師罷道書法師今若退轉未必有稱心交失現前丨丨大利)攜種
(南方草木状蕪菁嶺嶠以南俱無之偶有士人因官丨丨就彼種之出地則變為芥)人種(世說阮仲容先幸姑家鮮卑婢及姑)
(當遠移初云當留婢既𤼵定將去仲容借客驢自追之累騎而返曰丨丨不可失即遙集之母也法苑珠林是時劫末唯七日在于)
(七日中無量衆生盡時有一人合集閻浮提内男女唯餘一萬留為當來丨丨唯此萬人能持善行諸善鬼神欲令丨丨不絶故擁)
(護其人以好滋味令入毛孔以業力故丨丨不斷)蘭種(陸璣詩疏注丨丨甚多如竹蘭石蘭伊蘭崇蘭風蘭鳳蘭尾蘭玉桂)
(蘭珍珠蘭之𩔖不可枚舉)菜種(清異錄高麗國使者來漢求得丨丨酬之甚厚因名千金菜今萵苣也)移種(聞見後錄)
(千葉黃梅花其香異于他種近興利州山中樵者薪之以出有洛人求于其地始丨丨遺喜事者今西州處處有之)茶種(避暑)
(錄話北苑茶正所産為曾坑謂之正焙非曾坑為沙溪謂之外焙二地相去不遠而丨丨懸絶)健種(桯史吾鄉有周教授者家)
(太乙觀前畜犬數十皆西北丨丨晨紲昏縱穿窬者無敢睨其藩)文種(齊東野語裴度常訓其子云凡吾輩但可令丨丨無)
(絶然其間有成功能致身萬乘之相則天也乂吳越春秋大夫丨丨者國之梁棟君之爪牙)書種(齊東野語黃山谷嘗云四)
(民皆坐世業士大夫子弟能知孝友忠信斯可矣然不可令讀丨丨子斷絶有才氣者出便當名世似祖裴語特易文種為丨丨爾)
(陸游詩傳家只要存丨丨學道當知有聖胎戴復古詩墻東有寒士丨丨世相傳)浸種(月令廣義三月黃姑丨丨榖星也陸)
(游詩農事漸興初丨丨吏衙早退獨焚香)殊種(西京賦其中則有黿鼉巨鼈鱣鯉鱮鮦鮪鯢鱨魦脩額短項大口折鼻詭𩔖丨)
(丨)好種(杜預論水利疏東南以水田為業人無牛犢今既壤陂可分種牛二萬五千頭以付二州將吏士庶使及春耕其所)
(留丨丨萬頭即令右典牧都尉官屬養之)田種(嵇康養生論夫丨丨者一畆十斛謂之良田此天下通稱也不知區種可百餘)
(斛丨丨一也至于𣗳養不同則功收相懸梅堯臣送福建施提刑詩銅苗休問𤼵丨丨去教親)下種(傅休奕瓜賦調土丨丨播)
(之有經)語種(謝靈運山居賦嘉陶朱之鼔棹廼丨丨以免憂)蔬種(鮑照園葵賦主人拂黃冠拭藜杖布丨丨平圻壤)
多種(梁簡文帝愛妾換馬樂府功名幸丨丨何事苦生離陸游春日詩故園蛱蝶最丨丨百草長時花亂開又辛愿詩幽花入)
(室無丨丨瘦竹關情只數竿)細種(梁簡文帝詩袖裁連璧錦牋織丨丨花)萬種(金華山棲志分形異色千俗丨丨)
宿種(隋煬帝設齋願疏弟子幸憑勝緣微因丨丨方便知度生在佛家)千種(庾信春賦新年鳥聲丨丨囀二月楊花滿)
(路飛杜甫詩即今丨丨恨惟共水東流王安石雪詩憑陵雖一時變態亦丨丨劉因詩春色十分看欲盡鳥聲丨丨聽難真)桃
種(庾信咏𣗳詩殘核移丨丨空花植棗林)燋種(李邕泗州臨淮縣普光王寺碑構之者罪花彫落信之者丨丨萌生法苑)
(珠林事等破瓶義同丨丨)尊種(李華東都聖善寺無畏三藏碑釋宫丨丨龍扶出持捨位成道為天人師)寄種(方干詩偶)
(嘗佳果求枝去因問名花丨丨來)問種(韓偓詩仙𣗳有花難丨丨御香聞氣不知名)聖種(釋道恭詩福田資象德丨)
(丨理幽薰)道種(釋齊已詩丨丨將閒養情田把藥鉏)挼種(王安石山陂詩山陂院落今丨丨城郭樓臺已放燈)芳種
(曾鞏以白山茶寄吳仲庶詩遠寄一枝隨驛使欲分丨丨更無因)投種(蘇軾詩丨丨未逾月覆塊已蒼蒼又畊牛未嘗汗丨)
(丨棄如捐陸游湖邨春興詩稻陂正滿初丨丨蠶子方生未忌人)驥種(蘇軾詩象賢真丨丨高至詩丨丨雖難匹鵷雛已作)
(行)乞種(黃庭堅謝銀茄詩待得銀包足金榖更當丨丨過江南)曬種(范成大詩佳晴有新課丨丨催萟秫)良種
(樓鑰題高麗行看子詩相隨西去皆丨丨自注高麗賈人有以韓幹馬十二匹質于鄉人者題曰行看子)仙種(李獻能梅花詩)
(物外根枝本丨丨世間紅紫避嚴妝)竒種(程鉅夫詩蕭然公館間得此丨丨栽)留種(宋无詩玉桃竊慣慵丨丨)匿種
(楊載春雪詩遺蹤初得免丨丨詎憂螟)靈種(黃公望讀易圖詩竒葩點綴黃金枝丨丨移来白雲闕)思種(高啟詠夢)
(詩既因丨是丨復念睡為魔)日種(本行經甘蔗王城爾時彼地生二甘蔗芽漸漸高大至熱日炙開剖一莖蔗出一童子更)
(一莖蔗出一童女此童子者以日炙甘蔗生故名丨丨時彼諸臣即灌其頂立以為王其女至年長即拜為王第一妃)佛種
(梵綱經佛告諸弟子言有十重波羅提木乂若受菩薩戒不誦此戒者非菩薩非丨丨子梁武帝斷酒肉文出家人若飲酒噉肉若)
(多若少皆斷丨丨沈約論丨丨已離則三寳墜于地矣)釋種(法苑珠林四姓出家同一丨丨衆咸歎服)浴種(法苑珠林)
(案天文辰為馬星蠶書日月當大火則丨其丨是蠶與馬同氣也柳宗元與吕恭書條桑丨丨深耕易耨之力用)苦種(法苑)
(珠林如種丨丨雖復四大所成皆作苦味)智種(法苑珠林出家行學道成一切丨丨)
来牟種(詩貽我来牟注言后稷貽我民以丨丨之丨乃上帝之命以此徧養下民者)穜稑種(周禮地官司稼掌廵)
(邦野之稼而辨丨丨之丨周知其名與其所宜地以為法而縣于邑閭)不遺種(越語王召范蠡而問焉曰吾與子謀吾子)
(曰未可也今其稻蟹丨丨丨可乎又五代史元行欽傳趙在禮反於魏莊宗趣行欽攻鄴以詔書招在禮在禮以示諸軍皇甫暉從)
(旁奪詔書壊之行欽以聞莊宗大怒敕行欽破城之日無遺種又後漢書竇融傳趙萌薦融為鉅鹿太守融謂兄弟日天下安危未)
(可知河西殷富帶河為固一旦緩急杜絶河津足以自守此遺種處也注遺留也可以保全不畏絶滅蘇轍詩浮根不任雪採剥收)
(遺種)大夫種(越語勾踐棲于會稽之上乃號令于三軍曰有能助寡人退吳者吾與共知越國之政丨丨丨進曰君王既棲)
(于會稽之上然後乃求謀臣毋乃後乎史記越世家吳王擊越敗于夫椒越王乃以餘兵五千人保棲于會稽令丨丨丨行成于吳)
(漢書藝文志兵權謀十三家丨丨丨二篇)下臣種(越語寡君勾踐乏無所使使其丨丨丨不敢徹聲聞于王私于下執事)
目宿種(漢書西域傳宛王蟬封與漢約歲獻天馬二匹漢使采蒲陶丨丨丨歸)疏勒種(後漢書班超傳超間道至)
(疏勒去兜題所居城九十里逆遣吏田慮先往降之勅慮曰兜題本非丨丨丨國人必不用命若不即降便可執之)十三種
(魏志方技傳清河令徐曲龍取丨丨丨物著大箧中使管輅射云器中藉藉有丨丨丨物遂一一名之宋書禮志秦制冠有丨丨丨)
(魏晉以來不盡施用今志其施用者也)津梁種(唐書劉悟傳大將李萬江者本退渾部李抱玉送回紇道太原舉帳從至)
(潞州牧津梁寺地美水草馬如鴨而健世所謂丨丨丨者歲入馬價數百萬)西女種(唐書西域傳有丨丨丨皆女子多珍)
(貨附拂菻拂菻君長歲遣男子配焉俗産男不舉程鉅夫拂菻婦女圖詩聞道海中丨丨丨女生長嫁拂菻人)沙陀種(五代)
(史康福傳福常有疾卧閣中寮佐入問疾見其錦衾相顧竊笑曰錦衾爛兮福聞之怒曰我丨丨丨也安得謂我為奚聞者笑之)
大瓠種(莊子惠子謂莊子曰魏王貽我丨丨之丨我𣗳之成而實五石以盛水漿其堅不能自舉也剖之以為瓢則瓠落無)
(所容非不呺然大也我為其無用而掊之程俱詩請觀五石丨丨丨正以濩落浮江湖)西施種(淮南子美人者非必丨丨)
(之丨通士者不必孔墨之𩔖)甘露種(論衡醴泉甘露出而甘美皆泉露生出非天上有丨丨之丨地下有醴泉之𩔖)白
雉種(論衡越裳獻白雉白雉生短而白色耳非有丨丨之丨也)鳳皇種(論衡鳳皇之至也猶赤烏之集也謂丨丨有丨)
(赤烏復有𩔖乎)天馬種(博物志大宛國有汗血馬丨丨丨漢魏西域時有獻者梅堯臣詩赭白西北来本是丨丨丨)胡
桃種(博物志張騫使西域還乃得丨丨丨)金骹種(廣志雞有丨丨反翅之丨白雞金骹者美)壺盧種(世說陸士)
(衡初入洛詣劉道真禮畢初無他言唯問東吳有長柄丨丨卿得丨来否)燉煌種(齊民要術廣志曰瓜之所出以遼東廬江)
(丨丨之丨為美朱曰藩燕薁行囊盛莫致丨丨丨浪說天南生荔枝)牡丹種(龍城錄洛人宋單父能種藝術凡丨丨變易千)
(丨上皇召至驪山植花萬本色樣各不同内人呼為花師李賀有丨丨丨曲)洛陽種(種𣗳書牡丹千葉者蜀人號為京花)
(謂丨丨丨也單葉者只號為川花)新羅種(酉陽雜爼茄子有丨丨丨者色稍白形如雞卵)清涼種(清異錄天成中)
(進士侯寧極戲造藥譜改立别名丨丨丨香薷)陳紫種(荔枝譜宋公荔枝𣗳極高大實如陳紫而小甘美無異或云丨丨丨)
(按陳紫亦荔枝名)關西種(夢溪筆談凱歌詞予在鄜延時製數十曲令士卒敬之其五云靈武西涼不用圍蕃家總待納)
(王師城中半是丨丨丨猶有當時軋乞免)馬塍種(東坡别集瑞香有黃𬗋二種子瞻有次曹子方龍山真覺院瑞香詩今丨)
(丨丨最多大者名錦熏籠)占城種(湘山野錄真宗深念稼穡聞占城稻耐旱遣使以珍貨求其種丨丨得丨二十石至今在)
(處播之)大慈種(梁武帝斷酒肉文經言食肉者斷丨丨丨)渥洼種(杜甫詩君看丨丨丨態與駑駘異元稹詩自是)
(丨丨丨應生濁水泥李羣玉詩由来丨丨丨本是蒼龍兒)英雄種(杜甫詩彭城丨丨丨宜膺將相圖)汗血種(杜甫)
(詩渥洼丨丨丨天上麒麟兒蘇軾詩丨丨固應生有丨夜光那便困無因)髮就種(柳宗元詩齒疎丨丨丨奔走力不任)徐
市種(元稹詩島夷丨丨丨廟覡趙佗神)仙壇種(元稹新竹詩詎必太山根本是丨丨丨)菩提種(白居易贈)
(鉢塔院大師詩百千萬劫丨丨丨八十三年功德林)仙桃種(曹鄴詩人間直有丨丨丨海上應無肉馬蹤)月中種
(曹鄴詩我到丨丨收得丨為君移向故園栽)大谷種(晏殊中園賦梨誇丨丨之丨梅騁含章之&KR0918;)佳麗種(蘇軾)
(詩須信楊家丨丨丨洛川自有浴妃池)難陁種(范成大詩如今却笑丨丨丨無耳何勞強聽聲)臞仙種(朱子菖蒲)
(詩知君别有丨丨丨)清眀種(陸游暮春詩蠶房已裹丨丨丨茶戶初收榖雨芽)後山種(楊萬里䟦張功父約齋詩)
(孤芳丨丨丨一瓣放翁香)玉禾種(楊載詩丨丨舊布仙山丨瓊𣗳新開帝所花)麒麟種(薩都剌詩自是丨丨丨卑)
(棲又幾年)交河種(方䕫秋晚詩馬帶丨丨丨人穿真臘裘)將軍種(馬祖常贈蕭性淵銅馬式歌摩訶舊是丨丨丨)
(酒涴青衫學控弦)天上種(張養浩牡丹詩栽培直訝丨丨丨熏染不類人間株)千里種(王冕五馬圖詩世無伯樂)
(肉眼癡那識渥洼丨丨丨)魁芋種(釋明本詩糞火深埋丨丨丨砂瓶爛煑黃菁芽)聰眀種(釋明本荅盛秀才詩可憐)
(半世丨丨丨甘為浮詞又陸沈)繁華種(高啟看梅不果詩此花不是丨丨丨只向空山獨自開)驊騮種(白悅贈華)
(亭王少尹詩渥水丨丨丨秦關閥閱家)金錢種(許讃詩未秋先理丨丨丨入夏多乘翠盖隂)龍駒種(王穉登看)
(妓人走馬詩駿馬丨丨丨佳人燕子身)梵志種(法苑珠林有一大士名曰龍𣗳天聰竒悟事不再問建立法幢摧伏異道)
(託生南天竺國出丨丨丨)清淨種(法苑珠林菩薩所託家者有六十種功德具足滿於彼家一彼家本来丨丨好丨)
紅梔子種(野人閒話蜀主理園囿有青城山叟進花子兩粒曰丨丨丨丨賜束帛至市散於貧人遂不知去處兩載其葉)
(婆娑則梔子花矣其花斑紅六出其香襲人蜀主盛愛之)旌節花種(野人閒話王處回常尋藥術神仙之道有道士布衣)
(繿縷於竹葉上大書道士王桃枝奉謁於囊取花子種之以盆覆土逡廵盆花已生隨長五尺層層有花爛然可愛者兩苗道士曰)
(此仙家丨丨丨丨也旋出門失所之後王公果除二節鎮往往有人收得其花種焉)
踵(之隴切足後又繼也趾也頻也說文追也一曰往来貌)
韻藻曳踵(禮記執主器操幣圭璧則尚左手行不舉足車輪丨丨疏曳拽也若執器行時則不得舉足但起前拽後使踵)
(如車輪曳地而行故云車輪丨丨又執龜玉舉前丨丨蹜蹜如也唐書姚崇傳它日朝衆趨出崇丨丨為有疾状帝召問之對曰臣)
(損足曰無甚痛乎曰臣心有憂痛不在足)放踵(孟子摩頂丨丨利天下為之陳造詩摩頂丨丨忘其軀所學無乃墨者徒)頂
踵(見上任昉彈曹景宗文自丨至丨功歸造化廣絶交論皆願摩丨至丨隳膽抽腸)反踵(爾雅狒狒疏其状如人面長唇)
(黑有毛丨丨見人則笑疏丨丨者脚跟反向也)繼踵(史記天官書近世十二諸侯七國相王言從衡者丨丨又范睢蔡澤傳贊)
(及二人羈旅入秦丨丨取卿相垂功於天下者固強弱之勢異也漢書馮立傳立遷五原太守徙西河上郡野王立相代為太守歌)
(之曰大馮君小馮君兄弟丨丨相因循按野王立兄也晉書鄭袤傳會廣平太守缺宣帝謂袤曰盧子家王子雍丨丨此郡使世不)
(乏賢故復相屈南史徐勉傳古往今来豪富丨丨晏子臨淄三百閭張袂成隂揮汗成雨比肩丨丨而在何為無人陸雲與陸典書)
(自秀偉相承明德丨丨王融曲水詩序元□比肩于尚父中鉉丨丨乎周南梁元帝賦聊右書而左琴且丨丨于華隂杜甫詩獻凱)
(日丨丨兩番静無虞)企踵(漢書蕭望之傳天下之士延頸丨丨争願自效以輔高明魏志袁紹傳注丨丨鶴立連結外讎晉書)
(華譚傳廵狩必有吕公之遇宵夢必有巖穴之感賢儁之出可丨丨而待也唐書盧懷慎傳傾耳以聽丨丨以望郭璞南郊賦倒景)
(望風龍漢丨丨又作跋山海經復州之山有鳥焉其状如鶚而一足彘尾其名曰丨丨淮南子自東北至西北方有丨丨民注丨丨)
(踵不至地以五指行郭璞蜚贊蜚則災獸丨丨厲深)還踵(漢書徐樂傳雖有彊國勁兵不得丨丨而身為禽注還讀曰旋又後)
(漢書寇榮傳上書曰司隸校尉馮羨佞邪承旨廢于王命驅逐臣等不得旋踵管子車不結轍士不旋踵喻巴蜀檄觸白刃冒流矢)
(議不反顧計不旋踵射雉賦望黶合而翳皛雉脥肩而旋踵徐陵章昭達墓誌殪彼羣兇皆無旋踵王安石雪詩紛華始滿眼消釋)
(不旋踵)踏踵(張說詩閭里寬矯步榛藂恣丨丨)無踵(蘇軾詩西風吹好句珠玉本丨丨)
息以踵(莊子真人之丨丨丨衆人之息以喉)
增箕踵(詩成是南箕疏丨四星二為丨二為舌又高唐賦丨丨漫衍芳草羅生注丨丨言山勢如簸箕之踵也)繫踵
(儀禮夏葛屨冬白屨皆繶緇絇純組綦丨於丨)隨踵(戰國策淳于髠一日而見七人於宣王王曰寡人聞之千里而一士是比)
(肩而立百世而一聖若丨丨而至也今子一朝而見七士則士不亦衆乎抱朴子古人歎息於才難故謂百世為丨丨)跰踵
(史記天官書大荒駱歲歲隂在巳星居戊以四月與奎婁胃昴晨出曰丨丨)持踵(史記趙世家媪之送燕后也丨其丨為之)
(泣念其遠也亦哀之矣)連踵(後漢書皇后紀序湮滅丨丨傾輈繼路)舉踵(魏志公孫瓉傳注袁紹與瓉書曰東西鮮)
(卑丨丨来附此非孤德所能招乃足下驅而致之也喻巴蜀檄南夷之君西𤏡犍之長常效貢職不敢墮怠延頸丨丨喁喁然皆嚮)
(風慕義)係踵(吳志虞翻傳注夫會稽海嶽精液善生俊異是以忠臣丨丨孝子連閭下及賢女靡不育焉晉書郤詵傳虞夏)
(之際聖明丨丨而損益不同王僧孺豫州墓誌相秦將漢英雄丨丨)回踵(南史謝靈運傳會稽東郭有丨丨湖靈運求决以為)
(田)延踵(魏書盧淵傳高祖議伐蕭賾淵表曰吳會之民丨丨皇澤若大駕南廵閩越倒戈其猶運山壓卵)大踵(山海)
(經跋踵國在拘纓東其為人大兩足亦大一曰丨丨)踝踵(易林丨丨足傷右指病廱)跟踵(急就篇&KR0008;踝丨丨相近聚注&KR0008;)
(腓腸也足後曰跟亦謂之踵跟猶根也下著於地如木根也踵者鍾也上體任之力所鍾聚也相近聚者&KR0008;踝及丨丨不離逖也)
孫踵(參同契解子又生孫子繼丨丨)結踵(道德指歸論士卒椎頭丨丨流離於中野者不可勝計)垂踵(酉陽雜爼)
(長慶中頭陀悟空至朱陵原遊覽累日捫蘿丨丨無幽不跡白居易三遊洞詩序初見石如疊如削其怪者如引臂如丨丨)温
踵(兩同書剖腹㗖口不足謂其美也丨丨動心不足謂其勞也)躡踵(阮籍達莊論闚鑒整飭嚼齒先引推年丨丨相隨俱)
(進籍田賦丨丨側肩掎裳連襼)前踵(梁簡文帝南郊頌肅恭明神逖聽丨丨)决踵(何遜詩弊履常丨丨眉高起半額)
上踵(江淹為蕭驃騎讓封表下協河岳丨丨光緯)摩踵(江淹上建平王書常欲結纓伏劍少謝萬一剖心丨丨以報所)
(天)穴踵(陳後主履詩賢舍觀丨丨瓜田覩躡跡)接踵(沈炯勸進梁元帝表英傑丨丨忠勇相顧隋煬帝詩呼韓頓顙)
(至屠耆丨丨来王安石詩魏王兵馬丨丨出旗纛千里相搪挨)兩踵(僧真觀與徐僕射述役僧書納屨則丨丨併穿歛襟則雙)
(肘皆現陸游詩浮生了無根丨丨蹋百州)躋踵(魏收枕中文吕梁獨浚能行歌而匪惕焦原作險或丨丨而不驚)徒踵
(温子昇西河王謝太尉表雖復建旟出郡未追楚趙之風捧壷入侍丨丨金張之迹)輕踵(韓愈詩念難須勤追悔易勿丨丨)
比踵(皇甫湜編年紀傳論太初以来千有餘歲史臣接躅文人丨丨)躘踵(盧仝詩盧子丨丨也賢愚總莫驚)天踵
(李庾東都賦丨丨以正地産以實)重踵(皇甫松大隠賦龍章鳳彩之異鵾化鵬立之姿丨丨腁脅龜背虎眉)裹踵(李商)
(隠上范陽公啟捉衿見肘免𩔖於前哲裂裳丨丨無取於昔人)歸踵(王安石雪詩漁舟平繫舷樵履沒丨丨)蹄踵(曾鞏)
(詩區區射聲利浩浩奔丨丨)踵踵(陳旅瓊芽賦彼婦子之丨丨兮持頃筐以取盈)趾踵(柳貫詩寄聲為謝歌泥中補兀)
(吾猶完丨丨)
汗至踵(莊子禦寇伏地丨流丨丨韓詩外傳楚丘先生往見孟嘗君孟嘗君曰先生老矣曰意者將使我投石超距乎吾則)
(死矣將使我深計遠謀乎吾乃始壮耳何老之有孟嘗君赧然丨出丨丨曰文過矣文過矣又楊基梁園飲酒歌皮焦足胝汗浃踵)
(手策羸蹇背有負)髮至踵(洞冥記吠勒國去長安九千里在日南人長七尺被丨丨丨乘犀象之車)莒客踵(盧思)
(道勞生論丨丨之丨躋焦原匹兹非險齊人之手執馬尾方此未危按張衡傳注云莒國有名焦原者廣尋長五十步臨百仞之谿)
(莒國莫敢近也有以勇見莒子者獨却行躋踵焉)襄陽踵(僧惟悟詩道安獨繼丨丨丨詩好慵窺霅晝評注霅晝謂霅溪)
(畫上人也)龍阜踵(戴良詩午分魚食蹤莫合丨丨丨)
機𤼵於踵(莊子鄉吾示之以天壤名實不入而丨丨丨丨是殆見吾善者機也)黃羲可踵(陸機策秀才丈夫窮)
(神知化才之盡稱備物致用功之極目以之為政則丨丨之規丨丨以之革亂則玄古之風可紹)
寵(丑隴切丨愛也)
韻藻天寵(易在師中吉承丨丨也王粲安臺新福歌荷丨丨延夀尸千載莫我違劉孝綽詩自昔承丨丨於兹被人爵徐)
(陵為陳武帝與周宰相書偎以庸薄遂膺丨丨)席寵(書兹殷庶士丨丨惟舊李嶠為臨川王讓千牛將軍表叨榮丨丨荷愧承)
(羞錢起詩丨丨雖高信流謙乃素襟)啟寵(書無丨丨納侮傳開寵非其人則納侮之道)開寵(見上)内寵(左傳齊侯)
(好内多丨丨蔡邕荅詔問災異八事抑丨丨任忠賢)假寵(左傳君若苟無四方之虞則願丨丨以請于諸侯)恃寵(左傳)
(晉趙簡子曰黃父之會夫子語我曰無怙富無丨丨晉書劉琨傳徐潤以音律自通琨甚愛之署為晉陽令潤丨丨驕恣干預琨政)
(南史王琳傳平景之勲與杜龕俱為第一丨丨縱暴于建鄴)外寵(國語今子内固而丨丨且善下莫不信白居易除夜詩丨)
(丨信非薄中懷何不據)貴寵(國語昭舊族愛親戚眀賢良尊丨丨賞功勞事耉老禮賓旅友故舊晉書秦獻王柬傳柬字弘)
(度帝于諸子中尤見寵愛以左將軍居齊獻王故府甚丨丨為天下所屬目南史趙倫之傳倫之雖外戚丨丨而身居儉素賈誼論)
(時政疏夫嘗已在丨丨之位天子改容而禮貌之矣吏民嘗俯伏以敬畏之矣劉歆新序論内不私丨丨外不偏疎遠王褒九懷修)
(潔處幽兮丨丨沙劘)重寵(漢書高五王傳紀太后欲其家丨丨令其長女紀翁主入王宫)傷寵(潜夫論嬰兒常病傷飽也)
(貴人常禍丨丨也)市寵(揚雄司空箴流貨丨丨而苞苴是鬻)妬寵(梁簡文帝舞賦牽情恃恩懷嬌丨丨張說觀妓詩丨)
(丨傾新意銜恩奈老何韓愈盤谷序丨丨而負恃争妍而取憐)逸寵(張說岳州行郡竹籬詩苟非小勤瘁安能期丨丨)劉
寵(後漢書丨丨傳寵字祖榮東莱人為會稽太守徵為將作大匠山隂五六老叟齎百錢以送寵選一大錢受之庾信周義興公)
(蕭太墓誌銘鄧攸清白見稱五鼓之歌丨丨廉能名為一錢之郡)
專房寵(晉書胡貴嬪傳貴嬪名芳最蒙愛幸殆有丨丨之丨焉戴叔倫長門怨自憶丨丨丨曾居第一流又李華詩每憶椒)
(房寵那堪永巷隂)
增居寵(書丨丨思危㒺不惟畏弗畏入畏)懷寵(左傳或譖成虎于楚子成虎知之而不能行書曰楚殺其大夫成虎)
(丨丨也江淹為蕭相國拜齊王表藉靈丨丨仍濫周邵之秩)介寵(左傳臾駢曰丨人之丨非勇也)亢寵(左傳公子蘭奔)
(晉石癸曰吾聞姬姞耦其子孫必蕃今公子蘭姞甥也必將為君先納之可以丨丨)賴寵(左傳華元曰吾為右師君臣之訓師)
(所司也今公室卑而不能正吾罪大矣不能治官敢丨丨乎)求寵(左傳宋殤公之即位也公子馮出奔鄭鄭人欲納之及衛)
(州吁立將修先君之怨于鄭而丨丨於諸侯以和其民唐書裴耀卿傳耀卿充轉運使置河隂集津三門引天下租繇盟津泝河而)
(西三年積七百萬石省運費三十萬緡或曰以此緡納于上足以眀功荅曰是謂以國財丨丨其可乎)尚寵(國語趙文子謂)
(叔孫曰楚令尹其為人也剛而丨丨注尚好也好自尊寵)服寵(國語伍舉曰臣聞國君丨丨以為美安民以為樂)夀寵
(國語展禽曰若血氣強固將丨丨得沒權德輿韋賓客宅宴集詩序樂在名教慶兹丨丨中飲霑醉抗音擊節)尊寵(史記高祖)
(功臣年表觀所以得丨丨及所以廢辱亦當世得失之林也後漢書梁皇后紀自漢興母氏莫不丨丨又百官志初武帝以衛青數)
(征伐有功以為大將軍欲丨丨之晉書安平獻王孚傳帝給以雲母輦青蓋車孚雖見丨丨不以為榮)漢寵(史記東越傳贊)
(句踐之裔是曰無諸既席丨丨實因秦餘陳子昂詩明妃失丨丨)争寵(史記屈原傳上官大夫與之同列丨丨而心害其能)
(五代史唐家人傳劉氏方與諸夫人丨丨以門望相高白居易詩求榮丨丨任紛紛脫棄金貂祗有君)故寵(史記魯仲連傳)
(將軍又何以得丨丨乎)竊寵(史記季布傳布曰臣無功丨丨待罪河東)薦寵(史記灌夫傳稠人廣衆丨丨下輩)優
寵(漢書惠帝紀贊孝惠内修親親外禮宰相丨丨齊悼趙隠恩敬篤矣後漢書李通傳通為宰相謝疾不視事連年乞骸骨帝每)
(丨丨之令以公位歸第養疾晉書任愷傳帝丨丨大臣不欲勞以筋力)身寵(漢書董仲舒傳丨丨而載高位家温而食厚禄)
光寵(漢書司馬遷傳下之不能累日積勞取尊官厚禄以為宗族交遊丨丨普書蔡謨傳遷侍中司徒上疏讓曰尸素累積而)
(丨丨更崇謗讟彌興而榮進復加唐書賀知章傳遷禮部侍郎兼集賢學士一日併謝源乾曜語張說曰賀公兩命之榮足為丨丨)
(蔡邕胡公碑窮生人之丨丨享黃耉之遐紀陳子昂詩豈不盛丨丨榮君白玉墀孫覿龍隠岩詩安得化為霖蕙葉有丨丨)耽
寵(漢書王貢兩龔鮑傳贊春秋列國卿大夫及至漢興將相名臣懷禄丨丨㠯失其世者多矣晉書裴頠傳頠深患時俗放蕩不)
(遵儒術何晏阮籍素有高名于世口談浮虚不遵禮法尸禄丨丨仕不任事傅咸黏蟬賦嗟悠悠之丨丨請兹覽以自規)敬寵
(漢書宣元六王傳成帝即位以淮陽王屬為叔父丨丨異于他國)盛寵(漢書谷永傳長堪重任久享丨丨南史宋高祖紀高)
(祖平關中得姚興從女有丨丨以之廢事謝晦諫即時遣出)愛寵(漢書杜欽傳臣聞好憎之心一生則丨丨偏于一人)持
寵(漢書張湯傳贊漢興以來侯者百數保國丨丨未有若富平者也)大寵(漢書王莽傳爵貴號尊官重一身蒙丨丨者五)
(後漢書鮑永傳論恥以其衆受寵斯可以受丨丨矣)獲寵(後漢書和帝紀忠義丨丨古今所同)恩寵(後漢書郭皇后紀顯)
(宗即位郭况與帝舅隂識隂就並為特進教授賞賜丨丨俱渥晉書羊祜傳祜上表曰智力不可頓進丨丨不可久謬李白白頭吟)
(聞道阿嬌失丨丨千金買賦要君王李嶠詩團扇辭丨丨廻文贈苦辛)增寵(後漢書郭皇后紀論郭后以衰離見貶恚怨成)
(尤而猶恩加别館丨丨黨戚)榮寵(後漢書梁皇后紀陳夫人少以聲伎入孝王宫得幸生質帝亦以梁氏故丨丨不及焉又)
(李通傳天下略定通思欲避丨丨以病上書乞身晉書劉寔傳雖處丨丨居無第宅蔡邕汝南周巨卿碑瞻彼丨丨譬諸雲霄庾信)
(為閻將軍乞致仕表主貴臣遷頻煩丨丨岑參詩故人盡丨丨誰念此幽獨)殊寵(後漢書隂皇后紀以先后近屬故得為貴)
(人有丨丨晉書劉琨傳猥蒙天恩光授丨丨唐書張建封傳建封來朝帝不待日召見延英殿詔會朝赴大夫班以示丨丨岑參詩)
(天子日丨丨朝廷方見推李白詩龍顔惠丨丨麟閣憑天居)加寵(後漢書梁皇后紀隆漢盛典尊崇母氏凡在外戚無不丨)
(丨)階寵(後漢書史弼傳弼上封事曰昔周襄王恣甘昭公孝景皇帝驕梁孝王而二弟丨丨)延寵(後漢書廉范傳論若)
(夫高祖之召欒布明帝之引廉范加怒以𤼵其志就戮更丨其丨聞義能徙誠君道所尚)過寵(後漢書楊秉傳猥受丨丨執政)
(撡權晉書羊祜傳祜上表曰臣身托外戚事連運會戒在丨丨不患見遺而猥降𤼵中之詔加非次之榮臣有何功可以堪之)見
寵(後漢書楊賜傳累世丨丨無以報國)借寵(後漢書韋義傳靈帝即位中常侍曹節以陳蕃竇氏既誅海内多怨欲丨丨時)
(賢以為明白帝就家拜韋著東海相)常寵(後漢書裵楷傳今黃門常侍天刑之人陛下愛待兼倍丨丨常又作嘗賈誼論時政)
(疏天子之所嘗求衆庶之所丨丨)權寵(後漢書寇榮傳榮性矜潔自貴于人少所與以此見害于丨丨)兼寵(後漢書梁)
(冀傳冀愛監奴秦宫宫内外丨丨威權大振)僭寵(後漢書陳忠傳論居理官則議獄緩死相幼主則正下丨丨)負寵
(後漢書陳忠傳伯榮丨丨驕蹇所經郡國無不迎為禮謁注伯榮帝乳母王聖女也)豐寵(後漢書胡廣傳臣竭其忠君丨其丨)
華寵(後漢書崔琦傳赫赫外戚丨丨煌煌王安石謝賜弟安國及第表遂使窮途坐陞丨丨)安寵(後漢書周舉傳舉說)
(朱倀曰明公不于今時竭忠報國惜身丨丨欲以何求)勲寵(後漢書周燮傳舉孝廉賢良方正皆以疾辭宗族勸之曰自先)
(世以来丨丨相承君獨何為守東岡之陂乎)承寵(後漢書袁安傳贊唯德不忘延世丨丨王昌齡春宫曲平陽歌舞新丨丨)
(簾外春寒賜錦袍又王貞白芍藥詩芍藥丨春丨何曾羨牡丹)要寵(後漢書謝夷吾傳不殉名以求譽不馳騖以丨丨)怙
寵(後漢書朱穆傳恃勢丨丨之輩漁食百姓唐書狄仁傑傳王本立丨丨自肆仁傑劾奏其惡五代史寇彦卿傳彦卿明敏善事)
(人而丨丨作威陸雲逸民賦咨有得之必喪兮盖丨丨之召辱)旌寵(後漢書朱穆傳公卿共表穆立節忠清虔恭機密守死善)
(道宜蒙丨丨策詔褒述追贈益州太守白居易海州刺史王元輔加中丞制廉使上聞奏課俱最宜加中憲丨而丨焉)受寵
(後漢書翟輔傳輔上疏曰臣荷殊絶之恩蒙值不諱之政豈敢雷同丨丨而以戴天履地晉書秦秀傳丨丨二代顯赫累世)餘
寵(後漢書曹世叔妻傳蒙先君之丨丨賴母師之典訓劉攽知亳州謝上表密焉自思仍有丨丨)班寵(魏志陳留王傳評仰)
(遵前式揖讓而禪遂饗封大國作賓于晉比之山陽丨丨有加焉)乘寵(魏志董卓傳卓上書曰中常侍張讓等竊幸丨丨臣)
(輒鳴鐘鼓如洛陽即討讓等)守寵(魏志中山恭王衮傳令世子曰汝幼少未聞義方早為人君但知樂不知苦必將以驕奢)
(為失與其丨丨罹禍不若貧賤全身也)甘寵(魏志何䕫傳注孫盛曰䕫知時制而丨其丨挟藥要君以避微恥)爵寵
(魏志吕布傳注張楊受傕汜購募圖布布聞曰布卿州里也卿殺布于卿弱不如賣布可極得汜傕丨丨南史宋高帝紀公侯諸君)
(或世𣗳忠貞身荷丨丨而並俛眉猾豎無由自效)封寵(蜀志後主傳注詔曰夫王者之兵有征無戰有能棄邪歸正者國有)
(常典丨丨大小各有品限)荷寵(晉書元帝紀丨丨三世位厠鼎司張華三月三日後園會詩咨予微臣丨丨明時王昌齡詩丨)
(丨務推誠離言深慷慨)被寵(晉書樂志黃初中柴玉左延年之徒復以新聲丨丨改其聲韻)驕寵(晉書賈充傳負其丨)
(丨奢侈踰度)親寵(晉書庾亮傳亮上書曰既眷同國士又申以婚姻遂階丨丨唐書后妃傳庶人張氏鄧州向城人家徙新)
(豐祖母竇昭成皇后女弟也明皇幼失昭成母視姨鞠愛篤倍常帝即位封鄧國夫人丨丨無比孔稚圭為王敬則讓司空表李通)
(豪贍以丨丨登司)隆寵(晉書傅咸傳義無&KR0804;然虚忝丨丨鮑照詩恩榮難久恃丨丨易衰偏)辭寵(晉書庾峻傳丨丨如)
(金石庸夫為之興行陸機豪士賦序禍積起于寵盛而不知丨丨以招福謝朓怨情詩相逢詠蘼蕪丨丨悲團扇吳均連珠班姬丨)
(丨非無妖冶之色揚子寂寞豈乏炫曜之才王安石雪詩飛揚𩔖挟富委翳等丨丨)極寵(晉書羊祜傳祜上表曰臣忝竊雖久)
(未若今日兼文武之丨丨等宰輔之高佐也)憑寵(晉書何曾傳尹模丨丨作威姦利盈積朝野畏憚莫敢言者曾奏劾之朝)
(廷稱焉嵇康憂憤詩爰及冠帶丨丨自放)門寵(晉書桓豁傳豁讓征西大將軍疏曰臣實凡人量無遠致階藉丨丨遂叨非據)
國寵(晉書皇甫謐傳惟餘疾困不及丨丨江淹為蕭領軍拜侍中章竊疑丨丨頓萃末躬祖永晏吳王宅詩吳王承丨丨列第)
(禁城東歐陽修詩千載榮華貪丨丨一生憂患損天真)家寵(晉書庾冰傳冰領江州刺史假節鎮武昌疏曰臣因循丨丨冠)
(冕當世)昧寵(晉書荀勖傳篤義行崇敦睦使丨丨忘本者不得容而偽行自悉浮華者懼矣)保寵(晉書陸喜傳喜較論)
(格品篇曰温恭修慎不為諂首無所云補從容丨丨此第五人也陸雲張二侯頌序用能丨丨固世考終碩問)避寵(晉書李重)
(傳重上疏曰凡山林丨丨之士雖違世背時丨丨殊軌而先王許之者嘉其服膺高義也)逃寵(晉書潘尼傳由夷丨丨遠于脫)
(屣)失寵(晉書潘尼傳握權則赴者鱗集丨丨則散者瓦解李白擬恨賦若夫陳后丨丨長門掩扉又贈裴司馬詩君恩移昔)
(愛丨丨秋風歸吳筠行路難班姬丨丨顔不開奉詔供養長信臺李商隠詩君恩如水向東流得寵憂移丨丨愁)甄寵(宋書)
(劉康祖傳元嘉二十八年詔曰康祖猛氣雲騰志申力屈沒世徇節良可嘉悼宜加丨丨以旌忠烈元稹授杜元穎戶部侍郎依前)
(翰林學士制例無兼榮特以丨丨)升寵(南史儒林傳論當天監之際時主方崇儒業如崔嚴何伏之徒皆互見丨丨)私
寵(北史后妃傳隋文思革前弊惟皇后當室旁無丨丨婦官位號未詳備焉)取寵(唐書食貨志苟且之吏合時以丨丨于其)
(上景福殿賦或以嘉名丨丨或以美材見珍)固寵(唐書食貨志鹽鐵使李錡盛貢獻以丨丨朝廷大臣皆餌以厚貨鹽鐵之)
(利損于私室而國用耗屈子華子媕婀脂韋者日至于君之前丨丨而恃便王翰飛燕篇𬗋房綵女不得見專榮丨丨昭陽殿)謬
寵(唐書李景伯傳中宗宴侍臣各命為回波詞或以諂言媚上或要丐丨丨至景伯獨為箴規語以諷)排寵(唐書李渤裴潾)
(李甘傳贊渤争晏朝潾諫方士甘斥鄭注不可作宰相丨丨救危不得不爾賢哉)虚寵(唐書班宏傳竇參以使勞加吏部尚)
(書而封宏蕭國公恨參以丨丨加已銜之)顯寵(唐書柳宗元傳雖丨丨其焉加)挟寵(唐書權璩傳李訓丨丨以周易博士)
(在翰林璩與舍人高元裕給事中鄭肅韓佽等連章劾訓傾覆隂巧不宜出入禁中)威寵(唐書李勉傳魚朝恩領國子監丨丨)
(震赫)矜寵(五代史安重誨傳重誨勢傾天下雖其盡忠勞力時有補益而恃功丨丨威福自出杜甫驄馬行雄姿逸態何&KR0886;崒)
(顧影驕嘶自丨丨柳貫杏花詩浮暉滿𣗳豈饒春麗色迎人太丨丨)專寵(五代史唐家人傳曹氏封晉國夫人後生莊宗太祖)
(竒之曹氏由是丨丨陸雲逸民箴咎自丨丨福在循牆)靈寵(逸周書四蠧一美好竒怪以治之二滛言流說以服之三羣巧)
(仍興以力之四神巫丨丨以惑之)希寵(子華子左右狡詐丨丨之臣又從而逢之)多寵(淮南子小德而丨丨一危也)
擅寵(韓詩外傳樊姬曰妾豈不欲丨王之丨哉不敢私願蔽衆美魏收美女篇丨丨無論賤入愛不嫌微)蒙寵(易林目瞤)
(足動喜如其碩舉家丨丨)利寵(易林義不勝情以欲自傾幾危丨丨折角摧頸)顧寵(說苑叔向對晉平公曰夫大臣重禄)
(而不極諫近臣畏罪而不敢言左右丨丨於小官而君不知此誠患之大者也)尸寵(申鑒人臣有三罪一曰導非二曰阿失三)
(曰丨丨以非引上謂之導從上之非謂之阿見非不言謂之尸)姻寵(拾遺記郭况内憑丨丨外專聲厲)入寵(詩品文士)
(有解佩出朝一去忘返美女有揚蛾丨丨再盼傾國梁簡文帝鴛鴦賦既是金閨新丨丨復是蘭房得意人)偏寵(顔氏家訓)
(人之愛子罕亦能均賢俊者自可賞愛頑魯者亦當矜憐有丨丨者雖有以厚之更所以禍之)喜寵(化書感父之慈非孝也丨)
(君之丨非忠也)施寵(蘇氏易傳貫魚之象自上及下丨丨均也)窮寵(揚雄劇秦美新文奉若天命丨丨極崇)揭寵
(揚雄太玄賦豈丨丨以冒災兮將噬臍之不及)聞寵(蔡邕李子材碑處約不戚丨丨不欣傅咸荅潘尼詩貺非其喻丨丨若驚)
嘉寵(蔡邕薦董卓表上違聖主丨丨之至下乖羣臣瞻仰之望)休寵(張華祖道趙王詩丨丨曲錫備物煥彰)時寵
(陸機詩如何耽丨丨遊宦忘歸寧)忝寵(陸雲歲暮賦序永寧二年春丨丨北郡又盛德頌丨丨本朝承乏下位)襲寵
(陸雲文丨丨荷輝愷樂承眀)祗寵(陸雲張二侯頌丨丨益戒永懷慎終)飛寵(夏侯湛雀釵賦於是妍姿英妙之徒相與)
(競嬖丨丨)抑寵(石崇楚妃歎割歡丨丨居之不吝)叨寵(謝莊聯句臣謬丨丨久流曠)前寵(王融謝敕賜御裘啟)
(漢帝解裘不獨丨丨曹王褫帶復降今恩)慈寵(梁武帝移京邑檄至尊體自高宗特鍾丨丨)緣寵(梁簡文帝讓鼓吹表)
(丨丨成功未增榮于鐃管)販寵(梁簡文帝悔賦鬻恩丨丨怨庶虐人)宸寵(沈約為南郡王讓表徒升國彛空襲丨丨)茂
寵(江淹建平王讓表丨丨廼臨炫奪彛典)膺寵(江淹為蕭驃騎解嚴輸黃鉞表丨丨無辭奉鉞不讓)踐寵(江淹為建)
(平王赦教重渥華蕃丨丨懋甸)後寵(江淹為蕭驃騎讓太傅表前恩未曠丨丨已襲)列寵(江淹為蕭驃騎讓增封表實以)
(仰銓璧緯丨丨縣榮)遠寵(江淹謝辟召表弘此懿典崇臣丨丨)煇寵(江淹文王曰念哉丨丨是與)知寵(江淹為蕭)
(相國讓進爵為王表受任專征遠邇丨丨)締寵(江淹為建平王慶登祚章臣沿莩丨丨誠兼親屏)别寵(王筠詩丨丨增)
(修夜遠征悲獨宿)冒寵(劉潛為南平王讓徐州表寧可復丨此丨膺兹恩榮程子謝檀州簽判表豈敢丨丨以居惟是奉身)
(而退)報寵(徐陵與裴之横書正應勤王效命酬二后之恩憂國如家丨三靈之丨)得寵(徐陵詩二八年時不憂度旁邊)
(丨丨誰相妒)新寵(江總詩泰山言應可轉移丨丨不信更參差傅縡詩新人丨丨住蘭堂翠帳金屏玳瑁牀王褒明君詞蘭)
(殿辭丨丨椒房餘故情岑參詩舞袖垂丨丨愁眉結舊思韓愈會合聯句忽爾銜遠命歸與舞丨丨徐賢妃詩舊愛柏梁臺丨丨昭)
(陽殿)投寵(傅縡詩人今丨丨要須堅會使歲寒恒度前)今寵(邢邵為彭城王讓侍中表何悟天之情眷復延丨丨遂總)
(百揆寅亮萬機)佩寵(王勃採蓮賦銜恩結誓丨丨緘愁元稹詩丨丨雖緺綬安貧尚葛袍又張惟儉白玉環詩幸承提丨丨多)
(愧琢磨功)秦寵(陳子昂詩穰侯富丨丨金石比交歡)藉寵(李嶠讓祭酒表分辭榮于瑣闥仍丨丨于環林徐鉉詩梁王丨)
(丨就東籓還召鄒枚坐兔園)奪寵(李白詩定知趙飛燕丨丨恨無窮白居易詩丨丨心那慣尋思倚殿門)拜寵(獨孤)
(及為崔使君讓表瓠溝東望始丨丨于韓臺)捨寵(韋應物送宫人入道詩丨丨求仙畏色衰)戚寵(吕温諸葛武侯廟記)
(王莽乃欲憑丨丨造符命脇之以威動之以神使人忘漢終不可得也)謝寵(元稹詩妖姬丨丨辭金屋雕籠又伴新人宿)
徵寵(杜牧詩重德俄丨丨諸生苦宦遊)貪寵(秦韜玉陳宫詩臨春高閣擬瀛洲丨丨張妃劇勝遊歐陽修詩山林未去)
(猶丨丨罇酒何時共放懷)饕寵(王安石詩揆才最不稱丨丨寧無恧)買寵(蘇軾荔枝歎争新丨丨各出意今年鬭品充官)
(茶)舊寵(范浚讀長門賦詩自憐身世等前魚丨丨全移衛子夫)朱寵(後漢書鄧隲傳進天下賢士何熙祋諷羊祲李)
(郃陶敦等列于朝廷辟楊震丨丨陳禪置之幕府天下復安)彭寵(後漢書丨丨傳更始拜寵偏將軍行漁陽太守事及光武)
(鎮慰河北招寵寵具牛酒上謁吳漢說寵從光武)陳寵(後漢書丨丨傳辟司徒鮑昱府掾數陳當世便宜昱高其能轉為辭)
(曹掌天下獄訟其所平决無不厭服衆心肅宗初為尚書帝敬納寵言每事務于寬厚人俗和平屢有嘉瑞出為廣漢太守訟者日)
(減郡中清肅又韓稜傳肅宗嘗賜尚書劒特以寳劍手自署其名曰丨丨濟南椎成時論㠯寵敦朴善不見外故得椎成庾信紇干)
(弘碑白水長劍罷朝而賜丨丨又白居易霓裳羽衣歌玲瓏箜篌謝好筝丨丨觱栗沈平笙按自玲瓏以下皆杭之妓名)滿寵
(魏志丨丨傳寵年老徵還遷太尉不治産業家無餘財詔曰君典兵在外專以憂公有行父祭遵之風賜田十頃榖五百斛錢二十)
(萬以眀清忠儉約之節焉又評丨丨立志剛毅勇而有謀)向寵(蜀志丨朗傳朗兄子丨為中部督典宿衛兵諸葛亮當北行表)
(曰將軍丨丨性行淑均曉暢軍事)李寵(陸雲與兄平原書尋得丨丨勸封禪草信是有才頗多煩長耳)法寵(張融與周)
(顒論釋丨丨書古人遺族故留兒女丨丨法師絶塵如棄唾若斯之志大矣遠矣自注丨丨姓馮南陽冠軍人寓海鹽納妻半年捨)
(家住興皇寺從道猛曇濟學成實論)
宫人寵(易貫魚以丨丨丨無不利)三世寵(漢書王商傳商無尺寸之功而有丨丨之丨又蜀志先主傳昔高后稱制)
(而諸吕竊命孝昭幼沖而上官逆謀皆馮世寵藉履國權晉書劉琨傳元帝稱制江左琨令長史温嶠勸進報曰公受奕世之寵極)
(人臣之位忠允義誠精感天地實頼遠謀共濟艱難)璽書寵(魏志管寧傳太尉華歆遜位讓寧詔以為光禄勲寧上疏曰臣)
(德非園綺而蒙安車之榮功無竇融而蒙丨丨之丨謹拜章陳情乞抑恩聽放)非分寵(齊書江謐傳御史中丞沈沖奏謐前)
(後罪曰太祖加以丨丨之丨推以不次之榮列迹勲良比肩朝德輕險之性在貴彌彰貪昧之情雖富無滿請免官削爵土又傳咸)
(與尚書同僚詩非望之寵謬加於已)金帶寵(宋史選舉志建炎二年親試童子召見朱虎臣賜丨丨以丨之)七騶寵
(宋史蔡齊傳齊舉進士第一詔金吾給丨丨傳呼以丨之)鄒衍寵(論衡周長生在州為刺史任安舉奏在郡為太守孟觀上)
(書事解憂除州郡無事使遭前世燕昭則長生已蒙丨丨之丨矣)錫命寵(蘇氏易傳九二在師中吉无咎王三錫命九二)
(體剛而居柔體剛則威居柔則順是以無專權之疑而有丨丨之丨)帝師寵(東坡别集乾道九年誥詞將興起于斯文爰𬗟)
(懷于故老雖儀刑之莫覿尚簡策之可求揭為儒者之宗用錫丨丨之丨)增秩寵(益公題䟦淳熙甲辰太皇太后慶七十于)
(德夀宫推恩四海廬陵進士歐陽鉞以高年賜初品服其子碩取訓詞式華其老之言揭名于堂上歲星一周當慶元丙辰聖算八)
(十有二矣慶典未央鉞也又將拜丨丨之丨再新斯堂以延賓客其有日矣)執珪寵(齊東野語周益公為相謝復封云磨)
(玷之勤未冺丨丨之丨彌加)以孝寵(蔡邕上孝子状烏以反哺托體太陽羔以乳跪為贄國卿禽鳥之微猶丨丨丨)飛
燕寵(梁元帝班婕妤詩何言丨丨丨青苔生玉墀)班姬寵(沈約詩遽淪丨丨丨夙窆賈生墳)金屋寵(劉孝)
(儀詩本無丨丨丨長作玉階悲文與可王昭君詩如何丨丨丨只是信丹青)金吾寵(王褒于謹墓碑丹節比司隸之貴緹)
(騎將丨丨之丨)傳呼寵(庾信賀婁慈碑弱冠登朝丨丨甚丨王安石雪詩舞庭稱賀嚴掃路丨丨丨)長平寵(庾信)
(司馬裔碑身預舞陽之功位極丨丨之丨)前軍寵(楊炯百泉令李楚才碑直域西望高關東臨非無置驛之歡實有丨丨之)
(丨又李至遠維州刺史安附國碑蒲璧開南面之尊蘭綺盛北軍之寵)銜珠寵(李嶠沙吒忠義等官爵制宜膺剖珪之錫)
(兼峻丨丨之丨)金門寵(張說贈崔二安平公樂世詞君臣一意丨丨丨兄弟䨇飛玉殿遊)郗詵寵(蘇頲源乾曜等)
(尚書右丞制宜膺丨丨之丨更叶楊喬之拜)遊蘭寵(蘇頲李懷讓給事中制駮正是司更接丨丨之丨)乘鳬寵
(蘇頲高仲舒都官郎中制建禮求才宜拜丨丨之丨)丹墀寵(蘇頲鄭博雅膳部郎中制入奏眀光宜副丨丨之丨)朱輪
寵(吳少微為任虚白陳情表内陳青瑣之拜出有丨丨之丨)𬗋垣寵(韓休梁宣帝明帝碑地奉丨丨之丨門延綘河之貴)
渙汗寵(獨孤及賀赦表賞及無功亦沾丨丨之丨)彤弓寵(孟匡明餞王將軍詩勢亞丨丨丨時推金印雄)專城
寵(韋應物詩逍遥池舘華益愧丨丨丨)東掖寵(皇甫曾送王相公赴幽州詩鳳池丨丨丨龍節北方尊)黃樞寵
(錢起詩侍臣丨丨丨鳴玉青雲間)三苗寵(武元衡詩不問丨丨丨誰陪萬國懽)賜金寵(劉禹錫連州賀赦表大僚)
(承任子之恩武旅荷丨丨之丨)子猷寵(元稹寺院新竹詩未遭伶倫聽非安丨丨丨)君王寵(白居易夢遊春詩誓)
(酬丨丨丨碩使朝廷肅陸龜蒙舞馬詩曲終似要丨丨丨廻望紅樓不敢嘶)貂蟬寵(白居易虢州刺史崔公誌銘加金𬗋)
(以奬之假丨丨以丨之)乘軒寵(李商隠詩丨丨寧見丨巢幕更逢危劉攽襄州謝表俾復丨丨之丨仍如分虎之榮)長
卿寵(蘇軾送周正儒知東川詩端如何武賢不事丨丨丨)承眀寵(袁凱詩且遂丘園樂永謝丨丨丨)五利寵
(高啟蕭鍊師丹房詩不邀丨丨丨深棲鍊神形)
隴(力踵切州名)
韻藻垂隴(春秋夏六月公孫敖會宋公陳侯鄭伯晉士榖盟于丨丨注丨丨鄭地滎陽縣東有隴城左傳鄭伯享趙孟于)
(丨丨水經注滎澤有丨丨城濟瀆出其北)赴隴(北山移文鳴騶入谷鶴書丨丨真山民山居詩想無書丨丨林鶴莫驚猜)得
隴(李白詩物苦不知足丨丨又望蜀)
增踰隴(史記六國表文公丨丨攘夷狄尊陳寳漢書武帝紀五年冬十月行幸雍祠五畤遂丨丨登空同西臨祖厲河而還)
上隴(後漢書隗囂傳赤眉去長安欲西丨丨囂遣將軍楊廣迎擊破之鮑照詩聞君丨丨時東望久歎息梁元帝鍾山飛流寺)
(碑同符丨丨望長安之城闕)下隴(後漢書隗囂傳囂又令别將丨丨攻祭遵于汧)河隴(後漢書隗囂傳冀聖漢復存當)
(挈丨丨奉舊都以歸本朝唐書百官志園苑有官馬坊每歲丨丨羣牧進其良者以供御杜甫詩崆峒使節上青霄丨丨降王欵聖)
(朝)關隴(後漢書公孫述傳隗囂說述曰令漢帝釋丨丨之憂專精東伐四分天下而有其三南史宋高祖紀桓靈寳妻劉氏)
(聰眀有智鑒常見帝謂靈寳曰劉裕龍行虎步視瞻不凡恐必不為人下宜早為其所靈寳曰我方平蕩中原非裕莫可待丨丨平)
(定然後議之鮑照擬古詩河渭冰已開丨丨雪正深)羌隴(後漢書来歙傳帝賜策曰中郎將来歙攻戰連年平定丨丨憂國忘)
(家忠孝彰著)平隴(後漢書岑彭傳帝勅彭書曰人苦不知足既丨丨復望蜀又禽經澤雉啼而麥齊注澤雉為商庚春季之)
(月始鳴麥丨丨也)冀隴(後漢書馬援傳贊伏波好功爰自丨丨)大隴(後漢書傅燮傳率不習之人越丨丨之阻將十)
(舉十危)汧隴(後漢書杜篤傳置列丨丨廱偃西戎唐書郭英乂傳賊將高嵩擁兵入丨丨英乂偽勞之且具饗既而伏兵𤼵)
(盡虜其衆東方朔諫起上林苑疏丨丨以東商雒以西厥壤肥饒劉琨請北伐表崤函無虔劉之驚丨丨有安業之慶元稹詩益州)
(大將韋令公頃實遭時定丨丨自注韋皋)斷隴(魏志張既傳注諸葛亮出隴右天水南安太守各棄郡東下楚獨據隴西蜀兵)
(至乃于城上曉蜀帥言卿能丨丨使東兵不上一月之中則隴西吏人不攻自服按楚既之子也)憑隴(蜀志後主傳注隗囂)
(丨丨而亡公孫述據蜀而滅)岷隴(晉書華譚傳蜀棲丨丨吴據江表)據隴(晉書習鑿齒傳鑿齒論曰隗囂丨丨公孫)
(帝蜀蜀隴之人雖服其役取之大義于彼何有)蜀隴(見上)遼隴(晉書王導傳丨丨承風丹穴景附)跨隴(宋書周朗)
(傳朗上書曰辦騎卒二十萬而國中不擾取榖支二十歲而遠邑不驚然後越淮窮河丨丨出漠亦何適而不可)燕隴(宋書)
(周朗傳傍眺丨丨邪履遼衛)九隴(隋書地理志蜀郡統縣丨丨袁朗望京邑詩二華連陌塞丨丨統金方又唐書錢丨丨傳)
(丨丨字永業湖州人佐皇太子建成討劉黑闥魏州力戰破賊以功最封郇國公)定隴(隋書百官志撫邊丨丨綏關立信奉)
(義為十班綏隴寧邊定朔立節懷威為九班凡十號為一品北史段韶傳武平二年出晉州道到丨丨築威敵平寇二城而還)綏
隴(見上)振隴(隋書百官志平河丨丨雄邊横沙寧關為六班懷信宣義弘節浮遼鑿空為五班凡十號為一品)超隴
(隋書百官志懷關静朔掃寇寧河安朔為八班揚化丨丨執義来化度嶂為七班凡十號為一品)五隴(北史崔光傳光自從)
(貴達罕所申薦曾唘其女婿彭城劉敬徽云敬徽為荆州丨丨戍主女隨夫行常慮寇抄南北分張乞為徐州長兼别駕暫集京師)
(眀帝許之)岐隴(唐書太宗紀貞觀四年十月壬辰赦丨丨二州免今歲租賦)涇隴(唐書肅宗紀上元元年鳳翔節度使)
(崔光遠及羌渾党項戰于丨丨又陸贄傳建文武大臣一人為隴右元帥自丨丨鳳翔薄長武城盡山南西道凡節度府之兵皆屬)
(焉)度隴(唐書兵志據隴西金城平涼天水員廣千里繇京丨丨置八坊為會計都領其間善水草腴田皆隸之岑參送張郎)
(中赴隴右覲省詩還家卿月迥丨丨將星高杜甫詩遲回丨丨怯浩蕩及關愁)巴隴(唐書陳子昂傳燕代廹匈奴丨丨嬰吐蕃)
(西老千里贏糧北丁十五乘塞歲月奔命秦之首尾不完所餘獨三輔間耳)循隴(唐書陳子昂傳關中無歲子昂上書曰薄)
(河而右惟有赤地丨丨以北不逢青草)豳隴(唐書李元諒傳詔𤼵丨丨兵東討李希烈一作邠于邵鮮于公經武頌兵將戢)
(乎畿内諸侯始有賴而捍戎于丨丨矣)秦隴(唐書屈突通傳丨丨盗起授關内討捕大使江淹懷歸詩楚關帶丨丨荆雲冠)
(吳烟王僧孺白馬篇飛鞚出丨丨長驅繞岷棘魏收為齊文宣西討詔朕歴數在躬志清四方蕞爾丨丨久阻風化混一之事期在)
(今日王建詩丨丨州緣鸚鵡貴王侯家為牡丹貧)劒隴(宋史真宗紀景德五年減丨丨等三十九州軍歲貢物)横隴
(宋史河渠志歐陽修疏曰朝廷欲俟秋興大役塞商胡開丨丨回大河于故道)鳳隴(地理通釋歐陽公州名急就章乃有瓜沙)
(嘉巴丨丨雍宋)三隴(一統志陕西行都指揮使司丨丨山流沙磧在玉關外有三斷石極大世謂之丨丨山)小隴(一統)
(志丨丨山在隴州西岩嶂高險不通軌轍漢張衡詩我所思兮在漢陽欲往從之隴坂長)長隴(鮑照登大雷岸與妹書臨跨丨)
(丨前後相屬)北隴(北山移文南嶽獻嘲丨丨騰笑)登隴(梁簡文帝豔歌篇弋獵多丨丨酣歌每入豐庾信司馬裔碑銘)
(水流丨丨寒風度遼高適送白少府之隴右詩殘更丨丨首遠别指臨洮陸游詩昏昏殺氣秋丨丨颯颯飛霜夜出師)西隴
(梁簡文帝七勵引玉車于丨丨鳴金鼓于北邙庾信吳明徹誌銘丨丨足坻黃塵碎骨)卭隴(孟郊會合聯句國仇未銷鑠我)
(心蕩丨丨)走隴(費冠卿九華山化成寺記九華山古號九子山崛起大江之東揖灊廬于西岸儼削成于天外旁臨千餘里高)
(峯峻嶺臣焉連岡丨丨子焉)邊隴(梅堯臣詩雲間白草開丨丨山上朱樓壓郡城)戍隴(陸游蜀州大閱詩丨丨舊遊真)
(一夢度遼竒事付他年)陕隴(王逢詩中州襟丨丨上國掖幽并)故隴(牟倫詩秋風丨丨雲連棧夜月胡笳露滿衣)
黃雲隴(張仲素隴上行行到丨丨丨唯聞羌戍聲)横江隴(戴良出遊聯句始循竝縣山尋憩丨丨丨)
壟(力踵切說文丘丨也方言曰秦晉之間冢謂之丨亦作壠傳曰畝丨也)
韻藻登壠(禮記適墓不丨丨張協詩澤雉丨丨雊寒猿擁條吟)隈壠(張說詩差池截浦沙繚繞緣丨丨)
麥無壠(杜甫詩雉堞粉如雲山田丨丨丨)
增丘壟(後漢書隗囂傳𤼵冢河東攻劫丨丨郭璞南郊賦饗駭鬼方聲振丨丨張載詩丨丨日已遠纏綿彌思深陶潜詩徘)
(徊丨丨間依依昔人居恨賦綺羅畢兮池館盡琴瑟滅兮丨丨平唐彦謙仲山詩長陵亦是閑丨丨異日誰知與仲多)空壟
(梁書劉峻傳峻著辨命論成中山劉沼致書以難之凡再反峻竝為申析會沼卒峻乃為書序之曰冀東平之樹望咸陽而西靡盖)
(山之泉聞弦歌而赴節但懸劍丨丨有恨如何)舊壠(南史褚賫傳賁曰吾少無人間心豈身名之可慕但願啟手歸全必在丨)
(丨)&KR0908;壟(唐書李密傳密說翟讓曰今羣豪競興公宜先天下攘除羣凶寧常剽奪草間求活哉若直取興洛倉𤼵粟以賑窮)
(乏百萬之衆一朝可附覇王之業成矣讓曰僕起丨丨志不及此須君得倉更議之)厚壠(唐書虞世南傳古帝王所以薄葬者)
(非不欲崇大光顯以榮其親然高墳丨丨寳貝珍物適所以累之也)高壠(唐書李景略傳梅錄將軍入朝景略欲折之因郊勞)
(前遣人謂曰可汗新沒故弔使者乃坐丨丨待之范成大夏日田園雜興詩下田戽水出江流丨丨翻江逆上溝)豆壠(雲仙)
(雜記杜子美見鵝冠童子告曰汝本文星典吏天使汝下謫為唐世文章海九雲誥已降可于丨丨下取王逢詩歸人重經但流水)
(丨丨灣灣低復起)泉壠(兩同書昔信陵孝惠縱長夜之娱滛酒色之樂極情肆志此非不自厚也然卒逢夭折之痛自殞于)
(丨丨之下是則為薄亦已甚矣)渠壟(夢溪筆談海物有車渠蛤屬也大者如箕背有丨丨如蚶殼故以為器緻如白玉)瓦
壠(本草魁蛤一名蚶一名丨丨子南人名空慈子盧鈞尚書以其殼似丨屋之丨改為丨丨廣人重其肉炙以薦酒謂之天臠又)
(韓愈詠雪詩度前鋪丨丨奔𤼵積牆隈)峻壟(張衡冢賦刊藂林鑿盤石超丨丨構大槨)頽壟(張載詩丨丨竝墾𤼵萌隸)
(營農圃)山壟(海賦澎濞灪䃶碨磊丨丨)麻壟(鮑照秋夜詩丨丨方結葉瓜田已掃籜)麥壟(王僧達詩丨丨多秀)
(色楊園流好音梁昭明太子文丨丨移秋桑律漸暮張正見詩清風吹丨丨細雨濯梅林江總詩丨丨新秋来澤雉屢徘徊庾信詩)
(藜牀負日卧丨丨帶經鋤李白詩川光淨丨丨日色明桑枝)秋壟(謝朓詩春顔遽幾日丨丨終茫茫)東壟(梁武帝直)
(石頭詩丨丨弃黍稷西遊入卿相)妬壟(梁簡文帝雉朝飛操避鷹時聳角丨丨或斜飛王褎詩伺潮聞曙響丨丨有春翬)
墟壟(梁簡文帝往虎窟山寺詩兹地信爽塏丨丨曖阡綿)士壟(梁簡文帝劉顯墓銘爾其戒行途窮丨丨庾信謝滕王集)
(序啟建鄴陽九劣免儒硎江陵百六歲從丨丨)新壟(梁元帝文檟怨丨丨桃餘故溪)卧壟(沈約詩寒瓜方丨丨秋菰亦滿)
(陂)峨壟(張率樂府壊陣壓丨丨遮窗暗思扉)傍壟(吳均雉朝飛操二月雉朝飛横行丨丨歸)南壟(吳均詩青松蔽)
(丨丨白雲生北園)近壟(陶弘景尋山誌時復歴丨丨尋遠巒坐磐石望平原)越壟(陶弘景文登崖斲幹丨丨負卉)低
壟(虞騫詩荒墳改凍葉丨丨變年根)關壟(徐陵文翊從瀟湘空竭丨丨)寒壟(張正見樂府丨丨故笳澁空林漢鼓)
(鳴江總詩還悲丨丨曙松短未生烟)被壟(庾信詩丨丨文瓜熟交塍香穗低)覆壟(盧照隣詩苗深全丨丨荷上半侵塘)
(白居易詩夜來南風起小麥丨丨黃蘇軾詩禾黍趁時青丨丨池塘流潤綠生文)荒壟(駱賓王詩寧知丨丨外弔鶴自徘徊)
孤壟(駱賓王詩誰堪丨丨外獨聽白楊風方干詩丨丨隂風吹細草空窗濕氣漬殘編)故壟(孫逖詩無復新粧豔紅粉)
(空餘丨丨滿青苔)廵壠(王灣詩還家新長幼丨丨舊溝塍)疇壟(李白詩常恐委丨丨忽與秋蓬飛)堆壟(韓愈)
(會合聯句吟巴山犖嵤說楚波丨丨蘇軾詩牛頭與兜率雲木蔚丨丨)稻壟(白居易詩荷塘翻露氣丨丨瀉泉聲元稹詩雪)
(花布遍丨丨白日脚插入秋波紅)葱壠(白居易詩丨丨抽羊角)薤壟(白居易詩枳籬編刺夹丨丨擘科秧)佛壠
(鮑溶寄天台凖公詩赤城橋東見月夜丨丨寺邊行月僧僧無可詩台山朝丨丨勝地絶埃氛法苑珠林隋國師智顗初往天台卜)
(居勝地丨丨山南螺溪之源處既閒敞易得尋真地平泉清徘徊止宿隋煬帝書西方非遠寳池極遙今遣使人于丨丨峰頂虔誠)
(䜟禮修福建齋又荅智顗遣旨書丨丨頭陀竝各仍舊)遍壠(項斯詩丨丨耕無圃緣溪釣有磯)雲壠(曹唐遊仙詩丨)
(丨瓊花滿地香碧紗紅水遍朱堂)瓊壟(陸龜蒙詩玄津蕩丨丨𬗋汞啼金鼎)複壟(鄭符詩丨丨迷村徑重泉隔漢津)
香壟(釋貫休詩葛袍玉粉生丨丨)蒿壠(釋齊已詩藥中迷九轉心外覓長生畢竟荒原上一般丨丨平)村壠(王禹)
(偁詩地幽接府署亭高瞰丨丨)歸壟(韓𤦺和上元罷燈詩寒燭倚蓮猶結淚淡雲丨丨不停歌)瓜壠(蔡襄詩故時丨丨有)
(通侯陸游詩雨餘鉏丨丨月下坐釣磯)臯壠(梅堯臣詩丨丨生麥苗青青尚堪把)青壠(梅堯臣詩丨丨將鳴雉喬林未)
(囀鸝)雪壟(司馬光詩丨丨痕猶濕梅林思已濃)柏壟(司馬光詩丨丨依仁域棠隂接故園王安石詩茅簷坐隔雲千里丨)
(丨初抽翠一尋)坡壠(蘇軾詩登高回首丨丨隔惟見烏帽出復沒)畦隴(蘇軾詩行觀農子起丨丨如纈紋)耕壟
(蘇軾送周正孺知樂川詩如君尚出麾顧我宜丨丨)黃壟(蘇軾詩碧畦丨丨稻如京歲美人和易得情)同壠(蘇軾文蜀)
(人之祔也丨丨而異壙)夏壠(蘇軾詩春疇雨過羅紈膩丨丨風来餅餌香)先壟(蘇轍送韓康公歸許州詩兹行廹寒)
(食歸及埽丨丨)春壠(蘇轍和子瞻歸去来詞相冬廪之億秭知丨丨之耘耔)蔬壠(張耒夏日詩布種隨丨丨尋香到藥)
(欄)横壠(張耒詩烏犍立丨丨白鳥下深畦)灌壠(張耒詩丨丨晴蔬出閑籠暮鶴歸)棲壠(晁沖之詩挟雌丨丨)
(雉生子哺巢烏)田壟(陳與義詩丨丨粲高低白水一時滿)泥壠(朱松詩春入燒痕催采蕨雨翻丨丨憶歸田)粟壠
(范成大詩芋區丨丨潤含雨楮林竹徑涼生風)芋壠(范成大詩榿塍丨丨意中行浩蕩薰風不計程)隔壠(范成大詩欹傾)
(棧路繞山明丨丨人家犬吠聲)江壠(范成大詩豐年丨丨青黃徧落日淮山𬗋翠来)平壠(范成大詩刈麥千丨丨横槎一)
(小溪)畬壠(范成大詩照夜燒丨丨緣雲種笮山)藥壠(陸游詩竹筧引泉滋丨丨風爐篝火試茶杯)小壟(陸游詩丨)
(丨瓜蔓綠短籬梅子黃)煙壠(陸游詩十年丨丨廢春耕)月壠(陸游詩風廊動碪杵丨丨把鉏耰)黍壠(陸游詩荆)
(扉績火眀煜煜丨丨饁飯香浮浮)曉壠(方岳農謠春山𣗳暖鶯相覓丨丨雨晴人獨耕)斷壠(元好問野菊詩荒畦丨丨)
(新霜後瘦蝶寒螀晚景前)雨壠(僧圓至詩牛鳴丨丨寒釋耒泥濺膝)别壠(高啟詩深耕行丨丨待饁望前邨)雞壟
(王恭丨公丨詩荒岡古墓丨丨邊蔓草離離生野烟)玉壟(黃庭内景經鼻神丨丨字靈堅注隂壟之骨象玉也神氣通天出入)
(不竭故曰靈堅)隂壟(見上)
后稷壠(淮南子丨丨丨在建木之西)展季壠(傳亮修復前漢諸陵教信陵之墳守衛無曠丨丨之丨樵蘇有刑)
夏嬰壠(庾信長孫儉碑銘丨丨之丨橋玄之墓馬見千年車廻三步)壯士壠(庾信吳明徹誌銘丨丨之丨將軍之)
(墓何代何年還成武庫)滕公壠(盧思道盧記室誄趙卿之銘已勒丨丨之丨未開)松栢壠(駱賓王丹陽刺史挽)
(詞唯餘丨丨丨朝夕起寒烟)懸劍壠(唐明皇過王濬墓詩歎嗟丨丨丨誰識夢刀祥)賢媛壠(張九齡郢城西樊妃)
(塚詩惟傳丨丨丨猶結後人心)黃雲壠(李頎詩丨丨丨底白雲飛未得報恩不能歸)嘉榖壠(張籍董公詩田有丨)
(丨丨異畝穗亦同)咸陽壠(白居易詩蒼蒼露草丨丨丨此是千秋第一秋)武侯壠(李商隠祭伏波廟文豈獨文宣)
(之陵不生刺草更若丨丨之丨仍有深松)青烏壠(梅堯臣詩歸卜丨丨丨韓城苦霧平)三犂壠(梅堯臣農具耬種詩)
(手持高斗柄觜瀉丨丨丨)黃茅壠(陳造過商翁墓詩愁烟半鎖丨丨丨部曲誰尋大將旗)
擁(於隴切抱也)
韻藻雪擁(青瑣高議韓退之姪湘有仙術種頃刻花花上詩一聯云雲横秦嶺家何在丨丨藍關馬不前未幾退之言佛)
(骨貶潮州途中遇雪俄有一人冒雪而来乃湘也湘曰憶花上句乎詢其地乃藍關嗟歎久之朱子聞報喜詩丨丨貂裘一馬馳孤)
(軍左袒事難期又鉛山立春詩丨丨山腰洞口春廻楚尾吳頭)
崖石擁(杜甫詩故躋瀼岸高頗免丨丨丨又白居易詩石擁百泉合雲破千峯開又孫覿詩跳波觸石喧古木抱崖擁)
增走擁(禮記肆束及帶勤者有事則收之丨則丨之注肆讀為肄餘也餘束約組之餘紐也)夹擁(晉書天文志攝提六)
(星直斗杓之南主建時節伺禨祥攝提為楯以丨丨帝座也岑安卿春睡圖詩眉峯歛翠翳秋水侍兒丨丨花娉婷)坐擁(晉書)
(范弘之傳丨丨大衆侵食百姓不可謂愛人張羽題趙仲穆畫詩吳姬越娥丨相丨始肯落筆揮縑緗)事擁(南史梁武帝紀)
(帝日止一食或遇丨丨日儻移中便潄口以過)自擁(南史陶潛傳潛與子書曰嘗感孺仲賢妻之言敗絮丨丨何慙兒子梁簡)
(文帝舞賦盻鼓微吟廻巾丨丨沈約詩吏道勤不息繁文長丨丨蘇轍送文務光還陳詩君歸使我勞魂夢落葉鳴階丨相丨)身
擁(唐書竇威傳威兄子軌次黃欽山遇賊乘高叢射衆為却軌斬部將十四人更拔其次代之丨丨數百騎殿令曰聞鼓不進者)
(斬)諠擁(宋史趙普傳太祖北征至陳橋被酒卧帳中衆軍推戴普與太宗排闥入告太祖欠伸徐起而衆軍擐甲露刃丨丨)
(麾下)閧擁(宋史洪邁傳婺軍素無律邁以計逮捕四十有八人置之理黨衆相嗾丨丨邁轎邁曰彼罪人也汝等何預衆逡廵)
(散去)外擁(劉勰新論葉作目蔽珠為耳鯁二關丨丨視聽内隔)衝擁(上林賦批巖丨丨奔揚滯沛注擁曲隈也)獨擁
(王融為竟陵王與劉虬書良書丨丨善談無析)路擁(梁武帝答皇太子請御講勅聰明不開八達丨丨)雲擁(梁簡文帝)
(述内典書慈丨既丨智海亦深李白擣衣篇君邊丨丨青絲騎妾處苔生紅粉樓盧肇咏真珠詩神女初離碧玉階彤丨猶丨牡丹)
(鞋梅堯臣詩誰牽駕鸞車高躡丨勢丨朱子石門塢詩朝開丨氣丨暮掩薜蘿深揭徯斯送張真人歸上清詩回瞻魏闕紅丨丨應)
(在山中看早梅)愁擁(伏知道為王寬與婦義安公主書廣攝金屏莫令丨丨恒開錦幔速望人歸)煩擁(庾信司馬裔碑)
(至如官曹案牘未嘗丨丨又作繁庾信荅趙王啟舌端鼻端惟知丨丨)出擁(庾信代人乞致仕表丨丨干旄入參衡鏡)騎
擁(李巨仁京洛篇車喧平樂外丨丨濯龍前又元稹重酬樂天詩暫出已遭千丨丨故交求見一人無)霧擁(隋元會大饗歌)
(八屯丨丨七萃雲披又梅堯臣詩粹儀神丨丨法衮繡龍升)楂擁(李白詩丨丨隨流葉萍開出水魚孟浩然采樵詩橋崩卧)
(丨丨路險垂藤接)北擁(李白詩燕人攅赤羽丨丨魯陽關)地擁(李白詩丨丨金陵勢城廻江水流)山擁(杜甫)
(詩地偏初衣袷丨丨更登危張翥游吳山聖水寺詩潮来一片白丨丨萬重青)氣擁(杜甫詩又如馬齒盛丨丨葵荏昏)捧
擁(杜甫詩使君騎𬗋馬丨丨從西来)虚擁(韓愈會合聯句夏隂偶高庇宵魄接丨丨)花擁(元稹鎮圭賦映冕旒則璿)
(樞星綴開黼黻而瓊枝丨丨王禹偁詩雪侵樓上迎潮眼丨丨湖中泛月身陸游詩春遊到處羣丨丨夜宴歡時百榼空丁鶴年贈)
(李仙姑詩丨丨青鸞節香隨白鹿車)朝擁(白居易布裘詩丨丨坐至暮夜覆眠達晨)橋擁(白居易吳中好風景詩舟移管)
(絃動丨丨旌旗駐又趙秉文桃花島詩冰破村丨丨春寒旅雁低)妓擁(薛能登彭祖樓詩身防潦倒師彭祖丨丨登臨媿謝)
(公)聲擁(李嶼過洞庭詩勢翻荆口迮丨丨岳陽浮)雷擁(李旭及第後詩凌晨曉鼔奏嘉音丨丨龍迎出陸沈)香擁
(釋貫休詩千重丨丨龍鱗立五種風生錦繡開柳貫杏花詩嬌枝不並歲寒看殘丨祗作籬根丨袁桷正旦朝會詩丨丨衮龍開黼)
(座風廻笙鶴舞鈞天)翠擁(釋貫休詩丨丨槿籬泉亂入雲開花島雉䨇飛丁鶴年詩丨丨樊山邀杖履綠浮漢水映尊罍)節
擁(王安石詩槖垂鈴棧駝鳴&KR1387;丨丨棠郊虎視耽)掩擁(王安石雪詩霾昏得照曜塵滓歸丨丨)培擁(蘇軾詩清時養)
(材傑祀梓方丨丨)屏擁(蘇軾遊博羅香積寺詩三山丨丨僧舍小一溪雷轉松隂凉)扶擁(蘇軾詩遙知句谿路老稚)
(相丨丨)斜擁(蘇轍翠眉亭詩丨丨千畦鋪綠水稍分八字放遙山)攢擁(孫覿崇仁縣詩萬山丨丨天一笠北風吹雨兩)
(鬢濕)竹擁(范成大詩丨丨溪橋麥盖坡土牛行處亦笙歌)閒擁(朱子詩短衾丨自丨清鏡莫頻看)圍擁(劉克莊明)
(皇按樂圖詩金盆皇孫真龍種浴罷六宫競丨丨)綠擁(王惲海棠詩雲鬟丨丨妝初罷醉臉紅勻睡未醒)密擁(王逢)
(詩風雲丨丨將軍𣗳江海孤懸處士星)青擁(戴良出游聯句藍水碧可通蜀山丨忽丨)甄擁(宋史藝文志丨丨針經抄)
(三卷)
翠盖擁(庾信畫屏風詩浮橋丨丨丨平旦雍門開又陳陶刺桐花詩赤帝當年海上遊三千幢盖擁炎州)風塵擁
(庾信詩送客丨丨丨寒郊霜露清)朱軒擁(于志寧詩陋巷丨丨丨衡門緹綺来又蘇轍賦獄中竹詩雖無朱闌擁不見紅)
(塵辱)千官擁(沈佺期幸韋嗣立山莊詩徑狭丨丨丨谿長萬騎容又劉禹錫歴陽書事詩出祖千夫擁行厨五熟烹又范成)
(大長安閘詩千車擁孤隧萬里盤一坏)玄暉擁(杜甫詩綺麗丨丨丨牋誄任昉騁)神休擁(獨孤及慶鴻名頌序)
(丨丨丨而萬靈接精意誠而六幽感)貔虎擁(劉禹錫詩綠油丨丨丨青紙鳳凰銜)紅旆擁(白居易送牛相公出鎮詩)
(丨丨丨䨇節白鬚無一莖)金甲擁(白居易酬牛相公詩竹篙撐釣艇丨丨丨樓船)羅繡擁(方干詩笙歌引出桃花洞)
(丨丨丨来金谷園)柳絮擁(許渾送僧詩丨丨丨堤添衲軟松花浮水注瓶香)天仗擁(劉威詩丨丨丨門希授鉞)
(重臣入夢豈安金又王禹偁南郊大禮詩聖君重卜祀南郊仗擁黃麾問白旄又袁氏九淑步虚詞往来靈仗擁仙樂夜深聞)烟
蘿擁(李中詩丨丨丨竹關物外自求安)壺漿擁(文彦博詩按部丨丨丨行春茜旆隨)敗葉擁(司馬光寒溪石)
(詩霜飛丨丨丨波濺蒼苔濕)錦翅擁(梅堯臣鳴雉詞哺雛深莽中摧頽丨丨丨)都人擁(梅堯臣詩夹道丨丨丨迎)
(風駟牡驕)金羈擁(梅堯臣耬種詩安知侠少年玉食丨丨丨)土力擁(梅堯臣屋上菊叢詩既無地勢美又乏丨丨丨)
(又郝經葡萄詩斷秧餘幾花強勉着土擁)蕃廡擁(曾鞏青雲亭閒坐詩一登此亭高夐脫丨丨丨)紅妝擁(晁補之詩)
(丨丨丨坐花照酒青萍拔鞘堂生風又袁桷春思詩題詩紅袖擁傳詔錦袍廻)青氊擁(陸游冬夜詩丨丨獨丨欺霜夜濁酒)
(頻傾洗客愁)千巖擁(朱子詩家山信有丨丨丨雲月何妨兩處觀)髻鬟擁(朱子鳳凰山詩木落丨丨丨湖平妝)
(鏡空又陳與義遙碧軒詩西風木脫亂鬟擁東嶺烟破修眉浮)山衲擁(釋惠洪詩雲軒為誰停危坐丨丨丨)寳牀擁
(余闕詩江中丨丨丨𣗳杪雕欄紅)重樓擁(李東陽瓊島春雲詩玉皇居處丨丨丨太史占時五色光)旌幢擁(陳憲)
(章詩山作丨丨丨江絣鏡面平)羣龍擁(顧清詩祥雲捧日丨丨丨巨堰浮山一蟻穿)
壅(於隴切丨堨亦塞也障也又冬韻)
韻藻翳壅(張說詩山郡不溝郭荒居無丨丨)
囊沙壅(漢書韓信傳龍且與信夹濰水陳信乃夜令人為萬餘丨丨㠯丨水上流擊龍且陽不勝遠走且追度水信使人决)
(壅囊水大至且軍不得度擊殺且遂平齊又劉子千牛俱奔田單之策囊土壅水韓信之權)
增防壅(左傳吳子伐徐防山以水之注丨丨山水以灌徐)川壅(左傳衆散為弱丨丨為澤國語丨丨而潰傷人必多)
(按史記作水壅又薛逢上崔相公啟丨梁丨而舟檝施禾黍登而霖雨霽王安石雪詩空令物象瑩豈免丨塗丨)水壅(見上)
(宋史河渠志下流淤高丨行漸丨乃决上流之低處此勢之常也竹書紀年周穆王四十年丹丨丨不流)天壅(榖梁傳天有河)
(丨丨之雖召伯尊如之何)斟壅(孟子禹疏九河疏又開决汝漢之水而丨丨淮泗二水而同流注歸之江)隂壅(爾雅河西)
(曰雝州疏雍壅也兼得梁州之地西北之位陽所不及丨丨也)衝壅(史記司馬相如傳批巖丨丨犇揚滯沛)蔽壅(後漢)
(書二十八將傳論縉紳道寒賢能丨丨管子令入而不出謂之蔽令出而不入謂之壅令出而不行謂之牽令入而不至謂之瑕牽)
(瑕丨丨非杜其門而守其戶也令之有所不行也東方朔七諫懷沙礫以自沈兮不忍見君之丨丨陸機演連珠明哲之君時有丨)
(丨之累俊乂之臣屢抱後時之悲)營壅(晉書天文志壘壁陣十二星在羽林星北羽林之垣壘也主軍衛為丨丨也)開
壅(南史恩幸傳論因城社之固執丨丨之機)逋壅(宋書前廢帝紀詔曰頃列爵敘勲銓榮酬義條流積廣文各淹闕歲往事)
(留理至丨丨在所參差多違甄飭)沈壅(梁書武帝紀詔曰牢犴丨丨申訴靡從九牧遐荒無因臨覽可申飭諸州月一臨訊)
(博詢擇善務在確實)駢壅(唐書懿安郭太后傳后移御興慶宫凡朔望三朝帝率百官詣宫門為夀歲時慶問燕饗後宫戚里)
(内外婦車騎丨丨環佩之聲滿宫)徹壅(唐書杜亞傳亞拜淮南節度使至則治漕渠引湖陂築防庸入之渠中以通大舟夹)
(隄高卬田因得溉灌疏啟道衢丨丨通堙人皆悅賴)稽壅(唐書張延賞傳瓜步舟艫津湊而遙繫江南延賞請度屬揚州自是)
(行無丨丨)培壅(宋史仁宗紀贊君臣上下惻怛之心忠厚之政有以丨丨宋三百餘年之基蘇雲卿傳披荆畚礫為圃藝植芸)
(芟灌溉丨丨皆有法度僧貫休詩茫茫塵土飛丨丨名利根梅堯臣栽竹詩東風莫搖撼丨丨未應深)導壅(宋史謝綘傳宣)
(羣言以丨丨斥近倖以損隂武少儀王處士鑿山引瀑記於是周相地形幽尋水脉目指頤諭浚微丨丨)侵壅(管子滅絶丨丨)
(謂政之有所不行也)五壅(韓非子人主有丨丨臣閉其主曰壅臣制財利曰壅臣擅行令曰壅臣得仁義曰壅臣得𣗳人曰壅)
惡壅(吕氏春秋人主不可以不審名分也不審名分是丨丨而愈塞也)塞壅(易林小人寇盗君子丨丨)滿壅(易林)
(大雨淋集紛榮丨丨)河壅(論衡傳書言梁山崩壅河三日不流晉君憂之晉伯宗以輦者之言令景公素縞而哭之河水為之)
(流通此虚言也堯之時洪水滔天懷山襄陵水變甚於丨丨堯憂深于景公不聞以素縞哭泣厭勝之蕭子良與劉虬書宣習質文)
(緇林枯而重䓲昭辨空有連丨丨而復滔)勢壅(劉勰新論處穴大呼聲欝數仞順風長叫響通百里入井望天不過圓盖登峯)
(眺目極于烟際向在井穴之時聲非卒嗄目非暴昧而聞見局者其丨丨也)就壅(劉勰新論勢苟丨丨則口目䨇掩遇必屬)
(通則聲眺俱明)理壅(劉勰新論命至於屈才通丨丨遇及於伸才壅跡通)才壅(見上)口壅(文心雕龍心險如山丨丨)
(若川)氣壅(釋名癰壅也丨丨否結裹而潰也)消壅(五色線唐右補闕綦母旻性不飲茶著代茶飲序其略曰釋滯丨丨)
(一日之利暫佳瘠氣耗精終身之害斯大)達壅(王粲儒吏論丨其所丨袪其所蔽)流壅(羊士諤巴郡東山詩繞席丨還)
(丨浮杯咽復沈)視壅(柳宗元文氣煩則慮亂丨丨則志滯)巨壅(李隲徐襄州碑乃决丨丨大沴以移)路壅(元稹蠻子)
(朝樂府西南六詔有遺種僻在荒陬丨尋丨)事壅(白居易策林知省其官而不知選其能則丨丨而不理矣)决壅(白居)
(易詩丨丨如裂帛滲作膏腴田)煩壅(王安石雪詩還當困炎熱以此滌丨丨)
羣議壅(唐書宋務光傳后王樂聞過則下情通拒諫則丨丨丨)無留壅(唐書裴休傳粟至渭倉者百二十萬斛丨)
(丨丨)上澤壅(唐書劉蕡傳心有未達以下情蔽而不得上通行有未孚以丨丨丨而不得下浃)關鬲壅(宋史趙景)
(緯傳擇忠鯁敢言之士置之臺諫以通丨丨之丨)沙漠壅(蔡琰悲憤詩丨丨丨兮塵冥冥有草木兮春不榮)陂湖
壅(蕭子良諫斂塘役錢啟丨丨宜丨橋路須通)龍津壅(庾信文鵬路忽催丨丨遂丨)無昔壅(韓愈會合聯句)
(析言多新貫攄抱丨丨丨)錐刀壅(白居易禮部試策布帛之賤者由丨丨之丨也)漁箔壅(梅堯臣和謝舍人新秋詩)
(還憶舊溪遊水清丨丨丨)吾道壅(曾鞏青雲亭詩倘或此心諧豈云丨丨丨)賈販壅(曾鞏茶鹽策天聖初設三說之)
(法入見緡金帛則官雖為便而商者不通景祐康定間又增以鹽利為四說雖公家虧于半而丨丨者復丨)塵堆壅(黃庭)
(堅詩眀窗文字不取讀蜘蛛結網丨丨丨)聰無壅(歐陽原功賜經筵官酒詩玉漏丨丨丨重瞳視不流)
宂(而隴切散也亦官名續漢志先臘一日大儺逐疫鬼丨從僕射將之逐鬼于禁中同内俗作冗)
韻藻閒宂(魏書高陽王雍傳今任事上中者三年升一階散官上第者四載登一級丨丨之官本非虛置蔡邕巴郡太守)
(謝版一章自聞乞在丨丨元稹寺院新竹詩誰令植幽壤復此依丨丨王安石雪詩衝遊謝壮少避卧甘丨丨)簡宂(唐書李德)
(裕傳嘗謂省事不如省官省官不如省吏能丨丨官誠治本也)
簿書宂(蘇軾詩聊將詩酒樂一掃丨丨丨)
增浮宂(漢書藝文志今刪其要以備篇籍注刪去丨丨取其指要也)流宂(後漢書安帝紀元初二年詔禀三輔及并)
(凉六郡丨丨貧人杜甫詩萬民尚丨丨舉目惟蒿菜)愚宂(後漢書蔡邕傳臣之丨丨職當咎患晉書張華傳馮紞嘗侍帝從容)
(論魏晉事因曰臣切謂鍾會之釁頗由太祖帝變色曰卿何言邪紞免冠謝曰臣丨丨瞽言罪應萬死)疲宂(宋書周朗傳江)
(夏王義恭出鎮彭城府主簿羊希與朗書勸令獻竒進策朗報書曰吾雖丨丨亦嘗聽君子之餘論豈敢忘之)官宂(唐書裴伷)
(先傳擢京兆尹以京師丨丨奏罷畿縣員外范梈寄甄氏訪山亭詩地僻澄丨丨天空埽旅愁)兵宂(宋史仁宗紀慶歴八年詔)
(輔臣曰西陲備禦丨丨賞濫㒺知所從卿等各以所見條奏)濫宂(宋史職官志員既丨丨名益紊雜)駑宂(宋史魚周)
(詢傳奏曰願陛下議減三路兵馬之丨丨者以紓經費以息科斂)寒宂(白帖太平公主有所論薦或自丨丨躐進至侍從旋)
(踵將相)宂宂(五色線張文成曰選人丨丨甚于羊羣吏部喧喧多于蟻聚王僧孺懴悔禮佛文度元元于苦海拔丨丨于畏)
(途)文宂(師友談記國朝前輩多循唐格丨丨事迃獨宋范滕鄭數公得名于世)凡宂(蔡邕表臣愚以丨丨招致禍患)
(韓愈文公卿子孫恥遊太學工商丨丨或處上庠)虚宂(蔡邕司空楊公碑沙汰丨丨科簡貞實)疎宂(韓愈會合聯句)
(瘴衣常腥膩蠻器多丨丨)賤宂(白居易與楊虞卿書贊善大夫誠丨丨耳)去宂(杜牧上裴侍郎書比初停罷留後衆皆以)
(為除煩丨丨)散宂(王禹偁詩平生好泉石况復官丨丨)纖宂(梅堯臣詩獨我忘形骸百事乃丨丨)迹宂(梅堯臣詩)
(嘉禾主人余久知丨丨不擬強攀附)麤宂(梅堯臣汴渠詩縱有三峡下率皆丨丨資)紛宂(王安石進修南郊式表迨兹彌)
(歲僅乃終篇猶因用于故常特刪除其丨丨)軍宂(蘇軾文夫丨丨未練則為無兵官宂未澄則為無吏)衰宂(蘇軾詩豈)
(云慕廉退實自知丨丨)荒宂(蘇軾園中所有詩得時能幾時狼籍成丨丨)
錢榖宂(金史胥鼎傳奏曰天下之大萬幾之衆丨丨之丨非九重所能兼則必付之有司天子操大綱責成功而已)委
吏宂(梅堯臣詩雖為丨丨丨亦自甘以進)人事宂(曾鞏詩屬耳天籟樂脫身丨丨丨)束装宂(劉宰謝王去非)
(遣餽江鱭詩知君丨丨丨不敢折簡致)班爵宂(揭徯斯詩銓選丨丨丨出入錢榖細)
茸(乳勇切韻會草生貌聚貌又冬韻)
韻藻闒茸(史記賈誼傳誼渡湘水為賦以弔屈原其辭曰丨丨尊顯兮䜛諛得志報任少卿書今已虧形為埽除之吏在)
(丨丨之中任昉奏彈劉整文閭閻丨丨名教所絶王禹偁詩唯愁當要路時仗栖丨丨)蘢茸(漢書司馬相如傳攅羅列聚叢)
(以丨丨兮衍曼流爛痑以陸離注茸而孔反)荒茸(韓愈會合聯句徒言濯幽泌誰與薙丨丨戴良出游聯句話離憶沈淪語)
(迹媿丨丨)
增蓬茸(西京賦苯䔿丨丨彌臯被岡注茸如腫切)菶茸(射雉賦崇墳夷靡農不易壠稊菽叢糅翳薈丨丨)蓊茸
(沈約簷前竹詩繁蔭上丨丨促節下離離)
綠雲茸(王冕五馬圖詩鬛&KR0034;蕭蕭丨丨丨噴沫長鳴山嶽動)
氄(而隴切鳥細毛也&KR3803;同)
韻藻增子氄(席上腐談北方毛叚細軟者曰丨丨子謂毛之細者氄温柔貌今訛為𬗋茸)歛氄(梁簡文帝戎昭)
(將軍劉顯墓銘𡑞柳荑春禽寒丨丨)巢氄(孟郊會合聯句塊然墮岳石飄爾罥丨丨)落氄(梅堯臣凍禽詩將棲立傍巢已)
(振窺丨丨)飽氄(梅堯臣詩得言會意若秋鷹反翅歸飛輕丨丨)毛氄(孫覿龍隠岩詩腥風噤蛙滛凍雨落丨丨王安石雪)
(詩輕于擘絮紛細若吹丨丨)鵝氄(陸游初寒對酒詩晨起常教置一壺色如丨丨滑如酥)事氄(戴良出游聯句筆耕)
(期已駛詩債丨尤丨)
御定佩文韻府卷三十二之一
