欽定四庫全書
御定佩文韻府卷三十七之八
上聲七麌韻八
主(之庾切掌也領也典也守也君也又姓)
韻藻神主(書眷求一德俾作丨丨詩豈弟君子俾爾彌爾性百丨爾丨矣左傳夫民丨之丨也五代史周紀祔五室丨丨)
(于新廟)賓主(禮記壹獻之禮丨丨百拜終日飲酒而不得醉焉又丨丨象天地也介僎象隂陽也柳宗元詩子心適無事偶)
(此成丨丨梅堯臣詩太平羽檄何曾有丨丨相歡菊薦觴蘇軾曰水山佛跡岩詩溪流變春酒與我相丨丨)内主(左傳齊侯)
(使晏嬰請繼室于晉韓宣子使叔向對曰若惠顧敝邑撫有晉國賜之丨丨豈惟寡君舉羣臣實受其貺其自唐叔以下寔寵嘉之)
(後漢書董卓傳初平元年韓馥等到官與袁紹之徒十餘人各興義兵同討卓而伍瓊周珌隂為丨丨)地主(左傳夫諸侯之)
(會事既畢矣侯伯致禮丨丨歸餼以相辭也注丨丨所會主人也夲草城東腐木一名丨丨岑參送嚴河南詩使君丨丨能相送河)
(尹天明坐莫辭杜甫詩清晨蒙菜把常荷丨丨恩又向非劉顥為丨丨嬾㢠鞭轡成高宴韓翃詩吳郡陸機稱丨丨錢塘蘇小是鄉)
(親張喬寄劉𥙷闕自九華山拜官詩丨丨迎過郡山僧送出雲唐庚閒居詩菜足尚堪分丨丨□餘翻欲供隣僧陸游草堂詩幸有)
(湖邊舊草堂敢煩丨丨築林塘)親主(家語妻也者丨之丨也敢不敬歟)惠主(家語子産於民為丨丨於學為博物呂氏)
(春秋丨丨豊賞厚賜以竭藏赦奸縱過以傷法)九主(史記殷紀伊尹從湯言素王及丨丨之事索𨼆丨丨者三皇五帝及夏禹)
(也)木主(史記周紀武王東觀兵至於盟津為文王丨丨載以車)孤主(史記魯仲連傳上輔丨丨以制羣臣下養百姓)
(以資說士)翁主(史記大宛傳烏孫以千匹馬䀻漢女漢遣宗室女江都丨丨往妻烏孫烏孫王昆莫以為右夫人漢書王吉傳)
(漢家列侯尚公主諸侯則國人承丨丨注晉灼曰娶天子女則曰尚公主國人娶諸侯女曰承丨丨尚承皆卑下之名也)天主
(史記封禪書八神一曰丨丨祠天齊二曰地主祠太山梁父三曰兵主祠蚩尤四曰隂主祠三山五曰陽主祠之罘六曰月主祠之)
(菜山七曰日主祠成山八曰四時主祠琅邪)兵主(見上管子繕器械選練士連什伍此丨丨之事也)隂主(見上)陽
主(見上淮南子日者丨之丨也)公主(漢書高帝紀相魯元丨丨亦皆貴後漢書皇后紀漢制皇女皆封縣丨丨儀服同列)
(侯其尊崇者加號長丨丨儀服同藩王諸王女皆封鄉亭丨丨儀服同鄉亭侯又隂興傳外戚家嫁女欲配侯王取婦眄睨丨丨愚)
(心寔不安也却埽編帝者之女謂之丨丨蓋因漢氏之舊歴代循焉未之有改石崇詩序昔丨丨嫁烏孫令琵琶馬上作樂以慰其)
(道路之思蘇軾聽琵琶詩何異烏孫送丨丨碧天無際鴈行高)王主(漢書成帝紀注張晏曰丨丨王之女也師古曰王自主婚)
(故曰丨丨又荀悦昌邑王論體正性仁心明志固動以為人不以為已是謂丨丨)太主(漢書東方朔傳帝姑館陶公主號竇)
(丨丨注竇太后之女故曰丨丨)震主(漢書霍光傳威丨丨者不畜霍氏之禍萌于驂乘晉書傅成傳楊駿有丨丨之威陸機豪)
(士賦序威窮乎丨丨而怨行乎上下)女主(後漢書皇后紀論東京皇統屢絶權歸丨丨外立者四帝臨朝者六后晉書天文志)
(法星主隂刑丨丨之位也乂泰階上階上星為天子下星為丨丨又月為太隂之精丨丨之象唐語林狄仁傑為相有盧氏堂姨居)
(午橋南别墅仁傑雪後休假候盧氏安否適見表弟挾弧矢携雉兔来歸羞味進于堂上顧揖仁傑意甚輕傲仁傑因啓曰某今為)
(相表弟有何欲願悉力從其意姨曰吾止有一子不欲令事丨丨仁傑慙而去)副主(後漢書桓榮傳榮以太子經學成畢上疏)
(謝曰臣幸得侍帷幄執經連年而智學淺短無以補益萬分今皇太子以聰叡之姿通明經義觀覽古今儲君丨丨莫能專精博學)
(若此者也斯誠國家福祐天下幸甚晉書天文志少微四星在太微西士大夫之位也一名處士亦天子丨丨)舊主(後漢書隗)
(囂傳帝令来歙以書招王遵遵常有歸漢意曾于天水私于来歙曰吾所以戮力不避矢石者豈要爵位哉徒以人思丨丨先君蒙)
(漢厚恩思效萬分耳)英主(南史周興嗣傳嘗步自姑孰投宿逆旅夜有人謂曰子才學邁世初當見識貴臣卒被知丨丨言終)
(不測所之唐書太宗紀李密見太宗不敢仰視退而歎曰真丨丨也潘岳西征賦造長山而慷慨偉龍顔之丨丨沈約郊居賦寔接)
(漢之後王信開吳之丨丨李白詩丨丨賜五馬夲是天池龍)悟主(唐書房琯傳贊原琯以忠誼自奮片言丨丨而取宰相必)
(有以過人者悟同寤曹植求自試表昔毛遂趙之陪隸猶假錐囊之喻以丨丨立功何况巍巍大魏多士之朝而無忼慨死難之臣)
(乎陸機漢高祖功臣頌覩幾蟬蜕丨丨革面又聳顔誚項掩淚丨丨夏侯湛抵疑傅說操築以丨丨甯戚擊角以要君)申主
(管子丨丨任勢守數以為常周聽近遠以續明)知主(莊子無為事任無為丨丨)吉主(吕氏春秋荆有善相人者莊王見而)
(問焉對曰臣非能相人也能觀人之友也觀人主也其朝臣多賢左右多忠如此者國日安主日尊天下日服此所謂丨丨也)擬
主(韓非子内寵並后外寵貳政支子配嫡大臣丨丨亂之道也)明主(荀子丨丨好同而暗主好獨韓非子西門豹之性急)
(故佩韋以緩已董安于之心緩故佩弦以自急故以餘補不足以長續短之謂丨丨)座主(國史𥙷進士為時所尚俱捷謂之同)
(年有司謂之丨丨揮麈錄劉器之曰凡省閤解送天子自為丨丨豈可稱門生于他人張籍寄蘇州白使君詩登第早年同丨丨題)
(詩今日異州民楊萬里詩丨丨門生四十年江湖契闊幾風烟)尚主(古今姓氏錄後魏穆觀子壽壽子平國平國子亮亮子紹)
(五世丨丨權德輿古樂府身年二八壻侍中幼妹承恩兄丨丨)人主(楊雄解嘲上說丨丨下談公卿杜甫詩往時文采動丨丨)
(又請先偃甲兵處分聽丨丨)敖主(蔡邕釋誨齊人歸樂孔子斯征雍渠驂乘逝而遺輕夫豈丨丨而背國乎)靈主(東京)
(賦神歆馨而顧德祚丨丨以元吉曹植社頌德配帝王寔為丨丨)新主(杜甫詩王侯第宅皆丨丨文武衣冠異昔時)
社稷主(禮記玄冕齊戒鬼神隂陽也將以為丨丨丨為先祖後而可以不致敬乎又合二姓之好以繼先聖之後以為天地)
(宗廟丨丨之丨老子受國之垢是謂丨丨之丨受國之不祥是謂天下主)東道主(左傳燭之武見秦伯曰若舍鄭以為丨丨)
(丨行李之往来共其困乏君亦無所害劉長卿别陳留諸官詩戀此丨丨丨能令西上遲)神明主(家語夫賢者百福之宗也)
(丨丨之丨也揚子天胙之為丨丨丨且著在天庭)吠非主(戰國策勃謂田單曰跖之狗丨堯丨其丨也漢書蒯通傳詔齊)
(召蒯通通至上欲亨之通曰狗各丨丨其丨當彼時臣獨知齊王韓信非知陛下也)萬物主(史記自序不為物先不為物後)
(故能為丨丨丨)天下主(後漢書鄧后紀平望侯劉毅上書安帝曰陛下為丨丨丨永安漢室綏靜四海丕功著于大漢碩惠)
(加于生人吕氏春秋有天下者丨丨之丨也李陵答蘇武書蠻貊之人尚猶嘉子之節况為丨丨之丨乎劇秦美新作民父母為丨)
(丨丨韓愈元和聖德詩天錫皇帝為丨丨丨)北道主(後漢書鄧晨傳會光武于鉅鹿光武曰偉卿以一身從戎不如以一)
(郡為我丨丨丨人)萬機主(晉書劉聰載記聰為劉氏起䳨儀樓陳元逹諫聰大怒曰吾為丨丨丨將營一殿豈問汝鼠子)
(乎梁横吹曲鉅鹿公主殷照女皇帝陛下丨丨丨)松菊主(唐書韋表微傳授監察御史裏行不樂曰爵禄譬滋味也人皆)
(欲之吾年五十拭鏡㨵白冒遊少年間取一班一級不見其味也將為丨丨丨人不愧陶淵明云)土地主(孝經緯社丨丨)
(之丨也)氣為主(魏文帝典論論文文以丨丨丨氣之清濁有體不可力彊而致)長白主(蘇軾送歐陽推官詩後為)
(丨丨丨名字書絳闕)
芙容館主(石林燕語宋時一朝士見美女三十餘靚妝麗服丁觀文度按轡于後後一人曰迎丨丨丨丨俄而度卒按蘇)
(軾詩芙蓉城中花冥冥誰其主者石與丁指度與石延年也)司馬季主(史記日者傳丨丨丨丨楚人也卜于長安東市)
(宋忠為中大夫賈誼為博士同日俱出游于卜肆中再拜謁丨丨丨丨坐定丨丨丨丨語數千言莫不順理宋忠賈誼瞿然而悟)
增得主(易後丨丨而有常疏隂主卑退若在事之後不為物先即丨丨也)配主(易遇其丨丨雖旬無咎往有尚)祭
主(易震驚百里驚遠而懼邇也出可以守宗廟社稷以為丨丨也)遇主(易丨丨于巷无咎象曰丨丨于巷未失道也晉書顧)
(榮賀循傳贊逢時丨丨摶風矯翼郝經開平新宫詩丨丨得知己逢時合舍軀)室主(易得妾以其子注取妾以為丨丨亦顛趾)
(之義也)宰主(易隂陽不測之謂神注造之非我理自玄應疏我謂丨丨之名也言物之造化非由我之丨丨所為其造物之)
(理自然相應也)祖主(書用命賞于祖傳天子親征必載遷廟之丨丨行有功則賞丨丨前示不專)社主(書不用命戮于)
(社傳天子親征又載丨丨謂之社事不用命奔北者則戮之于丨丨前社主隂隂主殺親祖嚴社之義禮記宜乎社疏宜乎社者不)
(得告天故從社始也亦載丨丨也宋史禮志州縣丨丨不以石禮部謂社稷不屋而壇當受霜露風雨以逹天地之氣故用石主取)
(其堅久)石主(見上)民主(書匹夫匹婦不獲自盡丨丨㒺與成厥功又天惟時求丨丨乃大降顯休命于成湯左傳謀不)
(失利以衛社稷丨之丨也孫楚太傅羊祜碑肇造嘉謨建我丨丨)常主(書善無丨丨恊于克一)佐主(書内有百揆四)
(岳疏象天之有五行也五行佐天羣臣丨丨以此為象天爾宋史謝泌傳輔時丨丨建萬世之基立不拔之策者必倚老成之人耶)
(律楚材詩丨丨難及聖為臣每願良)維主(詩曾孫丨丨酒醴維醹)載主(禮記造乎禰疏造乎禰者亦告祖及丨丨也)
攝主(禮記丨丨不厭祭注辟正主厭厭飫神也)行主(禮記其在軍則守于公禰注謂從軍者公禰丨丨也晉書祖逖傳逖)
(率親黨數百家避地淮泗少長咸宗之推逖為丨丨)田主(禮記人情以為田疏今以人情為田用聖人以為丨丨則人情不荒)
(廢也周禮設其社稷之壝而樹之丨丨各以其野之所宜木遂以名其社與其野注丨丨田神后土田正之所依也宋史寧宗紀詔)
(兩浙江淮路諭民雜種粟麥麻豆有司毋收其賦丨丨毋責其租)氣主(禮記祭肺肝心貴丨丨也注丨丨氣之所舍也)有
主(禮記先王之制禮必丨丨也故可述而多學也又祭祀之有尸也宗廟之丨丨也示民有事也蘇軾戲錢道人詩丨丨還須更)
(有賓不如無鏡自無塵)階主(禮記聞始見君子者辭曰某固願聞名于將命者不得丨丨疏階進也客宜卑退故其辭不得)
(斥進主人也)獻主(禮記凡飲酒為丨丨者執燭抱燋客作而辭然後以授人疏几飲酒主人自獻若尊卑不敵則使宰夫與)
(主人以獻賓故為丨丨也又設賓主飲酒之禮也使宰夫為丨丨臣莫敢與君抗禮也周禮王燕飲酒則為丨丨注主人當獻賓則)
(膳夫代王為主君不敵臣也)立主(禮記鄉飲酒之禮立賓以象天丨丨以象地)匰主(周禮司巫掌羣巫之政令祭祀)
(則共丨丨注主神所依也匰盛主之器)盟主(左傳襄公二十六年齊烏餘以廩丘奔晉趙文子言于晉侯曰晉為丨丨諸侯)
(或相侵也則討而使歸其地今烏餘之邑皆討𩔖也而貪之是無以為丨丨也請歸之)衆主(左傳夫善丨之丨也三卿為主)
(可謂衆矣)禮主(左傳讓丨之丨也范宣子讓其下皆讓欒黶為汰弗敢違也)謀主(左傳析公奔晉晉人寘諸戎車之殿)
(以為丨丨又我在伯父猶衣服之有冠冕木水之有夲源民人之有丨丨也注民人丨丨宗族之師長)事主(左傳荀偃卒而)
(視不可含宣子盥而撫之曰事吳敢不如丨丨國語公父文伯退朝朝其母其母方績文伯曰以歜之家而主猶績懼干季孫之怒)
(也其以歜為不能丨丨乎袁宏三國名臣序贊蕭曹雖不以三代丨丨百姓不失其業禰衡鸚鵡賦女辭家而適人臣出身而丨丨)
(杜甫詩丨丨非無禄浮生即有涯)外主(左傳齊桓有莒衛以為丨丨有國高以為内主)奥主(左傳共有寵子國有丨丨)
(注謂棄疾也共音恭楚王也)桓主(左傳欒祁與其老州賓通懷子患之祁懼其討也愬諸宣子曰盈將為亂以范氏為死丨)
(丨而專政矣注丨丨欒黶)強主(戰國策蔡澤入秦謂應侯曰君之為主正亂批患析難廣地殖榖冨國足家丨丨威蓋海内而)
(身不退竊為君危之)杜主(史記封禪書亳有三社主之祠而雍菅廟亦有丨丨杜主故周之右將軍其在秦中最小鬼之神者)
(常璩蜀志有王曰杜宇教民務農一號丨丨)伯主(史記四國迭興更為丨丨又霸同晉書華譚傳上牋曰譚聞丨丨遠聽以)
(求才為務僚屬量身以審已為分劉琨贈盧諶詩重耳憑五賢小白相射鉤能隆二丨丨安問黨與讐)郭主(後漢書郭皇后)
(紀光武郭皇后父昌仕郡功曹娶真定恭王女號丨丨生后及子况丨丨雖主家女而好禮節儉有母儀之德)眞主(後漢書王)
(常傳伯升見常說以合從之利常大悟曰王莽殘虐百姓思漢故豪杰並起今劉氏復興即丨丨也趙抃送范憲赴闕詩丨丨正圖)
(治諫官今得人王惲滹沱流澌行彼蒼有意開丨丨固令若軰先驅處)彰主(後漢書曹襃傳襃省詔謂諸生曰人臣依義顯)
(君竭忠丨丨行之美也當仁不讓吾何辭哉遂復上疏具陳禮樂之夲制改之意)愛主(後漢書銚期傳期重于信義及在朝)
(廷憂國丨丨其有不得于心必犯顔諫諍晉書范陽王綏傳鎮東將軍周護上言曰司徒戎異姓之賢司空越公族之望並忠國丨)
(丨小心翼翼宜幹機事委以朝政又宋之問宴安樂公主宅詩英藩築外館丨丨出王宫)聖主(後漢書第五倫傳每讀詔書常)
(歎息曰此丨丨也一見决矣楊惲報孫會宗書伏惟丨丨之恩不可勝量王襃丨丨得賢臣頌遇明君遭丨丨景福殿賦坐高門之)
(側堂彰丨丨之威神唐明皇春日出苑遊矚詩惟願丨丨南山夀何愁不賞萬年春)輔主(後漢書臧洪傳昔高祖取彭越于鉅)
(野光武創基兆于綠林卒能龍飛受命中興帝業苟可丨丨興化夫何嫌哉崔琦外戚箴宣王晏起姜后脱簮齊桓好樂衛姬不音)
(皆丨丨以禮扶君以仁曹植求自試表古之受爵禄者有異于此皆以功勤濟國丨丨惠民)債主(後漢書陳重傳有同署郎)
(負息錢數十萬丨丨日至詭求無已重乃密以錢代還郎後覺知而厚辭謝之晉書袁躭傳桓温少時游于博徒資産俱絶求濟于)
(躭而躭在艱試以告焉躭遂變服懷布帽隨温與丨丨戲就局十萬一擲直上百萬投馬絶呌探布帽擲地曰竟識袁彦道不)奉
主(後漢書李通傳通上書乞身詔羣臣議侯霸等曰通懷伊吕蕭曹之謀建造大策輔成聖德破家為國忘身丨丨功德最高海)
(内所聞晉書張輔傳輔嘗著論云管仲不若鮑叔知所奉知所投管仲丨丨而不能濟所奔又非濟事之國)客主(魏志陳登)
(傳許汜曰昔過下邳見元龍元龍無丨丨之意久不相與語自上大牀臥使客卧下牀晉書桓伊傳王徽之泊舟清溪伊于岸上過)
(徽之便令人謂伊曰聞君善吹笛試為我一奏伊是時已貴顯素聞徽之名便下車踞胡牀作三調弄畢便上車去丨丨不交一言)
(南史馬樞傳邵陵王曰與馬學士論義必使屈服不得空立丨丨李陵書丨丨之形既不相如步馬之勢又甚懸絶皇甫謐三都賦)
(序作者又因丨丨之辭正之以魏都折之以王道蘇軾詩故應丨丨盡詩人)典主(吳志吕範傳初策使範丨丨財計權時年)
(少私從有求範必關白不敢專許當時以此見望權後統事以範忠誠厚見信任)佳主(晉書懷帝紀秘書監荀崧常謂人曰)
(懷帝天姿清劭少著英猷若遭承平足為守文丨丨)遷主(晉書禮志禹不先鯀則丨丨居太祖之上亦何疑也)統主(晉書)
(祖逖傳使逖等為之丨丨則郡國豪傑必因風向赴)干主(晉書王濬傳犯上丨丨其罪可救乖忤貴臣則禍在不測)時主
(晉書張忠傳苻堅微之忠沐浴而起曰不敢以逆丨丨之意)羊主(晉書桓沖傳初&KR0595;亡後沖兄弟家貧母患須羊温乃以沖)
(為質丨丨言不欲質幸為養買得郎買得郎沖小字也)塢主(晉書李矩傳矩素為鄉人所愛乃推為丨丨)宗主(晉書)
(羊祜傳荀伯子上表曰故太傳鉅平侯羊祜明德通賢國之丨丨北史李靈傳悦祖弟顯甫豪俠知名集諸李數千家于殷州西山)
(開李魚川方五六十里居之顯甫為其丨丨捫蝨新話一代文章必有一代丨丨然非一代英豪不足當此責也)壯主(晉書)
(劉頌傳内外兵守吳人有不自信之心宜得丨丨以鎮撫之使内外各安其舊)定主(晉書李重傳古者諸侯之治分土有常國)
(有丨丨人無異望陸機五等論南面之君各務其政九服之内知有丨丨曹冏六代論士有常君民有丨丨)匡主(晉書周嵩)
(傳傅說之相高宗申召之輔宣王宗師其道垂拱受成委以權重終致丨丨)營主(晉書邵續傳詔曰其部曲文武已共推其)
(息緝為丨丨續之忠誠著於公私今立其子足以安衆)隊主(晉書謝萬傳萬既受任北征矜豪傲物嘗以嘯詠自高未嘗撫)
(衆兄安深憂之自丨丨將帥以下安無不慰勉南史齊東昏紀置射雉場二百十六處每出輒與鷹犬丨丨徐令孫媒翳丨丨俞靈)
(韻齊馬而走)州主(晉書張重華傳康獻皇后遣使進重華涼州牧重華使親信謂曰明臺今且移河右勸丨丨為涼王可也)
安主(晉書王豹傳豹致牋于冏曰豹聞王臣謇謇匪躬之故將以丨丨定時保存社稷者也)壘主(晉書苻丕載記公侯)
(牧守丨丨鄉豪或戮力國家乃心王室)軍主(南史王融傳魏軍動竟陵王於東府募人板融寧朔將軍丨丨)逼主(宋書)
(恩倖傳論外無丨丨之嫌内有專用之功)雄主(魏書燕鳳傳拜代王左長史苻堅問代王何如人對曰代王寬和仁愛經略高)
(遠一時之丨丨常有并吞天下之志)府主(魏書汝南王悦謂王昕曰懷其才而忽丨丨可謂仁乎杜甫詩朝廷問丨丨耕稼學)
(山村又城中賢丨丨處貴如白屋又幸為逹書賢丨丨江花未盡會江樓元結喻常吾直詩歡為辭丨丨從我游退谷)物主
(北史張乾威傳嘗在塗見一遺囊恐其主求失因令左右負之而行數日丨丨来認悉以付之)使主(北史李諧傳魏欲與梁和)
(好朝議將以崔㥄為丨丨㥄曰文采與識㥄不推李諧口頰翩翩諧乃大勝唐語林田神功授淄青節度舊官皆偏禆時部曲神功)
(平受其拜判官劉位神功亦無降禮後見李光弼與勅使打毬聞判官張傪至光弼荅拜神功大驚呼劉問之位曰判官幕客丨丨)
(無受拜之禮)禾主(北史趙執傳在道夜行其左右馬逸入田中暴人禾軌駐馬待明訪知丨丨酬直而去)學主(北史)
(劉蘭傳瀛州刺史裴植徵蘭講書于州南館植為丨丨故生徒甚盛海内稱焉)國主(五代史南唐世家世宗賜景書曰皇帝恭)
(問江南丨丨勞其良苦而已李陵書故欲如前書之言報恩于丨丨耳)帝主(宋史禮志臣僚奏臣聞孝理天下者丨丨之盛)
(德歸美報上者臣子之至誠)舉主(宋史選舉志凡被舉擢官于誥命署丨丨姓名他日不如舉狀則連坐之)長主(宋史)
(公主傳秦魯國大長公主有三子愐愷非已所出故獨厚于忱上戒之曰丨丨夀考如此乃仁宗皇帝四十二年深仁厚澤是以鍾)
(慶于丨丨長主待遇諸子宜法仁宗用心之均一)舶主(宋史三佛齊國傳雍熙二年丨丨金花茶以方物来献又闍婆國傳)
(其方言目丨丨為葧荷主妻曰葧荷比尼)襄主(韓非子知伯率三國之衆以攻趙丨丨於晉陽決水而灌之三月城且拔矣丨)
(丨鑽龜筮占兆以視利害何國可降乃使其臣張孟談於是乃潛行而出反知伯之約得兩國之衆以攻知伯禽其身以復丨丨之)
(初)簡主(韓非子襄子召張孟談而告之曰夫知伯之為人也陽規而隂疏三使韓魏而寡人不與焉其措兵於寡人必矣今)
(吾安居而可張孟談曰夫董閼于丨丨之才臣也其治晉陽而尹鐸循之其餘教猶存君其定居晉陽而已矣)盛主(淮南子此)
(五聖者天下之丨丨勞形盡慮為民興利除害而不懈按五聖謂神農堯舜禹湯也)重主(劉勰新論物各丨其所丨而桀紂之)
(狗可以吠堯故盜跖之徒賢於盜跖而鄙仲尼)象主(西域志贍部洲地有四主焉南丨丨西寳主北馬主東人主丨丨印度國)
(也人主中夏國也馬主突厥國也寳主胡國也)寶主(見上)馬主(見上)箭主(集異記明皇天寶十三載重陽日獵於沙)
(苑雲間有孤鶴徊翔焉上親御弧矢一發而中鶴帶箭徐墜將及地丈許歘然矯翰西南而逝益州明月觀有自稱青城道士徐佐)
(卿者一日忽自外至神爽不怡謂院中人曰吾行山中偶為飛矢所加尋已無恙矣然此箭非人間所有吾留之於壁上後年丨丨)
(到此即宜付之仍援毫記壁云留箭之時則十三載九月九日也及玄宗幸蜀暇日命駕行遊偶至斯觀樂其佳景因遍幸道室既)
(入此堂忽覩挂箭命侍臣取而玩之盖御箭也)堂主(唐語林高祖因大會煬帝目上呼為阿婆面上歸家色猶摧沮后怪而問)
(久之方說帝目某為阿婆面后喜曰公是襲唐公唐之為言堂也阿婆面是丨丨上大悦)貴主(錢氏私誌光玉尚慶夀公主舊)
(例丨丨畫堂垂簾坐舅姑拜簾外賢穆奏乞行常人禮上與慈聖大喜再三稱詔從請沈佺期侍宴安樂公主新宅應制詩皇家丨)
(丨好神仙别業初開雲漢邊)主主(錢氏私誌賢穆乳母董夫人入禁中慈聖問云丨丨以未得子為念為甚不去玉仙聖母)
(處求嗣光玉遂擇日與賢穆同詣玉仙)大主(錢氏私誌光玉與賢穆同詣玉仙止留知觀老道士一人祝香祈禱道士見貴)
(主車服之盛歆豔富貴云願得貧道與丨丨做免子歸而有娠)塞主(皇朝𩔖苑靈州河外丨丨李瓊以城降賊有司將坐其家)
(屬上曰窮邊孤壘又無援兵緣坐之法朕不忍行也)異主(司馬相如諭巴蜀檄彼豈樂死惡生非編列之民而與巴蜀丨丨哉)
誼主(董仲舒賢良策行高而恩厚知明而意美愛民而好士可謂丨丨矣)兩主(鄒陽上梁王書丨丨二臣剖心析肝相信)
(豈移于浮辭哉)顧主(東京賦執誼丨丨夫懷貞節杜甫詩鵬鶚乘時去驊騮丨丨鳴)存主(東京賦紀宗丨丨饗祀不輟注)
(紀錄也宗太宗文帝廟號也主木主)治主(荀悦昌邑王論剋已恕躬好問力行動以從義不以縱情是謂丨丨)擁主(蔡琰)
(悲憤詩逼廹遷舊邦丨丨以自強)報主(曹植求自試表臣之事君必殺身静亂以功丨丨也庾信謝趙王啓白龜丨丨終自)
(無期黃雀謝恩竟知何日岑參詩銜恩期丨丨授律遠從師李白詩一生欲丨丨百代期榮親杜甫詩捨舟策馬論兵地拖玉腰金)
(丨丨身韓翃上田僕射詩家封薛縣異諸田丨丨榮親義兩全)戀主(曹植求自試表不勝犬馬丨丨之情高適鶻賦顧恩有地)
(丨丨多情錢起送陸郎中詩事邊仍丨丨對酒復悲歌)夸主(曹植求自試表此二臣豈好為丨丨而燿世俗哉)吠主
(陳琳檄吳將校文陸梁放肆顧行丨丨)幼主(陳琳為袁紹檄豫州文繕修郊廟翊銜丨丨)弱主(陳琳為袁紹檄豫州)
(文彊秦丨丨趙高執柄)先主(鍾會檄蜀文益州丨丨以命世英才興兵新野岑參丨丨武侯廟詩丨丨與武侯相逢雲雷際)
(李商𨼆詩可能丨丨是眞龍)代主(陸機豪士賦序况乎丨丨制命自下裁物者乎)衛主(陸機辨亡論董襲陳武殺身以)
(丨丨駱統劉基強諫以補過又演連珠臣聞良宰謀朝不必借威貞臣丨丨修身則足)令主(陸機五等諸侯論國乏丨丨十)
(有餘世耶律楚材詩太宗眞丨丨貞觀有皇規)良主(陸機辨亡論虔修遺憲政無大闕守文之丨丨也)規主(陸機漢高)
(祖功臣頌丨丨於足離項於懷)東主(潘岳西征賦班述陸海珍藏張叙神臯隩區此西賓所以言于丨丨安處所以聽于憑虚)
(也沈佺期扈從出長安詩西賓讓丨丨法駕幸天中)感主(皇甫謐釋勸論或通夢以丨丨或釋釣于渭濱)魏主(皇甫謐三)
(都賦序却為丨丨述其都畿弘敞豐麗奄有諸華之意)漢主(袁宏三國名臣序贊蓋以丨丨當陽魏后北面者哉王融策秀)
(才文昔宋臣以禮樂為殘賊丨丨比文章於鄭衛丘遲書朱鮪涉血于友于張繡剚刃于愛子丨丨不以為疑魏君待之若舊)料
主(袁宏三國名臣序贊公瑾卓爾逸志不羣總角丨丨則素契于伯符)獲主(李康運命論應聘七十國而不一丨其丨)賢
主(江淹詩丨丨降嘉賞金貂服元纓)尊主(任昉求立太宰碑表崇師之義擬跡于西河丨丨之情致之于堯禹謝靈運述)
(祖德詩屯難既云康丨丨隆斯民蘇軾詩丨丨庇民君有道樂天知命我無憂)嬪主(武平一徐氏法書記中宗神龍中御府之)
(珍多入私室先盡金璧次及書法丨丨之家因此擅出)蜀主(杜甫詩商山議得失丨丨脱嫌猜)憂主(杜甫詩夙夜聽)
(丨丨飛騰急濟時)動主(杜甫詩安為丨丨理信然我獨覺子神充實)識主(杜甫燕子来舟中詩舊入故園常丨丨如)
(今社日遠看人)謁主(常衮扶風郡王馬璘碑銘驍騎三千披荆丨丨)松主(白居易詩未稱為丨丨)本主(王建九仙)
(公主舊莊詩野牛行傍澆花井丨丨分將灌藥畦)致主(李頻長安書情投知己詩丨丨當齊聖為郎夲是仙王禹偁酬种放)
(徵君詩丨丨比唐虞安邊如衛霍)珠主(僧貫休讀李白詩驪龍不敢為丨丨)認主(蘇軾戲錢道人詩主人苦苦令儂認)
(丨丨人人竟是誰)誰主(蘇軾寒食日荅公擇詩寒食德公方上冡歸来丨丨復誰賓)世主(王惲靈岩寺詩教崇緣丨)
(丨風靡過周南)山主(王惲靈岩寺詩丨丨留昏宿官程畏衆碞)洞主(王惲宿仙山朝元觀詩仙翁得仙事惝怳碧霞丨丨)
(玄元孫)
制動主(易繫于金柅注金者堅剛之物柅者丨丨之丨謂九四也)剛正主(易井冽寒泉食疏以言丨丨之丨不納非)
(賢必須行潔才高而後乃用)羣物主(易有孚攣如无咎注處中誠以相交之時居尊位以為丨丨之丨信何可舍故有孚)
(攣如乃得無咎也)榮辱主(易樞機之發丨丨之丨也)民食主(詩茀厥豊艸種之黃茂疏糓之黃色者唯黍稷耳以)
(黍稷是丨丨之丨故舉以為言其實諸種之糓皆種之)四廟主(禮記祫祭于祖則祝迎丨丨之丨)遷廟主(禮記)
(曾子問曰古者師行必以丨丨丨行乎孔子曰天子廵狩以丨丨丨行載于齊車必有尊也)祝于主(禮記直祭丨丨丨索)
(祭祝于祊注直正也祭以熟為正則血腥之屬盡敬心耳)骨為主(禮記凡為俎者以丨丨丨骨有貴賤殷人貴髀周人貴肩)
無二主(禮記天無二日民無二王家丨丨丨尊無二上示民有君臣之别也)保家主(左傳印叚賦蟋蟀趙孟曰善哉)
(丨丨之丨也吾有望矣晉書曹志傳志陳思王之孽子也夷簡有大度兼善騎射植曰此丨丨丨也立以為嗣班彪王命論苟昧權)
(利越次妄據外不量力内不知命則必喪丨丨之丨失天年之夀孔融與韋端書昨日仲將又来懿性貞寔文愍篤誠丨丨之丨也)
(按韋誕字仲將)一州主(史記西南夷傳滇王及夜郎侯以道不通故各自以為丨丨丨不知漢廣大漢書西南夷傳南粤地)
(東西萬里名為外臣寔丨丨丨)郊廟主(後漢書順帝紀尚書令劉光等奏言陛下踐祚奉遵鴻緒為丨丨丨承續祖宗無窮)
(之烈)絝還主(後漢書陳重傳同舍郎有告歸寧者誤持隣舍郎絝以歸去主疑重所取重不自申說而市絝以償之後寧喪)
(者歸以丨丨丨其事乃顯)日出主(後漢書莋都夷傳蠻夷所處日入之部慕義向化歸丨丨丨)守文主(晉書景帝)
(紀天子詔曰朕聞剏業之君必須股肱之臣丨丨之丨亦頼匡佐之輔)五代主(晉書景帝紀仰觀黃軒丨丨之丨莫不有)
(所禀則顓頊受學于綠圖高辛問道于柏招)號令主(晉書天文志斗為人君之象丨丨之丨也)德為主(晉書何劭)
(傳四子嵩綏機羡機為鄒平令性亦矜傲責鄉里謝鯤等拜或戒之曰禮敬年爵以丨丨丨令鯤拜勢懼傷風俗機不以為慙)達
政主(晉書王導傳昔魏武丨丨之丨也)思賢主(晉書華譚傳别駕陳總曰丨丨之丨以求才為務進取之士以功名)
(為先)高世主(晉書江統傳上書曰丨丨之丨不尚尤物故能正天下之俗刑四方之風)龍顔主(晉書王猛載記𨼆于)
(華隂山懷佐世之志希丨丨之丨歛翼待時候風雲而後動)馬隊主(南史王廣之傳便捷有勇力初為丨丨丨)天公
主(五代史附錄回鶻其可汗常樓居妻號丨丨丨)四海主(宋史陳搏傳周世宗好黃白術留止禁中月餘從容問其術搏)
(對曰陛下為丨丨之丨當以致治為念奈何留意黃白之事乎)養生主(莊子内篇有丨丨丨權德輿八音詩木鴈才不才吾)
(知丨丨丨)五藏主(淮南子心者丨丨之丨也所以制使四支流行血氣馳騁于是非之境而出入于百事之門戶者也)百
川主(說苑江海無不受故長為丨丨之丨明王聖主無不容故安樂而長久)心肺主(白虎通腸為丨丨丨心為皮體)
(主)皮體主(見上)南陽主(集仙錄漢丨丨公丨出降王咸屬王莽秉政公主夙慕空虛崇尚至道遂于華山結廬棲)
(止歲餘精思苦切真靈感應遂舍廬室而去嶺上遺朱履一雙取之已化為石因謂為公主峯)觀堂主(金漳蘭譜丨丨丨花)
(白有七萼花聚如簇葉不甚高可供婦女時粧)萬乘主(東方朔荅客難蘇秦張儀一當丨丨之丨而身都卿相之位)慎
爾主(王粲詩既丨丨丨亦廸知機)仁義主(嵇康難自然好學論立六經以為凖仰丨丨以為丨)聲之主(阮籍)
(樂論夫鐘者丨丨丨也縣者鐘之制也)名都主(曹冏六代論今之用賢或超為丨丨之丨或為偏師之帥)拔俗主
(皇甫謐釋勸論持難奪之節執不㢠廻之意遭丨丨之丨全彼人之志)唐虞主(皇甫謐釋勸論輔丨丨之丨化堯舜之人宣刑)
(措之政配殷周之臣)聖明主(王融散曲言願丨丨丨永永萬斯年又杜甫詩吾聞聰明主治國用輕刑又杜牧詩間世英明)
(主中興道德尊)翰林主(高適送蕭十八與房侍御㢠廻還詩辛勤采蘭詠欵曲丨丨丨)轉輪主(崔顥贈懷一上人詩)
(帝作丨丨丨師為持戒尊)英雄主(杜甫詩豈知丨丨丨出師亘長雲)中興主(杜甫詩君誠丨丨丨經緯固密勿又)
(側聽丨丨丨長吟不世賢杜牧寄崔員外詩共祝丨丨丨高歌唱太平)故林主(杜甫詩敢為丨丨丨黎庶猶未康)至
精主(杜甫詩薄關長吏憂甚昧丨丨丨)兒童主(元結酬賈沔州詩且為丨丨丨種藥老溪澗)園林主(韓愈)
(蕭家林亭詩山公自是丨丨丨歎息前賢造作時林逋詠小梅詩數年閒作丨丨丨未有新詩到小梅)婚姻主(白居易詩)
(五品足為丨丨丨)杏園主(王建春意詩雖是丨丨丨一株臨古岐)桑田主(于濆富農詩當門見堆子已作丨丨)
(丨)忠信主(于濆金谷感懷詩行為丨丨丨身是文章宅)煙花主(温庭筠醉歌樹色深含臺榭情鶯聲巧作丨丨)
(丨)風雅主(皮日休詩既作丨丨丨遂司歌詠權)風流主(和凝楊柳枝詞青青正是丨丨丨漫颭金絲待洛神)神
物主(蘇舜欽淮上喜雨詩此時忽霶沛知有丨丨丨)湖山主(蘇軾寄劉孝叔詩自從四方冠蓋閙歸作二浙丨丨丨又)
(登介亭詩共為丨丨丨出入窮澗谷又蘇轍送文與可知湖州詩連持梁洋印久作溪山主)清風主(蘇轍建德館詩幽人)
(建德居知是丨丨丨)安禪主(陳師道别觀音山主詩閉戸丨丨丨衝風逆水船)春誰主(盧琦秋千詩香風蕩漾丨)
(丨丨願學飛仙飛不去)三顧主(吳澄題武侯像詩若無丨丨丨何地著斯人)古壇主(袁桷寄奎律師詩開元丨)
(丨丨老至律精嚴)
莫敢為主(禮記天子四海之内無客禮丨丨丨丨焉)㝢氏公主(晉書禮志祭蠶神曰苑窊婦人丨丨丨丨祠用)
(少牢)衣無常主(晉書汜毓傳毓字推春濟北盧人奕世儒素敦睦九族客居青州逮毓七世時人號其家兒無常父丨丨)
(丨丨任昉彈劉整奏昔人睦親丨丨丨丨)神鄉縣主(魏書元志為洛陽令曰丨丨丨丨普天之下誰不編戸)五色
無主(淮南子禹南省濟江黃龍負舟舟中人丨丨丨丨禹乃熙笑)好學之主(青箱雜記真宗聽政之暇惟務觀書)
(每觀畢即有篇詠使近臣和可謂丨丨丨丨也)黃鐘為主(馬融長笛賦十二畢具丨丨丨丨)
杜(徒古切甘棠也又塞也澀也又丨仲藥名亦姓)
韻藻杕杜(詩有丨之丨其葉湑湑注杕特也杜棠也言丨然之丨也又有丨之丨有睆其寔詩小序丨丨勞還役也孫楚)
(丨丨賦惟有丨之為丨齊萬物而竝生沈約凱旋詩昔往歌采薇今来歡丨丨杜甫詩賞應歌丨丨歸及薦櫻桃蘇軾詩但遣詩人)
(歌丨丨不妨侍女唱陽關王逢詩丨丨交加影芙蓉裊娜莖)要杜(漢書趙充國傳臣恐匈奴與羌有謀且欲大入幸能丨丨)
(張掖酒泉以絶西域注師古曰丨遮也丨塞也)小杜(後漢書郭躬傳躬家世衣冠父弘習丨丨律注前書杜周為廷尉斷獄深)
(刻少子延年亦明法律故言丨丨唐書杜牧傳詩情豪邁人號丨丨以别杜甫又杜審權傳與杜悰俱位將相悰先進故世謂審權)
(為丨丨公沈遼池陽詩丨丨風情遥可想閑調絲竹舞金泥)阿杜(南史周盤龍傳建元元年盤龍為軍主拒魏大破之上下)
(詔稱美送金釵以二十枚與其愛妾杜氏手勅曰餉周公丨丨)房杜(唐書杜如晦傳如晦長於斷而玄齡善謀兩人深相知故)
(能同心濟謀以佐佑帝當世語良相必曰丨丨云又丨丨傳贊帝定禍亂而丨丨不言功王魏善諫而丨丨讓其直英衛善兵而丨)
(丨濟以文捫蝨新話唐史稱丨丨不言功予謂此乃庸人鄙夫持禄固位者得以藉口也為人臣而不言功將何言乎杜甫送重表)
(姪王砅詩隋朝大業末丨丨俱交友按指砅祖王珪也僧貫休陽春曲歴數雍熙丨與丨魏公姚公宋開府)徐杜(唐書杜景)
(佺徐有功為司刑與来俊臣侯思止同理獄人稱之曰遇丨丨必生遇来侯必死)崔杜(三輔决錄張伯英善書自稱云上比)
(丨丨不足下方羅趙有餘按丨丨謂丨瑗丨度也又白居易東南行一百韻丨丨鞭齊下元韋轡竝驅)芳杜(北山移文豈可)
(使丨丨厚顔薜荔無恥梁元帝秋興賦將據梧于丨丨欲連留而不歸沈約郊居賦既取隂於庭樾又因籬于丨丨吳均詩連洲茂)
(丨丨長山鬱翠微庾信對酒歌春水望桃花春洲藉丨丨駱賓王詩丨丨湘君曲幽蘭楚客詞)蘭杜(江孝嗣詩石泉行可照丨)
(丨向含風吳均送柳舍人詩願君嗣丨丨時采東臯薇宋之問詩吳洲春草丨丨芳孟浩然詩綺席鋪丨丨珠盤折芰荷岑參詩舊)
(壑丨丨晚歸軒今已遲朱子蘭澗詩光風浮碧澗丨丨日猗猗)
增唐杜(左傳宣子曰昔匄之祖自虞以上為陶唐氏在夏為御龍氏在商為豕韋氏在周為丨丨氏注丨丨二國名)下
杜(漢書宣帝紀喜游俠周徧三輔常困于蓮勺鹵中尤樂杜鄠之間率常在丨丨注孟康曰丨丨即今之杜城杜牧朱坡詩丨丨)
(鄉園古泉聲繞舍啼)鄠杜(漢書東方朔傳微行常用飲酎已旦明入山下馳騖禾稼稻秔之地民相聚會自言丨丨令詔中尉)
(左右内史表屬縣草田欲㠯償丨丨之民朔諫曰如天不為變則三輔之地盡可以為苑何必盩厔丨丨乎天為之變上林雖小臣)
(猶以為大也宋史地理志陜西路丨丨南山土地膏沃揚雄元后誄夏撫丨丨冬恤涇樊西都賦商洛緣其隈丨丨濱其足杜甫詩)
(瀟湘水國傍黿鼉丨丨秋天失鵰鶚)守杜(漢書趙充國傳夜引兵上至落都召諸校司馬曰吾知羌虜不能為兵矣使發數千)
(人丨丨四望陿中兵豈得入哉注杜塞也)外杜(漢書元后傳五侯初起曲陽最怒壊決高都連竟丨丨注李奇曰長安有高都)
(水杜里既壊决高都作殿復衍及丨丨里)雲杜(後漢書王匡王鳳為渠帥衆數百人馬武王常成丹等往從之共攻離鄉聚藏)
(於綠林中荆州牧集發奔命窮人攻之匡等相率迎擊於丨丨注丨丨縣名屬江夏郡故城在今復州沔陽縣西北劉孝綽謝晉安)
(餉米等啓氣苾新城味芳丨丨)李杜(後漢書李固杜喬傳贊丨丨司職朋心合力致主文宣抗情伊稷又杜密傳黨事既起免)
(歸夲郡與李膺俱坐而名行相次故時人亦稱丨丨焉又范滂傳母曰汝今得與丨丨齊名死亦何恨既有令名復求壽考可兼得)
(乎舊唐書杜甫傳天寶末詩人甫與李白齊名元和中詞人元稹論丨丨之優劣自後屬文者以稹論為是唐書杜甫傳少與李白)
(齊名時號丨丨又贊昌黎韓愈於文章慎許可至歌詩獨推曰丨丨文章在光㷔萬丈長誠可信云容齋隨筆白馬令李雲露布上)
(書下北寺獄五官掾杜衆上書願與雲同日死下廷尉皆死獄中其後襄楷上言亦稱為丨丨滄浪詩話丨丨數公如金鳷擘海香)
(象渡河下視郊島軰直蟲吟草間耳杜甫詩丨丨齊名眞忝竊朔雲寒菊倍離憂王禹偁簡孫何兄弟詩篇章取丨丨講貫夲姬孔)
深杜(晉書后妃傳論丨丨衛瓘之言不曉張泓之計)鄭杜(晉書荀崧傳太學有石經古文先儒賈焉丨丨服孔王何顔尹)
(之徒章句傳注按丨丨謂丨衆丨子春也)衛杜(南史何烱傳白晳美容貌從兄求點每曰叔寳神清杜乂膚清今觀此子復見)
(丨丨在目)難杜(南史崔靈恩先習左傳服解不行乃改說杜義每文句常申服以丨丨虞僧誕又精杜學因作申杜難服以荅)
(靈恩)申杜(見上)韋杜(北史胡叟傳賦丨丨二族一宿而成時年十八矣辛氏三秦記城南丨丨去天尺五韓愈出城詩應)
(須丨丨家家到祗有今朝一日閒顧瑛詩丨丨桑麻元兩曲朱陳雞犬却通村)諸杜(北史杜銓傳崔浩曰中書博士杜銓其家)
(今在趙郡是杜預後於今為丨丨最)杖杜(舊唐書李林甫傳林甫典選部時選人嚴迥判語有用杕杜二字者林甫不識杕字)
(謂吏部侍郎韋陟曰此云丨丨何也陟俛首不敢言)南杜(唐書杜正倫傳諸杜所居號杜固世傳其地有壯氣故世衣冠正倫)
(既執政建言鑿杜固通水以利人既鑿川流如血閱十日止自是丨丨稍不振)柅杜(唐書牛徽傳乾符中選濫歲調四千員徽)
(治以剛明丨丨干請法度復振)川杜(宋史食貨志會子前二界盡用川紙物料既精工製不苟迨十七界之更印以雜用丨丨)
(之紙至十八界則全用杜紙矣)築杜(韓非子丨丨之諺目辭說也)老杜(唐語林杜相審權鎮浙西時杜悰先逹人謂之)
(丨丨相審權為小杜相侯鯖錄長沙道林嶽麓寺丨丨所賦詩者沈傅師有詩碑見于世捫蝨新話丨丨詩如董仲舒策句句典雅)
(又丨丨詩當是詩中六經沈傅師詩锵金七言凌丨丨入木八法蟠高軒蘇軾於陳漢卿家見吳道子畫佛詩如觀丨丨飛鳥句脱)
(字欲𥙷知無緣)薄杜(嶺表錄異鷓鴣雖東西廻翔開翅之始必先南翥其鳴自呼丨丨)韓杜(捫蝨新話丨以文為詩丨)
(以詩為文世傳以為戲然文中要自有詩詩中要自有文亦相生法也前代作者皆如法吾所謂無出丨丨杜詩韓文闕一不可議)
(者謂子美於韻語不堪讀而以退之之詩但為押韻文者是果足為丨丨病乎)服杜(范寗穀梁傳序左氏則有丨丨之注公羊)
(則有何嚴之訓疏丨丨者即丨虔丨預也)蘅杜(江淹詩烟景抱空意丨丨綴幽心趙孟頫詩汀洲多芳草何心采丨丨)兩
杜(梁簡文帝餞劉孝儀劉孝勝詩碣石臨東海峩嵋距西候丨丨昔夾河二龍今出守庾信大將軍丘乃敦崇傳二馮同德繼踵)
(當官丨丨齊名夾河為郡)賈杜(任昉啓自禮失宗周俗反炎漢張馮導其迹丨丨浚其流)谷杜(丘遲為王博士謝表疎逹)
(謝于丨丨浹洽乖夫劉揚按丨丨謂丨永丨欽也)宋杜(韋蟾岳麓道林詩沈裴筆力鬭雄壯丨丨詞源雨風雅按謂沈傳師)
(裴蚪之書宋之問杜甫之詩也)香杜(孟浩然詩露氣聞丨丨歌聲識採蓮)羊杜(蘇軾襄陽樂詩人道使君似丨丨按丨丨)
(謂丨祜丨預也)歎杜(蘇軾刀景純席上詩榻畔烟花常丨丨海中童丱尚追徐)
澀如杜(詩有杕之杜疏赤棠子澀而酢無味俗語云丨丨丨是也)城南杜(唐書杜正倫傳正倫與丨丨諸丨昭穆素)
(遠求同譜不許銜之蘇軾詩聞道華陽版籍中至今尚有丨丨丨又贈杜輿秀才詩如今尺五丨丨丨欲問東坡學種松)
崔李蘇杜(唐書杜審言傳少與李嶠崔融蘇味道為文章四友世號丨丨丨丨)
隖(安古切村丨亦壁壘亦作塢)
韻藻花塢(樹萱錄員半千莊在焦戴川北枕白鹿原中有丨丨藥畦梁武帝子夜歌丨丨蝶雙飛柳堤鳥百舌曹松滕王)
(閣詩浪勢平丨丨帆隂上柳堤杜荀鶴詩野塘春水慢丨丨夕陽遲又六朝事迹桃丨丨在蔣山寳公塔之西北舊有桃花甚盛今)
(不復存李遠詩桃丨丨接啼猿寺野竹亭通畫鷁津又王維有蓮丨丨詩又獨孤及題垂丨丨詩序莊周臺南十許步有丘一成上)
(有樛藤垂花紫葩縭縰如釵如梳因名其地曰垂丨丨)村隖(庾信杏花詩依稀映丨丨爛漫開山城杜牧村行詩春半南陽)
(西柔桑過丨丨)林隖(歐陽原功大圍山詩大圍山高高幾許絶頂嵯峩戴丨丨)
萬歲隖(後漢書董卓傳築隖于郿高厚七丈號曰丨丨丨積穀為三十年儲自云事成雄據天下不成守此足以畢老)濡
須隖(吳志建安十六年權改秣陵為建業聞曹公將来侵作丨丨丨)辛夷隖(唐書王維傳别墅在輞川有欹湖柳浪茱)
(萸沜丨丨丨王維有丨丨丨詩裴廸亦有丨丨丨詩)楊梅隖(圖經杭山丨丨丨楊梅甚盛)藏春隖(長編刁約作丨)
(丨丨日遊其中蘇軾詩丨丨丨裏鶯花閙仁夀橋邊日月長張憲問荅湖源風土詩地勝丨丨丨民居小有天又張籍詩春塢桃花)
(發多將野客遊)金門隖(水經注洛水右會金門谿水水南出金門山北逕丨丨丨西北流入於洛戴延之西征記蠡城以南)
(有丨丨丨)
增行隖(後漢書董卓傳常至郿丨丨公卿以下祖道于横門外)郿隖(後漢書董卓傳王允使皇甫嵩攻卓弟旻于丨)
(丨庾信誌銘金城路斷丨丨人稀唐彦謙詩紅粟填丨丨青袍過夀陽)城隖(後漢書西羌傳都尉貫友為校尉遣兵出塞攻)
(迷唐於大小榆谷遂夾逄留大河築丨丨作大航造河橋欲渡兵擊迷唐)候隖(後漢書西羌傳任尚遣兵擊破先零羌於丁奚)
(城秋築馮翊北界丨丨五百所)大隖(吳志朱然傳曹公出濡須然備丨丨及三關屯拜偏將軍)立隖(吳志吕蒙傳從權拒)
(曹公於濡須數勸權夾口丨丨所以備御甚精)作隖(吳錄權欲丨丨諸將皆曰上岸擊賊洗足入船何用隖為吕蒙曰兵有利)
(鈍戰無百勝如有邂逅敵步騎蹙人不暇及水其得入船乎權曰善遂作之)壁隖(晉書庾袞傳張弘等肆掠袞率同族保于)
(禹山峻險阨杜蹊徑修丨丨樹藩障)深隖(竹坡詩話東坡遊西湖僧舍壁間見小詩云竹暗不通日泉聲落如雨春風自有期)
(桃李亂丨丨問誰所作或告以錢塘僧清順者即日求得之一見甚喜歐陽原功詩路㢠廻佛寺藏丨丨風動魚舟掃落花僧善住詩)
(眼見人家住丨丨梅花繞屋不開門)渠隖(束晳廣農議荆揚兗豫汙泥之土丨丨之宜必多此𩔖最是不待天時而豐年可獲)
(者也)松隖(梁昭明太子荅晉安王書冷泉石鏡一見何必勝于傳聞丨丨杏林知之恐有逾就杜牧題池州弄水亭詩孤歌倚)
(桂巖晩酒眠丨丨方干東山瀑布詩掛巖遠勢穿丨丨擊石殘聲注稻畦陸游初夏幽居詩移牀□欲眠丨丨鼔枻還思泊蓼灘)
烟隖(錢起春郊詩水透冰渠漸有聲氣融丨丨晩来明王禹偁詩地接清淮足佳致水村丨丨是魚鄉)竹隖(李德裕平)
(泉源詩逶迤過丨丨浩淼走蘭塘杜牧雨中詩一褐擁秋寒小窗侵丨丨李商𨼆詩丨丨無塵水檻清陸游詩隂隂丨丨安茶竈淺)
(淺蘋汀著釣船馬祖常詩鹿柵已營修丨丨燕巢還𥙷落花泥)山隖(羊士諤山閣聞笛詩臨風玉管吹參差丨丨春深日又遲)
曲隖(施肩吾春遊樂草迷丨丨花滿園東家少年西家出吳莱詩丨丨青龍樹長灘白鷺沙)野隖(杜牧詩送春經丨丨)
(遲日上高樓)椒隖(李商𨼆野菊詩苦竹園南丨丨邊微香冉冉淚涓涓)櫟隖(許渾詩丨丨炭烟青過嶺蓼村漁火夜移)
(灣)藍隖(許渾題峽山寺詩丨丨寒先燒禾堂晩并舂)茗隖(羅𨼆詩歌聽丨丨春山暖詩咏蘋洲暮鳥飛)桑隖
(韋莊詩晩翠籠丨丨斜暉掛竹堂)秋隖(韋莊詩晩樹連丨丨斜陽映暮岑)橡隖(杜荀鶴詩却與野猿同丨丨還將溪)
(鳥共漁磯)石隖(李中咏泉詩泛花穿丨丨瀉月下蓮塘馬祖常詩直待月痕侵丨丨還期煙色認柴關)東隖(蘇軾詩似)
(聞丨丨小荷香)梅隖(黃庭堅荅王才元惠梅花詩舍人丨丨無關鎖攜酒俗人来未曾朱子雪後詩丨丨任從長笛弄竹窗閒)
(把短檠桃高啓題朱氏梅雪軒詩石城山居丨萬丨冒雪曾来扣僧戸)小隖(秦觀寄新息王令藏春隖詩旋開丨丨藏春色)
(更制新聲寫土風陸游詩清溪橋斷舟横岸丨丨梅殘酒漬香)雲隖(陸游詩細路穿丨丨危橋渡野塘周權詩流水數家村青)
(山白丨丨)幽隖(王炎舟行過白石詩轉柂涉奔湍支笻入丨丨)半隖(方岳山中詩丨丨幽深近物情一笻老徤惬山行)
葛隖(陳旅詩蘇堤殘柳凝烟小丨丨閒雲度水遲)溪隖(陳基詩丨丨晚含風山營夜依谷)樵隖(高啟靈巖寺詩)
(閒上香臺望下方漁村丨丨盡蒼蒼)廢塢(高啓城西丨丨詩園散栽花隖林荒采菊蹊)五塢(高啟丨丨山五首飛泉䲧)
(脩竹塢丹霞塢白雲塢芳桂塢)
隴道隖(後漢書順帝紀令扶風漢陽築丨丨丨三百所置屯兵)馬頭隖(晉書成帝紀西中郎將趙胤司徒中郎匡)
(術攻石勒丨丨丨剋之)石梁隖(晉書魏浚傳屯於洛北丨丨丨撫養遺衆漸修軍器歸之者甚衆)栢肆隖(北史)
(魏道武帝紀帝軍於鉅鹿之丨丨丨其夜慕容寶悉衆犯營帝設竒陣列烽營外縱騎衝之寶衆大敗走還中山)義臺隖
(北史魏道武帝紀帝進軍新市賀驎退阻𣲖水依漸洳澤以自固帝臨其營戰於丨丨丨大破之)五龍隖(水經河水又東)
(逕丨丨丨北注臨長河隖有五龍祠)雲中隖(水經注洛水又東渠谷水出女儿山東北流逕丨丨丨在上迢遰層峻流烟半)
(垂纓帶山阜故隖受其名)一合隖(水經注洛水又東逕丨丨丨南城在川北原上高二十丈南北東三箱天嶮峭絶唯築西)
(面即為合固一合之名起於是矣)白騎隖(水經注溴水又東南流右會同水水出南源下東北流逕丨丨丨南隝在原上)
(為二谿之會)鍾繇隖(水經注溴水又東逕丨丨丨北世謂之鍾公壘)黃蘗隖(古樂府高山種芙蓉復經丨丨丨果)
(得一蓮時流離嬰辛苦)平陽隖(庾信對酒歌筝鳴金谷園笛韻丨丨丨)翡翠隖(李紳丨丨丨詩丨丨飛飛繞蓮)
(丨一啄嘉魚一鳴舞)一泉隖(韓翃别王侍御詩朝辭芳草萬歲街暮宿春山丨丨丨)湘桃隖(杜牧朱坡詩火燎丨)
(丨丨波光碧繡畦又范成大閶門初泛詩桃隖論今昔楓橋管送迎)琅玕隖(陳陶竹詩獨題内史丨丨丨幾醉山陽琴瑟村)
盧橘隖(蘇軾詩攢金丨丨丨散火楊梅林又高啟題畫詩人家連橘塢水廟映楓林)棠杏隖(葉適賦咏歸堂詩沃)
(沃葵莧畦熖熖丨丨丨)龍山隖(僧惠洪觀烟雨蘆鴻圖詩令人便欲尋睿郎呼船深入丨丨丨)金作隖(戴復古詩)
(人將丨丨丨我以石為屏)篔簹隖(劉子翬報德菴詩循溪踏危矼路入丨丨丨)仙茅隖(王逢丨丨丨詩夜宿丨丨)
(丨金鰲湧亂山)丹霞隖(高啟丨丨丨詩遥聞丨丨丨中有飡霞者)
祖(則古切丨禰又始也法也夲也上也又姓)
韻藻烈祖(書伊尹乃明言丨丨之成德以訓于王傳湯有功烈之祖故稱焉又佑我丨丨格于皇天又弘乃丨丨律乃有)
(民詩烝衍丨丨以洽百禮又允文允武昭假丨丨王晙賀享太廟拜南郊表祗事宫廟克禋丨丨之嚴對越天地聿修孝孫之敬)
先祖(書乃命爾丨丨成湯革夏俊民甸四方詩丨丨是皇神保是饗又肅雝和鳴丨丨是聽禮記夫鼎有銘銘者自名也自名)
(以稱揚其丨丨之美而明著之後世者也)田祖(詩以御丨丨以祈甘雨又丨丨有神秉卑炎火周禮几國祈年于丨丨龡豳雅)
(擊土鼓以樂田畯北史魏夲紀始均仕堯時逐女魃於弱水北人頼其勲舜命為丨丨謝脁齊雩祭歌奠春酒秉青珪命丨丨渥羣)
(黎朱德潤題村社醉歸圖詩村南村北賽丨丨夾岸綠楊聞社鼓)出祖(詩仲山甫丨丨四牡業業又韓侯丨丨出宿于屠陸)
(雲吴故丞相陸公誄赫赫明明皇輿丨丨龍舟照淵旟旐映野岑參送費子詩高秋八月歸南楚東門一壺聊丨丨)尊祖(詩小)
(序生民丨丨也后稷生于姜嫄文武之功起于后稷故推以配天焉禮記人道親親也親親故丨丨&KR3564;祖故敬宗張說開元正歷握)
(乾符頌郊稷丨丨擇昌定命又晉書庾峻傳祖乘才學洽聞峻聞魏散騎常侍蘇林在家往候之林嘗就乘學見峻流涕曰丨丨高)
(才而性退讓不營當世惟修德行君兄弟復俊茂此丨丨積德之所由也)物祖(漢書董仲舒傳天者羣丨之丨也故徧覆包函)
(而無所殊魏書劉懋傳撰諸器物造作之始十五卷名曰丨丨宋玉高唐賦序高矣顯矣臨望遠矣廣矣普矣萬丨丨矣李白詩獨)
(見游丨丨探玄窮化先)鼻祖(漢書揚雄傳有周之嬋嫣或丨丨於汾隅注始祖也沈與求詩丨丨名高詩格在耳孫才傑宦)
(情疎元好問古檜詩瀨鄉留耳孫闕里傳丨丨)父祖(晉書陸機傳盧志於衆中問機曰陸遜陸抗於君遠近機曰如君於盧毓)
(盧挺志默然既起雲謂機曰殊邦遐遠容不相悉何至於此機曰我丨丨名播四海寧不知耶杜甫詩塞上得阮生廻繼先丨丨)
三祖(宋書謝靈運傳論至於建安曹氏基命丨丨陳王咸蓄盛藻注丨丨魏武帝文帝明帝也因話錄晉以顧長康張僧繇陸)
(微為畫家丨丨潘岳詩丨丨在天聖皇紹祚傳法正宗記丨丨僧璨大師不知何許人自北齊来𨼆於皖公山山谷寺)七祖
(杜甫詩身許雙峯寺門求丨丨禪李華大德雲禪師碑自菩提達摩降及大照禪師七葉相承謂之丨丨劉禹錫詩自從丨丨傳心)
(印不要三乘入便門傳燈錄初祖逹摩至六祖慧能以法及衣相傳自丨丨以後不傳衣又河津神會禪師於天寳四載入京著顯)
(宗記以訂兩宗南能頓宗北秀漸宗也師嗣六祖禪宗推為丨丨又青原行思禪師南岳懷讓禪師皆嗣六祖黃庭堅傳得可授告)
(三官勿令丨丨受冥患注傳非其人殃及先世)六祖(見上劉禹錫佛衣銘丨丨未彰其出也微既還狼荒憬俗蚩蚩不有信器)
(衆生曷歸蘇軾游白水山詩首參虞舜欵韶石次謁丨丨登南華正宗記丨丨慧能大師姓盧氏新興人辭母直造黃梅東山既得)
(法回南海法性寺開東山法門後歸寳林寺一日謂衆曰吾於忍大師處受法要并及衣鉢今汝等信根純熟但說法要衣鉢不須)
(傳也次年坐化塔於曹溪今南華寺是也傳燈錄代宗夢丨丨大師請衣鉢勅云朕夢感能禪師請傳法袈裟却歸曹溪今遣劉崇)
(景頂戴而送朕謂之國寶可於本寺如法安置)初祖(見上蘇軾詩更把安心向丨丨正宗記西天二十八祖東土丨丨逹磨尊)
(者南天竺國香玉王第三子梁普通元年達於南海後寓止少林寺)禪祖(蘇軾詩古刹訪丨丨)佛祖(蘇軾海州石室詩前)
(年開閤放柳枝今年洗心參丨丨又詩此身眞丨丨何處不羲軒傳燈錄馬祖見讓和尚讓曰此子將見槃繫草菴訶丨罵丨)彭
祖(史記五帝紀禹臯陶契后稷伯夷夔龍垂益丨丨自堯時而皆舉用未有分職莊子吹嘘呼吸吐故納新熊經鳥伸為夀而已)
(矣丨丨夀考者之所好也易林戴堯扶禹從喬丨丨西過王母說苑介子推行年十五而相荆仲尼聞之使人往視還曰廊下有二)
(十五俊士堂下有二十五老人仲尼曰合二十五人之智智於湯武并二十五人之力力於丨丨以治天下其固免矣乎聖主得賢)
(臣頌偃仰詘信若丨丨喣嘘呼吸如喬松賈島送嚴上人歸蜀詩藥成丨丨搗頂受七輪摩又漢書儒林傳嚴丨丨字公子東海人)
(與顔安樂俱事眭孟各顓門教授由是公羊春秋有顔嚴之學為博士遷太子太傅)
賞于祖(書用命丨丨丨)九代祖(洞微志太平興國中李守中過海至瓊州界逢一翁自稱楊遐舉年八十一邀守中)
(見其父曰叔連年百二十二祖宋卿年百九十五梁上雞窠中小兒出頭下視宋卿曰此丨丨丨不語不食不知其年朔望子孫拜)
(列而已)楊德祖(後漢書丨修傳修字丨丨所著賦頌凡十五篇)任定祖(後漢書丨安傳安字丨丨廣漢人少遊太)
(學受孟氏易兼通數經又學圖䜟究極其術時人稱曰居今行古丨丨丨)
受命于祖(禮記丨丨丨丨受成于學又宋史禮忘大祫之禮所以合昭穆辨尊卑必以受命之祖居東向之位)先配
後祖(左傳鄭公子忽如陳逆婦媯甲寅入于鄭陳鍼子送女丨丨而丨丨鍼子曰是不為夫婦誣其祖矣注逆婦必先告祖廟)
(而後行鄭忽先逆婦而後告廟故曰丨丨而丨丨)名位及祖(南史王融傳宋太保弘曾孫神明警慧從叔儉曰此免至)
(四十丨丨自然丨丨)
增藝祖(書歸格于丨丨用特注丨丨疑即文祖或曰文祖丨丨之所自出)率祖(書欽厥止丨乃丨攸行禮記自仁率)
(親等而上之至於祖名曰輕自義丨丨順而下之至於禰名曰重一輕一重其義然也)文祖(書受終于丨丨注丨丨者堯始)
(祖之廟又周公拜手稽首曰王命予来承保乃丨丨受命民)乃祖(書惟丨丨乃父世篤忠貞服勞王家揚雄逐貧賦昔我丨)
(丨宣其明德)高祖(書肆上帝將復我丨丨之德亂越我家傳將復湯德治理於我家禮記有五世而遷之宗共繼丨丨者也)
(西京賦丨丨都西而泰光武處東而約政之興衰恒由此作)皇祖(書丨丨有訓民可近不可下詩念兹丨丨陟降庭止又皇)
(皇后帝丨丨后稷又周公丨丨亦其福女晉書樂志假哉丨丨綏予孫子劉向九歎就靈懷之丨丨兮愬靈懷之鬼神魏明帝苦寒)
(行光光我丨丨軒耀同其榮陸機辯亡論掃清宗祊蒸禋丨丨)我祖(書明明丨丨萬邦之君有典有則貽厥子孫)念祖
(書肆嗣王丕承基緒傳子孫得大承基業宜丨丨修德詩無丨爾丨聿修厥德)厥祖(書王懋乃德視乃丨丨無時豫怠)爾
祖(書茲予大享于先王丨丨其從與享之詩王之藎臣無念丨丨箋無念丨丨是上念文王)始祖(書用賚爾秬鬯一卣傳當)
(以錫命告其丨丨故賜鬯宋史樂志濬發長源粤惟丨丨)顯祖(書父義和汝克紹乃丨丨晉書樂志皇皇丨丨翼世佐時陳琳)
(檄當報漢德丨丨揚名)同祖(詩振振公姓疏言同姓疎於丨丨又振振公族傳公族公丨丨也)馬祖(詩吉日維戊既)
(伯既禱傳伯丨丨也將用馬力必先為之禱其祖周禮夏官校人掌王馬之政春祭丨丨注丨丨天駟星也又景德傳燈錄江西道)
(一禪師漢州人姓馬氏故稱丨丨住南康龔公山入室弟子一百三十九人各為一方宗主)召祖(詩錫山土地于周受命自)
(丨丨命)太祖(詩赫赫明明王命卿士南仲丨丨太師皇父禮記禮不王不禘王者禘其祖之所自出以其祖配之諸侯及其)
(丨丨注丨丨受封君也)妣祖(詩似續丨丨築室百堵西南其戸王粲太廟頌昭大孝衎丨丨)繩祖(詩丨其丨武袁桷送)
(魯子逹詩曲學慙丨丨孤聞頼得朋)諱祖(禮記廟中不諱疏廟中上不諱下若有事於祖則不諱父也有事於父則丨丨)遺
祖(禮記事君不敢忘其君亦不敢丨其丨)告祖(禮記諸侯適天子必丨于丨奠于禰)本祖(禮記萬物夲乎天人丨乎)
(丨此所以配上帝也)樂祖(周禮春官大司樂掌成均之法以治建國之學政而合國之子弟焉凡有道有德者使教焉死則以)
(為丨丨祭于瞽宗)左祖(考工記丨丨右社面朝後市)上祖(左傳禹不先鯀湯不先契文武不先不窋宋祖帝乙鄭祖)
(厲王猶丨丨也)吾祖(左傳郯子来朝公與之宴昭子問焉曰少皥氏鳥名官何故也郯子曰丨丨也我知之)遠祖(公羊)
(傳丨丨者幾世乎九世矣後漢書章帝紀詔仰維先帝烝烝之情前修禘祭以盡孝敬朕得識昭穆之序寄丨丨之思曹植王仲宣)
(誄猗歟侍中丨丨彌芳顔延之家傳銘誰其来遷時聞丨丨)火祖(漢書五行志帝嚳則有祝融堯時有關伯民頼其德以為)
(丨丨配祭火星)漢祖(漢書叙傳皇矣丨丨纂堯之績盧照隣詠史詩丨丨廣招納一朝拜公卿)傳祖(後漢書儒林傳論其)
(耆名高義開門受徒者編牒不下萬人皆專相丨丨莫或訛雜)奉祖(後漢書西羌傳虞詡上疏曰臣聞子孫以丨丨為孝君上)
(以安民為明此高宗周宣所以上配湯武也)共祖(魏志明帝紀注五帝三王雖同氣丨丨禮不相襲)昭祖(晉書禮志)
(帝王大禮廵狩為先丨丨揚禰封禪為首)肅祖(晉書樂志明明丨丨闡弘帝祚英風夙發清暉載路)聖祖(晉書樂志赫赫)
(太上巍巍丨丨赭白馬賦信丨丨之蕃錫留皇情而驟進謝莊宋明堂迎神歌丨丨降五靈集納新詩丨丨肇洪業永保萬億年)
曾祖(晉書荀勖傳荀勗字公曾漢司空爽曾孫也年十餘歲能屬文從外祖鍾繇曰此免當及其丨丨)外祖(晉書魏舒)
(傳少孤為外家寗氏所養寗氏起宅相宅者云當出貴甥丨丨母以魏氏甥小而慧意謂應之舒曰當為丨丨成此宅相)蘇祖
(晉書庾亮等傳論使丨丨尋戈宗祧殆覆按謂蘇峻祖約也)累祖(晉書凉武昭王傳表曰臣雖名未結於天臺量未著于海)
(内然憑頼丨丨竉光餘烈義不細辭以稽大務)師祖(宋書謝靈運傳論異軌同奔逓相丨丨朱子奢立廟議鄭司農踵玄成之)
(轍王子雍揚國師之波分塗並驅各相丨丨)睿祖(齊書樂志皇矣丨丨至哉攸縱殷寅聖祚無疆詩丨丨光元始曾孫體又)
(玄)嚴祖(晉書太廟歌孝熙丨丨師象敬宗宋史禮志祖考皆可配郊與明堂而不同位不可謂丨丨嚴父其義一也)長
祖(北史周宣帝紀諸姓高者改為姜九族稱高祖者為丨丨曾為次丨丨)别祖(北史崔頤傳始崔浩與頤及滎陽太守模)
(等年皆相次三人丨丨而模頤為親)袁祖(北史祖瑩傳瑩與袁翻齊名秀出時人語曰京師楚楚丨與丨洛中翩翩祖與袁)
南祖(唐書宰相世系表盧氏諶五子勖居巷南號丨丨偃居北號北祖)北祖(見上又薛懿字元伯北地太守三子恢雕)
(興恢一名開河東太守號丨丨雕號南祖興西祖)東祖(唐書宰相世系表趙郡李氏叡子勖兄弟居巷東勁子盛兄弟居巷)
(西故叡為丨丨芬與弟勁共稱西祖輯與弟晃共稱南祖)西祖(見上)中祖(唐書宰相世系表崔殷七子雙邯㝢金虎蕃固)
(雙為東祖邯為西祖㝢為南祖亦號丨丨)黃祖(搜神記廬江龍舒縣有一大樹時久旱長老共相謂曰彼樹常有黃氣或有靈)
(神可以祈雨因以酒脯往亭中有寡婦李憲者夜起室中忽見一婦人著繡衣自稱曰我樹神丨丨也朝来父老皆欲祈雨吾已求)
(之于帝明日日中大雨至期果雨又後漢書禰衡傳劉表以江夏太守丨丨性急送衡與之後衡言不遜祖殺之李羣玉漢陽春晚)
(詩遐想禰衡才令人怨丨丨)二祖(十六國春秋劉宣每讀漢書蕭何鄧禹傳未嘗不反覆詠之曰大丈夫若遭丨丨終不令)
(兩公獨擅美于前矣東京賦瞻仰丨丨厥庸孔肆陸機詩惟公太宰光翼丨丨注謂晉太祖世宗也韓愈烏氏廟碑銘左武左領丨)
(丨紹居正宗記丨丨慧可大師武牢姬氏子幼出家後見逹磨于少室山繼闡玄風)繼祖(唐語林馬司徒之孫始生德宗名之)
(曰丨丨笑曰此有二意謂以索繫祖也)肇祖(劉向九歎余丨丨于高陽兮惟楚懷之嬋連)靈祖(揚雄元后誄皇皇丨)
(丨惟若孔臧)禘祖(班固南廵頌既丨丨于西都又將祫於南庭)懷祖(杜篤論都賦齋肅致敬告覲園陵悽然有丨丨)
(之思喟乎以思諸夏之隆又晉書王述傳述字丨丨王導謂庾亮曰丨丨清貞簡貴不減祖父但曠淡微不及耳蘇軾夜過舒堯文)
(詩明朝阮籍過阿戎應作羲之羡丨丨)世祖(東京賦我丨丨忿之乃龍飛白水鳳翔參墟注丨丨光武也)宗祖(蔡邕)
(太傅胡公碑贊事上帝祗祀丨丨韓愈元和聖德詩正月元日初見丨丨)禰祖(曹植文帝誄唯德是榮弗拘丨丨韋孟在鄒詩)
(既去丨丨惟懷惟顧)設祖(晉武帝文明王皇后哀策文靈輭夙駕丨丨中闈)郊祖(潘岳閒居賦天子有事於柴燎以丨)
(丨而展義)懿祖(陸機祖德賦咨時文之丨丨膺降神之靈曜)四祖(陸雲詩丨丨正家天禄保定注宣景文武丨丨也正)
(宗記丨丨道信大師姓司馬氏幼慕空家唐武德七年住蘄之破頭山)修祖(摯虞思遊賦爾乃清道夙蹕載輪丨丨)帝
祖(謝脁齊雩祭歌集五精延丨丨)右祖(韓愈烏氏廟碑銘丨丨左孫爰饗其報)眞祖(曹唐三年冬大禮詩皇帝齋心)
(潔素誠自朝丨丨報升平)竹祖(皮日休詩藥名却笑桐君少年紀翻嫌丨丨低杜牧獻川守詩林繁輕丨丨樹暗惜桐孫楊萬)
(里食筍詩丨丨龍孫渭上居供儂樽俎半年餘)祖祖(李咸用遊靖居山寺詩問著盡能言丨丨見時應不是眞眞)蛇祖
(梅堯臣詩丨丨龍孫生屋後按謂竹也)五祖(正宗紀丨丨弘忍大師黃梅人先為破頭山栽松行者化後復生遇四祖得度)
敬祖(臧榮緒晉書何劭字丨丨傅咸詩序朗陵公何丨丨咸之從内兄也梁簡文帝啓假詞丨丨尚慙難述借辯君卿猶知非)
(謝)孟祖(晉書光逸傳輔之與謝鯤阮放閉室酣飲逸將排戸入守者不聽逸便於戸外脱衣露頭於狗竇中窺之大呌輔之)
(驚曰他人决不能爾必我丨丨也按輔之胡母輔之光逸字丨丨)延祖(晉書嵇紹傳紹字丨丨累遷汝隂太守裴頠深器之)
(每曰使丨丨為吏部尚書可使天下無復遺才矣李商隱詩人間只有嵇丨丨最望山公啓事來)
過其祖(易丨丨丨遇其妣注祖始也謂初也妣者居内履中而正者也過初而履二位故曰丨丨丨而遇其妣)造于
祖(周禮大師宜于社丨丨丨)祀生祖(唐書焉耆國傳俗尚娛遊二月朏出野祀四月望日游林七月七日丨丨丨)法
家祖(金史閻公貞傳公貞居法寺幾十年詳慎周密未嘗有過舉被命校定律令多所是正金人以為丨丨之丨云)龍虎
祖(參同契注還丹之宗丨丨之丨龍從火出虎向水産其意不易也)翰墨祖(宣和書譜羲獻以字畫之妙出東魯曠然)
(為千古丨丨之丨)毛蟲祖(蘇軾起伏龍行何年白竹千鈞弩射殺南山雪毛虎至今顱骨帶霜牙尚作四海丨丨丨)開
山祖(辛棄疾詞細吟風雨竟茫茫未曉只應白髮是丨丨丨)劉伯祖(後漢書黨錮傳丨祐字丨丨羣輔錄天下稽古)
(丨丨丨)羊嗣祖(後漢書黨錮傳丨陟字丨丨羣輔錄天下清苦丨丨丨)巴恭祖(後漢書黨錮傳丨肅字丨丨羣)
(輔錄天下卧虎丨丨丨)孽栗祖(五代史唐明宗紀回鶻使丨丨丨來)
不敢忘祖(禮記容居魯人也丨丨丨其丨注魯鈍也)别子為祖(禮記丨丨丨丨繼别為宗注諸侯之庶子别為)
(後世為始祖也)有事於祖(禮記孟獻子曰正月日至可以有事於上帝七月日至可以丨丨丨丨七月而禘獻子為之也)
始封為祖(榖梁傳是以貴始德之夲也丨丨必丨丨注若契為殷祖棄為周祖)脾黃為祖(參同契肝青為父肺)
(白為母腎黑為子離赤為女丨丨丨丨)三十三祖(釋氏稽古錄釋迦文佛宗𣲖祖師授受圖一祖摩訶迦葉尊者二祖)
(阿難尊者三祖商那和修尊者四祖優波麴多尊者五祖提多迦尊者六祖彌遮迦尊者七祖婆須蜜尊者八祖佛陀難提尊者九)
(祖佛䭾蜜多尊者十祖脇尊者十一祖富那夜奢尊者十二祖馬鳴大士十三祖迦毗羅大士十四祖龍樹大士十五祖迦那提婆)
(大士十六祖羅㬋羅多大士十七祖僧迦難提大士十八祖伽耶舍多大士十九祖鳩摩羅多大士二十祖闍夜多大士二十一祖)
(婆修盤頭大士二十二祖摩那羅大士二十三祖鶴勒那大士二十四祖師子尊者二十五祖婆舍斯多尊者二十六祖不如蜜多)
(尊者二十七祖般若多羅尊者二十八祖菩提逹磨尊者二十九祖慧可尊者三十祖僧粲尊者三十一祖道信尊者三十二祖弘)
(忍尊者丨丨丨丨慧能尊者)
堵(當古切垣丨又姓又音者)
韻藻百堵(詩築室丨丨又之子于垣丨丨皆作魏都賦古公草創而高門有閱宣王中興而築室丨丨梁簡文帝請武帝)
(御講啓照燭三光含超丨丨岑參贈張尚書詩丨丨創里閭千家恤惸嫠)環堵(禮記儒有一畝之宫丨丨之室疏方丈為堵東)
(西南北各一堵魏志管寧傳太僕陶丘一等薦寧曰行年八十志無衰倦丨丨蓽門偃息窮巷韓詩外傳原憲居魯丨丨之室茨以)
(蒿莱陶潛文丨丨蕭然不蔽風日張恊詩丨丨自頽毁垣閭不𨼆形杜甫詩長安布衣誰比數反鎖衡門守丨丨)如堵(禮記)
(孔子射於矍相之圃蓋觀者丨丨牆晉書衛玠傳玠求向建業京師人士聞其姿容觀者丨丨齊書鄭子翻𨼆居遠近欽其高名偶)
(出觀者丨丨王粲三輔論玄胄曜日犀甲丨丨杜甫詩集賢學士丨丨牆觀我落筆中書堂)半堵(周禮小胥凡縣鐘磬丨為)
(丨全為肆注鐘磬者徧懸之二八十六枚而在一虡謂之堵鐘一堵磬一堵謂之肆半之者謂諸侯之卿大夫士也)一堵(見上)
(唐書禮樂志簨虡以縣鐘磬皆十有六謂之丨丨說文五板為丨丨)案堵(史記高帝入關詔諸吏人皆丨丨如故注丨次第丨)
(牆堵也宋史王全斌傳詔曰蠢茲庸蜀自敗姦謀爰代罪以宣威俄望風而歸命遽令丨丨勿犯秋豪耶律楚材和張敏之詩丨丨)
(無更肆因敵不餽糧宋元揚州即事詩兩淮先丨丨孤注獨横籌)阿堵(晉書顧愷之傳每畫人成或數年不點目精人問其)
(故荅曰傳神寫照正在丨丨中注謂眼也又王衍傳妻郭氏聚歛無厭衍疾郭之貪鄙故口未嘗言錢郭欲試之令婢以錢繞床使)
(不得行衍晨起見錢謂婢曰舉丨丨物却世說殷中軍見佛經云理亦應丨丨上蘇軾和陶詩丨丨不解醉誰歟此頽然)若堵
(莊子欲為富就利故滿丨丨耳)陁堵(西京賦河渭為之波盪吳嶽為之丨丨注崩落也)遺堵(張載詩園寢化為墟周墉)
(無丨丨李白詩荒城空大漠邊邑無丨丨杜牧送冀處士東游詩二三里丨丨八九所高丘陸游詩亭廢立丨丨)
增三堵(左傳都城過百雉注方丈曰堵丨丨曰雉)五堵(公羊傳五板而堵丨丨而雉百雉而城注八尺曰板堵几四十)
(尺雉二百尺)安堵(史記田單傳田單收民金得千鎰令即墨富豪遺燕將書曰即墨即降願無虜掠吾族家妻妾令丨丨燕)
(將大喜許之蜀志諸葛亮傳與司馬宣王對于渭南分兵屯田耕者雜於渭濱居民之間而百姓丨丨軍無私焉陳琳檄百姓丨丨)
(四民反業梁元帝課耕令可悉深耕溉種丨丨復業無棄民力竝分地利權德輿𡵨公遺像碑成師足食比屋丨丨蘇軾送陳祐甫)
(詩政令當及期田閭貴丨丨)完堵(隋書文帝詔家無丨丨地少苞桑)築堵(唐書宋璟傳徙廣州都督廣人以竹茅茨)
(屋多火璟教之陶瓦丨丨列邸肆越俗始知棟梁利而無患災)分堵(宋史蘇軾傳知徐州雨日夜不止城不沈者三版軾廬具)
(上過家不入使官吏丨丨以守卒全其城)上堵(水經注堵陽縣有堵水旁有白馬塞孟達為新城守登之而歎遂為丨丨吟)
數堵(蔡邕陳政要疏士庶人丨丨之室共處其中耳李紳詩容膝有匡牀及肩纔丨丨王安石惠洪畫詩金坡巨然山丨丨粉)
(墨空多真漫興)周堵(沈約法王寺碑連房極睇丨丨如雲)華堵(沈約郊居賦遷甕牖于蘭室同肩牆于丨丨)萬堵
(李華含元殿賦星鎚雷交于丨丨霜鋸冰解于千尋)舊堵(韋應物同德寺閣詩丨丨今已茸庶甿亦已豊)横堵(孫樵書田)
(將軍邊事蜀兵遇鬭如值丨丨)紅堵(杜牧弄水亭詩杉樹碧為幢花駢丨作丨)粉堵(杜牧題宣州開元寺詩溪聲入僧夢)
(月色暉丨丨林逋西湖詩樂櫨丨丨搖魚影蘭杜烟叢閣鷺翎)暗堵(蘇舜欽游南内九龍宫詩隂軒常𨼆霧丨丨亦含風)窣
堵(陳造宿香雲詩出門便覺仙凢隔猶聞丨丨風鈴語袁桷月黑詩干掫寒戍響丨丨亂鳥號王逢題泖塔詩何年丨丨聳竒觀)
(勢若蛟龍上糾盤按翻譯名義丨丨坡亦云墳又云塔)千堵(林寬省中寓直詩衰蘚牆丨丨微陽菊半畦)接堵(戴復)
(古呈姚使君詩千里人烟皆丨丨一春農事最關心)敗堵(薩都拉詩層雲不成隂殘缺如丨丨)
書作堵(方岳上鶴山作圖書所扁詩忍饑堪丹鉛環坐丨丨丨)
八十餘堵(晉書張茂傳茂築靈釣臺周輪丨丨丨丨基高九仞)
愈(以主切差也賢也勝也亦作瘉)
韻藻愈愈(詩憂心丨丨是以有侮)義愈(左傳晏子謂陳桓子利不可強思丨為丨)師愈(論語然則丨丨與)
病愈(孟子丨丨我且往見晉書桓石虔傳石虔小字鎮惡趫揵絶倫時有患瘧疾者謂曰桓石虔来以怖之丨者多丨其見畏)
(如此北史裴俠傳俠嘗遇疾沉頓忽聞五鼓即驚起曰可向府耶所苦因此而瘳晉公護曰危篤若此不廢憂公因聞鼓聲疾丨遂)
(丨此豈非天祐其勤恪也)疾愈(宋史曹彬傳圍金陵稱疾謂諸將曰克城不妄殺一人丨自丨矣洞冥記東方朔游吉雲之地)
(得玄露青露盛青琉璃各受五合跪以獻帝徧賜羣臣羣臣得嘗者老者皆少丨者皆丨韓愈鄭羣贈簟詩肅肅疑有青飈吹倒身)
(甘寢百丨丨)韓愈(唐書丨丨傳成就後進士往往知名經愈指授皆稱韓門弟子每言文章自漢司馬相如太史公劉向揚)
(雄後作者不世出故愈深探元夲卓然樹立成一家言其原道原性師說等數十篇皆奥衍閎深與孟軻揚雄相表裏而佐佑六經)
(云唐語林咸通中進士皮日休請以丨丨配饗太學有唐以来一人而已苟不得在二十一賢之數列於典禮未為備也又元和已)
(後文士學竒於丨丨學澁於樊宗師程子遺書丨丨亦近世豪傑之士如原道中言語雖有病然自孟子而後能將許大見識尋求)
(者纔見此人)
不猶瘉(漢書藝文志仲尼有言禮失而求諸野方今去聖久遠無所更索彼九家者丨丨丨於野乎注師古曰瘉與愈同杜)
(甫雷詩上天鑠金石羣盗亂豺虎二者存一端愆陽丨丨丨)頭風愈(典略陳琳作諸書及檄草成呈太祖太祖先苦丨丨)
(是日疾發卧讀琳所作翕然而起曰此丨我病數加厚賜)
增小愈(孟子今病丨丨趨造於朝韓詩外傳官怠於有成病加于丨丨禍生于懈惰孝衰於妻子察此四者慎終如始)𩔖
愈(唐書宗室傳淮陽壯王六世孫漢少事韓愈通古學屬辭雄蔚為人剛略丨丨愈愛重以子妻之)肖愈(宋史柳開傳五)
(代文格淺弱慕韓愈柳宗元為文因名丨丨既而改名字以為能開聖道之塗也)瘳愈(易林針頭刺手百病丨丨)狼愈
(揚子周之順報以成周而西傾秦之惠文昭襄以西山而東并孰愈曰周也羊秦也狼然則丨丨歟曰羊狼一也)目愈(風俗)
(通汝南張助于田中種禾見李核顧見空桑中有土因殖種後人見桑中反復生李轉相告語有病目痛者息隂下言李君令我丨)
(丨謝以一豚目痛小疾行自愈因言盲者得視遠近翕赫其下酒肉滂沱歲餘張助遠出来還見之云此有何神乃我所種耳因就)
(斮也)安愈(東京賦且歸来以釋勞膺多福以丨丨)
脫然愈(公羊傳樂正子春之視疾也復加一飯則丨丨丨復損一飯則丨丨丨復加一衣則丨丨丨復損一衣則丨丨丨注)
(脱然疾除貌也言消息得其節)一夕愈(宋史吳育傳少時力學得心疾後得古方和丹砂餌之大醉丨丨而丨)
毋知為愈(宋史呂蒙正傳蒙正初入朝堂有朝士指之曰此子亦參政耶同列不能平詰其姓名蒙正遽止之曰若一知)
(其姓名則終身不龍忘不若丨丨之丨丨也)
祜(侯古切福也)
韻藻天祜(詩曾孫夀考受丨之丨禮記以正君臣以篤父子以睦兄弟以齊上下夫婦是謂承丨之丨傅休奕晉鼓吹曲)
(光宅四海永享丨之丨郭璞軒轅國贊軒轅之國承丨之丨冬不襲衣夏不扇暑)多祜(詩永言保之思皇丨丨潘岳離合詩)
(熙神委命已求丨丨謝莊宋世祖孝武帝歌帝錫二祖長世丨丨沈約正陽堂宴勞凱旋詩凱入同高宴飲至均丨丨)皇祜
(漢書禮樂志汾脽出鼎丨丨元始注師古曰丨大也丨福也)薄祜(晉書王接傳劉原為河東太守以旌才為務同郡馮收薦)
(接於原原即禮命接不受曰接丨丨少孤而無兄弟母老疾篤故無心為吏魏武帝善哉行自惜身丨丨夙賤罹孤苦)羊祜
(晉書丨丨傳祜字叔子年十二歲喪父孝思過禮太原郭奕見之曰此今日之顔子也帝將有滅吳之志以祜為都督荆州諸軍事)
(祜在軍中常輕裘緩帶身不披甲鈴閤之下侍衛者不過十數人卒贈侍中太傅襄陽百姓于峴山祜平生游憩之所建碑立廟歲)
(時薦享望其碑者莫不流涕杜預因名為墮淚碑方干題睦州千峰寺詩何事此中如世外應緣丨丨是仙家)
增篤祜(詩以丨周丨以對于天下荀勖大會行禮歌光光邦國天丨其丨)求祜(詩靡有不孝自丨伊丨)秩祜
(詩嗟嗟烈祖有丨斯丨申錫無疆及爾斯所傳秩常也箋湯既有此王天下之常福天又重錫之以無竟界之期其福乃及女之此)
(所陸機詩對揚天人有丨斯丨)大祜(晉書凉武昭王傳非劉孫之鴻度孰能臻兹丨丨注劉孫謂劉備孫權)神祜(宋史)
(樂志禮備樂成篤丨之丨陸雲詩丨篤斯丨夲顯克昌顔延之詩薦享王衷以答丨丨)垂祜(宋史樂志衆祥萃止丨丨無窮)
繁祜(宋史樂志酌鬯祈年永錫丨丨)宗祜(宋史樂志我開明堂遵國之故尚蒙居歆以篤丨丨)錫祜(宋史樂志神其)
(樂康永丨多丨)福祜(長楊賦聽廟中之雍雍受神人之丨丨)介祜(蔡邕太傅文恭侯胡公碑封建南藩受茲丨丨陸雲)
(會射堂皇太子見命作詩嘉福丨丨萬夀無期)效祜(曹植魏德論神祗致祥乾靈丨丨)享祜(曹植卞太后誄宜丨斯丨)
(蒙祉自天)俶祜(曹植文帝誄上靈降瑞黃初丨丨)純祜(王粲太廟頌念武功收丨丨)承祜(陸機皇太子宴玄圃)
(宣猷堂詩黃暉既渝素靈丨丨)豐祜(陸雲九愍裔皇聖之丨丨膺萬乘之多福)帝祜(陸雲詩皇皇丨丨誕隆駿命)休
祜(王韶之宋宗廟開封府君歌不顯洪烈永介丨丨)永祜(蘇轍謝雨文祗薦醪牲以丨斯丨)張祜(全唐詩話丨丨)
(長慶中深為令孤楚所知楚鎮天平自草薦表令以詩三百篇隨狀表進祜至京屬元稹在内庭上問之稹曰祜雕虫小巧壯夫不)
(為或奬激之恐變陛下風教上頷之由是失意東歸有孟浩然身更不疑之句)
扈(侯古切䟦丨猶強梁也又有丨國名亦姓)
韻藻有扈(書丨丨氏威侮五行怠棄三正史記夏紀贊禹為姒姓其後分封用國為姓故有夏后氏丨丨氏書序啓與丨)
(丨戰于甘之野)䟦扈(後漢書梁冀傳質帝少而聰慧知冀驕横嘗朝羣臣目冀曰此丨丨將軍也南史宋武帝紀丁旿驍勇有)
(力時人語曰勿丨丨付丁旿北史齊神武帝紀侯景專制河南四十年常有飛揚丨丨之志馮衍顯志賦誚始皇之丨丨兮投李斯)
(于四裔陳琳檄豫州文操遂承資丨丨肆行凶忒杜甫詩飛揚丨丨為誰雄范成大曉起聞雨詩蕭索輪困憐燭燼飛揚丨丨厭蚊)
(聲陸游詩竹馬踉蹌衝淖去紙鳶丨丨挾風鳴)甘扈(賈島送徐員外赴河中詩吏從丨丨罷詔許朔方行)
增臣扈(書在太戊時則有若伊陟丨丨格于上帝)扈扈(禮記南宮縚之妻之姑之喪夫子誨之髽曰爾毋從從爾爾毋)
(丨丨爾注從從謂太高丨丨謂太廣馮衍顯志賦攢射干襍蘼蕪兮搆木蘭與辛夷光丨丨而熠燿兮紛郁郁而暢美魏文帝浮淮)
(賦白旄沖天黃鉞丨丨)盟扈(春秋季孫行父及晉郤犨丨於丨)會扈(左傳丨於討不睦也)觀扈(左傳虞有)
(三苗夏有丨丨注觀音館觀國今頓丘衛縣扈在始平鄠縣水經浮水東逕衛國縣故城南古斟觀注應劭曰夏有丨丨即此城也)
邁扈(隋書音樂志道周經緯功格玄祇方軒丨丨比舜陵媯)二扈(宋史扈蒙傳召為右拾遺直史館知制誥蒙從弟載)
(時為翰林學士兄弟並掌内外制時號丨丨)拱扈(宋史陳興許均等傳贊興均軰出則書勲轅門入則丨丨巖陛)脱扈
(山海經丨丨之山有草焉其狀如葵葉而赤華名曰植楮)蓶扈(馬融廣成頌翕習春風含津吐榮鋪於布濩丨丨蘳熒)修
扈(蔡邕太傅文恭侯胡公碑駱車雕驂四牡丨丨)廻扈(盧思道梁城詩揚鑣歴汴浦丨丨入梁墟)
黃越扈(魏文帝校獵賦雄戟趪而躍厲兮丨丨丨而揚鮮)
雇(侯古切&KR2046;同亦作鳸韻會通作扈又過韻)
韻藻增桑扈(詩交交丨丨有鶯其領獨斷丨丨氏農正趣民養蠶注切脂吳均贈杜容成詩今来夏欲晚丨丨薄樹飛)
九扈(左傳我高祖少皥之立也丨丨為九農正扈民無淫者也注扈有九種扈止也以名農正之官教坊致語坐黃屋以訓恭)
(擁綠圖而進道五辰順理丨丨告豊東京賦嘉田畯之匪懈勤致賚於丨丨柳宗元詩丨丨鳴已晚楚鄉農事春)春鳸(晉書)
(食貨志昔在金天勤於民事命丨丨以耕稼召夏鳸以耘鋤秋鳸以收歛冬䲩於焉蓋藏獨斷丨丨氏農正趣民耕種注鴣鳥陸龜)
(蒙詩種以丨丨初穫從秋隼下)夏鳸(見上獨斷丨丨氏農正趣民芸條注切亥)秋鳸(見上獨斷丨丨氏農正趣民收歛注)
(切藍)冬鳸(見上獨斷丨丨氏農正趣民蓋藏注切黃)當扈(山海經上申之山其獸多白鹿其鳥多丨丨其狀如雉以其髯)
(飛食之不眴目郭璞丨丨贊鳥飛以翼丨丨則鬚廢多任少沛然有餘)玄扈(山海經陽虚之山多金臨於丨丨之水水經注)
(倉頡為帝南廵登陽虚之山臨丨丨洛汭靈龜負書丹甲青文以授之何承天上白鳩頌丨丨之鳳昭帝軒之鴻烈鄷宮之雀徵姬)
(文之徽祚北齊明堂樂歌瑞鳥飛丨丨潛鱗躍翠漣)棘扈(獨斷丨丨氏農正常謂茅氏一曰掌人百果注切丹)行扈(獨斷)
(丨丨氏農正晝為民驅鳥注唶唶)宵扈(獨斷丨丨氏農正夜為民驅獸注嘖嘖)老扈(獨斷丨丨氏農正趣民收麥注)
(鷃鷃)青扈(謝脁竹詩丨丨飛不礙黃口得相窺)命鳸(徐陵與楊僕射書昔分鼇丨丨之世觀河拜洛之年則有日烏流災)
(風禽騁暴)農扈(杜甫封西岳賦豈惟壯設險於甸服報西成之丨丨)
虜(郎古切獲也生得曰丨)
韻藻臣虜(胡傳䕫子以無罪見討雖國滅身為丨丨其義直其辭初不服也昌言或曾與我為等儕或曾丨丨我矣)奴
虜(史記項羽紀秦軍降諸侯諸侯吏卒乘勝多丨丨使之又貨殖傳齊俗賤丨丨而刁閒獨愛貴之)為虜(史記韓非傳伊)
(尹為庖百里奚丨丨皆所由千其上也)格虜(史記李斯傳故韓子曰慈母有敗子而嚴家無丨丨此何也則能罰之加焉必)
(也)遷虜(史記貨殖傳程鄭山東丨丨也富埒卓氏俱居臨卭又諸丨丨少有餘財爭與吏求近處)降虜(漢書衛青奮於)
(奴僕日磾出於丨丨後漢書耿弇傳會王郎詐稱成帝子子輿起兵邯鄲弇從吏共謀曰子輿正統捨此不歸遠行安之弇按劍曰)
(子輿弊賊卒為丨丨耳岑參詩甲兵未得戰丨丨来如歸)
獻民虜(禮記丨丨丨者採右袂獻粟者執右契)襲而虜(漢書周亞夫傳文帝曰嗟乎此眞將軍矣鄉者灞上棘門)
(如兒戲耳其將固可丨丨丨也)祭征虜(後漢書祭遵傳光武每歎曰安得憂國奉公如丨丨丨者乎)守錢虜(後漢)
(書馬援傳援處田牧至有牛馬羊數千頭榖數萬斛既而歎曰凡貨殖財産貴其能施賑也否則丨丨丨耳乃盡散以班昆弟故舊)
(方岳上鶴山作圖書所扁詩乃知癡書人差勝丨丨丨)
單騎見虜(唐書郭子儀傳回紇吐蕃合兵圍涇陽子儀丨丨丨丨諸酋長皆下馬羅拜)
增齊虜(史記上怒罵劉敬曰丨丨以口舌得官今乃妄言沮吾軍高起送王稹赴大都詩未肯輕丨丨新從下土来)首
虜(漢書衛青傳西至高闕遂至於隴西捕丨丨數千遂取河南地為朔方郡方夔九里路詩翠眉紅煩誰家兒夜赴軍前效丨丨)
遮虜(漢書李陵傳上怒乃詔陵以九月發出丨丨障至東浚稽山南龍勒水上徘徊觀虜即亡所見從浞野侯趙破奴故道抵)
(受降城休士蘇頲命薛納等與九姓共代默啜詔令或嫖姚仕漢有丨丨之勲或由余入秦有伐戎之策)僕虜(漢書貨殖傳編)
(戸齊民同列而以財力相君雖為丨丨猶亡慍色)蜀虜(後漢書岑彭傳勅彭書曰兩城若下便可將兵南擊丨丨人苦不知)
(足旣平隴復望蜀每一發兵頭湏為白)劇虜(後漢書耿弇傳帝在魯聞弇為步所攻自往救之未至陳俊謂弇曰丨丨兵盛)
(可且閉營休士以須上来)羌虜(後漢書李膺傳丨丨及疏勒龜兹數出攻鈔張掖酒泉雲中諸郡自膺到邊皆望風懼服晉書)
(李憙傳丨丨犯塞憙因其隙會不及啟聞輙以便宜出軍深入遂大尅獲)吳虜(晉書禮志蔣濟曰去歲破丨丨於江漢今兹屠)
(蜀賊於隴右其震蕩内潰在不復淹無累於封禪之事也魏明帝櫂歌行蠢爾丨中丨憑江棲山阻)俘虜(晉書祖逖傳嘗置酒)
(大會耆老中坐流涕乃歌曰幸哉遺黎免丨丨三辰既朗遇慈父)南虜(晉書馬隆傳時丨丨成奚每為邊患隆因其無備進)
(兵擊破之又涼武昭王傳築城於敦煌南子亭以威丨丨)漂虜(晉書赫連勃勃載記流離丨丨)悍虜(鹽鐵論慈母有敗子)
(小不忍也嚴家無丨丨篤責急也)敵虜(魏文帝至廣陵於馬上作不戰屈丨丨戢兵稱賢良)蠻虜(魏明帝善哉行我徂)
(我征伐彼丨丨)係虜(陸機辨亡論拔呂蒙於戎行試潘濬於丨丨)亡虜(采薪者歌留侯起丨丨威武赫荒夷)
盜馬虜(後漢書董卓傳遣謁者僕射皇甫酈和傕汜傕不聽曰郭多丨丨丨耳何敢欲與我同耶)射鈎虜(魏武帝與)
(孔融書光武不問伯升之怨齊侯不疑丨丨之丨)月支虜(木蘭辭夜襲丨丨丨更携于□羌)
父(方矩切男子之美稱又複姓孔子弟子有宰丨黑漢有主丨偃皇丨鸞左傳宋有皇丨充石宋之公族也)
韻藻圻父(書丨丨薄違注丨丨政官司馬也又祈同詩丨丨予王之爪牙胡轉予于恤靡所止居注丨丨司馬也衛浦懸)
(政象法判既立司馬之名亦稱丨丨之任)農父(書丨丨若保注丨丨教官司徒也)宏父(書丨丨定辟注丨丨事官司空)
(也)尚父(詩維師丨丨時維鷹揚史記齊太公世家師丨丨左杖黃鉞右把白旄以誓李康運命論太公渭濱之賤老也而丨)
(丨于周潘岳楊荆州誄周頼丨丨殷憑太阿又唐書郭子儀傳賜號丨丨進位太尉中書令又李輔國傳代宗立欲翦除而憚其握)
(兵因尊為丨丨又五代史吳越世家梁郢王友珪立册尊鏐丨丨王世貞詩國老夀齊錢丨丨)尼父(禮記魯哀公誄孔丘曰天)
(不遺耆老莫相予位焉嗚呼哀哉丨丨晉書謝尚傳尚八歲神悟夙成或曰此兒一座之顔回也尚答曰坐無丨丨馬别顔回王粲)
(登樓賦昔丨丨之在陳兮有歸歟之歎音)梁父(戰國策今求柴胡桔梗於沮澤累世不得一焉及之睪黍丨丨之隂則郄車而)
(載耳史記秦紀上泰山立石封祠祀禪丨丨注丨丨泰山下小山除地為墠祭於丨丨後改墠曰禪漢書郊祀志齊桓公會諸侯於)
(葵丘而欲封禪管仲曰古者封泰山禪丨丨者七十二家而夷吾所記者十有二焉後漢書光武帝紀中元元年禪于丨丨蜀志諸)
(葛亮傳亮躬耕隴畝好為丨丨吟揚雄長楊賦以禪丨丨之基增泰山之高張衡四愁詩我所思兮在泰山欲往從之丨丨艱陸機)
(詩齊僮丨丨吟秦娥張女彈孟浩然詩誰識躬耕者年年丨丨吟)漁父(史記范雎傳呂尚之遇文王也身為丨丨而釣於渭)
(濱耳南史孫緬為尋陽太守見一丨丨垂綸長嘯緬問有魚賣乎丨丨笑曰其釣非釣寧賣魚者耶莊子丨丨篇孔子絃歌鼓琴奏)
(曲未半有丨丨者下船而来左手據膝右手持頤以聽曲終楚詞序丨丨者屈原之所作丨丨避俗時遇屈原怪而問之遂相應答)
(崔駰逹旨或以役夫發夢于王公或以丨丨見兆于元龜陳子昂詩子牟戀魏闕丨丨愛滄江杜甫詩侏儒應共飽丨丨忌偏醒蘇)
(軾詩應逢古丨丨葦間自延緣)亞父(史記項羽紀羽留沛公與飲項王項伯東嚮坐丨丨南嚮坐丨丨者范增也徐夤讀史詩)
(丨丨凄凉别楚營天留三傑翼龍争)文父(後漢書楊厚傳字仲桓門生三千人卒鄉人諡曰丨丨)傖父(晉書左思傳思)
(欲賦三都陸機與弟雲書曰此間有丨丨欲作三都賦須其成當以覆酒甕耳及思賦出機歎服以為不能加也)夸父(山海)
(經丨丨之山其陽多玉其隂多鐡又梁渠之山有鳥焉其狀如丨丨四翼一目犬尾名曰囂其音如鵲又大荒之中有山名曰成都)
(載天有人珥兩黃蛇名曰丨丨不量力欲追日景逮之於禺谷又丨丨與日逐走入日渴欲得飲飲于河渭河渭不足北飲大澤未)
(至道渴而死棄其杖化為鄧林吕氏春秋禹北至丨丨之野淮南子燭十日而使風雨臣雷公役丨丨注雷公丨丨皆仙人水經注)
(槃澗水出湖縣丨丨山寰宇記丨丨山一名秦山在閿鄉縣東南二十五里郭璞丨丨贊神哉丨丨難以理尋傾沙逐日遯形鄧林)
(七命陽烏為之頓羽丨丨為之投策)田父(潘岳秋興賦序僕野人也偃息不過茅屋茂林之下談話不過農夫丨丨之客杜甫)
(詩丨丨要皆去隣家問不違)亶父(詩古公丨丨來朝走馬禮記追王太王丨丨王季歴文王昌不以卑臨尊也魏武帝善哉)
(行古公丨丨積德垂仁)孔父(左傳杜預注孔子六世祖丨丨嘉為宋華督所殺其子奔魯後漢書申屠剛傳損益之際丨丨)
(攸歎持滿之戒老氏所愼注說苑曰孔子讀易至損益則喟然而歎蔡邕太尉李公碑操邁伯夷德追丨丨杜甫詩傷時愧丨丨去)
(國同王粲)造父(史記丨丨以善御幸於周穆王又繆王使丨丨御西廵狩見西王母晉書天文志傳舍南河中五星曰丨丨御)
(官也一曰司馬或曰伯樂易林騏驥綠耳章明丨丨七發伯樂相其前後王良丨丨為之御魏明帝善哉行百馬齊轡御由丨丨)
褐之父(左傳旨酒一盛兮予與丨丨丨睨之注微賤之人)逢丑父(左傳師陳于鞌邴夏御齊侯丨丨丨為右齊師)
(敗績丨丨丨與公易位)
增正父(書篤叙乃丨丨㒺不若予不敢廢乃命疏丨丨謂武王言其德正故稱丨丨)蹶父(詩韓侯娶妻汾王之甥丨)
(丨之子又丨丨孔武靡國不到)顯父(詩丨丨餞之清酒百壺)五父(禮記孔子少孤不知其墓殯于丨丨之衢又左傳鄭)
(伯請成于陳陳侯不許丨丨諫曰親仁善鄰國之寶也君其許鄭杜預注丨丨陳公子佗)封父(禮記崇鼎貫鼎大璜丨丨龜天)
(子之器也注崇貫丨丨皆國名左傳分魯公以大路大旂夏后氏之璜丨丨之繁弱注丨丨古諸侯也)武父(春秋公會鄭伯)
(盟於丨丨注丨丨鄭地陳留濟陽縣東北有丨丨城左傳封畛土略自丨丨以南及圃田之北境)頃父(左傳翼九宗五正丨)
(丨之子嘉父逆晉侯於隨納諸鄂晉人謂之鄂侯)嘉父(見上)黃父(左傳晉侯蒐於丨丨注一名黑壤晉地)城父
(左傳楚公子棄疾遷許於夷實丨丨注此時改丨丨為夷故傳實之丨丨縣屬譙郡)甲父(左傳徐子及郯人莒人會齊侯盟於)
(蒲隧賂以丨丨之鼎注丨丨古國名高平昌邑縣東有丨丨亭)禂父(左傳鸜鵒之巢遠哉遥遙丨丨喪勞宋父以驕)宋父
(見上)雞父(左傳吳敗頓沈蔡陳許之師於丨丨注丨丨楚地)麝父(爾雅丨丨麕足注脚似麕有香)貜父(爾雅丨丨)
(善顧疏大猨也能貜持人又善顧盻)亢父(戰國策蘇秦說齊王曰經丨丨之險車不得方執馬不得並行魏志武帝紀呂布西)
(屯濮陽太祖曰布不能據東平斷丨丨泰山之道乘險要我而乃屯濮陽吾知其無能為也)仲父(戰國策昭王謂范雎曰昔)
(齊公得管仲時以為丨丨今吾得子亦以為父蜀志秦宓傳先主既定益州廣漢太守夏侯纂請宓為師友祭酒領五官掾稱曰丨)
(丨晉書王導傳朝野傾心號為丨丨荀子齊桓公見管仲之能遂立以為丨丨)主父(史記丨丨偃傳上用丨丨計立朔方拜丨)
(丨為齊相漢書公孫弘傳贊始以蒲輪迎枚生見丨丨而歎息曹冏六代論武帝從丨丨之策下推恩之令左思詩丨丨宦不逹骨)
(肉還相薄)野父(南史王景文美風姿有一客及見謝混日景文方謝叔源則為丨丨矣)宣父(唐書禮樂志貞觀十一年)
(詔尊孔子為丨丨作廟於兗州給戸二十以奉之宋史樂志祭文宣王樂章肅肅庠序祀事惟明大哉丨丨將聖多能王惲比干廟)
(詩所以丨丨筆三仁同一途)茹父(唐書李懷光傳懷光渤海靺鞨人本姓丨丨以功賜姓)耕父(山海經豐山神丨丨)
(常遊清泠之淵出入有光南都賦丨丨揚光於清泠之淵游女弄珠於漢臯之曲七命丨丨推畔魚豎讓陸郭璞神丨丨贊清泠之)
(水在乎山頂丨丨是游流光灑景)罷父(山海經丨丨之山洱水出焉而西流注於洛其中多茈碧)瞿父(山海經丨丨之)
(山無草木多金玉)杜父(山海經丨丨之山無草木多水)舉父(山海經崇吾之山有獸焉其狀如禺而文臂豹虎而善投)
(名曰丨丨)&KR1515;父(山海經陽山留水出焉其中有丨丨之魚其狀如鮒魚魚首而彘身)那父(山海經灌題之山有獸焉其狀)
(如牛而白尾其音如䚵名曰丨丨)博父(山海經丨丨國在聶耳東一曰丨丨積石之山在其東河水所入)融父(山海)
(經大荒之中有山名曰丨丨山順水入焉)單父(說苑宓子賤為丨丨宰鳴琴而治民不忍欺潘尼詩虙生化丨丨子竒蒞東阿)
(潘岳詩位同丨丨邑愧無子賤歌高適詩灌亭有遺風丨丨多鳴琴杜甫詩塵滿萊蕪甑堂横丨丨琴)弩父(輶軒絶代語楚)
(束海間亭父謂之亭公卒謂之丨丨言主擔弩因以為名也皮日休詩茶教丨丨摘酒遣僰童監)蜜父(本草梨一名丨丨)
魚父(本草青蚨一名丨丨)山父(應壉書丨丨不貪天下之樂曾參不慕晉楚之富注丨丨即巢父也)范父(梁竦悼騷)
(賦丨丨乞身兮楚項不昌按謂范增也)任父(左思吳都賦鈎餌縱横綱罟接緒術兼詹公巧傾丨丨注丨丨任公子也莊周)
(曰任公為大鈎投竿東海大魚食巨鈎白波若山海水震蕩)樵父(蘇軾詩偶隨丨丨採都梁徐積詩幅巾自去呼丨丨蠟屐)
(何時訪竹書)溪父(蘇轍詩丨丨起收罾下鯉山翁趁賣焙中茶)繳父(搜神記赤將子轝者黃帝時人也不食五穀而)
(啖百草華至堯時為木工能順風雨上下時于市門中賣繳故亦謂之丨丨)巢父(潛夫論伯夷採薇而不恨丨丨木棲而自)
(願高士傳丨丨者堯時𨼆人也山居不營世利以樹為巢而𨼆其上故時人號曰丨丨李陵錄别詩丨丨不洗耳後世有何稱孔稚)
(圭北山移文其始至也將欲排丨丨拉許由傲百氏蔑王侯李白詩丨丨將許由未聞買山𨼆徐夤釣臺詩便可招丨丨長川好飲)
(半又唐書孔丨丨冀州人早勤文史少與韓準李白裴政張叔明陶沔𨼆於徂徠山時號竹溪六逸杜甫詩巢父掉頭不肯住東將)
(入海隨烟霧)皇父(詩丨丨卿士番維司徒又赫赫明明王命卿士南仲太祖太師丨丨)家父(詩丨丨作誦以究王訩春)
(秋天王使丨丨來䀻)儀父(春秋公及邾丨丨盟于蔑左傳未王命故不書爵曰丨丨貴之也)處父(春秋文公三年冬十)
(二月晉陽丨丨帥師伐楚以救江穀梁傳晉將與狄戰使孤夜姑為將軍趙盾佐之陽丨丨曰不可古者君之使臣也使仁者佐賢)
(者不使賢者佐仁者今盾賢夜姑仁其不可乎襄公曰諾謂夜姑曰使汝佐盾矣丨丨主境上事夜姑使人殺之顔延之陽給事誄)
(丨丨勤君怨在登賢)林父(春秋宣公十有二年夏六月乙卯晉荀丨丨帥師及楚子戰于邲晉師敗績左傳丨丨之事君也進)
(思盡忠退思補過社禝之衛也)行父(左傳季文子使太史尭對曰先大夫臧文仲教丨丨事君之禮丨丨奉以周旋弗敢失墜)
董父(左傳昔有飂叔安有裔子曰丨丨實甚好龍以服事帝舜帝賜之姓曰董氏曰豢龍蔡邕釋誨丨丨受氏於豢龍奚仲供)
(德于衡輈)謀父(周語穆王將征犬戎祭公丨丨諫曰不可)嘯父(晉書虞丨丨傳嘗侍飲宴帝從容問曰卿初不聞有所獻)
(替耶丨丨家近海謂帝有所求對曰天時尚温䱥魚蝦鮓未可致尋當上獻帝大笑又列仙傳丨丨冀州人在曲州市中補履數十)
(年市人竒其不老)桂父(列仙傳丨丨象林人常服桂葉以龜腦和之顔色如童吳都賦丨丨練形而易色)
蠸輿父(爾雅丨丨丨守瓜疏丨丨丨一名守瓜黃甲小蟲喜食瓜葉因名守瓜)採藥父(搜神記偓佺者槐山丨丨)
(丨也好食松實形體生毛長七寸兩目更方能飛行逐奔馬)正考父(詩商頌譜七世至戴公時當宣王大夫丨丨丨校商)
(之名頌十二篇於周太師歸以祀其先王史記孔子世家及丨丨丨佐戴武宣公三命兹益恭)郰曼父(禮記孔子少孤不知)
(其墓問於丨丨丨之母然後得合葬於防注曼父之母與徵在為鄰相善)縣賁父(禮記魯莊公及宋人戰於乘丘丨丨丨御)
(馬驚敗績公隊丨丨丨曰他日不敗績而今敗績是無勇也遂死之潘岳馬汧督誄昔乘丘之戰丨丨丨御魯莊公馬驚敗績)秦
董父(左傳孟氏之臣丨丨丨輦重如役又師歸孟獻子以丨丨丨為右生秦丕兹事仲尼)費㡵父(左傳司空無駭入極)
(丨丨丨勝之注庈父費伯也)卜招父(左傳晉惠公之在梁也梁伯妻之梁嬴孕過期丨丨丨與其子卜之其子曰將生一)
(男一女招曰然男為人臣女為人妾注丨丨丨梁太卜也)觀射父(楚語王孫圉曰楚之所寶者曰丨丨丨能作訓辭以行事)
(於諸侯使無以寡君為口實)
程伯休父(詩王謂尹氏命丨丨丨丨左右陳行戒我師旅晉書宣帝紀周以夏官為司馬其後丨丨丨丨周宣王時以世)
(官尭平徐方錫以官族因而為氏)
甫(方矩切始也大也我也衆也說文男子之美稱也又姓)
韻藻申甫(詩維嶽降神生甫及申維丨及丨維周之翰白居易詩何似嵩高三十六長隨丨丨作家山)甫甫(詩魴)
(鱮丨丨麀鹿噳噳)某甫(禮記臨諸侯畛於鬼神曰有天王丨丨注甫且也不名者不親往也)章甫(儀禮士冠禮丨丨殷)
(道也論語端丨丨願為小相焉家語孔子曰丘少居魯衣縫掖之衣長居宋冠丨丨之冠後漢書輿服志委貌冠前高廣後卑銳所)
(謂夏之母追殷之丨丨也莊子宋人資丨丨而適越越人斷髮文身無所用之賈誼弔屈原文丨丨薦屐漸不可久兮杜甫詩青囊)
(仍𨼆逸丨丨尚東西)吉甫(詩文武丨丨萬邦為憲又丨丨作頌穆如清風高適上陳左相詩能為丨丨頌善用子房籌又唐書)
(李丨丨傳丨丨當國經綜政事衆職咸治引薦賢士大夫愛善無遺居安邑里時號安邑李丞相所論著甚多皆行于世)山甫
(詩肅肅王命仲丨丨將之韋曜博奕論故丨丨勤于夙夜而吳漢不離公門魏武帝善哉行智哉丨丨相彼宣王盧諶詩伊陟佐商)
(丨丨翼周又李丨丨唐末人有詩名)夷甫(晉書王衍傳衍字丨丨)杜甫(唐書文藝傳丨丨字子美舉進士不中第奏賦)
(三篇擢河西尉肅宗立拜右拾遺流落劍南嚴武表為檢校工部員外郎李白詩飯顆山頭逢丨丨頭戴笠子日卓午趙鳩栗亭詩)
(丨丨栗亭詩詩人多在口悠悠二甲子題紀今何有蘇軾詩天下幾人學丨丨誰得其皮與其骨)
增戍甫(詩彼其之子不與我丨丨傳甫諸姜也)新甫(詩徂來之松丨丨之栢注徂來丨丨二山名)安甫(春秋)
(齊侯衛侯鄭游速會於丨丨)雞甫(穀梁傳吳敗頓胡沈蔡陳許之師於丨丨注丨丨楚地左氏作雞父)衆甫(老子其名)
(不去以閱丨丨窈兮冥兮其中有精其精甚眞其中有信自古及今朱子和秀野詩招搖謝丨丨噂沓從諸孫)貺甫(徐陵歐陽)
(頠德政碑崇高惟嶽丨丨生申)名甫(任華雜言寄杜拾遺杜拾遺丨丨第二才甚竒)梁甫(權德輿和劉大夫出師詩壯志)
(徵丨丨嘉招萃楚材按梁父吟亦作丨丨吟)臣甫(黃庭堅浯溪中興碑詩臣結生民二三策丨丨杜鵑再拜詩)袁甫
(晉書丨丨傳淮南丨丨字公冑亦好學與譚齊名以詞辨稱按譚謂華譚)交甫(神仙傳江妃二女遊于江濱逢鄭丨丨交甫不)
(知何人也目而挑之女遂解佩與之丨丨行數步空懷無佩女亦不見洛神賦感丨丨之棄言兮悵猶豫而狐疑江賦感丨丨之喪)
(佩慜神使之嬰羅阮籍詩丨丨懷環珮婉孌有芬芳皮日休桃花賦又若神女見鄭丨丨)
呂為甫(書呂刑傳後為甫侯疏宣王以後丨丨丨)正考甫(詩小序那祀成湯也微子至於戴公其間禮樂廢壊有丨)
(丨丨者得商頌十二篇於周之太師以那為首按即正考父也)
黼(方矩切白黑文也爾雅曰斧謂之丨謂畫斧形因名云)
韻藻大夫黼(說苑士服黻丨丨丨諸侯火天子山龍)
增綃黼(詩素衣朱襮箋中衣以丨丨為領丹朱為純也)刺黼(詩素衣朱襮疏綃上丨丨以為衣領然後名之為襮唐書)
(車服志五旒裳丨丨一章自衮冕以下其制一也)繡黼(詩素衣朱襮疏諸侯丨丨丹朱中衣蜀志有馬妙祈妻義王元憒妻)
(姬趙蔓君妻華執共姜之節號曰三貞國人作詩曰關關黃鳥爰集于樹窈窕淑女是丨是丨惟彼丨丨其心匪石嗟爾臨川邈不)
(可獲)衮黼(詩玄丨及丨疏所以獨言丨丨不及玄冕者王之賜服惟用有文章故也)畫黼(周禮幂人王巾皆黼注四飲三)
(酒皆丨丨周尚武其用文德則黻可)顈黼(儀禮士昏禮女從者畢袗玄纚笄被丨丨在其後注顈襌也卿大夫之妻刺黼以為)
(領士妻始嫁襌黼於領上假盛飾耳)襌黼(見上)藻黼(傅休奕豔歌行文袍綴丨丨玉醴映羅裳)負黼(江淹齊太祖誄)
(御繡懷古丨丨夙興丘礙必靜淵漪咸澄)
諸侯黼(禮記天子龍衮丨丨丨大夫黻)璜以黼(周禮秋官小行人合六幣圭以馬璋以皮璧以帛琮以錦琥以繡丨)
(丨丨此六物者以和諸侯之好故)被以黼(宋史儀衛志江左以來五輅乃加棨戟於右韜以黼繡之衣後周輅左建旗右)
(建闟戟闟戟方六尺而丨之丨丨皆戾於古)
莆(方矩切萐丨堯之瑞草)
韻藻增萐莆(魏志文帝紀注蓂莢未植階前丨丨未生庖廚𫝊休奕扇賦晞丨丨之芳烈隨變體而殊名楊億和李寺)
(丞詩八珍伊鼎鹽梅味九夏堯厨丨丨風莆又作甫宋書符瑞志丨丨一名倚扇狀如篷大枝葉小根根如絲轉而成風殺蠅堯時)
(生於厨又作箑筩魏志高堂隆傳罷散民役宮室之制務從約節内足以待風雨外足以講禮儀清埽所災之處不敢于此有所立)
(作丨丨嘉禾必生此地以報陛下虔恭之德)
甒(文甫切甖丨)
韻藻增俠甒(禮記薦黍稷羞肝肺首心見間以丨丨加以鬱鬯以報魄也注丨丨兩甒也當此薦與羞而雜以兩甒醴)
(酒故曰覸以丨丨也)瓦甒(禮記五獻之尊門外缶門内壺君尊丨丨此以小為貴也李賀箜篌引隴畝油油黍與葫丨丨濁醪)
(蟻浮浮)兩甒(儀禮士冠禮尊于房戸之間丨丨有禁注禁承尊之器也又少牢饋食禮司宮尊丨丨于房戸之間同棜皆有)
(幂甒有元酒)&KR1297;甒(儀禮尊于室中北牖下有禁注禁所以丨丨者)鹿甒(遼史穆宗紀應歷十八年三月造大酒器刻為)
(鹿文名曰丨丨貯酒以祭天)空甒(蘇軾詩寂寞虛齋臥丨丨)
木瓜如甒(水經注故陵谿地多丨丨樹有子大丨丨白黃實甚芬香爾雅之所謂楙也)
腑(方矩切藏丨)
韻藻六腑(書今予其敷心腹腎腸疏心為五臟之主腹為丨丨之總沈亞之賢良方正直言極諫策夫尚書六曹之設猶)
(人之有丨丨也耳目口鼻之樞繫於元首手足之用關於肘膝其血氣根脉皆統於丨丨李德裕茶詩丨丨睡神去數朝詩思清)
肺腑(史記衛青傳青幸得以丨丨待罪行間後漢書劉殷傳顯宗時五校官顯職閒多以宗室丨丨居之注丨丨天子之親屬)
(也白居易詩丨丨都無隔形骸兩不疑蘇軾讀孟郊詩詩從丨丨出出輙愁丨丨)
增臟腑(晉書佛圖澄傳佛圖澄嘗齋時平旦至流水側從腹孔中引出五丨六丨洗之)襟腑(源乾曜送張尚書廵邊詩)
(安人在勤恤保大殫丨丨)心腑(柳宗元與許京兆孟容書城西有數頃田樹果數百株多先人手自封植今已荒穢恐便斬伐)
(無復愛惜家有賜書三千卷尚在善和里舊宅宅今已三易主書存亡不可知皆付受所重常繫丨丨)濁腑(韓琦苦熱詩雷)
(散滌煩襟玉漿清丨丨)繡腑(晁𥙷之送慈明詩文章錦心仍丨丨屠龍殫家安用許)
俯(方矩切又作俛頫同)
韻藻進俯(禮記今夫新樂丨丨退俯姦聲以濫溺而不止)退俯(見上)容俯(左傳邾𨼆公来朝邾子執玉高其容)
(仰公受玉卑其丨丨)仰俯(尚書大傳伯禽康叔見周公三見而三笞商子曰南山之陽有木名喬北山之隂有木名梓二子往)
(觀喬高而丨梓卑而丨反以告商子曰喬父道也梓子道也蘇軾詩萬世一丨丨葉適賦詠歸堂詩豈無濠上亭蹙步難丨丨)
三命俯(左傳一命而僂再命而傴丨丨而丨循墻而走亦莫余敢侮)伏膺俯(柳宗元荅吴秀才謝示新文書夫觀)
(文章宜若懸衡然增之銖兩則俯反是則仰秀才欲令我俯乎則莫若增重其文今觀秀才所增益者不啻銖兩吾固丨丨而丨矣)
據地不俯(後漢書董宣傳宣為洛陽令公主蒼頭殺人宣格殺之主訴帝帝使宣叩頭謝主宣不從彊使頓之宣兩手丨)
(丨終丨肯丨因勅彊項令出)
增一俯(爾雅角丨丨一仰觭疏牛角一低一仰者名觭)畏俯(唐書蕭至忠傳出為晉州刺史默啜遣大臣來朝見至忠)
(風采逡廵丨丨謂人曰是宜相天子何乃居外乎)隂俯(春秋繁露冬至之後丨丨而西入陽仰而東出)卑俯(釋誨丨丨)
(乎外戚之門乞助乎近貴之譽)拜俯(潘尼釋奠頌序我后乃躬丨丨之勤資在三之義韓愈元和聖德詩正月元日初見宗祖)
(躬執百禮登降丨丨)三俯(荀子蛹以為母蛾以為父丨丨三起事乃大已夫是之謂蠶理)興俯(周伯琦釋奠孔子廟碑丨)
(丨鏘珩珮周旋謹履絇)
蟄蟲俯(五代史司天考霜降九月中豺祭獸草木黃落丨丨咸丨)
憮(文甫切丨然失意貌說文愛也一曰不動也)
韻藻泰憮(詩昊天丨丨予慎無辜)
增無憮(禮記丨丨無傲)敖憮(爾雅丨丨傲也疏皆謂傲慢)節憮(風俗通菰吹鞭也菰者憮也言其丨丨威儀)
歡憮(陸雲詩遲想丨丨觀我良疇)形憮(陸雲荅孫顯世詩懷德丨丨臨篇景立)
簠(方矩切丨簋又虞韻)
韻藻增竹簠(儀禮聘禮夫人使下大夫勞二丨丨方玄被纁裏有蓋疏王后法有玉案并有丨丨以盛棗栗此諸侯夫)
(人勞卿大夫故無案直有丨丨以盛棗栗)四簠(唐書禮樂志每座四簋居前丨丨次之六登次之六鈃次之籩豆為後)簋
簠(唐書禮樂志太官令帥進饌者實諸籩豆丨丨於饌幔韓愈元和聖德詩掉棄兵革私習丨丨)我簠(宋史樂章我簋斯盈)
(丨丨斯實或剝或烹或燔或炙潘岳籍田頌丨丨斯盛我簋斯齊)
黃粱以簠(隋書禮儀志粳以敦稻以牟丨丨丨丨白粱以簋黍以瑚粢以璉)
膴(文甫切土地腴美丨膴然也)
韻藻膴膴(詩周原丨丨堇荼如飴張載詩恭文遥相望原陵鬱丨丨沈約郊居賦怱蕪穢而不修同原陵之丨丨權德輿)
(𡵨公遺愛碑銘里閭熙熙衍沃丨丨蘇軾詩豈無良田丨丨平陸)刑膴(周禮天官内饔凡掌共羞修丨丨胖骨鱐以待共膳)
(注鄭司農云丨丨謂夾脊肉或曰膺肉也)
增祭膴(禮記羞濡魚者進尾冬右腴夏右鰭丨丨注丨丨者膴謂刳魚腹下為大嚮此處肥美故食魚則刳取以祭先也)
加膴(儀禮有司徹司士朼魚亦司士載尸俎五魚横載之侑主人皆一魚亦横載之皆丨丨祭于其上注膴如殷&KR1168;之&KR1168;刳魚)
(時割其腹以為大嚮也)蕃膴(王逢詩亂田麥丨丨絶壁松秀整)
估(公戸切市税)
韻藻擡估(五代史王章傳百官俸廩皆取供軍之餘不堪者命有司高估其價估定又增謂之丨丨)高估(見上蘇轍)
(論蜀茶五害狀茶官又於每歲秋成糴米丨丨米價強俵茶戸謂之茶本)
賤帛估(唐書陸長源傳董晉卒長源緦留後事軍中請出帑帛為晉制服不許固請止給其直孟叔度希望又償直以鹽乃)
(高鹽直丨丨丨人得鹽二斤舉軍大怒)
增商估(北史邢巒傳蕃貢繼路丨丨交入諸所獻貿倍多於常)加估(唐書食貨志趙贊請置常平輕重本錢上至百)
(萬緡下至十萬積米粟布帛絲麻貴則下價而出之賤則丨丨而收之)禄估(唐書田仁會傳入為太府少卿遷右金吾將軍)
(所得丨丨有贏輒入之官人以為尚名)編估(宋史職官志丨丨局打套局注二局係㨂𨕖市舶香藥雜物等第會其直以待)
(貿易)官估(宋史職官志太平興國二年詔諸道所給幕職州縣官奉頗聞丨丨價高不能充七分之數宜令三分給一分見錢)
(二分折色令通判面估定官物不得虧損其價)平估(宋史食貨志兩池積鹽為阜其上生木合抱數莫可較宜聽丨丨以售可)
(以寬民力)市估(宋史食貨志范祥請置官京師蓄錢二十萬緡以待商人至者券若鹽估錢則官為售劵紙六千鹽席十千毋)
(輒增損所以平其丨丨使不得為輕重)舊估(宋史食貨志王琪言天禧初嘗以荆湖鹽估高詔斤減三錢或二錢自後利入)
(寢損請復丨丨可歲增緡錢四萬許之)增估(蕭子良啓司市之要自昔所難頃來此役不繇才舉竝條其重貲許以賈衒前)
(人丨丨求俠後人加税請代如此輪回終何紀極)租估(蕭子良諫射雉啓市司驅扇丨丨過刻)萬估(杜甫詩白牓千)
(家邑清秋丨丨船)海估(梅堯臣許生南歸詩大盤小盤堆明珠丨丨眩目迷精麄)楚估(張憲宋宮觀潮圖詩吳商丨丨)
(千萬艘黃龍戰船頭尾高)
詁(公戸切訓丨)
韻藻增釋詁(爾雅有丨丨篇)解詁(後漢書何休傳休作春秋公羊丨丨)傳詁(後漢書賈逵傳奏曰臣以永平)
(中上言左氏與圖讖合者先帝不遺芻蕘省納臣言寫其丨丨藏之祕書)義詁(後漢書賈逵傳逵所著經傳丨丨及論難百餘)
(萬言)訓詁(後漢書東平王蒼傳蒼上光武受命中興頌帝以其文典雅特令校書郎賈逵為之丨丨揚雄荅劉歆書蜀人有嚴)
(君平臨卭林閭翁孺者深好丨丨韓愈元和聖德詩博士臣愈職是丨丨作為歌詩以配吉甫林景熙詩俗吏惟知騁刀筆腐儒亦)
(或拘丨丨)引詁(晉書左思傳三都賦成張載為注魏都劉逵注吳蜀而序之曰聊以餘思為丨丨亦猶胡廣之於官箴蔡邕之)
(於典引也)字詁(北史江式傳魏初博士張揖著埤倉廣雅古今丨丨究諸埤廣綴拾遺漏增長事𩔖於文為益)
盬(公戸切鹽池又詩傳云丨不固也)
韻藻靡盬(詩玉事丨丨陸雲散騎常侍陸府君誄王事丨丨皇畿是旋鳴和吉往曾未浹辰謝靈運撰征賦皇華愧于先)
(雅丨丨顇于征人)
增林盬(左傳山澤丨丨國之寶也)近盬(左傳晉人謀去故絳諸大夫皆曰必居郇瑕氏之地沃饒而丨丨國利君樂不)
(可失也注盬鹽也猗氏縣鹽池是)伏盬(左傳晉侯夢與楚子搏楚子丨已而丨其腦注盬啑也)兵盬(唐書渾瑊傳朱)
(泚兵薄城王師乘城者皆凍餒甲敝丨丨瑊但以忠義感之)鹽盬(水經注鹽池在安邑西南許慎謂之丨丨又服虔曰土平)
(有漑曰沃丨丨也土人鄉俗引水裂沃麻分灌川野畦水耗竭土自成鹽卽所謂鹽鹺也而味苦號曰鹽田丨丨之名始資是矣)
牯(公戸切丨牛)
韻藻白牯(陳師道齋居詩青奴丨丨静相宜老罷形骸不自持傳燈錄南泉和尚云甘贄行者設粥請大衆為貍奴丨丨)
(念摩訶殷若波羅蜜甘乃禮拜)水牯(傳燈錄大安和尚曰安在潙山三十年看一頭丨丨牛落路入草便牽出犯人苗稼即鞭)
(撻調伏既久受人言語如今變作箇露地白牛常在目前趕亦不去)
增三牯(陸龜蒙祝牛宫辭四牸丨丨中一去乳天霜降寒納此室處)老牯(孫覿分宜道中詩丨丨挽犁泥没膝剡剡)
(青梜鍼水出)怒牯(楊維楨毘陵行常山長蛇一斷尾即墨丨丨齊奔&KR1568;)黑牯(楊維楨題秋山圖詩江邊丨丨似沈犀水)
(怪不敢湍金隄)
瞽(公戸切無目)
韻藻有瞽(詩丨丨有瞽在周之庭小序丨丨始作樂而合乎祖也)狂瞽(漢書諸葛豐劉輔鄭崇傳論諸葛劉鄭雖)
(云丨丨有異志焉南史虞寄傳盡丨丨之說披肝膽之誠郭璞省刑疏敢肆丨丨不𨼆其懷高允酒訓序伏願聖慈體臣悾悾之情)
(恕臣丨丨之意)
師曠瞽(淮南子臯陶瘖而為大理天下無虐刑丨丨丨而為大宰晉無亂政)
增神瞽(詩序情發于聲聲成文謂之音疏聲能寫情情皆可見聽音而知治亂觀樂而曉盛衰故丨丨有以知其趣)感
瞽(書至誠感神疏上言德能動天次言帝能丨丨天以玄遠難感瞽以頑愚難感言苗民近於天而智於瞽故言感天丨丨以况)
(之)愚瞽(書岳曰瞽子疏其人丨丨之子後漢書吳良傳私慕公叔同升之義懼千臧文竊位之罪敢秉丨丨犯冒嚴禁隋書)
(房彦謙傳野人丨丨不知忌諱北史蘇綽傳若門資之中而得賢良是策騏驥而取千里也若門資之中而得丨丨是土牛木馬形)
(是而用非不可以涉道也)道瞽(禮記其未有燭而後至者則以在者告丨丨亦然注道音導)御瞽(禮記丨丨幾聲之上)
(下疏御者侍也以瞽人侍側故云丨丨幾聲之上下幾察也)來瞽(周禮春宫樂師詔丨丨臯舞注詔視瞭扶瞽者來入也)
帥瞽(周禮春官太師大祭祀丨丨登歌令奏擊拊疏將作樂時太師丨取丨人登堂于西階之東北面坐而歌者與瑟以歌詩)
(也又大射丨丨而歌射節)相瞽(周禮春官視瞭凡樂事丨丨注相謂扶工疏丨者以視瞭有目丨人無目須人扶持也又平聲)
(李商𨼆太倉箴下或誇我秋毫必暏是人甘言將欲丨丨)盲瞽(論衡知今不知古謂之丨丨)披瞽(劉勰新論談歡則字)
(與笑並論戚則聲共泣偕信可以發藴而飛滯丨丨而駭聾矣)發瞽(七發當是之時雖有淹病滯疾猶將伸傴起躄丨丨披聾)
(而觀望之也)頑瞽(曹植帝舜贊克協丨丨應唐涖政)離瞽(嵇康聲無哀樂論夫纖毫自有形可察故丨丨以明闇異)
(功耳)矇瞽(嵇康聲無哀樂論丨丨面墻而不悟離婁照秋毫于百尋)喑瞽(傅休奕鏡賦與丨丨而同昧兮近有面而不識)
朦瞽(沈約釋迦文佛像銘應我以形而余丨丨)聾瞽(盧思道勞生論篤學彊記丨丨於焉側目)目瞽(韓愈晝月詩嗟)
(汝下民或敢侮戲謿盗視汝丨丨)
君子不瞽(韓詩外傳未可與言而言謂之瞽丨丨丨丨言謹其序)
酤(侯古切一宿酒又虞遇韻)
韻藻增清酤(詩既載丨丨賚我思成注酤音戸晉書樂志丨丨既奠籩豆既升獨孤及仲春裴冑先宅讌集賦詩序陳)
(嘉殽釃丨丨會河東裴冀滎陽鄭裒河東獨孤及於署之公堂)酒酤(漢書食貨志羲和魯匡言名山大澤鹽鐵錢布帛五均賖)
(貸斡在縣官唯丨丨獨未斡酒者天之美禄帝王所以頤養天下享祀祈福扶衰養疾百禮之會非酒不行故詩曰無酒酤我而論)
(語曰酤酒不食二者非相反也)販酤(北史高允傳丨丨市㕓與人爭利議聲流布不可追掩)屠酤(淮南子發于鼎俎之)
(間出于丨丨之肆)仙酤(許敬宗奉和宴中山詩中山獻丨丨趙媛發清謳)酌酤(李白大獵詩享獵徒封勞苦軒行庖)
(騎丨丨)
怒(奴古切說文恚也又遇韻)
韻藻增有怒(詩習習谷風以隂以雨黽勉同心不宜丨丨)震怒(詩王奮厥武如丨如丨)赫怒(詩王丨斯)
(丨西京賦迾卒清候武士丨丨)躍怒(易林金精丨丨帶劍過午)齌怒(離騷荃不察余之中情兮反信讒而丨丨)造怒
(九章與余言而不信兮蓋為余而丨丨)吼怒(李白遠别離日慘慘兮雲冥冥猩猩啼煙兮鬼嘯雨我縱言之將何補皇穹竊)
(恐不照余之忠誠雲憑憑兮欲丨丨)咸怒(韓愈元和聖德詩事始上聞在列丨丨)喜怒(陸龜蒙詩長風吹窽木始有音)
(韻吐無木亦無風笙簧由丨丨)一怒(蘇軾起伏龍行赤龍白虎戰明日倒卷黃河作飛雨嗟吾豈樂鬭兩雄有事徑須煩丨丨)
不怒(蘇轍對雨文風来不疾雷發丨丨祁祁甘澤如哺如乳)
甯成怒(漢書酷吏傳甯成為關都尉歲餘關吏税肄郡國出入關者號曰寧見乳虎無值丨丨之丨)丞卿怒(後漢)
(書五行志桓帝之初京都童謠曰城上烏尾畢逋公為吏子為徒一徒死百乘車車班班入河間河間姹女工數錢㠯錢為室金為)
(堂石上慊慊舂黃梁梁下有懸鼔我欲擊之丨丨丨)偉節怒(後漢書賈彪傳彪字偉節兄弟三人並有高名而彪最優故天)
(下稱曰賈氏三虎丨丨最丨)令公怒(晉書郗超傳桓温辟為征西大將軍掾温遷大司馬又轉為參軍温英氣高邁罕有)
(所推與超言常謂不能測遂傾意禮待超亦深自結納時王珣為温主簿亦為温所重府中語曰髯參軍短主簿能令公喜能丨丨)
(丨超髯珣短故也)曲陽怒(水經注潏水亦曰高都水五侯治池沼引他水入長安城百姓歌曰五侯初起丨丨最丨壊决)
(高都竟連五杜)閽者怒(李白梁甫吟三時大笑開電光倏爍晦冥起風雨閭闔九門不可通以額叩關丨丨丨)蛟龍
怒(蘇軾大風留金山詩細思城市有底忙却笑丨丨為誰丨)波濤怒(陳師道山口阻風詩欲留盜賊廹欲去丨丨丨)
俁(虞矩切丨俁容貌大也)
韻藻俁俁(詩碩人丨丨公庭萬舞宋史樂章屹削厥方風雲斯所隂邑有宫侐侐丨丨又丨丨蹲蹲朱干玉戚發揚蹈厲)
(其儀不忒李程太學釋奠觀古樂賦斯道渢渢斯人丨丨)
增劉俁(南史禇炫傳昇明初炫以清尚與彭城丨丨陳郡謝朏濟陽江斆入殿侍文義號為四友)
瑀(玉矩切石似玉也)
韻藻瓊瑀(詩佩玉瓊琚傳佩玉丨丨所以納間)
增琚瑀(詩雜佩以贈之傳雜佩者珩璜丨丨衝牙之𩔖疏佩有丨丨所以納間謂納衆玉與珩上下之間宋史樂志進退有)
(度丨丨锵鳴王庭珪李仲孫佩軒詩璜珩錯丨丨印章如斗大)朱瑀(後漢書宦者傳梁人審忠上書曰華容侯丨丨苟營私門)
(多蓄財貨繕修第舍連里竟巷盜取御水以作魚釣車馬服玩擬於天家温庭筠薛氏池詩丨丨空偷御溝水錦鱗紅尾屬嚴光)
阮瑀(魏志王粲傳陳留丨丨少受學於蔡邕建安中都護曹洪欲使掌書記瑀終不為屈太祖並以陳琳丨丨為司空軍謀祭)
(酒管記室軍國書檄多琳瑀所作也梁元帝劉孝綽墓誌銘鶴開丨丨鵬翥楊循庾信趙廣墓誌銘翩翩書記則丨丨陳琳荏荏風)
(流則王濛謝脁杜甫詩陳留丨丨誰爭長京兆田郎早見招錢起送楊杜二郎中赴蜀軍詩星臺二妙逐王師丨丨軍書王粲詩)
琳瑀(見上)郭瑀(晉書𨼆逸傳丨丨字元瑜少有超俗之操師事郭荷盡傳其業精通經義雅辯談論多才藝善屬文𨼆於)
(臨松薤谷鑿石窟而居服柏實以輕身作春秋墨說孝經錯緯弟子著錄千餘人)蕭瑀(唐書丨丨傳丨丨字時父後梁明帝)
(子也受經術善屬文武德元年遷内史令帝委以樞筦内外百務悉關決或引升御榻呼曰蕭郎賜詩曰疾風知勁草板蕩識誠臣)
(拜太子太保同中書門下三品)高瑀(唐書丨丨傳丨丨冀州蓚人領忠武節度使州比水旱無年瑀相地宜築隄庸百八十里)
(時其鍾洩民頼不饑)
陳子瑀(論衡陳留太守丨丨丨廣開儒路列曹掾吏皆能教授)
祤(況羽切祋丨縣在馮翊)
韻藻增祋祤(史記孝景帝紀二年置南陵及内史丨丨為縣注按内史京兆治非為縣云然者以丨丨屬内史耳漢書)
(郊祀志宣帝幸河東之明年正月鳳凰集丨丨于所集處得玉寳起步壽宫水經沮水出北地直路縣東過馮翊丨丨縣北東入於)
(洛研北雜志丨丨城有丨丨廟丨丨疑是一兵器其秦禱兵之所乎)繡祤(鄭嵎津陽門詩丨丨衣褓日屓贔甘言狡計愈嬌癡)
喣(況羽切呈示韻會呴同)
韻藻衆喣(漢書中山靖王勝傳丨丨漂山聚蟁成靁注應劭曰喣吹喣也師古曰漂動也馮衍與隂就書丨丨飄山當為)
(灰土)呴呴(東方朔非有先生論愉愉丨丨終無益于主上之治)
增嘔喣(易林丨丨成熟使我福德)吹喣(論衡風猶人之有丨丨也雨猶人之有精液也張載𣙜論庸庸之徒少有不得)
(意者則自以為枉伏莫不飾小辨立小善以偶時結朋黨聚虛譽以驅俗而世主相與雷同齊口丨而丨之豈不哀哉白居易上元)
(日歎道文丨丨寒暑隂陽節而歲功成輔相乾坤上下交而生物遂)
踽(驅雨切䠑丨又獨行貌又俱雨切)
韻藻踽踽(詩獨行丨丨豈無他人不如我同父孟子行何為丨丨凉凉嵇康贈秀才入軍詩嗟我征邁獨行丨丨李覯寄)
(祖秘丞詩時時結帽帶丨丨尋英軌倪瓚荒村詩丨丨荒村客悠悠遠道情)
增奎踽(西京賦袒禓戟手丨丨盤桓注丨丨開足也)
窶(其矩切貧無禮也)
韻藻終窶(詩丨丨且貧莫知我艱)辭窶(禮記客歠醢主人丨以丨)貧窶(晉書劉寔傳寔少丨丨杖策徒行每)
(所憩止不累主人薪水之事皆自營給管子匡丨丨賑罷露揚雄逐貧賦鄰垣乞兒終丨且丨許衡葵花詩但恨主人丨且丨不教)
(相對舞衣紅)孤窶(唐書王義方傳義方泗州漣水人客於魏丨且丨事母謹甚)羈窶(唐書叚文昌傳少丨丨所向少)
(諧及居將相享用奢侈)困窶(文中子姚義丨於丨房玄齡曰傷哉窶)
增銜窶(南史何敬仲傳謝郁致書曰僕東臯鄙人入穴幸無丨丨恥天下之士不為執事道之故披肝胆示情素君侯豈能)
(鑒焉)囏窶(唐書杜甫傳甫拜右拾遺家寓鄜彌年丨丨孺弱至饑死因許甫自往省視)凋窶(唐書崔植傳漢承秦侈縱)
(之餘海内丨丨)寒窶(唐書鄧景山傳景山與劉晏善家丨丨晏屢經紀之嫁其孤女范成大詩窮鄉固瘠薄陋俗亦丨丨)僂
窶(蔡邕短人賦序其餘尫么劣厥丨丨㗲嘖怒語與人相拒)罄窶(岑安卿詩荒凉東海濱誰復嗟丨丨)
楛(古侯切木名堪為矢幹)
韻藻問楛(荀子丨丨者弗告也告楛者弗問也說楛者勿聽也注與苦同謂所問非禮義也)告楛(見上)說楛
(見上)
箘簵楛(書惟丨丨丨三邦底貢厥名傳丨丨美竹丨中矢榦三物皆出雲夢之澤)
增榛楛(詩瞻彼旱麓丨丨濟濟山海經上申之山上無草木而多硌石下多丨丨)環楛(梁元帝高祖武皇帝諡議虹旌)
(式卷堡燧載清胥象相因丨丨無曠)功楛(黃庭堅題䟦少年以此繒来乞書聞人言老夫解書故来也爾然未必能别丨丨也)
良楛(陳造次韻謝高幾宜惠詩庳隆賦質嗟多樣丨丨論材要當行)
稌(他魯切丨稻)
韻藻多稌(詩豐年多黍丨丨宋史樂志其施伊何多黍丨丨其祥伊何不愆厥敘束晳廣農議以其雲雨生于畚臿丨丨)
(生于決泄)
牛宜稌(禮記丨丨丨羊宜黍豕宜稷犬宜粱)
增析稌(禮記丨丨犬羹兔羹疏謂細析稻米為飯以犬兔為羹三者味相宜也)秔稌(韓愈羅池廟碑丨丨充羡兮蛇)
(蛟結蟠蘇軾詩但願飽丨丨年年樂秋成又下隰種丨丨東原蒔棗栗)香稌(蘇舜欽喜雨詩焦心閔疲農虚口待丨丨)
滸(呼古切水岸)
韻藻水滸(詩率西丨丨至于岐下潘岳西征賦率西丨丨化流𡵨豳閻復太師貞憲王碑威乘破竹敗之丨丨)河滸
(詩緜緜葛藟在丨之丨宋史石保興傳嘗廵按罨子砦夏人知之以數千騎據險渡河求戰保興所部不滿二千人乃分短兵伏於)
(丨丨俟其半渡急擊之曹植詩遵彼丨丨黃坂是階陸雲豫章刺史夏府君誄奮厥丨丨矯足雲霄高適黃河途中詩朝從北岸来)
(泊船南丨丨周權徐州莫泊風雨詩客舟簇簇鬧丨丨極目但見烟中桅)
江漢滸(詩丨丨之丨王命召虎式辟四方徹我疆土又孫策責袁術書劉繇決力江滸劉備爭盟淮隅陸雲丞相陸公誄懸)
(旌汜陽即戎江滸李白詩萬人鑿盤石無山逹江滸郭鈺題終南雪霽圖詩世間捷徑渺何許已有扁舟候江滸王翰程氏民同會)
(龍山詩及茲展良覿澄秋碧江滸)
增烏滸(異物志丨丨南夷别名也吴都賦丨丨狼昏>夫南西屠儋耳黑齒之酋金鄰象郡之渠)潁滸(馮衍顯志賦軔)
(吾車于箕陽兮秣吾馬于丨丨)芳滸(陸雲詩蘭波清湧丨丨增涼)潛滸(陸雲詩有瞻逝深永歎丨丨)
岸上滸(爾雅丨丨丨疏丨丨平地去水稍遠者名丨)灕之滸(朱子虞帝廟送神樂歌虞之陽兮丨丨丨皇降集兮)
(巫屢舞)
詡(况羽切和也普也徧也大也禮記丨謂敏而有勇)
韻藻揚詡(禮記德發丨丨萬物大理物博如此則得不以多為貴乎)眉詡(漢書張敞傳為婦畫眉長安中傳張京兆)
(眉憮注孟康曰憮音詡北方人謂媚好曰詡畜)誇詡(漢書揚雄傳然至羽獵田車戎馬器械儲偫禁禦所營尚泰奢麗丨丨又)
(蹂踐芻蕘丨丨衆庶唐書楊貴妃傳兄銛與錡國忠諸姨五家第舍聫亘務以瓌侈相丨丨熊鉌遊武夷山詩桃源亦其𩔖好事自)
(丨丨)奢詡(唐書公主傳順宗女漢陽公主名暢永貞元年封戚近争為丨丨事主獨以儉常用鐵簪畫壁記田租所入)虞
詡(後漢書丨丨傳字升卿陳國武平人祖父經為郡獄吏案法平允嘗稱東海于公高為里門而其子定國至丞相吾子孫何必)
(不為九卿邪故字詡曰升卿為朝歌長故舊皆弔詡曰不遇槃根錯節何以别利器乎及到官設令三科以募求壯士殺賊數百人)
(賊由是駭散羌宼武都遷武都太守詡日夜進道兼行百餘里令吏士各作兩竈日增倍之羌大震恐永和初遷尚書令以公事去)
(官)高詡(後漢書儒林傳丨丨字季回平原般人也世傳魯詩以信行清操知名王莽篡位父子稱盲逃不仕莽世光武即位)
(徵為郎除符離長去官後徵為博士建武十一年拜大司農在朝以方正稱)賈詡(魏志丨丨傳字文和武威姑臧人也董卓)
(入洛陽以太尉掾為平津都尉遷校尉卓敗李傕等私出天子詡有力焉張繡遣人迎詡詡遂往太祖拒袁紹於官渡繡曰當何歸)
(詡曰不如從曹公繡率衆歸太祖太祖曰使我信重於天下者子也表為執金吾封都亭侯又評荀攸丨丨算無遺策經權逹變其)
(良平之亞歟)蔣詡(嵇康高士傳丨丨杜陵人詡為兖州王莽居宰衡詡移疾歸杜陵荆棘塞門舍中三徑終身不出杜甫詩)
(卜築應同丨丨徑為園須是郡平瓜)
增主詡(禮記會同丨丨注詡謂敏而有勇若齊國佐)蕃詡(宋史朝獻景靈宫樂章德馨升聞靈貺丨丨)華詡
(江淹為蕭太尉上便宜表務抑丨丨思裁奓泰)詡詡(庾信周宗廟歌清室桂馮馮齋房芝丨丨)恩詡(源乾曜送張尚書廵)
(邊詩禮物生光輝宸章備丨丨)張詡(羅𨼆投前夏口韋尚書啓許之以向者為文頗勝丨丨戒之以偶然成事恐似李滂)
三徑詡(黃庭堅詩時邀五柳陶共過丨丨丨)
栩(况羽切柞木名說文杼也其實皂)
韻藻苞栩(詩肅肅鴇羽集于丨丨)栩栩(莊子昔者莊周夢為蝴蝶丨丨然蝴蝶也徐夤蝴蝶詩丨丨無因索得他)
(野園荒徑一何多朱子海棠屏詩主人夢亦尋春去丨丨深穿錦障飛范成大詩偶然成一笑丨丨暫身輕王惲滕王蝶蟻圖詩槐)
(壤紛紛事暫歡枕中丨丨伴周閒)
增止栩(謝靈運過白岸亭詩交交丨丨黃呦呦食苹鹿)向栩(後漢書丨丨傳丨丨字甫興性卓詭不倫恒讀老子狀如)
(學道又似狂生好被髮著絳綃頭常於竈北坐板床上如是積久板乃有膝踝足指之處不好語言而喜長嘯賓客從就輒伏而不)
(視或騎驢入市乞匄于人或悉要諸乞兒俱歸止宿為設酒食時人莫能測之公府辟皆不到後特徵拜趙相及之官略不視文書)
(舍中生蒿萊徵拜侍中每朝廷大事侃然正色百官憚之梁元帝與劉智藏書每坐丨丨之床恒思管寧之榻)
窳(以主切器空中亦病也)
韻藻苦窳(史記五帝紀舜陶河濱河濱器皆不丨丨柳宗元進甆噐狀禀至德之陶蒸自無丨丨合太和以融結克保堅)
(貞)呰窳(史記貨殖傳楚越之地地勢饒食無饑饉之患以故丨丨偷生無積聚而多貧注徐廣曰呰音紫丨丨苟且惰嬾之)
(謂也索𨼆曰窳音庾鹽鐵論丨丨偷生好衣甘食)菀窳(後漢書禮儀志注皇后視桑於苑中蠶室養蠶千薄以上祠以中牢)
(羊豕今蠶神曰丨丨婦人寓氏公主凡二神)汙窳(唐書韓琬傳俗不偷薄器不丨丨)浮窳(宋史許驤傳知益州召歸)
(上言蜀民丨丨易搖宜擇忠厚者撫之為預備柳宗元荅元饒州書兄云懼富人流為工商丨丨蓋甚急而不均則有此耳)合
窳(山海經剡山有獸焉其狀如彘而人面黃身而赤尾其名曰丨丨其音如嬰兒郭璞丨丨贊豬身人面號曰丨丨厥性貪殘物)
(為不咀至隂之精見則水雨)
增隆窳(蜀志卻正傳道有丨丨物有興廢有聲有寂有光有翳)窫窳(北史周文帝紀端揆禁闥莫非親黨皆行貪虐)
(丨丨生靈山海經少咸之山有獸焉其狀如牛而赤身人面馬足名曰丨丨芥𨼆筆記堯之時丨丨封豨鑿齒皆為人害長楊賦昔)
(有強秦封豕其士丨丨其民鑿齒之徒相與磨牙而爭之)良窳(宋史職官志衛尉寺凡内外作坊輸納兵器則辨其名數驗其)
(丨丨以歸于武庫不如式者罰之)善窳(宋史田况傳河朔將佐之良愚中兵之丨丨道路之夷險城壘之堅弊在兩府輔臣)
(實未有知者)惰窳(論衡丨丨之人不力農勉商以積榖貨)幽窳(歐陽修鑿地爐詩軒窗共丨丨竹柏助蒙密)吏
窳(蘇轍表民貪未可經遠丨丨難于責功)病窳(蘇轍謝大中大夫門下侍郎表臣每因䨇日獲覲清光嘗恐丨丨不中于)
(規模固陋難逃於冰鑑)
炷(之庾切燈丨又遇韻)
韻藻增艾炷(隋書麥鉄杖傳遼東之役請為前鋒顧謂醫者曰大丈夫性命自有所在豈能丨丨炙頞瓜蔕歕鼻治黃)
(不差而卧死兒女手中乎)鐙炷(唐書皇甫無逸傳常按部宿民家丨丨盡主人將續進無逸抽佩刀斷帶為炷其廉介𩔖如此)
(陳後主三婦豔詞所愁曉漏促不恨丨銷丨)代炷(唐書南蠻傳驃古朱波也上宜菽粟稻粱無膏油以蠟雜香丨丨)玄
炷(傅休奕燈銘素膏流液丨丨亭亭)芬炷(梁簡文帝燈賦蘭膏馥氣丨丨擎心)夜炷(張正見衰桃賦譬蘭缸之丨丨)
(似明鏡之朝妝)香炷(何楫班婕妤曲獨卧銷丨丨長啼費手巾)爐炷(謝觀清明日恩賜百官新火賦爭焚丨丨競爇膏蘭)
(黃鎮成西窗畫雨詩鵲腦添丨丨春鳩隔樹啼)一炷(王禹偁書齋詩屏山獨卧千峯雪御札時開丨丨香蘇軾詩丨丨清香盡)
(日留黃溍湖心寺夜坐詩丨丨殘燈何熠煜半儋衰柳故崔嵬)蕙炷(歐陽修漁家傲詞畏日亭亭殘丨丨傍簾乳燕雙飛去)
蘭炷(歐陽修洛陽春詞紅紗未曉黃鸝語蕙罏銷丨丨)小炷(陸游詩秋風棄扇知安命丨丨留燈悟養生李俊民一字)
(題詩丨丨博山鼎半殘心字灰)寶炷(馬祖常詩内香開丨丨制幣出玄纁)
一䨇炷(梁元帝對燭賦燭火燈光丨丨丨詎照誰人兩處情)
拄(知庾切從旁指)
韻藻連拄(漢書朱雲傳少府五鹿充宗貴幸為梁丘易自宣帝時善梁丘氏說元帝好之欲考其異同令與諸易家論充)
(宗乘貴辯口諸儒莫能與抗雲入攝齋登堂抗首而請音動左右既論難丨丨五鹿君故諸儒為之語曰五鹿嶽嶽朱雲折其角師)
(古注拄刺也距也音竹庾反)撐拄(宋史陳襄傳賊曹捕偷兒至數軰相丨丨襄曰某廟鐘能辨盗犯者捫之輙有聲乃隂塗)
(以墨而以帷蔽之獨一人手無所汚扣之乃為盗者蓋畏鐘有聲故不敢觸盧仝詩丨腸丨腹文字五千卷林景熙詩丈夫出處各)
(有道天地綱常要丨丨)
當心拄(傳燈錄德山禪師每遇僧則以竹杖打臨濟遣侍者來參按取拄杖便丨丨一丨德山便歸方丈)箭鋒拄
(傳燈錄本行和尚示衆云事從函蓋合理因丨丨丨)
東拄西拄(傳燈錄道希禪師拄杖云二十年得此氣力過溪過嶺丨丨丨丨)
增裊相拄(杜甫詩滑石欹誰鑿浮梁丨丨丨)蓬藋拄(方岳詩吾方忘吾貧三徑丨丨丨)
剖(芳武切判也又有韻)
韻藻增坼剖(史記楚世家吳回生陸終陸終生子六人丨丨而産焉)豆剖(晉書地理志平王東遷星離丨丨當)
(塗馭㝢瓜分鼎立)瓜剖(南史陳武帝紀八紘九野丨丨豆分)裁剖(唐書崔咸傳累遷陜虢觀察使日與賓客僚屬痛飲)
(未嘗醒夜分輙决事丨丨精明無一毫差吏稱為神)决剖(宋史安燾傳知審刑院丨丨滯訟五百餘案)十剖(論衡世俗)
(之患患言事增其實使夫純朴之事丨丨百判)剝剖(揚雄廷尉箴無云何謂是刖是劓無云何害是丨是丨)四剖(劉楨)
(瓜賦析以金刀丨丨三離)
玉未剖(北史蘇綽傳良丨丨丨與瓦石相𩔖名驥未馳與駑馬相雜)瓊瑤剖(潘尼釋奠頌丨丨誰丨四門洞開雲)
(韶奚樂神人允諧)
良璞不剖(後漢書趙壹傳往造河南尹羊陟陟明旦大從車騎奉謁造壹遂與言談至熏夕極歡而去執其手曰丨丨丨)
(丨必有泣血以相明者矣)
鵡(文甫切鸚丨鳥名能言□同)
韻藻鸚鵡(禮記丨丨能言不離飛鳥後漢書禰衡傳黃射大會賓客人有獻丨丨者射舉巵于衡曰願先生賦之衡覽筆)
(而作文無加點南史扶南國傳國出五色丨丨唐書新羅傳新羅王貞觀五年獻女樂二太宗曰比林邑獻丨丨言思鄉丐還况於)
(人乎付使者歸之又南蠻傳訶陵有二屬國曰曇陵陀洹貞觀時竝遣使者入朝獻婆律膏白丨丨首有十紅毛齊于翅山海經黃)
(山有鳥焉其狀如鴞青羽赤喙人舌能言名曰丨丨說文丨丨能言鳥也禽經丨丨摩背而瘖注丨丨出隴西能言人以手撫拭其)
(背則瘖啞矣酉陽雜俎孔雀為經丨丨語偈譚賓錄嶺南獻白丨丨甚聰慧呼為雪衣娘後為鷹搏之而斃上與妃子歎息命瘞於)
(苑中立丨丨塚司空圖詩品青春丨丨楊柳池臺駱賓王詩丨丨杯中浮竹葉鳳凰琴裏落梅花岑參度隴思家詩隴山丨丨能言)
(語為報家人數寄書杜甫詩香稻啄餘丨丨粒碧梧棲老鳳皇枝蘇軾中𨼆堂詩翠石如丨丨何年别海壖)
岵(侯古切山多草木)
韻藻陟岵(詩丨彼丨兮瞻望父兮小序丨丨孝子行役思念父母也後漢書李膺傳久廢過庭不聞善誘丨丨瞻望惟日)
(為歲)
增升岵(梁武帝孝思賦徒丨丨而靡瞻空陟屺其何望)劉岵(晉書哀帝紀慕容暐將慕容評進圍陳郡太守朱輔嬰城)
(固守桓温遣江夏相丨丨擊退之)
溥(滂古切大也廣也)
韻藻王溥(宋史丨丨傳溥字齊物并州祁人乾祐中舉進士甲科為祕書郎歴加中書侍郎平章事世宗將討秦鳳求帥)
(于溥溥薦向拱事平世宗因宴酌酒賜溥曰為吾擇帥成邊功者卿也遷太子太師中謝日太祖顧左右曰溥十年作相三遷一品)
(福履之盛近世未見其比溥性寬厚美風度好汲引後進其所薦至顯位者甚衆嘗集蘇冕會要及崔鉉續會要補其闕漏為百卷)
(曰唐會要又采朱梁至周為三十卷曰五代會要有集二十卷)
增周溥(宋史樂志有功斯民祀乃其所非稷馨香厥福丨丨)率溥(宋史樂志清曉御丹鳳湛恩徧浹丨丨歡聲雷動嶽)
(鎮呼)德溥(梁簡文帝請武帝御講啓道彌隆而禮彌縟丨彌丨而事愈泰沈約梁雅樂歌地丨丨崑丘峻揚羽翟鼔應&KR0615;)隆
溥(曹植離繳鴈賦蒙生全之顧覆何恩施之丨丨)宏溥(韓愈元和聖德詩贈官封墓周帀丨丨)澤溥(李觀邠寧節度)
(饗軍記申號而惠周升堂而丨丨)虞溥(晉書丨丨傳除鄱陽内史大修庠序廣招學徒移告屬縣至者七百餘人為政嚴而)
(不猛風化大行有白鳥集於郡庭)
皇恩溥(西京賦丨丨丨洪德施徒御悦士忘罷)恩例溥(王惲闕下賀正口號歲歲大酺丨丨丨自慙虚薄仰皇扃)
砮(奴古切石可為矢鏃又虞韻)
韻藻增碧砮(梁簡文帝大法頌序金鱗鐵面貢丨丨之賝航海梯山奉白環之使)
賭(當古切戲丨)
韻藻增决賭(晉書阮籍傳籍性至孝母終正與人圍碁對者求止籍留與丨丨既而飲酒二斗舉聲一號吐血數升)
戲賭(晉書謝玄傳玄少好佩紫羅香囊安患之而不欲傷其意因丨丨取即焚之於此遂止南史到漑傳溉第居近淮水齋前)
(山池有奇礓石長一丈六尺帝丨與丨之并禮記一部溉并輸焉)交賭(南史蕭惠明傳當時能碁人瑯琊王抗第一品吳郡)
(禇思莊第二品齊高帝使思莊與抗丨丨自食時至日暮一局始竟)朋賭(世說桓玄出射有一劉參軍與周參軍丨丨垂成惟)
(少一破劉謂周曰卿此起不破我當撻卿周曰何至受卿撻劉曰伯禽之貴尚不免撻而况於卿周殊無忤色桓語庾伯鸞曰劉參)
(軍宜停讀書周參軍且勤學問)攤賭(艇齋詩話老杜詩白晝攤錢高浪中攤錢今丨丨也)競賭(康建之競渡賭錢判爭馳)
(赤馬之津丨丨青鳬之貫)
瘉(以主切病也說文病瘳也又虞韻)
韻藻我瘉(詩父母生我胡俾丨丨)
增疾瘉(漢書高祖紀漢王丨丨西入關至櫟陽存問父老置酒)
籔(所矩切窶丨四足几也漢書作藪數)
韻藻增五籔(儀禮聘禮門外米三十車車秉有丨丨設於門東為三列東陳注秉藪數名也秉有丨丨二十四斛也)
窶藪(漢書東方朔傳上嘗使諸數家射覆廼覆樹上寄生令朔射之朔曰是丨丨也郭舍人曰果知朔不能中也朔曰生肉為)
(膾乾肉為脯著樹為寄生盆下為窶數按藪數古字通注蘇林曰丨音貧寠之寠丨音數錢之數丨丨鉤灌四股鉤也師古曰丨丨)
(戴器也以盆盛物戴于頭者則以丨丨薦之今賣白團餅人所用者是也又楊惲傳眞人所謂鼠不容穴銜丨丨者也注如淳曰所)
(以不容穴坐銜丨丨自妨故不得入穴)
傴(於武切不伸也尫也)
韻藻僂傴(左傳一命而丨再命而丨三命而俯循牆而走亦莫予敢侮)俯傴(王禹偁詩趁朝空丨丨退食自逶迤)
(黃庭堅詩寧當損軒昂聊欲效丨丨)
增肩傴(左傳黑而上僂注上僂丨丨)尫傴(爾雅瘣木苻婁注謂木病丨丨癭腫無枝條)蹇傴(唐書楊國忠傳)
(吏部銓故常三注三唱而國忠隂使吏到第預定其員集百官尚書省注唱一日畢以夸神明二年大𨕖因就第唱補惟女兄弟觀)
(之士之醜野丨丨者呼其名輙笑於堂上聲徹諸外)致傴(宋史滕元發傳知開封府民王穎有金為鄰婦所𨼆閱數尹不獲直)
(穎憤而丨丨元發一問得實反其金穎提杖仰謝失傴所在)病傴(宋史韓通傳其子頗有智略幼丨丨人目為槖駞兒)伸
傴(七發當是之時雖有淹病滯疾猶將丨丨起躄發瞽披聾而觀望之也)變傴(嵇康難自然好學論覩文籍則目瞧修揖)
(讓則丨丨)
短而傴(唐書崔善為傳封清河縣公擢累尚書左丞用清察稱諸曹史惡之以其丨丨丨嘲曰曲如鈎例封侯)
僂(力主切尫也傴疾也又俯也又尤宥韻)
韻藻俛僂(漢書蔡義傳義為丞相時年八十餘短小無鬚眉貌似老嫗行步丨丨常兩吏扶夾乃能行注師古曰卽俯字)
(也僂曲背也南史齊河東王鉉傳鉉朝見常鞠躬丨丨不敢正行直視唐書吉頊傳武懿宗陋短丨丨頊嚴語侵之無所容假張說)
(大唐封禪頌冕裘登壇奠獻丨丨李白明堂賦顒昂丨丨儼容叠跡杜甫雷詩眞龍竟寂寞土梗空丨丨程俱園居詩清明當炙背)
(丨丨似挑抉)痀僂(宋史李允正傳允正頗知書性嚴毅喜自修飾素病丨丨以是罕在要近莊子仲尼適楚出於林中見丨)
(丨者承蜩猶掇之也仲尼曰子巧乎有道耶宣和書譜道士陳景元自幼喜讀書至老不倦凡道書皆親手自校寫積日窮年為之)
(丨丨)聚僂(莊子為彘謀曰不如食以糠糟而錯之牢筴之中自為謀則苟生有軒冕之尊死得於腞楯之上丨丨之中則為之)
(為彘謀則去之自為謀則取之所異彘者何也注司馬云丨丨器名也今冡壙中注為之一云丨丨棺槨也)背僂(白虎通周)
(公丨丨是謂強俊成就周道輔於幼主)
一命僂(左傳丨丨而丨再命而傴三命而俯循墻而走亦莫予敢侮)
增上僂(左傳穆子夢天壓已弗勝顧而見人黑而丨丨深目而豭喙號之曰牛助余乃勝之注丨丨肩傴按穆子叔孫豹生)
(豎牛也)御僂(榖梁傳季孫行父秃晉郤克眇衛孫良夫跛曹公子首僂同時而聘於齊齊使秃者御秃者使眇者御眇者使)
(跛者御跛者使僂者丨丨者)傴僂(淮南子子求行年五十有四而病丨丨韓愈謁衡嶽廟詩升階丨丨薦脯酒欲以菲薄明)
(其衷歐陽修醉翁亭記前者呼後者應丨丨提擕往来而不絶者滁人遊也貢師泰題移居圖詩一童鬅鬙隨左右兩髯丨丨相後)
(先)
郤克僂(史記晉世家使郤克於齊齊頃公母從樓上觀而笑之所以然者丨丨丨而魯使蹇衛使眇故齊亦令人如之以導)
(客)腰脚僂(蘇軾詩語希舌頰強行少丨丨丨)
蔞(力主切草可亨魚又虞尤韻)
韻藻增萭蔞(周禮萭之以眡其匡也注等為丨丨以運輪上輪中丨丨則不匡刺也疏輪一轉一帀不高不下中於丨)
(丨則輪不匡刺)
莽(莫補切宿草又養韻)
韻藻增宿莽(爾雅卷施草拔心不死注丨丨也疏王逸云草冬生不死者楚人名之曰丨丨離騷朝搴阰之木蘭兮夕)
(攬洲之丨丨注旦起陞山采木蘭上事太陽承天度也夕入洲澤采取丨丨下奉太隂順地數也謝靈運過瞿溪飯僧詩結架非丹)
(甍籍田資丨丨)莽莽(九章滔滔孟夏兮草木丨丨傷懷永哀兮汨阻南土)林莽(杜甫曲江詩即事非今亦非古長歌激越)
(梢丨丨韓維游城南雙塔院詩微雨西北來颯爽動丨丨王安石釋惠崇畫詩旱雲六月漲丨丨移我翛然墮洲渚)榛莽(李白)
(古風荒城空大漠邊邑無遺堵白骨横千霜嵯峨蔽丨丨張祜游天台山詩行尋白雲叟禮象登峻宇佛窟繞杉嵐仙壇半丨丨)
滏(扶雨切水名)
韻藻增漳滏(戰國策今趙萬乘之強國也前丨丨右常山左河間北有代帶甲百萬嘗抑強秦注滏水在鄴周書靜帝)
(紀論岷峩投袂翻成陵奪之威丨丨勤王無救宗周之隕)
御定佩文韻府卷三十七之八
