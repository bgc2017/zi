欽定四庫全書
御定佩文韻府卷九十之三
入聲一屋韻三
服(房六切丨事亦衣丨又行也習也用也整也亦姓古作□)
韻藻車服(書丨丨以庸左傳諸侯不貢丨丨天子不求私財史記孔子世家適魯觀仲尼廟堂丨丨禮器諸生以時習禮)
(其家南史王儉傳儉寡嗜欲唯以經國為務丨丨塵素家無遺財蔡邕協和婚賦丨丨照路驂騑如舞曹植詩丨丨有輝旗章有敘)
(應璩詩出入承明廬丨丨一何煥元稹春詩歌聲齊錫宴丨丨奬庸功)五服(書天命有德丨丨五章哉傳丨丨天子諸侯卿)
(大夫士之服也又弼成丨丨至于五千傳丨丨侯甸綏要荒服也周禮春官小宗伯辨吉凶之丨丨車旗宫室之禁漢書地理志水)
(土既平更制九州列丨丨任土作貢揚雄司空箴分制丨丨劃為萬國蔡邕太尉橋公碑敦兹丨丨衆庶是與劉基煌煌京洛行丨)
(丨畫九州兹惟土中央)率服(書蠻夷丨丨漢書夏侯勝傳宣帝初即位詔曰孝武皇帝躬仁誼厲威武廓地斥境百蠻丨丨)
(董仲舒賢良策今陛下并有天下海内莫不丨丨陳琳檄軍入散關則羣氐丨丨王侯豪帥奔走前驅)甸服(書五百里丨丨)
(疏服治田出榖税故服名甸也周語先王規方千里以為丨丨庾信傷王褒詩擁旄裁丨丨垂帷非被邊韋應物朝請後還邑詩宰)
(邑分丨丨夙駕朝上京柳宗元祭李中丞文復從京邑辟署司錄振其綱條端我丨丨張喬華山詩澄凝臨丨丨險固束神都)侯
服(書五百里丨丨周語邦外丨丨普書夏侯湛傳湛頗豪侈丨丨玉食王僧孺為韋雍州致仕表變狹室於高門改小冠於丨丨)
(李中送李相公赴招武軍詩吟裏過丨丨夢中歸帝城范成大寄贈泉使李元直入覲詩雙旌奠丨丨三節臨江滸又詩丨丨于周)
(天命靡常又法言法無限則庶人田侯田處侯宅食侯食服丨丨人亦多不足矣)綏服(書五百里丨丨傳丨安也安丨王者)
(之政教)要服(書五百里丨丨傳要束以文教熊鉌游武夷山詩陶然上古民丨丨固深阻)荒服(書五百里丨丨傳言)
(荒又簡略疏服名荒者政教荒忽因其故俗而治之周語戎翟丨丨史記五帝紀唯禹之功為大披九山通九澤決九河定九州各)
(以其職來貢不失厥宜方五千里至于丨丨白狼王唐菆遠夷懷德歌丨丨之外土地墝埆曹植詩元化滂流丨丨來王陳子昂白)
(帝懷古詩丨丨仍周甸深山尚禹功包何送泉州李使君詩傍海皆丨丨分符重漢臣)卉服(書島夷丨丨拾遺記盧扶國結)
(草為衣是謂丨丨至死不老咸知孝讓顔延之曲水詩序穹居之君内首稟朔丨丨之長回面受吏沈約齊安陸昭王碑文丨丨滿)
(塗夷歌成韻王維送從弟蕃游淮南詩丨丨為諸吏珠官拜本州李紳抵高要詩天將南北分寒燠北被羔裘南丨丨)禹服
(書表正萬邦纉丨舊丨王儉樂歌握機肇運光啟丨丨)舊服(見上又梅堯臣詩新衣尚穿束丨丨變褒博)卑服(書文)
(王丨丨即康功田功)下服(書上刑適輕丨丨下刑適重上服)上服(見上周禮秋官小司寇聽民之所刺宥以施丨丨下)
(服之刑注丨丨劓墨下服宫刖也又司馬相如美人賦女乃弛其丨丨表其䙝衣)外服(書越在丨丨侯甸男衛邦伯)内
服(書越在丨丨百僚庶尹惟亞惟服宗工越百姓里居)六服(書丨丨羣辟罔不承德又普書輿服志丨丨之冕五時之路王)
(者之常制各有等差)初服(書王乃丨丨嗚呼若生子罔不在厥初生自貽哲命傳言王始服行教化當如子之初生習為善則)
(善矣又五代史張策傳少好浮屠之說落髮為僧居慈恩寺黃巢犯長安乃返丨丨奉父母以避亂離騷進不入以離尢兮退將復)
(修吾丨丨張衡賦修丨丨之娑娑兮長余佩之參參魏文帝出婦賦被入門之丨丨出登車而就路劉楨遂志賦襲丨丨之蕪薉託)
(蓬蘆以遊翔鮑照詩歲華春有酒丨丨偃郊扉李白詩何由返丨丨田野醉芳樽錢起山居詩鳴鳩拂紅枝丨丨傍清畎朱子詩終)
(當反丨丨高揖與世辭)馬服(詩兩服上襄兩驂雁行疏四丨同駕兩丨齊首又史記廉藺列傳趙奢縱兵擊破秦軍解閼與)
(之圍趙惠文王賜奢號丨丨君注因丨丨山為號也一曰丨丨者言能服馬也)象服(詩如山如河丨丨是宜宋史樂章丨丨龍)
(駕淵淵鼓桴任昉請刊改律令表畫衣丨丨以致刑厝草纓艾韠民不能犯江總為陳六宮謝章位崇九御聲高六列丨丨增華丹)
(軿耀采錢起詩有恩加丨丨無日祀高禖蘇軾詩丨丨盛簪珥豈是邢夫人)命服(詩服其丨丨朱芾斯皇禮記丨丨命車不)
(粥于市普書職官志王公已下茅社符璽車旗丨丨一如泰初故事揚雄元后誄降兹珪璧丨丨有常王維詩上卿增丨丨都護揚)
(歸旆)嗣服(詩永言孝思昭哉丨丨秦觀代賀興龍節表昭哉丨丨纘六聖之洪休大矣孝熙備三宫之至養)草服(禮記)
(野夫黃冠黃冠丨丨也顔延之侍東耕詩丨丨薦同穗黃冠獻嘉壽)朝服(禮記若使人于君所則必丨丨而命之使者反則必)
(下堂而受命儀禮士冠禮筮于廟門主人玄冠丨丨緇帶素韠即位于門東西面魯語列士之妻加之以丨丨史記萬石君傳子孫)
(為小吏來歸謁萬石君必丨丨見之不名南史陶弘景傳永明十年脱丨丨挂神武門上表辭禄詔許之易林羔羊皮革君子丨丨)
(輔政天德以合萬國司馬相如上林賦於是歴吉日以齋戒襲丨丨乘法駕江淹為蕭驃騎讓太尉增封表陪雲驂以北守扈丨丨)
(以濟師劉長卿送許拾遺詩故里驚丨丨高堂捧詔書姚合和李舍人詩王言生彩筆丨丨惹罏香朱慶餘題王長史宅詩藥氣暗)
(侵丨丨上花陰晩到簿書邊)素服(禮記日食則天子丨丨而修六官之職蕩天下之陽事月食則后丨丨而修六宫之職蕩)
(天下之陰事左傳秦伯丨丨郊次鄉師而哭龍城錄趙師雄遷羅浮日暮于松林酒肆旁見一美婦人淡粧丨丨出迎與語芳香襲)
(人因與扣酒家共飲師雄醉寢起視在大梅花林下翠羽刺嘈月落參横惆悵而已曹植怨歌行丨丨開金縢感悟求其端駱賓王)
(詩丨丨三川化烏裘十上還)異服(禮記禁丨丨識異言普書武帝紀咸寧四年太醫司馬程據獻雉頭裘帝以奇技丨丨典)
(禮所禁焚之於殿前江統函谷關賦丨丨則呵奇言必檢柳宗元柳州峒氓詩郡城南下接通津丨丨殊音不可親)賓服(禮記)
(暴民不作諸侯丨丨兵革不試五刑不用百姓無患天子不怒如此則樂逹矣史記秦紀二十有六年初并天下罔不丨丨親巡遠)
(方黎民登茲泰山周覽東極漢書伍被傳天下道無不通交易之道行南越丨丨羌僰貢獻東甌入朝又匈奴傳武王伐紂而營雒)
(邑復居于酆鎬放逐戎夷涇洛之北以時入貢名曰丨丨說苑由余對穆公曰臣聞堯有天下飯於土簋啜於土鉶其地南至交阯)
(北至幽都東西至日所出入莫不丨丨易林鳬舞鼓翼嘉樂克生虞夏美功要荒丨丨嚴助諭淮南王書三代至盛際天接地人迹)
(所及咸盡丨丨東方朔荅客難聖帝流德天下震慴諸侯丨丨連四海之外以為帶安于覆盂曹植鼙舞歌九州咸丨丨威德洞八)
(幽)儒服(禮記魯哀公問于孔子曰夫子之服其丨丨歟孔子曰丘少居魯衣逢掖之衣長居宋冠章甫之冠丘聞之也君子)
(之學也博其服也鄉丘不知丨丨史記叔孫通傳通丨丨漢王憎之廼變其服服短衣楚製唐書王琚傳明皇為太子閒遊獵韋杜)
(閒怠休𣗳下琚以丨丨見且請過家太子許之至所廬乃蕭然窶陋坐久殺牛進酒殊豐厚太子駭異自是每到韋杜輒止其盧隋)
(煬帝勲官不得回授職事詔豐都爰肇丨丨無預於周行建武之朝功臣不參於吏職杜甫詩多病休丨丨冥搜信客旌劉長卿題)
(大理黃主簿齋詩俗輕丨丨敝家厭法官貧權德輿送韓孝廉詩綵衣行不廢丨丨代相傳吕温房喬贊丨丨從容靜運胸中弛張)
(折衝左右太宗)盛服(禮記齋明丨丨以承祭祀又宫室既修牆屋既設百物既備夫婦齋戒沐浴丨丨奉承而進之左傳宣子)
(驟諫公患之使鉏麑賊之晨往寢門闢矣丨丨將朝尚早坐而假寐漢書雋不疑傳暴勝之為直指使者遣吏請與相見不疑冠進)
(賢冠帶櫑具劍佩環玦褒衣博帶丨丨至門上謁傅休奕朝會賦天子丨丨晨興坐武帳凴玉几薛道衡戲場詩假面飾金銀丨丨)
(搖珠玉)司服(禮記乃命丨丨具飭衣裳文繡有恒制有大小度有長短周禮天官内丨丨掌王后之六服禕衣揄狄闕狄鞠)
(衣展衣禒衣素沙辨外内命婦之服鞠衣展衣䘵衣素沙又春官丨丨掌王之言凶衣服辨其名物與其用事)奇服(周禮天官)
(閽人丨丨怪民不入宫北史宇文述傳述有巧思凡所裝飾皆出人意表數以丨丨異服進宫掖由是帝彌悦焉屈原九章余幼好)
(此丨丨兮年既老而不衰曹植洛神賦丨丨曠世骨像應圖秦觀閒軒記破千金兮購丨丨撫劍馬兮氣横出)九服(周禮夏官)
(職方氏辨丨丨之邦國方千里曰王畿其外方五百里曰侯服又里其外方五百里曰甸服又其外方五百里曰男服又其外方五百)
(曰采服又其外五百里曰衛服又其外五百里曰蠻服又其外五百里曰夷服又其外五百里曰鎮服又其外五百里曰藩服普書)
(文帝紀丨丨之外絶域之氓曠世希至者咸浮海來享鼓舞王德陸雲南征賦丨丨惟清諸夏謐靜肅慎回首沙漠引領成公綏天)
(地賦王圻丨丨列國一同連城比邑深池高墉郭璞方言序考丨丨之逸言標六代之絶語薛道衡隋高帝頌八荒無外丨丨大同)
(四海為家萬里為宅李商隱詩丨丨歸元化三靈叶睿圖)男服(見上)采服(見上唐書董普傳在式朝臣皆綾袍五品而上)
(金玉帶所以盡飾以奉上故漢尚書郎含香老萊丨丨君父一也粧樓記并州妒女泉婦人靚粧丨丨至其地必興雲雨孟浩然送)
(洗然弟應進士舉詩獻策金門去承歡丨丨違杜甫詩棣華晴雨好丨丨暮春宜又繡衣春當霄漢立丨丨日向庭闈趨權德輿送)
(崔端公入京覲省詩帶月輕帆疾迎霜丨丨新李洞送皇甫校書下峽歸襄陽詩宿寺青燈盡歸林丨丨翻羅隱贈令狐補闕詩花)
(迎丨丨離鸎谷柳傍東風觸馬鞭)衞服(見上又江總山水納袍賦若董衣之百結同丨丨之十年)蠻服(見上)夷服
(見上)鎮服(見上)藩服(見上劇談錄道士殷九霞來自青城山有知人之鑒烏公問以年壽官禄九霞曰司徒貴極丨丨所)
(望者秉持鈞軸建茅土惟在保守勲庸苞貯仁義享福隆厚殊不可涯何晏景福殿賦侯衛之班丨丨之職秦觀三老堂詩東南奠)
(丨丨西北馳使驛)元服(儀禮士冠禮賓始加祝曰令月吉日始加丨丨棄爾幼志順爾成德漢書昭帝紀元鳳四年春帝加)
(丨丨注元首也冠者首之所著故曰丨丨又敘傳長孺剛直義形於色下折淮南上正丨丨注武帝不冠不見汲黯故云上正丨丨)
(也易林新衣丨丨拜受利福李尤冠幘銘冠為丨丨幘為首服君子敬慎自強不忒程曉贈休奕詩丨丨初嘉萬福咸會)嘉服
(左傳以丨丨見則喪禮未畢漢郊祀歌穆穆優游丨丨上黃)衵服(左傳陳靈公與孔寧儀行父通于夏姬皆衷其丨丨以戲)
(于朝注衷懷也丨丨近身衣)䙝服(論語紅紫不以為丨丨唐書車服志景雲中皇太子將釋奠從臣皆乘馬著衣冠劉子玄)
(議曰專車則衣朝服單馬則衣丨丨)春服(論語暮春者丨丨既成普書山濤傳魏帝賜景帝丨丨帝以賜濤唐書王紹傳李希)
(烈阻兵江淮輸物留梗德宗西狩紹乃督輕貨趣間道走洋州紹先見行在帝曰吾軍乏丨丨朕且衣裘奈何紹曰臣貢奉無慮五)
(十萬當即至後五日繼至由是紓難魏都賦習步頓以升降御丨丨而逍遥潘岳籍田賦襲丨丨之萋萋兮接游車之轔轔陶潛詩)
(邁邁時運穆穆良朝襲我丨丨薄言東郊庾信謝趙王賚絲布啓青衿宜襲書生無廢學之詩丨丨既成童子得雩沂之舞王維三)
(月三日曲江侍宴詩畫旗搖浦溆丨丨滿汀洲梅堯臣牡丹詩竹陰水照增顔色丨丨貼妥裁輕羅)法服(孝經非先王之丨丨)
(不敢服東都賦盛三雍之上儀修衮龍之丨丨李尢鏡銘修爾丨丨正爾衣冠蘇軾神女廟詩古粧具丨丨䆳殿羅烟鬟)力服
(孟子以丨丨人者非心服也秦觀盗賊策威惠兩失而欲天下心畏而丨丨堯舜所不能也)心服(見上宋史蔡元定傳有名)
(士挾才簡傲非笑前修者亦丨丨謁拜執弟子禮甚恭梁簡文帝昭明太子集序叔譽知窮師曠丨丨謝惠連雪賦鄒陽聞之懣然)
(丨丨耶律楚材冬夜彈琴詩一聞棲巖聲不覺傾丨丨)誠服(孟子以德服人者中心悦而丨丨也)微服(孟子丨丨而過)
(宋史記孔子世家齊遺魯君女樂文馬於魯城南高門外季桓子丨丨往觀再三受之莊子堯丨丨遊於康衢搜神記魯少千者山)
(陽人也漢文帝嘗丨丨懷金過之欲問其道李白詩角巾丨丨堯祠南蘇軾詩仙人漢陰何丨丨方地行元好問石嶺關詩連營突)
(騎紅塵暗丨丨行人細路高)臣服(漢書武帝紀遣使告單于曰單于能戰天子自將待邊不能亟來丨丨何但亡匿幕北寒)
(苦之地為又地理志勾踐敗闔廬夫差立復乘勝伐吳吳大破之棲會稽丨丨請平)三服(漢書元帝紀罷齊丨丨官注春獻冠)
(幘縰為首服紈素為冬服輕綃為夏服凡三又貢禹傳故時齊丨丨官輸物不過十笥)禮服(漢書禮樂志武帝即位進用英)
(雋議立明堂制丨丨以興太平法言或問仁義禮智信之用曰仁宅也義路也丨丨也智燭也信符也陶潛贈長沙公族祖詩丨丨)
(遂悠歲往月徂)詭服(漢書公孫弘傳與内富厚而外為丨丨以釣虛譽者殊科注詭違也丨丨謂與心志相違也)屈服
(南史馬樞傳邵陵王令樞講維摩老子周易道俗聽者二千人王謂衆曰與馬學士論義必使丨丨不得空立客主五代史桑維翰)
(傳維翰狀貎既異素以威嚴自持普之老將大臣見者無不丨丨莊子丨丨者其嗌言若哇其嗜欲深者其天機淺)麗服(北史)
(周高祖紀建德五年伐齊平并州出齊宫中金銀寶器珠玉丨丨及宫女二千人班賜將士又韓麒麟傳衣食匱于室丨丨溢于路)
(唐書駱賓王傳閻朝隱如丨丨靚粧燕歌趙舞觀者忘疲若𩔖之風雅則罪人矣馮衍顯志賦披綺季之丨丨兮揚屈原之靈芬西)
(京賦要紹修態丨丨颺菁曹植求自試表臣聞士之羡永生者非徒以甘食丨丨宰割萬物而已嵇康贈秀才入軍詩良馬既閑丨)
(丨有暉張華白紵舞詩丨丨在御會佳賓秦觀荷花詩芙渠淨娟娟丨丨撫翠衾朱子詩雙垂合歡帶丨丨眷微軀)縞服(唐書)
(崔日用傳日用徙并州刺史卒年五十并人懷其惠吏民數百皆丨丨送喪張九齡詩丨丨紛相送元扄翳不開)貂服(水經)
(注竹書紀年魏襄王十七年邯鄲命吏大夫奴遷于九原又命將軍大夫適子伐吏皆丨丨矣袁瓘詩寳馬青絲轡狐裘丨鼠丨)
鶉服(駱賓王詩丨丨長悲碎蝸廬未卜安權德輿寄内詩丨丨我久安荆釵君所慕)
大明服(書時乃丨丨丨惟民其勑懋和傳是乃治理丨丨則民丨)三命服(左傳鄭伯賞入陳之功賜子展先輅丨丨)
(之丨先八邑賜子産次輅再命之服先六邑)再命服(見上)隱居服(後漢書梁鴻傳孟光入門七日而鴻不答曰吾)
(欲裘褐之人可與俱隱深山者今乃衣綺縞傅粉墨豈鴻所願哉妻曰以觀夫子之志耳妾自有丨丨之丨光乃更為椎髻著布衣)
(操作而前鴻大喜曰此真梁鴻妻也唐書盧鴻傳徵拜諫議大夫固辭制許還山賜丨丨丨官營草堂恩禮殊渥)古人服
(魏志毛玠傳太祖平柳城班所𫉬器物特以素屏風素憑几賜玠曰君有古人之風故賜君丨丨之丨任昉蕭公行狀贈以丨丨之)
(丨弘以度外之禮)五銖服(博異記上清童子衣服輕細如霧岑文本問何土所出對曰此是上清丨丨丨又問曰比聞六)
(銖者天人衣何五銖之異對曰尢細者則五銖也)老萊服(蔡邕胡公碑丨丨嬰兒其丨方叔克壯其猷蔡希寂詩朝慶丨)
(丨丨夕閑安道琴)劉師服(韓愈石鼎聯句詩序衡山道士軒轅彌明舊與丨丨丨進士相識夜抵其居宿有校書郎侯喜)
(與劉說詩彌明指爐中石鼎謂喜曰能與我賦此乎蘇軾劉景文登介亭詩莫作狂道士氣壓丨丨丨)
增民服(易聖人以順動則刑罰清而丨丨又勞謙君子萬丨丨也書先王子惠困窮丨丨厥命罔有不悦左傳君子謂文公)
(其能刑矣三罪而丨丨)有服(書五刑丨丨左傳都鄙有章上下丨丨又史記魏其武安侯傳灌夫丨丨過丞相丞相從容曰)
(吾欲與仲孺過魏其侯會仲孺丨丨灌夫曰將軍乃肯幸臨况魏其侯夫安敢以服為解)咸服(書四罪而天下丨丨禮記好賢)
(如緇衣惡惡如巷伯則爵不瀆而民作愿刑不試而民丨丨史記始皇紀武殄暴逆文復無罪庶心丨丨漢書郊祀歌隅辟越遠四)
(貉丨丨)作服(書以五采彰施于五色丨丨汝明李德裕正服箴聖人丨丨法象可觀雖在宴游尚不懷安)皮服(書島)
(夷丨丨北史魏臨淮王譚傳丨丨之人未嘗粒食宜從俗因利拯其所無陳琳神武賦黼錦繢組罽毼丨丨摰虞雍州詩悠悠州域)
(有華有戎外接丨丨内含岐豐盧思道為隋檄陳文諸華冠帶之俗肆勤南畝丨丨引弓之渠頓顙北闕)秸服(書三百里納丨)
(丨𫝊丨槀也丨槀役)冕服(書伊尹以丨丨奉嗣王歸于亳唐書李齊運傳齊運晚以妾為妻具丨丨行禮士人蚩之劉禹錫文)
(宣王廟釋奠詩土田封後胤丨丨飾虛儀張昱石鏡詩臨安山中古石鏡曾照錢王丨丨來)新服(書今嗣王丨丨厥命惟新)
(厥德唐書高麗傳帝伐高麗初與太子别御褐袍曰俟見爾乃更袍歴二時弗易至穿穴羣臣請更服帝曰士皆敝衣吾可丨丨耶)
(張協洛禊賦故丨丨之初成將禊除于水濱竇牟元日喜聞大禮詩慶賜迎丨丨齋莊棄舊簪高啓美女篇丨丨製羅紈光輝麗青)
(陽)侈服(書惟宫室臺榭陂池丨丨以殘害于爾萬姓)悦服(書大賚于四海而萬姓丨丨禮記近者丨丨而遠者懷之)
(此大學之道也漢書高帝紀帝曰子房蕭何韓信三者皆人傑吾能用之項羽有一范增而不能用此所以為我禽也羣臣丨丨易)
(林申酉丨丨牛馬休息王褒四子講德論于是二客醉于仁義飽于盛德終日仰歎怡懌而丨丨)弗服(書歸馬于華山之陽)
(放牛于桃林之野示天下丨丨禮記大夫親賜士士拜受又拜于其室衣服丨丨以拜)歴服(書洪惟我幼冲人嗣無疆大丨)
(丨)祗服(書子弗丨丨厥父事大傷厥考心蔡邕司空楊公碑公丨丨弘業克丕堂構陸雲九愍靡心貞以丨丨泝大順而委)
(命夏侯湛昆弟誥丨丨哲命欽明文思以熙柔我家道丕隆我先緒)自服(書王來紹上帝丨丨于土中傳言王今來居洛邑繼)
(天為治躬丨丨行教化于地𫝑正中)思服(詩求之不得寤寐丨丨漢雜事秘辛河洲窈窕明辟丨丨擇賢作儷隆代所先謝靈)
(運撰征賦明丨丨于下武興繼代以消逆)無服(詩心之憂矣之子丨丨𫝊言無室家若人丨衣丨禮記孔子之喪門人疑所服)
(子貢曰夫子之喪顔淵若喪子而丨丨喪子路亦然請喪夫子若喪父而丨丨)兩服(詩丨丨上襄兩驂鴈行謝靈運撰征賦迅)
(三翼以魚麗襄丨丨以鴈遊)我服(詩維此六月既成丨丨陸機詩升降秘閣丨丨載暉劉子翬四不忍詩飛書儻未伐姦謀)
(丨丨雖華何忍御)常服(詩四牡騤騤載是丨丨左傳太子帥師公衣之偏衣梁餘子養曰帥師者受命于廟受脤于社有丨)
(丨矣不𫉬而尨命可知也漢書成帝紀詔青綠民所丨丨且勿止易林國馬比角陰孽萌作變易丨丨君失於宅蘇軾贈寫御容妙)
(善師詩幅巾丨丨儼不動孤臣入門涕自滂)魚服(詩四牡翼翼象弭丨丨又簟笰丨丨鉤膺鞗革注丨丨矢服也江淹横吹)
(賦貝胄象弭之威織文丨丨之容李紳詩龍泉白玉首丨丨黃金裝又東京賦白龍丨丨見困豫且注吳王欲從民飲伍子胥曰昔)
(白龍下清冷之淵化為魚豫且射中目白龍不化豫且不射君今棄萬乘之位而從于臣恐有豫且之患李白詩黃口為人羅白龍)
(乃丨丨温庭筠詩蛇矛猶轉戰丨丨自囚拘)衣服(詩西人之子粲粲丨丨禮記丨丨有量必循其故周禮天官外府共王及)
(后世子之丨丨之用又地官大司徒以本俗六安萬民六曰同丨丨注民雖有貴者丨丨不得獨異五代史前蜀世家衍嘗與太后)
(太妃游青城山宫人丨丨皆畫雲霞飄然望之若仙衍自作甘州曲述其仙狀宅經宅以舍屋為丨丨以門戶為冠帶宋玉神女賦)
(搖珮飾鳴玉鸞整丨丨斂容顔王維桃源行樵客初傳漢姓名居人未改秦丨丨杜甫詩三峽樓臺淹日月五溪丨丨共雲山)在
服(詩曾是在位曾是丨丨傳服服政事也蔡邕漢太尉楊公碑光輔國家三業丨丨帝載用和)周服(詩上帝既命侯于丨)
(丨)雜服(禮記不學丨丨不能安禮注丨丨冕服皮弁之屬普書輿服志其丨丨有青赤黃白緗黑色)純服(禮記王后)
(蠶于北郊以共丨丨釋文純側其反易林丨丨黃裳戴上以興德義既生天下歸仁)賜服(禮記古者於禘也發爵丨丨順陽義)
(也於嘗也出田邑發秋政順陰義也儀禮覲禮諸公丨丨者束帛四馬儐大史亦如之)祭服(禮記無田禄者不設祭器有田)
(禄者先為丨丨周禮天官内宰中秋詔后帥外内命婦始蠶于北郊以為丨丨榖梁傳天子親耕以共粢盛王后親蠶以共丨丨魯)
(語命婦盛丨丨注丨丨玄衣纁裳)君服(禮記世婦卒蠶奉繭以示于君遂獻繭于夫人夫人曰此所以為丨丨與遂副褘而)
(受之漢書律歴志黃者中之色丨之丨也又地理志勾踐滅吳稱伯後五世為楚所滅子孫分散丨丨于楚注事之為丨而丨之杜)
(甫朝獻太清宫賦今王巨唐帝之苗裔坤之紀綱土配丨丨宫尊臣商)復服(禮記大夫士去國踰竟為壇鄉國而哭素夜素)
(裳素冠徹緣鞮屨素篾乘髦馬不蚤鬋不祭食不說人以無罪婦人不當御三月而丨丨)改服(禮記壻親迎未至而有齊衰大)
(功之喪則如之何孔子曰男不入丨丨于外次女入丨丨于内次南史羊欣傳嘗詣領軍謝混混拂席丨丨然後見之張衡觀舞賦)
(美人興而將舞乃修容而丨丨謝靈運述祖德詩委講綴道論丨丨康世屯)時服(禮記延陵季子葬其子于嬴博之間其坎)
(深不至于泉其斂以丨丨東京賦順丨丨而設副咸龍旂而繁纓張籍酬元尚書寄綾素詩便令裁製為丨丨頓覺光榮上病身)
宜服(禮記皆有安居和味丨丨利用備器)反服(禮記穆公問于子思曰為舊君丨丨古與子思曰古之君子進人以禮退)
(人以禮故有舊君丨丨之禮也)輕服(禮記大功之喪可以與于饋奠之事乎孔子曰豈大功耳自斬衰以下皆可禮也曾子曰)
(不以丨丨而重相為乎注怪以重服而為人執事又左傳公疾徧賜大夫賜子家子雙琥一環一璧丨丨注細好之服)野服
(禮記大羅氏天子之掌鳥獸者也諸侯貢屬焉草笠而至尊丨丨也注諸侯于蜡使使者戴草笠貢鳥獸也普書張忠傳忠至長安)
(苻堅賜以冠夜辭曰年朽髮落不堪衣冠請以丨丨入覲從之南史戴顒傳衡陽王義季亟從之游顒服其丨丨不改常度唐書武)
(攸緒傳盤桓龍門少室間冬蔽茅椒夏居石室所賜金銀鐺鬲丨丨王公所遺鹿裘素障櫻桮塵皆流積不御也又裴度傳治第東)
(都午橋别墅丨丨蕭散不問人間事又陸羽傳御史大夫李季卿宣慰江南有薦羽者召之羽衣丨丨挈具而入季卿不為禮羽愧)
(之更著毀茶論吳均詩紡毛織丨丨縫笠作山夜顧况詩山亭傾别洒丨丨間朝衣項斯夢仙詩雲葉許裁成丨丨玉漿教喫潤愁)
(身蘇軾詩黃冠丨丨山家容方岳詩丨丨染成駝樣褐山花開到鴈來紅林景熙詩黃妳秋燈餘舊癖素侯丨丨拜新封又高啓詩)
(猶著朝衣冠新裁丨人丨)釋服(禮記退適路寢聽政使人視大夫大夫退然後適小寢丨丨儀禮鄉飲酒禮主人丨丨乃息司)
(正注丨朝丨更服玄端息勞也普書顧和傳先朝政道休明中夏隆盛山賈諸公皆丨丨從時不𫉬遂其情禮又唐書歐陽詢傳子)
(通中書舍人母喪居廬四年不丨丨)乘服(禮記君賜車馬乘以拜賜衣服服以拜賜君未有命弗敢即丨丨也)從服(禮記)
(丨丨者所從亡則已又史記五帝紀日月所照風雨所至莫不丨丨從又音宗張協七命丨丨九國横制八戎)移服(禮記絶族)
(無丨丨注族昆弟之子不相為服疏在旁而及曰移言不延移及之)同服(禮記君不與同姓同車與異姓同車不丨丨示民不)
(嫌也又戰國策三代不丨丨而王五霸不同教而政)知服(禮記博學以丨丨疏謂廣博學問猶丨丨畏先賢)羞服(周禮)
(天官太宰四曰丨丨之式注丨飲食也丨裳衣也)膳服(周禮天官大府關市之賦以待王之丨丨注丨丨即羞服也後漢書)
(安帝紀論孝安雖稱尊享御而權歸鄧氏至乃損徹丨丨克念政道然令自房帷威不逮遠)正服(周禮天官内宰丨其丨禁)
(其奇衺展其功緒注丨其丨止踰侈史記文帝紀漢興至孝文四十有餘載德至盛也廩廩鄉改丨丨封禪矣謙讓未成于今嗚呼)
(豈不仁哉普書禮志咸和五年六月曹宇駿以為丨丨多闕不讀秋令六年三月有司奏丨丨漸備宜讀夏令皆詔可法言處宅由)
(路丨丨明燭執符君子不動動斯得矣有意哉江淹齊太祖誄丨丨寶位圓光玉繩)后服(周禮天官外府歲終則會惟王及丨)
(之丨不會漢書賈誼傳今民賣僮者繡衣絲履偏諸緣内之閑中是古天子丨丨所以廟而不宴者也而庶人得以衣婢妾)潛
服(周禮天官閽人丨丨賊器不入宫注丨丨若衷甲者)首服(周禮天官追師掌王后之丨丨為九嬪及外内命婦之丨丨首)
(又去聲唐書楊慎矜𫝊王鉷與李林甫作飛諜告慎矜本隋後蓄䜟緯妖言帝聞之收慎矜尚書省吉温誘史敬忠丨丨語言慎矜)
(不能對有詔林敬忠賜慎矜死)國服(周禮地官泉府凡民之貸者與其有司辨而授之以丨丨為之息注於國事受園㕓之田)
(而貸萬泉者則朞出息五百丨丨國事也)受服(周禮春官大宗伯一命受職再命丨丨左傳齊侯次于虢燕人行成曰敝邑知)
(罪敢不聽命先君之敝器請以謝罪公孫晳曰丨丨而退俟釁而動可也中論冀缺以敬妻丨丨庾信為齊王進白兔表臣丨丨元)
(戎用綏邊鄙轅門所届始次熊山又搜神記偓佺者槐山採藥父也好食松實形體生毛長七寸兩目更方能飛行逐走馬以松子)
(遺堯堯不暇服時丨丨者皆三百歲)弁服(周禮春官司服凡兵事韋丨丨眡朝則皮丨丨陳師道詩緬懷丨丨士酬獻鳴瑽瑢)
節服(周禮夏官丨丨氏掌祭祀朝覲衮冕六人維王之太常諸侯則四人其服亦如之易林失我衣裘代已丨丨)不服
(周禮夏官大司馬負固丨丨則侵之史記夏紀有扈氏丨丨啓伐之大戰于甘漢書宣帝紀孝武皇帝躬履仁義選明將討丨丨又)
(律歴志太史令張夀王上書言陰陽不調宜更歴之過也詔下主歴使者鮮于妄人詰問壽王丨丨)邦服(周禮秋官司隸掌帥)
(五翟之隸使之皆服其丨之丨)宿服(儀禮士冠禮有司皆如丨丨立于西方東面北上注丨丨朝服)陳服(儀禮士冠禮丨)
(丨于房中西墉下東領北上疏丨設衣丨器物之等以待冠者)易服(儀禮士冠禮乃丨丨服玄冠玄端爵韠奠摰見于君魏志)
(文帝紀注子穨忘戚君子以為樂禍魯侯丨丨春秋知其不終道德指歸論制禮作樂改正丨丨進退威儀動有常節梁簡文帝七)
(勵鄒枚上客揚馬俊人揮金入趙丨丨歸秦)申服(儀禮士冠禮再加曰吉月令辰乃丨爾丨又南史崔靈恩傳靈恩先習左)
(𫝊服解不為江東所行乃改說杜義每文句常丨丨以難杜遂著左氏條義以明之)鄉服(儀禮鄉飲酒禮明日賓服丨丨以拜)
(賜注拜賜謝恩惠也丨丨昨日與鄉大夫飲酒之朝服也不言朝者未服以朝也疏鄉人未仕雖著朝服仍以丨丨言之)篋服
(儀禮覲禮諸公奉丨丨加命書于其上)尊服(儀禮喪禮為人後者傳曰何以三年也受重者必以丨丨服之又劉向洪範五)
(行傳冠者丨丨奴者賤人王賀無故好作非常之冠暴尊象也)吉服(儀禮士喪禮族長涖卜及宗人丨丨立于門西東面南上)
犬服(儀禮既夕丨丨木錧約綏約轡注笭間兵服以犬皮為之取堅也亦白疏喪家乘車亦有兵器自衛以白丨皮為丨)攝
服(儀禮既夕貳車白狗丨丨注貳副也攝猶緣也)均服(左傳丙之晨龍尾伏辰丨丨振振注戎事上下同服均亦作袀吳都)
(賦六軍丨丨四騏龍驤注袀同也)設服(左傳楚公子圍丨丨離衛叔孫穆子曰楚公子美矣君哉注丨君丨二人執戈陳于)
(前以自衛離陳也)啓服(左傳衛侯來獻其乘馬曰丨丨注丨丨馬名)柔服(左傳叛而伐之服而舍之德刑成矣伐叛)
(刑也丨丨德也二者立矣魏志陶謙傳懷遠丨丨非德不集克難平亂非兵不集陸機辨亡論誅叛丨丨而江外底定飭法修師則)
(威德翕赫)尨服(左傳命以時卒閟其事也衣之丨丨遠其躬也佩以金玦棄其衷也)免服(左傳穆姬聞普侯將至以太子)
(罃弘與女簡璧登臺而履薪焉使以丨丨衰絰逆)降服(左傳楚人滅江秦伯為之丨丨出次不舉過數大夫諫公曰同盟滅)
(雖不能救敢不矜乎吾自懼也)鄭服(左傳同盟于戲丨丨也又唐書元澹傳草野生專經自許不能博究擇從其善徒欲父康)
(成兄子慎寧道孔聖誤諱言丨丨非)戎服(左傳鄭子産獻捷于普丨丨將事漢書匈奴傳文帝中年赫然發憤遂躬丨丨親御)
(鞍馬從六郡良家材力之士馳射上林講習戰陳唐書百官志殿中省有進馬五人掌大陳設丨丨執鞭居立仗馬之左視馬進退)
(庾信馬射賦將軍丨丨來參武讌尚帶流星猶乘奔電韓愈元日朝廻詩丨丨上趨承北極儒冠列侍映東曹)税服(左傳盧蒲)
(癸遂殺慶繩麻嬰公懼鮑國曰羣臣為君故也陳須無以公歸丨丨而如内宫税與脱同易林申酉丨丨牛馬休息君子以安勞者)
(得權)致服(左傳普少姜卒公如普及河普侯使士文伯來辭曰非伉儷也請君無辱公還季孫宿遂丨丨焉)如服(左傳)
(愛其二毛則丨丨焉注言苟不欲傷殺敵人則本可不須鬭)加服(公羊傳王使榮叔來錫桓公命錫者何賜也命者何丨我)
(丨也其言桓公何追命也後漢書輿服志進賢冠古緇布冠也公侯三梁中二千石以下至博士兩梁自博士以下至小史私學弟)
(子皆一梁宗室劉氏亦兩梁冠示丨丨也)後服(公羊傳楚屈完來盟于師盟于召陵其言盟于師盟于召陵何喜服楚也何言)
(乎喜服楚楚有王者則丨丨楚無王者則先叛漢書酈食其傳據敖倉之粟塞成臯之險守白馬之津杜太行之阸距飛狐之口天)
(下丨丨者先亡矣揚雄荆州牧箴有道丨丨無道先強沈約詩命師誅丨丨授律緩前禽)填服(穀梁傳伐不踰時戰不逐奔誅)
(不丨丨注來服者不復填厭之填音田厭音壓)來服(齊語嶽瀆諸侯莫不丨丨史記商君傳發教封内而巴人致貢施德諸侯)
(而八戎丨丨易林管子治國侯伯丨丨拾遺錄神智之所綏化遐邇之所丨丨靡不越岳航海交賮于遼險之路陸雲贈顧驃騎詩)
(思我懿範萬民丨丨來一作徠漢書武帝紀周之成康教通四海海外肅眘北發渠搜氐羌丨丨)笞服(戰國策衛人迎新婦)
(婦上車問驂馬誰馬也御曰借之新婦謂僕曰拊驂無丨丨車至門扶教送母曰滅竈將失火入室見臼曰徙之牖下妨往來者主)
(人笑之此三言者皆至言也然而不免為笑者蚤晩之時失也又漢書中山靖王勝傳諸侯王自以骨肉至親今或無罪為臣下所)
(侵辱有司吹毛求疵丨丨其臣使證其君)楚服(戰國策吕不韋見秦質子異人乃說秦王后弟陽泉君入說王后王后乃請趙)
(而歸之異人至不韋使丨丨而見王后悦其狀高其智曰吾楚人也而自子之乃變其名曰楚駱賓王夕次舊吳詩維舟背丨丨振)
(策下吳畿高啓荷葉詩丨丨新裁得吳冠舊製成)偉服(戰國策明言章理兵甲愈起辯言丨丨戰攻不息管子世無請謁任)
(舉之人無間識博學辯說之士無丨丨無奇行皆囊於法以事其主韓非子人臣五姦有務奉下直曲怪言丨丨瑰稱以眩民耳目)
(者阮籍獼猴賦整衣冠而丨丨兮懷項王之思歸)懾服(戰國策趙楚丨丨不敢攻秦者白起之𫝑也魏志鄭渾傳注董卓會)
(議大發兵鄭泰曰明公出自西州少為國將閑習軍事以此威民民懷丨丨)變服(戰國策惠施謂魏王曰王欲報齊則不如)
(因丨丨折節而朝齊楚王怒必伐齊以休楚而伐罷齊則必為楚禽矣史記西南夷傳莊蹻以其衆王滇丨丨從其俗以長之普書)
(袁耽傳桓温游于博徒負進求濟于耽而耽在艱遂丨丨懷布帽與債主戲十萬一擲直上百萬南史崔慧景傳東陽女子婁逞丨)
(丨詐為丈夫粗知圍棋解文義徧游公卿仕至揚州議曹從事事發明帝驅令東還逞始作婦人服而去易林江海丨丨淫緬無測)
(司馬相如難蜀父老文必若所云則是蜀不丨丨而巴不化俗也)馴服(史記秦紀大費佐舜馴鳥獸鳥獸多丨丨是為栢翳)
約服(史記秦始皇紀魏王始丨丨入秦已而與韓趙謀襲秦秦兵吏誅遂破之)威服(史記秦始皇紀二世與趙高謀曰朕)
(年少初即位黔首未集附先帝巡行郡縣以示彊丨丨海内今晏然不巡行即見弱母以臣畜天下漢書韓安國傳夫匈奴獨可以)
(丨丨不可以仁畜也越絶書禹穴之時以銅為兵以鑿伊闕通龍門決江導河東注於東海天下通平治為宫室當此之時作鐵兵)
(丨丨三軍天下聞之莫敢不服)章服(史記文帝紀有虞氏之時晝夜冠異丨丨以為僇而民不犯何則至治也後漢書輿服志)
(迎氣五郊各如其色從丨丨也唐書車服志百官賞緋紫必兼魚袋謂之丨丨嵇康絶交書性復多蝨&KR1057;搔無已而當裹以丨丨揖)
(拜上官三不堪也朱慶餘送邵州林使君詩水邊花氣薰丨丨嶺上嵐光照畫旗)輿服(史記平凖書公卿大夫以下爭于奢)
(侈室廬丨丨僣于上無限度唐書裴冕傳冕性豪侈既素貴丨丨食飲皆光麗珍豐汝南先賢傳袁紹公族好名為濮陽長棄官來)
(還有副車從騎將入郡界紹乃歎曰吾之丨丨豈可使許子將見之乎遂單車而歸班固東巡頌備天官之列衛盛丨丨而東巡張)
(衡應間器頼雕飾為好人以丨丨為榮傳咸皇太子釋奠頌亹亹皇儲希心闕里光光丨丨穆穆容止)秩服(史記齊太公世)
(家釐公同母弟夷仲年死其子曰公孫無知釐公愛之令其丨丨奉養比太子)射服(史記衛康叔世家獻公戒孫文子寗惠子)
(食皆往日旰不召而去射鴻于囿二子從之公不釋丨丨與之言)南服(史記伍子胥傳西破彊楚北威齊普丨丨越人又普)
(書劉弘傳弘專督江漢威行丨丨顔延之詩江漢分楚望衡巫奠丨丨謝靈運謝封康樂侯表功參盤鼎胙土丨丨謝瞻詩祇召旋)
(北京守官反丨丨)誣服(史記李斯傳二世使高案丞相獄治罪責斯與子由謀反趙高治斯榜掠千餘不勝痛自丨丨魏志)
(司馬芝傳芝遷大理正有盜官練置厠上者吏疑女工收以付獄芝曰今贓物先得而後訊其辭若不勝掠或至丨丨誣服之情不)
(可以折獄唐書來俊臣傳凡囚至先布械于前示囚莫不震懼皆自丨丨)武服(史記劉敬傳韓王信亡入胡當是時冒頓為單)
(于兵強控弦三十萬數苦北邊上患之問劉敬劉敬曰天下初定士卒罷于兵未可以丨丨也漢書刑法志夫文之所加者深則丨)
(之所丨者大德之所施者博則威之所制者廣北史王昕傳太尉汝南王悦辟昕為騎兵參軍舊事王出則騎兵丨丨持刀陪從昕)
(恥之未嘗肯依行列金史樂志文經天地丨丨遐荒)集服(史記衛將軍驃騎傳戰士不離傷十萬之衆咸懷丨丨仍與之勞爰)
(及河塞)被服(史記貨殖傳中國人民所喜好謠俗丨丨飲食奉生送死之具故待農而食之虞而出之工而成之商而通之)
(漢書郊祀志武帝拜少翁為文成將軍文成言上即欲與神通宫室丨丨非象神神物不至又河間獻王傳丨丨儒術造次必於儒)
(者後漢書馬后紀廣平鉅鹿樂成王車騎朴素無金銀之飾帝以白太后太后即賜錢各五百萬於是内外從化丨丨如一魏志文)
(帝紀輔國將軍等奏曰日月所照戴天履地含氣有生之𩔖靡不丨丨清風沐浴玄德易林丨丨文德升入大麓四門雍肅登受大)
(福宋玉神女賦嫷丨丨侻薄裝沐蘭澤含若芳古詩不如飲美酒丨丨紈與素又丨丨羅裳衣當戸理清曲魏文帝與羣臣論丨丨)
(書三世長者知丨丨五世長者知飲食此言丨丨飲食難曉也曹植詩寶劍值千金丨丨光且鮮)重服(漢書文帝紀詔曰當)
(今之世咸嘉生而惡死厚葬以破業丨丨以傷生吾甚不取)吏服(漢書景帝紀吏者民之師也亡度者或不丨丨出入與民)
(亡異)遂服(漢書五行志普叔嚮曰三年之喪雖貴丨丨禮也注遂竟也)彊服(漢書韓信傳信曰項王所過亡不殘滅多)
(怨百姓百姓不附特劫于威丨丨耳)榜服(漢書淮南王傳衡山王賜入朝謁者衛慶有方術欲上書事天子王怒故劾慶死罪)
(強丨丨之)帝服(漢書賈誼傳今庶人屋壁得為丨丨倡優下賤得為后飾然而天下不屈者殆未有也九歌龍駕兮丨丨聊翺)
(游兮周章温子昇舜廟碑龍駕丨丨蓋依俙於慕舜交鼓絙瑟寔髣髴於聞韶)舍服(漢書霍去病傳上曰驃騎將軍可謂能丨)
(丨知成而止矣注服而舍之功成則止也)勝服(漢書嚴助傳南越王願革心易行身從使者入朝有狗馬之病不能丨丨故遣)
(太子嬰齊入侍)駕服(漢書公孫弘傳虎豹馬牛禽獸之不可制者也及其教馴服習之至可牽持丨丨唯人之從)攘服
(漢書賈捐之傳孝武帝探平城之事錄冒頓以來數為邊害籍兵厲馬因富民以丨丨之)慹服(漢書朱博傳博治郡常令屬縣)
(各用其豪傑以為大吏其盡力有效必加厚賞懷詐不稱誅罰輙行以是豪強丨丨注慹之涉反)身服(漢書朱雲𫝊雲年七)
(十餘終于家病不呼醫飲藥遺言以丨丨斂後漢書顯宗馬后紀后曰吾為天下母而丨丨大練食不求甘左右但著帛布無香薰)
(之飾者欲身率下也)畏服(漢書魏相傳遷河南太守禁止姦邪豪彊丨丨北史崔㥄傳鄭伯猷歎曰身長八尺而如刻畫謦欬)
(為洪鐘響胸中貯千卷書使人那得不丨丨宋史李綱傳綱忠誠義氣凜然動乎遠邇每宋使至燕山必問李綱趙鼎安否其為人)
(所丨丨如此西京雜記匡衡能說詩時人為之語曰無說詩匡鼎來匡說詩解人頤鼎衡小名也時人丨丨之)安服(漢書谷永)
(傳起居有常循禮而動躬親政事致行無倦丨丨若性荀勖為文王與孫皓書是故大必事小小必事大然後上下丨丨羣生𫉬所)
袨服(漢書鄒陽傳夫全趙之時武力鼎士丨丨叢臺之下者一旦成市而不能止幽王之湛患南史循吏傳序都邑之盛士女)
(昌逸歌聲舞節丨丨華粧桃花渌水之間秋月春風之下無往非適顔延之曲水詩序靚妝藻野丨丨縟川沈約長安有狹邪行方)
(驂萬乘臣丨丨千金子王僧孺逮詣南司辭府牋下官生年有值謬仰清塵假翼西雍竊步東閣多慙丨丨取亂長裾杜審言七夕)
(詩丨丨鏘環珮香筵拂綺羅元好問京都元夕詩丨丨華妝著處逢六街燈火閙兒童)慙服(漢書何武傳戴聖後為博士毁)
(武於朝廷武聞之終不揚其惡而聖子賓客為羣盜得繫廬江聖自以子必死武平心决之卒得不死自是後聖丨丨北史李賢傳)
(賢年九歲從師受業略觀大旨而已或譏其不精荅曰賢豈能領徒受業至如忠孝之道寔銘于心問者丨丨宋史焦守節傳奉使)
(契丹館伴丁求說指遠山謂曰此黃龍府也守節應聲曰燕然山距此幾許求說丨丨)殊服(漢書王吉傳百里不同風千里)
(不同俗戸異政人丨丨司馬相如上林賦便姍嫳屑與俗丨丨又張衡司空陳公誄萬邦既協丨丨來同)懷服(漢書西域傳罽)
(賓國有求則卑辭無欲則嬌嫚終不可丨丨北史魏思帝紀政崇寬簡百姓丨丨馬祖常詩上國崇丨丨熙朝尚德馨)損服
(漢書谷永傳古者穀不登虧膳災屢至丨丨凶年不塈塗)御服(漢書孝元皇后傳初漢高祖入咸陽秦王子嬰降奉上始皇璽)
(及高祖即天子位因丨丨其璽世世傳受號曰漢傳國璽荀悦漢紀贊孝文皇帝宫室苑囿車馬丨丨無所增益宋書恩倖傳論侍)
(中身奉奏事又分掌丨丨南史梁武帝紀帝幸同泰寺設四部無遮大會上釋丨丨披法衣唐書百官志司衣掌宫内丨丨首飾整)
(比以時進奉)肅服(後漢書明帝紀館陶公主為子求郎不許而賜錢千萬謂羣臣曰郎官上應列宿出宰百里苟非其人則)
(民受其殃是以難之故吏稱其官民安其業遠近丨丨戸口滋殖焉)裝服(後漢書知熹鄧皇后紀每有讌會諸姬貴人競自修)
(整簪珥光采袿裳鮮明而后獨著素丨丨無飾)器服(後漢書劉聖公傳王莽敗唯未央宫被災而已其餘宫館一無所毁宫女)
(數千備列後庭自鐘鼓帷帳輿輦丨丨太倉武庫官府市里不改於舊普書郗鑒傳鑒孫超聞人有辭榮拂衣者為之起屋宇作丨)
(丨畜僕豎費百金而不吝唐書百官志太常寺凡藏大享之丨丨有四院一曰天府院藏瑞應及伐國所𫉬之寳禘祫則陳于庭二)
(曰御衣院藏天子祭服三曰樂縣院藏六樂之器四曰神厨院藏御廩及諸器官奴婢五代史吳越世家太祖皇帝時俶嘗來朝厚)
(禮遣還國俶喜益以丨丨珍奇為獻不可勝數太祖曰此吾帑中物爾何用獻為何承天逹性論棟宇舟車銷金合土絲紵玄黃供)
(其丨丨又普書索靖傳靖才藝絶人武帝擢為尚書郎與襄陽羅尚河南潘岳吳郡顧榮同官咸丨丨焉)寒服(後漢書耿恭傳)
(恭遣吏范羌至敦煌迎吳士丨丨國史補德宗幸金鑾院問學士鄭餘慶曰近日有衣作否餘慶對曰無之乃賜百縑令作丨丨謝)
(瞻詩風至授丨丨霜降休百工)欣服(後漢書竇融傳融與隗囂書曰將軍守節不回承事本朝後遣伯春委身於國無疑之誠)
(於斯有效融等所以丨丨高義願從役於將軍者良為此也)厭服(後漢書馮勤傳勤以圖議軍糧任事精勤遂見親識每引)
(進帝輒顧謂左右曰佳乎吏也由是使典諸侯封事勤差量功次輕重國土遠近地𫝑豐薄不相踰越莫不丨丨焉)勸服(後漢)
(書鮑昱傳昱子德為南陽太守時郡學久廢德廼修起横舍備俎豆黼冕行禮奏樂又尊饗國老宴會諸儒百姓觀者莫不丨丨)
歡服(後漢書羊續傳為南陽太守屬縣餘賊竝詣續降續為上言宥其枝附賊既清平廼班宣政令候民病利百姓丨丨普書)
(褚裒傳永和初復徵裒將以為揚州錄尚書事劉遐說裒曰會稽王令德國之周公也足下宜以大政付之裒長史王胡之亦勸焉)
(於是固辭歸藩朝野咸丨丨之)羸服(後漢書羊續傳為南陽太守當入郡界廼丨丨間行侍童子一人觀歴縣邑採問風謠唐)
(書膠東郡王道彦傳初神通避吏于鄠被疾山谷間累旬食盡道彦丨丨丐人間或採野實以進)偽服(後漢書左雄周黃傳)
(論竊名丨丨浸以流競)容服(後漢書北海靖王興傳初南頓君娶同郡樊重女字&KR0570;都性婉順自為童女不正丨丨不出於)
(房宗族敬焉皇甫謐釋勸論辭丨丨之光粲披敝褐以終年張華遊獵篇輿徒既整飭丨丨麗且妍元好問贈鸎詩天真異絲竹丨)
(丨仍楚楚)行服(後漢書桓郁傳肅宗即位郁以母憂乞身詔聽侍中丨丨魏志龐淯傳注張猛兵欲來縳淯猛聞之歎曰猛以)
(殺刺史為罪此人以至忠為名如又殺之何以勸一州履義之士邪遂使丨丨普書武帝紀咸熙二年帝嗣相國普王位下令寬刑)
(宥罪撫衆息役國内丨丨三日是月長人見於襄武長三丈告縣人王始曰今當太平)奪服(後漢書桓焉傳焉以母憂自乞)
(聽以大夫行喪踰年詔使者賜牛酒丨丨唐書盧從史傳元和中丁父喪未官從史即獻計誅王承宗陰伺帝旨繇是丨丨復領澤)
(潞)制服(後漢書劉愷傳詔書所㠯為丨丨之科者蓋崇化厲俗以弘孝道也今刺史一州之表二千石千里之師職在辯章)
(百姓宣美風俗尢宜尊重典禮以身先之管子度爵而丨丨量禄而用財飲食有量衣服有制江淹蕭太尉上便宜表丨丨怪物周)
(設常刑皆節俗約訓反樸還風)順服(後漢書种暠傳暠誠心懷撫信賞分明由是羌胡龜兹莎車烏孫等皆來丨丨暠乃去烽)
(燧除候望邊方晏然無警)歸服(後漢書李固傳巖穴幽人智術之士彈冠振衣樂欲為用四海欣然丨丨聖德魏志文帝紀海)
(内翕習殊方丨丨江淹詩戎夏丨丨民靈以戴薛道衡祭淮文水陸旌旗所向無前吳會君長束手丨丨)&KR1241;服(後漢書盧植傳)
(應徵有道之人若鄭玄之徒陳明洪範丨丨災咎)嗟服(後漢書符融傳郭林宗始入京師時人莫識融一見丨丨因以介於)
(李膺由是知名普書裴綽傳綽子遐音辭清暢嘗與河南郭象談論一坐丨丨任昉王文憲集序公乘理照物動必研幾當時丨丨)
(若有神道)畿服(後漢書董卓傳論初以虓闞為情因遭崩剥之埶故得蹈藉彝倫毁裂丨丨傅亮尚書八座封諸皇弟皇子奏)
(所以維城皇代磐石帝基内衛丨丨外綏四海者也)羈服(後漢書西域傳論漢世張騫懷致遠之略班超奮封侯之志終能立)
(功西遐丨丨外域普書慕容暐載記丨丨塞外為平寇之基)稽服(魏志武帝紀眭固伏罪張繡丨丨普書樂志西蜀猾夏僣)
(號方域命將致討委國丨丨北史魏世宗紀論垂拱無為邊徼丨丨)成服(魏志高堂隆傳帝耕以勸農后桑以丨丨所以昭事)
(上帝告虔報施也應亨贈四王冠詩令月惟吉日丨丨加元首)憚服(普書簡文帝紀帝嘗與桓温及武陵王晞同載游版橋温)
(遽令鳴鼔吹角車馳卒奔欲觀其所為晞大恐求下車而帝安然無懼色温由此丨丨唐書李元諒傳元諒為鎮國節度副使居軍)
(十年士心丨丨)蠶服(普書輿服志元康六年詔曰魏以來皇后丨丨皆以文繡非古義也令宜純服青以為永制)秋服
(普書輿服志百官雖服五時朝服據今止給四時朝服闕丨丨三年一易齊民要術二月順陽習射以備不虞春分中雷乃發聲先)
(後各五日寢别内外蠶事未起命縫人浣冬衣徹複為袷其有驘帛遂供丨丨劉因九日登西山詩九日丨丨成童冠從我遊)妖
服(普書五行志尚書何晏好服婦人之服傅玄曰此丨丨也搜神記戚夫人侍兒賈佩蘭後出為扶風人段儒妻說在宫内時嘗)
(以弦管歌舞相歡娛競為丨丨以趨良時張衡七辨樂中日晚移即昏庭美人丨丨變曲為清)絳服(普書職官志太尉雖不加)
(兵者吏屬皆丨丨)儀服(普書孝武李太后傳孝武帝即位加為皇太妃丨丨一同太后北史裴叔業傳叔業為徐州刺史帝)
(令郎中裴聿往與之語叔業盛飾左右服翫以夷之聿曰伯父丨丨誠為美麗但恨不晝游耳韋少翁詩於肅君子既令厥德丨丨)
(此恭棣棣其則)著服(普書杜皇后傳先是三吳女子相與簪白花如素柰傳言天公織女死為之丨丨)歎服(普書裴楷)
(傳平吳之後帝乃修太平之化每延公卿與論政道楷陳三五之風次敘漢魏盛衰之迹帝稱善坐者丨丨焉宋史劉敞傳順州山)
(中有異獸如馬食虎豹契丹不識問敞敞曰此所謂駮也為說其音聲形狀且誦山海經管子書曉之契丹益丨丨楊載贈元上人)
(詩伊余走海内一見輒丨丨)錦服(普書賀循傳濬平吳之後以勲高位重不復素業自居乃玉食丨丨縱奢侈以自逸岑參)
(送許員外詩還家丨丨貴出使繡衣香)餐服(普書賀循傳丨丨玄風景羡高矩北史李先傳先曾孫預羡古人飱玉法嘗椎)
(玉為屑食之及疾篤謂妻子曰吾尸體必當有異勿速殯令後人知丨丨之妙時七月中旬長安毒熱四宿而體色不變潘岳西征)
(賦既丨丨以屬厭泊恬靜以無欲)競服(普書王導傳時帑藏空竭庫中惟有綀數千端鬻之不售而國用不給導患之乃與)
(朝賢制綀布單衣于是士人翕然丨丨之綀遂踊貴)冠服(普書張重華傳謝艾乘軺車冠白幍鳴鼔而行麻秋望而怒曰艾年)
(少書生丨丨如此輕我也命黑矟龍驤三千馳擊之遼史禮志興宗先有事于菩薩堂及木葉山遼河神然後行拜山儀丨丨節文)
(多所變更後因以為常梅堯臣詩暗犯風雪往醉脱丨丨歸蘇軾荅袁公濟詩何時神武門相約挂丨丨范成大詩不能時世妝蕭)
(然古丨丨)憂服(普書顧和傳古人或有釋其丨丨以祗王命蓋以才足幹時故不得不體國殉義)嚮服(普書索綝傳綝)
(有威恩華夷丨丨九章令五帝以折中兮戒六神與丨丨)艾服(普書鄭冲傳詔曰太傅丨丨王事六十餘載忠肅在公慮不及)
(私任昉求律序啓化澄上業草纓垂典教清中世丨丨懲刑鄭俠詩古人涖官政五十曰丨丨)擊服(普書劉頌傳夫逆正逆順)
(者人心之所丨丨也)繒服(普書單道開傳道開常衣麤褐或贈以丨丨皆不著)毁服(普書桓雄傳譙王承為王敦將魏乂)
(所執雄丨丨為僮豎隨承向武昌)邊服(普書前燕載記論氣讋傍隣威加丨丨隋書薛濬傳弟謨在揚州濬遺書與謨曰念)
(爾伶仃孤宦遠在丨丨顧此恨恨如何可言庾信詩王子從丨丨臨卭惜第如)慢服(普書慕容儁載記性嚴重慎威儀未嘗以)
(丨丨臨朝歐陽原功舞姬脱鞵吟盈盈丨丨舞腰輕綵雲飛處香風起)美服(臧榮緒普書夏侯湛族為盛門性頗豪侈甘食)
(丨丨窮滋極珍列子豐屋丨丨厚味姣色有此四者何求于外張衡週天大象賦嘉殷巫之丨丨登周史之雅號)讋服(南史)
(梁武帝紀帝謂諸將曰征討未必須實力所聽威聲耳今加湖之敗誰不丨丨)推服(南史陳武帝紀帝涉獵史籍好讀兵書明)
(緯候孤虛遁甲之術多武藝明逹果斷為當時丨丨又徐羡之傳羡之起自布衣以局度居廊廟朝野丨丨咸謂有宰臣之望任昉)
(王文憲集序時司徒袁粲有高世之度見公弱齡便望風丨丨歎曰衣冠禮樂在是矣)白服(南史王華傳張邵丨丨登城為)
(華所糾邵坐被徵)緩服(南史沈慶之傳湛被收之夕上開門召慶之慶之戎服履韎縛袴入上見而驚曰卿何意乃爾急裝)
(慶之曰夜半喚隊主不容丨丨)夏服(南史蔡廓傳廓奉兄軌為父公禄賞賜一皆入軌有所資須悉就典者請焉妻郗氏求丨)
(丨廓答書曰知須丨丨計給事自應相供無容相寄時軌為給事中元稹詩丨丨稍輕清秋堂已岑寂)朱服(南史何胤傳胤)
(以國子祭酒與太子中庶子王瑩竝為侍中時胤單作祭酒疑所服陸澄博古多該亦不能據遂以玄服臨試爾後詳議乃用丨丨)
(祭酒丨丨自此始也劉希夷江南曲春洲驚翡翠丨丨弄芳菲梅堯臣送李殿丞通判處州詩鴻鴈正來翔競看丨丨儼)染服
(南史劉之遴傳先是平昌伏挺出家之遴為詩嘲之曰傳聞伏不鬭化為支道林及之遴遇亂遂披丨丨時人笑之)持服(魏書)
(石文德傳縣令黃宣在任喪亡宣單貧無期親文德祖父苗以家財殯葬丨丨三年奉養宣妻二十餘載)公服(北史魏孝文帝)
(紀太和十年四月辛酉始制五等丨丨高適信王幕府詩國章榮印綬丨丨貴貂蟬張籍送侯判官赴廣州從事詩辟書遠到開呈)
(客丨丨新成著謝恩)欵服(北史魏紀論明元纂業固基内和外撫終能周鄭丨丨聲教南被又辛公義傳公義聽訟訊問若不)
(盡應須禁者公義即宿聽事終不還閤人或諫之曰此事有程使君何自苦也荅曰刺史無德可以導人尚令百姓係於囹圄豈有)
(禁人在獄而心自安乎罪人聞之咸自丨丨)布服(北史魏高陽王雍傳雍表請王公已下賤妾不聽用織成錦繡金玉珠璣)
(違者以違旨論奴則丨丨竝不得以金銀為釵帶犯者鞭一百)追服(北史魏彭城王勰傳勰母潘氏早卒及有所知啓求丨丨)
(文明太后不許乃毁容憔悴心喪三年不參吉慶孝文大奇之)儛服(北史魏景穆十二王𫝊樂良王忠曰臣少來所愛情存綺)
(羅歌衣丨丨是臣所願)雅服(北史高季式傳范陽盧曹身長九尺鬢面甚雄臂毛逆如猪鬛力能拔𣗳性弘毅方重常從容)
(丨丨北州敬仰之又西京雜記司馬長卿賦時人皆稱典而麗雖詩人之作不能加也揚子雲曰長卿賦不似從人間來其神化所)
(至邪子雲學相如為賦而弗逮故丨丨焉)青服(北史鹿悆傳悆父生再為濟南太守有政績獻文嘉其能特徵赴季秋馬射賜)
(以驄馬加以丨丨彰其廉潔隋書禮志嬪及從三品以上官命婦丨丨助祭朝會大事則服之亦有鞠衣)驚服(北史韋孝寬傳)
(孝寬在邊多載屢抗強敵所有經略布置之初人莫之解見其成事方乃丨丨宋史孫奭傳奭幼與諸生師里中王徹徹死有從奭)
(問經者奭為解析微指人人丨丨)信服(北史楊乾運傳少雄武為鄉閭丨丨)爵服(北史魏平文帝紀普元帝遣使加崇)
(丨丨荀子守其職足衣食厚薄有等明丨丨左思詩丨丨無常玩好惡有屈伸)披服(北史李公緒傳公緒弟㮣性倨傲每對兄)
(弟露髻丨丨略無少長之禮)遠服(北史周靜帝紀除羣兇于城社廓妖氛于丨丨水經注秦始皇十三年立雲中郡縣曰丨)
(丨劉禹錫詩聖功奠丨丨神物擁休禎)摧服(北史楊素傳南指而吳越肅清北臨而塞垣丨丨)尚服(唐書百官志丨)
(丨局丨丨二人掌供用采章之數)具服(唐書百官志殿中侍御史元日冬至朝會則乘馬丨丨戴黑豸升殿文中子子見耕)
(者必勞之見王人必俛之鄉里不騎雞初鳴則盥潄丨丨顔延之赭白馬賦丨丨金組兼飾丹雘)囚服(唐書曹王臯傳臯為)
(衡州刺史為觀察使謾劾貶潮州會楊炎為宰相知臯直復用為衡州刺史初御史覆訊臯懼憂其母出則丨丨入乃衣冠貎言如)
(平常及為潮以遷入告至是復位乃言其寔)驗服(唐書李勉傳勉為江西觀察使部人有父病為蠱求厭者以木偶署勉名)
(埋之掘治丨丨勉曰是其為父則孝也縱不誅)羽服(唐書李抱真傳夜夢駕鶴寤而刻寓鶴衣丨丨習乘之沈約郊居賦動紅)
(荷於輕浪覆碧葉於澄湖餐嘉實而却老振丨丨於清都江總山水納袍賦解女蘿之山帶佩流霞之丨丨岑文本孟法師碑銘靈)
(化人間高翔丨丨白蜺擁蓋青蚪夾轂戴叔倫宫人入道詩蕭蕭白髮出宫門丨丨星冠道意存)敗服(唐書武儒衡傳宰相)
(鄭餘慶不事華潔門下客多垢衣丨丨獨儒衡上謁未嘗有所易以莊詞正色見重于餘慶又朱克融傳克融留京師久之不得調)
(羸色丨丨饑寒無所貸丐)品服(唐書鄭餘慶傳時每朝會朱紫滿廷而少衣綠者丨丨大濫人不以為貴帝亦惡之詔餘慶條)
(奏懲革)玩服(唐書盧鈞傳鈞丨丨不為鮮明位將相没而無贏財沈約為東宮謝賜孟嘗君劍啓人高事遠遺物足奇謹加)
(丨丨以深存古之懷)紫服(唐書魚朝恩傳朝恩見帝曰臣之子位下願得金紫在班列上帝未答有司已奉丨丨于前令徽拜)
(謝帝笑曰小兒章服大稱又李元紘傳五月五日宴武成殿賜羣臣襲衣特以丨丨金魚錫元紘及蕭嵩羣臣無與遼史蕭和尚傳)
(和尚曰班次如此是不以大國之使相禮且以錦服為貺如待蕃部若果如是吾不預宴宋臣不能對易以丨丨位視執政使禮始)
(定)巾服(唐書來俊臣傳仁傑等已論死待日而决稍縱之仁傑乃遣子持帛書稱枉后責謂俊臣對曰是囚不禠丨丨何肯)
(服罪)漢服(唐書吐蕃傳結贊以羌渾衆屯潘口傍青石嶺三分其兵趨隴汧陽間連營數十里中軍距鳳翔一舍詭丨丨號邢)
(君牙兵遼史儀衛志遼國自太宗入普之後皇帝與南班漢官用丨丨太后與北班契丹臣僚用國服其丨丨即五代普之遺制也)
弓服(唐書高麗傳帝伐高麗師還以丨丨賜其臣蓋蘇文受之不遣使者謝于是下詔削棄朝貢)製服(宋史畢仲衍傳)
(仲衍正奉使契丹宴射連破的衆驚異之且偉其姿容密使人取其衣為度丨丨以賜)愧服(宋史程之邵傳熙寧更募役法)
(常平使者欲槩州縣民力以羡之相補之邵曰此法乃成周均力遺意當各以一邑之力供一邑之役豈宜以此邑助彼邑哉使者)
(丨丨)敬服(宋史岳飛傳飛家無姬侍吳玠素服飛願與交驩飾名姝遺之飛曰主上宵旰豈大將安樂時却不受玠益丨丨搜)
(神記趙昞嘗臨水求渡船人不許昞乃張帷蓋坐其中長嘯呼風亂流而濟於是百姓丨丨從者如歸潘勖册文君往欽哉丨丨朕)
(命簡恤爾衆時亮庶功)潔服(宋史高麗國傳高麗王運仁賢好文内行飭備每賈客市書至則丨丨焚香對之)震服
(遼史耶律仁先傳仁先為南京留守改王普恤孤惸禁姦慝宋聞風丨丨議者以為自於越休哥之後惟仁先一人而已王粲樂歌)
(蠻荆丨丨五刃三革阮籍為鄭冲勸普王牋前者明公西征靈州北臨沙漠榆中以西望風丨丨)駭服(金史張中彦傳時作)
(河上浮梁復領其役舟之始製匠者未得其法中彦手製小舟纔數寸許不假膠漆而首尾自相鉤帶謂之鼓子卯諸匠無不丨丨)
(其智巧如此)百服(山海經崑崙之丘是實惟帝之下都有鳥焉其名曰鶉鳥是司帝之丨丨注服器服也一曰服事也)早
服(老子聖人方而不割廉而不劌直而不肆光而不耀治人事天莫如嗇夫惟嗇是謂丨丨早服謂之重積德顔延之詩丨丨身)
(義重晩逹生戒輕)教服(管子相室之任也繕器械選練士為丨丨連什伍徧知天下審御機數此兵主之事也)劍服
(莊子太子曰吾王所見劍士皆蓬頭突鬢垂冠曼胡之纓短後之衣瞋目而語難王乃悦之今夫子必儒服而見王事必大逆莊子)
(曰請治丨丨治丨丨三日乃見太子)士服(莊子虛静恬淡寂寞無為者萬物之本也明此以南鄉堯之為君也明此以北面舜)
(之為臣也以此處上帝王天子之德也以此處下元聖素王之道也以此退居而閒游江海山林之丨丨也以此進為而撫世則功)
(大名顯而天下一也)甘服(韓非子人主丨丨於玉堂之中而無瞑目切齒傾取之患人臣垂拱於金城之内而無扼腕聚脣嗟)
(唶之禍)冬服(韓非子墨者之葬也冬日丨丨夏日夏服桐棺三寸服喪三月世以為儉曹植七啓温房則丨丨絺綌清室則)
(中夏含霜)告服(韓非子越王攻吳王吳王謝而丨丨越王欲許之范蠡大夫種曰不可昔天以越與吳吳不受今天反夫差亦)
(天禍也以吳予越再拜受之不可許也)多服(韓非子鄒君好服長纓左右皆服長纓甚貴鄒君患之問左右左右曰君好服)
(百姓亦丨丨是以貴君因先自斷其纓而出國中皆不服長纓)右服(呂氏春秋秦繆公乘馬而車為敗丨丨失而埜人取之埤)
(雅穆王命八駿之乘丨丨華騮而左騄耳右驂赤驥而左白&KR2059;)矜服(呂氏春秋善為君者丨丨性命之精而百官已治矣)速
服(家語孔子曰君子欲言之見信也莫善乎先虛其内欲政之速行也莫善乎以身先之欲民之丨丨也莫善乎以道御之)嬿
服(尚書大傳古者后夫人至于房中釋朝服襲丨丨入御于君也枚乘七發揄流波雜杜若蒙清塵被蘭澤丨丨而御此亦天下)
(之靡麗皓侈廣博之樂也)牿服(淮南子澆天下之淳析天下之樸丨丨馬牛以為牢滑亂萬民以清為濁)戍服(易林渠戎)
(萬里晝夜愁苦櫜甲丨丨雖荷不賊)執服(易林桃弓葦戟除殘去惡敵人丨丨)堯服(易林三塗五嶽去危入室凶禍不作)
(桀盗丨丨)獻服(易林邊庭八十慕德丨丨)流服(林邑記盡紘滄之徼遠極丨丨之無外)緇服(水經注鹽道山厥頂)
(方平有良藥是以丨丨思玄之士鹿裘念一之夫代往遊焉)神服(水經注趙昞方東入章安百姓丨丨從者如歸)相服
(水經注西昌寺三面阻水佛堂設三像真容妙相丨丨精偉相又平聲班固奕旨高下相推人有等級若孔氏之門回賜丨丨魏文)
(帝論文斯七子者于學無所遺于辭無所假咸以自騁驥騄于千里仰齊足而并馳以此丨丨亦良難矣)烏服(陸機詩疏蘞似)
(栝樓葉盛而細其子正黑如燕薁不可食也幽州人謂之丨丨其莖葉煑以哺牛除熱)古服(錄異記太保馬全章中夜夢一)
(人紫衣束帶巍冠丨丨狀若道流揖之俱行至崖壁所告之曰此熖陽洞也閉塞多年能開發護持可以福利邦國又鍾傳初入洪)
(州命修一城軍吏散掘墓甎以稱用工畢傳夢一人丨丨頎長貎如子路來詣傳曰將軍何得暴我居處令我不安速宜修之鮑溶)
(宿隱者詩野言得真風山貎宜丨丨)帕服(釋常談婦人施粉黛花鈿著好衣裳謂之鮮粧丨丨)姣服(屈原九歌靈偃蹇兮)
(丨丨芳菲菲兮滿堂張衡南都賦男女丨丨駱驛繽紛傅毅舞賦丨丨極麗姁媮致態貢師泰詩纖阿揚丨丨雜佩懸明璫)黎
服(屈原天問帝乃降觀下逢伊摯何條放致罰而丨丨大說)極服(宋玉神女賦序羅紈綺繢盛文章丨丨妙采照萬方)求
服(宋玉九辯驥不驟進而丨丨兮鳳亦不貪餧而忘食)玄服(宋玉高唐賦簡輿丨丨建雲旆蜺為旌翠為蓋)親服(李斯)
(上秦始皇書孝公用商鞅之法移風易俗民以殷盛國以富強百姓樂用諸侯丨丨)令服(張衡綬笥銘皇用我賜俾作帝臣服)
(其丨丨鸞封艾緡曹植敘愁賦荷印紱之丨丨非陋才之所望)猛服(王褒四子講德論今南郡𫉬白虎亦偃武興文之應也𫉬)
(之者張武武張而丨丨也)宗服(孔融與韋甫休書西土之人丨丨令德解仇崇好以順風化)毳服(蔡邕太傅胡公碑玉)
(藻在冕丨丨艾輔駱車雕驂四牡修扈)紹服(蔡邕朱公叔鼎銘克慎明德以丨丨祖禰之遺風)副服(諸葛亮荅李嚴)
(書今蓄財無餘妾無丨丨)騑服(魏文帝出婦賦撫丨丨而展節即臨沂之舊城陸機詩安得携手俱契闊成丨丨)薄服
(曹植夏禹贊蔬食丨丨黻冕乃新)媠服(曹植七啓收亂髮兮拂蘭澤形丨丨兮揚幽若)駿服(王粲馬瑙勒賦御世嗣之)
(丨丨表騄驥之儀則)治服(陸機詩玄冕無醜士丨丨使我妍盧照隣觀妓詩丨丨看疑畫妝樓望似春)晨服(陸機辯亡)
(論齊民免干戈之患戎馬無丨丨之虞而帝業固矣又周伯琦詩丨丨增緜纊寒鄉貴稻梁)衮服(陸機荅賈謐詩魯公戾止)
(丨丨委蛇謝朓為王敬則謝會稽太守啓桓珪丨丨拜奉歲時視濯獻牲鞠躬郊廟王僧孺初夜文丨丨瓛珪與四時而永久朱輪)
(緹幟貫千祀而常然)顯服(陸雲散騎常侍陸府君誄改授丨丨屯騎是撫謝惠連隴西行潛保黃裳丨丨朱黻)藻服(陸雲)
(大將軍宴會詩冕弁張纓丨丨垂帶)驂服(傅休奕樂府門有車馬客丨丨若騰飛)絺服(吳都賦紵衣丨丨雜沓傱萃)
珠服(吳都賦競其區宇則并疆兼巷矜其宴居則丨丨玉饌鮑照觀囿人藝植詩乘軺實金羈當壚信丨丨)暖服(傅咸)
(感凉賦忽輕箑于坐隅兮思丨丨于蘭房)遵服(孫綽喻道論大範羣邪遷之正路衆魔小道靡不丨丨)長服(郭璞櫰木)
(贊櫰之為木厥形似槤若能丨丨拔𣗳排山)非服(庾亮讓中書令表遂階親寵累忝丨丨弱冠濯纓沐浴玄風)善服
(劉義恭豔歌行瑤顔映長川丨丨照通滸皮日休文學之於人也譬乎藥丨丨有濟不善服反為害)配服(顔延之陽給事誄如)
(彼騑駟丨丨驂衡)端服(顔延之釋奠會作肴乾酒澄丨丨整弁)斂服(謝靈運宋武帝誄髽首冠弁穿胸丨丨)故
服(謝靈運撰征賦彌懷古于舊章商伯文於丨丨)底服(傅亮進宋公為宋王詔稜威九河魏趙丨丨廻轅崤潼連城冰泮)
騖服(鮑照樂府飛鑣出荆路丨丨指秦川)龍服(鮑照為柳令讓驃騎表功半下列爵超上賞奮迹騰光參駕丨丨)旅
服(鮑照白馬篇僑裝多闕絶丨丨少裁縫)佳服(鮑照採桑詩是節最暄妍丨丨又新爍)衿服(鮑照詩丨丨襍緹繢)
(首飾亂瓊珍)歌服(鮑照庾中郎别詩懽觴為悲酌丨丨成泣衣)練服(謝莊明堂登歌雍臺辨朔澤宫丨丨)裳服
(謝惠連𢷬衣詩美人戒丨丨端飾相招携)區服(王儉高帝策文迹庇丨丨情深箕潁)淮服(謝眺詩兹嶺復巑岏分區奠丨)
(丨)紆服(謝眺與宣城吏民别詩下車遽暄席丨丨始黔竈)妙服(梁簡文帝謝賫納袈裟啓邁彼良疇成斯丨丨)豹
服(梁簡文帝大法頌超光躡景日被天廻金蓋玉轝丨丨鼉鼓)緹服(梁簡文帝七勵組帷粲綵丨丨含葩)河服(沈約)
(循役朱方道路詩洞野屬滄溟聯郊遡丨丨)纊服(沈約究竟慈悲論繭衣丨丨曾不懷疑)蠡服(沈約枳園寺刹下石)
(記日者作翰湘州𣗳麾丨丨位與年升秋隨歲厚)珮服(沈約四時白紵歌丨丨瑤草駐容色舜日堯年歡無極宋之問詩周)
(旋本師訓丨丨無生理珮一作佩杜甫餞裴端公詩鄙人奉末眷丨丨自早年錢起美揚侍御清文見示詩願言書諸紳可以為丨)
(丨韓愈贈區弘南歸詩騰蹋衆駿事鞍鞿丨丨上色紫與緋)修服(沈約樂府丨丨悵邊羈瞻途𦕈鄉謁)金服(沈約樂府)
(瑤裝映層綺丨丨炫雕欒)聳服(江淹蕭領軍拜侍中刺史章虹驂丨丨朱轙佇蓋)軒服(江淹建平王辭闕表品第廼崇)
(丨丨逾峻)絢服(江淹為始安王拜南兖州刺史章丨丨騰炤懋冊凝芬)衡服(江淹建平王讓荆州刺史表改冊湘區分)
(瑞丨丨徐陵廣州刺史歐陽頠德政碑揚灰既散駕捧將揮咸克凶渠以保丨丨)繡服(王僧孺為臨川王讓太尉表安車駟)
(馬望高闕而朝至丨丨緹麾轥康衢而暮返李白詩蓬山振雄筆丨丨揮清詞張說送任御史詩調饑坐相望丨丨幾時廻錢起送)
(裴廸侍御使蜀詩朝天丨丨乘恩貴出使星軺滿路光包佶元日觀百僚朝會詩花冠蕭相府丨丨霍嫖姚白居易詩一拔侍瑤墀)
(再升紆丨丨)謬服(王僧孺謝齊竟陵王啓丨丨同於魯儒竊吹等乎齊樂)霑服(何遜七召雨散漫以丨丨雲霏微而)
(襲宇)魯服(何遜與建安王謝秀才牋恩榮忽賁固請無涯便當妄忝丨丨濫同齊吹)愛服(陶弘景與武帝論書啓臣心本)
(自敬重今者彌增丨丨)陜服(任昉蕭公行狀初沈攸之跋扈上流稱亂丨丨李頻長安書情投知己詩丨丨因詩句從容已)
(半年王禹偁寄題陜府南溪詩甲湖在丨丨自昔名所重)挂服(任昉王文憲集序丨丨捐駒前良取則卧轍棄子後予胥怨)
賤服(任昉策秀才文昔紫衣丨丨猶化齊風長纓鄙好且變鄒俗)鮐服(韋琳蛆表臣美愧夏鱣味慚冬鯉常懷丨丨之)
(誚每懼鼈巖之譏是以潄流湖底枕石泥中)褧服(庾信周冠軍公夫人誌銘邢姨丨丨宋子河魴)翟服(庾信周儀同夫)
(人尉遲氏誌銘衣其丨丨既得宗婦之儀乘其魚軒還從列國之禮)四服(隋煬帝褒樊子蓋詔子蓋幹局通敏操履清潔自剖)
(符丨丨愛惠為先撫道有方寬猛得所)標服(牛弘登歌血膋升氣冕裘丨丨)畫服(薛道衡老氏碑祝網泣辜深存寬簡)
(草纓知耻丨丨興慙)吳服(宋之問送李侍御詩南登指丨丨北走出秦畿)江服(張說再使蜀道詩青春客岷嶺白露搖丨)
(丨)暑服(李白詩蒼梧大火落丨丨莫輕擲劉禹錫詩丨丨宜秋著清琴入夜彈)短服(李白奔亡道中詩愁容變海色)
(丨丨改胡衣)單服(裴度首夏猶清和聯句丨丨初寧體新篁已出籬劉禹錫初夏曲稍嫌丨丨重初憐北戶開)曉服
(韓愈東都遇春詩川原丨丨鮮桃李晨粧靚)塵服(柳宗元讀禪經詩汲井潄寒齒清心拂丨丨陳旅題龍虎山巖圖詩題詩)
(聊復紀疇昔願拂丨丨齊驂鸞)霞服(元稹青雲驛詩雲韶互鏗戞丨丨相提携)遐服(劉禹錫登司馬錯古城詩將軍將秦)
(師西南奠丨丨)騎服(李紳憶東郭居詩旌旄光里舍丨丨歡妻嫂)浣服(梅堯臣上馬和公儀詩振冠丨丨無容久便見)
(池門放牓催)帖服(王安石曹公行狀秦州生事熟戸公許之入贖自首還故地而至者數千人後遂丨丨皆為用)戴服
(王令謝李常伯詩念當不捨去丨丨同冠衣)買服(蘇軾和子由踏青詩路人未必信此語強為丨丨禳新春)化服(蘇軾)
(送程弋知泗州詩聊當出毫末丨丨狡與頑)蹇服(秦觀謝王學士書鄙陋之迹固已𫉬進於前日矣宜更賜指教水導而木)
(植之使駑驂丨丨知所趨向不繆於先進之迹亦君子樂育人材之義也)感服(秦觀盜賊策王者所以丨丨天下者惠與威也)
(仁及有罪則傷惠戮及不辜則損威)便服(唐庾詩匪躬老矣惟心在丨丨依然但髮稀)鮮服(劉子翬詩麗景明新妝淸)
(波映丨丨劉基詩郭北有宕子丨丨明春閨)村服(李覯竹齋題事詩侍奴裹丨丨語容抛塵簪)樵服(劉克莊寄趙昌)
(父詩何因丨丨供薪水得附高名野史間)緋服(張昱輦下曲東樓丨丨唱雞人擊到朱鼙第幾聲)豔服(周伯琦詐馬行)
(高冠丨丨皆王公良辰盛會如雲從)錫服(周伯琦紀恩詩垂旒端建極丨丨勢連茹)欽服(廼賢徐伯敬詩亹亹藥石言朋)
(𩔖素丨丨)授服(高啓九日詩離居時節變霜降未丨丨)
天下服(易聖人以神道設教而丨丨丨矣)共武服(詩有嚴有翼丨丨之丨共武之服以定王國箋服事也帥之有)
(威嚴者有恭敬者而共典是兵事)不稱服(詩彼其之子丨丨其丨左傳鄭子臧好聚鷸冠鄭伯使盜殺之君子曰服之不)
(衷身之災也詩曰彼己之子丨丨其丨子臧之服不稱也夫)子臧服(見上)不齒服(禮記玄冠縞武丨丨之丨也注)
(所放不帥教者)君子服(禮記丨丨服其丨則文以君子之容有其容則文以君子之辭)大輅服(左傳王命尹氏及王)
(子虎内史叔興父策命普侯為侯伯賜之丨丨之丨戎輅之服)九夷服(漢書郊祀歌天馬徠從西極涉流沙丨丨丨)玄
黃服(漢書郊祀歌后皇嘉壇立丨丨丨物發冀州兆蒙社福)姦軌服(漢書元帝紀唐虞象刑而民不犯殷周法行而)
(丨丨丨)紺袀服(漢書王莽傳莽避火宣室前殿火輙隨之宫人婦女謕謼曰當奈何時莽丨丨丨帶璽韍持虞帝匕首天)
(文郎按式於前日時加某莽旋席隨斗柄而坐曰天生德於予漢兵其如予何)商估服(後漢書靈帝紀帝著丨丨丨飲宴為)
(樂又於西園弄狗著進賢冠帶綬)衮冕服(魏志武帝紀君勸分務本穡人昏作粟帛滯積大業惟興是用錫君丨丨之丨)
(赤舄副焉)兼采服(魏志夏侯玄傳禁除末俗華麗之事使幹朝之家有位之室不復有錦綺之飾無丨丨之丨纖巧之物)
傳詔服(南史宋武帝紀普元興三年帝托游獵與無忌等集義徒凡二十七人候城門開無忌等義徒服丨丨丨稱詔居前)
(義衆馳入即斬修以徇)男子服(南史宋南郡王義宣傳魯秀北走義宣不能自立乃戎服盛糧糗携息慆及所愛妾皆著)
(丨丨丨相隨)居士服(南史虞寄傳時陳寶應據有閩中潛有逆謀嘗令左右讀漢書至蒯通說韓信曰相君之背貴不可)
(言寳應蹶然起曰可謂智士寄正色曰覆酈驕韓未足稱智豈若班彪王命識所歸乎寄知寶應不可諫慮禍及己乃為丨丨丨以)
(拒絶之)婦人服(北史魏彭城王勰傳文宣帝剃韶鬢鬚加以粉黛衣丨丨丨以自隨曰以彭城為嬪御譏元氏微弱比之)
(婦女按韶勰孫也唐書李密傳高祖詔密以本兵就黎陽招撫故部曲經略東都馳驛東至稠桑驛有詔復召密密大懼謀叛乃簡)
(驍勇數十人衣丨丨丨戴羃䍦藏刀裙下詐為家婢妾者入桃林傳舍須臾變服出據其城掠畜産趣南山而東又唐書趙彦昭傳)
(彦昭本以權幸進中宗有巫趙挾鬼道出入禁掖彦昭以姑事之嘗衣婦服乘車與妻偕謁其得宰相巫力也)朝野服(北史)
(裴俠傳俠嘗與諸牧守俱謁周文周文命俠别立謂諸牧守曰裴俠清慎奉公為天下之最令衆中有如俠者可與之俱立衆皆默)
(然無敢應周文乃厚賜俠丨丨丨焉號為獨立使君)侍中服(北史楊椿傳椿上書頻請歸老詔聽服丨丨丨賜朝服一襲八)
(尺牀帳几杖不朝乘安車駕駟馬)天子服(北史李穆傳隋文作相穆遣使謁并上十三環金帶蓋丨丨丨也)朱明
服(唐書肅宗紀立為皇太子有司行册禮其儀有中嚴外辦其服絳紗太子曰此天子禮也蕭嵩裴耀卿請改外辦為外備綘紗)
(衣為丨丨丨)道士服(唐書五行志開元二十五年正月道士尹愔為諫議大夫衣丨丨丨視事近服妖也五代史前蜀世)
(家衍後宫皆戴金蓮花冠衣丨丨丨酒酣免冠其髻髽然更施朱號醉粧又范成大題徐熙牡丹詩蕊珠仙馭曉驂鸞道服朝元露)
(未乾)羽人服(唐書壽安公主傳壽安公主曹野那姬所生孕九月而育帝惡之詔衣丨丨丨)隱士服(唐書李泌傳泌)
(畏禍願隱衡山有詔給三品禄賜丨丨丨為治室廬)輕纖服(唐書李德裕傳詔索盤絛繚綾德裕復奏昔漢文身衣弋綈元)
(帝罷丨丨丨故至今稱之)金紫服(唐書戴叔倫傳為撫州刺史期年詔書褒美封譙縣男加丨丨丨又李程傳元和三年程)
(出為隋州刺吏以能政賜丨丨丨)宰相服(唐書殷盈孫傳龍紹元年昭宗郊祠兩中尉及樞密皆以丨丨丨侍上盈孫奏)
(言先世典令無内官朝服侍祠必欲之當隨所攝資品雖無援據猶免僭逼詔可)浮屠服(唐書蕭德言傳德言陳吏部郎)
(引子也陳亡徙關中詭丨丨丨亡歸江南)小易服(韓非子周公旦已勝殷將攻商蓋辛公甲曰大難攻丨丨丨不如服衆小)
(以劫大乃攻九夷而商蓋服矣)有扈服(吕氏春秋夏后相親親長長尊賢使能期年而丨丨氏丨)三苗服(淮南子忠)
(信形於内感動應於外故禹執干戚舞於兩階之間而丨丨丨)綵繡服(劉向九歎蔡女黜而出帷兮戎婦入而丨丨丨又宋)
(濂送陳彦正教授詩終然薜蘿衣莫蔽錦繡服)聞義服(揚雄逐貧賦清不貳過丨丨則丨)紱冕服(班固荅賓戲今)
(吾子幸游帝王之世躬帶丨丨之丨)黼黻服(曹植七啟丨丨之丨紗縠之裳)同産服(應璩書仲孺不辭丨丨之丨孟)
(公不顧尚書之期)衮龍服(韋曜博奕論丨丨之丨金石之樂足以兼棋局而貿博奕矣)西施服(嵇康荅釋難宅)
(無吉凶攝生論公侯之命稟之自然不可陶易宅是外物方圓由人有可為之理猶西施之潔不可為而丨丨之丨可為也)葩
可服(成公綏菊頌其莖可玩其丨丨丨)短後服(張協七命樵夫耻危冠之飾輿臺笑丨丨之丨)刺史服(傅亮)
(與蔡廓書揚州自應作丨丨丨耳然謂坐起班次應在朝堂上不應依官次坐下足下試更尋之)衛文服(沈約荅陸厥問)
(聲韻書以洛神比陳思他賦有似異手之作故天機啓則律吕自調六情滯則音律頓外也士衡雖云炳若縟錦寧有濯色江波其)
(中復有一片是丨丨之丨)賈人服(任昉奏彈蕭穎達文伐冰之家爭雞豚之利衣繡之士受丨丨之丨)纖羅服(徐防)
(八關齋聯句長披忍辱鎧去此丨丨丨)金丹服(庾信燕歌行定取丨丨作幾丨能令華表得千年)侯甸服(駱賓)
(王帝京篇皇居帝里崤函谷鶉野龍山丨丨丨)山龍服(王建雞鳴曲百官待漏雙闕前聖人亦挂丨丨丨)衆人服
(劉長卿贈别于羣詩心鏡萬象生文鋒丨丨丨)華陽服(蘇軾歌者道服詩如今且作丨丨丨醉唱儂家七返丹)曾點
服(蘇軾詩沂上已成丨丨丨泮宮初采魯侯芹)清晨服(陸游晨起詩草芝要及丨丨丨深媿蠻童為扣冰)黃冠
服(廼賢讀汪水雲集詩知章喜得丨丨丨野水閒雲一釣蓑)無疆服(袁桷詩德啓丨丨丨光傳有道曾)三邊服
(戴良投同僉公詩秘略丨丨丨妖氛一劍横)山人服(高啓丁孝廉惠冠巾詩知試丨丨丨冠巾遠寄重)游子服
(高啓詩線多丨丨丨酒滿故人杯)
芳猷為服(謝朓酬德賦結德言而為佩帶丨丨而丨丨)
福(方六切德也祐也)
韻藻受福(易利用祭祀丨丨也又王明並丨其丨詩丨丨無疆四方之綱禮記孔子曰我戰則克祭則丨丨易林主君有)
(德蒙恩丨丨又神嗜飲食丨丨多孫)五福(書斂時丨丨用敷錫厥庶民宋史樂章帝饗于郊荷天之休丨丨敷錫皇明燭幽黃)
(庭堅詩萬靈未對甘泉丨丨間祀迎年范成大詩百年歌燕喜丨丨用康寧)錫福(書予攸好德汝則丨之丨)作福(書惟)
(辟丨丨惟辟作威惟辟玉食臣無有丨丨作威玉食易林三牛五䍧重明丨丨使我有得)多福(書惟予一人膺受丨丨詩昭事)
(上帝聿懷丨丨又列文辟公綏以丨丨易林三母丨丨天禄所伏居之寵光君子有福班固詩猗歟緝熙允懷丨丨陸雲楚辭裔皇)
(聖之豐祐膺萬乘之丨丨梁簡文帝南郊頌式光惇史踰斯郁郁皇哉康哉同兹丨丨牛弘圜丘樂章祇承靈貺載膺丨丨)遐
福(詩降爾丨丨惟日不足又君子萬年宜其丨丨隋書樂曲九州上腴非一族玄芝碧𣗳夀華木終朝采之不盈掬用拂腥羶和)
(九榖既甘且飫致丨丨王粲蕤賓鐘銘時作蕤賓永享丨丨陶弘景十賚文安身靜卧顯祇丨丨宋濂詩君身享丨丨四海歸至仁)
萬福(詩和鸞雝雝丨丨攸同史記河渠書天子既臨河決乃作歌曰頽林竹兮楗石菑宣房塞兮丨丨來李尢永安宫銘豐業)
(廣德以恊天人丨丨來助喜娛永欣邯鄲淳荅贈詩天休方至丨丨爾臻陸倕石闕詩操斗極把鈎陳翼百神禔丨丨劉憲人日清)
(暉閣宴詩千官隨興合丨丨與時并范成大臘月村田樂府新元叶氣調玉燭天行已過來丨丨又唐書張丨丨傳德宗以丨丨為)
(濠州刺史召謂曰先帝改爾名正者所以褒也朕謂江淮草木亦知爾威名若從所改恐賊不曉是卿也復賜舊名丨丨陽城等論)
(裴延齡事帝震怒丨丨大言曰國有直臣天下無慮矣吾年八十與見盛事徧揖城等勞之天下益重其名)景福(詩以享以)
(祀以介丨丨儀禮士冠禮祝曰壽考維祺介爾丨丨三國典略何晏字平叔有奇才魏明帝東巡恐夏熱故許昌作殿名曰丨丨既)
(成命人賦之平叔遂有此作崔駰襪銘長履丨丨至于億年曹植鼙舞歌聖皇長壽考丨丨常來儀蜀都賦天帝運期而會昌丨丨)
(肸蠁而興作王融曲水詩序上陳丨丨之賜下獻南山之壽褚亮祈榖樂章庶俾億齡禔丨丨長欣萬㝢洽時邕)百福(詩干)
(禄丨丨子孫千億考工記梓人詒女曾孫諸侯丨丨後漢書梁后紀后為貴人常特被引御從容辭於帝曰夫陽以博施為德陰以)
(不專為義螽斯則丨丨之所由興也易林稷為堯使西見王母拜請丨丨賜我嘉子顔延之曲水詩序上膺萬壽下禔丨丨庾信馬)
(射賦正繪五采之雲壺寧丨丨之酒沈佺期人日詩千官黼帳杯前壽丨丨香奩勝裏人趙孟頫耕織圖詩再拜稱上壽所願丨丨)
(并)祈福(禮記季夏之月命四監大合百縣之秩芻以養犧牲令民無不咸出其力以共皇天上帝名山大川四方之神以祠)
(宗廟社稷之靈以為民丨丨吕氏春秋湯以身為犧牲用丨丨于上帝民乃甚說東京賦丨丨乎上玄思所以為虔蔡邕陳政要疏)
(導致神氣丨丨豐年又漢文帝詔昔先王遠施不求其報望祀不丨其丨)馭福(周禮天官太宰以八柄詔王馭羣臣五曰生以)
(丨其丨注生猶養也)交福(周禮秋官大行人歸脤以丨諸侯之丨注交或往或來者也)天福(左傳楚子享郤至曰君不)
(忘先君之好施及下臣貺之以大禮重之以備樂如丨之丨兩君相見何以代此漢書宣帝紀詔曰廼者鳳凰甘露降集京師朕之)
(不德屢𫉬丨丨祇事不怠其赦天下又酈食其傳漢王發蜀漢定三秦涉西河之外援上黨之兵此黃帝之兵非人之力丨之丨也)
(宅經亥為丨丨龍尾宜置猪欄亦名宅極經云欲得職治宅極宜開拓吉)徼福(左傳君惠丨丨于敝邑之社稷辱收寡君宋史)
(周敦頤傳敦頤廉於取名而銳於求志薄於丨丨而厚於得民沈炯經通天臺奏漢武帝表恭聞故實竊有愚心黍稷非馨敢望丨)
(丨劉禹錫賈客詩丨丨波濤神施財游化城范成大秋日田園詩男解牽牛女能織不須丨丨渡河星)豐福(周語受天之丨)
(丨饗民之勲力子孫豐厚令聞不志孔平仲熙寧口號須知丨丨由京邑天子新成太一宮劉基贈道士蔣玉壺詩用之不減亦不)
(增地官丨丨天官徵)逢福(周語道而得神是謂丨丨按說苑引周語作豐福)歸福(普語姬以君命命申生曰今夕君夢)
(見齊姜必速祠而丨丨史記孝文帝紀上曰今吾聞祠官祝釐皆丨丨朕躬不為百姓朕甚媿之)擇福(普語丨丨莫若重)
報福(家語為善者天丨之以丨北齊樂章丨丨歸昌運承祐播休明)國福(史記蔡澤傳君明臣直丨之丨也)家福
(史記蔡澤傳父慈子孝夫信妻貞丨之丨也普書沮渠蒙遜載記上望撫清氛穢下冀保寧丨丨)承福(漢書宣帝紀上帝嘉)
(嚮海内丨丨普書天文志日下有黃氣三重若抱名曰丨丨人主有吉喜陸機七徵圖畫神仙延祐丨丨懸闥高逹長廊廻屬又韓)
(愈圬者王丨丨傳圬之為技賤且勞者也有業之其色若自得者聽其言約而盡問之王其姓丨丨其名王炎詩嗜利顙有泚恐媿)
(王丨丨)禔福(漢書司馬相如傳遐邇一體中外丨丨江總上毛龜啓靈山奥澤卉木呈祉靜海澄波鱗甲丨丨徐陵與王僧)
(辯書三光有乂四海無波靈貺咸臻表裏丨丨薛道衡老氏碑閩越句吳不愆貢職夫餘肅慎無絶夷邸遐邇丨丨文軌大同)長
福(漢書谷永傳羣臣之上願社稷之丨丨白居易詩未必得年非瘦薄無妨丨丨是單貧)蒙福(後漢書鄧后紀后叔父陔)
(言嘗聞活千人者子孫有封兄訓為謁者使修石臼河歲活數千人天道可信家必丨丨又郭汲傳伋拜潁州太守召見辭謁帝勞)
(之曰賢能太守去帝城不遠河潤九里冀京師并丨丨也蔡邕京兆尹樊德雲銘同體諸舊兆氓丨丨惠垂無疆守以罔極趙孟頫)
(耕織圖詩願言仍歲稔四海盡丨丨)後福(後漢書蔡邕傳論資同人之先號得北叟之丨丨又左雄傳白璧不可為容容多丨)
(丨潘岳西征賦志勤遠以極武良無要于丨丨)餘福(後漢書黃香傳疏曰遭值太平先人丨丨弱冠即蒙徵用)薦福(唐書)
(魚朝恩傳朝恩有賜墅觀沼勝爽表為佛祠為章敬太后丨丨即后諡以名祠許之宋史祀成王樂章耽耽廟貎爼豆有序丨丨邦)
(家維師尚父長編范仲淹守饒州有書生上謁自言饑寒時盛稱丨丨碑直千金范許為打千紙墨已具一夕雷轟語曰有客打碑)
(來丨丨無人騎鶴上揚州蘇軾贈常州報恩長老詩丨丨老懷真巧便淨慈兩本更尖新)飲福(宋史禮志既享大宴號曰丨丨)
(自宰臣而下至應執事及樂工馭車馬人竝均給有差以為定式易林安坐玉堂聽樂行觴丨丨萬鍾日受無疆庾信樂歌受釐撤)
(爼丨丨移樽范成大分歲詩禮成廢徹夜未艾丨丨之餘即分歲)老福(長編張齊賢母入大内上曰婆婆丨丨)七福
(賈誼諫鑄錢疏今博禍可除而丨丨可致也)祺福(梁北郊樂歌純嘏不諐丨丨是賚)梅福(漢書丨丨傳福字子真九)
(江壽春人也為郡文學補南昌尉時成帝委任王氏福上書不納至元始中王莽顓政福一朝棄妻子去九江至今傳以為仙其後)
(人有見福于會稽者變名姓為吳市門卒云謝靈運詩范蠡出江湖丨丨入城市孟浩然詩懷仙丨丨市訪舊若耶溪杜甫詩吏隱)
(逢丨丨遊山憶謝公梅堯臣送德化郭尉詩用舍東方言虎鼠賤疎丨丨比蒿萊蘇軾詩猶當隱季主未遽逃丨丨)
毋望福(史記春申君傳朱英謂春申君曰世有丨丨之丨又有毋望之禍今君處毋望之世事毋望之主安可以無毋望之)
(人乎)宗廟福(漢書鼂錯傳頼天之靈丨丨之丨方内以安澤及四夷唐書許康佐傳帝讀春秋至閽弑吳子餘祭召李訓問)
(之對曰古閽寺小宦人也君不近刑臣以為輕死之道孔子書之以為戒帝曰朕邇刑臣多矣得不慮哉訓曰陛下念之丨丨丨也)
社稷福(唐書李揆傳時代宗已封成王帝從容語揆曰成王長有功將定太子卿意謂何揆曰陛下此言丨丨丨也說苑秦)
(穆公得百里奚公孫支歸取鴈以賀曰君得社稷之臣臣敢賀丨丨之丨)萬世福(鬻子其道首首然丨丨為丨萬世為教者)
(唯從黃帝以下舜禹以上而已矣)坐收福(管子舉而得其人丨而丨其丨)無私福(莊子繇繇乎若祭之有社其丨)
(丨丨)
何遽為不福(史記越世家句踐之困會稽也喟然歎曰吾終於此乎文種曰湯繫夏臺文王囚羑里普重耳奔翟齊小)
(白奔莒其卒王霸由是觀之丨丨丨丨丨乎淮南子近塞上之人有善術者馬無故亡而出塞人皆弔之其父曰此丨丨丨丨丨乎)
(居數月其馬將伊駿馬而歸人皆賀之其父曰此何遽不為禍乎家富良馬其子好騎墮而折其髀人皆弔之其父曰丨丨丨丨丨)
(乎居一年北人大入塞近塞死者十九此獨以跛之故父子相保)
增有福(易勿恤其孚于食丨丨左傳救災恤鄰道也行道丨丨)致福(易震來&KR0658;&KR0658;恐丨丨也周禮春官家宗人掌家)
(宗祀之禮凡祭祀丨丨史記秦始皇紀皇帝之德存定四極誅亂除害興利丨丨易林堯舜仁德養賢丨丨衆英積聚國無寇賊參)
(同契或以招禍或以丨丨或興太平或造兵革四者之來由乎胸臆唐山夫人房中歌蠻夷竭歡象來丨丨兼臨是愛終無兵革)
介福(易受兹丨丨于其王母詩報以丨丨萬壽無疆北齊書樂章穰穰丨丨下被羣生宋史樂章發祥有自丨丨無疆班固終)
(南山賦嗟兹丨丨永終億年)害福(易鬼神丨盈而丨謙五代史司天考天地鬼神不可知其心據其迹之可見者以為言曰)
(虧益曰變流曰丨丨)求福(詩豈弟君子丨丨不回白虎通王者所以有社稷何為天下丨丨報功)祉福(詩烈文辟公錫)
(兹丨丨史記魯周公世家唐叔得禾異畝同穎獻之成王天降丨丨漢書禮樂志函蒙丨丨常若期寂寥上天知厥時又匡衡傳諸)
(侯正月朝覲天子天子惟道德昭穆穆以視之又觀以禮樂饗醴廼歸故萬國莫不𫉬賜丨丨蒙化而成俗後漢書明帝紀語曰今)
(令月吉日宗祀光武皇帝于明堂以配五帝禮備法物樂和八音詠丨丨舞功德其班時令敕羣后易林生宜地乳上皇大喜隆我)
(丨丨貴壽無極王延壽魯靈光殿賦永安寧以丨丨長與大漢而久存實至尊之所御保延壽而宜子孫)降福(詩磬筦將將丨)
(丨穰穰史記李斯傳地無四方民無異國四時充美鬼神丨丨甘泉賦光輝眩耀丨厥丨兮子子孫孫長無極兮魏文帝樂府明德)
(通靈丨丨自天)無福(禮記非其祭而祭之名曰淫祀淫祀丨丨漢書郊祀志盛稱奇怪鬼神廣崇祭祀之方求報丨丨之祠)
大福(禮記先王有丨丨必有禮以樂之易林坤厚地德萬物蕃息平康正直以綏丨丨又被服文德升入大麓四門雍肅登受)
(丨丨)禍福(禮記丨丨將至善必先知之不善必先知之左傳丨丨不告亦不書懲不敬也漢書刑法志管仲乃作内政而寓軍)
(令居處同樂死生同憂丨丨共之白居易詩只要明是非何曾虞丨丨蘇軾和蔣䕫寄茶詩死生丨丨久不擇更論甘苦爭媸妍)
祐福(史記孝武帝紀皇帝始郊見泰一雲陽是夜有美光及晝黃氣上屬天太史公祠官寬舒等曰神靈之休丨丨兆祥宜因)
(此地光域立泰畤壇漢書師丹傳聖王制禮取法于天地故尊卑之禮明則人倫之序正人倫之序正則乾坤得其位而陰陽順其)
(節人主與萬民俱蒙丨丨易林履行素德卒蒙丨丨與堯侑辰君子有息)威福(史記三王世家臣不作丨不作丨靡有後羞漢)
(書刑法志朝無丨丨之臣邑無豪傑之俠普書元帝紀論古者私家不蓄甲兵大臣不為丨丨劉向封事大將軍秉事用權五侯驕)
(奢僭盛竝作丨丨擊斷自恣行汙而寄治身私而託公杜甫詩唱和作丨丨孰肯辨無辜鄭俠詩丨丨不有歸佞邪尚何憚)盛
福(史記蔡澤傳主聖臣賢天下之丨丨也)𫉬福(漢書景帝紀孝文皇帝德厚侔天地利澤施四海靡不丨丨明象乎日月)
(而廟樂不稱朕甚懼焉易林年豐歲熟政仁民樂禄入丨丨又高飛有得君子丨丨)永福(漢書樂歌杳杳冥冥克綽丨丨後漢)
(書獻帝紀太學行禮車駕幸丨丨城門臨觀其儀唐書地理志桂州始安郡縣丨丨五代史王仁裕傳仁裕性曉音律普高祖初定)
(雅樂宴羣臣于丨丨殿奏黃鍾仁裕聞之曰音不純肅而無和聲當有爭者已而兩軍校鬭昇龍門外聲聞於内人以為神)興
福(漢書孔光𫝊承順天道在於崇德博施加精致誠孳孳而已俗之祈禳小數終無益於應天塞異銷禍丨丨易林丨丨上堂天)
(下安昌)頼福(後漢書光武帝紀使司空祠高廟曰薄太后母德慈仁孝文皇帝賢明臨國子孫丨丨延祚至今其上薄太后)
(尊號曰高皇后配食地祇)享福(後漢書郎顗𫝊易曰天道無親常與善人是故高宗以丨丨宋景以延年劇談錄道士殷九霞)
(來自青城山有知人之鑒烏公問以年壽官禄九霞曰司徒貴極藩服所望者秉持鈞軸建茅土惟在保守勲庸苞貯仁義丨丨隆)
(厚殊不可涯)全福(後漢書岑彭傳論昔高祖忌栢人之名違之以丨丨征南惡彭亡之地留之以生灾魏志桓階傳太祖與)
(袁紹相拒于官渡劉表舉州以應紹階說其太守張羡曰明府必欲立功明義丨丨遠禍不宜與之同也)傳福(後漢書郅壽傳)
(聖王闢四門開四聰延直言之路下不諱之詔立敢諫之旗聽歌謠于路爭臣七人以自鑒照考知政理違失人心輙改更之故天)
(人竝應丨丨無窮)養福(後漢書周磐傳贊周能感親嗇神丨丨)納福(魏志明帝紀初青龍三年中壽春農民妻自言)
(為天神所下命為登女當營衛帝室蠲邪丨丨飲人以水及以洗瘡或多愈者)種福(魏志陳思王植傳注丁廙謂太祖曰臨菑)
(侯天性仁孝發于自然而聰明智逹其殆庶幾至于博學淵識文章紀倫當今賢才君子皆願從其游實天下所以丨丨于大魏而)
(永受無窮之祚也)建福(蜀志秦宓傳注岷山之地上為東井絡帝以會昌神以丨丨上為天井宋史地理志丨丨宣和三年)
(以岑水場析曲江翁源地置縣)榮福(吳志孫權傳詔責數諸葛瑾等曰今日諸君與孤從事雖君臣義存猶謂骨肉不復是過)
(丨丨喜戚相與共之)保福(普書天文志東井鉞前四星曰司怪主候天地日月星辰變異及草木之妖明主聞灾脩德丨丨也)
速福(普書劉弘傳賞不踰時欲人知為善之丨丨也)嘉福(南史蕭穎胄傳建武中荆州大風雨龍入栢齋中柱壁上有爪)
(足處刺史蕭遙欣恐畏不敢居之至是以為丨丨殿易林鵠鵴鳲鳩專一無尢君子是則長受丨丨陸機詩行矣保丨丨景絶繼以)
(音又唐書孝友傳序上饒鮑丨丨事親居喪以至行聞)壽福(南史魚弘傳弘服翫車馬窮一時之驚絶有眠床一張皆是蹙)
(柏四面周匝無一有異通用銀鏤金花丨丨兩重為脚易林振除灾害更與丨丨)追福(北史隋文獻皇后獨孤氏傳后嘗夢)
(周阿史那后言受罪辛苦求營功德明日言之上為立寺丨丨焉庾信秦州麥積崖佛龕銘昔者如來丨丨有報恩之經菩薩去家)
(有思親之供)流福(北史穆崇傳穆壽曰臣祖崇效功前朝丨丨于後)薄福(北史李諧傳諧子庶死後妻元氏更適趙)
(起嘗夢庶謂己曰我丨丨託劉氏為女彼家甚貧恐不能見養夫妻舊思故來相見告君宜乞取我于是起亦夢焉起寤問妻言之)
(符合遂持錢帛躬往求劉氏如所夢得之養女長而嫁焉)招福(北史崔光傳災異之見明君覩之而懼乃能丨丨陸機豪士賦)
(序身危由于𫝑過而不知去勢以求安禍積起于寵盛而不知辭寵以丨丨)冥福(北史崔挺傳挺為光州刺史後去州卒故)
(吏聞之莫不悲感共鑄八尺銅像于城東廣固寺赴八關齋追奉丨丨)主福(唐書天文志隋大業十三年鎮星贏而旅于參)
(參唐星也李淳風曰鎮星丨丨未當居而居所宿國吉)安福(唐書地理志吉州縣丨丨又東京賦於南則前殿靈臺和歡丨)
(丨)光福(唐書李泌傳初泌無妻不食肉帝乃賜丨丨里第彊詔食肉為娶朔方故留後李暐甥又王龜傳龜字大年博知書)
(傳無貴胄氣常以丨丨第賓客多更住永逹里林木窮僻構半隱亭以自適劉兼丨丨寺牡丹詩今日再遊丨丨寺春風吹我入仙)
(家)禱福(唐書李德裕傳帝方惑佛老丨丨祈年浮屠方士竝出入禁中)營福(唐書張士衡傳太子嘗問事佛丨丨其應)
(奈何士衡對曰事佛在清靜仁恕爾如貪惏驕虐雖傾財事之無損于禍)推福(唐書蔡廷玉傳與朱泚同里閈少相狎近泚為)
(幽州刺史奏署幕府廷玉間語泚曰古未有不臣而能丨丨及子孫者公不如奉天子剗多難可勒勲鼎彜)惜福(宋史太祖)
(紀魏國長公主襦飾翠羽戒勿復用又教之曰汝生長富貴當念丨丨)厚福(唐書薛居正傳太祖嘗謂居正曰古之人臣多)
(不終始能保全而享丨丨者由忠正也)增福(宋史李筠傳筠性雖暴事母甚孝每怒將殺人母屏風後呼筠筠趨至母曰聞)
(將殺人可免乎為吾曹丨丨爾筠遽釋之易林萬物和生蟄蟲振起益爵丨丨日受其喜梁簡文帝菩提𣗳頌啓使誓願者結因頂)
(禮者丨丨)洪福(金史顯宗后圖克坦氏傳后生章宗時上幸金蓮川次冰井翌日上臨幸撫視宴甚歡又賜御服佩刀等物謂顯)
(宗曰祖宗積慶且皇后陰德至厚而有今日社稷之丨丨也蘇軾安國寺尋春詩遙知二月王城外玉仙丨丨花如海黃庭堅過丨)
(丨寺詩丨丨僧園拂紺紗舊題塵壁似昏鴉)崇福(金史河渠書大定十三年以尚書省請修孟津滎澤丨丨埽堤以備水患)
(上乃命雄武以下八埽竝以𩔖從事)奇福(文子從天之則内無丨丨外無奇禍)得福(管子道者一人用之不聞有餘天下)
(行之不聞不足此謂道矣小取焉則小丨丨大取焉則大丨丨水經注首陽之神有犬貍身狐尾飲酒丨丨則徼之)内福(列子)
(不駭外禍不喜丨丨)禦福(莊子子綦有八子陳諸前召九方歅曰為我相吾子孰為祥九方歅曰梱也祥梱將與國君同食以)
(終其身子綦索然出涕九方歅曰夫與國君同食澤及三族而况父母乎今夫子聞之而泣是丨丨也)計福(淮南子聖人敬)
(小慎微動不失時百射重戒禍乃不滋丨丨忽及慮禍過之)起福(淮南子聖人之丨丨也不見其所由而福起其除禍也不)
(見其所以而禍除劉向封事夫明者丨丨于無形銷患於未然)履福(易林長寧丨丨安我百國王筠與盛法師書仰承垂和丨)
(丨享年九十有四嗤絳人之未高同殷宗之遐壽)駕福(易林喜來如雲舉家歡忻衆才君子丨丨臨門)喜福(易林昊天)
(白日照臨我國萬民康寧咸頼丨丨)積福(易林蓄利丨丨日新其德)迎福(易林丨丨開戸喜隨我后)議福(易林姬姜)
(祥淑二人偶食論仁丨丨以安王室)恩福(易林東山西岳會合俱食百家送從以成丨丨)脩福(易林丨丨行善不為身禍)
輔福(易林大願丨丨文武以昌)逐福(易林丨丨除患道德神仙避惡萬里常歡以安)開福(易林丨丨祐周發且興起)
祝福(易林王母丨丨禍不成災)三福(易林六喜丨丨南至歡國)遇福(易林時行雲集所在丨丨)載福(易林孔張)
(四國丨丨綏厚)益福(易林增禄丨丨喜來入室)登福(易林南歴玉山東入生門丨丨上堂飲萬歲漿)優福(易林登丘)
(上山對酒遇歡終年卒歲丨丨無患)利福(易林求我所欲得其丨丨)生福(易林退身止足無出邦域乃得完全頼其丨丨)
寵福(易林桀盜堯服失其丨丨貴人有疾)四福(易林五利丨丨俱田高邑黍稷盛茂多𫉬高稻)傒福(楊子丨丨貞貞)
(食于金)遁福(道德指歸論無為不能丨丨有為不能逃患)妄福(文中子子曰君子不受虛譽不祈丨丨)植福
(佛國記無畏山精舍國内道俗欲丨丨者各各平治道路嚴飭巷陌辦衆華香供養之具)巨福(劇談錄東國豪士潘將軍住光)
(德坊本居襄漢間常乘舟射利因泊江壖有僧乞食留之數日盡心檀施僧謂潘曰觀爾形質器度與衆賈不同至于妻孥已來皆)
(享丨丨因以玉念珠一穿留贈)諸福(董仲舒賢良策丨丨之物可致之祥莫不畢至)瑞福(王褒四子講德論天人并應屢)
(降丨丨)仰福(西京賦丨丨帝居陽曜陰藏)吉福(蔡邕上始加元服上壽表享兹丨丨永守皇極)貽福(蔡邕樊惠)
(渠頌丨丨惠君壽考且寧)懷福(蔡邕荅齋議夫齋以恭奉明祀文王所以丨丨無有不宜)銜福(樂府古辭嗟行聖人遊八)
(極鳴吐丨丨翔殿側)同福(魏文帝封朱靈鄃侯詔朕受天命帝有海内元功之將社稷之臣皆朕所與丨丨共慶傳之無窮者)
(也)顯福(阮籍通易論茂時育德應丨其丨也)近福(阮籍大人先生傳卜吉宅慮乃億祉遠禍丨丨永堅固已)舍福
(陸機漢高祖功臣頌謀之不臧丨丨取禍)延福(摰虞思遊賦序履信思順所以丨丨高允鹿苑賦養耆年以廣德縱生生以丨)
(丨)宿福(鮑照侍郎報滿辭閣疏束馬埋輪絶遊息世丨丨餘慶爰遘聖明)釐福(鮑照河清頌序地平天成含生阜熙)
(文同軌通表裏丨丨沈約樂歌禮獻既同膺兹丨丨)淨福(徐陵傳大士碑立捨鬚髮如聞善來大傾財寶同修丨丨)覃福
(隋煬帝與逹奚儒書公私丨丨幽顯同頼唐孔子廟樂章里校丨丨胄筵承祐)戩福(隋祈稷樂章方憑丨丨佇詠豐年)善
福(隋圜丘樂章丨既丨德斯輔流鴻祚徧區宇)千福(高郢諫造章敬寺表陛下聖德孝思格于天地湛恩霈澤濟乎生靈)
(生靈效誠天地幽贊丨丨萬禄先后受之豈與一寺較其功德乎)貿福(許籌普東萊太守劉將軍廟記修造使李公霸度木)
(戒工新此殿搆想像塑繪居月而成心非丨丨者將使有德者垂昆無窮無德者警改操行萊人受裕當稔于兹)散福(蘇軾)
(畫車詩頼有千車能丨丨化為膏雨滿重城)灾福(葉適贈柳山人詩不曾入城行賣卜有問丨丨須呼船)新福(虞集)
(送西臺詩安知凋瘵餘政可致丨丨)清福(耶律楚材彈琴詩秋思盡雅興三樂歌丨丨許有孚蔬圃詩庸人皆被富貴熏或羨)
(吾饕是丨丨)兼福(楞嚴經若飛心中丨丨兼慧及與淨願自然心開見十方佛一切淨土隨願往生情少想多輕舉非遠即)
(為飛仙)徐福(仙傳拾遺丨丨字君房秦始皇聞東海中祖洲有不死之草乃遣福及童男女各三千人乘樓船入海尋祖洲)
(不返李商隱海上詩石橋東望海連天丨丨空來不得仙韋莊咸陽懷古詩李斯不向倉中悟丨丨應無物外遊又漢書霍光傳初)
(霍氏奢侈茂陵丨丨數上書言霍氏且有變宜防絶之又魏志諸葛亮傳注丨庶先名丨)籍福(史記魏其武安侯傳建元元年)
(丞相綰病免上議置丞相太尉丨丨說武安侯曰魏其貴久矣天下士素歸之今將軍初興未如魏其即上以將軍為丞相必讓魏)
(其魏其為丞相將軍必為太尉太尉與丞相等尊耳又季布傳季布弟季心氣蓋關中遇人恭敬為任俠長事袁絲弟畜灌夫丨丨)
(之屬)韓福(漢書昭帝紀賜郡國所選有行義者涿郡丨丨等五人帛)周福(後漢書黨錮傳初桓弟為蠡吾侯受學於甘陵)
(丨丨及即帝位擢福為尚書時人為之謠曰因師𫉬印周仲進)
小人福(易小懲而大誡此丨丨之丨也)神弗福(左傳小信未孚丨丨丨也)異姓福(漢書鼂錯傳秦之末塗親)
(疎皆危内外咸怨絶祀亡世為丨丨丨)長生福(後漢書孝明八王傳靈帝詔檻車傳送愔遷詣北寺獄使中常侍王酺與)
(尚書令侍御史襍考愔辭與王共祭黃老君求丨丨丨而已無他冀幸)永興福(南史齊高帝紀王子年歌曰欲知其性草)
(肅肅穀中最細低頭熟鱗身甲體丨丨丨穀中最細者稻也即道也熟猶成也)門戸福(南史謝晦傳晦時為宋臺右衛權遇)
(已重於彭城還都迎家賓客輻輳時瞻在家驚駭謂晦曰吾家以素退為業汝遂勢傾朝野此豈丨丨丨邪)天下福(金史)
(高汝礪傳上謂宰臣曰昔有言世宗太儉者或曰不爾則安得廣畜積章宗時用甚多而得不闕乏者蓋先朝有以遺之也汝礪因)
(進言曰儉乃帝王大德陛下言及此丨丨丨也歐陽修太傅杜相公詩霖雨曾為丨丨丨甘棠何止郡人思)平為福(莊子)
(丨丨丨有餘為害者物莫不然而財其甚者也程俱詩定知貧勝富固自丨丨丨)不辭福(淮南子遵天之道不為始不專)
(已循天之理不豫謀不棄時與天為期不求得丨丨丨又逹道之人不苟得不讓福)松喬福(馮衍自論觀覽乎孔老之論庶)
(幾乎丨丨之丨成公綏菊頌味之不已丨丨等丨)養恬福(魏武帝碣石篇盈縮之期不但在天丨丨之丨可得永年)晩
彫福(陸機詩慶彼丨丨丨忘此孤生悲)邀時福(庾亮讓中書令表不悟丨丨之丨遭遇嘉運)無疆福(李商)
(隱詩願保丨丨丨將圖不朽名)秀眉福(孔平仲和寄子由詩願公亦淡薄同享丨丨丨)天上福(陸游幽居詩猶輕丨)
(丨丨那習世間書)清淨福(程俱寄謝公表韓公朝請詩迹高名自汙終享丨丨丨)
天子萬福(談藪梁沙門重公嘗謁高祖問曰四聲何者為是重公應聲荅曰天保寺刹自逢劉孝綽說以為能孝綽曰何)
(如道丨丨丨丨)
禄(盧谷切俸也善也福也錄也又姓)
韻藻世禄(書丨丨之家鮮克由禮孟子耕者九一仕者丨丨史記管仲傳鮑叔既進管仲以身下之子孫丨丨于齊有封)
(邑者十餘世常為名大夫又六國表是後陪臣執政大夫丨丨六卿擅普權專征伐會盟威重于諸侯南史王曇首王僧綽傳論王)
(曇首之才器王僧綽之忠直其丨丨不替也豈徒然哉梁武帝申飭選人表丨丨之富無意為善布衣之士肆心為惡邢邵封隆之)
(碑必有餘慶事屬才子莫之與京理歸丨丨王褒陸騰勒功碑遐觀命氏𦕈求丨丨庾信周柱國慕容公碑文冠冕丨丨羽儀祚胤)
(孟浩然詩丨丨金張貴官曹幕府連白居易詩金張丨丨原憲貧牛衣寒賤貂蟬貴陳陶詩丨丨三朝壓鳳池杜陵公子漢庭知陸)
(龜蒙詩御龍雖丨丨下馬亦清譚)茀禄(詩爾受命長矣丨丨爾康矣)百禄(詩罄無不宜受天丨丨又殷受命咸宜丨)
(丨是何又敷政優優丨丨是遒宋史陳彭年傳小心翼翼終日乾乾三靈降鑒丨丨無愆易林君子懷德以干丨丨崔駰杖頌王母)
(扶持永保丨丨夏侯湛昆弟誥明德復哉家道休哉世祚悠哉丨丨周哉牛弘諴夏歌我粢既潔我酌惟明元神是鑒丨丨來成杜)
(牧啓自有神明以相丨丨揭傒斯詩期爾百世昌望爾丨丨集)干禄(詩豈弟君子丨丨豈弟又丨丨百福子孫千億論語子張)
(學丨丨南史劉湛傳湛黨劉敬文父成未悟其機詣景仁求郡敬文遽謝湛曰老父悖耄遂就殷鐵丨丨按景仁殷景仁也又明山)
(賓傳兄痼疾家道屢空山賓乃行丨丨又戴顒傳顒兄勃疾患醫藥不給顒謂勃曰顒當丨丨以自濟耳乃求海虞令五代史劉贊)
(傳劉贊父玭為縣令每食則玭自肉食而别以蔬食食贊於牀下謂之曰肉食君之禄也爾欲之則勤學問以丨丨吾肉非爾之食)
(也由是贊益力學舉進士宋史尹焞傳焞少師事程頤嘗應舉發策有誅元祐諸臣議焞曰噫尚可以丨丨乎哉不對而出崔駰逹)
(旨暴智燿世因以丨丨非仲尼之道也謝靈運詩久露丨丨請始果遠遊諾高適詩不才羞擁腫丨丨謝侏儒岑參詩偶逐丨丨徒)
(十年皆小官歐陽修題跋余家所藏顔氏碑最多未嘗有小字者唯丨丨帖字書注最為小字)後禄(詩樂具入奏以綏丨丨禮)
(記任官然後爵之位定然丨丨之)爵禄(禮記丨丨可辭也孟子周室班丨丨也如之何史記鄭世家鄭伐滑周襄王使伯犕)
(請滑鄭文公怨惠王之亡在櫟而文公父厲公入之而惠王不賜厲公丨丨又怨襄王之與衛滑故不聽襄王請而囚伯犕漢書董)
(仲舒傳聖王之治天下也少則習之學長則材諸位丨丨以養其德刑罰以威其惡普書天文志天廟星丞相太宰之位主褒賢進)
(士稟授丨丨唐書天文志武德八年冬太白入南斗斗主丨丨嵇康楚子文善仕詩三為令尹不喜柳下降身蒙恥不以丨丨為己)
(靜恭古惟二子梁武帝凡百箴伊尹負鼎太公屠肉寗戚飯牛傅說版築皆王霸師世受丨丨徐陵荅周處士書忘懷丨丨詎持犧)
(牲之談高視公卿獨騁蜡蛵之訓陸游詩詩書定何物為汝市丨丨柳貫詩緬懷國利器丨丨乃戈矛范梈詩世間丨丨不易致何)
(獨去就如飄風)詔禄(禮記以德詔爵以功丨丨)易禄(禮記先勞而後禄不亦丨丨乎)大禄(禮記故君子不以小言受)
(丨丨不以大言受小禄淮南子出丨丨行大賞起毁宗立無後曹植禹妻贊矯逹明義勲庸是執成長望嗣丨丨以襲又史記大宛)
(傳昆莫有十餘子其中子曰丨丨彊善將衆)小禄(見上沈約與徐勉書吾弱年孤苦傍無朞屬﨑嶇薄宦事非得已望得丨)
(丨傍此東歸)重禄(禮記忠信丨丨所以勸士也史記李斯傳斯曰斯上蔡閭巷布衣也上幸擢為丞相封為通侯子孫皆至)
(尊位丨丨者故將以存亡安危屬臣也漢書惠帝紀詔曰吏所以治民也能盡其治則民頼之故丨其丨所以為民也後漢書鍾離)
(意傳上疏曰臣意以匹夫之才無有行能久食丨丨擢備近臣比受厚賜喜懼相半張喬詩丨丨輕身日清資近故鄉劉兼詩聖主)
(若容辭丨丨便歸烟水狎羣鷗)司禄(周禮地官丨丨中士四人下士八人府二人史四人徒四十人又春官天府若祭天之司)
(民丨丨而獻民數榖數則受而藏之注司民軒轅角也丨丨文昌第六星張衡週天大象賦司命與丨丨連彩司危與司非叠耀又)
(陸游詩外丨丨在終難取注卿監致仕當得分禄須自請乃給遂置外丨丨)天禄(孟子弗與食丨丨也漢書刑法志功成事)
(立則受丨丨而永年後漢書皇后紀贊媚兹良哲承我丨丨普書傅休奕傳漢魏不定其分百官子弟不修經藝而務交游未知莅)
(事而坐享丨丨農工之業多廢唐書楊瑒傳今考功限天下明經進士歲百人二監之得無幾然則學徒費官廩而博士濫丨丨者)
(也宋史樂志上帝錫羡實生婉淑輔佐神皇寵膺丨丨易林主安多福丨丨所伏秦嘉詩皇靈無私親為善荷丨丨曹植詩大魏應)
(靈符丨丨方甫始又後漢書靈帝紀修玉堂殿及丨丨蝦蟆注丨丨獸也漢有丨丨閣亦因獸以立名劉向别傳向校書丨丨閣夜)
(暗獨坐誦書有老人黃衣植青藜杖叩閣而進水經注未央殿東有丨丨石渠麒麟三閣班固西都賦又有丨丨石渠典籍之府徐)
(陵讓五兵尚書表著書丨丨雖如劉向朔望登朝轉同王隱駱賓王詩校文丨丨閣習戰昆明水文同詩中間何大幸致身在丨丨)
(蘇軾孫莘老寄墨詩故人歸丨丨古漆窺蠧簡又君家四壁如相如卷藏丨丨吞石渠秦觀詩稍喜績溪令入校丨丨書)秩禄
(史記霍去病傳定令令驃騎將軍丨丨與大將軍等按驃騎霍去病也大將軍衛青也又貨殖傳今有無丨丨之奉爵邑之入而樂)
(與之比者命曰素封普書劉寔傳詔曰今聽君以侯就第位居三司之上丨丨準舊)光禄(漢書百官表郎中令掌宫殿掖門戶)
(武帝更名丨丨勲普書鄭袤傳景帝出征百官祖送袤病不會帝曰唯不見鄭丨丨為恨唐書李密傳及至拜丨丨卿殊怨望曰往)
(在洛口嘗欲以崔君賢為丨丨不意身自為此小學紺珠隋唐九寺太常丨丨衛尉宗正太僕大理鴻臚司農太府庾信周兖州刺)
(史宇文公碑公孫敖下丨丨之塞諸葛誕勒丸都之山又昭君辭斂眉丨丨塞還望夫人城宋之問詩丨丨池臺開錦繡將軍樓閣)
(畫神仙高適詩丨丨經濟器精微自深衷王維詩丞相過列侯羣公餞丨丨劉禹錫詩何必顔丨丨留詩張内史梅堯臣志來上人)
(寄示酴醿花并壓塼茶詩素葉層層紫蕊香釀歸丨丨春生瓮蘇軾丨丨菴詩何事菴中著丨丨枉教閒處筆如椽周伯琦詩内廷)
(香繞案丨丨酒浮壺王逢詩尚食黃羊丨丨酒史騾曲曲春風手)美禄(漢書食貨志酒者天之丨丨所以頤養天下南史孔)
(奐傳曲阿富人殷綺見奐居處儉素乃餉以衣氊一具奐曰太守身居丨丨何為不能辦此但百姓未周不容獨享温飽宋史樂志)
(聖念有神介我戩榖登神休明有此丨丨普樂章渥恩頒丨丨咸𫉬聽和音權德輿詩丨丨與賢人相逢自可親韋應物詩明世方)
(選士中朝懸丨丨陸游詩再拜謝天公無功叨丨丨)辭禄(漢書張安世傳安世以父子封侯在位太甚乃丨丨蔡邕司空文烈)
(侯楊公碑立功不有用丨其丨江淹書夫魯連之智丨丨而不返接輿之賢行歌而不歸楊萬里詩亦豈真丨丨誰令自不才)故
禄(漢書敘傳穉上書陳恩謝罪願歸相印太后許焉食丨丨終身由是班氏不顯漢制致仕者三分丨丨以一與之以終其身)
懷禄(漢書王貢兩龔鮑傳贊將相名臣丨丨耽寵普書庾峻傳古者大夫七十懸車今自非元功國老三司上才可聽七十致)
(仕則士無丨丨之嫌矣北史王雄王謙傳論王雄身參佐命謙寵列山河及投袂勤王志匡社稷雖忠君之效未宣與夫丨丨圖存)
(者異也楊惲報孫會宗書丨丨貪𫝑不能自退鍾會檄微子去商長為周賓陳平背項立功于漢豈宴安鳩毒丨丨而不變哉傅亮)
(詩知止道攸貴丨丨義所尤鮑照詩既懽丨丨情復恊滄洲趣王融拜秘書丞謝表丨丨仕在代耕期榮不謀入用沈約詩忘歸屬)
(蘭杜丨丨寄芳荃駱賓王詩丨丨寧期遠牽時匪徇名王禹偁詩歸田未果決丨丨尚盤桓蘇軾詩漸謀田舍猶丨丨未脱風濤且)
(傍洲)逃禄(後漢書何敞傳使百姓歌誦史官紀德豈但子文丨丨公儀退食之比哉普書郭瑀傳張天錫遣孟公明備禮徵之)
(遂深逃絶跡公明拘其門人瑀歎曰吾丨丨非避罪也豈得害及門人乃出而就徵世說注洗耳丨丨千歲流芳魏文帝議昔薳敖)
(丨丨傳載其美陶潛詩彼逹人之善覺乃丨丨而歸耕)寸禄(普書吳隱之傳每月初得禄裁留身糧其餘悉分振親族妻子)
(不霑丨丨唐書李守德傳守德嘗遇故主於道迎之至第親上食奉酒數日入奏曰臣蒙國恩過分而故主無丨丨請解官授之帝)
(嘉其志擢為郎將左思詩外望無丨丨内顧無斗儲李頎詩僶俛滋丨丨舊遊梁宋時杜荀鶴詩青雲丨丨心耕早明月仙枝分種)
(遲歐陽修詩仕宦希丨丨庶無饑寒廹朱子詩持身乏古節丨丨久棲遲)顯禄(普書匈奴傳其國號有左丨丨王右丨丨王又)
(易林泥滓汚辱棄捐溝瀆為衆所笑終不丨丨劉歆遂初賦昔遂初之丨丨兮遭閶闔之開通陳琳檄吳將校部曲文若能翻然大)
(舉建立元勲以膺丨丨福之上也荀勖食舉樂歌天被丨丨福履是綏)分禄(南史阮長之傳時郡田禄以芒種為斷此前去)
(官者則一年秩禄皆入後人始以元嘉末改此科計月丨丨墨子量功而丨丨故官無常貴而民無終賤揚雄解嘲析人之珪儋人)
(之爵懷人之符丨人之丨)輕禄(管子王者不奪民時故五穀興豐五榖興豐則士丨丨民簡賞韓非子丨丨重身謂之君子枉)
(法曲親謂之有行法言聖人重其道而丨其丨衆人輕其道而重其禄曹植七啓丨丨傲貴與物無營)聚禄(莊子無丨丨以)
(望人之腹郭注明非求食而往)貪禄(說苑安官丨丨營于私家不務公事易林營私丨丨身為悔殘王維送友人歸山歌愧不)
(才兮妨賢嫌既老兮丨丨)失禄(新序鄭伯嗜魚有餽魚者不受曰受魚丨丨無以食魚不受得禄終日食魚王逸琴思楚歌歲)
(月已盡去奄忽亡官丨丨去家室)榮禄(蔡邕釋誨德弘者建宰相而裂土才美者荷丨丨而蒙賜岑參詩丨丨上及親之官)
(隨板輿李白詩久辭丨丨遂初衣曾向長生說息機孟郊詩自有能才藝當冀深丨丨梅堯臣詩勇抛丨丨遂天真)薄禄(古焦)
(仲卿妻詩兒已丨丨相幸復得此婦杜甫詩上公有記者累奏資丨丨劉長卿詩辛勤羞丨丨依止愛閒田權德輿詩丨丨且未及)
(故山念歸歟王安石詩刻章琢句獻天子釣取丨丨歡庭闈秦觀荅李方叔饋笋詩丨丨養親甘旨少滿包時頼故人供)千禄
(王濟詩嘉賓在兹丨丨永年)微禄(高適詩遠行今若此丨丨果徒勞王維詩此去欲何言窮邊徇丨丨岑參詩久欲謝丨丨)
(誓將歸大乘杜甫詩躭酒須丨丨狂歌託聖朝又何日霑丨丨歸山買薄田權德輿詩不嫌臨海遠丨丨代躬耕蘇軾詩吾儕眷丨)
(丨寒夜抱寸炭張耒詩疎拙資丨丨飄零厭遠遊)
不言禄(左傳普侯賞從亡者介之推丨丨丨禄亦弗及)不義禄(孟子以兄之禄為丨丨之丨而弗食也)儋石
禄(史記淮陰侯傳隨厮養之役者失萬乘之權守丨丨之丨者闕卿相之位)十一禄(南史吉士瞻傳夢得一積鹿皮從而)
(數之有十一領及覺喜曰鹿者禄也吾當居丨丨丨乎)萬鍾禄(劉向上晏子序管仲内能親親外能厚賢居相國之位受)
(丨丨之丨鄭炎詩終居天下宰食此丨丨丨皮日休詩方知丨丨丨不博五湖船)五斗禄(孟浩然詩欲徇丨丨丨其如七)
(不堪)
功不當禄(管子德不當其位丨丨丨其丨能不當其官)
增施禄(易君子以丨丨及下居德則忌)有禄(書武王惟兹四人尚廸丨丨)福禄(詩君子萬年丨丨宜之又君子)
(至止丨丨如茨漢書禮樂志更化則可善治而災害日去丨丨日來矣南史沈約傳士大夫攀龍附鳳者皆望有尺寸之功以保其)
(丨丨金史樂志地久天長丨丨是遒易林析薪在尅丨丨歡喜明皇十七事代宗誕之三日上幸東宫負媪以太子之子進見上大)
(喜置諸掌内視之笑曰此兒丨丨過其父揚雄逐貧賦處君之家丨丨如山蔡邕漢交趾都尉胡夫人黃氏神誥天祚明德丨丨流)
(衍曹植詩此酒亦真酒丨丨當聖皇陸機詩徽言時宣丨丨來格陸雲詩肅雍往播丨丨來臻蘇軾詩丨丨正似川方增又普書地)
(理志酒泉郡縣丨丨水經注丨丨水出西山東南逕廣陽縣故城)從禄(詩哀我人斯于何丨丨)受禄(詩宜民宜人丨)
(丨于天禮記故其丨丨不誣其受罪益寡史記循吏傳李離曰臣居官為長不與吏讓位丨丨為多不與下分利漢書董仲舒傳為)
(政而宜于民者固當丨丨于天管子丨丨不過其功服位不侈其能馬融長笛賦屈平適樂國介推還丨丨韓愈詩仁者耻貪冐丨)
(丨量所宜秦觀謝及第啟技能莫效初如不戰而屈人名宦亟成更𩔖無功而丨丨)爾禄(詩其胤維何天被丨丨)田禄
(禮記無丨丨者不設祭器有丨丨者先為祭服)卿禄(禮記君十丨丨魏志田豫傳豫領并州刺史徵為衛尉屢乞遜位拜大中)
(大夫食丨丨北史游明根傳明根以年踰七十表求致仕許之詔賜步挽一乘給上丨丨權德輿詩禮承三公重心愧二丨丨)出
禄(禮記命太尉贊桀俊遂賢良舉長大行爵丨丨必當其位)倍禄(禮記庶民弛政庶士丨丨)賤禄(禮記有國家者貴人)
(而丨丨則民興讓)貴禄(禮記易曰不耕穫不菑畬凶以此坊民民猶丨丨而賤行)先禄(禮記丨丨而後威先賞而後罰)
利禄(禮記事君三違而不出竟則丨丨也史記衛康叔世家孔悝之難子路欲入及門公孫敢闔門曰毋入為也子路曰是公)
(孫也求利而逃其難由不然丨其丨必救其患易林仁人可遇身受丨丨陳造詩刓方丨丨媒抱道俗不省劉基詩應辟思濟世丨)
(丨豈其私)制禄(周禮春官内史王丨丨則贊為之以方出之注贊為之為之辭也以方出之以方版書而出之吳志孫權傳蓋)
(聖主之法以德設爵以功丨丨勞大者禄厚德盛者禮豐管子定丨丨勝定方用勝定綸理勝)寵禄(左傳驕奢淫泆所自邪也)
(四者之來丨丨過也漢書敘傳張湯遂逹用事任職媚兹一人日旰忘食既成丨丨亦罹咎慝普書荀勖傳勖久管機密有才思探)
(得人主微旨不犯顔忤爭故得始終全其丨丨却掃編韓忠憲公平日常語子弟曰進取在於止足丨丨不可過溢崔駰與竇憲書)
(今丨丨初隆百僚觀行當堯舜之盛世處光華之顯時魏武帝拜九錫謝表陛下加恩授以上相封爵丨丨豐大弘厚生平之願實)
(不望也阮籍詩布衣可終身丨丨豈足頼陸機豪士賦聖人异功名之過已惡丨丨之踰量陶潛黃香傳香竭力致養漢和帝嘉之)
(特嘉異錫歴位恭勤丨丨榮親沈約郊居賦兢鄙夫之易失懼丨丨之難持程鉅夫詩早逹謙盈理居多丨丨辭)生禄(左傳)
(重耳之及於難也普人伐諸蒲城蒲城人欲戰重耳不可曰保君父之命而享其丨丨於是乎得人有人而校罪莫大焉吾其奔也)
(遂奔狄)上禄(左傳公與免餘邑六十辭曰唯卿備百邑臣六十矣下有丨丨亂也臣弗敢聞後漢書蔡茂傳茂初在廣漢夢)
(坐大殿極上有三穗禾茂跳取之得其中穗輒復失之以問郭賀賀慶曰大殿者宫府之形象也極而有禾人臣之丨丨也取中穗)
(中台之位也於字禾失為秩雖曰失乃所以得禄秩也旬月而茂徵焉又黨錮傳序光和二年丨丨長和海上言禮從祖兄弟别居)
(異財恩義已輕服屬疎末而今黨人錮及五族既乖典訓之文有謬經常之法帝覽而悟之唐書地理志成州同谷郡縣丨丨)底
禄(左傳子干奔普從車五乘叔向使與秦公子同食皆百人之餼趙文子曰秦公子富叔向曰丨丨以德德鈞以年年同以尊公)
(子以國不聞以富陸雲祖考頌分珪比瑞天秩丨丨)益禄(左傳楚觀起有寵于令尹子南未丨丨而有馬數十乘楚人患之荀)
(子古者明王之舉大事立大功也大事已博大功已立則人君享其成羣臣享其功大夫益爵官人益秩庶人丨丨)專禄(左傳)
(臣之禄君實有之義則進否則奉身而退丨丨以周旋戮也)吉禄(左傳普趙鞅卜救鄭陽虎以周易筮之遇泰之需曰宋方)
(吉不可與也微子啓帝乙之元子也宋鄭甥舅也祉禄也若帝乙之元子歸妹而有丨丨我安得吉焉乃止邵真義井記指心而授)
(應日而就彼豐福丨丨繁祉崇慶欲不萃於河間之門得乎)蓋禄(孟子兄戴丨丨萬鍾楊維楨詩金臺百尺媒燕隗丨丨千)
(鍾客孟軻)盈禄(普語穆子伐翟圍鼓鼔人或請以城畔穆子不受曰夫以城來者必將求利于我夫守而二心姦之大者也賞)
(善罰姦國之憲法也姦而丨丨善將若何)封禄(戰國策莊辛謂楚襄王曰君王左州侯右夏侯輦從鄢陵君與壽陵君飯丨丨)
(之粟而載方府之金與之馳騁乎雲夢之中後漢書二十八將傳論優以寬科完其丨丨莫不終以功名延慶于後易林春草榮華)
(長女宜夫受福多年世有丨丨)持禄(史記秦始皇紀始皇天性剛戾天下畏罪丨丨莫敢盡忠荀子不恤君之榮辱不恤國之)
(臧否偷合苟安以丨丨養交而巳謂之國賊秦觀李固論其大臣如張禹孔光輩皆丨丨取容偷為一切之計)安禄(史記禮書)
(天子誅錯以解難事在袁盎語中是後官者養交丨丨而已莫敢復議普書五行志臣丨丨樂逸兹謂亂燠而生蟲)食禄(史記)
(魏世家魏成子以丨丨千鍾什九在外什一在内是以東得卜子夏田子方段干木又循吏傳丨丨者不得與下民爭利受大者不)
(得取小漢書董仲舒傳公儀子相魯之其家見織帛怒而出其妻食于舍而茹葵愠而拔其葵曰吾已丨丨又奪農夫紅女利虖後)
(漢書馮衍傳衍上疏自陳曰昔在更始太原執貨財之柄居倉卒之間據位丨丨二十餘年而財産歲狹居處日貧家無布帛之積)
(出無輿馬之飾南史宋孝武帝紀太明五年制方鎮所假白板郡縣年限依臺除丨丨三分之一不給送戴叔倫詩家世素業儒子)
(孫鄙丨丨揭傒斯詩居無寸田出無僕明年作官當丨丨)奉禄(史記平津侯傳汲黯曰公孫弘位在三公丨丨甚多然為布被)
(此詐也又故人所善賓客仰衣食弘丨丨皆以給之家無所餘士亦以此賢之漢書宣帝紀詔曰小吏勤事而丨丨薄欲其母侵漁)
(難矣又東方朔傳朔文辭不遜高自稱譽上偉之令待詔公車丨丨薄未得省見北史魏孝文帝紀太和八年詔以班制丨丨更興)
(刑書寬猛未允人或異議制百辟卿士工商吏人各上便宜勿有所隱唐書百官志比部郎中員外郎各一人掌司會内外賦斂經)
(費丨丨公廨宋史閻守恭傳所得丨丨悉散予人家語丨丨所供被及親戚是骨肉益親也韓詩外傳田子為相三年歸休得金百)
(鎰奉其母母曰子安得此金對曰所受丨丨也母曰為相三年不食乎治官如此非吾所欲也聞見前錄王介甫友愛諸弟丨丨入)
(家斁日輒無為諸弟所費用家道屢空一不問戴叔倫詩丨丨資生事文章實國風方干詩丨丨三年後程途一日閒歐陽修詩我)
(今丨丨飽餘賸念子朝夕勤韲鹽王禹偁詩在官無丨丨奉親乏甘鮮馬祖常詩四十得丨丨僅可給美饎)官禄(漢書宣帝)
(紀詔故人下至郡邸獄復作嘗有阿保之功皆受丨丨田宅財物各㠯恩深淺報之宋史李榖傳李昉嘗為穀記室在淮上被病求)
(先歸穀視之曰子他日丨丨當如我昉後至宰相司空劇談錄開成中有龍復本者無目善聽聲揣骨每言休咎無不必中凡有象)
(簡竹笏以手捻之必知丨丨年壽李林甫外傳有道士謂林甫曰二十年宰相生殺權在已然慎勿行陰賊枉殺人如此則三百年)
(後白日上升矣丨丨已至可便入京白居易詩况無治道術坐受丨家丨張耒詩清閒得食學丨丨願以詩書填吻頰)私禄
(漢書五行志臣丨丨罔辟厥妖鼠巢)怙禄(漢書五行志公不任職兹謂丨丨)宜禄(漢書地理志汝南郡縣丨丨後漢書)
(孝明八王傳陳敬王羡子思王鈞取掖庭出女李嬈為小妻復坐削圉丨丨扶溝三縣水經注沙水又東積而為陂謂之陽都明水)
(注之水上承沙水之津東出逕汝南郡之丨丨縣故城北王莽之賞都亭也)吏禄(漢書食貨志約法省禁輕田租什五而税)
(一量丨丨度官用以賦於民社甫詩文章日自負丨丨亦累踐)厚禄(漢書谷永傳厲崇忠直放退殘賊無使素餐之吏久尸丨)
(丨又司馬遷傳下之不能累日積勞取尊官丨丨以為宗族交游光寵又董仲舒傳身寵而載高位家温而食丨丨因乘富貴之資)
(力以與民爭利于下民安能如之哉魏志杜恕傳今之所謂賢者盡有大官而享丨丨矣然而奉上之節未立向公之心不一者委)
(任之責不專而俗多忌諱故也南史宗測傳測少靜退不樂人間歎曰家貧親老不擇官而仕先哲以為美談余竊有惑誠不能潛)
(感地金冥致江鯉但當用天之道分地之利孰能食人丨丨憂人重事乎又徐勉傳薄躬遭逢遂至今日尊官丨丨可謂備之羊祜)
(讓開府表功未為衆所歸而荷丨丨則使勞臣不勸杜甫詩丨丨故人書斷絶恒饑稚子色凄凉歐陽修詩壯節慕功名多病慙丨)
(丨林逋詩鶴料免慚尸丨丨茶功兼儗策元勲陸游詩疎索故人緣病酒折除丨丨為看花)陽禄(漢書王莽傳莽壞徹城西)
(苑中建章承光包陽大臺儲元宫及平樂當路丨丨館凡十餘所取其材瓦㠯起大廟)予禄(漢書董仲舒傳古之所丨丨者)
(不食于力不動于末是亦受大者不得取小與天同意者也)保禄(漢書終軍傳設官竢賢縣賞待功能者進以丨丨罷者退)
(而勞力)餘禄(漢書楊惲傳惲幸有丨丨方糴賤販貴逐什一之利又新序仁者無餘愛忠臣無丨丨)家禄(後漢書劉)
(般傳贊居巢好讀遂承丨丨)守禄(後漢書崔寔傳或見信之佐括囊丨丨或疎遠之臣言以賤廢)賦禄(後漢書馬嚴傳)
(宰輔習為常俗吏共罔養以崇虛名或未曉其職便復遷徙誠非建官丨丨之意管子君許諾乃輕税弛關市之征為丨丨之制王)
(安石上仁宗書前世置員蓋甚少而丨丨又如此之薄則財用之所不足蓋亦有說矣吏禄豈足計哉劉克莊詩萬羊丨丨渠前定)
(二鳥蒙恩彼一時)租禄(後漢書竇固傳固久歴大位甚見尊貴賞賜丨丨貲累巨億而性謙儉愛人好施士以此稱之)營
禄(後漢書陳忠傳建武之初新承大亂凡諸國政多趣簡易大臣既不得告寧而羣司丨丨念私鮮循三年之喪以報顧復之恩)
(者禮義之方實為彫損)耽禄(後漢書陳蕃傳方今羣臣如河中水耳汎汎東西丨丨畏害)解禄(魏志夏侯尚傳注中)
(書令李豐在臺省常多託疾時臺制疾滿百日當丨丨豐疾未滿數十日輙暫起已復卧)邪禄(魏志董昭傳袁紹同族春卿為)
(魏郡太守昭書與春卿曰足下昔日為曹公所禮辟夫戚族人而疏所生内所寓而外王室懷丨丨而叛知已不亦可惜乎)實
禄(魏志王昶傳昶陳治略五事其四欲約官丨丨勵以廉耻不使與百姓爭利)獨禄(普書樂志丨丨篇丨獨丨禄水深泥)
(濁)賜禄(南史齊武帝紀永明八年詔量增尚書丞郎丨丨易林天丨我丨與生為福)須禄(南史傅亮傳武帝欲以亮)
(為東陽郡亮陳不樂出帝笑曰謂卿丨丨耳能如此甚協所望)國禄(南史謝方明傳方明為宋武中軍主簿知無不為帝謂曰)
(愧未有瓜衍之賞且當與卿共豫章丨丨唐庚詩無功食丨丨去竊能幾何)希禄(南史何子平傳子平除吳郡海虞令縣禄)
(唯供養母一身不以及妻子人疑其儉薄子平曰丨丨本在養親不在為己問者慙而退)給禄(隋書煬帝紀詔曰若研精經術)
(未願進仕者可依其藝業深淺門蔭高卑雖未升朝並量凖丨丨)減禄(北史魏孝文帝紀丨閒官丨以裨軍國之用)虛
禄(北史魏宣武帝紀延昌元年詔曰遷京嵩縣年將二紀博士端然丨丨靖言念之有兼媿慨)絶禄(北史齊文宣帝紀魏)
(孝莊已後百官丨丨及帝受禪復給焉)奪禄(北史魏城陽王長壽傳子鸞為定州刺史繕起佛寺土木之勞頗為人患宣武)
(聞之詔丨丨一周)斷禄(北史高閭傳淮南王他奏求依舊丨丨閭表以為若不班禄則貪者肆其姦情清者不能自保詔從)
(閭議)幹禄(北史裴延儁傳延㒞族兄聿字外興為北中長史時帝以聿與中書侍郎崔亮清貧欲以丨丨優之乃以亮帶野王)
(縣事聿帶温縣時人榮之)請禄(北史張普惠傳冀州人侯堅固少與普惠游學其子長瑜普惠每于四時丨丨無不减膳給其)
(衣食)相禄(北史隋滕穆王瓚傳瓚子綸以穆王故當文帝世每不自安煬帝即位尤被猜忌綸憂懼呼術者王姿問之姿荅曰)
(王丨丨不凡滕即騰也此字足為善應)鹽禄(唐書地理志突厥丨丨州都督府隸北庭都護府)錮禄(唐書李芃傳芃)
(將請老謂所親曰方鎮之臣宜先退讓死權丨丨吾敢哉因求罷歸東都)全禄(唐書盧從願傳開元二十年河北饑詔從願為)
(宣撫處置使還乞骸骨授吏部尚書致仕給丨丨終身)少禄(唐書吳兢傳兢自陳修史有緒家貧不能具紙筆願得丨丨以)
(終餘功詔拜諫議大夫復修史)半禄(唐書陸亘傳温州瀕海經賊亂奪官吏丨丨代民租後相㳂更以為姦亘還官全稟繩贓)
(罪吏畏而頼之包佶詩上官惟揖讓丨丨代耕鉏)末禄(唐書西域傳大食國東有丨丨小國也治城郭多木姓以五月為歲)
(首)冒禄(唐書蘇源明傳子不諍于父臣不諍于君苟榮丨丨圈牢之物不若也)仰禄(唐書王求禮傳左相豆盧欽望)
(請停京官九品以上兩月奉助軍興求禮曰公禄萬鍾正可輟丨丨之人可奈何王安石周公論丨丨之士猶可驕正身之士不可)
(驕也唐庚詩本以食貧求丨丨豈于王事更辭勞)媚禄(五代史四夷附錄回鶻其國相號丨丨都督)賞禄(宋史天文)
(志北方南斗六星天之丨丨府主天子壽算為宰相爵禄之位)納禄(宋史陳堯佐傳壽八十二不為天官一品不為賤使相丨)
(丨不為辱)誣禄(管子不能為官者劓以為門父故無敢姦能丨丨至於君者矣)授禄(管子君有山山有金以立幣以幣凖)
(穀而丨丨故國榖斯在上)藏禄(管子進則受禄於君退則丨丨於室)富禄(管子舉所美必觀其所終廢所惡必計其所窮)
(慶勉敦敬以顯之丨丨有功以勸之爵貴有名以休之)量禄(管子度爵而制服丨丨而用財飲食有量衣服有制)爭禄
(管子朝之丨丨相刺裚領而刎頸者不絶薛登請選舉擇賢才疏賞罰之令行則請謁之心絶退讓之義著則貪競之路銷自然朝)
(廷無丨丨之人選司有撝謙之士)班禄(管子察能授官丨丨賜予使民之機也揚雄司空箴昔在季葉丨丨遺賢袁淑議拔)
(過寵貴之上褒升戚舊之右别其旂章榮其丨丨)佞禄(亢倉子市無邪利朝無丨丨)讓禄(莊子以富為是者不能丨)
(丨以顯為是者不能讓名親權者不能與人柄柳宗元文不丨丨以辭富兮又旁窺而詭求)歸禄(韓非子智士退處巖穴丨)
(丨不受)待禄(家語孔子曰回有君子之道四焉強于行義弱于受諫怵于丨丨慎于治身陶弘景解官表仕豈留榮學非丨)
(丨)務禄(化書官所以丨丨禄所以務食賈所以務財財所以務食易林君受其福臣多丨丨韋應物詩丨丨何妨早甘羅亦)
(小兒王安石詩渭陽車馬嗟何及丨丨方當與子同高啓詩高卿關西儒好學賤丨丨)内禄(韓詩外傳事君者丨其丨而外)
(其身)下禄(揚子一為下人二為平人三為進人四為丨丨五為中禄六為上禄七為失志八為疾瘀九為極)順禄(揚子)
(食于劇父母采餕若測曰食劇以若為丨丨也)揀禄(揚子不田而榖毅于丨丨測曰不田而榖食不當也)增禄(易林丨丨)
(益壽以成功名又丨丨益福喜來入室)履禄(易林鳥升鵲舉照臨東海龍降庭堅為陶叔後封為蓼㐀丨丨綏厚)祉禄
(崔駰襪銘皇靈既祐丨丨來臻)倖禄(曹植玄暢賦僥余生之丨丨遘九二之嘉祥嵇康桓彬論彬有過人者四夙智早成岐嶷)
(也學優文麗至通也仕不丨丨絶高也辭隆從窳絜操也梅堯臣詩勉意妻兒猶丨丨強顔冠冕未抽簪)産禄(陳琳檄乃臻呂)
(后季年丨丨專政内兼二軍外統梁趙按呂丨呂丨也)避禄(嵇康詩丨丨隱耕樂道閒居)昭禄(阮籍通易論享帝立)
(廟丨其丨也)豐禄(陸雲請吳王引師友文學觀書問道啓雖丨丨崇禮已隆其人而先王之道未簡聖聽)要禄(陸雲)
(逸民賦彼貪夫之死權兮固遺生以丨丨)優禄(傅休奕太僕龐侯誄天假其年主丨其丨)徇禄(謝靈運詩丨丨反窮海臥)
(痾對空林任昉詩丨丨聚歸糧依隱謝羈勒李嶠上高長史書嘗希仕尺寸丨丨斗升胥僕之與隣奔走之為役錢起詩丨丨仍懷)
(橘看山免採薇)汙禄(沈約高士贊耻從丨丨靡惑芳餌)浮禄(江淹為蕭驃騎讓油幢表襲恩祗册已慙初筮丨丨素位)
(方疚心路)遐禄(沈佺期詩任子徇丨丨結友開舊襟)竊禄(宋璟求致仕表丨丨簪裳備員廊廟杜荀鶴詩寧為宇宙閒吟)
(客怕作乾坤丨丨人程俱詩侍祠了無庸丨丨愧索米尹廷高詩此邦幸小稔丨丨似有綠吳萊詩私將丨丨志勇赴隨陽謀)片
禄(韓愈詩一名雖云就丨丨不足充李中詩各拘丨丨尋分别高謝浮名竟未能)荷禄(來鵠聖政紀頌序臣請史官執筆當)
(羣臣奏事隨日撰錄號為聖政紀臣立朝丨丨幸甚)求禄(皇甫冉詩家貧不自給丨丨為荒年元稹詩感君丨丨意丨丨殊衆)
(人上以奉顔色餘以及親賓賈島詩偶逢日者教丨終傍泉聲擬置家李頻詩青雲丨丨晚白日坐家長)得禄(温庭筠上)
(蕭舍人啓義同丨丨榮甚登門陸游詩丨丨僅償賖酒劵思歸新草乞祠章又厚恩許奉祠丨丨歲愈憂又邵謁詩顔子不丨丨誰)
(謂天道平)周禄(温庭筠詩奕世參丨丨承家學魯儒)君禄(梅堯臣詩我聞誠所慙徒爾叨丨丨)斗禄(歐陽修詩試問)
(塵埃勤丨丨何如琴酒老雲巖)閒禄(米芾詩三十年間成底事空叨丨丨是榮身)惜禄(孔武仲詩馳歸天寵乞閒散諸)
(郎丨丨猶屢爭)寄禄(秦觀官制策皇帝詔有司作丨丨格以易天下之官而歸之於臺省還之於寺監然後循名可知其器而)
(綠實亦得其文可謂帝王之盛典矣)就禄(徐積詩有道長官方丨丨無能司戸欲歸耕)念禄(陸游詩陋哉鷓鴣語揣我)
(貧丨丨又飯足便休慵丨丨丹成不服怕登仙)苟禄(馬祖常詩丨丨亦可羞吾將反蓬蓽)叨禄(高啓詩誰言我久賤明時)
(已丨丨)張禄(史記范雎傳魏人鄭安平聞之乃遂操范雎亡伏匿更名姓曰丨丨又范雎既相秦秦號曰丨丨而魏不知左)
(思魏都賦四海齊鋒一口所敵張儀丨丨亦足云也李白詩他日見丨丨綈袍懷舊恩徐夤詩秦宫猶自拜丨丨楚幕不知留范增)
(楊維楨詩子陵故友終辭漢丨丨先生又入秦)吕禄(漢書高后紀廼立兄子丨台産丨台子通四人為王)監禄(劉安諫伐)
(閩越書又使丨丨鑿渠通道越人逃入深山林叢不可得攻)
大夫禄(禮記卿四丨丨丨次國之卿三丨丨丨小國之卿倍丨丨丨後漢書賈逵傳逵薦東萊司馬均位至侍中以老病乞)
(身帝賜以丨丨丨歸鄉里)尚書禄(後漢書鄭均傳帝東巡過任城乃幸均舍勅賜丨丨丨以終其身故時人號為白衣尚書)
(南史何胤傳帝遣王杲之徵何胤胤曰吾年已五十七月食四斗米不盡何容復有宦情杲之還以胤意奏聞有敕給白衣丨丨丨)
(白居易詩新修履道第初食丨丨丨)何用禄(南史王弘傳弘少嘗摴蒱公成子野舍及後當權有人就弘求縣此人嘗以蒱)
(戲得罪弘詰之曰君得錢會戲丨丨丨為荅曰不審公城子野何所在弘默然)自耕禄(南史庾易傳易志性恬靜不交外物)
(齊臨川玉映餉麥百斛易謂使人曰馳騁日月之車得保丨丨之丨於大王之恩亦已深矣辭不受又錢起詩但遂飲冰節甘辭代)
(耕禄)上公禄(北史尉元傳詔曰三老可給丨丨丨五更可食元卿俸供食之味亦同其例)不擇禄(唐書許康佐傳)
(家苦貧母老求為知院官人譏其丨丨丨家語負重涉遠不擇地而休家貧親老丨丨丨而仕王禹偁傳吏隱不求貴親老丨丨丨)
(又趙抃詩古人求養志擇禄今而豈得逃馳驅)三品禄(唐書李泌傳泌願隱衡山有詔給丨丨丨賜隱士服王禹偁詩一子)
(得官丨丨丨未饒疏傅有黃金)州郡禄(駱賓王詩秪為須臾求負郭使我再干丨丨丨)折腰禄(錢起詩始願今不從)
(區區丨丨丨)十年禄(白居易詩連授四品官坐尸丨丨丨)朝家禄(韓琦詩老來纔始著青衫養親不及丨丨丨)
千鍾禄(歐陽修詩青衫仕致丨丨丨白首歸來一鹿車蘇軾詩故人丨丨丨馭吏醉吐茵揭傒斯漁父詩雖無餘羡無不足)
(何用世上丨丨丨)貧藉禄(陸游詩三釜昔傷丨丨丨一㕓今幸老為氓)公孫禄(漢書息夫躬傳躬言左將軍丨)
(丨丨司隸鮑宣皆外有直項之名内實騃不曉政事)
御定佩文韻府卷九十之三
