欽定四庫全書
御定佩文韻府卷六十七之六
去聲八霽韻六
帝(都計切說文諦也王天下之號也爾雅君也)
韻藻上帝(易聖人亨以享丨丨書肆𩔖于丨丨又以昭受丨丨天其申命用休詩昊天丨丨則不我遺又丨丨既命侯于)
(周服又小心翼翼昭事丨丨禮記天子乃以元日祈糓於丨丨周禮春官以禋祀祀昊天丨丨又旅丨丨及四望又四圭有邸以祀)
(天旅丨丨史記封禪書秦穆公立病臥五日不寤寤乃言夢見丨丨漢書郊祀志或曰自古以雍州積高神明之隩故立畤郊丨丨)
(後漢書班固𫝊下民號而上遡丨丨懷而降鍳致命扵聖皇又丨丨宴饗五位時序誰其配之世祖光武管子六會諸侯令曰以爾)
(壌生物共元官請四輔將以禮丨丨列子宋人有好行仁義者三世不懈家無故黑牛生白犢以問孔子孔子曰此吉祥也以薦丨)
(丨班固郊祀靈芝歌配丨丨兮象太微參日月兮揚光輝曹植五遊丨丨休西櫺羣后集東廂又皇子生頌同年丨丨休祥淑禎張)
(暢河清頌儀流丨丨時表初星盧照鄰樂府虔郊丨丨肅事圜丘杜甫封西嶽賦稽丨丨之遺則颯弭節以徘徊顧况禮部員外郎)
(陶氏集序樂殷丨丨上帝臨汝)黃帝(易丨丨尭舜垂衣裳而天下治禮記中央土其日戊巳其帝丨丨史記五帝紀丨丨者少)
(典之子姓公孫名曰軒轅少而神靈弱而能言幼而徇齊長而敦敏成而聰明又有土德之瑞故曰丨丨漢書魏相𫝊中央之神丨)
(丨乘坤艮執繩司下土晉書天文志丨丨坐在太微中含樞紐之神也莊子長梧子曰是丨丨之所聽熒也而丘也何足以知之春)
(秋繁露神農為赤帝軒轅為丨丨杜甫封西嶽賦丨丨顓頊乘龍遊乎四海發軔匝乎六合劉滄過鑄鼎原詩丨丨修真萬國朝鼎)
(成龍駕上丹霄)古帝(書曰若稽丨丨尭又曰若稽丨丨舜詩丨丨命武湯正域彼四方何晏頌若稽丨丨魏武睿哲杜甫杜鵑)
(詩我見常再拜重是丨丨魂)后帝(詩皇皇丨丨皇祖后稷)稱帝(禮記太上貴德䟽三皇丨丨則月令云其帝太昊是)
(也五帝亦稱皇則吕刑云皇帝清問下民是也戰國策魯仲連聞趙欲尊秦為帝為言秦丨丨之害秦將聞之却兵十五里平原欲)
(封仲連不受乃置酒以千金為夀漢書郊祀志至秦丨丨都咸陽則五嶽四瀆皆并在東方魏武帝述志令設使國家無有孤不知)
(當幾人丨丨幾人稱王蜀都賦公孫躍馬而丨丨劉宗下輦而自王岑參衛節度赤驃馬歌男兒丨丨得如此駿馬長鳴北風起郝)
(經詩都因七十堌鹵莽各丨丨)天帝(禮記天子祭天地䟽祭天謂四時迎氣祭五丨丨於四郊戰國策蘇秦曰楚國之食貴於)
(玉薪貴於桂謁者難見如鬼王難見如丨丨今臣食玉炊桂因鬼見帝漢書王莽𫝊是時争為符命封侯其不為者相戲曰獨無丨)
(丨除書乎晉書禮志摯虞議以為魏漢故事明堂祀五帝之神新禮五帝即上帝即丨丨也明堂除五帝之位惟祀上帝南史齊魚)
(復侯子響𫝊子響為都督荆州刺史直閣將軍董蠻粗有氣力子響要與同行帝曰人名蠻復何容得藴藉乃改名仲舒謂曰今日)
(仲舒何如昔日仲舒荅曰昔日仲舒出自私庭今日仲舒降自丨丨勝昔遠矣虞喜志林喭曰丨丨醉秦暴金誤隕石墜謂秦穆公)
(夢丨丨奏鈞天樂時有此喭李商隐咸陽詩自是當時丨丨醉不關秦地有山河雲笈七籖九皇上真者玉虛之元君也四司者丨)
(丨之禁宫也)炎帝(禮記孟夏之月其日丙丁其帝丨丨䟽丨丨下為地皇作耒耜播百糓漢書魏相傳南方之神丨丨乘離)
(執衡司夏列子黃帝與丨丨戰扵阪泉之野帥熊羆狼豹貙虎為前驅鵰鶡鷹鳶為旗幟此以力使禽獸者也楚辭指丨丨而直馳)
(兮吾將往乎南疑)五帝(周禮天官祀丨丨則掌百官之誓戒與其具修注丨丨謂四郊及明堂又地官丨丨奉牛牲羞其肆)
(又春官兆丨丨於四郊四望四𩔖亦如之注兆為壇之營域又秋官祀丨丨則沃尸及王盥史記秦始皇紀昔者丨丨地方千里其)
(外侯服夷服又文帝紀扵是天子始幸雍郊見丨丨以孟夏四月荅禮焉又武帝紀亳人薄誘忌奏祠泰一方曰天神貴者泰一泰)
(一佐曰丨丨注丨丨五天帝也又天官書西宫咸池曰天五潢五潢丨丨車舍又司馬相如傳德隆扵三皇功羡扵丨丨漢書郊祀)
(志晉巫祀丨丨又作渭陽丨丨廟同宇又文帝出長門若見五人扵道北遂因其直立丨丨壇又鼂錯𫝊黃帝得力牧而為丨丨大)
(禹得咎繇而為三王祖齊桓得管子而為五伯長又匡衡傳丨丨不同樂三王各異教又揚雄傳軼丨丨之遐迹兮躡三王之高蹤)
(後漢書明帝紀二年詔驃騎將軍三公曰今令月吉日宗祀光武皇帝扵明堂以配丨丨禮備法物樂和八音詠祉福舞功德其班時)
(令勅羣后晉書天文志華盖下五星曰丨丨内坐設叙順帝所居也白虎通丨丨者何謂也禮曰黃帝顓頊帝嚳帝尭帝舜五帝也)
(楊炯詩漢王祠丨丨淮王禮八公杜甫柳公紫微侑閣畫太一天尊圖文伊四司丨丨天之徒青節崇然綠輿駢然又劍門詩三皇)
(丨丨前雞犬各相放)赤帝(史記高祖紀高祖被酒夜經澤中大蛇當徑高祖乃前拔劍擊斬蛇蛇遂分為兩徑開行數里醉因)
(臥後人来至蛇所有一老嫗夜哭人問何哭嫗曰吾子白帝子也化為蛇當道今為丨丨子斬之故哭人乃以嫗為不誠欲笞之嫗)
(因忽不見晉書天文志南方丨丨赤熛怒之神也春秋文耀鉤南宫丨丨其精朱鳥唐明皇詩丨丨收三傑黃軒舉二臣王績詩六)
(局黃公術三門丨丨方温庭筠昆明池水戰詞丨丨龍孫鮮甲怒臨流一盻生隂風)泰帝(史記孝武帝紀丨丨使素女鼔五十)
(絃瑟悲帝禁不止故破其瑟為二十五絃漢書郊祀志武帝祠汾隂得鼎有司言聞昔丨丨興神鼎一一者一統天地萬物所繫象)
(也注即太昊伏羲氏)雩帝(漢書郊祀志祭天祈雨曰丨丨)二帝(漢書揚雄傳十二月羽獵雄從以為昔在丨丨三王宫館)
(臺榭沼池苑囿林麓藪澤財足以奉郊廟御賓客充庖厨而已後漢書馬援傳建武四年冬隗囂使援奉書洛陽援至引見扵宣德)
(殿世祖迎笑謂援曰卿遨遊丨丨間今見卿使人大慙)望帝(水經注來敏本蜀論丨丨者杜宇也從天下女子朱利自江源)
(出為宇妻遂王于蜀號曰丨丨華陽國志魚鳬王後有王曰杜宇教民務農一號杜主七國稱王杜宇稱帝號曰丨丨更名蒲卑會)
(有水災其相開明决玉壘山以除水患帝遂委以政事遂禅位于開明帝升西山𨼆焉時適二月子鵑鳥鳴故蜀人悲子鵑鳥鳴也)
(成都記丨丨死其魂化為鳥名曰杜鵑亦曰子規寰宇記蜀王杜宇號丨丨立鼈靈為相後因禪位自亡去化為子規庾信賀婁公)
(神道碑銘江波錦落火井星浮樽酒丨丨安歌蜀侯杜甫詩古時杜鵑稱丨丨魂作杜鵑何微細李商𨼆詩莊生曉夢迷蝴蝶丨丨)
(春心託杜鵑)
胡然帝(詩胡然而天也丨丨而丨也)銅馬帝(後漢書光武帝紀光武擊銅馬悉破降之故關西號光武為丨丨丨)
蒼梧帝(吴均詩振棹出江湄依依望九疑欲謁丨丨丨過問沅湘姬李白詩空謁丨丨丨徒尋溟海仙杜甫哀李公邕詩日)
(斜鵩鳥入魂斷丨丨丨馬祖常詩巫峡與洞庭髣髴丨丨丨)
增享帝(易風行水上渙先王以丨于丨立廟享與饗同禮記大饗之禮不足以大旅大旅具矣不足以饗帝又惟聖人為能)
(饗帝孝子為能饗親徐陵勸進梁元帝表揚龍旂以饗帝御鳳扆以承天又報德寺刹下銘嚴敬之道惟事盡扵配天明發之懷誠)
(不過扵饗帝)協帝(書曰若稽古帝舜曰重華丨于丨)夢帝(書恭默思道丨丨賚予良弼其代予言禮記文王謂武王)
(曰女何夢矣武王曰丨丨與我九齡史記鄭世家武王邑姜方娠太叔丨丨謂已余命而子曰虞乃與之唐屬之參而蕃育其子孫)
(及生有文在其掌曰虞遂以命之唐書武士彠𫝊士彠自言嘗丨丨騎而上天帝笑曰爾以能罷繫劉弘基等其意可錄且嘗禮我)
(故酬汝以官今胡迂妄媚我邪)祭帝(禮記丨丨於郊所以定天位也又天子牲孕弗食也丨丨弗用也)祀帝(禮記丨丨)
(於郊敬之至也)業帝(戰國策白起率數萬之師坑馬服誅屠四十餘萬之衆流血成川沸聲若雷使秦丨丨注謂成帝業也)
西帝(戰國策秦為丨丨趙為中帝燕為北帝立為三帝而令諸侯韓魏不聽則秦伐之齊不聽則燕趙伐之天下孰敢不聽史)
(記魏世家八年秦昭王為丨丨齊湣王為東帝月餘皆復稱王歸帝唐書李軌傳軌曰昔吳王濞以江左兵猶稱已為東帝我今舉)
(河右不得為丨丨乎)中帝(見上)三帝(見上)北帝(見上唐書高駢傳蕭勝納賄吕用之求鹽城監駢不肯用之曰仙人)
(言鹽城有寳劍須真人取之惟勝可往駢許諾數月勝獻銅匕首用之曰此丨丨所佩也得之者兵不敢犯駢寳秘之嘗持以坐起)
(楊載春雪詩東皇收槖籥丨丨駕軨軿)東帝(見上漢書吳王濞𫝊宗正以親故先入見諭吳王拜受詔吳王聞袁盎来亦知)
(其欲說笑而應曰我已為丨丨矣尚誰拜徐陵陳公九錫文同姓有扈頑凶不賓驅率南蠻已為丨丨戴昺初冬梅放詩籹點南枝)
(無數雪探支丨丨幾分春)歸帝(見上史記魯仲連傳魏王使客將軍新垣衍間入邯郸因平原君謂趙王曰秦所以急圍趙者)
(前與齊湣王爭彊為帝已而復丨丨今齊湣王已益弱方今惟秦雄天下此非必貪邯郸其意欲復求為帝)皇帝(史記秦始)
(皇紀采上古帝位號號曰丨丨又武帝紀德星昭衍厥維休祥夀星仍出淵耀光明信星昭見丨丨敬拜泰况之饗漢書郊祀志秦)
(并天下稱丨丨獨斷丨丨皇王后帝皆君也上古天子庖犧氏神農氏稱皇尭舜稱帝夏殷周稱王秦承周末為漢驅除自以德兼)
(三皇包五帝故并以為號漢高祖受命功德宜之因而不改也杜甫北征詩丨丨二載秋閏八月初吉又獻書謁丨丨志已清風塵)
(岑參詩丨丨受玉冊羣臣羅天庭)義帝(史記項羽紀項王使人致命懷王懷王曰如約乃尊懷王為丨丨劉禹錫詩俗尚東)
(皇祀謠𫝊丨丨冤)衛帝(史記吕后紀吕産不知吕禄已去北軍乃入未央宫欲為亂殿門弗得入徘徊往来平陽侯馳語太)
(尉太尉乃遣朱虛侯謂曰急入宫丨丨五代史雜傳侯益叛降扵周慕容彦超力戰扵七里𨼆帝出勞軍太后使人告彦超善丨丨)
白帝(史記封禪書秦文公夢蛇自天下属地其口止扵鄜衍文公問史敦敦曰此上帝之徵君其祠之扵是作鄜畤用三牲郊)
(祭丨丨焉又櫟陽雨金秦獻公自以為得金瑞故作畦畤櫟陽而祀丨丨晉書天文志西方丨丨白招矩之神也法言秦襄公始潛)
(西畤以祭丨丨拾遺記少昊以金德王母曰皇娥處璇宫而夜織或乘桴木而晝遊經歴窮桑滄茫之浦時有神童容貌絶俗稱為)
(丨丨之子即太白之精降扵水際與皇娥讌戲竝坐撫桐峯梓瑟皇娥倚瑟而歌丨丨子荅歌及皇娥生少昊號曰窮桑氏元和志)
(丨丨即夔州城所據與赤平山相接初公孫述殿前井有白龍出因號丨丨山寰宇記公孫述據蜀土自稱曰丨丨更魚復曰丨丨)
(城洞天記華山名太極緫仙之天即少昊為丨丨治西岳庾信周祀五帝歌金行秋令丨丨朱仙又泛江詩春江下丨丨畫舫向黃)
(牛李白荆州歌丨丨城邊足風波杜甫封西嶽賦御丨丨之都見金天之王既刊石乎岱宗又合符乎軒皇又詩朝發丨丨暮江陵)
(頃来目擊信有徵又遠山朝丨丨深水謁夷陵)四帝(史記封禪書漢王東擊項籍而還入關問故秦時上帝祀何帝也對曰丨)
(丨有白青黃赤帝之祠高祖曰吾聞天有五帝而有四何也莫知其說扵是高祖曰吾知之矣乃待我而具五也乃立黑帝祠命曰)
(北畤李德林天命論軒初丨丨周餘六王藉世因資自取而不得也)黑帝(見上晉書天文志北方丨丨叶光紀之神也杜甫朝)
(享太廟賦丨丨歸寒而激昂蒼靈戒晚而来往)致帝(史記田完世家蘇代自燕来入齊齊王曰嘻善子来秦使魏冉丨丨子以)
(為何如對曰願王受之而勿備稱也且天下立兩帝王以天下為尊齊乎尊秦乎王曰尊秦曰釋帝天下愛齊乎愛秦乎王曰愛齊)
(而憎秦曰夫約鈞然與秦為帝而天下獨尊秦而輕齊釋帝則天下愛齊而憎秦故願王明釋帝以收天下)兩帝(見上)釋
帝(見上)青帝(漢書郊祀志秦宣公作密畤扵渭南祭丨丨唐書王嶼𫝊嶼上言請築壇東郊祀丨丨)一帝(漢書吳王)
(濞𫝊吳王至膠西面約之膠西羣臣或聞王謀諫曰今承丨丨尚云不易假令事成兩主分争患乃益生指月錄信州鵝湖大義禪)
(師唐憲宗詔入麟德殿有法師問如何是四諦師曰聖上丨丨三帝何在法師無語)明帝(漢書賈誼傳海内之氣清和咸理生)
(為丨丨沒為明神名譽之美垂扵無窮)匡帝(後漢書第五倫鍾離意等𫝊贊伯魚子阿矯急去苛臨官以潔丨丨以奢按倫)
(字伯魚意字子阿)說帝(後漢書張讓𫝊南宫災讓與趙忠等丨丨令斂天下田畆稅十錢以修宫室發太原河東狄道諸郡)
(材木石每州郡部送至京師)蒼帝(晉書天文志東方丨丨靈威仰之神也)靈帝(南史齊東昏侯紀又偏信蔣侯神迎)
(来宫中晝夜祈禱號為丨丨車服羽儀一依王者)蔣帝(南史陳高祖紀高祖幸鍾山祭丨丨廟金陵志蔣子文為秣陵尉逐)
(盗至鍾山死而靈異吳大帝立廟孫陵岡封為中都侯改鍾山曰蔣山晉加相國重為立廟南宋初廢後修復封蔣王齊進號丨丨)
(温庭筠蔣侯神歌商風刮水報丨丨廟前古樹蔵白蛇又題竹谷神祠詩寂寞湘江客空看丨丨碑)秦帝(南史謝靈運𫝊靈運)
(為臨川内史在郡游放不異永嘉為有司所糾司徒遣使收靈運靈運興兵拒之為詩曰韓亡子房奮丨丨魯連恥劉向集蘇秦為)
(從張儀為横横則丨丨從則楚王又張九齡詩丨丨始求仙驪山何遽卜)鉢帝(北史赤土國𫝊每城置那邪迦一人丨丨十人)
謁帝(北史赤土國𫝊大業三年屯田主事常駿等使赤土以六年春與那邪迦扵弘農丨丨帝大悅曹植贈白馬王彪詩丨丨)
(承明廬逝將歸舊疆陸雲贈張仲膺詩丨丨東堂剖符南征劉孝綽侍宴擬劉公幹應令詩副君西園宴陳王丨丨歸列位華池側)
(文雅縦横飛梁昭明太子陶潛集序至人達士因以晦迹㦯懷釐而丨丨㦯被褐而負薪徐陵天台山徐則法師碑金繩玉板受丨)
(丨之符龍駕霓裳處仙官之籙庾信長孫儉神道碑河内之借宼恂更慙丨丨交州之請士燮還看上表李嶠詩終朝奉絺綌丨丨)
(佇非賒岑參詩知君欲丨丨秣馬趨西園李白詩雞鳴海色動丨丨羅公侯杜甫詩通家惟沈氏丨丨似馮唐李頎送劉四詩九歲)
(能属文丨丨遊明光皮日休詩他年丨丨言何事請贈劉伶作醉侯崔釋無名錢判有謀丨丨方承萬戶之榮無種封侯亦受千金)
(之賜張耒上元詩清晨丨丨大明宫拜賜歸来夜過中)挾帝(唐書李密傳方士徐鴻客上書勸密因士氣趨江都丨丨以令)
(天下)扈帝(唐書郭元振𫝊明皇誅太平公主也睿宗御承天門諸宰相走伏外省獨元振將軍丨丨)獻帝(唐書李泌傳泌)
(嘗取松樛枝以𨼆背名曰養和後得如龍形者因以丨丨四方争效之)後帝(唐書安祿山傳楊貴妃有寵祿山請為妃養兒)
(帝許之其拜必先妃丨丨帝怪之荅曰蕃人先母後父)侑帝(宋史龔鼎臣𫝊明堂議丨丨或云真宗或云以仁宗鼎臣曰嚴)
(父莫大扵配天未聞以祖也)倚帝(山海經丨丨之山其上多玉其下多金權德輿中嶽吴尊師集序與同術者𨼆扵南陽丨)
(丨山)孺帝(山海經注路史云顓頊取鄒屠氏入夢而生八子一曰蒼舒即丨丨也後襲高陽氏)象帝(老子吾不知誰之子)
(丨丨之先陶弘景水仙賦嗟有生之造物固莫靈扵在人寧不踵武扵丨丨入妙門而自賓唐無名氏鍊石補天賦玄造呈材神功)
(效技他山以綴丨丨自邇韓愈太清宫紀事詩丨丨威容大仙宗寳歷賒)事帝(子華子此心之弗失焉可以丨丨矣可以格天)
(矣)同帝(莊子精神四達竝流無所不極上際扵天下蟠扵地化育萬物不可為象其名為丨丨)讓帝(莊子尭舜丨而)
(丨之噲讓而絶湯武争而王白公争而滅由此觀之争讓之禮尭桀之行貴賤有時未可以為常也杜甫哀汝陽郡王璡詩汝陽丨)
(丨子眉宇真天人)得帝(莊子善卷許由丨丨而不受非虛辭讓也不以事害己)神帝(莊子鬼神丨丨生天生地)如
帝(荀子仁人在上百姓貴之丨丨親之如父母)嗣帝(大戴禮舜三十在位丨丨所)十帝(論衡孔子所謂一世三十)
(年也漢家三百歲丨丨耀德歴世持久矣鮑照詩備聞丨丨事委曲兩都情)左帝(獨斷在宗廟東曰丨丨牲牽三月在外牽)
(一月在中牽一月在明牽一月謂近明堂也一月一時已足肥矣徙之三月示其潔也)漢帝(書品杜度濫觴于草書取竒于)
(丨丨詔復奏事皆作草書庾信步虛詞丨丨看桃核齊侯問棗花楊炯詩丨丨求仙日相如作賦才羅𨼆送顧雲下第詩丨丨後宫)
(猶識字楚王前殿更無人)纉帝(劇秦美新昔帝纉皇王丨丨隨前踵古㦯無為而治㦯損益而亡)大帝(西京賦昔者丨)
(丨悅秦繆公而覲之饗以鈞天廣樂帝有醉焉乃為金策錫用此土而翦諸鶉首魏都賦億若丨丨之所興作二嬴之所曾聆元稹)
(詩丨丨安可夢閶闔何由躋陳陶詩天姥剪霞鋪暁空漴漴丨丨問明宫清虚真人歌丨丨命我来有以應神梃)傲帝(曹植)
(武帝誄袁與我王兵交若神張陳指誓丨丨虐民)翼帝(曹植七啟世有聖宰丨丨霸世元載故相國杜鴻漸神道碑經營指)
(揮雲合風從定計丨丨革暴鋤凶)居帝(傅休奕喜霽賦伊我后之神聖兮敷皇道以丨丨雖風雨之失度兮且嘉榖之無敗)
徵帝(陸機漢高祖功臣頌滌穢紫宫丨丨太原實惟太尉劉宗以安)延帝(陸機漢高祖功臣頌舞陽道迎丨丨幽薮)移
帝(陸機漢高祖功臣頌建信委輅被褐獻寳指明周漢銓時論道丨丨伊洛定都酆鎬)羣帝(謝朓賽敬亭山廟喜雨詩秉玉)
(朝丨丨樽桂迎東星沈約桐柏山金庭舘碑下棲洞室上賓丨丨覩靈岳之驟啟見蒼波之屡竭)歴帝(沈約善舘碑朝九皇)
(謁丨丨悠哉邈乎與天地相畢矣)火帝(徐陵勸進梁元帝表雲師丨丨非無戰陣之風尭誓湯征咸用干戈之道朱弁灼艾)
(詩丨丨恩光異炎官績用竒)都帝(徐陵梁禪陳璽書縣王丨丨人懷干紀)捨帝(徐陵梁禪陳策文裁遇許由便能丨)
(丨暫逄善卷即以讓王)往帝(徐陵為貞陽侯與荀昂兄弟書夫興亡繼絶丨丨之通規分災恤患聖王之恒興)姚帝
(徐陵與楊僕射書丨丨遷河周年成邑)魏帝(徐陵玉臺新詠序嶺上仙童分丸丨丨腰中寳鳳授歷軒轅蘇軾詩何須丨丨)
(一丸藥且盡盧仝七盞茶)玉帝(謝燮上皇丨丨君玉清𨼆書吟上景發晨暉金霄欎紫清王維詩翠鳳翊文螭羽節朝丨丨雲)
(笈七籖三代天尊亦有十號第一曰自然二曰無極三曰大道四曰至真五曰太上六曰道君七曰高皇八曰天尊九曰丨丨十曰)
(陛下)蜀帝(庾信和趙王喜雨詩猶言祀丨丨即似望荆臺)長帝(牛弘天下太平歌日月比耀天地同休永清四海丨丨九)
(州)千帝(薛道衡隋高祖頌悠哉䆳古邈矣季世四海九州萬王丨丨)謝帝(薛道衡老氏碑帝迹慙皇王猷丨丨上德)
(逾遠淳風漸替)朝帝(王績詩幅巾丨丨罷杖策去官忙)𩔖帝(盧照隣樂府祖武丨丨宗文配天)黜帝(駱賓王詩)
(别有衆中稱丨丨天上人間少流例)徙帝(駱賓王早發淮口回望盱眙詩丨丨留餘地封侯表舊城)媯帝(陳子昂慶雲章)
(昔在丨丨南風既薰叢兮爛漫郁郁紛紛)梵帝(宋之問遊法華寺詩果漸輪王族緣超丨丨家)侍帝(張說和聖製送赴集)
(賢院詩丨丨金華講千年道固稀)列帝(杜甫詩陶唐歌遺民後漢更丨丨)楚帝(戴叔倫灞岸别友詩樵路高山舘漁)
(洲丨丨祠)南帝(韓愈嘲鼾睡詩丨丨初奮槌一竅洩混沌歐陽修劍聯句丨丨輸火精西皇降金液)聖帝(白居易汎渭賦)
(我為人兮最靈所以愧賢相而荷丨丨)禹帝(劉長卿送荀八過山隂詩舊石曹娥篆空山丨丨祠)道帝(温庭筠詩丨丨)
(玄元祖儒宗孔子王)木帝(李商𨼆詩消息東郊丨丨廻)春帝(陳陶冬夜吟青旗引丨丨展轉城烏啼)昔帝(李山)
(甫聞子規詩冤禽名杜宇此事更難知丨丨一時恨後人千古悲)迓帝(僧一行起義堂頌火旗炎炎雲鳥洋洋五星丨丨萬)
(國謳唐)商帝(歐陽修進應天以實不以文賦禾偃扵風表周王之覺悟雉鳴扵鼎成丨丨之功勲)奈帝(法苑珠林咒曰)
(支不多丨丨閻浮支丨丨)日帝(雲笈七籖廣霞者玉清天中山名乃九日之所出矣丨丨之所司也)八帝(雲笈七籖三皇)
(後又有丨丨治各八千歲上天又各以經一卷授之時號為八索是也)
祗承帝(書文命敷于四海丨丨于丨又敢丨丨上丨以遏亂略)感生帝(禮記天子祭天地䟽其夏正郊丨丨之丨)
(周以后稷配之)五德帝(禮記𩔖于上帝䟽天子𩔖帝是祭丨丨丨也)蒼精帝(禮記春官注禮東方以立春謂丨丨)
(之丨而太昊勾芒食焉南方以立夏謂赤精之帝而炎帝祝融食焉西方以立秋謂白精之帝而少昊蓐收食焉北方以立冬謂黑)
(精之帝而顓頊玄冥食焉)赤精帝(見上)白精帝(見上)黑精帝(見上)請於帝(左傳狐突適下國遇太子)
(太子使登僕而告之曰夷吾無禮余得丨丨丨矣將以晉卑秦秦將祀余)五精帝(晉書禮志五帝㦯以為丨丨之丨佐天育)
(物者也)奈何帝(南史陳後主紀時蔣山有衆鳥鼓两翼以拊膺曰丨丨丨奈何帝)吳大帝(北史王僧虔傳帝示)
(僧虔古跡十一卷就求能書人名僧虔得人間所有卷中所無者丨丨丨景帝歸命侯書及王丞相𨗳等十一卷奏之)真皇
帝(北史突厥傳上表曰頃者氣候清和風雲順序意以華夏其有大聖興焉伏惟大隋皇帝丨丨丨也)嗣皇帝(唐書顔真)
(卿傳帝遣左司郎李選告宗廟祀署丨丨丨真卿謂禮儀使崔器曰上皇在蜀可乎)同光帝(五代史伶官𫝊莊宗欲射殺敬)
(新磨新磨急呼曰無殺臣臣與陛下為一體殺之不祥莊宗大驚問故對曰陛下開國改元同光天下皆謂陛下丨丨丨且同銅也)
(若殺敬新磨則銅無光矣莊宗大笑乃釋之)誰當帝(五代史雜傳梁拜劉守光河北採訪使有司白守光尚父受冊用唐)
(冊太尉禮儀守光問曰此儀注何不郊天改元有司曰此天子之禮也尚父雖尊乃人臣耳守光怒曰我為尚父丨丨丨者乎)中
央帝(莊子丨丨之丨渾沌南海之帝為儵北海之帝為忽)南海帝(見上)北海帝(見上)時為帝(莊子是丨)
(丨丨者也何可勝言淮南子見雨則裘不用升堂則蓑不御此丨丨丨者也)争為帝(淮南子昔共工之力觸不周之山使)
(地東南傾與高辛丨丨丨)十一帝(荀悅漢紀漢十二世丨丨丨通王莽共二百二十九年)七十帝(曹植驅車篇封)
(者丨丨丨軒皇元獨靈)六五帝(梁元帝丹陽尹序皇上受圖寳歴維新豈直四三皇丨丨丨孕夏陶周而已哉何晏景福)
(殿賦方四三皇而丨丨丨曾何周夏之足言)東南帝(崔國輔題豫章舘詩雲畱西北客氣歇丨丨丨)隋家帝(杜甫)
(九成宫詩荒哉丨丨丨製此今頹朽)玉皇帝(白居易夢仙詩仰謁丨丨丨稽首前致誠)咸陽帝(李商隐畫松詩昔聞)
(丨丨丨近說嵇山儂)虬鬚帝(劉克莊䟦蔡端明茶錄丨丨丨絶重鍾王筆迹貯以玉匣石函入陵中後為温韜所發諸帖遂)
(𫝊人間)太古帝(范梈蒼山感秋詩月落閉虛簾坐夢丨丨丨)重華帝(袁桷過梁樂詩緬思丨丨丨允屬夏后氏)
東林帝(雲林右英夫人作右揖丨丨丨上朝太虚皇玉賓剖鳳脫嗷酣飛蘂漿)
告勑于帝(書有命曰割殷丨丨丨丨)天皇大帝(禮記太上貴德䟽北極丨丨丨丨其精生人晉書天文志鉤陳)
(口中一星曰丨丨丨丨其神曰耀魄寳主御羣靈執萬國圖抱北極唐書禮樂志丨丨丨丨北辰北斗天一太一紫微五帝竝差在)
(行伍前)南越武帝(史記尉佗傳佗乃自尊號為丨丨丨丨)趙王趙帝(晉書石勒載記劉曜遣其使人郭氾)
(等持節署勒太宰領大將軍進爵趙王勒舍人曹平樂言于曜停太宰之授勒大怒下令曰丨丨丨丨孤自取之名號大小豈其所)
(節邪)斷乳養帝(南史劉懷敬傳懷敬宋武從母兄初武帝産而皇妣殂孝皇帝貪薄無由得乳議欲不舉帝從母生懷敬)
(未朞乃丨懷敬丨以丨丨帝以舊恩授敬為會稽太守)俱羅末帝(北史赤土國𫝊丨丨丨丨一人掌刑法)忠信
見帝(唐書盧鴻𫝊鴻至東都謁見不拜宰相遣通事舍人問状荅曰禮者忠信所薄臣敢以丨丨丨丨)以桃食帝
(漢武故事王母丨丨丨丨帝畱核欲種之王母笑曰此桃三千年一著子非下土所植也)卦成知帝(搜神記漢武帝庶服)
(潛行叩孫賓門啟卜丨丨丨是丨賓惶懼起拜)七十二帝(李白大獵賦豈與乎丨丨丨丨同條而共貫哉)三十六
帝(李白春日行丨丨丨丨欲相迎仙人飄翩下雲軿)南朝諸帝(歐陽修䟦法帖丨丨丨丨筆法雖不同大率意思不)
(遠𦕈然都不復有豪氣但精婉若可佳耳)
蔽(必袂切掩也)
韻藻扞蔽(詩公侯干城傳干城者公侯自以為扞城言以武夫自固為丨丨如盾為防守如城然史記田敬仲完世家周)
(子曰趙之扵齊楚丨丨也猶齒之有唇也唇亡則齒寒按戰國策作𨼆蔽漢書項籍𫝊陳餘使張同夏說說齊王榮曰願大王資餘)
(兵使擊常山以復趙王請以國為丨丨齊王許之五代史李罕之𫝊罕之歸太原李克用留其子頎事晉乃之澤州日以兵鈔懷孟)
(間是時晉方徇地山東倚罕之為丨丨宋史胡旦傳旦上平燕議曰幽州之北皆是山谷通人馬者不過十處領將士者亦擇十人)
(寇来則同戰以驅逐宼歸則畫疆以丨丨又唐重𫝊重上疏曰關中百二之𫝑控制陕西六路丨丨川陕四路蘇氏易傳内之二隂)
(不能自立扵險難之際待我而為丨丨是故完位以復我我之所以得反者幸也石林燕語大駕儀仗通號鹵簿唐人謂鹵楯也甲)
(楯之别名凡兵衛以甲楯居外為前道丨丨其先後皆著簿籍故曰鹵簿)障蔽(詩价人維藩䟽言以善人及三公諸侯丨丨寇)
(難天子居内設法而撫安之漢書嚴助傳淮南王安上書曰臣安幸得為陛下守藩以身為丨丨人臣之任也後漢書何進𫝊太后)
(母舞陽君及苖數受諸宦官賂遺知進欲誅之數白太后為其丨丨道德指歸論金玉不能丨丨水火不能壅落論衡儒者曰冬日)
(短夏日長亦復以隂陽夏時陽氣多隂氣少陽氣光明與日同耀故日出輒無丨丨潛夫論凡南面之大務莫急扵知賢知賢之近)
(途莫急扵考功功誠考則治亂暴而明善惡信則直賢不得見丨丨而巧佞不得竄其奸矣李嗣真畫記昔田楊與鄭法士同扵京)
(師光明寺畫小塔楊以簟蔽畫處鄭竊視之謂楊曰卿畫終不可學何勞丨丨陸游自規詩箇中無丨丨何處欠光明)雚蔽
(周禮春官巾車駹車丨丨注駹車邊側有漆飾也雚細葦席也以為蔽者漆則成蕃即吉也)蒲蔽(儀禮士喪禮主人乘惡車)
(丨丨䟽謂車两邊禦風為藩蔽)六蔽(論語子曰由也女聞六言丨丨矣乎論語拾遺質如孔子而不知學皆丨丨之所害盖無)
(足怪也劉峻辨命論言而非命有丨丨焉余請陳其梗槩)翼蔽(史記項羽紀項莊拔劍起舞項伯亦拔劍起舞常以身丨丨沛)
(公莊不得擊)明蔽(管子主丨丨而塞聰忠臣之欲謀諫者不得進)蒙蔽(元經惠帝即位天下荒百姓饑死帝曰何不食)
(肉糜其丨丨率皆此𩔖記事珠穆宗每宫中花開則以重頂丨丨欄檻置惜春御史掌顔氏家訓凡夫丨丨不見未来故言彼生與)
(今非一體耳若有天眼鍳其念念隨滅生生不斷豈可不怖畏耶滄浪詩話天下有可廢之人無可廢之言詩道如是也若以為不)
(然則是野狐外道丨丨其真識不可救藥終不悟也太真外傳國忠與韓虢每入朝謁連轡揮鞭驟馬以為諧謔鮮装炫服而行亦)
(無丨丨衢路觀者無不駭歎張九齡詩瘠土資勞力良書啟丨丨杜甫八哀詩朗誦六公篇憂来豁丨丨蘇舜欽詩城南訪永叔共)
(可豁丨丨)通蔽(謝靈運詩平生疑若人丨丨互相妨徐陵與楊僕射書河橋馬渡寧非宋典之姦關路雞鳴皆曰田文之客何)
(其丨丨乃爾相妨李白荅高山人兼呈權顧二候詩顧侯達語默權子識丨丨元好問贈荅劉御史雲卿詩學道有丨丨今人乃其)
(尤)
一言蔽(陸機五等諸侯論八代之制幾可以一理貫秦漢之典殆可以丨丨丨矣)黃雲蔽(江淹古離别詩丨丨丨千)
(里遊子何時還李白詩坐愁青天末出望丨丨丨)
舉扇自蔽(晉書王𨗳𫝊庾亮居外鎮而執朝廷之權𨗳内不能平西風塵起丨丨丨丨曰元規塵汚人)
增自蔽(書舞干羽于兩階䟽干楯丨丨扞也魏志武帝紀注令曰譙東五十里築精舍欲秋夏讀書冬春射獵求泥下之地)
(欲以泥水丨丨絶賓客往来之望西京雜記綠熊席席毛長二尺餘人眠而擁毛丨丨望之不能見坐則沒膝顔氏家訓王逸少風)
(流才士蕭散名人舉世惟知其書翻以能丨丨也柳宗元移木芙蓉詩有美不丨丨安能守孤根朱子寄題宜春使君張𨼆齋詩云)
(何分彼已直以私丨丨沈遼詩東鄰竹閣長夏熱我構雲巢方丨丨)車蔽(詩龍盾之合𫝊盾以木為之載于車上以為丨丨又)
(簟茀錯衡箋簟茀漆簟以為丨丨今之藩也)藩蔽(詩价人維藩䟽被甲卿士之人維為藩鄣太師三公之大臣維為牆垣大)
(邦成國之諸侯維為丨丨大宗同姓之宗適維為楨幹周禮春官巾車漆車丨丨注漆車黑車也藩漆席以為之後漢書来歙𫝊詔)
(使畱屯長安悉監護諸將歙因上書曰公孫述以隴西天水為丨丨故得延命假息今二郡平蕩則述智計窮矣宜益選兵馬儲積)
(資糧揚雄徐州牧箴實列丨丨侯衛東方)屛蔽(詩价人維藩䟽藩者園圃之籬可以丨丨行者故以藩為屏也垣者小牆之名)
(故云垣牆亦是丨丨之義也左傳使子寬子上廵羣屏攝疏屏攝是祭祀之位也鄭衆云攝攝束茅以為丨丨漢書樊噲𫝊項羽既)
(饗軍士中酒亞夫謀欲殺沛公令項莊拔劍舞坐中欲擊沛公項伯常丨丨之唐書王及善𫝊擢魏州刺史武后勞曰逆虜盗邊公)
(雖病可與妻子行日三十里為朕卧治為丨丨也宋史李綱𫝊金人求割太原中山河間地綱謂三鎮國之丨丨割之何以立國易)
(林蔡女蕩舟為國患憂褒后在側丨丨王目早衰六畜顔延之自陳表早欲啟請餘筭丨丨醜老葉適題姚令威西溪集初完顔亮)
(来寇舉朝上下無不喪膽直云惟有退走爾獨姚公令威抗論阻止謂今歲八月入翼明年七月入軫又其行在己巳者東南丨丨)
(也未幾亮果自斃江淮復安王逄詩埽除塵澒洞丨丨雪侵陵)覆蔽(詩其菑其翳箋爾雅云木自斃柛蔽者為翳郭云相丨丨)
(也韓詩作殪法苑珠林世尊偈諸見稠林所丨丨愛網彌密所沉淪)鄢蔽(詩鄭譜若克二邑丨丨補丹依疇歴華君之土也正)
(義八國皆與虢鄶為鄰若克虢鄶二邑則其餘自然可滅為君之土也)掩蔽(禮記孟冬之月是察阿黨則罪無有丨丨䟽謂)
(是正審察獄吏阿黨之事則在下犯罪之人獄吏不能丨丨後漢書韓&KR0994;傳&KR0994;初為郡功曺太守葛興中風病&KR0994;隂代興視事出入)
(二年令無違者興子嘗發教欲署吏&KR0994;拒執不從因令怨者章之事下按驗吏以&KR0994;丨丨興病專典郡職遂致禁錮顯宗知其忠後)
(詔特原之唐書李德裕傳德裕言臣嘗以共鯀驩兜與舜禹雜處堯朝共鯀驩兜則為黨舜禹不為黨小人相與比周迭為丨丨也)
(参同契集解皓若搴帷帳而撤其丨丨豁若登高臺而眺乎曠野)擁蔽(禮記女子出門必丨丨其面夜行以燭無燭則止子)
(華子天地之生才也實難其有以生也必有所用也如之何其丨之丨之而使之不得以植立也潛夫論夫安國方進前世之忠良)
(也而猶若此則又况乎末塗之下相哉此奸雄所以逐黨進而處士所以愈丨丨也非明聖之君孰能昭察楊載橘中篇其中植橘)
(柚丨丨枝葉稠)愚蔽(禮記寡人雖無似也䟽哀公謙退言已丨丨無能似𩔖賢人也魏志陳思王植𫝊䟽伊尹耻其君不為尭)
(舜孟子曰不以舜之所以事尭事其君者不敬其君者也臣之丨丨至扵欲使陛下崇光被時雍之美宣緝熙章明之德者是為慺)
(慺之誠竊所獨守吴志華覈傳臣以丨丨誤忝近署不能翼宣仁澤以感靈祗仰慙俯愧無所投處素書聖人無過而知賢人之過)
(造形而悟有過不知其丨丨甚矣二十四章經使人丨丨者愛與欲也注暗蔽愚癡愛欲所致法苑珠林世尊偈愚曚丨丨自謂我)
(智愚而稱智是謂極愚)章蔽(禮記䟽布輤四面有章注四面皆有丨丨)薻蔽(周禮春官巾車薻車丨丨注薻水草蒼色)
(以蒼土堊車以蒼繒為蔽也)棼蔽(周禮春官巾車素車丨丨注素車以白土堊車也棼讀為薠薠麻以為蔽)背蔽(左傳)
(衛侯在平夀公孟有事于盖𫉬之門外齊子氏帷于門外而伏甲焉公孟出宗魯驂乘齊氏用戈擊公孟宗魯以丨丨之)隂蔽
(越語范蠡曰古之善用兵者後則用隂先則用陽近則用柔遠則用剛後無丨丨先無陽察易林日在北陸丨丨陽目)𨼆蔽
(戰國策趙之扵齊楚丨丨也猶齒之有唇也漢書翟方進傳上賜册曰前上書言事交錯道路懷姦朋黨相為丨丨皆亡忠慮後漢)
(書廉范傳成都民物豐盛邑宇逼側舊制禁民夜作以防火災而更相丨丨燒者日屬范乃毁削先令但嚴使儲水而已南史虞愿)
(𫝊海邊有越王石常𨼆雲霧相𫝊云清廉太守乃得見愿往就觀視清徹無所丨丨拾遺記祈倫之國其俗淳和人夀三百歲有夀)
(木之林一樹千尋日月為之丨丨爾雅翼螳螂捕蟬之蟲乘隂而殺物自丨丨而有所害捕搏之象也尤工捕蟬王惲苦熱歎巍然)
(五千仞日月光丨丨)襜蔽(戰國策蘇子曰攻城之費百姓理丨丨舉衝櫓家雜總身窟穴中罷扵刀金而士困扵土功注襜衣)
(蔽前者作苦衣易敝故亟治之家雜總謂全家併作也)韝蔽(史記張耳陳餘𫝊高祖從平城過趙趙王朝夕袒丨丨自上食)
(禮甚卑有子壻禮高祖箕倨詈甚慢易之按趙王張耳子敖也)南蔽(史記蘇秦傳秦說趙肅侯曰秦之所害扵天下者莫如趙)
(然秦不敢舉兵伐趙者何也畏韓魏之議其後也然則韓魏趙之丨丨也)時蔽(史記龜筴𫝊日月之明而丨丨扵浮雲)侵
蔽(漢書孔光𫝊問日蝕事光對曰臣聞日者衆陽之宗人君之表至尊之象隂道盛彊丨丨陽明則日食應之)欺蔽(漢書)
(鼂錯傳錯上言人主知所以聽言受事則不丨丨)壅蔽(後漢書明帝紀制曰災異屡見將有司陳事多所𨼆諱使君上丨丨)
(下有不暢乎吳志孫皓傳注皓遺羣臣書曰邊側小人因生酷虐忠順被害闇昧不覺尋其丨丨孤負諸軍事已難圖覆水不可收)
(也唐書李翺傳翺數引見待制官問以時事通丨丨之路宋史吕祖謙傳祖謙面對言曰陛下扵左右苟玩而弗慮則聲𫝑浸長趨)
(附浸多過咎浸積内則懼為陛下所譴而益丨丨外則懼為公議所疾而益肆詆誹管子夫私者丨丨失位之道也上舍公法而聽)
(私說故羣臣百姓皆設私立方以教扵國韓非子人主丨丨大臣專權是國為越也韓詩外傳孔子曰所父事者三人所兄事者五)
(人足以教弟矣所友者十有二人足以却丨丨矣三朝聖政錄太祖修大内既成令洞闢諸門無有丨丨賈誼過秦論先王知丨丨)
(之傷國也故置公卿大夫士以飾法設刑而天下治白居易詩欲開丨丨達人情先向歌詩求諷刺)隆蔽(魏志陳思王植傳盖)
(教化所由各有丨丨非皆善始而惡終也事使之然)相蔽(魏志陳羣傳夫臣下雷同是非丨丨國之大患也)頑蔽(蜀志)
(薛綜傳薛瑩詩嗟臣蔑賤惟昆及弟幸生幸育託綜遺體過庭既訓丨丨難啟吴志周魴傳優命勅臣以前誘致賊休令于郡界求)
(山谷魁帥令與北通臣竭盡丨丨撰立牋草以誑誘休者如别紙南史王融傳融收下廷尉獄使中丞孔珪倚為奏使融依源據荅)
(融辭曰囚實丨丨觸行多愆但夙忝門素得奉教君子伏惟明皇臨宇普天蒙澤一介罪身獨嬰憲劾蔡邕太傅胡公碑惟我未臣)
(丨丨無聞仰慕羣賢惡乎可及潘岳楊荆州誄余以丨丨覆露羣隂仰追先考執友之心)闇蔽(吴志步隲傳孫登書受性丨丨)
(不達道數遠近士人先後之宜猶㦯緬焉未之能詳劉勰新論所託英賢則跡光名顯所附丨丨則身悴名朽)塵蔽(晉書慕容)
(暐載記時境多水旱慕容恪慕容評請遜位還第曰臣等寵緣戚来榮非才授而可久點天官丨丨賢路)廋蔽(唐書蘇瓌傳時)
(十道使括天下亡戶初不立籍人畏搜括即流入比縣旁州更相丨丨瓌請罷十道使專責州縣又李德裕傳德裕按屬州非經祠)
(者毁千餘所撤私邑山房千四百舍宼無所丨丨)日蔽(汲冡周書好貨財珍怪則邪人進邪人進則賢良丨丨而遠)刑
蔽(汲冢周書獄讐丨丨姦吏濟貸)幽蔽(乾鑿度物之生扵冥昧氣之起扵丨丨屈原九章浩浩沅湘分流汩兮修路丨丨道)
(遠忽兮陶潛桃花源詩淳薄既異源旋復還丨丨)難蔽(法言太古塗民耳目惟其見也聞也見則丨丨聞則難塞)雲蔽
(易林視暗不明丨丨日光宋玉九辯願皓日之顯行兮丨蒙蒙而丨之湛賁日五色賦宸睠屡廻聖心方契恒旰食以為慮豈浮丨)
(之能丨李白詩總為浮丨能丨日楊載吴山晚眺詩此際獨無丨丨日正宜翹首望長安)山蔽(易林月出阜東丨丨其明)稍
蔽(易林故室舊廬丨丨紱組)惑蔽(論衡今世之將相知子弟以文吏為慧不能知文吏以狎為能知賓客以暫為固不知儒)
(生以希為拙丨丨闇昩不知𩔖也)孤蔽(潛夫論是以公卿不思忠百僚不盡力君王丨丨扵上兆黎冤亂扵下故遂衰微侵)
(奪而不振也)縈蔽(拾遺記石虎引鳳文錦步障丨丨浴所共宫人寵嬖者解媟服宴戲彌扵日夜名曰清嬉浴室)膚蔽
(劉勰新論命有否泰遇有屈伸否與泰相翻屈與伸殊貫邀泰遇伸不盡叡智遭否會屈不專丨丨何者否泰由命屈伸在遇也)
庸蔽(劉勰新論雲霧雖密蟻蚓不能昇者無其質也𫝑位雖高丨丨不能治者乏其德也顔延之赭白馬賦乃詔陪侍奉述中)
(旨末臣丨丨敢同獻賦)四蔽(鹿門隐書或問君子之道何如則可以常行矣曰去丨丨用四正則可以常行矣岑参招北客)
(文二江䨇注羣山丨丨其地卑濕其風胜脆)袪蔽(潛虚益薪火發滌穢泉冽益薪滌穢務學丨丨也蔡邕郭有道碑爾乃潛)
(𨼆衡門收朋勤誨童蒙賴焉用丨其丨)患蔽(蘇氏易傳夫丨丨不深則求達不力求達不力則正心不勝正心不勝則我雖)
(告之彼无自入焉)最蔽(周易集解象曰旅瑣瑣志窮災也虞翻曰瑣瑣丨丨之貌也)輝蔽(爾雅翼至扵執婦道以成)
(肅雝則若桃李之相丨丨不終反而已也)一蔽(宣和畫譜周昉宇景元𫝊寫婦女為古今之冠世謂昉畫婦女多為豐厚態度)
(者亦是丨丨)蝗蔽(臆乘事物紀元載鬻爵始扵漢文帝殊不知秦始皇時丨丨天下詔百姓納粟千石拜爵一級盖又在漢)
(文之前也)居蔽(屈原九章情與質信可保兮羌丨丨而聞章注情質誠實可保故所丨雖丨而其名聞則章也)菎蔽(宋玉)
(招魂丨丨象棋有六簙些)重蔽(揚雄逐貧賦人皆丨丨子獨露居人皆怵惕子獨無虞)帶蔽(揚雄豫州牧箴成康太平)
(降及周微丨丨屏營屏營不起施扵孫子至赧為極實絶周祀)國蔽(馮衍與田邑書上黨之地有四塞之固東帶三關西為丨)
(丨)夀蔽(郭璞海内西經圖讃萬物暫見人生如寄不死之樹丨丨天地請藥西姥烏得如羿)唇蔽(郭璞梟陽讃髴髴怪)
(獸被髮操竹𫉬人則笑丨丨其目終亦號兆反為我戮)終蔽(陶潛感士不遇賦無爰生之晤言念張季之丨丨按爰生張季)
(謂袁盎張釋之陸游詩無事自能心太平有為丨丨性光明)髦蔽(顔延之謝子竣封建成侯表祈金受邑慶重慮愆非臣丨)
(丨所任圖報豈竣庸薄所能奉服)虧蔽(庾信終南山義谷銘終南惇物日月丨丨駱賓王代郭氏荅盧照隣詩近知京洛多)
(佳麗也知山岫遥丨丨)理蔽(李百藥封建論著述之家多守常轍莫不情忘今古丨丨澆淳)光蔽(李華徑山大師碑銘)
(十里花雨四天香雲幢幡盖網丨丨日月)暫蔽(王泠然初月賦逄輕雲而丨丨雜華星而共妍)苔蔽(陸龜蒙酬皮襲美初)
(夏遊楞伽精舍詩丨丨石髓根蒲差水心鍔)餘蔽(陳與義書懷詩絶知是丨丨且復永今日)蠧蔽(熊鉌上致用院李同)
(知論海舶詩管商一作俑丨丨貽千年)丕蔽(揭傒斯故中憲大夫蘇志道哀詩再命主賊曺持平獨丨丨)限蔽(吳師)
(道居庸關詩惟天設丨丨萬古何雄哉)深蔽(吴師道廬山紀遊詩我舟薄其趾隂雨丨丨之)泄蔽(雲笈七籖王母授漢)
(武帝五嶽真形圖記𫝊非其人謂之泄天道得人不傳是為蔽天寳非限妄𫝊是謂輕天老受而不敬是謂慢天藻丨丨輕慢四者)
(取死之刀斧延禍之車乘也)映蔽(華嚴經如来即扵口中放大光明名無礙無畏丨丨一切諸魔宫殿)
弗敢蔽(書爾有善朕丨丨丨)日所蔽(禮記月令目錄䟽月光生扵日所照魄生扵丨丨丨)步鄣蔽(晉書王凝)
(之妻謝道韞𫝊凝之弟獻之常與賓客談議詞理將屈道韞遣婢白獻之曰欲為小即解圍乃施青綾丨丨自丨申獻之前議客不)
(能屈)氊盾蔽(宋史朱昭𫝊酋悟兒思齊介冑来以丨丨自丨邀昭計事昭常服登陴披襟問曰彼何人乃爾不武欲見我我)
(在此將有何事思齊却盾而前)不能蔽(管子善周者明不能見也善明者周丨丨丨也)明不蔽(詩說治人之道尚明)
(故施政之堂曰明堂事神之道尚潔故文王之廟曰清廟禦侮之道尚肅故宮室之牆曰蕭牆丨丨丨也清不汚也肅不亂也)靈
毛蔽(洞冥記泥離國人長四尺自乳以下有丨丨丨之)情偽蔽(蘇氏易傳信其人則舉以為利己不信則舉以為害)
(己此丨丨之丨也)銀葉蔽(揮麈後錄詔遣王延德白勲使高昌七月延德先還有契丹使来脣缺以丨丨丨之)十八
蔽(捫蝨新話予嘗愛劉道原能自改其過云平生有丨丨丨言大而智小好謀而疎闊劇談而不辯慎密而漏言尚風義而齷齪)
(樂善而不能行與人和而好異議不畏彊禦而無勇不貪權利而好躁進儉嗇而徒費欲速而遲鈍識暗強料事非法家而深刻樂)
(放縱而拘小禮樂易而多憂好動而惡静多思而處事乖忤多疑而數為人所欺)陽精蔽(芥𨼆筆記阮籍采薪者歌丨丨)
(丨不見隂光代為雄亭亭在須臾厭厭將復隆)單帷蔽(阮籍詠懷詩丨丨丨皎日高榭隔微聲)丹霞蔽(江淹擬張)
(協苦雨詩丨丨丨陽景綠泉涌隂渚)琉璃蔽(李嶠咏屏詩洞徹丨丨丨威行屈膝廻)隂氣蔽(儲光羲詩五月黃梅)
(時丨丨丨遠邇)心源蔽(盧綸寳泉寺送李端公歸邠寧幕詩眼界塵雖染丨丨丨已通)蒹葭蔽(常建詩沙邊雁鷺泊)
(宿處丨丨丨)互相蔽(陸龜蒙漁具詩斬木置水中枝條丨丨丨)發吾蔽(蘇軾桃花源詩夢往從之遊神交丨丨丨)
山不蔽(陸游詩木落丨丨丨水縮洲自獻)
敝(毗祭切說文帗也一曰敗衣也又姓)
韻藻改敝(詩緇衣之宜兮敝予又改為兮後漢書徐防傳䟽曰孔聖既遠微旨將絶立博士十有四家設甲乙之科以勉)
(勸學者所以示人好惡丨丨就善者也又李固傳左右黨進者日有遷拜守死善道者滯涸窮路而未有丨丨立德之方)土敝
(禮記丨丨則草木不長注土之勞敝故草木不長)勞敝(見上左傳明淫心疾䟽明晝也晝以營務營務用心思慮煩多則心)
(丨丨也唐書魏知古𫝊知古諫言今府藏空屈人力丨丨而營作無厓五代史四夷附錄明宗以石敬塘鎮守河東應順清泰之間)
(調發饋餉遠近丨丨)靡敝(禮記國家丨丨則車不雕幾甲不組縢食器不刻鏤漢書主父偃𫝊昔秦皇帝欲攻匈奴李斯諫曰)
(丨丨中國甘心匈奴非完計也又嚴助𫝊淮南王安上書曰臣聞長老言秦之時嘗使尉屠睢擊越又使監禄鑿渠通道外内騷動)
(百姓丨丨又揚雄傳雄解嘲曰甫刑丨丨秦法酷烈聖漢權制而蕭何造律宜也鹽鐡論軍旅相望甲士丨丨)衣敝(論語丨丨)
(緼袍與衣狐貉者立而不恥者其由也與衣又平聲莊子士有道德不能行憊也丨丨履穿貧也非憊也)裘敝(戰國策蘇秦說)
(秦王書十上而說不行黑貂之丨丨黃金百斤盡史記田敬仲世家淳于髠曰狐丨雖丨不可補以黃狗之皮騶忌子曰謹受令請)
(謹擇君子毋雜小人其間李白詩一朝烏丨丨百鎰黃金空)冠敝(漢書賈誼傳履雖鮮不加扵枕丨雖丨不以苴履後漢書)
(劉虞傳虞以儉素為操丨丨不改乃就補其穿)抏敝(漢書吾丘夀王𫝊公孫弘奏言禁民毋得挟弓弩上下其議夀王對曰古)
(者作五兵以禁暴討邪也周室衰微諸侯力争強侵弱衆暴寡海内丨丨巧詐並生注抏訛盡也)
黑貂敝(盧照隣詩馬蹄穿欲盡丨丨丨轉寒杜甫詩季子丨丨丨得無妻嫂欺又王禹偁詩季子歎貂敝吾服已為優王逄)
(詩貂敝世憐蘇季子賦成人哭賈長沙)
增知敝(易澤上有雷歸妹君子以永終丨丨)俗敝(禮記刑肅而丨丨則民弗歸也)薄敝(周禮弓人凡為弓方其峻)
(而高其柎長其隈而丨其丨䟽丨其丨謂人所握持手蔽之處宜薄為之)輪敝(周禮輪人丨丨三材不失職謂之完注敝盡而)
(轂輻牙不動)革敝(周禮函人鍜不摯則不堅已敝則橈注鍜革大孰則丨丨無強曲橈也)衰敝(左傳天子省風以作)
(樂䟽移太平之化易丨丨之常也唐書魏元同𫝊國之用人如人用財貧者止糟糠富者餘梁肉故當丨丨之日則磨策朽鈍以馭)
(之)無敝(左傳司城欲去大尹左師曰縱之使盈其罪重而無基能丨丨乎)道敝(左傳范宣子曰不慎必失諸侯諸侯)
(丨丨而無成能無貳乎注丨丨疲于道路又楚執政衆而乖莫適任患若為三師以肄焉一師至彼必皆出彼出則歸彼歸則出楚)
(必丨丨)舌敝(戰國策蘇秦曰丨丨耳聾不見成功)乘敝(戰國策馮章曰不拔宜陽韓楚丨吾丨國必危矣後漢書朱穆)
(𫝊穆奏記曰永和之末綱紀少弛馬免之徒丨丨而起荆揚之間幾成大患)&KR0008;敝(戰國策車甲羽毛丨丨府庫倉廪虚按與)
(裂同史記匈奴列傳單于得漢繒絮以馳草棘中衣袴皆丨丨)兩敝(戰國策昭奚恤曰趙不能聽則必堅守是丨丨也五代史)
(安重榮傳重榮雖以契丹為言反隂遣人與幽州節度使劉晞相結契丹亦利晉多事幸重榮之亂期丨丨之欲因以窺中國)文
敝(史記高祖紀贊丨之丨小人以僿又三王之道若循環終而復始周秦之間可謂丨丨矣)忠敝(史記高祖紀贊夏之政忠)
(丨之丨小人以野故殷人承之以敬敬之敝小人以鬼故周人承之以文)敬敝(見上)承敝(史記高祖紀贊漢興丨丨易變)
(使民不倦得天統矣又項羽紀義謂羽曰秦攻趙戰勝則兵罷我丨其丨不勝則我引兵鼔行而西必舉秦矣漢書黃覇傳張敞奏)
(曰漢家丨丨通變造起律令所以勸善禁姦條貫詳備不可復加又司馬遷傳禮樂損益律歴改易兵權山川鬼神天人之際丨丨)
(通變作八書後漢書光武帝紀諸將議上尊號馬武先進曰天下無主如有聖人丨丨而起雖仲尼為相孫子為將猶恐無能有益)
(反水不收後悔無及)彫敝(史記禮書大路越席皮弁布裳太羹玄酒所以防其淫侈救其丨丨漢書循吏傳序孝武之世外攘)
(四夷内改法度民用丨丨後漢書仲長統𫝊時政丨丨風俗易移崔寔政論風俗丨丨人庶巧偽杜甫送樊侍御詩天子從北来長)
(驅振丨丨)法敝(史記商君傳商君喟然歎曰嗟乎為丨之丨一至此哉)罷敝(漢書陳餘𫝊秦為亂政虐刑北為長城之)
(役南有五嶺之戍外内騷動百姓丨丨頭會箕斂以供軍費又田叔𫝊漢與楚相距士卒丨丨後漢書劉聖公𫝊赤眉衆雖數戰勝)
(而丨丨厭兵皆日夜愁泣思欲東歸唐書歸崇敬𫝊代宗問得失崇敬極陳生人丨丨當以儉化天下則國富而兵可用過秦論兵)
(革不休士民丨丨一作疲後漢書皇甫嵩傳王國圍陳倉八十餘日不能拔賊衆疲敝嵩進兵擊之宋史劉錡傳時天大暑敵遠来)
(疲敝錡士氣閒暇)勌敝(漢書韓信傳廣武君曰足下舉丨丨之兵頓之燕堅城之下情見力屈欲戰不拔曠日持久糧食單)
(竭若燕不破齊必距境而以自強二國相持則劉項之權未有所分也)陵敝(後漢書安帝紀論令自房帷威不逮遠始失根)
(統歸成丨丨)大敝(後漢書班彪傳遷之所記論術學則崇黃老而薄五經序貨殖則輕仁義而羞貧窮道游侠則賤守節而)
(貴俗功此其丨丨傷道所以遇極刑之咎也)腐敝(後漢書鄭康成傳戒子曰所好羣書率皆丨丨不得扵禮堂寫𫝊定與其)
(人日西方暮其可圖乎)積敝(後漢書李固𫝊龍興即位天下喁喁屬望風政丨丨之後易致中興誠當沛然思惟善道)救
敝(後漢書第五訪𫝊訪遷張掖太守歲饑粟石數千訪乃開倉賑給以丨其丨宋史羅處約𫝊詔求讜言處約奏曰蠧弊相訟為)
(日已久今若如十二員判官之說亦從權丨丨之一端也儒林公議明道中江淮薦饑命王隨為安撫使隨素才術不能拯傷丨丨)
(以活流殍但令人負緡以散丐者)矯敝(後漢書王暢𫝊郡中豪右多以奢靡相尚暢常布衣皮褥車馬羸敗以丨其丨)刻
敝(後漢書陳寵傳寵為理官數議疑獄常親自為奏每附經典務從寬恕濟活者甚衆其深文丨丨扵此少衰)前敝(後漢)
(書孟嘗傳嘗遷合浦太守郡海出珠寳與交趾比境先時宰守貪穢詭人採求不知紀極珠遂漸徙扵交趾嘗到官革易丨丨曾未)
(踰歲去珠復還)刓敝(唐書竇建德傳建德上言今水潦為災民力丨丨又陸希聲傳希聲見州縣丨丨上言當謹視盗賊)穿
敝(唐書楊綰傳綰素痼疾居旬日寖劇有詔就中書療治每對延英殿許挟扶扵時釐補丨丨惟綰是恃)補敝(見上)玩
敝(唐書楊炎傳初定令有租賦庸調法自開元承平久不為版籍法度丨丨)鈍敝(唐書突厥傳序天下無事時大臣偷處榮)
(逸戰士離落兵甲丨丨車馬刓弱)蠧敝(五代史劉昫傳帝罷王玫三司使命昫兼判三司昫性暴而嫉三司丨丨尤甚乃勾)
(計文簿覈其虚實殘租積負悉蠲除之)困敝(五代史郭延魯傳天福中拜單州刺史當是時刺史皆以軍功拜言事者多以)
(為言以謂方天下多事民力丨丨之時不宜刺史任武夫恃功縱下為害不細而延魯父子特以善政著焉)硯敝(五代史晉)
(臣𫝊桑維翰初舉進士主司惡其姓以為桑喪同音勸其不必舉進士可以從他求仕者維翰乃鑄鐡硯以示人曰丨丨則改而他)
(仕卒以進士及第)蠱敝(宋史楊泰之𫝊理宗即位趣入對言法天行健奮發英斷總攬威權無牽扵私無奪扵邪說以救丨)
(丨以新治功)不敝(老子大成若缺其用丨丨大盈若冲其用不窮大直若屈大巧若拙大辯若訥)毁敝(管子地重人載)
(丨丨而養不足注載生也地利既重人植糓物君則從而丨奪丨盡之所以養有不足)相敝(孔叢子趙王問子順曰寡人聞)
(孔氏之世自正考父以来儒相繼仲尼重之以大聖自兹以降世業不替先生承其緒作二國師率由前訓將與天地丨丨矣)聾
敝(易林舌耳丨丨不暁聲味委以鼎爼方始亂憒)冽敝(易林丨丨牡荆生賢止侮仇敵背憎孰肯相迎上下有眚)破敝
(易林丨丨復完危者得安)編敝(易林軥軥&KR0008;&KR0008;歲暮丨丨寵名棄捐君襄在位)新敝(法言或問丨丨曰丨則襲之丨則損)
(益之)制敝(越絶書子貢說越王曰吳騎士銳兵弊扵齊重噐羽毛盡扵晉則君丨其丨此滅吳必矣過秦淪扵是從散約解争)
(割地而賂秦秦有餘力而丨其丨)㠲敝(急就章丨丨囊蠧不直錢注丨者㡜殘之帛也丨敗衣也㠲音圯)極敝(道德)
(指歸論聖人之王也非求民也民求之也非利民也民利之也非尚民也民尚之也非先民也民先之也故能丨丨通變求衰匡亂)
(以至太平上配道德下及神明)器敝(潛虛病危得醫丨丨得倕)敗敝(貢父詩話祥符天禧中楊大年錢文僖晏元獻劉子)
(儀為詩皆宗尚李義山號西崑體後進多竊義山語句賜宴優人有為義山者衣服丨丨告人曰吾為諸館職撏撦至此)拾敝
(揚雄冀州牧箴趙魏相反秦丨其丨)正敝(何承天上邪篇承平貴孔孟丨丨侯申商)搏敝(梁簡文帝七召沙板金鋪紫柱)
(玉舄煒煌熻赩碅磳丨丨)共敝(劉潛謝始興王賜車牛啓無復難載之朋將申丨丨之美蘇軾詩天廄新頒玉鼻騂故人丨丨)
(亦常情)甑敝(沈遼詩萊蕪丨丨欲生塵玉川婢粗常赤脚)軒敝(林景熙詩珠亡忽震蛟龍睡丨丨寧忘犬馬情)
祭服敝(禮記丨丨丨則焚之祭器敝則埋之龜筴敝則埋之)衣冠敝(戰國策張儀之楚貧舍人怒而欲歸張儀曰子)
(必以丨丨之丨故欲歸待我為子見楚王)天壤敝(戰國策業與三王争流名與丨丨相丨注言丨丨丨此名乃敝也)流
遯敝(桓温薦譙秀表宜振起道義之徒以敦丨丨之丨)麻衣敝(吳萊寄張子長詩萬里丨丨丨千年竹簡青)
髻(古詣切綰髮)
韻藻高髻(後漢書馬廖傳廖上䟽曰改政移風必有其本長安語曰城中好丨丨四方高一尺城中好廣眉四方且半額)
(唐書南蠻驃𫝊婦人當頂作丨丨餙銀珠琲衣青娑裙披羅叚行持扇貴家者傍至五六南唐書後主昭惠后𫝊修眉範月丨丨凌)
(風酉陽雜爼房孺復妻崔氏性忌左右婢不得濃妝丨丨月給燕脂一豆粉一錢劉潛豔體連珠洛妃丨丨不姿扵芳澤韋應物詩)
(丨丨雲鬟宫樣妝春風一曲杜韋娘蘇轍周昉畫美人歌岌然丨丨玉釵垂䨇鬟窈窕萼葉微馬祖常詩已知京兆誇丨丨不信章)
(華鬭細腰郝經青州山行詩農婦帛纏頭應門聳丨丨)椎髻(後漢書梁鴻𫝊同縣孟氏有女擇對不嫁至年三十鴻聞而聘)
(之及嫁以装餙入門七日而鴻不荅妻乃更為丨丨著布衣操作而前鴻大喜曰此真梁鴻妻也能奉我矣北史林邑𫝊其俗皆徒)
(跣以幅巾纏身冬月衣袍婦人皆丨丨施椰葉席唐書五行志元和末婦人為圓鬟丨丨不設鬢餙不施朱粉惟以烏膏注脣狀似)
(悲啼者又常山王承乾𫝊王使戶奴數十百人習音聲學胡人丨丨剪綵為舞衣尋橦跳劍鼔鞞聲通晝夜不絶又南蠻驃𫝊東謝)
(蠻俗丨丨韜以絳垂扵後論衡越王趙佗化南夷之俗丨丨箕坐好之若性及聞陸賈之說蹶然起坐丨丨箕坐惡之若性亦在扵)
(教也真臘風土記自國王以下男女皆丨丨袒裼止以布圍腰出入則加以大布一條纏扵小布之上布甚有等級柳宗元詩丨丨)
(老人難借問黃茅深峒敢留連元稹詩丨丨抛巾幗鑹刀代轆轤白居易樂府玉螺一吹丨丨聳銅鼓一擊丈身踊陸游詩山深水)
(嶮近蠻獠往往居民雜丨丨袁桷詩遺簮三島客丨丨八蠻臣)義髻(唐書五行志楊貴妃常以假鬢為首餙而好服黃裙時人)
(為之語曰丨丨抛河裏黃裙逐水流)螺髻(山海經注事物紺珠曰君山在洞庭湖中亦名洞庭山狀如十二丨丨古今注童子)
(結髮為丨丨言其形似螺殼南部烟花記煬帝宫人為長蛾司宫吏日供螺子黛五斗號陸丨丨張籍詩金環欲落曾穿耳丨丨長)
(卷不裹頭白居易繡佛贊金身丨丨玉毫紺目皮日休縹緲峯詩似將青丨丨撒在明月中蘇軾詩亂峯丨丨出絶磵陣雲崩又回)
(看佛骨青丨丨蹋遍仙人碧玉壺陸游謁凌雲大像詩泉鏡正涵丨丨綠浪花不犯寳趺塵李俊民詩雲間𨼆𨼆堆丨丨雨後鱗鱗)
(漲鴨頭本行經太子以左手攬捉紂青優鉢羅色丨丨之髮右手自持利刀割取以左手擎擲置空中)擁髻(拾遺記伶玄買)
(妾樊通德談道趙飛燕姊妹事以手丨丨淒然泣下)兩髻(世說王丞相拜司空桓廷尉作丨丨葛帬策杖路邊窺之歎曰人言)
(阿龍超阿龍故自超春渚紀聞湖州烏㻻鎮沈氏婢其隣里呼之施妳婆者年六十餘髽丨丨明其尚處子也梁簡文帝詠武陵王)
(左右伍暠𫝊杯詩頂分如丨丨簮長騐上頭陳後主三婦豔小婦初丨丨含嬌新臉紅蘇軾詩還將一枝春插向丨丨丫又荅胡穆)
(遺銅器詩君看翻覆俯仰間覆成三角翻丨丨)鳳髻(炙轂子問文王時名丨丨始皇時名望仙漢時名迎春髻同心髻芙蓉髻)
(隋名九真髻唐名平蕃髻長樂髻又作偏髻子五色線李言妻裴元静常獨居静室夜中聞人笑聲李疑之乃壁隙窺之見二女子)
(可十七八丨丨霓裳姿態婉麗後有仙女奏樂白鳳載元静升天而去杜牧詩和簮抛丨丨將淚入鴛衾錢惟善遊光明寺詩左瞻)
(劍戟龍門並上脫冠巾丨丨䨇)五髻(五臺山記五臺山五峯聳出像菩薩頂丨丨劉禹錫詩金花丨丨卿雲間蘇軾詩晴空浮)
(丨丨晻靄卿雲間)雲髻(曹植洛神賦丨丨峩峩修眉聮娟又詩紅顔韡韡丨丨嵳峩謝朓梅詩用持插丨丨翡翠比光輝杜)
(甫詩秋思抛丨丨腰支賸寳衣白居易簡簡吟玲瓏丨丨生花樣飄颻風袖薔薇香又丨丨飄蕭綠花顔旖旎紅温庭筠詩丨丨幾)
(迷芳草蝶額黃無限夕陽山羅虬詩詔下人間選好花月明丨丨盡名家陸龜蒙茶塢詩遥盤丨丨慢亂簇香篝小蘇軾詩更憶檻)
(泉亭插花丨丨重又遷居詩青山滿牆頭䰀鬌幾丨丨劉迎歸来圖詩丨丨春風一尺高笑擕兒女候歸橈)肉髻(楞嚴經世)
(尊從丨丨中湧出百寳光光中湧出千葉寳蓮)
堕馬髻(後漢書梁䔬傳䔬妻孫夀色美而善為妖態作愁眉啼妝丨丨丨折腰步齲齒笑以為媚惑爾雅翼幽王之時褒姒)
(以男冠化扵上則婦人之髮結可知其不為丨丨丨者幾希矣江總梅花落樂府妖姬丨丨丨未插江南璫高允詩頭作丨丨丨倒)
(挑象牙梳)錦絞髻(南史周弘正傳弘正善玄理為當世所宗蔵法師扵開善寺講說門徒數百弘正年少未知名著紅褌丨)
(丨丨踞門而聽衆人蔑之弗譴也既而乘間進難舉坐盡傾)抛家髻(唐書五行志唐末京都婦人梳髮以兩髩抱面状如)
(椎髻時謂之丨丨丨)三角髻(武帝内傳上元夫人頭作丨丨丨餘髮散垂至腰戴九雲夜光之冠曳六出火玉之珮李白上)
(元夫人詩嵯峨丨丨丨餘髮散垂腰張憲上元夫人詩頭作丨丨丨年可二十餘雲笈七籖月中五夫人頭並頽丨丨丨髮垂之至)
(腰又神仙傳淮南王安好道有八公詣門鬚眉皓白王以其老難問之八公皆變為童子角髻青絲色如桃花王跣而迎登思仙之)
(臺執弟子禮八童子仍復為老人華嶽詩東吴角髻李紅娘)新興髻(飛燕外傳趙合德乃飛燕妺與合德皆絶色召入宫)
(新沭沉水香為卷髮號丨丨丨)盤桓髻(古今注長安婦人好為丨丨丨至今不絶)梁家髻(蕭子榮日出東南隅行逶)
(迤丨丨丨冉弱楚宫腰)
增正髻(禮記三加彌尊䟽賓揖冠身出就位佐冠為冠身梳頭著纚畢賓洗手為丨丨)裹髻(禮記櫛縰笄總䟽纚所以)
(丨丨承冠以全幅叠而用之)作髻(禮記櫛縰笄總䟽以縰韜髮丨丨即横插笄以固髮總亦繒為以束髮本洛陽伽藍記永)
(安三年爾朱兆入洛陽縱兵大掠時有秀容胡騎數十入瑶光寺媱穢京師語曰洛陽男兒急丨丨瑶光寺尼奪作壻)安髻
(禮記櫛縰笄總䟽笄謂丨丨之笄李商𨼆李夫人詩一帶不結心兩股方丨丨)固髻(禮記&KR0808;縰笄總拂髦䟽横施此笄扵髻中)
(以丨丨也)髮髻(魏志甄皇后傳注太祖下鄴文帝先入袁尚府有婦人被髮垢面垂涕立紹妻劉後文帝問之劉荅是熙妻顧)
(擥丨丨以巾拭面姿貌絶倫既過劉謂后不憂死矣遂見納有寵)假髻(晉書輿服志皇后首飾丨丨步搖又五行志太元中)
(公主婦女必緩鬢傾髻以為盛餙用髲既多不可恒戴乃先扵木及籠上装之名曰丨丨北史齊幼主紀婦人皆剪剔以著丨丨而)
(危邪之状如飛鳥至扵南面則髻心正西始自宫内為之被扵四遠唐書禮樂志皇帝既發行宫皇后乘四望車之大次改服丨丨)
(白練單衣内典引𨗳雜事秘辛后服紺上元下丨丨步搖八雀九華十二䥖張弼丨丨曲西家美人髮及肩買妆丨丨亦峨然)傾
髻(見上)蔽髻(晉書輿服志貴人貴嬪夫人助蠶服純縹為上輿下皆深衣制太平髻七䥖丨丨黑玳瑁又加簮珥長公主公)
(主見會太平髻七䥖丨丨成公綏丨丨銘或造兹髻南金翠翼明珠星列繁華致餙)簮髻(晉書謝道韞傳道韞嫠居會稽太守)
(劉柳聞其名請與談議道韞素知柳名亦不自阻乃丨丨素褥坐扵帳中柳束脩整帶造扵别榻先及家事徐酬問旨詞理無滯春)
(渚紀聞建安暨氏女子十歲能詩人令賦野花詩云多情樵牧頻丨丨無主蜂鶯任宿房觀者雖加驚賞而知其後不保真素羅虬)
(詩柰花似雪争丨丨今日夭容是後身)失髻(南史宋竟陵王誕傳誕鎮廣陵左右傳直眠中夢人告曰官須髮為稍眊既覺)
(巳丨丨矣酉陽雜爼人夜臥無故丨丨者鼠妖也)插髻(南史陳暄傳陳太康中徐陵為吏部尚書暄以玉帽簮丨丨紅絲布)
(裹頭袍拂踝靴至膝不陳爵里直上陵坐陵不之識命吏持下暄徐步出舉止自若老學庵筆記辰沅靖州蠻男未娶者以金稚羽)
(丨丨女未嫁者以海螺為數珠瑯嬛記人謂步搖為女髻非也盖以銀絲宛轉屈曲作花枝丨丨後隨步輒搖以增媌媠故曰步搖)
(陳後主梅花落樂府佳人早丨丨試立且裵回蘇轍入山游庵詩老妻稚子亦自樂野草山花還丨丨)女髻(見上梅尭臣詩)
(丨丨銀釵滿童袍毳㲲鮮)糾髻(南史王儉𫝊帝幸華林宴集使各效伎藝褚彦回彈琵琶王僧虔柳世隆彈琴沈文季歌子夜)
(来張敬兒舞儉曰臣無所解惟知誦書因跪上前誦相如封禅書扵是王敬則脫朝服袒以絳丨丨奮臂拍張呌動左右)露髻
(北史王羆𫝊齊神武遣韓軌司馬子如從河東宵濟襲羆羆不覺比暁軌衆已乘梯入城羆尚臥未起聞閣外洶洶有聲便袒身丨)
(丨徒跣持一白棒大呼而出曰老羆當道臥貉子那得過敵見驚退又李公緒傳公緒弟槩性倨傲每對兄弟丨丨披衣略無少長)
(之禮冥通記凡修道者皆不裸身丨丨)繫髻(北史楊大眼傳時將南伐尚書李冲典選征官大眼往求焉冲弗許大眼曰尚)
(書弗見知聽下官出一技便出長䋲三丈許丨丨而走繩直如矢馬馳不及見者無不驚歎)&KR0238;髻(唐書禮樂志功成慶善樂)
(以童兒六十四人冠進德冠紫袴褶長褏丨丨屣履而舞號九功舞進蹈安徐以象文德)囚髻(唐書五行志僖宗時内人束髮)
(極急及在成都蜀婦人效之時謂為丨丨)髽髻(唐書南蠻驃𫝊烏蠻土多牛馬無布帛男子丨丨女人被髮皆衣牛羊皮五代)
(史吴世家徐氏之專征也隆演幼懦知訓尤凌侮之嘗飲酒樓上命優人高貴卿侍酒知訓為參軍隆演鶉衣丨丨為蒼鶻老學庵)
(筆記翟耆年字伯夀能清言工篆及八分巾服一如唐人自名唐装一日往見許顗彦周彦周丨丨著犢鼻褌躡高屐出迎徐曰吾)
(晉装也雲笈七籖李筌至驪山下逄一老母丨丨當頂餘髮半垂)長髻(唐書南蠻驃𫝊又有長鬃種棟鋒種皆額前為丨丨)
(下過臍行以物舉之君長則二女在前共舉其髻乃行)舉髻(見上)解髻(五代史唐臣𫝊莊宗至萬勝鎮不得進元行欽)
(與諸將百餘人皆丨丨斷髮置之扵地誓以死報)合髻(五代史雜傳鄭餘慶採唐士庶吉凶書䟽之式雜以當時家人之禮)
(為書儀兩卷事出鄙俚其㛰禮親迎有女坐壻鞍丨丨之說尤為不經東京夢華錄凡娶婦男女對拜畢就牀男左女右留少頭髮)
(二家出疋段釵子木梳頭鬚之𩔖謂之丨丨)篸髻(飛燕外傳趙后手抽紫玉九雛釵為趙昭儀丨丨陸游喜蕎麥初熟詩陌)
(上行歌忘惡歲小婦紅粧穗丨丨)大髻(東觀漢記明德皇后美髮為四起丨丨尚有餘繞髻三匝)繞髻(見上)丸髻
(世說王曇首年十四五便歌諸妓向謝公稱歎公欲聞之而無由諸妓又向王說謝公意謝後出東府土山上王時作雨丨丨著袴)
(褶騎馬往土山下庾家墓林中作一曲歌卒曲便去妓白謝公曰此是王郎歌酉陽雜爼孫思邈常隐終南山卒後明皇幸蜀夢思)
(邈乞武都雄黃乃命中使齎十斤送扵峨眉頂上中使上山未半見一人幅巾被褐鬚鬢皓白二童青衣丨丨夾侍立屏風側手指)
(大盤石曰可致藥扵此)花髻(玉篇㔩綵婦人頭丨丨餙也真臘風土記新主出時諸軍馬擁其前旗幟鼓樂踵其後宫女三)
(五百花布丨丨手執巨燭自成一隊雖白日亦照燭)頭髻(荆楚歲時記人日剪綵為人或鏤金箔帖屏風上亦戴之丨丨顧况)
(宜城放琴客歌丨丨䰀鬌手爪長善撫琴瑟有文章)冠髻(稽神錄洪州樵人入西山巖石之下藤蘿甚密有一女冠閉目端坐)
(衣帔皆如新近觀之不能測㦯為整其丨丨即應手腐壊)雙髻(稽神錄清源人楊某家忽有一鵝負紙錢自門而入逐之入房)
(但見一丨丨白髯老翁家人莫不驚走宣和畫譜神仙鍾先生自謂生扵漢状其貌者作偉岸丈夫㦯岸冠紺衣㦯虬髯蓬鬢不冠)
(巾而頂丨丨文身跣足頎然而立王融詩何當垂丨丨團扇雲間明朱子詩仙人不可期縹緲丨丨綠又丨丨峯詩行人但說青山)
(好腸斷雲間丨丨仙陸游詩江頭女兒丨丨丫常隨阿母供桑麻)峩髻(玉蘂辨證唐昌觀舊有玉蘂花車馬尋玩者相繼忽)
(一日有女子年可十七八衣繡綠衣乘馬丨丨䨇鬟無簮珥之餙容色婉娩迥出扵衆直造花所李賀詩金翅丨丨愁暮雲沓颯起)
(舞真珠裙)小髻(周秦行紀將宿大安民舍會暮不至更十餘里夜月始出忽聞有異香氣更前驅至一大宅門黃衣閽人曰郎)
(君何至余荅曰本往大安民舍誤道来此直乞宿無他中有丨丨出責黃衣曰門外誰何黃衣曰有客羅虬詩輕梳丨丨號慵来巧)
(中君心不用媒)挽髻(女紅餘志魏文帝宫人陳巧笑丨丨别無首飾惟用圓頂金簮一隻插之文帝目曰玄雲黯靄兮金星出)
贋髻(避暑錄話崇寧間改僧為德士皆加冠巾髮既未有皆為丨丨以簮其冠)刃髻(全唐詩話歐陽詹遊太原悅一妓將)
(別約至都相迎妓思之不已得疾且甚乃丨其丨蔵之謂女弟曰歐陽生至可以為信)危髻(聞見後錄近李西美帥成都士)
(陳甲者館扵便齋夜月色中有丨丨古裳婦人數軰語笑前花圃中有甚麗者誦詩東京夢華錄有街坊婦人腰繫青花布手巾綰)
(丨丨為酒客换湯斟酒俗謂之煖糟)截髻(聞見後錄政和間河中府早宴罷營妓羣行通衢中忽暴風起飛劍滿空或丨丨㦯)
(剪鬢㦯創面俱不死亦不傷他人㦯云劍侠為戲耳)垂髻(揮麈餘話蔡元長保和曲宴記曰上曰朕時年八歲丨丨一日哲宗)
(默若有所思曰大臣謂不當紹述朕深疑之奏曰臣聞子紹父業何疑之有哲宗駭曰是兒有大志如此蘇軾詩剪髮丨丨覆此瓠)
(壺)堆髻(齊東野語邕宜以西南丹諸蠻皆居窮崖絶谷間有獸名野婆黃髮丨丨跣足裸形儼然一媪也)綰髻(攬轡)
(錄乾道六年閏五月成大被命奉使大金國八月入都亭驛歇泊舊京四望時惟婦人之服不甚改而戴冠者甚少多丨丨貴人家)
(即珠瓏璁冒之謂之方髻梅尭臣詩妾初見主来丨丨下庭隅)方髻(見上)丫髻(老學庵筆記祖母楚國夫人在京師病累)
(月一日有老道人状貌甚古銅冠緋氅一丨丨童子操長柄白紙扇從後過門自言疾無輕重一灸立愈劉克莊題李伯時十國圖)
(其王㦯蓬首席地㦯戎服踞坐㦯剪髮露骭㦯丨丨跣行㦯與羣下接膝而飲㦯瞑目酣醉曲盡鄙野乞索之態)特髻(東京)
(夢華錄相國寺兩廊皆諸寺師姑賣繡作領抹花朵珠翠頭面生色銷金花樣幞頭帽子丨丨冠子絛線之𩔖)覆髻(輟耕錄方)
(言丨丨謂之幘)鬟髻(瑯嬛記張牧過默蒼山拾一圓石徑寸明扵水晶映月視之則有綠𣗳隂隂之下有一女子坐繩牀觀白)
(兔搗藥兔不停杵樹葉若風動女子亦時時以手拂丨丨㦯微笑意其為嫦娥也范成大夜雨快晴詩千山濯濯净丨丨缺月娟娟)
(炯眉嫵)玄髻(張衡七辯鬒髮丨丨光可以鑑張協安石榴賦蔭佳人之丨丨發窈窕之素姿)撫髻(鍾會菊花賦擢纖纖)
(之素手雪皓腕而露形仰丨雲丨俯弄芳榮)魋髻(魏都賦㦯丨丨而左言㦯鏤膚而鑚髮)總髻(籍田賦被褐振裾垂)
(髫丨丨)暎髻(梁簡文帝詩疎花丨丨插細佩遶衫身)下髻(徐陵陳公九錫詔却案丨丨求哀之路莫從竊鈇逃責容)
(身之地無所)量髻(庾信鏡賦丨丨鬢之長短度安花之相去)側髻(盧思道後園宴詩纖腰如欲斷丨丨似龍飛張憲詩)
(額黃斜入鬢丨丨半翻鴉)𨼆髻(張說詩丨丨連枝花)寳髻(李白詩山花插丨丨石竹繡羅衣章孝標詩丨丨巧梳金翡翠)
(羅裙宜著繡鴛鴦韓偓晝寝詩煩襟乍觸冰壺冷倦枕徐欹丨丨鬆蘇軾戲問辯才法師詩神光出丨丨法雨洗浮埃陸游詩梅蕊)
(香清簮丨丨張憲望梅山詩嵳峩結丨丨皛淼浮銀灣楊基宜秋軒桂詩金樽灔泛綠色酒翠袖凉簮丨粧丨)新髻(胡衡詩鬒)
(髮成丨丨人參長舊苖)華髻(顧况虎丘西寺經蔵碑清净丨丨栴檀𣗳)瑶髻(顧况虎丘西寺經蔵碑是諸菩薩演說如)
(来廣大境界慈目丨丨發生喜樂可愛樂)短髻(王建詩重梳丨丨下金鈿紅帽青巾各一邊)綠髻(長孫佐輔詩恨多開)
(鏡照還悲丨丨青娥尚未衰高啟虞美人曲廻燈擁丨丨向劍蹙青蛾)孤髻(軒轅彌明石鼎聮句旁有䨇耳穿上為丨丨撐)
玉髻(劉禹錫詩晴空禮拜見真像金毛丨丨卿雲間)堕髻(白居易詩風流誇丨丨時𫝑□愁眉韓偓詩丨丨還名夀修蛾)
(本姓秦)佛髻(白居易詩白珠垂露凝赤珠滴血殷點綴丨丨上合為七寳冠魏摶霄詩丨丨滴滴染濕翠松風颼颼鳴驚湍)
青髻(陸龜蒙聮句遠峯丨丨並蘇轍遊道場山詩堂中白佛丨丨鬟氣象冲淡非人間)睡髻(韓偓詩丨丨休頻攏春眉)
(忍更長)鬆髻(韓偓丨丨詩髻根鬆慢玉釵垂指點庭花又過時)整髻(韓偓踏青詩收裙丨丨故遲留兩點深心各惆)
(悵)一髻(顧雲苔歌撥浪輕拈出少時丨丨濃烟三四尺)羅髻(蘇軾荼䕷洞詩分無素手簮丨丨且折霜蕤浸玉醅)剪
髻(陳師道詩丨丨事尊客)簇髻(陸游詩銀釵丨丨女粧新)千髻(陸游詩遠山何所似䰀鬌丨丨綠)梳髻(陸游)
(詩下床頭雞鳴丨丨著襦裙)三髻(陸游詩鄰叟一樽迎谷口蠻童丨丨拜溪傍)宫髻(洪邁跋吴激小詞先公在燕山)
(赴北人張總侍御家集出侍兒佐酒中一人乃宣和殿小宫姬也學士吴激賦長短句紀之詞曰恍然相遇仙姿勝雪丨丨堆鴉江)
(州司馬青衫濕淚同是天涯)珠髻(張憲詩玉環䨇鳳呌丨丨九龍盤)如髻(陳樵詩青山丨丨樹如麻茅屋青帘認酒)
(家)翠髻(顧瑛宫詞寳雀玉蝉簮丨丨銀鵝金鳳踏文茵)浮髻(柳貫過大野澤詩青山若丨丨𨼆見雲煙中)濕髻
(雲笈七籖新沐浴訖勿當風結髻勿以丨丨臥)
觧散髻(南史王儉傳儉作丨丨丨斜插簮曰江左風流宰相惟有謝安盖自况也)叉手髻(北史室韋𫝊室韋國女婦)
(束髮作丨丨丨)雙童髻(唐書禮樂志皇太子加元服皇太子空頂黑介幘丨丨丨綵衣紫袴褶織成褾領綠紳烏皮履乘輿)
(以出)婦人髻(唐書令狐德棻傳帝嘗問丈夫冠丨丨丨比高大何耶德棻對曰冠髻在首君之象也晉之將亡君弱臣強故)
(江左士女衣小而裳大宋武帝受命君德尊嚴衣裳隨亦變改此近事騐也帝然之)珠絡髻(唐書南蠻驃傳望蠻婦人食乳)
(酪肥白跣足青布為衫裳聮貫珂貝丨丨之丨垂扵後有夫者分兩髻)太華髻(武帝内傳七月七日王母至帶靈飛大綬)
(腰佩分景之劍頭上丨丨丨戴太真晨嬰之冠)翁仲髻(水經注陕縣故城西北帶河水湧起方數十丈銅翁仲所投處丨丨)
(頭丨常出水之漲减恒與水齊)髠人髻(搜神記北部督郵到伯夷日晡時到亭夜時有正黑者走至柱屋伯夷以劍帶擊魅)
(脚呼火上照視之老狐正赤持下燒殺明旦發楼屋得所丨丨丨百餘因此遂絶)擷子髻(搜神記晉時婦人結髮者既成)
(以繒急束其環名曰丨丨丨始自宫中天下翕然化之也)老姥髻(冥通記夏至日未中少許在所住戶南牀眠始覺又眠未)
(熟忽見一人長可七尺從者十二人二人提裾作兩髻髻如永嘉丨丨丨)烏蠻髻(甘澤謠紅綫餙其行具梳丨丨丨攅金鳳)
(釵衣紫繡短袍繫青絲輕履胸前佩龍文匕首額上書太乙神名)反首髻(酉陽雜爼元和初有士人見古屏上婦人悉扵)
(牀前踏歌歌曰長安女兒踏春陽無處春陽不斷腸舞袖弓腰渾忘却蛾眉空帶九秋霜其中䨇鬟者曰如何是弓腰歌者乃丨丨)
(丨及地腰𫝑如規焉)凌雲髻(女紅餘志陳後主為張麗華造桂宫扵光昭殿後作圓門如月障以水晶庭中空洞無物惟植)
(一桂樹樹下置藥杵臼使䴡華馴一白兔被素袿裳梳丨丨丨獨步扵中謂之月宫又雲笈七籖上清真女頭戴玉寳飛雲之髻冠)
(玄黃進賢之冠又月中丹光夫人形長八寸二分頭作□雲之髻著丹錦裙)黃包髻(東京夢華錄娶婦媒人有數等中等)
(帶冠子丨丨丨背子㦯只繫裙手把青凉傘皆两人同行)仙人髻(東京夢華錄百官上夀第七盞勾女童隊入場四百餘人)
(㦯戴花冠㦯丨丨丨鵶霞之服或卷曲花脚幞頭四契紅黃生色銷金錦繡之衣結束不常莫不一時新粧曲盡其妙)旋風
髻(程史淳熙辛丑宿松民汪革以鐡冶之衆叛比郡大震革被白錦袍屬櫜鞬腰劍總鵝梨丨丨丨)流蘇髻(瑯嬛記輕)
(雲鬒髮甚長每梳頭立扵榻上猶拂地己綰髻左右餘髮各粗一指結束作同心帶垂扵兩肩以珠翠餙之謂之丨丨丨)靈蛇
髻(瑯嬛記甄后既入魏宫宫庭有一綠蛇每日后梳粧則盤結一髻形扵后前后因效而作髻巧奪天工故后髻每日不同號為)
(丨丨丨)兩人髻(梁武帝秋歌鏡中丨丨丨分明無兩心)秦羅髻(梁簡文帝倡婦怨樂府耻學丨丨丨羞為樓上)
(粧)城裏髻(薛道衡詩高高丨丨丨峩峩楼上粧)宫樣髻(于鵠送唐節度歸山詩侍婢休梳丨丨丨蕃童新改道家)
(名白居易詩宋家丨丨丨一片綠雲斜)古時髻(王建詩可知將来對夫壻鏡前學梳丨丨丨)咼墮髻(白居易詩)
(何處琵琶絃似語誰家丨丨丨如雲)玉釵髻(元稹詩挑鬟丨丨丨刺繡寳粧櫳)百葉髻(元稹詩叢梳丨丨丨金蹙)
(重臺履)百萬髻(陸龜蒙詩嵐盤丨丨丨)答摩髻(陸龜蒙詩嵐侵丨丨丨日照狻猊絡)南朝髻(韓偓詩椘)
(殿衣窄丨丨丨高)秦氏髻(韋莊詩峩峩丨丨丨皎皎洛川神)香覆髻(蘇軾詩不如西湖飲美酒紅杏碧桃丨丨)
(丨)一尺髻(陸游詩古粧峩峩丨丨丨木盎銀杯邀客舟)春風髻(陸游詩君看淡掃出繭眉豈比一尺丨丨丨)
迎春髻(元好問夜宴詩金釵翠嚲丨丨丨銀燭光搖半夜花)千載髻(薩都拉石夫人詩綠鬢懶梳丨丨丨朱顔不改)
(萬年春)鑪冶髻(法苑珠林晉釋道安既至襄陽有一外國銅像形製古異時衆不甚恭重安曰髻形未稱令弟子丨丨其)
(丨既而光熖焕炳詳示髻中見一舍利衆咸愧服)珠玉髻(雲笈七籖玉清神母著黃衣素靈之綬頭戴七稱丨丨之丨冠)
(無極進賢之冠)
三十六髻(齊東野語宣和中童貫用兵燕薊敗而竄一日内宴教坊進伎為三四婢首餙皆不同其一當頭為髻曰蔡太)
(師家人其一髻偏墜曰鄭太宰家人又一人滿頭為髻如小兒曰童大王家人也問其故蔡氏者曰太師覬清光此名朝天髻鄭氏)
(者曰太宰奉祀就第此嬾梳髻至童氏者曰大王方用兵此丨丨丨丨)
銳(以芮切利也又姓又泰韻)
韻藻執銳(書一人冕丨丨立于側階𫝊銳矛屬也戰國策棼冐勃蘇曰吾披堅丨丨赴強敵而死此猶一卒也史記項羽)
(紀宋義謂項羽曰夫披堅丨丨義不如公坐而運策公不如義漢書高帝紀詔曰朕親被堅丨丨偃兵息民天下大安此皆大公之)
(教訓也後漢書宼恂𫝊潁川盗賊羣起恂曰潁川剽輕聞陛下遠踰阻險有事隴蜀故狂狡乘間相詿誤耳如聞乘輿南向賊必惶)
(怖歸死臣願丨丨前驅又鄭太𫝊袁本初公卿子弟生處京師張孟卓東平長者坐不窺堂孔公緒清談高論嘘枯吹生竝無軍旅)
(之才丨丨之幹隋書煬帝紀詔曰朕觀風燕裔問罪遼濱文武叶力爪牙思奮莫不丨丨勤王捨家從役平江紀聞大德丁未吴中)
(蟹厄如蝗平田皆滿稻糓蕩盡吴諺蝦荒蟹亂正謂此也以五行占之乃為兵𧰼是亦披堅丨丨介甲之屬杜甫魏將軍歌被堅丨)
(丨略西極崑崙月窟東嶄巖)進銳(孟子其丨丨者其退速人物志丨丨似精而去速)精銳(後漢書銚期傳期說光武)
(曰明公據河山之固擁丨丨之衆以順萬人思漢之心則天下誰敢不從乂丁鴻傳鴻年十三從桓榮受歐陽尚書三年明章句善)
(論難為都講遂篤志丨丨布衣荷擔不遠千里北史李遠傳遠善撫諭有幹略戰守之備無不丨丨管子聚天下之精財論百工之)
(銳器春秋角試以練丨丨為右王褒四子講德論吐情素而披心腹各采丨丨以貢忠誠潘岳關中詩皇赫斯怒爰整丨丨梁昭明)
(太子七契君子武備所用禦邪標以珠玉飾以蓮花其任則百冶丨丨利擬秋霜豈止在身為美服襲稱臧高適詩練兵日丨丨殺)
(敵無遺殘杜甫送樊侍御詩冰雪净聰明雷霆走丨丨韓維詩六合昔未一教戰出丨丨張憲西番刀歌金神起持水火齊煆鍊隂)
(陽結丨丨)講銳(後漢書蔡邕傳智者騁詐辯者馳說武夫奮略戰士丨丨)頭銳(晉書天文志㦯如埃塵丨丨而卑本大而)
(高此皆猛將之氣也又趙至傳至與嵇康相遇康曰卿丨小而丨瞳子白黑分明有白起之風矣春秋後語平原君曰澠池之會臣)
(察武安君之為人也小丨而丨瞳子黑白分明小丨而丨斷敢行也瞳子黑白分明者視事明也)挫銳(南史沈攸之𫝊攸之)
(初至郢州有順流之志府主簿宗儼之勸攻郢城功曺臧寅以為攻守𫝑異非旬日所拔若不時舉丨丨損威攸之不從老子丨其)
(丨解其紛和其光同其塵風俗通虎者陽物也百獸之長能執搏丨丨噬食鬼魅江淹文高墉摧堅巨醜丨丨薛道衡老氏碑龍德)
(在躬鶴髮垂首解紛丨丨去薄歸厚權德輿吴尊師集序稽性命之紀達人事之變大率以嗇神丨丨為本)蠭銳(唐書高叡)
(𫝊初虜至有為叡計者突厥丨丨所向無完公不能亢且當下之又李至遠傳至遠子畬少聰警初歴汜水主簿遇事丨丨雖厮豎)
(一閱輙記姓名居業)揣銳(老子丨而丨之不可長保注揣治也厲鋒刃而加銳之廼速毁之由也)口銳(說苑哀公問取)
(人孔子曰毋取丨丨口銳者多誕而寡信又爾雅翼貍者狐之𩔖狐丨丨而尾大貍口方而身文黃黑彬彬盖次于豹)
胡兵銳(高適詩星高漢將驕月盛丨丨丨)山嶽銳(杜甫詩風流散金石追琢丨丨丨袁易遊蘇子美滄浪故園詩)
(空餘意氣雄摩盪丨丨丨)
增圭銳(周禮春官以青圭禮東方注丨丨象春物初生)圓銳(爾雅麢大羊注麢羊似羊而大角丨丨好在山崖間論衡)
(賢儒銳意扵道無貪仕之心及其仕也純持方正無丨丨之操)韓銳(戰國策伊闕之戰魏恃丨之丨欲推以為鋒)輕銳
(戰國策趙王出丨丨以宼其後秦數不利漢書匃奴傳輜重自隨則丨丨者少南史陳慶之𫝊曹仲宗伐渦陽魏遣常山王元昭等)
(東援前軍至駞澗去渦陽四十里韋放曰賊鋒必是丨丨戰捷不足為功如不利沮我軍𫝑不如勿擊張載平吴頌衆軍競趣烽飈)
(具舉挫其丨丨走其守禦孔平仲紫髯將軍詩雷鼔大進聲滿川丨丨廹逐皆崩奔蘇轍送張正彦詩試劇何丨丨當官便激昂)
并銳(戰國策武安君曰臣得設疑兵以持韓陣專軍丨丨觸魏之不意)盡銳(漢書吴王濞𫝊客曰吴椘兵銳甚難與争)
(鋒椘兵輕不能久方今為將軍計莫若引兵東北壁昌邑以梁委吳吳必丨丨攻之將軍深溝高壘使輕兵絶淮泗口塞吴饟道使)
(吳梁相敝而糧食竭乃以全制其極破吴必矣條侯曰善吴志孫權𫝊建安十三年權復征黃祖祖先遣舟兵拒軍都尉吕蒙破其)
(前鋒而凌統董襲等丨丨攻之遂屠其城祖挺身亡走南史沈攸之傳齊高帝遣衆軍西討攸之丨丨攻郢州行事柳世隆屡破之)
乘銳(後漢書光武帝紀諸將既經累捷膽氣益壮無不一當百光武廼與敢死者三千人從城西水上衝其中堅尋邑陳亂丨)
(丨崩之遂殺王尋唐書李密𫝊王世充士卒僵死且盡密丨丨拔偃師修金墉城居之)鋒銳(後漢書鄧禹傳諸將豪傑勸禹)
(徑攻長安禹曰吾衆雖多能戰者少前無可仰之積後無轉饋之資赤眉新拔長安財富充實丨丨未可當也魏志公孫瓉傳注奮)
(迅激怒争為丨丨南史宋武帝紀帝至都劉毅自表南征帝以賊新捷丨丨須嚴軍偕進使劉藩止之毅不從新書螫蟲之觸負其)
(毒也戰士能勇倚其備也是以丨丨甲堅則人輕戰蘇轍次韻孔平仲見寄詩同儕畏丨丨兄弟更馳逐)甚銳(後漢書袁紹傳)
(公孫瓉大破黃巾還屯槃河紹自擊之瓉兵三萬列為方陣分突騎萬匹翼軍左右其鋒丨丨五代史張彦澤傳彦澤與契丹戰陽)
(城為契丹所圍而軍中無水又天大風契丹順風揚塵奮擊丨丨)極銳(魏志荀彧傳注太祖表曰陛下幸許彧左右機近忠)
(恪祗順如履薄冰研精丨丨以撫庶事天下之定彧之功也)氣銳(魏志張既傳既欲進軍擊胡諸將皆曰士卒疲倦虜衆丨)
(丨難與争鋒既曰今軍無見糧當因敵為資若虜退依深山追之則道險窮餓兵還則出候宼鈔如此兵不得解所謂一日縱敵患)
(在數世也晉書苻丕載記時安西吕光自西域還師至于宜禾堅凉州刺史梁熙謀閉境距之高昌太守楊翰言于熙曰吕光新定)
(西國兵強丨丨其鋒不可當也鄒浩詩朝来由丨丨前程入馬蹄歐陽原功示姪詩子年弱冠丨方丨立志要與青雲齊)命銳
(魏志袁紹傳注檄州郡文曰幕府輙復分兵丨丨修完補輯)驍銳(魏志袁紹傳注麴義久在凉州暁習羌鬭兵皆丨丨唐書)
(王智興傳智興少丨丨為徐州牙兵五代史後蜀世家孟知祥訓練兵甲有王蜀之志益置義勝定遠丨丨義寧飛掉等軍七萬餘)
(人命李仁罕趙延隐張業等分將之創業起居注帝尤善射每見走獸飛禽發無不中嘗卒與突厥相遇丨丨者為别隊皆令持滿)
(以伺其便梁武帝荅蕭穎冑書所藉義心一時丨丨事事相接猶恐疑怠若頓兵十旬必生悔吝)果銳(蜀志楊戲傳贊孫德)
(丨丨偉南篤常注孫德名福梓潼涪人也為人精識丨丨敏于從政南史朱超石傳超石亦丨丨雖出自將家兄弟竝嫻尺牘)猛
銳(吴志孫策傳評策英氣傑濟丨丨冠世覽竒取異志陵中夏晉書樂志漢高祖自蜀漢將定三秦閬中范因率賨人以從帝為)
(前鋒及定秦中封因為閬中侯復賨人七姓其俗喜舞高祖樂其丨丨使樂人習之名曰巴渝舞)少銳(晉書景帝紀揚州刺)
(史文欽舉兵作亂欽子鴦年十八勇冠三軍相與引而東帝謂諸將曰欽走矣諸將皆曰欽舊將鴦丨而丨引軍内入未有失利必)
(不走也帝曰鴦三鼓欽不應其𫝑已屈不走何待)上銳(晉書天文志瑞星四曰格澤如炎火下大丨丨色黃白起地而上見)
(則不種而穫有土功有大客爾雅翼薜荔古木之上有絶大者開華結實其實丨丨而下平外青而中&KR1817;經霜則&KR1817;紅而甘童兒嘗)
(食之謂之木饅頭)末銳(晉書天文志妖星三曰天棓一名覺星本𩔖星丨丨長四丈㦯出東北方西方主奮争)激銳
(晉書李暠傳述志賦想孔明于草廬運玄籌之罔滯洪操槃而慷慨起三軍以丨丨)養銳(晉書慕容德載記慕容鍾等勸攻滑)
(臺潘聰曰滑臺四通八達非帝王之居青齊沃壌號曰東秦既據之後閉關丨丨伺隙而動此亦二漢之有關中河南也南史謝裕)
(傳武帝欲伐慕容超朝議皆謂宰相不宜遠出裕獨曰公建桓文之烈應天人之心雖業高振古而德刑未樹宜推亡固存廣振威)
(略平定之後丨丨息徒然後觀兵洛汭修復園寝豈有縱敵貽患者哉帝從之)止銳(晉書石勒載記石堪執曜送之以徇于軍)
(勒下令曰所欲擒者一人耳今已𫉬之其𠡠將士抑鋒丨丨)剛銳(晉書赫連勃勃載記下書曰帝王者係天為子是為徽赫)
(實與天連今改姓赫連氏其非正統皆以鐡伐為氏庶朕宗族子孫丨丨如鐡皆堪伐人北史宇文貴傳論負將帥之才藴丨丨之)
(氣邅逄喪亂險阻備嘗自致高位亦云美矣)勇銳(南史王僧辯𫝊器甲精嚴徒黨丨丨北史万俟洛𫝊洛慷慨有氣節丨丨)
(冠世徐陵為陳武帝與周宰相書中軍丨丨上將横行杜甫哀王孫詩朔方健兒好身手昔何丨丨今何愚又王兵馬使二角鷹詩)
(鞲上鋒稜十二翮將軍丨丨與之敵)斜銳(南史虞玩之𫝊高帝鎮東府玩之為少府躡屐造席高帝取屐親視之訛黑丨丨蒵)
(斷以芒接之問曰卿此屐已幾載玩之曰著已三十年高帝咨嗟賜以新屐玩之不受)覆銳(北史王傑等𫝊論王傑等咸以)
(果毅之姿效節擾攘之際各能屠堅丨丨自致其功高爵厚位固其宜也梁武帝即位告天文䘖膽誓衆丨丨屠堅建立人主克翦)
(昏亂)前銳(唐書天文志光化三年三月有星如二十斛船色黃丨丨後大西南行)額銳(唐書李密傳密丨丨角方瞳子)
(黑白明徹)負銳(唐書李密傳隋軍益出密丨丨急與之确中流矢臥營中隋軍乘之密衆潰又薛仁貴傳仁貴丨丨提卒二千)
(進攻扶餘城)明銳(唐書馬周傳周善敷奏機辯丨丨動中事會裁處周密又元稹傳稹性丨丨遇事輒舉又劉知幾傳知幾)
(善持論辯據丨丨視諸儒皆出其下又韓愈傳愈性丨丨不詭隨與人交終始不少變)敏銳(唐書張薦傳薦丨丨有文辭能)
(為周官左氏春秋為顔真卿歎賞又吳湊傳湊才丨丨而謙畏自將帝數顧訪尤見委信)焱銳(唐書李光弼傳賊兵丨丨弗能)
(持重)悉銳(唐書龐堅傳堅與薛愿共守潁川潁川當往来劇賊將阿史那承慶丨丨攻之)完銳(唐書馬燧傳遷河東節度)
(使器用丨丨居一年闢廣場羅兵三萬以肄威震北方又高駢傳會二雉雊署寢占者曰軍府將空駢惡之悉兵出營東塘舟二千)
(艘戈鎧丨丨日討金鼔以侈士志)悍銳(唐書吳少誠傳申蔡地少馬乘騾以戰號騾子軍尤丨丨)犀銳(唐書顔真卿傳)
(清河太守使李㠋来乞師真卿出兵六千曰何以教我㠋曰朝家使程千里統衆十萬自太行而東將出㗥口限賊不得前公若先)
(伐魏郡斬賊守袁知泰以勁兵披郭口出官師使討鄴幽陵平原清河合十萬衆徇洛陽分丨丨制其衝公堅壁勿與戰不數十日)
(賊必潰真卿然之又李德裕傳德裕徙劍南西川請甲人于安定弓人河中弩人浙西由是蜀之器械皆丨丨)摧銳(唐書元結)
(𫝊結上言往者天子以師及渭西曾不踰時丨丨攘凶何其易耶陸機辨亡論濡須之寇臨川丨丨蓬龍之戰孑輪不返)豪銳
(唐書崔植傳劉總以幽薊七州獻諸朝且懼部將構亂廼先籍丨丨不檢者送京師)志銳(唐書張廷珪傳古有多難興國殷憂)
(啟聖盖事危則丨丨情苦則慮深故能轉禍為福也)武銳(唐書王重榮傳重榮選兵三萬攻朱温温懼悉鑿舟沉于河遂舉同)
(州降楊復光欲斬之重榮曰今招賊一切釋罪且温丨丨可用殺之不祥)英銳(五代史周世宗家人𫝊宣懿皇后母以后夫家)
(滅亡而獨脫死兵刃之間以為天幸欲使削髮為尼后不肯曰死生有命天也何必妄毁形髮為世宗性特丨丨聞后如此竒之遂)
(納為繼室)搏銳(管子蔵恭敬行丨丨注兌金性勁銳時方肅殺故曰以勁銳搏擊所以順殺氣也)勁銳(見上新論不用)
(干將奚以知其銳也不引烏號奚以知其勁也丨丨之質較然易見范梈寄杜廉訪詩青冥行丨丨白日貫精忠)選銳(吴子)
(凡若此者丨丨衝之分兵繼之急擊勿疑)練銳(吴子此五者軍之丨丨也有此三千人内出可以潰圍外入可以屠城矣)陷
銳(韓非子丨丨之卒懃于野戰負任之旅罷于内攻)山銳(韓詩外傳丨丨則不高水徑則不深)玉銳(易林丨丨鐡頭)
(倉庫空虚賈市為盈與利為仇陸機七徵神宰竒稔嘉禾之穗含滋發馨素穎丨丨梁元帝與蕭諮議等書米如丨丨鹽𩔖虎形)
吾銳(易林追獵東走兔逃戰後丨丨不利獨空無有)銚銳(方言盂宋楚魏之間㦯謂之盌盌謂之盂㦯謂之丨丨又拾遺)
(記燃丘之國獻比翼鳥其國使者經歴百有餘國方至京師越鐡峴泛佛海蛇洲蜂岑鐡峴峭礪車輪剛金為輞比至京師輪皆丨)
(丨幾盡)長銳(急就篇葵韭蔥䪥蓼蘇薑注蓼有數種葉丨丨而薄生扵水中者曰水蓼葉圓而厚生扵澤中者曰澤蓼)削
銳(潛夫論㦯坐作竹簧丨丨其頭有傷害之𧰼傅以蠟蜜有甘舌之𩔖皆非吉祥善應揭傒斯贈吴主一詩商盤周鼎儼作行刓)
(圭丨丨伏景光)意銳(人物志辨給之人辭煩而丨丨詩品齊吏部謝朓詩善自發端而末篇多躓此丨丨而才弱也)盛銳
(人物志善攻彊者下其丨丨扶其本指以漸攻之不善攻彊者引其誤辭以挫其銳意挫其銳意則氣構矣)速銳(人物志以)
(在前為丨丨以在後為留滯)利銳(人物志君子之求勝也以推讓為丨丨以自修為棚櫓王令詩高堆黃金募辨說萬口丨)
(丨如磨錐)絶銳(拾遺記因墀國在西域之北送使者以鐡為車輪十年方至晉及還輪皆丨丨莫知其遠近也)性銳(新論)
(越劍丨丨必託槌砧以成純鈎楚柘質勁必資搒檠以成弴弓人性雖敏必藉善言以成德行)躁銳(文心雕龍平子淹通故慮)
(周而藻密仲宣丨丨故穎出而才果)耳銳(齊民要術馬丨欲小而丨如削筒相去欲促)尖銳(爾雅翼鰌亦魚之𩔖首丨)
(丨色黃黑身有漦似魚而非魚)深銳(爾雅翼麢夜宿山崖間以角挂木不著地其角多節蹙蹙圓繞彎中丨丨緊小猶有挂痕)
(耳)細銳(爾雅翼牛蘄今謂之馬蘄似芹葉丨丨可食菜也生水澤旁)角銳(詩䟽廣要蔚牡蒿也三月始生七月華華)
(似胡麻而紫赤八月為角角似豆丨丨而長一名馬新蒿)俊銳(後書品彦謙意則甚高迹少丨丨)折銳(劉向九歎留思)
(北顧涕漸漸兮丨丨摧矜凝氾濫兮)思銳(陸雲登臺賦玩瓊宇而情廞兮覽八方而丨丨)奮銳(張協七命飛黃丨丨賁育)
(逞伎)衂銳(左思吴都賦莫不丨丨挫芒拉捭摧蔵)苟銳(顔延之庭誥文言不出于戶牖自以為道義久立才未信扵僕)
(妾而曰我有以過人于是感丨丨之志馳傾觖之望豈悟已挂有識之裁入修家之誡乎)阻銳(謝惠連前緩聲歌處山勿居峯)
(在行勿為公居峯太丨丨為公遇讒蔽)習銳(蕭子良啟緣道調兵以足軍力民丁烏合事乖丨丨)騁銳(沈約鼓吹曲逆)
(徒蜂聚旌旗紛蔽仰震威靈乘高丨丨)纖銳(唐太宗十驥叙耳根丨丨杉竹難方尾本高尻握摶非擬)銛銳(杜甫天狗)
(賦百獸踿蹌以皆從兮四猛仡丨丨乎其間)蓄銳(杜甫北征詩官軍請深入丨丨伺俱發李翰難進論位末名卑譽不聞于)
(左右含光丨丨價不動扵當時苻載上巳日宴集北池序水嬉之倫儲精丨丨天高日晏思奮餘勇)穎銳(杜甫詩追隨燕薊兒)
(丨丨物不隔唐無名氏斗間劍氣賦若非五山錯秀六合含英則何以下蔵鋒扵丨丨上作氣扵貞明)劍銳(白居易詩吾觀)
(器用中丨丨鋒多傷)中銳(白居易新秋喜凉詩外強火未退丨丨金方戰)拂銳(白居易雞距筆賦輟翰停毫既象乎翹足)
(就棲之夕揮芒丨丨又似乎奮拳引鬭之時)發銳(獨孤綬刜鐘無聲賦當耿介而丨丨若感通而應神)增銳(皇甫湜山)
(雞舞鏡賦方激昂而匪懈將偃仰而丨丨)情銳(李谿六代論進趨之丨丨安人之譽遲是以侵百姓以利己損實事以飬名)
捷銳(竇臮述書賦茂遠丨丨足以自給彦和連環迅不可及)匿銳(竇臮述書賦巨源正書朴略仍餘染翰忘筌寄情得)
(魚披堅草澤丨丨茅廬)萃銳(杜牧罪言自周劣齊霸不一世晉大常傭役諸侯至秦丨丨三晉經六世乃能得韓遂折天下)
(脊復得趙因拾取諸國)珠銳(黃滔贈懷光上人詩頂寒拳素髮丨丨走紅絛)伏銳(王令詩被堅誘羸兵丨丨待穿盗)
剽銳(范成大詩牙門列校俱丨丨檄與河邊秃髮知)孤銳(楊萬里過摩舍那灘石峯下詩石峯矜丨丨喜以江自隔)斂
銳(劉子翬詩少年鼻哂輕流俗丨丨收豪今碌碌)筆銳(唐庚硯銘丨最丨墨次之硯鈍者也豈非鈍者夀而銳者夭乎)芒
銳(李遘寄祖秘丞詩渾渾氣甚和璞玉無丨丨)新銳(方回送劉都事詩莊重異丨丨詳緩蔑虚讋戴表元贈余光遠詩舊)
(狂吾已悔丨丨君當袪)馳銳(法苑珠林八邪丨丨四句争名識非鑒是法住安寧)聰銳(法范珠林宋龍光寺竺道生少)
(小出家丨丨神異年在志學便登法座)何銳(晉書孫惠𫝊廬江丨丨為安豐太守惠權留郡境銳以他事收惠下人推之惠)
(既非南朝所授常慮讒間因此大懼遂攻殺銳)董銳(晉書慕容超載記裕師圍城四面皆合其尚書令丨丨勸超出降超大怒)
(繫之扵獄)劉銳(晉書劉和載記元海死和嗣偽位其衛尉西昌王丨丨宗正呼延攸恨不參顧命也)朱銳(圖繪寳鑑丨丨)
(河北人宣和畫院待詔工畫山水人物師王維尤好寫騾網雪獵盤車等圖)
士心銳(後漢書王霸𫝊茂建悉出攻武合戰良久霸軍中壮士路潤等數十人斷髮請戰霸知丨丨丨廼開營後出精騎襲)
(其背茂建前後受敵驚亂敗走)朝氣銳(孫子丨丨丨晝氣惰暮氣歸善用兵者避其銳氣擊其惰歸此治氣者也)鍼錐
銳(論衡鍼錐所穿無不暢達使鍼錐末方穿物無一分之深矣賢儒方節而行無丨丨之丨固安能自穿取暢達之功乎)毛
元銳(小學紺珠四侯管城侯丨丨丨即墨侯石虚中好畤侯褚知白松滋侯易玄光)鋩氣銳(左思魏都賦摧鋒積紀丨)
(丨彌丨)陷堅銳(左思吴都賦士有丨丨之丨俗有節概之風)贍辭銳(梁昭明太子七契逸士曰居兹四郭寧辨)
(五音靡曼不極君子弗欽雖聞丨丨之丨無會野人之心)干戈銳(杜甫詩擁兵相學丨丨丨使者徒勞萬里廻)造端
銳(柳宗元詠荆軻詩丨丨何其丨臨事竟趦趄)紫筍銳(蘇軾乞桃花栽東坡詩春来凍地裂丨丨森已丨)牛角
銳(郝經青州山行詩林開見石田數頃丨丨丨)抽紅銳(方回詩芍藥丨丨丨荼䕷縋綠長)
意不竝銳(說苑丨丨丨丨事不兩隆盛扵彼者必衰扵此長扵左者必短扵右)色赤而銳(白虎通禮有尊卑故)
(心象火丨丨丨丨也)如塊而銳(皮日休霍山賦嶽之大與地角壮與天勍𫝑荆豫華嵩青沂兖岱如垤而秀丨丨丨丨)
戾(郎計切乖也待也利也立也罪也来也至也定也又很丨說文曲也从犬出戶下)
韻藻速戾(書王拜手稽首曰予小子不明于德自底不𩔖欲敗度縦敗禮以丨丨于厥躬)大戾(詩昊天不惠降此丨)
(丨)止戾(詩宗周既滅靡所丨丨注戾定也)斯戾(詩哲人之愚亦維丨丨)風戾(禮記夫人世婦之吉者使入蠶)
(于蠶室奉種浴于川桑于公桑丨丨以食之䟽戾乾也蠶性惡濕故乾而食之潘岳秋興賦庭樹摵以&KR0904;落勁丨丨而吹帷)貪
戾(禮記一人丨丨一國作亂漢書鼂錯傳錯言秦時北攻胡貉築塞河上南攻楊粤置戍卒焉其起兵而攻胡粤者非以衛邊地)
(而救民死也丨丨而欲廣大也新書鳳凰生而有仁義之意虎狼生而有丨丨之心兩者不等各以其母嗚呼戒之哉韓詩外傳丨)
(丨者退而廉節者起)狼戾(孟子樂歲粒米丨丨戰國策張儀曰趙王丨丨無親大王之所見知也漢書嚴助傳助諭意曰閩越)
(王丨丨不仁殺其骨肉離其親戚所為甚多不義魏志董卓傳評董卓丨丨賊忍暴虐不仁自書契以来殊未之有也南史劉敬宣)
(傳敬宣領冀州刺史時帝西討劉毅豫州刺史諸葛長人貽敬宣書曰盤龍丨丨專恣自取夷戮異端將盡世路方夷富貴之事相)
(與共之易林丨丨美謀無言不殊爾雅翼狼貪猛之獸聚物而不整故稱狼籍又稱粒米丨丨馬融長笛賦氣噴勃以布覆兮乍跱)
(蹠以丨丨左思吴都賦料其虓勇則鵰悍丨丨李白詩天驕五單于丨丨好兇殘陸游詩山村今年晚禾旱奏下民租蠲大半水村)
(雨足米丨丨也放三分慰民意)暴戾(史記伯夷𫝊盗跖日殺不辜肝人之肉丨丨恣睢詩小序頍弁諸公刺幽王也丨丨無親)
(不能燕樂同姓親睦九族孤危將亡故作是詩也續志林世有庸違之臣韋脂塞默惟以持祿固位為務者將必坐視其君之昏愚)
(丨丨而無所匡救柳宗元時令論陳隋之季丨丨淫放則無不為矣求之二史豈有復行月令之事者乎)膠戾(漢書劉向傳向)
(上封事曰朝臣舛午丨丨乖剌更相讒愬轉相是非晉書衞恒傳恒為四體書𫝑曰㦯穹隆恢廓㦯&KR0808;比鍼列㦯砥平繩直㦯蜿蜒)
(丨丨司馬相如上林賦宛潬丨丨踰波趨浥木華海賦状如天輪丨丨而激轉)詭戾(馬融長笛賦波瀾鱗淪窊隆丨丨注謂水)
(流下上其𫝑不常也)攫戾(張衡南都賦丨丨執猛破堅摧剛排揵䧟扃蹵蹈咸陽)霜戾(顔延之赭白馬賦露滋月肅丨)
(丨秋登王于興言闡肄威&KR0994;)伊戾(左傳宋太子痤美而狠寺人惠牆丨丨為太子内師而無寵秋楚客聘于晉過宋太子請)
(野享之丨丨請從之至則欿用牲加書徵之而騁告公曰太子與楚客盟矣注惠牆氏丨丨名後漢書宦者傳序豎刁亂齊丨丨禍)
(宋)
增水戾(詩薄采其茆傳茆鳬葵也干寳曰堪為菹江東有之江南人名蓴菜生陂澤中又云㦯名丨丨一云今之浮菜即豬)
(蓴也)拂戾(禮記而違之俾不通注丨丨賢人所為使功不通扵君也馬融長笛賦激朗清厲隨光之介也牢剌丨丨諸賁之氣)
(也)罪戾(左傳陳公子完奔齊齊侯使為卿辭曰羈旅之臣幸若獲宥及于寬政赦其不閑于教訓而免于丨丨弛于負擔君)
(之惠也所獲多矣後漢書袁紹傳紹上書曰乞下臣章咨之羣賢使三槐九棘議臣丨丨吴志諸葛瑾傳權怪校尉殷模罪至不測)
(瑾默然權曰子瑜何獨不言瑾避席曰瑾與殷模等遭本州傾覆棄墳墓携老弱披草莱歸聖化不能躬相督厲陳荅萬一至令模)
(孤負恩惠自䧟丨丨臣謝過不暇誠不敢有言宋史吴越錢俶世家俶上言曰臣以蕞爾之軀蒙被恩寵維師冠扵上台開府當扵)
(極品徒速丨丨以取顛隮曹植責躬表追思丨丨晝分而食夜分而寝)狡戾(左傳亂氣狡憤隂血周作䟽言馬之亂氣丨丨)
(而憤滿隂血徧身而動作張脉動起外雖有強形内實乾堨)取戾(左傳衛寗武子來聘公與之宴為賦湛露及彤弓不辭又)
(不荅賦使行人私焉對曰陪臣来繼舊好君辱貺之其敢干大禮以自丨丨)無戾(左傳公過鄭鄭伯不在伯有迋勞于黃崖)
(不敬穆叔曰伯有丨丨于鄭鄭必有大咎敬民之主也而棄之何以承守列子眠娗諈諉勇敢怯疑四人相與遊于世胥如志也窮)
(年不相謫發自以行丨丨也孔叢子孔子相魯魯人謗誦曰麛裘而芾投之丨丨芾之麛裘投之無郵)免戾(左傳穆叔子皮)
(及曺大夫興拜舉兕爵曰小國賴子知丨于丨矣後漢書謝夷吾𫝊第五倫作司徒令班固為文薦夷吾曰昔在陪隸與臣從事奮)
(忠義之操躬史魚之節董臣嚴綱勖臣懦弱得以丨丨實賴厥勲魏志毛玠𫝊文帝為五官將親自詣玠屬所親眷玠荅曰老臣以)
(能守職幸得丨丨今所說人非遷次是以不敢奉命曹植詩危軀授命知足丨丨甘赴江湘奮戈吴越)𫉬戾(左傳鄭放游楚)
(于吳將行子南子産咨于太叔太叔曰吉不能亢身焉能亢宗吉若丨丨子將行之何有于諸游桉游楚即公孫楚也魯語臧文仲)
(曰大懼殄周公太公之命祀職貢業事之不共而丨丨辨惑論夫禮莫大扵分今以一夫之微而欲僭王侯公卿之祭若是者不丨)
(丨扵鬼神幸也)錯戾(爾雅赤棟注樹葉細而岐銳皮理丨丨好叢生山中)詹戾(爾雅懷摧注丨丨至也㦯曰懷摧丨丨楚)
(語也)降戾(國語景王將鑄大錢單穆公曰不可古者天災丨丨于是乎量資幣權輕重以振救民)果戾(國語欒書曰其)
(身果而辭順順無不行果無不徹犯順不祥伐果不克夫以丨丨順行民不犯也)虚戾(戰國策秦為齊兵困于崤函之上十)
(年攘地秦人遠迹不服而齊為丨丨注謂秦人畏而避之然終不服故戰敗齊人而使其地為丨其民為丨也戾疾也)惡戾
(史記齊悼惠王世家大臣議欲立齊王而瑯琊王及大臣曰齊王母家駟鈞丨丨虎而冠者也)蠢戾(後漢書皇甫規傳規上䟽)
(曰四年之秋戎醜丨丨爰自西州侵及涇陽晉書郭璞傳皇極之讁事不虛降不然恐將来必有愆陽苦雨之災崩震薄蝕之變狂)
(狡丨丨之妖以益陛下旰食之勞也)違戾(後漢書范升傳升上太史公丨丨五經謬孔子言及左氏春秋不可錄三十一事魏)
(志董昭傳太祖定黃巾于許遣使詣河東會天子還洛陽韓暹楊奉董承及張楊各丨丨不和晉書文帝紀昔黥布叛逆漢祖親征)
(隗囂丨丨光武西伐五代史李愚傳廢帝罷道出鎮同州以劉昫為相昫性褊急而愚素剛介動輒丨丨兩人遂相諠詬乃俱罷新)
(語戰士不耕朝士不商邪不奸直圓不亂方丨丨相錯撥刾難匡)叛戾(魏志袁紹傳注審配獻書于譚曰館陶之役外為禦)
(難内實乞罪既不見赦而屠辱各二三其心臨陣丨丨)剛戾(魏志程昱傳昱性丨丨與人多迕人有告昱謀反太祖賜待甚)
(厚)咎戾(蜀志卻正𫝊賢人君子深圖遠慮畏彼丨丨超然高舉)愆戾(蜀志劉封傳注臣委質以來丨丨山積臣猶自)
(知况扵君乎)凶戾(蜀志劉先主𫝊注董卓欲以所私竝充臺閣趙戬拒不聽卓怒召戬欲殺之而戩引辭正色陳說是非卓)
(雖丨丨屈而謝之南史宋武昌王渾傳渾少丨丨常忿左右拔防身刀砍之)重戾(吴志孫權傳注昔承父兄成軍之緒遂因)
(國恩撫綏東土而中間寡慮廣事不明畏威忘德以取丨丨)忿戾(吴志韋曜傳至㦯賭及衣物徙棋易行廉耻之意弛而丨)
(丨之色發潛夫論凡民之所以奉事上者懷義恩也痛則無耻禍則不仁丨丨怨懟生扵無耻)差戾(晉書天文志參星丨丨王)
(臣貳)作戾(晉書衛恒傳恒為四體書𫝑曰眺彼烏跡始作書契帝典用宣質文著世爰暨暴秦滔天丨丨大道既冺古文亦滅)
(又王恭傳論司牧居愆方隅丨丨口順勤王心乖抗節)替戾(晉書佛圖澄傳曜自攻洛陽勒將救之其羣下咸諫以為不可)
(勒以訪澄澄曰相輪鈴音云秀支丨丨岡僕谷劬禿當此羯語也秀支軍也丨丨岡出也僕谷劉曜胡位劬禿當捉也此言軍出捉)
(得曜也)角戾(晉書王恭傳仲堪之信因庾楷達之以斜絹為書内箭簳中合鏑&KR0238;之楷送于恭恭發書絹文丨丨不復可識)
狷戾(南史宋前廢帝紀帝啟參承起居書迹不謹上詰譲之曰書不長進此是一條耳聞汝比素業都懈丨丨日甚何以頑固)
(乃爾)悔戾(北史張普惠傳竊見咸陽京兆廼皇子皇孫一德之虧自貽丨丨沈淪幽壤緬焉弗收豈不是興滅繼絶之意)狠
戾(北史蘇威傳帝謂羣臣曰世人言蘇威詐清家累金玉此妄言也然其性丨丨不切世要求名太甚從已則悅違之必怒此其)
(大病耳盧照隣釋疾文蹻丨丨兮南汜跖泮渙兮東風)悍戾(唐書楊於陵傳於陵出為嶺南節度使監軍許遂振者丨丨貪)
(肆惮於陵不敢撓以私五木經注以雉犢為彩者謂其丨丨逄敵必鬭以求勝也夏原吉麒麟賦封狶巨㹶雖丨丨而誰羡麏麚豺)
(貉顧旁午其何益)僻戾(唐書陸贄傳班宏判度支卒官贄薦李巽帝漫許之而自用裴延齡贄言延齡丨丨躁妄不可用不)
(聽)獷戾(唐書馬總傳總副裴度宣慰淮西吴元濟禽為彰義節度留後蔡人習偽惡相掉訐丨丨有夷貊風總為設教令明)
(賞罰磨治洗汰其俗一變)怫戾(唐書韋皐𫝊雲南蠻大首領苴那時以王爵讓其兄子烏星始烏星幼那時攝領其部故請歸)
(爵皐上言禮讓行扵殊俗則丨丨者化願皆封以示褒進)乖戾(五代史司天考星之行也近日而疾遠日而遲去日極遠𫝑盡)
(而留自古諸歴分段失實隆降無凖今日行分尚多次日便留自留而退惟用平行仍以入段行度為入歴之數皆非本理遂至丨)
(丨易林口不從心欲東反西與意丨丨動舉失便潛夫論道之為物也天之以動地之以静日之以光月之以明五時五行鬼神人)
(民何非氣然及其丨丨天之尊也氣裂地之大也氣動日月神也氣蝕之星辰虚也氣隕之)悖戾(宋史胡旦𫝊盧多遜貶趙)
(普罷相其夏河決旦獻河平頌太宗覧頌有逆遜姦普之語召宰相謂曰胡旦獻頌詞意丨丨其亟逐之即貶殿中丞商州團練副)
(使易林兩人俱醉相與丨丨心乖不同争訟匃匃西疇常言世有多行丨丨而未罹殃咎者何也天有顯道疎網難逃霖淫浸漬人)
(固未知迨雨止則牆隤矣)背戾(宋史喻樗𫝊趙鼎張浚相得驩甚人知其將並相樗獨言二人宜且同在樞府他日趙退則張)
(繼之立事任人未甚相遠則氣脉長若同處相位萬有一不合㦯當去位則必更張是賢者自相丨丨矣後稍如其言晁氏客語韓)
(文公詩號状體謂鋪叙而無含蓄也若雖近不䙝狎雖遠不丨丨該于理多矣老學庵筆記元豐間建尚書省于皇城之西鑄三省)
(印米芾謂印文丨丨不利輔臣故自用印以来凡為相者悉投竄善終者亦追加貶削其免者蘇丞相頌一人而已)怨戾(宋史)
(湯漢𫝊願陛下端本澄源虚已盡下恢大公之道開不諱之門使朝廷之上光明洞達而無邪孽之根以撓其正四海之内歡欣交)
(通而無丨丨之氣以奸其和臣之忠愛莫切扵此)擊戾(荀子行而俯項非丨丨也注丨丨謂項曲戾而不能仰者也猶言乖)
(戾也)猛戾(荀子勇胆丨丨則輔之以道順)孝戾(韓非子墨者之葬也桐棺三寸服喪三月儒者破家而葬服喪三年夫是)
(墨子之儉將非孔子之侈也是孔子之丨將非墨子之丨也今丨丨侈儉俱在儒墨而上兼禮之)用戾(汲冡周書維天建殷)
(厥徵天民名三百六十夫不顧亦不賓成丨丨于今)楬戾(淮南子清漳出丨丨濁漳出發包)鄙戾(大戴禮物生有聲聲)
(有剛有柔有濁有清有好有惡咸發扵聲也心氣華誕者其聲流散心氣順信者其聲順節心氣丨丨者其聲嘶醜心氣寬柔者其)
(聲温好)肥戾(大戴禮北辟之民曰狄丨以丨至扵大遠有不火食者矣)天戾(春秋繁露天之道出陽為煖以生之出隂)
(為清以成之是故非薰也不能有肓非漂也不能有熟歲之精也知心而不省薰與漂孰多者用之必與丨丨與丨丨雖勞不成玉)
(笑零音雷無偏擊日無私燭擊因邪召燭以虛来虚納天光邪基丨丨)謬戾(道德指歸論使天有為動不順一為高得卑為)
(清得裂隂陽丨丨綱弛紀絶和氣隔塞三光消滅雷霆妄作萬物皆失省心錄得天地之至和者為君子故温良慈儉禀隂陽之丨)
(丨者為小人故兇詐姦邪)政戾(易林危坐至暮請求不得膏澤不降丨丨民惑)僕戾(易林兩人相伴相與丨丨)争戾
(易林兇訟不止相與丨丨)刺戾(桓子不能調其鑿枘則改規矩是以丨丨而不合鹽鐡論鑿枘丨丨而不合聲音泛越而不和)
隨戾(参同契注其要在乎運火候于精微體斗杓之運轉爻象内動吉凶外興五緯㦯差列宿丨丨矣)謁戾(水經沁水)
(出上黨沮縣丨丨山南過穀遠縣東)反戾(潛夫論竊君威德以臨下民丨丨天地欺誣神明)羞戾(尤射疇式授几筵疇)
(式蠲飲食疇式丨丨疇式逆逝疇式送徒劬扵乃躬罔繇丕會)否戾(人物志論法直則括處而公正說變通則丨丨而不入堅)
(勁之人好攻其事實)悽戾(詩品晉太尉劉琨中郎劉湛其源出扵王粲善為丨丨之詞自有清拔之氣)丫戾(酉陽雜爼)
(野牛高丈餘其頭似鹿其角丨丨長一丈白毛尾似鹿出西域𨗳引經又叉手頂上左右自丨丨不息復三)鷙戾(十道志渤)
(海風俗丨丨多氣力輕姦兇)相戾(論語筆解如子之說文雖相反義不丨丨&KR1419;花洲閒錄紹聖中&KR1592;華既廢儀同王景宗乃)
(乞以妾楊氏為夫人章子厚大怒云惇頭可得此命不可下後三年乃乞建立元符至託以東朝之命自草詔惇何本末丨丨也蘇)
(軾詩庶將通有無農末不丨丨)顯戾(司馬光潛虚揲之以七所揲之餘為所得之變觀其吉凶臧否平而决之陽則用其顯隂)
(則用其幽幽者吉凶臧否與丨丨也)盤戾(益部方物略記海芋木幹芋葉擁腫丨丨農師弗載不用治厲)曲戾(捫蝨新話)
(僧文暁相法鼻不遍&KR0146;亦不丨丨)翔戾(東觀餘論張旭書千字文反覆徐觀千狀萬變雖左馳右騖而不離繩矩之内猶縱)
(風鳶者丨丨于空隨風上下而綸常在手)積戾(續湘山野錄柳開與潘閬為莫逆交端拱中典全州潘迎謁𫝊舍見中堂扄鐍)
(甚固吏曰凡宿者多不自安柳曰吾文章可以驚鬼神即啟戶獨宿䦘以黛染身衣豹衣犢鼻吐獸牙被髮執巨箠據廳脊厲聲曰)
(隂府以汝丨丨俾吾持符追攝柳設拜繼之以泣閬徐曰我便是潘閬也柳慙)寥戾(王褒四子講德論虎嘯而風丨丨龍起而)
(致雲氣潘岳狭室賦閤丨丨以互掩門﨑嶇而外扉謝朓從戎曲丨丨清笳轉蕭條邊馬煩)崖戾(劉向上關尹子序渾質丨)
(丨汪洋大肆)繚戾(劉向九歎龍卬脟圈丨丨宛轉阻相薄兮)颯戾(劉向九歎遊青霧之丨丨兮服雲衣之披披)湫
戾(劉向九歎風騷屑以搖木兮雲吸吸以丨丨)聊戾(劉歆遂初賦邅陽侯之豐沛兮乘素波以丨丨)愎戾(班固竇車)
(騎北征頌陛蒙識而丨丨順二者異而懦夫奮王融議給虜書䟽風土之思深丨丨之情動)蹄戾(崔駰博徒論子觸熱耕耘)
(背上生鹽脛如燒椽皮如領革錐不能穿行步狼跋丨丨脛酸)旁戾(張衡東京賦于是孟春元日羣后丨丨)飂戾(張衡)
(賦戫汩丨丨沛以罔象兮爛漫麗靡藐以迭逷潘岳西征賦吐清風之丨丨納歸雲之欎蓊鮑照代櫂歌行丨丨長風振搖曳高帆)
(舉)徐戾(張衡賦涉清霄而升遐兮浮蠛蠓而上征紛翼翼以丨丨兮焱回回其揚靈)表戾(張衡週天大象賦奮搶掊)
(以示慝峙樓垣而丨丨)偽戾(蔡邕太傅胡公碑其誘人也恂恂焉怡怡焉能使蒙惑開析丨丨優順)饕戾(蔡邕太尉)
(楊公碑丨丨是黜英才是烈善否有章京夏清肅)否戾(王粲詩鷙鳥化為鳩遠竄江漢邊遭遇風雲會託身鸞鳳間天姿既)
(丨丨受性又不閑邂逅見逼廹俯仰不能言)言戾(王粲贈蔡子篤詩我友云徂丨丨舊邦舫舟翩翩以泝大江)料戾
(潘岳射雉賦裏丨丨以徹鍳表厭躡以密緻)效戾(潘岳西征賦討子頽之樂禍尤闕西之丨丨)凛戾(陸雲歲暮賦時)
(丨丨其可悲兮氣蕭索而傷心)仰戾(陸雲南征賦丨丨天飛俯洞淵沉)戾戾(鮑照從臨海王上荆初發新渚詩丨丨旦)
(風遒嘈嘈晨鼓鳴江淹擬張協苦雨詩燮燮凉葉奪丨丨颸風舉秦觀詩風飈丨丨輕霧氣霏霏重)海戾(鮑照秋夕詩江上凄)
(丨丨漢曲驚朔霏)疵戾(江淹為蕭驃騎讓太尉增封表血祈旦亮慊志夕滿雖蹈丨丨猶深忭躍)飄戾(韓愈詩胡為不)
(自暇丨丨逐鷹鷢王令春遊詩日長天地寬丨丨飛雲度)怪戾(柳宗元逐畢方文胡今兹之丨丨兮日十爇而窮災)隂戾
(劉蛻憫禱辭丨丨陽返兮民之不堪燥日流熖兮赫奕如惔)色戾(梅尭臣謁裴如晦詩扣門童僕頑拒我丨甚丨)憀戾
(朱子空同賦何孟秋之元夜兮心丨丨而弗怡)醜戾(陳造詩酬贈愧丨丨)激戾(太清神仙衆經要略祗相丨丨而生其釁)
(怨登真𨼆訣天騶丨丨威北銜鋒)
可以戾(國語文公在翟十二年狐偃曰日吾来此也非以翟為榮可以成事也吾曰奔而易達困而有資休以擇利丨丨丨)
(也今戾久矣戾久將底底箸滯淫誰能興之)脛曲戾(山海經交脛國注言脚丨丨丨相交所謂雕題交趾者也)不稱
戾(荀子大儒之效周公屏成王而及武王以屬天下殺管叔虚殷國而天下丨丨丨焉)與心戾(易林牽羊不前丨丨丨旋)
(聞言不信誤紿丈人)北斗戾(芥𨼆筆記李太白詩云拜龍顔獻聖夀丨丨丨南山摧天子九九八十一萬歲萬歲長傾萬夀)
(杯)羊角戾(潘尼西道賦狗肘還鈎丨丨互丨葂窟連投十數億計)翰飛戾(陸機擬古詩疇昔同宴友丨丨丨高)
(冥)河流戾(徐陵傅大士碑姜嫄所履天步可以為儔丨丨大丨神足宜其相比)皇風戾(孟簡白烏呈瑞賦嚮至化)
(而遠集想丨丨而丨焉)
次骨為戾(文心雕龍世人為文競扵詆訶吹毛取瑕丨丨丨丨)
裔(餘制切邊也苖丨也又容丨也說文衣裾也㦯作□)
韻藻四裔(詩居以凶矜箋謂丨丨也䟽東裔羽山南裔崇山西裔三危北裔幽州左傳舜臣尭賓于四門流四凶族渾敦)
(窮竒檮杌饕餮投諸丨丨以禦魑魅漢書揚雄傳贊王莽時劉歆甄豐皆為上公莽既以符命自立即位之後欲絶其原以神前事)
(而豐子尋歆子棻復獻之莽誅豐父子投棻丨丨後漢書章帝紀要荒丨丨咸來助祭又班固傳原野蕭條目極丨丨又目中夏而)
(布聽瞰丨丨而抗&KR0994;蜀志楊儀傳賢愚競心僉㤀其身誕静邦内丨丨以綏宋書樂志開宇宙掃丨丨潘尼火賦震響達乎八冥流)
(光燭乎丨丨陸龜蒙禽暴古聖人敺害物之民出乎丨丨况害民之物乎韓維詩羣賢刻金石墨本来丨丨)苗裔(史記項羽)
(紀舜目盖重瞳子又聞項羽亦重瞳子羽豈其丨丨耶漢書蕭何曹参𫝊贊位冠羣臣聲施後世為一代之宗臣慶流丨丨盛矣哉)
(吳志周瑜傳漢高帝封爵之誓曰使黃河如帶太山如礪國以永存爰及丨丨申以丹書重以盟詛蔵扵宗廟傳扵無窮南史宋武)
(帝紀冀州道人釋法稱告其弟子曰嵩神言江東有劉將軍漢家丨丨當受天命吾以璧三十二鎮金一餅與之劉氏卜世之數也)
(唐書劉子玄傳撰劉氏家史及譜考上推漢為陸終丨丨非尭後越絶書范蠡謂大夫種曰三王則三皇之丨丨也五霸乃五帝之)
(末世也世說新語蔡洪赴洛洛中人問曰幕府初開羣公辟命君吴楚之士有何異才而應斯舉蔡荅曰大禹生扵東夷文王生扵)
(西羌聖賢所出何必常處昔武王伐紂遷頑民扵洛邑得無諸君是其丨丨乎摭青雜說單司戶褒美楊玉謂其儘多才藝因曰汝)
(又是一個名公丨丨但不可推䆒果是何人玉羞愧曰妾本宦族流落在此非楊嫗所生也楚辭帝高陽之丨丨兮朕皇考曰伯庸)
(李德裕授徐商禮部員外郎制誠感幽神慶流丨丨皮日休皮子世祿皮子之先盖鄭公之丨丨賢大夫子皮之後歐陽脩書梅聖)
(俞藁後詩者樂之丨丨與劉攽鴻慶宫三聖殿賦皐陶大理五刑以明扵其丨丨乃興扵唐周必大跋蘇養直詩帖後湖居士歌詩)
(清腴盖江西之𣲖别而字畫健逸又坡老之丨丨也)裔裔(史記司馬相如傳淫淫丨丨緣陵流澤雲布雨施漢書禮樂志靈之)
(來神哉沛先以雨般丨丨注丨丨飛流之貌宋玉神女賦步丨丨兮曜殿堂班固覧海賦風波薄其丨丨邈浩浩以湯湯魏文帝登)
(城賦水幡幡其長流魚丨丨而東馳左思蜀都賦紆長袖而屡舞翩&KR1473;&KR1473;兮丨丨陸機行思賦背洛浦之遥遥浮廣川之丨丨孫綽)
(遊天台山賦覿翔鸞之丨丨聽鳴鳳之嗈嗈白居易泛渭賦鳥樂兮雲際鳴嚶嚶兮飛丨丨)荒裔(後漢書杜篤傳信威扵征)
(伐展武乎丨丨魏志公孫度傳注生于丨丨之土出于圭竇之中吴志陸遜傳蠻夷猾夏未染王化鳥竄丨丨拒逆王師晉書文帝)
(紀鎮靖宇宙翼播聲教海外懷服丨丨欵附南史任昉傳昉父遥齊中散大夫遥兄遐位御史中丞始興永明中遐以罪將徙丨丨)
(遥懷名請訴言淚交下北史隋煬帝紀高麗僻居丨丨䲭張狼噬侮慢不恭唐書突厥傳諸部皆上書謝曰生扵丨丨更相攻屠賴)
(天子誅暴拯危班固燕然山銘鑠王師兮征丨丨𠞰凶虐兮截海外張說詩萬里投丨丨来時不見親王勃寳莊嚴寺碑乘桴月沂)
(戒楫星沼相彼遐陬實惟丨丨吕温藥師如來像贊序當道場發念之日是丨丨来歸之辰袁易詩立朝罹㒺羅抱影投丨丨)容
裔(蜀志卻正傳韙叔肸之優游美疎氏之遐逝收止足以言歸汎皓然以丨丨王褒九懷雲旗兮電騖儵忽兮丨丨張衡東京賦)
(建辰旒之太常紛焱悠以丨丨魏文帝濟川賦臨濟川之層淮覧洪波之丨丨曹植洛神賦六龍儼其齊首載雲車之丨丨左思吴)
(都賦翕習丨丨靡靡愔愔摯虞思游賦乘雲車電鞭之扶輿委移兮駕應龍青虬之丨丨陸離蕭子良詩垣井總已平煙雲從丨丨)
(江淹白雲贊蕭瑟玉池上丨丨帝臺前杜正倫玄武門侍宴詩參差歌管颺丨丨羽旗飛盧照隣釋疾文玉虬紛其旖旎青鸞儼其)
(丨丨李百藥笙賦獨仙吹之丨丨將凌雲而抑揚)海裔(宋書樂志桓桓征四國爰及丨丨儲光羲詩脫巾從會府結綬歸丨)
(丨李白詩朔雁别丨丨越燕辭江楼柳宗元鐃歌鼔吹曲浩浩丨丨不威而同李程日五色賦浴咸池于天末拂若木扵丨丨)華
裔(宋書樂志萬方畢來賀丨丨充王庭潘岳籍田賦于斯時也居靡都鄙民無丨丨郭璞江賦所以作限扵丨丨壮天地之嶮介)
(陸倕太子出宫表丨丨式瞻神祗蹈舞庾信移虜使文獻歲維新三元告慶珪贄盈庭丨丨參軫)遐裔(北史隋煬帝紀解倒)
(懸于丨丨問疾苦于遺黎張華鷦鷯賦鵾雞竄扵幽險孔翠生乎丨丨孫綽喻道篇鯀放丨丨而禹不告退若令委尭命以尋父屈)
(至公扵私感斯一介之小善非大者遠者矣盧思道後周興亡論文武侍臣屏棄丨丨李白詩太微廓金鏡端拱清丨丨劉禹錫董)
(氏武陵集序亦猶明金綷羽得扵丨丨李祁詩當時皇風淳聲教浃丨丨)淫裔(司馬相如子虚賦車案行騎就隊纚乎丨淫般)
(乎丨裔張衡賦凌驚雷之砊&KR1024;兮弄狂電之丨丨)八裔(木華海賦長波涾湤迆延丨丨李白臨路歌大鵬飛兮振丨丨中天)
(摧兮力不濟柳宗元賀册尊號表滲漉普周扵丨丨王惲苦熱歎祝融駕火蚪頓轡周丨丨)餘裔(朱子大學序曲禮少儀弟)
(子軄諸篇皆小學之支流丨丨又䟦司馬文正公帖熹伏讀此書竊惟文正公薦賢之公心畫之正皆其盛德之支流丨丨固不待)
(贊說而人知其可師矣)
增後裔(書撫民以寬除其邪虐功加于時德垂丨丨詩序斯干宣王考室也䟽貴為王公慶流丨丨晉書劉頌傳樹國全制)
(始成扵今超秦漢魏氏之局節紹五帝三代之絶跡功被無外光流丨丨又慕容德載記昔竇融以河西歸漢榮被于丨丨彭寵盗)
(逆漁陽身死于奴僕郭璞山海經序䟽其壅閡闢其茀蕪夏后之迹靡刊扵將來八荒之事有聞扵丨丨不亦可乎張九齡詩隂慶)
(荷先德素風慙丨丨封演魏州開元寺新建三門楼碑且長享百祿慶流丨丨周必大䟦皇祐朝賢送張肅詩卷蓄其餘澤敷遺丨)
(丨)東裔(禮記鯀鄣鴻水而殛死䟽鯀放居丨丨至死不得反于朝周禮天官太宰以八柄詔王馭羣臣七曰廢以馭其罪注)
(廢猶放也舜殛鯀于羽山是也䟽羽山丨丨也魏志袁紹傳注躬破扵徐方地奪扵吕布仿徨丨丨蹈據無所又王朗傳注朗被徵)
(未至孔融與書曰世路隔塞情問斷絶感懷增思前見章表知尋湯武罪己之迹自投丨丨同鯀之罰覧省未周涕隕澘然晉書孫)
(楚傳楚作書遺孫皓曰昔公孫氏承藉父兄世居丨丨擁帶燕胡憑陵險遠)胄裔(左傳吴周之丨丨也而棄在海濱不與姬)
(姓通蜀志諸葛喬傳初亮未有子求喬為嗣瑾啟孫權遣喬來西亮為己適子建興元年卒子攀官至行護軍翊武將軍諸葛恪見)
(誅扵吴子孫皆盡而亮自有丨丨故攀還復為瑾後)流裔(漢書藝文志今異家者各惟所長窮知䆒慮以明其指雖有蔽短合)
(其要歸亦六經之支與丨丨使其人遭明王聖主得其所折中皆股肱之材已班固高祖泗水亭碑銘皇皇聖漢兆自沛豐乾降著)
(符精感赤龍承鬿丨丨襲唐末風曹植王仲宣誄丨丨畢萬勲績惟光晉獻賜封扵魏之疆)幽裔(後漢書蔡邕傳論當伯喈)
(抱鉗扭徙丨丨仰日月而不見照燭臨風塵而不得經過其意豈及語平日倖全人哉晉書文帝紀海隅丨丨無不思服雲笈七籖)
(靈音振空洞九玄離丨丨)殊裔(魏志三少帝紀國威遠震撫懷六合方包舉丨丨混一四表晉書陸機傳化協丨丨風衍遐圻)
撫裔(蜀志薛綜傳吕岱既至有士民之變越軍南征平討之日改置長吏章明王綱威加萬里大小承風由此言之綏邊丨丨)
(實有其人)醜裔(晉書元帝紀永嘉之際氛厲彌昏宸極失御登遐丨丨國家之危有若綴旒馮萬石議邊塞策對蠢彼丨丨何)
(獨匪人但未喻尭心自疑其譴累息跼蹐猶昧占風)洪裔(晉書摰虞傳有軒轅之遐胄兮氏仲任之丨丨李華含元殿賦萬有)
(千歲鍾景祚扵丨丨裴度二氣合景星賦二氣正而叶和三星黃而合色承清問而載言俾丨丨而作則)方裔(晉書張寔𫝊西)
(海太守張肅寔叔父也以京師危廹請為先鋒擊劉曜曰羯逆滔天朝廷傾覆肅宴安丨丨何以為人臣)革裔(晉書四夷傳論)
(渾廆連枝生自邊極各謀孫而翼子咸丨丨而希華)崑裔(晉書凉武昭王傳文桓嗣位奕葉載德囊括□西化被丨丨遐邇欵)
(藩世修職貢晉德之遠揚繄此州是賴)来裔(晉書凉武昭王暠傳贊積祉丕基克昌丨丨蔡邕太尉汝南李公碑銘勒顯扵)
(鐘鼎清烈光扵丨丨魏收枕中篇周廟之人三緘其口漏巵在前欹器留後俾諸丨丨𫝊之座右周必大䟦御書白居易詩臣叨陪)
(近侍𫉬此宸奎敬題卷末以示丨丨柳貫尊經堂詩擇精語益詳炳炳詔丨丨)南裔(晉書苻堅載記堅引羣臣會議曰吾統承)
(大業垂二十載四方略定惟東南一隅未賓王化今欲起天下兵以討之吾將躬先啟行薄伐丨丨扵諸卿意何如又沮渠蒙遜載)
(記靈耀擁扵丨丨陸機詩發迹翼藩后改授撫丨丨陸雲答兄平原書天子命我鎮弼扵外任作扞城以表丨丨郭璞桂讃桂生丨)
(丨拔萃岑嶺徐陵天台碑不死之草猶稱丨丨柳宗元衡山大明寺律和尚塔碑銘祝融西麓洞庭丨丨韓愈詩丨丨多山海道里)
(屢紆直劉禹錫大鍳禪師第二碑蠢蠢丨丨降生傑異)西裔(晉書沮渠蒙遜載記東京封豕烝涉丨丨北史袁翻𫝊居阿那)
(瓌扵東偏處婆羅門扵丨丨傅咸鏡賦順隂位扵丨丨採秋金之剛精)遠裔(晉書赫連勃勃載記淳維丨丨名王之餘唐書)
(杜審言𫝊審言字必簡襄州㐮陽人晉征南將軍預丨丨張說義陽王神道碑季子豫州刺史行休髫齓羈旅託身炎厲藐是餘慶)
(巋然獨存泣血上請迎喪丨丨陸龜蒙詩靈質貫軒昊遐年越商周自然失丨丨安得怨寡儔曹松詩中華属貴分丨丨占何星)
北裔(北史祖瑩𫝊召入令誦五經章句并陳大義帝戲盧昶曰昔流共工于幽州丨丨之地那得忽有此子)邊裔(北史)
(隋煬帝紀以陳都官孔範王瑳王儀沈觀等邪佞扵其主皆投之丨丨又隋書河間王弘傳時河東多盗賊弘奏為盗者百餘人投)
(之丨丨)燕裔(北史隋煬帝紀詔曰朕觀風丨丨問罪遼濱文武叶力爪牙思奮)朔裔(北史張袞傳時劉顯地廣兵強)
(跨有丨丨會其兄弟乖離共相疑阻後燕錄苻堅既敗扵晉慕容垂至澠池請奉詔輯寧丨丨堅許之自凉馬臺作筏而渡魏文帝)
(連珠盖聞琴瑟高張則哀弹發節士抗行則榮名至是以申胥流音扵南極蘇武揚聲扵丨丨)門裔(唐書孟浩然傳樊澤為節)
(度使苻載以牋叩澤曰故處士孟浩然文質傑美殞落歲久丨丨陵遲丘隴頹沒永懷若人行路慨然)繕裔(唐書南蠻傳大)
(府主將曰演習副曰演覽中府主將曰丨丨副曰繕覽)江裔(淮南子鴻鵠鶬鸖注喙丨丨李白詩飄飄限丨丨)末裔
(急就篇左地餘注楚左史倚相丨丨為左氏地餘言土地有餘封邑廣大也任昉為王思遠譲侍中表雖復仲蔚孤緒元卿丨丨未)
(有不階民譽妄承恩私者也陸龜蒙詩丨丨寔漁者敢懷干墨卿)凡裔(全唐詩話女即宋若昭性素潔鄙薰澤靚妝不願歸)
(人欲以學名家家亦不欲與寒鄉丨丨為&KR0666;對)水裔(楚辭麋何為兮庭中蛟何為兮丨丨馬融長笛賦鱏魚喁于丨丨仰駟馬)
(而舞玄鶴曹植九詠遇遊女扵丨丨探菱花而結期劉楨詩靈鳥宿丨丨仁獸遊飛梁馬祖常詩蛟龍逐黿鼉鱗介滿丨丨)涌
裔(枚乘七發軌盤丨丨原不可當)昆裔(蔡邕巴郡太守謝表荷受非任臨時自陳未蒙省許命服銀青光寵休顯上耀祖先)
(下榮丨丨又太尉喬公廟碑文德銘扵三鼎武功勒扵鉦鉞官簿次第事之實錄書扵碑隂俾爾丨丨永有仰扵碑隂云)蠻裔
(王粲詩無曰丨丨不虔汝德荀勖樂府丨丨重譯玄齒文身我皇撫之景命惟新)彤裔(應瑒車渠椀賦紛玄黃以丨丨曄豹)
(變而龍華)悠裔(陸雲歲暮賦乘白駒兮皎皎遊穹谷兮藹藹尋峻路兮峥嶸臨芳水兮丨丨)融裔(潘岳笙賦郁捋劫悟)
(泓宏丨丨)山裔(陶弘景茅山長沙館碑縉紱之士飾禮容扵闈閣耿介之夫敡旌麾扵丨丨陸龜蒙詩威輦高懸度世名至今)
(丨丨作公卿)孤裔(任昉為卞彬謝脩卞忠貞墓啟年世貿遷丨丨淪塞遂使碑表蕪滅丘樹荒毁)豔裔(吴均擕手曲丨)
(丨陽之春擕手清洛濱)完裔(江總梁故度支尚書陳君誄媯苖碩茂丨丨繁昌)遥裔(盧思道詩丰茸雞樹密丨丨鶴)
(煙稠徐彦伯詩丨丨煙嶼鴻䨇影旦夕同蘇味道詩氤氲起洞壑丨丨匝平疇李白詩丨丨䨇綵鳳婉孌二青禽)此裔(張九)
(齡荔枝賦乃作酸扵丨丨爰負陽以從宜)炎裔(孟浩然詩念離當夏首漂泊指丨丨)芳裔(陸龜蒙海石榴花詩誰與佳名)
(從海曲祇應丨丨出河陽)遺裔(陸龜蒙詩三杯聞古樂伯雅逄丨丨)戚裔(李翰難進論復有養高釣名之徒勲餘丨丨之)
(位歴玄闕排朱門燕翼鳳翔乞言鄒枚之口虎皮羊質假論崔馬之談)慶裔(劉兼詩齊朝丨丨祖敖曺麟角無䨇鳳九毛于)
(卲送從叔南遊序叔父乃相國東海公猶子之丨丨)騷裔(杜牧李賀文集序盖丨之丨理雖不足辭㦯過之)油裔(楊乂)
(雲賦東西絡繹南北丨丨)投裔(歐陽脩初至夷陵荅蘇子美見寄詩得罪宜丨丨包羞分折腰)葉裔(法苑珠林安上作禮)
(移風樂制發扵中土不同丨丨)張裔(蜀志丨丨傳丨丨字君嗣蜀郡成都人也治公羊春秋博涉史漢汝南許休文入蜀謂裔)
(幹理敏捷是中夏鍾元常之倫也)蔡裔(晉書丨丨傳裔有勇氣聲若雷震嘗有二偷入室裔拊牀一呼而盗俱隕故殷浩委)
(以軍鋒焉)李裔(北史丨丨傳裔及高昂薛脩義李無為等扵晉陽從尒朱榮至洛)裂裔(圖繪寳鑑歴代能畫人名軒轅)
(時史皇周封膜齊敬君秦丨丨)趙裔(圖繪寳鑑丨丨不知何許人工雜畫兼長道釋人物學朱繇用筆少亞而傅彩為精亦善)
(花鳥)陶裔(圖繪寳鑑丨丨京兆鄠人工畫花鳥精扵寫生形製設色與黃筌相近太宗朝為翰林待詔)
莊蹻裔(唐書驃傳自夜即滇池以西皆丨丨之丨)東方裔(神異經丨丨丨外有東明山以青石為牆)叙譜裔
(湘山野錄嚴僕射續位高寡學為時所鄙以熙載有才名固請撰其父神道碑文既成但丨丨丨品秩薨葬褒贈之典而已無點墨)
(道及續之事業者)周室裔(却掃編先公有小吏曰柴援自言丨丨之丨頗能詩先公屡欲官之未及而卒)玄囂裔
(曹植帝嚳贊祖自軒轅丨丨之丨)青陽裔(曹植少昊贊祖自軒轅丨丨之丨)顧陸裔(左思吴都賦虞魏之昆丨)
(丨之丨)沙漠裔(杜甫送樊侍御赴漢中判官詩頓兵岐梁下却跨丨丨丨)窮海裔(高適詩相逄季冬月悵望丨丨)
(丨)無遺裔(陸龜蒙漁具詩春水忽融冶盡取丨丨丨)盛德裔(歐陽脩跋後漢竹邑侯相張夀碑碑云君諱夀字仲)
(吾其先晉大夫張老丨丨之丨)擾龍裔(蘇軾飲酒詩爰有丨丨丨為造英靈春)桃花裔(蘇軾乞桃花茶栽東坡詩)
(他年雪堂品空記丨丨丨)先聖裔(真德秀題跋孔從龍洙泗言學君以丨丨之丨而研精先聖之書其所發明有補學者又)
(趙孟頫孔道輔擊蛇笏詩偉哉孔公聖人裔豈聽妖邪亂民志)神仙裔(朱弁蘇子翼送黃精酒詩蘇君真是丨丨丨橘井隂)
(功貫穹昊又許有壬謝李惟中貺瓦硯詩公才真是謫仙裔善事利器方相資又程琳子竒賦神卉不土而生仙裔不培而孳)雲
月裔(鄭權木犀詩從兹丨丨丨漂泊生江湖)蜀漢裔(歐陽原功詩况復公少孤坎壈丨丨丨)華簮裔(袁易)
(詩之子丨丨丨簞瓢祇晏如)五公裔(袁桷詩凄凉丨丨丨淟涊羞筮仕)流沙裔(揭傒斯詩東際瀚海頭西控丨)
(丨丨)泐潭裔(宋濓詩身披伽黎衣云繼丨丨丨)闖水裔(王彜露筋娘子廟詩崇祀丨丨丨蛛絲縈几筵)司馬
裔(北史丨丨丨𫝊裔少孤有志操起家司徒府參軍事後為員外散騎常侍)劉昌裔(唐書丨丨丨傳丨丨丨字光後太原)
(陽曲人幼重遲不好戲常若有所思度及壮策說邊將不售去入蜀)母昭裔(五代史後蜀世家漢將趙思綰據永興時送欵)
(于孟昶昶出兵以應思綰昶相丨丨丨切諫以為不可)康保裔(宋史丨丨丨傳丨丨丨河南洛陽人在周屡立戰功開寳)
(中又從諸將破契丹扵石嶺關累遷日騎都虞候轉龍衛指揮使領登州刺史老學菴筆記本朝丨丨丨真廟時為高陽關都部署)
(契丹入宼戰死祖志忠後唐明宗時討王都戰死父再遇太祖時為將討李筠戰死三世皆死國事)鄭興裔(宋史丨丨丨傳)
(丨丨丨早孤叔父藻以子字之分以餘貲興裔不受請立義莊贍宗族及藻沒遂解官致追報之義)龍昌裔(稽神錄盧陵人)
(丨丨丨有米數千斛糶既而米價稍賤昌裔廼為文禱神岡廟祈更一月不雨祠訖還憩亭中雷雨大至昌裔震死)顧興裔
(圖繪寳鑑丨丨丨錢塘人專師馬和之筆法設色俱不逮)盧功裔(聞見後錄宫官丨丨丨云宣和末鬼車瀝血于福寧殿又)
(有狐登御坐)苗昌裔(揮麈後錄永昌陵卜吉命司天監丨丨丨往相地西洛既覆土昌裔引董役内侍王繼恩登山巔周)
(覧形𫝑謂繼恩云太祖之後當再有天下)張昌裔(黃庭堅跋自草東坡詩此東坡先生合浦所作詩墨跡在歐陽誨夫家一)
(日馮紹先丨丨丨見過誦之金石琅琅聽之使人安樂因為作草)
御定佩文韻府卷六十七之六
