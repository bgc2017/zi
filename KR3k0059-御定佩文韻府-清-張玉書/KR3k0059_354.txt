欽定四庫全書
御定佩文韻府卷三十七之七
上聲七麌韻七
矩(俱雨切法也常也韻會通作萬)
韻藻規矩(詩麟之趾疏員蹄一角音中鐘呂行中丨丨禮記禮之於正國也猶衡之於輕重也繩墨之於曲直也丨丨之)
(於方園也漢書律歷志丨圓生丨矩方生繩北史魏裴俠守河北人歌之曰裴公清惠為世丨丨鹽鐵論公輸子以丨丨歐冶以鎔)
(鑄山谷題䟦司馬温公天下士也所謂左凖繩右丨丨聲為律而身為度者也東觀餘論觀張旭書尚其怪而不知入丨丨讀莊子)
(知其放曠而不知其入律皆非二子之鍾期也離騷固時俗之工巧兮偭丨丨而改錯應瑗雜詩郁郁桓桓有丨有丨)執矩
(詩沔水疏案援神契云春執規夏持衡秋丨丨冬持權漢書魏相傳西方之神少昊乘兑丨丨司秋揚雄青州牧箴牧臣司青敢告)
(丨丨)中矩(禮記周旋中規折旋丨丨又行中規還丨丨和鸞中采齊考工記圜者中規方者丨丨淮南子子發之戰進如激矢)
(合如雷電解如風雨員之中規方之丨丨破敵陷陳莫能壅御崔瑗草書勢觀其法𧰼俯仰有儀方不丨丨員不副規)絜矩
(禮記是以君子有丨丨之道也朱子詩多謝聖門傳大學直將丨丨露天機)可萬(考工記可規丨丨謂之國工)踰矩
(論語七十而從心所欲不丨丨漢書叙傳疆土丨丨班固東平王蒼奏記竊見桓良七十從心行不丨丨)叠矩(蜀志郤正著釋)
(譏曰君臣協美於朝黎庶欣戴於野動若重規静若丨丨晉書周訪傳贊曰子曰孫重規丨丨)儀矩(北史高允傳矯弟遵常兼)
(太祝令跪贊禮事為俯仰之節粗合丨丨唐書宗室傳夀王瑁年七歲有丨丨又盧承慶傳美丨丨博學高才宋史向敏中傳敏中)
(姿表瓌碩有丨丨曹植鶡賦其沉隕而重辱有節俠之丨丨李存詩早歲走京師蹇然好丨丨)繩矩(唐書韋賢妃傳言動皆有)
(丨丨東觀餘論張旭所書千字文左馳右騖而不離丨丨之内畫譜宮室叙論宮室有量臺門有制畫者取此而備之形容雖一點)
(一筆必諸丨丨)求大矩(呂氏春秋大圜在上丨丨在下)益矩(鶡冠子增規不圓丨丨不方)秋矩(淮南子明堂之)
(制春治以規夏治以衡治以冬治以權)鉤矩(揚雄反離騷帶丨丨而佩衡兮履欃槍以為綦注鉤規也)彠矩(馬融)
(長笛賦挑截本末規摹丨)步矩(隋元會大饗歌退揚進揖丨丨行規)裴矩(唐書丨丨傳矩字弘泰絳州人隋黃門侍)
(郎參預朝政竇建德敗來朝遷檢校侍中民部尚書)
增如矩(禮記曲袷丨丨以應方注祫交領也)半矩(考工記車人之事丨丨謂之宣注丨丨尺三寸三分寸之一人頭之)
(長也柯欘之木頭取名焉)高矩(晉書賀循傳飱服玄風景羡丨丨張華勵志詩先民有作貽我丨丨)遵矩(晉書江逌傳前)
(聖創其禮後聖丨其丨)後矩(北史魏崔光諫靈太后曰惟遵酌前王貽厥丨丨)覆矩(唐書天文志凡晷差冬夏不同)
(南北亦異今更為丨丨圖南自丹穴北極幽都每極移一度輒累其差而天下之晷皆合其數矣)尋矩(唐書宗室傳懷懿太)
(子少雅裕有丨丨)師矩(唐書劉褘之傳拜相王府司馬帝謂曰卿家忠孝朕子賴以丨丨)風矩(唐書柳仲郢傳郢公)
(綽子有父丨丨文心雕龍章以造闕丨丨應明表以致禁骨采宜耀)漕矩(唐書西域傳謝䫻居吐火羅西南本曰丨丨吒或曰)
(丨丨)成矩(宋史樂志成規丨丨百禄是膺閻復太師貞憲王碑咨爾後人無替丨丨)運矩(莊子工人無為於刻木而有為)
(於丨丨)方矩(玉篇圜曰規丨曰丨)秉矩(潛夫論凡工妄匠執規丨丨錯凖引繩則巧同于倕也)模矩(東觀餘論)
(續帖逸少部中有前叚結字殊應丨丨蓋王氏子弟臨逸少書勝此遠矣)右矩(宣和書譜衛包作字點畫不妄發落筆必左規)
(丨丨)憲矩(李尤圍棋銘局為丨丨棋法隂陽曹植碑魯道以興永作丨丨)聖矩(蔡邕碑彌綸典術允廸丨丨)由矩
(蔡邕太尉橋公碑在憲彈枉竟丨厥丨)前矩(蔡邕司空文烈侯楊公碑乃及伊公克光丨丨)應矩(蔡邕團扇賦裁帛制)
(扇陳𧰼丨丨魏明帝善哉行旄旍指麾進退丨丨)度矩(魏文帝賜鍾繇五熟釡銘百寮師師楷兹丨丨)靈矩(曹植魏德)
(論越八九於往素踵帝王之丨丨)順矩(嵇康太師箴體資易簡應天丨丨)式矩(陸雲九愍範方地而丨丨儀穹天而)
(承規)沈矩(陸雲贈曼季高岡章員規啓俗丨丨履方)遺矩(傅亮感物賦詠倚相之丨丨希董生之方融)脩矩(何承)
(天重答顔永嘉書𩔖感之物輕重必侔影表之勢丨丨有度)襲矩(謝莊宋孝武帝哀策文克睿克聖重規丨丨齊太廟樂歌)
(循規列照丨丨重芬)承矩(謝莊宋孝武帝歌於穆睿考襲聖丨丨梁簡文帝銘是曰邦茅籍規丨丨)司矩(謝朓七夕賦金)
(祗丨丨火曜方流)合矩(梁武帝荅陶弘景論書書揚波折節中規丨丨分間下注濃纖有方沈約柳世隆行狀動容丨丨吐)
(言被律)沓矩(梁簡文帝曲水詩序莫不禮具義舉丨丨重規昭動神明雍熙鍾石者也梁元帝孝德傳贊天經地義重規丨)
(丨北齊元會大饗歌大人馭歴重規丨丨)勰矩(江淹誄儉泰共色夷阻一貌游情丨丨縱心蹈教)下矩(陸倕石闕銘色)
(法上圓製模丨丨丨)蹈矩(北齊元會大饗登歌應規丨丨玉色金聲)貫矩(庾信七夕賦縷條緊而丨丨鍼鼻細而穿空)
茂矩(源子恭請建明堂辟雍書興一代之丨丨標千載之英規)易矩(宗欽與高允詩昂昂高生纂我遐武勿謂古今建規)
(丨丨)授矩(王勃德陽縣善寂寺碑林衡丨丨周官詮揆日之工梓匠揮斤荆客練成風之巧)舊矩(唐享昊天樂有截資)
(先化無為遵丨丨)旋矩(暢瓘良玉比君子賦反而規丨而丨其志不散其容斯取)一矩(張祜游天台山詩身樂道家流)
(惇儒若丨丨)塵矩(梅堯臣詩弭節扣真居捫蘿笑丨丨)劉矩(後漢書丨丨傳矩字叔方沛國蕭人舉孝廉遷雍丘令以)
(禮讓化民為太尉與黃瓊种暠同心輔政號為賢相)根矩(魏志邴原字丨丨黃巾起將家屬入海往鬱洲山中孔融為北海相)
(舉原有道王僧孺南海郡求士教文舉下車寤夢於丨丨長孫入境明發於龍丘)
句於矩(周禮匠人欲為淵則丨丨丨注大曲則流轉流轉則其下成淵)白招矩(晉書天文志西方白帝丨丨丨之神)
(也)來世矩(王粲詩先民遺跡丨丨之丨)周文矩(圖繪寳鑑丨丨丨金陵句容人事李煜為翰林待詔善畫道釋)
(人物車馬樓觀山林泉石尤精士女其行筆瘦硬戰掣盖學其主李重光畫法至畫仕女則無顫筆大約體近周昉而纖麗過之)
武(文甫切止戈為丨又迹也又州名亦姓)
韻藻神武(易古之聰明睿智丨丨而不殺者夫漢書叙傳皇矣漢祖纂堯之緒實天生德聰明丨丨又班固竇車騎北征)
(頌光光丨丨弘昭德音唐書突厥傳大臣阿史德頡利發從封禪會兔起帝馬前帝一發斃之頡利發奉兔賀曰陛下丨丨超絶若)
(天上則臣不知人間無有也杜甫投哥舒翰詩君王自丨丨駕馭必英䧺又南史陶弘景傳脱朝服挂丨丨門上表辭禄詔許之)
聖武(書惟我商王布昭丨丨後漢書黃瓊傳光武以丨丨天挺繼統興業揚雄交州牧箴南海之宇丨丨是恢顔延之曲水詩)
(序高祖以丨丨定鼎規同造物)文武(書昔在丨丨聰明齊聖詩丨丨吉甫萬邦為憲又不顯申伯王之元舅丨丨是憲又宣哲)
(惟人丨丨惟后禮記一張一弛丨丨之道也漢書尹翁歸傳田延年為河東太守行縣至平陽悉召故吏五六十人令有文者東有)
(武者西翁歸獨伏不肯起對曰翁歸丨丨兼備唯所施設唐書王珪傳珪與李靖同輔政曰兼資丨丨出將入相臣不如靖陸機文)
(賦濟丨丨於將墜宣風聲於不冺蘇軾石鼓詩勲勞至大不矜伐丨丨未遠猶忠厚又黃庭堅詩不丨不丨火力勻)偃武(書王)
(來自商至於豐乃丨丨修文唐書蔣乂初名武憲宗時請曰陛下丨丨修文請改名為乂帝悦他日帝見侍御史唐武曰命名固多)
(何必曰武更名慶杜甫詩鳴玉锵金盡正臣修文丨丨不無人又匽同漢郊祀歌海内安寧興文丨丨)下武(詩丨丨維周世)
(有哲王小序丨丨繼文也武王有聖德後受天命能昭光先人之功焉王融曲水詩序皇帝體膺上聖運鍾丨丨)常武(詩小)
(序丨丨美宣王也有丨德以立丨事因以為戒然)祖武(詩昭兹來許繩其丨丨頭陀寺碑文丨丨宗文之德昭升嚴配陳太)
(廟凱容舞辭永言丨丨致享從思周伯琦詩乘輿繩丨丨歲歲幸灤京)習武(詩駟驖小序疏諸侯之君乃得順時遊田治兵)
(丨丨取禽祭廟齊書昭帝曰我未經親戎聊欲丨丨)威武(詩赳赳武夫疏赳赳然丨丨之夫可以為公侯之扞城爾雅出為治)
(兵尚丨丨也後漢書光武帝紀王莽驅猛獸虎豹犀𧰼之屬以助丨丨晉書天文志文昌六星一曰上將大將軍建丨丨賈誼陳時)
(政疏高皇帝明聖丨丨即天子位割膏腴之地以王諸公司馬相如難蜀父老丨丨紛云湛恩汪&KR1070;)大武(詩小序武奏丨丨也)
(箋丨丨周公作樂所為舞也禮記下而管象朱干玉戚以舞丨丨注丨丨武王樂名周禮大司樂以樂舞教國子舞雲門大卷大咸)
(大㲈大夏大濩丨丨左傳見舞丨丨者曰美哉周之盛也其若此乎又禮記凡祭宗廟之禮牛曰一元丨丨注元頭也武跡也又班)
(固西都賦爾乃盛娱遊之壯觀奮丨丨乎上囿)接武(禮記堂上丨丨堂下布武注武跡也應璩書丨丨茅茨凉過大夏謝朓詩)
(降席連緌稱觴丨丨江淹自序青春爰謝則丨丨平皐素秋沉景則獨酌虚室權德輿詩下才叨丨丨空此媿文昌)布武(見上)
(沈約瑞石像銘序素毫月舉騰光于梵室妙趾神行丨丨于椒殿蘇軾白水山佛迹巖詩海風吹未凝古佛來丨丨)講武(禮記)
(乃命將帥丨丨習射御周語三時務農而一時丨丨後漢書陳蕃傳仲秋西郊順時丨丨蜀志後主傳亮休士勸農于黃沙作流馬)
(木牛畢教兵丨丨班固東都賦順時節而蒐狩簡車徒以丨丨温庭筠詩歡康昔時樂丨丨舊兵場)玄武(禮記行前朱鳥而後)
(丨丨左青龍而右白虎唐六典紫宸殿之北面曰丨丨門其内又有丨丨觀又符寳郎傳符之制南方曰朱雀之符北方曰丨丨之)
(符又武庫令旗制四曰丨丨旗王褒九懷丨丨步兮水毋與吾期兮南榮杜甫詩勾陳蒼蒼丨丨暮又禮記縞冠丨丨注冠卷曰武)
(又南史宋文帝紀築北堤立丨丨湖于樂遊苑北又泉志丨丨錢徑寸二分重八銖文永通萬國背文為丨丨星劒之象)不武
(左傳以亂易整丨丨又晉荀偃士匄請伐偪陽而封宋向戍焉荀罃曰城小而固勝之丨丨不勝為笑韓愈詩得無虱其間丨丨亦)
(不文許有壬應制詩出謀慚丨丨好學願無荒)耀武(左傳知伯曰齊人取我英丘君命瑶非敢丨丨也治英丘也摯虞太康頌)
(丨丨六旬輿徒不疲傅休奕劒銘光文丨丨以衛乃國盧從愿送張說詩時文仰雄伯丨丨震遐荒)步武(周語夫目之察度也)
(不過丨丨尺寸之間臧洪荅陳琳書相去丨丨而趨舍異規謝瞻詩跬行安丨丨權德輿詩千里起丨丨蘇軾詩穿竹鳥聲驚丨丨)
右武(漢書公孫弘傳上報弘曰古者賞有功褒有德守成上文遭遇丨丨未有易此者也注師古曰右亦上也宋史禮志國子)
(監丞林保奏竊見昭烈武成王享以酒脯而不用牲牢非所以丨丨而勵將士乞今後上戊釋奠用牲牢又孟昶世家太祖詔曰朕)
(以受命上穹臨制中土姑務保民而崇德豈思丨丨以佳兵)踵武(漢書司馬相如傳率邇者丨丨逖聽者風聲離騷經忽奔)
(走以先後兮及前王之丨丨鍾嶸詩品抱玉者聯肩握珠者丨丨魏都賦奚遽不能與之丨丨而齊其風劉峻辨命論是使渾敦檮)
(杌丨丨于雲臺之上仲容庭堅耕耘于巖石之下王儉褚淵碑天鑑璿曜丨丨前王)遐武(晉書郭璞傳啓重光于已昧廓四祖)
(之丨丨張衡東京賦踵二王之丨丨孫綽太尉庾亮碑次黃中以啓胄鍾丨丨于軒轅宗欽與高允詩昂昂高生纘我丨丨)戢
武(晉書劉毅傳尚書郎劉漢等議龍體既蒼雜以素文意者大晉之行丨丨興文之應也宋書樂志神德之造基神功之丨丨西)
(溪叢語唐初功臣皆云圖形凌烟閣而河間元王孝恭碑乃作丨丨閣豈凌烟先名丨丨而後改之耶又叚志玄碑亦云圖形丨丨)
(閣唐太宗詩丨丨榮七德昇文輝九功)寄武(管子聖人作教而丨丨作祀而寄德)顯武(淮南子顔合魯君欲相之而不)
(肯以幣先焉鑿培而遁之為天下丨丨注楚人謂武為士)伐武(宋玉九辯既驕美而丨丨兮負左右之耿介注自誇其美)校
武(揚雄長楊賦簡力狡獸丨丨票禽耿湋詩謝公親丨丨草碧露漫漫)孫武(史記丨子丨者齊人也以兵法見吳王闔廬闔)
(廬曰子之十三篇吾盡觀之矣王翰詩報國每慚丨丨策匡時空草賈生書庾信周齊王憲神道碑六韜九法不用吳起舊書三令)
(五申無勞丨丨先戒)蘇武(漢書丨丨傳武字子卿天漢元年以中郎將持節使單于幽置大窖中絶不飲食天雨雪武卧齧雪)
(與旃毛并咽之乃徙武北海上使牧羊始元六年春至京師拜為典屬國甘露三年圖畫于麒麟閣王維詩丨丨纔為典屬國節旄)
(空盡海西頭杜甫詩丨丨先還漢黃公豈事秦又李陵丨丨是吾師)何武(漢書丨丨傳武字君公蜀郡郫縣人為御史大夫大)
(司空封氾鄉侯武為人仁厚好進士奬稱人之善為楚内史厚兩龔在沛郡厚兩唐及為公卿薦之朝廷此人顯于世者何侯力也)
(欲除吏先為科例以防請託其所居亦無赫赫名去後常見思盧諶詩丨丨不赫赫遺愛常在去)
美且武(詩不如叔也洵丨丨丨)
隨陸無武(晉書劉元海載記吾每觀書傳常鄙丨丨丨丨絳灌無文二生遇高皇而不能建封侯之業兩公屬太宗而不)
(能開庠序之美惜哉)
增用武(易六五黃裳元吉注垂黃裳以獲元吉非丨丨者也疏非丨丨者以體无剛健是非用威武也晉書譙王傳帝謂承)
(曰湘州南楚險固在上流之要控三州之會是丨丨之國也今以叔父居之何如北史斛律光傳贊叶建瓴而丨丨蘇頲和聖製行)
(次成臯詩丨丨三川震歸醇六代醲高適詩漢家能丨丨開拓窮異域岑參詩聖朝正丨丨諸將皆承恩)剛武(易長子帥師注)
(柔非軍帥隂非丨丨故不躬行必以授也漢書地理志周末有子路夏育民人慕之故其俗丨丨上氣力)湯武(易丨丨革命順)
(乎天而應乎人賈誼陳時政疏丨丨置天下于仁義禮樂而德澤洽班固東都賦恭行天罰應天順人斯乃丨丨之所以昭王業也)
奮武(書二百里丨丨衛詩王丨厥丨如震如怒枚乘七發誠丨厥丨如振如怒崔駰虎賁中郎箴赫赫帝臣爰丨厥丨魏文帝)
(述征賦命元司以簡旅予願丨丨乎南鄴)我武(書丨丨維揚庾信宇文公神道碑我壯丨丨既公既侯柳宗元平淮夷雅丨丨)
(惟皇永保無疆)孔武(詩羔裘豹飾丨丨有力又蹶父丨丨靡國不到)共武(詩有嚴有翼丨丨之服陸雲誄秉文丨丨言撫)
(舊京)兵武(詩共武之服疏有威嚴之將恭敬之臣共典掌是丨丨之事)尚武(詩以雅以南箋周樂丨丨故謂萬舞為雅)
(雅正也杜甫詩此邦今丨丨何處且依仁)帝武(詩履丨丨敏歆攸介攸止)勇武(詩申伯番番傳番番丨丨貌漢書平帝紀)
(元始二年秋舉丨丨有節明兵法郡一人詣公車易林兩金相擊丨丨敢敵)允武(詩允文丨丨昭格烈祖張衡東京賦好樂)
(無荒允文丨丨)殷武(詩撻彼丨丨奮伐荆楚小序丨丨祀高宗也)𧰼武(禮記春夏學干戈注干戈萬舞丨丨也又下管)
(丨丨注丨丨武舞也左傳鹽虎形注鹽虎形以丨丨也)濩武(禮記樂樂其所自成注舜之民樂其紹堯而作大韶湯武之民)
(樂其濩伐而作丨丨)縞武(禮記玄冠丨丨不齒之服也注所放不率教者)屬武(禮記居冠丨丨疏燕居之冠丨丨于冠冠)
(武相屬燕居率略少威儀故也)繼武(禮記君與尸行接武大夫丨丨士中武徐趨皆用是駱賓王詩含章光後列丨丨嗣前雄)
(蘇軾詩嘉辰可屈指樂事相丨丨)中武(見上)立武(禮記鐘聲鏗鏗以立號號以立横横以丨丨君子聽鐘聲則思武臣)
(左傳季文子以鞌之功立武宮非禮也聽于人以救其難不可以丨丨立武由已非由人也漢書胡建傳臣聞軍法丨丨以威衆誅)
(惡以禁邪李劉上樞密鄭知院啟有常丨丨無競維人)委武(禮記大白冠緇布之冠皆不蕤丨丨玄縞而後蕤注丨丨冠卷)
(也秦人曰丨齊人曰丨)長武(儀禮鄉射禮射自楹間物長如笴其間容弓距隨丨丨疏武跡也中人之跡尺二寸謂横尺二)
(寸也)經武(左傳兼弱攻昩武之善經也子姑整軍而丨丨乎後漢書耿弇傳贊好畤丨丨能畫能兵又杜篤傳辛氏秉義丨丨)
(按辛謂辛武賢也阮籍咏懷詩才非允文器非丨丨)獻武(左傳先君丨丨廢二山國語范獻子聘于魯問具山敖山魯人以其)
(鄉對獻子曰不為具敖乎對曰先君丨丨之諱也)覿武(周語武不可覿文不可匿丨丨無烈匿文不昭注覿見也)致武
(周語夫三軍之所尋將蠻夷戎翟之驕逸不虔于是乎丨丨)務武(周語先王非丨丨也勤恤民隐而除其害也)振武
(晉語范文子曰君人者刑其民成而後丨丨于外李尤寳劒銘豈徒丨丨義合金聲又唐六典隴右節度使其統有臨洮河源白水)
(安人積石莫門丨丨七軍韓愈送韓侍御歸所治序六年冬丨丨軍吏走驛馬詣闕告饑公卿廷議以轉運使不得其人宜𨕖才幹)
(之士往換之吾族子重華適當其任方注丨丨乃單于大都護府故地後改名丨丨)畏武(齊語小國諸侯既許桓公莫之敢背)
(就其利而信其仁丨其丨)修武(史記高祖紀北渡河馳宿丨丨自稱使者晨馳入張耳韓信壁而奪之軍漢書地理志丨丨注)
(應劭曰晉始啓南陽今南陽城是也秦改曰丨丨臣瓚曰韓非書秦昭王越趙長平西伐丨丨時秦未兼天下丨丨之名久矣後漢)
(書郡國志丨丨故南陽秦始皇更名有南陽城又北史魏孝文帝紀國家宗文以懷九服丨丨以寧八荒孔叢子武者可以進取文)
(者可以守成丨丨以助之取修文以助之守)韶武(史記李斯傳鄭衛桑間昭虞武𧰼者異國之樂也徐廣注韶一作昭晉書)
(樂志列四懸奏丨丨又嵇紹傳論蘭桂異質而齊芳丨丨殊音而並美班固東都賦歌九功舞八佾丨丨備太古畢)賢武(史記)
(諸將曰以高帝丨丨然尚困於平城江淹為蕭公讓殊禮表英袞簉朝丨丨滿世)廉武(史記酷吏傳尹齊者張湯數稱以為)
(丨丨使督盗賊)材武(史記韓王信傳上以韓信丨丨所王皆天下勁兵處魏志太祖常私入中常侍張讓室讓覺之乃舞手戟)
(于庭踰垣而出丨丨過人莫之能害北史齊宗室傳上黨剛肅王涣力能扛鼎丨丨絶倫宋史孝宗紀詔兩淮京西湖北每州歲上)
(丨丨者一二人試授以官)廣武(漢書高祖紀漢王引兵渡河復取成臯軍丨丨就敖倉食注孟康曰於滎陽築兩城相對名為)
(丨丨城在敖倉西三室山下後漢書郡國志滎陽有丨丨城晉書阮籍傳嘗登丨丨觀楚漢戰處歎曰時無英雄使豎子成名西征)
(記三皇山或謂三室山山上有二城東者曰東丨丨西者曰西丨丨鮑照詩徵騎屯丨丨分兵救朔方庾信五張寺經蔵碑銘城疑)
(丨丨地似樓煩又賀婁公神道碑置陣成臯連旗丨丨岑參詩孤舟向丨丨一鳥歸成臯)成武(漢書地理志山陽郡丨丨有楚)
(丘亭齊桓公故城遷衛文公于此)昌武(漢書地理志膠東國有丨丨縣)章武(漢書地理志渤海郡丨丨有鹽官又蜀志)
(先主傳丨丨元年夏四月大赦改元又後主傳國君踰年改元而丨丨之三年則革稱建興考之古義體理為違)都武(漢書)
(地理志定襄郡丨丨莽曰通德)臨武(漢書地理志桂陽郡丨丨秦水東南至湞陽入滙行七百里莽曰大武)敬武(漢書)
(地理志鉅鹿郡有丨丨縣)陽武(漢書地理志河南郡丨丨有博浪沙後漢書郡國志丨丨有武彊城史記曰秦始皇東遊至丨)
(丨博浪沙中為盗所驚)鍾武(漢書地理志零陵郡丨丨莽曰鍾桓應劭曰今重安後漢書臧宮傳將兵徇江夏擊代鄉丨丨)
(竹里皆下注丨丨縣名屬江夏郡又王筠應詔詩我皇俊聖千年丨丨)壯武(漢書地理志膠東國丨丨莽曰曉武魏志典韋)
(傳韋既丨丨其所將皆𨕖卒北史李景傳文帝竒其丨丨使袒而觀之曰卿相表當位極人臣宋史兵志東南州軍皆以威勇忠果)
(丨丨為號唐六典兵部郎中掌考武官之勲禄品命正四品上曰忠武將軍正四品下曰丨丨將軍又晉張華封丨丨侯梁昭明太)
(子謝敕賚地圖啓豈問千秋自識烏桓之地脱逢丨丨方著博物之書庾信賦張丨丨之心疾羊南城之淚流)昭武(漢書地理)
(志張掖郡丨丨莽曰渠武後漢書劉虞公孫瓚傳論若虞瓚無間同情共力保燕薊之饒繕兵丨丨以臨羣雄之隙又梁慬傳慬至)
(張掖日勒羌諸種萬餘人攻亭候慬進兵擊大破之乘勝追至丨丨)襄武(漢書地理志隴西郡丨丨莽曰相桓晉書武帝紀長)
(人見於丨丨長三丈告縣人王始曰今當太平)原武(漢書地理志河南郡丨丨莽曰原桓宋史兵志詔取丨丨監馬赴京師移)
(河北孳生馬牧于丨丨)東武(漢書地理志琅邪郡丨丨莽曰祥善後漢書郡國志南陽郡有丨丨亭魏志鍾繇封丨丨亭侯)
(嵇康琴賦廣陵止息丨丨太山陸機懷舊賦前瞻太室傍眺嵩丘丨丨託焉建塋起疇庾信譙國公夫人步陸孤氏墓誌銘丨丨亭)
(之妻既稱有秩南城侯之婦還聞受封李白詩閑作丨丨吟曲盡情未終注丨丨太山皆齊之士風絃歌謳吟之曲名也)輕武
(續漢書輕車古之戰車孫吳兵法曰有華有盖謂之武剛車者先驅後漢書班固傳燕然山銘元戎丨丨長轂四分張協七命爾乃)
(列丨丨整戎剛建雲髦啟雄芒)建武(後漢書光武帝紀建元為丨丨大赦天下又明帝紀帝遵奉丨丨制度無敢違者東都賦)
(今將語子以丨丨之治永平之事任昉令丨丨惟新締構斯在庾信温湯碑豈若醴泉消疾聞乎丨丨之朝神水蠲疴在乎咸康之)
(世)靈武(後漢書王常傳始遇宜秋後會昆陽幸賴丨丨輒成斷金宋書武帝紀奮其丨丨大殲羣惡魏文帝述征賦揚愷悌)
(之豐惠兮仰乾威之丨丨陸機漢高祖功臣頌灼灼淮隂丨丨冠世又地名唐書太子即位於丨丨宋史鄭文寳傳威州東控五原)
(北因峽口足以襟帶西凉咽喉丨丨)景武(後漢書樊凖傳昔孝文竇后性好黃老而清淨之化流丨丨之間晉書天文志及漢)
(丨丨之際司馬談父子繼為史官著天官書以明天人之道)統武(後漢書荀悅傳悦序漢紀曰漢四百有六載撥亂反正丨)
(丨興文永惟祖宗之洪業思光啓乎萬嗣)黷武(後漢書劉虞傳公孫瓚累為袁紹所敗而猶攻之不已虞患其丨丨且慮得志)
(不可復制固不許行而稍節其禀假李商隐詩郭令素心非丨丨)兄武(後漢書高彪傳昔周公旦父文丨丨九命作伯以尹)
(華夏猶揮沐吐餐垂接白屋)驍武(後漢書呂布傳以弓馬丨丨給并州刺史丁原為騎都尉晉書苻洪載記丨丨善騎射北)
(史齊文襄帝紀請朝臣及牧守令長各舉賢良及丨丨膽略堪守邊城者又奚康生傳康生少丨丨彎弓十石矢異常箭為當時所)
(服)嗣武(蜀志先主傳丨丨二祖龔行天罰)魏武(蜀志先主傳評機權幹略不逮丨丨是以基宇亦狹隋書經籍志丨)
(丨本紀四卷杜甫曹將軍丹青引將軍丨丨之子孫於今為庶為清門)示武(晉書宣帝紀蜀將姜維謂亮曰辛毗仗節而至)
(賊不復出矣亮曰彼本無戰心所以固請者以丨丨于其衆耳)雄武(晉書元帝紀恭儉之德雖充丨丨之量不足又張祚傳祚)
(字太伯博學丨丨有政事之才北史長孫肥傳論結髮内侍丨丨自立關張萬人敵未足多也宋史太祖紀閱諸道兵以騎軍為驍)
(雄步軍為丨丨並隷親軍)三武(晉書天文志河鼔三星一曰丨丨主天子三將軍中央大星為大將軍左星為左將軍右星為)
(右將軍)軼武(晉書樂志丨丨超濩取節六英)閱武(晉書樂志皇之輔若丨丨爪牙奮莫之禦又虞溥傳溥父秘為偏將)
(軍鎮隴西溥從父之官專心墳籍時疆場丨丨人爭視之溥未嘗寓目)緯武(晉書齊王攸傳贊自家刑國丨丨經文又周訪)
(傳贊尋陽丨丨擁旄持斧尹義尚與徐僕射書賓堯仕舜猶是八才丨丨經文方儔四貴)英武(晉書何無忌傳贊安城丨丨繼)
(兹忠烈按無忌封安城郡公唐書太宗紀太宗為人聰明丨丨有大志而能屈節下士又明皇紀性丨丨善騎射通音律歷𧰼之學)
漢武(隋書經籍志丨丨内傳三卷郭璞詩燕昭無靈氣丨丨非仙才庾信温湯碑秦皇餘石仍為鴈齒之階丨丨舊陶即用魚)
(鱗之瓦)司武(北史魏蘇綽傳論尉惟丨丨武在止戈權德輿詩戎装躞蹀紛出祖金印煌煌寵丨丨)龍武(舊唐書太)
(宗𨕖飛騎之尤驍健者别署百騎以為翊衛之備開元二十七年改為左右丨丨軍官員同羽林也唐書丨丨軍皆用功臣子弟制)
(若宿衛兵杜甫詩丨丨新軍深駐輦芙蓉别殿漫焚香李華含元殿賦熊羆之役董以丨丨)女武(唐書李淳風傳太宗得秘)
(讖言唐中弱有丨丨代王以問淳風對曰其兆已成已在宮中又四十年而王)喜武(唐書崔弘禮傳過宣武從劉元佐獵元佐)
(酒酣顧曰崔生獨不知此樂耶弘禮笑曰我固丨丨請為公歡臂鷹馳逐急緩在手元佐大悦)烈武(宋史武成王樂章於赫丨)
(丨光昭古今陸雲誄我有丨丨如震如霆凉武昭王述志賦挺竒荆吴昭文丨丨)卷武(宋史輿服志冕四旁緣以金覆于丨)
(丨之上)義武(宋史熊本等傳論真宗仁宗深仁厚澤涵煦生民然仁文有餘丨丨不足)健武(宋史李光傳除知宣州籍)
(六邑之民保伍相比謂之義杜擇其丨丨者統以土豪得保結萬餘號精練軍)肄武(宋史黃洽傳上方銳志丨丨洽因風諫言)
(凡筋力喘息之間一有過差皆非所以養身上曰卿言無非仁義忠孝可為萬世臣子之法)任武(春秋繁露武王克殷裨冕)
(而搢笏虎賁之士脱劍安在勇猛必丨丨毅然後威)墮武(淮南子虎有子不能搏攫者輒殺之為丨丨也注墮廢也)飾武
(拾遺記立禮教以導文造干戈以丨丨)朱武(世說吴四姓舊目云張文丨丨陸忠顧厚)定武(輟耕錄宋理宗内府所蔵)
(甲集丨丨闊行丨丨肥丨丨瘦丨丨板刻丨丨缸石丨丨斷石丨丨古刻戊集高宗臨丨丨米友仁跋又王粲柳賦昔我君之丨丨)
(致天届而徂征)毅武(枚乘七發丨丨孔猛袒裼身薄)張武(王褒四子講德論今南郡獲白虎亦偃武興文之應也獲之者)
(丨丨武張而猛服也又史記文帝紀夜拜宋昌為魏將軍鎮撫南北軍以丨丨為中郎令)捷武(王褒洞簫賦狀若丨丨超騰踰)
(曳迅漂巧兮)好武(褚少孫魏丞相傳魏丞相相者以文吏至丞相其人丨丨皆令諸吏帶劍又杜甫詩將軍不丨丨稚子總)
(能文朱慶餘詩戎裝非丨丨書記本多才)作武(揚雄趙充國頌在漢中興充國丨丨赳赳桓桓亦紹厥緒)展武(杜篤論都)
(賦信威於征伐丨丨乎荒裔)王武(班彪王命論及長而多靈有異於衆是以丨丨感物而折契呂公覩形而進女注漢書高)
(祖嘗從王媪武負貰酒時醉卧武負王媪見其上常有怪)鷹武(班固汝隂侯夏侯嬰銘斌斌將軍丨丨是揚)帶武(班固)
(棘津侯陳武銘巖巖將軍丨丨佩威)騁武(李尤平樂舘銘丨丨舒秘以示幽荒)抑武(李尤錯佩刀銘佩之有錯丨丨揚文)
禁武(李尤平樂觀賦習丨丨以講捷厭不羈之遐鄰)遘武(張衡思玄賦尉龐眉而郎潜兮逮三葉而丨丨注漢武故事顔)
(駟不知何許人武帝過郎署見駟龐眉皓髮上問曰叟何時為郎何其老也答曰臣文帝時為郎文帝好文而臣好武至景帝好美)
(而臣貌醜陛下即位好少而臣已老是以三世不遇上感其言擢拜都尉)握武(蔡邕太尉橋公碑赫赫橋公秉文丨丨)忠
武(魏武帝請封田疇表文雅優備丨丨又著又唐有丨丨軍節度使又有丨丨將軍又世說王丞相二弟不過江曰穎曰敞時論)
(以穎比鄧伯道敞比温丨丨按温丨丨温嶠也)佐武(曹植王仲宣誄公高建業丨丨伐商)翼武(曹植任城王誄二虢佐文)
(旦奭丨丨)勁武(王粲鶡賦惟兹鶡之為鳥信才勇而丨丨傅休奕走狗賦盖輕迅者莫如鷹猛捷者莫如虎惟良犬之禀性兼)
(二雋之丨丨)備武(王粲詩休安不忘丨丨樂修)整武(楊戲諸葛丞相贊受遺阿衡丨丨齊文)周武(鍾會檄丨)
(丨有散財發粟表閭之義陸倕石闕銘似夏民之附成湯殷士之窺丨丨)軍武(曹冏六代論今之州牧郡守古之方伯諸侯皆)
(跨有千里之土兼丨丨之任)權武(摯虞漢高祖贊漢祖明達兼資丨丨)兼武(潘岳楊荆州誄秉文丨丨時惟楊侯)極
武(潘岳西征賦志勤遠以丨丨)莊武(潘岳西征賦何丨丨之無恥徒利開而義閉)駢武(張協七命車騎競騖丨丨)
(齊轍)信武(陸機漢高祖功臣頌丨丨薄伐揚節江陵)秀武(陸機祖德賦伊我公之丨丨思無幽而弗昶)世武(陸機)
(詩三后始基丨丨丕承注三后謂宣景文也丨丨世祖武皇帝也)攄武(陸機漢高祖功臣頌振威龍蜕丨丨庸城)雋武
(陸雲吳故丞相陸公誄方隅肅清烈文丨丨)遺武(謝靈運撰征賦造步兵而長想欽太傅之丨丨沈約郊居賦眺孫后之墓)
(田尋雄霸之丨丨)睿武(顔延之詩靈監睿文民屬丨丨)隨武(王儉褚淵碑文丨丨既沒趙文懷其餘風于文簡公見之)
(矣注禮記趙文子曰我則丨丨子乎利君不忘其身謀身不遺其友)躍武(梁簡文帝詩紫燕丨丨赤兔横空)投武(梁元)
(帝玄覽賦開右座而納文設左廣而丨丨)咫武(沈約光宅寺刹下銘序去兹邠亳來儀京輔拓宇東第丨丨城闉)嶤武
(沈約詩函轘方解帶丨丨稍披襟應劭注嶤山之闕也文穎注武關在洛西張九齡詩丨丨經陳迹衡湘指故園)竒武(江淹)
(謝開府辟召表庶幽居之士蘿薜可卷丨丨異文無絶于古)晉武(庾信長孫儉神道碑伐蜀之謀張儀與秦昭計合平吴之)
(利羊祜與丨丨意同)桂武(庾信吴明徹墓誌銘為平南將軍開府儀同三司都督湘衡丨丨四州刺史)諸武(杜甫贈狄)
(濟詩國事初將付丨丨公獨廷諍守丹陛按公謂仁傑也)皇武(柳宗元平淮夷雅丨丨命丞相度董師集大功也)耆武
(柳宗元平淮夷雅皇丨其丨于溵于淮)左武(韓愈烏氏廟碑銘烏氏在唐有家於初丨丨左領二祖紹居)愬武(韓愈)
(平淮西碑丨丨古通咸統於弘李商隐韓碑詩丨丨古通作牙爪儀曹外郎載筆隨按丨丨謂李丨韓公丨也)銳武(白居易雞)
(距筆賦一毛不成採衆毫於三穴之内四者可棄取丨丨於五德之中)恃武(李山甫詩世人多丨丨何者是真雄)前武
(蘇轍禱雨文前守趙王有檮咸許顧慙昔賢願躡丨丨)高武(林景熙洞霄宮詩往者修鍊人飛昇接丨丨)豪武(廼賢)
(射虎行彎弓走馬出東門傾城來看誇丨丨)舉武(王惲輓漕篇咫尺遠千里跬步百丨丨)趙武(史記趙世家景公召)
(丨丨攻屠岸賈滅其族與田邑如故庾信司馬裔神道碑山竄丨丨家蔵李爕)鞠武(戰國策燕太子丹謂其傅丨丨曰燕秦不)
(兩立願太傅幸而圖之)馬武(後漢書丨丨傳武字子張南陽湖陽人世祖以為侍中騎都尉封揚虚侯顯宗時將兵擊西羌)
(大破之增邑七百戸庾信爾綿永神道碑丨丨小心侍蕭王于卧内典韋忠壮陪魏后于宮中又哀江南賦丨丨無預于甲兵馮唐)
(不論于將帥杜牧詩雄如丨丨皆彈射少似終軍亦請纓)次武(周書于仲文字丨丨為安州太守蜀中語曰明斷無䨇有于公)
(不避強禦有丨丨)嚴武(唐書丨丨挺之子也拜劒南西川節度使廼賢投贈趙祭酒詩何蕃獨重陽司業丨丨深憐杜拾遺)
天事武(國語王曰三事者何射父對曰丨丨丨地事文民事忠信注乾稱剛健故武)小修武(漢書高祖紀羽圍成)
(臯漢王跳獨與滕公共車出成臯玉門北渡河宿丨丨丨注晉灼曰丨丨丨在大修武城東後漢書郡國志河内郡有丨丨丨聚)
殺石武(晉書五行志河北謠云麥入土丨丨丨按武石虎也)不窮武(晉書文帝紀天子命曰兼九伐之弘略究五兵)
(之正度用能戰丨丨丨而大敵殲潰旗不再麾而元憝授首又淮南子智伯有千里之地而亡者窮武也吴都賦闔廬信其威夫差)
(窮其武)首尾武(參同契隂在上陽下奔丨丨丨中間文始七十終三旬二百六善調勻)不廢武(晉鼔吹曲敷化)
(以文雖治丨丨丨)晉陽武(柳宗元唐鐃歌鼓吹曲隋亂既極唐師起晉陽平姦豪為生人義主以仁興武為丨丨丨第一)
丈夫武(李覯魯公碑詩猗嗟顔太師赳赳丨丨丨)不解武(陳基發吴門詩少壮丨丨丨衰老却從軍)燭之武
(左傳晉軍函陵秦軍氾南佚之狐言于鄭伯曰國危矣若使丨丨丨見秦君師必退晉書賀循傳帝遺之書曰丨丨丨乘縋以入秦)
(園綺彈冠而臣漢豈非大雅君子卷舒合道乎庾信為閻大將軍乞致仕表榮啟期之樂適足自貽丨丨丨之言無能為也)房
伯武(後漢書黨錮傳論河南尹房植有名當朝鄉人為之謠曰天下規矩丨丨丨)周鐵武(南史丨丨丨語音傖重膂)
(力過人)周弘武(世說劉令言曰丨丨丨巧于用短杜方叔拙于用長注周恢杜育)韋季武(小學紺珠丨叔楷弟)
(叔謙丨丨皆為郎中同省時號三列宿)
止戈為武(左傳夫文丨丨丨丨衛恒四體書勢會意者丨丨丨丨人言為信也)空桐人武(爾雅太平之人仁丹)
(穴之人智大蒙之人信丨丨之丨丨)
脯(方矩切乾肉也腊也周禮腊人注薄析曰丨)
韻藻鹿脯(禮記牛脩丨丨田豕脯麋脯麕脯注脯皆析乾肉也唐書禮樂志籩以石鹽槀魚棗栗榛菱芡之實丨丨白餅)
(黑餅糗餌粉餈西京雜記曹元理明算術嘗從其友人陳廣漢廣漢為之取酒丨丨數片元理算曰資業之廣何供饋之褊耶廣漢)
(曰有倉猝客無倉猝主人元理曰爼上蒸㹠一頭厨中荔枝一柈皆可為設廣漢自入取之盡日為歡豫章記陳蕃拌飯以丨丨芼)
(羹以牛脯未嘗為異饌)㮚脯(周禮加籩之實蔆芡丨丨以四物為八籩儀禮士冠禮再醮兩豆葵菹蠃醢兩籩丨丨又既夕)
(四籩棗糗栗脯)腵脯(左傳陳轅頗出奔道渴其族轅咺進稻醴梁糗丨丨焉注加薑桂也)束脯(榖梁傳丨脩之肉不行境)
(中注脩丨也淮南子趙宣孟以丨丨免其軀注趙宣孟晉卿以丨丨活靈輒後免其難崔駰達旨原襄見廉于壺飱宣孟收德于丨)
(丨)市脯(論語沽酒丨丨不食)胃脯(史記貨殖傳丨丨簡微耳濁氏連騎馬醫淺方張里擊鐘注以十月作沸湯潯羊丨)
(以末椒薑扮之暴使乾謂之丨漢書食貨志濁氏以丨丨而連騎張里以馬醫而擊鐘)瓠脯(晉書祖逖傳嘗置酒大會耆老)
(中坐流涕歌曰幸哉遺黎免俘虜三辰既朗遇慈父玄酒忘勞甘丨丨何以詠恩歌且舞程曉贈傅咸詩厥醴伊何玄酒丨丨)失
脯(晉書桑虞傳嘗宿逆旅同宿客丨丨疑虞虞默然無言便解衣償之)肉脯(南史張融傳浮海至交州于海中遇風終無懼)
(色方詠曰乾魚自可還其本鄕丨丨何為者哉又帝王世紀堯治天下大和朱草生于郊鳳凰止于庭厨中自生丨丨其薄如翣形)
(搖鼔自生風)片脯(北史盧叔彪傳魏收嘗來詣之良久食至但有粟飱葵菜木椀盛之丨丨而已搜神記薊子訓東漢時到)
(洛陽見公卿數十處皆持斗酒丨丨候之曰遠來無有示致微意坐上數百人飲啖不盡)切脯(尚書大傳散宜生閎夭南宫适)
(三子俱學乎太公太公見三子之為賢人遂酌酒丨丨約為朋友王褒僮約園中拔蒜斵蘇丨丨)賜脯(呂氏春秋趙宣孟之)
(絳見翳桑之下有卧餓人宣孟與脯二胊拜受而不敢食問其故曰臣有母持以遺之宣孟更丨之丨二束而去)蒲脯(風俗)
(通秦相趙高指鹿為馬束丨為丨二世不覺古今注秦二世時丞相趙高用事乃先獻丨丨潘岳西征賦野丨變而為丨苑鹿化以)
(為馬)設脯(風土記七月七日其夜灑掃于庭露施几席丨酒丨時果散香粉于河鼓織女言此二星神嘗會守夜者咸懷私願)
(乞富乞夀乞子頗有受其祚者)麟脯(神仙傳王方平住胥門蔡經家召麻姑至各進行厨擘脯而食之云丨丨參同契丨丨鳳)
(脂把籍長跪梁元帝與蕭諮議等書黿羹丨丨空聞其說羊酪猩脣曷足云也韓偓無題詩丨丨隨重釀霜華間八珍劉克莊貧居)
(自警詩酒兼丨丨不時有飯與魚羹何處無袁桷夀李承旨詩恩濃賜丨丨味薄謝猩脣李存追舊詩自是瀛洲第一人玉漿丨丨)
(幾曾貧許有壬應制詩玉食傳丨丨冰壺出蔗漿)削脯(神仙傳左慈詣劉表云有薄禮願以餉軍表曰道人單僑吾軍人衆)
(安能為濟乎慈重道之表使視之有酒一器脯一束而十人共舉不勝慈乃自出取之以刀丨丨投地請百人奉酒及脯以賜兵士)
(酒三杯脯一片食之如常脯味凡萬餘人皆周足而器中酒如故脯亦不減)蚌脯(蘇軾鰒魚行剖丨作丨分餘波)
桑皮脯(後漢書方術傳徐登趙炳善為巫術以療病貴尚清儉禮神以東流水為酌削丨丨為丨但行禁架所療皆除)牛
作脯(隋書牛弘傳牛弘弟弼醉射殺弘駕車牛弘還妻曰叔射殺丨弘曰丨丨坐定妻又曰叔射殺牛大是異事弘曰已知顔)
(色自若英雄記公孫瓚與諸屬郡縣每至節會屠丨丨丨每酒一觴致脯一豆)龍根脯(幽冥錄巴卭人剖二大橘中有二老)
(叟相對𧰼戲一叟曰僕饑虚矣湏丨丨丨食之袖出一草根削食食訖以水噀之化為龍共乘之蘇軾詩丨丨為丨玉為漿)山
羊脯(續齊諧記漢明帝時劉晨阮肇入山採藥溪邊二女子邀至家服飾精華床帳帷幔七寳纓珞胡麻飯丨丨丨設甘酒行)
(夫婦之禮劉阮求歸還鄉驗得七代子孫傳聞上祖入山不出二子欲還女家不知所在)紅虬脯(杜陽雜編上賜同昌公主)
(丨丨丨貯于盤中健如蛇)迎凉脯(玉燭寳典洛陽人家重陽日造丨丨丨羊肝餅佩癭木符)
增伊脯(詩爾酒既湑爾殽丨丨注事尊不敢以䙝美之味直以所泲之酒及乾脯而已儀禮士冠禮再醮曰旨酒既湑嘉薦)
(丨丨乃申爾服禮儀有序祭此嘉爵承天之祜)乾脯(見上漢書東方朔傳濕肉為膾丨肉為丨洛陽記丨丨山在洛陽北去三)
(十里于上曝脯因以為名)曝脯(見上)屈脯(禮記以脯脩置者左朐右末疏朐謂中屈也丨丨朐胊然也)無脯(禮記)
(大夫燕食有膾丨丨有脯無膾)有脯(見上)薌脯(禮記鉅鑊湯以小鼎丨丨於其中疏謂以大鑊盛湯以小鼎之香脯實于)
(大鑊湯中)火脯(禮記為熬捶之去其皽編萑布牛肉焉注熬于火上為之也今之丨丨似矣)執脯(禮記其以乘壺酒束)
(脩一犬賜人若獻人則陳酒執脩以將命亦曰乘壺酒束脩一犬疏雖陳酒犬而單丨丨致命而其辭亦猶曰有酒脯犬也儀禮燕)
(禮賓所丨丨以賜鐘人于門内霤遂出)鍜脯(周禮内饔凡掌共羞修刑膴胖骨鱐以待共膳注修丨丨也)豆脯(周禮)
(腊人凡祭祀共丨丨薦脯膴胖諸腊物)酒脯(周禮司盟凡盟詛各以其地域之衆共其牲而致焉既盟則為司盟共祈丨丨)
(後漢書費長房傳市中有老翁賣藥懸一壺于肆頭及市罷輒跳入壺中長房于樓上覩之異焉因往再拜奉丨丨唐書王績傳杜)
(之松為刺史請績講禮荅曰吾不能揖讓邦君門談糟粕棄醇醪也之松歲時贈以丨丨易林鳥鳴呼子哺以丨丨)取脯(儀禮)
(士冠禮冠者奠觶于薦東降筵北面坐丨丨降自西階適東壁北面見于毋又士昏禮賓即筵奠于薦左降筵北面坐丨丨主人辭)
(注㒶丨丨者尊主人之賜將歸執以反命唐書禮樂志皇帝加元服將祝殿中監率進饌者奉饌設于前皇帝左執觶右丨丨擩于)
(醢祭于籩豆之閒)籩脯(儀禮士冠禮卒醮取丨丨以降如初)受脯(儀禮士冠禮冠者母不在則使人丨丨于西階下)
薦脯(儀禮鄉射禮丨丨用籩五膱祭半膱横于上注膱猶脡也又燕禮賓醉北面坐取其丨丨以降注取脯重得君賜)脡
脯(公羊傳昭公二十五年高子執簞食與四丨丨國子執壺漿曰吾寡君聞君在外飯饔未就敢致糗于從者注屈曰朐伸曰脡)
藥脯(榖梁傳驪姬以酖為酒丨丨以毒)棗脯(史記封禪書泰一所用如雍一畤物而加醴丨丨之屬又滑稽傳楚莊王)
(所愛馬置華屋之下席以露床啗以丨丨馬病肥死蘇軾詩屈居華屋啗丨丨十年俯仰龍旗前吳萊寄方子清詩生徒修丨丨祭)
(品授葅臡)糒脯(後漢書趙壹傳壹屢抵罪友人救得免壹乃貽書謝恩曰丨丨出乎車軨鍼石運乎手爪今所賴者非直車軨)
(之丨丨手爪之鍼石也)卵脯(南史齊宣孝陳皇后傳永明九年詔太廟四時祭孝皇后薦笋鴨丨丨醬炙白肉生平所嗜也)
䱇脯(南史何䏍傳初侈于味食必方丈後稍欲去其甚者猶食白魚丨丨糖蟹以為非見生物)鮔脯(南史何胤傳疑食蚶)
(蠣使門人議之學生鍾岏曰丨之就丨驟于屈申蟹之將糖躁擾彌甚仁人用意深懷如怛至于車螯蚶蠣故宜長充庖厨永為口)
(實)擘脯(北史李元忠傳迎齊神武未即見元忠下車獨坐酌酒丨丨食之謂門者曰還吾刺勿復通也)擔脯(孔叢子子)
(思居貧其友有饋之粟者受二車焉或獻尊酒束脩子思弗為當也或曰子取人粟而辭吾酒脯是辭少而取多也子思曰伋不幸)
(而貧于財將恐絶先人之祀夫以受粟為周之也酒脯則所以飲宴也方乏于食而乃飲宴非義也或者丨其酒丨以歸)膊脯
(春秋繁露春旱求雨其神共工祭之以生魚八玄酒具清酒丨丨)薄脯(說文脩脯也摶丨丨摶之屋上也)大脯(風俗)
(通俗說膊丨丨也按泰山博縣每歲十月祀泰山脯闊一尺長五分)福脯(風俗通岱宗廟在博縣西北三十里太守自侍祠法)
(七十萬五千三牲燔柴上丨丨三十朐縣次傳送京師)噉脯(東觀漢記光武初起兵叔公良搏手大呼曰我欲詣納言嚴將)
(軍叱上起去出閣令人視之還白方坐丨丨)魚脯(水經漢水又東經丨丨谿口熊鉌游武夷山詩漢志名始彰祠堂用丨丨)
提脯(北堂書鈔郭子云衛辰為桓公長史桓公甚厚之每宴公輒丨酒丨以就衛)鮓脯(東坡題跋江南人好作盤游飯)
(丨丨膾炙無不有皆埋之飯中)漏脯(嵇康養生論嗜酒者自抑于鴆醴貪食者忍飢于丨丨)肥脯(束晢勸農賦受饒在)
(于丨丨得力在于美酒)脂脯(徐陵歐陽頠德政碑丨丨豪家鐘鼎為樂揚袪洒汗振雨流風)藏脯(徐陵與王僧辯書鬻)
(脂丨丨遊騎擊鐘故市新城飛甍華屋)膾脯(韓愈元和聖德詩揮刀紛紜爭切丨丨)燕脯(李商隠利州江潭作他時)
(丨丨無人寄雨滿空城蕙葉彫按南部新書云龍嗜燒燕肉又梁四公記杰公使羅子春賫燒燕五百枚至龍宮龍女食之大嘉)
脩脯(韓琦苦熱詩直疑萬𩔖繁盡欲變丨丨)獾脯(王安石北客置酒詩山蔬野果雜飴蜜丨丨豕腊如炰煎)麋脯
(蘇轍巫山廟詩神仙潔清非世人瓦盎傾醪薦丨丨)馬脯(蘇轍送柳子玉詩豈效相謾欺衒牛沽丨丨)貆脯(張耒歲暮)
(書事詩野爼飽丨丨山罏煮橡靡)斂脯(陳造房陵詩丁寧向去坐年日要似如今丨丨時注年日飲食曰坐年社日曰丨丨)
栮脯(陸游詩下箸峨嵋丨丨珍又冬夜與浦菴主說川食詩唐安薏米白如玉漢嘉丨丨美勝肉)筍脯(虞集遊甌越詩)
(丨丨嘗紅稻尊羹斫白魚丁鶴年遊定水寺詩白魚入饌松醪熟紅稻供炊丨丨香)鴻脯(雲笈七籖服日月之精華者欲得常)
(食竹筍者日華之胎也又欲常食丨丨者月胎之羽鳥也)
授人脯(儀禮士昏禮賓降丨丨丨出主人送于門外再拜注人謂使者從者)烏蛇脯(唐書地理志蘄州蘄春郡土貢)
(白花蛇丨丨丨)鼷鼠脯(神異經北方有層冰萬里厚百丈有丨丨在冰下肉重萬斤可以作丨食之已熱)追復脯
(神異經西北荒有遺酒丨丨丨焉其味如鹿獐食一斤復一斤)夏以脯(白虎通禮士相見經曰上大夫相見以鴈士冬以雉)
(丨丨丨也)俎上脯(論衡君察之審明若視丨丨之丨指掌中之理數局上之棋摘轅中之馬)十月脯(四民月令丨丨)
(作丨以供臘祀)瓦石脯(神仙傳葛玄每逢友輒坐樹下斫樹汁而飲之皆好酒取丨丨草木為丨以下酒)丘蝝脯
(北堂書鈔博物志云閩越江北山間蠻夷噉丨丨丨)哺用脯(陳琳飲馬長城窟行生男慎莫舉生女丨丨丨)山頭脯
(庾信對月歌牽馬向渭橋日曝丨丨丨)
苦(康社切麤也勤也患也)
韻藻作苦(書潤下作醎炎上丨丨曲直作酸從革作辛稼穡作甘漢書楊惲傳田家丨丨歲時伏臘烹羊炮羔斗酒自勞)
(杜甫詩終然添旅食丨丨期壯觀)自苦(書爾惟自鞠丨丨傳鞠窮也漢書司馬相如傳馳歸成都家徒四壁立文君久之不)
(樂謂長卿曰第俱如臨卭從昆弟假貸猶足以為生何至丨丨如此後漢書馬援傳士生一世但取衣食裁足致求盈餘但丨丨耳)
(魏文帝大墻上蒿行何為丨丨使我心悲)荼苦(詩誰謂丨丨其甘如薺潘岳詩為法受惡誰謂丨丨)勞苦(詩有子七人母)
(氏丨丨史記項羽紀沛公先破秦入咸陽毫毛不敢有所近封閉宮室以待大王丨丨而功高如此後漢書班超傳家貧常為官傭)
(書以供養久丨丨輟業投筆歎曰大丈夫當立功異域以取封侯安能久事筆研間乎易林敝笱在梁魴逸不禁漁父丨丨連室乾)
(口李白詩爾從咸陽來問我何丨丨杜甫詩身危適他州勉強終丨丨又畦丁告丨丨無以供日夕勞又去聲漢書張耳傳廷尉以)
(貫高辭聞上上使泄公持節問之丨丨如平生歡)功苦(詩四牡箋使臣以王事往來於其職於其來也陳其丨丨以歌樂之)
(齊語今夫工審其四時辨其丨丨注堅曰丨脆曰丨管子人之寡衆士之精粗器之丨丨盡知之此乃知形者也)寒苦(詩民)
(莫不榖我獨何害傳言民皆得養其父母我獨何故覩此丨丨之害後漢書崔寔傳寔為五原太守俗不織績民冬月無衣寔至官)
(為作紡績織絍綀緼之具以教之民得以免丨丨又西羌傳堪耐丨丨同之禽獸雖婦人之産子亦不避風雪魏文帝豔歌行少小)
(相觸抵丨丨常相隨杜審言贈蘇味道詩北地丨應丨南庭戍未歸李白詩松柏雖丨丨羞逐桃李春蘇軾秋懷詩壺漿慰作勞裹)
(飯救丨丨)味苦(禮記其丨丨其臭焦杜甫苦竹詩丨丨夏蟲避叢卑春鳥疑)辛苦(史記吴太伯世家越王句踐棲於會)
(稽因太宰嚭而行成王將許之伍子胥諫曰句踐為人能丨丨今不滅後必悔之蔡琰胡笳十八拍一生丨丨兮緣離别陸機詩翩)
(翩宦遊子丨丨誰為心謝芳姿團扇歌白團扇丨丨五流連是郎眼所見王襃責髯奴文枯槁秃瘁劬勞丨丨駱賓王蕩子從軍賦)
(蕩子丨丨十年行回首關山萬里情陳子昂詩寧知巴峽路丨丨石尤風)甘苦(史記燕召公世家燕王弔死問孤與百姓同丨)
(丨老子能丨能丨能羶能香荀子丨丨醎淡辛酸竒味以口異杜甫詩雨露之所濡丨丨齊結實)良苦(漢書李陵傳立政曰)
(少卿丨丨霍子孟上官少叔謝女後漢書王常傳光武見常歡勞之曰王廷尉丨丨每念往時共更艱戹何日忘之朱子詩嬾惰心)
(力衰念公亦丨丨)嚴苦(後漢書陽球傳時天下大旱司空張顥條奏長吏苛酷貪汚者皆罷免之球坐丨丨徵詣廷尉當免)
(官劉峻廣絶交論叙温燠則寒谷成暄論丨丨則春叢零葉)相苦(晉書謝朗傳總角時病新起體甚羸未堪勞於叔父安前)
(與沙門支遁講論遂至丨丨唐書杜審言傳初審言病甚宋之問武平一等省候何如荅曰甚為造化小兒丨丨尚何言然)食
苦(穆天子傳天子於是休獵於是丨丨注苦草名)生苦(列子人胥知生之樂未知丨之丨知老之憊未知老之佚)愁苦
(九歌夫人自有兮美子蓀何以兮丨丨李陵荅蘇武書身之窮困獨坐丨丨杜甫詩别家三月一得書避地何時免丨丨)離苦
(梁簡文帝大法頌序三千化穢土之質火宅有丨丨之期李白詩海水直下萬里深誰人不言此丨丨吴師道促織吟美人不寐空)
(閨深共向西風訴丨丨又宋之問謁能禪師詩不作别丨丨歸期多年歲李白詩桓山之禽别丨丨欲去迴翔不能征)窮苦
(王維詩被服聖人教一生自丨丨)
夏多苦(禮記凡和春多酸丨丨丨秋多辛冬多鹹調以滑甘周禮天官食醫凡和丨丨丨注南方火味苦屬夏謂和謂苦也)
用心苦(北齊書李廣傳博涉羣書有才思為侍御史曾欲早朝未明假寐忽驚覺謂其妻曰吾向似睡忽見一人出吾身中)
(語云君丨丨過丨非精神所堪今辭君去因而恍愡不樂數日便遇疾杜甫詩清詩近道要識子丨丨丨)歲欲苦(齊民要術)
(歲欲豐甘草先生薺也丨丨丨苦草先生葶&KR0995;也)越吟苦(王昌齡詩詩人清江畔是夜丨丨丨又方回詩睡稀枕上無春)
(夢吟苦樓前有月知)月色苦(李華弔古戰場文日光寒兮草短丨丨丨兮霜白)農夫苦(高適詩試共野人言深覺)
(丨丨丨)關山苦(李白詩五月相呼度太行摧輪不道丨丨丨)作詩苦(李白嘲杜甫詩借問因何太瘦生總為從)
(前丨丨丨蘇軾詩邇來子美瘦正坐丨丨丨又李中獻趙舍人詩神清宜放曠詩苦益縱横)農事苦(杜甫詩南方瘴厲地)
(罹此丨丨丨)昌歜苦(蘇軾端午詩身隨綵絲繫心與丨丨丨)不知苦(黃庭堅詩擊強如摧枯食蘗丨丨丨)
菊甘薏苦(抱朴子丨丨丨丨物性不同)
增過苦(易苦節不可貞疏節湏得中為節丨丨傷於刻薄物所不堪不可復正)不苦(易九五甘節吉疏為節而無傷)
(害則是丨丨而甘所以得吉宋史范仲淹傳依戚同文學晝夜不息食不給至以糜粥給之人不能堪仲淹丨丨也)困苦(書下)
(民其咨有能俾乂傳言民咨嗟憂愁病水丨丨故問四岳有能治者將使之詩三歲為婦靡室勞矣傳言不以婦事見丨丨)采
苦(詩丨丨采苦首陽之下注苦苦菜也)事苦(詩女心傷悲傳傷悲感丨丨也疏女子之心感蠶丨之勞丨後漢書馬融傳論)
(丨丨則矜全之情薄生厚故安存之慮深)甚苦(詩有蒲與荷疏蓮青皮裏白子為的的中有青為薏味丨丨後漢書臺佟傳刺)
(史執贄見佟曰孝威居身如是丨丨如何佟曰佟幸得保終性命存神養和如明使君奉宣詔書夕惕庶事反不苦耶)憂苦
(詩契契寤歎傳契契丨丨也史記文帝紀詔曰朕夙興夜寐勤勞天下丨丨萬民陸機詩曷為恒丨丨守此貧與賤)心苦(詩隰)
(有荷華疏其實蓮其根藕其中的的中薏李巡曰薏中丨丨者也宋史樂志望神未來使我丨丨蔡邕文勞思萬幾身勤丨丨杜甫)
(詩已知仙客意相親更覺良工丨獨丨韓愈詩我有孤姪在海隅三年不見兮使我丨丨蘇軾詩碧筒時作𧰼鼻彎白酒微帶荷丨)
(丨辛棄疾詞根底藕絲長花裏蓮丨丨)太苦(詩心之憂矣其毒丨丨)羊苦(詩采菽采菽傳菽所以芼太牢而待君子)
(也丨則丨豕則薇疏苦荼也儀禮公食大夫禮鉶芼牛藿丨丨豕薇皆有滑)貧苦(禮記飲食男女人之大欲存焉死亡丨丨)
(人之大惡存焉晉書劉寔傳寔少丨丨賣牛衣以自給然好學手約繩口誦書博通古今又庾衮傳衮前妻荀氏繼妻樂氏皆官族)
(富室及適衮俱棄華麗散資財與衮共安丨丨相敬如賓北史裴俠傳俠所居第室不免霜露帝矜其丨丨乃為起宅阮瑀隐士詩)
(何患處丨丨但當守明真許衡病中雜詩但願吾兒會讀書不妨丨丨一錢無)包苦(禮記濡豚丨丨實蓼疏言濡豚之時苞裹)
(豚肉以苦菜殺其惡氣)勤苦(禮記時過然後學則丨丨而難成史記樂書佚能思初安能惟始沐浴膏澤歌詠丨丨後漢書)
(班超傳超為人有志不修細節然内孝謹居家常執丨丨不恥勞辱蜀志諸葛亮傳羣下勸先主稱尊號先主未許亮曰昔吴漢耿)
(弇勸世祖即帝位世祖辭讓耿純進言世祖諾之今士大夫隨大王久丨丨者亦欲望尺寸之功如純言耳晉書吴隐之傳雖居清)
(顯禄賜皆班親族冬月無被嘗澣衣乃被絮丨丨同於貧庶隋書辛公義傳公義早孤為母氏所養親授書傳周天和中𨕖良家子)
(任太學生以丨丨著稱鹽鐵論餘粱肉者難為言隐約處佚樂者難為言丨丨劉楨贈從弟詩豈不常丨丨羞與黃雀羣杜甫詩庶)
(以丨丨志報兹劬勞願鄭谷和王駕結綬見寄詩丨丨常同業孤單共感恩)鹹苦(爾雅滷矜丨丨也疏丨殊極必丨故以丨)
(為丨也魏志牽招傳廣武井水丨丨民皆擔輦遠汲招鑿原開渠注水城内民賴其益北史房豹傳遷樂陵太守郡瀕海水味多丨)
(丨豹命鑿一井遂得甘泉遐邇以為政化所致宋史河渠志初杭近海患水泉丨丨唐刺史李泌始導西湖作六井民以足用蘇軾)
(次韻喜雨詩去年夏旱秋不雨海畔居民飲丨丨)大苦(爾雅蘦丨丨注今甘草也招魂丨丨醎酸辛甘行些)危苦(史記)
(平原君傳家之所有盡散以饗士士方其丨丨之時易德耳杜甫詩感彼丨丨詞庶幾知者聽)疾苦(史記蕭相國世家漢王所)
(以具知天下阨塞戸口多少強弱之處民所丨丨者以何具得秦圖書也後漢書禮儀志正月上丁祠南郊禮樂闋君臣受賜食畢)
(郡國上計吏以次前當神軒占其郡榖價民所丨丨欲神知其動静五代史韓建傳建少賤習為農事乃披荆棘督民耕植出入閭)
(里問其丨丨杜甫詩宵旰憂虞軫黎元丨丨駢)清苦(後漢書爰延傳延丨丨好學能通經教授性質慤少言辭漢太學中謠天)
(下丨丨羊嗣祖唐庚詩十年為客甘丨丨一枕忘情付黑甜戴良梅花詩老我無能慣丨丨寫梅種梅千萬樹周霆震感秋詩暗蛩)
(入戸輸丨丨落月窺窗進薄寒)買苦(晉書五行志營士陳孟家有苦蕒菜高四尺六寸識者以為苦蕒丨丨也自後歲歲征伐)
(百姓勞苦)患苦(晉書凉武昭王傳賞勿漏疎罰勿容親耳目人間知外丨丨)微苦(晉書山濤傳詔曰山僕射近日暫出)
(遂以丨丨未還豈吾側席之意其遣丞掾奉詔喻旨)共苦(晉書應詹傳京兆韋泓客游洛陽素聞詹名遂依托之詹與分甘丨)
(丨情若兄弟)倦苦(南史劉穆之傳穆之為尚書左僕射内總朝政外供軍旅目覽詞訟手荅牋書耳行聽受口竝酬應言談)
(賞笑彌日亘時未嘗丨丨)儉苦(南史劉凝之傳凝之高尚不仕慕嚴子陵為人妻遣送豐麗凝之悉散之屬親妻亦能不慕榮)
(華共居丨丨夫妻共乘蒲笨車出市買易周用之外輒以施人)特苦(北史劉昶傳天性偏躁喜怒不恒每至威奮楚朴丨丨)
情苦(唐書張廷珪傳疏曰事危則志銳丨丨則慮深故能轉禍為福)營苦(唐書宋慶禮傳善騎日能馳數百里惟甘于丨)
(丨)同苦(唐書李晟傳時輸縑不屬盛夏士有衣裘者晟能與下丨其丨以忠誼感發士心終無携怨)學苦(唐書蕭德)
(言傳晚節丨愈丨每開經輒祓濯束帶危坐許衡詩丨丨練成心下赤愁多消却鬢邊青)無苦(宋史王審琦傳審琦素不能飲)
(嘗侍宴太祖酒酣仰祝曰酒天之美禄審琦朕布衣之交也方與朕共享富貴何靳之不令飲耶祝畢顧謂審琦試飲之審琦受詔)
(飲十杯丨丨)苛苦(宋史李若谷傳補長社縣尉州葺兵營課民輸木檄尉受之而吏以不中程多退斥欲丨丨輸者因以取)
(賕若谷度材别其長短大小為程置庭中使民自輸)刻苦(宋史楊徽之傳徽之幼丨丨為學邑人江文蔚善賦江為善詩徽之)
(與之遊從遂與齊名又孔文仲傳性狷直寡言笑少丨丨問學號博洽)精苦(宋史任希夷傳希夷少刻意問學為文丨丨登)
(淳熙三年進士第又魏野傳野為詩丨丨有唐人風格多警策句)堅苦(宋史邵雍傳始為學即丨丨刻厲寒不爐暑不扇夜)
(不就席者數年)思苦(宋史黃幹傳受業朱熹夜不設榻不解帶少倦則微坐一椅或至達曙熹語人曰直卿志堅丨丨與之處)
(甚有益戎昱秋月詩丨丨自看明月苦人愁不是月華愁又去聲李中旅夜聞笛詩暗牽詩丨丨不獨落梅花又戎昱湖南春日詩)
(光景却添鄉丨丨簷前數片落梅花)告苦(春秋繁露薺以冬美芬以夏成冬水氣也薺甘味也夏火氣也芬苦味也故薺成告)
(之甘芬成丨之丨)煩苦(說苑子路為蒲令備水災與民春修溝瀆為人丨丨予人一簞食一壺漿鮑照河清頌驗幽以明考)
(心著迹六塵丨丨五道緜劇韓愈元和聖德詩皇帝曰嘻無汝丨丨荆并洎梁在國門戸)憔苦(易林駕之南海晨夜不止君子)
(勞罷僕夫丨丨)重苦(鹽鐵論農民丨丨女紅再稅按重平聲)悽苦(世說張驎酒後挽歌甚丨丨桓車騎曰君非田横門)
(人何乃頓爾至致)悲苦(繁欽定情詩望君不能坐丨丨愁我心)聽苦(陸機演連珠傾耳求音眡憂丨丨澄心徇物形)
(逸神勞)甜苦(杜預酒論丨丨無常五味相并)習苦(鮑照詩蓼蟲避葵堇丨丨不言非王僧孺初度文蓼蟲丨丨桂蠧喜)
(甘)識苦(鮑照遊思賦撫身事而丨丨念親愛而知樂)拔苦(梁簡文帝唱導文大悲丨丨事炳前經弘慈與樂義高名)
(訓沈約釋迦文佛像銘守兹大夜焉丨斯丨)八苦(梁簡文帝菩提樹頌序悲哉六識沉淪丨丨不有大聖誰拯慧橋)吞
苦(沈約與沈淵薦沈驎士表長兄早卒孤姪數四攝尫鞠稚丨丨推甘)振苦(陶弘景許長史舊館壇碑飛行歘怳捫景帶虹)
(丨丨排障還明返聰)語苦(顧雲上袁郎中啓數竒而只自傷心丨丨而何人傾耳)調苦(宋之問宿藍田山莊詩鶺鴒有)
(舊曲丨丨不成歌岑參詩秦州歌兒歌丨丨偏能立唱濮陽女戴表元荅招遊海山詩豈不願和悦丨丨心易悲)行苦(崔興)
(宗同王右丞送瑗公南歸詩丨丨神亦秀冷然谿上松)郎苦(杜甫詩襄陽耆舊間處士丨獨丨高適荅侯少府詩丨丨名已)
(富禄微家轉貧)奏苦(杜甫秋笛詩清商欲盡奏丨丨血霑衣)酸苦(韓愈鳴鴈詩風霜丨丨稻粱微毛羽摧落身不肥郝)
(經橄欖詩元氣舌本甜丨丨歸涕洟)霜苦(李中江行夜泊詩潮平沙觜没丨丨鴈聲殘)蘗苦(羅隐寄鍾常侍詩一從朱)
(履步金臺丨丨冰寒奉上台)炎苦(韓琦苦熱詩始伏之七日大熱極丨丨)燕苦(歐陽修御街行詞鶯愁丨丨春歸去)
(寂寂花飄紅雨)苦苦(蘇軾戲錢道人直湏認取主人翁詩主人丨丨令儂認認主人人竟是誰)茹苦(陳造送李𧰼山趨朝)
(詩宰邑古難之丨丨耐煎熬)戍苦(元好問山行詩雲如愁丨丨雪亦笑詩窮)
瓠葉苦(詩匏有苦葉傳匏謂之瓠丨丨丨不可食也)作巢苦(詩予羽譙譙疏鴟鴞言丨丨之丨予羽譙譙然而殺)
(尾消消而敝)療形苦(山谷題跋山谷作食時五觀一計功多少量其來處二忖已德行全缺應供三防心離過貪等為宗)
(四正事良藥為丨丨丨)歌者苦(古詩不惜丨丨丨但傷知音稀)邊地苦(陳琳飲馬長城窟行明知丨丨丨賤妾何)
(能久自全又謝靈運詩季秋邊朔苦旅鴈違霜雪)哀淚苦(嵇康聲無哀樂論夫食辛之與甚噱薰目之與哀泣同用出淚)
(使狄牙嘗之必不言樂淚甜而丨丨丨斯可知矣)沮溺苦(謝靈運詩既笑丨丨丨又哂子雲閒)三界苦(謝靈運過)
(瞿溪山僧詩若乘四等觀永拔丨丨丨)昏墊苦(謝靈運詩久痗丨丨丨旅館眺郊岐李白詩翳翳丨丨丨沉沉憂恨催)
負薪苦(謝靈運詩已免丨丨丨仍游椒蘭室)南中苦(王勃蜀中九日詩人今已厭丨丨丨鴻鴈那從北地來)霜
雪苦(陳子昂修竹篇歲寒丨丨丨含彩獨青青蘇軾記園中草木詩山高丨丨丨苖葉不得抽)清輝苦(杜審言和康五)
(望月詩露濯丨丨丨風飄素影寒)夕雲苦(高適送蕭十八詩寥寥寒烟靜莽莽丨丨丨)億劫苦(高適聽九思法)
(師講金經詩深知丨丨丨善喻恒沙大)征戰苦(高適燕歌行君不見沙場丨丨丨至今猶憶李將軍)風塵苦(李白)
(詩徒為丨丨丨一官已白鬚)湍波苦(李白詩慚君丨丨丨千里遠從之)燕鴻苦(李白詩洞庭白波木葉稀燕鴻)
(始入吴雲飛吴雲寒重丨丨丨風號沙宿瀟湘浦)入道苦(杜甫山寺詩思量丨丨丨自哂同嬰孩)婦啼苦(杜甫)
(詩吏呼一何怒丨丨一何丨)翠栢苦(杜甫詩丨丨丨猶食晨霞高可餐)丹心苦(杜甫詩只益丨丨丨能添白髮)
(明)琴思苦(盧綸詩語少漸知丨丨丨卧多惟覺鳥聲喧)鳥聲苦(錢起郭司徒廳夜宴詩霜堞丨丨丨更樓日色)
(寒)猿聲苦(劉長卿詩楓林月出丨丨丨桂渚天寒桂花吐李中寄廬山白大師詩鹿馴眠蘚徑猿苦呌霜枝)吟詠
苦(朱慶餘送張使君詩務退惟當丨丨丨留心曾不在生涯)風霜苦(杜荀鶴塞上詩戰士丨丨丨將軍雨露新)風月
苦(黃庭堅次韻時進叔詩舍後曲池哇齊堂丨丨丨又蘇軾送曾仲錫如京師詩玉帳夜談霜月苦鐵騎曉出冰河裂)軒冕
苦(蘇軾次韻秦少游賀劉發詩二生年少兩豪逸詩酒不知丨丨丨)鹽車苦(蘇軾詩莫嫌鑾輅重終勝丨丨丨)折
腰苦(楊萬里呈澹菴先生詩只道先生押班去不道門生丨丨丨)秋霖苦(楊萬里秋雨詩居人只道丨丨丨不道行)
(人泥更深)抄詩苦(楊萬里戲贈子仁姪詩天公念子丨丨丨借與朝陽少半窗)行役苦(曹伯啓舟至常德詩心定)
(暫忘丨丨丨愁濃不覺歲時遷柳貫夜行溪谷詩正為先生丨丨丨故留皴玉薦奚囊)識字苦(戴表元秋興詩揚雄丨丨)
(丨元晏著書愁)羈懷苦(范梈春日詩妻孥預識丨丨丨解事新來一字無)蓮菂苦(郯九成詩解籜尚萌丨丨丨潑)
(醅新盎蜜脾甜)
瓠破子苦(北史強練傳練語默不恒好言未然之事往往有驗曾手持一瓠到晉公護第門外抵破曰丨丨丨丨未幾而)
(護誅諸子伏法)和酸若苦(招魂丨丨丨丨陳吴羹些)
取(七庾切收也受也)
韻藻孔取(詩如食宜饇如酌丨丨)待取(禮記懷忠信以待舉力行以丨丨)盡取(榖梁傳古者公田為居井)
(竈葱韭丨丨焉杜甫詩萬邦但各業一物休丨丨韓愈送石處士序以前所稱為天下賀以後所稱為吾致私怨于丨丨也)進
取(論語狂者丨丨魏志武帝令曰夫有行之士未必能丨丨進取之士未必能有行也崔篆慰志賦遂懸車以縶馬兮絶時俗之)
(丨丨王僧孺與何烱書加性疎澁拙於丨丨未嘗去來許史遨遊梁竇)義取(論語丨然後丨人不厭其取杜甫八哀詩紫騮)
(隨劍几丨丨無虚歲)貨取(孟子焉有君子而可以丨丨乎)樂取(孟子丨丨於人以為善)多取(孟子丨丨之而不為)
(虐則寡取之李尤井銘丨丨不損少汲不盈蘇軾張中舍夀樂堂詩不憂兒輩知此樂但恐造物怪丨丨陳師道黃樓詩清遊豈有)
(極喜事戒丨丨鄭俠示女子詩治家在勤儉臨財戒丨丨)寡取(見上)攻取(戰國策文信侯欲攻趙張唐曰武安君戰勝丨)
(丨不知其數漢書高帝曰戰必勝丨必丨吾不如韓信晉書杜預傳論振長策而丨丨兼儒風而轉戰又王渾傳渾陳兵東疆視其)
(地形險易歴觀敵城察其丨丨之勢宋史太祖紀宴西川行營將校于崇德殿示川峽地圖授丨丨方略)無取(史記魯仲連傳)
(所貴乎天下士者為人排難解紛亂而丨所丨也謝靈運浮雲讚能為變動用在我竟丨丨高適酬路太守詩州縣甘丨丨丘園悔)
(莫追)逆取(漢書酈食其傳湯武丨丨而以順守之耶律楚材詩聖訓宜書紳丨丨乃順守)小取(管子道者一人用之不聞)
(有餘天下用之不聞不足丨丨焉則小得福大取焉則大得福)
隨公取(晉書庾敳傳荅東海王越云下官家有二千萬丨丨所丨)不復取(古焦仲卿妻詩今若遣此婦終老丨丨丨)
(杜甫詩冥冥子規呌微徑丨丨丨)
增相取(易遠近丨丨而悔吝生注丨丨猶相資也遠近之爻互相資取而後有悔吝也)資取(見上)近取(易丨丨諸)
(身遠取諸物)遠取(見上)刈取(詩翹翹錯薪言刈其楚箋楚雜薪之中尤翹翹者我欲丨丨之)捕取(詩其人美且鬈)
(疏以君身有勇壯能丨丨猛獸故美其且鬈又潛有多魚傳潛槮也疏今之作槮者聚積柴木於水中魚得寒入其裏蔵隐因以簿)
(圍丨丨之唐書劉齊賢傳出為晉州司馬將軍史興宗從獵苑中言晉州出佳鷂可丨丨帝曰齊賢豈捕鷂人耶)養取(詩螟)
(蛉有子蜾蠃負之傳蜾蠃蒲盧也言此蒲盧丨丨桑蟲之子以為巳子)歲取(詩倬彼甫田丨丨十千)羅取(詩鴛鴦于)
(飛畢之羅之疏欲取鴛鴦之鳥必待其長於其能飛乃畢掩之而丨丨之)酌取(詩泂酌彼行潦箋流潦水之薄者也遠丨丨之)
(投大器之中又挹之注之於此小器而可以沃酒食之餴者)如取(詩丨丨如攜疏言其必從君化丨攜丨之隨人君也)攜
取(見上)擇取(詩陟彼景山松柏九丸疏謂丨丨易直者故言升景山掄材木也宋史張存傳嘗為蜀郡得竒繒文錦以歸悉)
(布於堂上恣兄弟丨丨常曰兄弟手足也妻妾外舍人耳奈何先外人而後手足乎)擥取(禮記毋勦說疏語當稱師友而言毋)
(得丨丨人之說以為已語後漢書薊子訓傳嘗抱隣家嬰兒故失手墮地而死其父母驚號怨痛不可忍後月餘子訓乃抱兒歸父)
(母大恐兒識父母軒渠笑悅欲往就之母不覺丨丨乃實兒也)專取(禮記毋固獲疏丨丨曰固爭取曰獲)爭取(見上宋史)
(李建中傳建中善書札行筆尤工多搆新體草隷篆籀八分亦妙人多摹習丨丨以為楷法)來取(禮記賜人者不曰丨丨與)
(人者不問其所欲)摶取(周禮以時簎魚鼈龜蜃注簎謂以&KR1166;刺泥中丨丨之)伐取(春秋隐公十一年宋人衛人入鄭伐)
(戴鄭伯丨丨之馬融長笛賦逮乎其上匍匐丨丨)外取(左傳鄭武子賸之嬖許瑕求邑無以與之請丨丨許之)書取
(左傳凡丨丨言易也)又取(左傳鄭祭足帥師取溫之麥秋丨丨成周之禾)揜取(榖梁傳揜禽旅注丨丨衆禽後漢書黃昌)
(傳拜宛令好發姦伏人有盗其車蓋者昌初無所言後乃密遣親客至門下賊曹家丨丨得之)引取(榖梁西狩獲麟傳丨丨之)
(也注麟自為孔子來魯丨而丨之亦不與魯之辭也北史郭榮傳宇文護作浮橋出兵叚孝先於上流縱大筏擊浮橋護令榮督便)
(水者丨丨其筏以功授大都督)不取(論語信乎夫子不言不笑丨丨乎魏書裴佚為河北郡守人歌之曰肥鮮不食丁庸丨丨)
(王惲輓漕篇詩凡百投利人罷遣皆丨丨)晚取(爾雅檟苦荼注早采者為荼丨丨者為茗一名荈)貌取(史記仲尼弟子)
(傳澹臺滅明狀貌甚惡孔子曰以丨丨人失之子羽韓愈楸樹詩不得畫師來丨丨定知難見一生中)賤取(史記貨殖傳貴)
(出如糞土丨丨如珠玉)俯取(漢書終軍傳昔武王中流未濟白魚入于王舟丨丨以燎)一取(漢書李陵傳昏後陵便衣)
(獨步出營止左右毋隨我丈夫丨丨單于耳注師古曰言丨身獨丨也)采取(後漢書和帝紀令郡縣勸民蓄蔬食以助五榖)
(其官有陂池令得丨丨勿收假稅宋史食貨志政和六年兩池漫生鹽募人倍力丨丨且議加賞繼生紅鹽百官皆賀)探取
(魏志華歆傳太和中遣曹真伐蜀車駕東幸許昌歆上疏帝報曰諸將以為不一丨丨無由自弊是以觀兵以闚其釁宋史李迪傳)
(帝問關右兵幾何迪對曰臣向在陜西以方寸小冊書兵糧數備調發今猶置佩囊中帝令自丨丨顧曰真所謂頗牧在禁中矣又)
(陳洪進世家洪進在泉州有蒼鶴翔集内齋前引吭向洪進視之有魚鯁其喉即以手丨丨之魚猶活鶴馴擾齋中數日而後去)
簡取(蜀志王連傳丨丨良才以為官屬若呂乂杜祺等終皆至大官自連所拔也)核取(吴志吴主孫休傳詔置學官立)
(五經博士丨丨應𨕖加其寵禄)撲取(晉書庾翼傳丨丨黃季欲并丹水)穿取(晉書庾敳傳敳頽然已醉幘墮机上以頭)
(就丨丨)賭取(晉書謝玄傳少好佩紫羅香囊安患之而不欲傷其意因戲丨丨即焚之)徵取(南史陳後主傳税江税市)
(丨丨百端宋史食貨志帝天資恭儉山林川澤陂池之利久與民共者屢勅有司毋輒禁止至于州縣丨丨苛細蠲減盖不可勝數)
逼取(北史齊文宣帝紀帝每為后私營服翫小佳文襄即令丨丨后恚有時未與帝笑曰此物猶應可求兄須何容恡)接
取(北史崔道固傳道固母卑賤長史以下竝詣道固道固諸兄等逼其所生自致酒炙於客前道固驚丨丨謂客曰家無人力老)
(親自執劬勞)競取(北史孝行傳張元南隣有二杏樹杏熟多落元園中諸小兒丨丨而食之元所得者送還其主)兼取
(唐書𨕖舉志天子自詔四方德行才能文學之士下至軍謀將略翹關拔山絶藝竒伎莫不丨丨)種取(唐書百官志凡尚食)
(進食以丨丨而别嘗之)奪取(唐書尉遲敬德傳其戰善避矟每單騎入賊雖羣刺之不能傷又能丨丨賊矟還刺之)往
取(唐書秦瓊傳每敵有驍將銳士震燿出入以夸衆者秦王輒命叔寳丨丨之躍馬挺鎗刺於萬衆中莫不如志)還取(唐書)
(張允濟傳仕隋為武陽令有行人夜發遺袍道中行十餘里乃寤人曰吾境未嘗拾遺可丨丨之既而得枹宋史劉敞傳敞决獄訟)
(明賞罰境内肅然客行夀張道中遺一囊錢人莫敢取以告里長里長為守視客丨丨得之)刺取(唐書百濟傳俗與高麗同)
(有三島生黃漆六月丨丨瀋色若金)苛取(宋史理宗紀詔諸路和糴給時值平概糧毋科抑申嚴收租丨丨之禁)去取
(宋史𨕖舉志三場先策次論次詩賦通考為丨丨而罷帖經墨義又初試進士於南省戒飭有司商㩁丨丨毋以絺繪章句為工而)
(以淵源學問為尚)糴取(宋史食貨志司馬光曰江淮之南土宜秔稻彼人食之不盡若官不丨丨以供京師則無所發泄必)
(甚賤傷農矣)指取(宋史段少連傳出為兩浙轉運副使舊使者簿書不暇殫閱委之吏胥持以為貨少連命郡縣上簿書悉)
(緘識遇事間丨丨一二自閱擿其非是者按之韓愈王適墓銘見名節可戾契致見功業有道路可丨丨困於無資地不能自出)
鉤取(宋史邊肅傳帝以三司丨丨無法至道初置行帳司以會財用之數命肅主之)博取(宋史呂公著傳每議政事丨丨)
(衆善以為善至所當守則毅然不回奪)苟取(宋史張九成傳廣帥致籯金九成曰吾何敢丨丨悉歸之李白詩臨財不丨丨)
(推分固辭讓)漁取(宋史朱貔孫傳知袁州以戢暴禁貪為先務郡倉受租舊倚斛面取贏吏加丨丨貔孫知其弊悉榜除之)
求取(宋史米芾傳精于鑒裁遇古器物書畫則竭力丨丨必得乃已蘇軾詩此山吾欲老慎勿厭丨丨)徧取(宋史錢惟)
(治傳太宗嘗謂近臣曰錢俶兒姪多工草書因命翰林書學賀丕顯詣其第丨丨視之)𨕖取(元史𨕖舉志至元十五年部擬)
(翰林兼國史院令史同臺令史一體出身於各部令史内丨丨)自取(莊子咸其丨丨怒者其誰邪高適别韋兵曹詩逢時當丨)
(丨有爾欲先鞭楊載古墻行人生富貴當丨丨况有長才文共武)萬取(司空圖詩品淺深聚散丨丨一收)發取(王嘉)
(論董賢封事丨丨市物百賈震動)迎取(古焦仲卿妻詩不久當歸還還必相丨丨)迭取(魏文帝彈棋賦直扣先縱二八)
(次舉緣邊間造長邪丨丨)莫取(盧照隣雜言天子聞之欲用羣臣畏之而丨丨)再取(陳子昂荅洛陽主人詩丨丨連城璧)
(三陟平津侯)當取(陳子昂荅韓使詩丨丨金人祭還歌凱入都)必取(高適鶻賦將丨丨而乃廻若受詞而勿失)剪
取(杜甫詩焉得并州快剪刀丨丨吴淞半江水袁桷松林詩金山槖駞爭貢寳丨丨平林作馳道)賖取(杜甫詩丨丨松醪一)
(斗酒與君相伴灑煩襟王惲為僧永真詩滄浪水清濯我纓林婆酒熟容丨丨)拾取(杜牧罪言秦萃銳三晉經六世乃能得韓)
(遂折天下之脊復得趙因丨丨諸國)寫取(歐陽修憶滁州幽谷詩誰與援琴親丨丨夜泉聲在翠微中)斷取(王安石釋)
(惠崇畫詩頗疑道人三昧力異域山川能丨丨)仰取(蘇軾代書荅梁先詩學如富賈在博收丨丨俯拾無遺籌)聽取(蘇軾)
(聚星堂雪詩當時號令君丨丨白戰不許持寸鐵)棄取(陳高種橦花詩丨丨何相異感物增惋傷)記取(曹伯啓遊西湖)
(詩錦雲一段三千頃丨丨平生作盛談楊載詩丨丨當年賢太守及時為樂與斯民)安取(王惲汲冡懷古詩在易最竒法丨丨)
(理所無)
辭讓取(詩徒御不驚大庖不盈傳與大夫士習射於澤宮田雖得禽射不中不得取禽田雖不得禽射中則得取禽古者以)
(丨丨丨不以勇力取)不虚取(禮記以祠宗廟社稷之靈以為民祈福注牲以供祠神靈為民求福明使民艾芻是丨丨丨也)
必爾取(左傳諸侯之師久於偪陽荀偃士匄請班師知伯怒曰七日不克丨丨乎丨之)拱手取(戰國策黃歇說秦昭)
(王曰王一善楚而關内二萬乘之主注地于秦齊之右壤可丨丨而丨也)為公取(史記項羽紀漢軍圍之數重項王謂其騎)
(曰吾丨丨丨彼一將于是項王大呼馳下漢軍皆披靡遂斬漢一將)琢石取(唐書西域傳俱蘭與吐火羅接環地三千里南)
(大雪山北俱魯河出精金丨丨丨之)泅波取(宋史禮志淳化三年三月幸金明池命為競渡之戲擲銀甌于波間令人丨丨)
(丨之)觀所取(宋史曹彬傳彬始生周歲父母以百萬之具羅于席丨其丨丨彬左手持干戈右手持俎豆斯湏取一印他無)
(所視人皆異之)無足取(宋史李至傳上嘗臨幸秘閣出草書千字文為賜至請勒石上曰千文乃梁武得破碑鍾繇書命周)
(興嗣次韻而成理丨丨丨若有資于教化莫孝經若也乃書以賜)不妄取(宋史徐鹿卿傳居官廉約清峻毫髮丨丨丨一)
(廬僅庇風雨)無敢取(宋史趙師旦傳知江州斷治出已吏不能得民一錢棄物道上人丨丨丨)不見取(邴原别傳)
(原嘗行而得遺錢拾以繫樹枝此錢既丨丨丨而繫錢者愈多謂之神樹原惡其由已而成滛祀乃辯之于是里中斂其錢以為社)
(供袁桷憶昔詩翁言丨丨丨投劾乃謝事)馬上取(岑參送李副使詩功名祇向丨丨丨真是英雄一丈夫)那得取
(杜甫詩百年不敢料一墜丨丨丨)為吾取(杜甫詩呌婦開大瓶盆中丨丨丨)應龍取(蘇舜欽天平山詩奈何但)
(澄泓未為丨丨丨)三箭取(蘇軾王晉卿押高麗燕射詩天山自可丨丨丨海國何勞一葦航)非易取(趙孟頫耕)
(織圖詩誰憐萬民食粒粒丨丨丨)
左抽右取(蘇軾孔毅甫集古人句詩不如默誦千萬首丨丨丨丨談笑足)
撫(芳武切安存也又持也循也)
韻藻鎮撫(詩樂只君子殿天子之邦疏古之明王以禮樂樂是君子則丨丨天子之邦萬福所同聚而歸之左傳向戍辭)
(曰君若猶辱丨丨宋國而以偪陽光啓寡君羣臣安矣其何貺如之史記越世家越王句踐反國欲使范蠡治國政蠡對曰丨丨國)
(家親附百姓蠡不如種漢書高祖紀漢王如陜丨丨關外父老後漢書李通傳帝每征討四方常令通居守京師丨丨百姓修宮室)
(起學宮又班超傳兵到尉犁界遣曉說焉耆尉犁危湏曰都護來者欲丨丨三國即欲改過向善宜遣大人來迎吴志魯肅傳周瑜)
(上疏曰今既與曹操為敵劉備近在公安邊境密邇百姓未附宜得良將以丨丨之魯肅智略足任乞以代瑜沈珣授韋慤鄂岳節)
(度使制建諸侯以丨丨方域立將帥以藩屏王家又填同漢書高祖紀丨國家丨百姓給餉餽不絶糧道吾不如蕭何又蕭何傳何)
(以丞相留收巴蜀丨丨諭告使給軍食)摩撫(宋史冷應徵傳凡諸綱官廩稍軍劵前政積不得者悉補還之上下欣附應徵)
(亦竭力丨丨與為簡便蘇軾詩欲把瘡痍手丨丨王炎題唐人浴兒圖詩有犬斕斒受丨丨與君習熟無猜疑)
增監撫(詩太師皇父疏命為太師之公者皇父使之丨丨軍衆南史梁簡文帝紀及居丨丨多所弘宥梁昭明太子文𨕖序)
(余丨丨餘閒居多暇日歴觀文圃泛覽辭林)存撫(禮記武王曰西方有九國焉君王其終撫諸注撫猶有也疏撫為丨丨故)
(為有也後漢書馮衍傳更始遣鮑永行大將軍事安集北方衍說永曰今大將軍以明淑之德秉大使之權統三軍之政丨丨并州)
(之人惠愛之誠加乎百姓高世之聲聞乎羣士故其延頸企踵而望者非特一人也宋史陳摶傳真宗時凡老人年百歲以上者州)
(縣以名聞皆詔賜衣帛米麥長吏丨丨之)手撫(禮記其餘鳥獸之卵胎皆可俯而窺也疏丨丨獸背則知有胎也)坐撫
(儀禮士昏禮婦執笄棗栗自門入升自西階進拜奠於席舅丨丨之興答拜婦還又拜)愛撫(爾雅憮敉撫也注丨丨也宋史)
(范仲淹傳仲淹開府涇州號令明白丨丨士卒諸羌來者推心接之)南撫(史記五帝紀丨丨交阯北發西戎析枝渠庾氐羌北)
(山戎發息慎東長鳥夷蜀志諸葛亮傳西和諸戎丨丨夷越)案撫(漢書郊祀志房中歌嗚呼孝哉丨丨戎國蠻夷竭歡𧰼來)
(致福)詔撫(漢書郊祀志房中歌丨丨成師武侯承德)慰撫(漢書匡衡傳每水旱風雨不時連乞骸骨讓位上輒以詔書丨)
(丨不許北史薛善傳夏陽諸山置鐵冶令善為監每月役八千人營造軍器善自督課兼加丨丨甲兵精利而皆忘其苦唐書孝友)
(傳張公藝九世同居北齊東安王永樂隋大使梁子恭躬丨丨表其門五代史吐渾傳晉亦苦契丹思得吐渾為緩急之用隂遣劉)
(知遠鎮太原以丨丨之宋史趙普傳普表求入覲辭甚懇切上惻然謂宰相曰普開國元臣朕所尊禮宜從其請既至丨丨數四王)
(羲之報殷浩書漢末使太傅馬日磾丨丨關東若不以吾輕微無所為疑宜及初冬吾惟恭以待命)接撫(後漢書鄧皇后紀后)
(承事隂后夙夜戰兢丨丨同列常克巳以下之江表傳孫堅歴佐三縣所在有稱吏民親附鄉里知舊好事少年往來者常數百人)
(堅丨丨待養有若子弟焉)扞撫(後漢書班勇傳置校尉以丨丨西域設長史以招懷諸國)懷撫(後漢書种暠傳桓帝擢暠)
(為度遼將軍暠到營所先宣恩信誘降諸胡其有不服然後加討羌虜先時有生見獲質于郡縣者悉遣歸之誠心丨丨信賞分明)
(晉書劉琨傳永嘉元年為并州刺史撫循勞來甚得物情在官未期流人稍復父蕃自洛赴之人士奔迸者多歸于琨琨善于丨丨)
(而短于控御一日之中雖歸者數千去者亦以相繼)招撫(後漢書西域傳敦煌太守曹宗患其暴害元初六年乃上遣行長史)
(索班將千餘人屯伊吾以丨丨之于是車師前王及鄯善王來降北史崔仲方傳孝芬弟孝偉趙郡太守教其人種植丨丨遺散一)
(周之後流戸大至宋史理宗紀詔以余玠為四川宣諭使事干機速許同制臣共議措置先行後奏仍給金字符黃榜各十以備丨)
(丨李德裕授劉沔丨丨廻鶻制具官劉沔久臨沙漠頗識虜情既啓十乘之行必致六臝之遁委之告喻方俟成功可守本官兼充)
(丨丨回鶻使又授張仲武東面丨丨回鶻使制崇以夏官之職委其統制之權當竭一心敬兹休命可檢校兵部尚書兼充東面丨)
(丨回鶻使)西撫(後漢書西域傳尚書陳忠上疏曰臣以為敦煌宜置校尉按舊增四郡屯兵以丨丨諸國梁簡文帝上東宮啓)
(各從王役東守丨丨)素撫(魏志張範傳弟承欲合徒衆與天下共誅卓承弟昭適從長安來謂承曰今欲誅卓衆寡不敵且起)
(一朝之戰阡陌之民士不丨丨兵不練習難以成功)綏撫(吴志孫瑜傳以恭義校尉始領兵衆是時賓客諸將多江西人瑜虚)
(心丨丨得其歡心晉書杜預傳沅湘以南至于交廣吴之州郡皆望風歸命奉送印綬預仗節稱詔而丨丨之荆土肅然又譙剛王)
(遜傳時湘土荒殘公私困弊承躬自儉約乘葦茭車而傾心丨丨甚有能名按承譙王嗣為湘州刺史又桓宣傳宣久在襄陽丨丨)
(僑舊甚有稱績南史鍾嶸傳嶸上言曰若僑雜傖楚應在丨丨正宜嚴斷禄力絶其妨正直乞虚號而已宋史王全斌傳詔曰王全)
(斌等被堅執銳出征全蜀彼畏威而納欵尋馳詔以申恩用示哀矜務敦丨丨蔡邕薦皇甫規表屠斬桀黠丨丨煢弱孫綽太傅褚)
(裒碑藩屏畿甸丨丨宇内李存贈胡廵檢詩整齊非東縛全活在丨丨)振撫(晉書天文志尚書西二星曰隂德陽德主周急)
(丨丨)拯撫(晉書桓伊傳伊到鎮以邊境無虞宜以寬䘏為務隨宜丨丨百姓賴焉)别撫(晉書温嶠傳豫章十郡之要宜)
(𨕖單車刺史丨丨豫章專理黎庶)恩撫(晉書劉曜載記曜妻劉氏疾甚曜問所欲言劉泣曰妾叔父昶無子妾少養于叔丨)
(丨甚隆無以報德願陛下貴之)出撫(南史明山賓傳昭明太子聞築室不就有令曰明祭酒雖丨丨大藩擁旌推轂珥金拖紫)
(而恒事屢空聞搆宇未成令送薄助陸雲詩丨丨邦家入翔紫微)中撫(南史梁武帝紀十八年春正月以荆州刺史始興王)
(憺為丨丨將軍)外撫(北史魏太宗紀論纂業固基内和丨丨)厚撫(北史李遠傳遠善撫馭有幹略每丨丨境外之人使)
(為間諜敵中動静必先知之)親撫(隋書煬帝紀蕃夷内附未遑丨丨)巡撫(隋書煬帝紀壬午詔曰今往涿郡丨丨民)
(俗其河北諸郡及山西山北年九十以上者版授太守八十者授縣令班固竇車騎北征頌親率戎士丨丨疆城王勃春思賦妾本)
(幽閨學歌舞寧知漢代多丨丨賈至遣丨丨使勅今擇朝端忠貞仁惠之士飲冰乘驛丨丨四方)教撫(唐書王珪傳奉寡嫂)
(家事咨而後行丨丨孤姪雖其子不過也)臨撫(唐書吐蕃傳太宗貞觀八年始遣使者來朝帝遣行人馮德遐下書丨丨蔡邕)
(獨斷王者丨丨之别名天子曰兆民諸侯曰萬民百乘之家曰百姓唐享昊天樂荷恩承顧托執契恭丨丨)慈撫(宋史瀘州)
(蠻傳范百禄作文誓曰帝怒伊何神聖文武民所安樂惟曰丨丨民所疾苦惟曰砭去)柔撫(宋史高麗國傳建隆四年制曰)
(來朝萬里美愛戴之有孚丨丨四封庶混并之無外)調撫(摭異記上命龜年持金花箋宣賜翰林學士李白進清平調詞三章)
(白欣承詔旨猶苦宿酲未解因援筆賦之龜年遽以詞進上命梨園弟子約略丨丨絲竹遂促龜年以歌)和撫(漢武帝柏梁詩)
(丨丨四夷不易哉)厲撫(杜篤論都賦丨丨名將略地疆外信威于征伐展武乎荒裔)勤撫(蔡邕釋誨昔自太極君臣)
(始基有羲皇之洪寧唐虞之至時三代之隆亦有緝熙五伯扶微丨而丨之)長撫(張華晉冬至初歲小會歌永戴仁風丨丨)
(無外)獨撫(陶潜停雲詩静寄東軒春醪丨丨盧照隣失羣雁詩雲間海上應鳴舞遠得鵾絃猶丨丨)來撫(王僧孺從子永)
(寧令誄盛藩往相名畿丨丨)更撫(庾信司馬裔墓誌銘國家追念功臣丨丨叔敖之子言思官族還求女齊之胤)再撫
(庾信司馬裔墓誌銘及我皇父荆河丨丨)雄撫(沈佺期送張岐州詩此地推丨丨惟良寄在斯)一撫(張紘行路難君不見)
(相如綠綺琴丨丨一拍鳳皇音)宣撫(常衮李涵河北宣慰制美其公才嘗所任委再令丨丨皆合事經)制撫(錢珝授郭)
(簡羽林將軍制方資丨丨之勤遂假陟遷之寵)安撫(李洞送從兄夷偶中丞詩六州丨丨後萬戸解衣眠)静撫(王惲輓漕)
(篇山東實重地一丨乃可丨)滕撫(後漢書丨丨傳撫字叔輔北海劇人建康初朝廷博求將帥三公舉撫有文武才拜為九)
(江都尉數討賊大破之東南悉平以撫為左馮翊)杜撫(後漢書丨丨傳撫字叔和犍為武陽人少有高才受業於薛漢定韓)
(詩章句後歸教授弟子千餘人辟太尉府建初中為公車令所作詩題約義通學者傳之曰杜公法云)法撫(北史韓麒麟傳)
(顯宗剛直能面折廷靜亦有才學沙門丨丨三齊稱其聰悟嘗與顯宗校試抄百餘人名各讀一過隨即復呼丨丨猶有一二舛謬)
(顯宗了無悮錯丨丨歎曰貧道生平以來惟服郎耳)
清絃撫(庾肩吾石崇金谷妓詩蘭堂上客至綺席丨丨丨又庾信華林園馬射賦陽管既調春絃實撫)
雄尚緄撫(後漢書法雄等傳贊江淮海岱虔劉宼阻其誰清之丨丨丨丨按四人法雄度尚馮緄滕撫也)出征入
撫(晉書汝南王亮等傳贊元超作輔丨丨丨丨)
浦(滂古切風土記大水有小口别通曰丨說文濱也又姓)
韻藻淮浦(詩截彼丨丨王師之所漢書地理志臨淮郡丨丨縣應劭注淮涯也晉書段灼傳陛下誠欲致熊羆之士不二)
(心之臣使奮威丨丨震服荆蠻者故宜疇咨博采廣開貢士之路山海經淮水出餘山餘山在朝陽東義鄉西入海丨丨北水經淮)
(水東過淮隂縣北又東至廣陵丨丨縣入于海又溱水出桂陽臨武縣南東至曲江縣安聶邑過滇陽縣出丨丨關與桂水合班固)
(覽海賦予有事於丨丨覽滄海之茫茫駱賓王贈道士李榮詩洛濱仙駕啓遥源丨丨靈津符遠澨)合浦(漢書地理志丨丨郡)
(縣五徐聞高凉丨丨臨允朱盧又粤地牽牛婺女之分埜也今之蒼梧鬱林丨丨交阯九真南海日南皆粤分也又南粤傳以其地)
(為儋耳珠崖南海蒼梧鬱林丨丨交阯九真日南九郡後漢書孟嘗傳嘗遷丨丨太守郡不産榖實而海出珠寳先時宰守竝多貪)
(穢詭人採求不知紀極珠遂漸徙于交阯郡界嘗到官革易前敝未踰歲去珠復還百姓皆反其業水經注牢水南出交州丨丨郡)
(治丨丨縣漢武元鼎六年平越所置也元和志欽州古越地漢平南越置丨丨郡今州即丨丨縣地也方輿勝覽丨丨縣海曲出珠)
(號曰珠池又廉江在州界又名丨丨江梁元帝職貢圖贊交河悠遠丨丨廻邅劉長卿詩擁津臨丨丨上印卧長沙)南浦(南史)
(梁安成王秀傳子推清敏好屬文普通六年以王子封丨丨侯唐書地理志萬州丨丨郡本丨丨州武德二年析信州置華陽國志)
(巴東郡丨丨縣郡南三百里晉初置主夷郡郡與楚接人多勁勇少文學有將帥材方輿勝覽江西隆興路有丨丨在廣潤門外又)
(武昌路有丨丨在江夏南離騷云送美人兮丨丨江夏記丨丨在江夏縣南三里其源出京首山流入大江商旅往來皆于此停泊)
(以其在郭之南故稱丨丨江淹别賦春草碧色春水綠波送君丨丨傷如之何王勃滕王閣詩畫棟朝飛丨丨雲珠簾暮捲西山雨)
(駱賓王在江南贈宋之問詩姑蘇望丨丨邯鄲通北斗杜甫詩西山白雪三城戍丨丨清江萬里橋孟郊丨丨篇丨丨桃花亞水紅)
(李商隐詩丨丨無窮樹西樓不住烟)漵浦(唐書地理志辰州丨丨武德五年析辰溪置九章入丨丨余儃佪兮迷不知吾所如)
(謝靈運過瞿溪山僧詩迎旭凌絶嶝映泫歸丨丨梁簡文帝入丨丨詩竹垂懸掃浪鳬疑遠避檣梁元帝與劉智蔵書豈復還思丨)
(丨尚想彊臺睠彼漢池載懷荒谷徐陵與楊僕射書鐺鐺曉漏的的宵烽隔丨丨而相聞臨高臺而可望)秋浦(唐書地理志池)
(州武德四年以宣州之丨丨南陵二縣置宋史沈遼傳徙池州得九華丨丨間翫其林泉喜曰使我自擇不過爾耳元和志池州管)
(縣四丨丨隋開皇十九年於石城故城置屬宣州永泰二年李勉奏置池州以縣屬州又丨丨水在縣西八十里明一統志丨丨在)
(池州府城西南八十里長八十餘里闊三十里四時景物宛如瀟湘洞庭謝莊集道里名為詩翔州凝寒氣丨丨結清隂李白丨丨)
(歌丨丨錦駝鳥人間天上稀又詩丨丨長似秋蕭條使人愁杜牧池州詩丨丨倚吳江去檝飛青鶻蘇軾詩貪看白鷺横丨丨不覺)
(青林沒晚潮又李賀蜀國絃曲凉月生丨丨玉沙鱗鱗光高思恭岳陽樓待渡詩城高丨丨月星雜夜船燈)洛浦(唐書地理)
(志錦州丨丨本隸溪州天授二年析辰州之大鄉置元和志錦州管縣五丨丨先天二年分大鄉縣以縣西丨丨山名縣東西各有)
(石城一甚險固張衡賦載大華之玉女兮召丨丨之宓妃陸機行思賦背丨丨之遥遥浮廣川之裔裔孔稚圭北山移文聞鳳吹于)
(丨丨值新歌于延瀨庾信賀婁公神道碑受服河陽偏師丨丨孟浩然宴崔明府宅詩儻使曹王見應嫌丨丨神杜牧洛陽詩侯門)
(草滿宜寒兔丨丨沙深下塞鴻)漁浦(宋史蘇軾傳浙江潮自海門東來勢如雷霆而浮山峙於江中與丨丨諸山犬牙相錯洄)
(洑激射水經注江水東逕上虞縣南縣之東郭外有丨丨湖中有大獨小獨二山又有覆舟山覆舟山下有丨丨王廟吴郡記富春)
(東三十里有丨丨明一統志丨丨在蕭山縣西三十里又宣和畫譜許道寧有層巒丨丨晴峯丨丨圖趙幹有冬晴丨丨圖宋廸有)
(烟嵐丨丨圖王榖有雪晴丨丨圖李公年馮覲皆有霜秋丨丨圖王詵有柳溪丨丨圖巨然有秋江丨丨遥山丨丨圖謝靈運富春)
(渚詩宵濟丨丨潭旦汲富春郭孟浩然丨丨潭詩卧聞丨丨口橈聲暗相撥王維送張諲歸宣城詩丨丨南陵郭人家春榖谿陶翰)
(乘潮至丨丨詩豗㦎浪始聞漾漾入丨丨嚴維九日登高詩丨丨浪花搖素壁西陵樹色入秋窗伍喬寄史處士詩石樓待月横琴)
(久丨丨經風下釣遲陸游冬晚詩兩岸夕陽丨丨市數峯寒靄沃洲山五燈會元寳掌和尚周威烈王十二年丁卯降神受質梁武)
(帝高其道臘延入内庭未幾如吴至天竺往鄮峯登太白穿雁蕩盤礴于翠庵七十二庵回赤城憩雲門法華諸暨丨丨赤符大巖)
(等處)湘浦(水經注湘水又北左會瓦官水口丨丨也湘水左逕麓山東山北有白露水口丨丨也湘水左合誓口又北得石廓)
(口並丨丨也右合麻溪水口丨丨也丨丨水北有三石戍崔駰杖頌爰植根于丨丨承雷夏之洪澤謝靈運緩歌行娥皇發丨丨霄)
(明出河洲李白詩賈生西望憶京華丨丨南遷莫怨嗟李紳重臺蓮詩雙女漢臯爭笑臉二妃丨丨並愁容)銀浦(雞跖集天)
(河為丨丨李賀詩丨丨流雲學水聲張昱碧筩飲詩丨丨流雲雖有態銅盤清露寂無聲)湓浦(廬山記江州有青盆山故其城)
(曰湓城浦曰丨丨明一統志丨丨在今九江府城西李商隐詩廣陵别後春濤隔丨丨書來秋雨翻李中廬山詩丨丨春烟列星灣)
(晩影沈孟貫春日送人詩數雁别丨丨片帆離洞庭又李嘉祐有登丨城丨望廬山初晴詩)遠浦(宣和畫譜李成有丨丨遥)
(岑圖燕肅有秋山丨丨圖宋廸有羣峯丨丨及丨丨征帆圖權德輿詩斷橋通丨丨野墅接秋山王令太湖詩丨丨纔分點歸帆略)
(認梢戴復古詩丨丨蘆花白疎林秋實紅丁鶴年詩深春耒耜孤村雨落日帆檣丨丨風又明宣宗有丨丨歸帆詩)鹽浦(子虚)
(賦騖於丨丨割鮮染輪徐陵為護軍長史王質移文預割鮮禽已同丨丨頻蒙大臠更異梁王庾信謝趙王賚絲布啓霰似瓊田淩)
(如丨丨)蠡浦(謝朓樂府靖難荆衡凝威丨丨)橘浦(江淹水上神女賦唱桂櫂凌衝波背丨丨向椒阿)晨浦(唐太)
(宗詩丨丨鳴飛雁夕渚集棲鴻)韓浦(談苑丨丨韓洎能為古文洎常輕浦曰吾兄為文如繩樞草舍聊庇風雨而已予之文造)
(五鳳樓手)
中郎浦(水經注江水左迤為中夏水右則丨丨丨出焉江浦右迤南派曲而極水曲之地勢世謂之江曲者也)黃金
浦(水經注江之南畔名黃金瀨瀨東有丨丨丨)落星浦(徐州記臨沂縣前有丨丨丨又名落星山)衡陽浦(王勃)
(滕王閣序漁舟唱晩響窮彭蠡之濱雁陣驚寒聲斷丨丨之丨)清凉浦(蘇軾詩遥度丨丨丨)垂楊浦(蘇軾詩蛙鳴青)
(草泊蟬噪丨丨丨)
增庸浦(左傳吴侵楚養由基奔命子庚以師繼之養叔曰子為三覆以待我我請誘之子庚從之戰于丨丨大敗吴師獲公)
(子黨注丨丨楚地又楚子為丨丨之役故子囊師于棠以伐吴吴不出而還)巴浦(國語丨丨之犀犛兕象其可盡乎其又以)
(規為瑱也)荔浦(漢書地理志蒼梧郡丨丨有荔平關唐書地理志桂州丨丨武德四年以始安郡之丨丨建陵隋化三縣置荔)
(州十二年州廢以丨丨崇仁來屬水經灕水出陽海山南過蒼梧丨丨縣注瀨水與濡水合逕其縣西又東南流入于丨丨縣注于)
(瀨溪元和志丨丨本漢舊縣因荔水為名屬蒼梧郡隋改屬桂州王融郡縣名詩追芳承丨丨揖道訊虚丘宋之問桂州詩丨丨蘅)
(臯萬里餘陳陶送韋使君越象州詩島夷通丨丨龍節過蒼梧范成大詩茶山丨丨看南州又蘇軾詩長條半落丨枝丨)胥浦
(漢書地理志九真郡丨丨莽曰驩成晉書地理志九真郡漢置統縣七丨丨移風湛梧建初常樂扶樂松原水經注九真郡漢武帝)
(元鼎六年開治丨丨縣又明一統志丨丨在揚州府儀真縣相傳為子胥解劒渡江處)營浦(漢書地理志零陵郡有丨丨縣)
(水經深水出桂陽盧聚西北過零陵營道縣南又西北過丨丨縣南注營水又東北逕丨丨縣南營陽郡治也)回浦(漢書地理)
(志會稽郡丨丨縣南部都尉治又廻同何遜登石頭城詩連檣入丨丨飛盖交長術)横浦(漢書南越王佗傳南海尉任囂被佗)
(書行南海尉事囂死佗即移檄告丨丨陽山湟谿關曰盗兵且至急絶道聚兵自守又楊僕為樓船將軍出豫章下丨丨方輿勝覽)
(南安路郡名丨丨又張九成集名丨丨集)黃浦(晉書樂志深地曠魚獨希願得丨丨衆所依輿地紀勝丨丨一名黃蘖澗在烏)
(程縣二十八里明一統志丨丨在松江府城東南一十八里其水自杭州嘉興經華亭西南入浦又東北流至上海縣入于海湍流)
(悍急舟楫必趁潮汐往還張之朝詩丨丨春風正怒號扁舟一葉渡驚濤僧惟則上海舟中即事詩烏溪出閘催雙櫓急趁回潮下)
(丨丨顧彧竹枝詞丨丨西邊黃渡東張涇正與泗涇通)查浦(晉書陶侃傳諸將請於丨丨築壘部將李根建議請立白石壘)
(曰丨丨地下又在水南唯白石峻極險固可容數千人賊來攻不便滅賊之術也水經注湘水左逕鹿角山東右逕謹亭戍西又北)
(合丨丨又浦陽江逕剡縣東縣開東門向江江邊有丨丨浦東行二百餘里與句章接界吴都賦横塘查下注查下丨丨在横塘西)
(隔内江自山頭南上十里至丨丨又祖同晉書安帝紀盧循至淮口内外戒嚴大司馬琅邪王德文都督宮城諸軍事淮口築丨丨)
(藥園廷尉三壘以距之)丹浦(南史元帝紀英威茂略雄圖武算指麾則丨丨不戰顧盻則阪泉自蕩六韜堯與有苗戰于丨)
(水之丨沈約餞呂僧珍詩丨丨非樂戰負重切君臨牛弘凱樂歌阪泉軒舉丨丨堯勲)海浦(南史沈炯傳射之罘於丨丨禮)
(日觀而稱功元和志青州博昌縣丨丨在縣東北二百八里即濟水末流入海之處水口謂之丨丨西京賦光炎爥天庭囂聲震丨)
(丨陸雲荅車茂安書斷遏丨丨隔截曲隈庾信崔訦神道碑日浴𬈑池山浮丨丨李白詩金陵控丨丨綠水帶吴京歐陽修詩吴江)
(通丨丨畫舸候潮歸)寧浦(齊書州郡志有丨丨郡唐書地理志横州丨丨郡本簡州武德四年以鬱林郡之丨丨樂山置六年)
(曰南簡州貞觀八年更名縣三丨丨從化樂山元和志横州管縣四丨丨本漢高凉縣地吳分為丨丨縣開皇屬鬱林郡貞觀屬横)
(州)安浦(齊書州郡志臨川郡有丨丨縣)臨浦(齊書州郡志桂林郡有丨丨縣元和志賓州領方縣本漢舊縣也吳改為)
(丨丨縣隋復為領方)石浦(齊書五行志永明九年鹽官縣丨丨有海魚乘潮來水退不得去長三十餘丈黑色無鱗土人呼為)
(海燕取其肉食之)稱浦(齊書五行志永元元年有大魚十二頭入會稽上虞江大者近二十餘丈小者十餘丈一入山隂丨)
(丨一入永興江皆暍岸側百姓取食之)蟹浦(陳書留異傳梁代為丨丨戍主歴晉安安固二縣令明一統志澥浦在淀海縣)
(西北又名丨丨舊有鎮)澥浦(見上)潤浦(唐書地理志潤州丹陽郡武德三年以江都郡之延陵縣地置取丨丨為州名)
(明一統志丨丨在鎮江府城東南一名東浦隋置潤州其名取此)犀浦(唐書地理志成都府丨丨垂拱二年析成都置宋史)
(張堯佐傳知丨丨縣丨丨地狹民繁多田訟堯佐正其疆界條衆敝以曉之訟遂簡元和志成都府管縣十丨丨本成都縣之界垂)
(拱二年分置丨丨縣昔蜀守李冰造五石犀沉之於水以厭怪因取其事為名杜甫梅雨詩南京丨丨道四月熟黃梅張何文君濯)
(錦賦雁橋風煖丨丨花新蘇軾詩朝行丨丨催收芋注丨丨在郫縣)漳浦(唐書地理志漳州丨丨郡垂拱二年析福州西南境)
(置以南有漳水為名并置丨丨懷恩二縣初治丨丨開元四年徙治李澳川縣三龍溪龍巖丨丨宋史傅伯成傳出知漳州由郡南)
(門至丨丨為橋三十五治道千二百丈元和志泉州管縣三丨丨垂拱中析龍溪南界置又王粲羽獵賦濟丨丨而横陣倚紫陌而)
(並征盧思道詩初發清丨丨春草正萋萋鄭愔銅雀臺曲日斜丨丨望風起鄴臺寒白居易詩長沙虛賈誼丨丨卧劉楨)新浦
(唐書地理志開州盛山郡本萬世郡義寧二年析巴東郡之盛山丨丨通川郡之萬世西流置縣三開江丨丨萬歲水經注北水出)
(丨丨縣北高梁山分溪南水逕其縣西又南百里入胊忍縣南入於江謂之北集渠口庾信江中賈客詩五兩開船頭長橋發丨丨)
莧浦(唐書地理志富陽有陽陂湖南六十步有隄登封元年令李濬時築東自海西至於丨丨以捍水患)大浦(唐書南蠻)
(傳環王本林邑人也其南丨丨有五銅柱山形若倚蓋西重巖東涯海漢馬援所植水經注自船官下注丨丨之東湖大水連行湖)
(上西流潮水日夜長七八尺楊雄羽獵賦木仆山還漫若天外儲與乎丨丨聊浪乎宇内)澉浦(宋史寧宗紀開禧元年春正月)
(癸酉初置丨丨水軍明一統志丨丨在嘉興府海鹽縣元至元間商賈多貿易於此本朝因築城浦上遂稱丨丨鎮云)縱浦
(宋史河渠志古人治水之迹丨則有丨横則有塘欲略循古人之法七里為一丨丨十里為一横塘)蛇浦(宋史河渠志蔣之竒)
(言宜自龜山丨丨下屬洪澤左肋為複河取淮為源不置堰牐可免風濤覆溺之患)港浦(宋史河渠志詔蘇湖秀州凡開治運)
(河丨丨溝瀆修疊隄岸開置斗門水堰等許役開江兵卒郟亶治田書自松江下口北遶崑山常熟之境接江隂三百餘里有丨丨)
(六十餘條臣能記其四十九條)濬浦(宋史河渠志中書舍人許光凝奏欲去水患莫若開江丨丨盖太湖在西郡間必導之海)
(然後水有所歸自太湖距海有三江有諸浦能疏滌江浦除水患猶反掌耳)利浦(宋史河渠志常州漕渠旁曰丨丨孟瀆烈)
(塘横河五瀉諸港通於大江水利之源多於他郡)東浦(宋史河渠志黃巖縣東地名丨丨紹興中開鑿置常豐牐決水入江)
(元和志潤州丹徒縣丨丨亦謂之潤浦在縣東二里北流入江隋置潤州取此水為名也吴興園林記趙府北園舊為安僖故物後)
(歸趙德勤觀文其子春谷文耀葺而居之丨丨書院桃花流水等亭正俯臨湖門之内盡見具區之勝梅堯臣寄歐陽永叔詩只期)
(丨丨過共醉小溪邊)許浦(宋史宗室傳詔徙戍定海兵於丨丨伯圭奏定海當控扼之衝不可撤備請摘制司軍以實其地從)
(之玉海紹興二年仇愈為沿海制置使置司平江之丨丨鎮又詩地理考李氏曰江水出茂州汶山東流至蘇州丨丨入海)雉
浦(宋史宗室傳子潚浚常熟東&KR1296;至丨丨入於涇谷又疏鑿福山塘至尚市橋北注大江分殺其勢水患用息)伊浦(金史)
(樂志笙吟丨丨鶴駐緱峯)敦浦(山海經潢水出桂陽西北山東南注肄水入丨丨山)洭浦(水經洭水出桂陽縣盧聚東南)
(過金洭縣南出丨丨關為桂水)漉浦(水經漉水出醴陵縣東漉山西過其縣南屈從縣西西北流至丨丨注入於湘)江浦
(水經大江又東左得侯臺水口注丨丨也又大江右得龍穴水口注丨丨右迤也又注大江之中有獨石孤立大江中山東丨丨世)
(謂之白馬口孫楚太傅羊祜傳丨丨馳義襁負而至梁簡文帝和名士悦傾城詩非憐丨丨珮羞使春閨空庾信哀江南賦連茂苑)
(於海陵跨横塘於丨丨駱賓王檄丨丨黃旂匡復之功何遠岑參臨河驛樓詩忽如丨丨上憶作捕魚郎杜甫詩欲歸瀼西宅阻此)
(丨丨深謝宗可水中月詩丹桂影沉丨丨夜白蓮光浴海天秋)夏浦(水經江水又東左得二丨丨注丨丨俗謂之西江口哀郢)
(背丨丨而西思兮哀故都之日遠徐陵為護軍長史王質移文醜徒濟岸來攻郢城逆豎浮舟同趣丨丨陳子昂詩芙蓉生丨丨楊)
(柳送春風)醴浦(水經注清水洲下接生江州南即生江口水南通丨丨)治浦(水經江水左逕白螺山南注右歴鴨蘭&KR1105;)
(北江中也東得鴨蘭丨丨二口)練浦(水經江水又東左得子練口注北通丨丨又東合練口江浦也)流浦(水經注林邑西)
(去廣州二千五百里其城西南際山東北瞰水重壍丨丨周繞城下)萬浦(水經注湘水逕謹亭戍西北合查浦又北得丨丨咸)
(湘浦也)金浦(水經注微水又北逕丨丨戍北帶丨丨水湖溠也)錫浦(水經注湘水西北流逕錫口戍北又西北流屈)
(而東北注玉水焉水出西北玉池東南流注於丨丨謂之玉池口)邑浦(水經注扶南去林邑四千水步道通檀和之令軍入)
(丨丨據官船口城六里者也)𧰼浦(水經注象水又兼丨丨之名晉功臣表所謂金潾清逕象渚澄源者也又昔馬文淵積石)
(為塘達於丨丨建金標為南極之界明一統志丨丨在樂清縣西舟楫皆乘潮而入庾信司馬裔神道碑丨丨通關龍沙開候楊炯)
(瀘州都督王湛神道碑駐節龍沙軒旗丨丨)湛浦(水經注湛水出犨縣北魚齒山西北東南流歴魚齒山下為丨丨方五十)
(餘步)洞浦(水經注瓠子北有都關縣故城縣有羊里亭黃初中賈逵為豫州刺史與諸將征吴於丨丨有功魏封逵羊里亭侯)
(又湖之右岸有山世謂之笛烏頭石石北右會翁湖口水上承翁湖左合丨丨所謂三苗之國左洞庭者也庾信吴明徹墓誌長沙)
(焚鐵更入兵欄丨丨藏犀還輸甲庫駱賓王詩靈巖開曉籟丨丨漲秋潮)郭浦(水經注溱水又西南㳝水入焉山海經所謂㳝)
(水出桂陽西北東南注肄入丨丨西者也)&KR1443;浦(水經注浦陽江又東北逕始寧縣&KR1443;山之成工嶠嶠北有丨丨浦口有廟廟甚)
(虞險)章浦(水經注桑步下有丨丨本南陽郡治今悉荒蕪明一統志丨丨在宜興縣西晉周札封丨丨亭侯即此)澗浦
(水經注漢武帝元鼎六年開日南郡治西捲縣其城治二水之間三方際山南北瞰水東西丨丨流湊城下)柱浦(水經注且)
(蘭縣䍧牱郡治也元鼎六年開王莽更名同亭在丨丨關)門浦(水經注太和三年范文侵交州於横山分界度比景廟由丨丨)
(至古戰灣)&KR0008;浦(水經注浦陽江又東北逕始寧縣西本上虞之南鄉也舊治水西常有渡湖之患晉中興之初治今處縣下有)
(小江源出&KR0008;山謂之丨丨逕縣下西流注于浦陽茠山下注此浦)蒲浦(水經注柵水逕鄭衛尉城西又北委折丨丨出焉)
多浦(水經注江水又東逕諸暨縣南故越地也夾水丨丨浦中有大湖春夏多水秋冬涸淺)夾浦(水經注浦陽江邊有)
(查浦浦裏有六里有五百家並丨丨居列門向水甚有良田梁簡文帝詩旅雁同洲宿寒鳬丨丨飛張正見垂柳映斜谿詩風翻丨)
(丨絮雨濯倚流枝)次浦(水經注江中有節度石是西陽武昌界又東五丈又得丨丨江浦也)浦浦(水經注金臺西北有)
(釣臺北有蘭馬臺水流經通長廡廣宇周施丨丨棟堵咸淪柱礎尚存蘇軾詩牀牀避漏幽人屋丨丨移家蜑子船)分浦(水經)
(注橋水上承榆亢之南池縣治龍池洲周四十七里一名河水與邪龍丨丨後立河陽郡治河陽縣)散浦(水經注谷水又東南)
(逕鹽官縣故城南地理志曰縣故武原鄉也谷水于縣出為丨丨以通巨海)通浦(水經注漳水又南逕當陽縣又南逕于麥)
(城東王仲宣登於東南隅臨漳水而賦之曰夾清漳之丨丨倚曲沮之長洲是也)隂浦(拾遺記黃帝使風后負書常伯荷劍)
(旦游洹流夕歸丨丨行萬里而一息)前浦(藝文𩔖聚宋王弘廣陵丨丨開表曰伏聞廣陵丨丨榛蕪歴久近復開除清源虚邃)
(王維詩郡邑浮丨丨波瀾動遠空韋莊詩伴釣歌丨丨隨樵上遠岡蘇轍詩㸑烟慘淡浮丨丨漁艇縱横逐釣筒)别浦(初學)
(記大水有小口丨通曰丨謝莊山夜憂詩凌丨丨兮值泉躍經喬木兮遇猿驚杜甫詩清秋凋碧柳丨丨落紅蕖鄭谷題杭州梓亭)
(詩潮平無丨丨木落見他山孔平仲九日獨登曹亭詩遥峯落照斂丨丨暝烟生)雪浦(宣和畫譜燕肅有丨丨人歸圖)闊
浦(宣和畫譜宋廸及僧巨然皆有丨丨遥山圖)晴浦(宣和畫譜宗室士腆善畫寒林丨丨得雲烟明晦之狀葉適詩浣花)
(炫春澨濯錦絢丨丨)盪浦(蟹譜吴人于港浦間用篙引小舟沉鐵脚網以取之謂之丨丨)輿浦(南兖州記丨丨朝夕恒淤)
(濁一朝清澈太守表以為瑞)西浦(吳苑記晉阮明泊舟丨丨見一青衣女子彎弓射之女郎軒雲而去明尋被害明一統志)
(丨丨在鎮江府城西又僧惠洪觀烟雨蘆鴻詩今日高堂素壁間怱見西湖最丨丨)溪浦(廣州記丨丨口有蒲母養龍裂斷其)
(尾因呼龍掘人時見之則土境大豐而利涉也)釣浦(江隂志丨丨在縣東南二十里有石廣一丈三尺按風土記云姜太公釣)
(魚之所庾信王祥扣冰魚躍讃冰連丨丨凍塞寒流宋之問太平公主山池賦樵山丨丨茅堂茵閣盧照隣晩渡渭橋詩長虹掩丨)
(丨落雁下星州)申浦(方輿勝覽江隂州郡名丨丨玉海唐韓滉以舟師由海門大閱至丨丨明一統志丨丨在江隂縣西昔春)
(申君開浦置田為上下屯自大江南導分而為二東入無錫西入武進戚墅俱達于運河)柳浦(揚州芍藥譜丨丨青心紅冠子)
(也於大葉中小葉密直妖媚出衆儻非造化無能為也諸葛穎春江花月夜曲花帆渡丨丨結纜隐梅洲趙嘏西江曉泊詩茫茫蕩)
(蕩失西東丨丨桑村處處同)淹浦(明一統志丨丨在慈溪縣西北浦東五里即古窰港也宋慶歷間置古窰丨丨二閘以蓄)
(洩鳴鶴一鄉之水)泥浦(明一統志丨丨在繁昌縣東一十五里宋楊萬里有丨丨詩)歙浦(明一統志丨丨在歙縣東)
(南一十五里秦置歙縣之名取此)周浦(明一統志丨丨在上海縣東南三十六里宋末有詩人儲詠居其上)乍浦(明一)
(統志丨丨在平湖縣元時番船輳集于此)掩浦(明一統志丨丨在湖州府歸安縣一名項浦秦始皇東遊會稽項梁與籍私往)
(觀之籍曰彼可取而代也梁掩其口曰毋妄言族矣因以名其浦)項浦(見上)浣浦(明一統志丨丨在諸暨縣治東南一)
(名浣渚俗傳西子浣紗于此元稹丨丨詩丨丨逄新豔)澧浦(九歌捐余玦兮江中遺余佩兮丨丨謝朓祀敬亭廟詩參差殊)
(未來徘徊望丨丨梁簡文帝詩三春丨丨葉九月洞庭枝皇甫冉歸渡洛水詩丨丨饒芳草滄浪有釣舟)極浦(九歌望涔陽兮)
(丨丨横大江兮揚靈謝靈運詩入丨丨而邅回迷不知其所適謝朓臨楚江賦冽攢笳兮丨丨弭蘭鷁兮江潯江淹詩停艫望丨丨)
(弭棹阻風雪杜甫詩樽罍臨丨丨鳬雁宿張燈王維魚山祠歌坎坎伐鼔魚山之下吹洞簫望丨丨)涯浦(李尤函谷關銘丨丨)
(零中以窮海陸)依浦(魏明帝善哉行輕舟竟川初鴻丨丨)渦浦(王粲浮淮賦背丨丨之曲流兮望馬丘之高澨)舊浦
(張協詩流波戀丨丨行雲思故山李嘉祐晚春送吉校書歸楚州詩丨丨菱花待閒門柳絮飛)生浦(江賦潄壑丨丨區别作湖)
入浦(謝靈運山居賦鱸鮆乘時以丨丨鱤&KR2607;沿瀨以出泉王維詩君問窮通理漁歌丨丨深)長浦(謝靈運山居賦椹梅)
(流芬于回巒椑柿被實于丨丨沈約愍塗賦日掩丨丨風掃聯葭)出浦(鮑照採菱歌褭褭風丨丨容容日向山張九齡詩荷)
(香初丨丨草色復緣堤杜甫重泛鄭監前湖詩錦席淹留還丨丨葛巾欹側未廻船)山浦(鮑照詩日氛映丨丨暄霧逐風收)
駕浦(鮑照遊思賦秋水兮丨丨凉烟兮冒虹)桂浦(鮑照採菱歌驚舲馳丨丨息棹偃椒潭)曲浦(張融海賦淃漣)
(涴瀨輾轉縱横揚珠起玉流鏡飛明是其回堆丨丨幽關弱渚之形勢也薛道衡詩丨丨騰烟霧深浪駭鯨螭王勃遊蓬池序平郊)
(樹直丨丨蓮肥)明浦(謝朓詩澄澄丨丨媚衍衍清風爛)嶼浦(梁簡文帝洲中獨鶴詩孤驚思丨丨羇唳下江濆)月
浦(梁元帝牛渚磯碑清風韻響即代仙歌桂影浮池仍為丨丨李嶠咏江詩霞津錦浪動丨丨練花開鄭紹遊越溪詩漁潭逢釣)
(楫丨丨值孤舟羅隐釣翁詩丨丨扣船歌皎潔雨篷偎岸卧蕭疎又張喬詩山藏明丨丨樹繞白雲城)藍浦(梁元帝啓色方)
(丨丨光譬靈山)隔浦(梁元帝郢川晉安寺碑分佩丨丨皇檣隐霧)青浦(江淹詩翠山方藹藹丨丨正沈沈駱賓王豔情)
(詩平江淼淼分丨丨長路悠悠問白雲張說侍宴滻水詩丨丨宸遊至朱城紫氣濃)絶浦(陶弘景肘後百一方序窮村廻陌遥)
(山丨丨其間枉夭安可勝言)綠浦(沈約釣竿樂府桂舟既容與丨丨復回紆劉清止水賦紫關之鴻雁飛來丨丨之蓮舟風)
(送陶舉花萼樓賦翠幄凝烟暖青軒以靄映紅荷浸水嬌丨丨以縈盈)舟浦(沈約江南曲宜湏閒隐處丨丨予自諳)暝
浦(何遜詩解纜及朝風落帆依丨丨)涸浦(庾肩吾蔬圃堂詩疎林不礙日丨丨暫通潮)荇浦(劉孝威望湖北詩丨)
(丨浮新葉漁舟繞落花)浮浦(劉孝綽詩落花丨丨出飛雉度洲還)越浦(吴均碎珠賦寳月生焉丨丨隋川標魏之美擅)
(楚之賢)春浦(魏收櫂歌行雪溜添丨丨花水足新流)銅浦(庾信溫湯碑烟青于丨丨色白于鉛溪)凍浦(庾信)
(碑文温席扇枕承顔悦膝丨丨魚驚寒林笋出孟浩然詩曲引古堤臨丨丨斜分遠岸近枯楊)竟浦(徐陵為陳武帝作相時與)
(北齊廣陵城主書蘆牌荻筏丨丨浮江千百為羣前後相繼)渭浦(徐陵傅大士碑岩溪藴德丨丨呈祥天錫殷宗誕興元相)
(王勃九成宮頌長圍躞蹀得駿馬于秦坰大輅徜徉載飛熊于丨丨)漅浦(徐陵為貞陽侯與陳司空書去月將晦便留夀春已)
(具舟艫將臨丨丨)躍浦(張正見魚躍水花生詩丨丨疑珠出依池似錦浮)冰浦(張正見雪映夜舟詩分沙映丨丨照)
(鶴聚寒流)平浦(王勃春思賦桃花萬騎喧長薄蘭葉千旂照丨丨)蘋浦(王勃泥溪詩風生丨丨葉露泫竹潭枝温庭筠)
(江南曲妾家白丨丨日上芙蓉檝)珠浦(駱賓王上瑕丘常明府啓締跡璚峰靈丘蔽丹霄之景圖基丨丨神派沃清漢之波)
(盧照隣酬張少府詩丨丨龍猶卧檀溪馬正沉杜甫詩銅梁書遠及丨丨使將旋王建横吹曲夢見離丨丨書來在桂州蘇軾詩來)
(如丨還丨魚鱉爭駢頭)逗浦(駱賓王早發淮口望盱眙詩背流桐柏遠丨丨木蘭輕)沙浦(宋之問早入清遠峽詩寂)
(歴環丨丨葱蘢轉石圻陳子昂詩丨丨明如月汀葭晦若秋)暗浦(宋之問吴松江詩寒潮頓覺滿丨丨稍將分)玉浦
(陳子昂奉和秋景觀競渡詩表鳥逝蚪驚沸珠潭而競逐雪飛電集横丨丨而流光)洲浦(陳子昂詩江潭共為客丨丨獨迷津)
瘴浦(沈佺期贈蘇使君詩鬼門因苦夜丨丨不宜秋)雞浦(周彦昭宴高氏林亭詩勝地臨丨丨高會偶龍沙)寒浦
(李嶠旅次淮口詩夕吹生丨丨清淮上暝潮)截浦(李適帝幸興慶池詩急槳爭標排荇度輕帆丨丨觸荷來)菊浦(盧藏)
(用安樂公主山莊詩丨丨香隨鸚鵡泛簫樓韵逐鳳皇吟)蛟浦(孟浩然送元公之鄂渚詩峴首辭丨丨江邊問鶴樓)後浦
(李白詩岸曲迷丨丨沙明瞰前洲)全浦(杜甫詩氣沉丨丨暗輪仄半樓明)夜浦(耿湋詩丨丨涼雲過秋塘好月閒羅)
(隐送沈光侍御赴職閩中詩丨丨吴潮吼春灘建水狂)蘭浦(劉禹錫詩隣境諸侯同舍郎芷江丨丨恨無梁)滎浦(皇甫)
(冉詩楚水通丨丨秦山擁漢京)烟浦(李庾西都賦戸閉丨丨家藏畫舟王建泛水曲載酒入丨丨方舟泛綠波蘇軾梅花詩盈)
(盈解佩臨丨丨脉脉當壚傍酒家)島浦(李紳涉沅瀟詩瀟湘丨丨無人居風驚水暗堆鮫魚)楓浦(許渾詩丨丨客來烟)
(未散竹窗僧去月猶明)蚌浦(吴融無題詩戲應過丨丨飛合入蟾輪)劍浦(陳陶盧堠石詩鼇州石梁外丨丨羅浮東)
(又寄兵部任郎中詩常思丨丨越清塵荳蔲花紅十二春)荻浦(李中秋雨詩竹窗秋睡美丨丨夜漁寒杜荀寉貽釣者詩瓦缾)
(盛酒瓷甌酌丨丨蘆灣是要津陸游秋色詩蓼汀丨丨江南岸又閒遊所至詩鷺引釣船經丨丨牛隨牧笛入柴門)郢浦(羅隐)
(詩丨丨雁尋過鏡湖蟬又鳴)蓼浦(余靖詩丨丨初聞鴈人家半在船)塘浦(郟亶治田書松江丨丨五十七條並當松)
(江之上流皆是闊其丨丨高其隄岸以固田也久不浚治遂至隳壞議者不知此丨丨原有大岸以固田乃謂古人浚此大浦只欲)
(泄水此不知治田之本也)設浦(郟亶治田書松江塘浦四十條各畎引江水以灌溉高田因久不浚治浦底既高而江水又低)
(故常患旱也)開浦(趙霖治水利害狀治水莫急于丨丨開浦莫急于置閘置閘莫利于近外)四浦(趙霖治水利害狀今)
(於三十六浦中尋究得古曾置閘者纔丨丨惟慶安福山兩閘尚存)灌浦(趙霖治水利害狀江海之潮日兩漲落潮上丨丨則)
(浦水倒流潮落浦深則浦水湍瀉)中浦(陳造泊慈湖北岸詩舟中告風横因循宿丨丨)過浦(陳與義題牧牛圖詩犢兒)
(狂走先丨丨却立長鳴待其母)蓮浦(范成大詩秋生丨丨船初渡春滿茶溪騎趣回)滿浦(薩都拉詩丨丨荷花開欲遍)
鏡浦(楊維楨采菱曲鴛鴦飛丨丨鸂鶒睡銀沙)荷浦(高啓江村樂詩丨丨張弓射鴨柳塘持燭义魚)
三渚浦(史記春申君傳吴之信越也從而伐齊既勝齊人於艾陵還為越王禽丨丨之丨注戰國策曰三江之浦)三江
浦(見上)斷洞浦(晉書忠王尚之傳桓玄遣馮該攻歴陽丨丨丨焚尚之舟艦尚之衆潰逃於涂中)茄子浦(晉書)
(郗鑒傳陶侃為盟主進鑒都督揚州八郡軍事率衆渡江與侃會于丨丨丨)江寧浦(梁書王僧辯傳遣龍舟法駕往迎貞)
(陽濟江之日僧辯擁楫中流不敢就岸後乃會同於丨丨丨)板橋浦(陳書周鐵虎傳徐嗣徽引齊寇渡江鐡虎於丨丨丨)
(破其水軍盡獲甲仗船舸)青泥浦(唐書地理志登州東北海行至馬石山東二百里東傍海壖過丨丨丨桃花浦杏花浦石)
(人汪槖駝灣烏骨江八百里乃南傍海壖過烏牧島貝江口椒島得新羅西北之長口鎮)桃花浦(見上)杏花浦(見上)
唐恩浦(唐書地理志至鴨淥江丨丨丨東南陸行七百里至新羅王城)洪塘浦(唐書地理志侯官西南七里有丨丨)
(丨自石岊江而東經甓瀆至柳橋以通舟檝貞元十一年觀察使王翃開)大通浦(宋史河渠志通直郎陳仲方議濬吴松江)
(自丨丨丨入海朝廷下兩浙監司詳議監司以為可行)金山浦(宋史河渠志秀水東南則柘湖自丨丨丨小官浦入于海)
(西南則澱山浦自蘆歴浦入于海西北則陳湖自大姚港朱里浦入于吴松江)白茅浦(宋史食貨志大理寺丞周環言松江)
(泄水惟丨丨一丨最大今泥沙淤塞宜決浦故道俾水勢分𣲖流暢實四州無窮之利)魯公浦(宋史魯宗道傳宗道調海)
(鹽令縣東南舊有港海水至邑下歲久湮塞宗道發鄉丁疏治之人號丨丨丨)清水浦(宋史毛漸傳浙部水溢漸乃案錢氏)
(有國時故事起長安堰至鹽官徹丨丨丨入于海)淤口浦(宋史韓通傳命通巡北邊自浮陽至丨丨丨壞坊三十六遂通)
(瀛莫)赤水浦(水經江水左得丨丨丨注夏浦也)安樂浦(水經大江右岸有厭里口丨丨丨)上檀浦(水經)
(江水左得飯筐上口江水又右得丨丨丨)連泉浦(水經注濡水又東逕故城北連結兩池沼謂之丨丨丨口)狼湖浦
(水經注夀泠水自西南東與盧容水合東注郎究究水所積下潭為湖謂之丨丨丨口有秦時𧰼郡墟城猶存)交湘浦(水經)
(注山海經云洞庭之山帝之二女居焉沅澧之風丨丨之丨出入多飄風暴雨)盧容浦(水經注自四會南入得丨丨丨口晉)
(太康三年省日南部屬國都尉以其所統盧容縣置日南郡及象林縣之故治晉書地道記曰郡去丨丨丨口二百里故秦象郡象)
(林縣治也康泰扶南記曰從林邑至日南丨丨丨口可二百餘里從口南發往扶南諸國常從此口出也)夀泠浦(水經注永)
(和五年桓温遣督護膠畯率交會兵伐范文退次九真文死子佛代立七年畯與交州刺史楊平復進軍丨丨丨入頓郎湖討佛于)
(日南故治又無勞究水通丨丨丨)公路浦(水經注淮水右岸即淮隂也城西二里有丨丨丨昔袁術向九江將東奔袁譚)
(路出斯浦因以為名焉伏滔北征記廣陵西一里水名公路袁術自九江東奔袁譚於下邳由此浦渡因名即今淮口)山陽
浦(水經中瀆水出白馬湖注中瀆又東謂之丨丨丨又東入淮謂之山陽口者也)護江浦(水經注積布&KR1105;即西陽尋陽二)
(郡界右岸有土復曰江浦也夾浦有江山山東口有丨丨丨也庾仲雍謂之朝二浦也)上鼻浦(水經注高口水出益陽縣)
(西北逕高口戍南又西北上鼻水自鼻洲上口受湘西入焉謂之丨丨丨高水西北與下鼻浦合自鼻洲下口受湘川西通高水謂)
(之下鼻口)下鼻浦(見上)銅官浦(水經注湘水石岸丨丨丨出焉湘水又北逕銅官山西臨湘水)四會浦(水經)
(注鬱水又南右納西隨三水又南逕丨丨丨水上承日南郡盧容縣西古郎究浦内漕口馬援所漕)山隂浦(水經注&KR0008;浦西)
(通丨丨丨而達于江)九德浦(水經注九德縣屬九真郡在郡之南丨丨丨内逕越裳究九德究南陵究)都粟浦(水經)
(注義熙九年交阯太守杜慧度自九真水歴丨丨丨襲九真長圍跨山重柵斷浦驅𧰼前鋒接刃城下連日交戰傷殺乃退)李
姥浦(水經注江水左得廣武口江之右岸有丨丨丨浦中偏無蚊蚋之患矣)鳳鳴浦(水經注江之右岸有丨丨口江)
(丨也浦側有鳳鳴戌)小軍浦(水經江水又東逕小軍山南注臨側江津東有丨丨丨)土城浦(水經江水又東逕雞)
(翅山北注山東即丨丨丨也)船官浦(水經注江之右岸有丨丨丨歴黃鵠&KR1105;西而行矣丨丨丨東即黃鵠山)黃軍
浦(水經注丨丨丨吴將軍黃蓋軍師所屯故浦得其名亦商舟之所會矣明一統志丨丨丨在武昌鸚鵡洲下本名丨丨丨以吴)
(將黃蓋屯兵于此沈攸之謂暫泊黃金浦盖聲之誤也)苦菜浦(水經注苦城至武城口三十里東得丨丨夏丨浦東有苦)
(菜夏江逕其北故浦有苦菜之名焉山上有苦菜可食)夾口浦(水經注游水又北逕祝其縣故城西春秋經書公會齊侯)
(于夾谷左傳定公十年公及齊平會于祝其實夾谷也縣之東有丨丨丨)朱吾浦(水經注渡庇景至朱吾丨丨縣丨今之封)
(界林邑記曰丨丨丨内通無勞湖)温公浦(水經注元嘉元年奮威將軍阮謙之領七千人襲區粟以過四會未入夀泠楊)
(邁部伍三百許船來相救援謙之遭風餘數船艦夜于夀泠浦裏相遇風溺之餘制勝理難還渡夀泠至丨丨丨升平三年温放之)
(征范佛於灣分界隂陽折入新羅灣至焉下一名阿賁浦入彭龍灣隐避風波即臨邑之海渚)阿賁浦(見上)望屯浦
(水經注湘水自錫口北出又得丨丨丨湘浦也)瀟湘浦(水經注大舜之陟方也二妃從征溺于湘江神遊洞庭之淵出入丨)
(丨之丨李白遠别離樂府遠别離乃在洞庭之南丨丨之丨)隱口浦(水經注西江口又東逕忌置山南山東即丨丨丨矣)
淫泉浦(拾遺記日南之南有丨丨之丨言其水浸淫從地而出成淵故曰滛泉)箏笛浦(搜神後記廬江丨丨丨浦)
(有大舶覆在水中云是曹公船有漁人夜宿其旁以船繫之但聞筝笛絃節之聲相傳云曹公載數妓船覆于此明一統志丨丨丨)
(在廬州府内后土廟側漁人嘗夜聞筝笛聲及香氣氤氲相傳曹操溺妓舟于此)侯景浦(元和志岳州巴陵縣丨丨丨在)
(縣東北十二里本名三湘浦侯景尅建業自統兵西趣荆陜先遣其將宋子仙任約襲郢州湘東王繹令王僧辯拒之景軍大敗燒)
(營退走天監中寳誌道人為符書云起自汝蔡訖于三湘侯景東起於縣瓠汝水之南而敗於巴陵三湘之浦也)三湘浦
(見上明一統志丨丨丨在岳州府境内梁天監中僧寳誌為符書云起自汝蔡訖于三湘後侯景起於汝水之南而敗於丨丨之丨)
(故亦名侯景浦)蒙谷浦(事文𩔖聚日入於虞淵之地曙於丨丨之丨)藏舟浦(方輿勝覽丨丨丨在廬州路張遼掘)
(巨浦禦孫權藏戰艦處明一統志丨丨丨在廬州府城西北隅魏張遼拒孫權鑿此浦以藏戰艦浦有金沙灘唐刺史杜公作斗門)
(引肥水于浦内島嶼縈廻花竹葱蒨郭祥正丨丨丨詩花島可憐春自媚柳洲聊覺月微明)烏江浦(方輿勝覽丨丨丨在)
(烏江縣東即亭長艤船待項王處明一統志丨丨丨在和州城北故烏江縣東四里項羽敗于垓下東走至烏江亭長艤舟待羽即)
(此胡曾丨丨丨詩烏江不是無船渡恥向東吴再起兵)魚復浦(方輿勝覽四川䕫州路有丨丨丨漢之魚復縣基即奉節)
(縣杜甫詩暫留丨丨丨同過楚王臺)上海浦(郟亶水利考松江南有大浦十八中有丨丨下海二丨)當利浦(明一)
(統志在和州城東一十二里漢劉繇遣其將張英屯丨丨丨以拒袁術即此傅堯俞丨丨丨詩當利江頭最僻州懷人惟是數登樓)
范家浦(明一統志丨丨丨在松江黃浦東北舊名范家浜洪武間浜因吴淞江淤塞潮汐不通郡人葉宗行上言疏浚接黃)
(浦入海因改曰浦)顧會浦(明一統志丨丨丨在松江府城西北接青龍江達于松江今通波塘是)大盈浦(明一)
(統志丨丨丨在松江府城西七十里南接澱湖北經白鶴滙達于松江王安石丨丨丨詩徒嗟大盈北浩浩無春秋)盤龍浦
(明一統志丨丨丨一名盤龍滙自上海縣西北達于江每歲大雨泛濫為民病宋乾興間范仲淹守平江常經度之寳元間葉清臣)
(按嘉興路建議為新渠其患遂弭)下沙浦(明一統志丨丨丨在上海縣東南一名鶴沙宋宣城吴潛侍父下沙鹽場讀書)
(後魁多士為開慶名相)赤欄浦(明一統志丨丨丨在盱眙縣城南舊於浦上作赤欄橋因名)洪澤浦(明一統志)
(丨丨丨在盱眙縣北舊名破釡澗隋煬帝幸江都經此時亢旱至則遇雨下水泛遂更今名)蓮塘浦(明一統志丨丨丨在)
(興化縣東接得勝湖高榖丨丨丨詩芳蓮無數滿芳塘絶勝西湖十里香)于公浦(明一統志丨丨丨在海州城北乃煎鹽之)
(所以漢于公得名)沉香浦(明一統志丨丨丨在廣州府城西即晉吴隐之投沉香處舊有亭)崧子浦(明一統志)
(丨丨丨在淞江自顧會浦分流下注舊江按圖經丨丨丨在華亭縣東北五十里崧子塘在縣北十五里盖北十五里者丨丨丨南)
(口自顧會分流處東北五十里者入江處也)趙屯浦(明一統志丨丨丨在松江府西北澱山湖北舊時直受湖水瀉于松)
(江闊至五十丈通江五大浦之一也今自北曹港分支北流愈北愈隘浦口束以石梁僅通舟楫其接曹港處又名新河其一支東)
(南入曹港者曰南丨丨丨一支東北流入江者曰北丨丨丨)劉郎浦(明一統志丨丨丨在荆州石首縣北杜甫丨丨丨詩)
(挂帆早發丨丨丨疾風颯颯昏亭午呂溫丨丨丨詩誰知一女輕天下欲换劉郎鼎峙心)鴛鴦浦(明一統志丨丨丨在慈利)
(縣治北昔人詩桃花浪煖丨丨丨柳絮風輕燕子巖陳造詩窗度荷芰風舟艤丨丨丨又袁士元詩鴛浦藕花初過雨漁家燈影半)
(臨流)餘魚浦(明一統志丨丨丨在長興縣東北周處風土記云陽羡之東鄕也魚本作吾)青楓浦(一統志丨丨丨)
(在長沙府瀏陽縣)屠兒浦(劉楨京口記縣城東南大路過長岡五里得丨丨丨昔諸葛兒居此小浦因以為名也)雲
夢浦(宋玉神女賦序楚襄王與宋玉遊於丨丨之丨使玉賦高唐之事)長洲浦(張協洛禊賦集乎丨丨之丨曜乎洛)
(川之曲)捐珮浦(顔延之祭屈原文訪懷沙之淵得丨丨之丨)汀洲浦(顔延之詩弔屈丨丨丨謁帝蒼山蹊)新
林浦(謝朓之宣城出丨丨丨詩天際識歸舟雲中辨江樹李白詩暫行丨丨丨定醉金陵月又明發丨丨丨空吟謝朓詩)華
容浦(謝朓隋王鼓吹校獵曲殪獸丨丨丨張樂荆山臺)黃牛浦(梁元帝獸名詩水涉丨丨丨山過白馬津)長楸
浦(任昉别蕭諮議詩揆景巫衡阿臨風丨丨丨)黃鶴浦(庾信哀江南賦落帆丨丨之丨藏船鸚鵡之洲)青江浦
(陳子昂鴛鴦詩刷尾丨丨丨交頸紫山岑)焚蛟浦(沈佺期少游荆湘詩峴北丨丨丨巴東射雉田)洛媛浦(李嶠菊詩)
(榮舒丨丨丨香泛野人杯)丹鳳浦(李嶠洛詩花明丨丨丨日映玉雞津)緣岸浦(杜甫詩芳菲丨丨丨樵㸑倚灘洲)
沈書浦(許渾送上元王明府赴任詩荒城樹暗丨丨丨舊宅花連罨畫溪)北及浦(郟亶治田書松江下口北繞蘇)
(州崑山常熟平江江隂界有港浦四十九條丨丨丨下田浦堀浦上夾浦下練祁浦桃源浦練祁浦顧涇浦六岳浦採桃浦川沙浦)
(下張浦新漕浦茜涇浦楊林浦七雅浦&KR0008;港浦北浦尹公浦甘草浦唐相浦陳涇浦錢涇浦湴湖浦吴四浦鐺浦下六河浦黃浜浦)
(沙營浦白茆浦金涇浦高浦許浦塢溝浦千步涇耿涇浦新涇浦崔浦水門浦鰻鯏浦吴涇高涇西陽浦新涇浦陳浦張涇湖涇奚)
(浦黃泗浦)北平浦(郟亶治田書松江南大浦二十七條丨丨丨破江浦艾祁浦愧浦顧滙浦養蠶浦大盈浦南解浦梁紇浦)
(石臼浦直浦分桑浦内薰浦趙屯浦石浦道褐浦千墩浦錐浦張潭浦陸直浦甫里浦浮高浦塗頭浦順德浦大姚浦破墩浦盞頭)
(浦)徐公浦(郟亶治田書松江北大浦二十八條丨丨丨北解浦瓦浦沈浦蔣浦三林浦周浦顧墓浦金城浦木瓜浦蔡浦)
(下駕浦浜浦落舍浦楊梨浦新洋浦陶仁浦小虞浦大虞浦馬仁浦浪市浦尤涇浦下里浦戴墟浦上顧浦青丘浦奉里浦任浦)
小來浦(郟亶治田書松江南岸有大浦一十八條丨丨丨盤龍浦朱市浦松子浦野奴浦張整浦許浦魚浦上燠浦丁灣浦)
(蘆子浦滬瀆釘鈎浦上海浦下海浦南及浦江苧浦爛泥浦)北陳浦(郟亶治田書江北岸有大浦二十條丨丨丨顧浦桑)
(浦大黃肚浦小黃肚浦章浦樊浦楊林浦上河浦下河浦仙天浦鎮浦新華浦槎浦秦公浦雙浦大場浦唐章浦貴州浦商量浦)
西江浦(王安石釋惠崇畫詩沙平水澹丨丨丨)女兒浦(蘇軾跋黔安居士漁父詞才出新婦磯又入丨丨丨此漁)
(父無乃太瀾浪乎揭傒斯丨丨丨詩丨丨丨前湖水流丨丨丨前過湖舟)黃蘆浦(戴復古移舟入峽詩棹入丨丨丨驚飛白)
(鷺羣)荷葉浦(戴復古松江舟中詩好向上塘行莫過丨丨丨王阮泛舟詩霅川丨丨丨彭蠡石榴頭葉顒採蓮歌往來丨丨)
(丨蕩漾木蘭舟又徐璣詩遠憶荷花浦誰吟杜若洲)相思浦(馬祖常蔡州妓詩秋香不斷丨丨丨玉釵斷股埋黃土)猗
蘭浦(虞集題朱邸竹木詩解珮丨丨丨揚舲落木坡)珍珠浦(虞集送王照磨之官雲南詩遺廟丨丨丨歸舟僰道溪)
垂釣浦(余闕詩草生丨丨丨人語讀書窗)遺珮浦(丁鶴年題風雨歸舟圖詩挂席正思丨丨丨推篷已過濯纓亭)
都官塞浦(水經注鬱林南倉通夀泠即一浦也浦上承交趾郡南丨丨丨丨又中水逕臝&KR1454;縣南林邑記曰縣本自交趾)
(南行丨丨丨丨出焉)二十四浦(水經注渠水歴中牟縣之圃田澤澤在中牟縣西東西四十許里南北二百許里中有沙)
(岡上下丨丨丨丨津津流逕通淵潭相接各有名焉有大軒小軒大灰小灰義魯練秋大白楊小白楊散嚇禹中牟圈大鵠龍澤鬯)
(罷大哀小哀大長小長大縮小縮伯丘大蓋牛眠等浦水盛則北注渠溢則南播)
御定佩文韻府卷三十七之七
