欽定四庫全書
御定佩文韻府卷八十六
去聲二十七沁韻
沁(七鴆切水名又州名)
韻藻增澤沁(唐書郭子儀傳遂以子儀為朔方河中北廷潞儀丨丨等州節度行營兼興平定國副元帥)潞沁
(唐書王思禮傳收東京戰數有功遷兵部尚書尋兼丨丨等州節度)碧沁(陳允平詞任紅醺杏靨丨丨苔痕)塵沁(趙聞)
(禮詞衣薰麝馥襪羅丨丨凌波步淺)露沁(楊載紅梅詩纖蕤丨丨蜂腰蠟蜜蕊雲蒸鶴頂砂)
河洛沁(宋書五行志晉武帝泰始六年六月大雨霖丨丨丨水同時並溢流四千九百餘家殺二百餘人)
飲(於禁切歠也一曰度聲曰丨增韻以飲丨之又寢韻)
韻藻曠飲(禮記知悼子卒未葬平公飲酒師曠李調侍鼓鐘杜蕢入寢酌曰丨丨斯又酌曰調飲斯又酌堂上北面坐飲)
(之平公曰爾飲曠何也曰子卯不樂知悼子在堂斯其為子卯也大矣曠也大師也不以詔是以飲之也爾飲調何也曰調也君之)
(䙝臣也為一飲一食忘君之疾是以飲之也)調飲(見上)
增致飲(周禮天官酒正共后之丨丨于賓客之禮醫酏糟皆使其士奉之)逓飲(儀禮大射儀卒爵然後飲疏凡行酬)
(之法轉爵丨丨)立飲(儀禮大射儀諸公卿大夫受觶於席以降適西階上北面丨丨)卒飲(儀禮大射儀升者如初三耦飲)
(丨丨)末飲(儀禮鄉射禮辯卒受者興以旅在下者于西階上注衆賓至丨丨而酬主人之贊者大夫之丨丨而酬賓黨亦錯焉)
三飲(儀禮公食大夫禮賓升公揖退于箱賓卒食會飯丨丨注卒已也已食會飯三潄漿也)下飲(論語揖讓而升丨而)
(丨世說任育長自過江便失志王丞相請先度時賢共至石頭迎之坐席竟丨丨問人云此為茶為茗覺有異色乃自申明云向問)
(飲為熱為冷耳羅隱詩長虹丨丨海欲竭老雁呌羣秋更哀)大飲(論語黃衣狐裘疏人君以歲事成熟搜索羣神而報之謂)
(之大蜡又臘祭先祖五祀因令民得丨丨唐書田宏正傳丨張丨軍中凡三日)食飲(戰國策左師觸讋願見太后盛氣而揖之)
(入而徐趨至而自謝曰老臣病足曾不能疾走恐太后玉體之有所郄也故願望見太后曰老婦恃輦而行曰日丨丨得無衰乎曰)
(恃鬻耳史記淮隂侯傳常從人寄丨丨人多厭之)燕飲(史記齊悼惠王世家朱虛侯嘗入侍高后丨丨高后令為酒吏後漢)
(書郅惲傳汝南舊俗十月享會百里内縣皆齎牛酒到府丨丨又南史曹景宗傳帝于華光殿宴飲連旬令左僕射沈約賦韻唐書)
(錢徽傳州有牛田錢百萬刺史以給宴飲贈餉者又曹植與吳季重書雖讌飲彌日其于别遠會希猶不盡其勞積也)鄉飲
(史記儒林傳講習大射丨丨之禮後漢書李忠傳忠遷丹陽太守以丹陽越俗不好學乃為起學校習禮容春秋丨丨選用明經郡)
(中向慕之唐書李栖筠傳為丨丨酒禮登歌降飲人人知勸邢邵請置學及修立明堂奏更明古今重遵丨丨敦進郡學精課經業)
日飲(史記曹相國世家相舍後園近吏舍吏舍丨丨歌呼高適詩終丨丨醇酒不醉復不醒竇庠詩步兵終丨丨原憲四時貧)
(馬戴夜猿詩丨丨巴江水還啼巴岸邊蘇軾松醪賦酌以癭藤之紋樽薦以石蟹之霜螯曾丨丨之幾何覺天刑之可逃)飯飲
(漢書朱買臣傳買臣獨行歌道中負薪墓間故妻與夫家俱上冡見買臣飢寒呼丨丨之唐書李晟傳邏縛得諜者晟命釋士丨丨)
(之遣還)鷇飲(後漢書王充等傳論世非胥庭人乖丨丨化迹萬肇情故萌生莊子聖人鶉居而丨丨薛道衡老氏碑上皇䆳)
(古夏巢冬穴静神息智鶉居丨丨)求飲(魏志曹爽傳注爽等令勝辭宣王宣王言渴丨丨婢進粥宣王持杯飲粥粥皆流出)
(沾胸)一飲(晉書劉伶傳伶求酒于妻妻諫曰君酒太甚非攝生之道伶曰善吾不能自禁惟當祝鬼神自誓耳妻從之伶跪祝)
(曰天生劉伶以酒為名丨丨一斛五斗解酲婦兒之言慎不可聽仍飲酒御肉隗然復醉柳宗元序飲於是或丨丨或再飲)再
飲(見上)逼飲(晉書謝奕傳奕每因酒無復朝廷禮每丨桓温丨温走入南康主門避之主曰君若無狂司馬我何由得相見)
客飲(晉書王敦傳時王愷石崇以豪侈相尚敦造愷愷使美人行酒以丨丨不盡輒殺之)節飲(晉書阮孚傳王裒為車騎)
(將軍鎮廣陵以孚為長史帝曰卿既統軍府郊壘多事宜丨丨也許有壬詩也知丨丨宜衰病其奈鄉情醉更多)更飲(晉書)
(阮咸傳諸阮皆飲酒咸至宗人間共集不復用杯觴斟酌以大盆盛酒圓坐相向大酌丨丨時有羣豕來飲其酒咸直接去其上便)
(共飲之)造飲(晉書陶潛傳潛嘗著五柳先生傳以自况曰先生性嗜酒而家貧不能恒得親舊知其如此或置酒招之丨丨)
(必盡期在必醉)盗飲(晉書畢卓傳比舍郎釀熟卓因醉夜至其甕間丨丨之為掌酒者所縳明旦視之乃畢吏部也)酣飲
(晉書阮籍傳籍本有濟世志屬魏晉之際天下多故名士少有全者籍由是不與世事遂丨丨為常又孟嘉傳嘉好丨丨愈多不亂)
(桓温問嘉酒有何好而卿嗜之嘉曰公未得酒中趣耳謝靈運君子有所思行長夜恣丨丨窮年弄音徽)游飲(晉書苻生載記)
(生雖在諒闇丨丨自若荒耽淫虐殺戮無道)渴飲(南史曺景宗傳景宗謂所親曰我昔在鄉里逐麞射之丨丨其血飢食其)
(胃甜如甘露漿阮籍詩丨丨清泉流飢食并一簞嵇含詩飢食並根粒丨丨一流泉陶潛詩飢食首陽薇丨丨易水流陳陶詩丨丨)
(寒泉水飢餐紫术芝周權詩雨虹丨丨駕空來千尋横截玻璃碧)劇飲(北齊書元文遥傳白擲丨丨甚得師風唐書李百藥)
(傳性疏脫喜丨丨又敬君宏傳嘗見貪泉曰此豈隱之所酌耶吾雖日汲庸易吾性哉遂丨丨去又孟浩然傳會故人至丨丨歡甚)
(蘇軾詩為君丨丨幾濡首)悞飲(周書寇儁傳盜泉之水無容丨丨)強飲(北史鹿悆𫝊乃引入見景儁為設食悆丨丨多)
(食唐書陽城傳丨丨客客辭即自引滿宋之問詩丨丨離前酒終傷别後神曺唐詩雲液每歸須丨丨玉書無事莫頻開)極飲
(北史任城王澄傳遂起呼順入室與之丨丨)競飲(北史濟隂王小新成𫝊新成乃多為毒酒賊逼便棄營而去賊至丨丨)
荒飲(唐書宋璟傳昆弟皆丨丨俳嬉廣平之風衰焉)井飲(唐書太宗諸子傳繇荆扺樂鄉二百里其間墟聚凡數十不丨)
(丨柳宗元井銘始州之人各以甖甈負江水莫克丨丨)沉飲(唐書崔光遠傳丨丨不親事顔延之詩韜精日丨丨誰知非荒)
(宴杜甫詩丨丨聊自適放歌頗愁絶)呼飲(唐書崔光遠傳賊黨剽涇陽休祠房椎牛丨丨馬祖常詩釀酒相丨丨顛倒再拜跪)
勺飲(唐書段秀實傳六歲母疾病不丨丨)私飲(唐書胡証傳裴度未顯時羸服丨丨為武士所窘)羣飲(唐書劉克)
(明傳帝獵夜還與克明田務澄等二十有八人丨丨既酣)張飲(唐書田悦傳悦與巢父丨丨門階皆徹衛)先飲(唐書張說)
(傳宴集賢院故事官重者丨丨)博飲(唐書田令孜傳帝見蜀陿陋稍鬱鬱日與嬪侍丨丨)倡飲(唐書宋之問傳冉祖雍丨)
(丨省中為御史劾奏)縱飲(唐書高宗諸子傳諸王日朝側門歸即具樂丨丨王昌齡詩便以風雪暮還為丨丨留杜甫詩丨丨)
(久拚人共棄懶朝真與世相違蘇軾詩丨丨座中遺白帢趙孟頫詩丨丨窮日夕為樂殊未央楊載詩荆州未覺風流遠丨丨還應)
(到習池)祖飲(唐書回紇傳又詔文武五品官以上丨丨尚書省中)犒飲(唐書回紇傳子儀丨丨三日)水飲(莊子)
(魯有單豹者巖居而丨丨不與民共利行年七十而猶有嬰兒之色孔叢子君若飢渴待賢納用其謀雖蔬食丨丨伋亦願在下風)
尊飲(神仙傳王方平以千錢與餘杭姥相聞求其沽酒須臾信還得一油囊酒五斗許信傳餘杭姥荅言恐地上酒不中丨丨)
(耳)會飲(通典齊神武破爾朱兆兆奔保秀容神武揣兆歲首必應丨丨)沽飲(通典文帝太安中制禁釀酒丨丨皆斬)
牧飲(通典背山險向平易通達樵採丨丨相近地)鼻飲(通典駱越之人父子同川而浴相習以丨丨)聚飲(十國)
(春秋徐知誥秉鈞待將校頗事姑息而將校從禽丨丨)煎飲(清異錄李璟保大七年召大臣宗室赴内香燕凡中國外番所)
(出以至和合丨丨佩帶粉囊共九十三種江南素所無也)連飲(茶經乘熱丨丨之以重濁凝其下精英浮其上)坐飲(冊府)
(元龜開元二十四年八月五日千秋節下制曰朕生于仲秋厥日惟五遂為嘉節感慶誠深中外無事朝野乂安不因此時何云燕)
(喜即宜丨丨相與盡歡)狎飲(夢遊錄又有彭城劉生夢入一倡樓與諸輩丨丨但夢便及彼處亦心邪所至也)歡飲
(邊讓章華賦設長夜之丨丨兮展中情之嬿婉陶潛詩且共丨此丨吾駕不可回孟浩然九白詩落帽恣丨丨授衣同試新李頎詩)
(銅鑪將炙相丨丨星宿縱横露華白)屢飲(嵇紹詩丨丨致疲怠清河自否塞)閒飲(陶潛停雲詩有酒有酒丨丨東窗又)
(或有數斗酒丨丨自懽然王昌齡詩楚客共丨丨靜坐金管闋)能飲(晉樂府酤酒不取錢郎丨丨幾許)窮飲(沈約郊居)
(賦烈丨丨以致災安忘懷而受祟)禊飲(庾信華林園馬射賦序雖行祓丨之丨即同春蒐之儀張說詩不降王人觀丨丨誰)
(令醉舞拂賓筵王安石金明池詩宜秋西望碧參差憶看鄉人丨丨時)重飲(沈佺期詩何年赦書來丨丨洛陽酒杜甫詩衢)
(樽不丨丨白首獨餘哀)住飲(高適送崔錄事詩欲行宣城印丨丨洛陽杯)常飲(蕭穎士詩呦呦食萍鹿丨丨清泠川)
同飲(孟浩然詩喜逢金馬客丨丨玉人杯)遠飲(杜甫詩江虹明丨丨峽雨落餘飛)出飲(杜甫詩走覓南隣愛酒伴)
(經旬丨丨獨空牀)汲飲(杜甫詩出泉枯柳根丨丨歲月古)時飲(杜甫詩暇日從丨丨明年共我長)馬飲(郎士)
(元詩丨丨春泉踏淺沙徐九臯詩丨丨長城水軍占太白星又馬戴詩雁池戎丨丨雕帳戍人過)登飲(顔真卿登峴山觀李)
(左相石樽詩李公丨丨處因石為窪樽)多飲(白居易詩笑謝丨丨者酒錢徒自費)對飲(白居易詩欲臥暖殘杯燈前相)
(丨丨吳師道詩良友相逢還易别老兵丨丨且無嫌)小飲(白居易詩夜來身較健丨丨復如何曹唐詩東風丨丨人皆醉短尾)
(青龍枕水眠蘇軾詩行避門生時丨丨)獨飲(白居易詩舉杯還丨丨顧影自獻酬袁桷詩感彼岩居子丨丨古澗水)共
飲(孟郊詩淺井不丨丨瘦田常廢耕)洪飲(曺唐詩五夜清歌敲玉樹三年丨丨倒金尊)論飲(曺唐詩千樹梨花百)
(壺酒共君丨丨莫論詩)霓飲(蘇軾颶風賦斷丨丨海而北指赤雲夾日而南翔)留飲(蘇軾詩故人丨丨慰酸寒)法
飲(曾鞏詩泮水笑談邀丨丨高臺閒燕屬佳篇)後飲(范成大詩新年丨丨酴酥酒故事先燃窣堵香)就飲(趙孟頫詩)
(何當來丨丨聽我撫桐孫)河飲(李俊民羣鼠為耗詩渴時欲竭滿丨丨飢後共覓太倉偷)少飲(許有孚泛舟詩丨丨如醉)
(翁浮此齋畫舫)赴飲(牟巘題淵明圖詩而我適邂逅丨丨如沃焦)掬飲(王惲詩丨丨清臆塵坐睨巨石怪)啄飲
(周權錦雞詩區區丨丨豈不厚情深野樹溪雲春)浩飲(黃庚詩劇談丨丨不知醉仰天長笑歡顔開)暢飲(耶律椘材)
(詩悠然把菊見南山丨丨東籬醉重九)
上流飲(孟子古之賢士何獨不然疏許由隱箕山堯聞之躬聘為九州長不赴遂洗耳于河巢父見之曰吾欲飲牛汚吾牛)
(口于是牽牛丨丨丨之)煮骨飲(唐書劉感傳殺所乘馬啖士而丨丨自丨)取滴飲(唐書南詔傳或筥沙丨丨丨之)
(死不能具棺)接手飲(册府元龜烏耗國山居田石間有白草累石為室民丨丨丨)避暑飲(玉澗雜書劉松與袁)
(紹子弟以三伏之際晝夜極醉至于無知云以避一時之暑故河朔有丨丨丨)無酒飲(陶潛詩在昔丨丨丨今但湛空觴揭)
(傒斯詩終昔丨丨丨撫髀歌慨慷又白居易詩為我引杯添酒飲與君把筯擊盤歌又李郢詩黑黍春來釀酒飲青禾刈了驅牛載)
(又耶律椘材詩不須賖酒飲隨分有驢騎)野中飲(鮑照詩提觴丨丨丨愛心烟未開)千日飲(庾信詩只言丨丨丨)
(舊逐中山來)南澗飲(張說詩迎賓丨丨丨載妓東城嬉)評事飲(杜甫詩笑接郎中丨丨丨病從深酌道吾真)
客舍飲(岑參詩遥知丨丨丨醉裏聞春鳩)舟人飲(李頎詩縣郭丨丨丨津亭漁者歌)下藥飲(白居易詩)
(酒唯丨丨丨無復曾歡醉)侍籌飲(李賀詩飛窗複道丨丨丨)山中飲(張籍詩酒待丨丨丨琴將洞裏彈)三年
飲(曺唐詩東風夜月丨丨丨不省歸時不似泥)泉西飲(馬戴詩一就丨丨丨雲中採藥蔬)先生飲(蘇軾詩文)
(字丨丨丨江山清獻遊)壯士飲(蘇軾詩當為丨丨丨眥裂須磔蝟)齊相飲(蘇軾濁醪賦得時行道我則師丨丨)
(之丨醇遠害全身我則學徐公之中聖)少年飲(蘇軾詩丨丨丨紅裙酒盡推不去)無事飲(蘇軾詩能為丨丨丨)
(可作不夜歸戴表元詩一斗盡輸丨丨丨千金不買辟寒裘)百分飲(曾鞏詩莫辭為我丨丨丨從此送君千里行)暘
烏飲(劉克莊詩丨丨下丨百川空民自祠龍禱社公)不解飲(元好問詩人若丨丨丨俗病從何醫朱德潤詩月雖丨丨)
(丨我來意自深)衰翁飲(方回詩一壺就請丨丨丨亦與花朝報答春)不殢飲(袁桷詩平生嗜酒丨丨丨最喜停杯)
(微醉時)田家飲(趙孟頫耕織圖詩酤酒丨丨丨醉倒嫗與翁)瓊樓飲(余闕詩夜入丨丨丨金樽滿繡楹)
禁(居蔭切制也謹也止也避王莽家諱改曰省又姓又侵韻)
韻藻邦禁(書司寇掌丨丨元苞經傳少隂第三云以肅乃王庭以清乃丨丨曾鞏擬制中臺八座典司丨丨)棜禁
(禮記天子諸侯之尊廢禁大夫士丨丨注廢猶去也棜斯禁也謂之棜者無足有似於棜或因名云爾大夫用斯禁士用丨丨如今)
(方案隋長局足高三寸儀禮士虞禮壺丨丨饌于東序注禁言棜者祭尚厭飫得與大夫同器不為神戒也)時禁(禮記命相)
(布德和令注令謂丨丨也周禮天官宫正辨外内而丨丨注分别外人内人禁其非時出入漢書李尋傳以喜怒賞罰而不顧丨丨)
(雖有堯舜之心猶不能致和善宋書禮志懼犯丨丨是以微辭妙旨義不顯明)問禁(禮記入竟而丨丨入國而問俗入門而問)
(諱)火禁(周禮天官宫正春秋以木鐸脩丨丨癸辛雜識綿上丨丨升平時禁七日喪亂以來猶三日相傳丨丨不嚴則有風)
(雹之變儲光羲詩淹留丨丨辰愉樂絃歌宴歐陽脩詩丨丨開何晚春芳半已凋)舍禁(周禮地官大司徒以荒政十有二聚)
(萬民五曰丨丨疏丨丨者山澤所遮禁者丨去其丨使民取蔬食)九禁(周禮秋官掌交掌邦國之通事而結其交好以諭九)
(税之利九禮之親九牧之維丨丨之難九戎之威注丨丨九法之禁)水禁(周禮秋官萍氏掌國之丨丨)五禁(周禮秋官)
(士師掌國之丨丨之法以左右刑罰一曰宫禁二曰官禁三曰國禁四曰野禁五曰軍禁孟子今之諸侯皆犯此丨丨後漢書應奉)
(傳奉上書曰母后之重興廢所因宜思關雎之所求遠丨丨之所忌帝納其言通考後周有司憲中大夫二人掌司寇之法辨國之)
(丨丨)犯禁(周禮地官司稽掌廵市而察其丨丨者與其不物者而搏之史記游俠傳儒以文亂法而俠以武丨丨二者皆譏而)
(學士多稱于世云漢書平帝紀置西海郡徙天下丨丨者處之魏志司馬朗傳為堂陽長其治務寬惠不行鞭杖而民不丨丨吳志)
(三嗣主傳注孟仁本名宗聞母亡丨丨委官奔喪權特爲減死一等宋書謝方明傳貴族豪士莫敢丨丨通典拔十取五量能授官)
(然丨丨違公輒罹刑法)大禁(孟子問國之丨丨史記封禪書夀宫神君最貴者太一其佐曰丨丨司命曾鞏序况至于秦為)
(世之所丨丨哉)法禁(漢書功臣表子孫驕逸忘其先祖之艱難多陷丨丨殞命亡國後漢書虞詡傳詡上書自訟曰丨丨者俗)
(之隄防刑罰者人之御轡晉書李重傳方今聖明垂制每尚簡易丨丨已具和表無施宋書劉粹傳官禁殺牛而村中公違丨丨新)
(書瑰瑋飭知巧以相詐利者為知士敢犯丨丨為大奸者為纖理雞肋編事魔食菜丨丨甚嚴柳宗元故銀青光禄大夫柳公行狀)
(臨長羣吏示之丨丨)觸禁(漢書食貨志王莽時民搖手丨丨不得耕桑唐書司空圖傳法疏闊吏輕丨丨)禮禁(後漢書許)
(荆傳荆遷桂陽太守郡濱南州風俗脆薄不識學義荆為設喪紀婚姻制度使知丨丨又論衡諸言母者教人重慎勉人為善禮曰)
(母摶飯母流歠丨義之丨未必吉凶之言也)酒禁(魏志崔琰傳注太祖制丨丨而融嘲之曰天有酒旗地列酒泉之郡人有)
(旨酒之德故堯不飲千鍾無以成其聖且桀紂以色亡國今令不禁婚姻也晉書孝武帝紀太元八年開丨丨始增百姓税米口五)
(石唐書食貨志唐初無丨丨抱朴子年荒榖貴人有醉者相殺牧伯因此輒有丨丨通典文成帝太安四年始設丨丨蘇軾上神宗)
(書夔路深山當行丨丨吳師道詩丨丨未開詩侣散菊花時節自登臨)弛禁(蜀志諸葛亮傳注亮刑法峻急法正諫曰昔高)
(祖入關約法三章秦民知德今君跨據一州未垂惠撫宜緩刑丨丨以慰其望唐書刑法志不隆其本而廢常刑是丨民之丨西京)
(雜記西都京城街衢有金吾傳呼以禁夜行惟正月十五夜勅許丨丨前後各一日)四禁(晉書苻堅載記中外丨丨二衛四軍)
(長上將士皆令脩學又管子明主有六務丨丨春無殺伐夏無遏水秋無赦過冬無賦爵賞祿又職官分紀唐故事漏泄稽緩違失)
(妄誤謂之丨丨)宫禁(宋書殷景仁傳密邇丨丨故其計不行歸田記王樞密疇之夫人梅鼎臣之女也夫人入慈夀宫太后問)
(夫人誰家子曰梅鼎臣女太后笑曰是梅聖俞家乎由是始知聖俞名聞於丨丨也唐明皇詩不戀巖泉賞來從丨丨遊杜甫詩丨)
(丨經綸密台階翊戴全柳宗元表疊瑞重祥累集丨丨韓愈論佛骨表况其身死已久枯朽之骨凶穢之餘豈宜令入丨丨于公異)
(為李晟露布臣已肅清丨丨祗謁園陵鐘簴不移廟貌如故)丹禁(隋書百官志武騎之職皆以分司丨丨侍衛左右宋之問)
(秋蓮賦四繞兮丨丨三匝兮承明李元紘詩饌玉趨丨丨牋花降紫墀宗楚客詩紫庭金鳳闕丨丨玉雞川沈佺期詩南山奕奕通)
(丨丨北闕峩峩連翠雲李嶠詩已憩青田側時遊丨丨前李白詩鳳凰丨丨裏啣出紫泥書白居易詩清曉趨丨丨紅櫻降紫宸歐)
(陽脩詩今夜靜聽丨丨漏尚疑身在玉堂中蘇軾詩曈曈日色籠丨丨杳杳鞭聲出建章)天禁(唐書李嶠傳御史出入丨丨勵)
(已自脩漢武内傳丨丨漏泄犯違明科册府元龜李晟收復京城號令三軍曰晟不佞上憑睿算次順人心今得尅減兇渠肅清丨)
(丨皆三軍之力也孫逖詩上林丨丨裏芳樹有紅櫻劉言史詩弄影便從丨丨出碧蹄聲碎五門橋)鶴禁(列仙傳周靈王太子)
(七月七日乘白鶴駐山巔謝時人而去後世稱太子之駕曰鶴駕禁曰丨丨通典左右監門率垂拱中改為丨丨衛虞世南詩乘星)
(開丨丨帶月下虹橋李德裕詩椅梧連丨丨)紫禁(謝莊貴妃誄掩影瑶光收華丨丨駱賓王詩丨丨終難呌朱門不易排李)
(嶠詩黃金瑞牓絳河隈白玉仙輿丨丨來張說詩青郊上已豔陽年丨丨皇遊祓渭川李乂詩丨丨乘宵動青門訪水嬉趙彦昭詩)
(寒烟收丨丨春色繞黃圖王灣詩院逼青霄路厨和丨丨烟王維勅賜百官櫻桃詩芙蓉闕下會千官丨丨朱櫻出上闌崔顥詩西)
(掖黃樞近東曺丨丨連賈至詩銀河帝女下三清丨丨笙歌出九城杜甫詩青春復隨冠冕入丨丨正奈烟花繞岑參詩不謂青雲)
(客猶思丨丨時白居易詩朝從丨丨歸暮出青門去韓翃詩先朝親與會龍華丨丨鳴鐘白日斜鄭谷詩烟含丨丨花期近雪滿長)
(安酒價高)
金吾禁(楊維楨詩醉歸不怕丨丨丨門外一聲吹簸羅)
增設禁(詩式勿從謂無俾太怠箋武公見時人多悦醉者之狀或以取怨致讐故為丨丨漢書景帝紀先是吏多軍功車服)
(尚輕故為丨丨魏志司馬朗傳郊境之内民不安業捐棄居産流亡藏竄雖四關丨丨重加刑戮猶不絶息此朗之所以於邑也)
重禁(詩由醉之言俾出童羖疏武公禁戒時人勿言其醉狀教之猶恐不從故又脅以丨丨使出童首無角之羊吳志孫奮傳)
(自光武以來諸王有制惟得自娱于宫内不得臨民干與政事其與交通皆有丨丨管子聖人設厚賞立丨丨李固對賢良時務策)
(雖繁刑丨丨何能有益重又平聲晉書苻丕載記徐義為慕容永所𫉬械埋其足將殺之義誦觀世音經至夜中土開械脱於丨丨)
(之中若有人導之者)執禁(禮記關丨丨以譏禁異服識異言)俗禁(禮記執左道以亂政注左道若巫蠱及丨丨)憲
禁(周禮天官小宰乃退以宫刑丨丨于王宫潛夫論政令不行丨丨必從而國不治者未嘗有也)紏禁(周禮天官小宰以治)
(王宫之政令凡宫之丨丨張衡駁圖䜟疏此皆欺世罔俗以昩𫝑位情偽較然莫之丨丨)門禁(周禮天官閽人掌守王宫之中)
(丨之丨後漢書宦者傳論閽者守中丨之丨寺人掌女宫之戒隋書宇文慶傳往來不限丨丨其恩倖如此唐書嚴挺之傳請然百)
(千燈因弛丨丨)戒禁(周禮地官大司徒凡用衆庶則掌其政教與其丨丨)防禁(周禮地官司救掌萬民之袤惡過失而誅)
(讓之以禮丨丨而救之漢書食貨志每一幹為設科條丨丨犯者罪至死蜀志吕乂傳亮卒之後士伍亡命更相重冒姦巧非一乂)
(到官為之丨丨開喻勸導論衡或惡或不惡或諱或不諱世俗丨丨竟無經也)去禁(左傳齊侯使有司寬政毁關丨丨薄斂已)
(責)知禁(孝經示之以好惡而民丨丨晉書刑法志三皇設言而民不違五帝畫象而民丨丨宋書武帝紀大示軌則豪彊肅)
(然遠近丨丨又王宏傳聞禮丨丨為日已久而不能防閑唐書食貨志嚴斷惡錢則人丨丨)勢禁(孟子莫之禦而不仁疏天)
(下之事有形格丨丨而不得有為者為其有以禦之也)省禁(漢書食貨志上于是約法丨丨輕田租什五而稅一又魏志袁)
(紹傳放志專行脅遷丨丨陳琳為袁紹檄豫州文擅斷萬幾决事丨丨)抵禁(漢書匡衡傳衡上疏曰陛下躬聖德開太平之)
(路閔愚吏民觸法丨丨比年大赦使百姓得改行自新天下幸甚)苛禁(漢書宣帝紀令郡國二千石或擅為丨丨)典禁
(後漢書清河孝王慶傳慶到國下令曰蓋聞智不獨理必須明賢今官屬竝居爵任失得是均其紏督非枉明察丨丨無𫉬罪焉)
齋禁(後漢書周澤傳澤為太常盡敬宗廟常卧病齋宫其妻哀澤老病闚問所苦澤大怒以妻干犯丨丨遂收送詔獄謝罪晉)
(書潘尼傳釋玄衣御春服弛丨丨反故式)黨禁(後漢書陳紀傳遭黨錮發憤著書數萬言號曰陳子丨丨解四府竝命無所屈)
(就魏志荀攸傳注後丨丨除解辟司空府)科禁(後漢書明帝紀詔曰車服制度恣極耳目田荒不耕游食者衆有司其申明丨)
(丨宜于今者宣下郡國魏志賈逵傳注會太祖出征在譙聞鄴下頗不奉丨丨乃發教𨕖鄴令當得嚴能如楊沛比又何夔傳夔上)
(言所領六縣疆域初定加以饑饉若一切齊以丨丨恐或有不從教者又徐邈傳時丨丨酒而邈私飲至于沉醉漢武内傳王母又)
(告夫人曰夫真形寳文靈宫所秘此子守求必得故虧丨丨特以與之避暑錄話政和間大臣有不能為詩者因建言詩為元祐學)
(術不可行李彦章為御史承望風旨遂上章論陶淵明李杜而下皆貶之因詆黃魯直張文潛晁無咎秦少游等請為丨丨)解
禁(後漢書皇甫嵩傳張角等一時俱起皆著黃巾旬日之間天下響應嵩以為宜丨黨丨出中藏錢西園廏馬以班軍士帝從之)
常禁(後漢書循吏傳王景遷廬江太守銘石刻誓令民知丨丨齊書武帝紀詔曰今産子不育雖炳丨丨比聞所在猶或有之)
闊禁(魏志明帝紀注今者海内清定萬里一統三垂無邊塵之警中夏無犬吠之虞以是弛罔丨丨與世無疑)獵禁(魏志)
(高柔傳頃復有丨丨羣鹿犯暴殘食生苖處處為害所傷不貲)威禁(魏志鍾繇傳注詔徵河東太守王邑吏民戀邑衛固范先)
(等各詣繇求乞邑而詔已拜杜畿為太守畿已入界繇不聽先等促邑交符邑佩印綬徑從河北詣許自歸繇自以丨丨失督司之)
(法乃上書自劾吳志吕範傳注範便釋褠著袴褶執鞭詣閤下啓事稱領都督策乃授傳委以衆事軍中肅睦丨丨大行晉書沮渠)
(蒙遜載記段業儒素長者無他權略丨丨不行宋書武帝紀高祖以身範物先以丨丨又劉穆之傳時晉綱寬弛丨丨不行)刑
禁(魏志杜恕傳恕上疏曰陛下憂勞萬幾或視燈火而庶事不康丨丨日弛豈非股肱不稱之明效歟宋書禮志其禮俗政事教)
(治丨丨為一書)善禁(吳志賀齊傳注昔吳遣賀將軍討山賊賊中有丨丨者每當交戰官軍刀劒不得拔弓弩射矢皆還自向)
(輙致不利南史陳顯達傳大戰于宣陽津陽門大破賊矢中左目而鏃不出地黃村潘嫗丨丨先以釘釘柱嫗禹步作氣釘即出乃)
(禁顯達目中鏃出之隋書張文詡傳文詡嘗有腰疾會醫者自言丨丨文詡令禁之申鍳丨丨者先禁其身而後人不善禁者先禁)
(人而後身)聽禁(吳志孫奮傳又中書楊融親受詔勑所當恭肅云正自不丨丨當如我何聞此之日大小寒心)近禁(晉書)
(汝南王亮等傳論或位居朝右或職參丨丨俱為女子所詐相次受誅)珠禁(晉書陶璜傳吳時丨丨甚嚴慮百姓私散好珠)
(禁絶外去又唐書懿宗紀弛廉州丨池丨)軍禁(晉書王猛傳猛率諸軍討慕容暐丨丨嚴明師無私犯)冒禁(晉書王敦)
(傳太子遷許昌詔官屬不得送敦等丨丨于路側望拜流涕又石季龍載記太子宣弓馬衣食皆號為御有亂其間者以丨丨罪罪)
(之)呵禁(晉書石季龍載記石斌淫酒荒獵季龍遣主書禮儀持節監之斌行意自若儀持法丨丨斌怒殺之)條禁(宋書)
(文帝紀論綱維備舉丨丨明密唐書韋挺傳官司習俗弗為丨丨)奉禁(宋書武帝紀内外丨丨莫不節儉)圍禁(宋書)
(樂志申法誓遂丨丨魏書北海王詳傳徙詳就太府寺丨丨彌切)淵禁(宋書禮志鎬穎孳萌移華丨丨)清禁(宋書禮志)
(陽路整衛正途丨丨傅咸申懷賦穆穆丨丨濟濟羣英徐陵在北齊與楊僕射書中朝大議曾未矜論丨丨嘉謀安能相及祖詠詩)
(寒疎丨丨漏夜警羽林兵崔顥詩說法金殿裏焚香丨丨中杜甫詩窈窕丨丨闥罷朝歸不同李洞詩龍池丨丨裏芳草滿池春)
苦禁(宋書顔竣傳若止于盜鑄銅者亦無須丨丨異苑陳務妻少與二子寡居好飲茶茗宅有古塜飲輙先祀之子欲掘去母)
(丨丨而止其夜夢一人來謝比曉于庭中𫉬錢十萬)新禁(宋書顔竣傳民懲大錢之改兼畏近日丨丨市井之間必生喧擾)
嚴禁(宋書顔竣傳空立丨丨而利深難絶)内禁(宋書傅亮傳余以暮秋之月述職丨丨楊允孚詩丨丨門開曉日紅)藩
禁(宋書徐湛之傳丨丨優簡親理咸通)戎禁(宋書沈攸之傳内端丨丨外臨方牧沈約奏彈王源丈源頻叨諸府丨丨預班)
(通徹而託姻好唯利是求)干禁(宋書廬陵王義真傳用敢丨丨忘戮披叙丹愚唐書劉蕡傳列郡在乎頒條而丨丨或未絶)
層禁(宋書袁淑傳臣幸得出内丨丨游心明代)閨禁(唐書后妃傳親奉晨昏盡歡丨丨)教禁(宋書蔡廓傳丨丨以)
(檢其慢韓愈柳子厚墓誌銘因其土俗為設丨丨州人順賴)從禁(宋書王宏傳威令一施内外丨丨)自禁(宋書孔琳)
(之傳論末技丨丨游食知反)譏禁(陳書後主紀何獨丨丨使波離析)祝禁(陳書長沙王叔堅傳尤好數術卜筮丨丨)
(鎔金琢玉竝究其妙又遯齋閒覧南人信巫有疫癘不召醫命巫使行咒禁)遵禁(南史劉孝儀傳為臨海太守時政網疎闊)
(百姓多不丨丨孝儀宣下條制勵精綏撫風俗大變)扃禁(南史江淹傳何嘗不局影凝嚴側身丨丨者乎)城禁(南史南郡)
(王義宣傳孝武欲重丨丨故復置衛尉卿李商隐詩丨丨將開晚宫深欲曙難)肅禁(魏書李彪傳酷急小罪丨丨為大江淹齊)
(太祖高皇帝誄毗戎丨丨參輦侍旆)西禁(魏書趙修傳故纂業之初仍引丨丨沈佺期詩丨丨青春滿南端皓月微)出禁
(魏書趙修傳所親在内者即令丨丨許景先詩複道曉光披宸遊丨丨移)障禁(魏書食貨志語其丨丨倍于官司)繩禁
(魏書食貨志今所行者悉非制限昔來丨丨愚竊惑焉)顯禁(魏書釋老志雖有丨丨猶自冒營)錮禁(魏書釋老志世)
(宗述之亦不丨丨)幽禁(魏書高陽王雍傳别房丨丨不得關豫内政)就禁(周書柳慶傳慶捕推得實趣令丨丨)固
禁(隋書高麗傳驅逼靺鞨丨丨契丹)衛禁(隋書刑法志敕蘇威牛宏等更定新律凡十二卷一曰名例二曰丨丨)鏁
禁(北史董紹傳豫州城人白早生以城南叛詔紹慰勞為賊丨丨)馬禁(唐書魏元忠傳又弛天下丨丨使民得乘大馬不為)
(數限)暴禁(唐書王世充傳世充以下多背已乃峻誅丨丨以威之)複禁(唐書韋宏機傳古天子陂池㙜榭皆深宫丨丨)
(不欲百姓見之恐傷其心)羅禁(唐書元稹傳京兆劉遵古遣吏丨丨稹第)鹽禁(唐書王承元傳始丨丨未嘗行兩河承元)
(請歸有司宋史仁宗紀天聖八年弛三京河中府潁許等二十八州軍丨丨曾鞏策太祖詔書屢下弛丨丨于河北實鹽價于海濱)
讞禁(唐書百官志刑部尚書侍郎掌律令刑法徒隸按覆丨丨之政)檢禁(唐書元結傳陛下往在靈武鳳翔無今日丨丨)
(而無亡命)目禁(唐書關播傳盧犯雅知播韋柔可制乃拜同平章事事一決于把嘗論事帝前播意不可欲有所言把丨丨輒)
(止)中禁(唐書李泌傳出入丨丨事四君沈佺期詩上台行揖讓丨丨動光輝宗椘客詩九重丨丨啓七日早春還韋述詩修)
(文丨丨啓改字令名加盧象詩丨丨夕沈沈幽篁别作林褚朝陽詩丨丨仙池越鳳凰池邊詞客紫微郎孫逖詩上卿揮别藻丨丨)
(下禪衣杜甫詩詔許辭丨丨慈顔赴北堂武元衡詩綠楊丨丨路朱戟五侯家李商隐詩丨丨詞臣尋引領)臺禁(唐書楊國)
(忠傳自丨丨還趣虢國第鮑照表丨丨稱祉井廬相賀)夜禁(唐書王重榮傳軍士干丨丨捕而鞭之貢師泰詩時平無丨丨)
(繁弱且歸&KR0758;)礬禁(宋史仁宗紀弛兩川丨丨)禹禁(汲冡周書且聞丨之丨春三月山林不登斧以成草木之長夏三月)
(川澤不入網罟以成魚鱉之長)心禁(管子桓公曰請問丨丨管子對曰晉有臣不忠于其君慮殺其主謂之公過諸公過之家)
(毋使得事君此晉之過失也齊之公過坐立長差惡惡乎來刑善善乎來榮戒也此之謂國戒)王禁(管子貴之以丨丨則民親)
(又賜賞恣於己者聖丨之丨也曺植酒賦若躭于觴酌流情縦逸先丨所丨君子所斥)助禁(商子夫刑者所以奪禁邪也而)
(賞者所以丨丨也)世禁(商子今世巧而民淫方倣湯武之時而行神農之事以隨丨丨故千乘式亂)智禁(新書語曰)
(&KR0008;&KR0008;不滅炎炎奈何萌芽不伐且折斧柯丨丨于微次也)豫禁(春秋繁露其形兆未見其萌芽未生昭然獨見存亡之機得失)
(之要治亂之源丨丨未然之前)羣禁(春秋繁露秋修城郭繕墻垣審丨丨飭兵甲警百官誅不法淮南子挺丨丨開閉闔)小
禁(潛夫論士公飛尸咎魅北君銜聚當路直符七神及民間繕治微蔑丨丨本非天王所當憚也)上禁(潛夫論孝悌之家修)
(身慎行不犯丨丨從生至死無銖兩罪)造禁(潛夫論舊時京師不防動功丨丨以來吉祥應瑞子孫昌熾不能過前)日
禁(論衡世俗既信歲月又信日舉事若病死災患大則謂之犯觸歲月小則謂之不避丨丨)毁禁(顔氏家訓闕行之臣猶求)
(祿位丨丨之侣何慚供養乎)普禁(通典宋武帝永初二年丨丨淫祀)開禁(通典文帝太安中制禁釀酒沽飲皆斬吉)
(凶賓親則丨丨有日程)戶禁(通典後周武帝保定三年奏新律六曰丨丨)眀禁(順宗實錄宫市不改易諫官御史數)
(奏疏諫不聽上初登位禁之至大赦又丨丨)寄禁(仇池筆記李氏子再生云初昏若有人引去至官府幕下有言此誤追庭)
(下一吏云可且丨丨)茶禁(拊掌錄熙寧後丨丨日嚴被罪者衆蘇軾策問罷去丨丨歸之于民)啓禁(揮麈餘話李元叔廣)
(汴賦云當青鳥之司晨開條風之妍暖命嗇夫而丨丨縦都人而遊覽)錢禁(泉志蜀主昶明德三年十二月丁亥申嚴丨丨)
詰禁(崔駰太尉箴制軍丨丨王旅惟式)儀禁(荀悦昌邑王論縦情遂欲不顧禮度出入游俠不拘丨丨)彊禁(嵇康)
(養生論知名位之傷德故忽而不營非欲而丨丨也)對禁(顔延之詩兩闈阻通軌丨丨限清風)樞禁(王儉文謀連丨丨兵)
(接神坰)春禁(梁簡文帝上皇太子講頌啓伏惟殿下體高元頤養道丨丨)關禁(江淹為始安王拜北征將軍丹陽尹)
(章不悟瑶離降映繩河低文遂翊言丨丨徙第京部曹伯啓詩而令六合無丨丨依舊潺湲碧水流)外禁(江淹為蕭太尉上便)
(宜表輿馬翠翟之麗勘登乎丨丨)北禁(宋之問秋蓮賦西城祕掖丨丨仙流盧象詩夜直南宫靜朝趨丨丨長)地禁
(韓愈釋言愈自江陵法曹詔拜國子博士始進見今相國鄭公公賜之坐且曰吾見子某詩吾時在翰林職親而丨丨不敢相聞)
夕禁(韓愈重荅張籍書今夫二氏行乎中國也蓋六百年有餘矣其植根固其流波漫非可以朝令而丨丨也)一禁(韓愈)
(尚書左丞孔公墓誌銘嶺南以口為貨其荒阻處父子相縛為奴公丨丨之)曉禁(元稹詩何處生春早春生丨丨中)仙
禁(李頻詩丨丨何人躡近蹤孔門先𨕖得真龍徐夤宫鶯詩閒棲丨丨日邊柳飢啄御園天上花許稷風動萬年枝詩婀娜搖丨)
(丨繽紛映玉墀)辭禁(王安石乞罷政事表召還丨丨擢豫經筵)循禁(曾鞏劄子三老掌教化嗇夫職聽獄訟收賦税游徼)
(丨丨盗賊)急禁(曾鞏劄子謹復除之科丨擅興之丨)銅禁(周必大題跋古者範銅精巧鏤以為器窆死皆用自漢錢幣益)
(重丨丨日嚴)花禁(貢奎題扇詩丨丨春遊玉輦遲君恩同載妾深辭)玉禁(貢奎詩容臺晝静花明佩丨丨春深柳染)
(衣)鼇禁(楊載詩烏臺統既改丨丨席仍虚馬祖常詩珥筆遊丨丨)龍禁(黃潛詩憶共趨丨丨驚聞正豸冠)于禁
(魏志丨丨傳禁字文則泰山鉅平人也太祖領兖州王朗薦禁太祖召見拜軍司馬張繡叛太祖與戰不利還舞隂軍亂禁獨勒所)
(將數百人徐整行隊鳴鼓而還太祖曰在亂能整雖古名將何以加之錄禁前後功封益夀亭侯)
政令禁(周禮地官司市以丨丨丨物靡而均市)車旗禁(周禮春官小宗伯辨吉凶之五服丨丨宫室之丨)兩
甒禁(儀禮士冠禮尊于房戶之間丨丨有丨注禁承尊之器也名之為禁者因為酒戒也)箭張禁(漢書王尊傳長安宿)
(豪大猾丨丨丨酒趙放注此二人作箭作酒之家)外戚禁(後漢書皇后紀論向使因設丨丨之丨編著甲令改正后好之)
(制貽厥方來豈不休哉)池籞禁(魏志文帝紀除丨丨之丨輕關津之税)陰陽禁(春秋繁露天有丨丨丨身有情)
(欲栣與天道一也)鉤盾禁(三輔黃圖建始三年小女陳持弓年九歲闌入尚方掖門至未央殿丨丨丨中)五種禁
(顔氏家訓内典初門設丨丨丨外典仁義禮智信皆與之符)樵蘇禁(任昉求立太宰碑表寧容使長想九原丨丨罔識其)
(丨駐驆長陵輶軒不知所適)賓客禁(任昉求立太宰碑表臣里閭孤賤才無可甄值齊綱之宏弛丨丨之丨)
任(汝鴆切充也又用也又所負也又侵韻)
韻藻治任(孟子門人丨丨將歸)大任(孟子故天將降丨丨于是人也魏志三少帝紀忝當丨丨義在安國吕氏春秋)
(淳于髠曰臣不肖不足以當丨丨李陵荅蘇武書陵也不才希當丨丨諸葛亮與張裔書委付丨丨同奬王室)獨任(史記高祖)
(紀陳平智有餘然難以丨丨又鄒陽傳偏聽生姦丨丨成亂魏志袁紹傳顔良性促狹雖驍勇不可丨丨宋書劉穆之傳高祖疑長)
(民難丨丨留穆之以輔之董仲舒賢良策丨丨執法之吏治民母乃任刑之意歟曹冏六代論仁心不加于親戚惠澤不流于枝葉)
(譬猶芟刈股肱丨丨胸腹浮舟江海捐棄楫櫂)同任(漢書韓安國傳今以陛下之威海内為一天下丨丨)事任(宋書謝莊)
(傳若才堪丨丨而體氣休健承寵異之遇處自效之塗豈苟欲思閑辭事邪莊子無為丨丨無為知主)
烏𫉬任(孟子然則舉丨丨之丨是亦為烏𫉬而已矣)槐鼎任(後漢書方術傳序光武猶信䜟言故王梁孫咸名應)
(圖籙越登丨丨之丨又魏武帝陳損益表臣以區區之質而當鐘鼎之任又江淹為蕭領軍讓司空并敦勸啟臣以為槐鉉之任百)
(王攸先具司是屬冠冕式瞻)棟梁任(魏志管寧傳寧上疏曰栥梲駑下荷丨丨之丨垂没之命𫉬九棘之位懼有朱博鼓)
(妖之眚班彪王命論燕雀之疇不奮六翮之用栥梲之材不荷丨丨之丨劉斌詩雖貞丨丨丨兼好蓺文游)别駕任(蜀志)
(龐統傳統字士元守耒陽令在縣不治魯肅遺先主書曰龐士元非百里才也使處治中丨丨之丨始當展其驥足耳)機密
任(晉書石季龍載記中謁者令申扁有寵於季龍聰辯明斷專綜丨丨之丨又劉憲詩北斗樞機任西京肺腑親又魏志劉放孫)
(資傳注放資久典機任獻肇心内不平殿中鷄棲樹二人相謂此亦久矣其能幾指謂放資放資懼晉書王洽傳加中書令固讓帝)
(曰今所以用為令既機任須才且欲時時相見共講文章)得其任(晉書謝幼度傳郗超曰吾常與幼度共在桓公府見其使)
(才雖履屐間亦丨丨丨)議其任(晉書庾翼傳杜乂殷浩並才名冠世而翼弗之重也每語人曰此輩宜束之高閣俟天下)
(太平然後丨丨丨爾)繁劇任(郭璞辭尚書表以無用之才管丨丨之丨)熊虎任(韋曜博奕論勇略之士則受丨丨之)
(丨儒雅之徒則處龍鳳之署)
非異人任(左傳鄭成公疾子駟請息肩于晉公曰椘君以鄭故親集矢于其目丨丨丨丨寡人也若背之是棄力與言其)
(誰䁥我)
增勝任(易鼎折足覆公餗其形渥凶言不丨其丨也)圖任(書古我先王亦惟丨丨舊人共政蘇軾啟况欲選材而置)
(官是將教民而丨丨)常任(書王左右常伯丨丨疏丨所委丨謂六卿也史記田敬仲完世家淳于髠曰大車不較不能載其丨)
(丨琴瑟不較不能成其五音注較者校量也)備任(詩白華菅兮白茅束兮箋喻王取於申申后禮儀丨丨后妃之事曾鞏狀)
(以文字薄技得因聖宋之大典託名萬世學士大夫莫不願丨其丨)專任(禮記丨丨有功以征不義後漢書二十八將傳論昔)
(留侯以為高祖悉用蕭曺故人而郭伋亦譏南陽多顯鄭興又戒功臣丨丨魏志蔣濟傳時中書監令號為丨丨又三少帝紀注漢)
(祖因土崩之勢杖一時之權丨丨智力以成功業東方朔七諫齊桓失于丨丨兮夷吾忠而名彰陳後主授江總尚書令策同冡宰)
(之司丨臺閣之丨)無任(周禮冬官輈人凡任木小于度謂之丨丨注丨丨言其不勝任戰國策齊椘欲攻魏魏求救于秦秦)
(救不出魏人有唐雎者年九十餘說秦王曰大王已知魏之急而不救者是籌策之臣丨丨矣宋書庾登之傳登之以丨丨免罪禁)
(錮還家)自任(孟子其丨丨以天下之重如此唐書穆寧傳寧剛正氣節丨丨)父任(史記汲黯傳黯以丨丨為太子洗馬)
(杜甫詩歴職匪丨丨嫉邪嘗力争)敢任(史記霍去病傳驃騎將軍為人少言不泄有氣丨丨)尊任(漢書劉向傳元帝即)
(位蕭望之周堪皆領尚書事甚見丨丨又王商傳商代匡衡為丞相益封千戶天子甚丨丨之)委任(漢書何武傳刺史古之方)
(伯上所丨丨一州表率也又霍光傳昭帝既冠遂丨丨光宋書武帝紀諸郡守皆丨丨奔走宋史理宗紀寳祐二年董槐疏蜀事孔)
(亟願假臣宣撫之名置司䕫門以通荆蜀上優詔答曰卿請帥蜀足見忠壯然經理西事當在廟堂宜竭謀猷以副丨丨通典今使)
(人眩于名實不知所守何足丨丨杜預上黜陟課法略今科舉優劣莫若丨丨達官各考所統白居易詩自從丨丨順浮沈漸覺年)
(多功用深)二任(漢書王吉傳吉上疏諫昌邑王曰大王于屬則子也于位則臣也一身而丨丨之責加焉)信任(漢書朱博)
(傳股肱大臣上所丨丨蜀志張嶷傳嶷之到定莋定莋率豪狼岑槃木王舅甚為蠻夷所丨丨忿嶷自侵不自來詣嶷使壯士數十)
(直往收致撻而殺之劉向條災異封事治亂榮辱之端在所丨丨信任既賢在于堅固而不移王褒四子講德論先生獨不聞秦之)
(時邪違三王背五帝滅詩書壊禮義丨丨羣小憎惡仁智)敦任(漢書哀帝紀丨丨仁人黜遠殘賊期于安民)久任(漢書)
(杜周傳始周為廷史有一馬及丨丨事列三公而兩子夾河為郡守家訾累鉅萬矣宋史陳桷傳桷言刺史縣令滿天下不能皆得)
(人乞𨕖監司重其權丨其丨)職任(後漢書光武帝紀日有食之詔曰今方念愆庶消厥咎其令有司各修丨丨奉遵法度)
惰任(後漢書安帝紀設張法禁懇惻分明而有司丨丨訖不奉行)高任(後漢書邊譲傳議郎蔡邕深敬之以為讓宜處)
(丨丨)内任(後漢書劉聖公傳以李松為丞相趙萌為右大司馬共秉丨丨)累任(後漢書黃香傳香上疏曰臣邅值太平先)
(人餘福得以弱冠特蒙徵用連階丨丨遂登臺閣江淹柳僕射為南兖州詔功書王府績彰丨丨)州任(後漢書劉焉傳焉為)
(監軍使者領益州牧太僕黃琬為豫州牧宗正劉虞為幽州牧皆以本秩居職丨丨之重自此而始宋書蔡廓傳高祖領兖州廓為)
(别駕從事史委以丨丨南史王曇首傳固乞吳郡文帝曰賢兄比屢稱疾固辭丨丨將來若相申許此處非卿而誰又孔休源傳初)
(為臨川王行佐及王薨而管丨丨時論榮之)幹任(後漢書伏湛傳光武即位知湛名儒舊臣欲令丨丨内職徵拜尚書使典)
(定舊制)敬任(後漢書劉翊傳河南种拂臨郡引翊為功曺翊以拂名公之子乃為起焉拂以其擇時而仕甚丨丨之)親
任(後漢書朱穆傳梁冀素聞穆名乃辟之使典兵事甚見丨丨魏志韓浩傳從討張魯魯降議者以浩智略足以綏邊欲留都督)
(諸軍鎮漢中太祖曰吾安可以無護軍乃與俱還其見丨丨如此隋書隂壽傳以行軍總管鎮幽州即拜幽州總管時有高寳寧連)
(結契丹靺鞈舉兵反夀遣人隂間其所丨丨者寶寧為其麾下所殺北邊遂安)重任(後漢書祭彤傳帝每見彤常嘆息以為可)
(屬丨丨又周章傳章仕郡功曺時竇憲封冠軍侯就國太守行春欲謁之章諫曰明府剖符大臣千里丨丨舉止進退其可輕乎拔)
(刀絶馬鞅乃止揚雄執金吾箴猛不可以丨丨威不可以獨行又唐書高駢傳留侯王丨丨以兵八千竝海進)器任(後漢書袁)
(紹傳紹以田豐為别駕審配為治中甚見丨丨晉書劉毅傳行寡才優宜𫉬丨丨之用陸機辨亡論風雅則諸葛瑾張承步隲以名)
(聲光國政事則顧雍潘濬吕範吕岱以丨丨幹職)參任(後漢書二十八將傳論選德則功不必厚舉勞則人或未賢丨丨則)
(羣心難塞竝列則其敝未遠梁武帝贈吕僧珍詔及居禁衛朝夕盡誠方丨丨台槐式隆朝寄)才任(後漢書宦者傳序後世因)
(之丨丨稍廣其能者則勃貂管蘇有功于椘晉景監繆賢著庸于秦趙又曾鞏制非仁篤公勇材任煩劇不能稱其職)遠任
(魏志鄭渾傳注忠誠可丨丨智謀可特使)荷任(蜀志先主傳先主上言漢帝曰臣以具臣之才丨上將之丨董督三軍奉辭于)
(外又臣伏自三省受國厚恩丨丨一方陳力未效)推任(蜀志費禕傳自琬及禕雖自身在外慶賞威刑皆遥先諮斷然後乃)
(行其丨丨如此)秉任(蜀志許靖傳靖與曺公書曰足下扶危持傾為國柱石丨師望之丨兼霍光之重五侯九伯制御在手)
節任(蜀志馬謖傳注為天下宰匠欲大收物之力而不量才丨丨隨器付業知之太過則違明主之誡裁之失中即殺有益之)
(人難乎其可與智者也)理任(蜀志楊戲傳當官丨丨衎衎辯舉)寵任(吳志滕胤傳注胤丨丨彌高接士愈勤表奏書)
(疏皆自經意不以委下晉書吕光載記光主簿尉祐姦佞傾簿人也見棄前朝與彭濟同謀執梁熙光深見丨丨宋書徐羡之傳高)
(祖以其姻戚累加丨丨曹冏六代論不能改制易法丨丨兄弟而乃師談申商諮謀趙高)杖任(吳志周魴傳被命密求山中舊)
(族名帥令譎挑魏大司馬揚州牧曺休魴荅恐民帥小醜不足丨丨乞遣親人齎牋七條以誘休)榮任(吳志魯肅傳注初周)
(瑜疾困與權牋曰瑜以凡才昔受討逆殊特之遇委以腹心遂荷丨丨宋書庾炳之傳今愆釁如山丨丨不損)質任(晉書文帝)
(紀姜維寇隴右揚聲欲攻狄道帝曰姜維攻羌收其丨丨正欲了塞外諸羌為後年之資耳若實向狄道安肯宣露陳書後主紀彼)
(土酋豪竝輸罄誠欵分遣親戚以為丨丨)載任(晉書天文志軫四星主車騎主丨丨)顯任(晉書庾亮傳隨牒展轉使煩丨)
(丨)方任(晉書阮种傳邊夷擾習人又忘戰受丨丨者又非其材又陶璜傳蠲其罪釁改授丨丨去辱即寵拭目更視宋書百)
(濟國傳嗣位丨丨以藩東服又江夏王義恭傳汝以弱冠便親丨丨天下艱難國家事重傅休奕詩丨丨之重實在江揚)藩任
(晉書王敦傳當還武昌盡力丨丨又卞壼傳與溫嶠書曰本出足下為外丨丨而今恨出足下在外)縱任(晉書張翰傳翰有清)
(才善屬文而丨丨不拘)史任(晉書郭璞傳臣以人乏忝荷丨丨敢忘直筆唐書裴垍傳吉甫以垍引疾解丨丨不宜冒奏)
偏任(晉書周馥傳出據方嶽實有丨丨之重孟達與劉封書征則有丨丨之威居則有副軍之號)屬任(晉書段灼傳不)
(能丨丨賢相用婦人之言宋史宦官傳太平興國四年崔彦進領衆數萬擊契丹秦翰為都監以善戰聞太宗因加賞異謂可丨丨)
受任(晉書石苞傳苞自恥丨丨無效而無怨色宋書垣護之傳若空棄滑臺坐喪成業豈是朝廷丨丨之旨張衡應間人各有)
(能因藝丨丨荀勖省吏議量能丨丨思不出位諸葛亮出師表丨丨於敗軍之際奉命於危難之間爾來二十有一年矣夏侯湛抵)
(疑在位者以求賢為務丨丨者以進才為急梁武帝贈蔡道恭詔丨丨邊垂效彰所莅)邊任(晉書胡母輔之傳山濤稱其才)
(堪丨丨舉為太尉長史溫子昇為廣陽王淵上書自定鼎伊洛丨丨益輕)督任(晉書王猛傳猛疏丨丨不可虛曠深碩時降神)
(規)孤任(晉書王猛傳豈應丨丨愚臣以速傾敗)策任(晉書姚萇載記所以得建立功業丨丨羣賢者正望算略中一)
(片耳)見任(宋書五行志蜀炎興元年蜀地震宦人黃皓丨丨之應又謝晦傳臣等丨丨先帝垂二十載小心謹慎無纖介之愆)
迭任(宋書五行志漢王氏五侯兄弟丨丨)錄任(宋書王景文傳今既省錄令便居昔之丨丨置省事及幹童竝依錄格)
臺任(宋書顔師伯傳轉師伯為左僕射加散騎常侍以王景文為右僕射奪其京尹又分丨丨師伯至是始懼)寡任(宋書)
(王僧達傳闇疾丨丨野心素積)徙任(宋書王僧達傳除宣城太守頃之丨丨義興)移任(宋書王僧達傳仲春丨丨方冬)
(便值寇南侵)府任(宋書蔡興宗傳雖臣駑劣丨丨非輕)西任(宋書劉敬宣傳吾忝丨丨欲屈卿為長史)要任(宋書)
(謝晦傳從征關洛内外丨丨悉委之又王宏傳顯居丨丨邦之司直又顔延之傳見劉湛殷景仁專當丨丨意有不平)銓任
(宋書裴松之傳臣謬蒙丨丨忝側顯列)局任(宋書王宏傳荷蒙榮禄付以丨丨)權任(宋書戴明寳傳前廢帝即阼丨)
(丨悉歸法興亢倉子乃者反媚僕臣累譽丨丨)留任(宋書劉穆之傳中軍將軍道憐知丨丨事無大小一决穆之南史張裕傳)
(仕宋累遷别駕武帝西伐劉毅北伐關洛皆居守丨丨州事)授任(南史齊高帝紀論文武丨丨不革舊章明罰厚恩皆由已)
(出陸機辨亡論彼此之化殊丨丨之才異也)綂任(南史沈慶之傳每攻城輒身先士卒上戒之曰卿為丨丨當令處分有方)
(何湏身受矢石耶)後任(南史王華傳文帝將入奉大統乃留華總丨丨)端任(南史王球傳江夏王義恭面啓文帝曰王)
(球誠有素譽頗以物外自許丨丨要切或非所長)閒任(南史張永傳年雖已老志氣未衰優游丨丨意甚不樂沈約詩長史)
(體丨丨坦蕩無外求)擢任(南史鮑泉傳少事元帝為國常侍早見丨丨唐書田宏正傳悉遣子姓仕朝廷帝皆丨丨之宋史哲)
(宗紀元祐六年詔大臣堂除差遣非行能卓異者不可輕授仍搜訪遺材以備丨丨)意任(南史王晏傳武帝即位為長史兼侍)
(中丨丨如舊)散任(魏書張普惠傳不以汎前折考不以丨丨增年)煩任(魏書張普惠傳且一日從軍征戍苦于丨丨終)
(年專使决斷重于陪臣)保任(唐書薛登傳漢法所舉之主終身丨丨宋史𨕖舉志四曰補蔭五曰丨丨)身任(唐書劉洎)
(傳贊性剛疏輔太子欲丨丨安危以言掩其衆為媢忌所乘)兩任(唐書劉廼傳今文部始掄材終授位是知人官人丨丨其)
(責宋史仁宗紀明道元年詔仕廣南者毋過丨丨)眷任(唐書房琯傳帝雖恨琯喪師而丨丨未衰)柄任(唐書蕭遘傳遘)
(見丨丨凡五朞行完而材)外任(五代史郭崇韜傳知祥懼求丨丨石崇椘妃歎内委樊姬丨丨孫子)近任(宋史真宗紀詔)
(親老無兼侍者特與丨丨)三任(宋史𨕖舉志大中祥符二年詔幕職州縣官初任未閑吏事須丨丨六考方得論薦)再任
(宋史仁宗紀詔知耀州富平縣事張龜年增秩丨丨)負任(管子今夫商羣萃而州處丨丨擔荷以周四方料多少計貴賤)執
任(新書典方典容儀以掌諸侯遠方之君譔之班爵列位丨丨之約朝覲宗遇會同享聘貢職之數)舉任(忠經不害理以)
(傷物不憚勢以丨丨楚辭堯舜皆有所丨丨兮故高枕而自適)直任(論衡夫德不可獨任以治國力不可丨丨以御敵)會
任(潛夫論洛陽至有主諧合殺人者謂之丨丨之家受人十萬謝客數千)進任(潛夫論豈若殷辛秦政誅殺正直而丨丨)
(姦臣之黨哉)合任(潛夫論或以謀姦丨丨為業或以游敖博奕為事)物任(人物志志大所以戡丨丨也心小所以慎)
(咎悔也江淹拜中書郎謝表事通丨丨官登郎掾)非任(董仲舒詣丞相公孫弘記室書悞被丨丨無以稱職馮衍奏記鄧禹)
(將軍所杖必須良才宜改易丨丨更選賢能)積任(李尋災異對本在丨丨母后之家非一日之漸)擁任(班固奏記東平)
(王蒼丨千載之丨躡先聖之蹤)審任(李尤洛銘廣視遠聽丨丨賢良元首昭明庶類是康)祿任(李固對賢良時務策中常)
(侍在日月之側聲𫝑天下子弟丨丨曾無限極)符任(魏武帝領兗州牧表入周兵校出總丨丨)京任(應璩與劉靖書入作)
(納言出臨丨丨富民之術日引月長)堪任(阮籍辭蔣太尉辟命奏記謁拜之命未敢丨丨韓愈為韋相公讓官表方思退處里)
(閭何意恩澤益深猥令超參鼎鉉竊自惟度實不丨丨)莅任(潘岳楊荆州誄君丨其丨視民如傷)忝任(潘岳許由頌虛)
(薄丨丨來宰斯城)過任(張華詩忝荷既丨丨白日已西傾)輕任(陸機五䓁諸侯論設官分職以丨其丨)罕任
(盧諶贈劉琨詩序諶禀性短弱當世丨丨因其自然用安靜退)位任(王儉表預同休戚寧俟丨丨為親)攝任(王儉禇淵)
(碑文爰降詔書敦還丨丨)夷任(沈約資給何點詔丨丨之風率由自遠)選任(任昉王文憲集序固辭丨丨帝所重違)
厚任(江淹為蕭驃騎讓封第三表烏可超乘丨丨妄據高圖)總任(江淹為蕭三讓揚州表臣爰蒙殊寄六稔遂交及荷)
(丨丨二燿忽周邢邵為齊文襄讓尚書令表揚職萬幾丨丨百揆)寺任(王屮頭陀寺碑文法師釋曇珍業行淳修理懷淵遠)
(今屈知丨丨永奉神居)華任(江總讓吏部尚書表是以退思弱冠追傷疇昔早塵丨丨見知名輩)寄任(江總為沈君理)
(讓僕射領吏部表遵其軌躅必大厦之棟梁總其丨丨亦巨川之舟楫)奬任(歐陽修謝表晚蒙丨丨之殊嘗與賡歌之後)
異任(曾鞏制朕于天下之事以稟承處决屬之中書審閱駮正歸之門下而使尚書推而行之此三省所以丨丨而相成)稱
任(曾鞏剳子殆恐守邊之臣未有丨其丨者)壯任(曾鞏詩况今尫人冒丨丨力蹶豈更餘纖埃)叔任(宋書沈演之傳)
(父丨丨少有幹質為揚州主簿)
一劍任(史記魯仲連傳曹子以丨丨之丨枝桓公之心於壇坫之上漢書淮南厲王傳貴布衣丨丨之丨賤王侯之位)使
者任(漢書武帝紀朕嘉賢者樂知其人廣宣厥道士有特招丨丨之丨也)為己任(魏志楊阜傳每朝廷會議阜常侃然)
(以天下丨丨丨又羅𨼆詩安危雖己任韜略即家聲)將率任(魏志蔣濟傳以濟為東中郎將詔曰卿兼資文武志節忼愾常)
(有超越江湖吞吳會之志故復授丨丨之丨)蕭霍任(吳志諸葛恪傳今恪無具臣之才而受大吳丨丨之丨智與衆同略)
(不經遠)階闥任(宋書恩倖傳論陪奉朝夕義隔卿士丨丨之丨宜有司存)隆赫任(宋書劉敬宣傳論丨丨之丨義)
(止於人存)喉舌任(梁書張纉傳河東裴子野曰張吏部在丨丨之丨已恨其晚矣)一縷任(孔叢子夫以丨丨之丨繫)
(千鈞之重懸之于無極之高下垂於不測之深)歐冶任(通典工商之事丨丨之丨何姦之能成)征伐任(朱浮書浮)
(秉丨丨之丨欲權時救急)鉦鼓任(蔡邕黃鉞銘丨丨之丨扞禦三垂)萬里任(魏文帝賜温恢子生爵關内侯詔授)
(之以丨丨之丨任之以一方之事)千里任(曺植求自試表效之齊椘之路以逞丨丨之丨吳質書猶絆良驥之足而責以)
(丨丨之丨)江表任(阮瑀為曺公與孫權書丨丨之丨長以相付)東郡任(吳質與魏太子牋去侍從之娛綂丨丨之)
(丨)褒貶任(傅咸答潘尼詩序司州秀才潘正叔識通才高以文學温雅為博士余性直而處清論丨丨之丨作詩以見規)
官其任(蘇軾廉為本賦人各有能我丨丨丨人各有德我目其行)
蔭(於禁切草隂地也韻會亦作廕通作隂又作音)
韻藻庇蔭(左傳公族公室之枝葉也若去之則本根無所丨丨矣晉語秦伯饗公子如饗國君之禮明日燕秦伯賦采菽)
(子餘使公子賦黍苖子餘曰重耳之仰君也若黍苖之仰隂雨也若君實丨丨膏澤之使成嘉榖君之力也王逸九思丨丨兮枯樹)
(匍匐兮巖石又詩南有喬木不可休息疏木所以芘蔭本有可息之道又蘇軾詩雖非曳裾者庇廕或華屋)視蔭(左傳秦伯)
(之弟鍼出奔晉趙孟曰秦君何如對曰無道趙孟曰亡乎對曰國無道而年榖和熟天贊之也鮮不五稔趙孟丨丨曰朝夕不相及)
(誰能待五注蔭日景也趙孟意衰以日景自喻故言)桑蔭(魏志文帝紀注舜受大麓丨丨未移而已陟帝位唐書段文昌傳贊)
(太宗以赤心付之丨丨抱朴子孫琳丨丨未移首足異所襄陽耆舊傳韓係伯襄陽人也隣居種桑樹于界上為誌係伯以丨枝丨)
(妨他地遷數尺又謝朓詩桃李成蹊徑丨榆丨道周)交蔭(晉書陶潛傳見樹木丨丨時鳥變聲亦復歡爾有喜拾遺記頻斯國)
(有大楓木成林高六七十里雷電常出樹之半其枝丨丨于上蔽不見日月之光其下平淨掃灑雨霧不能入焉水經注雜樹丨丨)
(雲垂烟接蕭綜悲落葉樂府長枝丨丨昔何密黃鳥關關動相失)垂蔭(宋書天竺迦毘黎國傳今析豪空樹無傷丨丨之茂)
(離材虚室不損輪奐之美齊書劉祥傳墜葉丨丨明月為之隔輝南史齊武帝紀上大饗士卒是日大熱上各令折荆枝自蔽言未)
(終而有雲丨丨適當會所唐書后妃傳惡木丨丨志士不息抱朴子結根于泰岱者雖竦蓋千仞丨丨萬畝而莫之知也水經注豫)
(章城松陽門内有樟樹高七丈五尺大二十五圍枝葉扶疎丨丨數畝閭丘冲詩丨丨倒景若沈若翔謝朓高松賦若夫脩幹丨丨)
(喬柯飛穎)勲蔭(齊書王僧虔傳丨丨人才有何見勝劇談錄乾符中洛中有豪貴子弟承藉丨丨物用優足恣陳錦衣玉食不)
(以充詘為戒任昉為褚諮議讓代兄襲封表門籍丨丨光錫土宇)美蔭(莊子莊周遊乎雕陵之樊覩一蟬方得丨丨而忘其)
(身温庭筠上宰相啓劉尹秣陵之柳尚有清風召公陜服之棠空留丨丨蘇軾詩鳴鳩得丨丨困立忘飛翔方岳詩戲魚争丨丨啼)
(鳥破佳眠袁桷詩瓊英元圃秀丨丨嘉樹碧王惲詩解鞍憩丨丨覺我心靜嘉)樹蔭(大戴禮丨成丨而鳥息焉醯酸而蚊聚焉)
(許渾詩嵒丨丨棋局山花落酒尊朱子詩徙倚綠丨丨摩娑蒼石稜)
不擇音(左傳古人有言曰畏首畏尾身其餘幾又曰鹿死丨丨丨注音所休蔭之處古字聲同皆相假借吳都賦鳥不擇木)
(獸丨丨丨)
增覆蔭(易君子得輿注君子居之則為民丨丨)茂蔭(詩有菀者柳不尚息焉疏以行人之欲息於丨丨似諸侯願朝)
(於有德又應璩與程文信書託崇岫以為宅因丨林以為丨)得蔭(詩菀彼桑柔其下侯旬傳旬言蔭均也疏菀然而茂者彼)
(桑也其葉稚而柔濡故菀然茂盛於此時之人息其下維均丨丨皆無暑熱之患)凉蔭(晉書潘岳傳冬有温廬夏有丨丨)
門蔭(晉書范宏之傳階藉丨丨屢登崇顯宋書劉湛傳劉湛階藉丨丨少叨榮位北史隋煬帝紀詔曰可依其藝業深淺丨丨)
(高卑雖未升朝竝量凖給祿唐書鄭珣瑜傳裔綽以丨丨進又張易之傳易之幼以丨丨仕五代史楊邠傳邠為相深革蘇逢吉所)
(為凡丨丨出身諸司補吏者一切罷之)吐蔭(宋書禮志海鰈泳流江茅丨丨)淳蔭(宋書禮志擊雨恕神丨丨復樹)軍
蔭(齊書虞玩之傳丨丨易多民庶從利)基蔭(齊書何戢傳論内侍樞近世為華選丨丨所通後才先貌)程蔭(陳書宣帝)
(紀其籍有巧隐并王公百司輙受民為丨丨解還本屬開恩聽首)乾蔭(南史袁昂傳夙以不天幼傾丨丨資敬未奉過庭莫)
(承)藉蔭(南史荀伯子傳常自矜丨丨之美謂宏曰天下膏梁唯使君與下官耳按宏王宏也唐書盧把傳丨丨為清道率府)
(兵曺參軍)慈蔭(南史宋臨川王道規傳文帝下詒褒美勲德及丨丨之重)失蔭(南史王僧虔傳于時王家門中優者龍鳳)
(劣猶虎豹丨丨之後豈龍虎之議)初蔭(南史沈昭略傳王晏嘗戲昭略曰賢叔可謂吳興僕射昭略曰家叔晚登僕射猶賢)
(於尊君以卿為丨丨)隨蔭(周書武帝紀其見存子孫各丨丨叙錄)苞蔭(魏書李冲傳丨丨之戶可出僥倖之人可止)
大蔭(魏書沮渠蒙遜傳臣不自揆遠托丨丨)投蔭(魏書劉昶傳萬里奔波丨丨皇闕)資蔭(周書蘇綽傳今之選)
(舉者當不限丨丨唯在得人唐書戴胄傳時選者盛集有詭丨丨冒牒取調者)父蔭(隋書柳述傳少以丨丨為太子親衛)還
蔭(唐書武后紀詔文明後破家者昭洗之丨其子孫丨)推蔭(唐書裴度傳子識以丨丨拜大理卿又段成式傳成式丨丨為)
(校書郎又裴炎傳從子伷先丨丨為太僕丞抱朴子古之卑而不可踰丨丨讓路勞謙下士)本蔭(唐書敬播傳高官重爵丨)
(丨惟逮子孫)祖蔭(唐書崔仁師傳丨有丨孫義則祖孫親重)世蔭(唐書路嗣恭傳以丨丨為鄴尉)補蔭(宋史選舉)
(志輯舊史所錄為六門一曰丨丨)讓蔭(金史章宗紀明昌元年十一月丁巳制諸職官丨丨兄弟子姪者從其所請)奥
蔭(釋名隂蔭也氣在内丨丨也)一蔭(潛夫論善者之養天民猶良工為麴豉也起居以其時寒温得其道則丨丨之麯豉)
(盡美而多量其愚拙工則丨丨之麴豉皆臭敗而棄損)低蔭(拾遺記元始元年穿淋池廣千步中植分枝荷一莖四葉狀如)
(駢蓋日照則葉丨丨根莖若葵之衛足名曰低光荷陶宏景華陽頌樹蓋徒丨丨石竈未嘗煙)聮蔭(水經注咸陽城西中山夫)
(人祠堯妃也石壁階墀仍舊南西北三面長櫟丨丨扶疎里餘又温水殷源揚波于川左泉上華宇蓮蔭茨甍交池石沼錯落其間)
(順道者多歸之)上蔭(水經注沅水又東逕平山西南臨沅水寒松丨丨清泉下注嵇康秋胡行丨丨華蓋下采若英閭丘冲詩)
(丨丨丹幄下藉文茵)五蔭(顔氏家訓原夫四塵丨丨剖析形有六舟三駕運載羣生萬行歸空千門入善)高蔭(通典其丨)
(丨子弟重承恩奬陶潛詩坐止丨丨下步止蓽門裏蘇軾詩長松得丨丨磐石堪醉眠貢師泰詩丨丨多鳴蜩時時曳餘音又温子)
(昇詩細草緣玉階丨枝丨桐井)官蔭(通典有官犯罪無官事發有蔭犯罪無蔭事發無蔭犯罪有蔭事發竝從丨丨之法)假
蔭(册府元龜李懷遠孤貧好學屬文有宗人欲以高蔭相假者懷遠歎曰因人之𫝑高士不為丨丨求官豈吾本志未幾應四科)
(擢第李商隐上李相公啓金楹丨丨望同相賀之禽珠岸廻光庶及不枯之草歐陽修延福宫齋文毫相分光法雲丨丨)久蔭
(墨經凡新墨不過三夏殆不堪用凡故墨膠敗者末之新煤再和殊善入膠久之乃可和然非大膠丨丨勿可)隂蔭(桐譜於是)
(招直諒之賓命端善之友坐萋萋之丨丨論詩書之盛否)茅蔭(癸辛雜識東茅表位正叔孫通綿絶之儀春秋傳云置丨丨也)
木蔭(玉澗雜書誰無三間屋夏月飽睡讀書藉丨丨聽鳥聲而惟淵明獨知為至樂隋無名氏樂府金繩界寳地珍丨丨瑶池)
(貢師泰詩驛騎晝停山丨丨船窗風度水花凉)内蔭(孔臧楊柳賦丨丨我宇外及有生)託蔭(嚴遵座右銘疾形不能遁)
(影大音不能掩響默然丨丨則影響無因常體卑弱則禍患無萌陸雲詩遺情春臺丨丨寒水曾鞏表蒙休宸極丨丨慈闈岑安卿)
(詩别家思自奮丨丨薇花垣)重蔭(魏文帝詩柳垂丨丨綠向我池邊生傅休奕蟬賦翳密葉之丨丨兮噪閒樹之肅清趙整)
(詩北園有一樹布葉垂丨丨)雲蔭(阮籍詩驚風振四野廻丨丨堂隅陸雲夏府君誄慶輝丨丨埿潤川漸孫綽蘭亭詩流風)
(拂枉渚停丨丨九臯李顒詩霮䨴重丨丨碎稜震雷叱)冒蔭(嵇康釋宏論不知丨丨之可以無景而患景之不匿)仰蔭
(張華詩丨丨高林茂俯臨淥水流)輝蔭(陸雲與戴季甫書曠遠以來忽踰年歲宗想丨丨引領惟慕)移蔭(陸雲詩飛)
(轡清暉扶桑丨丨)竦蔭(陸雲夏府君誄丘陵丨丨閤闥寥窙)䠞蔭(陸雲夏府君誄豐霄丨丨衆羽徊鳴)達蔭(陸雲)
(丞相陸公誄芳條丨丨靈根茂植)柳蔭(孫綽詩縹䓅渶流綠丨丨坂宋讀曲歌青幡起御路綠丨丨馳道王融詩翠丨丨通)
(街朱闕臨高城又陶潛詩榆丨丨後園桃李羅堂前)竹蔭(孫綽蘭亭詩修丨丨沼旋瀨縈丘)多蔭(陶潛閒情賦悲高樹)
(之丨丨慨有時而不同)憩蔭(陶潛詩丨丨若暫乖止日終不别)餘蔭(陶潛詩桑竹垂丨丨黍稷隨時藝)苦蔭
(謝朓詩沉沉倒營魄丨丨蹙愁腸)乘蔭(梁簡文帝為長子大器譲宣城王表徒以結慶璿源丨丨霄極)月蔭(梁元帝九)
(貞館碑日暉石瓦東眺靈夀之峯丨丨玉牀西瞻華蓋之嶺)繁蔭(沈約&KR0585;前竹詩丨丨上蓊茸促節下離離)恩蔭(徐陵)
(為貞陽公與王僧辯書非日非月蒼生仰其照臨如雲如雨天下蒙其丨丨)廷蔭(庾信為把公讓宗師驃騎表臣早傾丨丨)
(曾未扶墻母氏慈訓哀矜勞苦)葉蔭(唐太宗詠李詩舒華光四海卷丨丨三川皮日休詩行丨丨大椿詞源吐洪溜)長蔭
(韓愈詩山晴指高標槐密騖丨丨)宿蔭(元稹度門寺詩丨丨高聲懴齋糧併力舂)松蔭(白居易詩一樹紅桃亞拂池竹)
(遮丨丨晩開時虞集詩瞻彼修竹下臨清流文石偃隄華丨丨丘周權松下泉詩長丨丨層巒岱色入崖谷楊載詩長丨丨泉水四)
(時清如秋)槐蔭(王貞白詩一𣲖御溝水綠丨相丨清)宇蔭(王安石上王龍圖啓蕭辰方肅丨丨尚遥)東蔭(蘇軾題跋)
(丨丨修竹西眺江山)妙蔭(蘇軾疏命海角之檀那資大雄之丨丨)嘉蔭(蘇軾詩幽人得丨丨露坐方獨酌)覺蔭
(曾鞏祝文敢恭致于精誠用仰祈於丨丨)真蔭(曾鞏祝文比以常賜仰祈丨丨)荷蔭(陳傅良詩滿塘丨丨將還舊試火包)
(香又斬新)借蔭(郭鈺詩題名剜石苔丨丨憩叢篠)藤蔭(吳師道詩水際朱丨丨巖阿青桂叢)
羽蓋蔭(南史齊高昭劉皇后傳后寢卧見有丨丨丨其上)為汝蔭(南史王僧虔傳况吾不能丨丨丨政應各自努)
(力耳)廣厦蔭(列子庇其蓬室若丨丨之丨)筠栢蔭(水經注汝水東北流逕太和城西左右深松列植丨丨交丨尹)
(公度之所棲神處也)纖網蔭(張華遊獵篇輕繒拂素電丨丨丨長川)朱軒蔭(潘尼詩丨丨丨蘭臯翠幕映洛湄)
舫舟蔭(陶潛詩一宅無遺宇丨丨丨門前)晝常蔭(劉鑠詩溜衆夏更寒林交丨丨丨)垂楊蔭(謝朓入朝)
(曲飛甍夾馳道丨丨丨御溝)檀欒蔭(謝朓詩阡眠起雜樹丨丨丨修竹)夏潭蔭(隋煬帝詩丨丨丨修竹高岸坐)
(長楓)子有蔭(徐照征婦思願郎征戰早有功生丨丨丨姑有封)
䜟(椘譖切丨書釋名丨纖也其義纖微)
韻藻圖䜟(後漢書光武帝紀中元元年初起明堂靈臺辟雍及北郊兆域宣布丨丨於天下又章帝紀有司奏言孝明皇)
(帝聖德淳茂博貫六藝聰明淵塞著在丨丨又朱浮傳浮上書曰臣浮幸得與講丨丨故敢越職帝然之又劉瑜傳瑜少好經學尤)
(善丨丨天文歴數之術宋書歷志或據文于丨丨或取效于當時南史陶宏景傳及梁武兵至新林聞議禪代宏景援引丨丨數處)
(皆成梁字令弟子進之張衡駁丨丨疏宜收蔵丨丨一禁絶之則朱紫無所眩典籍無瑕玷矣摯虞丨丨論丨丨之屬雖非正文之)
(制然取其縱横有義反覆成章劉琨勸進表中興之兆丨丨垂典)非䜟(北齊書樊遜傳無令桓譚丨丨官止于郡丞)
不讀䜟(後漢書桓譚傳會議靈臺所處帝曰吾欲䜟决之何如譚曰臣丨丨丨復極言䜟之非經帝大怒出為六安郡丞韓)
(愈詩匡鼎惟說詩桓譚丨丨丨)
增秦䜟(史記趙世家公孫支書而藏之丨丨於是出矣)古䜟(漢書翟方進傳河圖洛書遠自昆侖出于重埜丨丨著言)
(肆今享實)内䜟(後漢書楊厚傳厚父統作家法章句及丨丨二卷解說)辨䜟(後漢書荀爽傳爽作公羊問及丨丨并它)
(所論叙題為新書)經䜟(後漢書郅惲傳上書王莽莽大怒即收繫詔獄劾以大逆猶以惲據丨丨難即害之魏志文帝紀清)
(苑侯劉若等上書曰違丨丨之明文信百氏之穿鑿非所以奉荅天命光慰衆望也)善䜟(後漢書張衡傳初光武丨丨及顯宗)
(肅宗因祖述焉)勒䜟(魏志文帝紀侍中劉廙等言孝宣仄微字成木葉光武布衣名已丨丨)應䜟(晉書周札傳有道士)
(李脫者妖術惑衆自言八百歲故號李八百弟子李宏養徒灊山云丨丨當王庾信為閻將軍乞致仕表水土之職王梁以丨丨受)
(徵兵戈之王韓信以登壇獨拜)星䜟(晉書石季龍載記禁郡國不得私學丨丨)依䜟(宋書樂志太樂漢舊名後漢丨丨改)
(太予)合䜟(宋書歷志歴存效密不容殊尚丨丨乖說訓義非所取)符䜟(宋書符瑞志太史令駱達奏陳天文丨丨唐書)
(劉師立傳有告師立姓在丨丨欲反者太宗謂曰人言卿將反果乎師立對曰臣今邅非常之會位將軍顧已極矣何敢反又楊嗣)
(復傳帝問丨丨可信乎何從而生嗣復曰漢光武以䜟决事隋文帝亦喜之故其書蔓天下漢後主告伐魏詔昭烈皇帝奉順丨丨)
(建位易號丕承天序魏文帝孫登封侯策河洛寫天意丨丨述聖心杜甫朝獻太清宫賦兹火土之相生非丨丨之備及)詩䜟
(南史侯景傳初簡文寒食詩云雪花無有蒂冰鏡不安臺又詠月云飛輪了無轍明鏡不安臺後人以為丨丨張衡駁圖䜟疏凡䜟)
(皆云黃帝伐蚩尤而丨丨獨以為蚩尤敗然後堯受命蘇軾詩應予丨丨是游魂)禮䜟(魏書禮志迎氣五郊自永平中以丨)
(丨并月令迎氣服色因采元始故事兆五郊于洛陽)祅䜟(隋書李渾傳李敏金才名當丨丨國家殺之無可救也按渾字金才)
誼䜟(隋書王誼傳書有丨丨天有誼星)石䜟(唐書李寳臣傳承嗣使人謝寳臣曰河内方有警未暇從公丨丨吾戲為)
(耳)秘䜟(唐書李淳風傳太宗得丨丨言唐中弱洞冥記東方朔年三歲天下丨丨一覧闇誦于口三朝聖政錄真宗問王文)
(正曰祖宗時有丨丨云南人不可作宰相此豈立賢無方之義乎)援䜟(唐書張九齡傳周子諒劾奏仙客其語丨丨書帝怒)
(杖子諒于朝堂)决䜟(唐書王世充傳桓法嗣自言能丨丨)謠䜟(唐書侯張薛傳贊以太宗明德蔽于丨丨)遺䜟(論衡)
(孔子將殁丨丨書曰不知何男子自謂秦始皇上我之堂踞我之牀顛倒我衣裳至沙丘而亡班固幽通賦黃神邈而靡質兮儀丨)
(丨以臆對)墳䜟(拾遺記丨丨所載咸取驗于已往謠歌里說皆求徵于未來)撰䜟(文心雕龍沛獻集緯以通經曹褒丨)
(丨以定禮乖道謬典亦已甚矣)鉤䜟(文心雕龍夫六經彪炳而緯候稠叠孝論昭晳而丨丨葳蕤按經驗緯其偽有四)當
䜟(册府元龜大業十年煬帝復征遼東遣李敏於黎陽督運或言敏一名洪兒帝疑洪字丨丨嘗面告之)觀䜟(南風操案)
(圖丨丨兮閔天嗟嗟)稱䜟(張衡駁圖䜟疏自漢取秦用兵力戰功成業遂可謂大事當此之時莫或丨丨)擿䜟(張衡駁圖)
(䜟疏往者侍中賈逵丨丨互異三十餘事諸言䜟者皆不能說又賦嬴丨丨而戒胡兮備諸外而發内)言䜟(庾信鄭氏墓誌)
(銘西京賦詩奉常參栢梁之宴東都丨丨司空為式衛之官)私䜟(李商隐詩曾來十九首丨丨詠牽牛)丹䜟(陳陶塗山)
(懷古詩玄恩及花木丨丨名崆峒)吟䜟(蘇軾跋蔣穎叔詩後穎叔作扈駕詩軾和之有游魂之句遂成丨丨)支䜟(隋書)
(經籍志時有月支沙門丨丨天竺沙門竺佛朔等並翻佛經而丨丨所譯泥洹經二卷學者以為大得本旨)
玉版䜟(魏志文帝紀注春秋丨丨丨曰代赤眉者魏公子)中黃䜟(魏志文帝紀注孝經丨丨丨曰日載東絶火光)
(不横)春秋䜟(宋書符瑞志丨丨丨曰代漢者當塗高也張衡駁圖䜟疏尚書堯使鯀理洪水九載績用不成鯀則殛死禹乃)
(嗣興而丨丨丨云共工理水)河洛䜟(通典詔梁松按索丨丨丨文又沈佺期詩河䜟隨龍馬)黑水䜟(通典後周)
(用水德以有丨丨之丨故也)石包䜟(册府元龜靈帝中平七年關東兵起董卓懼欲遷都以違難乃大會公卿議曰高祖)
(都關中十有一世光武居洛陽于今亦十世矣案丨丨丨宜徙都長安以應天人之意百官無敢言者)九世䜟(冊府元龜)
(光武奮劍振起不策名于孝平務神其事以應丨丨之丨)高足䜟(三楚新錄先是荆南尚使甆噐皆高其足謂之高足碗至)
(大軍一臨舉室東遷丨丨之丨一朝應之)曇無䜟(魏書沮渠蒙遜傳始罽賓沙門曰丨丨丨東入鄯善自云能使鬼治病令)
(婦人多子)
赤精子䜟(漢書哀帝紀待詔夏賀良等言丨丨丨之丨漢家歴運中衰當再受命宜改元易號)牽三歌䜟(晉書)
(王嘉傳嘉所造丨丨丨丨事過皆驗累世猶傳之)曇摩羅䜟(隋書經籍志後有天竺沙門丨丨丨丨復齎番本來至河)
(西)
浸(子鴆切漬也漸也亦作濅&KR1051;)
韻藻大浸(莊子丨丨稽天而不溺柳宗元祭姊夫崔使君簡文期復中壊遽淪别區喪還丨丨又溺二孤蘇軾詩北鴈南)
(來遺素書苦言丨丨波我廬)沈浸(韓愈進學解丨丨醲郁含英咀華朱子題跋范伯崇嘗為予言聖賢之言本自平易要在)
(有益于吾身不然涉獵強記無丨丨醲郁之功則其所資亦淺淺焉耳)秋浸(孟郊詩班班落春淚浩浩浮丨丨張祐詩夜凝)
(嵐氣濕丨丨壁光寒)
江海浸(左傳序若丨丨之丨膏澤之潤渙然冰釋怡然理順又杜甫詩南國調寒杵西江浸日車白居易琵琶行醉不成歡)
(慘將别别時茫茫江浸月又賈島詩海浸城根老樹秋李中詩一邊遼海浸無窮)
增漫浸(書象恭滔天疏滔者丨丨之名)妄浸(詩有冽氿泉無浸穫薪疏刈薪者惜其樵薪不欲使氿泉丨丨之以丨丨)
(則溼腐不中用也)積浸(禮記立太傅少傅以養之注養者丨丨成長之)膏浸(魏志董卓傳注卓素肥丨流丨地草為之)
(丹柳宗元晉問俄然决源釃流交灌互㴻若枝若股委屈延布脉寫丨丨潗濕滑汨)濯浸(晉書江統傳鄭國白渠丨丨相通大)
(戴禮千乘凖揆山林規表衍沃畜水行衰丨丨以節四時之事陳高觀湖詩于今幾千載丨丨無時枯)稽浸(晉書地理志時)
(逢丨丨道接陵夷)潦浸(宋書羊宏保傳論十三年東土丨丨民命棘矣陸機詩豐注溢脩霤黃丨丨階除)漬浸(南史)
(孫法宗傳以父屍不測入海尋求聞世間論是至親以血瀝骨當悉丨丨乃操刀沿海見枯骸則刻肉灌血如此十餘年血脈枯竭)
(終不能逢)漉浸(隋書許善心傳不刳胎剖卵則鸞鳳馴鳴不丨丨焚原則螭龍盤蜿)涵浸(唐書韓愈傳討究儒術以興典)
(憲薰醲丨丨殆百餘年)道浸(隂符經自然之道静故天地萬物生天地之丨丨故隂陽勝)偃浸(吕氏春秋帝顓頊好)
(音乃令鱓先為樂倡鱓乃丨丨以其尾鼓其腹其音英)驚浸(子華子人中虚圓不徑寸神明舍焉事物交滑如理亂棼如涉)
(丨丨)漂浸(星經氐宿水守有大水丨丨宫館萬物不成)淹浸(星經羅堰星不明暗吉大明馬被水丨丨)膚浸(文心)
(雕龍雖有次骨無或丨丨)泛浸(水經注河水盛溢丨丨瓠子金隄决壊)靡浸(通典丨丨容與相如扣其音)川浸
(通典職方山藪丨丨皆不及五嶺之外杜甫詩維南有崇山恐與丨丨溜)上浸(通典丨丨之原不可長也)渟浸(煎茶水記)
(羽之論水惡丨丨而喜泉源故井水取汲多者江雖長流然衆水雜聚故次山水)澄浸(茶經其山水㨂乳泉石池漫流者上)
(其瀑湧湍潄勿食之又多别流于山谷者丨丨不洩自火天至霜郊以前或潛龍蓄毒飲者可决之以流其惡)雪浸(乾淳起居)
(注後苑進沆瀣漿丨丨白酒)蒸浸(春渚紀聞居彦實以所用墨料精佳惜不忍棄遂丨丨以出故膠再以新膠和之墨成其)
(堅如玉石)巨浸(春渚紀聞三泖皆漫水丨丨春夏則荷蒲演迤水風生凉秋冬則葭葦藂蘙魚嶼相望駱賓王詩隔津開丨丨)
(稽阜鎮名都顧雲啓地控全齊封連丨丨溫庭筠上杜舍人啓揆牛涔於丨丨持蟻垤於維嵩劉得仁詩雞林隔丨丨一往一年行)
(許棠詩浮陽横丨丨南巷擁旌旃許琳府試萊城晴日望三山詩盤根出丨丨遠色到孤城于濆南越謠迢迢東南天丨丨無津壖)
(蘇軾詩我觀大瀛海丨丨與天永)水浸(詩地理考沮洳丨丨處下濕之地隋煬帝望江南曲丨丨寒光鋪枕簟浪攪晴影走)
(金蛇白居易詩朱門深鎖春池滿岸落薔薇丨丨莎裴說詩與師吟論處秋丨丨遥天杜荀鶴詩釣鄉春丨丨貧居虞集詩三周華)
(不注丨影丨青天)溉浸(孔臧楊柳賦伐之原野樹之中塘丨丨以時日引月長)澤浸(張衡東京賦丨丨昆蟲威振八)
(㝢鮑照河清頌序丨丨羣生國富刑清鴻德也又羅虬詩波平椘丨丨星辰)漸浸(蔡邕祖德頌序昔文王始受命武王定禍)
(亂至于成王太平乃集祥瑞畢降夫豈后德熙隆丨丨之所通也)潛浸(陸機文賦浮天淵以安流濯下泉而丨丨)既浸
(陸雲荅車茂安書舉鈒成雲下鈒成雨丨丨既潤隨時代序也)豐浸(傅亮喜雨賦灑丨丨于中疇覃餘潤于嘉蔬)同浸
(孫綽望海賦五湖丨丨九江叢溉)縈浸(劉鑠詩九峯相接連五渚逆丨丨)惠浸(顔延之詩丨丨萌生信及翔泳)德
浸(沈約齊明帝策文丨丨堇荼仁被比屋)露浸(江總詩丨丨山扉月霜開石路煙)純浸(杜甫渼陂詩半陂以南丨)
(丨山動影窈窕沖融間)紅浸(杜甫詩丨丨珊瑚短青懸薜荔長)先浸(杜甫詩水耕丨丨草野火更燒山)噴浸
(杜甫桃竹杖引江心蟠石生桃竹蒼波丨丨尺度足)月浸(許棠詩望久河沈斗吟長丨丨杯)河浸(李洞詩塞侵秦舊國)
(丨丨漢荒村)影浸(歐陽修詩天高月丨丨長江江闊風微水面涼)淥浸(蘇軾詩天目山前丨丨裾碧瀾堂下看銜艫)
灌浸(蘇軾吳中水利書若無隄防則水泛濫而不制將見丨丨江隂之民田民居矣)倒浸(薩都拉望月詩萬頃太湖風浪)
(靜玻瓈丨丨虹蜺影)
東南浸(周禮夏官職方氏丨丨楊州其丨五湖正南荆州其浸潁湛河南豫州其浸波溠正東青州其浸沂沭河東兖州其)
(浸廬維正西雍州其浸渭洛東北幽州其浸菑時河内冀州其浸汾潞正北并州其浸淶易)甘泉浸(延漏錄羅虬撰花九)
(錫三日丨丨丨)玉液浸(王襃洞簫賦朝露清冷而隕其側兮丨丨丨潭而承其根)波流浸(王昌齡詩丨丨丨已廣悔)
(吝在所習)流血浸(岑參詩萬箭千刀一夜殺平明丨丨丨空城)萬頃浸(杜甫南池詩安知有蒼池丨丨丨坤軸)
祲(子鴆切祅氣也又侵韻)
韻藻赤黑祲(左傳吾見其丨丨之丨又唐書天文志有黑祲與日如鬭柳宗元衡山中院大律師塔銘滅迹之際則隕)
(星黑祲告其期)
增觀祲(詩靈㙜篇箋天子有靈臺所以丨丨象察氣之妖祥也張衡東京賦馮相丨丨祈禠禳災)眡祲(周禮春官丨丨)
(掌十煇之法以觀妖祥辨吉凶宋書后妃傳象物方臻丨丨告沴申鍳先王之禮保章視祲安宅叙降必書雲物為備故也)精
祲(魏志高堂隆傳災者脩𩔖應行丨丨相感以戒人君淮南子萬物有以相達丨丨有以相蕩也歐陽修及第啟講求丨丨之原)
(潤色帝王之美又試策講天人之丨丨責草茅之愚言)大祲(晉書明帝紀潛謀獨斷廓清丨丨)氛祲(晉書阮孚傳皇)
(澤遐被賊寇斂迹丨丨既澄日月自朗宋書文帝紀今丨丨祛蕩宇内寧晏北史于仲文傳仲文於獄中上書曰河南兇寇狼顧鴟)
(張臣以羸兵八千掃除丨丨邯鄲淳魏受命述丨丨不作風塵彌清王僧達詩遠山斂丨丨廣庭揚月波沈約王亮王瑩加授詔丨)
(丨既澄竝宜光贊緝熙穆兹景化張說上東宫請講學啟廓清丨丨用寧家國崔融詩坐覺威靈遠行看丨丨息高適詩是時掃丨)
(丨尚未殱渠魁杜甫詩帝京丨丨滿人世别離難又昏昏閶闔閉丨丨十月荆南雷怒號王維詩萬方丨丨息六合乾坤泰柳宗元)
(代裴行立謝移鎮表交變俶擾黃賊不馴奉詔俾臣撲滅丨丨)䄏祲(宋書竟陵王誕傳丨丨廓清大明升曜幽顯宅心遠邇雲)
(集又唐明皇詩坐見台階密行聞祅祲除)風祲(宋書禮志懸烏之設務察丨丨)浮祲(齊書高帝紀丨丨虧辰沉氛晦景)
罷祲(陳書高祖紀震部夷氛稽山丨丨)雲祲(昨夢錄宣政間楊可試可弼兄弟讀書通易數明風角鳥占丨丨孤虛之)
(術)告祲(謝莊宣貴妃誄眡朔書氛觀臺丨丨謝朓齊敬皇后哀策文馮相丨丨宸駕長往)滅祲(任昉禪梁璽書九山)
(丨丨四瀆安流)高祲(江淹齊太祖高皇帝誄鴻妖逝星丨丨棄月)邊祲(辛德源星名詩丨丨昏高柳爟火照離宫)宵
祲(韓愈詩曦光霽曙物景曜鑠丨丨)嶺祲(韓愈詩江氛丨丨昏若凝一蛇兩頭見未曾)驅祲(陳陶聖帝擊壌歌掃)
(原鋪一德丨丨立三光)
塞北祲(李嶠詩方銷丨丨丨還靖漠南塵)
譖(莊蔭切讒也毁也)
韻藻靖譖(左傳少皥氏有不才子毁信廢忠崇飾惡言丨丨庸回服讒蒐慝以誣盛德謂之窮竒)巧譖(韓愈詩自)
(從別君來遠出邅丨丨)
浸潤譖(論語丨丨之丨膚受之愬)
增行譖(詩楊園之道疏人往楊園之道當先加歴于畝丘以興讒人欲丨丨大臣之法亦當毁害於小臣而後至于大臣也)
謀譖(左傳晉桓莊之族偪獻公患之士蒍曰去富子則羣公子可謀也已公曰爾試其事士蒍與羣公子丨丨富子而去之)
反譖(左傳羽父請殺桓公將以求太宰公曰為其少故也吾將授之矣使營菟裘吾將老焉羽父懼丨丨公于桓公而請弑之)
冤譖(漢書孫寳傳樞機近臣蒙受丨丨虧損國家為謗不小)毁譖(漢書淳于長傳長為侍中奉兩宫使親密紅陽侯立)
(獨不得為大司馬輔政立自疑為長丨丨常怨毒長又孔光傳傅氏在位者與朱博為表裏共丨丨光後數月遂策免光)屢譖
(北史彭城王勰傳高肇兄女入為夫人帝欲以為后勰以為不可肇於是丨丨勰)前譖(北史清河王岳傳後歸彦反武成知)
(其丨丨以歸彦良賤百口賜岳家)飛譖(唐書太宗諸子傳柳公綽鎮鄂岳為丨丨上聞)搆譖(唐書李泌傳初帝在東宫)
(李林甫數丨丨)媒譖(唐書郭子儀傳魚朝恩素疾其功因是丨丨之)竒譖(唐書房玄齡傳玄齡乃引杜如晦協判大計故)
(太子忌二人者丨丨于帝皆斥逐還第)猜譖(唐書魏徵傳贊徵殁未幾丨丨遽行)詆譖(唐書魚朝恩傳醜為丨丨肅宗)
(不内其語)醜譖(汲冢周書昭信非展展盡不伊伊言于允思復丨丨)被譖(韓非子處非道之位丨衆口之丨)蝎譖
(埤雅古者譖從中𧺫謂之丨丨)聽譖(韋孟諷諫詩王赧丨丨實絶我邦)諑譖(王逸九思天生我兮當闇時被丨丨兮虛)
(獲尤)罹譖(傅休奕晉鼙舞歌正直丨丨潤姦臣奪其權)誣譖(許棠寄建州姚員外詩丨丨遭遐謫眀君即自知)
鴆(直禁切鳥名大如鴞紫綠色有毒頸長七八寸食蛇蝮䧺名運目雌名隂諧以其毛歴飲食則殺人又作酖)
韻藻飲鴆(晉書庾懌傳懌嘗以毒酒餉江州刺史王允之王允之覺其有毒飲犬犬斃乃密奏之帝曰大舅巳亂天下小)
(舅復欲爾邪懌聞遂丨丨而卒青瑣高議宣宗時越守獻美女上初悦之忽思楊妃之禍召美人曰放還我必思之令丨丨而死魏)
(收為東魏檄梁文食鈎吻以療飢丨丨毒以救渴)鵩鴆(韓愈聯句毛竒覩𧰼犀羽怪見丨丨)
增持酖(史記吕后紀孝惠元年十二月帝晨出射趙王少不能早起太后聞其獨居使人丨丨飲之)雄鴆(漢書楊雄)
(傳抨丨丨以作媒兮何百離而曾不壹耦)引鴆(魏志鍾會傳注會母見寵于繇繇為之出其夫人卞太后以為言文帝詔繇復)
(之繇恚憤將丨丨弗獲餐椒致噤帝乃止)仰鴆(晉書宣帝紀王淩道經賈逵廟淩呼曰賈梁道王淩是大魏之忠臣惟爾有神)
(知之至項丨丨而死唐書楊收傳自作書謝天子即丨丨死)獻鴆(晉書穆帝紀升平二年三月佽飛督王饒丨丨鳥帝怒鞭)
(之二百使殿中御史焚其鳥于四逹之衢)燒鴆(晉書石崇傳崇在南中得鴆鳥雛以與王愷時制鴆鳥不得過江為司隸校尉)
(所糺詔原之丨丨於都街)懷鴆(晉書庾懌傳論懌之恣凶丨丨加連率再世之後三陽僅存餘殃所及蓋其宜也)腐鳩
(宋書周朗傳非但土石侯卿丨丨梁錦實乃竚意天后睨目羽人)懼鴆(南史齊高帝紀宋明帝自持銀壺酒封以賜帝帝戎)
(服出門迎丨丨不敢飲)取鴆(唐書賈直言傳父道冲以藝待詔坐事賜鴆將死直言紿其父曰當謝四方神祗使者少怠輒)
(丨丨代飲迷而踣明日毒潰足而出久乃蘇帝憐之減父死俱流嶺南)賜鴆(見上唐書李訓傳復以計白罷守澄觀軍容使)
(丨丨死)甘鴆(嵇康答難養生論是以古之人知酒肉為丨丨棄之如遺識名位為香餌逝而不顧)黑鴆(左思吳都賦白)
(雉落丨丨零)
枕(之任切丨頭也又侵韻寢韻)
韻藻曲肱枕(論語丨丨而丨之)流可枕(世說孫子荆年少時欲隐語王武子當枕石潄流王曰丨丨丨石可)
(潄乎孫曰所以枕流欲洗其耳所以潄石欲礪其齒)
增路枕(宋書桂陽王休範傳此州地居形要丨丨九江)葄枕(唐書李揆傳迂學陋生丨丨圖史且不能自措于詞)同
枕(拾遺記漢誅梁冀得一玉虎頭枕頷下有篆書云是帝辛之枕嘗與妲已丨丨之是殷時遺寳也)側枕(水經注汾水又)
(南逕一城東&KR1088;墉積石丨丨汾水俗謂之代城白居易詩移牀就月簷間卧卧詠閒詩丨丨琴)交枕(水經注相廬縣至於潛凡)
(十有六瀨第二是嚴陵瀨瀨𢃄山山下有石室嚴子陵之所居也山下有磐石周廻十數丈丨丨潭際蓋陵所遊也)翼枕(水經)
(注汾水乂南出二城間其城角倚丨丨汾流世謂之侯莫干城)倒枕(高允羅敷詩頭作&KR1089;馬髻丨丨象牙梳)直枕(庾信)
(詠畫屏風詩半城斜出樹長林丨丨河)愁枕(宋之問下桂江龍目灘詩暝投蒼梧郡丨丨白雲眠)北枕(崔顥行經華隂)
(詩河山丨丨秦關險驛樹西連漢畤平)縣枕(白居易餘杭詩州傍青山丨丨湖)卧枕(白居易𨼆几贈客詩丨丨一卷)
(書起嘗一杯酒又白石丨可丨青蘿行可攀李商隐詩我時憔悴在書閣丨丨芸香春夜闌皮日休詩薜蔓任遮壁蓬莖丨丨盆蘇)
(軾新雪詩豈知泉下有豬龍丨丨雷車踏隂軸)宅枕(李洞詩閒坊丨丨穿官水聽水分衾蓋蜀繒)廟枕(蘇軾淮隂侯廟)
(碑宅臨舊楚丨丨清淮)曲枕(薩都拉楊妃病齒圖詩九華帳裏薰蘭烟玉肱丨丨珊瑚偏)
險且枕(易來之坎坎丨丨丨釋文木在首曰枕)與關枕(新書豫讓曰吾事中行之君與帷而衣之丨丨而丨之夫)
(衆人畜我我故衆人事之)
衽(汝鴆切衣衿見寢韻)
韻藻增見衽(禮記士殯丨丨塗上帷之)牀衽(禮記昏定而晨省注安定其丨丨省問其安否何如)三衽(禮記)
(君蓋用漆丨丨三束大夫蓋用漆二衽二束士蓋不用漆二祍二束疏衽謂燕尾合棺縫際也)湔祍(戰國策孟嘗君讌坐謂三)
(先生曰願聞先生有以𥙷文闕者也一人曰天下之主有侵君者臣請以臣之血丨其丨)莞衽(宋史宋祁傳祁言西賊兵銳士)
(寡不能深入河東天險彼憚為寇若河北不然自薊直視𫝑如建瓴賊鼓而前如行丨丨故謀契丹者當先河北)振衽(管子)
(丨丨掃席已食者作韓詩外傳樊姬曰妾得于王尚湯沐執巾櫛丨丨席十有年矣)俶衽(管子先生將息弟子皆起敬奉枕席)
(問何所趾丨丨則起有常則否)收衽(淮南子帶足以結紐丨丨束牢連固不亟於為文句疏短之鞵)裯衽(說苑椘莊王立)
(為君三年不聽朝蘇從入諫莊王立鼔鐘之間左伏楊姬右擁越姬左丨丨右朝服曰吾鼔鐘之不暇何諫之聽)御衽(通典)
(姆受巾丨丨於奥)惟衽(陸機詩丨丨曠遺影棟宇與子辭)敝衽(陸機七徵欽至論敷丨丨謹聞命於王孫)毁衽
(謝莊宣貴妃誄衡總滅容翬翟丨丨)委衽(沈約詩西裘丨丨南風在絃)束衽(柳宗元乞巧文乃纓弁丨丨促武縮氣旁)
(趨曲折傴僂將事又與顧十郎書纓冠丨丨而趨以進者咸曰我知恩蘇軾謝賜衣帶馬表據鞍有愧丨丨知榮)交衽(柳宗)
(元送苑論歸覲詩序自時而後車必挂轊席必丨丨)齋衽(蘇軾磨納贊攝其丨丨循其鉤絡)
情欲衽(春秋繁露天有隂陽禁身有丨丨丨與天道一也)
賃(乃禁切傭丨也借也)
韻藻沽賃(孟郊詩逸韻何嘈嗷高明俟丨丨)
增僕賃(左傳崔氏之亂申鮮虞來奔丨丨于野以喪莊公冬椘人召之遂如椘為右尹)傭賃(史記范雎傳須賈曰今叔)
(何事范雎曰臣為人丨丨又兒寬傳時時間行丨丨以給衣食行常帶經止息則誦習之晉書王延傳延晝則丨丨夜則誦書遂究)
(覽經史皆通大義州郡禮辟貪供養不起南史張敬兒傳為襄陽府將家貧每休假輒丨丨自給嘗為城東吳泰家擔水拾遺記傅)
(說去其舂築釋彼丨丨應翹旌而來相可謂知幾其神矣夏侯湛抵疑叩牛操築之客丨丨抱關之隸耿湋詩丨丨難堪一老身皤)
(皤力役在青春)苴賃(唐書驃傳又有阿逼蠻分十四部落六曰丨丨)租賃(金史食貨志舊令軍人所授之地不得丨丨與)
(人違者苖付地主泰和四年定制所撥地止十里内自種之數每丁四十畝續進丁同此餘者許令便宜丨丨)貼賃(通典諸田)
(不得丨丨)借賃(通典孝昌二年冬税京師田租畝五升丨丨公田者畝一斗)負賃(揚䧺逐貧賦徒行丨丨出處易衣)
行賃(白居易詩布裙丨丨春短褐坐傭書)舍賃(周朴詩松店茅軒向水開東頭丨丨一裵&KR0966;)請賃(蘇軾請開湖狀)
(西湖水面不許人租佃惟茭葑之地方許丨丨)剗賃(蘇軾請開湖狀若稍不除治微生茭葑即許人丨丨)
披裘賃(淮南子丨羊丨而丨固其事也貂裘而負籠甚可怪也)論舖賃(白居易詩夜船丨丨丨春酒斷瓶沽)
臨(良鴆切哭丨又偏向又侵韻)
韻藻增入臨(禮記望柩不歌丨丨不翔通典凡應公除者皆於府第變服而後丨丨)弔臨(周禮天官寺人凡内)
(人丨丨于外則帥而往立于其前而詔相之)大臨(左傳楚子圍鄭旬有七日鄭人卜行成不吉卜臨于太宫且巷出車吉國)
(人丨丨守陴者皆哭蜀志霍峻傳注成都不守戈素服號哭丨丨三日得後主東遷之信始率六郡將守降按戈峻子也沈約齊故)
(安陸昭王碑文男女老幼丨丨街衢柳宗元南府君睢陽廟碑息意牽羊羞鄭師之丨丨)奔臨(通典以官役為限丨丨無由)
侍臨(通典丨丨者皆素服哭)往臨(通典禮有丨丨之縗)妖臨(潘岳西征賦駈吁嗟而丨丨搜佞哀以拜郎)夕
臨(王維詩蘭殿新恩切椒宫丨丨幽)哀臨(白居易詩家人丨丨畢夜鏁夀堂門)
還車臨(孔叢子郈成子去衛三十里聞寗喜作難右宰死丨丨而丨三舉而歸)喪庭臨(通典王及郡公侯之國者)
(薨妃夫人服齋縗朝晡丨丨丨)輕服臨(通典禮先重後輕則丨丨丨之輕服臨者新亡新哀以表新情)三朝臨(通典)
(太皇太后皇太后皇后為父母祖父母舉哀為外祖父母儀同其異者于别宫次其日晡後臨凡丨丨丨而止)朝晡臨(劉禹)
(錫祭柳員外文丨丨丨後出就别次南望桂水哭我故人)使我臨(劉禹錫重祭柳員外文今以喪來丨丨丨哭安知世上真)
(有此事)
滲(所禁切丨漉)
韻藻憂早滲(韓愈詩紛葩歡屢填曠亮丨丨丨)
增血滲(南史梁豫章王綜傳以生者丨瀝死者骨丨即為父子李商隐詩丨丨兩枯心情多去未得)淋滲(木華海賦)
(鳬雛離褷鶴子丨丨)輟滲(謝莊宣貴妃誄八頌扇和六祈丨丨)
泗水滲(南史到彦之傳遣彦之北侵自淮入泗丨丨丨日裁行十里自四月至七月始至東平)遠陂滲(司空圖詩)
(丨丨春蚤丨猶有水禽飛)
喑(於禁切聲也見侵韻)
韻藻呌相喑(孟郊詩清琴試一揮白鶴丨丨丨)
增陽喑(唐書薛牧傳子元超政出武后因丨丨乞骸骨)
臯繇喑(抱朴子丨丨丨而與辨者同功晉野瞽而與離朱齊明)
揕(知鴆切擬擊也)
韻藻增右手揕(史記荆軻傳左手把其袖丨丨丨其胷又唐書魏元忠韋安石傳贊不一引手揕奸邪之謀誠可鄙)
(哉)匕首揕(唐書于志寧傳贊知太宗之明雖丨丨丨胸不愧也郝經詠荆軻詩癡兒強復讎丨丨丨咸京)
窨(於禁切地屋韻會今謂地窖藏酒為丨)
韻藻增澄窨(清異錄梁奉常和泉病于甘劉拾遺玉露春病于辛皇甫别駕慶雲春病于釃光祿大夫韋炳取三家酒)
(攪合丨丨飲之遂為雍都第一)
絍(汝鴆切織丨或作紝亦作䋕見侵韻)
韻藻增抽作絍(孟郊聯句欲知同心樂雙繭丨丨丨)
闖(丑禁切馬出門貌)
韻藻不敢闖(孟郊聯句儒門雖大啟姦首丨丨丨)
僸(居蔭切北夷樂名韻會又仰也)
韻藻僸僸(摯虞思游賦前湛湛而攝進兮後丨丨而方馳)
鵀(汝鴆切戴丨鳥見侵韻)妊(汝鴆切丨身懷孕或作&KR1494;亦作姙見侵韻)
噤(巨禁切口閉也見寢韻)紟(巨禁切丨帶或作襟見侵韻)
吟(宜禁切長詠見侵韻)
槑(所禁切爾雅曰槮謂之涔郭璞云今之作丨者聚積柴木於水中魚得寒入其裏藏隱因以薄圍捕取之又作槮)
深(式禁切不淺也見侵韻)&KR3449;(式禁切廕丨大屋)
甚(時鴆切太過見寢韻)侺(時鴆切&KR0008;丨頭向前)
䫴(于禁切丨䶖切齒怒貌又寢韻)&KR2313;(巨禁切牛舌下病䶖㸳並同)
沈(直禁切見侵韻寢韻)
御定佩文韻府卷八十六
