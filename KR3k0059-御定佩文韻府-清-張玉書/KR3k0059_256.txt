欽定四庫全書
御定佩文韻府卷二十四之六
下平聲九靑韻六
冥(莫經切暗也幽也又姓)
韻藻玄冥(禮記其帝顓頊其神丨丨注水神少昊氏子曰修曰熙為水官左傳昔金天氏有裔子曰昧為丨丨師沈姒蓐)
(黃實守其祀漢書百官公卿表自顓頊以来為民師而命以民事有重黎句芒祝融后土蓐收丨丨之官然已上矣椘辭就顓頊而)
(敶詞兮考丨丨于空桑淮南子秉皓白而不黑行純粹而不糅處丨丨而不闇風俗通丨丨雨師也張衡賦前長離使拂羽兮委水)
(衡乎丨丨韋莊詩纔驚素節移銅律又見丨丨變玉籖黃庭内景經腎神曰丨丨字育嬰)冥冥(禮記仲冬行夏令則其國乃旱)
(氛霧丨丨雷乃𤼵聲史記蘇秦傳明主外料其敵之彊弱内度其士卒賢不肖不待兩軍相當而勝負存亡之機固已形于胸中矣)
(豈揜于衆人之言而以丨丨决事哉漢書司馬遷傳廼合大道混混丨丨光耀天下復反無言又禮樂志清思聈聈經緯丨丨關尹)
(子聖人言蒙蒙所以使人聾聖人言丨丨所以使人盲聖人言沉沉所以使人瘖莊子昭昭生於丨丨有倫生于無形又視乎丨丨)
(聽乎無聲荀子行乎丨丨施乎無報而賢不肖一焉淮南子人能貫丨丨入于昭昭可與言至矣法言鴻飛丨丨弋人何慕焉九歌)
(杳丨丨兮羌晝晦東風飄兮神靈雨寡婦賦雖丨丨而罔覿兮猶依依以憑附江淹騷體林中電兮雨丨丨江上風兮木颯颯高適)
(詩二月猶北風天隂雪丨丨杜甫詩風吹客衣日杲杲𣗳攪離思花丨丨韋應物詩丨丨花正開颺颺鷰新乳韓愈詩緣雲竹竦竦)
(失路麻丨丨白居易詩半空直下視人世塵丨丨權德輿詩羣公来藹藹獨寉去丨丨許渾詩疎藤風嫋嫋圓桂露丨丨鄭巢詩又)
(歸衡嶽寺舊院𣗳丨丨范仲淹岳陽樓記薄暮丨丨虎嘯猿啼蘇轍中秋夜詩河漢冷無雲丨丨獨飛鵲楊維楨詩梨花枝外雨丨)
(丨宿酒朝来尚未醒方諸青童歌盼觀七曜房朗朗亦丨丨)鴻冥(見上許渾詩熊軾竝驅因雀噪隼旟齊駐是丨丨孔武仲)
(詩野闊天長入望青眼中虛豁到丨丨朱子詩丨丨天闊酒初醒)窈冥(史記項羽紀大風從西北而起折木𤼵屋揚沙石丨)
(丨晝晦逢迎椘軍老子丨兮丨兮其中有精其精甚真其中有信淮南子隨侯之珠和氏之璧得之者富失之者貧得失之度深微)
(丨丨難以知論不可以辨說也又象太一之容測丨丨之深以翔虛無之軫水經注北眺巨海丨丨無極馮衍顯志賦離塵垢之丨)
(丨兮配喬松之妙節陳子昂詩仲尼推太極老聃貴丨丨李白詩丨丨合元化芒昧信難測又安能為軒轅獨往入丨丨李商隐詩)
(保佐資冲漢扶持在丨丨一作窅漢書禮樂志芬樹羽林雲景丨丨淮南子南遊乎岡䆡之野北息乎沉墨之鄊西窮丨丨之黨東)
(開鴻濛之先論衡陽成子長作樂經揚子雲作太玄經造語助思極丨丨之深非庶幾之才不能成也樂府解題伯牙學琴于成連)
(先生乃與伯牙至蓬萊山留伯牙刺船而去旬時不返但聞海水汨汲漰澌之聲山林丨丨歎曰先生將移吾情乃援琴而歌之梁)
(簡文帝七勵樞機性道隂陽丨丨辨命論未達丨丨之情未測神明之數賈至詩日長風暖柳青青北鴈歸飛入丨丨岑參詩喜氣)
(薄太陽祥光徹丨丨高適詩獨立調元氣清光豁丨丨李白明堂賦蓋聖主之所以孝治天下而享祀丨丨也亦作杳晉書夏統傳)
(統操柂正櫓折旋中流飛鷁首掇獸尾奮長梢而船直逝者三焉於是風波振駭雲霧丨丨觀者皆悚遽宋之問詩投跡一蕭散為)
(心自丨丨杜甫詩障子松林静丨丨陸龜蒙詩華陽門外五芝生飡罷愁君入丨丨袁凱詩巨魚出沒浪波腥東望三山路丨丨)
湛冥(漢書王貢龔鮑傳序蜀嚴丨丨不作苟見不治苟得久幽而不改其操雖隨和何以加諸注蜀郡嚴君平湛深玄默無欲)
(也一作沉晉書阮裕傳裕還剡山有肥遯之志有問王羲之羲之曰此公近不驚寵辱雖古之丨丨何以過此郭璞設難無丨丨之)
(韻而希風乎嚴光李白詩海客去已久誰人測丨丨韓愈孟郊聯句休迹憶丨丨峩冠慙闒䢇又丨丨不計日為樂不可勝錢惟善)
(保叔塔詩下看湖上客歌吹正丨丨)高冥(後漢書蔡邕傳沈精重淵抗志丨丨全唐詩話楊於陵入覲其子嗣復率兩榜門生)
(迎於潼關宴新昌里第楊汝士詩曰隔座應須賜御屏盡將仙翰入丨丨文章舊價留鸞掖桃李新隂在鯉庭桓驎七說弹輕翼于)
(丨丨窮疾足于方外陸機詩疇昔同宴友翰飛戾丨丨又洪川控河濟崇山入丨丨謝靈運詩唯羨肅肅翰繽紛戾丨丨孟郊生生)
(亭詩梟梟立平地稜稜浮丨丨劉得仁詩迴期不可定孤寉在丨丨)眇冥(宋史樂章功收有年禮薦有章祇越丨丨鴻基永昌)
(杜甫詩永與奥區固川原紛丨丨釋善住詩歸思悠悠極丨丨暫維舟檝竝長亭)青冥(古今注吳大帝有寶劍六白虹紫電)
(辟邪流星丨丨百里又椘詞據丨丨而攄虹兮遂儵忽而捫天王逸九思玄寉兮高飛增逝兮丨丨梁簡文帝表延首丨丨傾心紫)
(府任昉王文憲集序單門後進必加善誘勖以丹霄之價弘以丨丨之期王維華嶽詩連天凝黛色百里遥丨丨李白詩紫閣連終)
(南丨丨天倪色杜甫詩勲業丨丨上交親氣㮣中又雕賦置巢嶻&KR1110;飬子丨丨韋應物琅邪山寺詩丨丨臺砌寒綠縟草木香獨孤)
(及詩騫騫兩黃鵠何處遊丨丨韓愈月蝕詩爬沙脚手鈍誰使女解緣丨丨柳宗元送元山人序黃鵠一去丨丨無極李涉詩山有)
(松門江有亭不勞他處問丨丨鮑溶詩丨丨見古柏寥朗聞疎鴻薛能詩端羽竒姿踉蹌形稱為仙馭過丨丨張蠙華陽道者詩惟)
(餐白石過白日擬騎靑竹上丨丨又中峰半夜起忽覺在丨丨秦觀隕星石詩安知風雲會不復歸丨丨)靖冥(羽獵賦於是禽)
(殫中衰相與集于丨丨之館注猶深閑也)沍冥(魏都賦上累棟而重霤下冰室而丨丨)紫冥(高允徵士頌怡怡昆弟穆)
(穆家庭𤼵響九臯翰飛丨丨李白詩邀我登雲臺高揖衛叔卿恍恍與之去駕鴻淩丨丨又衡山蒼蒼入丨丨下看南極老人星鄭)
(元祐遊支硎南峰詩到來頓醒紅塵夢萬樹松濤沸丨丨)大冥(柳宗元遊黃溪記丨丨之川山舒水緩有土田始黃神為人時)
(居其地孟郊清虚真人詩體彼自然道寂觀合丨丨)
增晦冥(史記龜筴傳正晝無見風雨丨丨雲蓋其上五色青黃漢書高帝紀母媪嘗息大澤之陂夢與神遇是時雷電丨丨)
(父太公往視則見交龍于上已而有娠遂産高祖梁書韋叡傳魏寇北徐州先于邵陽州兩岸為兩橋𣗳柵叡装大檻使馮道根等)
(為水軍值淮水暴長以小船載草灌之以膏從而焚其橋風怒火盛烟塵丨丨倏忽之間橋柵盡壊淮南子畫則多旌夜則多火丨)
(丨多鼓此善為設施者也神仙傳帝問葛仙公曰百姓思雨寧可得乎曰雨易得耳乃書符著社中一時之間天地丨丨大雨流注)
(李白詩倏爍丨丨起風雨閶闔九門不可通杜甫詩時俗造次那得致雲霧丨丨方降精范梈詩未遂翔寥廓真堪托丨丨)海
冥(漢書地理志樂浪郡縣丨丨莽曰海桓晉書地理志帶方郡統縣丨丨)筦冥(漢書顔安樂傳疏廣授琅邪筦路貢禹授)
(潁川堂溪惠惠授泰山冥都都與路又事顔安樂故顔氏復有丨丨之學)目冥(後漢書鄧皇后紀后太傅禹之孫也后年五歲)
(太傅夫人愛之自為剪髮夫人年高丨丨誤傷后額忍痛不言左右見者怪而問之后曰難傷老人意故忍之耳)入冥(後漢)
(書矯慎傳矯慎學黃老隐遯山谷吳蒼遺書曰蓋聞黃老之言乘虚丨丨藏身遠遯淮南子抱素守精蝉蜕蛇解遊于太清輕舉獨)
(往忽然丨丨鳳凰不能與之儷而况斥鷃乎椘辭浮雲霧而丨丨兮騎白鹿而容與)洞冥(晉書藝術傳論什既兆見星象澄乃)
(驅役鬼神竝通幽丨丨垂文闡教諒見珍于道藝非取貴于他山南史顧野王傳野王所撰續丨丨記行于世隋書音樂志韜光戢)
(耀貫幽丨丨又經籍志漢武丨丨記一卷郭氏撰丨丨記有眀莖草夜如金燈折枝為炬照見鬼物之形仙人寗封常服此草于夜)
(瞑時轉見腹光通外亦名丨丨草漢高祖功臣頌文成作師通幽丨丨按張良諡文成鮑照河清頌淪深格高浃遐丨丨陳子昂詩)
(吾觀崑崙化日月淪丨丨雲笈七籖出有入無徹幽丨丨)晝冥(晉書夏統傳以足叩船引聲喉囀清激慷慨大風應至含水潄)
(天雲雨響集叱咜讙呼雷電丨丨集氣長嘯沙塵烟起淮南子故却走馬以糞而車軌不接于遠方之外是謂坐馳陸沉丨丨宵眀)
(以冬鑠膠以夏造冰吕令則義井賦色湛湛以天碧㠌隂隂而丨丨)幽冥(宋書樂志同進退譲化漸無形大和宣洽通于丨丨)
(文子道以無有為體視之不見其形聽之不聞其聲謂之丨丨潜夫論夫術之為道精微而神故能兼四海而照丨丨)能冥
(宋書符瑞志黃龍者四龍之長也德至淵泉則黃龍游于池能高能下能幽丨丨春秋繁露丨丨則眀能昏則彰丨丨能昏是謂神)
(人)穹冥(宋史樂志薦號丨丨登名祖禰陟配陽郊協宣典禮僧貫休詩一庵瞑目在丨丨菌枕松牀蘚陣青)情冥(關尹)
(子一丨丨為聖人一情善為賢人)身冥(關尹子得道之清者物莫能累身輕矣可以騎鳳鶴得道之渾者物莫能溺丨丨矣)
(可以席蛟鯨)混冥(莊子致命盡情天地樂而萬事銷亡萬物復情此之謂丨丨文子道者陶冶萬物終始無形寂然不動大)
(通丨丨邯郸淳投壺賦調心術于丨丨適容體于便安柳宗元南嶽彌陁和尚碑銘虛無丨丨道乃融聖神無跡示教功)前冥
(淮南子用兵之道將欲西而示之以東先忤而後合丨丨而後眀)覽冥(淮南子丨丨者所以言至精之通九天也至微之淪)
(無形也純粹之入至清也昭昭之通冥冥也)霄冥(易林丨丨高山道險峻難雲笈七籖遥觀蓬萊間屹屹衡丨丨)深冥
(論衡淮南王劉安作道術之書世見其丨丨竒怪稱淮南王仙而升天失其實也)清冥(晉宫閣名有靈圃百子虞泉丨丨諸)
(殿杜甫詩危階根丨丨曾冰生淅瀝)晶冥(元包經丨丨炎潜冋映覘苫注晶日也)得冥(元包經傳言咠于聰丨其丨也)
朱冥(劉向九歎絶都廣以宜指兮歴祝融于丨丨注言已行乃横絶于都廣之野遇祝融于丨丨之壄也)凌冥(劉向九歎)
(升虚丨丨沛濁浮清入帝宫兮)窮冥(羽獵賦殷殷軫軫被陵緣阪丨丨極遠者相與迾虖高原之上)宕冥(張衡賦踰厖鴻)
(于丨丨兮貫倒景而高厲注厖鴻丨丨皆天之高氣洞簫賦于是乃使夫性昧之丨丨生不覩天地之體勢闇于白黑之貌形注性)
(昧丨丨謂天性闇昧過于幽冥也)𤼵冥(張衡週天大象賦座旗肅穆以昭禮司怪幽求而丨丨)嬰冥(馮衍顯志賦神)
(雀翔于鴻崖兮玄武潜于丨丨)照冥(阮籍大人先生傳時崦嵫而易氣兮輝若華以丨丨)貫冥(阮籍清思賦清虛寥廓則)
(神物来集飄颻恍忽則洞幽丨丨)鬱冥(張華詩土積成山歊蒸丨丨)測冥(傅咸鸚鵡賦言無往而不復似探幽而丨)
(丨)塵冥(陸機幽人賦超丨丨以絶緒豈世網之能加又詩綺窗出丨丨飛陛躡雲端郭璞設難不丨不丨不驪不騂支離其)
(神蕭悴其形又詩擕手一豁安知丨丨鮑照詩攀龍不待翼附驥絶丨丨)司冥(謝萬蘭亭詩丨丨卷隂旗勾芒舒陽旌)翔
冥(張載扇賦弋丨丨之鵾雞連王子之白鶴)太冥(七命寒山之桐出自丨丨注北方極隂故曰丨丨)丹冥(七命丨丨)
(投烽青徼釋警注南方朱冥之野也)南冥(吴都賦開北戶以向日齊丨丨于幽都)九冥(郭璞南郊賦天澄其氣日朗其)
(精飛廉鼓舞于八維兮豐隆擊節于丨丨陳子昂詩拳跼競萬仞崩危走丨丨)絶冥(天台山賦跨穹隆之懸磴臨萬丈之丨丨)
(右英夫人詩領略三竒觀浮景翔丨丨)心冥(王徽之蘭亭詩歸目寄歡丨丨二竒宋之問詩理契都無象丨丨不寄筌李白)
(詩杳與真丨丨遂諧静者翫又惕想結宵夢素丨久已丨獨孤及詩目極道何在境照丨亦丨權德輿詩出處豈異途丨丨即真筌)
(釋皎然詩應憐叩關子了戰共丨丨)開冥(沈約彌陀佛銘窮寂震响大夜丨丨)炎冥(江淹為蕭太傅譲九錫表重黎效官)
(裁居丨丨之職羲叔能任方掌日月之序)理冥(高允徵士頌卓矣友規稟兹淑量神與丨丨形隨流浪雖屈王侯莫廢其尚)
蒼冥(庾信賀平鄴都表然後命東后詔丨丨衢壇琬碑銀繩瓊檢告厥成功差無慚德)達冥(李德林霸朝雜集序運籌)
(建策通幽丨丨)微冥(陳子昂修竹詩峰嶺上崇崒烟雨下丨丨杜甫詩欹側風帆滿丨丨水驛孤沈如筠詩寂歴遠山意丨丨)
(半空碧羅隱詩蟲網翠鬟終縹緲風吹寳瑟助丨丨)雨冥(沈佺期霹靂引電耀耀兮龍躍雷闐闐兮丨丨)淪冥(崔融賀封)
(禪表恩周動植德洞丨丨)出冥(王季友鑒止水賦皆一鑒而洞達若三光之丨丨)豁冥(梁肅補闕李君集序陳道義則)
(游泳情性探微丨丨渙乎春冰之將泮也)癡冥(權德輿百巖禪師碑銘愛流溺正丨丨奔命)頊冥(韓愈詩丨丨收威避)
(玄根斥棄輿馬背厥孫)通冥(歐陽詹秋月賦照曜必周丨丨洞幽)羣冥(周謂寅賓出日賦暘谷初升退丨丨於仄陋扶)
(桑適上分萬象于毫釐)戅冥(吕誨蘄州謝上表伏念臣丨丨所賦忠朴是存䔍于愛君惟知盡道)鈍冥(梅堯臣乞巧賦)
(乞天巧之付與惡心手之丨丨)迷冥(張詠聲賦罔象丨丨大人忽生混沌初竅呀然震驚)空冥(張翥題陳所翁九龍戲珠)
(圖詩卷圖還君慎封鐍但恐破壁飛丨丨宋濓詩左崦結層構中園穿丨丨李東陽詩行逐溪流過野亭望疑山色繞丨丨)重
冥(雲笈七籖五老飛帝席太一保童嬰錦雲曜幽夜朗朗開丨丨)齊冥(雲笈七籖翳映汎三燭流任自丨丨)館冥(雲笈)
(七籖太一九女合化混停無當縦遁淪虚丨丨)
羲陽冥(阮籍詩于心懷寸隂丨丨將欲丨)塵事冥(陶潜詩閒居三十載遂與丨丨丨戴良詩苒苒歲年遲乃與丨)
(丨丨)形無冥(孟郊讀經詩將如庶幾者聲盡丨丨丨)反自冥(元稹詩膽壯還增氣機忘丨丨丨)雲漢冥
(王令詩籬禽不天飛詎識丨丨丨)象中冥(紫微夫人歌俱指高晨寝相期丨丨丨)
噦噦其冥(詩噲噲其正丨丨丨丨傳正長也冥幼也箋噲噲猶快快也正晝也噦噦猶煟也冥夜也言居之晝日則快快)
(然夜則煟煟然皆寬明之貌疏毛以為宫寝庭既平正楹又高大宣王之所與翔列聚集于此者皆是譲德有禮之士噲噲然寬博)
(其羣臣之長者噦噦然閑習其羣臣之幼者長幼有禮君子所以安也鄭以為寝室庭平柱直處所寬明院寬室明晝夜俱快君子)
(之所安息也)
溟(莫經切丨濛小雨又丨海也又迥韻)
韻藻滄溟(齊書樂章北化陵河塞南威越丨丨武帝内傳諸仙玉女聚居丨丨其名難測其實分明梁簡文帝昭明太子)
(集序嵩霍之峻無以方其高丨丨之深不能比其大董思恭詠露詩晞陽一灑惠方願益丨丨高適詩膠東連即墨萊水入丨丨岑)
(参詩建業控京口金陵欵丨丨李白鳴皋歌霜崖縞皓以合沓兮若長風扇海湧丨丨之波濤杜甫詩翰林逼華蓋鯨力破丨丨錢)
(起詩興中尋白雪夢裏過丨丨劉禹錫詩浮杯萬里過丨丨徧禮名山適舊扄元稹俠客行此客此心歸海鯨海鯨露背横丨丨賈)
(島詩登封多泰岳廵狩徧丨丨趙嘏獻李相公詩萬里有雲歸碧落百川無浪到丨丨方干小池詩廣狭偶然非製定猶將方寸像)
(丨丨羅隱子規詩一種有冤猶可報不如銜石叠丨丨蘇軾食蜜漬荔枝詩欲就左慈求拄杖且隨李白跨丨丨)四溟(齊書)
(樂章庶物盛長咸殷阜恩澤丨丨被九有張協詩雲根臨八極雨足散丨丨謝朓永眀樂章帝圖開九有皇風浮丨丨永眀一為樂)
(咸池無復靈梁簡文帝阻歸賦頓天羅于八表騰雲驅于丨丨李白詩鼇挟山海傾丨丨揚洪流杜甫詩帝力收三統天威總丨丨)
(又簫鼓蕩丨丨異香泱漭浮元結詩時復一回望心目出丨丨柳宗元詩陽光競丨丨敲石安所施盧肇海潮賦一升一降兮寒暑)
(成任盈縮兮浮丨丨王起武關賦濬丨丨而作塹廓八極以為墉皮日休詩五岳為辭鋒丨丨作胸臆李洞詩到蜀高諸岳窺天合)
(丨丨曹松觀華夷圖詩分寸辨諸岳升斗觀丨丨蘇軾荔枝詩侍郎賦詠窮三峡妃子烟塵動丨丨)北溟(莊子丨丨有魚其名)
(為鯤鯤之大不知其幾千里也陸機登臺賦丨丨浩以揚波兮青林煥其興蔚李白詩孤鳳向西海飛鴻辭丨丨又我垂丨丨翼且)
(學南山豹又草書歌墨池飛出丨丨魚筆鋒殺盡中山兔温庭筠詩揭日昭東夏搏風滯丨丨李商隐詩舊族開東閤雄圖奮丨丨)
(黃滔詩三千九萬平生事却恨南華說丨丨)南溟(莊子海運則將徙于丨丨南溟者天池也王勃滕王閣序地勢極而丨丨)
(深天柱高而北辰遠楊炯渾天賦丨丨玉室之宫爰皇是宅西極金臺之鎮上帝攸安宋之問登粤王臺詩丨丨天外合北戶日邊)
(開李白詩葳𬎼紫鸞鳥巢在崑山𣗳驚風西北來飛落丨丨去又峩眉高出西極天羅浮直與丨丨連杜甫詩隨波無限好的的近)
(丨丨韓愈詩北極有羈羽丨丨有沉鱗柳宗元酬楊尚書寄郴筆詩截玉銛鋒作妙形貯雲含𣗳到丨丨鄭元祐詩風日晴繅楊柳)
(青翩然獨鶴過丨丨)窮溟(海賦翔天池戲丨丨)瀴溟(海賦經途丨丨萬萬有餘元稹詩蚌珠懸皎皛桂魄倒丨丨)杳
溟(江賦凌波縱柂雷往丨丨)重溟(天台山賦或倒景於丨丨或匿峰于千嶺李白大鵬賦蹶厚地摩太清亘層霄笑丨丨孫)
(樵與賈秀才書珊瑚之叢必茂丨丨夜光之珍必頷驪龍潘佑代李煜與劉鋹書足下以英明之資撫百越之重北距五嶺南負丨)
(丨)東溟(顔延之詩元天高北列日觀臨丨丨王維詩天地忽開拆大河注丨丨高適詩盛烈播南史䧺詞豁丨丨李白詩黃)
(河走丨丨白日落西海又攀崖上日觀伏檻窺丨丨又西海栽若木丨丨植扶桑獨孤及詩遠山噴百谷繚繞馳丨丨皇甫冉詩三)
(年期上國萬里自丨丨韓愈詩三秋端正月今夜出丨丨張祜天台山詩丨丨子時月却孕元化母李羣玉顧長康月宫真題詩但)
(用湏彌藏芥子安知牛迹笑丨丨方干詩驛路古今通北闕仙溪日夜入丨丨陸龜蒙詩直用森嚴朝北帝愛將清淺問丨丨黃滔)
(上李相公詩推恩每覺丨丨淺吹律能令北陸暄蘇軾遊徑山詩含暉亭上望丨丨凌霄峰頭挹南岳)西溟(李白大獵賦夾)
(東海而為塹兮拖丨丨而流渠宋濓文原吾文之峻得之南桂北瀚東瀛丨丨杳渺而無際涵負而不竭)眇溟(杜甫有事于南)
(郊賦拂勿&KR2720;濙丨丨蓯淬)八溟(杜甫詩安得覆丨丨為君洗乾坤)
增二溟(宋書武帝紀順聲一唱丨丨卷波三國名臣序贊洪飇扇海丨丨揚波)嵩溟(梁書武帝紀跨躡丨丨陵厲區)
(宇譬諸日月容光必至陳書高祖紀英猷遠量跨厲丨丨)清溟(阮籍東平賦測虚舟以遑思兮聊逍遥于丨丨)巊溟(吴都)
(賦其山澤則嵬嶷嶢屼丨丨欎&KR1293;注山氣暗昧之狀)遊溟(孫綽喻道論自得于窞井者則怪丨丨之量翻翥于數仞者則疑冲)
(天之力)浮溟(徐勉上修五禮表玄符靈貺之&KR1444;丨丨機山之賮日書左史副在司存)九溟(王勃啟吞丨丨于筆海若)
(控牛涔抗五岳于詞峰如臨蟻垤宋濓虞文靖公像贊上凌霄漢下燭丨丨)象溟(宋之問昆明池應制詩丨丨看浴景燒劫)
(辨沉灰)春溟(宋之問祠海詩肅事祠丨丨宵齋洗蒙慮)輸溟(韋嗣立詩助嶽無纖塊丨丨謝末涓)鴻溟(盧肇海潮)
(賦作重隂之膠固自堅冰以馴致固可以乘丨丨以自安受萬有而不圯者也又杜牧詩叱起文武業可以豁洪溟)溟溟(于鵠)
(禮白鶴觀祠詩漸近神仙居桂花濕丨丨邢居實秋風三疊秋風颯颯兮雲丨丨)巨溟(皮日休詩全吳臨丨丨百里到滬瀆)
(吴融沃焦山賦何丨丨之深也萬古能容何九州之高也不淪其中梅堯臣南有嘉茗賦取之由一葉而至一掬輸之若百谷之赴)
(丨丨)熒溟(顧雲題武賓客嵩山舊隐詩序飛霜匝野水厓留不死之蠶烈日丨丨珠岸有不枯之草)雲溟(高邁鯤化為鵬)
(賦丨丨為之光掩山澤為之色變)
蓂(莫經切丨莢堯時生于庭隨月彫榮)
韻藻堯蓂(帝王世紀丨時為天子丨莢生于庭為帝成歷始一日生一莢至月半生十五荚十六日落一莢至晦日而盡)
(小月而一荚厭不落陸龜蒙寄懷華陽道士詩休採古書探禹穴自刊新歷鬭丨丨蘇軾詩與君持槖侍帷幄同到温室觀丨丨宋)
(濓蟠桃核賦指佞人兮草生屈軼齊氣朔兮階秀丨丨)落蓂(韓愈詩獨有虞庠客無由拾丨丨陳昌言先王正時令賦伊昔)
(陶唐五帝之世申明推策之術表錫丨丨之異盧元明晦日泛舟應詔詩輕灰吹上管丨丨飄下蒂)
三十蓂(韓愈詩赦行五十里月變丨丨丨)
增祥蓂(宋史樂志輪高仙桂階應丨丨)觀蓂(抱朴子昔軒皇候鳳鳴以調律唐堯丨丨莢以知月)鼠蓂(本草假蘇)
(一名丨丨)階蓂(謝朓三日侍華光殿曲水宴詩屈草戒諛丨丨紀日許敬宗賀朔旦冬至表丨丨循晷阿鳳吟辰趙彦昭人日)
(清暉閣宴羣臣遇雪詩庭𣗳千花𤼵丨丨七葉新張說開元正歷握乾符頌丨丨朝開宮槐夜卷王泠然初月賦伺海蛤而齊生候)
(丨丨而俱𤼵李益問路侍御六月大小詩故人為柱史為我數丨丨張莒紫宸殿前櫻桃𣗳賦伴穠李以表年笑丨丨之記月釋無)
(可中秋月詩蟾宜天地静三五對丨丨宋祁致語丨丨肇歷律鳳回春)丹蓂(王勃乾元殿頌翠萐翻飈丨丨候魄)燃蓂
(崔融嵩山啟母廟碑序鼎爼則麟胎鳳卵烝蕙丨丨餌膳則木蜜金膏玉漿瓊酒)僊蓂(蘇頲人日重宴大明宫詩七葉丨丨)
(承月吐千株御柳拂烟開李商隐為滎陽公桂州謝上表遐思白鳥鎮颺音于周囿之中遠羨丨丨永固本于堯陛之上)砌蓂
(宋之問詩丨丨霜月盡庭𣗳雪雲深元稹詩將課司天歷先觀近丨丨劉筠詩玉宇来風滿丨丨)新蓂(耿湋登沃洲山詩小)
(暑開鵬翼丨丨長鷺濤)推蓂(王泠然歷主失度判對既失丨丨之典何逃寘棘之刑)舒蓂(張仲素玉鈎賦侔雕瓊之)
(異象契丨丨之數葉)蒔蓂(周渭齊七政賦望丨丨於朝階知如春之聖政)歷蓂(吴萊詩舜殿膽儀鳳堯階數丨丨)
十五蓂(鄭愔詩丨丨丨知月三千桃紀年)屢變蓂(元稹詩椘澤一為梗堯階丨丨丨)數荚蓂(杜牧上劉)
(侍郎詩雪勁孤根竹風彫丨丨丨)
螟(莫經切丨蛉桑蟲說文蟲食榖葉者)
韻藻去螟(詩丨其丨螣及其蟊賊無害我田稺傳食心曰螟食葉曰螣食根曰蟊食節曰賊)秋螟(春秋隐公五年)
(丨丨王融策秀才文春雉未馴丨丨不散)書螟(春秋胡傳詩去螟螣害稼也春秋丨丨記灾也)焦螟(晏子景公問于晏子)
(曰天下有極細乎對曰東海有蟲名曰丨丨巢于蚊睫飛乳去来而蚊不覺七命丨丨飛而風生尺蠖動而成響梁武帝孝思賦察)
(丨丨于蚊睫觀鯤鵬于北溟杜牧詩先聲威虎兕餘力活丨丨李商隐啟小比丨丨敢矜巢窟微同觸氏寕務戰争)蝗螟(吕氏)
(春秋丨丨農夫得而殺之奚故為其害稼也韓愈詩刺史肅蓍蔡吏人沸丨丨蘇軾芙蓉城詩願君收視觀三庭勿與佳榖生丨丨)
增負螟(詩螟蛉有子蜾蠃負之宋書東平王子嗣傳孝武第二十七子也繼東平冲王休倩休倩母顔性嚴酷子嗣生母景)
(寧園昭容謝上表曰既承國嗣方奉烝薦而妾顔訓養非恩撫導乖理情闕引進義違丨丨)蟲螟(禮記仲春行夏令暖氣早)
(來丨丨為害李德裕黠戞斯朝貢圖序丨丨不生嘉榖以成)蛭螟(天隨子昔豢龍氏得二龍而飲食之施施然擾于其愛弗)
(去野龍矯首而笑之曰爾苟容于蹄涔之間惟沙泥之是拘惟丨丨之與徒牽乎嗜好以希飲食之餘是同吾之形異吾之樂者也)
飛螟(庾信豆盧永恩碑丨丨出境)巢螟(王勃乾元殿頌環四瀛于舜抱漏蟻覃津栖十景于堯衿丨丨荷照)螽螟
(李德裕武宗皇帝贊風雨時若丨丨歲息)
状似螟(孔臧蓼蟲賦爰有蠕蟲厥丨丨丨羣聚其閒食之以生)蚊睫螟(梅堯臣詩三軍用貔虎不較丨丨丨)
銘(莫經切說文記也釋名丨名也名記其功也)
韻藻盤銘(禮記湯之丨丨曰苟日新日日新又日新又大戴禮武王盥丨之丨曰與其溺于人也寧溺于淵溺于淵猶可)
(游也溺于人不可救也又汝帖有封比干墓銅丨丨)鼎銘(禮記夫丨有丨銘者自名也自名以稱揚其先祖之美而名著之後)
(世者也左傳正考父佐戴武宣三命滋益共故其丨丨云一命而僂再命而傴三命而俯循牆而走亦莫予敢侮饘于是鬻于是以)
(餬予口又讒丨之丨曰昧爽丕顯後世猶怠䟽服虔云疾讒之鼎也一云地名禹鑄九鼎于甘讒之地故云讒鼎玉海開元中薛謙)
(光獻東都九丨丨崔駰仲山甫丨丨于高思危在滿戒溢可以永年天之大律蔡邕銘論殷湯有甘誓之勒讒丨有丕顯之丨庾信)
(文惟師尚父昆吾載寳丨之丨王命尸臣栒邑傳琱戈之賜又徵調曲懷和則韎任並奉功烈則鐘丨俱丨高適詩隐軫江山藻氛)
(氲丨鼐丨杜甫詩上將盈邊鄙元勲溢丨丨羅隐詩早緣入夢金方礪晚為傳家丨始丨虞集文金券玉冊丨&KR0595;之丨追琢其章照)
(如日星)勒銘(晉書郭璞傳帝為晉王使璞筮遇豫之睽璞曰會稽當出鐘以告成功上有丨丨應在人家井泥中得之及太)
(興初會稽剡縣人果于井中得一鐘上有古文竒書十八字魏書文成帝紀靈邱南有山高四百餘丈詔羣臣仰射山峯無能踰者)
(帝彎弧𤼵矢出山三十餘丈過山南二百二十步遂刊石丨丨水經注秦始皇觀禮于魯登嶧山之上命李斯以大篆丨丨山巔杜)
(甫詩王者今無戰書生已丨丨又南極老人自有星北山移文誰丨丨顔真卿放生池碑銘真卿丨丨敢告凡百李商隐詩内草纔)
(傳詔前茅已丨丨又上河東公啟汲縣丨丨方依崔瑗漢庭曳履猶憶鄭崇皮日休送弘惠上人詩丨丨雖即多遺草越海還能扺)
(萬金吕夷簡門銘丨丨于門永代書紳釋大訢詩巴蜀須傳檄燕山待丨丨)先銘(唐書韋貫之傳裴均子持萬縑請撰丨丨)
(荅曰吾寧餓死豈能為是哉又蕭俛傳嘗詔俛撰王承宗丨丨俛奏承宗迷而後復臣不忍稱道其先又辭成當有餉謝拒之則非)
(朝廷撫納意受之臣誼不當取帝善而止)作銘(宋史食貨志景德四年以新衣庫為内藏而庫真宗再臨幸丨丨刻石梁元帝)
(内典碑銘集林序伯喈丨丨林宗無媿德祖能誦元常善書一時之盛莫得係踵李嶠詩玉匣金為縷銀鈎石丨丨蘇頲素木盤盂)
(銘覩以為戒仍邀丨丨)西銘(宋史張載傳載學古力行著書號正蒙又作丨丨近思錄伊川曰丨丨之書推理以存義擴前)
(聖所未𤼵與孟子性善養氣之論同功丨丨眀理一而分殊墨氏則二本而無分又横渠學堂雙牖右書訂頑左書砭愚伊川曰是)
(起争端改訂頑曰丨丨砭愚曰東銘)東銘(見上)為銘(鬻子禹之治天下也以五聲聽丨丨于簨簴曰教寡人以道者擊鼓)
(教寡人以義者擊鐘教寡人以事者振鐸告寡人以憂者擊磬語寡人以獄訟者揮鞀博古圖商阜父丁盉商有沃丁仲丁凡六丁)
(而此未審為何丁也和以調味而著以至和之器若乃言阜取其富庶之意盖民無菜色然後天子食日舉以樂此所以取阜丨丨)
(也劉禹錫塗山銘余丨之丨庶後代朝諸侯制天下者仰則於此方干與鄭明府詩却恐南山盡無石南山有石合丨丨)觴銘
(太公隂謀武王丨丨樂極則悲沉湎致非又有丨豆丨)衣銘(太公隂謀武王丨丨蠶葉苦女工難得新捐故後必寒傅休奕)
(丨丨衣以飾外德以修内内修外飾禮有制也又劉禹錫佛丨丨序吾既撰曹溪第二碑且思所以辨六祖置衣不傳之旨作佛丨)
(丨)鏡銘(太公隂謀武王丨丨以鏡自照見形容以人自照見吉凶玉海周顯德六年王仁裕進廻文金丨丨羅衮二銘序黃)
(帝作巾几之法孔甲有盤孟之戒太公陳觴丨之丨所以昭成敗而防遺闕也)杖銘(太公金匱武王丨丨輔人無苟扶人無咎)
(羅衮丨丨身之疲杖以扶之國之危賢以圖之)殘銘(李白詩碑版有丨丨又吴師道遊王泉詩香山蘭若金源舊猶有大定丨)
(碑丨)枕銘(羅衮丨丨或枕或欹有安有危勿邪其思)
&KR0595;樽銘(唐書崔渙傳渙起家亳州司功參軍還調吏部侍郎嚴挺之施特榻試丨丨丨謂曰子清廟器故以題相命亦作尊)
(集古錄窪尊銘元結撰瞿令聞書廣川書跋龔伯尊&KR0595;銘劉原父得於長安形制𩔖敦而大以禮考之罍也用之廟獻故刻銘以此)
(蔡邕尊銘酒以成禮弗愆以滛孫綽尊銘吐寫適會未見其竭與之若無施而有節黃庭堅癭尊銘擁腫樛句不受繩墨斵為雷尊)
(於酒為德)座右銘(宋史真宗紀大中祥符三年作宗室丨丨丨賜元偓等帝曰朕作此銘以伸訓導又理宗紀鄭清之等進)
(奏選德殿有金書六字曰毋不敬思無邪上曰此丨丨丨也崔瑗有丨丨丨陳子昂有丨丨丨杜甫詩忍斷杯中物祇看丨丨丨元)
(稹詩眼前湏底物丨丨任他丨白居易有續丨丨丨戴復古詩自覺心無愧何湏丨丨丨又賈曾水鏡賦將座銘之不若雖撲滿而)
(何有陸游詩大字書墻作座銘又宋祁筆記有左誌右銘二篇)瘞鶴銘(廣川書跋丨丨丨華陽真逸撰上皇山樵書在潤州)
(焦山下世謂王逸少書歐陽公疑華陽居士唐顧况道號然逸少逋翁書皆不與此𩔖陶弘景嘗居華陽觀自號華陽隐君然華陽)
(真逸特其撰銘若其書者則上皇山樵也皆𨼆其姓名疑皆隐君子也蘇舜欽詩山隂不見換鵝經京口新傳丨丨丨黃庭堅文古)
(人有言大字無過丨丨丨小字莫學痴凍蠅)請賜銘(韓愈文有女奴抱嬰兒来致其主夫人之語曰妾張圓之妻劉也妾)
(夫嘗語妾云吾嘗獲私于夫子敢以其稚子汴見先生丨丨之丨)陋室銘(劉禹錫有丨丨丨葉適詩壁上丨丨丨門外剪)
(茅亭)新宫銘(蘇軾遊羅浮山示子過詩負書從我盍歸去羣仙正草丨丨丨注有夢書丨丨丨者云紫陽真人山玄卿撰)
换新銘(蘇軾四望亭詩敢請使君重起廢落霞孤鶩丨丨丨)
燕然山銘(後漢書竇憲傳憲登丨丨丨刻石勒功令班固作丨又王褒從軍行勲封瀚海石功勒燕山銘杜甫詩欲學鴟)
(夷子待勒燕山銘)
增觀銘(禮記君子之丨于丨也既美其所稱又美其所為)被銘(禮記祭統疏禮功臣既得銘鼎則得預君大祫今先)
(祖丨丨預祫是尊其先祖也又傅休奕丨丨被雖温無忘人之寒無厚于己無薄于人又陸游有司馬布丨丨)造銘(禮記祭統)
(疏丨丨惟壹稱先祖之善)量銘(周禮考工記㮚人㮚氏為丨其丨曰時文思索允臻其極嘉量既成以觀四國)鑄銘(周禮)
(春官典庸器注庸器伐國所獲若崇鼎貫鼎及以兵器所丨丨也)席銘(大戴禮武王丨前左端之丨曰安樂必戒前右端之)
(銘曰無行可悔後左端之銘曰一反一側亦不可以忘後右端之銘曰所監不遠視爾所代傅休奕丨丨惑生于邪色禍成于多口)
鑑銘(大戴禮武王丨丨見爾前慮爾後)楹銘(大戴禮武王丨丨毋曰胡殘其禍將然毋曰胡害其禍將大毋曰胡傷其)
(禍將長)帶銘(大戴禮武王丨丨火滅修容慎戒必恭恭則夀)戶銘(大戴禮武王丨丨夫名難得而易失擾阻以泥之若)
(風將至必先搖搖雖有聖人不能為謀也)牖銘(大戴禮武王丨丨敬祀皇天敬以先時)劍銘(大戴禮武王丨丨帶之以)
(為服動必行德水經注劉曜隱居管涔山夜中有二童子入跽曰管涔王使小臣奉謁趙皇帝獻丨一口長二尺背有丨曰神劍服)
(御除衆毒西京雜記昭帝時茂陵家人獻寶丨上丨曰直千金夀萬歲傅休奕丨丨太上有象而已其次則親用之)弓銘(大戴)
(禮武王丨丨屈伸之義廢興之行無忘自過北史杜銓傳杜正藏開皇十六年舉秀才時蘇威監選試擬賈誼過秦論及尚書湯誓)
(匠人箴連理𣗳賦几賦丨丨應時並就)矛銘(大戴禮武王丨丨造矛造矛少間弗忍終身之羞)休銘(史記秦始皇上)
(會稽立石刻曰羣臣誦烈光垂丨丨)昭銘(後漢書班固燕然山銘封山刊石丨丨上德)釜銘(魏志鍾繇傳魏國初建文)
(帝在東宫賜繇五熟丨為之丨)器銘(晉書衛恒傳太和中韋誕為武都太守以能書留補侍中魏氏寶丨丨題皆誕書也文章)
(流别後世以来丨丨之佳者有王莽鼎銘嘉量諸侯大夫銘白居易李公家廟碑銘王建侯侯建廟廟有器丨有丨所以論撰先德)
(明著後代或書于鼎或文于碑古今之通制也)𣗳銘(晉書赫連勃勃載記乃丨丨都邑敷讃碩美俾皇風振於来葉聖庸垂乎)
(不朽)粟銘(晉書劉殷傳殷字長盛夜夢人謂曰西籬下有粟寤而掘之得丨十五鍾丨曰七年粟百石以賜孝子劉殷自是食)
(之七載方盡)見銘(齊書王慈傳武功鼎臣贊庸元吏故孔悝丨丨謂標叔舅子孟應圖稱題霍氏)篆銘(梁書劉之遴傳)
(之遴獻古器四種於東宫其第二種金銀錯鏤古樽二枚有丨丨云秦容成侯適楚之歲造華陽真逸瘞鶴銘立石旌事丨丨不朽)
研銘(陳書陸瓊傳瓊第三子從典幼而聰敏八歲讀沈約集見回文丨丨援筆擬之便有佳致王粲有丨丨邱遲有回文丨丨)
(蘇軾玉堂丨丨序文同將赴陵州孫洙以玉堂大丨贈之屬軾為之丨又黼丨丨序龍尾黼丨章聖皇帝所嘗御也以賜外戚劉氏)
(臣軾得之以遺臣宗孟且丨之又軾有龍尾鳳咮二丨丨唐庚丨丨不能動因以静為用不能銳因以鈍為體唯其然是以能永年)
泉銘(南史伏曼容傳昇明末為輔國長史南海太守至石門作貪丨丨又集古錄庶子丨丨李陽冰撰並書又九成宫醴丨丨)
(唐秘書監魏徵撰歐陽率更書又黃庭堅玉丨丨玉泉坎坎来自重險)刀銘(陳書陸琰傳世祖以琰博學引置左右嘗使製)
(丨丨援筆即成無所點竄元史王珣傳嘗行凌水濱得一古丨其背丨曰舉無不克動必成功玉海皇祐中劉敞為新律鐘鼎鸞丨)
(丨四章馮衍有丨陽丨丨隂丨庾信丨丨風伯吹爐雲師鍊冶鐵燄朝流金精夜下價重十城名高千馬)碑銘(魏書孝文帝紀)
(詔兖州為孔子起園柏修飾墳壠更建丨丨褒揚聖德)石銘(魏書崔浩傳太原閔堪趙郡郄標請立丨丨刊載國書並勒所)
(注五經浩贊成之水經注魏武封于鄴有冰室室有數井藏冰及石墨焉又有粟窖鹽窖以備不虞今窖上猶有丨丨存焉庾信詩)
(丨丨懸劍壁沙洲聚陣圖)堂銘(魏書劉昞傳昞著方言三卷靖恭丨丨一卷行於世蘇軾三槐丨丨王城之東晉公所廬欎欎)
(三槐惟德之符又黃庭堅默丨丨聞道之度或默或語言而不信以默自許)城銘(魏書胡方回傳涉獵史籍辭彩可觀為屈)
(丐統萬丨丨蛇祠碑諸文頗行於世)刊銘(魏書高聰傳世宗於河内懷界親射矢一里五十餘步丨丨射所聰為之辭劉知幾)
(思慎賦敢丨丨以勒座遂援翰而書紳)門銘(唐書孝友傳夀州安豐李興有至行柳宗元為作孝丨丨摯虞丨丨家無常祿)
(福無定門人謀鬼謀道在則尊又羅衮丨丨金樞玉鍵何必牢上盈修德後必高)親銘(唐書叚秀實傳興元元年贈太尉詔)
(致祭旌其門閭丨丨其碑)獻銘(宋史樂志維兹景鐘首出衆樂天子專用禋祀謹拜手稽首而丨丨蘇軾上清儲祥宫碑文臣)
(軾拜手稽首丨丨)刻銘(宋史宋白傳權知兖州歲餘召還泰山有唐明皇丨丨白摹本以獻陸龜蒙詩君才幸自清如水更)
(向芝田為丨丨)著銘(宋史崔遵度傳涉無定河河沙與水混流無定跡陷溺相繼遵度憫之丨丨以紀焉)箴銘(金史伊喇)
(履傳進士之科起於隋大業中始試以策唐初因之高宗時雜以丨丨賦詩至文宗始專用賦文心雕龍丨丨碑誄則體制於弘深)
(連珠七辭則從事于巧艷謝靈運山居賦詩以言志賦以敷陳丨丨誄頌咸各有倫)几銘(太公金匱武王丨丨安無忘危存無)
(忘亡熟惟二者後必無凶)書銘(太公金匱武王曰吾隨師尚父之言因為丨丨隨身自誡按丨丨有二十章莊子子華子見昭)
(僖侯昭僖侯有憂色子華子曰今使天下丨丨于君之前曰左手攫之則右手廢右手攫之則左手廢然而攫之者必有天下君能)
(攫之乎陸龜蒙丨丨宜斥詐偽焚燒棄捐復於太古結繩之前)筆銘(太公隂謀武王丨丨毫毛茂茂陷水可脱陷文不活傅休)
(奕丨丨韡韡彤管冉冉輕翰正色玄墨銘心寫言)箠銘(太公隂謀武王丨丨馬不可極民不可劇馬極則躓民極則敗)柱
銘(神異經崑崙之山有銅柱焉其高入天所謂天柱也有大鳥名曰希有南向張左翼覆東王公右翼覆西王母其丨丨曰崑崙)
(銅柱其高入天負周如削膚體美焉其鳥銘曰有鳥希有綠赤煌煌不鳴不食東覆東王公西覆西王母王母欲東登之自通隂陽)
(相湏唯會益工)鳥銘(見上)古銘(文章流别丨之丨至約今之銘至繁)今銘(見上)論銘(文心雕龍臧武仲之丨丨)
(也曰天子令德諸侯計功大夫稱伐)戒銘(文心雕龍王朗雜箴約文舉要憲章丨丨)宅銘(水經注沔水歴孔明舊宅北沛)
(國劉季和之鎮㐮陽也與李安共觀此宅命安作丨丨後六十餘年習鑿齒又為其丨丨焉)齊銘(水經注廣固城北堯山祠)
(盤石上有人馬之跡徒黃石而已唯刀劍之跡逼真至于燕鋒代鍔魏鋏丨丨與今劍莫殊)敦銘(集古錄蘇軾為鳳翔府判)
(官得古器于終南山下初莫知為丨也其丨有寶尊敦之文遂以為敦爾)鐘銘(集古錄景祐中修大樂冶工給銅更鑄編鐘因)
(得古丨有丨于腹因存而不毁即寶&KR1777;鐘也廣川書跋秘閣寶&KR1777;丨丨曰走作朕皇祖文考寶&KR1777;鐘其萬年子子孫孫寶用享金石)
(錄天寶三載明皇撰真源觀丨丨并八分書獨孤及詩及時當𣗳勲高懸景丨丨)山銘(廣川書跋陳伯修示予嶧丨丨字已)
(殘缺視其氣質渾重全有三代遺象庾信玉帳丨丨王帳寥廓崑山扺鵲總葉成帷連珠起幕又行雨丨丨山名行雨地異陽臺佳)
(人無數神女羞來又吹臺丨丨青槐避日朱草司晨石名新婦樓學仙人又至仁丨丨菊落秋潭桐疎寒井仁者可樂將由愛静又)
(望美人丨丨恰對粧臺諸窗晝開斜看已識直喚便廻豈同織女非秋不来又明月丨丨船横埭下𣗳夾津門寧殊華蓋詎識桃源)
琴銘(廣川書跋唐李秘監丨丨十字特竒古李陽冰小篆惟見于此黃庭堅張益老十二丨丨曰澗泉曰香林八節曰號鐘曰)
(玉罄曰松風曰媧簧曰南風曰舞胎仙曰秋思曰漁桹曰九州璜曰天球)簋銘(玉海周太師望丨丨曰太師小子師望作䵼彝)
悝銘(玉海恂鼎丨丨之欵羽陵汲冡之書)卣銘(玉海丨丨曰乙寶尊&KR0595;其子子孫孫永福)車銘(馮衍丨丨乘車必護)
(輪治國必愛民)杯銘(馮衍丨丨樂則思舊燕則思懽)冠銘(傅休奕丨丨居高無忘危在上無㤀敬懼則安敬則正)裳
銘(傳休奕丨丨上衣下裳天地則也服從其宜君子則也)口銘(傅休奕擬金人銘作丨丨)棟銘(傅休奕丨丨國有維)
(輔屋有棟梁室之傾尚可柱也心之傾不可輔也)薦銘(梁簡文帝菩提𣗳頌啟器表承露東阿丨丨瑞啟黃龍中山興頌)
鐫銘(楊炯少室山少姨廟碑三天降策有南霍之升儲八文丨丨有覀王之服道)金銘(盧照隣雙槿𣗳賦羲和掌地太)
(史觀星銅渾玉策寶笥丨丨杜審言詩玉振先推美丨丨舊所防)看銘(韓休許國公蘇頲文集序栒戈考篆魯鼎丨丨書有)
(亡箧文稱墜簡)檻銘(李翺陸儋丨丨盡日居于是窮性命于是待賓客于是交賢者亦于是有客李翺銘于是)建銘(柳宗)
(元饒娥碑鄉人好禮爰立兹邱丨丨當道過者下車)井銘(柳宗元有丨丨)揭銘(吕温傅岩銘高宗得說乃在恍惚丨丨摛)
(光萬古不沒)敬銘(歐陽詹陶器銘蚩蚩百工孰若我陶丨丨有器永告滔滔)乞銘(陸龜蒙詩一函迢遞過東瀛祇為先)
(生處丨丨)兢銘(羅衮謝知己啟敢不永抱丨丨深虞負累以當官而贖沗用舉職以酬知)櫛銘(羅衮丨丨人之有髮兮旦)
(旦思理有身有心兮胡不如是一作盧仝梳銘)題銘(高駢詩池邊寫字師前軰座右丨丨律後生)笏銘(孫樵文貞公丨)
(丨序大中六年詔出文正公丨歸其孫丞相謨孫樵請丨其笏)菴銘(蘇軾桄榔丨丨序東坡居士謫于儋耳無地可居偃息于)
(桄榔林中摘葉書之以記其處黃庭堅跨牛丨丨三界為田衆生為稻由我深耕世無寸草又行丨丨剪棕作菴駕以人肩利用行)
(遠琴几後前涉江東西浸湖南北視之菴也行遠有足器成便人用之日新創物之智艾王君申)醫銘(吕誨丨丨晉人武泰)
(通醫術守臣獻状補太醫正還鄉里創起應聖侯廟藝既成歸善于師又將廣𢡟来學其志有足稱者予謫官於是遷守蒲中既行)
(丐文因作丨丨)感銘(沈括賀諫院舍人啟深惟降挹之謙祇益丨丨之寶陳師道答陳先軰書書問見貽丨丨斯切)骨銘
(劉因詩禮樂心雖切烟霞丨有丨)
予女銘(禮記公曰叔舅丨丨丨若纂乃考服)林鐘銘(左傳季武子以所得齊之兵作丨丨而丨魯功焉)金人
銘(家語孔子觀周入后稷之廟右陛之前有丨丨焉三緘其口而丨其背曰古之慎言人也水經注秦始皇二十一年長狄十二)
(見于臨洮長五丈餘鑄丨丨十二以象之坐之宮門之前皆丨其胸)楛矢銘(國語武王克商肅慎氏貢丨丨石弩其長尺有)
(咫先王欲昭其令德之致遠也以示後人故丨其括曰肅慎氏之貢矢)履屨銘(大戴禮武王丨丨丨慎之勞勞則富)黃
帝銘(漢書藝文志丨丨丨六篇)劍閣銘(晉書張載傳載字孟陽父收蜀郡太守博學有文章太康初至蜀省父道經丨)
(丨載以蜀人恃險好亂因著丨以作誡益州刺史張敏見而竒之表上其文武帝遣使鐫之于劍閣山焉蘇轍次韻子瞻遊羅浮山)
(詩試令子弟學諸許還家不用丨丨丨又段文昌平淮西碑閱周雅者美宣王之中興觀劍銘者戒蜀川之恃險姚合詩劍銘生蘚)
(色巴字疊冰文宋祁詩雲梯霽日明鉤棧雨閣蒼苔蝕劍銘)銅人銘(晉書衛恒傳秦時李斯號為工篆諸山及丨丨丨皆)
(斯書也)漏刻銘(梁書陸倕傳高祖雅爱倕才乃敇撰新丨丨丨其文甚美遷太子中舍人又詔為石闕銘記奏之敇曰陸)
(倕所製石闕銘詞義典雅足為佳作可賜絹三十匹遷太子庶子國子博士)石闕銘(見上又梁書文學傳袁峻篤志好學)
(奉敇與陸倕各製新闕銘水經注兩山相對望之若闕伊川歴其間故謂之伊闕闕左壁有石銘右壁又有石銘云永康五年河南)
(府尹循大禹之軌斬岸開石平通伊闕又魏孝文帝祭嵩高山文河圖曠覧升中闕銘)玉璧銘(南史鮑泉傳時有鮑行卿)
(以博學大才稱上丨丨丨武帝𤼵詔褒賞)銅尺銘(隋書律歷志祖沖之所傳丨丨其丨曰晉泰始十年中書考古器)渾
儀銘(隋書律歷志宋武平中原送渾天儀土圭云是張衡所作驗丨丨丨題是光初四年鑄土圭是光初八年作竝是劉曜所)
(制非張衡也)玉升銘(隋書律歷志後周丨丨丨曰晉國之有司修繕倉廩獲古玉升形制典正若古之嘉量)宸扆
銘(唐書馬燧傳燧為河東保寕奉誠軍行營副元帥不閱月河中平遷光禄大夫兼侍中帝賜丨丨台衡二丨以言君臣相成之)
(美)台衡銘(見上)訓廉銘(宋史理宗紀帝製丨丨謹刑二丨戒飭中外)謹刑銘(見上)左右銘(金史)
(顯宗紀嘗作重光座銘及刻丨丨丨於小玉碑并刻其碑隂皆深有理致)廵狩銘(孔叢子子思游齊陳莊伯與登泰山而觀)
(見古天子丨丨之丨焉)橋柱銘(水經注洛陽上東門石橋丨之右丨丨云攅立重石累高周趾橋工路博流通萬里)石
的銘(水經注李公照為郡守政有遺惠民為立祠于城北祠廟前有石蹠蹠上有石的丨丨丨俱存)事功銘(水經注燕)
(景昭元璽二年遣將軍步渾治盧龍道焚山刊石令通方軌刻石嶺上以記丨丨其丨尚存又曹植求自試表功銘著于景鐘名稱)
(垂于竹帛宋无海上自之罘至成山詩東華司笇歷南嶽考功銘)石人銘(水經注漢廣野君酈食其廟有兩石人對倚北)
(丨丨胸前丨云門亭長)屏風銘(三輔決錄何敞為汝南太守章帝南廵過郡設刻鏤丨丨帝命侍中黃香丨之)禹廟
銘(華陽國志江州塗山帝丨之丨丨存焉)鐡印銘(拾遺記瑯琊王漙即王吉之後家貧傭書積粟千廩九族宗親仰其)
(衣食溥先時家貧穿井得丨丨丨曰傭力得富錢至億庾一土三田軍門主簿後以一億錢輸官得中壘校尉)寶甕銘(拾遺)
(記黃帝碼碯甕至堯時甘露在中舜遷寶甕於衡山秦始皇于衡山得赤玉甕在舜廟之堂前漢東方朔識之乃作丨丨丨)綠
天銘(清異錄懷素居零陵菴東郊治芭蕉亘帶幾數萬取葉代紙而書號其所曰綠天菴曰種紙厥後道州刺史追作丨丨丨)
老子銘(集古錄有漢丨丨丨世言碑銘蔡邕作今檢邕集無此文不可知也)銅甬銘(集古錄漢谷口丨丨其丨云谷)
(口銅甬始元四年左馮翊造)行鐙銘(集古錄林華宫丨丨丨蓮勺宫銅博山爐下盤銘皆漢五鳳中造林華宫漢書不載)
(宣帝本紀云困於蓮勺鹵中亦不云有宫蓋秦漢離宫别館不可勝數史家不能備載也又傅休奕燈銘晃晃華燈含滋炳靈丹水)
(揚輝飛景蘭亭)四忌銘(後耳目志丨丨丨著書忌早處事忌擾立朝忌巧居室忌好作丨丨丨以致吾老)齊豆銘
(廣川書跋考器之形知為豆矣而曰丨丨以丨得之)砥柱銘(廣川書䟦唐丨丨丨貞觀十二年特進魏徵撰祕書正字薛純)
(書黃庭堅文營邱王蕃觀復居今而好古抱質而學文可望以立不易方人不知而不愠者也故書丨丨丨遺之)秦權銘
(廣川書䟦丨丨丨曰二十六年皇帝盡并兼天下諸侯黔首大安立號為皇帝乃詔丞相疾綰法度量&KR0767;不壹歉欵者皆壹眀之)
千佛銘(宣和書譜虞世南有孔子廟堂碑丨丨丨師子賦昭陵刻石銘嘉瑞賦最聞于時)紅靴銘(冷齋夜話東坡)
(倅錢塘日夢神宗召入禁一紅衣女捧丨丨一雙命軾丨之覺而記其中一聯云寒女之絲銖積寸累天步所臨雲蒸霞起)戒
石銘(容齋隨&KR1239;爾俸爾禄民膏民脂下民易虐上天難欺太宗書此以賜郡國立于廳事之南謂之丨丨丨)四留銘
(夷堅志王伯大號留耕嘗著丨丨丨于座右云留有餘不盡之巧以還造化留有餘不盡之禄以還朝廷留有餘不盡之財以還百)
(姓留有餘不盡之福以還子孫忽一日雲霧四起霞光照天失其書所在)鐡簾銘(玉海陳峴中選孝宗曰丨丨丨題目甚新)
(峴為銘亦好)克己銘(事文𩔖聚吕文叔有丨丨丨)縣邸銘(揚雄荅劉歆書雄作丨丨丨階闥銘及成都四隅銘)
(蜀人有楊莊者為郎誦之於成帝成帝好之以為似相如雄遂以此得見)階闥銘(見上)四隅銘(見上)繡補銘
(揚雄荅劉歆書有詔賜筆墨錢六萬得觀書於石渠後一歲作丨丨靈節龍骨三丨成帝好之注繡補裀褥之𩔖靈節靈夀杖龍骨)
(水車也)靈節銘(見上)龍骨銘(見上)綬笥銘(張衡丨丨丨引南陽太守鮑德有詔所賜先公丨丨傳世用之)
(衡為德主簿作丨)盟津銘(李尤有丨丨丨)黃鉞銘(蔡邕丨丨丨帝命將軍秉兹黃鉞威靈震耀如火之烈)太
常銘(魏文帝與鍾繇書執事寅亮大魏以隆聖化誠丨丨之所宜丨彜鼎之所宜勒按周禮夏官司勲凡有功者銘書於王之)
(太常)武庫銘(摯虞有丨丨丨)盤杅銘(潘尼乘輿箴雖以堯舜湯武之盛必有誹謗之木敢諫之鼓丨丨之丨無諱之)
(史所以閑其邪僻而納諸正道其自維持如此之備)香爐銘(梁元帝丨丨丨火微難燼風長易聞孰云道力慈悲所熏)團
扇銘(庾肩吾丨丨丨裁雲比霧裂素輕紈片月内掩重規外圓)殿省銘(徐陵太極殿銘城隅有勒丨丨皆丨)麈尾
銘(徐陵丨丨丨壁懸石拜帳中玉舉既落天花亦通神語)秋菊銘(庾信文長久于節不無丨丨之丨履端于始或有椒)
(花之頌)佛龕銘(庾信積麥崖丨丨丨水谷銀河小樓石柱異嶺共雲同峰别雨)義谷銘(庾信終南山丨丨丨膠葛)
(九成徘徊千柱桂棟凌波柏梁乘雨)柏葉銘(庾信詩正旦辟惡酒新年長命杯丨丨隨丨至椒花逐頌來)石橋銘
(唐明皇丨丨丨橋非七夕節是三秋爰停弄杼共此淹留)不辨銘(盧照鄰詩槐落猶疑市苔深丨丨丨)岱宗銘(蕭椘)
(材詩將隨會阜蹟更勒丨丨丨)水心銘(崔日用望春宫應制詩渭浦明晨修禊事羣公傾賀丨丨丨)崔瑗銘(杜甫)
(詩側聞魯恭化秉德丨丨丨)峿臺銘(元結有丨丨丨)四皓銘(李華丨丨丨遯脫秦禍出扶漢危道不可屈南山採)
(芝)磻溪銘(梁肅丨丨丨序君子得時則大行不得時則龍蟠嘉尚父之動静不失其時作丨丨丨)仙掌銘(獨孤)
(及丨丨丨帝命巨靈經啟地脉乃眷斯顧高掌遠蹠)北伐銘(權德輿文登山斵石著丨丨丨以見志)世德銘(權德)
(輿有丨丨丨又張浚四德銘忠則順天孝則生福勤則業進儉則心逸又蘇軾詩湛輩何足道當以德自銘)成臯銘(吕温)
(丨丨丨崗盤嶺蹙虎伏龍起鎖天半區控地四鄙出必由戶入皆同軌)心印銘(陳諫丨丨丨序梁肅學止觀法門于沙門)
(元浩其未知也患不能知之既知之患不能至之于是作丨丨丨)漢將銘(杜牧詩榮重秦軍箭功高丨丨丨)義女
銘(許渾詩至今鄉里風猶在借問誰傳丨丨丨)陋巷銘(陸龜蒙丨丨丨魯國千乘豈無康衢傳載陋巷以顔居之)晉
公銘(李洞詩碁殘秦氏局字缺丨丨丨)文冢銘(劉蜕丨丨丨序丨丨者長沙劉蜕為文不忍棄其草聚而封之也丨)
(曰文乎文乎有鬼神乎風水惟貞將利其子孫乎)石磬銘(歐陽修文紫陽丨丨丨文秉之書罕見於今也)益齋銘
(蘇軾張寺丞益齋詩願君書此詩以為丨丨丨又欲求東齋銘要飲覀湖雪)黃樓銘(陳師道丨丨丨序河决澶州彭城當)
(其衝守臣蘇軾外為長犍内為大隄築二防于南門之外乃作丨丨于東門使其客陳師道為之丨)羽皇銘(蘇軾游碧落洞)
(詩謫仙撫掌笑笑此丨丨丨)隸書銘(陸游詩紙屏山字樣布被丨丨丨)三住銘(陸游詩全家共保一忍字累世)
(相傳丨丨丨)一字銘(陸游文一言可以終身行之者其恕乎此聖門丨丨丨也詩三百一言以蔽之曰思無邪此聖門三)
(字銘也)三字銘(見上)軒輿銘(雲笈七籖天授輿服斧鉞華蓋羽儀天神之邱黃帝著丨丨之丨)
作器能銘(詩卜云其吉傳建都能命龜田能施命丨丨丨丨使能遣命升高能賦師旅能誓山川能說可謂有德音可以)
(為大夫)鴻池陂銘(水經注李尤丨丨丨丨鴻澤之陂聖主所規開水東注出自城池)冠蓋里銘(水經注宜)
(城縣有太山山下有廟漢末多士刺史二千石卿長數十人朱軒華蓋同會于廟下荆州刺史行部見之雅歎其盛號為丨丨丨而)
(刻石丨之)陽華岩銘(集古錄丨丨丨丨元結撰瞿令問書又黃庭堅蓮花岩銘自古在昔雷雨電擊天開八石青蓮趺鄂)
忘歸臺銘(集古錄丨丨丨丨唐李陽冰撰并書)藍田關銘(皮日休丨丨丨丨若為天下之樞機萬世之閫閾者)
(非兹關而莫守也爰陳其規是為丨丨丨丨)
對語(堯典禹銘)(題柱刻銘)(家訓宅銘)(求賢詔克己銘)(梅花賦柏葉銘)(赤壁賦黃樓銘)
摘句(九字炳湯銘燕然勒石銘)(笑誦楣間舊勒銘寒窗兀坐看西銘)(摩娑蒼蘚讀碑銘誰知陋室亦堪銘)
瓶(薄經切汲水器與缾同)
韻藻羸缾(易汔至亦未繘井丨其丨凶疏汔幾也繘綆也雖汲水以至井上然綆出猶未離井口而鉤丨其丨而覆之也)
(袁裒求志賦縣朽綆于眢井兮悵丨丨而三歎吳萊詩&KR0585;風欹警枕井雨泫丨丨)挈瓶(左傳雖有丨丨之知守不假器禮也)
(注丨丨汲者喻小知為人守器猶知不以借人易林丨丨之使不為憂懼劉勰新論丨丨丐水執萑求火而人不恡者非性好施有)
(餘故也李嶠為宗椘客謝知政事表遂以丨丨謬膺和鼎李商隠詩自頃從窺菅于今愧丨丨浩虛舟盆池賦小有可觀本自丨丨)
(之注滿而不溢寧逾鑿地之規)銀瓶(北史楊素傳拜素子儀同賜黃金四十斤加丨丨實以金錢法書要錄蕭翼奉勅取蘭亭)
(得便馳驛至都奏御太宗大悦擢拜翼為員外郎加入五品賜丨丨一金縷瓶一瑪瑙椀一竝實以珠張九齡勑宇騎施&KR0008;伽可汗)
(書丨丨香子將作珍竒墨毯赤麋亦為好物杜甫少年行不通姓字麤豪甚指點丨丨索酒嘗常建詩仙人騎鳳披彩霞挽上丨丨)
(照天閣王起浪井賦窺則澄澄乍玉甃而同色汲之浩浩激丨丨而有聲張耀井賦靑梧下映泛桂葉以搖揚素綆高懸弄丨丨之)
(出入皮日休詩適越遊吳一散仙丨丨玉柄兩翛然蘇軾詩筠籃擷翠爪甲香素綆分碧丨丨凍徐積管春風詩有客笑中擕劍去)
(偷得丨丨與肥羜楊萬里詩揀得疎花折得回丨丨冰水養教開郭鈺詩十八灘頭鳴棹歌吴姬勸酒丨丨煖張昱詩党家賤妾粗)
(豪慣輕易丨丨雪水茶張以寕詩白酒雙丨丨獨酌峨眉亭)胡瓶(唐書李大亮傳嘗有臺使見名鷹諷大亮獻之大亮密表)
(曰陛下絶畋獵久矣而使者求鷹信陛下意耶乃乖昔旨如其擅求是使非其才太宗報書曰有臣如此朕何憂古人以一言之重)
(訂千金今賜丨丨一雖無千鎰乃朕所自御)水瓶(元史輿服志丨丨制如湯瓶有蓋有提有觜銀為之塗以黃金梁高僧傳)
(齊永明中會稽釋宏眀止雲門寺誦法華經每旦丨丨自滿實諸天童子為給使也蕭子良淨住子敬禮如来現在衣鉢丨丨錫杖)
(衆具傳燈錄刺史李翺問藥山惟儼禪師如何是道師曰雲在天丨在丨翺作偈曰鍊得身形似鶴形千株松下兩函經我來問道)
(無餘話雲在青天丨在丨)湯瓶(見上楊萬里晚照詩丨丨得火自相語酒琖為人先作春)土瓶(說苑堯有天下飯于土簋)
(啜于丨丨)盆瓶(拾遺記糜竺用陶朱計術貨財如山不可算計内以方諸丨丨設大珠如卵散漫於庭謂之寶庭而外人不得)
(窺蘇軾詩知有雪兒供筆硯應嗤竈婦洗丨丨袁凱詩猶未忘情是杯酒尚煩鄰里致丨丨)小缾(幽怪錄唐李靖字藥師微)
(時嘗射獵山中會暮抵宿一朱門家夜半聞扣門甚急見一婦人謂靖曰此非人世乃龍宫也今天符命行雨二子皆不在欲奉煩)
(頃刻間何如遂命黃頭被青驄馬又命取雨器乃一丨丨也戒曰馬躩地嘶鳴即取瓶中水一滴滴馬鬃上此一滴水乃地上三尺)
(慎勿多也)一缾(覀溪叢語故相王甫為館職時夜夢至山間遇一道人引至一處過松下有廢丹竈又入有茅屋數間道人開)
(之云公之所居也塵埃蓬勃似久無人居者壁間見題字云白髮高僧酷愛間丨丨一鉢老山間只因窺井生一念從此松根丹竈)
(閒白居易詩元氏詩三帙陳家酒丨丨張祜詩清晝房廊山半開丨丨新汲灑莓苔楊巨源詩天人持此扶衰病勝得瑶池水丨丨)
(薛能詩舊日雲千里生涯水丨丨許渾詩小殿燈千盞深爐水丨丨僧貫休獻蜀王詩丨丨一鉢垂垂老千水千山得得来蘇軾泂)
(酌亭詩丨丨之中有澠有淄蘇轍除夕詩粗有官酤供夜飲丨丨渾濁且稱賢楊萬里詩落殘數柄荷花蕊浸得丨丨泉水香傳燈)
(錄僧問師如何是和尚家風曰丨丨兼一鉢到處是生涯)酒瓶(夢華錄凡娶婦檐許口酒以絡盛丨丨装以大花八朵羅絹生)
(色或銀滕八枚叉以花紅&KR0819;檐上謂之&KR0819;檐紅與女家張籍詩别離已久猶為郡閑向春風倒丨丨白居易詩就荷葉上包魚鮓當)
(石渠中浸丨丨張祜秋霽詩暗燈棋子落殘語丨丨空許渾詩春坼丨丨浮藥氣晚擕棋局帶松隂陸龜蒙詩分張火力燒金竈拂)
(拭苔痕洗丨丨蘇轍詩齒折登山屐塵生貰丨丨方岳詩過從一笑丨丨空不是樵翁即釣翁)觀缾(揚雄酒箴子猶缾矣丨丨)
(之居居井之眉處高臨深動常近危蘇軾詩揚雄他文皆不竒獨稱丨丨居井眉)銅瓶(何遜七召丨丨玉井金釡桂薪杜甫)
(詩空梁簇畫戟隂井敲丨丨賈島詩石磬疎寒韻丨丨結夜凘李洞詩石枕紋含山裏葉丨丨口塞井中柴陸龜蒙詩山蘚幾重生)
(草履浻泉長自滿丨丨梅堯臣詩丨丨生薄凍桂火&KR1062;殘薰蘇轍詩無錫丨丨手自持新芽顧渚近相思又咏&KR1616;醿詩朝來滿把得)
(幽香案頭亂插丨丨濕虞集詩坐到夜深誰是伴數枝梅萼一丨丨法苑珠林時提婆妻掃除舍内觀覩地下見有一赤丨丨其中)
(有金)玉瓶(岑參詩急管雜青絲丨丨金屈巵又丨丨素蟻臘酒香金鞭白馬紫遊韁杜甫醉歌行酒盡沙頭雙丨丨衆賓皆醉)
(我獨醒張祜五絃詩丨丨秋滴水珠箔夜懸風又箜篌詩千重鉤鎖撼金鈴萬顆真珠瀉丨丨倪瓚詩數聲别鵠隔江渚一醉秋天)
(空丨丨)淨瓶(李華東都聖禪寺無畏三藏碑大旱求和尚請雨觀音大聖在日輪中手執丨丨注水地中李洞詩丨丨光照)
(客拄杖巧生蟲蘇軾詩眀鏡既無臺丨丨何用蹙黃昃詞戲臨小草書團扇自揀殘花插丨丨傳燈錄華林與祐師争住潙山百丈)
(曰若能下得一句出格乃與住持指丨丨曰不得喚作丨丨林曰不可喚作木𣔻也百丈不言祐師乃踢倒丨丨百丈笑曰輸却山)
(子也)罄缾(韓愈詩苹甘謝鳴鹿罍滿慚丨丨)夜缾(蘇軾汲江煎茶詩大瓢貯月歸春甕小杓分江入丨丨)入瓶
(蘇轍廬山潄玉亭詩丨丨銅鼎春茶白接竹齋厨午飯香傳燈錄雀來丨丨中羅縠掩瓶口)膽瓶(陳傅良水仙花詩掇花寘)
(丨丨吾今得吾師張淳玉簮詩帶露折來何處可丨丨秋水澹如無陳基詩庭前賸折忘憂草不負君家玉丨丨徐渭詩舊栽菱葉)
(侵河路新折蓮房插丨丨)
瑠璃瓶(五代史盧文紀傳廢帝欲擇宰相因悉書清望官姓名内丨丨丨中夜焚香咒天以筯挟之首得文紀欣然相之宋)
(史占城國傳前代罕與中國通周顯德中其王釋利因德漫遣其臣莆訶散貢方物有薔薇水灑衣經歲香不歇猛火油得水愈熾)
(皆貯以丨丨丨河東記唐貞元中揚州忽有一技術丐乞者自稱姓胡名媚免頗甚怪異一旦懷中出一丨丨丨子可受半升表裏)
(烘眀如不隔物曰施此瓶滿足矣瓶口剛如葦管大有人與之百錢則見瓶間大如粟粒與千錢萬錢十萬二十萬皆如之或以馬)
(騾入之瓶中見人馬皆如蠅大動行如故俄有度支綱至數十車綱主駐車觀之曰爾能令諸車入此中乎媚兒曰許之則可綱曰)
(且試之乃微側瓶口喝諸車悉入歴歴如行蟻然有頃漸不見媚兒即□入瓶綱乃大驚遽取撲破求之一無所有後月餘有人于)
(清河北逢媚兒部領車乘趨東平而去江南異聞錄南康保大中貢龍腦漿以縑嚢貯龍腦懸於丨丨丨中少頃滴瀝成水香氣馥)
(烈)五斗瓶(蘇軾蓮花漏記天地之寒暑日月之晦眀混淪磅礴于三十八萬七千里之外而不能逃三寸之箭丨丨之丨)
守口如瓶(晁氏客語劉器之云富鄭公年八十書坐屏云丨丨丨丨防意如城)
增酌缾(詩缾之罄矣維罍之恥疏罍缾並列俱以酌之則當多酌罍而少丨丨)罍瓶(見上陳造詩曾是縱談僵婢僕)
(又成豪飲卧丨丨)毁瓶(左傳衛孫蒯田于曹隧飲馬于重邱丨其丨)金缾(北史薛憕傳隋文帝造欹器二仙人同持)
(一鉢鉢蓋有山山有香氣一仙人又持一丨丨以臨器上傾水灌山而注乎器烟氣通𤼵山中又赤土國傳隋使至其都王先遣人)
(送金盤貯香花丨丨二枚貯香水以供使者盥洗宋史交阯國傳咸平四年遣行軍司馬黎紹留以馴犀一象二象&KR0008;二七寶装丨)
(丨一來貢又拂菻國傳元祐六年其使兩至詔别賜白丨丨襲衣金束帶元史世祖紀安南國王世子陳日烜貢玉杯丨丨珠絛金)
(領及白猿綠鳩幣等物雲仙雜記憲宗采鳳李花釀換骨醪晉國公平淮西回黃帊丨丨恩賜二斗沈約詩象筵鳴寶瑟丨丨泛羽)
(巵李白詩丨丨玉井無消息令人行嘆復坐思高無際井賦持素綆以就汲引丨丨而未央僧貫休詩好鳥似花窺玉磬嫩苔如水)
(沒丨丨貢師泰明仁殿進講詩殿前冠佩儼成行玉椀丨丨進早湯)鳳瓶(宋史大食國傳皇帝聖恩降勑書賜以法錦袍紫綾)
(纏頭間塗金銀丨丨一對名臣言行錄烏珠與世忠相持黃天蕩虜不得渡乃求與世忠語世忠酬荅如響時于所佩金丨丨傳酒)
(縱飲示之)犀缾(宋史輿服志冕版以龍鱗錦表上綴玉為七星旁施琥珀缾丨丨各二十四周綴金絲網)百瓶(金史禮志)
(七祀功臣羊各二酒共二百一十瓶正隆減定通用犢一兩室共用羊一豕一酒丨丨)陶瓶(元史伯勒齊爾巴哈傳宣徽所造)
(酒横索者衆歲費丨丨甚多伯勒齊爾巴哈奏製銀瓶以貯而索者遂止楊文公談苑白香山作六帖以丨家丨數千各題名目作七)
(層架列置齋中命諸生采集其事數投瓶倒取之抄錄成書歐陽詹送建上人訪陽司業序丨丨芒履此焉而往又劉孝綽謝晉安)
(餉米等啟羞非純束埜麏裛似雪之鱸鮓異丨丨河鯉操如瓊之粲)戴瓶(易林丨丨望天不見星辰)簞瓶(易林丨丨空虛)
(飢無所食)長缾(急就篇甀缶盆盎甕罃壺注罃丨頸丨也蘇軾詩丨丨分未到小硯乾欲裂陸游詩更喜友生能餉酒欣然一)
(醉倒丨丨楊萬里詩丨丨舉我充自代短檠留人為莫逆楊維楨紅酒歌預恐沙頭雙玉盡力醉未與丨丨眠顧瑛詩丨丨置十斛)
(百結青絲兜)操瓶(拾遺記曹曾事親盡禮時亢旱井池皆竭母思甘清之水曾跪而丨丨則甘泉自涌清美于常)持瓶
(拾遺記燕昭王七年沐胥之國来朝有道術人名尸羅年百三十歲荷錫丨丨云𤼵其國五年乃至燕都戴叔倫詩望刹經巴寺丨)
(丨向蜀關法苑珠林雲内丨丨具十八變)寶瓶(洛陽伽藍記永寕寺有九層浮屠刹上有金丨丨寶缻有承露金盤周帀皆垂)
(金鐸文獻通考唐腰帶之制恩賜有金塗天王八仙犀牛丨丨王勃廣州寶莊嚴寺舍利墖碑丨丨宵注則雨露通軒玉柄朝撝則)
(風霜滿席顧况詩丨丨無破響道𣗳有低枝)新瓶(洛陽伽藍記孝昌二年大風永寕寺刹上丨丨隨風而落入地丈餘復命)
(工匠更鑄丨丨法苑珠林以淨水置丨丨中)瓦瓶(酉陽雜爼嚴綬鎮太原市中小兒如水際泅戲忽見物中流流下小兒争)
(接乃一丨丨重帛羃之兒就岸破之有嬰兒長尺餘遂走羣兒逐之頃間足下旋風起嬰兒已蹈空數尺近岸舟子遽以篙擊殺之)
(髮朱色目在頂上杜荀鶴贈釣者詩丨丨盛酒瓷甌酌荻浦蘆灣是要津)寫瓶(續高僧傳識乖龍𣗳謬忝傳燈之榮才異馬鳴)
(深愧丨丨之敏陶弘景許長史舊館壇碑勝殿密響丨丨揚芬)附瓶(十六湯品竹篠𣗳梢風日乾之燃鼎丨丨頗甚快意然體)
(性虚薄無中和之氣)麟瓶(博古圖漢丨丨古提擕供給之器也走趨雖䆳滿而不溢口兼流用坐無繁飾周身甲錯若麒麟然)
中瓶(吴越史天成中有蕃使假道来聘武肅王宴之于龍山擊場酒酣因以金瓶置射堋之上命蕃使射之蕃使一𤼵丨丨之)
(竇武肅王使崔詢曰汝能賽之乎遂授之二矢一𤼵丨丨之竇再𤼵丨丨之嘴蕃使慚服)空缾(筆談王荆公當國東坡出知杭)
(州荆公嘱東坡入京乞携揚子江心水一缾見惠至期經金山令人汲一缾携送去荆公云此必丨丨也啟視之果然蓋揚子江心)
(水非銀瓶不注古有是言也李頎詩丨丨宛轉下長綆轆轤盤張籍詩詩成添舊卷酒盡卧丨丨韋莊詩停樽待爾怪来遲手挈丨)
(丨毷氉歸蘇軾詩翠羽若知牛有角丨丨何必井之眉黃庭堅詩我欲醉眠卿且去只有丨丨同此趣楊萬里詩筆下何知有前輩)
(醉来未肯赦丨丨)提瓶(夢華錄至三更有丨丨賣茶者蓋都人公私營幹夜深方歸也唐庚鬭茶記吾丨丨支龍塘無數十)
(步此水宜茶昔人以為不減清遠峡)踢瓶(夢華錄上夀第三盞左右軍百戲入場一時呈拽百戲乃上竿跳索倒立折腰弄盌)
(注丨丨筋斗擎戴之𩔖)磁缾(閴見後錄主父齊賢者自言少羇貧客齊魯村落中有牧童入古墓求羊得一黃丨小褊丨樣)
(制甚樸時田中豆荚初熟兒用以貯之才投數荚隨手輙盈滿楊萬里謝寄黃雀詩丨丨淺染茱萸紫心知親賓寄鄉味法苑珠林)
(唐釋善胄掘塔基得古丨丨無蓋有水清澄香美)十瓶(名臣言行錄太祖忽幸趙普第時兩浙錢俶方遣使致書及海物丨)
(丨于普置在左廡下會車駕至倉卒出迎不及屏也上顧見問何物普以實對上曰此海物必佳即令啟之皆滿貯瓜子金也普惶)
(恐頓首謝曰臣未𤼵書實不知若知之當奏聞而却之上笑曰取之無慮彼謂國家事皆由汝書生耳)擔瓶(沈玩前溪歌為)
(家不鑿井丨丨下前溪)龍瓶(梁簡文帝與僧正教羨丨丨之始晨廹鵠林之餘慕馮熙載詩丨丨瀉酒如流泉御厨絡繹紛)
(珍鮮法苑珠林此丨丨内具足有八功德水)密瓶(梁簡文帝奉阿育王寺錢唘難遇者乃如来真形舍利照景丨丨浮光德)
(水如觀鈎鎖似見龍珠)丹瓶(沈約詩荆實剖丨丨龍芻汗奔血)翠瓶(蘇頲河南龍門天竺寺碑洛京闕塞山斷川流)
(枕城池於正陽當日月于亭午脉脉中瀉逶迤左薄黃道映以為界丨丨臨而見空天下地勢之竒也)山瓶(杜甫詩丨丨乳)
(酒下青雲氣味濃香幸見分陳造詩丨丨餘濩倒僧宇謁伊蒲)罌缾(元結詩酒堂貯釀器戶牖皆丨丨蘇轍滕王閣詩但當倒)
(丨丨一醉付江月)開瓶(岑参詩丨丨酒色嫩踏地葉聲乾張祜詩𤼵匣琴徽静丨丨酒味真王禹偁詩官醖綠丨丨時菓青)
(出籠蘇軾詩丨丨自洗琖殽核誰與具又上已出遊詩丨丨藉草勸行路不惜春衫汚泥土法苑珠林佛告普賢大士丨丨出寶塔)
破瓶(獨孤及詩騞然諸根空破結如丨丨法苑珠林事等丨丨義同焦種又若人破戒憍泆自恣亦如彼人丨丨失利也)五
瓶(李邕大唐泗州臨淮縣普光王寺碑德水丨丨霑濡紫極甘露一斗福潤蒼生韓偓詩衆果却應存苦李丨丨惟恐竭甘泉)
盤瓶(薛邕丹甑賦既應盛而自滿不假於丨丨亦詎炊而自熟何勞於薪槱)鐡瓶(邵真義井記丨其丨以永不羸石其)
(甃以給無泥)為瓶(柳宗元瓶賦不如丨丨居井之眉)無瓶(柳宗元解祟賦沃丨丨兮撲無篲金流玉鑠兮曾不自比)
(於塵沙)吾缾(韓愈獨酌詩所嗟無可召不得倒丨丨)縹瓶(韓愈詩属思摛霞錦追歡罄丨丨)數缾(韓愈詩池)
(光天影共青青拍岸纔添水丨丨)注缾(盧綸詩丨丨寒浪静讀律夜船香張蠙詩埽葉寒焼鼎融冰曉丨丨)半缾(白居)
(易詩春風可惜無多日家醖惟殘軟丨丨蘇軾詩數畝荒園留我住丨丨濁酒待君温陸游詩寒泉新渫甘於乳晨起何妨挈丨丨)
滿瓶(白居易詩慎弗琴離膝常湏酒丨丨蘇軾詩丨丨雖可致洗耳歎無由袁凱詩王郎五月赴鹽亭十丈官船酒丨丨)繘
瓶(吕務博鑿井獲鏡判對乙既鑿井將開射鮒之泉欲施丨丨已獲盤龍之鏡)添瓶(張籍上士泉詩唯待獲淨僧丨丨與)
(盥潄)灌瓶(顧非熊題臨淮亭詩引客閒垂釣看僧静丨丨)懸瓶(杜牧上李太尉論邊事啟行軍於枕席之上翫寇於掌股)
(之中軌轠丨丨湯沃晛雪一舉無𩔖必然之策)傾瓶(杜牧題僧院詩離心忽忽復悽悽雨晦丨丨取醉泥)僧瓶(李商隐詩)
(朝吟搘客枕夜讀潄丨丨)兩瓶(温庭筠詩一笈負山藥丨丨擕澗泉)潄瓶(温庭筠詩開局喜先悟丨丨知早寒)越瓶
(許渾詩蘄簟曙香冷丨丨秋水澄)砂瓶(唐彦謙詩丁寕速賒酒煮栗試丨丨楊萬里豌豆詩丨丨新&KR0827;西湖水漆櫑分嘗曉)
(露腴又蘇軾詩地碓舂秔光似玉沙瓶煑豆軟如酥)藻瓶(方干詩井味兼松粉雲根著丨丨法苑珠林佛語波旬汝今先能動)
(此丨丨然後可能擲吾海水)移瓶(薛能詩鳴磬微塵落丨丨濕地圓)濺瓶(曹松翠巖寺詩丨丨雲嶠水逆磬雪川風)
石瓶(曹松觀山寺僧穿井詩况是分巖眼同来下丨丨蘇轍詩客到催茶磨泉聲響丨丨)絡瓶(梅堯臣詩青篾丨丨纔出)
(戶)晨缾(蘇軾白鶴山鑿井詩丨丨得雪乳莫甕停冰湍)垂缾(蘇軾詩丨丨得清甘可咽不可潄)短缾(蘇軾詩小)
(甑丨丨良具足稚兒嬌女共燔煨)凍瓶(蘇軾詩寒窗孤坐丨生丨尚把遺編照露螢)反瓶(蘇軾芙蓉城詩一朝覆水)
(不丨丨羅巾别淚空熒熒)巾瓶(蘇轍詩休夏丨丨誰與共迎秋水石不勝閒陸游荅勾簡州啟雖夢寐思歸𩔖澤國春生之雁)
(而丨丨無定如雲堂旦過之僧五燈會元秀州長水子璿講師聞琅琊望重當世願侍丨丨)雙瓶(周必大胡邦衡生日送北)
(苑八銙日注二瓶詩尚書八座分閩焙主簿丨丨㨂越芽石孝友詞不辭一飲盡丨丨争奈秋風江口酒初醒)佛瓶(陸游詩丨)
(丨初見杏花開釋大香詩無事道人翻有事一枝先供丨前丨)餘瓶(陸游詩自笑若為消此恨濁醪聊復倒丨丨)抱瓶
(楊萬里詩青春二月杏花開丨丨醉卧錦繡堆)儲瓶(劉克莊詩去年贏粟尚丨丨又見新秧蘸水青)矮瓶(宋无詩丨丨未)
(罄長鑱健且傍雲根飽茯苓)素瓶(吳萊大食瓶詩丨丨一二尺金碧燦相鮮)大瓶(顧瑛玉鸞謠丨丨酒瀉鸚鵡綠滿頭)
(花插鴛鴦紅)瑶瓶(王叔承詩純陽真人坐黃鶴漢江綠酒傾丨丨)倒瓶(楞嚴經若彼方來則本瓶中既貯空花於本瓶)
(地應少虚空若此方入開孔丨丨應見空出)靈瓶(雲笈七籖俯潄丨丨津仰掇碧㮏花)飾瓶(法苑珠林韞石諒非真丨)
(丨信為假)畫瓶(法苑珠林亦如丨丨儲糞誑人)天瓶(法苑珠林彼人荅言我得丨丨瓶能出此種種衆物故富如是)得
瓶(法苑珠林天愍貧人與一器名曰丨丨所湏之物從此瓶出)戒瓶(法苑珠林丨丨既破淨報何施)升瓶(法苑珠林)
(羞波提𣗳有五果果如丨丨其味甜如蜜)德瓶(法苑珠林丨丨已破勝緣長絶)萬瓶(法苑珠林萬玉女手執丨丨皆盛香)
(水行住虚空)澡瓶(翻譯名義捃稚迦即丨丨也舊云軍持)芥瓶(清凉國師華嚴經序炳然齊現猶彼丨丨具足同時)
(方之海滴)
朱提瓶(唐書回紇傳貞觀中鐡勒十一部歸命入朝殿前設高坫置丨丨丨其上潜泉浮酒自左閤注之瓶受百斛)瑪
瑙瓶(唐書西域傳康國開元初貢鎖子鎧水精桮丨丨丨駝鳥卵法苑珠林佛告龍王令造丨丨丨黃金函將付帝釋用盛螺)
(髮)大食瓶(宋史占城國傳貢犀角象牙龍腦香藥孔雀四丨丨丨二十)三十瓶(神仙傳有趙昇者從東方来陵)
(乃試昇行道忽見遺金丨丨丨昇乃走過不取按陵張道陵也楊萬里謝寄黃雀詩不知千里寄底物白泥紅印丨丨丨)洞天
瓶(雲仙雜記虢國夫人懸鹿腸于半空注酒于腸以入杯中號洞天聖酒將軍又曰即丨丨丨)琥珀瓶(文獻通考仁宗)
(景祐二年改制衮冕服冕版截令廣八寸長一尺六寸所謂翠旒碧鳳二十四犀瓶二十四丨丨丨四神帶二分旒玉鈎悉罷之)
蟠螭瓶(博古圖周丨丨丨腹作蟠螭首尾交結形若蟠螭之狀)五位缾(清異錄丨丨丨自同光至開運盛行以銀)
(銅為之高三尺圍八九寸上下直如筒樣安嵌蓋其口有微窪處可以傾酒春日郊行家家用之)吐霓瓶(元氏掖庭記五)
(華殿東設丨丨丨曰玉華)内邱瓶(元稹神麯酒詩雕鐫荆玉盞烘透丨丨丨)注月瓶(李洞詩松挂敲冰杖爐温丨丨)
(丨)取泉瓶(顧非熊詩雲低收藥径苔惹丨丨丨)如意瓶(皮日休詩貝多紙上經文動丨丨丨中佛爪飛)草塞
瓶(陸游詩晚梅摘得鹽供飣濁酒沽來丨丨丨)服匿瓶(僧惠洪謁靈源塔詩瓦燈已照宫商石卵塔分藏丨丨丨)玻
璃瓶(顧瑛詩葡萄酒丨丨丨可以駐君之色延君齡)几上瓶(丁鶴年詩避烟鶴起&KR0585;間𣗳行雨龍歸丨丨丨)灌畦
瓶(蔡庸詩鳥迷行道路蛙産丨丨丨)吉祥瓶(法苑珠林猶如丨丨丨所願便尅)甘露瓶(法苑珠林丨丨蜜丨)
(食之無減而消百病)
對語(玉斝瑶瓶)(僧鉢佛瓶)(秦缶越瓶)(三爵十瓶)(敲冰杖行雨瓶)(流霞盞注月瓶)(蓮花漏楊柳瓶)
摘句(井裏汲銀瓶花枝插膽瓶)(添泉月入瓶湖龍入淨瓶)(桂枝秋露洗銀瓶謹言守己口如瓶)
(車聲轆轆煑茶瓶神姥擕來酒一瓶)(試問故人雙玉瓶到處生涯鉢與瓶)
屏(薄經切今之丨風也玉篇丨蔽也又薄冰切丨營也韻會又静敬韻)
韻藻𣗳屏(書乃命建侯丨丨孔𫝊言文武乃施政令立諸侯丨以為藩丨)藩屏(見上詩价人維丨大師維垣大邦維)
(丨大宗維翰傳丨丨也箋王當以公卿諸侯及宗室之貴者為丨丨垣翰為輔弼晉書劉頌傳頌上疏曰兼建諸侯而𣗳丨丨深根)
(固蒂則祚延無窮可以比跡三代易林丨丨輔弼福祿来同又丨丨自衛安心无患)外屏(公羊傳注禮天子丨丨諸侯内屏大)
(夫帷士簾淮南子黈纊塞耳所以掩聰天子丨丨所以自障)内屏(見上宋史天文志丨丨四星在端門内近右執法通典北)
(齊三公府三門當中門黃閤設丨丨)觸屏(漢書陳萬年傳萬年子咸數譏刺近臣萬年病召咸戒牀下語至半夜咸睡頭丨丨)
(風萬年大怒杖之咸曰具曉所言大要教咸讇也萬年乃不復言許月卿詩僮僕丨丨成蝶夢姬姜擪笛作蝉聲)素屏(魏志)
(太祖平柳城班所獲器物特以丨丨風素几賜毛玠曰君有古人之風故賜以古人之器竇臮𫐠書賦拘丨丨及黃卷則多勝而寡)
(負猶莊周之寓言於從政乎何有白居易丨丨謠丨丨素屛胡為乎不文不飾不丹不青又草堂記堂中設木榻四丨丨二晁冲之)
(睡起詩丨丨紋簟徹輕紗睡起冰盤自削瓜虞集畫松詩莫春多雨晝冥冥羅生畫松當丨丨)御屏(宋史梁鼎傳太宗賞其強)
(幹賜緋魚舊例給銀寳瓶帶特以犀帶賜之記其名於丨丨吴錄景皇時紀亮為尚書令子隲為中書令每朝會詔以丨丨風隔其)
(坐田錫御覽序可銘於座隅者書于丨丨可用于帝道者錄為御覽)畫屏(西京雜記昭陽殿木丨丨風文如蜘蛛絲縷吳錄曹)
(不興善畫孫權使丨丨風誤落筆點素因就以作蠅既進御權以為生蠅舉手弹之按宣和畫譜作曹弗興清異錄幈宫孟蜀高祖)
(晚年作以丨丨七十張關百紐而鬭之用為寝所江淹空青賦曲帳丨丨素女綵扇李白詩水從天漢落山逼丨丨新杜甫詩江上)
(今朝寒雨歇籬中秀色丨丨紆柳宗元宿界圍巖詩幽巖丨丨倚新月玉鈎吐鮑溶上巳日詩世閒禊事風流處鏡裏雲山若丨丨)
(李商隐詩德水縈長帶隂山繚丨丨又銀燭秋光冷丨丨方干詩綵衣才子多吟嘯公退時時見丨丨陸龜蒙寄懷華陽道士詩深)
(沉谷響含疎磬片叚嵐光落丨丨韓偓失鶴詩幾時翔集來華表每日沉吟看丨丨徐賁詩文梓裁憑几生綃丨臥丨)石屛
(西京雜記廣川王去疾𤼵魏王子且渠塚有石牀丨丨風牀下悉是雲母高適詩苔逕試窺踐丨丨可攀倚元稹丨硯丨詩磷磷丨)
(丨上濃淡𣗳林分白居易冷泉亭記山𣗳為蓋巖丨為丨儲嗣宗詩松杉風外亂山青曲几焚香對丨丨皮日休四眀山雲北詩野)
(歇遇松蓋醉書逢丨丨朱子詩上有蒼丨丨百仞聳雄觀柳貫詩沍隂巖谷變晶熒凍裂仙家月丨丨戴復古詩人將金作塢吾以)
(丨為丨按復古字式之天台黃巖人居南塘丨丨山因自號焉釋氏要覧惠崇謁徑山欽法師自言觀音咒功無比師曰坐後丨丨)
(能令破否曰可遂叱之屛裂為三)硯屛(見上)翠屏(廬山後錄清輝閣對廬阜如青天丨丨初至白雲英英起山腰已而)
(山披絮帽變態不常天台山賦踐莓苔之滑石搏壁立之丨丨唐眀皇詩丨丨千仞合丹嶂五丁開宋之問遊雲門寺詩鴈塔鶱金)
(地虹橋轉丨丨又太平公主山池賦丨丨嶃巗山路詰曲高閣翔雲丹巘吐綠杜甫詩細雨荷鋤立江猿吟丨丨李紳龜山詩一峰)
(凝黛當眀鏡十仞喬松倚丨丨陸龜蒙詩山連丨羽丨朱子題臥雲菴詩君家邱壑本圓成何意尋荒入丨丨又江淹麗色賦紫帷)
(匼匝丨丨環合蘇軾和月石硯屏詩獨有潭上月倒挂紫丨丨又芙蓉城詩珠簾玉案翡丨丨楊基詩月帔星冠敞丨丨白腮紅頬)
(兩眉青)肉屏(輟耕錄白湛淵續演雅𤼵揮云兩駝侍雪立終日飢不起一覺沙日黃丨丨那足擬者沙漠雪盛命兩駝趺其)
(旁終夜不動用斷梗架片氊其上而寝處于下煖過丨丨滇載紀元阿&KR1513;主詩丨丨獨坐細思量西山鐡立風瀟灑自注丨丨駝也)
金屏(梁簡文帝樂府只恐丨丨掩眀年已復空梁元帝謝賚陸探微畫啟試映玉池即看魚動還傍丨丨復疑蠅集何遜詩含)
(悲下翠帳掩泣閉丨丨徐彦伯詩寶鴨藏脂粉丨丨綴綺羅李適人日應制詩寶帳丨丨人已帖圖花學鳥勝初裁李白詩謝公自)
(有東山妓丨丨笑坐如花人劉長卿詩華堂翠幕春風来内閣丨丨曙色開韓愈華山女詩雲窗霧閣事慌惚重重翠幔深丨丨郭)
(鈺負薪女詩長笑隣姬畫蛾眉丨丨孔雀何光輝丁鶴年詩銀甕蒲萄浮臘蟻丨丨窈窕囀春鶯)峻屏(杜甫詩坡陁因厚地)
(却略羅丨丨)繡屏(温庭筠生禖屏風歌丨丨銀鴨香蓊濛天上夢歸花繞叢薛逢詩人倚丨丨閒賞夜馬嘶花径醉歸時韓)
(偓詩丨丨金作屋絲幰玉為輪楊維楨詩紫鸞簫管和瑶瑟金鴨香爐倚丨丨)
雲母屏(後漢書鄭弘傳弘少為鄉嗇夫太守第五倫行春見而深竒之召署督郵後弘代鄧彪為太尉時舉將第五倫為司)
(空班次在下每朝見弘曲躬自卑帝問知其故遂聽置丨丨丨風分隔其間由此以為故事西京雜記趙飛燕為皇后其女弟上丨)
(丨丨風瑠璃屏風杜甫詩志在麒麟閣無心丨丨丨李商隐詩丨丨丨風燭影深長河未落曉星沉陸龜蒙詩洞宫寂寞人不寐坐)
(見月生丨丨丨汪元量幽州除夜醉歌銀馽香烘丨丨丨綺窗繡閣流芳馨)琉璃屏(見上拾遺記孫亮作丨丨丨風甚薄)
(而瑩徹每于月下清夜舒之外望之如無隔惟香氣不通於外世說滿奮畏風侍晉武帝坐北窗作丨丨丨實密似疎奮有難色帝)
(笑之奮荅曰臣猶吳牛見月而喘瑯嬛記南唐後主召馮延巳論事至宫門逡巡不進後主使使促之延已云有宫娥著青紅錦袍)
(當門而立不敢徑進使隨共行諦視乃八尺丨丨丨畫夷光獨立圖也王履詩水晶之宫秋耿冥綠娟紅膩丨丨丨)孔雀屏
(唐書竇皇后傳后父毅常曰此女有竒相且識不凡何可妄與人因畫二丨丨丨間請昏者使射二矢隂約中目則許之射者閱數)
(十皆不合高祖最後射中各一目遂歸於帝顧夐詞繡鴛鴦枕暖畫丨丨丨欹張昱詩清宵酒壓楊花夢細雨鐙深丨丨丨又張憲)
(詩紫絲步障金雀屏客人在門主出迎)
增疏屏(禮記崇坫康圭丨丨天子之廟飾也正義此論魯之太廟之飾疏刻也謂刻于𣗳屏為雲氣蠱獸也)逎屏(漢書)
(地理志涿郡逎縣注莽曰丨丨逎古遒字)入屏(後漢書包咸傳咸字子良會稽曲阿人也習魯詩論語建武中入授皇太子論)
(語又為其章句永平五年遷大鴻臚每進見錫以几杖丨丨不趨贊事不名經傳有疑輙遣小黃門就舍即問)新屏(後漢書宋)
(弘傳弘嘗讌見御坐丨丨風圖畫列女帝數顧視之弘正容言曰未見好德如好色者帝即為徹之笑謂弘曰聞義則服可乎對曰)
(陛下進德臣不勝其喜)革屏(後漢書趙壹傳河南尹羊陟大從車騎奉謁趙壹時諸計吏多盛飾車馬帷幕而壹獨柴車丨)
(丨露宿其傍延陟前坐于車下左右莫不歎愕陟遂與言談至曛夕極歡而去)壊屏(晉書阮籍傳拜東平相乘驢到郡丨府舍)
(丨障使内外相望法令清簡旬日而還)衾屏(南史馬仙琕傳仙琕自為將及居州郡能與士同勞逸身衣不過布帛所居無)
(帷幕丨丨)帷屏(南史羊侃傳初赴衡州于兩艖䒀起三間通梁水齋飾以珠玉加之錦繢盛設丨丨列女樂乘潮解䌫臨波置)
(酒緣塘傍水觀者填咽謝靈運燕歌行調絃促柱多哀聲遥夜眀月鍳丨丨劉孝綽詩丨丨溽早露階霤擾昏禽)挂屏(南史)
(王琨傳儉于財用鹽豉薑蒜之屬並丨丨風酒漿悉置牀下内外有求琨手自賦之劉孝威詩玉篸久落鬢羅衣長丨丨)列屏
(唐書魏徵傳貞觀十三年自冬至五月不雨徵上疏極言十漸帝曰願改之以終善道方以所上疏丨為丨障庶朝夕見之兼錄付)
(史官使萬世知君臣之義因賜黃金十斤馬三匹宋史綦崇禮傳嘗進唐太宗錄刺史姓名于屏風故事曰能效當時之事以守令)
(姓名詳丨于丨簡在帝心則人知盡心職業晁冲之詩青松夾日交傾蓋翠柏分風倚丨丨)連屏(唐書李絳傳憲宗詔絳與)
(崔羣等搜次君臣成敗五十種為丨丨張便坐陸師道詩嵯峨上矗湧寳刹迤靡旁轉舒丨丨)天屏(宋史天文志屏二星一作)
(丨丨在玉井南)大屏(宋史孝宗紀輔臣晚對選德殿御坐後有丨丨記注諸道監司郡守姓名因命都堂視此書之畫品棘鷂)
(柘條銅嘴皆南唐鍾𨼆所作當是金陵霸府中丨丨之一扇)後屏(宋史張揆傳嘗請書無逸篇于邇英閣之丨丨帝曰朕不)
(欲背聖人之言命蔡㐮書無逸王洙書孝經四章列置左右)書屏(宋史曹評傳性喜文史書有楷法慈聖命丨丨以奉神宗)
(即賜玉帶旌其能玉海元豐五年建尚書省六年臨幸蘇頌謝表云三朝漢省已叨過輦之恩六典周官願謹丨丨之戒)夾屏
(元史禮樂志興隆笙制以楠木形如丨丨上銳而面平縷金雕鏤枇杷寳相孔雀竹木雲氣)南屏(元史劉秉忠傳上都有丨)
(丨山嘗築精舍居之又蘇軾送丨丨謙師詩道人曉出丨丨山来試點茶三昧手江上飛雲来北固檻前修竹憶丨丨蘇轍會仙館)
(詩北嶂丨丨恰四周西山微缺放溪流馬臻西湖春日詩丨丨山色染春烟路接高峯社鼔喧按此皆指杭之丨丨也)負屏
(大戴禮武王踐阼三日召士大夫而問焉曰惡有藏之約行之行萬世可以為子孫常者乎師尚父曰在丹書師尚父端冕奉書而)
(入丨丨而立王下堂南面而立)塗屏(鹽鐡論今富者黼黻幃幄丨丨錯跗)寄屏(博雅丨丨寄生也)扉屏(拾遺記賈)
(逵年十歲暗誦六經姊曰吾家未嘗有教者入門汝安知天下有三墳五典耶逵曰憶昔姊抱逵于蘺間聽鄰家讀書今萬不遺一)
(乃剝庭中桑皮為牒或題于丨丨且誦且記)號屏(搜神記雨師一曰屏翳一曰丨丨張協詩飛廉應南箕豐隆迎丨丨)麻
屏(劉賓客嘉話蔡州既平憲宗命道士張某至境置醮于紫極宫宫本吳少誠生祠也裴令公毁之為宫有道士院階前種丨生)
(高如墉道士葺為藩丨其醮日霹靂擊丨丨兩片下有穴五寸有貍跡尋之上屋其跡稍大如馬亦如人足)古屏(酉陽雜爼)
(元和初一士人見丨丨上婦人悉于床前踏歌士人驚叱之忽然上屛錢起詩晚菊繞江壘忽如開丨丨)三屏(洞天清錄一士)
(夫赴官逼晚為一石所碍視之良玉璞也擕詣玉工解作三片青質白章山林雲月飛鳥象歴歴分眀自取其二以一謝工工治作)
(屏以獻于御府惜其無對召工問之工具以士夫姓名對被旨以重賞宣輳成丨丨置之玉虛)雕屏(鄒陽酒賦哲王臨國綽矣)
(多暇召皤皤之臣聚肅肅之賓安廣坐列丨丨鮑照白紵舞歌象床瑶席鎮犀渠丨丨匼匝組帷舒徐陵太極殿銘漢座丨丨周人)
(檻櫺)玉屏(鄒陽酒賦君王憑玉几倚丨丨舉手一勞四座之士皆若哺粱焉)溷屏(張衡週天大象賦立囷倉之儲聚𣗳)
(丨丨之重復)幃屏(潘岳詩丨丨無髣髴翰墨有餘跡白居易昭君怨詩只得當年備宫掖何曾專夜奉丨丨)雲屏(七命)
(丨丨爛汗瓊璧青葱儲光羲詩山&KR0034;浴蘭沚水若居丨丨王延齡夢游仙庭賦蕊珠履地丨丨匝廊元稹詩冰壺通角簟金鏡徹丨)
(丨李商隐詩龍池賜酒敞丨丨朱子詩幾叠丨丨好一生秋夢多)香屏(梁簡文帝詩朱顔半已醉微笑隐丨丨)絳屏
(梁元帝善覺寺碑飛軒丨丨若丹氣之為霞綺井綠泉如青雲之入吕)簾屏(沈約詩丨丨既毁撤帷席更施張)軒屏
(江淹慶江皇后正位章臣限外任無由恭列丨丨不勝荒情崔損霜降賦獨沉吟於丨丨望泬寥於宇宙)文屏(吳均詠燈詩陸)
(離看寶帳爛縵照丨丨)歌屏(王勃詩丨丨朝掩翠粧鏡晚窺紅)芳屏(王勃詩丨丨畫春草仙杼織朝霞)短屏
(王泠然竹亭賦纔容小榻更設丨丨蘇軾扇山枕屏詩丨丨雖曲折高枕謝奔走)彩屏(李白巫山屏風詩疑似天邊十二峯)
(飛入君家丨丨裏)張屏(盧綸詩舐筆求書扇丨丨看書蠅顧雲武賓客詩序飛流界練貫幽響于風湍曙景丨丨挂清光于)
(露壑)長屏(韓愈詩映波鋪遠景插地列丨丨)貘屏(白居易丨丨贊序貘者象鼻犀目牛尾虎足生南方山谷中寝其皮)
(辟瘟圖其形辟邪予每寝息常以小屏衛其首適遇畫工偶令寫之按山海經此獸食鐡與銅不食他物因有所感遂為贊按貘讀)
(陌白豹也)小屏(見上白居易詩就日移輕榻遮風展丨丨韓偓詩粉壁不題新拙惡丨丨惟錄古篇章張耒詩静拂丨丨圖女)
(几就書新竹記離騷陸游詩藥品隨長鑱花名記丨丨)詩屏(白居易題丨丨風絶句序微之寄示之什殆數百篇由是掇律)
(句中短小麗絶者合為一屏)掩屏(白居易三謠序隐几而坐丨丨而卧陸游詩歸来更恨城笳咽烟火昏昏獨丨丨楊基詩)
(幾日西清畫丨丨綠塵幽蘚遍間廳)重屏(歐陽詹泉州六曹新都堂記揖以丨丨翼以廻廊宋无詩雲霞五色水丹碧萬丨丨)
羅屏(李賀詩烹龍炮鳳玉脂泣丨丨繡幕圍春風温庭筠湘宫人歌生綠畫丨丨金壺貯春水又擊甌歌晴碧烟滋重叠山丨)
(丨半掩桃花月)深屏(李賀詩桐英永巷騎新馬内屋丨丨生色畫劉克莊梅花詩何處貴遊開步障誰家生色畫丨丨)粉
屏(張祜詩看著遍頭香袖褶丨丨香帕又重隈)宫屏(杜牧詩水精懸御幄雲母展丨丨)廳屏(杜牧𡵨陽公主墓誌)
(銘尚書在澧州三年主始入後出中間不識刺史丨丨按尚書杜悰也)寝屏(許渾題舒女廟詩粧鏡尚疑山月滿丨丨猶認)
(野花繁)依屏(許渾山雞詩月圓疑望鏡花暖似丨丨皮日休病孔雀詩強聽紫簫如欲舞困眠紅𣗳似丨丨)收屏(許渾)
(詩四望月沉疑掩鏡兩&KR0585;花動認丨丨)幽屏(温庭筠詩暝渚藏鸂鶒丨丨卧鷓鴣張佖碧戶詩小障明金鳳丨丨點翠苔蔡)
(㐮詩畫莫難于工寫生麞猿移得上丨丨)開屏(温庭筠詩剪勝裁春字丨丨見曉江蘇舜欽詩水月澄眀應作觀雲山濃淡自)
(丨丨)銀屏(温庭筠湘東宴曲欲上香車俱脈脈清歌響斷丨丨隔徐夤贈月君詩懿德好書添女誡素容堪畫上丨丨韋莊詩)
(滿坐綺羅皆不見覺来紅燭背丨丨薩都拉詩碧桃花落蓬萊宫丨丨甲帳圍春風金幼孜詩閶闔重重夜不扄瓊樓十二敞丨丨)
空屏(陸龜蒙採葯賦莫與心傷瑶圃從驚鵜䳏如防膽怯丨丨宜畫魁堆又詩但掩叢毛穿古堞永留寒影在丨丨)紫屛
(陸龜蒙詩時穿丨丨破忽值朱衣起)花屏(陸龜蒙鶴屏詩時人重丨丨獨即胎化状叢毛練分綵疎節笻相望康僚漢武重見)
(李夫人賦寂寞而求暼爾而風生綺席從容以俟俄然而影在丨丨)犀屏(鄭嵎詩丨丨象薦雜羅列錦鳧繡雁相追隨)綠
屏(韓偓詩丨丨無睡秋分簟紅葉傷時月午樓)遠屏(韓偓五更詩空樓雁一聲丨丨燈半滅)設屏(李中思九江舊)
(居詩别後再遊心未遂丨丨唯畫白蘋洲)山屏(韓熙載無相寺詩無相景幽遠丨丨四面開顧夐詞枕倚小丨丨金鋪向晚扄)
(蘇轍廬山萬杉寺詩涓涓石溜供厨足矗矗丨丨遶寺開)倚屏(李舜絃夫人應制詩濛濛雨草瑶階濕鐘曉愁吟獨丨丨)圖
屏(晏殊皇朝政錄序彼無逸丨丨典論刊石方兹鉅美非可同年)枕屏(歐陽修詩有時醉倒枕溪石青山白雲為丨丨蘇軾)
(次韻廻文詩頭伴丨丨山掩恨目昏塵暗玉窗琴張栻丨丨銘勿欺暗毋思邪席上丨前且自省莫言丨曲為君遮)回屏(孔武)
(仲詩風緊水光時蹙練日斜山影半丨丨又陳樵玉雪亭詩丨丨紋細裁龜甲野褐年深補鶴翎)聯屏(王安石紙暖閣詩丨)
(丨益障一尋方南設鈎簾北置牀)牀屏(梅堯臣王平甫惠畫水卧屏詩畫作繞丨丨滔滔隨驚飇吴寬詩布衾寒擁對丨丨)
(鵲遶南枝月過庭)曲屏(蘇轍詩繩牀竹簟丨丨風野水遥山霧雨濛陸游詩乘閒終擬歸來作小草斜行滿丨丨又楊萬里)
(詩吹倒琉璃六丨丨)蒼屏(朱子武夷櫂歌六曲丨丨遶碧灣茅茨終日掩柴關又題延平春望圖詩仙子去不還丨丨倚寥廓)
(又却恨丨丨遮遠日凌風直欲跨蓬萊)鏡屏(秦觀詩捲簾几硯成圖畫倚檻鬚眉入丨丨)湘屏(陸游詩愁向丨丨曲)
(處生)仙屏(鄭侠詩最好歸輿擁雙璧笙歌燈火照丨丨)牖屏(元明善袁君夫人史氏誌銘交遊有至廳事者夫人丨丨)
(閒窺或非清謹士即掩衾就睡明日徐曰先丞相家恐無此客處州亦為之謝絶)秋屏(張雨西湖放燈詩爛若金蓮分夜炬)
(空于雲母隔丨丨)團屏(朱權詩金碧丨丨面面開琴書盈几列平臺)巖屏(王履詩忽有小風輕颭過暗移清影上丨)
(丨)
綈素屏(儀禮覲禮天子設斧依于戶牖之間注依如今丨丨丨風也正義綈赤也素白也漢時屛風以綈素為之象古者白)
(黑斧文)漢時屏(見上)竹蓬屏(晉書吳隐之傳隱之字處默拜度支尚書太常以丨丨為丨風坐無氊席)柟瘤
屏(南史齊宜都王鏗傳年十歲與吉景曜商略前言往行左右誤排丨丨丨風倒壓其背神色不異言談不輟亦不顧視)六
扇屏(舊唐書憲宗紀元和四年御製前代君臣事迹十四篇書于丨丨丨風又趙抃詩造物争工六幅屛)列女屏(唐書)
(虞世南傳太宗命寫丨丨傳于丨風於時無本世南暗疏之無一字謬)家誡屏(唐書房喬傳喬恐諸子驕侈席勢凌人乃)
(集古今丨丨書為丨風令各取一具曰留意於此足以保躬矣)無逸屏(宋史仁宗紀景祐二年置邇英延義二閣寫尚書丨)
(丨篇於丨)鳳文屏(宋史樂志聖像赴玉清昭應宫鼔吹曲琳宫翠殿丨丨丨迎奉慶安寕)錦綺屏(宋史馮拯傳遣)
(内司賓撫問還奏其家儉陋被服甚質太后賜以衾裯丨丨丨顧况李供奉弹箜篌歌珊瑚席一聲一聲鳴錫錫丨丨丨一絃一絃)
(如撼鈴)龜甲屏(洞冥記上起神明臺上有金牀象席雜玉為丨丨丨風)水藻屏(洞冥記東方朔曰東北有地日)
(之草其國人皆織珠玉為業&KR0829;臣入雲煓之幕薦蛟毫之白褥又有丨丨之丨臣舉手拭之恐水流濕其席乃其光也)刻鏤
屏(三輔决錄何敞為汝南太守章帝南巡過郡設丨丨丨風帝命侍中黃香銘之曰古典務農雕鏤傷民忠在竭節義在修身)
火齊屏(拾遺記董偃常臥延清之室上設紫瑠璃帳丨丨丨風列靈麻之燭)屈膝屏(鄴中記石季龍作金銀鈕丨丨)
(丨風衣以白縑畫義士仙人禽獸之像庾信燈賦舒丨丨之丨風掩芙蓉之行障)綠沉屏(宋元嘉起居注御史中丞劉楨)
(奏風聞前廣州刺史韋朗于廣州作銀塗漆屏風三十三牀又丨丨丨風一牀請以見事追朗前所居官)金螭屏(中華古今)
(注孫亮吳主權之子也作丨丨丨風鏤作瑞應圖一百二十種)三稜屏(清異錄長安富室王元寳起高閣以銀鏤丨丨丨風)
(代籬落密置香槽自花鏤中出號含薰閣)金脉屏(清異錄成德節度王鎔求長生日延異人方士坐䆳宇映水精丨丨丨風)
(焚香謂飛昇可致)九疊屏(廬山後錄五老第二峯即獅子峰與丨丨丨相連山無草木曉日照之殆如赤城李白詩廬山)
(秀出南斗傍丨丨丨風雲錦張)金縷屏(徐彦伯詩玉花珍簟上丨丨畫丨開)莓苔屏(孟郊遊石龍渦詩水飛林木杪)
(珠綴丨丨丨)芙蓉屏(李賀詩花娘篸綏妥休睡丨丨丨)金鵝屏(李賀詩丨丨丨風蜀山夢鸞裾鳳帶行烟重)
紫姑屏(皮日休新竹詩儼若青帝仗矗如丨丨丨)烟蘿屏(陸龜蒙詩空遺古壇在稠叠丨丨丨)三都屏(陸龜)
(蒙新竹詩立窺五嶺秀坐對丨丨丨)猩色屏(韓偓詩碧欄干外繡簾垂丨丨丨風畫折枝又顧瑛詩涼飈忽飛来落我生色)
(屏)枕邊屏(李中詩畫夢不成吟有興揮毫書在丨丨丨)左右屏(劉筠詩屬玉東西舘琉璃丨丨丨)十二
屏(蘇轍書郭熙横卷鳳閣鸞臺丨丨丨屏上郭熙題姓名)四摺屏(楊萬里題草蟲枕屏詩覺來忽見丨丨丨野花能白)
(野草青)山字屏(陸游詩矮榻水紋簟虚齋丨丨丨)紅薇屏(陸游詩南列丨丨丨北界綠芋區)大隱屏
(朱子武夷精舍雜詠序聳全石為一峰拔地千尺而四隤稍下則反削而入如方屋帽者丨丨丨也又詩蒼然丨丨丨林端聳䧺觀)
(熊鉌遊武夷山詩巍巍丨丨丨屹屹天一柱)水墨屏(葛長庚詩夕照雌黃筆秋烟丨丨丨)掃黛屏(王恭詩山水嬋)
(娟丨丨丨清暉迢遞到柴扃)
玉羅漢屏(清異錄京城北醫者孫氏有小石屏石色赤綠上有正白如蒙頭坐僧頗𩔖真京人相沿號丨丨丨丨孫家)
對語(玉案金屏)(霧帳雲屏)(書几畫屏)(犀枕貘屏)(千秋鑑十事屏)(同心苣屈膝屏)(龍香撥猩色屏)
摘句(天開水墨屏紅簇坐間屏)(組幕翳雲屏雙峰敞翠屏)(點綴宮槐拂素屏春雨和風濕畫屏)
軿(薄經切輜丨兵車又先韵)
韻藻輜軿(晉書輿服志漢世貴丨丨而賤軺車魏晉重軺車而賤丨丨梁元帝討侯景檄舳艫汎水以犄其南丨丨委輸)
(以衝其北宋濓蟠桃核賦紫雲之丨丨暫駐九微之燈火猶燃)玉軿(梁簡文帝七夕詩紫烟凌鳳羽紅光随丨丨又劉基詩金)
(華山色翠亭亭曾駐仙人白丨丨又雲笈七籖青童君乘雕丨之丨御圓珠之氣)雲軿(梁簡文帝招真治碑羽衣可服丨丨)
(易通沈約赤松澗詩神丹在茲化丨丨於此陟張說道家詩秪應謝人俗輕舉託丨丨)
增鶴軿(蔡邕王子喬碑翔雲霄浮太清乘螭龍載丨丨)飛軿(陶弘景詩朝啟東晨暉丨丨越滄湘宋祀感生帝樂章炎)
(精之人丨丨碧落駕以浮雲丹書赤雀王夫人詩丨丨出西華總轡忽来尋)朱軿(王勃乾元殿頌烟搖墨綬電轉丨丨李庾)
(西都賦程鄭之家白闥丨丨推基峻砌待駟高門雲笈七籖縱心空洞津竦轡策丨丨)雷軿(梁肅鹽池記土登陸而丨丨流)
(日驟水而雲艫擊星律有變給用無絶)軨軿(楊載春雪詩東皇收槖籥北帝駕丨丨)車軿(楊維楨六客亭分題詩水)
(晶出宫闕雲氣到丨丨)綵軿(宋濓虞文靖公像贊朱明之墟離火䧏精也丹鳥䙰褷為駕丨丨也)龍軿(宋濓龍馬贊出)
(入天門駕丨丨太霞五采滿瑶京又清靈真人裴君内傳昔學道到流沙之濱白水之崖遇太素真人乘青丨丨車以柴羽為之蓋)
紫軿(真誥上帝獻丨丨之重翟太真錫流金之火鈴雲笈七籖丨丨騰太空矖盼九虚外)控軿(雲笈七籖晨遊太素宫丨)
(丨觀玉河)騁軿(雲笈七籖丨丨滄浪津八風激雲韶)登軿(雲笈七籖丨丨𤼵東華)霄軿(王夫人詩丨丨縱横舞紫)
(蓋託靈方)
五霞軿(宋濓楊廉夫碑白鹿夾轂丨丨丨些)仙人軿(宋濓詩穩駕丨丨丨)日月軿(雲笈七籖司禁真伯時乘)
(丨丨之丨披虎文之裘)素虎軿(雲笈七籖斑龍之輿丨丨之丨浮晏太空飛輪帝庭)
萍(薄經切水上浮丨蓱同)
韻藻浮萍(爾雅萍蓱注水中丨丨江東謂之薸本草丨丨季春始生或云楊花所生一葉經宿即生數葉王褒九懷竊哀)
(兮丨丨汎滛兮無根魏文帝詩汎汎綠池中有丨丨寄身流波随風靡傾蘇彦丨丨賦余嘗汎舟游觀鼓檝川湖覩丨丨之飄浪乃)
(觸水而自居傅休奕歌丨丨本無根非水將何依劉伶酒德頌俯觀萬物擾擾焉如江漢之載丨丨杜甫詩相看萬里客同是一丨)
(丨楊匞源烏啼曲丨丨流蕩門前水任罥芙蓉莫堕沙姚合詩丨丨著眼風吹歇水面無塵晩更清杜牧詩菱透丨丨綠錦池夏鸎)
(千囀㳥薔薇李羣玉新荷詩丨丨遮不合弱荇繞猶疎朱子詩征鴻在雲天丨丨在清池)楚萍(家語楚昭王渡江有物大如斗)
(圓而赤直觸王舟取之問於孔子孔子曰此萍實也惟霸者為能獲焉宋史樂志舞佾方更進朝陽上丨丨杜甫詩煖老湏燕玉充)
(飢憶丨丨梅尭臣金橘詩韓彈有輕薄丨丨知是非又便言丨江丨光彩侔旭日)白萍(古今注白魚子好羣泳水上者名曰)
(丨丨)水萍(本草丨丨勝酒長鬚髮久服輕身生雷澤江淹詩兔絲及丨丨所寄終不移沈約藥名詩細柳空葳蕤丨丨終委絶)
(杜甫詩日月籠中鳥乾坤丨上丨白居易詩莫將山下松結托丨上丨劉基詩羇心霜下草生態丨中丨)青蓱(陳琳與臨淄王)
(牋君侯體高俗之材秉丨丨干將之器拂鐘無聲應機立斷李白上韓荆州書丨丨結綠長價於薛卞之門吕温詩匣有丨丨笥有)
(書何門不可曳長裾張昱詩情在綢繆歌白苧心同慷慨贈丨丨)細萍(徐陵詩丨丨時帶檝低荷乍入舟孟郊石淙詩飄颻)
(鶴骨仙飛動鼇背庭嘗聞誇大言下顧皆丨丨)疏萍(庾信對雨詩階含侵角路鑊滿溜丨丨一作疎王勃浮江晏序弱荷抽紫)
(丨丨泛綠)流萍(楊炯浮漚賦觸丨丨而欲散礙浮芥而還連高適詩壯心瞻落景生事感丨丨杜甫詩川合東西瞻使節地分)
(南北任丨丨歐陽詹詩丨丨與繫匏早晩期相親陸龜蒙詩合在㳭崖齊散木自求滄海點丨丨)雙萍(李白詩丨丨易飄轉)
(獨鶴思凌厲)海萍(孟郊詩何言中國外有國如丨丨海萍國教異天聲各泠泠)池萍(韓愈詩露排四岸草風約半丨)
(丨梅尭臣白鵝詩曾遊鳳池上曾食鳳丨丨高庭玉詩和風三徑雪微雨一丨丨)
太湖萍(初學記飲以溶溪之水唼以丨丨之丨何晏詩豈若集丨丨順流唼浮丨梅尭臣鶴詩淨夜欲還緱嶺月終朝思唼)
(丨丨丨又趙師秀詩會面雖未期忽聚江湖萍)數車萍(雲林異景志浮光多美鴨太原少尹樊千里買百隻置後池載丨丨)
(丨入池為鴨作茵褥)江漢萍(司馬彪詩汎汎丨丨丨飄蕩永無根又劉孝威謝賚藕啟楚后江萍秦公海棗張九齡荔枝賦)
(膚玉英而含津色江萍以吐日)兩葉萍(白居易荅微之詩與君相遇知何處丨丨浮丨大海中)
浮蟻若萍(南都賦酒則九醖甘醴十旬兼清醪敷徑寸丨丨丨丨)
增伯萍(爾雅濼貫衆疏藥草名也一名丨丨)韭蓱(晉書石崇傳崇為客作豆粥咄嗟便辦每冬得丨丨韲蘇軾食蜜漬)
(生荔枝詩代北寒虀𢷬丨丨竒苞零落似晨星)紫萍(淮南萬畢術老血化為丨丨本草一種面青背紫謂之丨丨久服輕身宋)
(東京開河得石碑梵書林靈素辨譯乃中風方用丨色浮丨蜜丸每服一粒名丨丨一粒丹)靡萍(楚辭丨丨九衢枲華安居)
(補注衢岐也魏都賦尋丨丨於九衢注靡曼也)綠萍(梁武帝詩金波揚素沫銀浪翻丨丨王維詩靡靡丨丨合垂楊掃復開温)
(庭筠詩鸂鶒交交塘水滿丨丨金粟蓮莖短許渾詩鳥驚山果落龜泛丨丨開)蘋萍(謝靈運詩丨丨泛沈深菰蒲冒清淺沈約)
(郊居賦其水草則丨丨芡芰菁藻蒹菰)新萍(王融曲水詩序丨丨泛沚華桐𤼵岫邢邵詩丨丨已冒沼餘花尚滿枝)晩
萍(梁元帝詩池紅早花落水綠丨丨生)開萍(沈約天淵水鳥賦竦臆兮丨丨蹙水兮興浪李商隐細雨詩氣凉先動竹點細)
(未丨丨)翠萍(李邕日賦觀乎丨丨生實赤羽從軍倘一編之欲授曷三餘之敢聞)漂萍(杜甫詩此生任春草垂老獨丨)
(丨元稹詩但令長汎蟻無復恨丨丨李羣玉詩明朝即丨丨離恨無由宣)采萍(李華詩自言沂水曲丨丨兼采綠)駐萍
(錢起詩短檝依敲柱孤根自丨丨)似萍(錢起詩佳節雖逢菊浮雲正丨丨皮日休詩越船輕丨丨漾漾出烟郭韋莊詩百口)
(丨丨依廣岸一身如燕戀高簷梅尭臣晴詩風掃天如鑑雲開日丨丨)飄萍(韓愈詩淨堪分顧兔細得數丨丨)穿萍
(韓愈詩柳花閒度竹菱葉故丨丨)闖萍(韓愈詩喁喁魚丨丨落落月經宿)逐萍(白居易詩蘇李冥蒙随燭滅陳樊漂)
(泊丨丨流)一萍(孟郊送新羅使詩淼淼望遠國丨丨秋海中朱松詩欲尋當日故山盟身世今如海丨丨)泛萍(孟郊詩應)
(笑丨丨者不知松隐深張以寕詩自哂依清樾猶慚丨梗丨)丹萍(李德裕橘賦樹隐方塘比丨丨之初實)沼萍(田儀)
(晊薦新判對山梅早花丨丨新葉温庭筠詩細響鳴林葉圓文破丨丨)颭萍(李商隐詩丨丨初過沼垂柳更緣堤)繞萍
(魏璀詩良馬悲銜草遊魚思丨丨)旅萍(李羣玉詩江漢路長身不定菊花三笑丨丨開)拾萍(温庭筠詩丨丨萍無根採)
(蓮蓮有子不作浮萍生寕為蓮花死)棹萍(温庭筠詩遂從丨丨客静笑烟草湄)蓬萍(司空圖詩随風逐浪劇丨丨)粘
萍(方干詩砂泉繞石通山脉岸木丨丨是浪痕)秋萍(鄭巢詩嶠雲籠曙磬潭草落丨丨)生萍(李建勲詩竹蘿荒引)
(蔓土井淺丨丨李頻詩何處陽和力丨丨不駐根)啄萍(李咸用獨鵠吟丨丨吞鱗意已闌舉頭咫尺輕重天)弄萍(来鵬)
(遊魚詩丨丨偎荇思夷猶掉尾揚鬐逐漫流)赤萍(梅尭臣題西明軒詩丨丨纔落鄧林外青鏡半磨傍露明乂范梈詩寰區)
(正待新年穀江漢徒傳丨日丨)頳萍(梅尭臣詩斑竹思虞舜丨丨憶楚王)枯萍(蘇軾詩西南正春旱廢沼粘丨丨)春
萍(陸游詩跡似丨丨本無蔕义佳客如晨星俗子如丨丨)雲萍(戴復古詩丨丨聚復散欲住住不得)密萍(趙師秀詩)
(丨丨妨下釣高柳碍觀星)轉萍(宋无詩火宅休生棘情河易丨丨)
榖雨萍(逸周書丨丨之日丨始生李羣玉詩鳥弄桐花日魚翻丨丨丨)九子萍(月令通考萍浮於水一夕生九子故)
(名丨丨丨袁宏道詩百子池頭丨丨丨)願為萍(何晏詩丨丨浮丨草託身寄清池且以樂今日其後非所知)委浪
萍(白居易詩客似驚弦鴈舟如丨丨丨)波上萍(許渾下第貽友人詩人心高下月中桂客思往来丨丨丨)一路萍
(薛能詩遠舸衝開丨丨丨岸傍偷上小茅亭)跡如萍(羅隐詩心如野鹿丨丨丨黃㴞詩千里楚江新雨晴同征肻恨丨丨)
(丨义韓琮詩釣艇如萍去復還韋莊詩十年身事各如萍)聚散萍(真山民詩蹤跡去来燕交遊丨丨丨)滿川萍(蔡羽)
(詩繁華一夜雨寂寞丨丨丨)柳絮萍(唐時升詩風拗藤絲脱𣗳雨餘丨丨為丨)
對語(文荇錦萍)(赤管青萍)(紅藥紫萍)(早韭新萍)(箕山栗楚水萍)(三徑草一溪萍)(安邑棗太湖萍)
摘句(乾坤水上萍魚戲躍開萍)(殘紅看綠萍負氣託青萍)(飛絮點浮萍星浮水面萍)
(微風吹破一池萍夢壓西江食楚萍)(交遊聚散水中萍荷錢初放亂浮萍)
熒(戶扃切光也明也又迥韻)
韻藻熒熒(說苑孔子之周觀于太廟右陛之前有金人焉三緘其口而銘其背曰丨丨不滅炎炎奈何涓涓不壅將成江)
(河潘岳賦入空室兮望靈座帷飄飄兮燈丨丨王昌齡詩清江月色傍林秋波上丨丨望一舟錢起片玉篇重溪羃羃暗雲𣗳一片)
(丨丨光石泉趙蕃老人星詩高懸方杳杳孤白乍丨丨杜牧阿房宫賦明星丨丨開粧鏡也許渾詩身在關西家洞庭夜寒歌短燭)
(丨丨劉祁征婦詞青缸丨丨照空壁綺窗月上莎雞泣釋善住詩嫋嫋来孤篴丨丨見小星)青熒(西都賦碝磩綵緻琳珉丨)
(丨珊瑚碧𣗳周阿而生李白詩丨丨玉𣗳色縹緲羽人家杜甫詩綺繡相展轉琳瑯愈丨丨裴廸欹湖亭詩空闊湖水廣丨丨天色)
(同盧鴻枕烟庭詩臨泱漭兮背丨丨吐雲烟兮合窅冥韓愈月詩風臺觀滉瀁冰砌步丨丨白行簡五色露賦飛液花塢流光蕙圃)
(丨丨玉綴燦爛珠吐崔護屈刀為鏡賦初徑挺以繩直終丨丨而月圓蘇軾題䟦歲云暮矣風雨凄然紙窗竹室燈火丨丨輙于此)
(間得少佳趣孔文仲詩隐約棹歌聞别浦丨丨漁火見孤舟宋无石鎗詩崖瀑松風添瑟縮地爐槐火共丨丨)沉熒(蜀都賦火)
(井丨丨于幽泉高爓飛煽于天垂)晶熒(賈餗太阿如秋水賦氣丨丨而不息質瑩徹而難比韓愈華山女詩抽釵脱釧解環)
(珮堆金叠玉光丨丨紇干俞海日照三神山賦遲隐見於危壁藹丨丨于遠嵩劉筠大酺賦鈿車金勒雜遝而丨丨袨服靚粧藻縟)
(而容與蘇軾畫雁詩慘澹雲水昏丨丨砂礫碎蘇轍觀試進士詩丨丨雙鏡並高下片言公宋濓詩文光亘古常丨丨陸𣗳聲夜集)
(詩華觴接嬿婉蘭燭揚丨丨)䨇熒(韓愈荅張徹詩塵袪乂一摻淚眥還丨丨)
增蘣熒(後漢書馬融傳翕習春風含津吐榮鋪于布濩蓶扈丨丨注草木花初出為笋與蓶通丨黃花也丨光也)始熒
(劉勰新論情慾之萌如木之將蘖火之丨丨)星熒(李白化成寺鐘銘序金精轉涾以融熠銅液丨丨而㸌[穫-禾+火])清熒(韓愈)
(納凉聫句丨丨文簟施淡澉甘瓜濯王淮瑶臺月賦丨丨互映絢練相鮮)火熒(趙蕃螢光照字賦丹烏丨丨臨書育明)煌
熒(沈瑱賀雨賦雲布族而靄䨴電驚空而丨丨)精熒(宋濓蟠桃核賦知何年之中析存半璧之丨丨)列熒(宋濓錄䱷)
(人申鮮生辭八法著式三兆垂程揭其朗曜統此丨丨)
耳目熒(王安石寄女詩末有擬寒山覺汝丨丨丨)入夜熒(吴莱詩别袂逢秋怯隣登丨丨丨)天駟熒(宋濓)
(龍馬贊丨丨丨蛟龍升雲泓澄神馬生)燭花熒(陸𣗳聲京口舟中詩雪收帆葉静川暗丨丨丨)
螢(戶扄切丨火)
韻藻草螢(禮記季夏之月腐丨為丨易通卦騐立秋腐丨化為丨梁簡文帝樂府丨丨飛夜戶絲蟲繞秋壁蕭和賦聊披)
(書以娛性悦丨丨之夜翔盧綸宿石甕寺詩殿有寒燈丨有丨千林萬壑寂無聲李商隐詩不見銜蘆鴈空流腐丨丨)嚢螢
(晉書車胤傳胤博學多通家貧不常得油夏月則練丨盛數十螢火以照書以夜繼日焉李中寄劉明府詩三十年前共苦心丨丨)
(曾寄此烟岑宋登春詩學字夜丨丨)集螢(任昉表丨丨映雪編蒲緝柳李嶠上張明府書丨丨收曜攀若華而翳景射鮒堙流)
(泝扶津而飲液)聚螢(北史崔廓傳丨丨映雪懸頭刺股梁元帝與學生書漢人流麥晉人丨丨王勃遊北山賦北窗照雪南軒)
(丨丨綵衣扇枕緇布問經高適詩江海呼窮鳥詩書問丨丨杜甫喜薛三畢四遷官兼𫐠索居詩官忝趨棲鳳朝回歎丨丨又贈張)
(學士詩無復随高鳳空餘泣丨丨)流螢(沈約賦丨丨暗明燭鴈聲斷裁續王筠秋夜詩丨丨漸收火絡緯欲催機劉孝威苦)
(暑詩栖禽動夜竹丨丨出闇墻庾信哀江南賦饑随蟄燕闇逐丨丨又詩池水朝含墨丨丨夜聚書李嶠詩棲鼯抱寒木丨丨飛暗)
(篠李白詩山花如繡頰江火似丨丨杜牧詩銀燭秋光冷畫屏輕羅小扇撲丨丨吴融詩林風移宿鳥池雨定丨丨陳師道老栢詩)
(輝輝垂重露點點綴丨丨柳永女冠子詞疎篁一徑丨丨幾點飛来又去晁冲之自然詩莫道君家無長物案頭燈火有丨丨)飛
螢(何遜詩窗中度落葉簾外隔丨丨沈佺期長門怨詩玉階聞墜葉羅幌見丨丨孟浩然詩驚鵲棲未定丨丨捲簾入温庭筠孔)
(北海墓詩矜誇遭斥鷃光彩困丨丨陳傅良詩無數丨丨窺案帙有時乳燕落梁塵)初螢(庾信詩濕楊生細椹爛草變丨丨)
夜螢(王勃詩復此凉飇至空山飛丨丨)窗螢(韓愈荅張徹詩畢事驅傳馬安居守丨丨)分螢(韓愈月詩長河晴散)
(霧列宿曙丨丨)露螢(韓愈城南聯句丨丨不自暖凍蝶尚思輕蘇軾詩尚把遺編照丨丨)撲螢(高觀國詞丨丨凉夜沉沉)
(月障面清歌澹澹秋)
數斛螢(北史隋煬帝紀上於景華宫徵求螢火得數斛夜出遊山而放之光徧巖谷)讀書螢(杜甫題鄭虔詩窮巷)
(悄然車馬絶案頭乾死丨丨丨)
增澆螢(齊書陳顯逹傳捧海丨丨烈火消凍)蒸螢(魏武帝陳損益表謹條遵奉舊訓權時之宜十四事奏如左庶以丨)
(丨增明太陽)丹螢(梁簡文帝燈賦競紅蕊之晨舒蔑丨丨之昏騖梁元帝納凉詩白鳥翻帷暗丨丨入帳明)疎螢(梁簡)
(文帝初秋詩晩花欄下照丨丨簟上飛宋之問明河篇鴛鴦機上丨丨度烏鵲橋邊一雁飛鮑溶詩秋窗照丨丨寒犬吠落木頋瑛)
(詩月中獨鶴如人立花外丨丨入幔流)亂螢(梁簡文帝詩初霜隕細葉秋風驅丨丨)灌螢(梁元帝封侯景檄捧崑崙)
(而壓卵傾渤海而丨丨)綵螢(江淹麗色賦網絲挂墻丨丨繞梁)簾螢(劉孝綽望月詩丨丨隐光息簾蟲映光織)野
螢(吴均詩簷端水禽息忩上丨丨飛)注螢(裴子野檄譬猶翻東河以丨丨爝倒崑崙以壓螻蟻其身糜爛豈假多力)秋
螢(楊縉照帙丨丨詩秋窗餘照盡入暗早螢来許敬宗謝勅書表精衛銜芻豈究靈鼇之境丨丨繼日安測陽羽之昇杜甫詩廨)
(署容丨丨李咸用詩丨丨一點雨中飛獨立黃昏思所知李洞送從弟詩相留開夏蜜辭去見丨丨陸龜蒙詩一嚢空負九丨丨程)
(俱有羡一人詩語言窕窕丹鳳鳴坐持紈扇睇丨丨楊基詩誤響閣鈴飛夜鵲偶攤書卷落丨丨)早螢(見上)翻螢(王勃)
(乾元殿頌詞庭吐鳳翫鳥跡於春黌書帳丨丨閱崇文於夏閣)傳螢(王勃上上官司馬書登山泛海庶測高深執炬丨丨希增)
(日月)一螢(楊炯老人星賦比秋草之丨丨狀荆山之片玉李嶠望月詩寒催數雁過風送丨丨来)寒螢(劉復詩荒城無)
(人路秋草飛丨丨)風螢(盧綸詩丨丨方喜夜露槿已傷秋韋莊詩露果珠沉水丨丨燭上樓蘇軾與邁聫句露葉耿高梧丨)
(丨落空廡)藏螢(顧雲啟學慙辨豹業愧丨丨)浮螢(韓愈會合聫句馳輝燭丨丨幽響泄潛蛬)迸螢(孟郊詩篙工搥)
(石星一路如丨丨)新螢(賈島詩一點丨丨報秋信不知何處是菩提)濕螢(李賀詩丨丨滿凉殿唐彦謙螢詩日下蕪)
(城莽蒼中丨丨撩亂起衰叢)羣螢(張秀明迎秋賦朝遊白社驚一葉之辭秋夜宿靈臺聚丨丨而燭卷)水螢(許渾汎舟)
(詩一聲山鳥曙雲外萬點丨丨秋草中又燈照丨丨千點滅棹驚灘雁一行斜温庭筠詩丨丨江鳥滿烟蒲項斯詩山果經霜多自)
(落丨丨穿竹不停飛)搜螢(李商隐啟寒郊映雪暑草丨丨)對螢(李商隐詩日下徒推鶴天涯正丨丨)星螢(許棠月詩)
(蟬雀飛多誤丨丨出自迷)拾螢(唐球送友人之廬山肄業詩蜀國初開棹廬峯擬丨丨揭徯斯題武寬則湖山堂詩長材用世)
(何不可大夫列卿如丨丨)孤螢(司空圖詩丨丨出荒池落葉穿破屋蘇軾宿野人舍詩夜深風露滿中庭惟見丨丨自開闔楊)
(萬里迎春詩星淡丨丨月一梳迎春早起正愁予陸游詩壞甃啼寒蛩深竹明丨丨又秋燈如丨丨王逢詩幽花欹露榭丨丨隕風)
(閣)昏螢(李洞終南山詩古苔秋浸斗積霧夜丨丨)高螢(李洞詩墜果敲樓瓦丨丨映鶴身)墮螢(薛能詩孤蹇復)
(飄零天涯若丨丨)收螢(王禹偁詩丨丨秋不倦刻燭夜忘疲)布螢(梅尭臣詩河漢微分練星辰淡丨丨)微螢(蘇軾)
(詩歸来北堂闇一一丨丨渡)冷螢(陸游詩丨丨綴蓬根忽復照高𣗳又丨丨墮水光燿燿范成大詩有露丨丨猶照草無風)
(驚雀自遷枝)涼螢(范成大詩丨丨不復舉點綴稲花末)小螢(僧道潛淮上詩今夜沙頭月上遲丨丨零碎傍船飛)
金如螢(梁書林邑傳其國有金山生丨夜則出飛狀丨丨火)却馬螢(淮南萬畢術螢火却馬注取螢火褁以羊皮置)
(土中馬見之鳴却不敢行)竹化螢(格物論螢自腐爛竹根所化)棘林螢(吳都賦西蜀之於東吳小大之相絶也亦)
(猶丨丨丨燿而與夫樳木龍燭也)的的螢(梁簡文帝詩朧朧月色上丨丨夜丨飛李商隐雨詩稍促高高燕微疎丨丨丨)
引桂螢(江淹燈賦露冷帷幔風結羅紈螢已引桂蛾欲辭蘭)池上螢(李嶷詩風亂丨丨丨露光竹間月)案上
螢(元稹酒詩試滴盤心露旋添丨丨丨)競陽螢(李商隐詩擬填滄海鳥敢丨太丨丨)冒霜螢(司空圖詩歲闌悲物)
(我同是丨丨丨)石上螢(吕濱老詞凭欄小語花梢月緩步偷拈丨丨丨)雨邊螢(于慎行詩萬里秋聲雲外雁一天寒)
(色丨丨丨)
對語(乾鵲濕螢)(粉蝶丹螢)(蓄雀收螢)(陽鳥冷螢)(桂長蠧草為螢)(避雨蟻冒霜螢)(堂前燕砌下螢)
滎(戶扃切小水也又水名)
韻藻增溢為滎(書道沇水東流為濟入于河丨丨丨李商隐詩身應瘠於魯淚欲丨丨丨)
扃(古螢切戶外閉關)
韻藻奉扃(禮記入戶丨丨視瞻毋回注丨丨敬也釋文扃關也一云門扇上環鈕疏禮有鼎扃所以關鼎今關戶之木與)
(關鼎相似亦得稱扃)鼎扃(見上)脫扃(左傳晉人或以廣隊不能進楚人惎之丨丨少進馬還又惎之拔旆投衡乃出顧曰)
(吾不如大國之數奔也注惎教也扃車上兵闌釋文車前横木所以正旗又西京賦天梁之宫實開高闈旗不丨丨結駟方蘄注言)
(門高不復丨丨結駕四馬方行而入)重扃(漢武帝落葉哀蟬曲虛房冷而寂寞落葉依於丨丨張衡週天大象賦或藏兵而蓄)
(銳或丨丨而禦侮沈約郊居賦竝高門于北闕闢丨丨于華閫華陽眞逸瘞鶴銘後蕩洪流前固丨丨任昉表有道之守海外丨丨)
(藩籬近甸無勞擊柝王勃九成宫頌紅葩紫的垂倒井而披文金鎖銀鋪接丨丨而炫色吕温虢州三堂記廣踰百畝深入丨丨㢠廻)
(塘屈盤沓島交映韋莊詩天畔峨嵋簇簇青楚雲何處隔丨丨蘇軾四時詞夜香焼罷掩丨丨香霧空濛月滿庭程俱張公洞詩仄)
(徑繚危棧丨丨護靈淵)晝扃(顔延之陽給事誄金柝夜擊和門丨丨韓愈詩防險塹夜塞懼衝城丨丨)雲扃(鮑照香爐)
(峯詩羅景藹丨丨沾光扈龍策王勃啓氣横霜署采洞丨丨又七夕賦聳詞鋒於月徑披翰藪於丨丨權德輿詩閑思紫芝侶歸卧)
(白丨丨韓愈縣齋詩斸嵩出丨丨壓潁抗風榭黃淊詩每憶家山即涕零定須歸老舊丨丨陸游詩海山縹緲斸丨丨葉顒詩每呼)
(明月至常遣白丨丨)松扃(王勃啓飡花佩葉入蘭室而談玄挹露攀霞坐丨丨而嘯逸)巖扃(宋之問雲門寺詩搖搖不)
(安寐待月詠丨丨杜甫鵰賦衆雛倘割鮮於金殿此鳥已將老于丨丨又詩瑞芝産廟柱好鳥鳴丨丨嚴維獻相公詩今日更湏詢)
(哲匠不應休去老丨丨曹松猿詩唯應卧嵐客憐爾傍丨丨王起蒲輪賦輪之設蒲丨丨是啓將毗王者之政先保賢人之體韋莊)
(浮山神廟詩遶坐香風吹寳盖傍簷烟雨濕丨丨歐陽修詩幽棲訪丨丨僧如蘭詩訓虎衛丨丨)柴扃(高適詩誰謂整隼嶼)
(翻然憶丨丨杜牧詩新城非故里終日想丨丨吳融詩寒潮落遠汀𬈑色入丨丨僧無可詩要迎文會友時復掃丨丨朱子詩幾年)
(寂寞掩丨丨抱膝長吟竹下亭僧善住詩十月吳臯霜露零田家收稲滿丨丨又陸游詩寂寞丨門不徹丨裘萬頃詩丨門為雨丨)
(鎦炳詩丨門午尚丨)皇扃(韓愈櫻桃詩食罷自知無所報空然慙汗仰丨丨)
門長扃(韓愈詩蛙讙橋未掃蟬嘒丨丨丨)
增關扃(戰國策秦下兵攻衛陽晉必丨丨天下之匈大王悉起兵以攻宋不至數月而宋可舉舉宋而東指則泗上十二諸)
(侯盡王之有已後漢書方術傳神經怪牒玉策金繩丨丨于明靈之府封縢于瑶臺之上者靡得而闚也鮑照三山望石頭城詩丨)
(丨繞天邑襟帶抱尊華蘇軾詩江干高居堅丨丨犍耕躬稼角挂經)帝扃(北史常景傳雖縻爵丨丨馬得而寧之雖結佩皇廷)
(焉得而榮之虞集詩門外烟塵接丨丨坐中春色自幽亭)中扃(文子中欲不出謂之扃外邪不入謂之閉丨丨外閉何事不節)
(外閉丨丨何事不成陸游詩精神生尺宅虛白出丨丨)横扃(淮南子神經于驪山太行而不能難入于四海九江而不能濡)
(處小隘而不塞丨丨天地之間而不雿不通)扣扃(鹽鐵論未遑丨丨之議而錄拘儒之論梅尭臣詩有客乘新霽雲林共丨)
(丨朱子詩尚喜灣頭老禪房許丨丨)交扃(真境錄洞霄宫山有五洞丨丨)金扃(張衡同聲歌重戸結丨丨高下華燈光鮑)
(照野鵝賦瞰東西之繡戶眺左右之丨丨)嚴扃(張衡週天大象賦天關丨丨於畢野諸王列藩於漢潯吕温叚褒公贊風謐霜)
(凝丨丨逹晨天子之使駐車軍門唐彦謙賀李昌時禁苑新命詩玉簡金文直上清禁垣丹地閉丨丨又柳宗元宥蝮蛇文吾將薙)
(吾庭葺吾楹窖吾垣丨吾丨俾奥草不植而穴隙不萌)山扃(顔延之七繹身閒事盡道畜丨丨北山移文雖情投于魏闕或)
(假步于丨丨王績遊北山賦弄春風于磵戶詠秋月于丨丨王遒嚴陵臺詩一釣凄凉在杳冥故人飛詔入丨丨)崇扃(鮑照)
(詩吳江深無底楚關有丨丨)藻扃(蕪城賦丨丨黼帳歌堂舞閣之基璇淵碧𣗳弋林釣渚之館歐陽修和聖俞聚蚊詩華堂)
(敞高棟綺疏仍丨丨)基扃(蕪城賦觀丨丨之固護將萬祀而一君宋玉清昭應宫樂章肆設金石聲聞杳冥佇㢠廻飇馭永祐丨)
(丨雲笈七籖暨兹冲眇纉乃丨丨仰嘉話之在人瞻至神之佑世)遥扃(梁武帝十喻亂念矚長原例見望丨丨)寢扃
(任昉文宣王行狀玉關靖柝北門丨丨紇干俞海日照神山賦福地無阻玄門丨丨)無扃(徐陵歐陽頠德政碑新垣既築外戶)
(丨丨)鸞扃(唐中宗授楊再思左臺大夫制宜分務於丨丨俾效能於烏署王勃上上官司馬書丨丨停逸頻虛不次之階鶴板)
(徵賢累發非常之詔)紫扃(王勃乾元殿頌丨丨垂耀黃樞鎮野)文扃(王勃採蓮賦發丨丨之麗什動幽幌之清詩)魚
扃(王勃七夕賦虯簷晚静丨丨夜飭李紳天竺靈隐詩丨丨畫鎖龍宫寳雁塔高摩慾界金)風扃(王勃九成宫頌丨丨濬敞)
(震廊藻䆳)瑶扃(王勃九成宫頌璿宇夏關丨丨殷𣗳)高扃(王勃畢公宅宴序丨丨向術似元禮之龍門甲第臨衢有當時)
(之驛騎何諷夢渴賦永春畫而丨丨堕幅巾而横枕)禪扃(王勃遊武擔山寺序梵筵霞屬丨丨烟敞獨孤及思禪寺詩攀雲到)
(金界合掌開丨丨公乘億奬公碑方開法宇大啓丨丨周賀送廬岳僧詩浪匝湓城岳壁青白頭僧去掃丨丨許渾詩欲求真訣戀)
(丨丨羽帔方袍盡有情薛能送僧詩還應覓新句看雪倚丨丨梅尭臣詩丨丨竹下過乳井松間出)閉扃(張說詩旅館月宿永)
(丨丨雲思興)閒扃(張垍詩郡館臨清賞丨丨坐白雲)禁扃(李白明堂賦擁以丨丨横以武庫鄭顥詩間歲流虹節歸)
(軒出丨丨韓愈詩右掖連台座重門限丨丨)罷扃(李華韓公廟碑萬里寝柝緣河丨丨吕温受降城銘我聖耀德丨丨北門)
發扃(李華含元殿賦璿柄指寅寝闈丨丨)固扃(杜甫南郊賦神仙戍削以落羽魍魎幽憂以丨丨)玉扃(李庾西都)
(賦黃宅緇廬金篆丨丨)開扃(李庾東都賦建衛對營丨丨接牖韓愈華山女詩遂来昇座演真訣觀門不許人丨丨)璇
扃(王建早朝詩聖人龍火衣寝殿開丨丨)前扃(歐陽詹暗室箴勿謂傍帷上盖天鍳無外勿謂後掩丨丨神在無形)峙
扃(牛僧孺崔羣家廟碑周匝壖垣庭植冬隂三室丨丨肅槭嚴深)不扃(白居易詩里巷多通水林園盡丨丨叚成式題約公)
(院聫句丈室安居延賓丨丨王禹偁南郊詩九重城闕天將曙百萬人家戶丨丨蘇軾芙蓉城詩仙宫洞房本丨丨夢中同躡鳳皇)
(翎周必大九華山詩上清别殿舊通明仙聖飛騰戶丨丨朱子章巖詩豁爾天開宇呀然夜丨丨)佛扃(李紳龜山詩舊深崖)
(谷藏仙島新結樓臺起丨丨)蘭扃(温庭筠謝李尚書啟畫舸方遊俄昇於桂苑丨丨未染已捧於芝泥)蓬扃(皇甫松大)
(隐賦於是掩丨丨閉茅屋几案詩書形骸土木)宵扃(張翌潼關賦巨防丨丨倚洪波而作鎮重扉擊柝連太華而為城)西
扃(韋肇欹噐賦魯君之廟置諸戶庭左隣東序右界丨丨)竹扃(李中詩策杖尋幽客相携入丨丨范梈詩長因午睡思荼)
(竈却為朝吟款丨丨藍仁詩短杖扶持叩丨丨)蓮扃(黃滔詩丨丨壓月間空美黃金布)繡扃(徐夤蜀葵詩爛漫紅兼紫)
(飄香入丨丨又王叔承詩複道冥冥丨戶丨)晨扃(嚴巨川詩九門傳暁漏五夜候丨丨吳莱仙華巖雪詩手倚丨丨一渺漫)
(山神擁出玉㠝岏)施扃(李軫李君碑截流丨丨制蓄洩之門為水府之𣙜)石扃(李建勲詩因思舊隐匡廬日閒看杉)
(檉掩丨丨)天扃(楊億君可思賦研精藻翰局影丨丨)千扃(梅尭臣詩絲竹間紅萼紫藤垂丨丨)機扃(田錫上宰相書)
(三公之府丨丨洞開百職之儀紀綱斯在)九扃(朱子詩不駕朝車叩丨丨)戶扃(陸游詩留香丨每丨)霧扃(高觀國詞)
(空見說香鎖丨丨心似秋蓮苦)深扃(吳師道詩後園小殿翳花木繡幃香閣猶丨丨)仙扃(劉因詩長懷七十戶為我謝丨)
(丨)心扃(揭傒斯詩動陳忠義破肝膽衆目睒睗關丨丨)神扃(宋濓虞文靖公像贊琬琰所勒鬼祕丨丨也命世之才一)
(代之英也)幽扃(宋濓危氏誌國史著銘焯行丨丨程嘉燧詩斷虹斜日貫丨丨)掩扃(謝應芳詩瀟灑樓居日丨丨)
禁闥扃(班偼妤賦潛玄宫兮幽以清應門閑兮丨丨丨又蔡琰悲憤詩夜悠長兮禁門扃不能寐兮起屏營)離堂扃
(柳惲詩歲櫩杳不極丨丨肅已丨)朱門扃(杜甫詩卓氏近新寡豪家丨丨丨)啓閉扃(元稹詩吾聞隂陽戶丨丨)
(各有丨)貝葉扃(李紳讀白集詩寄玉蓮花藏緘珠丨丨丨)洞府扃(李洞終南詩踏著神仙宅敲開丨丨丨)對
浪扃(孟貫詩靜榻懸燈坐閑門丨丨丨)不出扃(蘇轍詩少年能講大乘經法施堂中丨丨丨)野店扃(張耒)
(詩擊柝山城閉疎燈丨丨丨)御寢扃(樓鑰䟦汪季路所藏修禊序詩流傳殆五季皆在丨丨丨)紫檀扃(宋濓文下)
(有芝房炳明靈些白間綺疏丨丨丨些)神府扃(宋濓詩一為纓笏累殊嗟丨丨丨)不受扃(李東陽詩園蝶還飛)
(丨丨丨)
對語(鳳闕鸞扃)(晨啓宵扃)(池籞山扃)(蓮花藏貝葉扃)(穿柳路掩松扃)(仙巖杳洞府扃)
坰(古螢切)
韻藻在坰(詩駉駉牡馬丨丨之野蘇頲授張景順原州都督别駕制惟丨丨之可稱彼量谷之伊佇杜甫沙苑行至尊内)
(外馬盈億伏櫪丨丨空大存蘇軾遊碧落洞詩孤鴻方避弋老驥猶丨丨)林坰(爾雅邑外謂之郊郊外謂之野野外謂之丨林)
(外謂之丨杜甫詩朝儀限霄漢客思㢠廻丨丨陸游詩歸心先已遶丨丨朱子詩活人功更遠試與問丨丨)郊坰(沈約郊居賦亘)
(繞州邑欵跨丨丨陸倕和昭明太子鍾山解講詩道筵終后說鑾轡出丨丨何遜詩餞道出丨丨把袂臨洲渚杜甫詩老夫如有此)
(不異在丨丨又嚴中丞枉駕見過詩元戎小隊出丨丨問柳尋花到野亭劉禹錫詩太華蓮峯降嶽靈两川棠𣗳接丨丨杜牧詩松)
(筠侵巷陌禾黍接丨丨)
增天坰(宋史兵志明道二年復置上監易名丨丨飬無病馬)垣坰(蔡邕五靈頌思叡信立繞于丨丨)野坰(陸機)
(鼓吹賦廵郊澤戲丨丨奏君馬詠南城)帶坰(吴都賦指衡岳以鎮野目龍川而丨丨)四坰(張駿詩慶雲蔭八極甘雨)
(潤丨丨)舊坰(顔延之侍遊蒜山詩睿思纏故里廵駕帀丨丨温庭筠過孔北海墓詩蘭蕙荒遺址榛蕪蔽丨丨)東坰
(顔延之詩束繩入西寝伏軫出丨丨)秦坰(謝莊舞馬賦寫丨丨之彌塵狀吳門之曳練王勃九成宫頌長圍蹀躞得駿馬于丨)
(丨大輅徜徉載飛熊于渭浦楊廉奉和九日幸臨渭亭應制詩遠目瞰丨丨重陽坐㶚亭)八坰(鮑照河清頌帝御三傑龍步丨)
(丨)大坰(王融三日曲水詩序度邑静鹿邱之嘆遷鼎息丨丨之慚)神坰(沈約遊鍾山應教詩翠鳳翔淮海襟帶遶丨丨)
禁坰(江淹靈邱竹賦遠亘紫林秘埜近匝玉苑丨丨)郢坰(劉孝威詩浴蠶思漆水條桑憶丨丨)巖坰(盧思道從駕大)
(慈照寺詩序山川周衛襟帶丨丨白居易詩如何有此用幽滯在丨丨)近坰(唐德宗贈太尉叚秀實紀功碑駕自中禁狩于)
(丨丨梅尭臣詩日晏别雲外月出至丨丨)珠坰(王勃乾元殿頌丨丨獻寳綿鄉委貢)龍坰(楊炯百泉令碑銘山連鴈塞野)
(接丨丨)烟坰(周瑀詩故人從此别相送出丨丨)遠坰(錢起觀舞馬賦垂耳長坂翹足丨丨李羣玉詩上已餘風景芳)
(辰集丨丨梅尭臣叢杉詩翠姿且有千雲勢豈是孤生向丨丨)新坰(朱子詩獨子園最古舊林間丨丨)魯坰(貢師泰詩)
(珠璣忽向三山落誰復歌詩継丨丨)春坰(宋濓詩從此日優裕寒谷化丨丨)叢坰(宋濓詩游魚中鉤曳深沚鉅獸投穽)
(離丨丨)
被隰坰(王粲從軍詩泛舟蓋長川陳卒丨丨丨)九野坰(阮籍詩揮劍臨沙漠飲馬丨丨丨)昧莫坰(吳都)
(賦悠悠旆旌者相與聊浪乎丨丨之丨)
駉(古螢切駿馬也詩傳良馬腹幹肥張也)
韻藻駉駉(詩丨丨牡馬在坰之野韓愈詩觥秋縱兀兀獵旦馳丨丨)
增歌駉(紇干俞銅馬賦訝騏驥之變態聿登丨於彼丨吳莱詩羲文先索象魯頌或丨丨)魯駉(羅洪先詩考牧還聞)
(頌丨丨)
葶(特丁切丨&KR0995;)
韻藻增釵葶(白居易芍藥詩丨丨抽碧股粉蕊撲黃絲)
鼮(特丁切丨鼠豹文)
韻藻增識鼮(李商隐詩莊叟虛悲鴈終童漫丨丨)
町(他丁切田處又迥韻)
韻藻增接町(竹譜上密防露下疎来風連畝丨丨竦散岡潭)成町(竹譜注竹六十年易根輙結實而枯死其實落)
(土復生六年遂丨丨)畦町(畫鍳王洽潑墨成山水烟雲慘淡脱去筆墨丨丨謝靈運山居賦丨丨所藝含蕊藉芳蓼蕺[菱-土+(鬯-匕)]薺葑)
(菲蘇薑)
軨(即丁切車闌)
韻藻增展軨(禮記君車將駕則僕執策立于馬前已駕僕丨丨效駕)覆軨(禮記君羔幦虎犆注幦覆苓也釋文)
(苓本又作軨音零)顚軨(左傳冀為不道入自丨丨伐鄍三門後漢書郡國志河東郡大陽有丨丨阪博物記丨丨阪在縣鹽)
(池東吳城之北今名吳阪顚一作寘音同穆天子傳天子南登于薄山丨丨之隥乃宿于虞)曲軨(漢書宣帝紀太僕以軨獵)
(車奉迎曾孫孟康注今之載獵車也前有丨丨特高大獵時立其中格射禽獸)路軨(漢書百官公卿表太僕屬官有車府丨丨)
(騎車駿馬四令丞伏儼注主乘輿路車)車軨(後漢書趙壹傳壹恃才倨傲屢抵罪幾至死友人救得免壹乃貽書謝恩曰昔)
(原大夫贖桑下絶氣傳稱其仁秦越人還虢太子結脉世著其神然而糒脯出乎丨丨鍼石運乎手爪今所頼者非直丨丨之糒脯)
(手爪之鍼石也乃收之斗極還之司命)飛軨(晉書輿服志天子之法車重轂貳轄以赤油廣八寸長三尺注地繫兩軸頭謂)
(之丨丨獨断重轂者轂外復有一轂施牽其外乃復設牽施銅合鑁形如緹亞丨丨以緹油廣八寸長注地左畫蒼龍右白虎繫軸)
(頭今二千石亦然但無畫耳文獻通考漢皇太子皆安車朱班輪丨丨青盖义後漢公卿乘安車朱班輪丨丨七發馴騏驥之馬駕)
(丨丨之輿東都賦重輪貳轄疏轂丨丨)軨軨(山海經空桑之山有獸狀如牛而虎文其音如欽其名曰丨丨其鳴自叫見則)
(天下大水郭璞丨丨讃堪㐨丨丨殊氣同占按堪㐨魚丨丨獸)木軨(鹽鐵論古者椎車無柔棧輿無植及其後丨丨不衣長轂)
(數幅)大軨(鹽鐵論大夫士則單椱木具盤韋柔革常民染輪丨丨蜀輪)結軨(楚詞倚丨丨兮長太息)軒軨(傅毅)
(洛都賦騁流星于突陋追歸雁于丨丨)抽軨(何遜七召墨欲歸而丨丨惠將返而㢠車)擁軨(宋濓志釋衛霍丨丨樊陳)
(執纛)
酃(郎丁切池名在湘東韻會有丨渌酒)
韻藻增薦酃(元和郡國志晉武帝平吳丨丨酒于太廟)綠酃(鄒陽酒賦其品𩔖則沙洛丨丨烏程若下)阿酃
(晉書高崧傳謝萬為豫州都督疲于親賓相送方卧在室崧徑造之謂曰卿今疆理西藩何以為政便為叙刑政之要數百言萬遂)
(起呼崧小字曰丨丨故有才具邪)
矃(奴丁切耳垢又迥韻)
韻藻增盯矃(韓愈詩如新去丨丨雷電逼颶䫻)
桯(他丁切碓丨)
韻藻增碓桯(李建勲田家詩犬吠隈籬落雞飛上丨丨)
瞑(莫經切合目丨丨韻會又霰韻)
韻藻增聾瞑(晉書山濤傳臣耳目丨丨不能自勵)目瞑(呂氏春秋人之丨以照見之也以丨則與不見同陸龜蒙)
(詩頻抛俗物心還爽遠憶幽期丨剰丨)瞑瞑(淮南子其行蹎蹎其視丨丨侗然皆得其和莫知所由生)不瞑(皇極經世)
(書在水者丨丨芝田錄門鑰必以魚取其丨丨目守夜之義李商隐詩俣俣行忘止鰥鰥卧丨丨郝經趙邈齪伏虎圖行抱石欲卧)
(伏欲騰爪入石角瞠丨丨)
暝(莫經切晦丨也又徑韻)
韻藻增晦暝(榖梁傳夜中星隕如雨注星既隕而雨必丨丨安知夜中乎)昭暝(汲冡周書二人同術誰丨誰丨)
甘暝(淮南子至德之世丨丨于溷澖之域而徙倚於汗漫之宇)鏗暝(魯靈光殿賦屼丨丨以勿㒺屑黶翳以懿濞)晝
暝(李華台州乾元國清寺碑杉枯丨丨緇褐經行寒潭夕清車馬無聲)成暝(盧肇海潮賦棲悲谷以丨丨浴濛汜而改色)
滌暝(王履貞冰池照寒月賦能使空門禅客除昏丨丨對之而虚白生襟觀之而神形自瑩)日暝(秦觀詩鄉國秋行暮)
(房櫳丨已丨)
坐闇暝(謝承後漢書巴祗為楊州刺史與客丨丨丨之中不然官燭)晩未暝(陳造詩青林紅葉丨丨丨遥山遠水)
(秋一色)
嫇(莫經切好貌)
韻藻增瑩嫇(王逸九思堇荼茂兮扶疏蘅芷彫兮丨丨)嫈嫇(韓愈孟郊城南聫句春游轢靃靡彩伴䬃丨丨)
濙(戶扄切韻會濎丨小水貌)
韻藻增濎濙(甘泉賦梁弱水之丨丨兮躡不周之逶蛇)汀濙(沈約郊居賦决渟洿之丨丨塞井甃之淪坳萟芳枳)
(于北渠𣗳修楊于南浦)渟濙(陽固演賾賦越弱水之丨丨兮躡不周之嶮巇)涎濙(杜甫有事于南郊賦拂勿丨丨渺溟)
(蓯淬)鼎濙(陸龜蒙慶封宅古井行古甓團團蘚花碧丨丨寒泉深百尺)
絅(戶扄切引急也又梗韻)
侀(戶經切成也)
鈃(戶經切酒噐似鐘而長頸也)
韻藻增一鈃(隋書禮儀志舍人朱异議二廟祀相承止有丨丨羹盖祭祀之禮應有兩羹相承止於丨丨即禮為乖請)
(加熬油蓴羹丨丨帝從之)六鈃(唐書禮樂志陳設每座四簋居前四簠次之六豋次之丨丨次之籩豆為後)宋鈃(劉勰)
(新論名者丨丨尹文惠施公孫捷之𩔖也其道主名)
綎(特丁切綬也)
韻藻增搢綎(王安石寄吴氏女子詩汝夫綴鄉官汝兒亦丨丨兒已受師學出藍而更青)組綎(梅尭臣寄題絳)
(守園池詩苞潭梁島甲癸丁蔓刺交綴垂丨丨)
五綵綎(宋濓楚辭九霞玄冠丨丨丨些麟衫麑裘光熒熒些)
娗(特丁切好貌博雅丨丨容也集韻或作婷)
韻藻增娉婷(宣和書譜蕭思話初學書於羊欣下筆緜密丨丨當時有鳬鷗雁鶩遊戲沙汀之比杜甫詩喚人看騕褭)
(不嫁惜丨丨韓愈咏月詩牖光窺寂寞砧影伴丨丨杜牧詩轉喉空婀娜垂手自丨丨李羣玉泛東湖詩綵舟浮滉蕩繡轂下丨丨)
婷婷(陳師道黃梅詩冉冉梢頭綠丨丨花下人楊萬里晩春即事詩浪愁草草酴醿過不道丨丨芍藥来)
筳(特丁切竹丨說文繀絲筦)
麢(郎丁切大羊)
䩠(他丁切皮帶丨也鞓同)
韻藻增紅鞓(宋史輿服志李昉等奏請從三品以上服玉帶四品以上服金帶以下升朝官雖未升朝已賜紫緋内職)
(諸軍將校竝服丨丨金塗銀排方金史輿服志五品服紫者丨丨烏犀帶佩金魚服緋者丨丨烏犀帶佩銀魚服綠者竝皂鞓烏犀)
(帶元史吕思誠傳母馮氏夢一丈夫烏巾白襴衫丨丨束帶趨而揖曰我文昌星也及寤思誠生目有神光見者異之西溪叢語石)
(子惠云中書舍人繫丨丨犀帶自葉少藴始有舊服色不佩魚後王照請於朝方佩燕翼貽謀錄舊制中書舍人諫議大夫權侍郎)
(竝服黑帶佩金魚霍端友為中書舍人奏事徽宗皇帝顧其帶問云何以無别於庶官端友奏非金玉無用丨丨者乃詔四品從官)
(改服丨丨黑犀帶佩金魚)皂鞓(見上)帶鞓(見上宋史曹利用傳利用奏事簾前或以指爪繫丨丨左右指曰利用先時何)
(敢爾耶歐陽修詩姚黃魏紫腰丨丨)黃鞓(元史輿服志宣聖廟執事儒服軟脚唐巾白襕插領丨丨角帶皂鞾)腰䩠(李賀)
(詩金魚公子爽衫長密装丨丨割玉方)舊鞓(杜牧詩腰細摧新履腰羸減丨丨)
銙周鞓(金史輿服志丨丨丨小者間置於前大者施於後左右有雙䤩尾納方束中刻琢多如春水秋山之飾)
&KR2994;(他丁切縚屬綬也)
韻藻增垂&KR2994;(宋史樂志淳熙皇后冊寳樂章帟旒雲舒金秀充庭璇衞鑾華蒨佩丨丨)
嵤(戶扄切韻會岭丨山深貌或作巆又庚韻)
御定佩文韻府卷二十四之六
