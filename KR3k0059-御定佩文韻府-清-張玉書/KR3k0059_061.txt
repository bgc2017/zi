御定佩文韻府卷七之七
上平聲七虞韻七
奴(農都切說文丨婢也徐曰持事者也)
韻藻騎奴(史記田叔傳任安為衛將軍舍人與田仁居門下衞將軍從此兩人過平陽主主家令兩人與丨丨同席而坐)
(潛夫論貴戚奢過王制其嫁娶者車駢數里緹帷竟道丨丨侍童夾轂並引黃庭堅詩丨丨爭道喧)人奴(史記季布傳贊以項)
(羽之氣而季布以勇顯于楚身屢典軍搴旗者數矣可謂壮士然被刑戮為丨丨而不死何其下也漢書衞青傳丨丨之生得無笞)
(罵即足矣安得封侯事乎世說朱泚之亂裴佶與衣冠數十佯為奴求出城佶最寝陋自稱甘草門兵曰此數子定非丨丨如甘草)
(者不疑高啟詩新豐主人莫相訶丨丨亦有封侯骨)庸奴(漢書張耳傳外黃富人女甚美丨丨其夫亡抵父客王安石詩睥睨)
(衆史如丨丨)官奴(漢書淮南王傳王銳欲發乃令丨丨入宫中又王羲之有丨丨帖丨丨子敬小字也李商隱詩勸君書小)
(字慎莫喚丨丨梅堯臣詩最竒小楷樂毅論永和題尾付丨丨又蘇軾詩暫借丨丨遣吹笛明朝新月到三更)監奴(漢書霍光)
(傳愛幸丨丨馮子都常與計事注謂奴之監知家務者後漢書梁冀傳愛丨丨秦宫官至太倉令又張讓傳讓有丨丨典任家事交)
(通貨賂威形烜赫)大奴(漢書昌邑王傳賀過弘農使丨丨善以衣車載女子注凡言丨丨者謂奴之尤長大者也世說王敬)
(倫風姿似父作侍中加授桓公公服從大門入桓公望之曰丨丨固自有鳳毛杜甫天育驃騎歌遂令丨丨字天育别養驥子憐神)
(駿)盧奴(後漢書光武紀北擊中山拔丨丨注縣名屬中山國水經注曰縣有黑水故池水黑曰丨不流曰丨因以為名又世)
(說王恭欲請江丨丨為長史注丨丨江敱小字)狂奴(後漢書嚴光傳司徒侯霸與光素舊遣使奉書覇得書封奏之帝笑曰丨)
(丨故態也即日幸其館陸龜蒙嚴光釣臺詩不是丨丨為故態仲華爭得黑頭公蘇軾詩豈獨濁世隱丨丨)酪奴(魏錄王肅)
(嘗云羊比齊魯之大邦魚比邾莒之小國唯茗飲不中與丨漿作丨)阿奴(晉書周顗性寬裕弟嵩嘗以所燃燭投之顗神色不)
(變徐曰丨丨火攻固出下策耳又顗母絡秀謂三子曰爾等並貴吾復何憂嵩曰伯仁好乘人之弊嵩性抗直亦不容于世唯丨丨)
(碌碌當在阿母目下耳丨丨謨小字也蘇軾詩丨丨絡秀不同老天女維摩總觧禪)老奴(世說温嶠從姑氏女姿慧姑屬公覓)
(婚嶠下玉鏡臺既婚行禮乃嶠女大笑曰我固疑是丨丨又桓温取李勢女為妾妻拔刃欲襲之及見曰我見汝亦憐何况丨丨五)
(代史唐張承業傳臣唐家一丨丨耳蘇轍釀重陽酒詩丨丨但欲致村沽小婢爭言試三㪷)木奴(襄陽耆舊傳李衡作宅于)
(武陵龍陽汎洲上種橘千株勅其子曰吾有千頭丨丨不責汝衣食歲上一匹絹可以不貧矣本草柑一名丨丨又柯樹亦名丨丨)
(柳宗元種柑樹詩方同楚客憐皇樹不學荆州利丨丨元稹詩金丸小丨丨李賀詩合浦無明珠龍陽有丨丨顧况洞庭孤橘歌不)
(種自生一株橘誰教渠向階前出不羡江陵千丨丨下生白蟻子上生青雀雛温庭筠書懷詩機杼非桑女林園異丨丨李商隱詩)
(青辭丨丨橘紫見地仙芝貫休庭橘詩不緣松樹稱君子肻使甘人喚丨丨蔡襄和龐公謝子魚荔枝詩霜鱗分不登枯肆丹實全)
(應勝丨丨黃庭堅詩參軍但有四立壁初無臨江干丨丨楊萬里送丁端叔糟蟹洞庭甘詩驅使丨丨供露顆催科郭索獻霜螯陸)
(游擬古詩橘柚禹包貢後世稱丨丨史逹祖詞一年秋晚荆江未遠想橘友荒凉丨丨嗟怨)蟹奴(本草海中蟹大如錢而腹)
(下又有小蟹如榆莢者丨丨也皮日休詩丨丨晴上臨潮檻燕婢秋随過海船)飛奴(天寶遺事張九齡家養羣鴿每與親知書)
(信繫鴿足上依所教處投之九齡目之為丨丨楊維楨樂府義鴿章肅肅兮丨丨)燭奴(天寶遺事申王以檀木刻童子綠衣)
(束帶執畫燭謂之丨丨)燕奴(洞微志術士于腕間出二彈子化䨇燕飛騰名丨丨又變作二小劍交擊湏臾入腕中)鴈
奴(玉堂閒話鴈宿居中令丨丨圍而警察採捕孫覿詩誰言鳩作婦漫道丨為丨薩都拉江上聞笛詩丨丨打更沙溆傍)狸
奴(畫史宋徽宗畫丨丨銜魚圖黃庭堅乞猫詩聞道丨丨將數子買魚穿柳聘啣蟬陸游贈猫詩褁鹽迎得小丨丨盡護山房萬)
(卷書又榖賤窺籬無狗盗夜長暖足有丨丨又高啟詩許贈猫奴白雪毛花隂猶臥日初高五燈會元三面丨丨脚踏月兩頭白牯)
(手拿烟)象奴(桂海虞衡志交趾出象牧者謂之丨丨)髯奴(王褒有責丨丨文陳師道詩願求佳句逓丨丨張耒于湖)
(曲蛇矛賤士識天顔玉帳丨丨落妖魄陳深題唐圉人調馬圖詩櫪下丨丨真厮養眼中元不識驊騮高啟題夏珪風雪歸莊圖詩)
(嗟余客遊歲屢徂詩囊随驢走丨丨)奚奴(李商隱李賀詩集序恒從小丨丨騎駏驢背一古破錦囊遇有所得即書投囊中陸)
(游詩無事經秋别鏡湖詩囊随處累丨丨曹唐詩靜街調馬任丨丨)詩奴(蘇軾贈詩僧道通詩為報韓公莫輕許從今島可是)
(丨丨荆湖近事廖融不重僧而與僧詩甚多曰僧是丨家丨且圖帶詩南北也)青奴(黃庭堅竹夫人詩丨丨元不觧梳粧合在)
(禪齋夢蝶床又我無紅袖堪娛夜政要丨丨一味凉陳師道讀書堂詩醉臥擁丨丨又丨丨白牯靜相宜老罷形骸不自持)竹
奴(王炎詩丨丨夏日凉脚婆冬夜燠)齊奴(晉書石崇生于青州故小名丨丨陸龜蒙中酒賦從丨丨車騎如水謂崇也)
花奴(楊妃外傳汝陽王璡小名丨丨尤善羯鼓帝嘗謂侍臣曰召丨丨將羯鼓來為我觧穢蘇軾詩玉奴弦索丨丨手元好問)
(詩手中白羽趁丨丨又本草木槿亦名丨丨王蒸)玉奴(見上蘇軾詩丨丨纖手嗅梅花蘇轍詩佐酒祝得萬丨丨吳文英詞)
(丨丨最晚嫁東風來結梨花幽夢)念奴(元稹連昌宫詞力士傳呼覓丨丨丨丨潛伴諸郎宿自注丨丨天寶中名倡善歌每)
(歲樓下酺宴累日之後萬衆喧溢衆樂為之罷奏明皇遣高力士大呼于樓上曰欲遣丨丨倡歌邠二十五郎吹小管逐看人能聽)
(否未嘗不悄然奉詔)
王家奴(史記張耳傳貫高與客孟舒等十餘人皆自髠鉗為丨丨丨)桀黠奴(史記貨殖傳丨丨丨人之所患也惟)
(刁間收取使之逐漁鹽商賈之利)牧豬奴(晉書陶侃曰摴蒱者丨丨丨戲耳黃庭堅詩誰令運甓翁見謂丨丨丨錢惟善)
(詩戴勝晨呼採桑女於莵夜警丨丨丨朱子觀䨇陸譜詩只恐分隂閒過了更教人誚丨丨丨)尖頭奴(北史魏古弼傳太武)
(將校獵于河西弼留守詔以肥馬給騎人弼命給弱者太武大怒曰丨丨丨敢裁量朕也弼頭尖帝常名之曰筆公)主藏奴
(唐書柳公權傳凡公卿以書貺遺蓋鉅萬而丨丨丨或盗之常貯杯盂一笥識如故而器皆亡公權曰銀杯羽化矣)荔枝奴
(格物論荔枝已過龍眼方熟故名丨丨丨)霍家奴(辛延年羽林郎詩昔有丨丨丨姓馮名子都)長鬚奴(盧仝詩一)
(奴長鬚不褁頭)
增女奴(周禮注女漿丨丨曉漿者女籩丨丨曉籩者又奚丨丨也又女府女史丨丨有才智者唐書李錡傳贊蒼頭丨丨名)
(馬工車惴惴常畏捕取採蘭雜志猫一名丨丨黃庭堅過劉公隱廬詩丨丨煮罌粟石盆瀉機泉高啓宫女圖詩丨丨扶醉踏蒼苔)
(明月西園侍宴廻)為奴(周禮罪隸注盗賊之家入丨丨者也史記欒布傳布為人所略賣丨丨于燕為其家主報仇南史劉)
(峻傳宋泰始初魏克青州峻時年八歲被略丨丨至中山富人劉寶以束帛贖之教以書學魏人聞其江南有戚屬徙之代郡貧不)
(自立寄人廡下燎麻炬以讀書唐書陽城傳山東節度府遺五百縑城置之未發里人鄭俶欲葬親城舉縑與之俶曰蒙君子之施)
(願丨丨以償德柳宗元箕子碑明哲在躬不陋丨丨韓愈孔戣墓誌嶺南以口為貨其荒阻處父子相縳丨丨公一禁之)高奴
(史記項羽紀立董翳為翟王王上郡都丨丨漢書地理志丨丨有淯水可㸐)罵奴(史記魏豹傳漢王慢而侮人罵詈諸侯羣)
(臣如丨丨耳)從奴(史記灌夫傳獨二人及丨丨十餘騎馳入吳軍)徒奴(史記淮隂侯傳夜詐詔赦諸官丨丨欲發以襲)
(吕后太子)縛奴(史記田儋傳狄城守田儋佯為丨其丨從少年之廷欲謁殺奴)此奴(史記季布傳朱家心知是季布乃買)
(而置之田誡其子曰田事聽丨丨南齊書王敬則傳世祖御座賦詩敬則執紙曰臣幾落丨丨度内世祖問此何言敬則曰臣若知)
(書不過作尚書都令史耳那得今日)豪奴(史記貨殖傳能使丨丨自饒而盡其力蘇洵文家有主母而丨丨悍婢不敢與弱主)
(抗)産奴(漢書陳勝傳秦令少府章邯免驪山徒人奴産子悉發以擊楚軍大敗之注家人之丨丨也猶今人云家生奴也)
狐奴(漢書地理志漁陽縣十二有丨丨雍奴又霍去病傳票騎將軍率戎士隃烏盭討遫濮涉丨丨歷五王國水經注漢冲帝)
(時羌湳丨丨歸化)雍奴(見上水經濕餘水又東南至丨丨縣西笥溝)冠奴(漢書五行傳昌邑王賀多治仄注冠以賜)
(大臣又以丨丨劉向以為近服妖也)如奴(漢書酷吏傳王温舒為中尉多謟善事有埶者即無埶視之丨丨)蒲奴(漢書)
(匈奴傳漢兵陷陣却敵衆至丨丨水)縱奴(後漢書董宣傳湖陽公主蒼頭白日殺人宣格殺之主訴帝帝大怒召宣欲箠殺之)
(宣叩頭曰陛下聖德中興而丨丨殺良人何以理天下乎)私奴(晉書陸納為吳興太守將應召外白宜装幾船納曰丨丨装糧)
(食來無所復湏也)常奴(晉書劉惔傳郗愔有傖奴善知文章羲之愛之每稱于惔惔曰何如方回邪羲之曰小人耳何比郗)
(公惔曰若不及方回故丨丨耳陸游詩薪水斥丨丨)一奴(晉書桓伊傳帝命伊吹笛伊神色無迕即吹為一弄乃放笛云臣請)
(以箏歌并請一吹笛人帝勅御妓奏笛伊又云御府人于臣必自不合臣有丨丨善相便串帝彌賞其放率乃許召之陸游客至詩)
(丨丨先入市此老自譍門又丨丨僅可供薪水那得閒人荷鍤随)三奴(晉書華廙傳廙父表有賜客在鬲使廙因縣令袁毅)
(錄名三客各代以奴及毅以貨賕致罪獄辭迷謬不復顯以奴代客直言送丨丨與廙)消奴(南史高句麗本有五族有丨丨)
(部絶奴部慎奴部灌奴部桂婁部共五族)舊奴(北齊書馮文洛是帝家丨丨積勞位至刺史高啓聞朱將軍戰歿詩殘卒自随)
(新將去老親空見丨丨歸)作奴(北齊書唐邕傳顯祖或時切責侍臣不稱旨者云觀卿等舉措不中與唐邕丨丨又王昕傳鄭)
(子默謂昕曰自古無朝士丨丨昕曰箕子為之奴何言無也)戶奴(唐書太宗諸子傳常山愍王承乾使丨丨數十百人習音)
(聲學椎髻剪綠為舞衣尋橦跳劍鼓鼙聲通晝夜不絶)童奴(唐書兵志故時府人目番上宿衞者曰侍官言侍衞天子至是)
(衞佐悉以假人為丨丨京師人耻之至相罵辱必曰侍官張九成有客詩丨丨告余言有客叩吾廬陸游晨興詩蔬畦恐蕪沒且復)
(課丨丨亦作僮牟巘詩僮奴從長耳萬里聲蕭騷揭傒斯詩僮奴增意氣賓客改顔色)馬奴(唐書兵志建中四年下詔募兵)
(白志貞乃請節度都團練觀察使與世嘗任者家皆出子弟丨丨装鎧助征)劾奴(唐書安樂公主與長寕安定三家厮臺掠)
(民子女為奴婢左臺侍御史袁從一縳送獄主入訴帝為手詔喻免從一曰陛下納主訴縱奴騶掠平民何以治天下臣知放奴則)
(免禍丨丨則得罪于主然不忍屈陛下法自偷生也)遣奴(唐書韋嗣立傳嗣立與承慶異母少友悌母遇承慶嚴每笞輙觧衣)
(求代母不聽即丨丨自捶母感悟為均愛世比晉王覽又陽城傳城嘗絶糧丨丨求米奴以米易酒醉臥于路城怪其故與弟迎之)
(奴未醒乃負以歸及覺痛咎謝城曰寒而飲何責焉)閹奴(唐書顏真卿傳李希烈使丨丨等害真卿)主奴(唐書李絳傳絳)
(為華州刺史吐突承璀田多在部中丨丨擾民絳捕繫之)養奴(唐書胡証傳証殖財自奉丨丨數百人營第修行里彌亘閭陌)
頑奴(唐書林藴傳劉闢反藴切諫闢怒械于獄且殺之又惜其直隂戒刑人抽劍磨其頸以脇服之藴叱曰死即死我頸豈丨)
(丨砥石邪)矮奴(唐書道州民多侏儒長不滿三尺餘謂之丨丨歲進貢陽城守道州上言罷之白居易詩道州水土所生者只)
(有矮民無丨丨)瘖奴(唐書楊渾為江西判官州僧有夜飲火其廬者歸罪丨丨軍候受財不詰獄具渾疑其非訊僧僧首服)
倭奴(元史日本傳日本國在東海之東古稱丨丨國或云惡其舊名故改名日本以其國近日所出也)曹奴(穆天子傳)
(己卯天子北征庚辰濟于洋水辛巳入于丨丨丨丨之人戲觴天子于洋水之上注戲國人名)孤奴(水經濕餘水又北屈東南)
(至丨丨縣西入于沽河)遥奴(水經注阿耨逹山西南有水名丨丨)園奴(董正别傳劉琮往候司馬徽徽自鋤園左右問)
(曰司馬君在邪徽曰即是也左右曰汝何等丨丨而自稱徽乎徽于是歸内更刷頭著衣出見琮)儜奴(洛陽伽藍記隴西李)
(元謙能䨇聲語常經郭文遠宅前過見其闕閤華美乃曰是誰第宅遇值婢春風出曰郭冠軍家元謙曰此婢䨇聲春風曰丨丨慢)
(罵)銅奴(金樓子丨之精為丨錫之精為婢)二奴(李衞公别傳靖微時嘗代龍母行雨因曰山居無物有丨丨奉贈總)
(取亦可取一亦可于是命丨丨出來一奴從東廊出儀貌和悦怡怡然一奴從西廊出憤氣勃然拗怒而立靖曰願取怒者夫人微)
(笑曰郎之所欲乃爾遂揖與别其後為大將功蓋天下而終不作相宣和書譜道士陳景元時役丨丨一曰黃精二曰枸杞陸游蔬)
(圃詩磽瘠財三畆勤劬頼丨丨)魄奴(酉陽雜俎丨丨影神名)山奴(本草何首烏五十年者如拳大號丨丨)桃奴
(本草桃實著樹經冬不落者曰丨丨)蠣奴(本草海中小蟹居蚌腹者丨丨也)翠奴(本草鷸一名丨丨)佛奴(建業)
(實錄陳後主自賣身于丨寺為丨)筍奴(清異錄江右有菘菜鬻筍者多惡之罵曰丨丨)善奴(書法鉤玄有歐陽率更付)
(丨丨訣)寺奴(墨莊漫錄梁武帝之奉佛至捨身為丨丨可謂篤矣乃築浮山堰灌夀春欲一夕而殺數萬人其心豈佛也哉)
道奴(劉潛除建康令謝啓清路丨丨固知難慴輕綏飛駕且見為榮)名奴(盧照隣序教訓子弟不讀非聖之書橅愛家僮)
(常恐丨丨之辱)獠奴(杜甫有示丨丨阿叚詩陸游詩唯餘數卷殘書在破篋蕭然笑丨丨)課奴(杜甫催宗文樹雞柵詩丨)
(丨殺青竹終日憎赤幘又課伐木詩長夏無所為客居丨丨僕清晨飯其腹持斧入白谷陸游詩戒婢無勞事釵澤丨丨相率𥙷陂)
(塘)橘奴(杜甫驅豎子摘蒼耳詩加點瓜薤間依稀丨丨跡鄭谷詩鱸魚斫鱠輸張翰丨樹呼丨羨李衡郝經橄欖詩始覺衆)
(果俗丨丨復梨兒)小奴(杜甫縳雞行丨丨縳雞向市賣劉克莊錦雞詩置諸後園中丨丨司啄飲馬祖常宫詞不恨長門冬)
(夜永丨丨休報襪羅單又世說王僧彌共王丨丨許集注丨丨王薈小字又石孝友詞憑誰寫此相思曲寄與馮川鄭丨丨)呼
奴(韓愈詩丨丨具盤餐飣餖魚菜贍又鄭羣贈簟詩丨丨掃地鋪未了光彩照耀驚童兒張九成食苦筍詩丨丨更傾酒一笑風)
(生谷)嬖奴(李賀秦宫詩序秦宫將軍梁冀之丨丨也)愛奴(元稹詩從騎丨丨絲布衫)華奴(元稹詩丨丨歌淅淅)蠻
奴(皮日休詩四弦纔罷醉丨丨羅鄴詩江船吹笛舞丨丨)龍奴(皮日休詩鳳諾丨丨借與窺鄭畋題王子晉廟詩鶴馭爭)
(銜箭丨丨合獻綃)牧奴(王安石奕詩丨丨停晏饁)馳奴(梅堯臣詩丨丨叩雲谷)烏奴(司馬光詩髻鬟丨丨翠陸)
(游赴成都詩暮雪丨丨停醉帽秋風白帝放歸船)千奴(蘇軾食甘詩坐客殷勤為收子丨丨一掬柰吾貧孫覿詩蓮房駢百)
(子橘圃聚丨丨)粉奴(蘇軾詞傅粉郎君又丨丨莫教施粉與施朱自然冰玉照香酥)傭奴(蘇軾詩丨丨販婦皆冰玉)莊
奴(晁𥙷之詩丨丨不入租報我田久荒)僕奴(陳與義水墨梅詩從教變白能為黑桃李依然是丨丨)戒奴(陸游租税)
(詩遇嶮頻呼侣扶轅數丨丨)椎奴(陸游詩丨丨跣婢皆辭去)麥奴(陸游詩雨足年豐少丨丨)更奴(管訥詩鷺應尋)
(宿侣雁已誤丨丨)驅奴(釋惠洪詩平生千偈風雨快約束萬象如丨丨)箏奴(孟宗獻詩我家丨丨憂樂同)騶奴
(馬祖常繅絲行丨丨横索馬鞭絲婦姑房中折纑經)宫奴(張雨題張溪雲畫鉤勒竹詩為愛風篁手自摹不煩把燭倩丨丨)
饞奴(張雨詩丨丨竟煮脱䙀笋老魚戲唼如錢荷)侍奴(楊維楨六宫戲嬰圖詩丨丨兩兩舁錦䙀又内人剖瓜詞丨丨)
(手浴井花冷)嗔奴(高啓病目詩問女知簷日丨丨畏竈烟)臺奴(法苑珠林賤中之賤謂丨丨與豎子等)戎奴
(漢書衛青傳校尉公孫丨丨三從大將軍獲王以千三百戶封為從平侯)恭奴(漢書匈奴傳天鳳二年王莽改號匈奴曰丨丨)
(單于曰善于)劉奴(水經注臨朐縣故城東城古伯氏駢邑也漢武帝元朔二年封菑川懿王子丨丨為侯國)萇奴(魏志)
(太祖遣曹洪將兵西迎車駕袁紹將丨丨拒險洪不得進)石奴(晉書謝石小字丨丨與兄子幼度破苻堅先是童謠云誰謂爾)
(堅石打碎故桓豁皆以石名子以邀功)耿奴(晉書禇翜傳翜為豫州司馬時梁國部曲將丨丨甚得人情而專勢翜常優遇)
(之)張奴(高僧傳外國僧名佉叱寄居長干寺有丨丨者不知何許人不甚見食而嘗自肥澤冬夏常著單布衣佉叱行見丨)
(丨欣然而笑丨丨乃題槐樹為歌)寄奴(南史宋高祖武皇帝小字丨丨又本草劉丨丨草一名金丨丨鄭樵通志江南人因)
(漢時謂劉為卯金刀故又有金丨丨之名)伯奴(宋書長沙王道憐子義宗幼為高祖所愛字曰丨丨賜爵新渝縣男)黃奴
(南史陳後主小字丨丨)棘奴(十六國春秋石閔小字丨丨幼聰慧臨事果銳長善謀策勇力過人)雉奴(唐書太宗謂無)
(忌曰公勸我立丨丨丨丨仁懦得無為宗社憂按丨丨高宗小字)興奴(樂府雜錄貞元中有裴丨丨與曹綱同時曹善運撥)
(若風雨而不事扣絃丨丨長于攏撚時人謂曹綱有右手丨丨有左手)麻奴(樂府雜錄觱篥大龜兹國樂也德宗朝有青州)
(王丨丨者善此伎河北推為第一手)慶奴(墨莊漫錄南唐後主嘗書黃羅扇賜宫人丨丨至今藏在貴人家)柔奴(蘇軾)
(詞小序定國歌兒名丨丨姓宇文氏)美奴(苕溪漁隱陸藻有侍兒名丨丨善綴詞出侑樽爼每丐韻于座客頃刻成章)
不為奴(周禮凡有爵者與七十者與未齓者皆丨丨丨)舍人奴(史記倉公傳齊丞相丨丨丨從朝入宫臣意見之食)
(閨門外)惡都奴(漢書匈奴傳莽使中郎將王萌待西域丨丨丨界上)魏公奴(魏志注張魯曰寕為丨丨丨不為劉)
(備上客也)奚官奴(晉書范堅傳邵廣棄市二子求自沒為丨丨丨以贖父罪)屠販奴(晉書賈渾妻宗氏罵劉元海曰)
(丨丨丨豈有害人之夫而欲加無禮于爾安乎)揚州奴(晉書何充傳庾翼悉發江荆二州編戶奴以充兵役士庶嗷然充復)
(欲發丨丨丨以均其謗)問田奴(魏書邢巒傳俗諺云耕則丨丨丨絹則問織婢臣雖不武忝備征將前宜可否頗實知之)
蒼頭奴(北齊書陳元康傳世宗家丨丨丨蘭固成先掌厨膳甚被寵昵岑參蓋將軍歌紫綬金章左右趨問著即是丨丨丨)
(廼賢詩玉鞭醉打丨丨丨)主人奴(北齊書邢邵傳邵嘗與陽固等至北海王昕舍宿飲相與賦詩凡數十首皆在丨丨丨處)
(旦日奴行諸人求詩不得邵皆為誦之諸人有不認詩者奴還得本不誤一字)百歲奴(唐書劉季述傳丨丨丨事三歲郎主)
(常也)僧祗奴(唐書南蠻傳元和八年訶陵國獻丨丨丨四五色鸚鵡頻伽鳥等)功巧奴(齊民要術趙過使教田太)
(常三輔大農置丨丨丨與從事)細眼奴(龍城錄房玄齡幼穉日王通說其文謂此丨丨丨輔帝必為儒師)引光奴
(清異錄夜有急苦于作燈之緩乃批杉條染琉黃置之待用一與火遇得燄穗然呼為丨丨丨)兀地奴(清異錄世呼鵝為丨)
(丨丨為其行步盤跚耳)瑞聖奴(清異錄天寶年内中柑樹結實帝日與貴妃賞御呼為丨丨丨)錦衣奴(劉貢父詩)
(話梅聖俞幼戲謝師直詩曰古錦裁詩句斑衣戲坐隅木奴今正熟肻效陸郎無師直小名丨丨丨至十歲讀此方悟之)名利
奴(耕餘博覽盧杞遇馮盛于途發其囊有墨一枚杞大笑盛正色曰比公提綾文刺三百為丨丨丨顧當孰勝已而摉其囊果是)
(三百刺)旅信奴(後耳目志飢信租丨丨丨病信藥老信書)平頭奴(梁武帝詩丨丨丨子擎履箱李白詩丨丨丨子)
(搖大扇五月不熱如清秋)萬頭奴(庾信詩竹林千戶封甘橘丨丨丨又程俱詩黃甘百頭奴碧梧萬支孫)鵶頭奴
(白居易詩繡面誰家婢丨丨幾歲丨又王炎浴兒圖詩掌中看珠二少艾捧顋却立鵶鬟奴)觱篥奴(白居易詩小面琵琶)
(婢蒼頭丨丨丨)蛙角奴(白居易詩𢷬練蛾眉婢鳴桹丨丨丨)李衡奴(羅隱詩紫鱗仙客馭金顆丨丨丨蘇軾東坡詩)
(舊聞丨丨丨此策疑可學)周越奴(蘇軾詩落筆已喚丨丨丨按法書苑周越云凡書若執法不變縱能入石三分亦號為書)
(奴)樵汲奴(陸游詩丨丨兩蠻丨)玉川奴(陸游詩長鬚僅有丨丨丨秃尾猶無漫漢驢)穎士奴(劉克莊詩)
(船頭吹火盧仝婢馬後肩書丨丨丨)筆頭奴(文天祥詩一笛梅邊何滿子千蓑蘆外丨丨丨)傳書奴(王逢題崔白百)
(雁圖詩得非長門報秋使或是大窖丨丨丨)平陽奴(高啓詩曾為魏其客不作丨丨丨)仙家奴(高啓詩此身願)
(作丨丨丨不知仙人肻許無)兩髻奴(唐寅詩秋成爛煮長腰米春作先驅丨丨丨)田庫奴(五燈會元問如何是)
(賓中賓曰你是丨丨丨)趙破奴(史記衛青傳將軍丨丨丨故九原人嘗亡入匈奴已而歸漢)陶胡奴(世說王修)
(齡若飢自當就謝仁祖求食何至煩丨丨丨米按胡奴侃子也)張買奴(北史儒林傳序三禮竝出徐遵明之門徐傳業于李)
(鉉鉉又傳授丨丨丨等)許明奴(續仙傳新安許宣平唐睿宗時隱于城陽山仙去後咸通七年丨丨丨家嫗逐伴入山採)
(樵見一人坐石上食桃謂嫗曰汝明奴家人吾明奴之祖宣平也)安叱奴(唐書李綱傳帝以舞工丨丨丨為散騎常侍綱)
(諫帝不納)陳意奴(樂府雜錄元和長慶以來歌者有李貞信米嘉榮何戡丨丨丨)張鳳奴(金史列女傳天興元年北)
(兵攻城忽見一女子呼于城下曰我倡女丨丨丨也許州破被俘至此彼軍不日去矣諸君努力為國堅守無為所欺也言竟投濠)
(而死朝廷遣使馳祭于西門)
入主出奴(韓愈原道丨者丨之丨者丨之)
對語(魚妾蟹奴)(紅友青奴)(劍客詩奴)(僧孺佛奴)(水母木奴)(竹祖荔奴)(觥使燭奴)(燕婢狸奴)
(仁恕掾功巧奴)(琵琶伎觱篥奴)(方頭客細眼奴)(康成婢穎士奴)
摘句(囊錦付奚奴薙圃課僮奴)(還思寫論付官奴雪浪浮花點酪奴)
呼(荒烏切說文出息為丨入息為吸廣韻又喚也一曰嗚丨歎辭又姓又遇韻)
韻藻招呼(書籲俊尊上帝疏丨丨賢俊之人與共立於朝尊事上天詩鹿鳴毛傳鹿得蓱呦呦然鳴而相呼懇誠發乎中)
(以興嘉樂賓客當有懇誠相丨丨以成禮也孟浩然詩漆園有傲吏惠好在丨丨趙嘏詩幾因詩酒謬丨丨蘇軾新釀桂酒詩收拾)
(小山藏社甕丨丨明月到芳樽陳師道詩可人費丨丨)號呼(詩式丨式丨釋文一本作或丨或丨韓愈詩風雷助丨丨又萬)
(木聲丨丨百川氣交會)鞭呼(周禮秋官朝士帥其屬而以丨丨趨且辟注趨朝辟行人執鞭以威之)山呼(史記封禪)
(書禮登中岳太室從官在山下聞若有言萬歲云漢書武帝紀朕用事華山至于中嶽親登嵩高御史乘屬在廟旁吏卒咸聞呼萬)
(歲者三登禮罔不荅元史禮樂志元正受朝儀三叩頭曰丨丨曰丨丨曰再丨丨又南越記山胡一名丨丨一名珊瑚)一呼
(史記淮隂侯傳俊雄豪傑連號丨丨天下之士雲合霧集魚鱗雜遝熛至風起晉書殷浩傳蔡裔有勇氣聲若雷震嘗有二偷入室)
(裔拊牀丨丨而盗俱殞故浩委以軍鋒焉通志略丨丨而聚四聲元結中興頌獨立丨丨千麾萬旟杜甫詩老驥思千里飢鷹待丨)
(丨盧綸塞下曲獨立揚新令千營共丨丨黃庭堅詩功名好采來五白成丨丨)大呼(史記主父偃傳陳涉起窮巷奮棘矜偏袒)
(丨丨而天下從風韓愈薛助教誌銘佐鳳翔軍九月九日大會射設標的高出百數十尺一軍盡射莫能中君射三發連三中的壞)
(不可復射中輙一軍丨丨以笑連三丨丨笑帥益不喜即自免去蘇軾表忠觀碑奮挺丨丨從者如雲又詩丨丨鄉友作新年)歌
呼(史記曹參世家相舍後園近吏舍吏舍日飲丨丨從吏惡之請參遊園中幸相國召按之乃反取酒張坐飲亦丨丨與相應和)
傳呼(漢書蕭望之傳王仲翁出入從倉頭廬兒下車趨門丨丨甚寵南史到溉傳溉性率儉虚室單牀旁無姬侍冠履十年一)
(易朝服或至穿𥙷丨丨清路示有朝章而已唐書儀衛志朝日御史大夫領屬官至殿西廡從官朱衣丨丨促百官就班王褒周太)
(保尉遲綱碑文甲第當衢丨丨啓路張說應制詩丨丨大駕來文物如雲從杜甫詩牛羊識童僕既夕應丨丨元稹賀降誕日德音)
(状百官承式萬歲丨丨蘇轍和子瞻遊孤山詩輕舟沿泝窮遠近肩輿上下更丨丨)相呼(晉書閻纘傳纘上言昔魏文帝在東)
(宫徐幹劉楨為友吳太子登顧譚為友諸葛恪為賓臥同牀帳行則參乘交如布衣丨丨以字此則近代之明比也韓詩外傳君不)
(見夫雞乎頭戴冠者文也足摶距者武也敵在前敢鬭者勇也見食丨丨者仁也守夜不失時者信也桂陽先賢書贊武丁郴人能)
(逹鳥鳴聞雀鳴而笑曰東市輦粟車覆雀丨丨往食遣視信然唐國史𥙷兩省丨丨為閤老陶潛移居詩過門更丨丨有酒斟酌之)
(劉孝威烏生八九子詩氄毛不自暖張翼強丨丨宋之問詩風恬魚自躍雲夕鴈丨丨儲光羲閒居詩梧桐漸覆井時鳥自丨丨又)
(田家雜興詩所願在優游州縣莫丨丨杜甫詩芒碭雲一去雁鶩空丨丨又夜飛螢自照水宿鳥丨丨崔珏詩野花市井栽不著山)
(雞飲啄聲丨丨崔塗孤鴈詩暮雨丨丨急寒塘獨下遲花蘂夫人宫詞二十四司分六局御前頻見錯丨丨秦觀詩岡窮得水馬不)
(進霧暗失道人丨丨陸游詩老稚丨丨作春社)夜呼(晉書隱逸傳祈嘉字孔賓年二十餘丨忽窗中有聲丨曰祈孔賓祈孔賓)
(隱去來隱去來蘇軾詩有人丨丨祈孔賓)酣呼(南史張鏡與顔延之隣居顔談義飲酒呌呼不絶而鏡靜默後鏡與客談延之)
(從籬邊坐聽辭義精玄延之曰彼有人焉由是不復丨丨)歡呼(舊唐書郭子儀傳廣平王入東都陳兵于天津橋南士庶丨丨)
(于路韓愈詩隔墻聞丨丨衆口極鵝雁元稹辯日旁瑞氣状萬姓丨丨四方來賀蘇軾次韻陳履常詩忍寒吟詠君堪笑得暖丨丨)
(我未貧唐庚詩分題踴躍誰避席得句丨丨同破凖畢仲游官制議神宗皇帝同人心决大策以階寄禄而修復漢唐二省之制宜)
(其丨丨鼓舞以慶朝廷之盛德)
順風呼(史記游俠傳比如丨丨而丨聲非加疾其勢急也)折簡呼(魏略王凌逕乘小船自趣太傅遥謂曰卿直折)
(簡召我我當敢不至耶而乃引軍來乎太傅曰以卿非肻逐折簡者故也蘇軾詩君不見錢塘湖錢王壮觀今已無屋堆黃金斗量)
(珠運盡不勞丨丨丨)入雲呼(杜甫詩僕夫穿竹語稚子丨丨丨)鶬鴰呼(杜甫詩楚岸朔風疾天寒丨丨丨)萬
人呼(杜甫詩身輕一鳥過槍急丨丨丨又符載上巳日宴集序千橈動萬夫呼)鳥獸呼(杜甫北風詩萬里魚龍伏三更)
(丨丨丨)握粟呼(蘇軾詩高情如飛仙未易丨丨丨)七嗚呼(陳普無逸圖賦數百字之懇切丨致意于丨丨)
六窗俱呼(傳燈錄仰山問洪恩禪師如何得見性師曰譬如屋有六窗内有獼猴東邊呼山山應丨丨丨丨俱應)
增求呼(詩草蟲鄭箋草蟲鳴阜螽躍而從之異種同類猶男女嘉時以禮相丨丨)召呼(周禮天官宰夫辨其八職八曰)
(徒掌官令以徵令注徵令趣走給丨丨)喜呼(春秋閔元年季子來歸疏季是友之字國人賢而思之得其還魯丨而丨曰季)
(子來歸)三呼(左傳吳使長鬛者三人潛伏于舟側曰我呼餘皇則對師夜從之丨丨皆迭對李白詩十步兩躩躍丨丨一交)
(兵唐彦謙詩漢川城上角丨丨護蹕防邊列百夫)呌呼(爾雅祈呌也注祈祭者丨丨而請事後漢書崔駰傳丨丨衒鬻縣旌)
(自表非随和之寶也魯收懷素上人草書歌狂來紙盡勢不盡投筆抗聲連丨丨)妄呼(史記叔孫通傳高帝悉去秦儀法為)
(簡易羣臣飲爭功醉或丨丨按劍擊柱)疾呼(史記滑稽傳優旃臨檻丨丨韓愈曹成王碑府中不聞急步丨丨)嚾呼
(後漢書禮儀志大儺作方相與十二獸儛丨丨周徧前後省三過持炬火送疫出端門蕭穎士伐櫻桃樹賦序腹背微禽是焉棲託)
(頡頏上下丨丨甚適蘇渙懷素上人草書歌今日華堂看灑落四座丨丨歎佳作皇甫冲走馬詩爭先賭勝不可下縱横叱咤紛丨)
(丨通作喧杜甫詩取樂喧呼覺船重韓愈詩能來取醉任喧呼)遥呼(後漢書耿恭傳軍吏范羌將兵二千人迎恭遇大雪丈餘)
(僅能至城中夜聞兵馬大恐羌丨丨曰我范羌也南史顔延之傳嘗與何偃同從上南郊偃于路中丨丨延之曰顔公延之以其輕)
(脱荅曰身非三公之公又非田舍之公又非君家阿公何以見呼為公偃羞而退)見呼(見上)遽呼(晉書嵇康傳康遇王)
(烈共入山于石室中見一卷素書丨丨康往取輒不復見烈乃歎曰叔夜志趣非常而輒不遇命也元史許有壬傳有壬前朝舊德)
(太子頗敬禮之一日入見方臂鷙禽以為樂丨丨左右屏去蘇轍和劉貢父詩同舍新持節專城敢丨丨)重呼(晉書劉兆傳兆)
(所著述百餘萬言嘗有人著鞾騎驢至兆門外曰吾欲見劉延世兆曰聽前既進踞床客一難兆不能對客去兆使人丨丨還客曰)
(後當更來竟不知姓名)驚呼(南史劉秀之傳秀之十歲時與諸兒戲前渚忽有大蛇來勢甚猛莫不顛沛丨丨秀之獨不動)
(衆竝異之杜甫别蘇傒詩十年猶塌翼絶倒為丨丨蘇軾詩使君惜别催歌管村巷丨丨聚玃猴又舉網丨丨得巨魚蘇轍八璽詩)
(古人鄙陋今人笑父老不慣空丨丨又生日詩舞雩一棹平湖水鄉黨丨丨白髮新)徐呼(南史梁宗室勵傳勵性率儉而器度)
(寬裕左右嘗將羹至胸前翻之顔色不異丨丨更衣)名呼(南史隱逸傳始興人盧度有道術隱居廬陵西昌三顧山鳥獸随之)
(屋前有池養魚皆丨丨之次第來取食乃去李白咏白鷴詩序黃山胡公有䨇白鷴以其丨丨之就掌取食)代呼(梁書范雲)
(傳雲嘗侍讌高祖謂臨川王宏鄱陽王恢曰我與范尚書少親善申四海之敬今為天下主此禮遂革汝宜丨我丨范為兄二王下)
(席拜與雲同車還尚書下省時人榮之)通呼(北齊書陸法和傳部曲數千人丨丨為弟子唯以道術為先不以法獄加人)
誤呼(唐書薛萬均傳帝嘗賜羣臣膜皮及萬徹而丨丨萬均愴然曰萬均朕勲舊忽口其名豈死者有知冀此賜乎因命取焚)
(之舉坐感歎)追呼(唐書陸贄傳贄上書曰𣙜算之科設率貸之法興禁防滋章吏不堪命農桑廢于丨丨膏血竭于笞捶元)
(結舂陵行丨丨尚不忍况乃鞭扑之)騰呼(唐書吳武陵傳竇易直表置和糴貯備使擇郎中為之武陵諫曰一使之建胥徒走)
(卒殆百輩督責丨丨數千里為不寕)長呼(唐書高麗傳出入陳兵丨丨禁切行人畏竄至投坑谷蘇轍文陳勝項籍丨丨起兵)
(而山澤皆應文同閿鄉值風詩烈風吹華隂古槐若丨丨郝經聽角詩丨丨渺渺振長風引起淨雲却無力)咒呼(唐書西域)
(傳東女風俗以十一月為正巫者以十月詣山中布糟麥丨丨羣鳥俄有鳥來如雞状剖視之有榖者豐歲否則有災名曰鳥卜)
嵩呼(宋史樂志都人歡樂丨丨震聖夀總天齊張昱輦下曲羽仗執金班控鶴千人魚貫振丨丨胡纘宗嵐縣元日詩小臣遥)
(切丨丨祝瑞衍周王八百秋)指呼(宋史蕭注傳注知桂州入覲神宗問攻取之策對曰溪洞之兵一可當十器甲堅利親信)
(之人皆可丨丨而使李商隱表比從訓示堪備丨丨劉子翬劉兼道獵詩劉侯好獵親馳逐丨丨䨇犬如奴僕)善呼(山海經放)
(臯之山有獸焉其状如蜂枝尾而反舌丨丨其名曰文文)參呼(汲冡周書羣振若電造于城下鼓行丨丨以正什伍)呻呼
(列子周之尹氏有老役夫晝則丨丨而即事夜則昏憊而熟寝)前呼(吕氏春秋舉大木者丨丨輿謼後亦應之歐陽修醉翁亭)
(記丨者丨後者應傴僂提携往來而不絶者滁人游也又元稹詩奮肘一揮丨後丨)龍呼(參同契丨丨於虎虎吸龍精)吹
呼(抱朴子威施之豔粉黛無以加二至之氣丨丨不能增)弟呼(鄴侯外傳泌歸京師寕王延于第玉真公主以丨丨之)
自呼(南越志鷓鴣雖東西廻翔然開翅之始必先南翥其鳴丨丨南州異物志交州以南有果然獸其鳴丨丨宋之問詩猿嘯)
(有時荅禽言常丨丨王維白鸚鵡賦願知名而丨丨)叔呼(雲溪友議李元將評事僑寓江都李相公紳羇旅之年每止于元將)
(之館而丨丨焉榮逹之後元將稱弟稱姪皆不悦也及為孫子方似相容時人相謂曰李公宗叔翻為孫子)兄呼(雲溪友議)
(西川韋臯昔遊江夏止于姜使君館姜氏孺子曰荆寶已習二經雖丨丨于韋而恭事之如父叔)倡呼(班固北征頌丨丨鬱)
(憤未逞厥願)請呼(古西門行飲醇酒炙肥牛丨丨心所歡可用觧愁憂)易呼(孫楚鷹賦麾則應機招則丨丨)猿呼
(杜甫詩斬木火井窮丨丨韓愈詩丨丨鼯嘯鷓鴣啼側耳酸腸難濯澣蘇軾詩鳥噪丨丨晝閉門高啟詩高風欲起沙鳥避明月未)
(出霜丨丨)風呼(張建封酬韓校書愈打毬歌護軍對引相向去丨丨月旋朋先開)雷呼(符載蘄州新城門頌烝徒丨丨)
(萬鎚星飛)走呼(韓愈劉統軍碑驛隸丨丨有中使來)醉呼(韓愈鄭羣墓誌飲酒舞歌詼調丨丨劉克莊詩丨丨禇令為傖)
(父狂喚桓公作老兵)嘯呼(柳宗元憎王孫文猿不踐稼蔬木實未熟相與視之謹既熟丨丨羣萃然後食衎衎焉吳師道舟行)
(得風詩賈人舟子勿丨丨野有垂泣耕田夫三月不雨田水枯高啟蔡經宅詩丨丨神官走吏兵)笑呼(白居易詩猶有誇張)
(年少處丨丨張答喚殷兄)手呼(劉蜕與韋員外書有人正從越來執事幸知其徑途正可丨丨而指畫也)宣呼(吳融便殿)
(候對詩丨丨晝入蕊珠宫玉女窗扉薄霧籠)齊呼(花蕊夫人宫詞内人酌酒纔宣賜馬上丨丨萬歲聲郝經江聲行昆陽百)
(萬力一蹴丨丨合譟接短兵)雞呼(梅堯臣鴨雛詩一日向水涯所禀殊未斷泛然去中流丨丨心悹悹按悹同悺王令詩丨)
(丨雞來前)嗢呼(梅堯臣飲劉原甫家詩丨丨纔十一便可傾觥船)鳩呼(歐陽修鳴鳩詩天雨止丨丨婦歸鳴且喜婦不)
(亟歸呼不已陸游詩正厭丨丨雨俄聞鵲噪晴)歎呼(蘇舜欽遷居詩家人頗倦煩行路亦丨丨)試呼(蘇軾詩臥聽使君鳴)
(鼓角丨丨穉子整冠巾蘇轍喜雪詩猶恐遠村霑未足丨丨農圃問何如)時呼(蘇轍怪石詩少年旋繞看不足丨丨野老來煎)
(茶)誰呼(王令詩春風丨相丨鳥語到庭戶)急呼(楊萬里得夀仁夀俊二子中途書詩客有饋荔枝盈筐風露色丨丨)
(兩健步為我致渠側)譍呼(葉適詩東西兩莊舍兄弟相丨丨)譟呼(王十朋賦大武挽縴五丁丨丨)徵呼(陳旅詩詞)
(林忝供奉客舍候丨丨)臚呼(高啓謝賜衣詩丨丨遥捧賜拜服望蓬萊)坐呼(高啓詩丨丨伶兒撥四絃龍頭高撚玉軫)
(圓)鷗呼(施峻過愛泉季父西莊詩丨丨蘋浦雨蟬集柳橋隂)
居高呼(詩伐木丁丁箋鳥尚知丨丨木丨其友况是人乎可不求之)父命呼(禮記丨丨丨唯而不諾又父母呼食)
(在口則吐之唯而不諾)遮道呼(史記陳涉世家涉故人聞涉為王欲見涉宫門令不為通陳王出丨丨而丨涉又莊子周)
(昨來有中道而呼者周顧視之車轍中有鮒魚)從後呼(漢書龔遂傳上遣使者徵遂議曹王生從至京師王生日飲酒不視)
(太守會遂引入宫王生醉丨丨丨曰明府且止願有所白遂還問其故王生曰天子問君何以治渤海宜對曰皆聖主之德非小臣)
(之力也遂對如王生言天子悦其有讓)累書呼(魏志華陀傳佗久遠家思歸因曰得家書方欲暫還到家辭以妻病數乞)
(期不反太祖丨丨丨又勅郡縣發遣)指床呼(晉書何充傳充風韻淹雅文義見稱即王導妻之姊子少與導善嘗詣導導以)
(麈尾丨丨丨充共坐曰此是君坐也按世說作指坐呼何共坐)隔壁呼(南齊書劉瓛傳瓛弟璡方軌正直瓛夜丨丨丨共語)
(璡不答方下床着衣立然後應其立操如此)軰行呼(唐書陸贄傳贄入翰林年尚少以材幸天子常以丨丨丨而不名)
以字呼(唐書崔胤傳胤以功進司徒不就復輔政并還使領帝德之延見或不名丨丨丨之寵遇無比元史揭傒斯傳文宗)
(時幸閣中有所咨訪奏對稱旨恒丨丨丨之而不名)據鞍呼(元史姚樞傳樞從征大理夜宴樞陳宋太祖遣曹彬取南唐不)
(殺一人事明日世祖丨丨丨曰汝昨夕言曹彬不殺者吾能為之樞馬上賀曰聖人之心仁明如此生民之幸也)長卿呼
(容齋四筆搜神記蟹嘗通人夢自稱長卿今臨海人多以丨丨丨之)歐嗚呼(腐談歐陽修作五代史多用嗚呼二字時稱丨)
(丨丨又蘇軾詩岷峨有雛鳳梧竹養修翎嗚呼應嶰律飛舞集虞廷)天馬呼(李白天馬歌丨丨丨飛龍趨)不可呼
(杜甫詩伊吕終難降韓彭丨丨丨蘇軾詩白雲在天丨丨丨)洗翅呼(杜甫詩歸楫生衣臥春鷗丨丨丨)天子呼
(杜甫飲中八仙歌李白一斗詩百篇長安市上酒家眠丨丨丨來不上船自稱臣是酒中仙)勢可呼(杜甫畫鷹詩絛鏇光)
(堪摘軒楹丨丨丨)氣爭呼(韓愈詩五白丨丨丨六竒心運度)壮士呼(韓愈詩讙聲四合丨丨丨)雛鳳呼
(杜牧贈張好好詩盼盼乍垂袖一聲丨丨丨又蘇轍題登封揖仙亭詩山間吹笙鳳凰呼)鸚鵡呼(方干集趙常詩却教丨丨)
(丨桃葉便遣嬋娟唱竹枝虞集歸蜀詩鸕鷀輕筏下溪立丨丨小窗丨客名)繞床呼(趙嘏詩一擲雖然未得盧驚人不用)
(丨丨丨)隔簾呼(羅鄴詩隴禽山鳥丨丨丨)不見呼(李建勲答湯學士詩幸有山翁號如何丨丨丨)各随呼
(孔平仲詩棲畆稻粱方待穫識家雞犬丨丨丨)瞑禽呼(蘇軾詩棠梨葉戰丨丨丨)耻聞呼(蘇轍詩檻中終為食韝上)
(丨丨丨)相和呼(蘇轍寒食贈遊壓沙諸君詩寺門古木芽葉動倉庚布榖丨丨丨)交朋呼(蘇轍詩我貧不辦供)
(酒炙側耳日聞丨丨丨)據筵呼(劉子翬詩寄奴真偉人落拓龍潛地丨丨丨五木已有吞世氣)拊檻呼(劉子翬詩)
(獰猿縶尚跳况乃丨丨丨)童稚呼(陸游遊近村詩參差燈火茅簷晚丨丨相丨正候門)隔浦呼(陸游夜興詩丨丨丨)
(鳴聞宿鳥傍簷開闔數流螢)不勞呼(陸游溪上詩水際風生爽拂裾比隣自集丨丨丨)禁庭呼(陳傅良除夕宿)
(處州天寕寺詩况復齁齁僧紙帳雞人不聽丨丨丨)夢裏呼(楊萬里歲朝發石塔詩曉鐘丨丨苦相丨強理烏紗照白鬚)
斥鷃呼(葉適送龔叔虎詩去從孔鸞翔勿受丨丨丨)遠難呼(劉克莊豐湖詩小米侍郎生較晚龍眠居士丨丨丨)
換稱呼(劉克莊生日詞今年黃勑丨丨丨)拍手呼(黃潛苕溪風雨詩岸傍羣兒丨丨丨笑言狂客世所無)千
鯨呼(楊維楨毘陵詩蒲牢一吼丨丨丨)聞犬呼(高啓題夏珪風雪歸莊圖詩柴門夜叩丨丨丨逕竹壓折誰相扶)
海鶴呼(林大輅詩靈巖樹曖曇雲抱古塔風高丨丨丨)斷雁呼(文徵明阻風宿九里湖詩雲沍長空丨丨丨水聲摧)
(岸雜風蒲)卑彌呼(晉書漢末倭人亂攻伐不定乃立女子為王名曰丨丨丨)
對語(嶽貢山呼)(左辟前呼)(鶴語猿呼)(諷誦歌呼)(班荆語折簡呼)(拍案呌繞床呼)(籠街喝夾道呼)
摘句(嵩山萬歲呼歡聲夾道呼)(風暖鳥相呼茶因醉後呼)(刁斗夜傳呼狂遊每共呼)(飢鷹不待呼醉飲日歡呼)
(翡翠䨇飛不待呼松挾春濤萬鐸呼)(溪清魚見鸛相呼渡頭亦有小舟呼)(鳥集林間向客呼門前野老笑相呼)
吾(五乎切說文我自稱也一曰御也又姓又複姓)
韻藻昆吾(詩韋顧既伐丨丨夏桀左傳楚之皇祖伯父丨丨舊許是宅國語祝融其後八姓丨丨為夏伯矣注丨丨祝融)
(之孫陸終第二子名樊為己姓封于丨丨昆吾衛是也其後夏衰丨丨為夏伯史記殷紀諸侯丨丨氏為亂湯乃興師率諸侯伊尹)
(從湯湯自把鉞以伐丨丨後漢書郡國志濮陽古丨丨國注帝丘丨丨氏因之故曰丨丨之墟晉書夏侯湛傳蔑丨丨之功嗤桓文)
(之勲又漢書揚雄傳武帝廣開上林南至宜春鼎湖御宿丨丨注丨丨地名也有亭杜甫詩丨丨御宿自逶迤又山海經丨丨之山)
(其上多赤銅列子西海上多丨丨石冶成鐵作劍切玉如泥十洲記丨丨割玉刀周穆王時西域所獻拾遺記丨丨山其下多赤金)
(色如火越王采金鑄之以成八劍之精楊炎鳳翔出師頌載火旗兮耀丨丨崔融詩古劍出丨丨又事物紀原丨丨顓頊之後為夏)
(伯制作陶冶崔駰逹旨銘丨丨之冶勒景襄之鐘蔡邕銘論吕尚作周太師其功銘于丨丨之鼎也梁簡文望同泰寺浮圖詩燭銀)
(逾漢汝寶鋒邁丨丨郭元振寶劍篇丨丨鐵冶飛炎烟又淮南子日出于暘谷至丨丨是為正中張衡思玄賦躋日中于丨丨兮憩)
(炎天之所陶摯虞思遊賦感丨丨之易越成公綏天地賦丨丨熹于南極燭龍曜于北阯孟郊詩巾車徇前侣白日猶丨丨又熊朋)
(來六經奥論周人備四代之制虞夏商周為四尊不及壺尊說文曰丨丨壺尊也)從吾(論語如不可求丨丨所好)徐吾
(左傳鄭丨丨犯之妹美公孫楚聘之矣公孫黑又強委禽焉又成公元年伐茅戎三月癸未敗績于丨丨氏又知丨丨為涂水大夫)
(注知音智又列女傳齊女丨丨貧與隣婦李吾合燭夜績曰益一人燭不為益明去一人燭不為益闇廣韻鄭公子有食采于丨丨)
(之鄉後以為氏)李吾(見上)吾吾(國語暇豫之丨丨不如鳥烏注丨丨不敢自親之貌)余吾(史記武帝紀馬生丨丨水)
(中舊唐書賈躭傳瀘南貢麗水之金漠北獻丨丨之馬山海經北鮮之山多馬鮮水出焉而西北流注于涂吾之水郭璞注漢元狩)
(二年馬出涂吾水中涂吾即丨丨也揚雄賦腦沙幕髄丨丨鄭氏曰折其骨使髄膏水也梁昭明太子七契千里之駒出自丨丨伯)
(樂所選伏波所模又漢書地理志上黨郡有丨丨縣又景丹傳丹子尚嗣徙封丨丨侯)金吾(漢書百官公卿表中尉秦官掌)
(徼循京師武帝太初元年更名執丨丨師古注丨丨鳥名也主辟不祥天子出行職主導以禦非常故執此鳥之象因以名官又東)
(方朔傳譬若以季路為執丨丨後漢書百官志執丨丨一人中二千石本注曰掌宫外戒司非常水火之事月三繞行宫外及主兵)
(器吾猶禦也劉昭注胡廣曰衛尉廵行宫中則丨丨徼于外相為表裏以擒姦討猾應劭曰執金革以禦非常又光烈隂皇后紀后)
(諱麗華光武適新野聞后美心悦之後至長安見執丨丨車騎甚盛歎曰仕宦當作執丨丨娶妻當得隂麗華舊唐書陽城傳城言)
(延齡奸佞陸贄無罪德宗大怒將加罪丨丨將軍張萬福趨至延英門大言賀曰朝中有直臣天下必太平矣萬福武人自此名重)
(天下金史李獻能傳獻能先世有為丨丨衛上將軍者時號李丨丨家迨獻能昆弟皆以文學名漢制丨丨禁夜行惟正月十五敇)
(許丨丨弛禁前後各一日謂之放夜吳均詩陛下三萬歲臣至執丨丨孔奐詩咸言儀服盛無過執丨丨徐陵詩喧喧擁車騎非但)
(執丨丨虞世南詩安流進玉軸戒道翼丨丨王諲詩暫得丨丨夜通看火樹春蘇味道詩丨丨不禁夜玉漏莫相催杜甫陪李丨丨)
(花下飲詩醉歸應犯夜可怕李丨丨李華含元殿賦厲禁非宜丨丨領之宋无無題詩妆淺顰深倚綺疏小郎新拜執丨丨)伊
吾(後漢書楊終傳丨丨之役樓蘭之屯久而未還非天意也又吳蓋陳臧傳贊臧宫馬武之徒撫鳴劍而抵掌志馳于丨丨之北)
(矣隋書裴矩傳贊承望風旨與時消息使高昌入朝丨丨獻地郭鈺和酬宋竹坡韻鷗社共盟君未棄何湏馳志向丨丨高啓詩任)
(俠平生慕灌夫每思鳴劍赴丨丨)紛吾(離騷丨丨既有此内美兮又重之以脩能注紛盛貌天賦吾美質于内也梁元帝玄)
(覽賦藉務隙于登臨乃丨丨之本志吳均詩送歸日愁滿留客𬒮丨丨)猶吾(蘇軾詩信命不湏歌去汝逢人未免歎丨丨)
夷吾(左傳鮑叔曰管丨丨治于高徯史記管仲丨丨者潁上人也晉書温嶠傳嶠見王導共談歡然曰江左自有管丨丨吾復)
(何慮觧嘲三尺童子羞比晏嬰與丨丨高適詩郡稱廉叔度朝議管丨丨又急就篇向丨丨注向國名其後以為氏丨丨欲效管仲)
(之名也又晉惠公名左傳丨丨弱不好弄能鬭不過又韓愈王充贊同郡友人謝姓丨丨上書薦之待詔公車)肩吾(莊子丨丨)
(得之以處太山南史庾丨丨字慎之八歲能賦詩初為晉安王國常侍王在雍州被命與劉孝威等十人抄撰衆籍豐其果饌號高)
(齋學士簡文時為度支尚書又唐書藝文志施丨丨辨疑論一卷又謝翶詩劉先生名丨丨閩中詞賦天下無)
不負吾(類聚張褒梁天監中不供學士職御史欲彈劾褒曰碧山丨丨丨乃焚章長嘯而去)定燔吾(蘇軾詩明日東)
(家應祭竈隻雞斗酒丨丨丨)月與吾(蘇軾詩對影誰在丨丨丨)
增鍾吾(左傳吳公子燭庸奔丨丨又複姓廣韻左傳有丨丨子其後氏焉)番吾(戰國策蘇秦說趙王曰秦甲渡河踰)
(漳據丨丨後漢書郡國志常山郡有蒲吾縣注史記丨丨君杜預曰晉之蒲邑韓非子先王之賦頌鐘鼎之銘皆丨丨之跡華山之)
(博也)蒲吾(見上古今注永平十年作常山滹沱河丨丨渠通漕船也)蠡吾(漢書地理志涿郡有丨丨縣後漢書桓帝即尊)
(位追考丨丨侯曰孝崇皇張翥詩為問丨丨王太守别來安穩有書無)司吾(漢書地理志東海郡有丨丨縣名勝志秦置下)
(相&KR2316;猶二縣漢改丨丨晉改宿預唐避代宗諱改宿遷)朱吾(漢書地理志日南郡有丨丨縣水經注晉書地道記曰丨丨縣)
(屬日南郡去郡二百里又丨丨浦内通無勞湖)已吾(後漢書郡國志陳留郡丨丨有大棘鄉又桓榮傳桓鸞年四十餘舉孝廉)
(為丨丨汲二縣令魏志太祖始起兵于丨丨十六國春秋王彌字子固石勒惡彌驍勇因請彌燕于丨丨伏兵襲之水經注永元十)
(一年陳王削地以大棘鄉直陽鄉自隱隸之命以嘉名曰丨丨猶有陳楚之俗焉)滇吾(後漢書蓋勲傳勲為羌所破被三創)
(堅不動句龍種羌丨丨素為勲所厚乃以兵扞衆曰蓋長史賢人汝曹殺之者為負天)歸吾(蜀志先主屯樊不知曹公卒至)
(至宛乃聞之遂將其衆去比到當陽衆十餘萬輜重數千兩日行十餘里或曰宜行先主曰夫濟大事必以人為本今人丨丨吾何)
(忍棄去)丘吾(南史孝義傳韓懷明師南陽劉虬虬嘗一日廢講獨居涕泣懷明竊問虬家人荅云是外祖亡日懷明即日罷)
(學還家飬母虬歎曰韓生無丨丨之恨矣梁武帝孝思詩仲由念枯魚而永慕丨丨感風樹而長悲)由吾(北齊書丨丨道榮傳)
(丨丨道榮瑯邪人好道法廣韻丨丨氏秦相由余之後又韓愈董府君誌銘丨我者丨不我者天)畏吾(元史布魯海牙傳布)
(魯海牙丨丨人也祖父俱以功為其國世臣帝京景物略耶律楚材墓在丨丨村)融吾(山海經黃帝生苖龍苗龍生丨丨)
陸吾(山海經崑崙之丘神丨丨司之注即肩吾也徐氏謇修賦令丨丨啓鑰而列圖)鈎吾(山海經丨丨之山其上多玉其)
(下多銅)騶吾(山海經林氏國有珍獸大若虎五采畢具尾長于身名曰丨丨乘之日行千里按丨丨即騶虞也賈氏周禮疏)
(作鄒吾徐氏謇修賦駕林氏之鄒吾)崇吾(山海經西次三經之首曰丨丨之山在河之南北望冡遂南望䍃之澤西望帝之摶)
(獸之丘東望嫣淵)故吾(莊子田子方雖忘乎丨丨而有不忘者存郭象注雖忘乎丨丨而新吾已至吾何患焉陳造詩更應)
(載酒高陽伴誤輟歌呼話丨丨)新吾(見上)潘吾(韓非子趙主父使匠人施鉤梯刻巨人跡于丨丨勒其上曰主父常遊于)
(此)般吾(汲冡周書山戎戎菽其西丨丨白虎注西次西也丨丨北狄近西也)倉吾(汲冡周書丨丨翡翠注丨丨蠻也)
蒼吾(淮南子昔丨丨繞娶妻而美以讓兄此所謂忠愛而不可行者也)槖吾(急就篇半夏皂莢艾丨丨顏師古注丨丨)
(似欵冬而腹中有絲生陸地華黃色一名獸湏又本草注欵冬亦名丨丨)息吾(水經注横溝水西南流逕司吾山東又逕司武)
(縣故城西春秋左傳楚執鍾吾子以為司吾縣王莾更之丨丨也)憍吾(楚辭丨丨以其美好兮覽余以其脩姱注憍讀若驕)
(矜也言握持寶玩以侮余也)在吾(王維六祖能禪師碑銘過動不動離俱不俱吾道如是道豈丨丨)導吾(韓愈詩鷺)
(起若丨丨前飛數十丈)慰吾(張南史詩見爾府中趨初官足丨丨)非吾(蘇軾詩覺知此身了丨丨方岳詩一官落世網)
(耳目皆丨丨)分吾(陳造竹米行野叟好事能丨丨香清而冽甘而腴)今吾(王炎詩年光除日又元日心事丨丨非故)
(吾辛棄疾詞追往事嘆丨丨吳澄詩歷覽山川俱遍了歸來我欲問丨丨)支吾(朱子上宰相書熹雖衰病不堪吏役尚可勉悉)
(疲駑以備鞭策至其必不可丨丨而去後來之人亦得以因其已成之緒葺理整頓楊萬里中秋詩去歲中秋政病餘愛他月色強)
(丨丨方岳詩老去雲山空跌宕秋來風月不丨丨通作枝梧互見梧韻下)寄吾(元明善㰕槎亭記丨丨于槎猶萬物之寄于地)
(同寄也又奚安奚危顧瑛詩酒酣賦詩動海色絸紙楷書能丨丨)欵吾(吳地志丨丨吳王名也在位三十八年)
不如吾(史記酈食其傳酈生入揖沛公曰吾度足下之智丨丨丨勇又丨丨丨若欲就天下而不相見竊為足下失之)吹
拂吾(宋書王微傳吏部尚書江湛舉微為吏部郎微與弟僧綽書曰江不過彊丨丨丨云是岩穴人岩穴人情所高吾得當此)
(則雞鶩變作鳳凰何為干餙廉隅秩秩見于面目所惜者大耳)不減吾(法書要錄王洽晉中書令領軍將軍衆書通善尤能)
(隸行從兄羲之云弟書遂丨丨丨)誰知吾(楚詞吁嗟嘿嘿兮丨丨丨之廉貞)昔稱吾(嵇康絶交書足下丨丨丨)
(于穎川吾常謂之知言)幻得吾(黃滔題建造寺詩我來一聽支公論自是吾身丨丨丨)我忘吾(蘇軾詩豈惟主)
(忘客今丨亦丨丨陸游詩江路伶俜形吊影草庵寂默丨丨丨)子知吾(趙師秀詩長謠謝沮溺未必丨丨丨)西鉏吾
(左傳使丨丨丨庀府守注鉏吾太宰也府六官之典)州舒吾(元結處規丨丨丨問元子曰吾聞子多矣竟將何為對曰雲山)
(幸不求吾是林泉又不責吾非熙然能自全順時而老可矣)
梧(五乎切說文丨桐木名)
韻藻魁梧(史記留侯世家太史公曰予以為其人計丨丨竒偉至見其圖状貌如婦人好女杜甫詩藴藉為郎久丨丨秉)
(哲尊蘇軾次劉貢父韻詩此詩尤偉麗夫子計丨丨)枝梧(漢書項籍傳諸將皆慴服莫敢丨丨注梧音吾小柱為丨邪柱為丨)
(今屋梧邪柱是也杜甫詩陶謝不丨丨風騷共推激)蒼梧(漢書武帝紀元鼎六年征西南夷平之遂定越地以為南海丨丨鬱)
(林合浦交阯九真日南珠厓儋耳郡離騷朝發軔于丨丨兮夕余至于縣圃上林賦左丨丨右西極謝朓詩雲去丨丨野水還江漢)
(流魏收五日詩因想丨丨郡兹日祀東君張正見詩遊遨未云賞丨丨孤月上李白詩氣蓋丨丨雲杜甫詩縹緲丨丨野白居易詩)
(敬亭白雲氣秀色連丨丨周朴詩随風身不定今夜在丨丨陳與義詩獨凭危堞望丨丨落日君山如畫圖又山海經丨丨在白玉)
(山西南又五燈會元古路苔封&KR0008;羊絶迹丨丨月鎻丹鳳不栖)高梧(後漢書馬融傳棲鳳凰于丨丨宿麒麟于西園王僧孺荅)
(江琰書詠丨丨而賦脩竹背清淮而游長苑留東閣以從容登石室而高視梁簡文帝大法頌液池下鶴丨丨集鳳又詩避暑丨丨)
(側輕風時入襟蔡襄詩日晏眠空齋啼禽在丨丨陳師道詩鸑鷟鳴丨丨楊萬里詩丨丨下秋露宿鳥有寒聲又唐書昭宗紀泰寕)
(軍節度使朱瑾及朱全忠戰于丨丨)槁梧(莊子儻然立于四虚之道倚于丨丨而吟又據丨丨而瞑注據琴而睡也)據梧
(莊子昭文之鼓琴也師曠之技策也惠子之丨丨也三子之知幾乎世說范榮期見郗超俗情不淡&KR3067;之曰夷齊巢許一詣垂名何)
(必勞神苦形支策丨丨耶梁元帝荅劉縚書所頼西經陜服頗足良書&KR1088;几丨丨静供遊目王維序日在蒙汜羣山夕嵐猶且濯纓)
(清歌丨丨高詠與松喬為伍是羲皇上人李德裕知止賦李斯忘于税駕惠子疲於丨丨蘇轍和劉貢父詩野闊時聞籟人閒舊丨)
(丨)帝梧(韓詩外傳黃帝致齋于宫鳳乃蔽日而至止帝東園集丨丨桐梁簡文帝上白兔表豈殊丹岫之羽下止丨丨梁元)
(帝賦集我君圃之旁遊我丨丨之側張正見詩丹山下威鳳來集丨丨中岑文本詩佳氣浮仙掌熏風繞丨丨儲光羲獻鄭州宋使)
(君詩愔愔宿丨丨侃侃居文府劉禹錫詩步武離台席廻翔集丨丨吳師道對策五蹄仁獸樂君囿而來遊六象威禽拂丨丨而萃)
(止)青梧(三輔黃圖丨丨觀在五柞宫之西觀有三梧桐樹洞冥記元光中帝起靈夀壇壇上列植垂龍之木木似丨丨高十)
(丈李白詩寒螀啼碧井鳴鳳棲丨丨)柚梧(吳都賦其竹則丨丨有篁篻簩有叢注丨丨皆出交阯九真)珪梧(許善心詩)
(餘花照玉李細葉剪丨丨)庭梧(賀敳詩寒花低岸菊涼葉下丨丨)碧梧(杜甫詩紅豆啄餘鸚鵡粒丨丨棲老鳳凰枝韓)
(愈馬少監誌銘翠竹丨丨鸞鵠停峙能守其業者也范成大詩雲横朱閣丨丨寒)翠梧(杜甫詩得食翻蒼竹棲枝把丨丨)
井梧(杜甫詩清秋幕府丨丨寒獨宿江城蠟炬殘白居易詩春色辭門柳秋聲到丨丨韓愈詩摵摵丨丨疎更殞羅隱聽琴詩)
(寒雨蕭蕭落丨丨夜深何處怨啼烏范成大詩坐來有清思西風搖丨丨僧道潛詩雨暗蒼江晚未晴丨丨翻葉動秋聲)枯梧
(陸龜蒙詩人吟側景抱凍竹鶴夢缺月沉丨丨蘇軾詩數竒逢惡歲計拙集丨丨)楸梧(蘇軾詩空覺老丨丨元好問詩鬱鬱)
(丨丨動晚烟劉基詩丨丨夜冷鳥驚樹霜露秋清蜂閉房)
朝陽梧(詩梧桐生矣于彼朝陽)東廂梧(瑞應圖王者任用賢良則梧桐生于東廂)
增棲梧(詩卷阿箋鳳皇之性非梧桐不棲非竹實不食疏諸書傳之論鳳事皆云食竹丨丨羅隱啓跡未及蕭階陳榻之嚴)
(目未覩巢閣丨丨之瑞蘇轍和劉貢父詩一時同接淅平昔共丨丨)城梧(左傳晉師丨丨及制士魴魏絳戍之注梧制皆鄭地)
左梧(左傳吳為邾故伐魯克東陽而進舍于丨丨)椿梧(後漢書馬融傳珍林嘉樹建木叢生丨丨栝柏柜柳楓楊)修
梧(晉書鳳非丨丨無以晞其翼)津梧(南齊書州郡志九真郡有丨丨縣)藤梧(唐書王翃傳前經略使陳仁琇元結)
(長孫全緒等皆僑治丨丨翃至言于衆曰我容州刺史安可客治他所必得容乃止)開梧(吕氏春秋三畆之宫而心不能知其)
(以東至丨丨南撫多&KR3147;西服夀靡北懷儋耳若之何哉)鴻梧(傅毅琴賦歷嵩岑而將降覩丨丨于幽阻)椅梧(嵇康琴賦)
(惟丨丨之所生兮託峻嶽之崇岡顔延之詩丨丨傾高鳳謝朓詩丨丨何必零歸來共棲集孟浩然詩五色憐鳳雛南飛適鷓鴣楚)
(人不相識何處求丨丨秦觀詩果欲鳴鳳至還當種丨丨)舜梧(宋文帝受命頌南通丨丨北平堯柳)神梧(支遁詩高吟潄)
(芳醴頡頏登丨丨蕭蕭猗明翮眇眇育清軀)蕉梧(任昉苦熱詩既卷丨丨葉復傾葵藿根祝允明秋夜曲明月深穿轆轤井)
(丨丨戍削藏石影)亭梧(吳均吳城賦丨丨百尺皆歷地而生枝階筠萬丈或至杪而無葉)巢梧(庾信燕射歌辭青丘)
(還擾圃丹穴更丨丨)裁梧(上官儀冊殷王文慶表丨丨德成觀梓)風梧(駱賓王序搖碎影于丨丨白居易詩丨丨欲碎)
(時)秋梧(耿湋詩重陽寒寺滿丨丨)烟梧(李賀詩離鸞别鳳丨丨中)夕梧(張籍詩餘暉卷丨丨)舊梧(元稹詩祖)
(竹叢新笋孫枝壓丨丨)燋梧(崔琪桂林一枝賦彼徒見零落丨丨再斵恩深于既往殊不知催殘朽桂一枝重遇于當今)
杉梧(馬戴詩河漢秋生夜丨丨露滴時)孤梧(皮日休吳體詩病鶴帶霜傍獨屋破巢含雪傾丨丨)䨇梧(程俱三峯)
(草堂詩庭前丨丨一畆隂禪房蕭森花木深)竹梧(蘇軾五色雀詩惠然此粲者來集丨與丨倪瓚詩斜侵瓜圃通花藥稍傍)
(薇垣近丨丨)寒梧(黃庭堅詩風簾想隱几天籟鳴丨丨)宫梧(文同詩飛上帝丨丨)岡梧(陳櫟詩擇捿所恨匪丨丨)
黃梧(錢宰詩霜落丨丨漢月高)埤梧(廖希顔䨇夀詩回首鳳毛霄漢路丨丨掖竹倚雲長)長梧(莊子瞿鵲子問乎丨)
(丨子注丨丨封人名也)
杵以梧(禮記暢臼以椈丨丨丨疏暢鬱鬯也椈柏也梧桐也謂以柏為臼以桐為杵𢷬鬱鬯也)音如梧(山海經求)
(如之山滑水出焉而西流注于諸毗之水其中多滑魚其状如鱓赤背其丨丨丨食之已疣)大哉梧(說苑楚使使聘于齊)
(齊王饗之梧宫使者曰丨丨丨乎王曰江海之魚吞舟大國之樹必巨使何怪焉)淄宫梧(沈約詩豈慕丨丨丨方辭兔園)
(竹)鳴鳳梧(張說奉和聖製廵省詩壁有真龍畫庭餘丨丨丨)掖垣梧(杜甫詩丨丨竹埤丨十尋洞門對霤常隂)
(隂)嶧陽梧(劉敞記丨丨之丨雍門之荻蒲圃之檟孔林之楷)竈下梧(葉適送崔叔虎詩問何旅窮舍鑽燧煮萊)
(蕪荅云自孩童蚤識丨丨丨)
對語(禁柳宫梧)(仙杏神梧)(紅藥碧梧)(五柳䨇梧)(堯&KR1739;舜梧)(淇澳竹嶧陽梧)(藏鴉柳待鳳梧)
摘句(金井墜秋梧翾飛集帝梧)(江城鈴閣隱欹梧井邊疎影落高梧)(新霜昨夜下庭梧更緣啼鳥植楸梧)
吳(五乎切說文大言也國名又姓)
韻藻孫吳(左傳楚公子棄疾帥師奉丨丨圍陳注丨丨悼太子偃師之子惠公又史記貨殖傳白圭曰吾治生産猶伊尹)
(吕尚之謀丨丨用兵商鞅行法漢書霍去病傳上嘗欲教之丨丨兵法對曰顧方略何如耳不至學古兵法魏志太祖行軍用師大)
(較依丨丨之法晉書山濤傳武帝講武於宣武場濤與盧欽論用兵之本以為不宜去州郡武偹時咸以濤不學丨丨而闇與之合)
(劉歆文孔氏之道抑而丨丨之術興諸葛亮出師表曹操智計殊絶于人其用兵也髣髴丨丨韋曜博奕論求之於戰陳則非丨丨)
(之倫也任昉勸進牋不習丨丨遘兹神武杜甫詩潘陸應同調丨丨亦異時白居易詩廟謀藏稷契兵略貯丨丨)沼吳(左傳)
(伍員曰越十年生聚十年教訓二十年之後吳其為沼乎)事吳(孟子勾踐丨丨吳越春秋越王曰孤之丨丨如子之畏父弟之)
(敬兄又左傳荀偃病卒而視不可含宣子盥而撫之曰丨丨敢不如事主猶視按謂荀吳偃之子也元稹詩遥聞不瞑目非是不憐)
(吳)句吳(史記太伯之犇荆蠻自號丨丨索隱以吳言句者夷之發聲猶言於越耳吳越春秋吳人或問何像而為丨丨太伯)
(曰吾以伯長居國絶嗣者也其當有封者吳仲也故自號丨丨非其方乎荆蠻義之共立以為丨丨注像當作據系本居篇孰哉居)
(藩籬孰姑徙丨丨徐陵與楊僕射書旍軫歲到于丨丨冠蓋年馳于楊越)三吳(晉書丨丨之豪請都會稽南齊書王敬則傳竟)
(陵王子良啓曰伏尋丨丨内地國之關輔百度所資宋史夏侯嘉正傳嘉使於巴陵為洞庭賦有曰臂帶丨丨足跬荆巫或跂然而)
(望或翼然而趨指掌圖以蘇常湖為丨丨圖經漢高祖得天下分會稽為吳郡與吳興丹陽為丨丨李白詩秋毫不犯丨丨悦陸龜)
(蒙詩往來蹤跡徧丨丨蘇軾詩丨丨行盡千山水又老年轉覺此生浮又作丨丨浪漫游)平吳(南史荀伯子傳義熙元年上表)
(稱故太傅羊祜功盛丨丨而享嗣闕然漢以蕭何元功絶世輙紹鉅平之封宜同酇國高允荅宗欽詩在昔丨丨二陸稱寶耶律楚)
(材懷古詩惟晉成獨統丨丨混八維)東吳(北齊書宋世良傳出除清河太守郡東南有曲隄成公一姓阻而居之羣盗多萃於)
(此人為之語曰寕度丨丨會稽不歷成公曲隄世良施八條之制盗奔他境左思詩長嘯激清風志若無丨丨杜甫詩雲帆轉遼海)
(秔稻來丨丨又門泊丨丨萬里船白居易詩勤行惠化活丨丨張環秋河賦映丨丨而寫練掛南斗而成橋蘇軾詩聊將八詠寄丨)
(丨蘇轍詩我兄教我過丨丨遺墨山間無處無張耒詩丨丨富山水草木餘春榮王逢題垂虹橋亭詩長虹垂絶岸形勢壓丨丨)
天吳(山海經朝陽之谷有神曰丨丨是為水伯其為獸也人面八首八足八尾皆青黃海賦丨丨乍見而髣髴吳都賦汔可休)
(而凱歸揖丨丨與陽侯琴賦丨丨踴躍於重淵庾闡詩丨丨踊靈壑將駕奔霄冥謝靈運詩丨丨靜不發王勃乾元殿頌序控鳳伯)
(于詞林詔丨丨于筆海杜甫詩丨丨與紫鳳顛倒在䄈褐陸龜蒙入太湖詩何當授真檢得召丨丨術蘇轍詩海涯風物畫成圖錯)
(落丨丨兼紫鳳陸游幽居詩浪翻出長蛇雲拆浮丨丨又平章春韭秋菘味拆補丨丨紫鳳圖楊維楨龍王嫁女詞丨丨擘山成海)
(道鱗車魚馬紛來到劉基題浙江月夜觀潮圖詩丨丨掉尾出溟涬馬銜揚鬐招海童)秦吳(錦帶書暫乖語嘿頓隔丨丨别)
(賦况丨丨兮絶國韓愈詩丨丨修且阻兩地無數金羅隱詩漂落丨丨十餘載許渾暮宿東溪詩暗灘水落漲虚沙灘去丨丨萬里)
(賖温庭筠書懷詩是非迷覺夢行役議丨丨黃庭堅詩會合只偶然等閒異丨丨陸游歲暮詩半生浪走跨丨丨白首還如筮仕初)
思吳(杜甫詩丨丨勝事繁白居易詩鍾儀徒望楚張翰浪丨丨)吞吳(杜甫詩江流石不轉遺恨失丨丨)
魏蜀吳(韓偓詩天地三分丨丨丨)東門吳(北齊書邢邵傳其高情逹識開遣滯累丨丨丨以還所未有也列子魏有)
(丨丨丨者子死而不憂曰吾嘗無子之時不憂今子死乃與向無子時同吾奚憂也潘岳詩上慚丨丨丨下愧蒙莊子)
增入吳(春秋定公五年於越丨丨晉書周處傳自知為人所惡慨然有改勵之志乃丨丨尋二陸陳子昂詩山川半丨丨王)
(昌齡詩寒雨連江夜丨丨江為詩秋江碧丨丨又揭傒斯詩山勢遥連蜀江聲不丨丨)恃吳(左傳舒庸人以楚師之敗也道)
(吳人圍巢伐駕圍釐虺遂丨丨而不設備楚公子櫜襲舒庸滅之)通吳(左傳申公巫臣請使于吳吳子夀夢說之乃丨丨于)
(晉舊唐書享孔廟樂章丨丨表聖問老探貞李洞詩丨丨白浪寬圍國倚蜀青山峭入天)教吳(左傳巫臣以兩之一卒適吳舍)
(偏兩之一與之射御丨丨乘車)挑吳(左傳城州來以丨丨)在吳(左傳吳滅州來令尹子期請伐吳王弗許曰吾未撫民人)
(未事鬼神未修守備未定國家而用民力敗不可悔州來丨丨猶在楚也子姑待之王駕詩夫戍蕭關妾丨丨)適吳(左傳伍尚)
(謂伍員曰爾丨丨我將歸死蘇軾詩君行丨丨我適越笑指西湖作衣鉢)祚吳(左傳楚子曰不知天將以為虐乎使剪喪吳國)
(而封大異姓乎其亦將卒以丨丨乎)豢吳(左傳吳將伐齊越子率其衆以朝焉王及列士皆有饋賂吳人皆喜惟子胥懼曰是)
(丨丨也夫)與吳(左傳陳懷公朝國人而問焉曰欲與楚者右欲丨丨者左)誤吳(左傳越人侵楚以丨丨也)臨吳(左傳)
(吳子使舒鳩氏誘楚人曰以師臨我注教舒鳩誘楚使以師丨丨楊炯老人星賦殷馗則黃星見楚雷煥則紫氣丨丨)貢吳
(左傳如邾以事晉疏邾是子爵以六百乘丨丨邾以吳為伯故也)外吳(公羊傳會吳于鍾離曷為書會吳丨丨也)重吳
(公羊傳公會晉侯及吳子盟于黃池曷為以會兩伯之辭言之丨丨也曷為丨丨吳在是則天下諸侯莫敢不至也)女吳(孟子)
(涕泣而丨于丨吳越春秋闔閭復謀伐齊齊侯使女為質于吳吳王因為太子波聘齊女女少思齊日夜號泣闔閭乃起北門名曰)
(望齊門令女往遊其上)西吳(齊語西服㳅沙丨丨)宦吳(越語句踐令大夫種守于國與范蠡入丨于丨)殘吳(戰國)
(策越王句踐棲于會稽而後丨丨覇天下)大吳(戰國策雕題黑齒却冠&KR0008;絀者丨丨之民按絀史記作縫北齊書杜弼傳古有)
(逆取順守丨丨困于小越弱燕能破強齊刀劍錄孫權作萬口刀所用皆南銅越炭文曰丨丨吳都賦子獨未聞丨丨之巨麗乎楊)
(修五湖賦懷丨丨以當胸)棄吳(史記吳太伯世家越王句踐率其衆以朝吳厚獻遺之吳王喜惟子胥懼曰是丨丨也)君
吳(史記吳太伯世家武王求太伯仲雍之後得周章周章已丨丨因而封之)扞吳(史記楚世家吳三公子奔楚楚封之以丨)
(丨)作吳(史記吳太伯世家自泰伯丨丨傳至五世以至武王而始克商)破吳(史記子貢一出存魯亂齊丨丨彊晉而覇)
(越李白詩越王句踐丨丨歸義士還鄉盡錦衣)完吳(史記蔡澤傳比干忠而不能存殷子胥智而不能丨丨)北吳(漢書)
(地理志武王封周章弟中于河北是為丨丨後世謂之虞)荆吳(漢書諸侯王表東帶江湖薄會稽為丨丨魏氏春秋雖令德無)
(聞仁澤未著而能屈強丨丨者抑有由也陸機辨亡論遂割據山河跨制丨丨李白悲清秋賦余以鳥道計于故鄉兮不知去丨丨)
(之幾千薛濤詩白波分去繞丨丨)陳吳(漢書諸侯王表丨丨奮其白挺劉項随而斃之又蘇轍送毛滂齋郎詩歸來一笑湏)
(勤取花發丨丨二月春)委吳(漢書吳王濞傳方今為將軍計莫若引兵東北辟昌邑以梁丨丨吳必盡銳攻之)乘吳
(魏志鄧艾傳兵有先聲而後實者今因平蜀之勢以丨丨吳人震恐席卷之時也)輔吳(吳志張昭傳權稱尊號更拜丨丨將)
(軍班亞三司諸葛恪别傳鳥名鸚母未必有對請丨丨復求鸚父張纘賦欽丨丨之忠諒)主吳(晉書天文志北斗七星一主秦)
(二主楚三主梁四丨丨五主燕六主趙七主齊)取吳(晉書羊祜傳帝欲使祜臥護諸將祜曰丨丨不必湏臣自行乃舉杜預自)
(代)連吳(晉書宣帝紀初蜀將孟逹之降也魏朝遇之甚厚帝以逹言行傾巧不可任乃以領新城太守逹于是丨丨固蜀潛)
(圖中國)勁吳(晉書孫惠傳丨丨銳卒之富鄒陽上書越用大夫種之謀禽丨丨而覇中國)定吳(晉書王濬傳丨丨之)
(功此焉為最)甌吳(晉書慕容暐傳掃平關隴蕩一丨丨楊億謝賜衣表任叨符竹地僻丨丨)江吳(晉書張駿傳丨丨寂)
(蔑餘波莫及范成大詩丨丨把酒悟萬緣)鍾吳(南齊書州郡志馬門郡有丨丨縣又桯史行都之山肇自天目清淑扶輿之氣)
(丨而為丨)歸吳(北齊書文襄與侯景書入秦則秦人不與丨丨則吳人不信吳越春秋吳王謂范蠡曰子能改心自新棄越丨)
(丨乎岑參詩江月引丨丨杜甫詩張翰後丨丨陸游詩負琴腰劍成三友出蜀丨丨歷百城又憶昔西游萬里餘長亭夜夜夢丨丨)
富吳(舊唐書富嘉謨傳先是文士撰碑頌皆以徐庾為宗氣調漸劣嘉謨與吳少微屬詞皆以經典為本時人欽慕之稱為丨)
(丨體)安吳(唐書地理志宣州宣城郡涇縣注武德三年更名猷州并置南陽丨丨二縣八年州廢省南陽丨丨以涇來屬水經)
(注南江又東逕丨丨縣號曰丨丨谿)小吳(宋史趙瞻傳元豐中河决丨丨神宗詔開大吳以護北都)區吳(山海經丨丨之)
(山無草木多沙石鹿水出焉)鹿吳(山海經丨丨之山上無草木多金石澤更之水出焉)漆吳(山海經丨丨之山無草木)
(多博石注可以為博棋)薰吳(山海經丨丨之山無草木多金玉)沮吳(山海經空桑之山北臨食水東望丨丨南望沙)
(陵西望湣澤)還吳(吳越春秋要離刺慶忌左右欲殺之慶忌曰可令丨丨以旌其忠)報吳(吳越春秋越王思丨丨冬)
(則抱冰夏則握火)崇吳(吳越春秋子胥曰大哉越王之丨丨吳將為所擒也)故吳(吳越春秋殷末中國侯王數用兵恐)
(及于荆蠻故太伯起城周三里二百步外郭三百餘里名曰丨丨)賜吳(吳越春秋大夫種書矢射之曰昔天以越丨丨吳不)
(肻受是天所反)去吳(吳越春秋越王夫人歌曰離我國兮丨丨越絶書范蠡大夫種俱見覇兆出于東南相要而往止于吳以)
(為胥在無所關其辭丨丨之越句踐賢之七命或馳名傾秦或夜飛丨丨注楚王寤得湛盧之劍秦王聞而求之)弊吳(法言)
(種蠡不強諫而山棲俾其君詘社稷之靈而僮僕又終丨丨)契吳(水經注河水又東南注云水出丨丨東山西逕故里南而)
(北俗謂之丨丨亭)輸吳(拾遺記越殺三牲以祈天地殺龍蛇以祠川岳矯以江南億萬戶民丨丨為傭保)全吳(吳地)
(記崑山縣在郡東七十里地名丨丨水名新陽又吳地有館八所一名丨丨梁簡文帝吳郡石像碑銘湛然神跡長處丨丨方干詩)
(過江春雨入丨丨陸龜蒙練瀆詩越恃君子衆大將壓丨丨陳師道詩計然特未用意得輕丨丨)施吳(法書要錄丨丨鄴下)
(同年後萃按丨丨謂吳休尚施方泰)張吳(張彦遠名畫記顧陸丨丨著名卷軸)基吳(揚雄揚州牧箴泰伯遜位丨丨紹類)
曹吳(西征賦臧札飄其高厲委丨丨而成節蘇軾詩元龍本志陋丨丨元龍陳登字)延吳(西征賦雖勉勵于丨丨實潛慟)
(于余慈謂延陵季子東門吳也)南吳(潘岳文三雄鼎足孫啓丨丨李洞詩幾年乘興往丨丨)收吳(陸機功臣頌丨丨引)
(淮光啓于東)昆吳(張協七命銘德于丨丨之鼎)鯨吳(張載平吳頌蠢爾丨丨憑山阻水)舊吳(劉琨勸進表陛)
(下撫寕江左奄有丨丨沈約碑文鴻鶱丨丨作守東楚)開吳(張俊求為諸孫置守冡人表進為徇漢之臣退為丨丨之主庾)
(信哀江南賦况背關而懷楚異端委而丨丨又碑文人承佐漢國號丨丨陸仁題桓王墓詩弟兄汗馬竟丨丨)彊吳(習鑿齒序)
(遂并丨丨混一宇宙)湘吳(雪賦酌丨丨之醇酎注湘山酃陵縣水以作酒有名吳興烏程縣若下酒有名李白鳴雁行客居烟)
(波寄丨丨)閩吳(鄭道昭興國學表蠢爾丨丨阻化江湫妙選英儒以宗文教)新吳(魏收美女篇丨丨何為誤舊鄭果難)
(依)傳吳(江淹横吹賦所以韻起西國響流東都浮江繞泗歷楚丨丨)京吳(沈約樂府詠枤杜旋丨丨)霑吳(沈約)
(碑文惠露丨丨)神吳(張纘賦發曉渚而遡風苦丨丨之難習)燕吳(徐陵在北齊與宗室書宗均魯衛地匪丨丨車騎相)
(望舟艫朝夕)辭吳(王勃夫子廟碑違齊出宋歷楚丨丨)從吳(張說姚文貞碑源深自虞𣲖别丨丨)沿吳(李白詩序)
(王屋山人魏萬云自嵩宋丨丨相訪數千里)窺吳(杜甫詩蜀主丨丨幸三峽)借吳(張謂詩朝恩獨丨丨)蜀吳(韓愈)
(進士策問周之後秦漢丨丨魏晉之興亦有尚乎無也)隱吳(耿湋詩梅福何湏去丨丨)拒吳(李商隱啓亞夫丨丨驚東)
(南而備西北韓信擊魏艤臨晉而渡夏陽)春吳(鄭谷詩丨丨水樹低)遊吳(鄭谷詩詩書難捨魯山水暫丨丨蘇轍詩微官)
(不湏滿也復試丨丨)傖吳(陸龜蒙詩南北風流舊不同丨丨今日若相通)覇吳(顔粲詩功成欲丨丨)備吳(蘇轍漢文)
(帝論高其垣牆深其陷穽時伺而謹防之此文帝之所以丨丨也)晴吳(黃庭堅詩東傾彭蠡浸丨丨)漢吳(吳澄題閣)
(皂山詩丨丨仙跡兩峰齊欲拾瑶華路恐迷)越吳(貢奎詩隔世或相慕同居分丨丨吳當詩葡萄天馬來邊徼秔稻雲帆出)
(丨丨陳烓詩散髮弄扁舟何論丨與丨)道吳(歐陽原功丨丨山詩丨丨山頭目龍臥疊嶂重岡深紫邏)荀吳(春秋襄二)
(十六年晉侯使丨丨來聘)戴吳(左傳趙文子曰巢隕諸樊閽戕丨丨)朝吳(左傳蔡丨丨出奔鄭)彭吳(漢書食貨志丨)
(丨穿穢貊朝鮮置滄海郡則燕齊之間靡然發動)王吳(後漢書王景傳顯宗詔與將作謁者丨丨修作浚儀渠吳用景墕流)
(法水乃不復為害)
不忘吳(越絶書夫鼠忘壁壁不忘鼠今越人丨丨丨矣)隂圖吳(越絶書昔者越王句踐既得反國欲丨丨丨乃召計)
(倪而問焉)不關吳(魏收詩使星疑向蜀劒氣丨丨丨)占亡吳(陸龜蒙館娃宫懷古詩猶有八人皆二八獨教西子)
(丨丨丨)獨繼吳(蘇軾詩笑飲貪泉丨丨丨)楚與吳(蘇轍和劉貢父登黃樓詩試問登消暑何如丨丨丨)語帶
吳(釋惠洪詩風骨東甌丨丨丨)未離吳(高啓詩舊音猶帶楚新夢丨丨丨)
有口為吳(吳志薛綜傳蜀使張奉于權前列尚書闞澤姓名以嘲澤澤不能荅綜下行酒因勸酒曰蜀者何也有犬為獨)
(無犬為蜀横目勾身虫入其腹奉曰不當復列吳君邪綜應聲曰無口為天丨丨丨丨君臨萬邦天子之都)巨骨出吳
(孔融薦謝該書丨丨丨丨隼集陳庭黃熊入寝亥有二首非夫洽聞者莫識其端也)會獵於吳(魏太祖遺孫權書近者奉)
(辭伐罪旌麾南指劉琮束手今治水軍八十萬衆方與將軍丨丨丨丨)
對語(入洛遊吳)(海若天吳)(百越三吳)(畏蜀思吳)(復楚吞吳)(燕許富吳)
摘句(勝槩滿三吳漢水半吞吳)(幅巾蕭灑在東吳潮蹴青天海入吳)(褐衣顛倒著天吳夢随明月下西吳)
租(則吾切積也税也)
韻藻蓄租(詩予所將荼予所丨丨毛傳租為孔疏租訓始也物之初始必有為之故云租為也)市租(史記李牧傳丨)
(丨皆輸入莫府為士卒費又馮唐傳魏尚為雲中守其軍丨丨盡以饗士卒漢書高五王傳主父偃言齊臨菑十萬戶丨丨千金人)
(衆殷富鉅於長安新序晉平公曰吾門下食客三千餘人朝食不足暮收丨丨暮食不足朝收丨丨劉禹錫詩下令蠲里布指期輕)
(丨丨)食租(漢書食貨志卜式言曰縣官當丨丨衣税而已又魏志注置名號侯爵十八級關中侯爵十七級皆金印紫綬又置)
(關内外侯十六級銅印龜紐墨綬五大夫十五級銅印環紐亦墨綬皆不丨丨臣松之以為今之虚封蓋自此始)負租(漢書)
(兒寬傳遷左内史收租税時裁闊狹與民相假貸以故租多不入後有軍發在内史以丨丨當免民聞當免皆恐失之大家牛車小)
(家擔負輸租繦屬不絶課更以最韓愈羅池廟碑于是民業有經公無丨丨流逋四歸樂生興事)田租(後漢書和帝紀詔兖)
(豫荆州今年水雨淫過多傷農功其令被害什四以上皆半入丨丨芻藁唐書諸公主傳漢陽公主時戚近爭為奢詡事主獨以儉)
(常用鐵簪畫壁記丨丨所入元史許衡傳文景克承天心一以養民為務今年課農桑明年減丨丨懇懇愛民如此宜其民心得而)
(和氣應也白居易詩吏征漁戶税人納火丨丨范成大詩黃雲一稜秋丨丨劉基詩累歲减丨丨頻年賜縑絹)蠲租(唐書權德)
(輿傳德輿建言今霪雨二時農田不開逋亡日衆宜擇羣臣明識通方者持節勞徠問其所疾苦丨其丨入宋史太宗紀太平興國)
(七年河決武德縣丨臨河民丨陸游賽神曲歲歲賜粟年年丨丨楊維楨樂府食田可久業聖主方丨丨)地租(唐書魏徵傳修)
(洛陽宫勞人也收丨丨厚斂也俗尚高䯻宫中所化也王績詩有客談名理無人索丨丨陸游詩有吏頻征瘦丨丨)催租(詩話)
(總龜謝無逸常問潘大臨有新詩否荅曰昨日得滿城風雨近重陽句忽丨丨人至遂敗人意只一句奉寄蘇軾五禽言不辭脱袴)
(谿水寒水中照見丨丨瘢薩都剌詩又不聞田家婦日埽春蠶宵織布丨丨縣吏夜打門荆釵布裙夫短袴)
今年租(漢書文帝紀二年賜天下民丨丨田丨之半十二年賜農民丨丨丨税之半南史宋武帝紀七年大赦行幸所經毋)
(出丨丨丨布劉子翬諭俗詩縣牆挂德音盡弛丨丨丨)不入租(漢書何武傳武弟顯家有市籍租常不入縣數負其課師)
(古注以顯家丨丨丨故每令縣負課殿)趙軍租(陳子昂詩空懷老臣策未獲丨丨丨)
增輸租(左傳作丘賦疏别賦其田使之出粟若今丨丨南史何思澄傳父敬叔齊長城令清廉不受禮遺夏節至忽牓門受)
(餉數日中得米二千餘斛他物稱是悉以代貧人丨丨陸游詩占星起飯犢待月出丨丨)半租(史記景帝紀元年五月除田丨)
(丨後漢書鄧禹傳永初六年紹封鄧康為夷安侯時諸紹封者皆食故國丨丨康以皇太后戚屬獨三分食二元稹旱灾自咎詩惻)
(惻詔書下半减麥與緡丨丨豈不薄尚竭力與筋)除租(史記文帝紀上曰農天下之本務莫大焉今勤身從事而有租税之)
(賦是為本末者毋以異其于勸農之道未備其丨田之丨税)占租(漢書昭帝紀元始六年令民得以律丨丨注律諸當丨丨)
(者家長身各以其物占占不以實罰金二斤沒入所不自占之物占章贍反唐書李翺傳翺為廬州刺史時州旱遂疫逋捐係路亡)
(籍口四萬權豪賤市田屋牟厚利而寠戶仍輸賦翺下教使以田丨丨無得隱收豪室税二千緡貧弱以安)海租(漢書食貨)
(志大司農中丞耿夀昌白增丨丨三倍天子從其計皮日休詩遣出丨邊丨)顧租(漢書食貨志法使天下公得丨丨鑄銅錫)
(為錢注丨丨謂顧庸之直或租其本)榖租(漢書貢禹傳農夫父子暴露中野不避寒暑捽屮杷土手足腁胝已奉丨丨又出槀)
(税鄉部私求不可勝供故民棄本逐末)逋租(後漢書光武紀初光武為舂陵侯家訟丨丨于嚴尤尤見而竒之宋書文帝紀)
(元嘉元年大赦天下丨丨宿債勿復收南史齊高帝紀建元元年賜鰥寡孤獨不能自存者榖人五斛丨丨宿債勿收)分租
(魏志注今丨所受丨與諸將掾屬及故戍于陳蔡者庶以疇荅衆勞不擅大惠也)出租(晉書溫嶠傳一夫不耕必有受其饑)
(者今不耕之夫動有萬計春廢勸農之制冬峻丨丨之令下未見施惟賦是聞賦不可已當思令百姓有以殷實)米租(晉書)
(周馥傳臣謹選精卒三萬輒檄荆湘江揚各先運四年丨丨十五萬斛布絹各十四萬匹以供大駕)運租(晉書袁宏傳少孤貧)
(以丨丨自業)國租(晉書高密王泰傳泰性廉靜不近聲色雖為宰輔食大丨之丨服餙肴膳如布衣寒士南史梁武帝紀天)
(監四年侵魏以興師費用王公以下各上丨丨及田榖以助軍資庾信謝趙王賚米啓仰費丨丨遂開塵甑非丹竈而流珠異荆臺)
(而炊玉又燕射歌辭玉斗調元協金沙富丨丨李商隱詩丨丨容客旅香熟玉山禾)義租(南史張齊為巴郡太守上夷獠丨丨)
(得米二十萬斛十六國春秋後秦錄宣告諸城諭以順逆秣馬厲兵徵發丨丨)當租(南史宋武帝紀江東諸郡旱遣使開倉賑)
(恤聽受雜物丨丨)郡租(南史宋武帝紀賜歷陽郡女子百戶牛酒蠲丨丨)麥租(南史齊明帝紀建武二年停青州丨)
(丨羊士諤詩宿丨復盈丨)督租(北史魏太祖紀右軍將軍尹國先丨丨于冀州)復租(北史魏太宗紀神瑞二年六月丁卯)
(幸赤城親見長老問人疾苦丨丨一年)納租(北史盧勇傳屬山西霜儉運山東租輸皆令實載違者罪之令勇典其事勇守)
(法不虧神武謂郭秀曰勇真公人也方當委之大事豈止丨丨而已也白居易詩丨丨看縣帖)徵租(北齊書蘇瓊傳累遷南清)
(河太守天保中郡界大水瓊普集部中有粟家自從貸粟以給付饑者州計戶丨丨復欲推其貸粟綱紀謂瓊曰雖矜饑餒恐罪累)
(府君瓊曰一身獲罪且活千室何所怨乎)免租(北齊書文宣帝紀天保八年詔今年遭蝗之處丨丨金史宣宗紀興定二年丨)
(中京嵩汝等州逋丨元史世祖紀至元二十三年以平灤太原汴中梁水旱為災丨民丨又浙西大水害稼會台哈布哈入朝力言于)
(書丨其丨)折租(唐書張廷珪傳宗楚客等封戶多在河南河北諷朝廷詔兩道蠶産所宜雖水旱得以蠶丨丨唐六典諸州庸)
(調及丨丨等物應送京者並貯左藏)邑租(唐書楊仲昌傳仲昌資長于吏常分父丨丨賑宗黨御身以約善與人交士樂從之)
(游云)代租(唐書食貨志詔江南以布丨丨)歲租(唐書王鉷傳鉷迎帝旨歲進錢鉅億萬儲禁巾以為丨丨)庸租(唐書)
(宋渾傳渾在平原暴斂求進至重取民一年丨丨)茶租(宋史食貨志韓邈奏隆興府惟分寕縣産茶他縣無茶豪民武斷者)
(乃請引窮索一鄉使認丨丨非便于是禁非産縣不許擅認丨丨茶譜陸龜蒙嗜茶置園于顧渚山下歲入丨丨自為品題以繼茶)
(經高啟詩丨丨催未得菊餌服還能)舊租(宋史食貨志墾闢荒田者止輸丨丨)本租(金史食貨志興定四年河南水災命)
(復業之戶免丨丨及一切差發能代耕者如之)官租(元史武宗紀令本省丨丨于九月先輸三分之一以備賑給韓愈詩丨丨)
(日輸納陳造詩今歲麥秋旱歲餘得麥僅足償丨丨程俱詩丨丨及時了卒歲樂無營許有壬蔬圃詩九月築場十月滌連年藉此)
(輸丨丨陳旅詩塞北健婦方把鋤丈夫邊戍索丨丨)牛租(元史泰不華傳除紹興路總管革吏弊除沒官丨丨令民自實田以)
(均賦役)魚租(元史余闕傳盗方據石蕩湖出兵平之令民取湖魚而輸丨丨陳造詩間收丨澳丨又元稹東南行短簷苫稻)
(草微俸封漁租按封去聲)税租(十六國春秋前趙錄光初十一年曜躬親二郊大赦復百姓丨丨之半)積租(十六國春)
(秋後燕錄永康二年太祖命東平公儀徙屯鉅鹿丨丨楊城)齊租(張說姚文貞碑銘名正身遂言誠願孚方辭漢禄更辱丨)
(丨)詬租(李賀詩縣省司刑官戶乏丨丨吏又關東吏人乏丨丨)減租(盧仝詩百姓丨暴丨)賦租(白居易詩勸農)
(均丨丨張詠杭州謝表既蒙明勅與蠲之于丨丨復降異恩又賑之以口粟蘇軾詩人間行路難踏地出丨丨)稻租(温庭筠書)
(懷詩泮水思芹味琅邪得丨丨)王租(許棠送龍州樊使君詩土産唯宜藥丨丨只貢金)秋租(梅堯臣詩孰知事春農但)
(知急丨丨劉基詩今年丨丨登行止稍有託)絹租(秦觀詩明日輸丨丨鄰兒入城郭)探租(陸游詩官長梅園亦丨丨)
殘租(陸游詩樂歲共忘東作苦丨丨不待急符催)鹽租(貢師泰詩法重丨丨嚴犯界楊維楨詩田租未了壓丨丨)損
租(方岳詩寒圃應肥菜秋霖怕丨丨)
三歲租(漢書文帝紀三年上自甘泉之高奴因幸太原見故羣臣皆賜之舉功行賞諸民里賜牛酒復晉陽中都民丨丨丨)
勿收租(漢書食貨志邊食足支一歲以上赦丨丨農民丨後漢書章帝紀詔曰其令郡國募人無田欲徙它界就肥饒者聽)
(之到在所賜給公田為雇耕傭賃種&KR0008;貰與田器丨丨丨五歲除算三年注&KR0008;古餉字)王侯租(後漢書桓帝紀延熹五年)
(武陵蠻叛以太常馮緄為車騎將軍討之假公卿以下奉又換丨丨丨以助軍糧出濯龍中藏錢還之)僑人租(南史宋武)
(帝紀孝建元年置都水使者官始課南徐州丨丨丨)歛封租(唐書宋璟傳詔璟權檢校貝州刺史時河北水大饑武三思使)
(丨丨丨璟拒不與故為所擠)過於租(王羲之斷酒帖斷酒一年所省百餘萬斛米乃丨丨丨此救民命當可勝言)江
淮租(白居易對策輓丨丨之丨贍關輔之食非無害也蓋害小而利大矣故久而不勝其利)貧人租(王彦威贈太保)
(于頔諡議頔刺湖州得丁壮之物籍者取什一代丨丨丨入故輕重以濟)菱為租(陸游詩道士莊畔丨丨丨)俵寄租
(朱子與留丞相劄子本州田税不均皆為豪宗大姓詭名冐占而細民産去税存或更受丨丨之丨困苦狼狽無所從出)豁逃
租(劉宰謝趙使君豁租詩長榜朱書又墨書使君頒令丨丨丨)主家租(貢師泰詩種田未了丨丨丨)不欠租
(方岳詩何人能敗吟詩興自在成章丨丨丨)橘柚租(高啟洞庭山詩居人彷彿武陵客戶種丨丨收為丨)
布帛為租(後漢書朱暉傳元和中榖貴縣官經用不足朝廷憂之尚書張林上言榖所以貴由錢賤故也可盡封錢一取)
(丨丨丨丨以通天下之用)
對語(給復蠲租)(芡税菱租)(井税海租)(酤𣙜茶租)(山初買水可租)(一㕓税十頃租)(雞豚社橘柚租)
盧(落胡切說文飯器也一曰賣酒區亦作壚又水黑色又姓)
韻藻微盧(書及庸蜀羌髳丨丨彭濮人又夷丨丨蒸)蒲盧(爾雅蜾蠃丨丨注今之細腰蜂也觧頤新語瓠之細腰曰)
(丨丨蜂之細腰亦曰丨丨又沈存中曰丨丨蒲葦也韓偓詩窗裏日光飛野馬案頭筠管長丨丨又人名張華勵志詩丨丨縈繳神)
(感飛禽注丨丨即蒲且也汲冢書曰蒲且子見䨇鳥過之其不被弋者亦下故言感也)韓盧(史記范雎傳以秦治天下譬若)
(馳丨丨而搏蹇兔晉書韓博有口才嘗大會桓温使司馬刁彝嘲之彝謂博曰君是丨丨後耶博曰君是丨丨後温笑曰刁以君姓)
(韓故相問渠自姓刁那得丨丨後博曰短尾則為刁也一座皆驚笑說苑丨氏之丨天下疾狗也見兔而指屬則無失兔矣海錄碎)
(事李德柔始為小吏本無學術妄稱博雅每呼馬為丨丨聞者莫不掩口西京賦丨丨噬於&KR1303;末馮衍顯志賦丨丨抑而不縱兮騏)
(驥絆而不試庾信詩更贏承落雁丨丨鬭蟄熊韓愈毛穎傳居東郭者名㕙狡而善走與丨丨爭能盧怒與宋鵲謀而殺之)破
盧(漢書趙廣漢傳廣漢發長安吏自將與俱至霍光子博陸侯禹第直突入其門廋索私屠酤推丨丨罌斧斬其門關而去注盧)
(所以居罌罌所以盛酒也又淮南子天馬之為草駒之時蹶蹏足以丨丨陷匈)鹿盧(漢書雋不疑傳晉灼注古長劒首以玉作)
(井丨丨形上刻木作山形如蓮花初生未敷時今大劒木首其状似此晉書石季龍以女騎一千為鹵簿游于戲馬觀觀上安詔書)
(五色紙在木鳳之口丨丨廻轉状若飛翔焉唐書車服志大裘冕者祀天地之服也朱韈赤舄丨丨玉具劒大珠鏢首王褒僮約屈)
(竹作杷削治丨丨孔奐詩黃金絡腰褭蓮花裝丨丨古樂府腰間丨丨劒可直千萬餘陸游詩那夢朝衣玉丨丨)戎盧(漢書)
(西域傳丨丨國西通扞彌四百六十里)都盧(漢書西域傳武帝享四夷之客作巴渝丨丨之戲又地理志合浦南有丨丨國)
(太康地志丨丨國其人善緣高梁元帝纂要百戲起于秦漢有魚龍丨丨興電動雷吞刀吐火之類國史補元載擅權累年客有為)
(丨丨緣橦歌諷其至危之勢載覽之泣下西京賦非丨丨之輕趫孰能超而究升曹植詩魏氏發機養基撫弦丨丨尋高搜索猴猿)
(傅休奕正都賦乃有材童妙伎丨丨捷足緣修竿而上下形既變而景屬李白大獵賦馳專諸走丨丨元稹詩知君險鬭敵丨丨)
若盧(漢書百官公卿表少府丨丨令丞注主弩射之官漢儀注有丨丨獄令治庫兵)英盧(漢書有韓彭丨丨傳丨布丨綰)
(也)成盧(晉書劉毅傳後在東府聚摴蒱大擲一判應至數百萬餘人竝黑犢惟劉裕及毅在後毅次擲得雉大喜褰衣繞床)
(呌曰非不能盧不事此耳裕因挼五木久之曰老兄試為卿荅既而四子俱黑一子轉躍未定裕厲聲喝之即丨丨焉元稹詩蠅點)
(忽丨丨劉禹錫詩爭知掌下不丨丨温庭筠觀碁詩閒對楸枰傾一壺黃華坪上幾丨丨)尊盧(梁書許懋傳七十二君夷吾所)
(記此中世數裁可得二十餘主伏羲神農女媧大庭栢皇中央栗陸驪連赫胥丨丨混沌昊英有巢朱襄葛天隂康無懷黃帝少昊)
(顓頊高辛堯舜禹湯文武中間乃有共工覇有九州非帝之數云何得有七十二君舊唐書武承嗣傳驪連栗陸之辰丨丨大庭之)
(日時猶朴略未著圖書方岳詩丨丨赫胥一聚塵檮杌春秋幾張紙又複姓風俗通古丨丨氏後氏焉)崔盧(舊唐書竇威傳)
(武德元年拜威内史令威謝高祖笑曰比見關東人與丨丨為婚猶自矜伐公代為帝戚不亦貴乎唐書高儉傳詔士廉等為氏族)
(志而崔幹仍居第一帝曰我于丨丨李鄭無嫌顧其世衰不復冠冕猶恃舊地以取貲不觧人間何為貴之齊據江北梁陳在江南)
(雖有人物偏方下國無可貴者故以丨丨王謝為重今謀士勞臣以忠孝學藝從我定天下者何容納貨舊門買婚為榮耶蘇軾朱)
(陳村圖詩聞道一村唯兩姓不將門戶賣丨丨)湛盧(吳越春秋歐冶所造劒一純鈎二丨丨三魚腸四豪曹五巨闕吳都賦吳)
(鈎越棘純鈎丨丨庾信賦丨丨去國杜甫詩朝士兼戎服君王按丨丨蘇軾詩光景如丨丨孫蕡詩手仗芙蓉綠丨丨又姓苑有丨)
(丨氏)碧盧(淮南子劒工惑劒之似莫邪者唯歐邪能名其種玉工眩玉之似丨丨者唯猗頓不失其情許慎注丨丨或云碔砆)
(猗頓魯之富人能知玉理)的盧(世語劉備屯樊城劉表憚其為人不甚信用曾請備宴會蒯越蔡瑁欲因會取備備覺之潛遁)
(出所乘馬名丨丨騎丨丨走渡襄陽城西檀溪水中溺不得出備急曰丨丨今日厄矣可努力丨丨乃一踊三丈遂得過梅堯臣觀)
(宋中道書畫詩一掃一幅太快健檀溪躍過瘦丨丨亦作的顱晉書庾亮傳亮所乘馬有的顱殷浩以為不利于主勸亮賣之亮曰)
(曷有己之不安而賣于人浩慚而退)觚盧(子虚賦蓮藕丨丨奄閭軒于注丨丨扈魯也)鵁盧(上林賦煩鶩庸渠箴疵丨)
(丨注丨鴢頭鳥也丨盧鷀也)呼盧(李白詩丨丨百萬終不惜白居易詩骰盆思共彩丨丨)梟盧(杜甫詩袒跣不肻成)
(丨丨元稹詩心情且強擲丨丨又挼莏五木擲丨丨)雉盧(黃庭堅詩遶床呌一擲十白九丨丨)
開一盧(漢書食貨志令官作酒以一二千石為一均率丨丨丨以賣注盧者賣酒之區以其一邊高形如鍜家盧故取名)
鍜家盧(見上)提壺盧(歐陽修詩獨有花上丨丨丨勸我有酒花前傾高啓五禽言丨丨丨趣沽酒杏花村中媪家有)
(又蘇軾詩花下壺盧鳥勸提)北村盧(蘇軾荔枝詩南村諸楊丨丨丨)博士盧(蘇軾詩路逢逃秦丨丨丨注盧放秦)
(博士也)
增彤盧(書用賚爾秬鬯一卣丨弓一彤矢百丨弓一盧矢百)當盧(詩鉤膺鏤錫箋眉上曰錫刻金飾之今丨丨也疏所)
(謂鏤鍚丨丨者當馬之額盧在眉眼之上所謂鏤鍚指此文也陸璣詩疏蔦一名寄生葉似丨丨子如覆盆子赤黑甜美後漢書輿)
(服志卿以下有騑者緹扇汗青翅尾丨丨义髦上下皆通又漢書司馬相如傳相如與俱之臨卭盡賣車騎買酒舍乃令文君丨丨)
(按史記作當鑪)圍盧(左傳趙武韓起以上軍丨丨又閭丘嬰帥師丨丨)扶盧(晉語胥臣曰侏儒丨丨又廣州記丨丨山)
(在四會高入雲霄世傳山上有池每甲戌日聞鼓角笙簫之聲)碆盧(戰國策黃鵠因是以游乎江海淹乎大沼俯噣鱔鯉仰嚙)
(䔖衡奮其六翮而凌清風飄搖乎高翔自以為無患與人無爭也不知夫射者方將脩其丨丨治其矰繳而加已乎百仞之上)弓
盧(漢書霍去病傳歷度難侯濟丨丨注難侯山名丨丨水名按史記作弓閭)索盧(後漢書丨丨放字君陽東郡人也注丨丨)
(姓北齊書慕容紹宗傳紹宗後以軍功封丨丨縣子尋進爵為侯唐書齊澣傳澣徙丨丨丞郴州長史濠常二州刺史)伊盧
(後漢書郡國志東海郡有丨丨鄉注史記曰鍾離昩家在丨丨)瀆盧(魏志丨丨國與倭接界其人形皆大衣服絜清長髮亦作)
(廣幅細布法俗特嚴峻)末盧(魏志丨丨國有四千餘戶濱山海居好捕魚鰒水無深淺皆沉沒取之)三盧(晉書前燕)
(載記慕容垂世子寶在長安因燕摴蒱整容誓之曰世云摴蒱有神豈虛也哉若富貴可期頻得丨丨於是丨擲盡丨寶拜受賜又)
(唐書西域傳東女羌别種也顯慶初遣使高霸黎文與王子丨丨來朝又劉基病眼詩三彭上誶丨丨聞乘時作釁何其速)對盧
(南史高句麗傳其官有相加丨丨沛者古鄒加主簿優台使者帛衣先人尊卑各有等級又桂婁部置官有丨丨則不置沛者有沛)
(者則不置丨丨又扶桑國貴人第一者為丨丨第二者為小丨丨第三者為納咄沙)新盧(南史新羅國魏時曰丨丨宋時曰新)
(羅或曰斯羅)伽盧(南史南蠻有丨丨國與諸蠻以琉璃罌缶相易)擲盧(南史李安人討晉安王子勛所向尅捷事平明)
(帝大會新亭樓勞諸軍主摴蒱官賭安人五丨皆丨帝大驚王建詩避暑昭陽不丨丨)得盧(南史宋武帝與侍中顔師伯摴)
(蒱帝得雉大悦後師伯丨丨帝失色師伯遽斂手曰幾丨丨又劉彦節有異圖弟遐為吳郡潛相影響齊高帝令張瓌取遐遐召瓌)
(委以軍事瓌偽受命與叔恕領兵十八人入郡斬之高帝以告左軍張冲冲曰瓌以百口一擲出手丨丨矣)朱盧(南齊書州)
(郡志合浦郡有丨丨縣)二盧(北齊書盧文偉傳邢子廣目丨丨云詢祖有規檢禰衡思道無冰稜文舉又李白贈盧徵君昆)
(弟詩丨丨竟不起萬乘高其風)石盧(魏書地道志雲中城東八十里有成樂地今雲中郡治一名丨丨城也)章盧(舊唐)
(書地理志漢嚴道地隋置盧山縣盧山在縣西北六十里丨丨山下俗呼為盧關)瓠盧(舊唐書劉仁軌傳咸亨元年東伐新)
(羅仁軌率兵徑度丨丨河破其北方大鎮七重城)豆盧(地名唐書兵志關内道有丨丨節捉又姓宰相世系表丨丨氏本慕)
(容氏燕王廆弟運生制制生精降後魏北人謂歸義為丨丨因賜以為氏宰相一人欽望)平盧(唐書置丨丨節度使鎮撫室韋)
(靺鞨韓愈烏氏廟碑銘念昔丨丨為艱為瘁大夫承之危不棄義謂烏承玼管丨丨先鋒謀殺史思明事發走免大夫指承玼之子)
大盧(宋史真宗紀咸平二年延州言破丨丨小盧等十族獲人畜二十萬)卜盧(汲冡周書丨丨以紈牛紈牛者牛之小者)
(也盧辯注丨丨盧人面西北戎也合盧水是)托盧(陸璣詩疏廣要家菜一名丨丨或名天精或名地骨日華子云地仙苖即)
(枸杞)黎盧(神農經藥種有五毒一狼毒二巴豆三丨丨四天雄烏頭五斑貓)勃盧(越絶書越王身被暘夷之甲拔丨丨)
(之矛容齋三筆世人語音有以切脚而稱者亦閒見之于書史中如以角為矻落蒲為丨丨是也吳都賦干鹵殳鋌暘夷丨丨之旅)
榼盧(十六國春秋前燕錄慕輿根丨丨城大人也善騎射所在立功又悦綰丨丨城大人也苻堅聞綰之忠恨不得見乃拜其)
(子為郎中)多盧(法言昔者姒氏治水土而巫步多禹扁鵲盧人也而醫丨丨夫欲讐偽者必假真禹乎盧乎終始乎按讐與售)
(同范成大扁鵲墓詩墳土尚堪充藥餌莫嗔醫者例丨丨)兔盧(急就篇雷矢雚菌藎丨丨)黃盧(水經注闞駰曰蒲城漢武)
(帝置其水南出得丨丨水口東出歷蒲子城南)鹵盧(水經注廣雅曰太鹵太原也釋名曰地不生物曰丨丨也又曰鹵罏也如)
(罏火地也)臯盧(廣州記丨丨茗之别名出酉平縣皮日休詩十分煎丨丨半榼挽醽醁)漏盧(本草丨丨亦名野蘭屋之)
(西北黑處謂之丨凡物黑色謂之丨此草秋後即黑異于衆草故有丨丨之稱)鉗盧(南都賦於其陂澤則有丨丨玉池赭陽東)
(陂杜預表所領部曲皆居南鄉界所近丨丨大陂下有良田曾鞏政要策召信臣廣丨丨之浸)十盧(馬融摴蒱賦精誠一呌丨)
(丨九雉)董盧(庾闡餅賦丨丨飛名于華肆和均絶伎于俗㕓)張盧(王僧孺詩碧玉與綠珠丨丨復䨇女)丹盧(梁宣)
(帝遊七山寺賦種丨丨之兩橘)緤盧(王褒和張侍中看獵詩丨丨随兔起高鷹接雉飛)作盧(岑參詩玉盤纖手撒丨丨)
(陸游詩功名如博戲大呌或丨丨)毘盧(柳宗元文今有為佛者二人同出于丨丨遮那之海蘇轍夜坐詩知有丨丨一徑通)
(信脚直前無别巧孫覿焦山吸江亭詩萬頃蒼茫一島孤潭潭雲海現丨丨范成大詩不離一法認丨丨)崗盧(元稹詩崗頭澤)
(底何足論自注近世不以勲賢之胄為令族而以丨丨澤李為甲門)蒙盧(顧况宋州刺史廳壁記商丘之地有丨丨二門有睢)
(渙二水)劉盧(李商隱詩已叨鄒馬聲華末更共丨丨族望通又但驚茅許同仙籍不道丨丨是世親按丨丨劉琨盧諶也琨)
(荅諶詩郁穆舊恩燕婉新婚)逢盧(陸龜蒙詩隱几還自怡丨丨亦爭喝)秦盧(歐陽脩詩丨丨不世出俗子相矜誇)老
盧(蘇轍早睡詩丨丨下種法從來無此妙又雪詩珍重丨丨留種子養生不復問王江)吳盧(蘇轍題武宗元畫詩遺墨消磨)
(顧陸餘開元一一數丨丨)乳盧(王炎詩丨丨随逐相諧嬉)牽盧(吳文英詞秋入中山臂隼丨丨縱長獵)葛盧(雲笈)
(七籖軒轅本紀蚩尤氏于丨丨山發金作冶為鎧甲)勇盧(太微靈書髮神名夀長耳神名嬌女目神名朱映鼻神名丨丨齒神)
(名丹朱)佉盧(法苑珠林造書凡有三人長名曰梵其書右行次曰丨丨其書左行少者蒼頡其書下行翻譯名義丨丨虱叱)
(此乃大仙人名又十丨丨為一佉梨佉梨此云斛)迷盧(五燈會元干釋迦佛所化世界各有百億丨丨日月我若廣說即不)
(能盡)拘盧(毘盧論四肘為一弓五百弓為一丨丨舍)堅盧(史記酷吏傳燕趙之間有丨丨范生之屬大羣至數千人擅自)
(號攻城邑)長盧(史記正義丨丨九篇楚人)孫盧(雷次宗豫章古今記丨丨城在建昌縣南一百里盧孫權第二子也)猗
盧(晉書盧諶傳諶依劉琨為劉粲所虜琨收散卒引丨丨騎還攻粲粲敗走諶得赴琨又劉琨傳單于猗㐌以救東瀛公騰之功)
(琨表其弟丨丨為代郡公)
優於盧(舊唐書楊炯傳楊盈川文思如懸河注水酌之不竭旣丨丨丨亦不減王恥居王後信然愧在盧前謙也)尾合
盧(魏澹鷹賦丨貴丨丨言尾歛也)遶床盧(李商隱詩關西狂小吏唯喝丨丨丨)玉川盧(元好問詩萬古文章有坦)
(塗縱横誰似丨丨丨)北俱盧(翻譯名義俱舍云諸處有中天除丨丨丨洲以夀定故以樂極故以執堅西域記云北拘盧洲)
(舊曰鬱丹越又曰鳩樓訛也)須彌盧(西域記丨丨丨山八寶合成在大海中據金輪上日月之所廻薄諸天之所游舍)
介葛盧(左傳丨丨丨來聞牛鳴曰是生三犧皆用之矣其音云問之而信)賀頼盧(宋書武帝紀慕容超遣五樓及)
(廣寕王丨丨丨先據臨朐城十六國春秋後燕錄魏廣川太守丨丨丨不受東平公儀節度由是與儀有隙)賓頭盧(十六)
(國春秋前秦錄釋道安常注諸經夢見梵道人頭白眉長語安云君注經甚合道理我不得入泥洹住在西域當相助弘通可時時)
(設食識者知安所夢丨丨丨也五燈會元丨丨丨尊者因阿育王内宫齋三萬大阿羅漢躬自行香見第一座無人問其故海意尊)
(者曰此即是丨丨丨位)
長柄壺盧(世說陸士衡初入洛詣劉道真劉性嗜酒惟問東吳有丨丨丨丨卿得種來否)
對語(繁弱屈盧)(呼雉擲盧)(孔李劉盧)(丁櫟韓盧)(金鴉觜玉鹿盧)(道北阮崗頭盧)
摘句(文章冠駱盧連擲采成盧)(八米詩才未服盧張燈雪夜擲梟盧)
鱸(落胡切魚名)
韻藻思鱸(晉書張翰傳齊王冏辟為大司馬東曹掾因見秋風起丨吳中菰菜蓴羹丨魚鱠曰人生貴適志何能羇䆠數)
(千里以要名爵乎遂命駕而歸俄而冏敗人皆謂之見幾李中新秋詩張翰丨丨興班姬咏扇情陸游詩丨丨猶欲釣吳松)引
鱸(神仙傳左慈嘗在曹公座公曰今日高會珍羞略備所少者吳江鱸魚為鱠耳元放曰此可得也因求銅盤貯水以竿餌鉤釣)
(于盤中湏臾丨一丨魚出會者皆驚)膾鱸(白居易詩鼎膩愁烹鱉盤腥厭丨丨周必大詩丨丨湖上曾誇玉煮豆瓶中未是酥)
四腮鱸(吳郡志天下之鱸皆兩腮惟松江之鱸四腮陸游詩車蕩比鱗例饋魚流涎對此丨丨丨劉迎詩北客思南烹夢得)
(丨丨丨覺來搖食指一笑聲盧胡)松江鱸(蘇軾赤壁賦今者薄暮舉網得魚巨口細鱗状如丨丨之丨又党懷英詩中流)
(水肥魚逆上受網應有松鱸鮮又鄒浩詩江鱸已過河魨出吳萊詩東游飽食有江鱸)
增蓴鱸(宋史蘇舜欽傳渚茶野釀足以銷憂丨丨稻蟹足以適口殷文珪詩丨丨方美别吳江蘇轍送劉道原歸南康詩扁)
(舟歲晚告歸覲家膳欲及羞丨丨陸游詩久知歸計好哆口憶丨丨劉克莊送項使君季約詩琹鶴均為贅丨丨頗切身薛季宣讀)
(邸報詩不將䰟夢到反是憶丨丨)獻鱸(南郡記吳人丨丨鱠于隋煬帝帝曰金虀玉膾東南佳味)似鱸(元稹詩炰鱉那)
(勝羜烹鯄只丨丨自注通州俗以鯄魚為膾)煮鱸(陸龜蒙苦雨詩盈筐盛茨芡滿釜丨丨鱖)載鱸(蘇舜欽滄浪亭詞方)
(念陶朱張翰忽有扁舟急槳撇浪丨丨還)烹鱸(梅堯臣詩炊粳丨丨加桂薑)出鱸(蘇軾詩水伯知饞為丨丨)憶鱸
(蘇轍金橙逕詩穿逕得新苞令公丨丨鱠又醉眠亭詩京洛舊遊真夢裏秋風無復丨丨魚陳造繁昌早發詩無酒問山店丨丨聽)
(村笛)碧鱸(張耒大暑書事詩忍待西風一蕭颯丨丨東鱠意何如又蓴菜丨丨秋正美)斫鱸(陸游詩丨丨為膾勸我飲)
(沙亭醉倒歌烏烏)行鱸(王逢詩白苧袍成雛養鶴水晶瓜熟膾丨丨)新鱸(謝承舉送吳永年歸崇德詩行李豔装唯)
(古劍客庖供饌有丨丨)銀鱸(張弼詩紫蟹丨丨不論價)活鱸(沈周詩鮮鯉丨丨為黍稷)
秋風鱸(吳郡圖經續記丨丨起則丨魚肥楝木花而石首至張翰秋風歌丨丨起兮佳景時吳江水兮丨正肥)直為
鱸(中吳紀聞國初王贄運使過吳江有詩云因想季鷹當日事歸來未必為蓴鱸贄之意謂翰度時不可有為故飄然引去也至)
(東坡賦三賢詩則曰不湏更說知幾早丨丨丨魚也自賢其說又高一著矣)一尺鱸(鄭谷淮上漁者詩丨丨丨魚新釣得)
(兒孫吹火荻花中張翥詩買得漁家丨丨丨又陸龜蒙詩但釣寒江半尺鱸)春後鱸(皮日休西塞山泊漁家詩雨來蓴菜)
(流船滑丨丨丨魚墜釣肥)船有鱸(陸龜蒙紫溪翁歌採江之魚兮朝丨丨丨採江之蔬兮暮筐有蒲)玉破鱸(米芾)
(垂虹亭詩斷雲一葉洞庭颿丨丨丨魚霜破柑)霜下鱸(張先詩春後銀魚丨丨丨)江東鱸(張耒霅溪道至四安鎮詩)
(丨丨可但丨魚美一看溪山直萬錢)東溪鱸(陳履道詩丨丨丨魚雪作腮徤鱗潑剌霜皚皚)錦江鱸(陸游下峽詩香)
(秔炊正熟新煮丨丨丨)不為鱸(陸游蔬圃詩此事今真辦東歸丨丨丨)藉藻鱸(陸游初秋山中詩堆盤菱熟燕)
(脂角丨丨丨新淡墨鱗)玉花鱸(方岳送胡兄歸嶽詩風飽横江十幅蒲秋聲正有丨丨丨元好問柬辛敬之詩溪翁餉我)
(丨丨丨便好前村約酒徒)四十鱸(黃潛詩歸釣吳淞丨丨丨烟波萬頃浸虚無)步兵鱸(傅若金詩江城還憶丨丨)
(丨按張翰時謂之江東步兵)季鷹鱸(高憲詩并刀細落丨丨丨)半是鱸(徐賁詩沙樹應多橘寒魚丨丨丨)巨
口鱸(高啓劉松年畫詩日斜出遊女兒湖鄰舟買得丨丨丨汪廣洋東吳棹歌阿誰坐理青絲網遮得松江丨丨丨)漢口
鱸(袁宏道寄小修詩不湏定向吳淞去我愛秋風丨丨丨)張翰鱸(李流芳歸去吟擬種陶潛柳還思丨丨丨)
對語(紫蟹碧鱸)(金鯽銀鱸)(河鯉江鱸)(稻蟹蓴鱸)(元亮酒季鷹鱸)(長腰米巨口鱸)(華亭鶴笠澤鱸)
摘句(沽酒膾江鱸歸興動蓴鱸)(西風吹上四腮鱸扳罾渡口賣江鱸)
鑪(落胡切酒盆又丨冶也或作爐火牀亦作罏)
韻藻大鑪(漢書揚雄傳陶冶丨丨旁薄羣生晉書摯虞傳觀渾儀以寓目兮拊造化之丨丨莊子今一以天地為丨丨以)
(造化為大冶惡乎往而不可哉夏侯湛抵疑投盈寸之膠而欲使江海易色燒一羽之毛而欲令丨丨增勢沈佺期詩羣生遇丨丨)
(杜甫詩向晚霾殘日初宵鼓丨丨陸游詩慶歴嘉祐間和氣扇丨丨)洪鑪(後漢書何進素知中官天下所疾隂規誅之袁紹等)
(又為畫策多召四方猛將及諸豪傑使引兵向京城陳琳諫曰將軍總皇威握兵要此猶鼓丨丨燎毛髮耳舊唐書鄭畋傳畋瑞應)
(星精祥開日角建丨丨於聖代成庶績於明時列仙傳甯封子贊鑠質丨丨暢氣五烟杜甫行次昭陵詩指麾安率土盪滌撫丨丨)
(斐度鑄鉞為農器賦丨丨既鍜失似雪之鋒鋩劉禹錫武陵觀火詩聯延掩四逹赫奕成丨丨崔璐詩鬼神爭奥祕天地借丨丨方)
(回秋大熱上七里灘詩秋半不肻凉赫日炎丨丨黃溍試院詩至公留藻鑑成物待丨丨亦作鴻高適詩歲容歸萬象和氣發丨丨)
香爐(舊唐書鄭覃傳帝嘗謂宰臣曰百司弛慢要重條舉因指前丨丨曰此爐始亦華好用之既久乃無光彩若不加飾何由)
(復初宋史儀衛志女官二人紫衣執丨丨香盤分左右以次奉引漢官儀尚書郎入直給女侍史二人皆選端正妖麗執丨丨護衣)
(服沈佺期詩山煙片片引丨丨杜甫詩畫省丨丨違伏枕李商隱詩荀令丨丨可待熏又岳陽風土記丨丨山嵒下有老子祠上有)
(丹壇丹竈有池歲旱祈禱有感白居易草堂記匡廬竒秀甲天下山山北峯曰丨丨峯峯北寺曰遺愛寺介峯寺間其境勝絶又甲)
(廬山張耒望丨丨峯詩亭亭碧丨丨薝蔔時自涌僧道潛廬山雜興詩丨丨獨秀拔佳氣常葱葱五燈會元池州魯祖山教禪師僧)
(問如何是有相身中無相身師曰金丨丨下鐵崑崙)熏爐(唐書儀衛志朝日殿上設黼扆躡席丨丨香案梁簡文帝擬夜夜曲)
(蘭膏盡更益丨丨滅復香謝惠連詩燎丨丨兮炳明燭江總大莊嚴寺碑丨丨夜爇遥來海岸之香温庭筠詩寶袜徘徊處丨丨悵)
(望時李商隱詩謝郎衣䄂初翻雪荀令丨丨更助香黃庭堅詩丨丨宜小寝張元幹詞荼䕷斗帳罷丨丨范成大詩丨丨花氣朝酲)
(觧茶鼎松風午夢廻鮮于樞詩霜清月冷梅花瘦獨對丨丨看欲疑)土鑪(唐書孫逖年十五見雍州刺史崔日用令賦丨火丨)
(援筆成篇理趣不凡日用駭歎遂與定交)金鑪(古今注漢成帝顧成廟有三玉鼎二真丨丨陶弘景許長史舊館碑銘蘭缸列)
(耀丨丨颺熏張正見詩名香散綺幕石硯彫丨丨韓愈詩丨丨香動螭頭暗玉珮聲來雉尾高李賀詩丨丨細炷通温庭筠詩錦薦)
(丨丨夢正長東家咿喔雞鳴早吳商浩詩堪取丨丨九還藥)煖爐(歲時雜記十月朔有司進丨丨炭民間皆置酒作丨丨會)
(白居易詩丨丨生火早)風爐(陸羽茶經銅為丨丨如鼎岑參詩岸花藏水碓谿竹映丨丨黃庭堅詩丨丨煮茗卧西湖吳師)
(道詩丨丨薦寒泉)玄爐(夏侯湛文太虚為輿丨丨為肆)丹爐(王績遊北山賦拭丨丨而調石髓凌敬詩七熖發丨丨李)
(商隱詩丨丨猶用紫泥封真誥紫微夫人詩慶雲纏丨丨)地鑪(岑參蓋將軍歌暖屋繡簾紅丨丨白居易詩小閣低窗深丨丨)
(李建勲詩丨丨僧坐暖山枿火聲肥)鍜鑪(杜甫詩才淑随厮養名賢隱丨丨孫覿詩松根冷丨丨)紅鑪(杜甫詩照室丨)
(丨促曙光縈窗素月垂文練白居易詩素壁聫題分韻句丨丨廵飲暖寒杯傳燈錄長髭禪師參師云嶺頭一尊功德成就也未師)
(曰成就久矣只欠石頭點眼便請石頭乃翹一足師禮拜云某甲所見如丨丨上一點雪)御爐(賈至詩衣冠身惹丨丨香柳宗)
(元詩非烟近丨丨黃滔喜侯舍人蜀中新命詩立被丨丨烟氣逼吟經棧閣雨聲秋)寒爐(吕蒙正詩撥盡丨丨一夜灰黃庭堅)
(詩丨丨餘幾火灰裏撥隂何陸游詩若為可遣閒愁得獨擁丨丨爇豆萁)
博山爐(晉東宫舊事皇太子初拜有銅丨丨香丨一枚西京雜記丁緩作九層丨丨香丨鏤以竒禽怪獸皆自然飛動吕大)
(臨考古圖爐象海中博山下盤貯湯使潤氣蒸香象海之四環古辭歡作沉水香儂作丨丨丨李商隱詩漳宫舊樣丨丨丨)九
層爐(見上)七寶爐(開元遺事唐内庫有丨丨硯丨每至冬寒硯凍置之爐上硯冰自消)鵲尾鑪(王琰冥祥記費)
(崇先少信佛法常以丨丨丨置膝前皮日休詩丨丨金丨一世焚蘇軾詩映山黃帽螭頭舫夾道青煙丨丨丨又元好問詩真香幾)
(向鵲爐焚)九垠鑪(陸羽茶經跨丨丨以為丨)太一鑪(禇載詩惟教鶴探丹丘信不使人窺丨丨丨)造化鑪
(杜甫詩勝决風塵際功安丨丨丨張籍夏日可畏詩勢矯翔陽翰功分丨丨丨元稹詩帝下赤霄符搜求丨丨丨黃庭堅墨竹詩筆)
(端真有丨丨丨)
天地為鑪(賈誼文丨丨丨丨兮造化為工又吳融沃焦山賦隂陽熾炭天地開鑪)
增燎爐(史記刺客傳夫以鴻毛丨于丨炭之上必無事矣王安石詩起滅寒燈擁丨丨陸游詩小室擁丨丨清笳下危堞戴)
(表元詩丨丨新暖糟牀響随分相留作好春)籠爐(南史梁南平王蕭偉傳齊世青溪宫改為芳林苑賜偉為第立游客省寒)
(暑得宜冬有丨丨夏設飲扇每與賓客游其中)燒爐(南齊書劉悛傳悛啓世祖曰南廣郡界蒙山下有城名蒙城可二頃地有)
(丨丨四所高一丈廣一丈五尺從蒙城渡水南百許步平地掘土深二尺得銅)五鑪(隋書食貨志開皇十年詔晉王廣聽於揚)
(州立丨丨鑄錢)官鑪(唐書食貨志江淮有丨丨錢偏鑪錢稜錢)偏鑪(見上吳萊詩烏震何年自置錢丨丨發冶光燭天)
加鑪(唐書食貨志宰相李珏請丨丨鑄錢)減鑪(唐書食貨志楊於陵曰昔廣鑄以資用今丨丨以廢功)寶罏(唐書)
(安樂公主為丨丨鏤怪獸神禽間以璖貝珊瑚司空圖步虚詞雲韶韻俗停瑶瑟鸞鶴低飛拂丨丨吳萊詩丨丨温養丹將還)置
鑪(唐書蘇頲傳詔頲收劍南山澤鹽鐵自贍頲尚簡静重興力役即募戍人輸雇直開井丨丨量入計出分所贏市榖以廣見糧)
不爐(宋史邵雍傳雍少時自雄其才於書無所不讀始為學即堅苦刻厲寒丨丨暑不扇夜不就席者數年月令廣義丨丨不)
(扇注吕公著清儉冬不附火夏不揮扇)捧爐(越絶書越王示薛燭純鉤薛燭曰當造此劍之時雨師掃灑雷公擊槖蛟龍丨)
(丨天帝装炭)投爐(吳越春秋闔閭請干將鑄作名劍莫耶干將之妻也干將作劍三月不成謂莫耶曰昔吾師作劍夫婦俱)
(入冶爐中然後成物于是干將妻乃斷髮剪爪丨於丨中遂以成劍抱朴子輕羽之丨洪丨飛雪之委沸鑊)鉀鑪(方言箭其)
(小而長中穿二孔者謂之丨丨)臨爐(參同契丨丨定銖兩五分水有餘李白詩棄劍學丹砂丨丨䨇玉童)鼎爐(參同契偃)
(月法丨丨白虎為熬樞劉綱詩丨丨存火烹鉛汞)裘罏(抱朴子隆暑熾則丨丨退)重罏(抱朴子猶懷冰以遣冷丨丨以)
(却暑逐光以逃影穿舟以止漏矣)懸爐(梁四公記天監中扶桑國貢黃絲三百斤即扶桑蠶所吐絲也帝有金爐重五十斤)
(係六絲以丨丨絲有餘力)環爐(太平廣記老人與杜子春登華山雲臺峯入四十里餘見一處室屋嚴潔堂中有藥爐高九尺)
(餘紫焰光發玉女九人丨丨而立)三爐(文獻通考唐武德四年置錢監于洛并幽益等諸州賜秦王齊王丨丨右僕射裴寂)
(一鑪以鑄五燈會元丨丨力盡無烟焰萬頃平田水不流)足爐(瑯嬛記馮小憐有丨丨曰辟邪手爐曰鳬藻冬天頃刻不離皆)
(以其餙得名)手爐(見上張昱輦下曲國老丨丨先引導白頭聫騎出都城)便罏(雜記冬至之日或遇風寒多具骨董)
(羹以待客謂之丨丨)駭鑪(魏文帝文余好擊劍善以短乘長精而鍊之其始成也五色丨丨巨槖自鼓雲物髣髴飛鳥翔舞)
秦鑪(傅休奕正都賦激衝風于丨丨飛光天之烈焰)雕罏(子夜歌鏤椀傳綠酒丨丨熏紫烟梁簡文帝文丨丨在彼翠霧)
(非煙又詩且共丨丨暖非同團扇捐)炭罏(子夜歌丨丨却夜寒重袍坐疊褥)十罏(簡文帝謝竹火籠啟文華九折用美)
(丨丨)陽鑪(梁簡文帝金錞賦鼓以丨丨營之隂炭)名鑪(沈約為柳世隆上銅表丨丨化金良工盡藝)膏罏(江淹)
(詩丨丨絶沈燎綺席生浮埃)朝爐(王僧孺詩丨丨何馥馥夜錦有餘温)野鑪(庾信詩丨丨然樹葉山杯捧竹根岑參詩)
(丨丨風自爇山碓水能舂)吹鑪(庾信刀銘風伯丨丨雲師鍊冶鐵燄朝流金精夜下)燃爐(王績田家詩抽簾持益炬拔簀)
(更丨丨恒聞飲不足何見有殘壺)當爐(駱賓王冬日宴詩促席鸞觴滿丨丨獸炭燃)銀爐(李乂詩丨丨稱貴幸玉輦)
(盛過逢)棲鑪(李嶠金銅瑞像碑瑞雀丨丨仙人鍊火觀祕影于龍窟得真形于鷲山)宅爐(楊敬之華山賦熱若丨丨)
(寒若室冰)炎罏(李白詩銅井丨丨歊九天張耒詩丨丨與死灰相去如反掌)竹罏(杜甫詩簡易高人意匡牀丨火丨韓)
(駒夜與疎山清公對語詩丨丨篝火曲木牀烏桕為燭楓脂香陸游詩紫藤香起丨根丨葛長庚詩一縷青煙纏丨丨)深爐
(韋應物詩丨丨正然火空齋共掩扉元稹詩壊壁虚缸倚丨丨小火埋白居易詩小盞吹醅嘗冷酒丨丨敲火炙新茶)侵爐
(韓愈苦寒詩丨丨不覺暖熾炭屢已添)照鑪(韓愈詩玄帷隔雪風丨丨釘明缸)築爐(韓愈劒客詩丨丨地區外積火)
(燒氛氲)蛟鑪(顧况高祖受命造唐賦襲丨丨之馥馥疊鼉鼓之鏜鏜)鑄鑪(李紳詩鑿山良冶丨丨深)玉爐(李賀)
(詩丨丨炭火香鼕鼕)火爐(元稹詩密宇深房小丨丨白居易詩深丨丨前一盞燈又伏丨丨中藥未成花蕊夫人宫詞密色紅)
(泥地丨丨内人冬日晚傳呼五燈會元僧問大随法真禪師曰和尚百年後法付何人師曰露柱丨丨曰還管也無師曰丨丨露柱)
錢鑪(白居易詩私家無丨丨平地無銅山)溫鑪(白居易詩丨丨卯後暖寒時又頼此丨丨輭錦袍)飯爐(白居易詩)
(班竹盛茶櫃紅泥罨丨丨)僧爐(白居易詩丨丨火氣深又深藏夜火似丨丨)一爐(白居易詩一瓶秋水丨丨香温庭筠)
(詩杉火丨丨空)小爐(白居易詩煖擁丨丨時)銅爐(劉禹錫試茶歌不辭緘封寄郡齋甎井丨丨損標格蘇軾詩丨丨擢)
(烟燧石鼎浮霜漚陸游詩棐几閒臨帖丨丨靜炷香又丨丨香潤覆春衣朱子詩清坐日對丨丨烟)藥爐(張籍詩掃灑書堂試)
(丨丨趙嘏詩早遊門舘一樵夫祗愛吟詩傍丨丨高駢詩鍊汞燒丹四十年至今身在丨丨邊蘇軾贈黃山人詩東坡若肻三年住)
(親與先生看丨丨陸游詩神呵煆丨丨)滿爐(羊士諤詩幽香桂丨丨陸游雪中登雲泉上方詩歸來更堪喜葑火丨丨紅)
朱爐(殷臣竒火浣布賦投之丨丨載燃載赫)鎚爐(周渭金精百鍊賦鍊金者非丨丨而勿用選士者非考覈而何於)
晨爐(吕温藥師如來讚夕炬傳照丨丨續煙)龍爐(温庭筠詩丨丨勃鬱䨇蟠拏)鴨爐(李商隱促漏詩舞鸞鏡匣)
(收殘黛睡丨香丨換夕熏毛滂詞鳳繡猶重丨丨長暖屏山翠入江南遠陸游詩香殘冷丨丨)舊爐(崔櫓詩杏酪漸香隣舍粥)
(榆烟將變丨丨灰)開爐(韋莊詩丨丨夜看黃芽鼎卧甕閒欹白玉簪)翠罏(皮日休詩&KR0812;醁餘香在丨丨)茗爐
(皮日休詩丨丨盡日燒松子書案經時剥瓦花)圍爐(李中詩煮茶燒栗興早晚復丨丨伍喬詩登閣共看彭蠡水丨丨相憶杜)
(陵秋)蕙爐(歐陽修内直對月詩蓮燭燒殘愁夢斷丨丨熏歇覺衣單劉迎詩菱鏡玉篦秋月丨丨銀葉朝雲)日爐(歐陽)
(修詞雨筆露箋勻彩畫丨丨風炭熏蘭麝)就爐(孔平仲集于昌齡舍詩初筵悄無語良久歡意發丨丨自温杯覺此飲量闊)
添爐(孔平仲郡集詩吹角共驚冬晷短丨丨更覺晚寒多)塼爐(蘇軾試院煎茶詩且學公家作茗飲丨丨石銚行相随蘇)
(轍和毛君燒松花詩曾經樵舍丨丨見未許邦君畫閣然陸游詩掃園收槲葉培地甃丨丨方岳䨇井茶詩丨丨春著兔毫玉石鼎)
(月翻魚眼湯)依爐(蘇轍咏霜詩坐睡丨丨煖細聲聞葉飛)鎔爐(王令詩純金出丨丨烜赫掩熾火)松爐(黃庭)
(堅詩丨丨依俙烟槁竹照清夜)擁爐(張耒詩回風起輕寒丨丨火重吹朱子詩丨丨獨坐只悲吟)踞爐(孫覿謝明水逵)
(老詩丨丨有前諾兩翁對然薪)餅罏(范成大詩丨丨飯甑無饑色)試爐(陸游詩封火丨丨紅)篝爐(陸游詩丨丨火)
(煖牀敷穩臥聽黃雞榖榖聲又投宿魚梁溪遶屋五更聽雨擁丨丨)瓦爐(陸游詩夢回茗椀聊湏把自掃桐隂置丨丨又卧看)
(微香起丨丨)撥爐(陸游詩轉枕却尋驚斷夢丨丨偶見爇殘香)栢爐(林景熙題海上人棲雲樓詩丨丨貝葉香猶潤)
(紙帳梅花夢不飛)雲爐(袁桷龍團詩月碾舊裁玉胯丨丨温浴銀芽)宫爐(袁桷詩御榻惟經帙丨丨獨篆香)殘
鑪(袁桷五月卄六日大寒詩舊篋裘頻索丨丨火易灰)茶爐(楊維楨詩晴簾花吹引香篆午窗竹雨鳴丨丨)桂爐(高啟)
(詠夏冰詩宜涵筠簟素愁逼丨丨紅)守爐(高啟除夕詩丨丨消夜漏停燭待春風)團爐(張以寕詩寶鴨丨丨百和香錦)
(鴛方褥五文章)焰爐(五燈會元如如向上沒可安排却似丨丨不藏蚊蚋)
盤龍爐(南史梁武帝紀天監四年有司奏吳令唐傭鑄丨丨火丨翔鳳硯蓋詔禁錮終身)蓮花爐(元史輿服志香)
(毬制以銀為座上插丨丨丨爐上罩以圓毬鏤絪緼旋轉文于上黃金塗之)卧褥爐(西京雜記長安巧工丁緩作丨丨香)
(丨一名被中香爐本出房風其法後絶至緩始更為之)夏進鑪(論衡以丨丨丨以冬奏扇)歐冶鑪(抱朴子赤刀之)
(鑛不得經丨丨之丨)金鏤爐(鄴中記石季龍冬月為複帳四角安純丨銀丨鑿香丨)五鳳罏(鐘鼎欵識虹燭錠銘)
(與漢丨丨丨欵識相類)方寸爐(權德輿幾銘冲用為工丨丨為丨周行不殆造物何侔)新出爐(白居易詩麵脆)
(油香丨丨丨)菡蓞罏(薛逢詩香埋丨丨丨)榾柮鑪(韋莊詩丨丨丨前擁布衾)灰冷爐(蘇轍和毛君山房即)
(事詩丨丨銅丨香欲滅床頭一點葛燈微)碧穗鑪(范純仁詩丨丨引丨香滿坐)翡翠鑪(馬祖常畫海棠詩浣時應)
(貯芙蓉水香處重熏丨丨丨)燎葉爐(吳萊詩話盡寒宵丨丨丨)狻猊鑪(王逢任月山少監職貢圖引瓔珞袒&KR0008;兩)
(侏儒一擎木難珊瑚珠一戴玉琢丨丨丨)萬字鑪(五燈會元白猿已呌千巖曉碧縷初横丨丨丨)
銷金在爐(劉子丨丨丨丨盗者不掬非不欲也掬而灼爛)大道為鑪(李德裕黃冶賦及夫堯舜之化丨丨丨丨)
(中和為冶聲教為槖文明為火)
對語(鷄勺鴨罏)(茶臼藥罏)(宫硯御罏)(蓮盞桂罏)(翠釜金罏)(雲碓風罏)(王佩荀罏)(敲鉢劃罏)
(龍頭鼎鵲尾罏)(九華扇七寶罏)(芙蓉鏡菡蓞罏)(紅絲硯碧穗罏)(鎔金冶燒玉罏)(琉璃盌翡翠罏)
摘句(紅擁夜深罏雲繞佛香罏)(晴靄裊金罏團圞共擁罏)(芋糝羹香擁地罏竹影徐移拂茗罏)
(詩聫未穩畫寒罏金合開香瀉御罏)(日烘荀令炷香罏閒看青燈照藥罏)
蘆(落胡切葦之未秀者又丨菔菜名又姓)
韻藻瓠蘆(亦作葫丨壷丨南史蕭琛為宣城太守時有北僧南度唯賫一丨丨中有漢書序傳僧云三輔舊書相傳以為)
(班固真本琛固求得之其書多有異今者而紙墨亦古文字多如龍舉之例非隸非篆琛甚秘之北齊書武成皇后胡氏母初懷孕)
(有胡僧詣門曰此宅丨丨中有月既而生后雲仙雜記王筠好弄葫蘆每吟咏則注水於葫蘆傾已復注若擲之於地則詩成矣盧)
(氏雜記鄭餘慶清儉一日召親朋會食衆凌晨詣之至日高餘慶呼左右曰爛烝去毛莫拗折項諸人以為必蒸鵝鴨良久就餐乃)
(每人前下粟飯一椀蒸葫蘆一枚相國餐美諸人強進而罷酉陽雜爼有人善翻葫蘆云翻葫蘆易于翻鞠東軒筆錄陶榖文翰為)
(一時冠人或薦之太祖笑曰頗聞翰林草制皆檢前人舊本改換詞語此俗所謂依樣畫葫蘆爾榖乃作詩曰堪笑翰林陶學士年)
(年依樣畫葫蘆雜記胡廣以惡月生父母惡之藏之葫蘆棄之河流岸側人收養之及長以為背其所生則害義背其所養則背恩)
(乃託葫蘆而生乃姓胡名廣本草陳藏器曰醍醐性滑物盛皆透唯雞子殼及丨丨盛之乃不出也歐陽修詩獨有花上提壺蘆勸)
(我沽酒花前傾蘇軾詩野飲花間百物無杖頭惟掛一丨丨陸游劉道士贈小丨丨詩色似栗黃形似蠒恨渠不識小丨丨又六言)
(詩問子行装何在帶間笑指丨丨朱敦儒漁父詞偶然添酒舊丨丨小醉度朝夕又水名唐書元和十四年朔方將史敬奉及吐蕃)
(戰於丨丨河敗之宋史鄭文寶傳文寶言威州水甘土沃約葫蘆臨洮二河壓鳴沙蕭關兩戍足以襟帶西凉咽喉靈武又宋昌言)
(傳熙寕初河决棗強而北昌言議於二股河口障使東出葫蘆下流以除恩冀深瀛水患詔從之又化原記宰相李藩嘗漂寓東洛)
(往候葫蘆生生曰郎君貴人也又曰公在兩紗籠中又唐逸史葫蘆生善卜好飲酒人詣之必携一壺故謂為葫蘆生又續幽怪錄)
(李程遇鶴病創云三世人血可療今洛中葫蘆生三世人也蒲錄紀事李固言初未第時過洛有葫蘆先生者知神靈間事詣而問)
(命先生曰紗籠中人固言竟出入將相畫史仁宗書畫旁一印葫蘆王素字畫竒甚五燈會元月裏走金烏誰云一物無趙州東壁)
(上掛箇大葫蘆)黃蘆(宋史食貨志熙寕五年詔置市易務於京師諸州上供藨席丨丨之類悉令計直市之以給用白居易詩)
(丨丨苦竹遶宅生王安石詩悲風颯颯吹丨丨王惲詠蓬詩尺簀編丨丨林枝題入定門詩真僧坐何年膝下穿丨丨觧縉發池口)
(詩雪流翠巘春寒在日落丨丨暝色催)蒲蘆(大戴禮十月玄雉入於淮為蜄蜄者丨丨也又埤雅丨丨即細腰蜂也亦作盧)
(互見盧字)銜蘆(尸子鴈丨丨而捍網牛結陣以郤虎古今注雁自河北渡江南瘠瘦能高飛不畏矰繳江南沃饒每至還河北)
(體肥不能高飛恐為虞人所獲每丨丨數寸以避矰繳劉向雁賦順風而飛以助氣力丨丨而翔以避矰弋蜀都賦鴻儔鵠侣候雁)
(丨丨鷦鷯賦徒丨丨以避繳梁簡文帝詩雁去丨丨上猿戲繞枝來徐陵報尹義尚書歸雁丨丨多經寒食李白詩胡雁鳴辭燕山)
(昨發委羽朝度關一一丨丨枝南飛散落天地間杜甫詩飛鳴還接翅行序密丨丨李賀詩仰天射落丨丨鴻又元稹詩精衛丨丨)
(塞溟渤)
蟻罣蘆(齊諧記董昭之見丨丨一短丨救之後繫獄蟻領羣蟻穴獄遂得出穴)雪點蘆(白居易詩蕊折金英菊花)
(飄丨丨丨)
增槖蘆(周禮掌染草注□草茅蒐丨丨豕首紫茢之屬䟽按爾雅茹蘆茅蒐郭注云今之蒨也可染綘丨丨者爾雅無文)
茹蘆(注見上)葭蘆(爾雅丨丨葭華郭注丨丨葦也葭華即今蘆也唐書地理志鬱頭州在赤河北岸孤石山渡赤河經)
(岐山三百四十里丨丨館宋史神宗本紀元豐五年沈括奏遣曲珍將兵綏德城應援討丨丨塞左右見聚羌落詔從之西京雜記)
(丨丨之未觧葉者謂之紫蘀水經注羌水又逕丨丨城南逕餘城南又東南左會五會水温庭筠書懷詩躍魚翻藻荇愁鷺睡丨丨)
(晁補之北渚亭賦陂湖汗漫丨丨無畔馬祖常繅絲行翁叟慣事駡婦姑只今長男戍丨丨陳高觀湖詩幽浦出菱芡淺渚生丨丨)
菰蘆(史記司馬相如傳蓮藕丨丨建康實錄殷禮與張温使蜀諸葛亮見而歎曰江東丨丨中生此竒才陸游聞新雁有感詩)
(新雁南來片影孤冷雲深處宿丨丨柳宗元天對子宜播植穉于丘于川維莞維蒲維丨維丨)莫蘆(北史有丨丨氏)椎蘆
(晉書苻堅載記丨丨作蘧蒢不成文章)長蘆(晉書載記冉閔車騎胡睦距姚襄子丨丨李白詩維舟至丨丨目送烟雲高又)
(蘇軾詩送我丨丨舟一葉舊唐書地理志丨丨漢參戶縣屬渤海郡後周改為丨丨宋史朱敦儒傳高宗詔舉草澤之士敦儒不受)
(詔其故人勸之曰今天子側席幽士譙定召于蜀蘇庠召于浙張自牧召于丨丨君何為棲茅茹藿白首巖谷乎陳造丨丨寺詩昔)
(年望丨丨去江逾百步五燈會元淺草易為丨丨)荻蘆(宋史理宗本紀淳祐三年詔福建延祥丨丨兩砦併置武濟水軍摘)
(本州廂禁習水者充二千五百人為額張含題扇詩鐵笛一聲山月上兩人相見丨丨邊)茭蘆(宋史食貨志張抑言浙西豪宗)
(占湖為田築為長堤中植榆柳外捍丨丨昔有水患今多旱災蓋出于此柳貫觀南安趙使君所藏書畫詩古綃一叚寫秋意芙蓉)
(鸂鶒連丨丨毛伯温詩通洋船絶丨丨出)持蘆(宋史劉宰傳宰調真州司法富室亡金釵惟二僕婦在置之有司咸以為冤命)
(各丨一丨曰非盗釵者詰朝蘆當自若果盗則長于今二寸明旦視之一自若一去其蘆二寸矣即訊果伏罪)秋蘆(宋史曹佾)
(傳高麗獻玉帶為丨丨白鷺紋極精巧詔後苑工以黃金倣其製為帶賜佾筍譜丨丨竹筍其竹似蘆身如荻蔗冬天不凋插枝如)
(生筍可食)葦蘆(大戴禮萑未秀為菼丨未秀為丨焦氏易林鸇鳩徒來西至平州遭逢雷電損我丨丨)稻蘆(焦氏易林)
(鳬遇丨丨甘樂&KR1855;鰌雖驅不去)菟蘆(毛詩陸疏廣要菟絲子一名丨丨一名菟縷)青蘆(拾遺記糜竺家馬廐旁有古塜)
(見一婦云君應遭火厄今以丨丨杖一枚報君之惠後竺家火起見青氣如雲覆火上即滅)臯蘆(南越志龍川縣有丨丨一)
(名瓜蘆葉似茗土人謂之過羅或曰物羅皆蠻語也本草今廣人用之名曰苦䔲)瓜蘆(見上又茶經樹如丨丨葉如梔子花)
(如白蔷薇)塞蘆(酉陽雜俎古詩云千里席箕草席箕一名丨丨生北胡地)漏蘆(名醫别錄丨丨生喬山久服輕身益氣耳)
(目聰明不老延年又飛廉别名丨丨陶弘景曰今道家服其枝莖可得長生又入神枕方)藜蘆(藥名一名豐蘆本草丨丨大葉)
(小根相連多毛治風癎效又木丨丨樹生如茱萸治疥癬一種生水澗石上根湏百餘莖名水丨丨不入藥)捲蘆(白氏六帖)
(笳者邊人丨丨吹之以作樂也)蓬蘆(劉楨遂志賦襲初服之蕪穢託丨丨以遊翔)蕉蘆(王僧孺禮佛唱導發願文悟丨)
(丨之非實知鏡月之虚衒)結蘆(王筠詩午日丨丨聞楚客)寒蘆(沈約詩思鳥聚丨丨蘇軾詞揀盡丨丨不肯棲陸游對酒)
(詩密篠持苫屋丨丨用織簾黃幹詩短亭低密竹小艇隱丨丨)岸蘆(柳宗元詩丨丨翻毒蜃磎竹鬭狂犘鄭巢詩邊鴻宿丨丨)
新蘆(白居易詩紫笋折丨丨)圓蘆(杜牧詩塞管裂丨丨)乾蘆(杜牧臺城曲丨丨一炬火回首是平蕪)懸蘆
(温庭筠投憲丞啟洛水諸生甘林下黨丨丨照字編葦為資)短蘆(羅隱詩丨丨冒土初生筍李中詩泉脉通深澗風聲起丨)
(丨)碧蘆(裴說鷺鷥詩浴偎紅日色棲壓丨丨枝范成大詩丨丨青柳不宜霜王庭珪詩野闊江寒一鴈飛丨丨花老鱖魚肥)
(趙孟頫詩丨丨幹始長柔桑葉已空)吹蘆(蘇軾詩愁聞塞曲丨丨管)茅蘆(張耒南釀詩傖人喻其力若火經丨丨)編
蘆(王令卜居詩依舊四壁丨空丨)宿蘆(陸游詩丨丨縱有江湖趣自注銛老寓室名也)濕蘆(楊萬里詩丨丨經火自成)
(薪)種蘆(楊萬里過臨平蓮蕩詩朝來採藕夕來魚水種菱荷岸丨丨)折蘆(郝經詩斫開細雪銀膏瑩旋丨黃丨爇晚)
(烟又釋氏通鑑逹磨至金陵知機不契遂丨丨北趨魏境朱衡詩空堂一片月僧印丨丨心)殘蘆(郝經鴈媒詩晻靄帶丨丨)
(老岸青草長高啓詩野橋古渡行人無清響瑟索鳴丨丨)插蘆(郝經葡萄詩丨丨為扶持灌溉甚珍重)藉蘆(馬祖常詩)
(羸牸衣資絮生蠶箔丨丨)交蘆(首楞嚴經相見無性同于丨丨注辟如束蘆互相依倚粗有其相其體全空)棲蘆(五燈)
(會元困魚止濼鈍鳥丨丨雲水非闍黎闍黎非雲水)
初生蘆(詩毳衣如菼毛傳菼蘆之初生者也)官養蘆(晉書童謠曰丨家丨丨化成荻蘆生不止自成積是時盧循竊)
(據廣州未能討因而用之是丨丨之丨也)室生蘆(舊唐書李全忠傳有蘆生於室一尺三節心惡之謂别駕張建曰吾丨丨)
(丨無乃怪與建曰蘆茅類得澤而滋公家有茅土之慶殆天意乎其生三節必傳節鉞者三人公勉樹功名無忘斯言)青州
蘆(西京雜記茂陵輕薄者皆以雜寶錯厠翳障以丨丨丨葦為弩矢輕騎妖服追随于道路以為歡娛)避繳蘆(元稹詩因)
(銜丨丨丨)雪片蘆(白居易詩蕊折金英菊花飄丨丨丨)舟繫蘆(賈島詩自知風水靜丨丨岸邊丨)庭植蘆
(王貞白蘆葦詩高士想江湖閒丨徧丨丨)雪色蘆(蘇軾詩豈如江頭千頃丨丨丨)雪灑蘆(黃庭堅詩飛丨丨丨如銀)
(箭)風觸蘆(米黻詩偃蹇汀眠鴈蕭梢丨丨丨)雪覆蘆(五燈會元黑水和尚初參黃龍便問丨丨丨花時如何龍)
(曰猛烈)
對語(截竹捲蘆)(蠻榼塞蘆)(䨇樹三蘆)(魚戲藻雁銜蘆)(雷驚笋雪點蘆)
摘句(明月宿寒蘆黃侵兩岸蘆)(千頃江邊雪色蘆客來沽得滿葫蘆)
御定佩文韻府卷七之七
