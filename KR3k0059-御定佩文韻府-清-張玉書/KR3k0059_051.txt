欽定四庫全書
御定佩文韻府卷七之二
上平聲七虞韻二
儒(人朱切說文柔也又通天地人曰丨)
韻藻侏儒(禮記瘖聾跛躃斷者丨丨百工各以其器食之注丨丨短人也左傳丨丨丨丨使我敗於邾按此謂臧孫紇國)
(語僬僥不可使舉丨丨不可使援公羊傳注夾谷之會齊侯作丨丨之樂欲以執定公孔子曰匹夫而熒惑諸侯者誅于是誅丨丨)
(漢書東方朔傳丨丨長三尺奉一囊粟臣朔長九尺亦一囊粟丨丨飽欲死臣朔飢欲死宋史黃亢傳亢為人丨丨不飾小節對人)
(野率如不能言然嗜學強記為文竒偉白居易詩丨丨飽笑東方朔又韓愈進學解大木為杗細木為桷欂櫨丨丨椳闑扂楔各得)
(其宜者匠氏之良也注淮南子作朱儒又方言鼅鼄自關而東呼為蠾蝓丨丨)師儒(周禮地官大司徒以本俗六安萬民四曰)
(聯丨丨疏丨丨致仕賢者使教鄉閭子弟唐書韋嗣立傳尊尚丨丨發揚勸奬又陽城傳丨丨之席不拒曲士盧綸詩石建每聞宗)
(謹孝劉歆不敢衒丨丨)豎儒(史記留侯世家漢王與酈食其謀撓楚權復立六國後張良曰誠用客之謀陛下事去矣漢王)
(曰丨丨幾敗而公事又淮陰侯傳蒯通曰為將數歲反不如一丨丨之功乎江淹儗鮑照詩丨丨守一經未足識行藏孟浩然詩欲)
(識狂歌者丘園一丨丨)腐儒(史記黥布傳上折随何之功謂何為丨丨為天下安用丨丨随何跪曰陛下發步卒五萬人騎)
(五千能以取淮南乎上曰不能随何曰陛下使何與二十人使淮南至如陛下之意是何之功賢于步卒五萬人騎五千也然而陛)
(下謂何丨丨為天下安用丨丨何也上曰吾方圖子之功廼以随何為護軍中尉荀子括囊无咎无譽丨丨之謂也傅休奕詩健兒)
(實可慕丨丨安足歎杜甫題省院壁詩丨丨衰晚謬通籍退食遲回違寸心楊巨源詩共說題詩壓丨丨蘇軾詩丨丨麤糲支百年)
(力耕不受衆目憐陸游詩未應湖海無豪士長恨乾坤有丨丨)鄙儒(史記荀卿傳丨丨小拘漢書叔孫通傳魯有兩生不肻行)
(通笑曰若真丨丨不知時變注鄙言不通唐書盧履冰傳迂生丨丨未習先王之旨張衡應間徒經思天衢内昭獨智固合理民之)
(式也故嘗見謗於丨丨)醇儒(漢書賈山傳祖父袪故魏王時博士弟子山受學袪所言涉獵書記不能為丨丨注醇不雜也)
(南史何佟之傳佟之師心獨學強刀專精初為國子助教委曲誘誨都下稱其丨丨杜甫詩學蔚丨丨姿文包舊史善又學業丨丨)
(富辭華哲匠能元好問右丞耶律公碑章宗為金源郡王以公該洽每以經史疑義為質章宗善之曰丨丨之言也通作純後漢書)
(鄭康成傳康成質于辭訓通人頗譏其繁至于經傳洽熟稱為純儒十六國春秋前燕錄劉讃經學該通為世純儒受業者常數百)
(人慕客廆重其德學引為東庠祭酒吳儆詩誦習號純儒曠達稱高士)愚儒(漢書張湯傳博士狄山言和親便上問湯湯曰)
(此丨丨無知溫庭筠疊韻詩丨丨輸逋租)宿儒(漢書翟方進傳是時丨丨胡常與方進同經後漢書班固傳故司空掾桓梁丨)
(丨盛名冠德州里舊唐書鄭覃傳經籍訛謬博士相沿難為改正請召丨丨奥學校定六籍十六國春秋後秦錄僧肇才思幽玄又)
(善談說京兆丨丨及關外英彦莫不挹其鋒辯通作夙後漢書張覇傳覇子楷通嚴氏春秋古文尚書門徒常百人賓客慕之自父)
(黨夙儒皆造門焉)大儒(後漢書鄭康成傳嘗以書戒子曰吾遊學周秦之都往来幽并兖豫之城獲覲乎在位通人處逸丨)
(丨其得意者咸從捧手有所授焉又崔駰傳漢安初胡廣竇章共薦崔瑗宿德丨丨從政有迹不宜久在下位又儒林傳洼丹作易)
(通論七篇世號洼君通丹學義研深易家宗之稱為丨丨南史儒林傳序江左草創日不暇給朝廷丨丨獨學而弗肻養衆後生孤)
(陋擁經而無所講習北齊書王敬德傳敬德好儒術負笈隨丨丨徐遵明學詩禮宋史真德秀傳自侂胄立偽學之名以錮善類凡)
(近世丨丨之書皆顯禁絶之德秀晚出獨慨然以斯文自任荀子丨丨者天子之三公也注其才堪王者之佐韓詩外傳丨丨者調)
(一天下者也無百里之地則無所見其功韓愈處州孔子廟碑旣新作孔子廟又令工改為顔子至子夏十人像其餘六十子及後)
(丨丨公羊高左丘明盂軻荀况伏生毛公韓生董生高堂生揚雄鄭康成等數十人皆圖之壁郝經詩丨丨巖廊筆如椽六鼇一掣)
(三山連)俗儒(後漢書桓譚傳性簡易不修威儀而喜非毁丨丨由是多見排詆荀子其窮也丨丨笑之其通也英傑化之何)
(休公羊傳序治古學貴文章者謂之丨丨蘇軾詩泮宫先生非丨丨)拘儒(後漢書左雄傳論處士鄙生忘其丨丨拂几衽褐以)
(企旌車之招矣注丨丨猶褊狹也)耆儒(後漢書儒林傳郡國丨丨皆補郎舍人唐書蓋文達傳刺史竇抗集諸生講論于是)
(劉軌思孔穎達並以丨丨稱開門受業是日即至而文達依經辨舉皆諸儒意所未叩一坐厭歎十六國春秋前秦錄高平蘇通長)
(樂劉祥並碩學丨丨尤精二禮又後秦錄天水姜龕馮翊郭高等皆丨丨碩德經明行修各門徒數百教授長安諸生自遠而至者)
(萬數千人揚雄文丨丨碩老抱其書而遠遊王構翰林承旨姚燧父楨贈官制叶成熙事允頼丨丨)碩儒(後漢書荀淑傳荀爽)
(遭黨錮隐于海上又南遯漢濱十餘年以著述為事遂稱為丨丨南齊書禮志徐邈近代丨丨每所折袠抱朴子丨丨以與進弘道)
(遠教以博愛容衆十六國春秋前燕錄常煒宿德丨丨練明刑法范寗榖梁傳序漢興以来瓌望丨丨各信所習是非紛錯凖裁靡)
(定李元紘送張說上集賢學士詩丨丨延鳳詔金馬被鴻私朱子奢立廟議孫卿孔安國劉歆班彪父子孔晁虞喜干寳之徒或學)
(推丨丨或才稱博物)尊儒(後漢書謝該傳楚人止孫卿之去國漢朝追匡衡于平原丨丨貴學惜失賢也晉書傅休奕傳丨丨)
(尚學貴農賤商又儒林傳序丨丨勸學亟降于綸言唐書選舉志漢興丨丨術上名節徐陵詩桓經旣受業賀拜且丨丨裴漼詩聞)
(道圖書盛丨丨禮教興)文儒(晉書儒林傳序漢祖勃興未遑俎豆逮于孝武崇尚丨丨爰及東京斯風不墜南史宋文帝紀)
(帝聰明仁厚雅重丨丨舊唐書張說傳喜延納後進善用已長引丨丨之士佐佑王化論衡丨丨懷先王之道含百家之言史通宋)
(孝王關東風俗傳其所錄皆鄴下丨丨之士韋抗送張說上集賢學士詩英宰丨丨叶明君日月齊杜甫詩曳裾終日盛丨丨韋應)
(物送雷監赴闕廷詩雄藩精理行祕府擢丨丨白居易詩幸逢太平代天子好丨丨)鴻儒(晉書儒林傳序當塗草創深務兵權)
(而主好斯文朝多君子丨丨碩學無乏于時文心雕龍馬融丨丨思洽登高吐納經範華實相抉江南野史嗣主如南都旣數日詰)
(旦殿庭忽見殘獐一脚乃獸食之餘宿衞莫知所以使往詢陳陶陶曰昨暮狼星值日故爾嗣主嘆曰真丨丨矣李嶠經詩漢室丨)
(丨盛鄒堂大義明劉禹鍚陋室銘談笑有丨丨往来無白丁陳傅良詩丨丨籌禁省壯士守邊場)舊儒(南史崔靈思傳靈恩)
(徧習五經尤精三禮仕魏歸梁兼國子博士聚徒講授解析經理甚有精致都下丨丨咸推重之杜甫贈左丞韋濟詩左轄頻虚位)
(今年得丨丨)老儒(唐書魏徵傳王世充攻洛口徵見長史鄭頲曰浚池峭壘曠日持久賊糧盡且去我追擊之取勝之道也)
(頲曰丨丨常語耳宋史李昉傳陶榖誣奏昉為所親求京畿令上怒召吏部尚書張昭面質其事昭丨丨氣直免冠上前抗聲曰榖)
(罔上上疑之不釋出昉為彰武軍行軍司馬宋仁宗實錄初修注員缺中書擬人而彭乘在選中上指乘曰此丨丨也雅有恬退名)
(無以易之摯虞荅杜預書變制通理垂典將来何必附之于古使丨丨致爭哉杜甫行經昭陵詩文物多師古朝廷半丨丨蘇軾次)
(韻蔣穎叔扈從景靈宫詩已向詞臣得頗牧路人莫作丨丨看郝經開平新宫詩簡策詢前代弓旌聘丨丨)少儒(莊子魯哀)
(公曰魯多儒士少為先生方者莊子曰魯丨丨哀公曰舉魯國而儒服何謂少乎莊子曰何不號于國中無此道而為此服者其罪)
(死于是無敢儒服者獨有一丈夫儒服而立于公門卽召而問以國事千轉萬變而不窮莊子曰以魯國而儒者一人耳可謂多乎)
散儒(荀子隆禮雖未明法士也不隆禮雖察辨丨丨也西京雜記傳介子年十四棄觚而歎曰大丈夫當立功殊域何能坐事)
(丨丨)陋儒(荀子上不能好其人下不能隆禮安特將學雜識志順詩書而已耳則末世窮年不免為丨丨而已韓愈石鼓歌丨)
(丨編詩不收入二雅褊廹無委蛇)雅儒(荀子知之曰知之不知曰不知内不自以誣外不自以欺以是尊賢畏法而不敢怠)
(傲是丨丨者也又用丨丨則千乘之國安)朝儒(劉歆移書太常博士至孝文皇帝天下衆書往往頗出皆諸子傳說猶廣立于)
(學官為置博士在丨之丨惟賈生而已韓愈詩安能坐如此比肩于丨丨)世儒(曹植詩君子通大道無願為丨丨又晉書王彬)
(字丨丨)
君子儒(論語女為丨丨丨無為小人儒孔安國注丨丨為丨將以明道小人為儒則矜其名中說或問宇文儉子曰丨丨丨)
(也疏通知遠其書之所深乎柳冕荅裴尚書書是中丨丨之丨學而為道言而為經行而為教聲而為律和而為音崔璐詩旣有曾)
(參行仍兼丨丨丨)小人儒(見上)縉紳儒(漢書匈奴傳論丨丨之丨則守和親介胄之士則言征伐)章句儒
(漢書夏侯勝傳勝從父子建從五經諸儒問與尚書相出入者牽引以次章句勝非之曰建所謂丨丨小丨破碎大道建亦非勝為)
(學疏略難以應敵建卒自顓門名經唐書李靖傳姿貌魁秀通書史嘗謂所親曰丈夫遭遇要當以功名取富貴何至作丨丨丨)
增命儒(禮記今衆人之丨丨也妄常以儒相詬病)敬儒(禮記不敢以儒為戲注哀公聞孔子之言遂丨于丨也)僻
儒(爾雅疏五經乖析儒學寢衰此丨丨之患也宋書王微傳生遭太公將卽華士之戮幸遇管叔必蒙丨丨之養)毁儒(史記)
(汲黯傳黯常丨丨)諛儒(史記儒林傳今上即位以賢良徵轅固諸丨丨皆毁固罷歸之)魯儒(史記儒林傳高皇帝誅項)
(籍引兵圍魯丨中諸丨尚講誦習禮樂弦歌之音不絶李白有嘲丨丨詩李紳詩黃綬青春一丨丨温庭筠詩承家學丨丨韋莊詩)
(一郡清風似丨丨馬祖常詩峩冠儗丨丨短衣真椘製)羣儒(史記孝武帝紀上為封禪器示丨丨丨丨或曰不與古同典引)
(屢訪丨丨俞咨故老李固災異策對宜開石室陳圖書招會丨丨引問得失指摘變象以求天意韓愈荅孟尚書書漢氏已来丨丨)
(區區修補又燕河南府秀才詩丨丨負已材相賀簡擇精朱子詩文字謝時輩銓衡賴丨丨揭傒斯憶昨詩己巳丨丨映壁奎端陽)
(侍宴寳慈西)諸儒(史記儒林傳漢興然後丨丨始得修其經藝講習大射鄉飲之禮漢書匡衡傳丨丨為之語曰無說詩匡)
(鼎来後漢書班固傳天子會丨丨講論五經作白虎通德論令固撰集其事又賈逵傳劉歆欲立左氏恃其義長詆挫丨丨丨丨内)
(懷不服相與排之又張衡傳著周官訓詁崔瑗以為不能有異于丨丨也唐書儒學傳讎正五經繆缺頒天下示學者與丨丨稡章)
(句為義疏俾久其傳黃庭堅和荅梅子明詩子真雲孫唾成珠廟堂只今用丨丨鍊成五石補天手上書致身可亨衢又談經用燕)
(說束棄丨丨傳)好儒(史記貨殖傳鄒魯濱洙泗猶有周公遺風俗丨丨備于禮漢書儒林傳元帝丨丨能通一經者皆復北齊)
(書元韶傳韶丨丨學禮致才彦舊唐書宣宗紀帝雅丨丨士留心貢舉有時微行人間採聽輿論以觀選士之得失每山池曲宴學)
(士詩什屬和公卿出鎮亦賦詩餞行)隆儒(漢書董仲舒傳自武帝初立魏其武安侯為相而丨丨矣春明退朝錄丨丨殿在邇)
(英閣叢竹中黃庭堅詩丨丨殿角對横經)名儒(漢書匡衡傳前將軍蕭望之丨丨有師傅舊思天子任之多所貢薦後漢書桓)
(郁傳孝昭皇帝即位大臣輔政亦選丨丨韋賢等入授于前平成聖德又論伏氏自東西京相襲為丨丨以取爵位中興而桓氏尤)
(盛又左雄傳雄奏徵海内丨丨為博士有志操者加其俸禄北齊書儒林傳天保大寧武平之朝亦引進丨丨授皇太子諸王經術)
(舊唐書良吏傳敘漢世祖中興尤深吏術慎選丨丨為輔相不以吏事責功臣唐書儒學傳敘太宗銳情經術即王府開文學館召)
(丨丨十八人為學士與議天下事宋史程頤傳願選丨丨入侍勸講講罷留之分直以備訪問或有小失隨事獻規必能養成聖德)
(樊凖勸興儒學疏孝明皇帝垂情古典游意經藝多徵丨丨以充禮官杜牧詩大夫官重醉江東蕭灑丨丨振古風沈遘詩承明待)
(詔盡丨丨陳傅良詩行伍拔大將飢寒得丨丨)褒儒(後漢書章帝紀建初四年詔漢承暴秦丨顯丨術建立五經為置博士)
通儒(後漢書杜林傳少好學沉深家既多書又外氏張竦父子喜文采林從竦受學博洽多聞時稱丨丨又董鈞傳永平中為)
(博士時草創五郊祭祀及宗廟禮樂威儀章服輙令鈞參議多見從用當世稱為丨丨又李育傳拜博士詔與諸儒論五經于白虎)
(觀育以公羊義難賈逵往返皆有理證最為丨丨南史嚴植之傳梁天監二年詔求丨丨有司奏植之四年兼五經博士館在潮溝)
(生徒百數北史儒林傳雖丨丨盛業不逮魏晉之臣而風移俗變抑亦近代之美也唐書儒學傳貞觀六年詔前代丨丨梁皇侃褚)
(仲都周熊安生沈重陳沈文阿周弘正張譏隋何妥劉炫等子孫並加引擢風俗通儒者區也言其區别古今居則玩聖哲之詞動)
(則行典籍之道稽先王之制立當時之事此丨丨也若能納而不能出能言而不能行講誦而已無能往来此俗儒也經典釋文禮)
(記者本孔子門徒共撰所聞以為此記後人丨丨各有損益大唐新語太宗使閻立本寫陸德明真形褚亮為之讚曰經術為貴玄)
(風可師勵學非遠丨丨在兹皇甫冉送使新羅詩異俗知文教丨丨有令名)恢儒(後漢書崔駰傳臨雍泮以丨丨疏軒冕以)
(崇賢宋高宗幸學詔偃革息民丨丨建學)太儒(晉書范宣傳庾爰之問宣曰君博學通綜何以丨丨宣曰漢興貴經術至于石)
(渠之論實以儒為弊正始以来世尚老莊逮晉之初競以裸裎為高僕誠丨丨然丘不與易)對儒(晉書曹毗少好文籍善屬)
(詞賦以名位不至著丨丨以自釋又論曹毗沉研祕籍踠足下僚綺靡降神之歌朗暢丨丨之論)傍儒(南齊書禮志丨丨依)
(史竭其管見)英儒(南齊書樂志伏曼容上表宜集丨丨刪纂雅樂抱朴子丨丨偉器養其浩然者猶不樂見淺薄之人管寧)
(讓别駕表夫别駕者明使君之羽翼顯化之鷹揚宜授丨丨非闇昧所得私者卞蘭表今相鍾繇大理王朗海内丨丨國家柱臣郭)
(璞爾雅序丨丨贍聞之士洪筆麗藻之客靡不欽&KR2412;躭味為之義訓)前儒(南齊書陸澄傳祖述丨丨特舉其違舊唐書禮儀志)
(梁代崔靈思撰三禮義宗但捃摭丨丨因循故事而已又孔穎達傳考丨丨之異說符聖人之幽旨孔穎達尚書正義序惟劉焯劉)
(炫最為詳雅然焯等乃織綜經文穿鑿孔穴誘其新見苟異丨丨)八儒(北史淹中稷下丨丨三墨之異韓非子孔子之後儒)
(分為八按丨丨子張氏子思氏顔氏孟氏漆雕氏仲良氏孫氏樂正氏也駱賓王詩棘寺遊三禮蓬山&KR0146;丨丨)六儒(北史儒林)
(傳隋開皇初徵山東義學之士馬光與張仲讓孔寵竇仕榮張買奴劉顯仁等俱至竝授太學博士時人號為丨丨)鉅儒(隋書)
(經籍志光武中與篤好文雅明帝尤重經術四方鴻生丨丨負袠自遠而至者不可勝算筆談宋公白賈公黃中皆先逹丨丨同在)
(鰲禁羽獵賦於兹乎鴻生丨丨俄軒冕雜衣裳)一儒(舊唐書馬燧傳燧少時與諸兄讀書輟卷歎曰丈夫當建功于代以濟四)
(海安能矻矻為丨丨哉)崇儒(舊唐書陽嶠傳景龍末累轉國子司業奏修先聖廟及講堂因建碑前庭以紀丨丨之事元稹)
(論教本書有國之君議教化者莫不以興廉舉孝設學丨丨為意黃氏日鈔荀子明儒術于戰國縱横之時而老蘇祖縱横于本朝)
(丨丨之日安得謂之荀卿之文乎釋廣宣詩重道逢軒后丨丨過魏儲王惲送王子初北上詩聖代丨丨意匪輕徵車相望半諸生)
(又史通北齊史官有祖丨丨即祖珽族弟)學儒(舊唐書韓愈傳愈自以孤子幼刻苦丨丨不俟奬勵)鯫儒(舊唐書蕭遘傳)
(論囂浮士子闒茸丨丨)衆儒(唐書禮樂志貞觀以夫子為先聖丨丨為先師杜甫詩滎陽冠丨丨早聞名公賞)漢儒
(唐書五行志丨丨董仲舒劉向與其子歆之徒皆以春秋洪範為學而失聖人之本意丹鉛錄孔子修魯史不肻增闕文丨丨校羣)
(經未嘗去本字潘興嗣詩丨丨守一經學者如雲隨范梈贈陳提舉詩文武既興殷士貢申轅猶比丨丨真)旌儒(唐書地理)
(志京兆府京兆郡昭應縣注有丨丨鄉有廟賈至丨丨廟頌開元末天子在驪山之宫登集靈之臺考圖騐記周覽原隰見鄉名坑)
(儒頽塹猶在乃詔有司是作新廟牲幣有數以時饗祀因祀命鄉號曰丨丨人神和悅怨氣銷散楊億㐲勝贊壁藏其文口授厥旨)
(建號丨丨錫封仁里)鄉儒(唐書褚亮傳初太宗為天策上將軍寇亂稍平乃丨丨宫城西作文學館收聘賢才)喜儒(唐書)
(李憲傳憲與愬于諸子號最仁孝長丨丨以禮法自矜制)先儒(唐書儒學傳徐曠字文遠以字行文遠說經遍舉丨丨異論分)
(明是非乃出新意以折衷聽者忘勞杜預左傳序丨丨所傳皆不其然)獨儒(唐書王助傳盧照隣自以當高宗時尚吏已丨)
(丨武后尚法已獨黃老后封嵩山屢聘賢士己巳廢著五悲文以自明)多儒(唐書薛登傳冀缺以禮讓升而晉人知禮文翁)
(以經術教而蜀土丨丨)承儒(唐書杜甫傳甫數上賦頌因高自稱道且言先臣恕預以来丨丨守官十一世)惇儒(唐書)
(賈躭杜佑令狐楚傳贊躭佑楚皆丨丨大衣高冠雍容廟堂道古今處成務可也以大業責之蓋䃉中而玉表歟又南詔傳閤羅鳳)
(重其丨丨號蠻利俾教子弟得箠搒故國中無不憚通作敦高允郡國建學表靡不敦儒以勸其業貴學以篤其道)託儒(唐書)
(祝欽明傳贊欽明以經授中宗為朝大儒乃詭聖僻說後之丨丨為姦者可少戒云)盗儒(唐書李逢吉等傳贊夫口道先王語)
(行如市人其名曰丨丨)俚儒(五代史劉岳傳兔園冊者鄉校丨丨教田夫牧子之所誦也陸游詩丨丨朱墨開冬學廟史牲)
(牢祝歲穣)真儒(宋史周必大傳西漢所謂社稷臣乃周勃汲黯霍光至于公孫弘蔡義韋賢號曰儒者而持禄保位故宣帝謂)
(俗儒不逹時宜使宣帝知丨丨何至雜伯哉法言如用丨丨無敵于天下韓愈文每逢學士丨丨歎息踧踖愧生于中顔變于外不)
(復自比于人黃庭堅詩丨丨運斗樞道化廸天顯)無儒(荀子縣之以王者之功名則倜倜然其不及遠矣是何也則其殆丨)
(丨邪故曰粹而王雜而霸)偷儒(荀子勞苦之時則丨丨轉脫注偷謂苟避)瞀儒(荀子世俗之溝猶丨丨嚾嚾然不知其所)
(非也注溝讀為拘拘愚也瞀暗也嚾嚾喧囂之貌)小儒(荀子公修而才可謂丨丨矣又丨丨者諸侯大夫士也江淹詩高丈)
(一何綺丨丨安足為蘇軾詩大士何曾有生死丨丨底處覓窮通)賤儒(荀子禹行而舜趍是子張氏之丨丨也)用儒
(法言或問魯丨丨而削何也曰魯不丨真丨故也蘇頲詩丨丨今作相敦學舊為師)守儒(法言執正王陵申屠嘉折節周昌汲)
(黯丨丨袁固申公)明儒(西京雜記五鹿充宗受學于弘成子弘成子幼遇人授以文石大如鷄卵吞之遂明悟為通儒後病)
(吐此石以授充宗充宗復為丨丨)道儒(十洲記月支國使者曰我王固將賤百家而貴丨丨薄金玉而厚靈物)膺儒
(文心雕龍孟軻丨丨以罄折莊周述道以翺翔)專儒(文心雕龍仲舒丨丨子長純史)庸儒(史通聖人之設教其理含弘豈)
(與丨丨末學文過飾非)背儒(嵇康文李斯丨丨以殉一朝之欲主父發憤思調五鼎之味)樸儒(陸機詩鳴玉豈丨丨)
(馮軾皆俊民)瑰儒(郭璞山海經序譙周之徒足為通識丨丨而雅不平此)二儒(陶潛讀史述九章其八曰魯丨丨韓)
(愈進學解昔者孟軻好辨孔道以明轍環天下卒老于行荀卿守正大論是弘逃讒于椘廢死蘭陵是丨丨者吐辭為經舉廷為法)
(絶類離倫優入聖域其遇于世何如也)空儒(江淹為蕭重讓揚州表上仁居之猶涵慙德臣實丨丨伊何以勝)董儒
(韓顯宗贈李彪詩賈生謫長沙丨丨詣臨江)秦儒(庾信漢武帝聚書贊丨丨出谷漢簡吹灰)淵儒(莊弼遺張普惠書明)
(侯丨丨碩學身負大才秉此公方来居諫職)三儒(張說隴石節度使郭公碑一門連譽時人號曰丨丨四海齊名天下謂之)
(八凱)窮儒(李白詩丨丨浪作林泉民)厠儒(杜甫詩蒙恩早丨丨)里儒(韓愈聫句詩丨丨拳足拜)申儒(韓愈袁氏)
(先廟碑博士固丨丨遏黃唱業于前)館儒(孟郊聫句詩丨丨養經史)去儒(柳宗元衡山中院大律師塔銘公昝姓丨丨為)
(釋者三十一祀)討儒(柳宗元東平吕君誄君昔與余講德丨丨)貴儒(盧綸送李主簿詩粲粲美仍都清閒一丨丨又懷舊)
(詩員外真丨丨弱冠被華纓)業儒(戴叔倫南野詩家世素丨丨子孫鄙食禄蔡襄送黃子思知咸陽序子思黃君丨丨以才)
(名於時)薦儒(元稹上裴度相公書日者閤下方事淮蔡始以追韓信拔吕蒙為急務固非叔孫通丨丨之日也)家儒
(劉蛻文班超不能守其丨丨然後得官校尉)謙儒(李貽孫歐陽詹文集序故相常衮来為福之觀察使有文章高名至之日)
(比君為芝英每有一作屢加賞進遊娛燕饗必召同席君加以丨丨動不踰節常公之知又日深矣)戲儒(薛能詩行止象分符)
(監州是丨丨)下儒(羅隠詩自歎丨丨何以祝柱天功業濟時才)戾儒(司空圖秦坑銘秦術丨丨厥民斯酷)搜儒
(梁周翰五鳳樓賦虎皮包刃鵠板丨丨)論儒(王禹偁詩丨丨輕五伯議古嫉三桓)吾儒(歐陽修送曇穎歸廬山詩山林)
(往不返古亦有丨丨)寒儒(歐陽修詩吾生本丨丨老尚把書卷蘇轍謝除中書舍人表臣生本西蜀家世丨丨)懦儒(宋祁)
(謝加端明表以一介丨丨當萬夫要任)任儒(王令師說漢唐以来例嘗丨丨卒不甚治者有儒名有儒位而不用儒術而然)
(爾)臞儒(蘇軾詩載酒邀詩將丨丨不是仙)常儒(張景柳如京文集序先生之道非丨丨可道也先生之文非丨丨可)
(文也)冠儒(朱松冼兒詩有子添丁助征戍肻令辛苦更丨丨)迂儒(戴復古訪陳與機縣尉詩自稱為漫尉人道是丨丨)
(僧道潛詩結交慕豪彦倜儻非丨丨)遺儒(汪元量詩我到彭州酒一觴丨丨相與話凄凉)優儒(趙孟頫詩斷獄隂功厚丨)
(丨禮數偏)十儒(虞集鶴山書院記延祐之歲以四君子并河南邵氏洓水司馬氏新安朱氏廣漢張氏東莱吕氏與我朝許文)
(正公丨丨者皆在從祀之列按四君子謂周張二程)主儒(虞集張氏新塋記太保劉公秉忠薦公為謀臣在上左右丨丨者使)
(陳先王之道)求儒(耶律楚材詩綜名必核實丨丨務求真)儒儒(楊奐東遊記子美浮雲連海岱平野入青徐登南樓)
(詩也徐在南四百里青在東北七百里海在東北又不啻千里岱岳百餘里二三千里之遠一舉而至其與終身拘拘丨丨于百里)
(之内者不亦異乎)薄儒(姚燧汴梁廟學記儒者累世不能通其學當年不能究其禮博而寡要勞而少功二語者非必出晏)
(子乃遷丨丨素定于中不易者也按遷謂司馬遷)宋儒(左傳郕太子丨丨自安于夫鍾國人弗徇注安處也夫鍾郕邑徇順)
(也)劉儒(北齊書文苑傳序祖珽奏立文林館于是更召引文學士太尉中兵參軍丨丨等並入館待詔李商隠文丨丨十行)
(孫弘三道直路猶絃蠧政如掃)尹儒(吕氏春秋丨丨學御三年而無得夜夢受秋駕于師江總瓊法師碑師夢丨丨自知秋駕)
賢人儒(禮記儒行疏孔子說儒凡十七條其從上以来至下十五條皆明丨丨之丨其第十六條明聖人之儒包上下十五)
(條丨丨丨也其十七條之儒是夫子自謂也)聖人儒(見上又史記倉公傳其人聖儒)山東儒(史記五宗世家河間)
(獻王好儒學被服造次必於儒者丨丨諸丨多從之游)質行儒(史記萬石君傳萬石君以孝謹聞乎郡國雖齊魯諸儒質)
(行皆自以為不及也)列仙儒(漢書司馬相如傳相如以為丨丨之丨居山澤間形容甚臞此非帝王之仙意也乃遂奏大人)
(賦)文學儒(漢書儒林傳序田蚡為丞相黜黃老刑名百家之言延丨丨丨者以百數)不喜儒(漢書酈食其傳沛公)
(丨丨丨未可以儒生說也舊唐書李忠臣傳忠臣木強率直不識書丨丨丨生)命氏儒(南齊書劉瓛陸澄傳論洙泗旣往義)
(乖七十稷下横論屈服千人自後專門之學興丨丨之丨起)河北儒(北齊書儒林傳序丨丨諸丨能通春秋者並服子愼)
(所注)一經儒(後周書儒林傳論近代守丨丨之丨多暗於時務故有貧且賤之耻雖通塞有命而大抵皆然)華首儒
(唐書元稹傳僻滯丨丨之丨)世禪儒(唐書蔣偕傳蔣氏丨丨丨惟伸及係子兆能以詞章取進士第然不為文士所多三)
(世踵修國史世稱良筆)面從儒(鹽鐵論子非孔氏執經守道之儒乃公卿丨丨之丨非吾徒也)賢哉儒(中說凌敬)
(問禮樂之本子曰無邪凌敬退子曰丨丨丨也以禮樂為問)竹帛儒(王粲儒吏論丨丨之丨豈生而迂緩也無嚴猛斷割)
(以自裁雖欲不迂緩不可得矣)五家儒(賈公彦序周禮廢興孝武帝始除挾書之律開獻書之路旣出於山巖屋壁復入祕)
(府丨丨之丨莫得見焉按五家高堂生蕭奮孟卿后倉戴德戴聖也)東國儒(關防百丈谿讀書詩不學丨丨丨俟時勞伐輻)
子夏儒(韓愈詩猶嫌丨丨丨肻學樊遲稼)本於儒(柳宗元柳州文宣王新修廟碑人去其陋而丨丨丨虞集嶺北)
(行省郎中蘇公誌銘退而能思閉戶深居制行甚嚴動丨丨丨)力爲儒(嚴維詩顧身悲欲老戒子丨丨丨)淹中儒
(皮日休酬崔璐詩文章鄴下秀氣貌丨丨丨)環堵儒(歐陽修祭杜公文公為輔弼飲食起居如陋巷之士丨丨之丨)蜀
有儒(宋祁成都府新建漢文翁祠堂碑翁之治蜀開學校以詩書教人澡熨故俗丨丨丨自公始)仁義儒(王令詩雅)
(雅丨丨丨)菑川儒(黃公度詩又不見公孫弘丨丨一老丨逢辰立談取卿相至今文采照天衢)廿四儒(姚燧汴梁)
(廟學記曩長安新廟成繪六十一人與丨丨丨於廡)名在儒(薩都剌奉母溪行玩月詩阿母今年八十餘清晨理髮雲滿梳)
(起居儼重天人如有子在官丨丨丨)草衣儒(楊維楨留肅子歌留肅子丨丨丨居無室出無驢)陸氏儒(南史丨繥)
(傳繕字丨丨)韋道儒(北齊書丨道遜傳道遜與兄道密道建丨丨並早以文學知名)崔長儒(北齊書文苑傳序鄴)
(京之下烟霏霧集河間邢子才鉅鹿魏伯起范陽盧元明鉅鹿魏季景清河丨丨丨等並其流也又經典釋文禮記業遵注十二卷)
(字長儒燕人宋奉朝請)趙宗儒(舊唐書丨丨丨傳宗儒以文學進前後三鎮方任八領選部)
對語(造士崇儒)(七聖八儒)(魁士碩儒)(倦客&KR0751;儒)(文章伯經濟儒)(三千客廿四儒)(南州士東國儒)
摘句(經術董家儒名望藹師儒)(秉筆屬吾儒談經冠衆儒)(衞多君子魯多儒官遊依舊是臞儒)
(石渠久已重名儒百辟聯行挹大儒)
濡(人朱切水名又霑丨也)
韻藻若濡(易君子夬夬獨行遇雨丨丨有愠無咎)如濡(詩羔裘丨丨又六轡丨丨)霑濡(晉書樂志白鳩篇我)
(心虚靜我志丨丨南史王惠傳嘗臨曲水風雨暴至坐者皆馳散惠徐起不以丨丨而改清異錄顯德中書堂設起紋秋水席色如)
(葡萄紫而柔薄類綿叠之可置研函中吏偶覆水水皆散去不能丨丨不識其何物為之楚辭觀江河之紆曲兮離四海之丨丨司)
(馬相如難蜀父老湛恩汪濊羣生丨丨白居易詩雨露各丨丨李祁御賜恩榮宴詩丨丨拜舞歸来晚馬上題詩不記鞭)頭濡
(唐書張旭傳每大醉呼叫狂走乃下筆或以丨丨墨而書旣醒自以為神不可復得也袁易詩醉来丨向墨池丨)涵濡(宋史)
(樂志舊疆来歸之曲於穆我皇之德之純丨丨羣生矧我遺民元結磨崖頌丨丨天休歐陽修仁宗御飛白記仁宗之德澤丨丨于)
(萬物者四十餘年又百子坑賽龍詩傾崖側澗聊一戲頃刻萬物皆丨丨)呴濡(莊子泉涸魚相與處於陸相丨以濕相丨以沫)
(不如相㤀於江湖)涎濡(蘇軾詠蝸詩腥丨不滿殼聊足以自丨)
雨露濡(禮記祭義丨丨既丨君子履之必有怵惕之心又張說詩人歌湛露濡韋應物詩新柳泛景光叢綠含露濡朱子詩)
(花香寒露濡劉基詩紫桂秋風老紅蓮曉露濡)濕先濡(鬼谷子抱薪趨火燥者先燃平地注水丨者丨丨)
增尾濡(易曳其輪濡其尾疏始濟未涉於燥故輪曳而丨丨)不濡(詩濟盈丨丨軌又維鵜在梁丨丨其翼史記秦始皇)
(本紀盧生說始皇曰真人者入水丨丨入火不爇陵雲氣與天地久長又天官書卿雲見喜氣也若霧非霧衣冠而丨丨見則其域)
(被甲而趨唐書杜亞傳方春南民為競渡戲亞欲輕駛乃髹船底使篙人衣油綵衣没水丨丨莊子其神經乎大山而無界入乎淵)
(泉而丨丨參同契伏食三載輕舉遠遊跨火不焦入水丨丨西京雜記武帝時西域獻吉光裘入水丨丨上時服此裘以聽朝拾遺)
(記員嶠山有冰蠶以霜覆之然後作繭其色五彩織為文錦入水丨丨以之投火經宿不燎搜神記淮南朱氏田間種豆忽見二女)
(姿容甚美著紫襭天雨而衣丨丨魏都賦琴高沈水而丨丨杜甫詩霑灑丨丨地掃除似無箒韓駒贈蘇文饒詩平生見酒脣丨丨)
(是夕連觥耳方熱)壤濡(詩綿之篇疏土堅而丨丨)濟濡(左傳司鐸火丨丨帷幕鬱攸從之)澍濡(史記司馬相如)
(傳羣生丨丨洋溢乎方外)懷濡(南齊書樂歌昭事先聖丨丨上靈柳宗元沛國漢原廟銘區宇丨丨黔黎輯柔表正萬國炎靈)
(用休)澤濡(唐書武平一傳平一上言陛下天性孝愛戚屬外家恩洽丨丨張說姚文貞公神道碑銘七耀光動三泉丨丨銓能)
(叙事理鬱詞敷)載濡(宋史甘露樂章天德冥應仁澤丨丨)仰濡(管子若使萬物釋天而更有所受命釋風而更有所仰動)
(釋雨而更有所丨丨則無為尊天而貴風雨矣)漂濡(管子風雨至公而無私所行無常鄉人雖遇丨丨而莫之怨也)塗濡
(韓非子虞慶將為屋匠人曰材生而丨丨夫材生則橈丨丨則重以橈任重今雖成久必壊)惡濡(吕氏春秋學者處不化不)
(聽之勢而以自行欲名之顯身之安也是懷腐而欲香也是入水而丨丨也)履濡(吳越春秋太子友欲以諷諫激于王清旦)
(懷丸持彈從後園而来衣洽丨丨)洽濡(論衡霈然而雨物之莖葉根荄莫不丨丨)衣濡(易林朝霽暮露纖我丨丨柳宗)
(元先侍御史神道碑吾目無涕今而不知丨之丨也)口濡(十洲記武帝天漢三年西國獻續弦膠四兩武帝幸華林園射虎而)
(弩弦斷使者時從駕又上膠一分使丨丨以續弩弦帝驚曰異物也乃使武士數人共對掣引之終日不脫如未續時也)南濡
(水經注二易俱出一鄉同入濡水丨丨北易至涿郡范陽縣會北濡又並亂流入淶)小濡(水經注濡水又逕牧城南分為二水)
(北水枝出世謂之丨丨水也)石濡(本草石蕊一名丨丨)和濡(釋名硯研也研墨使丨丨也)一濡(晉無名氏那呵)
(灘曲松江引百丈丨丨多一艇)燋濡(梁武帝詔誌公迹拘塵垢神遊冥寂水火不能丨丨蛇虎不能侵懼)滋濡(王僧孺中)
(寺碑奬道羣有丨丨萬類)蝶濡(劉孝威春林晚雨詩丨丨飛不颺花沾色更紅)目濡(韓愈文生長食息不離典訓之内丨)
(擩耳染不學以能擩或作丨)旣濡(韓愈南海神廟碑海嶺之陬旣足丨丨)涕濡(柳宗元國子司業陽城遺愛碣青衿)
(丨丨填街盈衢)酒濡(劉禹錫詩觀火旗亭無丨丨蘇軾詩燥吻時時著丨丨)柔濡(劉禹錫問大鈞賦剔去剛正納之丨)
(丨)墊濡(元稹後湖詩萬里盡澤國居人皆丨丨)見濡(崔祐甫洪州都督張公遺愛碑頌朱轓玉節兮向番禺彼願適)
(兮我望孤君乎君乎若歲大旱其誰丨丨)染濡(蘇軾詩惟將翰墨留丨丨柳貫觀趙使君所藏書畫古器物詩雲霞樓觀互隠)
(見花竹羽毛工丨丨)都濡(黃庭堅煎茶賦黔陽之丨丨高株瀘川之納溪梅嶺)乳濡(黃晞祭左丘明文骨幹蔥弱吻齦丨)
(丨)濡濡(柳貫詩前山濕霧方丨丨後山蒸雲如鬼驅)
藏溫濡(管子飲於黃后之井以倮獸之火㸑丨丨丨行敺養)救溺濡(吕氏春秋丨丨者丨追逃者趨)逃雨濡
(淮南子轉化而與世競走譬猶丨丨也無之而不丨)爭魚濡(淮南子丨丨者丨逐獸者趨非樂之也)水碧濡(江淹)
(郊外望秋荅殷博士詩雲精無永滯丨丨豈慙丨)沫相濡(駱賓王詩共矜名已泰詎肯丨丨丨)霧雨濡(劉商奉酬)
(淮南中書相公見寄詩海月奔波盡音徽丨丨丨)紅且濡(吳融蚊子詩利觜入人肉微形丨丨丨)下酉濡(陳造)
(房陵詩祠壇歌舞雜嗟吁丨丨猶丨上酉枯自注瀦水溉曰酉)燥吻濡(元好問詩一酌舌本強二酌丨丨丨)
對語(膏潤露濡)(鶯澁蝶濡)(耳染頭濡)(地澤天濡)(泉冽壤濡)(烟草潤雨苔濡)(螢光照魚沫濡)
摘句(金莖露正濡甘雨頼涵濡)(酒痕墨汁雨沾濡詩人六轡頌如濡)
襦(人朱切說文短衣也)
韻藻朱襦(儀禮鄉射禮君袒丨丨以射)羅襦(史記淳于髠傳丨丨襟解微聞薌澤宋史樂志隊舞之制二曰劍器)
(隊衣五色繡丨丨裹交脚幞頭紅羅繡抹額帶器仗謝朓詩輕歌急綺帶含笑解丨丨劉孝綽詩商人泣紈扇客子夢丨丨杜甫新)
(婚别自嗟貧家女久致丨丨裳丨丨不復施對君洗紅粧王建宫詞御前新賜紫丨丨步步金階上軟輿張籍節婦吟君知妾有夫)
(贈妾雙明珠感君纏綿意繫在紅丨丨白居易詩紅樓富家女金縷繡丨丨許渾詩盤金明繡帶動珮響丨丨溫庭筠詞新帖繡丨)
(丨雙雙金鷓鴣薛能詩别添龍腦裛丨丨蘇軾荔支詩海山仙人絳丨丨虞集詩無端雙蛺蝶飛上繡丨丨又暌車志庾道開謂蕉)
(葉為鬼丨丨)珠襦(漢書霍光傳太后被丨丨盛服坐武帳中晉灼曰貫丨以為丨形若今革襦矣吳越春秋吳王有女滕玉)
(葬于國西閭門外鑿池積土文石為椁題凑為中金鼎玉杯銀樽丨丨之寳皆以送女陸龜蒙詩想像丨丨鳳追飛翠蕊鶯)革
襦(見上)著襦(晉書韓伯傳大寒母方為作襦令伯捉熨斗謂之曰且丨丨尋當作複褌伯曰不復湏火在斗中而柄尚熱今)
(旣丨丨下亦當煖)脫襦(南史江革傳謝朓嘗行過革時大寒雪見革弊絮單席而眈學不倦乃丨其所著丨并手割半氊與)
(革充卧具而去南齊書武陵王宣照過竟陵王子良宅道逢乞人丨丨與之子良見宣照衣單薦襦于宣照宣照曰我與向人亦復)
(何異)薦襦(見上)解襦(梁書顧協傳協少清介有志操初為廷尉正冬服單薄寺卿蔡法度謂人曰我願丨身上丨與顧郎)
(恐顧郎難衣食者竟不敢以遺之)裙襦(南史張譏傳梁武帝嘗於文德殿釋乾坤文言諸儒莫敢先出譏整容而進諮審循)
(環辭令温雅帝甚異之賜丨丨絹等云表卿稽古之力又孝義傳簡文以殷不害善事親賜其母蔡氏錦丨丨氊席被褥單複畢備)
(唐書車服志白丨丨烏皮履弁服朔望視事之服也又半袖丨丨者東宫女史常供奉之服也莊子未解丨丨口中有珠陸游詩草)
(履布丨丨徒步老阡陌孫蕡詩織綃更泣明月珠綴成懸璫素丨丨)上襦(古詩緗綺為下裙紫綺為丨丨)繡襦(古詩養蠶)
(不滿箔那得羅丨丨白居易阿崔詩膩剃新胎髮香綳小丨丨)
增帛襦(禮記十年出就外傅居宿於外學書計衣不丨丨袴)布襦(禮記童子不衣裘裳疏童子體熱不宜著裘又應給)
(使若著裳則不便故童子竝緇丨丨袴也魏志管寧傳寧嘗著皂帽丨丨袴布裙随時單複南史郭祖深傳常服故丨丨素木案食)
(不過一肉東觀漢記第五倫性節儉為二千石常衣丨丨蘇籀欒城遺言蘇瓌訓頲令衣青丨丨伏於床下出其脛受榎楚汝今懶)
(惰可乎趙孟頫八月織詩依依小兒女歲晚嘆無裳丨丨不掩脛念之熱中腸五燈會元智覺禪師初為華亭鎮將禮翠巖為師執)
(勞供衆都忘身宰衣不繒纊食無重味野蔬丨丨以供朝夕)纁襦(儀禮鄉射禮大夫與士射袒丨丨注不肉袒殊於耦)褰
襦(左傳鸜鵒跦跦公在乾侯徵丨與丨注褰袴也)綺襦(漢書序傳鄭寬中張禹朝夕入說尚書論語于金華殿中詔班伯受)
(焉數年金華之業絶出與王許子弟為羣在于丨丨紈袴之間非其好也江淹建平王太妃行狀今王丨丨出宰弱冠升朝者亦太)
(妃劬勞之訓也庾肩吾詩路逢雙丨丨問君居近遠陳樵卧褥香罏賦拂丨丨而緩引)長襦(漢書匈奴傳服繡袷綺衣丨丨)
(錦袍各一釋名婦人上服曰袿廣雅云袿丨丨也)無襦(後漢書廉范為蜀郡太守民歌之曰廉叔度来何暮昔丨丨今五袴)
(晉書劉弘傳弘嘗夜起聞城上持更者歎聲甚苦遂呼省之兵年過六十羸疾丨丨弘愍之乃譴罰主者遂給韋袍複帽轉以相付)
(蘇軾詩方將怨丨丨忽復歌緇衣)故襦(晉書宣帝紀時有兵者寒凍乞襦帝弗之與或曰幸多丨丨可以賜之帝曰襦者官)
(物人臣無私施也)綜襦(晉書王沉釋時論百辟君子奕世相生公門有公卿門有卿多士豐于貴族爵命不出閨庭四門穆)
(穆丨丨是盈仍叔之子皆為老成)麻襦(晉書丨丨者不知何許人在魏縣市中乞丐恒著丨丨布裳故時人謂之丨丨先是)
(佛圖澄謂石季龍曰國東二百里某月日當送一非常人勿殺之也如期果至其所言人莫能曉季龍遣驛馬送還本縣旣出城請)
(步云我當有所過君至合口橋見待使人如言而馳至橋丨丨已先至)練襦(舊唐書音樂志天竺樂工人皂絲布頭巾白丨)
(丨紫綾袴緋帔唐書禮樂志平高昌收其樂有舞者黃袍裒丨丨五色絛帶金銅耳鐺赤韡)腰襦(舊唐書倭國傳婦人衣純)
(色裙長丨丨束髮于後佩銀花長八寸左右各數枚以明貴賤等級白居易詩妾有繡丨丨葳蕤自生光)袍襦(唐書百官志少)
(府監一人少監二人總中尚左尚右尚織染凡武庫丨丨皆識其輕重乃藏之冬至元日以給衛士急就篇丨丨表裏曲領羣)垢
襦(唐書康承訓傳龐勛軍皆市人囂而狂未陣即犇相蹈藉死者四萬勛釋甲服丨丨脱收夷痕士三千以歸)大襦(唐書)
(回鶻列傳公主被可敦服絳通裾丨丨冠金冠前後銳)衫襦(五代史唐臣傳劉贊魏州人也父玭為縣令贊始就學衣以青)
(布丨丨)賜襦(宋史太宗本紀太平興國八年十二月丨河北河東戍卒丨京城諸軍米)綿襦(宋史真宗紀景德元年帝)
(次澶州十二月壬午幸城南臨河亭賜鑿凌軍丨丨)衣襦(太玄經裳有丨丨陰感陽也陸游詩雲子翻匙新稻飯天吳拆繡舊)
(丨丨)絝襦(太玄經出野見虚有虎攸豬攓丨與丨絝通作袴元稹後湖詩此實公所小安用歌袴襦蘇軾詩中有遺民懷袴襦)
汗襦(方言丨丨自關而東謂之甲襦陳魏宋楚之間謂之襜襦或謂禪襦)甲襦(見上)襜襦(見上東觀漢記光武解所)
(被丨丨以衣来歙)禪襦(見上)文襦(洞冥記漢武升望月臺有三青鴨羣飛俄而止于帝臺日色已暝青鴨化為三小童)
(皆著青綺丨丨各握鮫文大錢五枚置帝几前)失襦(易林南與凶俱破車丨丨)褌襦(易林越畝逐兔斷其丨丨)青襦
(搜神記陳節訪諸神東海君以織丨丨一領遺之樂府雜錄驅儺五百小兒為之衣朱褶丨丨戴面具以晦日于紫宸殿前驅儺)
複襦(樂府孤兒行冬無丨丨夏無單衣)&KR0008;襦(陸機為周夫人贈車騎詩碎碎織細練為君作丨丨)繫襦(束晳近遊)
(賦設丨丨以御冬馬祖常拾麥女歌豈不見貴家妾豈不知娼家婦繡絲丨丨蓮曳步)小襦(杜甫詩憶昔初見時丨丨繡芳)
(蓀)錦襦(元稹詩有鳥有鳥名鷂雛鈴子眼睛蒼丨丨陳陶詩越里娃童丨作丨)紫襦(元稹詩翩翩簾外燕戢戢巢内)
(雛啖食筋力盡毛衣成丨丨)衾襦(温庭筠詩風華飄領袖詩禮拜丨丨)昔襦(蘇軾謝賈朝奉啟丨丨今袴尚能鼓舞于)
(民謠)絹襦(林駉源流至論沿邊戍卒時賜丨丨巾履端布)綠襦(陸游詩改歲鍾馗在依然舊丨丨)舞襦(馬祖常畫)
(海棠圖詩葳蕤綵纈盤仙綬襞積雲羅落丨丨)䙀襦(楊維楨蔡君俊五世家慶圖詩只今諸孫脫丨丨文采箇箇成於莵)綈
襦(何景明織女賦傳羅襪與丨丨兮)
軍士襦(晉書謝尚傳尚為政清簡始到官郡府以布四十疋為尚造烏布帳尚壊之以為丨丨丨袴)左開襦(吳越)
(春秋勾踐與妻入臣吳夫人衣無緣之裳丨丨之丨)獻衣襦(吕覽子産治鄭鄧析務難之與民之有獄者約大獄一衣小獄)
(襦袴民之丨丨丨而學訟不可勝數)鴛鴦襦(西京雜記趙飛燕為皇后其女弟上襚三十五條有丨丨丨鴛鴦被鴛鴦褥)
紫縠襦(東宫舊事太子納妃有丨丨丨絳紗繡縠襦)繡縠襦(見上)合歡襦(辛延年詩長裾連理帶廣袖丨)
(丨丨)丹霞襦(傅休奕詩白素為下裾丨丨為上丨)連理襦(許景先詩寳釵新梳倭堕髻錦帶交垂丨丨丨)補舊
襦(白居易詩防瘴和殘藥迎寒丨丨丨)繡襠襦(李賀艾如張錦襜褕丨丨丨彊彊飲啄哺爾雛)百領襦(李賀詩關)
(中父老丨丨丨)紙作襦(陸游詩幸有藜烹粥何慚丨丨丨)璫鳴襦(馬祖常公子行十八窈窕秦羅敷曲房小步丨)
(丨丨)
對語(翠被羅襦)(歌袖舞襦)(絮帽綈襦)(脫帽解襦)(紅綬帶紫羅襦)(合歡被連理襦)(青絲履白練襦)
摘句(春風歌袴襦薌澤繫羅襦)(團花穿鳳綺羅襦早怯秋寒著繡襦)(翠幄飄香映綺襦瀑流松吹灑巾襦)
湏(相俞切所欲也說文面毛也俗作鬚又姓)
韻藻相湏(詩維風及雨傳風雨相感朋友丨丨漢書規矩丨丨陰陽位序園方乃成唐書于志寧與李勣修定本草其言)
(花葉形色佐使丨丨附經為說神異經希有之鳥銘曰王母欲東登之自通陰陽丨丨唯會益工曹植詩徘徊九天上與外長丨丨)
(杜甫詩嵇阮逸丨丨)夫湏(詩南山有臺傳臺丨丨也疏莎草也可為蓑笠)密湏(詩密人不恭傳國有丨丨氏侵阮遂往侵)
(共左傳分唐叔以大路丨丨之鼓史記周本紀伐丨丨國語丨丨由伯結世紀丨丨姞姓)敬湏(儀禮昏禮請期曰某敢不告期)
(對曰某丨丨)斯湏(禮記禮樂不可丨丨去身唐書魏徵傳德禮誠信國之大綱不可丨丨廢也李陵詩長當從此别且復立)
(丨丨陸雲詩晞光頼潤亦在丨丨杜甫詩不敢長語臨交衢且為王孫立丨丨王建七夕曲幸廻郎意且丨丨一年中别今始初崔)
(玨道林寺詩四時惟夏不敢入燭龍安敢停丨丨皮日休太湖石詩五侯上山下要爾添嵒齬賞翫若稱意爵禄行丨丨薩都剌詩)
(奉母禄養南北區晨昏不忍離丨丨)時湏(左傳疏晉為霸主多置羣官共丨所丨北周武帝詔凡供朕衣服飲食四丨所丨爰)
(及宫内調度今手自減削杜甫送竇侍御詩竇氏檢察應丨丨又槐葉冷淘詩君王納凉晚此物亦丨丨韋應物詩才大無不備出)
(入為丨丨黃庭堅詩公自才力為丨丨)濡湏(三國志孫權聞曹公將来侵作丨丨塢吳歴曹公出丨丨作油船夜渡洲上權)
(以水軍圍取得三千餘人權自乘輕船從丨丨口入公軍行五六里廻環作鼓吹公歎曰生子當如孫仲謀梅堯臣詩高秋逆水上)
(天去朝過瓜步暮丨丨郝經論東伐疏掇拾湖濼奪取關隘據丨丨塞皖口)儲湏(蘇軾詩坐令乘傳遽奔走為丨丨)百
湏(蘇軾詩高眠忘丨丨)樊湏(史記仲尼弟子列傳丨丨字子遲許有壬蔬圃詩三年不窺慚仲舒吾儕何可輕丨丨陳櫟詩)
(儒術謀身慙杜甫老農請學合丨丨)
聽酒湏(庾信詩雜曲随琴用殘花丨丨丨又張謂詩鶯聲送酒湏)
增卬湏(詩人涉卬否丨丨我友)少湏(左傳石成子曰子不丨丨衆懼盡注欲使湏救)蒙湏(戰國策無鈎竿鐔丨)
(丨之便操其刃而刺則未入而手先斷注丨丨疑為劒繩)立湏(史記陳軫曰卞莊子欲刺虎館豎子止之曰兩虎方食牛食甘)
(必爭鬭從傷而刺之一舉必有雙虎之名莊子以為然丨丨之曹植詩榮枯丨可丨)莫湏(漢書趙充國傳先零得施德于䍐羌)
(堅其約合其黨交堅黨合廹脅諸小種附著者甚衆丨丨之屬不輕得離也注丨丨小種羌名)危湏(漢書西域傳丨丨國王治)
(丨丨城去長安七千二百九十里晉書宣帝紀魏正始元年馬耆丨丨諸國皆遣使来獻)有湏(後漢書張衡傳捷徑邪至我不)
(忍以投步干進苟容我不忍以歙肩雖有犀舟勁檝猶人涉卬否丨丨者也)坐湏(獻帝春秋孫權欲與備共取蜀遣使報備)
(備欲自圖蜀拒荅不聽曰今操三分天下已有其二將欲飲馬於滄海觀兵于吳會何肻守此丨丨老乎今同盟無故自相攻伐借)
(樞於操使敵乘其隙非長計也唐書李石傳中人自邊還走馬入金光門道路妄言京師讙走塵起鄭覃將出石曰事未可知宜丨)
(丨其定益治簿書沛然如平時)小湏(晉書王沈傳沈下教主簿陳廞褚䂮曰愚以為告下之事可丨丨後)遮湏(晉書載記)
(東北有丨丨夷國)資湏(晉書范汪傳舉召役調皆相丨丨南史蔡廓傳有所丨丨皆就典者請焉)所湏(隋書厙狄士文)
(性清苦文帝賜公卿入左藏庫任取多少士文獨口銜一疋兩手各持一疋上問其故對曰臣手口俱足餘無丨丨唐書潘師正為)
(道士居逍遥谷高祖召見問丨丨對曰茂松清泉臣丨丨也旣不乏矣帝尊異之陶潛詩耕織稱其用過此奚丨丨李彪請修國史)
(表今来都下乞一靜處經理國籍以終前志官給事力以充丨丨杜甫詩大官喜我来遣騎問丨丨元結詩人皆悉蒼生随意極丨)
(丨白居易詩乍到煩君問丨丨李商隠驕兒詩人前問丨丨含意不吐實陸游箕丨詩詩章亦間作酒食随丨丨)兵湏(唐書)
(帝絶王庭凑朝貢且討之丨丨夥繁調發不時始置供軍糧料使以濟兩河諸將)軍湏(唐書鄭珣瑜傳丨丨期會為急宋史)
(仁宗紀皇祐四年詔免民供丨丨者今年秋租十之三又食貨志宋承前代之制調絹紬布絲綿以供丨丨杜甫詩巴人困丨丨又)
(丨丨遠算緡又聞道南行市駿馬不限匹數丨中丨)渥湏(太玄經粉其題䪻雨其丨丨視無姝)宿湏(水經注滎瀆又東南)
(流注于浦今無水次東得丨丨水口)誰湏(楚詞夕宿兮帝郊君丨丨兮雲之際鮑照詩停觴不飲欲丨丨)要湏(邢巒論財)
(用奏若不裁其分限便恐無以支歲自今非有丨丨者請皆不受)求湏(司馬光賦浮費省而物不屈于丨丨)事湏(陸游)
(詩丨丨求暫假自注二字盖唐人公移中語也)韓湏(左傳丨丨如齊迎女齊陳無宇送女致少姜注湏韓起之子)句湏
(左傳齊施氏卜宰丨丨吉又費人襲魯及公側仲尼命申丨丨樂頎下伐之費人北)頭湏(左傳晉侯之豎丨丨守藏者也)卷
湏(史記上古人皇以後有丨丨氏)翁湏(漢書史皇孫王夫人宣帝母也名丨丨)
寡君湏(左傳子反曰日云莫矣丨丨丨矣吾子其入也)四不湏(晉書杜預為秦州刺史時虜寇隴右安西將軍石鑒)
(使預擊之預以官軍懸乏湏春進討陳五不可丨丨丨)不復湏(晉書韓伯年數歲至大寒母方為作襦令伯捉熨斗而謂)
(之曰且著襦尋當作複褌伯曰丨丨丨母問其故對曰火在斗中而柄尚熱今既著襦下亦當煖唐書元結父曰衣食可適飢飽丨)
(宜丨有所丨又晉書陸納為吳興太守不受俸禄頃之徵拜左民尚書將應召外白宜裝幾船納曰私船裝糧食来無所復湏也臨)
(發止有襆被而已其餘並封以還官又南齊書裴昭明曰人生何事湏聚畜一身之外亦復何湏子孫若不才我聚彼散若能自立)
(則不如一經)公家湏(杜甫詩緘之篋笥久以俟丨丨丨)翠眉湏(杜甫詩勞生重馬丨丨丨)漢臣湏(杜甫)
(詩相門韋氏在經術丨丨丨)挑戰湏(杜甫送蔡希魯還隴右寄高書記詩官是先鋒得材緣丨丨丨)使君湏(李賀)
(詩足知造化力不給丨丨丨)事事湏(雍陶詩歲盡貧心丨丨丨)風月湏(趙嘏詩琴酒曾將丨丨丨)渴病湏
(黃庭堅和人送梅子詩相如丨丨應丨此莫與文君蹙遠山)藥裹湏(張未贈陳履道詩旨蓄親庖急青錢丨丨丨)汎
酒湏(陳亮九口詩白髮題詩懶黃花丨丨丨)翊運湏(元明善伯顔丞相碑鉅材乃儲丨丨是丨)大祀湏(趙孟)
(頫題耕織圖詩丨丨丨粢盛一一稽古制)賓六湏(晉書劉琨與代王猗盧結為兄弟且乞師猗盧遣子日利孫丨丨丨等救)
(之)夷父湏(唐書宰相世系表樂氏出自子姓宋戴公生公子衎字樂夫生頃父澤澤生丨丨丨以王父字為氏)里鳬
湏(韓詩外傳晉文公亡過曹丨丨丨從因盗重耳資而亡重耳無糧餒不能行介子推割股以食重耳然後能行)
歸妹以湏(易丨丨丨丨反歸以娣)摩厲以湏(左傳右尹子革曰丨丨丨丨王出)中水以湏(國語)
(乃令左軍右軍涉江鳴鼓丨丨丨丨)拱手以湏(戰國策一舉而三晉亡從者敗大王丨丨丨丨天下徧随而伏霸王之業)
(可成也四隣諸侯可朝也)
對語(國計軍湏)(花信酒湏)(坐待立湏)(千慮百湏)(江山助風月湏)(琴尊寄卷軸湏)
摘句(良材世所湏管葛本時湏)(琴筑韻相湏笠子號夫湏)(學圃有樊湏佳辰送酒湏)
鬚(相俞切說文面毛也本作湏)
韻藻長鬚(爾雅鼰鼠身丨丨而賊唐書日本使者與蝦蛦人皆朝蝦蛦亦居海島中其使者鬚長四尺許韓愈毛穎傳衣)
(褐之徒缺口而丨丨又寄盧仝詩一奴丨丨不裹頭)剪湏(後漢書夏馥傳馥與范滂張儉等俱被誣䧟詔下州郡捕為黨魁馥)
(乃自丨丨變形入林慮山中隠匿姓名為冶家傭唐書李勣傳嘗暴疾毉曰用湏灰可治帝乃自丨丨以和藥)黃鬚(三國志魏)
(任城王彰大破烏丸歸太祖持彰鬚曰丨丨兒竟大竒也魏略太祖在漢中劉備栖山頭使劉封下桃戰太祖罵曰賣履舍兒長使)
(假子拒乃公乎待呼我丨丨来擊之世說王大將軍至姑孰明帝著戎服騎巴賨馬陰察軍形勢敦卧心動曰此必丨丨鮮卑奴来)
(王維詩射殺山中白額虎肯數鄴下丨丨兒温庭筠詩祖龍丨丨珊瑚鞭鐡驄金面青連錢曹松塞上行上將擁丨丨安西逐指呼)
(又辛棄疾詞背人翠羽偷魚去抱蘂丨丨趁蝶来)捋鬚(三國志注朱桓奉觴曰臣當遠去願一丨陛下丨權憑几前席桓進)
(丨丨曰臣今日可謂丨虎丨也權大笑晉書桓伊傳孝武末年謝安功名盛極嫌隙遂成帝召伊飲讌安侍坐伊撫箏而歌怨詩聲)
(節慷慨安泣下沾衿乃越席就之丨其丨曰使君於此不凡北齊書李元忠傳武帝將納后即高祖之長女也詔元忠致娉于晉陽)
(宴席論敘舊事因丨高祖丨而大笑高祖亦深相嘉重古樂府摩丨郎丨看郎顔色皮日休詩濯足將加漢光腹抵掌欲丨梁武丨)
(馬祖常詩紫陌紅塵十丈高丨丨買酒意氣豪)虬鬚(三國志崔琰傳太祖令曰琰雖為徒而通賓客門若市人對賓客丨丨直)
(視若有所瞋張說郭知運碑猨臂虎口丨丨鶚瞬射穿七札劍敵萬人杜甫贈汝陽王詩汝陽譲帝子眉宇真天人丨丨似太宗色)
(映塞外春蘇軾詩奉常客卿丨兩丨)龍鬚(南史徐伯珍傳九巖山後漢龍丘萇隠處也山多丨丨檉柏望之五采伯珍移居之)
(水經注洮水與墊江水俱出嵹臺山自洮嵹南北三百里中地草徧是丨丨而無樵柴本草石龍芻一名丨丨潘岳滄海賦其魚則)
(吞舟鯨鯢鷠鱡丨丨李白觀刈蒲詩此草最可珍何必貴丨丨韓愈萄萄詩若欲滿盤堆馬乳莫辭添竹引丨丨劉禹錫詩添爐烹)
(雀舌灑水淨丨丨陸龜蒙華頂杖詩瘦于霜鶴脛竒似黑丨丨蘇軾詠笛詞丨丨半剪鳳膺微漲)燎鬚(唐書李勣傳姊病自)
(為粥而丨其丨姊戒止荅曰姊多疾而勣且老雖欲數進粥尚幾何蘇軾詩丨丨誰識英公意黃髮聊知子建心)好鬚(唐書)
(房玄齡傳帝在翠微宫以司農卿李緯為民部尚書會有自京師来者帝曰玄齡聞緯為尚書謂何曰唯稱緯丨丨無他語帝遽改)
(太子詹事)拂鬚(宋史寇凖傳初丁謂出凖門至參政事凖甚謹嘗會食中書羹汙凖鬚謂起徐拂之凖笑曰參政國之大臣乃)
(為官長丨丨耶謂甚愧之)虎鬚(莊子料虎頭編丨丨幾不免虎口哉易林齎貝贖狸不聽我辭係于丨丨牽不得来水經江水)
(又逕丨丨灘洞仙傳鄭思遠每出門乘虎二虎雛負經以從許隠患齒痛求丨丨插齒間思遠拔之虎帖然不動本草沙參一名丨)
(丨又燈心草一名丨丨草李白詩有身莫犯飛龍鱗有手莫辮猛丨丨曹唐詩牡丹花下簾鈎外獨凭紅肌捋丨丨韓偓詩謀身拙)
(為安蛇足報國危曾捋丨丨五燈會元黃蘗喫臨濟打一掌曰這風癲漢又来這裏捋丨丨)赤鬚(世說桓温鬚甚似劉琨恨)
(赤又吳都賦赤湏蟬蜕而附麗注赤湏子豐人也食柏葉石脂絶粒又北征賦登赤湏之長坂注赤湏坂在北地)蝦鬚(王隠)
(交廣記吳置廣州以滕修為刺史或語修丨丨長一丈修不信其人後至東海取丨丨長四丈四尺封以示修修乃服之陸暢詩勞)
(將素手捲丨丨皮日休魚滬詩波中植甚固磔磔如丨丨蘇易簡詩丨丨半捲天香散成彦雄詩臺榭沉沉禁漏初麝煙紅蠟透丨)
(丨馮子振詞丨丨瘦影纖纖織薩都拉詩簾垂綬帶丨丨細燭剪金釵燕尾分又丨丨卷夜收雲氣馬祖常琉璃簾詩吳儂巧製玉)
(玲瓏翡翠丨丨迥不同)燃鬚(宋名臣言行錄韓魏公帥定州時夜作書令一侍兵持燭侍兵旁視燭丨公丨公以袖摩之作)
(書如故少頃回視則已易其人矣公恐主吏鞭之亟呼視之曰勿易渠已解執燭矣軍中感服)鼠鬚(書法會錄王羲之用丨丨)
(筆繭紙書蘭亭記黃滔誤筆牛賦丨丨尚對遥懷食角之因蘇軾答王定民詩欲寄丨丨并繭紙請君章草賦黃樓黃庭堅謝送宣)
(城筆詩宣城變樣蹲雞距諸葛名家捋丨丨)髭鬚(古樂府行者見羅敷下擔捋丨丨白居易詩頷下丨丨半是絲又身健正)
(宜金印綬位高方稱白丨丨元稹詩今日頭盤兩三擲翠娥潛笑白丨丨辛棄疾詞春風不染白丨丨)蜂鬚(杜甫詩芹泥随)
(燕觜花蕊上丨丨王建詩丨丨蟬翼薄鬆鬆温庭筠詩蕊多勞蝶翅香酷墜丨丨)花鬚(杜甫詩見輕吹鳥毳随意數丨丨李)
(商隠詩丨丨柳眼各無賴韓偓詩樹頭蜂抱丨丨落)挽鬚(杜甫詩問事競丨丨誰能即嗔喝蘇軾詩時有野人来丨丨又諸孫)
(歡笑爭丨丨)染鬚(劉禹錫詩近来時世輕前軰好丨髭丨事後生蘇軾詩膏面丨丨聊自欺)
增賁湏(易丨其丨疏湏常上附于面)魚湏(禮記笏天子以球玉諸侯以象大夫以丨丨文竹士竹本象可也注大夫)
(與士笏俱用竹大夫以丨丨飾之士以象骨為飾不敢純用一物所以下人君也爾雅丨曰丨注丨之鼓息在丨漢書司馬相如傳)
(靡丨丨之橈旃曳明月之珠旗張籍送海南客歸舊島詩竹船来桂浦山市賣丨丨皮日休病中書情上崔諫議詩馬足歇從殘漏)
(外丨丨抛在亂書中王禹偁謫居感事詩丨丨從典賣貂尾任傾欹)髠鬚(禮記疏古者犯罪以丨其丨謂之耐罪)美鬚
(火記高祖本紀高祖為人隆凖而龍顔丨丨髯左股有七十二黑子北齊書許惇傳惇丨丨髯下垂至帶省中號為長鬛公顯祖嘗)
(因酒酣握惇鬚髯稱美遂以刀截之唯留一握惇懼因不復敢長時人因號為齊鬚公舊唐書李元諒傳元諒長大丨丨勇敢多計)
齊鬚(見上)多鬚(史記大宛傳其人皆深眼丨丨世說鍾毓兄弟丨丨)㩜湏(漢書息夫躬傳撫神龍兮丨其丨游曠迥)
(兮反無期按㩜同攬蘇軾荅邦直子由詩蕭灑使君殊不俗尊前容我攬鬚不袁易詩他鄉懷楚奏何日攬桓鬚)攝湏(後漢)
(書蔡邕傳抱膺從容爵位自從丨丨理髯餘官委貴)頭鬚(後漢書光武曰每一發兵丨丨為白)饒鬚(蜀志張裕傳先主與)
(劉璋會涪時裕為璋從事侍坐其人丨丨先主嘲之曰昔吾居涿縣持多毛妵東西南北皆諸毛也涿令稱曰諸毛繞涿居乎)觸
鬚(晉書𫝊咸傳前摩天子逆鱗欲以盡忠今丨猛獸之丨非欲為惡)纏鬚(晉書陸雲傳機初詣張華華問雲何在機曰雲)
(有笑疾未敢自見俄而雲至華為人多姿制又好帛繩丨丨雲見而大笑不能自已)白鬚(晉書王彪之字叔武年二十鬚鬢皓)
(白時人謂之王丨丨北齊書崔伯謙除南鉅鹿守民有貧弱未理者皆曰我自有丨丨公不慮不决白居易詩風亭久立丨丨寒又)
(雪中即事詩戲團稚女呵紅手愁坐衰翁對丨丨又九老會詩七人五百八十四拖紫紆朱垂丨丨)根鬚(南史齊晉安王子懋)
(傳子懋母阮淑媛嘗病危篤請僧行道有獻蓮華供佛者子懋流涕禮佛曰若使阿姨因此和勝願此花竟齋不萎七日齋畢花更)
(鮮紅甖中稍有丨丨當世稱其孝感蘇軾詩蘆筍初似竹稍開葉如蒲方春節抱甲漸老丨生丨)刷鬚(南史何敬容以膠清)
(丨丨衣裳不整伏牀熨之暑月背為之焦)燔鬚(南史劉勰傳勰長於佛理敕與沙門慧震于定林寺撰經證功畢遂求出家先)
(丨丨髮自誓敕許之乃變服改名慧地云)種鬚(北史李庶生而天閹崔諶調之曰教弟丨丨以錐遍刺作孔插以馬尾庶曰以)
(此方回施貴族藝眉有效然後樹鬚世傳諶門有惡疾故庶言及之)截鬚(北齊書盧潛傳黃門鄭子默奏言潛從清河王南討)
(大納賂遺還不奏聞顯祖杖潛一百仍丨其丨左遷魏郡丞馬祖常栽小松詩恐是女元君丨丨生地腴)塗鬚(舊唐書波斯國)
(傳其事神以麝香和蘇丨丨點額及于耳鼻用以為敬)紫湏(唐書波斯國傳貞觀二十一年有健達王獻佛土菜莖五葉赤)
(華丨丨又李賀詩縣官騎馬来獰色虬紫鬚)網鬚(宋史儀衞志初宋制旗物尤盛中興後惟務簡約其太常青質夾羅惟繡)
(日月星而無龍下有丨丨謂之茀)麟鬚(洞冥記武帝得丹豹之髄白鳳之膏磨青錫為屑以蘇油和之照于神壇夜暴雨光)
(不滅有霜蛾如蜂赴火侍者舉丨丨拂拂之)髯鬚(古今注羊名丨丨主簿蜀檮杌王建僭蜀李景為眉山主簿制曰旌其忠)
(藎之心委以丨丨之職蘇軾詩喬松百尺蒼丨丨朱松詩但有觥籌供笑語從教歲月上丨丨)起鬚(易林白龍黑虎丨丨暴怒)
牽鬚(易林引髯丨丨雖懼無憂)眉鬚(廣記田鸞服柏葉丨丨紺綠後成仙稱柏葉仙人)艾鬚(歲時記端午都人採)
(艾結為人懸門上以解毒氣又作泥塑張天師以丨為丨以蒜為拳置于門上)風鬚(張彦遠畫論吳道玄古今獨步彎弧挺刃)
(直柱搆梁不假界筆直尺丨丨雲鬢數尺飛動毛根出肉力健有餘)鰝鬚(廣韻丨丨大蝦出海中長二三丈其鬚長數尺可為)
(簾)蠅鬚(宋玉小言賦館于丨丨宴于毫端)冰鬚(古樂府雪滿衣裳丨滿丨李華文積雪沒脛堅丨在丨)有鬚
(古樂府為人潔白晳嗛嗛頗丨丨韓翃送瑞州馮使君詩白晳風流似丨丨李賀詩持鏡年来頗丨丨)飛鬚(潘岳芙蓉賦丹)
(煇拂紅丨丨垂的)丹鬚(夏侯湛石榴賦冒紅牙于丨丨)芒鬚(鮑明遠與妹書至於繁化殊育詭質變章則有江鵝海鴨)
(魚鮫水虎之類豚首象鼻丨丨針尾之屬)金鬚(梁簡文帝七勵夏則桃笙竹席冬則青筦丨丨崔融賀千葉瑞蓮表綠裏紅葩)
(緗莖素萼露搖珠點霞拆丨丨溫庭筠蘭塘詞繡頸丨丨蕩倒光團團皺綠雞頭葉)紅鬚(江總永陽王山亭銘山條紫的水葉)
(丨丨潘岳安石榴賦緗的點于丨丨)年鬚(王勃守歲序丨丨將晚志事寥落)牙鬚(韓愈詩又嘗疑龍蝦果誰雄丨丨韓)
(維詩魚龍驚逃波浪惡左右出沒揚丨丨黃庭堅詩隂壑虎豹雄丨丨)熊鬚(張籍詩獨戴丨丨冠暫出惟將鶴尾扇同行)
霜鬚(李中詩前賢多晚達莫嘆有丨丨蘇軾春日賜幡勝詩強鑷丨丨簪綵勝蒼顔得酒尚能韶)沙鬚(皮日休太湖石)
(詩斷處露海眼移来和丨丨)垂鬚(李洞贈唐山人詩丨丨長似髮七十色如黳)黑鬚(司空圖詩丨丨寄在白鬚生一)
(度秋風減幾莖)香鬚(魚玄機詩濕嘴啣泥燕丨丨採藥蜂晏殊詩丨丨粉翅暖爭飛)揚鬚(王安石詩食罷往遊觀鱍鱍藻)
(與蒲清波映白日擺尾丨其丨)雙鬚(歐陽修鳴蟬賦綽約丨丨)鬢鬚(蘇軾詩江湖旱久塵土惡朝来清雨濯丨丨又送劉)
(景文詩一篇向人寫肝肺四海知我霜丨丨)梅鬚(蘇軾詞清香細細嚼丨丨陸游詩春回柳眼丨丨裏愁在鞭綠帽影間)
鑷鬚(蘇轍詩白盡年来罷丨丨)短鬚(文同閿鄉值風詩坐定即洗濯泥土捫丨丨)含鬚(秦觀詩霜風稜稜萬木枮)
(梅花破萼猶丨丨)濡鬚(徐積詩我向桃花下立飲一杯酒杯酒先丨丨花香随入口薩都刺浴鴉池詩靈河銀鵲渡夜影月)
(窟老兔時丨丨)掀鬚(朱松詩舉子三朝夀一壺百年歌好笑丨丨)玄湏(朱子㯽榔五絶戲簡及之主簿高土沈迷簿領)
(書有時紅糝綴丨丨)苔鬚(范成大梅譜又有丨丨垂于枝間)銀鬚(范成大詩丨丨玉璞紫金精)笻鬚(李彌遠詩)
(丨丨礙竹回)吟鬚(陳普秋日即事詩西風吹雪上丨丨)柔鬚(貢師泰詩煖溢丨丨始弄晴張雨咏玉簪花詞看丨丨點)
(綴半開時微烘蠟)編鬚(楊維楨射虎行畫工親見丨丨勇急陣梢岡浩呼汹)
莕公鬚(陸璣詩疏廣要池州人稱荇為丨丨丨蓋細荇亂生有若鬚然)母有鬚(唐書李光弼傳光弼丨丨丨數十長)
(五寸許封韓國太夫人又酉陽雜俎大定初有士人随新羅使風吹至長鬚國國王拜士人為駙馬其主甚美有鬚數十根姬嬪悉)
(有鬚士人賦詩曰花無蕊不妍女無鬚亦醜王大笑曰駙馬竟未能忘情于小女頤頷間乎一日王泣曰吾國有難煩駙馬一謁龍)
(王王曰客固為鰕所魅耳)鈎有鬚(荀子丨丨丨卵有毛是說之難持者也而惠施鄧析能精之)磔蝟鬚(世說桓溫)
(鬚作蝟毛磔陳造詩疾惡休張丨丨丨)百草鬚(國史纂異謝靈運美鬚臨刑施于南海祗洹寺為維摩詰鬚寺人寶惜中)
(宗時安樂公主五日鬭百草欲廣獲物色遂遣人往取之仍翦棄其餘蘇軾詩猶勝江左狂靈運空鬭東昏丨丨丨)杏花鬚
(李賀詩烟濕丨丨丨)四皓鬚(杜牧詩霜毛丨丨丨)凍粘鬚(杜荀鶴早發詩時送帽簷風刮頂旋呵鞭手丨丨丨韋莊)
(詩溪雪丨丨丨)雪滿鬚(羅隠寄程尊師詩玉書分簿花生眼金鼎功遲丨丨丨)摘頷鬚(蘇軾詩科第無人丨丨丨)
(陳師道寄隣詩可能炙背春風裏卧把青銅丨丨丨)麥生鬚(楊萬里詩桑眼未開先著椹丨胎纔出便丨丨王廷珪發紹興)
(詩柔條桑著眼短穗丨丨丨)白額鬚(楊維楨射羆行少年匹馬随噪呼從渠生拔丨丨丨)龐眉鬚(劉基太乙真人)
(圖詩太乙真人丨丨丨不知手持何代書)
冰柳成鬚(劉辰翁春寒詞丨丨丨丨吹桃欲削知更海棠堪否)
對語(蠏爪蝦鬚)(义手撚鬚)(龍尾鼠鬚)(紫萼紅鬚)(鶴氅魚湏)(楊柳眼杏花鬚)(花插鬢帛纏鬚)
摘句(過雨濕香鬚清影透蝦鬚)(暮蝶蹴花鬚尋花蘂上鬚)(早黃稻穗已長鬚春風駘蕩動花鬚)
(欲就羲之覓鼠鬚日斜簾影漾蝦鬚)
株(陟輸切說文木根也根在土上曰丨)
韻藻根株(漢書趙廣漢傳郡中盗賊閭里輕俠其丨丨窟穴所在及吏受取請求銖兩之姦皆知之唐書柳仲郢傳夫行)
(道之人德行文學為丨丨正直剛毅為柯葉宋史李常傳常知湖齊二州齊多盗常得黠盗刺為兵使在麾下盡知囊括處悉發屋)
(破柱拔其丨丨姦無所匿白虎通十一月之時陽氣始養丨丨黃泉之下萬物皆赤赤者盛陽之氣也白居易東坡種花詩養樹旣)
(如此養花亦何殊將欲茂枝葉必先救丨丨韓愈送鄭尚書序至紛不可治乃草薙而禽獮之盡丨丨痛斷乃止陸龜蒙丁隠君歌)
(草堂暗引龍泓溜老樹丨丨若蹲獸孔平仲雞冠詩丨丨既猥大枝葉亦開張)一株(南史宋孝武帝紀清暑殿西甍鴟尾中央)
(生嘉禾丨丨五莖改清暑殿為嘉禾殿南齊書祥瑞志陽城縣獲紫芝丨丨唐詩紀事王泠然上相國燕公書曰拾遺補闕寧有種)
(乎僕雖不佞亦相公丨丨桃李也陸機桑賦序世祖武皇帝為中護軍植桑丨丨世更二代年漸三紀扶疎豐衍抑有瑰異焉杜甫)
(詩海棕丨丨高入雲白居易東城桂詩序蘇之東城古吳都城也今為樵牧之場有桂丨丨生乎城下惜其不得地因賦三絶句以)
(唁之又庭槐詩丨丨獨華滋馮道贈竇禹鈞詩靈椿丨丨老丹桂五枝芳洪咨夔山杏詩小立春風雪丨丨嬌饒不倩晚風扶)守
株(梁書蕭子雲傳梁初郊廟未革牲牷樂辭皆沈約撰至是承用子雲始建言宜改勑荅曰此是主者丨丨宜急改也仍使子雲)
(撰定唐書元澹傳浮學丨丨衆非非正自古而然韓非子宋人有耕田者田中有株兔走觸之折頸而死因釋其耒而丨丨冀復得)
(兔兔不可復得而身為宋國笑史通翦截今文模擬古法事非改轍理涉丨丨張衡應間契船而求劒丨丨而伺兔顔師古明堂議)
(鄭氏臆說淳于謏聞匪異丨丨何殊膠柱白居易詩貧室如懸罄端憂劇丨丨)橜株(莊子仲尼見痀僂承蜩猶掇之也曰吾處)
(身也若丨丨拘吾執臂也若槁木之枝吾不反不側不以萬物易蜩之翼何為而不得注橜堅也黃庭堅詩天民尚逸駕近稍就丨)
(丨)兩株(老學庵筆記白樂天有忠州木蓮詩予遊臨卭白鶴山佛殿前有丨丨其高數丈葉堅厚如桂以中夏發花如芙蕖)
(杳亦酷似寺僧云一郡止此二株不知何自至也成都多竒花亦未嘗見杜甫雙松圖歌丨丨慘裂苔蘚皮屈鐵交錯廻高枝韓愈)
(詩杏花丨丨能白紅白居易東城桂詩月中幸有閒田地何不中央種丨丨蘇軾惠州白鶴新居上梁文共笑先生垂白髮舍南親)
(種丨丨柑又梅花詩松風亭下荆棘裏丨丨玉蕊明朝暾)枯株(事文類聚黃裳未第時常有魁天下之志元豐四年南劍州譙)
(門一柱忽為迅雷所擊裳聞之占成四句云風雷昨夜破丨丨借問天公有意無莫是卧龍蹤跡困放開頭角入雲衢次年對策為)
(天下第一王僧虔與何炯書加肉朽胔布葉丨丨盧綸詩徹底碧潭滋涸溜壓枝紅豔照丨丨韓愈晝月詩桂樹丨丨女閉戸李德)
(裕文如摧丨丨如搏畜兔劉克莊題龍眠十八尊者詩至人于此方入定壊衲羃首丨丨同元好問詩陽和入丨丨靄靄含芳津)
朽株(鄒陽上書有人先談則枯木丨丨樹功而不忘司馬相如諫獵書枯木丨丨盡為害矣楊衡詩荒葛漫欹壁幽禽啄丨丨)
舊株(梁昭明太子詩季月雙桐井新枝雜丨丨林景熙孤山詩鶴去空秋影梅開上丨丨)荆株(梁昭明太子詩由来兄弟)
(别共念一丨丨)
八百株(蜀志諸葛亮自表後主曰成都有桑丨丨丨薄田十五頃子孫衣食自有餘饒不别治生以長尺寸)珊瑚株
(晉書石崇傳與王愷爭豪武帝每助愷嘗以珊瑚樹賜之高二尺許愷以示崇崇便以鐵如意擊之應手而碎愷既惋惜又以為嫉)
(已之寳聲色方厲崇曰不足多恨今還卿乃命左石悉取丨丨樹有高三四尺者六七丨條幹絶俗光彩耀日如愷比者甚衆愷怳)
(然自失袁桷詩少年觀滄海天濤碧因依下有丨丨丨紅光射雲輝柳貫青山夜行圖歌虎豹旁擲雄牙湏世間何物丨丨丨又觀)
(趙使君書畫古器物詩硯屏方截紫綺叚楚瑶秀列丨丨丨)
增削株(戰國策張儀說秦王曰丨丨掘根無與禍隣)千株(謝承後漢書方儲幼喪父負土成墳種竒樹丨丨泰山記)
(山南有太山廟種柏樹丨丨大者十五六圍長老傳云漢武所種梁簡文帝南郊頌百果丨丨三珠八柱王勃慈竹賦萬柢爭盤丨)
(丨競糾李華文丨丨茂樹百道春泉韓愈寒食日出遊詩走馬城西惆悵歸不忍丨丨雪相映李紳詩園橘丨丨欲變金白居易詩)
(遶郭荷花三十里拂城松樹一丨丨元稹詩千峯筍石丨丨玉賈島詩丨丨木未衰劉長卿詩新河柳色丨丨暗黃滔詩丨丨古木)
(熱時稀李咸用詠柳詩日近烟饒還有意東垣西掖幾丨丨韋莊庭前桃詩皆言洞裏丨丨好未勝庭前一樹幽蘇舜欽菱谿石歌)
(雨昏浪打歲月古丨丨萬穴殭復奔)數株(南史張緒傳劉悛之為益州獻蜀柳丨丨枝條甚長狀若絲縷武帝以植于太昌靈)
(和殿前賞翫咨嗟曰此楊柳風流可愛似張緒當年元結茅閣記偶愛古木丨丨垂覆城下遂作茅閣蔭其清陰韓愈詩平旦入西)
(園梨花丨丨若矜夸趙嘏松詩更憶葛洪丹井側丨丨臨水欲成龍章碣桃源洞詩丨丨花下逢珠翠半曲歌中老子孫陳傅良詩)
(牙無丨丨牢汪元量湖州歌寳應城南柳丨丨葭牆艾席是民居虞集詩丨丨古木依茅舍老去何年踏釣船周伯琦謁聖廟詩庭)
(迥檜千尺壇虚杏丨丨)四株(南齊書祥瑞志永明八年巴陵郡樹連理丨丨洛陽宫殿簿舍章殿前杏丨丨)二株(南史)
(陸慧曉傳建元初為太子洗馬與張融竝宅其間有池池上有楊柳丨丨廬江何點歎曰此池便是醴泉此木便是交讓洛陽宫殿)
(簿徽音殿前芸香丨丨含章殿前芸香丨丨蘇軾孤山詠引孤山有陳時柏丨丨)萬株(舊唐書裴度傳于午橋創别墅花木)
(丨丨中起涼臺暑館名曰綠野堂荔支譜福州種植最多一家丨丨沈約郊居賦李衡則橘林千樹石崇則雜果丨丨江總梅花落)
(樂府金谷丨丨連綺甍張說詩雲木蒼蒼數丨丨李端詩弱竹丨丨横礙幘韓愈記宜城驛井東北數十步有楚昭王廟有舊時高)
(木丨丨多不得其名歴代莫敢翦伐又遊青龍寺贈崔補闕詩友生招我佛寺行正值丨丨紅葉滿白居易詩梅嶺花排一丨丨李)
(德裕知止賦其近翫也則㩜泉流于一壑嘉木盈于丨丨陸龜蒙南征詩遥知賊膽縱横破遶帳生犀一丨丨蔡襄夢遊洛中詩韓)
(王宅裏酒千罏范帥園中花丨丨)雞株(莊子羊溝之丨三歲為丨注株魁帥也)繫株(易林穿鼻丨丨為虎所拘)燒
株(易林削根丨丨不生肌膚)難株(易林澤枯無魚山童丨丨)蘭株(相牛經丨丨欲得大)靈株(參同契閉塞其兌築)
(固丨丨)辟株(陸璣詩疏廣要吐綬鳥一名丨丨行必遠草木慮觸其嗉)同株(續齊諧記田真兄弟三人將分財各居堂)
(前有一株紫荆花甚茂一夕樹即枯死真謂諸弟曰木本丨丨當分析便憔悴況人兄弟孔懷而可離豈人不如樹木也周景式孝)
(子傳古有兄弟忽欲分異見三荆丨丨接葉連陰歎曰木猶欣聚況我而殊哉還為雍和拾遺記元鳳二年於淋池之南起桂臺以)
(望遠氣東引太液之水有一連理桂樹上枝跨于梁水下枝隔岸而南生與上枝丨一丨陸機豫章行三荆歡丨丨楊維楨别鵠操)
(兩鵠比翼其巢丨丨)三株(晉宫閣記華林園中有君子樹丨丨庾信隋隄柳歌風飄飄兮雨蕭蕭丨丨兩株汴河口陳陶刺桐)
(花詩髣髴丨丨植世間風光滿地赤城閒劉基詩有竹有竹在高岡丨丨凍折兩復僵)犀株(開元遺事交趾國進丨一丨色)
(如黃金使者請以金盤置于殿中時方盛寒温温然有煖氣襲人使者曰此名辟寒犀也物類相感志同昌公主有蠲忿犀丨丨如)
(彈丸入土不朽李賀詩丨丨防膽怯銀液鎮心忪唐藝孫詠龍涎香詞螺甲磨星丨丨擣月)五株(廬山記董奉居廬山治疾)
(病重者種杏丨丨輕者一株號曰董仙杏林江總賦高桐百尺垂楊丨丨杜甫詩虛徐丨丨態韓愈詩庭楸止丨丨共生十步間王)
(遒隋柳詩君看靖節高眠處只向衡門種丨丨)榛株(張衡羽獵賦虞人表林麓而廓莱藪剪荆梓而夷丨丨)素株(傅休)
(奕芙蕖詩金房綠葉丨丨翠柯)圓株(湛方生庭前植稻苗贊弱葉繁蔚丨丨疎植)布株(謝靈運山居賦百果備列乍近)
(乍遠羅行丨丨迎早候晚)蟠株(沈約高松賦若夫丨丨聳幹之懿含星漏月之竒)孤株(沈約悬落桐詩幽根已盤結丨)
(丨復危絶又山榴詩長願微名隠無使丨丨出)依株(梁元帝賦傷走兔之丨丨)秋株(何遜詩墜葉舞丨丨)野株(古樂)
(府日夕依丨丨)寸株(王勃平臺祕略論丨丨尺蘗擢捎雲蔽景之幹)盤株(崔湜野燎賦瞻彼灌莽鞠為榛蕪葉煩挐而積)
(蔓枝癰腫而丨丨)宋株(杜甫詩丨丨聊自守)寒株(王建詩日日春風階下起不吹光彩上丨丨劉得仁詩慘雲埋遠岫)
(陰吹吼丨丨)桃株(李賀詩厭見丨丨笑貢奎詩漁父在何許空有丨花丨)梅株(元稹雪詩掃来偏盡附丨丨)株
株(元稹松樹詩丨丨遥各各葉葉相重重)尾株(元稹望雲騅歌蹄懸四距脛顆方胯聳三山丨丨直梅堯臣觀何君寶畫)
(詩二頭相觸角競掎前脚如跪後脚舒丨丨搨直脊膂蹙筋力寫盡蹄腕殊)小株(元稹有感丨丨夜合詩洪咨䕫詞半畆綠)
(陰似幄丨丨紅萼盈簪)老株(白居易詩莫道丨丨芳意少)七株(白居易詩池邊新種丨丨梅元好問詩古壇松丨丨)
(流水何清泠)百株(杜牧詩深處會容高尚者水苗三頃丨丨桑宋濂竹枝詞秦望山頭松丨丨)幾株(于武陵白櫻桃)
(詩王母階前種丨丨水精簾内看如無李頻送劉山人歸洞庭詩當時將隠者分得丨丨松蘇軾萬松亭詩為問丨丨能合抱殷勤)
(記取角弓詩)分株(王叡詩綠葉丨丨自結陰)高株(歐陽修歸雁亭詩丨丨惟有柳數十夾路對立初誰栽又黃庭堅煎)
(茶賦黔陽之都濡丨丨瀘川之納溪梅嶺)茗株(梅堯臣詩建溪丨丨成大樹頗勝楚越所種茶)蒼株(孫覺詩築亭紫霄上)
(坐客丨丨旁)菊株(陳與義九日詩不用踏筵舞秋風搖丨丨)槁株(元好問詩虫豸食丨丨蠹葉如篆籀)殘株(張翥)
(漷農歎問家墻屋在榆柳餘丨丨)鴉株(張養浩詩丨丨影鬭斜陽屋)故株(馬彪詩搔首望丨丨)蹴株(三昧法門)
(經馳闇逐非道丨丨而躃地有目而無慧其喻亦如是)
十五株(南史沈瑀傳瑀為建德令教人一丁種丨丨丨桑四株柿及梨栗女子丁半之人咸歡悅)曲瘁株(抱朴子丹)
(華綠草不拘于丨丨之丨紫芝芳秀不限于斥鹵之壤)三百株(晉令丞尉官舍有桑果皆給之其無桑及不滿丨丨丨皆)
(使吏卒隨間于官舍種桑滿丨丨丨蘇軾詩手插荔枝子合抱丨丨丨)榆九株(雜五行書舍北種丨丨丨蠶大得)杏
八株(晉宫閣記明光殿丨丨丨)三千株(輿地志蒋山本無草木東晉時刺史還任者栽松丨丨丨至郡守各有差)猿
仰株(萬震南州異物志贊合浦之人習水善游上視層巖如丨丨丨入如沉鼈出如輕鳬)八九株(韓愈示兒詩庭内無)
(所有高樹丨丨丨劉基詩種稻十數畝種桑丨丨丨)二百株(柳宗元柳州柑子堂詩手植黃柑丨丨丨春來新葉遍城隅陸)
(游齋中雜興荷鋤草堂東藝花丨丨丨)香十株(李賀詩價重一箧丨丨丨)四五株(張祜櫻桃詩石榴未坼梅猶小)
(愛此山花丨丨丨白居易惜園花詩曉来紅萼凋零盡但見空枝丨丨丨貫休庭橘詩蟻踏金苞丨丨丨洞庭山上味何如)兩
三株(白居易詩最憶樓花千萬朵偏憐隄柳丨丨丨又婆娑拂面丨丨丨)十餘株(王貞白蘆葦詩寒色暮天映秋聲遠)
(籟俱朗吟應有趣蕭灑丨丨丨)琅玕株(皮日休太湖石詩胮肛篔簹笋硌礫丨丨丨)陶令株(王安石詩滿門丨丨)
(丨彌岸韓侯簐)兔逢株(張耒歲暮即事詩談愁風射馬拙待丨丨丨)無閑株(陳造竹米詩彌頃亘畝丨丨丨磑磨)
(烝炊勝雕胡)繫纜株(沈與求次韻曾宏父往霅川詩揚舲送子下苕霅丨丨沙頭多柳丨)人間株(張養浩牡丹詩)
(栽培直訝天上種熏染不類丨丨丨)十六株(范梈詩㯽榔池上芭蕉雨更種垂楊丨丨丨)無定株(揭傒斯詩烟塵)
(起西北原野丨丨丨)花滿株(楊維楨西湖竹枝歌蘇小門前丨丨丨蘇公隄上女當罏)傲霜株(湯顯祖城南晚菊詩)
(繁枝都掃盡只有丨丨丨)
對語(玉葉犀株)(緣木守株)(並蔕連株)(紫菂丹株)(橘千樹柳五株)(溜雨幹傲霜株)(猱升木猿仰株)
摘句(昂霄翠幾株新筍踴犀株)(柴門雜樹向千株月裏何曾有兩株)
誅(陟輸切說文討也又責也殺也)
韻藻受誅(公羊傳父不丨丨子復讐可也父丨丨子復讐此推刃之道司馬遷書假令僕伏法丨丨柳宗元詠荆軻長虹)
(吐白日倉卒反丨丨)天誅(漢書陳湯傳將義兵行丨丨杜甫詩禄山作孽降丨丨更有思明亦已無韓愈平淮西碑乃相同德)
(以訖丨丨又訟風伯丨丨加兮不可悔蘇軾詩紬史行丨丨素桷安南詩防風之骨能專車神禹震怒行丨丨)行誅(後漢書鍾)
(離意傳有道之君以義丨丨東京賦高祖膺籙受圖順天丨丨柳宗元平淮夷雅示之市人即社丨丨)鬼誅(莊子為不善乎)
(顯明之中者人得而誅之為不善乎幽閒之中者丨得而丨之玉海露布更積丨丨之罪)稽誅(王融勒功碑歷□逋寇累代丨)
(丨駱賓王姚州破賊露布變九隆而背誕携七部以丨丨許敬宗奉和執契静三邊詩髯飛尚假息乳視暫丨丨)濫誅(徐陵)
(詩叔譽恒詞屈防年豈丨丨)
兩觀誅(家語孔子為魯司寇攝行相事七日而誅亂政大夫少正卯戮之于兩觀之下楊烱孔子廟堂碑大夫亂法仍行丨)
(丨之丨陪臣執權即問三雍之罪蘇軾責授吕惠卿制詞尚寬丨丨之誅薄示三苗之竄又漢書王尊傳湖三老公乘興等上書訟)
(尊曰審如御史章尊乃當伏觀闕之誅放于無人之境不得苟免)卞泣誅(杜甫詩濫竊商歌聽時憂丨丨丨)茅可
誅(杜甫詩飄然班白身奚適傍此烟霞丨丨丨)
增有誅(禮記振書端書於君前丨丨倒筴側龜於君前丨丨又公羊傳注有功之臣丨丨而無絶荀子王者丨丨而無戰)
四誅(禮記析言破律亂名改作執左道以亂政殺作滛聲異服竒技竒器以疑衆殺行偽而堅言偽而辯學非而博順非而澤)
(以疑衆殺假於鬼神時日卜筮以疑衆殺此丨丨者不以聽趙瞻賞罰議周書有三風十愆禮經有丨丨無赦)詰誅(禮記丨丨)
(暴慢以明好惡順彼遠方李正封郾城聯句丨丨敬王怒給復哀人瘼)屋誅(周禮秋官司烜氏邦君丨丨則為明竁焉注丨)
(丨謂所殺不於市而以適甸師氏者也)首誅(國語僖負羈之妻曰晉公子得晉國而討無禮曹其丨丨也)懼誅(戰國)
(策嚴遂丨丨亡去遊漢書高祖本紀初田横歸彭越項羽已滅横丨丨與賓客亡入海中梁書夏侯詳傳士庶丨丨咸欲投魏)無
誅(史記商君傳趙良曰僕請終日正言而丨丨可乎)義誅(史記秦始皇本紀奮揚武德丨丨信行)不誅(史記趙世)
(家虙戲神農教而丨丨黃帝堯舜誅而不怒漢書宣帝紀地節三年詔曰有功不賞有罪丨丨雖唐虞猶不能以化天下唐書楊虞)
(卿傳烏鳶遭害仁鳥逝誹謗丨丨良臣進)當誅(史記孔子世家齊乃使使告魯為好會會于夹谷齊有司請奏宫中之樂優倡)
(侏儒為戲而前孔子曰匹夫而熒惑諸侯者罪丨丨)西誅(漢書翟義傳幸得備宰相子身守大郡父子受漢厚恩義當為國討)
(賊以安社稷欲舉兵丨丨不當攝者)加誅(漢書田儋傳使使持節具告以詔意曰横来大者王小者乃侯耳不来且發兵丨丨)
本誅(後漢書儒林傳誅惡及本丨丨則惡消)挾誅(晉書紀瞻傳斟參夷之刑除丨丨之律)王誅(晉書向雄傳丨)
(丨既加於法已備陳琳檄吳將校部曲皆我丨丨所當先加韓愈許國公神道碑丨丨以成最功定次孰與高下玉海露布丨丨不)
(留)逋誅(舊唐書房喬傳高麗歷代丨丨莫能討擊杜弼為東魏檄梁文秦隴丨丨每事經略庾信賀平齊表百年丨丨遂窮)
(巢窟叚文昌平淮西碑四紀丨丨一朝蕩定柳宗元為南承嗣乞兩河效用状伏見明制興師討伐恒冀蔑爾小醜尚欲丨丨)枉
誅(舊唐書徐有功傳有功謂所親曰身為大理人命所懸必不能順旨詭辭以求苟免故前後為獄官以誎奏丨丨者三經斷死)
(而執志不渝酷吏由是少衰)無誅(荀子至于成王則安以丨丨矣注言化行刑措也)刻誅(淮南子夫峭法丨丨者非)
(覇王之業也)急誅(新序樂武子曰居上位而不恤其下驕也緩令丨丨暴也取人之言而棄其身盜也)後誅(揚子天道)
(先春後秋以成歲為政先令丨丨以成治十六國春秋北凉錄先令丨丨王者之典也陳琳檄吳將校部曲每破滅強敵未嘗不務)
(在先降丨丨拔將取才各盡其用牛希濟褒貶論仲尼之修春秋也先成其志丨丨其意)逃誅(意林妄進者若卵投石丨丨者)
(若走赴深)抵誅(司馬相如諭巴蜀檄今奉幣役至南夷即自賊殺或亡逃丨丨)厚誅(李陵答蘇武書丨丨陵以不死薄賞)
(子以守節)遺誅(蔡邕文叛寇蜂集賊害邊陲永元之世以為丨丨)顯誅(陳琳檄豫州文羣談者受丨丨腹議者蒙隐戮)
靈誅(陳琳檄吳將校部曲謂為舟楫足以距皇威江湖可以逃丨丨宋之問謁禹廟詩先驅總昌會後至㐲丨丨韓愈晚秋郾)
(城夜會聯句丨丨固無縱力戰誰敢郤路季登皇帝冬狩一箭射雙兔賦伊省括而一發紛應弦而雙仆所以章聖武于無窮表丨)
(丨於薄狩)嬰誅(高挺諫一門充役疏一人犯罪延及合門司馬牛受桓魋之罰柳下惠丨盗跖之丨)曹誅(韓愈曹成王碑)
(王親教之摶力勾卒嬴越之法丨丨五畀注謂敗則誅及其曹有獲則分畀其伍)罷誅(柳宗元饒娥碑鄱民哀號或以頌歌)
(齊女色憂傷槐丨丨)抗誅(于邵賀破賊表因山據險欲丨雷霆之丨積粟稅芻冀延晷刻之命)深誅(宋祁賜陜西四路沿)
(邊經略招討勅如聞逮繫頗多鞠劾彌廣本其冗費寧足丨丨)干誅(曾肇南京謝上表頗識事君之義敢丨留令之丨)
鈇質誅(史記趙奢傳許歷曰請就丨丨之丨奢曰胥後令)沒身誅(史記刺客傳聶政姊如韓伏弟尸哭曰妾其奈)
(何畏丨丨之丨終沒賢弟之名)内相誅(史記陳丞相世家陳平曰彼項王骨鯁之臣亞父鍾離昧龍且周殷之屬不過數人)
(耳大王誠能出捐數萬斤金行反間間其君臣以疑其心項王為人意忌信讒必丨丨丨漢因舉兵而攻之破楚必矣)失職
誅(漢書游俠傳序孔子曰天下有道政不在大夫百官有司奉法承令以修所職丨丨有丨侵官有罰夫然故上下相順而庶事)
(理焉)不容誅(漢書游俠傳序郭觧之倫以匹夫之細竊生殺之權其罪已丨丨于丨矣庾亮讓中書令表事有不允罪丨丨)
(丨)嚴霜誅(漢書孫寳傳寳為京兆尹請故吏侯文為掾立秋日文謂寳曰今鷹隼始擊當順天氣成丨丨之丨)春秋
誅(後漢書梁統傳丨丨之丨不避親戚所以防患救亂坐安衆庶十六國春秋前秦錄小不事大丨丨所丨王惲華不注歌不然)
(齊太史冤血凝碧老不渝化成直筆插天外堂堂使表丨丨丨)專命誅(後漢書陳蕃傳昔丞相申屠嘉召責鄧通洛陽令董)
(宣折辱公主而文帝從而請之光武加以重賞未聞二臣有丨丨之丨)受堯誅(晉書劉毅傳毅前為司隸直法不撓當朝)
(之臣多所按幼諺曰丨丨之丨不能稱堯直臣無黨古今所悉)華士誅(晉書劉殷傳恐招丨丨之丨)防風誅(梁書)
(袁昂傳塗山始會致丨丨之丨酆邑方構有崇侯之伐)蜀侯誅(舊唐書陳子昂傳秦用張儀計譎金牛以啖蜀蜀侯貪利)
(使五丁力士鑿通谷棧褒斜自是險阻不關山谷不閉張儀躡踵乘便縱兵丨丨丨實邑滅梁簡文帝蜀國吟牲祈望帝祀酒醉丨)
(丨丨)姦偽誅(管子善人舉丨丨丨視聽者衆也)竊鈎誅(莊子丨丨者丨竊國者為諸侯)司馬誅(玉海露布)
(在外曰姦舜典有理官之治負固不服周書行丨丨之丨)涿野誅(宋開寶三年擒劉鋹露布烈熖連天更甚崑岡之火投戈)
(𣪚地甘從丨丨之丨)四罪誅(筆談嘉祐中劉煇試堯舜性仁賦有曰故得静而延年獨高五帝之夀動而有勇形為丨丨之)
(丨歐公稱賞擢為第一)不順誅(司馬相如諭巴蜀檄夫丨丨者已丨而為善者未賞故遣中郎將往賓之韓愈平淮西碑)
(蔡人有言天子明聖丨丨族丨順保性命)蕭斧誅(孔穎達春秋正義序一字所嘉有同華衮之贈一言所黜無異丨丨之丨)
後至誅(駱賓王代徐敬業傳檄天下文若其眷戀窮城徘徊岐路坐昧先幾之兆必貽丨丨之丨)不忍誅(權德輿賀)
(元誼李文通出洛州城表愀然軫念丨丨致丨待以初心許之遷善)不敏誅(韓愈與陳給事書丨丨之丨無所逃避不敢遂)
(進輙自疏其所以)蔽能誅(韓愈詩丨丨者丨薦受禨)金木誅(韓愈詩不即丨丨丨敢不識私恩)先聖誅
(柳宗元荅元公瑾論仕進書倀倀于下列呫呫于末位偃仰驕矜道人短長不亦冐丨丨之丨乎)犯命誅(元稹加裴度幽)
(鎮兩道招撫使制燕人冀人皆吾乳哺而育之安忍以豺狼驅脅之故絶其飛走盡致網羅止行丨丨之丨是用開其一面)季
冬誅(李商隐詩深知獄吏貴幾廹丨丨丨)後服誅(歐陽修有美堂記聖宋受命海内為一金陵以丨丨見丨)妄作
誅(司馬光進資治通鑑表伏望寬其丨丨之丨察其願忠之意以清閒之宴時賜省覽)鯨鯢誅(徐世隆賀平宋表雖就丨)
(丨之丨尚遺蜂蠆之毒)藁街誅(柳貫詩狂孽憑三窟神威覆五湖不煩公府牘終見丨丨丨)
將而必誅(公羊昭公元年傳君親無將將而誅焉春秋宣公十六年胡氏傳故曰人臣無將丨丨丨丨十七年胡氏傳人)
(臣丨丨丨丨)人人得誅(春秋集傳大全朱子曰春秋之法亂臣賊子丨丨丨而丨之不必士師也胡氏曰春秋為誅亂)
(臣賊子而作其法尤嚴于亂賊之黨)勢不過誅(史記廉頗藺相如傳贊方藺相如引壁睨柱及叱秦王左右丨丨丨丨然)
(士或怯懦而不敢發相如一奮其氣威伸敵國)君子之誅(荀子人有惡者五而盗竊不與焉一曰心違而險二曰行辟而)
(堅三曰言偽而辯四曰記醜而博五曰順非而澤此五者有一于人則不得免于丨丨丨丨)弗斧而誅(黃晞祭左丘明)
(文弗官而賞丨丨丨丨)
蛛(陟輸切鼅鼄網蟲亦作蜘蛛)
韻藻蜘蛛(詩蠨蛸在戶傳蠨蛸長踦疏小丨丨長脚者俗呼喜子爾雅鼅鼄蝥注蝥即丨丨别名其在地中布網者名土)
(丨丨作網絡羃草上者名草丨丨關尹子聖人師蜂立君臣師丨丨立網罟新語乾鵲噪而行人至丨丨集而百事喜易林丨丨作)
(網以伺行旅青蠅嚵聚觸我網域為網所得死於網國又丨丨南北廵行網罟論衡丨丨結絲以網飛蟲人之用計安能過之束晳)
(發蒙記蠅生積灰蜂生丨丨符子重耳奔齊見丨丨布網曳䋲執豸而食謂舅犯曰此蟲也猶役其智執豸而食之况乎人之智而)
(不能廓垂天之網布絡地之䋲以供方丈之御是曾不如丨丨之智也金樓子龔舍随楚王朝宿未央宫見丨丨焉四面縈網羅有)
(蟲觸之退而不能出焉舍歎曰仕宦人之網羅也豈可淹歲於是掛冠而退時人謂為丨丨隐天寳遺事七夕宫女陳瓜花酒饌求)
(恩織女星捉丨丨閉小合中曉視絲稀密為得巧之候酉陽雜俎道士許象之言以盆覆寒食飯於暗室地上入夏悉化為丨丨勝)
(非記鍾南山人王守一賣藥於洛陽市見丨丨網必毁裂之曰設機巧害物是以惡之揚雄蜀都賦其布則細都弱折綿繭成袵丨)
(丨作絲不可見風筒中黃潤一端數金張協詩丨丨網四壁江總詩新人羽帳掛流蘇故人網戶織丨丨沈佺期詩嚴城看熠燿圜)
(戶對丨丨宋之問詩留巧付丨丨李白詩中有一雙白羽箭丨丨結網生塵埃盧象詩當忩只見網丨丨元稹詩竇數集丨丨自注)
(竇七頻改官銜屢有丨丨之喜白居易詩琴匣網丨丨温庭筠詩夢梭抛促織心蠒織丨丨歐陽修詩拂面丨丨占喜事入簾蝴蝶)
(報家人文同詩曼倩學精知蜥蝪公明術妙識丨丨又指月錄洞山宗慧禪師人問不心安了義如何得達祖師言師曰六脚丨丨)
(上禪牀)垂蛛(蘇軾詩落月出柳看丨丨)
不存蛛(王安石詩恐傷生意丨丨丨)釵罥蛛(黃庭堅詩屋山啼鳥兒當歸玉丨丨丨郎馬嘶)
增壁蛛(酉陽雜俎今言梟鏡者往往謂丨間丨為鏡見其形圓而扁伏子必為子所食也)尋蛛(路德延小兒詩丨丨)
(窮屋瓦探雀遍樓椽)饑蛛(李綱蝴蝶詩勿貪花草香觸此丨丨網)網蛛(范成大詩伏翼佐埽除丨丨助收拾)簷蛛
(樓鑰詩溪蟹霜餘縈密網丨丨雨後理輕絲甘復詩丨丨引絲長)蝥蛛(王惲義侠行君不見悲風蕭蕭易水寒荆軻西去不)
(復還狂瀾祗與丨丨糜至今恨骨埋秦關按法言或問要離非義者與不以家辭國曰離火妻灰子以反慶忌實蛛蝥之靡也焉可)
(謂之義也)
紅脚蛛(宋濂詩丨丨丨絲結鏡網)
對語(倒蟻垂蛛)(翠蝶紅蛛)(吟蟋蟀捉蜘蛛)(傳書鴿乞巧蛛)(酬恩雀報喜蛛)
殊(市朱切異也又斷絶也)
韻藻散殊(禮記天高地下萬物丨丨而禮制行焉)不殊(晉書王導傳過江人士每至暇日相要出新亭飲宴周顗)
(中坐而歎曰風景丨丨舉目有河山之異杜甫冬至詩雲物丨丨鄉國異教兒且覆掌中杯)行殊(莊子丨丨乎俗不為羣異)
(解嘲言竒者見疑丨丨者得辟)萬殊(王義之蘭亭叙趣舍丨丨静躁不同高適詩衆力爭丨丨)魁殊(魏都賦山川之倬詭)
(物産之丨丨李鼉大雲寺碑像設巨麗法供丨丨)騁殊(唐明皇孝經序攀逸駕者必丨丨軌轍注馳丨丨異之軌轍)蜜
殊(蘇軾詩雄豪而妙苦而腴祇有琴聰與丨丨自注僧思聰善琴仲殊好啖蜜)文殊(頭陀寺碑文金粟来儀丨丨戾止維)
(摩經佛在毘離菴羅𣗳園告丨丨師利汝詣維摩詰問疾翻譯名義丨丨師利此云妙德西域記曰曼殊室利唐言妙吉祥五燈會)
(元豐干入五臺山逢一老人師曰莫是丨丨否曰豈有兩丨丨師作禮未起忽然不見元稹詩時學丨丨一問來蘇軾詩要令卧疾)
(致丨丨僧至仁詩不二門開惟一默對談還有老丨丨又南史王訓小字丨丨父暕曰不墜基業其在丨丨又南齊書王丨丨故鄰)
(人父沒于魏丨丨思慕泣血蔬食山谷三十年詔改所居為孝行里)
人人殊(史記武帝紀上念諸儒及方士言封禪丨丨丨不經難施行漢書曹相國世家參為齊丞相召長老諸生問所以安)
(集百姓如齊故俗諸儒以百數言丨丨丨參未有所定)天路殊(祖叔辨詩迢迢丨丨丨)道未殊(高適詩觧榻情)
(何限忘言丨丨丨又潘炎玉壺冰詩素質情方契孤明道豈殊)物候殊(馬懷素詩坐歎烟波隔行嗟丨丨丨又王維詩試向)
(東林望方知節候殊又元融詩河漢降玄霜昨夜節物殊又韓偓湖南含桃詩時節雖同氣候殊)禮物殊(盧論詩雲日呈)
(祥丨丨丨)土俗殊(白居易詩漸覺鄉原異深知丨丨丨)
增弗殊(左傳武城人塞其前斷其後之木而丨丨)家殊(禮記正義序夫子雖定禮正樂頽綱暫理而國異丨丨異端並)
(作晉書衛恒傳昔周宣王時史籀始著大篆十五篇及平王東遷諸侯力政丨丨國異而文字乖形)國殊(史記樂書州異丨丨)
(情習不同故博采風俗協比聲律以補短移化助流政教)外殊(史記司馬相如傳贊大雅言王公大人而德逮黎庶小雅譏小)
(己之得失其流及上所以言雖丨丨其合德一也)刑殊(漢書馮奉世傳罪鈞丨丨則百姓惑)域殊(漢書叙傳西南外夷)
(種别丨丨)功殊(後漢書杜篤傳夫廱州者用霸則兼并先據則丨丨)舛殊(後漢書張衡應閒世易俗異事勢丨丨)勢
殊(三國志備時羈旅客主丨丨)懸殊(三國志賢聖之分所覺丨丨)類殊(晉書張華傳巨細舛錯種繁丨丨)位
殊(宋書禮志五帝司方丨丨功一牲牢之用理無差降王勃啓雖齒絶丨丨空塵左右而道存目擊豈隔形體元稹策因其所舉)
(而授仕之辨其考績而賞罰之若此保仕之法行而賢不肖之丨丨矣)五殊(宋書禮志帝樂丨丨王禮三變周子太極圖說)
(丨丨二實)服殊(宋書禮志前令違而遂改今制允而長用爵異丨丨寧會矛盾之譬討論疑制焉取強弱之辨)私殊(宋書)
(顔延之傳廣其風度無挾丨丨博其交道無懷曲異)郡殊(宋書謝莊傳製木方丈圖山川土地各有分理離之則州别丨丨合)
(之則㝢内為一)匪殊(宋書沈慶之傳太子妃上世祖金鏤匕箸及杆杓上以賜慶之曰卿辛勤丨丨勸宴宜等且觴酌之賜宜)
(以大夫為先也)義殊(宋書隐逸傳序隐身之于晦道名同而丨丨唐書禮儀志乾坤定位剛柔之丨已丨經義載陳中外之儀)
(斯别)秩殊(南齊書豫章王嶷傳嶷加侍中二年詔曰漢之梁孝寵異列蕃晉之文獻丨丨恒序宜廣田邑用申恩禮增封為四)
(千戶)好殊(南齊書陸厥傳質文時異今古丨丨)道殊(魏書李彪傳夫皇天輔德者也豈私周而疎秦哉由所行之丨丨故)
(禍福之途異耳)禮殊(唐書諸公主傳長孫皇后曰妾于陛下夫婦之重有所言猶候顔色况臣下情隔丨丨而敢犯嚴顔陳忠)
(言哉)法殊(唐書劉蕡傳蕡對曰豪猾踰檢由中外之丨丨生徒惰業由學校之官廢)姓殊(唐書張說曰天子建德因生賜)
(姓德同者姓同德異者丨丨)詭殊(唐書吐蕃傳吐蕃上寶器數百具制治丨丨詔置提象門示羣臣)優殊(宋書選舉)
(志凡改秩遷資必視舉任有無以為應否至其職仕丨丨則又随事立目蓋不膠于法矣歐陽脩謝致仕表愚誠懇至曲軫于皇慈)
(寵命丨丨特加于常品)分殊(宋書道學傳序張載作西銘極言理一丨丨之情)世殊(史通古今丨丨師授路隔王羲)
(之蘭亭敘雖丨丨事異所以興懷其致一也)謀殊(魏武帝請增封荀彧表彧之二策以亡為存以禍致福丨丨功異臣所不)
(及也)壤殊(曹植橘賦邦換丨丨)意殊(阮籍達莊論齊說而丨丨)乖殊(阮籍獮猴賦貌丨丨而不純)鱗殊(成公)
(綏天地賦丨丨族别羽毛異羣)化殊(辨亡論彼此之丨丨授仕之方異也)播殊(陸雲答平原書維我賢昆天姿秀生含竒)
(丨丨明德雒馨)性殊(蕭子良淨住子風火丨丨地水質異陸游賞菊詩菊得霜乃榮丨與凡草丨)年殊(辨命論朝秀晨)
(終龜鵠千歲丨之丨也)邈殊(伏挺與徐勉書朝野懸隔山川丨丨)跡殊(長孫無忌表臣聞質文迭變皇王之丨有丨今)
(古相沿致理之方乃華元結馬向殊亭記吾見公材殊政殊丨丨為此亭又殊因命之曰殊亭)質殊(駱賓王螢火賦序夫類同)
(而心異者龍蹲歸而宋樹伐丨丨而聲合者魚形出而吳石鳴白居易授孔戣等給事制渾金璞玉方圭圓珠雖性異丨丨皆國寳)
(也張餘慶青玉案賦功倍几杖丨丨琳珉當施設之不倦幸發揮而有因)榮殊(張說姚文貞公碑銘兼司任切久政丨丨)事
殊(韓愈原道夏葛而冬裘渴飲而饑食其丨丨其所以為智一也杜甫渼陂行丨丨興極憂思集)卓殊(韓愈文功緒丨丨氓)
(獠循業)材殊(白居易大巧若拙賦舟車器異杞梓丨丨)小殊(竇泉述書賦習寬疎于一體加緊薄而丨丨)象殊
(陶拱五色比象賦程亂目之衆色寫外物于百夫以侯伯子男之服為飾以山龍華蟲之丨為丨)網殊(王起結網求魚賦氣)
(奪九罭丨丨一面如結䋲而爰設終在藻而咸薦)篇殊(錢珝進和詩表聲傳天籟韵合霜鐘丨丨黃竹之名辭掩白雲之美)
容殊(韓偓詩淚滴珠難盡丨丨玉易銷)形殊(左牢蟬蛻賦漸呀然而甲坼俄豁爾而丨丨劉隲善歌如貫珠賦道以物)
(而相符事有類而丨丨蘇軾詩錘鑪一手賦丨丨)變殊(曾鞏戰國策序二帝三王之治其丨固丨其法固異而其為國家天)
(下之意本末先後未嘗不同也)晏殊(宋史丨丨字同叔七歲能屬文以神童薦與進士千餘人並試廷中神氣不懾援筆立成)
(帝嘉賞賜同進士出身宰相曰殊江外人帝顧曰張九齡非江外人耶後二日復試詩賦論殊奏臣嘗私習此賦請試他題帝愛其)
(不欺歴官同平章事謚元獻篆其碑首曰舊學之碑)曼殊(元好問臺山雜詠對談石坐維摩在珍重丨丨更一来清凉山志五)
(臺有石名丨丨牀)
形状殊(禮記正義凡言天地丨丨之丨有六等)風教殊(史記五帝紀贊長老各稱黃帝堯舜之處其丨丨固丨焉)
無絶殊(史記神君所言世俗之所知也丨丨丨者而天子心獨喜其事祕世莫知)小大殊(史記樂書動静有常丨丨)
(丨矣白居易詩官雖丨丨丨同立白玉墀)齊魯殊(史記儒林傳韓生推詩之意而為内外傳數萬言其語頗與丨丨間丨然)
(其歸一也又隋書經籍志叙論語有丨丨之丨春秋有數家之傳)斐然殊(漢書樂章九歌畢奏丨丨丨)與生殊
(漢書貢禹傳禹上書乞骸骨天子報曰朕以生守經據古不阿當世故親近生幾參國政今未得久聞生之竒論也而云欲退意豈)
(有所恨與將在位者丨丨丨乎)文武殊(晉書樂志鐃歌軍國異容丨丨丨)默語殊(晉書裴頠傳識智既授雖出處)
(異業丨丨丨塗所以寳生存宜其情一也)志業殊(晉書戴遂字安丘處士逵之弟逵厲志東山而遂以武功顯謝安常語遂)
(曰卿兄弟丨丨何丨遂曰下官不堪共憂家兄不改其樂)灼然殊(晉書劉實傳推讓之風行則賢不肖丨丨丨矣)音器
殊(宋書禮志樂主於和禮主於敬故質文不同丨丨亦丨)舞號殊(宋書樂志前漢祖宗廟處各異主名既革丨丨亦丨)
古今殊(宋書歴志名號之正丨丨必丨典誥之音代不通軌)秦漢殊(宋書歴志張蒼以漢水勝周火廢秦不班五德)
(賈誼以漢土勝秦水以秦為一代丨丨雖丨而周為火一也)任遇殊(宋書何尚之傳尚之致仕于方山上與江夏王義恭)
(詔曰今朝賢無多羊孟尚不得告謝尚之丨丨有丨便未宜申許耶)音韻殊(宋書謝靈運傳論一簡之内丨丨盡丨)貴
賤殊(南齊書王僧虔傳嘗有書誡子曰或有身經三公蔑爾無聞布衣寒素卿相屈體或父子丨丨丨兄弟聲名異何也體盡)
(讀數百卷書耳杜甫詩中外丨丨丨)發軫殊(南齊書顧歡傳孔老治世為夲釋氏出世為宗丨丨既丨其歸亦異)心器
殊(梁書范縝傳比干之心七竅列角伯約之膽其大若拳此丨丨之丨也)州國殊(隋書房彦謙傳雖丨丨有丨高下懸)
(邈然憂民慎法其理一也)名制殊(唐書輿服志冠為首飾丨丨有丨)無差殊(唐書崔仁師傳仁師嘗奏度支財物)
(數千言手不執夲太宗怪之令黃門侍郎杜正倫齎夲仁師對唱一丨丨丨)體統殊(唐書劉知幾傳古者刊定一史纂成)
(一家丨丨各丨指歸咸别)給養殊(唐書陸贄傳事業未異而丨丨有丨人情之所不能甘也)方圜殊(劉向九歎丨丨)
(丨而不合兮鉤䋲用而異態)夫壻殊(古樂府坐中數千人皆言丨丨丨)佳麗殊(曹植贈王粲詩壮哉帝王居丨)
(丨丨百城)寒暑殊(嵇含困熱賦序并天而丨丨丨同世而憂樂異又唐庚詩覆載宜然等丨丨乃爾殊)妙且殊(張載)
(詩鼎食随時進百和丨丨丨)衆曲殊(梁簡文帝樂府鳴絃撥捩發初異挑琴欲吹丨丨丨)朝夕殊(劉孝綽詩輕寒)
(丨丨丨)步驟殊(薛道衡老氏碑皇王有丨丨之丨)跡用殊(李瑒禁佛教疏禮以教世法導將来丨丨既丨區流)
(亦别)傳習殊(顔師古功臣配饗議禮經殘缺年載遐深丨丨各丨執見靡一)朝野殊(王勃啓丨丨既丨風猷遂隔望)
(芝蘭之漸遠覺鄙恡之都生)風月殊(駱賓王詩丨丨雖丨昔星河猶是舊)人代殊(宋之問洞庭湖詩風恬魚自躍)
(雲夕雁相呼獨此臨泛漾浩將丨丨丨)八音殊(岑文本詩儀鳳丨丨丨)休徵殊(李邕鄭州大雲寺碑銘鄭之法)
(字兮在城一隅大雄應感兮丨丨有丨又曾鞏賀南郊表協氣所招休應自殊)險易殊(宋璟和聖製出雀鼠谷詩忽視寒暄)
(隔深思丨丨丨)郡邑殊(張九齡登荆州城樓作古往山川在今来丨丨丨)國雄殊(張說詩新化丨丨丨)衆壑
殊(王維終南山詩分野中峯變隂晴丨丨丨)價最殊(岑參詩桃花叱撥丨丨丨)濬公殊(李白詩此中積龍象猶許)
(丨丨丨)畫作殊(杜甫晝鷹詩素練風霜起蒼鷹丨丨丨)麓山殊(杜甫詩玉泉之南丨丨丨)豔復殊(杜甫)
(詩梔子紅椒丨丨丨)品命殊(杜甫詩寧詮丨丨丨)形勝殊(元結題孟中丞茅閣詩乃知四海中遺事誰謂無及觀茅)
(閣成始覺丨丨丨)雅麗殊(錢起象環賦員通既固丨丨且丨皓質中激騰光外敷)區域殊(陸贄勅吐蕃書朕嗣)
(位君臨思安兆庶常以信譲為事不以爭競為心丨丨雖丨覆育寧别)景氣殊(權德輿九日詩重九共歡娛秋光丨丨丨)
(李羣玉詩海静天高丨丨丨又薩都剌中秋溪行翫月詩龍津秋水涵太虛今夕何夕光景殊)盈缺殊(張仲素玉鈎賦合其)
(道也則圓景不渝順其化也而丨丨或丨)三四殊(元稹苦雨詩昏煩一日内隂暗丨丨丨)時節殊(元稹詩食物風)
(土異衾禂丨丨丨)氣味殊(白居易詩嘗看丨丨丨又香色鮮穠丨丨丨)高下殊(白居易澗底松行貂蟬與牛衣)
(丨丨雖有丨高者未必賢下者未必愚)一方殊(白居易詩語言諸夏異衣服丨丨丨)地力殊(劉禹錫論廢楚州營)
(田表田數雖廣丨丨各丨須量沃瘠用立程度)視聽殊(劉禹錫武陵觀火詩災罷雲日晚心驚丨丨丨)細自殊(韓愈)
(詩識一已㤀十大同丨丨丨)與俗殊(韓愈酬盧雲夫詩雲夫吾兄有狂氣嗜好丨丨丨酸醎)顧問殊(李紳詩捧)
(日思光别抽毫丨丨丨釋皎然詩外鎮藩條最中朝丨丨丨)五音殊(薛逢詩四絃掁觸丨丨丨)别來殊(竇羣詩共)
(驚雙鬢丨丨丨)日月殊(張喬華山詩淺覺川原異深應丨丨丨)本自殊(唐彦謙詩人世仙家丨丨丨)萬象
殊(羅隐秋日富春江行詩冷疊千山澗清涵丨丨丨)美惡殊(柴宿瑜不掩瑕詩堅貞寧可雜丨丨自能丨)遲速
殊(吕因字詁判羲和之晷丨丨有丨簡牘之差短長非等)味何殊(貫休庭橘詩洞庭山下丨丨丨)氣類殊(蘇舜)
(欽詩人生大塊間丨丨有萬丨)世路殊(蘇舜欽詩禪房蕭灑皆依舊丨丨﨑嶇有萬丨)精神殊(梅堯臣觀宋中道書)
(畫詩開元大歷名流夥一一手澤存有餘行草楷正大小異點畫勁宛丨丨丨)意思殊(梅堯臣觀三館書畫詩畫中見畫三)
(重鋪此幅巧甚丨丨丨)報功殊(梅堯臣書南事詩曲突與爛額首取丨丨丨)趣尚殊(梅堯臣詩雖然丨丨丨握)
(手幸相笑)魚目殊(梅堯臣許生南歸詩大盤小盤堆明珠海估眩目迷精麤斗量入貢由掇拾未必一一疵纇無不貢亦自)
(有光價此等固知丨丨丨)氣象殊(孔武仲詩峩峩宫殿列仙居深水方員丨丨丨王炎遊清水嵓詩嵐光野色共抉輿見說)
(壷天丨丨丨又劉基詩蝸角乾坤大鼇頭丨丨丨)眷奬殊(王安石謝表永惟丨丨之丨實重兢慙之至)愚智殊
(蘇軾謝表三年翰墨之林屢遭飛語再歲江湖之上粗免煩言豈此身丨丨之丨蓋所居閒劇之致)俯仰殊(蘇軾詩泡影一)
(失丨丨丨)毫髮殊(蘇轍題歐陽公石屏詩石中枯木雙扶疎粲然脉理通肌膚剖開左右兩相屬細看不見丨丨丨)鳥
聲殊(蘇轍簡寂觀詩山行但覺丨丨丨漸近神仙簡寂居)職業殊(李宗諤論兩省與臺司非統攝疏地望特峻丨丨有)
(丨)羽介殊(米芾詩龜鶴年夀齊丨丨所托丨)勞逸殊(陳造趨府詩出處不能同丨丨為之丨)淮浙殊
(陳造詩臛鴨久欲㤀食蛙近亦稍人言丨丨丨得飽不汝較)方法殊(陳造旅館三適詩吳儂丨丨丨楚産可倚牆嗟此玉)
(食品納我蔬䔩場)體用殊(朱子荅吕伯恭書伊川云大本言其體達道言其用丨丨自丨安得不為二乎)恩意殊
(陸游寄酬曾學士詩居然及賤子媿謝丨丨丨)骨相殊(戴復古題飛龍飲秣圖詩竹批雙耳目搖電毛色純一丨丨丨)尾
鬛殊(元好問詩魚得明珠丨丨丨)土音殊(戴表无詩佯狂覓耆舊處處丨丨丨)中州殊(袁桷詩乃知丨丨丨)
(䜛䜛浪談天)仙凡殊(范梈先天觀詩折華不得度弱水揮手始識丨丨丨)薌味殊(貢師泰學圃吟甘膬鱻微丨丨)
(丨主奠翼翼賓于于)聖恩殊(周伯琦謁聖廟詩右文昭代盛報德丨丨丨)好醜殊(劉基詩錢幣相比較丨丨天然)
(丨)涇渭殊(王褘詩安得丨丨水清濁永相丨)
與鄒魯殊(史記孟嘗君傳其俗閭里率多暴桀子弟丨丨丨丨)筆聿名殊(翻譯名義秦楚之國丨丨丨丨)
對語(卓犖魁殊)(調合音殊)(千彙萬殊)(摩詰曼殊)(河山異節候殊)(花影亂鳥聲殊)(雅俗判仙凡殊)
摘句(文召拜恩殊詩家氣味殊)(愛物憐才與世殊雪鋪花謝夢何殊)(紅草綠荷風味殊一床深愧致文殊)
銖(市朱切說文權十分黍之重也八丨為錙二十四丨為兩)
韻藻錙銖(禮記雖分國如丨丨不臣不仕其規為有如此者南齊書豫章文獻王嶷傳日用閴寂雖無取于丨丨歲功宏)
(達諒有寄于衡石莊子累丸二而不墜則失者丨丨文賦考殿最于丨丨定去留于毫芒顔延年陶徵士誄若乃巢由之抗行夷皓)
(之峻節故已父老堯禹丨丨周漢韓愈送高閑上人序利害必明無遺丨丨白居易詩時情變寒暑世利算丨丨温庭筠詩兕觥增)
(恐悚杯水失丨丨)五銖(史記平凖書有司言三銖錢輕易姦詐乃更請諸郡國鑄丨丨錢周郭其下令不可磨取鎔焉漢書)
(武帝紀元狩五年罷半兩錢行丨丨錢博異志貞觀中岑文本于山亭避暑有叩門云上清童子文本問曰衣服皆輕細何土所出)
(對曰此上清丨丨服又問曰比聞六銖者天人衣何丨丨之異對曰尤細者則丨丨也出門忽不見惟于院墻下得古錢一枚李嶠)
(詩漢日丨丨建李商隐重過聖女祠詩無質易迷三里霧不寒長著丨丨衣袁桷詩石髓定成千歲乳藕絲空綴丨丨衣)三銖
(見上白居易詩丹砂鍊作丨丨土)六銖(見上宋史太宗紀詔川峡諸州官織錦綺鹿胎透背丨丨欹正龜殼等悉罷之民間)
(勿禁權德輿詩瑶笥丨丨衣韋莊詩彩雲新換丨丨衣蘇軾夢中詞百叠漪漪風縐丨丨縱縱雲輕薩都剌詩春風繡出花丨丨五)
(燈會元来披三事衲歸挂丨丨衣)分銖(史記大宛傳其人皆深眼多須髯善市賈爭丨丨漢書食貨志耿夀昌習于商功丨)
(丨之事論衡御史之遇文書不失丨丨有司之陳籩豆不誤行伍射雉賦于是算丨丨商遠邇徐至閏月詩丨丨標斗建盈縮正人)
(時)四銖(史記平凖書至孝文時荚錢益多輕乃更鑄丨丨錢其文為半兩梁簡文帝招真館碑明月蛟龍之騎驅之使鬪丨)
(丨七子之鏡引以成刀又詠鏡詩丨丨恒在側誰言覽鏡稀)八銖(漢書高后紀二年行丨丨錢西京雜記宣帝繫身毒國寳)
(鏡一枚大如丨丨錢)租銖(漢書食貨志貢禹言疾其末者絶其本宜罷採珠玉金銀鑄錢之官毋復以為幣除其販賣丨丨之)
(律注丨丨謂計其所賣物價平其錙銖而收租也)九銖(漢書食貨志王莽罷五銖錢而更作金銀龜貝錢布之品名曰寳貨)
(小錢徑六分重一銖文曰小錢直一次七分三銖曰么錢一十次八分五銖曰幼錢二十次九分七銖曰中錢三十次一寸丨丨曰)
(壮錢四十)銖銖(漢書枚乘傳夫丨丨而稱之至石必差寸寸而度之至文必過石稱丈量徑而寡失竇翬漏賦景冉冉而難駐)
(晷丨丨而在兹)
增毛銖(晉書祁嘉傳所得未丨丨所喪如山崖又沈亞之表醫者郭常文夫販賈之人計量于毫銖之間所入不能補其望)
(王禹偁詩才名官職不兩立真宰折刻分毫銖)二銖(唐書食貨志開元初宰相宋璟請禁惡錢行丨丨四参錢)加銖(吳越)
(春秋千鈞之重丨丨而移)稱銖(孫子一曰度二曰量三曰數四曰稱五曰勝地生度度生量量生數數生稱稱生勝故勝兵若)
(以鎰丨丨敗兵若以銖稱鎰)一銖(說苑十六黍為一豆六豆為丨丨)數銖(韓詩外傳夫巧弓在此手也傳角被筋膠)
(漆之和即可以為萬乘之寶也及其彼手而賈不丨丨人同財均而貴賤相萬者盡心致志也陸龜蒙詩一掬陽泉堪作雨丨丨秋)
(石欲成霜)析銖(唐古今注記序凡左氏國語夏正時訓歷代之史百氏之書釐錙丨丨冰渙縷觧)問銖(文同江上主人)
(詩魚小猶論尺鷗輕欲丨丨)釐銖(李綱詩何用寸寸參丨丨)碎銖(黃晞祭左丘明文張皇受納毫芒丨丨)萬銖
(洪咨䕫芍藥詞寶瓔珞玉盤盂香光值丨丨)參銖(雲笈七籖金丹訣曰丹砂木精得金乃并丨丨不偏至聖至靈)譚銖
(雲溪友議真娘者吳國之佳人也死葬吳宫之側行客感其華麗競為詩題于墓樹有舉子丨丨者因書一絶後来者稍息華矣詩)
(曰武丘山下冢纍纍松栢蕭條盡可悲何事世人偏重色真娘墓上獨題詩)
十二銖(漢書律歷志一龠容千二百黍重丨丨丨兩之為兩)始於鉢(漢書律歴志石者大也權之大者也丨丨丨兩)
(於兩明於斤均於釣終於石)兵戈銖(淮南子其丨丨丨而無刃注楚人謂刃蝢為銖)學半銖(吳融寄貫休詩若得)
(重相見冥心丨丨丨)田獻銖(益州名畫錄唐僖宗幸蜀隨駕臣寮有宣徽北院使丨丨丨)
對語(累黍析銖)(完璧碎銖)(市息租銖)(爭尺寸較錙銖)(金三品錢五銖)(垂三組著六銖)
摘句(天碧紅紗只六銖欲將同異較錙銖)
瑜(羊朱切說文美玉也)
韻藻瑕瑜(禮記丨不掩丨瑜不掩瑕忠也)瑾瑜(左傳山澤含垢丨丨匿瑕山海經黃帝乃取峚山之玉榮而投之鍾)
(山之陽丨丨之玉最良堅栗精密潤澤而有光五色發作以和柔剛天地鬼神是食是饗君子服之以禦不祥陶潛詩白王凝素液)
(丨丨發竒光張說姚文貞公神道碑但覩渾璞誰詳丨丨)握瑜(史記屈原傳何故懷瑾丨丨而自令見放為)碧瑜(淮南)
(子凡萬物而有所施之無小不可為無所用之丨丨糞土也)琨瑜(徐陵詩鏗鏘叶舞蹈照爛等丨丨)瑶瑜(韓愈文幼)
(子娟好静秀丨環丨珥蘭茁其芽稱其家兒也)周瑜(吳志丨丨字公瑾孫堅子策與瑜同年相友善瑜推道南大宅以舍策升)
(堂拜母有無通共建安三年策授瑜建威中郎將時年二十四吳中皆呼為周郎李白赤壁歌烈火張天照雲海丨丨于此破曹公)
(許渾丁夘集有丨丨將軍廟詩)
增佩瑜(禮記世子丨丨玉而綦組綬宋書禮志皇太子妃金璽龜紐纁朱綬丨丨玉)掌瑜(宋史朱昂傳昂讀陶潛閒)
(情賦廣其辭曰蓄為志兮璞藏發為文兮露委旣持瑾兮丨丨復擷蘭兮蓺芷)百瑜(山海經羭山神祠之用燭齋百日以百犧)
(瘞用丨丨湯其酒百樽嬰以百珪百璧)離瑜(文獻通考秦代東南北列三星曰丨丨丨圭衣也丨玉飾乃婦人之服星也微)
(則後宫儉約明大則婦人奢)瑛瑜(梁簡文帝玄圃園講頌肩隨接武握寳靈珠皆抽四照並按九衢顧惟多缺徒奉丨丨終)
(如燕石更似齊竽)輸瑜(梁獻大閱賦惟聖有作含靈大庇萬邦以平羣動成遂丨丨景集削祍麏至)金瑜(江淹詩企)
(予重蘭貝清才富丨丨)璠瑜(劉孝綽歸沭呈任昉詩自唾誠䃤砆無以儷丨丨)珪瑜(盧思道勞生論輕薄之儔滅景)
(竄跡礫石變為丨丨莨莠化為芝蘭扇俗攪時駭耳穢目)不瑜(錢起象環賦鄙南宫之珪貞而猶玷嗤卞氏之璧瑾而丨丨)
掩瑜(獨孤及文抉瑕丨丨之論)韜瑜(李德裕知止賦聳青岑而丨丨)璞瑜(柴宿瑜不掩瑕詩朗玉微瑕在分明異丨)
(丨)温瑜(陸龜蒙太湖石詩或剖出丨丨精光具華瑱)劉瑜(後漢書丨丨字季節舉賢良方正特詔召瑜問灾咎之徵)
(指事案經䜟以對)元瑜(魏志陳留阮瑀字丨丨太祖以為司空軍謀祭酒管記室文帝與吴質書曰丨丨書記翩翩致足樂)
(也杜甫詩好在阮丨丨元稹詩慇懃夏口阮丨丨又晉書郭瑀字丨丨又宣和畫譜武臣吴丨丨字公器善畫師崔白能變世俗之)
(氣所謂院體者故其畫特出衆工之上柳貫觀趙使君書畫古器物詩瑤池仙會上中卷細巧自是吴丨丨)子瑜(吴志諸葛)
(瑾字丨丨或言瑾别遣親人與劉備相聞權曰孤與丨丨有死生不易之誓丨丨之不負孤猶孤之不負丨丨也十六國春秋凉侯)
(瑾字丨丨能觧鳥語)孫瑜(吴志丨丨字仲異好樂墳典雖在戎旅誦聲不絶)陸瑜(南史丨丨字幹王為晉安王外兵参)
(軍東宫學士兄琰時為管記竝以才學娱侍左右時人比之二應)
象載瑜(漢郊祀歌丨丨丨白集西食甘露飲榮泉)燕石瑜(郭璞方言序庶以丨丨之丨補琬琰之瑕)劉世瑜
(晉書丨超字丨丨竇衆述書賦世瑜之呈規仰似竇蒙注世瑜手筆與元帝相熲故曰仰似又體大法殊實推世瑜)紀少瑜
(南史梁丨丨丨字幼㻛丹陽秣陵人也王僧孺見而賞之曰此子才藻新拔方有高名常夢陸倕以一束青鏤管筆授之其文因此)
(道進羅隠詩少瑜鏤管丘遲錦)蕭彦瑜(南史丨琛字丨丨惠開子也武帝在西邸與琛有舊每呼琛為宗老所撰漢書文府)
(齊梁拾遺并諸文集數十萬言)何長瑜(宋書謝靈運旣東還與族弟惠連東海丨丨丨潁川荀雍太山羊璿之以文章賞會)
(共為山澤之遊謂之四友)樓幼瑜(南齊書徐伯珍傳同郡丨丨丨亦儒學著禮捃遺三十卷官至給事中)鄭珣瑜
(唐書丨丨丨傳王叔文韋執誼為宰相叔文一日至中書見執誼方會食執誼起就閣與叔文語珣瑜與杜佑高郢輟饔以待頃之)
(吏白二公同飯矣珣瑜喟曰吾可復居此乎命左右取馬歸)
對語(蒼瑍碧瑜)(韞玉韜瑜)(十瑴百瑜)(珠琲金瑜)(煖玉温瑜)(龜酬印象載瑜)(蘇伯玉阮元瑜)
摘句(瓊圃生瑶瑜微瑕懼掩瑜)(慕中收得阮元瑜人間更有一周瑜)
榆(羊朱切木名說文白枌也)
韻藻長榆(史記淮南王傳廣丨丨開朔方如淳注丨丨塞名水經注山海經曰諸次之山諸次水出其水東逕榆林塞卽)
(漢書所謂榆溪舊塞者也自溪西去悉榆柳之藪矣緣歴沙陵屇龜兹縣西北故謂廣丨丨也梁元帝玄覽賦若驅馬于丨丨古樂)
(府丨丨葉定稀駱賓王詩戎機習短蔗袄䘲静丨丨)桑榆(史記天官書凡望雲氣仰而望之三四百里平望在丨丨上餘二千)
(里登高而望之下屬地者三千里後漢書馮異傳光武降璽書勞異曰赤眉破平士吏勞苦始雖垂翅回谿終能奮翼黽池可謂失)
(之東隅收之丨丨晉書夏侯湛傳鴻鵠一舉横四海之區出青雲之外而尺鷃不陵丨丨世說謝太傅語王右軍曰中年傷于哀樂)
(與親友别輙作數日惡王曰年在丨丨自然至此正頼絲竹陶寫楚辭鳴鳩棲于丨丨張華詩從容養餘日取樂于丨丨王融曲水)
(詩序丨丨之隂不居草露之滋方渥謝朓詩桃李成蹊徑丨丨蔭道周杜甫詩翳翳丨丨日照我征衣裳)枌榆(漢書郊祀志高)
(祖禱豐丨丨社鄭氏注丨丨鄕名也晉灼注丨白丨也社在豐東北十五里西京賦豈伊不懷歸于丨丨西征賦摹寫舊豐制造新)
(邑故社易置丨丨遷立梅堯臣詩雞豚招近局鄕社夢丨丨)樹榆(漢書韓安國傳累石為城丨丨為塞如淳注塞上種榆也)
(魏志鄭渾為魏郡太守以百姓乏材乃課丨丨為籬竝益樹五果榆皆成籓五果豐實)種榆(見上漢書龔遂傳遂為渤海守)
(勸民務農桑令口丨一樹丨百本□五十本葱一畦韭)搶榆(莊子蜩與鷽鳩笑之曰我决起而飛丨丨枋時則不至而控于)
(地而已矣奚以之九萬里而南為杜甫鵰賦等摩天而自安與丨丨而無事孟浩然詩安能與&KR2448;鷃决起但丨丨蘇軾詩丨丨不羡)
(培風背)槐榆(淮南子丨丨與橘柚合而為兄弟有苗與三危通而為一家)地榆(本草其葉似榆而長初生布地故名)
(古詞寧得一把丨丨不用明月寶珠)斯榆(司馬相如文略丨丨舉苞蒲注丨丨國名斯音曳)白榆(古樂府天上何所有)
(歴歴種丨丨杜甫詩種杏仙家近丨丨岑參輪臺卽事詩三月無青草千家盡丨丨韓愈題韋氏莊詩寂翏青草曲散漫丨丨風)
關榆(古樂府丨樹但生丨李益詩邊霜昨夜墮丨丨)
夾道榆(鄴中記㐮國鄴路千里丨丨種丨)
增㭨榆(詩薪是穫薪疏陸璣云穫今丨丨也其葉如榆其皮堅韌剥之長數尺可為絙索又可為甑帶其材可為杯器)雍
榆(春秋襄公二十三年八月叔孫豹帥師救晉次于丨丨注丨丨晉地汲郡朝歌縣東有雍城)魏榆(左傳石言于晉丨丨)
(晉侯問于師曠對曰石不能言或馮焉不然民聽濫也注丨丨晉地)巢榆(公羊傳有鸜鵒来巢疏按運斗樞云有鸜鵒来丨于)
(丨此經不言于榆者欲道来巢卽為異不假指其處所)葉榆(漢書西南夷傳西自桐師以東北至丨丨名為嶲昆明師古注)
(丨丨澤名因以立號後為縣屬益州郡葉亦作楪後漢書郡國志永昌郡有楪榆縣地道記有澤在縣東)贛榆(漢書地理志瑯)
(邪郡有丨丨縣)合榆(晉書景帝紀諸葛恪圍新城帝命諸將高壘以弊之相持數月恪力屈乃敕文欽督銳卒趨丨丨要其歸)
(路)弇榆(南史明僧紹傳僧紹弟慶符為青州僧紹乏糧食隨慶符之鬱洲住丨丨山棲雲精舍欣玩水石竟不一入州城)
甲榆(唐書地理志媯州媯川郡土貢樺皮胡禄丨丨&KR1076;矢麝香)屑榆(唐書陽城傳歲饑屏跡不過隣里丨丨為粥講論不)
(輟)蒔榆(唐書吴湊傳先是街樾稀殘有司丨丨其空湊曰榆非人所蔭玩悉易以槐)品榆(管子山之側其草葍與蔞)
(其木乃丨丨鑿之三七二十一尺而至于泉)小榆(管子十二丨丨賜予)中榆(管子十二丨丨大收)沉榆(拾遺記軒)
(轅燃丨丨之香舂雜寶為屑以丨丨之膠和之為泥以塗地)二榆(水經注隃糜相曹鳳言燒當居榆谷土地肥美北阻大河)
(因以為固今黨援沮壞親屬離叛宜及此時建復西海郡縣規固丨丨)梁榆(水經注丨丨城南卽閼與故城也盧諶志艱賦)
(訪丨丨之虛郭)啖榆(博物志丨丨則眠不欲覺)宜榆(齊民要術田土薄地不宜五穀者惟丨丨及白地須近市梜榆刺榆)
(凡榆三種色别種之勿令和雜)梜榆(見上)刺榆(見上)凡榆(見上)姑榆(陸璣詩疏廣要廣志曰有丨丨有郎榆郎)
(榆無莢爾雅無姑其實夷注無姑丨丨也生山中葉圖而厚剥取皮合漬之其味辛香所謂蕪荑)郎榆(見上)零榆(本草)
(榆一名丨丨)棠榆(玉海宋景德四年德州丨丨二木連理又二丨合生䨇丨連理)老榆(曹植辨道論有桓君山者劉子)
(駿嘗問能抑嗜欲闔耳目可不衰竭乎時庭中有一丨丨君山指而謂曰此樹無情欲可忍無耳目可闔然猶枯槁腐朽)西榆
(任昉厲吏人講學暮燭廹丨丨將落誡南畝)塞榆(潘徽贈北使詩丨丨行隠路津柳稍垂門)剥榆(庾信謝趙王賚米啟)
(丨丨皮于秋塞掘蟄鷰于寒山)楊榆(周弘讓答王褒書江南燠熱橘柚冬青渭北沍寒丨丨晚葉)瞻榆(牛弘春祈稷歌)
(丨丨束未望杏開田)青榆(古樂府丹桂丨丨相蔽虧)風榆(古樂府丨丨落小錢)星榆(劉憲奉和登驪山高頂寓目應)
(制詩直城如斗柄官樹似丨丨竇臮迹書賦益丨丨之衆象無月桂之孤光)枯榆(韓愈感春詩狂風簸丨丨狼藉九衢内張)
(耒早春詩雪抽宿麥睛来葉雨長丨丨燒後枝)社榆(盧綸詩山雪厚三尺丨丨粗十圍)黃榆(李宣遠詩秋日并州路丨)
(丨落故□)素榆(王初詩歴歴丨丨飄玉葉涓涓清月濕冰輪)綠榆(孔武仲隄下詩丨丨覆水平如杯前灣旋放水頭来)
赤榆(蘇轍詩青楊易三楝丨丨換兩楹)飛榆(趙長卿雪詞漸覺花毬轉柳莢陣丨丨)碧榆(周伯琦詩禁籞深林)
(暗丨丨)
大小榆(水經河水又東逕允川而歴丨榆丨丨谷北注永元十年謁者王信耿譚西擊迷唐降之詔聽還丨丨丨迷唐種人)
(復叛與羌為讐迷唐敗走于是西海及丨丨丨無復聚落)路側榆(劉子丨丨之丨樵人採其條近者伐其柯尺有餘蘖而為)
(行人所折者非與人有讐也然而致寇者形不隠也)連理榆(荆州圖記鄭縣東百步有縣故城縣南里名伍伯村有白榆連)
(理樹異根合條高四丈餘土民奉為社)短貫榆(白居易詩帶釋長枝蕙錢穿丨丨丨)嶺上榆(元好問詩離離澗中)
(柏歷歷丨丨丨)
對語(青桂白榆)(五柳䨇榆)(社櫟關榆)(萍梗桑榆)(種藥蒔榆)(飛絮柳落錢榆)(駢枝橘連理榆)
摘句(春酒樂枌榆丹垣護碧榆)(清隂接柳榆盡路足槐榆)
諛(羊朱切謟丨)
韻藻面諛(孟子與讒謟丨丨之人居史記灌夫為人剛直使酒不好丨丨)姦諛(韓愈與崔立之書作唐之一經垂之)
(於無窮誅丨丨於旣死發潛德之幽光)
增媚諛(周禮教六詩曰風曰賦曰比曰興曰雅曰頌注興見今之美嫌于丨丨取善事以喻勸之)阿諛(史記封禪書騶)
(衍以隂陽王運顯于諸侯而燕齊海上之方士傳其術不能通然則怪迂丨丨苟合之徒自此興不可勝數)謟諛(史記平準)
(書自是之後有腹誹之法以此而公卿大夫多丨丨取容矣宋史范純仁傳司馬光為政將盡改熙寧元豐法度純仁謂光去其泰)
(甚可也願公虛心以延衆論不必謀自已出謀自已出則丨丨得乘間迎合矣列子晏子曰見丨丨之臣臣之所為獨竊笑也世說)
(荀勖為中書監和嶠為令故事監令由来共車嶠性雅正常疾勖丨丨後公車来嶠便登正向前坐不復容勖勖方更覓車然後去)
(劉向九歎放佞人與丨丨兮斥讒夫與便嬖)導䛕(史記越世家勾踐召范蠡曰吴已殺子胥丨丨者衆可乎對曰未可漢書)
(賈山傳是以丨丨媮合苟容魏志敢為佞邪丨丨時君又莊子世俗之所謂然而然之所謂善而善之則不謂道䛕之人也朱子答)
(張敬夫書樂聞警戒不喜道䛕)善諛(史記周本紀石父為人佞巧丨丨)素䛕(史記項羽本紀趙高丨丨日久)從䛕
(史記汲黯曰天子置公卿輔弼之臣寧令丨丨承意䧟主于不義乎又公孫弘治春秋不如董仲舒而弘希世用事位至公卿仲舒)
(以弘為丨丨後漢書左雄傳歷世之患莫不以忠正得罪讒諛蒙倖者盖聽忠難丨丨易也陸機豪士賦序心玩居常之安耳飽丨)
(丨之說)恐諛(漢書晁錯傳矜奮自賢羣臣丨丨注恐懼而為謟諛也)譽諛(漢書路温舒傳忠良切言皆鬱于胷丨丨)
(之聲日滿于耳)讒諛(漢書鄒陽傳夫以孔墨之辨不能自免于丨丨賈誼弔屈原文闒茸尊顯兮丨丨得志東方朔七諫忠臣)
(貞而欲諫兮丨丨毁而在旁唐次元和辨謗略序正言勝則為忠為讜邪言勝則為丨為丨李紳詩㓗身酬雨露利口扇丨丨)佞
諛(晉書温嶠侍臣箴屏彼丨丨納此亮直唐書李義府傳晉王為太子義府除舍人獻箴云丨丨有類邪巧多方)人諛(宋書)
(順帝紀三代之末德刑相擾世淪物競道詖丨丨然猶正士比轂竒才接軫)襃諛(南齊書崔祖思傳今者著作之官起居而)
(已述事之徒丨丨為體)傾諛(唐書武三思傳三思性丨丨善迎諧主意鈎探隠微)尚諛(唐書陸贄傳其臣丨丨其君亦)
(自聖)嗜諛(唐書陸贄傳務辨君子小人而惡直丨丨則君子小人固不可辨矣)貪諛(汲冡周書今爾執政小子惟以丨丨)
(為事)羣諛(潛夫論苟阿貴以比黨苟剽聲以丨丨柳貫詩開誠登衆正獻可破丨丨)戒諛(謝朓侍宴詩屈草丨丨階蓂紀)
(日)近諛(韓愈師說位卑則足羞官盛則丨丨蘇軾詩非非近乎訕是是丨乎丨)巧諛(沈亞之上冡官書為公卿大臣)
(者必嚴居深視以自視養其所進者惟柔氣緩言瞽視而丨丨然後謂之厚德羅譲直言極諫策自中代已還莫不欲遠小人而丨)
(丨常進莫不欲近莊士而忠直常疎)進諛(朱于與李誠父書託契深厚不敢效常人丨丨詞以贊除用之喜)過諛(貢師)
(泰學圃吟世間萬物皆乘除翁言固辨亦丨丨)
先生諛(史記秦二世拜叔孫通為博士諸生曰丨丨何言之丨也通曰公不知也我幾不脫于虎口)不貴諛(元稹)
(詩人言賤事貴貴直丨丨丨)遠邪諛(白居易有唐善人墓碑文好議論而無口過丨丨丨而不忤物)
愉(羊朱切廣韻悅也和也樂也)
韻藻愉愉(禮記齊齊乎其敬也丨丨乎其忠也論語私覿丨丨如也吕氏春秋民不知怨不知說丨丨其如赤子高士傳)
(壌父贊老父皤髮丨丨壌戲東京賦我有嘉賓其樂丨丨韓愈復志賦時乘閑以獲進兮顔垂歡而丨丨韓雲卿崔太師家廟碑銘)
(毣毣孝子丨丨其志齋莊慤誠庶物臻備皮日休納夏歌鳳之丨丨不篝不笯樂德而至如賓之娱紹聖元會頌百辟丨丨並受誥)
(誡)怡愉(唐書柳宗元傳今天子興教化定邪正海内皆欣欣丨丨宋史孝宗紀贊父子丨丨同享高夀無有及之者又后妃)
(傳序南渡而後若高宗之以母道事隆祐孝宗奉明慈丨丨之樂皆足以為百王法程韓愈元和聖德詩丨怡丨愉奉太皇后柳宗)
(元南嶽雲峯寺和尚碑乾元元年某月日皇帝曰予欲俾慈仁丨丨洽於生人惟浮圖道允廸乃命五嶽求厥元德以儀于下黃晞)
(祭左丘明文雲龍譎詭麟鳳丨丨)恬愉(管子丨丨無為去智與故莊子丨丨之安不監于體十六國春秋後秦錄僧肇為羅)
(什法師誄云端坐嶺東嚮馳八極丨丨弘諭思順九流嵇康答難養生論丨丨無遌而神氣條逹豈須榮華然後乃貴哉支遁詠懷)
(詩詠發清風集觸思皆丨丨)憂愉(荀子是吉凶丨丨情發于顔色者也王安石詩心不藏丨丨)和愉(淮南子丨丨盧)
(無所以養德也)心愉(上林賦色授魂與丨丨於側柳宗元詩吟咏丨自丨)欨愉(嵇康琴賦康樂者聞之則丨丨歡釋抃舞)
(踊溢)喣愉(李百藥笙賦隨流睇而丨丨元稹後湖詩鄭公理三載其理用丨丨)孔愉(晉書丨丨嘗行經餘不亭見籠龜于)
(路者買而放之溪中龜中流左顧者數四及鑄侯印而印龜左顧三鑄如初印工以告愉乃悟遂佩焉李商隠啟將酬楊寳則就雀)
(求環欲答丨丨則從龜覓印)
增不愉(禮記立而不詘固也進而丨丨疏也符載鍾陵東湖亭記常侍李公牧鍾之民大抵以清淨惠慈為理本剛明正直)
(為化基里中謠曰李公丨丨吾何以居李公不室吾何以逸姚燧參知政事賈公碑銘日月入告天顔諟顧不恇于威丨丨于豫)
醳愉(史記齊威王鼓琴騶忌子推戶入曰善哉鼓琴王曰何以知其善也騶忌子曰大弦濁以春温者君也小弦廉折以清者)
(相也攫之深丨之丨者政令也)歡愉(晉書孝友傳序推肥代瘦徇急難之情譲果同衾盡丨丨之致謝靈運序朝遊夕讌究丨)
(丨之極韓愈荆潭唱和詩序丨丨之辭難工而窮苦之言易好)寬愉(宋書顔延之傳能以恬漠為體丨丨為器者大喜蕩心微)
(抑則定甚怒煩性小忍卽歇)舒愉(唐書柳宗元傳宗元著貞符曰琢斮屠剔膏流節離之禍不作而人乃克完平丨丨)夷
愉(宋史李侗傳侗事親孝謹仲兄性剛多忤侗事之得其歡心閨門内外丨丨肅穆若無人聲而衆事自理韓愈燕太學聽彈琴)
(詩序優游丨丨廣厚高明)平愉(荀子心丨丨則色不及傭而可以養目聲不及傭而可以飬耳注謂所視所聽不及傭作之人)
(皆聲色之至不堪者而可養耳目也)婉愉(韓詩外傳四行在乎民居則丨丨怒則勝敵故審其所以養而治道具矣令狐楚賀)
(南郊表陛下光庸大寶茂對上元盡誠信以奉先極丨丨而致養)蔡愉(廣雅劍名)敷愉(古樂府顔色正丨丨)居愉
(陸機詩服美改聲聽丨丨遺舊情)吳愉(吴都賦丨丨越吟注愉吴歌也與歈同)孚愉(鮑照詩丨丨鸞閣上窈窕鳳楹)
(前)長愉(梁簡文帝南郊頌丨丨汪濊永固雍熙)劬愉(劉禹錫武陵觀火詩弔傷色慘忸顔失詞丨丨)欣愉(李華)
(無疆頌父堯子舜歸于國都無不丨丨無不涕濡)子愉(李庾東都賦同軌同文畫呼夜讙父懌丨丨去經而盤)諠愉
(劉恭伯夀州護軍大夫梁公創制功績記歌謠丨丨令善充塞)意愉(韓雲卿崔太師家廟碑文色温行恐身詘丨丨)内愉
(李隲徐襄州碑銘丨丨外懌溥暢昭宣政以之和民以之安)
敬以愉(禮記孝子之祭可知也其立之也敬以詘其進之也丨丨丨其薦之也敬以欲)樂以愉(南齊書樂歌辭禮旣)
(升丨丨丨)王心愉(宋史樂章神人並況天地同符亦旣見帝丨丨則丨)穆將愉(九歌吉日兮辰良丨丨丨兮上皇)
高賢愉(安世房中歌丨丨丨樂民人注言王者有愉愉之德故使衆人皆安樂也)生而愉(李觀邠寧節度饗軍記賞)
(功息勤惠老及疾哀死及孤厥死無怨厥丨丨丨)關伯愉(宋書隠逸傳丨康之字丨丨河東楊人世居京口少而篤學以)
(文義見稱特進顔延之見而知之)陰景愉(唐書藝文志丨丨丨七經筭術通義七卷)
嫗然以愉(汲冡周書官人篇欲色丨丨丨丨懼色薄然以下)
對語(楚舞吴愉)(魯削蔡愉)(禅悦道愉)(懌懌愉愉)(和而介敬以愉)(天體徤王心愉)
摘句(西母燕懽愉力穡後孫愉)
腴(羊朱切說文腹下肥也)
韻藻右腴(禮記羞濡魚者進尾冬丨丨)圂腴(禮記君子不食丨丨注圂與豢同)膏腴(漢書地理志豳詩言)
(農桑衣食之本甚備冇鄠杜竹林南山檀柘號稱陸海為九州丨丨晉書王國寶傳除尚書郎國寶以中興丨丨之族惟作吏部不)
(為餘曹郎甚怨望固辭不拜南史謝[卄瀹]傳武帝問王儉當今誰能為五言儉曰謝朏得父丨丨按朏父莊也吴都賦其四野則畛畷)
(無數丨丨兼倍原隰殊品窊隆異等蜀都賦外負銅梁于宕渠内凾要害于丨丨曹植社頌田則一州之丨丨桑則天下之甲第儲)
(光羲詩衆人耻貧賤相與尚丨丨杜甫詩橘州田土仍丨丨蕭穎士送劉太真詩序學也者所務乎憲章典法丨丨德義而已劉禹)
(錫武陵觀火詩當前迎焮□是物同丨丨温庭筠上蒋侍郎啟味謝氏之丨丨弄顔生之組繡王廷珪送駱仲武詩椎斵肌骨尋丨)
(丨公為一笑憐其愚)華腴(宋史王安石傳性不好丨丨自奉至儉或衣垢不澣面垢不洗袁天綱外傳帝數幸宰相宅見李嶠)
(卧青絁帳歎曰國相如是大乖國體賜御用繡羅帳嶠寝其中逹曉不安遂自奏云臣少被相人云不當丨丨故寝之不安帝嘆息)
(久之任用舊者柳芳論三世有三公者曰膏梁有令僕曰丨丨袁桷詩白髮詞臣兩耳垂丨丨堆吻陋牛醫)道腴(荀子味丨)
(之丨王融為竟陵王與隠士劉虬書勤味丨丨幸遵雅尚韓愈寄孟幾道聯句美君知丨丨逸步謝天械戴復古詩身窮丨則丨年)
(高氣彌壮)上腴(西都賦華實之毛則九州之丨丨焉潘岳蓮花賦蔭蘭池之豐沼育沃野之丨丨鮑照詩豈伊愛酆鄗天險兼)
(丨丨温庭筠詩築室連中野誅茅接丨丨)敷腴(杜甫詩憶與高李軰論交入酒墟兩公壮藻思得我色丨丨蘇軾詩嵐熏瘴染)
(却丨丨黃庭堅詩意氣丨丨壮有年袁桷詩秦聲激豪宕洛詠夸丨丨楊維楨詩巖前雙桂雲丨丨)腹腴(杜甫姜少府設鱠歌)
(偏勸丨丨愧年少軟炊香飯緣老翁黃庭堅詩故園溪友膾丨丨)苦腴(劉禹錫書其辭丨而丨蘇軾詩雄豪而妙丨而丨祗)
(有琴聰與蜜殊)刲腴(劉禹錫砥石賦日鼓月揮兮丨丨擊鮮)雲腴(皮日休青櫺子詩味似丨丨美形如玉腦圓蘇軾詩)
(建溪新餅截丨丨黃庭堅詩我家江南摘丨丨李祁詞吹玉蘂飲丨丨不須紅袖扶郝經賞紅梅詩愛香細擷生霞蕊浮動丨丨嚼)
(一杯袁桷䨇魚研詩跳銀破練何足竒共飽丨丨作寒玉雲笈七籖丨丨之味香甘異美強骨補精鎮生五臟守炁凝液長魄飬魂)
(一真上藥也)詩腴(蘇軾詩丨丨固堪餐)松腴(蘇軾詩結茅窮山啖丨丨又草書詩蒼鼠奮髯飲丨丨)雪腴(蘇軾)
(詩牀頭硯石開雲月澗底松根斸丨丨)海腴(蘇軾人參詩玄泉傾丨丨白露灑天醴)羶腴(黃庭堅詩與世滌丨丨)
琳腴(真誥玉斝餞丨丨黃庭堅詩喜公新賜紫丨丨)
雲碧腴(神仙傳九轉丹其四名朱光丨丨之丨雲笈七籖清靈真人裴君傳日中五帝君授揮神之章九有之符青精日&KR0961;)
(丨丨玄丨)
增進腴(儀禮司士三人升魚腊膚魚用鮒十有五而俎縮載右首丨丨)脂腴(後漢書劉虞傳論自帝室王公之胄皆生)
(長丨丨不知稼穡劉虞守道慕名以忠厚自牧美哉乎季漢之名宗子也論衡有骨無肉丨丨不足)贍腴(後漢書杜篤傳夫廱)
(州本帝王所以育業覇王所以衍功戰士角難之場也肇十有二是為丨丨)處腴(晉書周顗傳論伯仁凝正丨丨能約)鮮
腴(南史梁武帝紀晚乃溺信佛道日止一食膳無丨丨惟豆羹糲食而已蘇軾次韻黃魯直赤目詩賴君年来屏丨丨百年燈光)
(同一如沈與求次韻曾宏父往霅川詩前溪溪頭玉色魚羊酪豈可比丨丨柳貫觀趙使君所藏書畫古器物詩徐熙葩葉妙設色)
(塵昏蠧蝕猶丨丨)滋腴(南齊書周顒傳何點遁節清信顒與書勸令菜食曰何至復引此丨丨自汙腸胃)充腴(南齊)
(書袁彖傳彖形體丨丨有異于衆)肥腴(南齊書蠻傳汶陽本臨沮西界二百里中水陸逾狹魚貫而行有數處不通騎而水)
(白田甚丨丨)濃腴(唐書韋縚傳縚請宗廟籩豆皆加十二太子賓客崔沔曰古者有所飲食必先嚴獻苑囿躬稼所入蒐田)
(親發所中皆因宜以薦薦而後食則丨丨鮮美盡在矣)圭腴(宋史職官志晉絳陜三州丨丨素號優厚多由違法所致按圭)
(卽圭田也)甘腴(宋史危昭德疏言國之命在民民之命在士大夫士大夫不廉朘民膏血為己丨丨民不堪命矣孫楚蓮花賦)
(潛緗房之奥密兮含珍藕之丨丨柳宗元放鷓鴣詞楚越有烏丨且丨嘲嘲自名為鷓鴣元好問讀書詩丨丨入小苦幽光出清妍)
垂腴(韓詩外傳鳥之美羽勾喙者鳥畏之魚之侈口丨丨者魚畏之人之利口贍辭者人畏之潘岳石榴賦新條濯潤膏葉丨)
(丨)多腴(論衡稻梁之味甘而丨丨)沃腴(華陽國志永昌郡古哀牢國土地丨丨)精腴(茶經此茶之丨丨)珍
腴(益部方物嘉魚贊鯉質鱒鱗為味丨丨)瓊腴(酒名記鄆王家酒名丨丨梅堯臣詩内醖丨丨白李質艮岳賦飲甌面之)
(丨丨侯寘詞丨丨緩酌花陰淡柳絲弱)魴腴(洛京獵記陳方丈之饌豹胎丨丨窮水陸之美者)墳腴(藉田賦沃野丨)
(丨膏壌平底清洛濁渠引流激水)汙腴(王況釋時論東野丈人觀時以居隠耕丨丨之墟有冰氏之子者出自沍寒之谷過)
(而問塗)紅腴(劉劭七華洞庭之鱄出于江㟭丨丨青鱸朱尾碧鱗韓維詩陽條散丨丨郝經雞冠詩雲芝茁丨丨紫菌卷翠)
(脰)沉腴(顔延之侍東耕詩浮靄起青壇丨丨發紺耦)霑腴(謝靈運撰征賦肅威嚴以振響漸温澤而丨丨)芬腴
(謝靈運山居賦當嚴勁而蔥倩承和煦而丨丨)飱腴(王褒詩采華掇桂英丨丨窺石髓)溫腴(范筠咏蓍詩楨蔡伏靈異)
(祥雲降丨丨)美腴(徐爰食箴潔㸑豐盛滋芬丨丨)薰腴(王勃益州夫子廟碑丨丨廣被景貺潛周)香腴(李賀詩水)
(宴截丨丨宋褧白牡丹詩丨丨酥膩愁風消歐陽修白牡丹詩春入丨丨一夜開)草腴(劉禹錫砥石賦序客裒密石以遺予)
(沃之丨丨雜以鳥膏切劘下上直質焯見)含腴(陸龜蒙蝨賦棄瘠丨丨乃蝨之賊)濡腴(陸龜蒙迎潮辭丨丨澤槁兮潮)
(之恩不尸其功兮歸于混元)石腴(黃庭堅詩苔衣丨丨風日炙)山腴(黃庭堅詩金瓶煮丨丨)芳腴(劉子翬寄)
(魏元履詩煌煌杏壇春一枝明清湖蜂蝶未全知佳處自不孤惟子先著眼時来採丨丨貢奎玄真宫詩鐘磬答空谷齋供薦丨丨)
(胡長孺何長者傳炊調食羹豐潔丨丨)真腴(朱子詩不向用時勤猛省却于何處味丨丨)清腴(陸游詩碧琳仙釀最)
(丨丨老憶巴山舊酒罏)花腴(吳文英詞霜飽丨丨燭消人瘦)神腴(何中送喻秀才序始識于封溪之上貌癯而丨丨)
外腴(元好問寄英禪師詩張侯詩最豪驚風卷狂瀾竅繁天和洩丨丨中已乾)孔腴(虞集句容郡王碑牧則善芻飲湩丨)
(丨)田腴(范梈先天觀詩擘厓控弦寫哀壑秋春雲露之丨丨)富腴(薩都剌詩願逢昭代民丨丨兒童拍手歌康衢)麻
腴(雲笈七籖煉丨丨之法用清水五斛丨丨一斛葱薤白各二觔合水腴葱薤四物煎取一斛止)煉腴(雲笈七籖丨丨亦可)
(單服以致延年)
蜀土腴(唐書崔圓傳帝次河池圓疏具陳丨丨丨榖羡儲供易辦)瘠者腴(清異錄蘇直善治花丨丨丨之病者安之)
(時人競稱為花太醫)犓牛腴(七發丨丨之丨菜以筍蒲注犓以芻莝養牛也)九州腴(七命傾四海之歡殫丨丨之丨)
臨歲腴(梁武帝江南行舞春心丨丨丨中心望盡獨踟蹰)葵藿腴(高適題張處士菜園詩耕地桑柘間地肥菜芋)
(熟為問丨丨丨爭如廟堂肉)金碧腴(陸龜蒙詩坐進丨丨丨)潔而腴(梅堯臣送韓八太祝詩少年丨丨丨茸茸)
(頷有鬚)河豚腴(蔡㐮别紀荔枝之于果仙也佛也斷無一物得擬者江瑶柱丨丨丨旣非其倫塞蒲萄楊家果不堪作奴)
(矣)粳稻腴(張耒問孫志康詩英英孫夫子臭味真吾徒自云得異糵乃出丨丨丨)白玉腴(韓駒還朝飲酒詩往)
(時看曝石渠書内酒均頒丨丨丨)黑壤腴(范成大勞畬耕詩吳田丨丨丨吳米玉粒鮮)曉露腴(楊萬里蠶豆詩)
(沙瓶新熟西湖水漆櫑分嘗丨丨丨)仁義腴(林景熙詩飰雖不足丨丨丨)脆且腴(許有壬蔬圃詩元修雨後丨丨)
(丨諸葛敷榮色濃綠)丙穴腴(虞集酬崔御史送熊掌詩兔脱中山醢魚藏丨丨丨)美且腴(薩都拉溪行詩船尾曲突)
(通行厨家雞水鴨丨丨丨)壅貴腴(貢師泰學圃吟口稱此事焉可誣治土貴熟丨丨丨)明月腴(楊維楨樂府鮫人曲)
(鮫人夜飲丨丨丨)三素腴(宋濓贈鄧尊師詩内感炎靈方欲采丨丨丨)紫蘂腴(雲笈七籖作丨丨丨當以寂静)
(處發火以木盖蓋銅器上勿令腴烟散出)琳鳳腴(雲笈七籖太真夫人贈馬明生詩俯挹丨丨丨仰上飄三天)巨勝
腴(雲笈七籖雲草玄波者黑丨丨丨也一名玄清卉醴)紫玉腴(雲笈七籖太上丹名有太微丨丨丨)
靈華汎腴(酉陽雜俎藥草異號有丨丨丨丨)舄鹵可腴(王融策秀才文丨丨丨丨恐時無史白)飛龍
雲腴(雲笈七籖太上巨勝腴一名丨丨丨丨)晨飛丹腴(雲笈七籖清虚真人王君内傳主仙道君以雲碧陽水丨)
(丨丨丨二升賜君君拜服之)
對語(金液玉腴)(風實雲腴)(潄潤餐腴)(獺髓魴腴)(青䭀飯碧香腴)(蓮粉膩稻苗腴)(千里沃九州腴)
摘句(正襟味道腴霜涵水草腴)(芳蘭春露腴炙轂出膏腴)(疊石莓苔紫草腴林僧談笑斷松腴)
御定佩文韻府卷七之二
