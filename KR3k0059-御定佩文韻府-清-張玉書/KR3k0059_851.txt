欽定四庫全書
御定佩文韻府卷一百二之三
入聲十三職韻三
力(林直切筋也又姓)
韻藻心力(書爾尚一乃丨丨其克有勲孟子盡丨丨而為之史記五帝紀勞勤丨丨耳目節用水火財物有土德之瑞故)
(號黃帝金史鄧儼傳宰臣奏儼明事機有丨丨擢戸部侍郎文心雕龍博聞為饋貧之糧貫一為拯亂之藥博而能一其有助乎丨)
(丨矣蔡邕上漢書十志疏父子一門兼受恩寵不能書寫丨丨以效絲髮之功任昉與沈約書佐命興王丨丨俱盡謀猷中允諒誠)
(匪躬白居易詩可惜濟時丨丨在放教臨水復登山王建詩破除丨丨緣書癖袁易詩簡編丨丨盡燈火鬢毛新傳燈錄虚明自照)
(不勞丨丨非思量處識情難測)宣力(書予欲丨丨四方汝為晉書溫嶠傳論竟能丨丨王室揚名本朝負荷受遺繼之全節蔡)
(邕中鼎銘允廸厥德丨丨肆勤魏文帝策孫權九錫文振威陵邁丨丨荆南陸機辨亡論甘寧凌統程普賀齊朱桓朱然之徒奮其)
(威韓尚潘璋黃蓋蔣欽周東之屬丨其丨何承天表漢氏方隆衛霍丨丨范成大請息齋書事詩蝨裏趨時眞是賊虎中丨丨任為)
(倀)戮力(書聿求元聖與之丨丨左傳昔逮我獻公及穆公相好丨丨同心申之以盟誓重之以昏姻史記商君傳大小丨丨)
(本業耕織致粟帛多者復其身事末利及怠而貧者舉以為收孥漢書高帝紀沛公見羽鴻門謝曰臣與將軍丨丨攻秦不自意先)
(入關能破秦與將軍復相見晉書王導傳過江人士出新亭飲宴周顗中坐歎曰風景不殊舉目有江山之異皆相視流涕惟導愀)
(然變色曰當共丨丨王室克復神州何至作楚囚相對泣耶司馬相如子虚賦王悉𤼵境内之士備車騎之衆與使者出田乃欲丨)
(丨致𫉬以娛左右何名為夸哉曹植與楊德祖書吾雖薄德位為蕃侯庶丨丨上國流惠下民陶潛詩貧居依稼穡丨丨東林隈徐)
(陵為陳武帝與嶺南酋豪書樊滕耿賈丨丨爭驅天地靈祗水陸開道杜甫詠懷詩秉威滅蜂蠆丨丨效鷹鸇王安石寄曾子固詩)
(脫身負米將求志丨丨乘田豈為名)旅力(書番番良士丨丨旣愆我尚有之詩丨丨方剛經營四方後漢書班固傳勤恁丨丨)
(以充厥道注恁念也音人甚反旅陳也充當也晉書吾彦傳彦出自寒微有文武才幹身長八尺手格猛獸丨丨絶羣酉陽雜俎尹)
(偃丨丨絶人常戲左右以棗節杖擊其脛隨擊筋漲擁腫初無撻痕何遜詩傭耕乏丨丨倚市憚劬勞隋煬帝舉賢詔才堪將略則)
(拔之以禦侮丨丨驍壯則任之以爪牙杜甫詩自誇足丨丨能騎生馬駒范成大詩絶無丨丨驅長轡空有孤忠誓大川)足力
(詩載獫歇驕注獫歇驕皆田犬名以車載犬蓋以休其丨丨也國語射御丨丨則賢五代史王進傳進為人勇悍走及奔馬符彦超)
(遣人以賂招置麾下彦超鎮安遠軍軍中有變遣進馳奏京師明宗怪其來速嘉其丨丨以隸寧衞指揮子華子買馬者不論其丨)
(丨而以色物毛澤而為儀則廐無走馬矣阮籍文負薪疲病丨丨不彊左思招隱詩躊躇丨丨煩聊欲投吾簪又蜀志龐統傳吳人)
(多聞其名及當西還並會昌門陸續顧劭聞往綂曰陸子可謂駑馬有逸丨之丨顧子可謂駑牛能負重致遠也)臣力(詩予)
(曰有疏附箋文王之德所以至然者由有疏附先後奔奏禦侮之丨丨也左傳晉師歸郤伯見公曰子之力也夫對曰君之訓也二)
(三子之力也丨何丨之有焉漢書龔遂傳此皆聖主之德非小丨之丨)有力(詩丨丨如虎執轡如組禮記日幾中而後禮成)
(非強丨丨者不能行也周禮梓人丨丨而不能走則於任重宜左傳犖丨丨焉能投蓋于稷門按犖魯之圉人也國語少室周為簡)
(子右聞牛談丨丨請與之戲弗勝致右焉史記秦紀秦武王丨丨好戲力士任鄙烏𫉬孟說皆至大官老子勝人者丨丨自勝者強)
(莊子藏舟于壑藏山于澤謂之固矣然而夜半丨丨者負之而走昧者不知也劉晏詠王大娘戴竿詩誰謂綺羅翻丨丨猶自嫌輕)
(更著人范成大遊北山詩春寒丨丨艱遊子天色無情沒斷鴻陸游簡南禪勤長老詩眼正修行新丨丨心空憂患已無根)筋
力(禮記貧者不以貨財為禮老者不以丨丨為禮史記貨殖傳夫纖嗇丨丨治生之正道也而富者必用奇勝後漢書黃瓊傳唐)
(堯以德化為冠冕以稷契為丨丨五代史劉詞傳詞居暇日常被甲枕戈而卧謂人曰我以此取富貴豈可一日輒忘之且人情昜)
(習若一墮其丨丨有事何以報國庾肩吾書品郗愔安石草正並驅季琰桓元丨丨俱駿圖繪寳鑑畫畜獸須備丨丨精神毛骨隱)
(起魚龍求游泳之妙升降之宜曹植詩思一效丨丨糜軀以報國孫楚龍見上疏至于制禮作樂闡揚道化甫是士人出丨丨之秋)
(也李白詩伊臯運元化衛霍輸丨丨白居易詩上山丨丨未全衰劉禹錫詩興情逄酒在丨丨上樓知竇庠酬謝韋卿詩莫恨伏轅)
(身未老會將丨丨是王良吳融詩謾勞丨丨趍丹鳳可有文詞詠碧雞蘇軾詩出入巖巒千仞表較量丨丨十年初)民力(禮記)
(用丨之丨歲不過三日左傳謂丨丨之普存也謂其畜之碩大蕃滋也漢書食貨志薄賦歛省徭役以寬丨丨管子不為不可成者)
(量丨丨也)任力(禮記量地遠近興事丨丨史記太史公自序始皇旣立并兼六國尊號稱帝矜武丨丨後漢書黃瓊傳王者處)
(高自持不可不安履危丨丨不可不據管子民知禮矣而未知務然後布法以丨丨韓詩外傳子賤治單父彈鳴琴身不下堂而單)
(父治巫馬期以星出以星入日夜不處以身親之而單父亦治巫馬期問于子賤子賤曰我任人子丨丨任人者佚丨丨者勞人謂)
(子賤則君子矣易林丨丨劣薄遠託邦國王粲務木論先王籍田以力丨丨以夫鍾會文少康布德仁者之英也漢高丨丨智者之)
(儁也)獻力(禮記凡在天下九州之民者無不咸丨其丨以共皇天上帝社稷寢廟山林名川之祀)食力(禮記問大夫之)
(富曰有宰丨丨祭器衣服不假又丨丨無數疏丨丨謂工商農庶人之屬也陳力舊業乃得食此等無德以飽為度不須告勸故餐)
(無數也國語公食貢大夫食邑士食田庶人丨丨工商食官漢書食貨志今敺民而歸之農使天下各丨其丨管子君子食于道小)
(人丨于丨蘇軾糴米詩知非笑昨夢丨丨免内媿柳貫送南竺澄講主詩愛閑思結社丨丨待治田)弛力(周禮地官大司徒以)
(荒政十二聚萬民四曰丨丨又舍禁丨丨薄征緩刑)勇力(周禮夏官司右凡國之丨丨之士能用五兵者屬焉左傳叔虎美而)
(有丨丨欒懷子嬖之故羊舌氏之族及于難史記孔子世家孔子去陳過蒲會公叔氏以蒲畔蒲人止孔子弟子有公良孺者以私)
(車五乘從孔子其為人長賢有丨丨謂曰吾昔從夫子遇難于匡今又遇難于此命也已吾與夫子再罹難寧鬭而死漢書食貨志)
(有丨丨者聚徒而衡擊家語子路進曰敢問持滿有道乎子曰聰明睿智守之以愚功被天下守之以讓丨丨振世守之以怯富有)
(四海守之以謙)量力(周禮弓人丨其丨有三均注有三讀為又參丨其丨又參均者謂若幹勝一石加角而勝二石被筋而勝)
(三石故曰參均左傳君子謂鄭莊公于是乎有禮度德而處之丨丨而行之相時而動無累後人可謂知禮矣國語夫事君者丨丨)
(而進不能則退史記秦始皇紀論試使山東之國與陳涉度長絜大比權丨丨則不可同年而語矣管子朋之為人也動必丨丨舉)
(必量技按朋謂隰朋陶潛詩丨丨守故轍豈不寒與饑白居易詩稱家開戸牖丨丨置園林又歐陽修詩有時爭勝不丨丨何異弱)
(魯攻彊齊)馬力(周禮輈人勸登丨丨馬力旣竭輈猶能一取焉注登上也輈和勸馬用力馬止輈尚能一前取道孟子城門之)
(軌兩丨之丨與家語顔回對公曰昔者帝舜巧于使民造父巧于使馬舜不窮其民力造父不窮其丨丨是以舜無佚民造父無佚)
(馬韓愈詩車輕御良丨丨優梅堯臣疲馬詩當須量丨丨始得君馬全又史記張儀傳儀說楚王曰秦西有巴蜀大船浮江以下一)
(日而行三百里里數雖多然而不費牛丨之丨不至十日而距扞關)輸力(左傳欒盈過于周周西鄙掠之辭于行人曰昔陪臣)
(書能丨丨于王室玉施惠焉其子黶不能保任其父之勞大君若不棄書之力亡臣猶有所逃亢倉子下土丨其丨諸葛亮上漢帝)
(請先主為漢中王表左將軍宣城亭侯備念在丨丨以殉國難曹植薤露行願得展功勤丨丨于明君潘岳關中詩觀遂虎奮感思)
(丨丨江淹思北歸賦伊小人之薄伎奉君子之丨丨)陳力(論語丨丨就列不能者止漢書食貨志聖王量能授事四民丨丨受)
(職管子舉財長工以止民用丨丨尚賢以勸民知班彪王命論英雄丨丨羣策畢舉傅亮表丨丨一紀遂克有成韓愈寄盧仝詩假)
(如不在丨丨列立言垂範亦足恃羊士諤永興小園卽事詩丨丨當何事忘言媿道書)日力(孟子去則窮丨之丨而後宿哉)
(後漢書王符傳功之所以能建者以丨丨也博奕論經之以歲月累之以丨丨景福殿賦審量丨丨)勞力(孟子或勞心或丨丨)
(漢書元帝紀相守二千石誠能正躬丨丨宣明教化以親百姓則六合之内和親庶幾虖無憂矣王建壞屋詩堅固傳後人從今勉)
(丨丨)目力(孟子聖人旣竭丨丨焉范成大望海亭賦此亦天下之偉觀然獨未極乎丨丨程俱望華詩非關丨丨覩天奥正覺)
(羣山如聚米劉克莊謁南岳詩雖然乏毫端亦頗增丨丨)耳力(孟子旣竭丨丨焉)巧力(孟子智譬則丨也聖譬則丨也)
(劉子翬臨池歌風神迴處本天資丨丨亦自精勤至)詐力(史記秦紀禁文書而酷刑法先丨丨而後仁義又韓王信盧綰傳論)
(信綰非素積德累善之世徼一時權變以丨丨成功遭漢初定故得裂地南面稱孤)負力(史記秦始皇紀丨丨而驕數動甲兵)
(漢書地理志昭王曾孫政并六國稱皇帝丨丨怙威燔書坑儒自任私智又匈奴傳外國天性忿鷙形容魁徤丨丨怙氣後漢書王)
(昌傳刺史二千石皆聖公所置未睹朕之沈滯或不識去就強者丨丨弱者惶惑易林任武丨丨東征不伏水經注秦惠王欲伐蜀)
(而不知道作五石牛以金置尾下言能屎金蜀王丨丨令五丁引之成道秦使張儀司馬錯尋路滅蜀因曰石牛道張協詩昭襄欲)
(丨丨相如折其端)鬭力(史記項羽紀項王謂漢王曰天下匈匈數歲者徒以吾两人耳願與漢王挑戰决雌雄漢王笑謝曰)
(吾寧鬭智不丨丨莊于且以巧丨丨者始乎陽帝卒乎隂)借力(史記伍子胥傳不如奔他國丨丨以雪父之恥韓非子羣臣之)
(言外事者非有分于從衡之黨則有仇讐之患而丨丨于國也蔡邕京兆樊惠渠頌遂取財于豪富丨丨於黎元陸機五等諸侯論)
(任重必于丨丨制曠終乎因人李白詩扶搖應丨丨桃李願成陰)時力(史記蘇秦傳天下之強弓勁弩皆從韓出谿子少府)
(丨丨距來者皆射六百步之外注丨丨者謂作之得時力倍于常故名丨丨也)并力(史記蘇秦傳于是六國合從而丨丨焉蘇)
(秦為從約長并相六國唐書高適傳上皇東還分劍南為两節度百姓弊于調度適上疏言宜罷東川以一劍南丨丨從事一作併)
(漢書項籍傳與齊併力擊常山諸葛亮絶盟好議議者咸以權利在鼎足不能丨丨)盡力(史記萬石君傳高祖過河内時奮年)
(十五為小吏侍高祖高祖愛其恭敬問曰若能從我乎曰願丨丨北史隋文帝紀開皇二年享百寮于觀德殿賜錢帛皆任自取丨)
(丨以出干寳晉紀總論君子勤體小人丨丨駱賓王靈泉頌愛敬丨丨孝弟通神李白天馬歌伯樂翦拂中道遺少丨其丨老棄之)
(杜甫馬詩塵中老丨丨歲晚病傷心)好力(史記刺客傳曹沬者魯人也以勇力事魯莊公莊公丨丨曹沬為魯將與齊戰三敗)
(北漢書梅福傳昔秦武王丨丨任鄙叩關自鬻繆公行伯繇余歸德)帝力(漢書張耳陳餘傳耳子敖嗣立高祖過趙趙王體甚)
(卑高祖甚慢之趙相貫高怒曰請為王殺之敖曰君何言之誤先王亡國頼皇帝得復國德流子孫秋毫皆丨丨也康衢謠耕田而)
(食鑿井而飲丨丨何有于我哉李程迎長日賦時令空美于風行丨丨孰知其日用杜甫詩丨丨收三統天威總四溟又汝等豈知)
(蒙丨丨時來不得誇身強白居易詩何人知丨丨堯舜正為君方干嘉興許明府詩勤苦字人酬丨丨從容對客問家山朱松燈夕)
(詩九陌人人歌丨丨不須微服過康衢)疾力(漢書灌嬰傳又從攻秦軍亳南開封曲遇戰丨丨賜爵執帛號宣陵君注丨急)
(速也丨強力也淮南子仁莫大於愛人知莫大於知人二者不立雖察慧捷巧劬祿丨丨不免于亂也)權力(漢書賈誼傳况)
(莫大諸侯丨丨且十此者乎南史杜慧慶傳初九眞太守李遜父子勇壯有丨丨威制交土唐書衛次公傳次公知禮部貢舉斥華)
(取實不為丨丨侵撓)綿力(漢書嚴助傳越人丨丨薄材不能陸戰又無車騎弓弩之用江總辭行李賦進學慙于枝葉丨丨謝)
(于康衢李劉謝徐閣學知潭州表綸言已布丨丨奚堪)天力(漢書霍光傳仲孺扶服叩頭曰老臣得托命將軍乃丨丨也後)
(漢書隗囂傳論若囂命會符運敵非丨丨雖坐論西伯豈多嗤乎唐書張元素傳貞觀四年詔𤼵卒治洛陽宫乾陽殿且東幸元素)
(上書卽詔罷役魏徵聞言歎曰張公論事有回丨之丨可謂仁人之言哉陸機文夫以回丨倒日之丨而不能振形骸之内白居易)
(詩雖有回丨丨撓之終不傾蘇軾詩微生眞草木無處謝丨丨)病力(漢書汲黯傳臣嘗有狗馬之心今丨丨不能任郡事注力)
(謂甚也)抗力(漢書叙傳良樂軼能于相馭烏𫉬丨丨于千鈞)努力(後漢書光武帝紀至滹沱河無船適冰合得過進至)
(下博城西惶惑不知所之有白衣老父在道旁指曰丨丨信都郡為長安守去此八十里光武即馳赴之南史王僧虔傳書誡子曰)
(王家門中優者龍鳳劣猶虎豹失蔭之後豈龍虎之議况吾不能為汝蔭正宜各自丨丨耳董仲舒士不遇賦丨丨觸藩徒摧角矣)
(論衡丨丨五石引以三石筋絶骨朽不能舉也甯戚飯牛歌牛兮丨丨食細草李陵詩丨丨愛春花莫忘歡樂時古樂府少壯不丨)
(丨老大徒傷悲又丨丨崇明德皓首以為期李白古風勖君青松心丨丨保霜雪杜甫簡薛華醉歌少年丨丨縱談笑岑參送王大)
(昌齡赴江寧詩惜君青雲器丨丨加餐飯蘇軾蠍虎詩守宫丨丨摶蒼蠅明年歲旱當求汝樓鑰小谿道中詩舟人丨丨雙篙急引)
(得青溪逆岸流)畢力(後漢書張輔傳收檢遺文丨丨補綴晉書宣帝紀帝為歌曰天地開闢日月重光遭遇際會丨丨遐方又)
(文帝紀遠人歸命作藩南夏爰授銳卒丨丨戎行呂氏春秋秦繆公與晉戰埜人之食馬肉者三百有餘人丨丨為繆公疾鬭于車)
(下遂大克蔡邕胡公碑銘思心瘁容丨丨天機曹植離思賦欲丨丨於旌麾將何心而遠之干寳晉紀總論賢愚咸懷小大丨丨孫)
(楚鷹賦隨指授以騰踊因升降以丨丨劉禹錫始興寺移銕像記購工以償巧募徒而丨丨)膽力(吳志朱績傳從潘睿討五)
(溪以丨丨稱南史黃法氍傳法氍少勁捷有丨丨日步行二百里能距躍三丈人物志丨丨絶衆才略過人杜甫詩形容吾較老丨)
(丨爾誰過)才力(晉書長沙王乂傳乂身長七尺五寸開朗果斷丨丨絶人虚心下士甚有名譽宋史孫沔傳沔居官以丨丨聞)
(彊直少所憚曹植表志或欎結欲逞其丨丨輸能于明君也吳質荅太子箋自謂可終始相保並騁丨丨效節明主鮑照蕪城賦孳)
(貨鹽田鏟利銅山丨丨雄富士馬精妍江淹江上之山賦信懸天兮窈昧豈繫命于丨丨徐陵與宇文護書其商奄餘孽丨丨甚微)
(為暴邊境良憑大國李白詩閻公漢廷舊沉鬱富丨丨杜甫詩乃知蓋代手丨丨老益神乂丨丨應難跨數公凡今誰是出羣雄陸)
(龜蒙詩亦謂神仙同許郭不妨丨丨似班揚)筆力(南史王僧虔傳孔琳之書天然縱放極有丨丨規矩恐在羊欣後又蕭子)
(雲傳子雲書迹雅為武帝所重嘗曰丨丨勁駿心手相應巧逾杜度美過崔寔論衡谷子雲唐子高章奏百上丨有餘丨圖畫見聞)
(志畢顯不知何許人眞宗朝為翰林待詔工畫馬有韓幹之風而丨丨勁健劉孝綽詩高辨競談端奇文爭丨丨杜甫送顧八分詩)
(顧俁運鑪錘丨丨破餘地韓愈詩龍文百斛鼎丨丨可獨扛元稹詩李杜詩篇敵蘇張丨丨勻張祜題酸棗驛前碑詩蒼苔古澁字)
(雕疎誰道中郎丨丨餘李商隱詩横行闊視倚公憐狂來丨丨如牛弩歐陽修謝景平挽辭東山子弟家風在西漢文章丨丨豪蘇)
(軾次韻呂梁仲屯田詩待君丨丨追靈運莫負南臺九日期)團力(唐書太宗諸子曹嗣王臯傳李希烈反遷江西節度使自)
(將五百人教以秦兵丨丨法聫其賞罰弛張如一)風力(宋史張奎傳奎治身有法度丨丨精強所至有治迹吏不敢欺文心)
(雕龍相如賦仙氣號凌雲蔚為辭宗廼其丨丨道也鍾嶸詩評序詩有六義焉一曰興二曰賦三曰比弘斯三義酌而用之幹之以)
(丨丨潤之以丹采使味之者無極聞之者動心是詩之至也蘇舜欽荅章傳詩大篇隨自出爛漫丨丨老又玉堂雜記王仲衡入直)
(詩木杪不鳴丨丨軟闖萍翻藻有魚嬉吳均初至壽春詩浮溺隨波影飄揚恣丨丨何遜學古詩飛輪倘易去易去因丨丨杜甫看)
(舟前落花詩吹花困懶傍舟楫水尤丨丨俱相怯李商隱詩燕體傷丨丨雞香積露文方干海石榴詩滿枝猶待春丨丨數朵先欺)
(臘雪寒范成大詩丨丨雖欺酒花香尚染衣又庾信商調曲丨丨是舉而台階序平重黎旣登而天地位成蘇頲讓僕射表比肩丨)
(丨接武元凱)葆力(莊子舜以天下讓石戶之農石戸之農曰捲捲乎后之為人丨丨之士也)絶力(韓非子兹鄭子引輦)
(上高梁而不能支兹鄭踞轅而歌前者止後者趨輦乃上使兹鄭無術以致人則身雖丨丨致死輦猶不上也揚子君子絶德小人)
(丨丨)羣力(揚子漢屈羣策羣策屈丨丨)奮力(人物志列土樂有丨丨之功曹植諫伐遼東表伊管之臣得施其術孫吳)
(之將得丨其丨牛上士獅子賦及夫朝晡未辰鼓髯丨丨後勁雙&KR1569;前張闊臆)比力(人物志丨丨而爭智者為雄)底力
(陸機演連珠明主程才以效業貞臣丨丨而辭豐皮日休詩丨丨將排難何顔用觧嘲)願力(沈約送育王像并上錢燭等啟)
(竊以無名無色理絶應感不身即身猶觀丨丨徐陵與智者禪師書旣善根微弱冀丨丨莊嚴熊鉌詩問學甚充厚丨丨還精堅黃)
(庭堅茅山尊者讚自徹海波三昧底三乘如來悲丨丨圓覺經皆依無始清靜丨丨)
股肱力(左傳荀息曰臣竭其丨丨之丨加之以忠貞江淹謝甲仗入殿表丨丨之丨不足以染丹青)拔山力(史記)
(項羽紀力拔山兮氣蓋世世說范元平在簡文坐談欲屈引王長史曰卿助我王曰此非丨丨丨所能助李白賦丨丨丨盡蓋世心)
(違王起垓下楚歌賦弱冠舉兵霸世之名則振窮途敗績丨丨之丨空多又劉峻文觸山之力無以抗倒日之誠弗能感)稽古
力(後漢書桓榮傳以榮為少傅賜以輜車乘馬榮大會諸生陳其車馬印綬曰今日所蒙丨丨之丨也南史張譏傳梁武帝嘗于)
(文德殿釋乾坤文言譏與陳郡袁憲等預焉勅令論議諸儒莫敢先出譏乃整容而進諮審循環辭令温雅帝甚異之賜裠襦絹等)
(云表卿丨丨之丨劉長卿詩官成丨丨丨明逹濟時功陸游遠遊詩一點不蒙丨丨丨十分合作臥雲身)造化力(宋之問早)
(𤼵大庾嶺詩嵥起華夷界信為丨丨丨李白詩攢彼丨丨丨持為我神通劉長卿闕口詩誰窮丨丨丨空向兩崖看白居易詩惟求)
(丨丨丨試為駐春看李賀感諷詩足知丨丨丨不給使君須又方干瑞隱亭詩指畫便分元化力周迴秀絶自清機)秋毫力
(李白詩愧無丨丨丨)精進力(法苑珠林釋迦菩薩由禮佛丨丨丨得超九大劫究竟成佛)
不如仲力(史記高祖紀未央宫成高祖大朝諸侯羣臣置酒未央前殿高祖奉玉巵起為太上皇壽曰始大人常以臣無)
(賴不能治産業丨丨丨丨今某之業所就孰與仲多殿上羣臣皆呼萬歲大笑為樂)蒙子公力(漢書陳咸傳咸滯于羣守)
(數賂遺湯予書曰卽丨丨丨丨得入帝城死不恨)兒寬賣力(潛夫論丨丨丨丨于都巷)
增衆力(書夏王率遏丨丨周禮匠人里為式然後可以傅丨丨注里讀為己杜甫石犀行終藉隄防出丨丨高擁木石當清)
(秋方回上七里灘詩一檣合丨丨至數十輩俱)同力(書丨丨度德同德度義又爾衆士丨丨王室尚弼予欽承天子威命漢書)
(京房傳太陽侵色日月相薄此邪陰丨丨而太陽為之疑也晉書文帝紀衆請速伐諸葛誕帝曰吾當與四方丨丨以全勝制之管)
(子遠近一心則衆寡丨丨淮南子同氣者帝同義者王丨丨者霸易林金城鐵廓上下丨丨政平民歡宼不敢賊劉歆書將以輔弱)
(扶微與二三君子比意丨丨冀得廢遺又寰宇記鶴一名丨丨狀如雞高三尺好食蛇惟犀角可觧其毒故有鶴處必有犀)畏
力(書大邦丨其丨小邦懷其德又楞嚴經世尊我一名號與彼衆多名號無異由我修習得眞圓通是名十四施無丨丨福備衆)
(生)武力(詩羔裘豹餙孔丨有丨戰國策蘇子為趙合從說魏王曰大王之卒丨丨二十餘萬蒼頭二十萬奮擊二十萬厮徒)
(十萬漢書食貨志廉恥相冒丨丨進用魏志張遼傳并州刺史丁原以遼丨丨過人召為從事晉書張昌傳張昌本義陽蠻也少為)
(平氏縣吏丨丨過人每自占卜言應當富貴唐書李晟傳晟洮州臨潭人世以丨丨任然位不過禆將說苑聖人之治天下也先文)
(德而後丨丨江淹恨賦雄圖旣溢丨丨未畢)我力(詩執我仇仇亦不丨丨韓維和原甫詩雪遲梅早非丨丨會使金樽日傾)
(倒)齊力(詩比物四驪注毛馬齊其色物馬丨其丨爾雅宗廟齊毫戎事丨丨田獵齊足北史史萬歲傳尉遲迥之亂鄴城之)
(陣官軍稍却萬歲奮擊衆亦丨丨官軍復振紇干俞銅馬賦雖丨丨齊毫用每虧于典禮迨如龍如鹿形旣造而昭彰)壯力
(詩以車彭彭疏彭彭然有丨丨有儀容)用力(禮記小孝丨丨中孝用勞大孝不匱論語有能一日丨其丨於仁矣乎我未見)
(力不足者史記龜策傳龜者天下之寳也知天之道明于上古游三千歲不出其域安平靜正動不丨丨管子天下之所生生于丨)
(丨用力之所生生于勞身莊子子貢過漢陰見一丈人方將為圃畦鑿隧而入井抱甕而出灌搰搰然丨丨甚多而見功寡孫楚文)
(偏師同心上下丨丨)角力(禮記孟冬之月天子乃命將帥講武習射御丨丨後漢書仲長統傳角智者皆窮丨丨者皆負金史)
(富察世傑傳世傑初在梁王宗弼軍中為人多力每與武士丨丨賭羊輒勝之能以拳擊四歲牛折脅死之韓非子少室周者古之)
(貞廉潔慤者也為趙襄主力士與中牟徐子丨丨不若也入言之襄主以自代也李白大獵賦旣徒摶以丨丨又揮鋒而爭先歐陽)
(詹送李孝廉及第東歸序丨丨于比興屬詞竝矢分弓未知鹿死誰手也因果經太子年十歲與兄弟丨丨于時有一大象當城門)
(住提婆逹多以手摶頭卽便踊地難陀以足指排擲著道傍太子以手執象擲著城外還以手接不令傷損又淮南子假之筋丨之)
(丨弓弩之勢則貫兕甲而徑于革盾矣)論力(禮記凡執技丨丨適四方羸股肱決射御注謂擐衣出其臂脛使之射御決勝)
(負見勇力)出力(禮記命四監大合百縣之秩芻以飬犧牲令民無不咸丨其丨)貨力(禮記今大道既隱天下為家各親其)
(親各子其子丨丨為己柳宗元貞符不作兵革不竭丨丨)強力(禮記季氏祭逮闇而祭日不足繼之以燭雖有丨丨之容肅敬)
(之心皆倦怠矣漢書成帝紀先帝劭農薄其租税寵其丨丨令與孝弟同科南史顧憲之傳憲之為建康令據法直繩無所阿縱性)
(又清儉丨丨為政甚得人和故都下飲酒者醇旨輒號為顧建康謂其清且美焉管子甲兵丨丨不足以應敵韓非子為人子而常)
(譽他人之親曰某子之親夜寢早起丨丨生財以飬子孫臣妾是誹謗其親者也論衡長巨之物丨丨之人乃能舉之魏文典論論)
(文古人賤尺璧而重寸隂懼乎時之過已而人多不丨丨斯亦志士大痛也鮑照雉朝飛朝雉飛振羽翼專場挾雌恃丨丨歐陽修)
(詩我時四十猶丨丨自號醉翁聊戲客)竭力(禮記致其敬𤼵其情丨丨從事以報其親不敢弗盡也又臣下丨丨盡能以立)
(功于國君必報之以爵禄論語事父母能丨其丨漢書董仲舒傳小材雖絫日不離于小官賢材雖未久不害為輔佐是以有司丨)
(丨盡知務治其業而以赴功王褒文太上重明股肱丨丨德澤洪茂黎庶和睦張衡賦願丨丨以守義兮雖貧窮而不改嵇康文將)
(苦身丨丨剪除荆棘山居谷飲倚巖而息乎陶潛江革傳江革養母丨丨傭債以致甘暖和顔悦色以盡歡心杜甫牽牛織女詩防)
(身動如律丨丨機杼中姚鵠及第後上主司詩三年丨丨向春闈塞斷浮華衆路岐)程力(禮記引重鼎不丨其丨注程猶量也)
(不量力之堪否當之則往也)人力(禮記舟車所至丨丨所通史記文帝紀陳平周勃等使人迎代王張武等曰願太王毋往)
(以觀其變宋昌曰呂太后立諸呂擅權專制然而太尉以一節入北軍一呼士皆左袒此乃天授非丨丨也又禮書洋洋美德乎宰)
(制萬物役使羣動豈丨丨也哉揚雄大鴻臚箴陶陶百王天工丨丨陳子昂感遇詩鬼功尚未可丨丨安能存沈佺期從幸青門應)
(制詩當極土功壯安知丨丨煩姚合題鳳翔西郭新亭詩地形當要處丨丨是閒時)紏力(周禮秋官大司宼以五刑紏萬民一)
(曰野刑上功丨丨夏竦廣農頌官曰蒞止丨丨勸能)無力(周禮梓人丨丨而輕則於任輕宜劉希夷採桑詩看花若有情倚𣗳)
(疑丨丨李白吳王美人半醉詩西施醉舞嬌丨丨笑倚東窗白玉床杜甫贈姜少府歌東歸貪路自覺難欲别上馬身丨丨李賀江)
(樓曲新槽酒聲苦丨丨南湖一頃菱花白白居易詩何處未春先有思柳條丨丨魏王隄鄭谷水林檎花詩笑擬春丨丨妝濃酒漸)
(醺李商隱詩相見時難别亦難東風丨丨百花殘劉滄懷汶陽兄弟詩書信經年鄕國遠弟兄丨丨海田荒秦觀春日詩雪霜便覺)
(都丨丨只見桃花次第開范成大次韻河豚詩膨亨從此跡如掃坐令梅老詩丨丨陸游小軒詩乍飛乳燕低丨丨自落來禽靜有)
(聲又冬夜戲書詩梅瘦有情橫淡月雲輕丨丨護清霜楊維楨題王母醉歸圖詩歸來笑拂龍髯席汗濕鮫綃睡丨丨)傷力
(周禮弓人引筋欲盡而無丨其丨鬻膠欲孰而水火相得)飭力(周禮考工記丨丨以長地財謂之農夫)農力(左傳君子)
(尚能而讓其下小人丨丨以事其上杜甫詩丨丨廢耕桑李覯感事詩役頻丨丨耗賦重女工寒)己力(左傳晉侯賞從亡者)
(介之推不言祿禄亦弗及推曰天實置之而二三子以為丨丨不亦誣乎)能力(左傳楚子曰晉公子廣而儉文而有禮其從者)
(肅而寬忠而丨丨柳宗元牛賦命有好醜非汝丨丨)勲力(國語鄭武莊有大丨丨于平桓又受天之豐福饗民之丨丨陳琳拜)
(烏丸為單于版文用能悉乃心克有丨丨于國家稍受王侯之命)蓄力(國語丨丨一紀注蓄養也十二年歲星一周為一紀)
(亦作畜吳志陸遜傳孫權欲取朱崖遜上疏曰朱崖絶險民猶禽獸得其民不足濟事無其兵不足虧衆今江東見衆自足圖事但)
(當畜力而後動耳鍾會移蜀檄畜力待時并兵一向)餘力(論語行有丨丨則以學文史記貨殖傳農工商賈畜長固求富益貨)
(也此有智盡能索耳終不丨丨而讓才矣漢書食貨志地有遺利民有丨丨賈誼過秦論於是從散約觧爭割地而奉秦秦有丨丨)
(而制其敝諸葛穎詩玄覽屬睿辨風霜有丨丨杜甫送高書記詩邊城有丨丨早寄從軍詩曹松春草詩春風有丨丨引上古城墻)
(朱子詩良過不可遲枯笻有丨丨劉克莊東陳寺丞築城詩斷無丨丨謀蒸土頗有旁觀哂寘薪)稱力(論語驥不丨其丨稱)
(其德也赭白馬賦驥不丨丨馬以龍名鮑照賦誠愛秦王之奇勇不願絶筋而丨丨)勤力(史記殷紀維三月王自至于東郊告)
(諸侯羣后毋不有功于民丨丨廼事漢書疏廣傳廣曰我豈老誖不念子孫哉顧自有舊田廬令子孫丨丨其中足以共衣食晉書)
(陶侃傳侃在州無事輒朝運百甓于齋外暮運于齋内人問其故答曰吾方致力中原過爾優逸恐不堪事其勵志丨丨皆此𩔖也)
(蘇舜欽題花山寺壁詩栽培剪伐須丨丨花易凋零草易生)忠力(史記秦紀二世曰上無以報先帝次不能為朕盡丨丨何)
(以在位下去疾斯等獄秦觀贈蘇子瞻詩直心羞媎竈丨丨欲回天)氣力(史記呂后紀朱虚侯劉章有丨丨又五宗世家江都)
(易王非好丨丨治宫室招四方豪傑漢書地理志秦既滅韓徙天下不軌之民于南陽故其俗夸奢尚丨丨吳志甘寧傳寧少有丨)
(丨好游俠招合輕薄少年為之渠帥南史高句麗傳國人尚丨丨便弓矢刃矛有鎧甲習戰鬭沃沮東獩皆屬焉列子進退履繩而)
(旋曲中矩取道致遠而丨丨有餘淮南子鴈順風以愛丨丨銜蘆而翔以備矰弋四子講德論賤老貴壯丨丨相高李賀美人梳頭)
(歌春風爛漫惱嬌慵十八鬟多無丨丨白居易詩年顔丨丨漸衰殘王屋中峯欲上難文天祥贈王監丞詩公歸眠食重調護世道)
(尚憑公丨丨傳燈錄潭州僧密師一日與洞山鋤茶園洞山放下钁頭曰我今日困一點丨丨也無師曰若無丨丨爭觧恁麽道得)
(洞山曰汝將謂有丨丨者是也)料力(史記仲尼弟子傳句踐頓首再拜曰孤嘗不丨丨以與吳戰困于會稽痛入于骨髓日夜)
(焦脣乾舌徒欲與吳王接踵而死孤之願也荀勖與孫皓書丨丨忖勢度資量險遠攷古昔廢興之理近鑒西蜀安危之效)恃
力(史記商君傳趙良說商君曰恃德者昌丨丨者亡漢書刑法志任智而不丨丨此其所以為貴也管子温柔孝弟母驕丨丨)
重力(史記張儀傳儀說韓王曰夫秦卒與山東之卒猶孟賁之與怯夫以丨丨相壓猶烏𫉬之與嬰兒)適力(史記貨殖)
(傳君子富好行其德小人富以丨其丨)作力(史記貨殖傳是以無材丨丨少有鬭智旣饒爭時此其大經也宋史食貨志數)
(口之家終歲丨丨管子民非丨丨毋以致財)物力(漢書食貨志生之有時而用之亡度則丨丨必屈金史食貨志租税之外)
(算其田園屋舍車馬牛羊𣗳藝之數及其藏鏹多寡徵錢曰丨丨物力之徵上自公卿大夫下逮民庶無苟免者方言臺敵延也東)
(齊海岱之間曰臺自關而西秦晉之間丨丨同者謂之臺敵)悉力(漢書東方朔傳丨丨盡忠以事聖帝晉書刁協傳協使酒)
(放肆侵毁公卿見者莫不側目然丨丨盡心志在匡救帝甚信任之)死力(漢書李陵傳陵麾下騎陳步樂召見道陵將率得士)
(丨丨上甚說拜步樂為郎)節力(漢書鼂錯傳人情莫不欲逸三王丨其丨而不盡也)倍力(漢書京房傳少陰丨丨而乘消)
(息注並力雜卦氣干消息也)私力(漢書母將隆傳春秋之誼家不藏甲所以抑臣威損丨丨也陶潛神釋詩大鈞無丨丨萬)
(理自森著姚鵠風不鳴條詩幸遇無丨丨幽芳願𤼵榮朱子詩人言造化無丨丨珍重仙翁挽得回)精力(漢書匡衡傳好學家)
(貧庸作以給資用尤丨丨過人南史徐勉傳勉年十八召為國子生便下帷專學丨丨無怠同時儕輩肅而敬之祭酒王儉每見常)
(目送之曰此子非常器也金史程輝傳起知河南府事輝辭以衰老不任召入香閤諭之曰卿年老而丨丨尚強雖久歴外未嘗得)
(嘉郡河南地勝事簡故以處卿卿可優遊頤養梅堯臣寄晏相公詩久調元化費丨丨猶且未倦剛書詩樓鑰詩速辦小舟頻往反)
(及今丨丨未全衰)簡力(漢書揚雄傳丨丨狡獸校武票禽)助力(漢書孔光傳光居公輔前後十七年其弟子多成就)
(為博士大夫者見師居大位幾得其丨丨光終無所薦舉)度力(後漢書光武帝紀明愼政體總攬權綱量時丨丨舉無過事)
戰力(後漢書二十八將傳論降及秦漢世資丨丨至於翼扶王運皆武人屈起唐書史孝章傳孝章父憲誠以丨丨奮賓客用)
(挽彊擊劒相矜)懋力(後漢書班固傳兆民勸于疆場感丨丨以耘耔注懋勉也)弱力(後漢書仲長統傳井田之變豪人貨)
(殖館舍布於州郡田畆連于方國財賂自營犯法不坐至使丨丨少智之子被穿帷敗冤枉窮困不敢自理雖亦由網禁疎闊蓋分)
(田無限使之然也北史薛琡傳錦縠雖輕不委之以學割瑚璉任重豈寄之以丨丨)勢力(後漢書宦者傳論乘九服之囂怨協)
(羣英之丨丨諸葛亮交論丨丨之交難以經遠陶宏景與梁武帝啓得飛白一卷云是逸少好跡臣無能辨惟覺丨丨驚絶謹以上)
(呈薛道衡隋高祖頌左右絶謟諛之路縉紳無丨丨之門韓愈詩往歲戰詞賦不將丨丨隨白居易詩待余有丨丨移爾獻丹庭)
怙力(張璠漢紀恃衆丨丨人人棋峙以觀成敗)智力(魏志太祖紀初袁紹與公共起兵紹曰吾南據河北阻燕代兼氐羌)
(之衆南向以爭天下庶可以濟乎公曰吾任天下之丨丨以道御之無所不可班彪王命論神器有命不可以丨丨求也嵇康難宅)
(無吉凶攝生論决相命于行事定吉凶于丨丨王羲之與會稽王箋遇千載一時之運顧丨丨屈于當年何得不權輕重而處之也)
(方千侯郎中新置西湖詩遠近利民因丨丨周廻潤物像心源王安石和吳沖卿鵶鳴𣗳石屏詩乃復雕鑱刻畫出丨丨欲與造化)
(追相傾劉克莊元日詩人生丨丨難求處惟有稱觴阿母前)展力(魏志杜恕傳此熊虎之士丨丨之秋也張九齡奉使道中)
(作丨丨慙淺效銜恩感深慈)資力(魏志鍾會傳料蜀國小民疲丨丨單弱欲大舉圖蜀董仲舒文因乘富貴之丨丨以與民)
(爭利于下)肆力(魏志鍾毓傳疏曰宜復關内開荒地使民得丨丨于農事辨亡論忠臣競盡其謨志士咸得丨丨陸游詩賴有)
(東臯堪丨丨比隣相喚事冬耕)手力(魏志常林傳注林少單貧自非丨丨不取之于人性好學漢末為諸生帶經耕鉏其妻常)
(自饋餉之雖在田野相敬如賓)威力(晉書劉琨傳琨見匹磾曰與公同盟志獎王室仰憑丨丨庶雪國家之耻宋書垣護之傳)
(青州豐穰濟漕流通士馬飽逸丨丨無損陸機文智慧不能去其惡丨丨不能全其愛)骨力(晉書王獻之傳羲之草隸江左)
(中朝莫有及者獻之丨丨遠不及父而頗有媚趣南史張融傳融善草書常自美其能帝曰卿書誠有丨丨但恨無二王法荅曰非)
(恨臣無二王法亦恨二王無臣法)校力(晉書江&KR1225;傳姚襄結營逼殷浩浩令逌擊之逌謂將校曰今兵少于羌且其塹柵甚)
(固難與丨丨當以計破之乃取數百雞以長繩連之繫火于足飛燒襄營因亂擊之)志力(晉書檀憑之傳憑之字慶子高平人)
(少有丨卜閨門肅雝為世所稱宋書徐羡之傳羡之起布衣無術學直以丨丨局度一旦居廊廟朝野推服咸謂有宰臣之望嵇康)
(與呂長悌絶交書少知阿都丨丨開悟每喜足下家復有此弟陶宏景左仙公葛公碑山隂潘洪字文盛少秉道性丨丨剛明黃溍)
(贈别葉審言詩葉生被短褐丨丨何雄哉)實力(宋書武帝紀加太尉司馬丹陽尹劉穆之建威將軍配以丨丨又唐書回紇傳)
(葛邏禄有三族一謀落二熾俟三踏丨丨)惻力(宋書五行志晉明帝太寧初童謠曰丨丨惻力放馬山側)見力(宋書謝晦)
(傳晦欲焚南蠻兵籍率丨丨決戰士人多勸𤼵兵乃立幡戒嚴)幹力(宋書孟龍符傳龍符懷玉弟也驍果有膽氣丨丨絶人北)
(史李崇傳蠕蠕主阿那瓌犯塞詔崇討之崇辭于顯陽殿戎服武飾志氣奮揚年時六十九丨丨如少唐書沈旣濟傳建中二年詔)
(中書門下两省分置待詔官三十以見官故官若同正試攝九品以上者視品給俸至禀餼丨丨什器館宇悉有差)兵力(宋書)
(毛修之傳父瑾為譙縱所殺高祖表為龍驤將軍配給丨丨遣令奔赴北史邢邵傳除國子祭酒以親老還鄕詔所在特給丨丨五)
(人并令歲一入朝以備顧問)業力(宋書蔡廓傳論蔡廓雖丨丨弘正而年位未高一世名臣風格皆出其下沈約佛記序分)
(五道于人天設重牢于厚地各隨丨丨的焉不差元好問詩眈書丨丨貧猶在涉世筋骸老不勝)參力(宋書沈演之傳太祖)
(謂之曰廟堂之謀卿丨其丨平此遠夷未足多建茆土廓清京都鳴鑾東岱不憂河山不開也)公力(宋書王僧逹傳僧逹置佐)
(領兵臺符聽置千人而輙立三十隊隊八十人又立宅於吳多役丨丨坐免官)局力(宋書顔師古傳父邵剛正有丨丨為謝晦)
(所知劉義恭舉才表尚書金部郎臣徐森之臣府中直兵參軍臣王天寳並丨丨允濟忠諒欵誠)舟力(宋書蕭惠開傳會稽)
(太守蔡興宗之郡而惠開自京口請假還都相逢於曲阿惠開自以摧屈慮興宗不能詣已戒勒部下蔡會稽若借問愼不得荅興)
(宗見惠開丨丨甚盛不知為誰遣人歴舫訊會開有舫十餘事力二三百人皆低頭直去無一人荅者)事力(見上)運力
(宋書孝義傳劉瑜至孝喪母三年不進鹽酪號泣晝夜不絶聲勤身丨丨以營葬事柳宗元為劉同州謝上表庶當刻精丨丨夙夜)
(祗勤上奉雍熙旁流愷悌)祿力(梁書鍾嶸傳軍官是素族士人自有清貫若僑雜傖楚應在綏附正宜嚴斷丨丨絶其妨正直)
(乞虚號而已北史崔浩傳清河崔寬為陜城鎮將時官無丨丨唯取給于人寬善撫納招致禮遺大有取受而與之者無恨)使
力(梁書孫謙傳每朝見請劇職自效高祖笑曰朕使卿智不丨卿丨)決力(陳書高祖紀交趾叛渙勒兵鼔行至交州高祖)
(謂諸將曰夷獠烏合易為摧殄正當共出百死丨丨取之無故停留時事去矣)庸力(陳書到仲舉傳詔曰到仲舉丨丨小才坐)
(叨顯貴受任前朝榮寵隆赫又蔡邕樊惠渠頌序編戸齊民丨丨不供王勣仲長先生傳先生諱子光字不曜洛陽人也往來河東)
(丨丨自給白居易詩奴困歸丨丨一作傭金史田琢傳琢上言方今曠土多游民衆乞明勅有司勸課公私皆得耕墾富者備牛出)
(種貧者傭力服勤若又不足則教之區種期于盡闢而後已)神力(南史宋建安王休仁傳明帝初與蘇侯神結為兄弟以祈)
(福助及事平與休仁書曰此叚殊得蘇兄丨丨北史高季式傳范陽盧曹身長九尺力能拔𣗳時有沙門曇讚號為丨丨惟曹與之)
(角焉宋史岳飛傳飛生有丨丨未冠挽弓三百斤弩八石學射於周同盡其術能左右射陶潛讀山海經詩丨丨旣殊妙傾河焉足)
(有鄭俠歲寒堂詩文章有丨丨璧笥光彩錯汪元量湖州歌好是燒香得丨丨片帆穩送到漁陽又管子思之不得鬼神教之非鬼)
(丨之丨也其精氣之極也)大力(南史王摛傳摛以博學見知王儉嘗使賓客隸事多者賞之惟何憲為勝乃賞以五色簟白團)
(扇摛後至儉以所隸示之曰卿能奪之乎摛操筆便成文章旣奥辭亦華美摛乃命左右抽憲簟手自掣取扇登車而去儉笑曰所)
(謂丨丨者負之而趨又蕭摩訶傳陳闌北討齊遣大將來援其前隊有蒼頭犀角丨丨之號皆旅力絶人關尹子枯龜無我能見大)
(知磁石無我能見丨丨朝野僉載北齊稠禪帥于并州營幢子未成遘病歎曰死後願為丨丨長者繼成此功後三十年隋帝過并)
(州大興營葺其寺遂成時人謂帝為丨丨長者王僧孺禮佛文尺波寸影丨丨所不能經月御日車雄才莫之能遏李白詩丨丨運)
(天地羲和無停輪)弓力(南史丨天與傳天與善射丨丨兼倍容貌嚴毅笑不觧顔文帝以其舊將使教皇子射北史陳留王)
(虔傳虔姿貌魁傑武力絶倫其丨丨倍加常人金史僕散忠義傳忠義與宋相持日久慮夏久雨丨丨易減宋或乘時見攻豫𨕖勁)
(弓萬張于别庫楊巨源和大夫邊春詩紫陌詩情依舊在黑山丨丨畏春來白居易賦玉露降而丨丨調陸游習射詩風和漸減雕)
(丨丨野㢠遥聞羽箭聲薩都拉詩燕塞風高丨丨健王孫走馬獵沙場又劉禹錫邊風行晴添丨箭丨斗上鼔鼙聲)勝力(南史)
(陶宏景傳仙書云眼方者夀千歲宏景末年一眼有時而方曾夢佛授其菩提記云名為丨丨菩薩皮日休詩雅號曰丨丨亦聞師)
(佛氏)游力(魏書李安世傳田萊之數制之以限蓋欲使土無曠功人罔丨丨)白力(魏書唐和傳和與兄契避難伊吾招)
(集民衆臣于蠕蠕蠕蠕以契為伊吾王經二十年和與契遣使來降為蠕蠕所逼遂擁部落至于高昌蠕蠕遣部帥阿若率騎討和)
(至丨丨城和率五百先攻高昌又尅高寧丨丨二城世祖嘉其誠欵)叶力(隋書煬帝紀詔曰朕觀風燕裔問罪遼濱文武丨丨)
(爪牙思奮莫不執銳勤王捨家從役一作協徐陵荅王大尉書同心丨丨克定邦家)費力(北史李彪傳今時浮華相競情無常)
(守大為消功之物巨制丨丨之事消功者錦繡雕文是也丨丨者廣宅高宇壯制麗餙是也其妨男業害女工可勝言哉張籍詩作)
(活每常嫌丨丨移居祇是貴容身白居易詩石頭鐫丨丨)易力(北史樊子鵠傳子鵠為殷州刺史屬歲旱儉子鵠恐人流亡乃)
(勒有粟家分濟貧者并遣人牛丨丨多種二麥州内以此𫉬安)殊力(北史侯莫陳順傳大統四年魏文帝東討順與太尉王盟)
(僕射周惠逹等留鎮長安時趙青雀反盟及惠逹奉魏太子出次渭北順于渭橋與賊頻戰破之魏文帝還執順手曰渭橋之戰卿)
(有丨丨卽觧所服金鏤玉梁帶賜之)糧力(北史王思政傳東魏太尉高缶行臺慕容紹宗儀同劉豐生等率步騎十萬來攻潁)
(川齊文襄更益兵堰洧水以灌城城中懸釜而炊丨丨俱竭)工力(北史馮亮傳亮既雅愛山水又兼工思結架巖林甚得棲)
(遊之適頗以此聞宣武給其丨丨令與沙門統僧暹河南尹甄深等同視嵩山形勝之處遂造閒居佛寺林泉既奇營製又美曲盡)
(山居之妙宋旡大浪詩深謝波神費丨丨幾回風雨送將來貢師泰學圃吟三犁兩耜丨丨俱燥濕得所避亢淤)愛力(唐書)
(魏元忠傳古者茆茨採椽以儉約遺子孫所以丨丨也禽經鴻雁丨丨遇風迅舉孔雀愛毛遇雨高止又杜甫天狗賦不丨丨以許)
(人兮能絶甘以為大)巫力(唐書趙彦昭傳中宗時有巫趙挾鬼道出入禁掖彦昭以姑事之嘗衣婦服乘車與妻偕謁其得宰)
(相丨丨也)豪力(唐書李傑傳傑以採訪使行山南時戸口遖蕩細弱下戸為丨丨所兼傑為設科條復業者十七八又葉適送)
(曹器遠詩平生未得雄丨丨今日便肯卑微休)齒力(唐書李夷簡傳穆宗立夷簡請老朝廷謂夷簡丨丨可任不聽)徭力
(唐書李適之傳明皇患榖洛歲暴耗丨丨詔適之以禁錢作三大防曰上陽積翠月陂自是水不能患)效力(唐書路嗣恭傳)
(有賈明觀者素事魚朝恩朝恩誅當坐宰相元載納其賂遣丨丨江西宋史朱勝非傳王鈞甫見勝非勝非因以言撼之曰上皇待)
(燕士如骨月那無一人丨丨者乎人言燕趙多奇士徒虛語耳魏武帝丨丨令但當盡忠于國丨丨王事雖私結好于他人用千疋)
(絹萬石榖猶無所益文同詩少睡始知茶丨丨大寒須遣酒爭豪)貌力(唐書丁公著傳公著父喪負土作冡丨丨癯惙見者)
(憂其死孝)劬力(唐書陸贄傳資治興邦之業在刻勵而謹修之遠險佞親忠直推至誠去逆詐斯道甚易知甚易行不耗神不)
(丨丨第約之于心耳)自力(唐書白志貞傳志貞事節度使李光弼硜硜丨丨有知數光弼善之使與帳下議)國力(唐書)
(李德裕傳貞元太和間有所討伐諸道兵出境即仰給度支多遷延以困丨丨德裕因請勅諸將令直取州勿攻縣)耕力(唐書)
(周寳傳寶為涇原節度使務丨丨聚糧二十萬斛號良將)專力(唐書甄權傳今之人不善為脉以情度病多其物以幸有功一)
(藥偶得他味相制弗能丨丨此難愈之驗也)爭力(宋史河渠志孟揆言極力修閉東堤上下二百餘里必須盡行增築與水)
(丨丨未能全免決溢之患荀子君子力如牛不與牛丨丨走如馬不與馬爭走知如士不與士爭知李賀江南弄銅龍嚙環似丨丨)
(瑶姬凝醉臥芳席司馬光詩從來好與天丨丨困竭方知力已微)拳力(宋史劉閴傳閴以丨丨為軍校從延州軍出塞遇敵)
(矢貫左耳戰不顧衆服其勇)均力(宋史程之邵傳熙寧更募役法常平使者欲槩州縣民力以羡乏相補之邵曰此法乃成)
(周丨丨遺意當各以一邑之力供一邑之役豈宜以此邑助彼邑哉使者愧服)丁力(金史食貨志太宗天會元年詔比聞民乏)
(食至鬻子者聽以丨丨等者贖之)勉力(金史石琚傳右丞蘇保衡監護十六位工役詔共典其事給銀牌二十四許從宜規)
(畫上謂琚曰此役不欲煩民丁匠皆給雇直毋使貪吏夤緣為姦利以興民怨卿等丨丨稱朕意焉江淹詩自顧非把梓丨丨在無)
(逸白居易詩伎筵丨丨為君鋪)多力(金史阿蘇傳阿蘇宗強之幼子也長身丨丨以宗室子授秦國上將軍家語子夏曰食水)
(者善遊而耐寒食土者無心而不&KR1178;食木者丨丨而不治韓非子其丨丨者𣗳其黨寡力者借外權論衡能舉賢薦士世謂之丨丨)
(也又孔子周世丨丨之人作春秋刪五經秘書微文無所不定酉陽雜俎食草者丨丨而愚食肉者勇敢而悍衛夫人筆陣圖丨丨)
(豐筋者聖無力無筋者病)益力(管子中央曰土土德實輔四時入出以風雨節土丨丨)儉力(管子百官有常法不繁匿)
(萬民敦慤反本而丨丨故賞必足以使威必足以勝然後下從)長力(管子民有過遺丨丨不以本為得此君失也)賢力
(管子夏賞五德滿爵祿遴官位體孝弟復丨丨所以勸功也又崔峒詩空餘薦丨丨不敢負交親)半力(管子物適賤則丨丨)
(而無爭物適貴則什倍而不可得)身力(管子賢人之臣其主也盡知短長與丨丨之所不至若量能而授官白居易詩復慙)
(丨丨衰羅虬比紅兒詩何似前時李丞相枉抛丨丨為鶯鶯)壤力(管子豈丨丨固不足而食固不贍也哉)轉力(管子)
(引而使之民不敢丨其丨注轉猶避也)分力(管子均地丨丨使民知時也)朴力(荀子輕田野之税省刀布之斂罕舉)
(力役無奪農時則農夫莫不丨丨而寡能矣)觳力(韓非子彊弱不丨丨冰炭不合形天下莫得相傷治之至也)越力
(韓非子能丨丨于地者富能起力于敵者強強不塞者王故王道在所開在所塞)起力(見上)務力(韓非子力多則人朝)
(力寡則朝于人故明君丨丨)積力(韓非子丨丨于田疇必且糞灌淮南子丨丨而受官不貪爵祿)烏力(淮南子丨丨勝)
(日而服于鵻禮注烏在日中故曰勝日)貪力(淮南子田子方見老馬喟然曰少而丨其丨老而棄其身仁者勿為也)言
力(淮南子農與農丨丨士與士言行工與工言巧商與商言數)勸力(淮南子夫舉大木者前呼邪許後亦應之此舉重丨)
(丨之歌也)弩力(淮南子夫矢之所以射遠貫革者丨丨也其所以中的剖微者正心也)就力(易林倉庫盈億年歲有息)
(商人留連雖久有得隂多陽少因地丨丨)功力(易林鶴鳴九臯處子失時載土販鹽難為丨丨白居易詩不如卯時酒神速丨)
(丨倍方干詩造化有丨丨平分歸筆端)福力(易林黍稷醇醲敬奉山宗神嗜飲食甘雨嘉降獨蒙丨丨時災不至)文力
(論衡能取丨丨之人立之朝廷)地力(論衡丨丨盛者草木暢茂蘇軾詩良農惜丨丨金章宗詩丨丨𤼵生雖有異天公造物本)
(無私)逸力(水經注昔慕容廆有駿馬赭白有奇相丨丨雋奇之比鮑氏驄郭璞夔牛贊體若垂雲肉盈千鈞雖有丨丨難以運)
(輪)饒力(世說王平子年十四五見王夷甫妻郭氏貪欲平子諫之郭大怒曰昔夫人以小郎囑新婦不以新婦囑小郎急捉)
(衣裾將與杖平子丨丨爭得脫踰窗而走)何力(文心雕龍昔在陶唐德盛化鈞野老吐丨丨之談郊童含不識之歌又唐書契)
(苾丨丨傳貞觀六年與母率衆千餘詣河州内屬太宗處其部於甘凉二州十四年為葱山道副大總管與討高昌平之)窮力
(文心雕龍情必極貌以寫物辭必丨丨而追新此近世之所競也)十力(淨住子談其累功則丨丨為用沈約内典序六度之)
(業既深丨丨之功自遠王僧孺懴悔文五畏内遣丨丨外扶王融詩明心弘丨丨寂慮安四禪按佛家有丨丨弟子法苑珠林丨丨)
(智圓六通神足)省力(初學記崔瑗草書體云草書之法蓋尤簡略兼工并用愛日丨丨)彈力(酉陽雜俎張芬曾為韋南)
(康親隨行軍曲藝過人常于福感寺趯鞠高及半塔丨丨五斗)眞力(二十四詩品天風浪浪海山蒼蒼丨丨彌滿萬象在旁)
從力(丸經從形者勝丨丨者敗丨丨雖勝謂之僥倖)得力(北夢瑣言盧延讓登第有餓猶臨鼠穴嚵犬䑛魚砧句為中書)
(令成汭所賞盧謂人曰平生投謁公卿不意丨丨于猫兒狗子也束晳勸農賦丨丨在于美酒白居易詩麴蘖銷愁眞丨丨光陰催)
(老苦無情陸游夜讀呂化光文章詩却是文章差丨丨至今知有呂衡州)化力(揮塵後錄御製艮嶽記曰眞天造地設神謀丨)
(丨非人所能為此舉其梗槩焉)脚力(輟耕錄貴山赤者快行是也每歲一試之名曰放走以丨丨便捷者膺上賞故監臨之官)
(齊其名數而約之以繩使無後先參差之争然後去繩放行歐陽修鸚鵡螺詩頭輕目明丨丨健羡子志氣將飄零蘇軾登玲瓏山)
(詩丨丨盡時山更好莫將有限趁無窮陳與義鄧州西軒書事詩走到鄧州無丨丨桃花初動雨留人陸游詩登覽未應慚丨丨功)
(名正爾歎頭顱朱子詩追攀林樾深懽喜丨丨健)水力(七𤼵至則未見濤之形也徒觀丨丨之所到則䘏然足以駭矣蘇軾)
(詩要令丨丨供臼磨蘇轍詩船知丨丨故軒昂)牛力(嚴尤諫伐匈奴書計一人三百日食用糒十八斛非丨丨不能勝牛又當)
(自齎食加二十斛重矣杜甫詩丨丨晚來新又吳丨丨容易並驅動莫當方岳題耕錄軒詩春泥滑滑蒲稗長駕犁叱叱丨丨彊高)
(啓寓感詩日暮丨丨疲前征未能閒又葉夢得送沈傳曜詩人言觧丨丨要使當劇煩)舍力(蔡邕濟北相崔君夫人誄服貴)
(無荒尊不丨丨)休力(張衡東京賦因丨丨以&KR1178;勤致歡忻于春酒)端力(張衡與崔瑗書吾觀太元方知子雲妙極道教)
(乃與五經相擬非徒傳記之屬丨丨精思以揆其義使人難論陰陽之事)累力(荀悅酈食其謀立六國論戰國之立其日久矣)
(一戰勝敗未必以存亡也其勢非能急于亡敵國也進乘利退自保故丨丨待時乘敵之斃其勢然也)力力(古樂府側側丨)
(丨念君無極)棄力(陳琳應譏獨震撲山東剝落元元結疑本朝假拒群奸使已蒙噂沓之謗而他人受討賊之勲捐功丨丨)
(以德取怨)惜力(慱奕論當世之士宜勉思至道愛功丨丨以佐明時)率力(王粲務本論仰視星辰以審其時俯耕籍田以)
(丨其丨)騁力(王粲登樓賦冀王道之一平兮假高衢而丨丨注言馳丨其丨以為輔弼沈約郊居賦指皇邑而南轅駕修衢)
(以丨丨徐陵陳公九錫文義勇同心貔貅丨丨王勃頌三靈物睹扣蘭禁而棲誠九服子來詠嵩宮而丨丨盧照隣五悲文灼金龜)
(兮訪兆邀玉騏兮丨丨)謀力(孫楚文丨丨雲合指麾風從注謂丨臣丨士也)讓力(潘岳楊荆州誄負執其咎功丨其丨)
耗力(夏侯湛文徒費精而丨丨勞神而苦心)憑力(陸機五等諸侯論諸侯阻其國家之富丨其士民之丨王勃孤鳬賦)
(靈鳳翔兮千仞大鵬飛兮六月雖丨丨而易舉終候時而難𤼵)役力(陸雲盛德頌序臣命違千載之運身生四百之外恨不得)
(丨丨聖明之鍳寓目風塵之會)訟力(張載文孱夫與烏𫉬丨丨非龍文赤鼎無以明之)致力(郭璞蚍蜉賦因無心以丨)
(丨果有象乎大勇)狸力(郭璞丨丨獸&KR1916;胡鳥贊丨丨&KR1916;胡或飛或伏是惟土祥出興工築)挺力(郭璞狌狌贊狌狌似)
(猴走立行伏權木丨丨少辛明目蜚廉迅足豈食斯肉)縻力(周朗言事詩其國學則宜詳考占數部定子史令書不煩行習)
(無丨丨)命力(鮑照詩君子𣗳令名細人效丨丨許敬宗和三邊應詔詩迎姜已創圖丨丨方諸道)肌力(鮑照詩丨丨盡)
(鞍甲心思歴凉温)繕力(袁淑議信臣騰威武士丨丨)年力(范蔚宗詩聞道雖已積丨丨互頽侵又蘇轍詩不惜十丨)
(丨治此五畝園)頽力(謝惠連順東西門行哀朝菌閔丨丨遷化常然焉肯息)巨力(王融爭行頌鴻才丨丨萬夫敵誰肯)
(制此方寸心)佛力(梁武帝牙像詔宜承丨丨弘兹寬大盧綸詩長眉老僧同丨丨蘇軾詩越山少松竹常苦野火厄兹山獨)
(蒼然感荷丨祖丨方回竹閣詩賴是白公資丨丨小留蒼翠作秋聲)思力(梁昭明太子書才性有限丨丨非常)正力(梁簡)
(文帝唱導文上善華果旣乖丨丨)道力(梁元帝香爐銘孰云丨丨慈悲所薰姚合縣居詩聽琴知丨丨尋藥得詩題蘇轍詩)
(丨丨竟未完聰明信難恃楞嚴經阿難見佛頂禮悲泣恨無始來一向多聞未全丨丨又北史薛胄傳三遷為兖州刺史有陳州人)
(向丨丨偽作高平郡守將之官胄遇諸塗察其行異遂收之丨丨懼而引偽其𤼵奸擿伏皆此𩔖也)性力(江淹為蕭驃騎讓表)
(豈非丨丨知限鍳度有崖)苦力(江淹自序傳人生當適性為樂安能精意丨丨求身後之名哉皮日休詩丨丨供征賦怡顔過)
(朝暝)奇力(江淹論隱書自度非丨丨英才不足聞見于諸侯駱賓王疇昔篇五丁卓犖多丨丨四士英靈用文藝)雄力
(江淹去故鄕賦驕才丨丨君何怨徒念薄命之苦辛)妙力(沈約内典序靈性特逹得自懷抱神功丨丨無待學成楞嚴經皆以)
(三昧聞熏聞修無作丨丨自在成就)隨力(沈約千佛頌先晚參差各願丨丨陸游詩衡茅丨丨葺幽居掃地焚香樂有餘)五
力(王僧孺中寺碑是用三明實開丨丨)形力(王僧孺懴悔禮佛文誠心内惻則至覺如在丨丨外殫則法身咫步)火力
(陶宏景答朝士訪仙佛書丨丨既足表裏堅固河山可盡此形無滅陸龜蒙詩分張丨丨燒金竈)本力(陶宏景許長史舊舘)
(壇碑皇上乘弘誓丨丨來君此土)勁力(劉孝威謝南康王饟牛啓雖復蜀守神牛秦公怒特穆王白角何氏瑩蹄無以逾其)
(丨丨邁其致遠)狡力(劉孝威辟厭青牛畫讚丨丨難京肆怒横行)信力(江總攝山棲霞寺碑慧心開𤼵丨丨明悟)英
力(徐陵與張昭逹書較此功庸方兹丨丨漢之馬援不能為擬吳之步隲故是相懸)扶力(徐陵在北齊與宗室書丨丨為)
(書多不詮次白居易詩行擕杖丨丨臥讀書取睡)衝力(徐陵鬭鷄詩花冠已丨丨芥爪復驚媒)外力(庾信賦雖借人)
(之丨丨實蕭墻之内起)微力(崔融從軍行愚臣何以料倚馬申丨丨)鵬力(駱賓王姚州道破賊露布舉丨丨以揚威)
(燿犀渠而賈勇)蚉力(馮宿謝節度表鴻私薦及丨丨何堪韋承慶詩螢光向日盡丨丨負山疲劉禹錫聯句風儀常欲附丨丨)
(自知微王禹偁詩丨丨山難負鵜梁翼易滋)鼇力(閻伯嶼河橋賦華柱上征殊馬援之標界石臺中聳若丨丨之負山柳宗)
(元代裴行立謝表量巨丨之丨未足負恩猶蚊蚋之微焉能報德)虎力(楊炎河西節度使廳記旄頭丨丨之勁劍服穹廬之)
(長李商隱射魚曲繡額蠻渠三丨丨)方力(李白東武吟丨丨猶可倚不慚世上雄)鯨力(杜甫詩丨丨破滄溟)藥力
(杜甫詩歎時丨丨薄白居易詩丨丨微茫佛力賖陳師道詩老成須丨丨愁絶向誰寬雲笈七籖凡一切五辛皆害于丨丨)極
力(杜甫詩并吞與割據丨丨不相讓)煩力(陳章水輪賦殊轆轤以致功就其深矣鄙桔橰之丨丨使自得之)挫力
(張楚金樓下觀繩伎賦絲桐𤼵而沮勢丸劍調而丨丨)慧力(獨孤及佛頂尊勝陀羅尼幢贊如來以大悲自定之丨丨總持)
(無畏之秘藏劉長卿詩丨丨堪傳教禪心久伏魔)瑣力(韓愈詩丨丨推鐘筳)嶽力(韓愈詩蜀雄李杜拔丨丨雷車轟)
報力(韓愈詩休輸任訛寢丨丨厚麩秸)賦力(柳宗元晉問不苦兵刑不疾丨丨所謂民利民自利者是也又白居易詩)
(丨丨凌鸚鵡)束力(柳宗元鼓吹曲丨丨踰山徼)韜力(柳宗元夷雅銜勇丨丨日思予殛)財力(白居易東林寺)
(經藏西廊記非不是圖丨丨不足)酒力(白居易詩驅愁知丨丨破睡見茶功劉禹錫詶樂天齋滿詩丨丨半酣愁已散文鋒)
(未鈍老猶争鄭谷雪中偶題詩亂飄僧舍茶烟濕密灑歌樓丨丨微劉威詩丨無通夜丨事滿五更心韓偓詩丨丨滋睡眸鹵莾聞)
(街鼔歐陽修詩春寒丨丨風中醒日暖梅香雪後清蘇軾詩丨丨如過雨清風消半途秦觀早春詩丨丨漸銷歌扇怯入簾飛雪帶)
(梅香沈與求詩燈光競作千門曉丨丨微寬一掬愁孫覿立春詩更將丨丨推愁去且放春光入眼來黃庚海棠詩臉暈輕紅丨丨)
(微眞妃半醉夜深時)穡力(白居易詩丨丨嫌身病農心願歲穰)錢力(白居易詩丨丨日已重農力日已殫)格力(元稹)
(杜甫墓誌宋齊之間文章以風容色澤放曠精清為高蓋吟寫性靈流連光景之文也意義丨丨無取焉蘇軾詩五季文章墮劫灰)
(升平丨丨未全回)眼力(元稹詩丨丨少將尋案牘劉禹錫閒坐詩減書存丨丨省事養心王姚合詩簿書銷丨丨杯酒耗心)
(神蘇軾俞氏聚遠樓詩直將丨丨為彊界何啻人間萬戸侯劉克莊方寺丞新第詩宅成天下借圖看始笑書生丨丨慳呂子羽詩)
(窗明添丨丨已覺日光舒)定力(錢起贈僧詩丨丨無涯不可稱未知何代坐禪僧陳與義蠟梅詩只愁繁香欺丨丨薰我欲醉)
(須人扶文天祥挽李制帥詩治法征謀關世道精忠丨丨簡皇衷)隂力(劉禹錫㓊庭秋月詩勢高夜久丨丨全金氣肅肅開)
(星躔)痾力(賈鳬詩躭玩餘恬爽顧盼輕丨丨)蹇力(令狐楚表強陳丨丨用答聖慈)詩力(鄭谷詩暮年丨丨在析句)
(更幽微王安石和平甫詩丨丨我已屈鋒鋩子猶銛蘇軾詩已分酒杯欺淺懦敢將丨丨鬭深嚴林景熙詩萬里夢魂形獨在十年)
(丨丨鬢俱蒼)抛力(趙嘏詩謝公丨丨上東山)求力(鮑溶山中冬思詩我貧自丨丨顔色常低迷)養力(周賀休糧)
(僧詩丨丨時行道聞鐘不上堂)講力(周賀贈僧詩松吹入堂資丨丨野蔬供飯爽禪身)春力(司空圖詩却怪早梅添旅)
(思強偷丨丨報年華)禹力(周朴董嶺水詩丨丨不到處河聲流向西)試力(劉威尉遲將軍詩扶病暫將弓丨丨感恩重與)
(劍論心)墮力(徐寅鴻門詩猶勝丨丨求飱者五斗低腰走世塵)學力(王令詩貧知身責重病覺丨丨怠朱子詩云何)
(丨丨微未勝物欲昏范成大詩丨丨根深方蒂固功名水到自渠成)草力(王令春風詩庭前花枝笑自愛風裏丨丨更相扶)
陽力(王令姚堅老見約詩升騰丨丨微恇怯老陰鬭)芻力(梅堯臣詩縣民舊喜諸郎政丨丨莫愧今為翁)官力(歐陽)
(修詩徒以丨丨欺)富力(歐陽修詩主人起樓何太高欲誇丨丨壓羣豪)鷹力(蘇軾詩年深兔老丨丨弱)德力(蘇軾)
(和叔盎畫馬詩天驥丨丨備馬外龍麟中)憊力(秦觀請立程給事祠堂狀為太守者審知風俗之厚刑政並修則一方可以指)
(麾而治不然雖丨丨勞心猶無益也)橫力(秦觀次韻參寥詩豈無一木枝丨丨難與較)龍力(文同捕雷龍圖詩丨丨與)
(雷固不敵)萬力(文同捕雷龍圖詩丨丨千氣凡幾畫斯人斯品入神格)秋力(文同詩望外物容澄似水坐中丨丨凛如)
(刀)茶力(張表詩老去不禁丨丨悍楊萬里桐廬道中詩肩輿坐睡丨丨短)雨力(陳師道詩冥冥丨丨及時來冉冉春)
(光作意回)戎力(路振祭戰馬賦報主恩之無及齊丨丨而何誤)全力(劉子翬詩尊生有遐心克己無丨丨)法力(朱松)
(書永和壁詩道人丨丨眞無礙觧遣龍孫吐浪花)不力(朱子詩如何懶惰行丨丨日月逝矣羲和鞭)帆力(陸游詩風)
(力斬添丨丨徤)腕力(陸游歲首書事詩鬱壘自書誇丨丨屠蘇不至歎人情范成大詩強裁尺素荅相思兩目眵昏丨丨疲歐)
(陽原功題紫微老人大字歌時平丨丨無所施筋骨猶能學顔柳)著力(陸游題徐子禮自覺齋詩閒看此事從何得正自他)
(人丨丨難楊萬里示大兒詩好官易得忙不得好人難做須丨丨)怪力(薛季宣二女篇丨丨視茫茫久要善交敬)土力
(方岳山莊書事詩且言丨丨貧年登苦囏阨)服力(王阮詩究心依學校丨丨事田疇)聚力(楊維楨征南謠草閒弄兵)
(本鋤梃丨丨四萬稱孤君)霜力(元德明詩蔌蔌丨丨勁沉沉山氣溟)吟力(高啓詩老來丨丨退貧去告身存)扇力
(高啓晚憩靈鷲院池上詩風緩丨丨輕烟中爐氣和)慈力(楞嚴經觀世音菩薩白佛言一者上合十方諸佛本妙覺心與佛如)
(來同一丨丨二者下合十方一切六道衆生與諸衆生同一悲仰)通力(傳燈錄丨丨不常應念而變變相非有隨求而見是)
(大慈悲以一濟萬)騶力(史記東越傳元鼎六年餘善𤼵兵距漢道號將軍丨丨等為吞漢將軍入白沙武林梅嶺殺漢三校)
(尉)
百姓力(史記蒙恬傳論吾適北邊自直道歸行觀蒙恬所為秦築長城高障壍山堙通直道固輕丨丨丨矣)馬汗力
(史記勾踐世家越北伐齊齊威王使人說越王曰三晉之事越也不至于覆軍殺將丨丨之丨不效所重于得晉者何也)主君
力(史記甘茂傳魏文侯令樂羊攻中山三年而拔之樂羊返而論功文侯示之謗書一篋樂羊再拜曰此非臣之功也丨丨之丨)
(也)聚于力(漢書食貨志粟米布帛生于地長于時丨丨丨非可一日成也)三人力(漢書張良傳漢王乃遣隨何說)
(九江王布而使人連彭越及魏王豹反使韓信特將北擊之因舉燕伐齊趙然卒破楚者此丨丨丨也)少其力(漢書賈誼)
(傳欲天下之治安莫若衆建諸侯而丨丨丨)熊羆力(漢書賈山傳秦以丨丨之丨虎狼之心蠶食諸侯并吞海内而不篤)
(禮義)何侯力(漢書何武傳武為人仁厚好進士獎稱人之善為楚内史厚兩龔在沛郡厚兩唐及為公卿薦之朝廷此人顯)
(于世皆丨丨丨也陳與義秋日客思詩諸公共得丨丨丨遠客新抄陸氏方)四斛力(南史齊魚復侯子響傳子響勇力絶)
(人開弓丨丨丨又杜甫詩三尺角弓兩斛力黃庭堅李夫人墨竹詩深閨淨几試筆墨白頭腕中百斛力)獎訓力(南史謝幾)
(卿傳幾卿雖不持檢操然于家門篤睦兄才卿早卒子藻幼孤幾卿撫養甚至及藻成立歴清官皆幾卿丨丨之丨也)姬人
力(南史徐緄傳緄字君蒨辯于辭令湘東王嘗出軍有人將婦從者王曰才愧李陵未能先誅女子將非孫武便欲驅戰婦人君)
(蒨應聲曰項籍壯士猶有虞兮之愛紀信成功亦資丨丨之丨)婉兒力(唐書上官昭容傳婉兒常代帝及后長寧安樂二主)
(衆篇竝作而彩麗益新又差第羣臣所賦賜金爵故朝廷靡然成風當時屬辭者大抵雖浮靡然所得皆有可觀丨丨丨也)中
國力(唐書王忠嗣傳忠嗣本負勇敢及為將乃能持重安邊不生事嘗曰平世為將撫衆而已吾不欲竭丨丨丨以幸功名)
宰相力(唐書獨孤朗傳是時崔晃鄭居中繇丨丨丨得監察御史朗拒不納晃居中卒改他官)堯舜力(宋史樂志)
(孰知丨丨丨明德自升聞宋之問詩野老不知丨丨丨酣歌一曲太平人錢起詩已忘丨丨丨寧顧尚書期)四支力(管子)
(務丨丨之丨修耕農之業以待令者庶人也)庶民力(淮南子𤼵號施令師未合而敵遁此將軍之威也兵陣戰而勝敵者)
(此丨丨之丨也)隱括力(淮南子直木中繩揉以為輪其曲中規丨丨之丨)烏𫉬力(法言千鈞之輕丨丨丨也簞瓢)
(之樂顔氏德也)大位力(揚子拔車山淵宜于大人測曰拔車山淵丨丨丨也)仁義力(論衡孔子能舉北門之關不以)
(力自章知夫筋骨之力不如丨丨之丨也歐陽修送慧勤詩始知丨丨丨可以治膏肓)學問力(論衡文吏以理事為力儒)
(生以丨丨為丨)儒生力(論衡特逹疏通丨丨之丨也舉重拔堅壯士之力也)醇醪力(孔融論酒禁書袁盎非丨丨之)
(丨無以脫其命)錙銖力(夏侯湛文寳咳唾之音愛丨丨之丨)鍼灸力(王羲之帖參軍得丨丨丨不)康衢力
(謝朓詩勿言修路阻勉子丨丨丨)羲和力(謝朓詩雲英亦可餌且駐丨丨丨)神通力(王僧孺初夜文得六丨丨)
(丨具四無礙智庾肩吾詩旣有丨丨丨振錫遠乘烟)無量力(王僧孺禮佛文大身無邊身大力丨丨丨)香象力(徐陵)
(丹陽上庸路碑丨丨之丨持所未勝秋兔之毫書而莫盡)三寶力(徐陵諫深法師罷道書承丨丨之丨制彼羣凶䜿般若之)
(幢天魔自欵)虛牟力(徐陵與王僧辨書隆周徙播皆憑晉鄭之功強漢阽危終假丨丨之丨)馬箠力(邢邵為潘)
(司徒樂讓表徒備鳥背之毛曾無丨丨之丨)駕海力(邢邵景明寺碑漂鹵倒戈之勢浮江丨丨之丨)螳螂力(駱賓)
(王姚州道破賊露布振丨丨之丨拒轍當車縱蚊蚋之羣彌山滿谷)衰謝力(杜甫雙楓浦詩自驚丨丨丨不道棟梁材)閨
中力(杜甫擣衣詩用盡丨丨丨君聽空外音)黿鼉力(杜甫詩難假丨丨丨徒瞻鳥鵲毛)陶鈞力(杜甫詩疏)
(鑿功雖美丨丨丨大哉白居易詩時和始見丨丨丨司馬光綴珠蓮詩先開必自丨丨丨且合歸功丞相家)象教力(杜甫)
(詩方知丨丨丨足可追冥搜)抱罋力(杜南詩恨無丨丨丨庶減臨江費)神明力(杜甫古柏行扶持自得丨丨丨)
(正直原因造化功)開濟力(劉長卿詩幸論丨丨丨已實海陵倉)方便力(劉長卿獄中見壁畫佛詩幸親丨丨丨猶)
(畏毒龍欺黃庭堅第十一尊者贊佛說神通丨丨丨度脫衆生具功德佛本行經汝等采女大有丨丨丨)潺湲力(韓愈詩機)
(舂丨丨丨)機杼力(孟郊妾薄命豈有丨丨丨空傳歌舞名)擊鮮力(劉禹錫詩養鷙非玩形所資丨丨丨)文章
力(劉禹錫詩一生不得丨丨丨百口空為飽煖家趙康文詩情知不得丨丨丨乞與黃華作隱居)金鎚力(劉禹錫姑蘇臺)
(詩築用丨丨丨摧因石鼠窠)封植力(白居易詩愛君丨丨丨不獨吐芬馨)五丁力(白居易詩我思丨丨丨拔入九)
(重城)千夫力(白居易詩豈知纏𣗳木丨丨丨不如又姚合寄耿拾遺詩愚雖乏智謀願陳一夫力蘇轍觀捕魚詩逡巡小舟)
(十斛重踊躍長魚一夫力邵謁歲豐詩為供豪者糧役盡匹夫力)詩書力(白居易詩憐君儒家子不得丨丨丨)澆漑
力(白居易詩上受顧盼恩下勤丨丨丨)駑駘力(白居易詩登山敢惜丨丨丨)持經力(王建詩覺少丨丨丨憂無)
(養病糧又韓偓詩近來更得窮經力好事臨行亦再思)丹砂力(王建詩應得丨丨丨春來黑髮生張珪詩尚冀丨丨丨當)
(澆塵念空)腰鞬力(李賀感調詩不慚金印重踉蹡丨丨丨)蓬蒿力(鄭谷牡丹詩却得丨丨丨遮藏見太平)交
親力(方干與陳子美詩人間盡是丨丨丨莫道升沉總信天)挽河力(叚成式三階院聯句因添丨丨丨為滅射天狂)
稜伽力(叚成式資聖寺諸畫彷柏梁體丨丨之丨所疲殫自注盧稜伽常學吳道子畫勢吳亦指以手訣乃畫總持三門寺)
(方半吳大賞之謂人曰稜伽用思太苦其能久乎書畢而卒)慈航力(李羣玉湘中别成威䦪黎詩何方濟了岸秖仗丨丨)
(丨)經史力(喻鳬詩不得丨丨丨枉抛耕稼功)千鈞力(陸龜蒙網詩牽時萬鬐入已有丨丨丨又袁昌詩未聞積)
(水厚能負萬釣力)九州力(陳陶塗山懷古詩高陳丨丨丨百道驅歸東)天上力(卲謁輕薄行誰言公子車不是)
(丨丨丨)螻蟻力(釋無可詩邱山恩忽被丨丨丨難任)寒中力(歐陽修中秋席上詩綠醅自有丨丨丨紅粉尢宜燭)
(下看)三昧力(王安石題釋惠崇畫詩頗疑道人丨丨丨異域山川能斷取范成大新正書懷詩嬾裏若承丨丨丨始知忙裏)
(事俱非)一炬力(蘇軾雲龍山觀燒詩始知丨丨丨洗盡狐兔羣)好飲力(蘇軾聞公擇過雲龍張山人詩軒然就一)
(笑猶得丨丨丨)修行力(蘇轍詩此生竟墮陰陽數方信丨丨丨未全)多聞力(黃庭堅東觀讀書詩願以丨丨丨論)
(思補帝裾)自念力(黃庭堅觀世音贊壁立千仞無依倚住空還以丨丨丨)強毅力(朱子宿雲際寺詩勉哉丨丨丨)
(千里要同歸)鑽研力(朱子次石子重留别詩更須涵養丨丨丨彊矯無忘此日心)蹲鴟力(朱子詩沃野無凶年)
(正得丨丨丨)推移力(朱子詩向來枉費丨丨丨此日中流自在行)須臾力(陸游雨後詩天工只費丨丨丨開遍)
(東闌半丈紅)蹴踏力(范成大嘲峽石詩鱗皴斧鑿餘坎窞丨丨丨)天魔力(范成大詩有盡丨丨丨)毛錐
力(楊萬里二子病詩不得丨丨丨元非子墨羞)土木力(葉適齊雲樓詩向非丨丨丨焉能快高視)風雅力(林景)
(熙陳子植草廬詩謂得丨丨丨竹木供大官)灌園力(方岳詩猶嫌丨丨丨多為讀書分)樓船力(劉克莊新亭詩)
(不干鐵鎻丨丨丨似是蒲葵麈柄功)綺園力(劉克莊賀鄭相啓嘉定初潛實賴丨丨之丨端平總覽首當莘渭之求)疏
鑿力(元好問觀浙江漲詩永懷丨丨丨重歎神禹大)妖蟇力(柳貫月蝕隂雨不見詩仗此豐隆威角彼丨丨丨)爪
距力(方䕫詩豈無丨丨丨逐利如孫吳)吹嘘力(張宏範詩東君應著丨丨丨要把春愁一掃空)陽和力(高啓)
(春草堂詩匪蒙丨丨丨孰使微物榮)關弧力(高啓答衍師詩恨無丨丨丨結束從嫖姚)神咒力(楞嚴經阿難汝雖歷)
(劫憶持如來秘密妙嚴不如一日修無漏業遠離世間憎愛二苦如摩登伽宿為媱女由丨丨丨銷其愛欲)自在力(楞嚴)
(經得大丨丨丨無畏施衆生)寗猛力(北史令狐熙傳仕隋為桂州總管時有丨丨丨者與陳後主同日生自言貌有貴相)
(據南海平陳後文帝撫之拜安州刺史然驕倨恃險未嘗參謁熙手書諭之申以交友之分猛力即詣府請謁不敢為非)
治功曰力(周禮夏官司勲事功曰勞丨丨丨丨戰功曰多)自多其力(韓非子彼自知其計則無以其失窮之丨)
(丨丨丨則無以其難概之)金剛經力(廣異記李惟燕少持金剛經為餘姚郡參軍秩滿北歸過五丈店屬上虞江埭塘破)
(水竭路多劫盗舟中有吳綾數百疋懼為賊所取因持一劍至船頭誦經見多炬火自遠而至去船百步便却復迴心異之竊自思)
(云得非丨丨丨丨乎時塘水竭而塘外水滿心念塘破當得水忽聞船頭有水聲及明河水已滿對船所一孔大數尺乃知誦金剛)
(經之助云)因山分力(呂溫諸葛武侯廟記右揭如天之府左提用武之國丨丨丨丨與水合勢)執失思力(唐書)
(頡利可汗傳頡利自將十萬騎襲武功攻高陵遣謀臣丨丨丨丨入朝以覘我)
翼(與職切羽丨說文翄也又恭也美也助也亦星名又姓)
韻藻勵翼(書庶明丨丨潘岳夏侯常侍誄弱冠丨丨羽儀初升李劉賀啓精誠一心丨丨庶務)跂翼(詩如丨斯丨注)
(丨竦立也丨敬也)翼翼(詩我黍與與我稷丨丨又疆埸丨丨黍稷彧彧又維此文王小心丨丨又商邑丨丨四方之極禮記)
(車馬之美匪匪丨丨史記司馬相如傳聖王之德兢兢丨丨漢書禮樂志王侯秉德其鄰丨丨後漢書班固傳東都賦曰扇巍巍顯)
(丨丨又樊凖傳詩曰京師丨丨四方是則注韓詩之文也又丁鴻傳贊丁鴻丨丨讓而不飾晉書孫放傳庾翼子爰客嘗候盛見放)
(而問曰安國何在放答曰庾稚恭家爰客大笑曰諸孫大盛有兒如此也放又曰未若諸庾丨丨宋史樂志丨丨後嗣虔奉孝思精)
(㓗斯逹祉福咸宜離騷鳳凰翼其承旂兮高翺翔之丨丨枚乘七𤼵紛紛丨丨波涌雲飛揚雄箴烈烈雋乂丨丨王臣蔡邕太傅胡)
(公碑爰贊天機丨丨唯恭嵇康詩龍驥丨丨揚鑣踟蹰荀勖王公上壽歌丨丨大君民之攸塈鄭曼季答陸雲詩丨丨京宇俟爾攸)
(晞陸雲九愍飛芝蓋之丨丨鮑照園葵詩萋萋丨丨沃沃油油謝莊舞馬賦騑騑丨丨泛修風而浮慶煙宋之問龍門應制詩鳥旗)
(丨丨留芳草龍騎駸駸映晚花王起寅月釁龜賦乾乾兮捧九江之殊形丨丨兮出十朋之異狀王安石桂州新城記承之以丨丨)
(之勤而續明明之功劉子翬遊朱勔家園詩晨暉麗丹楹丨丨侔帝居䵧復古南岳詩凌空棟宇赤帝宅修廊丨丨生寒風)燕
翼(詩詒厥孫謀以丨丨子後漢書鄭興傳侍御史杜林薦之曰竊見河南鄭興執義堅固敦說詩書宜侍帷幄典職機密昔張仲)
(在周丨丨宣王而詩人悅喜唯陛下留聰少察以助萬分宋史樂志權輿光大丨丨貽謀宋晉陽王栐有丨丨貽謀錄蔡邕碑文篤)
(垂餘慶貽此丨丨又棗據詩羊質服虎文丨丨假鳳翔李翰難進論丨丨鳳翔乞言鄭枚之口虎皮羊質假論雀鳥之談柳宗元詩)
(丨丨嘗披隼蓬心賴倚麻元稹詩鶯聲愛嬌小丨丨玩逶迤)馮翼(詩有丨有丨有孝有德傳道可馮依以為輔翼也)引
翼(詩以丨以丨傳丨長也丨敬也王當以此長尊之以此恒敬之王昌齡大㪷酌酒判嗟丨丨之攸懵何令式之無稽李程衆星)
(拱北極賦攝提丨丨鈎陳逶迤)羽翼(禮記草木茂區萌逹丨丨奮角觡生史記律書翼者言萬物皆有丨丨也又留侯世家丨)
(丨已成難動矣漢書王莽傳莽丨丨己成意欲稱攝豐等順承其意魏志曹植傳植旣以才見異而丁儀丁廙楊修等為之丨丨又)
(董昭傳太祖令劉備拒袁術昭曰備勇而志大關羽張飛為之丨丨恐備之心未可得論也南史范曄傳君子之有智能猶鵷鳳之)
(有文采俟時而振丨丨何患不出雲霞之上唐書突厥傳戎人藉唐兵為丨丨今戎騎出前唐兵躡後賀魯窮矣宋史趙普傳啓沃)
(君心丨丨聖化又歐陽修傳挽百川之頽波息千古之邪說使斯文之正氣可以丨丨大道扶持人心又張浚傳高宗召諭曰卿知)
(無不言言無不盡朕將有為正如欲一飛冲天而無丨丨卿勉留輔朕管子桓公曰寡人之有仲父也猶飛鴻之有丨丨也又鴻鵠)
(春北而秋南而不失其時夫唯有丨丨以通其意于天下韓非子人主之所以自丨丨者巖穴之士徒也今巖穴之士徒皆私門之)
(舍人也文子丨丨美者傷其骸骨枝葉茂者害其根荄易林鼓其丨丨輝光照國古詩人儻欲我知因君為丨丨漢高帝鴻鵠歌鴻)
(鵠高飛一舉千里丨丨已就橫絶四海蘇武詩何况䨇飛龍丨丨臨當乖曹植仙人篇潛光養丨丨進趨且徐徐夏侯湛抵疑吾子)
(攀其飛騰之勢挂其丨丨之末猶奮迅于雲霄之際騰驤于四極之外江淹詩浮沉不相宜丨丨各有歸庾肩吾謝陶隱居賚术煎)
(啓自非身疲掌硯役倦攀桃豈可立致還年坐生丨丨邢邵七夕詩願逐青鳥去暫因希丨丨駱賓王帝京篇倏忽摶風生丨丨須)
(史失泿委泥沙王維白鸚鵡賦儻見借其丨丨與遷鶯而共飛李白詩直上青雲生丨丨杜甫詩丨丨懷商老文思憶帝堯許渾詩)
(文章已變南山霧丨丨應摶北海風方干詩丨丨便滋吟處出珠璣續向筆頭生唐彦謙四皓廟詩舉朝公將無全策借請閑人丨)
(丨成韓偓詩慶霄舒丨丨塵世有神仙歐陽修鴈詩矰繳方多丨丨微蘇軾蟬詩蜕形汙濁中丨丨便翾好劉基懊憹歌如何丨丨)
(成各自東西去)輔翼(禮記保也者慎其身以丨丨之而歸諸道者也史記魯周公世家武王即位旦常丨丨武王用事居多又)
(刺客傳聶政見嚴仲曰仲子所欲報仇者為誰仲子曰臣之仇韓相俠累宗族甚多居處兵衛甚設臣欲刺之終莫能就今足下幸)
(而不棄請益其車騎壯士可為足下丨丨者又游俠傳序至如以術取宰相卿大夫丨丨其世主功名俱著于春秋固無可言者後)
(漢書班固傳佐命則垂統丨丨則成化晉書宣帝紀制曰文帝之世丨丨權重許昌同蕭何之委崇華甚霍光之寄吳越春秋乾坤)
(受靈神祗丨丨賈誼論時政疏夫三代之所以長久者以其丨丨太子有此具也曹植詩丨丨我聖皇李白詩三年帝道明委質終)
(丨丨鄭谷詩萬方瞻丨丨共賀贊皇猷)比翼(爾雅鶼鶼丨丨又南方有丨丨鳥焉不比不飛其名謂之鶼鶼注似鳬青赤色)
(一目一翼相得乃飛管子東海致比目之魚西海致丨丨之鳥九歌寧與黃鵠丨丨乎將與鷄鶩爭食乎張衡七辨于是彈丨丨落)
(鸝黃加䨇鶤經鴛鴦然後擢雲舫觀中流搴芙蓉集芳洲魯靈光殿賦五龍丨丨注上古有五龍兄弟五人也並有羽翼分理九州)
(魏文帝詩丨丨翔雲漢羅者安所羇曹植詩願為丨丨鳥施翮起高翔陸機詩思駕歸鴻羽丨丨䨇飛翰傅休奕飲馬長城窟行夢)
(君如鴛鴦丨丨雲間翔顧愷之鳳賦丨丨交輝五光備宣梁簡文帝七勵異草䨇條靈禽丨丨又南郊頌露禽乍聚望丨丨之翺翔)
(歸飛時宿聞同心之夜響沈約白紵詞翡翠羣飛飛不息願在人間長丨丨徐陵鴛鴦賦天上眞成䨇會合欲勝丨丨兩鴛鴦庾信)
(枯𣗳賦將雛集鳳丨丨巢鴛韋應物寄中書劉舍人詩丨丨趨丹陛連騎下南宮李紳䨇鸂鶒詩錦毛斕斑長丨丨戲繞蓮藂迴錦)
(臆劉禹錫裴祭酒春歸詩二公如鳳雛丨丨翔太微王建題花子贈陳判官詩鴛鴦丨丨人初帖蛺蝶重飛樣未傳白居易長恨歌)
(在天願為丨丨鳥在地願為連理枝吳融詩木為連理貴禽因丨丨珍韓偓詩好鳥豈須兼丨丨異花何必更重臺)一翼(見上)
(宋史楊廷璋傳洪裕少時嘗漁于貂裘陂忽有馳騎至者以二石鴈授洪裕丨丨掩左丨丨掩右曰吾北岳使者也言訖忽不見是)
(年生淑妃明年生廷璋家遂昌盛)奮翼(戰國策莊辛謂楚王曰夫雀俯啄白鱔仰棲茂𣗳鼓翅丨丨自以為與人無爭也不)
(知夫王孫公子左挾彈右挾丸以加其頸畫棲乎茂𣗳夕調酸醎矣史記楚世家秦為大鳥負海内而處東面而立左臂據趙之西)
(南右臂傅楚鄢郢膺擊韓魏垂頭中國處既形便勢有地利丨丨鼓&KR1452;方三千里漢書司馬相如傳揵䰇掉尾振鱗丨丨又鄒陽傳)
(交龍襄首丨丨則浮雲出流霧雨咸集後漢書馮異傳始雖垂翅迴溪終乃丨丨澠池所謂失之東隅收之桑榆韓詩外傳戴晉生)
(見梁王曰君不見大澤中雉乎五步一啄終日乃飽羽毛悦澤光照于日月丨丨爭鳴聲響于陵澤者何彼樂其志也易林當風丨)
(丨與鳥飛北入我家國見吾慶室宋玉神女賦被華藻之可好兮若翡翠之丨丨賈誼服鳥賦服乃歎&KR1178;舉首丨丨口不能言請對)
(以臆枚乘七𤼵陽魚騰躍丨丨振鱗王褒九懷傷時俗兮溷亂將丨丨兮高飛嵇康詩嗈嗈鳴雁丨丨北遊順時而動得意忘憂潘)
(岳西征賦不尤𤯝以掩德終丨丨而高揮成公綏天地賦元龜匿首于女虚朱鳥丨丨于星張劉峻與宋玉山元思書賢弟從賓抗)
(鱗丨丨或衣繡江塘或鳴騶洛渚連騎方驅擊鐘乃食萼跗若是吾子復何憂哉劉長卿小鳥篇不辭丨丨向君去惟怕金丸隨後)
(來孟貫歸鴈詩汀洲齊丨丨霄漢共成行李德裕柳栢賦翠列巢以羣棲鸞丨丨而來儀)六翼(史記微子世家吞三翮丨丨以)
(高世主非貪而何)舒翼(又史記樂書師曠援琴而鼓之一奏之有玄鶴集乎廊門再奏之延頸而鳴丨丨而舞平公大喜晉)
(書索靖傳草書之為狀也婉若銀鈎漂若丨丨舒翼未𤼵若舉復安蟲蛇虬蟉或往或還世說支道林好鶴時有遺䨇鶴者翅長欲)
(飛林乃鎩其翮鶴乃丨丨反顧殊似懊恨林公曰旣有凌霄之姿何肻為人作耳目近玩養翮使飛去道德指歸論鸞鳳翺翔萬仞)
(之上優游太清之中而常以為卑延頸丨丨凌蒼雲薄日月高翔遠逝曠時不食往來九州棲息八極乃得其宜水經注屋上起五)
(層樓高十五丈去地二十七丈又作銅雀于樓巔丨丨若飛鍾會孔雀賦或丨丨軒峙奮迅洪姿或蹀足踟蹰鳴嘯郁咿錢起中書)
(遇雨賦湘燕皆丨丨沙鱗豈曝腮)虎翼(漢書賈誼傳所謂假賊兵為丨丨者也後漢書翟酺傳丨丨一奮卒不可制宋史太)
(宗紀改上鐵林為殿前司丨丨腰弩為神射侍衛步軍司鐵林為侍衛司丨丨金史高汝礪傳上謂羣臣曰人有才堪任事而處心)
(不正者終不足貴汝礪對曰其心不正而濟之以才所謂丨而丨者也雖古聖人亦未易知小學紺珠八陳天地風雲丨丨蛇蟠飛)
(龍鳥翔孔稚珪詩陳多龍勢動營開丨丨張李紳韓信廟詩英主任賢增丨丨假王徼福犯龍鱗楊巨源老將詩丨丨分營勢魚鱗)
(擁陣行張祜從軍行少年金紫就光輝直指邊城丨丨飛)矯翼(漢書揚雄傳丨丨厲翮恣意所存晉書顧雍傳贊逄時遇主摶)
(風丨丨張華七辯軒臂丨丨將飛未舉張華鷦鷯賦又丨丨以增逝陸雲登臺賦萬禽委蛇于潛室兮驚鳳丨丨而來翔郭璞羽民)
(國贊鳥喙長頰羽生則卵丨丨而翔龍飛不遠又鰩魚贊見則邑穰厥名曰鰩經營二海丨丨閒霄鮑照擬古詩河畔草未黃胡雁)
(已丨丨沈約郊居賦値龍顔之鬱起乃憑風而丨丨庾信賦始含香于建禮仍丨丨于崇賢駱賓王螢火賦彼翩翻之弱質尚丨丨)
(而凌空儲光羲詩雲漢一丨丨天池三振鱗李白詩夔龍一顧重丨丨凌翔鵷又鴻鵠復丨丨鳳凰憶故池權德輿詩因風試丨丨)
(倦飛會歸林杜牧别鶴詩丨丨知何處天涯不可窮劉商詩大鵬丨丨翻雲衢嵩峰霽後凌天孤梅堯臣詩稻苖秧秧水拍拍羣鷺)
(丨丨人荷鋤)拊翼(漢書叙傳張陳之交游如父子擕手&KR0735;秦丨丨俱起後漢書班固傳丨丨而未舉則威靈紛紜晉書庾閳)
(傳弔賈誼辭曰煥乎若望舒燿景而焯羣星矯乎若翔鸞丨丨而逸宇宙阮德如答嵇康詩常願永遊集丨丨同迴翔陸雲贈鄭曼)
(李詩丨丨墜夕和鳴興朝成公綏嘯賦百獸率舞而抃足鳳凰來儀而丨丨郭璞鸞鳥贊鸞翔女牀鳳出丹穴丨丨相和以應聖哲)
(謝朓賦輕蓋靡于駿奔玉衡勞于丨丨)鳳翼(後漢書光武紀耿弇曰士大夫從大王于矢石之間者其計固望攀龍鱗附丨)
(丨以成其所志耳魏志崔琰為東曹掾記讓曰徵士邴原議郎張範所謂龍翰丨丨國之重寶宋史樂志樂始于律而成于簫律凖)
(鳳鳴以一管為一聲簫集衆律編而為器參差其管以象丨丨蕭然清亮以象鳳鳴陸璣詩疏鴻翅鴿膺則體輕丨丨雀尾則善飛)
(龜背鼈腹則伏産軒前垂後則會舞揚子或問淵騫之徒惡乎在曰攀龍鱗附丨丨魏文帝詩梧桐攀丨丨雲雨散洪池陳琳柳賦)
(龍鱗丨丨綺錯交施傅咸詩肇振丨丨羽儀上京張華上已篇高飛舞丨丨輕舉攀龍鱗庾信夜聽搗衣詩龍文鏤剪刀丨丨纏篸)
(管李虞仲詩戸牖仙山近軒楹丨丨舒元好問寶宫寺詩縹緲層簷丨丨張南山相望鬱蒼蒼)接翼(後漢書班固傳丨丨側足)
(集禁林而屯聚洛陽伽藍記東平王略對蕭衍曰臣在本朝之日承乏攝官至于宗廟之美百官之富鴛鸞丨丨把梓成陰如臣之)
(比趙咨所云車載斗量不可數盡衍大笑曹植白鶴賦承邂逅之僥倖兮得丨丨于鸞凰劉峻文薰蕕不同器梟鸞不丨丨王勃仲)
(氏宅宴序嘉鴛鸞之丨丨曜江漢之多才李白詩連行丨丨往復還陳陶聖帝擊壤歌鷹鸇飛丨丨忠孝住連墻)假翼(蜀志)
(許靖在交州與曹操書曰瞻仰光靈延頸企踵何由丨丨自致哉曹植蝙蝠賦行不由足飛不丨丨又我將丨丨飄飄高舉石崇詩)
(願丨飛鴻丨乘之以遐征陸雲詩丨丨鳴鳳條濯足升龍淵王僧孺牋下官生平有值謬仰清塵丨丨西雍竊步東閣)蟬翼
(晉書周覬傳拜太子少傅尚書覬上疏讓曰臣學不通一經智不效一官乃使臣内管銓衡外忝傅訓質輕丨丨事重千鈞南史夷)
(貊傳中天竺國土出犀象貂鼠瑇瑁火齊火齊狀如雲母色如紫金有光曜别之則丨丨積之則如紗縠之重沓也說苑魯石公劍)
(廹則能應感則能動如輪之逐馬響之應聲足舉不及集相離若丨丨輟耕錄高宗紹興中國子監本首尾與淳化閣帖略無少異)
(當時御前拓者多用匱紙蓋打金鋃箔者也自後碑工作丨丨夲且以厚紙覆板上隱然為銀錠&KR1498;痕以愚人非復拓本之舊矣九)
(歌丨丨為重千鈞為輕蔡邕讓高陽侯表臣事輕葭莩功薄丨丨潘岳歌微身輕丨丨弱冠忝嘉招劉孝綽詩小臣輕丨丨黽勉謬)
(相廹庾肩吾詩丨丨望如空梁簡文帝答蕭子雲上飛白屏風書非觀觸石已覺雲飛豈待金璫便覩丨丨江總辭行李賦諒無期)
(于鴻斬念有似于丨丨駱賓王對策陟龍門而就日入仕彈冠斵丨丨以成風追工運斧元稹寄吳士矩詩短髮予近梳羅衫紫丨)
(丨白居易井底引銀瓶詩嬋娟兩鬢秋丨丨宛轉䨇蛾遠山色武元衡贈歌人詩林鶯一哢四時春丨丨羅衣白玉人李賀石城曉)
(詩春帳依微丨丨羅橫茵突金隱體花杜牧詩丨丨輕綃傳體紅劉禹錫謝中書張相公啓身侔丨丨何以受恩死輕鴻毛固得其)
(所晏殊飛白書賦空濛丨丨之狀宛轉蚪驂之形司馬光首夏詩新服裁丨丨舊扇拂蛛絲陸游詩閑眠簟作波紋冷新浴衣如丨)
(丨輕貢師泰聯句點綴輕丨丨裝粘細鳳毛)鼓翼(宋書符瑞志帝嚳高辛氏代高陽氏王天下使鼓人拊鞞鼓擊鐘磬鳳凰)
(丨丨而舞埤雅野鷄屬陰先鳴而後丨丨家雞屬陽先丨丨而後鳴輟耕錄郝經中統中使宋館于眞州十六年始得歸先是有以)
(鴈獻公者公命畜之鴈見公輒丨丨引吭似有所訴者公手書尺帛親繫鴈足而縱之後虞人獲之苑中遂進師南伐劉向文夫爵)
(俛啄仰棲丨其丨奮其身自以為無患張衡歸田賦仲春令月時和氣清原隰鬱茂百草滋榮王雎丨丨倉庚哀鳴路喬如鶴賦白)
(鳥朱冠丨丨池干曹植遠遊篇丨丨舞時風長嘯激清歌孫楚雁賦泝長川以鳴號凌洪波以丨丨潘尼後園頌翔鳥丨丨游魚載)
(浮成公綏鴻雁賦軒翥丨丨抗志萬里郭璞肥遺蛇贊肥遺為物與災合契丨丨陽山以表亢厲束晳詩濯鱗丨丨振振其音沈約)
(相逄狹路間篇緣綺試一彈玄鶴方丨丨元稹詩雄鳴一聲雌丨丨權德輿傷馴鳥賦每聞弦而丨丨亦逗節而翹足高啓鶴媒歌)
(遠看過鳥下南汀丨丨相迎似相喜)斂翼(宋史樂志七簧者以象七星笙之形若鳥丨丨鳥火禽火數七也王粲鸚鵡賦就隅)
(角而丨丨倦獨宿而宛頸應璩文復丨丨于故枝塊然獨處有離羣之志潘岳寡婦賦雀羣飛而赴楹兮雞登棲而丨丨王勃武都)
(山淨惠寺碑燭龍韜景避堯日于幽都雲鵬丨丨候虞風于晏海李邕春賦穴蟻丨丨冰魚鼓鰓杜甫詩歸鳥盡丨丨白居易詩晨)
(雞纔𤼵聲夕雀俄丨丨劉禹錫詩丨丨三年不飛去李咸用與劉三禮詩宋國高風休丨丨聖朝公道易酬身貢師泰詩潛魚無縱)
(鱗倦鳥思丨丨高啓雉子班詩安能受馴畜丨丨自摧傷)弊翼(管子母伐飛鳥使丨其丨)鵬翼(莊子丨之背不知其幾千)
(里也怒而飛其丨若垂天之雲左思吳都賦斬丨丨掩廣澤謝靈運賦惜圖南之啓運恨丨丨之未舉梁簡文帝聽早蟬詩莊書哂)
(丨丨衛賦宜螓首任昉禪策文教與丨丨齊舉武功與日車並運庾信麥積崖佛龕銘雲如丨丨忽已垂天𣗳若桂花翻能拂日邢)
(劭新宫賦若密雲之乍舉似丨丨之中垂賈島遊子詩當期附丨丨未偶方躊躇元稹詩截斷龍胡斬丨丨呂溫程知節贊繽翻丨)
(丨積風乃聳桓桓將軍大敵則勇吳激詩丨丨雲帆遠羊腸石磴盤耶律楚材詩未能丨丨騰溟海不得鴻音過雁門高啓望海詩)
(安得擊水遊圖南附丨丨)蜩翼(莊子吾不反不側不以萬物易丨之丨何為而不得又吾有待而然者耶吾待蛇蚹丨丨耶)
十翼(易通卦驗孔子作上彖下彖上象下象上下繫辭文言說卦序卦雜卦為丨丨文心雕龍易張丨丨書標七觀詩列四始)
(禮正五經春秋五例孔穎逹周易序龍出于河八卦宣其象麟傷于澤丨丨新其用牛宏請開獻書表正五始而修春秋闡丨丨而)
(弘易道權德輿數名詩丨丨有格言幽貞謝浮俗)輕翼(李陵詩因風附丨丨以遺心藴蒸曹植離繳雁賦挂微軀之丨丨兮)
(忽頽落而離羣左思蜀都賦追丨丨赴絶遠傳休奕蟬賦忽神蜕而靈變兮奮丨丨之浮征張載扇賦裁丨丨以為扇𤼵清風于勁)
(翮李百藥渡漢江詩檣烏轉丨丨戲鳥落風毛儲光羲詩何當見丨丨為我逹遠心劉基曉起聞鶯詩思家每恨無丨丨可對鶯花)
(不憯悽)翕翼(王褒文夫鴻鈞之世何物不樂飛鳥丨丨泉魚奮躍七𤼵飛鳥聞之丨丨而不能去野獸聞之垂耳而不能行)
(元穥授奉國上將軍皇城留守制卑飛丨丨于未擊之前痛心疾首于見危之際)戢翼(陳琳文騄驥垂耳于坰牧鴻雀丨丨)
(于汚池應瑒詩問子游何鄉丨丨亡徘徊劉楨大暑賦獸喘氣于元景鳥丨丨于高危嵇康詩䨇鸞匿景曜丨丨太山崖陸機詩嗟)
(我人斯丨丨江潭傅咸答欒宏詩鸞鳳養儀丨丨幽林潘岳馬汧督誄聞穢鷹揚曾不丨丨成公綏螳螂賦丨丨鷹峙延頸鵠望任)
(昉令在昔晦明隱鱗丨丨庾信皇度歌辭無時猶丨丨有道故韜光李邕鶻賦寧竭力以利人曷丨丨以存已王昌齡詩馮公尚丨)
(丨元子仍跼步白行簡五色露賦金烏丨丨玉兔騰光王禹偁詩避風聊丨丨得水會揚鬐蘇軾詩天靜傷鴻猶丨丨月明驚鵲未)
(安枝)搨翼(陳琳檄文垂頭丨丨莫所憑恃杜甫别蘇徯詩十年猶丨丨石介詩甘心丨丨歸志懷本卓犖)翔翼(左思吳都)
(賦北山亡其丨丨西海失其游鱗)毛翼(木華海賦丨丨産鷇剖卵成禽江淹丹砂可學賦架日月之精照騫蛟龍之丨丨)
三翼(張協七命浮丨丨戲中沚注丨丨船也按越絶書水戰大翼一艘十丈中翼九丈六尺小翼九文皆戰舟也謝靈運賦迅)
(丨丨以魚浮㐮两服以鴈遊又從軍行趙騎馳四牡吳舟浮丨丨張正見詩千里潯陽岸丨丨木蘭船駱賓王晚泊江鎮詩四運移)
(陰律丨丨泛陽侯)千翼(顔延之詩萬軸胤行衛丨丨汎飛浮吳均書歸飛之鳥丨丨競來企水之猨百臂相接)庾翼
(晉書丨丨傳字稚恭少有經綸大略京兆杜乂陳郡殷浩並才名冠世而翼弗之重也每語人此輩宜束之高閣俟天下大平然後)
(議其任耳又王羲之傳羲之書初不勝丨丨郗愔及其暮年方妙李商隱詩數須傳丨丨莫獨與盧諶)
鳥覆翼(詩誕寘之寒冰丨丨丨之又潘岳文鳥俛翼兮忘林魚仰沬兮失瀨)日在翼(禮記孟秋之月丨丨丨昏建星)
(中旦畢中)左右翼(史記李牧傳多為奇陳張丨丨丨漢書霍去病傳漢益縱丨丨丨繞單于)鴻漸翼(漢書公孫宏傳)
(贊公孫宏兒寬皆以丨丨之丨因于燕雀遠迹羊豕之間文同詩好養江邊丨丨丨詔書非久下淄川)虎傅翼(魏志張旣)
(傳旣曰麴光方造反郡人未必悉同若使以軍臨之吏民必謂國家不别是非更使皆相持箸此為丨丨丨也韓非子毋為丨丨丨)
(將飛入邑擇人而食之夫乘不肖之人于勢是為丨丨丨也又董仲舒賢良策子之齒者去其角傅之翼者兩其足)負大翼
(莊子風之積也不厚則其丨丨丨也無力)鳥鎩翼(淮南子飛丨丨丨走獸擠脚又權德輿馴鳥賦棲以籠檻鎩其羽翼)角
而翼(揚子或問酷史曰虎哉虎哉丨丨丨者也)錢無翼(魯褒錢神論丨丨丨而飛無足而走)圖南翼(駱賓王詩)
(未展漢東駿空戢丨丨丨)垂天翼(王勃上劉右相書陽侯&KR1178;浪長鯨卧橫海之鱗風伯停機大鵬鎩丨丨之丨蘇軾詩扶南)
(未起丨丨丨澗底仍依徑寸庥)青雲翼(李白詩主人蒼生望假我丨丨丨)
折翅傷翼(漢書司馬相如傳丨丨丨丨失援不振)夢生八翼(晉書陶侃傳丨丨丨丨飛而登天見天門登其)
(八推一門不得入閽者擊之墜地折其左翼後都督八州又庾信司馬裔碑銘八翼頻飛六條亟秉)
增垂翼(易初九明夷于飛丨其丨東觀漢紀王阜為重泉令鸞鳥集止學宮阜使掾沙疊為張雅樂鳥舉足丨丨應聲而舞)
(王粲大暑賦獸狼望以倚喘鳥丨丨而弗翔傅咸感凉賦獸竄伏于幽林兮鳥丨丨而弗升陸雲贈鄭曼季詩丨丨蘭沼濯清芳池)
(梁元帝下四方令大壯承乾明夷丨丨庾信擬詠懷詩長坂初丨丨鴻溝遂倒戈唐無名氏五色卿雲賦其為氣也若摶鵬之丨丨)
女翼(書予欲左右有民丨丨按女與汝同)予翼(書今命爾丨丨作股肱心膂傳今命汝為我輔翼股肱心體之臣言委任)
考翼(書厥父菑厥子乃弗播矧肯穫厥丨丨其肯曰予有後弗棄基傳言父敬事創業而子不能繼成其功其肯曰予有後不)
(棄我基業乎)鴇翼(詩肅肅丨丨集于苞棘)濡翼(詩維鵜在梁不丨其丨王融秘書丞謝表畏翹車之必讓戒丨丨之)
(願辭劉潛表結詠丨丨取媿能官)左翼(詩鴛鴦在梁戢其丨丨埤雅凡鳥飛而起則仰丨丨飛而下則仰右翼庾信文戟中)
(小支禽穿丨丨李白大鵬賦丨丨掩乎東極右翼蔽乎西荒)有翼(詩有嚴丨丨共武之服高郢承蜩賦蜩擇木兮丨丨叟持)
(竿兮在手又宋史藝文志嚴丨丨藝苑雌黃二十卷)屋翼(儀禮士冠禮夙興設洗直于東榮注榮丨丨也疏丨丨即今之摶風)
(翼者與屋為翅翼也)伐翼(左傳曲沃莊伯以鄭人邢人丨丨注翼晉舊都在平陽絳邑縣東)卵翼(左傳子西曰勝如丨)
(余丨而長之李德裕小人論白公負丨丨之德噽宰遺灌漑之恩文同金鳳花詩誰云脆弱易飄墮自丨至丨亦數月)城翼
(左傳邾師丨丨還經魯地魯襲取邾師𫉬其三大夫)翦翼(左傳吳在蔡蔡必速飛去之所以丨其丨也按朝吳楚大夫孫樵大)
(明宫賦大駕驚奔吾則勵力丨其丨俾不得逃明殛)服翼(爾雅蝙蝠丨丨方言蝙蝠自關而東謂之丨丨說苑黃鵠白鶴一舉)
(千里使之與燕丨丨試之堂廡之下廬室之間其便未必能過燕丨丨也)鳥翼(國語獸長麑麈丨丨鷇卵唐書西域傳拂菻國)
(王冠如丨丨綴珠衣錦綉前無襟坐金蘤榻廣雅中央有蛇焉人面豺身丨丨蛇行其名曰化蛇此五方之異物也傅咸羽扇賦序)
(吳人截丨丨而搖風旣勝于方圓二扇而中國莫有生意滅吳之後翕然貴之成公綏賦人首蛇軀丨丨龍身衣毛被羽或介或鱗)
(杜甫詩難隨丨丨一相過又丨丨舒華屋魚鱗掉短橈王建鞦韆詞身輕裙薄易生力䨇手向空如丨丨梅堯臣别永叔子履詩但)
(願音塵寄丨丨慎勿却效兒女悲)四翼(戰國策王獨不見夫蜻蛉乎六足丨丨飛翔乎天地之間俛啄蚉蝱而食之仰承甘)
(露而飲之不知五尺童子方將調飴膠絲加已乎四仞之上而下為螻蟻食也魏書崔光傳正始元年史元顯獻四足丨丨雞詔問)
(光光表曰翅足衆多羣下相扇動之象雛而未大其勢尚微易御制也後數日皓等竝以罪伏法易林比目丨丨來安吾國文同詩)
(紫垣之東蕃羣宇合丨丨)同翼(戰國策夫鳥丨丨者而聚居獸同足者而俱行淮南子獸同足者相從遊鳥丨丨者相從翔)
相翼(史記灌夫傳贊魏其誠不知時變灌夫無術而不遜兩人丨丨乃成禍亂)藩翼(漢書異姓諸侯王表内亡骨肉本根)
(之輔外無尺土丨丨之衛陳吳奮其白挺劉項隨而斃之晉書鄭冲傳詔曰昔漢祖以知人善任克平宇宙推𫐠勲勞歸美三俊遂)
(與功臣剖符作誓所以明德庸勲丨丨王室者也)衛翼(漢書賈誼傳于是𨕖天下之端士孝弟博聞有道術者以丨丨之使)
(與太子居處出入)戴翼(漢書董仲舒傳夫五百年之間守文之君當途之士欲制先王之法以丨丨其世者甚衆)折翼
(漢書息夫躬傳初躬待詔數危言高論自恐遭害著絶命詞曰𤼵忠忘身自繞罔兮冤頸丨丨庸得往兮易林衆邪充側鳳凰丨丨)
(楊炯渾天賦魯陽揮戈兮轉于西日陶侃丨丨兮登于上玄賈島病蟬詩丨丨猶能薄酸吟尚極清蘇軾詩北雁來南國依依似旅)
(人縱横遭丨丨感惻為沾巾)翅翼(漢書翟方進傳見有善于君者愛之若孝子之養父母也見不善者誅之若鷹鸇之逐鳥)
(爵也丨丨雖傷不避也魏志管輅傳諸葛原遷新興太守輅往餞之原使射覆卦成輅曰第一物含氣須變依乎宇堂雄雌以形丨)
(丨舒張此燕卵也傅咸箴無禮是逐安惜丨丨)兩翼(漢書王莽傳博募有奇伎術可以攻匈奴者或言能飛莽輒試之取大鳥)
(翮為丨丨頭與身皆著毛通引環紐飛數百步拜為理軍五代史杜重威傳安重榮反重威逆戰于宗城重榮為偃月陣重威擊之)
(不動重威欲少却以伺之王重胤曰兩兵方交退者先敗乃分兵為三重威先以左右隊擊其丨丨戰酣重允以精兵擊其中軍越)
(絶書子胥兵分為丨丨夜火相望易林鵠求魚食道遇射弋繒加我頸繳縳丨丨柳宗元東亭記易為堂亭峭為杠梁下上徊翔前)
(出丨丨馮空拒江王建詩曲江北岸時時到為愛鸕鷀丨丨飛于公異破朱泚露布遂先登進擊深入合攻七擒連𤼵而星馳丨丨)
(旁張而雲合白居易鶴詩洛陽寡族𩔖皎皎惟丨丨王周蜹子賦張華之識何以辨其丨丨離婁之明何以見其長喙蘇軾相視新)
(河詩至今鳳凰山下路長借一箭開丨丨陳造江行詩帆危飛去劃空明人倚東風丨丨生楊萬里射陽湖詩樓船忽然生丨丨橫)
(飛直過陽侯國)張翼(後漢書律歷志黃道銅儀以角為十三度亢十氐十六房五心五尾十八箕十斗二十四四分度之一牽)
(牛七須女十一虚十危十六營室十八東壁十奎十七婁十二胃十五昴十二畢十六觜三參八東井三十輿鬼四柳十四星七丨)
(十七丨十九軫十八凡三百六十五度四分度之一駱賓王露布七緯經天星墟分丨丨之野八紘紀地炎洲限建木之鄕又劉孝)
(威鳥詩氄毛不自暖丨丨強相呼獨孤及八陣圖記虎丨丨以進蛇向敵而蟠柳宗元鼓吹曲丨丨縱漠沙)登翼(後漢書班)
(固傳寅亮聖皇丨丨王室)布翼(後漢書班固傳列棼橑以丨丨荷棟桴而高驤)龍翼(後漢書班固傳上稽乾則降承丨丨)
(而炳諸典謨注丨丨謂稷契等為堯之羽翼鮑照詩攀丨不待丨附驥絶塵冥沈約右僕射范雲墓銘乘風鬱起化成丨丨李白天)
(馬歌天馬來出月氐窟背為虎文丨丨骨)摶翼(後漢書張衡傳嬴氏丨丨擇肉西邑注言虎著翼將飛入邑擇人而食也易林)
(鳥鴟丨丨以避陰賊謝靈運撰征賦彊虎氐之丨丨漏雲網于所禁梁簡文帝彈碁論上昇則丨丨穹天下赴則建瓴高屋)振
翼(後漢書禰衡傳丨丨雲漢揚聲天衢魏志管寧傳黃初四年高祖文皇帝疇咨羣公思求俊乂故司徒華歆舉寧應𨕖公車特)
(徵丨丨遐裔翻然來翔易林舉趾丨丨南至嘉國文心雕龍采如宛虹之奮鬐毛若長離之丨丨蔡邕詩翠鳥時來集丨丨修形容)
(王粲詩百鳥何繽翻丨丨羣相追嵇康詩交頸丨丨容與清流元弼魚躍龍門賦始有水而呀鯉忽升天而丨丨范成大望海亭賦)
(煙消塵作棲鳥丨丨)贊翼(魏志邢顒傳臨菑侯植有寵丁儀等竝丨丨其美太祖問顒顒對曰以庶代宗先世之戒也)幹
翼(魏志高堂隆傳俊乂在官則功業可隆親親顯用則安危同憂深根固本竝為丨丨)毗翼(晉書文帝紀天子以諸侯獻捷)
(交至乃申前命曰劬勞王室二十有餘載丨丨前人仍斷大政又楊駿傳丨丨二宫忠肅茂著宋書王宏傳丨丨艱難勲猷光茂)
潛翼(晉書宣帝紀論和光同塵與時舒卷戢鱗丨丨思屬風雲)匡翼(晉書簡文帝紀内外盡丨丨之規文武致匪躬之節)
(又謝安傳桓溫威振内外人情噂&KR0689;安與坦之盡忠丨丨終能緝穆宋書劉穆之傳高祖表曰臣以寡乏負荷國重實賴穆之丨丨)
(之益)附翼(晉書職官志武帝用安平王孚鄭冲王祥司馬望何曾荀顗石苞陳騫八人世所謂八公同辰攀雲丨丨南史宋高)
(祖紀帝行止時見二小龍丨丨樵漁山澤同侶或亦覩焉及貴龍形更大易林比目丨丨歡樂相得創業起居注帝報李密書曰天)
(生蒸民必有司牧當今為牧非子而誰欣戴大弟攀鱗丨丨惟冀早膺圖籙以寧兆庶楊炯李君神道碑攀鱗北海丨丨南溟)宣
翼(晉書汝南王亮傅亮體道沖粹通識政理丨丨之績顯于本朝二南之風流于方夏)扶翼(晉書孫惠傳抗辭金門則蹇諤)
(之言顯丨丨皇家則匡主之功著又佛圖澄傳季龍僭位傾心事澄衣以綾錦乘以雕輦朝會之日引之升殿太子諸公丨丨而上)
(以彰其尊魏武帝讓封表臣祖父中常侍時但從輦丨丨左右既非其謀又不奮戟何承天荅顔永嘉書兄講求至理曾不析以聖)
(言多採譎怪以相丨丨得無似以水濟水邪沈約碑文蕭曹丨丨漢祖滅秦項以寧亂)鱗翼(晉書桓謙傳姚興謂謙曰小水)
(不容大舟若縱才力足以有濟事亦不假君為丨丨宜自求多福遂遣之宋書孫虔蒯恩傳論竝起自豎夫出于皂隸芻牧之下徒)
(以心一乎主故能奮其丨丨北史文苑傳序蘇亮蘇綽之徒咸奮丨丨自致青紫束晳文丨丨成而愈伏術業優而不試劉潛啓碣)
(石陪宴釣臺從幸攀附丨丨三十餘載劉孝標廣絶交論攀其丨丨丏其餘論附騏驥之旄端軼歸鴻于碣石是曰談交庾肩吾書)
(品後序今以九例該此衆賢猶如元圃積玉炎洲聚桂其中實相推謝故有兹多品然終能振此丨丨俱上龍門後之學者更隨點)
(曝云爾庾信吳明徹墓誌銘公以明略佐時雄圖贊務丨丨更張風飈遂遠魏徵賞舊左右議左右等攀附丨丨多歷歲年入參社)
(稷之守出為羈絏之僕劉兼詩鯤鵬丨丨途程在九萬風雲海浪深司馬光謝石昌言學士詩昔年三月浪丨丨化雲雷)降翼
(晉書索襲傳太守陰澹欲行鄕射之禮請襲為三老曰先生年耆望重道冠一時養老之義實繫儒賢既𣗳非梧桐而希鸞鳳丨丨)
(器謝曹公而冀蓋公枉駕誠非所謂也)出翼(宋書符瑞志帝堯在位七十年景星丨丨鳳凰在庭又崔駰虎賁中郎箴丨丨)
(王路入司階闥)二翼(南史宋武帝紀義熙五年帝北討燕公孫五樓乃退大軍分車四千兩為丨丨方軌徐行梁武帝淨業賦)
(蘭麝夾飛如鳥丨丨錢起詩有意兼程去飄然丨丨輕)外翼(南史張暢傳沈慶之議欲以車營為函箱陳精兵為丨丨)鵜
翼(北史盧愷傳時染工王神歡者以賂自進冢宰宇文護擢為計部下大夫愷諫曰今神歡出自染工更無殊異徒以家富自通)
(遂與縉紳竝列恐丨丨之刺聞之外境護竟寢其事謝朓詩麟趾方定丨丨誰濡李嶠讓陜州表上缺麟趾之風下招丨丨之誚)
攀翼(北史豆盧寕等傳論豆盧寧楊紹王雅韓雄等或丨丨雲漢底績屯夷雖運移年代而名成終始美矣哉)鴻翼(北史)
(文苑傳序彫琢瓊瑶刻削杞梓竝為龍光俱稱丨丨揚子黃心丨丨翕于天測曰黃心丨丨利得輔也高允徵士頌拔萃衡門俱漸)
(丨丨黃庭堅詩已回青眼追丨丨肻使黃塵沒馬頭)金翼(北史魏嗣城陽王鸞體幹雄偉孝文以有容儀以為奉車都尉升輅)
(車觸毁丨丨歛容請罪帝曰卿體貌過人素不便習何足懼也)擁翼(宋史樂志純祐我宋母儀四朝丨丨孫謀如虞承堯)無
翼(管子丨丨而飛者聲也無根而固者精也莊子聞以有翼飛者矣未聞以丨丨飛者也梁武帝責賀琛勅無足而行丨丨而飛)
(劉禹錫送蔡京赴學究科詩幸遇天官舊丞相知君丨丨上空虚)承翼(莊子兼懷萬物其孰丨丨是謂無方)蠅翼(莊子)
(郢人堊漫其鼻端若丨丨使匠石斵之運斤成風聽而斵之盡堊而鼻不傷席夔運斤賦霜刃投虚必去乎丨丨圓柯在握不失乎)
(毫釐)牛翼(關尹子我之生死如馬之手如丨之丨本無有復無無)禽翼(關尹子汝見蛇首人身者牛臂魚鱗者鬼形丨)
(丨者汝勿怪此怪不及夢夢怪不及覺有耳有目有手有臂怪尤矣)旗翼(荀子國安于盤石壽于丨丨人皆亂我獨治人皆危)
(我獨安)蜓翼(尸子荆莊王命養由基射蜻丨養由基援弓射之拂左丨庾信馬射賦非有心于丨丨豈留情于戟枝李商隱)
(詩曉簾串斷蜻丨丨羅屏但有空青色)翣翼(淮南子楊堁而欲弭塵被裘而以丨丨豈若適衣而已哉注翣扇也)建翼
(淮南子七月丨丨八月建亢)杖翼(山海經大荒之中有人名曰驩頭人面鳥喙有翼食海中魚丨丨而行注翅不可以飛倚)
(杖之用行而已)白翼(山海經單張之山有鳥焉其狀如雉而文首丨丨黃足名曰白鵺食之已嗌痛可以已痸)憲翼(山海)
(經杻陽之山怪水出焉而東流注于丨丨之水)即翼(山海經青邱之山英水出焉南流注于丨丨之澤)猨翼(山海經丨)
(丨之山其中多怪獸水多怪魚)魚翼(山海經耿山有獸焉其狀如狐而丨丨其名曰朱獳其鳴自呌見則其國有恐埤雅觀丨)
(丨而創櫓視䲭尾而製柂言古之人仰觀俯察取材于物以成舟楫之利如此)攄翼(易林舉翅丨丨跣望南國摯虞思遊賦逼)
(區内之迫脅兮思丨丨乎八荒)翰翼(易林假文丨丨随風背北)化翼(禽經鸞瑞鳥赤曰丹鳳青曰羽翔白曰丨丨玄曰陰)
(翥黃曰土符)使翼(文心雕龍綴慮裁篇務盈守氣剛徤既實輝光乃新其為文用譬征鳥之丨丨也)東翼(水經注濩)
(陂之西北即長舍城陂水丨丨洧隄西面茆邑)挾翼(拾遺記穆王八駿其八名丨丨梅堯臣水山詩左右兩山相丨丨)鷂
翼(齊民要術怒蹄欲厚三寸硬如石下欲深而明其後開如丨丨能久走)紫翼(杜氏通典軒渠國多九色鳥青口綠頸丨)
(丨紅膺紺頂丹足碧身緗背亦名九尾鳥亦名錦鳳常從弱水西來或云是西王母之禽也七命赬尾丹鰓丨丨青鬐錢起詩丨丨)
(紅翹翻霽光)水翼(庶物異名疏歙之龍鬚山紙有丨丨其名特奇)重翼(酉陽雜俎天山有神是為渾潡狀如槖而光其)
(光如火六足而丨丨無面目是識歌舞)素翼(酉陽雜俎齊郡函山有鳥足青觜赤丨丨絳顙名王母使者昔漢武登此山得)
(玉函長五寸帝下山玉函忽化為白鳥飛去世傳山上有王母藥函常令鳥守之崔融白龍表翩翩丨丨矯矯青鱗)生翼(酉陽)
(雜俎嶺南溪洞中往往有飛頭者將飛一日前頸有痕匝項如縷妻子遂守之及夜狀如病頭忽丨丨脫身而去何夢桂詩未能丨)
(丨化鯤魚誰御泠風問大初)衆翼(埤雅鴇無舌性不木止又其飛肅肅勞苦然其苞栩苞棘苞桑也尚得以其𩔖集聚衆羽)
(而成翼聚丨丨而成行今君子無所于愬下從征役又不得養其父母則鴇之不如也)冠翼(埤雅雞畜之有丨丨者屬貌犬)
(畜之以口吠者屬言羊畜之遠視者屬視豕畜之居閑衛而聽者屬聽牛畜之任重者屬思)骿翼(廣雅鳳凰雞頭燕頷蛇頸)
(鴻身魚尾丨丨五色)竦翼(星經鳥之鬭竦其尾鶉之鬭丨其丨謝莊表山輿竚衡雲鶼丨丨令狐楚進馬狀未丨丨于丹霄空)
(馳心于皇極)擊翼(屈原天問爭遣伐器何以行之竝驅丨丨何以將之)施翼(宋玉高唐賦東西丨丨猗狔豐沛注東西)
(丨丨者謂𣗳枝四向施布如鳥翼然其林木多也)脅翼(司馬相如長門賦翡翠丨丨而來萃兮注脅歛也劉歆賦獸望浪以)
(穴竄兮鳥丨丨之踆踆蔡邕篆勢延頸丨丨力欲凌雲成公綏螳蜋賦厲觜丨丨其往如歸)修翼(酈炎詩丨丨無卑棲遠趾)
(不步局邵秋堂詩一枝未可淹丨丨)濯翼(魏文帝滄海賦揚鱗丨丨載沉載浮潘尼詩振鱗南海丨丨清流)舉翼(曹植)
(七啓若丨丨而中留登樓賦鳥相鳴而丨丨)殿翼(何晏景福殿賦二六對陳丨丨相當注二六十二人也丨丨謂屋勢如鳥)
(翼孟郊詩丨丨翔危空劉筠致齋太乙宫詩丨丨如軒翥壇垓𩔖削成)投翼(王粲槐賦鳥鳴棲而丨丨人望庇而披襟)靡
翼(王粲思親詩飛焉丨丨超焉靡階謝朓野鶩賦孤雛驚以丨丨羈雌呌而莫尋)弄翼(劉楨詩鳴鳶丨䨇丨飄飄薄青雲)
飛翼(阮瑀文濯鱗清池丨丨天衢良時在兹勖之而已隋煬帝冬夜詩無因寄丨丨徒欲動和鑾錢起詩雲天有丨丨方寸佇)
(瑶華)闔翼(應瑒奕勢奮維丨丨固衛邊鄙)動翼(應瑒鸚鵡賦秋風厲而潛形蒼神𤼵而丨丨張華鷦鷯賦匪陋荆棘匪榮)
(茝蘭丨丨而逸投足而安)䨇翼(應瑒西狩賦丨丨伉旌八校祖分長燧電舉高烟蔽雲梁元帝玄覽賦麒麟五色飛兔丨丨集)
(我君圃之旁遊我帝梧之側元好問夢中詩安得便乘丨丨去綠陰清晝伴君閒)衡翼(袁豹討蜀檄神兵四臨天網宏掩丨)
(丨千里金鼔萬張組甲貝胄景煥波屬)撫翼(潘岳皇后策文丨丨齊藩訓成宏操袁宏三國名臣贊子布擅名遭世方擾丨)
(丨桑梓息肩江表傅休奕釣竿曲丨丨翔太清太清一何異江淹思北歸賦絶雲氣而厲響負青天而丨丨王勃啟循方極弊尚虧)
(風雨之間丨丨濡鱗猶失江湖之上張友正律移寒谷賦處幽谷而思遷待暄風而丨丨儲光羲詩䨇䨇復丨丨王維白鸚鵡賦芳)
(𣗳絶想雕梁丨丨又詩丨丨和鳴整羽族)抗翼(潘岳滄海賦舉扶搖以丨丨泛陽侯以濯鱗)綺翼(潘岳射雉賦鶯丨丨)
(而赬撾注鶯文章貌翼如綺文梁元帝樂府飛甍臨丨丨輕軒影畫輪范雲臨高臺曲千里常思歸登臺瞻丨丨沈約郊居賦或斑)
(尾而丨丨或綠衿而絳顙江總内殿詩丨丨雕甍邇清漢虹梁紫柱麗黃圖庾信宫調曲千櫨丨丨浮百栱長虹抗李百藥鸚鵡賦)
(繡領丨丨紅衿翠裳李白白頭吟寧同萬死碎丨丨不忍雲間兩分張唐宋紙鳶賦其上同丨丨之遷喬其下若馴騶之就喚陳旅)
(詩丹花陽林吐丨丨幽竹上)皇翼(潘岳笙賦寫丨丨以插羽摹鸞音以厲聲注列管以象鳳翼也)失翼(潘岳寡婦賦如)
(涉川兮無梁若凌虚兮丨丨)俄翼(張華鷦鷯賦鷹鸇過猶丨丨兮尚何懼于罿罻注俄邪也)舞翼(張華白鳩篇白雀呈)
(瑞素羽明鮮翔庭丨丨以應仁乾)玄翼(夏侯湛玄鳥賦揮連翩之丨丨挺參差之修尾)訓翼(夏侯湛昆弟誥訊德恭哉)
(丨丨從哉内外康哉)勁翼(夏侯湛賦鷹鷂翻以飄揚丨丨謖而下猘郝名遠白鸚鵡賦刷丨丨端麗容遇天網之四掩獻君門)
(于九重)驚翼(夏侯湛江上歌丨丨兮垂天鯨魚兮岳峙)揮翼(夏侯湛文丨丨初儀而受卿尹之舉許敬宗彈營國公唐)
(儉文任君才表丨丨在梁)庶翼(左思魏都賦子大夫之賢者尚弗曾丨丨等威附麗皇極注言不曾與衆丨丨戴上者等其威)
(儀而附著于大中之道也)壯翼(左思魏都賦雲雀踶甍而矯首丨丨鏤于青霄梁元帝賦雄梁渡水丨丨臨空)廻翼(左思)
(蜀都賦羲和假道于峻岐陽烏丨丨乎高標庾信麥積崖佛龕銘隂兔假道陽烏丨丨駱賓王奏姚州破賊露布聳喬林而插月隂)
(兔有假道之標拔崇巖以隱天陽烏無丨丨之地唐無名氏風賦銅烏迎而丨丨胡馬聽而思歸)蚋翼(傅休奕小語賦攀蚊)
(髯附丨丨)厲翼(傅休奕詩鷹隼丨天丨恥與燕雀遊)弭翼(陸機留侯贊怡顔高覽丨丨鳳戢託跡黃老辭世却粒劉義恭)
(舉才表潛虬聳鱗佇利見之期翔鳳丨丨應來儀之感)楚翼(陸機曲逆侯贊格人乃謝丨丨實摧注謂范增謝病去楚之羽)
(翼實已摧朽李嶼洞庭詩半洪侵丨丨一汊屬吳頭)隻翼(陸機詩良人遊不歸偏棲獨丨丨陸游詩偏栖復丨丨)光翼
(陸機答賈謐詩惟公太宰丨丨二祖)容翼(陸雲寒蟬賦綴以空冕增成首飾纓蕤翩紛九流丨丨)副翼(陸雲南征賦紛)
(同方而類聚煥丨丨而明分)俯翼(陸雲登遐頌丨丨遊周擕手入秦)靈翼(皇甫謐釋勸論冲丨丨于雲路浴天池以)
(濯鱗)西翼(劉琨文永戢東羽翰撫丨丨)拂翼(郭璞江賦䖺䗤丨丨而掣耀注䖺䗤狀如黃蛇魚翼出入有光)長翼
(張協七命丨丨臨雲飛陛陵山棗據詩奮迅振丨丨俛仰向天衢)曜翼(張載頌游龍丨丨而上征翔鳳因儀而下觀)挂
翼(成公綏蜘蛛賦丨丨繞足鞙絲置圍)翠翼(成公綏銘或造蔽髻南金丨丨明珠星列繁華致飾劉孝威詩丹雞丨丨張妬)
(敵復專場)奇翼(陶潛詩雲鶴有丨丨八表須臾還)並翼(鮑照舞鶴賦長揚緩鶩丨丨連聲庾信鴛鴦賦䨇心丨丨馴狎)
(池籠)傾翼(鮑照詩風動鳥丨丨)浮翼(鮑照石帆銘潛鱗丨丨爭景乘虚)綴翼(鮑照啓丨丨雲條葺鱗决沼梁簡文)
(帝七勵令二燕之丨丨使八鶴之增悲)委翼(鮑照野鵝賦顧丨丨而自傷)觧翼(謝朓詩懷歸欲乘電瞻言思丨丨)
歸翼(謝朓詩天長望丨丨孟浩然上張丞相詩日下瞻丨丨沙邊厭曝鰓杜甫詩丨丨會高風韋應物詩俯砌視丨丨開襟納)
(遠飇錢起東山别業詩東臯指丨丨月盡有餘意李紳重到惠山詩望中白鶴憐丨丨行處青苔恨昔遊白居易詩燕歌動丨丨歐)
(陽修寄聖俞詩明朝觧舟南丨丨縱莫戢陳造謝張守得新居詩得巢丨丨惬卑棲尚卷風茆落凍泥)玉翼(梁簡文帝大法)
(頌上丨丨而捫天飛銀楹而蔽景)鵝翼(梁簡文帝從軍行迤邐觀丨丨參差覩雁行)福翼(梁簡文帝弔道澄法師文)
(戒珠瑩淨丨丨該圓)鴉翼(梁簡文帝讓石城公表詭對鶴書俯羞丨丨)累翼(沈約郊居賦風臺丨丨月榭重栭千櫨崨)
(嶫百栱相持)井翼(沈約郊居賦授冥符于丨丨實靈命之所禀)保翼(沈約豫章王碑丨丨三善弘正九伐銘彼太常)
(懸諸日月李華中興頌帝告五臣丨丨朕躬)駛翼(沈約曉鴻詩羡明月之馳光顧征禽之丨丨王僧孺詩飛鱗難託意丨丨)
(不銜辭)低翼(沈約詠雪詩弱桂不勝枝輕飛屢丨丨)永翼(任昉齊竟陵王行狀方憑保祐丨丨雍熙)轉翼(劉峻)
(詩下盤鹽海底上丨靈烏丨)頓翼(劉潛詩欲比驚龍掣將丨陽烏丨)銜翼(劉峻答劉之遴借𩔖苑書蛩蛩之謀止于)
(善草周周之計利在丨丨故鳩集斯文蓋自綴其漏耳)綠翼(劉峻山棲志丨丨紅毛素纓翠鬛又詩香風鳴紫鸎高梧巢丨)
(丨)赬翼(江淹翡翠賦歛慧性及馴心騫丨丨與青羽王勃上已浮江宴序銀鈎犯浪挂丨丨于文竿瓊轄乘波耀錦鱗于畫)
(網)鴆翼(江淹文丨丨競扇豺牙爭礪)屏翼(江淹啟騰光江甸任鈞丨丨)錦翼(江淹賦若使明鏡前兮碎孤雁)
(之丨丨李白雉子班扇丨丨雄風生浩虚舟木雞賦驚被文而丨丨蔚矣迷搴木而花冠爛然李端雜歌山雞丨丨豈鳳凰隴鳥人)
(言止鸚鵡鄭谷鷓鴣詩暖戲烟蕪丨丨齊品流應得近山雞歐陽修代鳩婦言斑然丨丨花簇簇雄雌相隨樂不足)待翼(王僧)
(孺表排雲矯漢飛捧丨丨)翹翼(周翰五鳳樓賦五鳳丨丨若鵬運風)摧翼(吳均初至壽春詩中駕每傾輪當騫復丨丨趙)
(秉文海青賦遂投邱以委命恥丨丨以喪節)朱翼(張率舞馬賦納奇貢于絶區致龍媒于殊域伊况古而赤文爰在兹而丨)
(丨)隼翼(庾信哀江南賦或以丨丨鷃披虎威狐假)雁翼(庾信觀講武詩置陣橫雲起開營丨丨張李子卿聽秋蟲賦錦)
(書欲寄翩翩丨丨王起昆明池習水戰賦見魚麗之出游乎洲渚知丨丨之張觀乎作軍)鸞翼(庾信苦熱詩思為丨丨扇願借)
(明光宮楊巨源詩曉禁蒼蒼換直還暫低丨丨向人間李賀蘭香神女廟詩山秀愁空春舞珮剪丨丨)鶴翼(唐太宗文躬擐)
(甲胄親當矢石夕對魚麗之陣朝臨丨丨之圍)鴛翼(王勃秋夜山亭宴序魚鱗積磴還昇蘭桂之峰丨丨分橋即映芙蓉之水)
(駱賓王櫂歌鳳媒羞自託丨丨恨無窮)墜翼(王勃頌玄熊蚺䗊俯棟宇而危心青鳥歸飛仰靈軒而丨丨)伏翼(盧照)
(鄰五悲文操太阿以烹小鮮飛夜光而彈丨丨)宗翼(上官儀册江王元祥為鄜州刺史文地鄰丨丨俗備于五方壤密廻封潤)
(沾于九里)電翼(崔融明堂表霜毛下翥丨丨羣飛)散翼(武三思賀老人星見表澄霞助月丨丨垂芒)星翼(徐彦)
(伯南郊賦崇泰壇考丨丨劃八卦以通道錯五行而辨域)綷翼(蘇頲禇公神道碑彫材之有楩柟丨丨之有鵷鳳)羈翼
(張說送王光庭詩楚雲渺丨丨海月倦行舟)海翼(李白詩胡雁拂丨丨翺翔鳴素秋)繡翼(李白雉朝飛白雉朝飛挾)
(兩雌錦衣丨丨同䙰褷)右翼(李白鵬賦吾丨丨掩乎西極左翼蔽乎東荒)赩翼(李白明堂賦天窗丨丨而銜霓)溟
翼(李白詩我垂北丨丨且學南山豹)迅翼(杜甫雕賦蹙奔蹄而俯臨飛丨丨以遐寓)過翼(杜甫詩村墟丨丨稀汪元)
(量詩百年如丨丨撫掌笑孫劉)幾翼(杜甫詩日暮過丨丨北林空自昏)宿翼(杜甫詩潛鱗輸駭浪丨丨會高風釋道潛)
(題畫詩錯莫江雲結暝隂歸飛丨丨半浮沉)翻翼(杜甫詩紫燕時丨丨黃鸝不露身)去翼(杜甫詩丨丨依雲深錢起)
(詩塞長怯丨丨張耒建平途次詩點空知丨丨衝綠有歸人)冰翼(杜甫詩丨丨雪淚傷哀猱)點翼(閻伯嶼河橋賦舟形)
(崎嶬似火龍之飲川梁勢編綿疑海鵬之丨丨)巨翼(獨孤及鐘銘洞三學之奥府張二嚴之丨丨)舉翼(韋應物𤼵廣陵)
(留上家兄詩何時共還歸丨丨鳴春陽徐寅白鴿詩丨丨凌空碧依人到大邦)蚊翼(權德輿小言醯雞伺晨駕丨丨毫端棘刺)
(分畛域)怒翼(錢起詩帆翅初張處雲鵬丨丨同)聯翼(盧綸詩鳳雛丨丨美王孫)薄翼(左牢蟬蛻賦丨丨而朝陽)
(始照玄緌而宿露新洗)舊翼(李遠蟬蛻賦新緌薄嫩丨丨羅輕)大翼(韓愈詩安得長翮丨丨如雲生我身杜牧詩丨)
(丨終難戢奇鋒且自韜)伸翼(柳宗元跛烏詩刷毛丨丨和且樂)明翼(柳宗元詩乃降明德乃生丨丨)裂翼(柳宗)
(元晉問莫不脫角丨丨呀嚇匍匐)鷃翼(柳宗元詩丨丨嘗披隼蓬心頼倚麻)絶翼(柳宗元宥蝮蛇文吾悲乎天形汝軀)
(丨丨去足無以自扶曲膂屈脅惟行之紆)秃翼(柳宗元設漁者對抵大石亂飛濤折鰭丨丨顚倒頓踣順流而下宛委冒懵環)
(坻溆而不能出)恬翼(孟郊長安羈旅行直木有丨丨靜流無躁鱗)混翼(韋處厚上宰相薦皇甫湜書苟回險其道未得)
(按輪而驅則必丨丨于天池餐精于沆瀣秉矰繳者從而道之固無及矣)烏翼(劉禹鍚登武陵城詩星象承丨丨蠻陬想犬牙)
嶽翼(閻隨侯西嶽望幸賦欲大康兆人兮丨丨化淳四海兮嶽布有冲和無疵癘兮嶽獎定禮樂諧神人兮嶽聽)聳翼
(劉巖夫與叚校埋書每欲奮廓埃壒破開濤浪丨丨雲漢垂名竹帛)濟翼(胡運珮賦丨丨為君臣之榮觀逶迤乃賢哲之令圖)
翬翼(呂溫奉勅祭南岳詩危壇象岳趾祕殿翹丨丨)巢翼(鮑溶長安言懷詩暮天還丨丨明月隕葉柯)風翼(劉蛻)
(憫禱辭鱗鰓碧縠兮淵怪相參丨丨輕翔兮帶直烟嵐)蚨翼(盧肇宣州新興寺碑銘神怪戮力老幼同心丨丨飛貨龍鱗布)
(金)美翼(李子卿紅觜鳥賦凌丨丨之鵷雛掩能言之鸚鵡)短翼(李商隱詩丨丨差池不及羣)粗翼(李商隱上)
(河東公啓方資𫉬念丨丨標題)飄翼(吳融詩非時已認蟬丨丨到海須憂蚌失胎)懶翼(劉得仁詩弱苖須雨長丨丨任)
(風吹)濕翼(陸龜蒙苦雨詩初悲丨丨何由起)軫翼(陸龜蒙讀耆舊傳詩高當丨丨分化作英髦囿)脫翼(魏炤蜩甲)
(賦己丨輕丨猶帶懸緌)赤翼(唐無名氏白雀賦何貴乎黃以為名丨以為丨然後銜丹書以告祉執玉環以述職)病翼
(王禹偁詩丨丨得風雲壊墻勞赭堊)粉翼(石曼卿雪詩蝶遺丨丨輕難拾鶴墮霜毛散未收)凡翼(歐陽修詩周提二紀)
(陪唱和丨丨每並鸞凰棲)角翼(文同西園僦居詩中堂與挾廊丨丨相鈎聯)插翼(孔平仲于將軍詩七軍之心俱猛鷙)
(虎兕丨丨將翺翔王令贈慎東美伯筠詩少年倚氣狂不羈虎脅丨丨赤日飛)鐵翼(王令詩安得丨丨穿秋旻)霜翼(張耒)
(詩丨丨歸何晩鄰機織未停)展翼(張耒寄荅參寥詩秋風丨其丨道使萬里空)倦翼(劉子翬觀二劉題壁詩投林丨)
(丨不同栖况復分飛在寥廓陳登謝瑞州遊守啓天涯丨丨冰壑奇軀雷淵詩丨丨占危柯謝宗可睡燕詩補巢銜罷落花泥困頓)
(東風丨丨低)捩翼(陳造詩客子固厪身留滯如丨丨)秋翼(王十朋詩丨丨困燕雀)健翼(洪希文詩翹首仰雲)
(衢亦有丨丨遊)鷓翼(楊萬里南海陶令曾送水報以䨇井茶詩黑藏骨節龍筋瘠班出文章丨丨張)駢翼(戴表元義蜂行)
(須臾丨丨致雋永戢戢不翅輸牛車)綵翼(楊維楨鬭雞行劍心一動碎花冠口血相汙膠丨丨)整翼(黃昇詞倦丨摩天丨)
(笑歸來點畫亭臺按行泉石)丁翼(魏志丨丨字敬禮儀之弟也為黃門侍郎曹植有贈丨丨詩)宋翼(王羲之題筆陣)
(圖昔丨丨常作此書翼是鍾繇弟子繇乃叱之三年不敢見繇)
蜉蝣翼(詩丨丨之丨采采衣服)盟于翼(左傳鄭人以王師虢師伐衛南鄙請師于邾邾子使私于公子豫豫請往)
(公弗許遂行及邾人鄭人丨丨丨注翼邾地)大于翼(史記晉世家昭侯元年封文侯弟成師于曲沃曲沃邑丨丨丨翼晉)
(君都邑也)輔生翼(晉書天文志輔一星傅于開陽所以佐斗成功丞相之象也若近臣擅權則丨丨丨也)雲霄翼
(南史何敬容傳暴鰓之魚不念杯酌之水丨丨之丨豈顧籠樊之糧又夏侯湛文奮千里之足揮冲霄之翼于邵進畫松竹圖表輕)
(雲瑞氣必徵天地之祥玄鶴仙禽每舉冲霄之翼又張文成實性寺什迦像碑驥從東道方申逐日之功鵬舉北溟皆戢摩霄之翼)
禮為翼(莊子以刑為體以丨丨丨以知為時以德為循又以丨丨丨者所以行于世也)㩣以翼(揚子嘖以牙者童其)
(角丨丨丨者兩其足)鸚鵡翼(通鑑太后謂狄仁傑曰朕夢大丨丨兩丨皆折何也對曰武者陛下之姓兩翼二子也陛下起)
(二子則兩翼振矣)千里翼(本事詩吳武陵為刺史贓罪狼籍令廣州幕吏鞫之持之甚急武陵不勝其憤題詩路左佛堂)
(曰雀兒來逐颺風高下視鷹鸇意氣豪自謂能生丨丨丨黃昏依舊入蓬蒿)晨風翼(古詩亮無丨丨丨焉能凌風飛)連
翩翼(謝朓詩一遇長相思願寄丨丨丨梁元帝棲烏詩日暮丨丨丨俱向上林棲)蟭螟翼(梁昭明太子細言詩坐臥)
(隣空座憑附丨丨丨)青鳥翼(江淹清思詩賴乘丨丨丨徑出玉山岑劉復遊仙詩寄音丨丨丨謝爾碧海流)翡翠翼
(王筠春遊詩旣同丨丨丨復如桃李花)千年翼(庾肩吾表起登天漢寧培九萬之風坐濟星橋非使丨丨之丨)截虎
翼(庾信連珠斬長鯨之鱗丨飛丨之丨)司風翼(庾信蒼烏賦駐乘木之精轉丨丨之丨)上林翼(駱賓王代女道)
(士贈李榮詩君心不記下山人妾欲空期丨丨丨)垂雲翼(獨孤授北溟魚賦刺天之鬐拂日丨丨之丨從風范成大詩丨)
(天丨丨要摶扶)昇天翼(張籍詩龍蟠泥中未有雲不能生彼丨丨丨)三千翼(楊巨源上劉侍中詩欲奮丨丨丨頻)
(迴一夕腸)凌風翼(李山甫詩平生只耻丨丨丨隨得鳴珂上禁林)金雕翼(吳融詩篦鳳丨丨丨釵魚玉鏤鱗)䨇
飛翼(李商隱詩身無彩鳳丨丨丨心有靈犀一點通)排空翼(元稹詩共展丨丨丨)籠下翼(李羣玉詩子眞冥鴻)
(志不逐丨丨丨)鳴蛩翼(李咸用小松歌短影月斜不滿尺清聲細入丨丨丨)雲邊翼(李羣玉詩望盡丨丨丨)沉
仙翼(張喬青鳥泉詩祗此丨丨丨瑶池似不遥)南來翼(徐鉉詩春來憑檻方歎息仰頭忽見丨丨丨)鵷鸞翼
(蘇軾詩還朝暫接丨丨丨)千仞翼(蘇軾詩岩藏兩頭蛇瘴落丨丨丨)紅鵶翼(文同詩丨丨弄丨春徘徊按紅鵶謂)
(日也)劍無翼(王令張巡詩恨身不毛丨丨丨不能飛去嚥殘賊)鳳凰翼(徐璣詩回首丨丨丨雨露生光輝)卑
棲翼(馮取洽詞自顧丨丨丨似滄洲白鳥悠悠靜依拳石)不假翼(方夔羅隱舊居詩青雲丨丨丨無路凌高翔)二
百翼(岑安卿百雁圖詩形眞具生意彷彿丨丨丨)連雞翼(高憲詩秦人一鍜丨丨丨六國蕭條九州一)南飛
翼(盧旦詩永言長風翔情寄丨丨丨又柳貫詩勉勉他日思為寄東飛翼)蓬蒿翼(薩都拉詩慚愧丨丨丨乘風亦下翔)
宼子翼(後漢書丨恂傳恂字丨丨光武拜恂河内太守朱鮪使蘇茂賈彊度鞏河攻温恂擊破之檄至大喜曰吾知丨丨丨)
(可任也)
太微在翼(天文編極星非有意于動也若丨丨之丨丨天市之在尾攝提之在亢)緗葩煥翼(曹毗赤鸚鵡賦)
(丹啄含映丨丨丨丨)周公為翼(柳宗元陸文通墓表其法以文武為師以丨丨丨丨)
墨(莫北切筆丨又姓丨翟是也又縣名)
韻藻刑墨(書臣下不匡其丨丨傳臣不正君服墨刑鑿其額湼以墨又墨辟疑赦其罰百鍰傳刻其顙而丨之曰丨刑)
湟墨(見上)繩墨(禮記禮之于正國也猶衡之于輕重也丨丨之于曲直也史記韓非傳論韓子引丨丨切事情明是非其)
(極慘礉少恩漢書司馬遷傳且人不能早自財于丨丨之外以稍陵夷至于鞭箠之間乃欲引節斯不亦遠乎又李尋傳月者衆隂)
(之長妃后大臣諸侯之象也朔晦正終始弦為丨丨望成君德又後漢書朱浮傳疏云陛下清明履約率禮無違自宗室諸王外家)
(后親皆奉遵丨丨無黨勢之名晉書刑法志宣帝聰明正直履道握要以御海内臣下奉憲不失丨丨宋史曹公亮傳公亮方厚莊)
(重沉深周密平居謹丨丨蹈規矩金史趙秉文傳秉文之文長于辨析極所欲言而止不以丨丨自拘莊子吾有大𣗳人謂之樗其)
(大本擁腫而不中丨丨其小枝卷曲而不中規矩離騷背丨丨以追曲兮競周容以為度參同契動靜有常奉其丨丨四時順宜與)
(氣相得東方朔七諫滅規矩而不用兮背丨丨之正方劉向九歎操丨丨而放棄兮傾容幸而侍側阮籍大人先生傳世之所謂君)
(子唯法是修惟禮是克手執圭璧足履丨丨潘尼扇賦方圓應于規矩制度由于丨丨孔稚珪表匠萬物者以丨丨為正馭大國者)
(以法理為本韋應物送廣州錄事詩富豪虞興戎丨丨不易持柳宗元與太學諸生書俞扁之門不拒病夫丨丨之側不拒枉材王)
(起木從繩賦丨丨之間既無違于目巧白居易詩應須丨丨機關外安置疎愚鈍滯身韓偓閒居詩刀尺不虧丨丨在莫疑張翰戀)
(鱸魚歐陽修青松詩青松生而直丨丨易為功黃庭堅癭尊銘擁腫樛句不受丨丨蔡松年詩簿書欺俗吏丨丨守愚儒)無墨
(左傳肉食者丨丨今吳王有墨注墨氣色下也又圖畫見聞志荆浩語人曰吳道子畫山水有筆而丨丨項容有墨而無筆吾嘗采)
(二子之所長成一家之體故關同北面事之)有墨(見上輟耕錄山水用筆法謂之筋骨有筆丨丨之分用描處糊突其筆謂)
(之丨丨水筆不動描法謂之有筆)刀墨(國語有斧鉞丨丨之刑注丨丨謂以刀刻其顙而墨窒之酉陽雜俎尚書刑德攷日)
(涿鹿者鑿人顙也黥人者馬羈笮人面也鄭云涿鹿黥世謂之丨丨之民)深墨(孟子歠粥面丨丨)逃墨(孟子丨丨必歸)
(于楊逃楊必歸于儒)埃墨(家語孔子厄于陳蔡七日不食子貢犯圍而出得米一石顔回仲由炊之有丨丨墮甑中回取食之)
(子貢曰仁人廉士窮改節乎孔子召回炊而進飯吾將祭焉對曰有丨丨墮飯中欲置之則不㓗棄之則可惜回即食之不可祭也)
即墨(史記燕世家燕以樂毅為上將軍伐齊齊兵敗湣王出亡于外齊城之不下者獨唯聊莒丨丨其餘皆屬燕田單以丨丨)
(擊敗燕軍悉復得其故城又田敬仲世家威王召丨丨大夫而語之曰自子之居丨丨也毁言日至然吾使人視丨丨田野闢民人)
(給官無留事東方以寧是子不事吾左右以求譽也封之萬家漢書高帝紀夫齊東有琅琊丨丨之饒南有泰山之固西有濁河之)
(限北有勃海之利又郊祀志宣帝又祀太室山于丨丨三戸山于下密駱賓王上廉使啟鹿走周原霸燕圖于丨丨蛇分沛澤封漢)
(爵于筆城高適送蔡少府赴登州詩膠東連丨丨萊水入滄溟杜牧詩丨丨龍文光照耀常山蛇陣勢縱橫蘇轍詩愧無丨丨攻不)
(觧火牛觸王逄毘陵秋懷詩江山不盡新亭淚天地長懸丨丨心)文墨(史記蕭相國世家高祖以何功最盛封為酇侯功臣)
(皆曰臣等身被堅銳攻城略地大小各有差蕭何未嘗汗馬之勞徒持丨丨議論不戰顧反居臣等上漢書刑法志至于秦始皇兼)
(吞戰國遂毁先王之法滅禮誼之官專任刑罰躬操丨丨南史范雲傳及居選官任寄隆重官曹丨丨𤼵摘若神北史王世充傳世)
(充善敷奏明習法律而儛弄丨丨高下在心唐書張九齡傳刀筆之人溺于丨丨巧史猾徒緣奸而奮又岑文本傳或勸文本營産)
(業歎曰吾漢南一布衣徒步入關所望不過秘書郎縣令耳今無汗馬勞以丨丨位宰相尚何殖産業耶宋史韓駒傳駒遷中書舍)
(人上曰近年有制誥者所褒必溢美所貶必溢惡豈王言之體駒對若止作制誥則粗知丨丨者皆可為先帝置兩省豈止使行文)
(書而已鶡冠子蒼頡不道然非蒼頡丨丨不起李陵答蘇武書誰復能屈身稽顙還向北闕使刀筆之吏弄其丨丨耶吳質文惻隱)
(之恩形乎丨丨劉楨詩職事相填委丨丨紛消散嵇康論大道陵遲乃始作丨丨以傳其意區别羣物使有𩔖族孟浩然詩少年弄)
(丨丨屬意在章句王昌齡上李侍郎書持衡取士專在丨丨固未盡矣况文章體勢甚多一時不合便即棄之韋應物詩本是諸生)
(守丨丨今將四馬靜風塵韓愈送邠寧獨孤書記辟命序曳裾戎幕之下而專弄丨丨為壯夫捧腹甚未可也柳宗元文丨丨之彬)
(彬足以抒吾愁兮劉禹錫詩丨丨中年舊松筠晚歲堅白居易喜敏中及第詩轉于丨丨須留意貴向烟霄早致身韋莊詩不向烟)
(波狎釣舟強親丨丨事儒邱晁𥙷之次韻鄧愼思詩平生鄧夫子丨丨晚相依)墨墨(漢書田蚡傳嬰失竇太后益疏不用無勢)
(諸公稍自引而怠鷔惟灌夫獨否故嬰丨丨不得意而厚遇夫也管子政令不善丨丨若夜注言其昏闇之甚也新序晉平公謂師)
(曠曰甚矣子之丨丨也曠曰今國有五丨丨而不危者未之有也臣之丨丨小丨丨爾)削墨(漢書王褒傳離婁督繩公輸丨丨席)
(䕫運斤賦以公輸丨丨而猶疑杜牧謝周相公啓當考室搆厦之時膺督繩丨丨之任)子墨(漢書揚雄傳長楊賦序曰藉翰)
(林以為主人丨丨為客卿以諷注子者男子之通稱借以為主客而諷焉翰苑新書敬憑丨丨往白帥籖皮日休詩丨丨風流更不)
(言)和墨(漢書西域傳大夏有五翎侯一曰休密翎侯治丨丨城去陽關七千八百二里唐書地理志西域有丨丨州于怛没)
(國所治怛城置又莊子宋元君將畫圖衆史皆至受揖而立䑛筆丨丨在外者半文心雕龍傲雅觴豆之前雍容袵席之上灑筆以)
(成酣歌丨丨以藉談笑杜牧論諫書每見君臣治亂之間遐想其人䑛筆丨丨則冀人君一悟劉筠詩殺青丨丨度流年倪瓚題鄭)
(所南蘭詩只有所南心不改淚泉丨丨寫離騷)粉墨(後漢書黃瓊傳朱紫共色丨丨雜糅所謂抵金玉于沙礫碎珪璧于泥塗)
(四方聞之莫不憤歎又梁鴻傳鴻謂孟光曰今乃衣綺縞傅丨丨豈鴻所願哉圖畫見聞志郭忠恕善畫屋木林石郭從義鎮岐下)
(每延止山亭張素設丨丨于旁經數月忽乘醉就圖之一角作遠山數峯而已宣和畫譜宗室仲僴好繪畫每歲都城園圃花開時)
(仲僴于遊人中以筆簏自隨遇興來見高屏素壁隨意作畫率有佳趣徐陵書既忝衡流應須丨丨庶其允當無負朝客耳杜甫畫)
(鶻行乾坤空崢嶸丨丨且蕭瑟李賀詩走馬遣書勲誰家分丨丨王安石釋惠崇畫詩金坡巨然山數堵丨丨空多眞漫與陳造詩)
(頗似騎驢后山老倩誰丨丨灑毫端党懷英華山圖詩豈無愛山人不觧傳丨丨張翥為臨川王伯逹題畫詩只今丨丨餘高致愁)
(絶樵風冷薜蘿高啓畫鷹詩軒然欲飛揚嗟此丨丨妙)銅墨(晉書輿服志光祿大夫比六百石以丨印丨綬北史魏文帝紀)
(詔公卿已下每月上封事三條極言得失刺史二千石丨丨已上有讜言嘉謨勿有所諱王融策秀才文頃深汰珪符妙簡丨丨而)
(春雉未馴秋螟不散王僧孺從子永寧令誄薄言丨丨蒲密斯在盧照隣三月曲水宴詩由來棄丨丨本自重琴樽劉長卿詩今君)
(佩丨丨還自越鄕情李商隱舉王克明等狀假之丨丨有意于鳴琴委以簿書不羞其棲棘王禹偁詩丨丨官常改煙霄雨露垂歐)
(陽修送陳寺丞詩丨丨佩腰間中流望若仙劉克莊𤼵臨川詩始予丱角來家君綰丨丨王炎詩丨丨纏腰雪上頭元好問别張御)
(史詩簞瓢此日歸顔巷丨丨當時動漢廷)筆墨(晉書温嶠傳陶侃表曰故大將軍嶠忠誠著于聖世勲業感于人神非臣丨丨)
(所能稱陳唐書藝文志顔之推丨丨法一卷又鹿紙丨丨疏一卷書品魏帝丨丨雄贍吳主體裁綿密伯儒兼隸草六一題䟦古之)
(善書者必先楷法漸而至于行草亦不離乎楷正張芝與旭變怪不常出乎丨丨蹊徑之外神逸有餘而與羲獻異矣姚合詩風勁)
(衣巾脆窗虚丨丨輕歐陽修荅蘇子美詩語言既可駭丨丨尤其精王安石詩近代聲名出盧駱前朝丨丨數淵雲黃庭堅墨竹詩)
(深閨靜几試丨丨白頭腕中百斛力)翰墨(晉書張寔傳自今有面刺孤罪者酬以束帛丨丨陳孤過者荅以筐篚謗言于市者)
(報以羊米唐書李賀傳賀辭尚奇詭所得皆驚邁絶去丨丨畦逕宋史王珪傳英宗召至蕊珠殿傳詔令兼端明殿學士錫之盤龍)
(金盆諭之日秘殿之職非直器卿于丨丨聞二府員缺即出命矣又米芾傳芾為文奇險不蹈襲前人軌轍特妙于丨丨沈著飛翥)
(得王獻之筆意遼史蕭朴傳時太平日久帝留心丨丨始畫譜牒以别嫡庶由是爭訟紛起朴有吏才能知人主意敷奏稱旨朝議)
(多取决之六一題䟦太宗皇帝萬幾之餘留情丨丨嘗詔天下購募鍾王眞蹟集為法帖十卷模刻以賜羣臣揚雄荅劉歆書言詞)
(博覽丨丨為事諸葛亮正議縱使二三子多逞蘇張詭靡之說奉進驩兜滔天之辭欲以誣毁唐帝諷觧禹稷所謂徒喪文藻煩勞)
(丨丨者矣魏文帝典論古之作者寄身于丨丨見意于篇籍曹植文豈徒以丨丨為勲績詩賦為君子哉張協詩游思竹素園寄辭)
(丨丨林謝靈運詩卧疾豊暇豫丨丨時間作梁簡文帝昭明太子集序尋藩戾止流連于終讌下國遠征殷勤于丨丨王僧遠詩幽)
(衷何用慰丨丨久謠吟沈佺期詩丨丨思諸季裁縫憶老妻張說詩東壁圖書府西園丨丨林高適早春宴蓬池詩隔岸春雲邀丨)
(丨傍簷垂柳報芳菲孟浩然詩丨丨緣情製高深以意裁權德輿浩歌心為世教牽跡寄丨丨場元稹蚊幬詩破盡裁縫衣忘收遣)
(丨丨杜甫詩計疎疑丨丨李商隱詩所思唯丨丨從古待䨇魚余靖詩丨丨資吟興雲泉適野情梅堯臣寄晏相公詩相公貴且事)
(丨丨我軰豈得專遊嬉黃庭堅題畫詩雲沙眞富貴丨丨小神仙范成大元夕賞紅梅詩風生丨丨留連看月入笙歌次第催文天)
(祥挽劉知縣詩功名千載意丨丨一時豪)孔墨(梁書帝紀總論不能息末敦本斵彫為樸慕名好事崇尚浮華抑揚丨丨流連)
(釋老韓非子博習辯智如丨丨孔墨不耕耨則國何得焉呂氏春秋丨丨之後學顯榮于天下者衆矣皆所染者得當也鄒陽獄中)
(上梁王書魯聽季子之說而逐孔宋信子罕之計而囚墨翟夫以丨丨之辯不能自免于讒䛕而二國以危司馬相如美人賦子不)
(好危何若丨丨乎劉峻文或未覩湯武之龍躍謂戡亂在神功聞丨丨之挺生謂英睿擅奇響王褒文邪論不能惑丨丨王維贈焦)
(煉師詩不能師丨丨何事問長沮黎逄石硯賦因碌碌于俗𩔖栖栖于丨丨)佳墨(舊唐書裴行儉傳嘗謂人曰禇遂良非精)
(筆丨丨未嘗輙書不擇筆墨而研捷者唯余及虞世南耳避暑錄話米元章元祐末知雍邱縣蘇子瞻自揚州召還乃具飯邀之旣)
(至則對設長案各以精筆丨丨紙三百列其上而置饌其旁子瞻見之大笑就坐每洒一行卽申紙共作字一二小史磨墨幾不能)
(供)副墨(莊子丨丨之子聞諸洛誦之孫注丨丨文字也洛誦謂頌讀也翰苑新書中丹所藴丨丨難殫范成大詩丨丨到衡)
(宇鄧文原詩昔從蒙莊觀丨丨老歸芸窗窮太玄)沉墨(淮南子南遊于岡閬之野北至乎丨丨之鄕)矩墨(潛夫論造)
(規繩丨丨以教後人)石墨(水經注有墨出墨洞皆産丨丨酉陽雜俎無勞縣山出丨丨㸑之彌年不銷荆州記筑陽有墨山山)
(丨如丨廣州記懷化縣掘壍得丨丨甚精好可寫書陸雲與兄書一日上三臺曹公藏丨丨數十萬片皮日休硯詩丨丨一研為鳳)
(尾寒泉半勺是龍睛又武王硯銘丨丨相著而黑邪心讒言無得汚白)淡墨(嘉話錄苖粲子纘應舉粲以中風語澁而心緒)
(至切纘乃為狀請許入試否粲猶能把筆丨丨為書曰入入其年纘及第唐摭言進士榜粘黃紙四張以丨丨氊筆書禮部貢院四)
(字程大昌雍錄今世丨丨書進士㮄首曰禮部貢院者唐世遺則也藝林伐山唐人進士㮄必于夜書之必以丨丨或云名第者隂)
(注陽受以丨丨書者若鬼神之迹也格古要論蘭亭帖丨丨本前八行横裂文又十七十八行有細裂文蘭亭考蔡襄跋云石本唯)
(此書至佳丨丨稍肥字尤美健可愛黃庭堅跋丨丨碑古人作蘭亭序孔子廟堂碑皆作丨丨本蓋見古人用筆回腕餘勢若深墨)
(本但得筆中意耳今人但見深墨本收盡鋒芒故以舊筆臨倣不知前輩書初亦有鋒鍔此不傳之妙也又枯木道士賦寒煙丨丨)
(權奇輪囷孔武仲題東坡墨竹詩敗毫丨丨任揮灑范成大翰林學士何公溥挽詞名場魁丨丨官簿到花磚元好問秋溪戲鴨詩)
(畫家朱粉不到處丨丨自覺天機深龐鑄詩無限琅玕丨丨中王冕墨梅詩我家洗硯池邊𣗳朵朵花開丨丨痕)潑墨(畫斷)
(王墨酒酣後先以墨潑絹脚踏手捫隨其形為山水石不見其墨汁之處陸龜蒙杖詩拉訪談玄客持看丨丨圖歐陽修詩姚黃魏)
(紫腰帶鞓丨丨齊頭藏綠葉)揮墨(圖畫見聞志永嘉僧擇仁善畫松性嗜酒每醉丨丨于綃紈粉堵之上醒乃添𥙷千形萬)
(狀極于奇怪耶律楚材詩湛然丨丨試續貂囁嚅使人難出口)研墨(避暑錄話柳公權記青州石末丨丨易冷凡頑石捍堅磨)
(墨者用力太過而疾則兩剛相拒必熱而沫起俗言磨墨如病兒把筆如壯夫王羲之題筆陣圖夫欲書者先乾丨丨凝神靜思預)
(想字形岑參璋上人寫經詩揮毫散林鵲丨丨警池魚)毫墨(續畫品錄丹青之妙未可盡言皆法古而變今也立萬象于胸)
(懷傳千祀于丨丨鮑照詩丨丨時灑落王僧孺詩安能對兒女垂帷弄丨丨吳融贈䛒光上人草書歌可中一入天子國絡素裁縑)
(灑丨丨)染墨(蔡邕筆賦形調摶以直端丨玄丨以定色梁簡文帝荅湘東王書試筆成文臨池丨丨黎逄石硯賦欲精研而)
(丨丨在虛中而貯水)簡墨(陳琳檄文要領不足以膏齊斧名字不足以洿丨丨夏侯湛文隨羣班之次伏丨丨之後儲光羲詩)
(在車持丨丨粲粲皆詞英)督墨(嵇康琴賦乃使離朱丨丨匠石奮斤)拖墨(潘岳馬汧督誄剖符專城紆青丨丨之司奔走)
(失其守者相望于境)入墨(韓愈原道不入于楊則丨于丨)漬墨(李遠題橋賦危梁蘚剝丨丨蟲穿韓愈詩丨丨竄舊史磨)
(丹注前經張少博石硯賦既垂文以呈象亦徵瀾而丨丨黃溍詩敗壁詩者誰丨丨亂濃淡)啜墨(汪藻詩書魚多丨丨筆兔)
(每噴煙)
頭濡墨(唐書李白傳張旭吳人嗜酒每大醉呼呌狂走乃下筆或以丨丨丨而書既醒自視以為神不可復得也世呼張顚)
(又韋誕筆經濡墨而試直中繩勾中鉤方圓中規矩高啓詩讀書臺下逢人少濡墨廳中憶尉狂)隃糜墨(漢官儀尚書令)
(僕丞郎日給丨丨丨二枚)金壺墨(拾遺記浮提之國獻神通善書二人出肘間丨丨四寸上有五龍之檢封以青泥壺中有)
(丨汁如淳漆灑地及石皆成篆隸科斗之字記造化人倫之始李維休沐端居詩彩毫閒試丨丨丨青案時看玉字書)帳頂
墨(邵氏見聞錄范文正公多延賢士胡瑗孫復之徒晝夜肄業帳中丨丨如丨色及貴夫人以示子孫曰爾父少時勤學燈煙迹)
(也)廷珪墨(輟耕錄唐末墨工奚超與其子廷珪自易水渡江居歙州南唐賜姓李氏父子之墨始集大成然亦用松煙故)
(世有奚丨丨丨又有李丨丨丨或有作唐珪者偽也格古要論今之言墨者以李廷珪為第一品易水張遇為第二丨丨丨有二品)
(龍文䨇眷為上一眷次之)羲之墨(杜甫詩鵝費丨丨丨貂餘季子裘)魚吞墨(魏舒詩洗硯丨丨丨烹茶鶴避煙)
楯上磨墨(北史荀濟傳濟初與梁武帝布衣交知梁武當王然負氣不服謂人曰會丨丨丨丨作檄文或稱其才于梁武)
(梁武曰此好亂者也又蘇軾詩賦成橫槊裏盾墨何時乾)昌言蓄墨(仇池筆記石丨丨嘗寳丨李廷珪丨不許人磨或戲)
(之曰子不磨墨墨將磨子今昌言墓木拱矣墨猶無恙可為好事者之戒)
增定墨(禮記卜人定龜史丨丨注視兆坼也)致墨(周禮卜師揚火以作龜丨其丨注揚猶熾也丨其丨者孰灼之明其)
(兆)占墨(周禮占人凡卜筮君占體大夫占色史丨丨卜人占坼)劓墨(周禮小司宼上服下服之刑注上服丨丨也下)
(服宮刖也梁書武帝紀以丨丨用代重辟韓詩外傳廉嵇對荆王曰今來至上國必曰冠得俗見不冠不得見如此則上國使適越)
(亦將丨丨之身剪髮而後得以俗見可乎荆王聞之披衣出謝)丹墨(儀禮大射禮若丨若丨度尺而午注一從一橫曰午謂畫)
(物也韓愈譴瘧詩符師弄刀筆丨丨交横揮蘇軾送劉道原歸南康詩朅來東觀弄丨丨聊借舊史誅姦彊黃庭堅與徐彦和書想)
(丨丨之暇左右經史時以古人用心處一洗刀筆之塵也)昏墨(左傳丨丨賊殺臯陶之刑也梁武帝定律銘殺傷有法丨丨有)
(刑)貪墨(左傳已惡而掠美為昏丨以敗官為丨徐彦伯登長城賦朝則丨丨比肩野則庶人鉗口)倍墨(國語目之察色)
(也不過墨丈尋常之間注五尺為墨丨丨為丈八尺為尋倍尋為常)如墨(國語右軍亦如之皆玄常玄旗黑甲烏羽之矰望之)
(丨丨南史謝晦傳眉目分明鬢髮丨丨涉獵文義博贍多通時人以方楊德祖唐書五行志貞元四年七月自陜州至河隂河水色)
(丨丨流入汴河白居易詩黑潭水深色丨丨蘇軾詩日炙風吹面丨丨張耒詩濕雲丨丨怒江號雲笈七籖顔如少女鬚三尺黑丨)
(丨)楊墨(孟子能言距丨丨者聖人之徒也李白詩交流無時寂丨丨日成科李商隱詩别派驅丨丨他鑣竝老莊蘇軾詩猶)
(當距丨丨稍欲懲荆舒晁冲之詩揮斤丨丨徒正是鄒魯學)儒墨(史記禮書聖人一之于禮義則兩得一之于性情則兩失)
(故儒者將使人兩得之者也墨者將使人兩失之者也是丨丨之分矣辨之極也又莊周傳莊子善屬書離詞措事𩔖情用剽剝丨)
(丨雖當世宿學不能自觧免也又公孫宏傳注上方鄕文學招俊乂以廣丨丨宏為舉首漢書司馬遷傳夫隂陽丨丨名法道德此)
(務為治者也後漢書蔡邕傳槃旋于周孔之庭宇揖丨丨而與為友晉書向秀傳莊周内外數十篇秀為之隱觧𤼵明奇趣振起玄)
(風郭象又述而廣之丨丨之迹見鄙道家之言遂盛焉莊子道隠于小成言隱于榮華故有丨丨之是非以是其所非而非其所是)
(道德指歸論三代之遺風丨丨之流文誦詩書修禮節歌雅頌彈琴瑟梁元帝賦判辟雍之樂語辨金馬之丨丨吳均神仙可學論)
(丨丨所崇忠孝仁慈慶及王侯福薦祖考李忠言志詩童稚親丨丨時平喜道存)幽墨(史記屈原傳懷沙賦曰眴兮窈窕孔)
(靜丨丨注孔甚也墨無聲也韓愈南山詩冬行雖丨丨冰雪工琢鏤)職墨(史記屈原傳章畫丨丨兮前度未改注言上明于所)
(畫念其繩墨修前人之法不易其道則曲木直而惡木好)附墨(漢書西域傳康居有小五王二曰丨丨王治丨丨城去都護五)
(千七百六十七里去陽關八千二十五里王勣負答者傳麗朱者丹丨丨者黑蓋累漸而得之也)姑墨(後漢書章帝紀西域)
(假司馬班超擊丨丨大破之注丨丨西域國名又班勇傳勇至樓蘭以鄯善歸附特加三綬而龜兹王白英猶自疑未下勇開以恩)
(信白英乃率丨丨温宿自縳詣勇降水經注龜茲西去丨丨六百七十里川水又東南流逕于輪臺之東也)紙墨(後漢書鄧)
(皇后紀時方國貢獻競求珍麗之物自后即位悉令禁絶歲時但供丨丨而已梁書蕭琛傳琛在宣城有北僧南度賫一葫蘆中有)
(漢書序傳僧曰三輔舊老相傳以為班固真本琛固求得之其書多有異今者而丨丨亦古文字多龍舉之例非篆非隸南史宋后)
(妃傳殷淑儀薨謝莊作哀策文奏之帝曰不謂當今復有此才都下傳寫丨丨為之貴又張永傳永字景雲有巧思為宋文帝所知)
(丨丨皆自營造三十國春秋王隱始成晉書家無紙遂南游江州投庾亮乃𫉬其丨丨書就焉晉中興書葛洪好學常伐薪賣以買)
(丨丨齊民要術杏子仁可以為粥多取買者可以供丨丨之直也陶潛飲酒詩序既醉之後輒題數句自娛丨丨遂多詞無詮次白)
(居易和裴晉公林亭詩乞公殘丨丨一掃狂歌詞張耒讀李憕碑詩紛紛後世競著述丨丨徒為史官費柳貫觀書畫古器詩世間)
(丨丨日弊弊欲駕跛鼈行天衢)朱墨(魏志王肅傳注董遇善左氏傳更為作丨丨别異人有從學者遇云必先讀百遍而義自)
(見從學者云苦渴無日遇言當以三餘冬者歲之餘夜者日之餘隂雨者時之餘也由是諸生少從遇學無傳其丨丨者北史蘇綽)
(傳綽始制文案程式丨出丨入及計帳戸籍之法宋史范冲傳冲之修神宗實錄也為考異一書明示去取舊文以墨書刪去者以)
(黃書新修者以朱書世號丨丨書劉禹錫詩吾觀蘇令綽丨丨一何工歐陽修詩簿領丨丨徒紛淆王安石詩雞鳴入省門丨丨來)
(紛披蘇軾詩末路益可羞丨丨手自研韓維魯恭太師廟詩豈知文俗士丨丨坐浮沉黃庭堅詩夜堂丨丨小燈籠惜無纖纖來捧)
(椀朱子詩窗戸納凉氣吏休散丨丨又遊三峽詩豈知丨丨暇乃適山水願楊萬里詩抽身丨丨塵埃裏入眼山林氣味長)綴
墨(晉書衛恒傳錯筆丨丨用心精專勢如體均𤼵止無間)引墨(晉書劉毅傳同郡王基薦毅于公府曰毅僑仕平陽為郡)
(股肱正色立朝舉綱丨丨朱紫有分鄭衛不雜孝弟著于邦族忠貞效于三魏)泥墨(晉書王宏傳初為涿郡太守武帝稱之俄)
(遷衛尉河南尹無復能名更為苛碎坐桎梏罪人以丨丨塗面置深坑中為有司所劾)網墨(宋書王僧逹傳上表觧職曰臣)
(三省非分必致孤負居常輕任尚懼丨丨况參要内職承寵外畿其取覆折不假識見)道墨(齊書高逸傳論九流之設用藉)
(世教刑名丨丨乖心異旨何承天書佛經者九流之别家雜以丨丨慈悲愛施與中國不異)磨墨(南史到漑傳硯丨丨以騰)
(文筆飛毫以書信唐書王勃傳勃屬文初不精思先丨丨數升則酣飲引被覆面臥及寤援筆成篇避暑錄詁唐以前未盡以石為)
(硯端溪石雖後出未甚貴于世蓋晉宋間善書者初未嘗留意于硯往往以器貯墨汁故有以銅鐵為之者意不在丨丨也江鄰幾)
(雜誌永叔書法最弱筆濃丨丨以借其力孟郊贈鄧給事詩丨丨零落淚楷字貢仁賢梅堯臣詩呼童丨丨慰君意強作安得有好)
(辭蘇軾詩非人丨丨墨磨人張耒詩我時守書几丨丨傾硯滴方回詩朝來不忍輕丨丨落硯香粘數點紅又落花滿硯慵丨丨乳)
(燕歸梁急卷簾)班墨(北史郎基傳除海西鎮將梁將吳明徹攻圍海西基固守乃至削木為箭剪紙為羽圍觧還朝僕射楊愔)
(迎勞之曰卿本文吏遂有武略削木剪紙皆無故事丨丨之思何以相過)三墨(北史文苑傳序淹中稷下八儒丨丨之異漆園)
(黍谷名法兵農之别周書庾信傳論八儒丨丨辨博之論蜂起韓非子孔墨之後儒分為八墨離為三王融淨行頌丨丨紛紜殊不)
(會七儒委鬱曾未并)宮墨(舊唐書刑法志懼爭心將作也故有輕重三典之異丨丨五刑之差)手墨(唐書李靖傳五代孫)
(彦芳上太宗賜靖詔書數函皆太宗丨丨)用墨(唐書王徽傳進考功員外郎故事考簿以朱注上下為殿最歲久易漫吏輙竄)
(易為奸徽始丨丨遂絶妄欺)黃墨(唐書韋述傳述舊書二萬卷皆手校定丨丨精謹内秘書不逮也朱松詩丨丨工夫憐我)
(倦)黛墨(唐書薛元賞傳會昌中德裕當國復拜京兆尹都市多俠少年以丨丨鑱膚夸詭力剽敚坊閭元賞到府三日收惡)
(少杖死三十餘輩陳諸市)水墨(唐書王紹宗傳嘗與人書曰鄙夫書無工者特由丨丨之積習耳圖畫見聞志貫休所畫丨丨)
(羅漢悉是梵相形骨古怪其真本在豫章西山雲堂院劉禹錫謝柳子厚寄疊石硯詩烟嵐餘斐亹丨丨兩氛氲元稹詩丨丨看雖)
(久瓊瑶喜尚全竇鞏覽房杜二公手迹詩仁壽元和二百年濛籠丨丨淡如煙劉商畫松詩丨丨乍成巖下𣗳摧殘半隱洞中雲鄭)
(谷詩孤峰未得便歸去名畫先求丨丨山又丨丨畫松清睡眼雲霞仙氅挂吟身許渾詩丨丨蒼蒼半壁隂林逋詩丨丨屏風狀總)
(非作詩除是謝元暉蘇軾詩天公丨丨自奇絶瘦竹枯松寫殘月又丨丨自與詩爭研文同詩不成春秋學乃好丨丨畫陳師道詩)
(壁間丨丨畫為爾拂塵埃孔武仲蘇子瞻雪堂詩畫壁蒼茫留丨丨朱欄剝落長莓苔孔平仲大雪詩黑雲遮眼鋪丨丨楊萬里晚)
(風寒林詩𣗳無一葉萬梢枯活㡳秋江丨丨圖劉迎詩海色樓臺帀山容丨丨圖劉基題丨丨蓼花草蟲詩畫圖丨丨驚初見却似)
(扁舟過赤沙)亟墨(唐書西域傳自龜兹贏六百里踰小沙磧有䟦祿迦小國也一曰丨丨即漢姑墨國)苛墨(唐書南蠻)
(傳李琢為安南經略使丨丨自私以斗鹽易一牛夷人不堪)志墨(宋史天文志以銅為之表四方丨丨以為中刻之綴四繩)
(垂以銅丸各當一方之墨屈原九章章畫丨丨兮前圖未改)彈墨(宋史趙鼎傳鼎上言薦舉之人除命甫下丨丨已行臣日)
(侍宸衷所陳已艱難况在萬里之外乎)明墨(管子深而迹言丨丨章書道德有常則後世人人修理而不迷故名聲不息)
别墨(莊子相里勒之弟子五侯之徒俱誦墨經而倍譎不同相謂丨丨以堅白同異之辨相訾)誦墨(見上)尋墨(子華)
(子丨丨之于度也不能及其所不至)慎墨(荀子丨丨不得進其談按丨丨愼到墨翟也)緇墨(鹽鐵論縞素不能自分于)
(丨丨)瘠墨(荀子亂世之徵其服組其容婦其俗淫其志利其行雜其聲樂險其文章匿而采其養生無度其送死丨丨)視
墨(白虎通周官曰凡國之大事先筮而後卜凡卜人君視體大夫視色士丨丨凡人卜事視高揚火以作龜凡取龜用秋時攻龜)
(用冬時)犯墨(白虎通畫象者其衣服象五刑也丨丨者蒙巾劓者頳衣髕者墨蒙宮者屝大辟者布衣無領)喆墨(孔叢)
(子有丨丨篇藝文考讀孔叢子丨丨怪其于墨子無見皆晏子春秋語也)合墨(韋仲將墨方丨丨法以眞朱一兩麝香半兩皆)
(擣細後都合下鐵臼中擣三萬杵不得過二月九月齊民要術丨丨不得過二月九月溫時敗臭寒則難乾潼溶見風日觧碎重不)
(得過二三兩墨之大訣如此寧小不大)耀墨(衛夫人筆陣圖其硯取煎涸新石潤澁相兼浮津丨丨者)丸墨(搜神記益)
(州之西有祠自稱黃石公禱者持一百紙一䨇筆一丨丨先聞石室中有聲便言吉凶酉陽雜俎王勃每為碑頌先引被覆面而卧)
(忽起一筆書之時人謂之腹藁少夢神遺以丨丨盈袖)噴墨(神仙傳班孟不知何許人能丨丨一噴皆成字竟紙各有意義)
吐墨(神仙傳葛元見賣大魚者謂曰暫煩此魚往河伯處乃丹書納口中投水有頃魚化騰躍上岸丨丨書青色如木葉程俱)
(詩世人如鰂魚自蔽翻丨丨)毛墨(抱朴子崇琬琰于懷抱之内吐琳琅子丨丨之端)香墨(東宮故事皇太子初拜給)
(丨丨四丸漆石硯一枚赤縹紅紙麻紙各一百漆筆四枝銅博山筆牀一副韋應物硯詩白水浮丨丨清池滿夏雲錢惟演詩病已)
(不須傳七𤼵粉箋丨丨寄詩筒秦觀詞丨丨彎彎畫胭脂淡淡勻)動墨(文心雕龍茂先搖筆而散珠太冲丨丨而横錦)烟
墨(水經注萊蕪谷有清泉泉上數丈有石穴二口入穴丈餘高九尺許廣四五丈言是昔人居山之處薪㸑丨丨猶存輟耕錄采)
(繪法麝香褐用土黃檀子入丨丨合)窒墨(酉陽雜俎周官墨刑罸五百鄭言先刻面以墨窒之丨丨者使守門)放墨(酉陽)
(雜俎烏賊魚舊說名河伯從事遇大魚輙丨丨方數尺以混其身)御墨(庶物異名疏宋熙豐間張遇供丨丨用油烟入麝腦)
(金箔謂之龍香劑周美成艮嶽詩龍餅麝元皆丨丨游魚吞却化鯤鵬廼賢詩詔下天門丨丨題龍岡開宴百官齊)運墨(歴代)
(名畫記丨丨而五色具謂之得意意在五色則物象乖矣)陋墨(法書要錄思挫于弱毫數屈于丨丨)噀墨(海物名記烏賊)
(魚贊曰吸吸丨丨迷射水慝)藏墨(李廷珪丨丨訣詞云贈爾烏玉玦泉清硯須潔避暑懸葛囊臨風度梅月)濯墨(海錄)
(碎事凡墨汚衣閉氣于水上作白字急丨之不過七遍丨跡即浮)寶墨(六一題䟦唐陁羅尼經幢今在潤州丨丨亭中唐雲)
(陽野夫王奐之書字畫頗為世俗所重故錄之以備廣採歐陽修明堂慶成詩丨丨飛雲動金文耀日晶黃庭堅詩經行東坡眠食)
(地拂拭丨丨生楚愴孫覿御書扇銘扇出上方丨丨未乾天縱墨妙宛若驚鸞樓鑰得王大令保母甎刻詩黃閣岡下得丨丨古人)
(燒甎堅于石)養墨(墨經膠多利久膠少利新匠者以其速售故喜用膠少觀易水歙州李氏皆用大膠所以丨丨)故墨
(墨經凡新墨不及丨丨衛夫人曰墨取十年以上強之如石者蓋其愈久益堅且白物久斯變墨况其本黑之物)新墨(見上)
詔墨(中吳紀聞陸徽之廷對與雍孝開力陳時政闕失有旨駁放孝開叩頭曰陛下求直言今丨丨猶未乾奈何以直言罪人)
(陳起詩北禁丨丨香)贈墨(施宿會稽志漢王朗為郡太守子肅隨之郡住東齋夜有女子自地中出稱越王女與語逹旦臨别)
(丨丨一丸肅方注周易多滯思因此便覺才思開悟)飲墨(宣和畫譜陸探微子綏洪綏肅作書亦工嘗于麻紙畫釋迦像為時)
(所珍蓋麻紙緩膚丨丨不受推筆亦丹青家所難宜得譽云)雷墨(雷民傳時有雷火𤼵于野中每雨霽得黑石或圓或方號)
(丨公丨凡訟者投牒必以丨丨雜常墨書之為利)作墨(老學菴筆記范至能在城都嘗求亭名于予予曰思鱸至能大以為)
(佳時方丨丨即以銘墨背然不果築亭也)李墨(老學菴筆記東坡自儋耳歸至廣州舟敗亡墨四箧平生所寳皆盡僅子諸子)
(處得丨丨一丸潘谷墨兩丸)制墨(翰苑新書賀婁參政啟樞廷基宥丨丨未乾)損墨(翰苑新書回胡知縣啟敢謂謙)
(慈先勤丨丨)觚墨(翰苑新書方壺山回游監元啟諒其游戲丨丨之際固已凌跨紈袴之流)尺墨(翰苑新書戴象麓上)
(贛州周府判啟編摩丨丨披瀝寸丹)松墨(夢溪筆談鄜延境有石油燃之如麻但煙甚濃所霑幄幕皆黑予疑其煙可用試掃)
(其煤以為墨光如漆丨丨不及也白居易詩花紙瑶緘丨丨後把將天上共誰開)破墨(圖畫見聞誌畫小石者每留素以生)
(雲或借地而為雪其丨丨之功尤為難也歴代名畫記王維工畫山水體涉古今余曾見丨丨山水筆迹勁爽又張璪工𣗳石山水)
(予家曾令畫八幅山水障在長安平原里丨丨未了陸游詩數峯丨丨畫廬山高永詩想見丨丨初布袖蛟龍盤)濃墨(輟耕)
(錄畫石之法先從淡墨起可改可救漸為丨丨者為上蘇軾送顧子敦奉使河朔詩平生批勅手丨丨寫黃紙楊萬里晚風寒林詩)
(幸自寒林俱淡筆却將丨丨點棲烏花蘂夫人宫詞好是聖人親捉得便將丨丨掃䨇眉柳貫觀書畫古器歌七客張萱為誰作丨)
(丨大筆色不枯)逸墨(輟耕錄畫一窠一石當丨丨撇脱有士人家風纔多便入畫工之流矣)焦墨(輟耕錄作畫用墨最)
(難但先用淡墨積至可觀處然後用丨丨濃墨分出畦徑遠近故在生紙上有許多滋潤李成惜墨如金是也)惜墨(見上樓鑰)
(催老融墨戲詩古人丨丨如惜金老融丨丨如惜命)楮墨(輟耕錄保和殿曲燕記云登層挾閣曰妙有設古人儒書史子丨丨)
食墨(紫桃軒雜綴琴中蛀蟲綠色者名鞠通喜丨枯桐與古丨可與脉望作對王起墨池賦映揚鬐之鯉自謂奪朱沽曳尾之)
(龜還同丨丨)離墨(一統志宜興縣丨丨山以鍾離墨得道于此故名)𤼵墨(瑯嬛記袁瓘作古硯歌有句云青州點鐵)
(不足數衛公結鄰差可方古有點鐵硯甚丨丨歐陽修尺牘承惠紅絲硯誠丨丨若謂勝端石則恐過論又古瓦硯詩用之以丨丨)
(不及瓦礫頑)古墨(瑯嬛記孫鳳有一琴背有孔若蛀者一日有道人見袖中出小竹筒倒黑藥少許即有一綠色蟲走出背)
(上隱隱有金線文道人納蟲筒中竟去有博物君子曰此異寶也謂之鞠通有耳聾人置耳邊少時即愈喜食枯桐尤愛丨丨鳳始)
(悟道人竹筒中藥蓋丨丨屑也陳師道丨丨行序晁无斁有李墨半丸云裕陵故物也往于秦少游家見李墨不為文理質如金石)
(亦裕陵所賜王平甫所藏者潘谷見之再拜曰眞廷珪所作也秦觀越川懷古詞梅市舊書蘭亭丨丨依稀風韻生秋)徼墨
(枚乘七𤼵丨丨廣博注墨燒田也言逐獸于燒田廣博之所)循墨(馬融疏司民之吏案繩丨丨雖有殿最所差無幾)硯
墨(李尤墨硯銘書契既造丨丨乃陳煙石附筆以流以申篇籍永垂紀志功勲蘇軾詩也知堆案文書滿未暇開軒丨丨中)綸
墨(管寧荅桓範書遠辱丨丨降尊誘卑)汗墨(蔡邕疏臣以愚頑黍辱顯列輒流丨丨不堪之責又讓高陽侯印綬表訖無雞)
(犬鳴吠之用常以丨丨愧負寵恩)鋸墨(古樂府大匠持斧繩丨丨齊兩端)董墨(嵇康論欲彌縫兩端使不愚不誕兩)
(譏丨丨謂其中可得而居且辭辨雖巧難可俱通按丨丨謂董仲舒墨子也義與儒墨同)近墨(傅休奕太子少傅箴近朱者赤)
(丨丨者黑)玄墨(傅休奕筆銘正色丨丨銘心寫言林逋詩清華自合論閒客丨丨何妨事靜君)㥏墨(左思魏都賦弛氣離)
(坐丨丨而謝注丨丨面色變墨而慙也)假墨(成公綏隸書體隨便適宜亦有弛張操筆丨丨抵押毫芒)横墨(宗炳自畫)
(山水序今張綃素以遠映則崑閬之形可圍于方寸之内竪劃三寸當千仞之高丨丨數尺體百里之迥)韓墨(王融疏申商丨)
(丨之權伊周孔孟之道)少墨(梁武帝論書書丨丨浮澁多墨笨鈍)多墨(見上)華墨(梁元帝賦乃稜威于丨丨出車)
(檻之云修觀月窟之入附睹日勒之來遊)名墨(江淹讓揚州表竊聞周夏異章玄素各體儒道二宗丨丨兩教咸以裕俗為急)
(得人為寶)枉墨(江淹尚書符丨丨矯繩害著西荆)青墨(江淹空青賦若夫邃古之世汗漫窈微惟此丨丨所以造之)
贍墨(江淹知已賦對楚漢之丨丨覽魏晉之鴻策)吮墨(劉孝綽書韜翰丨丨多歴寒暑駱賓王上郭贊府啟丨丨翹足)
(希造杖于一枝味道彈冠望横經而重席李商隱會昌一品集序丨丨摛詞詠日月之光華鮮于樞詩官閑祿飽日無事丨丨含毫)
(且暫娛)鉛墨(江總陶貞白集序校之丨丨緘以緹緗)弄墨(徐陵玉臺新咏集序然脂暝寫丨丨晨書)散墨(徐陵)
(司徒寺碑衆生無盡世界無窮芬若披蓮遠如丨丨)祕墨(虞龢論書表陛下淵昭自夭觸理必鏡乃詔張永更製御紙緊潔光)
(麗輝日奪目又合丨丨美殊前後色如點漆)停墨(虞龢論書表使吳興郡作青石圓硯質滑而丨丨殊勝南方瓦石之器)
采墨(庾元威論書余經書十牒屏風作百體間以丨丨當時衆所驚異自爾絶筆唯留草本而已)麝墨(王勃秋日餞别)
(序研棈丨丨運思龍章陸龜蒙採葯賦煙分而丨丨猶濕張宏範墨竹詩丨丨芸香小玉叢淡煙横月翠玲瓏)邇墨(王績文化)
(赤漸乎鄰丹為黔資乎丨丨)珍墨(李白詩蘭麝凝丨丨精光乃堪掇)盡墨(杜甫石硯詩聯㘭各丨丨多水遞隱見又)
(有練實先出臨池眞丨丨)調墨(高適贈韋使君詩起草徵丨丨焚香即宴娛)餘墨(劉言史右軍墨池詩至今池水涵丨)
(丨猶共諸泉色不同歐陽修詩遺蹤處處在丨丨潤不枯黃庭堅題法帖觀唐人斷紙丨丨皆有妙處故知翰墨之勝不獨在歐虞)
(褚薛也)得墨(柳宗元碁序得朱焉則若有餘丨丨焉則若不足)奮墨(劉子元上簫至忠書屬辭比事勞逸宜均揮鉛)
(丨丨勤惰須等)乞墨(孟郊詩偷筆作文章丨丨潛磨搆)淚墨(孟郊詩丨丨灑為書)凍墨(白居易詩硯溫融丨丨)
斤墨(白居易詩匠人執丨丨采度將有期)驟墨(戴叔倫懷素上人草書歌龍蛇騰盤獸䇄立馳毫丨丨劇奔駟)應墨
(張文成實性寺什迦像碑建此神逼爰崇淨域龍圖合兆龜書丨丨)殘墨(許渾過鮑溶宅詩古苔丨丨沼深竹舊書堂)守
墨(李山甫古石硯詩抱眞唯丨丨求用每虛心)囚墨(李咸用硯瓦詩連澌光比鏡丨丨膩于䃜)試墨(李商隱詩丨丨)
(書新竹張琴和古松)醉墨(陸龜蒙詩憐君丨丨風流甚幾度題詩小謝齋蘇舜欽檢書詩軒昂丨丨間纖悉新書雜歐陽修送)
(原父守永興詩新詩丨丨時一揮别後寄我無辭遠蘇軾石蒼舒丨丨堂詩近者作堂名丨丨如飲美酒消百憂孔平仲懷井儀堂)
(詩淋浪丨丨留西壁好事於今刻作碑又狂吟跌宕無風雅丨丨淋浪不整齊黃庭堅詞月側金盆墮水鴈回丨丨書空朱子墨梅)
(詩夢裏清江丨丨香蕊寒枝瘦凛冰霜唐庚詩老眼逄春病有花淋浪丨丨宇如鴉)寄墨(李洞詩丨丨天壇史分箋蜀國僧)
佩墨(曹松詩丨丨縣兼清)奔墨(蘇舜欽公素學士見招詩君方酒酣亦思我丨丨紙上為長謠)排墨(梅堯臣詩丨丨)
(同孟軻)渴墨(梅堯臣詩丨丨未散霧)遺墨(梅堯臣觀宋中道書畫詩鍾王眞蹟尚可覩歐禇丨丨非因模王安石詩)
(丨丨每看疑邂逅復隨人事散如烟蘇軾詩粉本丨丨開明窗黃庭堅題法帖王會稽初學書于衛夫人中年遂妙絶古今今人見)
(衛夫人丨丨疑右軍不當北面蓋不知九萬里則風斯在下耳朱子伏讀尤美軒詩卷詩共與前創古三歎丨丨妙周必大醉菴詩)
(集詩清風滿座無塵事丨丨盈編有舊題范成大清江臺張安國題榜詩故人春夢覺丨丨秋蛇掣路鐸慶壽寺詩裕陵丨丨爛銀)
(鈎元好問換得雲臺帖詩今日雲臺見丨丨黃金牢鎖玉麒麟高啓題松雪臨祐陵草蟲詩宣和丨丨畫難工唯有王孫筆意同)
點墨(司馬光顔太初雜文序儒者果何如執簡㐲冊呻吟不息謂之儒耶抑丨丨濡翰織制綺組之文以稱儒亦遠矣)莊
墨(王安石答陳祝書謂子夏之後流而為莊周則丨丨皆學聖人而失其源者也)法墨(韓維詩金壺道人丸丨丨)漆墨
(蘇軾贈潘谷詩布衫丨丨手如龜未害冰壺貯秋月)苦墨(蘇軾詩我生固多憂肉食常丨丨)翻墨(蘇軾詩黑雲丨丨未)
(遮山陸游詩雲丨一天丨浪蹴半空花邢具瞻詩樓外青山半夕陽寒鴉丨丨點林霜)落墨(蘇軾詩何須誇丨丨獨賞江南)
(工又却因梅雨丹青暗洗出徐熙丨丨花)螭墨(蘇轍後省初成直宿呈子瞻詩丨丨屢乾朝已久囊封希上出猶遲)翠墨
(蘇轍詩旋揉丨丨濡黃繒)枯墨(蘇轍詩昔遊有遺詠丨丨存高甍)紈墨(曾鞏詩怡然治丨丨)兖墨(文同詩畫思丨)
(丨潑淋漓)受墨(黃庭堅鏡硯銘瀘川之桂林有石黟黑瀘川之人不能有而富義有之以為研則宜筆而丨丨又王炎詩旁求)
(得他財飲水不丨丨)潄墨(黃庭堅次韻子瞻子由題憩寂圖詩蘇仙丨丨作蒼石應觧種花開此時)宜墨(黃庭堅次李之)
(純韻探囊贈研頗丨丨近出黃山非遠求)妙墨(黃庭堅跋法帖書孔明對劉元德語章草法甚妙不知與王中令書先後要皆)
(為丨丨朱子仙洲新亭詩共說新亭好眞堪丨丨留李京詩虎頭丨丨龍眠手百㡧生綃畫不成)酒墨(秦觀湯泉賦其餘丨)
(丨所𤼵膠鹽是滋啜懷千金餘狂一國)曾墨(晁𥙷之詩居然邑里號丨丨為廻駕)賜墨(眺沖之詩只今丨丨無老潘)
灑墨(陳師道詩憐君用意常勤渠揮毫丨丨填空虚高啓題黃大癡畫詩平生好飲復好畫醉後丨丨能淋漓)沫墨(范成)
(大詩劈牋丨丨乏奇句)隸墨(范成大詩倚劍凌空丨丨鮮)聚墨(陸游詩重簾不卷留香久古硯微凹丨丨多)學
墨(陸游詩晏嬰元丨丨勿負此心初)刷墨(楊禺里𤼵銀𣗳林詩遠嶺惹雲秋裹雪淡天丨丨曉來隂)印墨(楊萬里謝)
(送東坡新集詩丨丨糢糊紙不佳亦非魚網非科斗)戲墨(朱子詩餘事亦騷雅丨丨仍風霜)費墨(趙師秀翠巖寺詩碑)
(頑工丨丨草嫩鹿添茸)縗墨(方岳辭免起復表丨丨臨戎事非彜典詔泥假守情駭誤恩)飛墨(方岳回吳侍御書丨)
(丨而落詔鵶竚趣歸于漢殿王磐會同館詩庭花丨丨空留恨)芝墨(方岳與曹知縣啓遥知私語于柳隂惟恐遄頒于丨丨)
薦墨(方岳回趙縣丞啓式遄丨丨不次除綸陳造詩安得定海民為君灑丨丨)練墨(程俱詩練性如丨丨)賣墨(王廷)
(珪詩君不見呂洞賓竹絲籃子烏紗巾長安市上無人識喚作湖西丨丨人)舊墨(王阮再遊淨土寺詩髩邊但覺新絲長壁)
(上唯餘丨丨痕)詩墨(林景熙題陸放翁詩卷後丨丨淋漓不負酒但恨未飲月氐首)倒墨(薛李宣校韓文畢歸孫元式詩)
(丨丨扶周復古文清輝萬丈醇乎醇)蛹墨(謝翺詠蜂詩丨丨春如翳寒崖舉族懸)狂墨(陸游醉中草書詩手挹凍醪秋)
(露重卷翻丨丨瘦蛟飛釋道潛詩丨丨掃琅玕風烟坐中𤼵徐渭詩一吸葡萄春五斗旋移丨丨寫劉伶)奚墨(元好問詩丨丨)
(疑幽香張憲詩丨丨雲磨舊馬肝)重墨(馬定國詩詩成丨丨題飛絮睡起輕芒蹋軟莎)題墨(鄧文原詩故將丨丨琬琰)
(同)神墨(陳泰詩畫史刳松作丨丨掃出麒麟帶松骨)涴墨(方夔詩采盆任我翻成雉丨丨從渠點作蠅)勁墨
(張翥題郝内翰書詩百年遺賦人爭重丨丨遒毫精爽動)游墨(張翥題扇詩等閒丨丨落宫扇駿氣凌風欲超起)蘸墨
(徐渭葡萄詩尚有舊時書秃筆偶來丨丨點葡萄)隱墨(沈周題子昂重江叠嶂卷詩丹青丨丨墨隱水其妙數淡不數濃)
史墨(左傳晉趙鞅卜救鄭遇水適火占諸史趙丨丨史龜注皆晉史史記魯世家定公立趙簡子問丨丨曰季氏亡乎注丨丨)
(晉史蔡墨也)蔡墨(見上梁元帝劉孝綽墓誌銘丨丨攸陳有草有苖)宋墨(韓非子言有纖察微難而非務也故李惠)
(丨丨皆畫策也)咸墨(文心雕龍帝嚳之世丨丨為頌以歌九招)力墨(小學紺珠黃帝七輔風后夭老五聖知命窺紀地典)
(丨丨按墨或作牧)張墨(歴代名畫記顧愷之丨丨荀勖師于衛協史道碩王微師于荀勖衛協又丨丨與荀勖並風範氣韻)
(極妙參神)
上谷墨(唐書藝文志序學士通籍出入大府月給蜀郡麻紙五千番丨丨丨三百三十六丸歲給河間景城清河博平四郡)
(兔千五百皮為筆材)九子墨(通典鄭衆言婚禮有合婚鈴取音聲諧丨丨丨取生長子孫鄭氏婚禮謁文贊丨丨之丨藏于)
(松烟)仲將墨(法書要錄王僧虔論書子邑之紙研染輝光丨丨之丨一點如漆)天雨墨(災祥集丨丨丨君臣無道)
(讒人進又徐渭木筆花詩料得將開園内日霞箋雨墨寫青天)十挺墨(傳信記蘇瓌初未知&KR0146;于馬廐中與傭僕雜作一日)
(有客詣瓌候于廳所&KR0146;擁篲趨庭遺墜文書客取視之乃詠崑崙奴詩也其詞曰指頭丨丨丨耳朵兩張起客心異之)相夫
墨(姓氏急就篇韓子有丨丨氏之丨)龍鳳墨(玉海雍熙三年正月錢俶進草書絹圖二翌日墨詔獎諭賜玉硯一金匣)
(副之丨丨丨百挺紅綠筆百管盈丈紙百軸)復古墨(玉海宋紹興十一年詔賜侍讀吳表臣蘇符新茶又賜丨丨堂丨)
月團墨(玉海徐鉉兄弟工翰染崇餙書具嘗出一丨丨丨曰此價値三萬)麝香墨(后山談叢張遇墨一團面為盤)
(龍鱗鬛悉具其妙如畫其背有張遇丨丨丨字)油裏墨(輟耕錄采繪法丨丨丨用紫花土黃烟墨合)松烟墨(輟耕)
(錄唐時高麗歲貢丨丨丨多用老年松煙及鹿膠造成)螺子墨(輟耕錄魏晉時始有墨丸後有丨丨丨亦墨丸之遺製)
烏鰂墨(瑯嬛記宋遷寄試鶯詩有云誓成丨丨丨人似楚山雲人多不觧烏鰂義南越志云丨丨懷丨江東人取墨書契以)
(紿人物逾年墨消空紙耳薛李宣從孫元式假定本韓文詩脫落間亡丨丨丨蠧殘寧免白魚辭)玉泉墨(藝林伐山南中)
(楊生製墨不用松煙止以燈煤為之名丨丨丨)畫眉墨(藝林伐山金帝宗室中以張遇麝香小龍團為丨丨丨)兔枝
墨(吳均詩泪研丨丨丨筆染鵝毛素元稹詩屢益蘭膏燈猶研丨丨丨)雲似墨(柳宗元詩桂嶺瘴來丨丨丨洞庭春盡水)
(連天)半天墨(皮日休詩一刷丨丨丨)一寸墨(李洞詩研盡丨丨丨掃成千仞峯)隂洞墨(方干項洙處士)
(畫水墨釣臺詩潑處便連丨丨丨添來先向朽枝乾)天竈墨(僧貫休草書歌月兔筆丨丨丨斜鑿黃金側剉玉又周必大謝)
(惠歙硯詩三載瓦池研竈墨因君聊復夢羲皇)毫端墨(歐陽修馬頭山登高詩金壺恣灑丨丨丨玉麈交揮席上風)參
軍墨(孔武仲草石寺詩塵蝕丨丨丨苔侵相國碑)不涸墨(黃庭堅硯銘鎮密似栗故丨丨丨)韓翰墨(黃庭)
(堅咏李伯時摹韓幹詩李侯寫影丨丨丨自有筆如沙畫錐)黟川墨(黃庭堅送王郎詩贈君以丨丨點漆之丨送君以陽)
(關墮淚之聲)胸中墨(黃庭堅題子瞻畫竹石詩東坡老人翰林翁醉時吐出丨丨丨)歙州墨(黃庭堅跋禁中板刻)
(古法帖十卷當時皆用丨丨貢丨墨本賜羣臣今都下用錢萬二千便可購得)潘谷墨(黃庭堅跋元祐中親賢宅從禁中借)
(版墨百本分遺官僚但用丨丨丨光輝有餘而不甚黟黑又多木横裂紋士大夫不能盡别也)高麗墨(黃庭堅跋德修送丨)
(丨丨三丸皆六年隨貢使精品也)胡德墨(陳師道謝孫奉職惠丨丨丨詩奚李風流盡法傳諸外孫胡郎年少子外家典)
(刑存)承晏墨(眺冲之以丨丨丨贈僧法一詩江南墨官有諸奚老超尚不如廷珪後來承晏復秀出喧然父子名相齊)朝
鮮墨(韓駒謝錢珣惠墨詩錢侯繼贈丨丨丨黑如點漆光浮水)鐵矢墨(范成大嘲峽石詩麤𩔖墳壤黃沉漬丨丨丨)
一池墨(陸游詩燭映丨丨丨)濃作墨(陸游醉中草書詩端溪石池丨丨丨燭光相射飛縱横)行間墨(朱子)
(詩讀書不見丨丨丨始識當年教外心)一紙墨(楊萬里得二子書詩十日兩騎還千里丨丨丨)長空墨(劉克莊九)
(日詞湛湛丨丨丨更那堪斜風細雨亂山如織)薔薇墨(魏了翁詩烏絲映洒丨丨丨)千𣗳墨(劉秉忠詩鴉落點成)
(丨丨丨鴈飛横絶一天秋)淋漓墨(林景熙詩烏絲醉後丨丨丨片月涓涓照硯池)雲氣墨(張翥畫馬詩風鬉半散頭)
(怒側一團渥洼丨丨丨)一斗墨(高啟題朱澤氏荆南舊業圖詩睢陽醉應丨丨丨夢落荆南寫秋色)江湖墨(徐渭)
(書茅氏畫詩瀟瀟數點丨丨丨寫出巖廊輔世人)
池水盡墨(法書要錄張芝善草書家之衣帛必先書而後練臨池學書丨丨丨丨)雪堂義墨(仇池筆記元祐)
(中王晉卿置墨十數亦雜研之昔在黃州隣近五縣送酒合置一器謂之雪堂義酒今為丨丨丨丨耶)螺青入墨(輟耕)
(錄畫石之妙用膠黃水入墨自然潤色間用丨丨丨丨亦妙)尋行數墨(輟耕錄潭帖乃僧希白所模有江左風味工于)
(摹字拙於丨丨丨丨文理錯謬如難讀何傳燈錄寶誌大乘贊曰不觧佛法圓通徒勞丨丨丨丨)非筆非墨(玉海慶歷)
(三年澧州獻瑞木有文曰太平之道劉敞作頌曰丨丨丨丨兮自然而成)
御定佩文韻府卷一百二之三
