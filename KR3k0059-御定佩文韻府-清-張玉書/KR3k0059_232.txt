欽定四庫全書
御定佩文韻府卷二十三之五
下平聲八庚韻五
行(戸庚切丨步也適也往也去也又姓又陽韻敬韻)
韻藻天行(易丨丨健君子以自強不息隂符經觀天之道執丨之丨盡矣莊子其生也丨丨洪範五行傳歷者聖人所以)
(揆丨丨而紀萬國也東京賦清道案列丨丨星陳注言天子行如上天之星羅列有次鮑照詩風餐委松宿雲卧恣丨丨魏知古詩)
(皇輿向洛城時雨暗丨丨錢起和登朝元閣詩翠微迴日馭丹巘駐丨丨)雲行(易丨丨雨施品物流形莊子天德而出寧日月)
(照而四時行若晝夜之有經丨丨而雨施矣杜甫詩天子憑玉几劍履若丨丨李賀詩直貫開花風天上驅丨丨)風行(易丨)
(丨天上小畜君子以懿文德逸周書陣若雲布侵若丨丨晉書樂志化若丨丨澤猶雨散宋書樂志流簡儉之德邁康哉之詠清丨)
(既丨民應如草徐爰賦隱千軫以丨丨闐萬轡而霧轉楊炯詩丨丨常有地雲出本多峯白居易詩醉㢠廻花舫信丨丨)時行
(易應乎天而丨丨禮記土潤溽暑大雨丨丨韓愈陸渾山火傳丨丨當反慎藏蹲視桃著花可小騫)雷行(易天下丨丨物與无)
(妄)上行(易地道卑而丨丨)大行(易何天之衢道丨丨也孟子君子所性雖丨丨不加焉雖窮居不損焉漢書揚雄傳)
(君子得時則丨丨不得時則龍蛇師古注丨丨安步徐行又百官公卿表典客秦官掌諸歸義蠻夷有丞景帝中六年更名丨丨今)
旁行(易丨丨而不流樂天知命故不憂漢書地理志昔在黃帝作舟車以濟不通丨丨天下方制萬里畫埜分州得百里之國)
(萬區又西域傳安息國臨潙水商賈車船行旁國書革丨丨為書記師古注今西方胡國及南方林邑之徒書皆横行不直下也)
宵行(詩熠燿丨丨疏天隂況數雨在于秋日螢火夜飛之時也故曰丨丨周禮秋官司寤氏禦晨行者禁丨丨者夜遊者)晨
行(見上劉希夷詩暮宿南洲草丨丨北岸林)啓行(詩元戎十乘以先丨丨)景行(詩高山仰止丨丨行止)月行
(詩十月之交疏丨丨疾日行遲二十九日有餘而丨丨天一周追及于日而與之會白虎通陽舒隂慘何法法日行遲丨丨疾也李)
(白詩人攀明月不可得丨丨却與人相隨又錢起詩興過山寺先雲到笑引江帆帶月行)徒行(禮記君子耆老不丨丨論語以)
(吾從大夫之後不可丨丨也列子居則蓬室出則丨丨李覯詩旅游何所得赤日又丨丨)力行(禮記丨丨近乎仁漢書武帝紀)
(為政不在多言顧丨丨何如耳)夜行(禮記男子入内不嘯不指丨丨以燭無燭則止女子出門必擁蔽其面丨丨以燭無燭則)
(止戰國策懷重寳者不以丨丨任大功者不以輕敵又丨丨能無為奸不能禁狗使無吠已也史記項羽紀富貴不歸故鄉如衣繡)
(丨丨誰知之者又李廣傳嘗從一騎出從人田間飲還至霸陵亭霸陵尉醉呵止廣廣騎曰故李將軍尉曰今將軍尚不得丨丨何)
(故也魏志田豫傳年過七十而以居位譬猶鐘鳴漏盡丨丨不休顔氏家訓幼而學者如日出之光老而學者如秉燭丨丨元稹詩)
(詠詩閒處立憶事丨深丨)郤行(周禮冬官梓人丨丨仄行連行紆行注丨丨螾&KR2602;之屬亦作却史記高祖紀高祖朝太公擁篲)
(迎門丨丨韓詩外傳夫知惡往古之所以危亡而不襲蹈其所以安存者則無以異乎丨丨而求逮于前人)仄行(見上注丨)
(丨蟹屬亦作側史記孟子傳騶子適趙平原君丨丨襒席又信陵君傳趙王掃除自迎執主人之禮引公子就西階公子丨丨辭讓)
(從東階上)連行(見上注丨丨魚屬)紆行(見上注丨丨蛇屬)雨行(左傳臧武仲如晉雨過御叔御叔在其邑將飲)
(酒曰焉用聖人我將飲酒而已丨丨何以聖為帝王世紀紂使膠鬲候周師何日至王曰以甲子日膠鬲去而報命雨甚軍卒皆諫)
(王請休之王曰吾已令膠鬲報其主矣丨而丨所以救膠鬲之死也遂行)妄行(家語雖有奸邪盗賊靡法丨丨之獄而無陷刑)
(之民莊子猖狂丨丨乃蹈乎大方)壯行(孟子夫人幼而學之丨而欲丨之)留行(孟子孟子去齊宿於晝有欲為王丨)
(丨者又漢書鄒陽傳高皇帝燒棧道水章邯兵不丨丨又韓安國傳譬猶以強弩射且潰之癰也必不丨丨矣李白詩飄然下傾景)
(倏忽無丨丨又世說衛江州在尋陽有知舊投之都不料理唯餉王不丨丨一斤此人得餉便命駕李弘範聞之曰家舅刻薄乃復)
(驅使草木本草王不丨丨生太山治金瘡除風久服之輕身)陸行(史記河渠書禹湮洪水十三年三過家不入門丨丨載車)
(水行載舟泥行蹈橇山行即橋漢書枚乘傳轉粟西鄉丨丨不絶水行滿河不如海陵之倉吳都賦水浮丨丨方舟結駟)水行
(見上韋應物三月三日寄諸弟詩誰當曲丨丨相思尋舊跡韓偓詩空坡路細見騎過遠田人静聞丨丨)泥行(見上漢書溝洫)
(志丨丨乘橇尸子丨丨乘蕝楊萬里詩諸峰知我厭丨丨)山行(見上漢書溝洫志丨丨則梮梮居足反尸子丨丨乘樏南史謝)
(靈運傳嘗自始寧南山伐木開道直至臨海太守王琇驚駭謂為山賊末知靈運乃安又要琇更進琇不肻靈運贈琇詩曰邦君難)
(地嶮旅客易丨丨皇甫冉詩秋風何處催年急偏逐丨丨水宿人又高啓草書歌手隨意到不留阻正似突騎隂丨丨)横行
(史記伯夷傳盗跖聚黨數千人丨丨天下竟以夀終又季布傳樊噲曰臣願得十萬衆丨丨匃奴中後漢書張宗傳一卒畢力百人)
(不當萬夫致死可以丨丨陳子昂詩怱聞天上將關塞重丨丨裴子野詩出車既方軌絶幕且丨丨李商隱詩丨丨闊視倚公憐狂)
(來筆力如牛弩又蟹譜出師下砦之際怱見蟹則呼為丨丨介士權以安衆又戰國策秦與天下俱罷則令不丨丨于周矣)倒
行(史記伍子胥傳申包胥亡于山中使人謂子胥曰子之報讐其以甚乎子胥曰為我謝申包胥吾日暮塗遠故丨丨而逆施之)
(李賀詩酒酣喝月使丨丨)膝行(史記范睢傳須賈待門下持車良久問門下曰范叔不出何也門下曰無范叔乃吾相張君也)
(須賈大驚自知見賣乃肉袒丨丨因門下人謝罪漢書項羽傳楚已破秦軍羽見諸侯將入轅門丨丨而前莫敢仰視莊子廣成子)
(南首而臥黃帝順下風丨丨而進)微行(史記范睢傳范睢既相秦秦號曰張禄而魏不知以為范雎已死久矣魏使須賈於)
(秦范雎為丨丨敝衣閒步之邸見須賈漢書佞幸傳富平侯張放常與上卧起俱為丨丨出入漢武故事帝為丨丨嘗至柏谷夜投)
(亭長宿亭長不納乃宿逆旅西征賦厭紫極之閒敞甘丨丨以遊盤)治行(漢書曹參傳蕭何薨參聞之告舍人趣丨丨吾且入)
(相注趣讀曰促速也丨丨謂修行治装又鄭當時傳使視決河自請丨丨五日上曰吾聞鄭莊行千里不齎糧丨丨者何也石林燕)
(語熙寧以前臺官例少貶間有責𥙷外者多是平出未幾復召還故臺吏事去官每加謹為其丨丨及區處家事無不盡力)蟻
行(普書天文志周髀家云天圓如張盖地方如碁局天旁轉如推磨而左行日月右行隨天左轉故日月實東行而天牽之以西)
(没譬之于丨丨磨石之上磨左旋而蟻右去磨疾而蟻遲故不得不隨磨以左㢠廻焉)裏行(唐書百官志開元七年以務劇選用)
(京畿縣尉置御史丨丨使侍御史丨丨使殿中丨丨使監察丨丨使以未為正官無員數後亦顓以丨丨名官又至德後諸道使府)
(參佐皆以御史為之謂之外臺復有檢校丨丨内供奉或兼或攝國朝雜記有令史將入官值御史丨丨立門内令史不下驢諸御)
(史大怒將杖之令史曰乞先數驢然後受罰謂驢曰汝技藝可知精神極鈍何物驢畜敢于御史丨丨諸御史慚而止又唐六典崔)
(日知為太常以歴任年多每朝士參集嘗與尚書同列號為尚書丨丨又真山民詩人在野花香丨丨)一行(唐書李靖傳吐)
(谷渾寇邊李靖曰臣雖老尚堪丨丨絶交書游山澤觀魚鳥心甚樂之丨丨作吏此事便廢杜甫詩吾有浣花竹題詩須丨丨又異)
(聞錄三月為一時两時為丨丨两行為一年又開天傳信記釋丨丨姓張氏鉅鹿人邢和璞嘗曰漢洛下閎造大衍歷云後八百歲)
(當差一日則有聖人定之今年期畢矣而丨丨正其差謬閎之言驗矣)學行(莊子且子獨不聞夫夀陵餘子之丨丨于邯鄲)
(與未得國能又失其故行矣)故行(見上)忘行(列子宋陽里華子中年病忘在塗則丨丨在室則忘坐)跂行(淮南)
(子夫太上之道生萬物而不有成化像而弗宰丨丨喙息蠉飛蠕動待而後生莫之知德)爽行(韓詩外傳世不已知而行之不)
(已者丨丨也)冥行(揚子擿埴索塗丨丨而已注盲目人以杖擿地求塗也)真行(書斷魏初有鍾胡二家為行書之法)
(兼真者為丨丨帶草者為草行蘇軾詩細書千紙雜丨丨)草行(見上)抗行(法書要錄王右軍自論書吾書比之鍾張當丨)
(丨或謂過之劉禹錫謝馬大夫詩一瞬見前事九流當丨丨)暁行(杜甫詩丨丨湘水春)意行(蘇軾詩丨丨信步無溝阬)
許行(孟子有為神農之言者丨丨)
日月行(書丨丨之丨則有冬有夏李白詩杳此霄漢上仰攀丨丨丨)大道行(禮記孔子曰丨丨之丨與三代之英)
(丘未之逮也而有志焉又潘岳楊荆州誄位貶道行身窮志逸)蓬累行(史記老子傳君子得其時則駕不得其時則丨丨而)
(丨索隱蓬蓋也累隨也言若得明君則駕車服冕不遭時則自覆蓋相擕隨而去也)夜衣行(史記齊太公世家武王已平商)
(王天下封師尚父子齊東就國道宿行遲逆旅之人曰吾聞時難得而易失客寢甚安殆非就國者也太公聞之丨丨而丨黎明至)
(國萊侯來伐與之爭營丘)觴九行(史記叔孫通傳諸侯羣臣皆朝禮畢復置法酒以尊卑次起上壽丨丨丨)一再行
(史記司馬相如傳相如為鼓丨丨丨蘇軾詩琴裏思歸曲為君丨丨丨元好問詩白雪朱絃丨丨丨)分路行(魏氏春秋故事)
(御史中丞與洛陽令相遇則丨丨而丨)櫂歌行(王僧虔技錄丨丨丨歌王者布大化一篇張正見詩欲奏江南曲聊習丨)
(丨丨孫逖詩更從深入處還作丨丨丨)羅敷行(古今樂錄陌上桑歌瑟調古辭豔歌丨丨丨日出東南隅篇)少年
行(樂府解題結客丨丨場丨言輕生重義慷慨以立功名也李白有丨丨丨又何遜有長安丨丨丨崔國輔有長樂丨丨丨崔顥)
(有渭城丨丨丨李益有漢宫丨丨丨高適有邯鄲丨丨丨)善哉行(樂府解題曹植擬丨丨丨為日苦短)苦熱行(樂府)
(解題丨丨丨備言流金爍石火山炎海之艱難也)秉燭行(白紵歌早知迅速丨丨丨)驂馬行(李白詩自有两少妾)
(䨇騎丨丨丨)蜀道行(杜甫詩正解柴桑䌫仍看丨丨丨)斷人行(杜甫詩無數春笋滿林生柴門密掩丨丨丨又)
(戍鼓丨丨丨邊秋一雁聲)酒三行(韓愈送石處士序張上東門外丨丨丨且起有執爵而言者又詩去去事方急酒行可以)
(起)東西行(韓愈送溫處士序薦紳之丨丨丨過是都者無所禮于其廬)
增偕行(易凡益之道與時丨丨詩修我甲兵與子丨丨)志行(易南征吉丨丨也)中行(易朋亡得尚于丨丨又丨)
(丨獨復又論語不得丨丨而與之必也狂狷乎又釋惠標詩舟如空裏泛人似鏡丨丨宋之問詩越俗鏡丨丨夏祠雲表見劉商詩)
(含香仍佩玉宜入鏡丨丨又宋之問詩攀幽紅處歇躋險綠丨丨又杜甫遊何將軍山林詩翻疑柂樓底晩飯越丨丨又錢起詩短)
(纓何處濯舟在月丨丨又賈島詩病蟬飛不得向我掌丨丨)運行(易日月丨丨一寒一暑韓愈詩丨丨無窮期禀受氣苦異)
推行(易丨而丨之謂之通)虛行(易苟非其人道不丨丨楊炯碑文天無私覆道不丨丨)不行(易不疾而速丨丨而)
(至戰國策蘇秦說秦王書十上而說丨丨)五行(書有扈氏威侮丨丨又初一曰丨丨史記日者傳武帝制曰避死忌以丨丨為)
(主人取于丨丨者也又漢書樂志注丨丨本周舞也秦更名丨丨其舞人衣服法丨丨色)訓行(書是丨是丨以近天子之光)
令行(書丨出惟丨管子四維張則君丨丨淮南子天子發號丨丨禁止以衆為勢也歐陽修詩畫盆圍處花光合紅䄂傳來酒)
(丨丨)方行(書丨丨天下至于海表罔有不服注丨丨言無所不至故以方為四方齊語管子曰君有此士也三萬人以丨丨于)
(天下以誅無道以屏周室天下大國之君莫之能禦也)恭行(書爾其孜孜奉予一人丨丨天罰又作龔東都賦丨丨天罰應)
(天順人此湯武所以昭王業也袁昂謝梁武帝啟仰屬丨丨風驅電掩庾信進白兔表臣之丨丨實從陕略瑞以素質彌雄西氣)
擿行(書予乘四載疏輴木橇形如木箕丨丨泥上)南行(詩土國城漕我獨丨丨又悠悠丨丨召伯勞之張繼詩丨丨更)
(入山深淺岐路悠悠水自分又張仲素賦常使朝朝承北闕何辭歲歲指丨丨)安行(詩爾之丨丨亦不遑舍爾之亟行遑脂爾)
(車又禮記或丨而丨之)亟行(見上張衡賦將荅賦而不暇兮爰整駕而丨丨)獨行(詩丨丨睘睘戰國策遂謝車騎人徒)
(辭丨丨仗劍至韓埤雅鱒一名鮅孫炎正義曰鱒好丨丨制字從尊殆以此也耿湋詩不語看芳徑悲春嬾丨丨盧綸詩樹老野泉)
(清幽人好丨丨)憚行(詩豈敢丨丨畏不能趨呂溫論兵表山嶮深阻暑濕為沴北人南役誰不丨丨)同行(詩惠而好我携)
(手丨丨世說潘安仁夏侯湛並有美容喜丨丨時人謂之連璧木蘭詩丨丨十二年不知木蘭是女郎杜甫詩幾時杯重把昨夜月)
(丨丨劉禹錫詩古來成道者兄弟一丨丨陸游木杖詩只道維摩無侍者誰知上座是丨丨)匹行(詩有狐綏綏傳綏綏丨丨)
(貌)師行(詩于三十里疏丨丨三十里軍法以三十里為限也孟子丨丨而糧食)偶行(詩甡甡其鹿疏視彼中林其鹿)
(相輩丨丨甡甡然衆多也)端行(禮記丨丨頤霤如矢注端直也頭直臨前而頤如屋霤之垂其步之進如矢之直也)弁行
(禮記丨丨剡剡起屨注弁急也剡剡身起之貌急行則欲速而身屨恒起也)錯行(禮記辟如四時之丨丨莊子隂陽丨丨則)
(天地大絯于是有雷有霆水中有火乃焚大槐韓詩外傳昭昭乎如日月之光明燎燎乎如星辰之丨丨)右行(禮記月令疏日)
(月丨丨星辰左轉夢溪筆談凡氣始于東方而丨丨音起于西方而左行隂陽相錯而生變化法苑珠林造書有三人長曰梵其書)
(丨丨次曰佉盧其書左行少者蒼頡其書下行)左行(見上)反行(禮記周還中規注丨丨也宜圜)禮行(禮記丨丨於郊)
(而百神受職焉楊炯碑文丨丨釋菜敬盡明薌孟浩然詩標梅詩有贈羔雁丨將丨)施行(禮記禮釋回增美質措則正丨則丨)
(軒轅彌明石鼎聯句願君勿嘲笑此物方丨丨陸游詩寂寂房櫳鳥雀驚熏籠茶竈正丨丨又造物寧非念老生池亭幽事悉丨丨)
並行(禮記道丨丨而不相悖唐書李邕傳父善注文選釋事忘意邕因為𥙷益之附事見義两書丨丨)輓行(周禮地官)
(鄉師輂輦注輂駕馬輦人丨丨所以載任器也止以為蕃營)灌行(周禮天官獸醫凡療獸病丨而丨之)直行(周禮考工)
(記匠人凡行奠水磬折以參伍注奠讀為停謂行停水溝形當如磬丨丨三折行五以引水史記屈平傳屈平正道丨丨)折行
(見上)祭行(儀禮士昏禮婦入三月然後丨丨注入夫之室三月之後于祭乃行謂助祭也)爵行(儀禮鄉飲酒禮無算爵注)
(賓主燕飲丨丨無數醉而止也左傳欒盈夜見胥午而告之許諾伏之而觴曲沃人樂作午言曰今也得欒孺子何如丨丨又言皆)
(曰得主何貳之有盈出徧拜之)君行(左傳丨丨師從卿行旅從)卿行(見上)臣行(左傳君義丨丨父慈子孝兄愛弟敬)
(所謂六順也)周行(左傳穆王欲肆其心丨丨天下將皆必有車轍馬跡焉路史禹丨丨天下草木企走蜚動蟲魚俾益疏之)
(以為嶽瀆山海二經魯靈光殿賦丨丨數里仰不見日)軍行(左傳蒍敖為宰擇楚國之令典丨丨右轅左追蓐注丨丨之時)
(兩廂夾轅以為戰備在左者使之追求蓐草)成行(左傳鄭及晉平楚子囊救鄭諸侯之師與楚師夾潁而軍子矯曰諸侯既)
(有丨丨必不戰矣宵涉潁與楚人盟注丨丨言有成去之志)勸行(左傳齊侯陳侯蔡侯北燕伯胡子沈子白狄朝于普宋之)
(盟故也齊侯將行慶封曰我不與盟何為于晉陳文子曰重丘之盟未可忘也子其丨丨)坐行(左傳吳公子光伏甲于堀室而)
(享王羞者獻體改服于門外執羞者丨丨而入注羞進食也獻體解衣丨丨膝行)弱行(左傳衛襄公夫人姜氏無子嬖人婤)
(姶生孟縶孟縶之足不良丨丨注跛也)世行(左傳鄭伯有使公孫黑如楚辭曰楚鄭方惡而使余往是殺余也伯有曰丨丨)
(也子晳曰可則往難則已何世之有注言女丨為丨人)公行(左傳盗賊丨丨而天厲不戒又東觀奏記京兆尹遣參軍盧甚)
(巡館驛左𥙷闕崔瑄婚&KR0666;㢠廻與甚長亭相遇爭廳甚以官雖卑乃丨丨略不譲瑄)車行(左傳季武子無適子公彌長而愛悼)
(子欲立之訪於申豐曰彌與紇吾皆愛之欲擇才焉而立之申豐歸盡室將行他日又訪焉對曰其然將具弊丨而丨乃止孝子傳)
(江革竭力傭債以致甘煖和顔悅色以盡歡心欲親之安自挽丨以丨白居易詩金谷踏花香騎入曲江碾草鈿丨丨)頻行
(國語百嘉備舍羣神丨丨國于是乎烝嘗家于是乎堂祀注丨丨並行欲求食也)鑿行(公羊傳成公十有三年公自京師其)
(言自京師何公丨丨也公丨丨奈何不敢過天子也注鑿猶更造之意)躬行(論語丨丨君子則吾未之有得漢書萬石君傳)
(建元二年太后以為儒者文多質少今萬石君家不言而丨丨廼以長子建為郎中令少子慶為内史)攝行(家語定公與齊)
(侯會于夾谷孔子丨丨相事又孔子為魯司宼丨丨相事有喜色七日而誅亂政大夫少正卯史記秦楚之際月表昔虞夏之興積)
(善累功數十年德洽百姓丨丨政事考之於天然後在位)輔行(孟子王使蓋大夫王驩為丨丨)逆行(孟子水丨丨謂之洚)
(水又漢書天文志夫歴者正行也天下太平五星循度無有丨丨)正行(見上)徐行(孟子丨丨後長者謂之弟戰國策秦)
(王與中期爭論不勝秦王大怒中期丨丨而去漢書周亞夫傳壁門士請車騎曰將軍約軍中不得馳驅於是天子乃按轡丨丨至)
(中營司空曙詩倦枕欲丨丨開簾秋月明楊基詩丨丨不記山深淺一路鶯啼送到家又神仙傳左慈見吳主孫討逆復欲殺之使)
(慈行於馬前欲自後刺殺之慈著木屐拄一竹杖丨徐而丨討逆著鞭策馬操兵逐之終不能及)流行(孟子德之丨丨速於)
(置郵而傳命唐書長孫無忌傳太宗謂唐儉有辭善和解人酒杯丨丨發言可意事朕二十年未嘗一言國家事易林百川朝海丨)
(丨不止)參行(戰國策昭忌見秦王曰臣聞明主之聽也不以挟私為政是丨丨也注丨丨以諸侯參考而行)趨行(戰國)
(策方將約車丨丨而適聞使者之明詔於是乃以車二百乘入朝澠池割河間以事秦注趨促同)跣行(戰國策衛君丨丨告)
(愬於魏魏王身披甲底劒挑趙索戰邯鄲之中騖河山之間注底砥同騖亂馳也南史林邑國傳貴者著革屣賤者丨丨)勉行
(戰國策子丨丨矣寡人與子有誓言矣)潛行(戰國策使張孟談於是丨丨而出反智伯之約楊炯碑文神理丨丨萬夫樂推)
(而不厭王維桃源行山口丨丨始隈隩)蛇行(戰國策蘇秦將說楚王路過洛陽父母聞之張樂設飲郊迎三十里妻側目而)
(視傾耳而聽嫂丨丨匍伏四拜自跪而謝)退行(史記太史公自序景公謙德熒惑丨丨)通行(漢書高帝紀諸城未下者)
(聞聲爭開門待足下足下丨丨無所累)鼓行(漢書項籍傳宋義曰引兵丨丨而西必舉秦矣)業行(漢書婁敬傳敬使匃)
(奴還報曰愚以為匃奴不可擊也是時漢兵以踰句注三十餘萬衆兵已丨丨)間行(漢書高帝紀張良自韓丨丨歸漢漢王以)
(為成信侯後漢書耿純傳賊夜攻純純勒部曲選敢死二千人持彊弩銜枚丨丨繞出賊後遂破之)衡行(漢書韓安國傳從行)
(則廹脅丨丨則中絶注衡猶横也)修行(漢書儒林傳嚴彭祖曰凡通經術固當丨丨先王之道何可委曲從俗苟求富貴乎)
(又白居易五月長齋詩三春多放逸五月暫丨丨蘇軾僧爽白雞詩斷尾雄雞本畏烹年來聽法伴丨丨又我本丨丨人三世積精)
(鍊)平行(漢書李廣利傳丨丨至宛城注丨丨言無寇難也又馬融傳司徒勒卒司空丨丨庾信小園賦戸丨丨而碍眉韓愈)
(詩我亦丨丨踏&KR1626;&KR1700;神完骨蹻脚不掉)吉行(漢書王吉傳古者丨丨日五十里張正見詩林光稱避暑回中乃丨丨)貫
行(漢書谷永傳以次丨丨注謂所陳衆條諸事宜次第相續行之)金行(漢書西羌傳西羌人性堅剛勇猛得西方丨丨之氣)
(庾信文丨丨受命玉笥南遷楊炯碑文萬幾論道匡大運而震威嚴八座當官贊丨丨而標領䄂)贅行(後漢書郭后紀雖險)
(情丨丨莫不德焉注贅肬也老子其在道也曰餘食丨丨注行之無當為贅)單行(後漢書李郃傳帝分遣使者皆微服丨丨)
(易林王孫丨丨無妄以趨)逓行(後漢書仲長統傳損益異運丈樸丨丨)行行(後漢書桓典傳丨丨且止避驄馬御史吳)
(越春秋丨丨各努力兮於乎於乎古詩丨丨重丨丨與君生别離韓翃詩丨丨獨出故關遲南望千山無盡期)火行(後漢書陳)
(寵傳注漢家丨丨盛于午故以午日為祖丨丨衰于戍故臘用戍日水經注光武中興宸居洛邑逮于魏晉咸兩宅焉魏略曰漢丨)
(丨忌水故去其水而加佳魏為土德土水之牡也水得土而流土得水而柔除佳加水)西行(後漢書賈彪傳黨事起彪謂同)
(志曰吾不丨丨大禍不解)人行(蜀志諸葛亮傳注木牛流馬法丨丨六尺馬行四步又羊士諤西山蘭若詩借問山僧好風景)
(看花攜酒幾丨丨)特行(蜀志諸葛亮傳注木牛流馬法丨丨者數十里羣行者二十里)羣行(見上韓愈詩丨丨無後先)
(朋息棄拘檢)孤行(普書杜預傳預為春秋左氏經傳集解又參考衆家譜第謂之釋例秘書監摯虞賞之曰丘明本為春秋)
(作傳而左傳遂自丨丨釋例本為傳設而所發明何但左傳故亦丨丨張衡賦何丨丨之煢煢兮)星行(晉書夏統傳每採梠)
(求食丨丨夜歸)拙行(南史范畢傳孔熙先與謝綜諸弟共博故為丨丨以物輸之)更行(南史徐孝嗣傳父被害孝嗣在)
(孕母年少欲丨丨不願有子按謂改嫁)圓行(南史張充傳充與王儉書曰金剛水柔性之别也丨丨方止器之異也)霜
行(南史孫法宗傳單身勤苦丨丨草宿造立冢墓)請行(舊唐書張鎰傳盧把忌鎰無以䧟之以方用兵西邊乃偽丨丨上不)
(可因薦鎰為鳳翔隴右節度王建詩閒來不對人論戰難處長先自丨丨)變行(唐書歴志凡歴術在于常數而不在于丨丨既)
(叶中行之率則可以兩齊先後之變矣)述行(唐書藝文志姚最丨丨記二卷)勞行(唐書蕭嵩傳嵩領朔方節度使詔供)
(帳餞定鼎門外明皇賦詩丨丨)戒行(宋史樂章寳坐既興鳳輿丨丨)善行(山海經注文丈善呼䨇䨇丨丨注俱獸名老子)
(丨丨無轍跡注丨丨道者求之于身不下堂不出門故無轍跡)翔行(穆天子傳天子命駕八駿之乘造父為御乃遂東南丨丨)
(馳驅千里王勃九成宮頌序恩加草樹囿原澤而非私道被丨丨苑山川而不禁)九行(穆天子傳北風雨雪有凍人天子作)
(詩以哀民曰帝收丨丨嗟我公侯百辟冡卿皇我萬民旦夕忽忘注行道也言收羅九域之道里也皇正也)均行(逸周書雜)
(内外以立均無蚤暮閭次丨丨注均平民財行之無早晩之常也)勤行(老子上士聞道丨而丨之)步行(管子乘車者餙)
(觀望丨丨者雜文采淮南子屠者羹藿為車者丨丨陶者用缺盆匠人處狭廬為者不得用用者不肯為鹽鐵論乘堅驅良列騎成)
(行者不知負擔丨丨者之難也)粟行(管子丨丨三百里則國無一年之積)蹲行(晏子君將戴笠衣褐執銚耨以丨丨畎畝)
(之中)鼈行(關尹子聖人道雖虎變事則丨丨)小行(莊子道固不丨丨德固不小識小識傷德丨丨傷道)兩行(莊子)
(聖人和之以是非而體乎天均是之謂丨丨)神行(莊子庖丁曰臣以神遇而不以目視官知止而丨欲丨列子黃帝夢遊華)
(胥之國其國乘空如履實其步丨丨而已崔駰北廵頌垂拱穆穆丨丨化馳東京賦飛閣丨丨赭白馬賦窮丨丨之軌躅楊炯文丨)
(丨有感方登玉鉉之階)送行(呂氏春秋申侯伯善持養吾意吾所欲則先我為之與處則安曠之而不榖喪焉不以吾身遠)
(之後世有聖人將以非不榖于是丨而丨之高適詩只言啼鳥堪求侶無那春風欲丨丨韋應物餞雍聿之潞州詩酒酣拔劍舞慷)
(慨丨子丨韓翃送陳明府詩年華已過清明落日微風丨丨楊萬里詩柳線絆船知不住却教飛絮丨儂丨)持行(新語目以)
(精明耳以主聽口以別味鼻以聞芳手以之丨足以之丨各受一性不得兩兼)權行(新語管仲相桓公正其國如制天下尊其)
(君而屈諸侯丨丨於海内化流於諸夏)卬行(淮南子西方高土川谷出焉日月入焉其人面末僂修頸丨丨竅通于鼻皮革)
(屬焉)日行(淮南子丨丨月動星耀而玄運電奔而鬼騰又新論驥所以見珍者以其丨丨千里也李商隱詩八駿丨丨三萬里)
(穆王何事不重來又王建詩計拙偷閒住經過買丨丨)審行(淮南子百言百當不如擇趨而丨丨也)先行(新書陵高)
(歴險馳射若飛進則丨丨退則後殿此之謂騎將李白詩亞夫未見顧劇孟阻丨丨)迷行(易林丨丨失路不知南北)雀行
(易林丨丨求食出門見鷂)游行(易林千里無墻鴛鳳丨丨)昧行(說苑師曠曰老而好學如炳燭之明炳燭之明孰與丨丨)
(乎)飛行(列仙傳偓佺槐里采藥人也體毛數寸能丨丨逐走馬神仙傳葛仙翁方與客對食食畢潄口口中飯盡成大蜂數)
(百頭丨丨作聲良久張口羣蜂還飛入口中仙翁嚼之故是飯也)藥行(論衡夫方猶術病猶亂醫猶吏藥猶教也方施而丨)
(丨藥行而病愈術設而教從教從而亂止)衆行(瑞應圖龍不丨丨不羣處)獵行(神仙傳王公於劉京處得九子丸時已七)
(十服之御八十妾生二十兒騎馬丨丨日三百里御酒一斛不醉得壽三百歲)好行(水經注三秦記曰桃林塞在長安東四百)
(里若有軍馬經過丨丨則牧華山休息林下惡行則决河漫延人馬不得渡矣)邪行(水經注齊景公渡於江沈之河黿銜左驂)
(没之古冶子拔劍從之丨丨五里逆行三里至於砥柱之下殺之左手持黿頭右手拔左驂鷰躍鵠踴而出仰天大呼水為逆流三)
(百步)藳行(法書要錄瑯琊王廙晉平南將軍荆州刺史能章楷傳鍾法晉丞相王導善丨丨)隸行(法書要錄王洽晉中)
(書令領軍將軍衆書通善尤能丨丨從兄羲之云弟書遂不減吾)止行(本草蒺藜一名丨丨)旅行(埤雅鮒小魚也即今)
(之鯽魚此魚丨丨吹沫如星蘇軾凌虚臺記見山之出於林木之上者纍纍如人之丨丨於墻外而見其髻也)背行(造化權輿)
(蛇豸腹竄蠐螬丨丨)健行(西溪叢話蒗菪使人丨丨)浮行(雍洛小錄唐朝正月十五士女夜遊車馬塞路有足不躡地丨)
(丨數十步者)那行(老學菴筆記百官入殿門閤門輙促之曰丨丨予去國二十七年復還朝儀寖有不同惟此聲尚存自注)
(那去聲)蟹行(琹書訣凡彈琹輪指曰丨丨側轉指曰鸞鳴高啓詩煙生遠塢聞雞唱潮落平沙見丨丨)瘦行(冷齋夜話)
(僧德洪題權巽中詩云句法如徐季海之字字外出骨骨中藏肉讀者當置軸紬繹想見丨丨清坐時也)臝行(楚辭接輿髠首)
(兮桑扈丨丨)掌行(楚詞役文昌使丨丨兮選聚衆神以並轂)浹行(楚詞冥凌丨丨注春風發則幽昧冰凍之地無不周)
(丨而流丨也)牽行(宋玉釣賦其意不可得而丨丨)醉行(幽通賦重丨丨而自耦按謂晉文公事)漢行(班固辟雍)
(詩於赫太上亦我丨丨)㢠廻行(東京賦丨丨道乎伊闕注㢠廻曲也)巡行(馬融頌酒正案隊膳夫丨丨元稹詩杯酒越丨)
(丨)熱行(程曉嘲熱客詩傳戒諸高明丨丨宜見呵)規行(王融策秀才文拯溺無待於丨丨陸機詩丨丨無曠迹矩步豈)
(逮人)跬行(謝瞻詩丨丨安步武鍛翮周數仞)順行(庾信賦從月建而左轉起黃鍾而丨丨)罍行(庾信馬射賦酒)
(以丨丨殽因鼎進)御行(庾信馬射賦玄鳥司歴蒼龍丨丨)經行(楊炯盂蘭盆賦山中禪定樹下丨丨劉禹錫詩一路)
(丨丨處莓苔見履痕顧况詩絶頂誅茅老此生寒雲孤木伴丨丨朱子詩家山無處不丨丨)餞行(楊炯序雞山法衆丨丨于)
(素滻之濱麟閣良朋祖送于青門之外)寵行(崔日用送張說詩睿錫承優旨乾文復丨丨)舟行(李白送儲邕之武昌)
(詩湖連張樂地山逐泛丨丨韓翃詩紅鮮供客飯翠竹引丨丨周必大詩萬頃湖光似鏡平蜿蜒得得導丨丨)鷗行(杜甫瀼西)
(寒望詩猿挂時相學丨丨炯自如)扶行(杜甫詩喚起搔頭急丨丨幾屐穿注竹杖也元稹詩積善坊中前度飲謝家諸婢笑)
(丨丨)點行(杜甫詩道傍過者問行人行人但云丨丨頻)夢行(錢起送僧詩上國隨緣至來塗若丨丨)客行(盧綸)
(豐德寺詩上方月曉聞僧語下路林疎見丨丨)冬行(韓愈南山詩丨丨雖幽墨冰雪互琢鏤)杯行(韓愈詩丨丨到君莫)
(停手)鰕行(韓愈詩丨丨蛭渡皆疑似又沈與求水母詩渾沌七竅俱未形塊然背負羣丨丨)序行(韓愈上已宴太學詩)
(序罇爼既陳有羞唯時醆斝丨丨獻酬有容)深行(韓愈孟郊聯句流滑隨仄步搜尋得丨丨)言行(賈島詩一杯離別酒)
(未盡即丨丨)探行(張籍詩逢幽更移宿取伴即丨丨)孥行(劉禹錫記丨丨者家以安)虎行(元稹大雲寺詩丨丨)
(風捷獵龍睡氣分氲陸游憩歸州光孝寺詩丨丨欲與人爭路猿嘯能令客斷腸)龍行(元稹詩龍種無凡性丨丨無暫捨)
試行(元稹詩涴紙傷餘畫扶牀念丨丨)繞行(白居易詩戀水多臨坐辭花剰丨丨)嵐行(白居易山路偶興詩泉憩)
(茶數甌丨丨酒一酌)按行(柳宗元夢歸詩怱崩騫以上下兮聊丨丨而自抑高啓送王員外遷崇教詩誰說簪纓累名林得丨)
(丨)川行(柳宗元起廢對豪傑林立謀猷丨丨)鹿行(溫庭筠詩果落見猿過葉乾聞丨丨)蟲行(馬戴詩掃徑避丨丨)
吟行(羅鄴詩霜階擁褐暫丨丨)佇行(李中詩餘刃時皆仰嘉謨衆丨丨)紀行(蘇軾書王太尉送行詩後送行詩二)
(卷凡六十六人慶歴皇祐間朝廷號稱多士故光禄卿贈太尉王公挂冠歸江陵作詩丨丨者多一時之傑)歲行(蘇軾別歲)
(詩人行猶可復丨丨那可追)贈行(蘇軾詩丨丨惟有小乘禅朱子詩枉車投轄殷勤甚安得仁言與丨丨)鵲行(陸游)
(詩人静丨羣丨)闌行(陸游詩遇興丨丨便終日)重行(楊萬里詩水斷新洲添五里客尋舊路却丨丨)晚行(楊萬里詩)
(玉峰雲薄逗斜明花徑泥乾得丨丨)喚行(楊萬里詩老子朝慵起春風苦丨丨)尼行(劉克莊詩祖帳方涓吉公車已丨丨)
犀行(張翥題泰東山藏主十八開士圖詩丨丨水開蛟蜃露直下踏入天吳宫)散行(釋寧荅邾仲誼詩公餘聯騎入山城)
(老衲追陪得丨丨)
三人行(易丨丨丨則損一人一人行則得其友論語丨丨丨必有我師焉)一人行(見上)與𩔖行(易西南得)
(朋乃丨丨丨)以亨行(易蒙亨丨丨丨時中也疏丨丨道丨之於時則得中也)木道行(易利涉大川丨丨乃丨注)
(木體輕浮以涉大川為常而不溺者也)圈豚行(禮記丨丨丨不舉足齊如流注圈轉也豚之行若有所循不舉足曳踵則)
(衣之齊如水之流也)禮制行(禮記天高地下萬物散殊而丨丨丨矣)慶賜行(禮記立春之日命相布德和令行慶)
(施惠下及兆民丨丨遂丨無有不當)冬祀行(禮記春祀戶夏祀竈秋祀門丨丨丨季夏祀中霤)戴仁行(禮記丨丨)
(而丨抱義而處)布泉行(周禮地官司市以商賈阜貨而行布疏言貨賄阜盛而丨丨得丨也)以族行(左傳晉侯復假)
(道于虞以伐虢宫之竒諫弗聽許晉使宫之竒丨其丨丨)一足行(左傳苑子刜林雍斷其足鑋而乘于他車以歸注鑋丨丨)
(丨莊子䕫謂蚿曰吾以丨丨趻踔而丨又杜荀鶴雪詩擁袍公子莫言冷中有樵夫跣足行)揖師行(公羊傳秦伯襲鄭師)
(出百里子與蹇叔子送其子而戒之子丨丨而丨注揖其父于師中也)義者行(榖梁傳智者慮丨丨丨仁者守)三至
行(家語七政行然後可以守丨丨丨然後可以征)接淅行(孟子孔子之去齊丨丨而丨耶律楚材詩好賦歸歟丨丨丨)
一宿行(戰國策趙魏攻華陽韓謁急於秦冠蓋相望秦不救韓相國謂田苓曰事急願公雖疾為丨丨之丨管子天下乘馬)
(服牛而任之輕重有制有丨丨之丨道之遠近有數矣)恃輦行(戰國策左師觸讋見太后曰老臣病足曾不能疾走不得)
(見久矣竊自恕恐太后玉體之有所郄也故願望見太后曰老婦丨丨而丨又虞世基嘲袁寳兒詩因憨却得君王惜長把花枝傍)
(輦行)星辰行(史記禮書丨丨以丨江河以流)備員行(史記平原君傳毛遂自贊于平原君曰遂聞君將合從于楚約)
(與食客門下二十人偕不外索今少一人願君即以遂丨丨而丨矣)蒙楯行(後漢書袁紹傳操還屯官渡紹進保陽武連營)
(稍前漸逼官渡遂合戰操軍不利復還堅壁紹為高櫓起土山射營中皆丨丨而丨)任性行(魏志曹植傳丨丨而丨不自雕)
(勵)風化行(吳志顧邵傳為豫章太守舉善以教丨丨大丨又馬融忠經天下盡忠淳化行也顔氏家訓周弘正奉贊大猷)
(化行都邑學徒千餘實為盛美揮麈餘話周邦彦元豐初以太學生進汴都賦神宗命之以官除太學錄其後流落不偶蔡元長用)
(事邦彦獻生日詩云化行禹貢山川内人在周官禮樂中元長大喜即以秘書少監召)不失行(晉書天文志五星丨丨丨)
(則年穀豐昌)著屐行(齊書輿服志世祖在襄陽夢丨桑丨丨度太極殿階曾鞏詩最慙佳客忘形契肯伴衰翁丨丨丨又)
(陳深詩細草茸茸襯屐行)蹈空行(南史梁武帝紀武帝為皃時能丨丨而丨)江外行(南史丘巨源傳除武昌太守拜)
(竟不樂丨丨丨乃以為餘杭令)附日行(魏書高允傳金水二星常丨丨而丨又古今注黿一名河伯使者具跚然之質隨日)
(而行)履星行(北齊書神武帝紀神武嘗夢丨衆丨而丨覺而内喜)果毅行(唐書兵志凡發府兵若全府發則折衝都)
(尉以下皆行不盡則丨丨丨少則別將行)別將行(見上)先後行(唐書溫造傳造道遇左𥙷闕李虞恚不避捕從者笞)
(辱左拾遺舒元裒等建言故事供奉官惟宰相外無屈避遺𥙷雖卑侍臣也中丞雖高法吏也請得論罪帝乃詔臺官供奉官共道)
(路聽丨丨丨)鳳輦行(宋史樂章瓊琚微動丨丨翼丨李程華清望幸賦每想金輿之度還思丨丨之丨文徵眀功德寺詩)
(西來禪觀兩牛鳴曾是宣皇丨丨丨)千里行(老子九層之臺起于壘土丨丨之丨始于足下韋應物詩誰言再念別怱若丨)
(丨丨蘇軾別子由詩起折梧桐枝贈汝丨丨丨)風雨行(管子有丨丨之丨故能不遠道里又令狐楚恩赦表雷雨作而蟄蟲)
(昭蘇風雲行而籠鳥飛舞)私情行(管子丨丨丨而公法毁)觀鼇行(符子東海有鼇冠蓬萊而游於滄海有紅蟻者)
(與羣蟻相要乎海畔欲丨丨之丨月餘鼇潛未出也數日風止海中隐淪如嶽其高曁天或游而西羣蟻曰彼之冠山何異乎我之)
(戴粒也)龍蛇行(越絶書越王作為策楯嬰以白璧鏤以黃金類丨丨而丨者使大夫種獻之於吳)御風行(莊子)
(夫列子丨丨而丨泠然善也)比目行(韓詩外傳東海之魚名曰鰈丨丨而丨不相得不能逹)行之行(大戴禮惡)
(有藏之約丨丨丨萬世可以為子孫常者乎注約言而行之乃行萬世而猶得其福)循軌行(淮南子日月淑清而揚光五星)
(丨丨而不失其丨)負書行(淮南子王壽丨丨而丨見徐馮於周徐馮曰事者應變而動變生於時故知時者無常行書者)
(言之所出也言出於知者知者藏書王壽乃焚書而儛又曹鄴寄茶詩用餘不敢費留伴肘書行)扶翼行(神異經南方有)
(人人面鳥喙而有翼手足丨丨而丨食海中魚有翼不足以飛名曰鴅兜一名驩兜)苞苴行(說苑丨丨丨耶讒夫昌耶)由
身行(太元經凖䋲規矩丨丨丨也)步斗行(參同契抱一子曰閉目内視而思五臓之精光丨丨而丨以取天罡之正)
(炁按日辰而祭甲厭九一以行陰諸術雖多皆非正法)冐霧行(博物志王爾張衡馬均昔丨重丨丨一人無恙一人病一)
(人死問其故無恙人曰我飲酒病者食死者空腹)借足行(博物志物之行者以足蛇無足而行巨虚丨丨而丨物固無全)
(賦也)御龍行(博物志夏德之盛二龍降之禹使范成光丨丨以丨)按轡行(拾遺志穆王馭八龍之駿丨丨徐丨以匝)
(天地之域韋應物詩萬馬自騰驤八駿丨丨丨又陸游詩霜風吹帽江村路小蹇迢迢委轡行)信心行(抱朴子丨丨而丨毀)
(譽皆置之於不聞)秋胡行(西京雜記魯人秋胡娶妻三月為游宦三年還家其婦採桑於郊胡不識也見而悅之乃遺黃)
(金一鎰婦不顧胡至家問妻何在曰行採桑未返既歸即向所挑之婦也妻慙赴水死樂府解題後人哀而賦之為丨丨丨)隴
西行(技錄丨丨丨歌武帝碣石文帝夏門二篇陳子昂詩寧知玉門道翻作丨丨丨)東門行(技錄丨丨丨歌古東門一)
(篇)無脛行(劉勰新論玉無翼而飛珠丨丨而丨揚聲於章華之臺炫燿於綺羅之堂者蓋人君之舉也)重趼行
(劉勰新論墨子救宋丨丨而丨干木在魏身不下堂行止異跡存國一焉)不侶行(陸璣詩疏麟不履生蟲不踐生草不羣居)
(丨丨丨王者至仁則出)賞罰行(中說薛收曰聖人逹而丨丨丨聖人竆而褒貶作)萬里行(寰宇記萬里橋在成)
(都府中和門外昔諸葛亮送費禕聘吳至此曰丨丨之丨始於此矣苗發詩親知握手三回別几杖扶身丨丨丨耿湋詩已帶千霜)
(鬢初為丨丨丨)空手行(錦繡萬花谷嚴安之崔譚俱為赤尉安之令伍百執大杖譚益大其杖如椽安之復令執小杖譚益)
(小其杖如箸安之令伍百丨丨丨乃不能學)負螺行(埤雅螺即蝸牛也丨丨而丨故以為名)真生行(志林丨丨)
(丨行生萆真如立行如行草如走未有未能立能行而能走也又周必大詩詩什編成風雅頌寳章臨遍草真行)長歌行
(古今樂錄王僧虔大明三年宴樂技錄平調有七曲一曰丨丨丨二曰短歌行三曰猛虎行四曰君子行五曰燕歌行六曰從軍行)
(七曰鞠歌行樂府解題古辭丨丨丨青青園中葵朝露待日晞言芳華不久當努力為樂無至老大乃傷悲也曹植擬丨丨丨為鰕)
(䱉篇)短歌行(見上古今樂錄丨丨丨魏文製此辭自撫筝和歌樂府解題丨丨丨魏武帝對酒當歌人生幾何晉陸機置酒)
(高堂悲歌臨觴皆言當及時為樂也范成大詩㢠廻廊月下丨丨丨又蘇軾詩舊因蓴菜求長假新為楊枝作短行)猛虎行
(見上古今樂錄丨丨丨王僧虔枝錄云荀錄所載明帝䨇桐一篇今不傳樂府解題晉陸機丨丨丨言從遠役猶耿介不以艱難改)
(節也)君子行(見上樂府解題丨丨丨古辭云君子防未然蓋言遠嫌疑也韓愈詩我歌丨丨丨視古猶視今)燕歌行
(見上樂府解題晉樂奏魏文帝秋風別日二曲言時序遷换行役不歸婦人怨曠無所訴也廣題燕地名也言良人從役于燕而為)
(此也)從軍行(見上樂府解題丨丨丨皆軍旅苦&KR0605;之辭廣題陳伏知道又有丨丨丨五更轉)苦寒行(樂府解題丨丨)
(丨晉樂奏魏武帝北上篇備言冰雪谿谷之苦其後或謂之北上行又杜甫有前丨丨丨後丨丨丨劉長卿詩扁舟乘興客不憚丨)
(丨丨)豫章行(樂府解題曹植擬丨丨丨為窮逹又傅休奕有丨丨丨苦相篇孟浩然詩相逢武陵客獨送丨丨丨)相逢
行(樂府解題古辭丨丨丨文意與雞鳴曲同陸機長安狭邪行李賀難忘曲俱出于此)吳趨行(樂府解題陸機丨丨丨云)
(楚妃且勿歎明非近題也高啓丨丨丨僕本吳鄉士請歌丨丨丨)策杖行(聞見錄司馬溫公不喜肩輿山中亦乘馬路險)
(丨丨以丨徐寅詩酒醒欲得適閒情騎馬那勝丨丨丨)代兄行(聞見錄河東縣永樂鎮有姚孝子莊孝子名栖筠唐貞元)
(中為農當戍邊栖筠之父語其兄曰兄嗣未立弟已有子請丨丨丨遂戰沒栖筠終身哀慕不衰)拂袖行(春渚紀聞邵衍)
(示甥偈曰今朝丨丨便丨要趁一輪明月)三辰行(路史顓頊紀以絶上下之通以規丨丨之丨)五日行(路史神農)
(生三辰而能言丨丨而能丨七朝而齒具三歲而知稼穡)舂陵行(全唐詩話元結為道州刺史憫民不勝賦稅作丨丨丨以)
(逹下情)選勝行(茅亭客話杜鼎昇字大舉鬻書自給夫婦皆八十餘每遇芳時好景出郊丨丨偕丨人皆羡其高年逸樂)
循垣行(續列仙傳術士王瓊常取一瓦子畫作龜甲乃懷之一食頃取出放庭中終日丨丨而丨)龍挟行(名山記鐵)
(船峯在廬山世傳許旌陽與吳猛乘鐵船二丨丨丨戒舟人瞑目勿視至紫霄峯茂林戛擊有聲舟人竊視之龍即委去船墮於此)
踏莎行(藝林伐山韓翃詩丨丨丨草過春谿詞名丨丨丨本此又顧瑛詩美人嬌步踏花行)羽觴行(西京賦促中堂)
(之陿坐丨丨丨而無算)蝶蝶行(古樂府有丨丨丨)乘風行(魏武帝樂府駕六龍丨丨而丨行四海外)以次
行(曹植大魏篇杯來一何遲羣僚丨丨丨元稹詩當年寒食好風輕觸處相隨丨丨丨)昇天行(曹植有丨丨丨李白詩春)
(風吹入君王耳此曲乃是丨丨丨元稹詩主人閟靈寳畏作丨丨丨)十里行(釋寳月估客樂郎作丨丨丨儂作九里送)鄂
君行(劉孝勝武溪深詩暫侶莊生釣還滯丨丨丨)彩鸞行(張正見朱鷺詩時將赤鴈竝乍逐丨丨丨)抱鞍行
(庾信詩冰河牽馬渡雪路丨丨丨)鴈翅行(庾信詩石闕魚貫上山梁丨丨丨)兩曜行(楊烱渾天儀賦左角右角)
(丨丨之所廵丨陰間陽間五星之所次舍)捲簾行(蘇頲詩羽騎將過持袂拂香車欲渡丨丨丨)採藥行(宋之問詩)
(源水看花入幽林丨丨丨)鳥路行(宋之問詩晨拂丨丨丨暮投人煙宿)簡稽行(張說詩欲施攻戰法先作丨丨丨)
總戎行(宋璟送張尚書廵邊詩是開司馬法爰命丨丨丨)海嶠行(張九齡送使廣州詩家在湘源住君今丨丨丨)
六轡行(蕭至忠詩天蹕三乘起星輿丨丨丨)閣道行(岑參詩劍門乘嶮過丨丨踏空丨)樹杪行(王維詩水)
(國舟中市山橋丨丨丨)楚人行(王維送方城韋明府詩遙思葭菼際寥落丨丨丨)截海行(孟浩然詩歇馬憑雲)
(宿揚帆丨丨丨)寳婺行(薛稷詩月下瓊娥去星分丨丨丨)薊門行(盧象詩雨雪丨丨丨)瑶谿行(儲光羲詩)
(理棹丨丨丨)苦辛行(李頎送相里造入京詩嗟君未得志猶作丨丨丨)繞花行(李白詩天回玉輦丨丨丨又白)
(居易詩仰頭聽鳥立信脚望花行又高啓詩漠漠春寒水繞城誰家可作看花行又沈周詩野色迎人過橋去春風吹面傍花行)
石道行(李白游謝氏山亭詩掃雪松下去捫蘿丨丨丨)赤霄行(杜甫有丨丨丨)傍險行(杜甫詩虚疑皓首衝)
(泥怯實少銀鞍丨丨丨)麗人行(杜甫有丨丨丨又晁詠之西池詩柳外雕鞍公子醉水邊紈扇丨丨丨)白絲行
(杜甫有丨丨丨程鉅夫寄諸先軰詩皓首相期崇令德殷勤遠寄丨丨丨)驄馬行(杜甫有丨丨丨韋應物詩自歎猶為折腰)
(吏可憐丨丨路傍丨揭傒斯陪憲使程公遊宴詩蹀躞丨丨丨窈窕幽人心)偪仄行(杜甫丨丨丨贈畢曜偪仄復偪仄子)
(居巷南我巷北高啓夜聞謝太史誦李杜詩前歌蜀道難後歌丨丨丨)渼陂行(杜甫有丨丨丨康海得粹夫書詩王屋空)
(聞小有宅終南今作丨丨丨)飽飯行(杜甫詩吾輩碌碌丨丨丨)紀綱行(劉長卿詩幽居蘿薜情高卧丨丨丨)聯
騎行(韋應物贈令狐士曹詩秋簷滴滴對床寢山路迢迢丨丨丨)任興行(秦系詩雞犬漁舟裏長謠丨丨丨)上
方行(郎士元詩何當招我宿乘月丨丨丨)伴僧行(司空曙詩還如虎溪上日暮丨丨丨元稹詩花滿杏園千萬樹幾人)
(能丨老丨丨)少長行(嚴維遊花嚴寺詩初地花嚴會王家丨丨丨)逐漏行(顧况詩玉醴隨觴至銅壺丨丨丨)
一字行(劉禹錫送韓中丞之湖州詩當年意氣結羣英幾度朝㢠廻丨丨丨白居易詩輕衫細雨春年少十字津頭丨丨丨)
聯袂行(劉禹錫踏歌詞春江月出大隄平隄上女郎丨丨丨)作隊行(韓愈盆池詩瓦沼晨朝水自清水蟲無數不知)
(名忽然分散無蹤影惟有魚兒丨丨丨)竝鞍行(韓愈詩落日已曾交轡語春風還擬丨丨丨)踏月行(白居易詩)
(寂默挑燈坐沉吟丨丨丨)指點行(白居易詩新拜將軍丨丨丨)琵琶行(白居易丨丨丨莫辭更坐彈一曲為君翻)
(作丨丨丨)比肩行(白居易樂府願作遠方獸步步丨丨丨)下砌行(白居易詩鶴伴臨池立人扶丨丨丨)披氅
行(白居易雪朝詩好拂鳥巾出宜丨鶴丨丨)板輿行(白居易送崔使君侍親赴任詩鳥府一抛霜簡去朱輪四從丨丨丨)
(又王炎詩傳呼穩凭筍輿行喜見漫山麥浪平)試脚行(白居易詩強起階前丨丨丨又張奕寄秋塘詩五湖風雪分頭去千)
(里淮山信脚行)繞廊行(白居易詩誦經凭檻立散藥丨丨丨韓偓詩抱柱立時風細細丨丨丨處思騰騰陸游詩星斗闌干)
(天宇清起披短褐丨丨丨)凭床行(白居易詩學人言語丨丨丨)摘船行(元稹詩兼共丨丨丨又范成大詩許多蜂)
(蝶趁船行)草頭行(元稹詩晩風寒獵獵乍得丨丨丨)貫魚行(元稹詩每逢危棧處須作丨丨丨又陸游詩林暖牆)
(頭䨇鶴語水清池面小魚行又剪刀葉底戲魚行又綠葉怱低知鳥立青萍微動覺魚行)綠衫行(元稹寄劉頗詩無限公卿)
(因戰得與君依舊丨丨丨)信馬行(元稹詩有時水畔看雲立每日樓前丨丨丨)配土行(元稹鎮圭賦自天有命非)
(因梧葉而封唐提象握機故丨丨丨而執鎮)麋鹿行(王建原上新居詩住處去山近傍圜丨丨丨)繞磨行(李德)
(裕蚍蜉賦戴笠而游若巨鰲之冠神嶽丨丨而丨如日月之麗青天)晩蛩行(賈島詩籬落罅間寒蟹過莓苔石上丨丨丨)
化俗行(賈島送僧詩大内曾持論天南丨丨丨)孝友行(杜牧詩臺閣仁賢譽閨門丨丨丨)蹋葉行(温庭)
(筠詩虛閣披衣坐空階丨丨丨)旋旋行(韓偓詩晩凉閒步向江亭默默看書丨丨丨)吹絮行(韓偓詩樹頭蜂抱花)
(鬚落池面魚丨柳丨丨)禁街行(羅鄴詩半醉五侯門裏出月高猶在丨丨丨)結伴行(項斯送宮人入道詩願隨)
(仙女董䨇成王母前頭丨丨丨)把劍行(項斯長安退將詩上高樓閣看星坐著白衣裳丨丨丨)約鞭行(方干越中)
(詩香起荷灣停棹飲絲垂柳陌丨丨丨)竹裏行(劉滄雨後遊南門寺詩郭南山寺雨初晴上界尋僧丨丨丨鄭元祐詩内)
(篇移向松根讀如意持將丨丨丨)戴盆行(聶夷中詩我亦二十年直似丨丨丨)嶽頂行(張喬題詮律師院詩未許)
(溪邊老猶思丨丨丨歐大任登毘盧閣詩摩松似湧雲中出觀日疑從丨丨丨趙抃過嶺寄張景通詩君廬皂水江頭遠我馬青泥)
(嶺頂行)蹇驢行(李洞詩風卷壊亭羸僕病雪糊危棧丨丨丨又陸游詩怕見公卿懶入城野橋孤店跨驢行)鳳池
行(李洞題鳳洲王氏別業詩閒想此中遺勝事宿齋吟遶丨丨丨)烏&KR0693;行(蘇拯詩丨丨日夜丨與人運枯榮)罷釣
行(鄭巢送人赴舉詩舊國與僧别秋江丨丨丨)踏霜行(杜荀鶴送李鐔遊新安詩孤店夜燒枯葉坐亂山秋丨早丨丨)
(范成大詩忍寒索句丨丨丨刮面風來鬚結冰)玉塞行(陳陶水調詩憶餞良人丨丨丨梨花三見換啼鶯陸游入省詩丨丨)
(請丨狂故在霜髭自照老相催)携觴行(李建勲詩南風新雨後與客丨丨丨)奉詔行(楊䕫送杜郎中入茶山修貢詩)
(謝公携妓東山去何似乘春丨丨丨)馬䭾行(王禹偁詩趁朝雞喚起殘夢丨丨丨)掉臂行(邵雍詩三十年來丨丨丨)
(又馬祖常詩春日梨花下相逢把臂行)東郭行(蘇舜欽詩不免丨丨丨難效袁安卧)待鐘行(張方平詩幾多塵役)
(者夙駕丨丨丨)爛柯行(趙抃謁青城山詩却念吾鄉山亦好十年孤負丨丨丨)滄海行(曾鞏詩欲求天下友試為)
(丨丨丨)曳履行(蘇軾洋州園池詩朱闌畫柱照湖明白葛烏紗丨丨丨錢鎮新晴散步詩自啓郊扉丨丨丨傍溪雲日放)
(初晴)看學行(韓維太后閤詩静呼宫女教調曲閒引皇孫丨丨丨)畫船行(韓維湖上詩平波極眼淨好放丨丨丨)
載酒行(韓維詩分從柳外揚鞭去同作花前丨丨丨陸游詩吏來屢敗哦詩興雨作常妨丨丨丨)金沙行(徐積丨丨)
(丨詩鎮潼太守真賢明驅車還有丨丨丨)使華行(孔平仲送馬朝請使廣西詩海水揚波今合清秋風千里丨丨丨)緩
帶行(文同詩排石鋪衣坐看雲丨丨丨)犖确行(陳造縣西詩一徑斜穿丨丨丨身閒尤覺馬蹄輕)扶背行
(張耒田家詩插花野婦抱兒至曳杖老翁丨丨丨)看竹行(張耒福昌官舍詩吏胥借問官何在流水聲中丨丨丨)鏡
裏行(晁𥙷之詩小白魚如丨丨丨)傳節行(晁𥙷之詩談經草檄鬢華生初擁閩山丨丨丨)伴春行(朱松詩欲)
(話此懷須我輩一來蠟屐丨丨丨又方岳詩老去不知寒食近一篙烟水載春行楊維楨詩畫船湖上載春行)隔溪行(劉子)
(翬詩暮雲偏自急相伴丨丨丨)自在行(朱子詩向來枉費推移力此日中流丨丨丨陸游詩閒曳枯笻丨丨丨曲廊小閣賞)
(新晴)繞舍行(陸游詩此翁不負頑驅處捫腹時時丨丨丨)熱處行(陸游詩殘軀已向閒中老癡夢猶尋丨丨丨)
西村行(陸游詩十日苦雨一日晴拂拭拄杖丨丨丨)廵邊行(陸游秋懷詩朝看十萬閱武罷暮馳三百丨丨丨)
引鶴行(陸游詩金橋花出三千丈閒把松枝丨丨丨)雲外行(陸游詩松肪釀酒石根醉槲葉作衣丨丨丨范梈題)
(秋山圖詩偶向畫中見猶如丨丨丨)春郊行(陸游詩一百五日丨丨丨三十六溪春水生)小步行(陸游詩倚床奴)
(子垂頭坐搖手兒孫丨丨丨)一徑行(楊萬里三三徑詩誠齋也有三三徑一徑花開丨丨丨)趁凉行(楊萬里詩)
(飯餘浴罷丨丨丨)嬾客行(楊萬里詩風借輕帆便天催丨丨丨)戴屋行(辛棄疾詞長笑蝸牛丨丨丨)五筦
行(劉克莊詩聊為丨丨丨)霄漢行(王廷珪步雲軒詩身在飛烟裏如登丨丨丨)柳邊行(徐璣秋行詩戞戞秋)
(蟬響似筝聽蟬閒傍丨丨丨)遠近行(徐璣送張主簿詩佳國東南少卑官丨丨丨)不杖行(方岳詩老去脚猶輕)
(吟邊丨丨丨)薦杯行(汪元量湖州歌第六筵開在禁庭烝麋焼鹿丨丨丨)荷戈行(張琰出塞曲寡妻出租稅孤兒)
(丨丨丨)弄扇行(釋道潛東園詩雲峰缺處支笻立溪溜聲中丨丨丨)上苑行(釋道潛詩去歲春風丨丨丨爛窺紅)
(紫厭平生)引帆行(袁桷詩風牽荇帶丨丨丨)叢臺行(元好問王黃華墨竹詩娟娟略似萱草詠落落不减丨丨丨)
雪滯行(宋无詩適楚濤喧定歸吳丨丨丨)蕩槳行(劉致古采蓮曲歸時凉夜溪水清扣舷踏歌丨丨丨)珥筆
行(馬祖常車簇簇行白髮從官丨丨丨毳袍衝雨桓州城)步翠行(張飬浩晩霽詩老懶便幽静空庭丨丨丨)抱褥
行(陳孚良鄉縣早行詩驆吏張燈送山童丨丨丨)廣寒行(張翥冰蟾詩擬問姮娥乞靈藥與君騎向丨丨丨)於菟
行(張翥題江浦歸帆圖詩西施浦頭鴻雁聲苧蘿山下丨丨丨)新蚓行(劉詵詩古砌侵泥丨丨丨修竹滿林幽鳥語)
踏影行(楊維楨習舞詩夜深不管排場歇尚向燈前丨丨丨)採芝行(倪瓚詩小閣秋清聽雨卧長空日出丨丨丨)
灞橋行(戴良咏雪詩風流梁苑宴悽惻丨丨丨)海鄉行(戴良歲暮偶題詩風塵齊國往雨雪丨丨丨)戴笠
行(張雨送張元朴詩想見先生丨丨丨黃茅岡上看隂晴)抱琴行(高啓詩竹下逢僧投杖揖蘿間候客丨丨丨)山
院行(高啓聞鶯詩昨歲聞孤囀綠隂丨丨丨)織女行(高啓烏鵲橋詩夜來橋上吳娃過只到天邊丨丨丨)露冕
行(高啓送錢塘守詩繁華莫道異昇平到郡初煩丨丨丨)瑟縮行(王履始入華山至西峯記鏁曳危石上路縈紆竝石)
(根極隘丨丨以丨)玉鯉行(何景明夜酌黑龍潭詩醉踏金鼇背潛窺丨丨丨)老驥行(何景明送寇定州詩雲漢)
(仙鳬去風塵丨丨丨)斗邊行(何景明望湖亭詩檻疑天上立槎是丨丨丨)少女行(陳昂湖面詩虹學美人出風為)
(丨丨丨)拂曙行(梁潛盧溝橋詩石梁如砥霜華重曾護鑾輿丨丨丨)袖劍行(馮山侠少行邯鄲白日丨丨丨振武)
(青樓乘醉入)聽蟬行(周復俊詩細草秋泉滿路生若為西郭丨丨丨)問津行(史鑑過横塘詩兩山沿路轉一舸丨)
(丨丨)接武行(楊子噐早朝詩東方曙色未分明玉陛千官丨丨丨)虎溪行(朱茂晭寄懷廬山高隱故人詩飄颻石梁)
(步搖曳丨丨丨)宿世行(法華經佛知衆生心丨丨之所丨)楊子行(後漢書丨政傳政字丨丨少好學京師語曰說)
(經鏗鏗丨丨丨)
蹋鼓沓行(周禮春官鞮鞻氏注鞻讀如屨鞮鞻四夷舞者所屝也今時倡丨丨丨丨者)子權母行(周語景王)
(將鑄大錢單穆公曰不可古者天灾降戾於是乎量資幣權輕重以賑救民民患輕則為之作重幣以行之於是有母權子而行民)
(皆得焉若不堪重則多作輕而行之亦不廢重於是有丨丨丨而丨小大利之注重曰母輕曰子)何不疾行(史記滑稽)
(傳武帝乳母家子孫奴從者横暴長安中有司請徙乳母家室處之于邊乳母先見郭舍人為下泣舍人曰即入見辭去疾步數還)
(顧乳母如其言舍人疾言罵之曰咄老女子丨丨丨丨陛下已壯矣寧尚須汝乳而活耶尚何還顧于是上憐焉乃下詔止徙乳母)
精騎輕行(後漢書章帝紀九月甲戍幸偃師東涉卷津至河内下詔曰車駕行秋稼觀收穫因涉郡界皆丨丨丨丨無它)
(輜重)真人東行(世說陳太丘詣荀朗陵使元方將車季方持杖後從長文尚小載著車中既至荀使叔慈應門慈明行酒)
(餘六龍下食文若亦小坐著膝前於是太史奏丨丨丨丨)玉山上行(世說裴令公有儁容儀脱冠冕麤服亂頭皆好時人)
(以為玉人見者曰見裴叔則如丨丨丨丨光映照人)折楊柳行(技錄丨丨丨丨歌文帝西山古默默二篇又羊士諤詩别)
(館青山郭遊人折柳行)
對語(坤載乾行)(雷動風行)(木德金行)(鳳翥龍行)(雲卧月行)(耳語膝行)(鶯坐蟹行)(小立深行)
(天上坐日邊行)(花自笑月同行)(看竹過踏莎行)(臨水立過雲行)(搘頥坐把臂行)(琴三弄酒再行)
摘句(日羽肅天行珂珮玉階行)(曲檻繞松行天馬老龍行)(風帆檻外行尋僧踏雪行)(廻舟月上行釣艇背人行)
(建章星影照人行花洞朝騎白鹿行)(蘆花遠映釣船行落葉漫山礙屐行)(春水船齊樹抄行白雪猧兒拂地行)
衡(戸庚切横也平也又姓)
韻藻玉衡(書在璿璣丨丨以齊七政疏玉是大名璿是玉之別稱璣衡俱以玉餙璣為轉運衡為横簫蔡邕云丨丨長八)
(尺孔徑一寸下端望之轉璣窺衡以知星宿也又春秋運斗樞丨丨星散為樞晉書天文志北斗七星在太微北魁四星為璇璣杓)
(三星為丨丨又曰斗又丨丨為音古詩丨丨指孟冬衆星何歴歴注漢之孟冬今之七月庾信賦丨丨正而泰階平)璣衡(見上)
(湘中記宿當翼軫度應丨丨故曰衡山崔駰車左銘虞夏作車取象丨丨楊慎寶劒詩冲霄紫氣丨丨北照夜清光奎璧東)窺
衡(見上)璿衡(見上徐陵文三改丨丨苞羅湘峽崔日用詩乘時迎氣正丨丨)荆衡(書丨及丨陽維荆州宇文逌庾信集)
(序屬我太祖獻策魏帝命將丨丨庾信賦謂丨丨之把梓庶江漢之可恃杜甫詩孤舟轉丨丨又渺渺卧丨丨)阿衡(書罔俾丨)
(丨專美有商詩實維丨丨實左右商王鄭箋阿倚衡平也伊尹湯所依倚而取平也史記殷本紀爰及成湯太甲居桐德盛丨丨庾)
(信周五聲調曲殷湯受命委任于丨丨又入聲黃庭堅謝劉景文送團茶詩收藏殘月惜未碾直待丨丨來說詩按謂匡衡也)倚
衡(見上又論語在輿則見其丨於丨也又李商隱詩豈省曾黔突徒勞不丨丨)迓衡(書旁作穆穆丨丨不迷文武勤教傳)
(四方旁來為敬敬之道以迎太平之政)錯衡(詩約軧丨丨八鸞瑲瑲傳丨丨文衡也)文衡(見上疏知錯衡必為丨丨)
(者錯者雜也雜物在衡必有文飾又唐詩紀事元和九年韋貫之掌丨丨殷堯藩雜文黜矣尚書楊漢公乃貫之前榜門生盛言堯)
(藩屈貫之為重收是年登第劉克莊詩至尊殿上主丨丨)楅衡(詩秋而載嘗夏而丨丨鄭箋秋將嘗祭于夏則養牲丨丨則牛)
(角為其觸觝人也周禮地官封人凡祭祀飾其牛牲設其丨丨注丨丨所以楅持牛也丨設于角丨設于鼻)幽衡(禮記一命)
(縕紱丨丨再命赤紱丨丨注縕赤黃之間色衡佩玉之衡也幽讀為&KR0627;黑謂之&KR0627;)佩衡(見上揚雄反離騷帶鉤矩而丨丨兮)
(履欃槍以為綦)葱衡(禮記三命赤韍丨丨注青謂之葱)橋衡(禮記奉席如丨丨注横奉之令左昂右低如有首尾然丨)
(井上㮮橰丨上低昂)上衡(禮記執天子之器丨丨國君則平衡大夫則綏之士則提之疏丨猶高也丨平也平謂人之拱手正)
(當心平天子至尊器不宜下故臣為擎奉高于心也)平衡(見上又漢書律歴志凖正則丨丨而鈞權矣賈誼新書朝廷之視端)
(若丨丨韓偓詩千鈞將一語輕重在丨丨又後漢書郎顗傳人主責躬修德使正車丨丨流化興德也)川衡(周禮地官丨丨)
(每大川下士十有二人又丨丨掌廵川澤之禁令而平其守又澤虞每大澤大藪中士四人中澤中藪如中丨之丨小澤小藪如小)
(丨之丨)任衡(周禮地官閭師丨丨以山事貢其物)權衡(史記天官書南宮朱鳥丨丨孟康注軒轅為丨太微為丨又申)
(子君必有明法正義若懸丨丨以稱輕重所以一羣臣也韓非子丨丨懸而重益輕斗石設而多益少吳越春秋禹調丨丨平斗斛)
(造井以為法度李白上韓荆州書今天下以君侯為文章之司命人物之丨丨又詩白日曜紫微三公運丨丨)抗衡(史記陸賈)
(傳賈說尉佗曰足下欲以區區之越與天子丨丨為敵國崔浩注抗對也丨丨言兩衡相對拒率不相避下也世說諸葛厷始與王)
(夷甫談便已超詣王曰卿天才卓出若復小加研尋一無所愧厷後看莊老便足相丨丨史通傳自委巷而與班馬丨丨訪諸古老)
(而與子孫竝列張華詩龍虎相交争七國竝丨丨高適詩直道寧殊志先鞭忽丨丨劉禹錫詩近來漸有臨池興為報元常欲丨丨)
水衡(漢書百官公卿表丨丨都尉武帝元鼎二年初置注衡平也主平其稅入又王嘉傳孝元皇帝賞賜節約故少府丨丨見)
(錢多也又循吏傳龔遂為渤海太守數年遣使者徵至上以遂年老不任公卿拜為丨丨都尉丨丨典上林苑共張宮館為宗廟取)
(牲官職親卜庾信馬射賦丨丨之錢山積織室之錦霞開蘇軾詩罷郡猶堪作丨丨)騎衡(漢書袁盎傳千金之子不垂堂百金)
(之子不丨丨如淳注騎倚也衡樓殿邊欄楯也師古注騎謂跨之)提衡(漢書杜周傳贊張湯杜周俱有良子繼世立朝相與)
(丨丨注言二人齊也管子以是與天子丨丨爭秩于諸侯為之有道乎韓非子貴賤不相踰賢智丨丨而立治之至也)盱衡
(漢書王莽傳丨丨厲色振楊武怒注眉上曰衡丨丨舉眉揚目也魏都賦魏國先生有睟其容乃丨丨而誥曰异乎交益之士廣絶)
(交論見一善則丨丨扼腕)銓衡(後漢書第五倫傳倫領長安市平丨丨正斗斛市無阿枉晉書吳隱之傳𨼆之有孝行韓康伯)
(母謂康伯曰汝後若居丨丨之職當用此人及康伯為吏部因進用之唐書藝文志三教丨丨十卷楊上善譔干寳司徒儀在長史)
(之職掌差次九品丨丨人倫也詩品魏文帝惟西北有浮雲十餘首殊美贍始見其工不然何以丨丨羣彦對揚厥弟者耶文賦苟)
(丨丨之所裁固應䋲其必當注銓稱也稱物平輕重也任昉為范雲譲吏部表丨丨之任關諸隆替)論衡(後漢書王充傳充好)
(論說以為俗儒守文多失其真乃閉門潛思戸牖牆壁各著刀筆著丨丨八十五篇袁山松後漢書王充所作丨丨中土未有傳者)
(蔡邕入吳始得之恒祕翫以為談助其後王朗為會稽太守又得其書及還許下時人稱其才進或曰不見異人當得異書問之果)
(以丨丨之益由是遂見傳焉又唐書藝文志續古今佛道丨丨一卷智昇譔)持衡(唐書李石傳帝曰天下之勢猶丨丨然此)
(首重則彼尾輕矣其為我博𨕖士岑參詩暫到蜀城應計日須知明主待丨丨杜甫詩丨丨留藻鑑聽履上星辰)折衡(莊子)
(掊斗丨丨而民不爭)執衡(淮南子南方火也其帝炎帝其佐朱眀丨丨而治夏曹冋六代論至于桓靈奄竪丨丨歐陽修賦春)
(居東以首歲夏司南而丨丨)雉衡(水經注汝水又東得澧口水水出南陽雉山亦云導源丨丨山即山海經云衡山也在雉)
(縣界故世謂之丨丨山)瞻衡(歸去來辭乃丨丨宇載欣載奔)爭衡(庾信竹杖賦楚漢丨丨袁曹競逐孫元晏詩石頭高)
(卧擬丨丨)門衡(孟郊韓愈聯句紅皺曬檐瓦黃團繫丨丨注黃團瓜蔞也范成大節物詩方縑繙史冊圓魄綴丨丨自注畫史)
(册故事燈及月燈也)匡衡(史記丨丨傳丞相丨丨者東海人也以十年之間不出長安城門而至丞相豈非遇時而命也哉文)
(心雕龍丨丨之定郊王吉之觀禮杜甫詩丨丨抗疏功名薄劉向傳經心事違)張衡(後漢書丨丨傳丨丨字平子通五經貫六)
(藝嘗從容淡静不好交接俗人儗班固兩都作二京賦精思十年乃成善機巧尤致思于天文隂陽歴算作渾天儀著靈憲算㒺論)
(永和初為河間相徵拜尚書語林丨丨初死蔡邕母懷孕貌亦相𩔖時人云邕乃衡後身也庾信小園賦丨丨以不樂損年吳質以)
(長愁飬病)禰衡(後漢書文苑傳丨丨字正平少有才辨而氣尚剛傲好矯時慢物孔融愛衡才數稱述于曹操而衡素相輕疾)
(數有恣言操懷忿以其才名不欲殺之送與劉表表不能容以江夏太守黃祖性急故送衡與之後衡言不遜順祖殺之時年二十)
(六李白詩魏帝營八極蟻視一丨丨杜甫詩處士丨丨俊諸生原憲貧)
夏為衡(淮南子天為繩地為凖春為規丨丨丨秋為矩冬為權)陸士衡(晉書丨機傳機字丨丨庾信賦序丨丨丨)
(聞而拊掌是所甘心張平子見而陋之固其宜矣)武元衡(唐書丨丨丨傳常對延英帝目送之曰真宰相器)
增保衡(書昔先正丨丨作我先王傳丨丨伊尹也疏阿衡丨丨非常人之官名蓋當時特以此名號伊尹也竹書紀年沃丁)
(即位八年祠丨丨)句衡(詩五楘梁輈傳梁輈輈上丨丨也)鸞衡(詩輶車鸞鏕疏夏官大馭及玉藻經解之注皆云丨)
(在丨和在軾謂乘車之鸞也此云鸞鑣則鸞在于鑣故異于乘車也後漢書輿服志乘輿龍首丨丨重牙班輪仲子陵珊瑚樹賦車)
(冇龍首丨丨不以珊瑚為柱馬有乘黃兹白不以珊瑚作鞭)䨇衡(禮記服蒼玉疏按韓詩外傳云古之佩玉上以葱為衡横)
(置于上以珠貫之繩三條懸于衡上垂之而下以丨丨懸于兩畔繩之下端大戴禮上車以和鸞為節下車以珮玉為度上有丨丨)
(下有䨇璜衝牙玭珠以納其間琚瑀以雜之)林衡(周禮地官丨丨掌廵林麓之禁令而平其守以時計林麓而賞罰之七命)
(虡人數獸丨丨計鮮魏都賦&KR1989;拱木于丨丨授全模于梓匠注&KR1989;具也楊炯文始詔丨丨俄成壯觀)二衡(周禮地官澤虞掌國)
(澤之政令疏案上山虞林衡川衡皆不言國獨澤虞云國澤者周公設經二虞丨丨文有不同皆是互見為義故也又小學紺珠武)
(元衡伯蒼武儒衡延碩傳贊曰平一辭榮鍾在丨丨按平一謂唐高宗朝武平一也)鄉衡(周禮考工記梓人凡試梓飲器丨丨)
(而實不盡梓師罪之注衡謂麋衡也曲禮執君器齊衡釋文鄉許亮反)麋衡(見上疏麋即眉也)齊衡(見上楊炯碑文)
(南昌晦跡共梅福而丨丨左部韜真與橋玄而等列又駃騠將駙騄丨丨驥騮共騊駼伏櫪)三衡(齊語澤立三虞山立丨丨)
跱衡(古文周書穆王田有黑鳥若鳩翩飛而丨于丨御者斃之以策東觀漢記朱勃上書理馬援曰飛鳥丨丨馬驚觸虎物𩔖)
(相生亦無不有魯靈光殿賦朱鳥舒翼以丨丨騰蛇蟉虯而遶榱赭白馬賦戒出豕之敗御惕飛鳥之丨丨)運衡(春秋保乾)
(圖斗節丨丨東京賦大丙弭節風后陪乘攝提丨丨徐至于射宫注玉衡北斗中星主㢠廻轉)七衡(孝經援神契天有丨丨六)
(間夫天有丨丨而云間者從内衡以至中衡中衡以至外衡相去合十一萬九千里路史黃帝曰中古之時有至人者益其夀命而)
(強者也亦歸于真人而已蓋乘間維而基丨丨陵㒺閬而隘八落者也)中衡(孝經說春分之日日在丨丨斗指卯為春分楊)
(炯渾天賦丨丨外衡每不召而自至黃道赤道亦殊塗而同歸又風生閶闔之門日在丨丨之道)鳥衡(史記天官書吳楚之)
(疆候在熒惑占于丨丨注熒惑丨丨皆南方之宿丨丨柳星也)生衡(漢書律歴志權與物鈞而丨丨注謂錘與物鈞所稱適停)
(則衡平也)宰衡(漢書王莽傳上書者八千餘人咸曰伊尹為阿衡周公為太宰宜采伊尹周公稱號加公為丨丨蕭大圜言志)
(書游帝王之門趨丨丨之勢)天衡(蜀志先主傳曹操階禍竊職丨丨謝宗可雁陣詩冷聚圓沙盤地軸暁浮寒水落丨丨)
機衡(晉書羊袩傳夫總齊丨丨允釐六職朝政之本也王逸九思策謀從兮翼丨丨庾信賀婁慈神道碑大冢宰任總丨丨是)
(勤王略張鷟文鏘鏘會府掌北斗之丨丨肅肅禮闈握南宫之樞奥韓愈詩放意丨丨外收身矢石間周必大疏逮事高皇已徧塵)
(于臺省受知孝廟復久玷于丨丨)窐衡(晉書隱逸傳論徵聘之禮賁于薖軸玉帛之贄委于丨丨音義謂圭竇衡門圭或從)
(穴作窐)竚衡(宋書禮志山衡丨丨雲鶼竦翼)六衡(隋書禮儀志有大樓輦車龍輈十二加以玉飾四轂丨丨方輿圓蓋)
立衡(隋書禮儀志大樓輦車龍輈十二方輿圓蓋金雞樹羽寳鐸流蘇鸞雀丨丨六螭龍銜軛)珠衡(隋書薛道衡傳上高)
(祖文皇帝頌曰龍顔日角之竒玉理丨丨之異著在圖籙彰乎儀表路史太昊山凖日角奯目丨丨按奯音豁空大也丨丨衡中有)
(骨表如連珠象玉衡星徐陵表玉縢丨丨先彰元后薛道衡老子廟碑丨丨月角天表冠于百王明鏡衢罇聖德會于千祀)樞
衡(北史序傳孝文聞冲病狀謂右衡宋弁曰僕射執我丨丨總釐朝務忽有此患朕甚愴懷張九齡詩時來不自意宿昔謬丨丨)
挾衡(宋史天文志為横簫二兩端夾樞屬於璣其中丨丨為横一棲于横簫中)虞衡(宋史藝文志范成大桂海丨丨志三)
(卷)末衡(管子讂充丨丨注讂充言心也心欲忠丨丨言耳目也耳目欲端讂音絢)國衡(管子故守四方之高下國無游)
(賈貴賤相當此謂丨丨)懸衡(荀子蒹陳萬物而中丨丨焉是故衆異不得相蔽以亂其倫也鄒陽上書臣聞秦倚曲臺之宫)
(丨丨天下劃地而人不犯顔延之詩帝迹丨丨皇流共貫庾信文帝子出藩丨丨高𨕖柳宗元荅吳秀才謝示新文書夫觀文章宜)
(若丨丨然增之銖兩則俯反是則仰無可私者)職衡(荀子故公平者丨之丨也中和者聽之繩也)履衡(賈誼新書語曰)
(况乎明王執中丨丨言秉中適而據乎宜)項衡(賈誼新書拜以磬折之容吉事上左凶事上右隨前以舉丨丨以下寧速無遲)
(背項之狀如屋之互拜容也)負衡(易林三驪丨丨南取芝香秋蘭芬馥盈滿篋筐)把衡(易林白虎推輪蒼龍丨丨)尺
衡(道德指歸心如規矩志如丨丨平静如水正直如繩)利衡(鹽鐵論秦攝丨丨以御宇内執修箠以笞八極驂服以罷而鞭)
(策愈加故有傾衡遺箠之變)傾衡(見上)摧衡(論衡御百里之手而以調千里之足必有丨丨折軛之患)造衡(參同)
(契上陽子曰權輿者始初之義古人丨丨自權始造車自輿始)望衡(湘中記颿隨湘轉丨丨九面又荆州記龐德公居漢之隂)
(司馬德操宅州之陽丨丨對宇歡情自接泛舟褰裳率爾休暢)㢠廻衡(袁淑俳諧集廬山公九錫嘉麥既熟實須精麵負磨丨丨)
(迅若轉電歐陽詹賦獲甘旨以報勤光晝錦以丨丨)扶衡(陶隱居内傳阮㻦之書記不足丨丨孫楚之詞才何以推轂周邦彦)
(汴都賦九卿三公挾輈丨丨)秤衡(夢溪筆談錢塘有聞人紹者常寶一劍以十大釘陷柱中揮劍一削十釘皆截隐如丨丨)
(而劍鋒無纖跡范成大兩頭纖纖詩兩頭纖纖小丨丨半白半黑月未明)地衡(路史皇覃氏一曰離光兌頭日角&KR0008;六鳳皇出)
(丨丨按&KR0008;音架)曰衡(路史舜長九尺太上員首龍顔丨丨按丨丨者眉骨圓起也)揚衡(續博物志揚雄謂揚眉曰揚衡)
泰衡(大禹岣嶁碑往求平定華嶽丨丨)就衡(楚辭惜誓苦稱量之不審兮同權槩而丨丨)坑衡(上林賦攢立叢)
(倚連卷欐佹崔錯發&KR2024;丨丨閜砢注丨丨徑直貌)還衡(校獵賦囙回軫丨丨背阿房反未央注軫輿後横木衡轅前横木)
四衡(張衡天象賦偃蹇列于丨丨的歴分于五柱)委衡(張衡賦前長離使拂羽兮後丨丨于玄冥注委屬也衡即水衡)
瓊衡(馬融東廵頌若時則運丨丨敷六典經八成)翼衡(曹植詩流風丨丨輕雲承蓋)綏衡(郤正釋譏丨丨緩轡)
(回軌易塗)乾衡(韋昭鼔吹曲撫丨丨鎮地機)御衡(荀勖晉四廂樂歌丨丨不迷皇途煥炳)伊衡(阮籍詠懷詩於)
(赫帝朝丨丨作輔徐陵與荀昂兄弟書勲踰呂望德冠丨丨)儀衡(阮籍賦制規矩以丨丨兮占我龜以觀省)台衡(陸機)
(贈弟士龍詩奕世丨丨扶帝紫極)南衡(陸雲丨丨詩丨丨維嶽峻極昊天)降衡(陸雲詩高門丨丨修庭樹蓬沈約彈)
(王源文高門丨丨雖自己作)廬衡(宗炳畫山水序余眷戀丨丨契闊荆巫不知老之將至)駢衡(赭白馬賦將使紫燕)
(丨丨綠蛇衛轂楊炯碑文十輪方駕萬石丨丨)驂衡(顔延之文如彼飛駟配服丨丨)司衡(謝莊赤帝歌帝在在離寔丨丨)
(水雨方降木槿榮)高衡(沈約經劉瓛墓詩塵經未輟幌丨丨已委門)金衡(江淹表丨丨既陳錯髮之異必縣銅墨咸)
(設分撮之殊已傾)嵩衡(徐陵文財輕篻籜義重丨丨)星衡(張正見詩天路横秋水丨丨轉夜流楊炯碑文丨丨入室)
(月凖升堂)握衡(庾信詩丨丨平地紀觀象正天樞)端衡(許敬宗詩璇璣體寬政隆棟象丨丨)銀衡(楊炯碑文丨丨)
(用九天門壓西北之荒銅蓋虚三地戸拆東南之野)月衡(楊炯碑文丨丨月凖山額山庭)西衡(杜審言和李嗣真存撫河)
(東詩殺氣丨丨白)分衡(盧僎送使黔府選𥙷詩握鏡均荒服丨丨得大同)矯衡(元稹詩潦倒沉泥滓攲危踐丨丨陳)
(諷賦馭亭障于振策摧氐羌于丨丨)薦衡(杜牧酬張祜詩丨丨昔日知文舉乞火無人作蒯通)憐衡(姚鵠詩謁蔡慚王粲)
(丨丨冀孔融)掄衡(范仲淹賦一則執丨丨之柄一則掌土地之圖)茅衡(歐陽修和聖俞聚蚊詩富貴非苟得抱節居丨)
(丨)繩衡(曾鞏瑯琊泉石篆詩當還先生坐廊廟悉引萬事歸丨丨)越衡(雲笈七籖太上曰第二色界一十八天七曰虚)
(無丨丨天)封衡(葛洪神仙傳丨丨字君逹隴西人入山采藥服术常駕一青牛人莫知其名因號青牛道士)李衡(襄陽)
(記衡字叔平聞羊衜有人物之鍳往干之衜曰多事之世尚書劇曹郎才也是時校事呂壹弄權大臣莫敢言衜曰非丨丨無能困)
(之者遂共薦為郎引見衡口陳壹奸數千言數月壹被誅而衡大見顯擢後為丹陽太守遣客于武陵龍陽洲上作宅種甘橘千株)
(臨死敕兒曰吾州里有千頭木奴不責汝衣食歲上一匹絹亦可足用耳吳末衡甘橘成歲得絹數千匹晉咸康中其宅上枯樹猶)
(在鄭谷詩鱸魚研鱠輸張翰橘樹呼奴羡丨丨羅隱詩紫鱗仙客馭金顆丨丨奴)羅衡(楊炯碑文道旁牛馬並屬丨丨縣内)
(神明皆稱傅琰)衛衡(華陽國志丨丨字伯梁南鄭人少師事同郡樊季齊以高行聞郡九察孝廉公府州十辟公車三徵不應)
楊衡(唐詩紀事丨丨初隱廬山有盗其文登第者衡曰詣闕亦登第見其人盛怒曰一一鶴聲飛上天在否荅曰此句知兄最)
(惜不敢偷衡笑曰猶可恕也)潘衡(避暑錄話宣和初有丨丨者賣墨江西自言嘗為子瞻造墨海上故人爭趨之)許衡
(元史丨丨傳丨丨字平仲懷之河内人幼有異質七歲授章句問其師曰讀書何為師曰取科第耳曰如斯而已乎師大竒之稍長)
(嗜學如飢渴夜思晝誦身體而力踐之從柳城姚樞得程氏朱氏書益大有得尋居蘇門與樞及竇默相講習凡禮樂名物星歷兵)
(刑食貨之𩔖無所不講而慨然以道為己任大德二年贈司徒諡文正皇慶二年詔從祀孔子廟廷)
祭服衡(左傳衡紞紘綖疏此四物者皆冠之飾也周禮追師掌王后之首服追衡笄鄭司農司衡維持冠者丨丨有丨垂于)
(副之兩旁當耳婦人首服有衡則男子首服亦然冠由此得以支立天子之衡用玉)德成衡(史記天官書丨丨丨觀咸潢注)
(衡太微廷潢五帝車舍衡則能平物故有德公平者先成形于衡觀成潢者言王者遊觀亦先成形于潢也)變矩衡(隋書)
(王劭傳河圖帝通紀曰形瑞出丨丨丨赤應隨叶靈皇)溫直衡(急就篇柴桂林丨丨丨注溫氏之先出自已姓又晉之郤)
(至食邑河内之溫號曰溫季其後亦為溫氏直衡言其正而平也)天地衡(化書所以運帝王之籌策代丨丨之權丨則仲)
(尼其人也)荆主衡(地理通釋陳氏曰雍主魁冀主樞青兖主機揚徐主權丨丨丨梁主開陽豫主瑶光此繫之北斗者也)
檻如衡(周邦彦汴都賦其丨丨丨前有憑也其壁如削後有據也)接巫衡(錢惟善詩三峽波濤下江漢九疑雲霧丨)
(丨丨)天官衡(高啓荅余新鄭詩用材不肯略疎賤銖寸盡上丨丨丨)黃公衡(蜀志丨權傳權字丨丨司馬宣王與)
(諸葛亮書曰丨丨丨快士也每坐起嘆述足下不去口實)韋孔衡(陶潛羣輔錄丨權字丨丨權弟瓚字孔玉瓚弟規字孔矩)
(皆仁義孝友逢盗賊一人病不能去兄弟相守兵至俱死時人稱之號韋三義)支法衡(法苑珠林沙門丨丨丨晉初人也得)
(病旬日亡經三日而蘇活于是出家持戒菜食晝夜精思為至行沙門)武儒衡(唐書丨丨丨傳元稹倚宦官知制誥儒衡)
(鄙之會食瓜蠅集其上儒衡揮以扇曰適從何來遽集于此)种世衡(宋史丨丨丨傳世衡字仲平放之兄子也在邊數年)
(積榖通貨所至不煩縣官益兵增饋善撫養士卒病者遣一子專視其食飲湯劑以故得人死力及卒羌酋朝夕臨者數月青澗及)
(環人皆畫像祠之小學紺珠二將狄青丨丨丨)
律度量衡(書協時月正日同丨丨丨丨漢書律歴志凡丨丨丨丨用銅者名自名也所以同天下齊風俗也)拔旆
投衡(左傳晉人或以廣隊不能進楚人惎之脫扄少進馬還又惎之丨丨丨丨乃出顧曰吾不如大國之數奔也注拔旗投衡)
(上使不帆風差輕)
對語(地紀天衡)(冰鑑玉衡)(火正水衡)(登岱望衡)(立四極基七衡)(吳纏斗荆主衡)(冠鐵柱佩葱衡)
摘句(三時正玉衡詞章陸士衡)(南極星辰繞玉衡定向王生叩論衡)
耕(古莖切犂也)
韻藻躬耕(禮記天子親載耒耜措之于參保介之御間帥三公九卿諸侯大夫丨丨帝籍鹽鐵論古者尚力務本而種樹)
(繁丨丨趣時而衣食足出師表臣本布衣丨丨南陽陶潛詩舜旣丨丨禹亦稼穡謝靈運詩廬園當巖棲卑位代丨丨李白詩飛鳥)
(還舊巢遷人返丨丨蘇軾放鶴亭記丨丨而食兮其餘以汝飽)帥耕(見上亦作率漢書文帝紀詔曰夫農天下之本也其開籍)
(田朕親丨丨以給宗廟粢盛)耦耕(禮記季冬之月令告民出五種命農計丨丨事修耒耜具田器論語長沮桀溺丨而丨陶)
(潛詩商歌非吾事依依在丨丨柳宗元詩綴景未及郊穡人先丨丨范成大詩一昨成歸卧于今負丨丨)深耕(國語丨丨而疾)
(耰之以待時雨孟子丨丨易耨黃庭堅明月篇淺耕兮病歲丨丨兮石嬰陸游詩酒賤柳隂逢醉卧土肥稻壠看丨丨)淺耕
(見上)省耕(孟子春丨而𥙷不足)代耕(孟子下士與庶人在官者同禄禄足以丨其丨也閒居賦序池沼足以魚釣舂)
(稅足以丨丨陶潛詩丨丨本非望所業在田桑郎士元詩暫屈文為吏聊將禄丨丨)傭耕(史記陳涉世家常與人丨丨輟耕之)
(壠上悵恨久之曰苟富貴無相忘傭者笑而應曰若為丨丨何富貴也陳涉曰嗟乎燕雀安知鴻鵠之志哉何遜詩丨丨乏膂力倚)
(市憚劬勞范成大詩冬湖落&KR0893;此暫往春潦怒長隨丨丨)輟耕(見上九辨農夫丨丨而容與兮恐田野之蕪穢應璩書昔伊尹)
(丨丨郅惲投竿思致君於有虞濟蒸人于塗炭孫作丨丨錄序天台陶君九成避兵三吳間時時丨丨休于樹隂遇事肯綮摘葉書)
(之如是十載彙三十卷題曰南村丨丨錄)火耕(漢書文帝紀詔曰江南之地丨丨水耨注燒草下水種稻也張南史詩誰家魚)
(網求鮮食何處人烟事丨丨)歸耕(漢書夏侯勝傳學經不明不如丨丨琴操丨丨操者曾子之所作也曾子事孔子十有餘)
(年晨覺眷然念二親年衰飬之不備于是援琴鼔之曰歔欷丨丨來兮安所耕歴山盤兮謝靈運牋王弘之拂衣丨丨踰歴三紀宋)
(璟表求退丨丨飬慵巖穴又高啓詩看近清明沉種日野人何事不丨丨)潛耕(五代史馮道傳有荒其田不耕者與力不能耕)
(者道夜往丨為之丨其人後來媿謝道殊不以為德)楛耕(荀子丨丨傷稼耘耨失薉注耕不精曰楛)親耕(呂氏春秋越王)
(苦會稽之耻身丨丨而食妻親織而衣)𧰼耕(論衡書言舜葬蒼梧丨為之丨禹葬會稽鳥為之芸殆虚言也蒼梧多𧰼之地)
(會稽衆鳥所居𧰼自蹈土鳥自食草土蹶草盡若耕田狀壤靡泥易人隨種之世俗則謂爲舜禹田吳都賦丨丨鳥耘此之自與)
(禹偁詩吏供版籍多魚稅民種山田見丨丨)牛耕(山海經稷之孫叔均是始作丨丨賈誼文百姓煦丨而丨曝背而耘杜甫)
(詩一寸荒田丨得丨聶夷中詩微月東南明䨇丨丨古城歐陽修上皇帝書太宗皇帝時嘗貸陳蔡民錢使市丨而丨)舌耕
(洞冥記黃安讀書畫地以紀其數一夕地成池時人謂安丨丨拾遺記賈逵門徒來學不遠萬里贈獻者積粟盈倉或云逵非力耕)
(所得誦經口倦世所謂丨丨也)筆耕(東觀漢記班超家貧為官傭寫書投筆歎曰丈夫獨不效傅介子立功絶域之地安久丨)
(丨乎任昉薦士表王僧孺既丨丨為飬亦傭書成學曹伯啟詩眉鎖將詩解心田仗筆耕)自耕(世說王韶之少家貧而好學嘗)
(三日絶糧執卷不輟家人誚之曰困窮若此何不耕王徐答曰我常丨丨耳釋惠洪詩家畜不貪寶寸田常丨丨又楊萬里詩提壺)
(醒眼看人醉布糓催農不丨丨)留耕(鶴林玉露俗語云但存方寸地丨與子孫丨指心而言也余嘗作方寸地說云又宋史王)
(伯大傳伯大字丨丨)促耕(曹植表丨丨不解其飢疾蠶不救其寒)鋤耕(孟郊詩五方亂風土百種分丨丨)
三年耕(禮記丨丨丨必有一年之食九年耕必有三年之食)九年耕(見上薛季宣詩豈能千日醉未勝丨丨丨)修
禮耕(禮記人情者聖王之田也丨丨以丨之又人情以為田疏人情得禮義之耕如田得耒耜之耕也)以鐵耕(孟子)
(許子以釡甑爨丨丨丨乎)鹵莽耕(莊子昔予為禾耕而鹵莽之則其實亦鹵莽而報予芸而滅裂之則其實亦滅裂而報予)
辭侯耕(莊子堯治天下伯成子高丨為丨而丨)谷口耕(法言丨丨鄭子真丨于巖石之下名震京師李商隱詩廢)
(㤀淹中學遲㢠廻丨丨丨林逋詩幾憶山陰講兼㤀丨丨丨)東臯耕(柳宗元詩四肢反田畝釋志丨丨丨朱子詩歸哉且五斗)
(餉子丨丨丨又陸游布榖詩忽作兒女悲起視東郊耕)
增墾耕(詩大田多稼疏以為肥美之大田可丨丨者也蔡襄賦根英雲之奏節表畛域而丨丨)徧耕(詩既順乃宣疏)
(順為順事宣謂丨丨)能耕(禮記問士之子長則曰丨丨矣幼則曰未丨丨也唐書李襲譽傳襲譽嘗謂子孫曰吾性不喜財遂)
(至窶乏然負京有賜田十頃丨丨之足以食河内千樹桑事之可以衣)反耕(左傳楚師將去宋申叔時僕曰築室丨丨者宋)
(必聽命從之注築室於宋分兵歸田示無去志魏志臧洪傳洪答袁紹書曰僕據金城之固驅士民之力散三年之蓄以為一年之)
(資匡困𥙷乏以悅天下何圖築室丨丨哉夏侯湛抵疑篇丨丨於枳落歸志乎渦瀨亦作返權德輿詩丨丨㤀帝力樂道疎代累)
竝耕(孟子賢者與民丨丨而食饔飱而治)王耕(國語丨丨一墢班三之庶人終於千畝又聞竒錄丨丨善畫牡丹張於庭)
(廡間則蜂蝶自至)時耕(國語及寒擊菒除田以待丨丨注寒謂季冬也菓枯草也丨丨謂立春之後)初耕(爾雅田一)
(歲曰菑注今江東呼丨丨反草為菑)伊耕(孟子丨尹丨於有莘之野宋史朱昂傳昂讀陶潛閒情賦而慕之因廣其辭曰何孫)
(牧而丨丨作巢箕而呂磻)退耕(史記吳太伯世家子胥丨而丨于野以待專諸之事宋之問詩大隱德所滿歸來可丨丨)疾
耕(漢書主父偃傳男子丨丨不足于糧餉女子紡績不足于帷幕)力耕(漢書食貨志丨丨數耘收穫如宼盗之至楚詞寧誅)
(鋤草茅以丨丨乎將遊大人以成名乎陶潛詩衣食當須紀丨丨不吾欺韓絳詩土瘠事丨丨家無終歲蓄)勸耕(漢書食貨)
(志農夫所以常困有不丨丨之心而令糴至於甚貴者也顧况詩親祀先崇典躬推示丨丨)客耕(後漢書鄭康成傳康成自)
(遊學十餘年乃歸鄉里家貧丨丨束萊學徒相隨已數百千人)釋耕(後漢書龐公傳丨丨於壠上而妻子耘於前)雜耕
(蜀志諸葛亮傳據武功五丈原與司馬宣王對於渭南分兵屯田為久住之基耕者雜於渭濱居民之間而百姓安堵杜甫謁先主)
(廟詩丨丨心未已)勖耕(晉書食貨志命春社以丨其丨)東耕(南史宋文帝紀命刺史郡守修丨丨漢官儀天子躬耕耤)
(田一曰丨丨顔延之有侍丨丨詩)預耕(南史梁武帝紀耕耤田孝弟力田賜爵一級丨丨之司尅日勞酒)從耕(唐書)
(禮樂志皇帝耕耤先一日奉禮設御位於外壝南門之外南向丨丨三公諸王尚書卿位於御坐東南西向宋史禮志耤田之禮庶)
(人耕位在丨丨官位之南岳珂詩流民俱授畝戰士亦丨丨)樂耕(唐書食貨志陸贄疏言民納租以去歲輸數為常罷據額)
(所率者增闢勿益租廢耕不降數田既有常租則不宜復入兩稅如此不督課而人人丨丨矣又方岳詩春晩有詩供杖屨日長無)
(事丨鉏丨)督耕(唐書兵志唐初析關中為十二道後更為軍軍置將副各一人以丨丨戰蘇洵兵制策在野丨其丨在陣督其)
(戰則其人皆良農也皆精兵也)捨耕(唐書韋凑傳景雲初作金仙等觀凑諫以為方農月興工高值售庸則農人丨丨取雇趨)
(末棄本恐天下有受其饑者)侍耕(宋史禮志耤田之禮皇帝將至耕所文武丨丨以下及耆老庶人俱詣耤田西門外立班)
(再拜奉迎訖各就次從耕陪耕等官服朝服以俟耕)陪耕(見上)觀耕(宋史禮志耕田之禮御耕位在壝門東南諸侯耕位)
(次之庶人又次之丨丨臺高五尺周四十步)助耕(宋史禮志耤田之禮丨丨並服絳衣介幘)入耕(宋史兵志熙寧七年)
(詔熙河鄯湟以錢糧茶綵或羌人所嗜之物與之貿易田土田土旣多即招置弓箭手丨丨出戰以固邊圉)分耕(宋史食貨)
(志紹熙元年知和州劉煒以剰田募民充萬弩手丨丨)冒耕(宋史張錫傳錫為京東轉運使淄青齊濮鄆諸州人丨丨河壖)
(地數起爭訟鍚命籍其地收租絹歲二十餘萬訟者亦息)盜耕(宋史孫固傳遼人丨丨解子平地歲且久吏爭弗能還固微得)
(其要領折愧之正疆地二百里)翻耕(金史食貨志明昌二年勅自今民有訴水旱災傷者即委官按視其實申所屬州府移報)
(提刑司同所屬撿畢始令丨丨)苦耕(金史兵志地狭産薄無事丨丨可給衣食有事苦戰可致俘獲晁𥙷之詩居貧廢文字銚)
(鎒學丨丨)屯耕(元史世祖紀至元三十年詔邊境無事令本軍丨丨以食)覆耕(元史世祖紀至元十年中書移文以畿内)
(秋禾始收請禁農民丨丨恐妨芻牧帝以農事有益詔勿禁)秋耕(元史食貨志至大三年大司農總挈天下農政修眀勸課)
(之令除牧養之地其餘聽民丨丨齊民要術丨丨欲深春夏欲淺)夏耕(山海經大荒之中有夀麻之國有人無首操戈盾立)
(名曰丨丨之尸)青耕(山海經堇理之山有鳥狀如鵲青身白喙白目白尾名曰丨丨可以禦疫其名自呌)奉耕(管子萬室)
(之都必有萬鍾之藏千室之都必有千鍾之藏春以丨丨夏以奉芸)寒耕(管子農夫丨丨暑芸力歸於上張耒詩丨丨敲凍石)
(獵火上風枝)趣耕(管子凡在丨丨而不耕民以不令不耕之害也)舜耕(管子丨丨歴山陶河濱渙雷澤不取其利以教)
(百姓杜審言送李嗣真存撫河東詩丨丨餘草木禹鑿舊山川蘇軾詩憶昔丨丨歴山鳥為耕如今老鴉種麥尤辛勤)身耕
(管子問士之丨丨者幾何家)耨耕(荀子積丨丨而為農夫積斵削而為工匠王沉釋時論内食繼種於草屋疏飯襲跡于丨)
(丨)務耕(尉繚子丨丨者民不饑務守者地不危)五耕(呂氏春秋丨丨五耨必審以盡其深殖之度)始耕(呂氏)
(春秋冬至五旬七日菖始生菖者草之先生者也于是丨丨)郊耕(易林丨丨擇耜有所疑止)濕耕(齊民要術凡耕高下)
(田不問春秋必須燥濕得所若水旱不調寧燥不濕諺曰丨丨澤鋤不如歸去言無益而有損)旱耕(齊民要術慎無丨丨須草)
(生至可種時有雨即種)熟耕(齊民要術胡荽宜黑輭青沙良地三遍丨丨)常耕(齊民要術智如禹湯不如丨丨)戒
耕(路史神農氏斵木為耜揉木為耒制畮清甽分龍斷而丨之丨)雷耕(投荒雜錄雷州人陰冥雷霧之夕呼為丨丨曉視田)
(中必有開墾之迹有是乃為嘉祥)春耕(晁錯論貴栗疏丨丨夏耘秋穫冬藏蘇軾詩西崦人家應最樂煮葵燒笋餉丨丨劉)
(基詩鑄鐵作鋤犂丨丨待秋熟)胸耕(荅賓戲丨丨無𥙷掌錄徒勤)草耕(崔駰文或丨丨而僅飽或木茹而長饑)執
耕(蔡邕考城縣頌女執伊筐男丨其丨)俯耕(王粲文仰伺星辰以審其時丨丨藉田以率其力)隱耕(嵇康老萊子妻)
(詩不願夫子相荆相將避祿丨丨)教耕(阮籍逹莊論伏羲氏結䋲神農丨丨)巖耕(顔延之詩空食疲廊肆反稅事丨丨)
(宋之問詩歸來物外情負杖閱丨丨劉因詩誰能分半壁相與結丨丨)敦耕(徐陵文望杏丨丨瞻蒲勸穡)曾耕(徐陵)
(文丨丨雨雪猶尚悲歌蘇使幽囚無馳哽噎)暮耕(王維上平田詩朝耕上平田丨丨上平田郭翼詩朝汲橘泉丹井丨丨蕙)
(圃芝田)男耕(杜甫詩齊紈魯縞車班班丨丨女桑不相失)課耕(韋應物詩聊租二頃田方丨子弟丨)側耕(柳宗)
(元賦丨丨危穫苟以食兮)誓耕(韓愈詩丨丨十畝田不取萬乘相)肆耕(韓愈送韓侍御序屯堡相望寇來不能為暴人)
(得丨丨其中)學耕(韓愈文丨以為丨文以為穫)通耕(暢當詩陽崖全帶日寬嶂偶丨丨)牸耕(劉言史贈孟郊)
(詩身著木葉衣飬鹿兼丨丨)坐耕(李商𨼆啟行舞舜戈丨丨堯壤)試耕(司空圖詩病來猶強引雛行力上東原欲丨丨)
刀耕(方干詩盤餐憐火種歲計付丨丨)釣耕(方干詩明時不是無知己自憶湖邊丨與丨甘復詩古來盛名士多是起)
(丨丨)桑耕(薛能詩察應均賦歛逃必復丨丨)卜耕(羅隱送程尊師詩華盖峯前擬丨丨主人無奈又閒行)雲耕
(杜荀鶴詩舊山猶可入丨丨崔塗詩衰柳自無主白丨猶可丨)心耕(杜荀鶴詩青雲寸禄丨丨早明月仙枝分種遲)新耕
(韓琦詩古戍餘荒堞丨丨入亂山)催耕(宋祁詩丨丨併及杏花時)北耕(司馬光詩秋嶺無南牧春田恣丨丨)舊耕
(曾鞏舜泉詩山麓丨丨述故壟井幹餘汲見飛泉)蠶耕(王安石衆樂亭詩令思民事不忍後田間笑語催丨丨)問耕
(張子移疾詩移疾謝華省丨丨還敝舍)默耕(蘇軾詩歸來閉戸坐寸田且丨丨)犍耕(蘇軾詩丨丨躬稼角挂經)晨
耕(蘇軾詩六子丨丨簞瓢出衆婦夜績燈火共陸游詩丨丨候春扈夜織驚秋蛩蔣山卿詩田家趨時作驅牛急丨丨)懶耕
(張耒詩慇懃謝汝催春種我為無田豈丨丨)曉耕(陳師道詩丨丨來鳥雀高啟詩犬隨春饁女雞喚丨丨人)晩耕(文同)
(田舍詩石竇聞寒碓烟坡見丨丨)餉耕(朱松詩明年谿上路誰丨雨中丨納新新鄉媪樂府日間炊黍丨夫丨夜紡棉花到)
(天曉)獨耕(陳與義詩遠樹鳥羣集高原人丨丨)冬耕(陸游詩頼有東臯堪肆力比隣相喚事丨丨)夜耕(陸游農家)
(歎牛領瘡見骨叱叱猶丨丨)惰耕(陸游詩自閉菴門不點燈丨丨村叟罷參僧)風耕(陳傳良勸農詩雨耨丨丨病汝)
(多誰將一一手摩挲)水耕(王阮詩丨丨榮菶菶陸種茂芊芊又韓奕詩南潯賈客舟中市西塞人家丨上丨)書耕(林景)
(熙詩喚起離愁落木聲抱饑猶自向丨丨)開耕(薩都拉詩青山行不斷綠野盡丨丨舒頔百牛圖歌只今農夫把鋤犁處處丨)
(丨皆爾力)鹿耕(戴良登鹿田詩丨丨事固遠仙化迹還存高啟詩羣羊臥地散如石老丨丨田馴似牛)農耕(周權詩前)
(津分曙色依約有丨丨)畬耕(藍智詩澗飲猶防蠱丨丨盡屬徭)冉耕(史記丨丨字伯牛孔子以為有德行)徐耕
(南史孝義傳丨丨普陵人也歲旱人饑耕詣縣陳詞以米千斛助官賑貸當時以耕比卜式詔書褒美酬以縣令)
服爾耕(詩亦丨丨丨十千維耦)郊後耕(左傳孟獻子曰夫郊祀后稷以祈農事也是故啓蟄而郊丨而丨丨今既)
(耕而卜郊宜其不從也)棄室耕(左傳吳子諸樊將立季札季札辭固立之丨其丨而丨乃舍之)一耜耕(國語王耕)
(一墢注一墢一耜之墢也王耕無耦以丨丨丨又淮南子古者剡耜而耕摩蜃而耨韋孟詩既此嫚秦耒耜斯耕)弊衣耕
(家語曾子丨丨而丨于魯魯君聞之而致邑焉曾子固辭不受)息於耕(家語子貢問於孔子曰賜倦於學困於道矣賜願丨)
(丨丨孔子曰耕難耕焉可息哉)解凍耕(戰國策頓子曰無其實而有其名者農夫是也丨丨而丨暴背而耨)負楯耕
(晉書劉琨傳百姓丨丨以丨屬鞬而耨琨撫循勞來甚得物情)啓蟄耕(隋書禮儀志初耤田依宋齊以正月用事天監十二)
(年武帝以為丨丨而丨則在二月節内於是改用二月)借庸耕(唐書食貨志憲宗末天下營田皆雇民或丨丨以丨又以)
(瘠地易上地民間苦之)荷戈耕(唐書陸贄傳贄疏言窮邊之地晝則丨丨以丨夜則倚烽以覘有剽害之慮無休暇之娛)
無曠耕(唐書食貨志陸贄疏言古者百畆地號一夫蓋一夫受田不得過百畆欲使人不廢業田丨丨丨)一人耕
(管子有丨丨丨而五人食者有丨丨丨而四人食者有丨丨丨而三人食者有丨丨丨而二人食者此齊力而功地田筴相圓此國)
(策之時守也賈誼陳政事疏丨丨丨之十人坐而食之欲天下無饑不可得也又劉基詩一耕而十食何以奉征繕)歴山耕
(易林丨丨之下可以多丨徐夤詠筆詩勢徤豈饒淝水陣鋒銛還學丨丨丨)蹠耒耕(鹽鐵論民丨丨而丨負擔而行勞罷)
(而寡功)扶犁耕(神仙傳王敦召郭璞為佐敦曰吾夜夢在石頭城外江中丨丨而丨占之璞曰大江丨丨丨亦自不成反)
(反亦無所成范成大詩我今投紱去行且丨丨丨又趙抃詩雨泥䨇燕下烟壠一犁耕)冀缺耕(劉勰新論丨丨丨于坰野)
(夫婦之敬不虧)焚山耕(老學菴筆記辰沅靖州蠻有犵狑犵獠犵&KR3154;犵玃山猺外愚内黠丨丨而丨)琴叟耕(雲仙)
(雜記丨丨丨鳳嶺之田以虎紋巾裏犁推之曰勞吾躬耕山神必以豐年相報已而果然)虞氏耕(揚雄河東賦樂往昔之遺)
(風兮喜丨丨之所丨)齊民耕(韋應物詩何當四海晏甘與丨丨丨)芝田耕(皇甫冉詩無窮杏樹行時種幾許丨丨向)
(月丨)汶陽耕(張繼送判官往陳留詩女停襄邑杼農廢丨丨丨)綠野耕(裴度鑄劍戟為農器賦洪爐既鍛失似雪)
(之鋒鋩丨丨載丨佇如雲之苗穟)春雨耕(劉禹錫詩夕陽臨水釣丨丨向田丨又宋褧詩西山小隱烟蘿暗依舊春犁趁)
(雨耕張雨送呂道士詩玉竇憑龍守芝田借雨耕高啟詩移艇聞烟唱鈎簾看雨耕)朝出耕(韓愈詩嗟哉董生丨丨丨夜歸)
(讀古人書)子孫耕(元稹連昌宫詞年年耕種宮前道今年不遣丨丨丨劉祁詩詩酒每尋朋友共田園都付丨丨丨)展
轉耕(元稹詩鉛鈍丁寧淬蕪荒丨丨丨)候暖耕(章孝標詩牛犢乘春放兒童丨丨丨)武侯耕(許渾詩荒草連)
(天風墮地不知誰學丨丨丨)瘠土耕(喻坦之詩貢乏雄文獻歸無丨丨丨)石上耕(劉駕詩學古以求聞有如丨丨)
(丨)楚岸耕(秦韜玉詩難歸已罷吳門釣垂老仍抛丨丨丨)傍隴耕(杜荀鶴賀顧侍御詩弟姪鞭牛丨丨丨)歉
年耕(黃滔壬癸歲詩江頭寒夜宿壠上丨丨丨)原上耕(韋莊詩灘頭鷺占清波立丨丨人侵落照丨)百畆耕
(賀鑄濓溪草堂詩溪頭四壁居溪下丨丨丨)樹裏耕(歐陽修西園詩人侵丨丨丨花落田中雨)一廛耕(曾鞏詩奈)
(此兩鬢白顧無丨丨丨)以道耕(黃庭堅字說丨丨丨而囷無積粟以德獵而庭無縣肉)攘畔耕(黃庭堅發舒州)
(詩野人丨丨丨蹇馬不能滑)遠村耕(張耒詩歸鳥各尋芳樹立夕陽微照丨丨丨)募民耕(王炎詩閒田官正丨)
(丨丨)鄰叟耕(劉子翬諭俗詩只今丨丨丨歲歲輸官榖)帶月耕(喻汝礪詩晚來懷抱尤清曠時有幽人丨丨丨)石
田耕(薛季宣善權洞詩阿誰能種玉還爾丨丨丨)竝渭耕(陸游詩堅壁臨關守連營丨丨丨)兩犢耕(陸游)
(詩綠隂渡口孤鶯語白水陂頭丨丨丨)婦饁耕(陳傳良詩廢學兒鼾睡安貧丨丨丨)業在耕(鄭震詩天涯行客無)
(寧日不及田家丨丨丨)賣劍耕(王士熙詩明年四月新草青征人丨丨隴頭丨高啓詩好勸諸年少春來丨丨丨)付
兒耕(李孝光詩土田腴瘠丨丨丨杼柚軒輖無婦織)洞下耕(余闕自集賢嶺入大龍山詩仰憐山上居俯窺丨丨丨)
及時耕(劉基詩園蔬猶可藝無忘丨丨丨)戍人耕(高啓詩道逢迎吏拜田雜丨丨丨)南陽耕(何景明立)
(春日作心存漢隂灌躬斆丨丨丨)
對語(月釣雲耕)(夜績晨耕)(舌戰心耕)(水耨雷耕)(蠶織犢耕)(考牧省耕)(傅築莘耕)(谷飲巖耕)
(郊宮射帝耤耕)(上林牧南畆耕)(漢陰灌谷口耕)(蛩促織鳥催耕)(提甕汲荷鋤耕)(嚴灘鈎楚岸耕)
摘句(布榖已催耕春蕪處處耕)(青山帶月耕谷口寄春耕)(裹飯助隣耕田侵海樹耕)
(時雨時暘喜勸耕一犁烟雨趁春耕)(花落平田鶴見耕稚子呼牛婦饁耕)(落日何人看耦耕白雲山下懶歸耕)
萌(莫耕切丨芽)
韻藻句萌(禮記生氣方盛陽氣發泄丨者畢出丨者盡逹淮南子仲春之月天子命有司省囹圄去桎梏毋笞掠養幼小)
(存孤獨以通丨丨蘇軾詩需雲徧枯槁解雨逹丨丨亦作區管子冰解而凍釋草木丨丨)舍萌(周禮春官占夢乃丨丨于四方)
(以贈惡夢注丨丨猶釋菜也萌菜始生也)竹萌(爾雅筍丨丨蘇軾詩千里寄丨丨韓駒詩豈知苦丨丨風味常獨擅倪瓚詩燕)
(俎登春菌晨餐脯丨丨又雲笈七籖丨丨者日華之胎也)未萌(賈誼陳政事疏貴絶惡於丨丨而起教於微眇司馬相如諫獵)
(書明者遠見於丨丨而智者避危於無形)豐萌(孟郊聯句野麰漸丨丨)逢萌(後漢書丨丨傳丨丨字子慶北海都昌人)
(也通春秋經王莽殺其子宇萌將家屬浮海光武即位詔書徵萌託以老耄不起)
草木萌(禮記天地和同丨丨丨動又梁武帝詩大椿徑億尺小草裁云萌高啓詩靄靄晴雲披軋軋凍草萌)鄙吝萌
(後漢書黃憲傳同郡陳蕃周舉常相謂曰時月之間不見黃生則丨丨之丨復存乎心趙孟頫詩思之不可見使我丨丨丨)
增意萌(詩謔浪笑傲疏謔戲謔也浪丨丨也笑心樂也傲意舒也)春萌(周禮秋官薙氏掌殺草丨始生而丨之注萌謂)
(耕反其萌芽)物萌(公羊傳春王正月注周以斗建子之月為正夜半為朔法丨丨色尚赤魏書明帝紀正光三年詔曰大正)
(斯始陽煦將開品丨初丨宜變耳目便可班宣内外號曰正光歴崔融啟母廟碑氣為母則羣丨以丨月為母則容光必照)箭
萌(爾雅䈚丨丨注萌筍屬)防萌(後漢書丁鴻傳鴻因日食上封事曰詩云敬天之怒無敢戲豫若勅政責躬杜漸丨丨則)
(凶妖銷滅害除福凑矣)邪萌(後漢書孔融傳每有一䜿臣輙去圖之若形之四方非所以杜塞丨丨)葭萌(蜀志先主)
(傳劉璋推先主行大司馬增先主兵使擊張魯先主北到丨丨未即討魯樹恩德以收衆心庾信司馬裔碑公卷甲北塞懸車束馬)
(遂得策預丨丨勲參綿竹按漢書作葭明音盲)青萌(齊書輿服志丨丨車是謂㯓幰車)盗萌(北史李士謙傳博奕滛遊)
(丨之丨也)滋萌(隋書律歴志黃鍾一部三十四律一曰丨丨趙孟頫詩冬至陽來復草木潛丨丨)冬萌(唐書穆宗紀長)
(慶二年無冰草木丨丨)茭萌(宋史禮志趙彦若言禮院以仲秋丨丨不經易以蒲白)垂萌(孝經援神契奎主文章蒼)
(頡效𧰼洛龜曜書丹青丨丨畫字)任萌(孝經援神契地潤受澤謙虚開張含泉丨丨滋物歸中)始萌(莊子欲惡之孽)
(為性萑葦蒹葭丨丨以扶吾形注形扶疎則神氣傷琴操蒼蒼昊天丨有丨兮五神連精合謀房兮)所萌(莊子日夜相代乎前)
(而莫知其丨丨又生有丨乎丨死有所乎歸始終相反乎無端而莫知其所窮)知萌(韓非子聖人見微以丨丨見端以知末)
覩萌(三略主察異言乃丨其丨)事萌(淮南子物動而知其反丨丨而察其變)蘖萌(易林國馬生角丨丨作變又岳)
(珂詩物窮隍土復地大丨牙丨)覺萌(春秋繁露觀物之動而先丨其丨絶亂塞害于將然而未行之時春秋之志也)潛萌
(太玄經陽氣丨丨於黃宮信無不在乎中雲笈七籖其識丨丨其神布行)姦萌(鹽鐵論故丨丨而甫刑作王道衰而詩刺彰)
吐萌(參同契嘔輪丨丨發散輝光)戰萌(劉勰新論太古淳朴民心無欲淳澆則争起而丨丨生焉)視萌(水經注黃)
(帝時天大霧三日帝游洛水之上見大魚殺五牲以醮之天乃甚雨七日七夜魚流始得國書今河圖丨丨篇是也)筍萌(益部)
(方物志慈竹贊中實外堅丨不時丨)酒萌(酒經釀者甕按而井泓之三日而井溢此丨之丨也)厥萌(天問丨丨在初何所)
(億焉注言賢者預見施行萌芽之端而知其存亡善惡所終非虛億也)散萌(童仲舒雨雹對太平之世風不鳴條開甲丨丨)
玄萌(劇秦美新或丨而丨或黃而芽)餘萌(東京賦逹丨丨于暮春昭誠心以遠喻注天子親射助陽氣逹萬物也)尚
萌(應璩書檀氏園葵菜繁茂藷蔗瓜芋亦離離丨丨)飾萌(謝靈運撰征賦芳蘤丨丨散葉荑柯)萬萌(鮑照詩暖歲節)
(物早丨丨迎春逹)初萌(謝朓咏蒲詩丨丨實雕爼暮蘂雜椒塗鮑朝孺詩岸柳枝寒絲未綠水蘆根暖笋丨丨)蘭萌
(檀約陽春歌丨丨猶自短柳葉本能長)英萌(陸玢賦栗丨肇丨于朱夏實方落于素秋)孝萌(唐明皇孝經序雖因心之)
(丨已丨而資敬之禮猶簡)衆萌(楊炯序長風一振丨丨自偃)著萌(陸贄奏議小者大之漸微者丨之丨)抽萌(軒轅)
(彌明聯句秋瓜未落蒂凍芋強丨丨皮日休詩性湍休激浪言莠罷丨丨陳造賦苞者攢槊秀者森芒莫不引稚而丨丨朱子詩我)
(種南忩竹戢戢已丨丨)早萌(元稹詩舊雪依深竹微和動丨丨)燼萌(杜牧詩蟠聯兩河間丨丨終不弭)逹萌
(袁同直賦獻歲發生舒勾丨丨)群萌(高無際詩丨丨異質品物殊状)紫萌(韓維詩摘林飣朱實掘竹羞丨丨)短萌
(李廌笋詩丨丨任逐霜刀剖美幹須煩雪壤封)引萌(賀鑄詩著水苔衣漸㴠綠向陽竹鞭初丨丨)根萌(李覯萍詩泥滓)
(丨丨淺風波性質輕)苗萌(黃鎮成詩五月農家半未耕更聞田鼠食丨丨)新萌(高攀龍詩春風動庭草陳根折丨丨)開
萌(法苑珠林頑戇恒不覺慧種未丨丨)抗萌(雲笈七籖忽見大神上宮靈貴名曰丨丨厥字流鬱注謂斗魁中神)倪萌
(東觀漢記丨丨字子明齊國臨淄人仁孝敦篤遭歲倉卒兵革並起人民餓餒相啖與兄俱出城採蔬為赤眉賊所得欲殺啖之萌)
(叩頭言兄老羸瘠不如萌肥健願代兄賊義而不殺)
夭壽萌(漢書王吉傳夫婦人倫大綱丨丨之丨也)一緒萌(齊書顧憲之傳丨丨裁丨千蘖並起)雲漢萌(唐書)
(天文志五月一隂生而丨丨潛丨于天稷之下進及井鉞得坤維之氣隂始逹於地上而雲漢上升始交于列宿七緯之氣通矣)
至德萌(宋史五行志丨丨之丨日月如連璧)元胎萌(古三墳混沌為太始太始者丨丨之丨也又王勃乾元殿頌序)
(恩周動植之津化偃胎萌之宇)禍不萌(管子惟有道者能偹患於未形也故丨丨丨)風先萌(淮南子德有盛衰丨)
(丨丨焉注風氣也萌見也)陽氣萌(淮南子日冬至則斗北中繩隂氣極丨丨丨故曰冬至為德日憂至則斗南中繩陽氣極)
(陰氣萌故曰夏至為刑)隂不萌(太玄經陽不極則丨丨丨陰不極則陽不牙)僻志萌(申鑒丨丨丨則僻事作僻)
(事作則正塞)復夏萌(申鑒有仍之困丨丨之丨也鼎雉之異興殷之符也)黃蘆萌(中論明出乎幽著生乎微故宋)
(井之霜以基昇正之寒丨丨之丨以兆大中之暑)萬塗萌(文心雕龍神思方運丨丨競丨)悔志萌(中說大風安不)
(忘危其霸心之存乎秋風樂極哀來其丨丨之丨乎)侈心萌(東都賦懼其丨丨之將丨而怠于東作乃申舊章下明詔昭節)
(儉示太素)太素萌(張衡靈憲道根既建自無生有丨丨始丨)太平萌(蔡邕為陳留縣上孝子状清風奮揚休徵誕漫)
(丨丨之丨昭驗已著)疾痛萌(阮籍逹莊論丨丨丨則生意盡)赤伏萌(楊炯李君神道碑思窮圖䜟潛觀丨丨之丨識)
(洞禨祥暗察黃泉之兆)啓漢萌(楊炯孔廟碑年當甲子潛知丨丨之丨運叶宮商預察亡秦之兆)羣動萌(元稹)
(詩天蒸地鬱丨丨丨)柳含萌(白居易詩駢朱桃露萼點翠丨丨丨)三光萌(王曾有物混成賦太樸將散丨丨欲丨)
一寸萌(蘇軾文竹之始生丨丨之丨耳)梨棗萌(朱松詩年來荆棘盡稍有丨丨丨)寒綠萌(楊萬里把菊詩)
(芼以天隨丨丨丨)繁茂萌(紫微夫人詩詵詵丨丨丨重德必克昌)
對語(瓜瓞竹萌)(固蒂滋萌)(書蘖酒萌)(引蔓抽萌)(瑤光孕赤伏萌)(蟲始振柳初萌)(温泉出凍草萌)
氓(莫耕切民也甿同韻會通作萌)
韻藻致甿(周禮地官遂人凡治野以下劑丨丨以田里安甿以樂昏擾甿以土宜教甿稼穡以興鋤利甿以時器勸甿以)
(疆予任甿注致猶會也民雖受上中下田及會之以下劑為率)安甿(見上)擾甿(見上注擾順也)教甿(見上)利甿
(見上)勸甿(見上)任甿(見上)天甿(韓愈羅池廟碑柳侯為州不鄙夷其民民各自矜奮茲土雖遠京師吾等亦丨丨今)
(天幸惠仁侯若不化服我則非人)疲氓(韓愈詩丨丨墜將拯江以逹詩比年借寇撫江右坐見列郡甦丨丨)
受㕓氓(孟子願受一丨而為丨又岳珂追感詩維時臣大父韜迹聖㕓氓)願為氓(孟子丨丨聖人丨又陸游詩二)
(釡昔傷貧藉禄一㕓今幸老為氓)
增新甿(周禮地官旅師凡丨丨之治者聽之注丨丨新徙來者)殘氓(齊書王融傳北地丨丨東都遺老翹心仁政延)
(首王風)司萌(隋書音樂志赤帝歌執禮丨丨持衡御國又任昉弹曹景宗文愍彼司氓致辱非所)編氓(宋史汪大猷傳)
(大猷論亭戸未嘗煑鹽居近場監貸錢射利隱寄田産害及丨丨高啓荅余新鄭詩到州鞠躬謁太守脫去官籍儕丨丨)憂萌
(管子桓公曰寡人有鏬枝蘭鼓其賈中純萬泉也願以為吾貧萌决其子息之數使無劵契之責稱貸之家皆齊首而稽顙曰君之)
(丨丨至於此請再拜以獻堂下)良萌(管子君終歲行邑里其人力同而宮室美者丨丨也)貧甿(管子天下有兵則積藏之)
(粟足以備其糧天下無兵則以賜丨丨)民萌(管子粟之三分在上謂丨丨皆受上粟度君藏焉劉向疏王公其何以戒慎丨)
(丨何以勸勉又潛夫論國不可從外治兵不可從中御郡縣長吏幸得兼此數者之斷已而不能以稱明詔安民氓哉)人氓
(路史蜀山氏丨丨椎結左言不知文字)儒氓(路史丨丨方領)邊萌(揚雄書願陛下少留意於未亂未戰以遏丨丨之禍)
(又幽州牧箴義兵涉漠偃我丨丨)遐氓(長楊賦丨丨為之不安)漢萌(曹植魏德論侯民非復丨丨尺土非復漢有)
字氓(魏都賦長世丨丨者以道德為藩不以襲險為屏也駱賓王策出震登皇垂衣裳而馭籙乘乾踐帝順舒慘而丨丨)貙
甿(蜀都賦皛丨丨于葽草彈言鳥於森木注江漢有貙人能化為虎言鳥鸚鵡之屬楊炯碑山林猛獸動星象而乘文江漢丨丨)
(鼓風飇而作愾)羣萌(七命丨丨反素時文載郁法華經三千世界中一切諸丨丨如是諸色像皆於身中現)遺萌(顔延)
(之詩周南悲昔老留滯感丨丨又駱賓王請陪封禪表豈可使稷下遺氓頓隔陪封之禮淹中故老獨奉告成之儀)黔萌(謝靈)
(運撰征賦驅丨丨以蘊崇取園林而湮沉)開氓(王融法門頌啓鹿苑金輪弘汲引以濟俗鶴林䨇樹顯究竟以丨丨)餘氓
(楊炯碑文西僰丨丨背吾黃龍之約)村甿(張九齡詩途中却郡掾林下招丨丨)綏氓(張嘉貞詩有謀當繫醜無戰且丨丨)
庶氓(韋應物詩東作興丨丨)黎甿(錢起詩幕下由來貴無事佇聞談笑靜丨丨白居易詩明朝吏呼起還復視丨丨)
耕氓(柳宗元書買土一[門@里]為丨丨朝夕歌謠使成文章)強甿(韓愈孟郊聯句宅土盡華族運田閒丨丨)蒼氓(羅隱)
(頌爰啓霸圖奠妥丨丨)頽氓(梅尭臣詩踏歌聞舊俗信鬼有丨丨)里甿(范成大詩掎摭成俳體咨詢逮丨丨)訟氓
(陸游詩丨丨滿庭閙如市吏牘圍坐高於城)野氓(戴良咏雪詩列賀喧朝貴騰歡沸丨丨)遠氓(丘濬送廣東夏廉憲)
(詩當宁念丨丨塗炭日以極詔簡在廷臣往司風紀職)番氓(郭登甘州即事詩牦牛互市丨丨出宛馬臨關漢使回)
屨縷甿(管子桓公憂北郭民貧召管子而問曰北郭者盡丨丨之丨也以唐園為本利為此有道乎)菹澤萌(管子)
(鮑叔馳而西反報曰西方之萌者帶濟負河丨丨之丨也其受息之萌九百餘家賓胥無馳而南反報曰南方之萌者山居谷處登)
(降之萌也其受息之萌八百餘家甯戚馳而東反報曰東方之萌帶山負海若處上斷福漁獵之萌也其受息之萌八九百家隰朋)
(馳而北反報曰北方之萌者衍處負海煮泲為鹽梁濟取魚之萌也受息之萌九百餘家)受息萌(見上)登降萌(見上)
漁獵萌(見上)取魚萌(見上)無亂萌(鹽鐵論三代之盛丨丨丨教也)福土氓(龍城錄羅池北龍城勝地)
(也役者得白石微辨刻書云龍城柳神所守驅厲鬼山左首丨丨丨制九醜余得之不詳其理特欲𨼆余於斯歟)四州氓
(陸機辨亡論夫丨丨之丨非無衆也大江之南非乏俊也按四州謂荆揚交廣)富中甿(吳都賦丨丨之丨貨殖之選注越絶)
(書曰富中大唐中也句踐治以為田肥饒故謂之富中)鳥獸氓(魏都賦蠻陬越落譯導而通者丨丨之丨也)淪化
萌(顔延之詩未殊帝世遠已同丨丨丨)鑿齒氓(宋之問入瀧州江詩泣向文身國悲看丨丨丨)北戸氓(陳昌言先)
(王正時令賦南山之壽閏月而潛弘丨丨之丨重譯而歸正)里居氓(朱子詩我慚丨丨丨十載勞驅馳)殊方氓
(吳萊詩只疑列宿質却混丨丨丨)蠢蠢氓(劉基二鬼詩啟廸天下丨丨丨悉蹈禮義尊父師)
甍(莫耕切屋棟也)
韻藻棟甍(後漢書謝夷吾傳第五倫薦夷吾曰德量績謀有伊呂管晏之任闡弘道奥同史蘇京房之倫誠社稷之元龜)
(大漢之丨丨宜當拔㩴使登鼎司韓愈詩旂旆流日月帳廬扶丨丨)南甍(王粲鶯賦春鳴翔于丨丨戴鵀集乎東榮白居易匡)
(廬草堂記洞北戸來陰風防徂暑也敞丨丨納陽日虞祁寒也蘇軾詩坐侍斗與牛錯落挂丨丨)飛甍(韋誕景福殿賦修棟)
(㢠廻以虹指丨丨竦而鳳翔吳都賦長干延屬丨丨舛互張協玄武舘賦丨丨四注上槩浮霄鮑照詩京城十二衢丨丨各鱗次謝朓)
(詩丨丨夾馳道垂楊蔭御溝王維登樓歌聊上君兮高樓丨丨鱗次兮在下)繡甍(鮑照詩丨丨結飛霞璇題納行月)雕
甍(庾信詩璇極龍鱗上丨丨鵬翅張王勃滕王閣序披繡闥俯丨丨)朱甍(宋之問游法華寺詩薄雲界青嶂皎日鶱丨丨)
(杜甫越王樓詩孤城西北起高樓碧瓦丨丨照城郭宋濓詩新居巧締構高樓聳丨丨)
增鎮甍(晉語宰周公曰譬之如室既丨其丨矣又何加焉注鎮或作填又何加諭已成矣)茨甍(水經注溫水殷源揚)
(波於川左泉上華宇連蔭丨丨交池石沼錯落其間)鴟甍(茅亭客話乖龍苦于行雨多方竄匿藏人身中或在古木楹柱之内)
(及樓閣丨丨中須為雷神捕之)甄甍(繁欽建章鳳闕賦抗神鳳以丨丨似虞廷之鏘鏘)踶甍(魏都賦雲雀丨丨而矯首)
(壯翼摛鏤於青霄注踶音提)連甍(蜀都賦比屋丨丨千廡萬室唐太宗詩丨丨遙接漢飛閣迥凌虛黃庭堅詩淹留屬暇日)
(植杖數丨丨)高甍(景福殿賦丨丨崔嵬飛宇承霓韓維鋤園詩蔓者善緣附結陰在丨丨陳師道詩丨丨通散騎)緣甍
(雪賦始丨丨而冐棟終開簾而入隙司馬光秋雨詩亂莎長被徑荒蘚綠丨丨)瑶甍(顔延之詩陟峯騰輦路尋雲抗丨丨)軒
甍(謝靈運君子有所思行密親麗華苑丨丨飭通逵)華甍(謝惠連詩垂穎臨清池擢彩仰丨丨)雲甍(謝朓侍華光殿)
(詩雕梁虹拖丨丨鳥跂又井幹赩蒼林丨丨蔽層嶠宋之問郡宅中齋詩丨丨出萬家卧覽皆已徧戴良游吳山承天觀詩石逕趨)
(巍宮丨丨倚層壁)紫甍(袁彖游仙詩采烟拂丨丨芳風搖碧落)層甍(江淹苦雨詩水鸛巢丨丨山雲潤柱礎)前
甍(陳後主詩停鞭回去影駐軸敞丨丨)綺甍(江總詩金谷萬株連丨丨梅花密處藏嬌鸎)浮甍(王勃乾元殿頌序飛)
(廉卷靄徹烟極而丨丨屏翳收津劃星墟而置𣙗)千甍(王勃詩旗亭百隊開新市甲第丨丨分戚里)星甍(梁周翰五)
(鳳樓賦我民之廬海漕山廥我田之租丨丨櫛堵)檐甍(歐陽修聚蚊詩終朝事熏袚豈敢近丨丨)煙甍(岳飛東松寺題)
(記三山環聳勢凌碧落萬木森鬱密掩丨丨)翬甍(戴良泛西湖詩雉堞見新築丨丨失舊營)龍甍(周是修詩㢠廻瞻複道)
(接丨丨都城佳氣正氤氲)棲甍(徐渭詩胡蜂俱仰蜜家鴿半丨丨)開甍(法苑珠林於寺南橫嶺造花嚴堂陻山填谷列)
(棟丨丨)
動於甍(左傳盧蒲癸自後刺子之王何以戈擊之解其左肩猶援廟桷丨丨丨)殿西甍(南史宋孝武帝紀大明元)
(年清暑丨丨丨鴟尾中央生嘉禾一株五莖改清暑殿為嘉禾殿)萬瓦甍(岳珂追感詩細柳千屯竈柔桑丨丨丨)
對語(雲陛星甍)(雉堞鴟甍)(刻桷雕甍)(列棟連甍)(承露柱結霞甍)(穿北牖敞南甍)(紅糁徑綠緣甍)
摘句(丹桂拂飛甍壯觀聳連甍)
紘(戸萌切冠卷也)
韻藻朱紘(禮記昔者天子為籍千畝冕而丨丨躬秉耒諸侯為籍百畝冕而青紘躬秉耒以事天地山川社稷先古又管)
(仲鏤簋丨丨山節藻梲君子以為濫矣王融策秀才文土膏而丨丨戒典宋親耕樂歌三推一墢端冕丨丨)青紘(見上)八
紘(淮南子九州之外有八夤八夤之外有丨丨東北方之紘曰荒土東方之紘曰桑野東南方之紘曰衆安南方之紘曰反戸西)
(南方之紘曰火土西方之紘曰沃野西北方之紘曰河所北方之紘曰委羽揚雄文日月之經不千里則不能燭六合耀丨丨傅亮)
(宋公九錫文公龍驤鳳矯咫尺丨丨括囊四海)帝紘(西都賦恢皇綱闡丨丨)地紘(柳宗元鐃歌舉天網頓丨丨)
李元紘(唐書丨丨丨傳元紘其先本姓丙氏曾祖燮高祖賜姓李元紘仕為雍州司戸參軍時太平公主與民競碾磑元紘)
(還之民長史竇懷真大驚趣改之元紘大署判後曰南山可移此判不可搖也拜同平章事務峻厓檢抑奔兢夸進者憚之)
增網紘(詩綱紀四方疏綱丨丨也紀別絲也)弗紘(周禮考工記輪人良蓋弗冒丨丨殷畆而馳不隊謂之國工注善蓋)
(者以横馳于壟上無衣若紘而弓不落也)卒紘(儀禮士冠禮復位贊者丨丨注丨丨謂繫屬之)西紘(儀禮大射禮鼗倚於)
(頌磬丨丨注紹編磬繩也鼓鼗於磬西倚於紘也)天紘(唐書天文志渾天儀距極九十一度少半旋為赤道帶丨之丨駱賓)
(王兵部奏姚州破賊露布神摛載玉出地軸以登皇道契書繩掩丨丨而踐帝)刻紘(宋史天文志辰刻十千八卦皆丨於丨然)
(紘平正而黃道斜運當子午之間則日徑度而道促卯酉之際則日迤行而道舒如此辰刻不能無謬)結紘(宋史禮志進太)
(子席前北向祝乃跪冠懿文之樂作掌冠者興贊冠者進跪簮丨丨)北紘(上林賦消遥乎襄羊降集乎丨丨)連紘(西都)
(賦罘網丨丨籠山絡野)長紘(張融海賦丨丨四斷平表九絶)神紘(王勃乾元殿頌序錦軒星騖控乾絡而觀風繡服霞)
(驚浹丨丨而問俗)張紘(吳志丨丨字子綱廣陵人吳書紘見柟榴枕愛其文為作賦陳琳見之以示人曰此吾鄉里張子綱)
(所作也)杜紘(宋史藝文志丨丨文集十卷)曾紘(宋史藝文志丨丨續江西派詩某二卷)
緇組紘(儀禮士冠禮皮弁笄爵弁笄丨丨丨纁邊同篋注有笄者屈組為紘垂為飾無笄者纓而結其絛又宋史輿服志元)
(豐四年臣僚言古者冕弁則用紘冠則用纓今冕而用纓不與禮合請改用朱組紘上從之)龍負紘(宋史天文志紘之下)
(有趺從一衡一刻溝受水以為平中溝為地以受注水四末建趺為升丨四以丨丨)飄彩紘(孟郊韓愈聯句戰服脫明介朝)
(冠丨丨丨)
宏(戸萌切大也集韻通作谹亦作閎)
韻藻泓宏(笙賦郁捋劫悟丨丨融裔注丨丨聲大貌)袁宏(晉書丨丨傳丨丨字彦伯侍中猷之孫也有逸才文章絶)
(美曾為詠史詩是其風情所寄謝尚時鎮牛渚秋夜乘月與左右微服泛江會宏在舫中諷詠聲既清會辭又藻拔駐聽久之即迎)
(升舟自此名譽日茂累遷桓溫府記室性強正亮直雖被禮遇至於辨論每不阿曲出為東陽郡謝安欲以卒廹試之臨别取一扇)
(授之宏應聲荅曰輙當奉揚仁風慰彼黎庶鄭谷詩亂後江山悲庾信夜來烟月屬丨丨)
增用宏(書各非敢違卜丨丨兹賁傳宏賁皆大也用大此遷都大業)鏗宏(詩鐘鼓樂之疏琴瑟相和似人情志故曰)
(友之鐘鼓丨丨非情志可比故曰樂之晉書郭文傳文天機丨丨莫有窺其門者)聲宏(周禮冬官梓人厚脣弇口出目短耳)
(大胸燿後大體短脰若是者謂之羸属恒有力而不能走其丨大而丨若是者以為鐘虡柳宗元文形之龐也𩔖有德丨之丨也𩔖)
(有能韓愈荅尉遲生書本深而末茂形大而丨丨又岳陽樓詩丨音一何丨轟輵車萬兩)宏宏(集異記山玄卿撰蒼龍宮新溪)
(銘云新宮丨丨崇軒䡾䡾)氣宏(國史𥙷張登長於小賦丨丨而密間不容髮有織成隱起往往蹙金之状)恢宏(蘇軾詩胸)
(中幾雲夢餘地多丨丨)任宏(漢書藝文志序步兵校尉丨丨校兵書)樊宏(後漢書丨丨傳丨丨字靡卿南陽湖陽人)
(也世祖之舅少有志行更始立欲以為將宏叩頭辭赤眉賊掠唐子鄉多所殘殺宏遣人持牛酒米穀勞遺赤眉引兵而去世祖即)
(位拜光祿大夫位特進封長羅侯)衛宏(後漢書儒林傳丨丨字敬仲東海人也九江謝曼卿善毛詩宏從曼卿受學因作毛)
(詩序善得風雅之旨後從大司空杜林更受古文尚書作訓旨光武以為議郎韓愈科斗書後記愈事董丞相幕府於汴州識開封)
(令服之者陽冰子授余以其家科斗孝經漢丨丨官書合一卷愈寳蓄之而不暇學)王宏(晉書良吏傳丨丨魏侍中粲從孫也)
(為汲郡太守撫百姓如家在郡有殊績武帝下詔稱之又龍城錄丨丨濟南人太宗幼日同學因問為八體書既即極因訪宏鄉人)
(竟傳隱去是亦子陵之徒歟)符宏(世說丨丨歸國自以有才好上人無折之者王子猷來直熟視良久回語太傅云亦復竟)
(不異人宏大慙而退)趙宏(華陽國志雋才涼州刺史丨丨字溫柔閬州人)蕭宏(梁書五王傳臨川靜惠王宏字宣逹太祖)
(第六子也長八尺美鬚眉容止可觀高祖義師下宏至新林奉迎拜輔國將軍天監元年為揚州刺史所生母陳太妃薨水漿不入)
(口者五日性寬和篤厚在州二十餘年未嘗以吏事按郡縣時稱其長者南史梁宗室傳宏性愛錢百萬一聚黃榜標之千萬一庫)
(懸一紫標如此三十餘間豫章王綜遂為錢愚論其文甚切)崔宏(北史丨丨傳宏少有雋才號曰冀州聖童太原郝軒名知)
(人稱宏有王佐之才)畢宏(見聞錄丨丨善畫古松杜甫詩世上幾人畫古松丨丨已老韋偃少)張宏(宋史丨丨傳丨丨字)
(巨卿青州益都人太平興國二年進士預修太平御覽雍熙中呂蒙正張齊賢薦其文行改主客郎中)胡宏(宋史丨丨傳宏)
(字仁仲幼事楊時侯仲良而卒傳其父之學張栻師事之初以蔭𥙷右丞務郎不調秦檜當國貽書其兄寅問二弟何不通書寧作)
(書止叙契好而已宏書辭甚厲人問之宏曰正恐其召故示之以不可召之端著書曰知言張栻謂其言約義精道學之樞要制治)
(之蓍龜也宏安國子)
紹漢宏(岳珂追感詩心術參堯運規模丨丨丨)意匠宏(吳鎮詩依村搆草亭端方丨丨丨)洛下宏(華陽)
(國志文學聘士丨丨丨字長公閬中人按漢書作閎)公孫宏(晉書潘岳傳譙人丨丨丨少孤貧客田河陽善鼔琴頗屬文岳)
(愛其才藝待之甚厚宏為楚王瑋長史楊駿誅綱紀皆當從坐岳其夕取急在外宏言之瑋謂之假吏故得免)
閎(戸萌切爾雅衖門謂之丨又姓)
韻藻圜閎(禮記中央土天子居太廟太室衣黃衣服黃玉食稷與黍其器丨以丨注丨者𧰼土周布于四時丨謂中廣𧰼)
(土含物)閈閎(左傳令吏人完客所館高其丨丨厚其牆垣以無憂客使)九閎(揚雄解難不見夫翠蚪絳螭之將登乎天)
(不階浮雲翼疾風虚舉而上升則不能撠膠葛騰丨丨)登閎(羽獵賦歴五帝之寥廓涉三皇之丨丨注丨高也丨大也韓愈)
(孟郊聯句危望跨飛動冥升躡丨丨)
路寝閎(歐陽修詩辰火天文次君門丨丨丨)落下閎(史記歴書至今上即位招致方士唐都分其天部而巴丨丨丨)
(運算轉歴然後日辰之度與夏正同又作洛法言或問渾天曰丨丨丨營之鮮于妄人度之耿中丞𧰼之幾乎幾乎莫之能違也益)
(部耆舊傳丨丨丨字長公明曉天文隱于洛下武帝時改顓頊歴作太初歴)
增僖閎(左傳季武子將作三軍穆子曰政將及子子必不能武子固請之穆子曰然則盟諸乃盟諸丨丨詛諸五父之衢注)
(僖宫之門)馮閎(莊子徬徨乎丨丨大知入焉而不知所窮注丨丨者虛廓之謂大知游于寥廓恣變化之所如故不知也)曾
閎(楚辭山峻高以無垠兮遂丨丨而廹身注丨重也丨大也)高閎(徐陵荅尹義尚書伊昔梁朝共奉嘉聘張茲大帛處彼丨)
(丨朱松定婚啓既襲祥于吉卜用委幣于丨丨)深閎(柳宗元荅問語其德則皆茫洋丨丨端真鯁亮包并㴠飬與道俱往又非)
(國語序其文丨丨傑異固世之所耽嗜而不已也)魁閎(韓愈上宰相書枯槁沉溺丨丨寬通之士必且洋洋焉動其心峨峨)
(焉纓其冠于于焉而來矣)壼閎(司馬光瞻彼南山詩于丨于丨于堂于陳)顛閎(韓維詩呈材必䕫稷抗議皆丨丨)散
閎(岳珂追感詩陛下今湯禹王臣昔丨丨)門閎(袁桷詩長揚散旃屋五纛增丨丨戴良詩底穿嗟履屣路斷歎丨丨)王
閎(漢書董賢傳上置酒麒麟殿賢父子親屬宴飲丨丨兄弟侍中西京賦丨丨爭于坐側漢載安而不渝)陸閎(後漢書丨)
(續傳祖父丨字子春建武中為尚書令美姿貌喜著越布單衣光武見而好之自是常敕會稽郡獻越布)袁閎(後漢書丨丨傳)
(閎字夏甫少勵操行苦身修節見時險亂而家門富盛常對兄弟歎曰此即普之三郤矣遂散髮絶世築土室四周于庭不為戶旦)
(于室中東向拜母潛身十八年黃巾賊起百姓驚散賊相約語不入其閭鄉人就閎避難皆得全免高士傳丨丨汝南人公車兩徵)
(不詣范滂稱之曰隱不違親貞不絶俗可謂至賢矣)荀閎(零陵先賢傳丨丨字仲茂為太子字學掾時有甲乙疑論閎與鍾繇)
(王朗袁渙議各不同文帝與繇書曰袁王國士更為脣齒丨丨勁悍往來銳師真君侯之勁敵左右之深憂也)陳閎(唐詩紀事)
(明皇召吳道子韋無忝丨丨同製金橋圖)
衖頭閎(爾雅衖門疏丨丨之門名丨)止扉閎(爾雅闔謂之扉所以丨丨謂之丨注門辟旁長橛也)皇子閎
(史記三王世家制曰立丨丨丨為齊王)
雷霆閎閎(石介蝦蟇詩萬物聒皆聾不知鐘鼓欽欽丨丨丨丨)
御定佩文韻府卷二十三之五
