欽定四庫全書
御定佩文韻府卷二十一之二
下平聲六麻韻二
霞(胡加切赤氣騰爲雲)
韻藻雲霞(南史范蔚宗傳君子之有智能猶鵷鳳之有文采俟時而振冀何患不出丨丨之上隋書文學傳序縟綵鬱於)
(丨丨逸響振於金石洞冥記元光中帝起壽靈壇使董謁桑丨丨之輦以昇壇拾遺記燃丘之國獻比翼鳥其使者衣丨丨之布如)
(今朝霞也文心雕龍丨丨雕色有踰畫工之妙草木賁華無待錦匠之竒蕭子良與劉景蕤書含眞抱璞比調丨丨背俗居幽寓歡)
(林溆江淹詩時菊曜巖阿丨丨冠秋嶺庾信趙國公集序方之珪璧塗山之會萬方譬以丨丨赤城之巖千丈陳子昂酬暉上人詩)
(水月心方寂丨丨思獨玄宋鼎詩危亭暗松石幽澗落丨丨王維詩洞中開日月忩裏發丨丨韓琮公子行𢃄裝盤水玉鞍繡坐丨)
(丨石介詩四時泉石疑無夏滿谷丨丨别是鄕蘇軾詩雞嶺丨丨古龍宫殿宇幽)烟霞(南史張充傳飛竿釣渚濯足滄洲獨)
(浪丨丨高卧風月北史隐逸傳飡松餌术棲息丨丨唐書田游巖傳游巖入箕山居許由祠旁頻召不出高宗親至其門謂曰先生)
(比佳否荅曰臣所謂泉石膏肓丨丨錮疾者孔稚圭褚伯玉碑泉石依情丨丨入抱沈約桐柏山金庭館碑銘吐吸丨丨變煉丹液)
(張正見怨歌行池臺間羅綺桃李雜丨丨唐太宗帝京篇丨丨交隱映花鳥自參差王績詩玉壺横日月金闕斷丨丨王勃詩丨丨)
(春旦賞松竹故年心杜甫幽人詩嚥𠻳元和津所思丨丨微白居易詩願爲愚谷丨丨侶思結空門香火緣陸游詩丨丨華嶽逃名)
(客風雪廬山入定僧)餐霞(南史禇伯玉傳却粒之士丨丨之人乃可暫致不宜久羈列仙傳贊子輿拔俗丨丨飲露曹植詩丨)
(丨漱沆瀣毛羽被身形顔延之詩中散不偶世本自丨丨人唐明皇送李抱朴謁灊山仙祠詩采藥逄三秀丨丨卧九霄李白詩丨)
(丨卧舊壑散髮謝遠遊李頎謁張果詩丨丨斷火粒野服兼荷製)朝霞(舊唐書林邑國傳夫人服丨丨吉貝以爲短裙又陁)
(洹國傳土無蠶桑以白㲲丨丨布爲衣雜事秘辛建和元年四月吳姁以詔書如瑩燕處周視動止時日晷薄辰穿照蜃忩光送著)
(瑩面上如丨丨和雪豔射不能正視司馬相如大人賦呼吸沆瀣兮餐丨丨噍咀芝英兮嘰瓊華仲長統詩恒星豔珠丨丨潤玉洛)
(神賦遠而望之皎若太陽升丨丨廹而察之灼若芙蕖出綠波陸機詩高談一何綺蔚若丨丨爛陶潛詩丨丨開宿霧衆鳥相與飛)
(王勃詩芳屏畫春草仙杼織丨丨駱賓王詩掩映飛軒乘落照參差步障引丨丨杜甫花下詩忽疑行暮雨何事入丨丨李嘉祐詩)
(丨丨晴作雨濕氣晩生寒李璟詩蒼苔迷古道紅葉亂丨丨)彩霞(舊唐書文帝紀太和九年十月内出曲江新造紫雲樓丨)
(丨亭額左軍中尉仇士良以百戲於銀臺門迎之江淹蓮花賦見丨丨之夕照覿雕雲之畫臨常建詩仙人騎鳳披丨丨挽上銀缾)
(照天閣李白詩沉吟丨丨没夢寐羣芳歇温庭筠曉仙謠碧簫曲盡丨丨動下視九州皆悄然)流霞(舊唐書劉泊傳綜寳思於)
(天文則長河韜映摛玉字於仙札則丨丨成彩古三墳雲氣丨丨聖人以辨怪異甘泉賦噏清雲之丨丨兮飲若木之露英江總山)
(水納袍賦解女蘿之山帶佩丨丨之羽服王勃善寂寺碑朱軒夕朗似遊明月之宫紺宇晨融若對丨丨之闕陳子良賦得妓詩丨)
(丨席上滿迴雪掌中飛李商隐詩尋芳不覺醉丨丨倚樹沉眠日已斜陸游遊仙詩爲憐未慣叢霄冷獨賜丨丨九醖觴)飛霞
(舊唐書鐵勒傳骨利幹去京師最遠貞觀中獻良馬十匹太宗竒其駿異爲之制名號爲十驥其六曰丨丨驃方輿勝覽乳洞在興)
(安縣西南洞有三上曰丨丨中曰駐雲下曰噴雷鮑照詩繡甍結丨丨璇題納行月何承天朱路篇玄牡飾樊纓流旌拂丨丨宋之)
(問浣紗篇家住雷門曲高閣凌丨丨韓愈詩乞君丨丨佩與我高頡頏黃庚遊謝仙巖丨丨觀詩丨丨遶石洞縹緲開珠庭雃琥擬)
(古詩雲忩織流月石磴凌丨丨雲笈七籖丨丨者玉虚天中之山名)九霞(宋史音樂志太宗所製之曲有丨丨觴雙調曹唐小)
(遊仙詩西漢夫人下太虚丨丨裙幅五雲輿許碏詩閬苑花前是醉鄉踏翻王母丨丨觴楊維楨紅梅詩十二闌干明月夜丨丨帳)
(暖睡東風雲笈七籖空洞生神章瓊音逸丨丨又劇談錄張侍郎爲河陽有道士殷丨丨來自青城山謂侍郎曰神骨清爽氣韻高)
(邈倘能相逐學道即三十年白日昇天)青霞(宋史藝文志劉甄書丨丨集解二十卷又昇元飬生論丨丨子旨道篇一卷又)
(丨丨子丹臺新錄九卷梁武帝直石頭詩翠壁絳霄際丹樓丨丨上沈約詩白雲隨玉趾丨丨雜桂旗恨賦鬱丨丨之竒意入修夜)
(之不暘楊炯少室山少姨廟碑丨丨起而照天白露生而匣地劉長卿詩道書堆玉案仙帔疊丨丨韓愈李花詩金烏海㡳初飛來)
(朱輝散射丨丨開蘇軾讀道蔵詩盛以丹錦囊冐以丨丨裾釋明本頌古三更掣斷丨丨鎖笑看驪龍戲子孫雲笈七籖元始天王)
(紀東遊碧水豪林之境上憩丨丨九曲之房又青要帝君紀以紫雲爲屋丨丨爲城黃金爲殿白玉爲床)丹霞(五代史前蜀世)
(家王衍起降眞蓬萊丨丨之亭洞冥記東方朔生三日隣母拾而飬之三歲忽失朔經年乃歸母問之曰兒暫息都崇堂王公飴之)
(以丨丨漿食之太飽悶乃飲玄天黃露半合即醒又漢武帝未誕之時景帝夢一赤彘從雲中直下入崇蘭閣帝覺而坐於閣上果)
(見赤氣如烟霧來蔽戶牖望上有丨丨蓊鬱而起乃改崇蘭閣爲猗蘭殿魏文帝芙蓉池詩丨丨夾明月華星出雲間鮑照望石頭)
(城詩攢樓貫白日摛堞隱丨丨江淹詩丨丨蔽陽景綠泉涌隂渚温子昇詩光風動春樹丨丨起暮隂李白詩朝弄紫泥海夕披丨)
(丨裳李商隐筝妓詩茜䄂捧瓊姿皎日丨丨起朱子感春賦結丨丨以爲綬兮佩明月而爲璫雲笈七籖小洞天第二十八麻姑山)
(洞週迴一百五十里名曰丨丨天在撫州南城縣屬王眞人治之又五燈會元鄧州丨丨天然禪師於慧林寺遇天大寒取木佛焼)
(火向院主訶曰何得焼我木佛師以杖子撥灰曰吾焼取舍利主曰木佛何有舍利師曰既無舍利更取兩尊焼)落霞(洞冥)
(記帝常夕望東邊有青雲起俄而見雙白鵠集臺之上倏忽變爲二神女舞於臺握鳳管之簫撫丨丨之琴歌青吳春波之曲梁簡)
(文帝登城詩丨丨乍續斷晩浪時迴復王勃滕王閣序丨丨與孤鶩齊飛秋水共長天一色儲光羲臨江亭詩丨丨明楚岸夕露濕)
(吳臺蘇轍書郭熙畫卷詩遥山可見不知處丨丨斷雁俱微明)翠霞(郭璞游仙詩振髮晞丨丨解褐被綘綃孫綽太平山銘上)
(干丨丨下籠丹壑隋煬帝步虚詞丨丨承鳳輦碧霧翼龍輿顧况棄婦詞妾有嫁時服輕雲淡丨丨趙嘏贈王先生詩太乙眞人隱)
(丨丨早年曾降蔡經家曹唐小遊仙詩東妃閒著丨丨裙自領笙歌出五雲雲笈七籤秀葉翳丨丨停隂清泠渚)晨霞(江賦)
(䨴如丨丨孤征眇若雲翼絶嶺謝莊舞馬賦聳朝蓋兮泛丨丨靈之來兮雲漢華錢起詩靈雪瑶池降丨丨綵仗懸吳筠步虚詞扶)
(桑誕初景羽蓋凌丨丨雲笈七籤吸引丨丨餐潄風露)暮霞(江淹秋夕納凉詩虚堂起青靄崦嵫生丨丨王昌齡詩丨丨照)
(新晴歸雲猶相逐李商隐無題詩白道縈迴入丨丨斑騅嘶斷七香車韓琮牡丹詩如夢如仙忽零落丨丨何處綠屏空)紫霞
(李白詩朗詠丨丨篇請開蕊珠宮又博山爐中沉香火雙烟一氣凌丨丨韋應物萼綠華歌有一人兮昇丨丨書名玉牒兮萼綠華)
(元稹詩觀松青黛笠闌藥丨丨英白居易過丨丨蘭若詩丨丨舊精舍寥落空泉石曹唐小遊仙詩南斗闌珊北斗稀茅君夜著丨)
(丨衣雲笈七籤落鳳控丨丨矯轡登晨巘)絳霞(虞集石竹詩積雪初消萼綠華東風吹動丨綃丨)嵐霞(雲笈七籤王叡)
(嗜酒自娛不拘于俗咀吸風露呼嚼丨丨)
赤城霞(天台山賦丨丨丨起而建標瀑布飛流以界道注丨丨山石色皆赤狀似雲丨天台之南門也王融詩丨如丨丨起)
(青如松霧散李白天台曉望詩門標丨丨丨樓栖滄島月李商隐朱槿花詩纔飛建章火又落丨丨丨趙秉文五月牡丹詩穀雨曾)
(霑青帝澤薰風又卷丨丨丨)蔡少霞(集異錄丨丨丨者陳留人也夢爲鹿幘人引至石碑之側謂曰召君書此俄有二童)
(一捧牙箱内有兩幅紫絹文書一齎筆硯即付少霞凝神搦管頃刻而畢因覧讀之題云蒼龍溪新宮銘紫陽眞人山玄卿撰蘇軾)
(遊羅浮山示兒子過詩汝應奴隸丨丨丨我亦季孟山玄卿)
增朱霞(南史劉訏傳訏族兄歊又履高操族祖孝標與書稱之曰訏超超越俗如半天丨丨歊矯矯出塵如雲中白鶴景福)
(殿賦遠而望之若摛丨丨而耀天文廹而察之若仰崇山而戴垂雲江淹詩丨丨入忩牖曜靈照空隙)霖霞(南史張充傳充)
(與王儉書曰頃日路長丨丨韜晦凉暑未平想無虧攝)栖霞(南史明僧紹傳僧紹聞沙門釋僧遠夙德往候定林寺高帝欲)
(出寺見之僧遠問僧紹曰天子若來居士若爲相對僧紹曰山藪之人政當鑿抔以遁旣而遁還攝山建丨丨寺而居之舊唐書明)
(崇儼傳潤州丨丨寺是其五代祖梁處士山賓故宅帝特爲製碑文親書於石論者榮之又張果傳請入恒山不知所之明皇爲造)
(丨丨觀于隱所述異記相州丨丨谷昔有橋順二子于此得仙王勃淨惠寺銘丹丘抗月碧洞丨丨李頎贈别高三十五詩寄跡丨)
(丨山蓬頭睢水湄蘇軾詩賓州在何處爲子上丨丨)御霞(北史隠逸傳序冥心物表介然離俗望古獨適求友千齡亦異人矣)
(何必丨丨乘雲而追日月始爲超越哉)白霞(五代史南漢世家宋太祖皇帝詔李煜諭劉鋹使稱臣鋹怒囚煜使者龔慎儀)
(十三年詔潭州防禦使潘美出師師次丨丨又顧瑛詩武陵才人碧忩底青霓衣裳丨丨裏)餌霞(宋史聶冠卿傳冠卿弟世)
(卿監延豊倉掘地得古磚有隸書字半漫滅其可辨者公先世丨丨棲雲高尚不仕)透霞(宋史理宗紀寳祐二年九月戊辰有)
(流星丨丨)化霞(宋史理宗紀景定四年八月辛未彗星丨爲丨氣)金霞(飛燕外傳眞臘夷獻萬年蛤帝以賜后后以蛤)
(裝玉成丨丨帳帳中常若滿月劉禹錫詩栖月啼烟凌縹緲高秋先見丨丨曉温庭筠詞臉上丨丨細眉間翠鈿深)崇霞(拾遺)
(記燕昭王二年廣延國來獻善舞者二人一名旋娟一名提嫫王登丨丨之臺乃召二人徘徊翔舞)通霞(拾遺記燕昭王二年)
(海人乘霞舟以雕壺盛數斗龍膏獻王王坐通雲之臺亦曰丨丨臺以龍膏爲燈光耀百里烟色丹紫國人咸言瑞光)如霞
(世說桓征西治江陵城甚麗會賓僚出江津望之云若能目此城者有賞顧長康時爲客在坐目曰遥望層城丹樓丨丨桓即賞以)
(二婢江淹水上神女賦非雲非霧如烟丨丨歐陽修詩誰能慰寂寞唯有酒丨丨李孝光詩風吹海霧麯塵起山頭紅樹紅丨丨薩)
(都拉詩二月江南飛柳花松間童子臉丨丨)層霞(水經注鵜鶘山有二峰峻極于天高崖雲舉亢石無階猨徒喪其捷巧鼯)
(族窮其輕工及其長霄冐顛丨丨冠峯方乃就辨優劣耳袁桷詶伯生試院見懷詩過眼似迷三里霧騰身誰上九丨丨)東霞
(眞靈位業圖玉清三元宮第二左位太微丨丨扶桑丹林大帝上道君陶弘景太平山日門館碑日門館者丨丨啓暉開巖引燭以)
(爲名也雲笈七籤淳景翳廣林曖日丨丨升又晨暉煥丨丨丹景映高清)凝霞(杜陽雜編日本東三萬里有集眞島島上有丨)
(丨臺臺上有手談池池中出玉碁子)碧霞(續博物志顏眞卿遇道人陶八八授以丨丨丹餌之李白題元丹丘山居詩羡君無)
(紛喧高枕丨丨裏陸龜蒙太湖石詩新雕丨丨叚旋剖秋天片曹唐小遊仙詩方士飛軒駐丨丨酒寒風冷月初斜謝翺孤山詩晩)
(風吹袂過船去看鶴上天衝丨丨耶律楚材詩紅鑪石鼎烹團月一椀和香吸丨丨薩都拉詩玉佩丁東下界聞天風吹動丨丨裙)
鵶霞(東京夢華錄女童隊皆選兩軍妙齡容豔過人者四萬餘人或戴花冠或仙人髻丨丨之服)曉霞(採蘭雜志薛夜)
(來初入魏宮一夕文帝在燈下詠詩以水晶七尺屏風障之夜來至不覺面觸屏上傷處如丨丨將散自是宮人俱用臙脂倣畫名)
(丨丨裝李白姑孰溪詩波翻丨丨影岸疊春山色李商隐七夕詩已駕七香車心心待丨丨劉兼詩歌黛久顰春岫歛舞衣新繡丨)
(丨鮮)赤霞(採蘭雜志黃帝鍊成金丹鍊餘之藥汞紅于丨丨鉛白于素雪宮人以汞點唇則唇朱以鉛傅面則面白洗之不復)
(落矣元稹紅芍藥詩剪刻彤雲片開張丨丨裹薩都拉九華山詩排空峭石立玄筍落日竒峰挂丨丨)仙霞(名勝志江山縣)
(界之極南者曰丨丨嶺高三百六十級凡二十八曲長二十里唐書黃巢破饒信衢等州因刊山開道七百餘里直趨建州卽丨丨)
(七嶺是也宋史浩帥閩始募人甃以石路劉克莊浦城道中詩纔入丨丨路重裘尚不支)潄霞(嵇康荅二郭詩豈若翔區外餐)
(瓊丨朝丨)霄霞(阮籍大人先生傳含竒芝嚼甘華噏浮霧飡丨丨三洞經大有金書常能誦玉章玄音徹丨丨雲笈七籤澄流)
(九丨之丨飛眺洞清之源)載霞(吳都賦飛爓浮烟丨丨載隂)振霞(王鑒詩絳旗若吐電朱蓋如丨丨張融海賦山積蹴)
(浪風倒摧波磊若驚山竭嶺以竦石鬱若飛烟奔雲以丨丨)虹霞(郭璞山海經瑾瑜圖贊光彩流映氣如丨丨)無霞
(七命天泠清而丨丨野曠朗而無塵)彤霞(七命翠觀岑青丨閣丨連曹唐小遊仙詩紅草青林日半斜閒隨小鳳出丨丨劉筠)
(槿花詩紫霧寒燈檠丨丨逼綺寮蘇舜欽石月屏圖詩丨丨爍石變靈砂白虹貫巖生美璞)凌霞(陶潛詩玉臺丨丨秀王母)
(怡妙顏張文恭詩映月回雕扇丨丨曳綺衣李白明堂賦非享祀與嚴配徒掩月而丨丨李華含元殿賦鮮風歷廡丨丨飄英)赬
霞(宋孝武帝濟曲阿後湖詩驚瀾翻魚藻丨丨照桑榆謝朓望三湖詩積水照丨丨高臺望歸翼王融從武帝琅邪城講武詩白)
(日映丹羽丨丨文翠旃)松霞(謝莊詩隱曖丨丨被容與澗烟移)輪霞(謝莊烝齋應詔詩舞風泛龍常丨丨浮玉軔)
輕霞(謝莊詩夕天霽晩氣丨丨澄暮隂謝瞻詩丨丨冠秋日迅商薄清穹王維詩山鳥羣飛日隱丨丨李白廬山瀑布謠飛珠)
(散丨丨流沫拂穹石郝經瑞香詩雕玉香濃團瑞雪翠翹春暖插丨丨)收霞(謝靈運江妃賦升月隱山落日映嶼丨丨歛色)
(廻飇拂渚)隂霞(謝靈運遊赤石進帆海詩水宿淹晨暮丨丨屢興没王籍詩丨丨生遠岫陽景逐迴流張九齡和喜雨詩照爛)
(丨丨上交紛瑞雨來盧綸詩苦霧凝山影丨丨發海光)夕霞(謝惠連甘賦擬丨丨以表色指朝景以齊圓梁昭明太子七召)
(聽弱水之晨浪望崙山之丨丨唐太宗冬日臨毘明池詩寒野凝朝霧霜天散丨丨)韜霞(雪賦連氛累靄揜日丨丨唐太宗喜)
(雪詩碧昏朝合霧丹卷暝丨丨)含霞(鮑照與妹書南則積山萬状爭氣負高丨丨飲景參差代雄)臨霞(舞鶴賦叠霜毛)
(而弄影振玉羽而丨丨曹唐萼綠華將歸九疑留别許真人詩每悲馭鶴身難任長恨丨丨語未終)冠霞(鮑照詩丨丨登綵閣)
(解玉飲椒庭)雕霞(鮑照芙蓉賦爍彤輝之明媚粲丨丨之繁悅)暉霞(齊高帝詩青關望斷白日西斜恬源靚霧壟首)
(丨丨)澄霞(王融曲水詩序滅宿丨丨登光辨色)冰霞(張融海賦珊瑚開繢琉璃竦華丹文鏡色雜照丨丨)吐霞(張融)
(海賦哄日丨丨吞河潄月氣開地震聲動天發)成霞(張融海賦雉翥丨丨鴻飛起雪李白詩六月南風吹白沙吳牛喘月氣丨)
(丨錢起青城山歌錦屏雲起易丨丨玉洞花明不知夕高啓詩青驄剪&KR1058;高作花赤驃灑汗微丨丨)春霞(張融海賦筵秋月于)
(源潮帳丨丨于秀瀨耿湋元日早朝詩微風傳曙漏暁日上丨丨吳文英詞帽壓半簷朝雪鏡開千靨丨丨仇遠蛇山詩滿傾竹葉)
(丨丨滑輕摘蕉花曉露晞)餘霞(謝朓詩丨丨散成綺澄江淨如練韋應物詩隔林分落景丨丨明遠川白居易遊龍門寺詩嵩)
(峯丨丨錦綺卷伊水細浪鱗甲生馬戴詩丨丨媚秋漢迴月濯滄波)川霞(謝朓詩丨丨旦上薄山光晩餘照歐陽修詩烟嵐明)
(滅丨丨上凌亂空山百鳥驚)山霞(謝朓遊後園賦丨丨起而削成水積明以經復盧琦詩林外輕風帽影斜客衣近染紫丨)
(丨)高霞(北山移文丨丨孤映明月獨舉)綺霞(梁昭明太子七召丨丨映水蛾月昇天元稹感石榴詩宿露低蓮臉朝光)
(借丨丨雍裕之江上詩丨丨明赤岸錦䌫繞丹枝徐鉉詩名題小篆矜垂露詩作吳吟對丨丨)斷霞(梁簡文帝舞賦似丨丨之)
(照彩若飛鸞之相及張說巴丘春作日出洞庭水春山挂丨丨方干詩丨丨轉影侵西壁濃麝分香入四隣朱子詩日落西南第幾)
(峯丨丨千里抹殘紅范成大詩海氣烘晴入丨丨半空雲影界山斜洪希文詩鴨頭流水淨魚尾丨丨頳)亂霞(梁簡文帝詩丨)
(丨圓綠水紅葉影飛缸孔武仲江上詩丨丨影照山根寺落日光鋪水面樓)尋霞(梁簡文帝臨後園詩千株同落葉百丈共)
(丨丨)洛霞(梁簡文帝咏烟詩乍如丨丨發頗似巫雲登)暖霞(梁簡文帝贈張纘詩綺思丨丨飛清文煥飇轉李孝光遊)
(雁蕩詩香霧千屏金沆瀣丨丨萬簇錦芙蓉薩都拉織女圖詩丨丨拂地海棠曉香雪潑戶梨花晴)吞霞(沈約詩餐玉駐年齡)
(丨丨反容質)淺霞(江淹愛遠山篇丨丨兮駮雲一合兮一分費氏宮詞立春日進内園花紅蕊輕輕嫩丨丨)憑霞(江淹)
(爲蕭太傅譲九錫表伏願陛下遠牽雄範近覧英規丨丨停詔臨風輟恩)開霞(江淹蕭太傅東耕祝文灼爍發雲照耀丨丨沈)
(約前緩聲歌丨丨泛彩靄澄霧迎香風張正見輕薄篇洛陽美少年朝日正丨丨)攀霞(江淹爲蕭太傅謝輿駕親幸表臣乘)
(幸藉私豈曰無僣丨丨鏡月非復常所王勃上綘州上官司馬書餐花佩葉入蘭室而談玄挹露丨丨坐松扃而嘯逸獨孤及詩梵)
(宫香閣丨丨上天柱孤峯抵掌看)紅霞(江淹詩喬林日夜竦丨丨旦夕生李白廬山詩翠影丨丨映朝日鳥飛不到吳天長)
(劉長卿詩青鳥來去閒丨丨朝夕變陳羽步虛詞桂殿層層阿母家崑崙山頂駐丨丨李商隱詩綠繡笙囊不見人一口丨丨夜深)
(嚼雍陶詩津橋春水駐丨丨烟柳絲絲拂岸斜)冬霞(江淹知已賦采耀秋月文麗丨丨)標霞(劉孝綽酬陸倕詩舒雲𩔖)
(紫府丨丨同赤城)連霞(劉峻東陽金華山棲志羣峯叠起則接漢丨丨喬林布濩則春青冬綠徐鉉詩籬菊近來低映水塞)
(鴻飛去遠丨丨)歸霞(何遜詩長墟上寒靄曉樹没丨丨李賀詩丨丨帔拖蜀帳昏嫣紅落粉罷承恩)殘霞(何遜夕望江橋)
(詩夕鳥已西度丨丨亦半消賀知章綠潭篇綠水丨丨催席散畫樓明月待人歸李白詩遠山積翠横海島丨丨飛丹映江草韋應)
(物詩丨丨照高閣青山出遠林陸龜蒙四明山石忩詩積靄迷青瑣丨丨動綺䟽陸游詩丨丨明水面落葉擁籬根又十里織成無)
(罅錦半天留得未丨丨)早霞(何遜曉發詩丨丨麗初日清風消薄霧杜甫詩丨丨隨𩔖影寒水各依㾗耿湋詩向人微月在)
(報雨丨丨生)依霞(何遜咏雜花詩狀錦無裁縫丨丨有舒歛)重霞(何遜落日前墟望詩輕烟澹柳色丨丨映日餘)爭
霞(吳均與顧章書森壁丨丨孤峯限日幽岫含雲深溪蓄翠)藏霞(沈炯幽庭賦轉洞房而引景偃飛閣之丨丨范梈詩朝來)
(忽見樹丨丨碧草春邊徑路斜)舒霞(江總衰桃賦丨若丨光欲起散似電采將收)明霞(隋煬帝望江南詞淺蕊水邊勻)
(玉粉濃苞天外剪丨丨盧照隣駙馬都尉喬君集序丨丨曉挹終登不死之庭甘露秋團倘踐無生之岸杜甫詩翠柏苦猶食丨丨)
(高可餐曹唐小遊仙詩不知昨夜誰先醉書破丨丨八幅帬辛棄疾詞水㡳丨丨十頃光天教鋪錦襯鴛鴦雲笈七籖諸天王恒以)
(八節及月朔之日遊觀無厓歴戲雲房逍遥玉清流眄十方干丨丨之上又棲心丨丨之境遨遊玉圖之墟郭四朝詩圓景煥丨丨)
(九鳳唱朝陽)晴霞(隋煬帝早渡淮詩丨丨轉孤嶼錦帆出長圻王勃善積寺碑綠房丹瑣彩綴丨丨紫閣青䟽光含薄霧李)
(白天門山詩參差遠天際縹緲丨丨外張喬詩曉月江城出丨丨島樹分王惲詩雲林蕩高秋半嶺翻丨丨)晩霞(盧思道詩)
(丨丨浮極浦落景照長亭盧照隣詩龍銜寳蓋承朝日鳳吐流蘇𢃄丨丨李白宴陶家亭子詩綠水藏春日青軒祕丨丨顧况詩丨)
(丨焼迴潮千里光曈曈劉禹錫送李郎中詩樓中飲興因明月江上詩情爲丨丨張佖秋晩過洞庭詩千里丨丨雲夢北一洲霜橘)
(洞庭南)拂霞(唐太宗詠興國寺佛殿前幡詩丨丨疑電落騰虛狀寫虹)障霞(唐太宗遠山澄碧霧詩𢃄岫凝全碧丨丨)
(隱半紅)浪霞(唐太宗經破薛舉戰地詩丨丨穿水淨峯霧抱蓮昏)朋霞(王勃上劉右相書友月丨丨之客背青臯而至)
(馮唐顏駟之才排紫閣而集)翻霞(王勃上絳州上官司馬書青率獨唳望鴻漸而丨丨丹穴高鳴對鵷池而矯霧)照霞
(駱賓王詠水詩丨丨如隱石映柳似沉鱗)秋霞(駱賓王晩渡黃河詩岸迥丨丨落潭深夕霧繁李白贈嵩山焦鍊師詩還歸空)
(山上獨拂丨丨眠林逋詩蔟蔟菰蒲映蓼花水㾗天影蘸丨丨)香霞(宋之問龍門應制詩鳥來花落紛無已稱觴獻壽丨丨裏)
(羅鄴牡丹詩門倚長衢攢繡轂幄籠輕日護丨丨)曙霞(沈佺期苑中遇雪應制詩北闕彤雲掩丨丨東風吹雪舞山家錢起)
(登復州南樓詩孤樹延春日他山捲丨丨温庭筠陳宫詞淅瀝湘風外紅輪映丨丨李商隐詩丨丨星斗外凉月露盤西)太霞
(陳子昂詩猶憶靈臺友棲眞隱丨丨趙孟頫杭州拱北樓詩城上高樓接丨丨令嚴鐘鼓静無譁陳樵丨丨洞詩雪到峯頭猶是雨)
(雲生石上半成霞雲笈七籤辰中眞人𢃄迎延之符登太霄之庭飛羽輪于滄浪之臺佩玉章之文于丨丨之宮太極真人歌丹明)
(煥上清八風鼓丨丨方諸青童歌丨丨扇晨暉九氣無常形)峯霞(李嶠詩還將石溜調琴曲更取丨丨入酒杯)乘霞
(李嶠舟詩羽客丨丨至仙人弄月來雲笈七籤丨丨御龍驂駕飛烟)酌霞(孟浩然與王昌齡宴王道士房詩丨丨復對此宛似)
(入蓬壺)燒霞(儲光羲晩霽詩落日丨丨明農夫知雨止)孤霞(常建西山詩亭亭碧流暗日入丨丨繼常衮詠冬瑰花詩)
(麗日千層豔丨丨一片光顧况送從兄使新羅詩獨島緣空翠丨丨上泬寥楊衡詩重林宿雨晦遠岫丨丨明)暝霞(李白詩寥)
(落丨丨色微茫舊壑情)黃霞(杜甫詩濤翻黑蛟躍日出丨丨映)初霞(杜甫詩落日丨丨閃餘映倏忽東西無不可)
汀霞(張均岳州西城詩丨丨變秋色津樹入寒烟)嬌霞(李為日賦一拂雕梁丨丨溢乎殿堂)溪霞(錢起過孫員外)
(藍田山居詩對酒丨丨晩家人採蕨還)江霞(錢起送屈突司馬充安西書記詩海月低雲旆丨丨入錦車)片霞(錢起)
(石井詩丨丨照仙井泉底桃花紅宋濓詩誰裁一丨丨爲我製秋衣高啓姑蘇臺詩銅溝玉檻盛繁華幻出峯頭一丨丨)蒼霞
(韓愈讀東方朔雜事詩一旦不辭訣攝身凌丨丨王安石詩宴坐白露眠丨丨蘇軾詩朱明洞裏得靈草翩然放杖凌丨丨朱子詩)
(素雪留清壁丨丨對赤城)海霞(柳宗元訾家洲亭記日出扶桑雲飛蒼梧丨丨島霧來助遊物劉商姑蘇懷古詩城烏啼盡丨)
(丨銷深掩金屏日高睡周朴詩月皎丨丨散露濃山草垂)羃霞(元稹遣春詩低迷籠樹烟明淨丨丨日)度霞(元稹表夏)
(詩丨丨紅漠漠壓浪白溶溶)當霞(元稹詩壓砌錦地鋪丨丨日輪映)勝霞(白居易看渾家牡丹詩香勝焼蘭紅丨丨)
(城中最數令公家)穿霞(白居易詩插霧峯頭没丨丨日脚殘)飲霞(孟郊詩相勸罷吟雪相從愁丨丨)雜霞(孟郊)
(詩𥙷綴丨丨衣笑傲諸貴門)新霞(孟郊詩古路無人到丨丨吐石稜)霽霞(孟郊詩放步丨丨起振衣華風生)天
霞(孟郊和薔薇花歌丨丨落地攢紅光風枝裊裊時一颺韋莊詩繡戶夜攢紅燭市舞衣晴曳碧丨丨)吹霞(孟郊荅友人贈)
(炭詩丨丨弄日光不定暖得曲身成直身)大霞(孟郊詩丨丨霏晨輝元氣無常形)舞霞(李賀樂府丨丨垂尾長盤跚江)
(澄海靜神母顔)粉霞(李賀詩丨丨紅綬藕絲裙青洲步拾蘭苕春徐寅花箋詩淺澄秋水看雲母碎擊輕苔間丨丨)梯霞
(令狐楚詞壺中藥物丨丨訣)錦霞(韋渠牟步虛詞霧縠籠綃𢃄雲屏列丨丨)散霞(韋渠牟贈竇五判官詩文輝錦綵珠)
(垂露逸興江天綺丨丨)氛霞(朱務光海上詩鱗介錯殊品丨丨饒翠色)膩霞(李沇夢仙詩裁紗剪羅貼丹鳳丨丨遠閉)
(瑤山夢)獵霞(李庾西都賦丨丨張旆剥犀綴革)橫霞(杜牧李甘詩君門曉日開赭案丨丨布)奪霞(杜牧送西)
(川相公鎮蜀詩丨丨紅錦爛撲地酒爐香)瑞霞(李商隠詩初夢龍宮寳燄然丨丨明麗滿晴天)神霞(温庭筠詩丨丨凌雲)
(閣春水驪山陽皮日休薔薇詩秖應是董䨇成戲剪得丨丨寸寸新)枕霞(薛偓詩丨丨紅黯淡淚粉玉闌珊)臉霞(韓偓)
(詠手詩背人細撚垂煙鬢向鏡輕勻襯丨丨張耒詩淡薄晴山放月華晩粧新暈丨邊丨丁鶴年詩丨丨憐竹葉鬢雪妒菱花)媚
霞(韓偓詩小雁斜侵眉柳去丨丨横接眼波來)染霞(司空圖詩從此玉皇須破例丨丨裁賜地仙衣)湘霞(李羣玉詩)
(輕舟欄下去點點入丨丨)指霞(李咸用詩丨丨辭二紀吟雪遇三朝)暗霞(鄭巢詩竹鍚與袈裟靈山笑丨丨)烘霞
(李中詩仙翁别後無信應共丨丨卜隣)裁霞(方干宋從事詩出衆仙才是謫仙丨丨曳繡一篇篇)映霞(沈彬塞下詩丨)
(丨旅雁隨疎雨向磧行人帶夕陽陳基詩綠水丨丨紅勝錦遠山凝黛淡如煙)浦霞(包融賦得岸花臨水𤼵詩朝開川上日夜)
(發丨中丨李羣玉詩夜泊遠丨丨曉飯蘆洲烟)八霞(曹唐小遊仙詩聞君新領丨丨司此别相逢是幾時雲笈七籤飄颻丨丨)
(嶺徘徊飛晨蓋)駮霞(陸龜蒙詩蜀綵丨丨碎吳綃盤霧勻)隔霞(陸龜蒙引泉詩凌風捩桂柂丨丨馳犀船)吸霞(陸龜)
(蒙寄茅山何威儀詩年來已奉黃庭教夕鍊腥魂曉丨丨)扄霞(皮日休石窗詩櫺中空吐月扉際不丨丨)披霞(唐球贈道)
(者詩丨丨𢃄鹿胎歲月不能催雲笈七籤煥然神光明丨丨昇帝墉郭四朝詩駕颷舞神霄丨丨𢃄九日)剪霞(陳陶詩天姥丨)
(丨鋪曉空漴漴大帝開明宮馬祖常詩綠綈詔底書分雨紅錦囊中字丨丨)撥霞(釋貫休詩丨丨埽雪和雲母)遠霞
(孔武仲詩曉隨燈火背千家落盡疎星見丨丨)拖霞(蘇軾詩俯首見斜鬟丨丨弄修帔)暈霞(蘇軾詩山色横侵蘸丨丨)
(湘川風靜吐寒花)醉霞(蘇軾詩顰月臨眉丨丨横臉)留霞(陳與義詩落日丨丨知我醉長風吹月送詩來)蒸霞
(朱子積芳圃詩曉起蒼凉承墜露晩來光景亂丨丨周權蒲萄酒詩數宵醖月清光轉穠腴芳髓丨丨暖)登霞(朱子題畫詩丨)
(丨抗玉音結霧吹參差)澹霞(薩都拉渡淮詩落日丨丨收未盡又隨明月蕩秋天)綠霞(張雨詩染就丨丨春帖子不妨)
(春鳥便銜將雲笈七籤臨風揚音丨丨吐津)服霞(鄭元祐詩傳聞故老談前日愛教仙人丨幼丨雲笈七籤凡道士吐納和)
(炁存神丨丨修求長生之事愼不可爲五葷之菜及為酒色之病敗也)景霞(鄭元祐游仙詩竹宮望拜眞痴絶日日鼂光在)
(丨丨)豔霞(張翥詩遠近紅千樹繁開奪丨丨)寒霞(陳孚金陵詩六代帝王洲丨丨滿石頭)腴霞(郝經閒閒畫像)
(詩卿雲丨丨鳳鸞翩貝闕寳府珠璧聯)爛霞(趙孟頫題折枝桃詩向來飛蓋西園夜萬燭高焼照丨丨)沈霞(宋褧詩苑)
(樹雲藏紺色鴉綵樓昏鼔促丨丨)渚霞(陳旅詩丨丨落盌松花熟溪雨登柈石菌肥)微霞(楊載詩積水輸清氣丨丨)
(衒近空)宿霞(劉詵四時詞轆轤隔屋轉伊鴉雲母香猊暈丨丨)佩霞(龔璛馬虛中柳城春色圖詩丨丨仙人騎鶴背)
(却度太虛觀樂郊)銀霞(丘處機望隂山詩漸見山頭堆玉屑遠觀日脚射丨丨)籠霞(金涓徐熙牡丹圖詩翠幄丨丨)
(護曉寒無人凝笑倚闌干)穹霞(宋濓琴操引濂將遠行過雙溪之上逢友琴生于麗澤精舍乃製丨丨洞林二採使彈之流宮)
(含徵其聲泠泠然恍如坐青蘿山中時也)玉霞(空洞靈章經紫凝煥七臺騫樹秀丨丨)招霞(洞眞變化七十四方經南)
(極長生司命君登玄谿之澗隱巖之房詣屠先生受丨丨咽精之道)清霞(真誥浮景丨丨杪八龍正參差)致霞(真誥餐霞)
(之經甚秘丨丨之道甚易)陽霞(雲笈七籤清靈真人裴君傳青帝君授通光丨丨之符)絶霞(雲笈七籤上清之天在丨)
(丨之外有八皇老君運九天之仙而處上清之宮也)日霞(雲笈七籤經曰欲求長生宜先取諸身月華月精丨丨日精左迴玉)
(佩右把金璫二景纏綿三神安康)廣霞(雲笈七籤丨丨者玉清天中山名乃九日之所出日帝之所司也)薄霞(雲笈)
(七籤皇初紫元之天常有暉暉之光鬱鬱如丨丨焉乃九日之所出有如一日之照耳)啜霞(雲笈七籤陵陽所以善丨丨於)
(朝陽而不能襲馮夷於濤駕者也)柳霞(周書丨丨傳霞字子昇河東解人也髫歲便有成人之量其世父慶遠特器異之謂)
(霞曰吾昔逮事伯父太尉公嘗語吾云我昨夢汝登一樓樓甚峻麗吾以坐席與汝汝後名宦必逹恨吾不及見耳吾向聊復晝寢)
(又夢將昔時坐席還以賜汝汝之官位當復及吾宜勉勵以應嘉祥也)
出埃霞(王融永明樂定林去喧俗鹿野丨丨丨)雲作霞(楊烱詩地氣俄成霧天丨漸丨丨又劉希夷公子行綠波)
(蕩漾玉為沙靑雲離披錦作霞)玉酒霞(鄭愔詩座拂金壺電池搖丨丨丨)原上霞(綦母潛詩寂歴道傍樹曈曨丨)
(丨丨)捧日霞(韓愈詩皎潔當天月蔵蕤丨丨丨又劉宰詩一縷紅綃日脚霞千重暮靄納歸鴉)夾月霞(陳章斗牛)
(間有紫氣賦凌丨丨之丨徘徊碧落透靄空之露隱映白榆)武陵霞(李商隐詩柳飛彭澤雪桃散丨丨丨)鳳樓霞
(李商隐詩龍山晴雪丨丨丨洞裏迷人有幾家)出洞霞(陸龜蒙謝山泉詩决决春泉丨丨丨石壜封寄野人家又丁鶴年紅)
(梅詩姑射仙人鍊玉砂丹光晴貫洞中霞)石樓霞(劉得仁詩丨丨丨耀壁猿樹鶴分枝)淡淡霞(王禹偁詩過社紛紛)
(燕新晴丨丨丨)數抹霞(趙抃向晩詩幽白孤飛鳥横紅丨丨丨)襯眼霞(蘇軾四時詞起來呵手畫雙雅醉臉輕勻)
(丨丨丨)曳裾霞(周必大詩天香猶帶丨丨丨)萬縷霞(范成大春後微雪詩朝暾不與同雲便烘作晴空丨丨丨)
水浸霞(女道士李少雲詩幾多柳絮風翻雪無數桃花丨丨丨)紫宸霞(酈權留仲澤詩朝初酒濕丨丨丨暫輟旌)
(旗擁使華)杏襯霞(宋褧清明詩柳拂青絲丨丨丨)四明霞(丁復詩朝寨丨丨丨夕涉會稽道)五色霞(張羽)
(春遊詩衣裳總溼二危露服食唯消丨丨丨白珽積金峰訪梁道士詩道人住近茅峯北一簇樓臺丨丨丨雲笈七籤丨丨飛丨混)
(合交并又太空之上有自然五霞其色蒼黃號曰黃天)帳底霞(楊載詩獸爐香遶窗前霧蠟炬光搖丨丨丨)半邨
霞(曹文輝九日詩早禾千頃雪秋樹丨丨丨)半縷霞(朱德潤對鏡寫真詩千金畫史託鉛華難寫春心丨丨丨)蓉城
霞(王逢詩憶携丨丨丨醉賞君山雪自注吾鄉酒名)午榴霞(高啟五月菊詩不依寒竹雨欲映丨丨丨)未沌霞
(雲笈七籤元始天王亶天自然之胤結形丨丨之丨托體虛生之胎生乎空洞之際)迴金霞(雲笈七籤日中白帝諱浩鬱將)
(字丨丨丨)管霄霞(仙傳拾遺丨丨丨以紅鵝一隻遺王羲之請書黃庭經)雲朝霞(舊唐書魏謩傳教坊副使丨丨)
(丨善吹笛新聲變律深惬上旨自左驍衛將軍宣授兼楊府司馬宰臣曰楊府司馬品高郎官刺史迭處不可授伶官上意欲授之)
(因宰臣對亟稱朝霞之賢謩聞之累疏陳論乃改授潤州司馬)
對語(紺雪青霞)(飲露餐霞)(金霧玉霞)(滴翠蒸霞)(笑電醉霞)(隱霧棲霞)(絲雨綺霞)(眉月臉霞)
(從星月捧日霞)(五色露九光霞)(餐灝露酌流霞)(葱嶺雪赤城霞)(峰銜日水浸霞)(含白雪嚼紅霞)
摘句(湛露酌流霞丹田養素霞)(桃花水漲霞孤飛鶩伴霞)(深巖宿綘霞結屋貯煙霞)(窗虛駐晩霞吟情對暮霞)
(卿雲如蓋結丹霞碧桃千樹吐春霞)(遠寺疎鐘送落霞紅箋新擘似輕霞)(玉堂松檜𢃄晨霞仙官玉琖酌流霞)
家(古牙切居也爾雅扆内謂之丨又姓)
韻藻克家(易包蒙吉納婦吉子丨丨)承家(易大君有命開國丨丨小人勿用北史崔廓傳周桐錫瑞唐水丨丨徐陵)
(與王僧辯書膺龍圖以建國御鳳邸以丨丨蘇轍送千之姪詩文字丨丨憐汝在風流似舅慰人心)王家(書王季其勤王家又)
(則亦有熊羆之士不二心之臣保乂丨丨)勤家(書在今後嗣王誕㒺顯於天矧曰其有聽念於先王丨丨)大家(書王曰封)
(以厥庶民曁厥臣逹丨丨以厥臣逹王惟邦君傳言當用其衆人之賢者與其小臣之良者以通逹卿大夫及都家之政于國左傳)
(韓襄為公族大夫韓須受命而使矣箕襄邢𢃄叔禽叔椒子羽皆丨丨也後漢書梁鴻傳鴻至吳依丨丨臯伯通居廡下為人賃舂)
(北史穆崇傳爾朱榮謂人曰穆紹不虛作丨丨免又舊唐書吐蕃傳長安二年吐蕃遣使論彌薩等入朝請和則天宴之於麟德殿)
(奏百戲于殿庭論彌薩等相視笑抃拜謝曰臣自顧微瑣何以仰荅天恩區區𥚹心唯願丨丨萬歲獨斷親近侍從官稱天子曰丨)
(丨又杜荀鶴詩百歲此中如且健丨丨閒作卧雲翁)一家(禮記聖人能以天下為丨丨以中國為一人史記太史公自序略以)
(拾遺𥙷藝成丨丨之言晉書王接傳常謂左氏詞義贍富自是丨丨書不主為經發又荀崧傳向歆漢之碩儒猶父子各執丨丨莫)
(肯相從北史崔模傳模與崔頤相親往來如丨丨舊唐書柳公權傳公權初學王書遍閱近代筆法體勢勁媚自成丨丨南部新書)
(崔沆知貢舉放崔瀣談者謂座主門生沆瀣丨丨杜甫詩天下車書正一家劉長卿詩萬里依孤劍千峯寄丨丨白居易詩兩川風)
(景同三月千里江山屬丨丨)夫家(周禮地官小司徒之職掌建邦之教法以稽國中及四郊都鄙之丨丨九比之數注丨丨)
(猶言男女也又漢書劉向傳婦人内丨丨外父母家唐書太宗紀詔民男二十女十五以上無丨丨者州縣以禮聘娶貧不能自行)
(者鄉里富人及親戚資送之杜甫詩䕫州處女髮半華四十五十無丨丨)故家(孟子其丨丨遺俗流風善政猶有存者蘇軾詩)
(香山居士留遺跡天竺禪師有丨丨)新家(魯語勝敵而歸必立丨丨)百家(史記五帝紀贊尚書獨載堯以來而丨丨言黃)
(帝其文不雅馴薦紳先生難言之又賈誼傳賈生年少頗通諸子丨丨之書太史公自序厥協六經異傳整齊丨丨雜語漢書武帝)
(紀表章六經罷黜丨丨南史徐廣傳丨丨數術無不研覽韓愈進學解先生口不絶吟於六藝之文手不停披於丨丨之編又北史)
(百濟國傳初以丨丨濟因號百濟)道家(史記禮書孝文好丨丨之學以為繁禮飾貎無益于治躬化謂何耳又陳丞相世家)
(平曰我多隂謀是丨丨之所禁後漢書竇章傳是時學者稱東觀為老氏臧室丨丨蓬萊山太僕鄧康遂薦章入東觀為校書郎又)
(耿弇傳三世為將丨丨所忌于鵠送唐中丞入道詩侍婢休梳宮樣髻蕃童新改丨丨名薛能黃葵花詩記得玉人初病挍丨丨裝)
(束厭禳時)三家(史記天官書丨丨分晉竝為戰國後漢書陳寵傳律有丨丨其說各異宜令三公廷尉平定律令又儒林傳序)
(尚書有歐陽大小夏侯學丨丨又詩有魯齊韓丨丨禮有大戴小戴慶氏丨丨公羊春秋有嚴彭祖為春秋嚴氏學顏安樂為春秋)
(顔氏學又瑕丘江公傳穀梁春秋丨丨皆立博士晉書天文志古言天者有丨丨一曰蓋天二曰宣夜三曰渾天論衡易有丨丨一)
(曰連山二曰歸藏三曰周易陸游詩隄長逾十里村小只丨丨)良家(史記外戚世家呂太后時竇姬以丨丨子入宮侍太后後)
(漢書后紀漢法常以八月算人遣中大夫與掖庭丞及相工於洛陽鄉中閱視丨丨童女年十三以上二十以下姿色端麗合相法)
(載還後宮擇視可否乃用登御徐陵玉臺新詠序四姓丨丨馳名永巷又漢書地理志漢興六郡丨丨子選給羽林期門以材力為)
(官名將多出焉又李廣傳廣以丨丨子從軍杜甫後出塞詩我本丨丨子出師亦多門)世家(史記平凖書所忠言丨丨子弟)
(富人或鬭鷄走狗馬弋獵博戲亂齊民又太史公自序略推三代錄秦漢上記軒轅下至於兹著十二本紀作十表八書三十丨丨)
(七十列傳漢書賈誼傳孝武初立舉賈生之孫二人至郡守賈嘉最好學丨其丨唐書杜羔傳開成初文宗欲以眞源臨眞二公主)
(降士族詔宗正卿取丨丨子以聞李賀詩許史丨丨外親貴宮錦千端買沉醉王安石詩楊雄識字無人敵何遜能詩有丨丨)名
家(史記甘茂傳甘茂之孫甘羅年少耳然丨丨之子孫諸侯皆聞之又太史公自序丨丨使人儉而善失眞然其正名實不可不)
(察也漢書藝文志丨丨者流蓋出于禮官又傳齊論者惟王陽丨丨傳魯論語者龔奮夏侯勝韋賢蕭望之張禹皆丨丨又婁敬傳)
(徙豪傑丨丨且實關中晉書王衍傳子元字眉子素丨丨有豪氣南史謝覽傳嘗侍坐受敕與侍中王暕為詩贈答其文甚工帝賜)
(詩云雙文旣後進二少實丨丨杜甫送弟韶詩令弟尚為蒼水使丨丨莫出杜陵人羅虬比紅兒詩詔下人間𨕖好花月眉雲髻盡)
(丨丨)雜家(史記韓安國傳嘗受韓子丨丨說于騶田生所漢書藝文志丨丨者流蓋出于議官兼儒墨合名法宋史藝文志子)
(𩔖十七八曰丨丨𩔖)起家(史記鼂錯傳鄧公多竒計建元中上招賢良鄧公丨丨為九卿南史張纘傳祕書郎四員宋齊以來)
(為甲族丨丨之𨕖北史何妥傳心欲崇高則丨丨喉舌之任意須屈抑必白首郎署之官西京雜記公孫弘丨丨徒步為丞相韓翃)
(詩丨丨得事平津侯晚出都門辭舊遊)法家(史記太史公自序丨丨嚴而少恩然其正君臣上下之分不可改矣漢書藝文)
(志丨丨蓋出於禮官信賞必罰以輔禮制韓翃贈别崔司直詩官重丨丨流名高墨曹吏)漢家(史記太史公自序天子始建丨)
(丨之封而太史公留滯周南不得與從事後漢書陳寵傳寵曾祖父咸王莽簒位謝病不肯應三子參豐欽悉令解官父子相與歸)
(鄉里閉門不出猶用丨丨祖臘人問其故咸曰我先人豈知王氏臘乎駱賓王帝京篇秦塞重關一百二丨丨離宮三十六宋之問)
(芙蓉園侍宴詩芙蓉秦地沼盧橘丨丨園李白詩丨丨秦地月留影照明妃)六家(史記太史公自序太史公仕於建元元封)
(之間愍學者之不逹其意而師悖乃論丨丨之要指曰隂陽儒墨名法道德此務為治者也直所從言之異路有省不省耳後漢書)
(律歴志按歴法黃帝顓頊夏殷周魯凡丨丨各自有元)墨家(漢書藝文志丨丨者流盖出於清廟之守茅屋采椽是以貴儉)
(養三老五更是以兼愛宋史藝文志子𩔖十七五曰丨丨𩔖又楊萬里謝惠蒲大韶墨詩丨丨者流老蒲仙碧梧採花和麝烟)農
家(漢書藝文志丨丨者流盖出農稷之官朱子殘臘詩丨丨向東作百事集柴門陸游詩歸来每羡丨丨樂月下風傳打稻聲楊)
(萬里久雨詩半明衣桁收梅潤全為丨丨放麥秋)勢家(漢書蕭何傳何為家不治垣屋曰後世賢師吾儉不賢毋為丨丨所)
(奪後漢書梁鴻傳鴻歸鄉里丨丨慕其高節多欲女之鴻竝絶不娶北史楊津傳司徒馮誕與津少結交津見其貴寵每恒退避曰)
(為丨丨所厚復何容易趙壹詩丨丨多所宜咳唾自成珠)酒家(漢書樂布傳彭越為家人時嘗與布游窮困賣傭于齊為丨丨)
(保後漢書李固傳固小子爕難作下郡收固三子二兄受害王成將爕乘江東下入徐州界内令變名姓為丨丨傭而成賣卜于市)
(各為異人隂相往来爕從受學丨丨異之意非恒人以女妻之杜甫飲中八仙歌李白一斗詩百篇長安市上丨丨眠白居易早冬)
(詩此時却羡閒人醉五馬無由入丨丨蘇軾梅花詩盈盈解佩臨烟浦脈脈當壚傍丨丨)忘家(漢書賈誼傳為人臣者主爾忘)
(身國爾丨丨公爾忘私後漢書来歙傳憂國丨丨忠孝彰著蘇轍詩濁醪能使客丨丨陸游詩宦遊到處即丨丨)小家(漢書)
(霍光傳樂成丨丨子得幸將軍至九卿封侯古碧玉歌碧玉丨丨女不敢攀貴德范成大詩雞聲人語丨丨樂木葉草花深巷香)
仇家(漢書郭解傳洛陽人有相仇者邑中賢豪居間以十數終不聽解夜見丨丨仇家曲聽李白秦女休行手揮白陽刁清晝)
(殺丨丨又巨鳩切白居易丨丨酒詩時到丨丨非為酒醉時心勝醒時心)成家(後漢書公孫述傳建武元年自立為天子號丨)
(丨遼史蕭后傳后北府宰相思温女早慧温嘗觀諸女掃地惟后潔除喜曰此女必能丨丨吳越春秋塗山之歌曰綏綏白狐九尾)
(厖厖我家嘉夷来賓為王丨丨成室我造彼昌韓愈桃花源詩初来猶自念鄉邑歲久此地還丨丨)還家(後漢書臧洪傳舉孝)
(廉𥙷即丘長中平末棄官丨丨晉書阮孚傳温嶠入受顧命過孚要與同行垂至臺門告嶠内廹求暫下車便徒步丨丨北史董徵)
(傳徵遷安州刺史因述職路次過家置酒高會大享邑老曰腰龜返國昔人稱榮伏節丨丨云胡不樂庾信春賦百丈山頭日欲斜)
(三晡未醉莫丨丨李白詩越王勾踐破吳歸義士丨丨盡錦衣又錦城雖云樂不如早丨丨杜甫詩遠愧梁江總丨丨尚黑頭)過
家(見上後漢書韓棱傳遷南陽太守特聽棱得丨丨上冡鄉里以為榮蘇轍送龔諫議移守青州詩丨丨定有金錢費千里爭看)
(衣錦身)田家(魏志夏侯尚傳清河王經始為郡守經母謂經曰汝丨丨子今仕至二千石物太過不祥可以止矣應璩詩丨)
(丨無所有酌醴焚枯魚盧照隣詩丨丨自有樂誰肯謝香溪駱賓王詩轉篷勞遠役披蘖下丨丨孟浩然詩故人具雞黍邀我至丨)
(丨)顧家(魏志杜畿傳太祖拜畿為河東太守衛固使兵數千絶陜津畿單車直往以計縻之謂固等曰人情丨丨諸將掾吏)
(可分遣休息急緩召之不難南史紀僧真傳齊高帝欲度廣陵起兵僧真謂非萬全策上曰卿丨丨豈能逐我行耶又史記項羽紀)
(為天下者不丨丨)皇家(晉書武帝紀服&KR0574;明哲輔亮我丨丨北史周太祖紀丨丨創歴陶鑄蒼生乂魏宗室紹傳紹遷尚書)
(右丞斷决不避彊禦廣平王懷拜紹賀曰阿翁乃丨丨之正直雖朱雲汲黯何以仰過陸機前緩聲歌清輝溢天門垂慶惠丨丨陸)
(雲詩𧰼齒南金來格丨丨陳陶詩中原莫道無麟鳳自是丨丨結網疎歐陽修端午帖子詞巧女金盤絲五色丨丨玉歴壽千春)
官家(晉書五行志義熙初童謠曰丨丨養蘆化成荻蘆生不止自成積湘山野錄五帝官天下三王家天下故曰丨丨白居易)
(喜罷郡詩自此光隂為已有從前日月屬丨丨蘇軾初到黃州詩只慚無𥙷絲毫事尚費丨丨壓酒囊)僧家(舊唐書姚崇傳)
(無識者慕丨丨之有利約佛教而為業高適詩駕車出人境避暑投丨丨白居易僧院花詩欲悟色空為佛事故栽芳𣗳在丨丨)
宅家(唐書姚南仲傳南仲疏曰人臣丨於丨帝王宅於國又資暇錄官家又稱丨丨言以天下為丨四海為丨)重家(管子)
(民富則安鄉丨丨安鄉丨丨則敬上畏罪敬上畏罪則易治也)輕家(管子民貧則危鄉丨丨)量家(鬼谷子用之國必量)
(國而與之用之家必丨丨而與之)仙家(十洲記元洲有五芝玄澗澗水如蜜漿飲之長生與天地相畢服此五芝亦得長生)
(不死上多丨丨華陽真逸瘞鶴銘相此胎禽丨丨之真王勃詩鶴岑有奇徑麟洲富丨丨李白詩伯陽丨丨子容色如青春杜甫詩)
(春日鶯啼修竹裏丨丨犬吠白雲間李商隠詩壷中别有丨丨日嶺上猶多隐士雲)天家(獨斷天子無外以天下為家故稱丨)
(丨)囊家(麈史世之紏率蒱博者謂之丨丨)持家(王昶戒兄子書覧往事之成敗察將来之吉凶未有干名要利而能)
(保身丨丨永全福禄戴復古詩客遊兒廢學身拙婦丨丨)梁家(蕭子顯詩逶迤丨丨髻冉弱楚宫腰)山家(杜甫詩丨丨蒸)
(栗暖野飯射麋新張謂詩邑宰陶元亮丨丨鄭子真白居易詩疎散郡丞同野客幽閒官舍抵丨丨曹鄴詩丨丨草木寒石上有殘)
(雪陸游詩每爲采菱浮野艇時因賣藥宿丨丨)詩家(杜甫詩吾人丨丨秀博采世上名秦系寄錢起詩借問省中何水部今人)
(幾箇屬丨丨)嚴家(杜甫詩全蜀多名士丨丨聚德星李遠詩若過丨丨瀨慇懃看釣磯)朱家(漢書游俠傳魯人皆以儒)
(教而丨丨用俠聞李白詩歴抵海岱豪結交魯丨丨又徐陵與宗室書丨丨别錄邾子之苖何氏殊源韓侯之胤)
積善家(易丨丨之丨必有餘慶)不宿家(禮記君言丨丨于丨)杖于家(禮記五十丨丨丨)伐冰家
(禮記丨丨之丨不畜牛羊後漢書馮衍傳丨丨之丨不利雞豚之息)百乘家(禮記丨丨之丨不畜聚斂之臣)隂陽家
(漢書藝文志丨丨丨者流蓋出于羲和之官)縱横家(漢書藝文志丨丨丨者流蓋出于行人之官宋史郭無為傳周袓征)
(河中無為杖策謁于軍門周祖一見大奇之將留館門下左右曰無為丨丨丨流今公握重兵不宜親之無為遂拂衣去)高明
家(漢書揚雄傳丨丨之丨鬼瞰其室)顔闔家(莊子魯君聞顔闔得道人也使人以幣先焉闔守陋廬自飯牛使者曰此)
(丨丨之丨歟對曰此闔之家也)大方家(莊子河伯至于北海盳洋向若而嘆曰語有之聞道百以為莫已若者我之謂也吾)
(非至于子之門則殆矣吾長見笑于丨丨之丨)子都家(周弘正詩莫愁年十五来聘丨丨丨)季倫家(張正見詩還疑)
(蕭史鳳不及丨丨丨駱賓王詩金丸玉饌盛繁華自言輕侮丨丨丨)豪士家(李白詩梧桐楊柳拂金井来醉扶風丨丨丨)
玉皇家(韓愈李花詩夜飲張徹投盧仝乘雲共至丨丨丨周必大詩妙手合調金鼎鉉清風稳到丨丨丨)鄴侯家
(韓愈詩丨丨丨多書插架三萬軸)
行修於家(宋史王禹偁傳古者鄉舉里選為官擇人士君子丨丨丨丨然後薦之朝廷)懊惱澤家(韋莊鷓鴣)
(詩丨丨丨丨非有恨年年長憶鳳城歸自注丨丨丨丨鷓鴣音)
增正家(易丨丨而天下定矣)有家(易王假丨丨勿恤吉書日宣三德夙夜浚明丨丨)富家(易丨丨大吉史記貨)
(殖傳上則富國下則丨丨漢書貨殖傳雒陽街居在齊魯楚趙之中丨丨相矜以久賈魏志曹爽傳注爽既罷兵曰我不失作丨丨)
(翁說苑孟獻子聘于晉宣子觴之三徙鍾石之懸不移而具獻子曰丨哉丨吾家甚貧惟有二士曰顏回茲無靈者使我邦家安平)
蔀家(易豐其屋丨其丨七命向子誘我以聾耳之樂棲我以丨丨之屋)無家(易利有攸往得臣丨丨詩誰謂女丨丨何)
(以速我獄又夭之沃沃樂子之丨丨管子罷士無伍罷女無家北征賦野蕭條以莽蕩迥千里而丨丨韋應物詩絶嶺夜丨丨深榛)
(雨中宿羅鄴詩自覺丨丨似潮水不知歸處去還来蘇轍詩與世浮沉真避世將家漂蕩似丨丨陸游詩笻杖不妨閒有伴茆&KR0585;終)
(勝老丨丨又竹郎有廟臨江際木客丨丨住箐中)室家(書攸徂之民丨丨相慶曰傒予后后来其蘇又若作丨丨既勤垣墉)
(惟其塗塈茨詩之子于歸宜其丨丨又旐維旟矣丨丨溱溱韓愈月蝕詩姮娥還宫室太陽有丨丨)邦家(書俾予一人輯寧爾)
(丨丨詩有苾其香丨丨之光陸機詩荷旄仗節鎮丨丨白居易詩嘉魚薦宗廟靈龜貢丨丨)商家(書伊尹乃明言烈祖之成)
(德疏湯有定天下之功業為丨丨一代之太祖李思衍詩水天霞霧吟情逸只恐丨丨要作霖)我家(書肆上帝將復我高祖之)
(德亂越丨丨晉書愍懷太子遹傳嘗從帝觀豕牢言于帝曰豕甚肥何不殺以享士而使久費五穀帝嘉其意即使烹之因撫其背)
(謂廷尉傅祇曰此兒當興丨丨北史楊愔傳從父兄昱特器重愔嘗曰此兒駒齒未落已是丨丨龍文李白詩丨丨寄在沙丘傍三)
(年不歸空斷腸王貞白遊仙詩丨丨三島上洞戶枕波濤張耒詩東皇無處著繁華亦復分張到丨丨楊萬里詩雲烟極目知可愛)
(松竹為門是丨丨)朋家(書丨丨作仇脅權相滅陳彭年大寳箴自匿草澤亦有國華訪此髦士可拒丨丨)厥家(書惟)
(周公左右先王綏定丨丨詩紹庭上下陟降丨丨離騷浞又貪夫丨丨蘇軾和禱晴詩往問卞山龍曷不安丨丨)私家(書無)
(或丨丨于獄之兩辭禮記冕弁兵革藏於丨丨非禮也北史李彪傳國之大籍成於丨丨舊唐書職官志凡丨丨不得設鐘磬又李)
(㢲傳㢲精於吏職雖在丨丨亦置案牘簿書勾檢如公署焉)國家(書其惟吉士用勱相我丨丨南史梁高帝紀范雲曰憂丨)
(丨者惟有王中書舊唐書禇遂良傳疏曰臣聞有丨丨者譬諸身兩京等於心腹四境方乎手足他方絶域若在身外吳萊詩丨丨)
(自克實財賦有淵藪)宜家(詩之子于歸丨其丨人左傳北宫文子曰臣有臣之威儀其下畏而愛之故能守其官職保族丨丨)
母家(詩序揚之水刺平王也不撫其民而遠屯戌于丨丨周人怨思焉)周家(詩序行葦忠厚也丨丨忠厚仁及草木故)
(能内睦九族外尊事黃耉養老乞言以成其福禄焉朱子會慶節表即黃帝推筴迎日之綂以莫不增過丨丨定鼎卜年之期自今)
(其始)公家(禮記其勤丨丨夙夜不懈左傳丨丨之利知無不為後漢書樊宏傳宏父重性温厚有法度三世共財子孫朝夕禮)
(敬常若丨丨韓維又湖光亭詩雪盡塵消徑露沙丨丨池館似仙家)文家(禮記男女異長疏丨丨稱叔質家稱仲白虎通爵有)
(五等以法五行三等法三光質家者據天故法三光丨丨者據地故法五行)索家(禮記東方曰夷疏東夷傳九種六曰丨丨)
徙家(禮記自諸侯来丨丨期不從政漢書張禹傳禹河内軹人也至禹父丨丨蓮勺晉書范晷傳晷南陽順陽人少遊學清河)
(遂丨丨僑居)五家(周禮地官族師丨丨為比十家為隣史記天官書自初生民以来世主曷嘗不歴日月星辰及至丨丨三)
(代紹而明之注索隐曰案謂五紀歲月日星辰歴數各有一家顓學習之故曰丨丨也又蘇秦傳齊地方二千餘里帶甲數十萬粟)
(如丘山三軍之良丨丨之兵進如鋒矢戰如雷霆解如風雨後漢書桓郁傳帝自製丨丨要說章句令郁校定於宣明殿注帝自製)
(五行章句此言丨丨即五行之家也又賈逵傳逵雖為古學兼通丨丨穀梁之說注丨丨謂尹更始劉向周慶丁姓王彥等皆為穀)
(梁舊唐書楊貴妃傳明皇於每年十月幸華清宫國忠姊妹丨丨扈從每家一隊着五色衣照映如百花之煥發)都家(周禮)
(秋官方士掌丨丨注都王子弟及公卿之采地家大夫之采地)賓家(儀禮士冠禮擯者告期於丨之丨又鄉射禮賓取爼還授)
(司正注授丨丨從来者也)就家(儀禮士相見禮某子命某見吾子有辱請吾子之丨丨也某將走見後漢書陳紀傳董卓入洛)
(陽乃使丨丨拜五官中郎將晉書陳夀傳夀作三國志詔下河南尹洛陽令丨丨寫其書舊唐書劉知幾傳知幾卒後數年明皇勅)
(河南府丨丨寫史通以進讀而善之追贈汲郡太守又曹憲傳太宗徵為弘文館學士以年老不仕乃遣使丨丨拜朝散大夫學者)
(榮之)毁家(左傳鬭穀於菟為令尹自丨其丨以紓楚國之難晉書石苞傳苞奏農桑賞罰之制詔云陶唐之世稷官為重今司)
(徒位當其任乃心王事有丨丨紓國乾乾匪躬之志舊唐書崔光遠傳丨丨成國致命前茅)保家(左傳鄭伯享趙孟于垂隴)
(印段賦蟋蟀趙孟曰善哉丨丨之主也吾有望矣南史傅亮傳父瑗與郄超善超謂瑗曰卿小兒才名位宦當遠踰于兄然丨丨終)
(在大者)吾家(左傳子皮欲使尹何為邑子産曰不可子皮曰微子之言吾不知也他日我曰子為鄭國我為丨丨以庇焉其)
(可也今而後知不足自今請雖丨丨聽子而行南史簡文王皇后傳后幼而柔明叔父暕見之曰丨丨女師也又陳文帝紀武帝甚)
(愛之常稱丨丨英秀又謝朏傳莊撫朏背曰真丨丨千金又劉孺傳叔父瑱謂賓客曰此丨丨明珠也李白送族弟錞詩置酒送惠)
(連丨丨稱白眉)立家(左傳天子建國諸侯丨丨劉勰文心雕龍序馬鄭諸儒弘之已精就有深解未足丨丨)夏家(左傳)
(用不恢于丨丨韓愈詩耒耜興姬國輴欙建丨丨)彊家(左傳羊舌四族皆丨丨也唐書食貨志陸贄疏曰富者萬畝貧者無)
(容足之居依托丨丨為其私屬終歲服勞常患不克)修家(齊語國子高子退而修鄉鄉退而修連連退而修里里退而修軌軌)
(退而丨丨)居家(孝經丨丨理故治可移於官史記項羽紀范增年七十素丨丨好奇計後漢書鄧皇后紀志在典籍不問丨丨)
(之事又班超傳丨丨常執勤苦不耻勞辱南史杜慧慶傳為政纖密有如丨丨又韋叡傳叡丨丨無事慕萬石陸賈之為人因畫之)
(於壁以自玩周必大詩馳驅君莫厭此去勝丨丨)隣家(戰國策室不能相和出語丨丨未為通計也北史權會傳貴游子弟)
(慕其德義者或就其宅或寄宿丨丨晝夜承間受其學業杜甫詩處處丨丨笛飄飄客子篷温庭筠詩門帶果林招邑吏井分蔬圃)
(屬丨丨陸游詩盡日醉醒菱唱裏丨丨来往竹隂中)當家(史記始皇紀今天下已定法令出一百姓丨丨則力農工士則學習)
(法令辟禁當又去聲北史房豹傳彦詢最知名爲叔豹所愛重病卒豹悲痛傷惜以為失丨丨之寳)將家(史記項羽紀項氏世)
(世丨丨有名於楚晉書石勒載記太子宏字大雅虛襟愛士好為文詠勒謂徐光曰大雅愔愔殊不似丨丨子南史王珍國傳武帝)
(每歎曰晚代丨丨子弟如珍國者少矣舊唐書王茂元傳茂元雖讀書為儒本丨丨子周曇張軌詩益信用賢由拔擢穣苴不是丨)
(丨生又平聲元結詩丨丨就魚麥歸老江湖邊)汝家(史記項羽紀陳嬰母謂嬰曰自我為丨丨婦未嘗聞汝先世之有貴者今)
(暴得大名不祥不如有所屬王僧祐贈從兄儉詩丨丨在市門我家在南郭丨丨饒賓侣我家多鳥雀)兩家(史記高祖紀常)
(從王媪武負貰酒醉臥武負王媪見其上常有龍高祖每酤留飲酒讎數倍及見怪歲竟此丨丨常折劵棄責又盧綰傳綰與高祖)
(同里同日生里中持羊酒賀丨丨及壮俱學書又相愛也里中復賀丨丨羊酒白居易詩最喜丨丨婚嫁畢一時抽得尙平身又綠)
(楊宜作丨丨春)充家(史記武帝紀以二千戶封地士將軍欒大為樂通侯賜列侯甲第僮千人車馬帷悵器具以丨其丨後漢)
(書左雄傳廉者取足貧者丨丨又郭伋傳建武二十二年徵伋為大中大夫賜宅一區及帷帳錢穀以丨其丨伋輒散與宗親無所)
(遺餘)民家(史記平原君傳平原君家樓臨丨丨民家有躄者槃散行汲平原君美人居樓上臨見大笑之蘇轍詩幕府尊罍雲)
(裏集丨丨歌吹静中来陸游湖山詩但醉梅花下丨丨酒可沽)中家(史記平準書卜式相齊而楊可告緡半天下丨丨以上大)
(抵皆遇告杜周治之獄少反者後漢書桓譚傳譚上疏曰今富商大賈多放錢貨丨丨子弟為之保役注丨丨猶中等也)萬家
(史記年表天下初定故大城名都散亡戶口可得而數者十二三是以大侯不過丨丨小者五六百戶又淮隂侯傳信為布衣時母)
(死貧無以葬乃行營高敞地令其旁可置丨丨庾信崔訦神道碑淮隂一國韓信之故人戶牖丨丨陳平之鄉里杜甫苦雨詩羣木)
(水光下丨丨雲氣中又憶昔詩憶昔開元全盛日小邑猶藏丨丨室蘇軾和陶詩持我丨丨春一酹五柳陶)人家(史記六國)
(表詩書所以復見者多蔵丨丨而史記獨蔵周室以故滅王維詩雲裏帝城雙鳳闕雨中春樹萬丨丨李中詩高秋水村落隔岸見)
(丨丨張耒詩竹裏丨丨雞犬静水邊官舍吏民稀陸游近村詩漁艇往来春浪碧丨丨高下夕陽紅)宗家(史記晉世家令軍母)
(入僖負羈丨丨以報德後漢書樊宏傳更始立欲以宏為將宏叩頭辭曰書生不習兵事竟得免歸與丨丨親屬作營塹自守老弱)
(歸之者千餘家任昉文羽儀丨丨冠蓋後進)主家(史記孟嘗君傳於是嬰乃禮文使丨丨侍賓客賓客日進又漢書欒布傳)
(布為人所略賣為奴于燕為其丨丨報讐又東方朔傳董偃母以賣珠為事偃年十三隨母出入丨丨主召見曰吾為母養之季嶠)
(詩丨丨山第接雲開天子春遊動地来)豪家(史記吕不韋傳子楚夫人趙丨丨女也後漢書盧植傳少與鄭康成俱事馬融)
(融外戚丨丨多列女倡歌舞於前植侍講積年未嘗轉盻融以是敬之梁簡文帝七勵五陵金穴六郡丨丨徐陵玉臺新詠序西蜀)
(丨丨託情窮于魯殿東儲甲觀流詠止于洞簫白居易詩我夲幽閒女結髮事丨丨劉駕丨丨詩九陌槐葉盡青春在丨丨)嚴
家(史記李斯傳韓子曰慈母有敗子而丨丨無格虜者何也則能罰之加焉必也晉書王羲之傳論觀其字勢疎瘦如隆冬之枯)
(樹覽其筆蹤拘束若丨丨之餓隸)滿家(史記滑稽傳五榖蕃熟穣穣丨丨韓愈進學解作為文章其書丨丨)復家(漢書)
(高祖紀關中卒從軍者丨丨一歲)十家(漢書文帝紀孝文嘗欲作露臺召匠計之直百金上曰百金中人丨丨之産也)兵
家(漢書藝文志丨丨出古司馬之職又揚雄傳丨丨之勝貴于未戰後漢書臧洪傳論忿悁之師丨丨所忌唐書藝文志吴兢丨)
(丨正史九卷張南史詩鶴膝丨丨備鳬茨儉歲儲嚴維詩談笑丨丨法逢迎幕府賓)侯家(漢書衛青傳青壮為丨丨騎從平陽)
(主晉書食貨志戚里丨丨自相馳騖盧照隣詩玉輦縦横過主第金鞭絡繹向丨丨武元衡詩綠楊中禁路朱戟五丨丨)數家
(漢書東方朔傳上嘗使諸丨丨射覆師古注丨丨術丨之丨也又後漢書鄭康成傳論異端紛紜互相詭激遂令經有丨丨家有數)
(說劉長卿詩苔封三徑絶溪向丨丨通韋應物詩丨丨砧杵秋山下一郡荆榛寒雨中于鵠詩藥氣聞深巷桐隂到丨丨)巫家
(漢書黃霸傳始霸與善相人者共載出見一婦人相者言此婦人當富貴霸推問之乃其鄉里丨丨女也霸即娶為妻)吏家
(漢書召信臣傳信臣遷南陽太守好為民興利府縣丨丨子弟好遊敖不以田作為事輒斥罷之)安家(漢書路温舒傳父子)
(夫妻戮力丨丨晉書阮种傳繼天理物寕國丨丨非賢無以成也中說丨丨者所以寧天下也存我者所以厚蒼生也)卧家
(漢書張敞傳敞上書曰絮舜本臣敞素所厚吏以臣有章劾當免受記考事便歸丨丨謂臣五日京兆)外家(漢書竇嬰田蚡)
(傳上曰俱丨丨故廷辯之不然此一獄吏所决耳師古注嬰景帝從舅子蚡太后同母弟故言俱丨丨後漢書馬皇后紀前過濯龍)
(門上見丨丨問起居者車如流水馬如游龍又吳漢傳漢嘗出征妻子在後買田業漢還譲之曰軍師在外吏士不足何多買田宅)
(乎遂盡以分與昆弟丨丨又王符傳安定俗鄙庶孽而符無丨丨為鄉人所賤隐居著書譏當時得失號潛夫論晉書魏舒傳舒少)
(孤為丨丨寗氏所養寗氏起宅相宅者云當出貴甥舒曰當為外氏成此宅相李嘉祐詩憐爾因同舍看書似丨丨)東家(漢書)
(王吉傳吉少時居長安丨丨有大棗𣗳垂吉庭中吉婦耴棗以啖吉吉後知之乃去婦丨丨聞而欲伐其𣗳隣里共止之因固請吉)
(令還婦里中為之語曰丨丨有𣗳王陽婦去丨丨棗完去婦復還淮南子趨舍禮俗猶室宅之居也丨丨謂之西家西家謂之丨丨)
(雖臯陶為之理不能定其處邴原别傳原遠游學詣安丘孫崧崧辭曰君鄉里鄭君學者之師模也君乃舍之躡屣千里所謂以鄭)
(為丨丨丘者也原曰人各有志所規不同君謂僕以鄭為丨丨丘君以僕為西家愚夫耶崧辭謝焉登徒子好色賦丨丨之子嫣然)
(一笑惑陽城迷下蔡杜甫偪仄行丨丨蹇驢許借我泥滑不敢騎朝天又盡拈書籍賣来問爾丨丨李賀詩丨丨蝴蝶西家飛白騎)
(少年今日歸許渾詩揚子可曾過北里魯人何必敬丨丨來鵬詩藕穿平地生荷葉筍過丨丨作竹林)第家(漢書王莽傳羣)
(臣奏言安漢公起于丨丨輔翼陛下四年于茲功德爛然)損家(漢書王莽傳割財丨丨以帥羣下)賢家(漢書叙傳王太)
(后曰後宫丨丨我所哀也師古注班偼伃有賢德故哀閔其家)諸家(後漢書光武帝紀初丨丨子弟皆恐懼亾逃自匿及見光)
(武乃稍自安楊綰貢舉疏幼能就學皆誦當代之詩長而博文不越丨丨之集)后家(後漢書順帝紀贊保阿傳土丨丨世及張)
(說詩五瑞分王國雙珠映丨丨)律家(後漢書律歴志待詔候鍾律殷彤上言官無暁六十律以凖調音者故待詔嚴崇以凖法)
(教子男宣宣通習願召宣𥙷學官主調樂器太史丞弘試十二律其二中其四不中其六不知何律宣遂罷自此丨丨莫能為凖施)
(弦候部莫知復見)術家(後漢書律歴志截管為律吹以考聲列以物氣道之本也丨丨以其聲微而體難知其分數不眀故)
(作凖以代之晉書天文志三光之行不必有常術丨丨以算求之各有同異)歸家(後漢書五行志梁冀秉政兄弟貴盛自恣)
(好驅馳過度至于丨丨猶馳驅入門南史謝方明傳嘗年終江陵縣獄囚事無輕重悉放丨丨使過正三日還到竟無逃者舊唐書)
(文宗紀開成二年内出音聲女妓四十八人令丨丨韓愈晚菊詩佇立摘滿手行行把丨丨)如家(後漢書胡廣傳忠貞之性)
(憂公丨丨又衛颯傳理䘏民事居官丨丨晉書劉頌傳上下一心愛國丨丨視百姓如子杜牧謝周相公啟常切丨丨之憂每懷撻)
(市之耻歐陽修酬孫延仲龍圖詩北庫酒醪君舊物西湖烟水我丨丨)衆家(後漢書鄭康成傳論括囊大典網羅丨丨晉書)
(杜預傳為春秋左氏經傳集解又參考丨丨譜第謂之釋例隋書經籍志建安之後辭賦轉繁丨丨之集日以滋廣)朝家(後漢)
(書應劭傳鮮卑數犯障塞且無寕歲惟至互市乃耒靡服苟欲中國珍貨非為畏威懷德計獲事足旋踵為害是以丨丨外而不内)
(盖為此也十六國春秋劉曜徵董景道為太子少傅辭曰余在萬山中草木可以蔽風雨石田可以具饘粥丨丨事非山野小人所)
(願聞也戴復古南嶽詩丨丨遣使嚴祀典御香當殿開宸封)貧家(後漢書陳蕃傳鄙諺云盗不過五女門以女丨丨也南史)
(朱修之傳往姊家姊爲設菜羹粗飯以激之修之曰此是丨丨好食進之致飽北史祭景王整傳隋文帝曰世間丨丨兄弟多相愛)
(由相假藉逹官兄弟多相憎争名利故也王維詩烹葵邀上客看竹到丨丨劉長卿詩欲掃柴門迎遠客青苔黃葉滿丨丨)破
家(後漢書李通傳丨丨為國忘身奉主又張儉傳儉得亾命困廹遁走望門投止莫不重其名行丨丨相容南史謝澹傳澹從弟)
(混與劉毅昵澹常以為憂漸疎混每謂弟璞從子瞻曰益夀此性終當丨丨)傾家(後漢書童恢傳恢父仲玉遭世凶荒丨丨)
(賑䘏九族鄉里賴全者以百數陶潛詩丨丨持作樂竟此歲月駛王維詩農月無聞人丨丨事南畝)理家(後漢書樊曄傳遷揚)
(州牧教民耕田種𣗳丨丨之術隋書崔弘度傳弘度丨丨如官閨門整肅為當時所稱舊唐書劉晏傳晏丨丨以儉約稱而重交敦)
(舊頗以財貨遺天下名士故人多稱之崔峒詩吏欺從政拙妻笑丨丨貧)姻家(後漢書蔡邕傳邕上書曰與羊陟丨丨豈敢申)
(助私黨)傳家(後漢書鄭康成傳戒子書曰宿素衰落仍有誤失案之禮典便合丨丨舊唐書楊綰傳内無耳目之役以孝悌)
(丨于丨外無車服之容以貞實型于代蘇軾與邁聫句丨丨詩律細已自過宗□)異家(後漢書賈逵傳建初元年詔逵入講)
(帝善逵說使𤼵出左氏傳大義長于二傳者逵于是具條奏之曰三代異物損益隨時故先帝博觀丨丨各有所採隋書天文志亦)
(既由理不明致使丨丨間出荀子丨丨别說不同而皆同隋煬帝遺江總檄孔老殊教名墨丨丨)責家(後漢書樊宏傳素所)
(假貸人間數百萬遺令焚削文契丨丨聞者皆慙争往償之諸子從勅竟不肯受吳志潘璋傳璋性嗜酒居貧好賒酤丨丨至門輒)
(言後豪富相還孫權奇賞之因使為將北史李士謙傳士謙出粟萬石以貸鄉人屬年穀不登丨丨無以償皆来致謝士謙曰吾家)
(餘粟本圖賑贍豈求利哉于是悉召丨丨為設酒食對之燔契曰事了矣幸勿為念也)親家(後漢書應奉傳注華仲妻本汝)
(南鄧元義前妻也元義子朗時為郎母與書皆不荅母欲見之乃至丨丨李氏堂上以他辭請朗又去聲唐書蕭嵩傳子衡尚新昌)
(公主嵩妻入謁帝呼為丨丨)四家(後漢書儒林傳序易有施孟梁丘京氏丨丨皆立博士費高二家未得立舊唐書歴志前)
(代取傅仁均李淳風南宫說一行丨丨歴經為歴志四卷又食貨志丨丨為鄰五家為保集古錄唐世名能八分者有丨丨韓擇木)
(史惟則世傳頗多而李潮及蔡有鄰特為難得)易家(後漢書洼丹傳丹學義研深丨丨宗之稱為大儒)去家(後漢書費)
(長房傳長房辭歸翁與一竹杖曰騎此任所之則自至矣長房乘杖須臾来歸自謂丨丨適經旬日而已十餘年矣遼史地理志鶴)
(野縣昔丁令威家此丨丨千年化鶴来歸集于華表以咮畫表云有鳥有鳥丁令威丨丨千年今来歸城郭雖是人民非何不學仙)
(冢纍纍道德指歸論人懷至誠若為其子丨丨越境若衆趨市曹植詩悠悠遼行客丨丨千餘里)辭家(後漢書上成公傳成)
(公宓縣人其初行久而不還後歸語其家云我已得仙因丨丨而去家人見其舉步稍高良久乃没去舊唐書柳渾傳千里丨丨以)
(于微禄鸚鵡賦女丨丨而適人臣出身而事主鮑照詩我初丨丨從軍僑榮志溢氣干雲霄陸游詩遠遊每動丨丨興大藥方從出)
(世師)婦家(後漢書高句驪傳其㛰姻皆就丨丨生子長大然後將還北史隋宗室傳帝曰我有同生二弟並倚丨丨勢常憎疾)
(我宋史劉勉之傳勉之一介不妄取丨丨富無子謀盡以資歸于女勉之不受以卑族之賢者命之奉祀)黃家(魏志文帝紀注)
(太微中黃帝坐常明而赤帝坐常不見以為丨丨興而赤家衰姚燧詩丨丨亞夫更癡絶漫向麟史求何年)單家(魏志王肅)
(傳注薛夏字宣聲天水人也博學有才天水舊有姜閻任趙四姓常推于郡中而夏為丨丨不為降屈魏略徐庶先名福本丨丨子)
(少好任俠又嚴幹李義皆馮翊東縣人也馮翊東縣舊無冠族故二人並丨丨)卿家(吳志魯肅傳劉備遣關羽爭三郡肅責羽)
(曰國家區區本以土地借丨丨者丨丨軍敗遠来無以為資故也晉書樂廣傳父方參魏征西將軍夏侯泰初軍事泰初常見廣在)
(路因呼與語還謂方曰向見廣神姿朗徹當為名士丨丨雖貧可令專學必能興卿門戶也南史顔延之傳延之少為劉湛父後將)
(軍主簿至是謂湛曰吾名器不升當由作丨丨吏耳北史李孝伯傳少傅父業博綜羣言美風儀動有法度從兄順言之太武徵為)
(中書謂曰真丨丨千里駒也杜甫送向卿詩丨丨兄弟功名震麒麟圖畫鴻雁行)愆家(晉書禮志叔代澆訛王風陵謝事睽)
(光國禮亦丨丨南史孝義傳序忠不樹國孝亦丨丨)作家(晉書食貨志帝自出侯門居貧即位常曰桓帝不能丨丨曾無私蓄)
(故于西園造萬金堂以為私蔵復寄小黃門私錢家至巨億又盧氏雜記王縉好與人作碑誌有送潤茟者誤叩王維門維曰大丨)
(丨在那邊戴復古詩老衲眉如雪相逢話丨丨)軍家(晉書食貨志杜預言丨丨之與郡縣士大夫之與百姓其意莫有同者)
興家(晉書文明王皇后傳后年九歲父母令攝家事每盡其禮祖朗愛異之曰丨吾丨者必此女也南史高昭劉皇后傳母桓)
(氏夢吞玉勝生后時有紫光滿室父夀之曰恨非是男桓笑曰雖女亦足丨丨矣北史李彪傳彪有女幼而聰令彪每奇之嘗竊謂)
(所親曰此當丨我丨卿曹容得其力)處家(晉書謝安傳安丨丨常以儀範訓子弟列子丨吾之丨如逆旅之舍)舅家(晉書)
(段灼傳成帝委政丨丨使權勢外移魏書序紀詰汾皇帝無婦家力微皇帝無丨丨)隆家(晉書江統傳文子相魯妾不衣帛晏)
(嬰相齊鹿裘不𥙷亦能匡君濟俗興國丨丨)金家(晉書郭璞傳去秋以耒沈雨跨年雖為丨丨涉火之祥然亦是刑獄充溢)
(怨歎之氣所致又歲涉午位丨丨所忌宜于此時崇恩布澤則火氣潛消災譴不生)寧家(晉書孔坦傳疾篤庾冰省之乃流涕)
(坦慨然曰大丈夫將終不問安國丨丨之術乃作兒女子相問耶陳琳止欲賦允宜國而丨丨實君子之攸嬪)移家(晉書左思)
(傳欲賦三都會妹芬入宫丨丨京師劉長卿詩解印孤琴在丨丨五柳成蘇軾詩牀牀避漏幽人屋浦浦丨丨蜑子船陸游詩祇欲)
(丨丨若耶去亂雲深處聽灘聲)郄家(晉書王獻之傳獻之遇疾家人為上章道家法應首過問其有何得失對曰不覺餘事惟)
(憶與丨丨離㛰獻之前妻郄曇女也)到家(晉書劉驎之傳桓冲聞其名請為長史驎之固辭不受冲嘗丨其丨驎之於𣗳條桑)
(使者致命驎之曰使君既枉駕光臨宜先詣家君冲聞大愧高士傳牛牢恒有疾州郡之官常先丨丨致意焉梅堯臣詩丨丨逄社)
(燕下馬澣征衣陸游詩素衣莫起風塵嘆猶及清明可丨丨)出家(晉書佛圖澄傳百姓因澄故多奉佛皆營造寺廟相競丨)
(丨南史齊武帝紀詔曰自今公私皆不得丨丨為道廬山蓮社雜錄謝靈運欲投名入社遠公不許靈運謂生法師曰白蓮道人將)
(無謂我俗緣未盡而不知我在家丨丨久矣蘇轍詩獨坐南齋久㤀家似丨丨陸游詩陶令常耽酒龐翁不丨丨)捐家(晉書)
(李績載記績于喪亂之中丨丨立義情節之重有侔古烈)活家(南史沈攸之傳建安王休仁屯虎檻總統衆軍攸之以江方興)
(名位相亞必不為己下乃率諸軍主詣方興推重諸軍主竝尤之攸之曰卿忘廉藺寇賈事耶吾本以濟國丨丨豈計此之升降)
餉家(南史臨川王義慶傳義慶留心撫物州統内官長親老不隨在官舍者一年聽三吏丨丨)君家(南史顏延之傳何偃)
(於路中遙呼延之曰顔公延之荅曰身非三公之公又非田舍之公又非丨丨阿公何以見呼為公韓愈醉贈張祕書詩今日到丨)
(丨呼酒特勸君包佶詩誤入塵埃牽吏役羞將簿領到丨丨)千家(南史蕭修傳魏相安定公宇文泰禮之甚厚未幾令還江)
(陵厚遣之以文武丨丨為綱紀之僕說苑晏子方食君之使者至分食而食之晏子不飽使者反言之景公曰嘻夫子之家若是其)
(貧也令吏致丨丨之縣於晏子庾信司馬裔墓誌銘蔵兵九地置劍丨丨杜甫詩白牓丨丨邑清秋萬估舡又丨丨山郭静朝暉日)
(日江樓坐翠微羅鄴詩十里溪山新雪後丨丨襟袖暁寒生)寒家(南史到溉傳溉所生母魏本丨丨悉越中之資為二兒推)
(奉任昉)停家(南史殷景仁傳景仁稱疾詣解不見許使丨丨養病王維詩山中春酒熟何處得丨丨)迎家(南史謝瞻)
(傳晦為宋臺右衞權遇已重于彭城還都丨丨客賓輻奏)劉家(南史王延之傳延之與阮韜俱劉湛外甥湛甚愛之曰韜後當)
(第一延之為次也延之甚不平每致餉下都韜與朝士同例高武聞之與延之書曰韜云卿未嘗有别意當由丨丨月旦故耶又唐)
(書劉延景傳永昌中為酷吏周興誣搆坐死將刑百姓奔走爭解衣投地曰為長史祈福有司平直乃十餘萬當時號曰孝義丨丨)
權家(南史袁昂傳王晏弟詡為廣州多納賕貨昂依事劾奏不惮丨丨當時號為正直唐書鄭覃傳女孫適崔臯官裁九品衛)
(佐帝重其不昏丨丨又曹植詩丨丨雖愛勝全國為令名)袁家(南史袁憲傳嘗陪宴承香閣賓退後宣帝留憲與衛尉樊俊從)
(席山亭談宴終日帝謂俊曰丨丨故為有人其見重如此又舊唐書房喬傳嘗戒諸子云丨丨累葉忠節是吾所尚汝宜師之戴良)
(游清泉寺詩陸尋虞監宅林訪丨丨丘)蔡家(南史褚裕之傳會稽郡缺朝議欲用蔡廓武帝曰彼自是丨丨佳兒何關人事)
(又曹唐小遊仙詩丨丨新婦莫嫌少領耴真珠三五升陳陶詩西隣丨丨十歲女年年二月嗔東風)房家(北史房景伯傳景伯)
(性復淳和涉獵經史諸弟宗之如事嚴親弟亡蔬食終喪朞不内御憂毀之容有如居重鄉里為之語曰有義有禮丨丨兄弟)崔
家(北史崔㥄傳婁太后為博陵王納㥄妹為妃勅其使曰好作法用勿使丨丨笑人唐書崔琳傳琳與弟太子詹事珪光祿卿&KR1592;)
(俱列棨戟世號三戟丨丨)擕家(北史盧光傳大統六年丨丨西入除丞相府記室參軍蘇轍詩歸去丨丨住白雲雲中猿鶴許)
(同羣戴良詩丨丨期浩蕩逐食歲崢嶸)爾家(北史裴俠傳年十三遭父憂哀毁有若成人將擇葬地而行空中有人曰童子)
(何悲葬于桑東封公侯俠懼以告其母母曰神也吾聞鬼神福善丨丨未嘗有惡當以吉祥告汝耳時俠宅旁有大桑林因葬焉杜)
(甫贈韋贊善詩丨丨最近魁三象時論同歸尺五天)多家(北史魏長賢傳父彦博學善屬文以晉書作者丨丨體製煩雜欲正)
(其紕繆刪其遊辭勒成一家之典)家家(北史齊南陽王綽傳綽兄弟皆呼父為兄兄嫡母為丨丨又解嘲丨丨自以為稷契)
(人人自以為臯陶曹植與楊德祖書人人自謂握靈蛇之珠丨丨自謂抱荆山之玉杜甫詩碪響丨丨發樵聲箇箇同趙嘏李侍御)
(歸山詩處處白雲迷駐馬丨丨紅𣗳近流鸎)捨家(隋書煬帝紀文武叶力爪牙思奮莫不執銳勤王丨丨從役唐書玉真公)
(主傳天寳三載上言曰先帝許妾丨丨今仍叨主第食租賦誠願去公主號罷邑司歸之王府又蕭瑀傳瑀好浮屠法間請丨丨為)
(桑門)西家(隋書五行志鄴中童謠曰金作埽帚玉作杷淨掃殿屋迎丨丨王維詩王昌是東舍宋玉次丨丨韓愈落花詩無端)
(又被春風誤吹落丨丨不得歸)刑家(隋書柳彧傳孝為行本禮寔身基自國丨丨率由斯道唐書𨕖舉志丨丨之子工賈異𩔖)
(及假名承偽隐冐升降者有罰)寄家(舊唐書錢徽傳父起能五言詩初從鄉薦丨丨江湖楊炯詩蕭寺休為客曹谿便丨丨許)
(渾題司馬郊園詩更欲尋芝术商山便丨丨陸游雲門道中詩不須苦覓東阿谷是處雲山可丨丨)守家(舊唐書突厥傳盧俌)
(疏曰臣聞昔置新秦以實塞下宜因古法募人徙邊近戰則丨丨遠戰則利貨)李家(舊唐書突厥傳聖歴元年默啜表言有女)
(請和親則天令武延秀就納其女為妃遣閻知微等送赴北庭默啜謂知微等曰我女擬嫁與丨丨天子兒爾今將武家兒来此是)
(天子兒否)禮家(唐書王璵傳王璵者方慶六世孫少為丨丨學)顓家(唐書薛稷傳貞觀永徽間虞世南褚遂良以書丨丨)
(後莫能繼稷外祖魏徵家多蔵虞褚書故銳精臨倣結體遒麗遂以書名)省家(唐書張九齡傳九齡知制誥數乞歸養詔不許)
(以其弟九臯九章為嶺南刺史給驛丨丨)肥家(唐書柳玭傳丨丨以忍順保交以簡恭論衡通人積文十箧以上聖人之言賢)
(者之語上自黃帝下至秦漢治國丨丨之術刺世譏俗之言備矣)勲家(唐書蕭瑀傳初瑀關内田宅悉賜丨丨至是還給之)
(瑀盡以分宗族獨留廟室奉祠)張家(唐書張弘靖傳先第在東都思順里盛麗甲當時歴五世無所增葺時號三相丨丨云又)
(張文瓘傳文瓘父子皆至三品時謂萬石丨丨)浮家(唐書張志和傳志和居江湖自稱烟波釣叟顏真卿為湖州刺史以舟敝)
(漏請更之志和曰願為丨丨泛宅往来苕霅間陸游詩會向桐江謀小築丨丨從此往来頻又處處丨丨成野宿時時策蹇作山行)
(王阮長風沙詩錦䌫牙檣君送酒蓑衣箬笠我丨丨)龍家(五代史四夷附錄回鶻别族號丨丨其俗與回紇小異)甲家
(宋史張齊賢傳為平章時戚里有分財不均者入宫自訴齊賢請自治上俞之齊賢召訟者問曰汝非以彼所分財多汝所分財少)
(乎曰然命具欸乃更兩吏令丨丨入乙舍乙家入甲舍財貨無得動分書則交易之)貴家(宋史和㠓傳上以其丨丨子能業文)
(甚寵待之林逋竹林詩却憶丨丨廳館裏粉牆時畫數莖看)巨家(管子龍夏之地布黃金九千以幣貲金丨丨以金小家以)
(幣)失家(列子行而不知歸丨丨者也)便家(韓子無令而擅為虧法以利私耗國以丨丨力能得其君此所謂重人也)
望家(易林登高丨丨役事未休)識家(西京雜記高帝既作新豐并移舊社衢巷棟宇物色惟舊士女老幼相擕路首各知)
(其室放犬羊雞鴨于通途亦競丨其丨西征賦渾雞犬而亂放各丨丨而競入高啓詩行蟻如知路歸鳬自丨丨)畫家(宣和)
(畫譜董源善畫多作山石水龍然丨丨止以著色山水譽之謂景物富麗宛然有李思訓風格)燕家(畫繼燕文貴工畫山水清)
(雅秀媚予家舊有花村暁月平江晚雨竹林暮靄松溪殘雪四時景畫院謂之丨丨景又李白樂府君不見昔時丨丨重郭隗擁篲)
(折節無嫌猜)左家(左思嬌女詩丨丨有嬌女皎皎頗白晳)楊家(徐陵玉臺新詠序傳鼓瑟于丨丨得吹簫于秦女白)
(居易詩馬蹄知意緣行熟不向丨丨即庾家又觀魚傍湓浦看竹入丨丨自注浦西有楊侍郎宅多好竹温庭筠池塘七夕詩丨丨)
(繡作鴛鴦慢張氏金為翡翠鉤)荀家(徐陵文賈氏三虎豈獨貴于前修丨丨八龍信復在于今日杜荀鶴詩永嘉名郡昔推名)
(連屬丨丨弟與兄)尋家(庾信文人非新市何處丨丨别異邯郸那應知路舒頔詩在世由来都是客此身何必更丨丨)妾
家(閻立本詩可憐欲暁啼猿處說道巫山是丨丨李白詩美人一笑褰珠箔遙指紅樓是丨丨)盧家(沈佺期詩丨丨少婦)
(鬱金香海燕雙棲玳瑁梁李商隐雪詩已隨江令誇瓊𣗳又入丨丨妒玉堂)别家(宋之問詩丨丨萬餘里流目三春際岑參)
(詩丨丨頼歸夢山寒多離憂劉長卿詩終日空理棹經年猶丨丨)秦家(喬知之定情篇妾有丨丨鏡寳匣装珠璣王維詩楚)
(國無如妾丨丨自有夫韋應物石鼔歌丨丨祖龍還刻石碣石之罘李斯跡)魏家(儲光羲詩他日曾遊魏丨丨餘址存)戴
家(王維詩深明丨丨禮頗學毛公詩雍陶詩君在桐廬何處住草堂應與丨丨鄰)阮家(王維鄭果州相過詩中厨辦麤飯當)
(恕丨丨貧李端送張淑歸覲叔父詩丨丨今夜樂應在竹林間戴良歲除示姪詩應慚謝氏父徒憶丨丨郎)漁家(王維詩樂)
(府裁龍笛丨丨伐釣竿劉長卿詩驛路收殘雨丨丨帶夕陽李嘉祐詩草市多樵客丨丨足水禽陸游詩深林聞社鼓落日照丨丨)
岑家(王昌齡留别岑參兄弟詩丨丨雙瓊𣗳騰光難為儔)霍家(李頎放歌行空歌漢代蕭相國肯事丨丨馮子都)思
家(杜甫詩丨丨步月清宵立憶弟看雲白日眠白居易望驛臺詩兩處春風同日盡居人思客客丨丨喻坦之詩背俗修琴譜丨)
(丨話藥畦薩都拉詩中酒不堪連夜飲丨丨無奈五更前)郭家(杜甫詩昔日太宗拳毛騧近時丨丨師子花)于家(劉長)
(卿詩直氏偷金枉丨丨决獄明)誰家(錢起詩灞上春風留别袂關東新月宿丨丨蘇軾贈蒲澗長老詩優鉢曇花豈有花問師)
(此曲唱丨丨傳燈錄風穴延沼禅師有盧陂長老問曰師唱丨丨曲宗風嗣阿誰)憶家(顧況詩鳥去寕知路雲飛似丨丨韓)
(愈詩潮陽南去倍長沙戀闕那堪又丨丨)疏家(顧况洛陽行丨丨父子錯挂冠梁鴻夫妻虚適越)細家(柳宗元柳渾行)
(状公嘗好大體不為丨丨之廹速)杜家(張籍送入蜀客詩丨丨曾向此中住為到浣花溪上頭杜荀鶴詩他日親知問官況)
(但教吟取丨丨詩)庾家(白居易登庾樓寄庾三十二詩每登高處長相憶何况茲樓屬丨丨)白家(白居易詩地偏坊遠)
(巷仍斜最近東頭是丨丨蘇轍葺遺老齋詩尤愧丨丨履道宅十年成就飽經過)梵家(白居易紫陽花詩何年植向仙壇上)
(早晚移栽到丨丨)樊家(白居易詩更聽唱到嫦娥字猶有丨丨舊典型)竇家(元稹詩丨丨能釀銷愁酒但是愁人便與)
(嘗)内家(李賀詩行處春風隨馬尾柳花偏打丨丨香薛能吳姬詩身是三千第一名丨丨&KR1244;裏獨分明)蕭家(李賀詩鳳)
(彩出丨丨本是菖蒲花)石家(杜牧薔薇花詩丨丨錦幛依然在閒倚狂風夜不收李商隐牡丹詩丨丨蠟燭何曾剪荀令香)
(爐可待熏)全家(李商隐詩家近紅渠曲水濱丨丨羅襪起秋塵)習家(李商隐詩興欲傾燕館歡終到丨丨)舊家(李商)
(隐上崔相國啓推孔李之素分念國高之丨丨孫覿詩蝸廬抱柳開新國燕語窺簾憶丨丨)村家(方干詩日與丨丨事漸同)
(焼畬掇茗學鄰翁劉汲詩丨丨應最樂雞酒夜相呼劉詵詩埜廟鼔鐘春社過丨丨燈火暮寒深)隋家(趙嘏廣陵詩棹倚丨)
(丨舊苑牆柳金梅雪撲簷香孟遲廣陵城詩丨丨不向此中盡汴水應無東去聲)樵家(劉滄詩藥圃地連山色近丨丨路入)
(𣗳烟微)賈家(羅虬比紅兒詩當時若是逢韓夀未必埋蹤在丨丨)沈家(陸龜蒙戲題襲美書印囊詩應笑休文過萬卷)
(至今誰道丨丨書)儂家(司空圖詩丨丨自有麒麟閣第一功名只賞詩陸游詩朱門日日教歌舞也有丨丨此樂無宋褧詩)
(寒食清明都過了悄無車馬問丨丨)唐家(歐陽修謝進士及第啓𨕖知音于九變東都下深詔之辭開孝秀之一門丨丨有得)
(賢之盛)黎家(蘇軾詩總角丨丨三四童口吹葱葉送迎翁)徐家(蘇轍梅花詩誰寫江西風物樣丨丨舊有數枝傳)
晏家(蘇轍詩丨丨不願諸侯賜顏氏終成陋巷風)姚家(徐積姚黃詩黃河南畔伊川北丨丨宅是真花窟錢選水仙花)
(圖詩洛浦應求友丨丨合譲王)羊家(黃庭堅詩九疑山下萼綠華黃雲承襪到丨丨)米家(樓鑰詩名畫法書環四壁中有)
(丨丨真寳石)供家(陸游詩折花持博酒種菜賣丨丨)著家(陸游蝸廬詩小葺蝸廬便丨丨槿籬莎徑任欹斜)書
家(鮮于樞王大令保母帖詩不譲驪黃求駔駿丨丨自有九方臯)
閑有家(易丨丨丨悔亡)儉於家(書克勤于邦克丨丨丨舊唐書劉晏傳論富其國而不勞于民丨丨丨而利于衆)
世禄家(書丨丨之丨鮮克由禮)娶婦家(禮記丨丨之丨三日不舉樂白居易詩何處春深好春深丨丨丨)鹽
鐵家(史記平準書使孔僅東郭咸陽乘傳舉行天下鹽鐵作宫府除故丨丨丨富者為吏)賣漿家(史記信陵君傳公子)
(聞趙有處士毛公蔵于博徒薛公蔵于丨丨丨公子欲見兩人兩人自匿不肯見公子公子聞所在乃間步往從此兩人游甚歡)
五行家(史記日者傳孝武時聚會占家問之某日可娶婦乎丨丨丨曰可堪輿家曰不可建除家曰不吉&KR1244;辰家曰大凶歴)
(家曰小凶天人家曰小吉太乙家曰大吉辨訟不决以状聞制曰以五行為主人取于五行者也)太乙家(見上薩都拉九)
(華山詩雲中五老應招手呼我来遊丨丨丨)五口家(漢書食貨志農夫丨丨之丨其服役者不下二人其能耕者不過百)
(畝)公羊家(漢書儒林傳武帝時江公與董仲舒竝仲舒通五經能持論善屬文江公呐于口上使與仲舒議不如仲舒而)
(丞相公孫弘本為公羊學比輯其議卒用董生于是上因尊丨丨丨)子錢家(漢書貨殖傳吴楚兵之起長安中列侯封君行)
(從軍旅齎貸丨丨丨子錢家以為關東成敗未决莫肯予)將軍家(漢書項籍傳諸將讋服莫敢枝梧皆曰首立楚者丨丨丨)
(也又陳勝傳韓廣北徇燕燕豪傑謂韓廣曰願將軍立為王韓廣曰廣母在趙不可燕人曰以楚之強不敢害趙王將相之家今趙)
(獨安敢害丨丨之丨乎)無入家(漢書竇嬰傳嬰所賜金陳廊廡外軍吏過輒令財取用金丨丨丨者魏志胡質傳質每軍)
(功賞賜皆散之於衆丨丨丨者)臣僕家(漢書韋少翁傳春秋之義父不祭於支庶之宅君不祭於丨丨之丨)許史家
(漢書叙傳自帝師安昌侯諸舅大將軍兄弟及公卿大夫後宫外屬丨丨之丨有貴寵者莫不被文傷詆張華輕薄篇朝與金張期)
(暮宿丨丨丨)郭丹家(後漢書郭丹傳後顯宗因朝會問羣臣丨丨丨今何如宗正劉匡對曰丹出典州郡入為三公而家)
(無遺產子孫困匱帝乃下南陽訪求其嗣)常勝家(後漢書臧宫傳丨丨之丨難與慮敵戴良春雪詩徐君可是丨丨丨白戰)
(先陳漢庭袒)外戚家(後漢書隂興傳興曰夫丨丨丨苦不知謙退嫁女欲配侯王取婦眄睨公主愚心實不安也北史外)
(戚傳序歴觀累代丨丨之丨乘母后之權以取高位厚秩者多矣而鮮能有克終之美又李孝貞傳孝貞與帝室姻媾重叠兄弟竝)
(以文學自達耻為丨丨丨)五經家(後漢書賈逵傳丨丨丨皆無以証圖讖明劉氏為堯後者而左氏獨有明文)太常
家(後漢書桓榮傳榮拜太常顯宗即位尊以師禮常幸太常府令滎坐東面設几杖天子親自執業每言輙曰太師在是既罷悉)
(以大官供具賜丨丨丨其恩禮如此)幹朝家(魏志夏侯玄傳時事議云車輿服章皆從質檏禁除末俗華麗之事使丨丨之)
(丨有位之室不復有錦綺之&KR0918;)椒房家(魏志郭皇后傳注嘗勅戒從兄表姊子孟武等曰漢氏丨丨之丨少能自全者皆由)
(驕奢可不慎乎)故人家(晉書陸雲傳初雲嘗行逗宿丨丨丨夜暗迷路莫知所從忽望草中有火光於是趨之至一家便寄)
(宿見一年少美風姿共談老子辭致清遠向暁辭去行十許里至丨丨丨云此數十里中無人居雲意始悟却尋昨宿處乃王弼冢)
(自此談老殊進元稹詩瘴侵新病骨夢到丨丨丨孟貫送人歸别業詩還尋舊山水重到丨丨丨謝翺呈鄭正扑翁詩異鄉同夢客)
(今雨丨丨丨)門生家(晉書王羲之傳嘗詣丨丨丨見棐儿滑淨因書之真草相半後為其父誤刮去之門生驚悔者累日)
絡秀家(晉書列女傳周顗母李氏字絡秀顗等既長謂之曰我屈節為汝家作妾門戶計耳汝不與我家為親親者吾亦何)
(惜餘年蘇軾詩但使伯仁長還興丨丨丨)世學家(晉書列女傳太常韋逞母宋氏丨丨丨女傳其父業得周官音義)司
馬家(晉書石弘載記徐光承間言於勒曰陛下廓平八州帝有海内而神色不悦者何也勒曰吳蜀未平書軌不一丨丨丨猶)
(不絶於丹楊恐後之人將以吾為不應符籙每一思之不覺見於神色又白居易詩寂寞清明日蕭條丨丨丨)故吏家(南史)
(江革傳革除會稽郡丞門生丨丨丨多在東聞革應至竝齎持緣道候迎)食禄家(南史江秉之傳秉之所得秩悉散之親故)
(妻子常饑寒人有勸其營田秉之正色荅曰丨丨之丨豈可與農人競利)百姓家(南史張瓌傳瓌為雍州刺史徵拜左戶尚)
(書後安陸王緬臨雍州行部登蔓山有野老来乞緬問何不事産而行乞耶荅曰張使君臨州理物丨丨丨得相保後人政嚴故至)
(行乞劉禹錫詩舊時王謝堂前燕飛入尋常丨丨丨)王謝家(南史陳顯逹傳顯達子休尚為郢府主簿過九江拜别顯達曰)
(凡奢侈者鮮有不敗麈尾蠅拂是丨丨丨物汝不須捉此蘇軾詩江左風流丨丨丨又元史王磐傳磐世業農歲得麥萬石鄉人號)
(萬石王家唐會要王徽曾祖擇從擇從兄易從弟朋從言從竝以進士擢第昆仲四人開元中三至鳳閣舍人故時人號鳳閣王家)
(顧况瑯琊寺詩東晉王家住此溪又宋史藝文志李燾謝家詩集一卷王勃文非謝家之寳𣗳接孟氏之芳隣韋應物詩雲林謝家)
(宅山水敬亭祠白居易詩花妒謝家妓蘭偷荀令香李商隐詩今日春光太漂蕩謝家輕絮沈郎錢蘇軾詩江令蒼苔圍故宅謝家)
(語燕集華堂)有粟家(北史魏本紀宣武帝詔天下丨丨之丨供年之外悉貸饑民又蘇瓊傳瓊為清河太守天保中郡界)
(大水人災絶食者千餘家瓊普集郡中丨丨丨自從貸粟悉以付饑者)侯孫家(北史魏本紀太武詔曰去春小旱東作不)
(茂憂勤克己祈請靈祇豈朕精神有感何報應之速雲雨震灑流澤霑渥有鄙婦人持方寸玉印詣潞縣丨丨丨既而亾去莫知所)
(在印有三字為龍鳥之形文曰旱疫平推尋其理蓋神靈之報應也)王羆家(北史王羆傳沙苑之役神武至城下謂羆曰何)
(不早降羆大呼曰此城是丨丨丨死生在此欲死者来神武不敢攻)多書家(北史樊遜傳太常卿邢子才太子少傅魏收吏)
(部尚書辛術司農少卿穆子容前黃門郎司馬子瑞故國子祭酒李業興竝是丨丨之丨金史章宗紀勅有司購遺書宜償其價以)
(廣搜訪丨丨之丨有珍惜不願送官者官為謄寫畢復還之仍量給其直之半)十六家(北史崔鴻傳鴻上十六國春秋表自)
(晉永寕以後雖所在稱兵競自尊𣗳而能建邦命氏成為戰國者丨有丨丨)汜潛家(北史胡叟傳燉煌丨丨丨善釀酒每)
(節送一壺與叟)五品家(北史郎茂傳尚書右僕射蘇威立條章每歲責人間五品不遜或荅者乃云管内無丨丨丨不相應)
(領𩔖多如此)彈琴家(舊唐書音樂志丨丨丨猶傳楚漢舊聲及清調瑟調蔡邕雜弄非朝廷郊廟所用故不載)糜竺
家(舊唐書李密傳西蜀王孫之室翻同原憲之貧東海丨丨之丨俄成鄧通之鬼)孝義家(唐書太宗紀貞觀三年賜丨丨)
(之丨粟五斛又徐陵文擇官而仕非曰孝家)士庶家(唐書盧弘宣傳弘宣患丨丨人丨祭無定儀乃合十二家法損益其)
(當次以為書宋史宗室傳序至於宗女適人亦有恩數然國祚既長世代浸遠恒産豐約去丨丨之丨無甚相遠者)郎官家
(唐書韋虛心傳初韋維為郎蒔柳於庭及虚心兄弟俱郎省對之輒歛容自叔謙後至郎中者數人世號丨丨丨)孝馮家
(唐書馮宿傳宿父子華廬親墓有靈芝白兔號丨丨丨)功臣家(宋史趙普傳太祖微行過丨丨丨普每退食不敢便衣冠)
(一日大雪向夜普意不出久之聞叩門聲普亟出帝立風雪中普惶懼迎拜)閥閱家(宋史范質兄子杲傳杲嘗擕文謁陶)
(穀竇儀咸大稱賞謂杲曰君舉進士當待汝以科甲及秋試有上書言丨丨之丨不當與寒士争科第杲遂不應舉楊載詩西蜀文)
(章伯東吳丨丨丨)兼幷家(宋史吕嘉問傳王安石欲於律外禁丨丨之丨輒取利神宗去之安石執不可)文獻家
(宋史趙蕃傳當時言曰丨丨之丨典型之彦巋然獨存猶有以繫學者之望者蕃一人而已)野人家(宋史隱逸傳漳州陳)
(元忠客居南海日嘗赴省試過南安會日暮投宿丨丨丨茅茨數椽竹𣗳茂密可愛主翁雖麻衣草屨而舉止談對宛若士人几案)
(問有文籍散亂視之皆經子也庾信小園賦名為丨丨之丨是謂愚公之谷蘇頲詩竹妨山鳥路藤蔓丨丨丨王安石詩小雨初晴)
(好天氣晚花殘照丨丨丨陸游詩城市尚餘三伏熱秋光先到丨丨丨)三歸家(韓非子桓公解管仲之束縛而相之管仲)
(曰臣有寵矣然而臣卑公曰使子立高國之上管仲曰臣貴矣然而臣貧使子有丨丨之丨管仲曰臣富矣然而臣疏于是立以為)
(仲父)狙詐家(法言丨丨之丨曰狙詐之計不戰而屈人兵堯舜也)槧牘家(急就篇簡札檢署丨丨丨)賣餅家
(魏略嚴漢善於公羊春秋時司隸鍾繇不好而尤以左氏為大官厨公羊為丨丨丨傳燈錄龍潭崇信禅師丨丨丨子也悟和尚居)
(天皇寺師日以十餅遺之悟嘗留一餅曰吾惠汝以蔭子孫師自念是我持来何反遺我遂問焉悟曰是汝持来復汝何咎師遂請)
(出家又五代史唐明宗家人傳淑妃王氏邠州餅家子也號花見羞)北李家(見聞錄唐李超易水人與子廷珪亡至歙州其)
(地多松因留居以墨名家號丨丨丨蘇軾謝惠李承晏墨詩妙法來從丨丨丨)蔡經家(吳地記丨丨丨在朱明寺西庾信詩)
(上元應送酒來向丨丨丨)撥食家(東京夢華錄每遇早晚進膳自殿中省對凝暉殿禁衛成列約欄不得過往省門上有一)
(人呼喝謂之丨丨丨)院子家(東京夢華錄殿中進膳有紫衣裹脚子向後曲折幞頭者謂之丨丨丨)段侯家(六朝)
(事跡南朝鼎族多夾青溪江令宅尤占勝地後主常幸其宅呼為狎客今城東段大夫約之宅正臨青溪即其地也故王荆公詩昔)
(時江令宅今日丨丨丨此可驗也)内人家(教坊記妓女入宜春院其家猶在教坊謂之丨丨丨)萬鍾家(梁昭明太)
(子七契百金之士丨丨之丨招搖隆富徵集豪華)金穴家(任昉文寵微丨丨之丨恩絶椒風之館)戴顒家(駱賓)
(王詩共尋招隐寺初識丨丨丨羅隐詩盛事兩般君總得老萊衣服丨丨丨)碧玉家(杜審言詩清風細雨濕梅花驟馬先)
(過丨丨丨楊衡詩雲淨烟深丨丨丨)帝子家(李嶠詩昔下天津館常過丨丨丨)釣人家(宋之問過蠻洞詩竹迷樵)
(子徑萍匝丨丨丨)近臣家(蘇頲詩尚書列侯第外戚丨丨丨)鳳女家(儲光羲玉真公主山居詩山北天泉苑山)
(西丨丨丨)小史家(王維詩曲几書留丨丨丨草堂棋賭山隂墅)赤松家(孟浩然宴梅道士房詩忽逢青鳥使邀我)
(丨丨丨)秦人家(常建詩二月尋片雲願宿丨丨丨)海岸家(張子容逢孟浩然詩遠客㐮陽郡来過丨丨丨)魏
王家(崔顥盧姬篇盧姬少小丨丨丨綠鬢紅脣桃李花)茅君家(李頎題盧道士房詩秋砧響落木共坐丨丨丨)蔡
邕家(李頎詩誰能事音律焦尾丨丨丨耿湋詩農桑子雲宅書籍丨丨丨)武陵家(綦毋潛詩人言上皇代犬吠丨丨丨)
大士家(李白詩曲巷幽人宅高門丨丨丨)羽人家(李白詩青熒玉𣗳色縹緲丨丨丨)太清家(李白飛龍)
(引黃帝鑄鼎于荆山鍊丹砂丹砂成黃金騎龍飛上丨丨丨)阿咸家(杜甫詩守歲丨丨丨椒盤已頌花)老夫家
(杜甫詩荒村建子月獨𣗳丨丨丨)楚人家(杜甫詩由来巫峡水本是丨丨丨)著處家(杜甫詩賤子何人記述方)
(丨丨丨又陸游詩賣藥村村市炊粳處處家又身如巢燕年年客心羡游僧處處家)朱門家(杜甫詩出入丨丨丨華屋列蛟)
(螭蘇軾詩下有丨丨丨破墻圍古屋)黃公家(張謂詩茱萸灣頭歸路賖願君且宿丨丨丨)玉女家(張謂詩地接金)
(人岸山通丨丨丨皮日休石窗詩未會通何處應隣丨丨丨又蘇軾詞玉人家在鳳凰山謝逸詞畫樓朱戶玉入家)美人家
(芮挺章詩春江可憐事最在丨丨丨張憲詩連錢遊子騎斑竹丨丨丨)司隸家(郭良詩鳳轄將軍位龍門丨丨丨)蕭
史家(獨孤及詩金屋瓊臺丨丨丨)織女家(吳筠步虛詞玉𣗳雜金花天河丨丨丨)金母家(吳筠步虛詞倏)
(歘造西域嬉遊丨丨丨又韋應物白鸜鵒歌豈不及阿母之家青鳥兒漢宫来往傳消信)綺季家(錢起詩林間客散孫弘閣)
(城上山宜丨丨丨)劇孟家(錢起詩燕趙悲歌士相逢丨丨丨)才子家(錢起詩偶與息心侣忘歸丨丨丨)賢
相家(錢起題杜相公别業詩數畆園林好人知丨丨丨又張耒詩萬竿修竹開侯府十里青山隐相家)葛洪家(盧綸)
(過李尊師院詩寕知樵子逕得到丨丨丨)宰臣家(李端詩諸侯舊調鼎應重丨丨丨)竹林家(李端詩草生楊柳岸)
(鳥囀丨丨丨)夢裏家(耿湋詩明月江邊夜平陵丨丨丨黃庚詩易醉愁邊酒頻歸丨丨丨)越人家(張繼會稽郡樓)
(望雪詩數處微明銷不盡湖山清映丨丨丨)子陵家(戎昱宴嚴侍御莊詩一團春翠色云是丨丨丨)黃鍾家(韓愈)
(芍藥歌翠莖紅蕊天力與此恩不屬丨丨丨)力耕家(韓愈春雪詩呈豐盡相賀寕止丨丨丨又陸游詩天不能窮力穡家)
大夫家(楊巨源詩蘭姿丈人圃松色丨丨丨)第一家(白居易詩朝来惆悵宣平過柳巷當頭丨丨丨許渾詩遶屋遍)
(桑麻村南丨丨丨)蘇小家(白居易杭州春望詩濤聲夜入伍員廟柳色春蔵丨丨丨又徐鉉柳枝詞憑郎暫住青驄馬此)
(是錢唐小小家)刺史家(白居易詩好風朧月清明夜碧砌紅軒丨丨丨)令公家(白居易詩綠野堂開占物華路人指)
(道丨丨丨)遷客家(白居易詩何處春深好春深丨丨丨)隐士家(白居易詩何處春深好春深丨丨丨又李中詩寄宿)
(溪光裏夜凉高士家又黃庭堅水仙花詩暗香靚色撩詩句宜在林逋處士家陶宗儀南村詩路直華亭看林蔵處士家)酒為
家(白居易詩只將琴作伴惟以丨丨丨)醉客家(温庭筠醉歌但有沉冥丨丨丨支頤瞪目持流霞)惠休家(劉滄)
(詩蕭寺春風正落花淹留數宿丨丨丨)綺羅家(薛逢詩荆棘不當車馬道管絃長奏丨丨丨)魚鳥家(陸龜蒙消)
(夏灣詩我真丨丨丨盡室營扁舟又折葦荒芹白鳥家)靖節家(陸龜蒙詩壚中有酒文園會琴上無絃丨丨丨)莫愁
家(孫魴楊柳枝詞晴日萬株烟一陣閒坊兼是丨丨丨歐陽修戲贈詩丨丨丨住洛川傍十五纖腰聞四方)子雲家(徐鉉)
(詩京都盛游觀誰訪丨丨丨)謝鯤家(譚用之詩他日成都却回首東山看取丨丨丨)五柳家(梅堯臣穎公遺碧霄)
(峯茗詩持作衣嚢祕分来丨丨丨)紫陽家(歐陽修太白詩吹笙飲酒丨丨丨紫陽真人駕雲車)蜀王家(林逋詩海)
(棠花落丨丨丨)仲蔚家(司馬光詩松菊陶潛宅蓬蒿丨丨丨)四皓家(司馬光詩官儀赫奕三川守野意蕭疎丨丨丨)
竇淊家(王安石詩寫賦好追陳后寵題詩堪送丨丨丨)總持家(王安石詩門柳故人陶令宅井桐前日丨丨丨)謫
仙家(蘇軾送筍芍藥與公擇詩棄擲諒未能送與丨丨丨)玉川家(蘇軾詩縞裙練帨丨丨丨肝膽清新冷不斜)温
柔家(蘇軾多葉杏花詩坐令游俠客化為丨丨丨)妾回家(蘇軾詩且作遲遲君去魯獨歌緩緩丨丨丨)好事
家(蘇軾三朵花詩畫圖要識先生面試問房陵丨丨丨陸游夢蜀詩夢飲成都丨丨丨新粧執樂雁行斜)禪老家(蘇軾)
(蠟梅詩天工點酥作梅花此有蠟梅丨丨丨)水仙家(蘇軾詩琉璃百頃丨丨丨)一葉家(蘇軾詞方士三山路漁人)
(丨丨丨)海若家(蘇軾觀潮詞雷輥夫差國雲翻丨丨丨范成大大風詩颶毋来從丨丨丨青天白地忽飛沙)洛人
家(蘇轍遊吳氏園詩紫竹暗生岷岫笋山丹強比丨丨丨又千葉牡丹詩造物不違遺老意一枝頗似丨丨丨)太守家
(文同詩可笑陵陽丨丨丨閒無一事只栽花)谷口家(曾鞏南源莊詩子真自愛丨丨丨孔丘老亦洙泗住)漂母家
(陳與義清明詩書生投老王官谷壮士偷生丨丨丨)織屨家(陸游詩適遇扶犁叟同休丨丨丨)船為家(陸游荷花)
(詩三更畫船穿藕花花為四壁丨丨丨)老圃家(陸游詩少時裘馬兢豪華豈料今為丨丨丨)釋子家(朱子詩望)
(中景助詩人趣物外春歸丨丨丨)龐老家(劉克莊寒食清明詩禁烟不到粤人國上冢亦擕丨丨丨)月姊家(元好)
(問瓶中雜花詩素豔来從丨丨丨)廣寒家(洪咨䕫梅花詩銅瓶清浸丨丨丨)劚藥家(余靖西山詩一壇星斗修)
(真館數里雲烟丨丨丨)祕監家(李獻能詩玉峰影裏虚皇閣鐵笛聲中丨丨丨)玉宸家(宋无詩冠帶寒星帔剪霞)
(步虚去宴丨丨丨)繡衣家(劉詵詩范君丨丨丨白璧生藍田)陋巷家(劉詵詩小桃忽露墻東萼春色寕隨丨丨)
(丨)薛濤家(陳基詩西子湖邊蘇小宅錦官城裏丨丨丨)羊權家(楊維楨詩地行公子丨丨丨曾降山中萼綠華)
瞿曇家(王冕蘭亭詩舊時觴詠行樂地今朝魚梵丨丨丨)羅什家(楊奐宿草堂詩百頃逍遥苑千年丨丨丨)離
騷家(宋濓詩空堂悲坐𤼵孤詠風刺欲鬭丨丨丨)玉清家(葉子奇寓玉清觀詩小山&KR1244;竹丨丨丨)廣成家
(高啟閶闔篇宸遊時過丨丨丨瑤觴再夀稱露華)杜陵家(顧敬詩栗里歸來陶令宅桃花開處丨丨丨)
七十二家(史記封禪書古者封泰山禪梁父者丨丨丨丨而夷吾所記十有二焉)四海為家(漢書高祖紀天)
(子以丨丨丨丨非令壮麗亡以重威張衡西京賦方今聖上同天號于帝皇掩丨丨而丨丨富有之業莫我大也隋樂章我應天歴)
(丨丨丨丨協同内外混一戎華鶴蓋龍馬風乘雲車夏章夷服其會如麻劉禹錫詩今逢丨丨丨丨日故壘蕭蕭蘆荻秋)萬石
君家(漢書石奮傳丨丨丨丨以孝謹聞於郡國)二十五家(隋書禮儀志百姓則丨丨丨丨為一社其舊社及人稀者)
(不限其家王貞白御試後進詩丨丨丨丨齊拔宅人間已寫上昇名)郭冠軍家(洛陽伽藍記隴西李元謙樂雙聲語常經)
(冠軍將軍郭文遠宅見其門閥華美乃曰是誰第宅遇佳婢春風出曰丨丨丨丨元謙曰此婢雙聲春風曰儜奴慢罵元謙服婢之)
(能)六合為家(過秦論丨丨丨丨殽函為宫)黃四孃家(杜甫詩丨丨丨丨花滿蹊千朵萬朵壓枝低)舴
艋為家(張志和漁父歌霅溪灣裏釣魚翁丨丨丨丨西復東)林野為家(白居易詩竹鞵葵扇白紗巾丨丨丨丨身)
(是雲)八十一家(陸龜蒙詩三千餘歲上下古丨丨丨丨文字奇)林行婆家(蘇軾詩丨丨丨丨初閉戶翟夫子舍)
(尚留關)雲月為家(黃庭堅濓溪詩八方同宇兮丨丨丨丨)
對語(佛國仙家)(戚里勛家)(巨室豪家)(酒戶詩家)(拔宅浮家)(北里東家)(茶社餅家)(蜑戶龍家)
(金張館王謝家)(揚子宅鄴侯家)(化人國阿母家)(四姓學五侯家)(考作室子克家)(宋玉宅孟珠家)
摘句(斑龍太上家鐘鼔梵王家)(池塘小謝家砧聲竹外家)(雞犬隔山家青裙酒姥家)(雙燕入盧家水𣗳子雲家)
(瓊樓煙雨幾仙家細雨樓臺燕子家)(竹分新翠過隣家遙林燈火見漁家)(一路鶯啼送到家竹林蔵月讀書家)
&KR2002;(宅加切春蔵葉可以為飲巴南曰葭&KR2002;韻會本作荼今俗作茶)
韻藻受茶(唐書陸贄傳夀州刺史張鎰有重名贄往見語三日奇之請為忘年交既行餉錢百萬曰請為母夫人一日費)
(贄不納止丨丨一串曰敢不承公之賜又宋史職官志茶庫掌丨江浙荆湖建劍丨茗以給翰林諸司及賞賚出鬻)嗜茶(唐書)
(陸羽傳羽丨丨著經三篇言茶之原之法之具尤備天下益知飲茶矣宋史職官志王韶言西人頗以善馬至邊其所丨唯丨請趣)
(賣茶司買之又吐蕃傳董氊最強其國大抵吐蕃遺俗也人喜啖生物無蔬茹醯醬獨知用鹽為滋味而丨酒及丨因話錄李約性)
(丨丨常曰茶湏緩火炙活火煎趙師秀詩丨丨身益瘦兼怨欲通仙)飲茶(見上世說王濛好丨丨客至輒命飲士大夫每欲候)
(濛必云今日有水厄續博物志南人好丨丨孫皓以茶與韋昭代酒謝安詣陸納設茶果而已北人初不識開元中太山靈巖寺有)
(降魔師教禪者以不寐人多作茶飲因以成俗茶經救渴飲之以漿蠲憂忿飲之以酒蕩昏昧丨之以丨張謂詩丨丨勝飲酒聊以)
(送將歸徐璣詩身健却緣餐飯少詩清都為丨丨多胡嶠飛龍澗丨丨詩沾牙舊姓餘甘氏破睡須封不夜侯王阮詩老怕無睡戒)
(丨丨高啓病酒詩暫謝高陽侣窗間獨丨丨又五色線右𥙷闕綦母炅性不丨丨著茶飲序云釋滯消壅一日之利暫佳瘠氣耗精)
(終身之累斯大)賣茶(見上)毁茶(唐書陸羽傳李季卿宣慰江南有薦羽者召之羽野服挈具而入季卿不為禮羽愧之更)
(著丨丨論)尚茶(唐書陸羽傳其後丨丨成風回紇入朝始驅馬市茶)市茶(見上)𣙜茶(唐書食貨志王涯判二使置丨)
(丨使徙民茶𣗳于官場焚其舊積者天下大怨令狐楚代為鹽鐵使兼丨丨使復令納𣙜加價而已宋史職官志都大提舉茶馬司)
(掌丨丨之利以佐邦用)煎茶(唐書藝文志張又新丨丨水紀一卷事文𩔖聚學士陶穀得党太尉家姬取雪水丨丨曰党家)
(應不識此宣和畫譜王齊翰畫道釋人物多思致御府所藏陸羽丨丨圖一白居易詩徐傾下藥酒稍爇丨丨大李商隐詩小鼎丨)
(丨面曲池白鬚道士竹間棋曹鄴詩掃葉丨丨摘葉書心閒無夢夜窗虚李洞詩井鎖丨丨水廳關搗藥塵又他日願歸容一榻丨)
(丨掃地習㤀機孟貫詩石泉春釀酒松火夜丨丨蘇軾試院丨丨詩蟹眼已過魚眼生颼颼欲作松風鳴范成大詩蚯蚓祟人能作)
(瘴茱萸隨俗強丨丨費氏宫詞近被宫中知了事每來隨駕使丨丨)拔茶(宋史張詠傳詠令崇陽民以茶為業公曰茶利厚官)
(將𣙜之命丨丨而植桑民以為苦其後𣙜茶他縣民皆失業而崇陽之桑已成其為絹歲百萬疋)官茶(宋史食貨志天禧末)
(天下茶皆禁主吏私以丨丨貿易及一貫五百者死自後定法務從輕減太平興國二年主吏盗丨丨販鬻錢三貫以上黥面送闕)
(下歐陽修論茶法奏状往時丨丨容民入雜故茶多而賤今民自買賣須要真茶真茶不多其價遂貴蘇軾詩爭新買寵各出意今)
(年鬭品充丨丨陸游建安雪詩建谿丨丨天下絶香味欲全須小雪)龍茶(宋史地理志建寧府貢丨丨又范鎮傳祖禹謁告歸)
(省詔賜以丨丨存勞甚渥蘇軾詩銀瓶瀉油浮螘酒紫盌鋪粟盤丨丨黃庭堅有矞雲丨丨詩張耒詩碾聲初破小丨丨陸游雪夜)
(詩丨丨與羔酒得失不足計高啓詩人間留蔵敢輕試持玩正比雲丨丨)山茶(平泉草木記已未歲乂得番禺之丨丨洛陽名)
(園記遠方奇卉如紫蘭茉莉瓊花丨丨之儔號為難植獨植之洛陽輙與其土産無異格古論丨丨花有數種寳珠者花簇如珠最)
(勝海榴茶花蔕青石榴茶中有碎花躑躅茶花如杜鵑花宫粉茶串珠茶皆粉紅色又有一捻紅千葉紅千葉白等名不可勝數或)
(云亦有黃色者本草丨丨産南方葉頗似茶而厚硬有稜深冬開花花治吐血可代鬱金子治婦人髮䐈救衆本草丨丨嫩葉煠熟)
(水淘可食亦可蒸晒作飲蘇軾丨丨詩葉厚有稜犀甲健花深少態鶴頭丹又題趙昌畫丨丨詩爛紅如火雪中開葉適詩酴醿縛)
(籬金沙墻薜荔樓閣丨丨房劉克莊詩青女行霜下暁空丨丨獨殿衆花&KR1244;釋惠洪詩楊柳護橋春欲暗丨丨出屋人未知薩都拉)
(詩小闌干外東風急一樹丨丨落晚晴又蘇轍詩湖藕雪冰絲丨丨發牛乳沈與求詩野店丨丨亦可口試敲松火煮石泉)鬭
茶(茶錄建安丨丨以水㾗先没者為負俟久者為勝故較勝負之說曰相去一水兩水江隣幾雜志蘇才翁嘗與蔡君謨丨丨蔡)
(茶水用惠山泉蘇茶小劣改用竹瀝水煎遂能取勝范仲淹丨丨歌丨丨味兮輕醍醐丨丨香兮薄蘭芷范成大詩煩將煉火炊香)
(飯更引長泉煮丨丨)吃茶(東京夢華錄舊曹門街北山子茶坊内有仙洞仙橋士女往往夜遊丨丨于彼傳燈錄拄杖不在且)
(坐丨丨成廷珪詩欲就禪牀丨丨處倩人扶過水長橋)
雷鳴茶(茶譜昔有僧病冷且久遇老父詢其病僧具告之父曰何不飲茶非常茶也仙家有丨丨丨蒙之中頂茶常以春分)
(之先後多搆人力俟雷之發聲併手採摘以多為貴至三日乃止若獲一兩以本處水煎服能祛宿疾二兩當眼前無疾三兩換骨)
(四兩即為地仙)八餅茶(歸田錄茶之品莫貴于龍鳳團凡八餅重一觔蘇軾詩上人問我遲留意待賜頭綱丨丨丨)雨
前茶(學林新編茶之佳者造在社前其次火前謂寒食前也其下則雨前謂穀雨前蘇軾詩浮石已乾霜後水焦坑閒試丨丨)
(丨又胡悌詩玉髓新烹穀雨茶又釋齊已詩白封題寄火前茶)當酒茶(柳宗元詩勸策扶危杖邀持丨丨丨)
仙人掌茶(李白荅族姪僧中孚贈玉泉丨丨丨丨詩序余聞荆州玉泉寺近清溪諸山山洞往往有乳窟其水邊處處有)
(茗草羅生枝葉如碧玉唯玉泉真公常采而飲之年八十餘顏色如桃花而此茗清香滑熟異于他者所以能還童振枯扶人夀也)
(余遊金陵見宗僧中孚示余茶數十片拳然重疊其状如手號為丨丨丨丨持之見遺兼贈詩要余荅之遂有此作後之高僧大隐)
(知丨丨丨丨發乎中孚禪子及青蓮居士李白也)
增蜀茶(詩椒聊之實疏椒樹似茱萸丨人作丨吴人作茗皆合煮其葉以為香宋史職官志命李把運丨丨至熙河置買馬)
(場白居易代妻戲賀楊六尚書詩嫁得黔婁為妹壻可能空寄丨丨来)苦茶(爾雅檟丨丨注𣗳小如梔子冬生葉可煑作羹)
(飲今呼早采者為茶晚取者為茗一名荈蜀人名之丨丨本草丨丨能去脂使人不睡華佗食論丨丨久食益意思壺居士食忌丨)
(丨久食羽化陶弘景雜錄丨丨輕身換骨膏昔丹丘子黃山君服之茶經茗春采謂之丨丨)賜茶(吳志孫皓每饗宴率以七)
(升為限韋曜飲酒不過二升初見禮異時或密丨丨茗以當至寵衰更逼之玉海乾興後侍臣丨丨畢徹席立講畢復賜坐賜湯侍)
(讀無所職但侍立而已周必大詩綠槐夾道集昏鴉勅使傳宣坐丨丨薩都拉詩紫薇書寄斜封印黃閣香分上丨丨)稅茶
(舊唐書裴休傳立丨丨法十二條奏行物議是之唐書食貨志初德宗納戶部侍郎趙贊議丨天下丨漆竹木十取一以為常平本)
(錢宋史王禹偁傳茶法從古無税唐元和中以用兵齊蔡始丨丨)新茶(舊唐書文宗紀吳蜀貢丨丨皆于冬中作法為之上)
(務恭儉不欲逆其物性詔所供丨丨宜于立春後造顧況焙茶塢詩丨丨已上焙舊架憂生醭劉禹錫詩薤葉照人呈夏簟松花滿)
(椀試丨丨白居易詩小盞吹醅嘗冷酒深爐敲火炙丨丨趙抃詩竺嶺兩曾逢落桂龍山三見擷丨丨蘇軾詩春濃睡足午窗明想)
(見丨丨如潑乳陸游詩囊盛古墨靴紋皺箬護丨丨帶胯方戴昺詩自汲香泉帶落花漫燒石鼎試丨丨)貢茶(唐書地理志懷)
(州河内郡土丨丨峽州夷陵郡歸州巴陵郡夔州雲安郡興元府漢中郡夀州夀春郡廬州廬江郡蘄州蘄春郡常州晉陵郡湖州)
(吳興郡睦州新定郡福州長樂郡饒州鄱陽郡雅州盧山郡皆丨丨唐書文宗紀太和七年罷吳蜀冬丨丨苕溪漁隱叢話義興丨)
(丨非舊也李栖筠典是邦僧有獻佳茗陸羽以為冠于他境可薦于上栖筠從之始進萬兩張昱詩玉斝試斟官給酒銀煎重瀹丨)
(餘丨)鬻茶(唐書陸羽傳時丨丨者至陶羽形置煬突間祀為茶神)擷茶(唐書李紳傳紳遷滁夀二州刺史霍山多虎丨)
(丨者病之治機穽發民跡射不能止紳至盡去之虎不為暴大觀茶論丨丨以黎明見日則止用爪斷不以指揉)采茶(唐書)
(藝文志温庭筠丨丨錄一卷茶經茶之具籝一曰籃一曰籠一曰筥以竹織之茶人負以丨丨者也試茶錄民間常以驚蟄為候以)
(春隂為丨丨得時温庭筠詩丨丨溪𣗳綠煮藥石泉清方干詩雲島丨丨常失路雪龕中酒不關扉蔡襄丨丨詩春衫逐紅旗散入)
(香林下陸游詩丨丨歌裡春光老煮繭香中夏景長)江茶(唐書食貨志武宗即位鹽鐵轉運使崔珙又增丨淮丨稅朱子荅江)
(賓臣書丨丨五瓶少見微意)製茶(宋史太祖紀開寳七年閏月癸亥詔减湖南新丨丨)羡茶(宋史職官志程之邵以丨)
(丨入熙秦市戰騎故馬多而茶息厚)貴茶(宋史職官志程之邵言戎俗食肉飲酪故丨丨而病于難得願禁沿邊鬻茶專以蜀)
(産易上乘詔可未幾獲馬萬匹)支茶(宋史職官志紹興四年初命四川宣撫司丨丨博馬)食茶(宋史食貨志民之欲茶者)
(售于官給其日用者謂之丨丨)片茶(宋史食貨志茶有二𩔖曰丨丨曰散茶丨丨蒸造實&KR1032;模中串之)散茶(宋史食貨)
(志丨丨出淮南有龍溪雨前雨後之𩔖薛能詩野色生肥芋鄉儀擣丨丨)販茶(宋史食貨志商賈丨丨應往府界及在京師湏)
(令產茶山場州軍給引並赴京場中賣)渚茶(宋史蘇舜欽傳有興則泛小舟出盤閶二門吟嘯覽古於江山之間丨丨野釀)
(足以銷憂蓴鱸稻蟹足以適口)輸茶(宋史李允則傳初馬氏暴歛民丨丨初以九斤為一大斤後益至三十五斤允則請以十)
(三斤半為定制民皆便之高啓詩山籠丨丨至溪船摘芰行)禁茶(宋史黃廉傳陸思閔茶法為川陜害遣廉使蜀按察至則)
(奏罷其泰甚者請𣙜熙泰茶勿改而許東路通商丨南丨毋入陜西以利蜀貨定博馬歲額為萬八千匹)建茶(宋史錢俶傳太)
(平興國三年宴俶長春殿俶貢丨丨萬斤郡齋讀書志宋丁謂撰丨安丨錄三卷楊萬里詩傳呼惠山水来㵸丨溪丨林景熙題陸)
(放翁詩卷後輕裘駿馬成都花冰甌雪椀丨溪丨)産茶(宋史占城國傳占城地不丨丨亦不知醖釀之法止飲椰子酒兼食)
(檳榔郡齋讀書志陸羽茶經載丨丨之地造作器具古今故事分十二門)造茶(金史食貨志泰和五年春罷丨丨之防脞說湖)
(州啄木嶺有金沙泉每歲丨丨之所也泉處居常無水欲丨丨則太守具犧牲拜泉乃湧出及丨丨畢泉即漸涸矣蔡襄丨丨詩糜)
(玉寸隂間摶金新範裏)馬茶(元史蘇布特傳攻滿濟勒噶部蘇布特為先鋒與諸王五道分進既渡固納河諸王以敵尚衆欲)
(還蘇布特曰王欲歸自歸我不至圖爾納河丨丨城不還也乃馳至丨丨拔之而還)名茶(華陽國志南安武陽皆出丨丨)設
茶(宋錄新安王子鸞豫章王子尚詣曇濟道人于八公山道人丨丨茗子尚味之曰此甘露也何言茶茗)毗茶(水經注新)
(頭河東南流逕中天竺國兩岸平地有國名丨丨佛法興盛)烹茶(國史𥙷常魯公使西蕃丨丨帳中贊普問曰此何為者魯)
(公曰滌煩療渴所謂茶也宣和畫譜周昉寓意丹青馳譽當代御府所蔵有丨丨圖一劉得仁詩岸幘棲禽下丨丨玉漏中李中詩)
(丨丨留野客展畫看滄洲高啓詩分泉自給丨丨水待雨惟耕種藥畦)炙茶(茶經夹以小青竹為之長一尺二寸令一寸以)
(上有節節以上剖之以丨丨也又凡丨丨慎勿於風爐間炙熛熖如鑽使炎凉不均)焙茶(茶經棚一曰棧以木構于焙上編木)
(兩層高一尺以丨丨也白居易詩春泥秧稻暖夜火丨丨香又室香羅藥氣籠暖丨丨烟蘇轍詩溪父起收&KR0699;下鯉山翁来賣丨中)
(丨)益茶(茶經越州瓷岳瓷皆青青則丨丨)觕茶(茶經飲有丨丨散茶末茶餅茶者乃斫乃熬乃煬乃舂貯於缾缶之)
(中以湯沃焉謂之痷茶又作粗楊萬里詩丨丨淡飯終殘年)收茶(清異錄丨丨在四月嫩則益人粗則損人)幻茶(清異)
(錄沙門福全生於金鄉長於茶海能注湯丨丨成一句詩四甌共一絶句)串茶(夢溪筆談唐人重丨丨粘黑者則已近乎建餅)
(矣)草茶(歸田錄䗶茶出於建劒丨丨勝於兩浙兩浙之品日注為第一蘇軾詩丨丨無賴空有名高者夭邪次頑獷)啜
茶(司馬光日記初除學士待詔李堯卿宣召稱有勅口宣畢再拜升階與待詔坐丨丨蓋中朝舊典也朱子詩白酒頻斟當丨丨)
(何妨一醉野人家)芽茶(北苑貢茶錄茶芽凡數品最上曰小芽如雀舌鷹爪以其勁直纖挺故號丨丨早春極少)别茶
(茶錄善丨丨者正如相工之視人氣色也白居易詩不寄他人先寄我應緣我是丨丨人)試茶(茶錄茶有真香而入貢者微以)
(龍腦和膏欲助其香建安民間丨丨皆不入香恐奪其真郡齎讀書志蔡襄皇祐中修起居注仁宗常面諭云昨卿所進龍茶甚精)
(襄退而記其烹試之法成書二卷進御名丨丨錄陸龜蒙聫句背日聊依桂嘗泉欲丨丨陸游詩曳杖行穿嶓冢雲丨丨手挹香溪)
(水)點茶(茶錄丨丨茶少湯多則雲脚散湯少茶多則粥面聚)蔵茶(茶錄丨丨宜蒻葉而畏香藥喜温燥而忌濕冷)碾
茶(茶錄丨丨大要旋碾則色白)養茶(茶錄茶焙編竹為之納火其下去茶尺許常温温然所以丨丨色香味也梅堯臣詩)
(丨丨摘蘂新春後)早茶(𥙷茶經芽茶只作丨丨馳奉萬乘嘗之可矣如一旗一鎗可謂奇茶也白居易詩簷前新葉覆殘花)
(席上餘杯對丨丨)奇茶(見上)雲茶(本草石蘂一名丨丨)買茶(王褒僮約陽武丨丨白居易詩商人重利輕别離前)
(月浮梁丨丨去)芳茶(張載登成都白菟樓詩丨丨冠六清溢味播九區)傾茶(李嘉祐詩當山不掩戶映日自丨丨五燈)
(會元寶徹禪師同南泉二三人去謁徑山路逢一婆至店婆煎茶一瓶擕盞三隻至謂曰和尚有神通者即喫茶三人相顧間婆曰)
(看老朽自逞神通去也於是拈盞丨丨便行)種茶(張籍詩甃石新開井穿林自丨丨)蒸茶(元稹詩旋丨丨嫩葉徧把)
(柳長條蘇轍詩犬牙舂米新秋後麥粒丨丨欲社天)殘茶(白居易詩暮宿五侯門丨丨冷酒愁殺人)行茶(白居易詩嘗酒)
(留閒客丨丨使小娃)蒙茶(白居易詩蠻榼来方瀉丨丨到始煎)琴茶(白居易丨丨詩琴裏知聞惟淥水茶中故舊是蒙山)
索茶(白居易詩舉頭中酒後引手丨丨時)春茶(白居易詩惟有巢兄不相㤀丨丨未斷寄秋衣蘇轍潄玉亭詩入瓶銅鼎)
(丨丨白接竹齋厨午飯香葉適詩丨丨翠旗展霜荔錦幨垂)嘗茶(白居易詩呼童遣移竹留客伴丨丨崔珏有美人丨丨行)
(陸龜蒙詩鍊藥傳丹鼎丨丨試石&KR0008;蘇軾詩丨丨看畫亦不惡問字求詩了無礙)分茶(韓翃謝茶表吴主禮賢方聞置茗晉)
(臣愛客纔有丨丨陸游詩矮紙斜行閒作草晴窗細雨戲丨丨)麻茶(李涉詩今日顛狂任君笑趁愁得醉眼丨丨又陳造詩茅)
(屋新成容寄宿丨丨初熟仍見分)擕茶(杜牧遊林泉寺金碧洞詩丨丨臘月遊金碧合有文章病茂陵張耒詩野僧治飯挑)
(蔬至童子丨丨對客煎趙孟頫詩夢想寒月泉丨丨就泉煮)澗茶(温庭筠詩丨丨餘爽不成眠)擣茶(温庭筠詩曬藥)
(竹齋暖丨丨松影深于鵠詩丨丨書院静講易藥堂春于石詩丨丨驚鶴醒抛果引猿来)野茶(李郢詩丨丨無限春風葉溪水)
(千重返照波)嫩茶(李郢詩丨丨重攪綠新酒略炊醅)留茶(項斯早春詩勸酒客初醒丨丨僧未来)印茶(李洞)
(詩丨丨泉遶石封國角吹樓)護茶(李洞山寺老僧詩丨丨高夏臘愛火老春秋)柏茶(李洞詩𣗳谷期招隐吟詩煮丨)
(丨)溪茶(伍喬詩野石静排為坐榻丨丨深煮當飛觥司空圖柳詩惱得閒人作酒病剛湏又撲越丨丨蘇軾詩我官於南曾)
(幾時嘗盡丨丨與山茗)紅茶(司空圖丨丨花詩景物詩人看即誇豈憐高韻說丨丨)宜茶(司空圖詩别畫長懷吳寺)
(壁丨丨偏賞霅溪泉)乳茶(崔珏詩銀瓶貯浪水一掬松雨聲来丨丨熟)烘茶(李建勲詩隔紙丨丨蘂移鐺剥芋衣)煮
茶(杜荀鶴詩丨丨窗底水採藥屋頭山王禹偁詩春園遺母親焼筍夜榻留僧自丨丨朱子詩行看靚豔湏擕酒坐對清隂只丨)
(丨徐照詩掃地就凉松日少丨丨消困石泉新)摘茶(韓偓詩生涯採芝叟鄉俗丨丨歌歐陽修詩雪消深林自劚筍人向空山)
(隨丨丨蘇轍詩丨丨戶外蒸黃葉掘笋林中間綠蔬僧惠洪詩播穀風光寒日近丨丨時節亂山閒)擎茶(李咸用僧院薔薇詩)
(客引丨丨看離披曬錦紅又短童應捧杖稚女學丨丨曹松詩滌硯松香起丨丨岳影來)甘茶(李咸用詩糲麫芟汀蓼丨丨挈)
(石泉)石茶(歐陽修雙井茶詩西江水清江石老丨上生丨如鳳爪范梈詩祇今可買惟邨酒無復能来試丨丨楊維楨大𣗳歌)
(一株丨丨粲冬蘤紅若火鏡鎔冰濤)顛茶(蘇軾詩歸来又見丨丨陸多病仍逢止酒陶)好茶(蘇轍詩性似丨丨常自飬)
(交如泉水久彌親)越茶(文同詩嗔人掃壁開吳畫留客臨軒試丨丨)挈茶(唐庚嘲陸羽詩飲罷丨丨去譬彼澆畦畹)
瓜茶(沈與求詩慣看留客費丨丨)作茶(陸游詩聊將横浦紅絲磑自丨蒙山紫筍丨方岳詩入饌春燒笋分燈夜丨丨)
懷茶(陸游詩買菊穿苔種丨丨就井煎)磑茶(陸游詩小樓有月聽吹笛深院無風看丨丨)品茶(陸游戲述淵明)
(鴻漸遺事詩丨丨未及毁茶妙飲酒何如止酒高)餽茶(陸游詩山寺丨丨知穀雨人家插柳記清明)裹茶(陸游詩只)
(要耕犁及時節丨丨買餅去租牛)畏茶(陸游詩堪笑枯腸漸丨丨)餉茶(陸游詩南山僧丨丨細細雪落磑)晚茶
(陸游詩小婦簪新麥群童摘丨丨方䕫詩早麥熟隨芹菜餉丨丨香和𣗳芽蒸)土茶(陸游詩地爐豆䕸煎丨丨)敲茶(陸游)
(詩蓬窗坐睡摧頽甚隔竹丨丨頼小童)夜茶(陸游詩一掬琴高魚聊用薦丨丨又凄迷籬落開寒菊鄭重比隣設丨丨)寄
茶(楊萬里詩君向瀟湘我閩粤寄書只在丨丨前)瀹茶(楊萬里詩山僧笑道知儂渴其實迎賓例丨丨)思茶(趙秉文詩)
(玉堂睡起苦丨丨别院銅輪碾露芽)小茶(元好問五歲德華小女詩牙牙姣女總堪誇學念新詩似丨丨注唐人以茶為小女)
(美稱)供茶(王士熙竹枝詞土屋青帘留買酒石泉老衲唤丨丨)仙茶(薩都拉詩丨丨旋煮桐江水客火遙分石壁燈)碓
茶(倪瓚詩煮藥烟輕衝竈出丨丨聲遠隔溪聞)青茶(仇遠詩旋烹紫筍猶含籜自摘丨丨未展旗)尋茶(釋明本詩)
(雲根撥笋澗底丨丨)熏茶(楊基詩𧖟屋柘烟朝焙繭鵲爐沉火晝丨丨)過茶(五燈會元仲興禅師在道吾為侍者因丨)
(丨與吾吾提起盞曰是邪是正)遇茶(五燈會元僧問法真禅師曰生死到来時如何師曰丨丨喫茶遇飯喫飯)送茶(五燈)
(會元懷岳禪師參夾山令師丨丨師曰某甲為佛法来不為丨丨来)釅茶(五燈會元丨丨三五盌意在钁頭邊)
紫荀茶(唐書地理志晉陵郡吳興郡土貢丨丨丨國史𥙷湖州有顧渚丨丨丨余靖詩郡庭無事即仙家野圃栽成丨丨丨)
(又錢起詩竹下㤀言對紫茶全勝羽客醉流霞)顧渚茶(唐書陸龜蒙傳嗜茶置園丨丨山下歲取租丨自判品第陸游詩焚)
(香細讀斜川集候火新烹丨丨丨)荆南茶(宋史食貨志海州丨丨丨善而易售商人願得之故入錢之數厚于他州)秋
葉茶(宋史食貨志李稷重黃花丨丨丨之禁又陸游詩村女買秋茶)無味茶(秦子顧彥先曰有味如臛飫而不醉丨丨)
(如丨飲而醒焉醉人何用也)武陵茶(荆州土地記丨丨七縣通出丨最好)涪陵茶(華陽國志丨丨無𧖟桑少文學)
(惟出丨丹漆蜜蠟)眞上茶(藝文𩔖聚温嶠表遣取供御之調條丨丨丨千片茗三百大薄乂桐君錄巴東别有真茗茶煎)
(飲令人不眠博物志飲真茶令人少眠睡劉琨與兄子羣書前得安州乾茶二斤吾患體中煩悶恒仰真茶汝可信信到之蘇軾詩)
(懸知貴公子醉眼無真茶王安石詩舊德醉心如美酒新篇清目勝真茶)碧澗茶(國史𥙷風俗貴茶茶之名品益衆峽州有)
(碧澗明月)明月茶(見上)六班茶(雲仙别錄樂天方入關齋劉禹錫正病酒乃餽菊苗韲蘆菔鮓換取樂天丨丨丨以)
(醒酒又傳燈錄提多迦尊者火光三昧自焚彌遮迦與八千比丘同收舍利於班茶山中起塔供養)線解茶(續博物志物有)
(異體而相制者翡翠屑金人氣粉犀北人以鐡敲冰南人以丨丨丨)蒙頂茶(本草石蕊一名丨丨丨)騎火茶(茶譜)
(龍安有丨丨丨最為上品騎火者言不在火前不在火後)天柱茶(中朝故事李德裕有親知授舒州牧李謂之曰到郡日丨)
(丨峯丨可惠三四角薛能謝劉相公寄丨丨丨詩兩串春團敵夜光名題天柱印維揚)灉湖茶(岳陽風土記丨丨諸山舊)
(出丨謂之丨丨丨李肇所謂岳州灉湖之含膏也今惟白鶴僧園有千餘本土地頗𩔖北苑一歲不過一二十兩土人謂之丨丨丨)
(味極甘香)白鶴茶(見上)龍陂茶(清異錄開寳中竇儀飲予茶味極美奩面標云丨丨山子丨龍陂是顧渚山之别境)
五花茶(清異錄有丨丨丨者其片作五出花)鶴嶺茶(清異錄洪州丨丨丨其味極好)北苑茶(熊蕃有丨丨丨)
(錄陸游詩歐陽公譜西都花蔡公亦記丨丨丨又長橋鮓美桃花嫩丨丨丨新帶胯方五燈會元僧問蔵用禅師曰如何是和尚家)
(風師曰齋前厨蒸南國飯午後爐煎丨丨丨)龍鳳茶(宣和北苑貢茶錄太平興國初特置龍鳳模遣使就北苑造團茶以)
(别庶飲丨丨丨始于此)研膏茶(郡齋讀書志建州丨丨丨起于南唐太平興國中始進御)白葉茶(試茶錄茶之名)
(有七一曰丨丨丨芽葉如紙民間以為茶瑞耴其第一者為鬭茶而氣味殊薄非食茶之比次有甘葉茶其芽𤼵即肥為食茶之上)
(品三曰早茶𤼵常先春四曰細葉茶短而不乳五曰稽茶芽晚而青黃六曰晩茶蓋雞茶之𩔖比諸茶晚生于社後七曰叢茶亦曰)
(蘖茶高不數尺貧民取以為利)壑源茶(試茶錄丨丨口者在北苑之東北其丨甘香特勝米芾詩懶傾惠泉酒點盡丨丨丨)
竹間茶(柳宗元酬巽上人以丨丨自採新丨見贈詩芳叢翳湘竹零露凝清華復此雪山客晨朝掇靈芽劉宰詩時培石上)
(土更種丨丨丨)不嫌茶(白居易詩慇懃蕭庶子愛酒丨丨丨)雪水茶(白居易詩吟咏霜毛句閒嘗丨丨丨)遠到
茶(白居易答楊工部常州寄茶詩悶吟工部新来句渴飲毘陵丨丨丨)陽羡茶(盧仝詩天子未嘗丨丨丨百草未敢先開)
(花)七椀茶(盧仝謝孟諫議寄新茶詩一椀喉吻潤二椀破孤悶三椀搜枯腸惟有文字五千卷四椀𤼵輕汗平生不平事)
(盡向毛孔散五椀肌骨清六椀通仙靈七椀喫不得也唯覺兩腋習習清風生蘇軾詩何須魏帝一丸藥且盡盧仝丨丨丨又白居)
(易詩藥銷日晏三匙飯酒渴春深一椀茶又春風小榼三升酒寒食深爐一椀茶)烏觜茶(薛能鄭使君寄丨丨丨詩烏觜)
(擷渾牙精靈勝鏌鋣)明昌茶(司空圖看杏花詩客来須共醒醒看碾盡丨丨幾角丨)覓句茶(杜荀鶴詩松醪臘醖)
(安神酒布水宵煎丨丨丨)石廪茶(李羣玉詩有客衡岳隐遺予丨丨丨)洞庭茶(王禹偁詩地脉暗分吴苑水厨烟時)
(煮丨丨丨)嶽麓茶(王禹偁詩山行馬拂湘川石寺宿僧倛丨丨丨)睡起茶(王禹偁詩春殘葉密花枝少丨丨丨親酒)
(盞疎周必大詩鍾山處士映高霞止酒惟親丨丨丨又五燈會元僧問水月禅師曰如何脩行即得與道相應師曰高卷吟中箔濃)
(煎睡後茶)七品茶(梅堯臣詩忽有西山使始遺丨丨丨)桑苧茶(蘇軾詩明年丨丨煎丨處憶著衰翁首重迴自注皎)
(然有九日與陸羽煎茶詩羽自號桑苧翁余來年九日去此久矣)桃花茶(蘇軾有問大冶長老乞丨丨丨栽東坡詩陸游)
(詩不用更瀹丨丨丨)巳飯茶(蘇軾詩却尋三十年前味未飯鐘時丨丨丨)雪坑茶(蘇軾次韻曾仲錫元日見寄詩)
(吾國舊供雲澤米君家新致丨丨丨)月兔茶(蘇軾有丨丨丨詩)雙井茶(蘇軾有魯直餽丨丨丨詩陳師道贈魯直)
(詩君如丨丨丨衆口願共嘗)旅生茶(蘇軾詩松間丨丨丨已與松俱瘦)垂雲茶(蘇軾有怡然以丨丨新丨見餉)
(報以大龍團詩)西菴茶(蘇軾詩更將丨丨丨勸我洗江瘴)日注茶(蘇轍丨丨丨詩君家丨丨山前住冬後芽丨麥)
(粒麤一作鑄李孝光詩城裏鏡湖稻山隂丨丨丨)博馬茶(蘇轍論蜀茶状乞罷放𣙜法令細民自作交易止令所在場務)
(據數抽買丨丨丨勿失朝廷武備)七寶茶(周必大詩詩成蜀錦燦雲霞宫樣宜嘗丨丨丨)銀合茶(周必大詩天香)
(猶帶曳裾霞丨丨行參到闕丨注故事召用兩府將到闕中使賜丨丨丨藥及香)巳公茶(周必大詩卯飲高樓徹莫霞絶)
(勝茅屋丨丨丨)安樂茶(朱子與志南上人書偶得丨丨丨分上廿缾陸游詩莫年常苦睡為祟好事新分丨丨丨)午甌
茶(陸游詩僧分晨鉢筍客供丨丨丨又篝火就炊朝甑飯汲泉自煮丨丨丨又釋益山居詩夜火晴收楓塢葉午茶寒煮石池冰)
自在茶(陸游詩竹院隨僧丨丨丨)花塢茶(陸游蘭亭道上詩蘭亭酒美逢人醉丨丨丨新滿市香)霧中茶
(陸游九日試丨丨僧所贈丨詩今日蜀州生白髮瓦爐獨試丨丨丨)橄㰖茶(陸游詩寒泉自換菖蒲水活火閒煎丨丨丨)
故園茶(陸游試日鑄顧渚茶詩吾是江南桑苧家汲泉閒品丨丨丨又僧清珙山居吟滿山筍蕨滿園茶一𣗳紅花間白花)
白雪茶(陸游詩已炊藟散真珠米更點丁坑丨丨丨)連枝茶(范成大詩剔核杏餘酸丨丨丨賸苦)滿甌茶
(翁卷詩笑予非酒戶相勸丨丨丨)隐於茶(戴昺茶隐詩美人丨丨丨性與茶不異)透佛茶(文天祥詩活火參禅)
(筍真泉丨丨丨)玉川茶(祝簡詩未用一杯張翰酒正須七椀丨丨丨)嶺南茶(耶律楚材詩高人惠我丨丨丨爛賞)
(飛花雪滿車)絶品茶(耶律楚材乞茶詩厚意江洪丨丨丨先生分出蒲輪車)粟粒茶(周權詩從客飯雕胡屢瀹)
(丨丨丨)盧仝茶(李孝光詩祝婦家傾伯倫釀驅兒手煮丨丨丨)雪竇茶(成廷珪詩曉飯天童筍春泉丨丨丨)曹
溪茶(陳孚詩自知不是名韁客消得丨丨一滴丨)石鼎茶(朱德潤雪泉詩丨丨丨温風味冽玉壺冰皎露華乾)鸚
鵡茶(劉詵詩丨丨丨香分供客茶䕷酒熟足娱親)趙州茶(高啟詩林下本来參玉板不須更煮丨丨丨五燈會元僧)
(問谷泉禅師曰未審客来將何祇待師曰雲門餬餅丨丨丨)學士茶(楊基詩莫煮清貧丨丨丨且沽綠色人間酒)優
留茶(五燈會元如来行化至摩突羅國見一青林枝葉茂盛語阿難曰此林地名丨丨丨吾滅度後一百年有比丘商那和脩)
(于此轉妙法輪後百歲果誕和脩)一貼茶(五燈會元法真禅法問僧甚處去曰峨嵋禮普賢去師舉拂子曰文殊普賢總)
(在這裏僧作圓相抛向後乃禮拜師喚侍者取丨丨丨與這僧)三椀茶(五燈會元僧問如寳禅師曰如何是和尚家風師曰)
(飯後丨丨丨)菖蒲茶(五燈會元一盞丨丨丨數箇沙糖棕)
秋老黃茶(蘇轍論蜀茶状園戶例收晚茶謂之丨丨丨丨不限早晚隨時即賣)
對語(法酒官茶)(盧橘蜀茶)(行藥試茶)(漉酒焙茶)(擲果鬭茶)(卯酒午茶)(繰繭碾茶)(拳蕨乳茶)
(金谷酒玉川茶)(清風飯明月茶)(中山醖北苑茶)(槐葉麪桃花茶)(霜後橘雨前茶)(紅蓮稻紫筍茶)
摘句(石鼎自煎茶竹籠焙春茶)(香風正采茶殘枿出秋茶)(尋泉鬭建茶吟長待煮茶)
(龍團新賜上方茶湯響松風聽煮茶)(隔崦人家午焙茶待容惟烹石鼎茶)(石泉槐火試新茶雨前人寄慢亭茶)
御定佩文韻府卷二十一之二
