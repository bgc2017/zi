欽定四庫全書
御定佩文韻府卷五十一之三
上聲二十一馬韻三
社(棠者切丨稷)
韻藻大社(書宜于冢土疏冢土丨丨也詩廼立冢土傳冢土丨丨也起大事動大衆必先有事乎社而後出謂之宜禮記)
(王為羣姓立社曰丨丨王自為立社曰王社諸侯為百姓立社曰國社諸侯自為立社曰侯社大夫以下成羣立社曰置社又天子)
(丨丨必受霜露風雨以達天地之氣也)王社(見上唐書禮樂志垂拱中武后籍田壇曰先農壇神龍元年禮部尚書祝欽明)
(議曰周頌載芟春籍田而祈社稷禮天子為籍千畝諸侯百畝則緣田為社曰丨丨侯社今曰先農失丨丨之義宜正名為帝社獨)
(斷天子之社曰丨丨一曰帝社古者有命將行師必於此社授以政)國社(見上乂詩中冓之言疏凡男女之隂訟聽之於勝丨)
(之丨隂訟爭中冓之言以觸法者)侯社(見上李正封詩丨丨退無功鬼薪懲不恪)置社(見上)帝社(見上)公社
(詩其始播百榖箋謂祈來年百榖於丨丨禮記天子乃祈來年於天宗大割祠於丨丨及門閭臘先祖五祀史記封禪書令縣為丨)
(丨注李竒曰猶官社)官社(見上漢書郊祀志聖漢興禮儀稍定已有丨丨未立官稷注高帝除秦社稷立漢社稷禮所謂太社)
(也時又立丨丨配以夏禹所謂王社也宋書禮志國有二社而稷亦有二漢魏則有丨丨無稷故常二社一稷也)春社(禮記)
(夏礿秋嘗冬烝丨丨)郊社(禮記禮行於丨而百神受職焉禮行於丨而百貨可極焉禮行於祖廟而孝慈服焉禮行於五祀而)
(正法則焉故自丨丨祖廟山川五祀義之修而禮之藏也又周公旦有勲勞於天下周公既没成王康王追念周公之所以勲勞者)
(而欲尊魯故賜之以重祭外祭則丨丨是也内祭則大嘗禘是也又丨丨之禮所以事上帝也史記封禪書自禹興而修社祀后稷)
(稼穡故有稷祠丨丨所從來尚矣謝眺詩禮行丨丨人神受職白居易詩班師丨丨内操袂凱歌中)馬社(周禮夏官校人秋祭)
(丨丨注丨丨始乘馬者)觀社(春秋公如齊丨丨注齊因祭社蒐軍實故公往觀之)兩社(左傳成季之將生也桓公使卜)
(楚丘之父卜之曰男也其名日友在公之右間於丨丨為公室輔注丨丨周社亳社丨丨之間朝廷執政所在庾信齊王憲碑銘照)
(於四國充於丨丨)周社(見上)亳社(見上書盤庚遷于殷傳亳之别名疏亳是殷地大名故殷社謂之丨丨左傳鳥鳴於)
(丨丨疏丨丨殷社也武王伐紂而頒其社於諸侯以為亡國之戒此鳥鳴於魯國之丨丨也亳又作薄禮記薄社北牖使隂明也注)
(薄社殷之社殷始都薄)殷社(見上)青社(史記三王世家立子閎為齊王曰於戲小子閎受兹丨丨注王者以五色土為)
(太社封四方諸侯各以其方色土與之歸以立社齊在東方故曰丨丨潘岳楊荆州誄丨丨白茅赤朱其紱貢師泰黃金臺詩昭王)
(銳志移丨丨築土懸金奉賢者)赤社(史記三王世家立子胥為廣陵王曰於戲小子胥受兹丨丨)玄社(史記三王世家)
(立子旦為燕王曰於戲小子旦受兹丨丨魏志武帝紀注丨土之丨苴以白茅)里社(史記封禪書高祖十年春有司請令縣常)
(以春三月及時臘祠社稷以羊豕民丨丨各自財以祠漢書陳平傳丨中丨平為宰分肉甚均宋書禮志據祭法大夫以下成羣立)
(社曰置社王景侯解曰今之丨丨是也獨斷百姓以上則共一社今之丨丨是也酈炎詩陳平敖丨丨韓信釣河曲張舜民凝壽寺)
(記負夕陽見丨丨)罷社(魏志王修傳年七歲喪母母以社日亡來歲隣里社修感念母哀甚隣里聞之為之丨丨)白社
(晉書董京傳至洛陽被髮而行逍遥吟詠常宿丨丨中時乞於市逸士傳董威在洛陽隱居丨丨沈約郊居賦乍容身於丨丨亦寄)
(孥於伯通王僧孺詩東北指青門西南見丨丨庾信啟丨丨之内拂草看冰靈臺之中吹塵視甑又詩蕭條依丨丨寂寞似東臯李)
(商隱詩丨丨幽閒君暫居青雲器業我全疎温庭筠詩丨丨已蕭索青樓空艷陽陳造詩丨丨雙林去高軒二妙來)宗社(五代)
(史晉家人傳樞密使郭威志安丨丨杜甫詩燕趙期洗清周秦保丨丨)蓮社(丨丨高賢傳慧遠居廬山慧永慧持道生曇順)
(僧叡曇恒道昺曇洗道敬佛䭾邪舍佛䭾跋陀羅名儒劉程之張野周續之張詮宗炳雷次宗等結社念佛世號十八賢又遠法師)
(與諸賢結丨丨以書招淵明淵明曰若許飲則往許之遂造焉怱攅眉而去又謝靈運至廬山一見遠公肅然心伏乃即寺築臺翻)
(湼槃經鑿池植白蓮時遠公諸賢同修淨土之業因號白丨丨裴說詩他年白丨丨猶許重相期温庭筠詩白丨丨裏如相問說與)
(遊人是姓雷)結社(見上温庭筠詩暫對山松如丨丨偶因糜鹿自成羣)保社(黃庭堅詩本與江鷗為丨丨元好問詩父)
(老漸來同丨丨兒童久已愛文章)
戮於社(書用命賞於祖不用命丨丨丨)命民社(禮記仲春之月安萌芽養幼少存諸孤擇元日丨丨丨)枌榆
社(史記封禪書高祖初起禱豐丨丨丨天下已定詔御史令豐謹治丨丨丨常以四時春以羊彘祠之注社在豐東北十五里或)
(曰枌榆鄉名高祖里社曹伯啓詩夢想丨丨丨披襟坐藜牀)欒公社(漢書欒布傳布以功封鄃侯為燕相燕齊之間皆為)
(立社號丨丨丨庾信長孫儉碑漢陽郡前非徒武侯之廟臨淄城下豈獨丨丨之丨)洛陽社(謝眺詩既乏瑯琊政方憩丨丨)
(丨王維詩一罷宜城酌還歸丨丨丨又蘇軾詩便從洛社休官去猶有閒居二十年張翥賞杏花詩洛社衣冠今日再蘭亭觴詠此)
(情同)枯桑社(庾信枯𣗳賦東海有白木之廟西河有丨丨之丨又蘇軾詩鼔吹却入農桑社)雞豚社(方回詩許追父)
(老丨丨丨為說猶能醉頰紅)
增右社(書盤庚既遷奠厥攸居乃正厥位疏禮郊在國外左祖丨丨面朝後市正厥位謂正此郊廟朝社之位也)朝社
(見上王微詩壯情抃驅馳猛氣捍丨丨)茅社(書厥貢惟土五色疏蔡邕獨斷云天子大社以五色土為壇皇子封為王者授)
(之太社之土以所封之方色苴以白茅使之歸國以立社謂之丨丨宋書袁顗傳景和元年詔曰新除吏部尚書顗匡贊之效實監)
(朕懷宜甄丨丨以奬義㮣可封新隆縣子又劉穆之傳穆之履謙居寡守之彌固每議及封賞輙深自抑絶所以勲高當年而未沾)
(丨丨梁簡文帝表早建丨丨夙聞井賦庾信文山河丨丨一反司勲羅隱詩九牧土田周制在兩藩丨丨漢儀同)立社(見上)
嚴社(書用命賞於祖弗用命戮於社傳社主隂隂主殺親祖丨丨之義)夏社(書序湯既勝夏欲遷其社不可作丨丨)
祭社(書宜於冢土傳丨丨曰宜春秋天王使石尚來歸脤注脤丨丨之肉盛以蜃器以賜同姓諸侯親兄弟之國與之共福郭)
(鈺詩讀書未有平戎策止酒聊輸丨丨錢)宜社(見上禮記天子將出𩔖乎上帝丨乎丨造乎禰諸侯將出丨乎丨造乎禰注𩔖)
(宜造皆祭名)門社(詩序綿文王之興本由太王也疏經九章上七章言太王得人心生王業乃避狄居岐作寢廟丨丨是本)
(太王下二章乃言文王興之事)廟社(詩俾立室家疏司空之屬有匠人其職有營國廣狹之度丨丨朝市之位韓愈詩來獻闕)
(下以告丨丨)獮社(詩載謀載惟傳嘗之日涖卜來歲之芟獮之日涖卜來歲之戒社之日涖卜來歲之稼疏社文在嘗獮之)
(下謂秋獮祭社也嘗在孟秋丨丨俱在仲秋取禽而後祭社故先丨俊丨也嘗社是祭神之事耳因而問卜儞乃秋獵不接神明亦)
(言卜來歲者卜者自問吉凶於龜不由嘗社所祭之神)嘗社(見上)方社(詩祈年孔夙丨丨不莫箋祈豐年甚早祭四丨)
(與丨又不晩)籍社(詩序載芟春籍田而祈社稷也疏序本其多穫所由言其作頌之意經則主說年豐故其言不及丨丨所)
(以經序有異也月令孟春天子躬耕帝籍仲春擇元日命民人社然則天子祈社亦以仲春與耕籍異月而連言之者俱在春時故)
(以春總之)祈社(見上)報社(詩序良耜秋丨丨稷也)主社(禮記家主中霤而國丨丨示本也)誓社(禮記君親)
(丨丨以習軍旅)祀社(禮記丨丨於國所以列地利也又共工氏之覇九州也其子曰后稷能平水土故丨以為丨)州社
(周禮地官州長以歲時祭祀丨丨)軍社(周禮春官小宗伯若大師則帥有司而立丨丨)祓社(左傳祝丨丨疏丨丨是祓)
(除也又君以軍行丨丨釁鼔祝奉以從疏丨丨即宜社是也)千社(左傳昭公孫於齊齊侯曰自莒疆以西請致丨丨史記孔)
(子世家季康子曰子之於軍旅學之乎性之乎冉有曰學之於孔子季康子曰孔子何如人哉對曰用之有名播之百姓質諸鬼神)
(而無憾求之至於此道雖累丨丨夫子不利也又齊世家魯昭公辟季氏難奔齊齊欲以丨丨封之注二十五家為一社丨丨二萬)
(五千家也)擁社(左傳鄭子展子産帥車七百乘伐陳宵突陳城陳侯免丨丨注免喪服丨丨抱社主示服)齊社(左傳齊侯)
(既伐普而懼將欲見楚子楚子使薳啓疆如齊聘且請期丨丨蒐軍實使客觀之陳文子曰齊將有寇吾聞之兵不戢必取其族)
配社(左傳句龍為后土后土為社疏句龍既為后土又亦丨丨)書社(左傳昔晉人伐衛齊為衛故伐晉冠氏喪車五百因)
(與衛地自濟以西禚媚杏以南丨丨五百注二十五家為一社籍書而致之史記孔子世家楚昭王將以丨丨地七百里封孔子又)
(蘇軾詩相期結丨未怕供詩帳)蕩社(史記秦紀寧公二年遣兵伐丨丨注西戎之君號曰亳王蓋成湯之裔其邑曰丨丨)
長社(史記秦紀襄王三十三年客卿胡傷攻魏卷蔡陽丨丨取之注丨丨故城在許州丨丨縣西五代史王重師傳王重師許)
(州丨丨人也為人沈嘿多智善劍槊水經注洧水東逕丨丨縣北鄭之長葛邑也後社𣗳暴長故曰丨丨)天社(史記封禪書其)
(梁巫祠天地丨丨天水房中堂上之屬張衡周天大象賦惟丨丨之赫若實勾龍之神焉又許渾詩欲結三丨丨初降十地魔)巫
社(史記封禪書晉巫祠五帝東君雲中司命丨丨巫族人先炊之屬)釁社(史記魯世家破殷入商宫已殺紂周公把大鉞)
(召公把小鉞以夾武王丨丨庾信文有詔釋其鑾鑣蠲其丨丨)𩔖社(後漢書袁紹傳贊闚圖訊鼎禋天丨丨)照社(後漢)
(書應劭傳中興初有應媪者生四子而寡見神光丨丨試探之乃得黃金自是諸子宦學並有才名至瑒七代通顯)縣社(晉書)
(陸雲傳雲出補浚儀令縣居都會之要名為難理雲到官肅然一縣稱其神明郡守害其能屢譴責之雲乃去官百姓追思圖畫形)
(象配食丨丨)經社(宋史孫覺傳甫冠從胡瑗受學瑗之弟子千數别其老成者為丨丨陸游詩亦有朋儕結丨丨)廵社
(宋史張慤傳請依唐人澤潞步軍雄邊子弟遺意募民聯以什伍而寓兵於農使合力抗敵謂之丨丨)城社(宋史高居簡傳)
(居簡在先朝依憑丨丨物論切齒蔡邕災異對乳母趙嬈貴重赫赫兩子受封兄弟典郡續以永樂門史霍玉依阻丨丨大為奸禍)
櫟社(莊子匠石之齊至於曲轅見丨丨𣗳其大蔽牛絜之百圍匠石不顧曰是不材之木也無所可用范梈詩幾時歸丨丨盡)
(日接華筵庾信段永神道碑銘𣗳為丨丨陵成谷神)誡社(白虎通王者諸侯必有丨丨何示有存亡也明為善者得之為惡者)
(失之)鏡社(清異錄王希默簡淡無他好惟以對鏡為娱以杜子美有勲業頻看鏡之句遂作策勲亭仍自號勲叟居長洲結親)
(友之蓄異鏡者數人間日會聚樂飲各出鏡傳玩評品抵掌極歡而罷鄉人目曰丨丨)七社(老學菴筆記華山阜頭峯崩峯)
(下居民甚衆皆晏然不聞乃越四十里外平川土石雜下如簸揚丨丨民家壓死者幾萬人壞田七八千頃)栗社(爾雅翼徐)
(廵說木至西方戰栗言木則凡木皆然而栗至罅發之時將墮不墮尤有戰栗之象而宰我對丨丨之義亦以為使民戰栗也)茶
社(月令廣義和凝與同列日以茶相飲劣者有罰號丨丨)甓社(一統志丨丨湖在揚州府高郵孫莘老家於湖隂夜坐覺)
(窗明如晝循湖求之見一大珠其光燭天是年莘老登第張翥詩廣陵瓊𣗳春仍在丨丨珠光夜不明)閭社(楚辭河環穿自)
(丨丨丘陵爰出子文)田社(曹植社頌賦田則一州之膏腴桑則天下之甲第故封此桑以為丨丨乂黃庭堅詩踏歌夜結丨神)
(丨)虛社(應璩書丨丨高𣗳能有靈應哉)設社(潘尼詩我后邇天休丨丨祈遐耉)冢社(傅休奕食舉東西廂歌乃)
(正丘郊乃定丨丨徐陵文爰定爾邦用建丨丨)邑社(顔延之詩園縣極方望丨丨總地靈)營社(鮑照詩丨丨達羣隂屯雲)
(揜積陽)故社(梁元帝詩叢林多丨丨單戍有危樓温庭筠詩一從征戰後丨丨幾人歸)珪社(江淹封江冠軍等詔宜各)
(分丨丨酬厥勞謐)古社(庾肩吾詩枯桑落丨丨寒鳥歸孤城)勒社(吳均詩留書應鑿楹傳功須丨丨)建社(沈炯)
(為王僧辯表丨丨治兵載循古道)梁社(徐陵為陳武帝與周宰相書自還麾南極伐逆東都宣力驅馳亟淹寒暑六延丨丨)
(十剪彊宼)姬社(庾信文虞廷告瑞丨丨呈祥)岸社(庾信詩丨丨多喬木山城足迥樓)衰社(庾信詩丨丨卧寒樗)
宋社(庾信文東封丨丨西歛秦圖)曹社(庾信賦鬼同丨丨之謀人有秦庭之哭按左傳曹人或夢衆君子立於社宫而)
(謀亡曹曹叔振鐸請待公孫彊許之)薦社(薛道衡隋高祖頌序二儀降福百靈丨丨)錫社(王勃詩分疆丨丨𣲖别枝流)
下社(高適詩鬭鷄丨丨塵初合走馬章臺日半斜)同社(韓愈詩願為丨丨人雞豚宴春秋張喬詩匡山許丨丨願卜掛)
(帆期陳羽詩天竺沙門洛下逢願為丨丨笑相容)僧社(白居易詩最憐丨丨題橋處十八人名空一人)辭社(元稹詩我)
(亦丨丨鷰茫茫焉所如又鷰丨前日丨)鳴社(李商隱文繞樞有慶丨丨承輝)秋社(韓偓詩此身願作君家燕丨丨歸時)
(也不歸高啓詩丨丨未開綠醖夜炊初碓紅粇)靜社(周賀詩已許衲僧修丨丨)宰社(周曇陳平詩一朝如得宰天下必使)
(還如丨丨時李俊民詩誰能丨似陳平丨那免悲如宋玉秋)吟社(高駢詩好與高陽結丨丨况無名跡達珠旒)分社
(楊侃皇畿賦過戶牖之名鄉乃曲逆之舊里何丨丨之稱平已宰國而有志)先社(秦觀詩後春蓴茁滑於酥丨丨薑芽肥勝)
(肉)民社(蘇軾詩微官有丨丨妙割無鷄牛)酒社(蘇軾詩丨丨我為敵詩壇子有功又得意詩丨丨終身魚稻鄉)趁
社(陳造詩杯酒清濃肉更肥咸言丨丨極歡嬉)漁社(周必太䟦李次山霅溪丨丨圖唐元結字次山嘗家樊上與衆漁者)
(為鄰帶笭箵而歌欸乃自號聱叟今河陽李君名元名也字元字也卜築霅溪又號丨丨其善學柳下惠者耶)
大為社(左傳鄭子産為火故丨丨丨祓禳於四方振除火災禮也又杜甫詩今年大作社拾遺能住否)次睢社(左傳)
(宋公使邾文公用鄫子於丨丨之丨欲以屬東夷注睢水受汴東經陳留梁譙沛彭城縣入泗此水次有妖神東夷皆社祠之蓋殺)
(人而用祭博物志臨沂縣東界丨丨有太叢丨民謂之食人社)太叢社(見上)食人社(見上)青丘社(左傳泉丘)
(人有女夢以其帷幕孟氏之廟遂奔僖子其僚從之盟於丨丨之丨曰有子無相棄也)延里社(魏志公孫度傳襄平丨丨)
(丨生大石長丈餘下有三小石為之足或謂度曰此漢宣帝冠石之祥而里名與先君同明當有土地而三公為輔也)香火
社(舊唐書白居易傳以刑部尚書致仕與香山僧如滿結丨丨丨蘇軾詩僧侣且陪丨丨丨吳師道蓮社圖詩清修丨丨丨雜遝)
(山林賢又李建勲詩長愧昔年招我入共尋香社見芙蓉)德星社(唐書崔鄲傳崔氏四世緦麻同㸑居光德里搆便齋宣宗)
(聞而嘆曰鄲一門孝友可為士族法因題曰德星堂後京兆民即其里為丨丨丨云又梁元帝賦聳高館於雲中聯藂祠於星社)
清剛社(宋史郭逵傳延安丨丨丨募兵誤殺熟羌將論死逵請而免之活壯士十二人)霸王社(宋史曾鞏傳章丘民)
(聚黨村落間號丨丨丨鞏配三十一人)弓箭社(宋史蘇軾傳契丹久和邊兵不可用惟沿邊丨丨丨與寇為隣以戰社自)
(衛猶號精銳)忠義社(宋史岳飛傳太行山丨丨丨梁興等百餘人慕飛義率衆來歸)萬馬社(宋史崔與之傳淮民)
(多畜馬善射欲依萬弩手法創丨丨丨募民為之)無鄉社(淮南子丨丨之丨易為黍肉無國之稷易為求福又李頻詩不)
(任啼鳥思鄉社欲桑蠶)新豐社(西京雜記高祖既作丨丨併移舊丨衢巷棟字物色惟舊)神農社(荆州記隋郡重)
(山有九井云是神農所穿又云汲一井則衆井水動即以地為丨丨丨年常祀之)燕避社(埤雅丨之往來丨丨而嗛土不)
(以戊巳日籋口布翅枝尾)鴛鴦社(粧樓記朱子春未婚先開房室帷帳甚麗以待其事旁人謂之待闕丨丨丨洪适鴛鴦梅)
(詩枝頭自結丨丨丨)青松社(廬山記宋元豐中真淨禪師住歸宗時濓溪周先生歸老廬山數至歸宗因結丨丨丨以踵白)
(蓮社)武林社(月令廣義丨丨丨有曰錦繡社花繡也曰緋綠社雜劇也曰齊雲社蹴踘也曰角觝社相撲也曰清音社音樂)
(也曰錦標社射弩也曰英略社拳棒也曰雄辨社小說也曰翠錦社行院也)閒如社(白居易詩病停夜食丨丨丨又下直)
(丨丨丨乂許棠詩舊許陪閒社終應待此身)楊葉社(温庭筠詩晚風丨丨丨寒食杏花村)東林社(温庭筠詩若到)
(丨丨丨誰人更問禪又僧貫休詩如結林中社伊余願一陪)廬山社(趙嘏詩那應更結丨丨丨見說心閒勝遠公又僧至)
(仁詩夜雨蓮荒廬嶽社秋風木落洞庭波)宗炳社(陸龜蒙詩早晚却還丨丨丨夜深風雪對禪牀又丁鶴年詩芝草遙賡黃)
(綺歌蓮花近入宗雷社)清月社(皮日休詩涼後每謀丨丨丨晩來專赴白蓮期)白蓮社(李頻詩願入丨丨丨高眠)
(自致身)荔枝社(蘇軾詩願同丨丨丨長作雞黍局)遠公社(蘇軾詩寒溪本自丨丨丨白蓮翠竹依崔嵬)祈
蠶社(陸游詩雞豚雜還丨丨丨)鬭草社(陸游詩身入兒童丨丨丨)江西社(楊萬里詩雨荒山谷丨丨丨元好問)
(詩論詩寧下涪翁拜未作丨丨丨裏人)燒錢社(方䕫詩斜陽鴉噪丨丨丨細雨牛眠放牧陂)還無社(左傳楚子)
(伐蕭遂傳於蕭丨丨丨與司馬卯言號申叔展叔展曰有麥麴乎曰無有山鞠窮乎曰無河魚腹疾奈何曰目於眢井而拯之注丨)
(丨丨蕭大夫司馬卯申叔展皆楚大夫)
伐鼔於社(左傳昭子曰日有食之天子不舉丨丨丨丨諸侯用幣於社伐鼓於朝禮也)
寫(悉姐切憂也除也程也盡也又轉本曰丨)
韻藻輸寫(書獄成而孚輸而孚疏下而為汝也斷獄成辭而得信實當丨丨汝之信實以告于王勿藏隱其情也詩既見)
(君子我心寫兮傳丨丨其心也漢書趙廣漢傳為京兆尹以和顔接士推功于掾吏發于至誠吏見者皆丨丨心腹晉書劉喬傳苟)
(崇忠恕其明分局連旗摧鋒各致臣節吾州將必丨丨肝膽以報所蒙枚乘七發揄棄恬怠丨丨淟濁注揄脱也恬安也淟垢濁也)
(韓愈石鼎聯句不值丨丨處焉知懷抱清)心寫(見上)模寫(後漢書蔡邕傳熹平四年奏求正定六經文字靈帝許之邕乃)
(自書冊于碑使工鐫刻立太學門外碑始立其觀視及丨丨者車騎日千餘兩填塞街陌北史儒林傳冀儁字僧儁大原陽邑人善)
(隸書特工丨丨周文志平侯莫陳悦乃令儁偽為魏帝敕書與費也頭令將兵助周文討悦儁尋舊敕丨丨及代舍人主書等署與)
(真無異周文大悦費也頭見敕不以為疑遂遣兵受周文節度又劉克莊題姚鏞縣尉文藳翡翠鯨魚竝歸丨丨大鵬尺鷃咸入把)
(玩則格力雄而體統全矣)傳寫(晉書左思傳三都賦成競相丨丨洛陽為之紙貴南史劉孝綽傳辭藻為後進所宗每作一篇)
(好事丨丨流聞河朔又徐陵傳文宣之時國家有大手筆必命陵草之其文緝裁巧密多有新意每一文出好事者已丨丨成誦圖)
(畫見聞志龍章京兆櫟陽人工畫佛道人物兼工丨丨宣和書譜楊邠魏州冠氏人長于吏事末年留意縉紳延客門下知經史有)
(用乃課吏丨丨圖繪寳鑑尹質蜀人工丨丨兼長雜畫歐陽黌開封人工丨丨僧維真嘉禾人工丨丨)陶寫(晉書王羲之傳)
(謝安謂羲之曰中年以來傷於哀樂與親友别輒作數日惡羲之曰年在桑榆自然至此頃正賴絲竹丨丨恒恐兒輩覺損其樂懽)
(之趣)鈔寫(晉書紀瞻傳膽性靜默少交遊好讀書或手自丨丨凡所著述詩賦牋表數十篇南史袁峻傳家貧無書每從人假)
(借必皆丨丨自課日五十紙)起寫(朱子語錄横渠作正蒙時中夜有得亦須丨丨)
增書寫(書序疏書者舒也如也丨丨其言如其意情得展舒也宋書王韶之傳韶之父偉之少有志尚當世詔命表奏輒自)
(丨丨宣和書譜文臣蔡卞字元度自少喜學書初為顔行其後自成一家至晩年高位猶不倦丨丨)能寫(詩序情發于聲聲成)
(文謂之音疏聲丨丨情情皆可見)申寫(詩家父作誦疏期于丨丨下情冀上改悟而已文心雕龍夫學業在勤功庸弗怠志)
(于文也則丨丨鬱滯故宜從容率情優柔適會謝靈運詩宿心漸丨丨萬事俱零落劉鑠詩沈情未丨丨飛光已飄忽又揭傒斯詩)
(丨章丨深誼譾薄何由宣)披寫(詩有&KR0804;面目視人㒺極疏今汝有&KR0804;面目瞻視于人無有極已之時我必將與汝相見汝寧不)
(丨丨汝情不與我盟詛乎杜甫詩别離經此地丨丨忽登臺)皆寫(禮記御食于君君賜餘器之溉者不寫其餘丨丨注傳寫)
(于他器而食之不欲口澤之瀆也杜甫詩薛公十一鶴丨丨青田真)轉寫(春秋新延廄疏傳言新作延廄而經無作字僖二十)
(年新作南門定二年新作雉門及兩觀皆言新作而此獨無作是作傳之後丨丨闕文也)好寫(漢書河間獻王德傳德修學好)
(古從民得善書必為丨丨與之留其真加金帛賜以招之注真正也留其正本)布寫(漢書司馬相如傳郁郁菲菲衆香發越肸)
(蠁丨丨晻薆咇茀)陳寫(晉書慕容廆載記故遠丨丨言不宣盡宋書徐羡之傳近丨丨下情言為心罄)更寫(晉書慕容)
(廆載記廆遣使與太尉陶侃箋使者遭風沒海其後廆丨丨前箋并齎其東夷校尉封抽行遼東相韓矯等三十餘人疏上侃府杜)
(苟鶴詩不辭丨丨公卿卷却是難修骨肉書)繕寫(宋書自序約永明五年被敕撰宋書六年二月畢功表上之曰本紀列傳)
(丨丨已畢合志表七十卷臣今謹奏呈北史崔暹傳魏梁通和要貴皆遣人隨聘使交易暹唯寄求佛經梁武帝聞之丨丨以幡花)
(寶蓋贊唄送至館焉唐書百官志給事中四人正五品上掌侍左右分判省事察弘文館丨丨讐校之課宋史畢士安傳年耆目眊)
(讀書不輟手自讐校或親丨丨劉向上晏子序皆已定以殺青書可丨丨)手寫(宋書劉穆之傳穆之目覽辭訟手荅箋書耳行)
(聽受口竝酬應不相參涉皆悉贍舉裁有閒暇自丨丨書尋覽篇章校定墳籍乂謝靈運傳靈運詩書皆兼獨絶每文竟丨自丨之)
(文帝稱為二寶聞見後錄古易卦爻一彖二象三文言四繫辭五說卦六序卦七雜卦八其次第不相雜也予家藏大父康節丨丨)
(百源易實古易也又康節丨丨易書詩春秋字端勁無一誤失宣和書譜唐宣宗精於聽斷而專事明察其所以黜陟臣下皆出于)
(已至于丨丨詔敕而人一被識擢則為時之榮遇王建詩宣示書家丨分丨又瑯嬛記當時有黃華者雙丨能丨二牘或楷或草揮)
(毫不輟各自有意)别寫(陳書姚察傳後主所製文筆卷軸甚多乃丨丨一本付察有疑悉令刊定黃長睿䟦蘭亭傳後甲申)
(歲八月十一日夜因臨蘭亭閱灋書要錄見此記文詞繁𤨏戲為刪潤但筆孏不能好書當俟他日丨丨)圖寫(陳書顧野王傳)
(宣成王為揚州刺史野王及琅邪王褒竝為賓客王甚愛其才野王又好丹青善丨丨王于東府起齋乃令野王畫古賢命王褒書)
(贊時人稱為三絶)競寫(南史謝靈運傳每有一首詩至都下貴賤莫不丨丨宿昔間士庶皆遍名動都下)一寫(北史)
(齊文宣帝紀徐之才盛陳宜受禪帝以問高德正德正又贊成之帝乃鑄象以卜之丨丨而成馮子振十八公賦援狸膏而丨丨駭)
(鼉鼓之三通)難寫(北史隋愍皇后蕭氏傳誠素志之丨丨同絶筆于獲麟圖繪寳鑑李思訓唐宗室官至武衛大將軍畫皆)
(超絶尤工山水林泉得湍瀨潺湲烟霞縹緲丨丨之狀用金碧輝暎為一家法白居易詩植物之中竹丨丨)託寫(北史崔浩)
(傳浩工書人多丨丨急就章從少至老初不憚勞)傭寫(北史劉芳傳芳至京師常為諸僧丨丨經論筆迹稱善卷直一縑)
課寫(唐書百官志秘書郎三人掌四部圖籍凡丨丨功程皆分判)詔寫(唐書裴行儉傳行儉工草隸名家帝嘗以絹素)
(丨丨文選覽之祕愛其法賚物良厚圖繪寳鑑曹霸髦之後髦以畫稱于魏天寳末丨丨御馬及功臣像筆墨沉著神采生動)默
寫(唐書蔣乂傳帝嘗登凌烟閣視左壁頽剥題文漫缺行纔數字命錄以示宰相無能知者遽召乂至答曰此聖歷中侍臣圖贊)
(帝前口以誦補不失一字帝歎曰雖虞世南丨丨列女傳不是過戴表元詩平生見畫無此本便欲丨丨懸高堂)臨寫(唐書)
(王紹宗傳紹宗工草隸嘗與人書曰吳中陸大夫常以余比虞君以不丨丨故也聞虞君被中畫腹與余正同虞即世南也董逌月)
(儀帖䟦李嗣真曰索靖有月儀三章今月儀不止三章或謂昔人離析然書無斷裂固自完善殆唐人丨丨近似故其書剞劂逕出)
(法度外有可貴者又遺教經䟦昔張翼代羲之草奏幾乎亂真褚遂良丨丨右軍亦為高妙恨乏自然)環寫(唐書吕向傳向)
(字子回少孤託外祖母隱陸渾山工草隸能一筆丨丨百字若縈髮然世號連錦書)舒寫(釋名嗚舒也氣憤滿故發此聲以丨)
(丨之也蔡邕青衣賦雖得嬿娩丨丨情懷)傾寫(世說王司州與殷中軍語歎云已之府奥早已丨丨而見殷陳勢浩汗衆源未)
(可得測)敷寫(文心雕龍原夫頌惟典雅辭必清鑠丨丨似賦而不入華侈之區敬慎如銘而異乎規戒之域傅咸表心所不)
(安而不丨丨謹重以聞)影寫(文心雕龍楚之騷文矩式周人漢之賦頌丨丨楚世魏之策制顧慕漢風晉之辭章瞻望魏采)
朱寫(酉陽雜爼旃檀堂中有時非時經界丨丨之盛以漆龕僧云隋朝舊物張雨詩木蘭墜露研丨丨只寫南華秋水篇)描
寫(圖繪寳鑑徐珂蘇漢臣壻學婦翁畫人物得其遺意頗能丨丨又梁楷東平相義之後善畫人物山水道釋鬼神師賈師古丨)
(丨飄逸青過于藍)九寫(埤雅舄丨丨而為烏虎三寫而為帝言書之轉易如此)三寫(見上芥隱筆記諺云書丨丨魚)
(成魯帝成虎江總祭劉太常文丨丨徧鑽研六書多補益)移寫(畫品畫有六法一曰傳模丨丨)幅寫(張衡書且丨丨一通)
(藏之以待能者)電寫(張衡周天大象賦蒙居河而路塞策裁鞭而丨丨)宣寫(杜預水利疏夫川瀆有常流地形有定體)
(漢氏居人衆多猶以無患今因其所患而丨丨之跡古事以明近大理顯然可坐論而得)五寫(江淹表丨丨丹翹宜蒙凝照)
粗寫(陶弘景論書啟臣比郭摹所得雖丨丨字形而無復其用筆跡勢)暝寫(徐陵玉臺新咏序于是然脂丨丨弄墨晨)
(書)獨寫(江總梁故度支尚書陸君誄亹亹清風泠泠丨丨)欲寫(王建詩新詩丨丨中朝滿舊卷常抄外國將)亂
寫(白居易春聽琵琶詩四弦不似琵琶聲丨丨真珠細撼鈴)并寫(白居易詩殷勤萬里意丨丨贈蕭郎)展寫(李商隱書)
(子直足下行期已定昨幸得少丨丨)滿寫(李商隱宫中曲巴牋兩三幅丨丨承恩字)横寫(劉言史詩竹錐丨丨叱蘿經)
榻寫(皮日休詩八會舊文多丨丨七真遺語剰思量)暗寫(陸龜蒙詩匝地山川皆丨丨隱天竽籟祇間聽)總寫(劉兼)
(詩蜀箋多有三千幅丨丨離情寄孟光)裝寫(杜荀鶴詩兩鬢欲斑三百首更教丨丨傍誰門)慣寫(蘇軾贈寫御容妙善)
(師詩平生丨丨龍鳳質肯顧草間猿與獐)占寫(史浩詩歸途感恩榮丨丨忘骩骳)水寫(楊萬里詩烟描丨丨老秋容)
竹簡寫(書序魯共王壞孔子舊宅於壁中得先人所藏古文虞夏商周之書皆科斗文字時人無能知者以所聞伏生之書)
(考論文義定其可知者為隸古定更以丨丨丨之增多伏生二十五篇又袁桷詩浩蕩乾坤納今古好將汗簡寫千秋)百工
寫(書夢帝賚予良弼疏高宗夢天賜賢人胥靡之衣蒙之而來武丁寤乃使丨丨丨其形象旁求諸天下果見築者胥靡衣褐帶)
(索執役于傅巖之野名說以其得之傅巖謂之傅說)刺血寫(唐書孝友傳萬敬儒廬州人三世同居喪親廬墓丨丨丨浮屠)
(書)三體寫(唐書隱逸傳司馬承禎字子微洛州温人開元中召至都玄宗詔於王屋山置壇室以居善篆隸帝命以丨丨)
(丨老子刊正文句)鼓鐘寫(淮南子雷霆之音可以丨丨丨也)麗文寫(論衡文必麗以好言必辯以巧故辯言無)
(不聽丨丨無不丨又蘇頲詩機石天文寫針樓御賞開)直行寫(爾雅翼鄭虔云麝毛筆一管丨丨丨書四十張狸毛筆一)
(管界行寫書八百張)界行寫(見上又梁簡文帝謝賚納袈裟啓分同妙葉界寫長塍)生紙寫(聞見後錄唐人有熟)
(紙有生紙熟紙所謂妍妙輝光者其法不一生紙非有喪故不用退之與陳京書云送孟郊序用丨丨丨言急于自解不暇擇耳又)
(李商隱詩檢與神方教駐景收將鳳紙寫相思又馬祖常詩洞蕭吹道曲雲紙寫魚歌)粉金寫(宣和書譜景審于内景經)
(必丨丨而丨之蓋亦非率爾而作也)意未寫(傅咸感别賦信同聲之相應丨丨丨而情親)高風寫(江總尚禪師碑)
(銘朗月靈懸丨丨獨丨)石鏡寫(庾信詩銅梁影棠𣗳丨丨丨褰帷又温庭筠詩鏡寫三秦色畫搖八水光)貝葉寫
(李適詩天文丨丨丨聖澤菊花浮韋蟾詩西國文書丨丨丨)掃素寫(李白詩丨丨丨道經筆精妙入神)向誰寫
(李白詩富貴未可期殷憂丨丨丨)銀漢寫(元稹詩昔憑丨丨丨今頼玉毫宣)小年寫(元稹詩丨丨為丨遊梁賦)
(最說漢江聞笛愁)無處寫(白居易詩忽忽抱憂懷出門丨丨丨)百憂寫(竇臮述書賦將拭目而衆别輕言入掌而)
(丨丨丨)攢筆寫(温庭筠詩賦成丨丨丨歌出滿城傳又楊維楨宫詞海内車書混一時奎章御筆寫烏絲)冰綃寫
(殷文珪詩丨丨丨上江南景寄與金鑾馬長卿又柳貫詩古綃一段寫秋意芙蓉鸂鶒連茭蘆)池邊寫(高駢詩丨丨丨字師)
(前輩)人應寫(陸龜蒙詩春過異國丨丨丨夜讀滄洲怪亦聽)擘窠寫(釋惠洪詩入字端宜丨丨丨)湘絃寫
(元好問望雲謠丨丨沉沉丨幽怨愁心歴亂如曳繭)尋常寫(丁復題王元章梅詩毫端只作丨丨丨意度真同造化神)苕
翁寫(熊鉌内人臂鸚鵡圖詩丨丨丨出當時事側立紅衫内人臂)隔戶寫(王惲觀僧傳古坐龍圖詩咄哉傳古隱龍)
(性丨丨丨影窺天機)柿葉寫(郭翼詩最憶滎陽好兄弟著霜丨丨丨詩新)爛□寫(虞集題墨竹詩内府人家丨丨)
(丨使可見之心亦驚)淡泊寫(傅若金墨梅詩風流不自惜丨丨從人丨)分曹寫(吳師道詩詩成給札丨丨丨直罷攜)
(香滿袖飄)清如寫(胡長孺耕思樂詩扶犁荷鋤豈不倦春醅映琖丨丨丨)
瀉(悉姐切丨水通作寫又禡韻)
韻藻傾瀉(蘇軾詩歸來千首詩丨丨五石尊方回詩積熱化滂沱丨空丨盆盎)
哀湍瀉(杜甫玉華宫詩隂房鬼火青壞道丨丨丨)大杓瀉(蘇軾詩小舟浮鴨綠丨丨丨鵝黃)
增注瀉(論衡夫人之生也禀食飲之性故形上有口齒形下有孔竅口齒以噍食孔竅以丨丨)地瀉(論衡山之秃也)
(孰其茂也丨之丨也孰其滋也)齊瀉(水經注徐水三源竒發丨丨一澗)噴瀉(洛陽名園記董氏東園西有大池中為堂)
(榜之曰含碧水四面丨丨池中而隂出之故朝夕如飛瀑而池不溢)吞瀉(鮑照觀漏賦觀騰波之丨丨視驚箭之登沒)長
瀉(鮑照觀漏賦箭既没而復登波丨丨而弗歸江總攝山棲霞寺頌澗風丨丨崖溜懸抽)永瀉(鮑照凌煙樓銘序奔江丨)
(丨鱗嶺相葺)泉瀉(王融詩搖筆丨丨動詠霙紛江總皇太子太學講碑鴻才海富逸思丨丨)直瀉(梁元帝賦雖滔滔而)
(丨丨終耿耿而横浮)承瀉(陸倕漏刻銘靈虬吐注隂蟲丨丨)河瀉(蕭琛詩麗藻若龍雕洪才𩔖丨丨蘇頲詩二石分丨)
(丨雙珠代月移王維詩香爐遠峰出石鏡澄丨丨李賀詩卷起黃丨向身丨)殿瀉(江總天淵池銘液搖殿色丨丨波明)南
瀉(沈佺期詩北流自丨丨)東瀉(許敬宗詩昇垣光西夜馳恩溢丨丨張昱擊毬圖詩不數白日向西馳只許黃河自丨丨)
倒瀉(李白詩丨丨溟海珠盡為入幕珍)細瀉(杜甫櫻桃詩數回丨丨愁仍破萬顆勻圓訝許同郝經登太山太平頂詩)
(澄泓寒溜浸太古翠壁丨丨珠璣圓)脈瀉(柳宗元晉問丨丨膏浸潗濕滑汨)潨瀉(韓愈秋雨聯句丨丨殊未終飛浮亦)
(云泰)簷瀉(孟郊詩丨丨碎江喧街流淺溪邁)珠瀉(白居易噴玉泉詩丨丨綠盆中楊維楨顰婆引四索真丨丨銅盌三)
(十六竽合笙管)高瀉(李商隱詩石梁丨丨月樵路細侵雲)清瀉(吳師道開化道中詩兩崖蒼石間湍水激丨丨丁復詩緣)
(厓履靈迹素瀑漱丨丨)瓶瀉(顧瑛玉鸞謠大丨酒丨鸚鵡綠滿頭花插鴛鴦紅)
淚如瀉(古樂府手巾掩口啼丨落便丨丨)零雪瀉(張協七命丨丨丨其根霏霜封其條)石溜瀉(謝眺詩靃)
(靡青莎被潺湲丨丨丨王融詩潺湲丨丨丨綿蠻山雨聞又曹伯啟夜雨詩四簷急溜三江瀉一道寒聲萬弩齊)澄岸瀉
(隋煬帝詩驚波鳴澗石丨丨丨巖樓)平流瀉(上官儀詩落葉飄蟬影丨丨丨鴈行又白居易詩水軒平瀉琉璃鏡)千里
瀉(李白詩長川豁中流丨丨丨吳會)銀盤瀉(韓愈賜百官櫻桃詩香隨翠籠擎初到色映丨丨丨未停)杯中瀉
(李賀詩一泓海水丨丨丨)籬根瀉(白居易詩丨丨丨亂泉)潭影瀉(童漢卿詩晩光扶翠㶑丨丨丨青莎)龍頭
瀉(李商隱詩丨丨丨酒客壽杯主人淺笑紅玫瑰顧瑛天寳宫詞鳳爪劈相封鈿合丨丨丨酒下瑤罌)金鯨瀉(温庭筠錢)
(塘曲一曲堂堂紅燭筵丨丨丨酒如飛泉)斗酒瀉(馬戴詩慙無丨丨丨敢望御重裘)月窟瀉(皮日休吳中苦雨詩)
(如將丨丨丨似把天河撲)山雲瀉(蔡襄采茶詩競擕筠籠歸更帶丨丨丨)石缺瀉(蘇轍瀑布詩山上流泉自作谿)
(行逢丨丨丨虹霓)江面瀉(張文潛詩山回地勢卷天豁丨丨丨)百斛瀉(元好問游黃華山詩驪珠丨丨供一丨海)
(藏翻倒愁龍公)瑩滑瀉(元好問詩崩奔翻雪窖丨丨丨瓊甃)滿澗瀉(戴表元詩丨丨丨巖液插天排石牙)擘厓
瀉(揭傒斯詩丨丨丨千丈亂石皆騰獰)對花瀉(陳孚詩安得萬斛酒浩歌丨丨丨)
夏(胡雅切大也又諸丨亦州名又禡韻)
韻藻區夏(書用肇造我丨丨晉書元帝紀高祖宣皇帝肇基景命世祖武皇帝遂造丨丨又禮志詔曰雖蕩清江表皆臨)
(事者之勞何足以告成功方望羣后思隆大化以寧丨丨北史越王侗傳高祖文皇帝聖略神功載造丨丨張衡應間奄受丨丨遂)
(定帝位晉四廂樂歌弘濟丨丨允集大命張說詩何如造丨丨復此睦親賢)時夏(詩我求懿德肆于丨丨李商隱表武推丨)
(丨文號欽明)大夏(禮記二十而冠始學禮可以衣裘帛舞丨丨又朱干玉戚以舞大武八佾以舞丨丨此天子之樂也左傳)
(吳公子札來聘請觀于周樂見舞丨丨者曰美哉勤而不德非禹其誰能修之又昔高辛氏有二子伯曰閼伯季曰實沈居于曠林)
(不相能也日尋干戈以相征討后帝不臧遷閼伯于商丘主辰商人是因故辰為商星遷實沈于丨丨主參唐人是因以服事夏商)
(注丨丨今晉陽縣又史記齊世家齊桓公西伐丨丨涉流沙束馬懸車登太行至卑耳山而還又大宛傳丨丨在大宛西南二千餘)
(里其俗土著有城屋其都曰藍市城有市販賈諸物其東南有身毒國騫曰臣在丨丨時見卭竹杖蜀布問曰安得此丨丨國人云)
(吾賈人往市之身毒按騫張騫也左思蜀都賦卭竹傳節于丨丨之邑蒟醬流味于番禺之鄉梁簡文帝七勵洗以三危之露水調)
(以丨丨之香鹽庾信徵調曲無勞鑿空于丨丨不待蹶角于蹛林)虞夏(禮記昔者有虞氏貴德而尚齒夏后氏貴爵而尚齒)
(殷人貴富而尚齒周人貴親而尚齒丨丨殷周天下之盛王也未有遺年者年之貴乎天下久矣次乎事親也晉書武帝紀乃眷命)
(我高祖方軌丨丨牛弘凱樂歌辭牢籠丨丨度越姬劉)禴夏(周禮春官大宗伯以丨丨享先王)九夏(周禮春官鐘師)
(掌金奏凡樂事以鐘鼓奏丨丨王夏肆夏昭夏納夏章夏齊夏族夏祴夏驁夏注祴讀為陔鼔之陔王出入奏王夏尸出入奏肆夏)
(牲出入奏昭夏四方賓來奏納夏臣有功奏章夏夫人祭奏齊夏族人侍奏族夏客醉而出奏陔夏公出入奏驁夏)王夏(見上)
(杜甫朝享大廟賦于以奏永安于以奏丨丨)肆夏(見上禮記古之君子必佩玉右徵角左宫羽趨以采齊行以丨丨周還中)
(規折還中矩左傳穆叔如晉報知武子之聘也晉侯享之金奏丨丨之三不拜曰三夏天子所以享元侯也使臣弗敢與聞注丨丨)
(一名樊韶夏一名遏納夏一名渠蓋擊鐘而奏此三夏曲北史何妥傳皇帝入廟門奏永至之樂以為行步之節猶古采薺丨丨也)
三夏(見上)昭夏(見上司馬相如封禪書續丨丨崇號諡昭又作韶晉書陸雲傳廣樂九奏必登昊天之庭丨丨六變必饗)
(上帝之祀又成公綏傳越丨丨與咸池何徒取異乎鄭衛文心雕龍三調之正聲丨丨之鄭曲沈約大觀武歌咸英丨丨於兹比盛)
(又唐書孫伏伽傳高祖武德初上言今散妓者匪丨匪丨請竝廢之以復雅正)納夏(見上)章夏(見上)齊夏(見上)族
夏(見上)祴夏(見上)驁夏(見上)函夏(晉書左貴嬪傳羣黎欣戴丨丨同慶又夏后湛傳九夷之從王化猶洪聲之收)
(清響黎苖之樂丨丨陸雲詩丨丨無塵海外有謐顔延之赭白馬賦聞王會之阜昌知丨丨之充牣梁元帝賦丨丨之所覿江漢之)
(所朝張伯玉六經閣記丨丨至廣生齒至衆)子夏(史記仲尼弟子傳卜商字丨丨又漢書杜欽傳欽字丨丨少好經書家富)
(而目偏盲故不好為吏茂陵杜鄴與欽同姓字俱以材能稱京師故衣冠謂欽為盲杜丨丨以相别欽惡以疾見詆廼為小冠高廣)
(財二寸由是京師更謂欽為小冠杜丨丨而鄴為大冠杜丨丨云又游俠傳㝢章字丨丨)
增方夏(書誕膺天命以撫丨丨晉書樂志元師統丨丨出車撫涼秦又新野莊王歆傳荷藩屏之任居推轂之重而使姦凶)
(滋蔓禍釁不測豈維翰王室鎮靜丨丨之謂乎又盧欽傳詔曰欽履道清正執德貞素文武之稱著于丨丨又杜弢傳先清丨丨却)
(定中原又慕容廆載記振德曜威撫寧丨丨范仲淹明堂賦署聖法於圓闕馳神教於丨丨)有夏(書肇我邦於丨丨又相古)
(先民丨丨史記天官書昔之傳天數者高辛之前重黎于唐虞羲和丨丨昆吾殷商巫咸周室史佚萇弘於宋子韋鄭則裨竈在齊)
(甘公楚唐昧趙尹臯魏石申)東夏(書庸建爾于上卿尹兹丨丨左傳祁午謂趙文子曰子相晉國以為盟主于今七年矣再)
(合諸侯三合大夫服齊狄寧丨丨平秦亂城淳于師徒不頓國家不罷民無謗讟諸侯無怨天無大災子之力也晉書懷帝紀建興)
(元年詔瑯琊王曰公茂德昵屬宣隆丨丨恢融六合非公而誰又顧滎傳信著羣士名冠丨丨又乞伏乾歸載記鼓淳風于丨丨建)
(八百之鴻慶陳琳為袁紹檄豫州文提劍揮鼓發命丨丨收羅英雄棄瑕取用)雷夏(書丨丨既澤)猾夏(書蠻夷丨丨傳)
(猾亂也晉書文帝紀孫峻丨丨致寇徐方又江統傳縱有丨丨之心風塵之警則絶遠中國隔閡山河又四夷傳序詳求遐議歴選)
(深謨莫不待以羈縻防其丨丨班彪北征賦閔獯鬻之丨丨兮弔尉卭于朝那傅休奕大晉篇西蜀丨丨僣號方域命將致討委國)
(稽服)革夏(書乃命爾先祖成湯丨丨)適夏(書序伊尹去亳丨丨既醜有夏復歸于亳入自北門乃遇汝鳩汝方作汝鳩汝)
(方傳言所以丨丨而還之意)克夏(書王歸自丨丨至于亳誕告萬方)諸夏(詩苕之華芸其黃矣箋陵苕之華紫赤而)
(繁興者陵苕之幹如京師也其華猶丨丨也又惠此中國以綏四方傳中國京師也四方丨丨也左傳任宿須句顓臾風姓也實司)
(太皡與濟之祀以服事丨丨注任宿須句顓臾四國伏羲之後故主其祀封近于濟故世祀之與丨丨同服王事史記越世家論禹)
(之功大矣漸九州定九州至于今丨丨艾安又司馬相如傳丨丨樂貢百蠻執贄後漢書班固傳光漢京于丨丨總八方而為之極)
(吳志張温傳孔子使隣國則有私覿之禮季子聘丨丨亦有燕譚之義穆天子傳予歸東土和治丨丨)負夏(禮記弔于丨丨)
(孟子舜生于諸馮遷于丨丨史記五帝紀舜作什器于夀丘就時于丨丨注丨丨衛地就時猶逐時若言乘時射利也庾信詩雷澤)
(昔經漁丨丨時從販)能夏(左傳吳公子札來聘為之歌秦曰此之謂夏聲夫丨丨則大大之至也其周之舊乎)旌夏(左傳)
(舞師題以丨丨注師樂師也丨丨大旌也題識也以大旌表識其行列馬融廣成頌建雄虹之丨丨揭鳴鳶之修橦)沿夏(左傳)
(王丨丨將欲入鄢注夏漢别名順流為沿)祀夏(左傳少康能布其德而兆其謀以收夏衆而撫其官職使女艾諜澆使季杼誘)
(豷遂滅過戈復禹之績丨丨配天不失舊物)陽夏(史記樊噲傳噲以將軍從高祖擊項籍下丨丨注丨丨陳州太康縣也漢)
(書高帝紀漢王遣將軍薛歐王吸出武關因王陵兵從南陽迎太公吕后於沛羽聞之發兵距之丨丨)秦夏(史記貨殖傳沂)
(泗水以北宜五榖桑麻六畜地小人衆故丨丨梁魯好農而重民三河宛陳亦然)陳夏(史記貨殖傳丨丨千畝漆齊魯千畝)
(桑麻渭川千畝竹此其人皆與千戸侯等)楚夏(史記貨殖傳陳在丨丨之交通魚鹽之貨其民多賈南史沈峻傳周官一書實)
(為羣經源本此學不傳多歴年世北人孫詳蔣顯亦經聽習而音革丨丨故學徒不至左思魏都賦蓋音有丨丨者土風之乖也)
南夏(後漢書袁紹劉表傳贊紹姿弘雅表亦長者稱雄河外擅彊丨丨晉書文帝紀遠人歸命作藩丨丨)畿夏(後漢書朱)
(浮傳舊事策試博士必廣求詳選爰自丨丨延及四方)殷夏(後漢書胡廣傳漢承周秦兼覧丨丨)華夏(魏志荀彧傳太)
(祖將伐劉表問彧策安出彧曰今丨丨已平南土知困可顯出宛葉而間行輕進以掩其不意又趙儼傳避亂荆州與杜襲繁欽通)
(財同計合為一家太祖始迎獻帝都許儼謂欽曰曹鎮東應期命世必能匡濟丨丨吾知歸矣吳志周瑜傳摧曹操于烏林走曹仁)
(于郢都揚國威德丨丨是震鍾會與姜維書公侯以文武之德懷邁世之略功濟巴漢聲揚丨丨遠近莫不歸心庾信齊王憲碑銘)
(舟檝江河棟梁丨丨許棠詩詩傳丨丨外偈滿市朝間)中夏(蜀志張裔傳裔治公羊春秋博涉史漢汝南許文休入蜀謂裔)
(幹理敏捷是丨丨鍾元常之倫也晉書王珣傳珣轉主簿時桓温經略丨丨竟無寧歲軍中機務竝委珣焉班固東都賦目丨丨而)
(布德瞰四裔而抗稜)光夏(晉書康獻褚皇后傳昔塗山丨丨簡狄熙殷實由宣哲以隆休祚)游夏(晉書裴秀傳秀少好)
(學八歲能屬文渡遼將軍母丘儉嘗薦秀于大將軍曹爽曰非徒子竒甘羅之儔兼包顔冉丨丨之美爽乃辟為掾北史高允傳孔)
(稱丨丨漢美卿雲蔡邕文烈侯楊公碑蹈騰餘蹤思高丨丨初潛山澤授誨童冠後生賴以發祛蒙蔽文其朴素者蓋不可勝數曹)
(植與楊修書昔尼父制春秋丨丨之徒乃不能措一辭劉孝威詩顔閔函席丨丨升堂)藩夏(晉書文苑傳論張載擅名山之)
(美陸機挺焚硯之竒丨丨連輝頡頏名輩)衆夏(宋書孝武帝紀王畿内奉京師外表丨丨)商夏(宋書袁淑傳闡燿炎昊之)
(遺則貫軼丨丨之舊文)勤夏(宋書陶潛傳御龍丨丨豕韋翼商)夷夏(陳書陸子隆傳子隆遷荆州刺史綏集丨丨甚)
(得民和當世號為稱職武平一詩深仁浹丨丨大造溢乾坤)銀夏(宋史柴成務傳時丨丨未寧蒲津當餽輓之衝事皆辦集)
居夏(荀子工匠之子莫不繼事而都國之民安習其服居楚而楚居越而越丨丨而夏是非天性也積靡使然也)通夏
(法言塗雖曲而丨諸丨則由諸川雖曲而通諸海則由諸)夏夏(博雅丨丨蹈蹈行也)育夏(班固典引孕虞丨丨甄殷陶周)
泯夏(班固幽通賦巨滔天而丨丨兮考遘愍以行謠)翼夏(魏武帝謝襲費亭侯表昔大彭輔殷昆吾丨丨功成事就乃備)
(爵錫)包夏(曹植頌繼體黃唐丨丨含商)去夏(陳琳檄吳將校部曲文伊摯丨丨不為傷德飛廉死紂不可謂賢)孕
夏(梁簡文帝頌吞虞丨丨軍漢籠周)媯夏(沈約郊居賦既牢籠于丨丨又馳驅乎軒頊)潘夏(陳瑄詩欲知雙璧價)
(丨丨正連茵)遷夏(徐陵文業冠丨丨功踰入秦)啟夏(陽固演賾賦石育子而丨丨兮鳦遺卵而孕殷)佐夏(庾信)
(文匡周則孟津有會丨丨則龍門始鑿)復夏(宇文逌庾開府集序同少康之丨丨若太戊之紹殷)驟夏(李商隠文馳湯)
(丨丨轢漢陵周)劉夏(春秋丨丨逆王后于齊注丨采地丨名也疏丨丨是康公之子劉定公是也)釁夏(左傳公子荆之)
(母嬖將以為夫人使宗人丨丨獻其禮對曰無之公怒曰女為宗司立夫人國之大禮也何故無之對曰周公及武公娶于薛孝惠)
(娶于商自桓以下娶于齊此禮也則有若以妾為夫人則固無其禮也注荆哀公庶子)邴夏(左傳癸酉師陳于鞍丨丨御齊)
(侯逢丑父為右)
西邑夏(書惟尹躬先見於丨丨丨自周有終相亦惟終又晉書秃髮烏孤載記烏孤從容謂其羣下曰吾藉父兄遺烈思廓)
(清西夏南史褚彦回傳沈攸之事起高帝召彦回謀議彦回曰西夏疊難事必無成公當先偹其内耳高帝密為其偹事平進中書)
(監冷齋夜話范仲淹少時求為秦州西溪堅鹽其志欲吞西夏知用兵利病耳)西河夏(崔日知詩上異丨丨丨中非北海玄)
冶(羊者切銷也又妖丨亦姓)
韻藻妖冶(易冶容誨淫疏女子丨丨其容身不精慤是教誨淫者使來淫已也司馬相如上林賦若夫青琴宓妃之徒絶)
(殊離俗丨丨嫻都阮籍詩丨丨閑都子煥耀何芬葩陸機文賦或奔放以諧合務嘈囋而丨丨鮑照樂府中庭五株桃一株先作花)
(陽春丨丨二三月從風簸蕩落西家)良冶(禮記丨丨之子必學為裘梁簡文帝為寧國臨城二公請入學表臣聞瞻彼緝弧既)
(須丨丨相諸筍玉猶藉他山)陶冶(左傳心為大火疏火所以用丨丨孟子以粟易械器者不為厲丨丨淮南子包裹天地丨)
(丨萬物參同契植禾當以榖覆鷄用其卵以𩔖輔自然物成易丨丨論衡五行之物可變改者惟土也如使成器入竈更火牢堅不)
(可復變今人以為天地所丨丨矣形已成定何可復更也杜甫詩登臨多物色丨丨賴詩篇又丨丨性靈在底物新詩改罷自長吟)
佳冶(戰國策丨丨窈窕趙女不立於側也楚辭妒丨丨之芬芳兮&KR1653;母姣而自好)大冶(史記平準書東郭咸陽齊之大)
(煮鹽孔僅南陽丨丨皆致生累千金宋史詹體仁傳有逃卒千人入丨丨因鐵鑄錢剽掠莊子今丨丨鑄金金踴躍曰我且必為鏌)
(鎁丨丨必以為不祥之金又今以天地為大鑪以造化為丨丨惡乎往而不可哉參同契注萬物遇火莫不消壞惟金入火色不奪)
(光經百煉而愈堅度丨丨而益赤)躍冶(見上范仲淹金在鎔賦昔麗水而隱晦今丨丨而光亨)黃冶(漢書郊祀志丨)
(丨變化注黃者鑄黃金也道家言冶丹砂令變化可鑄作黃金也江淹詩一待丨丨就清芬遲孤鸞李商隱文矯枉則丨丨之賦興)
(游道則知止之篇作按李德裕有丨丨賦)巧冶(漢書王褒傳及至丨丨鑄干將之璞清水焠其鋒越砥歛其咢淮南子鑪槖埵)
(坊設非丨丨不能以治金又丨丨不能鑄木工匠不能斵金者形性然也)坏冶(後漢書崔駰傳壹天下之衆異齊品𩔖之萬殊)
(參差同量丨丨一陶注坏土器之未燒者)姚冶(荀子美麗丨丨竒衣婦餙又其立文餙也不至於窕冶注窕讀為姚丨丨妖美)
(也)扈冶(淮南子儲與丨丨浩浩瀚瀚不可隱儀揆度注褒大之意)九冶(尸子蚩尤造丨丨)都冶(蔡邕青衣賦丨)
(丨嫵媚卓礫多姿)遊冶(孟珠曲道逢丨丨郎恨不早相識)鍊冶(庾信刀銘風伯吹爐雲師丨丨)洩冶(左傳陳靈)
(公與孔寧儀行父通於夏姬丨丨諫曰公卿宣淫民無效焉且聞不令君其納之公告二子二子請殺之公弗禁遂殺丨丨孔子曰)
(詩云民之多辟無自立辟其丨丨之謂乎)古冶(晏子公孫接田開疆丨丨子事景公以勇力搏虎聞諸葛亮梁父吟步出齊東)
(門遙望蕩隂里里中有三墓累累正相似問是誰家墓田疆丨丨子力能排南山文能絶地紀一朝被䜛言二桃殺三士誰能為此)
(謀相國齊晏子)歐冶(吳越春秋干將者吳人也與丨丨子同師俱能為劍鹽鐵論丨丨能因國君以為金鑪大鐘而不能自為)
(一鼎盤材無其用也江淹銅劍讚序赤墐之山破而出錫若邪之谿涸而出銅丨丨鑄以為純鉤之劍杜甫詩鍊金丨丨子噴玉大)
(宛兒)
昆吾冶(後漢書崔駰傳銘丨丨之丨勒景襄之鐘注昔夏后開冶使飛廉析金於山以鑄鼎於昆吾)
增築冶(周禮冬官攻金之工丨丨鳧栗叚桃)金冶(左傳形民之力注言國之用民當隨其力任如丨丨之器隨器而制)
(形者鑄冶之家將作器而制其模謂之為形用民之力依模用之故言形民之力也南唐後主昭惠后誄瓌姿禀異丨丨昭祥又梁)
(簡文帝大法頌序如丨復丨似玉更雕陶弘景葛仙公碑如丨在丨如布在機)鑄冶(見上水經注龜兹能丨丨李白詩丨丨入)
(赤色十二周律歷又丨丨火精與水銀)姦冶(史記貨殖傳中山地薄人衆丈夫相聚游戲悲歌慷慨起則相隨椎剽休則掘)
(冢作巧丨丨)鐵冶(史記貨殖傳蜀卓氏用丨丨富富至僮千人田池射獵之樂擬於人君又宛孔氏之先梁人也用丨丨為)
(業秦伐魏遷孔氏南陽宋史吳及傳陳升之建請裁節班行補授下兩制臺諫官集議主丨丨者舊得補班行至是議罷之及與御)
(史沈起輙增注興國軍磁湖丨丨如舊制主磁湖冶者大姓程叔良也郭元振古劍歌君不見昆吾丨丨飛炎烟紅光紫氣俱赫然)
銅冶(漢書食貨志鐵布丨丨通行有無偹民用也)銷冶(魏志齊王芳紀詔曰方今百姓不足而御府多作金銀雜物將)
(奚以為今出黃金銀物百五十種千八百餘斤丨丨以供軍用王微詩妾悲叵陳訴填憂不丨丨)東冶(晉書倭人傳其道里)
(當會稽丨丨之東宋書百官志丨丨令一人丞一人南史袁彖傳為冠軍將軍監吳興郡坐過用禄錢免官付丨丨武帝遊孫陵望)
(丨丨曰冶中有一好貴囚數日與朝臣幸冶履行庫藏賜囚徒酒肉勅見彖與語釋之宋史何澹傳以書祈侂胄有曰迹雖丨丨心)
(在南園南園侂胄家也)南冶(宋書百官志丨丨令一人丞一人漢有鐵官晉置令掌工徒鼓鑄隸衛尉)諸冶(宋書王弘)
(傳弘曰伏見南局丨丨募吏數百雖資以廩贍收入甚微愚謂若回以配農必功利百倍矣然軍器所須不可都廢今欲留銅官大)
(冶及都邑小冶各一所重其功課亦當無乏餘者罷之以充東作之要)小冶(見上)弓冶(北史魏季景傳季景父子雅業)
(相傳抑丨丨之義白居易詩丨丨相傳汝琴書勿墜吾)坑冶(宋史徽宗紀令天下丨丨金銀復盡輸内藏)銀冶(宋史)
(王濟傳汀州以丨丨搆訟十年不決濟鞫之纔七日情得又謝枋得傳魏天祐欲薦枋得枋得罵曰天佑仕閩無毫髮推廣德意反)
(起丨丨病民顧以我輩餙好耶)鑪冶(宋史丁度傳湖山絶處兇魁嘯聚丨丨日滋居則鑄錢急則為盜民間銅鉛之器悉為大)
(錢何以禁止陸龜蒙詩但從丨丨鍜莫受罻羅嬰)鹽冶(鹽鐵論故丨丨之處大校在依山川近鐵炭)姣冶(抱樸子南)
(威青琴丨丨之極而必俟盛餙以增麗)赤冶(刀劍錄後魏昭成帝拓䟦犍以建國元年於丨丨城鑄刺刀十口金鏤丨丨字)
吳冶(文心雕龍如宋畫丨丨刻形鏤法)文冶(中論沈休文小人哉其文冶)融冶(杜陽雜編寳歷二年浙東國貢)
(舞女二人一曰飛鸞一曰輕鳳修眉黟首蘭氣丨丨陸機感丘賦隨隂陽以丨丨託山原以為疇韓愈詩衆樂驚作轟豗丨丨)騃
冶(南部烟花記御女袁寳兒丨丨多態)淡冶(畫品郭熙四時山春山丨丨而如笑夏山蒼翠而如滴秋山明淨而如粧冬山)
(慘淡而如睡)容冶(宋玉諷賦楚㐮王時宋玉休歸唐勒䜛之於王曰玉為人身體丨丨口多微辭仲長統詩翶翔太清縱意)
(丨丨梁簡文帝詩小婦最丨丨映鏡學嬌娥)越冶(陳琳武軍賦其刃也則楚金丨丨棠谿名工)閒冶(何承天木瓜賦)
(美中州之嘉𣗳表丨丨之麗姿)慙冶(謝惠連雪賦紈袖丨丨玉顔掩嫮)百冶(梁昭明太子七契丨丨精銳利擬秋霜)
鼓冶(梁昭明太子謝勅參講解啓丨丨異師陶鈞久滯)珍冶(何遜七召信耳目之丨丨乃古今之佳麗)艷冶(庾肩)
(吾詩少婦多丨丨花鈿繫石榴顧雲杜荀鶴文集序破丨丨之堅陣擒雕巧之酋帥)妍冶(沈炯詩土地多丨丨)合冶(李嶠)
(寳劍篇吳山開越溪涸三金丨丨成寳鍔)冶冶(李商隱菊詩暗暗淡淡紫融融丨丨黃)劍冶(康庭芝縣令辭疾對方冀)
(騁牛刀於丨丨舞鸞磬於鐘巖)公冶(左傳公還及方城季武子取卞使丨丨問璽書追而與之曰聞守卞者將叛臣帥徒以討)
(之既得之矣敢告丨丨致使而退及舍而後聞取卞公曰欲之而言叛祇見疏也公至自楚丨丨致其邑於季氏而終不入焉曰欺)
(其君何必使余注丨丨季氏屬大夫)函冶(戰國策丨丨氏為齊太公買良劍公不知善歸其劍而責之金越人請買之千金折)
(而不賣)鵊冶(漢書藝文志丨丨子一篇按丨丨隂陽家也)
鐵官冶(漢書成帝紀建始二年春正月沛郡丨丨丨鐵飛)梅根冶(宋書百官志衛尉一人秦官也晉掌冶鑄冶皆)
(在江北而江南唯有丨丨及冶塘二丨皆屬揚州不屬衛尉庾信枯𣗳賦北陸以楊葉為關南陵以丨丨為丨孟浩然詩火識丨丨)
(丨烟迷楊葉舟)冶塘冶(見上)新妝冶(陳後主三婦豔詞小婦丨丨丨拂匣動琴微)
陽冰不冶(木華海賦丨丨丨丨隂火潛然)
也(羊者切語助辭之終也)
韻藻允也(詩丨丨天子降于卿士)可也(論語仲弓問子桑伯子子曰丨丨簡)
增下也(易潛龍勿用丨丨)尨也(詩無感我帨兮無使丨丨吠傳尨狗也)士也(詩丨丨罔極二三其德)女
也(詩丨丨不爽士貳其行)伯也(詩丨丨執殳為王前驅)母也(詩丨丨天只不諒人只)叔也(詩不如丨丨洵)
(美且仁按叔謂共叔段也)今也(詩於我乎夏屋渠渠丨丨每食無餘)市也(詩不績其麻丨丨婆娑)烝也(詩每有良)
(朋丨丨無戎箋烝久也)展也(詩允矣君子丨丨大成箋允信展誠也大成謂致太平也)白也(禮記為伋也妻者是為丨)
(丨母不為伋也妻者是不為丨丨母又杜甫憶李白詩丨丨詩無敵飄然思不羣)貧也(禮記子路曰傷哉丨丨生無以為養)
(死無以為禮也史記仲尼弟子傳子貢相衛過謝原憲憲攝敝衣冠見子貢子貢曰夫子豈病乎原憲曰吾聞之無財者謂之貧學)
(道而不能行者謂之病若憲丨丨非病也)匹也(左傳秦伯納女五人懷嬴與焉奉匜沃盥既而揮之怒曰秦晉丨丨何以卑我)
(公子懼降服而囚)穀也(左傳文公元年春王使内史叔服來會葬公孫敖聞其能相人也見其二子焉叔服曰丨丨食子難)
(也收子注榖文伯難惠叔食子奉祭祀供養者也收子葬子身也)難也(見上)惜也(左傳新築人仲叔于奚救孫桓子桓)
(子是以免既衛人賞之以邑辭請曲縣繁纓以朝許之仲尼聞之曰丨丨不如多與之邑唯名與器不可以假人)獲也(左傳)
(鄭伯使許大夫百里奉許叔以居許東偏曰吾子其奉許叔以撫柔此民也吾將使丨丨佐吾子注鄭大夫公孫獲)午也(左傳)
(祁奚請老晉侯問嗣焉稱解狐其讎也將立之而卒又問焉對曰丨丨可於是羊舌職死矣晉侯曰孰可以代之對曰赤也可於是)
(使祁午為中軍尉羊舌赤佐之注午祁奚子赤職之子)赤也(見上又梁昭明太子七契斯乃丨丨所以去魯孟嘗所以出秦)
行也(左傳晉公子重耳及齊齊桓公妻之有馬二十乘公子安之姜曰行也懷與安實敗名)戰也(左傳楚師背&KR0566;而舍)
(晉侯患之子犯曰丨丨戰而捷必得諸侯若其不捷表裏山河必無害也)賄也(左傳象有齒以焚其身丨丨)夫也(左傳)
(鄭徐吾犯之妹美公孫楚聘之矣公孫黑又使強委禽焉犯請於二子請使女擇焉皆許之子晳盛餙入布幣而出子南戎服入左)
(右射超乘而出女自房觀之曰子晳信美矣抑子南丨丨適子南氏)朝也(左傳師慧過宋朝將私焉其相曰丨丨慧曰無人焉)
(相曰丨丨何故無人慧曰若猶有人豈其以千乘之相易淫樂之矇)歸也(左傳子服惠伯曰飢寒之不恤誰遑其後不如姑丨)
(丨)麟也(左傳西狩于大野叔孫氏之車子鉏商獲麟以為不祥以賜虞人仲尼觀之曰丨丨然後取之)鹿也(左傳晉侯)
(不見鄭伯鄭子家使執訊而與之書以告趙宣子曰小國之事大國也德則其人也不德則其丨丨鋌而走險急何能擇)人也
(見上論語問管仲曰丨丨)天也(孟子吾之不遇魯侯丨丨五代史皇甫遇傳皇甫遇被圍安審琦率兵將赴之張從恩疑報者)
(詐不欲往審琦曰成敗丨丨當與公共之)勝也(史記魯仲連傳仲連聞魏將欲令趙尊秦為帝乃見平原君曰事將奈何平原)
(君曰丨丨何敢言事)命也(吳志吳夫人傳夫人吳主權母也本吳人孫堅聞其才貌欲娶之吳氏親戚嫌堅輕狡將拒焉夫人)
(謂曰何愛一女以取禍乎如有不遇丨丨)結也(杜甫同元使君春陵行丨丨實國楨)潮也(杜甫李潮八分小篆歌尚書韓)
(擇木騎曹蔡有鄰開元以來數八分丨丨奄有二子成三人)甫也(杜甫醉為馬墜詩丨丨諸侯老賓客罷酒酣歌拓金戟)
籍也(韓愈贈張籍詩丨丨處閭里抱能未施邦)去也(李商隱詩昨日紫姑神丨丨今朝青鳥使來賖)
其甚也(禮記伯魚之母死期而猶哭夫子聞之曰誰與哭者門人曰鯉也夫子曰嘻丨丨丨伯魚聞之遂除之)夫夫
也(禮記曾子襲裘而弔子游裼裘而弔曾子指子游而示人曰丨丨丨為習於禮者如之何其裼裘而弔也又吳侵陳陳太宰嚭)
(使於師夫差謂行人儀曰是夫也多言盍嘗問焉師必有名人之稱斯師也者則謂之何)洒如也(禮記君子之飲酒也受一)
(爵而色丨丨丨二爵而言言斯禮已三爵而油油以退)何遲也(禮記孔子既得合葬於防先反門人後雨甚至孔子問焉)
(曰爾來丨丨丨曰防墓崩孔子不應三孔子泫然流涕曰吾聞之古不脩墓)斯子也(禮記文伯之喪敬姜據其牀而不哭)
(曰朋友諸臣未有出涕者而内人皆行哭失聲丨丨丨必多曠於禮矣夫)非夫也(左傳鄭既及楚平桓子欲還彘子曰不可)
(成師以出聞敵彊而退丨丨丨)猶未也(左傳吳公子札觀樂使工為之歌周南召南曰美哉始基之矣丨丨丨)非敵
也(左傳楚子伐隨隨侯禦之季梁曰楚人上左君必左無與王遇且攻其右右無良焉必敗偏敗衆乃携矣少師曰不當王丨丨)
(丨弗從)非馬也(左傳華元逃歸立于門外告而入見叔牂曰子之馬然也對曰丨丨丨其人也)豁如也(漢書高帝)
(紀高祖為人隆準而龍顔美須髯左股有七十二黑子寬仁愛人意丨丨丨注豁然開大之貌)無益也(漢書枚乘傳乘奏言)
(欲湯之凔一人炊之百人揚之丨丨丨不如絶薪止火而已注凔音愴寒也)天人也(魏志曹仁傳仁從平荆州周瑜將數)
(萬衆來攻仁遣部將牛金挑戰遂為所圍仁意氣奮怒甚披甲上馬衝入賊圍金等乃得解長史陳矯等歎曰將軍真丨丨丨)湛
如也(晉書簡文帝紀帝少有風儀善容止留心典籍不以居處為意凝塵滿席丨丨丨)御隸也(晉書石苞傳陽翟郭)
(玄信奉使求人為御司馬以苞及鄧艾給之行十餘里信謂二人曰子後並當至卿相苞曰丨丨丨何卿相乎)澹如也(晉書)
(王導傳劉隗用事導漸見疎遠任真推分丨丨丨有識咸稱導善處興廢焉)人望也(南史王諶孔珪傳論仲和性履所遵)
(德璋業尚所守殆丨丨丨又柳世隆傳論世隆文武器業殆丨丨丨)書廚也(南史陸澄傳澄當世稱為碩學讀易三年不解)
(文義欲撰宋書竟不成王儉戲之曰陸公丨丨丨)人師也(南史徐勉傳勉字脩仁年六歲屬雨家人祈霽率爾為文見稱)
(耆宿及長好學宗人孝嗣嘗謂諸子曰此丨丨丨爾等則而行之)何甲也(唐書段秀實傳秀實為都虞候郭晞士十七人)
(入市取酒刺酒翁壞釀器秀實列卒取之斷首置槊上一營大譟盡甲秀實乃至晞門下甲者出秀實笑且入曰殺一老卒丨丨丨)
(吾戴吾頭來矣)凛如也(五代史漢高祖紀高祖皇帝姓劉氏名智遠弱不好弄嚴重寡言面紫色目多白睛丨丨丨又唐臣)
(周德威傳德威勇而多智能望塵以知敵數其狀貌雄偉笑不改容人見之丨丨丨)放人也(中說或問陶元亮子曰丨丨丨)
(歸去來有避地之心焉)仙人也(黃庭堅題䟦嘗有海上道人評東坡真蓬莱瀛洲方丈謫丨丨丨流俗方以造次顛沛秋)
(毫得失欲軒輊困頓之亦疎矣哉蘇軾詩退之丨丨丨游戲於斯文)彭澤也(王績詩誰知丨丨丨更覓步兵耶)幾年
也(王昌齡詩借問白頭翁垂綸丨丨丨)老去也(薛逢有丨丨丨歌丨丨丨爭奈何敲酒盞唱短歌)
之乎者也(湘山野錄太祖幸朱雀門獨趙普從幸上指門額問曰須着之字安用普曰語助太祖大笑曰丨丨丨丨助得)
(甚事)
鮓(側下切釋名丨𦵔也以鹽米釀魚為葅也)
韻藻還鮓(吳志孫皓傳注孟仁為監魚池司馬自能結網手以捕魚作鮓寄母母還之曰汝為魚官而以鮓寄我非避嫌)
(也)龍鮓(晉書張華傳陸機嘗餉張華鮓于時賓客滿座華發器便曰此龍肉也衆未之信華曰試以苦酒濯之必有異既而)
(五色光起機還問鮓主果云園中茅積下得一白魚質狀殊常以作鮓過美故以相獻)封鮓(晉書列女傳陶侃少為尋陽吏)
(監魚梁以一坩鮓遺母湛氏丨丨及書責侃曰爾以官物遺我非惟不能益吾乃以增吾憂矣)美鮓(南史王瑩傳懋子瑩遷義)
(興太守代謝超宗與瑩交惡懋往超宗處設精白䱒丨丨麞&KR2477;懋問那得佳味超宗詭言義典始見餉陽驚曰丈人豈應不得耶懋)
(大忿言于朝廷稱瑩供養不足坐失郡)鱘鮓(唐書地理志潤州丹陽郡土貢丨魚丨)蛟鮓(拾遺記漢昭帝常遊渭水)
(使羣臣漁釣為樂時有大夫任緒釣得白鮫長三丈若大蛇無鱗甲頭有一角長二尺牙出脣外帝曰此魚䱇之𩔖非珍祥也乃命)
(大官為鮓骨青肉紫味甚美帝後思之使罾者復覓終不得也埤雅古有丨丨又有龍醢)嗜鮓(江南野史陳陶所居不與俗接)
(惟丨丨一㗖或至十臠)
蘆服鮓(陳基送道士于彦成歸越詩蓬藋既可居丨丨自堪丨)
增市鮓(後漢書費長房傳費長房者汝南人也嘗坐客而使至宛丨丨須臾還乃飯注使字當作往字南唐書隱者傳開寳)
(中常見一叟角髮被褐與老媪貨藥于市獲錢則丨丨對飲旁若無人或疑為陳陶夫婦云)食鮓(唐書韓全誨傳昭宗至鳳)
(翔帝輟所御膳腸全誨等茂貞丨丨美帝曰此後池魚茂貞曰臣養魚以候天子聞者皆駭)賣鮓(南唐書隱者傳陳陶性嗜)
(鮓元宗南遷至落星灣欲有所問恐陶不盡言因偽丨丨果出啗鮓喜甚賣者曰官舟抵落星矣翁知之乎陶笑曰星落不還已而)
(果騐韓翃贈别華隂道士詩丨丨市中何許人釣魚坐上誰家子)㗖鮓(見上)秋鮓(博物志西羌仲秋日取鯉子去鱗破)
(腹以赤秫米飯鹽醋合糝之逾月則熟謂之丨丨)鰕鮓(世說虞嘯父為晉武帝侍中帝從容謂曰卿在閣下初不聞有獻替)
(虞家富近海謂帝望其貢獻對曰天時尚暖魚鱉丨丨未可致尋有所獻帝撫掌大笑楊萬里鱟醬詩魚鮓兼丨丨奴才更婢才又)
(倦遊錄嶺南暑月白蟻入水為鰕土人夜以火燭取製為鮓名天丨丨)人鮓(侯鯖錄瞿塘之下地名丨丨甕少游嘗謂未有)
(以對南遷渡鬼門關乃用為絶句云身在鬼門關外天命輕丨丨甕頭船北人慟哭南人笑日落荒村聞杜鵑吳船錄未至歸州數)
(里曰叱灘乂過東奔灘連接新城下大灘曰丨丨甕黃庭堅有丨丨甕詩)作鮓(爾雅翼鱣大如五斗奩長丈口在頷下長鼻輭)
(骨常三月中從河上常于孟津捕之淮水亦有之肉黃唯以丨丨而骨可啖)裹鮓(王羲之帖丨丨味佳令致君所須可示弗)
(難今世名丨丨帖劉炳題王右軍像詩來禽青李囊盛寄丨丨黃庭醉後題)白鮓(王獻之丨丨帖適得元直二十三日疏送)
(丨丨今送十裹戴表元金陵贈友詩水水魚肥供丨丨家家蠶熟衣紅絲)紫鮓(王融有謝司徒丨丨啓)鯖鮓(王維詩江)
(鄉丨丨不寄來秦人湯餅那堪許)魚鮓(白居易詩就荷葉上包丨丨當石渠中浸酒瓶程本立送魚課司霍思誠詩居有馬)
(韉留客坐食無丨丨寄親嘗李頻及第後還家峴嶺詩石斑丨丨香衝鼻淺水沙田飯繞牙)蒲鮓(王建詩丨丨除青葉)抑
鮓(宋祁詩魚香丨丨天)𦵔鮓(蘇舜欽詩中懷百憂集包釀似丨丨劉基聽蛙詩賦詩却笑柳柳州忍使腥臊辱丨丨)鹽
鮓(黃庭堅黃雀鮓詩麥餅薄于紙含漿和丨丨)刴鮓(柳貫詩紫蟹著糟新點芼黃魚丨丨滿流膏)山鮓(顧璘遣懷)
(詩野鮮蒼兕猛丨丨鷓鴣香)新鮓(顧璘東郊田園詩濁醪滿浮蟻蛙魚剖丨丨)
醒酒鮓(南史虞悰傳悰家富於財而善為滋味武帝就悰求諸飲食方悰秘不出上醉後體不快乃獻丨丨鯖丨一方而已)
不盡鮓(神異經南方有獸似鹿而豕首有牙名無損之獸人割取其肉不病其肉唯可作鮓使&KR0008;肥美&KR0008;盡更添肉復作鮓)
(如初愈美名曰丨丨丨是也)食無鮓(神仙傳蘇仙公嘗與母共食母曰丨丨丨他日可往市買也)一坩鮓(大業)
(拾遺記吳郡獻太湖鯉魚鮓四十坩計丨丨丨用鯉魚三百頭)野猪鮓(酉陽雜爼安祿山恩寵莫比其所賜品目有丨丨丨)
黃雀鮓(齊東野語王黼盛時庫中丨丨丨自地積至棟儿滿二楹楊萬里詩題李聖俞郎中求吾家江西丨丨丨法戲作醝)
(經遺之朱子亦有丨丨丨詩)蓮花鮓(皮日休和魯望道室即事詩竹葉飲為甘露色丨丨丨作肉芝香)楚鄉鮓
(梅堯臣取&KR1173;詩持為丨丨丨)玉版鮓(梅堯臣謝丨丨丨詩遠遺東華鮓)東華鮓(見上)長橋鮓(陸游詩丨)
(丨丨美桃花嫩)
把(搏下切持也執也)
韻藻拱把(孟子丨丨之桐梓文子十圍之大始於丨丨後漢書崔駰傳譬猶衡陽之林岱隂之麓伐尋抱不為之稀藝丨)
(丨不為之數)盈把(韓詩外傳丨丨之木無合拱之枝續晉陽秋陶潛九日無酒坐宅邊菊叢中採摘丨丨望見白衣人至乃)
(王弘遣送酒即便就酌杜甫詩憂來藉草坐浩歌淚丨丨)一把(韓詩外傳晉平公曰吾食客門左千人門右千人吾可謂不好)
(士乎盍胥對曰夫鴻鵠一舉千里所恃者六翮耳背上之毛腹下之毳益丨丨飛不為加高損丨丨飛不為加下今君之食客亦有)
(六翮在其中矣將皆背上之毛腹下之毳耶李商隱詩天官補吏府巾趨王骨瘦來無丨丨歐陽修咏蓮詞天與多情絲丨丨)堪
把(王維詩清淺白石灘綠蒲向丨丨)菜把(杜甫詩清晨送丨丨常荷地主恩鄭昂詩歲饉無儈供丨丨天寒有鶴伴梅花)
增手把(書傳左手杖鉞示無事于誅右丨丨旄示有事于教戰國策荆軻私見樊於期曰願得將軍之首以獻秦王秦王必)
(喜而善見臣臣左丨丨其袖右手揕其胸然則將軍之仇報而燕國見陵之耻除矣江表傳典韋容貌魁傑名冠三軍其所持手戟)
(長幾一尋軍中為之語曰帳下壯士有典君丨丨雙戟八十斤神仙傳老子足蹈二五丨丨十文司空圖詩品畸人乘真丨丨芙蓉)
(汎彼浩刧窅然空蹤韓愈詩丨丨命珪兼相印一時重叠賞元功李商隱詩口詠玄雲歌丨丨金芙蓉)秉把(詩彼有遺秉疏)
(彼處有遺餘之丨丨)四把(詩彼有遺秉疏四秉曰筥米之秉十六斛禾之筥丨丨耳)聚把(詩彼有遺秉疏四秉曰筥今萊)
(易之間刈稻丨丨有名為筥者是也)自把(史記殷紀湯丨丨鉞以伐昆吾)右把(史記齊世家武王東伐尚父左杖黃鉞丨)
(丨白旄以誓衆)劍把(史記孟嘗君傳馮先生甚貧猶有一劍耳又蒯緱注蒯苦怪反茅之𩔖可為繩言其丨丨無物可裝以小)
(繩纏之也緱音侯亦作候謂把劍之處)左把(南史王筠傳昭明太子愛文學士常與筠及劉孝綽陸倕到洽殷鈞等遊宴玄)
(圃大子獨執筠袖撫孝綽肩曰所謂丨丨浮丘袖右拍洪崖肩梁簡文帝豔歌篇丨丨蘇合彈傍持大屈弓)難把(說苑脛大)
(於股者難以步指大於臂者丨以丨本小末大不能相使也)刀把(班固與竇憲牋今月中舍以令賜固丨丨曰此大將軍少)
(小時所服)旋把(潘岳射雉賦戾翳丨丨縈隨所歴注戾轉也把柄也戾翳之柄縈曲隨雉之行使不見已)當把(謝眺詩寒)
(槐漸如束秋菊行丨丨)笑把(李白詩歸來丨丨洪厓手韓翃詩佳期丨丨齋中酒遠意閒登城上樓朱瀾宫詞采蓮宫女花)
(分了丨丨蘭篙學刺船)醉把(杜甫詩丨丨青荷葉狂遺白接䍦)來把(杜甫九日詩坐開桑落酒丨丨菊花枝)可
把(杜甫溪漲詩當時浣花橋溪水纔尺餘白石明丨丨水中有行車又朝享太廟詩霜露堪吸禎祥丨丨)獨把(杜甫詩丨)
(丨釣竿終遠去難隨鳥翼一相過杜荀鶴詩朱門祇見朱門事丨丨孤寒問阿誰曾鞏詩酒樽難丨丨)空把(劉長卿送馬秀)
(才赴舉詩丨丨相如賦何人荐禮闡許棠上淮南李僕射詩丹霄丨丨桂枝歸白首依前著布衣)長把(韓愈送石處士赴河)
(陽幕詩丨丨種𣗳書人云避世士)誰把(韓愈詩是時新晴天井溢丨丨長劍倚太行)直把(韓愈嘲少年詩丨丨春賞)
(酒都將命乞花)共把(韓愈送客遊江南詩芳芷不丨丨浮雲悵離居李商隱九日詩曾丨山翁丨酒時霜天白菊繞階墀)前
把(韓翃寄哥舒僕射詩步又抽箭大如笛丨丨兩矛後雙戟)憶把(李商隱池邊詩日西千遶池邊𣗳丨丨枯條撼雪時)細
把(李商隱詩重吟丨丨真無奈已落猶開未放愁)遠把(李商隱詩丨丨龍山千里雪將來擬並洛陽花)不把(許棠上淮)
(南李僕射詩東來淮海拜旌旟丨丨公卿一字書)閒把(朱慶餘題王長史宅詩玉琴丨丨看山坐筒簟長鋪與客眠)擬
把(羅隱送沈先輩詩丨丨金錢贈嘉禮不堪棲屑困名場李頻自遣詩永丨東歸丨釣絲)輕把(皮日休詩細挑泉眼尋新)
(脉丨丨花枝嗅宿香)凍把(杜荀鶴詩丨丨城根雪風開嶽面雲)戲把(杜荀鶴詩丨丨藍袍苞菓子嬌將竹笏惱先生)強
把(任藩送李衡詩欲銷今日恨丨丨異鄉杯)稻把(范成大詩今朝丨丨晴)百把(陸游詩出裹一簟飯歸收丨丨禾)
小把(陸游詩燕支丨丨劚靈苖自注防風色紅如臙脂可作葅)慵把(高啟詞春來長恁樂章嬾按酒籌丨丨)禾把
(顧璘遣懷詩市笋撏苞出倉丨帶丨藏)箒把(王繒夜歸即事詩繁星篲村門爛漫如丨丨)
跪而把(晉書庾衮傳歲大饑及麥熟穫者已畢衮乃引其羣子待其間不曲行不旁掇丨丨丨之則亦大穫)屬書把
(北齊書陽休之傳武定二年除中書侍郎有人士戲嘲休之云有觸藩之羝羊乘連錢之驄馬從晉陽而向鄴懷丨丨而盈丨)盍
將把(九歌瑶席兮玉瑱丨丨丨兮瓊芳)不成把(拔蒲曲與君同拔蒲竟日丨丨丨)柳已把(陸厥蒲坂行江)
(南風已春河間丨丨丨)别袂把(馬懷素詩嚴程若可留丨丨希再丨)道書把(王維詩散髮時未簪丨丨行尚丨)
垂猿把(杜甫詩掉經丨丨丨身在度鳥上)杯重把(杜甫重送嚴公詩幾時丨丨丨昨夜月同行又白居易詩酒杯)
(淺把粗開顔)秋來把(杜甫秋日荆南送薛明府詩歲滿歸鳬舄丨丨丨雁書)爭勸把(韓翃留别孟都督詩平蕪)
(霽色寒城下美酒百壺丨丨丨)王良把(元稹八駿圖詩轡無丨丨丨)花數把(白居易詩野丨丨丨黃金英)人
人把(歐陽修咏雪詩潁雖陋邦文士衆巨筆丨丨丨柔槊)犁鋤把(顧璘東郊田園詩衣冠不須著丨丨亦時丨)
賈(古疋切姓也出河東又麌韻)
韻藻董賈(後漢書仲長統傳友人東海繆襲常稱統文章足繼西京丨丨劉揚虞集詩虞廷制作䕫龍盛漢代文章丨丨)
(醇)屈賈(杜甫詩氣劘丨丨壘目短曹劉墻僧大訢詩堅壘避丨丨陋邦敵吳郯)須賈(戰國策秦敗魏于華走芒卯而)
(圍大梁丨丨為魏謂禳侯曰臣聞魏氏悉其百縣勝兵以上戍大梁臣以為不下三十萬以三十萬之衆守十仞之城臣以為雖湯)
(武復生弗易攻也穰侯曰善乃罷梁圍史記范雎傳范雎者魏人也家貧無以自資乃先事魏中大夫丨丨)陸賈(漢書丨丨)
(傳丨丨者楚人也以客從高祖定天下名有口辨居左右常使諸侯尉佗平南越因王之高祖使賈賜佗印為南越王佗留與飲數)
(月曰越中無足與語至生來令我日聞所不聞賈卒拜佗為南越王令稱臣奉漢約高帝大悦拜賈為太中大夫謂賈曰試為我著)
(秦所以失天下吾所以得之者及古成敗之國賈凡著十二篇每奏一篇高帝未嘗不稱善稱其書曰新語南史韋叡傳慕萬石丨)
(丨之為人因畫之於壁以自玩文心雕龍漢初詞人順流而作丨丨扣其端賈誼振其緒枚馬同其風王揚騁其勢乂丨丨稽古作)
(楚漢春秋杜甫詩明白山濤鑒嫌疑丨丨裝)
南遷賈(李白詩登朝若有言為訪丨丨丨)公明賈(論語子問公叔文子于丨丨丨曰信乎夫子不言不笑不取乎)
王孫賈(論語丨丨丨治軍旅又戰國策丨丨丨年十五事閔王王出走失王之處丨丨丨乃入市中曰淖齒亂齊國殺閔王)
(欲與我誅齒者袒右市人從者四百人與之誅淖齒刺而殺之)
增劉賈(春秋序劉子駿創通大義賈景伯父子許惠卿皆先儒之美者也末有穎子嚴者雖淺近亦復名家故特舉丨丨許)
(穎之違以見同異又史記荆燕世家高祖欲王同姓以鎮天下立丨丨為荆王)荀賈(左傳虢仲芮伯梁伯丨侯丨伯伐曲沃注)
(丨丨皆國名)豐賈(左傳齊侯將納公命無受魯貨申丨從女丨以幣錦二兩縛一如瑱適齊師注丨丨二人皆李氏家臣)
周賈(漢書叙傳丨丨盪而貢憤兮齊死生與禍福注莊丨丨誼也)鄭賈(後漢書鄭興傳世言左氏者多祖興而賈逵自)
(傳其父業故有丨丨之學)終賈(後漢書胡廣傳甘竒顯用年乖強仕丨丨揚聲亦在弱冠晉書潘岳傳鄉邑號為竒童謂丨丨)
(之儔也梁簡文帝王規誌銘名理超於荀王博洽侔於丨丨)羊賈(後漢書蘇章蘇不韋羊續賈琮傳贊二蘇勁烈丨丨廉能)
誚賈(晉書任愷郭奕傳贊大業非楊元褒丨丨按郭奕字大業任愷字元褒楊楊駿賈賈充也)山賈(晉書顧和傳昔先朝)
(政道休明中夏隆盛丨丨諸公皆釋服從時不獲遂其情禮)班賈(宋書謝靈運傳論律異丨丨體變曹王縟旨星稠繁文綺)
(合)蘇賈(舊唐書賈曾傳授中書舍人與蘇晉同掌制誥皆以詞學見知時人稱為丨丨)枚賈(文心雕龍自九懷以下遽)
(躡其跡而屈宋逸步莫之能追是以丨丨追風以入麗馬揚㳂波而得竒其衣被詞人非一代也又若乃改韻從調所以節文辭氣)
(賈誼枚乘兩韻輒易劉歆桓譚百句不遷亦各有其志也昔魏武論賦嫌於積韻而善於資代陸雲亦稱四言轉句以四句為佳觀)
(彼制韻志同丨丨)寇賈(魏武帝與孔融書昔廉藺小國之臣猶能相下丨丨倉卒武夫屈節崇好孔融報曹操書朱彭丨丨)
(為世壯士愛惡相攻能為國憂)悦賈(陸雲逸民賦欽妙古之達言兮信懷莊而丨丨)投賈(潘岳夏侯常侍誄執戟疲揚長)
(沙丨)耿賈(李白詩蕭曹安&KR1160;屼丨丨摧攙槍杜甫詩丨丨亦宗臣羽翼共徘徊又丨丨扶王室蕭曹拱御筵李商隱詩丨)
(丨官勲大荀陳地望清)張賈(白居易簡張大賈二十四昆季詩丨丨弟兄同里巷)姚賈(劉克莊題程垣詩卷余得君詩)
(七卷讀之竊知君喜姚合所編極玄集而自方賈島余謂丨丨縳律俱窘邊幅君所作稍抑揚開合窮變態現光怪絶不似丨丨未)
(知與任華盧仝何如耳又戰國策四國為一將以攻秦秦王召羣臣賓客而問焉丨丨曰賈願使四國必絶其謀而案其兵乃資車)
(百乘金千斤衣以其衣舞以其劍丨丨辭行絶其謀止其兵與之為交以報秦秦王大悦賈封千戸以為上卿)蒍賈(左傳子玉)
(復治兵于蒍終日而畢鞭七人貫三人耳國老皆賀子文子文飲之酒丨丨尚幼後至不賀子文問之對曰不知所賀子之傳政于)
(子玉曰以靖國也靖諸内而敗諸外所獲幾何注丨丨孫叔敖之父)臧賈(左傳郰叔紇臧疇丨丨帥甲三百宵犯齊師送之而)
(復注臧疇丨丨臧紇之昆弟也)莊賈(史記司馬穰苴傳晏嬰薦穰苴景公以為將軍將兵扞燕晉之師穰苴曰願得君之寵臣)
(以監軍景公使丨丨往穰苴與丨丨約曰旦日日中會于軍門夕時丨丨乃至遂斬丨丨以徇三軍三軍之士皆振慄久之唐書張)
(九齡傳禄山討奚契丹敗張守珪執如京師九齡署其狀曰穰苴出師而誅丨丨孫武習戰猶戮宮嬪守珪法行于軍禄山不容免)
(死)
河南賈(梁元帝詩謀出丨丨丨威寄隴西馮)敲月賈(方回詩詩句妄希丨丨丨)賓牟賈(禮記丨丨丨侍坐于)
(孔子孔子與之言及樂)公羊賈(禮記鑿巾以飯丨丨丨為之也)東郭賈(左傳成子將殺大陸子方陳逆請而免之)
(以公命取車干道及耏衆知而東之出雍門陳豹與之車弗受曰逆為余請豹與余車余有私焉事于我而有私于其讐何以見魯)
(衛之士丨丨丨奔衛注賈即子方)
假(古疋切且也借也非真也說文作徦至也又姓又禡韻)
韻藻滿假(書克勤于邦克儉于家不自丨丨惟汝賢傳滿謂盈實假大也)私假(禮記子婦無私貨無私畜無私器不)
(敢丨丨不敢私與)久假(孟子丨丨而不歸)䧟假(漢書王莽傳霍光即席常任之重乘大勝之威未嘗遭時不行丨丨)
(離朝注假升也丨丨者被䧟害而去所升之位也)求假(後漢書樊宏傳宏父重嘗欲作器物先種梓漆時人嗤之然積以歲)
(月皆得其用向之笑者咸丨丨焉)狐假(庾信賦隼翼鷃披虎威狐假)
粉黛假(杜甫詩美人為黃土况乃丨丨丨)
祭器不假(禮記大夫丨丨丨丨)
增乞假(禮記外内不共井不共湢浴不通寢席不通丨丨又事君者量而后入不入而后量凡丨丨於人為人從事者亦然)
(故上無怨而下遠罪也顔氏家訓自古文人多䧟輕薄曹植悖慢犯法杜篤丨丨無厭)天假(左傳楚子入居于申使申叔去)
(穀使子玉去宋曰無從晉師晉侯在外十九年矣而果得晉國險阻艱難偹嘗之矣民之情偽盡知之矣丨丨之年而除其害天之)
(所置其可廢乎北史魏清河王懌傳懌幼而敏慧美姿貌孝文愛之彭城王勰甚器異之竝曰此兒風神外偉黃中内潤若丨丨之)
(年繼二南矣庾信齊王憲碑銘公之挺生實惟丨丨)有假(左傳子同生公問名于申繻對曰名有五有信有義有象丨丨有𩔖)
北假(史記秦始皇紀三十三年使蒙恬渡河取高闕陶山丨丨中築亭障以逐戎人注高闕山名丨丨地名近五原)貸假
(史記平凖書山東被水烖于是天子遣使者虛郡國倉廥以振貧民又募豪富人相丨丨)寬假(史記封禪書仙者非有求人主)
(人主求之其道非少丨丨神不來北史魏世祖紀法者朕與天下共之何敢輕也故大臣犯法無所丨丨宋史文天祥傳世祖皇帝)
(多求才南官王績翁言南人無如文天祥者遂遣績翁諭旨天祥曰國亡吾分一死矣倘緣丨丨得以黃冠歸故鄉他日以方外備)
(顧問可也釋名夏假也丨丨萬物使生長也)優假(後漢書劉愷傳愷以當襲爵讓與弟憲遁逃避封久之章和中有司奏請)
(絶愷國肅宗美其義特丨丨之北史李彪傳彪雖與宋弁結管鮑交弁為大中正與孝文私議猶以寒地處之殊不欲微相丨丨彪)
(亦知之不以為恨五代史李存璋傳莊宗以存璋為河東馬步軍使晉自先王時常丨丨軍士軍士多犯法踰禁存璋一切䋲之以)
(法境内為之清肅宋史何承矩傳帝曰承矩任邊有功當丨丨之又呂公弼傳陳升之建議衛兵不中程者減其牢廩徙之淮南公)
(弼以為非人情帝曰是當退為剰員者今故為丨丨何所害對曰臣不敢生事邀名正恐誤國耳)稟假(後漢書張禹傳禹上)
(疏求上三歲租税以助郡國丨丨詔許之宋書百志傳騎衛將軍令史二十四人兵曹掾史主兵事丨丨掾史主丨丨)外假
(晉書元帝明帝紀論威權嫌隙内興丨丨錢起詩天璞非丨丨)虚假(晉書劉琨傳叚匹磾無所顧忌怙亂專殺丨丨王命虐害)
(鼎臣古樂府寡婦哭城頽此情非丨丨)權假(晉書慕容皝載記皝雖稱燕王未有朝命乃遣其長史劉祥獻捷京師秉言丨)
(丨之意并請大舉討平中原宋書顧琛傳索虜南至瓜步丨丨琛建威將軍行會稽郡事)慎假(宋書禮志車服以庸虞書茂典)
(名器丨丨春秋明誡)舉假(宋書樂志董永邅家貧父老財無遺丨丨以供養傭作致甘肥)恩假(南史王藻傳清官顯位或)
(由才升一叨婚戚咸成丨丨)容假(唐書吉頊傳武懿宗討契丹退保相州後爭功殿中懿宗陋短俯僂頊嚴語侵之無所丨)
(丨)善假(荀子假輿馬者非利足也而致千里假舟檝者非能水也而絶江河君子生非異也丨丨於物也)轉假(鹽鐵)
(論公田丨丨桑榆菜菓不殖地力不盡)補假(鍾嶸詩品觀古今勝語多非丨丨皆由直尋)矯假(孔稚珪奏推理檢迹)
(灼然丨丨)雙假(王融疏名器丨丨榮禄兩升)三假(梁武帝勅尋佛教因丨丨以寄法藉二諦以明理)濫假(梁元)
(帝賦時丨丨於中台掌邦教之觀國)叨假(王僧孺謝除吏部郎啓何言賤劣所或丨丨)照假(江總尚禪師碑銘含章隱)
(璞明真丨丨)戲假(杜甫詩丨丨霜威促山簡須成一醉習池廻)交假(元稹估客樂交關但丨丨本生得失輕)惡
假(白居易樂府彼真此假俱迷人人心丨丨貴重真)
以璧假(春秋公會鄭伯於垂鄭伯丨丨丨許田)不可假(左傳新築人仲叔于奚救孫桓子衛人賞之以邑辭請曲)
(縣繁纓以朝許之仲尼聞之曰惜也不如多與之邑唯名與器丨丨以丨人史記春申君傳敵丨丨丨時不可失晉書潘京傳時武)
(陵太守戴昌亦善談論與京共談京假借之昌以為不如己笑而遣之令過其子若思京方極其言論昌竊聽之乃嘆服曰才丨丨)
(丨遂父子俱屈焉)蘭芳假(招魂結撰至思丨丨丨些注結者結其篇章撰者撰其辭句至思極思也丨丨丨者藻思中發)
(若蘭蕙之芳相假借也)英華假(大招瓊轂錯衡丨丨丨只注瓊轂以丹塗轂若赤玉錯衡以金飾衡也丨丨車飾之美如)
(花丨大也)四大假(梁簡文帝六根懴文丨丨丨成豈有真我)
器成非假(北史高允傳猗歟彦鑒思參文雅率性任真丨丨丨丨)虛美難假(魏文帝樂府丨丨丨丨偏輪不)
(行)
捨(書冶切釋也亦作舍)
韻藻大舍(書今惟淫舍牿牛馬疏正義曰丨丨牿牛馬則是出之牢閑牧於野澤令其逐草而放之江總懴文莫不肅然)
(大捨供養三尊傳燈錄内外身心一時俱捨隨方應物能所皆忘是謂大捨又陳書后妃傳後主以宫人有文學者袁丨丨等為女)
(學士每遊宴則使諸貴人及女學士與狎客共賦新詩互相贈答)施舍(左傳子太叔曰喜有丨丨怒有戰鬭國語棄責薄歛)
(丨丨分寡蔡邕陳仲弓碑投足而襲其軌丨丨而合其量又孟子孟丨丨似曾子)操舍(孟子丨則存丨則亡淮南子丨丨開)
(塞各有龍忌)取舍(漢書賈誼傳為人主計者莫如先審丨丨取舍之極定於内而安危之萌應於外矣韓詩外傳觀容貌察)
(志氣定丨丨而人情畢矣韓愈君子法天運詩利害有常勢丨丨無定姿李頻投京兆府試官詩丨丨由知己窮通斷在兹)中
捨(傳燈錄行道布德無所希望是謂丨丨)下捨(傳燈錄修行衆善有所希望是謂丨丨)
三世捨(傳燈錄過去心不可得是過去捨現在心不可得是現在捨未來心不可得是未來捨所謂丨丨俱丨)
增時舍(易見龍在田丨丨也又書日宣三德夙夜浚明有家疏言人之行德不可暫丨丨也)棄舍(易舊井無禽時舍也)
(疏正義曰時舍也者人既不食禽又不向即是一時共丨丨也)不舍(易勞卦也疏以坎是象水之卦水行丨丨晝夜所以為勞)
(卦春秋作三軍傳季氏使其乘之人以其邑入者無征不入者倍征孟氏使半為臣若子若弟叔孫氏使盡為臣不然丨丨注制軍)
(分民不如是則丨丨其故而改作也論語逝者如斯夫丨丨晝夜)淫舍(書今惟丨丨牿牛馬傳今軍人惟大放舍牿牢之牛)
(馬言軍所在必放牧也疏淫訓大也)自舍(詩脊令在原疏脊令水鳥飛則鳴行則搖不能丨丨此則天之性以喻兄弟既在急)
(難而相救亦不能丨丨亦天之性)皆舍(周禮地官鄉大夫辨其可任者國中自七尺以及六十野自六尺以及六十有五皆)
(征之其舍者國中貴者賢者能者服公事者老者疾者丨丨)宥舍(周禮秋官大司寇凡萬民有罪過而未麗於法者役諸司)
(空使州里任之則丨而丨之注坐日訖使給百工之役役月訖使其州里之人任之乃赦之)盡舍(左傳季孫喜使飲巳酒而)
(以具往丨丨旃故公鉏氏富)請舍(左傳王賞鬭辛王孫由于王孫圉鍾建鬭巢申包胥王孫賈宋木鬭懷子西曰丨丨懷也)
(王曰大德滅小怨道也注九子皆從王有大功者)用舍(論語丨之則行丨之則藏普書范弘之傳比干處三仁之中箕子為)
(名賢之首後人丨丨參差不同各信所見此皆不量時趣以身嘗禍雖有踁踁之稱而非大雅之致)縱舍(漢書朱博傳其治左)
(馮翊網絡張設少愛利敢誅殺然亦丨丨時有大貸下吏以此為盡力宋史盛度傳所至下貧無賴多所丨丨稍有貲者一切繩之)
(以法)近捨(普書周顗傳顗又於王導坐慠然嘯咏導云卿欲希嵇阮耶顗曰何敢丨丨明公遠希嵇阮)違捨(宋書殷淳)
(傳淳高簡寡慾早有清尚愛好文義未嘗丨丨在秘書閣撰四部書目凡四十卷行於世)三捨(梁書武帝紀帝晩溺信佛道凡)
(丨丨身日止一食身衣布衣)勉捨(南史周捨傳初范雲卒僉以沈約允當樞管帝以約輕易不如徐勉于是丨丨同參國政)
(勉小嫌中廢捨專掌權轄雅量不及勉而清簡過之兩人俱稱賢相)㒺捨(宋史陳彭年傳大寳箴曰葑菲丨丨把梓乃充)趣
舍(莊子丨丨滑心使性飛揚注滑汨亂也又丨丨聲色以柴其内注柴梗礙也以丨丨芥蔕胸中也王羲之蘭亭集序雖丨丨萬)
(殊靜躁不同當其欣於所遇暫得於己快然自足曾不知老之將至趣又作趨淮南子丨丨行義亦人之所棲宿也袁宏詩丨丨各)
(有之俱令道不滅)暫捨(文中子子居家不丨丨周禮鄭谷自適詩浮蟻滿杯難丨丨貫珠一曲莫辭聽)肆捨(博雅丨丨)
(蕩逸放恣置也)遁舍(孔稚珪薦杜京産表丨丨家業隱於太平)俯捨(梁武帝與何胤書既丨丨青組又脱屣朱黻)導
捨(梁簡文帝千佛願文輕慈丨丨薄笑牽悲)惡捨(梁簡文帝金像疏見形善發聞名丨丨)周舍(史記趙世家趙簡子)
(有臣曰丨丨好直諫丨丨死簡子每聽朝常不悦大夫請辠簡子曰大夫無罪吾聞千羊之皮不如一狐之腋諸大夫朝徒聞唯唯)
(不聞丨丨之鄂鄂是以憂也又南史周捨傳捨字昇逸博學精義理善誦詩書音韻清辯魏人吳苞有儒學江祏招苞講捨造坐折)
(苞辭理遒逸由是名為口辯遷尚書吏部郎太子右衛率右衛將軍雖居職屢徙而常留省内日夜侍上豫機密二十餘年未嘗離)
(左右帝以為有公輔器)
不如舍(易君子幾丨丨丨往吝)不遑舍(詩爾之安行亦丨丨丨)三年舍(周禮秋官司圜掌收教罷民凡)
(害人者弗使冠飾而加明刑焉任之以事而收教之能改者上罪丨丨而丨中罪二年而舍下罪一年而舍)服而舍(左傳)
(許無刑而伐之丨丨丨之又秦獲晉侯以歸隂飴甥會秦伯盟於王城秦伯曰國謂君何對曰小人感謂之不免君子恕以為必歸)
(貳而執之丨丨丨之此一役也秦可以覇)煩乃舍(左傳晉侯求醫於秦秦伯使醫和視之曰是謂近女室公曰女不可近乎)
(對曰節之至於丨丨丨也已無以生疾)害則舍(戰國策范雎獻書曰丨丨丨之疑則少嘗之)不能舍(離騷余固)
(知謇謇之為患兮忍而丨丨丨也)浮榮捨(王融頌實相豈或照丨丨未能丨)塵念捨(孟浩然詩丨丨俱已丨)
誰肻捨(韓愈示爽詩座中悉親故丨丨丨汝眠)
兩不相舍(戰國策趙且伐燕蘇代為燕謂惠王曰今者臣來過易水蚌方出曝而鷸啄其肉蚌合而箝其喙丨者丨肻丨)
(丨漁者得而并擒之)
赭(章也切赤土也)
韻藻渥赭(詩赫如丨丨公言錫爵疏其顔色赫然而赤如厚漬之丹赭古器評周四山饕餮觚二器制作無小異但一則)
(色幾丨丨一則黤如鉛色為不同耳温庭筠豐歲歌風如吹煙日如丨丨)丹赭(見上王僧孺與何炯書上可以投卑北方次可)
(以論輸左校變為丨丨充彼春薪)流赭(史記樂書太乙貢兮天馬下霑赤汗兮沫丨丨又山海經灌水北流注於禺水其中)
(多丨丨又水經注范文害林邑王自立威加諸國漢魏丨丨咸為其用許敬宗詩揮袂靜崑炎開關納丨丨)
天所赭(蘇軾詩聲名逐我輩此病丨丨丨)
增買赭(詩榛楛濟濟疏楛木名陸璣云其形似荆而赤莖似蓍上黨人屈以為釵故上黨人調云問婦人欲丨丨不謂竈下)
(自有黃土問買釵不謂山中自有楛)衣赭(漢書司馬遷傳魏其大將也丨丨關三木麻九疇梁山宮圖詩珠圍翠繞窮天下道)
(上行人丨半丨)鉗赭(宋書竞陵王誕傳夫欒布哭市義犯雷霆田叔丨丨志在夷戮南史袁昂傳幸因約法之弘承解網之宥)
(猶當降等薪粲遂乃頓釋丨丨)代赭(唐書地理志靈州靈武郡土貢丨丨)龕赭(西溪叢語夾岸有山南曰丨北曰丨二山)
(相對謂之海門周弼詩丨丨收潮入海門)運赭(郭璞流赭贊沙則潛流亦有丨丨於以求鐵趨在其下)汗赭(謝莊舞馬)
(賦丨飛丨沬流朱梁元帝賦登山馬詩丨丨疑霑勒衣香不逐風庾信華林園馬射賦鳴鞭則丨丨入埒則塵紅)黥赭(江淹)
(辭建平王牋丨丨幽圉皆非報責)野赭(柳宗元晉問羣飲源槁㢠廻食丨丨又書段太尉逸事尹少剛大罵曰涇州丨如丨人)
(且饑死而必得穀)緇赭(竇臮述書賦藤苔縑縠衡理蜀幅花麻黃絢丨丨紺綠)秦赭(楊維禎長江萬里圖詩青山何)
(罪受丨丨翠黛依然生遠愁)
蔡有赭(宋書樂志君馬黃臣馬蒼二馬同逐臣馬良易之有騩丨丨丨美人歸以南駕車馳馬美人傷我心)冷石赭
(山海經柴桑之山其下多丨丨丨注冷石滑石𩔖)時無赭(東觀漢記明德馬皇后時上欲封諸舅外間白太后太后曰吾)
(自念親屬皆無柱石之功俗語云丨丨丨澆黃土)斷霞赭(石介詩丨丨半丨燕脂水零露偏留筀竹叢)赤如赭
(蘇軾詩江邊亂山丨丨丨陵陽正在千山頭)面深赭(孔平仲詩咋舌無聲丨丨丨)
斝(古疋切玉爵)
韻藻奠斝(詩或獻或酢洗爵丨丨)殷斝(禮記夏后氏以琖丨以丨周以爵)醆斝(禮記丨丨及尸君非禮也)
(注丨夏爵丨殷爵把宋二王之後得用以獻尸其餘列國惟用時王之器今國君皆用丨丨以及于尸君非禮也韓愈上巳日燕太)
(學序惟時丨丨序行獻酬有容蘇軾詩花香襲杖履竹色侵丨丨眺補之詩大小翻丨丨)瓘斝(左傳鄭禆竈言于子産曰宋衞)
(陳鄭將同日火若我用丨丨玉瓚鄭必不火注丨珪也丨玉爵也瓚勺也欲以禳火)玉斝(唐書駱賓王傳張說評王翰文如瓊)
(桮丨丨雖爛然可珍而多玷缺王融詩金巵浮水翠丨丨挹泉珠梁簡文帝吴興楚王神廟碑周房殷爼惟有玄澗芳芝丨丨瑶樽)
(止陳丹柱清酌劉峻廣絶交論分鴈鶩之稻粱霑丨丨之餘瀝杜甫朝享太廟賦福穰穰于絳闕芳霏霏于丨丨上官昭容詩金罍)
(丨丨泛蘭英蘇軾詩偶逢白墮爭春手遣入王孫丨丨飛張昱詩丨丨試斟官給酒銀煎重㵸貢餘茶)
增舉斝(禮記丨丨角詔妥尸古者尸無事則立有事而后坐也注天子奠斝諸侯奠角)虎斝(古器評周丨丨鼎彝之屬)
(致飾無所不用而此用虎者虎於五德為義於五行為金金與義皆主乎剛而有斷所以制於酒也)酒斝(范成大菊譜陶淵明)
(張景陽謝希逸潘安仁等或愛其香或詠其色或採之于東籬或泛之于丨丨朱德潤落花詩輕逐曉風粘丨丨半和壁土上車輪)
(葉顒春遊晩歸詩嫣紅侵丨丨空翠潤琴徽)瓊斝(江淹饗神歌丨丨既餙繡簋以陳)彝斝(北齊郊廟歌丨丨應時龍)
(蒲代用)餙斝(庾信周宗廟歌雕禾丨丨翠羽承樽)鬱斝(庾信周大祫歌齋宫饌玉丨丨浮金)翠斝(陳子昂餞齊少)
(府序瑶琴合奏丨丨時行張說詩丨丨吹黃菊琱盤鱠紫鱗錢起詩丨丨瓊觴忽無色)芳斝(李嶠詩仙舟窅將隔丨丨暫云)
(同)奉斝(李華含元殿賦上公丨丨羣后在位)金斝(李邕春賦戞瑤柱以絙瑟引丨丨而浮樽)獻斝(韓愈元和聖德)
(詩宵昇于丘奠璧丨丨)罇斝(韓愈郾城夜會聯句殁廟配丨丨生堂合毊鑮)罍斝(柳宗元平淮夷雅天子餞之丨丨是)
(崇)簋斝(牛僧孺相國崔羣家廟碑銘丨丨豆籩既具而宜)壽斝(蘇轍詞七十餘年真一夢朝來丨丨兒孫奉)揚
斝(董逌周舉鼎銘跋觀古之制器𩔖有所本而丨丨洗觶一時有見乃傳後世不忘况其器猶傳此其可貴者豈偶然一古物供)
(耳目之玩哉)影斝(張養浩詩往事鍥舟求墜劍虛名丨丨悟懸弓)寳斝(陳孚安南即事詩丨丨羅鸚鵡名香屑鷓鴣)
停斝(袁桷畫松詩雲生丨丨候風入倚窗聽)我斝(劉基將進酒樂府我觴惟瓊丨丨惟玖)
手中斝(虞集詩風吹巾上塵花落丨丨丨)
廈(胡雅切丨屋)
韻藻廣廈(漢書王吉傳廣夏之下細旃之上注廣夏大屋也夏同廈後漢書崔駰傳丨丨成而茂木暢遠求存而良馬縶)
(南史隱逸傳陶弘景每經澗谷必坐卧其間謂門人曰吾見朱門丨丨雖識其華樂而無欲往之心望高巖瞰大澤知此難立止自)
(恒欲就之梁簡文帝六根懴文結駟丨丨動靜必安鷁首翠樓去來有託杜甫茅屋為秋風所破歌安得丨丨千萬問大庇天下寒)
(士俱歡顔)大廈(晉書和嶠傳嶠為潁州太守為政清簡甚得百姓歡心太傅從事中郎庾覬見而歎曰嶠森森如千丈松雖磥)
(砢多節目施之丨丨有棟梁之用陳書世祖紀天嘉元年詔曰王公已下其各進舉賢良申薦淪屈庶衆才必萃丨丨可成北史于)
(謹傳論謹負佐時之略逢興運之期為丨丨之棟梁擬巨川之舟檝唐書韋承慶傳疏夫搆丨丨濟巨川必擇文梓艅艎若亟毁而)
(敗則是用朽木乘膠船也淮南子湯沐具而蟣虱相弔丨丨成而燕雀相賀憂樂别也江淹詩丨丨須異材廊廟非庸器韓愈陪杜)
(侍御遊湘西寺詩丨丨棟方隆巨川檝行剡)突廈(宋玉招魂冬有丨丨夏室寒些)
增崇厦(劉楨賦仰丨丨而長息動哀響而餘歎)高廈(陸雲詩峩峩丨丨有肅其涼又我有丨丨如雲斯薈)豐廈
(張協賦崇墉四匝丨丨詭譎)燕廈(厙狄履温詩丨丨欣成託)構廈(杜甫詩當今廊廟具丨丨豈云缺)成廈(杜牧)
(送牛相出鎮襄州詩拜塵先灑淚丨丨豈容巢)賀廈(劉兼詩丨丨全忘燕雀心劉清叟賀周總管遷居詩重對門墻簾定卷春)
(風丨丨燕雙栖)巨廈(文同燕思堂記築隆址植丨丨)支廈(戴昺詩丨丨資寸莛)漢廈(李俊民詩自慚老去鬢皤然丨)
(丨非無論道氊)里廈(王楨薅馬詩杳不聞嘶馴丨丨)㫋廈(王繒詩誰能採芻蕘稽首告丨丨)顛廈(釋法杲笠澤歌)
(秋毫凡心悉堪嘔丨丨將支木烏有)
千間廈(劉因對菊詩黃苑定得丨丨丨白布空歌萬里裘程嘉燧和牧齋移居詩君家突兀丨丨丨大庇歡顔在此中)
嘏(古疋切大也福也)
韻藻純嘏(詩錫爾丨丨疏先祖于是饗而祐之錫爾王大嘏之福又豈弟君子俾爾彌爾性丨丨爾常矣汲冢周書准德)
(以義樂獲丨丨蔡邕太尉楊公碑銘天降丨丨篤生柔嘉潘尼釋奠頌丨丨自晉永世昌阜蘇轍李清臣曾祖制奉璋峩峩皆先朝)
(之舊降福簡簡告丨丨之豐)大嘏(見上)祝嘏(禮記脩其丨丨以降上神與其先祖)三嘏(世說洛中雅雅有丨丨劉)
(粹字純嘏宏字終嘏漠字沖嘏是親兄弟王安豐甥竝是王安豐女壻宏真長祖也)傅嘏(魏志丨丨傳嘏字蘭石北地泥陽人)
(傅介子之後也弱冠知名太傅司馬宣王請為從事中郎曹爽誅為河南尹遷尚書司馬景王薨與司馬文王徑還洛陽文王遂以)
(輔政以功封陽鄉侯世說丨丨善言虛勝荀粲談尚玄遠每至共語有爭而不相喻裴冀州釋二家之義通彼我之懷常使兩情皆)
(得彼此俱暢)趙嘏(全唐詩話丨丨曾有詩曰早晩粗酬身事了水邊歸去一閒人果卒于渭南尉嘏字承祜)
增受嘏(詩我孔熯矣式禮莫愆工祝致告徂賚孝孫傳熯敬也箋孝孫甚敬矣于禮法無過者祝以此故致神意造主人使)
(丨丨既而以嘏之物往予主人北齊郊廟歌丨丨先退載暢其衷)降嘏(晉西廂樂歌惟天丨丨神祗保定)謝嘏(陳書)
(丨丨傳嘏字含茂善屬文起家梁秘書郎掌東宫管記有文集行於世)袁嘏(南史卞彬傳有陳郡丨丨自重其文謂人云我)
(詩應須大材迮之不爾飛去)
承天嘏(唐書柳宗元傳載揚干雅丨丨之丨)郭承嘏(唐書丨丨丨傳承嘏字復卿元和中及進士第累遷起居舍人)
(居母喪以孝聞太和六年為諫議大夫言政事得失遷刑部侍郎帝嘗稱其儒素每進退恩接備厚方大任用會卒贈吏部尚書)
檟(古疋切山楸亦作榎)
韻藻六檟(左傳初季孫為已𣗳丨丨於蒲圃東門之外注蒲圃場圃名季文子𣗳檟欲自為櫬)𣗳檟(見上左傳子胥)
(使於齊屬其子於鮑氏王聞之使賜之屬鏤以死將死曰丨我墓丨檟可材也吳其亾乎)美檟(左傳初穆姜使擇丨丨注檟梓)
(之屬)梧檟(孟子舍其丨丨養其檝棘則為賤場師焉曾鞏詩雲裘數曲秀蘭蕙鳳蓋相摩擢丨丨顧清答敬亭詩丨丨不雜中)
(林蒸詩人以來稱杜陵)松檟(唐書苖晉卿傳晉卿嘗自為父碑文有鵲巢碑上賊入上黨焚蕩略盡而苖氏丨丨獨無傷任)
(昉為范雲求為太宰立碑表鴟鴞東徙丨丨成行庾信為把公讓宗師驃騎表當今玉燭調和既非金&KR1200;之世璿璣齊政豈㤀丨丨)
(之餘盧照隣相如琴臺詩園院風烟古池臺丨丨春段克已祭南豐墓詩星斗文章煥九天蕭蕭丨丨暗荒阡)
增山榎(爾雅槄丨丨郭注今之山楸也)榆檟(南史劉善明傳為海陵太守邊海無𣗳木善明課人種丨丨雜果遂獲其)
(利)孤檟(西京雜記皇甫嵩真明算術自算其年夀七十三又曰北邙青隴上丨丨之西四丈所鑿之入七尺吾欲葬此地)
楸檟(爾雅翼郭氏解丨丨云大而皵丨小而皵丨說文亦曰椅梓也梓丨也楸梓也丨楸也然則椅梓丨丨蓋一物而四名沈)
(約傷庾杲之詩丨丨今已合容範尚昭昭朱子懷先隴詩僧廬寄丨丨饋奠失兹時)用榎(爾雅翼古者收威丨丨與楚榎形圓)
(而楚形方互相備也)峻檟(應瑒賦長杉丨丨茂栝芬橿)枌檟(謝靈運過始寧堡詩且為𣗳丨丨無令孤願言)荼檟
(蘇頌詩靈苖蔭丨丨)椅檟(周弼詩雜出間丨丨)
蒲圃檟(左傳匠慶用丨丨之丨)小葉榎(爾雅槐丨丨曰丨郭注槐當為楸楸細葉者曰榎)皮粗檟(爾雅)
(小而皵檟注小而丨丨皵者為丨)不成檟(參同契魚目豈為珠蓬蒿丨丨丨)
惹(人者切亂也)
韻藻衣袖惹(古詞至今丨丨丨天香)
增同惹(何遜九日侍宴樂遊苑詩晴軒連瑞氣丨丨御香芬)苔惹(顧非熊題馬儒乂石門山居詩雲低收藥徑丨丨取)
(泉瓶)潛惹(蘆肇風不鳴條詩幾牽蘿蔓動丨丨柳絲輕)不惹(朱慶餘贈道者詩地多臨水石行丨丨塵埃)雲惹
(杜牧羊欄浦夜宴詩戈檻營中夜未央雨霑丨丨侍襄王)怕惹(鄭雲詩因賣丹砂下白雲鹿裘丨丨九衢塵)香惹(温庭)
(筠詩暖丨丨夢鴛鴦錦韓上桂詩佩結瓊瑶采含服製芰荷丨丨)暗惹(羅鄴芳草詩微香丨丨遊人步遠綠纔分鬭雉蹤)
遥惹(韋莊寄右省李起居詩綵衣丨丨御爐香)霑惹(王禹偁詩文章氣㮣成何事丨丨虚名誤此身)蝶惹(高庭玉柳)
(絮詩丨丨依芳草蜂沾過小庭)縈惹(高啟詞十年夢斷青樓情隨柳絮猶丨丨)
香囊惹(瑯嬛記明皇與玉真恒于皎月之下以錦帕裹目在方丈之間互相捉戲玉真於袿服袖上多結流蘇香囊與上戲)
(上屢從屢失玉真故以丨丨丨之上得香囊無數已而笑曰我比貴妃差勝也)殘花惹(李中芳草詩眷戀丨丨丨留連醉客)
(眠)輕惹惹(韓偓閒步詩莊南縱步遊荒野獨鳥寒烟丨丨丨)蒼蘚惹(梅堯臣詩近携溪上石怪古丨丨丨)遊
絲惹(張先詞只恐驚飛儗倩丨丨丨住伊)
若(人者切乾草又般丨出釋典又藥韻)
韻藻般若(宋書謝靈運傳注靈鷲山佛說丨丨處捫蝨新話舊說房琯前身為永禪師婁師德前身為遠法師豈世所謂)
(聰眀英偉之才者必自丨丨中來耶江總請陳武帝懴文心若虛空照窮丨丨劉長卿贈衡嶽祝融峯丨丨禪師詩丨丨公丨丨公)
(負鉢何時下祝融歸路却看飛鳥外禪房空閉白雲中劉基聽蛙詩西域胡僧談丨丨齊東老生矜炙輠善覺要覧梵語丨丨唐言)
(智慧也又僧家酒曰丨丨湯傳燈錄青青翠竹總是真如鬱鬱黃花無非丨丨又道宣律師住持感應記有黃金函内盛大丨丨合)
(二千億偈清涼禪師云夫丨丨者苦海之慈航昏衢之巨燭也)蘭若(茅亭客話慈覺長老有書妙圓塔院張道者屋壁云張道)
(者傍沙溪居丨丨艸作衣裳茅作舍活計生涯一物無免被外人來借借孟浩然詩結交指松柏問法尋丨丨杜甫謁真諦寺禪師)
(詩丨丨山高處烟霞嶂幾重韓翃題玉山丨丨歌禪牀久卧虎溪水丨丨初聞鳳城裏乂張雨别了堂詩祖衣留在阿丨丨佛法傳)
(過高句麗釋氏要覽梵言阿丨丨唐言無諍一云閒靜處)賀若(冷齋夜話琴曲十小調皆隋丨丨弼所製故琴家但名丨丨而)
(已蘇軾詩琴裏若能知丨丨詩中自合愛陶潛)
增波若(南史何求傳求字子有偃弟子也泰始中除中書郎不拜隱居丨丨寺足不踰戶人莫見其面)
踝(胡瓦切足骨也)
韻藻膝踝(後漢書向栩傳栩常于竈北坐板牀上如是積久板乃有丨丨足指之處蘇轍東湖詩彭女留丨丨禮拜意已)
(欽)兩踝(晉書孫拯傳陸機為孟玖等所誣收拯考掠丨丨骨見終不變辭晁補之詩坐令青蠅繁暫出刑丨丨)重踝
(北史齊文宣帝紀帝鱗身丨丨瞻視審定深沉有大度北齊書范陽王傳范陽王紹義文宣第三子也紹義兵大敗奔突厥他缽可)
(汗謂文宣為英雄天子以紹義丨丨似之甚見愛重)
增及踝(禮記負繩丨丨以應直注衣之背縫及裳之中縫上下相接如繩之直故云負繩也踝足跟也)拂踝(南史陳暄)
(傳徐陵為吏部尚書精簡人物縉紳之士皆嚮慕焉暄以玉帽簪插髻紅絲布裹頭袍丨丨靴至膝不陳爵里直上陵坐)踝踝
(釋名蜾&KR0008;也居足兩旁磽确然也亦因其形丨丨然也)没踝(袁桷行路難馬行猶知泥淺深重車丨丨路莫尋)趺踝
(法苑珠林齊竟陵王子良以永明七年二月八日于西第内堂法會見佛從東來威容顯曜文宣望身頂禮因而侍立自覺已冠裁)
(及丨丨佛俛而微笑既而咳唾白如凝雪以手承捧變為玉稻)
血流至踝(南史侯安都傳留異擁據東陽安都奉詔東討躬自接戰為流矢所中丨丨丨丨乘輿麾軍容止不變)
姐(兹野切羌人呼母一曰慢也)
韻藻增勒姐(後漢書桓帝紀延熹三年冬丨丨羌圍允街段熲擊破之注丨丨羌號也又耿恭傳恭副車騎將軍馬防)
(討西羌首虜千餘人獲牛羊四萬餘頭丨丨燒何羌等十三種數萬人皆詣恭降又西羌傳安帝永初元年夏遣騎都尉王弘發金)
(城隴西漢陽羌數百千騎征西域弘廹促發遣羣羌懼遠屯不還行到酒泉多有散叛諸郡各發兵徼遮或覆其廬落于是丨丨當)
(煎大豪東岸等愈驚遂同時奔潰又晉書沮渠蒙遜載記熾磐遣將王衡折斐麴景等率騎一萬據丨丨嶺蒙遜且戰且前大破之)
媪姐(爾雅丨丨母也)阿姐(稽神錄王誗妻林氏忽病有鬼憑之呼林為丨丨為人言禍福多中獲利甚溥一旦忽謂林曰)
(我前生隠瞞丨丨錢一十萬故主者令我償此錢訖即生為男子而獲夀今酬已足請置酒為别遂不復見)乳姐(紺珠集屬)
(之丨丨傅以潼母)謇姐(繁欽與魏文帝牋左&KR1516;史妠丨丨名倡注文帝令杜䕫與左&KR1516;等於賓客之中吹笙歌琴其史妠丨)
(丨蓋亦當時之樂人)彌姐(晉書姚興載記尹緯言於姚崇曰輔國丨丨高地建節杜成等皆諸部之豪位班三品督運稽留令)
(三軍乏絶宜明寘刑書以懲不肅遂斬之諸部大震租入者五十餘萬)寵姐(開天遺事寧王有樂妓甚美名丨丨不以示人)
(惟李白至則設七寳障令隔障歌)姊姐(劉基聽蛙詩村童呌噪聾學究悍婦勃磎喧丨丨)
媆媆小姐(朱有燉元宮詞簾前三寸弓鞵露知是丨丨丨丨來)
哆(昌者切唇下垂貌乂哿韻)
韻藻邪哆(楊子述正道而稍丨丨者有矣未有述丨丨而稍正也孫復答張洞書沈謝徐庾妖豔丨丨之言)
增哆哆(詩哆兮侈兮傳哆大貌疏哆者言其寬大丨丨然故為大貌)侈哆(韓愈元和聖德詩羣星從坐錯落丨丨劉)
(基聽蛙詩初聆衙衙雜更鼔漸聽嘈嘈成丨丨)口哆(王惲食鱸魚詩丨丨頰重出鱗纖雪爭光)魏哆(史記趙世家晉定公)
(十五年荀躒韓不佞丨丨奉公命以伐范中行氏注哆魏簡子也)李哆(史記大宛傳拜李廣利為貳師將軍伐宛期至貳師)
(城取善馬故號貳師將軍而丨丨為校尉制軍事是歲太初元年也)
二星哆(詩哆兮侈兮成是南箕疏箕四星二星為踵二為舌若使踵本太狹舌雖小寬不足以為箕由踵之丨丨已丨然而)
(大舌乂益大故所以成為箕也)花枝哆(埤雅近人有收牡丹圖者叢下有一猫未知其精粗有别畫者曰此正午牡丹也何)
(以明之其丨丨丨而色燥此日中時花也猫眼黑睛如線此正午猫眼也華帶露則房斂而色澤猫眼早暮則圓漸午狹長正午則)
(如一線爾)漆雕哆(史記仲尼弟子傳丨丨丨字子斂魯人)李訛哆(宋史任諒傳降人丨丨丨知邊粟不繼隂闕地)
(窖粟而叛)
啞(烏下切不言也瘂□竝同乂陌韻)
韻藻蕭瘂(南史蕭坦之傳坦之肥黑無鬚語聲嘶時人號為丨丨)喑啞(唐書刑法志太宗曰吾聞語曰一歲再赦)
(好人丨丨吾有天下未嘗數赦者不欲誘民于幸免也捫蝨新語僧文曉者以相法自言吾少讀法華經至第六卷見吾佛言若復)
(有人語予人言有法華經可共往聽是人功德轉身得與陀羅尼菩薩共生一處利根智慧百千萬世終不丨丨蘇軾詩撫掌笑先)
(生年來效丨丨劉基聽蛙詩播形肖貌均有生感氣傷情孰丨丨)
吞炭為啞(史記刺客傳豫讓又漆身為厲丨丨丨丨使形狀不可知行乞于市)
增佯啞(洛陽伽藍記廣陵王恭莊帝從父兄正光中為黃門侍郎見元義秉權輔政多歸近習遂丨丨不預世事)
雌蟬啞(埤雅寒蜩即今啞蟬啞蟬初瘖及得寒露冷風乃鳴方言謂之瘖蟬今丨丨亦丨陶隱居所謂啞蟬雌蟬也不能鳴)
(者與寒蜩初瘖又異矣)
灺(徐野切燭燼)
韻藻增香灺(李商隱詩丨丨燈光奈爾何馬祖常猗綠園詩丨丨留文篆書囊剰繚綾)焚灺(元稹詩迎風自丨丨)
燈灺(韓偓詩小檻移丨丨空房鎖隙塵)飛灺(曾鞏詩客來尚喜井投轄主禮寧論燭丨丨鄭元祐詩來期丨丨丨)殘
灺(眺補之詩倒牀鼻息惡喚起對丨丨)紅灺(蔣健詞剔殘丨丨但夢裏隱隱鈿車羅帕)燭灺(朱有燉詩腸斷端清樓閣)
(裏墨痕丨丨尚重重)餘灺(劉基詩欲問官司乞丨丨)
書邊灺(張適題山水障子詩短蓑朝耕隴上雲長檠夜落丨丨丨)
且(七也切語辭又魚韻)
韻藻苟且(左傳晉政多門貳偷之不暇注貳不壹偷丨丨疏政出多門則其情不一情既不一則各懷丨丨無人為國遠)
(慮也漢書宣帝紀上五日一聽事侍中尚書功勞當遷及有異善厚加賞賜至於子孫終不改易樞機周密品式備具上下相安莫)
(有丨丨之意也陸機五等諸侯論為上無丨丨之心羣下知膠固之義劉駕詩吾道諒如斯立身無丨丨)
增強且(梅堯臣詩勸接賤生宜丨丨)聊且(韓上桂詩三命五命徒然一丘一壑丨丨)
與物且(莊子丨丨丨者其身之不能容焉能容人)
瘕(古疋切久病腹内互見麻韻)
韻藻增癩瘕(詩烈假不瑕箋鄭讀烈假為厲瘕疏說文云厲疫疾也或作丨丨病也)成瘕(史記倉公傳注犬狗)
(魚鳥不熟食之丨丨痛)鼈瘕(風俗通凡菜肝丨丨尚能病人)癥瘕(爾雅翼薤與牛肉同食令人作丨丨劉基聽蛙詩烏)
(鳶逐響蛇聽音寧顧入腹生丨丨)髮瘕(本草宮人患腰痛牽心發則氣絶徐文伯視之曰丨丨以油灌之吐物如髮引之長)
(三尺頭已成蛇能動搖懸之滴盡唯一髮)
銙(苦瓦切帶飾也)
韻藻增毁銙(唐書柳渾傳玉工為帝作帶誤丨一丨)帶銙(梅堯臣茶詩造成小品若丨丨)
二十銙(玉堂雜記中使李肅傳旨賜詩本并戊戌小春茶丨丨丨葉世英墨五團)通犀銙(歐陽修嘗北苑新茶詩終)
(朝採摘不盈掬丨丨丨小圓復窊)
興國岩銙(北苑雜述第四綱曰丨丨丨丨曰香口焙銙)
撦(昌者切裂開)
韻藻增裕撦(博雅埤發張闡丨丨坼啓開也)撏撦(劉克莊題䟦長短句昉于唐盛于本朝余嘗評之耆卿有教坊)
(丁大使意態美成頗偷古句温李諸人困于丨丨)風撦(皮日休詩丨丨紅蕉仍換葉)
疋(五下切正也待也古文以為詩大雅字又魚韻語韻)
韻藻增小疋(詩傳周公制禮作樂用之燕享有丨丨焉)爾疋(董&KR1225;碧落碑跋其云有唐五十三禩龍集敦牂丨丨)
(歲在午為敦牂以唐歷考之自武德戊寅受命至咸亨元年庚午實五十三年矣)賈疋(晉書麴允傳雍州刺史丨丨為屠各)
(所殺允代其任)
奼(丑下切嬌丨也又禡韻)
韻藻增婭奼(法書要錄唐平之子令範之首丨丨鍾門逶迤王後注徐嶠之東海人唐平太守子浩中書舍人陳基白)
(芙蓉詩丨丨最憐無語處風流全在半開時)嬌姹(胡天游暴雨詩回飇振高𣗳少女弄丨丨)
閜(許下切大裂)
韻藻豁閜(漢書司馬相如傳谽呀丨丨阜陵别隖注谽呀丨丨澗谷之形容也韓上桂詩隂崖久閉半茸古洞乍開丨丨)
&KR1766;閜(杜甫朝獻太清宮賦仡神光而丨丨羅詭異以戢孴)
㗿(許下切大笑也)
韻藻增嗢㗿(博雅丨丨咦&KR0008;□啞笑也)㗿㗿(博雅丨丨呵呵笑也)
賨叟㗿(劉基聽蛙詩呦咬誰辨驃免哇虩&KR1154;乍聞丨丨丨)
䰩(昌者切醜丨)
韻藻增醜䰩(圖繪寳鑑鬼神作丨丨馳趡之狀士女宜秀色婑媠之態劉基聽蛙詩蚊蠅蚤蝨多于沙鑽咂喑嗚紛丨)
(丨)
&KR2580;(常者切宜丨善夢神見仙經)
韻藻增宜&KR2580;(劉基聽蛙詩怒牙嚼齧悸羅吞寤言詰屈驚丨丨)
髁(苦瓦切腰骨)
韻藻增謑髁(莊子丨丨無任而讓天下之賢也陳基聯句道樞混溟涬語穽脱丨丨)斷髁(徐渭觀獵篇前遇大)
(兕一發丨丨為先生夀引滿十斝)
跒(苦下切跁丨行貌)
韻藻增跁跒(劉基聽蛙詩蝦蟇幸不含毒螫何苦呶號爭丨丨)
&KR2993;(沙瓦切強事言語)
韻藻增讙&KR2993;(劉基聽蛙詩得非作姦謀蝕月無奈聚訟騰丨丨)
庌(五下切廳也說文廡也)
韻藻增夏庌(周禮夏官圉師掌教圉人養馬春除蓐釁廐始牧丨丨馬注庌廡也所以庇馬使涼王禎薅馬詩朝騎暮)
(去有常程署月奔忙非丨丨)
徒有庌(詩徹申伯土疆以峙其粻疏凡國野之道十里有廬廬有飲食廬若今野候丨丨丨也)
大屋謂庌(釋名丨丨曰廡廡幠也幠覆也并冀人丨之丨庌正也屋之正大者也)四達謂庌(六書故廊廡丨)
(丨丨之丨)
厊(五下切厏丨不合)
韻藻增厏厊(楊循吉都下將歸述懷詩况今一病已到骨兼與世事多丨丨)
輠(胡瓦切轂頭轉貌又哿韻)痄(側下切瘡不合也)
冎(古瓦切剔人肉置其骨俗作剮)灑(砂下切丨水也見紙蟹二韻)
御定佩文韻府卷五十一之三
