欽定四庫全書
御定佩文韻府卷六十七之九
去聲八霽韻九
蕙(胡桂切香草蘭屬)
韻藻綠蕙(漢書司馬相如傳掩以丨丨被以江蘺劉孝綽素蝶詩隨蜂藏丨丨避雀隱青叢白居易詩青松高百丈丨丨)
(低數尺晏殊中園賦香珍丨丨媚服崇蘭)蘭蕙(後漢書趙壹傳疾邪賦曰埶家多所宜咳唾自成珠被褐懷金玉丨丨化為芻)
(鍾嶸詩品元叔散憤丨丨指斥囊錢苦言切句良亦勤矣按元叔趙壹字離騷余既滋丨之九畹兮又樹丨之百畮上林賦下摩丨)
(丨上拂羽蓋揚雄反騷排王戶而颺金鋪兮發丨丨與芎藭曹植七啓佩丨丨兮為誰修燕婉絶兮我心愁王獻之辭中令書伏度)
(朝恩不過存愍故舊使蓬茜與丨丨齊榮耳李白送趙四序雪解而松柏振色氣和而丨丨開芳王維詩春風動百草丨丨生我籬)
(禇朝陽詩既能作頌雄風起何不時吹丨丨香司空曙詩暗想山泉合如親丨丨芳盧綸尋賈山人園林詩連春詩會煙花滿半夜)
(酒醉丨丨香薩都拉題二宮人琴壺圖詩春風拂拂丨丨芳金殿不鎖䨇駌鴦周權楊柳詞美人麗南國丨丨黑柔姿)樹蕙
(見上楊載題蘭竹詩丨丨連叢竹秪應族𩔖同徐世溥懷芳草賦彼采蕭兮一日三秋況丨丨兮百畮千頭)秋蕙(劉勰新論)
(春蘭丨丨衆鼻之所芳也周必大跋楊無咎秋蘭畫予老而學圃問諸園丁則曰春蘭夏芷丨丨冬蓀葉莖花色多寡不同)荃
蕙(爾雅翼屈原之始罹憂䜛人惡之至其久則雖平日所謂賢者亦皆隨俗變化而不察故始則惡服艾之盈要而其久也丨丨)
(化而為茅矣離騷蘭芷變而不芳兮丨丨化而為茅顔延之詩歲候初過半丨丨豈久芬)搖蕙(九章悲回風之丨丨心冤結而)
(内傷江淹思北歸賦及廽風之丨丨天潭潭而下露)服蕙(九辯以為君獨丨此丨兮嗟無以異于衆芳)蓀蕙(曹植與楊)
(德祖書蘭茝丨丨之芳衆人之所好而海畔有逐臭之夫)彫蕙(傅亮賦玩中原之芬菊惜蘭圃之丨丨)春蕙(李白詩丨)
(丨忽秋草莎雞鳴曲池)
百畝蕙(陸龜蒙詩因吟郢岸丨丨丨欲採商崖三秀芝許謙詩鮮鮮三逕菊旎旎丨丨丨又爾雅翼楚詞言蘭每及蕙畹蘭)
(而畝蕙也汜蘭而轉蕙也蕙雖不及蘭勝于餘芳遠矣)
增若蕙(漢書揚雄傳卷薛芷與丨丨兮臨湘淵而投之)多蕙(山海經天帝之山丨丨外山之下其草蕙)幽蕙(抱朴)
(子英偉不羣而丨丨之芬駭峻槩獨主而衆禽之響振)薰蕙(南越志零陵香一名燕草别錄云丨草一名丨草明丨丨之為)
(蘭也)植蕙(爾雅翼蘭為王者香草故夢蘭者以其有國香離騷滋蘭九畹丨丨百畝留夷揭車則畦之杜蘅芳芷則雜種之)
十蕙(山谷題跋蘭蕙之才德不同世罕能别之蓋蘭似君子蕙似士大槩山林中丨丨而一蘭也)賤蕙(山谷題跋楚詞)
(曰余既滋蘭之九畹又樹蕙之百畝以是知不獨今楚人丨丨而貴蘭久矣)作蕙(山谷題䟦蕙之九荂不如蘭之一花華光)
(丨丨而不作蘭當以其寂漠故耳)紉蕙(離騷雜申椒與菌桂兮豈惟丨夫丨茝注紉索也又矯菌桂以丨丨兮索胡繩之纚)
(纚王褒九懷丨丨兮永詞將離兮所思)茹蕙(離騷攬丨丨以掩涕)矯蕙(九章擣木蘭以丨丨兮鑿申椒以為糧)轉
蕙(宋玉招魂光風丨丨氾崇蘭些注光風謂雨止日出而草木有光也氾搖動貎謝莊侍宴蒜山詩丨丨方因委層華正氛氲任)
(昉苦熱詩傾光望丨丨斜日照西垣唐中宗五郊樂章節物變柳光風丨丨蘇頲長樂花賦芊茸灼爍萬品千計搖瑞色而涵芝雜)
(竒葩而丨丨)茝蕙(宋玉高唐賦秋蘭丨丨江蘺載菁)挟蕙(劉向九歎懷芬香而丨丨兮佩江蘺之菲菲)夭蕙
(曹植平陽懿公主誄凋蘭丨丨良榦以冺)嚼蕙(嵇康詩咀丨蘭丨俛仰優游)采蕙(謝靈運詩丨丨遵大薄搴若履長洲)
藉蕙(傅亮傅府君銘含章蘊粹佩蘭丨丨江淹陸東海譙山集詩恒忌光氛度丨丨望春紅)蘅蕙(謝莊豫章長公主墓)
(銘丨丨有寳金碧不居)抽蕙(王融永明樂西園丨丨草北沼掇芳蓮)階蕙(梁簡文帝詩園梅歛新藻丨丨結初芳何)
(遜詩丨丨漸翻葉池蓮稍罷花)吐蕙(江淹燈賦吐蘅丨丨含瓊含珉)翦蕙(江淹去故鄉賦霜丨丨兮風摧芷平原晩兮黃)
(雲起)葺蕙(沈約棲禪精舍銘蘭房丨丨嶠甍架烟)佩蕙(陶弘景尋山志亟扈蘭而丨丨及春鴂之未鳴)縫蕙(庾信)
(入道士舘詩野衣丨丨葉山巾篸笋皮)沐蕙(庾信樂府丨丨氣浴蘭湯匏噐潔水泉香)芳蕙(陳子昂詩挾寳書與瑶瑟)
(丨丨華而蘭靡孟郊詩春色捨丨丨秋風遶枯莖)蒸蕙(崔融啓母廟碑鼎俎則麟胎鳳卵丨丨燃蓂餌膳則木蜜金膏玉漿)
(瓊酒陳樵卧褥香爐賦奪藉蘭與丨丨醒醉花與病葉)碧蕙(杜甫詩丨丨捐微芳)霜蕙(錢起詩丨丨後時老巢禽知暝)
(還)風蕙(李瓘樂九成賦光五色聲萬歲氣非烟丨若丨陸龜蒙詩日華丨丨正交光羯末相擕藉草塘)傷蕙(孟郊詩薙)
(草恐丨丨攝衣自理鋤)獵蕙(盧肇觀雙柘枝舞賦帽瑩隨蛇熠熠芝蘭之露裾翻莊蝶翩翩丨丨之風)香蕙(杜牧詩鬭)
(草憐丨丨簪花間雪梅)蘿蕙(白居易遣懷詩頽然環堵客丨丨為巾帶)短蕙(陸龜蒙詩春近帶烟分丨丨曉來衝雪撼)
(疎篁)拾蕙(陸龜蒙詩題詩石上空廻筆丨丨汀邊獨倚橈)似蕙(李綱幽蘭賦序蘭有二種華以春者丨丨華以秋者似菊)
萟蕙(楊萬里蕙花初開詩四面秪丨丨中間纔置錐)露蕙(吳棫武夷游記松竹蔽虧蓊菁鬱翠風蘭丨丨芬馥四時王鬱)
(古别離曲山腰丨丨含天淚江林楓葉秋容醉鎦績詩丨丨蟲爭緝風枝鳥畏彈)叢蕙(陳高詩鳴蟬度新聲丨丨散餘馥)
崇蕙(劉詵芳草賦攬長洲之積芷兮紉峭嶼之丨丨)衰蕙(高啓感舊詩丨丨弔蟋蟀柔桑喚鸝鶊)蘇蕙(唐武后璇)
(璣圖序扶風竇滔妻丨氏名丨字若蘭滔鎮襄陽不與偕行蘇氏自傷因織錦為回文五采相宣縱廣八寸題詩二百餘首計八百)
(餘言縱横反覆皆成文章名曰璇璣圖)
葉如蕙(山海經流水北流注於陽水有草焉其丨丨丨其本如桔梗黑花而不實名曰蓇蓉食之使人無子又王逸楚詞章)
(句菌薰也葉曰蕙根曰薰本草陳藏器云薰一名蕙)諸侯蕙(爾雅翼古者之摯天子鬯丨丨丨大夫芝蘭士庶人艾)南
軒蕙(權德輿詩靡靡丨丨丨迎風轉芬滋)長枝蕙(白居易詩帶嚲丨丨丨錢穿短貫榆)宜名蕙(吳融詩解織丨)
(丨丨能歌合姓秦)江南蕙(吳筠詩願持丨丨丨以贈生芻人)籃有蕙(蘇軾詩齋厨釡無羹野餉丨丨丨)次
公蕙(蘇軾題丨丨丨詩蕙本蘭之族依然臭味同按次公楊蟠字)庭下蕙(楊基詩鮮鮮籬邊菊摵摵丨丨丨)王
清蕙(輟畊錄至元十三年淮安王伯顔入杭宋謝全兩后以下皆赴北有丨昭儀者題滿江紅詞于驛昭儀名丨丨字冲華後)
(為女道士)
偈(其憩切丨句)
韻藻呼偈(漢書陳湯傳漢發兵送呼韓邪單于郅支遂西破丨丨堅昆丁令兼三國而都之注丨丨小國名)郅偈
(漢書揚雄傳甘泉賦曰騰清霄而軼浮景兮夫何旟旐丨丨之旖旎也注丨丨竿杠之狀)千偈(蘇軾詩與君皆丙子各已三萬)
(日一日一丨丨電往那容詰又機鋒不可觸丨丨如翻水又彈撫未終丨丨了向人還道本無言李純甫為蟬解嘲詩丨丨瀾翻無)
(了時釋來復詩舌翻霹靂談丨丨心括虚空悟一乘法苑珠林鳩摩羅什日誦丨丨)
華嚴偈(陳師道詩要轉丨丨八千丨)安心偈(傳燈錄惠忠禪師丨丨丨人法䨇淨善惡兩忘直心真實菩提道場)
卧輪偈(傳燈錄丨丨禪師丨云卧輪有伎倆能斷百思想)
增筆偈(南部新書柳公權丨丨曰圓如錐捺如鑿只得入不得郤)句偈(沈約内典序雖精理瑩心止乎丨丨而初悟始)
(學致惑者多魏收三部一切經願文精誠踰于皮骨丨丨盡于龍宫金口所宣總勒繕寫十二部經序今論讚頌即是丨丨)半
偈(徐陵傅大士碑割身奉鬼聞丨丨於湼槃李端贈隠禪師詩丨丨傳初盡羣生意未廻郎士元詩月在上方諸品淨心持丨丨)
(萬緣空唐球詩曾聞丨丨雪山中貝葉翻時理盡通)說偈(徐陵傅大士碑安禪合掌丨丨論經元稹大雲寺詩聽經神變見丨)
(丨鳥紛紜傳法正宗記釋迦命迦葉曰吾以清淨法眼實相無相妙法今付與汝丨丨曰法本法無法無法法亦法今付無法時法)
(法何曾法)梵偈(徐陵報德寺刹下銘丨丨宵唱雲花畫翻)金偈(李白贈僧中孚詩談經演丨丨降鶴舞海雪陸龜蒙訪寂)
(上人詩自是海邊鷗伴侣不勞丨丨更降心又詠雪衣女詩自說夜來春夢惡學持丨丨玉闌干按佛書摩尼珠中有丨字丨)寶
偈(趙彦昭詩喜聞題丨丨受記莫由同蘇軾詩慈皇付丨丨神侣得幽獨法苑珠林朝宣丨丨夕出苦海)聞偈(盧綸詩靈)
(空丨丨夜清淨雨裏花枝朝暮開温庭筠詩夜香丨丨後岑寂掩雙扉傳法正宗記伏䭾蜜多尊者年已五十口未曾言足不曾履)
(八祖曰眞吾弟子伏䭾遽起禮拜祖曰欲識汝本心非合亦非離伏䭾丨丨已便行七步遂出家又二十二祖摩拏羅大士往月氏)
(國說偈曰隨流認得性無喜亦無憂時鶴衆丨丨飛鳴而去)真偈(李嘉祐詩啜茗翻丨丨燃燈繼夕陽)僧偈(元稹詩問)
(法丨當丨還丹客贈金顧協詩借筆抄丨丨焚香看佛書)當偈(見上)抄偈(見上)離偈(白居易送堅上人歸廬山詩豈)
(必留丨丨寧勞動别容)留偈(皇甫冉秋日東郊詩廬嶽高僧丨丨别茅山道士寄書來)捷偈(段成式詩丨丨飛箝荅)
遺偈(周賀哭閑霄上人詩丨丨病時書釋氏稽古略福州雷峰禪師開平二年示疾閩師命醫來師曰吾非疾也丨丨付法訖)
(出遊藍田暮歸澡浴中夜入寂)綴偈(李洞贈三惠大師詩藥影樹中頻丨丨蓮峯朵下幾窺碁)妙偈(蘇軾詩楞嚴在牀頭)
(丨丨時仰讀)小偈(范成大南臺瑞應閣詩丨丨出雷音千古驚猿鶴)寫偈(張適題荆南精舍詩著書藏篋笥丨丨寄)
(招提五燈會元佛日契嵩東還棲永安晨起丨丨中夜而化)詩偈(釋氏稽古略杭州慧日永明禪師著宗鏡錄一百卷丨丨)
(賦咏凡千萬言播于海外)書偈(傳法正宗記五祖宏忍嗣化於破頭山有一居士盧慧能來恭服勞杵臼間經八月祖知授時)
(將至令衆各隨意見以述一偈神秀丨一丨于壁曰身是菩提樹心如明鏡臺時時勤拂拭莫使惹塵埃盧聞之曰美則美矣了則)
(未了至夜盧請張日用丨一丨于秀偈之側曰菩提本非樹明鏡亦非臺本來無一物何處惹塵埃即以三鼓入室付法)宣偈
(傳法正宗記迦葉告阿難曰汝今宜宣法眼阿難聞語信心觀察衆心而丨丨言)聽偈(傳法正宗記二祖阿難曰昔如來以)
(正法眼藏付大迦葉迦葉入定而付于我用傳汝等汝受吾教當丨丨言)
童子偈(孟浩然題惠上人房詩來窺丨丨丨得聽法王經)天竺偈(羊士諤詩身外盡歸丨丨丨腰間唯有會稽章)
青蓮偈(權德輿酬楊著作詩嘗通内學丨丨丨更奏新聲白雪歌高啟夜聞吳女誦經詩尼師曾教丨丨丨女伴徒為白苧)
(辭)雪山偈(白居易詩雪中重寄丨丨丨問荅殷勤四句中)蓮華偈(白居易遊悟貞寺詩誦此丨丨丨數滿百億千)
華陽偈(白居易僧院花詩細看便是丨丨丨方使風開智慧花)如來偈(白居易贈永灌上人詩正傳金粟丨丨丨)
(何用錢塘太守詩)金人偈(韓翊題青龍上房詩笑問丨丨丨閑聽寳月詩)空王偈(沈遼詩請掃巖下石為述丨丨)
(丨)圓通偈(蘇軾贈慈雲寺鑒老詩却湏重說丨丨丨千眼薰籠是法王按楞嚴經文殊說偈對佛有云何𫉬圓通之句故)
(名丨丨丨)千聲偈(張羽贈道立詩化人每轉丨丨丨避地唯將一衲衣)行脚偈(王世貞虎跑泉菴次蘇長公石刻詩)
(拂蘚石留丨丨丨挂瓢泉是洗心方)齋後偈(皇甫汸永興寺詩庭下閑花丨丨丨門前空水定時心)四句偈(金剛)
(經若有善男子善女人發菩提心者持於此經乃至丨丨丨受持讀誦為人演說其福勝彼)付法偈(傳法正宗記八祖佛)
(陀難提至提伽國度弟子伏䭾蜜多丨丨丨曰虚空無内外心法亦如此若了虚空故是達眞如理)千萬偈(傳法正宗記十)
(四祖龍樹大士造大智度論中論十二門論衆皆宗仰不啻其丨丨丨悉皆方便開釋正法以應機宜又龍樹菩薩傳分别摩訶衍)
(義造優波提舍論十萬偈)彌勒偈(釋氏稽古略布袋和尚坐岳林寺廊下說偈曰丨丨真彌勒分身千百億時時示時人時)
(人自不識丨已安然而化)懶作偈(五燈會元圓照禪師宗本將入滅沐浴而臥門弟子請曰和尚道徧天下今日不可無偈)
(師曰我尋常尚丨丨丨今日特地圖作甚麽)聞雷偈(羅湖雜錄趙清獻公抃以重元禪師為方外交暨牧青州日丨丨有)
(省即說丨曰退食公堂自凭几不動不搖心似水霹靂一聲透頂門驚起從前自家底中下之人不得聞妙用通神而已矣)高
齋偈(羅湖雜錄趙清獻公以少保致仕歸衢州築居曰丨丨有丨見意曰腰佩黃金已退藏箇中消息也尋常時人要識高齋)
(老只是柯村趙四郎)
鸚鵡語偈(酉陽雜俎段成式與張希俊徵内典中禽事希俊曰孔雀為經丨丨丨丨)
為道日損偈(傳燈錄明州雪竇禪師暮年悲學者尋流失源作丨丨丨丨丨曰三分光隂二早過靈臺一點不揩磨貪)
(生逐日區區去喚不回頭爭奈何)
詣(五計切至也)
韻藻枍詣(三輔黃圖丨丨宮丨丨木名宮中美木茂盛也關中記建章宮中有馺娑駘盪丨丨承光四殿西都賦經駘盪)
(而出馺娑洞丨丨以與天梁西京賦丨丨承光暌罛庨豁上官儀詩仙歌臨丨丨玄豫歴長楊李商隠詩月輪移丨丨)
增馳詣(漢書淮南厲王傳厲王有材力力扛鼎乃往請辟陽侯辟陽侯出見之即自褏金椎椎之命從者刑之丨丨闕下肉)
(袒而謝宋史王繼恩傳繼恩中夜丨丨府邸請太宗入太宗忠之自是寵遇莫比)不詣(蜀志周羣傳羣父舒少學術于廣漢)
(楊厚數被徵終丨丨南史王華傳華為宋侍中以情事異人未嘗預宴集終身不飲酒有宴丨之丨唐書王績傳刺史崔喜悦之請)
(相見荅曰奈何坐召嚴君平耶卒丨丨)指詣(晉書元帝紀愍帝詔曰卿丨丨丞相具宣朕意使攝萬機以雪大恥)徑詣
(晉書愍帝紀詔右丞相宜帥秦涼梁雍武旅三十萬丨丨長安)伏詣(晉書食貨志辛紂積醪為沼使男女祼體相逐于其間丨)
(丨酒池中牛飲者三千餘人)俱詣(晉書和嶠傳嶠轉侍中與荀顗荀勖同侍帝曰太子近入朝差長進卿可丨丨之粗及世)
(事)延詣(晉書李允傳泰始初拜尚書奏以為古者三公内參六官之事外點六卿之教軍國所疑丨丨省中使侍中尚書諮)
(論所宜)先詣(晉書樂廣傳弘農楊凖二子曰喬曰髦皆知名于世凖使丨丨裴頠頠性弘方愛喬有高韵又使詣廣廣性清)
(淳愛髦有神檢又劉驎之傳車騎將軍桓冲嘗到其家驎之于樹條桑使者致命驎之曰使君既枉駕光臨宜丨丨家君)前詣
(晉書王惲傳奏先帝時正會後東堂見征鎮長史司馬諸王國卿諸州别駕今若不能别見可丨丨軒下使侍中宣問以審察方國)
(於事為便)率詣(晉書謝尚傳司徒王導辟為掾始到府謂曰聞君能作雊&KR0008;舞一坐傾想寧有此理不尚曰佳便著衣幘而舞)
(傍若無人其丨丨如此)抗詣(晉書李重傳時燕國中正劉沈舉霍原為寒素司徒府不從沉又丨丨中書奏原)獨詣
(晉書郗超傳父愔好聚斂積錢數千萬嘗開庫任超所取超性好施一日中散與親故都盡其任心丨丨皆此𩔖也)辭詣(晉書)
(陶侃傳王敦表侃白衣領職擊杜&KR0758;大破之侃之佐史丨丨王敦敦于是奏復侃官)數詣(晉書陶侃傳侃為孝廉至洛陽丨丨)
(張華華初以遠人不甚接遇侃每往神無忤色又郭舒傳敦重舒公亮給賜轉豐丨丨其家)牋詣(晉書王謐傳謐從弟諶欲)
(誘謐還吳起兵為亂謐懼而出奔劉裕丨丨武陵王遵遣人追躡謐既還委任如先)旨詣(晉書潘岳傳選為長安令作西征賦)
(述所經人物山水文清丨丨雲笈七籤釋曲素訣辭五行祕符訣者丨丨也辭者憂樂之曲也)錄詣(晉書聞續傳疏自今已後)
(諸有廢興倉卒羣臣皆得輙嚴湏丨丨殿前面受口詔然後為信)見詣(晉書王忱傳嘗造其舅范甯與張祖希相遇甯使與)
(語忱竟不與言張失望便去甯讓忱曰張吳中之秀何不與語忱笑曰張祖希欲相識自可丨丨)重詣(晉書王羲之傳王述)
(少有名譽而羲之甚輕之述先為會稽以母喪居郡境羲之代述止一弔遂不丨丨)理詣(晉書慕容儁載記沉毅好斷丨丨無)
(幽)親詣(晉書石勒載記時王浚署置百官奢縱淫虐勒有吞并之意遣舍人王子春董肇等多齎珍寳奉表推崇浚為天子)
(浚遣使報勒復遣董肇奉表于浚期丨丨幽州奉上尊號)抱詣(晉書桓靈寶傳妳媼每丨丨溫輙易人而後至云其重兼常兒)
(溫甚愛異之)參詣(晉書王嘉傳遷于倒獸山苻堅累徵不起公侯已下咸躬往丨丨好尚之士無不宗師之世說康僧淵初)
(過江未有知者忽往殷深源許值盛有賓客麤與寒溫遂及義理領略麤舉一往丨丨由是知之)潛詣(晉書戴逵𫝊吳國内)
(史王珣有别舘在虎丘山逵丨丨之與珣遊處積旬)里詣(晉書徐邈傳與豫章太守范甯書曰知足下遣十五議曹各之一縣)
(吾謂日昃省覽庶事無滯則吏慎其負而人聽不惑豈湏邑至丨丨飾其游聲哉)造詣(晉書陶潛傳既絶州郡覲謁其鄉親)
(張野及周旋人羊松齡寵遵等或有酒邀之或要之共至酒坐雖不識主人亦欣然無忤酣醉便反未嘗有所丨丨唐書崔咸傳咸)
(丨丨嶄遠間游終南山乘月吟嘯)一詣(晉書習鑿齒傳時溫有大志追蜀人知天文者至執手問國家祚運修短異日送絹)
(一疋錢五千文與之星人馳詣鑿齒鑿齒曰以絹戲君以錢供道中資是聽君去耳星人明便詣温别問去意以鑿齒言荅溫笑曰)
(徒三十年看儒書不如丨丨習主簿聞見前錄介甫平生待晦叔甚恭嘗簡晦叔曰京師二年疵吝積于心每不自勝丨丨長者即)
(廢然而反)險詣(南史范縝傳竟陵王子良精信釋縝盛稱無佛因著神滅論以矯之其丨丨皆𩔖此也又卞彬𫝊彬為禽獸决)
(錄目云羊性淫而很猪性卑而率鵝性頑而傲狗性險而出皆指斥貴𫝑其丨丨如此)逮詣(南史王僧孺傳帝問僧孺妾媵)
(之數對曰臣室無傾視及在南徐州友人以妾寓之行還妾遂懷孕為王典籤湯道愍所紏丨丨南司坐免官)朗詣(南史羊元)
(保傳累遷司徒右長史王宏甚知重之謂庾登之王淮之曰卿二賢明美丨丨會悟多通然弘懿之望故當共推羊也)行詣
(南史羊欣傳欣以不堪拜伏辭不朝覲自非尋省近親不妄丨丨行必由城外未嘗入六門武帝文帝並恨不識之)尋詣(北史)
(李元忠傳園庭羅種果藥親朋丨丨必留連宴賞)奔詣(唐書穆寧傳德宗在奉天寧丨丨行在又世說支道林許謝盛德共)
(集王家許問主人有莊子不正得漁父一篇便各使四座通支道林先通作七百許語衆咸稱善謝後麤難作萬餘語才峯秀逸支)
(謂謝曰君一往丨丨故復自佳耳)超詣(唐書王遠知傳陳後主聞其名召入重陽殿辨論丨丨甚見咨挹世說簡文云淵源)
(語不丨丨簡至然經綸思尋處故有局陳韻語陽秋陶潛謝朓詩皆平淡有思致老杜詩内云紫燕自丨丨翠駮誰剪剔詩品丨丨)
(匪神之靈匪機之微如將白雲清風與歸張說詠魏元忠詩清論早揣摩玄心晚丨丨劉克莊跋米元章帖米老此銘不獨筆法丨)
(丨文亦清拔柳貫尊經堂詩在時張呂間建學特丨丨)淵詣(唐書王方慶傳方慶博學練朝章尤精三禮學者有所咨質酬)
(復丨丨故門人次為雜禮荅問)識詣(唐書鄭權傳權丨丨魁然有閎辨常衮授崔侁蕭直給事中制性資高朗丨丨冲妙)分
詣(宋史西蜀孟昶世家太祖遣使丨丨江陵鳳翔賜其家屬錢帛疾病者給以醫藥即日宴于大明殿)實詣(參同契集解魏)
(公作是書不肯苟造無稽之言以誑惑後人無非引騐親到丨丨之說可謂喫緊為人矣)趣詣(水經注大防嶺之東首山下有)
(石穴嘗篝火尋之傍水入穴三里有餘穴分為二穴殊小西北出不知丨丨按不知丨丨言不知至何處也)携詣(洛陽伽藍)
(記菩提寺沙門達多發塚取甎得一人以進太后與明帝問其姓名曰臣姓崔名涵父暢母姓魏家在城西凖財里即遣門下錄事)
(張秀丨丨凖財里訪涵父母果得崔暢其妻魏氏)叶詣(酉陽雜俎北斗魁第一星神名執隂第二星曰丨丨)來詣(稽神)
(錄林昌業嘗欲春榖為米載詣州貨之工力未集忽有男子年可三十丨丨林林問何人但微笑不對林知其鬼物令家人食之致)
(飽而去翌日忽聞倉下有礱榖聲視之乃昨日男子取榖礱之)競詣(郴江集郴人蘇躭一日白母曰躭當為神仙不得終飬因)
(留櫃曰有所乏可叩之明年郡有疾疫可取庭水橘葉以救之言畢升天明年果大疫百姓丨丨母母依法救之皆愈常有乏叩櫃)
(其物立致後三年母疑開鑰視之雙鶴飛去叩之無復應)稽詣(王褒洞簫賦優游流離躊蹰丨丨亦足躭兮注言聲丨留如有)
(所丨也李百藥洞簫賦爾其為樂也則龢羅丨丨而逸其為苦也則瀏漂洌清而淬)爕詣(張衡週天大𧰼賦闢天牀於玉闕乃)
(宴休之攸御肅天理於璇璣執威權而是預天搶天掊以相指内厨内階而分據雙三夾斗而丨丨兩乙賓門而佐助)游詣
(陶潛桃花源詩童孺縱行歌班白歡丨丨)直詣(沈約梁武帝集序若前疑往滯舊學罕通而超然丨丨妙援終古善發談端精)
(于持論置壘難踰摧鋒莫擬)流詣(邱遲九日侍宴樂遊苑詩綠桐激舞楚雅閒慧參差繁響殷勤丨丨)既詣(韋應物經)
(少林精舍詩前瞻路已窮丨丨喜更延)徵詣(梁肅李泌文集序肅以監察御史丨丨京師)西詣(陸龜蒙和詠開元寺)
(佛鉢詩從此寳函香裏見不煩丨去丨靈峯清盧眞人王君内傳乃越鬱絶濟弱河丨丨龜臺謁九靈太眞上清夫人)偕詣
(陸龜蒙再酬襲美詩或伴𥙷闕砌或丨丨荒祠)心詣(蘇軾桃花源詩子驥雖形隔淵明已丨丨)絶詣(李之儀跋凌歊引後)
(凌歊臺表見江左賀方回登而賦之又以一時所寓固已超然丨丨獨無桓野王軰相與周旋遂於卒章以申其不得而已者則方)
(回之人物兹可量已)簡詣(陸游詩俊逸如伯渾丨丨如知幾)莫詣(朱子詩無疑丨丨君平肆)精詣(劉克莊跋贈日)
(者許澄之横渠喜論命了翁常與日者語亡友晦静湯君學問節義人也其贈許子之言衞道甚嚴蓋丨丨不減於横渠而樂易殆)
(過於了翁矣)朝詣(揭傒斯詩蹇余屬久要丨丨常暮還)深詣(黃溍敬山亭詩徵素非始遊賞勝資丨丨)禍詣(雲笈)
(七籤五嶽眞形圖法序雖心希清正而行多不備不備則有慮丨丨)
日夜詣(漢書馮奉世傳上以璽書勞奉世且讓之曰前為將軍兵少不足自守故發近所騎丨丨丨非為擊也)被褐
詣(晉書王猛傳桓溫入關猛丨丨而丨之一面談當世之事捫蝨而言旁若無人)連名詣(晉書賀循傳廷尉張闓住在小)
(市私作都門早閉宴開人多患之會循出至破崗丨丨丨循質之循曰見張廷尉當為言及之闓聞而遽毁其門)無不詣
(晉書羅企生傳桓靈寶至京師人士丨丨丨者企生獨不往而營理仲堪家)小船詣(晉書王徽之傳嘗居山隂夜雪初霽)
(月色清朗忽憶戴逵逵時在剡便夜乘丨丨丨之)數往詣(東坡題跋元祐三年二月二十一日領貢舉事辟李伯時為考)
(校官三月初考校既畢待諸廳參會故丨丨丨伯時)欣來詣(岑參謁張果先生詩吾君感至德玄老丨丨丨)自多詣
(韓愈城南聯句足勝丨丨丨心貪敵無勍)
五日一詣(南史庾杲之傳武帝時諸王年少不得妄稱接人惟勅杲之及濟陽江淹丨丨丨丨諸王使申遊好)
礪(力制切砥石一作厲)
韻藻取厲(詩涉渭為亂丨丨取鍜注丨其丨石取其鍜具箋言丨丨者亦丨其為丨之石耳)刀礪(禮記子事父母)
(左佩紛帨丨丨小觿金燧)砥礪(禮記近文章丨丨廉隅史記魯仲連傳丨丨名號者不以欲傷行後漢書竇融傳融與五郡太)
(守共丨丨兵馬上疏請師期魏志文帝紀注以侍中鄭稱為武德侯傳令曰龍淵太阿出昆吾之金和氏之璧由井里之田礱之以)
(他山故能致連城之價為命世之寳學亦人之丨丨也又杜恕傳注恕少與馮翊李豐總角相善及各成人豐丨丨名行以要世譽)
(而恕誕節直意與豐殊趣吳志孫登傳評孫登慮和並有好善之姿規自丨丨唐書鄭餘慶傳餘慶少丨丨行已完潔仕四朝其禄)
(悉賙所親韓非子夫新丨丨殺矢彀弩而射雖冥而妄發其端未嘗不中秋毫也春秋繁露王以四時之𨕖與十二相丨丨而致極)
(道必極于其所至然後能得天地之美也大戴禮顓頊治氣以教民日月所照莫不丨丨道德指歸論𨕖將練士丨丨甲兵積糧高)
(壘營而自守潛夫論所謂平者内懷尸鳩之恩外執丨丨之心論士必定於志行毁譽必參於效驗李百藥封建論内外羣官選自)
(朝廷優其階品明其黜陟進取事切丨丨情深李華藥園小山池記庭除有丨丨之材礎礩之璞立而𧰼之衡巫秦觀詩干將入丨)
(丨騕褭就銜勒)礱礪(荀子銳金必待丨丨而後利賈誼新書知足以為丨丨行足以為輔助明於進賢敢於退不肖内相匡正)
(外相揚美謂之友曹植寳刀銘造兹寳刀既丨既丨)淬礪(劉勰新論越劍性利非丨丨而不銛人性譞惠非積學而不成柳宗)
(元送嚴公貺序以冲退之志端其趣向以丨丨之誠修其文雅元稹詩箭鏃本求利丨丨良甚難陶安詩反躬益丨丨抗言敷雅章)
玄厲(司馬相如子虚賦其石則赤玉玫瑰琳瑉昆吾瑊玏丨丨碝石碔砆注丨丨黑石可用磨也)
金作礪(書若丨用汝丨丨若濟巨川用汝作舟楫虞集代石荅詩當寒丨丨丨向暖玉生烟又荀子木受繩則直金就礪則)
(利張華勵志詩若金受礪若泥在鈞白居易太湖石詩終隨金礪用不學玉山頽羅隠詩早緣入夢金方礪晚為傳家鼎始銘)大
如礪(後漢書公孫瓉傳瓉擒劉虞盡有幽州之地前此有童謠曰燕南垂趙北際中央不合丨丨丨唯有此中可避世瓉以為)
(易地當之遂徙鎮焉)雹如礪(竹書紀年夷王七年冬雨丨大丨丨)
泰山若厲(漢書功臣表使黃河如帶丨丨丨丨國以永存爰及苖裔)
增磨礪(書鍜乃戈矛礪乃鋒刃傳鍜鍊戈矛丨丨鋒刃左傳氣為五味發為五色疏木生柯葉則青金被丨丨則白土黃火)
(赤水黑本質自然也論衡世稱子路無恒之庸人孔子引而教之漸漬丨丨闔導牖進猛氣消損驕節屈折卒能政事序在四科斯)
(蓋變性使惡為善之明效也洞天清錄古琴以斷紋為證琴不歴五百歲不斷愈久則斷愈多斷紋隠處雖腐丨丨至再重加光漆)
(其紋愈見白居易因繼集序蓋示勇丨丨以戰我耳)鍜礪(見上詩取厲取鍜箋於豳地令民作此宫室乃使人渡渭水截流而)
(南取鍜厲斧斤之石可以利噐用伐取材木也)帶厲(史記高祖功臣年表序封爵之誓曰使黃河如丨泰山若丨注丨衣帶也)
(丨砥石也河當何時如衣帶山當何時如厲石言如丨丨國乃絶耳盧照隣樂府義光帶礪𧰼著乾坤張說元君石柱銘序壇場鄴)
(洛據天地之圖帶礪山河建侯王之國崔釋判爵列子男恩垂帶礪張鷟判决錄公侯珪組百代相仍帶礪山河千秋不絶裴泰章)
(詩自然垂帶礪況復激忠貞鄭元祐詩帶礪鐫銘在甲第築墻不厭高于屋吳師道詩奕奕丹青繪綿綿帶礪傳)援礪(韓非)
(子文公之時宰臣上炙而髮繞之文公召而譙之宰人再拜請曰丨丨砥刀利猶干將也切肉肉斷而髮不斷臣之罪一也)勉
礪(論衡一歲嬰兒無推讓之心見食號欲食之睹好啼欲玩之長大之後禁情割欲丨丨為善矣)鏃礪(說苑子路曰南山有)
(竹不揉自直斬而射之逹於犀革又何學為孔子曰括羽之丨而丨之其入不益深乎柳宗元送豆盧秀才序切磋琢磨丨丨括羽)
(之道聖人以為重)鋼礪(拾遺記漢太上皇微時佩一刀長三尺上有銘遊鄷沛山中寓居窮谷裏有人冶鑄上皇問此鑄何)
(噐工者曰為天子鑄劍但所鑄鐵丨丨難成若得公腰間佩刀雜而冶之即成神噐)峭礪(拾遺記燃丘之國獻比翼鳥其國使)
(者經歴百有餘國方至京師其中路山川不可記越鐡峴泛湋海蛇洲峯岑鐡峴丨丨)公礪(爾雅翼鱧魚有七點作北斗之)
(𧰼今道家忌之以其首戴斗也又是丨丨蛇所變然亦有相生者至難死猶有蛇性故今人亦畏焉)吏礪(鮑照河清頌樞鈐明)
(審程彠周備丨丨平端民羞幸覬)鑚礪(柳宗元答人求文章書古今號文章為難足下知其所以難乎非謂比興之不足恢)
(拓之不遠丨丨之不工頗纇之不除也得之為難知之愈難爾)既礪(柳宗元平淮夷雅丨丨既攻以從厥刃)削礪(柳宗)
(元古東門行安陵誰辨丨丨功韓國詎明深井里)自礪(元稹送崔侍御之嶺南詩丨丨神羊角重開憲簡函)山礪(李庾)
(西都賦指河帶以丨丨書天子之縉紳)藥礪(吳少微詩丨丨其可畏皇穹故匪仁)好礪(晁補之詩東坡喜為出丨丨洮)
(鴨綠石如堅銅)用礪(周必大詩濟川丨丨我無是作醴和羹何有哉)勇礪(吳澄秋闈詩猗歟際休明光垢丨丨淬)帨
礪(方回送劉都事詩顧視童子佩丨丨若觹䚢)嚴礪(唐書丨丨傳字元明少為浮屠法太守見之偉其才表為元武尉嚴)
(震在山南署為牙將累為興州刺史拜本道節度使詔下諫議給事皆以為礪資淺望輕不宜授節制帝不從)
細于礪(書礪砥砮丹傳砥丨丨丨)鋌不礪(鹽鐵論於越之丨丨丨匹夫賤之)覆如礪(鮑照從拜陵登京峴)
(詩東嶽丨丨丨瀛海安足窮)殷為礪(趙冬䂀詩道合丨丨丨時行楚有材)大法礪(權德輿道一禪師塔銘亦既戾)
(止玄津横霈慈哀攝護為丨丨丨)股為礪(張憲西番刀歌七月七日授冶師手作鉗鎚丨丨丨)鐵石礪(王周詩丨)
(丨丨觜爪金碧輝光翎注言巫廟鴉也)彭汝礪(宋史丨丨丨傳汝礪字噐資舉進士第一為監察御史首陳十事指擿利)
(害多人所難言者進中書舍人詞命雅正有古人風)
兵鎧完礪(唐書薛平傳在鎮六年丨丨丨丨傜賦均一)
勵(力制切勉丨也)
韻藻增督勵(書盤庚疏陳忠孝之義以丨丨之北史齊王憲傳晉公護東伐圍洛陽齊兵數萬奄出軍後諸軍恇駭並)
(各退散唯憲與王雄達奚武拒之憲親自丨丨衆心乃安唐書高士廉傳蜀人畏鬼而惡疾雖父母病皆委去望舍投餌哺之昆弟)
(不相假財士廉為設條教辨告丨丨風俗翕然為變)勸厲(詩翩翩者鵻疏文王以使臣勞苦因丨丨之禮記使者䀻而誤疏所)
(以使賓耻愧自勉丨丨晉書賈后傳后母廣城君以后無子甚敬重愍懷每丨丨后使加慈愛唐書李百藥傳太子數戲媟無度乃)
(作贊道賦以諷它日帝曰朕見卿賦述古儲貳事丨丨甚詳唐天后臣範序母之于子慈愛特存雖復已積忠良猶且更垂丨丨)
自勵(詩小子有造疏文王之在宗廟使人不求備故聞其化者莫不丨丨後漢書王逸傳逸子字文考曾有異夢意惡之乃作)
(夢賦以丨丨又杜詩傳詩上疏曰陛下起兵十有三年將帥和睦士卒鳬薻今若使公卿郡守出于軍壘則將帥丨丨何者天下已)
(安各重性命也)勖勵(禮記束帛加璧疏諸侯執玉來貢欲自丨丨以玉比德南史梁武帝紀齊明性猜忌帝避時嫌解遣部曲)
(嘗乘折角小牛車齊明每稱帝清儉丨丨朝臣談藝錄若夫欵欵贈言盡平生之篤好執手送遠慰此戀戀之情丨丨規箴婉而不)
(直臨喪挽死痛旨深長傅咸御史中丞箴且造斯箴以自丨丨)飭厲(漢書丈翁傳丈翁為蜀郡守見蜀地辟陋欲誘進之乃選)
(郡縣小吏開敏有財者張叔等十餘人親自丨丨)勉厲(漢書循吏傳序孝宣以為太守吏民之本也故二千石有治理效輙)
(以璽書丨丨增秩賜金魏志倉慈傳注顔斐遷平原太守行至崤而疾困斐素心戀京兆其家人從者勸之官平原當自丨丨作徤)
(斐曰我心不願平原汝曹等呼我何不言京兆邪五代史周行逄傳行逄故武陵農家子少貧賤無行及居武陵能儉約自丨丨宋)
(史吕頤浩傳頤浩丨丨諸將曰今雖反正而賊猶握兵居内事若不濟必反以惡名加我翟義徐敬業可監也春明退朝錄宗衮言)
(世傳魏鍾繇表云癘憤怒之衆癘非可通丨丨之意恐古人借使又疑其悞續前定錄竇相易直初名秘家貧就業村學教授叟有)
(道衛而人不知一日風雪暴至學徒悉羣而宿于漏屋之下唯竇公寢于榻夜深方覺叟撫公令起曰君後為人臣貴壽之極丨丨)
(自愛也傅縡明道論殷勤教詔備諸便巧希向之徒涉求之𩔖雖鱗角難成𧰼形易失寧得不反覆遐路丨丨短晨朱子詩惟有道)
(義惠無疆丨丨汝節彌堅剛黃溍詩及時當丨丨慷慨思南歸)精勵(後漢書朱浮傳舊事策試博士必廣求詳選爰自畿夏延)
(及四方是以博舉明經唯賢是登學者丨丨遠近同慕顔氏家訓治點子弟文章以為聲價大弊事也一則不可常繼終露其情二)
(則學者有憑益不丨丨)奬勵(後漢書魏朗傳九真賊起共薦朗為九眞都尉到官丨丨吏兵討破羣賊斬首二千級魏志武)
(帝紀注臨事所甄嘗加寵號者其使刻印章假授咸使忠義得相丨丨吳志陳武傳武子修有武風年十九權召見丨丨拜别部司)
(馬授兵五百人北史常爽傳崔浩高允並稱爽之聲教丨丨有方允曰文翁柔勝先生剛克立教雖殊成人一也唐書顔眞卿傳眞)
(卿上疏云讒人陛下惡之久矣胡不回神省察其言虚誣則䜛人也宜誅殛之其言不誣則正人也宜丨丨之宋史錢惟演傳惟演)
(於書無所不讀家儲文籍侔秘府尤喜丨丨後進)慰勵(魏志趙儼傳儼為關中護軍被書差二千二百兵往助漢中一日兵)
(叛亂而儼自隨步騎百五十人皆與叛者同部曲或婚姻得此問各驚被甲持兵不復自安儼盡呼所從人喻以成敗丨丨懇切皆)
(慷慨曰死生當隨護軍不敢有二)匡勵(魏志邴原傳注轉五官長史令曰子弱不才懼其難正貪欲相屈以丨丨之雖云利)
(質能不恧恧)糾勵(魏志傅嘏傳劉劭作考課法事下三府嘏難劭論曰夫建官均職清理名物所以立本也循名考實丨丨)
(成規所以治末也)相勵(魏志楊阜傳馬超擊隴上郡縣郡縣皆應之冀城刺史太守有降超之意阜流涕諫曰阜等率父兄)
(子弟以義丨丨有死無二田單之守不固于此也)改勵(晉書周處傳處好馳騁田獵不脩細行縱情肆慾州曲患之處自知)
(為人所惡乃慨然有丨丨之志)矯勵(晉書劉琨傳素奢豪嗜聲色雖暫自丨丨而輙復縱逸)課勵(晉書顔含傳次嫂樊)
(氏因疾失明含丨丨家人盡心奉飬每日自嘗省藥饌察問息耗)誡勵(晉書武悼楊后傳太子妃賈氏妒忌帝欲廢之后言)
(于帝曰賈公閭有勲社稷賈妃親是其女正復妒忌之間不足以一𤯝掩其大德后又數丨丨妃妃不知后之助已因以致恨謂后)
(搆之于帝又燕翼詒謀錄仁宗朝言者以士大夫不安職守惟務奔競乞申嚴丨丨)感厲(晉書苻堅載記堅揮劒捶馬志氣丨)
(丨士卒莫不憚服北史楊津傳為岐州刺史守令寮佐有濁貨者未曾公言其罪以私書切貴之于是官屬丨丨莫有犯法者唐書)
(顔眞卿傳大饗士城西門慷慨泣下衆丨丨宋史魏掞之傳掞之既就職日進諸生教誨之又增葺其舍人人丨丨)早勵(南史)
(徐勉傳勉幼孤貧丨丨清節)勤勵(南史王韶之傳韶之在郡常慮為弘所繩夙夜丨丨政績甚美弘亦抑其私憾文帝兩嘉)
(之)率勵(北史李遠傳勅勒賊胡琮侵逼原州遠昆季丨丨鄉人欲圖拒守而衆情頗有異同遠乃按劍喻以節義因曰有異)
(同遠議者請斬之)刻勵(唐書陸贄傳贄上言資治興邦之業在丨丨而謹脩之宋史唐詢傳詢少丨丨自脩已而不固所守)
(及知湖州悦官妓取以為妾好畜硯客至輙出而玩之)綏勵(唐書李憕傳憕與留臺御史中丞盧奕河南尹達奚珣繕城壘)
(丨丨士卒將遏賊西鋒)激勵(唐書吳兢傳初與劉子元撰定武后實錄叙張昌宗誘張說誣証魏元忠事頗言說已然可賴)
(宋璟等丨丨苦切故轉禍為忠燕翼詒謀錄五季日尋干戈其于軍卒尤先丨丨凡軍頭非有戰功皆號伴飯指揮使)愈勵
(唐書陽城傳裴延齡誣逐陸贄等帝怒甚無敢言城聞曰吾諫官不可令天子殺無罪大臣乃約拾遺王仲舒守延英閣上疏極論)
(延齡罪慷慨引誼申直贄等累日不止聞者寒懼城丨丨參同契集解大根方寸眞實自悔自咎誠心丨丨精勤不退一念通天自)
(有仙助臨事必成)教勵(唐書崔玄暐傳玄暐三世不異居家人怡怡如也族人貧孤者撫飬丨丨)貶勵(唐書陸贄傳贄)
(上言乘輿播越大憝未去此人情向背天意去就之隙陛下宜痛自丨丨)警勵(唐書張建封傳帝又使左右以所持鞭賜之曰)
(卿節誼歲寒弗渝故用此為况建封又賦詩以自丨丨蒙齋筆談魏野有子閒亦得長生之術司馬溫公為誌其墓故世知野者尤)
(多然皆一節之士世競于進取者不可無此曹一二丨丨之茅亭客話淘沙子其詩或譏諷時態或丨丨流俗或說神仙之事)篤
勵(五代史龍敏傳趙德鈞父子有異志龍敏曰德鈞為將守城嬰塹丨丨健兒而已使其當大敵奮不顧身非其能也)策勵
(宋史葉適傳適輪對奏曰環視諸臣迭進迭退其知此事而可以反覆論議者誰乎抱此志意而可以丨丨期望者誰乎此人才之)
(難三也蕭子良與孔中丞釋疑惑書孜孜丨丨良在於斯)祗勵(大戴禮高陽乘龍而至四海北至于幽陵南至于交趾西濟于)
(流沙東至于蟠木動静之物大小之神日月所照莫不丨丨)剋勵(顔氏家訓古人云膏粱難整以其為驕奢自足不能丨丨)
(也)振勵(掾曹名臣錄安仁嚴飭軍伍益自丨丨敵兵不敢侵境)少勵(滄江野史朱公裳丨丨清節為諸生衣食不續)
(裕如也)脩勵(傅講雜記詩云得官丨丨虧天子病較僧齋誤藥王鄭州茶肆中題)猛勵(圖畫見聞誌開元中將軍裴旻)
(居喪詣吳道子請于東都天宮寺畫神鬼數壁以資冥助道子答曰吾畫筆久廢若將軍有意為吾纏結舞劒一曲庶因丨丨以通)
(幽冥)奮勵(傅縡明道論丨鋒穎丨羽翼明目張膽被堅執銳)恪勵(劉崇授前峽州刺史李授光祿少卿制勅近出天屬)
(富有吏能進士已來丨丨無替)藴勵(薛廷珪授中書舍人獨孤損御史中丞制丨丨琢磨所向而可仗)敬勵(明宣宗廣)
(寒殿記高皇帝簡於諸子以命我奠兹一方我唯夙夜丨丨不敢怠寧以仰副高皇帝付託之重)郭勵(晉書郭舒傳劉宏牧)
(荆州引為治中宏卒舒率將士推弘子璠為主討逆賊丨丨滅之保全一州)苟勵(南史張欣泰傳梁武帝起兵東昏以欣泰)
(為雍州刺史欣泰與弟前始安内史欣時密謀結含德主帥丨丨等並同契會)蕭勵(南史梁丨丨傳梁吳平侯景子勵字文約)
(梁宗室性至孝歴任廣州刺史去任之日吏人悲泣嘗聚書至三萬卷尤好東觀漢記少交結唯與河東裴子野范陽張纘善)曹
勵(元經丨丨魏武帝孫晉封陳留王以繼魏後)
山甫勵(蔡邕司空房楨碑盡忠則史魚之直也剛平則丨丨之丨也)情方勵(孟簡詩刺股丨丨丨偷光思益深)
余孝勵(南史熊曇朗傳周文育攻丨丨丨于豫章曇朗出軍會之文育失利曇朗乃害文育以應王琳)
瘞(於罽切埋也)
韻藻奠瘞(詩上下丨丨靡神不宗)守瘞(周禮春官司巫掌羣巫之政令凡祭祀丨丨注瘞謂若祭地祗有埋牲玉)
(者也守之者以祭禮未畢若有事然)
增伏瘞(周禮秋官犬人掌犬牲凡祭祀共犬牲用牷物丨丨亦如之)地瘞(公羊傳山川有能潤千百里疏天燎丨丨)
(又劇談錄王鮪年十四五與兒童戲于果園竹林下見二枯首為糞壤所没乃令小僕擇淨丨丨之祭以酒饌)盡瘞(史記武帝)
(紀祠官寬舒等議天地牲角繭栗今陛下親祠后土后土宜于澤中圜丘為五壇壇一黃犢太牢具已祠丨丨而從祠衣上黃)將
瘞(漢書楊雄傳伊年暮春丨丨后土)見瘞(後漢書范式傳式到京師受業太學時諸生長沙陳平子亦同在學與式未相)
(見而平子被病將亡謂其妻曰吾聞山陽范巨卿烈士也可以託死吾殁後但以屍埋巨卿戸前乃裂素為書以遺巨卿既終妻從)
(其言時式出行適還省書丨丨愴然感之向墳揖哭以為死友)燔瘞(蜀志先主傳備畏天明命又懼漢邦將湮于地謹擇元日)
(與百寮登壇受皇帝璽綬修丨丨告𩔖于天神惟神饗祚于漢家永綏四海班固典引丨丨懸沈肅祗羣神之禮備)發瘞(晉書)
(王敦傳有司議曰王敦滔天作逆有無君之心宜依崔杼王凌故事剖棺戮尸以彰元惡于是丨丨出尸焚其衣冠跽而刑之)收
瘞(南史袁顗傳明帝忿顗違叛流尸于江弟子彖丨丨于石頭後岡北史東魏静帝紀詔京邑及諸州郡縣丨丨骸骨唐書契苾)
(何力傳何力為安撫大使士卒道死者何力令所在丨丨蠲護其家宋史路振傳王榮不欲見敵遂以其騎略河南岸而還晝夜急)
(騎馬不秣而道斃者十有四五天子憫之使丨丨焉)埋瘞(南史扶南國傳國死者有四葬水葬則投之江流火葬則焚為灰燼)
(土葬則丨丨之鳥葬則棄之中野又侯景傳先是城中積屍不暇丨丨又有已死未斂或將死未絶景悉令聚而焚之臭氣聞十餘)
(里稽神錄建業有庫子姓邢一日忽聞有聲如蟲飛自地出穿窗戸而去有觸墻壁墮地者明旦視之皆錢也其妻乃告邢使丨丨)
(之)假瘞(南史劉苞傳苞父母及兩兄相繼亡殁悉丨丨焉)斂瘞(唐書禇亮傳貶西海司戸時博士潘徽貶威定主簿)
(亮與俱至隴山徽死亮為丨丨)焚瘞(唐書姚崇傳山東大蝗崇云請夜設火坎其旁且丨且丨蝗乃可盡蘇軾鄧忠臣母周挽)
(辭豈比黃壤下丨丨千金璧)私瘞(唐書房儒復傳儒復娶崔昭女崔悍媢殺二侍兒丨丨之)啟瘞(唐書楊貴妃傳妃瘞)
(道側帝至自蜀道過其所使祭之密遣中使者具棺槨它葬焉丨丨故香囊猶在中人以獻帝視之悽感流涕)陪瘞(唐書李適)
(之傳適之以祖被廢而父𧰼見逐武后時葬有闕至是丐丨丨昭陵闕中)望瘞(唐書禮樂志皇帝將丨丨謁者引三公及從耕)
(侍耕者司農卿與執耒耜者皆就位)毁瘞(唐書陳京傳天子七廟一壇一墠遷主皆藏于祧雖百代不毁祫則太廟享焉魏晉)
(以來始有丨丨之議)捕瘞(唐書韓思復傳山東大蝗宰相姚崇遣使分道丨丨李綱旱蝗詩卑火見周雅丨丨聞唐庭)穰
瘞(大戴禮宗廟曰芻豢山川曰犧牲割裂丨丨是有五牲)潛瘞(南燕錄慕容德死為十餘棺夜分出四門丨丨山谷莫知)
(其屍所在)醮瘞(酉陽雜俎寳歷中荆州有盧山人維舟于陸竒秀才庄門陸謁盧請決疑盧曰君所居堂後有錢一甒君愼勿)
(用一錢用必成禍盧生去陸命家僮鍬其地散錢滿焉其妻以裙運紉草貫之將及一萬兒女忽暴頭痛因奔馬追謝違戒馳歸丨)
(而丨焉兒女豁愈矣)手瘞(輟耕錄趙生者宋宗室子也一日伐木溪滸忽見一巨蛇章質盡白尾之行數百步則入一巖穴中)
(就啓之得石石隂刻押字與歲月姓名乃黃巢丨丨治為九穴中穴置金甲餘八穴金銀無算生掊取畸零仍舊掩蓋自是家用日)
(饒)坎瘞(癸辛雜識道士郎如山云茯苓生于大松之根尚矣近世村民乃擇其小者以大松根破而繫于其中而緊東之使)
(脂液滲入于内然後擇地之沃者丨而丨之三年乃取則成大苓矣)歸瘞(春渚紀聞建中靖國間有時相夫人終于相府權厝)
(城外普濟寺忽見夢于其門人云為語我家我日夕苦于伽藍神之役得速丨丨則免此矣)夕瘞(阮籍詩朝生衢路旁丨丨)
(横街隅)墳瘞(潘岳傷弱子辭奈何兮弱子邈棄爾兮丘林還眺兮丨丨草莽莽兮木森森)肆瘞(郭璞釋天地圖讚祭)
(地丨丨郊天致烟氣升太乙精淪九泉)封瘞(鮑照請假啓天倫同氣實惟一妹存殁永訣不𫉬計見丨丨泉壤臨送私懷感)
(恨情痛兼深)寄瘞(庾信吳明徹墓誌銘大象二年七月二十八日氣疾增暴奄然賓館春秋七十七即以其年八月十九日)
(丨丨于京兆萬年縣之東郊)輞瘞(馮子振十八公賦鐙鳴于妖魅之憑現丨丨于冥昏之締交)古瘞(方回詩蘭亭丨)
(丨藏狐貉椒壁遺基牧馬牛)
虞主瘞(晉書禮志虞喜曰漢世韋玄成等以毁主瘞于園魏朝議者云應埋兩階之間范宣曰若依丨丨之丨則猶藏子孫)
(之所若依夏主之埋則又非本廟之階)兩階瘞(南史臧燾傳燾曰虞喜范宣並以鴻儒碩學咸謂四府君神主無緣永存)
(于百世或欲瘞之兩階或欲藏之石室或欲為之改築雖所執小異而大歸是同)垂泣瘞(南史郭世通傳父早喪家貧傭)
(力以飬繼母婦生一男夫婦恐廢侍飬乃丨丨丨之元嘉四年大使袁愉表其淳行文帝嘉之勅榜表門閭)同坎瘞(南史)
(許亨傳初王僧辯之誅也所司收僧辯及其子頠屍于方山丨丨埋丨至是無敢言者亨以故吏抗表請葬之唐書顔杲卿傳杲卿)
(被殺後泉明購尸將葬得刑者言死時一足先斷與袁履謙丨丨丨指其域得之又黃碣傳碣移書幕府李滔曰順天建元以愚策)
(之針可為矟耶或竊其書示董昌昌令使者斬之使以首至昌詬曰賊負我三公不肯為而求死耶抵溷中夷其家百口坎鏡湖之)
(南同瘞焉)一坎瘞(唐書高駢傳駢之死裹以故氈與子弟七人丨丨而丨)贖尸瘞(宋史陳東傳東具冠帶出别同)
(邸乃與澈同斬于市四明李猷丨其丨丨之)盜銅瘞(宋史劉承規傳鑄錢工常訴本監前後丨丨丨地數千斤承規佯為)
(不納因密遣人發取送官不問其罪)吉玉瘞(山海經翼望之山其神狀皆羊身人面其祠之禮用一丨丨丨)金屑瘞
(玄覽茂州之西東女之國其貴人死糅丨丨而丨之)登封瘞(謝靈運泰山吟丨丨丨崇壇降祥藏肅然)汶陽瘞(杜甫)
(詩坡陁青州血蕪没丨丨丨)百金瘞(蘇軾孔毅父妻挽辭當觀千字誄寧用丨丨丨)
噬(時制切齧也)
韻藻攫噬(戰國策貂勃曰徐子之狗猶將丨公孫子之腓而丨之也淮南子往古之時禽獸蝮蛇無不匿爪牙藏其螫毒)
(無有丨丨之心王鰲詩蹲如虎豹奮丨丨騫如鵬鯨恣豪横)搏噬(魏志傅嘏傳注昔漢氏歴世常患匈奴朝臣謀士早朝晏)
(罷介胄之將則陳征伐縉紳之徒咸言和親勇奮之士思展丨丨宋史王應麟傳左丞相留夢炎用徐囊為御史擢江西制置使黃)
(萬石等應麟繳奏曰囊與夢炎同鄉有私人之嫌萬石粗戾無學南昌失守誤國罪大今方欲引以自助善𩔖為所丨丨者必擕持)
(而去論衡變復之家謂虎食人者動于林澤之中遭虎丨丨之時禀性狂勃貪饕饑餓觸自來之人安能不食爾雅翼古者胎教欲)
(見虎豹勇鷙之物虎子生纔三日則有食牛之氣其不能丨丨者輒殺之為墮武也曹植求自試表試之狡兔之捷以為丨丨之用)
反噬(晉書張祚傳太尉桓温入關王擢時鎮隴西馳使於祚言温善用兵勢在難測祚既震懼又慮擢丨丨密遣人刺擢事覺)
(不尅唐書馮元常傳叔祖慈明奉詔討李密為密將所縳慈明曰公家事先帝名在王室至今復圖丨丨何耶又蔡廷玉傳朱泚為)
(幽州節度使奏署幕府廷玉間語泚曰公兵多地險然非永安計一日趙魏丨丨公乃沸鼎魚耳創業起居注曩者塞表省方羣胡)
(丨丨矢流君側圍甚平城梁武帝責西豐侯正德詔匹馬奔亡志懷丨丨温子昇印山寺碑永安之末時多異謀蜂蠆有毒豺狼丨)
(丨劉知幾思愼賦餘推誠而禆耳蕭結契而連朱始刎頸以交約終丨丨而相屠張九齡詩葵藿自傾心豺狼何丨丨劉禹錫救沈)
(志彼氣之還暴悖之用也心足丨丨而齒甘最靈是必肉吾屬矣黃溍詩奴挾兵來速如鬼丨丨其主先生死王逄三貞篇猰㺄哆)
(其口丨丨机上肉王惲詩飬虺得丨丨其能遁天刑)狼噬(北史隋煬帝紀高麗僻居荒裔鴟張丨丨侮慢不恭是以去歲出軍)
(問罪遼碣唐書王鉷傳李林甫方興大獄誅不附己者以鉷險刻可動以利故倚之使鷙擊丨丨傅亮宋公九錫文鮮卑負衆僭盜)
(三齊丨丨冀青虔劉沂岱)善噬(尹文子康衢長者字犬曰丨丨賓客不過其門三年於是改之客復至)猛噬(班固西都)
(賦許少施巧秦成力折掎僄狡扼丨丨杜甫詩銛鋒行愜順丨丨失蹻騰)毒噬(左思魏都賦蔡莽螫刺昆蟲丨丨)
不妄噬(淮南子黃帝治天下虎狼丨丨丨鷙鳥不妄摶)螻蟻噬(李白枯魚過河泣樂府濤落歸泥沙翻遭丨丨丨)
增畏噬(書若履虎尾傳虎尾丨丨)吞噬(魏志崔琰傳哲人君子俄有色斯之志熊羆壯士墮于丨丨之用唐書秦宗權)
(傳黃巢死宗權張甚有丨丨四海意宋史吳革傳欽宗問割地與不割地利害對曰金人有丨丨之意願悉起關中士馬赴都為備)
(詔以為武功大夫閤門宣贊舍人創業起居注唐弼凶豎草竊岐陽丨丨舊邦侵逼都鄙續志林元興以後閹豎擅政而小人挾其)
(威福相煽為惡然在位公卿大夫有若袁安楊震李固杜喬陳蕃李膺之徒皆豪傑特起之士相與發憤同心戮力以故百餘年間)
(擁兵專地者雖互相丨丨而猶莫不以尊漢為辭孫綽喻道論君臣相滅父子相害丨丨之甚過于豺虎盧思道北齊興亡論孝昭)
(地乃密親位居元輔沈深謹厚實有君人之望時甲卒強盛財力殷阜乃睠西顧恒有丨丨之心陳黯答問諫者昔嬴氏丨丨羣雄)
(以取天下舒元輿詩攫搏如猛虎丨丨若狂獒)齕噬(晉書孔坦傳今六軍誡&KR2767;水陸齊舉熊羆踴躍丨丨爭先)一噬(晉書)
(陳敏傳石冰之辭錄敏微功故加越次之禮授以上將之任庶有韓盧丨丨之效)覽噬(南史劉覽傳覽梁初除尚書左丞居)
(官清正無所私從兄孝綽為吏部郎頗通賦貨覽劾奏免官孝綽怨之謂人曰犬噬行路丨丨家人)捕噬(北史崔亮傳羽林入)
(𨕖武夫崛起不解書計唯可彍弩前驅指蹤丨丨而已)犬噬(北史齊南陽王綽傳好裸人畫為獸狀縱丨丨而食之齊東野)
(語鬼車俗稱九頭鳥世傳此鳥昔有十首為丨丨其一至今血滴人家能為灾咎聞之者必叱犬滅燈以速其過鹿慶期城邑判遽)
(營危堞未崇射隼之規不憚嚴科輒嗾丨獒之丨)虎噬(唐書劉餗傳餗子贊進歙州刺史政幹彊濟野媪將為丨丨幼女呼)
(號搏虎俱免觀察使韓滉表贊治有異行陸機漢高祖功臣頌奮臂雲興騰迹丨丨陸雲吳故丞相陸公誄委弁總干振翼丨丨威)
(靈既授六軍有序)獵噬(唐書突厥傳序是飽豺狼以良肉而令其丨丨也)哮噬(唐書顔眞卿傳贊當祿山反丨丨無)
(前魯公獨以烏合嬰其鋒)奔噬(唐書陸贄傳李希烈果于丨丨忍于傷殘)各噬(易林張伯李季丨丨關門)齧噬(京房)
(易傳隂陽中分動而明初有不齊丨而丨論衡彊大食細弱知慧反頑愚他物小大連相丨丨又天用五行之氣生萬物人用萬物)
(作萬事不能相制不能相使不相賊害不成為用金不賊木木不成用火不爍金金不成噐故諸物相賊相利含血之蟲相勝服相)
(丨丨相啖食皆五行氣使之然也崔釋狗傷人有牌判防虞自失于周身丨丨尚貪于求貨)不噬(論衡舜入大麓之野虎狼)
(不搏蝮蛇丨丨烈風迅雨行不迷惑)誤噬(拾遺記惠帝時常山獻傷魂鳥博物者云黃帝殺蚩尤有貙虎丨丨一婦人七日氣)
(不絶黃帝葬以重棺石槨有鳥翔其塚上自呼為傷魂)援噬(詩疏廣要夫騶虞虎也搏殺丨丨之𩔖又其修且碩如此安能)
(日得夫獸之自死者而食之)梟噬(詩疏廣要埤雅北山錄曰烏反哺丨反丨蓋逆順之習也)咥噬(周易集解能㢲說之)
(道順應于五故雖踐虎不見丨丨也)鬭噬(爾雅翼按大腰純雌細腰純雄故龜與蛇為牝牡龜之性妬或遇雌蛇相趁丨丨力)
(小者或至斃然既相交而復相噬理之不可曉者)巧噬(爾雅翼蝮蛇之最毒者善伺人聞人咳喘步驟輒不勝其毒捷取丨)
(丨肆其害七八月毒盛時齧木以泄其氣木即死)潛噬(潄石閒談十二時蠱出南海若大蜥蝪一日一夜隨十二時變其色)
(乍赤乍黃傷人立死既丨丨人急走籬藩上望其死者家人哭又名籬頭蟲)相噬(蘇氏易傳道之衰也而物至于丨丨以求)
(合教化則已晚矣杜甫詩川谷血横流豺狼沸丨丨)交噬(蘇氏易傳九四居二隂之間六五居二陽之間皆處爭地而致丨丨)
(者也)自噬(蘇氏易傳夫不能以德相懷而以相噬為志者惟常有敵以致其噬則可以少安苟敵亡矣噬將無所施不幾于丨)
(丨乎由此觀之无德而相噬者以有敵為福矣陳基詩良由開元主飬虎以丨丨)難噬(蘇氏易傳腊肉乾胏乾肉皆丨丨者)
(也)猫噬(桯史乾道間楊嗣清申有聲西州初試邑有部使者怒其不降意誣劾以罪趙衛公急往朝堂曰人家市猫于隣將)
(以咋鼠也鼠暴未及問而首抉雕籠以噬鸚鵡其情可恕乎至今蜀人談謔以排拫善𩔖者為丨丨鸚鵡)獸噬(山陵雜記碣山)
(梁孝王冡以石為藏行一里許到藏中中有數尺水有大鯉魚靈異人不敢犯有至藏者輒有丨丨之其獸似豹)横噬(潘岳)
(西征賦竟丨丨于虎口輸文武之神噐狄仁傑檄告西楚霸王自祖龍御宇丨丨諸侯任趙高以當軸棄蒙恬而齒劍牛上士獅子)
(賦蹉殊榛以傲睨跳絶梁而合赩倏丨丨而風馳乃掉尾而雷息)莫噬(王僧孺禮佛唱導發願文至治已覩于今日大道復)
(屬于此時虎豹蹈而不驚虺蛇蹍而丨丨)亂噬(温子昇寒陵山寺碑銅馬競馳金虎丨丨九嬰暴起十日並出)狂噬(司空)
(圖詩好鳥無惡聲仁獸肯丨丨)龍噬(邵子洛陽懷古賦自元魏廓河南之土植六朝之風物李唐蟠關中之腹孕五代之亂離)
(其間或道勝而得民或兵彊而慴下或虎吞而丨丨或雞狂而犬詐)啖噬(李存詩幾微相丨丨動輒生齟齬)若噬(貢師)
(泰詩或谽谺丨丨或鑱削若尅)遭噬(吳萊女殺虎行揚晴掉尾腥滿地狹路殘榛苦丨丨)水噬(馬祖常詩鑄牛挽浮梁恍)
(惚丨所丨)
無不噬(左傳吳雖無道猶足以患衛往也長木之斃無不摽也國狗之瘈丨丨丨也)當門噬(戰國策江乙謂楚王)
(曰人有狗而愛之嘗溺井其隣人見狗之溺井也欲入言之狗惡之丨丨而丨之隣人憚之遂不得入言)為人噬(晉書王敦)
(傳洗馬潘滔見敦而目之曰處仲蜂目已露但豺聲未振若不噬人亦當丨丨所丨)可以噬(淮南子良將之卒若虎之牙若)
(兕之角丨丨丨可以觸)羣蠢噬(胡翰詩風氣何紛龐丨丨動相丨)
繼(古詣切紹丨)
韻藻難繼(禮記季子臯葬其妻犯人之禾申詳以告子臯曰孟氏不以是罪予朋友不以是棄予以予之為邑長于斯也)
(買道而葬後丨丨也又弁人有其母死而孺子泣者孔子曰哀則哀矣而丨為丨也南史劉敬宣傳義熙三年表遣敬宣伐蜀博士)
(周祗諫以為道遠運漕丨丨不從又劉湛傳湛為侍中時王華王曇首殷景仁亦為侍中文帝於合殿與四人宴飲甚悦湛等出帝)
(目送歎曰此四賢一時之秀同管喉舌恐後世丨丨蘇軾自普照遊二菴詩我雖愛山亦自笑獨往神傷後丨丨陸游詩言狂不獨)
(人共排志大仍憂後丨丨)善繼(禮記夫孝者丨丨人之志善述人之事者也李肱詩誰肯聽遺音聖明知丨丨)無繼(左傳)
(北戎侵鄭鄭伯禦之患戎師公子突曰戎輕而不整貪而無親勝不相讓敗不相救先者見𫉬必務進進而遇覆必速奔後者不救)
(則丨丨矣酉陽雜俎貫休見常重允傳神曰前無古人後丨丨者)廣繼(白虎通天子諸侯一娶九女何重國丨丨嗣也)碧
繼(樹萱錄剡人賈博于鏡湖芰荷中見二叟一呼丨丨一呼篁棲叟望見遽揖之化為鷺去)誰繼(杜甫詩古人不可見前輩)
(復丨丨)
增相繼(易大人以繼明照于四方注明照丨丨不絶曠也詩纘禹之緒疏禹稷同時其事丨丨謂禹能平水土稷能種榖二)
(者俱以利名故謂之繼禹之事中論君子心不苟願必以求學身不苟動必以從師言不苟出必以博聞是以性情合人德音丨丨)
(也)堪繼(詩召公是似疏言其丨丨康公也)興繼(詩實墉實壑疏所部諸國之城壑往前絶滅今韓侯既復舊職而丨)
(丨之也)傳繼(禮記夫禮為可丨也為可丨也故哭踊有節又善教者使人繼其志疏如今人丨丨周孔是也)纘繼(禮記)
(武王纘大王王季文王之緒疏武王能丨丨父祖之業)不繼(左傳苟信丨丨盟無益也又孟明曰鄭有備矣不可冀也攻之)
(不克圍之丨丨吾其還也滅&KR0632;而還)何繼(左傳天王使召武公内史過賜晉侯命受玉惰過歸告王曰晉侯其無後乎王賜之)
(命而惰於受瑞先自棄也已而丨丨之有)聯繼(爾雅紹胤嗣續纂緌績武係繼也疏皆謂丨丨不絶也)鮮繼(國語作重)
(幣以絶民資又鑄大鐘以丨其丨)天繼(史記殷紀祖已曰王嗣敬民罔非丨丨常祀母禮于棄道)莫繼(後漢書朱穆傳)
(夫以韓翟之操為漢之名宰然猶不能振一貧賢薦一孤士又况其下者乎此禽息史魚所以專名於前而丨丨於後者也)表
繼(魏志武帝紀敦崇帝族丨丨絶世舊德前功罔不咸秩)紹繼(魏志高貴鄉公紀注自古帝王功德言行互有高下未必)
(創業者皆優丨丨者咸劣也淨住子序子者丨丨為義以沙門淨身口七支不起諸惡修習成佛則能紹續三世佛種是佛之子故)
(云淨住子)後繼(晉書景帝紀吳諸葛恪圍新城帝使母丘儉文欽等距之恪攻城力屈死傷大半帝乃勅欽督銳卒趨合榆要)
(其歸路儉率諸將以為丨丨北史魏宗室六修傳穆帝遣六修與輔相衛雄范班及姬澹等救劉琨帝躬統大兵為丨丨)牛繼
(晉書元帝紀初玄石圖有丨丨馬後故宣帝深忌牛氏以毒酒鴆其將牛金而恭王妃夏侯氏竟通小吏牛氏而生元帝亦有符云)
入繼(晉書彭城王紘傳建興末以紘繼高密王據前將軍雄之誅也紘丨丨本宗)承繼(晉書賀循傳殷之盤庚不序陽)
(甲漢之光武不繼成帝此前代之明典丨丨之著義也白虎通天子丨丨萬物當知其數既得其數當知其聲即思其形蜎飛蠕動)
(無不樂其音者至德之道也)燭繼(晉書劉聰載記聰游獵無度常晨出晚歸觀魚于汾水以丨丨畫)思繼(逸周書成)
(王曰余小子丨丨厥常以昭文祖定武考之列)弗繼(子華子北宮子將仕于衞子華子曰意來子之所以自事其心者亦嘗有)
(以語我乎北宮子曰意未得以卒業也以是樵蘇之丨丨餬其頤頰于人)殊繼(莊子帝王殊禪三代丨丨)常繼(顔氏家訓)
(治點子弟文章以為聲價大弊事也一則不可丨丨終露其情二則學者有憑益不精勵)出繼(元經武陵王晞元帝第四子丨)
(丨武嘉王詰)畫繼(輟耕錄鄧椿著丨丨十卷自熙寧七年至孝宗乾道三年能畫者一百一十九人)易繼(封禪文憲)
(度著明易則也垂統理順丨丨也)嗣繼(揚雄元后誄覲禮高禖祈廟丨丨靡格匪天靡動匪地)繼繼(韓愈平淮西碑)
(聖子神孫丨丨承承)能繼(陸龜蒙與友生話别詩博物君丨丨多才我尚慚陸游詩孤燈對細字堅坐常夜半吾兒幸丨丨書)
(亦未殘斷)有繼(朱子白鹿洞賦往者弗及余心憂兮來者丨丨我將求矣)妄繼(陸游稽山行我老述此詩丨丨古樂章)
願繼(陸游詩心雖丨丨無傳學力不能支已廢身)周繼(方回詩丨丨言堪考殷因世未遥)
好是繼(左傳齊侯曰豈不榖是為先君之丨丨丨與不穀同好如何)以火繼(左傳敬仲飲桓公酒樂公曰丨丨丨)
(之辭曰臣卜其晝未卜其夜不敢)父子繼(楊子天地設故貴賤序四時行故丨丨丨)茅土繼(韋少翁詩丨丨之丨)
(在我俊兄惟我俊兄是讓是形於休厥德於赫有聲)日夜繼(杜甫橋陵詩中使丨丨丨惟王心不寧)孤霞繼(常建)
(西山詩亭亭碧流暗日入丨丨丨)高風繼(李端詩素業丨丨丨青春壯思全)傳燈繼(嚴郢不空三藏碑銘瑜伽)
(上乘眞語密契六葉授受丨丨相丨)無人繼(白居易詩清風丨丨丨日暮空襄陽)兩王繼(蘇軾詩豪傑雖無丨丨丨)
(風流猶有二歐存注兩王謂子直深父二歐謂叔弼季默)三代繼(蘇軾詩文章丨丨丨制作七年成)黃離繼(柳貫)
(尊經堂詩舂陵南標正陜洛丨丨丨)前賢繼(揭傒斯趙國公八十詩德業丨丨丨辭華後進推)
脆(此芮切說文小耎易斷也亦作膬俗作脆)
韻藻甘脆(史記聶政傳嚴仲子奉黃金百鎰前為聶政母夀聶政謝曰臣幸有老母家貧客游以為狗屠可以旦夕得丨)
(丨以養親親供飬備不敢當仲子之賜呂氏春秋越王三年苦心勞力有丨丨不敢食鹽鐵論目修於五色耳營於五音體極輕薄)
(口極丨丨北戸錄嶺南之梅小於江左有選大梅刻鏤瓶鑵結帶之𩔖取棹汁漬之亦甚丨丨按棹木葉汁七發皓齒蛾眉命曰伐)
(性之斧丨丨肥膿命曰腐腸之藥孟浩然詩丨丨朝不足簞瓢夕屢空司馬光交趾獻竒獸賦絲纊之饒足以飬其老丨丨之餘足)
(以慈其幼王炎詩異時丨丨屋渠渠出自空腸千卷書)耎脆(漢書王吉傳昌邑王好游獵吉上疏諫曰大王數以丨丨之玉)
(體犯勤勞之煩毒非所以全壽命之宗也范成大問天醫賦玉體丨丨動輒感冐)柔脆(老子人之生也柔弱其死也堅強萬)
(物草木之生也丨丨其死也枯槁說苑韓平子曰丨無乃丨乎叔向曰丨者紐而不折廉而不缺何為丨也白居易詩折條用樊圃)
(丨丨非其宜)敵毳(荀子事小丨丨則偷可用也事大敵堅則渙焉離耳注毳讀為脆)遳脆(魏都賦宵貌蕞陋禀質丨)
(丨注遳亦脆也七戈切)皴脆(孟郊征蜀聯句竹兵彼丨丨鐵刃我鎗䶪注皴音逡細皮起也)新脆(周邦彦詞夏果收丨)
(丨)
琉璃脆(白居易詩大都好物不堅牢彩雲易散丨丨丨)
增材脆(詩有條有梅疏梅樹皮葉似豫章子赤者材堅子白者丨丨)濕脆(詩北山有楰疏楰楸屬其樹葉木理如楸)
(山楸之異者今人謂之苦楸丨時丨燥時堅)輕脆(晉書石苞傳吳人丨丨終無能為故疆場之事但欲完固守備使不得越)
(逸而已孔平仲枯柳詩丨丨豈耐久心腹俱空穿)危脆(南史張邵傳武帝北伐邵請見曰人生丨丨宜有遠慮淨住子假合)
(之體丨丨之形望免四大不虧百一無惱豈可得也盧照隣釋疾文何斯柱之丨丨一夫觸之而云折東南眇其既傾西北豁其中)
(裂杜甫哀李邕詩是非張相國相扼一丨丨白居易詩形質及壽命丨丨若浮烟徐鉉詩舊國荒凉成黍稷故交丨丨似琉璃李蓘)
(詠公庭鶴詩顧影尚昂藏瀝衷久丨丨)美膬(唐書韋彤傳貞元十二年帝始詔朔望食卑宗正太常合供於是彤與博士裴)
(堪議曰潔膳羞八珍百品可嗜之饌丨丨甘旨謂之䙝味所以燕賓客接人情示慈惠也)石脆(山海經丨丨之山其木多椶柟)
(蘇軾孔毅夫輓辭君文照今古不比山丨丨)城脆(管子丨丨致衝無委致圍)堅脆(韓非子有方圓則有丨丨)爽脆
(南海古蹟記南越風土晴天勝景山霾開而海氣伏珍禽嚶鳴異草叢生花有素馨朱槿果有荔枝龍眼㯽榔蒟醬之屬芬香豔冶)
(鮮甜丨丨魚雞蜆菜堆積于市)肥脆(北戸錄循州雷州皆產黑𧰼牙小而紅土人捕之爭食其鼻云丨丨偏堪爲炙)三脆
(東京夢華錄所謂茶飯者九百味羹頭羹新法鵪子羹丨丨羹二色腰子蝦蕈鷁蕈渾砲等羹)貞脆(班婕妤擣素賦雖松栢之)
(丨丨豈榮彫其異心韋應物詩隂陽不停馭丨丨各有終)蒨脆(鮑照園葵賦甘旨丨丨柔滑芬芳)絡脆(劉孝威詩當秋)
(丨已丨銜啼織復難)經脆(虞世南詩綜新交縷細丨丨斷絲多)絲脆(孟浩然詩丨丨絃將斷金徽色尚榮)清脆(白居)
(易詩玲瓏曉樓閣丨丨秋絃管又且聽丨丨好詩篇)麫脆(白居易詩胡麻餅樣學京都丨丨油香新出爐)忽脆(盧仝哭玉)
(碑子詩怪哉堅貞姿丨丨不堅固)眇脆(李商隠畫松詩淮山桂偃蹇蜀郡桑重童枝條亮丨丨靈氣何由同)茗脆(皮日)
(休詩丨丨不禁炙酒肥或難傾)枝脆(皮日休小松詩葉徤似虬鬚丨丨如鶴脛)凍脆(皮日休早春雪中詩溪光冷射觸&KR2141;)
(鳿柳帶丨丨攢闌干)呈脆(陸環水始冰賦滴貫珠而丨丨排層巖而召寒)菱脆(王禹偁詩丨丨擘瓊林瓜甘浮蜜筩)食
脆(梅堯臣詩倘以斯言作狂說乘肥丨丨任青雲)浮脆(蘇軾聽大人彈琴詩微音淡弄忽變轉數聲丨丨如笙簧陸游詩吾)
(曹丨丨不自悟楊萬里詩人生信丨丨可笑何足懼)雪脆(楊萬里酴醿詩人間丨丨那可藏天上雪落何曾香)嬌脆(楊萬)
(里蕈子詩蠟面黃紫光欲濕酥莖丨丨手輕拾)紫脆(楊萬里櫻桃詩計會小風留丨丨殷勤落日弄紅明)菰脆(陸游詩擔)
(頭丨丨正堪烹)芳脆(程俱得蒸菌詩馬蘭亦丨丨人莧固凡劣)碧脆(方岳春盤詩擎將丨丨捲明月嚼出宮商帶詩馥自)
(注以細菜捲餅)風脆(鎦炳捕魚詩柳條丨丨已梳黃潮落溪毛石露梁)
芝房脆(庾信步虚詞石髓香如飯丨丨丨似蓮)蘆葉脆(庾信詩笳寒丨丨丨弓凍紵弦鳴)竿上脆(戴暠)
(從軍行燕旗丨丨丨羌吹管中嘶)繩橋脆(岑參詩泉澆閣道滑水凍丨丨丨)秋聲脆(白居易詩霽色鮮宮殿丨)
(丨丨管絃)七絃脆(趙搏琴歌丨丨丨蟲絲朽辨别不習逢好手)紫芹脆(許渾詩紅蝦青䱶丨丨丨歸去不辭來路)
(長)蓮芽脆(章孝標詩藕折丨丨丨茶挑茗荈鮮)管聲脆(顧雲池陽醉歌絃索緊快丨丨丨急曲碎拍聲相連)春
笋脆(王禹偁詩種竹野塘丨丨丨採蘭幽澗露牙肥)人苦脆(蘇軾謝餉墨詩墨堅丨丨丨未用難不足)瑶華脆
(周霆震冰盤雪藕詩凝寒色映丨丨丨眞白絲連翠䄂香)人命脆(郭鈺從軍詩六月炎埃丨丨丨軍期稍緩君須留)銅
簧脆(王彥泓夕秀詞調笙恰喜丨丨丨掃黛唯憐䗶蒂輕)
諦(都計切審也)
韻藻瞻諦(魏志裴潛傳注韓宣字景然黃初中為尚書郎以職事當受罰于殿前已縳束杖未行文帝輦過問為誰特原)
(之遂解其縳趨而去帝目而送之笑曰此家有丨丨之士也)二諦(洛陽伽藍記序一乘丨丨之原三明六通之旨西域備詳)
(東土靡記梁武帝勅沈約撰佛記序因三假以寄法藉丨丨以明理梁昭明太子解丨丨義丨丨者一是眞諦一是俗諦眞諦亦名)
(苐一義諦俗諦亦名世諦眞諦俗諦以定體立名苐一義諦世諦以褒貶立目梁簡文帝大法頌序丨丨現空有之津二智包權寔)
(之底沈約佛記序法身常住之奥遠丨丨三假之淵曠悟道求宗于斯可足江總瓊法師碑三空莫辨丨丨何詮佛日初照慈雲不)
(偏顧况詩能依丨丨法了達三輪空唐無名氏惠普寺碑仗三明而獨運施洽平分據丨丨而同歸功超邃古)真諦(見上梁簡)
(文帝旻法師義疏序鼓腹湼槃旗靡轍亂雞鳴丨丨喪精掩色多歴年所復寡英才王勃梓州福會寺碑妙音難遇瞻雪嶺而投軀)
(丨丨希聲仰雲山而破骨元稹大雲寺詩丨丨成知别迷心尚有云白居易詩浮榮水劃字丨丨火生蓮吳師道游山寺詩偶逄赤)
(髭侶囑我聽丨丨)俗諦(見上)世諦(見上王昌齡詩共仰頭陀行能忘丨丨情高適聽九思法師講經詩途經丨丨間心)
(到空王外劉長卿詩仍空丨丨法遠結天台緣大寳積經舍利佛言文殊師利法界體性無有丨丨第一義諦)四諦(洛陽伽藍)
(記孟仲暉武城人志性聰明學兼釋氏丨丨之義窮其指歸淨住子一時一刻一念一頃幾心欲摧滅煩惱幾心欲降伏魔怨幾心)
(念三寳丨丨幾心念苦空無常沈約佛記序標丨丨于&KR0951;園辨百非于雙樹心經無苦集滅道注苦謂生死老病集謂集聚骨肉財)
(帛之𩔖滅謂壊滅道謂修行此名丨丨)
增安諦(詩好人提提傳提提丨丨也)審諦(禮記歲二月東廵狩疏五帝禪于亭亭之山亭亭者制度丨丨道德著明)
(也春秋吉禘于莊公疏禘者諦也言使昭穆之次丨丨而不亂也唐書禮樂志禘祫大祭也祫以昭穆合食于太祖而禘以丨丨其)
(尊卑獨斷皇帝至尊之稱皇者煌也盛德煌煌無所不照帝者諦也能行天道事天丨丨故稱皇帝淨住子初從辨德極于無礙善)
(惡二途凡聖苦樂明了丨丨斯言備矣梁武帝斷酒肉文水陸衆生同名為肉諸聽講者豈可不丨丨受持岑參詩儒生識損益言)
(事皆丨丨)三諦(南史梁昭明太子傳太子素信三寳徧覽衆經乃於宮内别立慧義殿專為法集之所招引名僧自立丨丨法)
(義梁昭明太子解二諦義所照之境既即無生無生是眞豈有丨丨指月錄是以丨丨一境法身之理常清三智一心般若之明常)
(照)詳諦(唐書權德輿傳得輿知禮部三歲甄品丨丨所得士相繼為公卿宰相又韋述傳元行冲為時儒宗常載書數車自)
(隨述入其室觀書不知寢食行冲異之試與語前世事熟復丨丨如指掌然)明諦(唐書趙涓傳永泰時禁中火近東宫代宗)
(疑之涓以監察御史為廵使驗治丨丨迹火所來乃宦人直舍)不諦(春秋繁露羔有角而不任設備而不用𩔖好仁者執之不)
(鳴殺之丨丨𩔖死義者故卿以為贄劉勰新論若心不在學而強諷誦雖入于耳而丨丨于心)信諦(釋名地諦也五土所生莫)
(不丨丨)滅諦(淨住子何謂為法能軌能正丨丨湼槃清淨無相也法苑殊林長阿含經云佛告諸比丘螢火之明不如燭燈)
(之明天光明不如佛光明從螢光明至佛光明合集爾所光明不如苦諦集諦丨丨道諦光明是故諸比丘欲求光明者當求苦集)
(滅道光明)苦諦(見上)集諦(見上梁簡文帝旻法師義疏序四相乃無常之刀三聚為苦家之質習續不斷稱為丨丨無為)
(有體介然可求)道諦(見上)部諦(庶物異名疏丨丨子色黃如大石榴)大諦(揚雄荅桓譚書長卿賦不似從人間來其)
(神化所至耶丨丨能讀千賦則能為之)無諦(何承天荅宗居士書有諦丨丨此唱居然甚安)有諦(見上)冥諦(李紳)
(法華寺大光天師碑三表闡仁深乎丨丨)聖諦(蘇軾詩丨丨第一義對面誰不識指月錄帝又問如何是丨丨第一義祖曰廓)
(然無聖)空諦(朱子詩多少箇中名教樂莫談丨丨莫求仙)見諦(四十二章經佛言夫見道者譬如持炬入冥室中其)
(冥即滅而明獨存學道丨丨無明即滅而明常存矣)揭諦(心經呪丨丨揭諦波羅丨丨波羅僧丨丨婆提薩摩訶)
三摩諦(指月錄十祖脇尊者師坐金色地常說眞實義回光而照我令入丨丨丨)
彌揭羅諦(酉陽雜俎宋居士說擲骰子呪云伊諦彌諦丨丨丨丨念滿萬遍采隨呼而成)第一義諦(梁武帝摩)
(訶般若懴文般若之說唯有五時而智慧之旨終歸一趣莫非丨丨丨丨悉是無上法門唐無名氏惠普寺碑頌丨丨丨丨寥廓法)
(門迹離生滅思舉乾坤)般剌密諦(南海古蹟記越王弟建德故宅在西城内唐六祖慧能剃髮受戒寺有壇壇有菩提)
(樹房相國融譚楞嚴經有筆授軒大硯融自刻大唐神龍改元七月七日天竺僧丨丨丨丨自廣譚經出此硯堅潤可愛藏殿内有)
(屈㫬布西天繡衣内相大如兩指)
系(胡計切緒也又姓)
韻藻世系(唐書李多祚傳其先靺鞨酋長後入中國丨丨湮遠徐陵封始興王詔漢祖天倫伯叔迨封晉元丨丨琅邪傳)
(國顔眞卿刑部侍郎孫文公集序至若丨丨閥閱蓋存諸别傳此不復云朱子跋尤延之論古人筆法來處如周太史奠丨丨真使)
(人無間言按周禮小史奠繫世辨昭穆)譜系(唐書高士廉傳古者受姓受氏以旌有功是時人皆土著故名宗望姓舉郡國)
(自表而丨丨興焉所以推叙昭穆使百代不得亂也又張九齡傳九齡有才鑒時張說為宰相親重之與通丨丨常曰後出詞人之)
(冠也易林序嘗讀班史列傳及歴代名臣丨丨諸家雜說之文盛稱夫子授易于商瞿僅十餘軰延壽經傳于孟喜固是同時周必)
(大題跋曾氏望廬陵本朝大江以南清源南豐兩族皆出宰執侍從嘗通丨丨)帝系(徐陵河東康建王墓志丨丨王基重光累)
(葉庾信司馬裔神道碑丨丨極於輿圖中朝至於江表薛道衡隋高祖頌序丨丨靈長神基崇峻牛宏皇曾祖康王神室歌皇條俊)
(茂丨丨靈長高適上李右相詩本枝連丨丨長策冠生靈)
增本系(左傳高陽氏有才子八人疏不能知其出生丨丨枝𣲖遠近故略言其苗裔耳)根系(晉書劉頌傳初頌嫁女臨)
(淮陳矯矯本劉氏子與頌近親出飬於姑改姓陳氏中正劉友譏之頌曰舜後姚虞陳田本同丨丨而世皆為婚禮律不禁今與此)
(同義為婚可也)歸系(晉書張祚傳祚僭稱帝位郎中丁琪諫曰華夷所以丨丨大凉義兵所以千里響赴者以陛下為本朝之)
(故今既自尊人斯高競一隅之地何以當中國之師)纂系(宋書樂志大哉皇宋長發其祥丨丨在漢統源伊唐庾信宇文顯和)
(墓誌承源於若水丨丨於蒼林)先系(唐書周智光傳智光少賤失其丨丨以騎射從軍起行間為禆將)里系(唐書循吏)
(傳薛元賞亡丨丨所來太和初自司農少卿出為漢州刺史)姓系(唐書駱敬淳傳敬淳尤明丨丨自魏晉以降推本其來皆)
(有條序著姓略衣冠系錄等百餘篇)仙系(唐書王璵傳李國禎者以術士顯廣德初建言唐家丨丨宜崇表福區招致神靈)
如系(唐書儒學傳贊春秋詩易書由孔子時師弟子相傳歴暴秦不斷丨丨)三系(易林丨丨維弩無益于輔域弱不守)
(郭君受討)紹系(鹽鐵論富者罽繡弇汙垂珥胡鮮中者染韋丨丨采畫暴乾)鼎系(水經注秦始皇時九鼎見於泗水使)
(數千人系而行之未出龍齒齧斷其系故語曰稱樂太早絶丨丨)碣系(珊瑚詩話韓退之作羅池廟碑迎饗送神詩蓋出于)
(離騷而晁无咎效之作楊府君丨丨云内苑之山兮石水砥木蕭蕭兮草靡靡)作系(東都賦體元立制繼天而丨丨)别系
(曹植少昊贊官鳥號名殊職丨丨)上系(傅休奕朝會賦仰二皇之文𧰼詠帝德乎丨丨)哀系(陸機遂志賦序昔崔篆作)
(詩以明道𫐠志而馮衍又作顯志賦班固作幽通賦皆相依倣焉張衡思玄蔡邕玄表張叔丨丨此前世之可得言者也)發系
(王僧孺豫州墓誌銘自姬丨丨因魏傳緒)虞系(沈炯昭烈王碑銘稽古帝舜重瞳有裔曰陳祚土纂丨之丨)我系(王勃)
(詩倬彼丨丨出自有周)今系(管訥哭先師劉儼詩漢向猶丨丨梁訏復後賢)解系(晉書丨丨傳系字少連濟南著人系)
(及二弟結育竝清身潔已甚得聲譽後辟公府掾歴中書黃門侍郎出為雍州刺史又陶璜傳九眞太守董元有勇將丨丨)蔡
系(晉書丨謨傳少子丨有才學文義位至撫軍長史)秦系(唐書丨丨傳系字公緒越州會稽人客泉州南安有九日山大)
(松百餘章俗傳東晉時所植系結廬其上注老子彌年不出刺史薛播數往見之歲時致羊酒而系未嘗至城門張飬浩詩丨丨唐)
(高士張融齊逸人)茂系(唐書唐儉傳儉字丨丨)
丞相系(杜甫贈蕭郎中詩漢朝丨丨丨梁日帝王孫)詞客系(陸龜蒙詩静翻丨丨丨閒難史官評)化鶴系
(歐陽修跋顏魯公帖其印文曰丨丨之丨者丁崖相也)結襪系(陸游詩寧甘丨丨丨不作拜車塵)
叡(以苪切聖也與睿同)
韻藻增聰睿(書聽曰丨思曰丨禮記惟天下至聖為能丨明丨知足以有臨也魏志裘術傳注聖主丨丨有周成之質)
(晉書石勒載記陛下天資丨丨超邁唐虞陸雲請吳王引師友啓殿下天資丨丨應期挺秀庾信吳明徹墓誌銘風神機警丨丨精)
(明)思睿(見上書睿作聖傳君視明則臣照晳君聽聰則臣進謀君丨丨則臣賢智皆是君致臣也若君睿而致臣聖則臣皆)
(上于君矣)君睿(見上)聖睿(書睿作聖傳於事無不通謂之聖睿聖俱是通名丨大而丨小緣其能通微事事無不通因睿)
(以作聖也)明叡(後漢書龐參傳宣王立中興之功文帝建太宗之號非惟兩主有丨丨之姿抑亦扞城有虓虎之助蜀志後主)
(傳昭烈皇帝體丨丨之德光演文武應乾坤之運出身平難又諸葛亮傳惟君體資文武丨丨篤誠晉書李雄載記有子十餘人羣)
(臣咸欲立雄所生雄曰本之基業功由先帝吾兄適統丕祚所歸恢懿丨丨殆天所命北史魏明元帝紀丨丨寬毅非禮不動拾遺)
(記丨丨照于八區是謂太昊張衡南都賦弘懿丨丨允恭温良李遘寄祖秘丞詩突如游京邑欲以干丨丨)英叡(晉書李暠)
(傳贊武昭丨丨忠勇霸世)敏叡(南史梁簡文帝紀論太宗丨丨過人神采秀發多聞博逹富擅詞藻)寬叡(南史王華傳文)
(帝將入奉大統以少帝見害不敢下華曰先帝有大功於天下人望未改徐羡之等畏廬陵嚴斷將來必不自容殿下丨丨慈仁所)
(知己且越次奉迎冀以見德悠悠之論殆不必然)孝叡(北史魏明元帝紀論帝丨心丨略權正兼運)神叡(北史魏太)
(武帝紀論有魏之業光邁百代豈非丨丨經綸事當命世拾遺記神力英明翌成萬𧰼億兆流其丨丨焉)中叡(人物志聰明者)
(隂陽之精隂陽清和則丨丨外明)實叡(蔡邕太尉橋公廟碑銘克明克哲丨丨實聰)精叡(蔡邕處士圂叔則碑銘思)
(心丨丨綜物通靈)縱睿(江淹慶登祚章陛下騫英駕聖含靈丨丨矩心明裁䋲道詰時薛道衡老氏碑誕靈丨丨接綂膺期)
(照舂陵之赤光發芒山之紫氣)盡叡(魏收為魏禪齊詔相國齊王緯文經武綂兹大業丨丨窮幾研深測化)劉叡(晉書)
(天文志漢末劉表為荆州牧命武陵太守丨丨集天文衆占名荆州占又南史謝澹傳澹晉太傅安孫宋武將受禪有司議使侍中)
(丨丨進璽帝曰此𨕖當須人望乃使澹攝之)慧叡(晉書鳩摩羅什傳經論凡三百餘卷沙門丨丨才識高明常隨羅什傳寫)
(羅什每為丨丨論西方辭體商略同異云)僧叡(晉書鳩摩羅什傳姚興迎羅什譯出衆經羅什多所暗誦無不究其義旨既覽)
(舊經多有紕繆于是興使沙門丨丨僧肇等八百餘人傳受其旨蓮社高賢傳法師丨丨冀州人從羅什諮禀經義久之入廬山依)
(遠公修净業謝靈運篤好佛理殊方俗音多所通解嘗以經中字音求證於師因為著十四音訓)韋叡(梁書丨丨傳叡字懷)
(文自漢丞相賢以後世為三輔著姓祖征累為郡守擕叡之任視之如子時王憕杜惲並有盛名征謂叡曰汝文章或小減學識當)
(過之幹國家成功業皆莫汝逮也)唐叡(南史長沙王業傳王徙湘州著善政零陵舊有二猛獸為暴無故相枕而死郡人丨)
(丨見猛獸傍一人曰刺史德威神明所以兩獸自斃言訖不見衆並異之)丘叡(南史徐孝嗣傳初孝嗣復故封使故吏吳興丨)
(丨筮之當傳幾世丘曰恐不終尊身孝嗣容色俱惡徐曰緣有此慮故令卿决之後果然)殷睿(南史謝朓傳朓與丨丨蕭衍文)
(章相得又謝弘微傳謝混妻東鄉君薨咸謂室内資財宜歸混女田宅僮僕應屬弘微弘微一不取自以私祿營葬混女夫殷叡素)
(好摴蒱聞弘微不取財物乃奪其妻妹伯母兩姑之分以還戲責)陸叡(北史魏孝文帝紀詔隴西公琛尚書丨丨為東西二)
(道大使褒善罰惡)王叡(北史丨丨傳父橋解天文卜筮叡少傳父業而姿貌偉麗景穆在東宮見而竒之興安初擢為太卜)
(中散遷尚書令進爵中山王)高叡(唐書丨丨傳叡舉明經稍遷通義令有治勞人刻石載德歴趙州刺史平昌縣子)鄭
叡(庾信謝趙王示新詩啓丨丨至奉手教累紙并示新詩八體六丈足驚豪翰四始六義實動性靈)
重華叡(梁武帝詔放勲之聖猶咨四岳丨丨之丨亦待多士豈朕寡德所能獨斷)王德叡(晉書丨長文傳長文字丨)
(丨少以才學知名而放蕩不羈州府辟命皆不就著書四卷擬易名曰通玄經言卦𧰼可用卜筮時人比之揚雄太玄)司馬
叡(晉書劉聰載記時赤虹經天南有一岐三日竝照各有兩珥太史令康相言于聰曰虹逹江西者許洛以南不可圖也一岐南)
(徹者李氏當仍據巴蜀丨丨丨終據全吳之𧰼按晉元帝名睿)
毳(此芮切細毛又姓又楚税切)
韻藻火毳(後漢書西南夷傳論賨幏丨丨馴禽封獸之賦軨積於内府夷歌巴舞殊音異節之技列倡於外門注丨丨即)
(火浣布也)毛毳(魏志東夷傳注烏丸者東胡也日弋獵禽獸食肉飲酪以丨丨為衣齊民要術五月芒種節後陽氣始虧隂慝)
(將萌煖氣始盛蠱蠧竝興乃弛角弓弩解其徽絃張竹木弓弩弛其絃以灰藏㫋裘丨丨之物)北毳(宋書恩倖傳論南金丨丨)
(來悉方艚素縑丹魄至皆兼兩西京許史蓋不足云晉朝王石或未能比注丨丨&KR0968;貂之屬馮子振十八公賦丨丨狼胥之顔東筏)
(駟望之漘)鴻毳(劉勰新論丨丨性輕積之沈舟魯縞質薄疉之折軸以毳縞之輕微能敗舟車者積多之所致也)被毳
(王褒聖主得賢臣頌荷旃丨丨者難與道純綿之麗密羹藜唅糗者不足與論太牢之滋味)素毳(顏延之曲水詩序頳莖丨)
(丨并柯共穗之瑞史不絶書江淹為蕭驃騎上衆瑞表朱鬐丨丨之至史不絶書竒葉珍柯之獻府無虚月謝偃玉牒眞記丨丨丹)
(羽極飛走之祥頳萼華叢窮草木之瑞)浮毳(謝朓詩丨丨駕風飛泳登陟)鳥毳(張九齡詩簷風落丨丨窗葉挂蟲絲)
(杜甫詩見輕吹丨丨隨意數花鬚)
腹下毳(韓詩外傳鴻鵠一舉千里所恃者六翮耳背上之毛丨丨之丨益一把飛不為加高損一把飛不為加下)
增濡毳(詩柔則茹之箋柔猶丨丨也)細毳(禮記制三公一命卷若有加則賜也不過九命疏虎蜼淺毛丨丨)鷩
毳(禮記纁裳一疏冕服之裳也亦可丨丨任取中間一服也)乘毳(漢書溝洫志夏書禹堙洪水十三年過家不入門陸行載)
(車水行乘舟泥行丨丨)甘毳(漢書丙吉傳元帝時長安士伍尊上書曰臣少時為郡邸小吏竊見孝宣皇帝以皇曾孫在郡)
(邸獄是時吉則病輒使臣尊朝夕請問皇孫數奉丨丨食物所以擁全神靈成育聖躬功德已無量矣)白毳(晉書孝友傳序)
(烏馴丹羽巢叔和之室鹿呈丨丨擾功文之廬唐書王續傳績仕以醉失職鄉人靳之託無心子以見趣曰子聞蜚廉氏馬乎一者)
(朱鬛丨丨龍骼鳳臆驟馳如舞終日不釋轡而以熱死一者重頭昂尾踶齧善蹶棄諸野終年而肥)鵝毳(南史林邑國傳其國)
(出古貝古貝者樹名也其華成時如丨丨抽其緒紡之以作布蘇轍詩風吹落片亂丨丨雨結細實駢明珠朱松詩茸茸丨丨淨一)
(一野繭抽)駕毳(北史隋煬帝紀詔曰丨丨乘風歴代所不至辮髮左祍聲教所罕及莫不厥角關塞頓顙闕庭)柔毳(道德)
(指歸論人君失道大臣怨懟鄰國不市百官衰廢禍患已生小弱丨丨謝莊賜貂裘謝表匭發衽開玄華有曜靡毫丨丨黯鑑自凝)
(牛上士獅子賦簇拳毛以被勁縷丨丨以為裳)罽毳(拾遺記蓬萊之西含明國有葭紅色可編為席溫柔如丨丨焉)雉毳
(蓮社高賢傳曇翼餘杭人初餘杭山沙門法志常誦法華有雉巢于庵側若聽受狀志曰汝能聽經必生人道明旦雉殞即為瘞之)
(夜夢童子拜曰因聽經得脱羽𩔖今生山前王氏志踵門兒曰我和尚來也解衣視掖下有丨丨三莖十六落髮以棭有毳因名以)
(翼梁簡文帝謝賚裘啟物華丨丨名高燕羽)美毳(劉勰新論齊桓公好衣紫闔境盡被異綵晉文公不好服美羣臣皆衣䍧)
(羊紫非正色䍧非丨丨而競之者隨所好也)金毳(益部方物略記狀實猿𩔖體被丨丨皮以藉焉中國之貴按謂狨也)駭
毳(郭璞山海經序胡人見布而疑黂越人見罽而丨丨覩所習見而竒所希聞人情之常蔽也)青毳(謝莊封禪儀注奏雪)
(趾丨丨玄文朱綵)皓毳(王融樂辭丨丨非虚來交輪豈徒發)結毳(梁簡文帝謝賚袈裟啟敕賚鬱泥眞衲九條袈裟一)
(緣精同織縷巧均丨丨)衮毳(沈約三朝雅樂歌垂丨丨紛容與)落毳(劉孝威望雨詩浴禽飄丨丨風荇散餘香)氈
毳(隋煬帝與高昌國王詔被以采章復見車服之美棄彼丨丨還為冠帶之國蘇軾詩丨丨年來亦甚都時時鴂舌問三蘇李祁)
(詩雜襲衣與裘蒙茸間丨丨)百毳(張謂詩一身求清淨丨丨納袈裟)軟毳(元稹詩有鳥有鳥名為鳩毛衣丨丨心性)
(柔)鶴毳(白居易詩丨丨變玄髮雞膚换朱顔姚合詩蟻行經古蘚丨丨落深松王廷陳春盡詩絮飄兼丨丨花落罥蛛絲)
頂毳(白居易感韋令公舊池孔雀詩丨丨落殘碧尾花銷闇金)鵷毳(孟郊詩丨丨翔衣帶)霜毳(孟簡白鳥呈瑞賦觀)
(其皎皎竒狀明明麗質丨丨潔朗玉姿閑逸)湖毳(胡皓大漢行馬蹄凍溜石丨丨暖生冰)纖毳(梁肅送鄭子華之東)
(陽序夫風之行也則萬竅怒號時之止也則不能動丨丨)墮毳(蘇軾遊羅浮道院詩仙山在何許歸鶴時丨丨薛季宣詩擊雕)
(飛丨丨嚼雪冷冰齦陸游詩丨丨拾為裘)蒼毳(蘇轍詩山湖擁丨丨兩耳白茸茸)斑毳(李綱玉面貍詩手茸丨丨面妝)
(玉)紅毳(張憲詩圓帽頂丨丨方袍搭絳紗)雪毳(田藝蘅白&KR0951;賦丨丨含輝霜毫出浴潔若凝冰素如琢玉柳貫詩丨)
(丨千家帳冰瓢百眼泉)剪毳(柳貫大雪詩丨丨巾成㲲吹灰室覆緹)輕毳(吳師道晚霜曲瑣窗疎簾點丨丨古砌芳)
(花凝碎玉)靈毳(夏原吉麒麟賦豐骨神異丨丨瑩潔)翎毳(李蓘詠公庭鶴詩為君耳目玩風雨凋丨丨)豐毳(法苑)
(珠林冬狐理丨丨春蠶緒輕絲)
子男毳(禮記冕而出視朝注公衮侯伯鷩丨丨丨)泠毛毳(禮記羊丨丨而丨羶注羊之毛本稀泠而毛端毳結者其)
(肉羶氣)水羊毳(魏志大秦國傳大秦國有織成細布言用丨丨丨名曰海西布)一腋毳(劉勰新論峻極之山非一)
(石所成凌雲之榭非一木所搆狐白之裘非丨丨之丨)山羊毳(梁簡文帝謝賚錦啟丨丨之丨東燕之席尚傳登高之文)
(北鄴之錦猶見)東瀛毳(梁簡文帝謝賚貂褥啟丨丨美丨不著馬彪之儀北朔文茵豈聞張敞所記)挹婁毳(梁元)
(帝謝賚貂蟬啟丨丨之丨曲降鴻恩麗水之珍復蒙殊奬)千羊毳(白居易青氊帳詩合聚丨丨丨施張百子弮蘇轍詩顧我)
(丨丨丨平生一釣艫)衣多毳(周朴詩有客丨丨丨空門偈勝金)駱駞毳(馬祖常詩馬囓苜蓿根人衣丨丨丨)密
如毳(宋濂詩長嘯出山來荒雲丨丨丨)
劑(在詣切分丨通作齊又支韻)
韻藻藥劑(史記孝武帝紀于是天子始親祠䆴而遣方士入海求蓬萊安期生之屬而事化丹砂諸丨丨為黃金矣又唐)
(書裴潾傳丨丨者所以禦疾豈常進之餌哉又楊行密傳初成及之執行密閱其室唯圖書丨丨特辟為行軍司馬固辭引刀欲自)
(刺行密乃止左思魏都賦膳夫有官丨丨有司顔延之陶徵士誄視化如歸臨凶若吉丨丨弗嘗禱祠非恤趙抃詩丨丨矜有靈神)
(明助無恙)砭劑(唐書儒學𫝊序武為救世丨丨文其膏粱歟亂已定必以文治之否者是病損而進丨丨其傷多矣又孫思邈)
(傳高醫導以藥石救以丨丨魏了翁跋胡知院與季溥往來書帖首帖以貧賤憂虞為丨丨以撫事不及古人自歎此前輩進學工)
(夫也)一劑(唐書高馮傳馮上書言得失辭誠切至帝賜鍾乳丨丨曰爾進藥石之言朕以藥石相報)半劑(神仙傳陰長生)
(聞馬明生得度世之道便執奴僕之役十餘年不懈明生曰子眞能得道矣乃以太清神丹經授之及歸合之丹成服丨丨不盡即)
(日昇天)
龍香劑(雲仙雜記明皇御墨曰丨丨丨一日見墨上有小道士如蠅而行上叱之即呼萬歲曰臣墨之精黑松使者凡世人)
(有文者墨上皆有龍賓十二上神之以墨賜掌文官庶物異名疏宋熙豐間張遇供御墨用油烟入腦麝金箔謂之丨丨丨)
增下劑(周禮地官遂人凡治野以丨丨致甿注致猶會也民雖受上田中田下田及會之以丨丨爲率謂可任者家二人)
火齊(史記倉公傳齊王太后病召臣意入診脉曰風癉客脬難於大小溲溺赤臣意飲以丨丨湯一飲即前後溲再飲病愈)
柔齊(史記倉公傳夫藥石者有隂陽水火之齊故中熱即為陰石丨丨治之中寒即為陽石剛齊治之)剛齊(見上)分
劑(魏志華佗傳佗字元化沛國譙人也曉飬性之術精方藥其療疾合湯不過數種心觧丨丨不復稱量煑熟便飲語其節度舍)
(去輒愈公孫卿合藥詩玉女斷丨丨蟾蜍主和搗指月錄纔到學處丨丨便須露布個道理)丹劑(唐書張昌宗傳楊再思曰)
(昌宗主鍊丨丨陛下餌之而驗功最大者也揮麈餘話宋道方毅叔以毉名天下居南京然不肻赴請政和初田登守郡母病危甚)
(呼之不至登怒遣人禽至廷下云三日之内不痊則當誅汝以徇衆毅叔曰容為診之既而曰尚可活處以丨丨遂瘉陸游詩芝房)
(又失耘鋤候丨丨常思沭浴時)湯劑(唐書王珪傳珪孫燾性至孝母有疾彌年不廢帶視絮丨丨數從高醫遊遂窮其術因以)
(所學作書號外臺秘要又吳湊傳詔侍醫敦進丨丨宋史王懷隠傳懷隠初為道士住京城建隆觀善醫診太宗尹京懷隠以丨丨)
(祗事皮日休友人以人參見惠因謝以詩從今丨丨如相續不用金山焙上茶)和劑(唐書蕭倣傳倣自集賢學士拜嶺南節度)
(使南方珍賄叢夥不入門家人病取槁梅於厨以丨丨倣知趣市還之癸辛雜識丨丨惠民藥局當時製藥有官監造有官監門又)
(有官藥成分之内外凡七十局出售則又各有監官皆以𨕖人經任者為之乾淳歲時記臘月賜宰相親王三衙從官内侍省官并)
(外閫前宰執等臘藥係丨丨局方造進及御藥院宣和書譜皇叔益瑞獻王英宗第四子手編普惠乘間集效方以利物為意多藏)
(藥石親視丨丨以拯病者)若劑(唐書尹知章傳少雖學未甚通解忽夢人持巨鑿破其心内丨丨焉驚悟志思開徹遂徧明六)
(經)方劑(唐書甄權傳權以母病與弟立言究習方書遂為高醫或勸其著書荅曰脉之妙處不可傳虚著丨丨終無益於世)
(又方技傳序若李淳風諫太宗不濫誅許允宗不著丨丨書嚴譔諫不合乾陵乃卓然有益於時者兹可珍也)醫劑(唐書李逄)
(吉傳父顔有錮疾逄吉自料丨丨遂通方書)祕劑(唐書郝處俊傳昔先帝詔浮屠那羅邇娑寐案其方書為丨丨取靈蘤&KR0988;)
(石歴歲乃能就)丸劑(墨經凡丨丨不可不熟又病于熱熱不堪用雖成必不光澤易碎裂凡急手為光劑緩手為皴劑一丸而)
(成不利於再)軟劑(春渚紀聞九華朱覲亦善用膠作丨丨出光墨莊敏滕公作郡日令其子製銘曰愛山堂造者最佳子聰)
(不逮其父)温劑(桯史高皇毓聖中原得西北之正氣夙賦充實自少至耋未嘗用丨丨)捍劑(東京夢華錄東京餅店有)
(新樣滿麻每案用三五人丨丨卓花入爐自五更卓案之聲遠近相聞)蜜劑(輟耕錄回回田地有年七十八歲老人自願捨)
(身濟衆者絶不飲食惟澡身啖蜜經月便溺皆蜜既死國人殮以石棺仍滿用蜜浸鐫志歲月于棺蓋瘞之俟百年啓封則丨丨也)
(凡人損折肢體食少許立愈俗曰蜜人番言木乃伊)十劑(本草綱目李時珍曰三品雖存淄澠交混諸條重出涇渭不分苟不)
(察其精微審其善惡其何以權七方衡丨丨而寄死生耶)色劑(王粲刀銘相時隂陽制兹利兵和諸丨丨考諸濁清)水劑
(元稹詩湖添丨丨消殘雪江送潮頭湧漫波范成大詩祗今丨丨亦壯矣聞道陸程尤艱哉)酒劑(陸龜蒙詩閒分丨丨多還)
(少自記書籤碧間紅)令劑(劉從益戲荅侯威卿覓墨詩丨丨香螺䕫一足破燈分與畫眉人)餘劑(歐陽修詩不憚乞丨)
(丨庶幾助衰癃)妙劑(蘇轍病中郭尉見訪詩却問藥王求丨丨慙非摩詰己虚圓)寶劑(陳造詩丨丨盈奩意何侈)餅
劑(徐積姚黃花詩鞠塵丨丨和香檀何以貯之承露槃)珍劑(朱子藥圃詩丨丨未須論)臘劑(陸游詩藥分丨丨香)烈
劑(趙師秀詩岳僧有丨丨)冷劑(元好問玉泉墨詩御團更覺香為累丨丨休誇漆點成)
十許劑(南史張嗣伯傳直閤將軍房伯玉服五石散丨丨丨無益更患冷夏日常複衣嗣伯為診之曰此伏熱也應湏以水)
(發之)巴豆劑(唐書陸元朗傳元朗字德明王世充僭號封子元恕為漢王以德明為師即其廬行束修禮德明恥之服丨丨)
(丨僵偃東壁下)發散劑(禇氏遺書春溫夏疫内證先出中濕中暑試之苓术投之丨丨丨)膚革劑(癸辛雜識德祐)
(之際朝臣建議斷橋於吳江又斷北關之板橋嗚呼疾已入於膏盲且投丨丨之丨亦祗取識者之笑耳)助陽劑(輟耕錄姑)
(蘇鄭君輔狎遊羣娼挑達太甚或有進藥于鄭曰此丨丨竒丨也鄭試𫝊之數日後隂噐消縮若閹宦然)六停劑(輟耕錄丨)
(丨丨五味子也)耎堅劑(本草發明牡礪入足少陰為丨丨之丨以柴胡引之能去脇下硬以茶引之能消項上結核)淋
漉劑(庾肩吾荅陶隠君賚术煎啓木榮火謝盡採擷之難啓旦移申窮丨丨之丨)無限劑(白居易詩為貪逐日俸擬)
(作歸田計亦須隨豐約可得丨丨丨又王叡將略論夫兵之成敗在將帥之器能各有限劑須定等差)長生劑(張伯淳詩)
(相君分我丨丨丨)千金劑(虞集詩藥頒西域丨丨丨酒賜初筵九醖尊)萬金劑(鄭元祐詩侯有丨丨丨探囊令)
(病瘳)參苓劑(劉基詩坐令丨丨丨翻成毒腸藥)
曳(餘制切牽也引也)
韻藻輿曳(易見丨丨其牛掣其人天且劓左傳晉侯伐齊使司馬斥山澤之險雖所不至必旆而疏陳之使乘車者左實)
(右偽以旆先丨丨柴而從之齊侯見之畏其衆也乃脱歸柳宗元栽竹詩江風忽云暮丨丨還相追白行簡斗為帝車賦遵不已之)
(道豈念窮途駕自然之車寧愁丨丨)逆曳(賈誼弔屈原賦闒茸尊顯兮讒諛得志賢聖丨丨兮方正倒植)搖曳(鮑照代櫂)
(歌行飂戾長風振丨丨高帆舉儲光羲贈丁仙芝詩丨丨君初起聯翩予復來常建西山詩圓月逗前浦孤琴又丨丨李白詩功成)
(拂衣去丨丨滄洲傍李肱詩鳳管遞參差霞衣競丨丨白居易詩丨丨䨇紅旆娉婷十翠娥溫庭筠海棠花詩蜀彩澹丨丨吳粧低)
(怨思釋清江詩江鴈往來曾不定野雲丨丨本無機蘇軾詩丨丨驪山陰諸姨爛紅帬蘇轍白鷴詩白鷴形似鴿丨丨尾能長郝經)
(唐十臣像歌天衢丨丨雲錦裳斥去老佛擅文章)
絓鐙曳(唐書侯思止傳思止嘗按魏元忠不承思止曳之元忠徐起曰我如乘驢而墜足丨丨為所丨者思止怒復曳之曰)
(拒制使耶)長裾曳(鄒陽上吳王書臣盡智畢議易精極慮則無國而不可奸飾固陋之心則何王之門不可曳長裾乎謝朓)
(辭隨王子隆牋丨丨日丨後乘載脂范成大送詹道子奉祠飬親詩斑衣誤作丨丨丨二載思歸今得歸又王逢詩策陳憐賈誼裾)
(曳恥鄒陽)
增掣曳(爾雅甹夅丨丨疏孫炎曰謂相丨丨入于惡也鄭箋云羣臣小人無敢我丨丨然則丨丨者從旁牽挽之言沈約詩)
(丨丨瀉流電奔飛似白虹唐太宗詠幡詩紛披乍依迴丨丨或隨風杜甫鵰賦揮拘攣之丨丨挫豪梗之飛翻王起魚銜珠賦利鈎)
(貫顋而錯落長絲縈岸而丨丨僧貫休詩文章深丨丨珂珮鳴玎璫)疲曳(後漢書馮衍傳衍嘗慷慨歎曰貧而不衰賤而不恨)
(年雖丨丨猶庶幾名賢之風注曳猶頓也疲亦作罷晉書王述傳時庾翼鎮武昌以累有妖怪又猛獸入府欲移鎮避之述與庾冰)
(牋曰江州當泝流數千供繼軍府力役增倍丨丨道路曹植諫取諸國士息表虎賁官騎及親事凢二百餘人皆使年壯備有不虞)
(檢校乘城顧不足以自救况皆耄耋丨丨乎)拖曳(魏志華佗傳注河内太守劉勲女左脚膝裏上有瘡癢而不痛佗曰當得)
(稻糠黃色犬一頭好馬二匹以繩繫犬頸使走馬牽犬馬極輒易犬不能行復令步人丨丨計向五十里因取大刀斷犬腹以所斷)
(處向瘡口須臾有若蛇者從瘡中出)流曳(吳志諸葛恪傳魏知戰士罷病乃進救兵恪引軍而去士卒傷病丨丨道路或頓仆)
(坑壑或見略𫉬)點曳(晉書王羲之傳制觀其丨丨之工裁成之妙烟霏露結狀若斷而還連鳳翥龍蟠勢如斜而反正)馳
曳(南史虞愿傳明帝以故宅起湘宮寺費極奢侈新安太守巢尚之罷郡還見帝帝曰卿至湘宮寺未我此寺是大功德愿在側)
(曰皆是百姓賣兒貼婦有何功德帝大怒使人丨丨下殿)陵曳(南史蔡興宗傳時帝每因朝宴捶毆羣臣自驃騎大將軍建安)
(王休仁以下侍中袁愍孫等咸見丨丨惟興宗得免)牽曳(北史齊高陽太妃游氏傳父京之為相州長史神武尅鄴欲納之京)
(之不許遂丨丨取之李賀洛姝眞珠歌玉喉窱窱排空光丨雲丨雪留陸郎)倒曳(北史趙仲卿傳遷朔州總管時塞北盛興)
(屯田仲卿總綂之微有不理者仲卿輒召主掌撻其胸背或解衣丨丨于荆棘中時人謂之於菟王安石詩昔如下擊三鶻拳今如)
(丨丨九牛尾)不曳(莊子吾奏之以無怠之聲調之以自然之命故若混逐叢生林樂而無形布揮而丨丨幽昏而無聲)跛
曳(易杯兩目失明目奪無光脛足丨丨不可以行)足曳(周易集解六三眇能視跛能履虞翻曰離目不正兑為小故眇而視)
(訟坎為曳變震時為足丨丨故跛而履)行曳(周易集解九四歸妹愆期遲歸有時虞翻曰坎月離日為期三變日月不見故)
(愆期坎為曳震為行丨丨故遲也)鈎曳(桯史宿松民汪革以鐵冶之衆叛有詔捕革郡遣客將郭擇者至革長子縛擇盡殱)
(捕吏丨丨出寘墻下)通曳(輟耕錄西浙之人以草為履而無跟名曰靸鞵婦女非纏足者丨丨之)靡曳(司馬相如子虚)
(賦丨魚鬚之橈旃丨明月之珠旗)踰曳(王褒洞簫賦狀若捷武超騰丨丨迅漂巧兮)屈曳(陸雲夏府君誄體德秉眞)
(審行居貞丨丨蹈機與世靡矜)景曳(陸雲答顧令文詩丨丨清霄響發鳴弦義問弘集淑風載鮮)遥曳(摯虞思遊賦匪)
(時運其焉行兮乘太虚而丨丨駱賓王秋鴈詩聯翩辭海曲丨丨指江千喬知之苦寒行丨丨出鴈關逶迤含晶光黃溍題山莊圖)
(詩别作新亭供戲劇青帘丨丨杏花中)雲曳(唐明皇詩舞衣丨丨影歌扇月開輪揭傒斯詩崩騰朔風迅慘淡浮丨丨)容
曳(謝偃明河賦歲入三秋𫝑直千里度龍駕而丨丨搆鵲橋而迤邐李邕石賦匪徒夾植桃李因芳&KR0581;蕙降神女之徜徉拂仙衣)
(之丨丨)相曳(張九齡詩履險甘所受勞賢恧丨丨)出曳(蘇頲贈大理陸卿鴻臚劉卿詩丨丨仙人履還薰侍女衣)忝
曳(蘇頲詩丨丨尚書履叨兼使臣節)曳曳(孟浩然詩洛川方罷雪嵩嶂有殘雲丨丨半空裏溶溶五色分白居易五弦彈)
(融融丨丨召元氣聽之不覺心平和梅堯臣詩逡巡冠帶出青綬何丨丨歐陽修鳴蟬賦四無雲以青天雷丨丨其餘聲)電曳
(李白詩手中丨丨倚天劍直斬長鯨海水開)半曳(白居易故衫詩黯淡緋衫稱老身半披丨丨出朱門)徐曳(白居易詩)
(閒擕斑竹杖丨丨黃扉屨)斜曳(白居易霓裳舞衣歌小垂手後柳無力丨丨裾時雲欲生)絲曳(李賀調少年詩别起高樓)
(臨碧篠丨丨紅鱗出深沼)蕩曳(沈亞之乞巧文鵁鶄鵷雛兮引乳娣戲音清諧兮丨丨)蝉曳(方干詩鶴盤遠𫝑投孤嶼)
(丨丨殘聲過别枝)緩曳(陸游詩丨丨紅藤杖斜披紫綺裘)舁曳(雲笈七籖張仁表夢為司命所攝步卒騎吏就所居)
(捕之牽頓丨丨其速如飛)暗曳(茅山眞人楊君傳霓旌丨丨神轡潜竦)
車輪曳(禮記行不舉足丨丨丨踵疏曳拽也踵脚後也若執器行時則不得舉足但起前拽後使踵如丨丨丨地而行)青
霞曳(曹毗臨園賦丨丨丨于前阿素籟流于森管)春豔曳(白居易花樓望雪詩絆惹舞人丨丨丨勾留醉客夜徘徊)
長繩曳(李商隠韓碑詩丨丨百尺丨碑倒粗沙大石相磨治翟楚賢觀鑄鐘賦攢鍤開丨丨丨衆力拔羣扛制歸禪關之清)
(淨亂埃&KR0034;之堙瘞)
蔕(都計切草木綴實又泰韻)
韻藻固蔕(晉書劉頌傳兼建諸侯而樹藩屏深根丨丨則延祚無窮幽怪錄巴卭橘園中霜後見橘如缶剖開中有三老)
(叟象戲一叟曰橘中之樂不減商山但不得深根丨丨耳左思魏都賦劍閣雖嶛憑之者蹶非所以深根丨丨也)秋蔕(南史)
(謝朓傳朓牋辭随王子隆曰服義徒擁歸志莫從邈若墜雨飄似丨丨杜甫園人送瓜詩許以丨丨除仍看小童抱)紫蔕(西京)
(雜記漢初修上林苑羣臣各獻名果異𣗳梅七朱梅紫花梅丨丨梅同心梅麗枝梅燕梅侯梅傅咸舜華賦紅葩丨丨翠葉素莖含)
(輝吐曜爛若列星鮑照園葵賦白莖丨丨豚耳鴨掌陳叔達咏菊詩霜間開丨丨露下發金英李嶠詠萍詩青萍含吹轉丨丨帶波)
(流)根蔕(酉陽雜爼仙人絛出衡岳無丨丨生石上如同心帶三股色綠亦不常有陶潜詩人生無丨丨飄如陌上塵杜甫詩)
(舟楫無丨丨蛟鼉好為祟韓愈聽穎師彈琴詩浮雲柳絮無丨丨天地闊遠隨飛揚白居易咏芍藥詩彤雲賸丨丨絳幘欠纓緌陸)
(龜蒙浮萍詩不用臨池重相笑最無丨丨是浮名周權詩隂陽互轇葛造化自丨丨)無蔕(班固答賓戲上丨所丨下無所根梁)
(簡文帝箏賦譬雲龍之丨丨如笙鳳之有情又寒夕詩雪花丨有丨冰鏡不安臺杜甫詩呀坑瞥眼過飛櫓本丨丨陸游詩浪花丨)
(丨高崢嶸楊萬里渡鄱陽湖詩豁然地丨丨渺若海不岸僧惠洪詩翳消已覺華丨丨鑛盡今知珠自明)柿蔕(白居易杭州春)
(望詩紅袖織綾誇丨丨青旗沽酒趁梨花自注杭州出丨丨花者尤佳也)霜蔕(蘇軾和黃山谷詩今君已度世坐閱丨中丨)
華離蔕(蔡邕釋誨夫丨丨丨而萎條去幹而枯女冶容而淫士背道而辜)
增零蔕(易林雹梅丨丨以思積憤亂我雲氣)芥蔕(風俗通且復以今驗之人相啖食甚於畜生人用物精多有生之最)
(靈者也何不丨丨于其胸腹而割裂之哉賈誼服賦德人無累知命不憂細故丨丨何足以疑蘇軾送路都曹詩恨無乖崖老一洗)
(丨丨胸吴師道魯橋詩銜杯一洗胸丨丨浩歌目送吳天鴻)柰蔕(晉起居注嘉丨一丨十五實或七實生于酒泉温庭筠詩)
(微紅丨丨惹蠭粉潔白芹香入燕泥)同蔕(南方草木狀吳黃武中交趾太守士爕獻橘十七實丨一丨以為瑞異羣臣畢賀異)
(苑漢安帝元初三年平陸有瓜異處丨丨共生一瓜時以為嘉瓜潘尼石榴賦千房丨丨十子如一)橘蔕(述異記王僧辯嘗為)
(荆南得丨一丨三十子以獻梁元帝)弱蔕(古今注栘楊圓葉丨丨微風大搖)一蔕(元嘉起居注泰始六年䨇蓮丨丨生)
(東宫玄圃池)命蔕(本草初生臍帶一名丨丨胎息根旨兩脊相夾脊中空處膀胱下近脊名曰丨丨亦曰命門)合蔕
(大業拾遺記煬帝時洛陽進丨丨迎輦花云得之嵩山塢中人不知名採者異而貢之會帝駕適至因以迎輦名之)兩蔕(酉陽)
(雜俎苽兩鼻丨丨食之殺人)綠蔕(太真外傳開元末江陵進乳柑橘上以十枚種蓬萊宫至天寳十載結實宣賜宰臣宰臣)
(賀表曰丨丨含霜芳流綺殿金衣爛日色麗彤庭夏侯湛石榴賦接翠萼于丨丨兮冒紅芽以丹鬚)竝蔕(爾雅翼詩云何彼穠)
(矣華如桃李蓋有女同車之詩比之舜華舜英舜丨丨之華彼以諸侯娶諸侯之女故華色相稱也杜甫詩俱飛蛺蝶元相逐丨丨)
(芙蓉本自雙蔣山卿採蓮曲搴花憐丨丨拾子愛同心)重蔕(爾雅翼樝蔕間别有丨丨如乳者為木瓜無此者為榠樝)瓜
蔕(五代新說麥鐵杖入隋屢有軍功及征遼謂醫人曰丈夫性命自有所在豈能艾葉炙頞丨丨歕鼻療黃不差死兒女子手乎)
白蔕(宋玉高唐賦綠葉紫裏丹莖丨丨左思魏都賦杌丨丨銜朱蕤)落蔕(夏侯湛瓜賦入菓林造瓜田摘虎掌拾黃斑丨)
(丨離母潰於清泉范成大喜晴詩忩間梅熟丨丨牆下筍出成林)翠蔕(夏侯湛芙蓉賦綠芳丨丨紫飾紅敷黃螺圓出垂蕤)
(散舒)懸蔕(左思魏都賦綺并列疏以丨丨華蓮重葩而倒披)挺蔕(張協安石榴賦爾乃頳萼丨丨金牙承蕤蔭佳人之)
(玄髻發窈窕之素姿)下蔕(謝莊策文觀初霜之變條聽秋風之丨丨)花蔕(王融擬古詩丨丨今何在亦是林下生張九齡)
(庭梅詩更憐丨丨弱不受歲寒移)蔕蔕(張融海賦苕苕丨丨窅窅翳翳晨烏宿于東隅落河浪其西界)荇蔕(梁簡文帝)
(鴛鴦賦時排丨丨乍拂菱華)玉蔕(梁簡文帝菩提樹頌序璧日垂彩丨丨生烟微風徐動寶枝成樂)墮蔕(梁簡文帝)
(上已侍宴曲水詩林花初丨丨池荷欲吐心)連蔕(吳均餅說洞庭負霜之橘仇池丨丨之椒)蓮蔕(邢邵新宮賦布菱花)
(與丨丨咸反植而倒施若承露而將轉似含風而欲披)隕蔕(牛宏白帝歌嚴風鼓莖繁霜丨丨)苦蔕(古詩甘瓜抱丨)
(丨)共蔕(王勃採蓮曲悵望别離時牽花憐丨丨孟浩然庭橘詩竝生憐丨丨相示感同心)雙蔕(孟郊詩朝為丨丨花)
(暮為四散飛)危蔕(元稹詩嚴霜九月半丨丨幾時客蘇舜欽詩衰根丨丨掃除盡辨别松竹并蒿萊)殘蔕(元稹詩晚)
(花狂蛺蝶丨丨宿茱萸)異蔕(康子玉瓜賦丨丨表于前代同心彰乎曩日)杏蔕(溫庭筠詩融蠟作丨丨男兒不戀家)
簇蔕(溫庭筠詩十二樓前花正繁交枝丨丨連璧門)乳蔕(陸龜蒙樊榭詩丨丨懸松嫩芝臺出石微)瘦蔕(梅堯臣詩)
(生紅濃復淡丨丨修且密)縹蔕(蘇軾詩丨丨緗枝出絳房綠陰青子送春忙)果蔕(陸游詩幽檻花房歛深林丨丨駢)
枝蔕(元好問蒲桃酒賦序貞祐中隣里一民家避寇自山中歸見竹器所貯蒲桃在空盎上者丨丨巳乾而汁流盎中薰然有)
(酒氣)碧蔕(陳泰賦桃實詩狂風吹春墮紅雨丨丨團香上芳樹)失蔕(劉基詩盲風振喬木碩果丨其丨)
炁為蔕(道德經注人以精為根以丨丨丨)瓜二蔕(述異記漢章帝元年上虞縣獻二蔕丨一實丨丨)黃金
蔕(西溪叢語何都廵出古鏡背龜紐以蓮葉承之左右彈琴仙人一鳳凰對舞蔕有銘云對鳳凰舞鑄丨丨丨陰陽各有配日月)
(恒相會白玉芙蓉匣翠羽瓊瑶帶同心人心相親照心照膽保千春)秋葉蔕(郭璞遊仙詩在世無千月命如丨丨丨)珊
瑚蔕(梁簡文帝樹中草歌幸有青袍色聊因翠幄凋雖間丨丨丨非是合歡條)珠攢蔕(溫庭筠海榴詩蠟丨丨作丨緗)
(綵剪成叢)青梅蔕(皮日休詩丨丨丨重初迎雨白鳥羣高欲避潮)
睇(時計切丨視)
韻藻目睇(潘岳楊荆州誄丨丨毫末心算無垠)
增邪睇(禮記目容端疏不丨丨而視之)微睇(史記司馬相如傳長眉連娟丨丨緜藐九章玄文處幽兮矇瞍謂之不章)
(離婁丨丨兮瞽以為無明何遜詠舞詩凝情眄墮珥丨丨託含辭楊師道初宵看婚詩輕啼濕紅粉丨丨轉横波)肆睇(晉書)
(習鑿齒傳縱目檀溪念崔徐之友丨丨魚梁追二德之遠)獸睇(晉書趙至傳龍嘯大野丨丨六合猛志紛紜雄心四據)遠
睇(北史蕭大圜傳大圜深信因果心安閒放嘗云築蝸舍于叢林構環堵于幽薄近膽烟霧丨丨風雲師貞秋露如珠賦丨丨平)
(蕪俛首而鮮苗益潤俯觀朝藿傾心而靈液是承許相卿蘿堂賦丨丨兮矯龍首而騫鳳翼廹視兮儼黃琮之間蒼玉)迎睇
(劉勰新論昔有賣良馬者三旦而市人不顧乃謂伯樂子一顧請獻半馬之價于是伯樂造市來而丨丨之去而目送之一朝之價)
(遂至千金)凝睇(博異志陳仲躬假居洛陽青化里第有井甚深一日忽見水影中一女子仲躬丨丨之則紅袂半掩其面微笑)
(妖冶之姿出于世表汧夫人傳滎陽公子訪友見李娃妖姿嬌妙徘徊不能去乃詐墜鞭于地候其從者勅取之累盼于娃娃㢠廻眸)
(丨丨全唐詩話杜牧為御史分務洛陽時李司徒愿罷鎮閒居聲伎豪侈高會朝客杜獨坐南行問李云聞有紫雲者孰是李指之)
(杜丨丨良久曰名不虚得宜以見惠白居易長恨歌含情丨丨謝君王一别音容兩渺茫陸龜蒙詩丨丨復丨丨一觴還一觴田藝)
(蘅雨賦遲回丨丨目眩神怡朱德潤懷權贊善李仲思詩軒車來何晚丨丨登巑岏曹伯啓詩丨丨即成趣滿懷都是春)明睇
(全唐詩話崇仁坊賢聖寺西廊北隅楊恒畫迎塔天女丨丨將瞬)來睇(爾雅翼荆楚之俗燕始丨丨有入室者以䨇箸擲之)
(令人有子)回睇(西林日記韓魏公晚年鎮北都一日病起偶作點絳唇小詞云武陵丨丨人遠空波翠)含睇(楚辭若有)
(人兮山之阿被薜荔兮帶女蘿既丨丨兮又宜笑子慕予兮善窈窕蘇軾和陶詩低顔香自歛丨丨意頗微秦觀春日雜興抱影守)
(單棲丨丨理哀彈)流睇(班固幽通賦養丨丨而猿號兮李虎發而石開張衡南都賦微眺丨丨蛾眉連卷鮑照登大雷岸與)
(妹書向因涉頓憑觀川陸遨神清渚丨丨方曛李百藥笙賦隨丨丨而煦愉應微嚬而悽愴李益蓮塘驛詩斜光動丨丨此意難自)
(持)聳睇(張衡週天大象賦遂丨丨于漢陽乃攸寬于織女)却睇(張衡週天大𧰼賦丨丨女牀前瞻天紀)精睇
(應瑒正情賦發朝陽之鴻暉流丨丨而傾泄)高睇(潘岳安石榴賦仰天路而丨丨顧隣國以相望)徽睇(陸機七徵因清)
(明以宣誠流丨丨而授愛)北睇(陸機孝侯周處碑太興二年葬于義興舊原南瞻荆岳崇峻極之巍峩丨丨蛟川濬清流之澄)
(澈)仰睇(陶潛閒情賦丨丨天路俯促鳴絃陳造題胡處士猿麞圖詩丨丨側顧麞善疑其二行齒如不知朱子詩丨丨白石)
(崗鄭元祐出塞詩丨丨冥冥天風緊雨雪霜)淹睇(鮑照蒜山被始興王命作鹿苑豈丨丨兔園不足留)東睇(謝惠連西)
(陵遇風獻康樂詩西瞻興游歎丨丨起悽歌)閔睇(梁簡文帝大愛敬寺刹下銘皇心丨丨理篤天誠)&KR1863;睇(梁簡文帝)
(箏賦黛眉如掃丨丨成波)下睇(沈約八詠被褐守山東詩上瞻既隱軨丨丨亦溟濛)極睇(沈約法王寺碑㢠廻廊敞匝複殿)
(重起連房丨丨周堵如雲徐陵報德寺刹下銘壯矣金表傍依壖垣高連彩霓丨丨翔鵾王勃上已浮江宴序指林岸而長懷出河)
(洲而丨丨)四睇(江淹擬謝莊郊遊詩静默鏡緜野丨丨亂層岑法苑珠林奘師𫝊屈屈吃播陀山狀如雞足奘往山禮拜乃縛)
(竹為梯相連而上達山頂者三千餘人丨丨欣然轉增喜踊具覩石罅散花供養)欵睇(江淹擬謝惠連贈别詩今行嶀嵊外)
(銜思至海濱覿子杳未僝丨丨在何辰)握睇(江淹為建平王謝玉環刀啟謹襲綈素以充丨丨垂光既深銘佩更積)鏡
睇(江淹為蕭驃騎譲劍履殊禮表冐忝傅職必避殊禮不悟復凝令詔雕飾非常丨丨未周金火交慮)延睇(劉峻自江州還)
(入石頭詩鼓枻浮大川丨丨洛城觀)右睇(劉峻東陽金華山棲志宅東起招提寺背巖面壑層軒引景左瞻丨丨仁智所居)
曼睇(劉潜和詠舞低釵依促管丨丨入繁絃)静睇(王僧孺與陳居士書依然谷口覺子眞之咫尺丨丨嚴灘信子陵之)
(非遠)後睇(江總大莊嚴寺碑前望則紅塵四合見三市之盈虛丨丨則紫閣九重連䨇闕之聳峭)絶睇(江淹陸君誄永)
(慟家禍長號不辰玄黃丨丨疏布終身)轉睇(隋煬帝敬靈龕疏回眸東視不捨娑婆丨丨南閻彌憐震旦)㢠廻睇(歐陽)
(詹送巴東林明府之任序巫峽峨峨岷江湯湯水天下清山天下秀退公暇而爲我丨丨)瓊睇(盧肇湖南觀䨇柘枝舞賦再撫)
(華裙巧襞修袂將勻玉顔若抗丨丨)默睇(楊衡詩詎念曉帆開丨丨參差浪)横睇(湛賁日五色賦羲和疑而愕立疇宫)
(駭而丨丨)常睇(杜牧張保臯鄭年傳汾陽臨淮俱爲牙門都將二人不相能雖同盤飲食丨丨相視不交一言)注睇(温庭)
(筠詩話窮猶丨丨歌罷尚持頤)危睇(溫庭筠登李羽士東樓詩高樓本丨丨凉月更傷心)上睇(周邦彦汴都賦丨丨天時)
(下度地制)南睇(沈遼詩六峰引丨丨九華勢相續)遐睇(袁易遊蘇子美滄浪故園詩虚徐少城隅物色入丨丨朱德潤)
(泛太湖訪友詩飛雲入丨丨鳥道横青岑)
燕乃睇(夏小正來降丨丨丨燕乙也降者下也睇者眄也視可爲室者也)左右睇(柳貫尊經堂詩譬如登喬嶽岡)
(阜丨丨丨)
憩(去例切息也)
韻藻小憩(揮塵錄宣和中諸王燕于禁中高宗困于酒倦甚丨丨幄次徽宗幸其所視之見金龍丈餘蜿蜒榻上云天命)
(也由是異待焉蘇軾桃花源詩桃源信不遠藜杖可丨丨陸游詩拄杖敲門尋丨丨朱子詩行行造禪扉丨丨腰脚頑許謙遊鍾山)
(詩巖回屐欲倦丨丨倚修竹)流憩(陶潜歸去来詞策扶老以丨丨時矯首而遐觀朱子詩天秋山氣深日落林景翠亦知後)
(騎廹且復一丨丨)
召伯憩(詩蔽芾甘棠勿翦勿敗丨丨所丨)晨征憩(杜甫詩補闕莫徵入柱史丨丨丨)
增佳憩(水經注臨湘縣北有吳芮冢廣踰六十八丈登臨寫目為㕓郭之丨丨也)分憩(水經注曲江縣兩石對峙相去)
(一里小大略均似䨇闕名曰韶石古老言昔有二仙丨而丨之)遊憩(水經注五渡水陽旱輟津而石潭不耗道路丨丨者惟得)
(飡飯而已無敢澡盥其中洛陽伽藍記洛陽城東北有上高里殷之頑民所居處也遷京之始朝士住其中迭相譏刺竟皆去惟冠)
(軍將軍郭文遠丨丨其中堂宇園林匹於邦君)招憩(詩品大風捲水林木為摧意苦若死丨丨不來)暫憩(稽神錄建康江)
(寧縣廨之後酤酒王氏將閉外戸忽有朱衣數人僕從甚盛奄至戸前叱曰開門吾將丨丨於此羅𨼆登瓦官寺閣詩丨丨已知須)
(用意漸危爭忍不回頭袁易山園詩丨丨忘城郭長謠詠澗阿)留憩(異聞記周宗嗇蚤歲以筆力自傭遊學傍郡至天台適報)
(恩長老了清有同里之好丨丨蕭寺)少憩(延福宫曲宴記初御睿謨殿設席如外廷賜宴之禮酒五行以碧玉醆宣諭丨丨於)
(殿門之東廡王惲苦熱歎簟紋燎炎輝側脅能丨丨)遙憩(曹植歸思賦背故鄉而遷徂將丨丨乎北濱)來憩(嵇康㐮城)
(童贊竒矣難測襄城小童倦遊六合丨丨兹邦)中憩(成公綏鴻雁賦過雲夢以娛遊投淮湘而丨丨)假憩(摯虞思游賦揖)
(太昊以丨丨兮聽賦政于三春)朝憩(傅咸斑鳩賦丨丨椒塗夕宿蘭房時連翩於庭柯見飛燕之頡頏吳均酬聞人侍郎别詩)
(凌丨丨枉渚薄暮遵江洲)近憩(陶潛歸鳥詩翼翼歸鳥晨去于林遠之八表丨丨雲岑)晝憩(顔延之陶徵士誄自爾介)
(居及我多暇伊好之洽接閻鄰舍宵盤丨丨非舟非駕)休憩(謝靈運還舊圜詩雖非丨丨地聊取永日閒李頎謁張果先生)
(詩二儀齊壽考六合隨丨丨)遠憩(𫝊亮登陵囂館賦度㢠廻壑以停轅臨孤舘而丨丨)權憩(沈約金庭館碑高宗明皇)
(帝忘其菲薄曲賜提引末自憂汭固乞還山丨丨汝南縣境固非息心之地聖主纘歷復蒙縶維永泰元年方遂初願遂遠出天台)
(定居兹嶺)移憩(陶弘景左仙公葛公碑天監七年郡邑豪舊遂相率輿出制不由已以此山在五縣衝要舍而留止于兹十有)
(五載將欲丨丨壇上)寓憩(陶弘景左仙公葛公碑蘭風丨丨已勒豐碑此土舊居未鐫貞琰)栖憩(陶弘景授陸敬游十)
(賚文爾基架館境營劃援域堂壇宏敞樓路通嚴官私行止並有丨丨)偶憩(劉孝綽酬陸□詩時過馬鳴院丨丨鹿園閣)
復憩(劉孝綽酬陸□詩乍觀秦帝石丨丨周王城李白詩初登翠微嶺丨丨金沙泉)静憩(江總攝山棲霞寺碑曩日丨丨)
(鍾巖余便觀止飡仁飲德十有餘年)夕憩(王勃詩晨征犯烟磴丨丨在雲關)回憩(崔國輔宿法華寺詩此心竟誰證丨)
(丨支公牀)臨憩(崔國輔題豫章館詩遊宦常往來津亭暫丨丨)晚憩(孟浩然同王九題就師山房詩丨丨支公寺故人逢)
(右軍杜甫詩我遊都市間丨丨必邨墟白居易詩朝遊北橋上丨丨南塘畔)過憩(孟浩然過龍泉寺詩竹房思舊遊丨丨終)
(永日)偃憩(李白詩北宅聊丨丨歡愉恤惸婺)旅憩(李白詩醉來脱寶劍丨丨高堂眠)自憩(韋應物東郊詩依叢)
(適丨丨緣澗還復去)獨憩(白居易題遺愛寺前溪邨詩丨丨依為舍閒行遶作谿)行憩(白居易寄𨼆者詩賣藥向都城)
(丨丨青門樹)泉憩(白居易詩丨丨茶數甌嵐行酒一酌)倦憩(陸游詩丨丨石腰鼔行携銅博山楊載遊西湖北山詩丨)
(丨客猶勤訪寺幽棲吾欲厭歸城)投憩(墉城集仙錄梁母者盱眙人也孀居無子舍逆旅于平原亭客來丨丨咸若還家不)
(異)
漁叟憩(水經注湞石山廣圓三十里挺崿大江之北盤阯長川之際其陽有石室丨丨之所丨)青鳥憩(郭璞三青)
(鳥贊山名三危丨丨所丨往來崑崙王母是隸)從所憩(陶潛桃花源詩相命肄農耕日入丨丨丨)赤城憩(陶宏景尋)
(山志思叩朝而陳辭至丨丨而一丨)桑下憩(王維田家詩餉田丨丨丨旁舍草中歸)依林憩(孟浩然陪張丞相經)
(玉泉寺詩皂蓋丨丨丨緇徒擁錫迎)行之憩(孟浩然詩丨丨丨余駕依然見汝墳)石樓憩(韋應物至西峯蘭若詩聊)
(登丨丨丨下翫潭中魚又李洞題西明寺僧房詩樓憩長空鳥鐘驚半闕人)巖殿憩(韋應物瑯琊精舍詩上陟丨丨丨暮)
(看雲壑平)水邊憩(白居易東澗種柳詩種罷丨丨丨仰頭閑自思)風雨憩(謝翺避雨詩行行萬翠亭忽作丨丨丨)
解鞍憩(郝經青州山行詩過午纔得水飲漱丨丨丨)巖邊憩(陳高遊宴豐山詩徙倚丨丨丨逶迤谷底行)前
途憩(倪瓚詩婉孌丨丨丨蕭條餘景匿)
彗(于歲切日中必丨又祥歲切星名又寘韻)
韻藻增埽彗(爾雅彗星為欃槍注亦謂之孛言其形孛孛如丨丨)蒼彗(史記天官書注歲星之精散而為天棓天)
(槍天垣丨丨皆以應凶災也)生彗(史記天官書歲隂在丑星居寅其失次舍以下進而東北三月生天棓長四尺進而東南)
(三月丨丨星長二丈注天彗者一名掃星本𩔖星末𩔖彗小者長數寸長或竟天)天彗(見上)九彗(史記天官書昭明星)
(注形如三足杌杌上有丨丨上向熒惑之精)三彗(漢書天文志咸漢星注一名獄漢星青中赤表下有丨丨縱横亦填星之)
(精也)如彗(漢書天文志六賊星注形丨丨芒九角太白之精)赤彗(晉書天文志熒惑散爲昭旦蚩尤天欃丨丨)妖
彗(晉書天文志丨星一曰丨二曰孛)孛彗(唐書孫思邈傳五緯縮嬴丨丨飛流其危診也)禳彗(論衡齊君欲丨丨星)
(之凶猶子韋欲移熒惑之禍)
旁有彗(漢書天文志天狗狀如大流星有聲注星有尾丨丨丨下有如狗形者亦太白之精)五色彗(晉書天文志丨)
(丨之丨各有長短曲折應象)災甚彗(晉書天文志彗體無光隨日光而指頓挫其芒光芒所及則為災孛星彗之屬也晏)
(子曰孛星將出彗星何懼乎由此言之丨丨于丨)樹若彗(山海經三珠樹在厭火北生赤水上其爲𣗳如栢葉皆爲珠一)
(曰其爲丨丨丨注如彗星狀)木指彗(洞冥記武帝嘗見彗星東方朔折指星之木以授帝帝以丨丨丨彗星尋没)戈
鋋彗(班固東都賦元戎竟野丨丨丨雲)
偏指曰彗(晉書天文志丨丨丨丨芒氣四出曰孛)
睨(五計切睥丨)
韻藻辟睨(漢書田蚡傳蚡曰魏其灌夫日夜招聚天下豪傑壯士與論議仰視天俛畫地丨丨兩宫間注丨丨傍視也辟)
(音普計反本作䁹)睥睨(後漢書仲長統傳逍遥一世之上丨丨天地之間唐書安祿山傳禄山計天下可取逆謀日熾每過)
(朝堂龍尾道南北丨丨久乃去宋史李廌傳廌喜論古今治亂條暢曲折辯而中理當喧溷倉卒間如不經意丨丨而起落筆如飛)
(馳又郭永傳金人趍京師所過不攻而入永適在大名聞之先弛壕漁之禁人爭出漁冰不能合金人至城下丨丨久之而去張九)
(齡詩逾深獨丨丨歴險共扳躋朱子遠遊篇丨丨卽萬里超忽凌八荒)眄睨(莊子獨不見夫騰猿乎其得柟梓豫章也攬蔓)
(其枝而王長其間雖羿逢蒙不能丨丨也)傲睨(江賦冰夷倚浪以丨丨江妃含嚬而&KR1531;𦕈江淹詩丨丨摘木芝陵波采水碧杜)
(甫詩清晨陪躋攀丨丨俯峭壁蕭穎士詩賴兹琴堂暇丨丨傾菊酒牛上士獅子賦蹉殊榛以丨丨跳絶梁而合赩黃庭堅跋俞清)
(老詩清老往與余共學於漣水其丨丨萬物滑稽以玩世白首不衰陳造題胡處士猿麞圖詩幾年丨丨不落筆乘興掃出赤縣圖)
(陸游詩下馬據胡床丨丨㤀訶譏)雞睨(鮑照謝被原疏得從漢律故謬之辨闇遭周典肆𤯝之科大喜猝至小願所圖魚愕)
(丨丨且悚且慚)
褐夫睨(左傳吳申叔儀乞糧于公孫有山氏曰佩玉繠兮余無所繫之旨酒一盛兮余與丨之丨丨之對曰粱則無矣粗則)
(有之若登首山以呼曰庚癸乎則諾)反脣睨(新書婦姑不相悅則丨丨而丨)平立睨(韓愈藍田縣丞廳壁記吏抱成)
(案詣丞雁鶩行以進丨丨丨丞曰當署丞涉筆占位署惟謹)
增不睨(晉書皇甫謐傳栖遲衡門放形世表遜遯丘園丨丨華好韓愈為人求薦書木在山馬在肆遇之而不顧者雖日累)
(千萬人未為不材與下乘也及至匠石過之而丨丨伯樂遇之而不顧然後知其非棟梁之材超逸之足也方䕫詩匠石過丨丨生)
(理得自全)圖睨(唐書藩鎮傳贊唐中衰奸雄丨丨而奮舉魏趙燕之地莽為盗區)嗔睨(禽經鶴以怨望鴟以貪顧鷄以)
(丨丨鴨以怒瞋雀以猜瞿燕以狂䀪)魚睨(文心雕龍俗聽飛馳職競新異雅詠溫恭必欠伸丨丨竒辭切至則拊髀雀躍)睇
睨(全唐詩話公乘億字壽仙為魏博樂彥貞幕府别家十餘年嘗大病鄉人傳以死其妻自河北迎喪會億送客馬上見婦人麤)
(縗𩔖其妻也丨丨不已妻亦如之詰之則是也相持而哭路人異之)睛睨(本草山禽咮短而尾修水禽咮長而尾促其交也或)
(以尾臎或以丨丨或以聲音)環睨(桯史詹氏子十九歲牧一㹀虎出於薄直前搏㹀㹀以角拒虎牧子揮斧大呼㹀與牧迭)
(抗虎山下民聞者持梃讙呼來漸多虎遂棄去僕軰親見之來告遣視民方丨丨虎猶未逸也)旁睨(齊東野語趙南仲嘗過靈)
(璧縣道旁竒石林立一峯巍然崷崪秀潤南仲立馬丨丨撫玩久之一作傍盧肇觀䨇柘枝舞賦傍睨兮如慵俛視兮如引)目
睨(貴耳集契丹有玉注碗徽考在御遣人于闐國求良玉如其制度而琢之因聖節北使在庭得見此注丨丨之久歸首問玉注)
(安否北朝始知中國亦有此注)臨睨(離騷陟升皇之赫戲兮忽丨丨夫舊鄉沈約泛永康江詩丨丨信永矣望美瞹悠哉劉孝)
(綽酬陸長史倕詩已切丨丨情遽動思歸引朱子空同賦忽憑危以丨丨兮薉廣寒與閬風)右睨(東京賦左瞰晹谷丨丨懸)
(圃江淹學梁王兔園賦左覽蒼梧丨丨鄧林)還睨(張衡賦撫軨軹而丨丨兮心灼爍其如湯)高睨(張衡應間方將帥天)
(老而友地典與之乎丨丨而大談孔甲且不足慕焉稱殷彭及周&KR1451;)一睨(王粲遊海賦乘菌桂之芳舟浮大江而遥逝翼驚風)
(而長驅集會稽而丨丨)邪睨(琴賦丨丨崑崙俯瞰海湄)鵰睨(傅休奕鬭雞賦紛紜翕赫雷合電擊爭奮身而相戟兮競)
(集&KR0743;而丨丨)行睨(吳都賦㢠廻靶乎丨丨觀魚乎三江)西睨(張協登北邙賦前瞻狼山却闚大坯東眺虎牢丨丨熊耳)
俛睨(潘尼桑樹賦丨丨靈根上眺脩條洞芳泉於九壤含溢露於清霄一作俯陸倕授潯陽太守章俯睨朱輜仰瞻繒蓋漏上)
(嚴辨伏軾多慙)四睨(鮑照瓜步山揭文丨丨天宮窮曜星絡)鶚睨(李白大獵賦行甝號以丨丨兮氣赫火而敵煙)㢠廻
睨(韓愈南山詩旋歸道丨丨達枿壯復奏夏侯嘉正洞庭賦六合澄静中流丨丨莽莽蒼蒼纖靄不翳)坐睨(韓愈送僧澄觀)
(詩惜哉已老無所及丨丨神骨空潸然王惲遊萬固寺詩掬飲清臆塵丨丨巨石怪)側睨(韓愈鬭雞聯句高行若矜豪丨丨如)
(伺殆陸龜蒙水鳥詩今朝櫂倚寒江汀舂鉏翡翠參鵁鶄孤翹丨丨瞥滅沒未是即肻馴簷楹陳造送李𧰼山詩捩翅著籠中丨丨)
(鵬冲霄周必大題跋吉水宰陳臧孫邑計錄吉水地當孔道為令尤艱吏部南曹榜闕於門選人過之丨丨不敢就)醫睨(陸龜)
(蒙送潮辭大幾望兮微將晦丨丨瀛溶兮斂然而退)眇睨(陳造旅館三適詩飽足仍酣醺丨丨人間世)熟睨(陸游詩哀)
(哉窮子百家衣豈識萬斛傾珠璣欲洗薄蝕還光輝丨丨無力空欷歔又新買啼雞詩狐狸丨丨那敢犯)下睨(黃溍鍾山詩丨)
(丨飛鳥輩茫茫但蒼煙)北睨(岑安卿章華臺詩熊虔丨丨志未已積材壘土攙青冥)
裴文睨(圖繪寳鑑丨丨丨開封人仁宗朝翰林待詔工畫水牛筆氣老重劄渲謹密亦一代佳手)
堄(五計切埤丨女牆也一作睥睨)
韻藻增埤堄(水經注城上女牆名睥睨王筠廵城口號罘罳分曉色睥睨生秋霧王維詩城烏丨丨曉宮井轆轤聲盧)
(綸九日詩丨丨三層連步幛茱萸一朵映華簪韓愈雪詩城寒裝丨丨樹凍裹莓苔)垤堄(白居易廬山草堂記堂北五步踞層)
(崖積石嵌空丨丨雜木異草蓋覆其上)
&KR1455;(居例切氊𩔖織毛為之說文西胡毳布也一作罽)
韻藻紵罽(漢書高帝紀令賈人毋得衣錦繡綺縠丨丨)氊罽(唐書薛登傳四夷質子多在京師竝為邊害登諫曰)
(匈奴謂穹廬賢於城郭丨丨美于章紱既安所習是以無窺中國心又張柬之傳唐蒙開夜郎滇笮而哀牢不附東漢光武末始請)
(内屬置永昌郡統之賦其鹽布丨丨拾遺記三國交鋒軍用萬倍糜竺輸其家寶物車服以助先主黃金一億斤錦繡丨丨積如丘)
(壠王羲之帖得足下丨丨胡桃藥二種知足下至)山&KR1455;(柳宗元詩鵝毛禦臘逢丨丨鷄骨占年拜水神)
麒麟罽(杜甫詩豐屋珊瑚鉤丨丨織成丨柳貫詩賦成特賜丨丨丨宴出初擎碼碯盤宋濓詩焜燿鴛鴦裘錯落丨丨丨)
增織罽(禮記大路繁纓一就疏染絲而丨之曰丨五色一帀曰就漢書西域傳罽賓國民巧雕文刻鏤治宫室丨丨刺文繡)
氂罽(周禮春官巾車注玉路之樊及纓皆以五采罽飾之疏丨丨也毛丨所以為丨)毛罽(爾雅氂罽也注丨氂所以為丨)
(疏所謂丨丨也織毛爲之若今之氍毹以衣馬之帶鞅也五代史四夷附錄党項西羌之遺種其國在禹貢析支之地無城邑而有)
(室屋以丨丨覆之揮麈錄小雪山嶺上有積雪行人皆服丨丨)繢罽(漢書東方朔傳今圖起建章左鳳闕右神明號稱千門萬)
(戸木土衣綺繡狗馬被丨丨注繢五綵也)香罽(後漢書李恂傳恂徵拜謁者使持節領西域副校尉西域殷富多珍寶諸國侍)
(子及督使賈胡數遺恂奴婢宛馬金銀丨丨之屬一無所受曹植辯道論甘始者老而有少容言諸梁時西域胡來獻丨丨腰帶割)
(玉刀時悔不取也)赤罽(吴志孫堅傳堅移屯梁東為董卓所攻堅與數十騎潰圍而出堅常著丨丨幘乃脫幘令親近將祖)
(茂著之卓騎爭逐茂堅從間道得免晉書輿服志玉金𧰼革木等路皆駕四馬繁纓丨丨)錦罽(吳志諸葛融傳融父兄質素雖)
(在軍旅身無采飾而融丨丨文繡獨為奢綺晉書夫餘國傳其出使乃衣丨丨以金銀飾腰又馬韓傳俗不重金銀丨丨而貴纓珠)
(南史梁西昌侯藻傳藻年未弱冠為益州刺史初鄧元起在蜀聚歛財貨金玉珍帛爲一室號曰内藏綺縠丨丨為一室號曰外府)
(藻以外府賜將帥内藏歸王府不私有焉北史王思政傳周文帝曾在同州與郡公宴盡出丨丨及雜綾絹數千段令諸將摴蒱取)
(之唐書裴矩傳帝西廵燕支山高昌等二十七國謁道左皆使佩金玉服丨丨奏樂歌舞令士女盛飾縱觀亘數十里示中國強富)
(江淹金燈草賦翠葉暮媚紫榮晨光非丨丨之可學詎瓊瑾之能方王逄詩寶鈿榆莢小丨丨草花嬌)紫罽(晉書輿服志皇)
(太后皇后廟見小駕則乘丨丨軿車雲&KR1017;畫輈黃金塗五采駕三馬融樗蒲賦枰則素旃丨丨出乎西鄰緣以繢繡紩以綺文王逄)
(錢塘春感詩丨丨軿車從六龍盡隨仙曲度青空)旃罽(晉書食貨志遼西丨丨之鄕葱右蒲梢之駿殖物怪錯于何不有)
縷罽(晉書大秦國傳能刺金縷繡及織錦丨丨)金罽(南史中天竺傳土出犀象貂鼠玳瑁火齊金銀銅鐵金縷織成丨丨)
紕罽(逸周書正西崑崙狗國鬼親枳已闟耳貫胷雕題離丘漆齒請令以丹青白旄丨丨江歴龍角神龜爲獻)文罽(桓譚)
(新論采旃丨丨充于内府吳萊詩浮屠仁祠始自漢丨丨華蓋何翻翻)衣罽(風俗通漢文帝戎服丨丨襲氊帽騎駿馬從侍)
(中近臣獵漸臺下)細罽(西京雜記漢制天子玉几冬則加綈錦其上謂之綈几公侯皆以竹木為几冬則以丨丨爲槖以憑)
(之不得加綈錦)花罽(鄴中記石虎御府罽有文罽鹿子罽丨丨)赭罽(齊東野語猩猩人面能言笑出蜀封溪山或曰交阯)
(血以丨丨色終始不渝)雜罽(班固與弟超書竇侍中前寄人錢八十萬市得丨丨十餘張也)貂罽(王朗與許靖書遣降)
(者送吳所獻致名馬丨丨得因無嫌道初開通展叙舊情以達聲問)朱罽(魏文帝瑪瑙勒賦爾乃藉彼丨丨華勒用成駢居列)
(跱煥若羅星)白罽(許渾詩蠟屐青笻杖籃輿丨丨衫)寶罽(周權詩芳樽細酌綠琬琰丨丨共擁紅麒麟)毳罽
(周伯琦詩環廬帷丨丨侍史服貂鼨)
五采罽(詩鉤&KR0574;鏤錫疏馬鞅鉤以金爲之樊及纓皆以丨丨丨飾之)五色罽(儀禮薦馬纓三就疏金輅九就象輅)
(七就注皆云丨丨丨飾之此則三采絲爲絛飾之但著之則同故云其著之如罽然也)不用罽(儀禮薦馬纓三就疏王之)
(革路絛纓者王革路木路丨丨丨而用絛絲為纓)紫絳罽(晉書輿服志皇后先蠶乘油畫雲母安車駕六騩馬油畫兩轅)
(安車駕五騩馬為副又金薄石山駢丨丨丨軿車皆駕三騩馬為副三夫人助蠶乘青交路安車駕三皆以丨丨丨駢車公主油畫)
(安車駕三青交路以丨丨丨駢車駕三為副)六色罽(顔氏家訓問東宫舊事丨丨丨䋿是何物答曰說文云莙牛藻也讀)
(若威音又寸斷五色絲横著線股間繩之以𧰼莙草用以餙物即名為莙于時當紺丨丨丨作此莙以飾緄帶張敞因造絲旁畏耳)
醊(陟衛切祭也)
韻藻增祭醊(晉書祖逖傳逖為豫州刺史收葬枯骨為之丨丨百姓感悦南史劉杳傳杳清儉無所嗜好臨終遺命不)
(得設靈筵及丨丨其子遵行之)薄醊(魏武帝修盧植墓令故北中郎將盧植名著海内敬遣丞掾修墳墓并致丨丨以彰厥德)
貰(舒制切賖也貸也又禡韻)
韻藻增賒貰(周禮地官司市以泉府同貨而斂賖注民無貨則丨丨而予之)不貰(國語昔者楚人為不道吾先君)
(闔廬丨丨不忍以與楚昭毒逐於中原栢舉天舍其衷楚師敗績唐書賈敦頤傳為洛州司馬以公累下獄太宗貰之有司執丨丨)
(帝曰人孰無過吾去太甚者若悉繩以法雖子不得於父况臣得事其君乎遂𫉬原)赦貰(漢書原涉傳東方兵起諸子弟多薦)
(涉能得士死可用莽乃召見責以辠惡丨丨拜鎮戎大尹天水太守)貸貰(唐書高駢傳從子澞密疏呂用之罪諫駢駢怒命左)
(右扶出以狀授用之用之誣澞丨丨不能滿故妄言駢敕吏禁澞出入)忍貰(王逢詩丨丨緼袍償酒債時人將謂獨醒狂)
長道貰(王績詩來時丨丨丨慚愧酒家胡)
㚄(都計切丨柢也爾雅棗李曰丨之謂去柢也又寘韻)
韻藻增士㚄(禮記為天子削瓜者副之巾以絺為國君者華之巾以綌為大夫累之丨丨之庶人齕之疏㚄謂脱華處)
(士不半破但除㚄而横斷也)除㚄(見上)䟦㚄(蘇軾題跋杜子美杜鵑詩誼伯以為來東川聞杜鵑聲繁而急乃始歎子)
(美詩丨丨紙上語)
穧(子計切穫也又子例切)
韻藻不斂穧(詩彼有不穫穉此有丨丨丨箋成王時百榖齊熟收刈促遽而有不穫不斂遺秉滯穗正義穧者禾之鋪)
(而未束者)
增馘穧(爾雅丨丨穫也注今以穫賊耳為丨穫禾為丨)穉穧(書畫史方塘行云詩號光嶽集攷經有丨丨錄書畫有藝)
(游略)秉穧(柳貫贈别危太樸詩懸知筐筥贏不廢丨丨積)
柢(都計切木根丨也又薺韻)
韻藻增固柢(老子有國之母可以長久是謂深根丨丨長生久視之道)根柢(阮籍大人先生傳枝葉托丨丨生死)
(同盛衰左思吳都賦霸王之所丨丨開國之所基址庾信枯樹賦丨丨盤魄山崖表裏杜甫哀李邕詩憶昔李公存詞林有丨丨蘇)
(舜欽詩圖書堆滿牀指論極丨丨)萌柢(左思魏都賦兆朕振古丨丨疇昔)巨柢(李華含元殿賦倒勁梢於窮谷斬丨)
(丨於昭回)
司南柢(論衡丨丨之杓投之於地其丨指南魚肉之蟲集地北行夫蟲之性然也)
沴(郎計切妖氣說文水不利也)
韻藻六沴(漢書孔光傳元壽元年正月朔日有食之徵光詣公車問日食事光對曰丨丨之作歲之朝曰三朝其應至重)
(晉書阮种傳隂陽否泰丨丨之災則人主修政以御之思患而防之白居易汎渭賦凝為和兮聚五福發為春兮消丨丨)
增災沴(左傳凡天災有幣無牲疏天之見異所以譴告人君非謂求人飲食是故有幣無牲若乃亢旱歴時霖雨不止然後)
(禱祀羣神求弭丨丨者設禮以祭祭必有牲唐書白居易傳天子以旱甚下詔有所蠲貸振除丨丨杜牧原十六衛召來丨丨被及)
(牛馬)金沴(晉書五行志凡貌傷者病木氣木氣病則丨丨之)木沴(晉書五行志凡言傷者病金氣金氣病則丨丨之)
水沴(晉書五行志凡視傷者病火氣火氣病則丨丨之唐書楊再思傳於時丨丨閉坊門以禳再思入朝有車䧟于濘叱牛不)
(前恚曰癡宰相不能和隂陽而閉坊門遣我艱于行再思遣吏謂曰汝牛自弱不得獨責宰相)火沴(晉書五行志凡聽傷者病)
(水氣水氣病則丨丨之)隂沴(晉書后妃傳論武元楊氏預聞朝政明不逮遠愛溺私情深杜衛瓘之言不曉張泓之詐運其)
(丨丨韜映乾明晉道中微基于是矣唐書李石傳于時大臣新族歲苦寒外情不安帝曰人心未舒何也石曰刑殺太甚則致丨丨)
(韓琦廣陵大雪詩淮南常歲冬猶燠今年丨丨何嚴酷)祲沴(唐書鮑防傳時比歲旱策問隂陽丨丨謝莊策文清徽就遠丨)
(丨方搏王筠策文雲物告徵丨丨褰象杜甫詩方當節鉞用必絶丨丨根)作沴(宋史吴奎傳皇祐中頗多災異奎極言其徵曰)
(今冬令反燠春候反寒太陽虧明五星失度水旱丨丨饑饉薦臻此天道之不順也)受沴(宋史何執中傳太學諸生陳朝老詣)
(闕上書曰陛下相執中中外默然失望執中雖不敢肆爲非法若蔡京之蠧國害民然碌碌庸質初無過人天下敗壊至此如人一)
(身臟府丨丨已深豈庸庸之醫所能起乎)傷沴(夢溪茟談歲運有主氣有客氣逆主之氣爲害暴逆客之氣爲害徐調其主客)
(無使丨丨此治氣之法也)妖沴(茅亭客話虹蜺者隂陽不和之氣丨丨之兆也)負沴(揚雄河東賦秦神下讋跖魂丨丨河)
(靈矍踢瓜華蹈衰)告沴(顔延之宋元后策文象物方臻眡祲丨丨)鴻沴(謝莊宋明帝即位赦詔賴七廟之靈藉八百之)
(慶巨猾斯殄丨丨時褰)表沴(謝惠連雪賦盈尺則呈瑞於豐年袤丈則丨丨於隂德)逆沴(江淹為蕭驃騎觧嚴輸黃)
(鉞表丨丨電熾凶妖霧舒志大禋天情已𩔖社故乃馳羽江郊騖燧山甸)虹沴(江淹為蕭驃騎讓封表丨丨阻于上京蜺妖扇)
(于下國實賴藩伯鞠旅侯甸入守攙搶句始煙袪霧卷)日沴(徐陵陳文帝策文星淫去楚丨丨悲荆)滲沴(徐陵侯安)
(都德政碑鬱鬱三象茫茫九州綿天丨丨浹地虔劉)雲沴(江總為羣臣請陳武帝懺文百辟翹首搢紳並列願塵勞與丨丨俱)
(銷億兆與天地同泰)氛沴(唐太宗經破薛舉戰地詩一撝丨丨静再舉鯨鯢滅)蒙沴(劉禹錫砥石賦豈不涉暑而丨丨兮)
(鼎用之而成妍)大沴(李隲徐襄州碑日者大江淫至于民萬門之命將盪而覆是究是度惟公之規乃決巨壅丨丨以移)清
沴(王起開冰賦禦霜雹以丨丨調風雨而成稔)
衝氣沴(晉書五行志凡思心傷者病土氣土氣病則丨丨丨之故曰時則有金木水火沴土不曰惟而曰時則有者非一丨)
(丨所丨明其異大也)赤𤯝沴(魏了翁跋送行詩序嘉泰末丨丨為丨太隂犯權未旬日北内門鴟尾及省部相第災)
枻(餘制切楫丨)
韻藻鼓枻(南史隠逸傳孫緬為潯陽太守恒于渚際見一漁父垂綸長嘯緬甚異之遂褰裳涉水謂曰竊觀先生有道者)
(也終朝丨丨良亦勞止方今王道文明胡不共贊緝熙之美漁父曰山海狂人不達世務未辨賤貧無論榮貴鼓棹而去屈原漁父)
(莞爾而笑丨丨而去孫楚登樓賦牧豎吟嘯于行陌舟人丨丨而揚歌梁昭明太子陶潛集序丨丨清潭棄機漢曲劉峻自江州還)
(入石頭詩丨丨浮大川延睇洛城觀杜甫幽人詩洪濤隠笑語丨丨蓬萊池眺冲之送王敦素詩丨丨厭騎沙苑馬行厨欲食武昌)
(魚柳貫晩渡揚子江詩丨丨凌濤江江光晩來薄)蘭枻(九歌桂棹兮丨丨層冰兮積雪謝靈運羅浮山賦鼓丨丨以水宿杖)
(桂策以山遊孟浩然詩草堂時偃曝丨丨日周旋虞集詩中流泛丨丨望彼嘉樹林)犀枻(劉孝威公無渡河樂府檣偃落金烏)
(舟傾沒丨丨辛德源詩丨丨蘭橈翠羽蓋雲羅霧縠蓮花蔕)艫枻(孟浩然詩泛泛隨波瀾行行任丨丨)
滄洲枻(謝朓芳樹曲早翫華池隂復鼓丨丨丨又李白詩登艫望遠水忽見滄浪枻)
增桂枻(史記司馬相如傳子虚賦浮文鷁揚丨丨張翠帷建羽蓋按漢書作旌枻注析羽為旌建于船上)擎枻(苟子)
(不得排檠則不能正注枻者丨丨也皆匡弓弩之器也)柂枻(拾遺記漢成帝與飛燕戲于太液池以沙棠木為舟以紫文桂)
(為丨丨)戢枻(陶潛阻風詩凱風負我心丨丨守窮湖)叩枻(陶潛還江陵詩丨丨新秋月臨流别友生)停枻(謝靈)
(運撰征賦迄沂上而丨丨登高圯而不進)騖枻(謝朓往敬亭路中詩丨丨把瓊方隨山訪靈詭)揚枻(江淹採石上菖蒲詩)
(緩步遵汀渚丨丨泛春蘭)淹枻(吳均送柳舍人詩桂舟無丨丨玉軫有離徽)輕枻(唐無名氏述聖賦鼓丨丨漾仙舟蔭)
(喬木鏡清流)礙枻(豐道生眞賞齋賦傖坎廩兮擁袂舟凌兢兮丨丨)漁枻(王令太湖詩滄浪未容濯丨丨夜停敲楊)
(愼滇海曲蘋香波暖泛雲津丨丨樵歌曲水濱)綵枻(李東陽詩烏飛不動朱旂影魚躍時驚丨丨聲)
沙棠枻(洞冥記虬泉池在五柞宮北中有追雲起風侍仙含烟舟或以丨丨為丨檝木蘭文柘為櫓棹)
御定佩文韻府卷六十七之九
