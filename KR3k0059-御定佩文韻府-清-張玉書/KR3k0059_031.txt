欽定四庫全書
御定佩文韻府卷四之九
上平聲四支韻九
箕(居之切說文東方宿名廣韻丨帚也又山名又姓又國名丨子所封又地名)
韻藻南箕(詩維丨有丨不可以簸揚嘯賦丨丨動于穹蒼古詩丨丨北有斗梁元帝東宫後堂僊室山銘殿接丨丨橋連)
(北斗陸龜蒙待月詩漸看星淡失丨丨柳貫詩清夜一發楮光晶射丨丨僧大訢詩風煙辭北國江漢抱丨丨)弓箕(禮記良丨)
(之子必學為丨注撓角幹者其林宜調謂乃三體相勝有似為楊柳之箕梁元帝與學生書執射執御雖聖猶然為丨為丨不無以)
(矣陸龜蒙詩少小不好弄逡巡奉丨丨)柳箕(見上)斗箕(爾雅丨丨之間漢津也蘇軾詩喧豗瞬息間還掛丨與丨)騎
箕(莊子傅說乘東維丨丨尾而比扵列星宋史趙鼎傳鼎自書銘旌曰身丨丨尾歸天上氣作山河壯本朝張憲詩廬陵忠魄上)
(丨丨)
坐毋箕(禮記遊毋倨立毋跛丨丨丨)宿直箕(蘇軾詩生前丨丨斗牛丨)
增訪箕(書惟十有三祀王丨于丨子)奉箕(禮記凡為長者糞之禮必加帚于箕上注如是得兩手丨丨恭也)離
箕(周禮注月丨于丨風必揚沙陶弘景雲上之仙風賦氣值節而動律位陟巽而丨丨駱賓王啟顧兔丨丨動薰風于舜海從龍)
(潤礎霈甘雨于堯雲)舂箕(爾雅螽蜙蝑也疏揚雄云舂黍也幽州人謂之丨丨)坻箕(左傳楚子以諸侯伐吳吳不可入楚)
(子遂觀兵于丨丨之山)貫箕(晉書天文志天漢起東方經尾箕之間分為二道其南經傳說魚淵天籥天弁河鼓其北經龜)
(丨丨下次絡南斗魁左旗至天津下而合南道乃西南行)執箕(管子丨丨膺擖厥中有帚注膺胸前也擖箕舌也以箕舌向胸)
(箕是棄物之器不可持向尊者也擖音葉)家箕(易林老蠶不作丨丨織帛)伊箕(顔氏家訓不屈二姓夷齊之節也何事非)
(君丨丨之義也)筥箕(張成柏梁詩陳粟萬石揚丨丨)賁箕(張衡週天大象賦胡天漢之昭回自東震而綿絡北丨丨而聮)
(斗南經說而緯籥)臨箕(張衡賦中有崇垣厥名天市車肆中衢以連屬市樓丨丨而鬱起)巢箕(陸機演連珠是以丨)
(丨之叟不盻丘園之幣)嵩箕(潘尼懷退賦聃安志于柱史由抗迹于丨丨趙元詩丨丨有竒姿)下箕(古詩洒掃篇執)
(帚丨丨倚于戶側)乘箕(張淵觀象賦陰精丨丨則大飈暮鼓西南入畢則滛雨滂沱)揚箕(蘇舜欽地動聮句礫塊當)
(丨丨)尾箕(劉基詩礪斧鑿具鑪鎚取金蓐收伐材丨丨修理南極北極樞斡運太陰太陽機)
日在箕(禮記仲冬之月丨丨丨)冠如箕(說苑田單為齊上將軍興師十萬攻翟三月而不能下齊嬰兒謠之曰大)
(丨丨丨長劍拄頤攻翟不能下壘于梧丘元好問詩大丨丨丨望吾子)雲出箕(易通卦驗冬至初陽丨丨丨如樹之狀又)
(周興嗣詩風動雲入箕雨至月離畢)大如箕(列仙傳葛真人嘗騎木羊登中峩山有葛仙洞入穴初纔容人行數里漸寬蝙)
(蝠丨丨丨李穆叔趙記遼陽東北有五指山巖石孤聳上有手足跡其丨丨丨指數俱全北齊文宣遣人量之長七尺)峰若
箕(寰宇記箕山在行唐縣西北其丨丨丨形)銀簸箕(鄭嵎津陽門詩大開内府資供給玉缶金筐丨丨丨)挂一箕
(蕭貢詩河朔城墉丨丨丨)學為箕(耶律楚材詩遺業丨丨丨)耳如箕(法苑珠林象有雙牙垂一鼻頭有三隆丨丨丨)
(脊如彎弓腹大而垂尾端有毛四脚麤圓是為象相若離是相更無有相)
日月宿箕(晉書天文志箕四星後宫妃后之府亦曰天津一曰天雞主八風凡丨丨丨在丨束壁翼軫者風起)少康
作箕(世本箕帚少康作也)告命南箕(管輅别傳輅與倪清河相見既刻雨期倪猶未信輅曰十六日壬子直滿畢星)
(中已有水氣水氣之應動于夘辰又天昨檄召五星宣布星符刺下東井丨丨丨丨使召雷公電父風伯雨師天有常期道有自然)
(不足為難也)五星聚箕(玉海周將伐殷五星聚房齊桓將霸丨丨丨丨漢高入秦五星聚東井)
對語(咨岳訪箕)(擁篲奉箕)(戴斗騎箕)(釣渭巢箕)(生當昴宿直箕)(操井臼奉弓箕)
摘句(家學守弓箕台星耀尾箕)(迢遥星漢望南箕鑿坯吾欲隠嵩箕)
椎(直追切說文擊也又丨鈍也廣韻丨鈍不曲橈亦捧丨也又丨髻亦作槌)
韻藻橈椎(漢書中山靖王傳朋黨執虎十夫丨丨)神椎(晉書祖納傳納謂梅陶鍾雅曰君汝潁之士利如錐我幽)
(冀之士鈍如槌持我鈍槌捶君利錐皆當摧矣陶雅並稱有神錐不可得槌納曰假有神錐必有丨丨雅無以對)鈍槌(見上)
(李商隠詩攻文枯若木處世丨如丨劉從孟詩春闈看決魚龍陣未有尖錐勝丨丨)金槌(梁簡文長安道詩丨丨抵長樂複道)
(向宜春庾信詩日晚丨丨路)
朱亥椎(史記信陵君傳丨丨袖四十斤鐵丨椎殺晉鄙王觀游俠曲腰間解下聶政刀袖中擲下丨丨丨)無孔椎
(傳燈錄古禪師曰無心即是道如寒灰死火枯木石頭又似一个丨丨鐵丨始得莫學佛法但是休心)
增揉椎(戰國策三人成虎十夫丨丨衆口所移母翼而飛)引椎(戰國策齊君王后事秦謹與諸侯信故四十餘年不)
(受兵始皇嘗使使者遺后玉連環曰齊人知解此環否后以示羣臣羣臣不知解后丨丨椎破之謝秦使曰謹已解矣)大槌
(南史朱超石傳魏眀元帝遣長孫嵩以三萬騎肉薄攻營超石初行别齎丨丨并千餘張矟乃斷矟三四尺以槌之一矟輒洞貫三)
(四人魏軍不能當遂潰易林丨丨破轂)雙槌(北史魏李崇為兖州刺史兖多盜崇為村置一樓樓懸一鼓盜發之處丨丨亂)
(擊諸村聞之皆守要路俄頃之間聲聞數里盜悉被擒)雷椎(太玄經丨丨欿&KR0034;輿物旁震注欿&KR0034;曲内也正月之初萬物尚)
(在曲内之中雷震驚出也蘇軾詩雨雹散丨丨)推椎(論衡圖一人若力士之容謂之雷公使之左乎引連鼓右手丨丨若擊之)
(狀)千椎(水經注元魏置大鼓于白樓之上晨昏伐以丨丨為城里諸門啟閉之侯謂之戒晨鼓也)待槌(世說陸士衡士)
(龍鴻鵠之裴徊懸鼓之丨丨)揚槌(世說王大將軍年少時武帝喚時賢共言伎藝事王自言知打鼓帝令取鼓與之扵坐振)
(袖而起丨丨奮擊音節諧捷神氣豪上傍若無人舉坐歎其雄爽)犀槌(杜陽雜編有宫人沈阿翹為上舞河滿子調聲風態)
(率皆宛暢曲罷上問其所從來曰妾本吳元濟妓女俄遂進白玉方響云本吳元濟所與也光眀皎潔可照十數步言其丨丨即響)
(犀也凡物有聲乃響應其中焉)石椎(方輿勝覽七峯山在沙縣寰宇記謂之七朵山山分七峯涌成石壁巖面生丨丨青楊盧)
(木等樹四時青翠)奮槌(七命楚之陽劍歐冶所營豐隆丨丨飛廉扇炭陸機夏育贊夏育之猛千載所希申博角勇臨洛丨)
(丨梁簡文金錞賦笑烏獲之丨丨踰嵇生之善鍜韓愈嘲鼾睡詩南帝初丨丨一竅洩混沌)輪椎(江淹與友論隠書知短而)
(不可易者所謂丨丨分定也)指椎(蘇軾詩十丨如懸丨陳造詩丨丨冰在鬚)拈椎(朱子詩丨丨樹拂事非真)
懸風槌(南史到溉傳梁武帝與到溉對棋從夕達旦或復失寢加以低睡帝詩嘲之曰狀若喪家狗又似丨丨丨當時以為)
(笑樂)淨街槌(清異錄瓠少味無韻葷素俱不相宜呼為丨丨丨)祖納椎(陸龜蒙和古杉詩挺若苻堅捶浮于丨丨)
(丨)揭天槌(韓琦詩宴鼓丨丨丨)老古椎(朱子詩愁殺堂前丨丨丨)雙結椎(楊維楨詩馬上郎君丨丨丨百)
(花洲下買花枝)擊犍椎(翻釋名義阿難升講堂以椎擊犍曰此是如來信鼔也)朱桃椎(唐書隠逸傳丨丨丨澹泊)
(絶俗被裘曳索人莫能測其為常織十芒屩置道上見者曰居士屩也為鬻米茗易之置其處輒取去終不與人接)
對語(象板犀槌)(雨箭雷椎)(拂杵拈椎)(木鐸金槌)(仙人杖力士椎)(宫壺滴街鼓椎)(漸離筑朱亥椎)
羆(彼為切爾雅丨如熊黃白文)
韻藻熊羆(書則亦有丨丨之士不二心之臣保乂王家詩吉夢維何維丨維丨又維丨維丨男子之祥又舟人之子丨丨)
(是裘上林賦手丨丨足野羊羽獵賦丨丨之拏玃虎豹之凌遽長楊賦搤丨丨拖豪豬韋昭鼔吹曲厲虎旅騁丨丨杜甫詩音書恨)
(烏鵲號怒怪丨丨陸龜蒙古杉詩節穿開耳目根癭坐丨丨又鄴下曹父子獵賢甚丨丨又蘇軾詩談笑可却千丨丨)黃羆
(詩獻其貔皮赤豹丨丨)非羆(史記齊世家西伯將出獵卜之曰所獲非龍非彲非虎丨丨所獲霸王之輔李商隠詩圖形翻)
(類狗入夢肯丨丨)象羆(西京賦曳犀犛頓丨丨)綠羆(李白賦玄猿丨丨舔舕崟岌)孤羆(韓愈寄崔立之詩傲)
(兀坐試席深叢見丨丨僧大訢詩長鳴悲病鶴老氣卧丨丨)
虎畏羆(柳宗元羆說貙畏虎丨丨丨羆披髮人立絶有力)犬逐羆(陳師道羆說晉人以五丨丨一丨羆鷙而力長)
(於用大犬弱而健長扵用小)
增如羆(書尚桓桓如虎如貔如熊丨丨于商郊陳子良與王仁夀書如珪如璋之士踵武雲屯如熊丨丨之臣排肩霧合)
有羆(詩有熊丨丨有貓有虎)貑羆(爾雅注羆似熊而長頭高脚猛憨多力能拔樹木關西呼曰丨丨)中羆(史記)
(趙世象簡子寤語大夫曰我之帝所有一熊欲來援我帝命我射之中熊又有一羆來我又射之丨丨帝甚喜賜我二笥皆有副)
老羆(北史王羆傳齊神武遣韓軌司馬子如從河東宵濟襲羆羆不覺比曉軌衆已乘梯入城羆尚卧未起聞閣外洶洶有聲)
(便袒身露髻徒跣持一白棒大呼而出曰丨丨當道卧貉子那得過敵見驚退)赤羆(孝經援神契丨丨見則姦宄自遠)雄
羆(易林衆兔俱走丨丨在後)熟羆(易林失我丨丨飢無所食)舞羆(西京賦總會仙倡戲豹丨丨白虎鼓瑟蒼龍吹箎注)
(豹羆熊虎皆為假頭也)羣羆(西京賦紛縱體而迅赴若驚鶴之丨丨)號羆(魏文帝樂府丨丨當我道狂顧動牙齒)
翠羆(梁元帝玄覽賦驅騄駬躍丨丨)叔羆(晉書藝術傳步熊字丨丨少好卜筮數術門徒甚盛)鄭羆(北魏盧度世傳)
(度世逃匿高陽丨丨家羆戒其子曰君子殺身以成仁雖死勿言子奉父命被吏考掠火爇其體卒無所言)
夢大羆(晉書載記苻健洪第三子也初母羌氏丨丨丨而孕之及長勇果便弓馬好施)貙生羆(李商隠韓碑詩淮西)
(有賊五十載封狼生丨貙丨丨)碎扵羆(蘇洵文虎方逐鹿羆入其穴搏其子虎安得不置鹿而反反則丨丨丨矣)盡虎
羆(馬祖常詩侍臣槖筆皆鵷鳳御士櫜弓丨丨丨)馮文羆(陸機有贈丨丨丨詩)
對語(蒼兕赤羆)(乳虎老羆)(儀鳳舞羆)(獨鶴孤羆)(隠巖豹當道羆)(奔泉驥拔樹羆)
罳(息慈切廣韻屏也)
韻藻罘罳(鄭康成禮記注屏謂之樹今丨丨也漢儀注丨丨伏思也君視朝至内屏思惟故名之鹽鐵論垣闕丨丨言樹)
(屏隅角所架也酉陽雜俎士林間多呼殿榱捔護雀網為丨丨其淺誤如此雍錄丨丨鏤木為之其中疏通可以透眀或為方空或)
(為連瑣其狀扶疎故曰丨丨其制與青瑣同類顧所施之地不同名亦随異在宫闕則為闕上丨丨在陵垣則為陵上丨丨蕭子雲)
(雪賦韜丨丨之飛棟沒屠蘇之高影杜甫詩黃鶯度結構紫鴿下丨丨李嘉祐詩渚田分邑里山樹挂丨丨王珪詩宫花千樹襯丨)
(丨又柏梁詩走狗逐兔張丨丨)
增復罳(廣雅丨丨謂之屏釋名丨丨在門外罘復也臣將入請事此復重思)垂罳(鮑照詩飈我丨丨幕驚此梁上塵)
尋罳(耶律楚材詩感恩承聖勅寄住到丨丨自注丨丨虔西域城名西人云丨丨肥也虔城也通謂之肥城)
篪(直離切說文管樂也竹為之長尺四寸八孔或作竾)
韻藻塤篪(詩伯氏吹丨仲氏吹丨中說剛柔清濁各有端序音若丨丨注丨土音剛而濁丨竹音柔而清劉禹錫賀李相)
(公啟同主國柄如吹丨丨郭適人不易知賦道如蘭芷應以丨丨鄭嵎津陽門詩月中祕樂天半開玎璫玉石和丨丨耶律楚材詩)
(朝廷嚴袞冕郊廟奏丨丨)如篪(詩天之牖民如塤丨丨)雅篪(禮圖丨丨長尺四寸)頌篪(禮圖丨丨長尺二寸)屏
篪(笙賦弛弦韜籥徹塤丨丨)鳴篪(吳均詩未央采女棄丨丨)應篪(錢起甘露降詩氣和祥則降孰謂天難知濟旱露為)
(兆有如塤丨丨)
增大篪(爾雅丨丨謂之沂疏聲悲沂悲也)吹篪(戰國策伍子胥至扵陵水無以餬其口鼓腹丨丨乞食于吳市卒興)
(吳國闔閭為伯洛陽伽藍記後魏河間王琛婢朝雲善丨丨能為隴上聲羌叛王命朝雲假為貧女丨丨而乞羌聞之皆流涕相尋)
(而降秦民語曰快馬健兒不如老嫗丨丨皮日休詩五更山蟬響醒發如丨丨徐鍇詩論文叨接萼末曲媿丨丨)調篪(漢書)
(禮樂志主丨丨員二人淮南子命樂師丨竽丨皮日休詩松竹丨塤丨)造篪(世本蘇成公丨丨吹空有觜如酸棗按蘇成公)
(周平王時諸侯)左篪(七啟丨丨右笙)笙篪(劉孝威詩危聲合鼓吹絶弄混丨丨)
教龡篪(周禮笙師掌丨丨竽笙塤籥簫丨篴管)霜條篪(洞冥記建元二年帝起騰光臺于臺上撞碧玉之鐘掛懸)
(黎之磬吹丨丨之丨)空中篪(北堂書鈔齊世祖于南康郡作樂有絲無管丨丨聞有丨聲調節相應)
對語(頌瑟雅篪)(擫篴調篪)(下管左篪)(徇路鐸牖民篪)(聮紵縞應壎篪)(齊門瑟吳市篪)
摘句(激瀨合塤吹塤還和)
釐(里之切說文理也又音禧福也)
韻藻允釐(書丨丨百工庶績咸熙李君房獻蠒賦享廟之容克備展敬之禮丨丨張昔御注孝經臺賦静而繹思文固在)
(兹一人有作比屋丨丨)丕釐(書陟丨丨上帝之耿命)保釐(書命畢公丨丨東郊白居易上司徒令公詩丨丨東宅静)
(守護北門牢)受釐(漢書賈誼傳上方丨丨坐宣室注祭餘肉也顔延之郊祀歌丨丨元神隋圜丘歌惠均撤俎祥降丨丨)
陟釐(拾遺記晉武帝賜張華側理紙萬番南越所獻以海苔為之後人言丨丨與側理相亂本草别錄丨丨一名水綿一名石)
(髮苔也陸龜蒙幽居賦藝合歡求解恚之方餌丨丨眀攻冷之效朱子詩新章寫丨丨陸游詩官庫誰能餉丨丨)地釐(揚雄)
(文荷天衢提丨丨)嵫釐(靈光殿賦崱屴丨丨岑崟崰嶷駢巃嵸兮注皆高峻之貌)墨釐(陳琳書雖有孫田丨丨猶無所)
(救)萬歲釐(李義府封禪詩三始貽遐貺丨丨受重丨)
增祝釐(漢書文帝詔吾聞祠官丨丨皆歸福于朕躬不為百姓朕甚媿之高啟詩奠璧方壇曉丨丨)總釐(宋書沈懷)
(文傳時議省錄尚書懷文以為非宜上議曰昔天官正紀六典序職載師掌均七府成務雖條錄之名立稱于中代丨丨之實不愆)
(于自古)蕃釐(輿地紀勝后土祠改丨丨觀馬祖常孔子廟碑采芹于池薦此明犧用介我丨丨)莫釐(震澤編丨丨峰)
(七十二峰之一有丨丨將軍廟又蔡邕樊惠渠歌田疇斥鹵莫修丨丨)逆釐(甘泉賦感動天地丨丨三神注逆迎也迎受福)
(釐也)仰釐(李尤漏刻銘丨丨七曜俯順坤德)肇釐(夏侯湛昆弟誥惟我皇乃祖滕公丨丨厥德厥功以左右漢祖弘濟)
(于嗣君)俯釐(陸機詩丨丨庶績仰荒大造)福釐(沈約詩其德不爽受丨丨唐祭汾陰樂章神之聽之用受丨丨)鴻
釐(徐彦伯南郊賦石麟天矯團翠烟而上征蕤鳳䀜霍迓丨丨之無算楊基詩秬鬯降丨丨)以釐(柳宗元平淮夷雅錫汝斧)
(鉞其往視師帥是蔡人以宥丨丨)神釐(朱子詩壺漿祝丨丨)飲釐(柳貫詩丨丨夢惜紅螺小霑賜心驚綠燕飛)廣
釐(真誥勤未上徹精未丨丨真要之騁未可豫及)季釐(山海經重陰之山有人食獸曰丨丨帝俊生丨丨故曰丨丨之國)
乘釐(山海經西南有巴國大皥生咸鳥咸鳥生丨丨丨丨生後照後照是始為巴人)
東皇釐(盧照隣釋疾文靈烏杲其將駕丨丨丨其既觀)汝往釐(張養浩詩帝曰丨丨丨)禽骨釐(墨子弟子)
(也見列子)
對語(錫嘏受釐)(寅亮保釐)(景福蕃釐)(天禄地釐)(一元會萬歲釐)(歌帝則祝皇釐)
萎(扵為切草木枯又蔫也又草名)
韻藻猗萎(郭璞賦随風丨丨與波潭沲)傷萎(李白詩天風拔大木禾黍咸丨丨)榮萎(韓愈詩草木眀覆載)
(妍醜齊丨丨)枯萎(蘇軾詩老眼欲丨丨)
哲人萎(檀弓孔子曳杖而歌曰泰山其頽乎梁木其壊乎丨丨其丨乎)細柳萎(袁朗詩玉樹凉風舉金塘丨丨丨)
蕙蘭萎(張九齡詩歲逢霜雪苦林屬丨丨丨)草木萎(王維詩雲結川原暗風連丨丨丨)
增木萎(詩何丨不丨)小萎(詩疏丨丨無虧于夏長小怨無損于交好)女萎(爾雅熒委萎注藥草也疏一名委本)
(草丨丨萎蕤一名熒是也)先萎(潘尼詩逮春不茂未秋丨丨)嫌萎(劉緩看美人摘蔷薇詩矜新猶恨少將故復丨丨)
桑萎(沈約詩寧憶春蠶起日暮丨欲丨沈君攸詩蠶妾畏丨丨)紅萎(白居易惜牡丹花詩寂寞萎紅低向雨離披破艷散)
(随風皮日休九諷湘君欲出兮風水急帝子不來兮烟雨微芷既老兮白葯日將暮兮丨丨)黃萎(雷淵詩丨丨漸蘇息)
兔絲萎(抱朴子内篇伐木而寄生枯芟草而丨丨丨)秋殘萎(述異記燕昭王種長春樹花随四時之色春生碧花)
(春盡則落夏生紅花夏末則凋秋生白花丨丨則丨冬生紫花遇雪則謝)離蔕萎(蔡邕釋誨夫華丨丨而丨條去榦而枯)
秋草萎(古詩過時而不采將随丨丨丨)蒹葭萎(陸雲答車茂安書嚴霜隕而丨丨丨林鳥祭而罻羅設)摘前
萎(陳後主採桑詩柯新攀易斷葉嫩丨丨丨)罹霜萎(崔少府女詩含英未及秀中夏丨丨丨)遇霰萎(白居易詩)
(蘭芳丨丨丨)孤芳萎(白居易詩丨丨忽獨丨)老未萎(元稹詩斧刃迎皆碎盤牙丨丨丨)秋露萎(彭汝)
(礪採葵詩能随朝陽傾不為丨丨丨)晚香萎(陸游詩風闌朝葉散露井丨丨丨)
匙(是支切說文匕也亦作鍉)
韻藻玉匙(黃庭經丨丨金鑰常完堅)茶匙(蔡君謨茶錄丨丨要擊拂有力金為上銀鐵次之竹者輕建安皆不用)
雪翻匙(杜甫詩破柑霜落爪嘗稻丨丨丨)滑流匙(杜甫詩老人他日愛正想丨丨丨謂黃粱也)
增溜匙(杜甫詩丨丨兼暖腹)銀匙(白居易詩丨丨封寄汝)飯匙(薛令之詩丨澀丨難進羹稀筯易寬)停匙
(歐陽修嘗新茶詩丨丨側盞試水路拭目向空看乳花)兩匙(范成大詩口不丨丨休足榖身能幾屐莫言錢自注吳諺云一)
(口不能著丨丨又新歲書懷詩看長棋三著量添飯丨丨)粘匙(陸游詩野鮮初入俎晚糯欲丨丨)上匙(陸游詩菰米新)
(炊滑丨丨)二匙(王彧詩一榻省緣資困歇丨丨随分了飢飡)
金鑰匙(宋史藝文志真一子丨丨丨一卷)涕垂匙(韓愈詩方餐丨丨丨)請金匙(花蕊夫人宫詞宫女熏香)
(進御衣殿前開鎖丨丨丨)震失匙(蘇軾詩驚龍再起丨丨丨)雪分匙(王世貞詩渚稻丨丨丨)
對語(玉椀銀匙)(粘盞溜匙)(放箸停匙)(波沸鼎雪翻匙)(扄金鑰啓玉匙)(酒壓榨飯抄匙)
凘(息移切說文流冰也)
韻藻流凘(後漢書王霸傳光武至滹沱河候吏還白河水丨丨無船不可濟風俗通冰丨曰丨冰解曰泮魏都賦凍醴丨)
(丨温酎躍波李頎詩丨丨臘月下河陽馬戴詩黃河岸柳衰城下渡丨丨陸龜蒙詩寒谷生艷木沸潭結丨丨)冰凘(吴均詩流)
(連逐霜彩散漫下丨丨張耒寒飲詩今日復何事環珮聮丨丨)結凘(費昶詩白馬今雖發黃河未丨丨方干詩更長硯丨丨)
凌凘(杜甫詩巴東之峽生丨丨方干詩深壑度年如晦暝陰谿入夏有丨丨李純甫詩丨丨捲入天瓢中)春凘(韓愈詩還)
(歸非無指灞渭揚丨丨)晚凘(韓愈喜雪詩照耀臨初日玲瓏滴丨丨)
增腐凘(論衡出見負豕于塗丨丨扵溝不以為凶者洿辱自在彼人不著已之身也)凝凘(郁離子昔者靈丘丈人之)
(養蜂也園有廬廬有守視其生息調其暄寒夏無烈日冬不丨丨)解凘(張協春郊詩飛澤洗冬條浮飈丨春丨)文凘
(謝朓阻雪聮句風庭舞流霰冰沼結丨丨)澗凘(王融淨行詩炎山飜烈火冰丨帀寒丨)寒凘(虞世南詩丨丨擁急流鄭)
(巢詩石縫結丨丨)夜凘(賈島送貞空二上人詩石磬疎寒韻銅瓶結丨丨)斷凘(范梈詩前輩風流逐丨丨)
葦約凘(通鑑代王什翼健以丨絙丨流丨俄而河冰合未堅乃散葦其上冰葦相結有如浮梁遂乘以渡)長檐凘
(姚合早春間居詩驚風起庭雪寒雨丨丨丨)水成凘(李洞詩度關雲作雪挂棧丨丨丨)吐微凘(曹松題僧砌下)
(泉詩耗痕延黑蘚淨罅丨丨丨)江無凘(蘇軾江上值雪詩方知陽氣在流水沙上盈尺丨丨丨)屋東凘(鄧文原詩)
(水深常繞丨丨丨)河生凘(王逢詩窮隂結長寒木介丨丨丨)
對語(霧凇冰凘)(聚沫流凘)(凍雨寒凘)(集霰凝凘)(金爐燼玉硯凘)(搖細縠漾輕凘)
摘句(清絶玉壺凘冰澗擁流凘)(孤艇渡流凘淮水漲煙凘)(硯坳微沫結文凘山溪四月有微凘)
脾(符支切說文土藏也文子丨裨也在胃下禆助胃氣之化物)
韻藻肝脾(繁欽與太子牋都尉薛訪車子年始十四能轉喉引聲與笳同音悽入丨丨哀感頑艷韓愈詩巧能喻其誠深)
(淺抽丨丨李商隠韓碑詩公之斯文若元氣先時已入人丨丨)蜜脾(李商隠詩紅露花房白丨丨黃蜂紫蝶兩參差蘇軾詩丨)
(丨已滿黃蜂静)
祭先脾(禮記孟春其祀戶丨丨丨)沈家脾(語林徐晦嗜酒沈傳師善食楊嗣復云徐家肺丨丨丨真安穏耶)詩
人脾(僧貫休詩乾坤有清氣散入丨丨丨)
增宛脾(禮記兔為丨丨疏凡大切若全物為俎細切者齏丨丨齏也)牛脾(爾雅東海有比目魚不比不行其名曰鰈)
(注狀似丨丨江東人呼為王餘魚又宋書朱齡石傳諸軍伐蜀齡石率劉鍾荆恩等攻城詰朝戰至日昃别軍乘船陷丨丨城)歸
脾(嵇含草木狀龍眼一名益智言味甘丨丨而益智也)心脾(魏甄后塘上行想見君顔色感結傷丨丨釋齊已憶匡廬詩何)
(當舊泉石歸去洗丨丨元好問詩白黑不復擇豁豁傾丨丨)割脾(蘇轍蜜酒歌山中醉飽誰得知丨丨分蜜曾無遺袁桷詩)
(曾將鐵杵敲冰骨似怪鉛刀丨蜜丨)
酸主脾(管子五味者何曰五臟丨丨丨鹹主肺辛主腎苦主肝甘主心)冰作脾(劉基巴陵女子行巴陵女子天下竒)
(石作心肝丨丨丨)
擘背出脾(曹植辨道論車師之西國兒生丨丨丨丨欲其食少而努行也)
對語(石髄蜜脾)(馬頰牛脾)(丸膽割脾)(玉為骨冰作脾)(烈士膽詩人脾)(香生頰雪沁脾)
坻(直尼切說文小渚也一曰水中高地又紙韻)
韻藻如坻(詩曾孫之庾丨丨如京左傳有酒如淮有肉丨丨柳宗元晉問漏者丨丨拗者如缶)臨坻(上林賦丨丨注)
(壑瀺灂霣隊)坂坻(南都賦丨丨嶻嶭而成巘)巖坻(海賦丨丨之隈沙石之嶔)
水中坻(詩遡遊從之宛在丨丨丨)
增丘坻(晉書潘尼傳將欲希企前賢髣髴崇軌譬猶丨丨之望華岱恒星之繫日月也其不逮眀矣)得坻(賈誼賦乘)
(流則逝兮丨丨則止)鱗坻(王褒甘泉宫頌攘坑岸以為階壅波瀾而丨丨)鼠坻(楊雄答劉歆書雄為太玄經由丨丨之與)
(牛場也)負坻(張衡賦伏靈龜以丨丨兮亘螭龍之飛梁注坻所以止船也)若坻(王粲羽獵賦墜者若雨僵者丨丨)
安坻(王粲詩方舟順廣川薄暮未丨丨)川坻(王粲從軍詩陳賞越丘山酒肉踰丨丨任昉詩冠蓋溢丨丨李頎詩素沙)
(淨津瀨青壁帶丨丨柳宗元愬螭文胡不降罰肅丨丨兮劉禹錫祈甘雨詩遠思盈丨丨)丹坻(嵇康酒會詩肅肅苓風分生江)
(湄却背華林俯泝丨丨)隆坻(潘岳金谷詩飲至臨華沼遷坐登丨丨)空坻(傅咸詩臨川靡芳餌何為守丨丨)山
坻(李康運命論椎紒而守敖庾海陵之倉則丨丨之積在前矣注紒即髻字)漢坻(謝朓詩二别阻丨丨雙崤望河澳)帶
坻(沈約郊居賦冰懸塪而丨丨雪縈松而蔽埜)綠坻(李義甫詩佳氣浮丹谷榮光泛丨丨)遇坻(郭元超水藻賦乘流)
(則遊丨丨則植)涯坻(柳宗元戴氏堂記因東泉為池環之九里丘陵林麓距其丨丨)為坻(柳宗元小石潭記丨丨為嶼為)
(嵁為巖)方坻(王安石詩丨丨最所愛意謂可穿築)
磧歴坻(上林賦凌三嵕之危下丨丨之丨注丨丨不平也丨下阪道也)空山坻(江淹詩常願樂此道誦經丨丨丨)
釣魚坻(白居易詩繁張獲鳥網堅守丨丨丨)占泉坻(元稹詩超遙望雲雨擺落丨丨丨)
不止於坻(柳宗元序飲當飲者舉籌之十寸者三逆而投之能不洄于洑丨丨丨丨不沉于底者過不飲而洄而止而沈)
(者飲如籌之數)
對語(翠巘丹坻)(隴坂漢坻)(蟻垤鼠坻)(曲磴隆坻)(調馬埒釣魚坻)(雲外嶺水中坻)
嶷(語其切山名亦作疑又魚力切職韻)
韻藻九嶷(漢書武帝紀行南巡狩至于盛唐望祀虞舜于丨丨注嶷音疑九峯形勢相似故曰丨丨山楚詞丨丨繽兮來)
(迎謝惠連詩貧不攻丨丨玉倦不憩三危峯李白詩桂水分五嶺衡山朝丨丨)
增萬首嶷嶷(王褒九懷吾乃逝兮南娛道幽路兮九疑越炎火兮萬里過丨丨兮丨丨)
治(直之切說文理也又寘韻)
韻藻補治(王安石詩墻屋稍丨丨)
不見治(韓愈進學解三年博士冗丨丨丨)
增上治(禮記丨丨祖宗下治子孫旁治昆弟)下治(見上)旁治(見上)保治(國語桓公曰各丨丨爾所無或滛怠)
(而不聽治者)卧治(漢書汲黯傳黯拜淮陽太守不受印綬上曰淮陽吏民不相得吾徒得君重丨而丨之)追治(宋史)
(陸九淵知荆門境内官吏貪廉民俗善惡皆素知之語吏以某人為暴翼日有訴奪掠者即其人也乃加丨丨吏大驚郡以為神)
討治(栢梁詩徼道宫下随丨丨)整治(孫楚為石仲容與孫皓書自頃國家丨丨器械修造舟楫簡習水戰伐樹北山則太)
(行木盡濬決河洛則百川通流)𢷬治(鮑照紹古辭昔與君别時蠶妾初獻絲何言年月駛寒衣已丨丨)雪治(元稹詩瘴)
(瘧丨丨醫)平治(白居易詩已遣丨丨行藥逕)磨治(李商隠韓碑詩長繩百尺拽碑倒麄沙大石相丨丨)醫治(辛棄)
(疾詞恨牡丹多病也費丨丨)就治(戴良還舊居詩我田亦丨丨)出治(老子中經五百歲賢者一小聚千歲真人一小)
(聚三千六百歲聖人大會萬八千歲真人一小丨丨三萬六千歲至極仙人一丨丨)
女所治(詩綠衣絲兮丨丨丨兮)莫之治(左傳劉文公合諸侯於召陵將會衛子行敬子言扵衛侯曰會同難嘖有)
(煩言丨丨丨也其使祝佗從)馬上治(史記陸賈傳陸生時時前說稱詩書高帝罵之曰迺公居馬上而得之安事詩書陸)
(生曰居馬上得之寧可以丨丨丨之乎舊唐書唐儉傳儉從幸洛陽苑有雄彘突及馬鐙儉投馬搏之太宗拔劍斬豕顧笑曰天策)
(長史不見上將擊賊耶何懼之甚對曰漢祖以馬上得之不以丨丨丨之陛下以神武定四方豈復逞雄心扵一獸太宗納之因為)
(罷獵)法正治(荀子眀禮義以化之起丨丨以丨之重刑罰以禁之)請火治(韓詩外傳里母相善婦見疑盗肉其姑去)
(之恨而告扵里母里母曰安行今令姑呼汝即束緼請火去婦之家曰吾犬争肉相殺丨丨丨之姑乃使人追去婦還之)不難
治(韓愈詩臣有平賊策狂童丨丨丨)不須治(陸游詩微聾自好丨丨丨)
對語(旁達上治)(坐鎮卧治)(塗墐補治)(潤飾磨治)(帷宫敞輦道治)(堯封廓禹甸治)
摘句(茅屋早新治書淫不要治)
驪(吕支切說文馬深黑色又姓)
韻藻四驪(詩比物丨丨閑之維則)騧驪(詩丨丨是驂韓愈詩别來就十年君馬記丨丨歐陽修詩眼眵不辨丨與)
(丨)有驪(詩丨丨有皇)青驪(爾雅丨丨駽注今之鐵驄荀子驊騮騹驥注騹讀為驪謂丨丨文如博棋阮籍述懷詩臯)
(蘭被徑路丨丨逝駸駸梁簡文帝詩誰言似白玉定是愧丨丨)纖驪(李斯上書乘丨丨之馬一作離見本韻離字下魏文帝與)
(孫權書丨丨馬朕所自乘甚調良善走數萬匹之極選乘之真可樂也中國雖饒馬其知名絶足亦時有之耳赭白馬賦丨丨接趾)
(秀騏齊兮)
增鐵驪(禮記仲冬之月天子駕丨丨)乘驪(禮記夏后尚黑戎事丨丨)温驪(史記秦本紀造父以善御幸扵周穆)
(王得驥丨丨驊駵騄耳之駟注温一作盗盗驪竊也竊淺青色八駿既因色為名竊驪為得之也)竊驪(見上)烏驪(史記)
(冒頓圍高祖于平城所騎西方盡白馬東方盡青龍北方盡丨丨南方盡騂馬)歌驪(漢書儒林傳王式曰聞之扵師客丨丨駒)
(主人歌客毋庸歸注其辭云驪駒在門僕夫具存驪駒在路僕夫整駕)賜驪(後漢書李忠傳世祖會諸將問破賊所得物惟)
(李忠獨無所掠世祖曰我欲特賜李忠諸卿得無望乎即以所乘大驪馬及錦被衣賜之)探驪(莊子河上翁家貧其子沒川得)
(千金之珠翁曰珠在驪龍頷下子能得之遭其睡也羅隠謝鄭長官啟鏤筆才清丨丨價重)牡驪(列子秦穆公使九方臯相)
(馬二月而反曰牝而黃使人往取丨而丨)駕驪(易林公孫丨丨載遊東齊)騂驪(易林四馬共轅東上泰山丨丨同力無有)
(重難)獻驪(竹書紀年穆王八年北唐來賓丨一丨馬是生騄耳)北驪(汲冢周書建大社於國中其壝東青土南赤西白丨)
(丨中央黃)驂驪(拾遺記周穆王進則充服于上襄而丨丨扵瑶輅退則羈棄扵下圉思馭扵帝閑)漢驪(何承天纂文驢)
(一名丨丨其子曰&KR1042;)奮驪(曹植求自試表騁舟丨丨為士卒先)揚驪(應瑒馳射賦奕奕騂牡既佶且閑丨丨沛艾蠖略相)
(連)飛驪(顔延之詩横海咸丨丨)文驪(王融法樂辭青禽承逸軌丨丨鏡重川)天驪(梁元帝謝馬啟武愧仲都)
(遂蒙丨丨之錫儒謝春卿空頒名馬之賚)風驪(王勃益州夫子廟碑皇靈草昧丨丨受河洛之圖帝象權輿雲鳳錫乾坤之瑞)
睡驪(韓愈酬盧雲夫詩遺我眀珠九十六寒光映骨丨丨目)申驪(左傳晉欒書侵蔡遂侵楚獲丨丨注楚大夫)
小領驪(爾雅丨丨盗丨疏駿馬小頸名盗驪)高句驪(後漢書丨丨丨在遼東之東武帝滅朝鮮以丨丨丨為縣使屬)
(玄莵又王莽初發句驪兵伐匈奴其人不願行莽令嚴尤擊之更名丨丨丨王為下句驪侯杜陽編元載寵姬薛瑶英幼啗香肌肉)
(皆香載處以金絲帳却塵褥其褥出丨丨丨國云是却塵獸毛所為也)下句驪(見上)
對語(月駟風驪)(吐鳳探驪)(叱馭歌驪)(赤驥青驪)(好頭赤小領驪)(飛畫鷁駕文驪)
媯(居為切水名又姓虞舜居丨汭因以為氏又州名)
韻藻息媯(左傳丨丨將歸過蔡蔡侯曰吾姨也止而見之弗賓息侯怒使謂楚文王曰伐我我求救扵蔡而伐之楚敗蔡)
(師于莘以蔡侯獻舞歸蔡哀侯繩丨丨以語楚子楚子滅息以丨丨歸生堵敖及成王焉未言楚子問之對曰我一婦人而事二夫)
(其又奚言韋莊落花詩無言如伴丨丨愁)
增有媯(左傳懿氏卜妻敬仲其妻占之曰是謂鳳凰于飛和鳴鏘鏘丨丨之後將育于姜)臨媯(漢書西域傳安息國)
(地方數千里最大國也丨丨水)翠媯(河圖挺輔佐黃帝召天老而問焉余夢見兩龍挺白圖以授余扵河之都天老曰天其授)
(帝圖乎黃帝乃祓齋七日至扵丨丨之川大鱸魚折溜而至乃與天老迎之五色畢具魚汛白圖蘭葉朱文以授黃帝名曰錄圖唐)
(太宗帝範序丨丨薦陶唐之德玄圭錫大禹之功駱賓王姚州露布登丨丨以握圖憲紫微而正象)姚媯(崔駰文姬姜是侔比)
(則丨丨)興媯(皇甫規女師箴唐媛丨丨文母盛周張華文姜嫄佐嚳二妃丨丨)嬪媯(潘岳文唐女丨丨書叙釐降之)
(美周姬適齊詩詠肅雍之歌)帝媯(海賦昔在丨丨巨唐之代注丨丨謂舜也沈約上宋書表若不觀風唐世無以見丨丨之)
(美)金媯(江淹為蕭太傅讓揚州牧表丨丨各政姬華異治)戴媯(詩仲氏任只毛傳仲丨丨字也左傳衛莊公娶于齊)
(東宫得臣之妹曰莊姜美而無子又娶于陳曰厲媯其娣丨丨生桓公莊姜以為己子)陳媯(左傳虢公晉侯鄭伯使原莊公)
(逆王后于陳丨丨歸于京師實惠后)圭媯(左傳丨丨之班亞宋子而相親也注宋子丨丨鄭穆公妾)齊媯(宋書文帝袁皇)
(后諱丨丨)
服從媯(魏明帝櫂歌行重華舞干戚有苗丨丨丨)跨軒媯(梁簡文帝菩提樹頌乃神乃聖道丨丨丨又沈約詩於惟)
(盛世即軒媯)
對語(丹浦翠媯)(翼夏興媯)(迎渭嬪媯)(宋子陳媯)(參覆載跨軒媯)(龍御夏鳳占媯)
颸(息茲切風也又疾也)
韻藻翼颸(吳都賦泊乘流以砰宕丨丨風之䬟䬟)凉颸(潘岳懷縣詩丨丨自遠集輕襟随風吹謝朓詩珍簟清夏)
(室輕扇動丨丨柳宗元詩東隣幸道我樹竹邀丨丨司馬光詩清談勝妙藥高韻敵丨丨僧道潜詩青石白沙含淺瀨碧梧蒼竹聒)
(丨丨陸游詩虚堂雨過生丨丨范成大詩雷驚殷地送丨丨)南颸(陶潜詩蕤賓五月中清眀起丨丨)寒颸(柳宗元詩)
(孤旅凝丨丨曾鞏詩陰溪蕩射生丨丨朱子詩氛氲生遠樹凌亂起丨丨)
增乘颸(曹植磐石篇一舉必千里丨丨舉帆幢)薄颸(陸機詩高樹吹丨丨穴階萎凌葉)曾颸(謝靈運初發石)
(首城詩出宿薄京畿晨裝摶丨丨)江颸(無名氏詩丨丨鳴叠嶼)金颸(甘子布光賦銀河披曀丨丨送清)長颸
(王太真鍾期聽琴賦憑高梧引丨丨)細颸(賈島詩高杉韻丨丨)颸颸(王禹偁詩風雨夜丨丨蘇軾詩破窗無雨風丨丨方)
(䕫詩一聲歌斷暮山碧秋風兩髩寒丨丨)輕颸(朱子詩疎樹含丨丨)微颸(袁凱詩丨丨度巖阿王世貞詩松影戰丨丨)
晨風颸(古辭有所思曲秋風肅肅丨丨丨東方須臾高知之)
對語(玉露金颸)(朔吹南颸)(海霧江颸)(暖旭涼颸)(觚稜日殿角颸)(花浥露樹含颸)
屍(式之切說文終也)
韻藻積屍(晉書天文志輿鬼五星天目也中央星為丨丨)行屍(拾遺記不學者雖存謂之丨丨走肉耳)夢屍
(世說或問殷中軍曰將蒞官而夢棺將得財而夢糞何也浩曰官本臭腐故將得官而丨丨錢本糞土故將得財而夢穢蘇軾詩居)
(官死職戰死綏丨丨得官真古語)
馬革裹屍(後漢書馬援傳援謂孟冀曰男兒要當死于邊野以丨丨丨丨還葬耳何能卧床上在兒女子手中耶冀曰諒)
(為烈士當如此矣何遜詩且當横行去誰論裹屍入)
增轉屍(漢書功臣表百餘年間而襲封者盡或絶失姓或乏無主朽骨孤于墓苗裔流于道生為愍隸死為丨丨以往况今)
(甚可悲傷聖朝憐憫詔求其後四方忻忻靡不歸心)歸屍(吕氏春秋齊攻廪丘趙使孔青將死士而救之齊將死得尸三萬以)
(為二京寗越曰惜矣不如丨丨以内攻之越聞之古善戰者却舍延屍車甲盡于戰府庫盡于葬此之謂内攻之)陳屍(世說)
(張湛好于齋前種松柏時袁山松出遊每好令左右作挽歌時人謂張屋下丨丨袁道上行殯)荆屍(史通杜魄化而為鶻丨丨)
(變而為鱉)閃屍(海賦天吳乍見而髣髴蝄像暫曉而丨丨注丨丨暫見之貌)
臥為屍(後漢書禰衡傳操遣人騎送衡臨發衆人為之祖道先供設于城南乃更相戒曰衡無禮今因其後到咸當以不起)
(折之及至衆人莫肻興衡坐而大號衆問其故衡曰坐者為冢丨者丨丨屍冢之間能不悲乎)貳負屍(論衡董仲舒睹重常)
(之鳥劉子政曉丨丨之丨沈約難范縝神滅論若夫丨丨之丨經億載而不朽皮日休古杉詩未倒防風骨初僵丨丨丨)堆垜
屍(江氏類苑文章用事填塞故實舊謂之點鬼錄又謂之丨丨死丨)抱父屍(邯鄲淳曹娥碑孝女曹娥年十四痛父溺)
(死自投于江三日丨丨丨出)
綦(渠之切說文青黑文廣韻履下飾增韻極也)
韻藻五綦(荀子目不欲綦色耳不欲綦聲口不欲綦味鼻不欲綦臭形不欲綦佚此丨丨者亦以人之情為不欲乎)履
綦(班偼伃詩思君兮丨丨注履迹也陸機樂府黃昏丨丨絶愁來空雨面)
貢公綦(張協詩案無蕭氏牘庭有丨丨丨)忘結綦(元稹詩坐捧迷前席行吟丨丨丨)
欃搶為綦(揚雄反離騷帶鉤矩而佩衡兮履丨丨以丨丨)
增縞綦(詩丨衣丨巾)河綦(漢書霍去病傳去病遣渾邪王乘傳先詣行在所天子所以賞賜數十鉅萬封渾邪王萬)
(戶為漯陰侯封其裨王禽黎為丨丨侯)素綦(公孫詭文鹿賦質如緗縟文如丨丨)文綦(劉楨魯都賦纖纖絲履燦爛鮮)
(新表以丨丨綴以朱蠙楊維楨孔子履賦曰大聖之所履豈遠異夫丨丨)輕綦(謝靈運賦想丨丨之往跡餐和聲之餘音)故
綦(梁簡文帝詩苔階沒丨丨)珠綦(梁元帝詩丨丨趨北閣趙良器履賦綴丨丨以崇飾遵玉趾而更移)錦綦(江淹詩戶)
(牖絶丨丨)步綦(孫逖海石榴詩舊綠香行盖新紅灑丨丨)承綦(柳宗元文冠仁服義干櫓書詩忠貞繼佩智勇丨丨)子
綦(莊子東郭丨丨隠几而坐仰天而嘘嗒焉似喪其耦說苑若司馬丨丨者忠臣也若臣者諛臣也願大王禄司馬丨丨李商隠)
(啟同劉勝之寒蟬效丨丨之枯木)
黃金綦(晏子景公為履丨丨之丨飾以銀連以珠良玉之鉤其長尺)捧巾綦(王禹偁詩院吏丨丨丨)
對語(紉佩結綦)(衣襻履綦)(雜組輕綦)(鈿帶珠綦)(交甫佩貢公綦)(披纖縞曳素綦)
摘句(苔階憶履綦花下侍巾綦)
怡(與之切說文和也廣韻悅也又姓北史有丨峯)
韻藻怡怡(論語出降一等逞顔色丨丨如也又兄弟丨丨宋史隠逸傳宗翼家無斗粟丨丨如也崔駰逹旨樸以皇質雕)
(以唐文六合丨丨比屋為仁唐眀皇脊令頌序召之至庭雝雝丨丨韓愈文朝之言嘻嘻夕之言丨丨皇甫冉送許鳴謙湖山歌序)
(夫子隠者也耕於湖山之田孤雲無心飛鳥無跡伯仲邕邕家人丨丨白居易詩醉貌紅丨丨胡皓奉和聖製送張尚書詩稜威方)
(逐逐談笑坐丨丨劉軻農夫禱民其嬉嬉神其丨丨袁桷詩班超空耿耿陸賈政丨丨)自怡(陶弘景詩祇可丨丨悅不堪持)
(贈君張九齡夏日奉使詩行李豈無苦而我方丨丨杜甫詩薄劣慚真隠幽偏得丨丨喬林孤竹賦有斐君子兮將以丨丨藝孤篠)
(扵前墀翫以時愜所思陸龜蒙甫里先生傳先生平居以文章丨丨雖幽憂疾痛中無旬日生計未嘗暫輟陸躔詩了然悟幽道境)
(寂心丨丨王禹偁詩楚製從人笑吳吟得丨丨丁復詩山中美茹多紫芝山中之人歌丨丨張澄詩新晴意丨丨)
心顔怡(曾鞏詩囊中珍丸撮星斗俾我咀嚼丨丨丨)
增嬉怡(唐書李義府傳義府貌柔恭與人言丨丨微笑而陰賊褊忌時號義府笑中刀)心怡(淮南子昔者王良造父之)
(御也上車攝轡馬為整齊而歛諧投足調均勞逸若一丨丨氣和體便輕畢安勞樂進馳騖若滅左右若鞭周旋若環)不怡
(魯連子情丨丨艷色媸曹植洛神賦心振蕩而丨丨乂離友詩感離隔兮會無期伊鬱悒兮情丨丨毌丘儉荅杜摯詩才為聖世出)
(德音何丨丨朱子詩端居心丨丨王禕詩今晨送君别令我慘丨丨)紛怡(方言丨丨喜也湘潭之間曰丨丨或曰熙已)熙
怡(蔡邕橋公碑凡見公容貌聞公聲音莫不丨丨悅懌支遁詩丨丨安沖漠王凝之蘭亭集詩烟熅柔風扇丨丨和氣淳鮑照擬)
(古詩為此令人多悲悒君當縱意自丨丨李演遠法師碑乃與寺之上首丨丨律師圖之將搆勝字悅徒勸工成之匪日鄭俠詩花)
(鑣柳策丨丨裏耘笠漁蓑笑語中)養怡(魏武帝詩盈縮之期不但在天丨丨之福可得永年)滋怡(阮籍東平賦潄玉液)
(之丨丨兮飲白水之清流)獲怡(陸機歎逝賦諒多顔之感目神何適而丨丨)遨怡(孫楚井賦枕元石以盥潄喜丨丨而)
(緩帶)既怡(孫楚榮啓期贊榮公温雅丨丨既懌)安怡(鮑照詩歲時多阻折光景乏丨丨)微怡(顔延之赭白馬賦乾)
(心降而丨丨)神怡(王肅之詩在昔暇日味存林嶺今我斯遊丨丨心静范仲淹記心曠丨丨)情怡(王融静行詩心怨動)
(紛繞丨丨輙遷互)顔怡(韋承慶靈臺賦或外静而中躁或情愠而丨丨)含怡(韋端符文玉之粹者若丨丨然)共怡
(常建太公晚遇詩兵馬更不獵君臣皆丨丨)融怡(鄭嵎詩畫輪寳馬從天上人間笑語聲丨丨韓偓詩春牽情緒更丨丨孔)
(武仲詩風色著人寒料峭日光生野暖丨丨張栻詩禽聲亦丨丨)新怡(韓維詩放懷得丨丨)
八神怡(梁簡文馬寳頌三農盛九榖滋萬祇悅丨丨丨)皇心怡(張九齡奉和聖製喜雨詩人和年豐丨丨則丨)心
慮怡(柳宗元栽竹詩豈伊紛囂間重以丨丨丨)無不怡(陸龜蒙詩鹿門先生才大小丨丨丨)士歡怡(廼賢詩拜)
(官納粟循舊典戰丨踴躍皆丨丨)陳永怡(北史丨丨丨名欣守宜陽郡得士衆心屢破齊兵為敵所憚)
含哺而怡(曹植魏德論黃吻之齔丨丨丨丨)
對語(意愜神怡)(同好自怡)(淡沲融怡)(耳順心怡)(三農稔六合怡)(鴛鷺集鶺鴒怡)(青嶂隠白雲怡)
摘句(花竹每相怡一瓢常自怡)(日長雞犬亦熙怡臨水看山意更怡)
尼(女夷切廣韻和也又山名)
韻藻仲尼(禮記丨丨燕居子張子貢言游侍縱言至於禮孝經丨丨居曾子侍左傳孟獻子以秦堇父為右生秦丕茲事)
(丨丨漢書藝文志宗師丨丨以重其言蔡邕薦邊讓表使讓生在唐虞則元凱之次運值丨丨則顔冉之亞)芻尼(許彦周詩)
(話記人作七夕詩押潘尼字衆人竟和無成詩者後因讀藏經呼喜鵲為丨丨乃知讀書不厭多傳燈錄二十四祖母夢吞明暗二)
(珠而孕一羅漢曰當生二子一即祖二即丨丨昔如來在雪山修道丨丨巢于頂上佛道成丨丨受報為那提國王佛記云汝後與)
(聖同脫無爽矣)象尼(杜甫詩豺遘哀登楚麟傷泣丨丨)摩尼(元稹别盧頭陀詩頓見佛光身上出已蒙衣内綴丨丨蘇)
(軾廉泉詩君看此廉泉五色綴丨丨王逢義僧行幡然掉臂辭還山弄丨丨僧大訢詩華壓雕闌護玉墀光涵珠網耀丨丨圓覺經)
(清淨丨丨寳珠映于五色随方各現注言性照圓眀也高僧傳什神邕丱角聰悟過人孔釋二典一讀能誦著作郎韋子春剛氣而)
(善學與之酬抗子春折角范舍人歎曰闍黎可謂塵外丨丨論中師子)王尼(晉書丨丨字孝孫初為護軍府軍士胡母輔之)
(與王澄傅暢劉輿荀邃裴遐等齎羊酒詣護軍門門吏疏名呈護軍護軍曰諸名士持羊酒來將有以也尼時給府養馬輔之等入)
(遂坐馬廐下與尼炙羊飲酒醉飽而去竟不見護軍護軍大驚即與尼長假遂免為兵朱橰詩九日無人過朱放十分舉酒酌丨丨)
陀羅尼(佛頂心經觀世音菩薩說此丨丨丨已天雨寳花繽紛而下宋僧無畏傳夫三藏之義者内為戒定慧外為經律論)
(以丨丨丨惣攝之也丨丨丨者是菩提速疾之論解脫吉祥之海三世諸佛生扵此門慧照所傳一燈而已)
增僧尼(梁書梁武帝禁止私利詔爰至丨丨當其地界止應依限守規)軍尼(北史倭國傳倭國官有丨丨猶中國牧宰)
(也八十戶置一伊尼翼猶里長也十伊尼翼屬一丨丨)宣尼(左思詠史詩寂寂揚子宅門無卿相輿言論凖丨丨辭賦擬相)
(如温庭筠上令狐相公啟丘眀作傳必受丨丨王隠著書先依庾亮劉琨詩丨丨悲獲麟)牟尼(梁簡文六根懴文丨丨鷲嶽之)
(光)伊尼(黃庭堅詩坐灘行郭索燒野得丨丨按翻譯名義丨丨鹿名)毗尼(毗婆羅論善分别戒名為丨丨藏吕溫衡)
(嶽儼公銘祝融靈山禹所治非天有道不可止中有丨丨出塵上以律視儼猶孫子登壇人師四十紀南方學徒宗奥旨黃庭堅詩)
(心潔似丨丨)潘尼(文章志丨丨字正叔少有清才位終太常又事物紀原僧史略云漢眀帝既聽劉峻等出家又聽洛陽婦)
(女阿丨等出家此蓋中國丨之始)景尼(北史裴寬傳裴尼字丨丨性宏雅有器局官御正大夫)濟尼(世說丨丨出入)
(王顧兩家曰王夫人神情閒散故有林下風顧家婦清心玉映自是閨中之秀)
于已尼(北史烏洛侯傳烏洛侯國去代都四千五百里自其國西北行二十日有丨丨丨大水所謂北海也)楚州尼
(酉陽雜俎楚州獻定國寳一十二初丨丨有丨真如忽有人接去天上天帝言下方有災令此寳鎮之其數十二楚州刺史崔侁表)
(獻焉)和林尼(輟耕錄丨丨有丨能吐珠玉雜寳)練行尼(海錄碎事孝文廢后馮氏貞謹有節操遂號丨丨丨)惡
邪尼(駢字馮霄丨丨丨火神也)靳孝尼(蘇軾詩正平獨肻從文舉中散何曾丨丨丨按袁凖字孝尼晉書嵇康將刑索)
(琴彈之曰昔袁孝尼嘗從吾學廣陵散吾每靳固之廣陵散于今絶矣)總持尼(釋大訢詩佛國親登七寳墀見超無見丨)
(丨丨)俱耶尼(雲笈七籖西方去中國六萬里外名丨丨丨之外極皓素之壟寒穴之野則尼維羅綠那之國一名雲胡月支)
(國國人夀六百歲)呼毒尼(漢書霍去病傳渾邪王謀欲降漢上令去病將兵往迎之既至長安天子所以賞賜數十鉅萬)
(封渾邪王萬戶為漯隂侯封其裨王丨丨丨為下摩侯)蔡子尼(晉書蔡謨傳謨父充字子尼時陳留號稱多士琅琊王澄)
(行經其界太守吕豫遣吏迎之澄問吏曰此郡人士為誰吏曰有丨丨丨江應元是時郡人多居大位者澄以其姓名問曰甲乙等)
(非君郡人耶吏曰是也曰然則何以但稱此二人吏曰向謂君侯問人不謂問位澄笑而止)
對語(神禹宣尼)(舍利摩尼)(覺士毗尼)(朴朔芻尼)(眠畢卓酌王尼)(彌天釋比丘尼)
漪(扵離切說文水波也通作猗)
韻藻漣漪(詩河水清且丨丨釋文猗亦作漪王維詩青翠漾丨丨儲光羲詩秋色浮渾沌清光随丨丨王禹偁詩宫簾垂)
(翡翠御水動丨丨趙孟頫詩萬柳堂前數畆池平鋪雲錦盖丨丨)淪漪(詩河水清且丨丨杜甫詩鼔浪揚丨丨柳宗元詩羇)
(禽響幽谷寒藻舞丨丨)直漪(詩河水清且丨丨梁簡文帝詩銀塘瀉清渭銅溝引丨丨司馬光詩疊鼔傳遥吹輕橈破丨丨)
瀾漪(爾雅丨丨水波也)迴漪(沈約詩河宗海若生蛟螭浮梁徑度跨丨丨)綠漪(張率詠躍魚應詔戢鱗隠繁藻)
(頒首承丨丨貢奎詩終當挂高帆春洲揚丨丨)春漪(吳均綠竹詩嬋娟障綺殿繞弱拂丨丨)清漪(宗夬詩輕雲流惠采)
(時雨亂丨丨江總詩浮藻漾丨丨黃庚詩數椽蕭灑瞰丨丨方䕫詩分流一瀉數百里直抵絶壑瀦丨丨)細漪(陰鏗詩夾篠澄)
(深渌含風結丨丨)風漪(韓愈蘄簟詩誰謂故人知我意卷送八尺含丨丨皮日休銷夏灣詩周迴二十里一片澄丨丨陸龜)
(蒙詩孤笻倚烟蔓細木横丨丨)寒漪(王安石詩北風卷丨丨朱子詩雨翁句法争清竒畫出疎影沈丨丨)曲漪(蘇軾詩上)
(流直而清下流丨而丨)
增不漪(文心雕龍激水丨丨槁木無陰自然之理也)散漪(畫品宋徽宗有竒風丨丨圖)洪漪(陸機詩陸陵峻)
(坂川越丨丨)乘漪(王融詩丨丨弄清曲)瀆漪(李白大鵬賦窮洪荒之壯觀浮萬里之丨丨)嵐漪(孟郊詩翠韻仙)
(窈窕丨丨出無端)碧漪(李賀詩金塘閒水搖丨丨林逋詩永嘉謝夢曾今在獨愧憑闌負丨丨吳師道詩千樹西湖浸丨丨)
澄漪(徐寅詩左右丨丨小檻前直隄高築古平川)平漪(韓維詩篙舟出隄去微風滿丨丨)南漪(蘇軾菩提寺丨)
(丨堂杜鵑花詩丨丨杜鵑天下無披香殿上紅氍毺)秋漪(文同詩朝陽媚丨丨)層漪(蔡襄士伸知已賦虹玉隠乎巉石砒)
(硃淪乎丨丨)晴漪(朱子詩步随流水玩丨丨)新漪(朱子詩且倚丨丨閒照影)圓漪(范成大詩丨丨暈雨點)蘭
漪(吳景奎詩烟波一櫂動丨丨)連漪(李巨仁詩丨丨寫雁行)淺漪(謝宗可詩新綠粼粼漾丨丨)汴漪(耶律)
(楚材詩鸞駕如江國龍舟泛丨丨)文漪(高啓詩清簟薦丨丨)
蘆之漪(吳越春秋伍員奔吳追者在後至江江中有漁父子胥呼之漁父因歌云日月昭昭乎寖已馳與子期乎丨丨丨子)
(胥止丨丨丨按越絶書漪作碕)凍未漪(党懷英詩水結東溪丨丨丨風凌枯木怒猶威)湖上漪(劉基詩便欲駕扁舟)
(泛彼丨丨丨)
對語(細瀫輕漪)(月浪風漪)(疊翠層漪)(爽籟晴漪)(風淡沲水淪漪)(香浮篆簟卷漪)(緱嶺月輞川漪)
摘句(楊花點碧漪輕舸汎澄漪)(倒景入清漪潄玉下漣漪)(濕飛雙翠破漣漪風過芹塘澹碧漪)
(越山青嶠蕩淪漪直送飛花入錦漪)
纍(力追切說文綴得理也亦作累漢書作絫廣韻索也亦作縲又姓晉七輿大夫丨虎)
韻藻纍纍(禮記丨丨乎端如貫珠漢書石顯傳印何丨丨綬若若邪易林桃李花實丨丨日息長大成熟甘美可食為我)
(利福論衡圖畫之工圖雷之狀丨丨如連鼔之形丁令威詩何不學仙冢丨丨王禹偁笻杖詩僰僮與笮馬入貢何丨丨文同何首)
(丸詩入臼杵萬過盈盤走丨丨陸游南門散策詩野蔓不知名丹實何丨丨又柔桑滿陌椹丨丨高啟葡萄詩晶珠千顆結丨丨)
湘纍(揚雄反離騷因江潭而&KR1081;記兮欽弔楚之丨丨注諸不以罪死曰纍陸龜蒙詩騷怨眀丨丨)槍纍(長楊賦木擁丨)
(丨以為儲胥注以木擁丨及丨繩連結也)
不解纍(國語諸侯甲丨丨丨兵不解翳弢無弓服無矢隠武事行文道注纍所以盛甲也)
增肥纍(漢書地理志真定國丨丨縣古肥子國)絶纍(漢書李廣傳敢男禹亦有勇常與侍中貴人飲侵陵之莫敢應)
(後愬之上上召禹使刺虎縣下圈中未至地有詔引出之禹從落中以劍斫丨丨欲刺虎上壯之遂救止焉注斫其索也)族纍
(漢書郊祀志秦巫祠杜主巫保丨丨之屬注巫保丨丨二神名)十絫(漢書注應劭曰十黍為絫丨丨為銖)僕纍(山海經青)
(要之山是多丨丨蒲盧注丨丨蝸牛也)吾纍(揚雄反離騷靈修既信椒蘭之唼佞兮丨丨忽焉而不早睹杜牧李甘詩儼雅)
(千官容鬱勃丨丨怒)係纍(王逸九思覽往昔兮俊彦亦詘辱兮丨丨李德裕聖功碑盡羅服聽悉數丨丨谷静山空靡有孑遺)
魁纍(王逸九思丨丨擠摧兮常困辱注丨丨迫促也)縹纍(王粲鶡賦逢虞人而見獲遂因執乎丨丨)印纍(柳宗元晉)
(問大者丨丨小者珠剖按謂猗氏之鹽)羈纍(柳宗元懲咎賦際窮冬而止居兮丨丨棼以縈纏)解纍(姚燧潘廉訪碑)
(猶已渴飢不身之私竭蹷丨丨必出是期)終纍(左傳吳太子丨丨敗楚舟師)
葛藟纍(詩南有樛木丨丨丨之)甘瓠纍(詩南有樛木丨丨丨之)見于纍(太玄經丨丨丨後乃克飛測曰)
(丨丨丨幾不足高也)
不失黍絫(漢書律歷志度長短者不失毫釐量多少者不失圭撮權輕重者丨丨丨丨)
對語(佩委印纍)(綿蕞黍絫)(郭索僕纍)(寬網解纍)(編貝粲貫珠纍)(蔦蘿施葛藟纍)
匜(弋支切說文盥器有柄可以注水)
韻藻巵匜(禮記敦牟丨丨非餕莫敢用注丨丨酒漿器)槃匜(儀禮公食大夫禮小臣具丨丨在東堂下注為公盥)
(也公尊不就洗開元禮皇帝皇后太后行事皆有丨丨)奉匜(左傳秦伯納女五人懷嬴與焉丨丨沃盥國語注嫡入扵室媵)
(御丨丨盥酉陽雜俎陸愓初娶董溪女每旦羣婢丨丨以銀奩盛澡豆陸不識輙沃水服之僧大訢詩入室猶横榻承顔或丨丨)
增執匜(儀禮丨丨者面西沃淳)鳳匜(博古圖商器通體設飾不一有䕫有螭有兕小者大者起伏偃仰頡頏差池不)
(可名狀又峙二角扵其前兩腋間别出兩鳳勢若飛動故因此名之)啓匜(博古圖銘曰啓作寳彛按商太丁之子曰乙乙之子)
(曰啓此銘啓者乃乙之子也形制渾厚字畫竒古盖商之器無疑)螭匜(博古圖漢有丨丨)旅匜(博古圖周孟皇父作)
(丨丨廣川書跋丨丨器類觚但容受勝爾)瓦匜(傅咸汙巵賦與觴杓之長辭曾丨丨之不若)洗匜(梁武帝議丨丨詔祭)
(祀用丨丨中水盥仍又滌爵爵以禮神宜窮精潔而一器之内雜用洗手外可詳議)銅匜(陸游詩又破丨丨半篆香又古丨丨)
(燒海南香)香匜(方岳詩丨丨相對歙溪晴)
三䕫匜(博古圖商器通體有䕫象而盖紋隠起者有三蜿蜒夭矯如得風雲之狀)司寇匜(博古圖周器是匜非他匜)
(比正如漢金銀錯鼒小而有適於用豈匜亦如鼐鼒之有别耶)雷紋匜(博古圖周有遍地丨丨丨)父癸匜(博古圖周)
(器銘曰爵方丨丨此丨也而銘有曰爵者豈詩所謂洗爵奠斝之意歟方事洗盥則不可無匜爾)距伯匜(博古圖周有丨)
(丨丨銘一十三字)牛足匜(博古圖周器四足無銘易曰坤為牛牛地類故其足斥以地之數偶而不方馬天類故其足圜)
(以天之形圜而不方今其足牛也斥而偶方而不圜盖莫不有法象耳)季姬匜(博古圖周器銘曰丨丨作丨是匜盥器也)
(易謂盥而不薦則潔以致誠而已奉祭祀者夫人之職此以季姬自銘盖其職歟)注水匜(博古圖漢有丨丨丨銘二十二)
(字此器形製如盂而淺且其旁復出一流與匜略不相類逮見其識文乃知匜也然所容三合其制特小恐凡格間所用者耳)義
母匜(博古圖周器義母者晉襄公謂杜祁也)
對語(龍勺鳳匜)(茗椀香匜)(鐵硯銅匜)(土鼔瓦匜)(撰杖屨具槃匜)(龍頭鼎牛足匜)
犧(許羈切說文宗廟牲色純曰丨全體曰牲又見歌韻)
韻藻包犧(易丨丨氏之王天下也始作八卦以通神明之德以類萬物之情按包與庖同史記結網罟以教佃漁故曰宓)
(犧氏養犧牲以庖厨故曰庖犧注宓一作伏邵雍詩此言如不信試請問丨丨)伏犧(見上朱子詩若識無心含有象許君親見)
(丨丨來犧通作羲)騂犧(詩享以丨丨是饗是宜)人犧(左傳丨丨實難已犧何害正義人之有純德寵之如犧後實招)
(禍難矣已子之有純德有何害也又通鑑外紀湯時大旱太史曰當以丨丨湯以身為犧禱于桑林雨大至)已犧(見上)憚
犧(左傳賓孟見雄雞自斷其尾侍者曰丨其為丨也)純犧(春秋正義祭犧當用純色之牲高唐賦進丨丨禱璇室宋仁宗)
(南郊御札裸鬯酒扵世室進丨丨扵泰畤因以昭孝範俗延祚庇民)代犧(易齋笑林唐武后疾閻朝隠以身丨丨沐浴伏於俎)
(盤令僧道迎至神所會疾愈特加賞賚張元一畫丨丨圖)
太廟犧(韓愈詩孤豚服糞壤不慕丨丨丨)
增陳犧(禮記丨其丨牲備其鼎俎)展犧(周禮大祭祀丨丨牲繫於牢頒于職人)齊犧(左傳晉人將尋盟齊人不)
(可叔向曰晉禮主盟懼有不治奉承丨丨而布諸君求終事也注丨盟之丨牲)三犧(左傳介葛盧聞牛鳴曰是生丨丨皆用之)
(矣又為六畜五牲丨丨以奉五味注丨丨祭天地宗廟之犧也兩都賦扵是薦丨丨效五牲)廪犧(漢書左内史更名左馮翊)
(有丨丨令丞尉注廪主藏榖犧主養牲皆所以供祭祀也後漢書和帝紀永元十年復置丨丨官)不犧(晉書虞預傳預議老)
(牛丨丨禮有常制自頃衆官拜授祖贈屠殺牛犢動以十數傷財敗俗所虧不少)畏犧(莊子或聘于莊子莊子應其使曰子)
(見夫犧牛乎衣以文繡食以芻菽及其牽而入太廟雖欲為孤犢其可得乎郭注樂生者丨丨而辭聘班固幽通賦抗爽言以矯情)
(兮信丨丨而忌鵩)百犧(山海經自錢來之山至于騩山華山冢也其祠之禮太牢羭山神也祠之用燭齋百日以丨丨)黑
犧(山海經首山䰠也其祠用稌丨丨太牢之具蘖釀)善犧(越絶書益死之後啓歲丨丨牲以祠之經曰夏啓丨丨于益此)
(之謂也)芻犧(論衡宋公鮑之身有疾祝曰夜姑掌將有事扵厲者厲鬼杖檝而與之言曰何而粢盛之不膏也何而丨丨之)
(不肥碩也何而珪璧之不中度量也而罪歟其鮑之罪歟)甌犧(神異經餘姚人虞洪入山采茗遇一道士曰予丹丘子也聞子)
(善具飲惠山中有大茗可以相給子他日有丨丨之餘乞相遺也因立奠祀果穫大茗焉注犧木杓也)牷犧(七發純粹丨丨)
(獻之公門)簡犧(陸機七徵丨丨羽族考牲毛宗)龜犧(傅亮演慎論故漆園外楚忌在丨丨商洛遐遯畏此駟馬)龍犧
(謝朓雩祭樂歌停丨丨徧觀此涷雨飛祥風靡)豐犧(庾信樂府日至大禮丨丨上辰)醇犧(魏徵樂章潔粢登俎丨丨入饋)
郊犧(裴振雉尾扇賦彼雞何知方論其肥乃自斷扵丨丨)皇犧(朱子詩丨丨古神聖)廟犧(陸游詩丨丨烏得為孤豚)
未受犧(後漢書邊讓傳怪此寳鼎丨丨丨牛大羹之和久在煎熬臠割之間)十二犧(隋書北齊以夏至日禘崑崙皇)
(地祗于方澤以武德皇后配神州社稷天下山水並從祀用牲丨丨丨)麫為犧(通鑑梁武帝以丨丨丨牲)生子犧
(淮南子決鼻而羈丨丨而丨)被繡犧(抱朴子子永歎天倫之偉漆園悲丨丨之丨)東鄰犧(揚雄太常箴丨丨之)
(丨牛不如西鄰之麥魚)大宛犧(徐幹七喻丨丨之丨三江之魚)清廟犧(陸龜蒙詩誰若靈囿鹿誰猶丨丨丨)免
為犧(劉基詩周雞從此丨丨丨)
對語(白牡騂犧)(備俎豐犧)(五鼎三犧)(璧馬廪犧)(天閑駟清廟犧)(嫌籠鳥憚繡犧)
飴(與之切米蘖煎也又乾糖也或作&KR0961;)
韻藻如飴(詩周原膴膴堇荼丨丨注言周原土地之美物之苦者亦甘山海經西北峚山其上多丹木員葉而赤莖黃華)
(而赤實其味丨丨晉書嵇康遇王烈共入山得石髄丨丨烈自服半餘半與康凝而為石晉中興書甘露者仁澤也其凝如脂其美)
(丨丨越采葛婦歌嘗膽不苦甘丨丨鄭嵎詩青錢瑣屑安足數白醪軟美甘丨丨陸龜蒙奉酬魚牋詩輕如隠起膩丨丨除却鮫工)
(解製稀虞集詩一杯濃露滑丨丨灌溉清凉可療飢雲笈七籖大淵玉漿甘丨丨近在吾身子不知何處取之蓬萊溪)含飴
(後漢書馬皇后紀吾但當丨丨弄孫不能復關政矣)瓊飴(神仙傳謝玄卿遇仙設素麟脂丨丨酒)酥飴(蘇軾詩小餅如)
(嚼木中有丨與丨)
增調飴(戰國策王獨不見夫蜻蛉乎六足四翼飛翔乎天地之間俛啄蚉䖟而食之仰承甘露而飲之自以為無患與人無)
(爭也不知夫五尺童子方將丨丨膠絲加已于四仞之上而下為螻蟻食也)勿飴(宋史朱昂廣閑情賦苟一鳴而驚人何五)
(鼎而丨丨)得飴(吕氏春秋仁人之丨丨以養疾待老也)目飴(淮南子淄出丨丨注山名)見飴(淮南子柳下惠丨丨)
(曰可以養生盜跖丨丨曰可以黏牡見物同而用之異也注牡戶鍵也)石飴(本草石蜜一名丨丨味甘調五臟益氣強志療)
(百病服之不飢皮日休懷茅山詩五色香烟惹内文丨丨初熟酒初醺)成飴(格物叢話蔗有紫色者有青色者笮取其汁煎)
(之即可丨丨)醴飴(范純仁詩素液濃甘勝丨丨)荼飴(郝經橄欖詩海嶺瘴天黑異味翻丨丨)
不能飴(杜牧詩歸來煮豹胎饜飫丨丨丨)碩且飴(張憲詩橘洲之實丨丨丨)芳以飴(劉基前有尊酒行前)
(有尊酒丨丨丨舉杯欲飲且置之丈夫有志可帥氣胡為受此麴蘖欺)
甘而不飴(酉陽雜俎魏武言蒲萄丨丨丨丨酸而不酢)
對語(石髄瓊飴)(視膳含飴)(吞餌黏飴)(水醴荼飴)(茶潑乳蔗煎飴)(雲作液露如飴)
摘句(甘瓜味過飴玉舘設膠飴)(天上瓊酥味勝飴羽人遺我龍洞飴)
而(如之切說文頰毛也又語助又汝也)
韻藻遠而(逸詩豈不爾思室是丨丨後漢書左周黃列傳論向使廟堂納其高謀疆場宣其智力帷幄容其謇辭舉厝禀)
(其成式則武宣之軌豈其丨丨張隨葉公好龍賦嗟豢氏之莫遇望雲津之丨丨禇朝陽五絲詩把酒時申奠汨羅空丨丨)已
而(論語丨丨丨丨今之從政者殆而鄭谷蜀江有弔詩孟子有良策惜哉今丨丨按僖宗幸蜀田令孜用事左拾遺孟昭圖疏論)
(之令孜使人沉之蟇頤津)殆而(見上元稹觀兵部馬射賦&KR1154;爾摧斑示偏工于小者安然飛鞚固無憂于丨丨)好而(漢書)
(韋賢傳我雖鄙耉心其丨丨我徒侃爾樂亦在而)在而(見上)愴而(張載詩雲乖雨絶心乎丨丨)企而(陶潜詩尚)
(想孔汲庶其丨丨)
鱗之而(周禮考工記梓人為筍簴凡攫閷援簭之類必深其爪出其目作其丨丨丨注丨龍蛇之屬丨丨頰&KR1867;也芥隠筆記)
(荆公在歐公坐送裴如晦知吳江以黯然銷魂惟别而已分韻時老蘇得而字押談詩究乎而荆公又作而字二詩采鯨抗波濤風)
(作丨丨丨又傲兀何賓客兩忘我與而最為工君子不欲多上人王蘇之憾未必不稔于此也)我與而(見上)究乎而
(見上按詩俟我于著乎而充耳以素乎而尚之以瓊華乎而)
偏其反而(逸詩唐棣之華丨丨丨丨)
增餒而(左傳若敖氏之鬼不其丨丨)肥而(漢書地理志遼西郡肥如莽曰丨丨)不而(漢書地理志樂浪郡有丨)
(丨縣東部都尉治)齊而(漢書韋玄成傳玄成作詩自劾責曰誰謂華高企其丨丨誰謂德難厲其庶而)庶而(見上)意
而(莊子鳥莫智扵丨丨玄虚子仙志周穆王迎丨丨子居靈卑之宫訪以至道後欲以為司徒丨丨子愀然不悅化為元鳥飛入)
(雲中故後人呼玄鳥為丨丨)礥而(太玄經丨丨閑而拔我奸而)閑而(見上)魁而(太玄經丨丨顔而玉帛班而)
顔而(見上)班而(見上)粘而(急就篇注餅之為言并也言其丨丨也而訓作膩)褘而(東京賦漢帝之德侯其丨)
(丨注禕美也)悽而(王粲贈士孫文始詩人亦有言靡日不思矧伊嬿婉胡不丨丨)衎而(吳都賦于是樂只丨丨歡飫無)
(匱)殷而(吳都賦都輦丨丨四奥來暨)悵而(陶潜詩静言孔念中心丨丨)漣而(謝惠連古冡文捨畚悽愴縱鍤)
(丨丨)
或言而(公羊傳而者何難也乃者何難也曷為丨丨丨或言乃乃難乎而也)難乎而(見上)拔奸而(見礥而下)
誦學而(劉克莊田舍即事詩鄰壁嘲啾丨丨丨)何異而(楊載詩榮悴既有時大小丨丨丨)命也而(丁復)
(有鳥篇相彼鳴琴匪絃伊絲哀于塗人宜莫我知聖或弗濟伊丨丨丨)
鴟(處脂切說文鷂也又盛酒瓶)
韻藻茅鴟(左傳慶封來奔叔孫穆子食之不敬使工為之誦丨丨亦不知注逸詩名刺不敬之詩爾雅丨丨怪鴟注似鷹)
(而白)怪鴟(見上)蹲鴟(史記貨殖傳卓氏曰吾聞汶山之下沃野下有丨丨食之至死不饑注水鄉多鴟一曰大芋顔氏家)
(訓江南有一權貴讀誤本蜀都賦注解丨丨芋也乃為羊字人饋羊肉荅書云損惠丨丨舉朝驚駭張載詩丨丨蔽地生朱子詩沃)
(野無凶年正得丨丨力又採蘭雜志橋柱下横水入河中者謂之丨丨)附鴟(張衡文吾感去鼃丨丨悲爾先笑而後號也)
寒鴟(蕪城賦饑鷹厲吻丨丨嚇雛李頎詩㠝岏枯柳宿丨丨)
送一鴟(黃魯直詩時丨丨丨開鎻眉)
增畫鴟(禮記前有塵埃則載鳴鳶疏鳶鴟也鴟鳴則風生風生則塵埃起丨丨于旌首而載之衆見咸知以為備也)梟
鴟(詩為丨為丨抱朴子丨丨屯飛則鴛鳳幽集)&KR2301;鴟(爾雅疏茅鴟&KR2301;也郭云今丨丨也似鷹而白)餓鴟(南史曹景)
(宗傳弓作霹靂鳴箭如丨丨叫)踞鴟(抱朴子捨鸞鳳之材適枳棘之藪競腐鼠于丨丨而枉尺以直尋)化鴟(顔氏家訓)
(世人但知私財不入公事夙辦便云我能治民不知誠已刑物執轡如組反風滅火丨丨為鳳之術也)六鴟(易林五鳥丨丨)
(相對蹲跂禮讓不興虞芮爭訟)鵲鴟(易林怒非其怨貪妬腐鼠而呼丨丨自令失餌)烏鴟(易林丨丨摶翼以避陰賊)鶹
鴟(易林丨丨娶婦深目窈身折腰不媚與伯相背)角鴟(談藪濟州長史李翥常為主人朝士咸集幽州長史陸仁惠不來翥)
(甚銜之周彦淵曰一目之羅豈能獲鳥翥眇一目陸號丨丨本草拾遺鴟鵂别名丨丨)愁鴟(劉孝威詩丨丨集古樹白鷺隠)
(青苗)嘯鴟(沈約詩茅棟丨愁丨平崗走寒兔)病鴟(韓愈有丨丨詩)嚇鴟(王禹偁詩丹山困丨丨)凍鴟(歐陽)
(修對雪詩兒吟雛鳳語翁坐丨丨蹲)
下雙鴟(魏書秦王翰弟幹善弓馬以騎從眀元于白登之東北有雙鴟飛鳴于上帝命左右射之莫能中鴟旋飛稍高幹以)
(二箭丨丨丨帝賜之御馬弓矢以旌其能軍中因號幹為射鴟都將)散為鴟(春秋運斗樞玉衡星丨丨丨)三危鴟
(山海經三危之山有鳥焉一首而三身其狀如&KR2253;其名曰鴟)太山鴟(鹽鐵論夫丨丨丨啄腐鼠于窮澤幽谷之中非有害)
(于人也今之有司盜主財而食之于刑法之旁不知機之是發又以嚇人其患惡得若丨丨之丨乎)羅得鴟(列仙傳季仲甫)
(夜卧床上或為鴟鳥後至沓縣巨山上候北風當飛渡南海山上有羅鷹者丨丨丨視之仲甫也後留更三年自云往崑崙山)祠
代鴟(顔氏家訓或問曰東宫舊事何以呼鴟尾為祠尾荅曰張敞者吳人不堪稽古随宜記注遂鄉俗訛繆造作書字耳吳人)
(呼祠祀為鴟祀故以丨丨丨)鶻生鴟(酉陽雜俎丨丨三子必有一丨)北山鴟(朱穆與劉伯宗絶交詩丨丨有丨不)
(潔其德飛不正向寢不定息)城上鴟(韋應物雜體詩孤奉肉食恩何異丨丨丨)酒千鴟(蘇軾詩金錢百萬丨丨丨)
(按漢書注鴟夷即今盛酒鴟也)
對語(浮蟻蹲鴟)(竹&KR1338;茅鴟)(笑鷃嚇鴟)(皮棲鵠旌載鴟)(貯書簏盛酒鴟)(刀銜雀箭叫鴟)
推(又隹切說文順遷也一曰窮詰也廣韻排也增韻擇也奬也奉也尋繹也)
韻藻善推(孟子古之人所以大過人者無他焉丨丨其所為而已矣)類推(漢書終軍傳夫眀闇之徵上亂飛鳥下動)
(淵魚各以丨丨)衙推(老學庵筆記北人謂醫為丨丨按舊唐書鄭注傳注以藥術依李愬署為節度丨丨又圖繪寳鑑路丨丨)
(善畫魚體致純古)素推(蘇軾詩吾徒本學道窮逹理丨丨)
舉世推(岑參詩令德當時重高門丨丨丨)物理推(杜甫詩古時君臣合可以丨丨丨)衆多推(杜甫詩激)
(揚音韻徹藉甚丨丨丨)天下推(李白詩夫子工文世絶竒五松新作丨丨丨)意可推(歐陽修詩獲麟不為瑞其)
(丨乃丨丨)
增節推(蘇軾有送俞丨丨詩按宋史職官志凡節度推判官從軍額察推及支使從州府名)察推(見上)愍推(揚雄)
(河東賦嗟文公而丨丨兮勤大禹扵龍門)鞠推(蔡邕胡公碑丨丨息于官曹)相推(劉實崇讓論當時之人莫肯丨丨賢)
(愚之名不别耿湋詩庇人寧自愛食蘗謬丨丨蔡珪感遇詩俗子未易識絶藝聊丨丨)選推(江淹賜赦交州詔其股肱文武)
(詳材丨丨)情推(庾信文約法丨丨繁辭理遣)三推(盧照隣釋疾文或以日臨命以歲加時再轉兮再攷三命兮丨丨)
細推(杜甫詩丨丨物理須行樂僧清珙詩丨把浮生事理丨)雄推(元稹詩丨丨三虎賈秀擢八龍荀)誰推(薛能)
(楊柳枝詞劉白蘇臺總近時當初章句是丨丨)究推(梅堯臣詩范侯實有揚雄學咸云此理難丨丨)免推(朱子和戴主簿)
(詩擬借韋編訂龍馬丨丨納甲話蟾蜍)
一國推(晉書楊方傳乃是丨丨所丨豈但牧豎中逸羣耶)衆議推(舊唐書盧懷慎傳李傑勤苦絶倫貞介獨立公)
(家之事知無不為幹時之材丨丨丨許)用道推(謝靈運詩寄言攝生客試丨此丨丨)里閭推(薛登論選舉疏禮節)
(之士毓德自修丨丨丨高然後為府寺所辟)五運推(徐陵為陳高祖與周宰相書昔有天地便立帝王革昊惟農遷虞斯)
(夏莫不三靈所佑丨丨相丨)三臺推(盧照隣悲窮通文嘗謂五府交辟丨丨共丨朝紆會稽之綬夕獻長楊之辭)昔
所推(蘇頲詩河尹政成朞為汾丨丨丨)謬見推(韋應物詩讀書事已晚把筆學題詩兩府始收跡南宫丨丨丨)力
命推(獨孤及詩疇昔行藏計袛將丨丨丨能令書信數猶足緩相思)幽賾推(柳宗元詩著書逾十年丨丨靡不丨)變
化推(杜牧詩自古皆一貫丨丨安能丨)獨步推(陸龜蒙詩或有妙絶賞或為丨丨丨)物外推(陸龜蒙詩類既)
(區中寡朋當丨丨丨)四絶推(黃滔詩信士三公作靈蹤丨丨丨)霍家推(僧無可詩門風荀氏敵劍藝丨丨丨)卦
節推(朱子丹竈詩仙人推卦節煉火守金丹)哲人推(程鉅夫詩端由天子聖亦在丨丨丨)可逆推(柳貫詩古)
(人善觀人其孚如眡龜後是數十年理事丨丨丨)介之推(左傳晉侯賞從亡者丨丨丨不言禄禄亦弗及遂隠而死晉侯)
(求之不獲以綿上為之田曰以識吾過且旌善人新序晉文公反國介子推無爵祿遂去而之介山之上文公求之不得乃焚其山)
(子推不出而焚死後漢書周舉傳遷并州刺史太原舊俗以介子推焚骸有龍忌之禁至其亡月咸言神靈不樂舉火由是士民每)
(冬中輒一月寒食莫敢烟㸑老小不堪舉既到州乃作弔書以置子推之廟宣示愚民使還温食扵是風俗頗革孟雲卿詩貧居往)
(往無烟火不獨眀朝為子推)顔之推(北史文苑傳丨丨丨字介年十二遇梁湘東王自講莊老之推便預門徒虛談非其)
(所好還習禮傳博覽書史無不該洽辭情典麗江陵破奔齊大為祖珽所重撰家訓二十篇)
對語(澤被恩推)(交辟衆推)(禮讓情推)(羣萃類推)(三辰合五運推)(表王斶旌介推)
縻(靡為切繫也說文牛靷也亦作靡)
韻藻羈縻(司記司馬相如傳其義丨丨勿絶而已漢書陳湯傳中國與夷猶有丨丨不絶之義唐書李密傳遼水之東朝)
(鮮之地禹貢以為荒服周王棄而不臣示以丨丨逹其聲教苟欲愛人非求拓土)綆縻(王粲詩淚下如丨丨劉禹錫詩炎空)
(忽淒緊高霤懸丨丨)纓縻(王融序屈膝厥角請受丨丨)歲縻(韓愈文丨丨廪粟)
青絲縻(劉孝威詩珠丸蘇合彈金繳丨丨丨)
增見縻(晉書夏侯湛傳今值有道之世當太平之會不攘袂奮氣發謀出竒使鶴鳴受和好爵丨丨乃屈身郎署約志勤卑)
(不亦羸哉)長縻(張協七命旍弓騂騂輿馬翹翹乃奮丨丨是轡是鑣虞世南獅子賦何虞者之維縶驚牙爪之可怖頓金鎻而)
(丨丨閟鐵牢而永固)洪縻(潘岳藉田賦降靈壇撫御耦坻場染屨丨丨在手)自縻(謝朓詩魚鳥余方翫纓緌君丨丨元)
(稹詩鵷侣從兹洽鷗情轉丨丨)横縻(賈至陜州鐵牛頌丨丨林綆匹進雲鍤尋下體之極逹純陰之精)索縻(韓愈詩汝)
(頭有韁繋汝脚有丨丨)繋縻(柳宗元懲咎賦日施陳以丨丨兮邀堯舜與之為師蘇軾賀啟君臣之恩丨丨之扵前妻子之)
(計推荷之扵後)飛縻(柳宗元晉問收歛攻教掉手丨丨指毛命物百步就羈)永縻(柳宗元祭杜河中文焜燿昌時振宣)
(後學命服之盛光于列岳謂保豐福丨丨王爵)攬縻(劉禹錫歌牛叟丨丨而對)斷縻(元稹詩淚流如丨丨)屢縻(王瑗)
(謝表高榮好爵疊委丨丨入掌便蕃傍參侍從)掛縻(王令詩百誦百再拜下淚如丨丨)食縻(王令詩人生天地間常苦)
(丨所丨)拘縻(釋德洪過醴陵驛詩此生一寄耳夢幻相丨丨)
好爵縻(易我有丨丨我與爾丨之白居易詩既在高科選還從丨丨丨)縣爵縻(何承天安邊論丨丨以丨之設禁以)
(威之)舟可縻(柳宗元鐵爐步志江之滸凡丨丨丨而上下者曰步)解耕縻(蘇軾詩殺牛留客丨丨丨)世所縻
(蘇軾送張安道赴南都留臺詩我公古仙伯超然羡門姿偶懷濟物志遂為丨丨丨)冠帶縻(張羽詩俱無丨丨丨)不願
縻(袁凱詩好爵丨丨丨)
狂牛無縻(崔瑗周府君碑其下注也若奔車失轡丨丨丨丨)
對語(脩綆長縻)(婁絡羈縻)(虎落牛縻)(掉鞅飛縻)(嘉名錫好爵縻)(弓旌賁組綬縻)
璃(吕支切廣韻琉丨)
韻藻琉璃(漢書西域傳作流離晉書王濟傳帝嘗幸其宅供饌甚豐悉貯丨丨器中又滿奮侍武帝坐北窗丨丨實密似)
(疎奮有寒色世說王公與朝士共飲酒舉丨丨盌謂伯仁曰此盌腹殊空謂之寳器何耶荅曰此盌英英誠為清徹所以可貴耳十)
(洲記方丈山上有丨丨宫廣雅丨丨珊瑚皆為珠唐景龍文館記召侍臣學士食櫻桃飲酴醿酒並以丨丨盤和以香酪杜陽雜編)
(咸通中同昌公主出降製水精火齊丨丨等牀搘以金龜銀螯杜篤論都賦椎蜯蛤碎丨丨古樂府飲酒樂蒲萄四時芳醇丨丨千)
(鍾舊賓梁昭眀太子詩玉帳水丨丨簡文帝西齋行馬詩雲開瑪瑙葉水淨丨丨波吳均詩南窗帖雲母北戶映丨丨劉孝威詩青)
(鋪綠璅丨丨扉徐陵玉臺新咏序丨丨硯匣終日隨身翡翠筆牀無時離手庾信謝趙王示新詩啟丨丨彤管鵲顧鸞迴宛轉綠沉)
(猿驚雁落崔融嵩山啟母廟碑周施瑇瑁之椽徧覆丨丨之瓦權德輿石帆山靈泉記淨如醍醐瑩若丨丨顧况詩常將心地學丨)
(丨白居易新池詩忽看不似水一泊稀丨丨李賀屏風曲蝶棲石竹銀交關冰凝鴨綠丨丨錢錢惟演詩雕屏涵火齊寳帳隔丨丨)
(許衡詩一灣晴碧捲丨丨馬祖常詩馬酒金盤流沆瀣凌人玉井出丨丨黃庚依綠亭詩闌角寒光搖翡翠簷牙倒影浸丨丨揚維)
(楨修月匠歌天公弄丸七寳鈿脆如丨丨拆如線又盛弘之荆州記機山有草名丨丨食之可已風)玻璃(梁四公記扶南大舶)
(從西天竺國来賣碧丨丨鏡内外皎潔置五色物于其前向眀視之不見其質酉陽雜俎千歲積冰結為丨丨一說獅子乳以金銀)
(寳器盛之皆滿唯丨丨則否梅堯臣詩銀瓶索酒傾丨丨張耒詩塵埃可洗憂可豁待君一勺丨丨泉任詢詩花濃香腽肭泉瑩冷)
(丨丨)
黃琉璃(韓愈蘄簟詩携來當晝不得卧一府傳看丨丨丨又戴昺詩小牀蘄簟展琉璃)
十種琉璃(魏略大秦國多赤白黑綠黃青紺縹紅紫丨丨丨丨)
增琳璃(張勝之湛露晞朝陽賦氣色濃兮猶茂枝幹燥兮如滌初將比玉已減其丨丨稍欲如珠復消夫玓瓅)
璧琉璃(宋書符瑞志丨丨丨王者不隠過則至)青琉璃(洞冥記元鼎元年起招仙閣編翠羽麟毫為簾丨丨丨為)
(扇又東方朔遊吉雲之地得玄露青露盛丨丨丨以獻帝徧賜羣臣得嘗者老者皆少疾者皆愈)碧琉璃(杜陽雜編德宗)
(時吳眀國貢鸞蜂蜜其蜜色碧貯白玉椀表裏如丨丨丨食之長夀杜牧詩鈿尺裁量減四分丨丨丨滑裹春雲李涉詩水似晴天)
(天似水兩重星點丨丨丨歐陽修詞溶溶春水浸春雲丨丨丨滑淨無塵又臨濟語錄龍生金鳳子衝破丨丨丨)紅琉璃
(杜陽雜編同昌公主出降宅于廣化里夜則以丨丨丨盤盛夜光珠令人捧立堂中而光眀如晝焉孟郊詩忽驚丨丨丨千艷萬艷)
(開袁角詩洱河西傾去無底晴日倒射丨丨丨)紫琉璃(庾信詩照日食樏丨丨丨)白琉璃(白居易詩雙瓶丨丨丨)
白玻璃(徐璣梅詩是誰曾種丨丨丨夐絶寒荒一點竒)
五色琉璃(西京雜記高祖斬白蛇劍上有七采珠九華玉為飾雜厠丨丨丨丨為匣)白光琉璃(西京雜記漢武)
(帝時身毒國獻連環羈皆以白玉為之瑪瑙石為勒丨丨丨丨為鞍在暗室中常照十餘丈光眀如晝)萬頃琉璃(異聞)
(錄開元中眀皇與申天師洪都客夜遊月中下視玉城嵳峩若丨丨丨丨田翠色冷光相射炫目杜甫渼陂行波濤丨丨堆丨丨范)
(純仁詩丨丨丨丨蹙翠鱗)
祁(渠脂切爾雅徐也廣韻盛也大也又州名又姓黃帝二十五子之一)
韻藻祁祁(詩被之丨丨薄言旋歸傳被首飾也丨丨舒遲貌去事有儀也又采蘩丨丨傳盛也又興雨丨丨傳多也又諸)
(娣從之丨丨如雲傳丨丨徐靚也漢書韋賢傳丨丨我徒戴負盈路又既耉致位惟懿惟奐厥賜丨丨百金洎館楊翮神廟樂歌互)
(招搖兮爛丨丨劉禹錫國學新修五經壁本記俾我學徒絃歌以時切切丨丨不放不嬉庶乎遒人來采我詩儲光羲詩籍籍歌五)
(袴丨丨頌千箱宋濓詩虎籞秋嚴威閃閃龍樓日轉影丨丨)虒祁(左傳晉築丨丨之宫)杜祁(左傳丨丨以君故讓偪姞)
(而上之以狄故讓季隗而已次之故班在四注君謂襄公)宋祁(宋史丨丨字子京與兄庠同時舉進士禮部奏祁第一庠第三)
(章獻太后不欲以弟先兄乃擢庠第一而寘祁第十八呼曰二宋以大小别之祁兄弟皆以文學顯而祁尤能文善議論然清約莊)
(重不及庠論者以祁不至公輔亦以此云修唐書十餘年出入内外常以稿自随為列傳百五十卷贈尚書謚曰景文)
昭餘祁(周禮職方正北曰并州其澤藪曰丨丨丨爾雅作昭余祁)無支祁(岳瀆經禹治水獲丨丨丨形如獮猴力踰)
(九象命庚辰制之鎖于龜山之足淮水乃安)
增伊祁(史記注堯姓丨丨氏皇甫謐云堯初生時其母在三阿之南寄于伊長孺之家故從母所居為姓寰宇記丨丨山在)
(完縣之西堯母所居後魏孝文帝祭嵩高山文軒轅曜哲丨丨載形按禮記作伊耆)黎祁(陸游詩拭盤堆連展洗鬴煮丨丨自)
(注連展淮人以名麥餌丨丨蜀人以名豆腐)練祁(高啟有丨丨農隠歌按一統志丨丨塘在蘇州府嘉定縣又名練川界縣)
(市中仰承江水清徹如練故名)
食于祁(左傳注祁奚丨邑丨丨因以為氏又王績遊北山賦序吾周人也本家于祁)
綏(息遺切所執轡之總一曰安也又却也左傳注古名退軍為丨)
韻藻授綏(禮記君出就車則僕并轡丨丨又凡僕人之禮必丨人丨)執綏(論語升車必正立丨丨)交綏(左傳)
(晉人從秦師扵河曲丨丨注秦晉志未能堅戰短兵未致爭而兩退故曰丨丨盧思道檄曾未丨丨雲卷霧散庾信移文宿無鬭志)
(不獲丨丨閻伯璵彈棋局賦恥丨丨而退旅尚彼廢而我全杜甫詩凡百慎丨丨杜牧表李廣材能充國沉勇但能閉壁豈敢丨丨)
死綏(司馬法將軍丨丨有前一尺無却一寸杜牧詩丨丨却是古來有驕將自驚今日無)
福履綏(詩樂只君子丨丨丨之又王粲詩君子福所綏)
增寵綏(書惟其克相上帝丨丨四方)永綏(書弘乃烈祖律乃有民丨丨厥位毗予一人孫逖冊信成公主文光昭閫)
(德弘長國風無怠厥心丨丨介福)克綏(書丨丨厥猷惟后又丨丨先王之禄永底烝民之生)撫綏(書天監厥德用集大)
(命丨丨萬方唐眀皇賜諸刺史詩恤惸且存老丨弱復丨強王禹偁詩睿睠偏稱賞天顔極丨丨又柳識琴會記贊皇公弦琴樊公)
(和之演操相應澄清丨丨逓為伯牙更為子期)底綏(書紹復先王之大業丨丨四方王粲鐘銘丨丨六合纂定庶邦)綏綏
(詩有狐丨丨在彼淇梁塗山歌丨丨白狐九尾龐龐又荀子丨丨兮其有文章也釋名雪綏也水下遇寒而凝丨丨然下也張率詩)
(朝霜白丨丨)貳綏(禮記君車將駕則僕執策立扵馬前已駕僕展軨效駕奮衣由右上取丨丨跪乘疏綏有二一是正綏擬)
(君之升一是副綏擬僕右之升故僕振衣畢取副丨丨而後升也)正綏(見上)副綏(見上)說綏(禮記車則丨丨執以)
(將命按說音脫)良綏(禮記執君之乘車則坐僕者右帶劍負丨丨注丨丨正綏也)散綏(禮記以丨丨升執轡然後步注)
(丨丨貳綏也)策綏(禮記獻車馬者執丨丨耶律楚材詩發軔裝琴劍登車執丨丨)鎮綏(晉書劉弘傳恢宏奥略丨丨南)
(海)養綏(宋書符瑞志麒麟者仁獸也春鳴曰扶幼夏鳴曰丨丨)來綏(宋書樂志文教敷武功巍普被四海萬邦望風)
(莫不丨丨馮衍刀陰銘温温穆穆配天之威苗裔無疆福祿丨丨裴秀大蜡詩飲饗清祀四方丨丨沈約眀堂樂歌靈威以降百禄)
(丨丨)茂綏(汲冢周書式用休亦先王丨丨厥心敬恭承之)縱綏(司馬法古者逐奔不遠丨丨不及不遠則難誘不及則難)
(陷又丨丨不過三舍注縱作從)君綏(韓詩外傳顔淵曰願得小國而相之丨丨扵上臣和扵下垂拱無為動作中道)玉綏
(子虚賦錯翡翠之威蕤繆繞丨丨注王車之綏以玉飾之也)蕤綏(甘泉賦蠖略丨丨灕虖襂纚注龍行貌)外綏(東都)
(賦内撫諸夏丨丨百蠻)受綏(崔駰車左銘正位丨丨車不内顧)靖綏(蔡邕始加元服表通遵太和丨丨六合)咸
綏(王粲安臺新福歌武功既定庶士丨丨魏收文風聲振赫九域丨丨)仰綏(陸機七徵丨丨瑰木俯積瑌石)妥綏(陸機)
(詩儀刑祖宗丨丨天保)翻綏(沈約詩丨丨臨廣甸)緝綏(獨孤及謝表謹當竭力守官正身率下勉勵苦節丨丨疲人李)
(商隠啟雖居隣佐亦委丨丨)垂綏(柳宗元乞巧文插竹丨丨注綏與緌同)惠綏(張元晏封雅王稹瓊王祥制固安萬)
(邦丨丨羣品)旁綏(元稹授李絳僕射兼兵部制卧理不獨專在扵郡符端右可以丨丨于戎政)安綏(范鎮送程端眀)
(再鎮成都詩自昔公坐嘯至今人去思朝廷慎東注方面要丨丨)索綏(史通前凉秀才丨丨作凉國春秋)
福禄綏(詩君子萬年丨丨丨之)式燕綏(詩君子有酒嘉賓丨丨丨之)左右綏(詩薄言追之丨丨丨之)
不知綏(晉書裴楷傳楷子瓉字國寳風神高邁特為王綏所重每從其遊綏父戎謂之曰國寳初不来汝數往何也對曰國)
(寳雖丨丨丨綏自知國寳)赤蛟綏(漢武帝赤蛟詩丨丨丨黃華盖)惠前綏(古詩良人懷古懽枉駕丨丨丨)萬國
綏(蔡邕光武濟陽宫碑匡復帝載丨丨以丨)長自綏(嵇康述志詩元居養營魄千載丨丨丨)挽舫綏(王禹偁詩)
(草織登山履蒲紉丨丨丨自注紉平聲)成公綏(晉書文苑傳丨丨丨字子安東郡人少有俊才詞賦甚麗張華薦之太常)
(徵為博士歴中書郎每與華受詔並為詩賦)介子綏(琴操丨丨丨割其腓股以㗖重耳重耳復國丨丨丨獨無所得按丨)
(丨丨即介子推)
對語(珠勒玉綏)(參乘貳綏)(贈策授綏)(敷錫寵綏)(純禧集景福綏)(銀牀綆畫舫綏)(朱鷺翿赤蛟綏)
摘句(王家廣寵綏交龍振玉綏)(龍行五色映蕤綏畿甸恩膏藉撫綏)
逵(渠追切說文九逵道也廣韻隠也)
韻藻中逵(詩肅肅兔罝施于丨丨孫統詩回沼激丨丨疎竹間修桐宋濓詩八州生靈數百萬拔出水火行丨丨)通
逵(謝靈運詩密親麗華苑軒甍飭丨丨張仲素河橋竹索賦大川不測以設險浮橋架迥以丨丨利乎濟也或溢解乎難也無私)
(李義府詩沸鼓喧平陸凝蹕静丨丨權德輿浩歌丨丨抵山郭里巷連湖光鄭嵎津陽門詩津陽門北臨丨丨雪風獵獵飄酒旗)
長逵(常建詩王侯擁朱轂軒盖耀丨丨)
十二逵(王維詩君王蒼龍闕九重丨丨丨)
增大逵(左傳鄭伯伐許公孫閼與潁考叔爭車潁考叔挾輈以走子都拔棘以逐之及丨丨弗及又宋人以諸侯伐鄭焚渠)
(門入及丨丨儲光羲詩車馬踐丨丨合沓深成渠劉禹錫管城新驛記治所直天下丨丨)居逵(山海經半石之山合水出于其)
(陰西流注于洛多鰧魚狀如鱖丨丨注逵水中之穴道交通者)神逵(張衡賦丨丨昧其難覆兮疇克謀而從諸注九交道曰逵)
平逵(魏都賦廓三市而開廛藉丨丨而九達)潜逵(江賦包山洞庭巴陵地道丨丨旁通幽岫窈窕)蘭逵(謝靈運撰)
(征賦引蔓穎扵松上擢纖枝扵丨丨)方逵(梁元帝賦帶丨丨之九軌接馳道之三條)蔽逵(江淹為建平王表頌聲丨丨歌)
(思匝道)九逵(何遜詩長安丨丨上青槐蔭道植吳均少年古意西都盛冠盖丨丨塵露塞儲光羲望幸亭詩大厦非一木沈)
(沈臨丨丨朱子詩門外黃塵沒丨丨)青逵(劉臻妻春頌玄陸降坎丨丨升震)古逵(李頎詩畫景徹雲樹夕陰澄丨丨)
肅逵(儲光羲詩清吹丨丨路)康逵(李華文力方盛也騁扵丨丨)雲逵(顧雲題武賓客嵩山舊隠詩序振清風扵)
(戚里飛逸駕扵丨丨)交逵(歐陽修送廖倚序予嘗以上計吏客都中識君子于丨丨)莊逵(貢奎詩丨丨競趨奔)賈逵
(後漢書丨丨傳字景伯弱冠能誦左氏傳及五經本文以大夏侯尚書教授雖為古學兼通五家榖梁之說尤眀左氏傳國語為之)
(解詁五十一篇顯宗重其書寫藏祕館又盧植傳古文科斗近于為實而厭抑流俗降在小學中興以來通儒達士班固丨丨鄭興)
(父子並敦悅之拾遺記丨丨年五歲眀惠過人其姊韓瑶之婦嫁瑶無嗣而歸居焉亦以貞眀見稱聞隣中讀書旦夕抱逵隔籬而)
(聽之逵静聽不言姊以為喜至年十歲乃暗誦六經)范逵(晉書陶侃傳侃早孤貧鄱陽孝廉丨丨嘗過侃時倉卒無以待賓其)
(母乃截髮得雙髲以易酒肴樂飲極歡及逵去侃追送百餘里逵曰卿欲仕郡乎侃曰欲之困于無津耳逵過廬江太守張䕫稱美)
(之䕫召為督郵)戴逵(晉書隠逸傳丨丨字安道少博學好談論善屬文能鼔琴工書畫其餘巧藝靡不畢綜性不樂當世太宰)
(武陵王晞聞其善鼓琴使人召之逵對使者破琴曰戴安道不為王門伶人李商隠詩禮俗拘嵇喜侯王欣丨丨黃溍詩空懷下榻)
(延徐孺無復乘舟訪丨丨)
東陌逵(荀㫤樂府小弟無所為鬭雞丨丨丨)金光逵(儲光羲遊昆眀池詩僕人理車騎西出丨丨丨)
對語(聖域神逵)(月地雲逵)(紫陌青逵)(蕙徑蘭逵)(三條市九達逵)(遵大路騁康逵)
摘句(騰騰出九逵閒行覓戴逵)(竝驅華轂適通逵閒遊灌木步中逵)
咿(扵脂切強笑語貌)
韻藻喔咿(韓詩外傳夫鳳凰之初起也翾翾十步之雀丨丨而笑之及其升高雀自知其不及矣卜居寧超然高舉以保)
(真乎將哫訾栗斯丨丨嚅唲以事婦人乎白居易詩正色催強禦剛腸嫉丨丨元稹詩誓欲通愚謇生憎效丨丨韓愈詩天星牢落)
(雞丨丨陳陶詩仙人龍鳳雲雨吹朝哀暮愁引丨丨)嗢咿(韓愈赤藤杖歌滇王掃宫邀使者跪進再拜語丨丨柳宗元鐃歌睢)
(盱萬狀乖丨丨九譯通王逢聞彈白翎雀引前驅屈盧從繁弱睢盱丨丨萬狀錯遂朝玉帛解組縛大眀宫開夾花萼)嗚咿
(蘇舜欽詩風口鳴丨丨)嚘咿(蘇軾詩孤舟兒女自丨丨)
增咿咿(蟫史雉鳴鷕鷕雞鳴丨丨李賀貴主征行樂女垣素月角丨丨劉禹錫秋聲賦草蒼蒼兮人寂寂樹槭槭兮蟲丨丨)
(陸龜蒙詩清光悄不動萬象寒丨丨晁補之豆葉黃詩豕豚啼丨丨銜角復銜萁)郁咿(鍾會孔雀賦或蹀足踟蹰鳴嘯丨丨)
啞咿(杜牧杜秋詩長揚射熊館武帳弄丨丨)呻咿(陸游詩朝從石廪過茅屋聞丨丨)哢咿(鎦崧詩母笑不嗔還)
(丨丨)
巇(許羈切本作&KR0146;山相對危險也)
韻藻抵巇(鬼谷子有丨丨篇法言巇可抵乎陸龜蒙詩立本以致詰驅宏來丨丨)司巇(法言賢者司禮小人丨丨)
(注小人伺見巇隙則作)險巇(楚詞何周道之平易兮然蕪穢而丨丨王逸注丨丨猶顛危也鸚鵡賦奚遭時之丨丨琴賦丹)
(崖丨丨青壁萬尋廣絶交論世路丨丨一至于此太行孟門豈云嶄絶張九齡詩經塗避丨丨元稹與棋流會宿詩懸劫偏深猛迴)
(征特丨丨盧延讓咏棋詩十九條平路言平又丨丨歐陽修詩崢嶸衆家說平地生丨丨相沿益迂怪各闢出新竒險或作嶮)倚
巇(洞簫賦徒觀其傍山側兮則嶇嶔巋﨑丨丨迤㠧)嶔巇(南都賦岝㟯㠑嵬丨丨屹&KR0008;)登巇(黃庭堅詩昏釭夜未)
(央高枕夢丨丨)
增趨巇(洞簫賦又似流波泡溲汎&KR2027;丨丨道兮)嶺巇(劉禹錫傷我馬詞夷則沮洳高則丨丨虎咆空林&KR0558;鬭荒馗)
投巇(虞集御史中丞揚公碑或闖其幾不驩以呻丨丨膠箝竊秉大均)
俟其巇(韓愈歸彭城詩到口不敢吐徐徐丨丨丨)撑頹巇(陸龜蒙江湖散人歌均荒補敗豈無術布在方册丨丨丨)
歴萬巇(文同詩惟秦抵于蜀間可丨丨丨)填隙巇(范成大麻線堆詩烈火敗磽确築沙丨丨丨)
酏(弋支切廣韻酒也韻會飲也賈逵丨為粥清粥而去米也又紙韻)
韻藻饘酏(禮記婦事舅姑丨丨酒醴注丨厚粥丨薄粥也)
增黍酏(禮記飲或以酏為醴丨丨漿水醷濫注酏粥)醴酏(禮記五飲上水漿酒丨丨注水為上餘次之)飲酏
(周禮酒正辨四丨之物一曰清二曰醫三曰漿四曰丨又漿人掌共王之六丨水漿醴凉醫丨入于酒府)清酏(周禮膳夫凡王)
(之饋飲用六清按六清即六飲也其六曰酏)釀酏(周禮注凡醴濁丨丨為之則少清矣)凉酏(李清臣謝賜恤刑詔表是)
(頒詔教之丁寧申諭州邦之長守使之網羅寬大櫺檻疏通日與丨丨時視藥物)
溲為酏(禮記為稻粉糔丨之以丨丨注糔讀與滫髄之滫同陳皓集說以稻米為粉滫溲之以為粥)
絺(丑飢切細葛也詩注葛之細者曰丨)
韻藻縐絺(詩蒙彼丨丨是紲袢也傳絺之蹙蹙者為縐袢延之服正義紲袢者去熱之名袢延是熱之氣也)鹽絺
(書青州厥貢丨丨)繡絺(書正義暑月染絺為纁而繡之)袗絺(論語當暑丨丨綌必表而出之禮記振絺綌者不入公門)
(振同袗)葛絺(莊子予立于宇宙之中冬日衣皮夏日衣丨丨)纖絺(劉楨瓜賦羃以丨丨潘岳文屏輕箑釋丨丨藉莞蒻)
(御葛衣注纖細也劉孝威詩丨丨尚少凉杜甫詩丨丨成緼袍又地烝餘破扇冬暖更丨丨)裘絺(柳宗元文冰雪之交衆丨)
(我丨)
增為絺(詩丨丨為綌服之無斁)貴絺(詩疏丨丨而賤綌)始絺(禮記仲夏之月天子丨丨)上絺(禮記浴用)
(二巾丨丨下綌)資絺(國語賈人夏則資皮冬則丨丨旱則資舟水則資車以待乏也)紈絺(唐書政和公主傳代宗以主貧)
(詔諸節度餉億主一不取親紉綻裳衣諸子不服丨丨)紵絺(說苑吳赤市使于智氏假道于衛寗文子具丨丨三百製將以)
(送之大夫豹曰吳雖大國也不壤交假之道則亦敬矣又何禮焉)賜絺(帝王世紀堯見舜于宫設饗禮迭為賓主南面問政)
(然後丨以丨表琴瑟築宫室封之于虞)暑絺(百川學海夫生民晨作夜寢早起晡食寒絮丨丨常怱而不為之節王周蚋子)
(賦伺丨丨之漏露萃豐肌而睥睨)緅絺(張衡七辯交阯丨丨筒中之紵)麤絺(陶潜詩御冬足大布丨丨以應陽)完
絺(張望詩炎夏無丨丨)輕絺(庾肩吾謝絹啟鶴露宵凝丨丨立變雁風朝急冶服成温司空曙雜言伏餘西景移風雨灑丨)
(丨)奉絺(李嶠瓜詩終期丨丨綌謁帝佇非賖)單絺(韓愈詩丨丨已厭褫)被絺(黃庭堅詩君勿嘲廣文窮年丨丨葛)
巾以絺(禮記為天子削瓜者副之丨丨丨注副普逼反析也細葛為巾覆上而進之)被[絺-巾+ㄙ]絺(蔣防獸炭賦襲狐貉)
(者對之而不驚丨丨丨者向之而伏膺)夏有絺(李紳閭里謠鄉里兒桑麻鬱禾黍肥冬有襤襦丨丨丨兄鉏弟耨妻在機)
(夜犬不吠開蓬扉)
對語(緹錦縐絺)(獻紵賜絺)(魯縞越絺)(纖纊紵絺)(薦璧錦羃瓜絺)(御冬褐清暑絺)
羲(許羈切說文氣也又官名堯有丨和又姓丨黎丨仲之後)
韻藻白羲(列子穆王駕八駿左綠耳右丨丨)皇羲(嵇康述志詩延頸慕大庭寢足俟丨丨慶雲未垂景盤桓朝陽)
(陂棗腆詩妙識先覺通夢丨丨)軒羲(昭眀太子詩鴻名冠子姒德澤邁丨丨陸龜蒙詩下臻宋與齊上指丨從丨)岑羲
(唐書丨丨文本孫為中書舍人中宗時敬暉欲上表削諸武封王者衆畏三思不敢為草獨羲為之節愍之難誣及睿宗頼羲與蕭)
(至忠保護得免景雲中同門下三品)
儲光羲(唐詩紀事開元十四年進士又詔中書試文章歴御史有集七十卷欒城遺言儲詩高處似陶淵眀平處似王摩詰)
增汝羲(書帝曰咨丨丨暨和朞三百有六旬有六日以閏月定四時成歲)虙羲(書釋文伏犧氏伏古作丨犧字又作)
(丨一號包羲氏三皇之最先石介詩鼔横孔子興丨丨)包羲(見上書正義或作丨丨言取犧而包之顧氏讀包為庖取其犧)
(牲以供庖厨)庖羲(見上盧仝風中琴詩龍吟鶴響思丨丨)近羲(揚子或問南正重司天北正黎司地今何僚也曰丨)
(丨近和孰重孰黎曰羲近重和近黎注堯有羲和之官王莽時亦復立焉)授羲(張衡東京賦龍圖丨丨龜書畀姒)朱羲
(郭璞遊仙詩丨丨將由白丨丨日也白謂白道)望羲(後魏孝文帝祭岱岳文四流含靈五岳苞祗并兼萬象出納丨丨)鴻
羲(鮑照河清頌善談天者必徵象于人工言古者先考績于今丨丨以降遐哉邈乎)風羲(梁簡文帝謝勅賚中庸講疏啟)
(方知始畫八卦丨丨有慙正名百物軒轅為陋)赫羲(江淹賦緬吾祖之丨丨帝高陽之元胄)禀羲(柳宗元天對惟若之)
(華丨丨以耀)曹羲(魏志爽弟羲為中領軍宣王稱疾避爽羲深以為大憂著書三篇辭旨甚切)楊羲(李商隠為舉人)
(上翰林蕭侍郎啟師曠之琴不鼓之則無以召玄鶴丨丨之石不用之即無以聘應龍物既有之言亦猶是)沈羲(神仙傳丨)
(丨者吴都人學道于蜀中消災治病救濟百姓功德感天天神識之羲一日道逢白鹿車一乘青龍車一乘白虎車一乘從者數十)
(騎皆朱衣仗矛帶劍輝赫滿道問曰君是丨丨否答曰是也騎人曰君有功于民心不忘道年夀將盡黃老遣仙官来下迎之須臾)
(有三仙人羽衣持節以白玉簡青玉介丹玉字授羲遂載羲昇天庾信謝趙王賚犀帶等啟昔丨丨將盡逢司命而還生士燮行埋)
(值仙人而更活)
羸(力為切說文瘦也)
韻藻老羸(漢書山東吏布詔令民雖丨丨癃疾扶杖而往聽之)貧羸(漢書鄒陽傳天下布衣窮居之士身在丨丨後)
(漢書第五倫傳倫雖為二千石受俸裁留一月糧餘皆賤貿與民之丨丨者又馬稜傳稜遷廣陵太守穀貴民飢奏罷鹽官以振丨)
(丨蘇軾詩何以累君子十萬丨與丨)饑羸(魏徵為李密檄郇王文今者屯營鞏洛開發太倉賑恤丨丨咸從充健孟郊詩衆人)
(尚肥華志士多丨丨)
骨力羸(韓愈詩我雖未耋老髮秃丨丨丨)
增瓶羸(易羸其瓶羅讓井渫不食賦功已成扵岸甃道尚失扵丨丨)楚羸(左傳王毁軍而納少師少師歸請追楚師)
(季梁曰丨之丨其誘我也)馬羸(後漢書賈復傳復北渡河及光武扵柏人因鄧禹得召見光武竒之署復破虜將軍督盗賊復)
(丨丨光武解左驂以賜之裴說馬上行極目望空闊丨丨程又賖)形羸(南史周盤龍傳盤龍父子名播北國丨甚丨而臨軍)
(勇果諸將莫逮)牛羸(南史齊武陵昭王傳冬節問訊諸王皆出昭王獨後來上問之稱丨丨不能取路上勅車府給副御牛一)
(頭論衡任車上阪彊牛引前力人推後乃能升踰如丨丨人罷任車退却壊堕坑谷有破覆之敗矣)危羸(宋書王微傳微素無)
(宦情江湛舉微吏部郎微報之曰生平好服上藥故門冬昌术随時參進寒温相補欲以扶護丨丨見冀白首)扶羸(宋史隠逸)
(傳李瀆素嗜酒人或勉之答曰丨丨養疾捨此莫可)體羸(世說滿奮丨丨畏風李商隐啟殷均丨丨尚能為郡馬卿疾罷猶可)
(言文邢邵詩丨丨不盡帶落髮強扶冠權德輿詩丨丨諳藥性事簡見心源)風羸(荆州記菊水甚甘胡廣久患丨丨恒汲飲)
(水遂瘳)三羸(相馬經伯樂曰凡相馬之法先除丨丨五駑乃相其餘)強羸(老子或丨或丨或載或隳)勢羸(管子)
(治權則勢重治道則丨丨)一羸(淮南子兩人相鬭丨丨在側助一人則勝救一人則免鬭者雖強必制丨丨非以勇也以不鬭)
(也)人羸(淮南子裋褐不完丨丨車敝)罷羸(論衡文儒懷先王之道含百家之言其難推引非徒任車之重也薦致之)
(者丨丨無力遂却退竄扵巖穴矣李商隐啟磨淬鉛鈍撫養丨丨積以歲月少禆塵露柳宗元吕衡州誄兼并既息丨丨乃逸)酷
羸(王羲之帖仁祖服石散一劑不覺佳丨丨至可憂)柴羸(鮑照謝被原疏病久丨丨不堪冒涉)黃羸(梁武帝淨業賦)
(常菜食味習體過丨丨)腰羸(梁簡文帝舞賦信身輕而釵重亦丨丨而帶急又雪裏覓梅花詩俱羞惜腕露相讓道丨丨)
興羸(庾信温湯碑灑胃湔腸丨丨起瘠)牽羸(李嶠為王及善譲内史表策蹇磨鉛入總樞祕丨丨引憊參典鈞石)積
羸(宋璟乞致仕表丨丨成憊)支羸(蘇頲陳情表恩被羽翼德均造化臣之不敢止也匍匐罕遂丨丨薾然臣之不能任也竇)
(鞏詩就煖丨丨強下牀)單羸(杜甫詩大族命丨丨)周羸(柳宗元弔萇弘文有丨之丨兮邦國異圖)起羸(柳宗元毁)
(鼻亭神記州民相與歌曰我有耉老公煥其飢我有病癃公丨其丨)疲羸(柳宗元詩列郡蘇丨丨)寒羸(張籍詩薦得皆)
(丨丨)固羸(元稹論討西戎表臣聞善奕碁者將劫其碁必丨其丨是以敵可殺而地不危)虛羸(元稹詩多病苦丨丨)驄
羸(元稹詩狸病翻随鼠丨丨反作駒白居易詩丨馬卧霜丨)清羸(嚴維詩藥補丨丨疾忩吟絶妙辭李商隐詩常欲傍丨丨)
補羸(李商隐詩丨丨貪紫桂)衰羸(白居易詩欵語話平安殷勤勉丨丨李商隠啟孀孤非少婚嫁未終不使丨丨便辭)
(禄仕司空圖詩山前隣叟去紛紛獨強丨丨愛杜門)尫羸(温庭筠謝所知賚集賢墨啟扵潜曠達建業丨丨)栖羸(羅隠)
(辭宣武鄭尚書啟丨丨樂廐養病醫門海燕辭巢即摧萍影林鳥繞樹忽軫篷心)瘦羸(薛能牡丹詩自惜多情欲丨丨)策
羸(張祜詩西望都門強丨丨)身羸(李洞詩吏瘦餐溪柏丨丨凭海槎)穿羸(王安石詩裘馬丨丨久羇旅)鞭羸
(程子詩丨丨到此何曾見)
觸藩羸(易羝羊丨丨丨其角王禹偁詩角為丨丨丨)恤民羸(國語夫闔閭口不貪嘉味耳不樂逸聲目不滛扵色)
(身不懷扵安朝夕勤志丨丨之丨是故得民以濟其志)要離羸(晉書葛洪傳夫僬僥之步而企及夸父之蹤近才所以躓)
(礙也丨丨之丨而強赴扛鼎之勢秦人所以斷筋也)勍者羸(柳宗元唐鐃歌鼔吹曲枯以肉丨丨丨后土蕩玄穹彌注勍音)
(擎彊也)問耆羸(元稹魏博節度使田弘正碑丨丨丨賑乏困魏之人相喜曰歸天子乃如是耶)馬蹄羸(元稹詩度)
(梅衣色漬食稗丨丨丨)筋力羸(鄭嵎津陽門詩今我前程能幾許徒有餘息丨丨丨)空羸羸(皮日休詩兒童齧草)
(根倚桑丨丨丨)力偏羸(司空圖詩薄膩丨丨丨)逐年羸(黃滔詩菜骨丨丨丨)叔寳羸(陸游詩清言丨丨不)
(勝丨)足就羸(劉基詩病瘧纔除丨丨丨)
藩决不羸(易丨丨丨丨尚往也)
對語(鶴瘦驄羸)(起瘠扶羸)(秀削清羸)(魯瘠楚羸)(休文瘦叔寳羸)(鳬脛短馬蹄羸)
肢(章移切說文本作胑體四胑也通作支互見)
韻藻四肢(韓詩外傳子賤治單父弹鳴琴身不下堂而單父治人謂子賤則君子矣佚丨丨全耳目平心氣而百姓理荀)
(子如丨丨之從心潜夫論和以養性美在其中而暢于丨丨禀于血脈孟郊詩春色柔丨丨王建照鏡詩暖手揉雙目看圖引丨丨)
(姚合詩客行長似病煩熱束丨丨蘇軾詩詩詞如醇酒盎然薰丨丨僧清尚詩太白曾經夏清風凉丨丨)腰肢(蕭綸車中見美)
(人詩關情出眉眼軟媚着丨丨庾肩吾詩非關能結束本自細丨丨李商隐詩披香新殿鬭丨丨張祜詩錦靴空想挫丨丨宋徽宗)
(詩纖眉丹臉小丨丨方䕫遊渌渚詩蹇驢寒服客未許看丨丨張昱詩辜負綠窗閒歲月只教楊柳妒丨丨)
增折肢(朝野僉載太子少保薛稷雍州長史李晉中書令崔湜蕭至忠岑羲等皆外節忠鯁内蔵諂媚脅肩屏氣而䑛痔丨)
(丨阿附太平公主)同肢(張衡觀舞賦丨丨駢奏合體齊聲)雪肢(楊維楨題春睡圖詩丨丨欲透紅薔薇)
騏(渠之切說文馬青驪色又如博棋)
韻藻四騏(詩丨丨翼翼淮南子宣王之時北伐舉四驪南征舉丨丨)有騏(詩有騅有駓有騂丨丨)游騏(史記)
(司馬相如傳乘遺風射丨丨)秀騏(尸子我得民而治則馬有紫燕蘭池丨丨逢騩顔延之賦纖驪接趾丨丨齊亍注駿馬名)
(張衡七辨駟丨丨之駿駮載軨獵之遊車)素騏(陸機詩翼翼飛輊軒駸駸策丨丨)朱騏(王融詩丨丨步躑躅玄鶴舞蹉)
(跎)
增伊騏(詩其帶伊絲其弁丨丨)蒼騏(詩疏騏者黑色之名丨丨曰騏謂青而微黑今之騘馬也)似騏(汲冡周書)
(白民乘黃乘黃者丨丨)驥騏(淮南子若日之行丨丨不能與之爭遠)騄騏(抱朴子鴻鵠之翼丨丨之足雖未飛走輕)
(迅可必也)龍騏(抱朴子有似蹇足之尋丨丨斥鷃之逐鴻鵠)牝騏(列女傳武王伐殷左驂丨丨右驂牝驥而遂克紂)
白騏(古今注兖中人呼白鯉為丨丨黃鯉為黃雉)象騏(陸佃埤雅皮弁一名騏弁其色則丨丨故也)乘騏(劉向)
(九歎丨丨騁驥舒吾情兮)玉騏(盧照隣悲才難灼金龜兮訪兆邀丨丨兮騁力)駿騏(劉琬馬賦吾有丨馬名曰丨雄龍頭)
(鳥目麟腹虎胸尾如雲慧耳如插筒)
馬維騏(詩我丨丨丨六轡如絲)不角騏(爾雅驨如馬一角丨丨者丨也)
訾(即移切量也又毁也又思也又姓漢有樓虚侯丨順)
韻藻娵訾(禮記孟春之月日在營室丨丨之次周禮保章氏注丨丨衛也)不訾(禮記丨丨重器又漢書蓋寬饒傳用)
(丨丨之軀管子百姓之不田貧富之丨丨注訾限也淮南子天下之物莫柔弱于水然而息耗減益通于丨丨上天則為雨露下地)
(則為潤澤萬物弗得不生百事不得不成劉苞九日侍晏詩微薄承嘉會飲德良丨丨韓愈貞曜先生銘維執不猗維出丨丨維卒)
(不施以昌其詩李商隠韓碑詩入蔡斬馘獻太廟功無與讓恩丨丨又莊子舜友東丨丨)
增毋訾(禮記丨丨衣服成器)緜訾(左傳衛成公使孔達侵鄭伐丨丨及匡)東訾(左傳王定而獻之與之丨丨注)
(丨丨邑名陰不佞獻玉周敬王故與之丨丨之邑)詆訾(南史劉孝綽傳孝綽少有盛名而仗氣負才多所陵忽有不合意極)
(言丨丨南唐書汪台符聞烈祖移鎮金陵上書陳民間利害十餘條烈祖善之而宋齊丘疾其才高屢為丨丨論衡丨丨儒生以為)
(淺短稱譽文吏謂之深長是不知儒生亦不知文吏也方回詩鰣橘多骨核乃至肆丨丨)無訾(列子虞氏者梁之富人也家充)
(殷盛錢帛無量財貨丨丨注言不可度量也又論衡師曠調音曲無不悲狄牙和膳肴無澹味然則通人造書文無瑕穢吕氏淮南)
(懸于市門觀讀者丨丨一言今無二書之美文雖衆盛猶多譴毁)怨訾(汲冡周書善至于四海曰天子逹于四荒曰天王四)
(荒至莫有丨丨乃登為帝)謗訾(韓非子昔禹決江濬河而民張瓦石子産開畆樹桑鄭人丨丨禹利天下子産存鄭人皆以受)
(謗夫民智之不足用也亦眀矣)誹訾(吕氏春秋固妄丨丨豈不悲哉)失訾(淮南子易之失鬼樂之失淫詩之失愚書之失)
(拘禮之失忮春秋之丨丨六者聖人兼用而財制之)面訾(說苑孔子曰君子哉尹綽丨丨不面譽也)曾訾(方言丨丨何也)
(湘潭之源荆之南鄙謂何為丨或謂之丨若中夏言何為也)指訾(論衡貧劣宅屋不具墻壁宇達人丨丨之如財貨富愈起)
(屋築墻以自蔽障為之具宅人弗復非)譏訾(世說左太冲三都賦成時人互有丨丨復示張華華曰此二京可三然君文未)
(重扵世宜以經高名之士乃求安定皇甫謐為作序于是先非議者莫不斂袵贊述焉)哫訾(卜居將丨丨慄斯喔吚嚅唲以)
(事婦人乎)難訾(張載洪池陂銘惟水泱泱厥大丨丨)
頑鄙訾(論衡多聞博識無丨丨之丨深知道術無淺闇之毁)歡豈訾(劉峻金華山棲志田家野老提壺共至班荆林)
(下陳罇置酌酒酣耳熱屢舞喧呶人生樂耳此丨丨丨)
獅(疏夷切爾雅狻猊也一名白澤廣韻犬生二子通作師)
韻藻伏獅(博物志魏武帝伐蹋頓經白狼山逢獅子自率常從健兒數百人擊之獅子哮吼奮迅左右咸驚汗忽見一物)
(從林中出如狸超上王車軛上獅子將至此獸便跳扵獅子頭上獅子即伏不敢起此獸還未至洛陽三十里洛中雞狗皆伏無鳴)
(吠者又名勝志文殊山在羅源狀若丨丨㫄一石孤峙頂上平坦鐫章突洞三字相傳仙人章夀修煉之地)
河東獅(傳燈錄陳季常妻柳氏悍至或詬罵坡翁戲云龍丘居士絶可憐談空說有夜不眠忽聞丨丨丨子吼拄杖落手心)
(茫然)
增獻獅(後漢書章帝紀月氏國遣使丨扶袚丨子又安息國丨丨子其形似虎黃色有髯耏尾端有茸毛大如斗順帝紀疏)
(勒國丨丨通鑑唐中宗時大食國丨丨子姚璹諫曰是獸非肉不食自碎葉至都所費甚廣陛下鷹犬且不畜而厚資養猛獸哉有)
(詔停獻)黃獅(南史梁武帝時波斯國獻生獅子帝問曰獅子有何色劉顯曰丨丨子超不及白獅子超)白獅(見川上馬)
獅(唐書西域傳師子居南海中能丨養丨子因以名國)金獅(戴延之西征記太極殿上有金井金博山轆轤交龍負山于井)
(上有丨丨子在樓下李白詩黃丨丨子承高座白玉麈尾談重玄)畫獅(八朝家怪錄顧老實能畫建康陸溉患瘧經年光實)
(詣之圖一獅子謂溉曰此出手便靈異可于戶外牓之虔誠祈禱溉如其言是夕中夜戶外有窸窣之聲良久乃不聞眀日所丨丨)
(子口中臆前有血淋漓及于戶外皆有點焉溉病遂愈蘇軾獅子屏風贊序潤州甘露寺有李衛公所留陸探微丨丨子板余自錢)
(唐守膠西過而觀焉使工人摹之置公堂中且贊之)石獅(名勝志玉華嶺在清流縣北上有玉華西洞石峯矗立玲瓏穿透可)
(容百餘人有石窗石龕石觀音丨蓮花丨子之類又雲巖在建寧府頂有二丨大者如丨小者如鈴相傳連大師立石上昇又南安)
(巖在武平有石虎石龍石龜丨丨)青獅(梅澗詩話姚興常畜一馬名丨丨子每親飼之若通其語言時取斗酒投大盆中與)
(為同飲曰吾與汝同力報國尉子橋之戰大將王權先遁興凡十餘戰權及部將戴臯不救遂與馬同沒有題絶句者云赤心許國)
(自平時見敵捐軀更不疑權忌臯庸皆遁走同時死難只丨丨)調獅(本草西域畜獅扵七日内取其未開目者調習之若稍長)
(則難馴矣)鬈獅(黃佐北京賦丨丨異獸石臺銅柱牧放其間匪直斑龍與皜兔周文靈囿于焉再睹)玉獅(羅汝敬龍馬賦)
(旅丨丨兮為友耦祥麟兮作朋)五獅(湼盤經阿闍王令醉象蹋佛佛舒五指遂為丨丨子醉象惶懼而退)
夢騎獅(南史王敬則年長而兩腋下生乳各長數寸丨丨五色丨子)五色獅(見上)百花獅(曲江錄曲江貴)
(家遊賞剪丨丨裝成丨子互相送遺)南金獅(述異記丨丨山有丨子獸其毛黃赤而光鮮耳小若鳴時地動石裂)郭家
獅(杜陽編代宗命御馬九花虬并紫玉鞭轡以賜郭子儀九花虬以身被九花故號之亦有師子驄皆其類杜甫詩昔日太宗拳)
(毛騧近時丨丨丨子花)嘯天獅(名勝志石堂山在寧德其主峯形如獅俗呼丨丨丨子)濕耳獅(南部新書西眀)
(慈恩寺多名畫其塔前壁上丨丨丨子時所重也)搏象獅(宗炳獅子擊象圖序梁伯說沙門僧吉云嘗從天竺欲向大秦)
(忽見百獸率走蹌地足絶而四巨象俄焉而至以鼻卷泥數數噴鼻隅立俄有獅子三頭崩石折木直搏四象以殪)
對語(銅鶴玉獅)(馴象調獅)(卧虎伏獅)(白馬青獅)(食牛豹搏象獅)(三花馬五色獅)
奇(居宜切亦作踦不偶也隻也又虧也)
韻藻歸奇(易丨丨于扐以象閏)純竒(禮記投壺二算為丨一純以取一算為丨)數奇(漢書李廣傳大將軍陰受)
(上誡以為李廣老丨丨毋令當單于高適詩丈夫窮達未可知看君不合長丨丨)
鼎俎竒(禮記丨丨丨而籩豆偶隂陽之義也)
增三竒(易本義揲蓍之法通計餘丨丨則九而其揲亦九餘二竒一偶則八而其揲亦八又其餘丨丨則三三而九)二
奇(見上)一竒(本義圓者一而圍三三各丨丨故參天而為三又筮儀掛扐兩偶丨丨蔡沈洪範數論數始于丨丨象成于二)
(偶)五奇(本義二十有五者丨丨之積也)畫竒(易注陽爻丨丨以眀君道必一隂爻畫兩以眀臣體必二)九竒(禮記)
(投壺竒則曰奇疏若有奇數則曰竒假令九算則曰丨丨也)或奇(淮南子丨丨或偶或飛或走莫知其情唯知通道者能原)
(本之)承奇(淮南子八九七十二二主偶二以丨丨竒主辰辰主月月主馬馬故十二月而生)朝竒(張華禽經注鴛鴦匹)
(鳥也燕玄鳥也二鳥丨丨而暮偶)艱竒(蘇軾詩我生本丨丨塵土滿釜甑)
四為竒(易啟蒙凡丨丨丨凡八為偶注揲蓍在三變後去掛一之策而算非四則八以四對八則丨丨丨而八則兩倍故為)
(偶)陽數奇(抱朴子夫鳥何以三足丨丨丨也是以有虞志孝三足集其庭曾參鋤瓜三足萃其冠)偶與奇(韓愈)
(寄崔立之詩不脫吏部選可見丨丨丨)命多奇(林寬詩詩人道僻丨丨丨又楊䕫詩有志年空過無媒命共奇)
嗤(赤之切廣韻笑也)
韻藻受嗤(文賦雖濬發扵巧心或丨丨扵拙目)
燕雀嗤(毌丘儉荅杜摯詩聮翩輕棲集還為丨丨丨)
增巨嗤(抱朴子貢輕扇扵堅冰之節衒裘罏扵隆暑之月必見捐扵無用速非時之丨丨)常嗤(文心雕龍勲榮之家)
(雖庸夫而盡飾迍敗之士雖令德而丨丨)共嗤(顔氏家訓吟嘯談謔諷詠辭賦事既優閑材增迃誕軍國經綸略無施用故為)
(武人俗吏所丨丨詆良由是乎)謗嗤(意林有絶羣之節必嬰丨丨之患)自嗤(拾遺記石季倫有愛婢曰翔風年三十季)
(倫乃退為房老翔風怨而作詩云春華誰不美卒傷秋落時坐見芳時歇憔悴空丨丨應瑒詩乃悟羨門子嗷嗷令丨丨李商隐詩)
(衡茅益丨丨朱子詩王事賢勞祇丨丨)益嗤(揚雄逐貧賦貧曰唯唯主人見逐多言丨丨心有所懷願得盡辭)無嗤
(梁簡文筝賦方美珥而不減擬甘泉而丨丨)追嗤(梁簡文大法頌銅櫩三丈丨丨井幹玉樓十二遙恥神仙)見嗤(梁簡)
(文妾薄命篇妾心徒自苦傍人會丨丨任昉為范雲讓吏部侯封表分符出守以囊被丨丨)可嗤(徐陵與李那書莫以好龍)
(無别木雁丨丨劉禹錫口兵誡玉櫝不啓焉能瑕疵犨麋深居孰謂丨丨)人嗤(杜甫詩杜陵野客丨更丨顧雲上袁郎中啟揚)
(子雲之詞賦自愧雕蟲丁敬禮之文章丨丨畫虎韓琦八月十九日賞菊詩自是寒花當守分一違佳節速丨丨)勿嗤(韓愈)
(贈侯喜詩叔起君今氣方銳我言至切君丨丨)嘲嗤(劉禹錫詩時時一大笑此必相丨丨范成大上元吳下節物詩鉗赭裝牢)
(戶丨丨繪藥棚)增嗤(皇甫松大隠賦陋均傖父誠堪覆瓿以丨丨)取嗤(皮日休動箴住無布怨去無丨丨迹無顯露名)
(勿求知)笑嗤(劉基詩未能已怨怒矧暇防丨丨又十羊煩九牧自古貽丨丨)
元卿嗤(後漢書桓榮傳榮初與族人桓元卿同飢戹而榮講誦不息丨丨丨榮曰但自苦氣力何時復施用乎榮笑不應及)
(為太常元卿歎曰我農家子豈意學之為利乃若是哉)服杜嗤(史通談經者惡聞丨丨之丨論史者憎言馬班之失)後
世嗤(古詩愚者愛惜費但為丨丨丨又喻汝礪遊琴臺詩闊哉昭曠情豈惜後代嗤)得免嗤(鮑照荅客詩願賜卜身要)
(丨丨後賢丨)賢者嗤(白居易古碑詩但欲愚者悅不思丨丨丨)凡目嗤(李遠題橋賦幾遭丨丨之見丨徒云率爾)
(終俟瓌姿之後至始覺昭然)碌碌嗤(張元晏謝時相啟白首為郎固乏堂堂之稱青雲無路但甘丨丨之丨)豪士
嗤(陸龜蒙詩既狎野人調甘為丨丨丨)竊祿嗤(王禹偁詩敢起徒勞歎長憂丨丨丨)路傍嗤(范純仁詩畢世為善)
(人不負生育慈此志倘未遂終為丨丨丨)匠石嗤(党懷英詩杜櫟賦散材乃遭丨丨丨)
毗(房脂切說文人齎也廣韻今作毗通為丨輔之丨又曰明也厚也又丨陵地名)
韻藻夸毗(詩天之方懠無為丨丨爾雅丨丨體柔也疏丨丨者便僻其足前却為恭以形體順從扵人崔駰逹旨夫君子)
(非不欲仕也恥丨丨以求舉字一作䠸&KR0008;)犀毗(漢書匈奴傳黃金丨丨一注丨丨帶鈎也瑞獸名亦曰鮮卑亦謂師比語有輕)
(重耳楊維楨春俠雜詞上樓更衣玉山倒腰間帶脫金丨丨)茶毗(翻譯名義天竺第九祖入滅衆以旃檀香油屠維真體屠)
(維即丨丨焚燒也)
天子是毗(詩四方是維丨丨丨丨)
增倚毗(宋史隠逸傳种放至京師遣内侍齎詔諭之曰卿宜體兹眷遇罄乃誠眀副涼德之丨丨褰外朝之視聽)并毗
(莊子人大喜邪毗于陽大怒邪毗于陰陰陽丨丨四時不至寒暑之和不成其反傷人之形乎)諸毗(山海經浮玉之山北望具)
(區東望丨丨注丨丨水名又不周之山北望丨丨之山臨彼嶽崇之山又求如之山滑水出焉而西流注于丨丨之水注水出丨丨)
(山也)彭毗(山海經丨丨之山其上無草多金玉其下多水)永毗(梁武帝贈范雲詔方騁遠塗丨丨庶政)兼毗(常袞)
(授房宗偃膳部制頃主方書丨丨戎政澹雅高潔在公著美)耶毗(薛季宣詩金仙宫殿雲漢齊撞鐘擊磬禮丨丨)辛毗
(魏志丨丨字佐治遷侍中文帝欲徙冀州十萬戸實河南時連蝗民飢毗求見帝知其欲諫作色曰卿謂我徙之非耶吾不與卿共)
(議也毗曰陛下不以臣不肖置之左右厠之謀議之官安得不與臣議耶臣所言者非私也社稷之慮也帝不荅起入内毗随而引)
(其裾帝曰卿持我何急耶毗曰今徙既失民心又無以食也帝遂徙其半白居易詩犯諫甚丨丨又顔氏家訓齊世有丨丨者清幹)
(之士嗤鄙文學嘲劉逖云君輩辭藻譬若榮華須臾之翫豈比吾徒十丈松樹常有風霜不可凋悴)曹毗(晉書文苑傳丨丨字)
(輔佐少好文籍善屬詞賦時桂陽張碩為神女杜蘭香所降毗因以二篇詩嘲之并續蘭香歌十篇甚有文彩又著揚都賦亞于庾)
(闡)閻毗(隋書丨丨儀貌矜嚴頗好經史受漢書扵蕭該略通大旨能篆書工草隸尤善畫)梁毗(隋書丨丨為西寧州)
(刺史蠻夷酋長皆服金冠以金多者為豪雋由此遞相陵奪每尋干戈邊境略無寧歲毗患之後因諸酋長相率以金遺毗一無所)
(納扵是感悟遂不相攻擊)尸毗(夢溪筆談丨丨王出佛書大智論言嘗割身肉以飼餓鷹)迦毗(釋迦譜佛降兜率之宫垂)
(像丨丨之域氏曰瞿曇種稱刹利俗名悉逹道字能仁乃白淨王之太子也)
政無毗(元稹詩最嗟身暫黜所恨丨丨丨)仙靈毗(柳宗元有種丨丨丨詩注本草所謂淫羊藿是也)永永
毗(柳宗元貞符祀唐之紀後天罔墜祝皇之夀與地咸久曷徒祝之心誠篤之神協人同道以告之俾彌億萬年不震不危我代)
(之延丨丨丨之)
對語(象揥犀毗)
咨(即夷切說文謀事曰丨亦作諮又嗟也)
韻藻齎咨(易丨丨涕洟楊億詩麗賦朝雲無處所羈懷秋氣動丨丨白珽吴李子墓詩聞風重丨丨)疇咨(書帝曰丨)
(丨若予采又丨丨若時登庸蘇軾送陳伯修赴闕詩聞君射策日妙語發丨丨朱子詩自昔丨丨出萬全)怨咨(書夏暑雨小民)
(惟曰丨丨冬祁寒小民亦惟曰丨丨)來咨(詩王釐爾成丨丨來茹米芾詩百軰丨茹丨)嗟咨(蘇軾詩至今三十年父老)
(猶丨丨朱子詩知君亦念我相望相丨丨陸游讀杜詩作後世但作詩人看使我撫几空丨丨)趙咨(後漢書丨丨字文楚拜東)
(海相之官道經滎陽令敦煌曹暠咨之故孝廉也迎路謁候咨不為留暠送至亭次望塵不及謂主簿曰趙君名重今過界不見必)
(為天下笑即棄印綬追至東海謁咨畢辭歸家其為時人所貴若此又吳書丨丨字德度博聞多識應對便捷使魏魏文帝善之)
增民咨(書浩浩滔天下丨其丨趙抃詩壯歲胷懷獨感時肻随寒暑似丨丨)訪咨(左傳丨問于善為丨徐積大河上顧)
(子敦詩如必謀久利惟古人是希是詢而是度是丨而是丨)詢咨(國語文王丨于八虞而丨于二虢度于閎夭而謀于南宫)
(諏于蔡原而訪于辛尹)諭咨(後漢書班固傳是時聖上固已垂精游神包舉蓺文屢訪羣儒丨丨故老與之乎斟酌道德之)
(淵源肴覈仁義之林藪以望元符之臻焉)戚咨(方言忸怩慙歰也楚郢江湘之間或謂之丨丨)辨諮(臧洪荅陳琳書必欲)
(算計長短丨丨是非是非之論言滿天下陳之更不眀不言無所損)悉咨(諸葛亮出師表郭攸之費褘董允等此皆良實志慮)
(忠純是以先帝簡拔以遺陛下愚以為宫中之事事無大小丨以丨之然後施行必能裨補缺漏有所廣益)謀咨(曹植宗聖)
(侯孔羡奉家祀碑俾千載之後莫不宗其文以述作仰其聖以丨丨)仰咨(陸雲文肆志篇章丨丨遺訓)所咨(陶潜諸侯)
(孝傳贊不干所問不犯丨丨)欽咨(顔延之虞舜廟文敬詢故老丨丨聖君)高咨(陳後主求言詔丨丨岳牧下聽輿臺)
並咨(徐陵侯安都德政碑承乾合德之君則天體元之后所以丨丨四鎮咸建五臣)帝咨(孫逖鴻臚少卿壁記蘭陵蕭公)
(朝之俊德入掌王言出膺方牧丨丨惟允公實來斯)不咨(柳宗元晉文公問守原議狐偃為謀臣先軫將中軍晉君疏而丨丨)
(外而不求乃卒定于内豎其可以為法乎)晝咨(柳宗元文丨丨夕計期正文律)究咨(柳宗元平淮夷雅是丨是丨皇德既)
(舒)嚌咨(趙抃送周穎之京師詩肩書手劍出門去丨丨肻復兒女如)見咨(姚燧文言無不從事必丨丨)博咨
(姚燧浙西廉訪副使潘公碑剖白羣疑商訂時才自其口出人所畏縮皆身任為無少顧讓然不專已丨丨之人)李咨(東都)
(事略丨丨字仲詢知樞密院事性眀達周知世務處劇若閒暇在樞府號為稱職)
朋寮咨(楊修司空荀爽述贊惟君之德丨丨所丨)周所咨(傅休奕詩渭濱漁釣翁乃為丨丨丨)不咨咨(韓愈)
(董生行父母不慼慼妻子不丨丨嗟哉董生孝且慈按董生名邵南)法堯咨(杜周士閏月定四時詩體元承夏道推歴丨丨)
(丨又宋史陳堯咨字嘉謨舉進士第一工隸書善射)隔宿咨(王禹偁詩更直當春好横行丨丨丨自注每休假三日後謂之)
(横行扵正衙參假院吏隔夜報)跋燭咨(汪藻謝除學士表學非閎博難酬丨丨之丨按唐書柳公權充翰林書詔學士嘗夜)
(召對燭窮而語未盡宫人以蠟液濡紙繼之故藻云然)事事咨(元眀善丞相東平忠憲王碑朝廷專任三相丨丨丨而後)
(行能者進能善者行善誠厚天下之大本理天下之大策)
墮(許規切本作隓俗作隳毁也壊也)
韻藻三都墮(史記孔子世家定公十三年夏孔子言于定公曰臣毋藏甲大夫毋百雉之城使仲由為季氏宰將墮三)
(都注三都三家之邑也)肻教墮(蘇軾詩筋骸儻且健學行丨丨丨)
增不墮(國語太子晉曰古之長民者丨丨山不崇藪不防川不竇澤古思歸引執節不移兮行丨丨韓愈薛君誌銘世再絶)
(而紹祭以丨丨又寄崔立之詩且吾聞之師丨以物自丨)或墮(老子或強或羸或載丨丨)無墮(白居易授李演左衛上將)
(軍制八屯之警巡七萃之勤惰爾為其正盡得察之宜惜前勞丨丨乃勣又蘇舜欽與同年宴詩去去登顯途幸丨丨素尚)殘
墮(鄭嵎津陽門詩開元到今踰十紀當初事跡皆丨丨)鱗墮(陸龜蒙謝襲美以巨魚之半見分詩丨丨似撤騷人屋腹斷疑)
(傷遠客書)裂墮(梅堯臣觀楊之美畫詩吳生龍王多丨丨八軸展玩忘晨炊)顛墮(蘇舜欽詩日炙白烟開風驅銀山移)
(旁過折腰塔鐵輪盡丨丨)
巧工隳(元稹玉卮無當詩詎慙君子貴深訝丨丨丨)是事隳(元稹棋流會宿詩分作終身癖兼從丨丨丨)屐
齒隳(李中石棋局詩適情豈待樵柯爛罷局還因丨丨丨)陣纛隳(陸龜蒙古杉詩楊僕船橦在蚩尤丨丨丨)刺字
隳(王禹偁詩季子貂裘敝狂生丨丨丨)
萁(渠之切亦作&KR0008;廣韻豆丨又韻會丨草如荻)
韻藻薌萁(禮記凡祭宗廟之禮梁曰丨丨隋需夏歌載清玄酒備潔丨丨柳宗元起廢荅病顙之駒莝以雕胡秣以丨丨)
席萁(酉陽雜俎丨丨一名塞蘆古詩千里丨丨草張籍送李騎曹靈州歸覲詩丨丨侵路暗野馬見人驚王建詩單于不向北)
(牧馬丨丨遍滿天山下元稹代書詩自注予以丨丨草籌嘗在書囊以佐飲備秦韜玉塞下詩丨丨風急馬燹豪)燃萁(曹植)
(七步詩煮豆丨豆丨豆在釡中泣本是同根生相煎何太急劉克莊詩地濕丨丨坐霜寒隔被知)
落為萁(楊惲報孫會宗書田彼南山蕪穢不治種一頃豆丨而丨丨)
增茈萁(馬融廣成頌丨丨芸蒩昌本深蒲注丨丨即紫綦也似蕨可食)豆萁(王禹偁詩丨丨禾穗滿青山陸游詩開爐)
(積丨丨)銜萁(晁補之豆葉黃詩豕豚啼咿咿銜角復丨丨)枯萁(黃庭堅詩馬齧丨丨喧午枕夢成風雨浪翻江)斸
萁(戴表元剡民饑詩丨丨得粉不滿掬皮膚皴裂十指秃)齕萁(方回詩丨丨老馬廐中響瞰燭癡蛾窗外飛)
馬噉萁(卓文君白頭吟&KR0008;如丨丨丨川上高士嬉)採蕨萁(戴表元剡民饑詩山前山後丨丨丨)
對語(菜甲荳萁)(牧芋栗采蕨萁)
摘句(獨擁寒爐爇荳萁雪店篝燈馬噉萁)
其(渠之切辭也又豈也又指物之辭又姓漢有陽阿侯丨石)
韻藻凄其(詩絺兮綌兮丨丨以風獨孤及詩因君附錯刀送遠益丨丨張養浩長安孝子詩退省百無有滿屋風丨丨)
祝其(左傳公會齊侯于丨丨實夾谷謝承後漢書百里嵩為徐州刺史州境遭旱嵩行部傳車所經甘雨輒注東海金鄉丨丨)
(兩縣僻在山間嵩傳駟不往二縣獨不雨父老干請嵩曲路到二縣入界即雨又複姓)魏其(庾信文丨丨朝議列侯則莫敢)
(抗禮安豐奉圖功臣則咸推上席按漢書竇嬰封丨丨侯)
增隹其(爾雅丨丨鳺䲹按佳音鵻)㯈其(爾雅注棪一名丨丨)贅其(史記吕后紀封吕更始為丨丨侯漢書地理志)
(臨淮郡有丨丨縣)棃其(山海經少陘之山又東南十里曰大山有草焉名曰丨丨葉狀如荻而赤華可以已疽)盧其
(山海經丨丨之山無草木多沙石沙水出焉其中多&KR1916;鶘)旁其(本草拾遺丨丨烏藥也)涉其(複姓世本楚大夫丨丨帑)
侍其(複姓王僧孺百家譜蘭陵蕭休緒娶高密丨丨義叔女)
對語(杜若佳其)
其(居之切語辭)
韻藻何其(詩彼人是哉子曰丨丨)不其(漢書武帝紀太始四年夏四月幸丨丨祠神人于交門宫若有鄉坐拜者)
(作交門之歌注丨丨山名因以名縣)
增夜何其(詩丨如丨丨夜未央又丨如丨丨夜未艾又丨如丨丨夜鄉晨韋應物荅楊轍詩嘉賓自遠至觴飲丨丨丨徐)
(璣中川别弟詩中川人語别南國丨丨丨程俱夜坐詩青燈耿耿丨丨丨真山民詩寒燈幾撥盡借問丨丨丨)延食其(漢書)
(酈食其傳沛公方踞牀令兩女子洗而見食其食其曰足下必欲合義兵誅無道秦不宜踞見長者扵是沛公輟洗起衣丨丨丨上)
(坐謝之注食音異其音基)究誰其(劉宰寄朱通判詩穹窿山下笛懷人丨丨丨)
醨(呂支切薄酒也通作漓)
韻藻啜醨(漁父世人皆醉何不酺其糟而丨其丨白居易詩嫌醒自丨丨朱子詩見說難中聖遥知但丨丨陸游詩米盡)
(時炊稗樽空慣丨丨李純甫詩皆坐何妨獨丨丨)糟醨(韓愈詩屈原離騷二十五不肯酺啜丨與丨黃庭堅詩疏略記丨丨)
吹使醨(韓愈訟風伯文雲屏屏兮丨丨丨之)
增醇醨(禮記正義序夫人上資六氣下乘四序賦清濁以丨丨感陰陽而遷變爾雅注疏序丨丨既異步驟不同舊唐書德)
(宗紀王霸迹殊丨丨代變揆時而理斟酌斯難王禹偁詩樽中有官醖傾酌任丨丨)醑醨(丹鉛錄丨首酒也丨尾酒也)酒
醨(陳子昂别冀侍御崔司議序蜀國丨丨無以娱客皮日休茶中雜咏序當時人率以酒醴為飲謂乎六漿丨之丨者也王禹偁)
(詩商略丨味丨)和醨(李庾東都賦南陽真人復運漢基舊邦維新上稱康時光武而釀眀醴丨丨)理醨(楊傑荀揚大醇)
(而小疵賦著書三十二篇義差而駮凖易八十一首丨或其丨)氛醨(韓愈秋雨聮句丨丨稍疎映雺亂還擁薈)薄醨(李洞)
(早春友人訪别詩一盞丨丨酒數枝零落梅)
小麴醨(元稹詩院榷和泥鹼官酤丨丨丨)交情醨(龐鑄詩古道益遠丨丨丨)
對語(畫粥吹醨)(金蕊釀玉花醨)
摘句(少味還同魯酒醨湘浦騷人詠啜醨)
粢(即夷切說文稷也丨盛也通作齊)
韻藻眀粢(禮記凡祭宗廟之禮稷曰丨丨疏眀白也耶律楚材詩龍庭陳大禮原廟獻丨丨)糲粢(韓非子堯之王)
(天下也丨丨之食藜藿之羹)黍粢(淮南子陳駢子謂孟嘗君曰自唐子之短臣也以身歸君食芻豢飯丨丨)
增㓗粢(左傳奉盛以告曰丨丨豐盛謂其三時不害而民和年豐也)馨粢(玉海扢神壝謹丨丨)稻粢(楚辭丨丨)
(穱麥挐黃粱些注言飯則以稻糅稷)蠲粢(揚雄太常箴我祀既祗我粢孔蠲)陳粢(邵瓊之祭百神判具器孚薦丨丨戒)
(掌)倉粢(蘇舜欽聯句轟雷下簷瓦决玉傾丨丨)
粟為粢(爾雅粢稷注今江東人呼丨丨丨)供盛粢(黃鎮成詩有田南山下可以丨丨丨)
睢(息遺切水名亦作濉)
韻藻增渡睢(漢書高帝紀彭越丨丨與項聲薛公戰下邳)入睢(桑欽水經睢水出梁郡鄢縣又東過睢陽縣南)
(又東過相縣南屈從城北東流當蕭縣南丨于丨)遊睢(陳琳為曹洪與魏文帝書丨丨渙者學藻繢之綵杜甫詩衣冠迷適)
(越藻繢憶丨丨注陳留風俗傳襄邑縣南有睢水渙水睢渙之水出文章故有黼黻藻錦日月華蟲以奉天子宗廟御服焉)次
睢(王元貞祭祀判用鄫子于丨丨皆嗤宋主將蹶由而釁鼔不利楚家)恣睢(韻會唐史丨丨音雖楚辭意丨丨以指擿馬汧)
(督誄鞏更丨丨潛跱官寺)
尉屠睢(漢書徐樂傳秦使丨丨丨將樓&KR0657;之士攻越)
睢(許規切仰目也)
韻藻增天睢(史記天官書歲陰在戌星居已以九月與翼軫晨出曰丨丨)睢睢(漢書五行志萬衆丨丨莊子而)
(丨丨盱盱而誰與居韓愈詩久欲辭謝去休令衆丨丨又博雅丨丨盱盱元氣也)睽睢(魯靈光殿賦䫜顤顟而丨丨)
御定佩文韻府卷四之九
