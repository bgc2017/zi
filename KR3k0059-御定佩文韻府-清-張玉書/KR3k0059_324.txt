欽定四庫全書
御定佩文韻府卷三十四之六
上聲四紙韻六
履(力几切踐也祿也幸也福也又姓)
韻藻素履(易丨丨往无咎疏處履之始而用質素故往而无咎魏志管寧傳抱道懷眞潛翳海隅雖有丨丨幽人之貞而)
(失考父兹恭之義謝靈運撰征賦思嘉遯之餘風紹丨丨之落緒虞集陳溪山㯶履詩感君丨丨詠幽貞可保長)視履(易丨)
(丨考祥其旋元吉杜甫朝獻太淸宮賦詔軒轅使合符敕王喬以丨丨韋莊詩設危終在德丨丨豈無祥)福履(詩樂只君子丨)
(丨綏之江淹樂府于以享之景丨是丨)賜履(左傳昔召康公命我先君太公曰五侯九伯女實征之以夹輔周室丨我先君)
(丨東至于海西至于河南至于穆陵北至于無埭杜甫詩遠愧上方曾丨丨境非吾土倦登樓高啓詩丨丨已分無埭遠舞戈還見)
(有苗来)越履(家語出入于戸未嘗丨丨往来過之足不履影是高柴之行也)珠履(史記春申君傳趙使欲夸楚為瑇瑁)
(簪刀劒室以珠玉飾之請命春申君客春申君客三千人其上客皆躡丨丨以見趙使趙使大慙沈佺朗詩丨丨奔騰上蘭砌金閨)
(宛轉出梅梁李白詩不同丨丨三千客别欲論交一片心)墮履(史記留侯世家良遊下邳圯上有一老父丨其丨圯下顧謂良)
(曰孺子下取履良彊忍下取履父曰履我良因長跪履之父笑曰孺子可教矣)取履(見上晉書王獻之傳嘗與徽之共在一室)
(怱然火發徽之遽走丨丨獻之神色恬然徐呼左右扶出庾信吳明徹墓志圯橋丨丨早見兵書竹林逢猿偏知劍術)劍履
(史記蕭相國世家關内侯鄂君進曰陛下雖數亡山東蕭何常全關中以待陛下此萬世之功也高祖曰善於是乃令蕭何賜帶丨)
(丨上殿入朝不趨晉書何曾傳曾以老年屢乞遜位詔進太宰侍中如故朝會丨丨乘輿上殿漢官儀上公九命則丨丨駱賓王詩)
(丨丨南宫入簮纓北闕来宋之問詩濟濟同時人台庭鳴丨丨儲光羲詩曙色照衣冠虛庭鳴丨丨趙嘏詩昨夜星辰迴丨丨前年)
(風月滿江湖蘇軾詩謂當收桑榆華髮看丨丨)躧履(漢書雋不疑傳暴勝之素聞不疑賢至渤海遣吏請與相見不疑盛服至)
(門上謁勝之開閤延請望見不疑容貌尊嚴衣冠甚偉丨丨起迎楊巨源詩他時丨丨聲曉日照丹闕)苴履(漢書賈誼傳履)
(雖鮮不加於枕冠雖敝不㠯丨丨)絲履(漢書賈誼傳今民賣僮者為之繡衣丨丨偏諸緣内之閑中梁武帝河中之水歌頭)
(上金釵十二行足下丨丨五文章又列仙傳胡母班為太山君賫書詣河伯河伯貽其青丨丨甚精巧西京雜記成帝好蹴踘羣臣)
(以為勞體帝曰可擇似而不勞者奏之家君作彈碁以獻帝大悦賜青羔裘紫丨丨)鄭履(漢書鄭崇傳崇為尚書僕射數求見)
(諫爭每曳革履上笑曰我識丨尚書丨聲何遜詩蘧車響北闕丨丨入南宫武元衡詩高德聞丨丨儉居稱晏裘)革履(見上)
(隋書林邑傳王戴金花冠形如章甫衣朝霞布珠璣瓔珞足躡丨丨時服錦袍舊唐書劉知幾傳議褎衣博帶丨丨高冠本非馬上)
(所施自是車中之服范成大詩後日沙隄新宰相當年丨丨舊尚書)屣履(後漢書崔駰傳駰上四廵頌帝見嗟歎之謂竇憲曰)
(卿知崔駰乎公愛班固而忽崔駰此葉公之好龍也駰由此候憲憲丨丨迎門笑謂駰曰吾受詔交公公何得薄哉揖為上客又王)
(符傳皇甫規解官歸鄉有雁門太守刺謁規卧不迎既入而問卿前在郡食雁美乎有頃又白王符在門乃驚遽而起丨丨出迎時)
(人為之語曰徒見二千石不如一縫掖蘇轍詩清晨丨丨過不顧車擊轂)造履(晉書陶潛傳刺史王弘野亭相見歡宴窮日潛)
(無履弘顧左右為潛丨丨左右請履度潛便于坐申脚令度焉)四履(南史宋武帝紀曲阜光唘遂荒徐宅營丘表海丨丨有聞)
(謝朓為王敬則謝會稽太守啓玉節邁於䨇璜表東侔于丨丨江淹蕭相國讓進爵為王表受任專征遠邇知寵肇封丨丨侯甸推)
(禮任昉宣德皇后令地狭乎丨丨勢卑乎九伯徐陵陳公九錫文前王宰世茂賞尊賢式樹蕃長總征羣伯二南崇絶丨丨遐曠許)
(敬宗尉遲恭碑望高丨丨寵峻千兵駱賓王釣磯應誥文文王制六合以為鉤懸丨丨而為餌一引而獲太公再舉而登尚父黃庭)
(堅送顧子敦河北都運詩西連魏三河東盡齊丨丨)餉履(南史齊始安王遙光傳生而躄疾多忌人有丨丨者以為戲已大被)
(嫌責)曳履(唐書禮樂志麟德二年詔郊廟享宴奏文舞用功成慶善樂丨丨執紼服袴褶童子冠如故又馬周傳伏見王長通)
(白明遠本樂工輿皂雜𩔖韋槃提斛斯正無他材獨解調馬今超授高爵與外廷朝會騶豎倡子鳴玉丨丨臣竊恥之王勃詩鳴環)
(丨丨出長廊為君秋夜搗衣裳李乂詩丨丨迎中谷鳴絲出後堂蘇軾湖橋詩朱闌晝柱照湖眀白葛烏紗丨丨行陸游詩雨餘天)
(氣初清潤丨丨長歌出草堂)望履(莊子孔子與柳下季為友往見盜跖曰丘得幸于季願丨丨幕下陸游詩袖詩叩東府再)
(拜求丨丨)係履(莊子莊子衣大布而補之正□丨丨而過魏王)織履(淮南子魯人善丨丨妻善織縞而欲徙越或謂曰履)
(為履之而越人跣行縞為冠之而越人被髮以子之所長遊不用之國顧使無窮可得乎高士傳於陵仲子身自丨丨妻孹纑以易)
(衣食楚王欲以為相仲子入謂妻妻曰左琴右書樂在其中矣遂相與逃去)補履(說苑騏驥騄耳一日千里此至疾也然以)
(之捕鼠曾不如百錢之狸干將莫邪揚刅離金此至利也然以之丨丨曾不如兩錢之錐列仙傳嘯父冀州人在曲周市中丨丨數)
(十年奇其不老)聽履(杜甫上韋左相詩持衡留藻鑑丨丨上星辰)
跛能履(易眇能視丨丨丨)東郭履(史記滑稽傳丨丨先生久待詔公車衣敝丨不完行雪中履有上無下足盡踐)
(地李白詩目笑丨丨丨側慚狐白溫李商隱詩雪中丨丨丨堂上老萊衣)尚書履(後漢書王喬傳喬為葉令有神術每月朔)
(望自縣詣臺朝帝令太史伺之臨至有䨇鳬飛来舉網張之得一舄焉詔上方診視則四年所賜丨丨官屬丨也庾信文郊門致騎)
(先迎内史之賓南宫旦朝獨識丨丨之丨蘇頲詩沗曳丨丨丨叨兼使臣節)穿角履(魏書王遵業傳遵業轉司徒左長史)
(從容恬素若處丘圍常著丨丨丨好事者多毁新履以學之)丹玉履(拾遺記穆王東廵大騎之谷指春宵宫集諸方士西)
(王母乘翠鳳之輦而来曳丨丨之丨敷碧蒲之蓆又王勃七夕賦悲侵玉履念起金鈿)不納履(古樂府瓜田丨丨丨李下)
(不整冠又陶潛詩原生納決履清歌暢高音)金鑮履(張華輕薄篇足下丨丨丨手中䨇莫耶)腳下履(沈約十詠)
(有飲邊繡丨丨丨詩)達摩履(傳燈錄丨丨葬熊耳山宋雲使西域回遇師葱嶺見手携隻丨雲問師何往師曰西天去雲具)
(白上上令起棺惟一革履存焉蘇軾挽僧詩皆云似丨丨隻丨還天竺)
增夬履(易丨丨貞厲疏夬者決也得位處尊以剛決正履道行正故丨丨也)率履(詩丨丨不越遂視既發梁肅祭獨孤)
(常州文孔門四科洪範三德總於公躬丨丨不忒)踐履(詩敦彼行葦牛羊勿丨丨舊唐書李綱傳綱有脚疾不堪丨丨太宗)
(特賜步輿令綱乘至閣下摭言孫偓嘗夢積木數百偓丨丨往復李圓曰来年必是狀元何者已居衆材之上也果如其言龍城錄)
(却牛馬之丨丨去螟□之戕害)正履(禮記文王色憂行不能丨丨王李復膳然後亦復初漢官儀三公設几九卿丨丨)黑
履(儀禮士冠禮疏朝服與玄端同玄端則玄裳黃裳雜裳丨丨者朝服玄冠玄端雖同但裳以素而履色白也以其但正幅故朝)
(服亦得端名)跋履(左傳文公躬擐甲胄丨丨山川踰越險阻征東之諸侯而朝諸秦則亦既報舊德矣)代履(晉語上貳)
(代舉下貳丨丨周旋變動以役心目故能治事以制百物)衣履(史記貨殖傳故齊冠帶丨丨天下海岱之間斂袂而往朝焉後)
(漢書和帝紀往者郡國上貧民以丨丨釡鬵為資而豪右得其饒利南史劉悛傳武帝自尋陽還遇悛驩宴叙舊停十餘日乃下遣)
(惠文太子及竟陵王子良攝丨丨備父友之敬舊唐書徐仁紀傳授靈昌令妻子不之官廨舍唯丨丨及書疏而已趙師秀詩搴芳)
(丨丨濕飲淥肌骨香)足履(漢書五行志秦始皇帝二十六年有大人長五大丨丨六尺凡十二人見於臨洮)菲履(漢書)
(刑法志世俗之為說者以為治古者無肉刑有象刑墨黥之屬丨丨赭衣而不純是不然矣)進履(漢書賈山傳天子之尊四)
(海之内其義莫不為臣然養三老于太學親執醬而餽執爵而酳祝&KR2148;在前祝鯁在後公卿奉杕大夫丨丨易林伊尹往来丨丨登)
(堂)緣履(漢書賈誼傳天子之后以緣其領庶人嬖妾丨其丨)肅履(漢書韋賢傳四方羣后我監我視威儀車服唯丨是)
(丨)厚履(漢書王莽傳莽好丨丨高冠以氂裝衣反膺高視瞰臨左右梁簡文帝文彼高冠及丨丨並鼎食而乘肥)絇履
(後漢書輿服志大佩赤舄丨丨以丨天祭獨斷卿大夫衣黼衣佩玉佩履丨)經履(後漢書應奉傳奉少聰眀自為免童及長)
(凡所丨丨莫不暗記讀書五行並下)繩履(後漢書劉虞傳虞雖為上公天性節約敝衣丨丨食無兼肉)草履(後漢書東)
(夷馬韓國傳魁頭露紒布袍丨丨中華古今注不借丨丨也五色線何點或乘柴車或躡丨丨恣意所適致醉而歸時人號為通隱)
(戴叔倫送嵩律師詩麻衣逢雪煖丨丨躡雲輕杜荀鶴吳縣詩丨丨隨船賣綾梭隔岸鳴仇遠與士瞻上人詩葛巾丨丨從人笑莫)
(問青山落葉枯)販履(蜀志先主傳先主少孤與母丨丨織蓆為業王季友詩煉丹文武火未成賣藥丨丨俱逃名)擥履
(魏志邴原傳注魏太祖為司空時辟原署東閤祭酒太祖北伐三郡單于還住昌國燕士大夫酒酣太祖曰孤反鄴守諸君必將来)
(迎其不来者獨有邴祭酒耳言訖未久而原先至門下通謁太祖大驚喜丨丨而起遠出迎原曰賢者誠難測度孤謂君將不能来)
(而遠自屈誠副饑虚之心)蹈履(魏志曹眞傳大司馬丨丨忠節佐命二祖内不恃親戚之寵外不驕白屋之士可謂能持盈守)
(位勞謙其德者也南史顔延之傳論懷文丨丨之地足以追蹤古烈唐書魏徵傳帝嘗問羣臣徵與諸葛亮孰賢岑文本曰亮才兼)
(將相非徵可比帝曰徵丨丨仁義以弼朕躬欲致之堯舜雖亮無以抗)忘履(晉書東海王越傳投袂丨丨討之已晚蘇軾文)
(腰適忘帶足適丨丨)性履(晉書温嶠傳論丨丨純深譽流邦族)躡履(晉書郄超傳王獻之兄弟自超未亡見愔常丨丨問)
(訊甚修甥舅之禮及超死見愔慢怠愔每慨然曰使嘉賓不死鼠子敢爾邪南史蔡興宗傳時右軍將軍王道隆任參國政權重一)
(時丨丨到興宗前不敢就席良久方去竟不呼坐唐書禮樂志玄宗即位作龍池樂舞者十有二人冠芙蓉冠丨丨備用雅樂唯無)
(磬古子夜冬歌丨丨步荒林蕭索悲人情丘遲為范衛軍讓梁臺侍中表懷&KR1459;蚤歲不以隕穫累心丨丨晚坐豈以充詘在念張巡)
(盜瓜判不能李徑遺冠翻乃瓜田丨丨李商𨼆獻蕭侍郎啓擔䔲者成市丨丨者如雲許棠詩丨丨復支笻深山草木中方千詩丨)
(丨三千皆後學摶風九萬即前程)立履(南史謝弘微傳論易云積善之家必有餘慶弘微丨丨所蹈人倫播美其世濟不隕)
(蓋有馮焉)行履(南史齊始興王鑑傳王儉嘗歎云始興王雖尊貴而丨丨都是素士)冠履(南史梁武帝紀丨丨無爽名實)
(不違又夷貊傳沙門慧琳權侔宰輔孔顗曰遂有黑衣宰相可謂丨丨失所矣文子法之生也以輔義重法棄義是貴丨丨而忘手)
(足也元稹詩儒林一同異丨丨盡清淳)尋履(南史蕭亮傳勝境名山多所丨丨謝靈運撰征賦序采訪故老丨丨往迹)蒲
履(南史張孝秀傳入匡山修行學道常冠榖皮巾躡丨丨女仙傳樊夫人者劉綱妻也遇里人女名曰逍遙從歸室月餘媪白鄉)
(人曰某暫之羅浮扃其戶慎勿開也如是三稔及歸召鄉人同開鏁見逍遙懵坐于室貌若平日惟丨丨為竹稍串于棟宇間楊基)
(詩深巷編丨丨斜岡種木綿)幽履(南史𨼆逸傳序陶潛之徒全身丨丨服道儒門)游履(南史宗少文傳凡所丨丨皆圖)
(之于壁)操履(北史庾質傳丨丨貞懿立言忠鯁隋書煬帝紀若有名行顯著丨丨修潔及學業才能一藝可取咸宜採訪將)
(身入朝顔氏家訓人在少年神情未定所與欵狎熏漬陶染言笑舉動無心於學潛移暗化自然似之何況丨丨藝能較眀易習者)
(也會鞏舉劉樞狀丨丨純篤出自天資治行循良見于衆論陸游詩豈惟能文辭實亦堅丨丨)黃履(隋書禮儀志綠襜襦褠衣)
(丨丨以供蠶母圖繪寳鑑戰□淳畫院人能著色山水人物甚小青衫白袴烏巾丨丨不遺毫髮)下履(隋書禮儀志臺官詣)
(三公必衣袷至黃閤丨丨過閤還著履)舄履(隋書禮儀志皇后及諸侯夫人之服皆丨丨三妃三公夫人已下翟衣則舄其)
(餘皆屨丨丨各如其裳之色)讌履(隋書音樂志齊永明中舞人冠幘並簪筆帝曰筆笏蓋以記事受言舞不受言何事簪筆)
(豈有身服朝衣而足綦丨丨于是去筆)脫履(隋書牛弘傳諸侯宴則賓及卿大夫俱丨丨升坐王勃山亭興序簪裾見屈輕)
(丨丨于西陽山水来游重横琴于南澗李嶠詩負圖濟多難丨丨歸成功)殷履(隋書虞世基傳北怨勞乎丨丨南伐盛於唐勛)
著履(舊唐書輿服志武德来婦人丨丨規制亦重又有線鞾開元来婦人例著線鞋取輕妙便于事侍免乃丨丨楊萬里詩褰)
(裳涉溪溪水淺丨丨渡橋橋柱新)朱履(唐書車服志赤舄丨丨入朝釋奠之服江淹無為論有奕葉公子者乃動丨丨而馳)
(寳馬沈約詩齊童躡丨丨趙女揚翠翰杜甫詩未為丨丨客已見白頭翁)方履(唐書禮樂志宣宗每宴羣臣備百戲帝製新曲)
(教女伶數十百人衣珠翠緹繡連袂而歌舞者高冠丨丨褎衣博帶趨走俯仰中于規矩新書天子黑丨丨諸侯素丨丨大夫素圓)
(履)圓履(見上)加履(唐書車服志鈿釵禮衣者内命婦常參外命婦朝參辭見禮會之服也制同翟衣加雙佩小綬去舄)
(丨丨)枕履(唐書元德秀傳德秀為魯山令所得奉禄悉衣食人孤遺者天寳十三年卒家惟丨丨簟瓢而已)戴履(五代)
(史司天考五代之際日有冠珥環暈纓紐負抱丨丨背氣十日之中常七八)芒履(五代史閩世家高祖遣散騎常侍盧損冊)
(封昶閩王昶遣中書舍人劉乙勞損于舘乙衣冠偉然騶僮甚盛他日損遇乙于途布衣丨丨而已損使人誚之曰鳳閣舍人何偪)
(下之甚也乙羞愧以手掩面而走又孟浩然白雲先生見訪詩手持白羽扇脚步青丨丨)繫履(宋史輿服志乾道九年用履袍)
(以絳羅為之丨丨則曰履袍服鞾則曰鞾袍)金履(宋史大食國傳其王錦衣玉帶躡丨丨朔望冠百寳純金冠)步履
(金史章宗紀禘于太廟勅檢司致仕官入宫年高艱于丨丨者並聽策杖仍命舍人護衛扶之陳陶詩丨丨如風旋天涯不齎糧樓)
(鑰詩相期更看水流處丨丨未倦夸輕翩)親履(元史武帝紀中書省臣言天下屯田百二十餘所由所用者多非其人以致廢)
(弛當選習農務者往與行省宣慰司丨丨其地可興者興可廢者廢各具籍以聞)同履(元史許國楨傳帝與近臣言及勲舊)
(大臣因謂國楨曰朕昔出征丨丨艱難者惟卿數人在爾遂拜集賢大學士進階光禄大夫)縰履(莊子子貢乘大馬中紺而)
(表素軒車不容巷往見原憲憲華冠丨丨杖藜而應門)提履(列子伯昏瞀人北面而立敦杖蹙之乎頤賓者以告列子列子)
(丨丨徒跣而走)撤履(晏子景公為履黃金之綦飾以銀連以珠良玉之絇其長尺冰月服之晏子朝公迎之履重僅能舉足晏)
(子曰古聖人制衣服也冬輕而煖夏輕而清今君之履冰月服之是重寒也公丨丨不復服)屝履(世本軒轅臣於則作丨丨)
(鹽鐵論古者聖人麤丨草丨縮絲尚韋而已)躬履(孔叢子夫子適周見萇弘言終退萇弘語劉文公曰吾觀孔仲尼有聖人)
(之表然言稱先王丨丨謙讓洽聞強記博物不窮抑亦聖人之興者乎易林丨丨孔德以世束帶文王燎獵吕尚獲福籍田賦□儲)
(駕于㕓左兮俟萬乘之丨丨)運履(淮南子孝子之事親和顔卑體奉帶丨丨)失履(易林亡跛丨丨乏我徒從)薦履
(易林章甫丨丨箕子佯狂蘇軾謝中書舍人啟誤蒙收拾已出優恩丨丨禁嚴殊非所望)登履(易林南行載鎧丨丨九魁)雜
履(尚書大傳上刑赭衣下刑不純中刑丨丨下刑墨幪)濡履(吳越春秋太子友清旦懷九持彈從後園而来衣袷履濡王怪)
(而問之曰子何為袷衣丨丨體如斯也太子友曰適遊後園聞秋蜩之聲往而觀之)接履(韓詩外傳伊尹丨丨而趨遂適於湯)
(湯以為相白居易寄微之詩坐阻連襟帶行乖丨丨綦)投履(韓詩外傳田子方之魏魏太子迎之郊再拜子方不下車太子)
(不悦曰敢問何如可以驕人子方曰貧賤可以驕人志不得則丨丨而適秦楚安往而不得貧賤乎)漆履(方言大麤謂之䩕角)
(注今丨丨有齒者)乘履(東方朔傳武帝謂朔曰朕欲使愛幸者不老可乎朔曰臣能之帝曰服何藥曰東北地有芝草小免)
(時有人引臣往取此草乃隔紅泉不得渡其人與臣一隻履臣乃丨丨泛泉得而食之)煮履(東觀漢記隗囂叛亂殺戮官吏)
(惟狄道為國固守然民飢饉啖弩丨丨宜救倒懸之急)韋履(四民月令八月擘絲治絮製新浣故及丨丨賤好預買以備冬)
(寒)石履(荆州記臨賀興安縣水邊有平石上有丨丨一具相傳越王渡漢脱履于此)高履(顔氏家訓梁世士大夫皆)
(尚褎衣博帶大冠丨丨)臥履(采蘭雜志徐月英丨丨皆以薄玉花為飾内散以龍腦諸香屑謂之玉香獨見鞵)蹵履
(上林賦流離輕禽丨丨狡獸)蹝履(長門賦舒息悒而增欷兮丨丨起而徬徨)匝履(張衡週天大象賦乘四仲而顯晦歴)
(一周而丨丨)組履(張衡綬笥銘冠纓丨丨文章日信)文履(李尤丨丨銘乃製兹履文質武斌洛神賦踐遠遊之丨丨)
(曳霧綃之輕裾又作紋曹植冬至獻襪履表并獻丨丨七量襪若干副)解履(魏武帝春祠令吾受錫命不丨丨上殿今有事)
(于廟而丨丨是尊先公而替王命故吾不敢丨丨上殿也)畜履(阮籍通易論后者何也成君定位據業修制保教守法丨丨治)
(安者也)綴履(張華詩泥沾珠丨丨雨濕翠毛簪吳均碎珠賦既登席而趨麗亦丨丨而升妍)鷰履(王褒靈壇碑銘丨丨)
(宵去鳬舄晨歸)空履(王融曲水詩序褰帷斷裳危冠丨丨之吏彯搖武猛扛鼎揭旗之士)簪履(謝朓詩弱歲倦丨丨薄晚)
(忝華奥梁簡文帝大法頌百司俱列丨丨相趨羅𨼆詩飛蓋寂寥淸宴罷不知丨丨更誰存)翠履(梁簡文帝答湘東王書握)
(瑜懷玉之士瞻鄭邦而知退章甫丨丨之人望閩鄉而歎息)賤履(江淹尚書符尊冠丨丨君臣斯位)德履(任昉為武)
(帝追封詔丨丨沖粹識業深通)祐履(沈約文丨丨荆阿懷璽夢曲)錦履(沈約詩丨丨並花紋綉帶同心苣)識履
(沈約崔慧景加侍中詔志氣淹通丨丨詳正)敝履(何遜詩丨丨常決踵畚高起半額)揚履(劉孝威詩轉袖時繞腕丨)
(丨自開裾)迴履(劉孝威詠舞詩丨丨裾香散飄衫鈿響傳)頓履(庾信詠舞詩丨丨隨疎節低鬟逐上聲)化履(武三)
(思仙鶴篇别有聞簫出紫烟還如丨丨上青天)朝履(蘇頲韋嗣立山莊詩石徑喧丨丨璜溪擁釣舟)琱履(張說安樂郡王)
(花燭詩罽茵飾地承丨丨花燭分階移錦帳)穿履(岑參詩雪夜入丨丨朝霜凝敝裘范成大詩疊膝稀丨丨扶頭懶正冠)
雙履(綦母□過道院詩洞戸逢丨丨寥天有一琴)滑履(儲光羲晚霽詩散衣出中園小徑尚丨丨)桑履(盧綸詩丨)
(丨時登望荷衣自卷舒)笠履(李華贈范侍御序以妻子為童僕以丨丨為車服)繡履(白居易楊柳枝詞丨丨嬌行緩)
(花筵笑上遲馬祖常詩趙氏女子邯鄲娼綵絲丨丨踏春陽)涉履(梁肅送劉侍御赴上都序道岷江浮湘潭歴敷淺原而東)
(君子謂君丨丨所至擬司馬子長)超履(梁肅送謝舍人赴朝廷序必將敷陳至論丨丨右職)抗履(崔沔賢良方正策至)
(如懷一能負一偏彼鳴梭丨丨之彙聲律鼎餁之儔事雖易於縑緗功不資于翰墨)桐履(許渾詩丨丨如飛不可尋一壺雙笈)
(嶧陽岑)麻履(姚合送無可上人詩清晨相訪立門前丨丨方袍一少年)杖履(李商𨼆贈宋眞人詩不因丨丨逢周史徐)
(甲何曾有此身陸游詩從今丨丨時相過花柳村村次第春)野履(鄭谷詩輕舟共泛花邊水丨丨同登竹外山)擲履
(叚成式詩丨丨仙鳬起撦衣蝴蝶飄)没履(釋無可詩喧經泉滴瀝丨丨草丰茸)木履(僧貫休詩石膏黏丨丨崖栗落冰池)
(溤涓詩釜魚化作池中物丨丨浮為天際船)破履(梅堯臣詩豈愁穿丨丨幸喜有淸樽)振履(蘇軾詩我以病杜門商頌)
(空丨丨)跪履(蘇軾和陶詩素書在黃石豈敢辭丨丨义丨丨數從圯下老逸書閒問濟南生)跋履(曾鞏詩丨丨雖云倦)
(桑梓得暫還)漢履(黃庭堅詩殿上急扶鳴丨丨螭頭簮筆見秦冠)細履(文同詩久不到東谷晚晴欣丨丨)安履
(范成大東宫夀詩儉寳躬丨丨仁端性自然)佩履(馬祖常詩丨丨侍殿陛觚牘宴館閣)萬履(高啓天界寺詩丨丨隨鐘)
(集千燈入鏡流)峭履(五燈會元肩笻丨丨乘興而行掣釣沉絲任性而住)靸履(五燈會元善慧大士一日披衲頂冠丨丨)
(朝見梁武帝帝問是僧邪士以手指冠帝曰是道邪士以手指丨丨帝曰是俗邪士以手指衲衣)賣履(雲笈七籖丨丨市巷)
(醜形試真)花履(雲笈七籖九氣真仙衣錦衣綃縠雲裳蟬帶垂天冠搖響韻參差九文丨丨錦星奇)巫履(山海經開眀東)
(有巫彭巫扺巫陽丨丨巫凡巫相注皆神醫也)
孔子履(晉書張華傳武庫火華懼列兵固守然後救之故累代之寳及漢高斬蛇劍丨丨丨等盡焚焉梅堯臣詩我料丨丨)
(丨久化武庫烟)烏皮履(唐書禮樂志皇太子加元服空頂黑介幘雙童髻綵衣紫袴褶織成褾領綠紳丨丨丨乘輿以出又)
(南史齊高帝記内殿施黃紗帳宫人著紫皮履)青耳履(宋史儀衛志駕羊車童子服垂耳髻青頭&KR1326;靑繡大袖衫袴勒帛丨)
(丨丨)沈有履(莊子丨丨丨竈有髻)麤紃履(荀子蔬食菜羹可以飬口麤布之衣丨丨之丨可以飬體又方言屝屨麤)
(履也中有木者謂之複舄)抱香履(南方草木狀晉太康中扶南國進丨丨丨以抱香木為之木輕而堅韌風至則隨而飄動)
(夏月納之可以禦蒸濕之氣)七寳履(西京雜記趙飛燕為皇后女弟在昭陽謹上禭三十五條有金錯繡襠丨丨綦丨)
絳地履(東宫舊事太子納妃有丨丨紋丨一緉)踏青履(千金月令三月三日上丨丨丨又柳惲贈吳均詩鼔瑟未)
(成曲踏履復翺翔)鴛鴦履(中華古今注漢有丨丨丨昭帝令冬至日上舅姑令狐楚詩玳織丨丨丨金装翡翠簾)雲
霞履(中華古今注梁有五色丨丨丨)鳳頭履(中華古今注古履絇繶皆畫五色至漢始以錦為飾東晉以草木織成即)
(有丨丨之丨聚雲履五朵履宋有重臺履梁有笏頭履分梢履)重臺履(見上元稹詩叢梳百葉髻金蹙丨丨丨)聚雲
履(見上)笏頭履(見上)分梢履(見上)飛雲履(雲仙雜記白樂天燒丹于廬山草堂作丨丨丨玄綾為質素綃)
(作雲朵染以四選香振履則如烟霧著示道友曰吾足下生雲計不久上升朱府矣)解脱履(炙轂子單底曰履重底曰舄始)
(皇以蒲為之名曰靸鞵梁武帝以絲為之名丨丨丨)紫羅履(聞竒錄鄭昌圖登第歲居長安夜納凉於庭夢為人歐擊擒出)
(春明門至石橋上乃得解遺其丨丨丨一隻奔及居而寤甚困言於弟兄而床前果失一履旦令人於石橋上尋得)王喬履
(周興嗣答吳均詩誰學莱蕪甑本得丨丨丨杜甫詩看君宜著丨丨丨真賜還疑出上方)仙人履(江總咏燕燕于飛詩若作)
(丨丨丨應往日南歸蘇頲詩出曳丨丨丨還薰侍女衣)齊君履(庾肩吾詩雪照丨丨丨寒入楚王裘)堂上履(庾信)
(邛竹杖賦接君丨丨之丨為君座右之銘)雲生履(戴叔倫詩醉歸花徑丨丨丨樵罷松岩雪滿蓑)天竺履(皮日休詩)
(蘚生丨丨丨烟破洞庭帆)袁安履(耿湋詩㶚涘丨丨丨汾南宓賤琴)霜沾履(姚合詩静遶丨丨丨閒看酒滿杯)
泥中履(胡曾圯橋詩逡廵不進丨丨丨爭得先生一卷書)三千履(蘇軾劉孝叔會虎丘詩只遣丨丨丨来遊十二)
(峯)薄冰履(黃庭堅送顧子敦河北都運詩發政恐傷民天步丨丨丨)牀下履(五燈會元洪州建山澄禪師僧問如)
(何是人王劒師曰塵埋丨丨丨風動架頭巾)李元履(南史丨安人傳子丨丨幼有操業甚閑政體為司徒竟陵王子良法)
(曹參軍)
非禮弗履(易君子以丨丨丨丨)君子所履(詩丨丨丨丨小人所視後漢書崔駰傳丨丨避變各審丨丨)天
冠地履(史記日者傳為人主計而不審身無所處此相去遠矣猶丨丨丨丨也)側硯汙履(中山詩話陳堯佐游)
(長安佛寺題名從者誤丨丨丨丨公性急遂窒筆于其鼻客笑失聲)
壘(力軌切軍壁也又重丨亦姓)
韻藻軍壘(周禮夏官量人營丨之丨舍量其市朝州涂軍社之所里杜甫詩妻孥隔丨丨撥棄不擬道)深壘(左傳)
(秦伯伐晉晉人禦之臾騈曰秦不能久請丨丨固軍以待之)因壘(左傳文王聞崇德亂而伐之軍三旬而不降退修教而復)
(伐之丨丨而降)摩壘(左傳許伯曰吾聞致師者御靡旌丨丨而還柳宗元表披榛蹶石丨丨陷堅韋莊詩建牙雖可恃丨丨詎)
(能防)高壘(史記淮隂侯傳李左車說成安君曰足下深溝丨丨堅營勿與戰晉書宣帝紀敵雖丨丨不得不與我戰者攻其所)
(必救也杜甫詩雜種雖丨丨長驅甚建瓴又張弘範新燕詩柳外東風花外雨香泥丨丨畫堂前)壁壘(漢書英布傳深溝丨)
(丨分卒守徼乘塞隂符幷我勇力重堅丨丨羽獵賦丨丨天旋神抶電擊皇甫冉登徐州城詩丨丨依春艸旌旗動夕陽范成大詩)
(百神森丨丨萬衞密鉤陳)玉壘(晉書穆帝紀贊西旌丨丨北旆金墉名山志丨丨山在灌縣衆峰叢擁遠望無形惟雲表崔嵬)
(稍露蜀都賦廓靈關以為門包丨丨而為宇劉孝威蜀道難丨丨高無極銅梁不可攀杜甫登樓詩錦江春色来天地丨丨浮雲變)
(古今)鬱壘(風俗通黃帝書上古時有神荼丨丨昆弟二人性能執鬼度朔山上有桃樹下常簡閱百鬼鬼無道理者神荼與丨)
(丨持以葦索執以飼虎是故縣官常以臘祭夕飾桃人垂葦索畫虎於門以禦凶東京賦度朔作梗守以丨丨神荼副焉對操索葦)
徇齊壘(左傳齊高固入晉師桀石以投人禽之而乘其車繫桑本焉以丨丨丨曰欲勇者賈余餘勇)唐公壘(北史)
(唐永傳永為北地太守與賊數十戰未嘗敗北永所營處至今猶稱丨丨丨也)屈賈壘(杜甫詩氣劘丨丨丨目短曹劉牆)
增多壘(禮記四郊丨丨此卿大夫之辱也注數見侵伐則丨丨柳宗元題臨川驛詩丨丨非予耻無謀終自憐)固壘
(左傳樂書曰楚師輕窕丨丨而待之三日必退退而擊之必獲勝焉晉書姚泓載記姚紹方陣而前以拒道濟道濟丨丨不戰紹謂)
(諸將曰道濟衆旅不多嬰壘自固者正欲曠日持久以待繼援耳)嬰壘(見上)入壘(左傳攝叔曰吾聞致師者右丨丨折)
(馘執俘而還)見壘(國語趙簡子使尹鐸為晉陽曰必墮其壘培若丨丨培是見寅與吉射也尹鐸往而增之簡子如晉陽丨)
(丨怒曰必殺鐸也而後入)飭壘(國語王乃秉枹親就鳴鐘鼓丁寕錞于振鐸勇怯盡應三軍皆譁釦以振旅其聲動天地晉師)
(大駭不出周軍丨丨)下壘(戰國策齊嬰免謠曰大冠若箕修劔拄頤攻狄不能丨丨枯丘注言大不能降一壘小不能枯一丘)
中壘(漢書百官公卿表中尉秦官武帝太初元年更名執金吾屬官有丨丨寺互武庫都船四令丞都船武庫有三丞丨丨兩)
(尉又劉向傳向上封事天子召見向以向為丨丨校尉又向死後歆復為丨丨校尉盧思道從駕詩序熊渠佽飛之軰入參丨丨虎)
(殿金門之侣迴望屬車獨孤及詩宗室劉丨丨文場謝客兒)雲壘(漢書百官公卿表左内史武帝更名左馮翊屬官有廩犧)
(令丞尉又左都水鐵官丨丨四市四長丞皆屬焉蘇軾送沈逵赴廣南詩君随幕府戰西羌夜渡冰河斫丨丨)壍壘(漢書趙充)
(國傳部曲相保為丨丨木樵挍聮不絶魏志郭淮傳司馬宣王屯渭南淮策亮必爭北原宜先據之遂屯北原丨丨未成蜀兵大至)
(淮逆擊之杜牧與池州季使君書閣下不自矜高不設丨丨曲垂情意以盡待士之禮)烏壘(漢書鄭吉傳上嘉其功效封吉)
(安遠侯吉于是中西域而立莫府治丨丨城鎮撫諸國後漢書西域莎車傳乃分龜兹為丨丨國徙駟鞬為丨丨王皮日休和魯望)
(詩丨丨鹵亦寫雞林夷爭傳)魁壘(漢書鮑宣傳朝臣亡有大儒骨鯁白首耆艾丨丨之士注丨丨壯貌也柳宗元閔生賦行)
(不容之崢嶸兮質丨丨而無所隐)造壘(後漢書張綱傳廣陵賊張嬰寇亂揚徐間綱為太守乃將吏卒十餘人徑丨嬰丨嬰)
(初大驚既見綱誠信乃出拜謁)營壘(後漢書公孫瓚傳前此有童謠曰燕南垂趙北際中央不合大如礪惟有此中可避世瓚)
(自以為易地當之遂徙鎮焉乃盛修丨丨樓觀數十臨易河通遼海唐書李光弼傳其代子儀鎮朔方也丨丨士卒麾幟無所更而)
(光弼一號令之氣色乃益精明管子獨明者天下之利噐也獨斷者微密之丨丨也元稹牛元翼節度使制幼為兒戲丨丨已成長)
(學神樞風雲暗曉)二壘(後漢書袁譚傳劉表以書諫譚曰何悟青蠅飛于竿旌無忌游於丨丨注丨丨謂譚尚也握竒經天)
(地前衝居其右後衝居其左雲居兩端虚實丨丨)堅壘(魏志明帝紀司馬宣王與亮相持連圍積日亮數挑戰宣王丨丨不)
(應杜牧戰論名城丨丨峉嶭相貫高山大河盤互交鎻)衝壘(魏志張遼傳孫權率十萬衆圍合肥遼被甲持戟先登陷陣大)
(呼自名丨丨入至權麾下權大驚)城壘(魏志劉馥傳高為丨丨多積木石編作草苫數千萬枚益貯魚膏數千斛為戰守備)
(王粲柳賦行游目而廣望觀丨丨之故處吳融登布善寺樓詩楚王丨丨空秋色羊祜江山祗暝光)對壘(晉書宣帝紀亮數挑)
(戰帝不出與之丨丨百餘日唐書盧從史傳初神策中尉吐突承璀與丨丨從史時過其營飲博元稹與諸棋流會宿詩斫營看迥)
(點丨丨重相持)築壘(晉書石苞傳會荆州刺史胡烈表吳人欲大出為寇苞亦聞吳人將入乃丨丨遏水以自固陸機辯亡論)
(懸格江介丨丨遵渚襟帶要害以止吳人之西)故壘(晉書李矩傳劉聰遣從弟暢步騎三萬討矩屯于韓王丨丨杜甫詩就糧)
(近丨丨練卒依舊京劉禹錫金陵懷古詩今逢四海為家日丨丨蕭蕭蘆荻秋)作壘(晉書張方傳長沙王乂奉帝討方方退壁)
(十三里橋多勸方夜遯方曰我更前丨丨出其不意此用兵之奇也于濆長城詩團沙世所難丨丨眀知苦)九壘(晉書苟晞)
(傳汲桑之破鄴也東海王越命晞為前鋒桑素憚之嬰城固守晞陷其丨丨定鄴而還)結壘(晉書苟晞傳荐食畿甸覆喪鄴)
(都丨丨近郊仍震兖豫陸機辯亡論漢王亦憑帝王之號帥巴漢之民乘危騁變丨丨千里)新壘(南史梁武帝紀琅邪石首)
(襟帶岨固丨丨東墉金湯是埒又辛棄疾詞日日閒看燕子飛舊巢丨丨畫簾低)柵壘(北史楊津傳賊帥鮮于脩禮起於博)
(陵定州危急遂回師南赴始至城下營壘未立而州軍新敗津以賊既乘勝士衆勞疲丨丨未安不可擬敵欲移軍入城)前壘
(北史李平傳京兆王愉反于信都以平為持節都督北討諸軍事行冀州以討之進次經縣夜有蠻兵數千斫平丨丨矢及平帳平)
(堅卧不動俄而乃定)安壘(隋書百官志折衝寇武和戎丨丨猛烈為十班)邊壘(舊唐書宣宗紀左袵輸欵丨丨連降陸游)
(詩結陣弓刀丨丨去挂鞍狐兔獵場歸)增壘(舊唐書李光弼傳賊將史思明等率衆十餘萬來攻太原賊攻城于外光弼即)
(令丨丨于内壊輒補之王褒于謹墓碑丨丨減竈之圖題樹繫桑之略)傅壘(唐書江夏郡王道宗傳出為靈州總管時梁師)
(都弟洛仁連突厥兵數萬丨於丨道宗閉城伺隙出戰破之)薄壘(唐書淮安靖王神通傳宇文士及自濟北餽軍化及復振)
(神通進兵丨其丨貝州刺史趙君德先登坂堞神通忌其功止軍不進君德怒詬而還城復堅)屯壘(唐書裴寂傳留撫河東寂)
(無它才惟飛檄郡縣促入丨丨相保贅焚積聚宋祁詩莫嫌丨丨是邊州試聽山河說上游)峭壘(唐書魏徵傳王世充攻洛)
(口徵見長史鄭頲曰魏公雖驟勝而驍將銳士死傷略盡又府無見財戰勝不賞此二者不可以戰若浚池丨丨曠日持久賊糧盡)
(且去我追擊之取勝之道也)略壘(唐書尉遲敬德傳竇建德營板渚秦王命李勣等為伏親扌弓令敬德執矟丨其丨大呼)
(致師)擣壘(唐書郭子儀傳禄山益出精兵佐思眀子儀畫揚兵夜丨丨賊不得息氣益老)戎壘(唐書崔郾傳西望丨丨距)
(宗廟十舍蔡琰歌日居月諸兮在丨丨馬戴詩河灘胡鴈下丨丨漢鼙鳴)締壘(唐書薛收傳秦王討王世充竇建德來援收曰)
(兩賊連固則河洛間勝負未可歲月定也不若勒諸將嚴兵丨丨浚其溝防)聮壘(唐書李晟傳李懷光方軍咸陽不欲晟獨)
(當一面請與晟合有詔徙屯乃引趨陳濤斜與懷光丨丨)槍壘(唐書渾瑊傳次黃菩原瑊引衆據險設丨丨自營遏賊奔突祖)
(詠扈從御宿池詩遠樹依丨丨孤峰入幔城)完壘(唐書韋臯傳十三年復嶲州吐蕃怨丨丨造舟謀擾邊臯輒破却之又時)
(溥傳溥分兵固保石佛山師古攻拔之自是丨丨不戰王重師牛存節等梯其堞以入)池壘(唐書李罕之傳始孫儒去東都)
(也井閈不滿百室張言治數年人安賴之占籍至五六萬繕丨丨作第署城闕復完)隤壘(唐書孫儒傳景福元年儒復圍宣州)
(屯陵陽行密戰不利謀出奔時劉威方繫獄且死行密窮更召問計對曰儒焚倉丨丨以来糧盡將為我禽若勁兵背城坐制其困)
穴壘(唐書回鶻傳烏介方薄振武石雄馳入夜丨丨出鏖兵烏介驚引去)叩壘(唐書李懷光傳帝狩奉天懷光率所部奔)
(命將抵奉天前遣裨將張韶以蠟韜表隨賊攻城丨丨呼曰我朔方使也縋而上)平壘(宋史樂章震曜資丨丨文明協麗天)
長壘(金史哀宗紀大元兵築丨丨圍蔡城)畏壘(莊子老聃之役有庚桑楚者得老聃之道以北居丨丨之山居三年丨丨)
(大穠注丨丨山名也或云在魯又云在梁州)墼壘(急就篇丨丨廥廏庫東箱注丨丨堅墼而為障蔽也)㟪壘(論衡禮曰)
(刻尊為雷之形一出一入一屈一伸為相校軫則鳴校軫之狀鬱律丨丨之𩔖也)拔壘(漢晉春秋袁紹與公孫瓉書曰前以)
(西山陸梁出兵平討會麴義餘殘畏誅逃命故遂住大軍分兵撰蕩此兵孤之前行乃界橋搴旗丨丨先登制敵者也)石壘
(晉記諸葛孔明於漢中積丨為丨方可數百步壘四郭又聚石為八行相去二文許謂之八陣圖)陷壘(後趙錄石虎身長七)
(尺五寸趨捷便弓馬勇冠當時至於降城丨丨不復别斷善惡坑斬士女鮮有遺𩔖)麻壘(沙州記枹罕城西有丨丨壘中可容)
(萬家李商𨼆為濮陽公陳情表遠收丨丨直取艾亭)天壘(張衡周天大象賦敗臼察灾而揚輝丨丨守夷而騈照步天歌丨丨)
(團圞十三星)葺壘(蔡琰歌逐有水草兮安家丨丨牛羊滿野兮聚如蜂蟻張羽詩燕銜泥丨丨蜂釀蜜為房)湓壘(徐陵)
(陳公九錫文英圖邁俗義旅如雲丨丨猜擕用掩戎略)寒壘(楊巨源長城聞笛詩静過丨丨徧暗入故關深)竹壘(杜荀)
(鶴山居詩垂釣石臺依丨丨待賓茶竈就巖泥)棄壘(高啓游城西詩壊宫茨被垣丨丨葑漫塹)
偃月壘(吳志孫綝傳遣將軍任度張震等募勇敢六千人于屯西六里為浮橋夜渡築丨丨丨水經注沔左有却月城然亦)
(曰丨丨丨又徐陵文月壘連營雲旗蔽野)背水壘(晉書宣帝紀諸葛亮率衆出斜谷壘於郿之渭水南原帝引軍而濟丨丨)
(為丨)康回壘(晉書楊佺期傳佺期少仕軍府咸康中領衆屯城固苻堅將潘猛距丨丨丨佺期擊走之)滬瀆壘(晉書)
(虞潭傳又修丨丨丨以防海沙百姓賴之)畢公壘(北史魏高凉王孤傳元顥乘虚陷滎陽天穆聞莊帝北廵自丨丨丨北渡)
(會車駕于河内)高昌壘(隋書高昌國傳其地有漢時丨丨丨故以為國號)鉤陳壘(水經注河南有丨丨丨世傳武)
(王伐紂八百諸侯所會處)曹公壘(水經注河水自潼關東北流魏武征韓遂馬超連兵此地今際河之西有丨丨丨)尹
卯壘(水經注濟水側岸有丨丨丨南去漁山四十餘里是榖城縣界故春秋之小榖城也)敬武壘(水經注白渠水又東)
(逕敬武縣故城北漢元帝封女敬武公主為湯沐邑故俗名之曰丨丨丨)山符壘(水經注養水出魯陽縣北將孤山北長岡)
(下東歴永仁三堆南又東逕沙川歴丨丨丨北又東逕沙亭南故養隂里也)科斗壘(後趙錄章武人王脊起兵于丨丨丨)
(擾亂勒河間渤海諸郡)蘇康壘(後燕錄翟釗遣其將翟都侵館陶屯丨丨丨三月垂引兵南擊釗進逼丨丨丨)憑壑
壘(後秦錄興從汾西北下營丨丨為丨欲以自固)武矦壘(梁州記丨丨丨東南有定軍山八十餘里有諸葛武矦墓)烏
桓壘(揚雄諫不受單于朝書屠大宛之城蹈丨丨之丨)新亭壘(江淹為蕭驃騎築丨丨丨埋枯骸教近築製兹營崇)
(壘浚壍)虹貫壘(庾信哀江南賦直丨丨丨長星屬地又張說文軍奪帥兮虹蝕壘車脱輻兮火焚旗)雲浮壘(庾信)
(荅趙王啓丨氣丨丨流星泛枕細舞長歌横簫直笛又陸游詩曉過射圖雲藏壘夜讀兵書雨灑燈)澆沙壘(庾信紇干弘碑)
(銘乃數軍實乃握兵符丨丨為丨聚石成圖)姚萇壘(庾信齊王憲神道碑督兵三萬出自宜陽拔伏龍之城平丨丨之丨)
骨都壘(虞世南從軍行朝摩丨丨丨夜觧谷蠡圍)幽王壘(楊思玄奉和過温湯詩地接丨丨丨流分鄭國渠)烏
孫壘(趙彦昭奉和送金城公主詩俗化丨丨丨春生積石河)單于壘(常建弔王將軍詩常聞漢飛將可奪丨丨丨高)
(啓聞角吟餘聲散作滿天愁風吹不入丨丨丨)盟津壘(權德輿賀河陽獲白兔表當丨丨之丨俯勾龍之壇)謝守壘
(林寬送許棠歸宣州詩鶯啼丨丨丨苔老謫仙碑)鐵甕壘(賀鑄遊金山詩侵雲丨丨丨崫起無緣傍)定軍壘(朱子)
(拜張魏公墓詩千秋丨丨丨岌嶪遙相望)
誄(力軌切銘丨誄壘也說文謚也)
韻藻母誄(世說謝太傅問陸退曰張憑何以作丨丨不作父誄曰丈夫之德表于事行婦人之美非誄不顯)作誄
(見上世說桓靈寳常登江陵城云我今欲為王孝伯丨丨因吟嘯良久隨而下筆一坐之間誄以之成潘岳楊荆州誄序行以號彰)
(德以述美敢託旒旗爰丨斯丨李商𨼆詩只有安仁能丨丨何曾宋玉解招魂)
千字誄(蘇軾詩會看丨丨丨木末見龜趺)
增銘誄(後漢書种岱傳昔先賢既殁有加贈之典周禮盛德有丨丨之文典論夫文本同而末異蓋奏議宜雅書論宜理丨)
(丨尚實詩賦欲麗此四科不同故能之者偏也)哀誄(晉書潘岳儔岳辭藻絶麗尤善為丨丨之文北史李彪傳彪與宋弁結管)
(鮑交弁卒彪痛之無已為之丨丨備盡辛酸徐陵康簡王墓誌豈惟晉皇寵悼重琅邪之贈官魏后高文制蒼舒之丨丨)制誄
(北史李諤傳其有上書獻賦丨丨鐫銘皆以褒德序賢明勲證理苟非懲勸義不徒然)箴誄(陸雲與兄書張公丨丨自過五)
(言詩耳)
士有誄(禮記魯莊公及宋人戰于乘丘縣賁父御馬驚敗績縣賁父曰他日不敗績而今敗績是無勇也遂死之圉人浴馬)
(有流矢在白肉公曰非其罪也遂誄之丨之丨丨自此始也)庾公誄(世說孫興公作丨丨丨文多託寄之辭既成示庾道)
(恩庾見慨然送還之曰先君與君自不至于此)史臣誄(潘岳馬汧督誄序漢眀帝時有司馬叔持者白日于都市手劍父讐)
(視死如歸命丨丨班固為之丨)莊公誄(徐陵裴使君墓志潘岳之詩致哀周密丨丨之丨用愍相遺)靖節誄(袁桷)
(詩詞卑相如賦操擬丨丨丨按顔延之為陶丨丨作丨)
揆(求癸切度也)
韻藻百揆(書納于丨丨百揆時叙傳度百事總百官後漢書張衡傳丨丨允當庶績咸理魏志傅嘏傳丨丨均任四民殊)
(業晉書殷浩傳桓温為郗超曰浩有德有言向使作令僕足以儀刑丨丨朝廷用違其才耳孫綽庾冰碑正身提衡銓括丨丨傅休)
(奕詩文皇統丨丨繼天理萬方)納揆(見上隋書高祖紀登庸丨丨之時草昩經綸之日任昉文歴試允諧丨丨時序徐陵陳文)
(帝策文丨丨馳芳賓門流詠)道揆(孟子上無丨丨也注言君無丨術可以丨度天意)李揆(唐書丨丨傳揆宇端卿美)
(風儀善奏對帝歎曰卿門地人物文學皆當世第一信朝廷羽儀乎故時稱三絶為入蕃會盟使至蕃酋長曰聞唐有第一人丨丨)
(公是否揆畏留因紿之曰彼丨丨安肯来耶)
增陳揆(漢書律歷志出甲于甲奮軋于乙明炳于丙大盛于丁豐楙于戊理紀于已歛更于庚悉新于辛懷任于壬丨丨于)
(癸)一揆(後漢書荀爽傳天地六經其旨丨丨晉書劉頌傳人性不甚相遠古今丨丨而短長甚違南史王景文傳高崖之脩)
(幹與深谷之淺條存亡之要巨細丨丨耳魏都賦厦屋丨丨華屛齊榮)省揆(魏志管寧傳臣重自丨丨德非園綺而蒙安車)
(之榮功無竇融而蒙璽封之號)端揆(晉書文帝紀論若乃體以名臣恪之丨丨南史沈約傳約久處丨丨有志台司論者咸謂)
(為宜而帝終不用舊唐書張說傳司鈞總六官之紀丨丨為萬方之式)居揆(晉書禮志桓温丨丨政由已出)測揆(隋書)
(天文志渾犬象者其制有機而無衡不如渾儀别有衡管丨丨日月分步星度者也)機揆(北史邢巒傳論巒以文武才策當軍)
(國之任内参丨丨外寄折衝)法揆(韓子且夫重刑者非為罪人也眀主之丨丨也)準揆(大戴禮丨丨山林規表衍沃)
覽揆(楚辭皇丨丨余于初度兮肇錫余以嘉名)吞揆(楚辭何羿之射革而交丨丨之注丨滅也丨謀度也言何羿之射藝)
(勇力而其衆乃交進而吞謀之乎)合揆(梁簡文帝南郊頌序龍官弱言之后丨丨于蒼昊鳥紀垂衣之君昭格于上帝)庶
揆(江淹為蕭相國讓表包括丨丨總納儀刑)皇揆(蘇頲謝弟詵除給事中自求改職表臣懷靦愧非敢身謀事或乖違實塵)
(丨丨)兩揆(趙彦昭詩丨丨光天秩三朝奉帝熙)自揆(柳宗元文臣竊不丨丨思竭忠誠)度揆(蔡襄親祀南郊詩乾)
(綱不息章明丨丨)孫揆(唐書丨丨傳揆字聖圭昭宗討李克用揆以本道兵會戰克用執揆將用之揆大駡不詘克用怒使)
(以鋸解之鋸齒不行揆謂曰解人當束之以板汝軰安知行刑者如其所言詈聲不輟至死)梁揆(圖繪寳鑑内侍丨丨字仲)
(叙開封人善丹青花竹人物山水一一能之官至直睿思殿)
癸(居誄切辰名又姓)
韻藻庚癸(左傳吳申叔儀乞糧于公孫有山氏曰佩玉蘂兮余無所繫之旨酒一盛兮余與褐之父睨之對曰梁則無矣)
(麤則有之若登首山以呼曰丨丨乎則諾注丨西方主穀丨北方主水柳宗元文儲偫委積師旅無丨丨之呼繕完板幹控帶兼戊)
(已之位范成大新正詩一飽但蘄丨丨諾百年甘守甲辰雌)六癸(抱朴子或問不熱之道曰以立夏日服六壬丨丨之符或)
(服玄冰之丸或服飛霜之散暑不能侵也)
盧蒲癸(左傳嘗于太公之廟慶舍莅事丨丨丨王何執寢戈慶氏以其甲環公宫)
增壬癸(禮記孟冬之月其日丨丨史記律書黃鐘者言陽氣踵黃泉而出也其於十二子為子子者滋也言萬物滋於下也)
(其於十母為丨丨壬之為言任也言陽氣任飬萬物于下也)主癸(國語自元王以及丨丨莫若湯自稷以及王季莫若文武)
(商周之烝也未嘗躋湯與文武為踰也注丨丨湯父也)乙癸(夢溪筆談易有納甲之法余嘗考之可以推見天地胎育之理)
(乾納甲壬坤納丨丨者上下包之也)父癸(博古圖商丨丨鼎二第一器曰孫旁作兕形第二器作立戈狀蓋商有所謂丨丨尊)
(者作立戈有所謂丨丨鼎者作横戈有所謂丨丨卣者作執戈出一時之制也)報癸(博古圖在商之時號丨丨者惟成湯之父)
(故今所藏彝器凡商物銘癸者皆歸之)人癸(博古圖凡酒器制字之義必示其戒曰人癸則謂商之主癸也於癸曰丨丨蓋)
(與辛尊言人辛之意同)兄癸(博古圖商丨丨卣銘共五十字曰丁子王者丨丨者兄弟相承之辭)尊癸(博古圖商丨丨)
(爵銘二字曰丨丨按癸者成湯之父又以尊銘之者則王安石解六尊所謂尊居其所而爵從之也)天癸(彥周詩話王豐父待)
(制岐公丞相之子其詩精密人鮮知者如白髮衰丨丨丹砂養地丁意脉貫串尚勝三甲六丁之𩔖)三癸(輿地紀勝丨丨亭顔)
(眞卿為處士陸羽造顔真卿詩倏搆丨丨亭實為陸生故)夏癸(東京賦必以肆奢為賢則是黃帝合宫有虞總期固不如丨丨)
(之瑤臺殷辛之瓊室也)辛癸(徐陵為貞陽侯與陳司空書孤宗室之長爰自布衣丨丨之朝容身靡託)甲癸(蔡襄詩樂)
(變神格列周丨丨)祭癸(漢書藝文志農九家丨丨一篇注宣帝時以言便宜至弘農太守邯鄲人)
太歲在癸(爾雅丨丨丨丨曰昭陽又月在癸曰極)陳揆于癸(漢書律歴志懷任于壬丨丨丨丨)十月
得癸(續博物志丨丨丨丨則曰極陽)
沚(諸市切丨止也小渚曰丨)
韻藻沼沚(詩于以采蘩于丨于丨左傳澗溪丨丨之毛謝朓齊敬皇后策文光華丨丨榮曜中谷沈約郊居賦漸丨丨于)
(霤垂周塍陌於堂下項斯詩川光通丨丨寺影接樓臺韓偓詩影籠丨丨脩篁密聲透笙歌羯鼔乾)中沚(詩菁菁者莪在彼丨)
(丨七啓燿神景於丨丨被輕縠之纖羅謝靈運山居賦飛漸榭於丨丨取水月之歡娱晁无咎題畫鴈詩戲鴨眠鷗滿丨丨衡陽無)
(意更南飛)玄沚(西京賦昆明靈池黑水丨丨陸機七徵登漸臺理俊音鏡丨丨望長林)
增小沚(爾推水中可居者曰洲小洲曰渚小渚曰沚丨丨曰坻)碧沚(隋書虞綽傳踐素砂步丨丨梁武帝首夏泛天)
(池詩丨丨紅菡蓞白沙青漣漪)林沚(唐書張說傳沮盤遊之娱間丨丨之玩)北沚(洛神賦于是越丨丨過南岡紆素領)
(迴清揚蘇彦七夕詠織女詩織女思丨丨牽牛歎南陽)川沚(陸機思歸賦既遨遊於丨丨亦改駕於山林)泳沚(陸雲)
(逸民賦潛魚丨丨嚶鳥来吟)蘭沚(鄭曼季荅陸士龍鴛鴦詩朝遊蘭池夕宿丨丨)清沚(謝靈運詩飛燕躍廣途鷁首戲)
(丨丨又擬魏太子鄴中集詩念昔渤海時南皮戲丨丨劉基詩蒼翠觀遠峯泬寥度丨丨)江沚(謝靈運文昔去洛汭息肩丨丨)
洲沚(鮑照詩輕鴻戲江潭孤鴈集丨丨)深沚(何偃詩流萍依清源孤鳥宿丨丨)泛沚(三月三日曲水詩序新萍)
(丨丨華桐發岫)澗沚(姚察遊明慶寺詩山庭出靃靡丨丨濯潺湲)架沚(王勃採蓮賦樓隂丨丨殿彩乘漪)圓沚
(駱賓王詩浮光凝析木積潤疎丨丨)鄗沚(閻隨侯西嶽望幸賦秬黍生於丨丨苞茅出於江濱)泉沚(符載長沙東池記佛)
(廟之旁有丨丨焉隂流沮洳不能措杯於其上)句沚(杜牧石盎僧舍詩敬岑草浮光丨丨水解脈)涼沚(陸龜蒙射魚詩)
(彎弓注碧潯掉尾行丨丨)幽沚(司馬札曲江有感詩晴沙下鷗鷺丨丨生蘭荃秦觀詩洩雲彗層空規荷鑑丨丨)
水中沚(詩溯游從之宛在丨丨丨陸游草書歌吾廬宛在丨丨丨車馬喧囂那到耳袁桶煑茶圖詩月湖一頃碧琉璃高築)
(虛堂丨丨丨又善之僉事兄南歸詩愛兄静以潔振鷺立水沚)瀟湘沚(曹植詩朝遊江北岸夕宿丨丨丨李白詩歸去丨丨)
(丨沈吟何足悲)
趾(諸市切足也韻會通作止)
韻藻顚趾(易鼎丨丨利出否得妾以其子无咎疏鼎之物下實而上虛初六居鼎之始以險處下則是下虛而鼎足倒矣)
(故曰鼎丨丨又鼎丨丨未悖也疏倒趾以出否未作悖逆也)倒趾(見上)滅趾(易屨校丨丨无咎)麟趾(詩序關睢)
(丨丨之化王者之風故繫之周公趾足也詩丨之丨振振公子傳麟信而應禮以足至者也又小序丨之丨關睢之應也關睢之化)
(行則天下無犯非禮漢書武帝紀往者朕郊見上帝西登隴首獲白麟以饋宗廟渥洼水出天馬泰山見黃金今更黃金為丨丨褭)
(蹏以協瑞焉魏書孝靜帝紀詔文襄王與羣臣於丨丨閣議定新制舊唐書彭王僅傳周稱百代抑聞丨丨之美漢命六官亦樹犬)
(牙之制𫝊咸詩豈不企高蹤丨丨邈難追孫綽太尉庾亮碑鳳羽籠於華樊丨丨縶于椒房王融曲水詩序族茂丨丨宗固磐石梁)
(昭明太子文選序關睢丨丨正始之道著)舉趾(詩四之日丨丨傳四之日周四月也民無不舉足而耕矣左傳楚屈瑕伐羅鬭)
(伯比送之還謂其御曰莫敖必敗丨丨高心不固矣易林丨丨振翼南至嘉國楚辭令薜荔以為理兮憚丨丨而緣木班昭東征賦)
(乃丨丨而升輿兮夕予宿乎偃師)交趾(禮記南方曰蠻雕題丨丨有不火食者矣注丨丨足相鄉按史記作阯)疏趾
(禮記凡祭宗廟之禮雉曰丨丨注丨丨者雉肥則兩足開張趾相去疏也)玉趾(左傳寡君聞君親舉丨丨將入于敝邑使下臣)
(犒執事北史崔光傳靈太后幸永寧寺躬登九層佛圖光表諫曰聖躬丨丨非所踐涉臣庶恇惶竊謂未可金史樂志皇皇穆穆衮)
(服丨丨如日之升如山仰止曹植冬至獻襪頌丨丨既御履和蹈貞應璩與曹長思書幸有袁生時步丨丨潘岳登虎牢山賦思行)
(軫以鬱陶步丨丨以升降成公綏烏賦有崑崙之竒𩔖兮體殊形而丨丨沈約詩白雲隨丨丨青霞雜桂旂儲光羲詩滌耳貴清言)
(披歡遲丨丨)步趾(晉書成公綏傳逍遙攜手躊躇丨丨潘尼瑇瑁椀賦或丨丨於清源或掉尾於泥中夏侯湛愍桐賦詰朝)
(之暇丨丨前廡杜甫詩丨丨詠唐虞追隨飯葵堇)山趾(易林原出陵足行於丨丨阮籍詩驅馬舍之去去上西丨丨王融為)
(竞陵王與劉虬書文舉築室冶城之阿次宗植楥西丨之丨梁元帝賦愛長久之御節採日精于丨丨宋之問詩朝游伊水湄夕臥)
(箕丨丨)跟趾(張衡賦執彫虎而試象兮阽焦原而丨丨)投趾(秋興賦行丨丨于容跡兮殆不踐而獲底張協登北芒山)
(賦徘徊絶嶺踟蹰丨丨)折趾(韓愈寄盧仝詩每騎屋山下窺闞渾舍驚怕走丨丨)
增賁趾(易丨其丨舍車而徒象曰舍車而徒義弗乘也注在賁之始以剛處下居於天位棄於不義安夫徒步以從其志者)
(也故飾其趾舍車而徒義弗乘之謂也)飾趾(見上)壯趾(易丨于丨注在下而壯故曰丨于丨也漢書竇田灌韓敘傳安)
(國丨丨王恢兵首梁肅周公瑾墓下詩序公瑾嘗用寡制衆挫強為弱燎火一舉樓船灰飛遂力張吳之臂丨蜀之丨)艮趾
(易丨其丨无咎利永貞象曰丨其丨未失正也)前趾(易壯于丨丨往不勝陳後主詩蘭桂觀往轍簪裾躡丨丨)北止(儀禮)
(士昏禮御衽于奥媵衽良席在東皆有枕丨丨注止足也)左趾(史記平凖書敢私鑄鐵器煮鹽者鈇丨丨没入其器物)右
趾(後漢書明帝紀天下亡命殊死以下聽得贖論死罪入縑二十匹丨丨至髠鉗城旦舂十匹徐陵文丨丨鐵繫事允法科左校)
(論輸實繇恩育)異趾(五代史周明帝紀二年秋七月丙申順陽獻三足烏羣臣上表稱慶詔曰虞舜烝烝來兹丨丨周文翼翼)
(翔此靈禽)惟趾(北史蘇綽傳辟惟元首庶黎丨丨股肱惟弼上下一體)斷趾(唐書刑法志太宗即位詔長孫無忌房玄)
(齡等復定舊令謂侍臣曰肉刑前代除之久矣今復丨人丨吾不忍也於是除丨丨法班固東平王奏記卞和獻寳以離丨丨李百)
(藥封建論以丨丨之法易大辟之刑情必𨼆惻貫徹幽顯大禹之泣辜也)坫趾(唐書回鶻傳天子方招寵遠夷坐秘殿陳十部)
(樂殿前設高坫置朱提瓶其上潛泉浮酒自左閣通丨丨注之瓶轉受百斛鐐盎回紇數千人飲畢尚不能半)跨趾(宋史河渠)
(志鑿山釃渠循九河既道之跡為梁丨丨成萬世永賴之功)穴趾(元史王克敬𫝊克敬請老年甫五十九謂人曰丨丨而峻)
(墉必危再實之木必傷其根無功德而忝富貴何以異此故常懷止足之分也)有趾(莊子凡有首丨丨無心無耳者衆注首趾)
(猶始終也)五趾(易林牛生丨丨行危為憂論衡武帝之時西巡狩得白麟一角而丨丨)臺趾(新序魏王將起中天臺許)
(綰負操鍤入曰臣聞天與地相去萬五千里今王因而半之當起七千五百里之臺王必先以兵伐諸侯盡有其地猶不足又伐四)
(夷得方八千里乃足以為丨丨魏王乃罷起臺)沒趾(論衡漢誅王莽軍至漸臺血流丨丨)踠趾(抱朴子驥騄丨丨而不馳)
(則追風之迅不形)芳趾(高士傳仰頌逸民庶追丨丨)稅趾(高士傳孝威特邁丨丨武安獸居土穴不願彈冠)旋
趾(十六國春秋後趙錄勒募兵戒期將襲王浚懼劉琨及鮮卑烏九為其後患猶豫未發張賓進曰輕車往返不出二旬縱使三)
(方有動勢足丨丨用兵貴神速勿後時也)鷹趾(續博物志商容與殷民觀周師之入見太公曰吾新君也容曰非也其人虎踞)
(而丨丨當敵將衆威怒自倍見利即前不顧其後故君子臨衆果於進退)下趾(長笛賦秋潦漱其丨丨兮冬雪揣封乎其枝潘)
(岳相風賦踞神獸於丨丨棲靈烏于上標)三趾(東京賦王鮪岫居能鱉丨丨繁欽硯讚鈞丨丨于夏鼎象辰宿之相扶魏都賦)
(莫黑匪烏丨丨而来儀陶?述酒詩䨇陵甫云育丨丨顯奇文沈約大觀舞歌丨丨晨儀重輪夕映蘇軾古銅器詩丨丨不銳春蒲)
(短兩柱高張秋菌細)𡵨趾(張衡賦心猶豫而狐疑兮即丨丨而臚情)頓趾(舞賦擊不致策蹈不丨丨)丹趾(曹植鳩謳)
(斑斑者鳩爰素其質昔翔殷邦今為魏出朱目丨丨靈姿詭𩔖載飛載鳴彰我皇懿鸚鵡賦紺觜丨丨綠衣翠衿)動趾(七啓)
(金華之舄丨丨遺老)峻趾(魏都賦藐藐標危亭亭丨丨杜甫橋陵詩金城蓄丨丨沙苑交迴汀)足趾(吳都賦耳目之所不)
(該丨丨之所不蹈)雙趾(張載肩賦丨丨蹶而騰虛六翮揮而風厲)參趾(摯虞思遊賦玄烏之丨丨兮會根壹之神籌)
雕趾(陸雲盛德頌丨丨肅慎之國莫非帝臣)林趾(潘岳河陽詩落英隕丨丨飛莖秀陵喬)坐趾(郭璞鸚鵡贊自)
(貽伊籠見幽丨丨)黑趾(郭璞黑齒諸國讚陽谷之山國號黑齒雨師之妄以蛇掛耳玄股食驅勞民丨丨)接趾(赭白)
(馬賦纖驪丨丨秀騏齊于)雪趾(謝莊上封禪儀注奏若其丨丨青毳皂文朱綵日月郊甸擇木弄音)岱趾(謝莊請封禪表)
(備萬乘整法駕修封泰山瘞玉丨丨)翹趾(鮑照野鵝賦歛雙翮于水裔丨孤丨于林隈李瞿内人馬伎賦丨丨金鞍之上電去)
(而都閒委身玉鐙之旁風驚而詭譎)脩趾(舞鶴賦引圓吭之纖婉頓丨丨之洪姱郝名遠白鸚鵡賦明眸朱朗丨丨赬飾)栖
趾(鮑照登廬山詩明發振雲冠升嶠遠丨丨任昉詠池邊桃詩聊逢賞者愛丨丨傍蓮池)巖趾(謝朓詩招招漾軽楫行行)
(趨丨丨李德裕斑竹筆管賦爰有良牧采之丨丨)妙趾(沈約瑞石像銘素毫月舉騰光于梵室丨丨神行布武於椒殿)正
趾(高允祭岱宗文丨丨坤元作鎮東夏)發趾(溫子昇為臨淮王謝表丨丨自高理翮以遠)方趾(徐陵陳王九錫文丨)
(丨圓顱萬不遺一)安趾(盧思道孤鴻賦晨沐清露丨丨徐步夕息芳洲延頸乘流)聖趾(王勃觀佛跡寺詩蓮座神容儼)
(松崖丨丨餘)構趾(王勃淨忠寺碑文分林丨丨接蹬開㕓)爪趾(白居易鷄距筆賦願争雄于丨丨之下冀得雋于筆)
(硯之間)紺趾(杜牧詩芝莖抽丨丨清唳擲金梭)瑞趾(李咸用詩蒼蒼杳無言麒麟回丨丨)退趾(張環以玉抵鵲)
(詩傅版築以滅跡吕垂緡而丨丨)百趾(蔡襄士伸知已賦遇幽墨而無營憧丨丨以高附)截趾(蘇軾顔闔詩薄俗徇)
(世榮丨丨履之適)雞趾(陳無已臘梅詩烏九丨丨寫玉葉却怪寒花未清絶)無趾(莊子魯有兀者叔山丨丨踵見仲尼)
(孔子曰弟子勉之夫丨丨兀者也猶務學以復補前行之惡而況全德之人乎薛季宣河豚詩瞋蛙豕腹被文豹則知丨丨黥而王)
嶽趾(范成大重遊南嶽詩我從蠻嶺瘴烟来不怕雨雲埋丨丨)
請何趾(禮記父母舅姑將坐奉席請何鄉將袵長者奉席丨丨丨)略基趾(左傳令尹蒍艾獵城沂使封人慮事以授)
(司徒議遠邇丨丨丨具餱糧度有司注趾城足)吳寸趾(誠齋雜記桃源女子丨丨丨夜恒夢與一書生合問其姓氏曰僕瘦)
(腰郎君也女意為休文入夢耳一日晝寢書生怱見形入女帳既合出戶漸小化作蜂飛入花叢女取養之自是恒引蜜蜂至女家)
(竟以作蜜富甲里中)
芷(諸市切白丨又丨陽縣名)
韻藻蘭芷(後漢書馮衍傳播丨丨于中庭兮列杜蘅于外術晉書樂志丨丨登朝肆下無失宿人荀子丨槐之根是為丨)
(其漸之&KR0949;君子不近庶人不服注丨槐香草也其根是為丨也說苑鮑魚丨丨不同筐而藏?夫論中堂生負苞山野生丨丨楚辭)
(丨丨變而不芳兮荃蕙化而為茅謝混詩褰裳順丨丨徙倚引芳柯楊炯登秘書省閣詩序命丨丨之君子坐芸香之秘閣孟郊詩)
(丨丨結新佩瀟湘遺舊音白居易詩院門閉松竹庭徑穿丨丨李商𨼆詩孤猿耿幽寂西風吹丨丨)睪芷(苟子天子大路越席)
(所以養體也側載丨丨所以養鼻也)辟芷(楚辭扈江離與丨丨兮糿秋蘭以為佩注離草名辟幽也芷生于幽辟之處方䕫詩)
(幽蘭丨丨亂洲渚倒影寒浸枯松枝又丨丨不芳甘自變白圭有玷尚堪磨)芳芷(楚辭畦留夷與揭車兮雜杜衡與丨丨劉)
(向九歎淹丨丨于腐井兮棄雞駭于筐簏李羣玉詩風迴日暮吹丨丨月落山深哭杜鵑歐陽修詩洛浦見秋鴻江南老丨丨高啟)
(詩閒吟望遠岑緩步尋丨丨)沅芷(楚辭丨有丨兮澧有蘭思公子兮未敢言梁簡文帝香茅詩豈獨邁秦蘅方知蔑丨丨)
蓀芷(嵇康詩棄此丨丨襲彼蕭艾)綠芷(吳均詩黃鸝飛上苑丨丨出汀洲王僧孺詩白蘋徒可望丨丨竟空滋顔之推)
(詩登山摘紫芝泛江採丨丨陳子昂詩白蘋已堪把丨丨復含榮歐陽修詩丨丨雜芳浦青溪含白石)
增蓺芷(宋史朱昂傳既持瑾兮掌瑜復擷蘭兮丨丨)如芷(潛夫論撓志丨丨負心若芬任昉詩敬之重之如蘭丨丨)
白芷(名醫别錄丨丨生河東川谷下澤二月八月采根暴乾楚辭綠蘋齊葉兮丨丨生王維詩清溪一道穿桃李演漾綠蒲涵)
(丨丨錢起詩怨慕丨丨動芳馨流水傳皮日休寄紫石硯詩騷人丨丨傷心暗狎客紅筵奪眼眀又艇子小且兀綠湖蕩丨丨)蕙
芷(東方朔初放聯丨丨以為佩兮過鮑肆而失香張衡賦珍蕭艾于重笥兮謂丨丨之不香)葯芷(東方朔七諫棄捐丨丨與)
(杜衡兮余奈世之不知芳何)蘅芷(劉向九歎懷蘭蕙與丨丨兮行中壄而散之王逸九思薑荼茂兮扶疏丨丨彫兮瑩嫇朱)
(子詩為憐丨丨滿芳洲特地臨江賦遠遊)素芷(沈約咏餘雪詩隂庭覆丨丨南階褰綠葹)摧芷(江淹去故鄉賦是時霜剪)
(蕙兮風丨丨平原晚兮黃雲起)清芷(江淹樂府此心冀可緩丨丨在沅湘)席芷(王勣遊北山賦佩蘭蔭竹誅茅丨丨)烟
芷(趙抃詩丨丨差差綠)岸芷(范仲淹岳陽棲記丨丨汀蘭郁郁青青)敗芷(歐陽修詞八月秋高風歴亂衰蘭丨丨紅)
(蓮岸)蘋芷(蘇軾詩五年不踏江頭路夢逐東風泛丨丨范成大詩丨丨迷烟路蓮舟忘却歸)佩芷(蘇軾詩摩詰本詩老)
(丨丨襲芳蓀)芎芷(陸游詩不用更求丨丨軰)荷芷(范成大詩呼童葺丨丨擇勝開軒窗)夏芷(圖繪寳鑑丨丨字廷)
(芳錢塘人從游戴静菴克勤于學筆力逼其師)
畤(諸市切說文天地五帝所基止祭也又音市)
韻藻鄜畤(史記秦紀文公十年初為丨丨用三牢又封禪書秦文公夢黃蛇自天下屬地其口止于鄜衍文公問史敦敦)
(曰此上帝之徵君其祠之于是作丨丨用三牲郊祭白帝焉漢書郊祀志秦德公卜居雍雍之諸祠自此興用三百牢於丨丨杜甫)
(北征詩坡陀望丨丨巖谷互出沒)密畤(史記封禪書秦宣公作丨丨於渭南祭青帝)玄畤(齊書禮志后皇嘉慶定祇)
(丨丨謝莊表奏玉郊宫禋珪丨丨)
王福畤(唐書丨勃傳勃父丨丨由雍州參軍坐勃故左遷交阯令又丨助傳初勔□勃皆著才名故杜易簡稱三珠樹其後)
(助劼又以文顯少子勸亦有文丨丨嘗詫韓思彥思彦戲曰武子有馬癖君有譽兒癖王家癖何多耶)
增平畤(左傳劉子如劉單子亡奔于丨丨注丨丨周地)逆畤(左傳齊國夏伐晉取邢任欒鄗丨丨隂人盂壷口)泰
畤(史記孝武帝紀天子始郊拜泰一如雍禮有司云祠上有光焉公卿言皇帝始郊見泰一雲陽是夜有美光及晝黃氣上屬天)
(太史公祠官寬舒等曰神靈之休祐福兆祥宜因此地光域立丨丨壇以明應漢書郊祀志還幸甘泉郊丨丨又宣帝始幸甘泉見)
(丨丨數有美祥修武帝故事盛車服敬齋祠之禮頗作詩歌又甘泉丨丨紫壇八觚宣通象八方晉郊祀歌營丨丨定天衷甘泉賦)
(定丨丨擁神休許善心神雀頌序昔漢集丨丨之殿魏下文昌之宫一見雍丘之祠三入平東之府竝勞觀㢠廻矚事陋人微奚足稱)
(矣柳宗元迎長日賦秦伯尚矜于丨丨)五畤(史記孝武帝紀有司曰陛下肅祇郊祀上帝報享錫一角獸蓋麟云於是以薦)
(丨丨畤加一牛以燎又封禪書孝文帝即位議增雍丨丨路車各一乘駕被具又有司上言雍丨丨無牢熟芬芳不備乃令祠官進)
(畤犢牢具色食所勝而以木禺馬代駒焉漢書郊祀志作渭陽五帝廟祠所用及儀亦如雍丨丨又昭帝幸雍祠丨丨晉書禮志昔)
(漢氏之初承秦滅學之後採摭殘缺以備郊祀自甘泉后土雍宫丨丨神祇兆位多不經見謝朓詩六宗禋配岳丨丨奠甘泉李東)
(陽立春日車駕詣南郊詩不似漢家還丨丨甘泉誰羨校書才)雍畤(見上漢書郊祀志注祭五帝於丨丨在山上四望不見四)
(方故曰丨丨後漢書馮衍傳陟丨丨而消搖兮超略陽而不反溫庭筠詩閒宵陪丨丨清暑在甘泉唐彦謙岐王宅詩雲低丨丨祈)
(年去雨細長楊從獵歸)西畤(史記封禪書襄公既侯居西垂自以為主少皥之神作丨丨祠白帝其牲黃牛羝羊各一云又)
(孝文帝即位有司議增丨丨畦畤禺車各一乘禺馬四匹駕被具蕭慤詩發軔城丨丨回輿事北遊)畦畤(見上史記封禪書櫟)
(陽雨金秦獻公自以為得金瑞故作丨丨櫟陽而祀白帝注在隴西西縣人先祠山下形如種韭畦畦各一土封劉楨詩昔君錯丨)
(丨東土有素木)武畤(史記封禪書自未作鄜畤也而雍旁故有吳陽丨丨雍東有好畤皆廢無祠)好畤(見上漢書地理)
(志右扶風縣丨丨垝山在東有梁山宫秦始皇起後漢書耿弇傳建武二年更封丨丨侯食丨丨美陽二縣唐書高祖紀四年閏月)
(幸舊墅獵于丨丨又地理志京兆府京兆郡丨丨故上宜武德二年析醴泉置丨丨有大横關潘岳詩虎視耽耽威彼丨丨張纘謝)
(東宫賚園啟徙居丨丨必待使越之裝)上畤(史記封禪書秦靈公作吳陽丨丨登黃帝下畤登炎帝)下畤(見上)立
畤(史記封禪書自古以雍州積高神明之隩故丨丨郊上帝諸神祠皆聚云)北畤(史記封禪書高祖曰吾聞天有五帝而有)
(四何也莫知其說高祖曰吾知之矣廼待我而具五也乃立黑帝祠命曰丨丨有司進祠上不親往梁簡文帝上南郊頌表雖周郊)
(南甸宗伯之官徒設漢興丨丨寅格之道未隆又吳興楚王神廟碑玄矩司于坎宫漢興丨丨黃蛇感于通夢秦作西郊)黑畤
(見上)四畤(史記封禪書唯雍丨丨上帝為尊故雍丨丨春以為歲禱因泮凍秋涸凍冬賽祠五月嘗駒及四仲之月祠若月祠)
一畤(漢書郊祀志泰一所用如雍丨丨物而加醴棗脯之屬殺一釐牛以為爼豆)廣畤(漢書郊祀志今稱天神曰皇天)
(上帝泰一兆曰泰畤宜令地祇稱皇墜后祇兆曰丨丨)舊畤(漢書郊祀志初罷甘泉泰畤日大風壊甘泉行宫折拔畤中大)
(樹天子異之以問劉向向對曰家人尚不欲絶種祠况于國之神寳丨丨李納授陳君從鄜州節度使制洛水交波鄜城丨丨)郊
畤(後漢書章帝紀要荒四裔沙漠之北葱嶺之西冒耏之𩔖跋涉懸度陵踐阻絶駿奔丨丨)諸畤(宋書禮志尚書令王儉議)
(秦為諸侯雜祀丨丨漢高受命因雜四畤而起北畤武帝初至雍郊見五畤)繁畤(魏書地形志丨丨郡天平二年置領縣二)
(崞山丨丨隋書地理志鴈門郡統縣丨丨有長城滹水派水唐山)三畤(隋書文帝紀開皇二年二月開渠引杜陽水於丨丨)
(原)墠畤(隋書牛弘傳大業三年弘從拜恒岳壇場珪幣丨丨特牢並弘所定)紫畤(宋史樂志練時蒐曠典丨丨觚壇)
靈畤(司馬相如封禪文濯濯之麟遊彼丨丨)圻畤(馬融東廵頌展聖義于廵狩幸丨丨而咏八荒)漢畤(盧照隣詩)
(丨丨光如月秦祠聽似雷)清畤(蘇頲韋抗神道碑跡滿丨丨事昭緹史)高畤(儲光羲詩超遙下故墟迢遞回丨丨)桀
畤(曾鞏詩秦王漢帝陋古初丨丨殊壇傾力奉)
后土畤(漢書郊祀志莽又奏言中央黃靈丨丨丨于長安城之未墜兆東方帝青靈句芒畤于東郊兆南方炎帝赤靈祝融)
(畤于南郊兆西方帝少皥白靈蓐收于西郊兆北方帝顓頊黑靈玄冥于北郊兆于是長安旁諸廟兆畤盛矣)句芒畤(見上)
祝融畤(見上)蓐收畤(見上)玄冥畤(見上)上陵畤(水經注年水又東走馬水注之水出西南長城北陽)
(周縣故城南橋山王莽更名丨丨丨山上有黃帝塜故也)
以(羊已切用也與也為也古作㠯)
韻藻有以(詩何其久也必丨丨也老子衆人皆丨丨我獨頑且鄙李白宴桃李園序古人秉燭夜遊良丨丨也韓愈詩先)
(生受屈未曾語忽来此告良丨丨白居易詩呼作散仙知丨丨曾看東海變桑田)所以(論語視其丨丨注言視其所行用白)
(居易溪亭詩今日到幽居了然知丨丨)
不我以(詩丨丨丨其後也悔又宴爾新昏丨丨屑丨又論語不使大臣怨乎不以注以用也)
增曷以(書厥命丨丨引養引恬)何以(戰國策主父欲伐中山使李疵觀之李疵曰可伐也君弗攻恐後天下主父曰)
(丨丨)
已(羊已切止也此也甚也訖也又音似)
韻藻不已(易天地之道恒久而丨丨也詩風雨如晦鷄鳴丨丨又樂只君子德音丨丨又亹亹文王令聞丨丨又維天之)
(命於穆丨丨南史王僧虔傳嘗為飛白書題尚書省壁曰圓行方止物之定質修之丨丨則溢高之丨丨則慄馳之丨丨則躓引之)
(丨丨則迭是故去之宜疾列子以名者為富既富矣奚丨丨焉曰為貴既貴矣奚丨丨焉曰死既死矣奚為焉曰為子孫崔駰達旨)
(子笑我之沈滯吾亦笑子之屑屑而丨丨也韓愈詩秋風一披拂策策鳴丨丨)無已(詩父曰嗟予子行役夙夜丨丨戰國策夫)
(以有盡之地而逆丨丨之求此所謂市怨而買禍者也李郢茶山貢焙歌使君愛客情丨丨客在金臺價無比又作亡列子鬻熊曰)
(運轉丨丨天地密移疇覺之哉鮑照詩邂逅兩相親緣念共丨丨)遄已(詩君子如祉亂庶丨丨)三已(論語令尹子文)
(三仕為令尹無喜色丨丨之無愠色)極已(宋書顔延之傳外示寡求内懷奔競干禄祈遷不知丨丨列子物之終始初無丨丨)
(王融詩車馬若飛龍長衢無丨丨)
朞月已(論語苟有用我者丨丨而丨可也)情何已(王勃詩别有江海心日暮丨丨丨)
增未已(詩蒹葭采采白露丨丨于武陵洛陽晴望詩亂鴉来丨丨殘日半前軒)式已(詩式夷丨丨無小人殆)而
已(左傳願以小人之腹為君子之心屬厭丨丨盧氏雜記交廣間遊客各求館帖所至迎接甚厚贐賂每處十千廣帥盧鈞深知)
(其弊凡求館帖者皆云累路館驛供菜飯丨丨有客齎帖到驛驛司依帖供訖客不發驛吏曰恐後更有使客前驛又遠此非宿處)
(客曰食帖如何處分吏曰供菜飯丨丨客曰菜飯供了還我丨丨来驛吏相顧莫知所為客曰夫丨丨者大于驢小于騾若無可供)
(還我價直驛吏問每一丨丨其價幾何客曰三五千驛吏遂斂送耳)得已(史記項羽紀項梁嘗有櫟陽逮乃請蘄獄掾曹咎書)
(抵櫟陽獄掾司馬欣以故事丨丨)良已(史記孝武帝紀于是病愈幸甘泉病丨丨)休已(戰國策人民之衆車馬之多日)
(夜行不丨丨無以異于三軍之衆)早已(老子物壯則老是謂不道不道丨丨)病已(七發聽聖人辯士之言涊然汗出霍)
(然丨丨又漢書宣帝紀孝武皇帝曾孫丨丨師古注蓋以夙遭屯難而多病苦故名丨丨欲其連差也後以為鄙更改諱訽)靡
已(孔欣詩罄折階廊間棲棲常丨丨)罔已(沈約表天慈丨丨至德彌光)
不如已(左傳夫享所以昭德也不昭丨丨其丨也老子持而盈之丨丨其丨)不知已(列子有人鍾賢世矜巧能修名)
(譽誇張于世而丨丨丨者亦何人哉)疾可已(列子宋陽里華子中年病忘謁醫而攻之弗已魯有儒生自媒能治之華子之)
(妻子以居産之半請其方儒生曰吾試化其心變其慮庶幾其瘳乎于是試露之而求衣饑之而求食幽之而求明儒生欣然告其)
(子曰丨丨丨也)跡易已(劉孝威詩嫌成丨丨丨愛去理難申)何時已(裴迪詩緣溪路轉深幽興丨丨丨)緘封
已(徐鉉長歌曲終筆閣丨丨丨翩翩驛騎行塵起)
試可乃已(書丨丨丨丨傳言鯀可試無成乃退)藥石所已(列子魯公扈趙齊嬰二人有疾同請扁鵲求治扁鵲)
(治之既同愈謂公扈齊嬰曰汝曩之所疾自外而干府藏者固丨丨之丨丨今之偕生之疾與體偕長今為汝攻之何如)不能
已已(世說郗公大聚斂有錢數千萬嘉賓遂一日乞與親友周旋略盡郗公聞之驚怪丨丨丨丨又庾文康亡何揚州臨葬云)
(埋玉𣗳著土中使人情何能已已又杜甫詩浮名尋已已嬾計却區區)
苡(羊已切薏丨蓮實也又芣丨苢同)
韻藻芣苢(詩序丨丨后妃之美也和平則婦人樂有子矣詩采采丨丨薄言采之傳丨丨馬舄馬舄車前也宜懷姙焉疏)
(丨丨喜生牛跡中今車前子是也可鬻作茹大滑其子治婦人難彥爾雅丨丨馬舄注今車前草大葉長穗好生道邊江東呼為蝦)
(蟇衣疏王肅引周書王會云丨丨如李出於西戎王基駁云丨丨是馬舄之草非西戎之木按今汲冢周書作桴苡韓詩外傳丨丨)
(傷夫有惡疾也薛君曰丨丨臭惡之草詩人傷其君子有惡疾發憤而作以事興丨丨雖臭惡乎我猶采采而不已者以興君子雖)
(有惡疾我守而不離去也女孝經是以丨丨興歌蔡人作誡本草車前一名丨丨久服輕身耐老弘景曰仙經亦服餌之云令人身)
(輕能跳越岸谷不老長生也郭璞丨丨讚車前之草别名丨丨王會之云其實如李名之相亂在乎疑似辨命論冉耕歌其丨丨注)
(舟耕以德行著有惡疾古樂府丨丨生前逕含桃落小園白居易詩丨丨春来盈女手梧桐老樹長孫枝)桴苡(汲冢周書康民)
(以丨丨桴苡者其實如李食之宜子孔鼂注康亦西戎之别名也食丨丨即有身)
增薏苡(後漢書馬援傳援在交阯嘗餌丨丨實用能輕身省慾以勝瘴氣南土丨丨實大援欲以為種軍還載之一車時人)
(以為南土珍怪權貴皆望之及卒後有上書譖之者以為前所載還皆眀珠文犀帝益怒論衡禹母吞丨丨而生禹故夏姓曰姒陳)
(子昂詩桂枝芳欲晚丨丨謗誰明杜甫詩稻粱求未足丨丨謗何頻常袞重九謝賜餻酒等狀茱萸淸酒嘗聞舊俗之傳丨丨調腸)
(今覩靈珍之味劉長卿詩猜讒傷丨丨重遣世人疑韋莊詩米慙無丨丨麵喜有桄楖蘇軾謝程德孺惠海中柏石詩未欲建車收)
(丨丨肻教沈綱取珊瑚曹伯啓詩囊無丨丨防私論茶有茱萸敵瘴烟)芳苡(洞冥記&KR1884;嵻細棗出&KR1884;嵻山如今之軟棗咋之)
(有膏膏可燃燈西王母握以獻帝燃丨丨燈光色紫張綱詩蘭膏丨丨何足道)
似(詳里切嗣也𩔖也象也佀同)
韻藻無似(禮記公曰敢問為政如之何孔子對曰夫婦别父子親君臣嚴三者正則庶物從之矣公曰寡人雖丨丨也願)
(聞所以行三言之道)疑似(魏志杜恕𫝊疏衆怨難積丨丨難分舊唐書皇后獨孤氏𫝊方士神兮是與非甘泉畫兮丨復丨崔)
(顥詩我来折此獄師聽辨丨丨韓愈春雪間早梅詩那是俱丨丨須知兩逼眞)酷似(晉書何無忌傳何無忌劉牢之之外甥丨)
(丨其舅浩虛舟盆池賦涯涘非遙漪瀾丨丨趙嘏贈薛勲下第詩牢之坐被青雲逼柢問君能丨丨無)甚似(晉書桓温傳温)
(自以雄姿風氣是宣帝劉琨之儔及征還于北方得一巧婢訪之乃劉琨妓女也一見溫便澘然而泣曰公丨丨劉司空溫大悦整)
(理衣冠又呼婢問婢云面丨丨恨薄眼丨丨恨小鬚丨丨恨赤形丨丨恨短聲丨丨恨雌溫于是禠冠解帶昏然而睡不怡者數日)
面似(舊唐書楊再思傳張昌宗以姿貌見寵倖再思諛之曰人言六郎丨丨蓮花再思以為蓮花似六郎非六郎似蓮花也庾)
(信行雨山銘草綠衫同花紅丨丨)形似(世說桓豹奴是王丹陽外甥丨丨其舅宣武云不恒相似時似耳恒似是形時似是)
(神桓逾不悦又圖繪寳鑑得其丨丨而不失規矩者謂之能品蘇軾詩論畫以丨丨見與兒童鄰)分似(黃庭堅謝送碾賜壑)
(源揀芽詩肯憐天禄校書郎親勅家庭遣丨丨)
狀貌似(唐書裴度傳度名震四夷使外國者其君長必問度年今幾丨丨孰丨又韓愈雜說昔之聖者其首有若牛者其形)
(有若蛇者其喙有若烏者其貌有若蒙倛者彼皆貌似而心不同焉可謂之非人耶方千題慈溪張丞壁詩貌似故人心尚喜相逢)
(况是舊相知)
風韻都似(南史王筠傳沈約見筠以為似外祖袁粲謂僕射張稷曰王郎非惟額𩔖袁公丨丨丨欲相丨張稷曰袁公見)
(人輒矜嚴王郎見人必娛笑惟此一條不能酷似)
增相似(易與天地丨丨故不違孟子屨之丨丨天下之足同也魯靈光殿賦千門丨丨萬戶如一梁簡文帝採蓮曲桂檝蘭)
(橈浮碧水江花玉面兩丨丨劉希夷詩年年歲歲花丨丨歲歲年年人不同令狐楚詩柳色煙丨丨梨花雪不如白居易詩静將鶴)
(為伴閒與雲丨丨雍陶詩村園門巷多丨丨處處春風枳殼花王諲詩紅顔舊未花不勝白髮如今雪丨丨)壹似(禮記孔子)
(過泰山側有婦人哭于墓者而哀夫子式而聽之使子路問之曰子之哭也丨丨重有憂者韓愈元和聖德詩皇帝神聖通達今古)
(聽聰視明丨丨堯禹)文似(漢書揚雄傳孝成帝時客有薦雄丨丨相如者李頎詩早晚薦雄丨丨者故人今已賦長楊)嫌
似(晉書王坦之傳豈可以丨丨而㤀至公弊貪而忘於諒哉)近似(金史圖克坦鎰傳凡天下之事叢来者非一端形似者非一)
(體法制不能盡隱于丨丨乃生異論又向子諲詞丨丨月當懷遠似花藏霧)法似(釋名少婦謂長婦曰姒言其先来已所當)
(丨丨也)𧰼似(歴代名畫記張既號書顛吳宜為畫聖神假天造英靈不窮衆皆密於盼際我則離披其點畫衆皆謹于丨丨)
(我則脱落其凡俗)九似(宣和畫譜龍非世目所及若易為工者有三停丨丨蜿蜒升降之狀)語似(竹坡詩話古今詩人)
(多喜效淵明體者韋蘇州云霜露悴百草而菊獨好花物性有如此寒暑其奈何非惟丨丨而意亦大似)大似(見上龐鑄燕子)
(圖詩忽聞巧語入簷戶丨丨相識来相依)禽似(束晳𥙷亡詩養隆敬薄惟丨之丨)聲似(長笛賦龍吟水中不見已截竹)
(吹之丨相丨)非似(王僧孺從子永寧令誄謖謖萬尋昂昂千里實鳳匪雜眞龍丨丨)訝似(劉孝威詠剪綵花詩無論)
(人丨丨蜂見也爭来)宛似(駱賓王贈李八騎曹序山芳襲吹坐疑蘭室之中水樹含春丨丨楓江之上)寫似(于邵楊侍)
(御寫眞讚仙狀秀出丹青丨丨)半似(韓偓偶見詩霧為襟袖玉為冠丨丨羞人半忍寒)匹似(徐鉉離歌辭莫嫌春夜短)
(丨丨楚襄王)寄似(歐陽修紫石屛歌呼工畫石持丨丨幸子留意其無謙)續似(蔡襄親視南郊詩隂施自遠大功丨)
(丨)肖似(范成大詩我家鴟夷子竹帛照吳越雲仍無丨丨頫首愧前哲)眞似(蒲道源贈傳神李肖巖詩畫師筆底要丨)
(丨妙想乃與天機通)舉似(叚成已詩探懷出新圖一語煩丨丨)
式穀似(詩敦誨爾子丨丨丨之)與龍似(晉書天文志易曰時乘六龍夫陽爻稱龍龍者居水之物以喻天天陽物)
(也又出入水中丨丨相丨)何所似(世說謝太傳寒雪日内集與兒女講論文義俄而雪驟公欣然曰白雪紛紛丨丨丨兄子)
(胡兒曰撒鹽空中差可擬兄女曰未若柳絮因風起公大笑樂杜甫詩嘉陵江色丨丨丨石黛碧玉相因依又詩飄飄丨丨丨天地)
(一沙鷗羅𨼆牡丹詩日晚更將丨丨丨太眞無力凭欄干韋莊詩暗想玉容丨丨丨一枝春雪凍梅花)渾不似(席上腐談)
(王昭君琵琶壊使人重造而其形小昭君笑曰丨丨丨今訛為胡撥四又老學菴筆記翟公㢲參政守會稽日命工塑真武像既成)
(熟視曰不似不似即日毁之别塑温庭筠生禖屛風歌宜男漫作後庭草不似櫻桃千子紅)彷彿似(賈誼畢雲賦嵬隆崇)
(以崔巍兮時丨丨而有丨)同𩔖似(東方朔七諫同音者相和兮丨丨者相丨)歌賦似(謝朓休沐還丹陽詩還卭丨丨)
(丨休汝車騎非)烟樹似(范雲詩江天自如合丨丨還相丨)山雲似(陳後主詩水霧遙混雜丨丨遠相丨又李賀詩)
(舞綵長雲似)虹霓似(張九齡詩日照丨丨丨天晴風雨聞)人情似(杜甫雞詩問俗丨丨丨充庖爾軰堪)年年
似(崔道融楊柳枝詞霧撚烟搓一索春丨丨長丨染来新)斜川似(蘇軾立春日小集詩歲月丨丨丨風流曲水慚)氣
味似(蘇軾詩出處雖不同丨丨乃相丨)古人似(蘇轍詩詩詞丨丨丨劉迎詩先生藴藉丨丨丨)參商似(范成)
(大詩後期只恐丨丨丨且醉金槽四十絃)吳語似(陸游詩賀公丨丨我能丨太息遺魂不可招)兩鴛似(陳旅題倦)
(繡圖詩二姝誰是薛靈芸繡得金塘丨丨丨)閒情似(貢性之詩别墅丨丨丨金門大𨼆如)瓊花似(張維玉紅蝶花)
(詩品高多說丨丨丨曲妙誰將玉笛吹)
耜(詳里切耒丨)
韻藻于耜(詩三之日丨丨四之日舉趾玉海民一丨丨家萬斯箱)覃耜(詩以我丨丨俶載南畝注覃利也)良
耜(詩畟畟丨丨袁桷詩前村捋柔桑沃壤接丨丨)耒耜(禮記季冬之月命農計耦耕事修丨丨具田器孟子農夫豈為出疆)
(舍其丨丨哉唐書禮樂志皇帝耕籍以耕根車載丨丨於御者間皇帝乘車自行宫降大次乘黃令以丨丨授廩犧令横執之左耜)
(寘於席遂守之齊民要術神農之時天雨粟神農遂耕而種之作陶冶斤斧為丨丨鉏耨以墾草莽梁武帝藉田詩公卿秉丨丨庶)
(甿荷鉏耰杜甫大雨詩四鄰丨丨出何必吾家操錢起詩溝塍落花盡丨丨度雲迴常衮詩曉霜凝丨丨初日照梧桐陸龜蒙丨丨)
(經序子在田野間一日呼耕甿就而數其目因書為丨丨經)六耜(魏書趙琰傳遣人買耜刃得剰丨丨即令送還刃主刃主)
(高之義而不受琰命委之而去)
增略耜(詩有丨其丨俶載南畝)服耜(周禮地官山虞凡丨丨斬季材以時入之)二耜(考工記匠人為溝洫耜廣)
(五寸丨丨為耦一耦之伐廣尺深尺謂之&KR0850;)縣耜(國語民無丨丨野無奥草)黛耜(晉書潘岳傳葱犗服于縹軛兮紺轅)
(綴于丨丨唐書禮樂志太宗將親耕孔穎違議曰禮天子藉田南郊諸侯東郊晉武帝猶東南今帝社乃東壇未合於古太宗曰書)
(稱平秩東作而青輅丨丨順春氣也吾方位少陽田宜于東郊乃耕于東郊宋史樂章靈壇既祀丨丨攸虔乃聖能享億萬斯年牛)
(弘先農歌親事朱紘躬持丨丨)故耜(梁書沈約傳緯東菑之丨丨浸北畝之新渠)耨耜(南史宋武帝紀微時躬耕于丹)
(徒及受命丨丨之具頗有存者命藏之以留於後)持耜(唐書禮樂志執耒丨丨以高品中官二人不袴褶)倳耜(管子)
(春有以丨丨夏有以決芸)張耜(管子丨丨當弩銚耨當劍戟穫渠當脇□蓑笠當栐櫓故耕械具則戰械備矣)鑄耜(易林)
(銷鋒丨丨縦牛放馬)寄耜(高士傳楚萊避紛蒙陽丨丨)竝耜(高士傳悠悠沮溺丨丨荒墟)長耜(文心雕龍舜之)
(祠田云荷此丨丨耕彼南畝四海俱有利民之志頗形于言矣)剡耜(東京賦乘鑾輅而駕蒼龍介馭間以丨丨)翠耜(梁元)
(帝賦敬青壇而致虞動丨丨而祈穀)執耜(沈約勸農詔丨丨暫蹇則如懸比室秉機或惰則無褐終年)雙耜(陸游詩獨)
(轅碾破新堤路丨丨犁殘古廟壖)農耜(朱德潤詩邨深雞競鳴時見出丨丨)
斵木為耜(易丨丨丨丨揉木為耒耒耨之利以教天下蓋取諸益又梁元帝祭東耕文繫稱斵耜書美厥田)
汜(詳里切水名)
韻藻濛汜(晉書張載傳載為丨丨賦司隸校尉傅休奕見而嗟嘆以車迎之言談盡日為之延譽遂知名又成公綏𫝊曜)
(靈俄景流光丨丨北史裴矩傳汎丨丨而揚旌越崑崙而躍馬列子日月安屬列星安陳出自湯谷次於丨丨十六國春秋夏錄霸)
(王繼蹤猶朝日之升扶桑英豪接踵若星月之登丨丨西京賦口月於是乎出入象扶桑與丨丨曹植與吳質書折若木之華閉丨)
(丨之谷蜀都賦汨若湯谷之揚濤沛若丨丨之湧波阮籍詩朝為咸池輝丨丨受其榮梁元帝賦杏花發于寒露棘實浮于丨丨徐)
(陵陳王九錫文屠猰㺄于中原斮鯨鯢于丨丨盧照隣中和樂登若木兮坐明堂池丨丨兮家扶桑)西汜(謝瞻詩扶光廹丨丨)
(歡餘宴有窮北齊明堂歌出温谷邁炎庭跨丨丨過北溟)吳汜(宋之問詩越淮乘楚嶂造江泛丨丨)
江有汜(詩小序丨丨丨美媵也勤而無怨嫡能悔過也又陸機詩願假歸鴻翼翻飛游江汜鮑照詩氛霧承星辰潭壑洞江)
(汜盧思道祭漅湖文斜通海甸旁帶江汜李白詩逸興滿吳雲飄飄浙江汜)
增一汜(淮南子公孫龍往說燕王至於河上而航在丨丨使善呼者呼之一呼而航来)沱汜(易林江水丨丨思附君子)
(亦作沲江賦疏之以丨丨鼔之以朝夕)朱汜(七發臨丨丨而遠遊兮中虚煩而益怠注丨丨南方水涯也)南汜(幽通)
(賦黎淳耀于高辛兮芉強大于丨丨王粲詩横此大江淹彼丨丨)東汜(陸雲詩聲播丨丨響溢南雲沈約詩牽拙謬丨丨浮)
(惰及西崑)禊汜(閒居賦或晏於林或丨於丨)淸汜(庾閘詩暮春濯丨丨游鱗泳一壑)川汜(顔延之秋胡詩愧彼)
(行露詩甘之長丨丨李白詩滄波渺丨丨白日𨼆天末)澗汜(顔延之詩相鳴去丨丨長發引江畿)蘭汜(謝靈運詩今復)
(河曲遊鳴葭汎丨丨)曲汜(謝惠連詩憩榭面丨丨臨流對廻潮宋濓詩銜巵周丨丨班坐蔭蘭薄)蔽汜(江淹荅劉休範)
(書伏波樓船掩江丨丨)三汜(李華岳州西城詩西江丨丨合南浦二湖連)靈汜(白居易詩丨丨橋前百里鏡石帆山)
([山弇]五雲溪)維汜(後漢書馬援傳卷人丨丨訞言稱神有弟子數百人自稱南岳大師為援所敗)
窮瀆汜(爾雅丨丨丨注水無所通者)虞淵汜(淮南子日入于丨丨之丨曙于蒙谷之浦)
姒(詳里切夏姓一曰娣丨)
韻藻娣姒(爾雅長婦謂稚婦為丨婦娣婦謂長婦為丨婦注今相呼先後或云妯娌列女傳婦人順和于丨丨則賢矣潘)
(岳為諸婦祭庾新婦文懷昔伊何祁祁丨丨)卑姒(東京賦龍圖授羲龜書丨丨注卑賜也禹姓姒氏夏竦謝直集賢院表通)
(授羲丨丨之靈篇閑書笏珥彤之故事)姚姒(謝莊為八座江夏王請封禪表蓋陶唐丨丨商姬之主莫不由斯道也韓愈進)
(學解上規丨丨渾渾無涯)大姒(詩丨丨嗣徽音則百斯男注丨丨文王之妃)褒姒(史記周紀幽王嬖愛丨丨褒姒生子)
(伯服以丨丨為后以伯服為太子注褒國城在梁州褒城縣)
增任姒(漢書班偼伃傳美皇英之女虞兮榮丨丨之母周後漢書鄧后紀齊蹤虞妃比跡丨丨隋書后妃傳皇英降而虞道)
(隆丨丨歸而姬宗盛元史禮樂志範儀宫閫丨丨同風)興姒(唐書來濟傳帝將以武氏為后濟諫曰王者立后宜擇禮義名)
(家幽閑令淑者副四海之望故文王丨丨關睢之化蒙被百姓其福如彼)姬姒(宋史樂志七德之舞四朝用康有如丨丨助集)
(周邦)周姒(元史后妃傳淑侔丨丨賢邁虞賓)姜姒(王粲思親詩思齊先姑志侔丨丨)子姒(七契固以德苞丨丨)
(道邁唐虞)徽姒(江淹為建平王慶王太后正位章冠采摯姙騰燿丨丨)定姒(春秋葬丨丨左傳葬丨丨不稱小君不成)
(喪也公羊傳丨丨何以書葬未踰年之君也有子則廟廟則書葬疏公羊以為丨丨是妾哀公之母左氏以為實是夫人是哀母與)
(否傳無明說鍾會成侯命婦傳議者以為公侯有夫人有世婦有妻有妾所謂外命婦也依春秋成風丨丨之義宜崇典禮)敬
姒(左傳衛獻公使子鮮為復辭丨丨強命之許諾)
長叔姒(左傳伯石始生子容之母走謁諸姑曰丨丨丨生男注伯石即楊食我夏姬之女所生也)
已(詳里切辰名又羊已切)
韻藻在已(詩四始疏大明在亥水始也四牡在寅木始也嘉魚丨丨火始也鴻雁在申金始也爾雅太歲丨丨曰大荒落)
(後漢書鄭康成傳康成夢孔子曰今年歲在辰来年歲丨丨)上已(周禮春官女巫祓除注歲時祓除如今三月丨丨如水上)
(之𩔖後漢書禮儀志是月丨丨官民皆絜於東流水曰洗濯祓除去宿垢為大絜魏志袁紹傳三月丨丨大會賓從於薄落津晉書)
(王戎傳朝賢嘗丨丨禊洛或問王濟曰昨游有何言談濟曰張華善說史漢裴頠論前言往行衮衮可聽王戎談子房季札之間超)
(然玄著齊書禮志或云漢世有郭虞者以三月上辰生二女丨丨又生一女皆死時俗以為大忌每至其日皆適東流水祈祓自絜)
(濯唐書李泌傳帝以前世丨丨九日皆大宴集而寒食多與丨丨同時欲以三月名節泌請廢正月晦以二月朔為中和節乃著令)
(與丨丨九日為三令節中外皆賜緡錢燕會韓詩章句三月桃花水之時鄭國之俗三月丨丨之溱洧兩水之上招魂續魄秉蘭草)
(祓除不祥蔡邕月令章句論語浴乎沂風乎舞雩詠而歸自上及下古有此禮今三月丨丨祓禊水濱藍出於此西京雜記戚夫人)
(侍兒賈佩蘭說宫内三月丨丨張樂於流水歲時記丨丨賜宴曲江都人於江頭禊飲踐踏青草曰踏青翰林志天后丨丨日宴從)
(臣于龍門命賦詩景龍文館記唐制丨丨祓禊賜侍臣細柳圈云帶之免蠆毒瘟疫全唐詩話裴度拜中書令以疾未任朝謝丨丨)
(曲江賜宴羣臣賦詩帝遣中使賜度詩仍賜御札曰朕詩集中欲得卿唱和詩故令示此顔延之曲水詩序獻洛飲之禮具丨丨之)
(儀陳後主詩是時乃季月兹日叶丨丨王勃詩丨丨年光促中川興緒遙孟浩然詩卜洛成周會浮杯丨丨筵王維詩少年分日作)
(遨遊不用清明兼丨丨韓愈有丨丨燕太學聽彈琴序)吉已(唐書禮樂志皇后季春丨丨享先蠶遂以親桑)元已(南都)
(賦丨丨之辰方軌齊軫張華上已篇姑洗應時月丨丨啓良辰褚爽禊賦凌丨丨之清晨遡微風之泠然沈約詩薰祓三陽暮濯禊)
(丨丨初)
位於已(漢書律歷志丨丨丨在四月蕤賓蕤繼也賓導也言陽始導隂氣使繼飬物也)斗指已(淮南子丨丨丨則小)
(滿)
增癸已(書越翼日丨丨王朝步自周于征伐商左傳陽虎欲去三桓壬辰將享季氏於蒲圃而殺之戒都車曰丨丨至注明)
(日丨丨以都車攻三家集古錄右周穆王刻石曰吉日丨丨在今贊皇壇山丨丨誌其日也字畫亦奇怪土人謂壇山為馬蹬山以)
(其已字形𩔖也陳孚詩至元丨丨春三月三日夕)辰已(淮南子子午卯酉為二繩丑寅丨丨未申戌亥為四鉤成公綏天地)
(賦崑崙鎮於隂隅赤縣據於丨丨李俊民詩歲既在於丨丨後星多客向斗牛間)破已(越絶書天運歷紀千歲一至黃帝之)
(元執辰丨丨)除已(蔡邕禊文洋洋暮春厥日丨丨尊卑烟騖惟士與女自求多福在洛之涘)初已(陸機詩元吉隆丨丨)
(濯穢游黃河)三已(王&KR1561;春可樂篇禊號丨丨臨川盪舟沈佺期三月三日侍宴詩九門馳道出丨丨禊堂開)丁巳(王儉)
(郊殷議郊特牲云郊用辛盧植云辛之為言自新絜也漢魏以来或丨或丨而用辛常多)建已(杜甫詩元年丨丨月郎有焦校)
(書自誇足膂力能騎生馬駒)
盛於已(漢書律歴志孳萌於子紐牙於丑引達於寅冒茆於卯振美於辰已丨丨丨)金生已(阮籍通易論水老於)
(辰丨丨於丨一氣存之終而復起)
祀(詳里切年也又祭丨)
韻藻毖祀(書子沖子夙夜丨丨又其自時配皇天丨丨于上下宋史樂志蒐講上儀式修丨丨)元祀(書惟丨丨注元)
(年也楊萬里元日詩開禧丨丨更元正宿雨新收放曉晴又書稱秩丨丨注大祭也)典祀(書丨丨無豐于昵周禮春官丨丨掌)
(外祀之兆守皆有域掌其禁令國語凡禘郊宗祖報此五者國之丨丨也宋史樂志一陽肇復丨丨有常陸游項王祀詩築祀不知)
(始何代丨丨千載誰敢刪)五祀(書王曰嗚呼猷告爾有方多士暨殷多士今爾奔走臣我監丨丨周禮春官大宗伯以血祭祭)
(杜稷丨丨五嶽左傳五行之官封為上公祀為貴神社稷丨丨是尊是奉後漢書祭祀志春以正月夏以四月秋以七月冬以十月)
(及臘一歲丨丨梁簡文帝大法頌序敬行丨丨功被百神)禋祀(詩克丨克丨以弗無子又来方丨丨周禮春官以丨丨祀昊天)
(上帝左傳公子騑曰大國不加德音使其鬼神不獲歆其丨丨漢書禮樂志恭承丨丨縕豫為紛晉書樂志神悦饗歆丨丨祐大晉)
(降繁祉)孝祀(詩苾芬丨丨神嗜飲食卜爾百福)淫祀(禮記非其所祭而祭之名曰丨丨漢書郊祀志各有典禮而丨)
(丨有禁杜甫詩丨丨自古昔非惟一川瀆王惲三山元日詩竹枝歌後多丨丨燕子歸来識故家)七祀(禮記王立丨丨侯五)
(祀大夫三祀士二祀庶人一祀)陽祀(周禮地官牧人凡丨丨用騂牲毛之隂祀用&KR0627;牲毛之望祀各以其方之色牲毛之)陰
祀(見上)望祀(見上周禮夏官男巫掌丨丨史記秦始皇紀至雲夢丨丨虞舜於九疑山梁簡文帝大法頌序柴山丨丨詠歌)
(斯作庾肩吾詩潔誠同丨丨維馨等浴蘭)時祀(周禮地官牧人凡丨丨之牲必用牷物宋史樂志欽若高穹吉蠲丨丨元史張)
(德輝傳歲戊申春釋奠致胙於世祖曰孔子為萬代王者師有國者尊之則嚴其廟貌修其丨丨以見崇儒重道之意)世祀
(左傳君子曰管仲之丨丨也宜哉讓不忘其上魏都賦與岡岑而永固非有期乎丨丨任昉王文憲集序遠協神期用彰丨丨)明
祀(左傳崇丨丨保小寡周禮也晉書成帝紀詔曰瑯琊王岳親則母弟體則仁長爾王公卿士其輔之以祇奉祖宗丨丨協和内)
(外梁簡文帝南郊頌序恭蒼璧之丨丨穆靈壇之禋敬儲光羲詩皇家有恒憲齋祭崇丨丨)間祀(漢書韋賢傳祭不欲數數)
(則瀆凟則不敬宜復古禮四時祭於廟諸寢園日月丨丨皆可勿復修注間古莧反後漢書章帝紀四時禘祫於光武之堂丨丨悉)
(還更衣注正祭外五月嘗麥立秋嘗粢盛酎十月嘗稻等謂之丨丨)日祀(後漢書章帝紀除丨丨之法省送終之禮)千祀
(晉書地理志世祖武皇帝接丨丨之餘當八堯之禪先王桑梓罄宇來歸謝瞻張子房詩惠心奮丨丨清埃播無疆鮑照詩埋冰或)
(百年韜樹必丨丨梁昭明太子文選序自姬漢以来眇焉悠邈時更七代數逾丨丨苟濟贈隂梁州詩昔余遇知已一面深丨丨唐)
(明皇送忠州太守康昭遠詩嘉聲馳九牧惠化光丨丨杜甫朝獻太清宫賦陳僣號於五代復戰國於丨丨)靈祀(鮑照舞鶴)
(賦踐神區其既遠積丨丨而方多)崇祀(牛弘圜丘歌肇禋丨丨式奉尊靈柳宗元箕子碑大明昭宣丨丨式孚)
杜康祀(蘇軾止酒詩從今東坡室不立丨丨丨)
增饋祀(書爾尚克羞丨丨)肇祀(詩是任是負以歸丨丨)享祀(詩春秋匪解丨丨不忒又以丨以丨以介景福)
(左傳虞公曰吾丨丨豐潔神必據我注據猶安也晉書禮志夫以皇家世妃之尊神靈遷化而無寢廟以承丨丨非以報顯德昭孝)
(敬也)肆祀(詩於薦廣牡相予丨丨金史樂志萬年丨丨孝心不忘)承祀(詩龍旂丨丨六轡耳耳劉楨黎陽山賦南蔭黃)
(河左覆金城青壇丨丨高碑頌靈)禱祀(禮記丨丨祭祀供給鬼神非禮不誠不莊史記封禪書春以脯酒為歲祠因泮凍秋)
(涸凍冬賽丨丨其牲用牛犢各一牢具珪幣各異)祭祀(見上漢書郊祀志王者承事天地交接泰一尊莫著於丨丨後漢書)
(丨丨志丨丨之道自生民以来則有之矣豺獺知丨丨而况人乎馮衍自論殖生產修孝道營宗廟廣丨丨韓愈原道為之葬埋丨)
(丨以長其恩愛)神祀(周禮地官以雷鼔鼓丨丨注雷鼔八面鼔也)國祀(周禮春官肆師之職掌立丨丨之禮以佐大宗)
(伯)大祀(周禮春官立丨丨用玉帛牲拴立次祀用牲幣立小祀用牲隋書禮儀志凡丨丨齋官皆於其晨集尚書省受誓戒)
(又昊天上帝五方上帝日月皇地祇神州社稷宗廟等為丨丨星辰五祀四望等為中祀司中司命風師雨師及諸星諸山川等為)
(小祀又丨丨養牲在滌九旬中祀三旬小祀一旬)次祀(見上)中祀(見上)小祀(見上隋書禮儀志周禮司樽所言三)
(獻施於宗祧而鄭注一獻施於羣丨丨今用丨丨之禮施於天神大帝梁武此義為不通矣)釋祀(左傳鄭伯請丨泰山之丨)
(而祀周公以泰山之祊易許田)冡祀(左傳晉侯使太子申生伐東山臯落氏里克諫曰太子奉丨丨社稷之粢盛以朝夕視君)
(膳者也)司祀(左傳任宿須句顓臾風姓也實丨太皥與有濟之丨以服事諸夏)順祀(左傳冬十月丨丨先公而祈焉)
(又禮無不丨丨國之大事也而逆之可謂禮乎漢書郊祀志春秋大復古善丨丨)先祀(左傳臧孫如防使來告曰苟守丨丨)
(無廢二勲敢不避邑史記封禪書三代邈絶遠矣難存其以三十里地封周後為周子南君以奉其丨丨焉)逆祀(左傳秋八)
(月丁卯大事於太廟躋僖公丨丨也又仲尼曰臧文仲不知者三作虚器縱丨丨祀爰居)守祀(左傳子產曰沈姒蓐黃實丨其)
(丨注沈姒蓐黃四國名臺駘之後柳宗元祭纛文惟兹之制神實丨丨)禘祀(左傳穆叔如晉聘且言齊故晉人曰以寡君之)
(未丨丨與民之未息不然不敢忘)羣祀(左傳或間兹命司慎司盟名山名川羣神丨丨先王先公七姓十二國之祖明神殛)
(之漢書藝文志古封禪丨丨二十二篇漢封禪丨丨三十六篇後漢書祭祀志章帝詔曰山川百神應祀未盡其議增修丨丨宜享)
(祀者晉書禮志魏文帝黃初二年初禮五嶽四瀆咸秩丨丨瘞沉珪璧)命祀(左傳不可以間成王周公之丨丨潜夫論天地)
(山川社稷五祀百辟卿士有功於民者天子諸侯所丨丨也)郊祀(孝經昔者周公丨丨后稷以配天宗祀文王於明堂以配)
(上帝史記孝武帝紀郊雍獲一角獸若麃然有司曰陛下肅祇丨丨上帝報享漢書丨丨志丨丨社稷所從来尚矣又成帝即位丞)
(相御史奏言帝王之事莫大於承天承天之序莫大於丨丨司馬相如封禪文孟冬十月君徂丨丨)宗祀(見上漢書兒寬傳丨)
(丨天地薦禮百神後漢書明帝紀永平二年詔曰今令月吉日丨丨光武皇帝於明堂以配五帝班固明堂詩聖皇丨丨穆穆煌煌)
(徐陵勸進梁元帝表丨丨愔愔方承多福杜甫昭陵詩聖圖天廣大丨丨日光輝歐陽修辭明堂加恩表屬丨丨之有嚴奉精禋之)
(致孝)月祀(國語甸服者祭侯服者祀賓服者享要服者貢荒服者王日祭丨丨時享歲貢終王)供祀(國語昔我先王之有)
(天下也規方千里以為甸服以丨上帝山川百神之丨元史成帝紀給曲阜林廟灑掃戶以尚珍署田五十頃丨歲丨)制祀
(國語夫祀國之大節也而節政之所成也故慎丨丨以為國典)百祀(史記秦始皇紀二世下詔增始皇寢廟犧牲及山川丨丨)
(之禮沈約樂府帝軒丨丨人思未忘杜甫詩九農成德業丨丨發光輝柳宗元時令論郊廟丨丨古之遺典不可以廢又王轂玉樹)
(曲聖唐御宇三丨丨濮上桑間宜禁止郝經緯亢行昔時曾聞入房駟兆啓金商六丨丨)祠祀(史記秦始皇紀議封禪望祭山)
(川之事乃遂上泰山立石封丨丨)社祀(史記封禪書自禹興而修丨丨后稷稼穡故有稷祠郊社從来尚矣)修祀(漢書)
(郊祀志天子尊事天地丨丨山川古今通禮也)禳祀(漢書藝文志丨丨天文十八卷)嘉祀(漢書兒寬傳從東封泰山還登)
(眀堂寬上壽曰陛下合指天地祖立明堂辟雍宗祀太上六律五聲幽贊聖意以承丨丨為萬世則)恭祀(後漢書明帝紀朕奉)
(承大業親奉圭璧丨丨天地)房祀(後漢書欒巴傳巴素有道術能役鬼神悉毁丨丨翦理姦巫)兆祀(魏志武帝紀遂)
(遷許都造我京畿設官丨丨不失舊物)鴻祀(晉書孔嚴傳帝欲依丨丨之制於太極殿前庭親執虔肅嚴諫曰丨丨雖出尚)
(書大傳先儒所不究豈可以疑殆行事乎帝嘉之而止江總修心賦奉盛德之丨丨寓安禪之古寺一作洪晉書江&KR1225;傳&KR1225;上疏曰)
(丨丨有書無儀不行於世詢訪時學莫識其禮)萬祀(晉書温嶠傳芳烈奮乎百世休風流乎丨丨宋史樂志承承繼繼丨丨其)
(昌南都賦皇祖歆而降福彌丨丨而無衰荀悦漢紀後序眀德維馨光於丨丨鮑照蕪城賦觀基局之固護將丨丨而一君王融樂)
(府丨丨留國祚億兆慶唐民)酹祀(南史梁臨汝侯猷傳為吳興郡守性倜儻與楚王廟神交飲至一斛每丨丨盡歡極醉神)
(影亦有酒色所禱必從)燔祀(隋書禮儀志敬薦玉帛犧齊粢盛庶品丨丨於昊天上帝)恒祀(隋書禮儀志春秋龍見而)
(雩梁制不為丨丨)嚴祀(隋書禮儀志規模可則丨丨易遵宋史樂志秩秩禮文肅肅丨丨柳宗元文宣王廟碑申陳丨丨永)
(永是尊)春祀(隋書禮儀志丨丨夏礿秋嘗冬烝并臘一歲凡五謂之時祭)殷祀(隋書許善心傳登丘納麓具訓誥及)
(典謨貫昴入房傳夏正與丨丨)雩祀(唐書禮樂志孟夏丨丨昊天上帝於圜丘)常祀(唐書禮樂志凡歲之丨丨二十有二)
(文矩詩素王萬世師國經有丨丨)尊祀(宋史樂志眷此丨丨實惟仲春青圭束帛克祀克禋)潔祀(宋史樂志歆兹丨丨)
(以應祈年孔叢子宰我問禋於六宗何謂也孔子曰所宗者六皆丨丨之也)卜祀(宋史樂志三年丨丨百世承基梁元帝賦)
(睇太伯之丨丨奚避國於句吳)秩祀(宋史樂志嘉承和平丨丨為先柳宗元湘源二妃廟碑唐命丨丨兹邑攸主)躬祀
(金史樂志穆穆皇皇天子丨丨)淸祀(元史禮樂志禮成文備歆受丨丨獨斷四代稱臘之别名夏曰嘉平殷曰丨丨周曰大蜡)
(漢曰臘孔欣祠太廟詩束帶從王事結纓奉丨丨徐陵謝賜祀饌啓臣以餘年豫聞丨丨)從祀(元史祭祀志宣聖廟皇慶二年)
(以許衡丨丨又以先儒周惇頤程顥程頤張載邵雍司馬光朱熹張栻吕祖謙丨丨至順元年以漢儒董仲舒丨丨益部耆舊志蜀)
(郡張寬漢文帝時為侍中丨丨甘泉至渭橋有女子浴於水乳長七尺帝怪問之曰帝後第七車知我時寬在第七車對曰天星主)
(祭者齋戒不嚴則女人星見劉孝威謝饟牛啓丨丨甘泉方無假於丞相)賓祀(管子明君制宗廟足以設丨丨不求其美)鴟
祀(顔氏家訓或問曰何以呼鴟尾為祠尾答曰張敞者吳人呼祠祀為丨丨故以祠代鴟)算祀(幽通賦媯巢姜於孺筮兮)
(旦丨丨於契龜)饗祀(東京賦咸用紀宗存主丨丨不輟)特祀(劉歆武帝廟議凡在異姓猶將丨丨之況於先祖)載
祀(景福殿賦庶事既康天秩孔明故丨丨二三而國富咸清)貴祀(摯虞祀六宗奏漢魏相仍著為丨丨)豐祀(孫拯贈陸)
(士龍詩奕奕英族盛德丨丨)繼祀(潘岳贈陸機詩夏殷既襲宗周丨丨)來祀(謝靈運撰征賦撥楚族之休烈傳芳素於)
(丨丨)綿祀(鮑照河清頌穢有丨丨清豈崇日)雍祀(梁簡文帝勸醫論能使業門之下鼔響獨傳丨丨之旁簫聲猶在)
登祀(梁簡文帝大愛敬寺序金車荅瑞追德慶於虞年甘露丨丨比嘉祥於漢日)仁祀(劉孝威詩丨丨盛黃縑禮壇優)
(紺席)報祀(張九齡詩燭龍煌煌明宗丨丨)永祀(柳宗元貞符稽揆典誓貞哉惟兹德實受命之符以奠丨丨)封祀
(柳宗元賀破東平表丨丨之山隔成異域)賽祀(李建勲迎神詩與君降福為豐年莫教丨丨虧常筵)子祀(莊子丨丨子輿)
(子犂子来四人相與語曰孰知死生存亡之一體者吾與之友四人相視而笑莫逆於心遂相與為友)
馨香祀(書弗惟德丨丨丨)天子祀(國語丨丨丨上帝公侯祀百辟自卿以下不過其族)上下祀(漢書郊祀)
(志孝武皇帝大聖通明始建丨丨之丨)巫山祀(張九齡古陽雲臺詩傳聞襄王世仍立丨丨丨)風伯祀(儲光羲詩)
(將修丨丨丨更福太平人)夫子祀(柳宗元文宣王廟碑丨丨之丨爰自京師太學徧於州邑)
史(疎士切說文作丨記事者也亦姓)
韻藻太史(書丨丨尹伯庶常吉士禮記天子建天官先六大曰大宰大宗丨丨大祝大士大卜周禮春官丨丨掌建邦之)
(六典以逆邦國之治儀禮覲禮諸公奉箧服加命書于其上升自西階東面丨丨自右左傳昔周辛甲之為丨丨也命百官官箴王)
(闕史記丨丨公自序喜生談談為丨丨公注丨丨公武帝置位在丞相上天下計書先上丨丨公副上丞相序事如古春秋後漢書)
(百官志丨丨令一人六百石晉書石季龍載記置女丨丨于靈臺仰觀災祥以考外丨丨之虚實唐書許景先傳神龍初東都造服)
(慈閣景先獻賦李迥秀見其文歎曰是宜付丨丨易林延陵聰敏聽樂丨丨張衡與特進書蓬莱丨丨之秘府道家所貴衡再得當)
(之竊為幸矣杜甫詩陳平亦分肉丨丨竟論功又晉書天文志五諸侯五星在東井北一曰帝師二曰帝友三曰三公四曰博士五)
(曰丨丨又爾雅徒駭丨丨馬頰覆鬴胡蘇簡絜鉤盤鬲津疏九河也丨丨禹大使徒衆通其水道故曰丨丨庾信樂府文昌氣似珠)
(丨丨河如鏡)佐史(詩凡此飲酒或醉或否既立之監或丨之丨又後漢書光武紀持節北渡河鎮慰州郡所到部縣輙見二)
(千石長吏三老官屬下至丨丨輙平遣囚徒又和帝紀賜公卿以下至丨丨錢布各有差薛季宣鄂城篇武昌丨丨皆好古煮茗聮)
(鑣訪城府)女史(詩周南召南譜或謂之房中之樂者后妃夫人侍御於其君子丨丨歌之以節義序故耳後漢書皇后紀丨丨)
(彤管記功書過唐書百官志司簿典簿掌簿各二人掌丨丨以上名簿禀賜則品别條錄為等張華有丨丨箴寡婦賦遵義方之明)
(訓兮憲丨丨之典戒李商隐祭薛郎中文丨丨護衣大官供食)左史(禮記動則丨丨書之言則右史書之國語丨丨倚相廷見)
(申公子亹子亹不出丨丨謗之晉書職官志著作郎周丨丨之任也却掃編丨右丨雖日侍上側然未嘗接語欲有所論必奏請得)
(旨乃可元豐中王右丞安禮權修起居注始有詔許直前奏事丨右丨許直前奏事自此始柳宗元西漢文𩔖序丨右丨混久矣言)
(事駁亂尚書春秋之旨不立)右史(見上韓翃詩載筆已齊周丨丨論詩更事謝中書徐鉉詩丨丨罷朝歸之官句水湄)御
史(周禮春官丨丨掌邦國都鄙及萬民之治令以贊冢宰後漢書百官志丨丨中丞一人千石丨丨大夫之丞也舊别監丨丨在)
(殿中密舉非法及丨丨大夫轉為司空因别留中為丨丨臺率後又屬少府治書侍丨丨二人六百石侍丨丨十五人六百石又桓)
(典傳拜侍丨丨常乘驄馬京師畏憚為之語曰行行且止避驄馬丨丨唐書百官志丨丨臺其屬有三院一曰臺院侍丨丨隸焉二)
(曰殿院殿中侍丨丨隸焉三曰察院監察丨丨隸焉又王志愔傳為左臺侍丨丨所居人吏畏讋呼為皂鵰又韋澳傳澳擢宏辭方)
(靜寡欲十年不肯調丨丨中丞高元裕欲薦用之諷澳謁已澳曰恐無呈身丨丨又王弘義傳遷侍丨丨始賤時求傍舍瓜不與乃)
(騰文言圉有白兔縣為集衆捕逐畦蓏無遺李昭德曰昔聞蒼鷹獄吏今見白兔丨丨又温造傳李祐違詔進馬造正衙抨劾祐曰)
(吾夜入蔡州擒吳元濟未嘗心動今日膽落于温丨丨矣玉麈集穆宗每宫中花開置惜花丨丨掌之庾信賦謬掌衡于中軍濫尸)
(丞于丨丨元稹詩飛鳥不飛猿不動青驄丨丨上南秦白居易詩愛酒舍人開小酌能文丨丨寄新詩杜牧詩華堂今日綺筵開誰)
(喚分司丨丨来)小史(周禮春官丨丨掌邦國之志奠繫世辨昭穆儀禮大射釋獲者命丨丨小史命獲者北史徐之才傳又以)
(丨丨好嚼筆故常執管就元文遙口曰借君齒其不遜如此老學庵筆記趙廣合肥人本李伯時家丨丨伯時作畫每使侍左右久)
(之遂善畫梁簡文帝祭灰人文金光丨丨侍使玉童徐陵鴛鴦賦未若宋王之丨丨含情而死)魯史(春秋序春秋者丨丨記之)
(名也)舊史(春秋序仲尼因魯史策書成文考其真偽而志其典禮其教之所存文之所害則刊正之其餘則皆即用丨丨潘岳)
(任府君畫贊遂管秘籍辨章丨丨儲光羲詩朴儒亦何為辛苦讀丨丨杜甫詩世家遺丨丨道德付今王又李百藥笙賦既研精于)
(丨丨亦流悦于新聲注笙人姓史氏)外史(左傳季孫召丨丨掌惡臣而問盟首焉注惡臣謂奔亡者晉書趙王倫傳孫秀自琅)
(邪丨丨累官于趙國以謟媚自達釋皎然詩丨丨刊新韻中郎定古文)良史(左傳左史倚相趨過王曰是丨丨也子善視之)
(是能讀三墳五典八索九丘後漢書班固傳論司馬遷班固父子其言史官載籍之作大義燦然著矣議者咸稱二子有丨丨之才)
(魏志劉劭傳梓慎裨竈古之丨丨猶占水火錯失天時晉書陳夀傳撰魏吳蜀三國志時人稱其善叙事有丨丨之才又于寳傳著)
(晉紀其書簡略直而能婉咸稱丨丨舊唐書魏徵傳隋史序論皆徵所作梁陳齊各為總論時稱丨丨傅咸鏡賦同實錄于丨丨隨)
(善惡而是彰閒居賦序岳嘗讀汲黯傳至司馬安四至九卿而丨丨書之以巧宦之目未嘗不慨然廢書而歎曰嗟乎巧誠有之拙)
(亦宜然王建宋氏五女詩聖朝有丨丨將此為女師)南史(左傳太史書曰崔杼弑其君崔子殺之其弟嗣書而死者二人其弟)
(又書乃舍之丨丨氏聞太史盡死執簡以往聞既書矣乃還徐陵謝勅賚燭盤啓臣職居丨丨身典東觀柳虬上周太祖書丨丨抗)
(節表崔杼之罪董狐書法明趙盾之愆黃滔詩丨丨兩榮惟百揆東閩䨇拜有三台)瞽史(國語居寢有&KR0591;御之箴臨事有丨丨)
(之道史記周紀天子聽政親戚補察丨丨教誨耆艾修之而後王斟酌焉漢書賈誼傳丨丨誦詩工誦箴誎李嶠神龍歴序丨丨忘)
(三家之言疇人失二官之業)從史(史記袁盎傳袁盎以太常使吳吳王欲殺之以五百人圍守盎軍中袁盎自其為吳相時)
(嘗有丨丨盜愛盎侍兒遂以侍者賜之及袁盎使吳見守丨丨適為守盎校尉司馬夜引袁盎起曰君第去臣亦且亡漢書免寬傳)
(除為丨丨注丨丨者但只隨官僚不主文書)長史(漢書百官公卿表文帝二年復置一丞相有兩丨丨秩千石後漢書和帝)
(紀初置象林將兵丨丨官居在日南郡又公孫瓚傳瓚常與善射之士數十人皆乘白馬以為左右翼自號白馬義從烏桓更相告)
(語避白馬丨丨蜀志張裔傳裔字君嗣領留府丨丨其明年北詣亮諮事送者數百車乘盈路裔還書與所親曰近者涉道畫夜接)
(賓不得寧息人自敬丞相丨丨男子張君嗣附之疲倦欲死南史張暢傳暢于城上與魏尚書李孝伯語孝伯問君何姓答云姓張)
(孝伯曰張丨丨暢曰君何得見識孝伯曰君聲名遠聞足使我知魏書辛琛傳琛為揚州征南府丨丨刺史李崇多事產業琛每諍)
(折崇曰丨丨後必為刺史但不知得上佐何如人耳琛對曰若萬一叨忝得一方正丨丨朝夕聞過是所願也國史補後軰言筆札)
(者歐虞褚薛或有異論至張丨丨無間言矣陶弘景許丨丨舊館壇碑眞人姓許諱穆世名謐昇平末護軍丨丨劉禹錫觀碁歌自)
(從仙人遇樵子直到開元王丨丨)文史(漢書東方朔傳年十二學書三冬丨丨足用南史蕭惠開傳少有風氣涉獵丨丨隋)
(書劉炫傳翫丨丨以怡神閱魚鳥以散慮舊唐書劉知幾等傳論學際天人才兼丨丨又王友貞傳富有丨丨廉于財貨唐書褚遂)
(良傳遂良博涉丨丨工隸楷恨賦脱略公卿跌宕丨丨杜甫詩十五富丨丨十六足賓客韋應物詩吳中盛丨丨羣彥今汪洋柳宗)
(元文傳襲儒風彪炳丨丨韓愈詩陋室有丨丨高門有笙竽朱子詩華宗盛丨丨連墻富池亭)許史(漢書蓋寬饒傳上無丨丨)
(之屬下無金張之託注許伯宣帝皇后父史高宣帝外家也金金日磾也張張安世也西京賦彼肆人之男女麗美奢乎丨丨梁簡)
(文帝詩金張及丨丨夜夜留賢賓沈約麗人賦馳鶩王室遨遊丨丨庾信賦見鐘鼎于金張聞絃歌于丨丨沈烱獨酌謠再酌矜丨)
(丨三酌傲松喬駱賓王秋日宴集序得喪雙遣巢由與丨丨同歸寵辱兩忘廊廟與山林齊致)三史(後漢書郡國志今但錄中)
(興以来郡縣改異及春秋丨丨會同征伐地名以為郡國志蜀志孟光傳博物識古無書不覽尤銳意丨丨長于漢家舊典舊唐書)
(穆宗紀長慶三年二月諫議大夫殷侑奏禮部貢舉請置三傳丨丨科從之金史選舉志正隆元年命以五經丨丨正文内出題徐)
(陵在北齊與宗室書漁獵丨丨紛綸五經沈佺期詩一臺惟往妙丨丨佇來修殷文圭詩絳幃夜坐窮丨丨紅旆春行到九華)刺
史(後漢書百官志孝武帝初置丨丨十三人秩六百石成帝更為牧秩二千石建武十八年復為丨丨十二人各主一州其一州)
(屬司隸校尉梁書鄧元起傳元起以庾黔婁為錄事參軍又得蔣光濟任以州事蜀土翕然稱之梁矜孫性輕脱言于元起曰城中)
(稱有三丨丨節下何以堪之元起由此疎黔婁光濟而治跡稍損魏書酷吏傳崔暹遷瀛州丨丨嘗至民村井有汲水婦人暹問曰)
(崔瀛州何如婦人不知其暹也荅曰百姓何罪得如此癩兒丨丨舊唐書職官志從第三品上州丨丨正第四品上階中州丨丨從)
(第四品下階下州丨丨唐書薛大鼎傳是時鄭德本在瀛州賈惇頤為冀州皆有治名故河北稱鐺脚丨丨盧氏雜說文宗時進士)
(特盛舉子語曰鄉貢進士不博上州丨丨岑參詩隼旟新丨丨虎劍舊將軍韋應物詩司空見慣渾閒事惱亂蘇州丨丨腸)令
史(後漢書百官志蘭臺丨丨六百石掌奏及印工文書宋書戴法興傳彭城王義康于尚書中不見了了丨丨得法興等五人以)
(法興為記室丨丨齊書顧憲之傳俗諺云會稽打鼓送䘏吳興步檐丨丨北史趙𨼆傳初為尚書令司馬子如賤客供寫書子如善)
(其無誤用為書丨丨月餘補正丨丨真靈位業圖序野夫出朝廷見朱衣必丨丨句驪入中國呼一切為參軍)穢史(北齊書魏)
(收傳以羣口沸騰敕魏史且勿施行于是衆口喧然號為丨丨)靑史(隋書音樂志禮東后蒼靈樹春旗命丨丨江淹上建平王)
(書俱啓丹冊竝圖丨丨李白過四皓墓詩紫芝高詠罷丨丨舊名傳杜甫詩預傳籍籍新京尹丨丨無勞數趙張劉長卿詩功名滿)
(丨丨祠廟惟蒼苔劉滄經曲阜詩三千弟子標丨丨萬代先生號素王歐陽修詩名姓已光丨丨上壁間容貌任塵昏蘇軾詩嘉謨)
(定國垂丨丨盛事傳家有素風)圖史(舊唐書貞順皇后傳行合禮經言應丨丨唐書楊綰傳性沈靖獨處一室左右丨丨凝塵)
(滿席澹如也顔延之宋元皇后策文進思才淑傍綜丨丨陶弘景長沙館碑德被歌鐘名昭丨丨柳宗元送豆秀才序以春秋為襟)
(帶以丨丨為佩服朱子詩静有丨丨樂寂無車馬喧)前史(宋史謝良佐傳良佐記問該贍對人稱引丨丨至不差一字梁簡文)
(帝悔賦靜思悔吝鋪究丨丨唐明皇詩時雨侔昔賢芳猷貫丨丨張喬詩縦欲鈔丨丨貧難遂此心)蕭史(列仙傳丨丨善吹簫)
(作鳳鳴秦穆公以女弄玉妻焉作鳳樓教弄玉吹簫感鳳来集梁武帝詩丨丨暫徘徊待我升龍轡庾信詩弄玉迎丨丨東方覓細)
(君沈佺期詩含情轉盼向丨丨千載紅顔持贈君杜甫詩丨丨幽棲地林間踏鳳毛韓愈詩或云欲學吹鳳笙所慕靈妃配丨丨)
柱下史(史記張丞相傳蒼自秦時為丨丨丨明習天下圖書計籍列仙傳李耳字伯陽生于殷時為周丨丨丨孫逖詩恩霑)
(丨丨丨榮比選曹郎李白詩公為丨丨丨脱繡歸田園又王康琚詩伯夷竄首陽老耼伏柱史梁武帝詩潛名遊柱史隐跡居郎位)
(杜甫詩宮臣仍點染柱史正零丁高適詩系高周柱史名重晉陽秋又晉書天文志極東一星曰丨丨丨主記過左右史此之象也)
(又張衡周天大象賦尚書諮謀以納言柱史記私而奏職)書雲史(白帖丨丨之丨窺琯之官)
增約史(書序討論墳典疏言孔子既懼覽之者不一不但刪詩丨丨定禮贊易有所黜除而已又討整論理此三墳五典并)
(三代之書也)舜史(書序典謨訓誥誓命之文疏若禹貢全非君言而禹身事受禪之後無入夏書之言是丨丨自錄成一法)
(後代因之耳)諸史(書二公及王乃問丨丨與百執事白珽李翰林墓詩謫仙真天人出處見丨丨)國史(詩序丨丨明乎)
(得失之迹春秋序周禮有史官掌邦國四方之士達四方之志諸侯亦各有丨丨又身為丨丨躬覽載籍必廣記而備言之晉書王)
(𨼆傳祖納好博奕隱曰當今晉未有書君何不述而裁之君子疾沒世而無聞易稱自強不息况丨丨明乎得失之跡何必博奕而)
(後忘憂哉宋史李燾傳進祕閣修撰權同修丨丨隋唐嘉話薛元超謂所親曰吾不才富貴過分然平生有三恨不以進士擢第娶)
(五姓女不得修丨丨謝靈運山居賦丨丨以載前紀家傳以申世模張籍詩旌幢獨繼家聲外竹帛新添丨丨中司空圖詩丨丨數)
(行猶有志只將談笑繼英塵陸游詩誤遣汗青成丨丨未妨著白號山人)修史(見上司空圖山居記中條五老峰頗勝余構亭)
(其右曰擬綸志其所著也擬綸之右亭曰丨丨勖所職也)内史(詩棸子丨丨蹶惟趣馬周禮春官丨丨掌王之八枋之法以詔)
(王治史記汲黯傳右丨丨界部中多貴人宗室難治又萬石君傳少子慶為丨丨漢書百官表丨丨周官秦因之掌治京師景帝分)
(置左丨丨武帝太初元年更名京兆尹左丨丨名左馮翊也又諸侯王高帝初置金璽盭綬掌治其國有太傅輔王丨丨治國民後)
(漢書百官志武帝改漢丨丨中尉郎中令之名而王國如故員職皆朝廷為署不得自置至漢成帝省丨丨治民更令相治民蘇題)
(紫微省直寄内詩丨丨通宵承紫誥中人落晚愛紅粧王維詩屛風誤點惑孫郎團扇草書輕丨丨按王羲之為臨川丨丨張籍詩)
(姓名未上登科記身屈唯應丨丨知元稹詩丨丨稱張敞蒼生借寇恂)巫史(禮記祝嘏辭說藏于宗祝丨丨非禮也漢書郊)
(祀志及少昊之衰九黎亂德民神雜擾不可放物家為丨丨享祀無度江淹麗色賦乃召丨丨兹憂何止)閭史(禮記夫告宰名)
(宰辯告諸男名書曰某年某月某日某生而藏之宰告丨丨閭史書為二其一藏諸閭府其一獻諸州史州史獻諸州伯州伯命藏)
(諸州府)州史(見上)惇史(禮記五帝憲飬氣體而不乞言有善則記之為丨丨晉書陳夀傳贊王恧雅才虞慚丨丨顔延)
(之皇太子釋奠詩侍言稱辭丨丨秉筆梁元帝賦弔劉安于下雉聊載懷于丨丨權德輿韋賓客宅宴集序聆主人之言則同丨丨)
(聽衆賓之論如在曲臺)府史(儀禮士冠禮有司如主人服注有司羣吏有事者謂主人之吏所自辟除丨丨以下也疏按周)
(禮三百六十官之下皆有丨丨胥徒)周史(左傳丨丨有以周易見陳侯者注丨大丨也史記太史公自序當周宣王時失其守)
(而為司馬氏司馬氏世典丨丨張衡週天大象賦嘉殷巫之美服登丨丨之雅號杜甫詩伏柱聞丨丨乘槎有漢臣李商隠詩不因)
(杖履逢丨丨徐甲何曾有此身)董史(左傳且昔而高祖孫伯黶司晉之典籍以為大政故曰籍氏及辛有之二子董之晉于是)
(乎有丨丨注辛有周人其二子適晉為太史籍黶與之共董晉典因為董氏董狐其後)祝史(左傳上思利民忠也丨丨正辭)
(信也唐書禮樂志廩犧令位于牲西南丨丨陪其後皆北向郭璞南郊賦延丨丨肆玉牲柳宗元上尊號表山川效靈光贊無疆之)
(壽丨丨陳信永彰不朽之功)丞史(史記汲黯傳黯學黃老之言治官理民好清靜擇丨丨而任之注太守都尉諸侯内史史)
(各一人卒史書佐各十人今總言丨丨或以為擇郡丞及史使任之又鄭當時傳其推轂士及官屬丨丨誠有味其言之也)侍
史(史記孟嘗君傳孟嘗君待客坐語而屛風後常有丨丨主記君所與客語通典省中之官左右從者曰丨丨梅堯臣詩官奴休)
(執燭丨丨正熏衣)卒史(史記滑稽傳武帝時徵北海太守詣行在所有文學丨丨王先生者自請與太守俱漢書兒寬傳以)
(射策為掌故功次補廷尉文學丨丨)尉史(史記韓長孺傳於是單于入漢長城武州塞未至馬邑百餘里行掠鹵徒見畜牧于)
(野不見一人單于怪之攻烽燧得武州丨丨欲刺問丨丨尉史曰漢兵數十萬伏馬邑下單于顧謂左右曰幾為漢所賣乃引兵還)
(出塞曰吾得丨丨乃天也命丨丨為天王陶弘景相經序或垂老玉食而官不過丨丨或穎慧若神僅至齠齔)曾史(後漢書謝)
(該傳體丨丨之淑性兼商偃之文學莊子下有桀跖上有丨丨韓子廣廷嚴居衆人之所肅也燕室獨處丨丨之所慢也觀人之所)
(肅非得情也廣絶交論顔冉龍翰鳳雛丨丨蘭薰雪白江淹牋業異儒墨行乖丨丨)鼓史(後漢書禰衡傳曹操欲見之而衡不)
(肯往操懷忿而以其才名不欲殺之聞衡善擊鼓乃召為丨丨因大會賓客閱試音節諸史過者皆令脱其故衣更著岑牟單絞之)
(服)掾史(後漢書百官志太尉丨丨屬二十四人又郡國皆置諸曹丨丨謝朓詩疎散謝公卿蕭條依丨丨范成大詩道逢蓑)
(笠把漁竿即是馬曹狂丨丨)經史(蜀志尹默傳從司馬德操宋仲子等受古學皆通諸丨丨方干詩豈知丨丨深相誤兩鬢)
(垂絲百事休方回詩丨丨入胸中丘陵堆重叠)詠史(晉書袁宏傳宏有逸才文章絶美曾為丨丨詩是其風情所寄宋史藝文)
(志周曇丨丨詩八卷鍾嶸詩品序東京二百載中惟有班固丨丨質木無文左思有丨丨詩庾信詩論文報潘岳丨丨荅應璩李洞)
(詩愛酒躭茶田處士彈琴丨丨賈先生錢珝詩夜涼誰丨丨空泊運租船陸游詩夜燈丨丨蟲吟草朝几陳書獺祭魚)彤史
(晉書后妃傳永言丨丨大練之範逾微緬視青蒲脱珥之猷替矣唐書后妃傳關睢之風行丨丨之化修元史后妃傳慶毓仙源德)
(昭丨丨沈佺期詩丨丨佳聲載青宫懿範留又唐書百官志丨丨二人正六品)佳史(宋書王詔之傳私撰晉安帝陽秋既成即)
(除著作佐郎使續後事訖義熙九年善叙事辭論可觀為後代丨丨)通史(梁書吳均傳有勅召見使撰丨丨起三皇迄齊代)
直史(南史王曇首傳自謝晦平後上欲封曇首等會讌集舉酒勸之曇首曰陛下雖欲私臣當如丨丨何事遂寢任昉詩丨丨)
(兼褒貶轄司專疾惡楊炯盂蘭盆賦前後正臣左右丨丨)子史(隋書牛弘傳劉裕平姚收其圖籍五經丨丨纔四千卷皆赤軸)
(青紙文字古拙宋史徽宗紀詔州縣屬鄉聚徒教授者非經書丨丨毋習陳後主與江總書博綜丨丨諳究儒墨)墳史(隋書)
(經籍志普通中有處士阮孝緒沈靜寡慾篤好丨丨北史百濟國傳俗重騎射兼愛丨丨石林詩話楊文公在翰林以讒佯狂去職)
(然聖眷不衰聞疾愈即起以詩賜之曰蓬山今日詮丨丨還仰多聞過仲舒梁昭明太子荅晉安王書殽核丨丨漁獵詞林母嬰申)
(公杜門判括囊丨丨養道衡門)馬史(隋書經籍志遠覽丨丨班書近觀王阮志錄)瑞史(隋書許善心傳祥圖丨丨赫赫)
(明明)家史(隋書許善心傳初善心父撰著梁史未就而殁善心述成父志修續家書其序傳末述制作之意曰丨丨舊書在後)
(焚蕩今止有六十八卷在又竝缺落失次自入京以来隨見補葺略成七十卷)悅史(隋書儒林傳論彥之敦經丨丨砥身礪行)
(志存典制動蹈規矩)才史(北史崔鴻傳才與不肖比肩同轉雖有善政如黃龔儒學如王鄭丨丨如班馬文章如張蔡得一分)
(一寸必為常流所攀選曹亦抑為一㮣不曾甄别)往史(北史陽尼傳孝文臨軒令諸州中正各舉所知尼與齊州大中正房)
(千秋各舉其子帝曰昔有一祁名垂丨丨今有二奚當聞来牒)書史(北史甄琛傳琛從父弟密清謹少嗜慾頗涉丨丨疾世俗)
(貪競為風賦以見意五代史韓建傳久乃漸通文字偶暇則課學丨丨宋史吕文仲傳與王著葛湍直禁中大宗暇日每從容問文)
(仲以丨丨著以筆法湍以字學江淹詩揆日粲丨丨相都麗聞見韓愈詩歸還閱丨丨文字浩千萬又米芾丨丨序余以平生目歷)
(區别無疑集曰丨丨所以指南識者不點俗目)觀史(唐書褚遂良傳遷諫議大夫兼知起居事帝曰卿記起居大抵人君得觀)
(之否對曰今之起居古左右史也善惡必記戒人主不為非法未聞天子親自丨丨也)詩史(唐書杜甫傳贊甫善陳時事律)
(切精深至千言不少衰世號丨丨陸游詩常憎晚軰言丨丨清廟生民伯仲間王十朋詩少陵丨丨有遺闕海棠名花輒湮没)洞
史(唐書藝文志劉氏丨丨二十卷)野史(唐書藝文志公沙仲穆大和丨丨十卷起大和盡龍紀陸龜蒙詩自愛垂名丨丨中)
(寧論抱困荒城側元好問有丨丨亭)合史(唐書藝文志蕭肅丨丨二十卷又錄一卷)闕史(唐書藝文志高彥休丨丨三卷)
安史(唐書柳冕傳自丨丨亂常始有專地四方多故始有不朝)槀史(唐書沈傳師傳俄出為湖南觀察使方傳師與修憲)
(宗實錄未成監修杜元穎因建言張說令狐峘在外官論次國書今丨丨殘課請付師傳即官下成之詔曰可)漕史(唐書韋堅)
(傳及得罪林甫遣使江淮鉤索堅罪捕治舟夫丨丨所在獄皆滿)道史(宋史徽宗紀集古今道教事為紀志賜名丨丨)讀
史(宋史吳玠傳玠善丨丨凡往事可師者錄寘座右積久牆牖皆格言也朱子語𩔖丨丨不徒要記事迹必湏要識治亂興廢存)
(亡之理)二史(遼史地理志古者太史掌正歲年以叙事國史以事繫日以日月時繫年時月不正則叙事不一故丨丨合為)
(一官申鑒朝有丨丨左史記言右史記動動為春秋言為尚書)譯史(元史克哷傳克埒西域人世居太原由中書丨丨從平章)
(事後遷為賽音迪延齊)衆史(莊子宋元君將畫圖丨丨皆至受揖而立砥筆和墨在外者半有一史後至者儃儃然不趨受)
(揖不立因之舍則解衣槃礴羸君曰可矣是眞畫者也)謁史(列子丨丨而卜之弗占謁巫而禱之弗禁謁醫而攻之弗已)
四史(拾遺記黃帝置丨丨以主圖籍)天史(水經注原過之從襄子也受竹書於王澤以告襄子襄子齋三月親自剖竹冇)
(朱書曰余霍太山山陽侯丨丨也三月丙戌余將使汝反滅智氏女亦立我于百邑也)父史(顔氏家訓傅毅黨附權門班固)
(盜竊丨丨)習史(顔氏家訓有客難主人曰吾見強弩長戟誅罪安民以取公侯者有矣文義丨丨匡時富國以取卿相者有矣)
述史(文中子昔聖人丨丨三焉其述書也帝王之制備矣故索焉而皆獲其述詩也興衰之由顯故䆒焉而皆得其述春秋也)
(邪正之迹明故考焉而皆當此三者同出于史而不可雜也)眉史(清異錄瑩姐平康妓也玉淨花明尤善梳掠晝眉日作一)
(樣唐斯立戲之曰汝眉癖若是可作百眉圖當率同志為修丨丨矣)僮史(歸田錄長篇險韻衆製交作筆史疲於寫錄丨丨奔)
(走往来)私史(史通晉有乘秦有記魯有史皆丨丨也)硯史(國史經籍志米芾丨丨一卷)酒史(國史經籍志馮)
(時化丨丨二卷)顧史(王融永嘉公主墓銘丨丨求箴披圖問則)衒史(袁淑弔古文伯喈丨丨而求入文舉疏誕以殃速)
年史(梁簡文帝七勵昭玉牒于丨丨覽石記而照情)綿史(梁簡文帝菩提樹頌丨丨載觀靈篇𦕈鏡)曹史(梁簡文帝)
(謝賚碧慮棋子屛風唘極班馬之巧兼丨丨之慮)晉史(梁簡文帝莊嚴旻法師成實論義疏序千里之舛義起毫釐三豕之)
(書謬符丨丨)笙史(梁元帝詩龜藏踰啓魯丨丨冠春卿)王史(梁元帝請於州置學校表禮有曲臺丨丨之異樂有龍德)
(趙定之殊)吳史(陶弘景葛公碑代載英哲族冠丨丨)銅史(陸倕新漏刻銘丨丨司刻金徒抱箭注張衡漏水轉渾天儀制)
(曰蓋上又鑄金銅仙人居左壺為胥徒居右壺皆以左手抱簫右手指刻以别天時早晚王維詩玉漏隨丨丨天書拜夕郎陶宗儀)
(詩灟催丨丨箭花炧木奴燈)胥史(陸倕拜吏部郎表自非李重清識李毅恬正則何以區分管庫式鑒丨丨)尺史(江淹)
(為蕭驃騎表具煩寸管備黷丨丨)儒史(江淹孫夐墓銘體兼遷雲學備丨丨)廢史(江淹泣賦孟嘗聞琴馬遷丨丨)丹
史(江淹為蕭相國拜齊王表理竭素牒事罄丨丨)秦史(庾肩吾書品論隸乃發源丨丨草乃激流齊相)倉史(庾肩吾書)
(品序書名起于玄洛字勢發于丨丨眺公遡詩斯文到丨丨)揚史(任昉齊竟陵文宣王行狀昔沛獻訪對於雲臺東平齊聲)
(於丨丨淮南取貴于食時陳思見稱于七步方斯蔑如也)麗史(虞通之明堂頌縟憲垂統光圖丨丨)鏡史(王僧孺為南平)
(王妃拜改封表妾□絲望帨且或多慙丨丨觀圖是焉知愧)春史(庾信華林園馬射賦丨丨司職青祇效祥)班史(薛元)
(超誎皇太子牋伏乞聽政餘閒留情墳典所讀丨丨靖畢殘功歐陽修謝賜漢書表漢室上繼三代之綂而丨丨自成一家之書)
正史(王勣遊北山賦察俗剛詩依經丨丨)鳳史(駱賓王詩臺前鏡影伴仙娥樓上簫聲隨丨丨)學史(沈佺期詩丹唇)
(曾丨丨白首不成儒)仙史(沈佺期詩少曾讀丨丨知有蘇躭君劉筠詩彩鳳辱丨丨班騅待陸郎)緹史(蘇頲韋抗碑跡)
(滿清時事昭丨丨)輟史(張諤詩丨丨空三署題輿位一方)麟史(張說詩鳳池傷舊草丨丨泣遺編)琴史(孟浩)
(然詩予亦將丨丨栖遲共取閒)寮史(柳宗元文慎擇丨丨必薪之楚)唐史(王建詩丨丨上頭功第一春風雙節好朝天)
僧史(嚴維詩誰復修丨丨應知傳已成陸游詩㭪成丨丨可藏山)獵史(薛逢詩涉書丨丨無早暮坐期朱紫如拾青)
說史(陸龜蒙詩丨丨評諸例論兵到百家劉詵釋枯林鐵如意歌談經丨丨似支遁四座公卿遜高論)談史(王貞白詩)
(丨丨曾無滯攻書已造微)信史(韓偓詩莫負美名書丨丨清風掃地更無遺林希尚書省謝臨幸表歡聲載溢慶榮遇于一時)
(丨丨備書流美談于萬世)紬史(蘇軾是是堂詩陳古以刺今丨丨行天誅)籀史(蘇軾石鼔歌憶昔周宣歌鴻雁當時丨丨)
(變蝌蚪)畫史(米芾丨丨序叙平生所覩以示子孫題曰丨丨識者為予增廣耳目也又陸游詩即今丨丨無名手試把清詩)
(當寫真)廟史(陸游詩丨丨猶来索社錢)祠史(范成大秋雷歎我雖閒寂忝丨丨家請官供尚倉粟)堯史(楊維楨詩)
(困敦游兆稽丨丨眞卿夜降條山裏)金史(劉詵詩聮騎多季劇填門集丨丨)師史(史記貨殖傳周人既纖而丨丨尤甚)
(轉轂以百數賈郡國無所不至洛陽街居在齊秦楚趙之中貧人學事富家相矜以久賈數過邑不入門設任此等故丨丨能至七)
(千萬)
丞相史(史記曹參世家擇郡國吏重厚長者即召除為丨丨丨吏之為文刻深欲務聲名者輙斥去之漢書薛宣傳宣字贛)
(君補不其丞琅邪太守趙貢行縣見宣甚說其能從宣歴行屬縣還至府令妻子與相見戒曰贛君至丞相我兩子亦中丨丨丨察)
(宣廉遷樂浪都尉丞)藏室史(史記老子傳老子者周守丨丨之丨也)直符史(漢書王尊傳丨丨丨詣閤下注丨丨)
(丨若今之當直佐史也)記過史(漢書賈誼傳及太子既冠成人免於保傅之嚴則有丨丨之丨注有過則記)門下
史(後漢書祭遵傳光武破王尋等還過潁陽遵以縣吏數進見光武愛其容儀署為丨丨丨)朱墨史(宋史范沖傳沖之修)
(神宗實錄也為考異一書明示去取舊文以墨書刪去者以黃書新修者以朱書世號丨丨丨)五代史(金史章宗紀詔新定)
(學令内削去薛居正丨丨丨止用歐陽修所撰)黃帝史(書斷古文者丨丨丨蒼頡所造也)無諱史(潘尼乘輿箴序)
(以堯舜湯武之盛必有誹謗之木敢諫之鼓盤杅之銘丨丨之丨)政駿史(西征賦長卿淵雲之文子長丨丨之丨注劉向)
(字子政劉歆宇子駿)四代史(王筠與諸兒論家世集書沈少傅語人云吾少好百家之言身為丨丨之丨自開闢以来未有)
(爵位蟬聯文才相繼如王氏之盛者也)班姑史(杜甫詩奕葉丨丨丨芬芳孟母鄰)君王史(荆冬倩咏青詩未映)
(丨丨丨先標冑子襟)載筆史(張少博石硯賦故立言之徒丨丨之丨將吮墨以濡翰乃操觚而汲水)薰香史(徐鉉)
(詩朝衣舊識丨丨丨禄米初營種秫田)百代史(黃庭堅詩發揮丨丨丨管以六經轄)螭蚴史(李綱詩誰憐漂泊丨)
(丨丨)一紙史(貢師泰詩縦有蓋世勲僅遺丨丨丨)柏臺史(李孝光送陳君禮詩陳公子我之故人丨丨丨三年不得)
(書一紙)盧從史(唐書丨丨丨傳從史少好騎射遊澤潞問節度使李長榮署為督將貞元後藩臣闕德宗必取本軍所喜)
(戴者授之從史善附迎中人會長榮卒即擢拜昭義節度副大使既得志寖恣不道貶驩州司馬)劉言史(全唐詩話皮日)
(休劉棗強碑文云與李賀同時有劉棗強焉先生姓丨氏名丨丨所有歌詩千首其美麗恢贍自賀外世莫能比)
使(疎士切役也令也)
韻藻時使(禮記丨丨薄歛管子天以丨丨地以材使人以德使鬼神以祥使禽獸以力使)材使(見上)德使(見上)
祥使(見上)力使(見上)易使(論語君子學道則愛人小人學道則丨丨也又上好禮則民丨丨也漢書賈誼傳欲天下)
(之治安莫若衆建諸侯而少其力力少則丨丨以義國小則亡邪心令海内之勢如身之使臂臂之使指莫不制從傅休奕馳射馬)
(賦耳小丨丨鼻大勢怒)臂使(見上)氣使(漢書貢禹傳行雖犬彘家富埶足目指丨丨是為賢耳注動目以指物出丨以)
(丨人也)遠使(莊子故君子丨丨之而觀其忠近使之而觀其敬煩使之而觀其能)近使(見上)煩使(見上)作使
(法言御得其道則天下狙詐咸丨丨御失其道則天下狙詐成作敵古樂府堂上置樽酒丨丨邯鄲倡)器使(班固竇車騎北)
(征頌料資丨丨采用先務蔡襄詩朝廷英俊林豈無人丨丨)
君子使(詩維丨丨丨媚于天子)佚道使(孟子以丨丨丨民雖勞不怨)物相使(漢書藝文志醫經者調百)
(藥齊和之所以至齊之得猶慈石取鐵以丨丨丨)鞭箠使(管子天下不可改也而可以丨丨丨也)
增可使(詩亦云丨丨怨及朋友戰國策田光曰光不敢以謀國事也所善荆軻丨丨也)備使(左傳芋尹蓋曰寡君使蓋)
(丨丨王逢詩河伯川后丨任丨無支祈氏甘胥靡)乏使(左傳魏絳至授僕人書公讀其書曰日君丨丨使臣斯司馬臣聞師)
(衆以順為武軍事有死無犯為敬國語寡君句踐丨無所丨)小使(禮記衿纓皆佩容臭注容臭香物也以纓佩之為廹尊者)
(給丨丨也水經注疎水中有物如三四歲小兒鱗甲如鯪鯉七八月中好在磧中自曝膝頭似虎掌爪常沒水中出膝頭小兒不知)
(欲取弄戲便殺人或曰人有生得者摘其臯厭可以丨丨名為水唐者也)指使(禮記六十曰耆丨丨戰國策馮几據杖眄視丨)
(丨則厮役之人至金史河渠志黃河水勢非常變易無定非人力可以斟酌可以丨丨也柳宗元梓人傳吾丨丨而羣工役焉舍我)
(衆莫能就一宇)見使(戰國策張孟談曰左司馬丨丨于國家安社稷不避其死以成其忠君其行之)任使(戰國策荆軻曰)
(此國之大事臣駑下恐不足丨丨後漢書王堂傳古人勞于求賢逸于丨丨故能化清于上事緝于下舊唐書狄仁傑傳則天問仁)
(傑曰朕要一好漢丨丨有乎仁傑曰陛下作何丨丨則天曰朕欲待以將相韓愈毛穎傳後因進見上將有丨丨拂拭之因免冠謝)
權使(史記魯連傳彼秦者棄禮義而上首功之國也丨丨其士虜使其民)急使(史記留侯世家漢王下馬踞鞍而問曰吾)
(欲捐關以東等棄之誰可與共功者良進曰九江王黥布楚梟將與項王有郄彭越與齊王田榮反梁地此兩人可丨丨)官使
(漢書董仲舒傳天下之士可得而丨丨也)受使(後漢書馮衍傳更始二年遣尚書僕射鮑永行大將軍事永既素重衍為且丨)
(丨得自置偏裨乃以衍為立漢將軍)役使(後漢書高獲傳獲素善天文曉遁甲能丨丨鬼神易林東山拯亂處婦思夫勞我君)
(子丨丨休止楊奐孫烈婦歌賄好靡不周下逮丨丨徒)驅使(後漢書費長房傳遂能醫療衆病鞭笞百鬼及丨丨社公北史)
(李德林傳周武謂羣臣曰我常日惟聞李德林與齊朝作書檄我正謂其是天上人豈言今日得其丨丨復為我作文書極為大異)
(杜甫詩詩酒尚堪丨丨在未須料理白頭人李咸用詩明月清風二十年被君丨丨如奴婢)悅使(隋書煬帝紀素飽之衆情)
(在忘私丨丨之人宜從其厚又律歴志南呂一部三十四律其三十曰丨丨)麤使(舊唐書韋挺傳貞觀十九年將有事于遼)
(東擇人運糧馬周奏挺才堪丨丨太宗從之)目使(唐書王翰傳家畜聲伎丨丨頤令自視王侯人莫不惡之)給使(金史)
(穆延盡忠傳盡忠奏應奉翰林文字完顔薩蘭可為近侍局宣宗曰近侍局例注本局人及宫中出身雜以他流恐或不和盡忠曰)
(若丨丨左右可止注本局人既令預政固宜愼擇)爲使(莊子臃腫之與居鞅掌之丨丨列子列姑射山在海河洲中山上有)
(神人焉不偎不愛僊聖為之臣不畏不怒愿殼丨之使易林稷丨堯丨西見王母)緒使(莊子方且為丨丨注將興後世事役)
(之端)得使(莊子顔回曰回之未始丨丨實自回也丨丨之也未始有回也可謂虛乎夫子曰盡矣吾語若絶迹易無行地難為)
(人使易以偽為天使難以偽)人使(見上劉基詩冥契非丨丨)天使(見上張籍祭退之詩生為大賢姿丨丨光我唐)趨
使(韓詩外傳近者不隱其能遠者不疾其勞雖幽閒僻陋之國莫不丨丨而安樂之)神使(易林從容長閒遊戲南山拜祠)
(祀神丨丨免患)制使(春秋繁露精積于其本則血氣相承受賢積于其主則上下相丨丨血氣相承受則形體無所苦上下相)
(丨丨則百官各得其所)十使(王僧孺禮佛唱導發願文身口為丨丨所由意思乃八疵之主菩薩藏經身見邊見見取戒取)
(邪見為五利使貪嗔癡慢疑為五鈍使總名丨丨亦名十煩惱)難使(王僧孺與陳居士書行雲鬱術征禽丨丨)佐使(陶弘)
(景本草序桐君採藥錄說其花葉形色藥對四卷論其丨丨相須)勞使(白居易詩荅云久就閒不願見丨丨)供使(孔平)
(仲使紙甚費詩假令行竹簡秃野未丨丨)僕使(法苑珠林若以四方言之北鬱單越無貴無賤彼無丨丨之殊故亦無貴賤)
智足使(左傳能賤而有耻柔而不犯其丨丨丨也)天帝使(戰國策丨丨丨我長百獸今子食我是逆天帝之命也)
恣君使(戰國策太后曰諾丨丨之所丨之)為心使(文心雕龍懇惬者辭丨丨丨浮侈者情為文使梁昭明太子荅)
(湘東王書密親離則手丨丨丨昆弟宴則墨以硯露)雕虎使(郭璞君子國讚薰華是食丨丨是丨)惟上使(韓愈毛穎)
(傳又通于當代之務官府簿書市井貨錢注記丨丨所丨)
九十八使(梁簡文帝六根懺文至如二十五有紛繞不息丨丨丨丨驚騖無已)
駛(疎士切疾也又志韻)
韻藻馬駛(益部耆舊傳每朝會祇次洪坐嘲祇曰君丨何丨祇曰故吏丨不敢丨但明府未著鞭耳按蜀志楊洪傳洪迎)
(門下書佐何秖有才策功幹舉郡吏數年為廣漢太守時洪尚在蜀郡袁桶詩繞如林鳥旋疾如坂丨丨)車駛(魏晉世語司馬)
(宣王辟周泰為新城太守尚書鍾毓謂泰曰君釋褐登宰府乞兒乘小丨一何丨)清駛(沈約詩燕陵平而遠易河丨且丨韓)
(愈詩南溪亦丨丨而無楫與舟蘇軾舶趠風詩幾處縈回度山曲一時丨丨滿江東)
增輕駛(唐書杜亞傳方春南民為競渡戲亞欲丨丨乃髤船底李綱序移舟中流沿泝丨丨)行駛(相牛經眼去角近丨)
(丨)流駛(慎子河下龍門丨丨竹箭駟馬追之不及鮑照詩丨丨巨石轉湍回急沬上梁簡文帝大壑賦使夫懷山之水積天)
(漢之丨丨)牛駛(世說石崇與王愷出遊極晚發爭入洛城崇牛數十步後迅若飛禽愷牛絶走不能及乃密問馭人丨所以丨)
(馭人云牛本不遅由將車人不及制之耳急時聽偏轅則駛矣)奔駛(洛陽名□記水清淺則鳴潄湍瀑則丨丨皆可喜也)水
駛(謝靈運詩既及泠風喜又即秋丨丨何遜詩君随春丨丨雞鳴亦動舟)移駛(梁昭明太子七契逸足驟及遊雲丨丨)
倏駛(王僧孺為韋雍州致仕表菌蟪夕隂丨丨無幾)風駛(江淹蓮花賦春水厲兮楫潺湲秋丨丨兮舟容與吳均贈杜容)
(成詩荅言海路長丨丨飛無力陳後主詩鶯度遊絲斷丨丨落花多裴讓之詩高臺朔丨丨絶野寒雲生范成大石湖泛舟詩日斜)
(雙槳急丨丨夹衣寒)湍駛(唐高宗詩暖溜驚丨丨寒空碧霧輕杜甫詩丨丨風醒酒船回霧起隄)食駛(韓愈獨釣詩羽)
(沈知丨丨緡細覺牽難)路駛(王安石寄曾鞏詩桐江丨尤丨飛槳下鳴瀨)眼駛(曾鞏詩嘗聞一鶚今始見丨丨骨緊)
(精神豪)迅駛(蘇軾詩忽驚飛雹穿戶牖丨丨不復容遮防)帆駛(蘇轍詩君丨一何丨去若乘風箭)船駛(葛勝)
(仲詞下瀨驚丨丨揮麈恐尊空)
年往駛(潘岳懷縣詩感此還期淹歎彼丨丨丨)歲月駛(劉鑠樂府辭家遠行去空為君明知丨丨丨)兩江
駛(謝靈運詩威摧三山峭瀄汨丨丨丨)春欲駛(梁簡文帝詩鶯啼丨丨丨無為空掩扉)月光駛(梁簡文帝詩丨)
(丨臨戶丨荷花依浪舒)前鳥駛(梁元帝詩風多丨丨丨雲暗後羣迷)前侶駛(陳後主夜亭度雁賦從風兮丨丨丨)
(帶暗兮後羣驚)躡影駛(張正見詩龍媒丨丨丨玉輦御雲輕)落毛駛(周弘正老鬭雞詩一随年月裒摧頽丨丨丨)
松上駛(杜甫詩潺潺石間溜汨汨丨丨丨又黃溍詩幽飀松飇駛)瀰漫駛(楊衡峽山寺詩端溪丨丨丨曲澗潺湲流)
時節駛(盂郊遠遊詩始知丨丨丨愛日非長輝)三灘駛(范成大江安道中詩張旗且喜丨丨丨叱馭曾驚九折艱)
濁浪駛(周權詩丨丨崩騰疾馳丨)電蛇駛(馬祖常詩晉俗棗齒黃冀馬丨丨丨)兩曜駛(袁桷詩清談雜諧語)
(陡覺丨丨丨)征鴻駛(徐賁登戴山詩亭亭日晷側肅肅丨丨丨)
御定佩文韻府卷三十四之六
