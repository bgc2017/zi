欽定四庫全書
御定佩文韻府卷三十八之一
上聲八薺韻一
薺(徂禮切甘菜)
韻藻甘薺(詩誰謂茶苦其丨如丨齊民要術歲欲甘甘草先生薺歲欲苦苦草先生葶&KR0995;杜甫贈狄帥府詩時危始識不)
(世才誰謂茶苦丨如丨按此指狄仁傑在武后時也徐鉉新茶詩丨丨非予匹宫槐讓我先程俱自寬吟進為心已灰棄置丨如丨)
綠薺(卞伯玉薺賦終風掃于暮節霜露交于杪秋有萋萋之丨丨方滋繁于中丘)荒薺(許渾詩靈殿有基丨丨合寢園)
(無主野棠開方回詩未若玉山雪空鐺煮丨丨)春薺(陳與義詩薄飯不能羹墻隂老丨丨陸游詩兩京丨丨論斤賣江上鱸魚)
(不直錢又丨丨忽已花老笋欲成竹)
𣗳如薺(顔氏家訓羅浮山記云望平地丨丨丨故戴嵩詩云長安丨丨丨後有詠𣗳詩云遙望長安薺此耳學之誤李商隱)
(詩韓公堆上䟦馬時迴望秦川丨丨丨顧瑛湖光山色樓口占晴山遠丨青丨丨野水新秧綠似苔又薛道衡詩遙原𣗳若薺遠水)
(舟如葉孟浩然詩天邊樹若薺江畔舟如月)巫州薺(明皇雜錄高力士謫丨丨山谷多丨而人不食因為詩以寄意詩曰)
(兩京作斤賣五溪無人採夷夏雖有殊氣味終不改)
增涂薺(爾雅挑莖丨丨注菥蓂也擢莖高于薺而相似)大薺(爾雅菥蓂丨丨注菥音惜蓂音覓似薺菜但葉差大而莖)
(稍高耳齊民要術爾雅丨丨犍為舍人注曰薺有小故言大水經注黃溝又東注大澤蒹葭莞葦生焉即世所謂丨丨陂也)狗
薺(爾雅蕇亭歷註實葉皆似芥一名丨丨)貢薺(唐書地理志夏州朔方郡土丨氈角弓酥拒霜丨)不薺(揚子或問)
(航不漿衡丨丨有諸曰有之或曰大器固不周於小乎曰斯械也君子不械)老薺(齊民要術爾雅丨丨郭璞注云薺葉細俗)
(呼之曰丨丨林景熙詩飯雖不足仁義腴墻隂丨丨羹春苦)蠡薺(酉陽雜爼丨丨子如彈九魏武帝常啖之)江薺(野菜)
(譜丨丨生臘月生熟皆可食花時不可食但可作虀用)荼薺(九章故丨丨不同畝兮蘭茝幽而獨芳杜本詩已諳世味丨如)
(丨未信仙人棗似瓜)芳薺(夏侯湛薺賦見丨丨之時生被畦疇而獨繁)採薺(郭璞文縱蹈而詠丨丨擁璧而歎抱關戰)
(機心以外物不能得意于一弦沈周詩隣翁丨丨分家小游女揉花打路人)堇薺(潘岳閒居賦菜則葱韭蒜芋青筍紫薑丨)
(丨甘旨蓼荽芬芳)[菱-土+(鬯-匕)]薺(謝靈運山居賦畦町所藝含蘂藉芳蓼蕺丨丨葑菲蘇薑)苦薺(鮑照詩鳧雛掇丨丨黃鳥銜櫻)
(梅)岸薺(吳均詩丨丨生寒葉村梅落早花)宿薺(江總詩閒階薙丨丨古木斷懸蘿)食薺(孟郊詩丨丨腸亦苦)
(強歌聲無歡蘇軾與徐十二書今日丨丨極美君今患瘡正宜丨丨天生此物以為幽人山居之祿輙以奉傳又陸游有丨丨詩)
野薺(鄭谷訪姨兄王斌渭上别墅詩久歉家童散初晴丨丨繁蘇軾和子由種菜詩時遶麥田求丨丨強為僧舍煮山羹周權)
(詩采芳得丨丨終朝不盈䄡)葵薺(李咸用詩蠢蠢荼蓼蟲薨薨避丨丨)香薺(蘇軾春菜詩爛蒸丨丨白魚肥碎點青蒿)
(凉餅滑)蒿薺(程俱春日寫懷詩春風遍芳華一國盡狂醉窮閻獨不知但見長丨丨)寒薺(陸游詩秋菰出水白于玉)
(丨丨繞墻甘若飴李獻能詩曉雪沒丨丨無物充朝饑)得薺(陸游詩雨後初丨丨晨庖有珍烹)新薺(陸游立春後作)
(冷䴵供丨丨輕裘換故貂)摘薺(葛長庚詩山居蕭然無一物丨丨搗麥充晨炊)雪薺(方岳立春詩初信東風入綵幡自挑)
(丨丨飣春盤)碧薺(僧道潛詩羡君一棹江南去丨丨時魚暮雨邊)挑薺(釋清珙閒詠丨丨煮茶延野客買盆移菊送鄰)
(僧)乾薺(馬祖常詩鷄鳴麥酒熟木柈薦丨丨)蒼薺(黃溍詩春盡綠莎迷輦道雨多丨丨上宫墻)白薺(叚繼昌春)
(早詩斷冰銷盡荻芽尖凍壠蘇來丨丨添)
倒灌薺(野菜譜丨丨丨生旱田采之熟食亦可作虀)蒿紫薺(野菜譜丨丨丨其葉可食其稭可燃)掃帚薺
(野菜譜丨丨丨春采熟食)碎米薺(野菜譜丨丨丨三月采可作虀)秦川薺(劉筠淮水暴漲舟中有作村遙𣗳列丨丨)
(丨岸闊牛分觸氏蝸范成大寄題漢中南樓詩丨丨草木多如丨時倚樓闌直北看)苦蕒薺(陸游詩一杯丨丨丨價直娑婆)
(界)墻隂薺(陸游詩手烹丨丨丨美若乳下豚又惟有丨丨丨離離又滿盤又徐似道詩萋萋墻根薺采掇盈一襜)繁
花薺(惠洪詩飽霜闊葉菘近水丨丨丨)沿墻薺(鄭元祐詩芼羹青點丨丨丨斫鱠冰飛出網鱗)
甘心如薺(南史梁范雲傳父抗為郢府參軍雲随在郢沈攸之圍郢城抗入城固守留家屬城外雲為軍人所得攸之召)
(令送書入城内餉長史柳世隆鱠魚二十頭城内欲誅雲雲曰老母弱弟懸命沈氏若其違命禍必及親今日就戮丨丨丨丨世隆)
(素與雲善免之)五陵如薺(獨孤及詩丨丨丨丨渭如帶目極千里關山春)綠楊如薺(竇鞏詩丨丨丨丨繞江流)
禮(盧啓切說文履也釋名體也又姓)
韻藻合禮(易嘉會足以丨丨後漢書張霸傳年數歲而知孝讓雖出入飲食自然丨丨鄉人號為張曾子女孝經動而丨)
(丨言必有經諸葛亮誡子書夫酒之設丨丨致情適體歸性禮終而退此和之至也王儉禇淵碑顔丁之丨丨二連之善喪)典
禮(易聖人有以見天下之動而觀其會通以行其丨丨禮記命丨丨考時月定日同律禮樂制度衣服正之又太史丨丨執簡記)
(奉諱惡後漢書章帝紀詔今山川鬼神應丨丨者尚未咸秩其議增修羣祀以祈豐年又張湛傳建武初為左馮翊在郡修丨丨設)
(條教政化大行晉書文明王皇后傳敦睦九族垂心萬物言必丨丨浸潤不行北史寇儁傳教授子孫必先丨丨風俗通凡禘郊宗)
(祖報此五者國之丨丨曹植七啟讚丨丨于辟雍講文德于明堂白居易賀座主拜太常詩寵新卿丨丨會盛客徵文薛元㬢張舍)
(人遥碧樓詩方匵尚蔵周丨丨故家猶繼漢神仙)制禮(易履以和行謙以丨丨禮記王者功成作樂治定丨丨史記禮書緣)
(人情而丨丨依人性而作儀晉書禮志漢興始使叔孫通丨丨參用先代之儀然亦往往改異焉論衡性有謙卑辭讓故丨丨以適)
(其宜陸機漢高祖功臣頌稷嗣丨丨下肅上尊)由禮(書世祿之家鮮克丨丨舊唐書代宗紀玄宗諸孫百餘上為嫡皇孫仁孝)
(温恭動必丨丨韓詩外傳凡治氣飬心之術莫徑丨丨莫優得師莫慎一好)三禮(書帝曰咨四岳有能典朕丨丨周禮大宗)
(伯祀昊天上帝日月星辰司中司命飌師雨師疏此祀天神之丨丨以尊卑先後為次也晉書范隆傳著春秋三傳撰丨丨吉凶宗)
(紀甚有條義南史梁元帝紀武帝敕賀革為帝府諮議使講丨丨又傅隆傳致仕歸老于家手不釋卷博學多通特精丨丨唐書藝)
(文志鄭立丨丨目錄一卷元延明丨丨宗略二十卷夏侯伏朗丨丨圖十二卷張鎰丨丨圖九卷宋史藝文志崔靈恩丨丨義宗三)
(十卷聶崇禮丨丨圖集注二十卷歐陽丙丨丨名義五卷魯有開丨丨通義五卷庾信華林園馬射賦序夷典秩宗見之丨丨䕫為)
(樂正聞之九成駱賓王詩棘寺遊丨丨蓬山簉八儒韓愈送陳密序密來太學舉明經累年不獲選是弗利於是科也今將易其業)
(而丨丨是習注唐有丨丨科張籍寄陸渾趙明府詩新得陸渾山縣長早知丨丨甲科名)五禮(書協時月正日同律度量衡修)
(丨丨如五器周禮大司徒之職以丨丨防萬民之偽而教之中大戴禮聖人立丨丨以為民望注丨丨其别三十六生民之紀在焉)
(南史梁武帝紀天監初何佟之賀瑒等覆述制旨撰吉凶賓軍嘉丨丨一千餘卷帝稱制斷疑焉北史儒林傳序盧景宣學通羣藝)
(修丨丨之缺長孫紹遠才稱洽聞正六樂之壊舊唐書職官志禮部郎中員外郎之職掌貳尚書侍郎舉其儀制而辨其名數凡丨)
(丨之儀一百五十有二一曰吉禮其儀五十有五二曰賓禮其儀有六三曰軍禮其儀二十有三四曰嘉禮其儀五十五曰凶禮其)
(儀一十有八唐書藝文志丘敬伯丨丨異同十卷韋叔夏丨丨要紀三十卷宋史徽宗紀政和三年班丨丨新儀又藝文志韋彤丨)
(丨精義十卷又丨丨緯書二十卷殷介集丨丨極義一卷孫玉汝丨丨名義十卷王儉禇淵碑文執丨丨以正民簡八刑而罕用梁)
(簡文帝馬寳頌割丨丨和六英開四攝行八政)敗禮(書欲敗度縱丨丨春秋胡傳以禮制欲則治以欲丨丨則亂)百禮
(詩烝卑祖妣以洽丨丨漢書食貨志丨丨之會非酒不行東都賦萬樂備丨丨暨皇歡浹羣臣醉韓愈元和聖德詩躬執丨丨登降)
(拜俯裴子建澤宫置福判丨丨式序五善無替)曲禮(禮記丨丨曰母不敬儼若思安定辭安民哉北史祖瑩傳瑩年十二為中)
(書學生時博士張天龍講尚書瑩悞持丨丨乃置禮于前誦尚書二篇不遺一字宋史藝文志上官均丨丨講義二卷戴溪丨丨口)
(義二卷)燕禮(禮記凡飬老有虞氏以丨丨夏后氏以饗禮殷人以食禮周人修而兼用之沈約郊居賦受老夫之嘉稱班丨)
(丨于上庠)問禮(禮記在朝言禮丨丨對以禮史記老子傳孔子適周將丨丨于老子老子曰良賈深蔵若虚君子盛德容貌若)
(愚高適送李十七詩丨丨知才子登科及少年朱灣寄崔七詩他日趨庭因丨丨須言陋巷有顔回韋述歸胙判鄒人丨丨非唯黍)
(稷之馨祝史正詞抑亦牲牷必備)殺禮(禮記凶荒丨丨札喪丨丨)賓禮(禮記丨丨每進以讓周禮大宗伯之職以丨丨)
(親邦國儀禮鄉飲酒禮若有諸公則如丨丨大夫如介禮無諸公則大夫如丨丨國語晉羊舌肸聘于周單靖公享之儉而敬丨丨)
(贈餞視其上漢書鼂錯傳丨丨長老愛卹少孤又游俠傳列國公子皆藉王公之勢競為游俠鷄鳴狗盗無不丨丨後漢書禰衡傳)
(劉表及荆州士大夫先服其才名甚丨丨之文章言議非衡不定唐書藝文志賀瑒等梁丨丨一卷梁丨丨儀注十三卷張彦陳丨)
(丨儀注六卷又長孫無忌傳初無忌與遂良悉心奉國以天下安危自任故永徽之政有貞觀風帝亦丨丨老臣拱已以聽元稹送)
(馬侍御詩眼青丨丨重眉白衆情高)介禮(見上)六禮(禮記司徒修丨丨以節民性又丨丨冠昏喪祭鄉相見又齋戒以告)
(鬼神疏謂嫁女之家受於丨丨並在於廟布席告先祖也周禮以肆獻祼享先王以饋食享先王以祠春享先王以禴夏享先王以)
(嘗秋享先王以烝冬享先王疏此一經陳享宗廟之丨丨也又春見曰朝夏見曰宗秋見曰覲冬見曰遇時見曰會殷見曰同注此)
(丨丨者以諸侯見王為文六服之内四方以時分來儀禮疏昏禮有六五禮用雁納采問名納吉請期親迎是也惟納徵不用雁以)
(其自有幣帛可執故也荀子立太學設庠序修丨丨明十教所以導之也秦嘉述昏詩敬兹新昏丨丨不愆)讀禮(禮記居喪)
(未葬丨喪丨既葬丨祭丨崔弘慶解詰論丨丨則思君子之防亂朱子楚詞後語目錄序高唐卒章雖有恩萬方憂國害開聖賢輔)
(不逮之云亦屠兒之禮佛倡家之丨丨耳)成禮(禮記鄉飲酒義祭薦祭酒敬禮也嚌肺嘗禮也啐酒丨丨也注賓祭所薦脯醢)
(又祭酒者敬重主人之禮也取爼上之肺嚌齒之嘗主人之禮也飲主人酒而入口丨主人之丨也左傳酒以丨丨不繼以滛義也)
(以君丨丨弗納於滛仁也史記司馬穰苴傳景公與諸大夫郊迎勞師丨丨然後反歸寢南史公孫僧遠傳兄姊未婚嫁乃自賣為)
(之丨丨名聞郡縣說苑曾子曰狎甚則相簡也莊甚則不親是故君子之狎足以交懽莊足以丨丨而已東京賦丨丨三驅解罘放)
(麟)修禮(禮記丨丨以耕之左傳齊侯丨丨于諸侯諸侯官受方物國語夫樂以開山川之風以耀德于廣遠也修詩以詠之)
(丨丨以節之後漢書鄧禹傳赤眉西走扶風禹南至長安率諸將齊戒擇吉日丨丨謁祠高廟荀子管仲為政者也未及丨丨者也)
(故丨丨者王為政者強說苑齊景公登射晏子丨丨而待王融策秀才文選將開邊勞來安集加以納欵通和布德丨丨)治禮
(禮記所以丨丨敬為大史記叔孫通傳漢七年長樂宫成諸侯羣臣皆朝十月儀先平明謁者丨丨後漢書百官志大行令一人丞)
(一人丨丨郎四十七人淮南子昔有扈氏為義而亡知義而不知宜也魯丨丨而削知禮而不知體也劉向雜言孔子困于陳蔡之)
(間七日丨丨不休急就篇丨丨掌故砥厲身)隆禮(禮記丨丨由禮謂之有方之士不丨丨不由禮謂之無方之士)亢禮
(禮記使膳宰為獻主臣莫敢與君丨丨也史記魏其侯傳孝景時每朝議大事條侯魏其侯諸列侯莫敢與丨丨又汲黯傳大將軍)
(青既益貴然黯與丨丨又貨殖傳子貢聘享諸侯所至國君無不分庭與之丨丨宋史富弼傳雖微官及布衣謁見皆與之丨丨氣)
(色穆然不見喜愠又抗同晉書儒林傳序既丨丨于邦君亦馳聲于海内任昉王文憲集序王粲位亞台司公年始弱冠年勢不侔)
(公與之丨丨徐陵侯安都德政碑邑里開通德之門州鄉無丨丨之客孟浩然會岳上人諸學士詩丨丨尊縫掖臨流揖渡杯又伉)
(同莊子萬乘之主千乘之君見夫子未嘗不分庭丨丨)議禮(禮記毋輕丨丨疏若不學於禮毋得輕脱論丨于丨猶如誦詩)
(三百篇不能行小祀禮也北史王昕傳齊文宣踐阼拜七兵尚書以參丨丨封宜君縣男宋史禮志大觀初置丨丨局於尚書省命)
(詳議檢討官具禮制本末議定請旨三年書成傅若金送蘇伯修侍即扈蹕詩侍郎精古學丨丨應時須)軍禮(周禮大宗伯之)
(職以丨丨同邦國左傳公曰寡人之言親愛也吾子之討丨丨也寡人有弟弗能教訓使干大命寡人之過也史記絳侯世家亞夫)
(軍細柳上勞軍至營亞夫持兵揖曰介胄之士不拜請以丨丨見漢書藝文志丨丨司馬法百五十五篇北史李繪傳勅撰五禮繪)
(與太原王乂同掌丨丨宋史禮志禡師祭也宜居丨丨之首講武次之受降獻俘又次之田獵以下亦各以𩔖附焉西征賦肅天威)
(之臨教率丨丨以長擡)嘉禮(周禮大宗伯之職以丨丨親萬民唐書藝文志司馬褧梁丨丨三十五卷又丨丨儀注四十五)
(卷宋史禮志舊史以飲食昏冠賓射饗宴脤膰慶賀之禮為丨丨又以歲時朝會養老宣赦拜表臨軒命官附之今依政和禮分朝)
(會為賓禮崔駰樽銘金罍犧象丨丨具存張華晉冬至小會歌我有丨丨式宴百僚徐鉉吉王花燭詩王門丨丨萬人觀)禬禮
(周禮大宗伯之職以荒禮哀凶札以弔禮哀旤烖以丨丨哀圍敗以恤禮哀宼亂)吉禮(周禮大宗伯之職以丨丨事邦國之)
(鬼神示舊唐書敬宗紀長慶四年十月宗正寺選尚縣主壻和元亮等二十五人各賜錢三十萬令備丨丨唐書藝文志晉尚書儀)
(曹丨丨儀注三卷明山賓等梁丨丨十八卷趙彦深北齊丨丨七十二卷高熲隋丨丨五十四卷宋史禮志五禮之序以丨丨為首)
(主邦國神祗祭祀之事又藝文志大觀新編禮書丨丨二百三十二卷傅休奕地郊饗神歌衆神感羣靈儀隂祀設丨丨施孔武仲)
(四海以職來祭賦辨其丨丨之掌同厥驩心之得)隂禮(周禮内宰以丨丨教六宫以丨丨教九嬪注丨丨婦人之禮也又大)
(司徒之職一曰以祀禮教敬則民不苟二曰以陽禮教讓則民不爭三曰以丨丨教親則民不怨注祀禮祭祀之禮陽禮鄉飲之禮)
(丨丨婚姻之禮晉書列女傳贊從容丨丨婉娩柔則載循六行爰昭四德歐陽修尊皇太后册文丨丨修而教行儉德著而下化)
周禮(周禮惟王建國注周公居攝而作六典之職謂之丨丨左傳晉韓宣子來聘觀書于太史氏見易象與魯春秋曰丨丨盡)
(在魯矣唐書太宗紀朕夜讀丨丨真聖作也又藝文志沈重丨丨義疏四十卷賈公彦丨丨疏五十卷元稹詩周公丨丨二十卷有)
(能行者知紀綱吳融詩晉客已知丨丨在秦人仍喜漢官存貢師泰上都詐馬大燕詩當筵授几存丨丨拔劍論功陋漢儀)愛
禮(論語爾愛其羊我丨其丨沈約建闕表宜詔匠人建兹象闕俯藉丨丨之心以伸子來之願張九齡詩丨丨誰為羊戀主吾猶)
(馬又晉書苻生載記致敬宗廟丨丨公卿)悖禮(孝經不敬其親而敬他人者謂之丨丨)繁禮(史記禮書孝文即位有司)
(議欲定儀禮孝文好道家之學以為丨丨飾貌無益于治躬化謂何耳故罷去之韓非子晉文公將與楚人戰召舅犯問之曰吾將)
(與楚人戰彼衆我寡為之奈何舅犯曰臣聞丨丨君子不厭忠信戰陣之間不厭詐偽君其詐之而已矣景福殿賦絶流遁之丨丨)
(反人情于太素王維詩適意偶輕人虚心削丨丨)古禮(漢書叔孫通傳通曰五帝異樂三王不同禮禮者因時世人情為之)
(節文者也臣願頗采丨丨與秦儀雜就之後漢書楊厚傳太初元年梁太后詔備丨丨以聘厚辭謝不就注丨丨謂束帛加璧安車)
(蒲輪等北史盧辯傳自孝武西遷朝儀湮墜于時朝廷憲章乘輿法服金石律吕晷刻渾儀皆令辯因時制宜皆合軌度多依丨丨)
(宋史藝文志鄭立丨丨注十七卷陸德明丨丨釋文一卷王炎詩丨丨今則亡陳編意猶存)荷禮(漢書酈食其傳食其高陽)
(人也家貧落魄自謂狂生及陳勝項梁等起諸將徇地過高陽者數十人食其聞其將皆握齱好丨丨自用不能聽大度之言食其)
(廼自匿師古注荷與苛同又韓安國傳事梁孝王為中大夫梁王出入游戲僭於天子天子心不善太后知帝弗善廼怒梁使者弗)
(見案責王所為安國為使見大長公主而泣曰今太后以小丨丨責望梁王梁王父兄皆帝王所見者大故出稱䟆入言警欲夸諸)
(侯令天下知太后帝愛之也今梁使來輙案責之何梁王之忠孝而太后不恤也)循禮(漢書匡衡傳疏公卿大夫相與丨丨)
(恭讓則民不爭舊唐書李德裕傳敬宗詔博我以端躬約予以丨丨三復規諫累夕稱嗟蔡邕胡太傅碑公旦納于台屋考父俯而)
(丨丨曷以加兹常衮授張重光尚書左丞制丨丨以節事體信以逹順)公禮(後漢書范滂傳滂遷光禄勲主事時陳蕃為光)
(祿勲滂執公儀詣蕃蕃不止之滂懷恨投版棄官而去郭林宗聞而讓蕃曰若范孟博者豈宜以丨丨格之)展禮(舊唐書禮)
(儀志明堂是正陽之位至尊所居丨丨班常崇化立政玉帛朝會神靈依憑又張鎰傳盟吐蕃文二國丨丨同兹協和行人往復累)
(布成命宋史眞宗紀詔量留五坊鷹鶻備諸王從射丨丨餘悉縱之謝超宗齊北郊樂歌涓辰選氣丨丨恭祗庾信詩交歡值公子)
(丨丨覿王孫柳宗元邠州進奏院記公嘗鳴珮執玉丨丨天朝又嘗伐叛獲醜獻功魏闕崔曙詩進經逢乙夜丨丨值明時)頂
禮(眞臘風土記土人最朴見唐人頗加敬畏呼之曰佛見則伏地丨丨梁元帝啟丨丨最勝敬謁法王陶弘景答釋曇鸞書去年)
(耳聞音聲兹辰眼受文字將由丨丨歲積故使真應來儀沈約禮佛願疏祗𣗳獨園伏膺下拜伽藍精舍繞足丨丨王勃廣州舍利)
(塔碑授銑筐而丨丨撫瑤緘而跪𤼵)𫝊禮(揚雄解嘲五帝垂典三王丨丨百世不易吳萊詩宣室受釐端有召曲臺丨丨尚為)
(容)更禮(劉向文賢者丨丨不肖者拘焉)攻禮(劉向文周公曰丨丨者為賊攻義者為殘)拘禮(劉向文丨丨之人不)
(足與言事)元禮(後漢書黨錮傳桓帝時太學生萬餘人郭林宗賈偉節為其冠與李膺陳蕃王暢更相褒重學中語曰天下模)
(楷李丨丨注丨丨李膺字又唐書桓彦範傳御史李福業者嘗與彦範謀及被殺福業亦流番禺後亡匿吉州參軍敬丨丨家吏捕)
(得丨丨俱坐死福業將刑謝丨丨曰子有親吾甚愧恨丨丨曰公窮而歸我我得已乎見者傷之又陳丨丨傳丨丨宿衛宫禁以淳)
(篤自檢安禄山反謀誅楊國忠闕下不克至馬嵬卒誅之從入蜀還封蔡國公又酷吏傳索丨丨胡人也天性殘忍武后時上書言)
(急變擢游擊將軍為推使作鐡籠聲囚首加以楔至腦裂死後以苛猛復受賕收下吏不服吏曰取公鐡籠來服罪死獄中)
恭近禮(禮記子曰丨丨丨儉近仁信近情)賓射禮(周禮大宗伯之職以丨丨之丨親故舊朋友)脤膰禮
(周禮大宗伯之職以丨丨之丨親兄弟之國)賀慶禮(周禮大宗伯之職以丨丨之丨親異姓之國)先人禮(儀禮)
(士昏禮昏辭曰吾子有惠貺室某也某有丨丨之丨使某也請納采)進以禮(孟子孔子丨丨丨退以義)接以禮(孟子)
(其交也以道其丨也丨丨)不易禮(戰國策聖人之興也不相襲而王夏殷之衰也丨丨丨而滅)元和禮(唐書藝文)
(志王彦威丨丨曲臺丨三十卷)
國儉示禮(禮記國奢則示之以儉丨丨則丨之以丨)貨財為禮(禮記貧者不以丨丨丨丨老者不以筋力為禮)
(徐陵丹陽上庸路碑丨丨丨丨專俟會通厥田為上皆資滲漉)曲臺新禮(唐書元和十三年太常博士王彦威為丨丨丨)
(丨三十卷又採元和以來王公士民昏祭喪葬之禮為續曲臺禮三十卷又任昉齊竟陵王行狀曲臺之禮九師之易注七略曰宣)
(皇帝時行射禮博士后倉為之辭至今記之曰曲臺記)續曲臺禮(見上文獻通考丨丨丨丨三十卷唐太常博士王彦)
(威撰元和十三年嘗獻曲臺新禮三十卷至長慶中又自元和之末次第編錄并目錄為三十卷通前為六十一卷此惟續書而亦)
(無目錄前書則未之見也)
增有禮(易物畜然後丨丨故受之以履書天秩丨丨自我五禮有庸哉禮記人丨丨則安無禮則危左傳君子謂鄭莊公于)
(是乎丨丨又楚子曰晉公子廣而儉文而丨丨又晉侯登有莘之虚以觀師曰少長丨丨其可用也又見丨丨于其君者事之如孝)
(子之飬父母也舊唐書蕭俛傳母韋氏賢明丨丨理家甚嚴俛雖為宰相侍母左右不異褐衣時楊炯曹君神道碑家僮丨丨皆使)
(拜賓門客多才咸能市義蘇軾寄朱行中詩何如鄭子産丨丨國自閑)將禮(書惇宗丨丨稱秩元祀咸秩無文)殷禮
(書王肇稱丨丨祀于新邑咸秩無文注殷盛也耶律楚材詩武元平宋地丨丨雜宗姬)宗禮(書四方廸亂未定于丨丨亦未)
(克□公功潘岳世祖武皇帝誄胄子入學辟雍丨丨)邦禮(書宗伯掌丨丨治神人和上下)無禮(詩相鼠有體人而丨丨左)
(傳得志于諸侯而誅丨丨曹其首也又子玉剛而丨丨不可以治民又見丨丨于其君者誅之如鷹鸇之逐鳥雀也漢書東方朔傳)
(受賜不待詔何丨丨也拔劍割肉壹何壯也唐書孟浩然傳崔顥者李邕聞其名虚舍&KR0829;之顥獻詩首章曰十五嫁王昌邕叱之曰)
(小兒丨丨不與接而去)式禮(詩我孔熯矣丨丨莫愆陶潜孝經傳贊恂恂尼父固天攸造二子承親丨丨遵誥)犯禮
(詩序漢廣德廣所及也文王之道被于南國美化行乎江漢之域無思丨丨求而不可得也韓維穎王擇妃疏風俗流靡丨丨者衆)
非禮(詩序關睢之化行則天下無犯丨丨雖衰世之公子皆信厚如麟趾之時也左傳書曰公矢魚于棠丨丨也且言遠地也)
(又取郜大鼎于宋納于大廟丨丨也荀子仁有里義有門仁非其里而處之丨丨也義非其門而由之非義也)應禮(詩麟之趾)
(䟽麟于五常屬信為瑞則丨丨故以喻公子信厚而與禮相應也漢書郊祀志衡譚條奏方士使者所祠凡六百八十三所其二百)
(八所丨丨其餘四百七十五所不丨丨請皆罷奏可本雍舊祠二百三所惟山川諸星十五所為丨丨云又董仲舒傳動作丨丨從)
(容中道白虎通動則當丨丨是以必有記過之史徹膳之宰)用禮(詩蟋蟀序儉而丨丨乃有堯之遺風焉歐陽詹太學博士)
(講禮記記公先申有禮之本次陳丨丨之要正三代損益得失定百家疏義長短)備禮(詩魚麗序美萬物盛多能丨丨也晉)
(嘗桓冲傳辟處士長沙鄧粲為别駕丨丨盡恭粲感其好賢乃起應命申鍳上足以丨丨下足以備樂蔡邕郭有道碑文州郡聞德)
(虚已丨丨莫之能致又陳太丘碑四門丨丨閑心静居王昌齡塞下曲朝廷丨丨出郡國豫郊迎)好禮(禮記富貴而知丨丨)
(則不驕不滛貧賤而知丨丨則志不懾又恭儉而丨丨者宜歌小雅史記陳丞相世家項王為人恭敬愛人士之廉節丨丨者多歸)
(之後漢書祭遵傳贊祭遵丨丨臨戎雅歌晉書儒林傳序茂先以博物參朝政子真以丨丨居秩宗春秋繁露循三綱五紀通八端)
(之理忠信而博愛敦厚而丨丨乃可謂善沈約為安陸王謝荆州章丨丨慚河敦詩愧楚)言禮(禮記在朝丨丨問禮對以禮又)
(言偃復問曰失子之極丨丨也可得而聞與史記儒林傳丨丨自魯高堂生)享禮(禮記使從俗疏謂臣為君出聘之法皆出)
(土俗牲幣以為丨丨)變禮(禮記丨丨易樂者為不從張說鄧國夫人墓誌銘大君命我丨丨斷恩衛妻空誓息媯無言)考
禮(禮記天子無事與諸侯相見曰朝丨丨正刑一德以尊于天子穀梁傳丨丨修德所以尊天子也宋史吕大防傳與大忠及弟)
(大臨同居相切磋論道丨丨冠昏喪祭一本于古關中言禮樂者推吕氏朱子祭魏元履文訶佛詆巫丨丨正俗)觀禮(禮記)
(柳若謂子思曰子聖人之後也四方於子乎丨丨汲冢周書奏鼓以觀樂奏舞以丨丨奏歌以觀和揚子或問侍君子以博乎曰侍)
(坐則聽言有酒則丨丨焉事博乎東京賦規遵王度動中得趣于是丨丨禮舉義具潘尼釋奠頌序天子乃命内外羣臣百辟卿士)
(蕃王三事至于學徒國子咸來丨丨胡天游詩登高還小魯丨丨復從周)明禮(禮記是以君子恭敬撙節退譲以丨丨)役
禮(禮記君子恭儉以求役仁信讓以求丨丨)客禮(禮記天子四海之内無丨丨莫敢為主焉故君適其臣升自阼階即位於)
(堂示民不敢有其室也史記秦紀繆公數使人間要由余由余遂去降秦繆公以丨丨禮之元史姚樞傳世祖在潛邸遣趙璧召樞)
(至大喜待以丨丨詢及治道杜甫詩丨丨容疎放官曹可接聯李商隠詩談諧叨丨丨休澣接冥搜羅隱投永寧李相公啟漢陽計)
(吏得詣軍門厭次狂生叨蒙丨丨)行禮(禮記君子丨丨不求變俗左傳文辭以丨丨也國語吳王夫差起師伐越越王乃命)
(諸稽郢行成于吳曰寡君句踐使下臣郢不敢顯然布幣丨丨敢私告于下執事後漢書伏恭傳帝臨幸辟雍于丨丨中拜恭為司)
(空儒者以為榮晉書虞溥傳時祭酒求更起屋丨丨溥曰君子丨丨無常處也故孔子射于矍相之圃而丨丨于大𣗳之下况今學)
(庭庠序高堂顯敞乎荀子夫行也者丨丨之謂也)逹禮(禮記孰亨而祀非丨丨也舊唐書李晟傳嘗正歲崔氏女歸省未及)
(階晟却之曰爾有家况姑在堂婦當奉酒醴供饋以待賓客遂不視而遣還家其丨丨敦教如此韓詩外傳韶用干戚非至樂也舜)
(兼二女非丨丨也任昉王文憲集序賀生丨丨之宗蔡公儒林之亞)祭禮(禮記丨丨與其敬不足而禮有餘也不若禮不足而)
(敬有餘也金史樂志禮有五經無先丨丨)知禮(禮記曾子曰晏子可謂丨丨也已恭敬之有焉國語公父文伯之母朝哭穆伯)
(而暮哭文伯仲尼聞之曰季氏之婦可謂丨丨矣愛而無私上下有章管子公子舉為人博聞而丨丨好學而辭遜韓詩外傳晏子)
(聘魯上堂則趨授玉則跪子貢怪之問孔子曰晏子丨丨乎孔子曰待其見我我將問焉)𤼵禮(禮記晉獻文子成室晉大夫發)
(焉注文子趙武也作室成晉君獻之謂賀也諸大夫亦丨丨以往權德輿開州刺史新宅記古之成室主人落之賓亦𤼵焉德輿與)
(文編游久聆其功善寓此直書用代丨丨)慝禮(禮記滛樂丨丨不接心術)大禮(禮記大樂與天地同和丨丨與天地同節)
(周禮大宗伯之職詔大號治其丨丨詔相王之丨丨左傳晉侯饗公賦菁菁者莪莊叔以公降拜曰小國受命于大國敢不慎儀君)
(貺之以丨丨何樂如之抑小國之樂大國之惠也南史齊高帝紀宋帝遣使奉策曰時膺丨丨永保洪業五代史韓建傳太祖郊于)
(洛建為丨丨使阮籍詣蔣公奏記猥煩丨丨何以當之耶律楚材詩龍庭陳丨丨原廟獻明粢袁桷謝閻學士啟丨丨略封禪之記)
(純誠汰郊丘之儀)酒禮(禮記夫豢豕為酒非以為禍也而獄訟益繁則酒之流生禍也是故先王因為丨丨後漢書鍾離意)
(傳少為郡督郵時部縣亭長有受人丨丨者府下記案考之意封還記入言于太守曰政化之本由近及遠今宜先清府内且闊略)
(遠縣細微之愆太守甚賢之蔡邕巴郡太守謝表承随同位與在行列以受丨丨嘉幣之賜包佶酬李侍郎晚過東廳詩丨丨慚先)
(祭刑書已曠官)崇禮(禮記敦厚以丨丨又後漢書江革傳舉賢良方正遷司空長史肅宗甚丨丨之遷五官中郎將北史万侯)
(洛傳初神武以其父普尊老特丨丨之嘗親扶上馬洛免冠稽首願出萬死力以報深恩舊唐書裴度傳公台丨丨典册盛儀庸臣)
(當之實謂忝越大戴禮夙興夜寐諷誦丨丨行不貳過稱言不苟是顔淵之行也潘尼贈王元貺詩王侯厭丨丨㢠廻迹清憲臺唐太)
(宗金鏡文為上之孝與下豈均上則匡國寧家志存丨丨下則承顔悦色志存敬飬又蜀都賦宣化之闥丨丨之闈注宣化丨丨皆)
(闈闥之名也)報禮(禮記君子信讓以涖百姓則民之丨丨重王安石詩斗粟猶慚丨丨輕敢嗟吾道獨難行)為禮(禮記)
(治國不以禮猶無耜而耕也丨丨不本于義猶耕而弗種也左傳楚子入饗于鄭夜出文芉送于軍取鄭二姬以歸叔詹曰楚王其)
(不沒乎丨丨卒于無别無别不可謂禮將何以沒是以知其不遂伯也淮南子為行者相揭以高丨丨者相矜以偽)二禮(禮記)
(二端既立報以丨丨注二端謂氣者神之盛魄者鬼之盛也丨丨謂朝踐之禮與餽熟之禮也宋史藝文志胡銓禮記傳十八卷周)
(禮傳十二卷丨丨講義一卷又丨丨分門統要三十六卷不知作者又李至傳至判國子監上言五經書記既已板行惟二傳丨丨)
(孝經論語爾雅七經疏未修豈副仁君垂訓之意望令重加讐校以備刊刻又左傳衛人將伐邢禮至曰不得其守國不可得也我)
(請昆弟仕焉乃往得仕衞人伐邢丨丨從國子廵城掖以赴外殺之衞侯燬滅邢禮至為銘曰余掖殺國子莫余敢止)立禮
(禮記先王之丨丨也有本有文忠信禮之本也義理禮之文也漢書禮樂志今大漢繼周久曠大儀未有丨丨成樂此賈誼仲舒王)
(吉劉向之徒所為𤼵憤而增歎也淮南子夫聖人作法而萬物制焉賢者丨丨而不肖者拘焉制法之民不可與遠舉拘禮之人不)
(可使應變董仲舒賢良策對布德施仁以厚之設誼丨丨以導之陳子昂復讐議先王丨丨以進人明罰以齊政)盈禮(禮記)
(曾子曰國無道君子耻丨丨焉)經禮(禮記丨丨三百曲禮三千春秋繁露春秋有丨丨有變禮梁簡文帝菩提樹頌序緯樂丨)
(丨偃武修文陸倕石闕銘春秋設舊章之教丨丨垂布憲之文)聘禮(禮記丨丨上公七介侯伯五介子男三介所以明貴賤也)
重禮(禮記以珪璋聘丨丨也已聘而還圭璋此輕財而丨丨之義也說苑易稱東鄰殺牛不如西鄰之禴祭蓋丨丨不貴牲也)
(陳琳為袁紹上漢帝書臣爵為通侯位二千石殊恩厚德臣既叨之豈敢闚覬丨丨以希彤弓玈矢之命哉)昏禮(婚同禮記)
(丨丨者將合二姓之好上以事宗廟而下以繼後世也故君子重之公羊傳紀履緰者何紀大夫也何以不稱使丨丨不稱主人白)
(居易詩誰能正丨丨待君張國維陸龜蒙孤雁詩雖蒙小雅詠未脱魚網患矧是丨丨須憂為弋者簒)尚禮(禮記器用陶匏)
(丨丨然也注此謂太古之禮器也國語文公即位二年欲用其民子犯曰民未知禮盍大蒐備師丨丨以示之乃大蒐于被廬作三)
(軍)中禮(禮記射者進退周還必丨丨孟子動容周旋丨丨者盛德之至也舊唐書崔縱傳貞元元年親祠南郊為大禮使屬)
(兵旱之後賦入尚少縱裁定文物儉而丨丨宋史商王元份傳言動丨丨標望偉如柳宗元光禄大夫柳公諡議貞亮存誠潔廉丨)
(丨又平聲周禮以天産作隂德以丨丨防之以地産作陽德以和樂防之宋史藝文志王懿丨丨八卷徐鉉奉和宫傅相公懷舊見)
(寄詩師資稷契論丨丨依止山公典小銓)養禮(禮記夫入食如丨丨注巳見子入室也其與妻食如婦始饋舅姑之禮也)僭
禮(禮記諸侯之宫縣而祭以白牡擊王磬朱干設錫冕而舞大武乘大路諸侯之丨丨也)冠禮(禮記無大夫丨丨而有其)
(昏禮古者五十而後爵何大夫丨丨之有)覲禮(禮記丨丨天子不下堂而見諸侯)學禮(禮記春誦夏弦大師詔之瞽宗)
(秋丨丨執禮者詔之冬讀書典書者詔之又忠信之人可以丨丨又二十而冠始丨丨左傳孟僖子病召其大夫曰吾聞將有達者)
(曰孔丘我若獲沒必屬說與何忌于夫子使事之而丨丨焉以定其位故孟懿子與南宫敬叔師事仲尼史記留侯世家良嘗丨丨)
(淮陽大戴禮諸侯丨丨辨官政以行事以尊事天子歐陽修釋奠詩行祠漢丞相丨丨魯諸生)安禮(禮記不學雜服不能丨丨)
禘禮(禮記季夏六月以丨丨祀周公於太廟)審禮(禮記君子丨丨不可誣以奸詐)王禮(禮記凡四代之服器官魯)
(兼用之是故魯丨丨也天下傳之久矣後漢書馬援傳卒後有譖之者同郡朱勃詣闕上書曰高祖赦蒯通而以丨丨葬田横大臣)
(曠然咸不自疑夫大將在外䜛言在内微過輙記大功不計誠為國之所慎也)致禮(禮記丨丨以治躬則莊敬莊敬則嚴威後)
(漢書桓郁傳永平十五年入授皇太子經遷越騎校尉詔勅太子諸王各奉賀丨丨又朱暉傳新陽侯隂就慕暉賢自往候之不見)
(復遣家丞丨丨暉閉門不受就聞嘆曰志士也勿奪其節易林行堯欽德飬賢丨丨衆英積聚國無寇賊)執禮(禮記女雖未許)
(嫁年二十而筓禮之婦人丨其丨南史齊高帝紀丨丨弘律儀刑區宇遐邇一體人無異業汲冡周書諡法觧丨丨敬賓曰恭張衡)
(週天大象賦酒旗緝醼以承歡内平繩愆而丨丨白居易王申伯可監察御史制學優行茂飾以詞藻丨丨定議多得其中宋褧同)
(年小集詩文省摛辭麗容臺丨丨虔)盡禮(禮記孝子之祭也盡其慤而慤焉盡其信而信焉盡其敬而敬焉丨其丨而不過失)
(焉後漢書張湛傳湛告歸平陵望寺門而步主簿曰明公位尊德重不宜自輕湛曰禮下公門式路馬父母之國所宜丨丨何謂輕)
(哉南史劉敬宣傳尚書僕射謝混美才地少所交納與敬宣遇便丨丨吳越春秋無愛重器以喜其心無惡卑辭以丨其丨梁武帝)
(贈吕僧珍詔竭忠丨丨知無不為岑文本册梁州都督漢王元昌文事君丨丨資於孝敬為政以德始於仁厚劉得仁詩從容應丨)
(丨贊畫致殊功)先禮(禮記為政丨丨禮其政之本與唐書盧奕傳玄冥勤其官而水死守位忘躬也伯姬待姆而火死丨丨後)
(身也)尊禮(禮記周人丨丨尚施事鬼敬神而遠之北史張彫武傳與侍書張景仁並被丨丨同入華元殿共讀春秋唐書儒學)
(傳玄宗詔羣臣及府郡舉通經士而褚無量馬懷素等勸講禁中天子丨丨不敢盡臣之宋史王曾傳帝嘗晚坐承明殿召對久之)
(既退使内侍諭曰嚮思卿甚故不及朝服見卿卿勿以我為慢也其見丨丨如此又張載傳其學丨丨貴德樂天安命以易為宗以)
(中庸為體以孔孟為法管子丨丨而變俗上信而賤文春秋繁露春秋丨丨而重信信重于地禮尊于身)舊禮(禮記夫禮禁亂)
(之所由生猶坊止水之所自來也故以舊坊為無所用而壊之者必有水敗以丨丨為無所用而去之者必有亂患宋史竇儀傳儀)
(使南唐既至將宣詔會雨雪李景請于廡下拜受儀曰儀獲將國命不敢失丨丨倘以霑服失容請俟他日景即拜命于庭江淹建)
(平王聘隱逸教宜速詳丨丨各遣纁招庶暢此幽襟以旌蓬蓽)婦禮(禮記成丨丨明婦順又申之以著代所以重責婦順焉也)
(後漢書皇后紀后正位宫闈同體天王夫人坐論丨丨女嬪學教四德女婦主喪祭賓客女御序于王燕寢張說滎陽夫人鄭氏墓)
(誌銘丨丨既成内則用貞)貴禮(禮記啐酒成禮也于席未言是席之正非專為飲食也此所以丨丨而賤財也淮南子隂陽之)
(情莫不有血氣之盛男女羣居雜處而無别是以丨丨新序昔衛靈公問陳孔子言爼豆賤兵而丨丨也)牢禮(周禮宰夫之職)
(凡朝覲會同賓客以丨丨之法掌其丨丨委積膳獻飲食賓賜之飱牽與其陳數左傳晉士鞅來聘叔孫為政季孫欲惡諸晉使有)
(司以齊鮑國歸費之禮為士鞅士鞅怒曰鮑國之位下其國小而使鞅從其丨丨是卑敝邑也將復諸寡君魯人恐加四牢焉為十)
(一牢)𤯝禮(周禮大司徒之職以荒政十有二聚萬民七曰丨丨注丨丨掌客職所謂凶荒殺禮者也)小禮(周禮小宗伯之)
(職詔相祭祀之丨丨又致飱如致積之禮注飱食也丨丨曰飱大禮曰饔餼史記信陵君傳公子請朱亥朱亥笑曰臣乃市井鼔刀)
(屠者而公子親數存之所以不報謝者以為丨丨無所用今公子有急此乃臣效命之秋也管子凡牧民者欲民之有禮也欲民之)
(有禮則丨丨不可不謹也丨丨不謹于國而求百姓之行大禮不可得也)家禮(周禮家宗人掌丨丨與其衣服宫室車旗之禁)
(令唐書藝文志楊炯丨丨十卷宋史藝文志朱熹丨丨一卷文獻通考朱文公丨丨李氏曰先生居母祝令人憂參酌古今成喪葬)
(祭禮又推之于冠婚共成一編命曰丨丨既成為一童行竊之以逃先生易簀其書始出)九禮(周禮掌交舉邦國之通事而結)
(其交好以諭九税之利丨丨之親注丨丨九儀之禮)稍禮(周禮漿人共賓客之丨丨)四禮(周禮女祝掌以時招梗禬禳之)
(事注丨丨唯禳其遺象今存白虎通婦事夫有丨丨焉鷄初鳴咸盥潄櫛縰笄總而朝君臣之義也惻隠之恩父子之道也會計有)
(無兄弟之道也閨閫之内袵席之上朋友之道也)權禮(周禮慈幼注産子三人與之母二人與之餼疏産子三人與之母二)
(人與之餼皆是越語范蠡欲速報吳為此丨丨使國民衆多後漢書殤帝紀皇太后詔朕且丨丨佐助聽政兢兢寅畏不知所濟)
魯禮(周禮大宗伯疏左氏傳云周禮盡在魯即以春秋為丨丨今言丨丨者指春秋而言也張洌嗣足不良判仲子立衍循丨)
(丨而知歸韋家封成鏡班書而有序)釁禮(周禮以歲時序其祭祀及其祈珥注祈當為進禨之禨珥當為衈禨衈者丨丨之事)
祈禮(周禮太祝掌六祈以同鬼神示注天神人鬼地祗不和則六癘作見故以丨丨同之)今禮(儀禮疏儀禮亦名曲禮鄭)
(注曲猶事也事禮謂丨丨也蔡襄明禮策臣請集大儒鴻博之士約古制而立丨丨使百官萬民皆有等夷便而易行遠罪省刑之)
(一途也)佐禮(儀禮士冠禮擯者請期注擯者有司丨丨者)夕禮(儀禮士冠禮玄端玄裳黃裳雜裳可也注此莫夕於)
(朝之服疏是士向莫之時夕君之服必以莫為夕者朝禮備丨丨簡故以夕言之也)踐禮(儀禮士相見禮賓對曰某也夫子之)
(賤私不足以丨丨注家臣稱私丨行也言某臣也不足以行賓客丨李思元鄉射司正倚旌判國有燕饗代存飲射貴以觀德先乎)
(丨丨)正禮(儀禮鄉射禮大夫降立于賓南注雖尊不奪主人之丨丨魏志韓暨傳崇明丨丨廢去淫祀多所匡正晉書裴楷傅)
(楷與石崇志趣各異不與之交孫季舒嘗與崇酣讌慢慠過度崇欲表免之楷謂崇曰足下飲人狂藥責人丨丨不亦乖乎崇乃止)
(隋書薛道衡傳偃伯戢戈丨丨裁樂納民夀域驅俗福林又吳志劉繇傳繇字丨丨兄岱字公山陶丘洪薦繇於兗州刺史欲令舉)
(茂才刺史曰前年舉公山奈何復舉丨丨洪曰若用公山於前擢丨丨於後所謂御二龍於長塗騁騏驥於千里不亦可乎又魏略)
(丁儀字丨丨太祖辟儀為掾嘉其才朗駱賓王上兖州刺史啟求小善於毫芥顧丨丨於二龍振幽滯於泥沙許公明於一鶚元稹)
(詩文翁開學日丨丨騁途年)射禮(儀禮大丨丨大射之儀君有命戒射疏不言禮言儀者以丨丨盛威儀多故以儀言之又)
(為政請射注為政謂司馬也司馬政官主丨丨)告禮(儀禮聘禮釋幣于行注大夫有三祀曰門曰行曰厲疏大夫雖三祀有行)
(無常祀因行使始出有丨丨而已宋史禮志丨丨古者天子將出𩔖於上帝命使告社稷及圻内山川又天子有事必告宗廟歷代)
(因之)歸禮(儀禮聘禮夫人使下大夫韋弁丨丨疏禮婦人無外事明知此下大夫丨丨者是君使之可知而稱夫人使者以其)
(致辭于賓客時當稱寡小君其實君使之也)拜禮(儀禮䀻禮明日賓丨丨於朝宋史王溥傳溥子貽孫太祖嘗問趙普丨丨)
(何以男子跪而婦人否普問禮官不能對貽孫曰古詩云長跪問故夫是婦人亦跪也唐天后朝婦人始拜而不跪普問所出對云)
(太和中有幽州從事張建章著渤海國記備言其事普大稱賞之)勞禮(儀禮䀻禮遂行舍於郊公使卿贈如覿幣受於舍門)
(外如受丨丨無儐注如受丨丨以贈勞同節)沒禮(儀禮聘禮幣美則丨丨注美之則是主於幣而禮之本意不見也程浩扶)
(風縣文宣王新廟記天下大軍之後時敝而丨丨域中小康之前俗媮而迷歸)儐禮(儀禮有司徹佐食受牢舉如儐主人洗酌)
(酳尸賓羞肝皆如丨丨按儐與擯同大戴禮貌以丨丨禮以擯辭注禮待貌而行辭得禮而𤼵)敵禮(儀禮覲禮使者再拜受侯)
(氏再拜送幣疏此賓與使行丨丨若鄉飲酒鄉射賓主拜各於其階也左傳宋先代之後也疏王以丨丨待之)交禮(儀禮聘禮)
(賓立接西塾注接猶近也立近塾者已與主君丨丨將有出命俟之於此左傳守其丨丨注丨接之丨世說新語温公從姑劉氏唯)
(有一女屬公覓壻公荅云佳壻難得但如嶠比云何因下玉鏡臺一枚姑大喜既婚丨丨女以手披紗扇撫掌大笑曰我固疑是老)
(奴)盟禮(春秋公及邾儀父盟于蔑疏凡丨丨殺牲歃血告誓神明若有背違欲令神加殃咎使如此牲也)會禮(春秋)
(公及邾儀父盟于蔑疏桓十七年公會邾儀父盟於趡彼言會此言及者彼行丨丨此不行丨丨故也史記高祖紀蕭何為主吏主)
(進注顔師古曰進者丨丨之財)簡禮(春秋公及宋公遇於清注遇者草次之期二國各丨其丨若道路相逢遇也舊唐書音樂)
(志大樂稀音至誠丨丨淮南子大宰子朱侍飯於令尹子國令尹子國啜羹而熱投巵漿而沃之明日大宰子朱辭官而歸曰令尹)
(輕行而丨丨其辱人不難陸機弔魏武帝文既睎古以遺累信丨丨而薄葬)德禮(左傳招擕以禮懷遠以德丨丨不易無人)
(不懷晉書江逌傳疏寅畏上通則宋災退度丨丨增修則殷道以隆潜夫論聖人尊丨丨而卑刑罰鍾會平蜀奏訓之丨丨以移其)
(風示之執儀以易其俗顔延之詩丨丨既普洽川嶽徧懷柔)奉禮(左傳丨丨以守猶懼不終多行無禮弗能在矣後漢書濟)
(南王康傳何敞疏夫文繁者質荒木勝者人亡皆非所以丨丨承上傳福無窮者也論衡叔孫通制定禮儀拔劍爭功之臣丨丨拜)
(伏初驕倨而後遜順張衡同聲歌綢繆主中饋丨丨助烝嘗蔡邕陳太丘碑丨丨終沒休矣清聲又唐書百官志丨丨郎二人掌君)
(臣版位以奉朝會祭祀之禮)說禮(左傳蒐於被廬作三軍謀元帥趙衰曰郤縠可臣亟聞其言矣丨丨樂而敦詩書君其試)
(之王儉詩丨丨固多才敦詩信為善又悦同史岑出師頌允文允武明詩丨丨阮籍薦虞播書耽道丨丨仗義依仁又說失爇切後)
(漢書曹褒傳褒具陳禮樂之本制改之意班固曰京師諸儒多能丨丨宜廣招集共議得失帝曰諺言作舍道邊三年不成會禮之)
(家名為聚訟互生疑異筆不得下昔堯作大章一䕫足矣)秉禮(左傳齊仲孫湫來省難仲孫歸公曰魯可取乎對曰不可猶丨)
(周丨舊唐書德宗順宗諸子傳贊孝文丨丨道弘藩邸睦族展親儀刑戚里傅亮封劉裕為宋公詔丨丨以敕俗遵王以垂訓張淵)
(觀象賦内平丨丨以伺邪天牢禁姦而察失庾肩吾詩休明鼎尚重丨丨國猶存)不禮(左傳鄭伯如周始朝桓王也王丨丨)
(焉又齊侯之出也過譚譚丨丨焉及其入也諸侯皆賀譚又不至冬齊師滅譚譚無禮也前燕錄段氏兄弟專尚武勇丨丨士大夫)
(五燈會元洪州法達禪師禮拜六祖頭不至地祖訶曰禮不投地何如丨丨)履禮(左傳禮以體政疏丨丨而行所以體成政)
(教李白任城縣令廳壁記一之歲肅而教之二之歲惠而安之三之歲富而樂之然後青衿向訓黃髮丨丨)秩禮(左傳宣子)
(於是乎始為國政制事興正法罪辟刑獄董逋逃由質要治舊洿本丨丨續常職出滯淹既成以授太傅陽子與太師賈佗使行諸)
(晉國以為常法)廢禮(左傳以器幣則丨丨注以器幣為名則不敢用此器幣以行禮是丨其丨也晉書謝安傳贊激繁會於期)
(服之辰敦一歡於百金之費丨丨於偷薄之俗崇侈於耕戰之秋荀子水行者表深使人無䧟治民者表亂使人無失禮者其表也)
(先王以禮表天下之亂今丨丨者是去表也故民迷惑而䧟禍患此刑罰之所以繁也揚子莊楊蕩而不法墨晏儉而丨丨)得
禮(左傳公既視朔遂登觀臺以望而書禮也注魯君不能常修此禮故善公之丨丨舊唐書崔造傳論造為臣丨丨莅事非能又)
(韋温傳論韋公鯁亮守官犯而丨丨包佶送日本國聘賀使東歸詩野情偏丨丨木性本含仁)守禮(左傳信以丨丨禮以庇身)
(國語丨丨不滛信也行禮不疚義也管子丨丨莫若敬登徒子好色賦揚詩丨丨終不過差柳宗元復讐議元慶能以戴天為大恥)
(枕戈為得禮處心積慮以衝讐人之胸介然自克即死無憾是丨丨而行義也)赴禮(左傳子大叔曰禮上下之紀天地之經緯)
(也民之所以生也是以先王尚之故人之能均曲直以丨丨者謂之成人)出禮(左傳夫名以制義義以丨丨禮以體政政以正)
(民)名禮(左傳臧文仲曰宋其興乎列國有凶稱孤禮也言懼而丨丨其庶乎)慎禮(左傳椒舉曰臣聞諸侯無歸禮以為)
(歸今君始得諸侯其丨丨矣)臣禮(左傳其竭力致死無有二心以盡丨丨所以報也五代史薛貽矩傳天祐三年太祖自長)
(蘆還軍哀帝遣貽矩來勞貽矩以丨丨見太祖揖之升階貽矩稱臣拜舞)失禮(左傳秋大事于太廟躋僖公逆祀也君子以為)
(丨丨莊子遇長不敬丨丨也見賢不尊不仁也韓詩外傳齊桓公伐山戎其道過燕燕君送之出境桓公問管仲曰諸侯相送固出)
(境乎管仲曰非天子不出境桓公曰然畏而丨丨也寡人不可使燕丨丨乃割燕君所至之地以與之)遠禮(左傳齊人歸公)
(孫敖之喪他年其二子來孟獻子愛之或譛之曰將殺子二子曰夫子以愛我聞我以將殺子聞不亦丨于丨乎丨丨不如死一人)
(門于句鼆一人門于戾丘皆死)相禮(左傳晉侯使士會平王室定王饗之原襄公丨丨國語伍舉曰先君莊王為匏居之臺問)
(誰宴焉則宋公鄭伯問誰丨丨則華元駟騑舊唐書音樂志春伯聯事秋官丨丨沈約曲水宴詩川祗奉夀河宗丨丨)藏禮
(左傳器以丨丨注車服所以表尊卑)咨禮(左傳訪問于善為咨咨親為詢丨丨為度咨事為諏咨難為謀)怠禮(左傳會朝)
(禮之經也禮政之輿也政身之守也丨丨失政失政不立是以亂也)申禮(左傳楚人猶競而丨丨于敝邑敝邑欲從執事而懼)
(為大尤曰晉其謂我不共有禮是以不敢擕貳于楚)賞禮(左傳鄭伯賞入陳之功賜子産次路再命之服先六邑子産辭邑曰)
(子展之功也臣不敢及丨丨請辭邑)旌禮(左傳服以丨丨疏吉有弁冕凶有衰麻禮有吉凶之異作衣服以表之)加禮
(左傳晉侯見鄭伯有丨丨厚其宴好而歸之史記季布傳季布弟季心嘗為中司馬中尉郅都不敢不丨丨又魏其武安侯傳灌夫)
(為人剛直使酒不好面諛貴戚諸有勢在已之右不欲丨丨必陵之後漢書孔融傳融為北海相表顯儒術薦舉賢良雖一介之善)
(莫不丨丨焉唐書李義琰傳使高麗其主據榻召見義琰不拜曰吾天子使可當小國之君奈何倨見我其主辭屈為之丨丨曾鞏)
(與杜相公書閣下以舊相之重元老之尊而猥自抑損丨丨于草茆之中孤煢之際)講禮(左傳明王之制使諸侯歲聘以志業)
(間朝以丨丨再朝而會以示威再會而盟以顯昭明志業于好丨丨于等示威于衆昭明于神自古以來未之或失也南史齊豫章)
(王嶷傳武帝嘗問臨川王映曰居家何事樂映曰政使劉瓛丨丨顧惻講易朱廣之講莊老臣與二三諸彦兄弟友生時復擊贊以)
(此為樂上大賞之又賀革傳敇于永福省為邵陵湘東武陵三王丨丨又鄭灼傳陸詡少習崔靈恩三禮梁時百濟國表求丨丨博)
(士詔令詡行又吳苞傳與劉瓛俱于褚彦回宅講授瓛丨丨苞講論語孝經諸生朝聽瓛晩聽苞也唐書王績傳杜之松為刺史請)
(績丨丨荅曰吾不能揖讓邦君門談糟粕棄醇醪也張衡七辯丨丨習樂儀則彬彬梁昭明太子七契既丨丨于太學亦論詩于石)
(渠范成大詩村巷冬年見俗情鄰翁丨丨拜柴荆)敖禮(左傳反自召陵鄭子大叔未至而卒晉趙簡子為之臨甚哀曰黃父)
(之會夫子語我九言曰無始亂無怙富無恃寵無違同無丨丨無驕能無復怒無謀非德無犯非義)聞禮(論語問一得三聞詩)
(丨丨又聞君子之遠其子也梁元帝召學生教昔楚王好詩沛公傳易猶且傳之不朽以為盛事况吾親承天旨丨丨聞詩方欲化)
(行南國被于西楚王褒皇太子箴令問令望聞詩丨丨李華京兆府員外参軍壁記趙郡李諲碣石峯巒藂臺楨幹嬰年丨丨敬睦)
(傳于家庭綺歲入官名節動于寮友錢起贈元校書詩清秋丨丨暇新雨到山時許渾賀楊僕射致政詩從軍幕下三千客丨丨庭)
(中七十人)復禮(論語克巳丨丨為仁張華詩丨丨終朝天下歸仁)姦禮(國語姦仁為佻丨丨為羞姦勇為賊)藉禮
(國語膳夫農正陳丨丨)善禮(國語古之丨丨者將焉用全烝舊唐書石雄傳王宰智興之子于雄不足雄以轅門子弟丨丨)
(之)思禮(國語子西歎于朝藍尹亹曰吾聞君子臨政思義飲食丨丨同宴思樂在樂思善無有歎焉今吾子臨政而歎何也)
(說苑君子丨丨以修身則怠惰慢易之節不至馮衍遺田邑書大丈夫動則丨丨行則思義未有背此而身名能全者也又北史吕)
(丨丨傳丨丨東平夀張人也性溫潤不雜交遊年十四受學于徐遵明長于論難諸生為之語曰講書論易鋒難敵又唐書王丨丨)
(傳丨丨高麗人潼關失守丨丨走行在為關内行營節度河西隴右伊西行營兵馬使守武功賊不敢西長安平丨丨先入清宫收)
(東京戰數有功遷兵部尚書封霍國公上元元年加司空薨贈太尉諡曰武烈)廟禮(國語四方之士來者必丨丨之北史宇文)
(愷傳宋起居注曰孝武大明五年立明堂其墻宇規範擬則太廟鼎爼簠簋一依丨丨)朝禮(國語王命工以良金寫范蠡之)
(状而丨丨之浹日而令大夫朝之唐書王無競傳宗楚客楊再思離立偶語無競揚笏曰丨丨尚敬公等大臣不宜慢常典沈約桐)
(柏山金庭館碑飾降神之宇置丨丨之地方干夜聽步虚詩寂寂永宫裏天師丨丨聲黃滔寄羅浮山道者詩誰到月明丨丨處翠)
(岩深鎖荔枝烟)主禮(史記五帝紀伯夷丨丨上下咸讓唐書天文志貞觀九年四月丙午熒惑犯軒轅占曰熒惑丨丨禮失而)
(後罰出焉軒轅為後宫曾鞏送程公闢詩客來尚喜井投轄丨丨寧論燭飛灺吳激雞林書事詩丨丨分庭抗賓筵百拜難)答
禮(史記孝文帝紀天子始幸雍郊見五帝以孟夏四月丨丨焉又十六年上親郊見渭陽五帝廟亦以夏丨丨而尚赤漢書儒林)
(傳於是應聘諸侯以丨丨行誼師古注丨丨謂有問禮者則為應答而申明之)殊禮(史記高祖功臣侯年表帝王者各丨丨而)
(異務豈可緄乎後漢書隗囂傳囂上書詣闕光武素聞其風聲報以丨丨慰藉之良厚又祭遵傳高祖著錄勲臣生則寵以丨丨死)
(則疇其爵邑魏志陳留王紀昔儀父朝魯春秋所美竇融歸漢待以丨丨隋書郎茂傳奏臣聞貴賤丨丨士農異業所以人知局分)
(家識廉恥鄭谷上狄右丞詩首薦叨丨丨全家寓近封)棄禮(史記樂書君子不為約則修德滿則丨丨易林耕石不生丨丨)
(無名又以緡易絲抱布自媒丨丨怠惰卒罹悔憂孫綽喻道論齊襄委罪故有墜車之禍晉惠丨丨故有弊韓之困)卑禮(史記)
(魏世家惠王數被於軍旅丨丨厚幣以招賢者鄒衍淳于髠孟軻皆至梁管子聖王丨丨以下天下之賢而王之均分以均天下之)
(衆而臣之故貴為天子富有天下而伐不謂貪者其大計存也)習禮(史記孔子世家孔子適宋與弟子丨丨大樹下宋司馬桓)
(魋欲殺孔子拔其樹孔子去北史崔浩傳性不好莊老之書每讀不過數十行輙棄之曰老聃丨丨仲尼所師豈設敗法之言以亂)
(先王之教洛神賦嗟佳人之信脩兮羌丨丨而明詩庾信豆盧永恩碑上馬論書臨戎丨丨魏兼柔祭侯判宜丨丨於澤宫可觀德)
(於相圃李存詩為邦喜有漢三傑丨丨慚無魯兩生)同禮(史記商君傳三代不丨丨而王五霸不同法而霸)壻禮(史記)
(張耳傳子敖嗣立為趙王高祖長女魯元公主為趙王敖后漢七年高祖從平城過趙趙王朝夕袒韝蔽自上食禮甚卑有子丨丨)
(高祖箕踞詈甚慢易之舊唐書突厥傳頡利始稱臣尚公主請脩丨丨)具禮(史記淮隂侯傳蕭何曰王素慢無禮今拜大將)
(如呼小兒耳此乃信所以去也王必欲拜之擇良日齋戒設壇場丨丨乃可耳韓非子夫物之待飾而後行者其質不美也是以父)
(子之間丨丨而不明盧師道遼陽山寺願文職方丨丨效駕西廵蕭瑀兩儀殿柏梁體詩登封日觀禪云亭太常丨丨方告成杜甫)
(玄元皇帝廟詩守祧嚴丨丨掌節鎮非常)少禮(史記汲黯傳黯為人丨丨面折不能容人之過)敬禮(史記汲黯傳上嘗坐)
(武帳中黯前奏事上不冠望見黯避帳中使人可其奏其見丨丨如此宋史鄭穆傳熙寧三年召為𡵨王侍講嘉王出閣改諸王侍)
(講在王邸一紀講說有法岐嘉二王咸丨丨焉吕氏春秋求其孤寡而振䘏之見其長老而丨丨之耶律楚材題西菴所蔵佛牙詩)
(殷勤丨丨辟支牙緣在西菴居士家又魏志陳思王植傳注丁廙字丨丨儀之弟也曹植與楊德祖書昔丁丨丨常作小文使僕潤)
(飾之僕自以才不過若人辭不為也丨丨謂僕卿何所疑難文之佳惡吾自得之後世誰相知定吾文者耶)士禮(史記儒林)
(傳諸學者多言禮而魯高堂生最本禮固自孔子時而其經不具及至秦焚書書散亡益多於今獨有丨丨高堂生能言之漢書藝)
(文志漢興魯高堂生傳丨丨十七篇訖孝宣世后倉最眀戴德戴聖慶普皆其弟子三家立于學官)登禮(漢書武帝紀行幸緱)
(氏詔曰朕用事華山至于中嶽親登嵩高御史乘屬在廟旁吏卒咸聞呼萬歲者三丨丨罔不答其令祠官加增大室祠師古注言)
(丨丨于神無不答應)興禮(漢書武帝紀詔蓋聞導民以禮風之以樂今禮樂壊崩朕甚憫焉故詳延天下方聞之士咸薦諸朝)
(其令禮官勸學講議洽聞舉遺丨丨以為天下先謝莊表太祖文皇帝體聖履仁述業丨丨)忘禮(漢書禮樂志治身者斯須)
(丨丨則暴慢入之矣為國者一朝失禮則荒亂及之矣李商隠祭裴氏姨文雖古無修墓著在典經而丨丨約情亦許通變)望
禮(漢書禮樂志郊祀歌條理信義丨丨五嶽)常禮(漢書郊祀志夫江海百川之大者也今闕焉無祠其令祠官以禮為歲事)
(以四時祠江海雒水祈為天下豐年自是五嶽四瀆皆有丨丨舊唐書高祖紀貞觀八年三月高祖讌西突厥使者於兩儀殿長孫)
(無忌上千萬歲夀高祖大悅以酒賜太宗于是太宗與文德皇后互進御膳并上服御衣物一同家人丨丨宋史蘇軾傳道過金陵)
(見王安石曰在朝則言在外則不言事君之丨丨耳上所以待公者非丨丨公所以待上者豈可以丨丨乎沈佺期自考功員外授)
(給事中詩案牘遺丨丨朋僚隔等威)通禮(漢書郊祀志詔蓋聞天子尊事天地修祀山川古今丨丨也五代史周世宗紀顯德)
(五年十一月庚戌作丨丨正樂宋史禮志開寳中命撰開寳丨丨二百卷本唐開元禮而損益之既又定丨丨義纂一百卷又藝文)
(志李&KR0811;公侯守宰士庶丨丨三十卷庾信刺史慕容寧碑文𡵨嶷表羈貫之年丨丨稱綺紈之歲)優禮(漢書劉向傳吾幸得)
(同姓末屬累世蒙漢厚恩上以我先帝舊臣每進見常加丨丨吾而不言孰當言者後漢書袁逢傳為司空卒朝廷以逢常為三老)
(特丨丨之贈以車騎將軍印綬加號特進晉書苻健載記丨丨耆老修尚儒學又白居易詩郡丞自合尊丨丨何况夷陵太守賢韓)
(偓錫宴日詩纔有異恩頒稷契已將丨丨及鄒枚)節禮(漢書賈誼傳廉耻丨丨以治君子)逸禮(漢書劉歆傳及歆親)
(近欲建立左氏春秋及毛詩丨丨古文尚書皆列於學官耿湋贈陸三山人詩野中求丨丨江上訪遺賢韓愈賀册尊號表搜三代)
(之丨丨補百王之漏典時乘六龍肆覲東后元稹詩丨丨多心匠焚書舊口傳又佚同論衡宣帝時河内女子壊老屋得丨丨一篇)
辭禮(漢書二疏傳受好禮恭敬敏而有辭宣帝幸太子宫受迎謁應對及置酒宴奉觴上夀丨丨閑雅上甚讙說後漢書寇恂)
(傳隗囂將高峻擁兵萬人據高平第一帝議遣使降之謂恂曰若峻不即降引耿弇等五營擊之恂奉璽書至第一峻遣軍師皇甫)
(文書謁丨丨不屈恂怒遂斬之舊唐書王鐸傳鐸以朱全忠于已有恩倚為藩蔽初全忠丨丨恭順既而軍旅稍集其意漸倨)鈞
禮(漢書于定國傳士雖卑賤徒步往過定國皆與丨丨恩敬甚備學士咸稱焉唐書田神功傳神功始嘗倨驕自如見光弼待官)
(屬丨丨乃折節謙損)頌禮(漢書儒林傳唐生禇生應博士弟子𨕖詣博士摳衣登堂丨丨甚嚴試誦說有法疑者丘蓋不言師)
(古徐生善為頌注頌讀與容同後漢書劉昆少丨丨能彈雅琴知清角之操庾信李夫人墓誌褕狄有典丨丨無違)律禮(後漢)
(書章帝紀贊左右藝文斟酌丨丨江淹齊太祖誄斟酌信義左右丨丨)輕禮(後漢書皇后紀爰逮戰國風憲愈薄適情任欲)
(顚倒衣裳斯固丨丨弛防先色後德者也)宣禮(後漢書鄧皇后紀贊班政蘭閨丨丨椒室)雩禮(後漢書禮儀志自立春至)
(立夏盡立秋郡國上雨澤若少郡府縣各掃除社稷其旱也公卿官長以次行丨丨求雨)順禮(後漢書輿服志尊尊貴貴不得)
(相踰所以為禮也非其人不得服其服所以丨丨也)祖禮(後漢書馬成傳建武四年拜揚武將軍𤼵兵擊李憲時帝幸夀春設)
(壇場丨丨遣之陳造繁昌早𤼵詩客行固厪身留滯如捩翼及兹丨丨竟蓐食理帆席)争禮(後漢書鄭衆傳其後帝見匈奴)
(來者問衆與單于丨丨之狀皆言匈奴中傳衆意氣壯勇雖蘇武不過乃復召衆為軍司馬又贊衆馳一介丨丨氊幄)曉禮
(後漢書虞延傳光武東廵路過小黃高帝母昭靈后園陵在焉時延為部督郵詔呼引見問園陵之事延進止從容占拜可觀其陵)
(樹株蘖皆諳其數俎豆犧牲頗丨其丨帝善之)恩禮(後漢書隗囂傳帝報囂書曰將軍操執欵欵扶傾救危自今以後手書相)
(聞自是丨丨愈篤又桓榮傳乘輿嘗幸太常府令榮坐東面設几杖會百官天子親自執業每言輒曰太師在是既罷悉以大官供)
(具賜太常家其丨丨若此又魯恭傳遷侍中數召讌見賞賜丨丨寵異焉南史江智深傳孝武深相知待丨丨冠朝五代史前蜀世)
(家建謂其左右曰吾為神策軍將時宿衛禁中見天子夜召學士出入無間丨丨親厚如寮友非將相可比也江總詠採甘露應詔)
(詩徒知丨丨洽自憐名實爽蔡襄詩遵儒丨丨異左戚賞刑均)黜禮(後漢書隗囂傳囂遣長史上書盛言三輔單弱劉文伯在)
(邊未宜謀蜀帝知囂欲持兩端不願天下統一于是稍丨其丨)師禮(後漢書桓榮傳顯宗即位尊以丨丨甚見親重拜二子為)
(郎南史齊眀帝紀癸酉革永明之制依晉宋舊典太子以丨丨敬少傅又許亨傳光大中宣帝入輔以亨貞正有古人風甚相欽重)
(常以丨丨事之唐書劉蕡傳令狐楚牛僧孺節度山南東西道皆表蕡幕府授祕書郎以丨丨禮之元史庫庫傳庫庫字子山喀喇)
(氏侍經筵日勸帝務學帝輙就之習授欲寵以丨丨力辭不可)漢禮(後漢書曹褒傳章和二年欲制定禮樂褒乃上疏請著成)
(丨丨章下太常太常巢堪以為不可許帝下詔召褒詣嘉德門勅褒於南宫東觀盡心集作乃次序禮事撰次天子至於庶人冠昏)
(吉凶終始制度以為百五十篇)憚禮(後漢書朱穆傳行違于道則媿生於心非畏義也事違于理則負結于意非丨丨也)過
禮(後漢書樊鯈事後母至孝及母卒哀思丨丨毁病不自支庾信班國公墓誌煢煢在疚孺慕丨丨)厚禮(後漢書二十八)
(將傳論高爵丨丨以荅元功峻文深憲責成史職北史劉炫傳參謁宰輔造請羣公丨丨殊恩增榮改價孔稚圭陳通和之策表宣)
(帝撫納安静朔馬不驚光武卑辭丨丨寒山無靄薛道衡弔延法師書高位丨丨不能廻其慮嚴威峻法未足懼其心)目禮
(後漢書江革傳每朝會帝常使虎賁扶侍及進拜恒丨丨焉注獨視之也)約禮(後漢書陳忠傳建光中尚書令祝諷尚書孟布)
(等奏以為孝文皇帝定丨丨之制光武皇帝絶告寧之典貽則萬世誠不可改宜復建武故事晉書列女傳序少君之從丨丨孟光)
(之符隠志既昭婦則且擅母儀舊唐書令狐彰傳教忠以報國丨丨以居喪)送禮(後漢書周爕傳安帝以玄纁羔幣聘爕及)
(南陽馮良二郡各遣丞掾致禮爕自載到潁川陽城遣生送敬遂辭疾而歸良亦載病到近縣丨丨而還注謂送其所致之禮也)
張禮(後漢書公孫瓚傳疏臣聞皇羲以來君臣道著丨丨以導人設刑以禁暴)接禮(後漢書劉焉傳劉璋遣别駕從事張)
(松詣操而操不相丨丨松懷恨而還勸璋絶曹氏而結好劉備璋從之權德輿義武軍節度使張公遺愛碑拊循丨丨勞徕安輯)
刑禮(後漢書酷吏傳贊大道既往丨丨為薄斯人散矣機詐萌作魏志劉廙傳廙著書數十篇及與丁儀共論丨丨皆傳于世)
(申鑒君子不犯辱况于刑乎小人不忌刑况于辱乎若夫中人之倫則丨丨兼焉)華禮(後漢書西域傳贊不率丨丨莫有典)
(書杜牧題池州弄水亭詩鄉校富丨丨征行産強弩)抱禮(魏志陶謙傳注謝承後漢書曰趙昱高潔廉正丨丨而立清英儼恪)
(莫干其志)率禮(魏志高堂隆傳青龍中崇華殿災詔問隆此何咎於禮寧有祈禳之義乎隆對曰夫災變之法皆所以明教戒)
(也惟丨丨修德可以勝之晉書摯虞傳洋洋四海丨丨和樂南都賦獻酬既交丨丨無違顔延之元皇后策文丨丨蹈和稱詩紬順)
(王儉禇淵碑文丨丨蹈謙諒實身幹劉禹錫令狐楚家廟碑貴而丨丨老而能慕又帥同曹冏六代論及其衰也桓文丨丨苞茅不)
(貢齊師伐楚宋不城周晉戮其宰)郊禮(晉書禮志漢儀立秋之日自丨丨畢始揚威武斬牲于東門以薦陵廟斬牲之禮名)
(曰貙劉張籍和王丞南郊攝將軍詩正初天子親丨丨詔攝將軍領衛兵)夀禮(晉書樂志庶尹羣后奉夀升朝我有丨丨式宴)
(百僚)建禮(晉書職官志尚書郎主作文書起草晝夜更直于丨丨門内梁武帝贈孔休源詔升榮丨丨舉重縉紳理務神州化)
(覃歌詠吳均詩握蘭登丨丨拖玉入含暉庾信哀江南賦始含香于丨丨仍矯翼于崇賢沈佺期早朝詩獨負池陽議言從丨丨游)
(白居易詩承明連夜直丨丨拂晨趨韋莊詩曉風趨丨丨夜月直文昌)背禮(晉書何曾傳時步兵校尉阮籍負才放誕居喪)
(無禮曾面質籍于文帝座曰卿縱情丨丨敗俗之人今忠賢執政綜核名實若卿之曹不可長也舊唐書中宗紀詔君臣朝序貴賤)
(之禮斯殊兄弟大倫先後之儀亦異近代以來罕遵軌度上及公主曲致私情姑叔之尊拜於子姪違法丨丨情用惻然)存禮
(晉書鄭冲傳冲字文和滎陽開封人起自寒微卓爾立操動必丨丨任真自守不要鄉曲之譽)越禮(晉書裴頠傳遷尚書左僕)
(射俄復使頠專任門下事固讓不聽頠上言昔穆叔不拜丨丨之饗臣亦不敢聞殊常之詔西京雜記文君十七而寡為人放誕風)
(流故悅長卿之才而丨丨焉嵇康司馬相如贊長鄉慢世丨丨自放顔延之五君詠長嘯若懷人丨丨自驚衆)親禮(晉書和嶠)
(傳吳平以參謀議功轉侍中愈被丨丨北史賀拔允傳允素知神武非常人早自結託神武以其北土之望尤丨丨之唐書李絳傳)
(與大臣言敬而信無使小人參焉與賢者游丨而丨無使不肖與焉)近禮(晉書郤詵傳寡過而遠刑知耻以丨丨錢珝節度使)
(葛從妻張氏進封郡君制柔順睦親内則有聞於宗族温恭丨丨外言不出于閨房)依禮(晉書江淳傳每以為君子立行應丨)
(丨而動雖隱顯殊途未有不傍禮教者也蕭子良車旗啟車旗有章載自前史器必丨丨服無舛法)敦禮(晉書王坦之傳丨丨)
(以崇化日用以成俗徐陵玉臺新詠序閱詩丨丨非直東鄰之自媒婉約風流無異西施之被教趙孟頫詩流風漸異俗丨丨化鄰)
(鄙又惇同柳貫詩清廟方丨丨容臺忝末塵又唐書崔丨丨傳丨丨字安上雍州咸陽人涉書傳以節義自將通知四夷情偽少慕)
(蘇武為人屢使突厥前後建明允會事機累官至侍中監修國史封固安縣公進中書令兼檢校太子詹事)微禮(晉書陸納)
(傳出為吳興太守將之郡先至姑熟辭桓温曰外有丨丨方守遠郡欲與公一醉以展下情温欣然納之時王坦之刁彝在坐及受)
(禮惟酒一斗鹿肉一柈温及賓客歎其率素)玩禮(晉書凉武昭王傳游心上典丨丨敦經)情禮(晉書顧和袁瓌傳贊)
(君孝固丨丨而違顯命山甫獻誠讜而振頽風袁宏三國名臣贊敬愛既同丨丨兼到傅亮表天衢開泰丨丨獲申陳後主荅姚察)
(詔理徇丨丨未膺刀筆)贈禮(晉書嵇紹傳元帝為左丞相承制以紹死節事重而丨丨未副勲德更表贈太尉祠以太牢)
見禮(晉書殷仲文傳桓靈寳甚悅之以為諮議參軍時王謐丨丨而不親卞範之被親而少禮而寵遇隆重兼於王卞矣)上
禮(晉書石勒載記勒晨至薊叱門者開門疑有伏兵先驅牛羊數千頭聲言丨丨實欲填諸街巷使兵不得𤼵又老子丨丨為之)
(而莫之應則攘臂而仍之道德指歸論丨丨之君性和而情柔心疎而志欲又江淹為蕭相國拜齊王表超居丨丨邈乘峻爵)神
禮(晉書姚興載記賀僧者莫知其所從來也言事皆有效驗興甚丨丨之)招禮(晉書沮渠蒙遜載記養老乞言晉文納輿)
(人之誦所以能丨丨英竒致時邕之美唐書温造傳夀州刺史張建封聞其名書幣丨丨造欣然往從之)私禮(南史蕭琛傳時)
(魏遣李彪來使齊武帝讌之琛於御筵舉酒勸彪彪不受曰公庭無丨丨不容受勸琛荅曰詩所謂雨我公田遂及我私坐者皆悅)
(服彪乃受琛酒)新禮(南史何胤傳尚書令王儉受詔撰丨丨未就而卒又使特進張緒續成緒又卒屬在司徒竟陵王子良子)
(良以讓胤乃置學士二十人佐胤錄隋書牛弘傳高祖令弘與楊素等并召諸儒論丨丨降殺輕重弘所立議衆咸推服之宋史藝)
(文志賈昌朝太常丨丨四十卷文獻通考太常丨丨提舉編修賈昌朝子明等上景祐四年同知太常禮院吳育請擇官詳定至慶)
(歷四年始成凡通禮所存悉仍其舊裒其異者列之為一百二十篇孫逖授竇鍔太僕卿制勲華之緒既連於舊戚𨕖尚之恩更諧)
(于丨丨)屈禮(南史陳武帝紀盆壘猜擕用淹戎略公志惟同奬師克在和丨丨交盟神祇感咽故能使舟師竝路遠邇朋心)
(此又公之功也唐書韋思謙傳性謇諤顔色莊重不可犯見王公未嘗丨丨)一禮(南史王准之傳朝野丨丨則家無殊俗又)
(費冠卿九華山化成寺記旁邑豪右一瞻丨丨必獻桑土何中寄題疎山寺禪房詩丰茸沙草取幽徑叩關丨丨白雲禪高啟詩點)
(燈照静室丨丨支公影)至禮(南史王份傳份仕梁位起部尚書武帝嘗于宴席問羣臣曰朕為有為無份曰陛下應萬物為)
(有體丨丨為無帝稱善莊子丨丨不人至義不物注丨丨不見人我而自然有序至義不求宜物而自然化裁大戴禮丨丨不讓而)
(天下治)懺禮(南史郭祖深傳比來慕法普天信向家家齋戒人人丨丨不務農桑空談彼岸)慶禮(南史齊高帝紀斷四)
(方上下丨丨)齊禮(南史劉善明傳表陳宜明守宰賞罰立學校制丨丨開賓館以接鄰國又循吏傳序長吏之職號曰親人)
(至於道德丨丨移風易俗未有不由之矣新序公季成謂魏文侯曰田子方雖賢人然而非有土之君也君常與之丨丨假有賢於)
(子方者君又何以加之王融曲水詩序協律總章之司序倫正俗崇文成均之職道德丨丨)闕禮(齊書孔逷傳為尚書儀曹)
(郎屢箴丨丨多見信納上謂王儉曰孔逷眞所謂儀曹也)藩禮(北史隋煬帝紀詔高麗虧失丨丨將欲問罪遼左恢宣勝略徐)
(陵為陳武帝與北齊廣陵城主書幸停師旅已存盟信庶其小國永申丨丨)友禮(北史陸俟傳俟長子馥多智有父風出為)
(相州刺史為政清平州中有德宿老望素重者以丨丨待之)義禮(北史房景伯傳鄉里為之語曰有丨有丨房家兄弟易林)
(海隅遼右福禄所在柔嘉丨丨九夷何咎)風禮(北史韓顯宗傳今令伎作之家習士人丨丨則百年難成令士人兒童效伎作)
(容態則一朝可得)盛禮(北史高閭傳閭曰司馬相如臨終恨不封禪今雖江介不賓然中州地略以盡平豈可聖明之辰而)
(闕丨丨劉琨表不得陪列闕廷共觀丨丨劉孝綽謝為東宮奉經啟諸侯宋魯于焉觀則參陪丨丨莫匪國華邢邵廣平王碑同岐)
(山之嘉會陪岱宗之丨丨邢巨文詞雅麗策尊三德于清廟表三容于丨丨曾鞏賀眀堂禮畢大赦表秩丨丨于法官推大恩于率)
(土)詩禮(北史平鑒傳受學于徐遵明受丨丨于弘農楊文懿舊唐書王方慶傳父弘直冠屨丨丨畋獵史傳錢起詩夙仰敦)
(丨丨常聞偃甲兵王建送于丹詩丨丨不外學兄弟相攻研温庭筠書懷詩風華飄領袖丨丨拜衾𥜗李咸用送譚孝廉赴舉詩鼓)
(鼙聲裏尋丨丨戈戟林間入鎬京)兄禮(北史獨孤羅傳周武帝以羅功臣子徵拜楚安郡太守以疾去官歸京師諸弟見羅)
(少長貧賤每輕侮不以丨丨事之然性長者亦不與諸弟較競短長遼史耶律逹嚕傳達嚕神情秀徹聖宗子視之興宗待以丨丨)
(雖貴愈謙)引禮(北齊書杜弼傳弼為神武大行臺郎中時法曹卒子炎諮事云取署子炎讀署為樹神武怒其犯諱杖之弼曰)
(孔子言徵不稱在子炎可恕神武罵曰眼看人瞋乃復牽經丨丨叱令出去行十步許呼還子炎亦蒙恕宥陸游詩牽經丨丨人誰)
(聽是古非今也自憎)宿禮(舊唐書肅宗紀論或御殿曉宣時令或登壇丨丨貴神禮即宜然時何暇給)遍禮(舊唐書音)
(樂志山川丨丨官徵惟新)月禮(舊唐書音樂志丨丨已周雲和將變)書禮(舊唐書李祐傳李愬入蔡既擒吳元濟董重質)
(之家在蔡愬乃安䘏之仍使其子持丨丨以召重質韓愈送石處士序先生不告于妻子不謀于朋友冠帶出見客拜受丨丨于門)
(内)躬禮(舊唐書曹華傳華為沂海兖觀察使丨丨儒士習爼豆之容春秋釋奠于孔子廟立學講經儒冠四集又易林丨丨)
(履仁尚德止訟宗邑已安三伯無患)隋禮(唐書禮樂志唐初即用丨丨至太宗時中書令房玄齡祕書監魏徵等因丨之丨增)
(以天子上陵朝廟養老大射皇太子入學太常行陵等為吉禮六十一篇賓禮四篇軍禮二十篇嘉禮四十二篇凶禮十一篇是為)
(貞觀禮)直禮(唐書藝文志李洪澤丨丨一卷宋史藝文志何洵丨丨論一卷)雜禮(唐書藝文志吳商丨丨義十一卷戚)
(夀丨丨義問荅四卷文獻通考居家丨丨一卷司馬光撰)理禮(唐書藝文志何點丨丨儀注九卷)𩔖禮(唐書藝文志元)
(行冲丨丨義疏五十五卷陸質丨丨二十卷)唐禮(唐書藝文志柳逞丨丨纂要六卷)儀禮(唐書藝文志鄭玄注丨丨)
(十七卷王肅注丨丨十七卷袁凖注丨丨一卷賈公彦丨丨疏五十卷宋史藝文志陸佃丨丨義十七卷陳祥道注解丨丨三十二)
(卷周燔丨丨詳解十七卷李如圭丨丨集釋十七卷朱熹丨丨經傳通解二十三卷張淳丨丨識誤一卷黃幹續丨丨經傳通解二)
(十九卷又丨丨集傳集注十四卷元史世祖紀至元二年九月以將有事太廟取太樂工於東平預習丨丨孫逖賢良方正科策經)
(禮三百丨丨三千蕭貢漢歌已令陸賈說詩書更詔孫通制丨丨)黷禮(唐書太宗諸女傳城陽公主之婚帝使卜之請晝昏)
(則吉馬周諫曰婚合以夜思相親也卜所以决疑若丨丨慢先聖人所不用帝乃止鄭齊望歸胙判錫𩔖之美則多丨丨之嫌宜避)
推禮(唐書李勣傳勣拔黎陽倉高李輔杜正倫往客焉及平虎牢獲戴胄咸引見卧内丨丨之後皆為名臣世以勣知人)奬
禮(唐書權萬紀傳房玄齡王珪掌内外考萬紀劾其不乎帝以為不阿貴近繇是丨丨)睠禮(唐書武元衡傳憲宗知元衡堅)
(正有守故丨丨信任異他相)居禮(唐書孝友傳陳子昂復讐議聖人脩禮治内飭法防外使守法者不以禮廢刑丨丨者不)
(以法傷義)邀禮(唐書張果傳張果者晦鄉里世系往來汾晉間世傳數百歲人開元二十一年刺史韋濟以聞玄宗遣中書舍)
(人徐嶠齎璽書丨丨乃至東都舍集賢院肩輿入宫帝親問治道神仙事語祕不傳)醮禮(宋史樂志皇子冠樂章磬管將將丨)
(丨時舉跪觴祝辭以永燕譽)嚴禮(宋史樂志朝日歌天子四霽嘉壇聿崇肅祇丨丨登降有容)述禮(宋史藝文志陸)
(佃丨丨新說四卷)饋禮(宋史宗室子潚傳遷戶部郎中總領江淮軍馬錢糧諸司丨丨月以千緡悉歸之公帑)貢禮
(宋史王承美傳承美豐州人以功授本州團練使淳化二年冬來朝令歸所部椌子河汊自是諸蕃歲修丨丨頗效忠順)縟禮
(宋史李若水傳高球死故事天子當挂服舉哀若水言球以幸臣躐躋顯位敗壊軍政得全首領以沒尚當追削官秩示與衆棄而)
(有司循常習故欲加丨丨非所以靖公議也章再上乃止)如禮(宋史程戡傳徙瀛州契丹使過稱疾求著帽見戡使謂曰有疾)
(可毋相見見當丨丨使者語屈冠而見)眷禮(宋史富弼傳星文有變弼乞廣言路又請速改新法以觧倒懸之急帝雖不盡)
(用而丨丨不衰)案禮(宋史馮元傳執親喪自括髮至祥練皆丨丨變服不為世俗齋薦論衡守古循志丨丨修義輙為將相所)
(不任文吏所毗戲)異禮(宋史吕公著傳詔建第東府之南啟北扉以便執政會議凡三省樞密院之職皆得總理間日一朝)
(因至都堂其出不以時蓋丨丨也管子鄉殊俗國丨丨則民不流矣石林詩話蘇明允來京師既為歐陽文忠公所知韓忠獻諸公)
(皆待以上客常遇忠獻置酒私第惟文忠與一二執政而明允乃以布衣參其間都人以為丨丨李頻送友入蜀詩何人不丨丨上)
(客自懷才張蠙雲朔逢山友詩將軍雖丨丨難便脫麻衣)舞禮(宋史范鎮傳葬温成后太常議禮前謂之園後謂之陵宰相劉)
(沆前為監護使後為園陵使鎮曰嘗聞法吏舞法矣未聞禮官丨丨也請詰前後議禮異同狀)受禮(宋史曲端傳張浚宣撫川)
(陜以端在陜西屢與敵角欲仗其威聲承制築壇拜端為威武大將軍宣州觀察使宣撫處置司都統制知渭州端登壇丨丨軍士)
(歡聲如雷吕氏春秋萇弘謂劉康公曰夫祈福于三塗而丨丨于天子此所謂柔嘉之事也)索禮(宋史李彌遜傳秦檜專國)
(贊帝决策通和金國遣烏凌噶薩茂入界丨丨甚悖軍民皆不平彌遜請對言金使之請和欲行君臣之禮有大不可帝以為然詔)
(廷臣大議)較禮(宋史陳亮傳亮嘗曰研窮義理之精微辨析古今之同異原心於杪忽丨丨於分寸則于諸儒誠有愧焉至于)
(堂堂之陣正正之旗推倒一世之智勇開拓萬古之心胷自謂差有一日之長)坐禮(金史圖克坦克寧傳章宗詔克寧朝朔望朝)
(曰設坐殿上克寧涕泣謝曰憐憫老臣幸免常朝豈敢當丨丨其後每朝必為克寧設坐克寧侍立益敬)違禮(金史高琪傳詔)
(封吳曦為蜀國王高琪為封冊使詔戒諭曰如或随去奉職有丨丨生事卿與喬宇體察以聞)祠禮(山海經凡䧿山之首自招)
(搖之山以至箕尾之山凡十山二千九百五十里其神狀皆鳥身而龍首其丨之丨毛用一璋玉瘞一璧稻米白菅為席)章禮
(管子身行仁義服忠用信則王審謀丨丨𨕖士利械則霸)八禮(管子上下有義貴賤有分長幼有等貧富有度凡此丨者丨之)
(經也又聖王飭此丨丨以導其民)體禮(管子遠者以禮近者以體丨丨者所以取天下遠近者所以殊天下之際)極禮
(荀子故曰文久而息節族久而絶守法數之有司丨丨而禠注文禮文節制度言禮文久則制度滅息宗族久則廢禠解也有司世)
(世相承守禮之法數至于極久亦下脫也言此以喻久遠難詳不如随時興治)法禮(荀子然而不丨丨不足禮謂之無方之民)
(丨丨足禮謂之有方之士注足謂無闕失)足禮(見上)從禮(荀子後王之成名刑名從商爵名從周文名丨丨)殄禮
(荀子聘禮志曰幣厚則傷德財侈則丨丨禮云禮云玉帛云乎哉)兼禮(韓非子夫是墨子之儉將非孔子之侈也是孔子之)
(孝將非墨子之戾也今孝戾侈儉俱在儒墨而上丨丨之)多禮(揚子劍客論曰劍可以愛身曰狴犴使人丨丨乎注若使擊劍)
(可衛身則囹圄之牢有三木之威囚者多恭豈使人丨丨乎)降禮(韓詩外傳君人者丨丨尊賢而王重法愛民而霸世說王)
(丞相名位隆重百僚欲為丨丨馮太常以問顔光禄顔曰王公雖重禮無偏敬丨丨之言或是諸君事宜鄙人老矣不識時務張華)
(晉宗親會歌丨丨崇親戚旁施協族姻袁曜釋奠詩卑躬下問丨丨師臣庾信宇文顯和墓誌黃公衡之决事魏后是以傾心潘承)
(明之忠壯吳王為之丨丨蘇軾賀韓丞相啟始緩獄以裕民終措刑而丨丨)畏禮(韓詩外傳齊景公縱酒醉而解衣冠鼓琴)
(以自樂駕車以迎晏子晏子聞之朝服而至景公曰今者寡人此樂願與大夫同之晏子曰君言過矣自齊國五尺以上力皆能勝)
(嬰與君所以不敢者丨丨也)滋禮(淮南子繁文丨丨以弇其質厚葬久喪以亶其家含珠鱗施綸組以貧其財深鑿高壟以)
(盡其力)故禮(淮南子申子者韓昭釐之佐韓晉别國也地墽民險而介于大國之間晉國之丨丨未滅韓國之新法重出先)
(君之令未收後君之令又下新故相反前後相謬百官背亂不知所用故刑名之書生焉)及禮(文中子饗食之禮無加物焉曰)
(丨丨可矣)武禮(汲冡周書丨丨右還順天以利兵注天右還也)純禮(汲冢周書王其祀德丨丨明允無二)惠禮(汲冡)
(周書愍民丨丨曰文注以禮安人)光禮(易林丨丨春成陳項雞鳴三輔黃圖長安北門對武庫王莽更名曰丨丨門顯樂亭)
造禮(易林齊魯永國仁聖輔德丨丨雅言定公以安)惡禮(新序晏子曰君若好禮左右有禮者至無禮者去君若丨丨亦)
(將如之)遵禮(論衡丨丨蹈䋲修身守節在下不汲汲故有沉滯之留唐太宗詠續漢志詩觀儀不失序丨丨方由事劉璀張)
(侯下綱判六藝崇射五善丨丨)沈禮(水經注春秋說題辭曰河以道坤出天苞洛以流川吐地符王者丨丨焉)遙禮(洛陽)
(伽藍記比丘曇謨最善于禪學天竺國胡沙門菩提流支見而禮之流支讀曇謨最大乘義章每彈指贊歎唱言微妙即為胡書傳)
(于西域西域沙門常東向丨丨之)作禮(酉陽雜俎菩提樹出摩伽陀國在摩訶菩提寺樹高四百尺已下有銀塔周㢠廻繞之)
(彼國人四時常焚香散花繞樹丨丨梁簡文帝六根懺文懺悔已意誠心丨丨蘇頲利州北佛龕詩蜀守經塗處巴人丨丨朝崔顥)
(贈懷一上人詩丨丨懺前惡潔誠期後因岑參登千福寺多寳塔詩丨丨覩靈境焚香方證疑顧况游青龍寺詩曠然蓮花臺丨丨)
(月光面)編禮(文獻通考丨丨皇朝吕大臨編三卷以士喪禮為本取三禮附之)侵禮(難蜀父老内之則犯義丨丨于)
(邊境東都賦游俠踰侈犯義丨丨)昭禮(張衡週天大象賦座旗肅穆以丨丨司怪幽求而𤼵冥)配禮(蔡邕朱公叔諡)
(議自王公以降至于列國大夫皆用丨丨傳於無窮)勤禮(蔡邕太傅胡公碑公乃布愷悌宣柔嘉通神化導靈和是以君子丨)
(丨小人知耻陸雲啟朝夕師傅夙夜丨丨干寳晉紀總論君子丨丨小人盡力)嶽禮(崔駰東廵頌唯斯丨丨久而不修此神人)
(之所慶幸海内之所想思)讓禮(曹操丨丨令里諺曰丨丨一寸得禮一尺斯合經之要矣)損禮(曹植論奢不過制儉不丨)
(丨)儲禮(曹植樂府丨丨如江海積善若陵山)軌禮(應璩薦和模牋履仁蹈義動循丨丨)心禮(袁宏三國名臣贊臨)
(危致命盡其丨丨)度禮(陸雲諫吳王起觀疏後世直臣必將信威明法考制丨丨愚以此觀有必毁之理苟此物不可終然)
(誠不如不為使其無毁也)御禮(陸雲吳丞相陸公誄體人長物丨丨熙國司空圖詩丨丨徵竒策人心注盛時)定禮(陶氏)
(家傳陶覆之為丞凡宗廟疑議多所决定時人為之語曰丨丨决疑問陶覆之庾信陸太保碑文春官丨丨夏官治兵)冒禮
(陶潛閒情賦欲自往以結誓懼丨丨之為諐)謙禮(鮑照謝恩疏書稱天秩有禮易載神福在謙臣之丨丨理謝福秩卿銜俯)
(愧行歎坐戚)世禮(鮑照表臣自惟孤賤盗竊榮級闇澀大誼猖狂丨丨)選禮(殷淡宋章廟樂舞歌先期丨丨肅若有承)
創禮(袁淑議奠山沉河丨丨輯策)虛禮(顔延之陶徵士誄世霸丨丨州壤推風)洪禮(顔延之謝子竣封建城侯)
(表生邀丨丨身茂盛世闔宗革聽盡室改觀)待禮(謝莊上封禪儀注奏校書之列仰筆以飾辭濟代之藩獻邑以丨丨)集
禮(謝莊上封禪儀注奏太祖文皇帝以啟遘泰運景望震凝采樂調風丨丨宣度祖宗相映軌跡重暉)輟禮(王儉禇淵碑文)
(昔柳莊疾棘衛君當祭而丨丨晏嬰既往齊君趨車而行哭)男禮(張融與從叔永書榛栗棗脩女贄既長束帛禽鳥丨丨已)
(備)外禮(謝朓齊明帝册文左賢右戚内樂丨丨)詔禮(謝超宗齊北郊樂歌丨丨崇營敬饗元畤)肅禮(謝超宗齊)
(南郊樂章肆序輟度丨丨停文)國禮(謝超宗齊南郊樂章大孝昭丨丨融沈約封授臨川等五王詔丨丨家情瞻寄隆重張說)
(贈丹州刺史先府君碑王澤漏乎泉壤丨丨崇乎宗廟)恭禮(謝超宗齊太廟樂歌肇祀嚴靈丨丨尊國)肆禮(謝超宗齊)
(太廟樂歌丨丨佇夜綿樂望晨)升禮(謝超宗齊太廟樂歌鬱祼丨丨鋗金登聲)薦禮(梁簡文帝南郊頌序㢠廻輿降蹕丨丨)
(帝儀)墜禮(梁簡文帝南郊頌序流樂復雅遠符雲韶之世丨丨還章非因忠信之薄張九齡左丞相張說墓誌缺文必補丨丨)
(咸甄張廵西陸朝覿判對薦必及時政無丨丨)命禮(梁簡文帝請賀琛奉𫐠毛詩義表叶星辰而建詩觀斗儀而丨丨)撰
禮(梁簡文帝徵君何子晳墓誌永明中王文憲儉受詔丨丨未竟而卒屬在司徒文宣王王以讓先生因廣加刊緝)人禮
(沈約緘雅丨丨盛神途敞)緝禮(劉潛為江僕射薦士表陛下丨丨裁樂化俗移風當扆思治分宵夢相枯岸之珠既掵潤山之)
(玉已薦)司禮(丘遲九日侍晏樂游苑詩朱明已謝蓐收丨丨爰理秋祓備揚旌棨王維暮春諸公於逍遥谷讌集序合是四)
(美同乎一時廢而不書罪在丨丨崔立之南至郊壇書雲物賦宗伯丨丨保章辨雲榮光燭於九野佳氣覆於六軍)别禮(任昉)
(上蕭太傅固辭奪禮啟奠酹不親如在安寄晨暮寂寥閴若無主所守既無丨丨窮咽豈及多喻)奪禮(見上)獻禮(江淹)
(蕭太傅東耕祝文呈典緇耦丨丨翠壇)延禮(江淹書太宗皇帝惟岳降聖重耀函夏丨丨璧臺訪道衢室)示禮(温子)
(昇常山公主碑停輪表信闔門丨丨)罄禮(魏收祭刺史陰道方碑孝為行本忠實身荃既言斯立丨丨窮傳)蹈禮(魏收)
(加齊王九錫文踐律丨丨軌物蒼生薛登論薦舉疏昔冀缺以丨丨昇朝則晉人知禮文翁以儒術化俗則蜀土崇儒蘇轍私試進)
(士策問士之閒居無故不去琴瑟行則有佩玉之音登車則有和鸞之節身丨于丨而耳屬于樂如此而後邪辟不至)壞禮
(沈炯太極殿序主上未明求衣日旰忘食隳樂丨丨造次留神漢陛秦除莫不葺復)恒禮(徐陵為貞陽侯重與王太尉書斯實)
(百世之隆恩寧曰循常之丨丨)絶禮(徐陵梁禪陳詔復張崩樂重興丨丨)民禮(庾信周大將軍柳遐墓誌輕車西昌侯作)
(藩襄漢君時年十二以丨丨修謁進止端詳神情雅正侯目送之不輟)掌禮(牛弘詩司儀三揖盛丨丨九賓虔)兩禮
(滕王逌庾信集序若乃德聖丨丨韓魯四詩九流七略之文萬卷百家之說名山海上金匱玉版之書魯壁魏墳縹帙緗囊之記莫)
(不窮其枝葉誦其篇簡)陳禮(唐文宗暮春喜雨詩薦幣虚丨丨動天實精思)禋禮(許敬宗勸封禪表天道會昌靈命係)
(于元后帝圖昭格丨丨歸于昊穹)夏禮(陳子昂奉和皇帝上禮詩卑宫昭丨丨尊老睦堯親)岐禮(張說温泉湯應制詩)
(周狩聞丨丨秦都辨鳳名)柔禮(張說祭和静縣主文肅肅丨丨如風是暢峩峩女師如月斯望)顧禮(張說韋嗣立墓誌事)
(親養志而能争居喪過哀而丨丨)秋禮(徐彦伯中宗孝和皇帝册文春誦夏絃冬詩丨丨又高駢贈洞庭趙先生詩角冠丨)
(丨一壇星)冬禮(楊炯遂州長江縣孔子廟堂碑丨丨春詩之化再造雙川淹中稷下之風一匡二蜀)責禮(李華京兆府員)
(外參軍壁記洎有晉將殄于全吳石苞丨丨于孫楚由是府朝致敬稍用下寮)服禮(杜甫贈汝陽王詩丨丨求毫髮惟忠忘寢)
(興)煩禮(王維送綦母潜詩適意輕微禄遇人削丨丨)就禮(張九齡許州刺史趙公墓誌銘有子曰令言次曰令則泣)
(血加人抑情丨丨)䙝禮(楊䕫湖州錄事參軍新廳記列衙者亂其次授事者喪其局交臂駢足丨丨虧敬)和禮(獨孤)
(及獨孤大理嶼墓誌丨丨正家敦睦姻族自疎及親必慈必愛)肄禮(獨孤及福州都督府新學碑每歲二月上丁習舞釋菜先)
(三日公齋戒丨丨命博士率胄子修祝嘏陳祭典)曠禮(獨孤及撫州南城縣客館新亭記每將之迎之則自郊勞至于致飲)
(無丨丨無違物)渥禮(權德輿太宗飛白書荅詔記嘉其忠故以誠詞丨其丨故以手翰)辟禮(權德輿送李十二弟侍御)
(赴成都序相國臨淮公觀風俗于井絡之下丨丨所及皆雋人賢士)謝禮(戴叔倫李大夫見贈因之有呈詩丨丨誠難荅裁詩)
(豈易酬)贊禮(柳宗元監察使壁記奉奠之士丨丨之童樂工舞師洎執役而衛者咸引數其實貢奎送師道姪赴太常奉禮)
(詩四月含桃喜薦新紫衣丨丨屬芳辰)疵禮(柳宗元秘書少監陳公行狀為博士舉丨丨修墜典合于大中者衆焉)僧
禮(孟郊維摩詰贊在酒不飲在色不滛非獨丨丨亦使儒欽)内禮(徐堅論刑獄表上天之道先春而後秋聖人制法外刑而)
(丨丨)舅禮(元稹詩昔公令子尚貴主公執丨丨婦執笄)酺禮(元稹詩佳節修丨丨非時晏侍臣)弛禮(白居易刑)
(禮道策是以衰亂之代則丨丨而張刑而平定之時則省刑而弘禮清淨之日則殺禮而任道)弘禮(見上)呂禮(白居易修)
(耒耜表稽諸丨丨修耒雖在於季冬訓此豳人于耜未乖於正月)援禮(白居易高郢請致仕第二表批荅丨丨引年遺榮致)
(政)廵禮(張籍詩丨丨常過晉殿中鄭巢詩丨丨知難盡幽人見亦稀)尋禮(王建贈太清盧道士詩想向諸山丨丨遍)
(却廻還守老君前高啟贈演師詩石橋丨丨罷歸住白雲層)冊禮(朱慶餘詩蕃庭過丨丨)植禮(柳識新修四皓廟記)
(夫聖人作則必建皇極叙&KR0595;倫丨丨為防坦順為路使尊有定位下無覦心)屑禮(郭訥柳公神道碑公循道執一體正無貳)
(不以怙寵而倨貴不以苟榮而丨丨)釋禮(陸贄策問九流得失之論歷代興亡之由王鄭丨丨之異同公穀傳經之優劣必精)
(心考究用沃虚懷)慢禮(李子卿國公嘉禮判丨丨自宜抵罪闕事於何逃責)錫禮(黃滔和翁文尭員外詩駟馬寳車行)
(丨丨金章紫綬帶天香)昧禮(文苑英華蕃客求魚判駒支丨丨信未習於華風里革當朝返有迷于夏濫)瞻禮(曹唐)
(詩何年話尊宿丨丨此堂中翁卷黃蘗詩將行更丨丨十二祖師身)褒禮(宋祁馮侍講行狀公由孤生挾儒術進出入十餘年)
(鋗玉華緌與諸儒獻歌頌數得進見兩宫所以丨丨賜予尤渥便蕃光明為時宗國噐當世休之)襲禮(范仲淹明堂賦五帝)
(非沿樂而興三王豈丨丨而至)野禮(石介漢論齪齪進夫當時之近務王霸之猥略貴乎易行孜孜舉夫近古之丨丨亡秦之)
(雜儀求夫疾效)俗禮(文同詩酌泉煮蔬共家饌敢用丨丨費烹殺)彰禮(趙師民勸講箴帝度其身郁郁乎文丨丨施樂)
(以副皇墳)記禮(曾鞏詩從軍王粲筆丨丨后倉篇)夜禮(秦觀泊吳興觀音院詩緒風傳晝焚壁月窺丨丨)泛禮
(陸游窮居戲詠寒温雖丨丨猶辱問何如)視禮(趙秉文謁北嶽詩奠方荒冀宅丨丨配天孫)欽禮(五燈會元北宗神秀)
(禪師住江陵當陽山唐武后聞之召至都下於内道場供養特加丨丨)趙禮(後漢書趙孝傳孝弟禮為餓賊所得孝聞之即)
(自縛詣賊曰禮久餓羸瘦不如孝肥飽賊大驚並放之孝遷長樂衛尉復徵弟禮為御史中丞禮亦恭謙行已𩔖於孝帝嘉其兄弟)
(篤行詔禮十日一就衛尉府大官送供具令共相對盡歡)
三驅禮(易王用三驅失前禽疏凡丨丨之丨禽向已者則舍之背已者則射之是失於前禽也漢書五行志田狩有三驅之)
(制注師古曰謂田獵三驅也丨丨之丨一為乾豆二為賓客三為充君之庖也)如岱禮(書五月南廵守至于南岳丨丨丨傳)
(南岳衡山疏東岳禮畢即向衡山柴望以下一丨丨宗之丨)如西禮(書十有一月朔廵守至于北岳丨丨丨傳北岳恒山)
(疏北廵守至于北岳之下一丨丨岳之丨)不待禮(詩序東門之墠刺亂也男女有丨丨丨而相奔者也)不得禮(詩序)
(汾沮洳刺儉也其君儉以能勤刺丨丨丨也)削瓜禮(禮記為天子削瓜者副之巾以絺疏此為人君丨丨丨也)習於
禮(禮記孔子曰延陵季子吳之丨丨丨者也)謹於禮(禮記禹湯文武成王周公由此其選也此六君子者未有不丨丨丨)
(者也)深於禮(禮記恭儉莊敬而不煩則丨丨丨者也)成人禮(禮記奠摯於君遂以摯見於卿大夫鄉先生以成人)
(見也成人之者將擇丨丨丨焉也韓愈贈張童子序少之時人惟童子之異及其長也將責丨丨之丨焉丨丨之丨非盡於童子所)
(能而已也)比於禮(禮記諸侯歲獻貢士於天子天子試之於射宫其容體丨丨丨其節比於樂而中多者得與於祭)一
獻禮(禮記丨丨之丨不足以大饗大饗之禮不足以大旅)義近禮(禮記仁近于樂丨丨于丨)朝覲禮(禮記丨丨)
(之丨所以明君臣之義也聘問之禮所以使諸侯相尊敬也喪祭之禮所以明臣子之恩也鄉飲酒之禮所以明長幼之序也婚姻)
(之禮所以明男女之别也曹植請赴元正表欣豫百官之美想見丨丨之丨耳存九成目想率舞羅隱詩三按駕前丨丨丨一函江)
(表戰征功)不中禮(禮記敬而丨丨丨謂之野恭而丨丨丨謂之給勇而丨丨丨謂之逆)嘗禘禮(禮記郊社之義所以)
(仁鬼神也丨丨之丨所以仁昭穆也饋奠之禮所以仁死喪也射御之禮所以仁鄉黨也食饗之禮所以仁賓客也)食饗禮
(見上高允疏古者祭必立尸序其昭穆使亡者有憑致丨丨之丨)大師禮(周禮大宗伯之職以軍禮同邦國丨丨之丨用)
(衆也大均之禮恤衆也大田之禮簡衆也大役之禮任衆也大封之禮合衆也)鄉射禮(周禮鄉大夫之職三年則大比退而)
(以丨丨之丨五物詢衆庶儀禮丨丨丨注州長春秋以禮會民而射于州序之禮於五禮属嘉禮後漢書鮑永傳永為魯郡太守别)
(將彭豐等稱將軍不肯下乃會人衆脩丨丨之丨請豐等共會觀視欲因此禽之豐等亦欲圖永覺之手格殺豐等帝嘉其略封為)
(關内侯晉書索襲傳敦煌太守陰澹欲行丨丨之丨請襲為三老南史蔡興宗傳三吳舊有丨丨丨久不復脩興宗行之禮儀甚整)
巫降禮(周禮司巫凡喪事掌丨丨之丨注降下也巫下神之禮)大閱禮(周禮司常凡祭祀各建其旗會同賓客亦)
(如之注皆建其大常疏知皆建其大常者此丨丨丨王建大常即知廵守兵車之會皆建大常也)擯相禮(周禮司儀掌九)
(儀之賓客丨丨之丨以詔儀容辭令揖讓之節注出接賓曰擯入贊禮曰相)納采禮(儀禮士昏禮下達納采用雁注達通)
(達也將欲與彼合昏必先使媒氏下通其言女氏許之乃後使人丨其丨擇之丨)納吉禮(儀禮士昏禮丨丨用雁如納采)
(丨注歸卜於廟得吉兆復使使者往告昏姻之事於是定)納徵禮(儀禮士昏禮丨丨玄纁東帛儷皮如納吉丨注徵成也使)
(使者納幣以成昏禮)請期禮(儀禮士昏禮丨丨用雁主人辭賓許告期如納徵丨)取女禮(儀禮士昏禮舅姑入于室)
(婦盥饋特豚合升側載無魚腊無稷竝南上其他如丨丨丨)如初禮(儀禮士昏禮賓執雁請問名主人許賓入授丨丨丨)
大侯禮(儀禮大射儀司馬師受虚爵洗獻隸僕人與巾車獲者皆如丨丨之丨)還玉禮(儀禮䀻禮上介出請賓迎)
(大夫還璋如初入禮玉束帛乘皮皆如丨丨丨)受幣禮(儀禮聘禮上介朝服三介問下大夫下大夫如卿丨丨之丨其面如)
(賓面於卿之禮又大夫若不見君使大夫各以其爵為之受如主人丨丨丨不拜)饋食禮(儀禮特牲丨丨丨第十五鄭目)
(錄特牲丨丨之丨謂諸侯之士祭祖禰非天子之士而於五禮属吉禮又少牢丨丨丨第十六鄭目錄諸侯之卿大夫祭其祖禰於)
(廟之禮羊豕曰少牢於五禮屬吉禮)獻捷禮(春秋齊侯來獻戎捷注獻奉上之辭齊侯以丨丨丨來故書以示過)賓有
禮(左傳周諺有之曰山有木工則度之丨丨丨主則擇之)飲至禮(左傳夏伐鄭秋公至自伐鄭以丨丨之丨也)上
卿禮(左傳齊侯使管夷吾平戎於王王以丨丨之丨饗管仲管仲辭曰臣賤有司也有天子之二守國高在若節春秋來承王)
(命何以禮焉陪臣敢辭受下卿之禮而還)用平禮(左傳鄭伯傅王丨丨丨也注以周平王享晉文侯仇之禮享晉侯)人
子禮(戰國策法章變姓名為莒太史家庸夫太史敫女竒法章之狀貌憐而常竊衣食之與私焉法章為襄王以太史氏女為)
(王后太史敫終身不覩君王后君王后賢不以不覩之故失丨丨之丨也)幾於禮(史記樂書不知聲者不可與言音不知音)
(者不可與言樂知樂則丨丨丨矣)九賓禮(史記廉頗藺相如傳相如謂秦王曰和氏璧天下所共傳寳也趙王送璧時齊)
(戒五日今大王亦宜齊戒五日設九賓於廷臣乃敢上璧秦王齊五日後乃設丨丨丨於廷引趙使者藺相如孫逖授武三思鴻臚)
(卿制度材而用舉𩔖而遷宜增三揖之榮俾正丨丨之丨)不為禮(史記申屠嘉傳嘉為檄召鄧通詣丞相府不來且斬通通)
(至丞相府免冠徒跣頓首謝嘉坐自如故丨丨丨又汲黯傳當是時太后弟武安侯蚡為丞相中二千石來拜謁蚡丨丨丨然黯見)
(蚡未嘗拜嘗揖之後漢書馬援傳援嘗有疾梁松來候之獨拜牀下援不荅松去後諸子問曰梁伯孫帝婿貴重朝廷公卿以下莫)
(不憚之大人奈何獨丨丨丨援曰我乃松父友也雖貴何得失其序乎鄭嵎津陽門詩主翁移客挑華燈䨇肩𨼆膝烏帽欹笑云駘)
(老丨丨丨飄蕭雪鬢䨇垂頤)使行禮(史記叔孫通傳遂與所徵三十人及上左右為學者與其弟子百餘人為綿蕞野外)
(習之月餘曰上可試觀上既觀丨丨丨曰吾能為此)賓客禮(史記叔孫通傳大行設九賓臚句傳注韋昭云大行掌丨丨之)
(丨今謂之鴻臚也荀悅三游論簡父兄之尊而崇丨丨之丨薄骨肉之恩而篤朋友之愛)大夫禮(史記滑稽傳楚莊王有所)
(愛馬病肥死欲以棺槨丨丨丨葬之優孟曰馬者王之所愛也以楚國堂堂之大何求不得而以丨丨丨葬之薄)飲酒禮
(漢書成帝紀博士行丨丨丨李頎崔五宅送劉跋詩鄉中丨丨丨客裏行路難)享獻禮(漢書五行志飲食有丨丨之丨)家
人禮(漢書齊悼惠王傳孝惠二年入朝帝與齊王燕飲太后前置齊王上坐如丨丨丨晉書姚興載記興謙恭孝友見叔父緒)
(及碩德如丨丨之丨整服傾悚言則稱字南史宋武帝紀諸子旦問起居入閤脫公服止著裙帽如丨丨之丨焉北史魏文帝紀宴)
(四廟子孫於宣文堂帝親與之齒行丨丨丨舊唐書中宗紀詔曰朕臨兹寳極位在崇高負扆當陽雖受宗枝之敬退朝私謁仍用)
(丨丨之丨薛廷珪冊益昌公主文夙興夜寐無忘女史之箴下氣怡聲勉習丨丨之丨范成大東宫夀詩鈞天歲歲丨丨丨長對瑶)
(階苐四蓂)庭燎禮(漢書王褒傳齊桓設丨丨之丨故有匡合之功)人臣禮(漢書嚴延年傳大將軍霍光廢昌邑王尊)
(立宣帝宣帝初即位延年劾奏光擅廢立亡丨丨丨不道奏雖寢然朝廷肅焉敬憚延年)養老禮(後漢書明帝紀幸辟雍初)
(行丨丨丨北史魏文帝紀二十年春二月景午詔畿内七十以上暮春赴京師將行丨丨丨)三朝禮(後漢書明帝紀詔曰)
(光武皇帝建丨丨之丨而未及臨饗注丨丨之丨謂中元元年初起明堂辟雍靈臺也)大射禮(後漢書禮儀志明帝永平)
(二年三月上始率羣臣躬養三老五更於辟雍行丨丨之丨)貙劉禮(後漢書禮儀志丨丨之丨祠先虞)登封禮
(後漢書祭祀志丨丨之丨告功皇天垂後無窮以為萬民也)進退禮(後漢書竇融傳論嘗獨詳味此子之風度雖經國之)
(術無足多談而丨丨之丨良可言矣)大侵禮(後漢書樊凖傳遷御史中丞連年水旱菑異郡國多被飢困凖上疏曰春秋穀)
(梁傳曰五榖不登謂之大侵丨丨之丨百官備而不制羣神禱而不祠由是言之調和陰陽實在儉節)相國禮(後漢書陳)
(元傳江馮上言宜令司隸校尉督察三公事下三府元上疏曰武王以太公為師齊桓以夷吾為仲父孔子曰百官總已聽於冢宰)
(近則高帝優丨丨之丨太宗假宰輔之權不聞其崇刺舉務督察也)几杖禮(後漢書郭伋傳伋前任并州素結恩德及後入)
(界所過問民疾苦聘求耆德雄俊設丨丨之丨朝夕與參政事)候問禮(後漢書魯丕傳性沈深好學孳孳不倦杜絶交游不)
(荅丨丨之丨士友嘗以此短之而丕欣然自得遂兼五經為當世名儒)養賢禮(後漢書郎顗傳顗上言薦黃瓊曰臣伏見)
(光禄大夫黃瓊被褐懷寳含味經籍入朝日淺謀謨未就天下莫不嘉朝廷有此良人而復怪其不時還任陛下宜加隆崇之恩極)
(丨丨之丨徵反京師以慰天下)上賓禮(後漢書張步傳漢兵之起步聚衆數千拓地寖廣兵甲日盛王閎詣步相見步離席)
(跽謝陳樂獻酒待以丨丨之丨)杪小禮(後漢書馮衍傳衍不得志退而作賦又自論曰常務道德之實而不求當世之名闊)
(略丨丨之丨蕩佚人間之事正身直行恬然肆志)慶氏禮(後漢書曹褒傳褒字叔通父充持丨丨丨建武中為博士注沛)
(人慶普字孝公為東平太傅受禮于后倉號丨丨丨)玄纁禮(後漢書韓康傳康字伯休遁入霸陵山中博士公車連徵不至)
(桓帝乃備丨丨之丨以安車聘之)子孫禮(魏志孔融傳注高密鄭玄稱之鄭公執丨丨丨北史高昂傳神武使世子澄以)
(丨丨丨見之昂乃與俱來)賻贈禮(蜀志先主傳注備聞曹公薨遣掾韓冉奉書并致丨丨之丨)師友禮(吳志張昭)
(傳注吳書曰策得昭甚悅待以丨丨之丨)尊卑禮(吳志顧譚傳疏臣聞有國家者必眀嫡庶之端異丨丨之丨)交友
禮(吳志虞翻傳翻既歸策復命為功曹待以丨丨之丨身詣翻第)布衣禮(吳志孫登傳登待接寮属略用丨丨之丨與諸)
(葛恪張休顧譚等或同輿而載或共帳而寢舊唐書韓王元嘉傳與其弟靈䕫甚相友愛兄弟集見如丨丨之丨後秦錄姚顯為縣)
(令十餘年機務之暇賓客如雲謙虛傳受待士以丨丨之丨)正會禮(晉書禮志漢儀有丨丨丨正旦夜漏未盡七刻鐘鳴)
(受賀公侯以下執贄來庭二千石以上升殿稱萬歲然後作樂宴饗)造舟禮(晉書后妃傳序哲王垂憲尤重丨丨之丨詩人)
(立言先奬葛覃之訓)甥舅禮(晉書郄超傳王獻之兄弟自超未亡見愔常躡履問訊甚脩丨丨之丨及超死見愔慢怠展而)
(候之命席便遷延辭避愔每慨然曰使嘉賓不死鼠子敢爾耶杜甫對雨詩西戎丨丨丨未敢背恩私)朝廷禮(晉書謝奕)
(傳奕每飲酒無復丨丨丨常逼桓温飲温走南康主門避之)羔鴈禮(晉書吳逵傳太守張崇義之以丨丨之丨禮焉)賝
貢禮(晉書四夷傳序惠王失德中宗遷播朝化所覃江外而已丨丨之丨於兹殆絶)跪拜禮(晉書東夷傳馬韓居山海)
(之間無城郭凡有小國五十六所大者萬戶小者數千家各有渠帥俗少綱紀無丨丨之丨)九牢禮(晉書石勒載記勒母)
(王氏死潛窆山谷莫詳其所既而備丨丨之丨虚葬于襄國城南)舊交禮(晉書慕容超載記使韓範聘于姚興興曰吾久)
(不見賈生自謂過之今不及矣于是為範設丨丨之丨)𧖟宫禮(晉書華嶠傳置都水官修丨丨之丨)師資禮(晉書)
(張華傳陸機兄弟志氣高奕自以吳之名家初入洛不推中國人士見華一面如舊欽華德範如丨丨之丨宣和書譜謝安世為秣)
(陵人官至太保方時王謝兩族各以文采相高而安於謝族尤主斯文盟會居伯仲羣從間若丨丨丨)蔵冰禮(南史宋孝)
(武帝紀五月丙戌置凌室于覆舟山修丨丨之丨)九命禮(南史袁湛傳武帝北伐湛兼太尉與兼司空尚書范泰奉丨丨)
(丨拜授武帝)下官禮(南史徐廣傳會稽王世子元顯錄尚書欲使百僚致敬臺内使廣立議由是内外並執丨丨丨)百
姓禮(南史劉凝之傳臨川王義敬衡陽王義季鎮江陵竝遣使存問凝之荅書曰頓首稱僕不為丨丨丨人或譏焉凝之曰昔)
(老萊向楚王稱僕嚴陵亦抗禮光武未聞巢許稱臣堯舜北史柳遐傳梁西昌侯藻鎮雍州遐時年十二以丨丨丨修謁風儀端肅)
(進止詳雅藻羡之)禘祫禮(北史魏孝文帝紀乙巳親定丨丨丨)大司禮(北史盧辯傳保定四年改宗伯為納言禮)
(部為司宗丨丨丨為禮部大司樂為樂部)鄭氏禮(北史李孝伯傳父曾少以丨丨丨左氏春秋教授為業)釋奠禮
(北史邢昕傳武帝行丨丨丨昕與校書郎裴伯茂等俱為錄義高允郡國建學表永嘉以來舊章殄滅鄉閭蕪沒雅頌之聲京邑杜)
(絶丨丨之丨)何須禮(北史齊高陽康穆王湜傳其妃父護軍長史張晏之嘗要道拜湜湜不禮焉帝問其故對曰無官職)
(漢丨丨丨帝於是擢拜晏之為徐州刺史)婚嫁禮(北史新羅國傳丨丨丨唯酒食而已輕重随貧富)昇平禮(舊唐)
(書肅宗紀論殘妖未殄宜先恢復之謀餘燼纔收何暇丨丨之丨謝朓為明帝讓封宣城公表灑酒望屬車之塵整笏待丨丨之丨)
宰相禮(舊唐書李愬傳愬入蔡州吳元濟就擒翌日裴度至愬具櫜鞬候度馬首度將避之愬曰此方不識上下等威之分)
(久矣請公因以示之度以丨丨丨受愬迎謁衆皆聳觀)㳂革禮(舊唐書殷侑傳貞元末以五經登第精於歷代丨丨丨)
藩臣禮(舊唐書高昌國傳貞觀十三年太宗謂其使曰高昌數年來朝貢脫略無丨丨丨國中署置官號凖我百僚稱臣於)
(人豈得如此)大戴禮(唐書藝文志丨丨德丨記十三卷文獻通考丨丨丨十三卷漢戴德纂亦河間王所獻百三十一篇)
(劉向校定又得明堂陰陽記三十三篇德刪其繁重為八十五篇今書止四十篇皇甫冉詩還將丨丨丨方外授諸生)小戴
禮(唐書藝文志丨丨聖丨記二十卷王肅注丨丨丨記三十卷李軌丨丨丨記音二卷高士傳申屠蟠治京氏易嚴氏春秋丨丨)
(丨三業先通因博貫五經兼明圖緯)開元禮(唐書藝文志開元中通事舍人王嵓請改禮記附唐制度張說請修貞觀永徽)
(五禮為丨丨丨命賈登張烜施敬本李銳王仲丘陸善經洪孝昌撰緝蕭嵩總之宋史藝文志蕭嵩唐丨丨丨一百五十卷韋彤丨)
(丨丨義釋二十卷崇文總目蕭嵩既定丨丨丨又以禮家名物繁夥更取歷代㳂革随文釋義與禮並行)家祭禮(唐書藝文)
(志孟詵丨丨丨一卷文獻通考孟氏丨丨丨一卷唐侍御史平昌孟詵撰曰正祭節祠薦新義例凡四卷又徐氏丨丨丨一卷唐左)
(金吾衛倉曹參軍徐潤撰賈氏丨丨丨一卷唐武功縣尉賈頊撰吕氏丨丨丨一卷丞相京兆吕大防微仲正字大臨與叔撰范氏)
(丨丨丨一卷范祖禹淳甫撰)祔廟禮(唐書藝文志王方慶三品官丨丨丨二卷)生辰禮(宋史太祖紀建隆三年三)
(月乙亥遣使賜南唐主丨丨丨秋七月壬戌南唐遣其臣翟如璧謝賜丨丨丨貢金銀錦綺千萬)會同禮(宋史太宗紀諭)
(高麗詔曰王者懋建皇極寵綏列藩設邸京師所以成丨丨之丨胙上方面所以表節制之雄)配祔禮(宋史眞宗紀大中祥)
(符六年秋七月己亥中書門下表請元德皇后祔廟庚子行丨丨丨)奉安禮(宋史哲宗紀紹聖二年九月壬寅告遷神宗神)
(御於景靈宫顯承殿癸卯詣景靈宫行丨丨丨)朝會禮(宋史哲宗紀元符元年五月戊申朔御大慶殿受天授傳國受命寳)
(行丨丨丨)朝獻禮(宋史徽宗紀詔每歲以季秋親祀明堂如孟月丨丨丨)恭謝禮(宋史欽宗紀靖康元年三月癸)
(酉詣景靈東宫行丨丨丨)慶夀禮(宋史高宗紀紹興十九年正月甲申朔以皇太后年七十帝詣慈寧宫行丨丨丨)奏
告禮(宋史高宗紀紹興元年十一月辛丑續編紹興太常丨丨丨)受書禮(宋史孝宗紀遣范成大等使金求陵寢地)
(且請更定丨丨丨范成大至自金金許歸欽廟梓宫而不易丨丨丨又周必大傳趙熊使金齎國書議丨丨丨必大立具草略謂尊)
(卑分定或較等威叔姪親情豈嫌坐起上褒之曰未嘗諭國書之意而卿能道朕心中事此大才也)舍菜禮(宋史度宗紀咸)
(淳三年春正月戊申帝詣太學謁孔子行丨丨丨)受降禮(宋史禮志太祖平蜀孟昶降詔有司約前代儀制為丨丨丨)
三獻禮(宋史樂志在廷祗肅展采錯重丨丨之丨百年之容)鄉飲禮(宋史藝文志鄭樵丨丨丨十卷文獻通考夾漈)
(丨丨丨七卷)師傅禮(宋史李沆傳眞宗升儲遷禮部侍郎兼太子賓客詔東宫待以丨丨之丨)鹿鳴禮(宋史宗室)
(彦倓傳彦倓知紹興府復丨丨丨置興賢莊以資其費)相拜禮(宋史張邵傳金人南侵詔求可至軍前者邵慨然請行見)
(左監軍達蘭命邵拜邵曰監軍與邵為南北朝從臣無丨丨丨)互送禮(宋史劉甲傳權四川制置司事先是大臣撫蜀者諸)
(將事之有所謂丨丨丨實賄賂也甲下令首罷之)厚為禮(宋史周堯卿傳為人簡重不校有慢已者必丨丨丨以愧之)色克
色哩禮(遼史儀衛志太祖丙寅歲即皇帝位朝服衷甲以備非常其後行丨丨丨大射柳即此服)兄弟禮(遼史劉輝)
(傳為太子洗馬夀隆二年上書曰宋人賴我朝寬大許通和好得盡丨丨之丨今反令臣下妄意作史恬不經意臣請以趙氏初起)
(事蹟詳附國史上嘉其言遷禮部郎中)再生禮(遼史國語解丨丨丨者國俗每十二年一次行始生之禮名曰再生惟帝)
(與太后太子額爾竒木得行之又名覆誕)拜奥禮(遼史國語解丨丨丨者凡納后即族中選尊者一人當奥而坐以主其禮)
(為之奥始送后者拜而致敬故云丨丨丨)執手禮(遼史國語解將帥有克敵功上親執手慰勞若將在軍則遣人代行丨丨)
(丨優遇之意)拜山禮(遼史國語解丨丨丨者祀木葉山之儀)解洗禮(遼史國語解丨丨丨者解裝前袚飲至之)
(義)拜天禮(金史禮志金因遼舊俗以重五中元重九日行丨丨之丨)薦新禮(金史禮志天德二年命有司議丨丨)
(丨依典禮合用時物令太常卿行禮)賓主禮(金史胡礪傳皇統初為河北西路轉運都勾判官行臺平章政事高禎之汴道)
(眞定燕于漕司礪欲就坐禎責之礪曰公在政府則禮絶百僚今日之會自有丨丨丨禎壯其言改謝之)大祀禮(金史魏子)
(平傳上問宰臣曰祭宗廟用牛牛盡力稼穡有功于人殺之何如子平對曰惟天地宗廟用之所以異丨丨之丨也)洗兒禮
(金史盧璣傳泰和二年元妃李氏生皇子滿三月章宗以璣老而康強命以所策杖為丨丨丨物)祈穀禮(金史内族襄傳)
(契丹之亂廷臣議罷郊祀又欲改用正月上辛上遣使問之對曰郊為重禮今若中罷何以副四方傾望之意若改用正月上辛乃)
(丨丨之丨非郊見上帝之本意也)弟子禮(金史文藝傳序熙宗欵謁先聖北面如丨丨丨歐陽修胡瑗墓表先生致仕東)
(歸之日太學諸生與朝廷賢士大夫送之東門執丨丨丨路人嗟歎以為榮)祀祠禮(山海經凡西次四經自陰山以下至)
(于崦嵫之山凡十九山三千六百八十里其丨丨丨皆用一白雞祈糈以稻米白菅為席)天子禮(竹書紀年后稷之孫曰公)
(劉有德諸侯皆以丨丨之丨待之)郊廟禮(竹書紀年平王四十二年魯惠公使宰讓請丨丨之丨王使史角如魯諭止之)
樂生禮(汲冡周書丨維丨丨禮維生義義維生仁)應于禮(莊子丨丨丨而不諱注自然應禮非由忌諱)世俗
禮(莊子子桑戶孟子反子琴張三人相與友而子桑戶死未葬孔子使子貢往待事焉或編曲或鼓琴相和而歌子貢反以告孔)
(子子曰彼游方之外者也假于異物託于同體忘其肝膽遺其耳目彼又惡能憒憒然為丨丨之丨以觀衆人之耳目哉)情安
禮(荀子禮者所以正身也師者所以正禮也無禮何以正身無師吾安知禮之為是也禮然而然則是丨丨丨也師云而云則是)
(知若師也丨丨丨知若師則是聖人也)加于禮(荀子公輸不能加于繩聖人不能丨丨丨)君臣禮(吳越春秋吳王)
(登高遠望見越王及夫人范蠡坐於馬糞之旁丨丨之丨存夫婦之儀具王顧謂太宰嚭曰彼越王者一節之人范蠡一介之士雖)
(在窮厄之地不失丨丨之丨寡人傷之太宰嚭曰願大王以聖人之心哀窮孤之士吳王曰為子赦之)執友禮(前凉錄宋)
(纖隱居酒泉南山不應州郡辟命張祚遣使者張興辟為太子少傅興逼喻甚切纖喟然歎曰德非莊生才非干木何敢稽停明命)
(遂随興至姑臧祚遣太子大和以丨丨丨造之)外生禮(世說王子敬兄弟見郗公躡履問訊甚修丨丨丨及嘉賓死皆著高)
(屐儀容輕慢命坐皆云有事不暇坐既去郗公慨然曰使嘉賓不死兒輩敢爾)不違禮(文中子君子終身丨丨丨注言學禮)
(有次序曹植大魏篇式宴丨丨丨君臣歌鹿鳴)祠享禮(文獻通考鄭氏丨丨丨一卷唐侍御史鄭正則撰范氏寢堂時享禮)
(一卷唐涇縣尉南陽范傳式殿中侍御史傳正修定新定寢祀禮一卷太常博士陳致雍撰集孫氏祭享禮一卷檢校左散騎常侍)
(孫日用撰杜氏四時祭享禮一卷丞相山陰杜衍世昌撰)蒐狩禮(馬融廣成頌忽丨丨之丨闕槃虞之田)懸車禮
(蔡邕陳仲弓碑舉賢良方正大將軍司徒並辟君曰七十有丨丨之丨况我過諸遂不應其命)折節禮(吳質書深蒙薛公丨)
(丨之丨而無馮煖三窟之效)八代禮(陸機辨亡論講丨丨之丨蒐三王之樂注八代三皇五帝也)講誦禮(陸雲)
(啟賓客無接覲之歡師友闕丨丨之丨愚臣所以寤寐永歎而私懷慷慨者也)不忘禮(張華宴會歌懽足𤼵和酣丨丨丨)
非常禮(干寳晉紀總論始當丨丨之丨終受備物之錫)升中禮(謝莊舞馬賦盛節之義洽丨丨之丨殫)冠阼
禮(王儉南郡王昭業冠議宜享天朝之命微申丨丨之丨)洛飲禮(顔延之詩獻丨丨之丨具上已之儀)東都禮
(謝朓詩還覩司隸章復見丨丨丨)富教禮(謝朓詩將無丨丨丨孰有知方性)千畝禮(王融策秀才文昔周宣惰)
(丨丨之丨虢公納諫漢文缺三推之義賈生直言)式閭禮(王融為竟陵王與隱士劉虬書僕夙養閒襟長慕出㮣迹塵珪)
(組心逸江湖末面自親聞風如舊而㢠駕之念徒軫丨丨之丨無階固已佇軸深衷傾筐遐路者矣)接足禮(梁簡文帝大法)
(頌序天子乃降雕輦之貴行丨丨之丨頂拜金山歸依月面)報地禮(梁簡文帝馬寳頌序昭天之樂金石鏗锵丨丨之丨)
(威儀肅省)云云禮(梁簡文帝南郊頌序廵丨丨之丨啟亭亭之業)禋柴禮(沈約改天監元年恩詔執丨丨之丨當與)
(能之祚)告成禮(丘遲詩將陪丨丨丨待此東抽簪)九錫禮(徐陵陳公九錫詔進公位相國總百揆封十郡為陳)
(公備丨丨之丨在諸侯王上)辟雍禮(邢邵請置學及修立明堂奏使丨丨之丨蔚爾而復興諷誦之音煥然而更作)下
卿禮(庾信慕容寧碑文管仲有辭即受丨丨之丨臧孫見德還奏嘉賓之宴)就館禮(庾信吳明徹墓誌始弘丨丨之)
(丨即授登壇之策)揖讓禮(庾信馬射賦惟觀丨丨之丨蓋取威雄之儀)設壇禮(王褒碑文韓信召拜軍中致丨)
(丨之丨衛青出征臨河聞後距之令)柴望禮(隋煬帝還藩遣迎書丨丨之丨本自虞書廵會之聲盛於姬典)醮祀禮
(薛道衡老氏碑知如在之敬申丨丨之丨)叔孫禮(魏徵詩終藉丨丨丨方知天子尊)三代禮(岑文本詩德兼丨丨)
(丨功包四海圖耶律楚材詩丨丨不同丨勉欲相襲沿)瘞玉禮(岑文本正日臨朝詩方陪丨丨丨珥筆泰山隅)名嶽
禮(李嶠扈從還洛呈羣官詩行存丨丨丨遞問高年疾)敦睦禮(張說奉和過寧王宅應制詩帝堯丨丨丨王季友兄心)
折旋禮(蘇頲授韋希仲宗正卿制以藴藉之資中丨丨之丨趨事端雅吐詞雄暢)導以禮(蘇頲禁斷女樂勅天生黎)
(蒸區别男女外則丨之丨丨中則由之以樂陸䞇賢良方正能直言極諫策三代以來制作滋廣異文質之辨明利害之鄉威之以)
(刑丨之丨丨敦其俗而彌薄防其人而益媮豈澆淳必繋於時耶將聖賢間生而莫之振也)弓旌禮(蘇頲授畢懷亮清流)
(縣令制丨丨之丨方議於徵辟軒冕之榮每聞於退讓)孫通禮(李乂奉和幸長安故城未央宫應制詩代揖丨丨丨朝稱)
(賈誼才)好合禮(孫逖冊樂昌公主文丨丨之丨以正人倫肅雍之德用成婦道)婚姻禮(孫逖冊高都公主文古之)
(聖人垂訓作則必正内外之位以明丨丨之丨)諸生禮(盧象贈廣州馬先生詩願接丨丨丨三年事馬融)趨庭禮
(孟浩然畢太祝見尋詩脫分丨丨丨殷勤伐木詩)戴家禮(王維詩深明丨丨丨頗學毛公詩)解榻禮(高適贈薛)
(太守詩叨承丨丨丨更得問縑遊)貢賦禮(張謂送杜侍御詩還因丨丨丨來謁大明朝)私姻禮(韋應物園池燕)
(元氏親屬詩一展丨丨丨屢歎芳樽前)周旋禮(韋應物軍中冬宴詩徒罄丨丨丨愧無海陸珍)班瑞禮(錢起送馬)
(使君赴鄭州詩喜觀丨丨丨還在偃兵年)句踐禮(韓愈詩雖蒙丨丨丨竟不聞報效)本之禮(柳宗元荅韋中立論)
(師道書本之書以求其質本之詩以求其恒丨丨丨以求其宜本之春秋以求其斷本之易以求其通此吾所以取道之原也)董
之禮(柳宗元柳州復大雲寺記丨丨丨則頑束之刑則逃唯浮圖事神而語大可因而入焉有以佐教化)羔之禮(劉禹)
(錫明贄論乳必能跽似知禮者羔也耿介而一志雉也為士也不思雉之介為卿也能思丨丨丨歟)三大禮(元稹杜君墓系)
(銘天寳中獻丨丨丨賦明皇竒之命宰相試文文善)獻酬禮(白居易蘇州郡齋旬假始命宴詩既備丨丨丨亦具水陸珍)
受册禮(白居易賀冊尊號及恩赦表批荅爰因丨丨之丨遂施作解之恩)蒔以禮(白居易刑禮道策臣聞人之性)
(情者君之土田也其荒也則薙之以刑其闢也則丨之丨丨其植也則穫之以道)官人禮(王建寄上韓愈侍郎詩參來擬)
(設丨丨丨朝退多逄月閣遊)咸秩禮(張楚祭五嶽判牲牢不謹職爾之由苟失沉埋之規何班丨丨之丨)牲幣禮
(張秀明祭五嶽判天子遍祭無文咸秩丨丨之丨則有司存)鬱鬯禮(權寅獻鬯酒不供判丨丨之丨見遣而不行金草之)
(司有文而且闕)北面禮(張瑗觀生束修判既虧丨丨之丨須受西隣之責)春卿禮(嚴識賢本正為主判以隣主喪)
(雅叶丨丨之丨捨兄於罰殊乖秋典之文)皮幣禮(田備尊賢對展丨丨之丨盡揖讓之儀則大臣之才至矣)冲冲禮
(崔希逸蔵冰不固判既有峩峩之姿須偹丨丨之丨)東道禮(崔署士祭判籩豆有楚無償西隣之言餼牢不竭是陳丨丨之)
(丨)擁篲禮(張倚長才廣度沉迷下僚策戰國之代王道寖微各佇英賢或雜或霸楚襄勞持金之聘燕昭躬丨丨之丨空)
(聞僣號之議未覩升平之業)私庭禮(崔訟大匠拜將改廳判雖於公府之間尚有丨丨之丨)官家禮(項斯詩葬)
(闕丨丨丨詩殘樂府篇)懸弧禮(李咸用詩多負丨丨丨危時隱薜蘿)先後禮(鄭谷詩談笑不拘丨丨丨歲寒仍契)
(子孫情)不好禮(曹鄴送進士李殷下第遊汾河詩邊士丨丨丨全家住軍城)厚薄禮(曹松道中詩主人丨丨丨)
(客子新故衣)周儒禮(許棠送省元上人歸江東詩釋律丨丨丨嚴持用戒身)三推禮(徐夤詩皇王尚法丨丨丨)
(白社寧忘四體勤)前輩禮(杜荀鶴詩朝客半修丨丨丨古人多重晚年榮)太常禮(王禹偁藉田賦丨丨之丨具舉)
(司農之屬各率)事天禮(王禹偁藉田賦丕顯丨丨之丨誕歌祈社之詩)臺參禮(李宗諤論兩省與臺司非統攝疏文)
(武常參官每遇告假皆經御史臺陳牒惟兩省官自左右正言以上假告直經宰相陳牒遇正衙見辭謝文武常參官皆於朝堂四)
(方館陳狀兩紙惟兩省官止陳狀一紙既不與百官叙班亦無丨丨之丨此不相統攝六也)曠古禮(丁謂大蒐賦序今國)
(家大蒐行丨丨之丨辭人文士不宜無歌詠故作大蒐賦)三歲禮(張舜民聞赦有作國嚴丨丨丨恩洗萬家春)北宫
禮(王珪謝知制誥啟給丨丨之丨才奉試言之榮荅淮南之章俄參視草之寵)難為禮(歐陽修送張生詩山城寂莫丨)
(丨丨濁酒無辭舉爵頻)入閤禮(歐陽修問劉原甫入閤儀帖丨丨之丨起自何年開延英亦起何年五日一起居遂廢正)
(衙不坐起何年三者孤陋所不詳伏乞示其本末)書牘禮(歐陽修與韓忠獻王書當大君子憂國之時非宜輙干視聽是)
(以丨丨之丨曠絶逾年)勤而禮(歐陽修與郭秀才書僕昨以吏事至漢東秀才見僕于叔父家視秀才待僕之意甚丨丨)
(丨也)䘏荒禮(歐陽修賜荆湖北路救濟饑民知州奬諭敇書再惟敏事之林深得丨丨之丨)門生禮(歐陽修晏元獻)
(公挽詞解官制服丨丨丨暫負君恩隔九泉)追崇禮(王安石樞密使張昇所生母誥當有丨丨之丨稱其思慕之心)就
問禮(蘇轍除文彦博太師河東節度使致仕制音聲不遠尚有丨丨之丨几杖以俟復斯親祀之陪)勉於禮(曾鞏送劉)
(希聲序其貌丨丨丨其言勉于義)參候禮(曾鞏與韓相公啟始敢修牋記丨丨之丨庶幾將心誠饑渴之情)野於
禮(曾鞏公族議顧令袒免以外母與官衣食嫁娶使之自謀是亦不考于古矣何其丨丨丨也)温凊禮(陳堯原孝論謹)
(以丨丨之丨慎以飲食之節)學吏禮(唐庚送趙元思司法詩從君丨丨丨稍稍識起拜)勸駕禮(朱子滕君希尹)
(墓誌有士族女未齔落倡家君謀贖之倡儈知君貧高其直以難之君未有以為策也會子璘預薦書郡致金錢若干為丨丨丨盡)
(以予倡得女嫁之)三千禮(范成大林夫人挽詞與聞古學丨丨丨能誦家書四百篇)來議禮(劉克莊哭宋君輔詩)
(方見叔孫丨丨丨已傳子夏去修文)遺逸禮(劉克莊寄趙昌父詩世上久無丨丨丨此翁白首不彈冠)迎門禮(王阮)
(聖德惠民詩茶獻丨丨丨香浮夾道烟)送迎禮(李俊民綵樓詩三年丨丨丨雖舊人事不與天時同)祈禳禮(袁士)
(元詩公家既盡丨丨丨洞府宜分造化權)廟見禮(李逸民詩入門為問丨丨丨白髮黃冠通古今)頌臺禮(虞集詩封)
(上丨丨丨輕車入漢中)交贄禮(張羽詩高門遊俠窟諸侯丨丨丨)趙知禮(南史丨丨丨傳丨丨丨字齊旦天水)
(隴西人也涉獵文史善書翰陳武帝之討元景仲也或薦之引為書記知禮為文贍速每占授軍書下筆便就率皆稱旨)柳仲
禮(南史丨丨丨傳除黃門郎稍遷司州刺史武帝思見其面使畫工圖之)裴之禮(南史丨丨丨傳歴位黃門侍郎武帝)
(設無遮會儛象驚排突陛衛王公皆散唯之禮與散騎常侍臧盾不動帝壯之以之禮為壯勇將軍北徐州刺史)楊弘禮
(唐書丨丨丨傳丨丨丨字履莊隋尚書令素弟之子高祖即位詔襲清河郡公太宗征遼東拜兵部侍郎駐蹕之役帝自山下望其)
(衆壯之謂許敬宗曰越公兒郎故有家風還拜中書侍郎遷司農卿後遷勝州都督改太府卿)劉審禮(唐書丨德威傳子丨)
(丨少喪母為祖母元所養隋末自鄉里負祖母渡江轉側避地元嘗曰兒孝通幽顯吾一顧念疾輙間父喪見父執必感泗滂沱事)
(繼母尤謹再從皆同居合二百口内外無間言官至工部檢校左衛大將軍吐蕃寇凉州審禮為鹵執徇忠以歿)
食我以禮(禮記孔子曰吾食於少施氏而飽少施氏丨丨丨丨吾祭作而辭曰疏食不足祭也吾飱作而辭曰疏食也不)
(敢以傷吾子)魚鼈為禮(禮記居山以丨丨丨丨居澤以鹿豕為禮君子謂之不知禮)無體之禮(禮記無聲)
(之樂丨丨丨丨)儷皮為禮(史記三皇紀庖犧氏始制嫁娶以丨丨丨丨)言行以禮(南史蔡廓傳廓博涉羣書)
(丨丨丨丨起家著作佐郎)勸學行禮(北史柳昂傳拜潞州刺史昂見天下無事上表請丨丨丨丨)江都集禮
(隋書潘徽傳晉王廣引潘徽為楊州博士令與諸儒撰丨丨丨丨一部復令徽作序唐書藝文志牛弘潘徽隋丨丨丨丨一百二十)
(卷宋史藝文志丨丨丨丨圖五十卷又潘徽丨丨丨丨一百四卷)明堂新禮(唐書藝文志員半千丨丨丨丨三卷李嗣)
(眞丨丨丨丨十卷)永徽五禮(唐書藝文志丨丨丨丨一百三十卷長孫無忌許敬宗李義府劉祥道許圉師韋琨蕭楚)
(材孔志約等撰二百九十九篇顯慶三年上)見舅姑禮(宋史神宗紀詔公主下嫁者行丨丨丨丨白居易詩似丨丨丨)
(丨如聞環珮聲)君臣有禮(宋史天文志左右執法各一星在端門兩旁左為廷尉之𧰼右為御史大夫之象主舉刺凶奸)
(丨丨丨丨則光明潤澤)開寳通禮(宋史藝文志劉温叟丨丨丨丨二百卷盧多遜丨丨丨丨義纂一百卷文獻通考丨)
(丨丨丨劉温叟等撰開寳中詔温叟同李昉盧多遜扈蒙楊昭儉賈黃中和峴陳諤損益開元禮為之附益以國朝新制又金史禮)
(志大定三年八月有司議祫享犧牲品物按唐開元禮宋開寳禮)鍾夫人禮(世說王汝南少無婚自求郝普女既婚果)
(有令姿淑德生東海遂為王氏毋儀王司徒婦鍾氏女太傅曾孫亦有俊才女德鍾郝為娣姒雅相親重鍾不以貴陵郝郝亦不以)
(賤下鍾東海家内則郝夫人之法京陵家内範丨丨丨之丨)儉不傷禮(文中子薛收問恩不害義丨丨丨丨何如子曰)
(此文景尚病其難行也夫廢肉刑害于義損之可也衣弋綈傷乎禮中焉可也)
太常因革禮(宋史藝文志歐陽修丨丨丨丨丨一百卷文獻通考丨丨丨丨丨姚闢蘇洵撰嘉祐中歐陽修言禮書文)
(書放軼請禮官編修六年用張洞奏以命闢洵至治平二年乃成詔賜以名)
御定佩文韻府卷三十八之一
