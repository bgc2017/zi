欽定四庫全書
御定佩文韻府卷九十之十
入聲一屋韻十
縠(湖谷切羅丨)
韻藻綺縠(戰國策田需曰士三食不得饜而君鵝鶩有餘食下宫糅羅紈曳丨丨而士不得以為緣注糅雜也緣衣純漢)
(書高祖紀行如雒陽令賈人毋得衣錦繡丨丨絺紵罽操兵乘騎馬後漢書馬后紀后衣大練裙不加緣朔望諸姬主朝請望見后)
(枹衣疏麤反以為丨丨就視乃笑后辭曰此繒特宜染色故用之耳潛夫論或裁切丨丨縫紩成幡梁簡文帝庶子王規誌銘文雅)
(與丨丨相宣逸氣並雲霞俱遠江總一日成三賦詩飛文丨丨采落紙波濤流)霧縠(漢書禮樂志被華文厠丨丨曳阿錫佩珠)
(玉注厠雜也丨丨言輕細若雲霧也後漢書宦者傳序南金和寳冰紈丨丨之積盈仞珍藏揚子丨丨之組麗女工之蠧矣宋玉神)
(女賦動丨丨以徐步兮拂墀聲之珊珊子虛賦雜纖羅垂丨丨鮑照白紵詞吳刀楚製為佩禕纖羅丨丨垂羽衣梁簡文帝登城詩)
(短歌雖可裁緣情非丨丨)文縠(曹植七啓被丨丨之華袿衣輕綺之飄飄)薄縠(蕭子顯詩輕紈雜重錦丨丨間飛綃)郤
縠(左傳晉謀元帥趙衰曰丨丨可臣亟聞其言矣說禮樂而敦詩書詩書義之府也禮樂德之則也乃使丨丨將中軍晉書劉琨)
(傳晉文以丨丨為元帥而定霸功杜牧題永崇王宅大尉愬院詩矯矯雲長勇恂恂丨丨風葉適送德久詩聞道將軍如丨丨不妨)
(幕府有陶潛)
方空縠(後漢書章帝紀詔齊相省冰紈丨丨丨吹綸絮注縠紗也方空者紗薄如空也或曰空孔也即今日之方目紗也)
增尺縠(戰國策王斗謂宣王曰王之憂國愛民不若愛丨丨也王使人為冠不使左右便辟而使工者為其能之也今王治)
(齊非左右便辟無使也臣故曰不如愛丨丨也)紗縠(漢書江充傳充召見犬臺宮自請願以所常被服冠見上上許之充衣丨)
(丨襌衣注丨丨紡絲而織之也輕者為丨縐者為丨漢官儀曰武賁中郎將衣丨丨襌衣禪音單曹植七啓黼黻之服丨丨之裳袁)
(桷詩丨丨單衣珮水蒼)羅縠(後漢書輿服志公主貴人妃以上嫁娶得服錦綺丨丨繒采十二色重緣袍晉書律歷志候氣)
(之法或云以律著室中隨十二辰埋之上與地平以竹莩灰實律中以丨丨覆律呂氣至吹灰動縠拾遺記吳主趙夫人乃扸髮以)
(神膠續之織為丨丨累月而成裁為幔内外視之飄飄如煙氣輕動而房内自凉侍兒小名錄越王勾踐隂謀吳乃得國中苧蘿山)
(鬻薪之女曰西施飾以丨丨教以容步三年使范蠡進於吳夫差大悦夏侯湛褉賦服煥丨丨翠翳連蓋王融古意詩念君凄以寒)
(當軒卷丨丨)動縠(見上)繢縠(後漢書董卓傳塢中珍藏有金二三萬斤銀八九萬斤錦綺丨丨紈素竒玩積如丘山)
錦縠(北史薛琡傳崔亮立停年格琡上書曰臣聞丨丨雖輕不委之以學割孫樵復佛寺奏若羣髠者所飽必稻粱所衣必丨)
(丨居則邃宇出則肥馬是則中戶不十不足以活一髠吳儆和孫彦及棣華堂詩丨丨蔚雲霧組紃亦信美)綾縠(唐書五行)
(志文宗時吳越皆織高頭草履織如丨丨前代所無履下物也織草為之又非正服而被以文飾蓋隂邪闒茸泰侈之象)白縠
(唐書地理志河東絳州土貢丨丨粱米賈誼論時政疏丨丨之表薄紈之裏縫以偏諸美者黼繡張昱紙帳詩銀燈夜照白紛紛四)
(面光搖丨丨文)生縠(唐書地理志越州土貢寳花花紋等羅白編交梭十樣花紋等綾輕容丨丨花紗吳絹)紈縠(唐書)
(太平公主傳主侍武后久善策人主微指先事逢合無不中田園徧近甸皆上腴侍兒曳丨丨者數百奴伯嫗監千人隴右牧馬至)
(萬匹柳宗元送呂讓將仕進序今有呂氏子名讓生而食肉厭粱稻欺丨丨幼專静不好遊不踐郊牧坰野不目小民農夫耕築之)
(倦苦不耳呼怨而獨粹然憐天下之窮甿坐而言未嘗不至焉此孰告之而孰示之耶)紅縠(金史輿服志褾袖襈織成雲龍)
(並織丨丨造裳八幅)沙縠(釋名縠粟也其形足足而踧視之如粟也又謂丨丨亦取踧踧如沙也)綃縠(埤雅嘗有見夕)
(虹下澗中飲者虹兩頭皆垂澗中使人過澗隔虹對立相去數丈之間如隔丨丨龍女傳柳毅至洞庭俄而紅粧千萬笑語熙熙中)
(有一人自然蛾媚明璫滿身丨丨參差曹植迷迭香賦去枝葉而時御兮入丨丨之霧裳劉禹錫春日退朝詩瑞氣轉丨丨遊光泛)
(波瀾)纖縠(蔡邕濟北相崔君夫人誄食不兼膳衣不丨丨傅毅舞賦丨丨蛾飛紛猋若絶)輕縠(曹植七啓燿神景于中沚)
(被丨丨之纖羅應瑒文質論若乃和氏之明璧丨丨之袿裳李賀五月樂辭雕玉押簾上丨丨籠虛門)疊縠(曹植七啓累如)
(丨丨離若散雪)趙縠(梁元帝謝東宮賚辟邪子錦白褊等啓鮮潔齊紈聲高丨丨)舞縠(沈約春白紵歌蘭葉參差桃半)
(紅飛芳丨丨戲春風李白詩垂羅丨丨揚哀音郢中白雪且莫吟)霜縠(王勃七夕賦停翠梭兮捲丨丨引鴛杼兮割冰綃)
重縠(張祜聽崔莒侍御葉家歌詩宛羅丨丨起歌筵活鳳生花動碧烟)鳳縠(韋莊撫盈歌丨丨兮鴛綃霞疏兮綺寮)
縐縠(黃庭堅染袈裟頌輕羅丨丨染成春柳綠撩蜂引蝶帷欠遠山眉楊萬里閶門外登溪船詩遠嶺輕盈横丨丨明窗撩亂)
(觸驚蚊方䕫四時詞鏤金巧勝勻如剪丨丨中單薄似空)翠縠(陳與義詩烟涵丨丨潤月照金波委)雪縠(劉子翬夏日吟)
(炎天多快意丨丨曳輕明)烟縠(王惲湖中後怨詩霧綃丨丨已惝怳九歌招魂皆楚風)碧縠(貢奎貫州詩微波散丨丨)
(簸蕩明月珠)細縠(吳師道剪燈詩皺紋縈丨丨疊縷引長繰)淨縠(謝宗可水紋詩丨丨光搖湘女鏡輕羅影動水仙機)
紋縠(王逢進酒歌沉香刳槽壓蔗露風過細浪生丨丨)先縠(左傳宣公十二年晉師救鄭荀林父將中軍丨丨佐之)
五采縠(後漢書輿服志方山冠似進賢以丨丨丨為之)當戶縠(梁簡文帝七勵温麗瓊臺密華承寢丨丨之丨大文)
(之錦)單絲縠(白居易詩袖輭異文綾裾輕丨丨丨)薄如縠(蘇軾次韻劉湜峽山寺見寄詩故人老猶在世味丨丨丨)
光動縠(王逢觀錢塘江潮詩微聞伊梁音渌酒丨丨丨)
扑(普木切打也亦作撲拂著)
韻藻鞭扑(書丨作官刑丨作教刑漢書刑法志聖人因天討而作五刑大刑用甲兵其次用斧鉞中刑用刀鋸其次用鑽)
(鑿薄刑用丨丨說苑丨丨之子不從父之教刑戮之民不從君之政申鑒桎梏丨丨以加小人陸雲答車茂安書丨丨不施聲教風)
(靡柳宗元田家詩公門少推恕丨丨恣狼籍白居易詩趨走謁麾幢喧煩視丨丨梅堯臣田家語詩州符今又嚴老吏持丨丨)
增搢扑(禮記司徒丨丨北面誓之儀禮鄉射司射降丨丨反位)執扑(周禮夏官校人飾幣馬丨丨而從之左傳子罕)
(聞之親丨丨以行築者而抶其不勉者)楚扑(儀禮鄉射丨丨長如笴刊本尺注刊其可持處北史劉昶傳昶天性褊躁喜怒)
(不恒每至威忿丨丨特苦)倚扑(儀禮鄉射司射丨丨于階西升請射于賓如初)取扑(儀禮鄉射遂適階西丨丨搢之以反)
(位注扑所以撻犯教者)去扑(儀禮鄉射司射丨丨倚于西階之西升堂面告于賓曰三耦卒射注丨丨乃升不敢佩刑器即)
(尊者之側)捶撲(後漢書左雄傳時大司農劉據以職事被譴召詣尚書傳呼促步又加以丨丨雄上言九卿位亞三事班在大)
(臣行有佩玉之節動有庠序之儀孝明皇帝始有撲罰皆非古典帝從而改之其後九卿無復丨丨者北史王羆傳羆性嚴急嘗有)
(吏挾私陳事者羆不暇命丨丨乃手自取鞾履持以擊之)翦撲(南史陳武帝紀策曰公論兵于廟堂之上決勝于尊俎之間寇)
(賈樊滕浮江下瀨一朝丨丨無待甸師)交撲(韓非子上無忿怒之毒下無伏怨之患上下丨丨以道為舍故長積大功立名)
(成于前德垂于後治之至也)雷扑(水經注清水上承諸陂散泉積以成川瀑布垂巖懸河注壑二十餘丈丨丨之聲震動山)
(谷)關撲(東京夢華錄正月一日年節開封府放丨丨三日士庶自早互相慶賀)敲扑(賈誼過秦論履至尊而制六合)
(執丨丨以鞭笞天下孔稚圭北山移文丨丨喧囂犯其慮牒訴倥傯裝其懷)跳撲(郭璞獜贊好自丨丨鼓甲振奮)剿撲
(沈約懴悔文蠢動飛沈罔非登俎儻想逢值横加丨丨)相撲(何遜七召蹠實駭而自救騰靈亂而丨丨)花撲(岑參韋員)
(外家花樹歌朝回花底恒會客丨丨玉缸春酒香又送郭乂雜言朝歌城邊柳嚲地邯鄲道上丨丨人)箠扑(柳宗元監察使)
(壁記設丨丨於堂下以修宮刑而羣吏莫敢不備物羅奏牘於几上以嚴天憲而衆官莫敢不盡誠)白撲(白居易春池閒汎詩)
(丨丨柳飛絮紅浮桃落英)鏖撲(叚成式塑像記在世間攘巨宼必思衽金浴鐵強矯雄毅者雖空門亦忿怒丨丨為法大防也)
撲撲(吳融緜竹山詩霜空正泬寥濃翠霏丨丨蘇軾詩但知丨丨晴香軟誰見森森曉態嚴陳泰邯鄲道上詩馬瓏瓏車碌碌)
(古道茫茫沙丨丨馬臻湖上春遊曲柳緜丨丨乘風吹花翎小鳥啼訴誰)香撲(秦韜玉牡丹詩壓枝金蕊丨如丨逐朵檀心體)
(勝裁)亂撲(李咸用緋桃花詩癡蛾丨丨燈難滅躍魚傍驚電不收)緣撲(歐陽修憎蚊詩難堪爾𩔖多枕席厭丨丨)翻
撲(蘇軾詩春光水溶漾雪陣風丨丨)掃撲(文同書東谷舊𨼆詩縱横列蟲網不免自丨丨)一扑(劉秉忠春深詩新染)
(薔薇丨丨黃梨花亂舞白霓裳)扇撲(薩都拉題四時宮人圖詩一女淺步腰半駝小丨輕丨花間蛾)飛撲(郭鈺四時詞煖)
(雲丨丨玉驄歸簾捲春風酒力微)閒撲(吳儆詩丨丨流螢衝暗樹危梢點點墮寒星)
舉筑扑(史記荆軻傳秦皇使高漸離擊筑未嘗不稱善稍益近之高漸離乃以鉛置筑中復進得近丨丨丨秦皇帝不中于)
(是遂誅高漸離終身不復近諸侯之人)紅綿撲(白居易和夢遊春詩朱脣素指勻粉汗丨丨丨)紅塵撲(白居易新)
(栽蓮詩上有丨丨丨顔色不得鮮)兒童撲(梅堯臣孫主簿惠胡霈然書墨蹟詩在昔不畏屋壁壊今也常恐丨丨丨)
衄(如六切鼻出血俗作衂又女六切又挫也)
韻藻祝衂(魏志管寧傳注魏大伐吳有竊問焦先先謬歌曰丨丨祝衂非魚非肉更相追逐郡人不知其謂會諸軍敗好)
(事者乃推其意後人僉謂之𨼆者也)摧衂(魏志管輅傳軍師丨丨南史虞寄傳將軍狼狽一隅亟經丨丨北史令狐整傳州人)
(張保與凉州刺史字文仲和構逆整隂令所親說保曰君與仲和結為唇齒今東軍漸逼凉州彼𫝑孤危恐不能敵若或丨丨則禍)
(及此土宜分遣銳師星夜救援二州合𫝑則東軍可圖)
增折衂(後漢書叚熲傳熲上言臣本知東羌雖衆而輭弱易制張奐信羌之訴飾潤辭意云臣兵累見丨丨又言羌一氣所)
(生不可誅盡逸雅辱衂也言丨丨也)小衂(魏志陳思王植傳疏曰流聞東軍失備師徒丨丨輟食棄餐奮袂攘衽撫劍東顧而)
(心已馳於吳會矣)挫衂(晉書宣帝紀帝曰亮再出祁山一攻陳倉丨丨而反縱其後出不復攻城當求野戰南史羊侃傳賊)
(多日攻城既不能下故立長圍欲引城中降者耳今擊之出人若少不足破賊若多則一旦失利門隘橋小必大致丨丨宋史趙贊)
(傳世宗歸京留贊與諸將分兵圍壽春諸將戰多不利贊獨持重自秋涉冬未嘗丨丨)沮衂(晉書蘇峻傳峻兵威日盛戰無)
(不剋由是義衆丨丨人懷異計)奔衂(晉書謝琰傳孫恩丨丨歸海何能復出南史侯景傳景所乘白馬每戰將勝輒躑躅嘶鳴)
(意氣駿逸其有丨丨必低頭不前及石頭之役精神沮喪卧不肯動景使左右拜請或加箠策終不肯進)畏衂(晉書盧志傳三)
(軍丨丨懼不可用)窮衂(南史宋武帝紀狡寇丨丨喪旗宵遁)退衂(南史熊曇朗傳曇朗紿頠共襲黃法氍又執法氍期)
(共破頠及至城下將戰曇朗偽北法氍乘頠失援狼狽丨丨曇朗取其馬仗而歸按頠歐陽頠也宋史高瓊傳先是范廷召桑贊所)
(將邊兵臨敵丨丨言者請罪之以問瓊瓊對曰去歲已釋其罪今復行之臣恐衆心疑懼)戰衂(南史王鎮惡等傳論桓温一代)
(英人志移晉鼎自非兵屈霸上丨丨枋頭則光宅之運中年允集五代史吳世家馮宏鐸與田頵戰敗將入海楊行密謂曰勝敗用)
(兵常事一丨之丨何苦自棄于海島吾府雖小猶足容君)不衂(北史齊孝昭帝紀帝所覽文籍源其指歸而不好辭彩每歎云)
(雖盟津之師左驂震而丨丨以為能遂篤志讀漢書至李陵傳恒壯其所為焉)新衂(唐書呂子臧傳武德初朱粲丨丨子臧率)
(兵與元規並力元規兵不進子臧曰乘賊新敗上下惶沮一戰可禽若遷延其衆稍集不可當也)敗衂(五代史符存審傳存)
(審為將有機略大小百餘戰未嘗丨丨與周德威齊名丸經人心有所主則無懼無怯量勝而擊之故無丨丨心無所主則妄動而)
(失利將之用兵亦然王安石曹公行狀公為將幾四十年用兵未嘗丨丨尤有功于西方劉基感時述事詩任將匪賢能丨丨乃自)
(取)少衂(遼史蕭達魯傳達魯有膽略聞敵所在即馳赴親冒矢石前後戰未嘗丨丨必勝乃止)𫝑衂(陸機辨亡論由)
(是二邦之將喪氣挫鋒丨丨財匱而吳莞然坐乘其弊)虧衂(任昉彈曹景宗文猶應固守三關更謀近取而退師延頸自貽)
(丨丨疆場侵駭職是之由)後衂(温子昇為司徒高敖曹謝表雖復見義援戈臨危奮劍顧慙丨丨終謝先鞭)心衂(白居)
(易詩外熏性易染内戰丨難丨)兵衂(孫樵武皇遺劍錄王師萃之屢戰無功丨丨將稽賊𫝑益張)湧衂(劉基詩皤然命)
(滌蕩汗下兼丨丨)
陸渾衂(蘇軾江漲詩得非崑崙囚欲報丨丨丨)華元衂(范成大河豚歎黿鼎子公怒羊羹丨丨丨)
鬻(余六切賣也又姓亦作粥)
韻藻不粥(禮記田里丨丨墓地不請又君子雖貧丨丨祭器)獯鬻(孟子故太王事丨丨句踐事吳史記五帝紀黃)
(帝南至于江登熊湘北逐丨丨注匃奴别名也揚雄幽州牧箴周末薦臻追于丨丨張說唐享太廟樂章化懷丨丨兵賦句驪李商)
(𨼆上李相公啓單于故境丨丨遺疆)自鬻(孟子百里奚丨丨於秦養牲者五羊之皮食牛以要秦繆公漢書梅福傳福上書曰)
(昔秦武王好力任鄙叩關丨丨繆公行伯繇余歸德後漢書郅惲傳惲說左隊大夫逯並曰昔伊尹丨丨輔商立功全人惲竊不遜)
(敢希伊尹之蹤王褒聖主得賢臣頌伊尹勤于鼎俎太公困于鼓刀百里丨丨寗子飯牛蘇舜欽蜀士詩幸得出丨丨何惜置末班)
(劉子翬詩士介耻求知女貞慙丨丨)衒鬻(漢書東方朔傳武帝初即位徵天下舉方正賢良文學材力之士待以不次之位四)
(方士多上書言得失自丨丨者以千數宋史劉隨傳比年庶官僥倖請託或對見之際涕泗祈恩或績效甚微丨丨要賞崔駰逹旨)
(呌呼丨丨縣旌自表非隨和之寳也王逸九思抱昭華兮寳璋欲丨丨兮莫取魏武帝抑兼并令袁氏之治也使豪強擅恣親戚兼)
(并下民貧弱代出租賦丨丨家財不足應命)轉鬻(唐書李德裕傳時亳州浮屠詭言水可愈疾號曰聖水轉相流聞南方之)
(人率十戶僦一人使往汲水斗三十千取者益它汲丨丨于道互相欺訹德裕嚴勅捕絶之韓非子文王說紂而紂囚之翼侯炙鬼)
(侯腊比干剖心梅伯醢夷吾束縛而曹羈奔陳伯里子道乞傅說丨丨孫子臏脚於魏此皆世之仁賢忠良有道術之士也淮南子)
(伊尹負鼎而干湯呂望鼔刀而入周百里奚丨丨管仲束縛)天鬻(莊子聖人不謀惡用智不斵惡用膠無喪惡用德不貨惡)
(用商四者丨丨也丨丨者天食也注言自然而禀之鬻養也)淫鬻(上林賦沇溶丨丨散渙夷陸注水流溪谷之間也)墆
鬻(蜀都賦賈貿丨丨舛錯縱横異物崛詭竒于八方)
增孕鬻(禮記羽者嫗伏毛者丨丨注丨任也丨生也疏言走獸之屬以氣丨丨而繁息也)賣鬻(晉書五行志惠帝元)
(康七年秦雍大旱饑疫薦臻朝廷詔聽相丨丨)酤鬻(晉書五行志司馬道子府園内列肆使姬人丨丨身自貿易)販鬻
(南史宋孝武帝紀詔曰東境去歲不稔宜廣商貨遠近丨丨米粟者唐書德宗紀禁百官置邸丨丨又田令孜傳僖宗即位令孜知)
(帝不足憚則丨丨官爵除拜不待旨沈約彈王源文衣冠之倫日失其序姻婭淪雜罔計厮庶丨丨祖曾以為賈道)貨鬻(南史)
(劉勰傳勰撰文心雕龍欲取定于沈約無由自逹乃負書候約于車前狀若丨丨者約取讀大重之宋史趙普傳時官禁私販秦隴)
(大木普嘗遣親吏詣市屋材聯巨筏至京師治第吏因之竊貨大木冐稱普市丨丨都下權三司使趙玭廉得之以聞樂府雜錄康)
(老子遇一老嫗持舊錦褥丨丨乃以半千𫉬之尋有波斯見大驚謂康曰何處得此是冰蠶絲所織若暑月陳於座可致一室清涼)
(即酬千萬)煮鬻(唐書南蠻傳安寧城有五鹽井人得丨丨自給)私鬻(五代史豆盧革傳唐梁之際仕宦遭亂奔亡而吏部)
(銓文書不完因緣以為姦利至有丨丨告勅亂易昭穆而季父母舅反拜姪甥者崇韜請論以法)請鬻(五代史唐劉后傳占)
(星者言御前當有急兵宰相請出庫物以給軍論于延英后于屏間耳屬之因取粧奩及皇幼子滿喜置帝前曰諸侯所貢給賜已)
(盡宮中所有惟此耳丨丨以給軍)待鬻(宋史王罕傳西方用兵仍年科箭羽於東南價踊貴富室至豫貯以丨丨罕白郡守)
(倍其直市之而令民輸錢旁州聞之皆願如常州法)歲鬻(宋史曾鞏傳鞏知福州無職田丨丨園蔬收其直自入常三四十萬)
(鞏曰太守與民爭利可乎罷之)市鬻(宋史蘇雲卿傳雲卿披荆畚礫為圃藝植耘芟灌溉培壅皆有法度雖隆暑極寒土焦草)
(凍圃不絶蔬滋鬱暢茂四時之品無闕者味視他圃尤勝又不二價丨丨者利倍而售速先期輸直白居易食筍詩山夫折盈抱抱)
(來早丨丨又王禹偁竹䶉詩膏血尚淋漓擕來入丨丨)賈鬻(劉峻廣絶交論凡斯五交義同丨丨故桓譚譬之于闤闠林回)
(喻之于甘醴)分鬻(蕭子良上讜言表遠則丨丨他境近則託貿吏民)雜鬻(沈亞之上李諫議書夫真偽丨丨循戸而)
(唱祈其售者偽十九焉)
翦髮鬻(唐書東夷傳新羅國婦不粉黛率美髮以繚首以珠綵飾之男子丨丨丨冒以黑巾拾遺記張儀蘇秦二人同志好)
(學迭丨丨而丨之以相養)苞苴鬻(揚雄司空箴流貨市寵而丨丨是丨)
燠(於六切熱也又作奥又號韻)
韻藻時燠(書曰哲丨丨若榖梁傳無冰丨丨也朱子詩丨丨倦長途買舟至西郭)安燠(詩豈曰無衣六兮不如子)
(之衣丨且丨兮)寒燠(漢書天文志日進為暑退為寒若日之南北失節晷過而長為常寒退而短為常燠此丨丨之表也後漢)
(書黃瓊𫝊間者以來卦位錯謬丨丨相干蒙氣數興日闇月散原之天意殆不虛然張衡東京賦同衡律而一軌量齊急舒於丨丨)
(謝靈運山居賦夏涼丨丨隨時取適元結縣令箴為其動静是人禍福為其噓噏作人丨丨韓愈詩芒端轉丨丨神助溢杯觥李紳)
(詩天將南北分丨丨北被羔裘南卉服白居易詩潛知丨丨間遷次如乘𫝊韓維詩中州丨丨與南異常恨梅花開不早)常燠
(見上唐書五行志視之不明是謂不哲厥咎舒厥罰丨丨)鬱燠(王褒聖主得賢臣頌故得絺綌之涼者不苦盛暑之丨丨)炎
燠(謝朓詩麥候始清和涼雨銷丨丨韓愈詩重雲閉白日丨丨成寒涼柳宗元詩幸此息營營笑歌静丨丨白居易詩九江地卑)
(濕四月天丨丨)
日月奥(詩昔我往矣丨丨方丨)貂狐燠(法言或問處秦之世抱周之書益乎曰舉世寒丨丨不亦丨乎)
增恒燠(書曰豫丨丨若)好燠(詩月離于畢疏春秋緯說云箕好風畢好雨推此而往南宮好暘北宮丨丨中宮四季好)
(寒也)小燠(晉書五行志丨丨不書無冰然後書)大燠(唐書五行志貞元十四年夏丨丨)極燠(詩疏廣要舊說鴻雁)
(南翔不過衡山今衡山之旁有峯曰回雁蓋南地丨丨人罕識雪者故雁望衡山而止)煖燠(夏侯湛薺賦永安性于猛寒羌)
(無寧乎丨丨)開燠(劉義恭詩温宮冬丨丨清殿夏含霜)涼燠(謝朓雩祭歌丨丨資成化羣芳載厚德吳均詩離㭊隔東)
(西執手異丨丨駱賓王冐雨尋菊序問丨丨則鴻雁在天叙交游則芝蘭滿室)冬燠(梁元帝賦温臺丨丨秋窗夏涼王僧孺任)
(府君傳秋窗春戸丨丨夏清)温燠(劉峻廣絶交論叙丨丨則寒谷成暄論嚴苦則春叢零葉)燠燠(韋應物詩建邦臨日)
(域丨丨御四時白居易詩潯陽十月天天氣仍丨丨孔武仲詩嚴風駕霜雪吾轎頗丨丨)殘燠(權德輿詩宿雨蕩丨丨惠風與)
(之俱)氣燠(柳宗元送苑論登第後歸覲詩序景熾丨丨往即南方又蘇軾茶詩苦畏梅潤侵暖須人丨丨)暄燠(温庭筠上)
(蔣侍郎啓言成訓謨信比丨丨)重燠(唐伸藥山惟儼大師碑冬裘丨丨暑服輕疎)煩燠(朱子詩澗邊濯足時修途倦丨)
(丨又偶兹憩丨丨忽憶郊園行)
和風燠(陸機詩丨丨未及丨遺涼清且凜又王惲詩却嫌暖殿春風燠玉管横飜曉吹寒)朝罏燠(眺補之詩送君)
(上馬時不道丨丨丨)破袢燠(陳高詩兹晨天氣佳涼雨丨丨丨)
澳(於六切隈也水内曰丨又作隩)
韻藻四隩(書九州攸同丨丨既宅傳四方之宅已可居晉書摯虞傳丨丨咸宅萬國同軌蔡邕釋誨洪源辟而丨丨集武)
(功定而干戈戢張華詩丨丨同風爕寧殊𩔖)淇澳(詩瞻彼丨丨綠竹猗猗左傳韓宣子自齊聘於衛衛侯享之北宮文子賦)
(丨丨班固遊居賦享烏魚之瑞命瞻丨丨之園林謝靈運山居賦蔑上林與丨丨騐東南之所遺王安石詩千枝孫嶧陽萬水母丨)
(丨蘇軾詩惟有黃樓詩千古配丨丨陳傅良詩但欲公年如衛武為留丨丨變風詩戴良畫竹詩去年長歌卜溪谷見我忘形笑丨)
(丨)
增浦隩(爾雅隩隈註今江東呼為丨丨疏即厓内深隩之處也)深隩(見上)江隩(唐書劉弘傳贊威静荆塞化揚)
(丨丨唐書劉巨容傳巨容部將馮行襲均州武當人以謀勇稱鄉里中和初鄉豪孫喜聚衆數千人謀攻城行襲伏士丨丨擊喜斬)
(之謝瞻詩分手東城闉發棹西丨丨)入澳(宋史河渠志知潤州王悆建言呂城牐常宜車水丨丨灌注牐身以濟舟若舟沓至)
(而力不給許量差牽駕兵卒併力為之)港澳(宋史河渠志詔鎮江府傍臨大江無丨丨以容舟檝三年間覆溺五百餘艘聞)
(西有舊河可避風濤歲久湮廢宜令發運司濬治)席澳(淮南子犬羣嘷而入淵豕銜蓐而丨丨)衍隩(蔡邕京兆樊惠)
(渠頌陽陵縣東其地丨丨土氣卒螫嘉榖不植)九隩(蔡邕翟先生碑為萬里之場圃丨丨之林澤傅亮封劉裕為宋公詔禹迹)
(同軌丨丨同文)泄澳(揚雄蜀都賦爾乃其俗迎春送臘百金之家千金之公乾池丨丨觀魚于江)蘭澳(顔延之詩清雰)
(霽岳陽曾暉薄丨丨)室澳(𫝊幹王命叙靈光鑒于丨丨嘉禾滋于邑壤)升澳(鮑照觀漏賦歴玫階而丨丨訪金壺之盈)
(闕)河澳(謝朓詩二别阻漢坁雙崤望丨丨)封澳(陶弘景水仙賦及秋水方至層濤架山各廵丨丨來賚王言)隅
澳(邢邵太尉韓公墓誌神遊丨丨理合精微)隈澳(王維桃源行山口潛行始丨丨山開曠望旋平陸孟浩然詩石潭傍丨丨)
(沙岸曉夤緣)幽澳(韓維詩渠波環古臺輦石坐丨丨)南澳(鄭俠詩歴官二紀周一紀投丨丨)曲澳(陳造詩回)
(柁投丨丨又寄糝潭夕)魚澳(陳造詩笑挾兔園策問收丨丨租)瀾澳(劉子翬詩疏淵引丨丨築圃遷林莽)炎澳
(范梈詩丨丨通冠冕邊陲重璧圭)韋澳(唐書丨丨傳澳字子裴第進士復擢宏詞方静寡欲十年不肻調御史中丞高元裕)
(諷澳詣已澳曰恐無呈身御史為學士時帝嘗曰朕每遣方鎮刺史欲各悉州郡風俗者卿為朕撰一書澳乃取十道四方志手加)
(紬次題為處分語)
厥民隩(書丨丨丨鳥獸氄毛注隩室也民改歲入此室處以避風寒)神明隩(漢書郊祀志自古以雍州積高丨丨)
(之丨故立畤郊上帝諸神祠皆聚云)神龍隩(梁昭明太子詩八邑仙人山四寳丨丨丨)清谿澳(沈遼詩上參九頂道)
(俯浸丨丨丨)
輻(方六切車丨)
韻藻員輻(詩無棄爾輔丨于爾丨注員益也輔所以益車也)輪輻(考工記丨丨三十以象日月也)車輻(漢書)
(李陵𫝊漢軍南行未至鞮汗山一日五十萬矢皆盡即棄車去士尚三千餘人徒斬丨丨而持之梁書樂藹傳藹遷御史中丞初藹)
(發江陵于船得八丨丨如中丞健步辟道者至是果遷焉周髀算經丨丨引繩就中央之正以為轂則正矣以經緯之交為轂以圓)
(度為輻知一宿得幾何度則引繩知輻凑轂為正陸璣詩䟽栲葉似櫟木皮厚數寸可為丨丨或謂之栲櫟)無輻(淮南子楊)
(墨申商之于治道猶蓋之無一撩輪之丨一丨有之可以備數無之未有害于用也)
增說輻(易輿丨丨夫妻反目釋文輻本亦作輹馬云車下縳也鄭云伏兔)伐輻(詩坎坎丨丨兮寘之河之側兮注伐)
(木以為輻也易林登山丨丨虎在我側王孫無懼仁不見賊)置輻(考工記輪人參分其轂長二在外一在内以丨其丨)揉
輻(考工記輪人丨丨必齊注揉謂以火槁之衆輻之直齊如一也)弱輻(淮南子厲利劍者必以柔砥擊鐘磬者必以濡木轂)
(強必以丨丨兩堅不能相和兩強不能相服)撩輻(淮南子蓋非丨不能蔽日輪非丨不能追疾然而丨丨不足恃也)折
輻(易林車馳頻擊重載丨丨)觸輻(羽獵賦徒角搶題注䠞竦讋怖魂亡魄失丨丨關脰注言衆獸廹急以角搶地以額注地)
(或自觸車轂關頸而死也)櫟輻(西京賦天梁之宮實開高闈旗不脱扃結駟方蘄丨丨輕騖容於一扉)天輻(張衡週天)
(大象賦丨丨備於舉輦鍵閉守于關梁)千輻(梁簡文帝謝賚苦行像并佛跡啟六年道樹超出四魔丨丨足輪德圓萬善)
負輻(鄭俠有感詩千載遘明良不能步丨丨)兩輻(秦觀車說制車如轆轤必活其丨丨以利脱系)
三十輻(史記自序二十八宿環北辰丨丨丨共一轂後漢書輿服志輿方法地蓋圓象天丨丨丨以象日月注輪象日月者)
(以其運行也日月三十日而合宿老子丨丨丨共一轂當其無有車之用)死生輻(白居易和夢遊春詩水蕩無明波輪廻丨)
(丨丨)泥沒輻(韓琦廣陵大雪詩&KR0699;魚江叟冰透蓑賣炭野翁丨丨丨)
瀑(蒲木切丨布水流下也)
韻藻濆瀑(郭璞江賦漩澴滎瀯渨㵽丨丨注波浪回旋濆涌而起也)
增飛瀑(水經注廬山北有石門有雙石高竦水導雙石之中懸流丨丨洛陽名園記黃氏西園西有大池中為堂榜之曰含)
(碧水四面噴瀉池中朝夕如丨丨而池不溢錢起登秦嶺半巖遇雨詩千峯挂丨丨百尺搖翠微朱子游晝寒詩架亭俯清湍開徑)
(玩丨丨)發瀑(水經注李冰道洛通山水流丨丨口逕什邡縣)湍瀑(洛陽名園記水北胡氏園在邙山之麓瀍水經其旁)
(因岸穿二土室開軒窗其前以臨水上水清淺則鳴潄丨丨則奔駛皆可喜也)奔瀑(權德輿詩萬竅相怒號百泉暗丨丨)懸
瀑(韓愈詩是時雨初霽丨丨垂天紳蘇軾詩風乎丨丨下郤行詠而歸陳傅良題仙巖梅雨潭詩怒號丨丨從天下傑立蒼崖夾)
(道陳戴良遊溪南山詩倚闌眺丨丨企檻引松枝)山瀑(李賀北中寒詩爭營海水飛凌喧丨丨無聲玉虹懸)巖瀑(李山)
(甫山中覽劉書記新詩詩溪風滿袖吹騷雅丨丨無時滴薜蘿黃庚翠峯庵即事詩丨丨飛寒雪松風吼夜潮陳旅荒山白雲圖詩)
(林花晴冉冉丨丨暝紛紛)幽瀑(司空圖詩丨丨下仙果孤巢懸夕陽温庭筠詩丨丨有時斷片雲無所從)濺瀑(李洞送包)
(處士詩聞說石門君舊隠寒風丨丨壊書堂)雙瀑(李建勲望廬山不見詩雲暗半空藏萬仞雪迷丨丨在中峯歐陽原功竹)
(澗圖詩戞玉萬竿鳴水樂垂紳丨丨盪雲旓)短瀑(韓琦北塘春雨詩聲落簷牙飛丨丨點勻池面起圓波)挂瀑(韓琦)
(廣陵大雪詩幾縈寒霰不成絲驟集疎簷還丨丨)泉瀑(梅堯臣送天台李令詩雲雷反在下丨丨反在上)秋瀑(趙抃)
(遊鴈蕩詩碧窺丨丨心同洗紅嚼山杷口似饞)寒瀑(朱子聞諸友入山觀瀑布詩不因丨丨響肯到野僧家)垂瀑(范成)
(大霰雪後大雨詩黃昏簷溜丨丨清曉鳥聲滿門)金瀑(范成大詩日脚迸丨丨)三瀑(謝翺丨丨記由前峽登前壁望)
(上級垂蘿裹濕蘚下與瀑屬歸而定其處為丨丨)中瀑(謝翺三瀑記可為橋者二跨丨丨曰玉峽居兩瀑合流曰雙谼)落
瀑(僧惠弘贈信上人詩開篷不信是廬山忽驚丨丨從空墮)廬瀑(方回登高臨大江詩淮蔞昔未茁丨丨今已淙)激瀑
(宋无詠石詩衝湍聲𩔖磬丨丨韻成絃)雪瀑(薩都拉詩丨丨挂冰簾林風響天籟)煮瀑(黃潛詩丨丨茶可啜剖石蜜堪)
(噉)絲瀑(陳旅崇碧軒詩洗空丨丨落溪艇暖客錦苔鋪石牀)凍瀑(謝宗可無弦琴詩落星留暈繩光斷丨丨無聲結影)
(收)一瀑(王逢題趙善長畫山水詩丨丨天垂雪練紳萬松花落黃金粉)
千尋瀑(楊炯詩飛水丨丨丨)聲同瀑(許棠出塞門詩暴雨丨丨丨奔沙𫝑異塵)雪色瀑(孔平仲遊六和寺詩)
(餘波落清壁散作丨丨丨)千丈瀑(宋濓送陳彦正教授詩石門碧作山怒瀉丨丨丨)
漉(盧谷切滲丨又瀝也說文浚也一曰水下貎)
韻藻滲漉(史記司馬相如傳滋液丨丨何生不育徐陵上庸路碑貨財為禮專俟會通厥田為上皆資丨丨庾信角調曲)
(天覆雲油滋焉丨丨柳宗元禮部賀甘露表均煦育之功敷丨丨之澤楊載燕集詩調燮維理得丨丨宜施博)巾漉(晉書陶潛)
(𫝊酒熟取頭上葛丨丨酒漉畢還復著之蒲道源新麯米酒歌脱丨且丨仍且飲陶然自覺春風生)撲漉(冷齋夜話龍女詞曰)
(數點雪花亂委丨丨沙鷗驚起歐陽原功芳洲詩王孫鬭草歸來晚丨丨鴛鴦帶水飛)
增毋漉(禮記仲春之月毋竭川澤丨丨陂池毋焚山林)淋漉(北史齊文宣后李氏傳武成踐阼逼后淫亂遂有娠生女)
(不舉帝大怒裸后亂撾撻之號天不已盛以絹囊流血丨丨投諸渠水良久乃蘇庾肩吾答陶𨼆居賚术煎啟木榮火謝盡採擷之)
(難啓旦移申窮丨丨之劑韓琦廣陵大雪詩乘温變化雨聲來度日階庭恣丨丨)沱漉(遼史地理志皮被河出回紇北東南)
(經伊濟入臚胊河沿河董城北東流合丨丨河入於海)流漉(釋名高平曰陸陸漉也水丨丨而去也)淘漉(輟耕錄蒙)
(古人有求雨者惟取淨水一盆浸石子數枚而已其大者如雞卵小者不等然後默持密咒將石子丨丨玩弄如此良久輒有雨文)
(同秋日田家詩丨丨溝源築野塘滿陂烟草卧牛羊)囊漉(嵇康聲無哀樂論猶簁酒之丨丨雖笮具不同而酒味不變也)獨
漉(張華拂舞歌丨丨獨漉水深泥濁按郭茂倩樂府丨丨一作獨禄晉歌為鹿字古通用也疑是風刺之辭)浸漉(王僧孺吏)
(部郎表一逢丨丨幾聞昭晉假拙為心變竒成偶)隂漉(柳宗元晉問及神液丨丨甘鹵密起孕靈富媪不愛其美無形無聲)
(熛結迅詭廻眸一瞬積雪百里)灑漉(樊鑄檄曲江水伯文周處擊劍長逐擘波深搜爾居遁逃則焦僥東請長臂者丨丨之又)
(於雄棠北使長股者憑踐之)練漉(唐彦謙韋曲詩欲寫愁腸愧不才多情丨丨已低摧)虛漉(蘇軾和陶詩疎巾歎丨丨)
(塵爵笑空斟)白漉(蘇軾椰子冠詩丨丨疎巾邀客醉更將空殼付冠師)澇漉(傳燈錄萬古碧潭空界月再三丨丨始應)
(知)
血出漉(漢平陵東歌平陵東松栢桐不知何人劫義公劫義公在高堂下交錢百萬兩走馬兩走馬亦誠難顧見追吏心中)
(惻心中惻丨丨丨歸告我家賣黃犢按義公謂翟義)月漉漉(李賀丨丨丨篇丨丨丨波烟玉)酒新漉(蘇軾詩卧枕綸)
(巾丨丨丨陸游野飯詩時能喚鄰里小瓮丨丨丨)社瓮漉(黃庭堅次韻子瞻詩丨丨可丨溪可漁更問黃雞肥與臞)茅
舍漉(周霆震九日詩新釀偶憑丨丨丨寒花時向槿籬開)
蓛(桑谷切郭璞云菜茹之總名詩其丨維何傳謂菜肴也)
韻藻䔩䔩(詩佌佌彼有屋丨丨方有穀注丨丨窶陋貌南史王晏傳晏見屋桷子悉是大蛇就視之猶木也晏惡之方以)
(紙裹桷子猶紙内搖動丨丨有聲元稹連昌宮詞風動落花紅丨丨蘇軾食柑詩清泉丨丨先流齒香霧霏霏欲噀人揭傒斯山莊)
(晚立詩丨丨黃桑葉蒼蒼白竹峯)槲䔩(南史樂預傳預為永世令卒有一媪年可六七十擔丨丨葉貨之聞預亡大泣棄溪)
(中曰失樂令我軰應就死爾市人皆泣)野䔩(輟耕錄真率會約云節序駸駸莫負芒鞵竹杖杯盤草草何慚丨丨山肴歐陽)
(修醉翁亭記山肴丨丨雜然而前陳者太守宴也朱子卧龍之遊詩嘉賓頗蟬聯丨丨更獻酬楊萬里晚酌詩丨丨堆盤爽更幽方)
(丈食前非不愛方岳元夕詩去年人老已蒼華丨丨山醪辦咄嗟許有孚蔬圃詩吾今且烹葵食鬱雜丨丨)
增薪䔩(宋史陳舜俞傳民間出舉財物取息重止一倍約價緡錢而榖粟布縷魚鹽丨丨耰鉏釡錡之屬得雜取之)時
䔩(謝惠連三月三日曲水集詩際渚羅丨丨托波泛輕爵)蔬䔩(沈約述僧說會論以滋腴之口進丨丨之具梅堯臣和許)
(待制偶書詩為言楚客甘丨丨白芷香牙長嫩珊陳造旅館三適詩嗟此玉食品納我丨丨腸)蔟䔩(温庭筠織錦詞丨丨金梭)
(萬縷紅鴛鴦豔錦初成匹)撲䔩(温庭筠塞寒行燕弓弦勁霜封瓦丨丨寒雕眄平野)魚䔩(王禹偁送朱九齡詩江城豐稻)
(粱水市多丨丨)溪䔩(蘇軾請旋斫杉松煑丨丨)山䔩(陳造識村翁語詩山僧一生饜丨丨溪叟所仰纔魚菽秦觀以魚蟹)
(寄子瞻詩魚鱐蜃醢薦籩豆丨丨溪毛例蒙錄)園䔩(周必大大椿堂小集詩今日掃風軒明日芼丨丨)肴䔩(范成大詩)
(水陸富丨丨僧道潛田居詩新絲換濁酒丨丨羞薄具)秃䔩(元好問同希顔再登箕山詩千年箕山祠蘿徑深以悄桂樹不)
(復見丨丨餘秋篠)
韓侯䔩(王安石招約之職方詩滿門陶令株彌岸丨丨丨)
恧(女六切慙也)
韻藻增慙恧(漢書王莽傳莽敢為激發之行處之不丨丨宋書鄭鮮之傳高祖為宰相頗慕風流人皆依違之鮮之難)
(必切至未嘗寬假要須高祖理屈然後置之高祖或有時丨丨變色動容傅咸疏伏用丨丨敢不自竭以對天問)愧恧(南史)
(江智深傳智深每從遊幸與羣僚相隨見傳詔馳來知帝呼已聳動丨丨形於容貌論者以此多之駱賓王夏日遊德州序章句繁)
(廡心神丨丨鄭俠詩由公仕以觀其庶無丨丨)悚恧(淨住子故以事檢心校所修習既知不及彌增丨丨粱簡文帝上大法頌)
(表曹丕從征之賦劉坦遊侍之談曾無連𩔖伏兼丨丨)外恧(嵇康詩内負宿心丨丨良朋)顧恧(梁簡文帝上武帝菩)
(提樹頌啓不足以光揚盛德髣髴一隅丨丨芻言伏紙慙震)自恧(粱簡文帝修竹賦伊嘉賓之獨劭顧余躬而丨丨朱子詩)
(出吻竟無竒彊顔終丨丨)哽恧(梁元帝答南平王恪等令瞻言前典再懷丨丨)載恧(駱賓王帝京篇序楚翬丹質在荆南)
(以多慙遼豕白頭望河東而丨丨)縮恧(柳宗元乞巧文叩稽匍匐言語譎詭令臣丨丨彼則大喜又斬曲几文離竒詰屈丨)
(丨巑岏)鞠恧(柳宗元弔屈原文便媚丨丨兮美愈西施)蹙恧(柳宗元宥蝮蛇文其頸丨丨其腹次且朱子詩虛空一瞻)
(望遠思翻丨丨)西恧(柳宗元南府君碑宼力東盡兇威丨丨)
神理恧(謝靈運電讚慎勿空留念横使丨丨丨)虎賁恧(梁簡文帝上昭明太子集表丨丨丨其經學智囊慙其調)
(護)
洑(房六切回流)
韻藻增洄洑(宋史蘇軾傳浙江潮自海門東來𫝑如雷霆而浮山峙于江中與漁浦諸山犬牙相錯丨丨激射歲敗公)
(私船不可勝計元好問觀浙江漲詩憑陵如藉勢丨丨各有態)湖洑(宋史李若谷傳知宜興縣官市丨丨茶歲約戸税為多少)
(率取足貧下若谷始置籍備勾檢茶惡者舊没官若谷使歸之民許轉貿以償其數陸希聲君陽遁叟山居記地當君山之陽東谿)
(之上古謂之丨丨渚遁叟既以名自命又名其山曰頥山谿曰蒙谿將以頥養蒙昧也)湍洑(水經注漢水又東為淨灘夏水)
(急盛川多丨丨)乘洑(梁簡文帝詩戲鳬丨丨下漁舟冒浪前)倒洑(錢起詩石潭丨丨蓮花水塔院空聞松栢風)沿
洑(張祜詩絶岸𣲖丨丨修廊趾崇隆)沲洑(王周志峽船具詩序峽水湍浚激石忽發者謂之濆丨丨而旋者謂之腦岸石)
(壁立濆之忽作篙力難制以其木之堅韌竿直戟其首以竹納護之者謂之戙)水洑(李咸用詩沙虛遺虎跡丨丨聚蛟涎)怒
洑(梅堯臣詩丨丨生萬渦驚流非一狀)槎洑(謝翶詩水交明月動丨丨故洲移)沇洑(元好問古檜詩丨丨地中久駭)
(浪思一鼓)斷洑(吳萊詩枯查曾幾棲丨丨遽中裂)
太子洑(南史宋桂陽王休範傳晉熙王燮出鎮夏口慮為休範所撥留自丨丨丨去不過尋陽)劉郎洑(蘇軾有王)
(齊萬寓居武昌縣丨丨丨正與伍州相對詩)
鵩(房六切不祥鳥)
韻藻賦鵩(李中吉水作尉酬閻侍御詩謬佐驅雞任常思丨丨人柳貫題瀛洲仙會圖詩賈生丨丨語夫道後有逹者當)
(大觀按史記賈生傳賈生為長沙王太傅三年有鴞飛入舍止于坐隅楚人命鴞曰服乃為賦以自廣服同鵩)
增鴞鵩(周禮秋官硩蔟氏掌覆天鳥之巢注天鳥惡鳴之鳥若丨丨)梟鵩(北史崔光傳正始二年表曰自比鵄鵲巢)
(于廟殿丨丨鳴于宮寢菌生賓階軒坐之正凖諸往記信可為誡)忌鵩(北史崔光傳正光二年八月𫉬秃鶖于宮内詔以示)
(光光表曰臣聞野物入舍古人以為不善是以張臶惡鵀賈誼丨丨鵜鶘暫集而去前王猶為至誠焉班固幽通賦抗爽言以矯情)
(兮信畏犧而丨丨嵇康明膽論漢之賈誼陳切直之策奮危言之至行之無疑明所察也丨丨作賦暗所惑也)怪鵩(禽經丨丨)
(塞耳元稹江邊詩丨丨頻棲息跳蛙頗溷殽)問鵩(賈誼鵩鳥賦野鳥入室主人將去請丨于丨予去何之)感鵩(陶潛)
(屈賈詩候詹寫志丨丨獻辭)飛鵩(杜甫詩地濕愁丨丨天炎畏站鳶温庭筠劉尚書挽詞粉署見丨丨玉山猜卧龍)對
鵩(杜甫詩賈生丨丨傷王𫝊蘇武看羊䧟賊庭元稹痁卧詩坐隅甘丨丨當路恐遭豺晁冲之紀愁詩陟山既見虎還舍乃丨丨)
羣鵩(元稹大觜鳥詩呦鷕呼丨丨翩翻集怪䲭)巢鵩(元稹代曲江老人詩鳳闕悲丨丨鵷行亂野麏)歎鵩(包佶詩賦)
(中頻丨丨卜處幾聽雞)賈鵩(羅𨼆秋日懷孟夷庚詩知己秦貂没流年丨丨悲蘇軾詩公方占丨丨我正買龔牛陸游枕上)
(詩慵占丨誼丨空感祖生雞)棲鵩(蘇軾詩窗前有丨丨夜嘯如狐狸)憂鵩(黃庭堅答曹子方詩丨丨入歸來把國痛)
(天摧)占鵩(孫覿富陽道中詩客舍休丨丨蠻村欲饌雞范成大題請息齋詩坐隅但忌丨丨屋上何煩譽烏陳傅良招蕃叟弟)
(詩尚可流觴追曲水底須丨丨似長沙)鸞鵩(張養浩贈劉仲憲詩君由弱冠冠儒冠一槩誰分丨與丨)
長沙鵩(白居易詩時傷大野麟命問丨丨丨)
竺(張六切天丨國名又姓又沃韻)
韻藻增天竺(後漢書西域傳明帝夢見金人長大頂有光明以問羣臣或曰西方有神名曰佛其形長丈六尺而黃金)
(色帝於是遣使丨丨問佛道法遂於中國圖形像焉唐書西域傳丨丨國漢身毒國也分東西南北中五水經注泥洹以來聖衆所)
(行威儀法則相承不絶自新頭河至南丨丨國迄於南海四五萬里也又釋法顯言渡河便到烏萇國烏萇國即是北丨丨佛所到)
(國也沈佺期謁無礙上人詩大士生丨丨分身化日南王維過嵩丘蘭若詩深洞長松何所有儼然丨丨古先生李白詩此僧本住)
(南丨丨為法頭陀來此國耿湋贈海明上人詩來自西丨丨持經奉紫微白居易洛下卜居詩丨丨石兩片華亭鶴一隻又除却三)
(山五丨丨人間此會且應無蘇軾贈丨丨辨才師詩南北一山門上下兩丨丨又游金山浮金堂詩愛此小丨丨時來中聖人張翥)
(憶錢塘詩丨丨雨餘山撲翠海門潮上日蒸紅)西竺(蘇軾詩皆云似逹摩隻履還丨丨)三竺(林景熙西湖詩斷猿丨丨)
(暁殘柳六橋春戴表元送旨上人西湖詩六橋水暖初楊柳丨丨山深未杜鵑)乾竺(宋无贈竺鍊師詩姓疑丨丨古先生霞外)
(幽棲近四明傳燈錄東堂不折桂南華不學仙却來丨丨寺披衣效坐禪禪若效坐得非想亦何偏)下竺(馬臻湖樓夜坐詩鐘)
(聲𫝊丨丨梅信失西溪)中竺(王逢題觀露軒詩上人吾鄰人趺坐丨丨嶺)麋竺(蜀志丨丨傳丨丨字子仲東海朐人)
(也祖世貨殖僮客萬人貲産鉅億徐州牧陶謙拜為别駕從事謙卒竺奉謙遺命迎先主於小沛)
筑(張六切丨似筝十三弦爾雅丨拾也又直六切水名出房陵)
韻藻擊筑(戰國策臨淄甚富而實其民無不吹竽鼓瑟丨丨彈琴又荆軻遂發太子賓客知其事者皆白衣冠以送之至)
(易水上既祖取道高漸離丨丨荆軻和而歌為變徵之聲士皆垂淚涕泣又荆軻客高漸離以丨丨見秦皇帝而以筑擊秦皇帝為)
(燕報仇不中而死漢書高祖紀上置酒沛宫悉召故人父老子弟佐酒發沛中兒教之歌酒酣上丨丨自歌令兒皆和習之西京雜)
(記漢高帝戚夫人善鼔瑟丨丨善為歌舞侍婢皆習之後宮齊唱聲入雲霄搜神記戚夫人侍兒賈佩蘭說在宮内時十月十五日)
(共入靈女廟以豚黍樂神吹笛丨丨歌上靈之曲江總陸君誄彈碁丨丨沈李浮瓜庾信思舊銘高臺已傾稷下有聞琴之泣壯士)
(一去燕南有丨丨之悲高適詩彈碁丨丨白日晚縱酒高歌楊柳春)琴筑(酉陽雜俎咸陽宮中有鑄銅人十二枚丨丨笙竽各)
(有所執皆組綬花彩儼若生人白居易詩莓苔上几閣塵土生丨丨又廬山草堂記堂東有瀑布瀉階隅落石渠如環珮丨丨聲温)
(庭筠詩質文精等貫丨丨韻相須蘇軾惠山泉詩或鳴空洞中雜佩間丨丨又樓上雪霜侵戸月枕中丨丨落階泉陸游詩幽鳥東)
(山來鏘鳴若丨丨)
增筝筑(宋史樂志大晟之瑟長七尺二寸隂爻之數二十有四極三才之隂數而七十有二以象一歲之候既罷丨丨阮絲)
(聲稍下乃增瑟之數為六十有四則八八之數法乎隂琴之數則九十有九而法乎陽)總筑(班婕妤𢷬素賦含笙丨丨比玉)
(兼金)悲筑(陶潛詩漸離擊丨丨宋憙唱高聲)鼓筑(沈炯幽庭賦秦人清歌趙女丨丨)鳴筑(徐陵樂府戚里驚丨)
(丨平陽吹怨笳)沛筑(徐陵漢高帝廟詩堂虛丨丨響釵低戚舞妍)按筑(戴表元詩君歌我丨丨我舞君攬衣)
秦中筑(齊高帝塞客吟粤擊丨丨之丨因為塞上之歌)漸離筑(吳澄詩弔望諸墳吾有淚擊丨丨丨世無知)和
予筑(柳貫詩寧無趙子徒彈琴丨丨丨)
簇(千木切小竹)
韻藻增舒簇(沈炯為百官勸進陳武帝表豐露呈甘卿雲丨丨)一簇(杜甫詩桃花丨丨開無主可愛深紅愛淺)
(紅白居易栽竹詩幾聲清淅瀝丨丨綠檀欒曹鄴詩荻花蘆葉滿溪流丨丨笙歌在水樓李咸用詩丨丨烟霞榮辱外秋山留得傍)
(檐楹韋莊詩丨丨林亭返照間門當官道不曾關)雲簇(權德輿詩鳥飛田已闢龍去丨猶丨)浪簇(孟郊詩丨丨霄漢羽)
(岸芳金碧叢)花簇(白居易答桐花詩葉重碧雲片丨丨紫霞英余靖詩山㢠廻翠幌憑欄見丨丨紅房遶郭開樓鑰詩何處驅)
(來良馬六騮黃驂錯如丨丨)紅簇(白居易詩丨丨交枝杏青含卷葉荷)簇簇(白居易詩巴水白茫茫楚山青丨丨劉禹)
(錫淮隂行丨丨淮隂市竹樓緣岸上劉兼詩望帝古祠聲丨丨錦城歸路草芊芊韋莊詩天外晚峯青丨丨檻前春樹碧團團鄭谷)
(蓼花詩丨丨復悠悠年年拂漫流韓維詩沙禽帶濕起丨丨守前坻)萬簇(李紳南梁行望秦峯迥過商顔浪叠雲堆丨丨山)
戈簇(李紳詩騎交遮戌合丨丨擁沙明)山簇(許渾詩丨丨暮雲千野雨江分秋水九條烟吳師道詩吳波渺渺吳丨丨)
(不見嬌嚬倚闌曲)樹簇(項斯詩丨丨孤燈眇帆欹積浪間)蜂簇(韋莊聽彈琴詩丨丨野花吟細韻蟬移高柳送殘聲)
玉簇(濮陽瓘詩丨丨分花袖)春簇(王令姚堅老見約詩林梢釋冬枯土蘖壯丨丨)兵簇(汪元量詩人行官巷口丨)
(丨御街心)碎簇(方岳非瓊花詩真珠丨丨玉蝴蝶直與八仙同一腔)閙簇(元好問詩扶風里社他年看丨丨靈椿桂五枝)
(又杏花詩只嫌憨笑無人管丨丨枯枝不肯勻)眉簇(袁桷詩望幸眸凝秋水倚愁丨丨春山)市簇(袁桷詩丨丨家家近)
(官清日日閒)鳳簇(貢師泰詩丨丨珍珠帽龍盤錦綉袍)攢簇(傳燈錄有僧問先曹山承古人有言吾有大病非世所醫)
(未審喚作什麽病曹云丨丨不得底病)
十騎簇(李賀詩丨丨丨芙蓉宮衣小隊紅)愁慮簇(鄭俠詩方欣到家鄉足寬丨丨丨)珠帽簇(袁桷詩會)
(朝丨丨丨錫宴寳巵凝)人家簇(貢奎詩小市丨丨丨扁舟晚色清)
蔟(千木切𧖟丨又宥韻)
韻藻硩蔟(周禮秋官丨丨氏掌覆夭鳥之巢注硩讀為擿蔟讀為爵蔟之蔟謂巢也)爵蔟(見上)
增𧖟蔟(晉書左貴嬪傳修成丨丨分繭理絲女工是察祭服是治張耒詩雨多蕭蕭丨丨寒)打蔟(北齊書神武帝紀因)
(十五日夜丨丨懷刃而入)柴蔟(王逸九思鶻鵰遊兮華屋鵕䴊棲兮丨丨)拆蔟(陸游詩戶戶吳𧖟丨丨時)上蔟(陸游)
(詩風暖緊催𧖟丨丨)登蔟(謝翺詩蘭膏照繭未丨丨)
瑇瑁不蔟(張衡東京賦翡翠不裂丨丨丨丨注不蔟不叉蔟取之為器也)
暴(蒲木切日乾也俗作曝又號韻)
韻藻獻曝(列子昔者宋國有田父自曝于日顧其妻曰負日之暄人莫知者以獻吾君將有重賞)暴暴(荀子貨財)
(丨丨如水源)日暴(淮南子夫萍樹根於水木樹根於土天地之性也故萍飄聚根反丨丨則死萍之植根以水為地也元稹)
(蝱詩汗粘瘡痏痛丨丨苦辛行)凉暴(蘇軾詩冡書空萬軸丨丨困舒卷)
一日暴(孟子丨丨丨之十日寒之)秋陽暴(孟子江漢以濯之丨丨以丨之蘇軾枸把詩歛藏更借丨丨丨)
增晝暴(周禮㡛人湅絲丨丨諸日夜宿諸并)自曝(水經注沔水中有物如三四歲小兒鱗甲如鯪鯉射之不可入七八)
(月中好石磧中丨丨)十曝(齊民要術作白梅法梅子酸核初成時摘取夜以鹽汁漬之晝則日曝凡作十宿十漫丨丨便成調)
(鼎和韲所在多任也)鹽曝(齊民要術益智子五六月熟味辛雜五味中芬芳亦可丨丨)曬曝(圖畫見聞誌梁劉彦齊所)
(藏名迹不啻千卷每暑伏丨丨一一親自卷舒終日不倦能自品藻無非精當王建詩住處依山常足雨聞晴丨丨舊芳茵)冬
曝(陶潛自祭文欣以素牘和以七絃丨丨其日夏濯其泉)事曝(孔稚圭奏王融罪融威福自已無所忌憚誹謗朝政歴毁)
(王公謂己才流無所推下丨丨遠近)採曝(柳宗元種仙靈毗詩晨起自丨丨杵臼通夜喧)揚暴(鄭俠觀孔義甫謝致仕詩)
(有感詩青春被恩擢名姓粗丨丨)蒸暴(文同寄何首烏丸與友人詩斷以苦竹刀丨丨凡九為)
奔鯨曝(謝朓八公山詩長蛇固能剪丨丨自此丨)龜出曝(司空曙過慶寳寺詩池晴丨丨丨松暮鶴飛㢠廻)
掬(居六切說文撮也本作□)
韻藻可掬(左傳楚人遂疾進師乘晉軍桓子鼓於軍中曰先濟者有賞中軍下軍争舟舟中之指丨丨也太真外傳楊氏)
(當賞賜燕樂扈從之時每家為一隊隊著一色衣五家合隊相映如百花之煥發遺鈿墜珥瑟瑟珠翠燦於路岐丨丨杜子春傳杜)
(子春少落魄徒行長安中日晚未食彷徨不知所往於東市西門饑寒之色丨丨岑參詩寺南幾十峯峯翠晴丨丨韓愈春雪詩徧)
(階憐丨丨滿樹戲成搖羅𨼆秋夕對月詩夜月色丨丨倚樓聊觧顔王文趙文敏公山水詩何山弁山秀丨丨上若下若薲苔綠又)
(蘇軾和太白詩冷然洗我心欲飲不丨丨)
增手掬(禮記汙尊而抔飲注鑿地為尊丨丨而飲陸機文賦雖紛藹於此世嗟不盈於丨丨)盈掬(南史梁武帝紀大同)
(二年雨黃塵如雪攬之丨丨杜甫佳人詩摘花不插髮采栢動丨丨羊士諤西郊蘭若詩石泉丨丨冷山實滿枝香又陸機擬涉江)
(采芙蓉詩采采不丨丨悠悠懷所歡沈約需雅九州上腴非一族玄芝碧樹夀華木終朝采之不丨丨用拂腥膻和九榖既甘且飫)
(致遐福)一掬(南史顔竣傳時用鵝眼錢劣於此者謂之綖環錢貫之以縷入水不沉隨手破碎市井不復料數十萬錢不盈)
(丨丨又何點傳點少時嘗患渴利後在吳中石佛寺建講夢一道人形貌非常授丸丨丨夢中服之自此而差文子土之𫝑勝水丨)
(丨不能塞江河鮑溶薦冰詩空憐丨丨冰珍重此時情孟郊楚竹吟丨丨靈均淚千年湘水文文同采芡詩提籠當筵破紫苞老蚌)
(一開珠丨丨)斯掬(方言丨丨離也齊陳曰斯燕之外郊朝鮮冽水之間曰掬)弄掬(王安石雪詩戲挼丨丨輸兒女羔袖)
(龍鍾手獨叉)挹掬(蘇軾惠泉詩盥灑自丨丨)半掬(楊萬里别蕭挺之詩别愁纔丨丨不遣我心降)自掬(楊萬里南)
(華道中詩殷勤丨丨曹溪水淨洗先生面上塵)難掬(高啟水上盥手詩惆悵坐沙邊流花去丨丨)
涼泉掬(宋之問温泉莊卧病詩惜無載酒人徒把丨丨丨)不滿掬(蘇軾和子由記園中草木詩落英丨丨丨何以)
(慰朝饑戴表元剡民饑詩劚萁得粉丨丨丨皮膚皴裂十指秃)不餘掬(陳師道烏呼行去年米賤家賜粟百萬官倉丨丨丨)
濃堪掬(薩都拉畫詩樹色丨丨丨癡風撲雨秋)
箙(房六切盛弓弩器亦作□通作服)
韻藻魚服(詩四牡翼翼象弭丨丨注取魚皮為弩矢箙也江淹横吹賦至于貝胄象弭之威織文丨丨之容王逢淮安忠)
(武王箭歌皂鵰羽箭三十六一一插向鯊丨丨)籠服(周禮夏官司弓矢凡田弋充丨丨矢共矰矢注竹箙也)矢服(周禮)
(夏官司弓矢仲秋獻丨丨宋史曹瑋傳乾興初謫左衛大將軍容州觀察使知萊州瑋以宿將為丁謂所忌即日上道從弱卒十餘)
(人不以弓□丨丨自隨遼史禮志再生室東南倒植三岐木其日以童子及産醫嫗至室中一婦人執酒一叟持丨丨立于室外有)
(司請神主降輿致奠柳宗元唐鐃歌鼓吹曲天厚黃德狙獷服甲之櫜弓弭丨丨陸游寄于虡詩大兒戍塞垣馳馬佩丨丨)
檿弧箕服(史記周紀宣王時謠曰丨丨丨丨實亡周國注山桑曰丨弓曰丨丨丨弓矢房也費丨丨丨丨之人得褒女以)
(獻幽王贖罪是為褒姒)
增弩箙(後漢書輿服志大駕屬車八十一乘法駕半之屬車皆皂蓋赤裏木旛戈矛丨丨尚書御史所載最後一車懸豹尾)
鞬服(晉書劉曜載記陳安左手奮七尺大刀右手執丈八蛇矛近則刀矛俱發遠則雙帶丨丨左右馳射而走)房箙(唐書)
(王毛仲傳毛仲事臨淄王王出潞州有李守德者為人奴善騎射王市得之竝侍左右而毛仲為明悟景龍中王還長安二人常負)
(丨丨以從)兩箙(唐書高麗傳帝身屬櫜房結丨丨於鞍按此謂太宗伐高麗時也)擊箙(遼史禮志皇帝出寢殿詣再生)
(室羣臣奉迎再拜皇帝入室釋服跣以童子從三過岐木之下每過産醫嫗致詞拂拭帝躬童子過岐木七皇帝卧木側叟丨丨曰)
(生男矣)夏服(司馬相如子虛賦左烏號之雕弓右丨丨之勁箭服虔注服盛箭器也夏后氏之良弓名繁弱其矢亦良即繁)
(弱箭服故曰丨丨也)櫜服(摯虞太康頌弓矢丨丨干戈戢藏)彫服(鮑照詩氈帶佩雙鞬象弧插丨丨)箭服(庾肩)
(吾被使從渡江詩夜劍動星芒秋潮驚丨丨何妥長安道詩車輪鳴鳳轄丨丨耀魚文劉孝威結客少年場行居延丨丨盡疏勒井)
(泉枯李賀詩鞦垂粧鈿粟丨丨釘文牙)篚服(駱賓王早秋出塞詩一朝從丨丨千里駕輕軒)
耒耜箙(後漢書輿服志耕車其飾皆如之有三蓋一曰芝車置&KR1945;丨丨之丨上親耕所乘也)
濮(博木切水名出陳留郡入鉅野亦州名又姓)
韻藻百濮(左傳楚大饑麇人率丨丨聚于選將伐楚揚雄蜀都賦東有巴賨綿亘丨丨銅梁金堂火井龍湫魏收移梁朝)
(文三江五湖九蠻丨丨其地如掌人鳥未分李商𨼆為柳珪謝京兆公啟控三巴丨丨之雄帶南詔西山之險)
增彭濮(書嗟我友邦冡君御事司徒司馬司空亞旅師氏千夫長百夫長及庸蜀羌髳微盧丨丨人隋書大壯舞歌闕鞏之)
(甲丨丨之人或貔或武漂杵浮輪盧思道為隋檄陳文憬彼江黃之衆逷矣丨丨之民巨艦高艫順流東指)桑濮(禮記丨間)
(丨上之音亡國之音也庾闡弔賈誼文張高弦悲聲激柱落清唱未和而丨丨代作雖有惠音莫過韶濩雖有騰鱗終仆一壑潘岳)
(笙賦樂所以移風于善亦所以易俗于惡故絲竹之器未改而丨丨之流已作)宛濮(左傳晉人復衛侯寗武子與衛人盟于丨)
(丨國人聞此盟也而後不貳)城濮(左傳晉侯齊師宋師秦師及楚人戰于丨丨楚師敗績陳琳應譏陳俎豆之器于丨丨之)
(墟者則悸矣)遫濮(漢書霍去病傳上日票騎將軍率戎士踰烏盭討丨丨涉匈奴歴五王國輜重人衆攝讋者弗取)叟
濮(蜀志李恢傳南夷叛恢身往撲討鉏盡惡𩔖徒其豪帥于成都賦出丨丨耕牛戰馬金銀犀革充繼軍資于時費用不乏)蠻
濮(蜀志楊戲傳贊李德昂翦除蕪穢惟刑以張廣遷丨丨國用以強)巴濮(晉書蜀載記論丨丨雜種厥𩔖實繁郭璞鹽池)
(賦飴戎見珍于西隣火井擅竒乎丨丨梁元帝賦時仰禀于皇猷計丨丨于裨儵王褒上庸公陸騰勒功碑歴稔逋寇累代稽誅廓)
(清江源蕩滌丨丨)臨濮(五代史李嗣昭傳梁晉戰胡柳晉軍敗周德威戰死莊宗懼欲收兵還丨丨嗣昭曰梁軍已勝旦暮)
(思歸吾若收軍使彼休息整而復出何以當之宜以精騎撓之因其勞乏可以勝也莊宗然之宋史張亢傳亢後唐河南尹全義七)
(世孫家于丨丨少豪邁有竒節事凡奎甚謹進士及第)夢濮(宋史安守忠傳守忠拜濮州團練使端拱中知滄州改瀛州兼)
(高陽關駐泊部署遷瀛州防禦使初守忠嘗丨一丨字方丈餘及領是郡幾二十年於是始寤)南濮(水經注洧水東南流丨丨)
(北濮二水入焉)北濮(見上)濟濮(水經注瓠河自運城東北逕范縣與丨丨枝渠合故渠上承濟瀆于乘氏縣北逕范縣左)
(納瓠瀆故經有濟渠之稱)濠濮(世說簡文入華林園顧謂左右曰會心處不必在遠翳然林木便自有丨丨間想也覺鳥獸禽)
(魚自來親人)涇濮(拾遺錄譬諸金玉烟埃不能埋其堅貞比之丨丨淄渭不能混其澄澈)夷濮(誠齋雜記漢武帝時)
(有竹王興于豚水有一女子浣于水濱有三節大竹流入女子足間推之不去聞有聲持歸破之得一男兒遂雄丨丨氏竹為姓所)
(損破竹于野成林王祠竹林是也)箕濮(謝靈運徐幹詩搖蕩丨丨情窮年廹憂慄)
州名濮(韓偓出官經硤石縣詩謫臣過東畿所抵丨丨丨)
鞫(居六切說文窮治罪人也本作□亦作&KR2918;通作鞠)
韻藻芮鞫(詩止旅廼密丨丨之即注丨水名丨水外也貢師泰送蒲司馬西還詩弦蒲丨丨幾千里芳草萋萋春如水)
推鞠(北史裴藴傳藴知上意遣張行本奏蘇威罪惡帝付藴丨丨之唐書百官志丨丨得情要斷平允為法官之最宋史杜純)
(傳秦帥郭逵與其屬王韶成訟純受詔丨丨得韶罪安石主韻變其獄免純官)
增訊鞠(史記張湯傳湯為兒守舍還而鼠盗肉其父怒笞湯湯掘窟得盗鼠及餘肉劾鼠掠治傳爰書丨丨論報并取鼠與)
(肉具獄磔堂下後漢書鄧隲傳朱寵上疏追訟隲曰隲歴世外戚無與為比當享積善履謙之祐而横為宮人單辭所䧟罪無申證)
(獄不丨丨遂令隲等罹此酷濫宋史蹇周輔傳周輔為御史臺推直官善於丨丨鉤索微𨼆皆用智得情)捕鞠(漢書義縱傳為)
(定襄太守掩定襄獄中重罪二百餘人及賓客昆弟私入相視者亦二百餘人縱壹切丨丨曰為死罪觧脱郡中不寒而慄)考
鞠(晉書曹攄傳補臨淄令縣有寡婦養姑甚謹姑勸令改適婦守節不移姑愍之密自殺親黨告婦殺姑官為丨丨攄知其冤更)
(加辨究具得情實時稱其明張養浩贈劉仲憲詩仍擇師帥專撫綏且諭臬司精丨丨)乞鞠(南史蔡廓傳宋臺為侍中建議)
(以為鞠獄不宜令子孫下辭明言父祖之罪自今但令家人與囚相見無丨丨之訴便足以明伏罪不須貴家人下辭朝議從之)
窮鞠(北史崔昂傳衛尉卿杜弼門生郝子寬告弼誹謗并與元子雄謀逆帝盛怒付昂丨丨昂皆執正雪免告者引妄𫉬罪)
連鞠(宋史滕中正傳中正性峻刻丨丨大獄時議以為深文權中丞日振舉綱憲人以稱職許之)案鞠(宋史李璘傳契)
(丹犯邊有陳友者乘亂殺璘父及家屬三人後相遇於京師寳積坊北璘手刃殺友而不遁去自言復父讐丨丨得實太祖壯而釋)
(之國史補盧昂主福建鹽鐵贓罪大發有瑟瑟枕大如半斗以金床承之御史中丞孟簡丨丨旬月乃得而進憲宗召市人估其價)
(直或云至寳無價或云美石非真瑟瑟也)逮鞠(宋史盧士宗傳李參郭申錫有决河訟詔士宗劾之士宗言兩人皆為時用有)
(罪當驗問不宜丨丨)參鞠(宋史徐禧傳惠卿昔居父喪嘗貸華亭富人錢五百萬買田事詔禧丨丨隂右惠卿綰劾之會綰貶)
(官獄亦觧按惠卿呂惠卿綰鄧綰也)䠶□(屈原天問何啓惟憂而能拘是逹皆歸丨丨而無害厥躬)詁□(劉歆與揚雄求)
(方言書當使諸儒共集訓詁爾雅所及五經所詁不合爾雅者丨丨為病及諸經氏之屬皆無證驗博士至以窮世之博學者偶有)
(所見非徒無主而生是也)續鞠(蔡邕上漢書十志疏元初中故尚書郎張俊坐漏洩事當服重刑已出轂門復聽丨丨詔書馳)
(救一等輸作左校)就鞠(梁武帝申勅諸州訊獄詔朕屬當期運君臨兆億雖復齋居宣室留心聽斷而九牧遐荒無因臨覽)
(深懼懷冤丨丨匪惟一方)親鞠(白居易詩簿書常自領縲囚每丨丨)同鞫(獨孤及呂諲諡議吕諲任職從政聰敏肅給能)
(以才智潤飾吏道至德中與三司丨丨大獄獨引律文附會經義而平反之)讞鞫(宋濓送陳彦正教授詩騎麟執春秋從頭)
(細丨丨)
御史鞫(鄭俠有感詩云云不少已竟致丨丨丨)
鞠(居六切推窮也養也告也盈也禮記天子乃薦丨衣于先帝鄭康成云丨衣名蓋黃桑之服又姓又音麴又渠六切)
韻藻自鞠(書爾惟丨丨自苦)育鞠(詩昔育恐丨丨及爾顛覆又晉書四夷傳論納萎莎之後附開丨丨之新降)
蹹鞠(戰國策臨淄甚富而實其民無不吹竽鼓瑟擊筑彈琴鬭雞走犬六博丨丨者劉向别錄蹵鞠傳言黃帝所作或曰起戰)
(國時丨丨兵𫝑也因嬉戲而講練之蘇軾詩連娟六么趁丨丨又漢書霍去病傳其在塞外卒乏糧或不能自振而去病尚穿域躢)
(鞠也注鞠以皮為之實以毛蹵躢而戲也)鷄鞠(漢書東方朔傳董氏常從遊戲北宮馳逐平樂觀丨丨之會角狗馬之足上大)
(歡樂之按董氏董偃也)蹵鞠(漢書東方朔傳于是董君貴寵天下莫不聞郡國狗馬丨丨劍客輻凑又枚臯傳臨山澤弋獵)
(射御狗馬丨丨刻鏤上有所感輒使賦之唐書薛嵩傳好丨丨𨼆士劉綱勸止之傅休奕彈碁賦序漢武帝好丨丨劉向以為丨丨)
(勞人體竭人力非至尊所宜御乃因其體而作彈碁以觧之今觀其道丨丨道也杜甫清明詩十年丨丨將雛遠萬里鞦韆習俗同)
丘靈鞠(南史丨丨丨傳丨丨丨吳興烏程人也少好學善屬文州辟從事累遷員外郎宋孝武殷貴妃亡靈鞠獻挽歌三首)
(帝摘句嗟賞後坐事禁錮禇彦回為吳興太守謂人曰此郡才士惟有丨丨丨及沈㪍耳乃啓申之時方禪譲齊高帝使參掌詔策)
(宋時文名甚盛入齊頗減王儉謂人曰丘公仕宦不進才亦退矣位長沙王車騎長史卒)
梡革為鞠(法言斷木為棋丨丨丨丨亦皆有法焉注梡刮摩也)
增郁鞠(晉書劉曜載記初靳凖之亂曜世子胤没于黑匿丨丨部至是胤自言丨丨大驚資給衣馬遣子送之)擊鞠
(五代史梁太祖紀天子至自鳳翔王乃留子友倫為護駕指揮使以為天子衛丨丨墮馬死王怒其與友倫丨丨者皆殺之)聚
鞠(五代史唐莊宗紀三年正月如東京毁即位壇為鞠場二月己巳丨丨于新場)長鞠(楚辭鬱結紆軫兮離愍而丨丨)塊
鞠(東方朔七諫丨丨兮當道宿舉世皆然兮余將誰告)撫鞠(潘岳京陵公主女王氏哀辭嗟爾母氏劬勞丨丨)曲鞠
(張融答周顒書正復是目擊道斯存卿欲必丨丨其辭吾不知更所以自訟)
匊(居六切物在手)
韻藻盈匊(詩椒聊之實繁衍丨丨朱子遊畫寒詩從容出妙句珠貝爛丨丨元好問送李正甫詩紫芝僅丨丨幽蘭不充)
(紉)
增一匊(詩終朝采綠不盈丨丨賈島望山詩虬龍丨丨波洗蕩千萬春林光朝送别姚國博知處州詩要擕三月糧所厭惟)
(丨丨汪元量湖州歌丨丨吳山在眼中樓臺叠叠間青紅郝經會獵東山詩翛然濺弄胸次豁丨丨流盡千年酲)
郁(於六切文也又丨郅縣在北地又姓)
韻藻郁郁(論語丨丨乎文哉史記顓頊紀其色丨丨其德嶷嶷漢書天文志若煙非煙若雲非雲丨丨紛紛蕭索輪囷是)
(謂慶雲慶雲見喜氣也屈原九章紛丨丨其遠蒸兮滿内而外揚情與質信可保兮羌居蔽而聞章上林賦丨丨菲菲衆香發越肸)
(蠁布寫晻薆咇茀黃庭堅安樂泉頌得湯丨丨白雲生谷)淑郁(上林賦芬芳漚鬱酷烈丨丨注香氣盛也韓愈城南聯句鼻偷)
(困丨丨眼剽強盯&KR2001;朱子柚花詩丨丨麗芳遠悠颺風日遲)醲郁(韓愈進學觧沈浸丨丨含英咀華文天祥題梅尉詩軸詩)
(丨丨追皇風詭怪抑晚唐張雨酒香詩丨丨芬香吐更嚴甕間飄滿讀書簾)
增蘭郁(晉書鄭袤等傳贊同鏘玉振争芬丨丨)寧郁(唐書地理志山南道金州漢隂本安康武德元年以縣置西安)
(州并置丨丨廣德二縣二年曰宣州貞觀元年州廢省丨丨以廣德入安康來屬金州)紛郁(宋史樂志大輅逶迤卿雲丨丨)
(沈炯勸進梁元帝表即日五星夜聚八風通吹雲煙丨丨日月光華秦觀茶詩經時不銷歇衣袂帶丨丨)芳郁(宋史樂志西顥)
(沆碭夕景已肅靈其來娭嘉薦丨丨)彌郁(宋史樂志誕育泰陵劬勞顧復於昭徽音久而丨丨)馥郁(遼史穆宗蕭后傳后)
(父知璠内供奉翰林承旨后生有雲氣丨丨久之幼有儀則艮嶽記東則高峯峙立其下植梅以萬數綠萼承趺芬芳丨丨結構山)
(根號綠萼華堂陳傅良詩蒙茸水國蒲荷蕩丨丨田家橘柚叢陳樵雨香亭詩氛氲入几席丨丨侵衣裳)載郁(張協七命羣萌)
(反素時人丨丨耕父推畔漁䜿讓陸)鬱郁(梁簡文帝金錞賦觀雲龍之丨丨望威鳳之徘徊劉峻廣絶交論心同琴瑟言丨丨)
(於蘭茝道叶膠漆志婉孌於塤篪劉子翬木犀詩久處不自知乍至彌丨丨)金郁(梁昭明太子講席將訖詩逶迤合蓋城葳)
(蕤布丨丨)芬郁(梁昭明太子講席將訖詩寳鐸旦參差名香晚丨丨徐陵詠柑詩綠葉萋以布素榮丨且丨柳宗元凌君墓誌)
(噫凌君生不淑學孔氏揚丨丨)酷郁(江淹梁王兔園詩縹草丹蘅江蘺蔓荆丨丨交布原滿隰平)桂郁(李嶠上高長史)
(書君子或出或處蓋君子以時消息從道汙隆故其處則閉重玄坐虛白龍盤鳳峙丨丨蘭芬下生川嶽之氣上發星辰之象)促
郁(張嘉貞石橋銘趙郡洨河石橋隋匠李春之跡也制造竒特人不知其所以為試觀乎用石之妙楞平碪鬭方版丨丨縬穹隆)
(崇豁然無楹吁可怪也)桓郁(後漢書丨丨傳郁字仲恩少㠯父任為郎敦厚篤學傳父業㠯尚書教授門徒常數百人)
卿雲郁(唐樂章神之降矣丨丨丨兮)
矗(初六切直貌又丑六切齊也)
韻藻矗矗(上林賦崇山丨丨巃嵸崔嵬謝靈運上留田行循聽一何丨丨上留田澄川一何皎皎上留田僧齊已苦寒行)
(冰峯撐空寒丨丨雲凝水凍埋海陸王禹偁酬种放徵君詩中條圍觧縣五老煙丨丨歐陽修盤車圖詩淺山嶙嶙亂石丨丨謝翺)
(夜宿南明縣齋詩桂蟲食葉露濕身影落莓苔雲丨丨)橚矗(吳都賦丨丨森萃蓊茸蕭瑟注竹深長貌潘岳橘賦既蓊茸而)
(萎蕤且參差而丨丨江淹靈丘竹賦夾池水而檀欒繞園塘而丨丨劉孝綽詩丨丨茂筠篁)
增雲矗(韋應物冰賦况粉壁丨丨象筵霜布座有麗人皎然俱素雖衆賓之同輝諒為物之難固柳宗元馬退山茅亭記是)
(山崒然出莽蒼之中馳奔丨丨亘數十百里尾蟠荒陬首注大溪李紳泛五湖詩風帆同巨壑丨丨成高岸)上矗(舒元輿鄂)
(州重巖寺碑銘重嵓重嵓無峽無友釋宮斯闡丨丨星斗)斜矗(孫覿詩村遠微明漁舍火樓高丨丨酒旗風)月矗(袁桷)
(送文子方詩丨丨珠簾正山低翠浪欺)高矗(周權冠州詩御河柳色如藍綠翻翻酒旆風丨丨)駢矗(戴良送人赴廣)
(信軍幕詩冰溪渺森沉玉山鬱丨丨)
鷄竿矗(范成大郊祀慶成詩日麗丨丨丨天旋鳳歷新)海鼇矗(文天祥詞正沙鴈將還丨丨初丨)松栢矗
(張養浩贈劉仲憲詩處勤節義愈凜然風雪倒山丨丨丨)蟾影矗(袁桷客舍書事詩丨丨穿窗丨龍光拂席流)
複(方六切重衣)
韻藻持複(魏文帝典論自序余少曉丨丨自謂無對俗名雙戟為坐鐵室鑲楯為蔽木戶後從陳國袁敏學以單攻複每)
(為若神對家不知所出)攻複(見上)
增單複(魏志管寧傳嘗著皂帽布襦袴布裙隨時丨丨吳志周魴傳魴密表曰臣知無古人丨丨之術加卒奉大略伀矇狼)
(狽懼以輕遇忝負特施豫懷憂灼南史殷不害傳簡文賜其母錦裙襦氊席被褥丨丨畢備吳均春怨詩象牀易氊簟羅衣變丨丨)
(陸游詩更衣丨丨要隨時)兼複(魏志鄭渾傳渾為京兆尹以百姓新集為制移居之法使丨丨者與單輕者相伍温信者與孤)
(老為比勤稼穡明禁令以發姦者由是民安于農而盜賊止息)重複(晉書桓冲傳時苻堅宼凉州乃表曰臣輙較量畿甸守衛)
(丨丨又淮泗通流長江如海荆楚偏遠密邇寇讐方城漢水無天險之實而過備之重𫝑在西門北史李謐傳棄産營書手自刪削)
(卷無丨丨者四千有餘顔延之登巴陵城樓詩水國周地險河山信丨丨謝朓酬德賦龍樓儼而洞開梁邸煥其丨丨梁簡文帝七)
(勵石磴穹窿松關丨丨秦觀初至湯泉詩夾路山丨丨參天樹老蒼陸游南定樓遇急雨詩江山丨丨争供眼風雨縱横亂入樓虞)
(集題畫詩坡陁丨丨分細草山石縈紆生亂流)諄複(唐書王世充傳世充既僭位每聽朝決政誨喻言語丨丨百緒以示勤篤)
(宋濓送陳彦正教授詩見君復呼子誨言甚丨丨)詳複(唐書曹憲傳太宗嘗讀書有竒難字輒遣使問憲憲具為音注援驗)
(丨丨帝咨尚之)産複(亢倉子力博深農則其丨丨其丨丨則重流散)勝複(淮南子伯余之初作衣也緂麻索縷手經指挂)
(其成猶網羅後世為之機杼丨丨以便其用而民得以掩形禦寒)徹複(齊民要術春分中蠶事未起命縫人浣冬衣丨丨為)
(袷其有嬴帛遂供秋服)萬複(揮麈後錄艮嶽上亭曰噰噰北直絳霄樓峯巒崛起千疊丨丨不知其幾千里)岫複(謝朓)
(詩日𨼆澗疑空雲聚丨如丨梁元帝𨼆居陶弘景碑景落崖重烟生丨丨沈約詩江移林岸微巖深烟丨丨)紫複(王融求自)
(試啟臣自奉望宮闕沐浴私恩拔迹庸虛參名盛列纓劍丨丨趨步丹墀歲時歸來誇榮邑里梁簡文帝在州羸疾自觧表昔違丨)
(丨曾不弱冠今夢青蒲逝將已立)霞複(牛弘太廟樂歌雕梁丨丨繡橑雲重)㢠廻複(杜甫封西嶽賦雲氣蓊以丨丨山嘑)
(嶪而未息)繁複(秦觀䟦史籀李斯書是時天下多事篆字難成長安下邽人程邈得罪繫寧陽十年從獄中增減大篆去其丨)
(丨奏之始皇以為善出邈為御史名其書曰隸書)水複(陸游遊山西村詩山重丨丨疑無路柳暗花明又一村)
簏(盧谷切箱丨說文竹高篋也亦作箓)
韻藻廢簏(魏志曹植傳注楊修與丁儀兄弟皆欲以植為嗣太子患之以車載丨丨内吳質與謀修以白太祖未及推驗)
(太子懼告質質曰明日復以簏受絹車内以惑之修果白而無人太祖由是疑焉)書簏(晉書劉柳傳時右丞𫝊廸好廣讀書)
(而不觧其義柳惟讀老子而已廸每輕之柳云卿讀書雖多而無所觧可謂丨丨矣唐書李邕傳父善有雅行淹貫古今不能屬辭)
(故人號丨丨宋史歐陽修𫝊修游隨得唐韓愈遺藁於廢丨丨中讀而心慕焉李商𨼆詩自哂成丨丨終當咒酒巵范成大詩依然)
(北窗下凝塵滿丨丨陸游詩昨日遣畫笥今日發丨丨)素簏(晉書周顗傳王敦籍顗家收得丨丨數枚盛故絮而已酒五甕)
(米五石在位者服其清約)小簏(晉書阮孚傳祖約性好財孚性好屐同是累而未判其得失有詣約見正料財物客至屏當不)
(盡餘兩丨丨以著背後傾身障之意未能平或有詣阮正見自蠟屐因自歎曰未知一生當著幾量屐神色甚閒暢于是勝負始分)
障簏(見上蘇軾詩傾身丨丨猶堪鄙)
增囊簏(晉書孫恩傳諸賊擄掠財貨相率聚于會稽其婦女有嬰累不能去者丨丨盛嬰兒没于水而告之曰賀汝先登仙)
(堂我尋後就汝)一簏(晉書王浚傳文鴦從弟末柸為石勒所𫉬疾陸眷遂以鎧馬二百五十匹金銀各丨丨贖末柸結盟而退)
厨簏(南史崔慰祖傳臨卒與弟緯書云常欲更注遷固二史採史漢所漏二百餘事在丨丨可檢寫之以存大意陸龜蒙詩開)
(懷展丨丨皮日休詩濕難庇丨丨蘇軾茶詩包藏置丨丨)篋簏(搜神記右扶風臧仲英為侍御史家人作食設案有不清塵土)
(投汙之炊臨熟不知釡處兵弩自行火從丨丨中起衣物盡燒而丨丨故完)筐簏(劉向九嘆淹芳芷于腐井兮棄鷄駭于丨)
(丨又莞芎棄于澤洲兮瓟蠶蠹于丨丨)綠篆(梁元帝賦竹則篔簹丨丨交戰策皮)粧簏(張說詩粉蕊粘丨丨)筠簏
(虞堪詩宣州兔越州竹慎勿貪書瘞丨丨)
真珠簏(晉書呂纂載記胡安據盗發張駿墓得丨丨丨琉璃榼白玉樽赤玉簫紫玉笛珊瑚鞭瑪瑙鐘水陸竒珍不可勝紀)
畫盈簏(柳貫詩是家素號虹月舫載丨丨丨書盈車)
蓿(息逐切苜丨)
韻藻增菽蓿(爾雅權黃華注今謂牛耘草為黃華黃華葉似丨丨)苜蓿(史記大宛傳以蒲萄為酒馬嗜丨丨漢使)
(取其實來于是天子始種丨丨蒲萄肥饒地晉書華表傳表子廙棲遲家巷垂十載帝登陵雲臺望見廙丨丨園阡陌甚整依然感)
(舊唐書百官志凡驛馬給地四頃蒔以丨丨洛陽伽藍記中朝時宣武場大夏門東北今為光風園丨丨生焉粧樓記姑園戲作剪)
(刀以丨丨根粉養之裁衣則盡成墨界不用人手而自行劉潛與永豐侯書馬銜丨丨嘶疑故墟人𫉬蒲萄歸種舊里張正見詩細)
(蹀連錢馬傍趨丨丨花岑參題丨丨峯寄家人詩丨丨峯邊逢立春胡盧河上淚沾巾王維詩丨丨隨天馬蒲桃逐漢臣杜甫詩宛)
(馬總肥春丨丨將軍只數漢嫖姚劉禹錫詩初自塞垣銜丨丨忽行幽徑破莓苔戴叔倫詩最憐吟丨丨不及向桑榆唐彦謙詩丨)
(丨窮詩味芭蕉醉墨痕李商𨼆詩漢家天馬出蒲梢丨丨榴花徧近郊)
塾(殊六切門側堂也古今注塾之為言熟也臣來朝君至門外更詳熟所應對之事或作□)
韻藻家塾(禮記古之教者丨有丨黨有庠術有序國有學湘山野錄江州陳氏别墅建丨丨聚書四方學者伏臘皆資焉)
(江南名士皆肄業於其家陸游詩丨丨競延師教子里門罕見吏徵租)東塾(儀禮士冠禮擯者玄端負丨丨注門外東堂)
西塾(儀禮士冠禮具饌于丨丨注門外西堂又聘禮賓立接丨丨注接猶近也謝應芳祭顧仲瑛詩余舟榜笠澤訪舊宿丨丨)
庠塾(宋史地理志川峽性輕揚喜虛稱丨丨聚學者衆然懷土罕趨仕進嵇康聲無哀樂論使遠近同風用而不竭亦所以結)
(忠信著不遷也故鄉校丨丨亦隨之變陶弘景許長史舊舘壇碑君雖搢紱朝班諷議丨丨而心標象外志結霞門柳宗元柳公行)
(狀既庶而富廉恥興焉既富而教列丨丨焉鄭俠詩艱虞免兵革少小遊丨丨)
增左塾(書先輅在丨丨之前次輅在右塾之前)右塾(見上漢書食貨志春將出民里胥平旦坐于丨丨鄰長坐于左)
(塾畢出然後歸夕亦如之注師古曰門側之堂曰塾坐于門側者督促勸之知其早宴防怠惰也)横塾(後漢書儒林傳論光)
(武中年以後專事經學其服儒衣稱先王遊庠序聚丨丨者蓋布之于邦域矣横亦作黌任昉求為劉瓛立舘啟廣輪裁盈數畝布)
(以施立丨丨柳宗元代韋中丞賀表諸生喜丨丨之廣庶老加絮帛之優)義塾(輟耕錄周待制月巖先生買地於府城之鄭&KR1150;)
(兒坊剏丨丨以淑後進築礎時掘地深纔數尺有青石𫉬雙硯硯有欵識乃唐鄭司戶虔故物塾既成遂名雙硯堂葉適郭伯山挽)
(詞兄弟窮經各一時百年丨丨尚留炊)黨塾(梁元帝請于州置學校表丨丨兹備離經之志辨焉)鄉塾(任昉齊明帝諡)
(議巖廊有縉紳之談丨丨無横議之士劉潛為江僕射禮薦士表賀瑒幼能斧藻長則琢磨結卷就賢擔簦來學丨丨染其丹采朋)
(友扣其洪鐘)里塾(任昉為百辟勸進梁王牋使夫匹婦童兒羞言伊呂鄉校丨丨恥談五覇)膠塾(沈約文眷言丨丨弘)
(啟上庠軌儀四代祖述三王)兩塾(蘇軾游學舍詩攝衣造丨丨窺戶無一人)
樸(博木切棫丨叢木又音僕丨樕小木也)
韻藻棫樸(詩芃芃丨丨薪之槱之南史梁武帝紀揚清抑濁官方有序多士聿興丨丨流詠宋史樂志羣材薪丨丨仁政)
(煦蒲盧孔平仲贈王從善詩丨丨析為薪奈何遺把梓)
增陽樸(呂氏春秋和之美者丨丨之薑招搖之桂崔駰七依洞庭之鮒灌水之鰩滋以丨丨之薑䔩以夀木之華)抱樸
(王褒洞簫賦秋蜩不食丨丨而長吟兮)桑樸(崔駰博徒論膚如丨丨足如熊蹄蒲望壠畝汗出調泥)柞樸(馬融長笛)
(賦運裛窏洝岡連嶺屬林簫蔓荆森槮丨丨)潛樸(傅休奕硯賦採隂山之丨丨簡衆材之攸宜)蓬樸(劉子翬懷新亭)
(詩何時稻登場秋山响丨丨)櫟樸(劉基艷歌行搜求到丨丨谷赤山城垓)
豫章樸(黃庭堅訓四從子字說楩柟丨丨之丨斵琱以為器其本質美維匠之師)
蹴(子六切蹋也又七六切)
韻藻迫蹴(董仲舒賢良策務此而無已以丨丨民民日削月朘寖以大窮)
中夜蹴(晉書祖逖傳逖與劉琨俱為司州主簿共被同寢丨丨聞荒鷄鳴丨琨覺曰此非惡聲也因起舞)龍象蹴
(維摩經丨丨丨踏非驢所堪蘇軾詩但嗟濁惡世不受丨丨丨)
增困蹴(易林行旅丨丨失明守宿囹圄之憂啟蟄出遊)排蹴(何遜七召既前躪而後掎亦左丨而右丨)燕蹴(杜甫)
(詩丨丨飛花落舞筵秦觀詞高臺芳樹飛丨丨紅英)豗蹴(蘇軾詩塵土相丨丨)人蹴(朱子觀魚詩初訝網横天影破忽驚)
(丨丨浪花浮)馬蹴(劉子翬有懷詩丨丨浮埃去路長相逢端欲問行藏)遽蹴(趙師秀官田集詩或峙而丨丨或抑而載)
(揚)怒蹴(王惲滹沱秋漲行馮夷不受土所制黑浪丨丨黿鼉遊)一蹴(郝經詩昆陽百萬力丨丨齊呼合噪接短兵)
潮蹴(丁鶴年登北固山詩城隨山北固丨丨海西流)四蹴(王逢觀錢塘江潮詩江開白銀甕一浪天丨丨)亂蹴(廼賢)
(詩流鶯丨丨殘紅溜乳燕穿簾散絮飛)細蹴(楊維楨蹋踘詩君看脚底輭金蓮丨丨花心夀郎酒)
煜(余六切燿也火光也亦作焴)
韻藻日煜(揚子丨丨乎晝月煜乎夜又張養浩贈劉仲憲詩孟氏古稱王佐才照世格言星丨丨)月煜(見上)
增炳煜(宋史樂志天回衮彩風韶璜玉咸英皦亮容典丨丨白居易和夢遊春詞親賓盛輝赫妓樂紛丨丨盧肇宣州新興)
(寺碑銘奕奕新興敬亭南麓鉅構崇基崢嶸丨丨)煒煜(宋史樂志圓徽寳冊玉色金相管弦丨丨鐘鼔喤喤班固東都賦爾)
(乃食舉雍徹太師奏樂陳金石布絲竹鐘鼓鏗鍧管弦丨丨)霅煜(班固答賓戲七雄虓闞分裂諸夏龍戰虎爭游說之徒風)
(颮電激並起而救之其餘焱飛景附丨丨其間者蓋不可勝載)儵煜(阮籍清思賦服丨丨以繽紛兮綷衆采以相綏)戢煜
(陸雲南征賦飛烽丨丨而泱漭)暉煜(梁簡文帝馬寳頌序丨丨金鑣陸離寳勒)曜煜(梁簡文帝贈張纘詩朱旗赫容與雕)
(棨紛丨丨)煜煜(梁簡文帝詠朝日詩團團出天外丨丨上層峯吳均春怨詩夜鳥響嚶嚶朝花照丨丨蘇軾詩嶺上疎星明丨)
(丨熊鉌擣衣曲流螢丨丨夜稍清塞鴈嗈嗈寒已到)熠煜(柳宗元晉問日晶丨丨螢駭電走亘步盈車方尺數斗黃溍湖心寺)
(夜坐詩一炷殘燈何丨丨半檐衰柳故崔嵬)
謖(所六切起也)
韻藻謖謖(世說世目李元禮丨丨如松下風王僧孺從子永寧令誄丨丨萬尋昂昂千里蘇軾此君軒詩卧聽丨丨碎龍)
(鱗趙孟頫題西谿圖詩長松丨丨含蒼烟平川茫茫際曾囐)馬謖(蜀志丨良傳弟丨字幼常才器過人好論軍計諸葛亮深)
(加器異出軍祁山謖統大衆在前與魏將張郃戰于街亭為郃所破下獄物故李商𨼆隨師東詩軍令未聞誅丨丨捷書惟是報孫)
(歆)
增尸謖(禮記丨丨君與卿四人餕君起大夫六人餕注謖亦起也儀禮士虞禮祝入丨丨注起也祝入而無事尸則知起矣)
夏謖(晉書武帝紀咸寧元年春正月辛酉以故鄴令丨丨有清聲賜穀百斛)
碌(盧谷切多石貌)
韻藻增碌碌(後漢書禰衡傳衡善魯國孔融及弘農楊修常稱曰大兒孔文舉小兒楊德祖餘子丨丨不足數也南史)
(宋臨川王義慶傳鮑照謁義慶貢詩言志人止之照曰大丈夫豈可遂藴智能使蘭艾不辨終日丨丨與燕雀相隨乎世說周伯仁)
(母冬至舉酒賜三子曰爾等並羅列吾前復何憂周嵩跪而泣曰不如阿母言伯仁為人志大而才短名重而識闇好乘人之弊此)
(非自全之道嵩性狼抗亦不容於世唯阿奴丨丨當在阿母目下耳注阿奴嵩之弟謨也文心雕龍落落之玉或亂乎石丨丨之石)
(時似乎玉杜甫詩吾軰丨丨飽飯行風后力牧長㢠廻首劉禹錫詩比瓊雖丨丨於鐵尚錚錚賈島詩丨丨復丨丨百年雙轉轂陸游)
(詩下澤乘車終丨丨上方請劍漫區區戴元表詩英英天上星丨丨澗中石)銀碌(唐書地理志鄂州土貢丨丨貲布)紙
碌(唐書地理志江州土貢葛丨丨生石斛)曲碌(宋无壁畫枯木詩直須埽去丨丨姿揮作昂霄數千尺)
娽(盧谷切埤蒼顓頊妻名說文隨從也案史記亦作錄又沃韻)
韻藻錄錄(史記平原君傳毛遂左手持盤盂而右手招十九人曰公相與歃此血于堂下公等丨丨所謂因人成事者也)
(漢書蕭何曹參傳贊蕭何曹參皆起秦刀筆吏當時丨丨未有竒節注丨丨猶鹿鹿言在凡庶之中也又蕭望之傳王仲翁三歲間)
(至光禄大夫給事中出入從倉頭廬兒下車趨門傳呼甚寵顧謂望之曰不肯丨丨反抱關為望之曰各從其志注丨丨謂循常也)
琭(盧谷切玉名)
韻藻增琭琭(老子丨丨如玉落落如石注丨丨喻少)琱琭(張衡賦昭綵藻與丨丨兮璜聲遠而彌長)瑛琭
(劉乂冰柱詩天人一夜剪丨丨詰旦都成六出花)珞琭(文天祥贈彭神機詩彭君絶識透眉間不師逢羿師丨丨)
盝(盧谷切去水也瀝也竭也或作漉)
韻藻增沃盝(周禮冬官㡛氏明日丨而丨之注朝更丨至夕丨之又更丨至旦丨之亦七日如漚絲也)脂盝(唐書)
(李德裕傳敬宗立侈用無度詔浙西上丨丨粧具馬祖常宮詞八姨粉翠錫千緡丨丨新粧石寳勻)胡盝(酉陽雜俎貞元中有)
(一將軍家出飯食每說物無不堪喫唯在火候善均五味嘗取敗障泥丨丨修理食之其味極佳)漆盝(白居易宿杜曲花下)
(詩籃輿為卧舍丨丨是行厨)奩盝(秦觀茶詩上客集堂葵圓月探丨丨)寳盝(馬祖常芍藥詩霞繒襞積雲千叠丨丨凝)
(脂蜜半香)
踘(居六切丨蹋也)
韻藻增蹴踘(宋史太宗紀會親王宰相淮海國王及從臣丨丨大明殿西京雜記太上皇徙長安居深宮悽愴不樂高)
(祖竊因左右問其故以平生所好皆屠販少年酤酒賣餅鬭鷄丨丨以此為懽今皆無此故以不樂夢溪筆談潘閬字逍遥咸平間)
(有詩名與錢易許洞為友狂放不羈嘗為詩曰散拽禪師來丨丨亂拖遊客上鞦韆此其自序之實也劉孝威詩勇餘聊丨丨戰敗)
(暫投壺吳均樂府臨淄重丨丨曲城好擊刺王維詩丨丨屢過飛鳥上鞦韆競出垂楊裏李白詩鬭雞金宮裏丨丨瑶臺邊韋莊詩)
(遥聞擊鼔聲丨丨軍中樂梅堯臣詩丨丨漸知寒食近)蹋踘(顧瑛花游曲當筵奪得鳳頭箋大寫仙人丨丨篇鄭元祐詩將)
(軍方丨丨天地入馬箠楊維楨丨丨歌丨丨復丨丨佳人當好春)
醭(普木切醋生白丨)
韻藻增白醭(齊民要術作大麥酢法用大麥細造一石淨淘炊作再餾飯撣令小暖如人體下釀以杷攪之綿幕甕口)
(二日便發時數攪不攪則生丨丨范成大詩臍下丹田休想口邊丨丨罷參楊萬里詩自曝羣書舊間新淨揩丨丨拂黃塵)生
醭(顧况詩新茶已上焙舊架憂丨丨劉禹錫詩廪米陳丨丨庖薪濕起煙白居易詩酒甕全丨丨歌筵半委塵楊萬里詩梅天筆)
(墨多丨丨棐几文書懶拂塵)梅醭(劉克莊詩丨丨朝衣塵滿靴曾穿細仗對延和)
花如醭(韓偓詩溪長柳似帷山暖丨丨丨)兒衣醭(方回詩遥念丨丨丨兼虞婦竈沈)清不醭(李存詩南)
(風滿窗簷衣袂丨丨丨)
韣(徒谷切弓衣又沃韻)
韻藻增弓韣(禮記仲春之月玄鳥至至之日以太牢祠于高禖天子親往后妃帥九嬪御乃禮天子所御帶以丨丨授)
(以弓矢于高禖之前漢書王莽傳莽備和嬪美御和人三位視公嬪人九視卿美人二十七視大夫御人八十一視元士凡百二十)
(人皆佩印韍執丨丨金史禮志祀高禖前一日未三刻布神位省牲器陳御弓矢丨丨于上下神位之右沈約降死罪詔言念丨丨)
(不能忘懷梅堯臣詩三丁籍一壯惡使操丨丨張翥禖臺詩嬪御親丨丨祠禖有古臺)弧韣(禮記魯君孟春乘大路載丨丨)
(旂十有二旒日月之章祀帝于郊配以后稷天子之禮也儀禮覲禮乘墨車載龍旂丨丨注弧所以張縿之弓也隋書禮志凡注毛)
(于杠首曰綏析羽曰旌全羽曰旞其幓皇帝諸侯加以丨丨搨戟方六尺而被之以黻惟皇帝諸侯輅建焉)屈韣(禮記弓則)
(以左手丨丨執拊)倒韣(戰國策魯仲連遺燕將書燕將曰敬聞命矣因罷兵丨丨而去)刀韣(蘇軾李氏園詩將軍竟何)
(事蟣蝨生丨丨)槖韣(宋濓詩濓洛汝金鼓武夷汝丨丨)
毓(余六切雅也)
韻藻增擁毓(漢書敘傳博陸堂堂受遺武皇丨丨孝昭末命導揚)照毓(宋史高麗國傳天慈丨丨海量優容)利
毓(宋史樂志國主太社地道聿神稷司百穀丨丨惟均)孕毓(洪範五行傳雷以八月入其卦曰歸妹言雷復歸入地則丨丨)
(根核保藏蟄蟲蘇軾人參詩靈苗此丨丨肩股或具體)産毓(嵇康琴賦詳觀其區土之所丨丨奥宇之所寳殖珍怪琅玕瑶)
(瑾翕赩叢集累積奐衍于其側)浸毓(孫綽喻道論天清地潤品物咸亨蠢蠕之生丨丨靈液枯槁之𩔖改悴為榮)蓄毓
(獨孤及本願寺銅鐘銘靈鍾上空儀法天體道内虛含至圓雄威丨丨時乃宣)養毓(梅堯臣鴨雛詩有志在丨丨勿論報德限)
盧毓(魏志丨丨傳毓遷安平廣平太守所在有惠化入為侍中多所駁爭及選舉先舉性行而後言才正元三年遷司空)
舳(直六切丨艫)
韻藻連舳(吳都賦弘舸丨丨巨艦接舵注舳艫船兩邊夾木也梁元帝次建業詔江湘委輸方船丨丨)
增蓋舳(庾信周大將軍吳明徹誌銘風船火艦周瑜有赤壁之兵丨丨䄡艫魏齊有横江之戰)艫舳(梁簡文帝西齋)
(行馬詩遠江丨丨少遥山煙霧多庾肩吾被使從渡江詩八陣引佳兵三河總丨丨吳均登二妃廟詩故以輕薄好千里命丨丨庾)
(信周車騎將軍賀婁公碑旍旃九坂丨丨雙流)總舳(丘遲還林賦丘子税轅畿路丨丨川湄)銕舳(庾信哀江南賦蒼鷹)
(赤雀丨丨牙檣)玉舳(庾信詠畫屏風詩金鞍聚磧岸丨丨泛中流)
蒼鷹舳(梁簡文帝贈張纘詩波搖白鱧舟風動丨丨丨)南浦舳(王安石招約之職方詩當緣東門水尚澀丨丨丨宋)
(濓送陳彦正教授詩嗒然竟忘歸不記丨丨丨)
柚(直六切杼丨機具又宥韻)
韻藻杼柚(詩小東大東丨丨其空史記天官書陣雲如立垣杼雲𩔖丨丨注兵書云營上雲氣如織勿與戰也晉書食貨)
(志良苖盡于蝗螟之口丨丨空于公私之求淮南子黼黻之美在于丨丨注白與黑為黼青與赤為黻皆文衣也易林丨丨空虛我)
(去其室揚子棘木為杼削木為柚丨丨既施民得以燠陸機文賦雖丨丨于予懷怵他人之我先顔延之為織女贈牽牛詩非怨丨)
(丨勞但念芳菲歇謝朓酬德賦意搔搔以丨丨魂營營而馳騖李嶠上高長史書徒恨勤誠累歲而丹慊不通服道彌年而白頭成)
(諺所以低徊岐路丨丨蓬心搦翰操觚而不能已者也劉基詩草冷蟲聲悲丨丨霜餘蕉葉碎緘書)
蝠(方六切蝙丨伏翼也一名仙鼠)
韻藻增蝙蝠(爾雅丨丨服翼注齊人呼為蟙䘃或謂之仙鼠水經注丹水又逕亭下有石穴甚深未嘗測其遠近穴中)
(丨丨大者悉多倒懸玄中記曰丨丨百歲者倒懸得而服之使人神仙北戶錄紅丨丨出隴州多雙伏紅蕉花間採者若𫉬其一則)
(一不去南人收為媚藥曹植丨丨賦吁何姦氣生兹丨丨形殊性詭每變常式何遜苦熱詩丨丨戸中飛蟻蠓窗間亂韓愈山石詩)
(山石犖确行徑微黃昏到寺丨丨飛白居易洞中丨丨詩千年鼠化白丨丨黑洞深藏避網羅李商𨼆夜半詩鬭鼠上牀丨丨出玉)
(琴時動倚窗絃吳融詩鵁鶄夜警池塘冷丨丨晝飛樓閣空元好問詩青燈老屋深蓬蒿丨丨掠面莎雞號)鷰蝠(蘇軾詩奈)
(何效丨丨屢欲爭晨暝薛季宣遊竹林善權洞詩左右蝸蠻戰晨昏丨丨爭)
楅(方六切東以木逼于牛角不令牴觸人)
韻藻增置楅(周禮黨共射器注弓矢楅中之屬疏楅在庭中射訖命弟子取矢丨于丨以入算)退楅(儀禮大射)
(司馬正命丨丨觧綱小臣師丨丨巾車量人觧左下綱)委楅(儀禮大射小臣丨矢于丨如初)當楅(儀禮鄉射司射反位)
(上耦揖進丨丨北面揖及楅揖)及楅(見上)設楅(儀禮鄉射弟子丨丨注楅猶幅也所以承笴齊矢者)發楅(潘岳上客)
(舍議芻秣成行器用取給疲牛必投乘凉近進丨丨寫鞍皆有所聒)
昱(余六切日光)
韻藻增焜昱(淮南子寢兕伏處蟠龍連組丨丨錯眩照耀輝煌偃蹇蓼糾曲成文章)晃昱(拾遺記岱輿山南有)
(平沙千里色如金若粉屑靡靡常流風吹沙起若霧亦名金霧亦曰金塵沙著樹粲然如黃金塗矣和之以泥塗仙宮則丨丨明粲)
(也)昱昱(傅休奕紫花賦獨參差以照耀何光麗之雜形渙渙丨丨而奪人目精何遜王尚書祖日詩丨丨丹旐振亭亭素蓋)
(立)晦昱(李質艮嶽賦一氣肇其吐吞兮割隂陽於丨丨)趙昱(後漢書陶謙傳别駕從事丨丨知名士也而以忠直見疎)
(出為廣陵太守)王昱(後漢書杜密傳太守丨丨謂密曰劉季林清高士公卿多舉之者密知昱激已對曰劉勝位為大夫見禮)
(上賓而知善不薦聞惡無言𨼆情惜已自同寒蟬此罪人也)程昱(魏志丨丨傳字仲德東郡東阿人也太祖征徐州使昱與)
(荀彧留守鄄城張邈等叛迎呂布郡縣響應唯鄄城范東阿不動卒完二城以待太祖魏國既建為衛尉文帝踐阼進封安鄉侯)
菔(房六切蘆丨菜也又職韻)
韻藻增蘆菔(爾雅葖蘆萉注萉宜為菔丨丨蕪菁屬紫花大根俗呼雹葖疏今謂之蘿蔔是也後漢書劉盆子傳時掖)
(庭中宮女猶有數百千人自更始敗後幽閉殿門掘庭中丨丨根捕池魚而食之北史張威傳威遷青州總管在青州頗事産業遣)
(家奴於人間鬻丨丨根其奴緣此侵擾百姓上深加譴責方言蘴蕘蕪菁也陳楚之郊謂之蘴魯齊之郊謂之蕘關之東西謂之蕪)
(菁趙魏之郊謂之大芥其小者謂之辛芥或謂之幽芥其紫華者謂之丨丨蘇軾煑蔓菁丨丨羹詩中有丨丨根尚含曉露清朱子)
(刈麥詩且喜甌簍符善禱未須丨丨顰妖娥楊萬里詩丨丨過拳菘過膝北風一路菜羹香貢師奉過仙霞嶺詩新醅薦茅柴晚飯)
(飣丨丨)萊菔(陸璣詩疏蕪菁似菘而小有臺一名葑一名須爾雅須薞蕪也今俗謂之臺萊其紫華者謂之蘆菔一名丨丨)
(所謂温菘是也丨丨言來麰之所服也)
轆(盧谷切與&KR2688;同&KR2688;轤圓轉也)
韻藻增轣轆(方言繀車趙魏之間謂之丨丨車東齊海岱之間謂之道軌蘇軾詩松下縱横餘屐齒門前丨丨想君車)
(程俱題海會寺詩舂鳴丨丨趁朝炊水甽懸流機械發范成大雨驟至詩咿啞嘯簧鳴丨丨連鎖轉陸游春寒詩青絲玉井聲丨丨)
(又是窗白鴉鳴時尹廷高車中詩車丨丨車丨丨騾牛逐逐雙轉轂郝經居庸行氊車丨丨半側箱彈箏夾道水復凍)孛轆
(范成大秋雷歎汰哉豐隆無籍在政用此時鳴丨丨)轆轆(元好問後芳華怨白沙漫漫車丨丨鵾雞絃中杜鵑哭汪克寬秋後)
(雨詩梧桐一葉炎官老雷車丨丨天瓢倒高啓鷄鳴歌馬蹄踏踏車丨丨關下連趨市中逐)
朒(女六切朔而月見東方謂之縮丨)
韻藻增縮朒(漢書五行志劉歆以為舒者侯王展意顓事臣下促急故月行疾也肅者王侯丨丨不任事臣下弛縱故)
(月行遲也)朓朒(五代史司天考測圭箭以候氣審丨丨以定朔皮日休詩相逢似丹漆相望如丨丨吳澄詩羈棲滯公館丨丨)
(忽已再)盈朒(埤雅鼈孚乳以夏蚌孚乳以秋蚌聞雷聲則㾭其孕珠若懷姙然故謂之珠胎與月丨丨小學紺珠九數方田)
(粟米差分少廣商功均輸丨丨方程勾股)朏朒(蘇軾詩明月自丨丨)
慉(許竹切起也)
韻藻不我慉(詩丨丨能丨反以我為讐傳慉養也箋慉驕也君子不能以恩驕樂我反憎惡我)
增情慉(蜀志許靖傳注王朗與文休書曰道初開通展敘舊情以逹聲問久闊丨丨非夫筆墨所能寫陳王融上北伐圖疏)
(臣聞丨丨自中事符則感象構于始機動斯彰)藴慉(馬融廣成頌洞蕩胸臆發明耳目疏越丨丨駭洞底伏)
踧(子六切丨踖行而謹敬)
韻藻增蹋踧(後漢書陳蕃傳蕃屢疏極諫曹節矯詔收蕃遂執蕃送黃門北寺獄黃門從官騶丨丨蕃曰死老魅復能)
(損我曹員數奪我曹禀假不即日害之)窮踧(魏志公孫瓚傳注瓚書告子續曰袁氏之攻似若神鬼鼓角鳴于地中梯衝舞)
(吾樓上日丨月丨無所聊頼晉書惠帝紀公私丨丨米石萬錢又王濬傳孫皓丨丨𫝑無所至)踾踧(馬融長笛賦繁手累發密)
(櫛疊重丨丨攢仄蜂聚蟻同)驅踧(孫綽誎移都洛陽疏植根於江外數十年矣一朝拔之頓丨丨於空荒之地提挈萬里踰)
(險浮深離墳墓棄生業田宅不可復售舟車無從而得)踖踧(文同書東谷舊𨼆詩一從入仕路行步每丨丨)
&KR0554;(桑谷切槲丨木)
韻藻樸&KR0554;(詩林有丨丨注丨丨小木也劉安屏風賦思在蓬蒿林有丨丨李賀贈陳商詩逢霜作丨丨得氣為春柳劉禹)
(錫飛鳶操丨丨危巢向暮時毰毸飽腹蹲枯枝王禹偁謫居感事詩呈材真丨丨召對立茅茨朱子古意詩兔絲附丨丨佳木生高)
(岡劉基秋懷詩濕煙屯簷棟飛雨鳴丨丨)
增槲&KR0554;(爾雅&KR0554;樸心注丨丨别名)
稑(力竹切後種先熟曰丨亦作穋)
韻藻穜稑(詩黍稷重穋按重穋與丨丨同周禮天官内宰上春詔王后帥六宮之人而生丨丨之種而獻之于王又地官)
(舍人以歲時縣丨丨之種以共王后之春獻種又司稼掌廵邦野之稼而辨丨丨之種水經注榖月代種丨丨早晚無月不秀謝朓)
(詩敬始紘綖教先丨丨又齊雩祭歌耗下土薦丨丨梁元帝賦觀三農乎九穀薦黍稷之丨丨柳宗元賀克東平赦表豐財已復其)
(征徭賜種更盈于丨丨)
增黃稑(唐書地理志揚州土貢丨丨米烏節米)
夙(息逐切早也說文早敬也持事雖夕不休早敬者也又姓)
韻藻祈年夙(詩丨丨孔丨方社不莫箋我祈豐年甚早祭四方與社又不晚何由常遭此旱也)
增震夙(詩載丨載丨載生載育)載夙(見上揚雄尚書箴丨丨載夜惟允惟恭)惟夙(張華章懷皇后誄身處宸)
(極敬恭丨丨韋少翁戒子孫詩我既兹恤丨丨惟夜)昏夙(張養浩贈劉仲憲詩勞勞薄領頭斑白承務酬官在丨丨)趙夙
(左傳晉侯作二軍公將上軍太子申生將下軍丨丨御戎畢萬為右)
蹜(所六切文字音義鳥鵲醜其飛掌丨在腹下也韻會足迫也)
韻藻蹜蹜(禮記執龜玉舉前曳踵丨丨如也論語足丨丨如有循)
增蓄蹜(漢書息夫躬傳躬言丞相王嘉健而丨丨不可用)拳蹜(柳宗元罵尸蟲文冥持札牘兮搖動禍機卑陬丨丨)
(兮宅體險微)
金距蹜(白居易贖雞詩足傷丨丨丨頭搶花冠翻)
蝮(芳福切丨蛇又姓乾封元年改武惟良為丨氏)
韻藻增虺蝮(周禮地慝注鄭司農云地所生惡物害人者若丨丨之屬)多蝮(易林江南丨丨螫我手足)毒蝮
(癸辛雜識太廟前有戴生者善捕蛇有異蛇必使捕之至赤手拾取如鰍鱔然或為丨丨所嚙取少藥糝之即黃水流出平復如初)
蚖蛇蝮(歐陽修憎蚊詩蠅䖟蚤虱蟻蜂蝎丨丨丨)
彧(於六切有文章也亦作&KR1442;又同稶黍稷盛貌)
韻藻增彧彧(詩黍稷丨丨傳丨丨茂盛貌廣雅堂堂娗娗丨丨嬴嬴容也張華環材枕箴丨丨其文馥馥其芬成公綏)
(菊頌綠樹黃衣菲菲丨丨)荀彧(後漢書丨丨傳彧字文若潁川潁隂人少有才名曹操以為奮武司馬操每征伐在外其軍國)
(之事皆與彧籌焉操以竒兵破紹封彧萬歲亭侯)孫彧(吳志孫皓傳元興元年晉文帝為魏相國遣昔吳夀春城降將徐紹)
(丨丨銜命齎書陳事勢利害以申喻皓)崔彧(北史丨丨傳彧字文若少逢𨼆沙門教以素問甲乙遂善醫術性仁恕見疹者)
(喜與療之廣教門生令多救療)柳彧(北史丨丨傳丨丨河東觧人也少好學頗涉經史周大冡宰宇文護引為中外府記室)
餗(桑谷切鼎實說文作鬻)
韻藻賈餗(唐書丨丨傳餗字子美歴禮部侍郎凡三典貢舉得士七十五人多名卿宰相拜同中書門下平章事劉蕡對)
(策指中人為禍亂根本而餗畏避不敢聞竟罹其禍)
增覆餗(易鼎折足丨公丨其形渥凶晉書蔡謨傳謨讓司徒疏曰上虧聖朝棟隆之舉下增微臣丨丨之釁惶懼戰灼寄顔)
(無所唐書魚朝恩傳會釋菜執易升座百官咸在言鼎有丨丨象以侵宰相劉琨上愍帝謝錄功表况臣凡陋儗蹤前哲俯懼折鼎)
(慮在丨丨韋莊感事詩丨丨非無謂奢華事每詳)公餗(崔駰仲山父鼎銘足勝其任丨丨乃珍張衡司徒呂公誄黃耳金鉉)
(丨丨以盈)鼎餗(傅咸詩過謬佐台輔安能任丨丨權德輿仲秋朝拜昭陵詩良將授兵符直臣調丨丨)羹餗(梁肅鹽池)
(記降人納汙明君之藏垢也丨丨調膳賢人之入用也)顧餗(孫樵文貞公笏銘笏則公笏緊拱在列諍舌不發膠榮丨丨下)
(偷上愎非公之節孰為公笏)
柷(之六切丨敔爾雅丨州木髦柔英又昌六切)
韻藻增鼓柷(爾雅所以丨丨謂之止所以鼔敔謂之籈遼史禮志協律郎舉麾太樂令撞黃鐘之鐘左五鐘皆應工人)
(丨丨樂作皇帝即御座)鞉柷(荀子鼓似天鐘似地磬似水竽簫筦籥似星辰日月丨丨拊□控&KR0008;似萬物)用柷(白虎)
(通承順天地序迎萬物天下樂之故樂丨丨)柷柷(逸雅柷狀如伏虎如見丨丨然也故訓為始以作樂也)擊柷(東京)
(夢華錄駕詣郊壇行禮樂作先丨丨以木為之如方壺畫山水之狀每奏樂擊之内外共九下)王柷(唐書王重榮傳重榮兄子)
(珙為節度使有丨丨者故為常州刺史避難江湖帝聞剛鯁以給事中召道出陜珙謂且柄任厚禮之柷鄙其武暴不降意既宴珙)
(請子柷曰僕今日得在子弟列大賜也三請柷不答珙勃然曰天子召公公不可留此須罷遣吏就道殺之帝不能詰)
匐(房六切匍丨伏地貌又職韻)
韻藻增匍匐(詩誕實丨丨克岐克嶷以就口食莊子子獨不聞夫夀陵餘子之學行於邯鄲與未得國能又失其故行)
(矣直丨丨而歸耳淮南子熊羆丨丨丘山磛巖韓詩外傳于時周室微王道絶于是孔子自西自東自南自北丨丨救之王逸九思)
(庇廕兮枯樹丨丨兮巖石馬融長笛賦逮乎其上丨丨伐取桃截本末規摹彠矩劉楨處士國文甫碑咳笑則孝弟之端著丨丨則)
(清節之兆見隋煬帝遺尚書江總檄旄頭之屬歴代之覇作我臣民丨丨服裳薛道衡老氏碑自我開運耀德感義懷仁稱藩請朔)
(稽顙欵塞丨丨投掌盧思道勞生論如脂如韋俯僂丨丨沈佺期詩丨丨緣修坂穹窿曳長䋏柳宗元晉問脱角裂翼呀嚇丨丨又)
(作蒲服戰國策伍子胥槖載而出昭關夜行畫伏至于陵水無以餬其口膝行蒲服乞食于吳市史記蘇秦傳嫂委蛇蒲服以面掩)
(地而謝曰見季子位高金多也又作扶服揚雄長楊賦稽顙樹頜扶服蛾伏)顛匐(王僧孺與何炯書基薄墻高塗遥力躓傾)
(蹷必然丨丨可俟)
淯(余六切水名出攻離山)
韻藻增滍淯(晉書杜預傳預激用丨丨諸水以浸原田萬餘頃分疆刊石使有定分公私同利衆庶頼之號曰杜父)
沮淯(唐書地理志山南道其名山嶓冡熊耳銅梁巫荆峴其大川巴漢丨丨)騫淯(水經注建安六年劉璋納丨丨之訟)
(復為巴郡以嚴顔為守)龐淯(魏志丨丨傳丨丨字子冀酒泉表氏人也初守破羌長會武威太守張猛反殺刺史邯鄲商令)
(曰敢有臨商喪死不赦淯號哭喪所衷匕首欲殺猛猛知其異士敇遣不殺太祖辟為掾屬文帝踐阼拜駙馬都尉)
觫(蘇谷切觳丨懼死貌)
韻藻觳觫(孟子王曰舍之吾不忍其丨丨注牛當到死地恐貌王僧孺與何炯書幸聖主留善貸之德紆好生之施觧網)
(祝禽下車泣罪愍兹恚詬憐其丨丨徐陵報尹義尚書擁腫之木得免因于不才丨丨之牛自保由其無用陳與義題牧牛圖詩老)
(牛抱朝饑向山影丨丨方岳耕齋小室詩一蓑煙雨駕丨丨老牛猶在吾何憂吳澄題牧牛圖詩樹葉醉霜秋草萎童驅丨丨涉淺)
(溪倪瓚詩丨丨卧雲芳草細鈎輈啼樹野烟和)
鱐(息逐切魚腊)
韻藻增腒鱐(周禮天官庖人夏行丨丨膳膏臊疏丨謂乾雉丨謂乾魚)魚鱐(周禮膴鮑丨丨注膴䐑生魚為大臠)
(鮑者于楅室中糗乾之鱐者析乾之金史禮志昊天上帝皇地祗配位每位籩三行以右為上形鹽在前丨丨糗餌次之秦觀詩丨)
(丨蜃醢薦籩豆山蓛溪毛例蒙錄)骨鱐(周禮天官内饔凡掌共羞脩刑膴胖丨丨以待共膳注丨牲體丨乾魚)夕鱐
(王令詩盤蔬羅春青豆脯兼丨丨)
霂(莫卜切霡丨)
韻藻霡霂(詩益之以丨丨傳小雨曰丨丨唐書五行志長夀中東都天官寺泥像皆流汗丨丨束晳廣農議若必春無丨)
(丨之潤秋繁滂沲之患水旱失中雩禳有請謝朓詩丨丨微雨散葳蕤蕙草密沈約庭雨應詔詩丨丨裁欲垂霏微不能注江總詩)
(丨丨時雨霽清和孟夏肇劉禹錫秋霜聯句有苖霑丨丨無月弄潺湲劉兼對雨詩濯枝丨丨榴花吐吹渚飄颻暑氣微)
𤞞(古禄切獸如赤豹五尾又沃韻)
韻藻增獨𤞞(山海經北囂之山有獸焉其狀如虎而白身大首馬尾彘鬛名曰丨丨郭璞丨丨贊虎狀馬尾號曰丨丨)
犴𤞞(𫝊燈錄問如何是不知善惡底人師曰千聖近不得曰此人還知有向上事也無師曰不知曰為什麽不知師曰不識善)
(惡說什麽向上事曰如何師曰不見道丨丨)
僇(力竹切癡行見宥韻)
韻藻增擯僇(柳宗元晉問先生雖讀古人書自謂知理道識事機而其施為若是其悖也狼狽丨丨何以自表於今之)
(世乎)笑僇(柳宗元永州鐵爐步志桀冐禹紂冒湯幽厲冒文武以傲天下由不推知其本而姑大其故號以至于敗為世丨丨)
(斯可以甚懼林光朝詩幸心忽開張何曾畏丨丨)
殰(徒谷切殤胎也)
韻藻不殰(禮記胎生者丨丨而卵生者不殈則樂之道歸焉耳注殰未及生而胎敗也殈裂也凡物皆得自生自育而無)
(所害者是皆歸于聖人禮樂參贊之道耳)
增墮殰(漢書匈奴傳前此者漢兵深入窮追二十餘年匈奴孕重丨丨罷極苦之自單于以下常有欲和親計)
俶(昌六切始也作也厚也動也)
韻藻有俶(詩令終丨丨公尸嘉告宋史樂章禮文丨丨祀事孔明將以潔告允惟齊精)
增員俶(唐書李泌傳開元十六年悉召能言佛道孔子者相答難禁中有丨丨者九歲升坐詞辨注射坐人皆屈帝異之曰)
(半千孫固當然)
摵(子六切到也)
韻藻增摵摵(韓愈荷池詩未諳鳴丨丨那似卷翻翻李商𨼆雨詩丨丨度瓜園依依傍竹軒許渾詩林疎霜丨丨波静)
(月溶溶蘇軾詩醒時江月墮丨丨風響變孫覿詩霜氣森森背有芒風稜丨丨面疑鎗戴復古詩夜雨挾西風丨丨撼庭樹貢師泰)
(詩秋風丨丨衣綿薄夜雨蕭蕭燭焰低)
繆(莫六切禮記有丨公又姓又宥韻)
韻藻增秦繆(史記建元以來侯者年表丨丨用百里霸西戎韋孟詩追思黃髮丨丨以霸)武繆(史記宋微子世)
(家昭公子因文公母弟須與丨丨戴莊桓之族為亂文公盡誅之出丨丨之族)桓繆(楚辭聞百里之為虜兮伊尹烹于庖厨呂)
(望屠于朝歌兮寗戚歌而飯牛不逢湯武與丨丨兮世孰云而知之)
輹(方六切車軸縛也)
韻藻增說輹(左傳初晉獻公筮嫁伯姬于秦遇歸妹之暌史蘇占之不吉其繇曰歸妹之暌猶無相也為雷為火為嬴)
(敗姬車丨其丨火焚其旗不利行師敗于宗丘)
大輿輹(易藩决不羸壯于丨丨之丨釋文輹本亦作輻)
&KR1139;(盧谷切舟名)
韻藻增&KR1467;&KR1139;(吳志呂蒙傳蒙至尋陽盡伏其精兵丨丨中使白衣搖櫓作商賈人服晝夜兼行王逢詩白衣丨丨渡吳)
(兵赤羽旌旗奪趙營)䑦&KR1139;(水經注豫章城西南有丨丨洲是呂蒙作句鹿大艑處廣雅丨丨船也音鉤鹿)
螰(盧谷切螇丨蟲蟪蛄也)
韻藻增螇螰(爾雅丨丨注一名蟪蛄齊人呼為丨丨方言蛥蚗齊謂之丨丨楚謂之蟪蛄或謂之蛉蛄秦謂之蛥蚗自)
(關而東謂之虭蟧郁離子昔者中牟之郭北有丨丨墮于河洙擁之以旋其翅拍拍&KR0034;見而憐之游而負之及陸謂&KR0034;曰吾與子百)
(年無相忘也)
䍡(盧谷切罜丨也)
韻藻增罝䍡(魯語鳥獸成水蟲孕水虞于是乎禁丨丨設穽鄂以實廟庖畜功用也)罜䍡(張衡西京賦擿漻澥)
(搜川瀆布九罭設丨丨摷鯤鮞殄水族)
蓼(力竹切丨莪詩傳丨長大貌亦作&KR0008;又篠韻)
韻藻蓼蓼(詩丨丨者莪匪莪伊蒿)
增滅蓼(左傳楚子爕丨丨臧文仲聞六與蓼滅曰臯陶庭堅不祀忽諸德之不建民之無援哀哉)舒蓼(公羊傳楚人滅)
(丨丨)六蓼(史記楚世衆穆王四年滅丨丨晉書高陽王睦傳武帝受禪封中山王邑五千二百戸睦自表乞依丨丨祀臯陶鄫)
(把祀相立廟事下太常依典禮平議)
倏(式竹切丨忽犬走疾也)
韻藻增倏倏(廣雅煌煌煟煟丨丨烟烟晃晃熒熒光也)閃倏(宋之問遊陸渾山詩大和亦崔嵬石扇横丨丨白居)
(易詩請思遊春夢此夢何丨丨)
年運倏(謝朓詩道峻芳塵流業遥丨丨丨)
熇(呼木切熱貎又沃韻藥韻)
韻藻增熏熇(柳宗元觧祟賦胡赫炎丨丨之烈火兮而生夫人之齒牙上殫飛而莫遁旁窮走而逾加)炎熇(歐陽)
(修憎蚊詩荒城繁草樹旱氣飛丨丨)
鵴(居六切秸丨尸鳩爾雅作鴶丨郭璞云今之布穀也)
韻藻增鴶鵴(爾雅鳲鳩丨丨疏埤蒼云丨丨方言云戴勝易林丨丨鳲鳩專一無尤秦觀寄題倪敦復北軒詩簷度蕙)
(風鳴丨丨壁經梅雨畫蹏蝓)阿鵴(酉陽雜俎武州縣合火山上有鵴鳥形𩔖烏觜赤如丹一名赤觜鳥亦曰丨丨鳥)
顣(子六切丨頞鼻頤促貌)
韻藻頻顣(孟子已丨丨曰惡用是鶃鶃者為哉陸雲陸府君誄丨丨厄運載離咎慝頻又作顰晉書董京傳魚鳥相與萬)
(世而不悟以我觀之乃明其後焉知不有逹人深穆其度亦將闚我顰顣而去)
澓(房六切丨流又姓)
韻藻增迅澓(郭璞江賦駭浪暴灑驚波飛薄丨丨增澆湧湍疊躍何承天巫山高洪波丨丨載逝載停)湧澓(鮑照)
(登大雷岸與妹書若潨洞所積溪壑所射鼓怒之所豗擊丨丨之所宕滌則上窮荻浦下至狶洲南薄鷰爪北極雷澱)
槲(胡谷切木名)
韻藻大槲(北史李元忠傳葛榮起元忠作壘自保坐丨丨樹下斬違命者三百人賊至元忠輒却之唐書則天皇后傳封)
(壇南有丨丨赦日置雞其杪賜號金雞樹楊維楨大樹歌丨丨老雄侍我酒長箏亦即金絲槽)
增木槲(柳宗元種丨丨花詩祇因長作龍城守剰種庭前丨丨花)黃槲(郝經雲夢詩忽向青楓末半出丨丨峴)
高生槲(許渾題峽山寺詩古木丨丨丨隂池滿種松)
&KR1029;(初六切廉謹貌又覺韻)
韻藻增握&KR1029;(漢書司馬相如傳且夫賢君之踐位也豈特委瑣丨丨拘文牽俗循誦習傳當世取說云爾哉注丨丨局)
(陿也)&KR1029;&KR1029;(漢書申屠嘉傳武帝時柏至侯許昌平棘侯薛澤武彊侯莊青翟商陵侯趙周皆以列侯繼踵丨丨廉謹為丞相備)
(員而已注丨丨持整之貌)
觳(胡谷切周禮受二斗又覺韻)
韻藻增一觳(周禮冬官旊人為簋實丨丨崇尺厚半寸脣寸豆實三而成觳崇尺)成觳(見上)五觳(周禮冬官)
(陶人鬲實丨丨厚半寸脣寸管子五殖之次曰丨丨五觳之狀婁婁然不忍水旱其種大菽細菽多白實)二觳(周禮冬官陶人)
(庾實丨丨厚半寸脣寸)
剭(鳥谷切周禮注剭誅謂所殺不於市而以適甸師氏)
韻藻增刑剭(易鼎折足覆公餗其形渥凶釋文鄭作丨丨張養浩贈劉仲憲詩鳴呼是豈經遠圖丨丨誰虞覆公餗)
底剭(漢書敘傳孝哀彬彬克㩜威神彫落洪支丨丨鼎臣注底致也剭者厚刑謂重誅也)
莤(所六切說文禮祭束茅加於祼圭而灌鬯酒是為丨象神歆之也一曰榼上塞也)
韻藻增泲莤(詩有酒湑我無酒酤我箋此族人陳王之思也王有酒則丨丨之王無酒酤買之)蓬莤(王獻之辭)
(中令書伏度朝恩不過存愍故舊使丨丨與蘭蕙齊榮耳)
蓫(直六切馬尾草)
韻藻采蓫(詩我行其野言丨其丨陸璣疏蓫牛&KR2718;揚州人謂之羊蹄似蘆服而莖赤可瀹為茹滑而美也多啖令人下氣)
(幽州人謂之蓫)
囿(于六切園丨又宥韻)
韻藻增逸囿(劉向九嘆麒麟奔于九臯兮熊羆羣而丨丨)苑囿(孔夀入關齊聯句追念平生時遨遊上丨丨)
華囿(高允鹿苑賦伊皇輿之所幸每垂心於丨丨)
梀(桑谷切赤丨木名)
韻藻增赤梀(爾雅桋丨丨白者梀注丨丨樹葉細而岐銳皮理錯戾好叢生山中可為車輞白梀葉圓而岐為大木)
白梀(見上)梀梀(王筠詩露華初泥泥桂枝行丨丨)
薁(於六切蘡丨也)
韻藻增鬱薁(詩六月食丨及丨傳丨棣屬丨蘡薁也)蘡薁(山海經泰室之山有草焉其狀如术白華黑實澤如)
(丨丨其名曰䔄草服之不昧郭璞&KR1938;草贊&KR1938;草赤莖實如丨丨謝靈運山居賦野有蔓草獵涉丨丨)李薁(庾信小園賦棗酸梨)
(酢槐椃丨丨)
葍(方六切丨舊爾雅丨䔰又丨藑茅)
韻藻采葍(詩我行其野言丨其丨陸璣疏葍一名䔰幽州人謂之燕䔰其根正白可著熱灰中温啖之饑荒之歲可蒸以)
(禦饑)
毣(莫卜切思貌一曰毛濕也)
韻藻毣毣(漢書鮑宣傳願賜數刻之閒極竭丨丨之思注猶蒙蒙謹愿之貌也)
增純毣(方言丨丨好也)
楘(莫卜切屋架五丨)
韻藻五楘(詩小戎俴收丨丨梁輈傳丨五采也丨歴錄也梁輈輈上句衡也一輈五束束有歴錄疏丨丨是轅上之飾以)
(皮革五處束之因以為文章歴錄然)
䐿(於六切鳥胃)
韻藻增鴝䐿(梁簡文帝六根懴文雖復丨丨鹿胃猶不稱甘鳳肺龍胎更云不美)
&KR1597;(方六切實竹)
韻藻增青&KR1597;(陸龜蒙置酒行安知寂寞西海頭丨丨未垂孤鳳餓)
纀(博木切爾雅裳削幅謂之丨亦作襆)
韻藻增布襆(楊萬里曬衣詩亭午曬衣晡褶衣柳箱丨丨自擕歸)衣襆(張憲詩丨丨分香裹壺缾借火温)
苜(莫六切丨蓿)
韻藻增水苜(廣雅丨丨□也)萄苜(韓愈孟郊城南聯句丨丨從大漠楓櫧至南荆)
䃤(息逐切黑砥石見篠韻)
韻藻增玄䃤(山海經京山其陽有赤銅其隂有丨丨又陽華之山其中多丨丨)
毱(渠竹切皮毛丸也)
韻藻增拍毱(庾信詩榮辱迅譬石光古今駛同丨丨)
儵(式竹切青黑繒)
韻藻增儵儵(爾雅丨丨嘒嘒罹禍毒也)晃儵(陸雲南征賦服縣炎揚而丨丨飛烽戢煜而泱漭)
噈(子六切歍丨口相就也)
韻藻增嚬噈(曹植酒賦或丨丨辭觴或奮爵横飛)
槭(子六切木可作大車輮)
韻藻增槭槭(夏侯湛寒苦謠草丨丨以疏葉木蕭蕭以零殘)凋槭(梁昭明太子詩藥樹永繁稠禪枝詎丨丨)
茯(房六切丨苓)
韻藻增老茯(楊維楨詩古洞神瓜圓似斗空林丨丨長如神)
涑(桑谷切水名在河東)
韻藻增澮涑(郭璞咸池賦汲靈潤于河汾總膏液于丨丨)
䎘(所六切鳥飛)
韻藻增䎘䎘(廣雅&KR0008;&KR0008;丨丨翼翼翁翁□□翧翧飛也)
睩(盧谷切視貌)
韻藻增睩睩(王逸九思哀世兮丨丨諓諓兮嗌喔)
碡(徒谷切碌丨田器)
韻藻增碌碡(范成大詩繫牛莫礙門前路移繫門西丨丨邊宋无詩疲牛病喘餓桑間丨丨閒眠麥地乾)
髑(徒谷切丨髏)䛢(他谷切詆丨狡猾)
虙(房六切古伏犧字說文虎貌又姓丨子賤)栿(房六切梁丨)
瘯(千木切丨瘰皮膚病也)偪(方六切丨陽宋國又職韻)
鵚(他谷切丨鶩鳥也)副(芳福切剖也又宥韻職韻)
勠(力竹切丨力并力也又尤韻)孰(殊六切誰也)
摝(盧谷切振也周禮丨鐸鄭康成云掩上振之為丨)
御定佩文韻府卷九十之十
