欽定西庫全書
御定佩文韻府卷二十二之十二
下平聲七陽韻十二
倡(尺良切樂也優也又漾韻或作娼)
韻藻優倡(史記孔子世家魯定公會齊侯夾谷齊有司請奏宫中之樂丨丨侏儒為戲而前孔子趍而進歴階而登不盡)
(一等曰匹夫而熒惑諸侯者罪當誅請命有司加法焉管子姦人在上則壅遏賢者而不進也然則國適有患則丨丨侏儒起而議)
(國是矣唐闕文湖州刺史某乙杜牧素所厚者牧至每為之曲宴周游凡丨姬丨女力所能致者悉為出之韓偓邊上看獵詩贊獲)
(一聲連朔漠賀杯環騎舞丨丨)俳倡(漢書霍光傳𤼵樂府樂器引内昌邑樂人擊鼔歌吹作丨丨又枚乘傳乘子臯不通經術)
(詼笑𩔖丨丨普書天文志翼二十二星天之樂府丨丨星明大禮樂興)天倡(春秋元命包翼星主南宫之羽儀文物聲明之)
(所豐茂為樂庫為丨丨先王以賓于四門而列天庭之衛主俳倡近太微而為尊王勃梓州福會寺碑丨丨梵樂肅然忉利之天藻)
(蓋琱璫煥若摩伽之殿)浩倡(九歌揚枹兮拊鼓疏緩節兮安歌陳竽瑟兮丨丨)齊倡(邊讓章華賦於是招宓妃命湘)
(娥丨丨列趙女羅魏文帝詩丨丨𤼵東舞秦筝奏西音普白紵舞歌幸及良辰耀春華丨丨獻舞趙女歌)
賦𩔖倡(漢書枚臯傳臯自言為丨廼俳見視如倡自悔丨丨也)成都倡(唐書張延賞傳吐蕃宼劍南李晟總神策)
(軍戍之及還以丨丨丨自隨延賞遣吏奪取晟銜之)酒家倡(五代史史弘肇傳會飲酒酣為手勢令弘肇不能為閻普卿屢)
(教之蘇逄吉戲曰坐有姓閻人何愁罰爵弘肇妻閻氏丨丨丨以為譏已大怒以醜語詬逄吉由是將相如水火𨼆帝遣王峻置酒)
(公子亭和解之)邯鄲倡(古樂府上有雙樽酒作使丨丨丨吴少微詩可憐窈窕女不作丨丨丨温庭筠詩雙瓊京兆博七鼔)
(丨丨丨)大堤倡(韓愈送李尚書赴襄陽詩風流峴首客花豔丨丨丨)
增秦倡(史記滑稽傳優㫋者丨丨朱儒也善為笑言然合於大道漢書禮樂志哀帝時孔光何武奏朝賀置酒為樂丨丨員)
(二十九人丨丨象人員三人詔隨丨丨一人皆鄭聲可罷)名倡(漢書禮樂志成帝時鄭聲无甚黃門丨丨丙彊景武之屬富顯)
(於世魏志夏侯惇傳從征孫權還賜妓樂丨丨王粲七釋邯鄲材女三齊巧士丨丨秘舞承閒竝理繆襲魏鼓吹曲吉日臨高堂置)
(酒列丨丨傅休奕朝會賦乃有海西丨丨齊東才舞手無廢音足不徒跗石崇詩消憂以觴醴娱耳以丨丨梁簡文帝詩碧玉好丨)
(丨夫婿侍中郎王安石詩輕裾利屣列丨丨春風蹋謠能斷腸)幸倡(漢書東方朔傳時有丨丨郭舍人滑稽不窮注丨丨倡優)
(之見幸遇者也)故倡(漢書佞幸傳李延年中山人身及父母兄弟皆丨丨也)女倡(後漢書盧植傳植少事馬融融外戚)
(豪家多列丨丨歌舞於前植侍講積年未嘗轉眄)南倡(宋書謝靈運傳啟善趣于丨丨歸清暢于北机注丨丨者都講北机)
(者法師)倜倡(揚子陽去其陰陰去其陽物咸丨丨注萬物張盛)戲倡(鹽鐵論富者祈名嶽望山川椎牛擊鼓丨丨舞)
(像)作倡(西京雜記鄒陽酒賦曰縦酒丨丨傾盌覆觴右曰宮申旁亦徵揚)庸倡(廣川書䟦後之人俳諧如丨丨笑侮)
(求說一時)義倡(三朝野史馬光祖知高郵軍適值管軍官榮全率衆叛據城縦軍劫掠與同黨王安等飲宴有妓毛惜惜不服)
(趨侍全痛責之惜惜云妾雖賤妓不曾伏事反臣全遂斬之秋崖方岳作丨丨傳)僲倡(西京賦總會丨丨戲豹舞羆注丨丨)
(偽作假形謂如神也白居易詩樽罍分聖酒妓樂借丨丨)趙倡(魏文帝樂府奏桓瑟舞丨丨女娥長歌聲恊宮商)妍倡
(曹植娱賓賦辯厨中之豐膳兮作齊鄭之丨丨)燕倡(袁淮招公子歌丨丨越舞齊商歌五色紛華曳綺羅)歌倡(喬知之倡)
(女行文君正新寡結念在丨丨)客倡(柳宗元太府李卿外婦馬淑誌氏曰馬字曰淑生廣陵毋曰劉丨丨也)楊倡(房于)
(里丨丨傳丨丨者長安里中殊色也態度甚都冶容自喜名冠諸籍中嶺南帥甲妻本戚里遇帥甚悍帥隂出重賂削去倡籍館之)
(他舍間歲帥病思一見倡事洩帥大恐命家僮衛倡北歸帥物故問至倡設位而哭撤奠死之)
黃門倡(周禮春官旄人掌教舞散樂注散樂野人為樂之善者若今丨丨丨矣)常從倡(漢書禮樂志朝賀置酒陳)
(前殿房中不應經法丨丨丨三十人常從象人四人詔隨丨丨丨十六人皆鄭聲可罷)鄭衞倡(漢書賈捐之傳逸遊之樂)
(絶奇麗之賂塞丨丨之丨微矣)謳癸倡(韓非子宋王築武宮丨丨丨行者止觀築者不倦王聞召而賜之)長安倡
(異聞集天寶中常州刺史滎陽公子應舉狎丨丨丨女李娃娃後封汧國夫人夫人舊名一枝花元稹酧白樂天代書一百韻云翰)
(墨題名盡光隂聽話移注云樂天每與予從遊常題名於屋壁顧復本說一枝花自寅至已)三曲倡(北里志多有游惰者)
(於丨丨中為諸丨所豢飬號為廟客)趙簫倡(楚辭伏戲駕辯楚勞商只謳和陽阿丨丨丨只)狄鞮倡(子虚賦俳優侏)
(儒丨丨之丨注丨丨丨西戎樂名也)舊來倡(屈同仙烏江女篇越豔誰家女朝遊江岸傍青春猶未嫁紅粉丨丨丨)下
蔡倡(李商𨼆詩古有陽臺夢今多丨丨丨)紅倡倡(陳陶蜀葵詩綠衣宛地丨丨丨薰風似舞諸女郎)青樓倡
(揭傒斯詩世無劇孟交不及丨丨丨)狹斜倡(高啟詩夲為戚里婦不是丨丨丨)
倀(褚良切失道貌又狂也)
韻藻倀倀(禮記治國而無禮譬猶瞽者之無相與丨丨乎其何之李商𨼆詩多𡵨空擾擾幽室竟丨丨韓偓詩倚道向人)
(多脉脉為情困酒易丨丨)
增虎倀(夲草人死於丨則為丨鬼導虎而行傳竒長慶中馬拯之衡山近昏黑遇獵人於道旁張&KR0008;弓樹上為棚而居忽三)
(五十人過或僧或道或丈夫或婦女歌唫者戲舞者前至&KR0008;弓所𤼵其機而去獵者曰此是倀鬼被虎所食之人也為虎前呵導耳)
鬼倀(耶律楚材詩痼疾如神附遊魂笑丨丨)朱倀(後漢書順帝紀長樂少府九江丨丨為司徒注丨丨字孫卿夀春人)
羌(去羊切章也強也𤼵語端也又姓)
韻藻氐羌(詩自彼丨丨莫敢不來享莫敢不來王史記舜夲紀南撫交阯北𤼵西戎析枝渠廋丨丨漢書宣帝紀孝武皇)
(帝躬履仁義選明將討不服匈奴遠遁平丨丨昆明南越百蠻鄉風𣢾塞来享又賈捐之傳武丁成王殷周之大仁也然地東不過)
(江黃西不過丨丨南不過蠻荆北不過朔方山海經伯夷父生西岳西岳生先龍先龍是始生丨丨氐羌乞姓注伯夷父顓頊師今)
(丨丨其苗裔也求賢良詔北𤼵渠搜丨丨來服)西羌(漢書宣帝紀神爵元年遣後將軍趙充國強弩將軍許延夀擊丨丨後漢)
(書戴良傳良才既高逹而論議尚奇多駭流俗謝季孝問曰子自視天下孰可為比對曰我若仲尼生東魯大禹出丨丨獨步天下)
(誰與為偶又丨丨傳丨丨之本出自三苗姜姓之别也王嬙怨詩翩翩之鶯遠集丨丨杜甫詩獨留猛士守未央致使岐雍防丨丨)
婼羌(漢書西域傳出陽關自近者始曰丨丨國王號去胡來王隨畜逐水草不田作山有鐵自作兵兵有弓矢服刀劍甲)破
羌(漢書地理志金城郡縣丨丨宣帝神爵二年置又趙充國傳拜酒泉太守辛武賢為丨丨將軍後漢書馬援傳朝臣以金城丨)
(丨之西塗遠多寇議欲棄之援上言不可棄帝然之唐書畢諴傳宣宗召訪邊事諴援質古今條丨丨狀甚悉帝悦曰吾將擇能帥)
(者孰謂頗牧在吾禁署卿為朕行乎諴唯唯崔融詩坐看戰壁為平土近侍軍營作丨丨吕温詩樵採未侵征虜墓耕耘猶就丨丨)
(屯又北史源賀傳賀為人䧺果每遇強宼輒自奮擊太武深誡之賀夲名丨丨帝謂曰人之立名宜保其實何可濫也賜名賀焉)
諸羌(北史劉權傳權從征吐谷渾留鎮西境在邊五年丨丨懷附唐書太宗紀貞觀六年丨丨内屬者三十萬人)渴羌
(拾遺記羌人姚馥好啜濁糟常言渴于醇酒羣軰常弄狎之呼為丨丨普武擢為朝歌邑宰曰朝歌地有美酒故使老羌不復呼渴)
(皮日休詩鹿門山下捕魚郎今向江南作丨丨)老羌(見上)
兩面羌(唐書西域傳松州羌二萬口相踵入附然隂附吐蕃故謂丨丨丨)
增耆羌(爾雅六戎疏戎者兇也其𩔖有六僥夷戎夷老白丨丨鼻息天剛)南羌(漢書地理志自武威以西夲匈奴地)
(武帝時攘之初置四郡以通西域鬲絶丨丨匈奴普書阮种傳趙充國征西零馮奉世征丨丨皆兵不血刃摧抑彊暴擒其首惡)
護羌(漢書趙充國傳置金城屬國以處降羌詔舉可丨丨校尉者水經注湟水合羌水逕丨丨城東故丨丨校尉治王維詩丨)
(丨校尉朝乘障破虜將軍夜渡遼權德輿詩新讀兵書事丨丨腰間寶劍映金章釋皎然詩威令兼寧朔英聲重丨丨)䍐羌
(漢書趙充國傳善戰者致人不致於人今丨丨欲為敦煌酒泉宼宜飭兵馬練戰士以湏其至坐得致敵之術)臨羌(漢書地理)
(志金城郡縣丨丨西北塞外有西王母石室仙海鹽池西有弱水崑崙山祠莽曰鹽羌注西有畢和羌即獻王莽地為西海郡者也)
鹽羌(見上)恭羌(後漢書范升傳光武徵拜議郎遷博士讓曰臣與博士梁恭山陽太守吕羌俱修梁丘易二臣年竝耆艾)
(經學深明願推博士以避丨丨)吳羌(而史沈麟士傳麟士字雲禎居貧織簾誦書口手不息鄉里號為織簾先生太守孔山士)
(辟不應𨼆居餘不丨丨山講經教授從學士數十百人)東羌(南史宕昌國傳宕昌國西羌之種也梁天監四年王梁彌博來)
(獻甘草當歸詔以為使持節都督河凉二州諸軍事安西將軍丨丨校尉河凉二州刺史隴西公宕昌王佩以金章)平羌(唐書)
(地理志嘉州犍為郡縣丨丨中下有鐵有關李白詩峩嵋山月半輪秋影入丨丨江水流又李商𨼆詩外戚丨丨第一功生年二十)
(有重封)生羌(唐書地理志霸州静戎郡天寶元年招附丨丨置縣四安信牙利保寧歸化)伏羌(唐書地理志秦州天)
(水郡縣丨丨夲冀城武德二年更名玉海建隆二年秦州置丨丨寨沈亞之詩提筆從征討飛書始丨丨)弱羌(唐書地理志隴)
(右道蓋古雍梁二州之境其大川河洮丨丨休屠之澤)熟羌(宋史兵志丨丨乃唐設三使所統之党項也)青羌(吕氏)
(春秋禹東至博木之地日出九津丨丨之野華陽國志諸葛亮南征平四郡移南中勁卒丨丨萬餘家于蜀為五部所當無前號為)
(飛軍徐陵侯安都德政碑丨丨卷介赤狄迴兵蘇舜欽詩江聲通白帝山勢入丨丨)小羌(水經注秦水又西南歴隴川逕六槃)
(口過清水城西南注清水又西羌水注焉水北出羌谷引納衆流合以成溪&KR0034;水星會謂之丨丨水)征羌(水經注潁水東南逕)
(丨丨縣故安陵亭也世祖以封來歙歙以征定西羌功故更名丨丨也)外羌(華陽國志天漢四年罷沉黎置兩部都尉一治)
(旄牛主丨丨一治青衣漢民)韋羌(一統志丨丨山在仙居山甚峻絶上有石壁刻科斗篆文)定羌(玉海熙寧六年河州)
(置丨丨城)郡羌(魏文帝賜張既子翁歸為關内侯詔凉州刺史張既能容民畜衆使丨丨歸土可謂國之良臣其賜小子翁歸)
(爵關内侯)怖羌(費昶𤼵白馬曲丨丨角觝戲習戰昆眀池)巖羌(庾信紇干弘碑丨丨首竄藩蘺携貳)黠羌(庾信長孫)
(儉碑天水丨丨漁陽群盗)山羌(法苑珠林如彼丨丨得有寶衣不識次第顛倒而著)范羌(後漢書耿恭傳單于益兵圍恭)
(不能下先是恭遣軍吏丨丨至敦煌迎兵士寒服羌因隨王蒙軍俱出塞分兵二千人與羌從山北迎恭城中夜聞兵馬聲以為虜)
(來大驚羌乃遥呼曰我丨丨也漢遣軍迎校尉耳城中皆稱萬歲開門相持涕泣明日遂相隨俱歸)孫羌(後漢書桓帝紀延熹)
(六年隴西太守丨丨討滇那羌破之)唐羌(後漢書和帝紀舊南海獻龍眼荔支十里一置五里一候奔騰阻險死者繼路臨武)
(長汝南丨丨上書陳状帝下詔由是遂省焉)雍羌(唐書南蠻傳驃古朱波也貞元中王丨丨聞南詔歸唐有内附心白居易)
(詩丨丨之子舒難陁來獻南音奉正朔)
南山羌(史記大宛傳始月氐居敦煌祁連間及為匈奴所敗乃遠去過宛西擊大夏而臣之遂都潙水北為王庭其餘小衆)
(不能去者保丨丨丨號小月氐)先零羌(漢書趙充國傳今丨丨丨楊玉此羌之首帥名王將騎四千阻石山木候便為宼䍐)
(羌未有所犯今置先零先擊䍐釋有罪誅無辜非夲計也)赤水羌(漢書西域傳唐兜國比大種丨丨丨數相宼不勝告急都)
(護都護但欽不以時救助唐兜困急亡降匈奴匈奴受之而上書言状)燒當羌(後漢書明帝紀中元元年丨丨丨宼隴西)
(遣中郎將竇固監捕虜將軍馬武等二將軍討丨丨丨永平元年馬武等與丨丨丨戰大破之)參狼羌(後漢書安帝紀永初)
(二年廣漢塞外丨丨丨降廣漢北部為屬國都尉)沈氐羌(後漢書桓帝紀延熹四年先零丨丨丨與諸種羌寇并凉二州)
(皇甫規擊破之)勒姐羌(後漢書桓帝紀延熹三年丨丨丨圍允街叚熲擊破之)當煎羌(後漢書桓帝紀延熹七年)
(護羌校尉叚熲擊丨丨丨破之)鳥吾羌(後漢書桓帝紀延熹五年丨丨丨宼漢陽隴西金城諸郡兵討破之)宕昌羌
(北史丨丨丨傳丨丨丨蓋三苗之胤周時與庸蜀微盧等八國從武王滅商孝文時遣使子橋表貢朱砂雌黃白石膽自此後歲以)
(為常朝貢相繼)白水羌(北史鄧至傳鄧至者丨丨丨也世為羌豪因地名號自稱鄧至習俗亦與宕昌同)白蘭羌
(北史白蘭傳丨丨者丨之别種也風俗物産與宕昌略同周保定元年遣使獻犀角鐵鎧唐書西域傳丨丨丨吐蕃謂之丁零武德)
(六年使者入朝明年以其地為維恭二州)党項羌(北史丨丨丨傳丨丨丨者三苗之後也其種有宕昌白狼皆自稱獮猴種)
(東接臨洮西平西拒葉護南北數千里處山谷間每姓别為部落大者五千餘騎小者千餘騎)阿鈎羌(北史西域傳丨丨丨)
(國有縣度山其間四百里中往往有棧道下臨不測之深人行以繩索相持而度因以名之)白狗羌(唐書西或傳龍朔後)
(白蘭春桑及丨丨丨為吐蕃所臣白狗在西北者天授中内附以其地為朝吳浮歸十州散居靈夏間)范建羌(急就篇丨)
(丨丨注陶唐氏之後其後士蒍為普司空孫士會普太傅食邑于范為丨氏丨丨言立功於西羌之地也)河曲羌(水經注析)
(支屬雍州東去河關千餘里羌人所居謂之丨丨丨)青堂羌(夢溪筆談丨丨丨善鍜甲鐵色青黑瑩徹可鑒毛髮以麝皮為)
(綇旅之柔薄而韌)屬國羌(鮑照建除詩建旗出燉煌西討丨丨丨)馬戀羌(韋莊詩巢樹禽思越嘶風丨丨丨)
慶(墟羊切韻會福也易詩並叶音羌又映韻)
韻藻餘慶(易積善之家必有丨丨曹植大魏篇積善有丨丨寵禄固天常)天慶(禮記黃耉無疆受丨之丨儀禮冠禮)
(三醮曰承丨之丨受福無疆)
農夫慶(詩黍稷稻粱丨丨之丨報以介福萬夀無疆)
增有慶(易自上下下其道大光利有攸往中正丨丨詩我覯之子維其有章矣維其有章矣是以丨丨矣又孝孫丨丨俾爾)
(熾而昌俾爾夀而臧秦和鍾銘以昭&KR0034;孝享以受毛魯多釐眉夀無疆畯惠在位高引丨丨注魯古文作旅)具慶(詩爾殽既)
(將莫怨丨丨)來慶(逸周書維二十三祀庚子朔九州之侯咸格于周王在鄷昧爽立于少庭王告周公旦曰嗚呼諸侯咸格)
(丨丨辛苦役商吾何保守何用行)元慶(張華樂歌稱丨丨奉聖觴后皇延遐祚安樂撫萬方)鴻慶(韓愈文刻此碑文以)
(丨厥丨)
篤其慶(詩維此王季因心則友則友其兄則丨丨丨載錫之光傳因親也慶善光大也)行人慶(易林三羊上山東至)
(平康黃龍服箱南至魯陽完其珮嚢執綏車中丨丨有丨)翟回慶(急就篇所不侵龍未央伊嬰齊丨丨丨注齊丨僂新之後)
(也丨丨者言福喜方來)禮戴慶(急就篇注申公韓嬰長樂制竇丨丨丨注禮氏衛大夫禮至禮孔後戴氏宋戴公子文之)
(後以謚為氏慶氏鬻子湯七佐有慶輔)後人慶(韓愈文我銘不忘丨丨之丨)
姜(居良切姓也)
韻藻齊姜(詩豈其取妻必丨之丨左傳姬謂太子曰君夢丨丨必速祭之注丨丨太子母曹植樂府雞舌五味雜香進者)
(何人丨丨張九齡吕府君碑丨丨于歸魚軒時以照路鄜畤之往熊戟殷其若雷又春秋葬我小君丨丨疏謚法執心克莊曰齊是)
(齊為謚也普太子申生之母稱丨丨者齊女姓姜氏彼齊非謚)諸姜(詩不與我戍甫傳甫丨丨也左傳齊侯使丨丨宗婦來送)
(葬)姬姜(左傳雖有絲麻無棄菅蒯雖有丨丨無棄蕉萃西都賦遊士擬於公侯列肆侈于丨丨張華感婚詩窈窕出閨女嬿)
(婉丨與丨成公綏詩齊普霸諸侯皆賴丨與丨任昉王文憲集序室無丨丨門多長者叚成式詩王謝初飛蓋丨丨盡下山陳高詩)
(珍羞兼水陸容冶陋丨丨)孟姜(詩云誰之思美丨丨矣乂彼美丨丨德音不忘)邑姜(詩摯仲氏任疏太姜太任太姒皆稱)
(太明皆尊而稱之唯武王之后左傳謂之丨丨不稱太蓋避太姜故也左傳當武王丨丨方震太叔夢帝謂已余命而子曰虞將與)
(之唐屬諸參而蕃育其子孫注丨丨武王后齊太公之女)大姜(見上詩思媚周姜京室之婦傳周姜丨丨也國語齊許申吕由)
(丨丨)周姜(見上)季姜(春秋紀丨丨歸於京師注丨丨桓王后也季字姜紀姓也書字者伸父母之尊又孫逖詩德配程休)
(甫名高魯丨丨)武姜(左傳鄭武公娶于申曰丨丨生莊公及共叔段)
增庶姜(詩丨丨孽孽庶士有朅普書左貴嬪傳含靈握文異於丨丨)伐姜(左傳普趙鞅卜救鄭遇水適火史龜曰是)
(謂沈陽可以興兵利以丨丨不利子商伐齊則可敵宋不吉史墨曰盈水名也子水位也名位敵不可千也炎帝為火師姜姓其後)
(也水勝火丨丨則可)三姜(梁書韋放傳放於諸弟尤雍穆每將遠别及行役初還常同一室卧起時稱為丨丨按後漢書姜肱)
(傳肱與二弟仲海季江友愛天至常共卧起)不姜(山海經大荒之中有丨丨之山黑水窮焉)娥姜(水經注濼水出歴縣)
(故城西泉源上水涌若輪俗謂之丨丨水以泉源有舜妃娥英廟故也)燕姜(班婕妤擣素賦丨丨含蘭而未吐趙女抽簧而)
(絶聲)巢姜(幽通賦媯丨丨於孺筮兮旦算祀於挈龜注媯陳姓巢居也姜齊姓也孺少也陳完少時其父厲公使周史卜得居)
(有齊國之卦也)葛姜(蜀都賦亦有甲第當衢向術匪丨匪丨疇能是恤按丨丨諸葛亮姜維也)迎姜(許敬宗詩丨丨已創)
(圖命力方論道)莊姜(詩序碩人閔丨丨也左傳衛莊公娶于齊東宫得臣之妹曰丨丨美而無子衛人所為賦碩人也)共
姜(詩序柏舟丨丨自誓也衛世子共伯蚤死其妻守義父母欲奪而嫁之誓而弗許故作是詩以絶之又恭同普書列女傳序恭)
(姜誓節孟母求仁)宣姜(李百藥贊道賦脱簪珥以思愆亦丨丨之為美按周宣王夜卧而晏起姜后乃脱簪珥待罪於永巷)
文姜(左傳公之未昏於齊也齊侯欲以丨丨妻鄭太子忽太子忽辭人問其故太子曰人各有耦齊大非吾耦也又九月丁夘)
(子同生以大子生之禮舉之接以大牢卜士負之士妻食之公與丨丨宗婦命之)穆姜(左傳季文子如宋致女復命公享之)
(賦韓奕之五章丨丨出於房再拜賦綠衣之卒章而入注丨丨伯姬母又聲伯之母不聘丨丨曰吾不以妾為姒注聲伯之毋叔肸)
(之妻不聘無媒禮丨丨宣公夫人宣公叔肸同母昆弟)少姜(左傳丨丨有寵於普侯普侯謂之少齊注立别號所以寵異之)
聲姜(左傳丨丨以公故會齊侯于卞注丨丨僖公夫人齊女)定姜(左傳衛侯既歸普侯使郤犨送孫林父而見之衛侯)
(欲辭丨丨曰不可是先君宗卿之嗣也衛侯見而復之注丨丨定公夫人)敬姜(禮記公父文伯之喪丨丨據其牀而不哭曰朋)
(友諸臣未有出涕者而内人皆行哭失聲斯子也必多曠於禮矣夫左九嬪魯丨丨贊邈矣丨丨含德之英于行則高于理則明)
貞姜(列女傳丨丨楚昭王之夫人也昭王出遊留夫人漸臺之上聞江水大至使迎夫人忘持符夫人曰召必以符今使者不)
(持符妾不敢從使者而行阮瑀止欲賦重行義以輕身志高尚乎丨丨)媛姜(後漢書列女傳犍為盛道妻趙氏字丨丨建安)
(五年益部亂道聚衆起兵事敗夫妻執繫當死丨丨解道桎梏子翔時年五歲使道擕持而走度道已遠乃以實告吏應時見殺道)
(父子會赦得歸道感其義終身不娶焉)玉姜(列仙傳毛女字丨丨在華隂山中形體生毛自言秦始皇宫人也流亡入山食)
(松葉遂不饑寒身輕如此)
育于姜(左傳懿氏卜妻敬仲其妻占之曰吉是謂鳳凰于飛和鳴鏘鏘有媯之後將丨丨丨)盧蒲姜(左傳盧蒲癸王)
(何卜攻慶氏丨丨丨謂癸曰有事而不告我必不捷矣癸告之姜曰夫子愎莫之止將不出我請止之注姜癸妻慶舍女)
僵(居良切仆也)
韻藻不僵(史記王子侯者述贊扞城禦侮奕奕輝映百足丨丨一人有慶易林百柱載梁千歲丨丨大願輔福文武以昌)
(杜牧詩地頑壓不穴天廻老丨丨)顛僵(韓愈詩日西入軍門羸馬丨且丨歐陽修憎蒼蠅賦咸頭垂而腕脱每立寐而丨丨)
(蘇轍詩可憐萬物甚微細坐聽百變隨丨丨)
觸瑟僵(漢書金日磾傳莽何羅見日磾色變走趨卧内欲入行丨寳丨丨日磾得抱何羅捽胡投何羅殿下得禽縛之)
增陽僵(戰國策蘇秦曰臣隣家有遠為吏者其妻私人夫至妻使妾奉巵酒進之妾知其為藥酒也乃丨丨棄酒主父大怒)
(而笞之)枯僵(漢書昭帝紀元鳳三年上林有柳樹丨丨自起生)樹僵(見上漢書五行志哀帝建平三年零陵有丨丨)
(地三月卒自立故處)卒僵(後漢書王郎傳郎詐稱成帝子子輿云母故成帝謳者常下殿丨丨湏臾有黃氣從上下半日乃解)
(遂姙身就館)凍僵(南史孝義傳殷不害性至孝魏平江陵失母所在時甚寒雪不害行哭尋求聲不暫輟舉體丨丨水漿不)
(入口者七日始得母屍行路皆為流涕楊萬里詩雁聲寒死呌不歇蟻膝丨丨行復休楊基詩丨丨業漁者歸載一船冰)植僵
(唐書房杜傳贊太宗以上聖之才取孤隋攘羣盜天下已平用玄齡如晦輔政當大亂之餘紀綱彫弛而能興仆丨丨使號令典刑)
(粲然罔不完偹數百年猶蒙其功可謂名宰相矣)待僵(唐書沙陀傳贊克用自負材果欲經營天下而不克也兵雖勝然數)
(敗地雖得輙復失故熟視劫遷縮頸羞汙偷景丨丨不亦鄙乎)獨僵(新語楩楠豫章轉于百仞之壑惕然而丨丨當斯之時不)
(如道傍之枯楊)善僵(易林傾迭不行弱走丨丨孟縶無良失其寵光)傾僵(易林千桂百梁終不丨丨周家寧康)冷僵
(夢溪筆談夏文莊性豪侈禀賦異于人纔睡即身丨而丨既覺湏令人温之良久方能動)仆僵(魏文帝詩轔轔大車載低載昂)
(嗷嗷僕夫載丨載丨潘尼西道賦道深地狹坂峭軌長輪輿顛覆人馬丨丨)隻僵(曹植鶡賦踰高越壑雙戰丨丨)身僵
(傅休奕秦女休行白日入都市怨家如平常匿劍藏白刃一奮尋丨丨)景僵(吴都賦輕禽狡獸周章夷猶形僨丨丨者累積)
(而增益)餘僵(蘇軾詩近聞南臺松新枝出丨丨)蠶僵(蘇軾詩黠丨不作繭未老輒自丨)
方趾僵(普書懷帝紀贊圜顱盡仆丨丨咸丨)體將僵(列子目將𦕈者先睹秋毫耳將聾者先聞蚋飛口將爽者先辨)
(淄澠鼻將窒者先覺焦朽丨丨丨者先亟奔佚心將迷者先識是非故物不至者則不反)入喉僵(參同契野葛一寸巴豆一)
(兩丨丨輙不得俯仰)迎風僵(吴越春秋要離曰臣細小無力丨丨則丨負風則伏)蛟龍僵(老學菴筆記慎伯筠)
(工書王逄原贈之詩極稱其筆法有曰鐵索急躔丨丨丨蓋言其老勁也)代桃僵(古樂府蟲來齧桃根李樹丨丨丨)起
且僵(韓愈詩惟此兩夫子家居率荒涼帝欲長吟哦故遣丨丨丨又蘇軾潮州韓文公廟碑追逐李杜參翺翔汗流籍湜走且)
(僵)萬木僵(韓愈月蝕詩森森丨丨夜丨立寒氣屓奰頑無風陶宗儀詩狂風轉西北徹宵吐寒鋩除夕猶未息地凍丨丨)
(丨又僧貫休無相道人詩迂談無世味道深山木僵)踏雪僵(孟郊荅盧仝詩楚屈入水死詩孟丨丨丨又馮子振十八公賦)
(灘乾磧枯風仆雪僵)寒欲僵(蘇軾詩雲牧霧卷已亭午有風北来丨丨丨)聞風僵(王逄詩邊隅將校望塵拜州縣)
(曹佐丨丨丨)
不植則僵(漢書賈誼傳夫人之所設不為不立丨丨丨丨不修則壊)釋駕而僵(淮南子騏驥一日千里其出致)
(丨丨丨丨)
薑(居良切禦濕之菜本作䕬)
韻藻茈薑(漢書司馬相如傳丨丨蘘荷葴特若蓀如淳注丨丨薑上齊也師古注薑之生息者連其株本則紫色也茈音)
(紫齊民要術九月藏丨丨蘘荷其歲若温皆待十月注生薑謂之丨丨楊萬里詩丨丨馨辣最佳蔬)生薑(見上後漢書左慈傳)
(慈嘗在曹操坐求銅盤貯水釣於盤中引一鱸魚出操曰既已得魚恨無蜀中丨丨耳慈曰亦可得也操曰吾前遣人到蜀買錦可)
(過敕使者增市二端語頃即得薑還并獲操使報命博物志姙娠不可啖丨丨令兒盈指御史臺記賈言忠撰監察本草云殿中為)
(蘿蔔亦曰丨丨雖辛辣而不為患侯寧極藥譜百辣雲丨丨)蜀薑(見上神仙傳吴主曰聞丨丨作虀甚好恨爾時無此介象)
(曰丨丨豈不易得書一符以著青竹杖中使人閉目騎杖湏臾至蜀市買薑于時吴使張温先在蜀於市中相識更作書寄其家此)
(人捉書負薑騎杖閉目湏臾已還吴厨下切膾適了何遜七召海椒魯豉河鹽丨丨劑水火而和羹糅蘇蔱以芬芳李商𨼆詩越桂)
(留烹張翰膾丨丨供煮陸機蓴)負薑(見上)山薑(本草丨丨即紅豆蔲出九真交阯今閩廣皆有之葉似薑花赤色甚辛又)
(杜若一名丨丨劉禹錫荅崔少府詩故人博陵尉遺我丨丨花蘇軾詩林深野桂寒無子雨浥丨丨病有花太上導仙銘子欲輕翔)
(當服丨丨)糟薑(物𩔖相感志丨丨缾内安蟬殼雖老薑亦無筋梅堯臣荅劉原父丨丨詩贈辛非贈甘此意當自求方回詩丨)
(丨三盞酒桕燭一甌茶)
不撤薑(論語丨丨丨食注齊禁葷物薑辛而不臭故不去)千畦薑(史記貨殖傳畝鍾之田若千畝巵茜丨丨丨韭)
(此其人皆與千戶侯等又宋史唐英傳英調榖城令縣歲畦薑貸種與民還其陳復配賣取息英至空其圃植千株柳作柳亭其中)
(聞者咨羡)
不嘗食薑(南史周捨傳捨嘗居直廬語及嗜好裴子野言從來丨丨丨丨捨應聲曰孔稱不徹裴乃不嘗一坐皆悦)
增桂薑(禮記為熬捶之去其皽編萑布牛肉焉屑丨與丨以灑諸上而鹽之乾而食之穆天子傳天子北遊于䨁子之澤智)
(氏之夫獻酒天子賜之狗采采黃金之罌貝帶朱丹丨丨文心雕龍夫丨丨同地辛在本性文章由學能在天資耶律楚材詩韭花)
(酷辣同葱薤芥屑差辛𩔖丨丨)巵薑(史記貨殖傳巴蜀亦沃野地饒丨丨丹砂石銅鐵竹木之器)乾薑(南史孔琇之傳)
(琇之為臨海太守在任清約罷郡還獻丨丨二千斤齊武帝嫌其少及知琇之清乃歎息隋書食貨志高祖時有司嘗進丨丨以布)
(袋貯之帝用為傷費大加譴責侯寧極藥譜永嘉聖脯丨丨)梓薑(唐書地理志奬州龍溪郡縣丨丨)椒薑(孝經援神)
(契丨丨禦濕菖蒲益聰)廉薑(異物志丨丨生沙石中似薑大如蠃氣猛近於臭南人以為虀)蠻薑(本草高良薑一名丨)
(丨爾雅翼西方有木焉名曰射千春生苖高二三尺葉似丨丨而狹長排列如翅羽)母薑(本草薑宜原隰沙地四月取丨丨種)
(之五月生苗如初生嫩蘆而葉稍闊似竹葉對生葉亦辛香秋社前後新芽頓長如列指状采食無筋謂之子薑)子薑(見上)
(劉邦冲丨丨詩恰似勻粧指柔尖尚帶紅)蜜薑(高僧傳南州陳家頗有衣食杯渡往其家甚見迎奉陳設一合丨丨及刀子薰)
(陸香等伺渡渡即食丨丨都盡)藏薑(食經丨丨法蜜煮烏梅去滓以漬廉薑再三宿色黃如琥珀多年不壞)摩薑(陸璣)
(詩疏鮪魚形似鱣而青黑頭小而尖似鐵兜鍪口在頷下其甲可以丨丨)鋪薑(蔬食譜菉粉菉豆粉也丨丨為羹)紫薑
(南都賦蘇蔱丨丨拂徹羶腥閒居賦菜則葱韮蒜芋青筍丨丨)辛薑(蜀都賦甘蔗丨丨陽蓲隂敷)蘇薑(謝靈運山居賦)
(蓼蕺葼薺葑菲丨丨)鳴薑(韋琳䱉表澤覃紫腴恩加黃腹方當丨丨動桂紆蘇佩欓)紅薑(釋貫休送禪師歸閩中詩穿鴉)
(逄黑鴪乞食得丨丨)芽薑(蘇軾詩老禇忽生黃耳菌故人兼致白丨丨釋清珙詩油煎青頂蕈醋煮紫丨丨)芼薑(蘇軾)
(元修菜詩點酒下鹽豉縷橙丨丨葱)黃薑(蘇軾詩丨丨收土芋蒼耳斫霜叢)芥薑(陶宗儀詩攝生未用芝和术具膳能)
(無丨與丨)
麥句薑(爾雅大菊蘧麥注一名丨丨丨即瞿麥)陽樸薑(吕氏春秋和之美者丨丨之丨崔駰七依滋以丨丨之丨)
(䔩以夀木之華)高良薑(夲草出高良郡二月三月采根形氣與杜若相似而葉如山薑紅豆蔲丨丨丨子也)㺐子薑
(本草杜若一名丨丨丨㺐音爪)椒欓薑(爾雅翼風土記曰三香丨丨丨欓出閩中江東其木似椿莖間有刺子辛辣如椒南)
(人淹藏以為果品)南夷薑(潘尼釣賦西戎之蒜丨丨之丨醎酸調適齊和有方)社前薑(陸游詩客送輪囷霜後蟹)
(僧分磊落丨丨丨)
星散為薑(春秋運斗樞璇丨丨丨丨舉無失德逆時則薑有翼辛而不臭)
繮(居良切馬組亦作韁)
韻藻遊韁(普書五行志海西公太和中百姓歌曰青青御路楊白馬𬗋丨丨杜甫詩粉堞電轉紫丨丨東得平岡出天壁)
(劉禹錫詩塵汚腰間青襞綬風飄掌上紫丨丨温庭筠詩傍岸騎馬郎烏帽𬗋丨丨叚成式詩公子驊騮往何處綠隂堪繫紫丨丨)
(唐彦謙詩衆飲不歡逃席酒獨行無味放丨丨)
增馬繮(左傳負羈絏從注羇馬羇絏丨丨揭傒斯題曹將軍下槽馬圖詩朱絲不是凡丨丨天閑十二皆龍驤)絲韁
(普樂府青驄白馬紫丨丨可憐石橋根柏梁許渾詩春風白馬𬗋丨丨正值蚕眠未採桑貢師泰詩白面誰家子錦鞍青丨丨)紅
韁(馬戴邊將詩丨丨跑駿馬金鏃掣秋鷹曹唐大遊仙詩不知白馬丨丨解偷喫東田碧玉花)垂韁(韋莊詩但聞争曳組)
(詎見學丨丨)脱繮(陸游詩三間茅屋寄滄浪鳥出樊籠馬丨丨)飛韁(李東陽詩東風挾彈小城春游騎丨丨不動塵)
橿(居良切一名檍萬年木又鋤柄也)
韻藻增土橿(爾雅杻檍注似棣葉新生可飼牛材中車輞關西呼杻子一名丨丨)杸橿(魏志倭人傳其木有柟杼)
(豫樟楺櫪丨丨)棫橿(山海經羭次之山漆水出焉北流注於渭其上多丨丨其下多竹箭)杻橿(山海經石脆之山又西七)
(十里曰英山其上多丨丨南都賦其木則檉松楔㮨槾柏丨丨)椶橿(山海經涿光之山其上多松柏其下多丨丨)棘橿
(鹽鐵論陳勝無士民之資甲兵之用鉏耰丨丨以破衝隆)橿橿(揚子崔嵬不崩羣士丨丨也注多士彊盛曰橿)鋤橿(釋名)
(丨助也齊人謂其柄曰丨橿然正直也)芬橿(應瑒靈河賦長杉峻檟茂栝丨丨)楨橿(吴都賦木則風柙豫章栟櫚枸)
(榔緜杬杶櫨文欀丨丨)
牙以橿(周禮冬官輪人斬三材注三材所以為轂輻牙也今世轂用雜榆輻以檀丨丨丨也)
疆(居良切說文界也夲作畺俗作壃)
韻藻无疆(易坤厚載物德合丨丨又君子以教思无窮容保民丨丨无與無同書實萬世丨丨之休又嗣丨丨大歴服詩)
(報以介福萬夀丨丨又惠我丨丨子孫保之儀禮冠禮三醮曰承天之慶受福丨丨隋書音樂志永言聖列祚我丨丨穆天子傳六)
(師之人翔畋於曠原得獲丨丨鳥獸絶羣玉海唐李華述列聖為丨丨頌又宋天聖九年作厚德丨丨之舞聖主得賢臣頌休徵自)
(至夀考丨丨西都賦既庶且富娛樂丨丨陸雲詩規天有光矩地丨丨謝膽張子房詩惠心奮千祀清埃播丨丨張九齡詩氣和皆)
(有感澤厚自丨丨)侵疆(書我武維揚丨于之丨法言孔子用於魯齊人章章歸其丨丨)井疆(書弗率訓典殊厥丨丨俾)
(克畏慕又史記仲尼弟子傳句丨丨衛人正義句作鈎)廼疆(詩丨丨廼理廼宣廼畝)阮疆(詩依其在京侵自丨丨)
土疆(詩王命召伯徹申伯丨丨漢書敘傳分州域物丨丨白虎通列丨為丨非為諸侯張官設府非為卿大夫皆為民也曹植)
(漢武帝贊威振百蠻恢拓丨丨韓愈𡵨山操今狄之人將丨我丨柳宗元毁象祠記凡天子命刺史於下非以專丨丨督貨賄而已)
(也楊載詩破竹收城邑分茅賜丨丨)此疆(詩無丨丨爾界陳常于時夏)出疆(禮記大夫私行丨丨必請反必有獻士私)
(行丨丨必請反必告注私行謂以已事也又公若有丨丨之政庶子以公族之無事者守於公宫正室守太廟注丨丨謂朝覲會同)
(也正室適子也孟子丨丨必載贄史記普世家孔子曰董狐古之良史也書法不𨼆宣子良大夫也為法受惡惜也丨丨乃免)越
疆(禮記五十無車者不丨丨而弔人左傳宋樂祁使普趙簡子逆而飲之酒於緜上獻楊楯六十於簡子范獻子言於普侯曰以)
(君命丨丨而使未致使而私飲酒不敬二君不可不討也乃執樂祁)封疆(禮記孟春之月王命布農時命田舍東郊皆修丨丨)
(審端經術左傳王伯之令也引其丨丨而樹之官注引正也又潁谷封人注封人典丨丨者唐書車鼻可汗傳永徽元年高侃伐車)
(鼻可汗擒之以其衆處鬱督軍山建新黎州使領其衆於是突厥盡為丨丨臣矣易通卦驗春分明庶風至正丨丨修田疇上林賦)
(丨丨畫界者非為守禦所以禁淫也潘岳詩申命羣司保爾丨丨皮日休詠酒甕詩堅净不苦窳陶于醉丨丨羅𨼆武牢關詩楚人)
(曾此限丨丨不見清隂六里長歐陽修詩豫約詩筒屢来往西川雞犬接丨丨)畿疆(周禮地官司徒凡建邦國立其社稷正其)
(丨丨之封周邦彦汴都賦司徒制其丨丨職方辨其土地)四疆(周禮地官封人凢封國設其社稷之壝封其丨丨法言丨丨之)
(内各以其力来侵攘肌及骨赧獨何以制秦乎)邊疆(左傳楚子使然丹簡上國之兵於宗丘且撫其民使屈罷簡東國之兵於)
(召陵亦如之好於丨丨息民五年而後用師禮也杜甫詩念彼荷戈士窮年守丨丨)畫疆(普書齊獻王攸傳分土丨丨建爵五)
(等或以進德或以酬功成公綏大河賦秦自西而啓壤兮齊據東而丨丨吴都賦拓土丨丨卓犖兼并)一疆(蘇軾詩逹人友)
(四海曲士守丨丨)
增我疆(詩丨丨我理南東其畝)于疆(詩丨丨于理至于南海箋于往也召伯於有叛戾之國則往正其境界修其分)
(理也)掌疆(周禮夏官丨丨中士八人)魯疆(左傳齊人侵丨丨疆吏來告公曰疆場之事慎守其一而備其不虞姑盡所備)
(焉事至而戰又何謁焉)周疆(左傳楚子伐陸渾之戎遂至於雒觀兵於丨丨)吴疆(左傳楚子為舟師以略丨丨注略行)
(也行吴界將侵之普書宣帝紀天子南巡觀兵丨丨帝留鎮許昌改封向鄉侯)啟疆(左傳狡焉思丨封丨以利社稷者何國蔑)
(有文心雕龍窮高以樹表極遠以丨丨柳宗元守原議獲原丨丨適其始政又左傳齊侯既伐普而懼將欲見楚子楚子使薳丨丨)
(如齊聘且請期)安疆(左傳楚子重救彭城伐宋宋華元如普告急韓獻子為政曰欲求得人必先勤之成霸丨丨自宋始矣普)
(侯師於台谷以救宋)争疆(左傳伐邾宋志注邾宋丨丨魯從宋志背趡之盟)阻疆(史記主父偃傳今諸侯或連城數十)
(地方千里緩則驕奢易為淫亂急則丨其丨而合從以逆京師)北疆(漢書敘傳綰自同閈鎮我丨丨傅休奕畫信陵贊信陵魏)
(䧺虎視龍驤謀嬴奮駭雷動丨丨張九齡登荆州城樓詩丨丨雖入鄭東距豈防吴)西疆(漢書述馮奉世敘傳子明光光𤼵跡)
(丨丨洛陽伽藍記常景洛汭頌曰前臨少室却負太行制巖東邑峭峘丨丨揚䧺趙充國頌先零猖狂侵漢丨丨史岑出師頌我出)
(我師於彼丨丨)殊疆(蜀志楊戲贊黃公衡哀悲夲志放流丨丨)分疆(普書地理志武帝拓土丨丨又增十四北史王慶傳)
(保定二年使吐谷渾與其丨丨仍論和好之事渾主悦服遣所親隨慶貢獻文心雕龍章者明也句者局也局言者聯字以丨丨明)
(情者總義以包體區畛相異而衢路交通矣王勃詩丨丨錫社派别枝流元好問詩行行汾沁欲丨丨)開疆(普書羊祜傳大)
(將軍祜自鎮此境政化被乎江漢潛謀遠計闢土丨丨諸所規模皆有軌量玉海景德三年上曰祖宗丨丨若此廣大謹守而已安)
(用勞民以貪無用之土陸機漢高祖功臣頌王信韓孽宅土丨丨柳宗元張丹墓銘柔遠丨丨會朝天闕又晏子公孫接田丨丨古)
(冶子事景公以勇力搏虎聞又諸葛亮梁甫吟問是誰家墓田疆古冶子)田疆(見上)徹疆(宋書謝靈運傳疇庸命而順位)
(錫寶珪以丨丨)圃疆(管子民之無本者貸之丨丨)保疆(博物志侯王設險守固丨丨)城疆(揚碓幽州牧箴強秦)
(北排蒙公丨丨)舊疆(曹植贈白馬王彪詩謁帝承明盧逝將歸丨丨韓琦詩田間堤陌成新險天外江川是丨丨)坰疆
(何宴瑞頌麒麟依于圃籍甝虎𩔖于丨丨)并疆(吴都賦競其區宇則丨丨兼巷矜其宴居則珠服王饌)離疆(潘岳詩神)
(農更王軒轅承紀畫野丨丨爰封衆子)歸疆(潘岳詩大普統天仁風遐揚偽孫銜璧奉土丨丨)廻疆(王勃淨惠寺碑)
(蒼松蓄吹臨絶逕而疏寒黛篠防烟繞丨丨而結蔭)疏疆(劉允濟明堂賦跨東西而作甸掩二七以丨丨)他疆(李華安陽)
(縣令廳壁記丨丨之人父母之尸祝之則境内之歡可以心見君子哉)環疆(韓愈送石處士序寇聚於垣師丨其丨)提
疆(韓愈田弘正先廟碑銘丨丨籍戶來復邦經)南疆(韓愈詩行行二月暮乃及徐丨丨王安石送程公闢守洪州詩翻然)
(出走天丨丨九江左投貢與章朱子白鹿洞賦承后皇之嘉惠宅廬阜之丨丨耶律楚材詩翠華来北闕黃鉞討丨丨)邠疆
(柳宗元送獨孤書記序僕間歲驟遊丨丨)故疆(柳宗元送獨孤書記序天子且復河壖丨丨拓達西戎而罷諸侯之兵)鄰
疆(薛龍詩霏微對岸漳邊雨堆阜丨丨薊北沙)候疆(歐陽修送楊子聰序入不丨於丨去不餞於郊)畎疆(吴師道送)
(人貢秔米詩頗聞播種初行者避丨丨)辟疆(韓非子衛君入朝於周周行人問其號對曰諸侯丨丨周行人却之曰諸侯不)
(得與天子同號衛君乃自更曰諸侯燬而後内之又史記呂后紀留侯子張丨丨為侍中年十五請拜吕台吕産吕禄為將將南北)
(軍丞相如丨丨計太后說吕氏權由此起沈約安陸昭王碑文蓋同王子洛濱之歲實惟丨丨内侍之年又漢書藝文志宗正劉丨)
(丨賦八篇又世說王子敬自會稽經吴聞顧丨丨有名園先不識主人徑往其家值顧方集賓友酣燕而王遊歴既畢指麾好惡傍)
(若無人注顧氏譜曰丨丨吴郡人歴郡功曹平北參軍劉禹錫春池聫句逸韻追安石高居勝丨丨皮日休訪魯望臨頓里詩更葺)
(園中景應為顧丨丨張翥詩老我張承吉新知顧丨丨)葛疆(普書山簡傳簡鎮襄陽習氏有佳園池簡每出遊嬉多之池上)
(置酒輙醉有童兒歌曰山公出何許往至高陽池日夕倒載歸酩酊無所知時時能騎馬倒著白接䍦舉鞭向丨丨何如并州兒疆)
(家在并州簡愛將也杜甫壯遊詩射飛曾縦鞚引臂落&KR1175;鶬蘇侯據鞍喜忽如擕丨丨元好問送奉先從軍詩習池老去風流減醉)
(後楊鞭媿丨丨)
大國疆(詩禹敷下土方外丨丨是丨又禮記四成而南國是疆)財賦疆(韋應物郡齋燕集詩吴中盛文史羣彦今)
(汪洋方知大藩地豈曰丨丨丨)萬里疆(白居易樂府平時安西丨丨丨今日邊防在鳳翔方䕫詩長鯨沸河洛幅裂丨丨丨)
海為畺(范椁詩儋耳九州外邈然在南荒周回數千里大丨以丨丨)
侯禳于畺(周禮春官肆師與祝丨丨丨丨及郊疏候者候迎善祥禳者禳去殃氣故肆師與小祝為此二事于畺及郊)
萇(直良切丨楚蔓生如桃又姓)
韻藻姚萇(普書丨丨載記丨丨字景茂弋仲第二十四子也少聰哲多權略諸兄皆竒之以太原九年自稱大將軍大單)
(于以太元十一年僣位于長安國號大秦李商𨼆詩如何鐵如意獨自與丨丨)
增烏萇(北史西域傳丨丨國在賖彌南北有蔥嶺南至天竺土多林果引水灌田豐稻麥事佛多諸寺墖極華麗又鉢和國)
(有二道一道西行向嚈噠一道西南趨丨丨)體萇(釋名長萇也言丨丨也)毛萇(後漢書儒林傳申公受詩於浮丘伯)
(是為魯詩齊人轅固生亦傳詩是為齊詩燕人韓嬰亦傳詩是為韓詩三家皆立博士趙人丨丨傳詩是為毛詩未得立按漢書儒)
(林傳作毛公河間獻王博士)陳萇(順宗實錄陽城雖其所服用切急不可闕者客稱其物可愛輙喜舉而授之丨丨者候其)
(始請月俸嘗往稱其錢帛之美月有獲焉)
多摩萇(唐書南蠻傳丨丨丨王名骨利坐嘗東向有弓刀甲矟無馬)龍丘萇(後漢書任延傳吴有丨丨丨者𨼆居)
(太末掾吏白請召之延曰龍丘先生躬履德義埽洒其門猶懼辱焉召之不可遣功曹奉詣修書記致醫藥吏使相望於道積一歲)
(萇乃詣府願得先死偹錄延辭讓再三遂署議曹祭酒高士傳徐伯珍宅南九里有高山後漢丨丨丨𨼆處也伯珍移居之)托
䟦萇(北史魏宗室傳萇襲爵松滋侯性剛毅雖有吉慶事未嘗開口而笑孝文遷都萇以代尹留鎮除懷朔鎮都大將因别賜)
(萇酒曰聞公一生不笑今方隔山當為朕笑竟不能得帝曰六合之間亦何事不有見者無不把腕大笑)豆盧萇(北史丨丨)
(寧傳寕父丨魏柔元鎮將有威重見稱于時武成中以寧勲追贈大將軍少保涪郡公)趙世萇(集古錄斯碑所題似是修)
(廟人其可見者有河南宛陵丨堂丨丨)
糧(呂張切丨食亦作粮)
韻藻糗糧(書峙乃丨丨無敢不逮傳皆當峙儲汝丨糒之丨使足食柳宗元興州江運記丨丨芻藁填谷委山晁𥙷之詩)
(薄游廢家務待子營丨丨)餱糧(詩廼裹丨丨于槖于囊疏橐囊俱用裹糧而異其文明有大小之别左傳令尹蒍艾獵城沂分)
(財用平板榦稱畚築程土物議遠邇略基趾具丨丨度有司事三旬而成注餱乾食也又甲戍師于祀令于諸侯修器偹盛丨丨歸)
(老幼居疾于虎牢曺植詩雖有丨丨饑不遑食左思詩秋菊兼丨丨幽蘭間重襟張雨詩砂牀收箭鏃玉屑偹丨丨)裹糧(見上)
(左傳秦軍掩普上軍趙穿追之不及反怒曰丨丨坐甲固敵是求敵至不擊將何俟焉唐書叚珂傳珂僖宗時居潁州黃巢圍潁珂)
(募少年拒戰衆丨丨請從賊遂潰江淹牋蒙被霜露丨丨洲島孫樵書褒城驛壁開元中天下富蕃踵千里者不丨丨長子孫者不)
(知兵)爲糧(詩徹田丨丨後漢書耿恭傳恭以單兵固守孤城連月踰年心力困盡鑿山為井煑弩丨丨又馮異傳異屯軍上林)
(苑中時黃金一斤易豆五升軍士悉以果實丨丨又禮儀志侲子逐疫曰女不急去後者丨丨神仙傳白石先生常煑白石丨丨因)
(就白石山居)乞糧(左傳吴申叔儀丨丨於公孫有山氏對曰粱則無矣麤則有之若登首山以呼曰庚癸乎則諾注軍中不)
(得出糧故為私𨼆庚西方主榖癸北方主水)出糧(見上)絶糧(論語在陳丨丨)餘糧(戰國策濮上之事盼子謂齊王)
(曰不如易丨丨于宋宋王必說梁氏不敢過宋伐齊齊固弱是以丨丨收宋也吴志陸抗傳注羊祜增修德信以懷吴人于是吴普)
(之間丨丨棲畆而不犯牛馬逸而入境可宣告而取也陶潛詩仰想東戶時丨丨宿中田韓愈詩篋中有餘衣器中有丨丨柳宗元)
(興州江運記公命屯田師有丨丨又博物志海上有草焉名蒒其實食之如大麥七月稔熟名曰自然榖或曰禹丨丨廣州記甘溪)
(澗水味極甘冷傍有石名禹丨丨夲草禹丨丨一名白丨丨石中細粉如麪故曰丨丨會稽山中甚多彼人云昔大禹會稽於此丨)
(丨者夲為此爾伏五金三黃鍊服之不饑輕身延年又南人又呼平澤中一種藤根為禹丨丨又太一丨丨一名石腦久服輕身飛)
(行千里)贏糧(戰國策棼冒勃蘇曰吾被堅執銳赴強敵而死不若奔諸侯于是丨丨潛行史記吴起傳起之為將親裹丨丨)
(與士卒分勞苦後漢書鄧禹傳論鄧公丨丨徒步觸紛亂而赴光武可謂識所從會矣普書食貨志農祥晨正平秩東作荷鍤丨丨)
(有同雲布又良吏傳論鄧攸丨丨以述職吴𨼆酌水以厲精普代良能此焉為最莊子南榮趎丨丨七日七夜至老子之所過秦論)
(天下雲集響應丨丨而景從沈佺期詩興言歎家口何處待丨丨)饋糧(史紀平凖書漢通西南夷道作者數萬人千里負擔)
(丨丨率十餘鍾致一石後漢書李恂傳恂詣洛陽時歲荒司空張敏司徒魯恭等各遣子丨丨悉無所受孫子凡用兵之法馳車千)
(駟革車千乘帶甲十萬千里丨丨内外之費車甲之奉日費千金然後十萬之師舉矣)齎糧(史記范睢傳齊所以大破者以)
(其伐楚而肥韓魏也此所謂借賊兵丨盗丨者也又鄭當時傳鄭莊使視決河自請治行五日上曰吾聞鄭莊行千里不丨丨請治)
(行者何也唐書魏徵傳徵勸帝行王道至是天下大治戶闔不閉行旅不丨丨取給于道博物志天河與海通年年八月有浮槎去)
(來不失期人有竒志立飛閣于槎上多丨丨乘槎而去)舂糧(莊子適百里者宿丨丨適千里者三月聚糧蘇軾詩那知聚散)
(丨丨外便有悲歡過隙中)聚糧(見上劉子翬詩求安當卜居求飽當丨丨)
三日糧(左傳晉侯圍原命丨丨之丨原不降命去之戰國策魏氏武卒衣三屬之甲操十二石之弩負矢五十箇置戈其上)
(冠胄帶劍嬴丨丨之丨日中而趍百里史記項羽紀項羽乃悉引兵渡河皆沈船破釡甑燒廬舍持丨丨丨以示士卒必死北史張)
(衮傳衮從追蠕蠕大破之帝問衮曰卿曹外人知我前問丨丨丨意乎蠕蠕奔走數日畜産失飲至水必留計其道程三日足及)
增峙糧(詩以峙其粻箋粻糧也丨其丨者令廬市有止宿之委積疏既命正定其疆界因令具糧以待申伯劉子積倉于邠)
(丨丨于申)具糧(見上)資糧(左傳申侯見曰師老矣若出於東方而遇敵懼不可用也若出于陳鄭之間共其丨丨屝屨其)
(可也又室如懸罄注時四月今之二月野物未成故言居室而丨丨縣盡史記穰苴傳悉取將軍之丨丨享士卒身與士卒平分糧)
(食後漢書吴祐傳公沙穆来游太學無丨丨乃變服客傭為祐賃□又趙憙傳憙遇更始親屬饑困不能前憙見之悲感所装縑帛)
(丨丨悉以與之)郲糧(左傳齊人以郲寄衛侯及其復也以丨丨歸注言其貪)治糧(周禮地官廩人凡邦有會同師役之)
(事則丨其丨與其食注行道曰糧止居曰食)令糧(周禮夏官挈壺氏挈畚以丨丨注縣畚于所當稟假之處令軍望見知當)
(稟假于此下也畚所以盛糧之器)盛糧(見上劉琨與丞相牋不得進軍者實困無食殘民鳥散錄召之日皆披林而至木弓)
(一張荆矢十𤼵編草丨丨不盈二日視此哀歎使人氣索)就糧(爾雅魴魾疏遼東梁水魴特肥而厚尤美于中國魴故其鄉語)
(曰居丨丨梁水魴是也後漢書鄧禹傳夫盗賊羣居無終日之計吾且休兵北道丨丨飬士以觀其弊)粟糧(戰國策卒戍四)
(方守亭障者參列丨丨漕庾不下十萬魏之地勢故戰場也)通糧(戰國策且秦以牛田水丨丨其死士皆列之於上地令嚴)
(政行不可與戰汲冡周書外食不贍開關丨丨)斗糧(戰國策不費丨丨未煩一兵未戰一士未絶一弦未折一矢諸侯相親賢)
(于兄弟吴越春秋鄭定公大懼乃令國中曰有能還吴軍者吾與分國而治漁者之子應募曰臣能還之不用尺兵丨丨得一橈而)
(行歌道中即還矣)有糧(戰國策齊王使使者問趙威后威后問使者曰齊有處士鍾離子無恙耶其為人也丨丨者亦食無)
(糧者亦食有衣者亦衣無衣者亦衣是助王飬其民者也何以至今不業也)無糧(見上後漢書衛&KR0008;傳家貧好學問隨師丨)
(丨常傭以自給莊子少君之費寡君之欲雖丨丨而乃足韓詩外傳里鳬湏盜重耳資而亡重耳丨丨餒不能行介之推割股以食)
(重耳)後糧(史記彭越傳彭越常往来為漢游兵擊楚絶其丨丨于梁地)乏糧(史記周亞夫傳太尉堅壁不出而使輕騎)
(兵弓高侯等絶吴楚兵後食道吴兵丨丨饑數欲挑戰終不出高士傳陳仲子歲饑丨丨三日乃匍匐而食井上李實之虫者易林)
(跛踦俱行日暮車傷失侣丨丨)見糧(史記項羽紀士卒食芋菽軍無丨丨注見音現又蕭相國世家漢與楚相守滎陽數年軍)
(無丨丨蕭何轉漕關中給食不乏劉禹錫詩樽爼成全策京坻閱丨丨)轉糧(史記黥布傳楚人還兵間以梁地深入敵國八)
(九百里欲戰則不得攻城則力不能老弱丨丨千里之外唐書薛收傳是時方討王世充竇建德來援收曰今建德身總衆以來飛)
(轂丨丨兩相資哺兩賊連固伊洛間勝負未可歲月定也)衣糧(漢書嚴助傳今𤼵兵行數千里資丨丨入越地輿轎而隃嶺拕)
(舟而入水後漢書韓韶傳餘縣多被宼盜廢耕桑其流入縣界求索丨丨者甚衆韶乃開倉賑之普書祖逖傳逖率親黨避地淮泗)
(藥物丨丨與衆共之古今注牧恭為父報冤殺人而亡藏于山谷之下有天馬夜降圍其室而鳴遂荷丨丨而去入于沂澤援琴鼓)
(之為天馬之聲)遺糧(漢書匈奴傳衛律為單于謀穿井築城治樓以藏榖或曰胡人不能守城是丨漢丨也)食糧(漢書)
(嚴助傳領水之山峭峻漂石破舟不可以大船載丨丨下也唐書食貨志開府儀同三司特進光禄大夫同職事官公廨雜用不給)
(員外官檢校判試知給禄料丨丨之半)充糧(漢書貨殖傳下有踆鴟注踆鴟芋也其根可食以丨丨爾雅翼藷藇今人呼為)
(山藥一名山芋根既入藥又復可食人多掘食之以丨丨)輕糧(漢書匈奴傳武帝選將練兵約齎丨丨深入遠戍)種糧
(後漢書和帝紀詔貸被災諸郡民丨丨唐書食貨志出贓罪吏九百餘人給以耒耜耕牛假丨丨使償所負粟)軍糧(後漢書馮)
(勤傳勤以圖議丨丨在事精勤遂見親識唐書李元紘傳人閒無役地棄不墾以閒手開棄地省饋運實丨丨于是有屯田其為益)
(尚矣星經杵三星在人傍主舂丨丨漢樂府蒼梧多腐粟無益諸丨丨)因糧(後漢書馬援傳遂救倒懸之急存幾亡之城兵)
(全師進丨丨敵人魏志傅嘏傳注汎舟徑渡横行江表救民略地丨丨于宼)榖糧(後漢書馬援傳援以兵少不得窮追收其)
(丨丨畜産而還)酒糧(後漢書魯恭傳恭兄弟俱為諸儒所稱太尉趙憙慕其志每歲時遣子問以丨丨皆辭不受)積糧
(後漢書公孫述傳丨丨漢中築宫南鄭普書慕容德載記養兵厲甲廣農丨丨)懷糧(後漢書皇甫規傳吏託報將之怨子思復)
(父之耻載贄馳車丨丨步走交搆豪門競流謗讟魏志曹植傳願將部曲倍道奔赴夫妻負鏹子弟丨丨)負糧(後漢書徐穉傳)
(穉嘗為黃瓊所辟不就及瓊卒歸葬穉乃丨丨徒步到江夏赴之普書苻堅載記時雖兵宼危逼馮翊諸堡壁猶有丨丨冒難而至)
(者梁武帝移京邑檄投名送欵比屋交馳丨丨景從愚智競赴)財糧(後漢書盧植傳臣前以周禮諸經𤼵起粃謬敢率愚淺為)
(之解詁願得將能書生二人共詣東觀就官丨丨專心研精)家糧(後漢書蓋勲傳領漢陽太守時人饑相漁食勲先出丨丨)
(以率衆存活者千餘人南史顧琛傳琛母孔氏東土饑荒散丨丨以賑邑里得活者甚衆生子皆以孔為名焉陸倕未至潯陽郡教)
(弟五倫之臨會稽躬斬馬草鄧伯道之蒞吴郡自運丨丨)租糧(後漢書趙歧傳會帝當還洛陽先遣衛將軍董承修理宫室歧)
(謂承曰歧志報國家欲南說劉表可使其身自將兵來衛朝廷承即表遣歧使荆州督丨丨)運糧(後漢書陶謙傳初同郡人)
(笮融聚衆數百往依于謙謙使督廣陵下邳彭城丨丨普書祖逖傳石勒將劉夜堂以驢千頭丨丨以饋桃豹逖遣韓潛馮鐵等追)
(擊于汴水盡獲之唐書高祖紀煬帝征遼東遣高祖督丨丨于懷遠鎮宋史食貨志水災州縣具船栰拯民置之水不到之地丨薪)
(丨給之杜甫詩丨丨繩橋壮士喜斬木火井窮猿呼)肴糧(後漢書竇武傳武得兩宫賞賜悉散與太學諸生及載丨丨于路旁)
(施貧民陶弘景授陸敬游十賚文爾澡形潔藏丨丨既去宣導松术實資芳醑今故賚爾杯盤一具可以夕挹桂漿朝承菊露)船
糧(吴志周瑜傳注瑜請見曰操衆數雖多甚未足畏得精兵五萬自足制之權曰五萬兵難卒合已選三萬人丨丨戰具俱辦)
增糧(普書王機傳機遣牙門屈藍還州詐言丨丨密招誘所部)御糧(普書天文志天囷十三星在胃南囷倉廩之屬也主)
(給丨丨也)身糧(普書吴𨼆之傳𨼆之每月初得禄裁留丨丨其餘悉分振親族)賊糧(普書宣帝紀今丨丨垂盡而圍落未)
(合掠其牛馬抄其樵采此故驅之走也)匱糧(宋書樂志周末有韓娥者東之齊至雝門丨丨乃鬻歌假食既而去餘響繞梁)
(三日不絶)路糧(南史孔顗傳時東土大旱都邑米貴道存慮顗甚乏遣使載五百斛米餉之顗呼吏謂之曰我在彼三載去官)
(之日不辦有丨丨郎至彼未幾那能得此米邪可載米還彼按道存顗弟也)助糧(北史崔逞傳道武攻中山未尅六軍乏糧)
(問計於逞逞曰飛鴞食葚而改音詩稱其事可取以丨丨帝乃聽人以葚當租)給糧(唐書食貨志貞觀初出使者禀其家新至)
(官者計日丨丨)程糧(唐書百官志主客郎中員外郎各掌諸蕃朝見之事西南蕃使還者給入海丨丨西北諸蕃則給度磧丨)
(丨又王晙傳晙上言請至農隙令朔方軍大陳兵召酋豪告以南方麋鹿魚米之饒並遷置淮右河南寬鄉給之丨丨)禄糧
(唐書百官志倉部郎中員外郎掌天下庫儲出納租税丨丨倉廩之事)内糧(唐書南蠻傳異牟尋畏東蠻磨些難測懼為吐)
(蕃鄉𨗳乃檄東磨些諸蠻丨丨城中不者悉燒之)半糧(唐書蘇瓌傳歲旱兵當番上者不能赴瓌奏宿衛不可闕宜月賜增)
(丨丨俾相給足則不闕番)輸糧(唐書箇失蜜傳遣使者物理多來朝且言有國以來並臣天可汗有如天可汗兵至勃律者雖)
(衆二十萬能丨丨以助)芻糧(五代史南唐世家周師南征拜李榖為行營都部署攻自夀州始榖曰吾無水戰之具而使淮)
(兵斷正陽浮橋則我背腹受敵乃焚其丨丨退屯正陽宋史宇文昌齡傳陜西餽丨丨于邊舊制令内郡轉給為民病昌齡建言止)
(輸其州而令量取道里費助邊糴從之)貸糧(宋史真宗紀蠲畿内丨丨)耗糧(宋史高宗紀戒州縣加收丨丨)受糧
(宋史富弼傳弼知青州河朔大水民流就食弼勸所部民出粟益以官廪得公私廬舍十餘萬區散處其人以便薪水眀年麥大熟)
(民各以遠近丨丨歸凡活五十萬萬人)多糧(說苑好道者多資好樂者多迷好道者丨丨好樂者多亡)米糧(急就篇園)
(菜果蓏助丨丨注言園圃種菜及植果蓏貧者食之以免饑饉故曰助丨丨也)荷糧(易林裹糗丨丨與跖相逢欲飛不得為網)
(所獲)嘉糧(易林吾有黍稷委積外場運致我藏富于丨丨)參糧(水經羌水出羌中丨丨又東南至廣魏白水縣與漢水合)
併糧(烈士傳羊角哀與左伯桃為友俱往仕楚至梁山逢雪糧盡度不兩全遂丨丨與哀韋莊詩異國慙傾盖歸途俟丨丨)
取糧(華陽國志何隨為安漢令去官送吏行乏輙取道側民芋隨以緜繫其處使足所取直因為語曰安漢吏丨丨令為之償)
當糧(劉勰新論霜雪巖巖苫蓋不可以代裘室如懸磬草木不可以丨丨)貯糧(吴地記胥門南有儲城越王丨丨處)請
糧(玉海太祖軍法甚嚴每月丨丨營在城西者即於城東支不許僱車乘湏令自負以勞役之)接糧(爾雅翼草之似榖可)
(以飬人者甚多博物志稱蒒草實食之如大麥又芮米可為飯子似小麥而小又有蒯草子亦堪食如秔米又蓬草子作飯無異秔)
(米儉年食之此皆五糓之外可以丨丨者王褒九懷抽庫婁兮酌醴援爬瓜兮丨丨)愛糧(魏武帝鼔吹令往者有鼓吹而使步)
(行為戰士愛馬也不多樂署吏為戰士丨丨也)脯糧(魏文帝賜桓階詔昔子文清儉朝不謀夕而有丨丨之秩宣子守約軍食)
(魚飱而有加梁之賜)稻糧(陸雲喜霽賦翼翼黍稷油油丨丨)粳糧(陶潛詩豈期過滿腹但願飽丨丨又秔同法苑珠林)
(人夀十歲時有榖名稗子為第一美食如今丨丨以為上饌)擕糧(李白詩來日一身丨丨負薪)賜糧(韓愈平淮西碑)
(輸之以車為卒丨丨)歸糧(韓愈許國公神道碑公請使子公武以兵萬三千人會討蔡下丨財與丨以濟諸軍卒擒蔡姦按許)
(國公韓弘也)齋糧(嚴維詩道具門人捧丨丨谷鳥銜元稹詩宿蔭高聲讖丨丨併力舂薛能詩此日相逄眉翠盡女真行李)
(乞丨丨)黃糧(温庭筠詩洛陽盧仝稱文房妻子脚秃舂丨丨)休糧(杜荀鶴丨丨僧詩自言因病學丨丨本意非求不死)
(方李建勲詩丨丨知幾載臉色似桃紅張雨松花餅詩甜味中邊惟食蜜苦心早晚待丨丨)鶴糧(皮日休詩園蔬預遣分僧)
(料廪粟先教算丨丨陶宗儀詩時將芳糗充魚餌歲會香秔備丨丨)棲糧(宋祁皇帝幸玉津園省歛頌揉耒以識帝農之來丨)
(丨而歌東戶之泰)學糧(蘇軾乞賜州學書板状朝廷更定貢舉條法漸復祖宗之舊人人慕義學者日衆若丨丨不繼使至)
(者無歸甚非朝廷樂育之意)蜂糧(戴表元詩留枝遮鵲戶存蜜𥙷丨丨)冬糧(王惲詩今秋天餉住丨丨萬穴空來殺氣)
(蒼)飴糧(黃庭外景經注絶五榖棄丨丨)捐糧(雲笈七籖丨丨餉鳥遺物空山)精糧(法苑珠林受榮而不知慕賢求)
(福而不知避禍譬猶播植秕稗而欲歲取丨丨不亦惑哉)日糧(法苑珠林米長四寸未有莖幹時有衆生併取丨丨如是相斆)
(乃至併取五日秔米漸生糠糩刈已不生遂有枯株)
久住糧(詩徹田為糧疏治田為糧謂既至豳地以為丨丨之丨非在道之糧也)在道糧(見上)七日糧(公羊)
(傳楚莊王圍宋軍有丨丨之丨爾盡此不勝將去而歸爾後漢書張堪傳吴漢伐公孫述時漢軍餘丨丨丨隂具船欲遁去堪聞之)
(馳往見漢說述必敗不宜退師漢從之)五日糧(漢書東方朔傳時夜出夕還後齎丨丨丨會朝長信宫上大驩樂之注五)
(日一朝長信宫故齎丨丨丨也)一月糧(後漢書第五倫傳倫拜會稽太守雖為二千石躬自斬芻飬馬妻執炊爨受俸裁留)
(丨丨丨餘皆賤貿與民之貧羸者)百日糧(普書羊祜傳祜之始至也軍無丨丨之丨及至季年有十年之積)籠樊
糧(南史何敬容傳暴鰓之魚不念杯酌之水雲霄之翼豈顧丨丨之丨)出界糧(唐書食貨志德宗時諸道討賊兵在外者)
(度支給丨丨丨每軍以臺省官一人為糧料使主供億)兼旬糧(唐書王及善傳及善父君愕有沈謀并州人王君廓掠邯)
(鄲君愕往說曰足下無尺寸之地丨丨之丨劫衆而興但恣殘剽竊為足下羞之)度海糧(宋史高麗傳登州屢言高麗船)
(有風漂至境上者詔令存問給丨丨丨遣還仍著為例)松喬糧(論衡芝草延年仙者所食往世生出不過一二今并前後)
(凡十一夲多獲夀考之徵生育丨丨之丨也)員丘糧(陶潛詩赤泉給我飲丨丨足我丨)養病糧(王建詩覺少持)
(經力憂無丨丨丨)讀書糧(朱慶餘詩生涯無一物誰與丨丨丨)豪者糧(邵謁詩為供丨丨丨役盡匹夫力)禹
日糧(李羣玉詩澗有堯年韮山餘丨丨丨又王十朋會稽風俗賦吴萸越桃禹糧石英)五斗糧(曹鄴詩既捨三山侣)
(來餘丨丨丨)淮汴糧(王安石詩陸□丨丨丨水僦湖海艓)藥與糧(蘇軾詩不謂蓬荻姿中有丨丨丨)芡作
糧(陸游詩看山看水無程數漁艇為家丨丨丨)漕府糧(張翥詩每念京師食遙需丨丨丨)天人糧(黃庭内景)
(經兩神相會化玉英淡然無味丨丨丨)
博聞為糧(文心雕龍丨丨丨饋貧之丨貫一為拯亂之藥)
穰(汝陽切禾莖也又姓又飬韻)
韻藻穰穰(詩豐年丨丨又降福丨丨史記淳于髠傳道旁有禳田者操一豚蹄酒一盂祝曰甌寠滿篝汙邪滿車五榖蕃)
(熟丨丨滿家漢書禮樂志上天布施后土成丨丨豐年四時榮甘泉賦儐藹藹兮降清壇瑞丨丨兮委如山顔師古頌良耜畟畟多)
(稌丨丨韓愈元和聖德詩其出丨丨隊以萬數)金穰(史記天官書太歲所在丨丨水毁木饑火旱沈與求詩懸知歲事到丨丨)
蒲穰(普書王延傳繼母遇之無道恒以丨丨及敗麻頭與之貯衣延事母彌謹)
增豐穰(詩楚茨序疏古之明王能政簡歛輕田疇墾闢年有丨丨時無災厲漢書食貨志宣帝用吏多選賢良百姓安土歲)
(數丨丨糓至石五錢繆襲許昌宫賦太和六年甘露降方内丨丨穆乎有太平之風成公綏普四廂樂歌簫韶作詠九成年丨丨世)
(泰平韓愈賀雪表實丨丨之嘉瑞銷癘疫於新年柳宗元請復尊號表地不愛實致百糓之丨丨又終南山祠堂碑篤灾愆陽化為)
(丨丨實我粢盛王旦封禪表真宗之時八路連稔米斗至七八錢其可謂丨丨也歐陽修詩及時一日雨終歲飽丨丨劉子翬詩休)
(嗟昔艱難喜兹歲丨丨)宛穰(戰國策韓北有鞏洛成臯之固西有宜陽長阪之塞東有丨丨洧水南有陘山注穰屬南陽)
饑穰(史記秦夲紀普旱來請粟繆公問公孫支支曰丨丨更事耳不可不與漢書食貨志世之有丨丨天之行也禹湯被之矣)
(隋書經籍志三合紀丨丨一卷劉勰新論饑饉之春不賑朋戚多稔之秋饗及四鄰不賑朋戚人之惡惠及四鄰人之善盖善惡之)
(行出於性情而係於丨丨也)復穰(史記趙世家普大旱卜之曰霍太山為祟使趙夙召霍君於齊復之以奉霍太山之祀普)
(丨丨)農穰(漢書地理志南陽郡穰縣莽曰丨丨又普書束晳傳丨丨可致所繇者三一曰天時不諐二曰地利無失三曰人力)
(咸用)多穰(漢書地理志太原郡平陶縣莽曰丨丨)繁穰(漢書地理志太原郡陽邑縣莽曰丨丨)凶穰(漢書食貨)
(志歲有丨丨故榖有貴賤)戰穰(後漢書光武紀三年六月耿弇與延岑丨于丨大破之)大穰(普書天文志歲星赤黃而)
(沉其野丨丨隋書食貨志元象興和之中頻歲丨丨榖斛至九錢山海經泰器之山觀水出焉是多文鰩魚以夜飛其音如鸞鷄見)
(則天下丨丨韓愈崔評事墓銘連歲丨丨軍食以饒)土穰(山海經祝融降處於江水生共工共工生術器術器首方顛是復丨)
(丨以處一水注復祝融之所也)積穰(齊民要術凡區種令一畝之地横分作十五町町作溝溝一尺深亦一尺丨丨於溝間相)
(去亦一尺嘗悉以一尺地丨丨不相受令弘作二尺地以丨丨)草穰(魏泰詩話湘中斑竹方生時每點上苔錢封之甚固土人)
(斫竹浸水中用丨丨洗出苔錢則𬗋暈斕斑可愛此真斑竹也韓愈曰剝苔弔斑林角黍餌沉冡是也)邑穰(郭璞鰩魚贊見)
(則丨丨厥名曰鰩經營二海矯翼閒霄)荒穰(柳宗元終南山祠堂碑今其神又能對于禱祀化丨為丨易沴為和)郭穰
(漢書宣帝紀丙吉為廷尉監内謁者令丨丨夜至郡邸獄吉拒閉使者不得入曾孫賴吉得全)陳穰(齊書孝義傳會稽永興倪)
(翼之母丁氏少喪夫性仁愛遭年荒分衣食以飴里中饑餓者鄰里求借未嘗違同里丨丨父母死孤單無親戚丁氏收飬之及長)
(為營婚娶)
六歲穰(史記貨殖傳丨丨丨六歲旱十二歲一大饑又陸游詩樂哉追逐鄉三老半醉行歌詠歲穰又齊民讓畔不争桑和)
(氣横流歲自穰)
將(即良切送也行也大也助也辭也又姓又漾韻)
韻藻德將(書丨丨無醉)肅將(書丨丨天威又公功丨丨祗歡)孔將(詩亦丨之丨)遠將(詩之子于歸丨)
(于丨之)祼將(詩殷士膚敏丨丨于京周禮天官小宰凡祭祀贊王幣爵之事丨丨之事)方將(詩嘉我未老鮮我丨丨又)
(有娀丨丨帝立子生商蘇軾詩君家聫翩三將相富貴未已今丨丨)渭將(詩居岐之陽在丨之丨傳將側也)時將(周禮)
(春官凡祭祀賓客以丨丨瓚祼)無將(公羊傳君親丨丨將而誅焉)干將(戰國策蘇秦曰今雖丨丨莫邪非得人力則不)
(能割劌矣漢書揚雄傳蚩尤之倫帶丨丨而秉玉戚兮飛蒙茸而走陸梁聖主得賢臣頌巧冶鑄丨丨之璞清水淬其鋒越砥斂其)
(鍔陳琳荅東阿王牋君侯體高世之才秉青萍丨丨之器拂鐘無聲應機立斷韓翃詩金羈映驌驦後騎佩丨丨又越絶書楚王召)
(風胡子而問之曰寡人聞吴有丨丨越有歐冶子願請此二人作鐵劍呂氏春秋丨丨作劍不成其妻草邪斷髮剪爪投于鑪中遂)
(成劍陽曰丨丨隂曰莫邪急就篇聶丨丨注聶本地名因以為姓丨丨古之善劍一曰劍師名也)賓將(漢書禮樂志招搖靈)
(旗九夷丨丨注將猶從也)凡將(漢書藝文志武帝時司馬相如作丨丨篇無復字注復重也)自將(漢書兒寬傳寬為人)
(温良有廉知丨丨注將衛也以智自衛護也唐書裴冕傳冕以忠勤丨丨又王質傳質清白畏慎雖與德裕厚善而中立丨丨不為)
(黨韓愈韓弘碑事親孝謹偘偘丨丨)輸將(漢書鼂錯傳屯戍之事益省丨丨之費益寡)逢將(韓愈袁氏先廟碑公之所)
(以丨丨承應者有概有詳)取將(韓愈詩仙官勅六丁雷電下丨丨薛能詩由來不是池中物雞樹歸時即丨丨)
百兩將(詩之子于歸丨丨丨之)爾殽將(詩既醉以酒丨丨既丨)山甫將(詩肅肅王命仲丨丨丨之)
增誕將(書丨丨天威咸劉厥敵)奉將(書今予以爾有衆丨丨天罰)溥將(詩我受命丨丨宋史樂志隆化洋洋)
(帝命丨丨沈約鼓吹曲德無外化丨丨)月將(詩日就丨丨學有緝熙于光明杜牧詩一似小兒學日就復丨丨)不將
(詩子之昌兮俟我乎堂兮悔予丨丨兮又何草不黃何人丨丨經營四方莊子人之用心若鏡丨丨不逆應而不藏楚辭願寄言于)
(浮雲兮遇豐隆而丨丨曹植愁霖賦瞻沈雲之泱漭兮哀我願之丨丨盧照鄰詩山有桂兮桂有芳心思君兮君丨丨)逝將
(詩丨丨去汝適彼樂土陸雲詩悲矣永言指途丨丨)我將(詩丨丨我享惟羊惟牛小序丨丨祀文王于明堂也左傳鄭六卿餞)
(宣子于郊宣子皆獻馬焉而賦丨丨子産拜使五卿皆拜曰吾子靖亂敢不拜德)肆將(詩或剝或亨或丨或丨)難將
(漢書陳遵傳張竦居貧無賓客而遵晝夜呼號竦曰學我者易持效子者丨丨吾常道也)携將(吳志步夫人傳夫人淮隂人漢)
(末其母丨丨徙廬江普書王廙傳昔濮陽棄官遠跡扶持老母丨丨細弱越長江歸陛下宋子詩賓友既追隨免童亦丨丨)綏
將(宋史樂志元祀介福孰丨孰丨)迎將(淮南子聖人無思慮無設儲來者弗丨去者弗丨朱子詩定觀極知先透徹通心豈)
(是故丨丨)道將(揚子堯舜之道皇兮夏殷周之丨丨兮又普書苟晞傳晞字丨丨弟犯法杖節斬之既而素服哭之曰殺卿者)
(兖州刺史哭弟者苟丨丨)索將(老學菴筆記張文昌紗帽詩云惟恐被人偷翦樣不曾閒帶出書堂皮襲美亦云借樣裁巾怕)
(丨丨)扶將(焦仲卿妻詩勤心飬公姥好自相丨丨木蘭詩耶孃聞女來出郭相丨丨朱子芙蓉詩且倚新漪閒照影更憑女伴)
(一丨丨又悠然復一醉歸路相丨丨雲笈七籖五神奉符司命丨丨)相將(高陽樂人歌可憐白鼻騧丨丨入酒家杜甫詩春花)
(不愁不爛縵楚客惟聽棹丨丨元稹詩共愛寥落境丨丨偏此時李商𨼆詩綵鸞空自舞别燕不丨丨薩都拉詩又看青原山色好)
(故鄉歸計喜丨丨)寄將(孟浩然閨情詩半啼封褁了知欲丨誰丨杜甫詩憑報韶州牧新詩昨丨丨張雨松花餅詩仙人騏)
(驥留看取道士嵩陽送丨丨)選將(杜甫詩匣裏雌䧺劍吹毛任丨丨)提將(元結詩日行見孤老羸弱相丨丨)摘
將(元稹詩棠梨花白蔓菁黃村中女免争丨丨)引將(元稹詩失却遊花伴因風浪丨丨)移將(白居易薔薇架詩假)
(如君愛殺留著莫丨丨)收將(李商𨼆詩檢與神方教駐景丨丨鳳紙寫相思)銜將(陳陶詩地圖龜負出天誥鳳丨丨張)
(雨詩染就綵霞春帖子不妨青鳥便丨丨)折將(楊萬里瓶中紅白二蓮詩㨂得新開便丨丨忽然到晚斂花房)榮將(吕氏)
(春秋黃帝命伶倫與丨丨鑄十二鐘以和五音)季將(集古錄右漢泰山都尉孔君碑云君諱宙字丨丨孔子十九世之孫也)
福履將(詩樂只君子丨丨丨之)湯孫將(詩顧予蒸嘗丨丨之丨)束帛將(禮記伯高之喪孔氏之使者未)
(至冉子攝丨丨乘馬而丨之孔子曰異哉徒使我不誠於伯高注攝猶貸也)以柷將(禮記天子賜諸侯樂則丨丨丨之賜)
(伯子男樂則以鼗將之)以鼗將(見上)伯用將(周禮冬官玉人之事天子用全上公用龍侯用瓚丨丨丨注全純色)
(龍瓚將皆雜色)一枝將(岑參詩橘懷三箇去桂折丨丨丨)驛使將(王逄詩病謝臺臣薦書煩丨丨丨)遠送
將(黃潜詩幾時抱被却同宿媿爾詩筒丨丨丨)到處將(張雨煮石窝詩借爾彌眀鼎行窝丨丨丨)許子將(後漢)
(書許邵傳丨邵字丨丨汝南平輿人也初為郡功曹太守徐璆甚敬之府中聞子將為吏莫不改操飾行同郡袁紹公族豪俠去濮)
(陽令歸車徒甚盛將入郡界乃謝遣賓客曰吾輿服豈可使丨丨丨見遂以單騎歸家魏志武帝傳注橋公謂太祖曰君未有名可)
(交丨丨丨太祖乃造子將子將納焉由是知名)韋仲將(魏志劉劭傳注丨誕字丨丨善書有名法書要錄韋誕諸書竝善尤)
(精題署兄康字元將亦工書庾信詩賦用王延夀書湏丨丨丨)韋元將(見上)胡世將(宋史丨丨丨傳世將為四川安)
(撫制置使兼知成都府宣撫吴玠以軍無糧奏請世將入境議蜀運遡嘉陵江千餘里半年始逹于是奏用轉搬摺運之法公私便)
(之)
承筐是將(詩吹笙鼓簧丨丨丨丨)
牆(在良切垣丨)
韻藻彫牆(書峻宇丨丨彫同雕洛陽伽藍記修梵寺在青陽門内御道北嵩明寺在其西竝丨丨峻宇比屋連甍亦是名)
(寺也李百藥賦因取象于大壯乃峻宇而丨丨白居易薔薇架詩照梁迷藻梲耀壁變丨丨)䦧牆(詩兄弟丨于丨外禦其侮)
負牆(禮記子夏蹶然而起丨丨而立歐陽修荅弟子書苟有子升夫子之席而吾與諸足下趨進于左右斂衣而立丨丨而請)
(當是時有子能勿愧乎)循牆(左傳正考父佐戴武宣三命兹益共故其鼎銘云一命而僂再命而傴三命而俯丨丨而走亦)
(莫余敢侮陸雲詩古賢受爵丨丨虔恭李商𨼆舉人自代状丨丨戒切銘座規深杜牧詩森森明廷士縮縮丨丨鼠)短牆(左傳)
(吴子門焉牛臣𨼆于丨丨以射之杜甫詩江鸛巧當幽徑浴隣雞還過丨丨來白居易詩妾弄青梅度丨丨君騎白馬傍垂楊温庭)
(筠詩丨丨經雨蒼苔遍拾得當時舊翠翹韓偓詩門庭野水䙰褷鷺隣里丨丨吚喔雞羅虬詩淺色桃紅亞丨丨不因風送也聞香)
(王安石梅花詩淺淺池塘短丨丨年年為爾惜流芳周權詩疎竹人家短丨丨綠隂深處水村凉)宫牆(論語譬之丨丨賜之)
(牆也及肩普書叚灼傳古之明王仁孝著乎丨丨弘化洽乎兆庶岑參詩青山入官舍黃鳥度丨丨杜甫詩森羅移地軸妙絶動丨)
(丨元稹連昌宮詞李謩擪笛傍丨丨偷得新翻數聲曲白居易賀楊十二拜省郎詩文昌新入有光輝𬗋界丨丨白粉闈蘇軾勅祭)
(西太乙詩皂蓋却迎朝日紅雲正遶丨丨)巖牆(孟子知命者不立乎丨丨之下)圜牆(漢書司馬遷傳今交手足受木索幽)
(于丨丨之中又隋書宇文愷傳自普以前未有鵄尾其丨丨璧水一依夲圖)面牆(後漢書鄧后紀温衣美飯乘堅驅良而丨)
(丨術學不識臧否普書凉武昭王傳古今成敗不可不知還朝之暇念觀典籍丨丨而立不成人也西征賦誦六藝以飾姦焚詩書)
(而丨丨)連牆(列子子列子與南郭子丨丨二十年不相謁請相遇于道目若不相見者韓愈桃源圖詩架巖鑿谷開宫室接)
(屋丨丨千萬日劉子翬詩但想子綦方𨼆几終慚南郭謾丨丨朱子詩華宗盛文史丨丨富池亭)蕭牆(韓非子不謹丨丨之)
(患而固金城于遠境陸機贈顧彦先詩與子隔丨丨蕭牆阻且深盧綸詠冬瑰花詩舊隂依謝宅新豔出丨丨)壞牆(韓非子鄭)
(人有一子將宦謂其家曰必築丨丨是不善人將竊其巷人亦云不時築而人果竊之以其子為智以巷人告者為盗温庭筠詩出)
(籠鸞鶴歸遼海落茟龍蛇滿丨丨陸游詩倦枕不成千里夢丨丨閒覓十年題)帷牆(呂氏春秋耳不能聞丨丨之外目不能見)
(三畝之宫)門牆(法言人有倚孔子之牆絃鄭衛之聲誦莊韓之書則引諸門乎曰在夷貉則引之倚丨丨則麾之春渚紀聞盧)
(秉夢過漕司有督視工役丹飾丨丨者問之云修此以俟新官盧秉也夢覺郡將公文至除盧領大漕事趨漕衙皆與夢無差也陶)
(弘景登真𨼆訣序屢見有人得兩三卷書五六條事謂理盡紙便入山脩用動積歲月愈久昏迷是未造丨丨何由眄其帷席趙嘏)
(貽杜牧詩唯君懷抱閒于水他日丨丨許醉吟顧雲上池州衛郎中啟自隨鄉薦便託丨丨每以蕪詞常□藻鑑陸龜蒙幽居賦望)
(夫子之丨丨乃過數仞)女牆(釋名城上垣曰睥睨亦曰陴亦曰丨丨言其卑小比于城若女子之于丈夫也博雅埤堄堞丨)
(丨也古今注丨丨城上小牆也杜甫詩城峻隨天壁樓高望丨丨白居易詩郡中起晩聽街鼓城上行慵倚丨丨韋莊天井關詩太)
(行山上雲深處誰向雲中築丨丨韓偓詩塞雁已侵池籞宿宮鴉猶戀丨丨啼納新詩丨丨秋色外仙掌月華中)小牆(見上)
騎牆(廣古今五行記阿專師丨一破丨上坐以杖擊牆口唱叱叱所丨之丨忽然昇上舉手謝鄉里曰好住百姓見者無不禮)
(拜湏臾映雲而滅)屏牆(啟顔錄裴略落第向温彦博處披訴云少小以來自許明辯至于通傳言語堪作通事舍人博云既)
(解通傳言語可傳語于廳前丨丨略走至丨丨大聲語曰方今聖上聰明闢四門以待士君是何物久在此妨賢路即推倒)肩
牆(潘岳安石榴賦土階無等丨丨惟淺沈約郊居賦遷甕牖于蘭室同丨丨于華堵許有壬詩活水清圍容膝屋新篁高出及丨)
(丨)度牆(杜甫詩簷雨亂淋幔山雲低丨丨)𨼆牆(杜甫詩淅淅風生砌團團月丨丨)出牆(杜甫詩綠竹半含籜)
(新梢纔丨丨温庭筠杏花詩杳杳豔歌春日午丨丨何處隔朱門李山甫寒食詩風煙放蕩花披猖鞦韆女免飛丨丨李建勲梅花)
(詩雲鬢自黏飄處粉玉鞭誰指丨丨枝)
夫子牆(論語丨丨之丨數仞竇臮述書賦彦謙筆力浮緊循常糟粕右軍之化依稀丨丨之丨按隋房彦謙也柳宗元詩獨)
(棄傖人國難窺丨丨丨)水間牆(隋書元諧傳諧少與高祖同受業于國子甚相友愛及高祖為丞相引致左右諧白高祖)
(曰公無黨援譬如丨丨一堵丨大危矣)曹劉牆(杜甫詩氣劘屈賈壘目短丨丨丨)薜荔牆(柳宗元詩驚風亂颭)
(芙蓉水密雨斜侵丨丨丨)
見堯于牆(後漢書李固傳舜坐則丨丨丨丨食則見堯于羹)
增踰牆(詩將仲子兮無丨我丨戰國策昔者曾子處費費人有與曾子同名族者而殺人人告曾子母曰曾參殺人曾子之)
(母曰吾子不殺人織自若有頃焉人又曰曾參殺人其母尚織自若也頃之一人又告之曰曾參殺人其母懼投杼丨丨而走後漢)
(書劉茂傳茂為郡門下掾時赤眉攻郡縣殺長吏茂負太守孫福丨丨藏空穴中得免北史魏孝静帝紀帝好文美容儀力能挾石)
(獅子以丨丨)堵牆(禮記孔子射於矍相之圃蓋觀者如丨丨梁元帝謝瑞像啓瞻彼丨丨不足為喻立處針鋒弗云易擬杜)
(甫詩憶獻三賦蓬萊宫自怪一日聲輝赫集賢學士如丨丨觀我落茟中書堂又東郊瘦馬使我傷骨格硉兀如丨丨)垣牆
(禮記孟秋之月修宫室坯丨丨補城郭戰國策國之有封疆家之有丨丨所以合好掩惡也後漢書袁紹傳公孫瓚散兵二千餘騎)
(卒至圍紹數重射矢雨下田豐扶紹使却入空垣紹脱兜鍪抵地曰大丈夫當前鬭死而反逃丨丨間耶唐書百官志内直局内直)
(郎二人丞二人掌符璽衣服繖扇几案茟硯丨丨莊子是其於辨也將妄鑿丨丨而植蓬蒿也說苑楚王問莊辛曰君子之行奈何)
(莊辛對曰居不為丨丨人莫能毁傷行不從周衛人莫能暴害此君子之行也鹽鐵論民人以丨丨為藏閉天子以海内為匣匱馬)
(融圍碁賦厭于食兮壊決丨丨釋氏通鑑節度王彦超微時嘗從暉禪師游欲為沙門暉曰汝世緣深當為我家丨丨)棘牆
(禮記古者天子諸侯必有公桑蠶室丨丨而外閉之)北牆(禮記君南鄉於北墉下注牆謂之墉北墉社内丨丨)飾牆(周禮)
(地官掌蜃共白盛之蜃注謂丨丨使白之蜃也疏白盛主於宗廟堊牆也)堊牆(見上)茨牆(周禮夏官圉師丨丨則翦闔)
逆牆(周禮冬官匠人囷&KR1038;倉城丨丨六分)築牆(爾雅大版謂之業注丨丨版也墨子辟若丨丨然能築者築能實壤者實)
(壌然後牆成也)鑿牆(爾雅鑿垣而棲為塒䟽丨丨為雞作棲曰塒易林穿室丨丨不直生訟)穿牆(爾雅鑿垣而棲為塒)
(注今寒鄉丨丨棲雞周曇詩社鼠丨丨巧避身何由攻灌若為燻)序牆(爾雅室有東西廂曰廟疏凡太室有東西夾室及前)
(堂有丨丨者曰廟)堂牆(爾雅畢丨丨注今終南山道名畢其邊若丨室之丨)庭牆(左傳申包胥如秦乞師立依於丨丨)
(而哭七日秦師乃出)葺牆(左傳繕完丨丨以待賓客又叔孫所館雖一日必丨其丨屋去之如始至魏都賦丨丨冪室房廡雜)
(襲)覆牆(左傳繕完葺牆注葺覆也謂以草丨丨陳與義酴釄詩雨過無桃李惟餘雪丨丨朱子詩結楥遂芳植丨丨擁深翠)
旃牆(漢書西域傳遣江都王建女細君為公主以妻烏孫悲愁作歌曰穹廬為室兮丨為丨以肉為食兮酪為漿)東牆
(後漢書烏桓傳其土地宜丨丨草實如穄子至十月而熟傅巽七誨孟冬香秔上秋膏梁彫胡菰子舟具丨丨又權德輿詩雨歇風)
(輕一院香紅芳綠翠接丨丨蘇軾題䟦近世婦人曹希藴者頗能詩嘗作墨竹詩云記得小軒岑寂夜月移疎影上丨丨此語甚工)
(元淮詩倒把鳳翹搔鬢影一雙蝴蝶過丨丨李俊民宋玉宅詩往事一場巫峽夢秋風搖落在丨丨)窮牆(魏志管輅傳注輅為)
(鄰婦卜亡牛云當在西面丨丨中縣頭上向令視諸丘冢中果得牛)斷牆(普書陶璜傳璜領交州從海道至交趾九真太守董)
(元距之諸將將戰璜疑丨丨内有伏兵列長戟於其後兵纔接元偽退璜追之伏兵果出長戟逆之大破元等)長牆(普書石季)
(龍載記季龍使張羣𤼵近郡男女十六萬運土築華林苑及丨丨于鄴北廣長數十里)頽牆(普書王衍傳贊夷甫佞彼兇渠)
(以求容貸丨丨之隕猶有禮也)籬牆(梁書范縝傳竟陵王子良精信釋教而縝盛稱無佛子良曰君不信因果世間何得有富)
(貴何得有貧賤縝荅曰人之生譬如一樹花同𤼵一枝俱開一蔕隨風而墮自有拂簾幌墜於茵席之上自有關丨丨落於糞溷之)
(側墜茵席者殿下是也落糞溷者下官是也貴賤雖復殊途因果竟在何處)土牆(齊書氐羌傳氐楊氏漢世居仇池無貴賤)
(皆為板屋丨丨所居處名浴谷)苑牆(唐書食貨志韋堅於長樂坡瀕丨丨鑿潭於望春樓下以聚漕舟)營牆(汲冡周書)
(成周之會周公旦主東方所之青馬黑&KR0008;謂之母兒其守丨丨者衣青操弓執矛鮑照詩滿山又填谷投鞍合丨丨)平牆(宅經)
(翻宅丨丨可以銷殃)薄牆(管子大木不可加之丨丨之上)藩牆(列子衛端木叔者子貢之世也藉其先貲家累萬金放意)
(所好雖殊方偏國非齊土之所産育者無不必致之猶丨丨之物也歐陽修啟拘文憲以難踰捨丨丨而輕去蘇軾詩偶落丨丨上)
(同遊羿彀中)扶牆(墨子楚靈王好士細腰故靈王之臣皆以一飯為節肱息然後帶丨丨然後起庾信為把公讓宗師驃騎)
(表臣早傾庭蔭曾未丨丨)卑牆(尸子丨丨來盗榮辱由中出敬侮由外生)西牆(淮南子東面而望不見丨丨南面而視不)
(覩北方唯無所嚮者則無所不通說苑文公見臼季其廟傅于丨丨公曰孰處而西對曰君之老臣也公曰西益而宅對曰臣之忠)
(不如老臣之力于濆詩丨丨隣宋王窺見妾眉宇韓偓夕陽詩不管相思人老盡朝朝容易下丨丨)墉牆(小爾雅丨丨謂之陴)
向牆(揚子山&KR2060;之蹊不可勝由矣丨丨之戶不可勝入矣)倚牆(吴越春秋包胥曰寡君未獲所伏臣何敢即安復立於庭)
(丨丨而哭韓愈石鼎詩序道士丨丨睡鼻息如雷鳴王安石詩獨有杏花如喚客丨丨斜日數枝紅)嚴牆(鹽鐵論丨丨三仞樓)
(季難之山高于雲牧豎登之)城牆(論衡國之功德崇於丨丨文人之筆勁於築蹈杜甫詩山根盤驛道河水浸丨丨白居易)
(春至詩白片落梅浮澗水黃梢新柳出丨丨王涯宫詞鴉飛深在禁丨丨多繞重樓複殿傍)顛牆(華陽國志後語方資腐帛)
(於丨丨之下求餘光於灰塵之中)盛牆(水經注左水出於陽華之陽逕丨丨亭與右水合右水出於陽華之隂逕丨丨亭與)
(左水合)高牆(嵇含木弓銘弦弧走括截飛駭止射隼丨丨出必有擬梁簡文帝詩羅裾宜細簡畫屧重丨丨)失牆(文心)
(雕龍畫者謹髮而易貎射者儀毫而丨丨銳精細巧必疎體統)惠牆(姓氏急就篇丨丨公丘綦注丨丨氏宋寺人丨丨伊戾)
登牆(登徒子好色賦此女丨丨闚臣三年至今未許也吴融宋玉宅詩穿徑早曾聞客住丨丨豈復見人窺羅虬詩紅免若在)
(東家住不得丨丨爾許年)周牆(西都賦西郊則有上囿禁苑繚以丨丨四百餘里范梈詩丨丨恨未高千尺猶見他家竹短長)
隂牆(王融淨行詩丨丨雖兩密幽夜有四知)錦牆(梁元帝賦玉階𬗋闥雕柱丨丨)卧牆(梁元帝賦作齊軍之減竈)
(斆燕師之丨丨)隔牆(劉孝威詩丨丨花半𨼆猶見動花枝元稹詩李生丨丨住丨丨如隔山白居易詩滿砌荆花鋪𬗋毯丨丨)
(榆莢撒青錢王建贈郭將軍詩天下表章經院過宫中笑語丨丨聞徐鉉詩丨丨試聽歌一曲乃是資賢宅裡人蘇軾和魯直詩且)
(復歌呼相和丨丨知是曹參)闇牆(劉孝威詩栖禽動夜竹流螢出丨丨)杜牆(江淹報袁叔明書辭榮城市退耕巖谷塞)
(逕絶賓丨丨不出)掛牆(江淹麗色賦網絲丨丨綵螢繞梁蘇軾詩愛竹能延客求詩剰丨丨)點牆(江淹青苔賦蕪階翠)
(地繞壁丨丨)填牆(王訓詩簡釵新輾翠試履逆丨丨)燕牆(庾信擬連珠時增齊竈或卧丨丨)殘牆(唐太宗感)
(舊賦營餘故柳壘有丨丨)霞牆(王勃普惠寺碑爰開寶地實控名都丨丨百雉雲甍四住)丹牆(楊炯孔子廟堂碑丨丨數)
(仞吐納雲霞椽柱三間蔽虧風雨)圯牆(宋璟梅花賦顧瞻丨丨有梅一夲敷葩於榛莽中)柳牆(李適詩淑氣初銜梅)
(色淺條風半拂丨丨新)竦牆(杜甫朝獻太清宫賦斷紫雲而丨丨撫流沙而承霤)拂牆(元稹夜合詩葉密煙蒙火枝低)
(繡丨丨元淮新柳詩晝長舞得春風困半倚鞦韆半丨丨)壓牆(白居易荔枝詩葉捧低垂戶枝擎重丨丨陳與義詩來日安榴)
(花尚稀丨丨丹實已垂垂)題牆(白居易詩應有丨丨名姓在試將衫袖拂塵埃)前牆(白居易詩引泉來後澗移竹下丨丨)
粉牆(白居易榴花詩照灼連朱檻玲瓏映丨丨方干新月詩𨼆𨼆臨珠箔微微上丨丨韋莊詩螢低夜色棲瑶草水咽秋聲傍)
(丨丨劉兼詩一筵金翠臨芳岸四面烟花出丨丨王惲詩花外丨丨遮不斷珮環清徹洞房深)屋牆(韓愈袁氏廟碑順勢即宜)
(以諏以龜以平其巇丨丨持持)四牆(韓愈詩青青丨丨下已復生滿地)隈牆(柳宗元詩如今試遣丨丨問已道世人那)
(得知)沾牆(王建春雪詩旋銷迎暖丨丨少斜舞遮春到地難)繚牆(杜牧詩繡嶺明珠殿層巒下丨丨陸游詩夕陽有信)
(催殘角春草無情上丨丨朱子詩傑閣已資隣築勝新基還見丨丨寬)禁牆(杜牧寄張舍人笛詩遥想𬗋泥封詔罷夜深應)
(隔丨丨聞鄭谷長門怨春來却羡桃花落得逐晴風出丨丨)僧牆(温庭筠詩客舍停疲馬丨丨畫故人)背牆(温庭筠詩)
(丨丨燈影暗宿客夢初成)驛牆(温庭筠詩槲葉滿山路枳花明丨丨王周梅花詩半出丨丨誰畫得雪英相倚兩三枝)紅
牆(李商𨼆詩本來銀漢是丨丨隔得盧家白玉堂)緣牆(李山甫移菊詩秋來緣樹復丨丨怕共平蕪一例荒)倒牆(薛能)
(詩雨水淹淺臼葵花壓丨丨)危牆(薛能詩遠樹平川半夕陽錦城遥辯立丨丨)寺牆(趙嘏詩熖熖花枝官舍晩重重)
(雲影丨丨連釋子蘭詩見說正調穿羽箭莫教射破丨家丨)院牆(趙嘏詩棹倚隋家舊丨丨柳金梅雪撲簷香)犨牆
(陸龜蒙詩丨丨繞曲岸勢似行無極)花牆(陸龜蒙紗巾詩堪窺水檻沉波影好拂丨丨亞蕊香馬祖常詩西南春巷杏丨丨索)
(米長安漢戟郎)雨牆(韓偓詩丨丨經月蘚山菊向陽花)堆牆(韓偓詩柳腰入戶風斜倚榆莢丨丨水半淹蘇軾石蒼舒)
(醉墨堂詩君於此藝亦云至丨丨敗筆如山丘)空牆(韓偓詩一畝落花圍隙地半竿濃日界丨丨歐陽修盆池詩壯哉豈不快)
(耳目胡為守此丨丨隈)書牆(韓偓詩丨丨暗記移花日洗甕先知醖酒期蘇軾醉畫竹石壁上詩平生好詩仍好畫丨丨涴)
(壁常遭罵)傍牆(孟遲詩紅遶高臺綠遶城城邊春草丨丨生)片牆(崔塗過洛陽故城詩丨丨看欲盡遺跡漸應無)滿
牆(鄭谷詩苔色丨丨尋故第雨聲一夜憶春田)苔牆(鄭谷詩么堂瀟洒有林泉祗隔丨丨是渚田方回詩詩成懶磨墨拄)
(杖畫丨丨張翥詩舫齋青蓧箔漁舍綠丨丨)侵牆(曹鄴詩入竹藤似蛇丨丨水成蘚)過牆(曹鄴詩重門下長鎖樹影)
(空丨丨)蘚牆(李建勲新竹詩迥去侵花地斜來破丨丨)匡牆(徐寅詩閒思郭令長安日草没丨丨舊事空)凭牆
(韋莊詩嫩烟輕染柳絲黃勾引花枝笑丨丨)横牆(成彦雄詩莎草放茵深護砌海榴噴火巧丨丨)擁牆(釋皎然上杜使)
(君詩烟霞色丨丨禾黍香侵郭)官牆(歐陽修詩北園數畝丨丨下嗟我官居如傳舍)縣牆(劉子翬詩丨丨挂德音盡弛今)
(年租)隣牆(朱橰詩蔬畦雨徑策勲時徙種丨丨竹兩枝)椒牆(馬祖常詩宫雲光影度丨丨待制官高不是郎)畫牆
(范梈詩石闌井井通金殿金盖童童出丨丨)矮牆(張雨詩丨丨低貼水老樹倒懸藤)鐵牆(法苑珠林丨丨縦廣八萬)
(由旬)壘牆(修行道地經猶如有人欲立大屋先平其地漸興根基稍丨其丨令至高大)夾牆(雲笈七籖紫鳳赤書經云)
(此經舊文藏在太上六合紫房之内有六頭師子巨獸丨丨玉童玉女侍衛鳳文)紫牆(雲笈七籖迴元變影晩暉幽蘭覆我)
(丨丨藏我金城與氣混合莫顯我形)田牆(漢書貨殖傳關中富商大賈大氐盡諸田丨丨田蘭韋家栗氏安陵杜氏亦鉅萬注)
(氐讀曰抵)
灸諸牆(周禮冬官廬人凡試廬事置而搖之以眡其蜎也丨丨丨以眡其橈之均也横而搖之以眡其勁也)東西牆
(爾雅丨丨丨謂之序)莞葭牆(史記老子傳正義老萊子耕于蒙山之陽丨丨為丨蓬蒿為室又梁書太祖五王傳處士韓懷)
(明韓望庾承先郭麻竝脱落風塵高蹈其事兩韓之孝友純深庾郭之形骸枯槁或橡飯菁羹惟日不足或葭牆艾席樂在其中)
琉璃牆(普書西夷傳大秦國屋宇皆以珊瑚為梲栭丨丨為丨壁水精為柱礎)大戟牆(普書楊駿傳永熙中温縣)
(有人如狂造書曰光光文長丨丨為丨毒藥雖行戟還自傷及駿居内府以戟為衛焉)水晶牆(唐逸史盧把嘗騰上碧霄)
(見宮闕樓臺皆以丨丨為丨有女子曰此水晶宮也)十版牆(韓非子客有為周君畫莢者三年而成君觀之與髹莢者同狀)
(周君怒畫莢者曰築丨丨之丨鑿八尺之牖而以日始出時加之其上而觀周君為之望見其状盡成龍蛇禽獸車馬萬物之状備)
(具周君大悦)南家牆(呂氏春秋士尹池為荆使于宋司城子罕觴之丨丨之丨犨于前而不直西家之潦徑其宮而不止)
(士尹池問其故子罕曰南家工人也其父曰吾恃為鞔以食三世矣今徙之是宋國之求鞔者不知吾處也故吾弗徙也西家高吾)
(宮庳潦之經吾宫也利故弗禁也)青石牆(神異經東方裔外有東明山以丨丨為丨西方裔外有大夏山以金為牆南方)
(裔外有岡明山以赤石為牆西南裔外老夀山以黃銅為牆東南裔外闠清山以丨丨為丨西北裔外西明山以白石為牆皆有宮)
赤石牆(見上)黃銅牆(見上)白石牆(見上)千仞牆(易林丨丨之丨不得入門金籠鐵䟽利以避兵又說)
(苑魯有父子訟者康子曰殺之孔子曰未可殺也夫一仞之牆民不能踰百仞之山童子升而遊焉陵遲故也又杜牧詩忝逐三千)
(客曾依數仞牆羅𨼆詩自愧三冬學來窺數仞牆)闕里牆(水經注洙泗二水交于魯城東北十七里丨丨背洙泗丨南北)
(一百二十步東西六十步四門各有石閫北門去洙水百步餘)九重牆(普歡聞變歌金瓦丨丨丨玉壁珊瑚柱又王僧儒文)
(汪汪巨壑曖曖重牆李建勲喜雨詩湏知太守重牆内心極農夫望處歡)綠徧牆(耿湋詩晩果紅低樹秋苔丨丨丨)竹
編牆(白居易詩五架三間新草堂石階桂柱丨丨丨)紫界牆(白居易詩禁闥青交瑣宮垣丨丨丨又劉秉忠過界牆詩)
(短衣蓬鬢沙陀路一歲三番過界牆)賜也牆(楊巨源上劉侍中詩敢衒由之瑟甘循丨丨丨)宋玉牆(羅𨼆杏花詩數)
(枝豔拂文君酒半里紅欹丨丨丨唐彦謙詩塵埃一别楊朱路風月三年丨丨丨)雨敗牆(陸游詩跨溝數椽最幽翳漲水)
(及檻丨丨丨)三道牆(郝經居庸行汴梁無用築子城試看昌州丨丨丨)野老牆(倪瓚詩苔生不碍山人屐花𤼵)
(應連丨丨丨)
桑(息郎切木名又姓)
韻藻苞桑(易繫于丨丨䟽苞夲也凡物繫于桑之苞本則牢固也詩肅肅鴇行集于丨丨又作包後漢書吴蓋陳臧傳論)
(光武審黃石存丨丨閉玉門以謝西域之質卑詞幣以禮匈奴之使其意防蓋已弘深)條桑(詩𧖟月丨丨取彼斧斨以伐遠)
(揚箋丨丨枝落之采其葉也柳宗元與呂恭論墓中石書化惰窳之俗絶偷浮之源而丨丨浴種深耕易耨之力用寬徑嗇貨均賦)
(之政起其道美矣皇甫冉詩犬吠雞鳴幾處丨丨種杏何人)采桑(詩彼汾一方言丨其丨漢書外戚傳竇后弟廣國為人略)
(賣聞皇后新立家在觀津廣國去時雖少識其縣名及姓又嘗與其姊丨丨墯用為符信上書自陳蜀志龐統傳司馬徽有知人鑒)
(統弱冠往見徽徽丨丨樹上坐統樹下共語自晝至夜徽甚異之稱統當為南州士之冠冕列女傳齊女項有大瘤閔王游至東郭)
(百姓盡觀女丨丨如故王怪問之對曰妾受教父母丨丨不受教觀大王王曰此竒女也聘之又秋胡子宦于陳五年乃歸未至其)
(家見路傍有美婦人方丨丨秋胡子悦之下車謂曰今吾有金願以與夫人婦人曰嘻妾丨丨奉二親吾不願人之金秋胡子歸至)
(家其母呼其婦至乃向丨丨者也婦投河而死又晉大夫解君出使于宋過陳遇丨丨之女止而戲之曰汝為吾歌將舍女女乃歌)
(曰墓門有棘斧以斯之夫也不良國人知之洞冥記東方朔以元封中游濛鴻之澤忽見王母丨丨于白海之濱樂府解題羅敷丨)
(丨為使所邀羅敷盛誇其夫以拒之宋子侯董嬌嬈詩不知誰家子提筐行丨丨曹植詩美女妖且妍丨丨岐路間鮑照詩丨丨淇)
(洧間還戲上宫閣梁簡文帝詩寄語丨丨伴訝今春日短吴均詩賤妾思不堪丨丨渭城南又左傳普里克帥師梁由靡御虢射為)
(右以敗狄于丨丨注平陽北屈縣有丨丨津)柔桑(詩遵彼微行爰求丨丨箋丨丨穉桑也𧖟始生宜穉桑蔡邕胡夫人黃氏)
(神誥採丨丨于𧖟宫手三盆于繭舘曹植蟬賦𨼆丨丨之稠葉兮快啁號以遁暑韋誕親𧖟頌嘉丨丨之肇敷思郊廟之至敬傅休)
(奕和秋胡行百草揚春華攘腕採丨丨杜牧詩春半南陽西丨丨徧村塢)穉桑(見上杜牧詩三樹丨丨春未劄扶牀乳女午啼)
(饑楊萬里詩疇昔丨丨今秃樹如何白髮不教生)女桑(詩猗彼丨丨傳丨丨荑桑也爾雅丨丨桋桑注今俗呼桑樹小而條)
(長者為丨丨樹七𤼵丨丨河柳素葉紫莖又杜甫詩齊紈魯縞車斑斑男耕丨丨不相失)荑桑(見上)桋桑(見上)隰桑
(詩丨丨有阿其葉有儺左傳鄭伯享趙孟于垂隴子産賦丨丨趙孟曰武請受其卒章)公桑(禮記古者天子諸侯必有丨丨)
(𧖟室近川而為之及大昕之朝君皮弁素幘卜三宫之夫人世婦之吉者使入𧖟于𧖟室奉種浴于川桑于丨丨風戾以食之疏丨)
(丨謂官家之桑韋誕親𧖟頌步雕輦而下降手柔條於丨丨)躬桑(禮記季春之月后妃齋戒親東鄉丨丨普書禮志皇后丨)
(丨採三條諸妃宮主各採五條縣鄉君以下各採九條新論天子親耕于東郊后妃丨丨于北郊國非無良農也而王者親耕世非)
(無蠶妾也而后妃丨丨上可以供宗廟下可以勸兆民韋誕親𧖟頌命皇后以親𧖟俾丨丨于外坰)空桑(周禮春官孫竹之管)
(丨丨之琴瑟注丨丨山名山海經丨丨之山無草木冬夏有雪丨丨之水出焉東流注于虖池楚詞魂乎歸徠定丨丨只杜甫朝享)
(太廟賦雲門咸池取之至丨丨孤竹貴之多又史記孔子世家生而首上圩頂注徵在生孔子丨丨之地今名空竇在魯南山之空)
(竇中又普書職官志或丨丨以獻其術或操版以啟其心吕氏春秋有侁氏女子採桑得嬰免于丨丨之中察其所以然曰其母居)
(伊水之上孕夢有神告之曰臼出水而東走無顧明日視臼出水告其鄰東走十里而顧其邑盡為水身因化為丨丨故命之曰伊)
(尹柳宗元天對丨丨鼎殷謟羹厥鵠)翳桑(左傳宣子田于首山舍于丨丨見靈輙餓食之舍其半問之曰宦三年矣未知母之)
(存否今近焉請以遺之使盡之而為之簞食與肉寘諸槖以與之既而與為公介倒戟以禦公徒而免之問何故對曰丨丨之餓人)
(也孫綽喻道論宣孟愍丨丨之饑溧母哀淮隂之憊李紳詩野悲揚目稱嗟食林極丨丨顧所求)貫桑(爾雅序䟽昔周公勤)
(相成王德化宣流越裳來貢嘉禾丨丨韓詩外傳成王之時有三苗丨丨而生同為一秀大幾滿車長幾充箱周公曰三苗同一秀)
(意者天下殆同一也梁昭明太子七契野絲垂木嘉苗丨丨)宜桑(史記貨殖傳齊帶山海膏壤千里丨丨麻莊子宋有荆氏)
(者丨楸栢丨)争桑(史記吳世家楚邊邑卑梁氏之處女與吳邊邑之女丨丨二女家怒相滅又陸游詩俗美農夫知讓畔化)
(行𧖟婦不丨丨)祥桑(史記殷本紀亳有丨丨糓共生于朝一暮大拱帝太戊懼伊陟曰臣聞妖不勝德帝其修德太戊從之而)
(丨丨枯死而去)親桑(漢書文帝紀詔曰朕親率天下農耕以供粢盛皇后丨丨以奉祭服其具禮儀白虎通王者所以親耕后)
(丨丨所以率天下農𧖟也)柴桑(普書陶侃傳侃擊破温邵以功封丨丨侯宋書符瑞志元嘉二十八年尋陽丨丨菽粟旅生彌)
(漫原野山海經丨丨之山其上多銀其下多碧多冷石赭華陽國志孫權軍丨丨既服先主大名又悦亮竒雅即遣周瑜程普水軍)
(三萬助先主拒曹公梁昭明太子陶靖節傳陶淵明潯陽丨丨人也劉禹錫詩若許相期同結社吾家本自有丨丨白居易詩丨丨)
(古村落栗里舊山川)枯桑(南史孝義傳蕭矯妻羊字淑褘母嘗有疾淑褘于中夜祈禱忽見一人在樹下自稱丨丨君曰若人)
(無患今泄氣在亥西南求白石鎮之言訖不見明日如言而疾愈蔡邕詩丨丨知天風海水知天寒庾信枯樹賦東海有白木之廟)
(西河有丨丨之社李白詩山蟬號丨丨始復知天秋雲笈七籖太上大道君坐于丨丨之下精思百日而元始天尊下降授道君靈)
(寳大乘之法十部妙經)扶桑(五代史桑維翰傳初舉進士主司惡其姓以為桑喪同音維翰慨然乃著日出丨丨賦以見志)
(山海經湯谷上有丨丨十日所浴淮南子日出于暘谷浴于咸池拂于丨丨是謂晨明十洲記丨丨在碧海之中地多林木葉皆如)
(桑又有椹樹長者數千丈大二千餘圍樹兩兩同根偶生更相依倚是以名為丨丨仙人食其椹而一體皆作金光色楚辭飲余馬)
(于咸池兮總余轡乎丨丨又暾將出兮東方照吾檻兮丨丨七𤼵凌赤岸篲丨丨阮籍詩彎弓挂丨丨長劍倚天外陸雲詩景秀濛)
(汜穎逸丨丨唐太宗詩斬鯨澄碧海卷霧掃丨丨杜甫有事于南郊賦月窟黑而丨丨寒田燭稠而曉星落又詩西海栽若木東𬈑)
(植丨丨扶又作榑淮南子鉗且大丙之御朝𤼵樽桑日入落棠莊忌哀時命衣攝葉以儲與兮左袪挂于榑桑)佛桑(嶺表錄異)
(記丨丨似朱槿花莖葉如桑故名丨丨三月花至冬至蘇軾詩涓涓泣露𬗋含笑熖熖燒空紅丨丨楊萬里詩丨丨解吐四時紅)
植桑(宋名臣言行錄張詠令崇陽民以茶為業公曰茶利厚官將𣙜之命拔茶而丨丨其後榷茶它縣皆失業而崇陽之桑皆)
(已成為絹而比者歲百萬匹歐陽玭野人獻日賦朝播其榖暮丨其丨)研桑(荅賓戲龢鵲𤼵精于鍼石丨丨心計于無垠注)
(桑桑弘羊也研計研也衛恒四體書勢丨丨不能數其詰屈離婁不能覩其卻間)高桑(阮瑀詩路人為流涕黃鳥鳴丨丨)
止桑(傅休奕陽春賦覩戴勝之丨丨兮聆布糓之晨鳴)春桑(梁簡文帝筝賦丨丨已舒暄風晻曖又詩金鞍照龍馬羅)
(袖拂丨丨歐陽修詩好駐城南馬丨丨徧陌頭郝經詩鴈霜彫夏木鳩雨潤丨丨)胡桑(徐陵為始興王讓瑯琊二郡太守表)
(言瞻漢草廼曰中州遥望丨丨已成邊郡江總詩驚風起朔鴈落照盡丨丨)子桑(左傳丨丨之忠也其知人也能舉善也詩)
(曰貽厥孫謀以燕翼子丨丨有焉注丨丨公孫枝舉孟明者又莊子子輿與丨丨友而霖雨十日子輿曰丨丨殆病矣裹飯而往食)
(之至丨丨之門則若歌若哭鼓琴曰父邪母邪天乎人乎有不任其聲而趣舉其詩焉)庚桑(莊子老聃之後有丨丨楚者偏)
(得老聃之道以北居畏壘之山梁昭明太子詩丨丨方有係原生今易擬陸龜蒙幽居賦丨丨有道猶居畏壘之山接輿佯狂亦取)
(杶櫨之食王安石詩每苦交游尋五柳最嫌尸祝擾丨丨蘇軾樓觀詩聞道神仙亦相過只疑田叟是丨丨又作亢桑史記莊子傳)
(作漁父盗跖胠篋以詆訿孔子之徒以明老子之術畏累虚亢桑子之屬皆空語無事實唐書藝文志天寶元年詔號亢桑子為洞)
(靈真經然亢桑子求之不獲襄陽王士元謂莊子作丨丨太史公列子作亢倉其實一也取諸子文義𩔖者補其亡)
帝女桑(山海經宣山有桑焉大五十尺其枝四衢其葉大尺餘赤理黃華青柎名曰丨丨之丨南都賦楓柙櫨櫪丨丨之丨)
(上官儀詩花輕蝶亂仙人杏葉密鶯啼丨丨丨又盧照隣詩徑草䟽王篲巖枝落帝桑)陌上桑(古今注丨丨丨出秦氏女)
(子秦氏邯鄲人有女名羅敷出採桑于陌上趙王見而悦之因欲奪焉羅敷乃彈筝作陌上歌以自明焉吴均詩嫋嫋丨丨丨蔭陌)
(復垂塘李白詩含情弄柔瑟彈作丨丨丨倪瓚詩山人酒勸花間月秦女筝彈丨丨丨)羽葆桑(蘇軾詩阿堅澤畔菰蒲節)
(玄德牆頭丨丨丨按蜀志先主傳舍東南角籬上有桑樹生高五丈餘遥望見童童如小車蓋先主少時與宗中諸小兒于樹下戲)
(言吾必當乘此羽葆車蓋)
增山桑(詩南丨有丨北山有楊又其檿其柘傳檿丨丨也爾雅檿桑丨丨注似桑材中作弓及車轅又後漢書王常傳光武)
(見常甚歡特加賞賜封丨丨侯注丨丨縣屬沛郡今亳州縣)檿桑(見上周禮冬官凡取幹之道七柘為上檍次之丨丨次之)
(橘次之木瓜次之荆次之竹為下王十朋會稽風俗賦丨丨之竒號為第一)在桑(詩鳲鳩丨丨其子七兮聶夷中詩在煖湏)
(丨丨在飽湏在耕)樹桑(詩無踰我牆無折我丨丨孟子五畝之宅丨之以丨漢書食貨志還廬丨丨菜茹有畦注還繞也)
榖桑(詩爰有樹檀其下維榖䟽幽州人謂之丨丨)維桑(詩丨丨與梓必恭敬止陸雲歲暮賦處孝敬于神丘兮結祗慕)
(于丨丨孟浩然詩坐沿松溜下信宿見丨丨)受桑(禮記以桑為均䟽言收税之時以丨丨多少為賦之均齊桑多則賦多桑)
(少則賦少)出桑(周禮春官巾車翟車貝面組總有握注如今軿車是也后所乘以丨丨登徒子好色賦鶬鶊喈喈羣女丨丨)
告桑(周禮天官内司服鞠衣疏鞠衣者丨丨之服也)窮桑(左傳少皥氏有四叔曰重曰該曰修曰熙實能金木及水使重)
(為句芒該為蓐收修及熙為玄冥世不失職遂濟丨丨注丨丨地在魯北普書地理志少昊始自丨丨而遷都曲阜顓頊始自丨丨)
(而徙邑商丘拾遺記少昊母曰皇娥經歴丨丨滄茫之浦時有神童稱為白帝之子與皇娥游漾忘歸丨丨者西海之濱有孤桑之)
(樹直上千尋葉紅椹𬗋萬歲一實帝子與皇娥泛于海上皇娥歌曰當期何所至丨丨心知和樂悦未央及皇娥生少昊號曰丨丨)
(氏沈約光宅寺銘安知若木寕辨丨丨)孤桑(見上)食桑(爾雅蟓桑繭疏丨丨葉作繭者即今𧖟宋史五行志乾德二年)
(四月桐州蝻蟲丨丨荀卿𧖟賦冬伏而夏游丨丨而吐絲)齧桑(爾雅蠰丨丨注似天牛長角體有白點喜丨丨樹作孔入其中)
(又史記秦夲紀張儀與齊楚大臣會丨丨後漢書王梁傳梁進與杜茂擊佼彊蘇茂于楚沛間拔大梁丨丨注丨丨縣名或曰城名)
(漢武帝瓠子歌丨丨浮兮淮泗滿久不返兮水維緩)長桑(史記扁鵲傳扁鵲少時為人舍長舍客丨丨君過扁鵲常謹遇之丨)
(丨君亦知扁鵲非常人也出入十餘年乃出其懷中藥予扁鵲飲是以上池之水三十日當知物矣乃悉取其禁方書盡與扁鵲忽)
(然不見殆非人也)農桑(漢書食貨志務民於丨丨薄賦斂廣畜積以實倉廩備水旱故民可得而有也後漢書章帝紀二千)
(石勉勸丨丨弘致勞來又仲長統傳益君長以興政理急丨丨以豐委積申鑒興丨丨以飬其性審好惡以正其俗宣文教以章其)
(化立武偹以秉其威明賞罰以統其法是謂五政薛能詩行人夲是丨丨客記得春深欲種田)耕桑(漢書昭帝紀丨丨者益衆)
(而百姓未能家給朕甚愍焉後漢書明帝紀方春戒節人以丨丨其勅有司務順時氣使無煩擾普書王宏傳宏為汲郡太守撫百)
(姓如家丨丨樹藝屋宇阡陌莫不躬自教示韓詩外傳召伯就蒸庶于阡陌隴畝之間而聽斷百姓大說丨丨倍力以勸於是歲大)
(稔楊惲報孫會宗書身率妻子戮力丨丨儲嗣宗詩雞犬疑霑藥丨丨似避秦歐陽修詩歲晩君尤耐霜雪興闌吾欲返丨丨陸游)
(詩聊湏喚免稚細細話丨丨)田桑(吴志孫休傳丨丨已至不可後時許遜别傳遜躬耕負薪以飬母與寡嫂共丨丨推讓好)
(者自取其荒陶潛詩代耕夲非望所業在丨丨朱子詩敬恭事耆老禱賽謹丨丨)從桑(普書禮志桑日皇后未到太祝令以)
(一太牢告祠祠半班餘胙於丨丨及奉祠者)上桑(普書五行志苟晞將破汲桑謠曰元超兄弟大落度丨丨打椹為苟作)
盛桑(普書天文志扶筐丨丨之器主勸𧖟也)横桑(梁書張齊傳齊字子響馮翊郡人世居丨丨或云丨丨人也少有膽)
(氣張稷為荆府司馬齊從之稷甚相知以為心腹又張惠紹傳惠紹少有武幹後出補竟陵丨丨戍主)圍桑(南史羅研傳故)
(事置觀農謁者丨丨度田勞擾百姓研請除其弊帝從之蕭子良上武帝啟丨丨品屋以准資課)種桑(北史蘇綽傳教人丨)
(丨植果藝其蔬菜修其園圃畜育雞豚以偹生生之資以供飬老之具陶潛詩丨丨長江邊三年望當採揭傒斯高郵城詩城上種)
(麥城下丨丨)稠桑(北史毛鴻賓傳車駕西幸漿糗乏絶鴻賓奉獻酒食迎于丨丨武帝把其手曰寒松勁草所望于卿也)
舂桑(唐書西域傳党項漢西羌别種其地古析支也東距松州西葉護南丨丨迷桑等羌北吐谷渾)迷桑(見上)野桑
(唐書南蠻傳永昌之西丨丨生石上其枝上屈兩向而下植取以為弓不筋漆而利名曰瞑弓)温桑(宋史食貨志民造丨丨偽)
(茶比犯真茶計直十分論二分之罪)蠶桑(宋史張洞傳河北東路民富丨丨契丹謂之綾絹州陌上桑樂府羅敷善丨丨採桑)
(城南隅)秋桑(金史孫德淵傳有盜丨丨者主逐捕之盜以叉自刺其足面曰丨丨例不禁採汝何得刺我訴之縣德淵曰若)
(逐捕而傷瘡必在後今在前乃自刺也盜遂引服庾信乞酒詩丨丨幾過落春蟻未曾開)噉桑(山海經歐絲之野一女子跪據)
(樹歐絲注言丨丨而吐絲蓋𧖟𩔖也)美桑(山海經雅山澧水出焉其上多丨丨)梓桑(山海經大堯之山其木多松柏多丨)
(丨張九齡詩惟益丨丨恭豈禀山川麗)三桑(山海經洹山丨丨生之其樹皆無枝其高百仞郭璞丨丨贊丨丨無枝厥樹惟)
(高沈約詩八桂曖如畫丨丨渺若浮)委桑(淮南子趙宣孟活饑人於丨丨之下而天下稱仁焉)攝桑(大戴禮三月丨丨桑)
(攝而記之急桑也)急桑(見上)桷桑(韓詩外傳原憲居魯環堵之室茨以蒿萊蓬戶甕牖丨丨而無樞上漏下濕匡坐而)
(絃歌)冬桑(易林丨丨枯槁當風失道)廢桑(潜夫論百姓丨丨而趨府庭竟亡一歲功則天下獨有受其饑者矣)后桑
(申鑒帝耕籍田丨丨蠶宫國無游人野無荒業)絲桑(拾遺記庖犧丨丨為瑟均土為塤禮樂於是興矣)猗桑(拾遺記員)
(嶠山有木名丨丨煮椹以為蜜)老桑(異苑孫權時有人入山遇一大龜即束之以歸龜便言曰游不量時為君所得權命煮之)
(焚柴萬車語猶如故諸葛恪曰燃以丨丨樹乃熟權使人伐桑樹煮之龜乃立爛)龍桑(水經注洮水又東逕甘枳亭歴望曲)
(在西南去丨丨三百里)叢桑(水經注延水側有桑林故時人亦謂是水為丨丨河)進桑(水經注丨丨縣䍧牱之南部都)
(尉治也水上有關故曰丨丨關也故馬援言從麋泠水道出丨丨王國至益州賁古縣轉輸通利蓋兵車資運所由矣)樓桑
(水經注巨馬水又東逕涿縣酈亭丨丨里南即劉備之舊里也)神桑(洛陽伽藍記昭儀尼寺佛堂前有桑樹一株直上五尺枝)
(條横遶形如羽蓋覆高五尺又葉凡為五重每重葉生椹各異京師道俗謂之丨丨)荆桑(齊民要術種桑柘今世有丨丨地桑)
(之名)地桑(見上)魯桑(齊民要術桑柘熟時收黑魯椹以水淘取子畦種黃丨丨不耐久諺曰丨丨百豐錦帛言其桑好功)
(省用力)白桑(本草桑有數種丨丨葉大如掌而厚雞桑葉花而薄子桑先椹而後葉山桑葉尖而長)雞桑(見上異苑)
(北方有丨丨椹長數寸食之甘美陸龜蒙詩四鄰多是老農家百樹丨丨半頃麻陸游詩野客就牀煨燕筍蠶家負籠采丨丨)金
桑(本草桑生黃衣謂之丨丨其木將槁)洪桑(郭璞帝女桑贊爰有丨丨生濱淪潭厥圍五尺枝相交參園客是採帝女所𧖟)
藝桑(謝靈運詩浮陽騖嘉月丨丨迨閒隙)歸桑(鮑照園葵賦鄰老談稼女嫗丨丨)登桑(陸倕思田賦風去蘋其已)
(開日丨丨而先見)慙桑(劉潛無量夀佛像碑銘伊尹丨丨伯陽羞李)挑桑(庾信鴛鴦賦何曾織錦未肻丨丨)華
桑(許敬宗詩青丘絢春組丹谷耀丨丨)郊桑(沈佺期詩園槿綻紅豔丨丨柔綠滋)綠桑(儲光羲詩碓喧春澗滿梯倚丨)
(丨斜許渾詩丨丨非苑樹青草是宫莎曹鄴詩知君丨丨下更有新相識歐陽修詩丨丨高下映平川賽罷田神笑語喧)秦桑
(李白詩燕草如碧絲丨丨低綠枝)斜桑(劉禹錫詩可憐行春守立馬看丨丨)黃桑(李賀詩宮北田塍曉氣酣丨丨飲露)
(窣宫簾)濃桑(温庭筠詩丨丨遶舍麥如尾幽軋鳴機雙燕巢)隂桑(温庭筠詩雉聲何角角麥秀丨丨閑)斫桑(薛能)
(詩釀黍氣香村欲社丨丨春静野無風)伐桑(聶夷中詩勸爾無丨丨減爾身上服)紅桑(曹唐詩海畔丨丨花自開)青
桑(于濆詩野𧖟食丨丨吐絲亦成繭徐夤詩錦袖臂鷹河北客丨丨鳴雉渭南村周權詩丨丨蔽繁隂玄鳥春將暮)鄰桑
(僧清塞詩逆風沈寺磬初日耀丨丨)穿桑(徐積詩包麻鄰乞火丨丨免餉糗)劙桑(陸游詩雨潤北忩看洗竹霜清南陌)
(課丨丨)租桑(陸游詩懷中茶餅議丨丨)牆桑(徐賁詩野燕將新子丨丨𤼵舊苞)捋桑(宋濓閱江樓記耕人有炙)
(膚皸足之煩農女有丨丨行饁之勤)固桑(新序普平公浮西河中流而歎曰嗟乎安得賢士共此樂者船人丨丨進曰君苟好)
(士則賢士至矣)汲桑(普書懷帝紀東海王越進屯官渡以討丨丨)
千畝桑(史記貨殖傳齊魯丨丨丨麻渭川千畝竹此其人皆與千戶侯等)井中桑(蜀志楊洪傳注何祗嘗夢丨丨)
(生丨以問占夢趙直直曰桑非井中之物會當移植)門外桑(宋史杜生傳生不出門者三十年黎陽尉孫軫問以不出門之)
(因笑曰以告者過也指丨丨一丨曰憶十五年前亦曾納凉其下何謂不出)太守桑(元史姜彧傳彧知濱州課民種桑歲)
(餘新桑遍野人名為丨丨丨)婦人桑(法言或問何思何斁曰老人老孤人孤病者飬死者葬男子畝丨丨丨之謂思又潛)
(夫論一夫耕百人食之一婦桑百人衣之)尹李桑(急就篇丨丨丨注尹氏夲周大夫也後為官族)平川桑(後燕錄遼)
(初無桑慕容廆通於普求種江南丨丨之丨悉繇吳來)湖池桑(曹植豔歌出自薊北門遥望丨丨丨)便坐桑(郭元)
(振詩露濕幽巖桂風吹丨丨丨)曲腰桑(李白有魯城北郭丨丨丨下送張子還嵩陽詩)採後桑(耿湋送姚校書詩委)
(棄秋來稻凋疎丨丨丨)百株桑(杜牧詩深處會容高尚者水苗三頃丨丨丨又蘇軾詩我欲食其膏已伐百本桑)莫
栽桑(李商𨼆詩好為麻姑到東海勸栽黃竹丨丨丨)千樹桑(于濆詩手植丨丨丨文杏作中梁)楮多桑(杜荀)
(鶴詩釣艇滿江魚賤萊紙窰連嶽丨丨丨)海生桑(韓偓召對詩坐久忽疑查犯斗歸來兼恐丨丨丨)野無桑(唐庚)
(詩雀飛田有麥蠶罷丨丨丨)
對語(八桂三桑)(仙李佛桑)(燕麥雞桑)(子柳庚桑)(千頭橘百本桑)(城上草井中桑)(將軍樹太守桑)
摘句(為政夲農桑春雨足耕桑)(數畝沙田幾樹桑晩上輕筐競采桑)
剛(古郎切強也)
韻藻重剛(易丨丨而不中上不在天下不在田疏丨丨者上下皆陽不中者不在二五之位)方剛(易安貞之吉應)
(地無疆注丨而又丨柔而又圓求安難矣䟽丨而又丨者言體既方正而性又剛強即太剛也又詩膂力丨丨經營四方論語及其)
(壮也血氣丨丨戒之在鬭後漢書黃香傳臣香年在丨丨適可驅使柳宗元獻平淮夷雅表伏自忖度有丨丨之力不得備戎行蘇)
(軾祭文與可文志氣丨丨談詞如雲方孝孺友筠軒賦暖律乍起和氣丨丨)制剛(易大畜六五䟽柔能丨丨禁暴抑盛所以)
(吉也春秋元命包戴天履地秉數丨丨)好剛(論語丨丨不好學其蔽也狂宋史畢士安傳真宗曰朕倚卿以輔相然時方多)
(事求與卿同進者誰可對曰宼準兼資忠義善斷大事真宰相才也真宗曰聞其丨丨使氣對曰準方正慨慷有大節朝臣罕出其)
(右白居易詩我有鄙介性丨丨不好柔)性剛(後漢書傅爕傳爕為漢陽太守金城賊王國韓遂等圍漢陽子幹知爕丨丨有)
(高義恐不能屈志以免爕慨然歎曰汝知吾必死耶臨陣戰殁諡曰壮節侯南史庾登之傳登之為司徒長史府公彭城王義康專)
(覽政事不欲自下厝意而登之丨丨每陳已志義康不悦北史楊昱傳廣陽王嘉北海王祥與播議論競理播不為屈北海王顧昱)
(曰尊伯丨丨不伏理大不如尊使君也昱對曰昱父道隆則從其隆道洿則從其洿伯父剛則不吐柔亦不茹一坐歎其能言蘇軾)
(謝兼侍讀表志大而才短論迂而丨丨)太剛(宋史趙方傳劉光祖以耆德為帥方事以師禮自言吾性丨丨每見劉公使人)
(更和緩嘗請光祖書勤謹和緩四字揭坐隅以為戒傅休奕和秋胡行彼夫既不淑此婦亦丨丨)勝剛(老子柔丨丨弱勝強)
(柳宗元詩直用明銷惡還將道丨丨蘇軾詩未信人言弱丨丨)齒剛(說苑老子曰舌之存也豈非以其柔耶丨之亡也豈非以)
(其丨耶潛虛丨丨必缺久存者舌)義剛(法言君子于仁也柔于丨也丨歐陽修祭漢景帝文惟神為漢明帝生能惠澤其民)
(布丨行丨威靈之名照臨後世)鍊剛(李尤金馬書刀銘巧冶丨丨金託于刑張協手戟銘錟錟雄戟淬金丨丨劉琨贈盧諶詩)
(何意百丨丨化為繞指柔)吳剛(酉陽雜爼月中有桂高五百丈下有一人常斫之樹創隨合其人姓丨名丨學仙有過謫令伐)
(樹)
不吐剛(詩柔亦不茹剛亦不吐漢書薛宣傳前為御史中丞執憲轂下丨丨丨茹柔又普書元帝紀當官軟弱茹柔吐剛)
增動剛(易坤至柔而丨也丨)損剛(易丨丨益柔有時)遇剛(易无初有終丨丨也又姤遇也柔丨丨也)乘剛
(易六二之難丨丨也陸龜蒙幽居賦丨丨直上攝景冥搜)變剛(易剝剝也柔丨丨也)文剛(易賁亨柔來而丨丨故亨)上
剛(易訟丨丨而下險險而徤又剛上而柔下注丨丨可以斷制下柔可以施令)敵剛(易伏戎于莽丨丨也)外剛(易内)
(隂而外陽内柔而丨丨内小人而外君子)履剛(易履柔丨丨也)志剛(易武人為于大君丨丨也後漢書獨行傳論或丨丨)
(金石而剋扞于強禦或意嚴冬霜而甘心于小諒)五剛(易夬揚于王庭柔乘丨丨也揚傑五六天地中合賦一闢一闔五柔)
(丨丨)應剛(易暌柔進而上行得中而丨乎丨是以小事吉)順剛(易旅小亨柔得中乎外而丨乎丨又重巽以申命柔皆丨)
(乎丨)知剛(易君子知微知彰知柔丨丨萬夫之望)柔剛(易立地之道曰丨與丨又分隂分陽迭用丨丨山海經瑾瑜之)
(玉為良堅栗精密濁澤而有光五色𤼵作以和丨丨)乾剛(易丨丨坤柔比樂師憂柳宗元賀克東平表體丨丨以運行叶坤元)
(之翕闢歐陽修謝覃恩表舊𤼵丨丨嗣承天統)純剛(易天行健䟽天有丨丨故有健用今畫純陽之卦以比擬之又乾元用九)
(乃見天則注九剛直之物唯乾體能用之用丨丨以觀天天則可見矣)尊剛(易天德不可為首䟽天德剛健當以柔和接待)
(於下不可更懷丨丨為物之首)堅剛(易履霜堅冰至疏隂道初雖柔順漸漸積著乃至丨丨又繫于金柅注金者丨丨之物柅)
(者制動之主謂九四也禮記縝密以栗知也疏言玉體密微而丨丨人有智者性亦密微丨丨管輅别傳琅邪太守單子春欲見輅)
(輅造之問子春府君名士加有雄貴之姿輅既年少膽未丨丨若欲相觀懼失精神請先飲三升清酒然後言之子春大喜便酌酒)
(飲之柳宗元興州江運記焚以炎火沃以食醯摧其丨丨化為灰燼畚鍤之下易甚朽壤杜牧詩指揮羣兒軰意氣何丨丨)兩
剛(易食舊德貞厲注居争訟之時處丨丨之間而皆近不相得故曰貞厲)威剛(易无妄大亨以正注丨丨方正私欲不行)
(何可以妄)體剛(易剛健篤實疏乾丨丨性健故言剛健也)嚴剛(易用見大人勿恤注陽爻不當尊位无丨丨之正則未免)
(於憂故用見大人乃勿恤也)止剛(易童牛之牿疏處艮之始履得其位柔以丨丨剛不敢犯)消剛(易損而有孚注損剛)
(益柔不以丨丨損下益上不以盈上)納剛(易損其疾注履得其位以柔丨丨能損其疾也)不剛(書丨丨不柔厥德允修詩)
(不競不絿丨丨不柔韓愈潮州謝上表文致未優武尅丨丨)執剛(書高明柔克傳高明謂天言天為剛德亦有柔克不干四)
(時喻臣當丨丨以正君君亦當執柔以納臣柳宗元佩韋賦陽宅身以丨丨兮卒易帥而蒙辜注左傳狐射姑怨陽處父易其班也)
(使續鞫居殺之)用剛(書彊弗友剛克疏彊禦不順之世丨丨能治之國語善用兵者遠則丨丨)薇剛(詩采薇采薇丨亦丨)
(止箋剛謂少堅忍時)騂剛(詩白牡丨丨犧尊將將傳白牡周公牲也丨丨魯公牲也春秋繁露魯郊用純丨丨又周禮地官草)
(人凡糞種丨丨用牛赤緹用羊注騂謂地色赤而土剛強也用牛以牛骨汁漬其種也)交剛(左傳普人敗狄于丨丨)御
剛(左傳國子賦轡之柔矣注逸詩見周書義取寬政以安諸侯若柔轡之丨丨馬)天剛(爾雅七戎疏六曰丨丨)至剛
(孟子其為氣也至大丨丨)摧剛(史記季布傳諸公皆多季布能丨丨為柔陸機漢高祖功臣韓信頌凌險必夷丨丨則脆)抑
剛(史記樂書正義閉陽開隂丨丨引柔)平剛(漢書溝洫志河從河内北至黎陽為石隄激使東抵東郡丨丨)武剛(漢書)
(衛青傳青軍出塞千餘里見單于兵陣而待於是青令丨丨車自環為營李德裕幽州紀聖功碑據于莽平環以丨丨首尾蛇申左)
(右翼張又書苑子敬嘗牋與簡文十許紙題最後云民此書甚合願存之後高祖以賜王丨丨)素剛(漢書蕭望之傳蕭太傅丨)
(丨安肻就吏)允剛(後漢書蓋勲傳贊蓋勲抗董終然丨丨)金剛(普書地理志梁州梁者言西方丨丨之氣強梁故因)
(名焉南史張充傳丨丨水柔性之别也圓行方止器之異也傅休奕鷹賦含炎離之猛氣兮受丨丨之純精又北史赤土國傳赤土)
(國王居僧紙城有門三重每門圖畫菩薩飛仙之象又飾四婦人容飾如佛墖邊丨丨力士之状夾門而立普起居注武帝十三年)
(燉煌有人獻丨丨寶生於金中色如𬗋石英状如蕎麥百鍊不消可以切玉如泥夢溪筆談郢州漁人擲網于漢水至一潭底舉之)
(覺重得一石長尺餘圓直如斷椽細視之乃羣小蛤鱗次相比綢繆鞏固以物試抉其一端得一書卷乃唐天寶年所造丨丨經題)
(誌甚詳字法竒古雲仙雜記隋諸葛昂高瓚競為豪侈昂屈瓚串長八尺餅大丈餘餤如柱自作丨丨舞以送之沈約謝示華嚴瓔)
(珞啟法身與丨丨齊固常住與至理俱存又光宅寺銘土為净國地即丨丨宋濂釋氏護教編後記諸尊者或先或後各闡化源優)
(波離集四部律謂之毘尼丨丨法苑珠林西方有八神相貌狰獰身披金甲手持寶刀名曰丨丨嘗衛世尊說法于雷音寺翻譯名)
(義大經云如丨丨寶置之日中色則不定丨丨三昧亦復如是大論云丨丨寶者帝釋所執與修羅戰碎落閻浮無常經云丨丨智)
(杵碎邪山永斷無始相纏縛指月錄婺州木陳從朗禪師因丨丨倒僧問既是丨丨不壞身為甚却倒地師敲禪牀曰行住坐卧又)
(北史宋世良傳世良拜清河太守聲問甚高每日牙門虛寂無復訴訟者謂之神門及代至傾城祖道有老人丁丨丨者泣而前謝)
(曰老人年九十記三十五政府君非唯善政清亦徹底今失賢者人何以濟莫不攀轅涕泣又唐書太宗紀武德三年四月擊敗宋)
(丨丨于柏壁丨丨走介州太宗追之一日夜馳二百里丨丨將尉遲敬德尋相等皆來降)龍剛(普書地理志桂林郡統縣丨丨)
貞剛(北史文苑傳序江左宫商𤼵越貴於清綺河朔詞義丨丨貴乎氣質劉勰新論士有忠義之行踐繩墨之節其于平日乃)
(無以異於衆人及至處患蹈難而志氣丨丨然後知其殊也王粲車渠椀賦體丨丨而不撓理修達而有文陶潛詩丨丨自有質玉)
(石乃非堅朱子水仙花詩徒知慕佳冶詎識懷丨丨)中剛(唐書廬坦傳鄭滑節度使李復卒詔姚南仲代之監軍薛盈珍以南)
(仲夲書生易之坦私謂人曰姚大夫外柔丨丨監軍若侵之必不受我留恐及禍乃從復喪歸東都盈珍果與南仲不相中)真
剛(宋史袁甫傳甫於經筵奏剛之一字最切所謂丨丨者當為之事必行不當為者則斷在勿行又拾遺記越王句踐使工人以)
(白馬白牛祠昆吾之神採金鑄之以成八劒其第八劒名丨丨切玉斷金如削土木)馬剛(汲冢周書丨之丨矣轡之柔矣)能
剛(莊子其聲能短能長能柔丨丨)人剛(淮南子堅土丨丨弱土人肥)乍剛(春秋繁露乍視乍瞑副晝夜也丨丨乍柔)
(副冬夏也)自剛(春秋繁露天積衆精以丨丨聖人積衆賢以自強)溢剛(鹽鐵論古者十五入太學與小役二十冠而成)
(人與戎事五十以上血脉丨丨曰艾壮詩曰方叔元老克壮其猷故商師若荼周師若烏)統剛(揚子陽氣丨丨乾乾萬物莫不)
(彊梁)神剛(春秋元命包湯臂四肘是謂丨丨象月推移以綏四方)尚剛(論衡子路感雷精而生丨丨好勇親涉衛難結)
(纓而死孔子每聞雷聲中心惻怛)布剛(風俗通皇者中也光也弘也含弘履中開隂丨丨上含皇極其施光明)入剛
(白虎通夫射自内𤼵外貫堅丨丨)穿剛(太白隂經弩者怒也言其聲勢威嚮如怒丨丨達堅自近及遠)愛剛(易略例形)
(躁好静質柔丨丨體與情反質與願違)辭剛(文心雕龍劉歆之移太常丨丨而義辨文移之首也)清剛(藝文𩔖聚魏太)
(子造百辟七首二其一理似堅冰名曰丨丨又鍾嶸詩品郭景純用儁上之才創變其體劉越石仗丨丨之氣贊成厥美)紙剛
(臨池訣丨丨則用軟筆紙柔則用硬筆)侯剛(西溪叢語古文篆者黃帝使衙人蒼頡所作也蒼頡姓丨丨氏)斗剛(夢溪)
(筆談天罡者丨丨之所建也注丨杓謂之丨蒼龍第一星亦謂之亢與丨丨相直外紀黃帝師大撓探五行之情占丨丨所建始作)
(甲子)榆剛(廣川書䟦夫丨丨蚩尤銅頭石項飛空走險故古之鑄鼎象物則必偹之)庚剛(爾雅翼獺毛獸西方白虎之屬)
(水居而殺魚者也春之時乙以柔配丨丨故金得殺於木毛蟲害魚於春陽自然之氣也)精剛(甘泉賦方攬道德之丨丨兮侔)
(神明與之為資陳琳武庫賦鎧則東胡闕鞏百煉丨丨白居易詩至寶有夲性丨丨無與儔蘇舜欽詩黃生士林華志業收丨丨)
銳剛(揚雄荆州牧箴風飄以悍氣丨以丨)洪剛(景福殿賦體丨丨之猛毅聲訇磤其若震)戎剛(七命列輕武整丨丨)
(建雲髦啟䧺芒注輕武丨丨四車名也)淳剛(潘尼火賦含太陽之靈暉體丨丨之正氣)解剛(王廙春可樂賦冰泮涣以)
(微流土冐橛而丨丨)玉剛(韓愈文乃生給事松貞丨丨)渾剛(韓愈文君德丨丨標高揭已)勦剛(韓愈詩梁惟西)
(南屏山厲水刻屈禀生肖丨丨難諧在民物注勦音巢輕捷也)氣剛(柳宗元與崔饒州書肝舉丨丨不能和平歐陽修祭程相)
(公文公于時人丨丨難合趙抃送周穎之詩丨丨色強言詞疎)爪剛(柳宗元貞符齒利者齧丨丨者决)内剛(柳宗元荅)
(周君巢書外愚而内益智外訥而内益辨外柔而丨益丨歐陽修再論水灾狀張環静默端直外柔而丨丨)濟剛(耶律楚材)
(詩神武威兼德徽猷柔丨丨)貴剛(雲笈七籖文王觀大易九六之動丨丨尚變而要之以中)李剛(水經注漢荆州刺史)
(丨丨字叔毅山陽高車人)曹剛(白居易聽丨丨琵琶兼示重蓮詩誰能截得丨丨手插向重蓮衣袖中)廖剛(宋史丨丨)
(傳剛字用中南劒州順昌人登進士紹興元年盜起旁郡官吏悉逃去順昌民以剛為命剛諭從盜者使反業既而他盜入順昌部)
(使者檄剛撫定剛遣長子遲諭賊賊知剛父子有信義亦散去)
地有剛(書沈潛剛克傳沈潛謂丨雖柔亦丨丨能出金石)山地剛(周禮冬官車人為車行山者仄輮注丨丨丨多)
(沙石仄輮為沙石破碎之欲得表裏相依堅刃)斷以剛(左傳鄭人鑄刑書叔向詒子産書曰昔先王議事以制不為刑辟懼)
(民之有争心也故臨之以敬蒞之以彊丨之丨丨)丘則剛(急就篇丨丨丨注陳有宛丘居之者以為姓則猶象也謂法象)
(于天為剛德而不干時也)遇事剛(子華子心居中虚嗇其所以出而謹節其所受然後神宇泰定而精不搖其格物也明其)
(丨丨也丨)金精剛(張九齡獅子贊序天骨雄偉才力傑異得丨丨之丨為毛羣之特)君子剛(歐陽修王公碑銘臨)
(事介然有仁者之勇丨丨之丨)自然剛(雲笈七籖鐵多以雅州百丈建州東瞿為上陵州都盧為次并州五生為下又牂牁)
(及廣郴二州所出并不煩灌鍊即堪打用此即丨丨丨也)申屠剛(後漢書丨丨丨傳丨丨丨字巨卿扶風茂陵人也七世祖)
(嘉文帝時為丞相剛質性方直常慕史鰌汲黯之為人建武七年徵拜侍御史以數切諫出為平隂令復徵拜太中大夫)
勇而無剛(左傳北戎侵鄭鄭伯禦之患戎師曰彼徒我車懼其侵軼我也公子突曰使丨丨丨丨者常寇而速去之注勇)
(則能往無剛則不耻退)
對語(巽順乾剛)(恪謹清剛)(吻燥齒剛)(猷克壯力方剛)
摘句(睿斷仰乾剛清操勵堅剛)(敷政協柔剛斫桂笑吳剛)(自許才高老更剛琵琶新譜問曹剛)
御定佩文韻府卷二十二之十二
