欽定四庫全書
御定佩文韻府卷二十二之十三
下平聲七陽韻十三
祥(似羊切吉也善也)
韻藻吉祥(易丨事有丨家語楚昭王渡江有物大如斗圓而赤觸王舟使使問於孔子孔子曰此萍實也可剖而食之丨)
(丨也唯霸者能𫉬焉史記蔡澤傳名實純粹澤流千里世世稱之而無絶與天地終始豈非道德之符而聖人所謂丨丨善事者與)
(漢書禮樂志靈既臯錫丨丨芒芒極降嘉觴又車千秋傳每有丨丨嘉應數褒賞丞相北史裴俠傳俠年十三將擇葬地空中有人)
(曰葬於桑東封公侯俠懼以告其母母曰我聞鬼神福善當以丨丨告汝耳宋史臧丙傳丙舊名愚嘗夢老人星見既寤喜曰丨丨)
(也以壽星出丙入丁乃改名焉莊子丨丨止止注夫丨丨之所集者至虛至静也拾遺記孫堅母姙堅之時夢腸出繞腰有一童女)
(負之繞吳閶門外又授以芳茅一莖童女語曰此丨丨也必生才雄之子又張承母孫氏懷承時乘輕舟游江浦忽白蛇長三尺騰)
(入舟中母祝曰若為丨丨勿毒噬我縈而將還置諸房内一宿視之不復見蛇隣中相謂曰昨見張家有一白鶴聳翮入雲母使筮)
(之曰此丨丨也蛇鶴延年之物從室入雲自下升高之象當使子孫位超臣極擅名江表及承生位至丞相輔吳將軍年踰九十蛇)
(鶴之祥也水經注貝多𣗳下諸天導引菩薩起行離樹三十步天授丨丨草梁簡文帝善覺寺碑銘莊嚴妙土丨丨福地杜甫詩負)
(郭喜秔稻安時歌丨丨又圖繪寳鑑丨丨工佛道筆墨輕清山水亦佳僧貫休詩不問庚桑子惟師妙丨丨)考祥(易視履丨)
(丨其旋元吉疏祥謂徵祥陸雲行吟命巫咸兮啟期訪百神而丨丨摯虞思游賦臧丨丨於婁句)徵祥(見上詩燕及皇天疏)
(孝子能安及皇天使無三辰之災而有丨丨之瑞爾雅祺祥注謂丨丨)祺祥(見上夢溪筆談國朝置天文院於禁中每夜具)
(有無雲物丨丨及當夜星氣與司天占狀對勘)百祥(書作善降之丨丨道德指歸論為之行之與道為常執之守之時曰聰明)
(自然生息動合丨丨李嶠詩回旌駐蹕降靈□焚香奠䤃邀丨丨杜甫詩丨丨奔盛明古先莫能儔柳宗元請復尊號表丨丨洊臻)
(特表昊穹之睠五榖蕃熟用彰后土之勤)降祥(見上宋書符瑞志山隂獲白鳩何承天上表云負神丨丨方祇薦裕江淹知巳)
(賦時雨鍾祉山雲丨丨白居易詩元和天子憂農桑䘏下動天天丨丨劉允濟天賦發星辰而效祉雜煙雲以丨丨)休祥(書朕)
(夢協朕卜襲於丨丨漢書郊祀志德星昭衍厥惟丨丨夀星仍出淵耀光明後漢書郎顗傳顗薦黃瓊李固曰若還瓊徵固任以時)
(政伊尹傅說不足為比則可垂景光致丨丨矣晉書武帝紀張掖太守焦勝上言氐池縣有玄石一所白□成文實大晉之丨丨又)
(郭璞傳天人之懸符若形影之相應應之以德則丨丨臻隋書李德林傳備丨丨於圖牒罄幽遐而戾止通志隋丹元子作步天歌)
(王希明釋之句中有圖言下有象又不言丨丨是深知天者苟勖蒲萄賦靈運仙流丨丨允淑謝超宗樂章聖皇膺嘉祐帝□凝丨)
(丨)禎祥(禮記國家將興必有丨丨漢書宣帝紀甘露二年詔曰廼者鳳凰甘露降集黃龍登興醴泉滂流枯槁榮茂神光竝)
(見咸受丨丨其赦天下漢書曹褒傳聖人受命莫不制禮作樂所以救世俗致丨丨為萬姓獲福於皇天者也高允祭岱宗文吞吐)
(風雲育成萬品攝生之所歸焉丨丨之所萃焉劉咸黃河賦身逄承平之盛世而因覩乎丨丨之屢書張翥詩精誠致工祝景貺荅)
(丨丨)農祥(國語太史順時[瓜見]土陽癉憤盈土氣震發丨丨晨正注丨丨房星也晨正謂立春之日晨中於午也農事之候故曰)
(丨丨又月之所在辰馬丨丨也我太祖后稷之所經緯也唐書歷志姬氏出自靈威仰之精受木行正氣歲星主丨丨后稷憑焉故)
(周人常閱其禨祥又唐禮當以建已之初丨丨始見而雩梁簡文帝詩天馬照耀動丨丨沈佺期詩睿作風雲起丨丨雨雪飛)禨
祥(見上史記五宗世家趙王彭祖不好治宫室丨丨注列子云荆人鬼越人禨謂楚信鬼神越信丨丨者也又孟子傳騶衍深觀)
(隂陽消息而作怪迂之變先序今以上至黃帝因載其丨丨度制推而遠之至天地未生窈冥不可考而原也晉書天文志攝提六)
(星直斗杓之南王建時節伺丨丨唐書李靖傳贊世言李靖精風角鳥占雲祲孤虚之術為善俗怪詭丨丨皆不足信辨亡論術數)
(則吳範趙逹以丨丨協德)萬祥(聖主得賢臣頌遐夷貢獻丨丨畢臻)天祥(唐明皇詩風傳率土慶日表繼丨丨楊炯老人)
(星賦穆穆神皇受丨之丨又宋史文丨丨傳丨丨見故相江萬里萬里素竒丨丨志節愀然曰吾老矣觀天時人事世道之責其在)
(子乎)王祥(晉書丨丨傳祥性至孝繼母不慈每使掃除牛下母常欲生魚天寒冰凍祥解衣將剖冰求之冰忽自解雙鯉躍出)
(持之而歸母又思黃雀炙復有黃雀數十飛入其幕復以供母鄉里以為孝感所致焉吕虔檄為别駕委以州事政化大行時人歌)
(之曰海沂之康實頼丨丨天子幸學命祥為三老南面几杖以師道自居陳明王聖帝君臣政化之要武帝踐阼固乞骸骨詔聽以)
(睢陵公就第位同保傅在三司之右賜安車駟馬第一區初吕虔有佩刀工相之以為必登三公可服此刀虔謂祥曰君有公輔之)
(器故以相與又贊鄭冲含素丨丨遲暮百行斯融䨇飛天路梁武帝孝思賦丨丨黃雀入帳隗通横石特起李嶠詩銜書表周瑞入)
(幕應丨丨杜甫送吳别駕詩覃懷人總喜别駕得丨丨李商隐詩自蒙半夜傳衣後不羡丨丨得佩刀)
男子祥(詩維熊維羆丨丨之丨維虺維蛇女子之祥宋史李庭芝傳庭芝生時有芝産屋棟鄉人聚觀以為生丨丨丨也遂)
(以名之)王者祥(瑞應圖麟丨丨嘉丨也食嘉禾之實飯珠玉之英)
和氣致祥(漢書劉向傳丨丨丨丨乖氣致異)
增定祥(詩文丨厥丨儀禮士冠禮拜受祭之以丨爾丨承天之休夀考不忘)發祥(詩濬哲維商長丨其丨箋久丨其丨)
(禎丨矣齊書祥瑞志流火赤雀實紀周祚雕雲素靈丨丨漢氏宋史樂志祥符五年内出薦饗樂章六曲文舞曰丨丨流慶典引丨)
(丨流慶對越天地傅咸桑樹賦惟皇晉之基命爰於斯而丨丨柳宗元賀嘉禾芝草表天惟丨丨地不愛寳)福祥(周禮春官)
(大祝掌六祝之辭以事鬼神示祈丨丨求永貞後漢書荀爽傳爽對策陳便宜曰昔者聖人建天地之中而謂之禮禮者所以興丨)
(丨之本而止禍亂之源也蜀志郤正傳庶以增廣丨丨輸力規諫獨斷六祝之辭其三云告祝祈丨丨也曹植詩衆喜填門至臣子)
(蒙丨丨裴度鑄劍戟為農器賦理化資于地力丨丨致于天宗)慈祥(儀禮士相見禮與衆言言忠信丨丨注祥善也黃庭堅跋)
(觀淵明之詩想見其人豈弟丨丨俗人便謂淵明諸子皆不肖而淵明愁歎見于詩可謂癡人前不得說夢也)習祥(左傳先王)
(卜征五年而歲丨其丨祥習則行疏丨其丨謂去年吉今年又吉也)水祥(左傳星孛及漢漢丨丨也家語齊有一足之鳥飛集)
(殿前舒翅而跳齊侯遣使訪孔子孔子曰此名商羊丨丨也)晉祥(國語秦伯納公子董因迎公于河曰君以辰出而夕入皆)
(丨丨也)啟祥(史記三代世表述贊高辛之裔大丨禎丨)兆祥(史記封禪書神靈之休祐福丨丨)善祥(漢書禮樂)
(志成帝時犍為郡于水濱得古磬十六枚議者以為丨丨申鑒丨則丨祥則福)美祥(漢書郊祀志上始幸甘泉郊見泰畤數有)
(丨丨鼎錄宣帝時建章宮銅人生毛以為丨丨作一金鼎埋之本宫)白祥(漢書五行志昭公八年石言于晉劉歆以為金石同)
(𩔖是為金不從革失其性也劉向以為石白色為主屬丨丨晉書涼武昭王傳是時白狼白兔白雀白雉白鳩皆棲□囿郡下以為)
(丨丨金精所誕皆應時雝而至)青祥(漢書五行志木色青故有青𤯝丨丨後漢書五行志貌之不恭是謂不肅時則有青𤯝丨)
(丨)衆祥(漢書楚元王傳使是非炳然可知則丨丨並至太平之基萬世之利也晉書列女傳上觀乾象下採丨丨)珍祥
(漢書吾丘夀王傳汾隂得寳鼎羣臣皆賀得周鼎夀王曰陛下恢廓祖葉功德愈盛天瑞竝至丨丨畢見此天之所以與漢廼漢寳)
(非周寳也上曰善宋孝武帝慶雲贊粤予休明震乎丨丨支遁詩丨丨盈四八玄黃曜紫庭丘遲謝示毛龜啟寳瑞開圖丨丨映牒)
嘉祥(漢書宣帝紀元康四年三月詔曰廼者神爵五采以萬數集長樂未央北宫高寢甘泉泰畤殿中及上林苑屢獲丨丨後)
(漢書周舉傳詔舉才學優深舉對曰包之以仁恩導之以德教示之以災異訓之以丨丨此先聖承乾養物之始也晉書劉元海載)
(記母呼延氏祈子于龍門有一大魚二角軒䰇躍鱗而至祭所巫覡皆異之曰此丨丨也又沮渠蒙遜載記時連理木生張披曰異)
(枝同幹至道之丨丨大同之美徵白雉詩丨丨阜兮集皇都七啟神應休臻屢獲丨丨魏都賦乾坤交泰而絪緼丨丨徽顯而豫作)
(鮑照野鵝賦無青雀之銜命乏赤雁之丨丨王褒表若霧非霧天道叶至德之符似烟非烟觸石表丨丨之氣柳宗元鐃歌鬼神來)
(助夢丨丨劉允濟明堂賦荅后土之丨丨藹上雲之殊祉)赤祥(後漢書五行志視之不明是謂不哲時則有赤眚丨丨)黃
祥(後漢書五行志心之不睿是謂不聖時則有黃眚丨丨)黑祥(後漢書五行志聽之不聰是謂不謀時則有黑眚丨丨)
豐祥(後漢書荀爽傳以禮濟樂節宣其氣故能丨子孫之丨致老夀之福雍陶嘉蓮詠不獨丨丨先有應更宜花縣對潘郎)
蛇祥(後漢書竇武何進傳贊武生丨丨進自屠羊)靈祥(魏志管輅傳注商之將興由一燕卵文王受命丹鳥銜書此乃)
(聖人之丨丨周室之休祚晉書苻丕載記丨丨休瑞史不輟書又晉書樂志武帝受禪令傅休奕製為二十二篇改朱鷺為丨之丨)
呈祥(晉書元帝紀星斗丨丨金陵表異梁書武帝紀晷緯丨丨川岳效祉玉海學士院撰瑞木成文滄海澄清瑞粟丨丨之曲)
(謝莊舞馬賦月晷丨丨乾維效氣賦景河房承靈天駟庾信樂章明皇初肇慶大電久丨丨吕頌降誕日進光明砂等狀天垂景曜)
(遶北斗以丨丨人竭歡心願南山而為夀顧雲謝徐學士啟瑶圃丨丨尼丘降瑞)景祥(晉書樂志嘉樂殷薦靈祚丨丨傅休)
(奕樂章於赫大晉膺天丨丨)坤祥(晉書劉元海載記上迎乾象下協丨丨)卜祥(宋書禮志皇后率六宫躬桑於西郊)
(皇太后觀禮詔曰丨丨大昕測辰拂羽)纏祥(宋書樂志上緯丨丨中維飾詠永屬煇猷聫昌景命)貴祥(宋書符瑞志魏)
(文帝始生有雲青色員如車蓋當其上終日望氣者以為至丨之丨)後祥(宋書謝靈運傳誠鉅平之先覺實中興之丨丨)開
祥(齊書樂志月靈誕慶雲瑞丨丨)告祥(南史宋武帝紀三靈垂象山川丨丨曹植漢高贊屯雲斬蛇靈母丨丨何晏頌通政)
(辰修玉燭丨丨張九齡賀雪狀盈尺丨丨動植霑洽豐年有望即事可期苑咸太陽合朔不虧賦懸象丨丨垂衣表聖柳宗元文溢)
(山丨丨國用益贍顧雲代新及第人謝啟周渭丨丨殷巖叶夢)歲祥(隋書音樂志丨之丨國之陽蒼靈敬翠雲長)沙祥
(隋書音樂志月靈興慶丨丨發源)效祥(宋史樂志德水湯湯發源靈長皎鑒澄澈千年丨丨梁簡文帝馬寳頌是以天不愛)
(道白馬嘶風山澤丨丨朱鬛降祉庾信華林園馬射賦春史司職青祗丨丨蔣防望禁苑祥光詩佳氣生天苑蔥蘢幾丨丨)殊
祥(宋史錢易傳東封泰山獻丨丨錄任昉王文憲集序淵角丨丨山庭異表柳宗元賀白龍等表動植思協於丨丨遐邇畢陳其)
(嘉應司馬光交趾獻竒獸賦休氣充塞丨丨輻凑)知祥(汲冢周書天道曰祥地道曰義人道曰禮丨丨則夀知義則立知禮)
(則行)五祥(汲冡周書内備丨丨一君選擇二官得度三務不舍四不行賂五察民困)順祥(汲冡周書禮義丨丨曰吉吉禮)
(左還順地以利本韓愈原道以之為已則丨而丨)見祥(吕氏春秋凡帝王將興天先丨丨)布祥(吕氏春秋天䧏災丨)
(丨竝有其職以言禍福人或召之也)為祥(孔叢子天子布德將致太平則麟鳳龜龍先丨之丨左思詩隂精以靈丨丨為禎韓)
(愈喜雪獻裴尚書詩丨丨矜大熟布澤荷平施)至祥(拾遺記魏明帝二年昆明國貢𠻳金□其人云去燃洲九千里此鳥形如)
(雀而色黃羽毛柔密常翶翔海上羅者得之以為丨丨聞大魏之德被於荒遠故越山航海來獻大國)竒祥(拾遺記顓頊居)
(位丨丨衆祉莫不總集杜甫詩寸地尺天皆入貢丨丨異瑞争來送)羣祥(拾遺記舜乃禱海岳之靈萬國稱聖德之所洽丨丨)
(咸至矣)儲祥(玉海元豐二年道士王大初言宫之所在為國家子孫之祥乃賜名上清丨丨參同契註玉戶丨丨紫華映日)
凝祥(玉海宋慶歷班瑞殿前東西門二曰丨丨麗澤又祥符八年建會靈觀名池曰丨丨)延祥(玉海祥符六年詔泗州新)
(造觀名丨丨陸韶之龍德太一宫記昔為膺籙受圖之地今為丨丨集祉之宫唐無名氏益州善寂寺碑玉衣流慶名屬于仙幃金)
(屋丨丨福纏于梵宇)收祥(玉海鑣宮授籙豐戶丨丨)搜祥(張衡週天大象賦司空主土以丨丨鐵鑕縈芻而薦畜)火
祥(西京賦建章是經用厭丨丨)蜮祥(馬融廣成頌詔靈保召方相驅厲疫走丨丨)迎祥(曹植冬至表亞歲丨丨履)
(長納慶謝莊文祚靈集祉慶藹丨丨)符祥(韋昭樂章黃龍覿鱗丨丨日月記江賦及其譎變儵怳丨丨非一)表祥(張華)
(全䔲賦費丨丨乎金德名比𩔖而相亂柳宗元奏産三男狀故丨丨於字育是啟運於昇平)有祥(陸雲詩時文唯晉天祚丨)
(丨)受祥(夏侯湛燕賦有丨丨而皇祗故遺卯而生殷傅休奕詩四氣代升三朝丨丨)祥祥(支遁詩丨丨令日泰朗朗)
(玄夕清)挹祥(宋武帝洞井贊瑞巖毓泉丨丨吐禎)淮祥(虞龢樂章丨丨應賢彦生)餘祥(鮑照從過舊宫詩丨丨見)
(雲物遺像存陶漁)敷祥(王儉樂歌偃風裁化暅日丨丨)獻祥(王儉太廟樂歌起柳丨丨百堵興詠)遠祥(王融曲水)
(詩序駿發聞其丨丨定爾固其洪業)明祥(謝朓詩丨丨已玉燭寳瑞亦金輪)年祥(謝朓詩登秋雖未獻望歲佇丨丨李)
(嶠大雲寺碑乾符坤寳載于龍馬之圖歲德丨丨調于鳳凰之歴又韓愈雪詩或云豐丨丨飽食可庶幾)登祥(謝超宗樂章丨)
(丨緯遠締世景融)藴祥(謝超宗樂歌慶圖濬邈丨丨祕瑶)生祥(梁簡文帝玄圃園講頌玄水丨丨丹陵瀉電韓愈詩)
(人不識惟有天公知丨丨下瑞無休期)納祥(劉峻金華山樓志宅東起招提寺背巖面壑層軒引景䆳宇臨崖博敞閒虚丨)
(丨生白左瞻右睇仁智所居)合祥(沈約為柳世隆上舊宫表舊宫藴靈千古丨丨百代萬祗相祉八神警室)昭祥(沈約)
(尼淨秀行狀乃屢獲丨丨亟降瑞相)膺祥(沈約為南郡王捨身疏儲妃闡丨丨之符皇枝廣惟祺之祚)鍾祥(王勃七夕)
(賦鳳毛丨桂□之丨麟角燦椒庭之祉)題祥(王勃益州夫子廟碑皇家載造仁風四極檢玉丨丨龜金署德)興祥(楊炯)
(孔子廟堂碑山河命德天地丨丨)姬祥(李嶠詩神心體殷祝靈兆叶丨丨)書祥(李嶠賀雲表東皇欣而望歲南史慶)
(而丨丨)淑祥(徐彦伯詩藻耀疑芳潔葳蕤獻丨丨)過祥(蘇頲詩受命金符叶丨丨玉瑞陪)異祥(李華徑山大師)
(碑長至之日誕育仁尊生有丨丨乳育安静)光祥(權德輿歲星居心讃三月司天氏奏歲星居心宿五度其色黃明潤大丨)
(丨)垂祥(韓愈詩丨丨紛可錄俾夀浩無涯)産祥(韓愈元和聖德詩飫羶燎薌丨丨降嘏)真祥(柳宗元復乳穴)
(記士聞之曰謠者之祥也乃其所謂怪者也笑者之非祥也乃其所謂丨丨者也)信祥(柳宗元柳州復大雲寺記越人丨丨)
(而易殺傲化而偭仁)重祥(柳宗元賀白龍等表叠瑞丨丨累集宫禁)千祥(柳宗元請復尊號表丨丨應期百神奉職)報
祥(李損之詩投息方殊慶豐年已丨丨)微祥(陳章風不鳴條賦察丨丨於生植表静理於承平)貢祥(蘇軾西京德音)
(山川改色方丨丨而效珍)文祥(李綱文伯思嘗夢孔雀集于庭覺而賦之詞采甚麗識者知其為丨丨也按伯思黃長睿字又)
(韓愈仙硯銘丨字之丨君家其昌)氛祥(周邦彦汴都賦謂之靈臺則其高可以觀丨丨)占祥(祝允明詩紫鳳丨丨羣玉)
(府)幽祥(釋氏通鑑天台智者大師化通萬里屢感丨丨)齊祥(齊書祥瑞志魏國民丨丨歸入靈丘關聞殷然有聲仰視)
(之見山側有紫氣如雲衆鳥回翔其間祥往氣所獲璽方寸四分獸紐文曰坤維永昌)史祥(北史丨丨傳祥字世休少有文)
(武才幹隋領交州事在州頗有惠政伐陳之役從宜陽公王世積出九江道破陳師進拔江州文帝大悦下詔慰勉之進位上開府)
希祥(竇臮述書賦翩翩濟陽茂世丨丨自注蔡景歴字茂世濟陽人子徵字丨丨)賈祥(宣和畫譜内臣丨丨丹青頗極)
(其妙當時畫家者流一遭品題便為名士至于雕鏤塑造靡所不能)董祥(圖繪寳鑑丨丨為翰林待詔工畫花木有瑠璃瓶中)
(雜花折枝人多愛之)
光景祥(後漢書順烈梁皇后紀后生有丨丨之丨)竇氏祥(後漢書竇武傳初武母生武並産一蛇送之林中後母卒)
(及葬未窆有大蛇自榛草而出徑至喪所以頭擊柩涕血皆流俯仰蛣屈若哀泣之容有頃而去時人知為丨丨之丨)赤烏
祥(吳志吳主傳赤烏元年羣臣奏曰武王伐紂有丨丨之丨遂有天下今近事既嘉親見又明也于是改年)折翼祥(晉書)
(陶侃傳侃夢生八翼飛而上天見天門九重已登其八唯一門不得入閽者以杖擊折其左翼及都督八州潛有窺窬每思丨丨之)
(丨自抑而止)五木祥(晉書慕容垂載記苻堅敗奔垂垂子寳言于垂曰丨丨之丨今其至矣初寳摴蒱誓之曰若富貴可)
(期頻得三盧于是三擲盡盧故云丨丨之丨)受命祥(齊書祥瑞志晉末嵩高山出玉璧三十二宋氏以為丨丨之丨)赤
雀祥(北史隋高帝紀開皇元年六月癸未詔以初受命丨丨降丨推五德相生為火色其郊及社廟依服冕之儀旗幟犧牲盡)
(尚赤戎服尚黃又唐書楊炎傳父喪廬墓側號不廢聲有紫芝白雀之祥詔表其閭炎三世以孝行聞至門樹六闕古所未有)友
悌祥(唐書譲皇帝憲傳明皇天性順睦時有鶺鴒十數集麟德殿廷木翔棲浹日左清道率府長史魏光乘作頌以為天子丨)
(丨之丨)天雲祥(三墳丨丨丨地雲黃霙日雲赤曇月雲素雯山雲疊峰川雲流&KR0034;)火土祥(京房易傳離卦内外)
(二象配于丨丨為丨)黃星祥(拾遺記軒轅以土德稱王時有丨丨之丨)白鳩祥(吳錄策使張紘為書云殷湯有丨丨)
(之丨周武有赤烏之瑞)爵命祥(陳留耆舊傳魏尚為太史有罪繫獄有萬頭雀集棘樹上拊翼而鳴尚占曰雀者丨丨之)
(丨其鳴即復也我其復官有頃詔還故官)封爵祥(異苑任城魏肇之初生有雀飛入其手占者以為丨丨之丨)捧日
祥(宣室志楊炎嘗夢陟高山見瑞日在咫尺因舉手捧之寤視其手尚瀝然而汗其後登相位果叶丨丨之丨也)雊雉祥
(中華古今注殷高宗有丨丨之丨服章多用翟羽即緝雉羽扇)火烏祥(文獻通考伏生書亡泰誓或云宣帝時河内女子得)
(之所載白魚丨丨之丨實偽書)龍馬祥(山堂考索天不愛道始有丨丨之丨地不愛寳始出滎河之瑞)四方祥(夢溪)
(筆談璣可以左右以察丨丨之丨)六鶴祥(玉海宋元豐十七年築祀郊禖壇有司奏築壇之所有瑞氣之應修壇之日有)
(丨丨之丨)降火祥(石闕銘命旅致屯雲之應登壇有丨丨之丨)太室祥(徐陵勸進表神祗所命非唯丨丨之丨圖)
(書斯歸何止尭門之瑞)鳴鳳祥(晁𥙷之詩愧非丨丨丨斥去還林丘)千歲祥(程俱空相僧舍詩巢蓮見靈龜信有)
(丨丨丨)公孫祥(水經注汾陽男子丨丨丨望氣寳物之精上見詳言之于武帝武帝于水獲寳鼎焉)金履祥(元史)
(丨丨丨傳履祥幼而敏睿比長益自策勵事同郡王柏從登何基之門學者稱為仁山先生)
天無隐祥(拾遺記帝王之興叶休祥之應丨丨丨丨地無蓄寳是以因神物以表運見景雲以觀德)
詳(似羊切審也論也諟也)
韻藻不詳(易不能退不能遂丨丨也韓愈原道荀與揚也擇焉而不精語焉而丨丨柳宗元與楊誨之書子何考吾說車)
(之丨丨也)禮詳(魏志袁渙傳常談曰世治則丨丨)精詳(晉書周馥傳司徒王渾表馥理識清正主定九品檢括丨丨褒)
(貶允當請𥙷尚書郎許之宋史劉恕傳恕於魏晉以後事考証差謬最為丨丨)好詳(荀子明主好要闇主丨丨)
增審詳(禮記君子審禮不可誣以姦詐疏言君子之人若能丨丨於禮則姦詐自露不可誣㒺也陶宗儀紀行詩門籍甚昭)
(著門吏更丨丨)趨詳(史記孔子世家晏嬰曰今孔子盛容餙繁登降之禮丨丨之節)大詳(漢書司馬遷傳嘗竊觀隂陽之)
(術丨丨而衆忌諱使人拘而多畏)寬詳(後漢書陳忠傳忠居三公曹自以世典刑法用心務在丨丨)事詳(後漢書班)
(固傳論司馬遷班固有良史之才遷文直而事覈固文贍而丨丨又荀悦傳帝好典籍常以班固書文繁難省乃令悦依左傳體為)
(漢紀三十篇辭約丨丨論辨多美宋史李清臣傳清臣撰河渠律歴選舉諸志文直丨丨人以為不減史漢荀子主好要則百丨丨)
(主好詳則百事荒)思詳(晉書夏侯湛傳予其為政蕞爾惟母氏仁之不行是戚予其望色思寬獄之不情教之不泰是訓予)
(其納戒丨丨)詮詳(晉書石勒載記勒下書曰今有疑難事入座及委丞郎齎詣東堂丨丨平决)端詳(北史宼㑺傳儁)
(容止丨丨音韻清朗晉陽秋晉簡文帝舉心丨丨器服簡素曹植文庶獄明慎刑辟丨丨)該詳(唐書蔣乂傳乂久居史職二十)
(年每有大政事議論未能决必咨訪之乂據經義或舊章以參時事其對允切丨丨)意詳(唐書吳融傳昭宗御南闕羣臣稱賀)
(融最先至帝有指授疊十許槀融跪作詔少選成語當丨丨帝咨賞良厚)檢詳(宋史太祖紀詔諸道獄詞令大理刑部丨丨)
區詳(文心雕龍觀夫左氏綴事附經間出於文為約而氏族難明及史遷各傳人始丨丨而易覧述者宗焉)觀詳(水經)
(注江中有丨丨溠溠東有大洲洲東分為爵洲洲南對湘江口也)參詳(五代會要王朴上疏曰中書舍人竇儼丨丨太常樂)
(事調品八音宣示古今)研詳(玉海開皇二十年袁充奏日長景短因以歷事付皇太子丨丨召歷算之士集東宫劉焯復增)
(其書名曰皇極歷)沈詳(神女賦淡清静其愔嬺兮性丨丨而不煩)妍詳(曹植賦性通暢以聰惠行孊密而丨丨)老
詳(鍾會文垂心遠鑒丨丨古昔)尋詳(裴松之上三國志注表陳夀書銓叙可觀事多審正然失在於略時有所脱漏臣奉)
(旨丨丨務在周悉上搜舊聞傍摭遺逸雲笈七籖諸天内音其趣宛奥難可丨丨皆諸天之中大梵隐語)備詳(竇泉述書賦宋)
(虞龢表聞於明皇帝齊簡穆書答於竟陵王表稱畢論書乃丨丨)申詳(禮記季子臯葬其妻犯人之禾丨丨以告曰請庚之)
(孟子泄柳丨丨無人乎繆公之側則不能安其身)
條據詳(唐書蔣乂傳詔問神策軍建置本末中書討求不獲時集賢學士甚衆悉亡以對乃訪乂乂丨丨甚丨宰相高郢鄭)
(珣瑜歎曰集賢有人哉)約而詳(唐書杜佑傳先是劉抶摭百家侔周六官法為政典三十五篇房琯稱才過劉向佑以為)
(未盡因廣其闕參益新禮為二百篇自號通典奏之優詔嘉美儒者服其書丨丨丨)責人詳(韓愈原毁其丨丨也丨其待已)
(也廉)史傳詳(歐陽修文李靖碑許敬宗撰唐初承陳隋哀敝之時作者務以浮巧為工故多失其事實不若丨丨為丨也)
夏侯詳(梁書丨丨丨傳詳字叔業譙郡人也年十六遭父艱哀毁三年廬于墓嘗有雀三足飛來集其廬戶衆咸異焉齊建)
(武末徵為游擊將軍出為南新蔡太守)
洋(與章切水流貌又海名又似羊切水名亦州名)
韻藻洋洋(書聖謨丨丨嘉言孔彰詩泌之丨丨可以樂飢詩河水丨丨北流活活又牧野丨丨檀車煌煌又萬舞丨丨孝)
(孫有慶禮記丨丨乎發育萬物峻極于天爾雅悠悠丨丨思也論語關睢之亂丨丨乎盈耳哉孟子少則丨丨焉史記日者傳宋忠)
(賈誼遊於卜肆謁司馬季主攝衣而起再拜而辭行丨丨也韓非子所以難言者言順比滑澤丨丨纚纚然則見以為華而不實水)
(經注拒艾水東北流逕拒縣故城西世謂之王城又謂是水為丨丨水楚辭莽丨丨而無極兮忽翺翔之焉薄高唐賦滂丨丨而四)
(施兮蓊湛湛而不止西都賦若遊目於天表似無依而丨丨徐幹詩浮雲何丨丨願因通我詞陸機豪士賦序巍巍之盛仰邈前賢)
(丨丨之風俯冠來籍晉樂歌隆化丨丨帝命溥將傳休奕詩車遥遥兮馬丨丨追思君兮不可忘梁簡文帝相宫寺碑超洙泗之濟)
(濟比舍衛之丨丨)洸洋(史記莊子傳周善屬書離辭指事𩔖情用剽剝儒墨其言丨丨自恣以適已)德洋(史記司馬)
(相如傳蓋聞中國有至仁焉丨丨而恩普物靡不得其所)滂洋(漢書禮樂志福丨丨邁延長注丨丨饒廣也李白明堂賦淳風)
(沕穆鴻恩丨丨又漢書郊祀志天子東幸汾隂汾隂男子公孫丨丨等見汾旁有光如絳上遂立后土祠於汾隂脽上)汪洋
(唐書韓愈傳贊愈以六經之文為諸儒倡刊落陳言横騖别驅丨丨大肆要之無抵牾聖人者陸機□賦從容澤畔肆志丨丨劉孝)
(威詩風神灑落容止丨丨沈佺期詩歌舞將金帛丨丨被遠黎蘇軾詩新秋忽已晴九陌尚丨丨張耒大禮慶成賦黃流丨丨璧玉)
(照徹朱子白鹿洞書院詩荒榛適剪除聖謨已丨丨又宋史丨應辰傳應辰字聖錫初名丨與姓字若有語病特改賜應辰春渚紀)
(聞丨丨未唱第十日前余于廣坐中見中貴石企及甫云外間皆傳丨丨作狀元何也至考卷進御丨丨在第二魁乃黃中以有官)
(人奏取旨聖語曰科第本以待布衣之士即以洋為魁)望洋(莊子河伯行至于北海東面而視不見水端始旋其面目丨丨)
(向若而歎曰今我睹子之難窮也吳萊候濤山詩寄言漆□叟此去真丨丨)浩洋(淮南子往古之時火爁炎而不滅水丨丨)
(而不息道德指歸論丨丨無窮不可論諭潢然大同無終無始論衡廣陵曲江有濤文人賦之大江丨丨曲江有濤竟以隘狹也)
潢洋(揚子法次五繘陸陸缾寘腹井丨丨終不得食道德指歸論冥冥窅窅丨丨堂堂楚辭赴陽侯之丨丨兮下石瀨而登洲)
莽洋(說苑孔子東上農山曰二三子各言爾志子貢曰賜也願齊楚合戰於丨丨之野賜著縞衣白冠陳說白刃之間解兩國)
(之患獨賜能耳)芒洋(道德指歸論當此之時溷沉太虛霑溺至和民忘心意丨丨浮遊失其所惡而獲其所求芒同茫韓愈雜)
(說龍乘是氣丨丨窮乎玄間柳宗元與吕道州書其言本儒術則迂廻丨丨而不知其適)瀇洋(論衡齊有三鄒衍之書丨丨無)
(涯其文少驗多驚耳之言)
零丁洋(文天祥過丨丨丨詩惶恐灘頭說惶恐丨丨丨裏歎零丁)
增金洋(唐書地理志山南道分興元丨丨鳳興成文抉利集壁巴蓬通開忠萬涪閬果渠為鶉首)頡洋(唐書地理志泉)
(州清源郡縣莆田東北四十里有丨丨塘)梁洋(唐書戴休顔傳休顔封咸寧郡王帝進狩丨丨留守奉天李懷光屯咸陽使人)
(誘之休顔斬其使勒兵自守懷光夜走又歐陽修題跋隋丨丨德政碑在今蔡州新息開皇十一年行參軍事裴玉與州人為息州)
(刺史丨丨建寳塔表德政碑)絶洋(宋史高麗傳元豐元年始遣安燾陳睦往聘造兩艦于明州一曰凌虛安濟致遠次曰靈)
(飛順濟皆名為神舟自定海丨丨而東既至國人歡呼出迎)巨洋(水經丨丨水出朱虛縣泰山北過其縣西注丨丨水即國)
(語所謂具水)長洋(水經江水又東得白沙口注水逕魚嶽山北至白沙方有浦江中有沙陽洲沙陽縣治也江之右岸有雍)
(口亦謂之流口東北流之丨丨港逕石子岡岡上有故城即州陵縣城也)通洋(水經注陽水逕陽城東南魏太和中此水復竭)
(先公除州是水復通北海郭欽頌曰先政輟津我后丨丨)石洋(水經注時水又西至丨丨堰分為二水謂之丨丨口)安洋
(論衡溪谷之深流者丨丨淺多沙石激揚為瀨)放洋(春渚紀聞元豐初安燾陳睦奉使三韓濟海舟中安貯佛經丨丨之二日)
(海濤忽大&KR0837;湧海神百怪攀船而上以經軸為求)鳳洋(一統志丨丨山在福州府城東兩峰對峙仙人王進才於此上昇有)
(仙亭遺跡在焉)菰洋(一統志丨丨潭在福寧州寧德縣潭有三在高崖百餘丈險峻不能到)穆洋(一統志福源山在福)
(安上有三峰山下為丨丨宋鄭寀謝鑰居此)拓洋(一統志任公巖在福寧州與丨丨相連)沕洋(阮籍大人先生傳先)
(生乃去之紛泱莽軌丨丨㳅衍溢歴度重淵跨青天顧而逌覽焉)鏘洋(王儉禇淵碑文怊悵餘徽丨丨遺烈魏徵詩丨丨鳴)
(玉佩灼爍耀金蟬薛元超和太子詩欲應重輪曲丨丨韻九韶)夏洋(戴叔倫過故人陳羽山居詩却望丨丨懷二妙滿崖霜樹)
(暁斑斑)大洋(耶律楚材詩北漠絶窮域西隅扺丨丨張昱詩國初海運自朱張百萬樓船渡丨丨)西洋(莫旦賦藩封之)
(外則有大秦大食丨丨西天諸國)戴洋(晉書丨丨傳丨丨字國流吳興長城人也為人短陋無風望然好道術妙解占候卜)
(數)鮑洋(畫繼鮑洵工花鳥尤長布景丨丨洵之弟真魯衛也)
萬頃洋(續文獻通考丨丨丨丹陽縣南四十五里溉田甚博)黑水洋(戴良有丨丨丨詩)
暘(與章切日出丨谷)
韻藻增曰暘(書八庶徵曰雨丨丨曰燠曰寒曰風曰時韓愈元和聖德詩丨丨而暘曰雨而雨)雨暘(見上玉海)
(景祐元年召晁迥對延和殿問洪範丨丨之應爾雅翼自夏四月之後龍乃分方各有區域故兩畝之間而丨丨異焉王安石詩十)
(州將吏隨低昂談笑指麾回丨丨程俱詩便覺丨丨如有意不湏花草苦争妍陳旅瓊芽賦朱光熇隂丨復丨兮瓊芽怒抽寢滿乎)
(郊坰)時暘(書曰乂丨丨若傳君行政治則丨丨順之程俱秋雨詩丨丨亦湏早無使江湖翻)恒暘(書曰僭丨丨若白虎)
(通太平之時時雨時霽不以丨丨而以時暘天地之氣宣也)思暘(書五者來備各以其叙疏冬寒夏燠雖有定時或夏湏漸)
(寒冬當漸熱雨足則丨丨暘久則思雨草木春則待風而長秋則待風而落皆是無定時也)旦暘(論衡旦雨氣温丨丨氣寒)
凍暘(論衡以口氣吹人人不能寒噓人人不能温使見吹噓之人涉冬觸夏將有丨丨之患矣)晏暘(論衡天丨丨者星辰)
(曉爛人性竒者掌文藻炳)升暘(玉海建炎元年六月名潛邸為丨丨宫)晞暘(梁簡文帝大法頌玄旄映日翠鳳丨丨)
秋暘(梁元帝請置學校表暴以丨丨紆就望之景濯以江漢播垂天之澤)朝暘(劉復詩伊洛乏清流密林含丨丨)載
暘(韓愈南海神廟碑省牲之夕丨丨載隂)初暘(元稹詩丨丨好明淨嫩樹憐低庳)日暘(白居易詩箕踞擁裘坐半)
(身在丨丨陶宗儀詩喜見春風丨再丨)
徉(與章切忀丨徙倚韻會通作佯羊洋)
韻藻彷徉(詩齊子翺翔傳翺翔猶丨丨也王褒九懷宣遊兮列宿順極兮丨丨乂漢書吳王濞傳濞使中大夫應高口說)
(膠西王曰吳王内以鼂錯為誅外隨大王後車方洋天下莫敢不服又博雅仿佯徙倚也釋名翔佯也言仿佯也楚辭聊仿佯而逍)
(遥兮永歴年而無成柳宗元乞巧文仿佯為狂局束為謟)常羊(漢書禮樂志幡比翄回集貳䨇飛丨丨注丨丨猶逍遥也又微)
(感心攸通修名周流丨丨思所開越絶書師出無時未知所當應變而動隨物丨丨)相佯(後漢書張衡傳會帝軒之未歸兮悵)
(丨丨而延竚注丨丨猶徘徊也又離騷折若木以拂日兮聊逍遥以相羊馮衍顯志賦駟素虬而馳聘兮乘翠雲而相羊西京賦相)
(羊乎五柞之館旋憩乎昆明之池孫楚雁賦任自然而相羊窮天壌于八極)倡佯(郭遐周詩歸我北山阿逍遥以丨丨司馬)
(光獨樂園記灌熱盥手臨高縱目逍遥丨丨惟意所適)
增忀徉(史記司焉相如傳招搖乎丨丨降集乎北紘注丨丨猶仿佯博雅逍遥丨丨也)翔徉(唐書突厥傳頡利寇西會)
(州□烏城丨丨隴渭間平道將軍柴紹破之於秦州莊子孔子問子桑□徐行丨丨而歸絶學捐書弟子無挹於前其愛益加進魏)
(明帝詩丨丨於階際景星一何明)尚佯(淮南子鳳凰之翔至德也邅回蒙汜之渚丨丨冀北之際又風賦倘佯中庭北上王)
(堂又賈誼惜誓鴻鵠之一舉兮知山川之紆曲再舉兮□天地之□方臨中國之衆人兮託回□乎尚羊又王勃七夕賦拂華筵而)
(慘惻披彩序而徜徉韓愈送李愿歸盤谷序從子於盤兮終吾生以徜徉蘇軾詩先生不作金椎䄂玩世徜徉隐屠酒朱子詩安得)
(追尋二三子舞雩風月共徜徉)倚佯(方言符篖自關而東周洛楚魏之間謂之丨丨自關而西謂之筕篖南楚之外謂之篖)
佯(與章切詐也或作詳韻會通作陽)
韻藻增詐佯(淮南子曳梢肆柴揚塵起堨所以營其目者此善為丨丨者也)望佯(釋名丨丨佯陽也言陽氣在上)
(舉頭高似若望之然也)佯佯(韓偓詩也曾同在華堂宴丨丨攏鬢偷廻面)
說以佯(韓非子吳章知之故丨丨丨而况借於誠乎傳吳章謂韓宣王曰人主不可佯愛人一日不可復憎人主不可佯憎)
(人一日不可復愛也故佯憎佯愛之徵見則諛者因資而毁譽之雖有明主不可復收而况於以誠借人也)
粱(吕張切稲丨俗作粱)
韻藻稻粱(詩王事靡盬不能蓺丨丨又黍稷丨丨農夫之慶儀禮公食大夫禮宰夫膳稲于梁西注膳進也進丨丨者以)
(□史記禮書丨丨五味所以養口也又食先黍稷而飯丨丨祭嚌先太羹而飽庶差貴本而親用也列子進其茙菽有丨丨之味吕)
(氏春秋史起為鄴令决漳水以灌鄴田民歌之曰鄴有聖令時為史公决漳水灌鄴旁終古斥鹵生之丨丨鮑照鵝賦空穢君之園)
(池徒慙君之丨丨徐陵長干寺衆食碑假使桑林不雨瓠水揚波猶厭丨丨永無饑乏杜甫詩手自移蒲柳家纔足丨丨又國馬竭)
(粟豆官雞輸丨丨又君看隨陽雁各有丨丨謀柳宗元裴瑾墓碣决高施隟去人水禍渚茭原茅闢成丨丨韓愈鳴雁詩天長地闊)
(棲息稀風霜酸苦丨丨微許渾詩霄漢力猶怯丨丨心已違顧瑛雲帆駕海圖詩津梁可通海可航東吳雲帆來丨丨)白粱
(禮記粱曰薌萁疏粱謂丨丨黃粱也爾雅翼黃粱穗大毛長殼未俱麤于丨丨而收子少不耐水旱食之香味逾于諸粱人號為竹)
(根黃丨丨穗大毛多而長米亦白而大其香米為黃粱之亞古天子之飯所以有丨丨黃粱者明取黃白二種耳)黃粱(見上)
(後漢書五行志桓帝初童謠以錢為室金為堂石上慊慊舂丨丨枕中記吕翁盧生同邸方蒸丨丨翁取枕授盧曰枕此可榮適如)
(願生適枕未幾登第出入將相五十年及寤丨丨尚未熟楚詞稲粢穱麥挐丨丨些杜甫詩夜雨剪春韭新炊間丨丨王安石詩邯)
(鄲四十餘年夢相對丨丨欲熟時歐陽修詩揚子不煩多載酒主人猶可具丨丨)膏粱(國語夫丨丨之性難正也故使惇惠)
(者教之使文敏者道之使果敢者諗之使鎮靖者修之孟子言飽乎仁義也所以不願人之丨丨之味也唐書高儉傳詔士廉等責)
(天下譜牒參考史傳檢正真偽進忠賢退悖惡先宗室後外戚退新門進舊望右丨丨左寒畯合二百九十三姓為九等盡繼王詵)
(尚英宗女平居攘去丨丨黜遠聲色而從事於書畫聖主得賢臣頌去卑辱奥渫而升本朝離蔬釋蹻而享丨丨阮籍詩乘軒驅良)
(馬憑几向丨丨陸機詩善哉丨丨士營生奥且博傅巽七誨孟冬香秔上秋丨丨柳芳世族論三世有三公曰丨丨有令僕曰華腴)
(杜甫詩飽食復何心荒哉丨丨客柳宗元柳渾行狀味道腴以代丨丨舍德輝而輕紱冕)持粱(史記蔡澤傳澤不從唐舉相舉)
(曰先生之夀從今以往者四十三歲澤曰吾丨丨刺齒肥食肉富貴四十三年足矣注丨丨作飯也)
不食粱(禮記歲凶大夫丨丨丨疏大夫丨丨丨者大夫食黍稷以粱為加故凶年去之也)
增啄粱(詩黃鳥黃鳥無集于桑無丨我丨)靧粱(禮記日五盥沐稷而丨丨疏沐沐髮也靧洗面也取稷粱之湯汁用)
(將洗面沐髮並須滑故也)榖粱(周禮地官司市以量度成賈疏量以量丨丨之等度以度布絹之等也)簋粱(儀禮公食)
(大夫禮賓北面自間坐右擁丨丨右執湇以降)童粱(爾雅稂丨丨陸璣詩疏禾秀為穗而不成崱嶷然謂之丨丨今人謂之宿)
(田翁)粳粱(梁書沈約傳約子旋以母憂去官蔬食辟榖服除猶絶丨丨)黍粱(吕氏春秋齊威王欲殺陳駢子陳出奔薛)
(孟嘗君使車迎之至而飬以芻豢丨丨五味之膳淮南子不能耕而欲丨丨無事而求其功難矣論衡飯丨丨者饜飡糟糠者飽雖)
(俱曰食為腴不同)熱粱(鹽鐵論自鮑甘瓠丨丨和炙)粢粱(論衡丨丨之粟莖穗怪竒)具粱(物理論粱者黍稷之)
(總名也有丨丨解粱)解粱(見上)赤粱(廣志遼東丨丨魏武帝以為御粥)青粱(本草丨丨殼穗有毛而青米亦微青)
菰粱(楚詞五榖六仞設丨丨只注七尺曰仞丨丨蔣實杜預七規農父進丨丨之精粺虞官貢飛禽之羣鮮)哺粱(鄒陽)
(酒賦君王憑玉几倚玉屏舉手一勞四座之士皆若丨丨焉)加粱(魏文帝賜桓階詔昔子文清儉朝不謀夕而有脯粱之秩)
(宣子守約軍食魚飱而有丨丨之賜)游粱(王粲七釋乃有西旅丨丨御宿青穄)穄粱(鮑照園葵賦拂此葦席炊彼丨丨)
犬宜粱(周禮天官食醫和王之六膳牛宜稌羊宜黍豕宜稷丨丨丨雁宜麥鹿宜苽)儉歲粱(南史劉訏傳訏超超)
(越俗如天半朱霞歊矯矯出塵如雲中白鶴皆丨丨之丨稷寒年之纖纊)鹽鑽粱(廣志丨丨丨粒如蟣子魏文帝以為粥)
少種粱(爾雅翼今人大抵多種粟而丨丨丨以其損地力而收穫少耳)冀野粱(張衡七辨會稽之菰丨丨之丨)雍
丘粱(桓驎七說新城之秔丨丨之丨魏都賦丨丨之丨清流之稲又傅休奕七謨彫胡之粢糅以雍粱)玄山粱(崔駰)
(七依丨丨之丨不周之稲)雨碓粱(高啟詩炊分丨丨丨)
量(吕張切丨度又漾韻)
韻藻丈量(漢書枚乘傳石稱丨丨徑而寡失)自量(越絶書越王句踐妻操斗身操概丨丨而食列仙傳李珏隨父)
(販糴人有糶之與糴珏即授之以升斗俾令丨丨又韓愈詩蚍蜉撼大樹可笑不丨丨)斗量(吳書趙咨使魏文帝善之曰吳)
(如大夫者幾人咨曰聰明特逹者八九十人如臣之比車載丨丨不可勝數又莊子為之丨斛以丨之則并其斗斛而竊之)意
量(馮衍賦棄衡石而丨丨兮隨風波而飛揚)斟量(韓愈詩搜窮今古書事事相丨丨)
用谷量(史記貨殖傳烏氏倮畜牧及衆斥賣求竒繒物間獻遺戎王戎王十倍其償與之畜畜至丨丨丨馬牛)不可
量(管子道丨丨丨德不可數陶潛詩榮華難久居盛衰丨丨丨嚴維詩幽曠無煩暑清和丨丨丨又夏侯泰初樂毅論樂生之不)
(屠二城其亦未可量也杜甫詩丹徒布衣者慷慨未可量又何遜詩棘端雖非譬至妙安可量)
增評量(爾雅賦量註賦税所以丨丨疏方言云評均賦也燕之北鄙東齊北郊凡相賦斂謂之平均是丨丨也)裁量
(後漢書許劭傳陳蕃喪妻還葬鄉人畢至劭獨不往或問其故曰太丘道廣廣則難周仲舉性峻峻則少通故不造也其多所丨丨)
(若此)差量(後漢書馮勤傳使典諸侯封事勤丨丨功次輕重國土遠近地勢豐薄不相踰越莫不厭服焉)稱量(後漢書華)
(佗傳佗精於方藥處齊不過數種心識分銖不假丨丨注齊才計反唐書上官昭容傳母鄭方姙夢巨人卑大稱曰持此丨丨天下)
(婉兒生踰月母戲曰丨丨者豈爾耶輙啞然應管子審用財慎施報察丨丨楚辭苦丨丨之不審兮同權概而就衡)考量(後漢)
(書鄧訓傳永平中理虖沱石臼河欲令通漕建初三年訓監領其事訓丨丨隐括知大功難立具以上言遂罷其役)㮣量(宋史)
(理宗紀詔諸路和糴給時直平丨丨毋科抑申鑒譽其有試者萬事之丨丨也又楚辭同糅玉石兮一丨而相丨韓愈詩誠不如兩)
(忘但以一丨丨)折量(宋史河渠志置官設屬使之講議開撅井筒丨丨地形水面尺寸高下)經量(宋史食貨志紹興二)
(十八年詔視諸路沙田蘆場殿中侍御史葉義問言奉行者不恤百姓名為丨丨實逼縣官按圖約紐惟務增數以希進用)方
量(宋史食貨志熙寧五年重定方田法歲以九月縣委令佐分地計量隨陂原平澤而定其地因赤淤黑壚而辨其色丨丨畢參)
(定肥瘠而分五等以定税則)打量(宋史兵志樞密院言欲將近裏弓箭手地但有争訟侵胃之處并行丨丨庶幾杜絶侵冐)
(之弊也)吉量(山海經大封國有文馬縞身朱鬛日若黃金名曰丨丨乘之夀千歲注一作良)商量(大唐嘉話睿宗與羣)
(臣呼明皇為三郎凡所奏請必曰與三郎丨丨未朱子詩唯應微密處猶欲細丨丨)思量(元稹詩閒坐丨丨小來事祗應元是)
(夢中遊白居易詩八珍與五鼎無復心丨丨羅隐詩除却丨丨太平在肻抛疏散换公侯韓偓詩漸因閒暇丨丨酒必怨顛狂泥摸)
(人僧齊已詩誰知遠烟浪别有好丨丨又吟興終依異境長舊遊時入静丨丨)節量(元稹詩丨丨梨栗愁生疾教示詩書望早)
(成)料量(白居易詩老去何僥倖時來不丨丨)揣量(韓偓詩詩道丨丨疑可進宦情刓缺轉無多)酌量(陸龜蒙詩)
(自與丨丨煎藥水别教安置曬書牀)測量(韋莊詩國運方夷險天心詎丨丨)比量(陳與義詩丨丨舊歲聊堪喜流轉殊)
(方又可驚)叵量(朱子詩二子朱絲絃掩抑獨丨丨)論量(元好問論詩詩撼樹蚍蜉自覺狂書生技癢愛丨丨)輕量
(趙孟頫詩姬姜自愛千金貌遊俠丨丨一斛珠)
無計量(管子天淯陽丨丨丨地化生無法崖)以盆量(荀子瓜桃棗李數以盆鼔注鼓量也謂數度丨丨丨也)樂
難量(曹植與吳質書願舉太山以為肉傾東海以為酒食若填巨壑酒若灌漏巵其丨固丨丨豈非大丈夫之樂哉又成公綏)
(大河賦思先喆之攸歎何水德之難量竇臮述書賦碩德君子道義難量)玉尺量(李白詩仙人持丨丨丨君多少才)玉
鉿量(陸龜蒙詩芝臺曉用金鐺煮星度閒將丨丨丨)器莫量(釋皎然詩曠逹機何有深沉丨丨丨又揭傒斯詩君方妙)
(年進莫量更入二篆君無䨇)北斗量(薩都拉雪米詩雲生捧出南箕簸月姊舂來丨丨丨)
羊(與章切牛丨又姓)
韻藻刲羊(易士丨丨无血儀禮少牢饋食禮司馬丨丨司士擊豕法言或問犁牛之鞹與玄騂之鞹有以異乎曰同然則)
(何以不犁也曰將致孝乎鬼神不敢以其犁也如丨丨刺豕罷賓犒師惡在犁不犁也)牽羊(易丨丨悔亾左傳楚子圍鄭鄭)
(伯肉袒丨丨以逆史記宋世家武王克殷微子乃持其祭器造於軍門肉袒面縳左丨丨右把茅膝行而前以告於是武王乃釋微)
(子復其位晉書職官志或丨丨以叶於夢或垂釣以申其道胡曾文尚思逐鹿未分丨丨)喪羊(易丨丨于易无悔)羝羊
(易丨丨觸藩不能退不能遂史記封禪書秦襄公既侯作西畤祠白帝其牲用駵駒黃牛丨丨各一云)羔羊(詩丨丨之皮素)
(絲五紽序丨丨鵲巢之功致也召南之國化文王之政在位皆節儉正直德如丨丨也後漢書王渙傳秉清修之節蹈丨丨之義杜)
(甫詩鴻雁及丨丨有禮太古前)牂羊(詩丨丨羵首三星在霤魏略嘉平中將伐吳有竊問焦先今討吳何如先不肯應而謬歌)
(曰祝衂祝衂非魚非肉更相追逐本心為當殺丨丨更殺其羖䍽耶郡人不知其謂會諸軍敗好事者乃推其意疑丨丨謂吳羖䍽)
(謂魏於是後人僉謂之隐者也淮南子晉文公大布之衣丨丨之裘韋以帶劍威立於海内)無羊(詩誰謂爾丨丨三百維羣)
(序丨丨宣王考牧也正義謂宣王之時牧人稱職牛羊復先王之數牧事有成故言考牧也)墳羊(魯語季桓子穿井獲如土)
(缶其中有羊焉使問之仲尼對曰丘聞之木石之怪曰䕫蝄蜽水之怪曰龍罔象土之怪曰丨丨馬融廣成頌枷天狗緤丨丨一作)
(羵蘇味道詠井詩流聲集孔雀帶影出丨丨)餼羊(論語子貢欲去告朔之丨丨柳宗元詩合樂來儀鳳尊祠重丨丨)攘
羊(論語吾黨有直躬者其父丨丨而子證之)飲羊(家語初魯之販羊有沈猶氏者常朝丨其丨以詐市人及孔子之為政也)
(則沈猶氏不敢朝丨其丨沈約文邑居不聞夜吠之犬牧人不覩晨丨之丨王褒文正刑紏慝國無害馬之倫翦暴詰姦民亾丨丨)
(之俗)商羊(家語齊有一足之鳥飛集於公朝舒翅而跳齊侯怪之使使聘魯問孔子孔子曰此鳥名丨丨水祥也昔童兒屈一)
(脚振肩而跳且謠曰天將大雨丨丨起舞今齊有之其應至矣柳宗元賀親自祈雨有應表瑞鳥迎舟掩丨丨之舞仙雲覆水協從)
(龍之徵)五羊(孟子百里奚自鬻於秦養牲者丨丨之皮食牛以要秦繆公廣州記廣州廳事粱上畫丨丨像又作五榖囊隨)
(像懸之云昔高固為楚相丨丨銜榖萃于楚庭故圖其像為瑞番禺雜記廣州昔有五仙騎丨丨而至遂名丨丨皮日休送李明府)
(之任南海詩丨丨城在蜃樓邊墨綬垂腰正少年)亡羊(戰國策丨丨而補牢未為遲也列子楊子之隣人丨丨既率其黨又)
(請楊子之䜿追之楊子曰嘻丨一丨何追者之衆隣人曰多岐路又大道以多岐丨丨學者以多方喪生莊子臧與榖二人相與牧)
(羊而俱丨其丨問臧奚事則挾筴讀書問榖奚事則博塞以遊二人者事業不同其於丨丨均也淮南子丨丨而得牛則莫不利失)
(也温庭筠詩丨丨猶博塞牧馬倦呼盧)驅羊(戰國策張登見田嬰子曰臣聞君欲廢中山之王將與趙魏伐之過矣且中山)
(恐必為趙魏廢其王而務附焉是君為趙魏丨丨也史記五帝紀黃帝舉力牧正義黃帝夢人執千鈞之弩丨丨萬羣帝寤而歎曰)
(千鈞之弩異力者也丨丨萬羣能牧民為善者也天下豈有姓力名牧者也於是依占而求之得力牧于大澤進以為將易林丨丨)
(南行與福相逄王勃詩丨丨先動石走兔欲投□杜牧寄小阿姪宜詩願爾出門去取官如丨丨温庭筠詩指麾豪俊如丨丨蘇軾)
(韓文公廟詩約東蛟鱷如丨丨)如羊(史記項羽紀宋義下令軍中曰猛如虎狠丨丨貪如狼彊不可使者皆斬之後漢書張奐)
(傳遷安定屬國都尉羌豪帥上馬二十匹先零酋長又遺金鐻八枚奐並受之而召主簿於諸羌前以酒酹地曰使馬丨丨不㠯入)
(廐使金如粟不㠯入懷悉以金馬還之淮南子從城上視牛丨丨視羊如豕所居高也韋莊詩出師威似虎禦敵狠丨丨)牧羊
(史記酷吏傳寧成為濟南都尉其治如狼丨丨漢書路温舒傳父為里監門使溫舒丨丨温舒取澤中蒲截以為牒編用寫書又蘇)
(武傳匈奴徙武北海上無人處使牧羝武杖漢節丨丨卧起撡持節旄盡落又卜式傳初式不願為郎上曰吾有羊在上林中欲令)
(子牧之式既為郎布衣草蹻而丨丨歲餘羊肥息上過其羊所善之式曰非獨羊也治民亦猶是矣列子楊朱見梁王言治天下如)
(運諸掌梁王曰何也對曰君見其丨丨者乎百羊而羣使五尺童子荷箠而隨之欲東而東欲西而西使尭牽一羊舜荷箠而隨之)
(則不能前矣莊子善養生者若丨丨然視其後者而鞭之異聞集柳毅見有婦人丨丨于道畔詰之對曰妾洞庭龍君子女也毅曰)
(子之丨丨何所用哉神祗豈宰殺乎女曰非羊也雨工也何為雨工曰雷霆之𩔖也數顧視之則皆矯顧怒步飲齕甚異而大小毛)
(角則無别羊焉閒居賦丨丨酤酪以俟伏臘之費温庭筠詩丨丨燒外鳴林果雨中拾)烹羊(漢書楊惲傳歲時伏獵丨丨炰)
(羔斗酒自勞唐書西域傳泥婆羅直吐蕃之西祀天神鐫石為像日浴之丨丨以祭曹植樂府中厨辦豐膳丨丨宰肥牛李白詩丨)
(丨宰牛且為樂會須一飲三百杯)屠羊(後漢書蘇竟傳丨丨救楚非要爵祿又竇武何進傳贊武生蛇祥進自丨丨莊子楚)
(昭王謂司馬子綦曰丨丨說居處卑賤而陳義甚高子其為我延之以三旌之位丨丨說曰夫三旌之位吾知其貴於丨丨之肆也)
(萬鍾之祿吾知其富於丨丨之利也然豈可以貪爵祿而使吾君有妄施之名乎說不敢當願復反吾丨丨之肆遂不受也庾信荅)
(移市教吹簫舞鶴還返舊鄽賣卜丨丨請辭新□皇甫松大隐賦口無二價居賣藥之流身抗三旌入丨丨之肆)黃羊(後漢)
(書隂識傳宣帝時隂子方者至孝有仁恩臘日晨炊而竈神形見子方再拜受慶家有丨丨因以祀之自是㠯後暴至巨富故後常)
(以臘日祀竈而薦丨丨焉唐書張說傳王晙誅降虜阿布思九姓同羅拔野固等皆疑懼說持節從輕騎二十直詣其部宿帳下召)
(見酋豪慰安之副使李憲以虜難信不宜涉不測說報曰吾肉非丨丨不畏其食血非野馬不畏其刺士當見危致命亦吾效死秋)
(也由是九姓遂安又回鶻傳□戞斯古堅昆國也其獸有野馬骨咄丨丨杜甫詩丨丨飫不羶蘆酒多還醉令狐楚少年行驏騎蕃)
(馬射丨丨楊允孚詩南土至竒誇鳳髓北陲異品是丨丨)玉羊(宋書符瑞志丨丨師曠時來至易是謀𩔖太山失金雞西嶽亡)
(丨丨瑞應圖丨丨瑞器也王者鍾律和調五聲當節則丨丨見梁昭明太子七契太平之瑞寳鼎樂協之應丨丨劉孝綽望月有所)
(思詩丨丨東北上金虎西南昃)烏羊(南史孔淳之傳王敬弘以女適淳之子尚遂以丨丨繫所乘車轅提壺為禮至則盡歡共)
(飲迄暮而歸)觥羊(楊子丨丨之毅鳴不𩔖測曰丨丨之毅言不法也)周羊(法言周之順赧以成周而西傾秦之惠文)
(昭襄以西山而東并孰愈曰丨也丨秦也狼)瘦羊(東觀漢記甄宇北海人建武中徵拜博士每臘詔令曰賜博士羊羊有大)
(小肥瘦宇先自取其最瘦者後召會詔問丨丨甄博士京師因以號之)化羊(神仙傳曹公欲殺左慈試其能免死否乃勅收)
(慈慈走入羣羊中而追者不分乃數本羊果餘一口乃知是慈丨為丨也黃溍詩碧峰又是新㢠廻雁白石依然舊丨丨)食羊
(𥙷錄記傳李德裕為太子少傅分司東都時嘗聞一僧善知人禍福因召之僧曰公當南行萬里明日復召之問南行還乎曰公丨)
(丨萬口有五百未滿必當還矣德裕歎曰師實至人我嘗夢行至晉山盡目皆羊有牧者數十謂我曰此侍御丨丨也嘗誌此夢不)
(泄於人今知冥數因不誣矣後旬餘靈武帥送米暨饋羊五百大驚召僧告其事且欲還之僧曰羊至此是已為相國有矣還之無)
(益南行其不返乎)萬羊(見上陸游詩富貴何妨食丨丨)求羊(聞見後錄主父齊賢者自言少客齊魯村中有牧兒入古)
(墓中丨丨得一黃磁小𥚹缾制甚朴時豆莢初熟兒投數莢隨手輒滿道上行人見之投數錢亦輒滿遂奪以去兒告其父持鋤追)
(及之鋤擊缾破持碎片以示齊賢中皆五色畫人面相聯貫色如新亦異矣又謝靈運詩唯開蔣生逕永懷丨丨蹤僧皎然詩論文)
(徵賈馬述隐許丨丨按三輔决錄蔣詡字元卿隐於杜陵舍中三徑唯羊仲求仲從之游二仲皆挫廉逃名)換羊(侯鯖錄魯)
(直戲東坡曰昔王右軍字為換鵝字韓宗儒性饕餮每得公一帖于殿帥姚麟許丨丨肉十數斤可名二丈書為丨丨書矣)樂
羊(戰國策丨丨為魏將而攻中山既罷中山文侯賞其功而疑其心史記甘茂傳魏文侯令丨丨將而攻中山三年而拔之丨丨)
(返而論功文侯示之謗書一篋丨丨再拜稽首曰此非臣之功也主君之力也)
欄中羊(論衡夫富無仁義猶圈中之鹿丨丨之丨也)大官羊(陸游詩豈須細肋丨丨丨)桑弘羊(漢書食貨)
(志丨丨丨洛陽賈人之子以心計年十三侍中言利事析秋毫又丨丨丨為大司農中丞管諸會計事稍稍置均輸㠯通貨物始令)
(吏得入榖𥙷官郎至六百石白居易鹽商婦詩好衣美食來何處亦須慙愧丨丨丨又蔡襄賦桑羊役乎術計商鞅刻乎刑名)
白石變羊(神仙傳黃初平年十五家使牧羊有道士見其良謹便將至金華山石室中四十餘年其兄初起行山尋索歴)
(年不得後相見問初平羊何在曰近在山東耳初起往視之不見但見白石而還初平與初起俱往看之初平乃叱曰羊起於是丨)
(丨皆丨為丨數萬頭又隂鏗詠神仙詩聊持履成燕戲以石為羊羅隐詩石羊妙喜街甘露平泉碑張雨上京賜晏詩遠勞使者紅)
(塵騎爛煮仙家白石羊)
增常羊(詩喓喓草蟲傳草蟲丨丨也又宋書符瑞志炎帝神農氏母曰女登遊於華陽有神龍首感女登於丨丨山生炎帝)
(有聖德山海經形天與帝争神帝斷其首葬之丨丨之山乃以乳為目以臍為口操干戚以舞)牛羊(詩濟濟蹌蹌絜爾丨丨後)
(漢書馬援傳帝以璽書勞之賜丨丨數千頭援盡頒諸賓客又孔融傳操討烏桓融嘲之曰大將軍遠征蕭條海外昔肅慎氏不貢)
(楛矢丁零盗蘇武丨丨可并案也穆天子傳嫡奴獻白鵠之血以飲天子因具丨丨之湩以洗天子之足淮南子蠧啄剖梁柱蟁蝱)
(走丨丨許渾詩丨丨晩食鋪平地雕鶚晴飛摩遠天鄭谷詩鵷鷺入朝同侍漏丨丨送日獨歸耕)犧羊(詩以我齊明與我丨)
(丨)效羊(禮記效馬丨丨者右牽之注用右手便效猶呈見)奉羊(禮記宗人授事以爵以官注宗人掌禮及宗廟也以)
(爵貴賤異位也以官官各有所掌也若司徒奉牛司馬丨丨司空奉豕)拭羊(禮記饔人丨丨疏此論釁廟之事饔人是厨宰)
(之官丨丨謂丨淨其丨拭于廟門外)灋羊(周禮夏官羊人賓客共其丨丨注丨丨饔飱積膳之羊)特羊(左傳鄭公孫黑)
(肱有疾歸邑於公召室老宗人立叚而使黜官薄祭祭以丨丨殷以少牢足以供祀盡歸其餘邑楊載詩歲祀有丨丨)麢羊
(爾雅丨大丨注丨丨似羊而大角圓銳好在山崖間一作羚名醫别錄丨丨角出石城及華隂山谷采無時國史纂異唐貞觀中有)
(婆羅門僧言得佛齒所擊前無堅物于是士女奔凑如市傅奕聞之謂其子曰非佛齒吾聞金剛石至堅唯丨丨角破之汝可往試)
(焉僧緘縢甚嚴固求良久乃見出角叩之應手而碎觀者乃止本草丨丨南山商洛間大有今出梁州真州洋州亦貢其角細如人)
(指長四五寸而文蹙細又丨丨有神夜宿防患以角掛𣗳不著地但角彎中深銳緊小有掛㾗者為真)羱羊(爾雅丨如丨注)
(丨丨似吳羊而大角角橢出西方)梟羊(爾雅狒狒如人被髮迅走食人注丨丨也汲冢周書注費費曰丨丨好行立如人被)
(髮前足稍長者也)夏羊(爾雅丨丨注黑羖䍽)羳羊(爾雅丨丨黃腹疏羊之黃腹者名丨丨)懷羊(爾雅䕇丨丨西)
(京賦王芻莔臺戎葵丨丨)壓羊(戰國策齊衛先君刑馬丨丨盟曰齊衛後世無相攻伐)千羊(戰國策丨丨之皮不如一)
(狐之腋)羣羊(戰國策張儀說楚王曰為從者無以異於驅丨丨而攻猛虎也晉書佛圖澄傳石季龍嘗晝寢夢丨丨負魚從)
(東北來寤以訪澄澄曰鮮卑其有中原乎)冥羊(史記封禪書祠黃帝用一梟破鏡丨丨用羊祠漢書郊祀志諸所興如薄忌泰)
(一及三一丨丨馬行赤星五床寬舒之祠宫以歲時致禮凡六祠皆太祝領之)望羊(史記孔子世家學鼓琴師襄子有間曰丘)
(得其為人黯然而黑幾然而長眼如丨丨如王四國非文王其誰能為此也白虎通武王丨丨是謂攝揚盱目陳兵天下富昌晁補)
(之詩仲尼昔時從師襄頎然一人猶丨丨)騎羊(史記匃奴傳兒能丨丨引弓射鳥鼠妬記王丞相曹夫人性甚忌王公不能久)
(堪乃密營别舘衆妾羅列兒女成行後元會日夫人於青疏臺中望見兩三兒丨丨皆端正可念夫人遥見甚憐念之問是第四五)
(等諸郎驚愕大恚陳子昂詩飛飛丨丨子胡乃在峩眉)驪羊(史記龜策傳宋元王二年江使神龜使於河至於泉陽漁者豫)
(且舉網得之夜半龜來見夢於宋元王王使人求之豫且即獻使者衛平曰龜大寳也侯王有德乃得當之元王大悦乃刑白雉及)
(與丨丨以血灌龜於壇中央以刀剝之身全不傷)公羊(漢書藝文志丨丨傳十一卷丨丨子齊人師古注名高後漢書何休)
(傳休作丨丨墨守左氏膏肓榖梁廢疾魏略鍾繇以左氏為大官厨丨丨為賣餅家唐彦謙詩啗螯譏爾雅賣餅訴丨丨)畜羊
(漢書卜式傳以田畜為事弟壯式脱身出獨取丨丨百餘田宅財物盡與其弟)問羊(漢書趙廣漢傳尤善為鉤距㠯得事情鉤)
(距者設欲知馬賈則先問狗已丨丨又問牛然後及馬參互其賈以𩔖相凖則知馬之貴賤不失實矣蘇軾詩丨丨他日到京華應)
(許相將遊閬苑)夫羊(漢書匃奴傳匈奴使右大都尉與衛律將五千騎要擊漢軍于丨丨句山狹注丨丨地名也)白羊
(漢書匃奴傳衛青出雲中以西至隴西擊樓煩丨丨王于河南遂取河南地築朔方又晉書天文志淮南氣如丨丨窮幽記裴晉公)
(午橋莊小兒坡茂草盈里晉公每使數丨丨散於坡上曰芳草無情頼此粧點裴鉶傳竒崔煒墜枯井中跨蛇而去觸一石門有小)
(青衣出而笑曰玉京子送崔家郎君至矣煒乃叩首求歸女曰羊城使者少頃當來可以隨往逡巡有日影入照坐中煒因舉首見)
(一穴隐然覩人間天漢遂有一丨丨自空冉冉而下湏臾至座背有一丈夫衣冠儼然女酌醴飲使者曰崔子欲歸番禺願為挈往)
(使者唱喏瞬息出穴履于平地遂失使者與羊所在雲仙雜記茅山野人見一使者異服牽一丨丨問居何地曰偃蓋山隨至古松)
(下而没松形果如偃蓋意使者乃松樹精羊乃茯苓耳丹經黃雲成陣丨丨成隊金花金鱗紛紛而來曹唐小遊仙詩丨丨成隊□)
(收拾喫盡溪頭巨勝花蘇軾黃牛廟詩廟前行客拜且舞擊鼓吹簫屠丨丨又水經注睢水又東水積成湖俗謂之曰丨丨陂又本)
(草丨丨石生兖州丨丨山春中掘地采之瑩白者為良又有黑羊石生兖州宫山之西亦春中掘地采之以黑色有墻壁光瑩者為)
(上)神羊(後漢書輿服志法冠執法者服之或謂之獬豸冠獬豸丨丨能别曲直楚王常獲之故以為冠玉海丨丨告符綘煇)
(貫室楊侃皇畿賦丨丨一角之祥靈犀三蹄之瑞元稹詩始效丨丨觸俄隨旅鴈征又再礪丨丨角重開憲簡函陳陶擊壤歌政源)
(歸牧馬公法付丨丨)檻羊(後漢書廣陵思王荆傳當為秋霜無為丨丨)水羊(魏志烏桓鮮卑傳注大秦國有織成細布)
(言用丨丨毳名曰海西布)炙羊(晉書王尼傳尼初為護軍府軍士胡毋輔之等齎羊酒入護軍門尼時以給府飬馬輔之等入)
(遂坐馬厩下與尼丨丨飲酒醉飽而去)失羊(晉書王育傳育少孤貧為人傭牧羊時有暇即折蒲學書忘而丨丨為羊主所)
(責將鬻已以□之同郡許子章聞而嘉之代育償羊給其衣食使與子同學遂博通經史易林争鷄丨丨利得不長)三羊(晉書)
(苻生載記生徤第三子也無一目徤以䜟言丨丨五眼應符故立為太子易林丨丨羣走雉兔驚駭)守羊(南史卞彬傳廣陵高)
(爽博學多材有人送書與爽告躓云比日丨丨困苦爽荅曰丨丨無食何不貨羊糴米)産羊(北史臨淮王譚傳蠕蠕大饑上)
(表請臺振給詔孚為北道行臺詣彼振恤孚陳便宜表曰皮服之人未嘗粒食乞以㹀牛丨丨餬其口食且畜牧繁息是其所便毛)
(血之利惠兼衣食)賞羊(北史邢邵傳舊格制生兩男者丨丨五口不然則絹十匹僕射崔暹奏絶之邵云此格不宜輒斷句)
(踐以區區之越賞法生三男者給乳母況以天下之大而絶此條不可詔從之)賜羊(北史于什門傳魏明元時為謁者使喻馮)
(跋既而拘留歴二十四年後馮弘上表稱臣乃送什門歸太武下詔褒美比之蘇武丨丨千口帛千匹進為上大夫宋史禮志大中)
(祥符五年十一月以宰相王旦生日詔丨丨三十口酒五十壺米麵各二十斛令諸司供帳京府具衙前樂許宴其親友)供羊
(北史竇榮定傳拜右武侯大將軍令尚食局日丨丨一口珍味稱是)赫羊(北史鄧至國傳鄧至之西有丨丨國初其部内有一)
(羊形甚大色至鮮赤故因為國名)金羊(隋書西域傳鏺汗國王坐丨丨牀妻戴金花又李尤丨丨燈銘丨丨戴耀作明以續)
(梁簡文帝對燭賦照夜明珠且莫取丨丨燈火不須然)鬭羊(唐書張說傳王君㚟破吐蕃于青海西說策其且敗因上嶲州)
(丨丨于帝以申諷諭曰使羊能言必將曰鬭而不解立有死者所頼至仁無殘量力取歡焉又西域傳龜兹歲朔丨丨馬橐它七日)
(觀勝負以卜歲盈耗云)十羊(唐書劉知幾傳古者史氏各有指歸今史官注記𩔖禀監修或須直辭或當隐惡丨丨九牧其)
(令難行)宰羊(唐書裴諝傳德宗時禁屠殺尚父郭子儀家奴丨丨諝列奏帝謂不畏彊禦善之又清異錄時戢為青陽丞潔)
(已勤民肉味不給日市豆腐數箇邑人呼豆腐為小丨丨)乘羊(唐書突厥傳魏晉羌狄居塞垣資奉踰昔牧馬之童丨丨之隸)
(齎毳毼邀利者相錯于路)善羊(唐書西域傳党項畏唐兵精則以善馬購鎧丨丨貿弓矢)山羊(五代史四夷附錄占城國)
(食稲米水兕丨丨穆天子傳爰有赤豹白虎熊羆豺狼野馬丨丨野豕說文麙丨丨也大而細角本草丨丨大如牛或名野羊善鬭)
(角堪為鞍橋又丨丨似羚羊色青其角有掛痕者為羚羊無者為丨丨薛逄詩鸂&KR0008;畏人沈澗月丨丨投石掛巖松)羬羊(山海)
(經錢來之山有獸焉其狀如羊而馬尾名曰丨丨其脂可以已腊)陵羊(山海經英鞮之山涴水出焉而北注于丨丨之澤是)
(多冉遺之魚食之使人不眯)夷羊(汲冢周書惟天不享于殷丨丨在牧飛鴻過野)嗛羊(汲冢周書北方臺正東高夷丨)
(丨嗛羊者羊而四角)豪羊(穆天子傳天子之豪馬豪牛尨狗丨丨以三十祭文山)祈羊(管子山高而不崩則丨丨至矣)
擇羊(易林開牢丨丨多得大牂)駕羊(淮南子文公樹米曾子丨丨猶為智也)昌羊(淮南子丨丨去&KR2275;蝨而來蛉窮)
(除小害而致大賊)韓羊(釋名丨丨韓兔韓雞本法出韓國所為也猶酒言宜城醪蒼梧清之屬也)木羊(列仙傳葛由者)
(羌人也周成王時好刻丨丨賣之一旦騎羊而入西蜀蜀中王侯貴人追之上綏山隨之者不復還皆得仙道)修羊(列仙傳丨)
(丨公者魏人也在華陽山上石室中有懸石榻卧其上石盡穿陷略不食時取黃精食之後以道□景帝帝禮之使止王邸中數歲)
(道不可得有詔問丨丨公能何日發語未訖牀上化為白石羊題其脇曰丨丨公謝天子後置石羊于靈臺上羊後復去不知所在)
(江總玄圃石室銘地云正越道示丨丨)盤羊(水經注自朱提至僰道有水步道有黑水羊官水至嶮難三津之阻行者苦之)
(故俗為之語曰楢溪赤水盤蛇七曲丨丨烏櫳氣與天通)青羊(水經注梁暉為羣羌圍迫無水暉以所執榆鞭豎地以丨丨祈)
(山神泉湧出述異記梓𣗳之精化為丨丨生百年而紅五百年而黃又五百年而色蒼又五百年而色白尹喜内傳老子與喜别曰)
(尋吾于成都市丨丨之肆喜後求而得之啟顔錄劉道真嘗與人其飯素盤草舍中見一嫗將二小兒過竝著青衣嘲之曰丨丨引)
(兩羔婦人曰兩猪共一槽道真無語以對玉海景德三年風琶蠻貢象犀封牛丨丨及馬又酉陽雜俎罽賓國出野丨丨尾如翠色)
(土人食之)蛟羊(述異記丨丨似羊而無角啖之毒)驢羊(廣志丨丨似驢)吳羊(廣雅丨丨牡一歲曰&KR0008;三歲曰羝其)
(牝一歲曰牸三歲曰䍧丨丨&KR0008;曰䍸羖羊&KR0008;曰羯)土羊(隴州圖經隴州汧源縣有丨丨神廟昔秦始皇開御道見二白羊鬭)
(遣使遂之至此化為土堆使者驚而回始皇乃幸其所見二人拜于路隅始皇問之荅曰臣非人乃丨丨之神也以君至此故來相)
(謁言訖而滅始皇遂令立廟至今祭享不絶)封羊(涼州異物志丨丨其背如駞)龍羊(益部方物記丨丨出吐蕃及威)
(茂州形似畜羊而大其角繚繚重八九兩黑質而白文可以為帶胯)乳羊(桂海虞衡志丨丨本出英州其地出仙茅羊食茅舉)
(體悉化為肪不復有血肉食之宜人)花羊(桂海虞衡志丨丨南中無白羊多黃褐白斑如黃牛又有一種深褐黑脊白斑全似)
(鹿)潛羊(松漠記聞凡宰羊但食其肉貴人享重客間兼皮以進必指而大夸之曰丨丨也)壄羊(子虛賦手熊羆足丨)
(丨古樂府槌殺壄牛押殺丨丨)王羊(陸雲詩序大安二年夏四月大將軍出祖丨丨二公於城南堂皇被命作此詩又竇臮述)
(書賦爾後丨丨謬同衆靡餘風)廣羊(梁武帝圍棋賦枰則丨丨文犀子則白瑶玄玉叚成式觀棋詩閒對奕秋傾一壺丨丨枰)
(上幾成都)九羊(梁簡文帝文卷金屏之四葉開銀函之丨丨)憶羊(崔湜㐮陽詩宅壊仍思鳳碑存更丨丨)買羊
(韓愈詩丨丨沽酒謝不敏偶逄明月曜桃李蘇軾送顔復詩吾儕一醉豈易得丨丨酤酒從今始)師羊(竇臮述書賦任性工)
(隸丨丨過青)窺羊(竇臮述書賦超舉之餘丨丨及肩)蕃羊(劉商胡笳十八拍塞馬丨丨臨霜霰)叱羊(韋莊張彦)
(射虎歌關東驛路多丘荒行人最忌税人場張彦雄特制殘暴見之叱起如丨丨)尋羊(蘇軾詩丨丨問初平)卧羊(程俱)
(詩人隨流水去不還丨丨頑石留空山吳景奎有丨丨山詩)芒羊(陸游詩枕痕著面眼丨丨)種羊(耶律楚材西域河中)
(詩漱旱河為雨無衣壟丨丨按輟耕錄漠北丨丨角能産羊其大如兔食之肥美)髯羊(袁桷桐柏觀賦皐羽驚其瀼露丨丨)
(匿于隂嵐)湯羊(楊允孚詩宰輔乍臨閶闔表小臣傳旨賜丨丨又丨丨内膳日差排紅帖呼名到玉階)羯羊(法苑珠林)
(譬如丨丨鬭將前而更却)瘂羊(法苑珠林若人禮拜不得如丨丨不語當相問訊)國羊(韓非子丨丨重於鄭君聞君之)
(惡已也侍飲因先謂君曰臣適不幸而有過願君幸而告之臣請變更則臣免死罪矣)都羊(後漢書馬援傳援擊九真賊徵)
(側餘黨丨丨等自無功至居風斬獲五千餘人嶠南悉平)袁羊(晉書劉惔傳惔少清遠有標竒論者比之丨丨惔喜告其母母)
(曰此非汝比勿受之世說丨丨嘗詣劉惔惔在内眠未起袁因作詩調之曰角枕粲文茵錦衾爛長筵劉尚晉明帝女主見詩不平)
(曰丨丨古之遺狂)
兑為羊(易艮為狗丨丨丨疏兑說也羊者順之畜故為羊也)不坐羊(禮記大夫丨丨丨士不坐犬注古者殺牲食其)
(肉坐其皮丨丨犬丨是不無故殺之)千足羊(史記貨殖傳陸地牧馬二百蹄牛蹄角千丨丨丨)五角羊(後漢書西)
(南夷傳有靈羊可療毒又有丨丨丨又論衡觟&KR1694;者一角之羊也性知有罪臯陶治獄其罪疑者令羊觸之有罪則觸無罪則不觸)
(蓋天生一角聖獸助獄為驗故臯陶敬羊起坐事之又述異記周成王時東夷進大角羊又楊允孚灤京雜詠皮囊乳酒鑼鍋内奴)
(視山隂對角羊自注橘綠羊或四角六角者謂之迭角羊迭義未詳以其角之相對故曰對角羊毛角雖竒香味稍别故不升之鼎)
(俎)橘綠羊(見上)可老羊(北史流求國傳國王姓歡斯氏名渴剌兜彼土人呼之為丨丨丨)犬逐羊(越絶)
(書彊弩不彀發不能當旁軍見弱走之如丨丨丨)九尾羊(本草阿丹國羚羊自胸中至尾重九塊名丨丨丨)馬蹄
羊(唐會要貞觀遠夷各貢方物錄突厥獻丨丨丨)束脩羊(雲仙雜記倪若水藏書甚多借書者先投丨丨丨)纏齒
羊(清異錄袁居道不求聞逹馬希範間延入府希範病酒厭膏膩居道曰大王今日使得貧家丨丨丨詢其故則蔬茹)關西
羊(松漠紀聞丨丨丨出同州沙苑)羖䍽羊(松漠紀聞善牧者每羣必置丨丨丨數頭)望來羊(文王操五神連精合)
(謀房兮興我之業丨丨丨兮)月氏羊(郭璞羬羊贊丨丨之丨其𩔖在野厥高六尺尾亦如馬何以審之事見爾雅)城
上羊(鮑照詩躑躅丨丨丨攀隅食玄草)饗士羊(元稹文不均丨丨之丨但養乘軒之鶴)班首羊(令狐楚為)
(人謝子恩賜狀丨丨之丨委其全體)虎皮羊(李商隐詩驚疑豹文鼠貪竊丨丨丨)滿谷羊(陸游詩天賦元無丨丨丨)
蹴蔬羊(陸游詩腸枯那有丨丨丨按啟顔錄有人常食菜忽食羊夢五臟神曰羊踏破菜園)雪窖羊(郝經詩欲掘隂)
(山鼠翻思丨丨丨)
食麥與羊(禮記孟春之月丨丨丨丨)愛禮存羊(晉書范弘之傳衛將軍謝石薨請諡下禮官議弘之議曰石開)
(建學校以延胄子雖盛化未洽亦丨丨丨丨)若羊非羊(宋書符瑞志秦穆公時陳倉人掘地得物丨丨丨丨若猪非猪)
(道逄二童子曰彼名為&KR0008;若欲殺之以柏東南枝指之則死矣)鷲鳥噉羊(南史西域傳波斯國有土山其勢連接甚遠中)
(有丨丨丨丨土人極以為患)
對語(天鹿神羊)(玉馬金羊)(控鶴乘羊)(枚馬求羊)(天閑駟大官羊)(五花馬一角羊)(覆蕉鹿蹴蔬羊)
摘句(金陛立神羊仙人是牧羊)(五仙騎五羊夕照下牛羊)(梁園官酒試羔羊米湏算賦似桑羊)
傷(式羊切丨損)
韻藻不傷(易節以制度丨丨財不害民莊子郢人堊漫其鼻端若蠅翼使匠石斵之運斤成風聽而斵之盡堊而鼻丨丨)
(韓非子治世之民不與鬼神相害也故曰非其鬼不神也其神丨丨也鬼不祟也)足傷(書若跣弗視地厥丨用丨)憂傷
(詩豈不爾思我心丨丨)心傷(詩日月陽止女丨丨止晉子夜歌登高去來雁惆悵客丨丨宋孝武帝七夕詩愛聚䨇情欵念)
(離兩丨丨許渾詩自憐非楚客春望亦丨丨)如傷(左傳國之興也視民丨丨孟子文王視民丨丨)毁傷(孝經身體髮膚)
(受之父母不敢丨丨)悲傷(晉書羊祜傳祜樂山水每風景必造峴山嘗顧謂從事鄒湛等曰自有宇宙便有此山由來賢逹勝)
(士登此遠望如我與卿者多矣皆湮滅無聞使人丨丨如百歲後有知魂魄猶應登此也杜甫詩不湏吹急管衰老易丨丨)藥
傷(荀子彼得之不足以丨丨𥙷敗注藥猶醫也)挫傷(淮南子秋風下霜倒生丨丨注草木首地而生故曰倒生丨丨者肜)
(落也)神傷(晉陽秋□粲婦病亡未殯傅嘏往喭粲粲不哭而丨丨)内傷(九章悲回風之搖蕙兮心冤結而丨丨張華詩)
(拊枕獨嘯歎感慨心丨丨)摧傷(徐幹詩良會未有期中心丨且丨柳宗元與李建書丨丨之餘氣力可想)感傷(阮籍詩悦)
(懌未交接晤言用丨丨梁武帝孝思賦對樂時而無歡乃觸目而丨丨)凋傷(沈約詩衰齡難慎輔暮質易丨丨杜甫詩玉露)
(丨丨楓𣗳林巫山巫峽氣蕭森)惋傷(杜甫詩感時撫事增丨丨)謗傷(李德裕靈泉賦序獲戾放逐再罹丨丨韓愈詩李杜)
(文章在光𦦨萬丈長不知羣兒愚那用故丨丨)
不永傷(詩我姑酌彼兕觥惟以丨丨丨又朱子感春賦憂子之憂兮孰知吾心之永傷)牛口傷(春秋郊丨之丨丨改)
(卜牛)不重傷(左傳君子丨丨丨不禽二毛)農事傷(漢書景帝紀丨丨丨則饑之本也又武帝紀元狩二年詔曰日)
(者有司以幣輕多姦農傷而末衆)遊子傷(李白詩坐惜故人去偏令丨丨丨)羽毛傷(杜甫詩時危人事急風逆)
(丨丨丨又曹鄴詩日暮天欲雨那兼羽翎傷)
增无傷(易小人以小善為无益而弗為也以小惡為丨丨而弗去也通作無孟子丨丨也是乃仁術也山海經浮山多盼木)
(枳葉而丨丨木蟲居之注枳刺針也能傷人故名云莊子迷陽迷陽丨丨吾行卻曲卻曲丨丨吾足又史記高祖紀沛公左司馬曹)
(丨丨使人言項羽曰沛公欲王關中令子嬰為相珍寳盡有之沛公之鴻門見謝項羽項羽曰此沛公左司馬曹丨丨言之不然籍)
(何以至此沛公歸立誅殺曹丨丨)牿傷(書杜乃獲敜乃穽無敢傷牿丨之丨汝則有常刑)閔傷(詩蟋蟀序疏僖公大)
(儉偪下不中禮度故作是蟋蟀之詩以丨丨之)墾傷(左傳二五耦注二耜相耦耦廣一尺共起一伐言二人俱共丨丨晉室若)
(此)瞻傷(禮記孟秋之月命理丨丨察創視折注理治獄官也創之淺者曰傷)多傷(禮記季冬行春令則胎天丨丨傅咸)
(營賦夜耿耿而不寐兮憂悄悄而丨丨劉孝綽詩客行裁跬步即事已丨丨)夷傷(左傳子反命軍吏察丨丨𥙷卒乘又顔延)
(之陽給事誄勉慰丨丨拊廵饑渴)面傷(左傳衛太子禱曰敢告無犯筋無丨丨以集大事榖梁傳丨丨不獻不成禽不獻)
何傷(論語丨丨乎亦各言其志也急就篇朱交便孔丨丨注孔氏之先與宋同祖丨丨言無所傷害也)自傷(史記蘇秦)
(傳出游數歲大困而歸兄弟嫂妹妻妾竊皆笑之蘇秦聞之而慙丨丨乃閉室不出出其書徧觀之後漢書應奉傳黨事起奉乃慨)
(然以疾自退追愍屈原因以丨丨著感騷三十篇梁武帝孝思賦當閒居以永念獨拊膺而丨丨許渾詩皆賀虢巖終選傅丨丨燕)
(谷未逢鄒)擊傷(史記李將軍傳李敢怨大將軍青之恨其父乃丨丨大將軍大將軍匿諱之)冤傷(漢書刑法志姦吏因)
(緣為市所欲活則傅生議所欲陷則予死比議者咸丨丨之)貌傷(漢書五行志春與秋日夜分寒暑平是以金木之氣易以)
(相變故丨丨則致秋隂常雨言傷則致春陽常旱也至于冬夏日夜相反寒暑殊絶水火之氣不得相併故視傷常奥聽傷常寒者)
(其氣然也)言傷(見上又食貨志男女有不得其所者因相與歌詠各丨其丨)視傷(見上)聽傷(見上)烏傷(漢書)
(地理志會稽郡縣丨丨異苑東陽顔烏以純孝著聞後有羣烏銜鼔集顔所居之村丨口皆丨一境以為顔至孝故慈烏來萃銜鼓)
(之異欲令聾者遠聞即於鼔處置縣而名為丨丨王莽改為烏孝以彰其行跡云)折傷(漢書馮奉世傳往者數不料敵而師)
(至于丨丨荀子緩急嬴絀若渠堰櫽括之於己也曲得所謂焉然而不丨丨風經調暢祥和天之喜氣也丨丨奔厲天之怒氣也)
淹傷(後漢書安帝紀詔曰今年秋稼茂好垂可收穫而連雨未霽懼必丨丨夕惕惟憂思念厥咎)實傷(後漢書順帝紀)
(連年災潦冀部尤甚比蠲除丨丨贍恤窮匱而百姓猶有棄業流亡不絶)根傷(後漢書馬后紀常觀富貴之家祿位重叠猶再)
(實之木其丨必丨)誤傷(後漢書鄧皇后紀后太傅禹之孫年五歲太傅夫人自為翦髮夫人年高目冥丨丨后額忍痛不言)
(左右問之后曰非不痛也夫人哀憐斷髮難傷老人意故忍之耳)流傷(後漢書律歷志癘疫之氣丨丨于牛農本不播)中
傷(後漢書楊秉傳秉奏侯覽及中常侍具瑗曰猥受過寵執政操權其阿諛取容者則因公褒舉㠯報私惠有忤逆於心者必求)
(事丨丨肆其凶忿唐書苗晉卿傳王者爵人必于朝刑人必于市言與衆共之奬而不言其善斯謂曲貸罰而不書其惡斯謂丨丨)
(曲貸則授受不明而私幸門啟丨丨則枉直無辨而䜛間之道行)扶傷(後漢書劉陶傳高祖之起始自布衣拾暴秦之敝追)
(亾周之鹿合散丨丨克成帝業柳宗元封建論漢有天下剖海内而立宗子封功臣數年之間奔命丨丨而不暇)弩傷(後漢)
(書祭遵傳遵南擊蠻中賊弩中遵口洞出流血衆見遵傷稍引退遵呼叱止之士卒戰皆自倍遂大破之)螟傷(後漢書魯恭傳)
(恭拜中牟令郡國丨丨稼犬牙緣界不入中牟)矜傷(魏志高柔傳滎陽左右周數百里歲略不收元元之命實可丨丨)懷
傷(晉書明帝紀太寧三年詔曰佐命功臣碩德名賢三祖所與共維大業咸開國祚土誓同山河者而並廢絶禋祀不傳甚用丨)
(丨主者其詳議諸應立後者以聞傅咸斑鳩賦慨感物而哀鳴聲楚切以丨丨)夭傷(晉書幸靈傳靈性至恭見人先拜言輒自)
(名凡草木之丨丨于山林者必起理之器物之傾覆于途路者必舉正之阮籍詩熒熒桃李花成蹊將丨丨)缺傷(晉書苻生)
(載記生既有目疾所諱者不足不具少無丨丨殘毁偏隻之言皆不得道)小傷(陳書章昭逹傳昭逹少時嘗遇相者曰卿容貎)
(甚善須小虧損則當富貴梁大同中昭逹為東宫直後因醉墮馬鬢角丨丨昭逹喜之相者曰未也及侯景亂昭逹募鄉人援臺城)
(為流矢所中眇□一目相者見之曰不久當貴)馬傷(陳書杜僧明傳僧明與蔡路養戰于南野僧明丨被丨高祖馳往救之以)
(所乘馬授僧明僧明乘馬與數十人復進衆皆披靡因而乘之大敗路養)娠傷(北史魏宗室傳秦王翰孫瑞母尹氏有丨致丨)
(後晝寢夢一老翁具衣冠告之曰吾賜汝一子勿憂也未幾生瑞故名瑞字天賜位大中大夫)查傷(北史楊約傳約童兒時嘗)
(登樹墜地為丨丨由是竟為宦者)苗傷(宋史王覿傳二浙旱郡遣吏視丨丨承監司風指不敢多除税覿受檄覆按歎曰民)
(食已絶倒倉贍之猶懼不克濟尚可責以賦耶行數日盡除之)威傷(管子丨丨則重在下法傷則貨上流教傷則從令者不輯)
(衆傷則百姓不安其居)法傷(見上)教傷(見上)衆傷(見上)害傷(荀子凡人之動也為賞慶為之則見丨丨焉止)
(矣)吮傷(韓非子恒公藏蔡怒而攻楚吳起懷瘳實而丨丨)敗傷(韓非子藏大器而數徙之則多丨丨)暑傷(吕氏)
(春秋唐子短陳駢子于齊威王駢子奔薛孟嘗君使人迎之養以五味之膳冬裘罽夏絺紵乘牢車駕良馬孟嘗君問之曰夫子亦)
(何思于齊對曰臣思唐子曰唐子非短子者耶何為思之對曰臣之處齊糲粢之飯藜藿之羹冬則寒凍夏則丨丨自唐子之短臣)
(也以身歸君臣故思之)爽傷(淮南子五味亂口使口丨丨)得傷(淮南子佐祭者得嘗佐鬭者丨丨)鳩傷(易林)
(眄雞無距與鵲交鬭翅折目盲為丨所丨)車傷(易林跛踦俱行日暮丨丨失旅乏糧)胡傷(武王楹銘母曰丨丨其旤將長)
增傷(九章心鬱鬱之憂思兮獨永歎乎丨丨九辨重無怨而生離兮中結軫而丨丨)怛傷(九章悲夷猶而冀進兮心丨丨)
(之憺憺)瘀傷(九辨萷櫹槮之可哀兮形銷鑠而丨丨)離傷(阮籍詩如何金石交一旦更丨丨)寸傷(傅休奕秦)
(女休行烈女念此痛丹心為丨丨)悽傷(陸機弔魏武帝文覽遺籍以慷慨獻兹文而丨丨)兩傷(文賦離之則䨇美合)
(之則丨丨)含傷(夏侯湛秋可哀賦感時邁以興思情愴愴以丨丨鮑照採菱歌丨丨拾泉花營念採雲萼)遠傷(謝靈運撰)
(征賦投前蹤以永冀省輶質以丨丨)情傷(謝靈運詩志苦離思結丨丨日月㴞何遜聯句明鏡不可鑑一鑑一丨丨劉滄詩砧)
(杵寥寥秋色長遶枝寒鵲客丨丨)排傷(鮑照觀漏賦進賦詩而展念退陳酒以丨丨)辛傷(鮑照空城雀樂府高飛畏)
(鴟鳶下飛畏網羅丨丨伊何言怵迫良已多)花傷(沈約詠桃詩風來吹葉動風去畏丨丨)九傷(江淹麗色賦憶雜佩)
(兮且一欷念錦衾兮以丨丨)晩傷(王僧孺與何炯書寒虫夕呌合輕重而同悲秋葉丨丨雜黃紫而俱墜)弓傷(盧照)
(鄰孤雁詩水流疑箭動月照似丨丨)蹄傷(萬楚驄馬詩汗血每隨邊地苦丨丨不憚隴隂寒)慘傷(杜甫詩似聞昨者赤)
(松子恐是漢代韓張良昔隨劉氏定長安帷幄未改神丨丨)壊傷(韓愈孔戡墓銘允義孔君兹惟其藏更千萬年無敢丨丨)
肺傷(白居易詩丨丨雖怕酒心健尚誇詩)損傷(白居易别橋上竹詩穿橋迸竹不依行恐礙行人被丨丨劉禹錫詩微翮)
(方擡舉危根易丨丨)筋傷(白居易折臂翁樂府骨碎丨丨非不苦且圖揀退歸鄉土)絃傷(温庭筠過北海墓詩木秀當憂)
(悴丨丨不底寧)歎傷(温庭筠經李處士杜城别業詩憶昔幾遊集今來倍丨丨)孤傷(王安石詩笙簧不入耳又不甘醪羞)
(那知抱丨丨罷頓不能遒)枝傷(蘇軾種松詩丨丨葉尚困生意未肯回)齧傷(蘇軾詩囊破蛇已走尚未省丨丨)
支體傷(漢書武帝紀元狩元年詔曰君者心也民猶支體丨丨丨則心憯怛)蠶麥傷(漢書昭帝紀始元二年詔曰往)
(年災害多今年丨丨丨所振貸民種食勿收責毋令民出今年田租)下方傷(後漢書明帝紀或以為河流入汴幽冀蒙利故)
(曰左隄彊則右隄傷左右俱彊則丨丨丨)猘犬傷(宋書張暢傳暢弟牧嘗為丨丨所丨醫云宜食蝦蟇膾牧甚難之暢含笑)
(先嘗牧因此乃食創亦即愈)無虧傷(齊書武十七王傳魚復侯子響勇力絶人關弓四斛力數在園池中怙騎馳走竹樹)
(下身丨丨丨)大甲傷(韓非子越已勝吳又索卒于荆而攻晉左史倚相謂荆王曰夫越破吳豪士死銳卒盡丨丨丨今又)
(索卒以攻晉示我不病也不如起師以分吳)五榖傷(春秋繁露金干土則丨丨丨土干金則五榖不成)金碗傷
(孔帖李吉甫宅泓師謂其地形為玉杯玉杯一破無復完全牛僧孺新昌宅如金碗丨丨或丨庶可重製耳)右刃傷(九歌)
(凌余陣兮躐余行左驂殪兮丨丨丨)遭雨傷(七啟素冰象玉難可磨蕩結土成龍丨丨則丨)嚴距傷(曹植鬭雞篇觜)
(落輕毛散丨丨往往丨)紈素傷(梁武帝擣衣詩既寤丹綠謬始知丨丨丨)紫苔傷(江淹應謝主簿騷體層風激兮)
(綠蘋斷積石閉兮丨丨丨)豔歌傷(江淹望荆山詩一聞苦寒奏再使丨丨丨)桂葉傷(江淹侍始安王石頭詩山中如)
(未夕無使丨丨丨)影獨傷(别賦織錦曲兮泣已盡廻文詩兮丨丨丨)鐵菱傷(庾信從駕觀講武詩門嫌磁石碍馬)
(畏丨丨丨)運甓傷(白居易渭村退居詩眼為看書損肱因丨丨丨)物性傷(白居易春雪詩紅乾杏花死綠凍楊枝折)
(所憐丨丨丨非惜年芳絶)年貌傷(王涯詩遠戍功名薄幽閨丨丨丨)壯士傷(雍陶送客詩與君同在少年場知已)
(蕭條丨丨丨)夏蟲傷(李建勲新竹詩嬾嫌吟客倚甘畏丨丨丨)為春傷(歐陽修詩愁酲與消渴容易丨丨丨)
矢人欲傷(文心雕龍後之彈事迭相斟酌惟新日用而舊凖弗差然函人欲全丨丨丨丨術在紏惡勢必深峭)
湯(吐郎切熱水又姓)
韻藻探湯(論語見不善如丨丨列子孔子東游見兩小兒辯鬭一兒曰日初出滄滄涼涼及其日中如丨丨此不為近者)
(熱而遠者涼乎傅休奕和秋胡行秋胡見此婦惕然懷丨丨韋莊詩中原初縱燎下國竞丨丨)金湯(漢書蒯通傳邊城之地必)
(將嬰城固守皆為丨城丨池不可攻也後漢書光武紀贊神旌廼顧逓行天討丨丨失險車書共道王融策秀才文丨丨非粟而不)
(守水旱有待而無遷李山甫詩尭將道德終無敵秦把丨丨可自由韋莊天井關詩短綆詎能垂玉甃繚垣何用學丨丨歐陽修啟)
(邊隅被德蔚興襦袴之謠宸春倚材隐若丨丨之固王安石詩下視城塹真丨丨)沸湯(後漢書張宗傳以張將軍之衆當百)
(萬之師猶以小雪投丨丨雖欲戮力其勢不全也齊書扶南國傳扶南國無牢獄有訟者則以金指環若雞子投丨丨中令探之有)
(罪者手燋爛無罪者不傷韓詩外傳繭之性為絲弗得女工燔以丨丨抽其綂理不成為絲水經注滍水東流又會温泉口水出北)
(山阜然如丨丨可以熟米飯之愈百病道士清身沐浴一日三飯四十日後萬病愈三蟲死可以牢神存志潯陽記雞籠山下澗中)
(有數十處累石水常深尺餘朝夕有湧泉溢出如潮水號為潮泉常如丨丨又郝經詩甑擁輪囷肉瓶熬觱丨丨)香湯(飛燕)
(外傳后浴五藴七丨丨踞通香沉水坐燎降神百藴香東京夢華錄生子滿月為洗兒會親朋盛集煎丨丨于盆中下菓子綵錢葱)
(蒜等用數丈綵繞之名曰圍盆元稹詩丨丨洗驄馬翠篾籠白鷴韓偓詠浴詩教移蘭燭頻羞影自試丨丨更怕深)桃湯(荆楚)
(歲時記正月一日長幼悉正衣冠以次拜賀進椒栢酒飲丨丨又北史高昂傳昂自領鄉人部曲王丨丨東方老等三千人神武將)
(割鮮卑兵千餘人共相參合對曰敖曹所將部曲練習已久不煩更配神武從之)蘭湯(九歌浴丨丨兮沐芳梁武帝詩丨丨)
(浴身垢懴悔淨心靈王僧孺詠擣衣詩芳汗似丨丨雕金辟龍燭楊維楨詩美人初睡起内史報丨丨)長湯(鄭嵎津陽門詩)
(暖山度臘東風微宫娃賜浴丨丨池注宫内除供奉兩湯池内外更有湯十六所丨丨每賜諸嬪御其修廣與諸湯不侔)瀉湯
(蘇軾試院煎茶詩銀瓶丨丨誇第二未識古人煎水意)張湯(史記酷吏傳丨丨者杜人也為兒守舍鼠盗肉其父怒笞湯湯)
(掘窟得盗鼠及餘肉劾鼠掠治傳爰書訊鞫論報并取鼠與肉具獄磔堂下其父視其文辭如老獄吏大驚遂使書獄湯為大中大)
(夫與趙禹共定律令務在深文拘守職之吏遷御史大夫七歲敗白居易詩慎微參石奮决密與丨丨)陳湯(漢書丨丨傳湯)
(字子公山陽瑕丘人也少好書博逹以薦為郎遷西域校尉郅支困辱漢使者湯矯制發兵擊之斬郅支首威震百蠻賜爵關内侯)
(食邑三百戶加賜黃金百觔拜射聲校尉又劉向傳向雅竒丨丨智謀與相親友法言草奏吾不如丨丨杜牧詩魏絳言堪採丨丨)
(事偶成)
八成湯(說苑扁鵲造軒光之竈丨丨之丨)荳蔲湯(飛燕外傳婕妤浴丨丨丨傳露華百英粉陳樵卧褥香爐賦薔)
(薇百濯丨丨丨乾)續命湯(十六國春秋安帝元年盧循為廣州刺史循遺劉裕益智粽裕乃荅以丨丨丨)蓮花湯
(太真外傳華清有丨丨丨即貴妃澡沐之室)鶯粟湯(蘇軾留題竹西寺詩道人勸飲雞蘇水童子能煎丨丨丨)蟹眼
湯(陸游煎茶詩正須山石龍頭鼎一試風爐丨丨丨)
增成湯(書乃祖丨丨克齊聖廣淵詩昔有丨丨自彼氐羌莫敢不來享莫敢不來王竹書紀年主癸之妃曰扶都見白氣貫)
(月意感以乙日生湯號天乙豐下銳上晳而有䫇句身而揚聲長九尺臂有四肘是為丨丨成公綏詩塗山興大禹有莘佐丨丨)
武湯(詩古帝命丨丨正域彼四方商王磬銘瑟彼球玉卑于丨丨維玉之聲清越以長又曹植漢高帝贊承機帝世功著丨丨)
殷湯(詩序疏卞隨務光羞見丨丨伯夷叔齊耻事周武韓愈詩丨丨閔禽獸解網祝蛛蝥柳宗元上尊號表弘唐尭之法天過)
(丨丨之解網)熱湯(禮記季夏之月土潤溽暑大雨時行燒薙行水利以殺草如以丨丨疏日暴水于爛草田中水熱而沬沸)
(如丨丨漬之也)燂湯(禮記五日則丨丨請浴三日具沐釋文燂詳廉反温也)用湯(禮記出杅履蒯席連丨丨注杅浴器)
(也蒯席澀便于洗足也連猶同也參同契去冷加冰除熱丨丨飛龜舞蛇愈見乖張)宗湯(禮記殷人禘嚳而郊冥祖契而丨丨)
禹湯(左傳丨丨罪已其興也勃焉急就篇柳堯舜樂丨丨注樂氏之先與宋同姓禹湯言欽夏殷兩王之美順其則也齊民要)
(術智如丨丨不如常耕魏知古從獵渭川詩得失鑒齊楚仁思念丨丨楊巨源上劉侍中詩命代生申甫承宗翊丨丨)要湯
(孟子伊尹以割烹丨丨)飲湯(孟子冬日則丨丨)干湯(戰國策伊尹負鼎爼而丨丨姓名未著而受三公晉書夏侯湛)
(傳伊尹負鼎以丨丨吕尚隐游以徼文駱賓王詩挂瓢余隐舜負鼎爾丨丨)趣湯(史記欒布傳贊欒布哭彭越丨丨如歸者)
(彼誠知所處不自重其死雖往古烈士何以加哉)液湯(史記倉公傳齊中御府長信病臣意入診其脉告曰熱病氣也此病)
(得之當浴流水而寒甚已則熱信曰唯然臣意即為之丨丨火齊逐熱一飲汗盡再飲熱去三飲病已又漢書郊祀志莽興神仙事)
(以方士蘇樂言起八風臺于宫中臺成萬金作樂其上順風作丨丨又藝文志丨丨經法一卷)柔湯(史記倉公傳王后弟宋建)
(病腰脅痛不可俛仰又不得小溲病得之好持重臣意即為丨丨使服之十八日所而病愈)堯湯(後漢書荀爽傳遵法丨丨)
(式是周孔蔡邕釋誨今子責匹夫以清宇宙庸可以水旱而累丨丨乎藉田賦展三時之弘務致倉廩于盈溢固丨丨之用心而存)
(救之要術也温庭筠詩沉幾發雷電逸躅陵丨丨)揚湯(魏志劉廙傳遭乾坤之靈值時來之運丨丨止沸使不焦爛起煙于)
(寒灰之上生華于已枯之木晉書劉毅傳地在無虞而猶置軍府文武將佐資費非要豈所謂經國大情丨丨去火者哉水經注温)
(水出竞陵之新陽縣東澤口口徑二丈五尺垠岸重沙端淨可愛靖以察之淵泉如鏡聞人聲則丨丨奮發無所復見矣法苑珠林)
(擁其流者未若杜其源丨其丨者未若撲其火)合湯(魏志方伎傳華佗精方藥其療病丨丨不過數種心解分劑不復稱量煮)
(熟便飲語其節度舍去輒愈)易湯(魏志華佗傳彭城夫人夜之厠蠆螫其手呻呼無頼佗令温湯近熱漬手其中卒可得寐)
(但旁人數為丨丨湯令煖之其旦即愈)如湯(魏略司馬宣王久病曹爽專政李豐依違二公間于時有謗書曰曹爽之熱熱)
(丨丨太傅父子冷如漿李豐兄弟如游光王粲大暑賦仰庭槐而嘯風風既至而丨丨梁簡文帝苦熱行滂沱汗似鑠微靡風丨丨)
(柳宗元詩林邑東廻山似戟䍧牱南下水丨丨范成大冬日詩榾柮無煙雪夜長地爐煨酒暖丨丨)鹽湯(晉書衛瓘傳鍾會反)
(使瓘慰勞三軍瓘下殿會悔使呼瓘瓘辭眩疾動詐仆地比出閣數十信追之瓘至外解服丨丨大吐瓘素羸便似困篤會由是無)
(所憚及暮門閉瓘作檄文告諸軍攻會殺之)㢠廻湯(晉書凉武昭王傳疾風飄于高木丨丨沸于重泉)處湯(北史藝術)
(傳姚僧垣為太醫正金州刺史伊婁穆請僧垣省疾云自腰至臍似有三縛兩脚緩縱不復自持僧垣卽為丨丨三劑穆初服一劑)
(上縛即解次服一劑中縛復解又服一劑三縛悉除)温湯(唐書高祖紀武德六年二月庚戍幸丨丨壬子獵于驪山甲寅至自)
(丨丨又地理志汝州梁縣西南五十里有丨丨可以熟米水經注沮陽城東北六十里有大翮小翮山其山峯舉右出丨丨療治萬)
(病長安志驪山在臨潼縣東南二里丨丨在山下六朝事迹湯山下有湯泉唐韓滉為淛江觀察使滉小女有惡疾浴于湯應時而)
(愈乃以女妝奩建精舍于湯山之右且求僧以主寺事時得竹林寺一市蠱毒藥僧遠近頼之多獲全濟故其藥至今以丨丨為名)
(玉海唐貞觀二十二年正月癸卯御製丨丨碑示羣臣閻□丨丨御毬賦思丨丨而順動幸會昌之離宫)煮湯(唐書方伎傳義)
(興許胤宗仕陳為新蔡王外兵參軍王母病風不能言脉沉胤宗曰餌液不可進即以黃蓍防風丨丨數十斛置牀下氣如霧熏薄)
(之是夕語擢義興太守范成大詩石鼎颼颼夜丨丨亂抛芝术鬭温凉)茶湯(宋史職官志紹興九年詔祕書省官讐校國朝)
(會要逐官添給丨丨錢夢溪筆談禮部貢院試進士日有司具丨丨飲漿至試經生則無丨丨渴則飲硯水人人皆黔其吻王建宫)
(辭天子下簾親考試宫人手裏過丨丨)泆湯(莊子鑿木為機後重前輕挈水若抽數如丨丨其名為橰注泆音逸或作溢疾)
(速如湯沸溢也)綰湯(春秋繁露中民之性如繭如卵卵待復二十日而後能為雛繭待繰以丨丨而後能為絲性待漸於教訓)
(而後能為善)半湯(水經注湘陂村有圓水廣圓可二百步一邊暖一邊冷冷處極清綠淺則見石深則見底暖處水白且濁)
(厥名除泉則猶江乘之丨丨泉也)西湯(水經注有洹水西出覆甑山而東流與丨丨溪水合出湼縣西山湯谷五泉俱會謂)
(之五會之泉交東南流謂之丨丨水)若湯(水經注温泉水出西北暄谷其水温熱丨丨能愈百疾楚辭存髣髴而不見兮心踊)
(躍其丨丨張衡賦撫軨軹而還晲兮心勺&KR1424;其丨丨注勺&KR1424;熱貌元結寒泉銘時當大暑江流丨丨寒泉一掬能清心腸)候湯
(茶錄丨丨最難未熟則沬浮過熟則茶沉前世謂之蠏眼者故熟湯也茶寮記煎用活火丨丨眼魚鱗起沬餑鼔泛投茗器中初入)
(湯少許丨丨茗相投即滿注雲脚漸開乳花浮面即味全陸游詩茶分正焙新開箬水挹中泠自丨丨)膠湯(夢溪筆談凡弓)
(欲其勁者妙在治筋凡筋生長一尺乾則減半以丨丨濡而極之復長一尺然後用則筋力已盡無復伸弛)浴湯(爾雅翼楚)
(辭言香草皆以喻羣臣唯言蓀者喻君蓋蓀于藥性為君也曰夫人自有兮美子蓀何以兮愁苦蓋蓀能治小兒温瘧身積熱不解)
(者可作丨丨則其主人之美子宜也)灑湯(夏侯湛大暑賦温風翕其至兮若丨丨於玉質)流湯(陸倕石闕銘丨丨之黨握)
(灰之徒守似藩籬戰同枯朽)輔湯(謝靈運撰征賦奚車正以事夏虺左相以丨丨)煖湯(杜甫詩丨丨濯我足剪紙招我)
(魂)尊湯(柳宗元伊尹五就桀贊遂升自陑黜桀丨丨遺民以完)瀹湯(柳宗元鞭賈余乃召僮丨丨以濯之則遫然枯)
(倉然白向之黃者梔也澤者蠟也)雪湯(白居易詩饑聞麥粥香渴覺丨丨美)藥湯(張籍祭退之詩公疾浸日加孺人視)
(丨丨)近湯(王建昭應官舍詩臘月丨丨泉不凍夏天臨渭屋多凉)羹湯(王建新嫁娘詩三日入厨下洗手作丨丨)御
湯(司空圖詩簇馬驪山看丨丨)虀湯(蘇軾詩酸酒如丨丨甜酒如蜜汁)嫩湯(楊萬里芥虀詩蟹眼丨丨微熟了鵝)
(見新酒未醒初)繰湯(范成大夏日詩百沸丨丨雪湧波繰車嘈囋雨鳴蓑)寬湯(陸游詩銀絲入釡須丨丨)早湯(貢師)
(泰詩玉椀金瓶進丨丨)練湯(雲笈七籖覩朱階于洞陽入丨丨于廣寒)兒湯(漢書魏相傳中謁者趙堯舉春李舜舉夏)
(丨丨舉秋貢禹舉冬四人各職一時)翟湯(晉書成帝紀咸康元年八月束帛徵處士丨丨郭翻又康帝紀建元元年六月又以)
(束帛徵處士南陽丨丨會稽虞喜)
鉅鑊湯(禮記丨丨丨以小鼎薌脯于其中疏謂以大鑊盛湯以小鼎之香脯實于大鑊湯中)下氣湯(史記倉公傳齊)
(王中子諸嬰兒小子病召臣意診切其脈告曰氣鬲病病使人煩懣食不下時嘔沫臣意即為之作丨丨丨以飲之一日氣下二日)
(能食三日即病愈又薛能詩誰人肯信山僧語寒雨惟煎治氣湯)苦參湯(史記倉公傳齊中大夫病齲齒臣意炙其左陽)
(明脈即為丨丨丨日潄三升出入五六日病已)黃龍湯(北史恩幸傳和士開疾醫人云傷寒極重當服丨丨丨)鳳泉
湯(唐書高宗紀永徽五年三月戊午如萬年宫乙丑次丨丨丨又明皇紀開元三年十月甲子如丨丨丨)廣成湯(唐書)
(明皇紀開元十四年十月庚申如丨丨丨)黃女湯(唐書地理志汝州梁縣有丨丨丨高宗置温泉頓有石樓山永仁山又水)
(經注滍水東流又會温泉口湯側有石銘云皇女湯可以療萬病)甘豆湯(南唐書雜藝傳馮延巳苦腦中痛吳廷紹詰厨)
(人曰相公平日嗜何等曰多食山雞鷓鴣廷紹投以丨丨丨愈曰山雞鷓鴣皆食烏頭半夏故以丨丨丨解去其毒耳)楮實
湯(南唐書雜藝傳吳廷紹為太醫令烈祖因食飴喉中噎國醫皆莫能愈廷紹進丨丨丨一服疾失去曰噎因甘起故以丨丨丨)
(治之)獨參湯(宋史羅必元傳真德秀入參大政必元移書曰老醫常云傷寒壊症惟丨丨丨可救先生其今之丨丨丨乎)
天乙湯(荀子丨丨丨論舉當身譲卞隨舉牟光)不頻湯(韓詩外傳養有適過則不樂是以冬不數浴非愛水也夏)
(丨丨丨非愛火也)沃以湯(法言或曰炎之以火丨之丨丨燠亦燠矣曰燠哉燠哉時亦有寒者矣)十六湯(蘇廙)
(有丨丨丨品)厚朴湯(司馬温公續詩話文德殿百官常朝之所也宰相奏事畢乃來押班常至日旰守堂卒好以丨丨丨)
(飲朝士朝士有久無差遣厭苦常朝者戲為詩曰立殘階下梧桐影喫盡街頭丨丨丨)連翹湯(夢溪筆談古方五香丨丨)
(丨用雞舌香千金五香丨丨丨無雞舌香却有丁香)僧姓湯(柳宗元寄徹上人詩東越高丨還丨丨幾時瓊珮觸鳴璫)赤
箭湯(白居易齋居詩黃蓍數匙粥丨丨一甌丨)礜石湯(李賀詩華清源中丨丨丨徘徊白鳳隨君王)石盆湯
(王建宫詞雨入珠簾滿殿凉避風新出丨丨丨)火燃湯(鄭仁表書滄浪峽亭板詩分峽東西路正長行人名利丨丨丨)若
為湯(蘇軾詩萬斛羈愁都似雪一壺春酒丨丨丨)深注湯(黃庭堅詩菊苗煮餅丨丨丨更碾盤龍不入香)一杯
湯(朱子羅漢菓詩從遣山僧煮羅漢未妨分我丨丨丨)野蔬湯(楊萬里詩晨炊只煮丨丨丨)淺著湯(楊萬里詩)
(秋光好處頓胡牀旋喚茶甌丨丨丨)緩煎湯(陸游西齋雨後詩香椀灰深微炷火茶鐺聲細丨丨丨)崖蜜湯(陸游)
(夏日詩斮取溪藤便作香煉成丨丨旋煎丨)
對語(沃雪探湯)(柏酒桃湯)(貢禹張湯)(葡萄酒荳蔲湯)(牛心炙蟹眼湯)
摘句(心傳接禹湯清泉暖似湯)(願封南塞作金湯芽茶濃滴小瓶湯)
魴(符方切魚名韻會江東呼為鯿細鱗縮頂闊腹)
韻藻河魴(詩豈其食魚必丨之丨陸雲詩丨丨登爼遺荅清川)鱒魴(詩九罭之魚丨丨)一魴(孔叢子衛人釣)
(於河得鰥魚焉其大盈車曰吾始下釣垂丨丨之餌鰥過而不視也更以豚之半體則吞之矣)伊魴(洛陽伽藍記京師語曰洛)
(鯉丨丨貴於牛羊白居易詩紅粒陸渾稻白鱗丨水丨)鯉魴(魏文帝樂府酌桂酒鱠丨丨韓愈詩㢠廻入潭瀨下網截丨與丨)
噬魴(束晳詩有獺有獺在河之涘凌波赴汨丨丨捕鯉)華魴(西征賦丨丨躍鱗素鱮揚鬐)
增釣魴(詩其丨維何維丨及鱮易林灼火泉源丨丨山巔)浮魴(蜀志卻正傳游禽逝不為之尠丨丨臻不為之殷)
買魴(易林求我所有丨丨與鯉)宜魴(埤雅洛以渾深宜鯉伊以清淺丨丨)魚魴(陸雲盛德頌仰翰雲禽俯躍丨丨)
文魴(陶潛詩弱湍馳丨丨閑谷矯鳴鷗)嘉魴(謝朓詩丨丨聊可薦綠蟻方獨持江淹詩悠悠清川水丨丨得所薦何遜)
(七召鱠温湖之美鮒切丙穴之丨丨)青魴(沈約郊居賦其魚則赤鯉丨丨纖鯈巨鱯碧鱗朱尾修顱偃額陳與義詩丨丨隐奫)
(淪)餌魴(江淹賦射宿丨丨前繳鷫鷞)鱣魴(于逖詩魏人宅蓬池結網佇丨丨)士魴(春秋晉侯使丨丨來乞師)
(又晉侯使丨丨來聘左傳晉悼公即位于朝使魏相丨丨魏頡趙武為卿國語欒武子使知武子彘恭子如周迎悼公使彘恭子將)
(新軍曰武子之季文子之母弟也夫二三子之德其可忘乎故以彘季屏其宗注彘恭子丨丨也食邑於彘武子士會文子士燮也)
欒魴(左傳晉丨丨帥師從衛文子伐齊)馮魴(後漢書光武帝紀中元元年六月辛卯太僕丨丨為司空又丨丨傳丨丨)
(字孝孫南陽湖陽人也王莽末四方潰畔魴招豪傑作營塹㠯待所歸光武聞而嘉之徵詣行在所拜虞令為政敢殺伐㠯威信稱)
(性矜嚴公正在位數進忠言多見納用卒年八十六)賈魴(隋書經籍志三蒼三卷李斯作蒼頡篇揚雄作訓纂篇丨丨作滂喜)
(篇故曰三蒼)張魴(始興記合淮縣白鹿城南有白鹿岡晉咸康中縣令丨丨有德惠白鹿羣游城上岡因以為名)孫魴
(全唐詩話丨丨南昌人唐末鄭谷避亂歸宜春魴往依之頗為誘掖後有能詩聲終於南唐)
梁水魴(爾雅魴魾疏魚之美者遼東丨丨丨特肥而厚尤美于中國魴故其鄉語曰居就糧丨丨丨)豕如魴(易林)
(丨生丨丨鼠舞庭堂)鱮似魴(埤雅丨魚丨丨而弱鱗其色白北土皆呼白鱮)頳尾魴(韋莊詩黑頭期命爵丨丨尚憂)
(丨按詩魴魚頳尾)緜州魴(李綱詩銀尾豈數丨丨丨)公子魴(左傳吳伐楚陽匄為令尹卜戰不吉司馬子魚曰我)
(得上流何故不吉註子魚丨丨丨也)
對語(赤鯶青魴)(海蜃河魴)(錦雉文魴)(飼雀餌魴)(綠頭鴨頳尾魴)(華亭鶴梁水魴)(平淮鯉丙穴魴)
樟(諸良切豫丨木名韻會通作章)
韻藻豫章(尸子水積則生吞舟之魚土積則生楩楠丨丨荆州記山陽縣丨丨木可伐作鼓述異記漢武帝寳鼎二年立)
(丨丨宫于昆明池中作丨丨木殿子虛賦其北則有隂林巨樹楩柟丨丨注郭璞曰丨丨大木也生七年乃可知正義曰丨今枕木)
(丨今樟木二木生至七年枕樟乃可分别杜甫詩丨丨翻風白日動鯨魚跋浪滄溟開僧皎然寄邢端公詩大厦資多士掄材得丨)
(丨又後漢書郡國志丨丨郡注高帝置雒陽南二千七百里丨丨記曰新吳上蔡永修縣並中平立丨丨縣建安立上蔡民分徙此)
(地立名上蔡又贛有丨丨水)枕樟(見上)
增枯樟(晉書王廙傳廙奏中興賦上疏曰臣以壬申歲見用為鄱陽内史七月四星聚於牽牛又臣郡有丨丨更生)弊
樟(水經注郭景純南郊賦曰丨丨擢秀於祖邑)釣樟(本草丨丨亦樟之𩔖即爾雅所謂棆無疵是也)烏樟(本草釣樟)
(根似烏藥香又名丨丨)矮樟(本草烏藥南人呼為丨丨其氣似樟也)洪樟(王逸機賦取衡山之孤桐南嶽之丨丨結)
(靈根於磐石託九層於巖傍)
彰(諸良切明也韻會通作章)
韻藻知彰(易君子知微丨丨知柔知剛萬夫之望)孔彰(書聖謨洋洋嘉言丨丨魏知古從獵詩辛甲今為史虞箴)
(遂丨丨)滋彰(老子法令丨丨盗賊多有參同契黃鍾建子兆乃丨丨播施柔暖黎烝得常)
道益彰(孟郊詩始知君子心交久丨丨丨)
增義彰(孝經序聖人因嚴以教敬因親以教愛於是以順移忠之道昭矣立身揚名之丨丨矣梁武帝詔推恩六親丨丨九)
(族)名彰(史記伯夷傳伯夷叔齊雖賢得夫子而丨益丨五代史一行傳鄭遨時時為詩章落人間其迹雖遠而其丨愈丨韓)
(非子利之所在民歸之丨之所丨士死之東方朔七諫齊桓失於專任兮夷吾忠而丨丨阮籍詩忠為百世榮義使令丨丨李充學)
(箴丨之攸丨道之攸廢白居易詩賢者不為名丨丨教乃敦又王珪詩道契君臣合時來丨位丨)顯彰(史記□世家贊不背)
(柯盟桓公以昌九合諸侯霸功丨丨張奴歌濛濛大象内照曜實丨丨)表彰(後漢書光武帝紀孝宣帝每有嘉瑞輒㠯改元)
(神爵五鳳甘露黃龍列為年紀蓋㠯感致神祗丨丨德信是㠯化致升平稱為中興晉書王導傳帝下令曰導德重勳高孤所深倚)
(誠宜丨丨殊禮)德彰(晉書樂志文欽明丨彌丨論衡德彌盛者文彌縟丨彌丨者人彌明又韓愈送許郢州序先進之士德人)
(而託之則道丨丨而名問流雲笈七籖可道之道道丨丨而非自然也)事彰(晉書苻堅載記欲人勿知莫若勿為聲無細而)
(弗聞丨未形而必丨又鄭樵讀詩書春秋法陸龜蒙曰温習者丨跡丨罕讀者事跡晦理必然也)彰彰(道德指歸論照察察)
(以熒熒顯的的以丨丨)肇彰(史通單颺識魏祚於黃龍董養徵晉亂於蒼鳥斯皆丨丨先覺取驗將來)昭彰(後書品右)
(軍正體其難徵也則縹緲而似仙其可覿也則丨丨而在目集古錄李聽父子為唐名將其勲業丨丨故以碑考傳少所差異梁昭)
(明太子陶淵明集序跌宕丨丨獨超衆𩔖魏孝文帝祭嵩高山文丨丨天地吐納五精竇臮述書賦作程丨丨褒貶無方)景彰
(西都賦發五色之渥彩光爓朗以丨丨)功彰(荅賓戲德不得後身而特盛丨不得背時而特丨)粲彰(謝承表靈龜告)
(符五色丨丨)煥彰(張華晉四廂樂歌儀序既以時禮文丨以丨又祖道趙王詩休寵曲錫備物丨丨)三彰(郭璞&KR1649;如)
(讚&KR1649;如之獸鹿狀四角馬足人手其尾則白貌兼丨丨攀木緣石)行彰(梁武帝贈臨川王宏詔爰初弱齡丨丨素履)績
彰(江淹柳僕射為南兖州詔功書王府丨丨累任必能宣弘恩政威懷萬里)重彰(劉貺太樂令壁記周世旋宫因孝孫而再)
(設京房灰管遇毛爽而丨丨)曹彰(魏志任城王傳任城威王彰字子文少善射御膂力過人太祖嘗問諸子所好彰曰好為)
(將建安二十三年代郡烏丸反以彰為北中郎將北征入涿郡界叛胡數千騎卒至時兵馬未集惟有步卒千人固守要隙虜乃散)
(退彰追之身自摶戰大破之斬首獲生以千數北方悉平太祖召彰詣行在所持彰鬚曰黃鬚兒竟大竒也黃初三年立為任城王)
(徐陵為始興王譲瑯邪表居藩體國應思馬駿之功論地維親宜慕丨丨之勇)
黼藻彰(尚書正義序泉源所漸基於出震之君丨丨斯丨郁乎如雲之后)神明彰(孝經天地明察丨丨丨矣注事)
(天地能明察則神感至誠而降福佑故曰彰也)天應彰(史記二王世家珍獸至嘉榖興丨丨甚丨)久彌彰(魏志管寧)
(傳王基薦寧曰經危蹈險不易其節金聲玉色丨而丨丨)玉質彰(晉書元帝紀劉琨等上勸進書曰丨丨幼丨金聲夙振)
隠故彰(道德指歸論聖人之建功名也微故能顯幽故能明小故能大丨丨能丨又抱朴子任子季服茯苓十八年仙人玉)
(女往從之能隠能彰不復食榖)車服彰(法言聖人文質者也丨丨以丨之藻色以明之)法度彰(法言在昔虞夏襲堯)
(之爵行堯之道丨丨丨禮樂著)舜化彰(博物志進用忠良社稷永康教民以孝丨丨以丨)細縷彰(洛陽伽藍記宋)
(雲與惠生出城外尋如來教跡水東有佛曬衣處年歲雖久彪炳若新非直條縫明見至於丨丨亦丨乍往觀之如似未散假令刮)
(削其文轉明)智勇彰(陶潛殷陶傳殷陶汝南人也年十二以孝稱遭父憂有長蛇帶其門舉家奔走陶獨居廬不動夫智)
(者不惑勇者不懼陶孝於其親而丨丨並丨乎弱齡斯乂難矣)聲數彰(鮑照園葵賦丨丨後丨律理前定)清譽彰
(蕭子良請贈豫章王啟功業高顯丨丨逾丨)嘉瑞彰(徐陵與陳司空書大齊德竝天地明符日月玉羊銀甕丨丨畢丨澤)
(馬山車禎祥總集又柳宗元賀甘露表太和潛逹閟瑞克彰)微而彰(張九齡裴忠憲碑丨丨丨志而晦聖人之舉也道不)
(可以虛行作續春秋自戰國迄於周隋)佛法彰(柳宗元雲峯和尚塔銘棟宇立兮丨丨丨文字闡兮聖言揚)陸子
彰(北史陸昕之傳昕之尚獻文女常山公主無子公主以昕之從兄子子彰為後子彰事公主盡禮高陽王雍常言曰常山妹雖)
(無男以子彰為兒乃過自生矣)
无往不彰(易彰往察來注易丨丨丨丨无來不察又摯虞思遊賦蹇委深而投奥兮庶芬藻之不彰)厥𩔖惟彰
(書天有顯道丨丨丨丨)得勢益彰(史記貨殖傳富者丨丨丨丨失勢則客無所之以而不樂)仁孝夙彰(北史)
(房豹傳皇帝望雲就日丨丨丨丨錫社分珪大成規矩)鳥行無彰(莊子夫聖人鶉居而食丨丨而丨丨注率性而動非)
(常迹也)好醜自彰(酉陽雜俎劉伯玉妻叚氏性妬死為水神婦人渡此津者皆壊衣枉粧然後敢渡不爾風波暴發醜)
(婦雖粧餙而渡神亦不妬也故齊人諺曰欲得好婦立在津口婦人水旁丨丨丨丨)行以號彰(曹植王仲宣誄丨丨丨丨)
(德以述美)
漳(諸良切水名)
韻藻衡漳(書覃懷底績至于丨丨傳漳水横流入河從覃懷致功至横漳釋文衡如字正義衡古横字王肅云丨丨二水)
(名水經注丨丨又東北右會桑杜溝溝上承從陂亦謂之訶摩河李敬玄詩别館分涇渭歸路指丨丨)横漳(見上)
增清漳(書至于衡漳疏丨丨水出上黨沾縣大黽谷東北至渤海阜城縣入河山海經少山丨丨之水出焉東流于濁漳之)
(水水經丨丨水出上黨沾縣西北少山東至武安縣黍窖邑入于濁漳晉太康地記平樂縣舊名丨丨縣魏文帝建安諸序建安二)
(十四年魏太子丕造百辟寶劍淬以丨丨礪以礛諸光似流星名曰飛景登樓賦挾丨丨之通浦兮倚曲沮之長洲又詩北臨丨丨)
(水西看柏陽山柳惲詩遠遊濟伊洛秣馬渡丨丨岑參送鄭少府詩子真河朔尉邑里帶丨丨李商隐東亭醉後詩如何此幽勝淹)
(卧劇丨丨許渾詩經歲别離心自苦何堪黃葉落丨丨)濁漳(書至于衡漳疏丨丨水出長子縣東至鄴入清漳漢書地理志)
(長子縣鹿谷山丨丨水所出水經丨丨水出上黨長子縣西發鳩山之漳水焉)睢漳(左傳楚昭王曰三代命祀祭不越望江漢)
(丨丨楚之望也按漢書地理志作沮漳山海經驕山神囂□處之恒遊於丨丨之淵出入有光)沮漳(見上江賦并吞沅澧汲引)
(丨丨劉孝綽太子望水詩復此淪波地𣲖别引丨丨李百藥詩延波接荆夢通望邇丨丨)踰漳(戰國策蘇秦說趙王曰秦欲已)
(得行於山東則必舉甲而向趙秦甲涉河丨丨據番吾則兵必戰於邯鄲之下矣)河漳(戰國策蘇子說李兑曰蘇秦家貧親)
(老無罷車駑馬桑輪蓬篋贏膝負書擔囊觸塵埃蒙霜露越丨丨足重繭日百而舍造外闕願見於前口道天下之事又趙地西有)
(常山南有丨丨東有清河北有燕國)阻漳(史記高祖紀上喜曰豨不南據邯鄲而丨丨水吾知其無能為也)引漳(史記)
(河渠書西門豹丨丨水溉鄴以富魏之河内水經注魏武之攻鄴也丨丨水以□之)曲漳(後漢書袁紹傳袁尚聞鄴急將軍萬)
(餘人還救城操逆擊破之尚走依丨丨為營操復圍之)臨漳(唐書地理志丨丨縣南有菊花渠自鄴引天平渠水溉田水經)
(注漳水又對趙氏丨丨宫宫多桑木始蠶之月虎帥皇后及夫人採桑于此晉紀總論愍帝諱業故改鄴為丨丨)南漳(唐書)
(地理志襄州襄陽郡丨丨縣)瀕漳(唐書韋景駿傳景駿為肥城令縣北丨丨連年泛溢人苦之舊防廹漕渠雖峭岸隨即壊)
(决景駿相地勢益南千步因高築障水至隄趾輒去其北燥為腴田)明漳(山海經小侯之山丨丨之水出焉南流注于黃澤)
二漳(淮南于清漳出楬戾濁漳出發包注丨丨合流經魏郡入清河駱賓王詩願言遊泗水支離去丨丨柳貫過閘行丨丨合)
(下如奔矢絶出為河容滙水)入漳(淮南子釡出景注景山在邯鄲西南釡水所出南澤丨丨水經注絳水屯留西南東丨丨)
斥漳(水經漳水又東北過丨丨縣南注其國斥鹵故曰丨丨)交漳(水經漳水又東過武安縣注漳水於縣東清水自涉)
(縣東南來注之世謂决入之所為丨丨口)堰漳(水經注魏襄王以史起為令又丨丨水以灌鄴田咸成沃壤百姓歌之)堨
漳(水經注魏武王又丨丨水㢠廻流東注號天井堰)小漳(水經注商河逕張公城西又北重源潛發世謂之落里&KR0008;亦曰丨丨)
(河)覃漳(水經注衡横也言丨丨水横流也)淇漳(拾遺記叢庭之鷃蒸以蜜沫丨丨之鱧脯以青茄)决漳(玉海)
(丨丨灌鄴旁之田鑿涇沃關内之土)衛漳(劉黃裳詩風壤連齊魯河流滙丨丨)
麞(諸良切鹿屬同獐)
韻藻逐麞(南史曹景宗傳景宗謂所親曰我昔在鄉里騎快馬如龍拓弓弦作礔礰聲箭如餓鴟呌平澤中丨丨數肋射)
(之渴飲其血饑食其胃甜如甘露漿)弄麞(舊唐書李林甫傳舅子姜度妻誕子林甫手書慶之曰聞有丨丨之慶客視之掩口)
(蘇軾賀陳章生子詩甚欲去為湯餅客唯愁錯寫丨丨書)射麞(搜神記盧充一日出宅西獵丨丨中之麞倒而起充逐之忽見)
(道北一里許高門瓦屋四周有如府舍不復見麞)
增白麞(宋書符瑞志丨丨王者刑罰理則至北史令狐熙傳熙為滄州刺史在職數年風教大洽獲白烏丨丨嘉麥甘露降)
(於庭前柳樹)青麞(宋書符瑞志元嘉二十三年十月辛巳東宫將魏榮獲丨丨于秣陵耶律楚材扈從冬狩詩千羣野馬雜)
(山羊赤熊白鹿奔丨丨)黑麞(宋書符瑞志元嘉二十三年五月甲寅東宫隊白從陳超獲丨丨于肥如縣)獲麞(宋史)
(太宗紀大閱衛士有盗丨丨者當坐詔特釋之)求麞(易林丨丨嘉鄉惡地不行道止中返復還其牀)得麞(易林求兔丨丨)
(過其所望)鵲麞(論衡上世所見鳳凰騏驎何知其非恒鳥獸今之所見丨丨之屬安知非鳳凰騏驎也)&KR0874;麞(爾雅翼丨)
(之性怯又謂之丨白膽易驚怯其飲水見影驚奔麤豪之人食其心肝者便即小膽若素懦者則轉怯不知所為)畫麞(爾雅)
(翼獐山物畫山者并丨丨龍水物畫水者并畫龍)牙麞(爾雅翼獐老則牙見於外淮人謂之丨丨圖畫見聞志易元吉於神)
(游殿之小屏畫丨丨皆極其思)銀麞(庾信郊行值雪詩還如驅玉馬暫似逐丨丨)黃麞(張翥詩僰僮供紫蟹庖吏進丨)
(丨)
中兩麞(南史廬陵威王蕭續傳續少英果膂力絶人馳射應發命中武帝歎曰此我之任城也嘗馳射於帝前續丨丨丨冠)
(於諸人帝大悦)麟似麞(論衡周獲麟丨丨丨而角武帝之麟亦如麞而角)戴角麞(論衡魯人得丨丨之丨謂之騏)
(驎)鹿邊麞(夢溪筆談王元澤數歲時客有以一獐一鹿同籠以問雱何者是獐何者是鹿雱實未識良久對曰獐邊者是)
(鹿丨丨者是丨客大竒之又韓愈驅鱷魚文鱷魚悍然不安谿潭據處食民畜熊豕鹿麞以肥其身)猿與麞(蘇軾贈寫御容)
(妙善師詩平生慣寫龍鳳質肯顧草間丨丨丨)失林麞(蘇軾湖上夜歸詩市人拍手笑狀如丨丨丨)
璋(諸良切半圭曰丨)
韻藻奉璋(詩濟濟辟王左右丨丨奉璋峩峩髦士攸宜岑文本三元頌腰金鳴玉執贄丨丨)弄璋(詩乃生男子載)
(寢之牀載衣之裳載丨之丨)圭璋(禮記有以少為貴者丨丨特疏丨丨玉中之貴也特謂不用他物嫓之也諸侯朝王以丨)
(朝后執丨又丨丨特逹德也又灌以丨丨用玉氣也周禮冬官玉人瑑丨丨八寸璧琮八寸以頫聘後漢書劉儒傳儒字叔林東郡)
(陽平人也郭林宗嘗謂儒口訥心辯有丨丨之質南史朱异傳丨丨新琢錦組初搆莊子白玉不毁孰為丨丨文心雕龍丨丨挺其)
(惠心英華秀其清氣周瑞節銘咨爾王人所寳惟信來旬來宣丨丨其聞阮籍詩容飾整顔色磬折執丨丨傅休奕詩丹唇發皓齒)
(秀顔若丨丨張說詩疇昔丨丨友雍容文雅多柳宗元西漢文𩔖序森然若開羣玉之府指揮聯累丨丨琮璜之狀各有列位不失)
(其序雖第其價可也杜牧詩觚稜金碧照山高萬國丨丨捧赭袍蘇軾詩我懷元祐初丨丨滿清班)執璋(見上)赤璋(周禮)
(春官大宗伯以丨丨禮南方注禮南方以立夏謂赤精之帝而炎帝祝融食焉)牙璋(周禮春官典瑞丨丨以起軍旅以治兵守)
(注鄭司農云丨丨瑑以為牙牙齒兵象故以丨丨發兵若今時以銅虎符發兵康成謂丨丨亦王使之瑞節又冬官玉人丨丨中璋)
(七寸射二寸厚寸注二璋皆有鉏牙之飾于琰側先言丨丨有文飾也夢溪筆談丨丨牡契也以起軍旅則其牝宜在軍中王勃九)
(成宫頌還師振旅考事陳功皮軒按節丨丨復路楊炯詩丨丨辭鳳闕鐵騎繞龍城李商隐檄文金玦一受丨丨四馳)劉璋
(蜀志劉二牧傳丨丨字季玉襲焉位遣法正迎先主先主入境如歸明年先主至葭萌還兵南向所在皆克進圍成都璋遂開城出)
(降)
孔德璋(齊書孔稚珪傳丨稚圭字丨丨鍾嶸詩品德璋生于封谿而文為雕飾青于藍矣)
增如璋(詩如圭丨丨令聞令望謝朓遊後園賦仰微塵兮美無度奉英軌兮式丨丨)金璋(禮記有圭璧丨丨不粥于)
(市注粥賣也疏圭璧丨丨各是一物即考工記丨飾丨也)大璋(周禮冬官玉人丨丨中璋九寸邊璋七寸注三璋之勺形如圭)
(瓚天子廵守有事山川則用灌焉于大山川則用丨丨加文飾也于中山川用中璋殺文飾也于小山川用邊璋半文飾也儀禮昏)
(禮納徵注士大夫以玄纁束帛天子加以榖圭諸侯加以丨丨)中璋(見上)邊璋(見上)聘璋(儀禮聘禮受夫人之丨丨)
(注夫人丨用丨取其半圭也)用璋(見上左傳襄仲辭玉疏聘君用圭享用璧聘夫人丨丨享用琮晉書禮志太康八年有司)
(奏納徵大婚可依周禮改璧丨丨)還璋(儀禮聘禮上介出請賓迎大夫丨丨如初入)受璋(儀禮聘禮宰自公左受玉)
(丨上介丨致命亦如之)有璋(左傳朝聘有圭享頫丨丨陸雲張二侯頌遂登上將亮彼大皇底邑胙土命珪丨丨)給璋
(晉書禮志詔公主嫁由夫氏不宜皆為備物賜錢使足而已惟丨丨餘如故事)連璋(羊勝屏風賦重葩累繡沓璧丨丨)布
璋(郭璞鹽池賦粲如散壐煥若丨丨)璧璋(楊炯孔子廟堂碑伏羲書契女媧笙簧匏土金石珪琮丨丨)殘璋(陸游)
(題瘞鶴銘予親至焦山摹之止有此耳丨丨斷玦當以真為貴豈在多耶)䨇璋(李易安賀攣生子啟玉刻丨丨錦挑對褓)仇
璋(文中子子之韓城自龍門關濟關吏丨丨捨職從于韓城子謂賈瓊曰君子哉丨丨也比董常則不足方薛收則有餘)李
璋(唐書丨絳傳絳子丨字仲禮大中初擢進士第累官尚書右丞湖南宣歙觀察使又宋史丨丨傳仁宗書忠孝丨丨并祕書賜)
(之)
玉以璋(唐書禮樂志親王納妃其聘以玄纁□乘馬丨丨丨諸臣之子一品至于三品為一等玄纁束乘馬丨丨丨四品至)
(于五品為一等玄纁束兩馬無璋六品至于九品為一等玄纁束儷皮二而無馬)陳孔璋(魏志王粲傳廣陵丨琳字丨丨)
(魏文帝與吳質書孔璋章表殊健微為繁富曹植與楊修書仲宣獨步于漢南孔璋鷹揚于河朔陸倕感知已賦固乃度平子而越)
(孟堅何論孔璋而與公榦元好問送陳季淵詩孔璋文筆妙天下勅勒不數隂山歌)苑君璋(唐書丨丨丨傳丨丨丨馬邑豪)
(也以趫雄自奮劉武周入寇君璋曰唐以一州兵掇取三輔所向風靡此殆天命非人謀不可爭也不如連突厥與唐合從南面稱)
(孤上策也武周不聽)卜天璋(元史良吏傳丨丨丨字君璋洛陽人遷刑部郎中仁宗召天璋入見時興聖太后在座帝指曰)
(此不貪賄丨丨丨也皇慶初授饒州路總管火延饒之東門天璋其衣冠向火拜勢遂熄鳴山有虎為暴天璋移文山神立捕獲之)
(陞廣東廉訪使嶺南地素無冰天璋至始有冰人謂政化所致云)
猖(蚩良切狂也又披丨縱裂貌)
韻藻披猖(北齊書王晞傳帝欲以晞為侍中苦辭不受或勸晞勿自疎晞曰我少年以來閱要人多矣充詘少時鮮不敗)
(績且性實疎緩不堪時務人主恩私何由可保萬一丨丨求退無地非不愛作熱官但思之爛熟耳韓愈贈張籍詩紛紛百家起詭)
(怪相丨丨蘇軾子由所居六詠詩先生坐忍渴羣囂自丨丨)
增姦猖(韓愈曹成王碑蘇枯弱彊齦其丨丨)
鋩(武方切刃端)
韻藻鋒鋩(老學庵筆記漢隸歲久風雨剝蝕故其字無復丨丨近者杜仲微乃用禿筆作隸自謂得漢刻遺法豈其然乎)
(張九齡徐文公碑坐耀丨丨未嘗肯綮裴度鑄戟為農器賦洪罏既鍜失似雪之丨丨孟郊詩慷慨丈夫志可以耀丨丨白居易詩)
(沾枯發枝葉磨鈍起丨丨杜牧詩犀甲吳兵鬭弓弩蛇矛燕騎馳丨丨又印組縈先馬丨丨看解牛趙孟頫詩子才有用未得試牛)
(刀愛惜藏丨丨)劍鋩(柳宗元詩海畔尖峯似丨丨秋來處處割愁腸韓愈祭田横文何五百人之擾擾而不能脱夫子於丨丨)
(蘇軾詩一䨇銅劍秋水光兩首新詩争丨丨又白鶴峯新居詩繫悶豈無羅帶水割愁還有丨丨山)雄鋩(劉禹錫砥石賦我有)
(利金兮以利為佩遭土卑而慝作丨丨為之潛晦韓琦詩惟有一時詩酒戰願開強戶振丨丨)
增飛鋩(春渚紀聞莫養正崇寧初在都下夢人持數詩相示内一篇語皆竒崫不可解既醒獨憶兩聯云火輪方擊轂風劍)
(已丨丨諸天互魔擾救護世尊忙)戟鋩(吳都賦羽毛揚蕤雄丨耀丨裴度賦劍鍔銷丨丨露)鉤鋩(劉孝儀賜玉環刀啟)
(苗峰珍鋌利極丨丨謹當擁以雄身藉而安體歐陽修詩虎勇恃其外爪牙利丨丨)耀鋩(柳宗元鐃歌列缺掉幟招搖丨丨又)
(憲府初騰價神州轉丨丨)收鋩(温庭筠詩乾符初得位天弩夜丨丨)神鋩(韋莊詩&KR0758;弓揮勁鏃匣劍淬丨丨)銛鋩
(徐夤剪刀詩欲製緼袍先把看質非紈綺愧丨丨)刃鋩(歐陽修啄木詞土有毛髮兮山有衣裳金不鞠冶兮器不丨丨)交
鋩(歐陽修詩安得二子接揮鋒兩丨丨)寒鋩(王安石詩陵空翠纛直照影丨丨銛)風鋩(曾鞏詩丨丨拂塵見飛影)針
鋩(文同翡翠詩忽然投清漪得食如丨丨)
火激鋩(韓愈征蜀聯句丨發丨丨腥血漂騰足滑)金煌鋩(温庭筠詩白虬天子丨丨丨高臨帝座回龍章)
商(式羊切金音度也張也降也常也行賈也亦州名又姓)
韻藻宫商(詩序聲成文箋聲成文者丨丨上下相應禮記丨為君丨為臣角為民徵為事羽為物晉書樂志荀勖造新律)
(笛十二枚以調律吕正雅樂正會殿廷作之自謂丨丨克諧又孫綽傳嘗作天台山賦甚工初成以示友人范榮期云卿試擲地應)
(作金石聲也榮期曰恐此金石非中丨丨然每至佳句輒云應是我軰語南史陸厥傳沈約謝眺王融周顒文皆用丨丨平上去入)
(四聲以此制韻有平頭上尾螽腰鶴膝五字之中音韻悉異兩句之内角徵不同不可增減世呼為永明體風俗通師曠為晉平公)
(奏清徵之音有玄鶴二八延頸而鳴舒翼而舞音中丨丨聲聞于天曹植鬭雞篇遊目極妙伎清聽厭丨丨陸雲寒蟬賦容麗蜩螗)
(聲美丨丨楊方合歡詩丨丨聲相和心同自相親蘇軾新樂賦趙鐸固中於丨丨周尺仍分於清濁)翦商(詩至于大王實始丨)
(丨)音商(禮記孟秋之月其蟲毛其丨丨)歌商(禮記肆直而慈愛者宜丨丨朱子感春賦朝吾屣履而丨丨兮夕又𢋫之)
(以清琴)三商(儀禮士昏禮注日入丨丨為昏夏竦漏刻銘五夜持宵丨丨定夕)鄭商(左傳宣子有環其一在丨丨宣)
(子謁諸鄭伯子産弗與公羊傳秦伯將襲鄭弦高者丨丨也遇之殽矯以鄭伯之命而犒師焉柳宗元送濬上人序古之贈禮必以)
(輕先重故丨丨之犒先乘韋魯侯之贈後吳鼎)司商(國語仲山父曰古者丨丨協名姓注丨丨掌賜族受姓之官謂人始生吹)
(律合之定其姓氏)申商(史記鼂錯傳學丨丨刑名於軹張恢先所又太史公自序自曹參薦蓋公言黃老賈生晁錯明丨丨)
(公孫弘以儒顯百年之間天下遺文古事靡不畢集漢書武帝紀丞相綰奏所舉賢良或治丨丨韓非蘇秦張儀之言文心雕龍丨)
(丨刀鋸以制理鬼谷唇吻以策勲柳宗元送元山人序楊墨丨丨刑名縱横之說其迭相訾毁牴牾而不合者可勝言耶)清商
(晉書樂志荀勖作新律吕以調聲韻使太樂總章鼔吹丨丨施用隋書音樂志平陳獲宋齊舊樂詔於太常置丨丨署管之唐書禮)
(樂志丨丨伎者隋清樂也歌二人吹葉一人舞者四人并習巴渝舞又尉遲敬德傳敬德晩節謝賓客飭觀沼奏丨丨樂自奉養甚)
(厚又餌雲母粉為方士術延年韓非子師涓鼔新聲平公問師曠曰此何聲也曰此所謂丨丨也公曰丨丨固最悲乎師曠曰不如)
(清徵楚辭二子擁瑟而調均兮余因稱乎丨丨西京賦嚼丨丨而却轉七啟動朱脣發丨丨韋誕景福殿賦吟丨丨之激哇發角徵)
(與白雪嵇康詩操縵丨丨遊心大象陸機七徵合丨丨以絶節揮流徵而赴曲李百藥笙賦發繁弦於流徵動浮磬於丨丨白居易)
(詩一部丨丨聊送老白鬚蕭颯管絃秋劉禹錫詩欲抛丹筆三川去先教丨丨一部成劉筠大酺賦舞以亡盤之妍袖間以九部之)
(丨丨)詩商(荀子修憲命審丨丨注詩謂四方歌謠商謂哀思之音)素商(梁元帝纂要秋曰丨丨亦曰高商馬祖常詩月)
(華流影天漢東丨丨淒清颺微風)高商(見上)仲商(梁元帝纂要八月曰丨丨九月曰暮商季商)暮商(見上)季
商(見上)參商(曹植與吳質書面有逸景之速别有丨丨之闊陸機為顧彦先贈婦詩形影丨丨乖音息曠不逹傅休奕豔歌)
(行凡夫徒踴躍望絶殊丨丨王勃七夕賦謂河漢之無浪似丨丨之永年杜甫詩人生不相見動如丨與丨)胥商(韓愈文不)
(幸而有出於丨丨之族者先生之說傳吾不忍赤子之不得乳於其母也)酈商(史記丨丨傳曲周侯丨丨者高陽人陳勝起時)
(商聚少年東西略人沛公略地至陳留商以將卒四千人屬沛公凡别破軍三降定郡六縣七十三高后時商病大臣欲誅諸吕呂)
(祿軍於北軍太尉勃不得入北軍乃使人劫丨丨令其子況給吕祿出遊太尉勃乃得入北軍遂誅諸吕)王商(漢書丨丨傳丨)
(丨字子威代匡衡為丞相為人多質有威重天子曰此真漢相項斯詩榮同伊陟傳朱戸秀比丨丨入畫圖又宣和畫譜丨丨工畫)
(道釋士女尤精外國人物為都尉趙嵓所厚有職貢游春等圖)
增夏商(書丨丨官倍亦克用乂初學記梁漏刻經云漏刻肇于黃帝宣乎丨丨)有商(書皇天眷佑丨丨詩假哉天命)
(丨丨孫子)式商(書丨丨受命奄甸萬姓)戎商(書丨丨必克徐陵陳武帝下州郡璽書若有萑蒲之盗或犯丨丨山谷之)
(酋擅彊幽險皆從肆赦咸使知聞)克商(書惟丨丨遂通道于九夷八蠻左傳成&KR2120;對魏子曰昔武王丨丨光有天下其兄弟)
(之國十有五人姬姓之國四十人皆舉親也)殷商(詩摯仲氏任自彼丨丨詩地里考盤庚復治亳之殷地湯之故居故兼稱)
(丨丨)大商(詩保右命爾夑伐丨丨韋孟諷諫詩總齊羣邦以翼丨丨又蜀志先主傳先主善交結豪俠年少争附之中山丨丨)
(張世平蘇䨇等多與之金先主由是得合徒衆)敦商(詩丨丨之旅克咸厥功)生商(詩天命玄鳥䧏而丨丨又帝立子丨)
(丨許敬宗定宗廟樂議邁吞鶯之丨丨軼擾龍之肇漢又淮南子變宫生徵變徵丨丨變商生羽變羽生角變角生宫)變商
(見上七命啓中黃之少宫發蓐收之丨丨韋莊秋日感事詩北望心如旆西歸律丨丨)任商(周禮地官丨丨以市事貢貨賄)
工商(周禮春官大宗伯丨丨執雞注雞取其守時而動史記蘇秦傳周人之俗治産業力丨丨逐什二以為務顔師古策賢良)
(問糴價翔踴則丨丨窘乏而難振柳宗元荅元饒州書懼富人流為丨丨浮窳)通商(左傳衛文公大布之衣大帛之冠務材訓)
(農丨丨惠工柳宗元銘丨丨平貨有來胥悦)良商(戰國策丨丨不與人争買賣之賈而謹司時)富商(史記貨殖傳丨)
(丨大賈周流天下交易之物莫不通得其所欲又張湯傳請造白金及五銖錢籠天下鹽鐡排丨丨大賈出告緡令通典永徽六年)
(雍州長史長孫祥奏言曰鄭白渠溉田乃萬餘頃今為丨丨大賈競造碾磑渠流梗澁齊安陸昭王碑文丨丨野次宿秉停菑)農
商(史記太史公自序維幣之行以通丨丨其極則玩巧并兼兹殖)噲商(史記太史公自序攻城野戰獲功歸報丨丨有力焉)
金商(後漢書蔡邕傳詔召邕詣丨丨門問災異及消改變故所宜施行邕悉心以對又贊邕實慕静心精辭綺斥言丨丨南徂)
(北徙洛陽記南宫有崇德殿太極殿西有丨丨門東京賦昭仁惠於崇賢抗義聲於丨丨又唐高宗九日詩端居臨玉扆初律啟丨)
(丨)贊商(蜀志卻正傳聞仲尼之丨丨感鄉校之益已彼平仲之和羹亦進可而替否)種商(蜀志劉封傳忠臣蹈功以)
(罹禍孝子抱仁以䧟難丨丨白起孝已伯竒皆其𩔖也)七商(唐書禮樂志越調大食調高大食調䨇調小食調歇指調林鍾)
(商為丨丨玉海周陳以上雅鄭淆雜隋文帝始分雅俗二部俗樂二十八調七宫丨丨七角七羽)茶商(宋史趙開傳開指陳)
(𣙜茶買馬五害請盡罷𣙜茶如謂𣙜茶未可遽罷亦宜併歸轉運司痛減額以蘇茶戶輕立價以惠丨丨則私販必衰盗賊消弭朝)
(廷是其言)平商(汲冢周書序武王丨丨維定保天室規擬伊洛作度邑)聽商(管子凡丨丨如離羣羊)彈商(晏子)
(景公新成柏寢之室使師開鼓琴左撫宫右丨丨)商商(荀子農農士士工工丨丨一也)比商(淮南子得道而德從之矣)
(譬若黃鍾之比宫太簇之丨丨無更調焉)鼓商(春秋繁露試調琴瑟而錯之鼔其宫則他宫應之丨其丨則他商應之五音比)
(而自鳴非有神其數然也)屠商(孔叢子子高曰臣常行臨淄市見丨丨焉身修八尺鬚髯如戟面正紅白市之男女未有敬之)
(者無德故也)少商(帝王世紀神農始作五絃之琴以具宫商角徵羽之音至文王復增二絃曰少宫丨丨夢溪筆談調琴須)
(先用管色合字定宫絃乃以宫絃下生徵徵絃上生商上下相生終於丨丨)側商(夢溪筆談古樂有三調聲謂清調平調側)
(調也王建詩云丨丨調裏唱伊州是也)凝商(玉海玉筦丨丨珠躔麗極)排商(玉海灝灝噩噩丨丨轢周)馬商(玉海)
(淳化五年五月雄州丨丨獻良馬五閱試皆駑也留内閑厚賜之)祚商(玉海玄鳥丨丨赤光啟漢傳休奕雉賦感天和而貽)
(瑞進據鼎而丨丨)勞商(楚辭伏戲駕辯楚丨丨只注駕辯丨丨皆曲名言伏戲氏作瑟造駕辯之曲楚人因之作丨丨之歌)
引商(宋玉對楚王問丨丨刻羽雜以流徵國中屬而和者不過數人而已閻伯璵歌賦或丨丨刻角或潰渭通涇)管商
(長笛賦節解句斷丨丨之制也袁桷詩丨丨謀可鄙房杜跡嘗遵)啟商(蔡邕述行賦迄管邑而增感歎兮愠叔氏之丨丨)
中商(魏文帝樂府流鄭激楚度宫丨丨)西商(曹植離繳雁賦白露凄以飛兮秋風發乎丨丨)含商(曹植宗聖候孔)
(羡奉家祀碑頌煌煌大魏受命漙將繼體黃唐包夏丨丨又鮑照白紵舞歌詞丨丨咀徵歌露晞珠履颯沓紈袖飛梁簡文帝筝賦)
(排雲入漢之美丨丨觸徵之竒元稹何滿子歌犯羽丨丨移調態留情度意抛管絃)超商(曹植責射詩丨丨越周與唐比蹤)
萬商(蜀都賦市鄽所會丨丨之淵顔師古策賢良問丨丨之□市井為利李白詩白水真人居丨丨羅鄽闤王安石詩沉檀珠)
(犀雜丨丨大舟如山起牙檣)白商(七命丨丨素節月既授衣)動商(孫楚笳賦叩角丨丨鳴羽發徵)漁商(郭璞江賦)
(泝洄沿流或丨或丨張九齡詩丨丨多未事耕稼少良疇錢起詩井田通楚越津市半丨丨盧綸詩全身出部伍盡室逐丨丨柳貫)
(詩溪水添流到石江小家殘戶占丨丨)翼商(陶潛詩御龍勤夏豕韋丨丨)迅商(謝瞻九日詩輕霞冠秋日丨丨薄清)
(穹注丨丨商風之迅疾也)寒商(謝惠連秋懷詩丨丨動秋閨孤燈曖幽幔)來商(梁簡文帝昭明太子集序武有丨丨之功)
(虞有格苗之德)初商(沈約詩丨丨忽云至暫得奉衣巾)南商(王勃九成宫東臺山池賦嗣丨丨之逸興有東海之遐賓)
(楊萬里詩丨丨北賈俱星散古廟無人燒紙錢)洪商(王勃上劉右相書田夫織婦衣食鮮終朝之給巨駔丨丨輿馬挾封君之)
(勢蓋冇由來矣)秦商(李乂詩丨丨重沓雲巖近河渭縈紓霧壑深韓愈過南陽詩丨丨邈既遠湖海浩將經又史記仲尼弟子)
(傳丨丨字子丕)流商(閻伯璵歌賦制頌創雅漂齊丨丨)遷商(張九齡大庾嶺銘丨丨兮重九譯車屯軌兮馬齊跡)緝
商(李白幽澗泉詩丨丨綴羽潺湲成音)臣商(杜甫朝獻太清宫賦土配君服宫尊丨丨)吏商(柳宗元丨丨丨而丨也汙)
(吏之為商不若廉吏之商其為利也博)叩商(孟郊納凉聯句暍道者誰子丨丨者何樂)庭商(孟郊秋雨聯句丨丨忽驚)
(舞墉禜亦親酹)海商(王建詩草市迎江貨津橋税丨丨)新商(歐陽修撰賜龐籍口宣屬此丨丨之序載嘉執轡之勤)
顥商(邵雍白菊詩清淡曉凝霜宜乎殿丨丨)賜商(朱子詩闕里言詩得丨丨千秋誰復與相望)虞商(李質艮岳)
(賦兼丨丨之渾灝𩔖雲漢之昭回又戰國策挾故薛公以為相善韓徐以為上交尊丨丨以為大客王顧可以反疑齊乎注皆齊人)
(之去齊者)蠻商(釋大訢過淮河口詩水次千家市丨丨聚百艘)卜商(詩疏序丨丨闡其業雅頌與金石同和史記仲尼弟)
(子傳丨丨字子夏少孔子四十四歲居西河教授為魏文侯師李商隐詩燕地尊鄒衍西河重丨丨)鉏商(史記孔子世家春狩)
(大野叔孫氏車子丨丨獲獸仲尼視之曰麟也)許商(漢書溝洫志博士丨丨治尚書善為算能度功用又藝文志丨丨五行傳)
(記一篇)馮商(漢書藝文志丨丨所續太史公七篇注丨丨受詔續太史公十餘篇在班彪别錄商字子高)女商(莊子)
(徐無鬼因丨丨見魏武侯武侯大悦徐無鬼出丨丨曰先生獨何以說吾君乎)老商(列子列子師丨丨氏友伯高子進二子之)
(道乘風而歸高士傳丨丨氏不知何許人也列禦寇師焉)師商(列子丨丨彈琴當春而叩商絃以召南吕凉風忽至草木成實)
樂商(新序魏文侯弟曰季成友曰翟黃欲相之而未决以問李克克對曰君若置相則問丨丨與王孫苟端孰賢文侯曰善以)
(王孫苟端為不肖翟黃進之丨丨為賢季成進之故相季成)蓋商(水經注丨丨冀州人在縣市補履數年人竒其不老求其)
(□而不能得也)劉商(唐書藝文志丨丨詩集十卷貞元比部郎中仙傳拾遺咸通初有酒家以樵叟稍異盡禮接之累月復一)
(至曰我中山丨丨也夙攻水墨願留一圖以酬見待之厚援毫運思頃刻而千山萬水非世工之所及)陳商(唐書藝文志丨)
(丨集十七卷韓愈荅丨丨書為文必使一世人不好得無與操瑟立齊門者比歟)
天邑商(書肆予敢求爾于丨丨丨)太簇商(史記律書今日順夏至黃鍾為宫林鍾為徵丨丨為丨南吕為羽姑洗為)
(角)林鍾商(夢溪筆談今丨丨丨乃古無射宫)往來商(杜牧詩范蠡清塵何寂寞好風唯屬丨丨丨)
春秋屬商(孝經鉤命决孔子志在春秋行在孝經以丨丨丨丨以孝經屬參)
御定佩文韻府卷二十二之十三
