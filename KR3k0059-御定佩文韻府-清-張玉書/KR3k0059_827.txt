欽定四庫全書
御定佩文韻府卷一百之七
入聲十一陌韻七
璧(必益切白虎通曰丨者外圜象天内方象地爾雅曰肉倍好謂之丨肉邊好孔也又藥韻)
韻藻弘璧(書赤刀大訓丨丨琬琰在西序)圭璧(詩如金如錫如丨如丨禮記有丨丨金璋不粥于市周禮春官典瑞)
(丨丨以祀日月星辰注丨其邸為丨取殺于上帝漢書王尊傳遷東郡太守河水盛溢泛浸瓠子金堤尊親執丨丨使巫策祝請以)
(身填金堤因止宿廬居堤上及水盛隄壊吏民皆奔走唯一主簿泣在尊旁立不動而水波稍却廻還吏民嘉壯尊之勇節圭同珪)
(孫綽太宰郗鑒碑信鍾山之丨丨歲寒之靈木任昉求為劉巘立館啓賤丨丨于光隂勁松筠于歲晚頭陀寺碑文宗法師行絜丨)
(丨擁錫來遊)如璧(詩思樂泮水箋辟廱者築土雝水之外圓丨丨四方來觀者均也桓譚新論王者作圓池丨丨形實水其)
(中以圜壅之名曰辟廱言其上承天地以班教令流轉王道周而復始牛宏冬至乾陽殿受朝應詔詩重欄映丨丨複殿繞非烟何)
(偃月賦遠月如鑑滿月丨丨)榖璧(周禮春官典瑞子執丨丨寶犢記丨丨白玉也徑五六寸其文粟粒自生非剛刻之迹王)
(者見之則五榖豐稔)蒲璧(周禮春官典瑞男執丨丨)蒼璧(周禮春官大宗伯以丨丨禮天以黃琮禮地吕氏春秋人不愛)
(崑山之玉江漢之珠而愛巳之丨丨小璣有三利故也尚書考靈曜春佩丨丨乘蒼馬以出遊李德林為隋文帝修定五禮詔黃琮)
(丨丨降天地之神蒼一作倉漢書食貨志上與張陽既造白鹿皮幣問顔異異曰今王侯朝賀以丨丨直數千而其皮薦反四十萬)
(本末不相稱)懷璧(左傳初叔虞有玉虞公求旃弗獻既而悔之曰周諺有云匹夫無罪丨丨其罪吾焉用此其以賈害也乃)
(獻之又小人丨丨不可以越鄉李華詩得罪因丨丨防身終控弦)投璧(左傳二十四年春正月秦伯納之及河子犯以璧授)
(公子曰臣負羈絏從君廵于天下臣之罪甚多矣請由此亡公子曰所不與舅氏同心者有如白水丨其丨于河案公子謂重耳也)
寘璧(左傳重耳及曹曹共公聞其駢脅欲觀其裸浴薄而觀之僖負羈之妻曰吾觀晉公子之從者皆足以相國若以相夫子)
(必反其國反其國必得志于諸侯得志于諸侯而誅無禮曹其首也子盍蚤自貳焉乃饋盤飱丨丨焉公子受飱反璧)反璧
(見上西征賦憶江使之丨丨告亡期于祖龍注秦始皇三十六年鄭使者從關東來有持與使者璧曰為我遺鎬池君明年祖龍死)
(置璧而去忽不見始皇使人視璧乃二十八年渡江所沈璧也)埋璧(左傳楚恭王寵子五人乃有大事于羣望而祈請神擇于)
(五人者使主社稷乃遍以璧見于羣望曰當璧而拜者神所立也乃丨丨于太室之庭使五人齋而長入拜康王跨之靈王加肘焉)
(平王弱抱而入再拜皆壓紐)當璧(見上)拱璧(左傳公求崔杼之尸將戮之不得崔氏之臣曰與我其丨丨吾獻其柩于)
(是得之注崔氏大璧又公薨于楚宫叔仲帶竊其丨丨以與御人納諸其懷而從取之)銜璧(左傳楚子圍許蔡穆侯將許僖)
(公以見楚子于武城許男面縛丨丨大夫縗絰士輿櫬楚子問諸逄伯對曰昔武王克殷微子啓如是武王親釋其縛受其璧而祓)
(之焚其櫬禮而命之使復其所西都賦金缸丨丨是為列錢潘岳為賈謐贈陸機詩偽孫丨丨奉土歸疆)受璧(見上)亡璧
(史記張儀傳游說諸侯從楚相飲已而楚相丨丨門下意張儀曰儀貧無行必此盗相君之璧共執張儀掠笞數百不服醳之)白
璧(史記虞卿傳躡蹻擔簦說趙孝成王一見賜黃金百鎰丨丨一䨇新書梁王召朱公曰梁有疑獄奈何朱公曰臣鄙人也不知)
(審獄然臣家有二丨丨其色相如也其徑相如也其澤相如也然其價一者千金一者五百金王曰何也朱公曰側而視之其一者)
(厚倍之是以千金王曰善故獄疑則從去賞疑則從予韓詩外傳楚襄王遣使持金十斤丨丨百䨇聘莊子以為相莊子固辭搜神)
(記雍伯父母終葬無終山山無水公作義漿坂頭有一人就飲出石子一升與之曰種此可生美玉得好婦後求徐氏女戲云以丨)
(丨一䨇當聽為婚公至所種石處得五䨇丨丨以贄徐氏遂妻之後名其地為玉田鮑照詩羞當丨丨貺恥受聊城功孟浩然詩丨)
(丨無瑕玷青松保歲寒李白詩秋月照丨丨)送璧(史記藺相如傳相如奉璧入秦度秦王特以詐佯為予趙城乃曰趙王丨)
(丨時齋戒五日今大王亦宜齋戒五日臣乃敢上璧秦王舍相如廣成傳舍相如使從者懷其璧從徑道亡歸璧于趙秦王齋五日)
(後引相如相如謂秦王曰臣恐見欺于王故令人持璧歸間至趙矣今以秦之疆而先割十五都趙豈敢留璧而得罪乎秦王廷見)
(相如畢禮而歸之吕氏春秋郈成子過衛右宰轂臣止而觴之陳樂而不樂酒酣而丨之以丨郈成子曰止而觴我與我懽也陳樂)
(而不樂告我憂也丨我以丨寄之我也倍衛三十里聞寗喜之難作右宰轂臣死之使人迎其妻子隔宅而居之分祿而食之其子)
(長而反其璧)上璧(見上)歸璧(見上)留璧(見上)合璧(漢書律歴志宦者淳于陵渠復覆太初歴晦朔弦望皆最)
(密日月如丨丨五星如連珠注孟康曰謂太初上元甲子夜半朔旦冬至時七曜皆會聚斗牽牛分度夜盡如丨丨連珠也師古曰)
(言其應候不差也庾信圓邱歌連珠丨丨重光來)連璧(晉書夏侯湛傳美容觀與潘岳友善每行止同輿接茵京都謂之丨)
(丨北史韋孝寬傳除浙陽郡守時獨孤信為新野郡守同隸荆州政術俱美荆部吏人號為丨丨莊子莊子曰吾以天地為棺槨日)
(月為丨丨星辰為珠璣萬物為齎送易坤靈啚至德之萌日月如丨丨蘇軾詩君家兄弟真丨丨連亦作聫廣絶交論日月丨丨贊)
(亹亹之弘致雲飛電薄顯棣華之徵旨注日月丨丨謂太平也)沉璧(宋書符瑞志成王少周公旦攝政與成王觀于河洛丨丨)
(禮畢王退俟至于日昧榮光並出幕河青雲浮至青龍臨壇銜玄甲之圖坐之而去說苑文公入國至於河曰禍福利害不與舅氏)
(同之者有如白水祝之乃丨丨而盟尚書中候堯丨丨于河王融曲水詩序握河丨丨封山紀石范仲淹岳陽樓記浮光耀金靜影)
(丨丨)玄璧(穆天子傳天子賓于西王母乃執白圭丨丨以見西王母)尺璧(淮南子聖人不貴丨之丨而貴寸之隂三國名)
(臣贊雖懷丨丨顧哂連城魏都賦雖明珠兼寸丨丨有盈曜車二六三傾五城未若申錫典章之為遠也潘尼答陸士衡詩慙無琬)
(琰以酬丨丨謝惠連祭禹廟文物貴丨丨我重寸隂)金璧(抱朴子安期生賣藥海邊始皇異之賜以丨丨安期生去而置之于)
(阜鄉亭以赤玉舄為報留書曰後千歲求我于蓬萊山西都賦雕玉瑱以居楹裁丨丨以飾璫注韋昭曰裁丨為丨以當榱頭王融)
(曲水詩序言炳丹青道潤丨丨)瓊璧(七命雲屏爛汗丨丨青葱)趙璧(褚亮和望月應魏王教詩色共梁珠遠光隨丨丨圓)
(李白詩宋國梧臺東野人得燕石誇作天下珍却哂丨王丨又丨丨為誰點隨珠枉被彈陸游詩名酒過于求丨丨)秦璧(韋嗣)
(立詩魏珠能燭乘丨丨許連城)
垂棘璧(左傳荀息請以屈産之乘與丨丨之丨假道于虞以伐虢)和氏璧(史記藺相如傳趙惠文王時得楚丨丨丨)
(秦昭王使人遺趙王書願以十五城請易璧墨子丨丨之丨夜光之珠三棘六異此諸侯所謂良寶韓非子楚人和氏抱璞哭于楚)
(山之下文王使玉人理其璞而得寶焉遂命曰丨丨丨又漢書西域傳贊孝武之世營千門萬戶之宫立神名通天之臺興造甲乙)
(之帳落以隨珠和璧天子負黼依襲翠被馮玉几而處其中盧諶覽古詩趙氏有和璧天下無不傳)夜光璧(漢書鄒陽傳白)
(圭顯于中山人惡之于魏文侯文侯賜以丨丨之丨後漢書大秦國傳多金銀竒寶有丨丨丨明月珠李斯諫逐客詩丨丨之丨不)
(飾朝廷)千金璧(莊子林回棄丨丨之丨負赤子而趨彼以利合者廹窮相棄天屬者廹窮相收也淮南子玉待礛諸而成)
(器有丨丨之丨而無錙錘之礛諸江淹詩君王禮英賢不惜丨丨丨貢師泰詩聲名已重丨丨丨)連城璧(新論夫丨丨之)
(丨瘞影荆山夜光之珠潛輝鬱浦揚聲于章華之臺炫燿于綺羅之堂者盖人君之舉也張載詩佳人遺我雲中翮何以贈之丨丨)
(丨李白詩趙氏丨丨丨由來天下傳宋无詩光價丨丨丨)荆山璧(曹植與楊德祖書人人自謂握靈蛇之珠家家自謂抱丨)
(丨之丨又劉諶詩恨無隋侯珠以酬荆文璧又庾肩吾和武帝苦旱詩江蘋享上帝荆璧奠高巒)晉后璧(梁簡文帝詩無)
(窮丨丨丨詎用楚臣纓)握中璧(唐明皇詩我有丨丨丨䨇飛席上珍)
增植璧(書丨丨秉珪乃告太王王季文王陳師道答秦少章詩丨丨雖具美礲錯加璀璨)加璧(禮記束帛丨丨尊德)
(也疏朝而行享之時以束帛丨丨于上尊崇其德也以君子之德與玉相似故尊之也左傳公享晉六卿于蒲囿賜之三命之服軍)
(尉司馬司空輿尉候奄皆受一命之服賄荀偃束錦丨丨乘馬)執璧(周禮夏官射人掌國之三公孤卿大夫之位三公北面孤)
(東而卿大夫西南其摯三公丨丨孤執皮帛卿執羔大夫鴈後漢書百官志列土特進朝侯賀正月丨丨云)大璧(左傳宋華)
(閱卒華臣弱臯比之室使賊殺其宰華吳賊六人以鈹殺諸盧門合左師之後左師懼曰老夫無罪賊曰臯比私有討于吳遂幽其)
(妻曰畀余而丨丨)示璧(左傳衛莊公自城上見己氏之妻髮美使髠之以為吕姜髢既出奔而入焉丨之丨曰活我吾與汝)
(璧己氏曰殺汝璧其焉往遂殺之而取其壁)操璧(穀梁傳獻公亡虢五年而後舉虞荀息牽馬丨丨而前曰璧則猶是也而)
(馬齒加長矣)奉璧(戰國策朱亥大梁人隱屠門侯嬴薦于魏公子使丨丨謝秦史記藺相如傳趙惠文王問曰秦王以十五)
(城請易寡人之璧誰可使者相如曰願丨丨往使城入趙而璧留秦城不入臣請完璧歸趙)完璧(見上)寶璧(戰國策齊)
(欲伐魏魏使人謂淳于髠曰齊欲伐魏能解魏患惟先生也敝邑有丨丨二䨇文馬二駟請致之先生蘇舜欽送施秀才詩紺囊出)
(文章發覆見丨丨)易璧(史記藺相如傳趙惠文王問曰秦王以十五城請丨寡人之丨可予不相如曰秦強而趙弱不可不)
(許王曰取吾璧而不予我城奈何相如曰秦以城求璧而趙不許曲在趙趙予璧而秦不與趙城曲在秦均之二策寧許以負秦曲)
取璧(見上)予璧(見上)求璧(見上)授璧(史記藺相如傳相如奉璧入秦視秦王無意償趙城乃曰璧有瑕請指示)
(王王丨丨相如因持璧却立倚柱曰大王欲得璧發書至趙羣臣議不子臣以為一璧之故逆彊秦之驩不可今臣觀大王無意償)
(城故復取璧大王必欲急臣臣頭今與璧俱碎于柱矣秦王恐其破璧乃召有司按圖指從此以往十五都予趙穆天子傳天子丨)
(河宗伯丨河宗伯夭受璧西向沉璧于河)持璧(見上)一璧(見上山海經驕山冡也其祠用羞酒少牢祈瘞嬰毛丨丨)破
璧(見上揚子丨丨毁珪逄不幸也温子昇寒陵山寺碑九嬰暴起十日竝出丨丨毁珪人物既盡李商隱詩斬蛟丨丨不無意平)
(生自許非匆匆)獻璧(漢書高祖紀沛公見項羽鴻門步從間道走軍使張良留謝羽羽問沛公安在曰聞將軍有意督過之脱)
(身去間至軍故使臣丨丨羽受之虞集詩河伯作宫龍丨丨)銅璧(漢書元后傳冠軍張永獻符命丨丨文言太皇太后當為)
(新室文母太皇太后注丨丨如璧形以銅為之也)給璧(後漢書朱暉傳正月朔旦東平王蒼當入賀故事少府丨丨是時隂)
(就為府卿貴驕吏慠不奉法蒼坐朝堂漏且盡而求璧不可得暉望見少府主簿持璧即往紿之曰我數聞璧而未嘗見試請觀之)
(主簿以授暉暉顧召令史奉之主簿白就就曰朱掾義士勿復求杜氏通典後漢少府卿一人掌中服御之諸物衣服寶貨珍膳之)
(屬朝賀則丨丨)玉璧(後漢書鍾離意傳注意為魯相出私錢付孔訢修夫子車身拭几席劍履男子張伯除堂下草土中得丨)
(丨七枚伯懷其一以六枚白意意令主簿安置几前孔子教授堂下牀首有懸甕背有丹書意發之中得素書文曰後世修吾書董)
(仲舒護吾車拭吾履發吾笥會稽鍾離意璧有七張伯藏其一意即召問伯果服焉齊書祥瑞志永明七年吳郡太守江斆于錢塘)
(縣𫉬蒼丨丨一枚以獻物理論語云士非丨丨談者為價梅堯臣鳳茶詩團為蒼丨丨隱起䨇飛鳳)擬璧(晉書職官志序或牽)
(羊以叶于夢或垂釣以申其道或空桑以獻其術或操版以啓其心卧龍飛鴻方金丨丨秦奚鄭産楚材晉用)羲璧(晉書后妃)
(傳序作配皇極齊體紫宸象玉牀之連後星喻金波之合丨丨)賤璧(晉書皇甫謐傳貴隂丨丨聖所約也顚倒衣裳明所箴也)
擁璧(晉書郭璞傳緃蹈而咏采薺丨丨而歎抱關)賜璧(梁書昭明太子傳恩隆置醴賞踰丨丨蘇軾酒隱賦封侯萬里)
(丨丨一䨇)刻璧(陳書高祖紀梁帝策曰南觀河渚東沈丨丨帝王世紀堯納舜于大麓後年二月率羣臣丨丨為書東沈洛水)
(言天帝當傳舜之意)瑞璧(陳書宣帝紀大建二年儀同黃法氍獻丨丨一徐夤雞詩峨冠裝丨丨利爪削黃金)奪璧(陳書)
(徐陵傳身求盟于楚殿躬丨丨于秦庭司空圖書屏記先大夫以書受知于裴公休及退居中條時李忻州戎亦以草隸著稱因輟)
(所寶徐公浩眞跡一屏以為貺先公清旦披翫殆廢寢食常屬誡云儒家之寶莫踰此屏但神物所窺必當丨丨于中流飛鋩于烈)
(火非子孫之所可存耳)薦璧(陳書儒林傳世祖即皇帝位尅日謁廟遣博士議其禮沈文阿議曰愚以今坐正殿止行丨丨)
(之儀無賀酒之禮謹撰謁廟還升正寢陪薦儀注)採璧(隋書經籍志丨丨三卷庾肩吾撰)麗璧(舊唐書音樂志筵輝)
(丨丨樂暢和音)方璧(舊唐書音樂志圓壇敢申昭報丨丨冀展虔情沈遼酬李正甫對雪詩試步薄冰猶戰兢圓圭丨丨降復)
(登)貞璧(舊唐書音樂志丨丨就奠玄靈垂光)累璧(唐書藝文志徐敬宗丨丨四百卷目錄四卷鮑照河清頌如彼七緯)
(丨丨重珠劉禹錫牛相公見示新什詩揀金光熠熠丨丨勢層層)百璧(山海經羭山神也祠之用燭湯其酒百樽嬰以百珪)
(丨丨)重璧(穆天子傳盛姬盛柏之子也天子賜之上姬之長是曰盛門天子乃為之臺是曰丨丨之臺雪賦臺如丨丨逵似連)
(璐)式璧(管子桓公曰糶賤恐五榖之歸于諸侯寡人欲為百姓萬民藏之為此有道乎管子曰今者夷吾過市有新成囷京)
(者二家君請丨丨而聘之桓公曰諾行令半歲民聞之舍其作業而為囷京以藏菽粟五穀者過半)石璧(管子管子請城隂里)
(牆三重而門九襲因使玉人刻丨為丨管子西見天子曰敝邑之君欲率諸侯而朝先王之廟觀于周室請使天下諸侯不以彤弓)
(丨丨不得入朝天子許之號令于天下天下諸侯載黃金珠玉文采布泉輸齊以收丨丨隂里之謀也)載璧(揚子秉圭丨丨)
(臚凑羣辟)齎璧(水經注澹臺子羽丨千金之丨渡河陽侯波起兩蛟夾舟子羽曰吾可以義求不可以威劫操劍斬蛟齎一作)
(賫名山記秦望山在府城南十里唐咸通中望氣者言錢唐有玉氣命侍御史許渾等丨丨瘞此山以厭之)降璧(水經注殷)
(湯東觀于洛習禮堯壇丨丨三沈)棄璧(抱朴子明者舉大略細不忮不求故能取威定功成天平地豈肯稱薪而㸑數粒乃)
(炊并瑕丨丨披毛索靨哉周光鎬黃河賦古冶捄驂而斃黿子羽斬蛟而丨丨)抵璧(抱朴子唐堯之為君也捐金于山虞舜之)
(承禪也丨丨于谷謝朓為人作三日侍華光殿曲水宴詩丨丨焚翠銷劍隳城元稹詩丨丨慙虚棄彈珠覺用輕)皓璧(西京)
(雜記公孫乘月賦曰炎日匪明丨丨非淨王勃九成宫頌序丨丨凝鮮光涵蜃氣)環璧(西京雜記魯恭王得文木一枚伐以)
(為器中山王為賦曰青緺紫綬丨丨珪璋葉良材遊天台山記北上可三四里有望海尖登其絶頂則錢塘烟樹括蒼峰巒皆隱約)
(可見東面觀海上雲濤如丨丨繚肪)懸璧(尚書中候甲子冬至日月若丨丨劉琨贈盧諶詩握中有丨丨)香璧(清異錄景)
(煥得墨材甚精止造五十團印文曰丨丨)殘璧(春渚紀聞余為兒時于彭門寇鈞國家見其先世所藏李廷珪下至潘谷十三)
(家墨斷珪丨丨燦然滿目)琱璧(楓窗小牘萼綠華臺頌曰丨丨成車裁瑛作麈)奎璧(詞品鮮于去矜如丨丨騰輝)靈
璧(一統志丨丨縣本隋虹州地唐為虹縣之零璧縣鎮宋元祐初置零璧縣政和中改曰丨丨)零璧(見上)疊璧(馬融)
(尚書注太極上元十一月朔旦日月如丨丨五)沓璧(芋勝屏風賦重葩累繡丨丨連璋)輦璧(陳琳為袁紹&KR0702;豫州文輿)
(金丨丨輸貨權門)華璧(阮瑀文質論丨丨易碎金鐵難陶吳均檄江神責周穆王璧文反我名瑞耀此丨丨則富有漢川世)
(為江伯)明璧(應瑒文質論若乃和氏之丨丨輕縠之袿裳必將遊玩于左右振飾于宫房豈爭牢偽之勢金布之剛乎)璵
璧(王粲反金人贊一言之賜過乎丨丨)冰璧(裴頠女史箴丨丨雖澤期于見日)圓璧(庾肅之玉讃丨丨月鏡璆琳星)
(羅雪賦既因方而為珪亦遇丨而成丨)毁璧(潘岳楊仲武誄含芳委曜丨丨摧柯)抱璧(西征賦想趙使之丨丨瀏睨楹)
(以抗憤)證璧(傅咸卞和畫像賦臧知柳而不進和殘軀以丨丨)䨇璧(顔延之赭白馬賦注相馬經曰頰欲圓如懸璧)
(謂之丨丨柳貫青山夜行圖歌南州丨丨范與虞君當請賦傾明珠)論璧(顔延之庭誥文朱公丨丨光澤相如而倍薄異價此)
(言雖大可以戒小)瑄璧(謝莊舞馬賦蒲軒次巘丨丨承巒)秘璧(謝莊上摉才表臣聞功照千里非特燭車之珍德柔)
(鄰國豈徒丨丨之貴)潤璧(王融贈族叔衛軍詩貞筠抽箭丨丨懷山)瑕璧(鮑照遊園山石室詩怪石似龍章丨丨麗錦質)
先璧(袁淑與始興王濬書不腆供賦束馬丨丨以俟命)漬璧(梁簡文帝水月詩溶溶如丨丨的的似沉鉤)帶璧
(梁簡文帝望同泰寺浮圖詩遙看宫佛圖丨丨復垂珠)含璧(梁元帝謝東宫賚邪子錦白褊等啟試以照花含銀燭之狀將)
(持比月亂丨丨之暉)輕璧(王僧孺祭禹廟文丨丨惜景既捨冠履)履璧(江淹答劉休範書丨丨之禎𫉬珪之應)素
璧(江淹傷友賦懷愛重于丨丨結分珍于黃金)珩璧(吳均碎珠賦又聞丨丨之獨照不見掌上之明珠)文璧(吳均)
(檄江神責周穆王璧文昔穆王南廵自郢徂閩遺我丨丨僉曰此津貫緯百祀薦歴千春念兹丨丨故問水濱)厚璧(劉孝威謝)
(賚熊白啓光踰丨丨殆惑朱公之價色麗燭銀將堪穆王之寶)厠璧(江總大莊嚴寺碑丨丨綴珠凌丹霞而結宇雕光鏤采望)
(紫極而開軒)漾璧(江總芳林園天淵池銘曉川丨丨似日御之在河宿夜浪浮金疑月輪之馳水府)滾璧(戴暠月重)
(輪行浮川疑丨丨入戸𩔖燒銀)碎璧(張正見薄惟鑒明月詩分簾疑丨丨隔幔似垂鈎)照璧(唐太宗喜雪詩丨丨臺圓)
(月飄珠箔穿露)鏤璧(唐高宗太子納妃太平公主出降詩鳴珠佩曉衣丨丨輪開扇)虹璧(王勃七夕賦啓魚鈴而分帝術)
(授丨丨而控神州高道素上元賦鳴魚鈴以登九位控丨丨以朝百辟)羽璧(王勃乾元殿頌序圓璫布藻罄丨丨于狼泉方)
(鏡披&KR0963;孕化璣于蜃浦張鷟滄洲弓高縣實性寺什迦像碑斵象浦之靈珠瑑龍泉之丨丨)契璧(王勃乾元殿頌霜均雹散)
(連珠丨丨)讓璧(駱賓王贈宋之問詩韞珠澄積潤丨丨動浮光)疑璧(駱賓王獄中書情通簡知己詩絶縑非易辨丨丨果)
(難裁)韞璧(李嶠檄詩毛義持書去張儀丨丨行)陶璧(李嶠賀梁王處見御書雜文表盡罄梁珠特裝瑇瑁之匣總收丨丨)
(用飾瑠璃之笥)珠璧(李善文𨕖序陛下則大居尊耀三辰之丨丨韓王元嘉奉和周太子監守違戀詩丨丨連霄漢萬物仰重)
(光)抗璧(韋承慶靈臺賦軻發匣而揮匕如睨楹而丨丨)江璧(李乂送沙門宏景道俊玄裝詩漢珠留道味丨丨返真源)
潛璧(崔沔賢良方正策昔許子將郭林宗徒以布衣之交俯仰之際而能拔竒旌異因言揣心况乎擅英博之姿受明試之寄)
(享厚祿居尊官而不能撫踠足于吳坂指丨丨于荆山至使有公輔之才而無許郭之鑒者斯則卿士之罪也)拜璧(王維詩何)
(悟藏環早纔知丨丨年)辨璧(王維送李判官赴東江詩遙知丨丨吏恩到泣珠人)楚璧(武元衡劉商郎中集序公遐情)
(浩然酷尚山水著文之外妙極丹青好事君子或持冰素越淮湖求一松一石片雲孤鶴𫉬者寳之雖丨丨南金不之過也何景明)
(贈張合之詩卞生懷丨丨郭隗待燕金)紫璧(杜甫詩牙香丨丨裁)奠璧(韓愈元和聖德詩丨丨獻斝元稹詩酹金光照)
(耀丨丨綵璘玢)鴻璧(韓愈孟郊城南聫句磊落奠丨丨參差席藑香注周禮以蒼璧禮天)椎璧(柳宗元晉問鍜圭丨丨眩)
(轉的皪)琮璧(劉禹錫遊桃源詩賜燕聆簫韶侍祠閱丨丨梅堯臣還吳舍人詩卷詩葺書成大軸許我觀丨丨)瓌璧
(符載答澤潞王尚書書嘗蘇草而掇蘭蕙簸礫石而揀丨丨崔嘏宇文臨禮部員外郎制松篁清韻丨丨貞姿)盗璧(王叡三惑)
(論掊胎拾卵惟利是求丨丨攫金刑戮不懼)三璧(蘇軾夢僧出二鏡置日詩月下合丨丨日月跳明珠)犀璧(蘇軾得辨)
(才歙研詩羅細無文角浪平半丸丨丨浦雲泓)寒璧(陸游大醉梅花下詩酒闌江月上珠樹挂丨丨又秋夜觀月詩乍圓素月)
(升丨丨欲散微雲蹙細鱗)舊璧(陸游詩但思全丨丨敢冀訪遺簪)團璧(陸游夏白紵詩下簾不為九霄寒自要玲瓏看)
(丨丨)星璧(龐鑄山谷透絹帖詩清潭錯落印丨丨大澤縱横散龍蛻)禹璧(宋无古硯歌琱光發炯成丨丨海王川后輸玄)
(液)騂璧(劉基題唐子華山隂圖詩雄梁矯修鼉丨丨駮文瑇)嘉璧(宋濓燕書宋有白冥子旂耕于渠蒢之埜得石圓而)
(晳肉且倍好上有蒲榖文獻于周王曰臣渠蒢之賤夫挈耒耜以耕𫉬丨丨焉敢獻諸下執事王受璧薦諸玉尹玉尹曰嘻是珉也)
(郤還之)鮒璧(陶安秦淮寓舍詩犧圖天地象丨丨帝王書)美璧(何景明憂旱賦沈丨丨兮不愛牲降甘澍兮敷永寧)
偃璧(周光鎬黃河賦亡人投丨丨而結誓簒夫沈周寳而邀祜)紅璧(雲笈七籖玄宫玉堂經曰白玉為壁黃金為梁青珊)
(為架丨丨為牀)簡璧(左傳穆姬聞晉侯將至以太子罃宏與女丨丨登臺而履薪焉注丨丨罃弘姊妹)
藍田璧(漢書趙皇后傳女弟居昭陽壁帶往往為黃金釭函丨丨丨明珠翠羽飾之)周室璧(穆天子傳大王亶父)
(之始作西土封其元子吳太伯于東吳詔以金刃之刑賄用丨丨之丨)三分璧(尚書中候湯降丨丨丨沉干洛注降下也)
(以丨丨之丨沉于洛也楊炯遂州長江縣孔子廟堂碑龜龍負䜟帝鴻驅八翼之軒魚鳥呈文天乙降丨丨之丨)魏家璧
(世說孔沈魏覬並為人俊孫興公目之曰沈為孔家金覬為丨丨丨)盈握璧(世說丨丨之丨不必採于崑崙之山)秦王
璧(梁簡文帝吳郡石像碑軒后之圖載浮河洛丨丨之丨更涌滄溟)京圃璧(江淹秋夕納凉詩年歇丨丨丨歲減天津)
(波)澹臺璧(何遜守風詩本慙佽飛劍寧慕丨丨丨)王生璧(庾肩吾謝賚銅硯筆格啓烟磨青石已踐孔氏之壇)
(管插銅龍還笑丨丨之丨)藂臺璧(徐陵答族人梁東海太守長孺書丨丨之丨少海之珠何必鄉里所在為貴)雲間
璧(薛道衡善心戲場轉韻詩丨丨丨獨轉空裏鏡孤懸)潘郎璧(韋莊和薛先軰詩貌媿丨丨丨文慙吕相金)虞卿
璧(韋莊和薛先軰詩遺媿丨丨丨言依季布金)淵泉璧(元稹詩水鏡涵玉輪若見丨丨丨)蒼龍璧(黃庭堅謝)
(公擇舅分賜茶詩外家新賜丨丨丨北焙風烟天上來)瑕生璧(陳與義題遠軒詩未遽丨丨丨)點漆璧(楊萬里謝)
(王恭父贈梁杲墨詩兩圭水蒼黑䨇團丨丨丨一併贈老夫此意已金石)明月璧(林景熙訪二陸故居詩有如丨丨丨美價)
(傾鴻都)邯鄲璧(戴表元書歎詩我有知名友四海丨丨丨)相如璧(王逄詩連城不換丨丨丨)鎬池璧(王偁)
(感寓詩終遺丨丨丨空獻瑤池杯)
問士以璧(孫卿子聘人以珪丨丨丨丨)三十二璧(西征記冀州博陵郡王次寺道人法稱告其弟子普嚴曰)
(嵩高皇帝語吾言江東有劉將軍是漢家苗裔受天命吾以丨丨丨丨金一餅與之璧數是劉氏卜世之數也)參珉見璧
(淨住子丨丨丨丨辨礫知璣)
驛(羊益切丨馬)
韻藻羽驛(顔延之詩丨丨馳無絶旌旗晝夜懸)音驛(周邦彦詞此恨丨丨難通待征鴈歸時寄將愁去)孤驛
(嚴仁詞一江紅葉水程丨丨林景熙詩亂山愁外笛丨丨夢中家)
發導驛(史記大宛傳張騫使月氏匈奴得之亡走至大宛曰為漢使月氏而為匈奴所閉導今亡惟王使人導送我誠得至)
(反漢賂遺王財物不可勝言大宛以為然遣騫為丨丨丨抵康居康居傳致大月氏)鄭莊驛(漢書丨當時傳字丨孝景時為)
(太子舍人每五日洗沐常置丨馬長安諸郊請謝賓客夜以繼日至明旦常恐不徧潘緯送友人北還詩經過丨丨丨好問孟嘗門)
皇華驛(博異志廣州押衙崔慶成抵丨丨丨夜見美人擲書云獨眠孤館乃鬼也)
增驛驛(詩丨丨其逹有厭其傑釋文驛爾雅作繹生也)走驛(後漢書西域傳論立屯田於膏腴之野列郵置于要害之)
(路馳命丨丨不絶宋史趙安仁傳安仁父孚雍熙中奏議曰古者兵交使在其間雖飛矢在上丨丨在下盖信義不可廢也)嘉
驛(齊書陳顯逹傳顯逹令長史庾弘遠與朝貴書曰南兖州司馬崔恭祖壯烈超羣丨丨屢至佇聽𤇺諜共成唇齒)候驛
(梁書徐勉傳時王師北伐丨丨填委勉參掌軍書劬勞夙夜)貢驛(梁書東夷傳天監七年詔曰高驪王樂浪縣公雲乃誠欵)
(著丨丨相望宜隆䄮命式弘朝典)猪驛(舊唐書地理志岐山隋縣貞觀八年移置丨丨南)八驛(舊唐書憲宗紀元和)
(八年十一月自夏州至豐州初置丨丨)傳驛(唐書百官志駕部掌丨丨凡三十里有驛水驛有舟)水驛(見上六典天下)
(凡三十里一驛天下凡一千六百三十九所三百六十所丨丨一千二百九十七所陸驛八十六所水陸相兼會要開元二十八年)
(六月停丨丨李白詩揚帆借天風丨丨苦不緩杜甫洞庭湖詩微冥丨丨孤錢起詩丨丨偏乘月梅園别受春)陸驛(見上)畿
驛(唐書李渤傳渤言道路茀不治驛馬多死憲宗得奏咨駭即詔出飛龍馬數百給丨丨)給驛(唐書張九齡傳九齡遷工)
(部侍郎知制誥數乞歸養詔不許以其弟九臯九章為嶺南刺史歲時聽丨丨省家續仙傳張果善於胎息明皇留之内殿果累陳)
(老病乞歸恒州賜絹三百疋隨從弟子二人丨丨肩舁到恒州)捉驛(唐書劉晏傳初州縣取富人督漕輓謂之船頭主郵遞謂)
(之丨丨稅外横取謂之白著人不堪命皆去為盗賊)置驛(唐書劉晏傳第五𤦺始𣙜鹽佐軍興晏代之法益密諸道廵院皆募)
(駛足丨丨相望貨殖低仰及它利害雖甚遠不數日即知李商隱詩登門慚後至丨丨恐虚迎)附驛(宋史文苑傳朱昂拜工部)
(侍郎致仕詔本府歲時存問章奏聽丨丨以聞)鋪驛(元史兵志中統元年詔隨處官司設傳逓丨丨每鋪置鋪丁十五人)郵
驛(唐六典以監察第二御史主丨丨會要正元八年門下省奏丨丨條式應給紙劵)阿驛(酉陽雜俎丨丨拂林呼為底珍)
(葉有五出似稗麻無花而實味似甘杮一月一熟)飛驛(會要貞觀十九年征遼發定州太子請丨丨表起居)館驛(會要)
(元和初以官人為丨丨使李吉甫奏罷之又開元二十五年五月御史鄭審檢校兩京丨丨猶未稱使柳宗元丨丨使壁記丨丨之)
(制于千里之内尤重自萬年至于渭南其驛六)西驛(玉海上源丨丨在惠寧西坊掌河西蕃部貢奉又都亭丨丨以待西蕃阿)
(黎于聞新羅渤海)行驛(玉海紹興三十五年安南入貢六月九日詔丨丨以懷遠為名)風驛(張衡週天大象賦爰周翊)
(軫厥土惟荆驅丨丨之千乘奏雲門之六英法苑珠林馳丨丨而運行應璇璣而合度)霍驛(魏文帝濟川賦龜龍神嬉鴻鸞)
(羣翔鱗介丨丨載止載行)攸驛(摯虞觀魚賦倏爍丨丨眩目驚心)奔驛(何承天上安邊論若盛師連屯廢農必衆馳車)
(丨丨起役必遅趙居貞雲門山投龍詩玉策奉誠信仙佩俟丨丨)推驛(謝靈運撰征賦怨物華之丨丨慨舟壑之逓遷)𤇺
驛(鮑照河清頌桴鼔凝埃丨丨垂轡)通驛(顔延之曲水詩序列燧千城丨丨萬里)馳驛(顔延之從軍行丨丨發章)
(表軍書交塞邊)密驛(梁簡文帝與魏刺史書丨丨輕郵側望歸簡)還驛(梁簡文帝與劉孝綽書離闊已久載勞寤寐佇)
(聞丨丨以慰相思)郊驛(李百藥笙賦命丨丨以迎賓闌華茵而促膝)鳳驛(王勃七夕賦翔翠䍐于雲甸迎簫吹于丨)
(丨)按驛(李嶠大周降禪碑㢠廻輿丨丨覲中土之神靈刻石泥金崇外方之禋祀)馬驛(孫逖裴公德政頌造舟為三橋)
(置騎為丨丨)星驛(張說大赦詩喜候開丨丨歡聲發市人)故驛(王維送源長史詩丨丨通槐里長亭下槿原)寒
驛(岑參送劉判官詩丨丨遠如點邊𤇺互相望)近驛(錢起送韋三詩嘶驂顧丨丨歸路出它山王建詩轉江雲棧細丨丨)
(板橋新)津驛(錢起詩夜火臨丨丨晨鐘隔浦城)舊驛(韓翃送崔遇詩丨丨千山下殘花一路飛)海驛(嚴維詩莎)
(草山城小毛洲丨丨長)江驛(武元衡詩分手更逄丨丨暮馬嘶猿呌不堪聞陸游詩丨丨軒窗臨古道市樓絃管賣新醅)
漢驛(吕溫地志圖序禹跡之所窮丨丨之所通)潘驛(白居易詩丨丨橋南醉中别下邽邨北醒時歸)春驛(施肩吾榴)
(花詩莫言無物堪相比妖豔西施丨丨中)楚驛(許渾詩丨丨枕秋水湘帆凌暮雲高啓詩馬前風葉助離聲丨丨都荒不計程)
賓驛(李商隱上李尚書啓戎麾始至丨丨初開)槐驛(項斯詩湖波晴見鴈丨丨晚無蟬)新驛(方干送姚合詩野烟)
(丨丨曙殘照古山秋)翠驛(蜀太妃徐氏題天廻驛詩丨丨紅亭近玉京夢魂猶是在青城)送驛(梅堯臣送吳辨叔知鞏縣)
(詩丨丨往歸魏迎車來入秦)遠驛(梅堯臣送李涇州審言詩牙將握刀趨丨丨羌人下馬拜高旌)使驛(蔡襄回曹相公)
(啓承抑宰衡之體時頒丨丨之書)破驛(蘇軾過淮詩麏鼯號古戍霧雨暗丨丨陸游詩秋砧滿孤村枯葉擁丨丨)小驛
(孫覿崇仁縣詩丨丨香醪如雪汁陸游詩孤城丨丨初飛雪斷角殘籬半掩門)柳驛(楊萬里宿蘭溪水驛詩繫纜蘭溪岸開襟)
(丨丨窗葛長庚詞楓亭丨丨往事都曾覽黃庚送胡汲古詩風烟迷丨丨草樹暗春洲)空驛(劉子翬早行詩行人馬上去殘)
(燈照丨丨)古驛(陸游詩亂山丨丨經三折又閒坊丨丨掩朱扉又憩空堂綻客衣)短驛(葛長庚詞那更获花楓葉又見)
(長亭丨丨)暮驛(景覃詞晴亭丨丨恨連年此時行役)荒驛(林景熙宿台州城外詩丨丨台州路秋高酒易醒)寄驛
(黃庚山隂驛詩丨丨通鄉信題詩記旅愁王義山嘉禾驛詩傾羲倏再旦急軌等丨丨)野驛(黃庚詩丹楓明丨丨白水浸江)
(城)土驛(袁桷上京雜詠丨丨高低置蒼茫七日程)山驛(盧𤦺詩除書出省垣匹馬發丨丨)去驛(貢奎詩危橋通)
(丨丨高堰裹行舟)霜驛(柳貫和伯庸詩丨丨舊圖開党項雪毫新興寫伽陀)沙驛(傅若金嘉魚亭詩舟楫回丨丨旌旗)
(駐郡亭)官驛(戴良宿高密詩燈影明丨丨鐘聲度縣樓)金驛(僧大訢詩樓孤丨丨遠河直玉繩低)投驛(高啓詩丨)
(丨暮山燈照葉待潮秋渡棹沾沙)漕驛(謝鐸新寒詩渾河水落初嘗騎丨丨星馳已報冰)陜驛(楊愼硤石道詩石壕)
(環丨丨澠水帶崤關)
東陽驛(周書文帝紀帝從洛陽率輕騎入關太祖備儀衛奉迎謁見於丨丨丨)回星驛(北史齊文宣帝紀徐之才)
(盛陳宜受禪曰䜟云羊飲盟津角拄天盟津水也羊飲水王名也角拄天大位也又陽平界丨丨丨旁有大水土人常見羣羊數百)
(立卧其中就視不見事與䜟合)石壕驛(舊唐書地理志臨汝先天元年置貞觀八年以梁縣西界二鄉益之兼移縣于丨丨)
(丨)長樂驛(唐書郭子儀傳乾元元年子儀破賊河上執安守忠以獻遂朝京師詔百官迎於丨丨丨帝御望春樓待之)
敷水驛(唐書元稹傳拜監察御史召還次丨丨丨中人仇士良夜至稹不讓中人怒擊稹敗面宰相以稹年少輕樹威失憲)
(臣體貶江陵參軍)峽石驛(唐書高元裕傳元裕兄少逸出為陜&KR0008;觀察使中人責丨丨丨吏供餅惡鞭之少逸封餅以聞)
(宣宗怒召使者責曰山谷間是餅豈易具耶謫隸恭陵)青泥驛(唐書李訓傳宦人陳宏志時監襄陽軍訓啓帝召還至丨)
(丨丨遣使者杖殺之)陳橋驛(宋史太祖紀周恭帝七年北漢結契丹入寇命出師禦之次丨丨丨夜五鼓軍士集驛門曰諸)
(軍無主願策太尉為天子未及對有以黃衣加太祖身衆皆羅拜呼萬歲)海青驛(元史世祖紀勅燕京至濟南置丨丨丨凡)
(八所)望苑驛(關中記丨丨丨即博望苑舊址在西安漢武帝戾太子築通靈臺即此溫庭筠有題丨丨丨詩)武步驛
(水經注含洭縣閣下大鼔飛上臨武乃之桂陽追號聖鼓自陽山逹乎桂陽之丨丨丨所至循聖鼔道也)石頭驛(水經注贛)
(水西岸有盤石謂之丨丨丨在豫章郡北李白詩君至丨丨丨寄書黃鵠樓)都亭驛(會要開元十五年四月勅兩京丨丨)
(丨出使人毋淹留)白馬驛(資治通鑑唐昭宣帝天祐二年六月勅裴樞獨孤損崔遠陸扆王溥趙崇王贊等並所在賜自)
(盡時朱全忠聚樞等及朝士貶官者三十餘人於丨丨丨一夕盡殺之投尸于河初李振屢舉進士不中第故深疾搢紳之士言於)
(全忠曰此軰嘗自謂清流宜投之黃河使為濁流全忠笑而從之注丨丨丨在滑州白馬縣)戲源驛(資暇錄京兆昭應縣)
(東有丨丨丨其地在戲水之傍)鵠鳴驛(全唐詩話叚文昌歸至興元西丨丨丨有僧倚巴山者有前識謂文昌曰去日既逄)
(梅蘂綻來時應見杏花開至京屢升擢自相位拜劍南節度西去鵠鳴僧已物故杏花方盛)籌筆驛(方輿勝覽丨丨丨在)
(綿州綿谷縣北九十里諸葛武侯出師嘗駐軍籌畫于此杜牧詩永安宫受詔丨丨丨沉思李商隱有丨丨丨詩)懷遠驛
(玉海景德三年十二月辛巳作丨丨丨於汴河北以待南蕃交州西蕃大食龜兹于闐甘州等貢奉客使)臨酅驛(玉海祥符)
(元年五月改鄆州丨丨丨曰迎鑾沙溝驛曰翔鑾六月改兖州碣石驛曰回鑾知溝驛曰太平)迎鑾驛(見上)太平驛
(見上)遼使驛(玉海元豐四年十月名滑州新作丨丨丨曰通津)上源驛(玉海晉天福五年九月改東京丨丨丨為)
(都亭驛在光化坊陸游詩桐隂滿地埽不得金轡玲瓏丨丨丨)懷信驛(玉海周世宗顯德五年五月江南稱藩城東置丨丨)
(丨以待其使)上亭驛(玉海保寧府梓潼有丨丨丨唐明皇幸蜀至此聞鈴聲左右云似言三郎瑯璫又名瑯璫驛)瑯
璫驛(見上)大路驛(玉海正元二年十二月勅自上都至汴州為丨丨丨至荆南為次路驛)次路驛(見上)避
賢驛(齊東野語元稹以陽城驛與陽道州名同更之曰丨丨丨白居易和陽城驛詩改為丨丨丨大署于門&KR0925;)陽城驛
(見上元稹丨丨丨詩南有丨丨丨名同陽道州)神龜驛(九域志汝州有丨丨丨臺開皇初建韓愈有丨丨丨招李二十八詩)
昌海驛(沈約飲馬長城窟詩前訪丨丨丨雜種宼輪臺)邯鄲驛(何遜守風詩晝想汝陽津夜夢丨丨丨)長安
驛(陽慎從駕祀麓山廟詩依稀丨丨丨蕭條都尉城)流星驛(楊炯折楊柳樂府望斷丨丨丨心馳明月關)西京
驛(盧照隣詩白馬丨丨丨青松北海門)舍人驛(宋之問餞獨孤少府序啼烏送晚遙棲御史之林班馬嘶歸近送丨丨之)
(丨)古泉驛(張說有丨丨丨詩按驛為於陵仲子宅)縉雲驛(孫逖送楊法曹按括州詩東海天台山南方丨丨丨)
洞庭驛(王昌齡岳陽别李越賓詩相逄楚水寒舟在丨丨丨)揚子驛(李白詩林開丨丨丨山出潤州城)石戴
驛(杜甫送從弟亞赴安西詩孤峰丨丨丨快馬金纏轡)清夜驛(杜甫送許拾遺詩淮隂丨丨丨京口渡江航)長沙
驛(杜甫送劉僕射詩杜陵老翁秋繫舡扶病相識丨丨丨)武陵驛(李嘉祐有宋州東登望題丨丨丨詩)宜城驛
(韓愈記丨丨丨此驛置在古宜城内驛東北有井傳是昭王井)曲河驛(韓愈詩晨及丨丨丨凄然自傷情注驛在商鄧之間)
青雲驛(元稹酬白學士代書詩戲誚丨丨丨譏題皓髮祠)漢隂驛(白居易襄陽詩下馬襄陽郭移舟丨丨丨)樟
亭驛(白居易宿丨丨丨詩夜半丨丨丨愁人起望鄉)揚州驛(白居易詩丨丨丨裏夢蘇州夢到花橋水閣頭)茅城
驛(白居易丨丨丨詩最是蕭條處丨丨丨向西)臨都驛(白居易丨丨丨荅夢得詩揚子津頭月下丨丨丨裏燈前)碧
澗驛(温庭筠有丨丨丨曉思詩)黃茅驛(李商隱燈詩冷暗丨丨丨暄明紫桂樓)青楓驛(李商隱即目詩書去)
(丨丨丨鴻歸杜若洲)馬嵬驛(李商隱有丨丨丨詩)斑竹驛(司空圖松滋渡詩更堪丨丨丨初聽鷓鴣啼)鐵麟
驛(張震宿金河戍詩朝發丨丨丨夕宿金河戍)金雁驛(韋莊漢州詩十日醉眠丨丨丨臨岐無限臉波横)商于
驛(王禹偁陽城驛詩題此丨丨丨吟之聊自怡)南平驛(寇準有丨丨丨詩)芙蓉驛(沈括雁蕩山記山南有丨)
(丨丨)金牛驛(陸游感舊詩風生桔柏渡馬病丨丨丨)蒼浮驛(陸游夢至閬中丨丨丨詩騎驢夜到丨丨丨正是猿)
(啼月落時)長汀驛(陸游别建安詩北岩小寺丨丨丨且喜游山第一程)䨇流驛(陸游感舊詩雕鞍送客丨丨丨銀燭)
(看花萬里橋)朝天驛(陸游夢游小益道中詩分明身在丨丨丨惟欠嘉陵江水聲)黃花驛(汪元量鳳州歌黃花)
(川上丨丨丨十百猿聲斷客腸)杏林驛(葛長庚眞人贊丨丨丨雪之夕老師張弟子石自注眞人姓石諱泰張諱伯端字平)
(叔紫陽真人也)雲連驛(貢師泰詩山近丨丨丨沙虚雪擁村)姑蘇驛(貢師泰送吳元振赴浙江省左丞詩落花飛去)
(春無迹江邊却起丨丨丨)黃陂驛(陳孚黃州丨丨丨詩晨發定邊驛千崖紅櫟林)定邊驛(見上)湘南驛(傅若)
(金送雅琥歸武昌詩待次且食武昌魚携家不過丨丨丨)平安驛(傅若金丨丨丨詩孤燈夜宿丨丨丨欲寄音書無使將)
馬望驛(高啓送倪雅詩山遙丨丨丨日落蟬鳴店)松陵驛(高啓松江亭詩日落震澤浦潮來丨丨丨)車盤驛
(鄭善夫題許給事丨丨丨詩最憐佳句丨丨丨黃犢青山何處村)宜祿驛(楊愼贈别陸後野詩行過丨丨丨好寄世南碑)
平望驛(雲笈七籖顔真卿東游丨丨丨張志和酒酣為水戲鋪席于水上獨坐飲酌嘯詠其來去遅速如刺船聲)
麥(莫𫉬切白虎通丨金也金王而生火王而死又姓俗作麦)
韻藻食麥(詩碩鼠碩鼠無丨我丨禮記孟春之月丨丨與羊魏志高柔傳注高式至孝永初中蝗螟為害獨不丨式丨南)
(史任昉傳為義興太守在郡所得公田奉秩八百餘石昉五分督一餘者悉原兒妾丨丨而已春秋繁露祠者以正月始食韭也礿)
(者以四月丨丨也嘗者以七月嘗黍稷也烝者以十月進初稻也)菽麥(詩黍稷重穋禾麻丨丨又植穉丨丨禮記饘酏酒醴)
(芼羹丨丨蔶稻黍梁&KR1045;唯所欲左傳荀罃士魴逆周子于京師而立之周子有兄而無慧不能辨丨丨故不可立史記張儀傳說韓)
(王曰韓地險惡山居五穀所生非丨而丨民之食大抵飯菽藿羔淮南子攝提格之歲丨丨昌民食四升陶潛詩丨丨實所羡孰敢)
(慕甘肥)登麥(禮記孟夏之月農乃丨丨天子乃以彘嘗麥先薦寢廟)嘗麥(見上逸周書維四年孟夏王初祈禱于宗)
(廟乃丨丨于太祖又逸周書序成王既即政因丨丨以語羣臣而求助作丨丨)獻麥(左傳晉侯夢大厲召桑田巫巫曰不食新)
(矣六月丙午晉侯欲麥使甸人丨丨饋人為之召桑田巫示而殺之將食張如厠䧟而卒注不食新言公不得及食新麥)甸麥
(見上張蠙寄友人詩丨丨深藏雉淮苔淺露魚)新麥(見上東觀奏記李廓為武寧節度使不理右補闕鄭魯上疏曰臣恐丨丨)
(未登徐師必亂乞速命良將救此一方上未之省也麥熟而徐師亂柳宗元愈膏肓疾賦巫丨丨以為䜟果不得其所餐秦觀詩丨)
(丨已登場)溫麥(左傳鄭祭足帥師取丨之丨秋又取成周之禾)取麥(見上逸周書春違其農秋伐其穡夏丨其丨冬寒其)
(衣服春秋欲舒冬夏欲亟武之時也冷齊夜話范堯夫至姑蘇丨丨五百斛舟還次丹陽見石曼卿云三喪未舉無可謀者堯夫以)
(麥舟與之到家文正曰東吳見故舊乎曰曼卿三喪未葬方滯丹陽文正曰何不以麥舟與之堯夫曰已付之矣)雀麥(爾雅)
(籥丨丨郭璞注丨丨即燕麥)燕麥(見上史記司馬相如傳葴斯苞荔注孟康云斯禾似丨丨廣志云凉州地生析草皆中國)
(苖丨丨是也北史邢劭傳國子雖有學官之名而無教授之實何異兔絲丨丨南箕北斗哉唐書劉禹錫傳禹錫既貶還宰相欲任)
(省郎而禹錫作玄都觀看花君子詩譏忿當路出為播州刺史入為主客郎中復作游玄都觀詩且言始謫十年還京師道士植桃)
(其盛若霞又十四年過之無復一存惟兔葵丨丨動搖春風耳以詆權近聞者益薄其行博物志食丨丨令人骨節斷解太平御覽)
(田中兔絲何嘗可絡道邊丨丨何嘗可穫李白春日獨坐寄鄭明府詩丨丨青青遊子悲河堤弱柳鬱金枝)麰麥(孟子今夫)
(丨丨播種而耰之其地同樹之時又同勃然而生至于日至之時皆熟矣)宿麥(漢書武帝紀元狩三年遣謁者勸有水災郡種)
(丨丨舉吏民能假貸貧民者以聞注秋冬種之經歲乃熟故云丨丨又食貨志董仲舒說上曰春秋他穀不書至于麥禾不成則書)
(之以此見聖人于五穀最重麥與禾也今關中俗不好種麥是失春秋之所重而損生民之具也願詔大司農使關中民益種丨丨)
(令毋後時後漢書安帝紀四州大水雨雹詔以丨丨不下賑賜貧人又馬融傳方涉冬節農事間隙宜幸廣成覽原隰觀丨丨勸收)
(藏淮南子虚中則種丨丨論衡藏丨丨之種烈日乾暴投于燥器則蟲韓愈和張侍郎詩暖風抽丨丨清雨卷歸旗元稹詩畬餘丨)
(丨黃山腹日背殘花白水湄)重麥(見上)流麥(後漢書高鳳傳鳳專精誦讀晝夜不息妻嘗之田曝麥于庭令鳳護鷄時)
(天暴雨而鳳持竿誦經不覺潦水丨丨妻還怪問鳳方悟之梁元帝與學生書漢人丨丨晉人聚螢李商𨼆文坐忘丨丨出記懷鉛)
曝麥(見上)熟麥(後漢書荀彧傳操大收丨丨復與布戰布敗走因分定諸縣兖州遂平藝文𩔖聚秦子曰孔文舉為北海)
(相有母病瘥思食新麥家無乃盜鄰丨丨而進之文舉聞之特賞曰無有來討勿復盜也佛國記竭义國其地山寒不生餘穀唯丨)
(丨耳許渾閑居詩簟凉初丨丨枕膩乍經梅范成大出郊詩漲江混混無聲綠丨丨騷騷有意黃)竊麥(隋書張文詡傳文詡)
(每以德化人鄉黨頗移風俗嘗有人夜中丨刈其丨者見而避之盗因感悟棄麥而謝文詡慰諭之自誓不言固令持去)穭麥
(唐書代宗紀永泰元年夏盩厔丨丨生)野麥(穆天子傳天子東征至于重&KR0008;氏黑水之阿爰有丨丨注自然生也)秋麥
(穆天子傳巨蒐之□奴觴天子于焚留之山乃獻馬三百牛羊五千丨丨千車注丨丨禾也)穄麥(穆天子傳天子西征至于)
(赤烏之人其獻酒千斛于天子食馬九百羊牛三千丨丨百載注云穄似黍而不粘又天子西征至于&KR1809;韓氏爰有樂野溫和丨丨)
(之所草)收麥(吕覽是月也驅獸無害五穀無大田獵農乃丨丨獨斷老扈氏農正趣民丨丨酉陽雜爼介休人宿祠中夜聞)
(叩門聲云介休王借霹靂車丨丨其年果捐麥)瑞麥(文獻通考眞宗時夀州上丨丨一本五穗張聿詩丨丨生堯日陸龜蒙詩)
(一心如丨丨惟作兩岐分)秀麥(隂鏗詩嘉禾方合穎丨丨已分岐林景熙詩家在春風丨丨西袁裒詩滄洲迷丨丨)隴麥
(虞世南詩丨丨霑餘翠山花濕更燃溫庭筠鄠杜郊居詩槿籬芳楥近樵家丨丨青青一逕斜)枯麥(杜甫送李校書詩老鴈忍)
(春饑哀號待丨丨)
丘中麥(詩丨丨有丨彼留子國)夏薦麥(禮記庶人春薦韮丨丨丨秋薦黍冬薦稻)鴈宜麥(禮記牛宜稌羊)
(宜黍豕宜稷犬宜梁丨丨丨魚宜苽又淮南子濟水和宜麥又朝野僉載要宜麥見三白)青青麥(莊子丨丨之丨生於陵陂)
(杜甫哀王思禮詩巷有從公歌野多丨丨丨)指星麥(拾遺記胡中有丨丨丨四月大星出麥熟而穫之蘖用水浸三夕而)
(萌芽平旦雞鳴而用之俗人呼為雞鳴麥釀酒醇美)雞鳴麥(見上)噎鳩麥(吳均餅說安定丨丨之丨洛陽薰德之磨)
黑水麥(周宏正啓八駿東征止收丨丨之丨七華西討才𫉬苦山之菜)崆峒麥(杜甫詩丨丨小丨熟且願休王師)
馬騰入麥(魏志太祖紀注太祖常出軍行經麥中令士卒無敗麥犯者死騎士皆下馬持麥以相付于是太祖丨丨丨丨)
(中勑主簿議罪主簿對以春秋之義罸不加于尊太祖曰制法而自犯之何以帥下然孤為軍帥不可自殺請自刑因援劍割髮以)
(置地)空中打麥(集仙傳王老者慕道有道士遍身瘡瘍造之曰得酒浸之即愈老為置酒滿甕道士坐甕中三日鬚髮皆)
(黑如童子曰能飲此酒可仙去時方打麥全家飲之忽風動雲蒸一時輕舉丨丨猶聞丨丨聲乂張舜民詩打麥打麥彭彭魄魄聲)
(在山南應山北)
增采麥(詩爰丨丨矣沬之北矣)麻麥(詩丨丨幪幪瓜瓞唪唪)種麥(禮記仲秋之月乃勸丨丨毋或失時戰國)
(策東周欲為稻西周不下水蘇子見西周之君曰今不下水所以富東周也今其民皆丨丨無他種矣君若欲害之不若一為下水)
(以病其所種西周君曰善遂下水注麥宜燥也舊唐書明皇紀開元二十二年夏上于苑中丨丨率皇太子以下躬自收穫謂太子)
(等曰此將薦宗廟是以躬親亦欲令汝等知稼穡之難也吕覽丨丨而得麥種稷而得稷人不怪也用民亦有種不審其用而祈民)
(之用惑莫大焉說苑主秋者虚昏而中可以丨丨上告于天子下布之民華陽國志汶山郡土地剛鹵不宜五榖惟丨丨晉中興書)
(苻健隂圖關中陽使其徒丨丨示無西意歲華紀麗八月嘗麻丨丨揭傒斯高郵城詩城上丨丨城下種桑)熬麥(周禮籩人)
(注丨丨曰䵄麻曰蕡稻曰白黍曰黑)穜麥(周禮籩人注河間以北煑丨丨賣之名曰逄)稻麥(周禮職方氏正東曰青州)
(其畜宜雞狗其榖宜丨丨史記大宛傳大宛在匈奴西南在漢正西去漢可萬里其俗土著耕田田丨丨有蒲陶酒多善馬馬汗血)
(其先天馬子也有城郭屋室其屬大小七十餘城衆可數十萬易林車行丨丨遂至家國樂上无災君子何憂)無麥(春秋莊公)
(七年秋大水丨丨苖左傳秋丨丨苖不害嘉糓也公羊傳無苖則曷為先言丨丨而後言無苖一災不書待丨丨然後書無苖何以)
(書記災也榖梁傳丨丨苖麥苖同時也蘇軾喜雨亭記五日不雨則丨丨十日不雨則無禾)魯麥(左傳襄仲如齊拜榖之盟)
(復曰臣聞齊人將食丨之丨以臣觀之將不能)及麥(左傳鄭子展卒子皮即位於是鄭飢而未丨丨民病子皮以子展之命餼)
(國人粟戸一鍾是以得鄭國之民故罕氏常掌國政)蘧麥(爾雅大菊丨丨注一名麥句薑即丨丨也)穬麥(爾雅雀麥疏燕)
(麥生故墟野林下苖似小麥而弱實似丨丨而細在處有之白帖魏黃觀奏曰今年麥苖雖好臨熟多雨而悉復偃壊小麥略盡惟)
(丨丨大麥頗得半收耳法苑珠林七嚮游塵成一蟣七蟣成一蝨七蝨成一丨丨七丨丨成一指二十四指為一肘四肘為一弓)
鬼麥(爾雅蘮蒘疏蘮蒘俗名丨丨)大麥(史記安息傳條枝有大鳥卵注鳥鵄張翅丈餘食丨丨卵大如甕後漢書董宣)
(傳為洛陽令年七十四卒於官詔遣使者臨視惟有丨丨數斛敝車一乘帝傷之曰董宣廉潔死乃知之吕覽孟夏之昔殺三葉而)
(穫丨丨注昔終也三葉薺亭歴菥蓂也是月之季枯死丨丨熟而可穫廣志西方有半夏小麥有秀芒丨丨有黑穬麥廣雅丨丨麰)
(也小麥䅘也)蠶麥(漢書谷永傳丨丨咸惡百川沸騰後漢書明帝紀詔曰昔歲五榖登衍今兹丨丨善收其大赦天下曾鞏)
(謝晴文蒙神之德賜以時暘今丨丨將成里閭相慶敢不嚴報尚祈終惠陸𢡟龍初入諫院寄慰肥城父老詩淮西丨丨候緩稅乞)
(皇仁楊萬里有江山道中丨丨大熟詩)成麥(後漢書安帝紀詔曰蝗蟲滋生害及丨丨秋稼方收甚可悼也)小麥(後漢)
(書五行志桓帝之初天下童謠曰丨丨青青大麥枯誰當穫者婦與姑丈人何在西擊胡陸游南唐書明皇嘗購眞珠數升欲得圓)
(者女冠耿先生曰易致也就耴丨丨淘洗以銀釡炒之勻圓皆成蚌胎杜甫詩大麥乾枯丨丨黃婦女行泣夫走藏)後麥(後漢)
(書朱浮傳浮上疏詔報曰今軍資未充故須丨丨耳注須待也)上麥(後漢書王丹傳前將軍鄧禹西征關中軍糧乏丹率宗族)
(丨丨二千斛禹表丹領左馮翊稱疾不視事免歸)捃麥(後漢書范冉傳注冉去官嘗使兒丨丨得五斛隣人尹臺遺之一斛)
(囑兒莫道冉後知即令並送六斛言麥已雜矣遂誓不敢受)鹽麥(後漢書羊續傳為南陽太守妻與子祕俱往郡舍續閉門)
(不納妻自將祕行其資藏惟有布衾敝紙禂丨丨數斛而已顧勅祕曰吾自奉若此何以資爾母手使與母俱歸)刈麥(晉書)
(孝友傳王裒家貧躬耕計口而田度身而蠶或有助之者不聽諸生密為丨丨裒遂棄之知舊有致遺者皆不受)餉麥(南史)
(庾易傳性恬靜不交外物齊臨川王映臨州表薦之丨丨百斛易辭不受)二麥(宋書孝武帝紀大明七年詔曰近炎精亢序苖)
(稼多傷今丨丨未晚甘澤頻降可下東境郡勤課墾殖)噉麥(陳書徐孝克傳孝克母欲粳米為粥不能常辦母亡之後孝克)
(遂常丨丨有遺粳米者孝克對而悲泣終身不復食之)粟麥(唐書食貨志太宗詔畝稅二升丨丨秔稻随土地所宜)茶
麥(唐書循吏傳韋丹為容州刺史教民耕織始城州周十三里屯田二十四所教種丨丨仁化大行注茶一本作荼)糟麥
(唐書西域傳東女地寒宜麥以十一月為正巫者十月詣山中布丨丨咒呼羣烏俄有鳥來如雞狀剖視之有榖者歲豐否即有災)
(名曰鳥卜)白麥(五代史附錄回鶻國本在娑陵水上當五代之際有居甘州西州者其地宜丨丨青䴹麥黃麻葱韭胡荽以橐)
(駝耕而種國史補竇氏子言家方盛時有奴厚歛群從數宅之資供丨丨麵醫云丨丨性平由是恣食不疑數歲未嘗生疾其後有)
(奴告其謬妄所輸麵乃常麥非丨丨也羣從諸宅一時暴熱皆發杜甫送蔡希曾還隴右詩漢使黃河遠凉州丨丨枯)穫麥
(家語宓子賤為單父宰齊人攻魯道由單父父老請曰麥已熟矣今齊宼至不及人人自收其麥請放民皆使出丨丨宓子賤不聽)
(俄而齊寇逮乎麥季孫聞之怒宓子曰今兹無麥明年可樹若使不耕者得穫是使民樂有寇也僧惠洪次忠子韻詩丨丨風光近)
(絡絲歡笑聲)美麥(吕覽今兹美禾來兹丨丨是以六尺之耟所以成畝也其博八寸所以成甽也)宜麥(淮南子汾水濛)
(氾而宜麻濟水通和而丨丨又東方川谷之所注其地丨丨)薺麥(淮南子隂生于午故五月為小刑丨丨亭歴枯冬生草木)
(必死鹽鐵論金生于已刑罰小加故丨丨夏死白虎通閶闔風至生丨丨西京雜記建巳之月為純陽丨丨枯由陰殺也建亥之月)
(為純隂丨丨始生由陽升也庾信謝周帝賜絲布等啓舟檝無岸海若為之反風丨丨將枯山靈為之出雨韓愈猗蘭操雪霜貿貿)
(丨丨之茂子如不傷我不爾覯丨丨之茂丨丨之有君子之傷君子之守蘇軾訪張山人詩丨丨餘春雪櫻桃落晚風)樹麥
(大戴禮鞠榮而丨丨時之急也)害麥(易林早霜晚雪傷禾丨丨損功棄力飢無可食)殫麥(易林螟䖝為賊害我稼穡盡禾)
(丨丨秋無所得)禾麥(易林早霜晚雪傷我丨丨韓愈縣齋詩丨丨種滿地梨棗栽繞舍)夏麥(易林丨丨麩麴霜擊其芒)
(陳襄東園觀雪詩穿林已奪春梅早夾隴潛滋丨丨豐劉基怡怡山堂記丨丨秋禾芃芃離離)豆麥(論衡五榖之于人也食之)
(皆飽稻梁之味甘而多腴丨丨雖糲亦能愈飢食丨丨者皆謂糲而不甘莫謂腹空無所食竹木之杖皆能扶病竹杖之力弱劣不)
(及木或操竹杖皆謂不勁莫謂手空無把持夫不肖之臣丨丨竹杖之𩔖也)磨麥(急就篇餅餌麥飯甘豆羹注麥飯丨丨合)
(皮而炊之也)煮麥(釋名糗齲也飯而磨之使齲碎也丨丨曰麰麰亦齲也煮熟亦齲壊也)植麥(參同契丨丨欲穫黍)
(運規以求方竭力勞精神終年無見功)&KR0008;麥(廣志丨丨似大麥出凉州旋麥三月種八月熟出西方)旋麥(見上)嘉
麥(前凉錄永嘉元年丨丨一莖九穗生于姑臧晉起居注大康十年丨丨出扶風郡一莖兩穗魏文帝登城賦丨丨被壠)傷
麥(元經薛氏傳元康二年冬十一月沛國雨雹丨丨)朽麥(荆楚歲時記夏至日取菊為灰以止小麥蠧按于寶變化論云)
(朽稻為蛬丨丨為蛺蝶此其驗乎譚子化書老楓化為羽人丨丨化為蝴蝶自無情而之有情也)割麥(搜神記管輅行至南)
(陽平原見一少年在田中丨丨輅歎曰兒夀多是夭亡汝卯日往丨丨地南大桑樹下有二人圍棋汝但將酒脯致于前他自飲之)
(飲盡便斟以盡為度若問汝汝但拜之慎勿言必合有人救汝也陸游初夏幽居詩日長巷陌曬絲香雨霽郊原丨丨忙)雨麥
(述異記漢武帝時廣陽縣丨丨蘇軾喜雨亭記予至扶風之明年始治官舍為亭於堂之北是歲春丨丨於岐山之陽其占為有年)
天麥(異苑凉州張駿九年天雨五榖于武威燉煌植之悉生因名丨丨宋濓丨丨毒行且云餅中丨丨毒隂氣不决為人尤)
倮麥(齊民要術陶隱居本草云大麥為五穀長即今丨丨也)金麥(杜陽編咸通九年同昌公主出降賜丨丨銀米數斛)
(庾信詩慢繩丨丨穗花蘂夫人宫詞紗幔薄垂丨丨穗簾鈎纖挂玉葱條楊萬里題吳夢古樂府詩丨丨褰惟銀蒜鉤水光殿後月)
(華樓)碧麥(杜陽編元和八年大軫國貢丨丨大于中華之麥粒表裏皆碧香氣如粳米食之體輕可以御風)積麥(清異)
(錄丨丨以十辛良下子不得過三辛收潑不得過三辛上場入倉亦用辛日)喬麥(後山談叢中秋無月則兔不孕蚌不胎丨)
(丨不實兔望月而孕蚌望月而胎丨丨得月而秀又&KR1593;同溫庭筠盧岵山居詩日暮鳥飛散滿山丨丨花又蕎同王禹偁村行詩棠)
(梨葉落胭脂色丨丨花開白雪香又荍同蘇軾中秋月詩但見古河東丨丨如鋪雪)輸麥(竹坡詩話張文潛倉前村民丨丨行)
(余嘗見其親藁其後題云此篇效張文昌而語差繁乃知其喜文昌如此丨丨行云余過宋見倉前村民丨丨止車槐隂下其樂洋)
(洋也晚復過之則扶車半醉相招歸矣感之因作丨丨行云以補樂之遺曾鞏都官員外郎陳君誌銘旌德之民歲輸米於太平州)
(蕪湖縣倉路回遠費甚君請輸錢便民譙縣民丨丨於鄼陽倉以供漕輸豆于會亭倉以給驛行者君復請輸錢以糴供漕以直給)
(驛行者各得其便)地麥(本草丨丨即地膚因其子形似麥故名)穱麥(招魂稻粢丨丨拏黃梁些七發丨丨服處躁中)
(煩外)㸑麥(潘岳馬汧督誄丨丨而炊負戶而汲)漢麥(梁簡文帝謝賚米啓堯禾五尺未足稱珍丨丨九穗方斯非擬)雊
麥(張正見雉子斑丨丨且專場排花聊勇戰)燋麥(庾信小園賦丨丨兩甕寒菜一畦)棄麥(庾信擬連珠扶風之高鳳)
(無故丨丨中牟之寗越徒勞不眠)歧麥(蘇頲賀苖稼狀杲杲之日吐扶桑而已霽芃芃之野合丨丨而皆秋)深麥(儲光)
(義射雉詞羃䍥疎蒿下毰毸丨丨裏)徼麥(杜甫客堂詩巴鶯紛未稀丨丨早向熟)冬麥(杜甫旱說丨丨黃枯春種不入)
細麥(杜甫詩丨丨落輕花又俱過丨丨來)雪麥(錢起猷川雪後送僧粲臨詩齋到盂空餐丨丨經傳金字坐雲松)多
麥(韓愈元和聖德詩天錫皇帝丨丨與黍)瞿麥(李德裕金松賦其柯肅肅自比於貞松其葉纖纖寔侔于丨丨豐道生眞)
(賞齋賦昌陽日精鵑花丨丨)芒麥(李賀昌谷詩丨丨平百井閒乘列千肆)寒麥(劉得仁書事詩土膏丨丨覆人海晝)
(塵蒙喻坦之長安雪後詩野渡滋丨丨高泉漲禁池)晚麥(薛逄題白馬驛詩丨丨芒乾風似秋旅人方作蜀門遊)茂麥
(梅堯臣桑原詩原上種良桑桑下種丨丨)一麥(石介麥熟有感詩五月麥熟人民飽丨丨勝如四度赦)黍麥(蘇軾中山)
(松醪賦與丨丨而皆熟沸春聲之嘈嘈)米麥(蘇軾眞一酒詩小序丨丨水三一而已此真一酒法也)春麥(蘇軾和子)
(由送梁仲通詩雨足誰言丨丨短城堅不怕秋濤卷)拾麥(蘇軾鴉種麥行霜林老鴉閑無用畦東丨丨畦西種馬祖常丨丨女)
(歌寡婦持筐衣藍褸終朝丨丨滿筐筥)櫻麥(蘇軾罷徐州寄子由詩前來過南京麥老櫻桃熟今來舊遊處丨丨半黃綠)
山麥(蘇軾白帝廟詩破甑蒸丨丨長歌唱竹枝楊萬里詩嶺雲放脚寒垂地丨丨掀髯浪接天)吹麥(張耒憫農詩南風丨)
(丨麥穗好飢兒道上扶其老)秫麥(晁補之披秦亭賦平原按衍丨丨之土又同畢公叔飲城東詩銅斗釀丨丨竹枝弋鳬鴻)
保麥(陸游乍晴行西村詩農功殊可念丨丨復祈蠶)馬麥(陸游呻吟詩夙業豈能逃丨丨窮居賴是慣牛衣)賽麥
(陸游詩又逐鄉人丨丨回)擣麥(陸游詩曬絲丨丨又匆匆)鉏麥(陸游北園雜詠丨丨家家趁晚晴築陂處處待春耕)下
麥(陸游雨中詩幽然更坐鄰丁喜漸近收蕎丨丨時)救麥(陸游春雨詩千點猩紅蜀海棠誰憐雨裏作啼粧殺風景處君)
(知否正伴隣翁丨丨忙)簪麥(陸游詩小穗閒丨丨)繞麥(陸游小園詩市塵不到放翁家丨丨穿桑野逕斜)柳麥
(劉仲尹窗外梅蕾詩細蕾初看丨丨肥春風得得遶窗扉)風麥(景覃詞宿雨新晴壠頭閑看露桑丨丨)舊麥(耶律楚材)
(西域河中詠衝風磨丨丨懸碓杵新粳注西人作磨風動機軸以磨麥傅若金題蘇氏耕樂堂詩丨丨既青青新苖復靡靡)滋
麥(馬祖常試院雜題詩催花曉樹飄簾密丨丨春膏覆壟齊)綠麥(劉詵詩丨丨黃梔染繭絲紙旗戲鼔祭叢祠)潤麥
(戴良元日對雪聫句土融偏丨丨水活最便茶)惠麥(丁鶴年上明州太守還武昌詩高士束芻思致奠故人丨丨久維舟)翠
麥(劉基侍宴鍾山應制詩清和天氣雨晴時丨丨黃花夾路岐何景明春日詩丨丨纖纖細青揚裊裊斜)粉麥(宋濓義俠)
(歌丨丨白如玉貿易入南城)斗麥(曾棨燉煌曲城中疋綾換丨丨决戰寧甘死鋒鏑)飯麥(石瑤泛滹沱河賦蕪亭丨)
(丨猶著遺忠)炊麥(浦瑾閒居謾興詩乳燕出時丨丨熟繭蛾飛後曝絲香)䴾麥(盧柟張郡伯母夫人出中饋給囚詩)
(丨丨赤城外杯羔玄圃邊)
芃芃麥(詩我行其野丨丨其丨)取陳麥(左傳楚白公之亂陳人恃其聚而侵楚楚既寧將丨丨丨王卜之武城尹)
(吉使帥師丨丨丨陳人御之敗遂圍陳)上邽麥(晉書宣帝紀諸葛亮圍祈山帝進軍隃麋亮聞大軍且至乃自帥衆將芟)
(丨丨之丨諸將皆懼帝曰亮慮多决少必安營自固然後芟麥吾得二日兼行足矣于是卷甲晨夜赴之亮望塵而遁)發倉
麥(晉書石季龍載記冀州八郡雨雹大傷秋稼下書深自咎責遣御史所在丨水次丨丨以給秋種)青䴹麥(唐書吐蕃)
(傳突瞿地其稼有小麥丨丨丨蕎麥䝁豆)十斛麥(唐書姦臣傳帝將立武昭儀大臣切諫許敬宗隂揣帝私即妄言曰田舍)
(子賸穫丨丨丨尚欲更故婦天子富有四海立一后謂之不可何哉帝意遂定李開先富村翁詩多收丨丨丨心輕萬戶侯)連
理麥(宋史神宗紀元豐三年六月安州臨江軍産芝及丨丨丨)得時麥(亢倉子丨丨之丨長秱而頸族二七以為行薄)
(翼而䵍色食之使人肥且有力)秋生麥(春秋繁露榖朽寅而丨丨丨告除穢而繼乏也)延精麥(拾遺記背明之國見)
(日出于西方宜種百榖名曰融澤有丨丨丨延夀益氣有昆和麥調畼六府有輕心麥食者體輕有醇和麥為麴以釀酒一醉累月)
(有含露麥穟中有露味甘如飴)昆和麥(見上)輕心麥(見上)醇和麥(見上)含露麥(見上)湒丘麥
(鄒陽酒賦麴丨丨之丨釀野田之米)從事麥(梁簡文帝罷丹陽郡詩久歸丨丨丨非留故吏錢)文通麥(駱賓王上)
(兖州崔長史啓灑惠澤于陽波屢泛丨丨之丨峻曲岸于鶯谷時遺公叔之冠)陵陂麥(杜甫詩青熒丨丨丨)擢芒麥
(令狐楚為人作謝子恩賜狀班首之羊委其全體丨丨之丨散以輕塵)隴西麥(柳宗元與李睦州服氣書窮丨丨之丨殫)
(江南之稻以為兄夀)翛翛麥(王安石詩無端壠上丨丨丨横起風寒占作秋)馬齧麥(孔武仲丨丨丨詩丨丨丨僕飲)
(冰北風軒軒搖邱陵)鄴下麥(黃庭堅送張沙河遊齊魯諸邦詩張侯去沙河三食丨丨丨)千畦麥(陸游舟過季家)
(山小泊詩風翻翠浪丨丨丨水漾紅雲一塢花又致仕後即事詩村東已種丨丨丨舍北新添百本桑)千里麥(陸游辛丑)
(正月三日雪詩潤歸丨丨丨聲亂五更鐘)東岡麥(戴表元丨丨丨詩伯收丨丨丨仲移西塍秧)梁土麥(馬祖常鄢)
(陵别南客詩秋雨喜沾丨丨丨暝烟愁合楚田蕪)鴉種麥(謝應芳劉旭齋過婁江客舍詩田野無人丨丨丨漕渠通海蟹)
(輸芒)高鳳麥(王楨曬槃詩嘗笑昔年丨丨丨漫教平地雨漂流)滹沱麥(劉基詩五雜俎原上翮往復還小販客不)
(得已丨丨丨)空城麥(徐禎卿擬蕭子顯春别曲春風戲蝶一庭花落日聚雀丨丨丨)王官麥(蔡羽思田園詩三見)
(丨丨丨長吟白亭樹)著皮麥(法苑珠林佛語舍利弗爾時殘緣我及卿等于毗蘭邑故食馬麥九十日我於爾時不言與佛)
(馬麥但言與比丘以是故我今得食擣麥人以卿等加言當與佛麥故今日卿等食丨丨丨耳)
碧草如麥(洞冥記瑤琨去玉門九萬里有丨丨丨丨割之以釀酒則味如醇酎)削木為麥(博物志近有田夫至)
(巧而不自覺也其婦穪之猶不自信乃丨丨丨丨入市糶之糴者無疑歸磨乃覺非麥)榖味如麥(博物志孝元景寧元)
(年南陽郡雨丨小者如黍粟而青黑味苦大者如大豆赤黃丨丨丨)棄竿委麥(梁簡文帝表下帷投斧昔人以為精力丨)
(丨丨丨先哲以為美談)
額(五陌切釋名丨鄂也有垠鄂也說文作額顙也)
韻藻額額(書罔晝夜丨丨注丨丨不休息貌柳宗元平淮夷雅公曰徐之無恃丨丨)蹙額(孟子舉疾首丨丨而相告)
(曰吾王之好鼔樂夫何使我至於此極也宣和畫譜僧貫休畫羅漢狀貎古野殊不𩔖世間所傳豐頤丨丨深目大鼻或巨顙槁項)
(&KR0627;然若夷䝤異種見者無不駭矚自謂得之夢中)廣額(史記老子傳注正義云老子長耳大目丨丨疎齒方口厚脣額有三)
(五逹理吕氏春秋陳有醜人焉曰敦洽犨麋椎顙丨丨色如赭漆陳侯悦之左思嬌女詩鬢髮覆丨丨䨇耳似連璧袁淑廬山公九)
(錫文青脊龍身長頰丨丨牛上士獅子賦方頤丨丨韓愈孟郊聫句粉汗澤丨丨)半額(後漢書馬廖傳城中好廣眉四方且)
(丨丨)中額(後漢書銚期傳期從擊王朗將兒宏劉奉于鉅鹿下先登陷陣手殺五十餘人被創丨丨攝幩復戰唐書杜伏威傳)
(煬帝遣右禦衛將軍陳稜以精兵討之伏威迎出挑戰稜軍射丨其丨伏威怒曰不殺汝矢不拔遂馳入稜陣大呼衝擊𫉬所射將)
(使拔箭已斬之前凉錄張祚和平二年宋混招合夷晉至姑臧祚登神雀觀張琚張嵩斬關納混趙長開宫門以應琚長馳入殿中)
(大呼稱萬歲祚以長敗賊下觀勞之長奮槊刺祚丨丨奔入萬秋閣為厨士徐里所殺)扣額(一作叩元史孝友傳王士宏延)
(安中部人父疾士宏傾家貲求醫見醫即拜遍禱諸神丨丨成瘡父殁哀毁盡禮李賀詩青霓丨丨呼宫神鴻龍玉狗開天門李商)
(隱上杜僕射詩率身期濟世丨丨慮興兵)點額(荆楚歲時記八月十四日民並以朱水丨兒頭丨名為天炙吳祚國統孫權常)
(夢北面頓首于天帝忽見一人從前以華丨丨流血于前覺以問術士熊循循曰吉祥矣大王必為吳主水經注鯉魚三月上渡龍)
(門得渡為龍矣否則丨丨而還梁元帝啓東宫薦石門侯啓鳳鳴朝陽必資藍田之寶龍門丨丨亦俟堂溪之珍)題額(羊欣)
(筆陣圖前漢蕭何善篆籀為前殿成覃思三月以丨其丨觀者如流尚書故實永公住吳興永欣寺人來覓書并請丨丨者如市)
修額(西京賦丨丨短項大口折鼻詭𩔖殊種)偃額(沈約郊居賦碧鱗朱尾修顱丨丨)覆額(李白詩妾髮初丨丨)
(折花門前劇蘇軾詩莫道長松浪得名能教丨丨兩眉青又眉毛丨丨見來烏)
紅抹額(唐書食貨志韋堅兼水陸運使於長樂坡瀕苑牆鑿潭於望春樓下以聚漕舟陜縣尉崔成甫自衣缺後綠衣錦半)
(臂丨丨丨立第一船為號頭以唱集兩縣婦女百餘人鮮服靚粧鳴鼔吹笛以和之衆艘以次輳樓下天子望見大悅又婁師德傳)
(師德使吐蕃其首領論贊婆等操牛酒迎勞師德喻國威信後募猛士討吐蕃乃自奮戴丨丨丨來應詔高宗假朝散大夫使從軍)
(有功遷殿中侍御史又揚文公談苑本朝呼延贊以武勇為衛士直長嘗作破陣刀降魔杵鐵鞭鐵幞頭兩傍有刃皆重數十斤乘)
(騅馬緋抹額慕尉遲為人自稱小尉遲)
燋頭爛額(漢書霍光傳初霍氏奢侈茂陵徐生曰霍氏必亡其後霍氏誅滅而告霍氏者皆封人為徐生上書曰客有過)
(主人者見其竈直突傍有積薪客謂主人更為曲突遠徙其薪不者且有火患主人不應俄而失火鄰里救之得息于是殺牛置酒)
(謝其鄰人灼爛者在上行而不錄言曲突者人謂主人曰向使聽客言不費牛酒終亡火患今論功請賓曲突徙薪亡恩澤丨丨丨)
(丨為上客耶)以手加額(宋史司馬光傳光居洛陽十五年赴闕衞士望見皆丨丨丨丨曰此司馬相公也所至民遮道)
(聚觀馬至不得行曰公無歸洛留相天子活百姓)紫繡抹額(東京夢華錄駕詣射殿射弓垜子前列招箭班二十餘人)
(皆長脚幞頭丨丨丨丨紫寬衫黃義襴鴈翅排立御箭去則齊聲招舞合而復開)梅花落額(初學記宋武帝女夀陽宫)
(主人日卧簷下丨丨丨于丨上成五出之花號為梅花粧)
增馬額(左傳錫鸞和鈴注錫在丨丨鸞在鑣和在衡鈴在旂動皆有鳴聲又本草桑根見地上者名丨丨有毒殺人)狼
額(公羊傳西狩𫉬麟疏廣雅云麟丨丨肉角又蘇舜欽詩平生朋游面化為虎丨丨)龍額(史記建元以來侯者年表丨丨)
(注征和元年韓說子長代有罪絶子曾復封為丨丨侯)陌額(史記絳侯周勃世家冒絮注應劭曰丨丨絮也方言云幪巾南)
(楚之間云丨丨)破額(史記西門豹傳西門豹投巫嫗三老河中復欲使廷掾與豪長者一人入趣之皆叩頭叩頭且丨丨血流)
(地色如死灰郡閣雅言崔公佐牧名郡日宴賓僚有一客巾屨不完衣破肘見突筵而入崔喜其來令下牙籌引滿數觥神色自若)
(飲妓駭其藍縷因大噱客獻詩曰丨丨幞頭衫也穿使君猶許對華筵今朝幸倚文章守遮莫青蛾笑揭天柳宗元酬曹侍御過象)
(縣見寄詩丨丨山前碧玉流騷人遙駐木蘭舟)傷額(後漢書和熹鄧皇后紀后年五歲太傅夫人愛之自為翦髮夫人年高目)
(冥誤丨后丨忍痛不言左右見者怪而問之后曰非不痛也夫人哀憐為斷髮難傷老人意故忍之耳搜神記蔣子文者廣陵人也)
(為秣陵尉逐賊至鍾山下賊擊丨丨因解綬以結之有頃遂死及吳先主時其吏見子文于道曰我當為此土地神吳王因加印綬)
(立廟堂改鍾山為蔣山以表其靈)煖額(後漢書輿服志注胡廣曰北方寒涼以貂皮丨丨附施于冠因遂變成首飾梁元帝)
(謝賚貂蟬啓東平紫貂之賜非聞丨丨中山黃金之錫豈曰附蟬)白額(晉書周處傳膂力絶人縱情肆慾自知為人所惡謂)
(父老曰今時和歲豐何苦而不樂耶父老歎曰三害未除處曰何謂也荅曰南山丨丨猛獸長橋下蛟并子為三矣處乃入山射殺)
(猛獸投水殺蛟而反遂勵志好學唐書吉溫傳溫嘗曰若遇知己南山丨丨虎不足縛王維詩射殺山中丨丨虎肻數鄴下黃鬚兒)
(李白詩吾家丨丨駒遠别臨東道)長額(南史隱逸傳陶宏景身長七尺七寸神儀明秀朗目疎眉細形丨丨聳耳)壓額
(宋書恩倖傳大明中有奚顯度者苛虐無道人不堪命時建康縣考囚或用方材丨丨及踝脛民間謠曰寧得建康丨丨不能受奚)
(度拍)捫額(北齊書趙彦深傳司馬子如言于神武徵補大丞相功曹參軍專掌機密文翰多出其手神武曾與對坐遣造軍令)
(以手丨其丨曰若天假卿年必大有所至)犀額(隋書儒林傳劉焯丨丨龜背望高視遠獨孤及張公遺愛頌燕頷丨丨山立玉)
(色符載陳東美寫真讚河目丨丨材為國揁)篆額(舊唐書李華傳李華嘗為魯山令元德秀墓碑顔真卿書李陽冰丨丨後)
(人爭摸寫之號為四絶碑)方額(唐書太平公主傳太平公主則天皇后所生丨丨廣頤多隂謀后常謂𩔖我而主内與謀外檢)
(畏終后世無他訾)署額(唐書李適之傳明皇患榖洛歲暴耗徭力詔適之以禁錢作三大防曰上陽積翠月陂自是水不能)
(患刻石著功詔永王璘書皇太子瑛丨丨)丁額(唐書楊炎傳炎請為兩稅法戶無主客以見居為簿人無丁中以貧富為差租)
(庸雜徭悉省而丨丨不廢其田畝之稅悉以大歴十四年墾田之數為凖而均收之貢師泰河上成安驛詩已將弱女納官錢更遣)
(中男補丨丨)租額(唐書崔衍傳衍歴蘇虢二州虢居陕華間而賦數倍入衍白太重復奏州部多巖田又郵傳劇道屬歲無)
(秋民舉流亡不蠲減丨丨人無生理宋史食貨志真宗詔三司經度茶鹽酒稅以充歲用勿增賦斂以困黎元是時條禁愈密較課)
(以丨丨前界逓年相參)軍額(唐書竇文場傳興元初詔監神策左廂兵馬以王希遷監右而馬有麟為左神策軍大將軍丨)
(丨由此始宋史孝宗紀乾道二年裁定内外丨丨)定額(五代史劉審交傳晉高祖拜審交三司使議者請檢天下民田宜得)
(益租審交曰租有丨丨而天下比年無閑田民之苦樂不可等也遂止不檢而民賴以不擾元稹錢貨議自國家置兩稅以來天下)
(之財限為三品一曰上供二曰留使三曰留州皆量出以為入丨丨以給資)豐額(五代史南唐世家李昱為人仁孝善屬文)
(工書畫而丨丨駢齒一日重瞳子)試額(宋史孝宗紀隆興元年正月詔禮部貢院丨丨增一百人)歲額(宋史孝宗紀乾)
(道三年十月定内外薦舉改官人丨丨)兵額(宋史孝宗紀乾道四年詔四川宣撫使虞允文集四路漕臣會計財賦所入對)
(立丨丨唐文宗太和三年赦文緣邊諸鎮丨丨虚實器械色目亦仰聞奏如涉虚謬本判官必加懲責張蠙送成州牧詩犬牙連屬)
(國丨丨貫秦州)吏額(宋史孝宗紀乾道五年三月乙夘裁减樞密院丨丨一百十有四人甲戍裁减三省丨丨七十人五月甲)
(寅裁减六部丨丨百五十人其餘百司三衙以是為差)勑額(宋史食貨志建炎二十一年以大理寺主簿丁仲京言凡學田)
(為勢家侵佃者命提學官覺察又命撥僧寺常住絶産以贍學戸部議併撥無丨丨庵院田詔可)茶額(宋史食貨志建炎二)
(十七年减韓球所增丨丨四百六十二萬餘斤茶司引息虚額錢歲九十五萬餘緡)虚額(見上)課額(宋史食貨志淳熙四)
(年詔四川州縣鹽酒丨丨自明年更放三年嘉定七年再蠲四川州縣鹽酒丨丨三年又李燾傳乾道十一年春乞致仕優詔不允)
(上數問其疾增損燾曰臣子戀闕非老病忍乞骸骨又聞四川乞减酒丨丨猶手劄贊廟堂行之貽謀錄淳化四年詔廢沿江八處)
(應茶商竝許於出茶處市之未幾有司恐丨丨有虧復請于上詔復舊制王冕傷亭戸詩丨丨日以增官吏日以酷)名額(宋史)
(食貨志宋貨財之制多因于唐天下多事戶口凋耗租稅日削法既變而用不給故興利者進而征歛丨丨繁矣常裒大赦京畿三)
(輔制畿内官人手力資課及府官充職掌丨丨稍多所有祗供不免煩費中書門下與京兆尹商量處置務令减省以息煩勞)省
額(宋史食貨志坍江落海之田壤地漂没僧道寺觀之産或奉詔蠲免而丨丨未除不免隂配民戶此暗科之弊也)錢額
(宋史食貨志大觀時御府之用日廣東南丨丨不敷宣和以後尢甚乃令饒贑錢監鑄小平錢每緡用鐵三兩而倍損其銅稍損其)
(鉛)日額(宋史食貨志大中祥符元年詔瀘州南井竈戶遇正至寒食各假三日所收丨丨仍與除放)銀額(宋史食貨)
(志慶元二年宰執言封椿銀數比淳熙末年虧額幾百五十萬今務場所入歲不滿三十萬而歲奉三宫及册寳費約四十萬恐愈)
(侵丨丨欲權以三分為率一分支銀二分支會子上曰善)礬額(宋史食貨志大觀元年定河北河東丨丨各二十四萬緡淮南)
(九萬緡罷官賣從商販而河東河北淮南各置提舉官)銅額(宋史食貨志紹聖元年蔡京奏岑水場丨丨寢虧而商虢間苖)
(脉多陜民不習烹採請募南方善工詣陜西經畫)稅額(宋史食貨志紹興六年减江東諸路逃田丨丨夢溪筆談兩浙田稅)
(畝三㪷錢氏國除朝廷遣王方䞇均兩浙雜稅方贄悉令畝出一㪷使還責擅减丨丨方䞇謂兩浙既為王民豈當復循偽國之法)
(上從其說至今畝稅一㪷自方贄始)鹽額(宋史食貨志以丨丨論之淮東之數多于二浙五之一端平二年有旨三路提舉茶)
(鹽司各置主管文字一員專以興復丨丨收買散鹽為務歲終尚書省課其殿最)封額(宋史王素傳素從子靖靖子古為太)
(常博士定諸神祠丨丨爵號之序名山記沙門島在登州府城北海中凡海舟度遼者必泊此以避風上有龍女廟歴代皆有丨丨)
溢額(宋史李燾傳乾道八年直寳文閣帥潼川兼知瀘州首葺石門堡以扼夷人奏乞戒茶馬司市敘州羈縻馬母丨丨蘇軾)
(龍圖閣學士滕公誌銘富彦國之守青州也嘗置教閱馬步軍九指揮彦國既去軍稍缺不補公至青復完之至丨丨數千其後朝)
(廷屢發諸路兵或喪失不還惟青州兵至今為盛)立額(宋史李燾傳政和末澧辰沅靖四州置營田刀拏手募人開邊建炎)
(罷之乾道間有建請復置者田不能給燾又申言之請度田丨丨詔從之)顧額(孝經援神契孝悌之至通于神明病則致其憂)
(丨丨消形求醫翼全)堅額(鹽鐵論世俗飾偽行詐為民巫祝以取釐謝丨丨健舌或以成業致富故憚事之人釋本相學是以)
(街巷有巫閭里有祝)面額(釋名連髮曰鬢鬢濱也濱崖也為丨丨之崖岸也)月額(金樓子旦日雨謂之丨丨袁士元喜)
(雨詩天瓢乍滴終傾倒丨丨初開漸復連)魚額(海山記洛水漁者𫉬生鯉一尾帝問漁者之姓姓解未有名帝以朱筆于丨丨)
(上題解生字以記之乃放之北海中後帝幸北海其鯉已長丈餘浮水見帝看丨之丨朱字尚存惟解字無半尚隱隱角字存焉)
使額(國史補故事度支案郎中判入員外判出侍郎總統押案而已貞元已後方有丨丨也)寺額(畫斷薛稷書永安丨)
(丨兼畫西方像一壁筆力瀟灑風姿逸發曹張之亞也宣和書譜陸柬之書頭陁碑急就章龍華丨丨武邱東山碑最聞於時僧貫)
(休靈隠寺詩僧房謝朓語丨丨葛洪書葛長庚羅漢寺詩烟鎻蒼松遮丨丨風搖翠竹撼簷牙)書額(吳地記乾元寺晉高士戴)
(顒舍宅置乾元初蘇州節度採訪使鄭桂清丨丨奉敕依年號為乾元寺)搕額(磕同唐逸史李林甫在東都有道士曰郎君已)
(列仙籍合白日昇天如不欲則二十年宰相然慎勿行隂賊無枉殺人李公後以蔭叙累官至贊善大夫不十年遂為相大起大獄)
(冤死相繼一日道士入見曰當時之請竝不見從上天甚明譴謫可畏如何李公但丨丨而已桯史呂東萊居婺以講學唱諸儒同)
(郡陳同父負才頡頏亦游其門以兄事之東萊死同父以文祭之朱晦翁見之大不契意遺婺人書曰諸君子聚頭丨丨理會何事)
(乃至有此等怪論)賜額(唐會要元和二年官丨丨為寺私造者為招提蘭若王建題應聖觀詩丨丨御書金字貴行香天樂)
(羽衣新宋濓官巖院碑咸通初祖燈大師縳禪嵓内歲旱獨上絶頂祈請捐身投巖下而卒俄頃大雨火化得五色舍利民感之就)
(嵓之西為建今院因山丨丨為官巖云王世貞經功德廢寺詩丨丨苔全卧殘碑雨自磨)剖額(錄異記宣州節使趙鍠額上有)
(肉隱起時人疑其有珠既鍠為亂兵所害有卒訪其首級丨丨得珠貨與商人商云珠死矣不可復用乃售與塑畫人為佛額珠而)
(已)巾額(夢溪筆談濟州金鄉縣發一古塜乃漢大司徒朱鮪墓衣冠多品有如今之幞頭者丨丨皆方悉如今制但無脚耳)
尖額(朱彧可談袁應中博學有時名以貎寢諸公莫敢薦紹聖間蔡元度引之乃得對袁鳶肩上短下陋又廣顙丨丨面多黑)
(子望之如灑墨聲嗄而吳音哲宗一見連稱太陋袁錯愕不得陳述而退)粉額(宣和書譜裴休真楷遒媚作行書尤有體勢嘗)
(建化成寺僧丨丨以候休題他日見之神色自若以袖搵墨而為書之字勢竒絶謝宗可鴛鴦梅詩金殿鎻烟妝丨丨玉堂環水浴)
(紅衣)樓額(全唐詩話帝嘗吟杜甫曲江篇乃知天寳以前樓臺之盛命神策軍淘曲江昆明二池許公卿立亭館兩軍造紫雲)
(樓彩霞亭内出丨丨賜之白居易渭邨退居詩丨丨題鳷鵲池心浴鳳皇)扁額(桯史吳山有伍員祠瞰闤闠都人敬事之有富)
(民損貲為丨丨金碧甚侈劉藴古始至輒乞靈焉)蟬額(西溪叢語本草蟬殼謂之蟬花今成都有草名蟬花今有乾者視之)
(乃丨丨裂面抽莖上有花善治目未知如何用也)牓額(嬾真子錄今印文丨丨有之字者其來久矣太初元年夏五月正歴)
(以正月為歲首色上黃數用五注云漢用土數五五謂印文也若丞相曰丞相之印章諸卿及守相印文不足五字者以之字足也)
(後世不然印文丨丨有三字者足成四字有五字者足成六字但取其端正耳非之字本意)詩額(王洙談錄洙習古文小篆)
(太宗真宗丨丨亦洙代之)繡額(東京夢華錄白礬樓後改為豐樂樓宣和間更修三層相高五樓相向各有飛橋欄檻明暗相)
(通珠簾丨丨燈燭晃耀李商隱詩丨丨蠻渠三虎力)巧額(楓窗小牘汴京閨閣妝抹凡數變崇寧間少嘗記憶作大髩方額宣)
(和已後多梳雲尖丨丨髩撐金鳳)牌額(捫蝨新話前世丨丨必先挂而後書今則先書而後挂)梅額(乾淳歲時記吳)
(夢窗玉樓春云茸茸貍帽遮丨丨金蟬羅剪胡衫窄吳融還俗尼詩柳眉丨丨倩妝新笑脱袈裟得舊身)燕額(蟫史鳳丨丨而)
(雞喙楊慎鳳賦丨丨而雞味鶴植而鹿化)頷額(湘山野錄蘇子美贈秘演詩中有垂頤孤坐若癡虎眼吻開合猶光精之句人)
(謂與演寫真演丨丨方厚顧視徐緩喉中含其聲嘗若鼾睡然)紅額(研北雜志東坡云梅二丈聖俞身長秀眉大耳丨丨飲酒)
(過百&KR0678;輒正坐高拱王建宫詞總把金鞭騎御馬綠鬃丨丨麝烟芳高駢赴西川途經虢縣詩丨丨少年遮道拜殷勤認得舊將軍)
廟額(研北雜志嵇侍中廟在湯隂縣西門外延祐元年十一月十九日趙子昂書晉嵇侍中之廟六字是夜京口石民瞻館于)
(書室中夢一丈夫晉人衣冠血流被面謂民瞻曰我稽侍中今日趙子昂為余書丨丨故來謝之民瞻覺猶汗流)碑額(學古)
(編凡寫碑匾字畫宜肥體宜方圓丨丨同此)蓮額(陸輔之詞旨珠蹙花輿翠翻丨丨)高額(輟耕錄水神形若獮猴縮)
(鼻丨丨青軀白首金目雪牙頸伸百尺)亞額(陶宗儀琴箋圖式丨丨趙胡言作于兩額間為亞出三寸有大聲備律吕之正)
(變注丨丨琴名)萬額(一統志丨丨山在東川軍民府治北其形上闊下尖有𩔖豬首)鑚額(王褒僮約讀劵文訖詞窮咋索)
(兩手自縛淚下落鼻涕長一尺如王大夫言不如早歸黃土陌蚯蚓丨丨早知當爾為王大夫酤酒真不敢作惡)文額(劉劭)
(趙都賦決班鬐破丨丨)眉額(阮籍獼猴賦揚丨丨而驟呻兮似巧言而偽真梅堯臣邃隱堂詩曲房有窈窕空自事丨丨)
椎額(劉思真醜婦賦鹿頭獼猴面丨丨復出口)勇額(梁簡文帝上皇太子玄圃園講頌啓寶沒醉衣珠沉丨丨)翠額
(王勃九成宫東臺山池賦綠衣玄袵赬鱗丨丨)山額(楊炯孔子廟堂碑月衡月凖丨丨山庭吳景奎晚霽詩烟抹林腰横束素)
(日廻丨丨半塗黃)帳額(盧照鄰詩生憎丨丨繡孤鸞)玉額(李乂奉和幸大薦福寺詩碧樓披丨丨丹仗導金輿)寶
額(李邕泗州臨淮縣普光王寺碑親覩御書寵題丨丨王世貞天寧寺塔詩浮圖隋丨丨舍利漢金人)鯨額(李白涇谿南藍)
(山下泊舟詩藍岑竦天壁突兀如丨丨)簷額(杜甫陪柏中丞宴將士詩繡叚裝丨丨金花貼鼓腰)火額(李庾西都賦親)
(兵百萬制以神策紫身豹首金腰丨丨)鑴額(劉禹錫宜城歌荒臺側生樹石碣陽丨丨)錦額(白居易和令狐令公詩平)
(展絲頭毯高褰丨丨簾又題周大夫新亭詩丨丨簾高卷銀花醆慢廵)竈額(姚合寄賈島詩甕頭寒絶酒丨丨曉無烟又夏)
(中苦雨詩濕烟凝丨丨荒草覆牆頭)簾額(李賀詩彩鸞丨丨著霜痕王建詩地衣丨丨一時新蘇軾詩惟有千步岡東西作丨)
(丨范成大曉起詩丨丨繡波盪漾燭盤紅淚欄杆)油額(溫庭筠詩丨丨芙蓉帳)宫額(李商隱詩掃黛開丨丨泰不華)
(秋千詞芙蓉丨丨半塗黃)珠額(李子卿興唐寺聖容瑞光賦既營丨丨仍輝玉毫)頂額(唐無名氏嘲傴僂人詩逆風盪)
(雨行面乾丨丨濕)香額(唐無名氏小蘇家詩流蘇斗帳懸高壁綵鳳盤龍繳丨丨)金額(韋莊清平樂詞細雨霏霏梨花)
(白燕拂畫簾丨丨顔太初詠許希詩復加靈應號丨丨照華榱注天聖中封扁鵲為靈應候)洞額(梅堯臣永叔内翰見索謝)
(公游嵩書詩自嵩歴石堂蘚花題丨丨)鳳額(柳永西江月詞丨丨繡簾高捲獸鐶朱戸頻搖)嬌額(王安石詩漢宫丨丨)
(半塗黃)妙額(蘇軾詩神屠不目全丨丨惟妝半)解額(伊川先生看詳學制請制尊賢堂以延天下道德之士鑴丨丨)
(以去利誘省繁文以專委任勵行檢以原風俗)妝額(陳與義寄何子應詩不如何遜在揚州坐待梅花映丨丨貢性之宫梅圖)
(詩只愁笛裏曲聲哀零落香鈿點丨丨)殿額(陸游廬山東林記太平興國宫正殿為九天采訪使像像衮冕如帝者太宗時)
(遺中使送泥金絳羅雲鶴帔及賜塗金丨丨)酒額(陳亮義烏縣減丨丨記義鳥尉趙君師日曰邑之課額惟酒為重今資政)
(殿大學士李公之鎮是邦也究心民隱師日具本末以告公惻然曰民何以堪乎立命減煑丨丨一百石每石減舊額一緡又蠲其)
(舊逋幾萬緡一邑自是𫉬蘇官逃其責而民安焉丨丨歲不虧一錢而郡縣交便之)州額(葛長庚過林靈素墳詩帝心俾立神)
(霄教丨丨由昇應道軍)賦額(戴表元和阮侯得子詩攅眉詢丨丨正色署刑書)奎額(白珽淨慈禪寺詩丨丨昭回龍)
(屈盤入門已覺厭塵寰)幕額(宋褧恩榮宴詩丨丨錦光晴爛漫帽簷花影晝扶疎)坊額(周霆震大風發屋詩臨江戰樓)
(飛夾巷丨丨剖)銳額(趙汸題李營邱畫驪山老姥賜李密火星劒圃詩蒲山丨丨千牛客蒲韉跨犢行無跡)忠額(姚淶)
(謁劉蕡祠詩古樹扶疎芳草繁獨遺丨丨表幽軒)擊額(雲笈七籖呪尸蟲法丨丨呼彭倨)
改官額(宋史孝宗紀乾道三年七月立薦舉丨丨丨)玉堂額(宋史范杲傳太宗飛白書丨丨丨以賜翰林杲上玉)
(堂記因請備職帝惡其躁競改右諫議大夫知濠州)鄉貢額(元史𨕖舉志至正二十五年皇太子撫軍河東道適當大比之)
(歲庫庫特穆爾以江南四川等處皆阻于兵乃啓皇太子倍增丨丨之丨)元帝額(獨斷丨丨丨有壯髮不欲使人見始進幩)
(服之羣臣皆隨焉然尚無巾如今半幘而已)慕容額(南燕錄丨丨德丨上有日角偃月重文)䱥魚額(酉陽雜爼)
(語曰寧去累世宅不去丨丨丨注䱥音制其美在額)石佛額(方輿勝覽棲霞寺在攝山齊明僧紹故宅丨丨丨有玻瓈珠後)
(墜地因置閣盛之大觀中為權要取去米芾嘗以詩紀其事)彌陀額(吕溫南嶽彌陀寺承遠和尚碑貞元末表求興崇詔)
(允誠願臺雖舊號其命維新寺由是有丨丨之丨)垂露額(薛逄題春臺觀詩丨丨丨題精思院博山爐褭降真香)於
菟額(吳融太湖石歌又如防風死後骨又如丨丨活時丨)鄉黨額(王貞白本州改坊名為進賢并減戶稅詩改貫永留)
(丨丨丨減租重感郡侯恩)雲泉額(許堅游溧陽霞泉寺詩近枕吳溪與越峰前朝恩賜丨丨丨)驪龍額(徐夤送王)
(校書往清源詩清歌早貫丨丨丨丹桂曾攀玉兔宫)金鸞額(歐陽修春思詞爐香永日龍烟白風動丨丨丨)蛟螭額
(梅堯臣盧氏石詩瘦峰削出嵩華骨虚竅鑿破丨丨丨)金絡額(蘇軾水官詩詔令擬王會别殿寫戎蠻熊冠丨丨丨豹袖)
(擁旛旜)斷碑額(陳傅良除夜詩蒼苔臥風雨曾乏丨丨丨)雷門額(陳傅良詩躁人干速化自點丨丨丨)楣觸
額(陸游歎夏雨詩蝸舍入門丨丨丨黃泥壁作龜兆坼)宫黃額(馮偉夀詩盈盈笑靨丨丨丨)當山額(黃公度詩)
(蕊黃無限丨丨丨)黃垂額(陳泰貧女行簪花枝重丨丨丨汲井泉深綠照眉)南山額(徐渭雪詩巖俱周處丨丨)
(丨毳盡蘇卿北海羝)紫花額(湯顯祖榆林老將詩榆關將軍丨丨丨自言能拂䨇枝戟)
銅頭鐵額(十洲記聚窟洲在西海中去東岸二十四萬里上多眞仙靈官宫第及有獅子辟邪鑿齒長牙丨丨丨丨之獸)
(逸史安祿山常奉道術士每語之曰我對天子亦不恐懼惟見李相公若無地自容何也術士曰公有隂兵五百皆有丨丨丨丨常)
(在左右何以如此祿山乃奏請宰相宴于己宅密遣術士於簾間窺伺退曰竒也某初見李相公有一青衣童子捧香爐而入僕射)
(侍衛丨丨丨丨之𩔖皆穿屋踰墻而走當是仙官暫謫在人間耳)赤蛇繞額(神異經東南方有人焉周行天下身長七)
(丈腹圍如其長朱衣縞帶以丨丨丨丨尾合於頭名曰尺郭)取耳置額(張君房脞說方隂官以事懇上元夫人而不允)
(聞陽世有士人抑慎善為文遂追令為表既而𫉬命隂官喜曰子何願曰特更欲聰明耳乃命丨一丨丨其丨既寤額癢輙搔出一)
(耳時人語曰天上有九頭鳥地下有三耳秀才)玉山貫額(夏原吉麒麟賦蹴馬蹄兮香塵接腕聳肉角兮丨丨丨丨)
柏(傳白切木名又姓)
韻藻栝柏(書荆州厥貢羽毛齒革惟金三品杶幹丨丨礪砥砮丹南史王儉傳儉幼篤學手不釋卷賓客或相稱美袁粲)
(聞其名及見之曰宰相之門也丨丨豫章雖小已有棟梁氣矣終當任人家國事杜甫别張建封詩雖當霰雪嚴未覺丨丨枯)桐
柏(書導淮自丨丨東會于泗沂東入于海水經淮水出南陽平氏縣胎簪山東北過丨丨山又丨丨山在南陽平氏縣東北冥通)
(記天監乙未年六月二十九日夕丨丨有二人來一則丨丨金庭宫上師蒼梧仙人徐元真一則丨丨仙人鄧靈期江淹詩南關繞)
(丨丨西嶽出魯陽儲光羲戲馬臺懷古詩泗水南浮丨丨川沂山北走瑯琊縣)列柏(漢書朱博傳博為御史大夫府中丨丨有)
(野鳥數十棲其上水經注謁泉山石岸地險壁立天固崖半有一石室去地可五十餘丈爰有層松飾巖丨丨綺望全唐詩話趙仁)
(獎在王戎墓下善歌黃麞景龍中負薪詣闕云助國調鼎即除臺官宋務光嘲之曰趙仁獎出王戎墓下入朱博臺中捨彼負薪登)
(兹丨丨行人不避驄馬座客惟聽黃麞)攀柏(晉書王裒傳裒痛父非命廬于墓側旦夕常至墓所拜哭丨丨悲號涕著樹樹)
(為之枮)斬柏(晉書庾衮傳母終服喪居于墓側或有丨其墓丨莫知其誰乃召鄰人集于墓而自責焉因叩頭泣涕謝祖禰)
(曰德之不修不能庇先人之樹衮之罪也父老咸為之垂泣自後人莫之犯)植柏(唐書褚無量傳無量母喪廬墓左鹿犯所)
(丨松丨無量號訴曰山林不乏忍犯吾塋樹耶自是羣鹿馴擾不復振觸無量為終身不御其肉續博物志秦穆公時有人掘地得)
(物若羊將獻之道逄二童子謂曰此名為蝹常在地中食死人腦若欲殺之以柏枝捶其首由是墓皆丨丨)椒柏(荆楚歲時)
(記正月一日長幼悉正衣冠以次拜賀進丨丨酒凡飲酒次第從小起四民月令丨是玉衡星精服之令人身輕不老丨是仙藥)
翠柏(水經注孟門東南有平山峰次青松元岩頓宕頳石于中歴落有丨丨生焉杜甫空囊詩丨丨苦猶食明霞霽可餐又丨)
(丨深留影紅梨迥得霜)老柏(宣和畫譜鶴之軒昂鷹隼之擊搏楊柳梧桐之扶疎風流喬松丨丨之歲寒磊落展張于圖繪)
(有以興起人意者率能奪造化而移精神杜甫古柏行孔明廟前有丨丨柯如青銅根如石又送程錄事還鄉詩意鍾丨丨青義動)
(修蛇蟄李頎詩枯桑丨丨寒颼颼九雛鳴鳳亂啾啾耿湋詩枯松丨丨仙山下)二柏(異聞錄桑道茂居有丨丨甚茂曰木盛則)
(土衰土衰則人病乃埋鐵數十斤其下)泊柏(海賦㴸丨丨而迤颺磊匒匌而相豗注翰曰丨丨小波也)
新甫柏(詩徂徠之松丨丨之丨)殷人柏(論語夏后氏以松丨丨以丨周人以栗又歲華紀麗二月社日夏松殷柏)
(秋報春祈)伐墓柏(唐書韋陟傳更拜吏部尚書久之宗人丨丨丨坐不相教貶綿州刺史)倒生柏(抱朴子天陵偃)
(盖之松大谷丨丨之丨與天齊其長地等其久也)萊公柏(言行錄宼準知巴東縣每期會賦役不出符移惟具姓名揭縣)
(門民莫敢後嘗手植䨇柏于縣庭至今民以比甘棠謂之丨丨丨陸游入蜀記臨江山遂登䨇柏堂下舊有丨丨所植丨今已槁死)
陵上柏(古詩青青丨丨丨磊磊澗中石)平陵柏(何遜詩日想丨丨丨心憶青門瓜)凌霜柏(蔣冽詩庭樹丨)
(丨丨池傾萎露荷)庭前柏(傳燈錄僧問趙州如何是祖師西來意趙州云丨丨丨樹子)
部婁無柏(左傳楚子伐鄭以救齊諸侯還救鄭晉侯使張骼輔躒致楚師求御于鄭鄭人卜宛射犬吉子太叔戒之曰大)
(國之人不可與也對曰無有衆寡其上一也太叔曰不然丨丨丨松丨杜預注部婁小阜松柏大木喻小國異于大國又易林土瘠)
(瘦薄培塿死柏使我不樂)
增松柏(詩蔦與女蘿施于丨丨禮記其在人也如竹箭之有筠也如丨丨之有心也二者居天下之大端矣故貫四時而不)
(改柯易葉周禮職方氏河内曰冀州其利丨丨論語歲寒然後知丨丨之後凋也國語高山峻原不生草木丨丨之地其土不肥世)
(說蒲柳之姿望秋而落丨丨之質經霜彌茂古豔歌南山石嵬嵬丨丨何離離劉楨詩豈不罹凝寒丨丨有本性蜀都賦楩楠幽藹)
(於谷底丨丨蓊鬱於山峯)棘柏(周禮夏官犯軷注行山曰軷犯之者封土為山象以菩芻丨丨為神主既祭之以車轢之而去)
(喻無險難也)道柏(左傳楚鬭榖於菟滅弦弦子奔黃于是江黃丨丨方睦于齊皆弦姻也弦子恃之而不事楚又不設備故)
(亡注丨丨二國名)香柏(史記武帝紀注柏梁臺高二十丈用丨丨為殿梁香聞十里中南史后妃傳武帝嗣位運藉休平夀)
(昌前興鳳華晚搆丨丨文檉花梁繡柱雕金鏤寶照燭房帷三輔黃圖柏梁臺武帝元鼎二年春起此臺在長安城中北門内三輔)
(舊事云以丨丨為梁也)種柏(漢書龔勝傳莽遣使者拜勝為講學祭酒勝稱疾不應徵後二年復遣使者奉璽書迎勝勝稱)
(病篤因勅以棺斂喪事衣周於身棺周於衣勿隨俗動吾冡丨丨作祠堂語畢遂不復開口飲食注若葬多設器備則恐被掘故云)
(動吾冡也亦不得丨丨及作祠堂皆不隨俗梅堯臣歲寒亭詩種花邀青春丨丨要晏歲楊奐城南隂氏永思亭詩結廬守丘壟丨)
(丨長孫枝)剛柏(漢書佞幸傳董賢寵愛日甚詔將作大匠為賢起冡塋義陵傍内為便房丨丨題湊外為徼道周垣數里門闕)
(罘罳甚盛注木頭皆内向曰題湊)曼柏(後漢書明帝紀初置度遼將軍屯五原丨丨注丨丨在今勝州銀城縣也)䨇柏
(後漢書郡國志益州郡丨丨出銀晉書地理志丨丨注縣名屬建寧郡名畫記士人家有張璪松石幛兵部李員外約好畫成癖知)
(而購之其家弱妻已練為衣裏矣唯得兩幅丨丨一石在焉嗟惋久之)震柏(晉書郭璞傳王導引參軍事嘗令作卦璞言公)
(有震厄可命駕西出數十里得一柏樹截斷如身長置常寢處災當可消矣導從其言數日果丨丨樹粉碎)凋柏(晉書孝友)
(傳贊揮泗丨丨對榥巢鷹)檉柏(南史齊豫章王嶷傳啓曰北第舊邸本自甚華臣往歲作小眠齋皆補接為辦無乖格制要是)
(丨丨之華一時新淨又徐伯珍傳宅南九里有高山山多龍鬚丨丨望之五采世呼為婦人巖伯珍移居之階戸之間木生皆連理)
(水經注巫峽盖因山為名也絶巘多生丨丨懸泉瀑布飛潄其間劉勰新論丨丨之斷也大者為之棟梁小者為之椽桁直者中繩)
(曲者中鈎隨材所施未有可棄者)蹙柏(南史魚宏傳有眠牀一張皆是丨丨四面周匝無一有異通用銀鏤金花夀福兩重)
(為脚)石柏(宋書符瑞志明帝泰始二年𫉬丨丨長三尺二寸揚州刺史建安王休仁以獻桂海虞衡志丨丨生海中一幹極細)
(上有一葉宛是側柏扶疎無小異根所附著如烏藥大抵皆化為石矣宋明帝樂章江波澈映丨丨開文)談柏(齊書州郡志丨)
(丨注屬夜郎郡)墳柏(梁書王份傳份兄子肅奔于魏齊世祖嘗因侍坐從容謂份曰比有北信不份斂容對曰肅既近忘丨丨)
(寧遠憶有臣帝亦以此亮焉)伐柏(北齊書魏蘭根傳蘭根丁母憂居喪有孝稱將葬常山郡境有董卓祠祠有柏樹蘭根以)
(卓凶逆無道不應遺祠至今乃丨丨以為槨材)椿柏(北齊書文苑傳祖鴻勲與陽休之書曰簷下流烟共霄氣而舒卷園中桃)
(李雜丨丨而葱蒨)枯柏(隋書王劭傳劭上表言符命曰陳留老子祠有丨丨世傳云老子將度世云待丨丨生東南枝廻指)
(當有聖人出吾道復行及至尊牧亳州親至祠下自是柏枝廻抱其枯枝漸指西北道教果行儒林公議成都諸葛武侯祠前有大)
(柏圍數丈唐末漸枮歴王建孟知祥二國不復生然亦不伐之乾德五年夏五月丨丨再生時人異焉)吉柏(舊唐書明皇紀)
(天寶十五載上次益昌縣渡丨丨江有䨇魚夾舟而躍議者以為龍五代史唐家人傳同光三年伐蜀以繼岌為西南面行營都統)
(王衍將兵萬人屯利州分其半逆戰于三泉為先鋒康延孝所敗衍懼斷丨丨江浮橋奔歸成都)水柏(唐書食貨志穆宗時)
(奉天鹵池生丨丨以灰一斛得鹽十二斤利倍鹻鹵)團柏(五代史東漢劉承鈞世家承鈞率國兵自將出丨丨谷羣臣餞之汾)
(水元好問南關詩多情丨丨關前水却共清汾一處流)薊柏(山海經敏山上有木焉其狀如荆白華而赤實名曰丨丨服者)
(不寒郭璞丨丨圖讚丨丨白華厥子如丹實肥變氣食之㤀寒物隨所染墨子所歎)樗柏(山海經丹熏之山其上多丨丨)機
柏(山海經柣&KR0034;之山其上多松柏丨丨)兩柏(穆天子傳天子北升于大北之隥而降休于丨丨之下)食柏(列仙傳赤)
(松子好丨丨實齒落更生嵇康養生論蝨處頭而黑麝丨丨而香元稹詩憶在開元觀丨丨練玉顔)社柏(白虎通社稷所以有)
(樹何尊而識之使民人望見思敬之又所以表功也尚書曰太社唯松東丨唯丨南社唯梓西社唯栗北社唯槐)盜柏(三輔)
(舊事漢諸陵皆屬太常不屬郡縣有入丨丨者棄市)樹柏(東觀漢記李恂遭父母喪六年躬自負土丨丨常在冡下五經通義)
(諸侯墓丨丨)錦柏(拾遺記始皇起雲明臺窮四方之珍木東得葱巒丨丨漂檖龍松寒河星柘岏雲之梓沈明臣木客謠丨)
(丨葱巒出香瓊闇海來)紫柏(華陽國志梁泉縣東八十里有丨丨坂一統志漢中府鳳縣有丨丨山上冇七十二洞異人多)
(隱此)梓柏(華陽國志岷山多丨丨大竹頽隨水流坐致材木功省用饒)陵柏(水經注雷首山有夷齊廟闞駰十三州志)
(曰山一名獨頭山夷齊所𨼆也山南有古冡丨丨蔚然攅茂邱阜王禹偁和馮中允詩澗松丨丨有朽時我約君心無改易)竹
柏(水經注丨丨之懷與神心妙逹仁智之性共山水效深文心雕龍張衡通贍蔡邕精雅文史彬彬隔世相望是則丨丨異心而)
(同貞金玉殊質而皆寶也本草注峨眉山中一種竹葉柏身者謂之丨丨東方朔七諫孰知其不合兮若丨丨之異心左思招隱詩)
(峭蒨青葱間丨丨得其眞又吳都賦跇踰丨丨㺦猭杞柟顔延之陽給事誄如彼丨丨負雪懷霜李商隱詩隂移丨丨濃還淡歌雜)
(漁樵斷更聞梅堯臣真州東園詩丨丨為冬榮桃李為春妍歐陽修小齋詩軒窗共幽窳丨丨助蒙密)孤柏(水經注灌水于)
(丨丨之源西流)節柏(水經注秦昭王令工施鈎梯上華山以丨丨之心為博箭長八尺)稚柏(水經注大騩山廟舊有一)
(枯柏樹其塵根故株之上多生丨丨)筠柏(水經注左右深植丨丨交蔭)茂柏(水經注沔陽故城時傳南對定軍山諸葛)
(亮之死也遺令葬于其山因即地勢不起墳壟惟深松丨丨攅蔚川阜莫知墓塋所在王勃山亭興序長松丨丨鑚宇宙而頓風雲)
(大壑横溪吐江河而懸日月)攅柏(水經注沁水東逕野王縣故城北水北有華嶽廟廟側有丨丨數百根對郭臨川負岡蔭)
(渚青青彌望竒可翫也)斫柏(從征記泰山廟中柏皆二十餘圍夾兩階赤眉嘗丨一丨見血而止今斧創猶在)綺柏
(景龍文館記文檉丨丨)文柏(朝野僉載宗楚客造一宅皆是丨丨為梁沉香和紅粉以泥壁僧齊已謝人惠南榴卓子詩千)
(林丨丨有一尺錦榴無)汁柏(廣雅柏一名丨丨)側柏(任蕃夢遊錄光化中有文士劉道濟止於天台山國清寺嘗夢)
(見一女子引生入窗下有丨丨樹葵花遂為伉儷後頻于夢中相遇無何於明州奉化縣古寺内見有一窗丨丨葵花宛是夢所遊)
(有一客官人寄寓于此室有女美才未聘近中心疾而生所遇乃女之魂也埤雅柏有數種入藥惟取葉扁而側生者故曰丨丨)
刺柏(酉陽雜爼游目記所說丨丨太和中伐為殿材)穗柏(酉陽雜爼光明寺中上座璘公院有丨丨一株衢柯偃覆下坐)
(十餘人)一柏(畫斷唐王宰者畫山水樹石出於象外常於席夔廳見圖一障陵江䨇松丨丨古藤縈繞上盤半空下著水面)
(千枝萬葉交查屈曲分布不雜)山柏(墨藪真行書薛稷如風驚苑花雪惹丨丨沈佺期詩丨丨張青盖江蕉卷綠油)怪柏
(東京夢華錄駕幸瓊林苑在順天門大街面北與金明池相對大門牙道皆古松丨丨鄭嵎津陽門詩竒松丨丨為樵蘇童山眢谷)
(亡嶮巘范仲淹絳州園池詩丨丨鎖蛟虬醜石鬭貙虎)秦柏(春渚紀聞秦鳳路關嶺有丨時丨一株雖質幹不枯而枝葉略)
(無存者標圖間裕陵披圖偶以御筆點其枝後郡奏秦朝柏忽復一枝再榮)科柏(研北雜志宋鞏雒陵寢歲以四月丨丨前)
(期遣官奏告)古柏(野客叢談杜陵丨丨行黛色參天二千尺二千尺二百丈也此如晉人峩峩如千丈松之意言其極高耳)
(韓偓再止廟居詩頽垣丨丨疑山觀高柳鳴鴉似水村蘇軾詩飛簷如劒寺丨丨似仙都)海柏(野客叢談歐公詞曰池外輕雷)
(池上雨雨聲滴碎荷聲末曰水晶䨇枕旁有墮釵横余觀此詞正祖李商隱偶題詩云小亭閑眠微醉消石榴丨丨枝相交冰紋簟)
(上琥珀枕旁有墮釵䨇翠翹)龍柏(張淏艮嶽記側柏枝榦柔密揉之不斷葉葉為幢盖鸞鶴蛟龍之狀動以萬數曰丨丨坡)
(周氏洛陽花木記有紅丨丨白丨丨紫丨丨老學庵筆記李文饒平泉山居草木記有藍田之丨丨宋子京又有真珠丨丨詩予長)
(於江南未嘗見也梅堯臣丨丨詩花非丨香葉非丨獨竊二美誇芳蕤)巖柏(地理通釋函谷關關城路在谷中深險如函故)
(以為名東西十五里絶岸壁立丨丨隂蔭谷中殆不見日許渾曉過鬱林寺詩洞花蜂聚蜜丨丨麝留香)地柏(本草丨丨草生)
(蜀中山谷河中府亦有之根黃狀如絲莖細上有黃點子無花葉三月生)梅柏(本草注丨丨砂如梅子許大夜有光生照見一)
(室)玉柏(本草丨丨一名玉遂即石松之小者也人皆采置盆中養數年不死呼為千年柏萬年松)卷柏(本草丨丨名豹)
(足象形也一名萬歲一名長生言其耐久也謝靈運山居賦丨丨萬代而不殞伏苓千歲而不知)魁柏(明一統志雲臺山在)
(倉溪縣東南山多榕柏有一絶大者中空可坐數人旁有亭名丨丨)啖柏(古詩馬丨丨葉人丨丨脂)澗柏(潘岳内顧詩不)
(見山下松隆冬不易故不見丨邊丨歲寒守一度歐陽修游甘泉寺詩山深雲日變隂晴丨丨巖松度歲青)擗柏(夏侯湛彈)
(碁賦或丨丨散爛揮霍便娟)黛柏(謝莊曲池賦北山兮丨丨南溪兮頳石)霜柏(江淹傷友賦爾凝情于丨丨我發志)
(于冬桂)杖柏(徐陵與王僧辯書惟桑與梓翻若天涯丨丨栽松悠然長絶)深柏(沈炯陳武帝策文銅雀没于修松平)
(陵隱于丨丨)新柏(魏收庭柏詩古松圖偃盖丨丨寫鑪峯)餌柏(隋晉王庚與逸人徐則書餐松丨丨栖息烟霞芙蓉)
(古大夫詩丨丨身輕叠嶂間是非無意到塵寰)偃柏(王勃九成宫頌序丨丨叢篁騰遷雨霧)巨柏(王勃遊山廟序崇松)
(埒丨丨爭陰積瀨與幽湍合響又彭州九隴縣龍懷寺碑森森丨丨落落長松)泣柏(楊炯後周明威將軍梁待賓碑哀纏丨丨)
(思結飡荼)蒔柏(盧照隣益州至真觀主黎君碑栽松丨丨與月樹而交輪刻桷彫甍共星樓而接翼)露柏(李嶠宣州大雲)
(寺碑星榆月桂汛河鼓之天津丨丨霜松出巴陵之地道)淚柏(劉憲墳樹有甘露判甘露降其樹還同丨丨之林芝草生其廬)
(即在寢苦之室)貞柏(李邕嵩岳寺碑委鬱丨丨掩映天榆)小柏(儲光羲昭聖觀詩新松引天籟丨丨繞山樊李賀昌谷詩)
(丨丨儼重扇肥松突丹髓)瘦柏(岑參冬夕詩澤國龍蛇凍不伸南山丨丨消殘翠和凝興勢觀詩丨丨握盤籠殿紫靈泉澄潔)
(浸花香邊元鼎偶題詩蒼崖丨丨無窮思鵠立溪頭盡日看)黑柏(杜甫義鶻行隂崖有蒼鷹養子丨丨顛蘇轍荅黃庭堅詩)
(與君共愧知時鶴養子先依丨丨顛)病柏(杜甫有丨丨詩)采柏(杜甫佳人詩摘花不插髮丨丨動盈匊杜光庭山居詩丨)
(丨時逄麝看雲忽見仙安熙擬古詩丨丨空嵓下倚竹荒庭前)叢柏(盧綸春日過武安君廟詩廻風卷丨丨驟雨濕諸陵)移
柏(盧綸題新修書院詩引藤連樹影丨丨間花叢)隴柏(包佶昭德皇后詩歲華唯丨丨春事罷公桑)臺柏(劉長卿瓜)
(州驛餞張侍御詩勁直隨丨丨芳香動省蘭包何和苖員外寓直中書詩貞為丨裏丨芳作省中蘭劉禹錫酬楊庶子詩丨丨烟常)
(起池荷香暗飄)烏柏(劉禹錫述夢詩建節辭丨丨宣風看鷺濤又遊桃源詩起草香生帳坐曹丨集丨)飲柏(孟郊海柳)
(詠丨丨泛仙味詠蘭擬古詞)焚柏(孟郊遊華山雲臺觀詩敬兹不能寐丨丨吟道篇)弱柏(張籍丨丨院僧影堂詩丨)
(丨倒垂如線蔓簷頭不見有枝柯)秋柏(李賀許公子鄭姬歌相如塜上生丨丨三秦誰是言情客王安石今日非昨日詩我)
(友南山居笑談解人頤分我丨丨實問言歸何時)素柏(李賀惱公詩象牀緣丨丨瑤席卷香葱)桷柏(牛僧孺相國崔)
(羣家廟碑昭昭成廟櫨松丨丨)寒柏(李德裕金松賦不受命於嚴霜諒同心于丨丨僧修睦題田道者院詩古岩丨丨對流水)
(落花隨)院柏(程浩鳳翔府扶風縣文宣王新廟記砌蘭有主丨丨分行)服柏(于鵠題丨丨先生詩丨丨不飛鍊閑眠閉)
(草堂)鑪柏(張文氣賦紛盖松而吐霧擁丨丨而生烟)溪柏(李洞江干即事詩吏瘦餐丨丨身羸凭海槎)隂柏(李山)
(甫覆過華嶽廟詩牆外素錢飄似雪殿前丨丨吼如雷)餐柏(盧士衡寄天台道友詩别來知子長丨丨吟處將誰對倚松)
蒼柏(王仁裕題斗山觀詩為有故林丨丨健露華凉葉鎖金飈)崖柏(司馬光山頭春色詩翠色添丨丨寒聲折澗冰)夀
柏(司馬光和范景仁詩棘刺罥衣行路難枯藤丨丨同攀援)舊柏(蘇軾葉待制求永慕亭詩新松無鹿觸丨丨有烏馴)折
柏(蘇軾淮隂侯廟碑銘宅臨舊楚廟枕清淮枯松丨丨廢井荒臺)檜柏(蘇軾記汝南地平無山而地近毫社特宜丨丨自拱)
(把而上輒有樛枝細紋張耒廣化遇雨詩東樓瞰虚明龍甲排丨丨)長柏(文同郡齋鏁宿詩丨丨高柟蔭廣庭夜凉人靜夢魂)
(清)桀柏(曾鞏丹霞洞詩長松丨丨枝嵬岢中劃一道如流泉)勁柏(周祇執友箴霜雪既至丨丨冬青)直柏(范成)
(大早晴詩修蘆密成籬丨丨森似纛)屑柏(陸游貧歌掬澗以沃渴丨丨以為糧)祠柏(陸游感舊詩錦里瞻丨丨綿州弔海)
(棕)搗柏(陸游北齋詩研朱朝點易丨丨夜横琴)訪柏(陸游思蜀詩廢苑探梅常共醉遺祠丨丨亦俱行)樨柏
(樓鑰彭子復臨海縣齋詩丨丨已可悅况有賢弟兄)靈柏(劉克莊宫詞先帝行人總道妝遙瞻丨丨淚成行)穹柏(劉充)
(莊郭熙山水障子詩驚泉駭石聚幽怪巨楠丨丨蟠老蒼)炷柏(葛長庚太平興國宫詩我來丨丨九頓首神宵故吏問山人)
秀柏(宇文虚中秋詩丨丨留陰綠芳梅蘸影斜)蜀柏(元好問濟南廟中古檜詩秦松徒自汙丨丨聊共數)細柏(元好)
(問緱山置酒詩靈宫肅清曉丨丨含古春)酹柏(方回有感詩丨丨悲先壠畦蔬偃故邱)齧柏(貢性之送盧思敏歸天台)
(詩餐松丨丨飲沆瀣伐毛洗髓滌肺肝)切柏(僧智及荅東臯伯遠法師詩丨丨代香朝演法卷簾進月夜抽書)揉柏
(宋濓遊鍾山記余遊崇禧院從西廡下入永春園園雖小衆卉略其丨丨為麋鹿形柏毛方怒長翠濯濯可玩)指柏(高啟丨丨)
(軒詩人來問不應笑丨庭前丨)強柏(喬宇遊恒山記横松丨丨狀如飛龍怒虬葉皆四衍怪其太茂從者云是嶽神所寶護人)
(樵尺寸必有殃故環山之斧斤不敢至其上)封柏(都穆遊嵩山記柏之高皆不逾三丈大可六人圍舊有石刻云漢武帝封)
(大將軍其次亦可四人圍道人曰此次將軍也漢武迄今千七百年柏在當時已受封殆殷周時物予平生見古柏多矣若二丨丨)
(盖出天下之夀木亦竒矣哉)烟柏(何景明雨夕行須臾簷雨亂沾席窗風蕭蕭動丨丨)竒柏(李濓遊白茅寺記丹厓翠)
(壁環峙前後怪石丨丨谽谺撑拄)問柏(蔡羽天界寺詩丨丨知僧年藉花蔭佛日)茹柏(雲笈七籖王進法能丨丨絶糧)
棗柏(釋氏稽古略開元二十二年太原李長者名通玄日食一柏葉棗小餅因呼丨丨大士)傅柏(史記汲黯傳好直諫)
(數犯主之顔色常慕丨丨袁盎之為人也注應劭曰丨丨梁人為孝王將素伉直)王柏(宋史丨丨傳字會之婺川金華人少)
(慕諸葛亮為人自號長嘯捐去俗學勇于求道與其友汪開之著論語通旨至居處恭執事敬惕然歎曰長嘯非聖門持敬之道亟)
(更以魯齋從朱熹門人游圖繪寶鑑丨丨字會之號魯齋金華人梅竹之妙不妄與人世罕知之)黎柏(圖畫見聞誌牟谷工)
(相術善傳寫太宗朝為圖畫院祇候端拱初詔令隨使者往交趾寫安南王丨丨及諸陪臣真像)
一株柏(南史孝義傳衛敬瑜妻手為亡壻種樹數百株墓前柏樹忽成連理一年許還復分散女乃為詩曰墓前丨丨丨根)
(連復並枝妾心能感木頹城何足竒)昭陵柏(唐書狄仁傑傳左威衛大將軍權善才右監門中郎將范懷義坐誤斧丨丨丨)
(罪當免高宗詔誅之仁傑奏不應死帝怒曰是使我為不孝子必殺之仁傑曰誤伐一柏而殺二臣後世謂陛下為何如主帝意解)
(遂免死)絳火柏(西京雜記積草池中有珊瑚樹高一丈二尺上四百二十六條是南粤王趙佗所獻號丨丨丨光景照人)
孔廟柏(三輔舊事魯郡丨子舊丨有丨二十四株歴漢晉其大連抱土人崇敬之莫敢犯)莊南柏(搜神記昔德化)
(張令秩滿歸京至華隂僕夫施幄幕陳罇俎有黃衫者一人據盤而坐令甚訝之乃動問姓名曰某非人也生為宣城脚力夜卒于)
(華隂乃為幽明所見逓符之役痛苦如舊令曰何方以免報事之困曰但酧金天王願請置余為閽人則吾飽神盤飱矣便乃揮别)
(入丨丨丨樹三五步而没)合掌柏(酉陽雜俎汝西有練溪多異柏及暮秋葉上斂俗呼丨丨丨)負霜柏(海錄碎事)
(丨丨丨一名宜霜柏)陳時柏(幕府燕談孤山有丨丨丨二株其一為人所薪僧志詮作堂其側名曰柏堂東坡為作詩)將
軍柏(嵩山志元封觀内有古柏三株唐武后封五品大夫蔭百餘步俗云大小丨丨丨)泰山柏(丨丨記山南有廟悉)
(種丨千株大者十五六圍相傳云漢武所種小天門有秦時五大夫松)千枝柏(一統志丨丨丨産商州南山其柏一本千)
(枝)騎鯨柏(明一統志卭州大邑縣鳳凰山舊有紫柏十圍根盤巨石上號丨丨丨)隂山柏(鮑照詩曀曀寒野霧)
(蒼蒼丨丨丨)高山柏(何劭詩青青陵上松亭亭丨丨丨)凌寒柏(劉孝綽詩龍門不可見空慕丨丨丨)舊臺
柏(杜甫詩惟餘丨丨丨蕭颯九原中)珠子柏(李德裕平泉花木記有丨丨丨實如珠子生葉)貞心柏(元稹酬翰)
(林白學士詩樹罕丨丨丨畦豐衛足葵)天末柏(賈島和孟逸人林下道情詩已栽丨丨丨合抱豈非遙)煑松柏
(孟郊贈道月上人詩飯木丨丨丨坐山敷雲霞)千歲柏(王建温門山詩路盡十里溪地多丨丨丨僧惠洪飯柏林寺詩空庭)
(竟何有凍死丨丨丨)一枝柏(施肩吾秋夜山居詩千年獨鶴兩三聲飛下巖前丨丨丨)廻棧柏(顧非熊送僧歸洞庭)
(詩島香丨丨丨秋蔭出菴松)龍香柏(鄭嵎津陽門詩注貴妃妙彈琵琶有邏逤檀為槽丨丨丨為撥)害癭柏(吳融)
(太湖石歌又如成人楓又如丨丨丨)華山柏(張彦勝露賦丨丨丨兮多珠露松子服之得長生)陶侃柏(戴復古詩)
(春不再生丨丨丨人來多打李邕碑)夏后柏(劉克莊勝業寺詩槎牙丨丨丨殘缺柳侯碑)御階柏(虞集題商德符)
(華山圖詩昔祠雲臺館行穿丨丨丨)山巔柏(揭傒斯送客省冷副使歸豫章覲省詩昔依禁樹枝今戀丨丨丨)春翦
柏(柳貫送朱本初法師赴豫章玉隆宫詩露壇丨丨丨雲臼夜敲茶)泮宫柏(周霆震詩蒼蒼丨丨丨枝葉互紛紏)繫
牛柏(王九思遊南山記登紫雲樓憑闌一目千里既下與諸公觀老子丨丨丨柏下石牛卧焉)泥丸柏(李濓遊明月山)
(記余見寺山皆古柏無他木怪問其故老僧曰元泰定中空相始創兹寺以泥丸柏子持彈諸巖谷今蓊鬱成林障蔽天日者皆丨)
(丨丨也)青銅柏(鄧韍致道觀七星檜詩蜀廟丨丨丨涿郡羽葆桑)千齡柏(唐順之中嶽詩露洗丨丨丨霜封九)
(節蒲)丞相柏(王叔承震澤普濟寺觀古檜詩秦亡爭笑大夫松蜀破空憐丨丨丨)瓔珞柏(豐道生真賞齋賦龍髯之)
(松丨丨之丨)
手植松柏(晉書山濤傳除太常卿以疾不就會遭母喪歸鄉里濤年踰耳順居喪過禮負土成墳丨丨丨丨)霜松
雪柏(宋史李燾傳累官學士修國史以名節學術推重海内張栻嘗曰李仁甫如丨丨丨丨絶無世味)梓化為柏
(竹書紀年西伯作邑于豐太子發植丨樹于闕丨丨松丨棫柞博物志大姒夢見商之庭産棘乃小子發取周廷梓樹樹之于闕聞)
(丨丨丨松丨棫柞)溫山松柏(易林丨丨丨丨以庇鸞鳳)解劍挂柏(列士傳吳季札聘于諸侯佩寶劍過徐君)
(徐君欲之季札已心許矣未獻也及交聘還徐君已死乃丨丨丨墓丨上而去)石狀如柏(拾遺記大山下有連理文丨高)
(十二丈丨丨丨樹其文彪發似人雕鏤自下及上皆合而中間廣六尺望若真樹也)華林園柏(拾遺記晉丨丨丨有丨樹)
(二株)冬桂夏柏(沈炯書丨丨丨丨長蘿修竹)渭城高柏(庾信豆盧公碑銘丨丨丨丨昌陵下亭須知地市為)
(讀山銘)
魄(普伯切魂丨)
韻藻死魄(書惟一月壬辰旁丨丨越翼日癸巳王朝步自周于征伐商唐書歷志凡月朔而未見曰丨丨夕而成光則謂)
(之朏蘇軾硯銘其受水也哉生明其運墨也傍丨丨)形魄(禮記魂氣歸於天丨丨歸於地故祭求諸隂陽之義也雲笈七籖載)
(丨丨于天地資生長于食息庾闡神論天地者隂陽之丨丨變化者萬物之游魂)奪魄(左傳晉侯使趙同獻狄俘于周不敬)
(劉康公曰不及十年原叔必有大咎天丨之丨矣又鄭大夫盟於伯有氏然明曰政將焉往禆諶曰善之代不善天命也其焉辟子)
(産舉不踰等則位班也擇善而舉則世隆也天又除之丨伯有丨子西即世將焉辟之大戴禮若夏商者天丨之丨不生德焉)枯
魄(蜀志郤正傳初升高岡終隕幽壑朝含榮潤夕為丨丨)晚魄(南史王藻傳江斆讓昏表曰出入之宜繁省難衷或進不)
(𫉬前或入不聽出不入則嫌於欲疎求出則疑有别意召必以三晡為期遣必以日出為限夕不見丨丨朝不識曙星)朏魄
(唐書歴志日君道也無丨丨之變月臣道也遠日益明近日益虧庾闡海賦丨丨昏微乍明乍滅月賦朒朓警闕丨丨示冲注善曰)
(丨月未成光丨月始生魄然也)營魄(老子載丨丨注丨丨魂魄也人載魂魄之上得以生當愛養之喜怒亡魂卒驚傷魄魂在)
(肝魄在肺陸機弔魏武文迨丨丨之未離假餘息于音翰又贈從兄詩丨丨懷兹土精爽若飛沉注經護為丨形氣為丨經護其形)
(氣使之常存也江淹娼婦自悲賦傷丨丨之已盡畏松柏之無餘雲笈七籖強以存亡為一體謬以前識為悟真形骸以敗散為期)
(丨丨以更生為用)續魄(韓詩外傳鄭國之俗三月上已於溱洧之上招魂丨丨秉蘭草袚除不祥荆楚歲時記三月三日士)
(民竝出江渚池沼間為流杯曲水之飲按韓詩云唯溱與洧方洹洹兮唯士與女方秉蕳兮注謂今三月桃花水下以招魂丨丨袚)
(除歲穢)月魄(春秋繁露隂之行不得于春夏而丨之丨常厭于日光參同契陽神日魂隂神丨丨魂之與魄互為室宅梁簡)
(文帝相宫寺碑珠生丨丨鐘應秋霜虞茂詩鏡峯含丨丨傾盖碧雲枝韓愈詩維時丨丨死冬日朝在房李商隱詩扇裁丨丨羞難)
(掩車走雷聲語未通大還丹歌日魂丨丨那箇識識者便是真仙子)精魄(易林明滅光息不能復食丨丨既喪以夜為室中論)
(夫形體者人之丨丨也德義令聞者丨丨之榮華也君子愛其形體故以成其德義也江賦納隱淪之列真挺異人乎丨丨江掩擬)
(郭璞詩隱淪駐丨丨李白古風崑山採瓊蕊可以鍊丨丨乂草創大還詩造化合元符交構騰丨丨蘇軾詩豈無避世士高隱鍊丨)
(丨雲笈七籖内丹藥歌一名真源秋石二名大道丨丨還丹採之合宜離塵是真仙客)隂魄(易林壅遏隄防水不得行火光)
(盛陽丨丨匿伏走歸其鄕全唐詩話李敬方天台閒望云𤾉烏曉展翅丨丨夜飛輪捫蝨新話歐公紫石硯屏歌云月光水潔石瑩)
(淨感此丨丨來中潛自從月入此石中天有兩曜分為三其法盖出於退之陳子昂詩圓光正東滿丨丨已朝凝)金魄(劉勰)
(新論堂珠黼幌綴以丨丨碧流光霞燿爛眩目而醉者眸轉呼為㷔火非黼愰狀移自改變也沈佺期詩玉流含吹動丨丨度雲來)
(李白古風圓光虧中天丨丨遂淪没白居易悟真寺詩寶堂豁三門丨丨當其前)鍊魄(李頎詩若能丨丨去三尸君當見我)
(天皇所李白詩潛光隠嵩嶽丨丨棲雲幄錢起詩不知誰氏子丨丨家洞天王栢小桃源詩翛然逃世慮丨丨繼遐軌元明善南岳)
(詩琳宫貝闕輝陸離潛光丨丨如嬰兒黃庭内景經丨丨和柔與我相安雲笈七籖金門之上日之通門也金門之内有金精冶煉)
(之池在西關左之分故立春之節日更丨丨于金門之内耀其光于金門之外)慓魄(李白大始賦危柯振石駭膽丨丨羣呼而)
(相號)心魄(李白詩一一書來報故人我欲因之壯丨丨)雨魄(趙合疇詞去年紫陌青門今霄丨丨雲魂)
增生魄(書惟三月哉丨丨周公初基作新邑于東國洛四方民大和會傳周公攝政七年三月始丨丨月十六日李商隱詩)
(月輪顧兔初丨丨鐵網珊瑚未有枝韓偓惆悵詩身情長在暗相隨丨丨隨君君豈知)體魄(禮記丨丨則降知氣在上)魂
魄(禮記君與夫人交獻以嘉丨丨是謂合莫左傳樂祁曰心之精爽是謂丨丨晉書羊祜傳祜樂山水每風景必造峴山置酒言)
(詠嘗歎息顧從事中郎鄒湛等曰由來賢逹勝士登此遠望如我與卿者多矣皆湮滅無聞使人悲傷如百歲後有知丨丨猶應登)
(此也莊子丨丨將往乃身從之乃大歸乎黃載萬虞美人詞只今芳草解婆娑只有當時丨丨未消磨)成魄(禮記三賓象三)
(光也讓之三也象月之三日而丨丨也歲華紀麗月三日丨丨一月之光雲笈七籖九還丹修金合藥品赤鹽戎鹽是也力能煉伏)
(陽精增明吐鮮若合琉黃用功能返魂丨丨鍊魄增光)報魄(禮記薦黍稷羞肝肺首心見間以俠甒加以鬱鬯以丨丨也)
氣魄(禮記宰我曰吾聞鬼神之名不知其所謂子曰丨也者神之感也丨也者鬼之感也合鬼與神敬之至也)光魄(後漢)
(書律歴志須以弦望晦朔丨丨虧滿可得而見者考其符驗梅堯臣楊公藴之華亭宰詩丨丨縱復吐血赤如頑銅)碎魄(蜀志)
(黃權傳文帝察權有局量欲試驚之遣左右詔權未至之間累催相屬馬使奔馳交錯于道官屬侍從莫不丨丨而權舉止顔色自)
(若陸游送曾學士詩向來酷吏横至今有遺螫織羅士破膽白著民丨丨)虎魄(吳志虞翻傳注翻少好學有高氣年十二客有)
(候其兄者不過翻翻追與書曰僕聞丨丨不取腐芥磁石不受曲鍼南史波斯國傳國中有丨丨馬瑙真珠等物拾遺記有韓房者)
(自渠胥國來獻玉駝高五丈丨丨鳳凰高六尺)失魄(晉書天文志有雲如蛟龍所見處將軍丨丨新序葉公子高好龍天龍聞)
(而下之窺頭于牖拖尾于堂葉公見之棄而還走丨其魂丨五色無主)復魄(晉書韓友傳舒縣廷掾王睦病死已丨丨友為)
(筮之令以丹畫版作日月置牀頭又以豹皮馬鄣泥卧上立愈魏書裴宣傳宣上言出兵之鄉有死于戎役者使皆招魂丨丨袝祭)
(先靈復其年租調顔氏家訓一日放臂沐浴而已不勞丨丨殮以常衣井觀瑣言喪禮有復說者以為招魂丨丨荆楚之俗戴良揭)
(祕監詩歸魂鍾阜夜丨丨董溪春劉基雨中詩月盈丨丨已過五不見白日長見雨)丹魄(宋書恩倖傳論南金北毳來悉方艚)
(素練丨丨至皆兼兩)合魄(陳書高祖紀陽光丨丨曜象呈輝)厲魄(關尹子靈魂為賢丨丨為愚)降魄(關尹子升)
(魂為貴丨丨為賤俞允文蟋蟀賦淪精丨丨含形儲軀)鈍魄(關尹子掦魂為羽丨丨為毛)重魄(關尹子輕魂為明丨)
(丨為暗)糟魄(莊子然則君之所讀者古人之丨丨已夫)寂魄(莊子注枯木同其不華死灰均其丨丨)盛魄(符子)
(丨丨重輪六合俱照注日月也)狂魄(吕氏春秋敵人之悼懼憚恐單蕩精神盡矣咸若丨丨形性相離行不知所之走不知所)
(往陳孚望泰山詩天帝之孫奠天極鮑魚丨丨腥山色)聲魄(尚書中候曰周太子發渡孟津有火自上覆于王屋流為烏其)
(色赤其丨丨)曜魄(尚書大傳北辰謂之丨丨)危魄(易林鳥鳴巢端一呼三顛搖動東西丨丨不安駱賓王疇昔篇驚魂)
(聞葉落丨丨逐輪埋)隱魄(揚子地奥黃泉丨丨榮也注魄者萬物之精體十一月時陽氣在黃泉之中奥蔵其體然後榮華也)
侟魄(揚子四九為金為秋藏肝丨丨按魄者死之體也秋木歸本所以在魄)載魄(法言月未望則丨丨于西既望則終)
(魄于東其遡于日乎)終魄(見上)傷魄(天𨼆子明多則丨丨暗多則傷魂人之魂陽而魄隂苟傷明暗則疾病生焉)兔
魄(參同契十五乾體就盛滿甲東方蟾蜍與丨丨日月氣䨇明李紳龜山詩秋月滿時侵丨丨素波搖處動龜形范梈贈郭判官)
(詩慈鳥夜夜向人啼幾度紗窗丨丨低劉基詞丨丨乂滿天長雁短)亡魄(道德指歸論聖人柄和履正治之無形遊於虚廓以)
(鏡太清遺魂丨丨休精息神羽獵賦怖魂丨丨觸輻關脰雲笈七籖姑婆服氣問荅法敢問語笑哭泣于氣若何荅曰喜怒亡魂卒)
(驚丨丨哭泣之事至人不為)水魄(乾鑿度月坎也丨丨聖人畫之二隂一陽内剛外柔元稹酬白樂天寄蘄州簟詩丨丨輕)
(涵黛琉璃薄帶塵皮日休孤園寺詩鐘梵在丨丨樓臺入雲肆僧無可中秋看月詩丨丨連空合霜輝壓樹乾)黑魄(拾遺記始)
(皇起雲明臺窮四方之珍木北得冥阜乾漆隂坂文梓褰流丨丨闇海香瓊)轉魄(拾遺記越王勾踐使工人以白馬白牛祠)
(昆吾之神採金鑄之以成八劍之精三名丨丨以之指月蟾兔為之倒轉)淫魄(拾遺記紂拘師延於隂宫欲極刑戮師延乃奏)
(迷魂丨丨之曲以歡修夜之娱乃得免炮烙之害)駭魄(水經注徐水又東南流歴石門中世俗謂之龍門也瞰之者驚神臨)
(之者丨丨矣)無魄(宅經三度重入隂陽謂之無魂四入謂之丨丨陸龜蒙獨夜有懷詩清夜無波鹿丨丨白雲有根虬有鬚)
(雲笈七籖日無烏而不明月無桂而丨丨)七魄(抱朴子師言欲求長生當對服大藥欲得通神當水火形分形分則自見其身)
(三魂丨丨而天地靈祇皆可接山川之神皆可殺也冥通記三更中一人扣戶云范帥來倚床而言於周子良曰觀卿俗意未豁囂)
(塵易迷何以苟縱于丨丨而拘制于三魂黃庭内景經序清齋九十日誦之萬遍使調和三魂制鍊丨丨除去三尸安和六腑五臟)
動魄(詩品古詩體源出于國風陸機所擬十四首文温以麗意悲而遠驚心丨丨可謂幾乎一字千金江淹雜體序蛾眉詎同)
(貎而俱丨于丨芳草寧共氣而皆悅于魂杜甫送李校書詩衆中每一見使我潛丨丨韓愈詩森然丨丨下馬拜)素魄(續博)
(物志丹㩘丨丨之躔次黃道紫宫之分野既不預于人事乃編之于策書宋武帝詩月羽皎丨丨皇旗赩赤光梁簡文帝京洛篇夜)
(輪懸丨丨朝光蕩碧空李端中書對月詩丨丨近成班女扇清光遠似庾公樓歐陽詹玩月詩丨丨皎孤凝芳輝紛四揚李濋華月)
(照方池賦丨丨將臨合浦之珠乍吐清漣同映王壺之冰始藏劉筠七夕詩已看丨丨過三讓何用華燈更九光張翥冰蟾詩老蟾)
(丨丨禀金精千歲玻瓈幻結成鄭奎妻愛月詩丨丨初離碧海端清光已透珠簾罅)畏魄(法書要錄成帝則生知草意穎悟通)
(諳光使丨丨青疑過藍)蟾魄(歲華紀麗蛾眉丨丨皎兮出矣張栻灕山詩回首烟樹林已復持丨丨)秋魄(海棠譜張)
(冕詩展曦遠借彤雲暖丨丨微侵甲帳寒)濯魄(澄懷錄眉州象耳山上有李白留題云夜來月下卧醒花影零亂滿人襟袖疑)
(如丨丨冰壺也王勃乾元殿頌序摘碧霄而鍊石上清丨丨之宫詔寰海而捐珠俯睇陽修之室)天魄(老子中經老君者天)
(之魂也自然之君也常侍道君在左太和者丨之丨也自然之君也常侍道君在右)定魄(僧慧日禪本草定味安神丨丨除煩)
(熱生津液)明魄(班婕妤擣素賦皎若丨丨之升崖煥若荷華之昭晰何景明情詩玉顔豔丨丨一别阻弦望)褫魄(東京)
(賦客既醉于大道飽于文義勸德畏戒喜懼交爭㒺然若醒朝罷夕倦奪氣丨丨之為者也晁補之贈戴良歌試人一縷立丨丨戲)
(客三招森動容)慚魄(曹植賦不愧景而丨丨信樂天之何欲)見魄(郭璞遊仙詩月盈已丨丨)靖魄(蘇彦楠榴枕銘)
(頤神丨丨須以寧眠)珍魄(劉義恭詩丨丨暉素腕玉迹滿襟抱)升魄(顔延年哀策文霜夜流唱曉月丨丨)頽魄(謝惠)
(連詩丨丨不再圓傾羲無兩旦)愁魄(鮑照登大雷岸與妹書丨丨脅&KR1178;心驚慄矣劉敞今古路詩不𫉬見楊朱萬古凝丨丨)
靈魄(謝莊宣貴妃誄鎖神宫于壤末散丨丨于天潯)傾魄(王融詠秋胡妻詩丨丨屬徂火搖念待方秋)怒魄(孔稚)
(圭北山移文叢條嗔膽叠穎丨丨)丹魄(江淹為蕭重讓揚州表素心丨丨皦然靡疚)抱魄(江淹丹砂可學賦丨丨寂)
(處凝神空居雲笈七籖鍊魂丨丨心開神明)灑魄(江淹麗色賦耀影汰迹縈魂丨丨)抗魄(江淹學梁王兔園賦既投)
(冠而棄劍亦丨丨而盪靈)懸魄(江淹為蕭驃騎錄尚書事到省表設器瑤陛取監冲滿丨丨金波徵驗虧闕江總早朝詩金兔)
(猶丨丨銅龍欲啓扉)龍魄(張融海賦水遽丨丨陸振虎魂)還魄(王僧孺與何遜書解網祝禽下車泣罪所謂丨丨斗極追)
(風奉高黃庭内景經垂絶念神死後生攝魂丨丨永無傾雲笈七籖辛延隴西人好道行渡秦州溺死西王母鄷都北帝愍之勅三)
(官攝取骸丨丨復得成人)曉魄(邱遲夜發密巖口詩敞朗朝霞徹驚明丨丨懸任希古七夕臨泛昆明池詩岸珠淪丨丨池灰)
(斂曙烟駱賓王晚憩田家詩霧巖淪丨丨風溆漲寒沙張說文階濕夜露庭隂丨丨)初魄(王褒詠月詩上弦如半壁丨丨似蛾)
(眉徐敞圓靈水鏡詩成輪疑璧影丨丨𩔖弓形張仲素玉鈎賦瑩迢遰之丨丨出西南之一方)晦魄(唐太宗月晦詩丨丨移中)
(律凝暄起麗城)飛魄(唐太宗尚書詩寒心覩肉林丨丨看沉湎陸龜蒙詩南望烟霞空再拜欲將丨丨問靈威)娥魄(許敬)
(宗九日應制詩鷲嶺飛夏服丨丨亂雕弓)闇魄(許敬宗秋日應制詩規空升丨丨籠野散輕烟)候魄(王勃乾元殿頌翠&KR1739;)
(翻飈丹蓂丨丨)寶魄(楊炯魏哲碑五松春豔牽少女之祥風八桂秋雲降仙家之丨丨)圓魄(楊炯盂蘭盆賦渾元告秋)
(羲和奏曉太陰望兮丨丨皎閶闔開兮凉風嫋)匿魄(狄仁傑檄告西楚覇王文固當丨丨東峰收魂北極豈合虚承廟食廣費)
(牲牢)悚魄(李嶠為臨川王讓千牛將軍表授紙彈毫驚魂丨丨)馳魄(李邕兖州曲阜孔子廟碑悚神丨丨膝行膜拜)半
魄(張子容碧池望秋月詩滿輪沈玉鏡丨丨落銀鈎)墜魄(蕭昕元獻皇后冊文靈婺沈彩仙娥丨丨王履蒼龍嶺詩驚魂)
(及丨丨往往隨風吹)桂魄(王維詩丨丨初生秋露徵李商隱雪詩侵夜可能爭丨丨忍寒應欲試梅粧徐鉉宿蔣帝廟詩花枝)
(似雪春雖半丨丨如眉日始三蘇軾中秋詞丨丨飛來光射處冷浸一天秋色)顔魄(李白古風慷慨動丨丨使人成荒淫)幽
魄(杜甫贈王侍御詩石鏡通丨丨)殘魄(杜甫八月十五夜月詩張弓倚丨丨不獨漢家營)娟魄(王昌齡詩丨丨已三)
(孕)瑩魄(常建第三峰詩丨丨澄玉座以求鸞鶴蹤)華魄(喬琳文宣廟頌序椽欒雖舊而丨丨惟新何景明中秋十七夜)
(詩昊天舒丨丨銜曜西南樓)解魄(韓愈孟郊聫句丨丨不自主)宵魄(韓愈聫句夏陰偶高庇丨丨接虚擁注丨丨謂)
(日也)恨魄(顧况子規詩若教丨丨皆能化何樹何山著子規李紳過荆門詩腸斷思歸不可聞人言丨丨來巴蜀劉綪題宋院)
(人畫著色苔梅詩楚竹裂鳳膺丨丨如懸玦)皓魄(權德輿酬從兄詩清光杳無際丨丨流霜空陸九韶王兔泉詩規圓立山)
(趾皎潔凌丨丨高道素上元賦支光風于天上借丨丨于雲間又曲龍山仙翫月詩丨丨洗烟澄碧落桂花低拂玉簪寒)杜魄
(武元衡送柳郎中裴起居詩望鄉臺上秦人在學射山中丨丨哀李遠送人入蜀詩丨丨呼名語巴江作字流羅隱送朗州張員外)
(詩旗飄峴首嵐光重酒奠湘江丨丨哀)險魄(柳宗元招海賈文死為丨丨兮生為貪夫吳萊題巴船出峽圖詩怪石急流須)
(勇退貪夫丨丨謾悲歌)遷魄(柳宗元斬曲几文風毒敗形隂沴丨丨)淪魄(李程破鏡飛上天賦匪廻輝而照膽徒向)
(晦而丨丨麻九疇賦透光鏡詩太隂丨丨元不耀太陽分光成二曜)文魄(孟郊送鄭僕射出節山南詩丨丨既飛越官情如等)
(閑)驚魄(孟郊上昭成閣不得詩手手把丨丨脚脚踏墜魂)貞魄(孟郊湘妃怨冥冥荒山下古廟收丨丨王逄題烈女)
(廟詩不待青名垂女史尚存丨丨降神弦)羇魄(盧仝冬行詩海月護丨丨到曉點孤光)凉魄(元稹月詩丨丨潭空洞虚)
(弓雁畏威又賦得九月盡詩玄隂迎落日丨丨盡殘鉤)纖魄(賈島延夀里精舍詩側廬廢扃樞丨丨時卧逄李紳滿桂樓詩)
(惟待素規澄滿鏡莫看丨丨挂如鈎)地魄(吕巖詩虎嘯天魂住龍吟丨丨來又天魂生白虎丨丨産青龍葛長庚贈雷怡真詩)
(丨丨天魂日月精奪來鼎内及時烹雲笈七籖木精天魂金液丨丨)細魄(李羣玉初月詩凝顰立戸前丨丨向娟娟)餘魄
(陳標公無渡河丨丨豈能銜木石獨將遺恨付箜篌)珠魄(姚合中秋夜洞庭圓月詩圓彩含丨丨微飈發桂馨)寒魄(劉得)
(仁對月詩圓明丨丨上天地一光中方干中秋月詩泉澄丨丨瑩露滴冷光浮)滿魄(趙蕃月中桂樹賦杳杳低枝拂孤輪而挺)
(秀依依密樹侵丨丨而含芳柳貫晚渡揚子江詩乘流俟丨丨明夕異今昨)冤魄(李商隱詩願得天牢鎖丨丨)蜀魄
(李商隱詩丨丨有餘冤又遺音和丨丨高廷玉寒食詩楚魂丨丨偏相妒兩地悠悠寄此情)遺魄(李商隱詩蜀王有丨丨)
稚魄(李商隱祭斐氏姨文兼小姪寄兒亦來自濟邑騃魂丨丨依託尊靈)露魄(溫庭筠詩丨丨冠輕見雲髮)怨魄
(溫庭筠詩丨丨未歸芳草死)新魄(于武陵望月詩丨丨又將滿故鄉應漸遙)雲魄(皮日休苶甌詩圓似月魂堕輕如丨)
(丨起)豔魄(皮日休練瀆詩丨丨逐波濤荒宫養麋鹿宋无宫人斜詩丨丨不隨紅粉盡化為蝴蝶舞昭陽高啓吳女墳詩漁燈)
(照丨丨夜冷珠衣薄賀裳蠟梅花賦分寒枝於隴上空染啼痕傳丨丨於羅浮惟霑醉膩)仙魄(皮日休悼鶴詩池上低摧病不)
(行誰教丨丨反層城)斜魄(陸龜蒙夢遊甘露寺詩短燭墮餘花圓蟾挂丨丨)雪魄(唐人詠茉莉詩丨丨輕盈姑射仙僧)
(栖白詩風魂丨丨去難招)煙魄(羅鄴白角簟詩叠玉駢珪巧思長露華丨丨讓清光)霽魄(唐彦謙秋霽詠月詩露冷風輕)
(丨丨圓高樓更在碧山巔)才魄(韓偓金陵詩自古風流皆暗消丨丨妖魂誰與招)暝魄(郭遹空賦或丨丨初滿或朝陽)
(不翳)玉魄(春臺仙遊春臺詩丨丨東方開嫦娥逐影來何景明對月詩丨丨中天滿清輝近水多)麗魄(唐無名氏芝草)
(白兔判金英孕彩奪神葉于芝田玉毳含暉接仙毫于丨丨)吟魄(杜荀鶴秋日泊浦江詩江月漸明汀露濕靜驅丨丨入元)
(微高觀國泛湖詩千萬江沙留醉夢兩三沙鳥驚丨丨)饑魄(僧貫休杞梁妻詩疲魂丨丨相逐歸陌土少年莫相非)肌
魄(僧貫休擬齊梁詩不疑耀丨丨將行為羽翰)粉魄(僧貫休鷺鷥詩丨丨霜華為爾枮鴛鴦相伴更堪圖)湘魄(張泌)
(秋晚過洞庭詩莫把羈魂弔丨丨九疑愁絶鎖烟嵐)夜魄(劉筠洞戸詩不思丨丨過三五祇問春醪賞十千喻汝礪晚泛浣花)
(詩丨丨動初凉)花魄(歐陽修詩謝日春隂養丨丨)姦魄(梅堯臣寄永叔詩直辭鬼膽懼微文丨丨悲)睡魄(梅堯)
(臣謝景初冬夕會飲聫句醉心欺丨丨細書刺昏瞳)冷魄(梅堯臣河南庾署西軒詩飛烏欲下蟾生時斜光丨丨常相隨)倒
魄(梅堯臣述釀賦今也冥冥迷魂丨丨不知其醒)清魄(梅堯臣牡丹詩丨丨不應散豔花還所依)病魄(范純仁謝師厚)
(詩忽得穰郊信翛然丨丨醒)凝魄(蔡襄中秋夕獨坐望月詩萬里凄丨丨幽深在處通雲笈七籖固魂丨丨混合化玄)棲
魄(曾布贈司空蘇公誌銘樂安之亭丨丨於此尚對前休公多才子)神魄(張耒廣化遇雨詩蕭森異人境坐視動丨丨)
醉魄(秦觀游龍洞詩乍入清都丨丨醒)冰魄(劉子翬獨速歌小兒分題擬甫白手抉蟇頤取丨丨錢惟善八月十五夜)
(風雨後見月詩玄雲忽開黃道明顧兔涵秋抱丨丨)楚魄(范成大苦熱詩鑠石誰能招丨丨斵冰我欲訪湘君)山魄(薛季)
(宣遊善權洞詩蝶舞凝丨丨花開想玉顔)彭魄(方岳扣角詩東家打麥聲丨丨西家繅絲雪能白)蝶魄(葛長庚睡起詩)
(丨丨遊仙去猿聲驚夢回趙奕春日書懷詩丨丨迷幽夢蛛絲絆落花)松魄(葛長庚橘隱記太微宫中奎星之精化而為松)
(松之魂丨之丨戲白龍翔青鳳矯矯鬱鬱然其間則有七松處士)竹魄(葛長庚贈趙太虚畫竹石詩竹魂丨丨竹精神飛落)
(瀟湘淇水瀕)蘭魄(蔡松年詞纖苞暖釀出梅魂丨丨)春魄(張宏範花影詩明月招丨丨)秀魄(郝經雪意詩丨)
(丨暗成冰井月冷魂常入楚江梅)老魄(王惲苦熱歎隂蟾遁丨丨火鼠騁點智)卯魄(王惲為王著作義俠行春坊代)
(作魯兩觀丨丨已褫曾夷猶)化魄(吳澄和楊司業牡丹詩丨丨他年鎖子骨點脣何處箭頭砂劉基丹霞蔽日詩鬱莘不能)
(神駿烏已丨丨)浮魄(袁桷竹枝宛轉詞今夕定知郎到日桂花丨丨滿香輪)秦魄(馬祖常壯遊詩麗山葬丨丨茂陵迷)
(漢竁)西魄(龔璛南墅詩矯身一延佇金彩罅丨丨)晶魄(王逄望江郎石詩二儀闢混沌牽牛委丨丨)鯀魄(謝應)
(芳和顧仲瑛詩大笑胥魂乘白馬深慚丨丨化黃熊)妖魄(胡天游䨇頭蓮詩尹邢丨丨寄金莖)遁魄(劉基長歌驚魂丨丨)
(稍歸舍收入志慮無令邪)洗魄(劉基月蝕詩剖蟇丨丨還月光再起咎繇明典秩)蕙魄(趙長卿詞蘭魂丨丨應羞死獨)
(占風光夢斷高唐)芳魄(楊基楓林秋詩江月參差光芙蓉照丨丨)慧魄(孫蕡西菴記事詩香雲啼子夜丨丨閟重泉)
團魄(王偁感遇詩丨丨載陽燄終古無虧盈)潔魄(何景明結腸賦烈魂丨丨孚女貞兮)逝魄(何景明十七夜月詩)
(丨丨不長望玉貌寧久妍)淡魄(廖道南梅花春意圖詩丨丨奚論何遜齋暗香不羡隂鏗署)震魄(夏鍭遊石梁記仰視)
(石梁在半天其下懸流數百尺貯以石潭懔神丨丨不暇為狀)忠魄(陳深姑蘇臺晚眺詩蛾眉坐傾國丨丨隨怒潮)幻魄
(何偉然春山曉烟賦山圖巖畫李夫人簾内朦朧丨丨遊魂楚襄王夢中彷彿)伐魄(沈承慘賦時折途窮剪肝丨丨)九魄
(黃庭内景經注丨丨變成九氣化為九神各居一洞房)返魄(黃庭外景經魂欲上天魄入淵還魂丨丨道自然)帶魄
(太清中黃真經其識潛萌其神布行安魂丨丨神足而生)制魄(内觀經先天以生後天長存出入無間不由其門吹隂照陽丨)
(丨抱魂億歲眷屬千載子孫雲笈七籖丨七丨法月朔月望月晦之夕七魄流蕩遊走穢濁道士當制而厲之陳而變之御而正之)
(攝而藏之)藏魄(雲笈七籖肺丨丨心藏神肝藏意腎藏志此名曰神舍神舍修則百脉調)柔魄(雲笈七籖太上高精三帝)
(丹靈絳宫明徹吉感告情三元丨丨天皇受經所向諧合飛仙上清)養魄(雲笈七籖方藥雲腴之味香甘異美強骨補精鎮生)
(五藏守氣凝液長魂丨丨真上藥也)結魄(雲笈七籖九還金丹陽丹變通品陽金者先禀氣于甲受形為丙出胎見壬丨丨成)
(庚增光歸戊陰陽升降各歸其𩔖)和魄(雲笈七籖丨丨制魂六胎調鋉)固魄(雲笈七籖鍊魂丨丨萬神總歸)呼魄
(雲笈七籖丨丨召魂)御魄(雲笈七籖拘魂丨丨與形同合)束魄(雲笈七籖檢魂丨丨萬鬼安寧)保魄(雲笈七籖鍊容)
(丨丨神魂自生)
杜宇魄(蜀都賦碧出萇弘之血鳥生丨丨之丨)漢隂魄(梅陶怨詩行晝立薄遊景暮宿丨丨丨)任好魄
(崔融為王起避諱辭澧陽縣令表豈徒丨丨之丨忽上于鈞天固亦闞澤之名遂昇于飛日)玻璃魄(李白詩乾死明月魂)
(无復丨丨丨)洞隂魄(元稹含風夕詩青熒微月鉤幽暉丨丨丨)烏掩魄(李紳詩日傾丨丨丨星落斗摧樞)巨
蚌魄(林滋陽冰賦滄淵掩丨丨之丨碧落奪寒蟾之影)滿輪魄(盧仝月蝕詩初露半箇璧漸吐丨丨丨)風雅
魄(皮日休追和幽獨君詩念爾丨丨丨幽咽猶能文)酒醒魄(皮日休七愛詩吾愛李太白身是丨丨丨)蟾蜍魄
(皮日休魯望以輪鉤相示詩撚時解轉丨丨丨抛處能啼絡緯聲夏稜明水賦二氣相臨本自丨丨之丨三危莫比殊非沆瀣之英)
靈修魄(皮日休九諷倘丨丨之丨有知兮刷吾恥于下暝)嫦娥魄(吳融題畫栢詩下蔭玄&KR0693;窟上暎丨丨丨)悔
悟魄(張直宿顧城詩神奪丨丨丨幻化為石雞)夜光魄(張隨海客探驪珠賦既覽川媚之容遂探丨丨之丨)千秋
魄(羅隱漂母塜詩雖然寂寞丨丨丨猶是韓侯舊主人)應劉魄(劉筠秋月詩已喪丨丨丨誰通鮑謝靈)一寸魄
(梅堯臣送楊叔恬詩欲賣明月丨丨丨雖豪未有售以錢)積隂魄(彭耜海瓊玉蟾先生事實先生笑曰禪宗一法吾嘗得之)
(矣是修靜定之工為丨丨之丨以死為樂也)英偉魄(姚孝錫題滕奉使祠詩追想生平丨丨丨凌雲一笑豈能招)風
露魄(趙秉文中秋詩吸此丨丨丨洗我冰炭腸)洞賓魄(陳孚岳陽樓詩數聲裂玉丨丨丨一點殘黛湘娥愁)酒中
魄(楊維楨元夕與婦飲詩仰唾天上蜍誓作丨丨丨)黃耳魄(王逄同誼書記遊杳山詩吳甸土寒丨丨丨秦山草歇白)
(蛇腥)霸王魄(王彛紀王廟神絃曲漢鬼入雲成霹靂轟破當年丨丨丨)湘江魄(林章秋思詩不知秋何如朝雲一片)
(白半是巫山魂半是丨丨丨)千年魄(袁桷詩采苓欲取丨丨丨)接我魄(雲笈七籖呪尸蟲法扶我魂丨丨丨)
始化曰魄(左傳子産曰人生丨丨丨丨既生魄陽曰魂取物精多則魂魄強是以有精爽生於神明)夀為欺魄
(魏志常林傳注沐竝云道之為物惟恍惟愡丨丨丨丨夭為鳬没身淪有無與神消&KR1178;)地氣為魄(淮南子天氣為魂丨)
(丨丨丨反之玄房各處其宅)安魂帶魄(雲笈七籖丨丨丨丨神足而生)主管精魄(雲笈七籖丨丨丨丨謂之)
(心)反魂成魄(雲笈七籖赤鹽若合琉黃用功能丨丨丨丨鍊魄增光)
御定佩文韻府卷一百之七
