欽定四庫全書
御定佩文韻府卷三十四之五
上聲四紙韻五
子(即里切丨息亦辰名又殷姓又漢複姓)
韻藻元子(書有王雖小丨丨哉詩王曰叔父建爾丨丨俾侯于魯又晉書桓溫傳溫字丨丨陸游詩才略本居丨丨下功)
(名那許祖生先又唐書元結傳少居商餘山著丨丨十篇又洞仙傳九丨丨者鍊𬗋金合神丹登仙其經曰庚辛經)孺子(書丨)
(丨其朋禮記丨丨早寢晏起魏志劉廙傳年十歲戲於&KR0688;堂上潁川司馬德操拊其頭曰丨丨孺子黃中通理寧自知不徐漢書徐)
(穉傳徐穉字丨丨豫章南昌人也郭林宗有母憂置生芻一束於廬前而去林宗曰此必南州高士徐丨丨也南史謝恂傳恂子丨)
(丨少與族兄莊齊名多藝能尤善聲律)赤子(書若保丨丨惟民其康乂漢書賈誼傳自為丨丨而教固己行矣注丨丨言其)
(新生未有眉髮其色赤老子含德之厚比於丨丨韓愈月蝕詩有氣有形皆吾丨丨雖忿大傷忍殺孩稚)小子(書文王誥教丨)
(丨詩肆成人有德丨丨有造周禮夏官丨丨下士二人史二人徒八人注丨丨主祭祀之小事漢書張禹傳禹丨丨未有官上臨候)
(禹禹數視其丨丨上即禹床下拜為黃門郎給事中世說王爽與司馬太傅飲酒太傅醉呼王為丨丨王曰亡祖長史與簡文皇帝)
(為布衣之交亡姑亡姊伉儷二宫何丨丨之有杜甫詩丨丨幽園至輕籠熟柰香宋祁詩吾黨成章真丨丨官中了事是癡兒)鬻
子(詩恩斯勤斯丨丨之閔斯又唐書太宗紀遣使廵關内出金寳贖饑民丨丨者還之管子什一之師三年不解則民有丨丨矣)
(又隋書經籍志丨丨一卷周文王師鬻熊撰)宗子(詩懷德維寧丨丨維城禮記支子不祭祭必告于丨丨)支子(見上)
眸子(詩矇瞍奏公傳有丨丨而無見曰矇無丨丨曰瞍李賀金銅仙人辭漢歌關東酸風射丨丨陸游弋陽縣江上詩客恨征)
(塵忽如洗不用金篦刮丨丨)抱子(詩借曰無知亦既丨丨王粲七哀詩路有饑婦人丨丨棄草間)舟子(詩招招丨丨人)
(涉卬否又丨人之丨熊羆是裘易林褰衣涉河澗流浚多頼遇丨丨濟脱無它江賦丨丨于是搦棹涉人于是檥榜白居易霖雨暴)
(漲詩籬根丨丨語巷口釣人歌歐陽修詩薪歌晚入浦丨丨夜來風)猶子(禮記兄弟之子丨丨也蓋引而進之也潘岳楊仲武)
(誄爾休爾戚如實在已視予猶父不得丨丨)婢子(禮記自世婦以下自稱曰丨丨左傳寡君之使丨丨侍執巾櫛以固子也)
(范成大祭竈詞丨丨鬭争君莫聞猫犬觸穢君莫嗔)虎子(周禮天官玉府凡䙝器注䙝器清器丨丨之屬魏志蘇則傳注舊儀)
(侍中親省起居故俗謂之執丨丨則同郡吉茂見則嘲之曰仕進不止執丨丨西京雜記漢朝以玉為丨丨以為便器又後漢書班)
(超傳不入虎穴不得丨丨吳志凌統傳統率二子烈封各數歲權内飬於宫賓客進見呼示之曰此吾丨丨也世說謝據字立道亦)
(稱丨丨)國子(周禮地官師氏以三德教丨丨注丨丨公卿大夫之子弟師氏教之而世子亦齒焉學君臣父子長幼之道國)
(語宣王欲得丨丨之能導訓諸侯者樊穆仲曰魯侯孝潘岳太常任君畫贊濟濟孺林翼翼丨丨韓愈詩三年丨丨師腸肚習藜莧)
(又管子三軍故有中軍之鼔有高子之鼓有丨丨之鼓)餘子(周禮地官小司徒凡國之大事致民大故致丨丨疏謂有災寇)
(之事則致丨丨與太子使宿衛也左傳初驪姬之亂詛無畜羣公子自是晉無公族及成公即位乃宦卿之適子而為之田以為公)
(族又官其丨丨亦為丨丨注丨丨嫡子之母弟也亦治丨丨之政莊子夀陵丨丨學行於邯鄲吕氏春秋張儀魏氏丨丨蘇軾詩氣)
(吞丨丨無全目)才子(左傳昔高陽氏有丨丨八人天下之民謂之八愷高辛氏有丨丨八人天下之民謂之八元唐書元稹傳)
(稹長于詩往往播樂府穆宗在東宮妃嬪近習皆誦之宮中呼元丨丨又盧綸傳綸與吉中孚韓翃錢起司空曙苖𤼵崔峒耿湋夏)
(侯審李端皆能詩齊名號大歴十丨丨西征賦終童山東之英妙賈生洛陽之丨丨盧綸詩風雲丨丨冶遊思蒲柳老人惆悵心胡)
(曾贈薛濤詩掃眉丨丨知多少管領春風總不如)内子(左傳文公妻趙衰生原同屏括樓嬰趙姬請迎盾與其母來以盾為)
(才以為適子而使其三子下之以叔隗為丨丨而已下之注卿之嫡妻為丨丨)冢子(左傳晉侯使太子申生伐東山臯落氏里)
(克諫曰太子奉冢祀社稷之粢盛以朝夕視君膳者也故曰丨丨劉兼詩家計不憂憑丨丨官資無媿是朝臣)䜿子(左傳晉景)
(公求醫于秦秦伯使醫緩為之未至公夢疾為二丨丨曰彼良醫也懼傷我焉逃之其一曰居肓之上膏之下若我何漢書高祖紀)
(上令周昌選趙壯士可令將者白見四人上嫚罵曰丨丨能為將乎魏氏春秋阮籍嘗登廣武觀楚漢戰處乃歎曰時無英才使丨)
(丨成名乎李白上哥舒大夫詩衛青謾作大將軍白起真成一丨丨韓愈讀東方朔雜事詩方朔乃丨丨驕不加禁訶陸游道室秋)
(夜詩丹靈敺丨丨神定出嬰免)西子(孟子丨丨蒙不潔則人皆掩鼻而過之世說庾元規語周伯仁諸人皆以君方樂令周曰)
(何乃刻畫無鹽以唐突丨丨也梁簡文帝雙桐生空井樂府還看丨丨照銀牀繫轆轤王建詩素奈花開丨丨面綠榆枝散沈郎錢)
(李商隠蝶詩丨丨尋遺殿昭君覓故村韋莊落花詩丨丨去時遺笑靨謝娥行處落金鈿)孽子(孟子獨孤臣丨丨恨賦或有孤)
(臣危涕丨丨墜心)爭子(孝經父有丨丨則身不陷于不義)質子(史記秦始皇紀莊襄王為秦丨丨于趙見吕不韋姬)
(悦而取之生始皇後漢書烏桓𫝊於是始復置校尉於上谷甯城開營府并領鮮卑賞賜丨丨歲時互市焉元史兵志取諸侯將校)
(之子弟充軍曰丨丨軍)黑子(史記漢高祖紀左股有七十二丨丨北史周文帝紀帝生而有黑氣如蓋下覆其身皆有丨丨)
(宛轉若龍盤之形又寇讚傳讚嘗從相者唐文相文曰君額上丨丨入幘位當至方伯封公唐書高力士傳力士幼與母麥相失後)
(得之不復記識母曰胸有七丨丨在否力士袒示之如言乃相持號慟賈誼陳時政疏淮陽之比大諸侯厪如丨丨之著面庾信賦)
(地惟丨丨城猶彈丸又魏書高允傳遼東公翟丨丨有寵于世祖奉使并州受絹千匹事尋𤼵覺丨丨不以實對竟為世祖所誅)
帝子(史記高祖紀老嫗曰吾子白丨丨也化為蛇當道今為赤丨丨斬之楚辭丨丨降兮北渚目眇眇兮愁予謝朓新亭渚詩)
(洞庭張樂地瀟湘丨丨遊庾信長孫儉碑北嶽天孫之星燕河丨丨之國王維詩桂尊迎丨丨杜若贈佳人李羣玉詩幽花暮落騷)
(人浦芳草春深丨丨祠)遊子(史記高祖紀謂沛父兄曰丨丨悲故鄉古詩浮雲蔽白日丨丨不顧返曹植詩丨丨久不歸不)
(識陌與阡秦宓詩遠遊長太息太息遠丨丨阮籍詩輕薄閒丨丨俯仰乍浮沈沈約詩聫翩貴丨丨侈靡千金客李白詩浮雲丨丨)
(意落日故人情杜甫詩共說總戎雲鳥陣不妨丨丨芰荷衣)卿子(史記項羽紀諸别將皆屬宋義號為丨丨冠軍注丨丨時)
(人相褒尊之辭猶言公子也徐陵與王僧智詩况復王家沈默謝氏混玄名貴公門譽華丨丨)九子(史記天官書尾為丨丨南)
(史何承天傳除著作佐郎年已老而諸佐郎並年少荀伯子嘲之常呼為妳母承天云卿當云鳳凰將丨丨妳母何言邪易林彭祖)
(丨丨據德不殆楚辭女歧無合夫焉取丨丨注女歧神女無夫而生丨丨也徐鉉奉使九華山詩丨丨峯前閒未得五溪橋上坐多)
(時蘇軾昭靈侯碑張公路斯為宣城令夫人石氏生丨丨自宣城罷歸嘗釣于焦臺歸輙體寒而濕問其故曰我龍也蓼人鄭祥遠)
(亦龍也與我爭此居明日當戰使丨丨助我我領絳綃而鄭青綃明日丨丨射青綃者中之丨丨皆為龍又古樂府烏生八丨丨端)
(坐秦氏桂樹間)犬子(史記司馬相如𫝊少時好讀書學擊劔故其親名之曰丨丨范成大詩丨丨地寒徒壁立元龍身嬾謾樓)
(高)驕子(漢書汲黯𫝊渾邪帥數萬之衆來虛府庫賞賜𤼵良民侍飬若奉丨丨)賤子(漢書樓護傳時請召賓客邑居)
(樽下稱丨丨上夀鮑照詩主人且勿喧丨丨歌一言杜甫詩丨丨何人記迷方著處家李山甫下第卧疾盧員外召遊曲江詩桂樹)
(既能欺丨丨杏花爭肯採閒人)賈子(後漢書賈彪𫝊補新息長民貧多不飬子彪嚴為其制數年飬子者千數僉曰賈父所長)
(生男名為丨丨生女名為賈女)半子(唐書回紇傳德宗詔咸安公主下嫁可汗上書恭甚言昔為兄弟今壻丨丨也陛下若患)
(西戎子請以兵除之)結子(金史輿服志妃嬪車輦同鍍金鳳頭黃結御妻世婦用間金鳳頭梅紅丨丨杜甫少年行巢燕飬免)
(渾去盡江花丨丨也無多白居易詩幾看花丨丨頻見露為霜)處子(莊子藐姑射之山有神人居焉肌膚若冰雪綽約若丨丨)
(張衡賦丨丨懷春精魂回移李白詩學劔越丨丨超騰若流星又束晳補亡詩堂堂丨丨無營無欲注丨丨處士也又漢書藝文志)
(法十家丨丨九篇注趙有丨丨)蘭子(列子宋有丨丨者以技干宋元宋元召而使見其技立賜金帛注妄也凡人物不知生出)
(者謂之蘭也)弱子(韓非子丨丨扞弓慈母入室閉戶韓愈元和聖德詩婉婉丨丨赤立傴僂蘇洵高帝論家有主母而豪奴)
(悍婢不敢與丨丨抗)雲子(漢武内傳太上之藥有風實丨丨杜甫詩飯抄丨丨白瓜嚼水晶寒李商隠河陽詩梓澤東來七十)
(里長溝複塹埋丨丨)蕩子(古詩昔為倡家女今為丨丨婦丨丨行不歸空牀難獨守梁簡文帝詩紅妝幾盡淚丨丨何當來江)
(淹詩丨丨從征久洞房簫管閒)稚子(陶潛歸去來辭僮僕歡迎丨丨候門杜甫山行詩僕夫穿竹語丨丨入雲呼又西溪叢語)
(杜牧之朱坡詩小蓮娃欲語幽笋稚相携言笋如丨丨與竹根丨丨同意)漁子(江賦於是蘆人丨丨擯落江山劉孝綽釣竿篇)
(釣舟畫彩鷁丨丨服冰紈杜甫觀打魚歌蒼江丨丨清晨集設網提綱萬魚急)行子(鮑照東門行居人掩閨臥丨丨夜中飯野)
(風吹秋木丨丨心腸斷韓愈詩婦人不下堂丨丨在萬里白居易詩丨丨孤燈店居人明月軒劉基餞别圖詩微風颺歸帆紅葉映)
(丨丨)微子(書序㑦既錯天命丨丨作誥父師少師琴集傷殷操丨丨所作也琴賦雅昶唐堯終詠丨丨又南史謝弘微𫝊謝混)
(與族子瞻晦曜以文義賞會弘微每以約言服之混特所敬貴號曰丨丨謂瞻等曰汝諸人雖才義豐辨未必皆惬衆心至於領會)
(機賞言約理要故當與我共推丨丨)箕子(古今樂錄紂時丨丨佯狂痛宗廟之為墟乃作此歌後𫝊以為操琴集曰丨丨吟丨)
(丨自作也)老子(史記丨丨傳贊丨丨所貴道虚無因應變化亍無為故著書辭稱微妙難識後漢書祭祀志延熹八年初使中)
(常侍之陳國苦縣祠丨丨葛玄道德經序周時託神李母剖左腋而生生即皓然號曰丨丨老子之號因玄而出在天地之先無衰)
(老之期故日丨丨白居易詩唯看丨丨五千字不踏長安十二衢又晉番天文志丨丨四星及周伯王蓬絮苪各一錯乎五緯之間)
(其見無期其形無度又後漢書馬援傳援但總大體諸曹時白外事輙曰此丞掾之任何足相煩頗哀丨丨使得遨遊晉書庾亮傳)
(亮在武昌諸佐吏乘秋夜共往登南樓俄而亮至諸人將起避之亮徐曰諸君少住丨丨于此處興復不淺陸游詩功名不入閒人)
(夢詩酒猶關丨丨身)
螟蛉子(詩丨丨有丨蜾蠃負之疏螟蛉者桑上小青蟲也似步屈蜾蠃土蜂也似蜂而小腰取桑蟲負之于木空中七日而)
(化為其子)良冶子(禮記丨丨之丨必學為裘良弓之子必學為箕)良弓子(見上)十二子(史記律書十母丨丨)
(丨注即十二支也又李頎彈碁歌藍田美石清如砥白黑相分丨丨丨)名家子(史記甘羅𫝊文信侯入言於始皇曰甘茂)
(之孫甘羅年少耳然丨丨之丨孫諸侯皆聞之五代史任圜𫝊明宗曰吾在藩時識易州刺史韋肅世言肅丨丨丨)千金子
(史記袁盎傳丨丨之丨坐不垂堂百金之子不騎衡沈約詩方驂萬乘臣炫服丨丨丨)百金子(見上)家人子(史記)
(馮唐𫝊夫士卒盡丨丨丨起田中從軍)良家子(史記李廣傳匈奴大入蕭𫝊廣以丨丨丨從軍擊胡薛道衡昭君辭我本)
(丨丨丨充選入椒庭盧思道從軍行犀渠玉劔丨丨丨白馬金羈俠少年)遺腹子(史記李廣傳李當戶有丨丨丨名陵注當)
(戶李廣長子名淮南子丨丨丨不思其父無貌于心也不夢見像無形于目也又韓愈司業竇公誌銘后緡竇逃閔腹子夏以再家)
(竇為氏)側室子(漢書南粤傳文帝賜趙佗書曰朕高皇帝丨丨之丨棄外奉北藩于代)無狀子(漢書杜欽𫝊杜)
(業為函谷關都尉會定陵侯長有罪當就國長舅紅陽侯立與業書曰誠哀老姊垂白随丨丨丨出關注無狀猶言不肖)輕薄
子(後漢書馬援傳書誡兄子曰效伯高不得猶為謹敕之士所謂刻鵠不成尚𩔖鶩者也效季良不得陷為天下丨丨丨所謂畫)
(虎不成反𩔖狗者也梁昭明太子詩洛陽丨丨丨長安遊俠免)將家子(晉書石弘載記弘字大雅勒之苐二子也虚襟愛士)
(好為文詠勒謂徐光曰大雅愔愔殊不似丨丨丨又王維李陵詠漢家李將軍三代將門子)田舍子(唐書婁師德𫝊嘗與)
(李昭德偕師德素豐碩不能遽步昭德遲之恚曰為丨丨丨所留師德笑曰吾不田舍復在何人又崔顥結郡獄詩牽引肆中翁追)
(呼田家子)毛錐子(五代史史弘肇傳弘肇曰安朝廷直湏長槍大劔若丨丨丨安足用哉三司使王章曰無丨丨丨軍賦何)
(從集乎)懷璧子(劉子丨丨之丨未必能惠而人競親者有惠人之資也楊維楨大數謠草中張伯丨丨丨丹瓶有書誰識)
(此)不凡子(汝南先賢傳薛勤為郡功曹陳仲舉年十五為父賫書詣勤勤顧而異之明日勤造焉仲舉父出迓勤曰足下)
(有丨丨丨吾來候之不從卿也言論終日)白袍子(國史補有客譏宋濟曰近日丨丨丨何紛衍也濟曰由緋袍子𬗋袍子紛)
(紛化使然也)小戊子(東軒錄程文惠與龐公同戊子年生程已貴龐尚小官嘗戲龐曰君乃丨丨丨矣後龐大拜文惠曰)
(大戊子却為丨丨丨矣)便娟子(阮籍詩路端丨丨丨但恐日月傾謝靈運會吟行肆呈窈窕容路躍丨丨丨又李商隠詩)
(浪乘畫舸憶蟾蜍月娥未必嬋娟子)褦襶子(程曉嘲熱客詩今世丨丨丨觸熱到人家范成大詩嬾從丨丨丨遮日干主進)
後生子(鮑照詩寄語丨丨丨作樂當及春)羽林子(李頎塞下曲千騎黑貂裘皆稱丨丨丨)管城子(韓愈)
(毛穎傳蒙將軍圍毛氏之族拔其豪載穎而歸獻俘于章臺宫聚其族而加束縛焉秦皇帝使恬賜之湯沐而封諸管城號曰丨丨)
(丨黃庭堅詩丨丨丨無食肉相孔方兄有絶交書陸游詩賴有生平丨丨丨不妨驅使荅風光)無多子(蘇軾晚景詩烟霞好)
(處丨丨丨及取昏鵶未到間陸游詩住菴活計丨丨丨只要笻枝與衲衣傳燈錄臨濟義玄禪師問黃蘖如何是祖師西來意黃蘖)
(便打如是三問三打遂辭黃蘖黃蘖指往大愚愚曰佛法丨丨丨)
增天子(書丨丨作民父母以為天下王詩百辟卿士媚于丨丨後漢書爰延𫝊丨丨尊無為上故天以為子位臨臣庶威重)
(四海春秋繁露天祐而子之稱丨丨白虎通接上稱丨丨者明以爵事天也杜甫大食刀歌攬環結佩相終始萬歲持之護丨丨王)
(建宮中三臺詞丨丨千年萬歲未央明月清風又海錄碎事王維為詩丨丨杜甫為詩宰相)胄子(書帝曰䕫命汝典樂教丨)
(丨南史梁武帝紀天監四年二月初置丨丨律博士潘尼釋奠頌莘莘丨丨祁祁學生杜甫折檻行青衿丨丨困泥塗白馬將軍若)
(雷電)五子(書丨丨之歌楚辭不顧難以圖後兮丨丨用失乎家巷漢書律歴志日有六甲辰有丨丨注六甲之中惟甲寅無子)
(故曰丨丨又藝文志古丨丨十八篇自甲子至壬子說易隂陽前趙錄光初七年有鳳凰將丨丨翔于故未央殿庾信擬連珠敬而)
(遠之豺有丨丨吁可畏也鬼有一車)王子(書父師若曰丨丨傳微子帝乙元子故曰丨丨列仙傳丨丨喬周靈王太子也好吹)
(笙作鳳鳴遊伊洛間道士浮丘公接上嵩高山楚辭見丨丨而宿之兮審壹氣之和德庾信賦豈知灞陵夜獵猶是故時將軍咸陽)
(布衣非獨思歸丨丨又杜甫遊何將軍山林詩萬里戎丨丨何年别月支)夫子(書勖哉丨丨傳丨丨謂將士史記孔子世家贊)
(中國言六藝者折中于丨丨可謂至聖矣北史斛斯徵傳周武帝以徵經有師法詔令授皇諸子宣帝時為魯公與諸皇子咸服青)
(衿行束修之禮受業于徵仍並呼徵為丨丨王維酬張諲詩蜀中丨丨時開卦洛下諸生解詠詩陸游詩今朝偶遇村丨丨借得齊)
(民一卷書)丕子(書若爾三王是有丨丨之責于天)鞠子(書兄亦不念丨丨哀大不友于弟徐陵梁禪陳璽書登承聖于)
(復禹之功𣗳丨丨于興周之業)沖子(書公明保予丨丨)庶子(書不率大戞矧惟外丨丨訓人傳在外掌衆子之官周禮)
(天官宫伯掌王宮之士丨丨凡在版者注丨丨宿衛之官史記商君傳鞅少好刑名之學事魏相公叔痤為中丨丨注官名掌公族)
(也魏志邢顒傳丨丨劉楨書諫植曰家丞邢顒北土之彦楨禮遇殊特顒反疏簡私懼觀者將謂君侯採丨丨之春華忘家丞之秋)
(實唐書百官志皇太子監國則詹事丨丨為三司使左春坊左丨丨二人掌侍從贊相駮正啓奏右春坊右丨丨二人掌侍從獻納)
(啓奏)生子(書若丨丨罔不在厥初生自貽哲命詩不康禋祀居然丨丨漢書律歴志律娶妻而吕丨丨天地之情也吳歴曹公)
(出濡湏見舟船器仗軍伍整肅喟然歎曰丨丨當如孫仲謀劉景升免子若豚犬耳王建空城雀土間丨丨草間長滿地蓬蒿幸無)
(主又韓愈别鶴操巢成不丨丨大義當乖離)昭子(書考朕丨丨刑乃單文祖德)多子(書予旦以丨丨越御事篤前人)
(成烈傳衆卿大夫宋史高禖樂章神其顧歆永錫丨丨高啓蓮房聫句丨丨同根榮獨婦專房悄)文子(書今丨丨文孫孺子)
(王矣漢書藝文志丨丨九篇老子弟子與孔子同時而稱周平王問似依託者也)君子(詩窈窕淑女丨丨好逑禮記丨丨也)
(者人之成名也百姓歸之名謂之丨丨之子是使其親為丨丨也史記老子傳老子隠丨丨也吳越春秋乃𤼵習流二千人俊士四)
(萬丨丨六千諸御千人以與吳戰注丨丨謂君所子飬有恩惠者水經濟有丨丨之名注漢桓帝西幸洛陽大賈齎金貨随帝後行)
(夜迷失道往投津長送之渡河賈人卒死津長埋之其子尋求父喪資費一無所損事聞帝曰丨丨也即名其津為丨丨濟博物志)
(丨丨國人好禮讓不爭抱朴子周穆王南征三軍之衆一朝盡化丨丨為猿為鶴小人為蟲為沙晉宫閣記華林園中有丨丨𣗳三)
(株清異錄穆宗臨芳殿賞櫻桃進西涼州葡萄酒帝曰飲此頓覺四體融和真太平君子也又郭休隠居太山畜一胡孫謹恪不踰)
(規矩呼曰尾丨丨王逸離騷經章句虬龍鸞鳳以託丨丨王維藥園詩香草為丨丨名花是長卿周子愛蓮說蓮花之丨丨者也又)
(本草使丨丨俗傳潘州郭使君療小免獨用此物因號為使丨丨也桂海花木志史丨丨花曼生作架植之夏開一簇一二十葩輕)
(盈如海棠)公子(詩麟之趾振振丨丨又女心傷悲殆及丨丨同歸史記平原君傳贊平原君翩翩濁世之佳丨丨也又貨殖傳)
(遊閒丨丨飾冠劔連車騎亦為富貴客也楚辭沅有芷兮澧有蘭思丨丨兮未敢言漢童謠燕燕尾涎涎張丨丨時相見西京賦有)
(憑虛丨丨者心奢體忲雅好博古學乎舊史氏成公綏嘯賦逸羣丨丨體竒好異江淹無為論有奕葉丨丨者聫蟬七代又左傳雩)
(講于梁氏女丨丨觀之注女丨丨子般妺又抱朴子山中辰日稱無腸丨丨者蟹也又開天遺事明皇每於禁苑中見黃鶯常呼之)
(為金衣丨丨又漢書樓護傳時請召賓客邑居樽下稱賤子上夀坐皆離席伏護獨東向正坐字謂邑曰丨丨貴如何注王邑字丨)
(丨也龍魚河圖河伯姓吕名丨丨一云姓馮名夷)姝子(詩彼丨者丨在我室兮李白白頭吟茂陵丨丨皆見求文君歡愛從)
(此畢)宋子(詩豈其取妻必丨之丨庾信尉遲夫人誌銘聲超丨丨德茂邢姨又史記荆軻傳高漸離變名姓為人傭保匿作于)
(丨丨漢書地理志鉅鹿郡縣丨丨莽曰宜子)宜子(見上史記春申君傳楚考烈王無子春申君患之求婦人丨丨者進之甚)
(衆卒無子山海經青要之山有鳥焉名曰鴢其狀如鳬青身而朱目赤尾食之丨丨)之子(詩丨丨于歸宜其室家杜甫題張氏)
(隠居詩丨丨時相見&KR0829;人晚興留李山甫山中答劉書記詩丨丨貴丘園戶牖松蘿映)男子(詩維熊維羆丨丨之祥戰國策)
(燕王曰寡人蠻夷僻處雖大丨丨裁如嬰免後漢書孔融傳孔融魯國丨丨明日便當拂衣而去不復朝矣唐書高祖后竇氏傳聞)
(隋高祖受禪自投牀下曰恨我非丨丨不能救舅家禍李賀唐免歌頭玉磽磽眉刷翠杜郎生得竒丨丨)女子(詩維虺維蛇丨)
(丨之祥史記大宛傳自大宛以西至安息國俗貴丨丨女子所言而丈夫乃決正又青箱雜記夜遊丨丨螢火也又禮記姑姊妺丨)
(丨子已嫁而反兄弟弗與同席而坐弗與同器而食疏重言丨丨子是别於男子)有子(詩文王嘉止大邦丨丨柳宗元平淮)
(夷雅蔡人率止惟西平丨丨又史記仲尼弟子傳孔子既沒有若狀似孔子弟子共立為師他日弟子進問有若默然無以應弟子)
(起曰丨丨避之此非子之坐也)思子(詩願言丨丨中心飬飬庾信擬連珠章華之下必有丨丨之臺雲母之傍應多望夫之石)
童子(詩丨丨佩觽又丨丨佩韘舊唐書宣宗紀中書門下奏據禮部貢院見置科目開元禮三禮三傳丨丨學究道舉明算丨)
(丨等九科其丨丨近日薦送者多年齒已過偽稱丨丨望令天下州府薦送丨丨並湏實年十一十二已下仍湏精熟一經問皆全)
(通兼自能書寫者唐書陳饒奴傳年十二親併亡窶弱居喪又歲饑或教其分弟妹可全性命饒奴流涕身丐訴相全飬刺史李復)
(異之給資儲署其門曰孝友丨丨博異志岑文本於山亭避署午寐初覺有叩門者報云上清丨丨元寳參奉話論移時别去於院)
(墻下瞥然而沒文本命掘之至一古墓惟得古錢一枚方悟上清丨丨是青銅名元寳錢之文也庾信步虚詞青衣上少室丨丨向)
(蓬萊李白詩西山玉丨丨使我鍊金骨黃庭經肺部之宫似華蓋下有丨丨坐玉闕注丨丨名皓華洞仙傳丨丨先生者亍狄山學)
(道修治契鈴經得仙)學子(詩青青子衿傳青衿青領也丨丨之所服林景熙詶謝臯父詩風雅一手提丨丨屨滿戶元明善題)
(天冠山詩翩翩丨丨鳴珮環華榱巨麗青雲端)媚子(詩公之丨丨從公于狩宋之問岳州宴姚紹之詩難兄金作友丨丨玉為)
(人元稹詩華奴歌淅淅丨丨舞卿卿)取子(詩鴟鴞鴟鴞既丨我丨無毁我室)喜子(詩蠨蛸在戶疏蠨蛸長踦小蜘蛛長)
(脚者俗呼為丨丨易林稷為堯使西見王母拜請百福賜我丨丨喜亦作蟢新論今野人晝見丨丨者則以為喜樂之瑞荆楚歲時)
(記七月七日人家婦女陳瓜果於庭中以乞巧有丨丨網於瓜上則以為符應權德輿詩昨夜裙帶解今朝丨丨飛蘇軾詩丨丨垂)
(窗報捷書)妻子(詩丨丨好合如鼓瑟琴白居易詩身兼丨丨都三口鶴與琴書共一船)士子(詩偕偕丨丨朝夕從事杜)
(甫别董頲詩丨丨甘旨闕不知道里寒)孫子(詩既受帝祉施于丨丨潘岳閒居賦席長筵列丨丨又隋書經籍志丨丨兵法)
(二卷吳將孫武撰吳都賦内果伍員之謀外騁丨丨之竒)翼子(詩詒厥孫謀以燕丨丨元史樂章貽謀丨丨奕葉重輝)長
子(詩纘女維莘丨丨維行傳丨丨長女也又左傳晉人執衛行人石買于丨丨注丨丨縣今屬上黨郡)聖子(詩篤生武王箋)
(天降氣于太姒厚生丨丨武王拾遺記徵在因夢而生夫子天帝下奏鈞天之樂空中有聲言天感生丨丨故降以和樂韓愈平淮)
(西碑丨丨神孫繼繼承承於千萬年敬戒不怠禪林妙記序佛母摩耶夢懷白象梵仙占曰若夢日月當生國王若夢白象必生丨)
(丨)百子(詩則百斯男傳太姒十子衆妾則宜丨丨也西京雜記漢宫七月七日臨丨丨池作于闐樂景福殿賦連以永寧安)
(昌臨圃遂及丨丨後宫攸處)孝子(詩丨丨不匱永錫爾𩔖隋書經籍志丨丨傳十五卷晉輔國將軍蕭廣濟撰洞簫賦其妙)
(聲則清静厭㥷順序卑述若丨丨之事父也束晳補亡詩序南陔丨丨相戒以飬也白華丨丨之㓗白也)立子(詩有娀方將帝)
(丨丨生商左傳祁奚請老晉侯問嗣焉稱解狐其讎也又問曰午也可君子謂祁奚于是能舉善矣稱其讎不為諂丨其丨不為比)
(後漢書光武帝紀春秋之義丨丨以貴)太子(禮記樂正崇四術立四教王丨丨王子羣后之丨丨卿大夫元士之適子國之)
(俊秀皆造焉尚書洪範五行傳心之大星天皇也其前星丨丨也後星庶子也)世子(禮記文王之為丨丨也凡學丨丨及學士)
(必時白虎通諸侯丨丨三年喪畢上受爵命于天子所以名之為丨丨何言欲其世世不絶也又漢書藝文志丨丨二十一篇名碩)
(陳人也七十子之弟子)名子(禮記丨丨不以國不以日月不以隠疾不以山川李德裕授徐商禮部員外郎制于公以容駟)
(高門虞氏以昇卿丨丨蘇軾喜雨亭記叔孫勝敵以丨其丨)嗣子(禮記大夫士之子不敢自稱曰丨丨某疏此諸侯之大夫)
(士之子也諸侯在喪稱丨丨某臣之子避之也)鳳子(禮記祠于高禖疏娀簡狄吞丨丨之後後王為禖官嘉祥祀之以配帝謂)
(之高禖又修真錄仙人名丨丨與笙璡會于九口各以生生二肆之符相授又古今注蛺蝶大如蝙蝠者或黑色或青斑名為丨丨)
(韓偓詩鵝免唼啑雌黃觜丨丨輕盈膩粉腰)介子(禮記曾子問曰宗子為士庶子為大夫其祭也如之何孔子曰以上牲祭)
(于宗子之家祝曰孝子某為丨丨某薦其常事疏介副也又元稹春詩晉悲焚丨丨魯願浴沂公按謂介之推又漢書傅丨丨傳傅)
(丨丨北地人也元鳳中使大宛還遷平樂監持節使誅斬樓蘭王安歸首懸之北闕不煩師衆封丨丨為義陽侯)魚子(禮記)
(濡魚卵醬實蓼疏卵謂丨丨以丨丨為醬濡亨其魚又實之以蓼國史補紙則有越之剡藤苔牋蜀之麻函屑末&KR0632;石金花長麻丨)
(丨十色牋&KR3382;成式戲高侍御詩厭裁丨丨深紅纈泥覓蜻蜓淺碧綾皮日休詩水花移得和丨丨山蕨收時帶竹胎吳融詩丨丨封)
(牋短蠅頭學字真高啓詩松風吹壁鶴翎堕梅雨過溪丨丨生)負子(禮記三日始丨丨男射女否淮南子丨丨而登墻謂之不)
(祥為其一人殞而兩人殤楚辭昏微遵迹有狄不寧何繁鳥萃棘丨丨肆情又酉陽雜俎丨丨水蟲也有子多負之)食子(禮記)
(國君世子生卜士之妻大夫之妾使丨丨又左傳王使内史叔服來會葬公孫敖聞其能相人也見其二子焉叔服曰榖也丨丨難)
(也收子注榖文伯難惠叔丨丨奉祭祀供飬者也收子葬子身也)收子(見上王建山居詩桂熟長丨丨蘭生不作畦李中石)
(棋局詩公退啓枰書院静日斜丨丨竹隂移)衆子(禮記丨丨則使有司名之潘岳詩神農更王軒轅承紀畫野離疆爰封丨)
(丨王安石賀生皇子表螽斯之言丨丨是為王者之時華封之祝多男亦曰聖人之事)别子(禮記丨丨為祖注諸侯之庶子)
(别為後世為始祖也謂之丨丨者公子不得禰先君曾鞏公族議天子之適子為天子其丨丨為諸侯諸侯之適子為諸侯其丨丨)
(為卿大夫)冠子(禮記大功之末可以丨丨可以嫁子又小功之末可以丨丨可以嫁子可以取婦韓詩外傳丨丨不言髮子不)
(笞聽其微諫無令憂之此為人父之道也按冠去聲又如字費氏宫詞六宮一例羅丨丨新樣交鐫白玉花)嫁子(見上周禮)
(地官媒氏凡丨丨娶妻入幣純帛無過五兩戰國策今秦楚丨丨娶婦為昆弟之國方言凢人嘼乳而雙産趙魏之間謂之攣生女)
(謂之丨丨)親子(禮記今父之丨丨也親賢而下無能母之丨丨也賢則親之無能則憐之)醮子(禮記父親丨丨而命之迎)
(男先于女也注酌而無酬酢日醮)蛾子(禮記丨丨時術之疏蟻子小蟲蚍蜉之子時時術學銜土之事而成大垤釋文蛾魚)
(綺反)孤子(周禮天官外饔邦饗耆老丨丨則掌其割亨之事注丨丨者死王事者之子也宋玉高唐賦丨丨寡婦寒心酸鼻)
種子(周禮一曰散利疏謂豐時斂之凶時散之其民無者從公貸之或為丨丨或為食用齊民要術凢五榖丨丨浥鬱則不生)
(又去聲賈島詩飬雛成大鶴丨丨作高松)入子(周禮地官媒氏凢娶判妻丨丨者皆書之注鄭司農云丨丨者謂嫁女者也康)
(成謂言丨丨者容媵姪娣不聘之者)掌子(周禮秋官閩隸掌役畜飬鳥而阜蕃教擾之丨丨則取隸焉注丨丨者王立世子置)
(臣使掌其家事而以閩隸役之)䕫子(春秋楚人滅䕫以丨丨歸注䕫楚同姓今建平姊歸縣杜甫詩瘴餘丨丨國霜薄楚王宫)
石子(左傳州吁未能和其民厚問定君于丨丨又謝靈運山居賦銅陵之奥卓氏充䤨槻之端金谷之麗丨丨致音徽之觀又)
(王建精衛詞精衛誰教爾填海海邊丨丨青磊磊)姨子(左傳初臧宣叔娶于鑄生賈及為而死繼室以其姪穆姜之丨丨也)
(注姪穆姜姨母之子與穆姜為姨昆弟)七子(左傳鄭伯享趙孟于垂隴子展伯有子西子産子太叔二子石從趙孟曰丨丨)
(從君以寵武也請皆賦以卒君貺武亦以觀丨丨之志漢書外戚傳又有美人良人八子丨丨長使少使之號焉注八七祿秩之差)
(也晉書文苑傳序逮乎當塗基命文宗蔚起三祖叶其高韻丨丨分其麗則魏文帝典論今之文人魯國孔融文舉廣陵陳琳孔璋)
(山陽王粲仲宣北海徐幹偉長陳留阮瑀元瑜汝南應瑒德璉東平劉楨公幹斯丨丨者咸以自騁驥騄于千里仰齊足而並馳曹)
(植上責躬詩表丨丨均飬者鳲鳩之仁也梁簡文帝望月詩形同丨丨鏡影𩔖九秋霜張九齡詩丨丨陪詩賦千人和棹謳李商隠)
(謝京兆公啓比衛家之一免天懸鵩鷃望鄴中之丨丨風逸馬牛)八子(見上唐書郭子儀𫝊丨丨七婿皆貴顯朝廷易林黃)
(帝神明丨丨聖聰)狼子(左傳初楚司馬子良生子越椒子文曰必殺之是子也熊虎之狀而豺狼之聲弗殺必滅若敖氏矣)
(諺曰丨丨野心是乃狼也其可畜乎本草狼牙一名丨丨)愛子(左傳臣聞丨丨教之以義方弗納于邪江淹别賦攀桃李兮不)
(忍别送丨丨兮霑羅裙張悛求為諸孫置守塚人表臣聞春雨潤木自葉流根鴟鴞恤功丨丨及室李白贈郭將軍詩丨丨臨風吹)
(玉笛美人嬌月舞羅衣)門子(左傳同盟于戲鄭服也將盟鄭六卿及其大夫丨丨皆從鄭伯注丨丨卿之適子將代父當門)
(者也蔡邕釋誨夫世臣丨丨&KR0591;御之族天隆其祐主豐其祿束晳補亡詩粲粲丨丨如磨如錯)甲子(左傳絳縣人或年長矣有)
(與疑年使之年曰臣生之歲正月丨丨朔四百有四十五丨丨矣其季於今三之一也漢書律歴志歴數三統天以丨丨地以甲辰)
(人以甲申後漢書律歴志記稱大撓作丨丨隸首作數夏侯湛抵疑鄉曲之徒一介之士曾諷急就習丨丨者皆奮筆揚文議制論)
(道庾信步盧詞中和煉九氣丨丨謝三元沈佺期詩洛陽新丨丨何日是清明杜甫詩丨丨西南異冬來只薄寒)擇子(左傳)
(丨丨莫如父擇臣莫如君)裔子(左傳昔有飂叔安有丨丨曰董父實甚好龍能求其耆欲以飲食之注裔遠也)車子(左傳)
(西狩于大野叔孫氏之丨丨鉏商獲麟繁欽與魏文帝牋頃諸鼓吹廣求異妓時都尉薛訪丨丨年十四能喉囀引聲與笳同音又)
(搜神記周擥嘖者貧而好道夢天公哀之司命按籍有張丨丨應賜錢請以借之于是夫婦治生得貲千萬時有張嫗嘗往周家傭)
(賃野合有身駐車屋下産得免夢天告之名為丨丨周乃悟曰昔夢天以張丨丨錢貸我財當歸之矣自是居日衰減丨丨長大富)
(于周家又唐書回鶻傳可汗牧所餘往依黑丨丨五代史四夷錄黑丨丨善作車帳其人知孝義地貧無所産云)富子(左傳)
(晉桓莊之族偪獻公患之士蔿曰去丨丨則羣公子可謀也已注丨丨二族之富強者又史記任安傳今徒取丨人丨上之又無知)
(略如木偶人衣之綺繡耳又唐書陳子昂傳子昂十八未知書以丨家丨尚氣決弋博自如)兄子(論語南容三復白圭孔子)
(以其丨之丨妻之國史補元魯山自乳丨丨數日兩乳潼流丨丨能食其乳方止)易子(孟子古者丨丨而教之唐書獨孤及)
(𫝊今其心顒顒獨恃于麥麥不登則丨丨齩骨矣柳宗元南府君睢陽廟碑息意牽羊羞鄭師之大臨甘心丨丨鄙宋臣之告病)
樹子(孟子無易丨丨注𣗳立也已立世子不得擅易也又晉書孫綽傳所居齋前種一株松恒自守護鄰人謂之曰丨丨非不)
(楚楚可憐但恐永無棟梁日耳綽曰楓柳雖復合抱亦何所施耶易林大丨之丨百條共母)暮子(爾雅雉之丨丨為鷚)谿
子(戰國策天下之強弓勁弩皆自韓出丨丨少府時力距來皆射六百步之外淮南子烏號之弓丨丨之弩不能無弦而射潘岳)
(聞居賦丨丨巨黍異絭同機)孿子(戰國策或謂韓公仲曰夫丨丨之相似者惟其母知之而已夫利害之相似者惟智者知)
(之而已)族子(史記五帝紀高辛于顓頊為丨丨漢書嚴助𫝊嚴助會稽吳人嚴夫子子也或言丨家丨也)瞳子(史記)
(項羽紀贊吾聞之周生曰舜目蓋重丨丨又聞項羽亦重丨丨唐書李密𫝊密額銳角方丨丨黑白明澈世說徐孺子年九歲嘗月)
(下戲人語之曰若令月中無物當極明耶徐曰不然譬如人眼中有丨丨無此必不明陳陶詩麻姑爪秃丨丨昏東皇肉角生魚鱗)
(李孝光天台謠丨丨照人碧十日飛電光)瓠子(史記漢武帝紀天子禱萬里沙過祠泰山還至丨丨自臨塞決河武帝丨丨歌)
(丨丨決兮將奈何皓皓旰旰兮閭殫為河劉筠漢武詩桑田欲看他年變丨丨先成此日歌)望子(史記齊世家西伯獵過太)
(公于渭之陽與語大悦曰自吾先君太公曰當有聖人適周周以興子真是邪吾太公丨丨久矣庾信賦石望夫而逾遠山丨丨而)
(逾多又東京夢華錄中秋節前諸店皆賣新酒重新結絡門面彩樓花頭畫竿醉仙錦旆市人争取至午未間家家無酒拽下丨丨)
(又搜神記會稽鄮縣女子姓吳字丨丨年十六姿容可愛鄉里舞神者要之半路見一貴人乘船問丨丨欲何之可入船共去丨丨)
(辭既拜神座見向船中貴人即蔣侯像也問丨丨來何遲擲兩橘與之數數形見遂隆情好經三年丨丨忽生外意神遂絶往來)
客子(史記范睢傳穰侯謂王稽曰謁君得無與諸侯丨丨俱來乎無益徒亂人國耳盧照鄰詩關山丨丨路花柳帝王城杜甫)
(詩男免行處是丨丨鬭身強陸游詩故人不見暮雲合丨丨不歸春水生)邑子(史記張耳陳餘傳廷尉以貫高事辭聞上曰壯)
(士誰知者以私問之中大夫泄公曰臣之丨丨素知之此固趙國立名義不侵為然諾者也後漢書馮異傳光武署異為主簿異因)
(薦丨丨銚期叔夀段建左隆等光武皆以為掾)弟子(史記仲尼丨丨傳贊余以丨丨名姓文字悉取論語丨丨問并次為篇又)
(儒林傳序太常擇民年十八以上儀狀端正者補博士丨丨漢書藝文志丨丨職一篇注管仲所作在管子書唐書禮樂志明皇選)
(坐部伎三百教于棃園號皇帝棃園丨丨宫女數百亦為棃園丨丨又韓愈傳成就後進士往往知名經愈指授皆稱韓門丨丨太)
(真外𫝊諸王郡主妃之姊妹皆師妃為琵琶丨丨梁簡文帝唱導文十大丨丨五百羅漢杜甫詩丨丨貧原憲諸生老伏虔王建霓)
(裳詞丨丨部中留一色聽風聽兩作霓裳)十子(史記太史公自序太任丨丨周以宗強)兒子(漢書高祖紀呂后具言客)
(有過相我子母皆大貴高祖追問老父老父曰鄉者夫人丨丨皆以君君相貴不可言杜甫詩遠遊長丨丨幾地别林廬又古今樂)
(錄女丨丨倚歌也)所子(漢書宣帝紀封張賀丨丨弟子侍中中郎將彭祖為陽都侯注丨丨者言飬弟子以為子)任子
(漢書哀帝紀綏和二年六月除丨丨令及誹謗詆欺法又平聲七啓乃使丨丨垂釣魏氏𤼵機)妾子(漢書五行志京房易傳曰)
(行不順厥咎人奴冠天下亂辟無適丨丨拜)蒲子(漢書地理志河東郡縣丨丨前趙錄永鳳元年八月鳳皇集于丨丨改元)
(永鳳)房子(漢書地理志常山郡縣丨丨莽曰多子魏都賦綿纊丨丨縑總清河)諸子(漢書藝文志戰國從衡真偽分争丨)
(丨之言紛然淆亂)贅子(漢書嚴助傳歲比不登民待賣爵丨丨以接衣食如淳注淮南俗賣子與人作奴婢名為丨丨三年)
(不能贖遂為奴婢師古注贅質也一說云丨丨者謂令子出就婦家為贅婿耳)師子(漢書西域傳烏弋有桃拔丨丨犀牛注丨)
(丨似虎正黃有&KR0971;耏尾端茸毛大如斗南史王敬則傳敬則夢騎五色丨丨唐書西域丨丨傳丨丨居西南海中延袤二千餘里能)
(馴飬丨丨因以名國庾信五張寺經藏碑法雲深藏丨丨雷音王勃善寂寺碑天童潤色黃珉碧玉之壇海聖彌縫丨丨龍王之會)
(五燈會元二十四祖丨丨比丘者中印度人也姓婆羅門)良子(漢書杜周傳贊張湯杜周竝起文墨小吏致位三公列于酷吏)
(而俱有丨丨柳宗元劉太夫子銘克生丨丨用揚懿美)壤子(漢書鄒陽傳丨丨王梁代益以淮揚注方言梁益之間所愛謂)
(其肥盛曰壤又酉陽雜俎一曰竈神名丨丨)惡子(漢書尹賞傳雜舉長安中輕薄少年丨丨後秦錄初萇遊至梓潼嶺見一)
(神人謂之曰君蚤還秦秦無主其在君乎萇請其姓氏曰張丨丨也言訖不見至是稱帝即其地立張相公廟祀之)侍子(後漢)
(書光武帝紀鄯善王車師王等十六國皆遣子入侍帝以中國初定未遑外事廼還其丨丨陸倕石闕銘序教臻丨丨化洽期門張)
(籍寄衣曲高堂姑老無丨丨不得自到邊城裏)諂子(後漢書明帝紀永平六年詔曰間者章奏頗多浮詞自今若有過稱虚譽)
(尚書皆宜抑而不省示不為丨丨蚩也)飬子(後漢書順帝紀初聽中官得以丨丨為後世襲封爵五代史唐太祖家人傳太)
(祖起雲朔間所得驍勇士多丨以為丨而與英豪戰争卒就霸業諸丨丨之功為多杜甫雙鶯詩丨丨風塵際來時道路長)侲
子(後漢書鄧后紀減逐疫丨丨之半又禮儀志選中黃門子弟年十歲以上十二以下百二十人為丨丨皆赤幘皂製執大鼓)
舉子(後漢書侯霸傳更始元年遣使徵霸百姓老弱相擕號哭乃戒乳婦勿得丨丨侯君當去必不能全又舊唐書高適傳適)
(舉有道科右相李林甫擅權薄于文雅唯以丨丨待之蘇軾詩厭伴老儒烹瓠葉肻隨丨丨踏槐花)力子(後漢書樊仲華傳為)
(天水太守政嚴猛人有犯其禁者率不生出獄涼州為之歌曰游子常苦貧丨丨天所富寧見乳虎穴不入冀府寺注勤丨之丨王)
(建病中詩健羨人家多丨丨祈求道士有神符)熏子(後漢書宦者傳論皆腐身丨丨以自衒達注古者腐刑必熏合之)鼠
子(魏志董卓傳注胡文才楊整修皆涼州大人而司徒王允素所不善也及李傕之敗允乃呼文才整修使東解釋之不假借以)
(溫顔謂曰關東丨丨欲何為耶卿往呼之于是二人往實召兵而還趙飛蒹外傳后怒以杯抵昭儀裙曰丨丨能囓人乎昭儀曰穿)
(其衣見其私足矣安在囓人乎)建子(晉書律歴志魏尚書令楊偉表曰欲使當今國之典禮几百制度皆韜合往古乃改正朔)
(更歴數以大吕之月為歲首以丨丨之月為歴初杜甫詩荒村丨丨月獨𣗳老夫家)阿子(晉書樂志丨丨及歡聞歌者穆帝昇)
(平初歌畢輙呼丨丨汝聞否語在五行志後人衍其聲以為此二曲古丨丨歌丨丨復丨丨念汝好顔容)亭子(晉書劉卞傳少)
(為縣小吏功曹夜醉如厠使卞執燭不從功曹銜之以他事補丨丨有祖秀才者於亭中與刺史箋久不成卞教之數言卓犖有大)
(致秀才謂縣令曰卞公府掾之精者云何以為丨丨令即召為門下史又杜甫題鄭縣丨丨詩鄭縣丨丨澗之濱戶牖憑高𤼵興新)
冰子(晉書王況傳東野丈人觀時以居隐耕汙腴之虛有丨氏之丨者出自沍寒之谷過而問塗顧雲上衛郎中啓寒同丨丨)
(久迷溫燠之途窮𩔖偶人更軫漂流之歎)祈子(晉書劉元海載記豹妻呼延氏魏嘉平中丨丨於龍門俄而有一大魚頂有二)
(角軒䰇躍鱗而至祭所久之乃去巫覡皆異之曰此嘉祥也又苻堅載記其母苟氏嘗游漳水丨丨於西門豹祠其夜夢與神交因)
(而有孕十二月而生堅焉)犢子(晉書石季龍載記性殘忍好馳獵遊蕩無度尤善彈數彈人軍中以為毒患勒白王將殺之王)
(曰快牛為丨丨時多能破車汝當小忍之曹鄴詩南村丨丨夜聲急應是闌邊新有霜又列仙傳丨丨者鄴人也時壯時老時好時)
(醜乃知其仙人也陽都女者生而連眉耳細而長會丨丨來過都女悦之遂留相奉待出門共牽犢耳而走莫能追之又古今注雉)
(朝飛者牧丨丨所作也齊處士湣宣時人年五十無妻出薪于野見雉雄雌相随而飛意動心悲乃作朝飛之操)蜀子(魏書)
(董紹傳蕭寳寅反于長安也紹上書求擊之云臣當出瞎巴三千生噉丨丨)奴子(魏書温子昇傳為廣陽王淵賤客在馬坊)
(教諸丨丨書梁武帝詩平頭丨丨擎履箱)漢子(北齊書魏蘭根傳蘭根族弟愷遷青州長史固辭顯祖大怒云何物丨丨我與)
(官不肯就開天遺事右拾遺張方回精神不爽時人呼為癡丨丨每朝政有失便抗疏論之精彩昂然)彪子(南史王僧虔傳)
(父曇首與兄弟集會子孫任其戲適僧達跳下地作丨丨)局子(南史何承天傳承天素好奕棋頗用廢事又善彈筝文帝賜以)
(丨丨及銀裝筝承天奉表陳謝上荅曰丨丨之賜何必非張武之金耶)來子(南史顧竣傳無輪郭不磨鑢如今之翦鑿者謂)
(之丨丨錢郝經橄㰖詩半青丨丨味難誇宜著山僧點蠟茶)騅子(南史梁豫章王綜傳湘州益陽人任煥常有騅馬乘之退)
(走煥脚為抄所傷人馬俱弊煥于橋下歇抄復至煥脚痛不得上馬于是向馬泣曰丨丨我于此死矣馬因跪其前脚煥乃得上馬)
(遂免難)楚子(南史陳伯之傳年十三四好著獺皮冠帶刺刀候隣里稻熟輙偷刈之嘗為田主所見呵之曰丨丨莫動伯之)
(曰君稻幸多取一擔何苦田主將執之因拔刀而進曰丨丨定何如田主皆反走徐擔稻而歸)郎子(南史虞寄傳少聰敏年數)
(歲客有造其父遇寄于門嘲曰丨丨姓虞必當無智寄應聲曰文字不辨豈得非愚北史暴顯傳顯幼時見一沙門指之曰此丨丨)
(好相表大必為良將貴極人臣語終失之)擲子(南史卞彬傳或謂曰卿都不持操名器何由得升彬曰擲五木子十擲輙鞬豈)
(復是丨丨之拙吾好擲政極此耳)傑子(南史劉之遴傳漢書古本述云淮隂毅毅仗劔周章邦之丨丨實惟彭英)日子
(南史劉之遴傳之遴與張纘等參校古本漢書稱永平十六年五月二十一日己酉郎班固上而今本無上書年月丨丨又北史高)
(句麗傳其先出夫餘王嘗得河伯女因閉于室内為日所照引身避之日影又逐既而有孕生一卵大如五升有一男破而出及長)
(字之曰朱蒙夫餘之臣謀殺之其母以告朱蒙東南走過一大水欲濟無梁朱蒙告水曰我是丨丨河伯外孫今追兵垂及如何得)
(濟于是魚鼈為之成橋)驛子(北史齊神武紀建牙陽曲川陳部分有欵軍門者絳巾袍自稱梗楊丨丨願厠左右訪之則以)
(力聞嘗于并州市搤殺人者乃署為親信)貉子(北史王羆傳神武遣韓軌司馬子如從河東宵濟襲羆羆尚卧未起聞閤外&KR0837;)
(洶有聲便袒身露髻徒跣持一白棒大呼而出曰老羆當道卧丨丨那得過敵見驚退)令子(北史高琳傳琳母嘗祓禊泗濱)
(見一石光彩朗潤遂持以歸是夜夢人謂曰夫人向所將來石是浮磬之精若能寳持必生丨丨俄而有娠生琳李商隐上杜僕射)
(詩過庭多丨丨乞墅有名甥)乳子(北史豆盧勣傳有白烏翔止廳前丨丨而後去杜甫雨不絶詩舞石旋應將丨丨行雲莫)
(自濕仙衣謝翺詩雄雌雙碧鷄所食琪樹蘤來棲藥洞中當春怕丨丨)蛤子(北史徐之才傳有人患脚根腫痛諸醫莫能識)
(之之才曰蛤精疾也由乘船入海垂脚水中疾者曰實曾如此之才為剖得丨丨二大如榆莢)蘇子(北史吐谷渾傳吐谷渾北)
(有乙弗勿敵國不識五榖惟食魚及丨丨蘇子狀若中國枸杞子或赤或黑又劉兼命妓不至詩丨丨黑貂將已敝宋弘青鳥又空)
(廻)驥子(北史裴延儁傳延儁從父兄宣明位華州刺史二子景鸞景鴻並有逸才河東呼景鸞為丨丨景鴻為龍文徐陵移)
(齊文所獲龍駒丨丨百千其羣駱賓王詩流風廻雪儻便娟丨丨魚文實可憐又杜甫憶幼子詩丨丨春猶隔鶯歌暖正緐自注子)
(丨丨時隔絶在鄜州李純甫灞陵風雪詩君不見浣花老人醉歸圖熊免捉轡丨丨扶)龍子(北史西域傳波知國有三池傳)
(云大池有龍王次者有龍婦小者有丨丨行人經之設祭乃得過不祭多遇風雪之困西京雜記漢文帝自代還有良馬九匹一名)
(丨丨古今注蝘蜓一名丨丨明皇雜錄玉丨丨太宗於晉陽宫得之文德后常置衣箱中及大帝載誕之三日后以珠絡衣褓并玉)
(丨丨賜焉及明皇即位每京師愆雨虔誠祈禱必有霖注古樂府本言是馬駒今定成丨丨溫庭筠蔣侯神歌青雲自有黑丨丨潘)
(妃莫結丁香花陳陶小笛弄一尺玲瓏握中翠仙孤月浦呼丨丨又北史盧昌衡傳昌衡小字丨丨)木子(北史序傳高陽氏有)
(才子曰庭堅為堯大理以官命族為理氏其後理微以直道不容得罪于紂其妻契和氏攜子利貞逃隐伊侯之墟食丨丨而得全)
(遂改理為李氏)牽子(隋書禮儀志羊車漢氏或以人牽或駕果下馬梁貴賤通得乘之名曰丨丨)史子(隋書劉炫傳丨)
(丨文集嘉言美事咸誦于心)襖子(舊唐書輿服志北齊有長帽短靴合袴丨丨朱𬗋玄黃各任所好中華古今注披丨丨蓋)
(袍之遺象也漢文帝以立冬日賜宫寺承恩者及百官披丨丨多以五色繡羅為之或以錦為之鶴林玉露何斯舉作黃綿丨丨歌)
(其序言正月大雪十日不己既晴隣里相呼負日曰黃綿丨丨出矣)揚子(舊唐書地理志淮南道丨丨永淳元年分江都縣置)
(王維詩𣗳色分丨丨潮聲滿富春徐鉉甘露寺北望詩芳草遠迷丨丨渡宿煙深映廣陵城又隋書經籍志丨丨法言十五卷太玄)
(經九卷盧照隣詩寂寂寥寥丨丨居年年歲歲一床書張繼詩投閣嗤丨丨飛書代魯連)巾子(舊唐書裴冕傳冕自創丨丨其)
(狀新竒市肆因而效之呼為僕射樣隋唐嘉話舊人皆服衮巾至周武始為四脚國初又加丨丨焉)面子(舊唐書張濬傳濬出)
(軍討太原中尉内使餞于長樂楊復恭奉巵酒屬濬濬辭曰聖人賜酒已醉矣復恭戲曰相公握禁兵擁大旆獨一面不領復恭意)
(作丨丨耶濬笑曰賊平之後方見丨丨復恭銜之)藥子(唐書地理志萬州南浦郡土貢麩金丨丨又集州符陽郡土貢蠟燭)
(丨丨)碁子(唐書李泌傳明皇召泌至方與張說觀奕因使說試其能說請賦方圓動静泌曰願聞其略說因曰方若棋局圓若)
(丨丨動若棋生静若棋死杜陽雜編日本國王子善圍碁上敕待詔顧師言對手王子出楸玉碁局冷煖玉丨丨李商隠詩海石分)
(丨丨郫筒當酒缸陸游詩堂空響丨丨盞小聚茶香)竒子(唐書太宗皇后長孫氏傳父晟仕隋為左驍衛將軍后喜圖傳視古)
(善惡以自鑒矜尚禮法晟兄熾為周通道館學士嘗聞太穆勸撫突厥女心誌之每語晟曰此明睿人必有丨丨不可以不圖昏故)
(晟以女太宗)蕘子(唐書則天皇后傳凡言變吏不得呵詰雖耘夫丨丨必親延見禀之客館)娘子(唐書貴妃楊氏傳善)
(歌舞䆳曉音律且智算警穎迎意輙悟帝大悦遂專房宴宫中號丨丨儀體與皇后等又平陽昭公主傳帝度河紹以數百騎竝南)
(山來迎主引精兵萬人與秦王會渭北紹及主對置幕府分定京師號丨丨軍釵小志張紅紅善歌每聽新聲一遍即能記其節奏)
(後入宫號記曲丨丨費氏宫詞諸院各分丨丨位羊車到處不教知)倡子(唐書馬周傳臣伏見王長通白明達本樂工輿皂雜)
(𩔖韋槃提斛斯正無他材獨解調馬雖術踰等夷可厚賜金帛以富其家今超授高爵與外庭朝會騶豎丨丨鳴玉曳履臣竊耻之)
優子(唐書郝處俊傳上元初帝觀酺翔鸞閣時赤縣與太常音技分東西朋帝詔雍王賢主東周王顯主西因以角勝處俊曰)
(二王春秋少意操未定乃分朋造黨使相誇彼俳免丨丨言辭無度争負勝相譏誚非所以導仁義示雍和也帝遽止)假子
(唐書王世充傳初殺文都欲詭衆取信乃請事侗母劉太后為丨丨至是加號聖感太后高啓過故將軍第詩美人笑客登樓上丨)
(丨將兵衛閣中)訓子(唐書柳公綽傳子仲郢母韓即臯女也善丨丨故仲郢幼嗜學嘗和熊膽丸使夜咀嚥以助勤杜甫孟氏)
(詩卜隣慚近舍丨丨學誰門)海子(唐書崔湜傳與弟液澄從兄涖竝以文翰居要官液字潤甫尤工五言詩湜歎因字呼曰)
(丨丨我家龜龍也官至殿中侍御史又元史文宗紀調諸衛卒築漷州柳營丨丨堤堰)邏子(唐書康承訓傳遣丨丨臝服覘)
(賊)牧子(五代史劉岳傳兔園冊者鄉校俚儒教田夫丨丨之所誦全唐詩話李百藥名臣之子藻思沈鬱尤長五言雖樵童)
(丨丨亦皆吟誦)骰子(五代史吳越世家董昌素愚不能決事臨民訟以丨丨擲之而勝者為直事原魏陳思王製雙陸局置丨)
(丨二至唐末有葉子之戲遂加丨丨至于六溫庭筠詩玲瓏丨丨安紅豆入骨相思知不知李羣玉戲贈姬人詩丨丨廵抛裹手拈)
(無因得見玉纖纖)蜂子(宋史禮志籩豆所實之物悉如周禮籩人醢人之制惟簠以稻梁簋以黍稷而茅葅以蓴蚳醢以丨)
(丨代之李賀詩洞房鬼不集丨丨作花心)山子(宋史禮志真宗詔輔臣觀粟于後苑御丨丨又穆天子傳右盜驪而左丨丨)
交子(宋史食貨志張詠鎮蜀患蜀人鐡錢重不便貿易設質劑之法一交一緡以三年為一界而換之六十五年為二十二界)
(謂之丨丨)會子(宋史食貨志戶部侍郎錢端禮被旨造丨丨儲見錢於城内外流轉其合𤼵官錢竝許兑丨丨輸左藏庫)佛
子(宋史洪皓傳浙東綱米過城下皓白守邀留之守不可皓曰願以一身易十萬人命人感之切骨號洪丨丨錢起題震上人壁)
(詩仍聞七祖後丨丨繼調御)帖子(金史章宗紀諭尚書省凡言軍國利害五品以上官以次奏陳朕將親問之六品以下則)
(具丨丨以進開天遺事新進士才及第以泥金書丨丨附家書中用報登科之喜玉堂雜記翰苑歲進春端丨丨蘇軾次韻秦少游)
(元日立春詩好遣秦郎供丨丨盡驅春色入毫端)滴子(金史輿服志七寳輦制如大輦飾以玉裙綱七寳丨丨用真珠)傘
子(金史百官志衛尉司護衛三十人奉引八十人丨丨四人執旂二人)燕子(金史伊喇斡罕傳西南路招討使完顔思敬為)
(都統西北路招討使唐古布固岱副之以兵五千往會丨丨城全唐詩話彭城有張氏舊第中有小樓名丨丨盼盼念舊愛而不嫁)
(居是樓十餘年杜甫詩泥融飛丨丨沙暖睡鴛鴦韓偓詩卷簾丨丨穿人去洗硯魚免觸手來高啓詩閒園細雨梨花落廢苑平蕪)
(丨丨飛)溪子(元史伊微察喇傳帝以湖廣行省西連杳洞諸蠻南接交阯島夷土沃人稠畬丁丨丨善驚好鬭思得賢方伯)
(往撫安之)關子(元史葉李傳賈似道初置公田丨丨其法病民甚中外無敢指議李乃與同舍生康棣而下八十三人伏闕上)
(書攻似道)保子(大戴禮上之親下也如腹心則下之親上也如丨丨之見慈母也)呼子(易林鳥鳴丨丨哺以酒脯)麟
子(易林丨丨鳳雛生長家國李咸用詩鳳雛丨丨皆至交春風相逐垂楊橋)千子(易林兩母丨丨轉息無己庾信㯽榔詩綠)
(房丨丨熟𬗋穗百花開)寵子(說苑魏文侯與田子方語有兩童子衣錦而侍于君前田子曰此君之丨丨乎文侯曰非也此)
(其父死于戰此其孤也寡人收之)桐子(法言師哉師哉丨丨之命也注桐洞也丨丨洞然未有所知之時制命于師也)僆
子(方言凡人嘼乳而雙産秦晉間謂之丨丨按僆音輦)金子(參同契金為水母母隠子胎水為丨丨子藏母胞崔湜唐都尉)
(山池詩丨丨懸湘柚珠房坼海榴孟浩然龍泉寺詩石渠流雪水丨丨耀霜榴)崽子(水經注孌童丱女弱年丨丨按崽音宰方)
(言丨者丨也湘沅之間凡言是子者謂之崽)雁子(西京雜記太液池鳬雛丨丨布滿充積鄭愔登慈恩寺浮圖詩丨丨乘堂)
(處龍王起藏初)虬子(洞冥記方朔再拜於帝前曰臣西過洞壑得滄淵丨丨静海遊珠)雅子(論衡夫田嬰俗父而田文)
(丨丨也嬰信忌不實義文信命不避諱)兵子(零陵先賢傳張飛嘗就劉巴宿巴不與語諸葛亮謂巴曰飛雖武人恭慕足下)
(宜少降意也巴曰大丈夫處世當交四海英雄如何與丨丨共語乎)黃子(博物志石中丨丨黃石脂李商隠宫中曲賺得羊車)
(來低扇遮丨丨)獠子(博物志荆州極西南界至蜀諸民曰丨丨酉陽雜俎嶺南溪洞中往往有飛頭者故有飛頭丨丨之號)
俚子(博物志交州夷名曰丨丨)甘子(搜神記南康郡南東望山有三人入山見山頂衆果畢植丨丨正熟三人共食至飽)
(乃懷二枚欲出示人聞空中語云催放雙甘乃聽汝去也杜甫詩丨丨隂涼葉茅齋八九椽)橡子(後趙錄浴室中種二長生)
(𣗳八九月生華花色白子赤大如丨丨酉陽雜俎丨丨花水為蓮)棘子(後趙錄建武十四年十一月享羣臣於太武前殿佛)
(圖澄殿上褰衣而行吟曰殿乎殿乎丨丨成林將壊人衣虎令𤼵石下而視之有丨丨生焉注冉焛小字棘奴故澄言及之)煢
子(前燕錄孤孫丨丨十室而九)釋子(後秦錄道融汲郡林慮人聞羅什在關中負笈往從什見而竒之謂姚興曰昨見融)
(公復是大竒聰明丨丨顧況尋僧詩彌天丨丨本高情往往山中獨自行)楓子(述異記南中有丨丨鬼楓木之老者為人形庾)
(信詠𣗳詩丨丨留為式桐孫待作琴)饒子(齊民要術多鋤則丨丨不鋤則無實)背子(中華古今注隋大業未宫人百官母)
(妻等緋羅蹙金飛鳳丨丨以為朝服及禮見賓客舅姑之常服也天寳中西川貢五色織成丨丨)衫子(中華古今注始皇元)
(年詔近侍宫人皆服丨丨亦曰半衣蓋取便于侍奉王安中詞燕尾道冠免蟬翼生丨丨)花子(中華古今注秦始皇好神仙令)
(宮人梳仙髻帖五色丨丨畫為雲鳳虎飛昇至後周又詔宫人帖五色雲母丨丨作碎粧以侍宴如供奉者帖勝丨丨作桃花粧酉)
(陽雜俎今婦人面飾用丨丨起自昭容上官氏所製以掩黥跡烟花記建陽進茶油丨丨大小形製各别宫嬪縷金于面皆以淡妝)
(以此花餅施于髩上時號北苑妝)姑子(鄴侯外傳明皇御樓大酺召三教&KR0688;論泌丨丨員俶年九歲掖昇高座詞辨鋒起譚)
(者皆屈明皇竒之因問外更有竒童如免者乎對曰舅子順年七歲能賦敏捷古歡好曲淑女總角時喚作小丨丨)舅子(見上)
注子(資暇錄元和初酌酒猶用樽杓無何稍用丨丨其形若&KR0902;而蓋觜柄皆具太和九年後中貴人惡其名同鄭注乃去柄安)
(系若茗瓶而小異目之曰偏提)鬼子(暌車志盧充與崔少府女幽婚後生子抱以還充故陸士衡詈盧曰丨丨敢爾)猧子
(酉陽雜俎上夏日嘗與親王碁令賀懷智獨彈琵琶貴妃立於局前觀之上數子將輸貴妃放康國丨丨於坐側丨丨乃上局局子)
(亂上大悦)街子(酉陽雜俎荆州丨丨葛清勇不膚撓自頸已下遍刺白居易舍人詩)狫子(酉陽雜俎越人習水必鏤身以)
(避蛟龍之患今南中繡面丨丨蓋雕題之遺俗也)菆子(酉陽雜俎鷹巢一名菆鷹呼丨丨者雛鷹也)月子(酉陽雜俎)
(長慶初山人楊隠之謁唐居士因留止宿及夜呼其女曰可將一下弦丨丨來其女遂帖月於壁上如片紙耳唐起祝之曰今夕有)
(客可賜光明言訖一室朗若張燭汪元量湖州歌丨丨纖纖雲裏見吳江不盡暮潮來)斑子(廣異記開元初巴人百餘輩伐)
(太白廟前松𣗳有老人謂曰此神𣗳何故伐之羣巴不輟老人乃登山呼丨丨有虎相繼而至噬巴殆盡又石林詩話梅聖俞河豚)
(詩謂河豚出於暮春食柳絮而肥殆不然今浙人食河豚始於上元前柳絮時人已不食謂之丨丨)笠子(本事詩李白戲杜云)
(飯顆山頭逢杜甫頭戴丨丨日卓午李羣玉嘲賣藥翁詩莫抛破丨丨留作敗天公)帽子(樂府雜錄明皇好羯鼔有汝陽王花)
(奴尤善此技時戴砑光絹丨丨上安葵花曲終花不落王建宫詞未戴柘枝花丨丨兩行宮監在簾前)剳子(却掃編唐宰相)
(治事之地别號曰政事堂猶今之都堂也故號令四方其所下書曰堂帖國初猶因此制尋有詔禁止其後中書指揮事凡不降敕)
(者曰丨丨猶堂帖也)察子(廣陵妖亂志吕用之事渤海召募府縣先負罪停廢胥吏隂狡兇狠者得百餘人厚其官傭以備指)
(使各有十餘丁縱横閭巷間謂之丨丨)丁子(埤雅科斗一名丨丨顧况露青竹杖歌採得馬鞭長且堅浮漚丨丨珠聫聫)
訶子(有宋佳話陳亞揚州人嘗著藥名詩行于世若風月前湖近軒窗半夏涼棋怕臘寒丨丨下衣嫌春暖縮紗裁殊妙)釵
子(東京夢華錄若相媳婦即男家親人或婆往女家看中即以丨丨插冠中謂之插丨丨王建宫詞衆中遺却金丨丨拾得從他)
(要贖麽)謎子(苕溪漁隠詩話劉義落葉詩云返蟻難尋宂歸禽易見窠滿廊僧不厭一片俗嫌多鄭谷柳詩云半烟半雨溪)
(橋畔間杏間桃山路中會得離人無限意千絲萬絮惹春風或戲謂此二詩乃落葉及柳丨丨觀者思之方知其善謔也)貝子
(桂海虞衡志丨丨海傍皆有之大者如拳上有𬗋班小者指面大白如玉)桂子(老學庵筆記張子韶對策有丨丨飄香之語趙)
(明誠妻李氏嘲之曰露花倒影柳三變丨丨飄香張九成白居易憶江南詞山寺月中尋丨丨郡亭枕上看潮頭李商隠珊瑚散詩)
(月中閒杵臼丨丨搗成塵)附子(本草丨丨其母名曰烏頭附烏頭而生者為丨丨如子附母也生犍為山谷及廣漢又世說吳)
(隠之字處默亦稱丨丨)聒子(本草二三月蝦蟇拽腸于水際草上纏&KR0819;如索日見黑點漸深至春水時鳴以聒之則科斗皆)
(出謂之丨丨所謂蝦蟇聲抱是矣)髻子(芍藥譜寳粧成丨丨也色微𬗋于上十二大葉中密生曲葉每一小葉上絡以金線)
(綴以玉珠香敵蘭麝楊維楨六宫戲嬰圖詩栴檀小殿吹天香新興丨丨換宫粧)毬子(范成大菊譜丨丨深黃千葉尖細重)
(疊皆有倫理一枝之杪叢生百餘花若小毬吳融詩場廣盤丨丨池閒引釣筒)些子(桐江詩話宋祖幸後池對新月置酒召當)
(直學士賦詩盧多遜請韻曰用免字其詩後二句云誰家玉匣新開鏡露出清光丨丨免羅虬比紅免詩應有紅免丨丨貌却言皇)
(后長深宫)梅子(竹坡詩話賀方回嘗作青玉案詞有丨丨黃時雨之句皆服其工士大夫謂之賀丨丨韓偓詩中庭自摘青丨)
(丨先向釵頭帶一雙)葉子(文獻通考丨丨格戲一卷不著撰人世傳丨丨婦人也撰此戲晚唐之時演繁露古書皆卷至唐始)
(為丨丨分書冊也香譜丨丨香即馢香之薄者又謂之龍鱗香)美子(楚辭夫人自有兮丨丨蓀何為兮愁苦)畜子(洞簫)
(賦故聽其巨音則周流汜濫并包吐含若慈父之丨丨也)逐子(長笛賦放臣丨丨棄妻離友又杜甫送王判官扶持還黔中詩)
(大家東征丨丨回風生洲渚錦帆開)閥子(蔡邕釋誨夫世守丨丨&KR0591;御之族天隆其祐主豐其祿)離子(琴賦乃使丨丨)
(督墨匠石奮斤䕫襄薦法班倕騁神)芹子(嵇康絶交詩野人有快炙背而美丨丨者欲獻之至尊雖有區區之意亦已疎矣)
椰子(七命析龍眼之房剖丨丨之殼陸游詩一身只付雞棲上萬卷真藏丨丨中)庖子(七命伊公㸑鼎丨丨揮刀支遁)
(詩昔聞丨丁丨揮戈在神往)艇子(古樂府丨丨打兩槳催送莫愁來李商隠詩若是石城無丨丨莫愁還自有愁時吳融詩)
(丨丨愁衝夜驪駒怕拂晨)博子(古子夜歌投瓊著局上終日走丨丨)絲子(古子夜歌前絲斷纏綿意欲結交情春蠶易感)
(化丨丨已復生)蘧子(盧諶贈劉琨詩序卷異丨丨愚殊寗生梁簡文帝悔賦棄夸言于頓丘重前非于丨丨)鶴子(海賦)
(鳬雛離褷丨丨淋滲杜審言詩鹿麛銜妓席丨丨曳童衣杜甫䕫州歌背飛丨丨遺瓊蕊相趁鳬雛入蔣牙又北戶錄丨丨草蔓花)
(也當夏開南人云是媚草采之曝乾以代面靨形如飛鶴狀翅羽嘴距無不畢備)尚子(謝靈運山居賦愧班生之夙悟慙丨)
(丨之晚研徐鉉詩羊公剩有登臨興丨丨都無嫁娶牽)威子(廣絶交論古人知三釁之為梗懼五交之速尤故王丹丨丨以)
(榎楚朱穆昌言而示絶)真子(徐陵傳大士碑法王丨丨是號彌勒唐明皇送趙法師還蜀詩丨丨今將命蒼生福可傳)芥
子(徐陵傳大士碑丨丨菴羅無疑褊陋維摩詰經以湏彌之高廣内丨丨中而不廹窄)猱子(王維輞川别業詩藤花欲暗藏)
(丨丨柏葉初齊飬麝香)法子(儲光羲送恂上人還吳詩君王既行幸丨丨復來儀)仙子(李白送李青詩伯陽丨家丨容)
(色如青春李商隠杏花詩丨丨玉京路主人金谷園羅鄴水簾詩每向暑天來往見疑將丨丨隔房櫳韋莊詩諸郎宴罷銀燈合丨)
(丨遊回璧月斜又瑯嬛記水丨丨為南溟夫人侍者手恒弄一圓石如鳥卵色𩔖玉又陳子昂詩西方金丨丨崇議乃無名)蘆
子(杜甫塞丨丨詩焉得一萬人疾驅塞丨丨注丨丨關名在延州黃庭堅晚𤼵咸寧行松逕至丨丨詩咸寧走丨丨終日喬木隂)
誰子(杜甫詩杖藜歎世者丨丨泣血迸空回白頭程鉅夫漁父圖詩林中苑屋是丨丨袖手無言方隠几)艓子(杜甫詩富)
(豪有錢駕大舸貧窮取給行丨丨)薊子(杜甫寄司馬山人詩家家迎丨丨處處識壺公蘇軾詩採藥會湏逢丨丨問禪何處)
(覓龐翁)饔子(杜甫觀打魚歌丨丨左右揮雙刀鱠飛金盤白雪高)豆子(杜甫别贊上人詩楊枝晨在手丨丨雨已熟)
挾子(杜甫詩暮春鴛鷺立洲渚丨丨翻飛還一叢李賀詩南軒漢轉簾影疎桐林啞啞丨丨鳥)引子(杜甫晴詩啼烏争丨)
(丨鳴鶴不歸林又蛟龍丨丨過荷芰逐花低)宓子(杜甫題終明府水樓詩丨丨彈琴邑宰日終軍棄繻英妙時)寒子
(儲嗣宗詩風桂落丨丨嵐烟凝夕隂)烽子(戎昱塞上曲山頭丨丨聲聲呌知是將軍夜獵㢠廻)幽子(韓愈别趙子詩海上)
(諸山中丨丨頗不無)荔子(韓愈羅池廟碑丨丨丹兮蕉黃雜肴蔬兮進侯堂晁沖之送人遊閩詩春&KR1474;水動茶花白夏谷雲生)
(丨丨紅馬祖常詩月冷桂花飄左界山寒丨丨落東甌雅琥詩翠綃卷雨蕉花老火齊然雲丨丨香)蓮子(柳宗元禮部賀青蓮)
(花合歡丨丨黃瓜等表伏見今月日出西内定禮池中青蓮花并神龍寺合歡丨丨示百寮白居易詩酒鉤送盞推丨丨燭淚粘盤)
(壘蒲桃張籍採蓮曲秋江岸邊丨丨多采蓮女免並船歌曹鄴樂府體丨丨房房嫩菖蒲葉葉齊吳融詩丁香從小結丨丨徹枝雙)
赬子(孟郊石楠𣗳詩寒日吐再艷丨丨流細珠)樵子(孟郊元居士草堂詩木倦采丨丨土勞稼穡翁白居易詩静間丨丨)
(語遠聽棹郎謳李中喜雪詩深迷丨丨徑冷逼旅人居)柚子(元稹詩小片慈菇白低叢丨丨黃)妃子(王建宫詞丨丨)
(院中初降誕内人爭乞洗免錢杜牧過華清宫詩一騎紅塵丨丨笑無人知是荔枝來)哺子(李賀猛虎行長戈莫舂強弩莫)
(抨乳孫丨丨教得生獰馬祖常詩石牆遮竹松圍屋時有丹禽丨丨歸)驄子(段成式戲高侍御詩豹錢丨丨能擎舉兼著連)
(乾許換無)禪子(姚合郊居詩隅坐惟丨丨随行只藥童林寬詩夜吟丨丨室曉㸑獵人鐺)藤子(許渾詩山風丨丨落溪雨)
(豆花肥)舫子(鄭谷詩丨丨依紅𣗳漁歌破碧烟)下子(鄭谷寄碁客詩覆圖聞夜雨丨丨對秋燈)子子(薛能牡丹)
(詩種堪收丨丨價合易賢賢)牛子(李咸用昇天行河邊丨丨星郎牽三清宫殿浮晴烟)茶子(僧皎然顧渚行鶗鴂嗚時)
(芳草死山家漸欲收丨丨)著子(蘇軾詩空餐雲母連山盡不見蟠桃丨丨時陸游詩半吐山榴看丨丨新來梁燕見將雛)青
子(蘇軾橄欖詩紛紛丨丨落紅鹽正味森森苦且嚴文天祥杏花詩春老綠隂丨丨近東風來往一吹嘘)落子(蘇軾觀碁)
(詩不聞人聲時聞丨丨)含子(蘇軾紅梅詩抱叢暗蕊初丨丨落盞濃香已透肌)玉子(黃庭堅送劉季扆從軍鴈門詩)
(石砆谷中丨丨瘦金剛窟前藥草肥楊維楨詩見說崑田生丨丨海西還有小崑崙又神仙傳丨丨者姓韋名震南郡人也入崆峒)
(山合丹白日升天而去)鳧子(范成大上元紀吳中節物詩丨丨描丹筆鵝毛剪雪英)船子(范成大送夀老往雲間詩)
(天平丨丨過華亭舍衛城中次第行五燈會元秀州華亭丨丨德誠禪師節操高邈度量不羣泛一小舟随緣度日以接四方往來)
(者時人莫知其高蹈因號丨丨和尚)堠子(范成大醴陵驛詩乍脱泥中&KR0632;還嗟丨丨長)眉子(范成大歙石丨丨硯詩金)
(星熒熒丨丨綠婺源琢石如琢玉)灘子(范成大愛雪歌棹夫披蓑舞白鳳丨丨挽繂拖素虬)楝子(范成大晚春詩荻芽)
(抽笋河魨上丨丨開花石首來)俗子(陸游詩庸醫司性命丨丨議文章)酒子(陸游詩鄰翁分丨丨羽客借桐孫)蠶
子(陸游湖村春興詩稻陂正滿初投種丨丨方生未忌人)拾子(陸游詩買雛飬就沖霄鶴丨丨栽成偃蓋松)繭子
(吳師道蟲食松葉詩毳蟲無數枝上懸食盡青青成丨丨)渡子(高啓待渡詩丨丨未回舟立傍沙頭𣗳)孟子(詩寺人丨)
(丨作為此詩左傳惠公元妃丨丨注子宋姓疏婦人以字配姓故稱丨丨又召孟明西乞白乙使出師于東門之外蹇叔哭之曰丨)
(丨吾見師之出而不見其入也史記丨丨傳太史公曰余讀丨丨書至梁惠王問何以利吾國未嘗不廢書而歎也元史廉希憲傳)
(希憲篤好經史一日方讀丨丨聞召急懷以進世祖問其說遂以性善義利仁暴之旨對世祖嘉之目曰廉丨丨)仲子(詩將)
(丨丨兮無踰我里晉書律歴傳漢末宋丨丨集七歴以考春秋記事珠漢雍丨丨進南海香物拜涪陽尉人謂香尉)曾子(禮記)
(丨丨問疏按鄭目錄名為丨丨問者以其記所問多明於禮故著姓名以顯之漢書藝文志丨丨十八篇後漢書張霸傳年數歲而)
(知孝讓雖出入飲食自然合禮鄉人號為張丨丨唐書賈循傳賈循者京兆華原人父會有高節親亡負土成墓廬其左手蒔松柏)
(時號關中丨丨沈佺期枉繫詩吾憐丨家丨昔有投杼疑)墨子(戰國策公輸班為楚設機將以攻宋丨丨聞之百舍重繭往見)
(公輸班公輸班服焉注丨丨宋人名翟)列子(漢書藝文志丨丨八篇名圄寇先莊子莊子稱之沖虛真經序丨丨者鄭人也)
(其學本于黃帝老子號曰道家蘇軾詩丨丨御風殊不惡猶被莊子譏數數)莊子(史記老莊傳贊丨丨散道德放論要亦歸)
(之自然)惠子(漢書藝文志丨丨一篇名施與莊子並時李商隠獻河東公啓雖雜賦八首或庶于馬遷而讀書五車遠慙于)
(丨丨李羣玉晝寢詩正作莊生蝶誰知丨丨魚)申子(史記申不害傳丨丨之學本于黃老而主刑名著書二篇號曰丨丨又贊)
(丨丨卑卑施於名實)韓子(史記韓非傳贊丨丨引繩墨切事情明是非)叔子(史記齊世家晉軍追齊至馬陵齊侯請以)
(寳器謝不聽必得笑克者蕭桐丨丨對曰丨丨齊君母齊君母亦猶晉君母子安置之詩傳昔顔丨丨獨處于室隣之婺婦又獨處)
(室夜暴風而屋壊婦人趨而至丨丨納之而使執燭放乎平旦晉書羊祜傳字丨丨泰山南城人也陸游多景樓詞丨丨獨千載名)
(與漢江流)道子(晉書簡文帝三子傳會稽文孝王丨丨字丨丨出後琅邪孝王名畫記吳丨丨陽翟人工畫初名丨丨明皇改)
(名道玄下筆有神蘇軾詩丨丨實雄放浩如海波翻)定子(李商隠詩檀槽一抹廣陵春丨丨初開睡臉新注丨丨牛相小青)
涓子(列仙傳丨丨者齊人好餌术著天地人經三十八篇釣于澤得符鯉魚中隐于宕山能致風雨琴賦丨丨宅其陽玉醴涌)
(其前又琴箋圖式龍腰魯謝丨丨作腰間作半月形三絃如七絃之音)亞子(五代史伶官傳莊宗既好俳優又知音能度曲)
(其小字丨丨當時人或謂之亞次又别為優名以自目曰李天下)蜆子(五燈會元京兆府丨丨和尚不知何許人也事迹頗)
(異居無定所冬夏惟披一衲逐日沿江岸採掇鰕蜆以充其腹居民目為丨丨和尚)
弗無子(詩克禋克祀以丨丨丨箋弗之言祓也禋祀上帝於郊禖以祓除其無子之疾)七十子(孟子如丨丨丨之服)
(孔子也漢書藝文志昔仲尼沒而微言絶丨丨丨喪而大義乖)母權子(國語量資幣權輕重以振救民民患輕則為之作重)
(幣以行之於是乎有丨丨丨而行若不堪重則多作輕而行之亦不廢重於是乎有子權母而行隋書律歴志相生者相變始黃鍾)
(之管下生林鍾以陽生隂故變也相攝者相通如中吕之管攝於物應以丨丨丨故相變者異時而各應相通者同月而繼應)賈
人子(史記平凖書弘羊洛陽丨丨丨以心計年十三侍中)奴産子(史記陳涉世家秦令少府章邯免驪山徒人丨丨丨)
(悉𤼵以擊楚大軍盡敗之注家人之産奴也)五月子(史記孟嘗君傳田嬰賤妾有子名文以五月五日生父嬰告其母曰)
(勿舉也其母竊舉生之及長見嬰嬰怒文頓首曰君所以不舉丨丨丨者何故嬰曰丨丨丨者長與戶齊將不利其父母文曰人生)
(受命于天乎將受命于戶耶必受命于天君何憂焉必受命于戸則可高其戶耳誰能至者)同産子(漢書平帝紀今諸侯)
(王公列侯關内侯無子而有孫若子丨丨丨者皆得以為嗣注子丨丨丨者謂飬昆弟之子為子者)赤精子(漢書孝哀帝紀)
(建平二年待詔夏賀良等言丨丨丨之䜟漢家歴運中衰當再受命宜改元易號注高帝感赤龍而生自謂赤帝之精良等因是作)
(此䜟文又齊民要術陶朱公在湖為漁父在齊為鴟夷子皮在西戎為丨丨丨在越為范蠡)關尹子(漢書藝文志丨丨丨)
(九篇名喜為關吏老子過關喜去吏而從之)鶡冠子(漢書藝文志丨丨丨一篇楚人居深山以鶡鳥羽為冠杜甫詩生年)
(丨丨丨歎世鹿皮翁)閭丘子(漢書藝文志丨丨丨十三篇名快魏人在南公前)務成子(漢書藝文志丨丨丨十一)
(篇稱堯問非古語風俗通俗言東方朔太白星精黃帝時為風后堯時為丨丨丨周時為老耼)魯連子(漢書藝文志丨仲丨)
(丨十四篇李白送魏萬還山詩辨折田巴生心齊丨丨丨)尉繚子(漢書藝文志丨丨丨二十九篇劉向别錄繚為商君學隋)
(書經籍志丨丨丨梁惠王時人)青史子(漢書藝文志丨丨丨五十七篇古史官紀事也)真我子(漢書淮陽憲王欽傳)
(憲王壯大好經書法律聰逹有材帝甚愛之數嗟歎曰丨丨丨也又蘇軾詩眼中犀角真吾子身後牛衣媿老妻)窶人子
(漢書霍光傳諸儒生多丨丨丨遠客饑寒喜妄說狂言不避忌諱)小家子(漢書霍光傳使樂成丨丨丨得幸將軍至九卿)
(封侯)民母子(漢書衛青傳青為侯家人少時歸其父父使牧羊丨丨之丨皆奴畜之不以為兄弟數注民母嫡母也)史
通子(漢書司馬遷傳至王莽時求封遷後為丨丨丨注以遷世為史官通于古今也)反側子(後漢書光武帝紀誅王郎)
(收文書得吏人與郎交關謗毁者數千章光武不省會諸將軍燒之曰令丨丨丨自安)農家子(後漢書桓榮傳榮初遭倉)
(卒與族人桓元卿同饑戹而榮&KR0688;誦不息元卿嗤榮曰但自苦氣力何時復施用乎榮笑不應及為太常元卿歎曰我丨丨丨豈意)
(學之為利乃若是哉崔道融過農家詩欲羨丨丨丨秋新看刈禾)名父子(後漢書蕭育傳大將軍王鳳以育丨丨丨著才)
(能除為功曹杜甫送李校書詩李舟丨丨丨清峻流軰伯)黃曇子(晉書五行志桓石民為荆州百姓忽歌丨丨丨曲頃之而)
(桓石民死王忱為荆州丨丨丨乃是王忱字也)兵家子(晉書王尼傳王尼字孝孫城陽人也或云河内人本丨丨丨寓居洛)
(陽卓犖不羈)抱朴子(晉書葛洪傳自號丨丨丨因以名書隋書經籍志丨丨丨内篇二十一卷外篇三十卷)亳丘
子(晉書嵇含傳含好學能屬文家在鞏縣亳丘自號丨丨丨)青雀子(北齊書神武帝紀先是童謠曰可憐丨丨丨飛來鄴)
(城裏羽翮垂欲成化作鸚鵡子好事者竊言雀子謂魏帝清河王鸚鵡謂神武也楊維楨吳宫燕樂府不如丨丨丨飛去銜紅巾)
鸚鵡子(見上)洛陽子(南史劉孝綽傳為歸沐詩贈任昉昉報曰彼美丨丨丨投我懷秋作)白疊子(南史高昌)
(國傳有草實如繭繭中絲如細纑名曰丨丨丨國人取織以為布布甚軟白)無名子(隋書經籍志丨丨丨一卷張太衡撰)
(陳子昂詩世上丨丨丨人間歲月賖又國史補匿名造謗謂之丨丨丨)鬼谷子(隋書經籍志丨丨丨三卷皇甫謐注丨丨)
(丨周世隠于鬼谷陳子昂詩吾愛丨丨丨青谿無垢氛)淮南子(隋書經籍志丨丨丨二十一卷漢淮南王劉安撰許慎注)
有相子(北史齊紀顯祖文宣皇帝武明太后初孕每有赤光照室及産命之曰侯尼于鮮卑言丨丨丨也)鬲蟲子
(北史傅䜿眼傳祖父融有三子靈慶靈根靈越文武並有才力融常從容謂鄉人曰汝聞之不丨丨之丨有三靈此圖䜟文也好事)
(者然之故豪勇士多相歸附)桃李子(舊唐書五行志隋末有謠云丨丨丨洪水繞楊山煬帝疑李氏有受命之符故誅李)
(金才後李密據洛口應其䜟)柳篋子(舊唐書柳璨傳公卿託為牋奏時譽日洽以其博奥目為丨丨丨)雙陸子
(唐書地理志合州巴州郡土貢丨丨丨王建宫詞各把沈香丨丨丨局中鬭累阿誰高)秦漢子(唐書禮樂志琵琶圓體脩)
(頸而小號曰丨丨丨傳為秦漢所作)亢倉子(唐書藝文志王士元丨丨丨二卷天寳元年詔號亢桑子為洞靈真經然亢桑)
(子求之不獲襄陽處士王士元謂莊子作庚桑子太史公列子作丨丨丨其實一也)庚桑子(見上莊子老耼之後有庚桑楚)
(者偏得老耼之道以北居畏壘之山居三年畏壘大穣畏壘之民曰丨丨丨之始來吾灑然異之今吾日計之而不足歲計之而有)
(餘庶幾其聖人乎)幽求子(唐書藝文志杜夷丨丨丨三十卷譚用之詩别來無限丨丨丨應笑區區味六韜)青鳥
子(唐書藝文志丨丨丨三卷柳宗元詩孫子百代氶靈址誰之言者丨丨丨)廣成子(唐書藝文志丨丨丨十二卷商洛公)
(撰張太衡注神仙傳丨丨丨者古之仙人也居崆峒之山石室之中黃帝聞而造焉問至道之要李白詩岧嶤丨丨丨倜儻魯仲連)
無能子(唐書藝文志丨丨丨三卷不著人名氏光啓中隠民間)寒山子(唐書藝文志丨丨丨詩七卷丨丨丨隠唐)
(興縣寒山巖於國清寺與隠者拾得往還李山甫詩康樂公應頻結社丨丨丨亦患多才)同光子(唐書藝文志劉無待丨丨)
(丨八卷侯儼注)衣冠子(唐書肅宗吳皇后傳詔選京兆良家子五人娱侍太子力士曰京兆料擇人得以藉口不如取掖廷)
(丨丨丨可乎詔可得三人而后在其中)東臯子(唐書王績傳游北山東臯著書自號丨丨丨)猗玗子(唐書元結)
(傳天下兵興逃亂入猗玗洞始稱丨丨丨)玄真子(唐書張志和傳居江湖自稱煙波釣叟著丨丨丨亦以自號)天随
子(唐書陸龜蒙傳時謂江湖散人或號丨丨丨甫里先生自比涪翁漁父江上大人)玉川子(唐書盧仝傳仝居東都愈)
(為河南令愛其詩厚禮之仝自號丨丨丨蘇軾新苶詩明月來投丨丨丨清風吹破武林春)一品子(五代史裴羽傳其父)
(贄相唐僖宗官至司空羽以丨丨丨為河南夀安尉)韈刦子(五代史四夷錄東北至丨丨丨其人髦首披布為衣不鞍而騎)
(大弓長箭尤善射遇人輙殺而生食其肉契丹等國皆畏之契丹五騎遇一丨丨丨則皆散走)鷄呌子(宋史樂志伶官蔚茂)
(多侍大宴聞鷄唱崔翰問曰此可被管絃乎茂多即法其聲製曲曰丨丨丨)孔叢子(宋史藝文志丨丨丨七卷漢孔鮒撰)
御踏子(宋史輿服志逍遙輦四面不設窗障中有丨丨丨制甚簡素)神光子(宋史甄棲真傳棲真自號丨丨丨與)
(隠人海蟾子者以詩往還論飬生祕術目曰還金篇)福建子(宋史吕惠卿傳惠卿逢合安石驟致執政安石去位遂極力排)
(之至𤼵其私書于上安石退處江寧往往寫丨丨丨三字蓋深悔為惠卿所誤也)克家子(金史世宗紀譬之農家種田商)
(人營財但能不墜父業即為丨丨丨)長春子(元史丘處機傳丘處機登州棲霞人自號丨丨丨兒時有相者謂其異日當為)
(神仙)秋侯子(方言雞雛徐魯之間謂之丨丨丨)爵以子(華陽國志武王既克殷封其宗姬于巴丨之丨丨古者遠)
(國雖大爵不過子故吳楚及巴皆曰子)天馬子(華陽國志寧州渡瀘得住狼縣故濮人邑也冇天馬祠初民家馬牧山下)
(或産駿駒云丨丨丨也今其天馬徑厥跡存焉)水精子(拾遺記夫子未生時有麟吐玉書于闕里人家文曰丨丨之丨系衰)
(周而素王徵在賢明知為神異乃以繡紱繫麟角信宿而麟去)口吐子(博物志兔䑛毫望月而孕丨中丨丨)餘甘子
(益部方物略記丨丨丨生戎瀘等州山𣗳大葉細似槐實若李而小咀之前苦後歆歆有味故號為餘甘)益智子(南方草木)
(狀丨丨丨如筆毫長七八分二月花色若蓮著實五六月熟出交趾合浦建安八年交州刺史張津以丨丨丨粽餉魏武帝)十
八子(蜀錄蜀童謠曰江橋頭闕下市成都北門丨丨丨杜甫别李義詩神堯丨丨丨十七王其門)傀儡子(顔氏家訓)
(或問俗名丨丨丨為郭秃有故實乎荅曰當前代人有姓郭而病秃者故後人為其象)瓦屋子(嶺表錄異記丨丨丨蓋蚌)
(蛤之𩔖也南中舊呼為空慈子因盧鈞尚書作鎮遂改呼為丨丨丨以其殼上有稜如瓦故以名焉)金龜子(嶺表錄異記丨)
(丨丨甲蟲也大如小指甲飛時即不𩔖泊草蔓上細視之真金色龜也)無塵子(高士春秋方鎔隠天門山以㯶櫚葉拂書)
(號曰丨丨丨月以酒脯祭之)雙清子(姑臧記姑臧太守張憲使娼妓供事掌詩藁者號丨丨丨)錢樹子(明皇雜錄)
(許子和吉州永新娼家女能變新聲臨卒謂其母曰阿母丨丨丨倒矣)車前子(陸璣詩疏馬舄一名車前一名當道喜在)
(牛跡中生故曰車前當道今藥中丨丨丨是也張籍荅開州韋使君寄丨丨丨詩開州午日丨丨丨作藥人家道有神)白瓜
子(酉陽雜俎補闕張周封言嘗見壁上丨丨丨化為白魚因知列子言朽瓜為魚之義)無石子(酉陽雜俎丨丨丨出波斯)
(國波斯呼為摩賊樹其樹一年生丨丨丨一年生跋屢子大如指長三寸上有殼中仁如粟黃可噉)嫁茄子(酉陽雜俎茄子)
(欲其子繁待其花時取葉布于過路以灰規之人踐之子必繁也俗謂之丨丨丨)王郎子(劉無雙傳王仙客者劉震之甥)
(也震有女曰無雙小仙客數歲皆幼稚戲弄相狎震妻常戲呼仙客為丨丨丨蘇軾寄遲适遠三猶子詩未見豐盈犀角免先逢玉)
(雪丨丨丨)擊竹子(野人閒話丨丨丨不言姓名亦不知何許人年可三十餘在成都酒肆中以手持二竹節相擊鏗然有聲)
(以唱歌應和詞旨皆合道意)玉京子(傳竒崔煒詰田夫人曰呼蛇為丨丨丨何也曰昔安期生長跨斯龍而朝玉京故號)
(之丨丨丨)蠅虎子(杜陽雜編飛龍衛士韓志和懷中出一桐木合子方數寸中有物名丨丨丨數不啻一二百焉其形皆赤)
(云以丹砂㗖之故也乃分為五隊令舞涼州穆宗令召樂以舉其曲而虎子盤廻宛轉無不中節每遇致詞處則隠隠如蠅聲及曲)
(終纍纍而退若有尊卑等級)炙轂子(唐詩紀事元和後詩人王叡名丨丨丨)魚遺子(全唐詩話吳子華才力浩)
(大嘗以百篇示李洞洞曰大兄所示百篇中有一聫絶唱西昌新亭曰暖漾丨丨丨晴遊鹿引麛子華不然所鄙而喜所許)知
非子(全唐詩話司空圖歸中條與人書疏不名官位但稱丨丨丨又稱耐辱居士)草履子(博異志王昌齡舟至馬當)
(山命使賫酒脯紙馬獻于大王兼有一量丨丨丨上大王夫人)金陵子(粧樓記丨丨丨能作醉來粧李白出妓丨丨丨呈盧)
(六詩樓中見我丨丨丨何似陽臺雲雨人)得寳子(太真外傳明皇曰朕得楊貴妃如得至寳也乃製曲子曰丨丨丨又曰得)
(&KR0008;子)玉角子(貴耳集建業間園丁種棃曰蜜父種枇杷曰蠟免新羅使者多擕松子賂公卿家問其名有丨丨丨能牙子)
音聲子(海錄碎事丨丨丨鳥名出興州百舌之𩔖也)好嬉子(荻樓雜抄趙松雪夫人管道昇善書畫吾竹房嘗題)
(其所畫竹石竹房有丨丨丨三字私印即以倒用于跋尾人以為竹房之誤松雪見之曰非誤也這瞎子道婦人會作畫倒丨丨丨)
米顛子(竹坡詩話楊次翁守丹陽米元章過郡留數日而去其行送之以詩有淮海聲名二十秋之句林子中謂公言母乃)
(過歟次翁笑曰二十年來何處不知有丨丨丨耶)覆盆子(本草丨丨丨子似覆盆之形故名之江東名懸鈎子)預知
子(本草丨丨丨一名聖知子取子二枚綴衣領上遇有蠱毒則聞其有聲當預知之故名)無患子(本草丨丨丨一名菩)
(提子古今注曰昔有神符能符劾百鬼得鬼則以此為捧殺之世人相傳以此木為衆鬼所畏競取為器用以却厭邪鬼故號曰無)
(患也)菩提子(見上曹公送乞雨禪師南遊詩珠穿閩國丨丨丨杖把靈峯楖栗枝皮日休寂上人院詩暗數丨丨丨閒看薜)
(荔花)東家子(宋玉登徒子好色賦楚國之麗者莫若臣里臣里之美者莫若臣丨丨之丨又李白詩激揚清歌𤼵皓齒北方)
(佳人東隣子)於陵子(劉向丨丨丨序丨丨丨齊之廉士名子終世稱陳仲子是也為人灌園著書十二篇張協詩取志丨)
(丨丨比足黔婁生)孫卿子(劉向丨丨丨序卿名況趙人也楚相春申君以為蘭陵令)子華子(劉向丨丨丨序丨丨)
(丨程氏名本字子華晉人也聚徒著書自號程子孔子遇諸郯歎曰天下之賢士也)玄微子(曹植七啓丨丨丨隠居大荒之)
(庭飛遯離俗澄神定靈輕祿傲貴與物無營耽虚好静美此永生獨馳思于天雲之際無物象而能傾于是鏡機子聞而將往說馬)
鏡機子(見上)工言子(阮籍詩但畏丨丨丨稱我三江旁)當路子(阮籍詩如何丨丨丨磬折忘所歸杜甫詩)
(歎息丨丨丨干戈尚縱横)繁華子(阮籍詩昔日丨丨丨安陵與龍陽沈約詩洛陽丨丨丨長安輕薄免劉希夷詩天津橋上)
(丨丨丨天津橋下東流水)夸毘子(阮籍詩如何丨丨丨作色懷驕腸陳子昂詩便便丨丨丨榮耀更相持)同懷子
(陸機為顧彦先贈婦詩修身悼憂苦感念丨丨丨)蛾眉子(陸機贈紀士詩有美丨丨丨惠音清且淑)延陵子(陸機)
(吳趨行穆穆丨丨丨灼灼光諸華)都人子(陸雲詩京室多妖冶粲粲丨丨丨)漢家子(石崇王明君辭我本丨丨)
(丨將適單于庭)巢居子(王康琚反招隠詩昔在太平時亦有丨丨丨陳子昂詩鴻荒古已頽誰識丨丨丨孟浩然白雲先生)
(王迥見訪詩有客欵柴扉自云丨丨丨)沖希子(支遁詠禪思道人詩中有丨丨丨端坐摹大素)鐵鹿子(古懊儂歌)
(長檣丨丨丨布帆阿那起)曲肱子(謝靈運君子有所思行寂寥丨丨丨瓢飲療朝饑)游宦子(顔延之秋胡行悲哉)
(丨丨丨勞此山川路鮑照詩擾擾丨丨丨營營市井人)辟邪子(梁元帝有謝東宫賚丨丨丨錦白褊等啓)行役子
(梁元帝樂府連翩丨丨丨終朝征馬驅)浮丘子(沈約詩所望丨丨丨旦夕來相尋盧綸詩因聲遠報丨丨丨不奏登封時)
(不容)煉丹子(沈約百姓名詩方随丨丨丨薄暮矯行迷)狹斜子(沈約白馬篇寄言丨丨丨詎知隴道難)淨住
子(齊竟陵王行狀乃撰四部要略丨丨丨竝勒成一家懸諸日月注丨丨丨者紹繼為義以沙門淨身口七支不起諸惡長飬增)
(進菩提善根如是修習成佛無差則能紹續三世佛種是佛之子故云丨丨丨)游俠子(蕭子顯春閨思金羈丨丨丨綺機離)
(思妾郭元振寳劔篇非直結交丨丨丨亦曾親近英雄人韋應物詩自惜桃李年誤身丨丨丨)佳麗子(費昶有所思行北方)
(丨丨丨窈窕能㢠廻顧)結襪子(溫子昇有丨丨丨辭樂府詩集唐李白丨丨丨詞大抵言感恩之重而以命相許也)沈冥
子(庾信卭竹杖賦丨丨丨遊巴山之岑取竹於北隂)王覇子(庾信小園賦蓬頭丨丨之丨椎髻梁鴻之妻)黃竹
子(古丨丨丨歌江邊丨丨丨堪作女免箱)沐浴子(古丨丨丨歌澡身經蘭汜濯髮傃芳洲)青衿子(陳子昂詩)
(勿使丨丨丨嗟爾白頭翁杜甫元日示宗武詩訓諭丨丨丨名慚白首郎)夭桃子(陳子昂詩昔稱丨丨丨今為春市徒)驕
豪子(陳子昂詩世中丨丨丨驅逐正蚩蚩)鴟夷子(陳子昂詩誰見丨丨丨扁舟去五湖趙嘏曹處士幽居詩何湏更學)
(丨丨丨頭白江湖一釣船)騎羊子(陳子昂詩飛飛丨丨丨胡乃在峩眉)楚狂子(陳子昂詩念與丨丨丨悠悠白雲期)
餐霞子(宋之問寄天台司馬道士詩遠媿丨丨丨童顔且自持)步虛子(儲光羲嵩陽觀詩一聞丨丨丨又話逍遙)
(篇)法王子(儲光羲田家詩衡山丨丨丨惠見息諸苦)不住子(儲光羲題慎言法師故房詩精廬丨丨丨自有無生)
(鄉)誰家子(李白詩秀色丨丨丨雲車珠箔開又韓愈詩非癡非狂誰氏子去入王屋稱道士)日光子(李白詩朅)
(來游嵩峯羽客何雙雙朝擕丨丨丨暮宿玉女窗)少年子(李白丨丨丨樂府青雲年少子挾彈章臺左)白毫子
(李白丨丨丨歌淮南小山丨丨丨乃在淮南小山裏)讓帝子(杜甫贈汝陽王璡詩汝陽丨丨丨眉宇真天人)太乙子
(孟浩然尋天台山詩吾友丨丨丨餐霞卧赤城)相門子(岑參感舊賦詩參丨丨丨五歲讀書九歲屬文十五隠于嵩陽二十)
(獻書闕下又歐陽修詩呂侯相家子德義勝華寵)垂檐子(張謂詩櫻桃觧結丨丨丨楊柳能低入戶枝)緇衣子
(韋應物瑯琊精舍詩晤言丨丨丨瀟灑中林行)儒家子(韋應物詩禮樂丨丨丨英豪燕趙風)白華子(錢起送鄭巨及)
(第後歸覲詩多才丨丨丨初擅桂枝名)蛟龍子(盧綸難綰刀子歌淬之幾墜前池水焉知不是丨丨丨)紅牓子
(王建宮詞自寫金花丨丨丨前頭先進鳳皇衫)金彈子(王建宫詞鴛鴦瓦上瞥然聲晝寢宫娥夢裏驚元是吾皇丨丨丨海)
(棠花下打流鶯五燈會元普願禪師問座主你與我&KR0688;經得麽曰某甲與和尚&KR0688;經和尚湏與某甲說禪始得師曰不可將丨丨丨)
(博銀彈子去)手帕子(王建宫詞緶得紅羅丨丨丨當心香畫一雙蟬)飛仙子(張籍求仙行漢皇欲作丨丨丨年年)
(采藥東海裏)薜蘿子(孟郊送從叔赴舉詩却笑丨丨丨不同鳴躍年)蓬蔂子(賈島逢博陵彭兵曹詩别後解飡丨)
(丨丨向前未識牡丹花)報恩子(韓愈送石處士赴河陽幕詩忽騎將軍馬自號丨丨丨)黃鷂子(韓愈嘲魯連子)
(詩魯連細而黠有似丨丨丨)江南子(韓愈送陸暢詩舉舉丨丨丨名以能詩聞)無言子(韓愈詩獨携丨丨丨共昇)
(崑崙巔)斗插子(韓愈月蝕詩元和庚寅丨丨丨月十四日三更中)姑射子(柳宗元夏夜苦熱登西樓詩諒非丨)
(丨丨静勝安能希)浮塵子(元稹丨丨丨詩序浮塵蟆𩔖也其實微不可見與塵相浮而上下人苦之往往蒙絮衣自蔽而)
(浮塵輙能通透及人肌膚亦巢巴蛇鱗中詩可歎丨丨丨纖埃喻此微)空門子(張祜寄靈隠寺師一上人詩八十丨丨丨)
(深山土木骸)金吾子(陸龜蒙丨丨丨樂府嫁得丨丨丨長聞輕薄名)花成子(陸龜蒙有丨丨丨樂府)方瞳
子(李咸用臨川逢陳百年詩麻姑山下逢真士玄膚碧眼丨丨丨)金靨子(孫光憲詞膩粉半粘丨丨丨殘香猶煖繡薰籠)
射獵子(蘇軾蔡州道上遇雪詩道逢丨丨丨遙指狐兔奔)乘鸞子(蘇軾高麗松扇詩猶勝漢宮悲婕妤網虫不見)
(丨丨丨)吹簫子(蘇軾詩洞裏丨丨丨終身守獨幽)綀裠子(蘇軾詩哀哉丨丨丨負薪躡破屣)魚蠻子
(蘇軾丨丨丨詩人間行路難踏地出賦租不如丨丨丨駕浪浮空虚)煙蘿子(蘇軾游張山人園詩壁間一幅丨丨丨盆裏千)
(枝錦被堆注丨丨丨今所畫修飬者多有之)倒挂子(蘇軾梅花詩蓬萊宮中花鳥使綠衣倒挂扶桑暾注嶺南珍禽有丨)
(丨丨綠衣紅喙如鸚鵡而小)同裘子(黃庭堅食蓮有感詩安得丨丨丨歸製芙蓉裳)林居子(朱子詩豈若丨丨丨)
(幽探萬化原)新來子(楊維楨丨丨丨樂府何處丨丨丨樊姬不妒人)鐡篙子(楊維楨銅將軍詩高紗紅帽丨丨丨)
(南來開府稱藩臣)香墜子(張昱宫詞尋出塗金丨丨丨安排綵線撚春綿)𬗋陽子(劉基望武夷山詩𬗟懷丨丨丨)
(千載誰與同)瑤臺子(高啓隔簾觀竹下舞伎詩彷彿丨丨丨游戲綠雲中)栢樹子(傳燈錄僧問趙州如何是祖師)
(西來意趙州云庭前丨丨丨又陸游詩藥苗野䔩山家味栢子松房道室香)拄杖子(五燈會元僧問黑眼和尚如何是不)
(出世師曰善財丨丨丨)菩薩子(五燈會元鎮州金牛和尚每日做飯供飬衆僧至齋時舁飯桶到堂前作舞呵呵大笑曰)
(丨丨丨喫飯來)七元子(黃庭經丨丨之丨主調氣注七元七竅之元氣也)赤神子(黃庭經瓊室之中五色集丨丨)
(之丨中池立注喉中之神)蒲衣子(高士傳丨丨丨者舜時賢人也年八歲而舜師之後舜讓天下于丨丨丨蒲衣子不受而)
(去莫知所終)蒲且子(淮南子丨丨丨之連鳥于百仞之上而詹何之騖魚于大淵之中皆得清淨之道太浩之和也)羨
門子(阮籍詠懷詩乃悟丨丨丨噭噭今自蚩蕭穎士蒙山作歲暮期再尋幽哉丨丨丨)意而子(瑯嬛記周穆王迎丨)
(丨丨居靈卑之宫訪以至道後欲以為司徒丨丨丨愀然不悦奮身化作玄鳥飛入雲中故後人呼玄鳥為意而)古冶子
(晏子丨丨丨從君濟于河黿啣左驂以入砥柱之流冶潛行逆流百步順流九里得黿而殺之左操驂尾右挈黿頭鶴躍而出諸葛)
(亮梁父吟里中有三墳纍纍正相似問是誰家墓田疆丨丨丨)陽里子(晉書范寗傳初寗嘗患目痛就中書侍郎張湛求方)
(湛因嘲之曰古方丨丨丨少得其術以授魯東門伯魯東門伯以授左丘明遂世世相傳)歐冶子(越絶詩楚王令風胡子之)
(吳見丨丨丨干將使人作鐡劍丨丨丨干將鑿茨山洩其溪取鐡英作為鐡劍三枚一曰龍淵二曰大阿三曰工布)風胡子
(見上吳越春秋楚昭王卧而寤得吳王湛盧之劍於牀昭王不知其故召丨丨丨而問焉丨丨丨曰吳王得越所獻寳劍三枚一曰)
(魚腸二曰磐郢三曰湛盧今湛盧入楚也)登徒子(宋玉丨丨丨好色賦大夫丨丨丨侍於楚王短宋玉元稹會真記丨丨丨)
(非好色者是有滛行)賈午子(說苑應侯與丨丨丨坐聞其鼓琴之聲應侯曰今日之琴一何悲也丨丨丨曰夫張急調下故)
(使人悲耳急張者良材也調下者官卑也取夫良材而卑官之安能無悲乎又宋玉笛賦命嚴春使午子延長頸奮玉手)寒泉
子(戰國策秦惠王謂丨丨丨曰蘇秦欺寡人注秦處士之號)鍾離子(戰國策齊有處士曰丨丨丨無恙耶是其為人也有)
(糧者亦食無糧者亦食有衣者亦衣無衣者亦衣是助王飬其民者也)弘成子(西京雜記五鹿充宗受學于丨丨丨成子)
(少時嘗有人過之授以文石大如燕卵成子吞之遂大明悟為天下通儒後病吐出此石以授充宗充宗吞之又為碩學也)劉
盆子(後漢書丨丨丨傳丨丨丨者大山式人城陽景王章之後也)王武子(晉書丨濟傳濟字丨丨蘇軾詩不見丨丨)
(丨每食刀几赤)丹丘子(神告錄隋開皇末有老翁詣神堯帝曰公負至貴之相若應天受命當不勞而定但當在丨丨丨之)
(後帝曰丹丘為誰曰與公近籍隠居鄠杜間帝袖劍詣焉將不利于丹丘至則心駭神聳伏謁宇下先生笑而頷之悵望而還武德)
(初密遣太宗訪焉室已墟矣)申胡子(侍免小名錄丨丨丨朔客李氏蒼頭李長吉有丨丨丨觱栗歌)何滿子(樂府)
(詩集唐白居易曰丨丨丨開元中滄洲歌者臨刑進此曲以贖死竟不得免杜陽雜編曰文宗時宮人沈阿翹為帝舞丨丨丨調辭)
(風態率皆婉暢然則亦舞曲也張祜詩一聲丨丨丨雙淚落君前)雲芳子(北夢瑣言進士李茵嘗遊苑中見紅葉自御&KR1474;)
(流出上題詩茵收貯書囊僖宗幸蜀茵奔竄南山民家見一宫娥自云宮中侍書名丨丨丨有才思見紅葉歎曰此妾所題也)
梓(即里切木名楸屬)
韻藻桑梓(詩維丨與丨必恭敬止唐書選舉志十道大郡置太學館遣博士出外兼領郡官以教生徒保丨丨者鄉里舉)
(焉在流寓者庠序推焉蜀都賦棟宇相望丨丨接連謝靈運詩東方就旅逸梁鴻去丨丨王維詩謝病始告歸依依入丨丨)杞
梓(左傳聲子通使于晉還如楚令尹子木與之語問晉故焉且曰晉大夫與楚孰賢對曰晉卿不如楚其大夫則賢皆卿材也如)
(丨丨皮革自楚往也雖楚有材晉實用之南史庾域傳梁文帝為郢州辟為主簿歎美其才曰荆南丨丨其在斯乎郭璞詩丨丨生)
(南荆竒才應世出陸厥詩離宮收丨丨華屋富徐陳元稹詩丨丨無遺用芻蕘不待詢韓偓詩席上弟兄皆丨丨花前賓客盡鴛鸞)
桐梓(孟子拱把之丨丨人苟欲生之皆知所以飬之者急就篇丨丨樅榕榆椿樗)文梓(戰國策荆有長松丨丨梗楠豫)
(章宋無長木此猶錦繡之與裋褐也史記優孟傳楚莊王之時有所愛馬病肥死欲以棺槨大夫之禮葬之優孟曰臣請以雕玉為)
(棺丨丨為槨晉書赫連勃勃載記搜丨丨于鄧林採繡石于恒嶽唐書韋承慶傳夫搆大厫濟巨川必擇丨丨艅艎拾遺記桐峯丨)
(丨千尋直伐梓作器成琴瑟列異傳宋康王埋韓憑夫妻宿夕丨丨生有鴛鴦雌雄各一恒棲𣗳上沈約趙瑟曲邯鄲竒弄出丨丨)
(縈絃急調切流徵又詩徒勤丹漆終愧丨丨庾信枯𣗳賦白鹿貞松青牛丨丨)伐梓(史記秦紀文公二十七年丨南山大丨豐)
(大特)橋梓(尚書大傳伯禽康叔見周公三見而三笞商子曰南山之陽有木名丨北山之隂有喬名丨二子往觀丨高而仰丨)
(卑而俯反以告商子曰丨父道也丨子道也任昉王文憲集序孝友之性豈伊丨丨夷雅之體無待韋絃)松梓(吳都賦平仲君)
(遷丨丨古度宋之問詩談笑娛平生何獨戀丨丨獨孤及送王判官序丨丨楩柟茂于深山不能逃匠石之顧)
泗濱梓(梁簡文帝箏賦别有丨丨之丨聳幹孤峙)
增楩梓(書齒革羽毛惟木傳木丨丨豫章疏此三者是揚州美木故傳舉以言之)上梓(周禮冬官考工記有虞氏上陶)
(夏后氏上匠殷人丨丨周人上輿)鼠梓(爾雅楰丨丨注楸屬也今江東有虎梓)虎梓(見上)樹梓(史記伍子胥傳)
(告其舍人曰必樹吾墓上以丨令可以為器而抉吾眼縣吳東門之上以觀越寇之入滅吳也)杉梓(隋書流求國傳木有楓栝)
(樟松楩楠丨丨竹藤果藥同于江表)白梓(管子五沃之土宜彼羣木桐柞枎櫄及彼丨卜其梅其杏其桃其李)柞梓(淮南)
(子山無峻幹林無丨丨)澗梓(淮南子山桐之琴丨丨之腹)生梓(淮南子夫井植丨丨而不容瓮&KR1474;植生條而不容舟)
(不過三月必死何也皆狂生而無其本者也陸倕授潯陽太守章府庭丨丨横閣誦經)椅梓(說文丨丨楸檟一物四名)大
梓(水經注武都故道縣有怒特祠其神本南山丨丨也)斵梓(文心雕龍才有天資學謹始習丨丨染絲功在初化器成綵定)
(難可改移)楸梓(古琴辨有丨丨鋸開色微𬗋黑用以為琴底魏都賦丨丨木蘭次舍甲乙)貢梓(古琴疏伏羲時嬰䃌丨丨)
(帝命下相柏皇斵而為琴)斬梓(吳質荅東阿王書伐竹雲夢丨丨泗濱)美梓(張華瓌材枕賦珪璋特達璵璠富也丨丨)
(逡廵不敢與並)枌梓(謝靈運詩随山流濬潭傍巖藝丨丨高適詩弟兄莫相見親族遠丨丨)闕梓(梁簡文帝昭明太子)
(集序化丨丨于商庭既欣拜夢望直城而結軌有悦皇心)荆梓(何遜詩南州擅丨丨上國稱羽儀)夢梓(武后天授二年)
(置鴻宜鼎稷等州制我大周席蘿闌化丨丨登期劉禕之詩丨丨光青陛穠桃藹𬗋宮)觀梓(上官儀冊殷王文慶表裁梧德)
(成丨丨)焚梓(柳宗元送豆盧膺序有乎内而不飾乎外則是丨丨毁璞也)丹梓(李德裕牡丹賦深波曉霽丨丨吐實)
檉梓(盧象詩澗影生龍蛇巖端翳丨丨)楚梓(李綱詩栽培成丨丨追琢見南金)
周廷梓(藝文𩔖聚太姒夢見商之庭産棘小子𤼵取丨丨之丨𣗳于闕化為松梧棫柞寤告文王文王召太子占之于明堂)
(王乃與太子𤼵並拜吉夢受商之大命于皇天上帝)黃心梓(古琴辨有丨丨丨其理𩔖櫧木而極細)碧瑤梓(古琴)
(疏鄒屠氏帝嚳之妃也以丨丨之丨為琴飾以㻬琈寳玉故名㻬琈)
矢(式視切陳也誓也正也直也說文弓弩丨也)
韻藻金矢(易噬乾胏得丨丨白帖既慚丨丨之直何逭鐡冠之劾)一矢(易射雉丨丨亡終以譽命左傳兩君相見)
(無亦唯是丨丨以相加遺又王召飬由基與之兩矢使射吕錡中項伏&KR0802;以丨丨復命荅賓戲魯連飛丨丨而蹶千金虞卿以顧盼)
(而捐相印)弧矢(易弦木為弧剡木為矢丨丨之利以威天下蓋取諸暌幽通賦逢蒙絶技于丨丨班輸㩁巧于斧斤謝靈運辨)
(宗論夫專翫筆札者自可不工于丨丨弧矢既工復翫筆札者何為不兼哉)彤矢(書彤弓一丨丨百史記齊太公世家周襄)
(王使宰孔賜桓公文武胙丨弓丨大路)盧矢(書盧弓一丨丨百)弓矢(書備乃丨丨詩丨丨既張又載櫜丨丨又丨丨)
(戎兵用戒戎作禮記諸侯賜丨丨然後征周禮春官大司樂大射王出入令奏王夏及射令奏騶虞詔諸侯以丨丨舞又夏官繕人)
(贊王丨丨之事又司丨丨凡祭祀共射牲之丨丨澤共射椹質之丨丨大射燕射共丨丨如數并夾大喪共明丨丨)束矢(詩角)
(弓其觩丨丨其搜周禮秋官大司寇以兩造禁民訟入丨丨于朝然後聽之)如矢(詩周道如砥其直丨丨又如跋斯翼丨丨)
(斯棘潘岳藉田賦遐阡繩直邇陌丨丨)砥矢(見上蔡邕朱公叔諡議其在帝室正身危行言如丨丨策合神明)流矢
(禮記魯莊公及宋人戰于乘丘縣賁父御卜國為右馬驚敗績公隊佐車授綏公曰末之卜也縣責父曰他日不敗績而今敗績是)
(無勇也遂死之圉人浴馬有丨丨在白肉公曰非其罪也遂誄之諭巴蜀檄觸白刃冒丨丨)蓬矢(禮記國君世子生告于君)
(接以大牢宰掌具三日卜士負之吉者宿齋朝服寢門外詩負之射人以桑弧丨丨六射天地四方)約矢(禮記侍射則丨丨侍)
(投則擁矢史記魯仲連傳齊田單攻聊城歲餘士卒多死而聊城不下魯連乃為書丨之丨以射城中遺燕將)擁矢(見上)枉
矢(禮記投壺之禮主人奉矢司射奉中使人執壺主人請曰某有丨丨哨壺請以樂賓周禮夏官司弓矢凡矢丨丨絜矢利火射)
(用諸守城車戰殺矢鍭矢用諸近射田□矰矢茀矢用諸弋射恒矢痺矢用諸散射又漢書天文志丨丨狀𩔖大流星蛇行而倉黑)
(望如有毛目然西京賦弧旌丨丨虹旃蜺旄徐陵文丨丨宵飛天弧曉映蘇軾武昌銅劔歌蛇行空中如丨丨雷公煜煜燒蛇尾陸)
(游詩雷車駕雨龍盡起電行半空如丨丨)絜矢(見上)殺矢(見上周禮考工記冶氏為丨丨刃長寸圍寸鋌十之重三琓又)
(丨丨七分三在前四在後又攻金之工分其金而錫居二謂之削丨丨之齊)鍭矢(見上周禮考工記矢人為矢丨丨三分茀)
(矢三分一在前二在後兵矢田矢五分二在前三在後)矰矢(見上周禮夏官司弓矢田弋充籠箙矢共丨丨)茀矢(見上)
恒矢(見上)痺矢(見上)八矢(周禮夏官司弓矢掌六弓四弩丨丨之灋辨其名物而掌其守藏與其出入)三矢
(左傳楚子與若敖氏戰于臯滸伯棼射王汰輈及鼓跗著于丁寧又射汰輈以貫笠轂師懼退王使廵師曰吾先君文王克息獲丨)
(丨焉伯棼竊其二盡于此矣鼔而進之遂滅若敖氏唐書薛仁貴傳時九姓衆十餘萬令驍騎數十來挑戰仁貴𤼵三矢輙殺三人)
(軍中歌曰將軍三箭定天山壯士長歌入漢關五代史伶官傳世言晉王之將終也以丨丨賜莊宗而告之曰梁吾仇也燕王吾所)
(立契丹與吾約為兄弟而皆背晉以歸梁此三者吾遺恨也與爾丨丨爾其無忘乃父之志)抽矢(左傳師及齊師戰于郊右)
(師奔齊人從之陳瓘陳莊涉泗孟之側後入以為殿丨丨策其馬曰馬不進也孟子丨丨扣輪去其金唐書張廵傳南霖雲如臨淮)
(告急見進明初無出師意去丨丨回射佛寺浮圖矢著甎曰吾破賊還必滅賀蘭此矢所以志也元史張珪傳少能挽強命中嘗從)
(其父出林中有虎珪丨丨直前虎人立洞其喉一軍盡讙王士熙小隠巖詩丨丨射白額歸洞讀異書)楛矢(國語昔武王克)
(商通于九夷八蠻于是肅慎氏貢丨丨石砮其長尺有咫晉書文帝紀肅慎來獻丨丨石砮弓甲貂皮等天子命歸于大將軍府舊)
(唐書室韋傳兵器有角弓丨丨尤善射丘遲文白環西獻丨丨東來)負矢(國語譬如羣獸然一个丨丨將百羣皆奔又史記司)
(馬相如傳至蜀蜀太守以下郊迎縣令丨弩丨先驅蜀人以為寵)韊矢(史記魏公子傳趙王及平原君自迎公子于界平原)
(君負丨丨為公子先引司馬光詩驪駒北上雪潺顔丨丨前驅渡漢關)鏃矢(史記五宗世家膠東康王寄以孝景中二年用)
(皇子為膠東王淮南王謀反時寄微聞其事私作樓車丨丨戰守備候淮南之起莊子丨丨之疾而有不行不止之時吕氏春秋鮑)
(叔之智應射而令小白僵也其若丨丨也)飛矢(後漢書耿弇傳丨丨中弇股以佩刀截之左右無知者唐書淮南壯王道玄傳)
(每赴敵丨丨著身如蝟氣益厲潘岳文彤珠星流丨丨雨集王僧孺與何炯書全璧歸趙丨丨救燕沈約郊居賦闕投石之猛志無)
(丨丨之麗辭)蒿矢(後漢書劉昆傳桑弧丨丨以射菟首唐書張廵傳廵欲射尹子竒莫能辨因剡丨為丨中者喜謂廵矢盡)
(白子竒乃得其狀使南霽雲射一𤼵中左目)握矢(宋史康保裔傳嘗丨丨三十引滿以射筈鏑相連而墜人服其妙關尹子)
(聖人堅守猶之丨丨因彼而守我不自守)𤼵矢(關尹子聖人力行猶之丨丨因彼而行我不自行)羿矢(韓非子寄千金)
(于丨之丨則伯夷不得亡而盜跖不敢取)激矢(揚子般之揮斤羿之丨丨君子不言言必有中也淮南子蓋聞子𤼵之戰進如)
(丨丨合如雷霆解如風雨西京雜記古之投壺取中而不求還故實小豆于中惡其矢躍而出也郭舍人則丨丨令還一矢百餘反)
(謂之為驍趙壺窮鳥賦飛丸丨丨交集于我思飛不得欲鳴不可盧思道勞生論華轂生塵來如丨丨雀羅暫設去等絶絃)長
矢(楚辭青雲衣兮白霓裳舉丨丨兮射天狼)勁矢(陸機長歌行年往迅丨丨時來亮急絃劉孝威詩高罝掩月兔丨丨射天)
(狼禇亮諫獵表𤼵彫弓而廹狡兔飛丨丨而摧高鳥)
肅慎矢(國語先王欲昭其令德以丨丨丨分大姬配虞胡公而封諸陳)服無矢(管子&KR0802;無弓丨丨丨)忘歸矢
(孔叢子楚王張繁弱之弓載丨丨之丨以射随兕于雲夢之囿)丸為矢(李元彈銘昔之造彈起意弦木以丨丨丨合竹為撲)
強弩極矢(史記韓長孺傳丨丨之丨丨不能穿魯縞)浮游作矢(荀子倕作弓丨丨丨丨而羿精于射)
增黃矢(易田獲三狐得丨丨貞吉)竹矢(書兑之戈和之弓垂之丨丨在東房後漢書寇恂傳拜河内太守光武北征燕)
(代恂移書屬縣&KR0688;兵肄射伐淇園之丨為丨百餘萬飬馬二千匹收租四百餘斛轉以給軍西京雜記武帝時郭舍人善投壺以丨)
(為丨不用棘也)挾矢(詩既張我弓既丨我丨)舍矢(詩丨丨既均序賓以賢又不失其馳丨丨如破)四矢(詩丨丨反)
(兮以禦亂兮)毒矢(周禮地官迹人掌邦田之地政為之厲禁而守之凡田獵者受令焉禁麛卵者與其丨丨射者五代史附)
(錄序弦弓丨丨彊弱相并韓愈祭鱷魚文刺史則選材技吏民操彊弓丨丨以與鱷魚從事)取矢(周禮夏官射人若王大射)
(則以貍步張三侯王射則令去侯立于後以矢行告卒令丨丨又射鳥氏掌射鳥祭祀以弓矢敺鳥鳶凡賓客會同軍旅亦如之射)
(則丨丨矢在侯高則以并夾取之)安矢(周禮考工記凡為弓各因其君之躬志慮血氣豐肉而短寬緩以荼若是者為之危)
(弓危弓為之丨丨骨直以立忿執以奔若是者為之安弓安弓為之危矢)危矢(見上)授矢(儀禮鄉射禮三耦皆祖決遂有)
(司左執跗右執弦而授弓遂丨丨)委矢(儀禮鄉射禮司馬升命取矢獲者許諾司馬降釋弓反位弟子丨丨司馬乘之皆如)
(初)志矢(儀禮既夕丨丨一乘)棘矢(左傳古者曰在北陸而藏冰西陸朝覿而出之其藏之也黑牡秬黍以享司寒其出)
(之也桃弧丨丨以除其災又我先王熊繹辟在荆山篳路藍縷以處草莽跋涉山林以事天子唯是桃弧丨丨以共禦王事)集
矢(左傳鄭成公疾子駟請息肩于晉公曰楚君以鄭故親丨丨於其目非異人任寡人也若背之是棄力與言其誰暱我)乘
矢(孟子𤼵丨丨而後反漢書郊祀志路弓丨丨集獲壇下)小矢(史記楚世家楚人有好以弱弓徵繳加歸雁之上者頃襄)
(王聞召而問之對曰小臣之好射䳢雁羅鸗丨丨之𤼵也何足為大王道也)鋒矢(史記蘇秦傳三軍之良五家之兵進如丨)
(丨戰如雷霆解如風雨李尤鎧銘甲鎧之施捍禦丨丨尚其堅剛或用犀兕)矛矢(史記平原君傳民困兵盡或剡木為丨丨)
(而君器物鐘磬自若唐書史敬奉傳丨丨在手前無彊敵李尤武庫銘毒螫芒刺丨丨以存)傅矢(史記匈奴傳高帝令士皆)
(持滿丨丨外鄉從解角直出與大軍合)輪矢(漢書五行志蓋工匠之為丨丨者多傷敗及木為變怪是為木不曲直)天
矢(漢書天文志天厠下一星曰丨丨矢黃則吉)鍜矢(漢書衡山王傳王廼使孝客江都人枚赫陳喜作輣車丨丨)藥
矢(後漢書耿恭傳恭乘城搏戰以毒丨傅丨傳語匈奴曰漢家箭神其中瘡者必有異因𤼵彊弩射之虜中矢者視創皆沸遂大)
(驚曰漢兵真可畏也遂解去)遺矢(南史梁武帝紀費無丨丨戰未窮兵列子紀昌學射于飛衛既盡衛之術乃謀殺飛衛相)
(遇于野二人交射中路飛衛之矢先窮紀昌丨一丨既𤼵飛衛以棘刺之端扞之而無差焉)攢矢(舊唐書李嗣業傳嗣業與)
(賊大戰于香積寺北賊將李歸仁初以銳師挑戰我師丨丨而逐之)縱矢(唐書兵志凡伏遠弩自能施張丨丨三百步四𤼵而)
(二中)雨矢(唐書柴紹傳吐谷渾党項寇邊敕紹討之虜據高射紹軍丨丨士失色紹安坐遣人彈胡琵琶使一女子舞敵疑之)
(休射觀紹伺其懈以精騎從後掩擊韓愈郾城夜會聫句丨丨逐天狼電矛驅海若)注矢(唐書張廵傳廵隂縋勇士數十人隍)
(中持鉤陌刀彊弩約曰聞鼓聲而奮酋恃衆不為備城上譟伏𤼵禽之弩丨丨外向救兵不能前俄而縋士復登陴賊皆愕眙乃按)
(甲不出皮日休射魚詩丨丨寂不動澄潭時轉烘)折矢(唐書李憕傳憕收殘士數百裒斷絃丨丨堅守)彀矢(唐書甄權)
(傳魯州刺史庫狄嶔風痺不得挽弓權使丨丨嚮堋立鍼其肩隅一進曰可以射矣果如言)拔矢(五代史元行欽傳明宗與)
(行欽相拒廣邊軍凡入戰明宗七射中行欽行欽丨丨而戰亦射明宗中股)受矢(列子魏黑卵悍志絶衆力抗百夫筋骨皮)
(肉非人𩔖也延頸承刃披胸丨丨鋩鍔搉屈而體無痕撻)適矢(莊子丨丨復沓方矢復寓)嚆矢(莊子焉知曾史之不為桀)
(跖丨丨也)接矢(吳越春秋子胥謂被離曰吾貫弓丨丨於鄭楚之界越江渡淮自致於斯)布矢(吳越春秋楚使追及無人)
(之野子胥乃張弓丨丨欲害使者使者俯伏而走)書矢(吳越春秋吳王丨其丨而射種蠡之軍辭曰吾聞狡兔已死良犬就)
(烹敵國如滅謀臣必亡今吳病矣大夫何慮乎大夫種相國蠡急而攻大夫種丨丨射之曰越君勾踐下臣種敢言之昔天以越賜)
(吳吳不肯受是天所反勾踐敬天之功既得返國今上天報越之功敬而受之不敢忘也)微矢(吳越春秋夫飛鳥在青雲之上)
(尚欲&KR0819;丨丨以射之豈況近卧于華池集于庭廡乎)矯矢(淮南子楚王有白猿王自射之則搏矢而熙使飬由基射之始調弓)
(丨丨未𤼵而猿擁柱號矣)搏矢(見上)弄矢(西京雜記京兆有古生者學縱横揣摩丨丨搖丸摴蒱之術)挂矢(酉陽)
(雜俎太宗嘗戲張弓丨丨)銜矢(酉陽雜俎鸛鷒一名墮羿形似鵲人射之則丨丨反射人)觸矢(歸田賦丨丨而斃貪餌吞)
(鈎)搦矢(臧洪答陳琳書每登城臨兵觀主人之旗鼓瞻望帳幄感故友之周旋撫弦丨丨不覺流涕之被面也)荆矢
(劉琨文木弓一張丨丨十𤼵)線矢(白居易文雖有丨丨苟無針弦求自致焉不可得也)
救月矢(周禮秋官庭氏掌射國中之妖鳥若不見其鳥獸則以救日之弓與丨丨之丨射之)巾拂矢(儀禮大射禮小)
(臣師以丨内丨丨而授矢于公稍屬唐書禮樂志千牛郎將以丨丨丨進一一供御)機弩矢(史記秦始皇紀始皇初即位穿)
(治酈山及并天下天下徒送詣七十餘萬人穿三泉下銅而致槨宫觀百官竒器珍怪徙臧滿之令匠作丨丨丨有所穿近者輙射)
(之)石碣矢(吳越春秋越王令安廣之人佩丨丨之丨張盧生之弩躬率君子之軍六千人以為中軍)昆陽矢(歐陽)
(修詩罰籌多似丨丨丨)弦上矢(郝經贈三伴使詩願借君懸河𤼵我丨丨丨)
&KR2522;(式視切糞也本亦作矢俗作屎)
韻藻馬矢(左傳仲殺惡及視而立宣公以君命召惠伯殺而埋之丨丨之下吳志諸葛恪傳注太子嘗嘲恪曰元遜可食)
(丨丨恪曰願太子食鷄卵孫權曰何也恪曰所出同耳權大笑西秦錄先是乾歸未亡時枹罕金城見鼠有數萬頭將諸小鼠各銜)
(丨丨羣移而渡洮灑二水悉止枹罕自是二年而熾磐徙居之)
三遺矢(史記廉頗傳廉頗之仇郭開多與使者金今毁之趙使還報王曰廉將軍雖老尚善飯然與臣坐頃之丨丨丨矣)
青蠅矢(漢書昌邑王賀傳王夢丨丨之丨積西階東可五六石以屋版瓦覆𤼵視之丨丨丨也以問龔遂遂曰陛下左側䜛)
(人衆多如是青蠅惡矣注惡即矢也)筐盛矢(莊子夫愛馬者以丨丨丨以□盛溺)燕啄矢(漢童謠木門倉琅根燕飛)
(來啄皇孫皇孫死丨丨丨)潙山屎(𫝊燈錄大安禪師在潙山三十年喫潙山飯屙丨丨丨不為潙山禪)
增羊屎(北史蠕蠕傳無文記將帥以丨丨粗計兵數後頗知刻木為記)狗屎(舊唐書高仙芝傳仙芝既破勃律軍還至)
(河西夫蒙靈詧都不使人迎勞罵仙芝曰噉狗腸高麗奴噉丨丨高麗奴五代史孫晟傳晟與馮延巳竝為相晟輕延已為人常曰)
(金椀玉杯而盛丨丨可乎)牛屎(韓非子商太宰使少庶子之市反而問之曰何見也對曰市南門之外甚衆牛車太宰因召市)
(吏而誚之曰市門之外何多丨丨市吏甚怪太宰知之疾也蘇軾詩但尋丨丨覓歸路家在牛欄西復西)鵲屎(淮南子膏之殺)
(鼈丨丨中蝟注中亦殺也)鼠矢(吳歴孫亮使黃門至中藏取蜜漬梅蜜中有丨丨亮令破丨丨矢外濕裏燥知是黃門所為乃)
(首服又本草山茱萸一名丨丨)蠶矢(齊民要術當種麥若天旱無雨澤則薄漬麥種以酢漿并丨丨夜半漬向晨速投之令與)
(白露俱下酢漿令麥耐旱丨丨令麥忍寒)天屎(步天歌左足下四天厠臨厠下一物丨丨沈張衡週天大象賦屏嫌于客厠咎)
(于圖亦有丨丨質黃效靈)鬼矢(酉陽雜俎丨丨生隂濕地淺黃白色或時見之主瘡)
蟾蜍矢(酉陽雜俎土㯽榔狀如㯽榔在孔穴間得之新者猶軟相傳丨丨丨也)師子矢(續博物志蘇合香本草云)
(生中臺川陶云是丨丨丨)蟬無矢(埤雅蟬飲而不食蠶食而不飲不食故丨丨丨而有尿不飲故蠶無尿而有矢)
洧(榮美切水名在鄭)
韻藻溱洧(詩丨與丨方渙渙兮孟子以其乘輿濟人于丨丨國語若前莘後河右洛左濟主芣騩而食丨丨修典刑以守)
(之惟是可以少固唐書宰相世系表鄭氏出自姬姓周厲王少子友封于鄭是為桓公其地華州鄭縣是也生武公與晉文侯夾輔)
(平王東遷于洛徙丨丨之間謂之新鄭其地河南新鄭是也陳後主詩既有游伊洛可以祓丨丨馬祖常詩馳獵丨丨間已有丈夫)
(氣)涉洧(詩子惠思我褰裳丨丨)
增曲洧(左傳公會尹武公單襄公及諸侯伐鄭自戲童至于丨丨注今新汲縣治丨丨城臨洧水國史經籍志丨丨舊聞三)
(卷朱弁著)鬴洧(韓子以其主為高天泰山之尊而以其身為壑谷丨丨之卑)泛洧(蘇軾詩欲贈佳人非丨丨好紉幽佩)
(弔沈湘)源洧(舊唐書丨乾曜𫝊從孫光裕子丨亦早有美稱閨門雍睦士女推之歴踐清要)
鮪(榮美切魚名)
韻藻鱣鮪(詩施罛&KR1070;&KR1070;丨丨𤼵𤼵又有丨有丨鰷鱨鰋鯉淮南子牛蹄之涔不能生丨丨而蜂房不容鵠卵小形不足以)
(包大體也蜀都賦丨丨鱒魴鮷鱧魦鱨韓愈城南聫句楚膩丨丨亂獠羞螺蟹幷)薦鮪(禮記季春之月天子始乘舟丨丨于)
(寢廟乃為麥祈實)王鮪(周禮天官獻人春獻丨丨疏季春三月春鮪新來言丨丨鮪之大者云獻者獻於廟之寢東京賦丨)
(丨岫居能鼈三趾注山有穴曰岫丨丨之魚自南方來出此穴中入河水見日目眩浮水流行七八十里釣人見之取之以獻天子)
(用祭其穴在河南小平山陸機演連珠丨丨登俎不假吞波之魚蘭膏停室不思銜燭之龍)大鮪(柳宗元設漁者對智伯始)
(臣之漁于河有魦鱮鱣鰋者不能自食以好臣之餌日收者百焉臣以為小去而之龍山之下伺丨丨焉)文鮪(蘇軾詩冰盤薦)
(丨丨)
增獻鮪(詩序潛季冬薦魚春丨丨也沈約究竟慈悲論漁人丨丨肉食同有其緣枲妾登絲蠶衣共頒其分)鮛鮪(爾雅)
(鮥丨丨注鮪鱣屬也大者名王鮪小者名丨丨釋文鮛音叔亦作叔江賦魚則江豚海狶丨丨王鱣)祭鮪(大戴禮丨丨祭不必)
(記記鮪何也鮪之至有時美物也鮪者魚之先至者也而其至有時謹記其時)買鮪(易林求我所有丨丨得鯉)沈鮪(陸機)
(七徵俯出丨丨仰落歸鴻)春鮪(沈約内典序雖秋禽年至丨丨時登而耿介長蔬忡怛在念庾信宗廟歌丨丨初登新萍先薦)
白鮪(韋琳戲作䱇表高沙老嫗非有意于綺羅丨丨女免亦何心于珠翠)泉鮪(張九齡詩丨丨歡時躍林鶯醉後歌)素
鮪(王維詩漣漪㴠白沙丨丨如游空)游鮪(司空曙詩高禽當側弁丨丨對憑欄)北鮪(成廷珪畫魚詩曾向春盤登丨)
(丨更從丙穴薦南嘉)朱鮪(後漢書光武帝紀更始使大司馬丨丨舞隂王李軼等屯洛陽阮瑀為曹操與孫權書高帝設爵以)
(延田横光武指河而誓丨丨)吕鮪(後漢書馮異𫝊時赤眉雖降衆寇猶盛延岑據藍田王歆據下邽廉丹據新豐丨丨據陳)
(倉各稱將軍轉相攻擊)周鮪(後漢書和帝紀護羌校尉丨丨擊焼當羌破之)梁鮪(後漢書殤帝紀延平元年春正月癸)
(卯光祿勲丨丨為司徒注漢官儀曰鮪字伯元河東平陽人也)石鮪(後漢書盧芳傳初五原人李興随昱朔方人田颯代郡人)
(丨丨閔堪各起兵自稱將軍)
雉(直几切爾雅丨絶有力奮又陳也度也城高一丈曰堵三堵曰丨)
韻藻射雉(易丨丨一矢亡終以譽命左傳昔賈大夫惡娶妻而美三年不言不笑御以如臯丨丨獲之其妻始笑而言魏)
(志武帝紀注太祖才力絶人手射飛鳥躬禽猛獸常於南皮一日丨丨獲六十三頭庾信春賦協律都尉丨丨中郎楊億南朝詩繁)
(星曉埭聞鷄度細雨春場丨丨歸蘇軾和梅戶曹會獵鐡&KR1474;詩不向如臯閒丨丨歸來何以得卿卿)雄雉(詩丨丨于飛泄泄其)
(羽魏志管輅傳輅至列人典農王弘直許有丨丨飛來登直内鈐柱頭令輅作卦輅曰到五月必遷至期直果為渤海大守)雌
雉(詩有鷕雉鳴𫝊鷕丨丨聲也論語山梁丨丨舊唐書五行志高宗文明後天下頻奏丨丨化為雄或半化未化兼以獻之則天)
(臨朝之兆易林陸梁丨丨所至利喜楊維楨雙雉操雙丨丨錦繡襠朝呼鳳凰侣莫宿鴟鴞房)士雉(禮記凢摯卿羔大夫鴈丨)
(丨疏丨丨者雉取性耿介唯敵是赴士始升朝宜為赴敵故用雉也蘇軾詩君看三代丨執丨本以殺身為小補)百雉(左傳)
(都城過丨丨國之害也公羊傳雉者何五板而堵五堵而雉丨丨而城梁武帝直石頭詩鬱盤地勢遠參差丨丨壯江總早朝守建)
(陽門開詩三條息行火丨丨照初暉唐太宗帝京篇綺殿千尋起離宮丨丨餘張九齡送廣州周判官詩城隅丨丨映水曲萬家開)
五雉(左傳丨丨為五工正利噐用正度量夷民者也疏賈逵云西方曰鷷雉攻木之工也東方曰鶅雉搏埴之工也南方曰翟)
(雉攻金之工也北方曰鵗雉攻皮之工也伊洛而南曰翬雉設五色之工也又周禮冬官匠人王宫門阿之制丨丨)鷷雉(見上)
鶅雉(見上)翟雉(見上博物志丨丨長尾雨雪惜其尾栖高樹杪不敢下食李白山鷓鴣詞山鷄丨丨來相勸南禽多被北)
(禽欺)鵗雉(見上)翬雉(見上爾雅伊洛而南素質五彩皆備成軰曰翬疏丨丨白質五色為文也隋嘗禮儀志皇后衣十二)
(等其翟衣六俱十有二等以丨丨為領褾)奉雉(左傳穆子既立所宿庚宗之婦人獻以雉問其姓對曰余子長矣能丨丨而從)
(我矣)飛雉(史記殷本記帝武丁祭成湯明日有丨丨登鼎耳而呴琴操齊牧犢子年七十無妻朝日見丨丨雌雄相随感之撫)
(琴而歌曰雉朝飛鳴相和雌雄羣遊于山阿王融陽翟新聲詩耻為丨丨曲好作鵾鷄鳴劉孝綽詩落花浮浦出丨丨渡洲還)祥
雉(史記殷本紀祖已嘉武丁之以丨丨為德立其廟為高宗遂作高宗肜日及訓)白雉(後漢書光武帝紀日南徼外蠻夷獻)
(丨丨白兔春秋感精符王者旁流四表則丨丨見孝經援神契周成王時越裳獻丨丨去京師三萬里王者祭祀不相踰宴食袍服)
(有節則至易林丨丨羣雊慕德貢朝典略丨丨岱宗之精班固丨丨詩啓靈篇兮披瑞圖獲丨丨兮效素烏蜀都賦丨丨朝雊猩猩)
(夜啼李嶠詩丨丨振朝聲飛來表太平又摴蒱經凢一子悉為兩面一面塗黑黑之上畫牛犢一面塗白丨之上畫丨投子者五皆)
(現黑則其名盧四黑一白則其名雉用以比盧降一等矣)化雉(晉書張華傳武庫封閉甚密其中忽有雉雊華曰此必蛇丨為)
(丨也開視雉側果有蛇蛻焉列異傳秦穆公時陳倉人掘地得物若羊非羊若猪非猪牽以獻穆公道逢二童子童子曰此名為媦)
(媦曰彼二童名為陳寳得雄者王得雌者覇陳倉人舍媦逐童子童子丨為丨飛入平林穆公𤼵徒大獵果得雌又化為石置之汧)
(渭之間至文公為立祠名陳寳雄飛南集今南陽雉縣其地也)馴雉(晉書孝友𫝊論許孜少而敏學禮備在三丨丨棲其梁揀)
(猛獸擾其庭圃劉孝綽詩化鷄仰季智丨丨推仲康徐陵在北齊與楊僕射書越裳藐藐丨丨北飛肅眘茫茫風牛南偃陸游詩羣)
(魚時戲藻丨丨每依人)萬雉(南史隠逸𫝊論雖復崇門八襲高城丨丨莫不蓄壤開泉髣髴林澤西都賦建金城之丨丨呀)
(周池而成淵江總天淵池銘序前瞰丨丨列榭參差却拒三襲危巒聳峭范成大峽石舖詩峯頭壁立偉天造丨丨石城如帶繞)
澤雉(莊子丨丨十步一啄百步一飲不蘄畜乎樊中禽經題鴂鳴而草衰丨丨啼而麥齊張協詩丨丨登壟雊寒猿擁條鳴庾)
(信謝賚息絲布啓栖烏挾子同知桂樹之恩丨丨將雛共喜行春之令)千雉(春秋說文禮天子丨丨公侯方百雉伯七十雉)
(子男五十雉楊敬之華山賦見若環堵城丨丨矣范成大賞心亭詩拂雲丨丨壯截水萬崖奔)野雉(晉中興詩庾翼書少時與)
(王右軍齊名右軍後進庾猶不分在荆州與都下書云小兒軰厭家鷄愛丨丨皆學逸少書湏吾還當比之長笛賦山鷄晨羣丨丨)
(朝雊庾信哀江南賦殿狎江鷗宮鳴丨丨王筠詩丨丨呼雌雊庭禽挾子栖劉禹錫詩馬嘶古樹行人歇麥秀空城丨丨飛)新
雉(甘泉賦平原唐其壇曼兮列丨丨于林薄注丨丨香草辛夷也)素雉(典引昔姬有丨丨朱鳥玄秬黃&KR1279;之事耳傅亮進宋)
(公為宋王詔靈祥炳煥不可勝紀豈伊丨丨遠至嘉禾近歸而已哉劉孝綽送瑞鼎啓白環銀瓮之迹丨丨金船之瑞)
擲得雉(晉書劉毅傳後有東府聚摴蒱大擲一判應至數百萬餘人竝黑犢以還毅次丨丨丨大喜褰衣繞牀呌謂同坐曰)
(非不能盧不事此耳南史韋叡傳初邵陽之役昌義之甚德叡請曹景宗與叡會因設錢二十萬官賭之景宗丨丨丨叡徐擲得盧)
(遽取一子反之曰異事遂作塞)迎車雉(孝子傳蕭望之至孝除尚書郎有雉數十頭飲啄宿止當上直送至岐路下直入門)
(飛鳴車側元稹酬苗員外宿龍池寺詩暫别丨丨丨還随護法龍)
增鷩雉(書華蟲疏鷩冕七章華蟲為首華蟲即丨丨也左傳丹鳥氏注丹鳥丨丨也以立秋來立冬去入大水為蜃爾雅丨)
(丨注似山鷄而小冠背毛黃腹下赤項綠色鮮明隋書禮儀志諸侯夫人自鷩而下八其翟衣雉皆八等俱以丨丨為領褾無&KR0008;衣)
(本草丨丨一名山鷄又名錦鷄西征賦丨丨雊於臺陂)雊雉(書高宗彤日越有丨丨揚雄兗州牧箴丁感丨丨祖已伊忠)
九雉(禮記明堂位疏天子堂廣丨丨周禮冬官匠人王城隅之制丨丨庾信賀表豈直雙龍再賜丨丨重飛而已哉又馬融摴)
(蒱詩精誠一呌十盧丨丨)昧雉(公羊傳獻公歸至殺寗喜公子鱄絜其妻而去之將濟于河攜其妻子而與之盟曰苟有履衛)
(地食衛粟者丨丨彼視注昧割也時割雉以為盟猶曰視彼割雉負此盟則如彼矣釋文昧舊音刎一音末又音蔑)割雉(見上)
鷂雉(爾雅丨丨江淮而南青質五彩皆備成章曰鷂亦作&KR0008;隋書禮儀志諸公夫人九服其翟衣雉皆九等俱以&KR0008;雉為領褾)
鷮雉(爾雅丨丨注即鷮鷄也長尾走且鳴)雗雉(爾雅丨丨鵫雉注今白鵫也江東呼白雗亦名白雉釋文雗音汗)鵫
雉(見上隋書禮儀志諸子夫人自鵫而下六其翟衣俱以丨丨為領褾又無䲧衣)諸雉(爾雅鸕丨丨注或云即今雉)海
雉(爾雅秩秩丨丨疏丨丨一名秩秩禽經玄曰丨丨注羽色純黑亦善鬭生海中山島上)山雉(爾雅鸐丨丨注長尾者杜)
(甫詩丨丨防求敵江猿應獨吟陸游詩風和丨丨挾雌過)寇雉(爾雅鵽鳩丨丨疏丨丨一名鵽鳩大如鴿似雌雉鼠脚無後指)
(岐尾為鳥憨急出北方沙漠地又謂之泆泆下云丨丨泆泆是也)鳪雉(爾雅丨丨注黃色鳴自呼隋書禮儀志諸伯夫人自)
(鳪而下七其翟衣雉皆七等俱以丨丨為領褾又無鷩衣)下雉(史記淮南王安傳南收衡山以擊廬江有尋陽之船守丨丨之)
(城漢書地理志江夏郡縣丨丨梁元帝賦弔劉安于丨丨聊載懷于惇史)鷄雉(史記屈原傳鳳凰在笯兮丨丨翔舞)隻雉
(史記龜策傳王獨不聞玉櫝丨丨出于昆山徐廣注隻一作雙)非雉(魏志管輅傳清河令徐季龍使人行獵令輅筮其所得輅)
(曰當獲小獸復非食禽雖有爪牙微而不彊雖有文章蔚而不明非虎丨丨其名曰貍獵人暮歸果如所言)鼎雉(吳志賀邵)
(傳昔高宗修已以消丨丨之異宋景崇德以退熒惑之度申鑒有仍之困復夏之萌也丨丨之異興殷之符也)樓雉(南史梁元)
(帝世子方等傳方等歸荆州收集士馬甚得衆和元帝始歎其能方等又勸修築城柵以備不虞既成丨丨相望周回七十餘里元)
(帝觀之甚悦謝朓八公山詩出沒眺丨丨遠近送春目白居易詩流水不入田壅入王宫裏餘波飬魚鳥倒影浮丨丨)舊雉
(北史魏安定王休傳次子燮除華州刺史表曰竊以馮翊古城實惟西藩奥府採材華隂陸運七十伐木龍門順流而下陪削丨丨)
(功省力易)城雉(北史薛孝通傳據華山以為丨丨因黃河而為池壍梁簡文帝造寺疏縈負郊原面帶丨丨)翐雉(隋書)
(禮儀志諸男夫人自雉而下五其翟衣雉皆五等俱以丨丨為領褾又無鵫衣)曾雉(隋書食貨志丨丨踰芒浮橋跨洛曾亦作)
(層梁簡文帝詩平衢望如掌層雉曖相連)增雉(舊唐書高麗傳太宗征高麗移營安市城東令江夏王道宗築土山攻其城東)
(南隅高麗亦埤城丨丨以相抗)鴟雉(唐書五行志乾符六年夏丨丨集于偃師高樓及縣署)南雉(唐書韓游瓌傳游瓌)
(還奉天朱泚治戰棚大譟攻丨丨游瓌曰是分吾力也趨北雉遣將以銳士傅滿直出火其棚)北雉(見上)獻雉(五代史元)
(行欽傳莊宗與行欽登道旁冢置酒有野人丨丨問其冢名野人曰愁臺也因罷酒去)臺雉(管子桓公問于管子曰吾欲藉)
(于丨丨何如管子對曰此毁成也)揜雉(吕氏春秋水出於山而走於海水非惡山而欲海也高下使之然也稼生於野而藏)
(於倉稼非有欲也人皆以之也故子路丨丨而復䆁之)郊雉(淮南子齊景公族鑄大鐘撞之於庭下丨丨皆雊)捕雉
(淮南子夫狐之丨丨也必先卑體弭耳以待其來也雉見而信之故得而擒也)獲雉(易林求鷄丨丨買鼈失魚)爭雉(易林)
(丨丨失羊亡其金囊)狐雉(越絶書今丨丨之戲也狐體卑而雉懼之夫獸蟲尚以詐相就而況于人乎)基雉(水經注白)
(狼堆魏烈祖道武皇帝于是遇白狼之瑞故斯阜稱焉阜上有故宮廟樓榭丨丨尚崇每至鷹隼之秋羽獵之日肆閱清野為昇眺)
(之逸地矣)尺雉(水經注地有遺桑墉無丨丨)雲雉(水經注冰固堂檐前四柱採洛陽之八風谷黑石為之雕鏤隠起以)
(金銀間丨丨有若錦馬)越雉(禽經随陽丨丨鷓鴣也飛必南翥庾信進白兔表光鮮丨丨色麗秦狐)巒雉(拾遺記方)
(丈之山一名丨丨東方龍場地方千里玉瑤為林雲色皆紫)隅雉(後趙錄凡諸宫殿門臺丨丨皆加觀榭層甍疊宇飛檐拂)
(雲蔡襄親祀南郊詩地環帝幄霄揭丨丨)雙雉(西涼錄李歆之未敗也有一大蛇從南門而入至于恭德殿前又有丨丨飛出)
(宫内溫庭筠詩拂巾丨丨呌飄瓦兩鴛飛)雉雉(文心雕龍錄圖曰潬潬噅噅棼棼丨丨萬物盡化言至德所被也)緣雉
(麟書矗矗丨丨如履平地)對雉(名畫記高祖太宗時内庫瑞錦丨丨鬭羊翔鳳游麟之狀創自竇師綸至今傳之)斟雉
(天問彭鏗丨丨帝何饗受夀永多夫何久長)遊雉(馬融廣成頌丨丨羣驚晨鳬輩作翬然雲起霅爾雹落夏侯湛梁田賦察)
(田疇之疆畔觀丨丨之逸形)十雉(潘岳馬汧督誄率寡弱之衆據丨丨之城)籠雉(湛方生遊園詩羈馬思其華林丨丨)
(想其臯澤白居易雉媒詩況此丨中丨志在飲啄間)全雉(袁豹伐蜀檄廣固之攻陸無丨丨左里之戰水靡全舟)雀雉
(郭璞蚌讚萬物變蜕其理無方丨丨之化含珠懷璫與月盈虧協氣晦望)文雉(李顒感冬篇宛虹潛太隂丨丨化淮汜)崇
雉(謝靈運會吟行層臺指中天高墉積丨丨)禾雉(鮑照河清頌魚鳥動色丨丨興讓)鳴雉(鮑照園葵賦游塵曝日丨)
(丨依隴儲光羲詩曝暄理新翳迎春射丨丨)春雉(王融策秀才文丨丨未馴秋螟不散陸游詩林際已看丨丨起屋頭還聽)
(歲豬鳴)宫雉(謝朓詩引領見京室丨丨正相望梁簡文帝菩提樹頌如珠如璧既照燭于中畿若雲非雲亦徘徊于丨丨)
紅雉(梁元帝鴛鴦賦金鸛玉鵲不成羣𬗋鶴丨丨一生分)雛雉(沈約齊安陸昭王碑丨丨必懷豚魚不爽薛能題李尚書)
(别業詩鄰驚麥野聞丨丨别創茅亭住老師)駕雉(沈約柳世隆行狀增櫓乘埤嚴衝丨丨)窮雉(沈約為柳世隆讓封)
(公表竄命丨丨難廹勢孤)朱雉(沈約郡縣名詩高闕連丨丨方渠漸游殿)孺雉(任昉賦體慙丨丨之聲朝惡細魚之在夜)
落雉(劉孝儀謝賜酒啓少府鬭猴莫能致笑大夫丨丨不足解顔)乳雉(江總度支尚書陸君誄枳棘棲鳳化行丨丨獨)
(孤及詶常郿縣詩愛君修政若修身鰥寡來歸丨丨馴)蒼雉(邢邵百官賀平石頭表丨丨奉職靈鼉白梁)獵雉(魏收)
(詩束馬輕燕外丨丨陋秦中)仞雉(魏收以三臺宮為大興聖寺詩丨丨有常几席斯在)彈雉(高昂詩走馬海邊射遊鹿)
(偏坐石上丨嗚丨)寳雉(庾信謝膝王集序啓南陽丨丨幸足觀瞻酈縣菊泉差能延夀)畫雉(庾信侯莫陳夫人銘室委)
(眠蠶衣留丨丨溫庭筠鷄鳴埭曲綉龍丨丨填宮井)竄雉(庾信詩丨丨飛横澗藏狐入斷原)驚雉(庾信東狩行丨丨逐)
(鷹飛騰猿看箭轉溫庭筠陳官詞早鸎随綵仗丨丨避凝笳)峻雉(庾信秋夜詩丨丨聆金柝層臺切銀箭)望雉(庾信)
(詩蒼鷹斜丨丨白鷺下看魚)狎雉(駱賓王傷王明府詩翔鳬猶化履丨丨尚馴童)魯雉(駱賓王韋明府宅宴詩雅琴馴)
(丨丨清歌落范塵)蕭雉(杜甫贈蕭使君詩王鳬聊暫出丨丨只相馴)彩雉(韓愈詩丨丨野伏朝扇翬竇鞏詩丨丨鬭)
(時頻駐馬酒旗翻處亦留錢唐彦謙詩黼幃翹丨丨波扇畫文鰩)青雉(白居易早朝詩烟吐白龍頭宛轉扇開丨丨尾參差)
錦雉(杜牧詩南苑草芳眠丨丨夾城雲暖下霓旄溫庭筠詩丨丨雙飛梅結子平春遠綠窗中起)鬭雉(羅鄴芳草詩微)
(香暗惹遊人步遠綠纔分丨丨蹤李咸用詩淺芽鳴丨丨曲枿嘯寒鳶)環雉(薛能詩南宮丨丨隔囂塵)翹雉(梅堯臣詩)
(復有返樵者擔枯丨丨肥)庫雉(曾鞏洪州東門記天子諸侯之門制見于經者不明學禮者謂諸侯之制有臯應路門天子之)
(門加丨丨)喝雉(陸游詩呼盧丨丨連暮夜)繪雉(五燈會元僧問婺州承天惟簡禪師如何是和尚家風師曰理長即就曰)
(如何領會曰丨丨不成)謝雉(圖繪寳鑑丨丨陳郡陽夏人也初為晉司徒主簿入宋為寧朔將軍善畫多為賢母孝子節婦)
(烈女之圖有補于風教)
離為雉(易丨丨丨疏丨為文明雉有文章故丨丨也)竈以雉(白虎通祭五祀戶以羊丨丨丨中霤以豚門以犬井)
(以豕)千歲雉(搜神記丨丨之丨入海為蜃)冬為雉(述異記江淮中有獸名能乃蛇精所化也丨則丨丨春復為蛇)
東羈雉(梁簡文帝紹古歌西飛迷雀丨丨丨倡樓秦女乍相值)南陽雉(庾信進蒼烏表飛丨丨之丨尚闡霸圖下)
(建章之鵠猶調和氣)中牟雉(庾信鄭常神道碑青衿智勇即埋雲夢之蛇童子仁心已愛丨丨之丨)麥覆雉(庾信)
(春賦苔始綠而藏魚丨纔青而丨丨又張蠙詩甸麥深藏雉淮苔淺露魚)應雷雉(王起蟄蟲始振賦順于時比丨丨之丨感)
(於候同上冰之魚按洪範五行傳正月雷微而雉雊雷氣通也)越裳雉(柳宗元詩重來丨丨丨再反西旅獒)藏頭雉
(孔平仲詩畏人自比丨丨丨避世今同作蛹蠶)棲隴雉(晁沖之詩挾雌丨丨丨生子哺巢烏)帶箭雉(陸游小獵詩壯)
(哉丨丨丨耿介死不顧)林中雉(方䕫感興詩斑斑丨丨丨雌雄伺朝暉)南山雉(鎦炳詩破浪誰擒北海鰲穿林)
(學射丨丨丨)
機星為雉(春秋運斗樞玉衡星散為鷄丨丨散丨丨)
死(息姊切說文澌也人所離也)
韻藻不死(易貞疾恒丨丨後漢書張衡傳登閬風之曾城兮搆丨丨以為牀山海經丨丨民在其東其為人黑色夀丨丨)
(一曰在穿胸國東淮南子崑崙有層城九重高萬一十里上有丨丨𣗳十洲記祖洲近在東海之中地方五百里上有丨丨之草草)
(形如菰苖長三四尺人已死三日者以草覆之皆當時活也庾信詩空心丨丨𣗳無葉未枯藤張九齡詩吸精反自然煉藥求丨丨)
(吳融華清宮詩長生秘殿倚青蒼擬敵金庭丨丨鄉蘇軾詩長生不睱學請學長丨丨)
狡兔死(史記淮隂侯傳上令武士縛信載後車信曰果若人言丨丨丨走狗亨高鳥盡良弓藏吳越春秋文種曰昔子胥於)
(吳當夫差之誅也謂臣曰丨丨丨良犬烹范蠡亦有斯言)飽欲死(漢書東方朔傳朔曰朱儒長三尺餘奉一囊粟錢二百四)
(十臣朔長九尺餘亦奉一囊粟錢二百四十朱儒丨丨丨臣朔飢欲死)勸學死(晉書蔡謨傳謨初渡江見彭蜞大喜曰蟹)
(有八足加以二螯令烹之既食吐下委頓方知非蟹謝尚曰卿讀爾雅不熟幾為丨丨丨)不惜死(宋史岳飛傳文臣不愛錢)
(武臣丨丨丨天下太平矣又李陵荅蘇武書子卿視陵豈偷生之士而惜死之人哉)渾沌死(莊子儵與忽時相與遇于渾沌)
(之地渾沌待之甚善儵與忽謀報渾沌之德曰人皆有七竅此獨無有嘗試鑿之日鑿一竅七日而丨丨丨)生擊死(淮南)
(子善者之動也當以丨丨丨以盛制衰以疾掩遲以飽制飢)皮肉死(杜甫詩中原無書歸不得手脚凍皴丨丨丨)
增緩死(易澤上有風中孚君子以議獄丨丨)狐死(禮記丨丨正丘首仁也)鹿死(左傳丨丨不擇音後趙錄若遇)
(光武當竝驅中原未知丨丨誰手)無死(左傳古而丨丨其樂若何)鮮死(左傳夫火烈民望而畏之故丨丨焉)免死
(左傳宋左師請賞曰請丨丨之邑)佯死(史記范睢傳魏齊大怒使舍人笞擊睢折脇摺齒睢丨丨)出死(史記禮書孰知)
(夫士丨丨要節之所以飬生也注索隠曰言人誰知夫志士推誠守死要立名節仍是飬生安身之本)蒙死(漢書宣帝紀父)
(子之親夫婦之道天姓也雖有患禍猶丨丨而存之誠愛結於心仁厚之至也)輕死(後漢書黨錮傳丨丨重氣怨惠必讎老子)
(民之丨丨以其求生之厚是以丨丨也韓偓詩正當困辱殊丨丨已過艱危却戀生)貸死(唐書李勣傳世以勣知人平洛陽得)
(單雄信故人也表其材武且言若丨丨必有以報請納官爵以贖不許)棋死(唐書李泌傳召泌至帝方與張說觀奕因使說)
(試其能說請賦方圓動静泌逡廵曰願聞其略說因曰方若棋局圓若棋子動若棋生静若丨丨)豹死(五代史王彦章傳彦)
(章武人不知書常為俚語曰丨丨留皮人死留名其於忠義蓋天性也)重死(荀子丨丨持義而不撓是士君子之勇也)月
死(釋名朔蘇也丨丨復蘇生也庾信思舊銘麟亡星落丨丨珠傷)却死(十洲記聚窟洲上有反生香或名之為丨丨香李商)
(隠詩草為廻生種香緣丨丨熏)陸死(海賦蹭蹬窮波丨丨鹽田韓愈雪詩鯨鯢丨丨骨玉石火炎炎)珠死(庾信賦荆山鵲)
(飛而玉碎隋岸蛇生而丨丨)灰死(駱賓王帝京篇丨丨韓安國羅傷翟廷尉)除死(韓愈詩赦書一日行萬里罪從大辟)
(皆丨丨)花死(孟郊詩哀猿哭丨丨子規裂客心李羣玉詩九月蓮丨丨萍枯霜水清)蘭死(孟郊詩鏡破不改光丨丨)
(不改香)樹死(王建詩池邊巢破松丨丨樹頭年年烏生子)竹死(邵謁詩丨丨不改節花落有餘香)
靡草死(禮記孟夏之月丨丨丨麥秋至又釋皎然詩鶗鴂鳴時芳草死山家漸欲收茶子)觸槐死(左傳趙宣子驟)
(諫靈公患之使鉏麑賊之麑丨丨而丨)齊致死(左傳用少莫如丨丨丨齊致死莫如去備)桑穀死(漢書郊祀志帝)
(太戊有桑穀生于庭一暮大拱伊陟曰妖不勝德太戊修德丨丨丨)荻芝死(易林從風放火丨丨俱丨)海鯨死(楊炯)
(宴皇甫兵曹宅序河圖適至丨丨初丨又元稹折劍頭詩雷震山岳碎電斬鯨鯢死)孤燈死(王諲後庭怨獨立每看斜日盡)
(一坐直至丨丨丨又陸游詩破驛夢回燈欲死打窗風雨正三更)科斗死(孟郊詩豈獨丨丨丨所嗟文字捐)幽蕙
死(王建賞白牡丹詩竝香丨丨丨比艷美人憎)芙蓉死(張籍詩吳宫四面秋江水江清露白丨丨丨)鮮紅死
(李賀詩秋白丨丨丨水香蓮子齊又溫庭筠詩三秋庭綠盡迎霜唯有荷花守紅死)梟心死(張祜詩入陣丨丨丨分圍虎力)
(生)蠟燭死(白居易詩上堤馬蹄&KR0632;中路丨丨丨)新香死(李商隠詩幽蘭泣露丨丨丨畫圖淺縹松溪水)香心
死(李商隠詩凍壁霜華交隠起芳根中斷丨丨丨)金盤死(李商隠射魚曲含冰漢語遠於天何由㢠廻作丨丨丨)蟠蛟
死(溫庭筠詩雷吼濤驚白石山石鯨眼裂丨丨丨)哀猿死(唐無名氏聽琴詩田文墮淚曲未終子規啼血丨丨丨)雁
奴死(陸游詩寧為丨丨丨不作鶴媒生)三蟲死(雲笈七籖九仙真氣常自靈丨丨已丨復安寧)
御定佩文韻府卷三十四之五
