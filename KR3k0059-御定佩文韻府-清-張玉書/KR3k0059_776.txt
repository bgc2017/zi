欽定四庫全書
御定佩文韻府卷九十六之一
入聲七曷韻一
曷(胡葛切何也)
韻藻增彤曷(魏書顯祖紀曹利丨丨國各遣使朝獻)達曷(隋書西域傳波斯國都丨丨水之西蘇藺城即條支)
(之故地也)咄曷(唐書西域傳烏勒伽與大食亟戰不勝來乞師天子不許久之請封其子丨丨為曹王默啜為米王詔許之)
烏那曷(隋書西域傳丨丨丨國都烏滸水西舊安息之地也大業中遣使貢方物北史西域傳康國者康居之後自漢以來)
(相承不絶名為彊國米國史國漕國何國小安國那色波國丨丨丨國穆國皆歸附之)保成曷(雲笈七籖存帝君法四帝)
(其一帝名曰雕梁際字青平其一帝名曰長來覺字南和其一帝名曰彰安辛字西華其一帝名曰丨丨丨字北伐)
達(唐割切通丨亦姓)
韻藻特達(禮記圭璋丨丨德也晉書江統傳陛下天授逸才聰鑒丨丨南史傅縡傳論縡聰警丨丨才氣自負世說王丞)
(相謂顧和此子圭璋丨丨機警有鋒王褒四子講德論丨丨而相知者千載之一遇也馬融廣成頌超丨丨而無儔煥巍巍而無原)
(劉峻相經序若乃生而神睿弱而能言八彩光眉四瞳麗目斯實天姿之丨丨聖人之符表杜甫詩此行既丨丨足以慰所思元稹)
(兔絲詩靈物本丨丨不復相纏縈)通達(禮記知𩔖丨丨強立而不反謂之大成周禮地官掌節凡丨丨于天下者必有節以)
(傳輔之漢書律歷志中央者隂陽之内四方之中經緯丨丨乃能端直又何武傳宣帝循武帝故事求丨丨茂異士召見武等于宣)
(室晉書阮籍傳籍子渾有父風少慕丨丨不飾小節南史蕭允傳允少知名風神凝遠丨丨有識鑒北史魏收傳文襄曰在朝今有)
(魏收便是國之光采雅俗文墨丨丨縱横莊子緣循偃佒困畏不若人三者俱丨丨春秋繁露天下無二道故聖人異治而同理也)
(古今丨丨故先賢傳其法于後世也洛陽伽藍記沙門寳公者形貌醜陋心機丨丨王維詩居士素丨丨隨宜善抖擻)禮達
(禮記故丨丨而分定故人皆愛其死而患其生梁三朝雅樂歌敬行丨丨兹焉讌語)四達(禮記禮樂刑政丨丨而不悖則王道)
(備矣戰國策樂開對燕王曰趙丨丨之國也其民皆習于兵不可與戰史記樂書周道丨丨禮樂交通北史牛弘傳明堂者上圓下)
(方八窗丨丨布政之官老子天門開闔能無雌明白丨丨能無知莊子精神丨丨並流無所不極上際于天下蟠于地化育萬物不)
(可為象魏文帝詩通天拂景雲俯臨丨丨衢嵇康養生論愛氣嗇精明白丨丨)專達(周禮天官小宰以官府之六屬舉邦治一)
(曰天官其屬六十掌邦治大事則從其長小事則丨丨唐書百官志御史臺凡冤而無告者三司詰之大事奏裁小事丨丨杜甫詩)
(杖鉞非老臣宣風豈丨丨白居易三十四牧宰考課今縣宰之權受制于州牧州牧之政取則于使司迭相拘持不敢丨丨雖有政)
(術何由施行)九達(爾雅一達謂之道路二達謂之岐旁三達謂之劇旁四達謂之衢五達謂之康六達謂之莊七達謂之劇)
(驂八達謂之崇期丨丨謂之逵水經注如淳曰厨門今名廣門臨水有客舍故曰客舍門凡此諸門皆通逵丨丨申鑒聖人之道其)
(中道乎是為丨丨拾遺記元狩六年渠搜國獻網衣一襲帝焚于丨丨之道恐後人徵求以物奢費燒之烟如金石之氣左思魏都)
(賦廓三市而開㕓籍平逵而丨丨李華含元殿賦捧帝座于三辰衝天街于丨丨唐明皇遊大哥山池詩鶩池臨丨丨龍岫對層城)
(又丨丨長安道三陽别館春)豁達(史記高祖紀意豁如也注丨丨也南史江夏文獻王義恭傳丨丨大度漢祖之德猜忌褊)
(急魏武之累唐書劉文静傳文靜既見秦王謂寂曰唐公子非常人也丨丨神武漢高祖魏太祖之徒歟何晏景福殿賦開南端之)
(丨丨張筍虡之輪豳劉楨詩華館寄流波丨丨來風凉高適詩丨丨雲開霽清明月映秋王昌齡詩徘徊顧霄漢丨丨俯川陸杜甫)
(詩誰肯艱難際丨丨露心肝)五達(史記酈食其傳夫陳留天下之衝四通丨丨之郊也劉勰新論平原丨丨易行之衢也孤)
(峯九折難陟之逕也鮑照蕪城賦重關複江之隩四會丨丨之莊徐陵在北齊與宗室書車騎相望舟艫朝夕三條不遠丨丨非難)
(權德輿詩八方稱輻輳丨丨如砥平)闊達(漢書地理志初太公至齊修道術尊賢智賞有功故至今其土多好經術矜功名舒)
(緩丨丨而足智後漢書馬援傳援說囂曰前到朝廷上引見數十開心見誠無所𨼆伏丨丨多大節略與高帝同又馬武傳武為人)
(嗜酒丨丨敢言時醉在御前面折同列言其短長無所避忌吳志孫策傳策為人美姿顔好笑語性丨丨聽受善于用人晉書張賓)
(載記賓少好讀書博涉經史不為章句丨丨有大節陶弘景尋山誌觸嶔岑而起巘值丨丨而成洲又宋書符瑞志賓連丨丨生于)
(房室王者御后妃有節則生)閎達(漢書東方朔傳上問朔方今公孫丞相兒大夫董仲舒夏侯始昌司馬相如吾丘夀王主)
(父偃朱買臣嚴助汲黯膠蒼終軍嚴安徐樂司馬遷之倫皆辨知丨丨溢于文辭先生自視何與比哉晉書何曾傳詔曰侍中何曾)
(立德高峻執心忠亮博物洽聞明識丨丨又陶侃傳君子當正其衣冠攝其威儀何有亂頭養望自謂丨丨耶南史梁宗室修傳帝)
(以修識量丨丨自衛尉出鎮鍾離徙為梁秦二州刺史班固西都賦序又有承明金馬著作之庭大雅丨丨于兹為羣嵇康卜疑集)
(有丨丨先生者恢廓其度寂寥疏闊方而不制廉而不割杜甫詩煌煌太宗業樹立甚丨丨)薦達(漢書蕭育傳育少與陳咸)
(朱博為友往者有王陽貢禹故長安語曰蕭朱結綬王貢彈冠言其相丨丨也後漢書黃香傳在位多所丨丨寵遇甚盛議者譏其)
(過倖又符融傳太守馮岱有名稱到官請融相見融一往丨丨郡士范冉韓卓孔伷等三人晉書賈充傳充頗好進士每有所丨丨)
(必始終經緯之是以士多歸焉南史劉穆之傳穆之凡所丨丨不納不止北史蘇綽傳綽嘗以天下為己任博求賢俊共弘政道凡)
(所丨丨皆至大官)練達(後漢書胡廣傳廣為太傅年八十而心力克壯丨丨事體唐書任瓌傳瓌至龍門請見高祖曰晉陽)
(天下用武處兵精馬彊公將家子智算丨丨論吾此舉其濟乎白居易李宗河渭南令制宗河學古修已丨丨道理)先達(後漢)
(書朱暉傳初暉同縣張堪素有名稱嘗于太學見暉甚重之乃把暉臂曰欲以妻子託朱生暉以堪丨丨舉手未敢對晉書何充傳)
(充常領州大中正以州有丨丨宿德因讓不拜又潘岳傳論安仁思緒雲騰詞鋒景煥前史儔于賈誼丨丨方之士衡南史褚玠傳)
(玠早有令譽丨丨多以才器許之顔氏家訓爰及農商工賈厮役奴隸釣魚屠肉飯牛牧羊皆有丨丨可為師表博學求之無不利)
(于事也盧諶詩常慕丨丨槩觀古論得失庾亮讓中書令表十餘年間位超丨丨任昉為蕭揚州作薦士表暉映丨丨領袖後進丘)
(遲何府君誄分鑣丨丨爭驅俊秀王維詩白首相知猶按劍朱門丨丨笑彈冠又曹植洛神賦願誠素之丨丨兮解玉佩而要之)
八達(魏志諸葛誕傳注尚書諸葛誕鄧颺之徒共相顯表以玄疇四人為四聰誕備八人為丨丨又晉書安平獻王孚傳孚字)
(叔達宣帝次弟也初孚長兄朗字伯達宣帝字仲達孚弟馗字季達恂字顯達進字惠達通字雅達敏字幼達故時號為丨丨又光)
(逸傳胡母輔之與謝鯤阮放畢卓羊曼桓彛阮孚散髮裸袒閉室酣飲已累日逸將排戸入守者不聽逸便于戸外脫衣露頭于狗)
(竇中窺之而大呌輔之驚曰他人決不能爾必我孟祖也遽呼入遂與飲不捨晝夜時人謂之丨丨又晉書慕容德載記慕容鍾等)
(固勸攻滑臺潘聰曰滑臺四通丨丨非帝王之居張衡東京賦複廟重屋丨丨九房)聞達(晉書安帝紀詔曰孝順忠義𨼆滯遺)
(逸必令丨丨南史梁宗室藻傳藻性謙退不求丨丨諸葛亮前出師表臣本布衣躬耕南陽苟全性命于亂世不求丨丨于諸侯)
仁達(晉書王祥傳祥二子烈芬並幼知名為祥所愛將死烈欲還葬舊土芬欲留葬京邑祥曰不忘故鄉仁也不戀本土達也)
(惟丨與丨吾二子有焉)清達(晉書王祥傳祥之薨奔赴者非朝廷之賢則親親故吏而已門無雜弔之賓族孫戎歎曰太保)
(可謂丨丨矣)任達(晉書阮咸傳咸丨丨不拘與叔父籍為竹林之遊當世禮法者譏其所為又謝鯤傳鄰家高氏女有美色)
(鯤嘗挑之女投梭折其兩齒時人謂之語曰丨丨不已幼輿折齒南史謝澹傳澹丨丨仗氣不營當世與順陽范泰為雲霞之交皮)
(日休詩丨丨且百觚遂為當時陋)早達(南史張纘傳纘年二十三累遷尚書吏部郎俄而長兼侍中時人以為丨丨又王僧)
(綽傳遷侍中時年二十九始興王濬常問其年僧綽自嫌丨丨逡巡良久乃荅徐陵與王僧智書鄧仲華服衮之年荀令則擁旄之)
(日徒云丨丨未可同功李白詩丨丨勝晩遇羞比垂釣翁吕温詩縱使他時能丨丨定知不作黑頭人)晩達(南史袁昂傳昂)
(對武帝曰臣生四十七年于兹矣四十以前臣之自有七年以後陛下所養七歲尚書未為丨丨帝曰士固不妄有名張喬詩雅調)
(一生吟誰為丨丨心陳師道詩人生丨丨有如此堪笑虞翻早著書)武達(南史檀珪傳珪與王僧虔書曰僕一門雖謝文通乃)
(忝丨丨北史盧勇傳勇初與景裕俱在學其叔同曰白頭必以文通季禮當以丨丨興吾門者二子也按勇字季禮景裕小字白頭)
榮達(亢倉子窮厄則以命自寬丨丨則以道自正張九齡詩丨丨豈不偉孤生非所任鄭谷詩無門共丨丨孤坐却如閒秦觀)
(詩揮汗讀書不已人皆怪我何求我豈更求丨丨日長聊以銷憂)叔達(左傳高陽氏有才子八人蒼舒隤敳檮戭大臨尨降)
(庭堅仲容丨丨又後漢書郭太傳孟敏字丨丨客居太原荷甑墮地不顧而去林宗見而問其意對曰甑已破矣視之何益林宗以)
(此異之世說補鄧竟陵免官後大司馬桓公問曰卿何以更瘦鄧曰有愧于丨丨不能不更恨于破甑)仲達(晉書宣帝紀宣)
(皇帝諱懿字丨丨又亮病卒諸將燒營遁走帝出兵追之楊儀反旗鳴鼓若將距帝者帝不之逼追到赤岸乃知亮死時百姓為之)
(諺曰死諸葛走生丨丨)
耳聽達(論語摘衰聖鳳有九苞一曰口包命二曰心合度三曰丨丨丨四曰舌詘伸五曰彩色光六曰冠矩朱七曰距銳鉤)
(八曰音激揚九曰腹文戸又淮南子胷腹充而嗜欲省則耳目清而聽視達矣又威厲立而不廢聰明先而不弊法令察而不苛耳)
(目達而不闇)孔穎達(唐書丨丨丨傳穎達字仲達冀州衡水人太宗平洛授文學館學士遷國子博士帝幸太學觀釋菜)
(命穎達講經畢上釋奠頌有詔褒美)
增獻達(書自靖人自獻于先王傳各自謀行其志人人自丨丨于先王以不失道)聖達(書乃祖成湯克齊聖廣淵傳言)
(汝祖成德能齊德丨丨廣大深遠澤流後世晉書何曾傳存不忘亡丨丨所裁又慕容盛載記周公為臣之忠丨丨之美詩書已來)
(未之有也潘岳西征賦伊故鄉之可懷疚丨丨之幽情張九齡詩丨丨有由然孰是無心者李白詩丨丨有去就潛光愚其德黃庭)
(堅詩空文誤來世丨丨欲無言)敏達(詩皇皇者華序疏禮樂相將既能有禮丨丨則能心和樂易漢書京房傳張博曰淮陽王)
(上親弟丨丨好政欲為國忠今欲令王上書求入朝得佐助房房曰得無不可晉書王育傳育為人傭牧羊時有暇即折蒲學書忘)
(而失羊將鬻已以償之同郡許子章丨丨之士也聞而嘉之代育償羊北史崔浩傳浩性丨丨長于謀計自比張良王逸九歎章句)
(九歎者劉向所作也向以博古丨丨典校經書辯章舊文追思屈原忠信之節故作九歎陸機辯亡論奉使則趙咨沈珩以丨丨延)
(譽)疏達(禮記廣大而靜丨丨而信者宜歌大雅漢書劉向傳陛下慈仁篤美甚厚聰明丨丨蓋世宜弘漢家之德崇劉氏之)
(美光昭五帝三王權德輿張建封文集序司徒簡廉丨丨信厚誠直蘇軾滕公誌銘公性丨丨不疑在帝前論事如家人父子言無)
(文飾葉適詩舒緩未為愚丨丨終多智疏亦作疎陸龜蒙詩四軒盡丨丨一榻何清冷)樂達(禮記暴民不作諸侯賓服兵革)
(不試五刑不用百姓無患天子不怒如此則丨丨矣)進達(禮記推賢而丨丨之不望其報魏志荀彧傳太祖以彧為知人諸所)
(丨丨皆稱職晉書羊祜傳祜嘉謀讜議皆焚其草故世莫聞凡所丨丨人皆不知所由又王藴傳簡文帝時為會稽王輔政藴輒連)
(狀白之曰某人有地某人有才務在丨丨各隨其方北史王盟傳盟始以親黨升朝終而才能丨丨)旁達(禮記孚尹丨丨信也)
(史記秦始皇紀義誅信行威燀丨丨莫不賓服獨孤及代百官賀芝草表和氣丨丨感蒸為瑞裴度白鳥呈瑞賦象潔白而來歸知)
(愛敬之丨丨韋展日月如合璧賦珥作如虹之氣波為丨丨之華)萌達(禮記句者畢出丨者盡丨又草木茂區丨丨羽翼奮)
(角觡生春秋繁露斗建寅天統始通化物物見丨丨陳子昂詩青春始丨丨朱火已滿盈白居易詩雨來丨盡丨雷後蟄全蘇)燥
達(周禮天官染人春暴練疏春陽時陽氣丨丨故暴曬其練)治達(周禮夏官射人掌其丨丨注謂諸侯因與王射及助祭而)
(有所治受而達之于王王有命又受而下之)周達(春秋宣公疏諡法善問丨丨曰宣)上達(論語君子丨丨小人下達)
(又下學而丨丨後漢書張衡傳蓋聞前哲首務務于下學丨丨佐國理民有云為也晉書習鑿齒傳身微官卑無由丨丨又劉琨傳)
(丹誠赤心卒不丨丨南史陳武帝紀丨丨穹昊下漏深泉唐書魏徵傳在貞觀初遇下有禮羣情丨丨淮南子士處卑𨼆欲丨丨必)
(先反諸已丨丨有道名譽不起而不能丨丨矣張衡西都賦干雲霧而丨丨狀亭亭以苕苕)下達(見上儀禮士昏禮丨丨納)
(采用雁疏謂以言辭下通于女氏也晉書禮志天子之命自得丨丨臣下之答徑自上通張昔御注孝經臺賦上崇君德丨丨人情)
辭達(論語丨丨而已矣文心雕龍堯有大唐之歌舜造南風之詩觀其二文丨丨而已陸機文賦要丨丨而理舉故無取乎冗)
(長袁宏詩周昌梗槩臣丨丨不為訥)始達(孟子若火之始然泉之丨丨又江淹詩終軍才丨丨賈誼位方尊)泉達(見上)
(蔡邕袁滿來碑氣决丨丨無所凝滯)窮達(孟子故士丨不失義丨不離道後漢書中屠蟠傳蟠安貧樂潛味道守真不為燥濕)
(輕重不為丨丨易節南史沈攸之傳攸之常嘆曰早知丨丨有命恨不十年讀書列子力謂命曰若之功奚若我哉命曰汝奚功于)
(物而欲比朕力曰夀夭丨丨貴賤貧富我力之所能也吕氏春秋古之得道者丨亦樂丨亦樂所樂非丨丨也道得于此則丨丨一)
(也王粲登樓賦人情同于懷土兮豈丨丨而異心摯虞思遊賦樂自然兮識丨丨澹無思兮心恒娛張九齡詩平生徇知己丨丨與)
(君論)振達(戰國策公孫戌見孟嘗君曰小國所以皆致相印于君者聞君于齊能丨丨貧窮有存亡繼絶之義小國英傑之士)
(說君之義慕君之廉也)條達(戰國策張儀說魏王曰魏地方不至千里卒不過三十萬人地四平諸侯四通丨丨輻輳無有)
(名山大川之限莊子名止于實義設于適是之謂丨丨而福持淮南子温惠柔良者詩之風也淳龐敦厚者書之教也清明丨丨者)
(易之義也嵇康養生論遊心乎道義偃息乎卑室恬愉無遌而神氣丨丨)宣達(史記秦始皇紀訓經丨丨遠近畢理咸承聖志)
明達(漢書高帝紀高祖不修文學而性丨丨好謀能聽自監門戍卒見之如舊後漢書應奉傳奉曾祖父順和帝時為河南尹)
(公廉約已丨丨政事魏志武帝紀夫刑百姓之命也其選丨丨法理者使持典刑又荀彧傳彧謂操曰公丨丨不拘唯才所宜此度)
(勝也晉書武帝紀帝宇量弘厚容納讜正丨丨善謀能斷大事韓詩外傳智則丨丨而𩔖愚則端慤而法賈誼治安策以陛下之丨)
(丨使少知治體者得佐下風致此非難也阮籍詩誰云君子賢丨丨安可能謝靈運山居賦覽丨丨之撫運乘機緘而理默)聰
達(漢書淮陽憲王欽傳憲王壯大好經書法律丨丨有才帝甚愛之後漢書蔡邕傳伏見廷尉郭禧純厚老成光禄大夫橋玄丨)
(丨方直並宜為謀主數見訪問晉書荀勖傳詔曰勖明哲丨丨經識天序有佐命之功說苑王者之誅有五而盜竊不與焉一曰心)
(辨而險二曰言偽而辨三曰行辟而堅四曰志愚而博五曰順非而澤此五者皆有辨知丨丨之名而非其真也道德指歸論清則)
(丨丨靜則内明劉勰新論丨丨亮于聞前明鑒出于意表不以名實眩惑不為古今易情)詼達(漢書東方朔傳贊揚雄以為言)
(不純師行不純德其流風遺書蔑如也然雄名過實以其丨丨多端不名一行)博達(漢書陳湯傳陳湯字子公少好書丨丨善)
(屬文後漢書劉瑜傳今三公在位皆丨丨道藝而各正諸已莫或匡益者非不智也畏死罰也南史梁武帝紀論敏叡過人神采秀)
(發多聞丨丨富贍詞藻北史崔光傳劉向蔡邕並丨丨之士考物驗事信而有證風俗通周書稱靈王太子晉幼有盛德聰明丨丨)
(師曠與言弗能尚也論衡丨丨疏通儒生之力也舉重拔堅壯士之力也夏侯湛東方朔畫贊先生瓌瑋丨丨思周變通)心達
(後漢書律歷志音不可書以時人知之者欲教而無從丨丨者體知而無師故史官能辯清濁者遂絶道德指歸論治之于身則性)
(簡情易丨丨志通嵇康養生論夫氣靜神虛者心不存于矜尚體亮丨丨者情不繫于所欲王筠詩所望丹丨丨嘉客倘能歸)意
達(後漢書李雲傳論禮有五諫諷為上若夫托物見情因文載旨使言之者無罪聞之者足以自戒貴在于丨丨言從理歸平正)
(又周權詩青陽開動生丨丨短翅亦擬凌空雲周伯琦詩裸將宸丨丨祝告下誠孚)賢達(後漢書李固傳天地之心福謙忌盛)
(是以丨丨功遂身退全名養夀無有怵廹之憂又黃憲傳太守王龔在郡禮進丨丨多所降致卒不能屈憲晉書桓豁傳初遷征西)
(大將軍開府豁上疏固讓曰德非時望成典所不虛授功微賞厚丨丨不以擬心北史彭城王勰傳勰敦尚文史撰自古帝王丨丨)
(至于魏世子孫族從為三十卷名曰要略劉峻廣絶交論斯丨丨之素交歴萬古而一遇唐明皇詩豈不惜丨丨其如高尚心李白)
(詩好古笑流俗素聞丨丨風劉長卿詩丨丨不能同感激更於何處問蒼蒼)亮達(後漢書陳蕃傳延熹八年代楊秉為太尉)
(蕃讓曰聰明丨丨文武兼姿臣不如弛刑徒李膺晉書王濬傳濬疏通丨丨恢廓有大志嵇康釋私論君子既有其質又覩其鑒貴)
(夫丨丨布而存之惡夫矜吝棄而遠之)推達(後漢書王符傳覽察其肰則德侔顔冉詳覈厥能則鮮及中人皆總務升官自)
(相丨丨)智達(後漢書列女傳漢中陳文矩妻者同郡李法之姊也字穆姜年八十餘臨終勅諸子曰吾弟伯度丨丨士也所)
(論薄葬其義至矣文士傳丁廙嘗從容謂太祖曰臨菑侯天性仁孝發于自然而聰明丨丨其殆庶幾)口達(後漢書竇融傳)
(融數辭讓爵位因侍中金遷丨丨至誠)志達(後漢書鮑永傳贊鮑永沈吟晚乃歸正丨丨義全先號後慶齊書王湛傳諶少)
(貧嘗自紡績及通貴後每為人說之世稱其丨丨曹植王仲宣誄身窮丨丨居鄙行鮮)教達(後漢書馬融傳車攻馬同丨丨)
(戒通張衡東京賦陳師鞠旅丨丨禁成)綜達(後漢書孔融傳昔國家東遷文舉盛歎鴻豫名實相副丨丨經學)閑達
(後漢書陽球傳初舉孝廉補尚書侍郎丨丨故事其章奏處議常為臺閣所崇信蘇頲吳兢諫議大夫制著書微婉東觀是稱起草)
(丨丨南宫所重)衒達(後漢書宦者傳序其有更相援引希附權彊者皆腐身熏子以自丨丨)高達(後漢書戴良傳才既)
(丨丨而論議尚竒多駭流俗高允酒訓肆散誔以為不羈縱長酣以為丨丨又令狐楚賀南郊表雲斂而柴燎丨丨風清而蕭薌遠)
(聞)英達(吳志孫策傳注策年十餘歲已交結知名有周瑜者與策同年亦丨丨夙成聞策聲聞自舒來造焉便推結分好義)
(同斷金晉書袁宏傳公瑾丨丨朗心獨見又石勒載記勒嘗使人讀漢書聞酈食其勸立六國後大驚曰此法當失何得遂成天下)
(至留侯諫乃曰賴有此耳其天姿丨丨如此王勃上上官司馬書孔宣父之丨丨位未列于陪臣管公明之傑秀名僅終于郡屬)
導達(晉書天文志九坎九星在牽牛南坎溝渠也所以丨丨泉源疏盈瀉溢通溝洫也五經析疑笙者發萬物始生丨丨隂陽)
(之氣傅亮文殊師利菩薩讚發揮幽賾丨丨天人白居易中和節頌聖人之作事必丨丨交泰幽贊亭毒樊珣春雷賦丨丨萬萌震)
(驚百里白行簡振木鐸賦丨丨天和契宫商而成韻揄揚帝命獻詩頌而為羣)妙達(晉書樂志阮咸丨丨八音論者謂之神解)
(又張華傳華聞豫章人雷煥丨丨緯象乃要煥宿曰可共尋天文宋書謝靈運傳論一簡之内音韻盡殊兩句之中輕重悉異丨丨)
(此旨始可言文南史南郡王傳南郡王大連丨丨音樂善丹青論衡言姦辭簡指趨丨丨語甘文峭務意淺小水經注竹栢之懷與)
(神心丨丨仁智之性共山水效深)放達(晉書阮咸傳羣從昆弟莫不以丨丨為行籍弗之許又戴逵傳逵性高潔常以禮度)
(自處深以丨丨為非道南史謝幾卿傳幾卿為太子率更令丨丨不事容儀性不容非與物多忤北史崔緯傳緯常逸遊丨丨自號)
(𨼆君蕭然有絶塵之意世說劉伶恒縱酒丨丨或脫衣裸形在屋中人見譏之伶曰我以天地為棟宇屋室為㡓衣諸君何為入我)
(㡓中嵇康琴賦非夫丨丨者不能與之無吝非夫至精者不能與之折理也)曠達(晉書裴頠傳處官不親所司謂之雅遠奉)
(身散其廉操謂之丨丨又張翰傳翰任心自適不求當世或謂之曰卿乃可縱適一時獨不為身後名耶答曰使我有身後名不如)
(即時一杯酒時人貴其丨丨南史張纘傳裴子野性丨丨自云年出三十不復詣人北史王晞傳晞與邢子良遊處子良愛其清悟)
(與其兩兄書曰賢弟意識超遠丨丨不羈簡于造次言必詣理白居易詩開懷丨丨無所繫觸目勝絶不可名杜牧詩大扺南朝皆)
(丨丨可憐東晉最風流)宦達(晉書荀勖傳勖語諸子曰人臣不密則失身樹私則背公是大戒也汝等亦當丨丨人間宜識)
(吾此意魏書李訢傳世祖舅陽平王杜超有女將許貴戚世祖謂超曰李訢後必丨丨可以女妻北史裴矩傳世父讓之謂矩曰觀)
(汝神識足成才士欲求丨丨當資幹世之務杜甫詩時來知丨丨歲晚莫情疎徐夤詩丨丨到頭思野逸才多未必笑清貧)貢
達(晉書陸雲傳雲愛才好士多所丨丨)遠達(晉書劉殷傳張宣子以女妻殷誡其女曰劉殷至孝冥感才識超世終當丨丨)
(女謹事之白居易與王承宗詔請獻官員願輸貢賦而又上陳密欵丨丨深誠)希達(晉書劉殷傳司空齊王攸辟為掾征南將)
(軍羊祜召參軍事皆以疾辭同郡張宣子勸殷就徵殷曰當今二公有晉之棟楹也吾方丨丨如榱椽耳王勃春思賦長卿未達終)
(丨丨曲逆長貧豈剩貧)邁達(晉書王導傳册曰惟公丨丨冲虛玄鑒劭邈王澄别傳澄風韻丨丨志氣不羣從兄戎兄夷甫)
(名冠當年四海人士一為澄所題目則二兄不復措意)傲達(晉書王徽之傳嘗夜與弟獻之讀高士傳讚獻之賞井丹高潔)
(徽之曰未若長卿慢世也其丨丨如此晉中興書畢卓少丨丨為胡母輔之所知大興末為吏部郎嘗飲酒廢職)朗達(晉書)
(孫盛傳導亮頗懷疑貳盛密諫亮曰王公神情丨丨常有世外之懷豈肻為凡人事耶按導亮王導庾亮也北史高允傳高滄丨丨)
(默識該通)調達(晉書桓伊傳帝召伊飲讌安侍坐命伊吹笛伊神色無忤即吹為一弄乃放笛云臣于箏分乃不及笛然自足)
(以韻合歌管請以箏歌并請一吹笛人帝善其丨丨乃勑一御妓奏笛按安謝安也鍾嶸詩品張協雄于潘岳靡于太冲風流丨丨)
(實曠代之高手阮籍樂論隂陽丨丨和氣均通故遠鳥來儀也)求達(晉書夏侯湛傳知之者則謂之欲逍遥以養生不知之者)
(則謂之欲遑遑以丨丨阮籍與晉王薦盧播書學不為人行不丨丨故久沉淪未階大清崔塗詩世路須丨丨還家亦未安)身
達(晉書戴邈傳昔仲尼列國之大夫耳興禮修學于洙泗之間四方髦俊斐然向風丨丨者七十餘人孫元宴詩不探虎穴求丨)
(丨爭得人間富貴來)令達(晉書外戚傳王蒙嘗與孫綽商略諸風流人綽言曰劉惔清蔚簡令王濛温潤恬和桓温高爽邁出)
(謝尚清易丨丨高允詩封生丨丨卓為時彦)率達(晉書鳩摩羅什傳妙達吉凶為性丨丨不拘小檢)冲達(晉書袁宏)
(傳公衡丨丨秉志淵塞)稱達(晉書劉元海載記元海謂王彌曰王渾李熹以鄉曲見知每相丨丨高允詩史班丨丨揚蔡致)
(深)識達(晉書李雄載記雄美容貌少以烈氣聞每周旋鄉里丨丨之土皆器重之南史何敬容傳敬容久處臺閣詳悉晉魏)
(以來故事聰明丨丨勤于簿領詰朝理事日旰不休隋唐嘉話秦王府僚多被遷奪梁公曰餘人不足惜杜如晦聰明丨丨王佐才)
(也帝大驚由是新寵日篤潘岳楊荆州誄仰迨先考執友之心俯感知己丨丨之深)紫達(宋書符瑞志丨丨王者行仁義則見)
(梁元帝賦賓連丨丨華平朱草)曉達(齊書良政傳序明帝自在布衣丨丨吏事君臨億兆專務刀筆未嘗枉法申恩守宰以之)
(肅震南史沈攸之傳攸之丨丨吏事自強不息杜甫詩丨丨兵家流飽聞春秋癖)三達(梁書沈約傳歸妙軫于一成啟玄扉)
(于丨丨南史呵羅單國傳呵羅單國王毗沙䟦摩奉表曰常勝天子陛下諸佛世尊長樂安𨼆丨丨六通為世間導是名如來是故)
(至誠五體敬禮又陶潛羣輔錄大鴻臚韋孟達上黨太守公孫伯達河陽長魏仲達扶風平陵人同時齊名世號丨丨又南史劉之)
(遴傳子丨丨字三善數歲能清言)婆達(南史宋武帝紀婆皇國丨丨國並遣使朝貢)舒達(南史庾仲文傳帝欲出仲)
(文為丹陽又以問何尚之答言仲文蹈罪負恩復有尹京赫赫之授恐悉心奉國之人于此而息臣昔啟范曄當時亦懼犯觸之尤)
(苟是愚懷所挹政自不能不丨丨所謂雖九死而不悔也戴良治圃詩攢根既丨丨積葉亦蔥芊)貴達(南史顧琛傳宋世江)
(東丨丨者會稽孔季恭子靈符吳興丘琛之及琛又徐廣傳郗紹作晉中興書數以示何法盛法盛謂紹曰卿名位丨丨不復俟此)
(延譽我寒士無聞宜以為惠北史刁冲傳冲雖家世丨丨及從師于外自同諸生方干詩丨丨合逢明聖日風流又及少年時鄭谷)
(詩主人貪丨丨清境屬隣翁)速達(南史蕭惠開傳帝遣惠開弟惠基使蜀宣旨而蜀人志在屠城不使王命丨丨遏留惠基)
(抱朴子守禮防者苦且難而多窮賤恣驕放者樂且易而皆丨丨任昉為范尚書讓吏部封侯表雖千秋之一日九遷荀爽之十旬)
(遠至方之微臣未為丨丨)作達(南史周弘正傳夏月著犢鼻禈衣朱衣為有司所彈其丨丨如此世說阮渾風氣韻度似父亦)
(欲丨丨步兵曰仲容已預之卿不得復爾)書達(南史侯景傳有羊車兒獻計作紙鴉繫以長繩藏敕于中因西北風而放冀得)
(丨丨)徑達(北齊書杜弼傳弼注老子道德經二卷表上之詔答云戸列門張途通丨丨理事兼申能用俱表)才達(北史)
(魏彭城王勰傳帝令勰為露布辭曰臣聞露布者布于四海露之耳目以臣小才豈足大用帝曰汝亦為丨丨但可為之及就尤𩔖)
(帝文有人見者咸謂御筆海内先賢傳陳元方至德絶俗丨丨過人)遷達(北史張景仁傳為兒童時在洛京曾詣國學摹石經)
(許子華遇之學中執景仁手曰張郎風骨必當通貴非但官爵丨丨乃與天子同筆硯傳衣履卒如所言)恢達(北史崔鑒傳鑒)
(子仲哲性丨丨常以將略自許晉陽秋山濤雅素丨丨度量弘遠心存事外與時俛仰)永達(唐書王龜傳龜字大年性高簡)
(博知書傳無貴胄氣常以光福第賓客多更住丨丨里林木窮僻構半𨼆亭以自適)恂達(莊子邀于此者四枝彊思慮丨丨耳)
(目聰明其用心不勞其應物無方)大達(莊子夫揭竿累趨灌瀆守鯢鮒其于得大魚難矣飾小說以干縣令其于丨丨亦遠)
(矣揚子丨丨無畛不可偏從也)慮達(春秋繁露純知輕思則丨丨節欲順行則倫得)暢達(吳越春秋越王句踐入臣于吳)
(大夫種范蠡曰吉者凶之門福者禍之根今大王雖在危困之際孰知其非丨丨之兆符載謝李巽常侍書閣下道極上才之美政)
(布中和之化凡在草木尚𫉬丨丨區區鄙懷冀見察納)理達(淮南子人莫得自恣則道勝道勝而丨丨矣韓詩外傳凡用心)
(之術由禮則丨丨不由禮則悖亂揭傒斯詩丨丨自知簡情忘可避喧)初達(方言凡生草而丨丨謂之䓲䓲小也劉兼詩一)
(封瑶檢音丨丨兩處金沙色共圓)洞達(論衡孔子見竅睹微思慮丨丨材智兼倍強力不倦超踰倫等水經注石門灘北岸)
(有山上合下開丨丨東西西陽雜爼天狐九尾金色目可丨丨隂陽王褒洞簫賦條暢丨丨中節操兮班固西都賦内則街衢丨丨)
(閭閻且千席䕫冬日可愛賦廓開曀霾丨丨遐徼)挺達(晉陽秋謝尚率易丨丨超悟令上)慕達(世說王忱少丨丨好)
(酒一飲至連日不醒)勝達(世說羅友為廣州刺史當之鎮刺史桓豁語令暮來宿答曰民已有前期請别日奉命征西密遣人)
(察之至日乃往荆州門下書佐家處之怡然不異丨丨)名達(世說孫興公許玄度共在白樓亭商略先往丨丨林公既非所)
(關聽訖云二賢故自有才情)旨達(世說客問樂令旨不至者樂亦不復剖析文句直以麈尾确几曰至不客曰至樂因又舉)
(麈尾曰若至者那得去客乃悟服樂辭約而丨丨皆此𩔖)鑒達(文心雕龍吕氏丨丨而體周淮南汎採而文麗)半達(水經)
(注外國事曰河南摩強水在迦維羅越北相去十由旬此水在羅閱祗瓶沙國相去三十由旬菩薩于是暫過瓶沙王出見菩薩菩)
(薩于瓶沙隨樓那果園中住一日日暮便去丨丨鉢愁宿丨丨晉言白也鉢愁晉言山也白山北去瓶沙國十里)壑達(水經)
(注易水又東逕孔山北山下有鍾乳穴於中衆穴竒分令出入者疑迷不知所趣每于疑路必有歴記返者乃尋孔以自達矣上又)
(有大孔丨丨洞開故以孔山為名也)目達(洛陽伽藍記姜質亭山賦曰庭起半丘半壑聽以丨丨心想進不入聲榮退不為𨼆)
(放)幼達(文中子繁師玄聞董常賢問賈瓊以齒瓊曰始冠矣師玄曰吁其丨丨也瓊曰夫子十五為人師焉陳留王孝逸先)
(達之慠者也然白首北面豈以年乎)厭達(西陽雜爼西域丨丨國有寺戸以數頭驢運糧上山無人驅逐自能往返寅發午至)
(不差晷刻)朝達(南部新書長安舉子自六月後落第不出京者謂之過夏亦有十人五人醵率酒饌請題目于知己丨丨謂之)
(私試)喧達(語林高駢鎮蜀日有開元寺僧衆黃昏禮佛其聲丨丨命軍候悉擒械之來晨笞逐)夢達(異聞記傅說丨丨于)
(巖埜子房神授于圯上)韻達(孔平仲雜記唐孔季詡擢制科授校書郎陳子昂嘗稱其神清丨丨可比衛玠)良達(本草)
(丨丨生山隂莖蔓延大如葵子滑小)昭達(王逸楚辭章句叙昔者孔子叡聖明喆天生不王俾定經術乃刪詩書正禮樂制作)
(春秋以為後王之法門人三千罔不丨丨李商𨼆為汝南公賀慧星不見表精誠丨丨懇惻敷聞)性達(蔡邕薦邊讓書無術)
(不綜心通丨丨剖纖入冥口辨辭長魏武帝請恤郭嘉表郭嘉立身著行稱茂鄉邦忠良淵淑體通丨丨韋應物詩理會是非遣丨)
(丨形跡忘)顯達(魏武帝拜九錫謝表臣蒙先帝厚恩致位郎署非敢希望高位庶幾丨丨羅𨼆詩長笑應劉非丨丨每嫌伊霍)
(少詩篇)夙達(魏文帝周成漢昭論德與性成行與體并年在二七早智丨丨發燕書之詐亮霍光之誠又張纘離别賦序太)
(常劉侯前輩宿達余在紈綺之歲固已欽其風矣)潛達(曹植寳刀賦有皇漢之明后思丨丨而玄通阮籍通易論龍德丨丨)
(貴賤通明)睿達(陸機論夫吳桓王基之以武太祖成之以德聰明丨丨懿度弘遠矣又宋史沈遘傳遘弟遼字丨丨)雅達
(陸機論弘敏而多竒丨丨而聰哲)論達(陸機文賦言窮者無隘丨丨者惟曠)辨達(陸機漢高祖功臣頌隨何丨丨因資)
(于敵)化達(張華詩好樂無荒丨丨無垠)秀達(庾闡孫登𨼆居詩嵇子丨丨英風朗烈劉峻辨命論昔之玉質金相英髦)
(丨丨皆擯斥于當年韞竒才而莫用)言達(顔延之白鸚鵡賦被素履玄性温丨丨)養達(謝靈運山居賦若迺乘攝持之)
(告評丨丨之篇注攝生見老子持生養生達生並見莊子)解達(謝靈運詩歡友相丨丨敷奏究平生)直達(謝胱酬德賦指)
(曲蓬之丨丨固有憑于原枲)敬達(齊郊廟歌事展司采丨丨瑄薌又禮行宗祀丨丨郊禋)感達(沈約安陸昭王碑文)
(丨丨民祇非待期月)前達(江淹為蕭驃騎讓封第二表爵侈常班寵溢丨丨薛能下第詩從來此恨皆丨丨敢負吾君作楚辭)
安達(陳後主柔遠詔外可即檢任子館及東館并帶保任在外者並賜衣糧遂其鄉路所之阻遠便發遣船仗衛送必令丨丨)
和達(北齊郊廟歌誠帀厚地丨丨穹玄)望達(陳子昂諫刑書臣本蜀之匹夫官不丨丨)魁達(陶翰送李參軍水運)
(序精義宏高德量丨丨)發達(蕭穎士蓬池褉飲序禊逸禮也蓋取諸勾萌丨丨陽景敷煦乘和蠲潔用邀介祉厥義存矣)
賦達(李白詩子雲不暁事晚獻長楊辭丨丨身已老草玄鬢若絲)精達(賈至邢宇司封員外郎制雅志冲澹敏識丨丨)
命達(杜甫詩文章憎丨丨魑魅喜人過)沉達(常衮崔瓘湖南觀察使制識略丨丨可以專方面之任)簡達(常㐮)
(鄭叔則吏部員外郎制省理辨疑時稱丨丨)廣達(李濯丨丨樓賦門闈丨丨而俯接閭閻)該達(韓愈舉韋顗自代狀)
(學識丨丨器量弘深)爽達(柳宗元天爵論純粹之氣注于人也明得之者丨丨而先覺鑒照而無𨼆)為開達(白居易三)
(教論衡序特降明詔式會嘉辰丨丨四聰闡揚三教)俊達(杜牧與池州李使君書足下性丨丨堅明心正而氣和飾以温慎故)
(處世顯明無罪悔)冤達(李庾西都賦示收才而問𤯝上諫行而丨丨)老達(李頻詩平生詩稿在丨丨亦何妨)貫
達(司空圖與王駕評詩書右丞蘇州趨味澄夐若清沅之丨丨)了達(方干詩羡師丨丨無牽束竹逕生苔掩竹門)孤
達(鄭谷詩澹交終不破丨丨晚相宜)巧達(杜荀鶴詩佯狂寧是事丨丨又非夫)超達(李山甫詩知君丨丨悟空旨三)
(徑閒行抱素琴黃滔詩丨丨陶子性留琴不設絃戴良詩運至終丨丨道窮姑退藏)莊達(陸龜蒙詩阮高酣麯蘖丨丨謝犧牲)
傳達(陸龜蒙詩不過丨丨楊君夢從許人間小兆聽蘇軾龍圖閣學士滕公誌銘諫官楊繪言宰相不當以其子判鼓院上曰)
(繪不習朝廷事鼓院丨丨而已何與于事公曰人有訴宰相者使其子丨丨之可乎且天下見宰相子在是豈敢復訴事上悟為罷)
(之)功達(權徹詩迹恨事乃立丨丨名遂休)内達(孫思邈詩紫色丨丨赤芒外射)勾達(蘇舜欽復辨雷奮雨潤丨)
(丨甲坼)棣達(蘇舜欽上孔待制書竊以自夫子沒迄今數千百年其教混淪閎誕充格上下斯須不可亡天地得之日星光)
(明不鬭食山澤丨丨而不童涸幽則治鬼神顯則嚴君親)句達(王安石賈魏公神道碑公少而莊重謹密治經章解丨丨老師)
(宿學譽歎以為賢已)狂達(蘇軾詩阮生古丨丨遯世默無言)法達(蘇轍詩丨丨曾經見老盧半生勤苦一朝虛)康
達(周邦彦汴都賦正南面而負扆舉天下于丨丨)騰達(耶律楚材詩一旦丨丨時獻策宜詵詵劉基詩隂氛方丨丨密雨已)
(彌漫)源達(劉基詩導水必尋源丨丨流乃疏)公達(史記伯夷傳注叔齊名致字丨丨又魏志荀攸傳攸字丨丨彧從子)
(也文帝在東宫太祖謂曰荀丨丨人之師表也晉書荀勖傳武帝嘗謂曰魏武帝言荀文若之進善不進不止荀丨丨之退惡不退)
(不休二令君之美亦望于君也)伯達(論語周有八士丨丨伯适後漢書禰衡傳許都新建賢士大夫四方來集或問衡曰盍從)
(陳長文司馬丨丨乎對曰吾焉能從屠沽兒耶魏志司馬朗傳朗字丨丨河内温人也又任俊傳俊字丨丨河南中牟人也)孔
達(左傳晉人歸丨丨于衛以為衛之良也故免之)軒達(公羊傳晉趙鞅帥師及鄭丨丨帥師戰于栗鄭師敗績)熊達
(漢書地理志周成王封鬻熊之曾孫熊繹于荆蠻為楚子後十餘世至丨丨是為武王寖以彊大)蟲達(漢書功臣表曲成圉)
(侯丨丨侯入漢定三秦以都尉破項籍)孟達(後漢書韋彪傳韋彪字丨丨扶風平陵人也彪孝行純至好學洽聞雅稱儒宗)
文達(魏志李通傳通字丨丨江夏平春人又唐書蓋丨丨傳丨丨冀州信都人博涉前載尤明春秋三家武德中授國子助教)
(為秦王文學館直學士貞觀初擢諫議大夫弘文館學士)趙達(吳志丨丨傳達治九宫一算之術究其微旨能應機立成對問)
(若神至計飛蝗射𨼆伏無不中效釋常談筯謂之丨丨趙達吳國人也善用一筯而算無不徵)須達(南史林邑國傳安帝隆安)
(三年林邑國王丨丨寇日南九德諸郡)慧達(南史扶南國傳西河離日縣胡人劉薩何暴亡七日更蘇云觀世音語云汝緣)
(未盡若得活可作沙門因此出家名丨丨)楊達(北史丨丨傳達字士達為人寬厚有局度楊素每曰有君子貌兼君子心者惟)
(丨丨耳)魯達(唐書徐曠傳曠字文遠以字行大業初許善心薦文遠及包愷褚徽陸德明丨丨為學官擢國子博士愷等為)
(太學博士世稱左氏有文遠禮有褚徽詩有丨丨易有陸德明皆一時冠云)喬達(圖繪寳鑑元丨丨翰林直學士山水學李)
(成墨竹學文同)
約而達(禮記其言也丨丨丨微而臧罕譬而喻可謂繼志矣)讓道達(禮記諸父諸兄守貴室子弟守下室而丨丨丨)
(矣)幽枉達(後漢書明帝紀論明帝善刑理法令分明日晏坐朝丨丨必丨)名位達(齊書王敬則傳丨丨雖丨不以)
(富貴自遇危拱傍遑略不矜倨接士庶皆吳語陸龜蒙詩宣尼丨丨丨未必春秋作)要而達(論衡辨士之言丨丨丨文人之)
(辭寡而章)賓連達(瑞應圖王者嫡庶有序男女有别則賓連閱生于房一名丨丨丨一名賓連闊)相如達(謝惠連詩)
(雖好丨丨丨不同長卿慢)知已達(高適詩一朝丨丨丨累日詔書徵)寒士達(劉長卿詩朝無丨丨丨家在舊山貧)
煙霄達(武元衡歸燕詩敢望丨丨丨多慙羽翮微)形骸達(元稹詩苟務丨丨丨渾將性命摧)劉伶達(白居)
(易詩抱琴榮啟樂荷鍤丨丨丨)文字達(孟郊詩本望丨丨丨今因文字窮又獨孤及送王錄事詩謂子文章達當年羽翼高)
(又崔塗詩方期五字達未厭一簞貧)三乘達(許渾詩妙理丨丨丨清才萬象供)蒙叟達(羅𨼆詩清論不知丨丨丨)
(死交空嘆趙岐忙)來世達(張蠙詩晚學更求丨丨丨正懷非與百邪侵)同人達(崔塗詩不有丨丨丨兼疑此道)
(窮)白頭達(僧貫休詩吾皇必用整乾坤莫忘江頭丨丨丨注丨丨丨事見高僧傳)嵇康達(蘇軾寳繪堂記劉備)
(之雄才也而好結髦丨丨之丨也而好鍜阮孚之放也而好蠟屐)臧孫達(左傳取郜大鼎于宋戊申納于大廟臧哀伯諫)
(周内史聞之曰丨丨丨其有後于魯乎君違不忘諫之以德注僖伯諫𨼆觀魚哀伯諫桓納鼎積善之家必有餘慶故曰其有後于)
(魯)封君達(後漢書方術傳甘始東郭延年丨丨丨三人者皆方士也君達號青牛師漢武内傳丨丨丨隴西人初服黃連)
(五十餘年入鳥舉山服水銀百餘年還鄉里如二十者常乘青牛故號青牛道士庾信春日遊山詩道士丨丨丨仙人丁令威)趙
元達(魏志陳矯傳矯謂太守陳登曰聞遠近之論頗謂明府驕而自矜登曰清修疾惡有識有義吾敬丨丨丨博聞彊記竒逸)
(卓犖吾敬孔文舉所敬如此何驕之有)王僧達(南史丨丨丨傳幼聰敏文帝聞僧達早慧召見德陽殿應對閒敏妻以臨)
(川王義慶女少好學善屬文孝武即位為尚書右僕射僧達自負才地三年間便望宰相嘗答詔曰亡父亡祖司徒司空其自負若)
(此二年除太常上表解職何偃以其言不遜啟付南臺坐免官)竺羅達(南史中天竺國傳天監初其王屈多遣長史丨丨丨)
(奉表獻瑠璃唾壺雜香古貝等物)
達(他達切挑丨往來貌)
韻藻增挑達(詩丨兮丨兮在城闕兮王維詩不如儂家任丨丨草屩撈蝦富春渚梅堯臣詩是非不道任丨丨惟憶當)
(時阮步兵洪希文詩快入時妝丨丨子也將絺綌換春衣)踼達(王逸九思遂丨丨兮邪造與日月兮殊道)
末(莫撥切木上也無也弱也遠也端也又姓)
韻藻豐末(周禮瘠牛之角無澤角欲青白而丨丨注豐大也家語孔子曰置本不固無務丨丨)毫末(孟子明足以察)
(秋丨之丨而不見輿薪晉書律歷志累日為月累月為歲以新故相涉不得不有丨丨之差此自然之理也道德經合抱之木生於)
(丨丨莊子號物之數謂之萬人處一焉不似丨丨之在於馬體乎淮南子秋丨之丨淪於不測陸雲登臺賦扶桑細於丨丨兮崑崙)
(卑乎覆簣楊弘貞棘猴賦丨丨之細雕鎪既施睢盱之狀委曲無遺李白詩天地一浮雲此身乃丨丨杜甫詩滄浪水深青溟闊欹)
(岸側島秋丨丨白居易詩泰山不要欺丨丨顔子無心羡老彭柳宗元詩桂陽卿月光輝徧丨丨應傳顧兔靈方干詩疊葉與高節)
(俱從丨丨生蘇軾書王定國所藏烟江疊嶂圖詩使君何從得此本點綴丨丨分清妍袁桷夀李承旨詩滄海收丨丨空林絶𨼆淪)
絀末(史記平凖書書道唐虞之際詩述殷周之世安寧則長庠序先本丨丨以禮義防於利)錐末(史記平原君傳平原)
(君曰夫賢士之處世也譬若丨之處囊中其丨立見今先生處勝之門下三年於此矣左右未有所稱誦勝未有所聞是先生無所)
(有也毛遂曰臣乃今日請處囊中耳使遂蚤得處囊中乃穎脫而出非特其末見而已列子紀昌學射於飛衛飛衛曰爾先學不瞬)
(而後可言射矣紀昌歸偃卧其妻之機下以目承牽挺二年之後雖丨丨倒眥而不瞬也蘇舜欽詩譬如利丨丨所向物已破程俱)
(詩古人抱修能初不露丨丨)趨末(史記自序維幣之行以通農商其極則玩巧并兼兹殖爭於機利去本丨丨作平凖書以)
(觀事變漢書成帝紀間者民彌惰怠鄉本者少丨丨者衆將何以矯之又禮樂志奢泰則下不孫而國貧文巧則丨丨背本者衆又)
(東方朔傳時天下侈靡丨丨百姓多離農畆上從容問朔曰吾欲化民豈有道乎顔氏家訓今世文章相承丨丨棄本白居易息游)
(惰策弊革則務本者致力利興則丨丨者回心)就末(漢書地理志秦地郡國輻輳浮食者多民去本丨丨潛夫論務本則雖虛)
(飾之人皆歸本居末則雖篤敬之人皆丨丨)居末(見上)百末(漢書郊祀志丨丨旨酒布蘭生師古注丨丨百草華之末)
(也以百草華末雜酒故香且美也)且末(漢書西域傳丨丨國城去長安六千八百二十里注且平聲南史西域諸國傳末國)
(漢世丨丨國也)叔末(後漢書黨錮傳丨丨澆訛王道陵缺注季世也)羯末(晉書謝萬傳萬子韶少有名時謝氏尤彦秀者)
(稱封胡丨丨封謂韶胡謂朗羯謂玄末謂川皆其小字也又王凝之妻謝氏傳初適凝之還甚不樂安曰王郎逸少子不惡汝何恨)
(也答曰一門叔父則有阿大中郎羣從兄弟復有封胡丨丨不意天壤之中乃有王郎按世說作封胡遏末注封胡謝韶小字丨丨)
(謝淵小字陸龜蒙詩日華風蕙正交光丨丨相擕藉草堂蘇軾詩封胡丨丨已可憐不知更有王郎子)遏末(見上)冗末
(南史劉式之傳式之子瑀彈王僧達云蔭藉高華人品丨丨)高末(北史齊紀武成時遊童戲者好以兩手持繩拂地而却上)
(跳且唱曰丨丨高末蓋高氏之末也)嗢末(唐書吐蕃傳渾末亦曰丨丨吐蕃奴部也)知末(淮南子見本而丨丨觀指而覩)
(歸執一而應萬握要而治詳謂之術)夸末(潛夫論今多務交遊以結黨助偷世竊名以取濟渡丨丨之士從而尚之)撻末
(中華古今注蛺蝶一名風野蛾一名風蝶江東人謂之丨丨色白而背青者也薩都拉快雪軒詩門外青山不得青刮地東風翻丨)
(丨)木末(宣和畫譜馮覲畫金風萬籟圖怳然如聞笙竽子丨丨九歌采薜荔兮水中搴芙蓉兮丨丨西京賦陵重巘獵昆駼)
(抄丨丨擭獑猢沈約詩憑軒搴丨丨垂堂對水周沈炯詩林中藤蔦秀丨丨風雲高杜甫詩我行已水濱我僕猶丨丨李頎詩迸泉)
(颯颯飛丨丨野鹿呦呦走堂下方干題寳林山禪院詩羅列衆星依丨丨周迴萬室在簷前)天末(謝莊月賦氣霽地表雲斂)
(丨丨何遜詩丨丨靜波浪日際斂煙霞李程日五色賦浴咸池于丨丨拂若木於海裔李白詩滄波渺川氾白石𨼆丨丨獨孤及詩)
(海西望京口兩地各丨丨又𡷗水望番禺迢迢青丨丨劉長卿詩誰堪去鄉意親戚想丨丨元稹詩夏水漾丨丨晩暘映遙村李羣)
(玉詩因書丨丨心繫此雙飛翼張喬詩斜陽越鄉思丨丨見歸鴻)夷末(左傳齊慶封奔吳吳句餘予之朱方注句餘吳子丨)
(丨也按史記公羊胡傳作餘昧左氏及穀梁並為丨丨)
錐刀末(左傳鄭人鑄刑書叔向使詒子産書曰民知爭端矣將棄禮而徵於書丨丨之丨將盡爭之晉書衛瓘傳瓘與太尉)
(亮等疏曰貴人棄德而忽道業爭多少於丨丨之丨傷損風俗其弊不細廣絶交論競毛羽之輕趨丨丨之丨)彊弩末(漢書)
(韓安國傳丨丨之丨力不能入魯縞范成大詩摧頽丨丨丨黽勉焚舟戰姚燧詩客氣已為丨丨丨宦情空遶大刀頭)煨燼
末(唐明皇孝經序冺絶於秦得之者皆丨丨之丨濫觴於漢傳之者皆糟粕之餘)丹砂末(李白詶張司馬贈墨詩上黨碧)
(松烟夷陵丨丨丨)
增志末(易咸其脢丨丨也疏末猶淺也感以心為深過心則謂之淺末矣)淺末(見上後漢書陳元傳建武初元與桓)
(譚杜林鄭興俱為學者所宗時議欲立左氏傳博士范升奏以為左氏丨丨不宜立曹植責躬應詔表詞旨丨丨不足采覽)本
末(易其初難知其上易知丨丨也禮記物有丨丨左傳晉封桓叔於曲沃師服曰吾聞國家之立也丨大而丨小是以能固史記)
(禮書丨丨相順終始相應晉書禮志自上及下尊卑貴賤物有其宜不然則丨丨不經行之不遠淮南子天地之生物也有丨丨其)
(養物也有先後馬融長笛賦匍匐伐取挑截丨丨杜甫哀蘇源明詩篆刻揚雄流溟漲丨丨淺白居易詩豫樟生深山七年而後知)
(挺高二百丈丨丨皆十圍薛能華岳詩每思窮丨丨應合記圖經)裔末(書功加于時德垂後裔傳言湯立功加流當時德澤)
(垂及後世丨丨也)綠末(詩綠兮絲兮傳丨丨也絲本也疏織絲而為繒染之以成綠故云丨丨絲本)縿末(詩素絲紕)
(之疏縿謂繫于旌旗之體旒謂丨丨之垂者)髮末(詩卷髮如蠆箋蠆螫蟲也尾末揵然似婦人丨丨曲上卷然)右末
(禮記進食之禮膾炙處外醯醬處内葱㳿處末酒漿處右以脯修置者左朐丨丨)執末(禮記獻甲者執胄獻杖者丨丨庾信)
(卭竹杖賦謀於長者操以從之丨丨而獻無因自持)斗末(禮記招搖在上疏招搖北斗七星也北斗居四方宿之中以丨丨從)
(十二月建而指之則四方宿不差)奮末(禮記粗厲猛起丨丨廣賁之音作而民剛毅注丨丨動使四支也賁讀為憤怒氣充)
(實也)席末(禮記啐酒成禮也于丨丨言是席之正非專為飲食也注席西頭也儀禮鄉飲酒禮丨丨坐啐酒注啐亦嘗也葛長)
(庚庭山養正先生黃君碑宫中道士五百輩時或飲酒雖不邀先生亦一造焉或恐其知者則密以為期臨欲飲則先生不期而會)
(賓主交愕乃坐先生于丨丨癡飲大嚼旁若無人)祭末(周禮天官事酒疏祭祀之時乃至卑賤執事之人丨丨並得飲之)
絶末(儀禮鄉飲酒禮奠爵于薦西興右手取肺郤左手執本坐弗繚右丨丨以祭尚左手嚌之興加于俎注興起也肺離之本)
(端厚大者繚猶紾也大夫以上威儀多紾絶之疏案周禮太祝云辨九祭七曰絶祭八曰繚祭注云繚祭以手從肺本循之至於末)
(乃絶以祭絶祭不循其本直絶以祭本同禮多者繚之禮略者絶則祭之亦據此與鄉射而言也)弓末(儀禮大射儀左執弣)
(右執簫南揚弓命去侯注簫丨丨揚弓者執下末揚猶舉也)肇末(齊語管子對曰昔吾先王昭王穆王世法文武遠績以成)
(名合羣&KR1621;比校民之有道者設象以為民紀式權以相應比綴以度竱本丨丨注竱等也肇正也)事末(越語范蠡進諫曰夫)
(勇者逆德也兵者凶器也爭者丨之丨也)問末(戰國策齊王使使者問趙威后書未發威后問使者曰歲亦無恙耶民亦無恙)
(耶王亦無恙耶使者不說曰臣奉使使威后今不問王而先問歲與民豈先賤而後尊貴者乎威后曰不然苟無歲何有民苟無民)
(何有君故有問舍本而丨丨者耶)除末(史記秦始皇紀始皇南登瑯琊立石刻頌秦德曰皇帝之功勤勞本事上農丨丨黔)
(首是富)病末(史記貨殖傳夫糶二十病農九十丨丨末病則財不出農病則草不辟矣)農末(史記貨殖傳計然曰夫糶)
(上不過八十下不減三十則丨丨俱利)抑末(漢書昭帝紀注武帝時以國用不足縣官悉自賣鹽錢沽酒昭帝務本丨丨不)
(與天下爭利故罷之又公孫賀等傳贊始元中徵文學賢良問以治亂皆對願罷郡國鹽鐡酒𣙜均輸務本丨丨毋與天下爭利南)
(史宋武帝紀晉帝加帝相國策曰公丨丨敦本務農重積采繁實殷稼穡惟阜潛夫論凡為人之大體莫善於丨丨而務本莫不善)
(於離本而飭末熊鉌上李同知論海舶詩魚鹽尚丨丨奈何誘開阡)易末(漢書地理志孔子曰移風易俗莫善於樂言聖王在)
(上統理人倫必移其本而丨其丨也)去末(漢書地理志召信臣為南陽太守勸民農桑丨丨歸本郡以殷富越絶書聖主之治)
(左道右術丨丨取實東京賦民丨丨而反本咸懷忠而抱慤徐至無聲樂賦端本丨丨化遐自閫)逐末(漢書食貨志貢禹言)
(鑄錢采銅棄本丨丨耕者不能半奸邪不可禁疾其末者絶其本宜罷采珠玉金銀鑄錢之官晉書熊遠傳時農桑廢弛遠建議曰)
(農桑不修遊食者多皆由去本丨丨故也北史鄭羲傳羲子懿懿弟道昭上表碩儒耆德卷經而不談俗學後生遺本而丨丨又李)
(諤傳諤以時文體尚輕薄流宕忘返上書曰連篇累牘不出月露之形積案盈箱唯是風雲之狀捐本丨丨流徧華壤逓相師祖久)
(而愈扇關尹子注方士服炁嚥津棄本丨丨文心雕龍丨丨之儔蔑棄其本雖讀千賦愈惑體要熊鉌詩傷哉力田家欲說涕淚漣)
(何如棄之去丨丨利百十)弱末(漢書婁敬傳敬言徙齊諸田楚昭屈景燕趙韓魏後及豪傑名家且實關中此彊本丨丨之術)
(也)淫末(漢書鼂錯傳錯曰陛下躬親本事廢去丨丨)摽末(漢書王莽傳陳崇稱莽功德奏曰及至青戎丨丨之功一)
(言之勞然猶皆蒙丘山之賞課功絳灌造之與因也比于青戎地之與天也而公又有宰治之效乃當上與伯禹周公等盛齊隆兼)
(其褒賞豈特與若云者同日而論哉注青戎衛青公孫戎也)徼末(漢書嚴安傳安上書曰侈而無節則不可贍民離本而丨)
(丨矣)眇末(後漢書和帝紀詔曰朕以丨丨奉承鴻烈)太末(後漢書郡國志會稽郡丨丨又循吏傳吳有龍丘萇者𨼆居丨)
(丨志不降辱任延遣功曹奉謁修書記致醫藥積一歲萇乃乘輦詣府門願得先死備錄黃鎮成贈鄭守光遠詩土風連丨丨山節)
(聳全閩)季末(後漢書輿服志及其丨丨聖人不得其位賢者𨼆伏晉書刑法志丨丨澆偽設網彌密潘岳詩歎彼丨丨口出)
(擇語)五末(後漢書輿服志雲&KR1017;文畫輈黃金塗丨丨注徐廣曰謂前一轅及衡端轂頭也莊子丨丨者精神之運心術之動然)
(後從之者也注丨丨德教治樂哀五者之末也)篇末(後漢書朱祐等傳論顯宗追感前世功臣乃圖畫二十八將于南宫雲臺)
(其外又有王常李通竇融卓茂合三十二人故依其本第係之丨丨以志功臣之次云爾晉書列女傳序在諸偽國暫阻王猷天下)
(之善足以懲勸亦同搜次附于丨丨王安石詩詩中慷慨悲陳迹丨丨殷勤奬後生)隙末(後漢書王丹傳丹曰交道之難未易)
(言也世稱管鮑次則王貢張陳凶其終蕭朱丨其丨故知全者鮮矣廣絶交論蕭朱所以丨丨)端末(後漢書馮衍傳注造作丨)
(丨妄生首尾韓非子其術遠則衆人莫見其丨丨莫見其丨丨是以莫知其極)救末(後漢書丁鴻傳鴻因日食上封事曰禁微)
(則易丨丨者難)禮末(後漢書趙咨傳華夏之士爭相陵尚違禮之本事丨之丨務禮之華棄禮之實)棄末(後漢書班固傳)
(除工商之淫業興農桑之上務遂令海内丨丨而反本背偽而歸真晉書食貨志帝親耕籍田詔曰使四海之内丨丨反本競農務)
(功能奉宣朕志令百姓勸事樂業者其唯郡縣長乎李白明堂賦丨丨反本人和時康)荒末(後漢書班固傳天乃歸功元首)
(將授漢劉俾其承三季之丨丨值亢龍之災孽)卑末(後漢書欒巴傳巴遷桂陽太守以郡處南垂不閑典訓為吏人定㛰姻喪)
(祭之禮興立學校以奬進之雖幹吏丨丨皆課令習讀程式殿最隨能升授陳書到仲舉傳詔曰韓子高蕞爾細微擢自丨丨入參)
(禁衛委以心腹蜂蠆有毒敢行反噬)爭末(後漢書鄭興傳更始諸將皆山東人咸勸留洛陽興說更始曰議者欲先定赤眉而)
(後入關是不識其本而丨其丨)疎末(後漢書黨錮傳論上禄長和海上言禮從祖兄弟别居異財恩義已輕服屬丨丨而今黨)
(人錮及五族既乖典訓之文有謬經常之法帝覽而悟之自從祖以下皆得解釋)要末(後漢書荀彧傳論中賢以下道無求)
(備智算有所研疎原始未必丨丨)嬴末(後漢書東夷傳贊丨丨紛亂燕人違難注謂衛滿也)庸末(晉書武帝紀泰始四)
(年詔曰勉勵學者思勤王典無為百家丨丨致遠必泥)息末(晉書武帝紀泰始四年班五條詔書于郡國一曰正身二曰勤)
(百姓三曰撫孤寡四曰敦本丨丨五曰去人事)務末(晉書食貨志桓玄欲廢錢用穀帛孔琳之議曰弘敦本之教明廣農之科)
(敬授人時各從其業遊蕩知反丨丨自休同以南畝競力野無遺壤矣潛夫論慎本略末猶可也舍本丨丨則惡矣)略末(見上)
繼末(晉書荀崧傳左丘明撰所聞而為傳其書多膏腴美詞張本丨丨以發明經意)濃末(晉書衛恒傳恒善草隸書為四)
(體書𫝑漢末又有蔡邕作篆𫝑或輕筆内投微本丨丨若絶若連)熟末(晉書石崇傳崇為客作豆粥咄嗟便辦王愷密貨崇)
(帳下問其所以答曰豆至難煑豫作丨丨客來但作白粥以投之耳)正末(晉書摯虞傳臣聞古之聖明原始以要終體本以丨)
(丨又潘岳傳武帝躬耕籍田岳作賦以美其事曰丨其丨者端其本善其後者慎其先)靖末(晉書王導傳導上書曰先王之)
(道彌遠華偽之俗遂滋非所以端本丨丨之謂也)朝末(晉書郭璞傳今聖朝方闢四門以亮采訪輿論於羣小況臣蒙珥筆)
(丨丨而可不竭誠盡規哉注羣小一作羣心)徇末(晉書戴逵傳逵著論曰元康之人好遯迹而不求其本故有捐本丨丨之)
(弊傳亮感物賦有丨丨而捨本或躭欲而忘生)始末(晉書謝安傳安雖受朝寄然東山之志丨丨不渝每形於言色南史徐勉)
(傳勉戒其子崧曰為家以來不事資産暨立墅舍似乖舊業陳其丨丨無愧懷抱世說桓南郡問謝夫人太傳在東山二十餘年遂)
(復不終其理云何夫人答曰亡叔先正以無用為心𨼆顯為優劣丨丨正當動靜之異耳李頻長安書情投知己詩道即窮通守才)
(應丨丨憐楊奐孫烈婦歌胡不具丨丨奏之達帝都)灰末(晉書鳩摩羅什傳羅什以五色絲作繩結之燒為丨丨投水中灰出)
(水還成繩)革末(齊書太祖紀己亥詔曰自廬井毁制農桑易業鹽鐵妨民貨鬻傷治歴代成俗流蠧歲滋援拯遺弊丨丨反本)
(使公不專利氓無失業)澆末(陳書後主紀禎明二年詔曰朕君臨區宇屬當丨丨輕重之典在政未康小大之情興言多愧)
醜末(南史王藻傳江湛孫斆當尚孝武帝女上乃使人為斆作表讓㛰曰天恩所覃庸及丨丨)位末(南史鍾嶸傳上謂太)
(中大夫顧暠曰鍾嶸何人欲斷朕機務卿識之否答曰嶸雖丨丨名卑而所言或有可採潘岳馬汧督誄嗟兹馬生丨丨名卑)勤
末(南史郭祖深傳夫農桑者今日濟育功德者將來勝因豈可墮本丨丨置邇效賖也)操末(南史陸厥傳沈約將平上去入)
(四聲制韻厥與約書曰齟齬妥帖之談丨丨續顛之說興玄黃於律吕比五色之相宣苟此祕未覩兹論何所指耶管子人君操本)
(民不得丨丨陸機文賦如失機而後會恒丨丨以續顛)二末(南史顧歡傳周顒難張融曰驅馳佛道無免丨丨未知高鑒緣)
(何識本)領末(南史顧歡傳歡意黨道教宋司徒袁粲駁之歡答曰俗有精粗教有文質然則道教執本以丨丨佛教救末以)
(存本請問所歸異在何許)僚末(南史王綸之傳綸之為安成王記室參軍偃仰召會退居丨丨)秋末(南史周顒傳文惠太)
(子問顒菜食何味最勝顒曰春初早韭丨丨晚菘宋之問温泉莊詩夏餘鳥獸蕃丨丨禾黍熟陸龜蒙詩臨風但惆悵春歸殆丨丨)
(許有壬白菜詩南土稱丨丨投簪要及時又杜甫詩香稻三丨丨平田百頃間)速末(魏書勿吉國傳勿吉國在高句麗北舊肅)
(慎國也國有大水闊三里餘名丨丨其地下溼築城穴居開口於上以梯出入)栗末(北史四夷傳勿吉國其部𩔖凡有七種其)
(一號丨丨部與高麗接勝兵數千多驍武每寇高麗)保末(舊唐書太宗賢妃徐氏傳時軍旅亟動宫室互興百姓頗倦勞役上)
(疏諫曰古人有云雖休勿休良有以也守初丨丨聖哲罕兼是知業大者易驕願陛下難之善始者難終願陛下易之)尾末
(唐書歷志霜降六日日在丨丨火星初見營室昏中于是始修城郭宫室又太平寰宇記九真長江水鈎蛇數丈丨丨有鈎取岸上)
(人及牛馬食之)存末(唐書禮樂志習其器而不知其意忘其本而丨其丨)塗末(唐書儀衛志朱雀隊皆佩横刀䂍矟以黃)
(金丨丨)飾末(唐書車服志凡天子之車曰玉路者祭祀納后所乘也青質玉丨丨金路者饗射祀還飲至所乘也赤質金丨)
(丨象路者行道所乘也黃質象丨丨)恤末(唐書太宗皇后長孫氏傳后嘗采古婦人事著女則十篇又為論斥漢之馬后不能)
(檢抑外家使與政事乃成其車馬之侈此謂開本源丨丨事)媮末(唐書韓愈傳贊至進諫陳謀排難恤孤矯拂丨丨皇皇於)
(仁義可為篤道君子矣)阿末(唐書西域傳大食西南屬海海中有撥拔力種多象牙及丨丨香)游末(宋史蘇紳傳紳)
(陳便宜曰欲民之安則為之擇守宰明教化欲民之利則為之去兼并禁丨丨)石末(宋史司馬光傳蔡京撰奸黨碑令郡國皆)
(刻石長安石工安民當鐫字辭曰民愚人固不知立碑之意但如司馬相公者海内稱其正直今謂之姦邪民不忍刻也府官怒欲)
(加罪泣曰被役不敢辭乞免鐫安民二字丨丨恐得罪後世聞者愧之又文房四說青州丨丨硯受墨而費筆古瓦𩔖丨丨過此無)
(足議也)飭末(管子計凡付終務本丨丨則富注凡謂都數也歲之成上計曰付終)善末(關尹子善今者可以行古丨丨)
(者可以立本注學者欲行古道必善今俗欲返本源須知務末故聖人和光同塵以善今泛應曲當以丨丨者乃所以為行古道立)
(本源之地也)賞末(吕氏春秋晉文公將伐鄴趙衰言所以勝鄴之術文公用之果勝歸將行賞衰曰君將賞其本乎丨其丨)
(乎丨其丨則騎乘者存賞其本則臣聞之郤子虎)後末(吕氏春秋凡為天下治國家必務本而丨丨)治末(新語丨丨)
(者調其本)小末(春秋繁露強幹弱枝大本丨丨則君臣之分明矣)流末(淮南子英俊豪傑各以大小之材處其位得其)
(宜由本丨丨以重制輕上唱而民和上動而下隨柳貫題蘇長公書詩濫觴起毫芒丨丨誠渺瀰)招末(淮南子握劍鋒以離)
(北宫子司馬蒯蕢不使應敵操其觚丨其丨則庸人能以制勝注招舉也)脩末(淮南子執政有司不務反道矯拂其本而事丨)
(其丨)鍼末(淮南子離朱之明察丨丨於百步之外而不能見淵中之魚)貴末(桓譚新論曲突徙薪無厚澤焦頭爛額為)
(上客蓋傷其賤本而丨丨也)退末(鹽鐵論王者崇本丨丨以禮義坊民)致末(說苑内治未得不可以正外本惠未襲不)
(可以丨丨)捷末(吳越春秋越有處女出於南林將北見越王道逢一翁自稱曰袁公問於處女吾聞子善劍願一見之女曰惟)
(公試之於是袁公即杖箖箊竹竹枝上頡橋未墮地女即丨丨袁公則飛上樹變為白猿遂别去見越王注捷通作接)苗末
(吳越春秋無余傳世十餘末君微劣轉從衆庶為編戸之民禹祀斷絶十有餘歲有人生而言語指天向禹墓曰我是無余君之丨)
(丨方脩前君祭祀復我禹墓之祀為民祈福于天衆民喜悅因共封立以承越君之後復夏王之祭)姑末(吳越春秋吳王聞越)
(王盡心自守食不重味衣不重綵因而賜之以書增之以封東至于句甬西至于檇李南至于丨丨北至于平原縱横八百餘里注)
(丨丨即春秋越姑蔑之地秦屬會稽為大禾縣今衢州平原越絶作武原今海鹽縣)求末(譙子夫孝行之本替本而丨丨者未)
(見得之者也)離末(潛夫論夫富民者以農桑為本以游業為末百工者以致用為本以巧飭為末商賈者以通貨為本以鬻)
(竒為末三者守本丨丨則民富離本守末則民貧)守末(見上)浮末(潛夫論舉世舍農桑趨商賈牛馬車輿填塞道路充)
(盈都邑今察洛陽丨丨者什於農夫虛偽游手者什於丨丨)脚末(釋名襪末也在丨丨也)下末(釋名刀到也丨丨之)
(飾曰琕琕卑也在下之言也)草末(古今注結草蟲一名結葦好于丨丨折屈草葉以為巢窟)兩末(古今注漢朝執金吾)
(金吾亦棒也以銅為之黃金塗丨丨)塵末(拾遺記石季倫屑沉水之香如丨丨而置象牀上使所愛者踐之無迹則賜珍珠百)
(琲有迹者節其飲食令體弱孟郊詩遠念丨丨宗未疎俗間名)多末(洞冥記五味草初生味甘花時味酸食之使人不眠武帝)
(時丨丨國獻此草)勾末(南越志越王鳥狀如鳶口丨丨可受二升許南人以為酒器珍於文螺)上末(林邑記㯽榔樹)
(大圍丈餘高十餘丈下本不大丨丨不小)歌末(文心雕龍漢世𨼆書十有八篇歆固編文錄之丨丨)續末(文心雕龍晉代)
(之書繫乎著作陸機肇始而未備王韶丨丨而不終)風末(文心雕龍邯鄲受命攀響前聲丨丨力寡輯韻成頌丘巨源聽隣妓)
(詩雲間嬌響徹丨丨豔聲來裴廸青龍寺曇壁上人院集詩林端遠堞見丨丨疎鐘聞)送末(文心雕龍至于夫惟蓋故者發)
(端之首唱之而於以者乃劄句之舊體乎哉已也亦丨丨之常科據事似閒在用實切)表末(文心雕龍原始以丨丨釋名以)
(章義)鞭末(杜陽雜編代宗幸興慶宫于複壁間寳匣中𫉬玉鞭丨丨有文曰軟玉鞭光可鑑物)香末(雲仙雜記蓮花巷王)
(&KR1296;起宅畢其門刷以醇酒更散丨丨蓋禮神之至徐夤尚書惠蠟面茶詩金槽和碾沉丨丨冰碗輕涵翠鏤烟)茶末(唐國史補)
(韓晉公滉聞奉天之難以夾練囊緘盛丨丨遣健步以進御物𩔖相感志陳丨丨燒烟蠅速去)榜末(唐詩紀事盧求李翺之壻)
(有道人號先知始翺妹壻楊嗣復知舉求落第至是嗣復再知舉道人以小卷遺嗣復曰放榜日開之洎放榜開卷乃曰裴頭黃尾)
(三求六李時第一人裴求丨丨黃駕次則李求盧求又李方玄從毅道裕景初李助李求六人過庭錄吳人孫山滑稽才子也赴舉)
(他郡鄉人託以子偕往鄉人子失意山綴丨丨先歸鄉人問其子得失山曰解名盡處是孫山賢郎更在孫山外)兜末(香譜)
(丨丨香燒去惡氣除病疫名香譜丨丨香本草云漢武帝西王母降焚是香也)班末(晏元獻𩔖要令狐楚曰今行能在臣右者)
(知其丨丨禄寡莫不以博士為愧)舞末(東京夢華錄舞者入場至歇拍續一人入場對舞數拍前舞者退終後舞者終其曲)
(謂之丨丨)雲末(天中記吳王夫差啟地門以厭越越人為雷門以&KR1241;之擊大鼓於雷門之下而地門聞焉其後移鼔建康之端)
(門有雙鷺咒鼓而飛乎丨丨名山記九峰山在上高縣西其峰有九曰丨丨飛雲香爐翠霞蒼玉芙蓉清流蛾眉天竺李華含元殿)
(賦進而仰之騫龍首而張鳳翼退而瞻之岌樹巔而崪丨丨梅堯臣茶磨詩欲將雀舌成丨丨三尺蠻童一臂旋)蘋末(宋玉)
(風賦夫風生于地起于青丨之丨陸贄月臨鏡湖賦棹影乍浮如上天邊之漢桂華不定多因丨丨之風徐夤東風解凍詩暖氣飄)
(丨丨凍㾗消水中程俱詩漾漾扁舟拂水飛飄飄丨丨細吹衣)泳末(司馬相如封禪文爾陿游原迥闊丨丨孟康注爾近也原)
(本也迥遠也闊廣也泳浮也恩德比之於水近者游其原遠者浮其末也)橦末(西京賦百馬同轡騁足並馳丨丨之伎態不可)
(彌李德裕寒食日三殿侍宴詩彀中時落羽丨丨乍升猱金厚載都盧尋橦賦拂雲端之縹緲似欲升天跨丨丨之欹危若有餘地)
&KR1303;末(西京賦青骹摯於韝下韓盧噬於丨丨注&KR1303;音嶭攣也)桑末(張衡賦丨丨寄夫根生兮卉既彫而已毓)纖末
(馬融長笛賦丨丨奮䈾錚鐄謍嗃)杪末(孫楚和氏外孫小同哀文天地混焉萬物一指丨丨嬰孩安足稱誄)懷末(裴頠)
(崇有論若味近以虧業則沉溺之釁興丨丨以忘本則天理之真減)枝末(何承天報應問西方說報應其丨丨雖明而即本常)
(昧乖背五經故見棄於先聖)身末(謝莊和元日雪花應詔詩澤厚見丨丨恩踰悟生𦕈)日末(謝靈運登上戍石鼓山詩)
(丨丨澗增波雲生嶺逾叠)川末(鮑照還都至三山望石頭城詩泉源安首流丨丨澄遠波)冬末(鮑照擬行路難今年陽初)
(花滿林明年丨丨雪盈岑)影末(梁簡文帝興廣信侯書丨丨波餘希時灑拂)莩末(王僧孺為蕭監利求入學啟敢因丨)
(丨有志庠均)林末(王臺卿山池應令詩石幽銜細草丨丨廣横柯姚令詩戲猱跳丨丨高僧住石間甘復詩素懷愜幽賞微)
(颸酒丨丨)芰末(王勃采蓮賦排丨丨而爭遠託蘆間而競逐)占末(崔融請不稅關市疏依本者恒科丨丨者增稅)秦
末(張九齡商洛山行詩園綺值丨丨嘉遁此山阿)昭末(柳宗元天對湯摯之合祚以久食昧始以丨丨克庸成績)月末
(李賀詩寒凉交丨丨露散濛曉昏白居易詩窮冬丨丨兩三日半百年過六七時元好問詩并州城邊十丨丨清霜稜稜風入骨)
骨末(李賀長平箭頭歌漆灰丨丨丹水砂凄凄古血生銅花注以漆以灰以丨丨然後其矢得成)晉末(元稹說劍詩丨)
(丨武庫燒脫然排戸牗)粉末(盧仝蛺蝶請客詩丨丨為四體春風為生涯)烟末(李程華清宫望幸賦目盡丨丨心馳)
(御路劉宰松江道中詩丨丨三家市波心一釣翁)地末(李商𨼆文天涯丨丨高秋落景重疊憂端縱横淚綆)巖末(劉得)
(仁寄題廬山詩細徑縈丨丨高窗見海涯)樹末(李頻江上寄山客詩殘雲收丨丨返照落江源貢奎詩丨丨炊烟緣人家住澗)
(西顧瑛詩白鳥羣飛烟丨丨青山都在雪花中)座末(鄭谷詩垂白郎官居丨丨著緋人吏立階前)桂末(張賁藥名聫句)
(雨過蘭芳好霜多丨丨摧)榆末(劉蛻山書聖人重其生以榆出先濟其用故甘羶之臭出於丨丨而後網罟不足於野以牢養)
(於宮中吕坤靳莊行土性多沉糠性浮丨丨和之可為縻)霄末(唐無名氏慈竹賦防碧落于丨丨翳紅光于夕始)駢末
(程琳子竒賦或時同本而丨丨遂能半白而半頳)雪末(梅堯臣嘗新茶詩晴明開軒碾丨丨衆客共賞皆稱嘉)砂末
(曾鞏廣德湖記天禧二年知州事李夷庚始正湖界起隄十有八里以限之湖之濱有地曰林村丨丨曰高橋臘臺)松末(蘇轍)
(詩晨暉轉簾影微風響丨丨)顰末(范成大蛇倒退詩心知人境近丨丨百憂散)顛末(戴復古詩題詩記丨丨政不假)
(人碑林光朝詩如何兩京到魏晉摉盡蒼崖惟此書即今原隸見丨丨仍於畫上分錙銖)細末(貫雲石桃花嵒詩暖翠流香春)
(自活手撚殘霞皆丨丨)夏末(范梈詩丨丨始炎毒沈憂坐匡床)障末(周光鎬黃河賦不經本而丨丨難乎圖遠之鴻)
(猷)柳末(僧克新赴慧日寺途中詩半日帆檣行丨丨一天風月宿蘆科)任末(後漢書儒林傳丨丨字叔本蜀郡繁人也)
(少習齊詩遊京師教授十餘年友人董奉德于洛陽病亡末乃躬推鹿車載奉德喪致其墓所由是知名)渴末(晉書王浚傳浚)
(表封務勿塵遼西郡公其别部大飄滑及其弟丨丨别部大屠瓮等皆為親晉王)
衝風末(史記韓長孺傳丨丨之丨力不能漂鴻毛)車軸末(史記田單傳燕師平齊而田單走安平令其宗人盡斷其)
(丨丨丨而傅鐵籠已而燕軍攻安平城壞齊人走爭塗以轊折車敗為燕所鹵唯田單宗人以鐵籠故得脫注鐵籠以鐵裹軸頭堅)
(而易進也)爭臣末(漢書谷永傳永奏書謝鳳曰永質薄學朽無一日之雅左右之介將軍說其狂言擢之皂衣之吏厠之丨)
(丨之丨雖齊桓晉文用士篤密何以加焉)百王末(漢書叙傳漢紹堯運以建帝業史臣乃追術功德私作本紀編於丨丨之)
(丨厠於秦項之列魏志明帝紀朕從丨丨之丨追望上世之風邈乎何相去之遠唐太宗尚書詩既承丨丨丨戰兢隨歲轉)明
哲末(後漢書應劭傳劭又刪定律令為漢儀乃奏之曰是用敢露頑才厠于丨丨之丨)纖枯末(後漢書劉陶傳猶舉)
(函牛之鼎絓丨丨之丨注函牛之鼎謂大鼎也絓挂也)預其末(晉書王戎傳嘗經黃公酒壚下過顧謂後車客曰吾昔與)
(嵇叔夜阮嗣宗酣暢於此竹林之遊亦丨丨丨)朝堂末(晉書虞預傳匹夫婺婦猶有憂國之言況臣得厠丨丨之丨蒙冠𢃄)
(之榮者乎)客游末(南史劉巘傳瓛與張融王思遠書曰近初奉教便自希得託迹丨丨之丨而固辭榮級)賤伎末
(南史江淹傳備鳴盗淺術之餘豫三五丨丨之丨)冬氣末(隋書五行志陳初有童謠曰黃斑青驄馬發自夀陽涘來時丨)
(丨丨去日春風始其後陳主果為韓擒虎所敗黃斑之謂也破建康之始復乘青驄馬往返時節皆相應)縉紳末(隋書儒林)
(傳劉炫鬱鬱不得志乃自為贊曰厠丨丨之丨遂得博覽典誥窺涉今古小善著于丘園虛名聞于邦國)音為末(白虎通聲)
(五音八何聲為本出於五行丨丨丨象八風故樂記曰聲成文謂之音知音而樂之謂之樂也)十指末(神仙傳彭祖導引閉)
(氣以攻所患其氣雲行體中於鼻口中達丨丨丨尋即體和)臼杵末(文心雕龍蓍龜神物而居博奕之中衡斛嘉量而在)
(丨丨之丨)硼砂末(物𩔖相感志飲酒欲不醉服丨丨丨)硫黃末(洛陽牡丹記花開漸小於舊者蓋有蠧蟲損之旁有)
(小穴如針孔乃蟲所藏處花工謂之氣葱以大鍼點丨丨丨鍼之蟲乃死花復盛)霓裳末(碧雞漫志霓裳十二遍而曲終)
(凡曲將終皆聲拍促速惟丨丨之丨長引一聲)獺爪末(西溪叢語許叔微云五臟蟲皆上行惟有肺蟲下行最難治當用丨)
(丨為丨調藥于初四初六日治之此二日肺蟲上行也)視聽末(班固奏記固幸得生于清明之世豫在丨丨之丨)折
苕末(陳琳檄吳將校部曲文忽朝陽之安甘丨丨之丨劉知幾思慎賦序卧于積薪之上而不知火之將然巢于丨丨之丨而)
(不悟風之已至)冠帶末(夏侯湛設難僕也承門戸之業受過庭之訓是以得接丨丨之丨充乎士大夫之列)青陽末
(夏侯湛石榴賦丨丨之丨朱明之初)三祝末(王鑒七夕觀織女詩敬因丨丨丨以爾屬皇娥)五嶺末(庾闡衡山詩北)
(眺衡山首南睨丨丨丨)舟航末(王臺卿奉和望同泰寺浮圖詩願假丨丨丨彼岸誰云廣)濫吹末(張正見從藉田)
(應衡陽王教詩幸承丨丨丨擊壤自為歌)典午末(薛道衡隋高祖頌序當塗興而三分峙丨丨丨而四海亂)劉曹末
(李百藥封建論著述之家多守常轍欲以百王之季行三代之法天下五服之内盡封諸侯王畿千乘之間俱為采地是則以結繩)
(之化行虞夏之朝用象刑之典治丨丨之丨紀綱弛紊斷可知焉)斗升末(王勃為人與蜀城父老書脅屑側足求哀鍾釡)
(之間低首俛眉取濟丨丨之丨)仙駕末(李嶠奉和杜員外扈從教閱詩幸陪丨丨丨欣採翰林芳)烟波末(徐彦伯汾)
(水新船賦杳眇丨丨之丨夷猶區域之外錢起早發東陽詩惆悵丨丨丨佳期在碧霄)鱗羽末(韋承慶規正東宫啟俯存)
(簪屨之餘仰攀丨丨之丨)曳裾末(蘇頲代父讓左僕射表丨丨之丨忽焉三載遺簪之舊親奉六飛)詞賦末(劉憲)
(奉和聖製登驪山高頂應制詩從臣丨丨丨濫得上天衢)投分末(張九齡贈王司馬詩義沾丨丨丨情及解擕初)黃綬
末(邢巨文詞雅麗策臣謬以丨丨之丨預聞赤墀之議將何以塞厚問揚天休)羣彥末(崔沔賢良方正策重參丨丨之)
(丨再承議賢之問)雲霞末(王維留别中山温古上人兄詩宿昔同遊止致身丨丨丨)清梵末(王維遊化感寺詩誓)
(陪丨丨丨端坐學無生)桑榆末(儲光羲秦中守歲詩願以丨丨丨常逢甲子新)衆竅末(獨孤及洞曉玄經策夫長)
(風吹而衆竅號則大無不動細無不應況陛下用為大道以鼓羣有臣則吹萬之一音也敢不唱於丨丨之丨)吳楚末(元稹)
(詩昔在京城心今在丨丨丨)弦歌末(孟雲卿贈故人詩幸因丨丨丨得上君子堂)鴛鷺末(韋應物滁城對雪詩)
(厠跡丨丨丨蹈舞豐年期白居易朝回游城南詩旦隨丨丨丨暮游鷗寉旁)韝緤末(劉禹錫賀門下裴相公啟制勝于罇)
(爼之間指蹤于丨丨之丨)高標末(謝勮遊爛柯山詩自致丨丨丨何心待馭風)衆賓末(白居易詩卒隨丨丨丨得)
(厠門館間)賓階末(盧士政奉陪武相公西亭夜宴詩不在丨丨丨何由接上台)對敡末(吕頌黔州刺史謝上表往)
(昔建中之初嘗備丨丨之丨)絳脣末(王起鄒子吹律賦暖氣早來節奏于丨丨之丨温風潛扇抑揚于玉指之端)罇
罍末(李紳和晉公詩願假丨丨丨膺門自此依)流光末(趙蕃隟塵賦願依大厦之内永寄丨丨之丨)華頂末
(周賀贈厲侍御詩塞鴈去經丨丨丨鄉僧來自海濤東)聲華末(李商𨼆贈趙晳詩已叨鄒馬丨丨丨更共劉盧族望通)
洪濤末(林滋陽冰賦乍瑩丨丨之丨時明綠岸之前)藍英末(陸龜蒙煑茶詩時于浪花裏併下丨丨丨)揚玄
末(陸龜蒙吳中苦雨詩常參莊辯裏亦造丨丨丨)龍漢末(吳筠步虛詞敢問丨丨丨如何闢乾坤)西峯末(李山)
(甫詩獨在丨丨丨憐君唱和多)游絲末(梅堯臣試筆偶書詩已逐丨丨丨還緣翠葉稍)車馬末(梅堯臣陪太守南園)
(宴詩是時輒預丨丨丨傾市競觀民業抛)永嘉末(蘇軾張安道見示近詩詩殷勤丨丨丨復聞正始音)春秋末(蘇軾)
(和陶詩我師吳季子守節到晩周一見丨丨丨渺焉不可求)稻花末(范成大盤龍驛詩涼螢不復舉點綴丨丨丨)廷
議末(陸游書歎詩我今雖退休嘗綴丨丨丨)青楓末(郝經雲夢詩忽向丨丨丨半出黃槲峴)摩訶末(唐書)
(西域傳大食種有二姓一曰盆尼末換二曰奚深有丨丨丨者勇而智衆立為主)
檐竿定末(管子不明於則而欲出號令猶立朝夕於運均之上丨丨而欲丨其丨)
闊(若栝切廣也遠也疏也)
韻藻契闊(詩死生丨丨與子成說梁書蕭琛傳梁高祖在西邸早與琛狎琛奉陳昔恩上答曰雖云早丨丨乃自非同志)
(魏書蘇湛傳魏莊帝曰聞卿答蕭寳夤甚有美詞為我說也湛頓首謝曰臣與寳夤周遊丨丨言得盡心而不能令其不反臣之罪)
(也莊帝悅風俗通妻者既齊于已以養舅姑丨丨中饋經理𧖟織垂統傳重其篤勤至矣魏武帝短歌行丨丨談讌心念舊恩謝朓)
(拜中軍記室辭隋王牋丨丨戎㫋從容讌語繁欽定情詩何以致丨丨繞腕雙跳脫梁昭明太子詩綢繆似河曲丨丨等漳濱荀濟)
(詩淹留漢水曲丨丨渝川涘劉孝綽詩誰謂服事淺丨丨變炎凉楊素詩荏苒積歲時丨丨同遊處高適詩丨丨慚行邁羇離憶友)
(于李白贈别從甥高五詩自笑我非夫王事多丨丨杜甫贈王維詩中允聲名久如今丨丨深李賀詩閉門感秋風幽姿任丨丨)
希闊(漢書禮樂志公孫弘董仲舒等皆以為音中正雅立之大樂春秋鄉射作于學官丨丨不講故自公卿大夫觀聽者但聞)
(鏗鏘不曉其意范成大詩人生笑口真丨丨況值官忙閔雨時楊萬里和馬公弼夜雨詩都人得此正丨丨遠客翻然成寂寥)迂
闊(漢書王吉傳願延及儒生述舊禮明王制敺一世之民躋之仁夀之域上以其言丨丨不甚寵異也魏志杜畿傳畿子恕疏曰)
(今之學者師商韓而上法術競以儒家為丨丨不周世用此最風俗之流弊創業者之所致慎也拾遺錄茫茫遐邇眇𦕈流文百家)
(丨丨各尚斯異班固答賓戲仲尼抗浮雲之志孟軻養浩然之氣彼豈樂為丨丨哉道不可以貳也徐鉉詩陸賈真丨丨終童久寂)
(寥文同可笑口號可笑生平事丨丨向人不肯強云云黃庭堅詩未須相賢愚聊自嘲丨丨蘇軾詩憐君嗜好更丨丨得我新詩喜)
(折屐朱子送弟歸婺源詩悞子南來却空去但將丨丨話平生戴復古詩宸斷必行天下福勿謂儒生論丨丨)地闊(樂稽耀嘉)
(社土地之主也土丨丨不可盡敬故封土為社以報功也蔡琰十八拍山高丨丨兮見汝無期宋之問詩丨丨八荒近天迥百川澍)
(杜甫詩丨丨峨眉晩天高峴首春韓愈鳴雁詩去寒就暖識所依天長丨丨棲息稀司空圖詩丨丨分吳塞楓高映楚天張耒詩星)
(辰隨丨丨河漢寫山來五燈會元徑山普覺禪師上堂喝曰天何高丨何丨休向糞埽堆上更添搕𢶍)水闊(劉孝威詩雷奔)
(石鯨動丨丨牽牛遙賈至詩莫道巴陵湖丨丨長沙南睟更蕭條岑參詩驛帆湘丨丨客舍楚山稀杜甫詩丨丨蒼梧野天高白帝)
(秋劉長卿詩洞庭秋丨丨南望過衡峯李紳詩荆江丨丨烟波轉荆門路遠山葱舊杜牧詩黃鶴樓前春丨丨一杯還憶故人無許)
(渾詩潮平秋丨丨雲斂暮山多方干詩丨丨坐看千萬里青蕪蓋地接天津趙嘏詩巖空秋色動丨丨夕陽多馬戴詩遙程隨丨丨)
(枉路倒帆頻曹唐詩太和琴煖發南薰丨丨風高得細聞于武陵詩丨丨應無路松深不見人)海闊(王褒詠雁詩河長猶可涉)
(丨丨故難飛庾信步虛詞麟洲一丨丨玄圃半天高宋之問詩雲搖雨散各翻飛丨丨天長音信稀李白詩天清一雁遠丨丨孤帆)
(遲張籍詩道路悠悠不知處山高丨丨誰苦辛吳融中秋禁中玩月詩未高知丨丨當午見宫深張喬詩漲丨雖然丨歸帆不覺遙)
(蘇軾詩丨丨尚挂斗天高欲横參耶律楚材詩鶴飛遼丨丨猿嘯楚山深黃溍詩憶曾夜叩潮音洞丨丨天高月正中安南國王陳)
(益稷詩萬𣲖朝宗滄丨丨衆星環拱紫宸尊)
禁網闊(漢書循吏傳序漢興之初與民休息凡事簡易丨丨疎丨北史堯暄傳堯雄為瀛州刺史時丨丨疎丨官司相與聚)
(斂惟雄義然後取接下以恩)間何闊(漢書諸葛豐傳豐特立剛直元帝擢為司隸校尉刺舉無所避京師為之語曰丨丨)
(丨逢諸葛蘇軾蟬詩秋來丨丨丨已抱寒莖槁又王炎答劉判官詩間闊思眉宇殷勤得手書汪藻詩人言間闊者一日如三秋)
增額闊(易巽為廣顙疏丨丨為廣顙)疏闊(漢書律歷志漢興以北平侯張蒼言用顓頊歴比于六歷丨丨中最為微)
(近又溝洫志河決館陶御史大夫尹忠對方略丨丨上切責之魏志崔林傳劉劭作考課論制下百僚林議曰今之制度不為丨丨)
(惟在守一勿失而已晉書律歷志漢靈帝時劉洪考史官自古迄今歴注始悟四分於天丨丨皆斗分太多故也南史王藻傳上使)
(人為江斆作表讓㛰曰非唯文及離異乃亦兄弟丨丨孝經内事昆弟有親親之思則鈎鈴入房故宋均云鈎鈴遠房則丨丨嵇康)
(卜疑集有宏達先生者恢廓其度寂寥丨丨杜甫詩詞場竟丨丨平昔濫推奬又贈蜀僧閭丘師兄詩小子思丨丨豈能達詞門黃)
(庭堅詩早年學屠龍適用固丨丨虞集詩丨丨思良會淹留到不才)迥闊(漢書司馬相如傳爾陿游原丨丨沬末注恩德比之)
(於水近者游其原遠者浮其末也水經注南鄉峽其間平地可二十許里江山丨丨入峽所無)隔闊(後漢書臧洪傳洪答袁紹)
(書曰丨丨相思發于寤寐相去步武而趨舍異規其為愴恨胡可勝言侯圭割鴻溝賦共假長山之丨丨請如横漢以昭回孔平仲)
(寄弟詩長時恨丨丨既見少開眉張耒詩要路交親嗟丨丨他鄉耆舊飽知聞陸游寄宇文成州詩正使兩翁長丨丨子孫他日莫)
(相疎元好問答商孟卿詩異縣五年仍丨丨荒城連日想登臨)簡闊(後漢書黨錮傳序及漢祖杖劍武夫勃興憲令寬賖文禮)
(丨丨南史循吏傳論漢世戸口殷盛刑務丨丨)成闊(蜀志許靖傳靖與曹公書曰丨丨十年吉凶禮廢)懸闊(晉書王濬)
(傳濬自理曰臣以十五日至秣陵而詔書以十六日起洛陽其間丨丨不相赴接方干詩泥滓雲霄至丨丨漁翁不合見公卿)離
闊(晉書嵇康傳濤舉康以自代康乃與濤書告絶曰今但欲守陋巷教養子孫時時與親舊叙丨丨陳說平生濁酒一杯彈琴一)
(曲志意畢矣抱朴子朋友之集其相見也不復叙丨丨問安否賓則入門而呼奴主則望客而喚狗孟浩然詩丨丨星難聚秋深露)
(已繁白居易與元微之書人生幾何丨丨如此朱子詩流傳妙語驚丨丨想像清游欲奮飛劉秉忠詩悠悠丨丨感中年我軰情鍾)
(豈不然)久闊(晉書樂廣傳嘗有親客丨丨不復來廣問其故答曰前在坐蒙賜酒方欲飲見杯中有蛇意甚惡之既飲而疾)
(劉長卿詩一展慰丨丨寸心仍未伸陳與義書懷示友詩城東陳孟公丨丨今何如)道闊(晉書陳敏傳華譚遺顧榮書曰小寇)
(隔津音符丨丨引領南望情存舊懷)悠闊(晉書桓温傳冠軍將軍陳祐告急温使竟陵太守鄧遐率三千人助祐并欲還都洛)
(陽上疏曰江河丨丨風馬殊邈)皮闊(南史柳惲傳惲嘗與琅邪王瞻博射嫌其丨丨乃摘梅帖烏珠之上發必命中觀者驚駭)
長闊(北史李彪傳彪使齊將還齊主門復有來理否彪請賦阮詩曰宴衍清都中一去永矣哉齊主喟然曰清都可爾一去何)
(事觀卿此言似成丨丨當以殊禮相送)遼闊(北史韓顯宗傳魏孝文謂顯宗曰若欲取況古人班馬之徒固自丨丨若欲求)
(之當世文學之能卿等應推崔孝伯李商𨼆詩天池丨丨誰相待日日虛乘九萬風)閎闊(唐書柳宗元傳臣為尚書郎時嘗著)
(貞符言唐家正德受命于生人之意累積厚久宜享無極之義本末丨丨會貶逐中輟不克備究五代史周臣王朴傳世宗征淮朴)
(留京師廣新城通道路壯偉丨丨今京師之制多其所規焉)差闊(五代史馬重績傳自前世諸歷皆起天正十一月為歲首)
(用太古甲子為上元積歲愈多丨丨愈甚)叙闊(英雄記曹公遣蔣幹說周瑜幹布衣葛巾私詣瑜瑜出迎謂曰子翼良苦遠涉)
(江湖為曹氏作說客耶幹曰與足下州里中間别隔遥聞芳烈故來丨丨而云說客毋乃逆詐乎蒲道源詩客從長安回丨丨訪隣)
(里)阻闊(水經注涿郡在山谷為涿耶水山川丨丨並無㳂注之理王安石詩京洛風塵嗟丨丨江湖杯酒惜逡巡)文闊
(文心雕龍揚雄覃思丨丨業深綜述碎文璅語肇為連珠其辭雖小而明潤矣)膊闊(相馬書鬐高丨丨搶風小臆高胸闊脚前)
(寬)寬闊(岳陽風土記岳陽樓下瞰洞庭景物丨丨宣和畫譜孫夢卿工畫道釋學吳生本大得妙處至數丈人物本丨丨者)
(縮狹不過數寸悉不失其形似)横闊(貴耳集一川官得郡陛辭宦者奏來日有川知州上殿官家莫要笑夀皇問何如曰外面)
(有一語云裹上幞頭西字臉恐官家見了笑只得先奏知州面大而丨丨故有此語)縱闊(蜀牋譜近來有百韻牋其横視常紙)
(長三之二人便其丨丨可以放筆快書)楚闊(一統志丨丨樓在雷州府城東北張蠙和友人送趙能卿詩丨丨天垂草吳空)
(月上波)侈闊(劉歆遂初賦惟太階之丨丨兮機衡為之難運成公綏天地賦何隂陽之難測偉二儀之奓闊按奓侈同)夸
闊(李尤函谷關賦惟丨丨之宏麗兮羌莫盛于函谷)宇闊(陶潛詩昭昭天丨丨皛皛川上平朱子詩仰視天丨丨俯瞰江)
(流長黃鎮成紫雲山居詩丨丨星辰大山虛水石源郭天錫詩放目金焦天丨丨暮雲低處擁烟鬟)援闊(顔延之陽諫事誄師)
(老變形地孤丨丨)左闊(謝靈運登石鼓山詩極目睞丨丨迥顧眺右狹)壯闊(鮑照登大雷岸與妹書旅客貧辛波路丨)
(丨)中闊(李充詩良辰不我俱丨丨似商參李白詩丨丨道萬里霞月遥相思)江闊(劉孝威東西門行天高匝近岫丨丨)
(少方舟隂鏗詩夜丨霧裏丨新月迥中明白居易詩近海丨彌丨迎秋夜更長賈島詩身泊湘丨丨田收楚澤遥李商𨼆詩丨丨惟)
(迴首天高但撫膺許渾詩柳營迢逓風丨丨夜夜孤吟月下樓)岸闊(祖孫登詠水詩丨丨蓮香遠流清雲影深岑參詩舟移城)
(入樹丨丨水浮村鄭谷詩丨丨鳬鷖小林垂橘柚繁許郴詩鐘繁秋寺遠丨丨晩濤深楊萬里詩烟昏山易遠丨丨樹難高又方岳)
(詩花明晴丨丨帆轉暮江遲)空闊(李百藥洞簫賦對吟丨丨之情復感神仙之術謝觀越裳獻白雉賦跋涉丨丨江山阻修)
(張九齡詩江岫殊丨丨雲烟處處浮王維詩丨丨湖水廣青熒天色同白居易詩酒酣四向望六合何丨丨李羣玉詩棹響來丨丨)
(漁歌發杳冥皮日休詩丨丨嫌太湖﨑嶇開練瀆吳融贈𧦬光上人草書歌有時軟縈盈一穗秋雲曳丨丨朱子詩平湖渺丨丨積)
(水暮生寒)溜闊(李百藥渡漢江詩丨丨霞光近川長曉氣高)野闊(李嶠楚望賦霜盡川長雲平丨丨杜甫詩星隨平丨)
(丨月湧大江流李咸用登樓值雨詩白雲横丨丨遮岳與天同蘇軾詩敝裘羸馬古河濱丨丨天低糝玉塵王庭珪詩丨丨江寒一)
(雁飛碧蘆花老鱖魚肥陸游詩稼收平丨丨木落遠山多趙孟頫詩天清去雁高丨丨行人少陳孚詩丨丨清烟淡天空白日低)
望闊(王勃馴鳶賦何氣高而丨丨卒神顇而智癢李商𨼆文秋水丨丨春臺上多)運闊(宋之問郡宅中齊詩靈越多秀)
(士丨丨無由面李白答高山人詩丨丨英達稀同風遥執𬒮)遐闊(宋之問詩誰言阻丨丨所貴在相知)渡闊(張九齡詩)
(含情津丨丨倚望脰空延)塞闊(王維送崔興宗詩丨丨山河淨天長雲樹微李白樂府丨丨牛羊散兵休帳幕移皇甫冉送李)
(萬州赴饒州覲省詩川迥吳岫失丨丨楚雲低戴叔倫詩天高吳丨丨日落楚山空)湖闊(李白詩丨丨數千里湖光搖碧山杜)
(甫詩丨丨兼雲霧樓孤屬晚晴劉長卿詩烟水乘丨丨雲山逼越初曹松詩浪花丨丨虹蜺斷柳線村深鳥雀閒張喬詩岸長羣岫)
(晚丨丨片帆秋郭翼過綽墩詩鳥目風高雲北下白沙丨丨水西來)天闊(杜甫詩地平江動蜀丨丨樹浮秦劉長卿詩夜上明)
(月樓相思楚丨丨羅𨼆詩地清無等級丨丨任徊翔孔平仲銀河詩織女東西波浪隔夜寒丨丨不勝情陳師道登彭祖樓詩水兼)
(汴泗浮丨丨山入青齊煥眼明張耒詩碧丨凉後丨秋物雨餘荒)山闊(杜甫詩丨帶鳥蠻丨江連白帝深張祜詩朱氏西齋)
(萬卷書水門丨丨自高疎馬戴詩莎垂石城古丨丨海門空羅𨼆詩冷叠千丨丨清涵萬象殊蘇舜欽詩哀吟蒼丨丨注目白日低)
寥闊(杜甫詩大雅何丨丨斯人尚典刑黃清老詩老我烟霞心參商坐丨丨)波闊(岑參詩漫漫澄丨丨沈沈大厦深李)
(德裕詩鳳城丨自丨魚水運難留杜牧詩江雨春丨丨園林客夢催羅𨼆詩丨丨魚龍應混雜壁危猿狖奈驕頑陳基詩醉乘蓮葉)
(春丨丨夢落簷花夜雨飄)川闊(劉長卿詩丨丨悲無梁藹然滄波夕戎昱詩酒傾遲日暮丨丨遠天低杜牧池州送孟遲詩明)
(年忝諫官綠樹秦丨丨劉滄詩路長草色秋山綠丨丨晴光遠水連陸游詩丨丨鴈平度谷虛雲亂生元好問詩陂長留積水丨丨)
(盡斜陽)乖闊(韋應物詩人生所各務丨丨累昏朝王安石夜夢與和甫别詩況乃夢丨丨傷懷而賦詩)沙闊(楊凝送客)
(經夏川詩丨丨獨行尋馬跡路迷遥指戍樓烟王安石詩草帶平丨丨烟籠别戍閒)開闊(韓愈南山詩前低劃丨丨爛漫堆衆)
(皺元稹望雲騅馬歌當時鄒諺已有言莫倚功高浪丨丨)卓闊(韓愈獻山南鄭相公詩辭慳義丨丨呀豁疚掊掘曾鞏讀書詩)
(百家異旨趣六經富文章其言既丨丨其義固荒茫)嶛闊(柳宗元柳州東亭記衆山横環丨丨瀴灣)漢闊(劉禹錫送鴻舉)
(遊江南詩荆門峽斷無盤渦湘平丨丨清光多)步闊(元稹望雲騅馬歌圉人還進望雲騅性強丨丨無方便白居易博陵崔府)
(君碑銘才高位下丨丨塗窮)杯闊(姚合酬白少傅詩酒挈數瓶丨亦丨詩成千首語皆新)潮闊(顧況詩莫訝春丨丨)
(鷗邊可泊舟蘇轍詩鯤移鵬徙秋帆健丨丨天低曉日鮮)澤闊(杜牧赴京入汴口詩丨丨鳥來遲邨飢人語早)雲闊(杜牧)
(詩丨丨烟深樹江澄水浴秋羅𨼆詩征鴻過盡邊丨丨戰馬閒來塞草秋虞集詩歸鴻不計江丨丨倦驥空懷野水長)池闊
(李商𨼆詩凭欄明日意丨丨雨蕭蕭)烟闊(温庭筠詩月榭知君還悵望碧霄丨丨鴈行斜張喬詩寒渚暮丨丨去帆歸思重葉)
(適詩湘水汀丨丨梅花署雪深謝宗可鴈陣詩風馳截破湘丨丨雲擁斜衝塞月明)峯闊(項斯詩鐘繁秋寺近丨丨晩濤深)
晴闊(薛能天際識歸舟詩丨丨忻全見歸遲怪久遊)堵闊(顧雲築城篇畫閣團團真鐵甕丨丨巉巖齊石壁)河闊
(令狐楚詩却望冰丨丨前登雪嶺高韓偓詩路遥行雨嬾丨丨過橋遲)暌闊(劉得仁寄白閣僧詩營營不自息丨丨隔年情)
(宋暠獬豸賦惜丨丨于明代竟流連于素王)雨闊(李洞寄栖白詩樓高驚丨丨木落覺城空梅堯臣過白水詩丨丨沙㾗漲)
(灣平野色通)光闊(錢珝江行詩丨丨重湖水低斜遠鴈行)脚闊(羅𨼆望盧山詩影寒已入水㡳去丨丨欲過湖心來)
樽闊(徐夤謝主人惠綠酒白魚詩丨丨最宜澄桂液網疎殊未損霜鱗)谿闊(僧寒山詩林幽偏聚鳥丨丨本藏魚)澗
闊(僧寒山詩谿長石磊磊丨丨草濛濛鮮于樞詩岸石犖确溪丨丨知有人家入無路)燒闊(僧貫休送盧舍人朝覲詩丨丨)
(荆州熟霞新峴首晴)淮闊(梅堯臣小村詩丨丨洲多忽有村棘籬疎敗謾為門)曠闊(孔平仲曹亭獨登詩江湖水方漲丨)
(丨吾所愛郝經靈泉行憑高悠悠肆遐瞩天宇丨丨秋毫明)散闊(葉適齊雲樓詩闉闇雖丨丨欄檻皆堪記)封闊(葉適)
(詩填高丨丨為深費柱小簷低可厚非)舞闊(蘇軾詩西池秋水尚涵空丨丨搖深吹荇帶楊萬里詩猛士緣竿亦壯哉踏空)
(丨丨四徘徊)計闊(蘇軾送芝上人遊廬山詩逝將走廬阜丨丨道愈密)方闊(蘇軾題跋歐陽文忠公用尖筆乾墨作丨)
(丨字神采秀發膏潤無窮)迹闊(王令詩心怡逐物閒丨丨與世屛)溪闊(晁冲之詩園宜杏子非時結丨丨梅花過日開)
(梅堯臣詩前溪來洲後丨丨風吹細浪龍鱗活張養浩詩展開明月清丨丨吹斷香風錦樹空)春闊(秦觀輦下春晴詩亂絮迷)
(丨丨蔫花困日長)袖闊(劉克莊詩丨丨日常籠短刺肩寒春未換單衣薩都剌江南樂隔窗蛾眉秋水活翡翠冠高羅丨丨)
(貫酸齋詩連環步窄玉珮響霓裳丨丨春風長)眼闊(葛長庚福海院記志勤初視院事耻表裏未完廊廡凋敝蓋其疇昔遊方)
(丨丨志大觀此隘陋未愜意也袁士元游東湖醉中歌憂長未釋天地隘丨丨稍覺心神開)意闊(方回秀亭秋懷詩丨丨步)
(武窄四顧盡險艱不如復我所陶此靈府間)島闊(葉顒採蓮歌丨丨香雲冷江空秋月明)屋闊(宋褧雪寒書事詩丨)
(丨競自侈室匱疇與唁)
堋的闊(南史齊宜都王傳宜都王鏗善射常以丨丨太丨乃取甘蔗插地百步射之十發十中)賓連闊(孫氏瑞應)
(圖王者嫡庶有序男女有别則賓連閱生於房一名賓連達一名丨丨丨生於房室象御妃有節也)眼界闊(入越記含暉橋)
(亭天章寺路口也遂穿松徑至寺山林秀潤氣象開敞照堂兩旁修竹木樨盛開軒檻明潔又登二十餘級至方丈丨丨頗丨又朱)
(子詩仰觀空界闊俯歎塵寰小)參商闊(曹植與吳質書日不我與曜靈急節面有逸景之速别有丨丨之丨)南溟闊
(庾闡衡山詩未體江湖悠安識丨丨丨李商𨼆獻寄開封公詩地理丨丨丨天文北極高又杜甫詩滄浪水深青溟闊欹岸側島秋)
(毫末徐夤詩時來不怕滄溟闊道大却憂潢潦深)蠻陬闊(沈佺期詩流放丨丨丨鄉關帝里偏)涯涘闊(李嶠皇太)
(子請加相王封邑表丨丨丨而潤澤深枝條繁而庇廕遠)相見闊(宋之問七夕詩莫言丨丨丨天上日應殊)江𫝑闊
(宋之問自湘源至潭州衡山縣詩漸見丨丨丨行嗟水流漫竇鞏詩暮潮丨丨丨秋雨鴈行斜)庭除闊(韋承慶直中書省詩)
(禁宇丨丨丨閒宵鐘箭移)萬里闊(張說詩風波丨丨丨故舊十年來戎昱詩烟霞丨丨丨宇宙一身迂又白居易詩有山萬)
(丈高有江千里闊戴良詩鐘聲千里闊帆影一舟横)八練闊(張說奉和聖製賜崔日知往潞州詩川横丨丨丨山帶五龍長)
音容闊(張九齡詩望美丨丨丨懷賢夢想疲又孟郊詩洛水春容闊别離心悠悠)夏首闊(張九齡九月九日登龍山)
(詩東彌丨丨丨西距荆門壯)昆明闊(徐晶送友尉蜀中詩水向丨丨丨山連大夏深又王維詩西望昆池闊東瞻下杜平)
洞庭闊(孟浩然詩湖經丨丨丨江入新安清杜甫清明詩風水春來丨丨丨白蘋愁殺白頭翁李綱岳陽道中詩嫋嫋西風)
(丨丨丨可堪更上岳陽樓)津濟闊(孟浩然詩湖平丨丨丨風止客帆收)江湖闊(孟浩然詩日出氣象分始知丨丨丨)
(方干送盧評事東歸詩積夢丨丨丨憶家兄弟貧李咸用詩蝶迷桃李香鮒罔丨丨丨)溟漲闊(李白詩夜分河漢轉起視)
(丨丨丨又張斛賦小孤山詩天圍秋漲闊山背夕陽孤)浦嶼闊(李白送殷淑詩俄然丨丨丨岸去酒船遥)湖山闊
(岑參詩夢去丨丨丨書停隴鴈稀又韓琦答孫植後園宴射詩襟懷聊與水雲閒夢魂猶寄關山闊)雪片闊(岑參輪臺歌劍)
(河風急丨丨丨沙口石凍馬蹄脫)晩流闊(李頎詩澄霽丨丨丨微風吹綠蘋又張祜詩夜月江流闊春雲嶺路深方瀾錢)
(塘紀事詩江流拍岸闊海氣入城涼又元稹詩激射分流闊灣環此地多)才思闊(杜甫送長孫九侍御詩若人丨丨丨溟漲)
(浸絶島郭鈺訪友人别墅詩公子飄飄丨丨丨何妨高詠伴滄浪)畫眉闊(杜甫北征詩移時施朱鉛狼籍丨丨丨楊奐詩)
(丨丨從爾丨舞袖為誰長)波瀾闊(杜甫追酬故高蜀州人日見寄詩文章曹植丨丨丨服食劉安德業尊蘇轍開先瀑布詩)
(定知雲外丨丨丨飛到峯前木末齊曹伯啟詩舟浮湖面丨丨丨馬憩山腰澗壑深又方干詩離别波濤闊留連槐柳新李中詩槎)
(流海上波濤闊酒滿壺中天地春)波浪闊(杜甫夢李白詩水深丨丨丨無使蛟龍得孟郊招陳侍御詩寧辭丨丨丨莫道)
(往來頻徐夤詩見說天池丨丨丨也應涓滴濺窮鱗又趙嘏詩殘花春浪闊小酒故人稀又戴良詩草枯春牧遠浪闊夜漁深又熊)
(皎詩房閉十洲烟浪闊籙開三洞鬼神驚)天地闊(杜甫詩紫氣關臨丨丨丨黃金臺貯俊賢多獨孤及詩門闌關山阻岐路)
(丨丨丨白居易詩無事日月長不羈丨丨丨劉威詩坐想親愛遠行嗟丨丨丨李孟金陵懷古詩壯志未磨丨丨丨劍光耿耿照江)
(湖)瀟湘闊(劉長卿詩綠水丨丨丨青山鄠杜深李商𨼆詩水色丨丨丨沙塵朔漠深)分曹闊(包何和苗員外寓直)
(中書詩夜宿丨丨丨晨趨接武歡)壺中闊(竇常茅山贈梁尊師詩上象丨丨丨平生醉裏忙)鵬翅闊(韓愈送汴)
(州監軍俱文珍詩沖天丨丨丨報國劍鋩寒又貢奎詩貼雲鷹翅闊浮日草光勻)烟霄闊(李德裕詩目睇丨丨丨心驚羽)
(翼高楊載詩鶴度丨丨丨龍吟霧雨稠)音塵闊(元稹詩千山道路險萬里丨丨丨徐鉉詩鴛鸞得路丨丨丨鴻鴈分飛道)
(里賖)荆門闊(元稹詩風水丨丨丨文章蜀地豪)封疆闊(白居易詩晉國丨丨丨并州士馬豪)鵰翎闊(張祜)
(塞下詩箭插丨丨丨弓盤鵲角輕)秋風闊(李商𨼆詩四海丨丨丨千巖暮景遲)芳草闊(顧非熊題永福寺臨淮亭)
(詩連波丨丨丨極目暮天清)平楚闊(劉得仁送顧非熊尉盱眙詩路翻丨丨丨草帶古槐新)天塹闊(韓琮雨詩)
(夜浦漲歸丨丨丨春風灑入御溝平)霄景闊(皮日休石板詩又恐丨丨丨虛皇拜仙侯)寒渭闊(鄭谷華山詩氣中丨)
(丨丨影外白樓微)鋪網闊(鄭谷峽中寓止詩江春丨丨丨市晚鬻蔬遲)開窗闊(杜荀鶴題著禪師詩為嶽丨丨)
(丨因蟲長草多)津涯闊(陳陶詩何因知我丨丨丨遠寄東溟六巨鼇張翥詩洲渚丨丨丨泥沙沮洳深)裙腰闊(孫棨)
(題北里妓人壁詩東隣起樣丨丨丨剩蹙黃金線幾條)天影闊(徐夤東風解凍詩岸分丨丨丨色照日光融僧可朋賦洞)
(庭詩水涵丨丨丨山拔地形高)雲根闊(唐無名氏詩野迥丨丨丨山高樹影長)彭澤闊(黃損詩水諳丨丨丨山憶)
(武陵深)花隂闊(李中訪蔡文慶詩蘚色丨丨丨棋聲竹徑深)殘照闊(李中江行晚汩詩江浮丨丨丨雲散亂山)
(横)春菘闊(羅𨼆南園詩葉長丨丨丨科圓早薤齊)鄉心闊(羅𨼆詩酒醒丨丨丨雲晴客思遥)湘渚闊
(薛昭藴詞花茂草青丨丨丨夢餘空有漏依依又揭傒斯詩天寒關塞遠水落洲渚闊周權濟南原上詩河朔春透冰未裂黃蘆伐)
(盡洲渚闊)銀塘闊(僧齊已鷺鷥詩晩立丨丨丨秋棲玉露微)雲雷闊(僧齊已詩水國丨丨丨僧園竹樹深)寒蕪
闊(楊憶詩城臨古戍丨丨丨路轉荒村野彴危)畫圖闊(王禹偁詩千里丨丨丨四時詩興幽)沙㾗闊(梅堯臣詩)
(車過白水丨丨丨鴈落鉗盧稻穟長)葑田闊(梅堯臣赴霅詩鴈落丨丨丨船過菱渚秋)山川闊(梅堯臣詩祖軷丨丨)
(丨歌驪道路愁張耒詩悠悠丨丨丨寸目羅萬景陳與義發商水道中詩丨丨馬前丨不敢計歸時)飲量闊(孔平仲詩就爐)
(自温杯覺此丨丨丨)萬頃闊(孔平仲天門山詩瀦為無底深散作丨丨丨)胷懷闊(黃庭堅詩嗣宗須酒澆未信丨)
(丨丨)山圍闊(蘇轍北都偶成詩形勝丨丨丨蕃宣海内尊)穿沼闊(蘇轍遊陳氏園詩新圃近聞丨丨丨漲江初喜)
(放舟長)天街闊(蘇轍次王鞏見寄詩少年微服丨丨丨何處相逢解佩珂)鴻陣闊(張耒登乘槎亭詩隔水飛來丨)
(丨丨趁潮歸去櫓聲忙)烟樹闊(張耒詩丨丨淮南丨魚鹽楚俗輕)門巷闊(晁冲之詩天寒雞犬靜地僻丨丨丨)
野原闊(眺補之詩虛堂更覺丨丨丨揄柳浩浩波濤吟)三秋闊(陳與義别大光詩堂堂一年長渺渺丨丨丨)江
聲闊(張九成嘉祐寺詩門外丨丨丨堂中松韻長)天容闊(朱子詩湖光盡處丨丨丨潮信來時海氣通)漁浦
闊(范成大謁嚴子陵祠詩一席飽風丨丨丨千山封雪釣臺高又僧惠崇送選客詩浪經蛟浦闊山入鬼門寒)羅帶闊
(范成大愚溪詩一水灣環丨丨丨千古零陵擅風月)空庭闊(楊萬里詩蜘蛛政苦丨丨丨風為將絲度别簷)湖面闊
(劉克莊詩積雨晴來丨丨丨殘花落盡樹隂多)玉腰闊(鄭毅吳江長橋詩插天螮蝀丨丨丨跨海鯨鯢金背高)雲天
闊(許月卿詩無山平野丨丨丨有月高樓烟水微)儒衣闊(戴復古湖南見真師詩長沙地窄丨丨丨明月池乾春水多)
春甕闊(葛長庚詩乾坤丨丨丨風月夜樓深)四望闊(元好問鹿泉新居詩韓王砦頭丨丨丨全趙米如纔數聚)川
塗闊(元好問詩路轉丨丨丨天低雨氣昏)無邊闊(郝經沙洲夜泊詩天連平楚丨丨丨河入長淮徹底渾)鼇背
闊(盧亘送友詩路隔蓬萊丨丨丨劍光長拂海濤飛)青冥闊(傅若金崇天門朝賀詩風含鳳吹丨丨丨日射龍旗紫極)
(深)秋鏡闊(吳鎮秋江晴嶂圖詩萬頃遠横丨丨丨千重林立彩雲長)江海闊(貢師泰詩却憐丨丨丨鴻雁每孤征)
恩波闊(王逢詩丨丨遂與三吳丨爽氣真連北斗高雅琥詩皇眷丨丨丨玄功德澤均)乾坤闊(周權金山龍遊寺詩)
(山僧眼底丨丨丨俯瞰朝暾乘六月)海門闊(許謙詩吳潮丨丨丨飛雪噴秋響黃鎮成鼔山靈源洞詩青山盡處丨丨丨紅)
(日上來天宇低)靈貺闊(鄧文原詩書就會同丨丨丨詞人休撰九歌辭)空青闊(劉基題雪竹圖詩川光蕩漾丨丨丨)
(山氣玲瓏太白深)具區闊(劉基千雁圖詩吳淞江長丨丨丨天目虎丘青一髮)魚雁闊(鄭善夫寄戴仲鶡延平詩)
(别深丨丨丨迹久鳳麟馴)
活(戸括切不死也又水流聲)
韻藻生活(孟子民非水火不丨丨漢書王莽傳明告以丨丨丹青之信注丨丨謂來降者不殺之也後漢書朱浮傳上下)
(燋心相望救護仰希陛下丨丨之恩北史祖瑩傳瑩以文學見重常語人曰文章須自出機杼成一家風骨何能共人同丨丨也又)
(胡叟傳叟家於密雲蓬室草筵惟以酒自適謂友人金城宗舒曰我此丨丨似勝焦先說苑今夫晩世之惡人反非儒者譬猶食於)
(釜甑須以丨丨而非陶冶者也世說人問王長史江□兄弟羣從王答曰諸江皆復足自丨丨語林阮裕聞何充為相歎曰我當何)
(處丨丨摭言裴令公居東洛夜宴聯句元白有得色次至揚汝士曰昔日蘭亭無艷質此時金谷有高人白曰笙歌鼎沸勿作此冷)
(淡丨丨陸龜蒙詩所貪既仁義豈暇理丨丨張耒詩論詩尚愛淡丨丨學道久歎閒名聲)求活(史記韓王信傳韓王信距漢漢)
(使柴將軍擊之韓王信曰今僕有三罪於陛下而欲丨丨於世此伍子胥所以僨於吳也晉書周顗傳護軍長史郝嘏勸顗避敦顗)
(曰吾備位大臣豈可復草間丨丨南史王僧達傳僧達慨然曰大丈夫寧當玉碎安可没没丨丨徐夤詠宋史詩草中丨丨非吾事)
(豈啻横身向廟門)全活(漢書成帝紀關東流冗者衆青幽冀部尤劇遣使者循行郡國務有以丨丨之又石顯傳有人上書)
(告顯顯因泣曰臣願歸樞機職受後宮掃除之役唯陛下哀憐財幸以此丨丨小臣魏志田疇傳疇曰疇負義逃竄之人耳蒙恩丨)
(丨為幸多矣豈可賣盧龍之塞以易賞禄哉晉書王濬傳濬除巴郡太守郡邊吳境兵士苦役生男多不養濬乃嚴其科條寬其徭)
(課其産育者皆與休復所丨丨者數千人獨孤及寄上李廣州詩皆稱府君仁百越賴丨丨白居易寄元微之詩龍鍾校正騎驢日)
(顦顇通江司馬時若並如今是丨丨紆朱拖紫且開眉蘇軾異鵲詩柯侯古循吏悃愊真無華臨漳所丨丨數等江干沙)存活
(後漢書蓋勲傳勲領漢陽太守時人饑相漁食勲調榖廩之先出家糧以率衆丨丨者千餘人世說温公從姑劉氏有一女甚有姿)
(慧姑以屬公覓㛰答云佳壻難得但如嶠比云何姑云喪敗之餘乞粗丨丨便足慰吾餘年何敢希汝比神仙傳蘇仙公者漢文帝)
(時得道一日跪辭母曰被召有期當違色養母曰汝去後使我如何丨丨曰庭中井水簷前橘樹可以代養井水一升橘葉一枚可)
(療一人明年果如言療之無不愈者杜甫舂陵行奈何重驅逐不使丨丨為)誤活(晉書習鑿齒傳桓温有大志追蜀人知天)
(文者至温不悦送絹一疋錢五千文星人馳詣鑿齒曰今受旨自裁無由致其骸骨鑿齒問其故星人曰賜絹一疋令僕自裁惠錢)
(五千以買棺耳鑿齒曰君幾誤死此以絹戲君以錢供道中資聽君去耳星人大喜明便詣温别温問去意以鑿齒言答温笑曰鑿)
(齒憂君誤死君定是丨丨)望活(北史賀弼傳公卿奏弼怨望罪當死上謂弼曰臣下守法不移公可自求活理弼曰臣恃至尊)
(威靈將八千兵渡江即擒陳叔寳以此丨丨上曰此已格外酬賞何用追論弼曰平陳之日已蒙格外重賞今還格外丨丨上低徊)
(者數日特令除名歲餘復其爵位)苟活(司馬遷報任少卿書僕雖怯懦欲丨丨亦頗識去就之分矣何至自沉溺縲紲之辱)
(哉李陵答蘇武書殺身無益適足增羞故每攘臂忍辱輒復丨丨杜甫詩丨丨到今日寸心銘佩牢白居易放魚詩一時幸丨丨久)
(遠將如何)
須乳活(史記滑稽傳武帝乳母家子孫奴從者暴横長安中有司請徙乳母家室處之於邊乳母謝去數還顧舍人疾言罵)
(之曰咄老女子何不速行陛下已壯矣寧尚丨汝丨而丨耶)斗升活(莊子莊周貸粟於監河侯監河侯曰我將得邑金貸)
(子三百金可乎莊周忿然作色曰周昨來有中道而呼者周顧視車轍中有鮒魚焉周問曰子何為者耶對曰我東海之波臣也君)
(豈有丨丨之水而丨我哉周曰我且激西江之水而迎子鮒魚忿然作色曰吾得丨丨之水即丨耳君乃言此曾不如早索我于枯)
(魚之肆)門中活(世說楊德祖為魏武主簿時作相國門始搆榱桷魏武自出看使人題門作活字便去揚見即令壞之既)
(竟曰丨丨丨闊字王正嫌門大也)邦國活(杜甫詩聖人筐篚恩實欲丨丨丨又冀公柱石姿論道丨丨丨又桓桓陳將軍)
(仗鉞奮忠烈微爾人盡非於今國猶活)生意活(杜甫詩衰年旅炎方丨丨猶此丨)
增函活(詩播厥百榖實丨斯丨箋實種子也丨含也丨生也疏言種子内含生意種之必生也)食活(公羊傳靈公伏)
(甲于宮中召趙盾而食之趙盾已食宫中甲鼓而起有起於甲中者抱趙盾而乘之趙盾顧曰吾何以得此于子曰子某時所丨丨)
(我于暴桑下者也)藏活(史記魯朱家傳魯人皆以儒教而朱家用俠聞所丨丨豪士以百數)可活(史記扁鵲傳使聖人)
(預知微能使良醫得早從事則疾可已身丨丨也白居易冬澗種柳詩無根亦丨丨成隂況非遲)濟活(後漢書曹褒傳褒巡)
(行病徒為致醫藥經理饘粥多蒙丨丨又何敞傳敞六世祖比干武帝時為廷尉正與張湯同時湯持法深而比干務仁恕數與湯)
(爭雖不能盡得然所丨丨者以千數又趙憙傳帝延集内戚讌會歡盛諸夫人各各前言趙憙篤義多恩往遭赤眉出長安皆為憙)
(所丨丨帝甚嘉之)議活(後漢書應劭傳初安帝時河間人尹次潁川人史玉皆坐殺人當死尚書陳忠以罪疑從輕丨丨次)
(玉劭後追駁之)兩活(後漢書劉平傳平扶持其母奔走逃難仲遺腹一女始一歲平抱仲女而棄其子母欲還取之平不聽曰)
(力不能丨丨仲不可以絶𩔖遂去不顧)長活(後漢書韓韶傳韶為嬴長賊聞其賢相戒不入嬴境餘縣多被寇盗廢耕桑其)
(流入縣界求索衣食者甚衆韶開倉賑之主者爭謂不可韶曰丨丨溝壑之人而以此伏罪含笑入地矣)平活(後漢書何敞傳)
(注六世祖父比干為汝隂縣獄吏决曹掾丨丨數千人後為丹陽都尉獄無冤囚淮汝號曰何公唐書方技傳嚴善思武后時擢監)
(察御史方酷吏搆大獄以善思為詳審使丨丨八百餘人原千餘姓)馬活(晉書郭璞傳將軍趙固所乘良馬死璞曰吾能活馬)
(得健夫二三十人皆持長竿東行三十里有丘林社廟者便以竿打拍當得一物宜急持歸得此丨丨矣果如其言)養活(晉書)
(戴洋傳王振往時垂饑死洋丨丨之東觀漢記魏譚遭饑饉棄其女丨丨兄子州郡高其義白居易詩屏除俗事盡丨丨道情全)
復活(晉書顔含傳含兄顔畿死于醫家家人迎喪旐每遶樹而不可解引喪者顛仆稱幾言曰我夀命未死但服藥太多傷五)
(臟耳今當丨丨慎毋葬也其父曰若爾有命復生今但還家不爾葬也旐乃解廣異記鄭州張杲女卒權瘞閣下有劉乙子常止閣)
(中日暮有美女來謂劉曰我前張司馬女命當丨丨後三日君可見發劉如期發之丨丨遂成嘉偶周權濟南原上詩荒祠老棟壓)
(欲頽古樹無枝枯丨丨)乞活(晉書慕容德載記苻登弟廣率部落降于德拜冠軍將軍處之丨丨堡水經注梁王吹臺方一)
(百許步晉世喪亂丨丨憑居削墮故基遂成二層上基猶方四五十步高一丈餘世謂之丨丨臺漢武内傳李少君疾困丨丨安期)
(以神樓散一七與服之即愈創業起居注高祖加九錫册文曰汾晉地險逋逃攸聚𩔖馬騰之丨丨同嚴尤之盡赦王懷柔伏叛杖)
(信示威此又王之功也)作活(魏書北海王詳傳初詳與咸陽王禧彭城王勰並被召入防衛嚴固及詳得免高大妃云而今)
(而後不願富貴但令母子相保共汝掃市丨丨也張籍詩老大登朝如夢裏貧窮丨丨似邨中又移居靜安坊詩丨丨每常嫌費力)
(移居祇是貴容身)得活(北史齊宣帝紀帝生數月尚未能言歘然曰丨丨太后及左右大驚不敢言唐書懿宗淑妃郭氏傳)
(妃生女未能言忽曰丨丨王驚異之及即位進拜淑妃英雄記袁紹見公孫瓚已破不設備惟帳下彊弩數十張大戟士百餘人自)
(隨瓚部騎二千餘匹卒至圍紹數重弓矢雨下田豐扶紹欲却入空垣紹以兜鍪撲地曰大丈夫當前鬭死而入墻間豈可丨丨乎)
原活(唐書韋虛心傳景龍中屬羌叛既擒捕有詔悉誅虛心惟論酋長死丨丨其餘遷御史中丞)快活(五代史劉昫傳)
(三司諸吏提印聚立月華門外聞宣麻罷昫相皆歡呼相賀曰自此我曹丨丨矣翰林志梅詢為翰林學士一日書詔頗多搆思甚)
(苦忽見老卒卧于日欠伸甚適梅忽歎曰暢哉徐問之曰識字乎曰不識梅曰更丨丨也道山清話太皇之聖稱為女堯舜方其垂)
(簾每有號令天下人謂之丨丨條貫白居易晚起詩慵饞還自哂丨丨亦誰知蘇軾五禽言豐年無象何處尋聽取林間丨丨吟目)
(注此鳥聲云麥飯熟即丨丨)實活(五代史契丹部族之大者曰大賀氏後分為八部二曰乙室活部三曰丨丨部)雪活
(宋史喬執中傳執中寬厚有仁心屢典刑獄丨丨以百數)幸活(吕氏春秋秦人之圍長平也其卒逓而相食不辨其義冀丨以)
(得丨曹文晦水車詩蘇枯丨丨莊子鮒騰空如化琴高鯉)蓬活(淮南畢萬術沙虱一名丨丨一名地脾)大活(十洲記崑)
(崙山東南接積石圃西北接北戸之室東北臨丨丨之井西南至承淵之谷此四角大山實崑崙之支輔也)挾活(水經注防)
(水東逕良鄉城南又東北注聖水世謂之丨丨河)固活(水經注涑水東陂世謂之晉興澤南對鹽道山翠栢蔭峯清泉灌頂)
(厥頂方平有良藥神農本草曰地有丨丨女疎銅芸紫菀之族也)蘇活(搜神記晉武帝世河間郡有男女私許配適尋而男)
(從軍不歸女家更欲適之女不願行父母逼之去尋病死其男戍還至冡哭之女即丨丨)愛活(顔氏家訓張延雋之為晉州行)
(臺左丞匡維主將鎮撫疆場儲積器用丨丨黎民𨼆若敵國)姑活(本草丨丨一名冬葵子生河東)獨活(本草丨丨生雍)
(州川谷莖直上不為風摇故曰丨丨以羌中來者為良故有羌活胡王使者諸名乃一物二種也又晉書張天錫傳天錫字純嘏小)
(名丨丨)羌活(見上本草雍州郡縣並是羌地故曰丨丨也形細而多節軟潤氣息極猛烈史系劉師貞兄有疾師貞衣不解)
(結為讀道德經夢神人曰若兄苦風取胡王使者酒漬服即愈師貞求之藥肆皆不能曉忽夢其母曰胡王使者丨丨也覺而求之)
(兄疾遂愈)覓活(隋唐嘉話李日知為大理丞武后方肆誅戮大卿胡元禮承旨欲陷人死令日知改斷再三不從元禮使謂李)
(曰胡元禮在此人莫丨丨李謂使者曰李日知在此人莫覓死竟免之)鹿活(酉陽雜俎天名精一曰丨丨草昔青州劉㦎宋)
(元嘉中射一鹿剖五臟以此草塞之蹶然而起㦎怪而拔草復倒如此三度)樹活(酉陽雜爼杜師仁庭有巨杏樹隣居老人)
(每擔水至樹側必歎曰此樹可惜杜詰之老人云此樹有疾乃診樹一處曰樹病醋心杜染指於蠧處嘗之味若薄醋老人持小鈎)
(披蠧再三鈎之得一白蟲如蝠乃傅藥於瘡中復戒曰有實自青皮時必摽之十去八九則丨丨如其言樹益茂盛矣)鮮活
(開天遺事一日帝宴近臣於禁苑中帝指示於林甫曰檻前盆池中所養魚數頭丨丨可愛林甫曰賴陛下恩波所養)圓活
(寳章待訪錄智永千文楮紙書唐人臨寫秀潤丨丨學古編小篆李斯方圓廓落李陽冰丨丨姿媚)芽活(菌譜春氣欲動土鬆)
(丨丨此菌候也)偷活(劉向戰國策序使天下有所恥故化可致也苟以詐偽丨丨取容自上為之何以率下秦之敗也不亦宜)
(乎元稹誨姪等書上不能及烏鳥之報復下未能減親戚之饑寒抱釁終身丨丨今日)忍活(曹植上責躬詩表以罪棄生則)
(違古賢夕改之勸丨丨苟全則犯詩人胡顔之譏)池活(韓愈送惠師詩江魚不丨丨野鳥難籠馴)暖活(白居易早春詩)
(雖當冷落衰殘日還有陽和丨丨身)骨活(白居易畫鵰贊軒然將飛戞然欲鳴毛動丨丨神來著形)枝活(白居易蕭悅畫)
(竹歌人畫竹梢死羸垂蕭畫丨丨葉葉動)救活(白居易詩燭蛾誰丨丨𧖟繭白纏縈)餘活(孟郊憶弟詩弩力拄杖來丨丨)
(與爾同)花活(章孝標織綾詩今年𧖟好繰白絲鳥鮮丨丨人不知魏野詩妻喜栽丨丨童誇鬭草贏仇遠詩挂瓶水滿梅丨)
(丨折鼎湯鳴芋子香)龍活(崔庸題惠嚴寺詩殿高神氣力丨丨客丹青徐夤斬蛇劍賦唯上德之在火協紅爐之躍金莫不丨)
(丨三尺霆飛半尋)景活(李成用友生擕修睦上人詩見訪詩語盡丨皆丨吟闌角獨吹)火活(蘇軾迴文詩紅焙淺甌新)
(丨丨龍團小碾鬭晴窗王炎簡縣庠諸先輩詩泉新丨丨費裁排呼奴更挈銅缾來洪希文煑土茶歌器新丨丨清味永且從平地)
(休登仙)水活(黃庭堅題䟦東坡墨戲丨丨石潤戴復古詩冰開春丨丨風暖雪泥乾薩都拉江南樂隔窗蛾眉秋丨丨翡翠)
(冠高羅袖闊戴良聯句土融偏潤麥丨丨最便茶)手活(戴復古王埜使君平寇詩威行千里外丨丨一城民)強活(程俱)
(旅舍寫懷詩病木作花真丨丨長魚沉陸恐摧鱗)光活(劉基二鬼詩搜到九萬九千九百九十九仞幽谷底捉住兩畏眼睛)
(丨丨如琉璃)
母子活(史記吕不韋傳趙欲殺子楚妻子子楚夫人趙豪家女也得匿以故丨丨竟得丨查居廣豐城廖孝子詩固知至願)
(天必感丨丨全丨見太平)撓法活(史記酷吏傳周陽由居二千石中最為暴酷驕恣所愛者丨丨丨之所憎者曲法誅之)
躬耕活(晉書阮裕傳或問裕曰子屢辭徵聘而宰二郡何耶裕曰吾少無宦情兼拙于人間既不能丨丨自丨必有所資故)
(曲躬二郡耳)妻孥活(晉書朱伺傳杜曾遣說伺云馬儁等感卿恩丨丨得丨盡以卿家外内百口付儁儁已盡心收視卿)
(可來也)宣孟活(吕氏春秋晉靈公欲殺宣孟令房中之士疾追而殺之一人追疾先及曰吾請為君反死宣孟曰而名為)
(誰對曰臣骫桑下之饑人也還鬭而死丨丨遂丨宣孟德一士猶活其身而況德萬人乎)向風活(十洲記炎洲有風生獸似)
(豹網取之積薪數車燒之不燃鐵鎚鍜頭數十下乃死以口丨丨須臾便丨)當時活(十洲記祖洲在東海之中上有不死)
(之草草形如菰苗人已死三日者以草覆之皆丨丨丨服之令人長生)衝衝活(法言或問活身曰明哲或曰童蒙則活何)
(乃明哲乎曰君子所貴亦越用明保慎其身也如庸行翳路丨丨而丨君子不貴也注翳塞也衝衝多也)插枝活(南方草木)
(狀朱槿花深紅色五出大如蜀葵有蘂一條上綴金屑日光所爍疑若焰生一叢日開數百朵朝開暮落丨丨即丨出高凉郡一名)
(日及)人心活(朱子語𩔖丨丨丨則周流無偏係即活憂患好樂皆偏係也)神采活(圖畫見聞志道士張素卿于青)
(城山丈人觀畫五岳四瀆真形并十二溪女數壁筆蹟遒徤丨丨欲丨)遇明活(蓼花洲閒錄西川費孝先善軌革有王旻)
(求為卦孝先曰教住莫住教洗莫洗一石榖搗得三斗米丨丨即丨遇暗即死後旻被囚繫不能自辯左右以是語上達郡守由是)
(辯雪其郡守乃王明也)言&KR0890;活(癸辛雜識察官陳文龍上疏曰古今所恃以立國于天地間者獨有此一脉丨丨猶丨國)
(&KR0890;其有瘳乎)唾魚活(五色線殷七七酌水為酒削木為脯指船即住呼鳥自墜丨丨即丨)金蛇活(中州集高鵾化)
(字圖南平原人少有能詩聲如盤中酒影丨丨丨與流虹聚石矼之句皆竒怪不凡又白居易射鷺鷲圖詩劎拔青鱗蛇尾活弦抨)
(赤羽火星流又莊南傑詩跨下嘶風白練獰腰間切玉青蛇活)生根活(瑯嬛記公良孺多力仲尼為桓魋伐其所庇大木仲)
(尼將行公良孺怒拔其根立木而去明日魋視之本更丨丨丨矣又僧行端栽松詩等閒種得靈根活會看春風長綠條)斑竹
活(杜甫山水障歌不見湘妃鼓瑟時至今丨丨臨江丨)賣文活(杜甫過斛斯校書莊詩本丨丨為丨翻令室倒懸)御
槽活(元稹望雲騅馬歌銀鞍繡韉不復施空盡天年丨丨丨)介鱗活(白居易昆明春水滿詩詔開分水注恩波千丨)
(萬丨同日丨)船舫活(白居易詩暑退衣服乾潮生丨丨丨)凍肌活(白居易詩婉軟蟄鱗蘇温燉丨丨丨)寒灰
活(白居易詩病心湯沃丨丨丨老面花生朽木春)栽松活(王建詩買宅但幽從索價丨丨取丨不爭錢)花底活
(李賀秦宫詩秦宫一生丨丨丨又張翥詩蛺蝶一生花裏活飛來還戀竹風凉)杉栽活(賈島詩根愛丨丨丨枝憐雪霰新)
山態活(杜牧詩烟濕樹姿嬌雨餘丨丨丨又韋莊詩馬驚門外山如活花笑尊前客似泥)天驥活(唐彦謙詩竒蹤)
(丨丨丨遺軸錦鸞翹)雲雁活(鄭谷錦詩春水濯來丨丨丨夜機挑處雨燈寒)嬉嬉活(皮日休詩陽崖枕白屋幾口丨)
(丨丨)點點活(皮日休種魚詩池中得春雨丨丨丨如蟻)蟉篆活(皮日休古杉詩初驚丨丨丨復訝獝狂癡)同羣
活(陸龜蒙水鳥詩殷勤謝汝莫相猜歸來長短丨丨丨)煙霞活(陸龜蒙樵叟詩不知冠蓋好但信丨丨丨)&KR0699;頭活
(吳融詩魚買丨丨丨酒沽船上香)龍蛇活(吳融贈𧦬光上人草書詩忽然飛動更驚人一聲霹靂丨丨丨蘇軾詩試看一)
(一丨丨丨更聽蕭蕭風雨哀葛長庚詩題名墨未乾壁上丨丨丨)虬蟠活(殷文圭覽陸龜蒙舊集詩峭如謝檜丨丨丨清)
(似緱山鳳路孤)綠玉活(王周金盤草詩摇摇丨丨丨褭褭香荷寒)螭頭活(和凝宮詞黃金檻外丨丨丨日照紅蘭路)
(未晞)鸞鳳活(僧若虛古鏡詩匣内乍開丨丨丨臺前高挂鬼神驚)仙姿活(張詠詩墻留古畫丨丨丨石載竒文俗眼)
(驚)龍鱗活(梅堯臣沃洲亭詩前溪夾洲後溪闊風吹細浪丨丨丨)顔色活(梅堯臣詩馬無歸嘶聲僕有丨丨丨)
三石活(歐陽修題跋忘歸臺銘唐李陽冰撰并書及孔子廟城隍神記三碑並在縉雲其篆刻比陽冰平生所篆最細瘦世)
(言此丨丨皆丨歲久漸生刻處幾合故細爾然時有數字筆畫特偉勁者乃真跡也)元氣活(石介詩隂陽無疾丨丨丨風調)
(雨順苗多稼)新梢活(司馬光喜雨詩園筍丨丨丨庭蕉濕葉低)嵐光活(司馬光員村坂詩天霽丨丨丨人稀草色)
(蘇)萬木活(蘇軾月季花詩誰言一萌動已覺丨丨丨)清光活(蘇軾蜜酒歌一日小沸魚吐沬二日眩轉丨丨丨)
百口活(蘇轍别子瞻詩誰言丨丨丨仰給一湖水)牙甲活(陳造詩春從九地回旋放丨丨丨)車聲活(李覿)
(苦雨初霽詩泥途漸少丨丨丨林薄初乾菓味全)麥苗活(朱松春社齋禁連雨詩青皇忽雨我萬頃丨丨丨)凛若
活(劉子翬吳傳朋游絲帖歌謝公遺髯丨丨丨衛后落鬒摇人光)幽囀活(劉子翬集水閣詩風來丨丨丨雨過萬紅低)
澗光活(劉子翬詩微風時度丨丨丨殘日忽無山氣凉)花意活(陸游小園詩土鬆丨丨丨林暖鳥言繁)漁舟
活(陸游詩湖通支浦丨丨丨露濕繁花醉帽偏又新漲生波魚艇活晨曦送暖客衣輕)魚鰕活(戴復古江上詩出網丨丨)
(丨投林鳥雀喧)丹青活(葛長庚飲春野亭詩夕陽花水丨丨丨烟月山林水墨昏)青霓活(葛長庚贈崧菴造墨詩龍)
(尾磨開紫玉腴鼠鬚點動丨丨丨)瑶草活(元好問游承天懸泉詩陽龍暗滋丨丨丨礜石自與蓮湯温)村田活
(戴表元詩何時辦得丨丨丨糲飯魚羹百指同)秦宫活(陳樵蛺蝶圖詩花中只許丨丨丨未必莊生入夢思)草木活
(宋无僧日觀畫葡萄詩元氣淋漓丨丨丨太隂菌蠢蟲蛇蟄)芝泉活(張翥詩茶香夜煮丨丨丨琴思秋翻鶴帳清)萬
物活(楊載題墨竹詩春雷動地丨丨丨畏汝飛騰衝石裂)泉眼活(僧明本山居詩雪澗有聲丨丨丨雨厓無路蘚痕深)
當生者活(說苑扁鵲醫趙太子復生天下皆曰扁鵲能生死人鵲辭曰予非能生死人也特使夫丨丨丨丨耳)
御定佩文韻府卷九十六之一
