欽定四庫全書
御定佩文韻府卷九十九之五
入聲十藥韻五
約(於略切丨束又儉也少也又姓又嘯韻)
韻藻儉約(易賁于丘園束帛戔戔疏此則普論為國之道不論華侈而貴丨丨也漢書龔遂傳遂為渤海太守見齊俗奢)
(侈好末伎不田作廼躬率以丨丨勸民務農桑後漢書孔奮傳奮事母孝雖為丨丨奉養極求珍膳南史劉秀之傳孝武除秀之西)
(戎校尉梁南秦二州刺史加都督漢川饑饉秀之躬自丨丨魏書郭皇后傳后性丨丨不好音樂常慕漢明德馬后之為人淮南子)
(君人之道處静以修身丨丨以率下)司約(周禮秋官丨丨掌邦國及萬民之約劑又丨丨下士二人注約言語之約束)處
約(論語不仁者不可以久丨丨韓非子為人臣者事公子側室以音聲子女收大臣廷吏以辭言丨丨世說注郭泰字林宗年二)
(十衣不盖形而丨丨味道不改其樂蔡邕李子材碑丨丨不戚聞寵不欣沈約詩丨丨志不渝接廣情無忤)以約(論語丨丨)
(失之者鮮矣)守約(孟子丨丨而施博者善道也吳志蔣欽傳欽字公奕九江夀春人也權嘗入其堂内母疎帳縹被妻妾布)
(裙權歎其在貴丨丨法言多聞則丨之以丨多見則守之以卓寡聞則無約也寡見則無卓也張衡大司農鮑德誄丨丨勤學克勞)
(其形潘岳楊仲武誄雖舅氏隆盛而孤貧丨丨心安陋巷體服菲薄余甚竒之鷦鷯賦静丨丨而不矜動因循而簡易韓愈上宰相)
(書居窮丨丨亦時有感激怨懟竒怪之辭以求知于天下亦不悖于教化)倍約(史記秦始皇紀秦初并天下令丞相御史曰異)
(日韓王納地效璽請為藩臣已而丨丨與趙魏合從畔秦故興兵誅之又平津侯傳公孫弘嘗與公卿約議至上前皆丨其丨以順)
(上旨又酈生傳酈食其說齊王曰項王有丨丨之名殺義帝之負於人之功無所記於人之罪無所忘漢書高祖紀漢王齋戒設壇)
(場拜信為大將軍問以計策信對曰項羽丨丨而王君王于南鄭不如决策東向因陳羽可圖三秦易并之計漢王大說倍又作背)
(公羊傳殺寗喜注獻公歸至國丨丨殺寗喜史記管晏傳桓公欲丨曹沫之丨管仲因而信之諸侯由是歸齊新序韓信曰項王丨)
(義帝丨而以親愛王諸侯不平背又同偝說苑智伯從韓魏之兵以攻趙絺疵謂智伯曰韓魏之君必反明日智伯謂韓魏之君曰)
(疵言君之反也韓魏之君曰二家雖愚必不棄美利而偝約為難不可成之事疵必為趙說君且使君疑于二主之心而解于攻趙)
(也)如約(史記項羽紀項王使人致命懷王懷王曰丨丨宋史徽宗紀宣和四年十一月金人遣李靖等来許山前六州五年)
(春正月戊午来議所許六州代租錢三月己未遣盧益報聘皆丨其丨)困約(史記晉世家贊晉文公古所謂眀君也亡居外)
(十九年至丨丨及即位而行賞尚忘介子推况驕主乎韓愈咏雪詩巧借奢豪便專絶丨丨災)居約(史記張耳陳餘傳贊張耳)
(陳餘始丨丨時相然信以死豈顧問哉及據國争權卒相滅亡何鄉者相慕用之誠後相倍之戾也豈非以利哉春秋繁露志敬而)
(節具則君子予之知禮志和而音雅則君子予之知樂志哀而丨丨則君子予之知喪人物志雄悍之人可與涉難難與丨丨)畏
約(史記荆軻傳秦逐太子丹荆軻之客皆亡高漸離變姓名為人庸保匿作于宋子聞其家堂上客擊筑曰彼有善有不善從者)
(以告其主曰彼庸乃知音竊言是非家大人召使前擊筑一座稱善高漸離念久隠丨丨無窮時乃退出其装匣中筑與其善衣更)
(容貌而前舉坐客皆驚下與抗禮以為上客)文約(史記屈原傳屈平之作離騷盖自怨生也其丨丨其辭微其志潔其行廉)
(漢書河間獻王傳武帝時獻王来朝獻雅樂對三雍宫及詔策所問三十餘事其對推道術而言得事之中丨丨指明唐書房喬傳)
(居幕府軍符府檄或駐馬即辦丨丨理盡孔稚珪上新定法律表律書精細丨丨例廣)隠約(史記太史公自序夫詩書丨丨)
(者欲遂其志之思也後漢書趙典傳典少篤行丨丨博學經書弟子自遠方至又矯慎𫝊隠遯山谷勤處丨丨莊子夫豐狐文豹栖)
(于山林伏于巖穴静也夜行晝居戒也雖飢渴丨丨猶且胥疏于江湖之上而求食焉定也然且不免于罔羅機辟之患是何罪之)
(有哉其皮為之災也典論西伯幽而演周易旦顯而制禮不以丨丨而弗務不以康樂而加思顔延之陶徵士誄丨丨就閒遷延辭)
(聘何遜詩帝城猶丨丨家園無處所韓愈閔已賦昔顔氏之庶幾乎在丨丨而平寬蘇軾詩望道雖未濟丨丨見津涘)隂約
(管子國之機臣丨丨閉謀以相待也韓非子知伯丨丨韓魏將以伐趙)即約(申鑒盤庚遷殷革奢丨丨化而裁之與時消息)
立約(人物志辨博之人可以汎序難與丨丨)萎約(宋玉九辯離芳藹之方壮兮余丨丨而悲愁注丨丨猶委棄也)豐
約(文賦若夫丨丨之裁俯仰之形因宜適便曲有微情韓愈與衛中行書日月有所入比之前時丨丨百倍)輕約(韓愈原毁)
(古之君子其責已也重以周其待人也丨以丨)沈約(南史丨丨傳約字休文十三遭家難篤志好學晝夜不釋卷遂博通羣籍)
(時東宫多士約特被親遇居處儉素立宅東田矚望郊阜嘗為郊居賦以序其事後加特進遷中軍將軍丹陽尹侍中韓翃詩中丞)
(違丨丨才子送丘遲温庭筠上杜舍人啟豈知丨丨扇中猶題拙句孫賓車上欲引凡姿李商隠詩丨丨憐何遜延年毁謝莊)
膠漆約(韓非子堯無丨丨之丨于當世而道行舜無置錐之地于後世而德結)刳羊約(說苑齊攻魯魯使柳下惠)
(于齊齊侯曰魯君懼乎惠曰不懼君先人封于魯君之先君封于齊相與出周南門丨丨而丨曰自後子孫敢有相攻者令其罪若)
(此刳羊矣臣之君固以刳羊不懼矣)
增納約(易樽酒簋貳用缶丨丨自牖終无咎)理約(易正義序今既奉勅刪定欲使信而有徵其文簡其丨丨寡而制衆)
(變而能通)機約(尚書序典謨訓誥誓命之文疏說者以書體例有十此六者之外尚有征貢歌範四者今孔不言者不但舉其)
(丨丨亦自征貢歌範非君出言之名六者可以兼之)要約(書辭尚體要疏言辭尚其體實丨丨要又平聲史記春申君傳歇上)
(書說秦昭王曰王之地一經兩海丨丨天下是燕趙無齊楚齊楚無燕趙也又蘇秦傳說趙肅侯曰竊為大王計莫如一韓魏齊楚)
(燕趙以從親令天下之將相會于洹水之上丨丨曰諸侯有不如約者以五國之兵共伐之唐書史憲忠傳移書與羌人示丨丨易)
(林言無丨丨不成劵契韓愈荅揚子書不待相見相信已熟既相見不丨丨已相親審知足下之才充其容也)縢約(詩竹閉緄)
(縢傳閉紲緄繩丨丨也疏丨丨謂以繩約弓然後内之韔中也)準約(詩周公居東疏丨丨金縢之文)棄約(詩不我信兮箋)
(歎其丨丨不與我相親信)期約(詩及爾偕老疏以下云不思其反責其不念前言則男子之初與婦人有丨丨矣霍小玉傳李)
(益博求名妓忽鮑十一娘至曰故霍王小女字小玉王薨諸弟兄以其出自微賤遣居于外昨遣某求一好兒郎某具說十郎非常)
(歡惬已與他作丨丨矣韓愈送區册序陽山天下之窮處也小吏十餘家言語不通畫地為字然後可告以出租賦奉丨丨)信
約(詩贈之以勺藥疏士愛此女贈送之以勺藥之草結其恩情以為丨丨唐書韋倫傳吐蕃豺虎野心不可事丨丨宜謹備邊又)
(解琬傳琬建言吐蕃不可以丨丨請調兵十萬屯秦渭間防遏其姦王逸楚辭章句序哀惜懷王與已丨丨而復背之也)纏約
(詩約軧錯衡疏以朱丨丨其轂之祗錯置其文于車之上衡)不約(禮記大德不官大道不器大信丨丨大時不齊疏不言而)
(信是大信也大信本不為細言約誓故云丨丨也丨丨而為諸約之本也韓詩外傳夫君子貧窮而丨丨富貴而不驕應變而不窮)
言約(禮記其丨也丨而達微而臧罕璧而喻可謂繼志矣疏出丨寡丨而義理顯達文心雕龍陸機之移百官丨丨而事顯)
寡約(禮記適子庶子祗事宗子宗婦雖貴富不敢以貴富入宗子之家雖衆車徒舍于外以丨丨入晉書簡文帝紀詔曰往事)
(故之後百度未充羣僚常俸並皆丨丨盖隨時之義也)紳約(禮記端韠紳注紳大帶所以自丨丨也)縛約(禮記甲不)
(組縢疏縢是丨丨之名)依約(毛詩莫莫葛藟施于條枚疏言文王之興丨丨先祖如葛藟之蔓草延施于條枚之木)索
約(周禮攷工記凡任丨丨大汲其版謂之無任注約縮也汲引也築防若墻者以繩縮其版大引之言版撓也版撓築之則鼓土)
(不堅矣)轂約(周禮攷工記容轂必直陳篆必正注篆丨丨也)督約(周禮大宗伯以疈辜祭四方百物疏謂田峻丨丨百)
(姓于井間之處也)盟約(周禮司盟凡邦國有疑會同則掌其丨丨之載及其禮儀史記黥布傳夫楚兵雖彊天下負之以不)
(義之名以其背丨丨而殺義帝也)削約(儀禮牢中旁寸著組繫注牢讀樓樓為丨丨握之中央以安手也疏丨丨者謂削之)
(使約少也)詞約(春秋序言高則旨遠丨丨則義微晉書張輔傳輔嘗論班固司馬遷云遷之著述丨丨而事舉敘三千年事惟)
(五十萬言班固叙三百年事乃八十萬言北史蕭大圜傳大圜幼而聰敏元帝嘗問五經要事數十條大圜丨丨指眀應荅無滯帝)
(甚歎美之詞又同辭鹽鐵論大夫曰議者貴丨丨而旨眀可于衆人之聽文心雕龍情辨以澤文子擅其能丨丨而精尹文得其要)
(又丨丨而旨豐事近而喻遠)貧約(左傳桓子請老于莒凡公子公孫之無禄者私分之邑國之丨丨孤寡者私與之粟晉書)
(卞壺傳壺廉潔儉素居甚丨丨息當婚詔特賜錢五十萬固辭不受)乘約(左傳鄖公&KR0605;曰違德陵弱非勇也丨人之丨非仁也)
(滅宗廢祀非孝也動無令譽非知也)尋約(左傳公孫揮命其徒曰人丨丨吳髮短注約繩也八尺曰尋吳髮短欲以繩貫其首)
瑑約(左傳乘縵疏諸侯之車必有丨丨詩所謂約軧錯衡也)麻約(左傳齊侯執陽虎囚諸西鄙盡借邑人之車鍥其軸)
(丨丨而歸之注鍥刻也刻之使易折又以麻縳刻處歸之使不知將以絶追己者)與約(公羊傳宋公與楚子期以乘車之會)
(公子目夷諫曰楚夷國也彊而無義請君以兵車之會往宋公曰不可吾丨之丨以乘車之會終以乘車之會往楚人果伏兵車執)
(宋公以伐宋)姦約(公羊傳公子鱄去之注傳極道此者見獻公無信刺鱄兄為強臣所逐既不能救又移心事剽背為丨丨)
說約(孟子博學而詳說之將以反丨丨也韓非子多言繁稱連類比物則見以為虚而無用總微丨丨徑省而不餙則見以為)
(劌而不辯)彴約(爾雅奔星為丨丨)婉約(國語申胥諫曰大夫種勇而善謀夫固知君王之益威以好勝也故丨丨其辭)
(縱逸王志使淫樂于諸夏之國以自傷也世說注司馬徽有人倫鑒識居荆州知劉表性暗必害善人乃括囊不談議時人有以人)
(物問徽者初不辨其高下每輙言佳其婦諫曰人質所疑君宜辨論而一皆言佳豈人所以咨君之意乎徽曰如君所言亦復佳其)
(丨丨遜退如此法書要錄劉德昇桓靈時以行書擅名風流丨丨獨步當時陳琳與公孫瓉書後比得足下書辭意丨丨嘯賦徐丨)
(丨而優游紛繁騖而激揚文賦或清虛以丨丨每除煩而去濫李咸用咏柳詩解引人情長丨丨巧隨風勢強盤紆婉又宛同盧肇)
(觀柘枝䨇舞賦乍折旋以赴節復宛約而含情)責約(戰國策芒夘曰臣有死罪雖然臣死則契折于秦王無以責秦王因赦其)
(罪臣為王丨丨于秦)畔約(史記秦始皇紀荆王獻青陽已西已而丨丨擊我南郡故𤼵兵誅遂定其荆地畔同叛史記楚世家)
(張儀說楚王以叛從約而與秦合親約婚姻)秦約(史記秦紀㔻鄭與繆公謀曰晉人不欲夷吾實欲重耳今背丨丨而殺里)
(克皆吕甥郤芮之計也)負約(史記項羽紀項王范增疑沛公之有天下業已講解又惡丨丨乃曰巴蜀亦關中地也故立沛)
(公為漢王王巴蜀中都南鄭)欲約(史記項羽紀項羽已破秦軍二世使人讓章邯章邯恐使人見項羽丨丨羽召軍吏謀曰)
(糧少欲聽其約)違約(史記項羽紀贊丨丨王漢背關懷楚)後約(史記高祖紀項羽怨懷王不肯令與沛公俱西入關而北)
(救趙丨天下丨乃曰懷王者吾家項梁所立耳非有功伐何以得主約)主約(見上)軍約(史記律書吳用孫武申眀丨丨)
(賞罰必信卒伯諸侯)相約(史記楚世家秦昭王遺楚王書曰寡人願與君王會武關丨丨結盟而去寡人之願也又匈奴傳單)
(于紿謂王烏曰吾欲入漢見天子面丨丨為兄弟)待約(史記齊悼惠王世家齊𤼵兵而西吕産遣灌嬰東擊之至榮陽使使)
(喻齊及諸侯與連和齊王屯兵西界以丨丨)謀約(史記齊悼惠王世家三國兵共圍齊齊初圍急隂與三國通丨丨未定會)
(聞路中大夫從漢来喜及其大臣乃復勸王毋下三國)立約(史記田敬仲世家蘇代曰兩帝丨丨伐趙孰與伐桀宋之利王)
(曰伐桀宋利)素約(史記韓世家公仲曰楚韓非兄弟之國也又非丨丨而謀伐秦也已有伐形因伐兵言救韓此必陳軫之)
(謀也)通約(史記晉世家巫臣令其子為吳行人吳晉始丨丨伐楚)受約(史記春申君傳秦昭王𤼵使賂楚約為與國黃)
(歇丨丨歸楚)私約(史記范睢傳秦使王稽于魏知范雎賢謂曰先生待我三亭之南與丨丨而去晉書刑法志崇嫁娶之要)
(一以下聘為正不理丨丨)婥約(史記司馬相如傳靚莊刻餙便嬛丨丨莊子藐姑射之山有神人居焉肌膚若冰雪丨丨若處)
(子婥同淖揚雄反離騷閨中容競淖約兮相態以麗佳注師古曰丨丨善容止也婥又同綽舞賦丨丨閑靡白居易長恨歌樓閣參)
(差五雲起其中丨丨多仙子夏方慶詩何年成道去丨丨化童顔蘇軾詩遥觀神女石丨丨誠有以歐陽澈遊寥陽洞詩飛瓊仙子)
(下瑶臺丨丨雲鬟眼波剪楊基咏梅詩别是人間冰雪魂肌膚丨丨清如玉)克約(史記平津侯傳贊太皇太后詔故丞相平)
(津侯誠内自丨丨而外從制汲黯詰之乃聞于朝)絶約(史記張儀傳儀說楚王曰大王誠能聽臣閉關丨丨于齊臣請獻商)
(於之地六百里又匈奴傳孝文帝使使遺匈奴書曰今聞渫惡民貪降其進取之利倍義丨丨忘萬民之命離兩主之驩然其事已)
(在前矣)省約(史記李將軍傳廣行無部伍行陣不擊刁斗以自衛莫府丨丨文書藉事然亦遠斥候未嘗遇害魏志母丘儉)
(傳注儉欽等表曰陛下踐阼聰眀神武事經聖心欲崇丨丨而師不自改悔案謂司馬師也顔氏家訓儉者丨丨為禮之謂也吝者)
(窮急不䘏之謂也儉而不恡可矣)符約(史記馮唐傳尺籍伍符注如淳曰伍符什伍之丨丨節度也)示約(史記劉敬)
(傳杖馬箠居岐注張晏曰言馬箠丨丨)明約(史記蘇秦傳說魏王曰敝邑趙王使臣效愚計奉丨丨在大王之詔詔之)從
約(史記蘇秦傳蘇秦既約六國從親歸趙趙肅侯封為武安君乃投丨丨于秦秦兵不敢闚函谷關者十五年又張儀傳張儀復)
(說魏王王于是乃倍丨丨而因儀請成于秦)四約(史記蘇秦傳秦欲攻韓恐天下救之則以齊委于天下曰齊王丨與寡人)
(丨四欺寡人必伐之已得宜陽少曲因以破齊為天下)漢約(史記魏其侯傳天下者高祖之天下父子相傳此丨之丨也)
許約(史記大宛傳貳師平行至宛城攻之四十餘日宛大恐遣貴人使貳師約曰漢毋攻我我盡出善馬恣所取貳師丨宛之)
(丨宛乃出其善馬令漢自擇之)專約(史記大宛傳張騫既至烏孫烏孫國衆分為三而其大總取羈屬昆莫昆莫亦以此不敢)
(丨丨于騫)聽約(史記西南夷傳唐蒙見夜郎侯多同蒙厚賜喻以威德約可置吏使其子為令夜郎旁小邑皆貪漢繒帛以為)
(漢道險終不能有也乃思丨蒙丨)就約(史記朝鮮傳朝鮮大臣隂間使人私約降樓船往来言尚未肯决左將軍數與樓船)
(期戰樓船欲急丨其丨不會)職約(史記南越尉佗傳閩越王興兵擊南越邊邑天子多南越義守丨丨為興師遣兩將軍往)
(討閩越)令約(史記匈奴傳單于既約和親于是制詔御史曰匈奴無入塞漢無出塞犯丨丨者殺之)故約(史記匈奴)
(傳願寝兵休士卒養馬除前事復丨丨以安邊民)家約(史記貨殖傳任公丨丨非田畜所出弗衣食公事不畢則身不得飲)
(酒食肉)指約(史記太史公自序道家丨丨而易操事少而功多)失約(漢書高祖紀沛公圍宛南陽守舍人陳恢見沛)
(公曰聞足下約先入咸陽者王之足下盡日止攻士死傷者必多去宛宛必隨足下足下前則丨咸陽之丨後有彊宛之患莫若封)
(其守引其甲卒與之西諸城争開門待足下足下通行無所累)作約(漢書趙充國傳先零&KR0034;开解仇丨丨到秋馬肥變必起矣)
謙約(後漢書馬援傳龍伯高敦厚周慎口無擇言丨丨節儉廉公有威吴志孫權傳權下令諸將頃聞諸將出入各尚丨丨不)
(從人兵甚非備慮愛身之謂素書恭儉丨丨所以自守申鑒太平備物非極欲也物損禮闕非丨丨也其數云耳東征賦敬慎無怠)
(思嗛約兮注嗛與謙音義同)濃約(後漢書馬援傳丨於用賞丨於用刑)簡約(後漢書馬援傳援子廖為衛尉時皇太后)
(躬履節儉事從丨丨廖慮美業難終上書長樂宫以勸成德政晉書成帝紀帝頗留心萬機務在丨丨常欲扵後園作射堂計用四)
(十金以勞費乃止又桓嗣傳嗣字恭祖冲既代豁西鎮詔以嗣督荆豫諸郡軍事建威將軍江州刺史蒞事丨丨修所住齋應作板)
(檐嗣命以茅代之版付船官唐書張延賞傳延賞政丨丨輕徭賦疏河渠築宫廟又錢徽傳梁守謙為院使見徽批監軍表語丨丨)
(歎曰一字不可益邪又張廵傳更調真源令政丨丨民甚宜之宋史仁宗紀詔省浮費自乘輿服御及宫掖所須宜從丨丨若吏兵)
(禄賜毋槩行裁減又儀衛志初宋制旗物尤盛中興後惟務丨丨雖參用舊制然亦不無因革拾遺記太康元年孫皓送六金璽云)
(時無玉工故以金為璽孫氏富強之業三雄比盛非無玉工務崇丨丨文心雕龍崔瑗文學蔡邕樊渠並致美乎序而丨丨乎篇法)
(書要錄叔茂體裁丨丨肌骨豐嫮何劭詩鎮俗在丨丨𣗳塞焉足摹)廉約(後漢書祭遵傳遵為人丨丨小心克己奉公賞賜輙)
(盡與士卒家無私財梁武帝拜范述曾大中大夫詔往蒞永嘉治身丨丨宜加禮秩以厲清操)節約(後漢書宣秉傳秉性丨丨)
(常服布被蔬食瓦器又張酺傳酺代魯恭為司徒月餘病勅其子曰顯節陵掃地露祭欲率天下以儉吾為三公既不能宣揚王化)
(令吏人從制豈可不務丨丨乎其無起祠堂可作槀盖廡施祭其下而已又劉虞傳虞為上公天性丨丨遠近豪俊夙僣奢者莫不)
(改操歸心焉蜀志姜維傳維樂學不倦清素丨丨自一時之儀表也)恭約(後漢書馮勤傳勤遷司徒愈丨丨盡忠號稱任職)
履約(後漢書朱浮傳清眀丨丨率禮無違班固薦謝夷吾表居儉丨丨紹公儀之操)勤約(後漢書循吏傳丨丨之風行于)
(上下唐書高元裕傳元裕性丨丨通經術又突騎施傳始蘇禄愛治其人性丨丨每戰有所得盡以予下故諸族附悅之)題約
(後漢書杜撫傳撫有高才其所作詩丨丨義通學者傳之曰杜君法云)貶約(魏志文帝紀注孫盛曰漢文變易古制雖心存)
(丨丨慮在經綸固以道薄于當年風頽于百代矣)誓約(蜀志彭羕傳彭羕與亮書云昔每與龐統共相丨丨庶托足下末蹤)
(盡心于主公之業追名古人載勲竹帛)舊約(晉書刑法志孝成孝哀承平繼體即位日淺聽斷尚寡丞相王嘉等猥以數年)
(之間虧除元帝丨丨穿令斷律凡百餘事劉無䨇傳王仙客者劉震之甥也仙客父亡與母同歸外氏震有女曰無䨇一日王氏姊)
(疾召震約曰無䨇異日無歸他族我以仙客為託其姊竟不痊仙客護喪歸葬服闋思無䨇長成矣舅氏豈以官顯而廢丨丨耶于)
(是束装抵京師)刪約(晉書刑法志魏文帝受禪下詔改定刑制命司空陳羣散騎常侍劉邵等丨丨舊章旁采漢律定為魏法)
(制新律十八篇郡令四十五篇尚書官令軍中令合百八十餘篇)義約(晉書荀崧傳穀梁赤師徒相傳其書文清丨丨諸所)
(𤼵眀或是左氏公羊所不載亦足有所訂正)務約(晉書王彪之傳六卿之任太常望雅而職重然其所司義高丨丨)親
約(晉書陶侃傳侃每飲酒有定限常歡有餘而限已竭殷浩等勸更少進侃悽懷良久曰年少會有酒失亡丨見丨故不敢踰)
沖約(晉書樂廣傳廣性丨丨有遠識尤善談論每以約言析理以厭人之心南史臧燾傳燾雖外戚貴顯而彌自丨丨茅屋蔬)
(飱不改其舊謝莊表道冠軒堯惠深亭毒而猶執丨丨未言封禪之事四海竊以恧焉)能約(晉書周顗傳論伯仁凝正處腴)
(丨丨)旌約(南史齊竟陵王子良傳夏禹廟盛有禱祀子良曰禹泣罪表仁菲食丨丨服玩果粽足以致誠使歲獻扇簟而已)
退約(唐書蕭倣傳倣子廩為人丨丨少合又鄭覃傳覃清正丨丨與人未嘗串狎)教約(唐書于志寧傳志寧遷詹事以)
(母喪免有詔起復本官固請終喪帝遣岑文本敦譬曰忠孝不兩立今太子須人丨丨卿強起為我卒輔導之志論衡丨丨不行則)
(相譴告)限約(唐書楊瑒傳國家唘庠序廣化導將有以用而勸進之有司為丨丨以黜退之欲望俊乂在朝難矣王令題滿)
(氏申申亭詩文人疎高喜自適去不丨丨来無時)陽約(唐書李光弻傳史思眀攻光弻潜溝營地將沉其軍乃丨丨降至期)
(以甲士守陴遣禆校出若送欵者思眀大悅俄而賊數千沒于塹)自約(唐書陽城傳歲飢屏跡不過鄰里屑榆為粥講德不)
(輟有奴都兒化其德亦方介丨丨或哀其餒與之食不納)締約(唐書張孝忠傳孝忠重德朱滔為子茂和聘其女丨丨益堅)
詔約(唐書鄭珣瑜傳韓全義與監軍别檄有所取非丨丨者珣瑜輙挂壁不酬)和約(唐書牛僧孺傳是時吐蕃請和約弛)
(兵而其長悉怛謀舉維州入之劒南陸游醉歌戰馬死槽櫪公卿守丨丨)遷約(唐書張又新傳尋轉祠部員外郎嘗買婢丨丨)
(為牙儈搜索陵突)恬約(唐書顧師邕傳性丨丨喜書寡游合江淹張令領國子祭酒詔器識清簡理懷丨丨)檢約(唐書)
(李德裕傳德裕自丨丨以留州財贍兵雖儉而均故士無怨)科約(唐書李德裕傳蜀人多鬻女為人妾德裕為著丨丨凡十)
(三而上執三年勞下者五歲及期則歸之父母)外約(唐書王處存傳詔分麾下兵二千間道至山南衛乘輿丨丨王重榮連盟)
(進屯渭橋)密約(唐書權臯傳天寳十四年使獻俘京師還過福昌尉仲謩謩妻臯妹也丨丨以疾召之宋史向敏中傳王嗣宗)
(為鹽鐵使素忌敏中因對言敏中議娶王承衍女弟丨丨已定而未納采真宗詢于王氏得其實韓偓詩丨丨臨行怯私書欲報難)
(寇準詞丨丨沈沈離情杳杳菱花塵滿慵將照周紫芝詞未成丨丨回秋水看得羞時隔畫簷)禀約(唐書韋丹傳丹子宙時回)
(鶻已破諸部入塞下剽殺吏民盧鈞欲得信重吏視邊宙請往視亭障守卒增其丨丨吏不得擅以兵侵諸戎)費約(唐書韋景)
(駿傳歴肥鄉令縣北瀕漳連年泛溢人苦之景駿維艚以梁其上而廢長橋功少丨丨後遂為法)定約(唐書朱滔傳宜擇日)
(丨丨順人心不如盟者共伐之許有壬西埜堂詩客去客来宜丨丨無詩無酒不開門)紿約(唐書李忠臣傳奚王阿篤孤初)
(引衆與正臣合已而丨丨皆攻范陽)敗約(唐書突厥頡利可汗傳初帝待突厥用敵國禮及是怒曰往吾以天下未定厚于敵)
(以紓吾邊今卒丨丨朕將擊滅之)藉約(唐書突厥統葉護傳遣真珠統俟斤與道立還獻萬釘寳鈿金帶馬五千匹以丨丨)
刻約(唐書吐蕃傳聽以赤嶺為界表以大碑丨丨其上)條約(唐書南蠻南詔傳詔殿中監叚文楚為經略使數改丨丨)
(衆不悅)申約(唐書南蠻南詔傳蠻次新津盧耽復遣副譚奉祀好言丨丨蠻留之風俗通予為營陵令移書曰到聞此俗舊)
(多淫祀今丨丨吏民有犯者便收朝廷若私遺脫彌彌不紀主者髠截)戒約(宋史蘇易簡傳易簡性嗜酒初入翰林謝日飲)
(已微醉餘日多沈湎上嘗丨丨深切且草書勸酒二章以賜令對其母讀之自是每入直不敢飲)循約(韓非子凡畸功之丨)
(丨者難知過刑之於言者難見也是以刑賞惑乎貳)下約(韓非子丨丨以侵其上)書約(韓非子丨丨而弟子辨法省而)
(民訟簡)産約(亢倉子人捨本而事末則其丨丨其丨丨則輕流徙)謹約(素書恭儉丨丨所以自守)執約(淮南子得)
(要以應衆丨丨以治廣)前約(鹽鐵論大夫曰六國從親冠帶相接然未嘗有丨丨集異記釋澄空誓願鑄鐵像高七十丈周)
(二十年物力乃辦選日寫像唘爐之後其像無成澄空復堅丨丨又二十年事費復備及啟爐又復無成澄空叩佛請罪又二十年)
(功力復集選日而寫像焉及期澄空登爐巔謂觀者曰吾今年八十兩已無成今俟其啟爐欲于金液捨命倘大像圓滿後五十年)
(吾當為建重閣耳)百約(鹽鐵論大夫曰匈奴反覆無信丨丨百叛而欲親之以德難矣)法約(鹽鐵論文學曰丨丨易辦)
(求寡易供又文學曰德行易從丨丨易行)用約(鹽鐵論賢良曰丨丨而財饒本修而民富)威約(易林丨丨拘囚為人所誣)
(司馬遷報任安書見獄吏則頭搶地視徒隸則心惕息何者積丨丨之勢也注丨丨畏懼制約也威或作畏)成約(春秋繁露)
(不用牲盟而後丨丨)夏約(春秋繁露始生故曰祠善其可也丨丨故曰礿貴所初礿也先成故曰嘗嘗言甘也畢熟故曰蒸蒸)
(言衆也)奉約(說苑尉陀平南越因王之高祖使陸賈賜尉陀印為南越王陸生至說陀令稱臣丨漢丨歸報高祖大悅)鬱
約(道德指歸論丨丨而辭卑拘制而體降)事約(參同契欲知伏食法丨丨而不繁文心雕龍李斯之奏驪山丨丨而意逕)
較約(參同契推演五行數丨丨而不繁)求約(申鑒至德要道約爾典籍甚富博之以丨丨也)語約(論衡丨丨易言)
(文重難得)犯約(論衡心險而行詖則丨丨而負教)在約(風俗通劉勝去官在家閉門却掃歲時致敬郡縣荅問而已無)
(所褒貶勝丨丨思純其静已甚若言論折衷亦無嫌也)童約(顔氏家訓王褒過章丨丨揚雄德敗美新戴復古丨丨詩吾家)
(丨丨無多事辦取小心供使令童又作僮劉孝威謝東宫賚藕唘色華玉𣗳味奪瓊漿根出揚池聞之僮約子為靈散得自莊篇)
詳約(文心雕龍諸葛孔明之丨丨庾稚恭之眀斷並理得而辭中辭之善也)精約(文心雕龍八體三曰丨丨精約者覈)
(字省句剖析毫釐者也)繁約(文心雕龍丨丨得正華實相勝唇吻不滯則中律矣)貴約(文心雕龍陳思稱李延年閑于)
(增損古辭多者則宜減之眀丨丨也)體約(文心雕龍丨丨而不蕪文麗而不淫)會約(稽神錄元胤柳實將抵交阯&KR0712;舟合)
(浦岸飄風歘起斷纜漂舟入于大海抵孤島而風止見虹橋忽展直抵島上䨇鬟侍女捧玉合持金爐而来二公前告叩頭求送人)
(世女曰少頃有玉虚尊師降此島與南溟夫人丨丨子堅請之當有所遂)為約(李林甫外傳林甫于城下擊鞠一日有道士言)
(曰此有何樂郎君如此愛也李公攝衣起謝道士曰與郎君三日後五更會于此及往道士已先至曰丨丨何後李謝之曰更三日)
(復来李夜半往良久道士至喜曰郎君已列仙籍合白日昇天如不欲則二十年宰相)絀約(荀况佹詩道德純備䜛口將將)
(仁人丨丨敖暴擅強)九約(宋玉招魂土伯丨丨其角觺觺些注約屈也土伯后土之諸侯也其身九屈其角銛利而觸害人觺)
(觺銛利貌)重約(劉向上戰國策叙有謀之強負阻而恃固連與交質丨丨結楚以守其國韓偓詩紛紜隔窗語丨丨踏青期)
孔約(幽通賦守丨丨而不貳兮乃輶德而無累注孔甚也)好約(東京賦我后丨丨乃宴斯息)崇約(蔡邕議丨丨尚)
(省不復改作)纖約(王粲神女賦體丨丨而方足膚柔曼以豐盈)玄約(傅休奕連珠序其文體辭麗而丨丨不指說事)
(情必假喻以達其旨白居易寄李建詩心賞久云阻丨丨無自輕)純約(潘岳河陽縣作福謙在丨丨害盈由矜驕)終約
(笙賦始奏丨丨前榮後悴)情約(陸機演連珠烟出于火非火之和情生于性非性之適故火壮則烟微性充則丨丨)力約
(陸機演連珠闇于治者唱繁而和寡審乎物者丨丨而功峻)博約(陸機文賦銘丨丨而温潤箴頓挫而清壮注丨丨謂事實)
(文約也)引約(陸機思親賦居辭安而厭苦養丨丨而推豐)行約(郭璞文處冲思挹居簡丨丨)齊約(郭璞蜜蜂)
(賦謀不集而同期動不安而丨丨)折約(那呵灘曲與子結終始丨丨在金蘭)保約(傅亮演慎論丨丨違豐安于卑位)
嘉約(謝靈運江妃賦承丨丨于往昔寧更貳于在今)奢約(梁武帝責賀琛勅昔之牲牢久不宰殺朝中會同菜蔬而已意)
(粗得丨丨之節若復減此必有蟋蟀之譏)古約(劉峻廣絶交論或初存而末亡或丨丨而今泰)棲約(任昉為蕭揚州作薦)
(士表前晉安郡侯官令東海王僧孺理尚丨丨思致恬敏既筆耕為養亦傭書成學)功約(沈約内典序丨丨悟廣莫尚于斯)
抱約(王僧孺從子謙誄基忠踐孝丨丨懷虛)絙約(庾信陸太保碑峡路五尺丨丨纔通懸水三門橋飛齊渡)嬾約
(庾信鴛鴦賦南陽漬粉不復看京兆新眉遂丨丨)金約(王勃七夕賦上元錦書傳寳字王母瓊箱薦丨丨羅隠詩仙郎舊有)
(黃丨丨瀝膽隳肝更禱祈)爾約(蘇頲命姚崇等北伐制我盟不渝丨丨斯背)結約(蘇頲授白知慎河南少尹制任能丨)
(丨省費馳聲)思約(張九齡裴光庭碑用晦而眀處豐丨丨)提約(韓愈太原王公碑在考功吏部丨丨明敏吏無以欺)
請約(韓愈荅竇秀才書足下乘不測之舟入無人之地以相從問文章為事身勤而事左辭重而丨丨非計之得也)别約
(賈島詩相期黃菊節丨丨紅桃逕)趣約(苻載杜祐寫真贊公之為學也截煩以丨丨裁疎以就密)爽約(李商隠為張周)
(封上楊相公書郭伋還朝尚不欺于童子文侯校獵寧丨丨于虞人)閒約(黃滔詩四眀多隠客丨丨到巖扉)嚴約(杜牧)
(戰論元和時天子急太平丨丨以律下)無約(徐夤詠燕詩何嫌何恨秋須去丨丨無期春自歸)鐫約(王安石陸廣墓)
(誌離堆之江豪右擅焉君修堰渠始詘其專灌田為頃萬有八千丨丨示後後無凶年)鏡約(謝逸詞丨丨關情琴心破睡輕)
(寒漠漠侵鴛被張翥詞丨丨釵盟心已許詩寫在小紅樓)夢約(周邦彦詞自分袂天闊鴻稀空乖丨丨心期)鷺約(高觀)
(國詞一堤風月六橋烟水丨丨鷗盟在)雲約(保暹送長簡詩水期經洛聽丨丨到嵩吟)契約(唐庚瘧疾詩空日一寒暑)
(有準如丨丨)被約(楊奐通濟至日詩辜負亂来同丨丨尺書不到十年強)幽約(陳高送陸有章詩我性亦愛山方期)
(結丨丨倪瓉懷陸徵君詩歸掃松逕苔遲君踐丨丨)醉約(舒頔中秋對月詩何如待九日丨丨柴桑陶)祖約(晉書阮孚)
(傳丨丨性好財有詣約見正料財物客至屏當不盡餘兩小簏以著背後傾身障之意未能平又丨丨傳丨丨字士少豫州刺史逖)
(之弟也初以孝廉為成臯令與逖甚相友愛永嘉末隨逖過江元帝稱制引為掾屬)王約(諧噱錄吳興沈昭略遇琅邪丨丨張)
(目視之曰汝何肥而癡約曰汝何瘦而狂)李約(尚書故實兵部丨丨員外嘗江行與一商舟檝相次商病固邀相見以二女託)
(之又遺一珠約唯唯及商死財寳數萬悉籍其數送官而以二女求配始殮商時以夜光含之後商有親戚来理資財約請官司𤼵)
(掘騐之夜光果在其密行皆此類也全唐詩話丨丨汧公勉之子也雅度簡遠有山林之致)薛約(順宗實錄有丨丨者嘗學)
(于陽城以言事得罪將徒連州客寄有根蔕吏縱求得城家坐吏于門與約飲决别涕泣送之郊外德宗以城為黨罪人出為道州)
(刺史)楊約(錢珝授丨丨左驍騎將軍制丨丨智則好謀勇而知禮)包約(宋史神宗紀熙寧五年十一月河州首領瞎藥)
(来降以為内殿崇班賜姓名丨丨)柳約(宋史高宗紀紹興元年二月以嚴衢二州守臣丨丨李處勵有治效各進職一等)
貧斯約(禮記小人丨丨丨富斯驕)欲其約(周禮考工記函人眡其裏欲其易也眡其朕欲其直也櫜之丨丨丨也)
不皆約(周禮考工記弓人厚其液而節其帤約之丨丨丨疏數必侔注丨丨丨纏之繳不相次也)以幣約(戰國策秦)
(惠王謂寒泉子曰蘇秦欺寡人欲以一人之智反覆山東之君從以欺秦趙固負其衆故先使蘇秦丨其丨帛丨乎諸侯)兄弟
約(戰國策陳彭曰今三晉已合矣復為丨丨丨而出銳師以戍梁絳安邑此萬世之計也又唐書突厥頡利傳帝曰朕與頡利盟)
(又與突利有昆弟約不可不救)焚符約(戰國策宋郭曰請焚天下之秦符者臣也次傳丨丨之丨者臣也次使五國約閉秦)
(關者臣也)王道約(史記李斯傳丨丨丨而易操也惟眀主為能行之)楚趙約(史記魏世家魏王欲親秦而伐韓以)
(求故地無忌謂魏王曰王速受丨丨之丨趙挟韓之質以存韓而求故地韓必效之此士民不勞力而故地得)五國約(史記)
(趙世家蘇厲為齊遺趙王書曰五國三分王之地齊倍丨丨之丨齊之事王宜為上佼而今乃抵辠)初時約(史記外戚世家)
(薄姬少時與管夫人趙子兒相愛約曰先貴無相忘己而管夫人趙子兒先幸漢王漢王坐河南宫成臯臺此兩美人相與笑薄姬)
(丨丨丨漢王問其故兩人具以實告漢王漢王心憐薄姬是日召而幸之)商於約(史記楚世家張儀曰儀以前使負楚以丨)
(丨之丨今秦楚大戰有惡臣非面自謝楚不解)義帝約(史記淮隂侯傳項王雖覇天下而臣諸侯有背丨丨之丨而以親愛)
(王諸侯不平)諸侯約(史記淮隂侯傳韓信曰大王之入武關秋毫無所害秦民無不欲得大王王秦者于丨丨之丨大王)
(當王關中關中民咸知之)和親約(史記劉敬傳高帝取家人子名為長公主妻單于使劉敬往結丨丨丨)將軍約
(史記絳侯世家匈奴大入邊亞夫為將軍軍細柳上勞軍之細柳軍先驅至不得入上至又不得入于是上乃使使持節詔將軍吾)
(欲入勞軍亞夫乃傳言開壁門壁門吏謂從屬車騎曰丨丨丨軍中不得馳驅于是天子按轡徐行)二主約(史記匈奴傳單)
(于遺漢書曰漢邊吏侵侮右賢王右賢王不詣與漢吏相距絶丨丨之丨離兄弟之親)軍中約(漢書藝文志五音竒䀭用)
(兵二十六卷注許慎云䀭丨丨丨也)割臂約(北史爾朱世承傳世承弟弼為青州刺史韓陵之敗破奔梁與左右丨丨為丨)
與賊約(唐書李德裕傳德裕每疾貞元太和間有所討伐諸道兵出境即仰給度支多遷延以困國力或丨丨丨令懈守備)
(得一縣一屯故師無大功)居處約(韓詩外傳昭王謂司馬子期曰有人于此丨丨甚丨論議甚高為我求之願為兄弟請為)
(三公)三章約(潜夫論高祖制丨丨之丨孝文除刻膚之刑李商隠詩願守丨丨丨還期九譯通)神教約(文心雕龍)
(經顯聖訓也緯隠神教也聖訓宜廣丨丨宜丨)再三約(幽閒鼔吹朱崖封川早相善及位高稍稍相傾封川在位朱崖為兵)
(部尚書當大拜封川多方阻之未效朱崖知而憂之邠公杜相謁封川曰有一官可平治慊曰何官曰御史大夫封川曰此即得邠)
(公丨丨與丨馳詣朱崖曰靖安相公有意旨令某傳達遂言亞相之拜朱崖驚喜䨇淚遽落曰大門官小子豈敢當此薦拔寄謝重)
(叠按朱崖李德裕封川李宗閔)居身約(任昉王文憲集序在物斯厚丨丨以丨)黃龍約(駱賓王姚州破賊露布信)
(重蠻陬無負丨丨之丨賞隆漢爵不渝白馬之盟)生死約(李華雲禪師碑昔支遁與謝公為山水之遊竺法師與王度為)
(丨丨之丨古今同道如見其人)漢文約(公孫輔新修夏邑城樓記周文緩而靈臺成丨丨丨而露臺捨)青山約(白居)
(易詩况隨白日老共負丨丨丨又白首丨丨丨抽身去得無)平生約(白居易寄王質夫詩出處雖不同同負丨丨丨沈彬)
(詩聞公已有丨丨丨謝絶女蘿依兔絲)退閒約(白居易詩晚有丨丨丨白首歸雲休)高僧約(劉得仁酬盧肇見尋)
(不遇詩偶赴丨丨丨旋知長者来)天台約(項斯寄石橋僧詩生有丨丨丨知無却出緣)玄科約(皮日休詩清齋)
(動前院敢負丨丨丨)携手約(韓偓詩繡窗丨丨丨芳草踏青期)刀頭約(趙嘏詩書中空有丨丨丨天上頻看破鏡)
(飛)西来約(劉滄詩金門自有丨丨丨莫待螢光照竹扉)故山約(劉滄送友人歸吳詩東歸自有丨丨丨花落石)
(牀苔蘚平又蘇軾詩黃雞白酒雲山約此計當時已浩然又徐鉉詩開晴便作東山約共賞烟霞放曠心王禹偁酬种放詩西都不)
(敢住空負東山約)雲霞約(鄭谷詩舊有丨丨丨暫留鵷鷺蹤)三日約(吳融詩更為丨丨丨一興未將闌)他
夜約(許棠詩更為丨丨丨方盡昔年心)林泉約(徐鉉詩懷恩未遂丨丨丨竊位空慙組綬懸)幽人約(王安)
(石書何氏宅壁詩皖灊終負丨丨丨空對湖山坐惘然)終老約(蘇軾詩白雲舊有丨丨丨朱綬豈合山人紆)鷄黍
約(蘇軾詩君歸趁我丨丨丨買田築室從今始程俱詩早晚共尋丨丨丨林泉猶得半生閒又黃庭堅詩買網鱠金橙歸償炊黍)
(約)重九約(蘇軾詩願君不廢丨丨丨念此衰冷勤呵噓)竹馬約(蘇軾詩十年不赴丨丨丨扁舟獨與魚蓑閒)
方外約(文同詩願言解塵纓一赴丨丨丨)春事約(陳師道春懷示鄰里詩屢失南鄰丨丨丨只今容有未開花)
梅花約(陳與義春雪詩不知来何暮遂失丨丨丨黃溍寄朱仲山詩相逢賴有丨丨丨試蹋東風走翠微曾覿詞殘紅飛盡)
(梟垂楊輕弱来歲斷不負丨丨丨又李中詩故人還爽花前約新月又生江上亭)春風約(戴復古詩頗思湖上丨丨丨不)
(奈樓頭夜雨聲)經歲約(戴昺謝山臺見訪詩如何丨丨丨祗作數宵留)腰肢約(洪咨䕫梅詞欲寄心期無驛使想凌)
(寒不奈丨丨丨)泉石約(曹伯唘詩慚負半生丨丨丨暫来偷暇洗塵纓)經年約(趙雍七夕詩今宵自有丨丨丨何暇)
(聞情送巧来)詩酒約(元好問詩丨丨共尋前日丨風隂新自夜来晴)法度約(王逄聞彈白翎雀引風俗淳龐丨丨)
(丨乾端坤倪露冲漠又詩聖澤滂沛蔓綿絡風淳俗龐丨丨丨)三生約(鄧文原蜀道詩我詩渠畫相後先固應不負丨丨丨)
姜伯約(蜀志姜維傳丨維字丨丨諸葛亮與張裔蔣琬書曰丨丨丨忠勤時事思慮精密考其所有永南季常諸人不如也)
崔公約(苻載送崔副使歸洪州幕府序丨君名稅字丨丨天質方厚氣色淳重有端正之行業有操斷之利用)
與父老約(史記高祖紀沛公召諸縣父老豪傑曰父老苦秦苛法久矣吾當王關中丨丨丨丨法三章耳)與大臣
約(史記吕后紀高帝已定天下丨丨丨丨曰非劉氏王者天下共擊之)通分相約(晉書律歷志各以一終之日與一歲)
(之日丨丨丨丨終而率之歲數歲則謂之合終歲數)博不若約(申鑒辯為美矣其理不若絀文為顯矣其中不若樸丨為)
(盛矣其正丨丨丨)處東而約(西京賦高祖都西而泰光武丨丨丨丨)奉榮維約(謝莊宣貴妃誄丨丨丨丨)
(承慈以遊)不歉于約(韓愈盧夫人苗氏墓銘丨丨丨丨不矜于盈)
腳(居勺切釋名丨郤也以其坐時郤在後也)
韻藻臏腳(漢書鄒陽傳孝王下陽吏將殺之陽從獄中上書曰昔司馬喜丨丨于宋卒相中山范睢拉脅折齒于魏卒為)
(應侯此二人者皆信必然之畫捐朋黨之私挟孤獨之交故不能自免于嫉妒之人也司馬遷報任安書左丘失眀厥有國語孫子)
(丨丨兵法修列)馬脚(後漢書班超傳超使西域王侯以下號泣抱丨丨不得行乃詔超為都護南史曹景宗傳魏軍攻圍鍾離)
(有蔣帝神報敕必許扶助既而無雨水長遂挫敵人亦神之力焉凱旋之後廟中人丨丨盡有泥濕當時並目覩焉郭翼行路難門)
(前十字街車輪丨丨不可遮)伸脚(晉書王濟傳帝嘗與濟奕棋而孫皓在側謂皓曰何以好剥人面皮皓曰見無禮于君者)
(則剥之濟時丨丨局下而皓譏焉又陶潜傳潛無履王弘顧左右為之造履左右請履度潛便于坐丨丨令度焉唐書周智光傳為)
(同華節度曰地狭不足丨丨)輭脚(唐書楊國忠傳帝常歲十月幸華清宫春乃還而諸楊湯沐館在宫東垣帝臨幸必徧五)
(家賞賚不訾計出有賜曰餞路返有勞曰丨丨韓愈祭十二郎文汝去年書云比得丨丨病往往而劇吾曰是疾也江南之人常常)
(有之未始以為憂也唐庚舍弟書約今秋到詩開頭今幾月丨丨定中秋)日脚(海山記煬帝升海山恍惚間陳後主謁帝探懷)
(出詩上帝曰丨丨沉雲外榆梢噪冥鴉如今遊子俗異日便天家杜甫詩崢嶸赤雲西丨丨下平地岑參詩雨過風頭黑雲開丨丨)
(黃元稹詩晻淡洲烟白籬節丨丨紅又雪花布遍稻隴白丨丨插入秋波紅韋莊清河縣樓作盤鵰迥印天心沒遠水斜牽丨丨流)
(晏殊詞東風昨夜回梁苑丨丨依稀添一線梅堯臣泊褐山磯詩丨丨看看雨江心漸漸昏蘇軾詩落帆謝公渚丨丨東西平又曈)
(曈丨丨曉猶清細細槐花暖自零沈遼禪僧巖詩欲還未可復小駐丨丨已過東岡杉王惲澤潞即事詩堂堂氣與鼙聲壮閃閃旗)
(翻丨丨紅劉基詩俄然一陽復丨丨舒暡曚)昆脚(尚書故實杜牧頃於宰執求小儀小秋皆不遂夢人曰辭春不及秋丨丨)
(與皆頭果得比部員外)赤脚(揮麈後錄昭陵幼年每穿履襪即亟令脫去常徒步縈掖宫中皆呼為丨丨仙人丨丨仙人古)
(之得道李君也杜甫詩南望青松架短壑安得丨丨踏層冰韓愈寄盧仝詩一奴長鬚不裹頭一婢丨丨老無齒皮日休詩丨丨枕)
(書帙訪予穿詰曲張為詩脫郤登山履丨丨翹青笻林逋春暮寄懷詩丨丨我猶無一婢黑頭君合作三公蘇軾詩吳姬霜雪白丨)
(丨浣白紵又更煩丨丨長鬚老来聽西風十幅蒲陸游詩夜半歸来步松影真成丨丨踏層冰劉因題西山詩夜来丨丨踏蒼鱗一)
(著神鞭上箕尾袁桷和張伯雨梅花島詩巍峩青女来蕊珠丨丨獨立層冰渠劉基詩童僕各分飛僅有丨丨奴)雲脚(韓愈)
(詩丨丨飛銀線李山甫詩病来䨇𣗳下丨丨上禪袍杜荀鶴詩半巖丨丨風牽斷平野花枝鳥踏垂梅堯臣荅季仲求寄茶詩五品)
(散丨丨四品浮粟花王令謝張仲和惠寳雲茶詩烹来似帶吳丨丨摘處應無榖雨痕謝宗可茶筅詩香凝翠髮丨生丨濕滿蒼髯)
(浪卷花朱德潤詩大峰齊雲霄羣嶠入丨丨)鴨脚(梅堯臣永叔遺新生丨丨詩北人見丨丨南人見胡桃識内不識外疑若)
(橡栗韜黃庭堅詩霜林收丨丨春網薦琴高陳師道寄潭洲張芸叟詩秋盤堆丨丨春味薦猫頭晁補之揚州雜詠五百年閒城郭)
(改空留丨丨伴瓊花陸游詩丨丨葉黃烏臼丹草烟小店風雨寒徐世隆會同館詩丨丨參天風雨老龍髯蟄地雪霜寒)豹脚
(蘇軾詩風定軒窗飛丨丨雨餘闌檻上蝸牛注丨丨蚊也)
狼啖脚(晉書索紞傳紞善占夢郡功曹張邈嘗奉使詣州夜夢丨丨一丨紞曰脚肉被啖為却字會東寇反遂不行)故
車脚(晉書荀勖傳勖嘗在帝坐進飯謂在坐人曰此是勞薪所炊咸未之信帝遣問膳夫乃云實用丨丨丨舉世服其明識)
陽春脚(開寳遺事宋璟愛民恤物朝野歸美時人咸謂璟為有脚陽春言所至之處如陽春煦物也王惲春夜晏詩丨丨元)
(有丨玉度瑩無瑕)古釵脚(談苑或問郭兵曹筆法懷素以丨丨丨對顔魯公曰何如屋漏痕)元和脚(劉禹錫詩)
(柳家新樣丨丨丨且盡薑芽斂手徒蘇軾柳氏二外甥求筆跡詩君家自有丨丨丨莫厭家雞更問人)元祐脚(陳師道徐)
(仙書詩音學黃家丨丨丨信知人厄非天窮自注徐清蓬莱女官清詩效謝體書效山谷妍妙可喜)夫鐵脚(陳師道詩平生)
(丨丨丨道價喧宇宙傳燈錄長蘆應天禪師至一邸有娼女為母所廹入其房不去師跏趺達旦叢林謂之丨丨丨)元字脚
(傳燈錄趙州云若記一個丨丨丨在心永劫作野狐精)
增長腳(詩蠨蛸在戶疏蠨蛸長踦一名丨丨)肩脚(禮記牛左肩臂臑疏臂臑謂丨丨也)髀脚(周禮樂師有旄舞注)
(旄舞者氂牛之尾疏今旄牛丨丨胡尾皆有長毛)兩脚(攷工記匠人耜廣五寸疏至後漢用牛耕種故有岐頭丨丨耜南史)
(滑國傳其獸有師子丨丨駱駞野驢有角水經注羅閱祗國有靈鷲山番語云耆闍崛山山是青石頭似鷲鳥阿育王使人鑿石假)
(安兩翼丨丨鑿治其身今見存遠望似鷲鳥形曰靈鷲山也蘇軾詩數朝辭簮笏丨丨得暫赤又千山不憚荒店遠丨丨欲趁飛猱)
(輕陸游詩平生嗇養氣粗全丨丨馳走輕如烟又醉歌平生為衣食斂板靴丨丨元好問寄英禪師詩一窮縛丨丨寸步百里難袁)
(凱詩狐狸向人呼姓名丨丨直立當前行)鼠脚(爾雅鵽鳩寇雉注鵽大如鴿似雌雉丨丨無後指岐尾為鳥憨急羣飛出北方)
(沙漠地)青脚(爾雅鷺舂鉏疏白鷺丨丨高尺七八寸)股脚(爾雅驪馬白跨驈疏驪黑也白跨丨丨白也漢書東方朔)
(傳臣觀其臿齒牙𣗳頬胲吐脣吻擢項頤結丨丨連脽凥遺蛇其迹行步偊旅臣朔雖不肖尚兼此數子者莊子濡需者豕蝨是也)
(擇疏鬛自以為廣宫大囿奎蹄曲隈乳間丨丨自以為安室利處不知屠者之一旦鼓臂布草操烟火而已與豕俱焦也韓𤦺凉榭)
(池上詩游鱗驚觸綠荷香水馬成羣丨丨長)黑脚(爾雅丨丨犈疏牛之丨丨者名犈)縮脚(爾雅烏鵲醜其掌縮注飛)
(丨丨腹下米芾西山書院詩安得丨丨三十年重往石上浸足眠楊萬里宿潭石步詩垂頭丨丨正偪仄忽然頭上復一滴)一
脚(爾雅北方比肩民注此即半體之人各有一目一鼻孔一臂丨丨更望備警急蜀志諸葛亮傳注亮集載作木牛流馬法曰木)
(牛者方腹曲頭丨丨四足頭入領中舌藏于腹載多而行少宜可大用不可小使北史高麗國傳俗潔淨自喜尚容止以趨走為敬)
(拜則曳丨丨立多反拱郭璞西山圖經讃槖&KR1548;有似人面丨丨孤立杜甫詩山鬼獨丨丨蝮蛇長如𣗳)曲脚(爾雅欵足者謂)
(之鬲注鼎丨丨也史記夏紀泥行乘橇注正義曰按橇形如船而短小兩頭微起人丨一丨泥上擿進用拾泥上之物)毛脚
(爾雅注木兔也似鴟鵂而小兔頸有角丨丨夜飛好食雞志怪錄有一吏人家女病邪召巫者治之有一乘航船者偶駐泊門首河)
(内見隂溝中一大蟾蜍朱眼丨丨隨鼔聲作舞乃將篙撥得縳于篣板下聞其女呌云何故縳我壻船者乃扣門語其主將蟾以油)
(煎之女翌日差)觜脚(爾雅鷽山鵲注似鵲而有文采長尾丨丨赤)四脚(爾雅鯢大者謂之鰕注今鯢魚似鮎丨丨前似)
(獮猴後似狗晉書五行志石季龍末洛陽西北九里石牛在青石趺上忽鳴聲聞四十里季龍遣人打落兩耳及尾鐵釘釘丨丨尋)
(而季龍死五代史補僧謙光才辨而飲酒食肉嘗云但願鵝生丨丨鼈著兩裙足矣北戶錄人魚如䱱魚丨丨出丹洛二水隋唐嘉)
(話舊人皆服衮巾至周武始為丨丨國初又加巾子焉圖畫見聞誌後周以三尺皂絹向後幞髮名折上巾通謂之幞頭武帝時裁)
(成丨丨隋朝用桐木黑漆為巾子裹于幞頭之内前繫二脚後垂二脚貴賤服之而烏帽漸癈)高脚(爾雅羆如熊注似熊而長)
(頭丨丨猛憨多力易林丨丨疾步受肩喜趨日走千里賈市有得述異記鶴丨丨疎節)卑脚(爾雅貘白豹注似熊小頭丨丨)
(黑白駁晉書郭璞傳有物大如水牛灰色丨丨脚類象胷前尾上皆白大力而遲鈍来到城下衆咸異焉殷祐使人伏而取之令璞)
(作卦遇遯之蠱陸璣詩疏鳬大小如鴨丨丨短喙水鳥之謹愿者也小說舊聞記晉國公于永寧里第别構書齋每退朝獨處其中)
(清晨前假寐入齋唯所愛丨丨犬花鴨從既啟扉花鴨銜公衣却行叱去復至公疑之乃拔劍按膝向空祝曰若有異類可出相示)
(倏有物梁上墜地乃人也公詢其来及姓名對曰李龜夀盧龍人也或有厚賂龜夀令不利于公龜夀上感鈞化復為花鴨所驚形)
(不能匿碩舍生服事台鼎)持脚(史記司馬相如傳射麋脚麟注韋昭云脚謂丨一丨也)刖脚(史記孫吳傳述贊孫臏丨)
(丨籌策龐涓)踏脚(史記平凖書&KR0898;左趾注索隠曰三蒼云&KR0898;丨丨鉗也)折脚(魏志賈逵傳逵疑屯田都尉藏亡民都尉)
(自以不屬郡言語不順逵怒收之數以罪撾丨丨坐免然太祖心善逵以為丞相主薄南史朱修之傳修之後拜左戶尚書領軍將)
(軍至建鄴牛奔墜車丨丨辭尚書徙崇憲太僕十六湯品諺曰荼瓶用瓦如丨丨駿登高癸&KR0605;雜識成均舊規一年止有兩試若一)
(年兩試俱失謂之丨丨蘇軾送柳宜歸詩丨丨鐺邊煨淡粥曲枝桑下飲離杯楊萬里謝水韞之送講筵賜茶詩老夫平生愛煑茗)
(十年燒穿丨丨鼎耶律楚材請照老住華塔詩華塔當年隠蟄龍轟雷掣電滿雲中而今却請還山去丨丨鐺邊煑曉風)牛脚
(蜀志諸葛亮傳注申曲者為牛頭雙者為丨丨)右脚(晉書皇甫謐傳謐沈静寡欲有高尚之志武帝頻下詔敦逼謐上疏曰臣)
(久嬰篤疾軀半不仁丨丨偏小十有九載仰廹天威扶輿就道)横脚(晉書陶侃傳杜&KR0758;將王貢挑戰侃遥謂之曰杜&KR0758;為益州)
(吏盗用庫錢父死不奔喪卿本佳人何為隨之也貢初丨丨馬上言訖貢斂容下脚辭色甚順侃知其可動復令諭之截髮為信貢)
(遂来降而&KR0758;敗走)下脚(見上)局脚(南史宋武帝紀上清簡寡欲財帛皆在外府内無私藏宋臺建有司奏東西堂施丨)
(丨牀金塗釘上不許使用直脚牀釘用鐵文同弔猿詩丨丨埋頭交兩臂)直脚(見上)跛脚(南史侯景傳景退保渦陽軍敗)
(潰散乃與腹心數騎自硖石濟淮稍收散卒至八百人南過小城人登埤詬之曰丨丨奴何為耶景怒破城殺言者而去五代史楊)
(光遠傳光遠病秃而妻又跛其足人為語曰自古豈有秃瘡天子丨丨皇后耶)患脚(南史王慈傳慈丨丨齊武帝敕王晏慈有)
(微疾不能騎聽乘車在仗後江左以来少例也又徐勉傳勉以丨丨轉劇久闕朝覲固求解職詔許疾差還省)牀脚(南史侯景)
(傳景將登太極殿醜徒數萬同共吹脣唱吼而上及升御牀丨丨自䧟張簡詩丨丨搘龜有時爛臂上守宫無日銷)行脚(南史)
(顧覬之傳覬之為謝晦衛軍參軍歴尚書都官郎殷劉隙著覬之不欲與殷景仁久接乃辭脚疾免歸每夜常于床上丨丨家人竊)
(異之而莫曉其意及義康徙廢朝廷多受禍覬之竟免杜牧詩丨丨尋常到寺稀一枝藜杖一禪衣項斯詩從小即丨丨出家来至)
(今蘇軾虎跑泉詩虎移泉眼趁丨丨龍作浪花供撫掌又云何定慧師尚欠丨丨債翁卷過道上人詩猶自疑丨丨何年見却回陸)
(游詩開門拂榻便酣寝我是江南丨丨僧又蝸廬詩為生草草僧丨丨到處悠悠客泛槎薩天錫虚白上人雨中見過詩泥塗信丨)
(丨粥鼓急歸心傳燈錄古靈丨丨回師澡浴命靈去垢靈撫背曰好箇佛殿而佛不靈回師曰汝丨丨遇何人𤼵言異)龍脚
(南史齊太祖紀泰始三年宋明帝遣前淮南太守孫奉伯往淮隂監元會奉伯舊與帝欵是行也帝與奉伯同室卧奉伯夢帝乘龍)
(上天於下捉丨丨不得及覺叙夢因謂曰兖州當大庇生靈而弟不得與也奉伯竟卒於宋世)雉脚(南史梁武帝紀建武二年)
(魏將王肅劉昶攻司州刺史蕭誕齊明遣師赴救帝欲大振威略謂諸將曰今屯下梁之城塞鑿峴之險守丨丨之城據賢首之路)
(以通關西以臨賊壘三方犄角出其不備破賊必矣)左脚(南史齊始興簡王鑑傳宋泰始中益州市橋忽生小洲道士邵碩見)
(之曰當有貴人臨州碩以一隻故履縳丨丨而行甚疾遂不知所之永明二年武帝以鑑為益州刺史西京雜記五柞宫西有青梧)
(觀觀前有三梧桐樹樹下石麒麟二枚是秦始皇酈山墓上物頭高一丈三尺東邊者前丨丨折折處有赤如血壠上記廣川王𤼵)
(欒書塚有一白狐見人驚走左右遂擊之傷其丨丨其夕王夢一丈夫鬚眉盡白来謂王曰何故傷吾丨丨幽怪錄郭元振自晉之)
(汾夜行失道入廟廊下聞堂上有女子哭聲公曰哭者人耶鬼耶曰妾此鄉之祠有烏將軍者每歲来禍于鄉人必擇處女之美者)
(而嫁焉妾父利鄉人之五百緡潛以應選未幾將軍入公遂行揖將軍延坐對食公囊中有小刀捉其腕而斷之天方曙視其手猪)
(蹄也公乃令數百人執弓矢刀鎗鍬鑊之屬相隨尋血而行血入大塚穴中圍而斸之見一大猪無前丨丨斃于圍中羅隠詩丨丨)
(妨行右臂攣每慚名跡汚賓筵余闕可惜吟此心懸知燕堪託裁書繫渠丨邊丨)垂脚(南史齊臨汝侯坦之傳少帝在華光)
(殿露着黃縠褌跂床丨丨宋史高宗紀建炎三年二月分命浙西監司等官募土豪守千秋丨丨襄陽諸嶺)箭脚(南史齊廬)
(陵王子卿傳子卿在鎮營造服餙多違制度作瑇瑁乘具詔責之令速送都又作銀燈金箔裹丨丨)繫脚(南史孝義傳覇城王)
(整之姊嫁為衛敬瑜妻年十六而敬瑜亡所住戶有燕巢常雙飛来去後忽孤飛女感其偏棲乃以縷丨丨為誌後歲此燕果復更)
(来猶帶前縷)捧脚(北史王劭傳隋文帝受禪拜劭著作郎上夢欲上高山而不能得崔彭丨丨李盛扶肘乃得上劭曰此夢)
(大吉高山者明高崇大安永如山也彭猶彭祖李猶李老二人扶持實為長夀之徵上聞之喜見容色)損脚(北史李崇傳孝)
(明靈太后嘗幸左藏王公嬪主從者百餘人皆令任力負布絹即以賜之崇與王融以所負多顛仆于地崇乃傷腰融至丨丨搜神)
(記武王時雍州城有一大神𣗳人民祭祀不絶武王出城見衆奉獻王以兵伐之乃有神飛砂走石兵衆星分有一人被傷丨丨卧)
(地不能去)函脚(唐書食貨志開元中民久不罹兵革物力豐富朝廷用度亦廣不計道里之費而民之輸送所出水陸之直增)
(以丨丨營窖之名民間傳言斗錢運斗米其糜耗如此)鐺脚(唐書薛大鼎傳大鼎為浩州刺史累徙滄州無棣渠久塞大鼎)
(浚治屬之海商賈流行是時鄭德本在&KR0801;州賈敦頤為冀州皆有治名故河北稱丨丨刺史白居易詩愧無丨丨政徒忝犬牙隣)
輦脚(唐書魏玄同傳永淳元年玄同言選舉法弊曰今貴戚子弟一皆早仕弘文崇賢千牛丨丨之𩔖程較既淺技能亦薄)
繡脚(唐書南蠻驃傳有丨丨種刻踝至腓為文)刎脚(韓非子延陵卓子乘蒼龍與翟文之乘前則有錯絶後則有利錣䇲)
(則引之退則䇲之馬前不得進後不得退遂避而逸因下抽刀而丨其丨)擠脚(淮南子桀紂之時飛鳥鎩翼走獸丨丨注田獵)
(禽荒故鳥獸無不被害)廢脚(淮南子夏桀之時飛鳥鎩翼走獸丨丨)舉脚(釋名超卓也丨丨有所卓越也)裹脚
(釋名偪今謂之行縢言以丨丨可以跳騰輕便也)交脚(魏略丁謐為人沈毅頗有才略太和中常住鄴借人空屋居其中而)
(諸王亦欲借之不知謐已得直開門入謐望見王丨丨卧而不起而呼其奴客曰此何等人促呵使去王怒其無禮還具上言明帝)
(收謐繫鄴獄以其功臣子原出)濯脚(抱朴子或亂項科頭或裸袒蹲夷或丨丨於稠衆或溲便于人前或停客而獨食或行酒)
(而止所親)轢脚(神仙傳李阿道逢人奔車以脚置其車下丨丨皆折即死須臾起以手撫脚而復如常)撫脚(見上)鸇
脚(異苑張華有白鸚鵡每出行還輙說僮僕善惡公後在外令喚鸚鵡鸚鵡曰昨夜夢惡不宜出戶公強之至庭為鸇所摶教其)
(啄丨丨僅而獲免)企脚(世說桓大司馬曰謝仁祖丨丨北窗下彈琵琶故自有天際真人想陸龜蒙詩如能丨丨南窗下便)
(是羲皇世上人)牽脚(世說王劉與桓公共至覆舟山看酒酣後劉丨丨加桓公頸桓公甚不堪舉手撥去既還王長史語劉曰)
(伊詎可以形色加人不)視脚(述異記漢武宴于未央宫忽聞人語云老臣負自訴良久見架上一老翁長八九寸面皺鬚白)
(拄杖僂步至前叩頭不言因仰視屋俯丨帝丨忽不見帝問東方朔朔曰其名為藻簾水木之精頃来頻興宫室斬伐其居故来訴)
(耳仰頭看屋而後丨陛下丨足者碩宫室足于此不欲更造帝乃息役)前脚(水經注始皇於海中作石橋海神為之豎柱始)
(皇求為相見神云我形醜莫圖我形當與帝相見乃入海四十里見海神左右莫動手工人潛以脚畫其状神怒曰帝負約速去始)
(皇轉馬還丨丨猶立後脚隨失僅得登岸畫者溺死于海)後脚(見上)絆脚(杜陽雜編穆宗殿前植千葉牡丹花始開每夜)
(有黃白蛱蝶萬數飛集于花間遲明視之皆金玉也内人争用絳縷丨其丨以為首&KR0918;)白脚(杜陽雜編咸通十四年春詔迎)
(佛骨京城及畿甸競聚僧徒廣設佛像吹螺擊鈸燈燭相繼令小兒玉帶金額丨丨呵唱于其間恣為嬉戲)蹄脚(嶺表錄異)
(記犀牛大約似牛形而丨丨似象)殿脚(開河記煬帝詔造大船泛江沿淮而下于是吳越間取民間女年十五六歲者五百)
(人謂之丨丨女每船用綵纜十條每條用丨丨女十人嫩羊十口令丨丨女與羊相間而行牽之資治通鑑大業元年八月煬帝行)
(幸江都其挽漾彩以上者九千餘人謂之丨丨皆以錦綵為袍注漾彩船名也杜甫詩寺門高開洞庭野丨丨插入赤沙湖尹廷高)
(詩斗杓横截江城北丨丨長隨雪浪浮)鐵脚(開河記煬帝達寧陵水勢緊急龍舟阻礙虞世基請為丨丨木鵝長一丈二尺)
(上流放下如木鵝住即是淺)金脚(酉陽雜爼齊王高洋獲白兔鷹一聯當時號為丨丨)科脚(酉陽雜爼龍興寺僧智圓)
(善總持勅勒之術暇日向陽丨丨有婦人至階作禮曰老母病危乞加救護)曳脚(嘉話錄唐杜鴻漸之父鵬舉嘗夢有所之)
(見一大碑云是宰相碑已作者金填其字未作者列名于上杜問曰有杜家兒否曰有任自看之記姓下是鳥偏旁丨丨而忘其字)
(乃名其子為鴻漸前定錄僧帷瑛知術數陸賓于入省試畢訪瑛瑛曰君已登第矣名籍不甚高當在十五人外状首姓李名合丨)
(丨後放榜状頭李郃賓于名在十六)手脚(北戶錄大食國西隣大海西岸中有一方石石上有𣗳幹赤葉青𣗳生小兒長六七)
(寸見人皆笑動其丨丨若著𣗳枝摘取一葉小兒即死韋莊塗次逢李氏兄弟感舊詩廵街趁蝶衣裳破上屋探雛丨丨輕楊基詩)
(去年謫官向河洛丨丨酸皸䨇髩秃)著脚(宣和畫譜内臣童貫人號為丨丨赦書言其所至有恩及物也韓愈和裴僕射相公)
(假山詩猶嫌山在眼不得丨丨歴范成大桑嶺詩人言遠遊好呼来試丨丨陸游詩駭機滿人間丨丨無上策又凄凉四十年始復)
(重丨丨楊萬里雨後獨登舍北山頭詩自緣丨丨高低别萬壑清風豈是無叚克己興上人詩我愛興上人閒處先丨丨李俊民游)
(濟源詩太行南下路險澀不憚丨丨窮幽尋)雨脚(宣和畫譜僧巨然所作丨丨如有爽氣襲人杜甫詩出門復入門丨丨但)
(如舊杜牧詩雲門寺外逄猛雨林黑山高丨丨長韓偓詩電尾燒黑雲丨丨飛銀線羅隠詩甘露捲簾看丨丨樟亭倚柱望潮頭梅)
(堯臣送李中舍詩出水槎頭一絲挂穿虹丨丨兩橋殘陸游詩雲映星芒淡風閒丨丨回陳三聘詞月傍雲頭吐風將丨丨吹劉基)
(詩谷風哀鳴灌木應丨丨四垂如亂麻楊基詩殘紅曉落西陂岸丨丨斜飛鷗鷺亂)風脚(畫學秘訣石看三面路看兩頭𣗳看)
(頂𩕳水看丨丨此是法也羅隠八駿圖詩穆滿當年物外程電腰丨丨一何輕李覯五龍塘詩丨丨斗回波面黑向人渾似逞嚴威)
錐脚(圖畫見聞誌畫翎毛者有料風掠草散尾壓磹尾肚毛腿袴尾丨丨)山脚(中山詩話海陵人王綸女為神所馮詩句)
(飄逸題金山云濤頭風捲雪丨丨石蟠虬杜荀鶴詩路沿丨丨潮痕出睡倚松根日色斜張耒宿樊溪詩扁舟横江来丨丨繫吾纜)
(楊萬里題南海東廟詩青山四圍作城郭海濤半浸青丨丨陸游詩拂天松盖偃入水丨丨插)佛脚(中山詩話王丞相嗜諧謔)
(一日論沙門道因曰投老欲依僧客遽對曰急則抱丨丨王曰投老欲依僧是古詩一句客曰急則抱丨丨是俗諺全語上去投下)
(去脚豈不的對也王大笑孟郊詩垂老抱丨丨教妻讀黃庭蘇軾詩錦水細不見蠻江清更鮮奔騰過丨丨曠蕩造平川)六脚
(郭璞&KR1703;&KR1703;獸讃&KR1703;&KR1703;之状似狗丨丨)蚊脚(庾肩吾書品序丨丨傍低鵠頭仰立填飄板上謬起印中)煖脚(隂鏗詩乂籠恒)
(丨丨行障鎮牀頭)腰脚(李嶠謝加賜金禄表臣苦丨丨軟弱不獲躬詣闕庭拜謝蘇軾詩我亦老且病眼花丨丨頑陳與義)
(登閣詩今日天氣佳登臨散丨丨)舉脚(張九齡東封赦書緣大禮登山供奉侍從行事丨丨等官三品已上特賜一階仍與)
(一子官四品已下特賜一階仍賜勛兩轉量與進改)省脚(劉禹錫論利害表宣州刺史裴耀卿上便宜事論轉運甚詳比及三)
(年漕運七百萬石丨丨三十餘萬貫)袴脚(韓愈詩嬌兒好眉眼丨丨凍兩骭)麟脚(韓愈郾城夜會聯句策勲封龍額歸)
(獸獲丨丨)頓脚(韓愈送窮文五鬼相與張眼吐舌跳踉偃仆抵掌丨丨失笑相顧)橋脚(白居易詩曉月漸沈丨丨底晨)
(光初照屋梁時)病脚(白居易詩抖擻敝袍春晚後摩挲丨丨日陽前)索脚(白居易詩泥塗丨丨難)鵲脚(白居易詩)
(龍頭畫舸銜眀月丨丨紅旗蘸碧流)立脚(李賀青花紫石硯詩輕漚漂沫松麝熏乾膩薄重丨丨勻文同詩時行古關道十步)
(九丨丨)露脚(李賀詩吳質不眠倚桂𣗳丨丨斜飛濕寒兔汪元量醉歌含宫嚼徵當窗牖丨丨斜飛濕楊柳)回脚(杜牧)
(七夕詩最恨眀朝洗車雨不教丨丨渡天河)石脚(李羣玉詩龍湫在丨丨引袂時一取袁華詩何如此亭樂賞適丨丨插入)
(魚龍宅張耒𤼵黃州詩中流望赤壁丨丨插水下張雨過白蓮峯詩丨丨儘盤千个竹𣗳頭未動一聲蟬)霞脚(喻鳬詩鴈天丨)
(丨雨漁夜葦條風曹鄴茶詩碧沈丨丨碎香泛乳花輕)注脚(韓偓詩後期纔丨丨前事又含嚬)蟻脚(李咸用牡丹詩)
(蘂繁丨丨粘不行蝶迷蜂醉飛無聲)根脚(李咸用小松歌庭閒土瘦丨丨獰風搖雨拂精神醒)醉脚(陸龜蒙奉酬襲美詩)
(閒心放羈靮丨丨從欹傾王令贈慎東美伯筠詩宜乎倜儻不低斂丨丨倒踏青雲歸陸游詩雒陽逢故人丨丨加其腹)信脚
(蔣吉樵翁詩獨入深山丨丨行慣當貙虎不曾驚楊萬里行脚遇雨詩丨丨那知遠雖勞亦快哉陸游詩一笻丨丨乾坤迮百榼澆)
(愁寵辱空范成大初歸石湖詩丨丨自能知舊路驚心時復認鄰翁楊澤民詞丨丨不知人遠近醉眠猶勸玉東西張戈詩五湖風)
(月分頭去千里淮山丨丨行)駐脚(宋齊丘詩當軒有直道無人肯丨丨)岸脚(韋莊詩蒲生丨丨青刀利柳拂波心綠帶)
(長范梈詩席壓波心正舟移丨丨斜)切脚(宋徽宗詩曲裏字難相借問隨時丨丨注花箋案即切韻也雲笈七籖夫押韻從東)
(字起首至于法字數萬著丨丨人盡能辨認之惟至道一字則懵然不會)失脚(張詠寄傅逸人詩當年丨丨下漁磯苦為明朝)
(未得歸陸游詩丨丨墮世網衰病忽侵尋楊萬里詩丨丨偏嗔小吏扶戴良詩丨丨江湖鬢欲華尋僧姑啜趙州茶劉因住平定道)
(中即事詩風烟全趙如平掌丨丨山城夢猶想)酒脚(石介歲宴村居詩天寒丨丨落春近臛頭香)虎脚(梅堯臣觀拽龍)
(舟詩適聞天子降玉輦當年丨丨看大旗)林脚(韓維城西書事詩誰家收栗罷丨丨有遺蓬)鬢脚(王安石明妃曲明妃)
(初出漢宫時淚濕春風丨丨垂)旗脚(蘇軾詩舟人共勸禱靈塔香火未收丨丨轉陸游詩丨丨倚風時弄影馬蹄經雨不霑塵)
塵脚(蘇軾詩肯將紅丨丨暫著白雲屨楊萬里多稼亭前小步詩最是蜜蜂無意思忍將丨丨浣梅花)月脚(蘇軾詩掩)
(窗寂已睡丨丨垂孤光)水脚(蘇軾和蔣䕫寄茶詩沙谿北苑強分别丨丨一線争誰先)促脚(文同詩六尺丨丨床解帶)
(就横肘)通脚(陳師道詩泥雪纔丨丨)籬脚(黃庭堅詩寒花丨丨飄金鈿陸游詩遥岑見木杪細水齧丨丨楊載詩夜)
(雨暗添丨丨水曉雲濃掩𣗳頭山)拔脚(孫覿西山超然亭詩西山何軒軒丨丨風塵外)䨇脚(陳與義詩如何有丨丨受)
(垢不受洗裘萬頃懷秀堂詩幸有林泉可投老忍將丨丨踏塵埃)髮脚(秦觀陳令舉妙奴詩肌膚晳白丨丨長含語未𤼵先)
(有香)崖脚(孔平仲越州飛来山詩夸娥負丨丨天丁撮其顛)幡脚(孔平仲使紙甚費詩横斜若丨丨齟齬如雁齒)醅
脚(陳造寄陳居仁詩野店樽罍丨丨釅比隣雞鶩稿頭肥)草脚(史達祖詞丨丨青回細膩柳梢綠轉苗條)汗脚(范成)
(大新正書懷詩行年六十舊歷日丨丨尺三新杖藜胡天游題幼安濯足圖詩眼中馳驅何足道丨丨三寸曹丕塵)安脚(楊萬)
(里詩黃陳籬下休丨丨陶謝行前更出頭)老脚(楊萬里寒食將諸子遊翟園詩兒童健走儘從渠丨丨微酸半要扶)菊脚
(楊萬里秋日詩寒入蘭心勁光隨丨丨流)插脚(陸游詩嗟予獨何事早丨紅塵丨)羊脚(陸游菊方盛開小飲詩傳方那)
(解烹丨丨破戒猶慙擘蟹臍)臘脚(陸游詩雨前芳嫩初浮盌丨丨清醇旋坼泥)洗脚(陸游詩過盡青山喚渡船晚窗)
(丨丨卧僧氊薛季宣歸計詩丨丨渡頭歸去也漢津無用逐靈槎李孝光舟過吳江詩丨丨上船歌白苧春風吹過闔閭城)柳
脚(陸游詩舍西日緊花房斂港北風生丨丨斜楊維楨邯鄲美人詩裙翻丨丨垂青空水花吹亂秋芙蓉)電脚(陸游詩老)
(龍騰拏下天閽鱗間火作丨丨奔)簿脚(唐庚喜雨詩賦輸百萬未破白丨丨何緣得勾倒)麥脚(元好問詩丨丨易滋)
(分)朽脚(耶律楚材和張敏之詩氊補連腮帳䋲穿丨丨床)字脚(徐集孫詩碑斷亂雲封丨丨)熊脚(馬祖常都)
(門百韻窮髮炙馳蹄句麗醢丨丨)帘脚(袁桷聯句白雲亂石齒青峰轉丨丨王逢詩土膏不假酥雨潤丨丨似逐東風順)
禁脚(牟巘詩病翁禁酒仍丨丨不省人間有行樂)帳脚(許有壬詩丨丨駢遮地釘頭怒戴沙)鬼脚(吳莱觀列宿星)
(君像圖詩跳踉丨丨捷舑舕獸面頳)茶脚(宋无詩丨丨碧雲凝午椀酒聲紅雨滴春槽)翻脚(張憲題黑神廟詩雄巫咂)
(角神犀吼丨丨翩躚起筋斗)倦脚(陳孚詩但有地險今猶昨我扶瘦笻息丨丨)散脚(舒頔莫秋詩十日久隂雨何處)
(丨吾丨)跨脚(僧清珙詩名場成隊挨身入古路無人丨丨来)線脚(袁凱詩縫到鴛鴦處行行丨丨斜)帆脚(劉炳)
(詩丨丨壓寒霜撒網柁牙移月夜鳴榔)城脚(楊維楨詩南城不日似雲高丨丨愁侵八月濤)展脚(指月錄五臺山隠岸)
(禪師推車次馬祖丨丨在路上坐師曰請師收足祖曰已展不蹜師曰已進不退乃推車碾損祖脚祖歸法堂執斧子曰適来碾損)
(老僧脚底出来師便出于祖前引頸祖乃置斧)懸脚(指月錄趙州從諗禪師在井樓上打水次見南泉過便抱柱丨却丨曰相)
(救相救南泉上胡梯曰一二三四五師少頃却去禮謝曰適来謝相救)鉛脚(大還丹歌青霞子曰汞是砂之精牙是丨之丨)
置脚(雲笈七籖諸步網起于三步九跡是謂禹步其法先舉左一跬一步一前一後一隂一陽初與終同步丨丨横直互相承)
(如丁字所以象隂陽之會也)
星壓脚(北史儒林陳竒傳竒于易尤長初被召夜夢丨墜丨丨明而告人曰星則好風星則好雨夢丨丨丨必無善徵)虎
嚙脚(洞冥記東方朔父張夷妻田氏女朔生三日田氏死隣母拾而養之忽失朔經年乃歸母忽見大驚朔曰兒至紫泥海過)
(虞淵既而還路遇一蒼虎兒騎虎還打捶過痛丨丨兒丨傷母悲嗟乃裂青布裳裹之)三公脚(顔氏家訓後漢書囚司徒)
(崔烈以鋃鐺鏁鋃鐺大鏁也世多誤作金銀字學士嘗作詩云銀鏁丨丨丨為俗所誤)崑玉脚(杜甫詩昔謁華盖君綠袍)
(丨丨丨)太白脚(杜甫詩受詞丨丨丨走馬仇池頭柳貫和袁伯長聯句安知居庸口可掠丨丨丨)不容脚(王禹)
(偁酬种放詩妻孥亦徒步磧礫丨丨丨)枯松脚(歐陽修詩鶴行而啄青玉觜丨丨丨)歲寒脚(鄭侠再到吳子野歲)
(寒堂詩故願歲寒翁高收丨丨丨)金鴉脚(楊萬里送醫者陳國器詩陳生贈我紺葉紗乃是丨丨丨底扶桑花)春歸
脚(楊萬里紅錦帶花詩何曾繫住丨丨丨只解縈長客恨眉)春遊脚(楊萬里和昌英叔李花詩泥深小忍丨丨丨猶遣青)
(童去一攀)太湖脚(楊萬里望雨詩雲興畫山頂雨放丨丨丨)泥没脚(陸游詩暑耘日炙背寒耕丨丨丨)岳麓
脚(李孝光次鐸志文詩少忍待舟楫送子丨丨丨)四海脚(余闕贈劉禹玉詩去年卧衡岳聊憩丨丨丨)山水脚
(倪瓉題所畫雲林小景圖詩何事却將丨丨丨鍾林市上踏紅塵)宣和脚(陳樵詩詩成猶憶丨丨丨透盡澄心紙背来)
遊方脚(高啟詩穏稱丨丨丨新編楚岸蒲)
草頭木脚(宋史蘇紳傳紳與梁適同在兩禁人以為險詖故語曰丨丨丨丨䧟人倒卓)
雀(即略切鳥雀也禮記雀入大水為蛤案孟子漢書或作爵)
韻藻燕雀(詩正義序丨丨表啁噍之感鸞鳳有歌舞之容禮記今是大鳥獸則失喪其羣匹越月踰時焉則必反廵過其)
(故鄉翔回焉鳴號焉蹢躅焉踟蹰焉然後乃能去之小者至于丨丨猶有啁噍之頃焉然後乃能去之史記日者列傳騏驥不能與)
(罷驢為駟而鳳皇不與丨丨為羣漢書陳勝傳勝少時嘗與人傭耕輟耕之壟上悵然甚久曰苟富貴無相忘傭者笑曰若為傭耕)
(何富貴也勝太息曰嗟乎丨丨安知鴻鵠之志哉又倪寬傳贊公孫弘卜式倪寬皆以鴻漸之翼困于丨丨諸葛恪别傳權嘗饗蜀)
(使費褘先逆勅羣臣使至伏食勿起褘至權為輟食而羣下不起禕嘲之曰鳳皇来翔騏驥吐哺驢騾無知伏食如故恪荅曰爰植)
(梧桐以待鳳皇有何丨丨自稱来翔何不彈射使還故鄉孔叢子子順曰丨丨處堂子母相哺喣喣然其相樂也竈突炎上棟宇將)
(焚丨丨顔不變不知禍之及已也淮南子鳳皇之翔雷霆不作風雨不興川谷不澹草木不搖而丨丨佼之以為不能與之爭于宇)
(宙之間大戴禮魚鳥皆生于隂而屬于陽故冬丨丨入于海化而為蚧參同契丨丨不生鳳狐兔不乳馬神仙傳葛玄手拍牀諸蟲)
(飛鳥丨丨魚鼈之屬使之舞皆應弦節如人玄止之即止班彪王命論駑蹇之乘不騁千里之途丨丨之儔不奮六翮之用阮籍詩)
(高鳥翔山岡丨丨棲下林杜甫詩桑麻深雨露丨丨半生成)赤雀(禮記國家將興必有禎祥疏言人有至誠天地不能隠如)
(文王有至誠招丨丨之瑞也吳志孫休傳注青龍見于長沙白燕見于慈湖丨丨見于豫章北史齊顯祖紀帝即位于南郊是日鄴)
(下獲丨丨獻于郊宋史樂志炎精之神飛駢碧落駕以浮雲丹書丨丨尚書中候季秋丨丨銜丹書入鄷止于昌戶瑞應圖丨丨者)
(王者動作應天時則銜書来曹植周文王丨丨贊丨丨銜書爰集昌戶沈炯陳武帝策文翠龜負字丨丨銜書邢邵赦詔升壇告天)
(丨丨效社庾信尚父授丹書讃丨丨既下丹書已陳)孔雀(周禮囿人牧百獸注備養百獸也今掖庭有鳥獸自熊虎丨丨至于)
(狐狸鳬鶴備焉南史齊武帝紀帝年十三夢人以筆畫身左右為兩翅又著丨丨羽衣裳空中飛舉體生毛髮長至足有人指上所)
(踐地曰周文王之田唐書后妃列傳高祖皇后竇氏生時髮垂過頸三歲讀女誡列女等傳一過輙不忘父毅嘗曰此女有竒相且)
(識不凡何可妄與人因畫二丨丨屏間請昏者使射二矢隂約中目則許之射者閱數千皆不合高祖最後射各中一目遂歸于帝)
(又南蠻驃傳按瑞圖曰王者有道則鳳儀在鼓故羽葆鼔棲以鳳皇鉦棲丨丨鹽鐵論賢良曰南越以丨丨珥門戶說苑君子愛口)
(丨丨愛羽虎豹愛爪酉陽雜爼丨丨尾初春生四月後即凋與華俱榮衰自喜其尾欲棲必先擇置尾處取其尾者持刀于叢篁開)
(伺過急斷其後若不即斷回首一顧金翠無復光彩矣丨丨因雷而孕北戶錄雷羅數州收丨丨雛養之使極馴擾致于山野間以)
(物絆足傍施羅網俟野丨丨至則倒網掩之無遺丨丨不疋偶但音影相接便有孕羽獵賦玄鸞丨丨翡翠垂榮長門賦丨丨集而)
(相存兮梁簡文帝詩浮雲四面起丨丨東南飛)黃雀(周禮羅氏中春羅春鳥注春鳥蟄而始出者若今南郡丨丨之屬戰國策)
(丨丨因是以俯噣白粒仰栖茂𣗳鼓翅奮翼自以為無患與人無争也漢書五行志成帝時歌謠曰邪徑敗良田䜛口亂善人桂𣗳)
(華不實丨丨巢其巔說苑吳王欲伐荆舍人有少孺子者欲諫不敢懷丸操彈游于後園露沾其衣王曰子何苦沾衣如此對曰園)
(中有𣗳其上有蟬蟬高居飲露不知螳蜋在其後也螳蜋委身曲跗欲取蟬而不知丨丨在其傍也丨丨延頸欲啄螳蜋而不知彈)
(丸在其下也續齊諧記楊寳年九歲至華隂山見一丨丨為䲭梟所搏墜地寳取歸置巾箱中唯食黃花百餘日毛羽成乃飛去其)
(夜有黃衣童子向寳曰吾西王母使者君仁愛救拯實感成濟以白環四枚與寳令君子孫潔白位登三事如此環矣述異記淮水)
(中丨丨至秋化為蛤春復為丨丨西京賦翔鶤仰而弗逮况青鳥與丨丨七命晨鳬露鵠霜鵽丨丨庾信謝趙王賚米啟丹烏銜穟)
(既集西周丨丨隨車還蜚東市蘇軾送牛尾狸與徐使君詩通印子魚猶帶骨披綿丨丨漫多脂嚴羽燕詩一生巧計輸丨丨飲啄)
(官倉長子孫)楊雀(見上李商隠謝魏相公啟孔龜效印未議于酬恩丨丨銜環徒聞于報惠)逐雀(左傳見有禮于其君)
(者事之如孝子之養父母也見無禮于其君者誅之如鷹鸇之丨鳥丨也魏收檄梁朝文苟有君子義均丨丨陳子良為奚御史彈)
(文既覩相鼠之儀敢忘丨丨之報杜弼為東魏檄梁文偽朝大小幸灾忘義主荒于上臣蔽于下丨丨走草曾不是圖錢起詩秋寒)
(鷹隼健丨丨下雲空)鸇雀(見上後漢書韓稜周榮傳贊稜榮事君志同丨丨)鳥雀(見上參同契狸犬守鼠丨丨畏鸇潜)
(夫論羣豎小人妄彈丨丨百𤼵不得一而反中面目拾遺記魏禪晉之歲北闕下有白光如丨丨之状羅之得一白燕洛陽伽藍記)
(修梵寺有金剛鳩鴿不入丨丨不棲達摩云得其真相也謝靈運齋中讀書詩虚館絶諍訟空庭来丨丨)青雀(爾雅翠鷸疏說)
(文曰翠丨羽丨也洞冥記王夫人誕武帝有丨丨羣飛于覇城門乃改為丨丨門又有女人愛悅于帝名曰巨靈帝傍有青珉唾壺)
(巨靈出入其中東方朔望見目之因飛去化成丨丨帝乃起丨丨臺時見丨丨来不見巨靈也拾遺記秦王子嬰囚趙高于咸陽懸)
(井中七日不死更以鑊湯煮七日不沸乃戮之子嬰問獄吏曰高其神乎獄吏曰高懷有一青丸大如雀卯及高死子嬰棄高尸于)
(路或見一丨丨從高尸中出中山詩話鄭公在朝數為御史紏劾疑時宰諷旨作丨丨詩云丨丨孤飛毛羽單卑栖豈敢碍鵷鸞眀)
(珠自有千金價莫為他人作彈丸蔡邕琴賦丨丨西飛别寉東翔梁元帝船名詩池模白鵠舞檐知丨丨歸徐陵别庾正員詩丨丨)
(離帆遠朱鳶别路遥隋煬帝詩綠潭桂楫浮丨丨果下金鞍躍紫騮王勃滕王閣序舸艦迷津丨丨黃龍之舳又七夕賦荷葉頳鮫)
(芙蓉丨丨李商隠詩丨丨西飛竟未回君王長在集靈臺)龍雀(史記司馬相如傳推蜚廉注郭璞曰飛廉丨丨也晉書赫連勃)
(勃載記造百鍊剛刀為丨丨大環號曰大夏丨丨銘其背曰古之利器吳楚湛盧大夏丨丨名冠神都東京賦丨丨蟠蜿天馬半漢)
大雀(漢書西域傳贊孝武之世天下殷富蒲梢龍文魚目汗血之馬充于黃門鉅象師子猛犬丨丨之羣食于外囿後漢書和)
(帝紀十三年冬十一月安息國遣使獻師子及條枝丨丨家語孔子見羅雀者所得皆黃口小雀夫子問之曰丨丨不可得何也羅)
(者曰丨丨善驚而難得黃口貪食而易得三輔黃圖竒華殿在建章宫旁巨象丨丨師子宫馬充塞其中廣志丨丨即今之駝鳥也)
(西京賦怪獸陸梁丨丨踆踆張率詩丨丨與黃口来自滄海區)小雀(見上晉書王育傳育博通經史行已任性太守杜宣命為)
(主簿俄而宣左遷萬年令杜令王攸詣宣宣不迎之攸怒曰卿往為二千石吾所敬也今吾儕耳何故不見迎欲以丨丨遇我使我)
(畏死鷂乎育執刀叱攸曰小縣令敢輕辱吾君汝謂我刀鈍耶前將殺之宣懼跣下抱育乃止自此知名)神爵(漢書宣帝紀三)
(年春以丨丨數集泰山賜諸侯王丞相將軍帛各有差又丨丨元年注應劭曰前年丨丨集長樂宫故改年也又黃覇傳京兆尹張)
(敞舍鶡雀飛集丞相府霸以為丨丨議欲以聞後漢書明帝紀十七年甘露降𣗳枝内附芝草生殿前丨丨五色翔集京師又王景)
(傳時有丨丨諸瑞景乃作金人論頌洛邑之美晉書樂志言赤烏銜書有周以興今聖皇受命丨丨来也論衡孝宣之時鳳凰五至)
(騏驎一至丨丨黃龍甘露醴泉莫不畢見故有五鳳丨丨甘露黃龍之紀拾遺記漢武帝時有人獻丨丨鼎錄黃霸為潁川守丨丨)
(集遂刻鼎紀之羽獵賦臨麒麟之囿幸丨丨之林馮衍顯志賦丨丨翔于鴻崖兮玄武潛于嬰冥班固兩都賦序白麟赤雁芝房寳)
(鼎之歌薦于郊廟丨丨五鳳甘露黃龍之瑞以為年紀徐陵謝勅賚燭盤啟雖賈逵之頌丨丨竇攸之對鼮鼠漢臣射覆之言魏士)
(投壺之賦方其寵錫獨有光前)羅雀(漢書鄭當時傳翟公為廷尉賓客填門及廢門前可設雀羅鬻子禹治天下朝廷之間可)
(以丨丨也蘇軾詩門前可丨丨感予煩屢叩程俱窮居苦雨詩門前丨丨非吾病竈底生蛙不世窮唐庚詩細思寂寂門丨丨猶勝)
(纍纍冢卧麟)銅雀(魏志武帝紀作丨丨臺三輔黃圖長安西城有丨丨一鳴則五榖熟嘉話錄三臺送酒因北齊高洋毁丨)
(丨臺築三臺宫人拍手呼上臺因以送酒漢樂府長安城西䨇員闕上有一䨇丨丨宿一鳴五榖生再鳴五榖熟梁簡文帝詩鰩魚)
(顯嘉瑞丨丨應豐年陸倕石闕銘蒼龍玄武之制丨丨鐵鳳之工王僧孺謝竟陵王使撰衆書啟丨丨始成早摛從后之句柏梁初)
(構首屬驂駕之詞徐陵報尹義尚書心想河陽言丨丨而無遠神游漳水與金鳳而俱蜚張正見詩凄凉丨丨晚搖落墓田通邢邵)
(廣平王碑侍講金華參游丨丨杜牧赤壁詩東風不與周郎便丨丨春深鎖二喬張鼎古丨丨臺賦六府垂象制文昌之廣殿百工)
(獻藝造丨丨之高臺劉永之寄友詩古硯自磨丨丨瓦坐毡還叠罽賓毺王冕詩石麟夜雨生新恨丨丨春風屬舊時)捕雀
(魏志陳琳傳為何進主簿進欲誅諸宦宫太后不聽進乃召四方猛將并使引兵向京洛欲以劫恐太后琳諫進曰易稱即鹿無虞)
(諺有掩目丨丨夫微物尚不可欺以得志况國之大事其可以詐立乎杜陽雜編飛龍衛士韓志和善雕木作蠅虎子臂虎子獵鷹)
(于數百步之内如鷂丨丨罕有不獲者)白雀(南史宋孝武帝紀祀梁山大閱水師于中江有丨丨二集華盖有司奏改元為)
(神雀詔不許又齊武帝紀帝避難揭陽山有丨丨来集又劉潛傳第六弟孝威氣調英爽風儀俊舉大同中丨丨集東宫孝威上頌)
(甚美又甄恬傳恬居喪廬于墓側有白鳩丨丨栖宿其廬又徐伯珍傳伯珍少孤貧早喪妻晚不復重娶丨丨一䨇栖其戶牖論者)
(以為隠德之感焉酉陽雜爼張堅嘗張羅得一丨丨愛而養之夢天劉翁責怒每欲殺之丨丨輙報堅堅設諸方待之終莫能害天)
(翁遂下觀之堅盛設賓主乃竊騎天翁車乘白龍振策登天到玄宫易百官封丨丨為上卿侯改丨丨之胤不産于下土稽神錄徐)
(仲寳為樂平令于厠厨鼠穴中得錢率人掘之深數尺有一丨丨飛出止于庭𣗳其下獲錢至百萬錢盡丨丨乃去不知所之晉拂)
(舞歌丨丨呈瑞素羽明鮮)異雀(唐書崔信眀傳信明生五月五日日方中有丨丨鳴集庭𣗳太史令史良為占曰五月為大火)
(主離離為文日中文之盛也雀五色而鳴此兒將以文顯然雀類微位殆不高耶)彈雀(莊子今且有人于此以隨侯之珠丨)
(千仞之丨世必笑之是何也則其所用者重而所要者輕也太玄經明珠丨丨貴不當也論衡干將之利刺則不能擊擊則不能刺)
(非刃不利不能一旦二也蛢丨丨則失鷜射鵲則失雁使干將寡刺而更擊蛢捨鵲而射雁則下射無失矣張正見豔歌行調鷹向)
(新市丨丨往睢陽高郢律筒賦掇蟬失妙丨丨非工)放雀(孔叢子邯鄲人以正朝獻雀于趙王而綴以五彩正朝丨丨求有生)
(也)萬雀(陳留耆舊傳魏尚為太史有罪繫獄丨丨集獄棘𣗳上鳴尚曰雀爵命之祥我其復故官也果然)野雀(圖畫)
(見聞志道士牛戩多寫斑鳩丨丨鮑照苦雨詩丨丨無所依羣雞聚空館儲光羲詩丨丨栖空屋晨風不復聞王徽詩日暗牛羊下)
(丨丨滿空園)金爵(西都賦設壁間之鳳闕上觚稜而棲丨丨陸機詩丨丨垂藻翹瓊佩結瑶璠張鼎古銅雀臺賦丨丨踶甍)
(而欲翥玉螭盤柱而將廻白居易長恨歌花鈿委地無人收翠翹丨丨玉搔頭陳陶殿前生桂𣗳詩棲烏暗驚仙子落步月鬃雲墮)
(丨丨王禹偁酬种放詩舉袖拂石螭凝眸睨丨丨)乳雀(王僧孺賦新桐兮始華丨丨兮初下)賀雀(王勃乾元殿頌仙壇)
(遠祕已多謝于祥鶼大厦初成復攀榮于丨丨李嶠為魏王梁王上禮食表喜遐陬之霧廓且覿歸牛欣大厦之天臨方同丨丨)
啅雀(杜甫詩丨丨争枝墜飛蟲滿院游薛能詩鳴蛩孤燭雨丨丨一籬秋沈周詞微烟丨丨金猶嫩細雨藏鴉綠未濃)啄
雀(許棠詩籬寒多丨丨木落斷浮烟)渴雀(王十朋詩世貴銅雀硯常恐偽亂真千金買丨丨虚名何足珍)
三足雀(南史夏侯詳傳詳年十六遭父艱居喪哀毁三年廬于墓側嘗有丨丨丨来集其廬戶衆咸異焉)知更雀
(開元天寳遺事裴耀卿勤于王政夜看案牘晝决獄訟嘗養一雀每夜至初更時有聲至五更則急鳴耀卿呼為丨丨丨)五色
雀(蘇軾丨丨丨引海南有丨丨丨常以兩絳者為長進止必隨焉俗謂之鳳凰云久旱而見輙雨潦則反是唐庚除鳳州教授詩)
(柳拖千丈絲山集丨丨丨)
增鸛雀(詩鸛鳴于垤疏鸛丨丨也似鴻而大唐書裴寬傳韋詵引為按察判官許妻以女歸語妻曰常求佳壻今得矣明日)
(帷其族觀之寬時衣碧瘠而長既入族人皆笑呼為碧丨丨三輔黃圖長安城北東頭第一門曰高門又曰丨丨臺門外有漢武承)
(露盤在臺上顔氏家訓後漢書云丨丨銜三鱓魚多假借為鱣案魏武四時食制鱣魚大如五斗匳長一丈郭璞注爾雅鱣長二丈)
(安有丨丨能勝一者况三頭乎元稹詩有鳥有鳥如丨丨食蛇抱礐天姿惡張喬題河中丨丨樓詩高樓懷古動悲歌丨丨今無野)
(雀過又作冠後漢書楊震傳震客居于湖不荅州郡禮命數十年衆人謂之晚暮而震志愈篤後有冠雀銜三鱣魚飛集講堂前都)
(講進曰先生自此升矣注冠音貫即丨丨也又作觀莊子曾子再仕而心再化曰吾及親仕三釜而心樂後仕三千鍾不洎吾心悲)
(弟子問于仲尼曰若參者可謂無所縣其罪乎曰既已縣矣夫無所縣者可以有哀乎彼視三釜三千鍾如觀雀蚊虻相過于前也)
鶉雀(周禮司裘王乃行羽物注羽物小鳥丨丨之屬鷹所擊者)負雀(爾雅鷣丨丨注鷣鷂也善捉雀因名云)捉雀
(見上)鴳雀(爾雅鳸鴳注今丨丨)楚雀(爾雅鵹黃丨丨注即倉庚也方言驪黃自關而西謂之驪黃或謂之黃鳥或謂之丨)
(丨沈約郊居賦其林鳥則翻泊頡頏遺音重下丨丨多名流嚶雜響蕭子範聽蟬詩輕飛避丨丨飲露入吳園陽休之詩蝴蝶映花)
(飛丨丨緣條響)桃雀(爾雅丨丨鷦注鷦&KR1775;丨丨也俗呼為巧婦易林丨丨竊脂巢于小枝)驅雀(爾雅桑鳸竊脂疏賈逵云)
(桑鳸竊脂為蠶丨丨者也南史顧歡傳家貧父使歡田中丨丨歡作黃雀賦而歸雀食稻過半父怒欲撻之見賦乃止又孟子為叢)
(敺爵者鸇也)鷃雀(爾雅鷚天鸙注大如丨丨色似鶉王逸九思丨丨列兮譁讙鴝鵅鳴兮聒余)鸞雀(晉書輿服志繆)
(龍之為輿倚較較重為文獸伏軾龍首銜軛左右吉陽筩丨丨立衡)朱雀(晉書成帝紀咸康二年新作丨丨浮桁又五行志太)
(和六年六月京師大水平地數尺浸入大廟丨丨太航纜斷三艘流入大江南史宋孝武帝紀丙申初立馳道自閶闔門至于丨丨)
(門淮南子太微主丨丨紫宫執斗而左旋日行一度以周于天易林丨丨導引靈鳥載游參同契丨丨為火精藝平調勝負三輔黃)
(圖蒼龍白虎丨丨玄武天之四靈以正四方王者制宫闕殿閣取法焉神仙傳天門子曰我行青龍彼行白虎取彼丨丨煎我玄武)
(不死之道也劉向九歎曳彗星之皓旰兮撫丨丨與鵕䴊鮑照詩桂宫柏寝擬天居丨丨文窗韜碧疏宋之問宴韋曲莊序却倚城)
(闕丨丨起而為門斜枕岡巒黑龍卧而周宅白居易詩不思丨丨街東鼔不憶青龍寺後鐘楊基望南嶽詩下有赤蛇蟄上有丨丨)
(棲)蟬雀(南史何戢傳上頗好畫扇宋孝武賜戢丨丨扇善畫者顧景秀所盡時吳郡陸探微顧彦先皆能畫歎其巧絶戢令)
(王晏獻之上令晏厚酬其意顔氏家訓畫繪之工自古名士多或能之吾家嘗有梁元帝手書丨丨白團扇及馬圖亦難及也古畫)
(品錄顧駿之搆樓以為畫所天和氣爽方乃染毫畫丨丨)射雀(北史魏河陽王曜傳曜嘗丨丨于道武前中之帝驚歎焉及長)
(武藝絶人與陽平王熙等並督諸軍講武衆咸服其勇帝王世紀帝羿有窮氏與吳賀北遊賀使羿丨丨羿曰生之乎殺之乎賀曰)
(射其左目羿引弓射之誤中右目羿抑首而愧終身不忘)郭雀(五代史東漢世家周太祖少賤黥其頸上為飛雀世謂之丨丨)
(兒)掩雀(宋史太祖紀太祖與韓令坤博土室中雀鬭戶外因競起丨丨而室隨壊論衡充為小兒與儕倫遨戲不好狎侮儕)
(倫好丨丨捕蟬戲錢充獨不肯)一雀(莊子丨丨適羿羿必得之威也以天下為之籠則雀無所逃也韓非子丨丨過羿羿必得)
(之則羿誣矣注羿雖善射見雀未必一一得之故曰誣也)候雀(易林鷹棲茂𣗳丨丨往来)衆雀(易林孟春和氣鷹隼搏鷙)
(丨丨憂潰朱敬則魏武帝論欲盗之子見錦而不見人弭謗之君尤人而不尤已豈知羣鷗不下丨丨遥驚者乎)千雀(易林)
(丨丨萬鳩與鷂為仇威勢不敵雖衆無益)二雀(易林丨丨飛来與禄相觖)三雀(易林丨丨飛来與禄相得梁簡文帝馬寳)
(頌序五彩依𣗳丨丨登巢)羣雀(鹽鐡論大夫曰蒙公為秦擊走匈奴如鷙鳥之追丨丨匈奴勢慴不敢南面而望十餘年文同)
(詩亂鳴流渚遠丨丨晚叢深)雞雀(論衡暴榖于庭丨丨啄之主人驅彈則走縱之則来秦嘉贈婦詩曖曖白日引曜西傾啾)
(啾丨丨羣飛赴楹)鳩雀(論衡鷹之擊丨丨鴞之啄鵠雁未必鷹鴞生于南方而丨丨鵠雁産于西方也觔力勇怯相勝服也)
(又令丨丨施氣于雁鵠終不成子何也丨丨之身小雁鵠之形大也歴代名畫記北齊高孝珩嘗于廳事壁上畫蒼鷹覩者疑其真)
(丨丨不敢近)鳻雀(說文丨丨似鶡而青出羌中)丹雀(拾遺記秦始皇好神仙之事有宛渠之民乘螺舟而至曰臣少)
(時躡虚郤行日游萬里見冀州有異氣應有聖人生果有慶都生堯又見赤雲入于豐鎬走而往視果有丨丨瑞昌之符又燕昭王)
(九年西王母至與王游于燧林取綠桂之膏燃以照夜忽有飛蛾銜火状如丨丨拂于桂膏之上李德林天命論丨丨為使元龜載)
(書甘露自天醴泉出地杜甫送高司直尋封閬州詩丨丨銜書来暮棲何鄉𣗳蘇軾詩紫文出吳宫丨丨本無有何夢桂詩蒼梧日)
(落啼丨丨金粟雲深卧石麟)舞雀(述異記周成王元年貝多國獻丨丨周公命返之南海中)夢雀(劉勰新論晝見蟢子)
(者以為有喜樂之瑞夜丨見丨者以為有爵位之象見蟢者未必有喜丨丨者未必彈冠而人悅之者以其名利人也蟢雀之微無)
(益于人名苟近善世俗愛之)蟢雀(見上)襪雀(陸璣詩疏䲭鴞關西謂之桑飛或謂之丨丨或曰巧女)工雀(陸璣)
(詩疏䲭鴞關東謂之丨丨)飛雀(杜陽雜編飛龍衛士韓志和刻木為丨丨飛龍李子仞馴猿賦未屬放麑之慜且從丨丨之馴)
螢雀(正蒙游魂為變所謂變者對聚散存亡為文非如丨丨之化指前後身而為說也)梅雀(宣和畫譜唐希桂有丨丨)
(圖鍾隠有棘雀圖柘雀圖刁光有雛雀圖)棘雀(見上)柘雀(見上)雛雀(見上)鬭雀(歴代名畫記北齊劉殺鬼畫丨)
(丨于壁間帝見之疑為生拂之方覺元稹詩晚籬喧丨丨殘菊半枯荄又游蜂競鑚刺丨丨亦紛挐又晝静簾疎燕語頻䨇䨇丨丨)
(動階塵韓維詩庭蕪碧合隂蟲息窗𣗳紅稀丨丨喧張養浩詩牽牛上籬落丨丨下簷楹)百雀(宣和畫譜牛戩丨丨圖其飛鳴)
(俯啄曲盡其態)雪雀(宣和畫譜黃筌有丨丨圖王周詩雨苔生古壁丨丨聚寒林)臛雀(楚詞煎鰿丨丨遽爽存只注鰿)
(小魚也以恒味而一經煎臛而爽烈之致俱存其中)黏雀(王褒僮約織履作麤丨丨張烏)佩雀(班固將軍王吸銘丨丨䨇)
(印百里為家)靈雀(魏文帝銅雀臺賦登高臺以騁望好丨丨之麗嫺)南雀(曹植大暑賦炎帝掌節祝融司方羲和按)
(轡丨丨舞衡)羽雀(王粲七釋戴明中之丨丨雜華鑷之葳蕤)鴻雀(陳琳與魏文帝書夫騄驥垂耳于坰牧丨丨戢翼于)
(汚池䙝之者固以為園囿之凡鳥外廐之下乘也)巨雀(鷦鷯賦條枝丨丨踰嶺自致)雲雀(魏都賦丨丨踶甍而矯首)
(壮翼摛鏤于青霄)鬿雀(郭璞東山經圖讃猲狙狡獸丨丨惡鳥或狼其體或虎其爪安用甲兵擾之以道)翠雀(郭璞)
(翡翠讃丨丨麋烏越在南海)藏雀(晉上聲歌三月寒暖適楊柳可丨丨)西爵(鮑照河清頌序冀馬南金填委内府馴象)
(丨丨充羅外囿)漢雀(鮑照野鵝賦集陳之隼以自遠而稱神栖丨之丨乃出幽而見珍)山雀(鮑照詩荒徑馳野鼠空庭)
(聚丨丨)驚雀(鮑照詩石梁有餘勁丨丨無全目韓愈咏雪詩誤雞宵呃喔丨丨暗徘徊范成大晚步詩有露冷螢猶照草無)
(風丨丨自遷枝)迷雀(梁簡文帝東飛伯勞歌西飛丨丨東羈雉倡樓秦女乍相值)寒雀(沈約郊居賦秋蜩吟葉丨丨噪)
(枝白居易詩蕭條草簷下丨丨朝夕聞蘇軾梅詞丨丨滿疎籬争抱寒柯看玉蕤)暮雀(王僧孺詩斜光隠西壁丨丨上南枝)
(江總詩虚簷静丨丨洞戶映光絲高啟詩丨丨重門迥秋螢别殿隂)晚雀(王筠詩棲烏城上返丨丨林中度)秦雀(魏收)
(九錫文禎符顯見史不停筆素過丨丨蒼比周烏)飼雀(庾信詩聚花聊丨丨穿池試養魚韋莊詩丨丨曾傳慶烹蛇詎有殃)
仙雀(許善心神雀頌丹烏流火白雉從風未如丨丨近賀王宫)瑞雀(許善心神雀頌至尊未眀求衣晨興于含章之殿爰)
(有丨丨翺翔而下)嘉雀(許善心神雀頌班固神爵之頌履武戴文曹植丨丨之篇棲庭集牖)珍雀(王勃乾元殿頌丨丨)
(朝翻仙蟾夜滿)暝雀(錢起詩酒盡寒花笑庭空丨丨愁唐庚晝寝效魯直詩須臾睡覺衙鼓撾牆頭丨丨聲槎槎釋道潜醴泉)
(寺詩丨丨聚羣盤棟吻老藤垂蔓覆高垣)喧雀(李德裕懷崧樓記此地舊施曲軒旁隠壀堄竹𣗳隂合簷楹晝昏丨丨所依凉)
(颷罕至)簷雀(元稹詩蛇虺吞丨丨豺狼逐野麃王渥有寄詩栖栖活計依丨丨冉冉年光赴壑蛇)夕雀(白居易詩晨雞)
(纔𤼵聲丨丨俄斂翼)鼠雀(李商隠詩城空丨丨死人去豺狼喧)瓶雀(蘇軾詩兩手欲遮丨裏丨四條深怕井中蛇李存次)
(子勉韻留世但知丨有丨擕家敢歎食無魚大士善惠錄七賢女偈曰雀来入瓶中羅縠掩丨口縠穿丨飛去識神隨業走)採
雀(路德延小兒詩丨丨適樓椽)避雀(馬吉甫蟬賦丨丨飛急迎風翅輕)馴雀(趙蕃小園旱作籬落小桃破階除丨)
(丨多陸游初春書懷詩丨丨正緣抛食慣芳蘭肯為碍門鉏)嚇雀(陸游詩如今老病茅簷底卧聽兒童丨丨聲)竹雀
(王安中詞丨丨喧喧煙岫遠)紫雀(汪元量昝相公席上詩閃閃白魚来丙穴綿綿丨丨出巴山)田雀(林光朝鞭春行)
(轆轤罥寒丨丨飢江梅落蛀兔脚肥)凍雀(陳孚居庸詩欲叩往事雲漠漠平沙風起鳴丨丨方回大雪詩丨丨愁鳶噤不譁漫)
(天浩瀚逐風斜又䙰褷丨丨今相似心欲高飛翅已垂)幽雀(薩都拉白翎雀歌凄凄丨丨䨇白翎飛飛只傍烏桓城)寳
雀(顧瑛詩丨丨玉蟬簮髻翠銀鵝金鳳踏文茵)栖雀(甘立直省詩柝鳴丨丨起階濕吟蛩亂)
燕生爵(漢書五行志成帝綏和二年三月天水平襄有丨丨丨哺食至大俱飛去)突厥雀(唐書突厥車鼻傳始敵未)
(叛鳴鵽羣飛入塞吏曰所謂丨丨丨者南飛敵必至宋史五行志至道元年九月京師自旦至酉羣鳥百餘萬飛翔有聲識者曰丨)
(丨丨)白翎雀(宋史吳在木傳咸平中知餘干縣興利除害邑中稱治有白雀青鹿之祥民歌曰吳公木政嚴肅惡者憂羈囚)
(善者喜化育鳥有丨丨丨獸有青尾鹿不見犬聲急人走昔日屢他空今皆足元史太祖紀扎木哈克言于王汗曰我于君是丨丨丨)
(人是鴻雁耳丨丨丨寒暑常在北方鴻雁遇寒南飛就暖耳虞集丨丨丨歌烏桓城下丨丨丨雌雄相呼以為樂)十步雀
(韓詩外傳鳳皇之初起也翾翾丨丨之丨喔吚而笑之及其升于高一詘一伸展而雲開藩木之雀超然自知不及遠矣)藩木
雀(見上)却火雀(杜陽雜編順宗即位歲拘弭國貢丨丨丨一雄一雌置于火中火自散去)顧步雀(宣和畫譜薛稷)
(有丨丨丨圖)空倉雀(蘇伯玉妻盤中詩丨丨丨常苦飢)鄷宫雀(何承天白鳩頌序玄扈之鳳昭帝軒之鴻烈丨)
(丨之丨徵姬文之徽祚)空城雀(蕭子顯詩芳年海上水中鳬日暮寒夜丨丨丨曹鄴詩忍學丨丨丨潛身入官倉)飛
廉雀(釋惠令詩風散丨丨丨浪動昆明魚)報恩雀(庾信謝啟蓬莱丨丨之丨白玉四環漢水報德之蛇明珠一寸)隂
山雀(駱賓王上張司馬啟丨丨之丨敢懷飡蕊之心漢東之蛇期致投珠之報)空籬雀(元稹詩飢噪丨丨丨寒棲滿𣗳)
(鴉)銜環雀(白居易贖雞詩莫學丨丨丨﨑嶇謾報恩蘇拯詩如何警露禽不似丨丨丨)羣飛雀(白居易詩纍纍)
(繞場稼嘖嘖丨丨丨)棲囊雀(顧雲上路相公啟困而待問希同喘路之牛擔此酬恩願比丨丨之丨)紀年雀(錢珝)
(代宰相謝示白野雀表寧同集𣗳之烏堪竝丨丨之丨)棲廬雀(陸龜蒙當軒寉詩干時未似丨丨丨鳥道閒擕相爾書)
枝上雀(蘇軾詩低昂丨丨丨搖蕩花間雨)干仞雀(蘇軾詩但恐丨丨丨怱怱𤼵虚彈)籬下雀(文同詩結)
(茅層巒巔退比丨丨丨)披綿雀(王安中詩寧教丨丨丨休論縮項鯿)猫相雀(徐積花下飲詩潛身丨丨丨引喙禽)
(呼偶)秋後雀(戴復古詩稻田丨丨丨茅舍午時雞)紅頭雀(馬祖常都門百韻詩宛宛綠項鳳濯濯丨丨丨)先春
雀(王畛詩蹁躚丨丨丨風暖喧晴簷)草間雀(劉基詩啾啾丨丨丨日隨黃口飛)
龜龍虎雀(博異志洛陽清化里一宅其井好溺人陳仲躬窺于井上見水影中一女子面乃曰斯溺人之由也不顧而退)
(忽一日水竭有人叩門云敬元穎請謁命入乃井中所見者訊之曰卿何以殺人曰妾非殺人者此井有毒龍好食人血某國初墜)
(于井為龍所驅使情非所願昨為太乙使者交替天下龍神井已無水君子誠能命匠淘之則獲脫難矣仲躬命匠入井中獲古銅)
(鏡一枚其鏡背左有日右有月丨丨丨丨依方安焉題曰夷則之鏡)
幕(慕各切帷丨)
韻藻布幕(禮記曾子曰丨丨衛也縿幕魯也儀禮管人丨丨于寝門外注管猶館也館人謂掌次舍帷幕者丨丨以承幣)
(唐書禮樂志皇帝納皇后納徵其日使者至于主人之門外執事者入丨丨于内門之外)縿幕(見上)張幕(周禮天官掌次)
(師田則丨丨設重帟重案左傳楚子登巢車以望晉軍子重使太宰伯州犁侍于王後王曰騁而左右何也曰召軍吏也皆聚于中)
(軍矣曰合謀也丨丨矣曰虔卜于先君也徹幕矣曰將𤼵命也庾信荅趙王啟丨丨全韓連營上地又豳國公墓誌方衛青之丨丨)
(冊重元勲壁韓信之登壇榮高獨拜又侍從徐國公殿下軍行詩置府仍丨丨麾軍即秉旄胡瑱大閱賦設席丨丨蒙質負羽)徹
幕(見上)大幕(周禮凡祭祀張其旅幕注公卿以下即位所祭祀之門外以待事為之張丨丨于邵送都督赴嘉州序丨丨邀)
(餞三軍助較樂只君子如何可忘)帷幕(周禮天官幕人掌丨丨幄帟綬之事注在旁曰丨在上曰丨儀禮賓就次注次門外)
(更衣處也必丨丨簟席為之史記主父偃傳男子疾耕不足于糧饟女子紡績不足于丨丨後漢書趙壹傳上計到京師造河南尹)
(羊陟陟大竒之明旦奉謁造壹諸計吏盛餙車馬丨丨壹獨柴車草屏延陟坐車下言談至熏夕極歡而去執其手曰良璞不剖必)
(有泣血以相明者廼與袁逄共稱薦之名動京師吳志周瑜傳黃盖取蒙衝鬭艦數十艘實以薪草膏油灌其中裹以丨丨淮南子)
(人主深居隠處丨丨之外目不能見十里之前耳不能聞百步之外天下之物無不通者其灌輸之者大而斟酌之者衆也又富人)
(則丨丨茵席綺繡絛組青黃相錯不可為象說苑公叔文子為楚令尹三年民無敢入朝公叔子見曰嚴矣聞之順鍼縷者成丨丨)
(合升斗者實倉廩明主者未嘗有所不受也洞冥記元封五年勒畢國貢細鳥帝置之宫内旬日飛盡明年見細鳥集丨丨或入衣)
(袖因名蟬宫又末多國人長四寸織麟毛為布以文石為床以錦為丨丨華陽國志漢晉方隆官司星列提封圖簿歲集司空故人)
(君學士蔭高堂翳丨丨足綜物土不必待本紀矣新論風雨有形可以丨丨捍寒暑無形不可以關鑰遏小名錄馬仙琕為將居無)
(丨丨衾屏與厮養最下者同劉歆與揚雄求方言書蕭何造律張蒼推歷皆成之于丨丨貢之于王門魏文帝短歌行仰瞻丨丨俯)
(察几筵其物如故其人不存曹植棄婦篇踟蹰還入房肅肅丨丨聲傅亮為宋公求加贈劉前軍表忠規密謨潛慮丨丨張協詩疇)
(昔懷微志丨丨竊所經江淹從征宼始安王道中詩秉笏從丨丨仄身豫休明)楚幕(左傳諸侯救鄭楚人夜遁鄭人將奔桐丘)
(諜告曰丨丨有烏乃止徐夤詩秦宫猶自拜張禄丨丨不知留范增)巢幕(左傳季札自衛如晉將宿于戚聞鐘聲曰異哉夫子)
(獲罪于君以在此猶燕之丨于丨上君又在殯而可以樂乎遂去之文子聞之終身不聽琴瑟新論牛躅之窪不生魴鱮丨丨之窠)
(不容鵠卵又燕之丨丨銜泥補綴爛若綾紋可謂固矣然凱旋剔幕則巢破子裂所託危也潘岳西征賦危素卵之累殼甚玄燕之)
(丨丨傅亮進宋公為宋王詔拯朕躬于丨丨廻靈命于已崩謝瞻九日戲馬臺集送孔令詩丨丨無留鷰遵渚有来鴻庾信擬連珠)
(穴蟻衝泉未知遠慮玄禽丨丨何能支久元稹詩巢楝與丨丨秋風俱奈何楊於陵賀梟賊表顧其丨丨之危因同破竹之勢李商)
(隠為濮陽公檄劉稹文坐薪言泰丨丨云安智士之所寒心謀夫之所咋舌)鐵幕(戰國策甲盾鞮鍪丨丨革抉㕹芮無不畢)
(具史記蘇秦傳韓卒之劍戟皆陸斷牛馬水截鴻雁當敵則斬堅甲丨丨注索隠曰劉氏云謂以鐵為臂脛之衣)成幕(戰國)
(策臨淄之途車轂擊人肩摩連社成幃舉袂丨丨揮汗成雨淮南子針丨丨蔂成城事之成敗必由小生言有漸也)六幕(漢書)
(禮樂志專精勵意逝九閡紛紜丨丨浮大海錢惟演七夕詩丨丨西廻斗轉車鮮雲點綴玉鈎斜黃庭堅送公定詩屯雲搴丨丨新)
(月吐半規吳莱古鏡詩一朝忽屏迹丨丨黯不明)帝幕(後漢書張酺傳贊孟侯經傳侍言丨丨按酺字孟侯)入幕(晉書)
(郄超傳桓温懷不軌欲立覇王之基超為之謀謝安與王坦之嘗詣温論事温令超帳中卧聽之風動帳開安笑曰郄生可謂丨丨)
(之賓矣又王祥傳祥性至孝繼母朱氏不慈祥愈恭謹母嘗思黃雀炙有黃雀數十飛丨其丨復以供母鄉里驚歎以為孝感所致)
(焉唐書杜伏威傳海陵賊趙破陣聞伏威兵少輕之召使并力伏威引親將十人操牛酒謁勒公祐嚴兵待變破陣引伏威丨丨置)
(酒悉召酋首高會伏威突斬破陣衆眙駭不及救北山移文還颷丨丨寫霧出楹孫萬夀詩郄超初丨丨王粲始從軍駱賓王上裴)
(侍郎書擬人則多慙阮瑀丨丨則高謝郄超蘇頲命姚崇等北伐制光贊出車弘宣丨丨杜甫詩丨丨旌旗動歸軒錦繡香錢起詩)
(感恩輕遠道丨丨比還家)翠幕(晉書潘岳傳青壇欝其嶽立兮丨丨黕以雲布全唐詩話李約曾佐李錡幕至金陵屢讃招隠)
(寺標致一日錡宴寺中明日謂曰昨日遊宴何如州中約曰某所賞者疎野耳若遠山將丨丨遮古松用綵物裹羶腥涴鹿跑泉音)
(樂亂山鳥聲此不如在叔父大廳也潘尼三月三日洛水作朱軒蔭蘭臯丨丨映洛湄張協洛褉賦朱幔虹舒丨丨蜺連梁簡文帝)
(籍田詩地廣重畦淨林芳丨丨懸江總詩房攏宛轉垂丨丨佳麗逶迤隠朱箔王勃浮江宴序妍粧袨服香驚北渚之風丨丨玄帷)
(彩綴南津之霧李嶠燕詩相賀雕欄側䨇飛丨丨中劉長卿詩華堂丨丨春風来内閣金屏曙色開元稹詩丨丨籠斜日朱衣儼别)
(筵張端詩銀塘水滿鷗先下丨丨春寒燕未還仲子陵清簟賦撤文茵與綺席虚丨丨及朱櫳李羣玉王内人琵琶引丨丨横雲蠟)
(焰光銀龍吐酒菊花香李清照詞天上星河轉人間丨丨垂)蓮幕(南史庾杲之傳字景行為王儉長史蕭𬗟與儉書曰盛府)
(元僚實難其選庾景行泛綠水依芙蓉何其麗也時稱儉府為丨花丨李商隠詩丨丨遥臨黑水津櫜鞬無事但尋春薛逢上崔尚)
(書書沙堤尚在復瞻丞相之車丨丨重開再理將軍之第許渾寄大梁劉尚書詩柳營出號風生纛丨丨題詩月上樓李郢詩丨丨)
(青雲貴翺翔絶後期韓偓寄湖南從事詩丨花丨下風流客試與温存譴逐情孔武仲詩紅丨丨中邀客飲霧雨咫尺迷汀洲周必)
(大劇飲詩今王馳蒲輪之子尚丨丨馬祖常送人之陕詩風流丨丨美君豈歎淹留)瑟幕(唐書懿宗賜公主丨丨絃如碧絲貫)
(以真珠雖雨不濕又杜陽雜編同昌公主出降有丨瑟丨其幕色如瑟瑟闊二丈長一百尺輕明虚薄無以為比雖大雨暴降不能)
(濕溺之以鮫人瑞香膏傅也)帟幕(唐書顧彦暉傳王宗弼謝罪即解縛使就館丨丨衾服皆具蜀都賦張丨丨會平原注帟)
(平帳也周禮曰田則張幕設帟王融三月三日曲水詩序緹帷宿置丨丨宵懸唐明皇詩丨丨看逾暗歌鐘聽自虚敬括花萼樓賦)
(丨丨夥以分布車徒紛以相輮)佐幕(摭言苗台符年十六張讀年十七同年進士同丨鄭少師宣州丨嘗列題西明寺中或竊)
(注曰一䨇前進士兩箇阿孩兒周行先為盧中丞請朝覲表曩日丨丨獲在湖南于邵張中丞歸魏博序右僕射田公授方面之寄)
(為諸侯之倡職貢不俟于命錫朝奏必資于丨丨是以張侯有獻歲之會李頻春日鄜州贈裴居士詩雖將身丨丨出入似閒居趙)
(嘏送令狐郎中赴郢州詩丨丨才多始拜侯一門清貴動神州)緹幕(劉楨贈五官中郎將詩眀月照丨丨華燈散炎輝梁元帝)
(賦應鳴鞞于龍角覆丨丨于熊車任昉齊竟陵文宣王行状清猨與壺人争旦丨丨與素瀨交輝劉允濟詩夜琴清玉柱秋灰變丨)
(丨馬懷素詩圖雲曲𣗳連丨丨映日中塘間綵旌蘇頲詩綠塍際山盡丨丨倚雲重李白詩臨驛卷丨丨升堂接繡衣羅鄴蠟燭詩)
(煖香紅焰一時燃丨丨初垂月落天温庭筠詩丨丨深廻互朱門暗接連)羅幕(陸機詩邃宇列綺窗蘭室接丨丨又日出東南)
(隅行南崖充丨丨北渚盈軿軒鮑照擬行路難璇閏玉墀上椒閣文窗綉戶垂丨丨梁武帝七夕詩瑶臺含碧霧丨丨生紫烟王筠)
(楚妃吟春遊方有樂沉沉下丨丨王泠然新潭賦方將暮春大集都人錦筵横石丨丨藉塵元稹松寉詩日色相玲瓏纖雲映丨丨)
(鄭錫長樂鐘賦思遠客于鶉衣怨美人于丨丨杜牧春思詩獸爐凝冷熖丨丨蔽晴烟蘇舜欽寒夜詩丨丨翻風花滿波玉塵灑窗)
(濕眀綺劉迎詩丨丨翠横秋掩冉玉壺紅濕淚爛斑余闕有所思詩秋粧捲丨丨清唱入行雲薩都拉詩皎皎紅丨丨高高碧雲樓)
繡幕(王融散曲金枝湛眀燎丨丨裂芳然劉孝威望雨詩璚綃挂丨丨象簟列華牀陳基笠澤詩碧梧翠竹欝參差艾納流薰)
(丨丨垂)戎幕(李嶠為婁師德謝賜雜綵表雖鑿門之志必掃妖凶而受鉞之功未宣丨丨于邵為吳中孺讓起復表委身丨)
(丨效職塞垣張述為李僕射辭官表四開丨丨一佐中軍趙自厲寒賦縫筐笥之紈素寄丨丨之艱難李白送劉副使入秦詩寄深)
(且丨丨望重必台司韓愈為裴相公讓官表移官府廷因佐丨丨李頻自黔中歸新安詩朝過秦關辭北闕暮參丨丨向南巴)天
幕(李商隠假日詩誰向劉伶丨丨内更當陶令北窗風曹松詩明時應不諫丨丨稱仙方徐昌圖詞長垂丨丨䨇鸞舞旋炙銀笙)
(䨇鳳語)
青油幕(梁書宗室傳蕭韶為郢州刺史庾信途經江夏韶接信甚薄坐信丨丨丨下又劉式之傳子瑀求益州及行甚不得)
(意至江陵與顔竣書曰朱修之三世叛兵一日居荆州丨丨丨下作謝宣城面目向使齋帥以長刀引我下席于我何有政恐匈奴)
(輕漢耳李正封從軍行從軍古云樂談笑丨丨丨盧綸詩低徊丨丨丨夢寐白雲居皮日休詩郤来穿竹徑似入丨丨丨雍陶寄襄)
(陽章孝標詩丨丨丨白雲邊日日空山夜夜泉歐陽修荅西京王尚書寄牡丹詩却思初赴丨丨丨自笑今為白髮翁劉克莊蒙恩)
(監南嶽廟詩人欺解罷丨丨丨帝遣監臨紫盖山又開天遺事長安貴家子弟每至春来遊宴供帳于園圃中隨行載以油幕或遇)
(隂雨以幕覆之盡醉而歸劉禹錫詩相府開油幕門生逐絳紗羅隠詩纔見玳簮歌細柳便知油幕勝紅蓮文同惜花詩少年惜花)
(會花意晴張青幃雨油幕又蘇舜卿觀放牐詩上懸赤油幕旁斷縹玉旒)裙如幕(開天遺事長安士女遊春解丨四圍丨丨)
(謂之裙幄)烏公幕(韓愈送温處士赴河陽序大夫丨丨以石生為才以禮為羅羅而致之丨下)
增勿幕(易井收丨丨有孚元吉注處井上極水已出井井功大成故曰井收也幕猶覆也不擅其有不私其利則物歸之往)
(无窮矣故曰丨丨有孚元吉也吕令則井賦終丨丨之有孚保元吉而無惑崔損明水賦或異乎丨丨有孚豈比夫不食而渫)褚
幕(禮記子張之喪公明儀為志焉丨丨丹質疏褚覆棺之物若大夫以上其形似幄士則無褚今公明儀尊敬其師故特為褚但)
(似幕形故云丨丨)旅幕(周禮天官掌次凡祭祀張其丨丨注丨衆也疏謂衆人共丨)共幕(見上)設幕(周禮幕人)
(疏幄在下幕在上共為室今之丨丨則無帷在下為異也張說詔宴蘇王山池序列筵授几分曹丨丨)幄幕(周禮掌次疏出)
(師征伐及田獵則丨丨者為王設坐左傳桓子召子山私具丨丨器用從者之衣屨而反棘焉又晉合諸侯于平丘子産子太叔相)
(鄭伯以會子産以丨丨九張行子太叔以四十既而悔之每舍損焉及會亦如之唐書南蠻南詔傳蠻以三百騎負丨丨来搜神記)
(德化張令秩滿歸京僕馬壮健囊槖敦厚常先一程致頓至華隂僕夫施丨丨陳樽爼既竟有黃衫者一人據盤而坐僕連叱神色)
(不撓張令至具以事告令曰容之勿逐也乃揖而問曰来自何方黃衫者不言但唯唯促暖酒酒至以大金盤飲之飲訖顧炙羊令)
(自割勸之至盡而未有飽色令又于大盒中取餅十四五枚啖之酒既酣謂令曰某非人也盖冥司送關中死籍吏耳七啟華爥爛)
(丨丨張白居易詩丨丨侵堤布盤筵占地施又買花詩上張丨丨庇旁織笆籬護)側幕(儀禮賈人北面坐拭圭注拭清也丨)
(丨而坐乃開櫝疏丨近于丨以開圭也)就幕(國語吳王許諾乃退丨丨而會曹操春祠令降神禮訖下階丨丨而立)絡
幕(爾雅草䵹鼄注丨丨草上者疏其作網丨丨草上者名草䵹鼄也蜀都賦鷹犬倏眒罻羅丨丨注罻羅鳥獸網也丨丨施張之)
(貌王僧孺與何炯書蜘蛛丨丨熠燿争飛)姑幕(史記仲尼弟子傳注張華曰公冶長墓在城陽丨丨城東南五里所墓極高漢)
(書地理志琅琊郡縣丨丨後漢書劉盆子傳瑯琊人樊崇起兵于莒崇同郡人逄安東海人徐宣謝禄楊音各起兵合數萬人復引)
(從崇共還攻莒不能下轉掠至丨丨因擊王莽探湯侯田况大破之注丨丨縣名故城在今密縣莒縣東北古薄姑氏之國)爪
幕(史記扁鵲傳割皮解肌訣脉結筋搦髓腦揲荒丨丨注正義曰以丨决其闌丨也)犇幕(漢書終軍傳上幸雍祠五峙獲)
(白麟一角而五蹄時又得竒木其枝旁出輙復合于上上異此二物博謀羣臣軍上對曰大將軍秉鉞單于丨丨驃騎抗旌昆邪右)
(衽是澤南洽而威北暢也注師古曰犇古奔字)罽幕(後漢書南匈奴傳論竇憲耿䕫之徒前後並進皆用果譎設竒數異道同)
(會究掩其窟穴躡北追奔三千餘里遂破龍祠焚丨丨銘功封石倡呼而還李德裕黠戞斯朝貢圖傳序破龍庭焚丨丨蕭條萬里)
(地無種落)帳幕(吳志趙達傳治九宫一算之術究其微旨是以能應機立成對問若神至計飛蝗射隠伏無不中效常笑謂諸)
(星氣風術者曰當廻算丨丨不出戶牖以知天道而反晝夜暴露以望氣祥不亦難乎杜陽雜編同昌公主葬于東郊其衣服玩具)
(悉與生人無異以絳羅多繡絡金銀琴瑟為丨丨者各千數開河記麻叔謀為開河都護至睢陽大林中有墓相傳華元墓掘透一)
(石室室中漆燈棺柩丨丨之類遇風皆化為灰燼羅隠杭州羅城記余以郡之子城狭而且卑每至點閱士馬不足廻轉遂與諸郡)
(聚議崇建雉堞帑藏得以牢固軍士得以丨丨焉)暎幕(南史蘇侃傳高帝任兵久見疑乃作塞客吟以喻志曰星嚴海淨月)
(徹河眀清輝丨丨素液凝庭唐太宗喜雪詩光樓皎若粉丨丨集疑沙)飛幕(南史陳伯之傳伯之亡命入魏丘遲私與之書)
(曰將軍魚游于沸鼎之中燕巢于丨丨之上不亦滋惑乎)壘幕(唐書張廵傳以死士五百斫令狐潮營軍大亂焚丨丨追奔十)
(餘里)未幕(宋史太宗紀夏州延州行營言破李繼遷于烏白池獲丨丨軍主吃囉指揮使等二十七人繼遷遁)相幕(宋史)
(李端傳初李繼遷擾西鄙保安軍奏獲其母太宗欲誅之以寇凖居樞密副使獨召與謀凖退過丨丨端疑謀大事邀謂凖曰邊鄙)
(常事端不必與知若軍國大計端備位宰相不可不知也凖遂告其故)使幕(宋史楊澈傳世家建陽父思進晉天福中北渡)
(海因家于青州之北海累佐丨丨諧噱錄陸長源為宣武行軍司馬韓愈為廵官同在丨丨或譏年軰相懸陸曰大虫老鼠俱為十)
(二屬何怪之有韓愈冬薦官殷侑状久從丨丨亮直著名)䭾幕(宋史宋祁傳祁知成德軍遷尚書禮部侍郎請弛河東陕西馬)
(禁又請復唐丨丨之制)綈幕(列子楊朱周諺曰田父可坐殺晨出夜入自以性之恒啜菽茹藿自以味之極一朝處以柔毛)
(丨丨薦以梁肉蘭橘心㾓體煩肉熱生病矣拾遺記漢武帝好微行于太液池傍起宵遊宫以漆為柱鋪黑丨之丨)重幕(洞冥)
(記帝寝靈莊殿召東方朔于青綺窗下隔綈紈丨丨問朔又帝所幸宫人名丽娟玉膚柔軟吹氣勝蘭帝常以衣帶縳丽娟之袂閉)
(于丨丨之中恐隨風而去義山雜錄丨丨下似有人又陸游詩炎威自閉重丨丨清水時生曲曲廊)小幕(釋名丨丨曰帟張在)
(上㡩㡩然也)膚幕(釋名瞳重也丨丨相裹重也又瞎迄也丨丨迄廹也)留幕(釋名丨丨冀州所名大褶下至膝者也丨)
(牢也丨絡也言牢絡在衣表也)軍幕(心書丨丨未施將不言困王褎送别裴儀同詩沙飛似丨丨蓬卷若車輪范雲詩昔似前)
(丨丨今逐嫖姚兵庾信刺史慕容寧碑蕃維即唘丨丨仍張杜甫詩風動將丨丨天寒使者裘元稹詩丨丨威容盛官曹禮數兢魏)
(博田僕射辭官表當河朔承襲之日在丨丨危疑之間徐夤題瓦硯詩春闈携就處丨丨載將行羅隠憶湖南舊遊寄盧校書詩玳)
(筵離隔將丨丨珠履憑歸處士星)雲幕(西京雜記成帝設雲帳雲幄丨丨于甘泉紫殿世謂三雲殿應瑒西狩賦丨丨被于)
(廣野京燎照乎平原王融淨行詩羅城振丨丨鋒𣗳欝霜枝陳子昂送麴郎將使默啜序載馳錦車諭意丨丨元稹詩萎蕤丨丨翠)
(璨爛紅茵赩又烟花丨丨重榴豔朝景侵張憲詩玉殿珠樓連翠閣七寳簾櫳敞丨丨)征幕(拾遺記吳王趙夫人扸髮以神)
(膠續之織為羅縠累月而成裁為幔内外視之飄飄如烟氣輕動時權常在軍旅以此幔自隨以為丨丨)紗幕(拾遺記漢武帝)
(詔李少君語曰朕思李夫人其可得乎少君曰暗海有潛英之石刻之為人像神悟不異真人使此石像往則夫人至矣乃至暗海)
(經十年得此石即命工人刻作夫人形刻成置于輕丨丨裏宛若生時郝經詩丨丨墜塵歸晚燕窞池生草窟秋蛙)曉幕(續齊)
(諧記趙文韶為東宫扶侍坐清溪中橋秋夜倚門唱西夜烏飛忽有女至將兩婢自隨曰聞君歌聲故来相詣能為一曲耶文韶為)
(歌草生盤石女顧婢子取箜篌酌兩三彈乃令婢子歌繁霜自解裠帶繫箜篌腰叩之以倚歌歌曰日暮風吹葉落依枝丹心寸意)
(愁君未知歌繁霜侵丨丨何意空相守坐待繁霜落歌闋相佇燕寝四更别去既明文韶偶至清溪廟神坐上見箜篌帶縳如故廟)
(中惟女姑像兩青衣婢在前細視之皆夜所見者)出幕(摭言元相在浙東有蘇書記酒後争令以酒器擲傷公猶子遂丨丨)
(既去作十離詩以獻何遜為孔導辭建安王牋頡頑之禽慚悲于丨丨蒙茸之獸結志于首丘)夹幕(梅妃傳妃侍明皇大見寵)
(幸會太真楊氏入侍寵愛日奪遷于上陽東宫後上憶妃夜遣小黃門密召至翠華西閣叙舊愛繼而上失寤侍御驚報曰妃子已)
(留閣前當奈何上披衣抱妃藏丨丨間白居易詩丨丨繞房深似洞重裀襯枕暖于春蔡襄詩丨丨寒波顫前峯古黛皴)裂幕
(龍城錄王遠知作易總十五卷一日因曝書雷雨忽至一老人下叱曰所泄者書何在上帝命我追取遠知方惶懼旋風颶起坼堆)
(丨丨所取將書惟易總耳)火幕(靈應錄龍山有數軍人修築茶園見一白蛇競舉鋤擊之内一人姓余者勸不殺衆不從攫斃)
(之来旦一女子携籃下嶺内盛一顆蕈光嫩玉色軍人將歸丨丨烹之方食次姓余者忽頭痛乃睡夢女子曰此蕈有毒君不害我)
(請莫食之睡覺衆人各食訖相次嘔血而卒錄異記鄭君旌為遂州刺史一日晚忽見兵士旗隊差人密探之荅云江瀆神歸川中)
(差人視之有下營及丨丨蹤跡一一可驗)簾幕(霍小玉傳李生就西院憩息閒庭邃宇丨丨甚華須臾玉至言敘温和辭氣婉)
(媚生自以為巫山洛浦不過也元稹詩吳宫長夜宫漏欵丨丨四垂燈熖暖杜牧詩深秋丨丨千家雨落日樓臺一笛風楊基詩丨)
(丨當年盡羅綺網絲顛倒腐螢多)將幕(全唐詩話初李石鎮江陵辟崔鉉為戎倅一旦告去造朝三歲崔秉鈞衡石馳牋賀)
(之曰賓筵初啟曾陪樽爼之歡丨丨永移已在陶鎔之下王褒從軍行丨丨恒臨斗旌門常背邢李頻之任建安詩丨丨連山起人)
(家向水重)僉幕(石林詩話劉莘老殿試時蘇子容為詳定官及遷黃門子容始為左丞莘老嘗以詩寄云膺門早歲預登龍僉)
(幕中間託下風盖記前事)同幕(後山詩話司馬温公為定武從事丨丨私幸營妓而公諱之)修幕(楚詞娥眉曼睩目騰)
(光些靡顔膩理遺視&KR1531;些離榭丨丨侍君之側些注言願令美女于離宫别觀帳幕之中侍君閒静而宴遊)野幕(崔駰與竇)
(憲牋君侯以丨丨為府前世封青故事也)幕幕(張衡賦建罔車之丨丨兮獵青林之茫茫梁武帝擬青青河畔草詩丨丨繡戶)
(絲悠悠懷昔期王起披霧見青天賦状烟消于丨丨始露澄潭擬塵洗之濛濛自開列鏡)越幕(蔡邕諫伐鮮卑議丨丨踰域度)
(塞出攻及得地不可以耕農得民不可以冠帶)華幕(王逸機賦披丨丨登神機張華武帝哀冊文丨丨弗陳器必陶素鮑照秋)
(夜詩傾暉忽西下廻景思丨丨)朱幕(張華三月三日後園會詩丨丨雲覆列坐文茵梁簡文帝南郊頌序丨丨夕峙帷宫宿設)
廣幕(張華上已篇臨川懸丨丨夹水布長茵潘尼後園頌丨丨四周嘉肴惟芳)袖幕(魏都賦憑軾捶馬丨丨紛半註說文)
(曰捶擊也)四幕(陸機感時賦天悠悠其彌高霧欝欝而丨丨)素幕(潘岳南陽長公主誄靈衣從風丨丨生塵沈約齊明)
(帝哀冊文殯階已遽丨丨高褰)玄幕(潘岳閒居賦其西則有元戎禁營丨丨綠徽又關中詩素甲日耀丨丨雲起羅衮謝江陵)
(津改赴闕啟歸赤墀而有賴顧丨丨以難忘)懸幕(潘尼釋奠頌序掃壇為殿丨丨為宫)垂幕(孫綽賀司空循像贊哲人)
(遐慨丨丨澄神)魏幕(三國名臣贊序身為漢隸而跡入丨丨嚴經擬三國名臣贊序羣雄競起漢力寖微翻然廻慮吐詞丨丨)
盈幕(宋武帝詩肅肅風丨丨泫泫露傾枝鮑照採桑曲藹藹霧滿閨融融景丨丨)空幕(謝惠連擣衣詩夕隂結丨丨宵)
(月皓中閨庾信大將軍吳明徹墓誌移營減竈丨丨禽飛李白詩蘿月掩丨丨松霜結前楹)綺幕(梁簡文帝詩珠繩翡翠帷)
(丨丨芙蓉帳陶弘景許長史舊館壇碑頌璚函玉檢丨丨綉巾劉孝綽詩差池入丨丨上下傍雕梁張正見置酒高殿上香名散丨)
(丨石硯彫金罏元稹咏月詩丨丨殘燈歛粧樓破鏡飛李涉詩丨丨香風翡翠車清明獨傍芙蓉渠)輕幕(梁簡文帝餞劉孝儀)
(劉孝勝詩涼風透丨丨麥雨交新溜)青幕(江淹奏宣列之樂歌舞丨丨雲舒丹殿霞起王昌齡詩雨隨丨丨合月照舞羅空)
錦幕(江淹别賦廵層楹而空掩撫丨丨以虚涼杜牧詩椒壁懸丨丨鏡奩蟠蛟螭又月落珠簾捲春寒丨丨深)蘭幕(江淹)
(銅雀妓詩清夜何湛湛孤燈映丨丨張鼎古銅雀臺賦樽盈玉座燈映丨丨)近幕(庾肩吾咏燕詩依櫩本相賀丨丨願同棲)
逢幕(劉孝勝妾薄命詩舊井長丨丨隣燈欲未通)氊幕(徐陵陳公九錫文穹廬丨丨抵北闕而為營烏孫天馬指東都)
(而成陣)危幕(沈炯六甲詩乙飛上丨丨雀乳出空城)動幕(江總永陽王齋後山亭銘𣗳色探窗池光丨丨)衛幕
(王褒尉遲綱墓碑銘旌舒夏練棺陳丨丨)車幕(王褒和趙王途中詩飄飄映丨丨出沒望連旗)上幕(王褎贈周處士詩巢)
(禽疑丨丨驚羽畏虚彈庾信堯登壇受圖贊榮光丨丨休氣連帷黃溍送尉彦誠詩寒氊久坐歸何日丨丨初登望若仙)虚幕
(庾信竇夫人墓銘空帷舊舘丨丨新封)起幕(庾信東宫玉帳山銘總葉成帷連珠丨丨)靈幕(庾信都督叚永碑文懸弓)
(丨丨繫馬寒坰)鋪幕(唐明皇喜雨賦平雲黯而丨丨密雨森其散絲)鸞幕(王勃七夕賦駐麟駕披丨丨)開幕(徐彦)
(伯登長城賦衛青丨丨張遼闢土元稹授鄭仁弼充横海判官制二千石已上乘軺車者則丨丨選才由古道也李商隠為安平公)
(舉盧涇状長人者必以吏分勞逸丨丨者亦用士為重輕李頻送姚評事詩使君丨丨日天子偃戈年)萬幕(杜甫詩平沙列)
(丨丨部伍各見招)參幕(李華京兆府員外參軍壁記東漢中平以来公府置參軍事雖位高八命權重三軍苟好謀而成亦)
(丨于丨下耳)凝幕(常衮貞懿皇后哀冊文野色微以丨丨青雲重而垂軒)殿幕(劉禹錫望賦凝瑞景于庭𣗳掬非烟)
(于丨丨)綠幕(韓愈短燈檠歌黃簾丨丨朱戶閉風露氣入秋堂凉黃鎮成詩紅蓮綽約泛渚淨丨丨縹緲臨潮開)赤幕
(韓愈陸渾山火詩丹蕤縓盖緋繙㠾紅帷丨丨羅脹膰)廬幕(韓愈元和聖德詩丨丨周旋開揭磊砢)南幕(白居易詩)
(殷卿領北鎮鶴尹開丨丨)捲幕(白居易詩燒香丨丨坐風燕䨇䨇飛宋昱日暮碧雲合賦亭亭廣陌異公子之飛盖裔裔長空)
(如美人之丨丨韓偓春恨詩平明乍丨西樓丨院静初聞放轆轤)白幕(白居易哭微之詩八月凉風吹丨丨)颺幕(白居)
(易詩暖有低簷日春多丨丨風)盛幕(白居易詩丨丨招賢士連營訓銳師李商隠詩丨丨開高宴將軍問故僚)綃幕(白居)
(易詩嵩烟半捲青丨丨伊浪平鋪綠綺衾杜牧詩香連日彩浮丨丨溪逐歌聲遶畫樓紇干俞玉鈎賦披霧纔昇丨丨誤傳于盈手)
(流天未滿璅窗徒訝其分形陸龜蒙詩峯圍震澤岸翠浪舞丨丨)燕幕(侯喜秋雲似羅賦乍逐乘槎之人訝鴛裙遠曳每映)
(啣蘆之雁謂丨丨遥看劉宰感懷詩鹿門知得計丨丨未安巢)殷幕(崔祐甫唐代宗哀冊文風物凄于宫𣗳號啼隘于丨丨)
黕幕(程浩相州公宴堂記宴堂者不得已而營也豈無丨丨尚爾能可久豈無丹楹受爾不愆素)綿幕(郭遵初日見朝)
(元閣賦類列仙降真祥光丨丨疑大君臨御瑞氣氤氲)花幕(李商隠上范陽公啟行吟丨丨卧想金臺)新幕(許渾詩欲)
(携刀筆從丨丨更宿烟霞别舊窗程垓詞雨燕翻丨丨風鴉遶舊枝)傾幕(許渾詩丨丨來華館淹留二使君)繐幕(裴說)
(詩凄凉丨丨下香吐一燈分)雄幕(徐夤詩借問乘軺何處客相庭丨丨卷芙蓉)霞幕(王禹偁酬种放詩盛夸山中事)
(雲屋張丨丨)儉幕(文彦博召赴東樓次韻詩丨丨深嚴逢綠水楚臺高迥快雄風)下幕(文同詩檢書防落燼丨丨恐遺)
(香)賓幕(蘇軾謝館職啟一參丨丨輙蹈危機已嘗名挂于深文不自意全于今日彭秋年九日詩胡為吹帽人白首戀丨丨)
(宋褧詩丨丨對滄洲樹影移門暗)裀幕(李綱幔亭峯詩更無丨丨空中舉時有笙竽静處聞)帥幕(陳傅良送王南強赴)
(紹興簽幕詩行矣乞自便丨丨或可參)暖幕(楊萬里雨霽詩不須苦問春多少丨丨晴簾總是春)曦幕(楊萬里至日薄)
(寒詩丨丨暖吹紅皺起霜橋冷步縞聲鬆)複幕(范成大病起詩丨丨重簾苦見遮暮占棲鵲曉占鴉又入秋先丨丨過夏亦疎)
(簾)金幕(趙孟頫秋夜曲雨聲滴夜清漏長朱簾丨丨浮新凉)朔幕(元好問陽翟道中詩頻見參旗縮虚𫝊丨丨空)司
幕(丁復送楊友直詩少昊煩丨丨先生自此升)坐幕(甘立送唐子華詩丨丨揮談麈移家載酒船)凉幕(范梈詩况)
(值杪秋令清商動丨丨)低幕(許謙春夜詩丨丨風生翻宿燕小簷雨歇落輕花)西幕(程鉅夫送札法經歴赴山西幕)
(詩歘起佐丨丨激烈孝與忠)臺幕(馬祖常詩丨丨風流美書籖想盡開)透幕(朱德潤紅葉詩别館乍凉霜丨丨長門深)
(夜月移宫)庾幕(陳臺送謝參軍詩綠蘇堤柳紅依丨丨蓮)愛紫幕(楊基詩青閨漏箭𫝊午滴丨丨爐重散春牖)虞
幕(國語丨丨能聽協風以成樂物生者也注丨丨舜後虞思也)
罰一幕(周禮司市國君過市則刑人赦夫人過市丨丨丨)馬倫幕(晉書劉琨傳論劉琨弱齡本無異操飛纓賈謐)
(之舘借箸丨丨之丨當于是日實佻巧之徒與)雲煓幕(洞冥記東方朔曰東北有地日草西南有春生草其國人皆織珠玉)
(為業邀臣入丨丨之丨設玄珉彫枕荐蛟毫白褥)淮南幕(摭言張祜客丨丨丨中赴宴杜牧同坐有屬意索骰子賭錢酒)
(後吟曰骰子逡廵裹手拈無因得見玉纖纖祜曰但知報道金釵落髣髴還應露指尖又虞集空山歌嚴公同訪杜陵家退之亦到)
(淮西幕)貔虎幕(中山詩話黃覺送梅昌言出鎮太原詩出去暫開丨丨丨歸来須占鳳凰池又郝經詩赤羽萬夫開虎幕)
(黃流一曲枕鰲頭)垂罳幕(鮑照詠秋詩飈我丨丨丨驚此梁上塵)驃騎幕(賀若弼詩交河丨丨丨合浦伏波營)
穹崇幕(杜甫有事于南郊賦人門行馬以拱乎合沓之壇皮弁大裘始進于丨丨之丨)映江幕(杜甫詩日動丨丨丨)
(風鳴排檻旗)嚴公幕(杜甫詩昔在丨丨丨俱為蜀使臣)朱裏幕(白居易詩坐卷丨丨丨看封紫泥書又風翻丨)
(丨丨雨冷通中枕)兩幅幕(白居易詩一莖竹篙剔船尾丨丨青丨覆船頭)征西幕(白居易寄王質夫詩我守巴南)
(城君佐丨丨丨)芙蓉幕(獨孤受清簟賦入丨丨之丨煥以相鮮照瓊𣗳之姿粲其增色羅隠投韋尚書啟王儉望高丨丨比)
(丨陳琳筆健玳瑁為簮趙嘏寄桂府楊中丞詩一從開署丨丨丨曾向風前記得無吳仁璧投謝錢武肅詩敝貂不稱丨丨丨衰朽)
(仍慙玳瑁簮)賢侯幕(崔徽授蘇廷範淮南使制伊爾廷範為時所聞可昇天子之堂早入丨丨之丨)鴛鴻幕(許渾)
(詩丨丨丨裏蓮披檻虎豹營中柳拂墻)嫖姚幕(陸龜蒙詩誰在丨丨丨能教霹靂車)侯伯幕(張喬寄張學士洎詩)
(職事久參丨丨丨夢魂常遶帝王州)風翲幕(王禹偁詩齋宫獨坐丨丨丨客舍閒吟葉滿牀)嚴尹幕(元好問秋夕詩)
(寄食且依丨丨丨附書誰往鄧州城)扶搖幕(袁桷同虞伯生馬伯庸過槍竿嶺馬上聯句馬飲流瀣泉鷹蕩丨丨丨)猩
紅幕(劉說四時詩燕子輕寒生院落佳人自卷丨丨丨)天為幕(唐庚醉時歌丨丨青羅丨月為白玉鈎)衛青
幕(吳訥詩北平未入丨丨丨郭隗獨上燕昭臺)建威幕(楊維楨詩去參丨丨丨為貧良亦非)
罝不及幕(夏侯湛獵兔賦弓不暇彎丨丨丨丨)
御定佩文韻府卷九十九之五
