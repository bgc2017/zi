欽定四庫全書
御定佩文韻府卷十六之十一
下平聲一先韻十一
焉(於乾切何也又鳥雜毛說文鳥黃色出江淮間又有乾切語助也)
韻藻竊慕焉(孟浩然詩余亦幽棲者經過丨丨丨)
增問焉(易丨丨而以言其受命也如嚮)終焉(詩卜云其吉丨丨允臧南史劉慧斐傳游于匡山遇處士張孝秀相得甚)
(歡遂有丨丨之志杜甫詩古人稱逝矣吾道卜丨丨)惄焉(詩我心憂傷丨丨如擣)澘焉(詩睠言顧之丨丨出涕)于
焉(詩丨丨逍遙又丨丨嘉客)輪焉(禮記晉獻文子成室晉大夫發焉張老曰美哉丨丨美哉奐焉)奐焉(見上)俛焉
(禮記丨丨日有孳孳)儳焉(禮記君子不以一日使其躬丨丨如不終日孔平仲詩我本世畸人丨丨頑似鄙)聚焉(周禮)
(考工記周人上輿故一器而工丨丨者車爲多甄元成車賦夏言以庸之服周曰丨丨之器)門焉(左傳偪陽人啓門諸侯之)
(士丨丨注見門開故攻之)沛焉(公羊傳莊王伐鄭鄭伯肉袒以迎莊王曰寡人無良邊垂之臣是以使君王丨丨辱到敝邑注)
(丨丨者怒有餘之貎)安焉(齊語其心丨丨不見異物而遷焉通書性焉丨丨之謂聖復焉執焉之謂賢白居易詩况兹知足外)
(别有所丨丨)爛焉(史記蕭相國世家傳贊漢興依日月之末光何謹守管籥因民之疾奉法順流與之更始淮陰黥布等皆)
(以誅滅而何之勲丨丨)闕焉(史記仲尼弟子傳贊余以弟子名姓文字悉取論語弟子問并次爲篇疑者丨丨漢書武帝紀)
(贊漢承百王之弊高祖撥亂反正文景務在養民至于稽古禮文之事猶多丨丨)煥焉(漢書武帝紀贊號令文章丨丨可述)
(曾鞏賀明堂禮畢大赦表君哉皇矣實難遇之昌期巍乎丨丨信非常之盛禮)茂焉(漢書宣帝紀恩惠卓異厥功丨丨)愍
焉(漢書宣帝紀詔曰文王作罰刑茲無赦今吏修身奉法未有能稱朕意朕甚丨丨)闊焉(漢書嚴助傳賜書曰君厭承明)
(之廬勞侍從之事懷故土出爲郡吏間者丨丨久不聞問具以春秋對)魄焉(晉書天文志會稽虞喜作安天論以爲天確乎)
(在上有常安之形地丨丨在下有居靜之體)介焉(晉書隱逸傳序丨丨超俗浩然養素藏聲江海之上卷迹囂氛之表陶潛)
(詠貧士詩丨丨安其業所樂非窮通)翳焉(宋書禮志庠序之業或廢或興遂令陶鑄闕日用之功民性靡素絲之益亹亹玄緒)
(丨丨莫抽)皎焉(齊書高帝紀天之歷數丨丨攸徵)注焉(莊子夫大壑之爲物也丨丨而不蒲酌焉而不竭)酌焉
(見上)瞻焉(荀子徐偃王之狀目可丨丨)泊焉(蔡邕釋誨明哲丨丨不失所寧)邈焉(晉明帝蟬賦丨丨獨處弗累於)
(情)漼焉(陸機吊魏武帝文執姬女以嚬瘁指季豹而丨丨)儼焉(陸雲逸民賦寂然尸居丨丨山立遵渚龍見在林鳳)
(戢)藐焉(寡婦賦序孤女丨丨始孩)馥焉(袁嶠之蘭亭詩微音迭詠丨丨若蘭)鬱焉(孔稚圭上刪注律文表方岳咸)
(選其能邑長竝擢其術則臯繇之謀指掌可致杜鄭之業丨丨何遠)翻焉(丘巨源與袁粲書攀龍附驎丨丨雲翔)悠焉
(江總别南海賓化侯詩丨丨值君子復此映芳猷)颯焉(庾信詩陜路秋風起寒風已丨丨)突焉(賈至虎牢關銘振之)
(以五嶽維嵩崒焉廹之以四瀆洪河丨丨)崒焉(見上)倬焉(柳宗元南府君睢陽廟碑銘江漢淮湖羣生咸育丨丨勲烈孰)
(與齊躅)曠焉(劉禹錫詩律候今秋矣歡娛久丨丨)薰焉(尹洙皇雅帝籍篇有子有孫力田孝悌鼔舞至仁丨丨如醉)
烏焉(董逌除正字謝啓丨丨混淆魚魯雜糅按古諺書經三寫丨丨成馬)眷焉(朱子示同志詩丨丨撫流光中夜歎以驚)
桓焉(後漢書桓榮傳焉字叔元明經篤行弟子傳業者數百人黃瓊楊賜最爲顯貴)劉焉(蜀志焉字君郎居陽城山積學)
(教授舉賢良方正領益州牧封陽城侯)
國有人焉(左傳臧孫曰丨丨丨丨誰居其孟椒乎又晉書何琦傳桓溫嘗登琦縣界山喟然歎曰此山南有人焉何公真)
(止足者也又杜審言和李大夫奉使河東詩澄清得使者作頌有人焉)
躚(蘇前切蹁丨旋行貌又相然切舞貎一作蹮或作&KR1271;)
韻藻躚躚(蜀都賦紆長袖而屢舞翩丨丨以裔裔韓愈詩蹮蹮媚學子牆屏日有徒)&KR0008;&KR1271;(莊子子輿病其心閒而無)
(事丨丨而鑑于井曰嗟乎夫造物者又將以予爲此拘拘也蘇轍超然臺賦紛既醉而相命兮霜凝磴而丨丨宋濂詩玉女從東來)
(頭帶雲翹足丨丨)
增蹁躚(南都賦翹遙遷延䠥&KR0887;丨丨沈約賦霓裳綽兮羽衣丨丨杜甫詩流離木杪猿丨丨山巔鶴錢惟濟詩丨丨霞袖舉)
(㶑灩羽觴飛文彦博詩四絃清切呈新曲雙袖丨丨試小童周必大魚兒牡丹詩枝頭窈窕魚雙貫風裏丨丨鳳對飛)
芊(蒼先切草盛)
韻藻芊芊(列子齊景公游于牛山北臨其國域曰美哉國乎鬱鬱丨丨高唐賦仰視山巔肅何丨丨藉田賦蟬冕頻以灼)
(灼兮碧色肅其丨丨高適詩登高見百里桑野鬱丨丨張籍詩丨丨秔稻色脈脈宛溪流)葱芊(顔延之詩攢素既森藹積翠亦)
(丨丨劉基詩豈乏樹丨丨尚有花爛漫)
增青芊(廣志丨丨稻六月熟)萋芉(溫庭筠詩丨丨小成路馬上修蛾嬾)緜芊(元好問九日詩金花香丨丨夢想雲)
(雨上)葉芊(宋濓鄭伯冠辭稽類取譬柏號最堅青貫四時柯葱丨丨)殷芊(唐書藝文志丨丨集三卷)崔芉(玉海唐貞)
(元十六年五月召山人丨丨對延英殿)
濺(則前切疾流貌又霰韻)
韻藻濺濺(沈約詩歸海流漫漫出浦水丨丨劉孺詩懷别心獨憂手淚方丨丨溫庭筠茶歌乳竇丨丨通石脉綠塵愁草)
(春江色)
增湍濺(梅堯臣詩蒼崖下窺不見底但聞雷聲輥石懸丨丨)
舷(胡田切船丨)
韻藻法舷(謝朓詩卷轡棲道樹方津棹丨丨)
增刻舷(齊書顧歡傳丨丨沙門守株道士交爭小大互相彈射)扣舷(宋史隱逸傳松江漁翁者不知其姓名每棹小)
(舟由長橋往來波上丨丨飲酒酣歌自得江賦忽忘夕而宵歸咏采菱以丨丨岑參詩日落數歸鳥夜深聞丨丨杜甫詩東郡時題)
(壁南湖日丨丨蘇軾赤壁賦於是飲酒樂甚丨丨而歌之)輕舷(蕭慤濟黃河詩滔滔細波動裔裔丨丨浮)易舷(蘇源明小)
(洞庭離讌序横增沃兮蓬仙延川后福兮丨予丨)船舷(杜甫詩丨丨不重扣埋没已經秋又渼陂行丨丨暝戞雲際寺水面)
(月出藍田關陸游詩飢鶻掠丨丨朱子刈麥詩欲跨丨丨還未敢幾時得伴鏡中行)兩舷(韓愈詩脚敲丨丨呌吳歌范成大愛)
(雪歌琮琤大聲出船底丨丨戞擊鏘鳴球)繫舷(王安石雪詩漁舟平丨丨樵屩没歸路)鳴舷(朱子落星寺詩會有滄浪)
(子丨丨夜相過)
水侵舷(韋莊詩嵇阮相將棹酒船晚風侵浪丨丨丨)玉帖舷(李咸用雪詩樵徑花粘屨漁舟丨丨丨)洞庭
舷(王阮聖德惠民詩起於衡岳趾環厥丨丨丨)
咽(烏前切丨喉也又霰韻屑韻)
韻藻下咽(史記秦夲紀餐未及丨丨酒未及濡脣張翰豆羹賦時御一杯丨丨三嘆)喉咽(漢書嚴延年傳延年報張)
(敞書曰河南天下丨丨二周餘斃莠盛苗穢何可不鉏戴表元陳烈婦詩有食不自肥衆禽仰丨丨)搤咽(解嘲蔡澤山東之匹)
(夫也西揖彊秦之相丨其丨而亢其氣捬其背而奪其位時也注咽嗌也)
鼓咽咽(詩丨丨丨醉言舞毛傳咽咽鼔節也釋文咽本又作淵)
增白咽(易林青牛丨丨呼我俱田韓愈華山女詩沈粧拭面著冠帔丨丨紅頰長眉青)鸞咽(温庭筠詩丨丨妖唱圓無)
(節又七夕歌微光奕奕凌曙河丨丨鶴唳飄颻歌)控咽(周邦彦汴都賦扼襟丨丨屏藩表裏)
琉璃咽(初學記丨丨丨珊瑚舌三昧經佛咽喉如琉璃筒)真宰咽(皮日休詩競抵元化首爭扼丨丨丨)筋扶
咽(蘇轍楊惠之塑維摩像詩誰人好道塑遺像鮐皮束骨丨丨丨)
零(落賢切先丨西羌也又青韻)
韻藻先零(漢書趙充國傳丨丨豪言願時渡湟水北逐民所不田處畜牧注豪帥長也揚雄趙充國頌明靈惟宣戎有丨)
(丨先零昌狂侵漢西疆漢命虎臣惟後將軍整我六師是討是震亦作西零晉書阮种傳漢宣元之世趙充國征丨丨馮奉世征南)
(羌皆兵不血刃摧抑彊暴擒其首惡又吐谷渾傳據有丨丨以西甘松之界極乎白蘭數千里按西古音先)
增滇零(後漢書西羌傳先零别種丨丨與鍾羌諸種大爲寇掠斷隴道)
闐(徒年切丨丨盛貎韻會滿也又于丨國名又霰韻)
韻藻闐闐(詩伐鼓淵淵振旅丨丨宋玉九辯屬雷師之丨丨兮通飛廉之衙衙蜀都賦飲御酣賓旅旋車馬雷駭轟轟丨)
(丨薛逢上白相公啓飛龍在天雲雨丨丨)于闐(漢書西域傳河有兩原一出葱嶺山一出丨丨于闐在南山下其河北流與葱)
(嶺河合注闐字與窴同音徒鹽反又徒冤反李白詩丨丨採花人自言花相似劉咸黃河賦脉連渤澥名播丨丨歐陽修菱溪大石)
(詩行經丨丨得寳玉流入中國隨河源黃庭堅韓幹馬詩丨丨花驄龍八尺看雲不受絡頭絲)
增喧闐(唐國史補南海舶外國船也師子國船最大梯而上下數丈皆積寶貨至則夲道奏報郡邑爲之丨丨權德輿詩動)
(植相糺紛車從競丨丨白居易詩丨丨夙駕君脂轄酩酊離筵我藉糟皮日休詩射洪陳子昂其聲亦丨丨蘇軾賜御書詩歸來車)
(馬已丨丨爭看銀鉤墨色鮮)内闐(西都賦毛羣丨丨飛羽上覆)駢闐(王勃晚秋遊武擔山寺序龍鑣翠轄丨丨上路)
(之遊列榭崇闉磊落名都之氣李白明堂賦□䀨乎區宇丨丨乎闕外章碣觀錫宴詩傾朝朱紫正丨丨紅杏青莎映廣筵)囂
闐(孟郊聯句漢棧罷丨丨獠江息澎汃)
駢(部田切井駕二馬)
韻藻臾駢(左傳秦伯伐晉晉人禦之丨丨曰秦不能久請深壘固軍以待之從之秦行人夜戒晉師曰明日請相見也丨)
(丨曰使者目動而言肆懼我也將遁矣薄諸河必敗之)高駢(唐書丨丨傳駢字千里家世禁衛幼頗修飾折節爲文學與諸)
(儒交軍中人更稱譽之事朱叔明爲司馬有二鵰並飛駢曰我且貴當中之一發貫二鵰衆大驚號落鵰侍御)
天口駢(漢書藝文志田駢齊人遊稷下號丨丨丨作田子二十五篇)
增上駢(淮南子黃帝生陰陽丨丨生耳目桑林生臂手此女媧氏所以七十化也注丨丨桑林皆神名)車駢(潛夫論嫁)
(娶者丨丨數里緹帷竟道騎奴侍童夾轂相引)填駢(楓忩小牘淳化三年冬十月太平興國寺牡丹紅紫盛開不譲春月冠盖)
(雲擁僧舍丨丨)叢駢(南都賦攢立丨丨青冥盰瞑)珠駢(應貞安石榴賦膚坼理阻爛若丨丨張莒櫻桃賦春宿微雨秋)
(含翠烟冬條雪染夏實丨丨)雲駢(膚肇柘枝舞賦&KR3300;鼉鼔啾鳳笙丨丨四坐花芬兩楹)駢駢(歐陽詹廻鑾賦殷殷闐闐)
(振振丨丨蘇洵張尚書畫像記公在西囿草木丨丨公宴其僚伐鼓淵淵)花駢(杜牧弄水亭詩杉樹碧爲幢丨丨紅作堵)爭
駢(皮日休詩齊驅不譲策竝駕或丨丨)莖駢(張真祥嘉禾合穎賦丨丨惜芃芃之色秀合垂䔿䔿之影)伯駢(左傳冬楚)
(子囊伐鄭乃及楚平使王子丨丨告于晉注丨丨晉大夫)田駢(史記孟子傳自騶衍與齊之稷下先生如淳于髠慎到環淵接)
(子丨丨騶奭之徒各著書言治亂之事以干世主又慎到丨丨接子環淵皆學黃老道德之術荀子尚法而無法下修而好作上則)
(取聽于上下則取從于俗是慎到丨丨也)陳駢(吕氏春秋老耼貴柔孔子貴仁墨翟貴廉關尹貴清子列子貴虚丨丨貴濟陽)
(生貴巳孫臏貴勢王廖貴先兒良貴後)
朱草駢(蘇頲長樂花賦彤庭赫兮丨丨丨交屈軼兮友賓連)火實駢(韓愈詩然雲燒樹丨丨丨金烏下啄赬虬卵)
菓蔕駢(陸游詩幽檻花房斂深林丨丨丨)桂子駢(袁褒東湖聯句濯錦芙蓉艷飄香丨丨丨)
合不爲駢(莊子丨者丨丨丨枝者不爲跂)
軿(部田切四面屏蔽婦人車又青韻)
韻藻輜軿(漢書張敞傳禮君母出門則乘丨丨後漢書袁紹傳紹既累世台司賓客爭赴其庭士無貴賤與之抗禮丨丨)
(柴轂填接街陌梁書史圭傳圭爲貝州刺史罷歸常山出入閭里乘丨丨車魏書聖武帝紀帝常率數萬騎田於山澤歘見丨丨自)
(天而下既至見美婦人曰我天女也受命相偶任昉策秀才文丨丨青紫如拾地芥廣絶交論丨丨擊轊坐客恒滿)
增畫軿(後漢書輿服志大貴人貴人公主王妃封君油丨丨車)油軿(晉書輿服志夫人丨丨車駕兩馬左騑張說公)
(主碑玉筓耀首丨丨在馭)小軿(西京雜記吕后載趙王如意以丨丨車)輪軿(李尤天軿車銘丨丨并合出入周通)天
軿(見上)游軿(陶弘景水仙賦飛軒引鳳丨丨駕鴻上朝紫殿還近青宫)丹軿(江總為陳六宫謝章位崇九御聲高六列)
(象服增華丨丨耀采)雲軿(顧况畫花歌王母欲過劉徹家飛瓊夜入丨丨車杜牧詩丨丨載馭去寒夜看裁衣李商隱詩安得)
(薄霧起湘裙手接丨丨呼太君沈立海棠詩乍逢開羽扇初喜下丨丨)鳳軿(狄遵度詩憶吹朱藾丨丨上更採紫芝雲嶠陬)
香軿(陳陶賀自真昇仙詩朱頂舞翻迎絳節青鬟歌對駐丨丨)超軿(真誥太微玄清左夫人歌丨丨聳明刃下眄使我惋)
紫罽軿(後漢書輿服志太皇太后皇太后乘丨丨丨車又長公主赤罽軿車)
鵑(古玄切杜丨鳥)
韻藻杜鵑(博物志丨丨生子寄之他巢百鳥爲飼之成都記望帝化爲鳥名曰丨丨亦曰子規荆楚歲時記丨丨初鳴先)
(聞者主别離學其聲令人吐血厭法但作狗聲應之邵氏聞見錄先公治平間與客散步天津橋上聞丨丨聲慘然不樂曰洛陽舊)
(無丨丨今始至有所主客曰何也先公曰不二年上用南士爲相多引南人專務變更天下自此多事矣天下將亂地氣自南而北)
(禽鳥得氣之先者也夲草丨丨出蜀中今南方亦有之状如雀鷂而慘黑赤口有小冠春暮即鳴夜啼達旦鳴必向北至夏尤甚其)
(聲哀切田家候之以興農事鮑照詩荆棘鬱蹲蹲中有一鳥名丨丨王維詩萬壑樹參天千山響丨丨杜甫丨丨詩西川有丨丨東)
(川無丨丨涪萬無丨丨雲安有丨丨又他日辭神女傷春泣丨丨白居易詩其間旦暮聞何物丨丨啼血猿袁鳴李商隱詩莊生曉)
(夢迷蝴蝶望帝春心託丨丨崔塗詩蝴蝶夢中家萬里丨丨枝上月三更黃庭堅詩青壁無梯聞丨丨又續仙傳鶴林寺丨丨高丈)
(餘每春末花爛漫相傳外國僧自天台盂中以藥養其根來或見三女子紅裳游樹下盖花神也周寶鎮浙西謂殷七七曰嘗聞能)
(開非時花今重九將近能副此日乎七七曰可乃前二日往鶴林宿焉中夜女子來曰妾爲上玄所命司此花在人間已百年非久)
(歸閬苑矣今與道者開之明日蕊漸坼至九日爛漫如春容齋隨筆丨丨乃今映山紅又名紅躑躅鶴林之花至以爲上玄命玉女)
(下司終歸閬苑不特土俗罕見雖神仙亦不識也王建宫詞勅賜一窠紅躑躅謝恩未了報花開蓋宫禁中亦鮮云李白詩蜀國曾)
(聞子規鳥宣城還見丨丨花白居易詩山石榴一名山躑躅一名丨丨花丨丨啼時花撲撲九江三月丨丨來一聲催得一枝開蘇)
(軾菩薩南漪堂丨丨花詩南漪丨丨天下無披香殿上紅氍毹鶴林兵火真一夢不歸閬苑歸西湖)
增子鵑(華陽國志望帝禪位於開明升西山隱焉時適二月丨丨鳥鳴故蜀人悲丨丨鳴也)田鵑(異物志鶗鴂一名丨)
(丨春三月鳴晝夜不止音聲自呼)啼鵑(羊士諤詩惟有丨丨似留客桃花深處更無人文天祥詩丨丨春浩蕩回雁曉殷勤)
(郝經詩夜久有懷聞獨鶴春歸無語怨丨丨范梈詩翦盡綠楊三萬樹多因無處著丨丨)愁鵑(皮日休詩村深啼丨丨浪霽醒)
(睡鷺)聞鵑(趙孟頫詩綠樹闇闇草接天已愁春盡更丨丨)鳴鵑(黃溍詩正是落花寒食夜水煙沙月又丨丨)春鵑
(孫蕙蘭詩繡被寒多未欲眠梨花枝上聽丨丨)
綖(以然切冠上覆也)
韻藻紘綖(左傳衡紞丨丨昭其度也注紘纓從下而上國語王后親織玄紞諸侯夫人加之以丨丨東京賦珩紞丨丨玉)
(笄綦會謝朓齊敬皇后策文光華沼沚榮曜中谷敬始丨丨教先穜稑宋皇后廟樂章流芳圖史垂範丨丨)
增頳綖(元史地理志德州其地今名吾越甸城曰亦苴龍所居蠻苴郎以遠祖名部曰丨丨憲宗時内附)愉綖(吕氏)
(春秋君聽其要則百官慎職而莫敢丨丨)纖綖(陸雲與兄平原書一日案行并視曹公器物䟽枇剔齒丨丨皆在)
月支綖(周朴東禪寺詩瓟槽柳塞馬蓋地丨丨丨按瓟一作絶)
埏(以然切際也地也又墓道又地有八極八丨又音羶打瓦也和也又霰韻)
韻藻八埏(淮南子九州之外乃有丨丨亦八千里自東北方曰大澤曰無通東方曰大渚曰少海東南方曰昃區曰玄澤)
(南方曰大夢曰浩澤西南方曰渚資曰丹澤封禪文上暢九垓下泝丨丨魏都賦考之四隈則丨丨之中測之寒暑則霜露所均謝)
(靈運撰征賦穆淳風於六合溥洪澤於丨丨謝朓郊祀曲整蹕遊九闕清簫開丨丨齊南郊歌風移八極禮飾丨丨牛弘和受朝詩)
(恭已臨萬㝢宸居馭丨丨唐祭太社樂章神道發生敷九稼陰陽乘化暢丨丨余闕詩臨風射長蛟雄風推丨丨)
增垓埏(元史樂志祫禘樂章神功耆定澤被丨丨謝翺詩于廟告成丨丨既平)陶埏(荀子夫陶人埏埴而生瓦然則)
(瓦埴豈陶人之性也哉夫聖人之于禮義也辟亦丨丨而生之也衍極李斯適際其時丨丨偃仰專名擅作天下行秦篆矣吳萊大)
(食瓶詩茲人最解寶厥土善丨丨)柔埏(坐忘論澡雪丨丨復歸純靜夲真神識稍稍自明)北埏(張衡溫泉賦蔭高山)
(之丨丨處幽并以閒清)舊埏(張纘南征賦次臨滄之層巘尋叔寶之丨丨)幽埏(陸倕爲張纘謝兄諡表日月告時丨)
(丨寖遠)寰埏(王勃拜南郊頌思周宇宙樂極丨丨)窮埏(王勃為趙長史度人表希開淨福庶補丨丨)九埏(王勃)
(南郊頌風行電舉未寸景而浹丨丨宗楚客喜雪詩飄飄瑞雪下山川散漫輕飛集丨丨)
埴在埏(管子堯之治天下也猶丨之丨丨也唯陶之所以爲猶金之在罏恣冶之所以鑄)
饘(諸延切厚粥也&KR0673;䭈飦俱同)
韻藻槖饘(左傳晉人執衛侯歸之於京師寘諸深室甯子職納丨丨焉注丨衣囊丨糜也)梁饘(王安石詩紫衣操鼎)
(置客前巾韝稻飯隨丨丨)
增餬饘(爾雅丨丨也䟽稠者曰糜淖者曰鬻丨丨是其别名北史吳悉逹傳昆弟同居四十餘載雖於儉年丨丨不繼賓客)
(經過必傾所有)蔬饘(梁書昭明太子傳孺泣無時丨丨不溢)麥饘(方言陳楚之内相謁而食丨丨謂之餥皮日休詩朝)
(食有丨丨晨起有布衣)周饘(說文饘糜也丨謂之丨宋謂之餬)羹饘(束晳貧家賦煮黃當之草菜作汪洋之丨丨耶)
(律楚材詩伏臘粗酒脯旦夕充丨丨)朝饘(沈約詩郭外三千畝欲以貿丨丨)麤饘(隋煬帝遺江總檄短褐丨丨不充編)
(戶)醴饘(顔師古聖德頌歲時縑纊春秋丨丨)暮饘(盧嗣業詩徒步求秋賦持杯給丨丨)新饘(王阮聖德惠民詩葛)
(根殫舊食竹米繼丨丨)左饘(袁桷遵誨堂箴右觴丨丨以遨以遊)
不能饘(黃庭堅武昌松風閣詩山川光輝爲我妍野僧早飢丨丨丨)
甄(居延切察也免也又真韻)
韻藻兩甄(晉書周訪傳杜曾大爲寇害元帝命訪擊之訪使李恒督左甄許朝督右甄訪領中軍令其衆曰一甄敗鳴三)
(鼔丨丨敗鳴六鼔自旦至申丨丨皆敗訪選精銳八百人勅不得妄動聞鼔音乃進賊未至三十步訪親鳴鼔將士皆騰躍奔赴曾)
(遂大潰蘇軾詩良醫自要經三折老將何妨敗丨丨)鈞甄(董仲舒賢良策上之化下下之從上猶泥之在丨惟丨者之所爲注)
(甄作瓦之人鈞造瓦之法其中旋轉者)
增陶甄(晉書樂志弘濟區夏丨丨萬方舊唐書代宗紀丨丨化源去末歸夲杜正倫詩大德侔玄造微物荷丨丨杜審言詩)
(一聞歌聖道助曲荷丨丨杜甫詩不過輸鯁直會是正丨丨溫庭筠詩萬靈思鼓鑄羣品待丨丨揭傒斯詩丹心齊出處素志在丨)
(丨)督甄(宋書禮志校獵日廣張甄圍銜枚而進甄周圍會丨丨令史奔騎號法施令)二甄(宋書禮志挍獵至武場止)
(大司馬屯北旌門丨丨帥屯左右旌門)四甄(梁書裴邃傳魏壽陽守將長孫稚王元琛出城挑戰邃勒諸將丨丨以待之令)
(直閤將軍李祖憐僞遁以引稚稚等悉衆追之丨丨競發魏衆大敗閉門不敢出)雙甄(世說桓南郡好獵丨丨所指不避陵)
(壑)必甄(宋孝武帝孤桐贊珍無隱德產有丨丨駱賓王上李少常啓片善丨丨揖虞翻于東箭)采甄(謝靈運詩殊方)
(感成貸微物豫丨丨趙仲曦詩良輔膺休命微生謬丨丨)忠甄(謝靈運撰征賦務役簡而農勸每勞賞而丨丨)重甄(鮑照)
(謝解禁止啓洗膽明目抃手太平丨丨再造含氣孰比)肇甄(高允詠貞婦劉氏詩兩儀正位人倫丨丨爰制夫婦統業承先)
難甄(崔融瓦松賦桐君莫賞梓匠丨丨)精甄(吳萊古錢詩古錢勿用幸久聚古貨難賣空丨丨)仲甄(路史少昊)
(紀臯陶有子三人長伯翳次丨丨)
埴在甄(潘尼釋奠頌引之斯流染之斯鮮若金受範若丨丨丨)動植甄(劉允濟地賦飛沉咸遂丨丨斯丨)品
物甄(袁桷禮闈詩大鈞槖籥丨丨丨代天有命司其權)地軌甄(宋濓擬宋鼔吹曲天序叶丨丨丨星游渚白帝延)
柶觶甄(宋濓鄭仲昭字辭尊甒有禁丨丨斯丨離肺充鼎乾胏實籩)
邅(張連切迍丨也又移也又直連切又霰韻)
韻藻屯邅(易丨如丨如乘馬班如幽通賦紛丨丨與蹇連兮何艱多而知寡杜甫詩他鄉饒夢寐失侣自丨丨又生涯已)
(寥落世事乃丨丨)回邅(梁簡文帝詩由來歴山川此地獨丨丨江總山水納袍賦憫四選之徂遷軫百慮之丨丨趙冬曦詩)
(楚雲何掩鬱湘水亦丨丨柳宗元賦舟摧折而丨丨)
道苦邅(韓愈詩解轡棄騏驥蹇驢鞭使前崑崙高萬里歲盡丨丨丨)
增尾邅(荀子尾生而事起丨丨而事已簪以爲父管以爲母既以縫表又以連裏夫是之謂箴理)乘邅(長笛賦挼拏梭)
(臧逓相丨丨李善注邅邅廻也張連切一云當爲蹍)月邅(鮑照河清頌序歲宫乾維丨丨蒼陸長河巨濟異源同清)力邅
(王安石雪詩陽回丨猶丨隂合勢方鞏)遠邅(袁桷詩一葦渺兮濟巨川慨不進兮道丨丨)
未爲邅(謝靈運望兩溪詩陽烏尚傾翰幽篁丨丨丨)利途邅(梅堯臣詩出餞陪雙旆方蘄歴廣鄽始生山吏敬頗)
(釋丨丨丨)
挻(式連切柔也繫也和也取也長也或作煽)
韻藻相挻(宋濓鄭仲昭字辭一事或悖六鑿丨丨君宜自勖弗暇益虔)
增揲挻(淮南子譬猶陶人爲器也丨丨其土而不益厚)尋挻(熊鉌春雨詩濱海皆食淡邏卒相丨丨)
楚謂挻(方言秦晉之間凡取物而逆謂之籑丨部或丨之丨)珠簪挻(張衡觀舞賦粉黛弛兮玉質燦丨丨丨兮緇髮)
(亂)
梴(丑延切木長)
韻藻松桷有梴(詩丨丨丨丨又周邦彦汴都賦有庭其桓杜稷臣也有梴其角衆材會也)
增丸梴(長笛賦丨丨彫琢刻鏤鑽笮)
鋋(市連切小矛)
韻藻矛鋋(宋書武帝紀長戈丨丨精甲曜日鼂錯言兵事疏屮木蒙蘢枝葉茂接此丨丨之地也長戟二不當一魏都賦)
(弓珧解檠丨丨飄英三屬之甲縵胡之纓)
增刀鋋(史記匈奴傳其長兵則弓矢短兵則丨丨)戈鋋(舊唐書李嗣業傳丨丨鼔鞞震曜山野東都賦元戎竟野丨丨)
(彗雲岑文夲三元頌梐枑肅而爲衛丨丨森以高舉杜甫詩丨丨開雪色弓矢向秋毫韓愈送靈師詩文戰誰與敵浩汗横丨丨元)
(稹詩移時停筆硯揮景乏丨丨顧非熊詩圖書借朋友吟詠入丨丨吳師道詩鐵馬丨丨息貂蟬被服鮮吳萊泰山高詩松柏櫹槮)
(數萬仞石稜突兀横丨丨)鋒鋋(郁離子夫滄溟波濤之所積也鯨鯢鮫蜃于是乎集其負丨丨而含鋩鍔者孰不有所俟)吮
鋋(長楊賦丨丨瘢耆金鏃淫夷者數十萬人注吮餂也瘢耆馬脊耆創瘢處)飛鋋(馬融廣成頌丨丨電激流矢雨墜)殳
鋋(吳都賦干鹵丨丨暘夷勃盧之旅李白大獵賦白□飛駮窮竒貙貓口吞丨丨目極槍櫓權德輿詩丨丨方啟路鉦鼓正交音)
雕鋋(李嶠戈詩曉霜含白刃落影駐丨丨)鎧鋋(杜甫詩蜀將分旗鼔羌兵助丨丨)獵鋋(劉禹錫砥石賦彼屠者之)
(刀兮丨者之丨)磨鋋(樓鑰詩隱青遺基平可坐下顧亂石如丨丨)斧鋋(袁桷梁公碑銘嶪嶪單壘丨丨就屠壯哉金吾)
(請命發途)短鋋(袁裒聯句射鴨縈長戈义魚擊丨丨)
嘕(許焉切笑貎)
韻藻笑嘕(楚辭大招靨輔竒牙宜丨丨只宋祁海棠詩的的誇粧倩番番恃丨丨)
增嘕嘕(博雅丨丨欣欣喜也)
真可嘕(皮日休詩何爲不力農稽古丨丨丨)
瀍(直連切水名)
韻藻澗瀍(書導洛自熊耳東北會于丨丨又我乃卜丨水東丨水西惟洛食杜甫詩露菊斑酆鄗秋蒲影丨丨陸游詩巍)
(巍天王都九鼎奠丨丨宋濂畫詩雄麗皆衡霍幽深别丨丨)右瀍(東京賦審曲面勢泝洛背河左伊丨丨西阻九河)
增嵩瀍(魏書釋老志高祖定鼎丨丨卜世悠遠慮括終始制洽天人)伊瀍(周書文帝紀論南清江漢西舉巴蜀北控)
(沙漠東據丨丨北史高閭傳從容丨丨德被四海蔡邕述行賦實熊耳之泉液兮總丨丨與澗瀨王融請給書䟽請收籍丨丨兹書)
(復掌猶取之内府藏之外籯於理有惬即事何損張正見重陽殿成詩東西跨函谷左右矚丨丨)左瀍(沈炯勸進梁元帝表)
(丨丨右澗夾雒可以爲居抗殿䟽龍惟王可以在鎬)涇瀍(徐彦伯新船賦可以通河渭可以泝丨丨)洛瀍(駱賓王詩歸雲)
(已落涪江外還雁應過丨水丨耶律楚材詩了然居士隱丨丨讀書好古有積年)東瀍(楊侃皇畿賦既觀法于左崤右隴亦)
(取則于西澗丨丨)
翩(方連切飛貎)
韻藻翩翩(易丨丨不富以其鄰不戒以孚詩丨丨者鵻載飛載下集于苞栩又緝緝丨丨謀欲譛人史記平原君傳平原)
(君丨丨濁世之佳公子也漢書叙傳魏其丨丨好節慕聲魏志魏文帝與吳質書曰元瑜書記丨丨致足樂也南史蕭引傳引善書)
(爲時所重宣帝嘗披奏事指引署名曰此字筆趣丨丨似鳥之欲飛引謝曰此乃陛下假其毛羽耳北史祖瑩傳祖瑩與陳郡袁翻)
(齊名秀出時人爲之語曰京師楚楚袁與祖洛中丨丨祖與袁宋玉九辯燕丨丨其辭歸兮蟬寂漠而無聲蔡邕釋誨踔宇宙而遺)
(俗兮𦕈丨丨而獨征曹植詩逍遥芙蓉池丨丨戲輕舟高適詩鵷鴻列霄漢燕雀何丨丨李賀詩行蓋翠烟下馬蹄自丨丨蘇軾詩)
(歲月丨丨下坂輪)聯翩(舊唐書高駢傳詔曰卿自秦州經略使授交趾節旄丨丨寵榮汗漫富貴未嘗斷絶僅二十年魏文)
(帝彈棋賦丨丨靃繹展轉盤縈文賦浮藻丨丨若翰鳥纓繳而墜曾雲之峻雪賦丨丨飛灑徘徊委積張九齡詩遙林浪出沒孤舫)
(鳥丨丨李白詩知君笑儔侣短翮徒丨丨杜甫詩感激動四極丨丨收二京聯亦作連張衡賦繽丨丨兮紛暗曖儵眩眃兮反常閭)
(曹毗箜篌賦龍身鳳形丨丨窈窕何劭遊仙詩迢逓陵峻岳丨丨御飛鶴梁簡文帝詩丨丨寫去檝鏡徹倒遙墟)飄翩(李白)
(詩仙人丨丨下雲軿)鴻翩(歐陽修詩相將日無事上馬若丨丨)
增騰翩(昭明太子十二月啓尋五柳之先生琴樽雅興謁孤松之君子鸞鳳丨丨)鶴翩(孟郊詩一顧生鴻羽再言將丨)
(丨蘇轍坡仙亭詩仙翁舊住蜀江邊千歲歸來一丨丨)輕翩(樓鑰詩相期更看水流處步履未倦夸丨丨)
旟旐翩(詩四牡騤騤丨丨有丨又宋史樂志云胡不留歸旐有翩)歸燕翩(魏文帝詩候雁呌兮雲中丨丨丨兮徘徊)
飛鳥翩(曹植感節賦青雲鬱其西翔丨丨丨而上匿)清泠翩(孟郊送淡公詩經章音韻細風磬丨丨丨)北雁
翩(蘇軾詩願及南枝謝早隨丨丨丨)鳳鸞翩(郝經閒閒畫像詩卿雲腴霞丨丨丨貝闕寳府珠璧聯又劉基詩弟子焚)
(香玄鶴逝天官肅駕紫鸞翩)翬飛翩(袁裒東湖聯句刻畫功難盡丨丨勢欲丨)
扁(方連切小舟又銑韻)
韻藻鮮扁(羽獵賦丨丨陸離駢衍佖路注丨丨戰鬭軍陣貎也扁音篇)輪扁(莊子桓公讀書于堂上丨丨斵輪于)
(堂下文賦是蓋丨丨所不得言故亦非華說之所能精黃庭堅詩小材渠困我持斵問丨丨)
增扁扁(太玄經燕食丨丨其志&KR2642;&KR2642;利用征賈)儋扁(國語注王子朝奔楚其餘黨丨丨之徒多在王城)
平(房連切丨丨辨治也又庚韻)
韻藻平平(書無黨無偏王道丨丨詩丨丨左右亦是率從陸龜蒙詩偉矣開元中王道真丨丨)
增砌石平(袁裒東湖聯句戍柵依樟密宫堤丨丨丨)
櫋(武延切屋丨聯也)
韻藻蕙櫋(屈原九歌罔薜荔兮爲帷擗丨丨兮既張袁裒聯句重領藏椒屋斜暉指丨丨)
增珠玉櫋(徐威詩晃晃金銀構輝輝丨丨丨)
牷(疾緣切牛全色又體完曰丨)
韻藻牲牷(禮記子曰丨丨禮樂齊盛是以無害乎鬼神無怨乎百姓周禮春官肆師之職掌立國祀之禮以佐大宗伯立)
(大祀用玉帛丨丨立次祀用牷幣立小祀用牲左傳吾丨丨肥腯粢盛豐備何則不信金史樂志馨我黍稷潔我丨丨謝朓齊雩祭)
(樂歌自宫徂兆靡愛丨丨權德輿祈雨詩中宵出騶馭清夜旅丨丨)柔牷(殷淡宋享廟樂歌神鑒孔昭嘉是丨丨)
增犧牷(禮記古者天子諸侯必有養獸之官及歲時齋戒沐浴而躬朝之丨丨祭牲必于是取之敬之至也大戴禮宗廟曰)
(芻豢山川曰丨丨管子丨丨圭璧不足以享鬼神主功有素寶幣奚爲)告牷(周禮地官充人展牲則丨丨碩牲則贊宋書禮)
(志次辛十日居然展齋養牲在滌無緣三月謂毛血丨丨之後雖有事礙便應有司行事不容遷郊)毛牷(山海經十七山之屬)
(皆丨丨用一羊祀之玉海丨丨既疈椒馨爰糈)有牷(顔延之宋南郊登歌丨丨在滌有潔在爼王阮聖德惠民詩灌溉非無秸)
(精虔亦丨丨)博牷(沈約明堂樂歌滌牢委溢形色丨丨)滌牷(褚亮唐祭方丘樂章有丨斯丨有馨斯盛)肥牷(袁裒)
(聯句酒盧横短甕屠几斫丨丨)
朘(子泉切縮肉)
韻藻月朘(漢書董仲舒傳身寵而載高位家溫而食厚禄因乘富貴之資之力以與民爭利於下民日削丨丨寢以大窮)
增馬朘(鹽鐵論熟食徧列殽施成市楊豚韭卵狗䐲丨丨按䐲音摺)頻朘(袁裒聯句畫梁誰復葺美蔭久丨丨)
儇(許緣切智也疾也利也慧也又舞貌)
韻藻謂我儇(詩並驅從兩肩兮揖我丨丨丨兮傳儇利也箋丨丨丨譽之也)
增不儇(吕氏春秋士不偏不黨柔而堅虚而實其狀朖然丨丨若失)推儇(王冑詩昆彌還謝力慶忌夲丨丨)巧
儇(韓維澄心堂紙詩君臣嬉燕盛文彩駢章麗句鬭丨丨)便儇(程子李仲通墓誌銘聖雖可學兮所貴者資丨丨皎厲兮)
(去道遠而)
得風儇(曾鞏雪詩飄颻投夜急瑣碎丨丨丨)地主儇(袁裒聯句除道家僮嬾偷程丨丨丨)
翾(許緣切小飛)
韻藻翩翾(鷦鷯賦育丨丨之陋體兮無玄黃以自貴謝靈運山居賦鵾鴻翻翥而莫及何但鷰雀之丨丨梁昭明太子鸚)
(鵡賦喙前鈎而趨步翼高舞而丨丨杜審言詩偉材何磊落陋質幾丨丨王翰送張說上集賢學士詩長材成磊落短翮強丨丨崔)
(興宗青雀歌青扈繞青林丨丨陋體一微禽杜甫詩紫鸞無遠近黃雀任丨丨)
增輕翾(荀子喜則丨而丨憂則挫而懾沈約需雅歌辭碧鱗朱尾獻嘉鮮紅毛綠翼墜丨丨)翾翾(韓詩外傳夫鳳皇之)
(初起也丨丨十步之雀喔咿而笑之揚子朱鳥丨丨歸其肆矣譚子化書神含氣氣含聲相導相含雖秋蚊之丨丨蒼蠅之營營無)
(所不至也博雅丨丨翻翻飛也蔡邕篆勢若行若飛跂跂丨丨夏侯湛春可樂賦鶯交交以弄音翠丨丨以輕翔韓愈詩丨丨栖托)
(禽飛飛一何閒唐彦謙詩丨丨翠碧羽照影蒼溪間)來翾(范雲詠井詩不甘未應竭既涸斷丨丨)連翾(陳陶獨搖手詩)
(愁鴻丨丨蠶曳絲颯遝明珠掌中移)飄翾(范成大詩長風蕩籃輿簾箔丨以丨)
素羽翾(梁昭明太子詩林際丨丨丨漪間頳尾吸)風翼翾(袁桷詩游絲日靜丨丨丨羣曹坐井難觀天)
嬛(許緣切便丨輕麗貌)
韻藻娟嬛(淮南子微綸芳餌加之以詹何丨丨之數猶不能與網罟爭得也注詹何丨丨皆古善釣者袁桷垂綸亭辭謝)
(丨丨之嘗巧兮口垂沫以縱恣)
增便嬛(上林賦靚粧刻飾丨丨綽約皮日休詩亦或尚華褥亦曾爲丨丨沈立海棠詩軀輕彌綽約腰細更丨丨又應璩與)
(從弟書弋下高雲之鳥餌出深淵之魚蒲且讚善丨丨稱妙注蒲且古善弋者丨丨古善釣者)
瓀(而緣切丨珉也玉佩也瑌同又銑韻)
沿(與專切從流而下也與㳂同)
韻藻相沿(禮記五帝殊時不丨丨樂三王異世不相襲禮北史許善心傳三郊遞襲五勝丨丨俱稱百谷之王並以四海)
(自任重光累德何世無哉歐陽修詩丨丨益迂怪各鬭出新竒劉筠詩雲容倏變千峯險草色丨丨百帶長)洄沿(齊書百官)
(志建方設職興自炎昊方乎隆周之册表乎盛漢之書存改丨丨備于歴代謝靈運詩山行窮登頓水涉盡丨丨李白詩或弄宛溪)
(月虚舟信丨丨又洞庭瀟湘意渺緜三江七澤情丨丨韓愈送靈師詩尋勝不憚險黔江屢丨丨)尋沿(黃庭堅詩學海頗丨)
(丨)
增下㳂(宋書禮志動協天度丨丨地德)襲㳂(唐書杜甫傳贊唐興詩人宋之問沈佺期等研揣聲音浮切不差而號律)
(詩競相丨丨宋史樂志作樂以薦上帝配祖考三五之盛不相丨丨耶律楚材詩三代不同禮勉欲相丨丨)物沿(文心雕龍)
(神居胸臆而志氣統其關鍵丨丨耳目而辭令管其樞機)功沿(文心雕龍雅麗黼黻淫巧朱紫習亦凝真丨丨漸靡)泝沿
(伏挺早霧詩漁人惑澳浦行舟迷丨丨劉珣渭水象天河賦都邑傍于左右舟檝來而丨丨侯喜漣漪濯明月賦兔怯盈縮蟾驚丨)
(丨吕溫虢州三堂記丨丨環廻隱映差池吳融憶釣舟詩青山小隱枕潺湲一葉垂綸幾丨丨梅堯臣詩翠堞時登眺芳洲屢丨丨)
旁沿(高適遇水詩丨丨鉅野澤大水縱横流)旋沿(元結七泉銘道州東郭有泉七穴或吐于淵竇或瀪于嵌臼皆澄流)
(清漪丨丨相奏皇甫松大隱賦修鱗之喜横海兮紛潾丨丨)可沿(韓愈送李愿歸盤谷序盤之泉可濯丨丨盤之阻誰爭子)
(所)東沿(楊萬里過白沙竹枝歌丨丨西泝浙江津去去來來暮復晨)
宛轉沿(楊炯浮漚賦始參差而别趣終丨丨以同丨)蟻穴沿(沈立海棠詩暗羡遊蜂採偷輸丨丨丨)土花
沿(宋无詠石詩竇深膏乳滴甃潤丨丨丨)到茂㳂(南史丨洽傳洽字丨丨)
還(似宣切丨返韻會通作旋見刪韻)
韻藻望廬還(魏志王烈傳人訟曲直或至途而返或丨丨而丨皆相推以直不敢使烈聞之)
增勞還(詩序出車以丨丨杕杜以勤歸也又出車丨丨率也杕杜丨丨役也箋反而勞之異歌異日殊尊卑也)左還
(禮記父執子之右手咳而名之妻對曰記有成遂丨丨授師子師辨告諸婦諸母名)周還(禮記丨丨中規折還中矩)折還
(見上晉書夏統傳賈充問卿居海濱能水戲乎曰可乃操柂正櫓丨丨中流初作□鷠躍後作鯆䱐引)行還(春秋公至自唐)
(注告於廟也凡公丨丨不書至者皆不告廟也)師還(春秋夏師及齊師圍郕郕降於齊師秋丨丨左傳鄭人之入滑也滑人聽)
(命丨丨又即衛)克還(左傳文公恐懼綏靖諸侯秦師丨丨無害則是我有大造於西也)馬還(左傳晉人或以廣隊不能)
(進楚人惎之脫扃少進丨丨又惎之拔旆投衡乃出)大還(左傳荀偃令曰鷄鳴而駕塞井夷竈唯余馬首是瞻欒黶曰余馬首)
(欲東乃歸下軍從之乃命丨丨)征還(魏書盧同傳勲簿之法丨丨之日即應申送開元禮衮冕垂白珠十二旒享廟謁廟及廟)
(遣上將丨丨飲至踐加元服納后若元日受朝臨軒冊拜王公則服之)右還(楚辭抑騖若通兮引車丨丨補注還音旋)往
還(孫綽望海賦商客齊暢潮流丨丨各資順勢雙帆同懸)鶴還(廼賢詩劉郎獨愛長生訣日日天台望丨丨)叔還
(春秋丨丨如鄭涖盟又丨丨會吳於柤注還叔詣曾孫)
子之還(詩丨丨丨兮遭我乎峱之間兮傳還便捷貎)薄言還(詩執訊獲醜丨丨丨歸馬臻述懷詩風行猶有待歲)
(晚丨丨丨)摩壘還(左傳許伯曰吾聞致師者御靡旌丨丨而丨樂伯曰吾聞致師者左射以菆代御執轡御下兩馬掉鞅而)
(還攝叔曰吾聞致師者右入壘折馘執俘而還皮日休詩或爲投幟走或遭丨丨丨)掉鞅還(見上)執俘還(見上)諸
侯還(左傳楚子重救鄭師於首止丨丨丨注畏楚強)視無還(國語晉孫談之子周適周事單襄公立無跛丨丨丨又丨)
(丨丨端也注睛轉復反爲還)須臾還(陶潛詩天豈去此哉任真無所先雲鶴有竒翼八表丨丨丨)風馭還(蘇軾)
(黃鶴樓詩縹緲入石如飛烟雞鳴月落丨丨丨)歲暮還(朱子醉石詩低徊萬古情惻愴顔公篇爲君結茅屋丨丨當來丨)
兹無還(左傳公會齊侯於祝其將盟齊人加於載書曰齊師出竟而不以甲車三百乘從我者有如此盟孔丘使丨丨丨揖)
(對曰而不反我汶陽之田吾以共命者亦如之)
悁(於緣切憂悒也)
韻藻悁悁(詩寤寐無爲中心丨丨劉向九歎勞心丨丨涕滂沱兮洞蕭賦哀丨丨之可懷兮良醰醰而有味張衡賦悲離)
(居之勞心兮情丨丨而思歸徐幹詩誠心亮不遂搔首立丨丨韓愈詩如何又須别使我抱丨丨)忿悁(戰國策張儀曰秦丨)
(丨含怒之日久矣史記魯仲連傳立終身之名棄丨丨之節後漢書臧洪傳論丨丨之師兵家所忌亦作憤劉向九歎腸丨丨而含)
(怒兮志遷蹇而左傾)
增便悁(東方朔七諫獨丨丨而懷毒兮愁鬱鬱之焉極)煩悁(傅毅七激雍州之梨脆不抗齒在口流液握之摧沮批之)
(離坼可以解丨丨悅心意子能起而食之乎)幽悁(韓愈詩還如舊相識傾壺暢丨丨王安石詩望公時過我於此暢丨丨柳)
(貫聞子規詩猶云感時物收淚寫丨丨)結悁(袁桷詩志士不並世寸心增丨丨)悲悁(袁桷觀圖書詩感彼傳玩數寸)
(心獨丨丨)中悁(陳旅詩適意無先期重尋有丨丨)
脰未悁(謝靈運詩顧望丨丨丨汀曲舟已隱)中心悁(周伯琦詩苦樂殊雲泥使我丨丨丨)公孫悁(韓詩外傳)
(衛靈公晝寢而起使人馳召勇士丨丨丨道遭行人卜商卜商曰何驅之疾也對曰使我召勇士丨丨丨子夏曰微悁而勇若悁者)
(可乎御者曰可)
㾓(烏玄切骨節疼也)
韻藻心㾓(列子田父一朝處以柔毛綈幕薦以梁肉蘭橘丨丨體煩内熱生病矣)
增嬰㾓(元包經蒙&KR0008;聶纏冤冪辟丨丨)除㾓(陸龜蒙詩佳哉鹿門子好問如丨丨)
虎豹㾓(張治道觀進貢獅子歌百獸蹌地丨丨丨鷄犬不復鳴春田)
鯿(卑連切魚名鯾同)
韻藻槎頭鯿(襄陽耆舊傳漢中鯿魚甚美常禁人捕以槎斷水因謂之丨丨縮項丨孟浩然峴潭詩試垂竹竿釣果得)
(丨丨丨)縮項鯿(見上孟浩然詩鳥泊隨陽雁魚藏丨丨丨杜甫詩只今耆舊無新語漫釣槎頭丨丨丨唐彦謙詩新酒秦)
(淮丨丨丨凌霄花下共流連范仲淹詩旋撥醅頭酒新炮丨丨丨馬臻詩穴冷拖腸鼠槎依丨丨丨)
增鮒鯿(宋玉釣賦立乎潢汙之涯倚乎楊柳之間精不離乎魚喙思不出乎丨丨)鱏鯿(馬融廣成頌魴鱮丨丨鰋鯉鱨)
(鯋樂我純德騰踊相隨)鰱鯿(謝靈運山居賦魚則&KR2553;鱧鮒鱮鱒鯇丨丨)
楓葉鯿(劉弇詩何時解得無拘束歸釣潭頭丨丨丨)
詮(此緣切平也具也)
韻藻眞詮(盧藏用衡嶽高僧序年代攸邈故老或遺丨丨緬微後生何述杜甫詩落帆追宿昔衣褐向丨丨朱松懷梅花)
(詩雁沉寒水菩提長蟲食丨丨章句清朱子歸宗寺詩憐我乖勝踐裂牋寄丨丨張昱詩古佛儼香閣丨丨積華軒雲笈七籖冀廣)
(丨丨潛資庶品)言詮(張說詩聲真不世識心醉豈丨丨朱子詩書來爲指淆訛處不涉丨丨不落空)
增莫詮(陳書周弘正傳乾坤之藴未剖繫表之妙丨丨)中詮(淮南子發必丨丨言必合數)惠詮(陸雲詩仰欽德)
(類依懷丨丨式揚好問邦家于宣)三詮(梁昭明太子謝勅賚大集經講疏啓非色非欲二界同坊匪文匪理丨丨雲集)希
詮(邢邵金像銘妙形難象至理丨丨)難詮(楊炯渾天賦靈心不測神理丨丨)靈詮(朱子觀天台山畫詩洗心詠太)
(素汎景窺丨丨)評詮(袁桷詩凄凉塵土姿朗鑑勞丨丨)良詮(雲笈七籖龍章鳳篆顯至理之丨丨玉簡金書引還元之)
(要術)褚詮(顔氏家訓讀五經者是徐邈而非許慎習賦誦者信丨丨而忽吕忱)萬詮(五代史晉家人傳高祖二叔父曰萬)
(友丨丨)
歌頌詮(梁簡文帝藉田詩度諧金石奏德厚丨丨丨)言象詮(梁簡文帝招真治碑豈丨丨之能丨非時節之所辨)
強著詮(張九齡和聖製經河上公廟詩跡爲坐忘晦言猶丨丨丨)道自詮(韋應物詩閒將酒爲偶默以丨丨丨)是
非詮(李紳題法華寺詩教通方便入心達丨丨丨)何由詮(元稹詩我懷有時極此意丨丨丨)
痊(此緣切病瘳)
韻藻病痊(杜甫詩羈絆心常折棲遲丨即丨)
痾瘵痊(顔師古聖德頌煢嫠是恤丨丨斯丨又韓愈詩太華峯頭玉井蓮花開十丈藕如船冷比雪霜甘比蜜一片入口沉)
(痾痊又蘇轍醒心泉詩舉瓢石竇響入口煩痾痊)頭風痊(韓愈詩維舟事干謁披讀丨丨丨范成大詩遲公寄新作使我)
(丨丨丨)不可痊(黃庭堅詩平生有詩罪如痼丨丨丨)
增微痊(陳書文帝紀比獲丨丨思覃寬惠)克痊(魏書徐謇傳沈勞勝愈篤瘵丨丨)醫痊(金史百官志從九品)
(上曰丨丨郎)歡痊(蔡邕胡公夫人贊與帝剖符守於濟隂榮此寵休疾用丨丨)易痊(謝靈運辨宗論藥驗者疾丨丨)
(理妙者吝可洗又撰征賦苦邯鄲之難步庶行迷之丨丨)未痊(庾信詩茂陵忽多病淮陽實丨丨)理痊(陳暄語賦鄭僑)
(戎服而無愧張儀舌存而丨丨)
疲俗痊(黃滔詩莫耽雲水興丨丨待君丨)當日痊(黃庭堅詩能來問疾好音傳蹇步昏花丨丨丨又沈立海棠詩)
(鄉心須暫醉病眼當時痊)
怒而疾痊(七命言有丨之丨齊王之丨丨注齊閔王疾瘠文摯不解履登床履衣問王之疾王怒叱而起病即瘳)
佺(此緣切偓丨仙人)
韻藻偓佺(搜神記丨丨者槐山採藥父也好食松實能飛行逮走馬上林賦靈圄燕于閒館丨丨之倫暴于南榮杜甫詩)
(夲自依迦葉何曾藉丨丨)
增期佺(程俱詩我今正坐五斗米悔不辟粒從丨丨)
悛(此緣切改也止也韻會又次也又真韻)
韻藻不悛(左傳長惡丨丨徒自及也耶律楚材詩自笑髯中書有過仍丨丨)
增必悛(楚語闔廬有過丨丨有不善必懼)可悛(顔延之讌曲水詩有悔丨丨滯瑕難拂)
秦法悛(皮日休詩于焉周道反由是丨丨丨)
荃(此緣切香草)
韻藻芳荃(沈約詩忘歸屬蘭杜懷禄寄丨丨周權詩恬日霽孤墅洗心翫丨丨)蘭荃(蕭穎士伐櫻桃樹賦松篠桂檜)
(茝若丨丨韓愈詩盈懷贈丨丨司馬札詩晴沙下鷗鷺幽沚生丨丨陸游詩丨丨古所貴梅乃晚見稱)
增青荃(高唐賦丨丨射干揭車苞并)拔荃(漢相和曲披石蘭帶杜衡折芳丨丨遺所思)抗荃(劉峻金華山棲)
(志地髓丨丨山筋抽節)紅荃(徐彦伯送李嶠入都袝廟詩樂池歌綠藻梁苑藉丨丨)贈荃(張說詩客淚堪斑竹離憂)
(欲丨丨)蕙荃(張說登九里臺詩自我來符守因君樹丨丨)蓀荃(李德裕瑞橘賦上蔚檉松下秀丨丨又平泉草木記)
(學詩者多識草木之名爲騷者必盡丨丨之美)蘅荃(晁補之北渚亭賦菱荷荇藻丨丨杜茝衆物居之浩若烟海)香荃
(袁裒聯句情懷同黍醴臭味比丨丨)莫荃(宋史周渭傳渭妻丨丨賢婦人也渭北走時不暇與荃訣二子孩幼荃親蠶績碓舂)
(以給朝夕二子皆畢㛰娶凡二十六年復見渭時人異之朱昂著莫節婦傳紀其事)
著水荃(元稹高荷詩不學丨丨丨一生長帖帖)
篿(職緣切折竹卜曰丨又寒韻)
韻藻筳篿(離騷索瓊茅以丨丨兮命靈氛爲余占之范成大上元節物詩丨丨巫志怪香火婢輸誠)
增楚篿(姚燧山南廉訪馮公碑銘母折丨丨以筮疑也麗牲有穿徵銘詩也)靈篿(袁裒聯句歲時羞野賽水旱禱丨丨)
重爲篿(皮日休詩不能收亂轍豈暇丨丨丨)
遄(市緣切速也疾也)
韻藻增月遄(太玄經地坎而天嚴丨丨而日湛五行迭旺四時不俱壮)壷輲(穆天子傳盛姬求飲天子命人取漿)
(而給是曰丨丨注丨器名丨速也與遄同)賦遄(袁裒聯句濟勝應難促臨風且丨丨)
再三遄(王阮詩里雖千萬遠身亦丨丨丨)歸言遄(方鳳金華三洞詩水簾可俯心爲掉到此十九丨丨丨柳貫聞)
(子規詩千聲復萬聲喚我丨丨丨)
卷(巨員切曲也又銑韻霰韻)
韻藻大卷(周禮春官大司樂以樂舞教國子舞雲門丨丨大咸大㲈大夏大濩大武注此周所存六代之樂黃帝曰雲門)
(丨丨)善卷(莊子舜譲天下于丨丨善卷曰逍遥于天地之間而心意自得吾何以天下爲哉)
增郭卷(左傳楚子使熊相禖郭巢季然丨丨注使二大夫爲巢卷築郭也卷城在南陽葉縣南)軛卷(左傳射兩軥而)
(還注軥車丨丨者)卷卷(漢書賈捐之傳蒙危言之策無忌諱之患敢昧死竭丨丨)連卷(劉安招隱士桂樹叢生兮山之)
(幽偃蹇丨丨兮枝相繚子虛賦攢立叢倚丨丨欐佹南都賦微眺流睇修眉丨丨謝靈運幽居賦棧道傾虧磴閣丨丨崔融瓦松賦)
(葩條郁毓根柢丨丨劉子翬携笻詩據石弄驚急班荆蔭丨丨)武卷(東征賦既免脱于峻嶮兮歴滎陽而過丨丨注卷故虢國)
(今虢亭是也)
女手卷(禮記貍首之班然執丨丨之丨然)
碩大且卷(詩有美一人丨丨丨丨毛傳卷好貌)
顴(巨員切頰骨韻會通作權)
韻藻高顴(北齊書神武帝紀神武目有精光長頸丨丨齒白如玉)
增面顴(易壯于頄注頄丨丨也上六最處體上故曰權也)承權(洛神賦明眸善睞靨輔丨丨)兩顴(赭白馬賦)
(雙瞳夾鏡丨丨協月又蘇轍楊惠之塑維摩像詩長嗟靈運不知道強剪美須插丨丨郝經閒閒畫像詩烏巾鶴髮鳶雙肩丹砂噀)
(面深丨丨)頰顴(韓愈送澄觀詩伏犀插腦高丨丨陸游詩面瘦漸生雙丨丨)雙顴(蔡襄李維寫像詩今日青銅莫相照)
(白髭垂頷面丨丨)
鬈(巨員切髮好也又阮韻)
韻藻美且鬈(詩盧重環其人丨丨丨)
增長鬈(管子工商不得服丨丨貂)
如髮鬈(劉蒙菊譜波斯菊花頭極大一枝只一葩喜倒垂下久則微捲丨丨之丨)雲髻鬈(許楨瑞蓮歌就中一茄發)
(挺特豔粧雙出丨丨丨)
攣(吕員切丨綴韻會係也又拘丨也又戀也又霰韻)
韻藻膝攣(史記蔡澤傳唐舉相澤曰先生曷鼻巨肩魋顔蹙齁丨丨注丨丨曲也)脚攣(後漢書楊彪傳稱丨丨不)
(復行積十年高僧傳耆域天竺人汝南滕永文兩丨丨屈域取水一盂柳一枝向永文呪者三即能行)拘攣(詩品近任昉等)
(辭不貴竒競須新事爾來作者䆮以成俗遂乃句無虚語語無虚字丨丨補衲蠧文已甚揚雄太玄賦蕩然肆志不丨丨兮西征賦)
(陋吾人之丨丨飄萍浮而蓬轉杜甫雕賦揮丨丨之掣曳挫亳梗之飛翻黃庭堅詩安得此身脱丨丨舟載諸友長周旋陸游江西)
(到任謝表一洗丨丨之積弊廣收魁傑之遺才)綿攣(張衡賦毋丨丨以涬已兮注丨丨繫著也涬引也)
增攀攣(易有孚攣如疏五居尊位不疑于二來而不距二既牽挽而來已又丨丨而迎接志意合同是有信而相牽攣也)
牽攣(見上仲子陵鹿盧賦無忘乎丨丨蓋存乎汲引韓愈送靈師詩逸志不拘教軒騰斷丨丨)身攣(史記龜策列傳言事)
(百全至丨而丨)攣攣(漢書外戚傳上所以丨丨顧念我者乃以平生容貌也)繫攣(班嗣報桓譚書今吾子已貫仁誼之)
(羈絆繫聲名之韁鎻伏周孔之軌躅馳顔閔之極摯既丨丨于世教矣)腁攣(元稹上裴相公書苟有舒其丨丨置之趨走者)
(不敢愛氣力恡心髓于和扁也)龍攣(陸龜蒙天台怪松圖贊有道人自天台來示予怪松圖身大數圍而高不四五尺幹不暇)
(枝枝不暇葉有若丨丨虎跛之狀)拳攣(石介詩三人堂堂負英氣胸中丨丨蟠蛟螭方鳳游金華三洞詩遡流束炬照徒步)
(肩背擦石行丨丨)
弮(丘員切古縣名在滎陽)
韻藻空弮(漢書李陵傳張丨丨冐白刃皮日休詩縱有命世才不如一丨丨張憲遊黃公洞詩厓瀉蜂腰横斷杵巖撑虎)
(口抱丨丨)張弮(見上宋書建平王宏傳丨丨效爭先之心吮癰致必盡之命朱松上宰相論淮西事書將卒數萬雖徒手丨丨)
(猶可慮而况執銳而披堅乎)
增捺弮(韓琦觀稼詩便晴惟恐禾生耳將熟偏宜榖丨丨又嘗酒管絃先社集丨丨禾黍極雲齊)禾弮(韓琦詩聞道丨)
(丨盡踰尺)
百子弮(白居易青氊帳詩合聚千羊毳施張丨丨丨)
棬(丘圓切器似升屈木作)
韻藻杯棬(孟子以人性為仁義猶以杞柳爲丨丨劉弇詩未肯屈折同丨丨馬臻詩園丁花木巧丨丨萬紫千紅簇綺筵)
增柳棬(舊唐書中宗紀幸臨渭亭修禊飲賜羣官丨丨以辟惡范成大詩丨丨凉罐汲泉遥味苦仍鹹似海潮)棬棬
(吕氏春秋舜譲其友石戶之農石戶之農曰丨丨乎后之爲人也葆力之士也)箕棬(陸龜蒙文董澤之蒲十九爲幹一爲丨丨)
燀(尺延切火起貎)
韻藻炎燀(景福殿賦冬不凄寒夏無丨丨)增火燀(路史疏仡紀蚩尤赫其丨丨)
戔(則前切增韻丨丨委積貌一曰顯見貌)
韻藻戔戔(易賁於丘園束帛丨丨江淹詩木瑟瑟兮氣葐蒕石丨丨兮水成文吳均詩遠澗自傾曲石溆復丨丨)
增束帛戔(趙孟頫詩政爾韋編絶俄聞丨丨丨)
豣(古賢切大豕也一曰豕三歲)
韻藻獻豣(詩言私其豵丨丨于公李存詩瓊花月冷看騎鶴玉盌春香取丨丨)
圓文豣(七命丨丨之丨班題之豵鼔鬛風生怒目電瞛)
增大豣(詩獻豜于公疏在軍之士私取小豵獻丨丨于公美先公禮教備矣)
幵(苦賢切說文平也兩干對舉又羌名今作开同又音牽)
韻藻䍐幵(漢書地理志天水郡有丨丨縣又趙充國傳充國計欲以威信招降丨丨及劫略者解散虜謀徼極廼擊之)
增大开(趙充國奏屯田狀亡驚動河南丨丨小开使生它變之憂)小开(見上)
韆(七然切鞦丨繩戲)
韻藻鞦韆(開天遺事天寳宫中至寒食節競竪丨丨令宫嬪戲笑以爲宴樂帝呼爲半仙之戲夢華錄一人上蹴丨丨將)
(平架筋斗擲身入水謂之水丨丨高無際丨丨賦序漢武帝後庭之戲夲云千秋祝壽之詞也語譌轉爲秋千後人不夲其意乃造)
(此字韋莊長安清明詩紫陌亂嘶紅叱撥綠楊低映畫丨丨花蕊夫人宫詞内人稀見水丨丨爭擘珠簾帳殿前)
純(從緣切韻會投壺二算爲丨又音旋)
韻藻若干純(禮記某賢於某丨丨丨)
增一純(司馬光投壺儀節司射坐置餘算於中西起告曰請數於中西東面坐先數右算後數左算多一算則執一算以告)
(多二算則執二算以告曰某賢於某丨丨四則曰二純)二純(見上)
祅(呼烟切胡神官品令有丄正)
韻藻風祅(漢書天文志迅雷丨丨怪雲變氣此皆隂陽之精)
增大祅(西溪叢語武宗毁浮圖籍僧爲民會昌五年勅大秦穆護丨丨等六十餘人並放還俗)儺祅(周繇夢舞鍾馗)
(賦丨丨于凝沍之末驅厲于發生之始)
蜎(烏玄切丨蠉又霰韻)
韻藻蜎蜎(詩丨丨者蠋烝在桑野)蜵蜎(甘泉賦蓋天子穆然珍臺閒館璇題玉英丨丨蠖濩之中注丨丨蠖濩刻)
(鏤之形也)
增眡蜎(周禮冬官廬人凡試廬事置而搖之以丨其丨也)無蜎(周禮冬官廬人凡兵句兵欲無彈刺兵欲丨丨注蜎)
(掉也謂若井中蟲蜎之蜎)蟲蜎(見上)蟺蜎(范鎮大報天賦搜傑索俊提忠挈良相與齊于丨丨嚄濩之中思所并而周流)
(常羊者已在出警之先期也蔡襄羣玉殿賜宴詩衣冠紛雜遝臺殿鬱丨丨)
媊(才先切見支韻)
韻藻增女媊(甘氏星經太白上公妻號丨丨居南斗食厲天下祭之曰明星)
仟(蒼先切千人長也又丨眠廣遠也)
韻藻增仟仟(潘岳詩稻栽肅丨丨黍苖何離離謝朓遊東田詩遠樹曖丨丨生烟紛漠漠)
湔(子仙切洗也一曰水名出蜀玉壘山又霰韻)
韻藻增至湔(蜀志後主傳後主丨丨登觀阪看汶水之流旬日還成都)湔湔(何承天石流篇石上流水丨丨其波)
(吳融憶山泉詩穿雲落石細丨丨盡日疑聞弄管絃)故湔(梁簡文帝櫂歌詩濺粧疑薄汗沾衣似丨丨)洗湔(韓愈示爽)
(詩才短難自力懼終莫丨丨蘇軾吳道子畫佛詩問君乞得良有意欲將俗眼爲丨丨)濯湔(郝經詩宣政佻靡快丨丨補完)
(大朴無雕鐫)
夢自湔(路史夏后氏紀實茂聖德丨丨丨於河)若爲湔(劉克莊詩縱使有泉堪洗耳先生此恨丨丨丨)塵難
湔(袁桷詩素衣入京洛飛丨浩丨丨)
枅(經天切韻會屋櫨也又齊韻)
韻藻增似枅(莊子大木百圍之竅穴似鼻似口似耳丨丨似圈似臼似洼者似汚者釋文枅音雞又音肩)短枅
(淮南子巧工之制木也修者以爲櫩榱丨者以爲侏儒丨櫨)曲枅(郁離子丨者爲丨直者爲楹長者爲榱短者爲梲)
素題不枅(淮南子今高臺層榭人之所儷也而堯樸桷不斵丨丨丨丨)
蚿(胡田切馬丨蟲一名百足)
韻藻增賦蚿(宋書王素傳素既屢被徵辟聲譽甚高山中有蚿蟲聲清長聽之不厭而其形甚醜素乃爲蚿賦以自况)
䕫蚿(莊子丨憐丨蚿憐蛇蛇憐風風憐目目憐心䕫謂蚿曰吾以一足趻踔而行予無如矣今子之使萬足獨㚓何曹伯啓詩)
(此行羞伏櫪何必較丨丨柳貫詩遂令迷亥豕不復辨丨丨楊維楨題騮馬圖詩若將丨丨較足下胡敢並轡爭齊驅)憐蚿
(見上李子卿水螢賦腹可自持故無取於蟹足能自運亦曷丨於丨)馬蚿(方言丨丨北燕謂之蛆□大者謂之馬蚰皮日休詩)
(百足雖云衆不救殺丨丨)鳴蚿(劉峻金華山棲志丨丨候曙聲像琴瑟)
百足蚿(黃庭堅演雅詩五技鼯鼠笑鳩拙丨丨馬丨憐鱉跛)
畋(徒年切取禽獸也又霰韻)
韻藻增卜畋(宋書符瑞志文王將畋史徧卜之曰將大獲非熊非羆天遺汝師以佐昌臣太祖史疇爲禹丨丨得臯陶)
(其兆如此)出畋(齊書斛律羡傳羡及光並少工騎射其父母日令其丨丨光所獲或少必麗龜達腋羡雖獲多非要害之所子)
(虛賦楚使子虚使於齊王悉發車騎與使者丨丨)輟畋(唐書白居易傳穆宗好畋遊居易獻續虞人箴以諷上心既悟爲之)
(丨丨)翔畋(穆天子傳六師之人丨丨于曠原得獲無疆鳥獸絶羣)大畋(穆天子傳六師之人丨丨九日)游畋(潛夫)
(論文王丨丨遇姜尚于渭濱察言觀志而見其心西京賦慕賈氏之如臯樂北風之同車盤于丨丨其樂只且常衮春蒐賦上方究)
(心政理惕慮丨丨)中畋(東京賦丨丨四牡既佶且閑注丨丨馬也)漁畋(曹植庖犧贊庖廚祭祀罟網丨丨)郊畋
(張說詩丨丨閱邦政)于畋(杜甫詩業成陳始王兆喜出丨丨)蒐畋(元稹詩問俗煩江界丨丨想渭津)休畋(李商)
(隱賀元日表仙厨撤味獸館丨丨)渭畋(王惲詩早晚龍旂到丨丨)鄭畋(唐書丨丨傳丨丨字台文系出滎陽授檢校司)
(徒太子太保爲人仁恕姿采如峙玉黃巢之難先諸軍破賊雖功不終而還相天子坐籌帷幄終能復國云)
佃(徒年切作田也說文中也春秋傳乘中丨一轅車古輕車也又霰韻)
韻藻增以佃(易結繩而爲網罟丨丨以漁蓋取諸離疏用此網罟或陸佃以羅鳥獸或水澤以網魚鱉)陸佃(見上)
(又宋史丨丨傳丨丨字農師越州山隂人居貧苦學夜無燈映月光讀書受經於王安石安石當國問新政佃曰法非不善但推行)
(不能如初還爲擾民佃著書二百四十二卷於禮家名數之說尤精如埤雅禮象春秋後傳皆傳於世按佃游祖父)大佃(魏志)
(傅嘏傳或欲汎舟徑濟横行江表或欲四道並進攻其城壘或欲丨丨疆場觀釁而動誠皆取賊之常計晉書宣帝紀引河入汴溉)
(東南諸陂始丨丨於淮北又王渾傳吳人丨丨皖城)不佃(晉書陶侃傳侃嘗出遊見人持一把未熟稻侃問用此何爲人曰行)
(道所見聊取之耳侃大怒曰汝既丨丨而戲賊人稻執而鞭之是以百姓勤於農殖)並佃(晉書庾亮傳丨丨並守修進取之備)
就佃(宋書周朗傳使其受食者悉令丨丨淮南多其長帥給其糧種)營佃(王朗上節省奏議或兵既久長而不務丨丨不)
(修器械無有貯聚)班佃(徐陵侯安都德政碑卓富擬於公侯丨丨必於旌鼔)
石壁佃(水經注烏秅之西有縣渡之國山谿不通引繩而渡其人山居佃於石壁之間)槃虞佃(馬融廣成頌方今大)
(漢收功於道德之林致平於仁義之淵忽蒐狩之禮闕丨丨之丨)
磌(徒年切柱礎又眞韻)
韻藻增玉磌(西都賦雕丨丨以居楹注磌柱下石楹柱也刻玉爲柱石也)
蹎(都年切丨仆跂也)
韻藻增蹎蹎(路史前紀伏羲神農之世其民侗蒙瞑瞑丨丨)窮蹎(皮日休詩聖人病没世不患丨而丨)
&KR1516;(都年切馬額白今戴星馬)
韻藻增左&KR1516;(繁欽與魏文帝牋丨丨史蚋謇姐名倡注俱當時樂人也)
滇(都年切丨池在建寧)
韻藻增嵩滇(南史陳武帝紀英猷遠量跨厲丨丨包一車書括囊寰㝢)巴滇(水經注西山有石穴出馬穴山漢時)
(有數百疋馬出其中馬形小似丨丨焉)滇滇(漢郊祀歌泛泛丨丨從高斿)
汧(苦堅切水名在安定爾雅汧出不流又霰韻)
韻藻增幸汧(後漢書光武紀十年秋八月戊戌進丨丨注縣名今隴州汧源縣)隴汧(宋書傅弘之傳關朔遥阻)
(丨丨遐荒區甸分其内外山河判其表裏)臨汧(舊唐書文宗紀太和元年鳳翔築丨丨城於汧陽縣西北八十里)陳汧
(潘岳關中詩雍門不啟丨丨危偪注雍門丨丨俱地名)柳汧(陶弘景許長史舊舘壇碑傍枕雷平前瞰下泊東際連岡北横)
(長嶺丨丨陽谷俱會西垂四域之内皆謂之金陵地肺者也)交汧(陶弘景許長史舊館壇碑頌長隰旁嶺丨丨比流乃稱龍)
(伏實謂金丘)
金漿汧(陶弘景水仙賦隨雲濯丨丨之丨追霞採建木之實)暘谷汧(雲笈七籖賢安密所研相期丨丨丨)
腁(部田切堅也跰同)
韻藻增胝腁(易林盡我筋力丨丨爲疾熊鉌詩朝夕禹貢志菲食甘丨丨)手腁(顧况上古詩襏襫鋤犁丨丨足)
(胝)足跰(王澮詩戒爾勿傷丨其丨矣劉敞漁翁詩手皸丨丨吁可憐何不爲網大如天)脇腁(雲笈七籖玉女侍傍腦實)
(丨丨不可復傷號曰真人)
指上腁(皮日休詩苟無切玉刀難除丨丨丨)
蠙(部田切蠙珠)
韻藻增鼃蠙(莊子種有幾得水則爲㡭得水土之際則爲丨丨之衣)蜃蠙(周光鎬黃河賦其介族則有丨丨蠣)
(□浮蛇賁龜八足之蛇三足之能)珠蠙(袁裒聯句用心雙繭緒徇俗走丨丨劉基甘露頌味奪醴齊光粲丨丨)
鼘(烏玄切鼓聲也)
韻藻增鼝鼝(博雅□闐丨丨聲也東京賦雷鼔丨丨六軍既畢白居易諫鼔賦丨丨不已聲以發之王栢長嘯山賦午)
(炊未熟雷聲丨丨鼝與鼘同)
販鼔鼘(袁裒聯句衒市僧袍麗招虛丨丨丨)
諓(子仙切韻會巧言又淺薄貎又銑霰韻)
韻藻增諓諓(公羊傳惟丨丨善竫言越語范蠡謂王孫雄曰吾猶禽獸也又安知是丨丨者乎鹽鐵論意阿色順丨丨)
(面從以成人之過)
蜒(以然切蚰丨又銑韻)
韻藻增蠻蜒(陳書徐世譜傳世居荆州爲主帥征伐丨丨至世譜尤爲勇敢王梅賦穴居水出之丨丨)蚰蜒(五代)
(史符道昭傳開平元年與康懷英等攻潞州築夾城爲丨丨塹以圍之劉子菖蒲去蚤蝨而來丨丨王逸九思巷有兮丨丨邑多兮)
(螳螂夲草拾遺丨丨狀如蜈蚣其足無數好脂油香故入人耳以驢乳灌之即化爲水淮南子云昌蒲去蚤蝨而來蛉蛩即此蟲也)
蜿蜒(元史吳澄傳澄生前一夕鄰媼夢有物丨丨降其舍旁池中酉陽雜爼海蠡丨丨尾翅皆張司馬相如大人賦驂赤螭青)
(虬之蚴蟉丨丨李尤德陽殿賦逢璧組之潤漫雜虬文之丨丨曹植賦御飛龍之丨丨揚翠殿之華旌徐彦伯南郊賦瑞氣丨丨于)
(藪甸祥光熠爚于旄䍐皇甫松大隱賦剛龍之蟠長雲兮夭矯丨丨陸游詩袖中短鐵青丨丨朱子謁奠北山詩肸蠁理潛通神虯)
(亦丨丨)蟃蜒(子虚賦丨丨貙犴注丨丨大獸似貍長百尋貙似狸而大犴似狐而小)蝘蜒(洞簫賦螻蟻丨丨蠅蠅翊)
(翊注蠅蠅翊翊遊行貎)蜒蜒(韓愈南海神廟碑海之百靈祕怪怳惚畢出蜿蜿丨丨來享飲食)
潺(士連切丨湲水流貎又刪韻)
韻藻增潺潺(魏文帝詩弱水丨丨落葉翩翩)
孱(士連切不肖貎韻會冀州人謂懦弱曰丨又刪韻)
韻藻增萊孱(沈約爲晉安王謝南兖州章臣以丨丨幼無秀業依天宅照藉海憑瀾)體孱(杜甫詩衆香深黯黯)
(幾地肅芊芊勇猛爲心極清羸任丨丨)虚孱(白居易送毛仙翁詩晴眺五老峰玉洞多神仙何當憫湮厄授道安丨丨)膚
孱(宋祁謝換龍閣表識局庸淺術學丨丨入參玉堂間陪講殿)饑孱(曾鞏代范樞密祭溫公文燠爾慄寒養其丨丨無痏)
(于饑無休于田)周孱(黃晞祭左丘明文巍巍左丘千古德孤丨丨魯恗玉石混渝)空孱(強至代都運趙待制謝表宜擇)
(精明彊濟之器以付轉給澄清之權若臣丨丨于事迂拙敢期煩使乃委孤臣)
酒腸孱(張雨神光樓聯句倚牆童齁熟覆杯丨丨丨)
嬋(市連切丨娟好貎)
韻藻增婉嬋(梁簡文帝七勵載金翠之丨丨珥瑶璫之陸離)
儃(市連切態也僤同)
韻藻增佪儃(王逢詩回首崑崙五色天疎風落日重丨丨)
楩(房連切木名)
韻藻增楠楩(姚燧山南廉訪馮公碑銘子于父田播其菑也父材丨丨子搆基也方鳳金華三洞詩山高地平走幽澗)
(根絡石上森丨丨袁裒東湖聯句深叢驚雉翠夾徑聳丨丨)
瑄(須緣切璧大六寸謂之丨漢書丨玉是也)
韻藻增停瑄(晉書禮志其吉禮也則三茅不翦日觀丨丨)溫瑄(宋濓鄭仲昭字辭惟廉則礪惟丨則丨)
蠉(許緣切蟲行貎)懁(隳緣切韻會辨急也又霰韻)
駽(呼玄切韻會青驪馬今之鐡驄又霰韻)[田耎](而緣切城下田也又箇韻)
撋(而緣切摧物也韻會或作擩亦作㨎捼)
韻藻增煩撋(詩薄汙我私傳汙煩也箋丨丨之用功深澣謂濯之耳阮孝緒字略丨丨猶捼莏也)取㨎(儀禮特牲)
(饋食禮祝命挼祭尸左執觶右丨菹丨醢祭于豆間釋文㨎如悦反劉而玄反又而誰反)目擩(韓愈房公墓銘公肧胎前光生)
(長食息不離典訓之内丨丨耳染不學以能)
蝝(與專切蝗子一曰蟻子)
韻藻增蚳蝝(國語鳥翼鷇卵蟲舍丨丨蕃庶物也西京賦獲胎拾卵丨丨盡取陸龜蒙詩梁元渚宫日盡取如丨丨皮)
(日休詩太浮如㶑灔太細如丨丨)蠧蝝(說苑丨丨仆柱梁蚊蝱走牛羊)生蝝(蘇軾喜雨詩去年夏旱秋不雨海畔居民)
(飲鹹苦今年春暖欲丨丨地上戢戢多於土)螟蝝(范成大詩姦吏大雀鼠盜胥衆丨丨)
魯國蝝(王阮詩詩駭周宣魃經書丨丨丨)
㳬(似宣切回丨韻會或作漩又霰韻)
韻藻增回漩(葉適題跋同甫龍川文海涵澤聚天霽風止無狂浪暴流而丨丨起洑縈映巧妙極天下之竒險亦作洄)
(貢師泰河決詩怒聲恣砰磕悍氣仍丨丨)
水多漩(范成大詩東江崖欲合潄石丨丨丨)涉疑漩(王阮詩石欹行恐壓溪漲丨丨丨)
璿(似宣切玉名韻會通作璇㳬)
韻藻增增璿(沈約為齊竟陵王發講頌惟王禀照道冠丨丨星羅寶幄雲開梵筵)琢璿(李光朝新渾儀賦丨丨爲)
(衡範金爲蓋)璣璿(熊鉌詩如天有北斗物物歸丨丨)玉璿(袁裒聯句西帝澄金宇東湖鑄丨丨)
天中璿(高啓送貢士會試詩坐令王綱復正大乾樞共仰丨丨丨)
箯(卑連切竹輿也)
韻藻增竹箯(公羊傳筍將而來注筍者丨丨一名編輿袁裒聯句繫纜披團氅循溪舍丨丨)飯箯(急就篇注竹器)
(之盛丨者大曰丨小曰筥)
顓(職緣切丨頊韻會又丨蒙也)
韻藻增顓顓(漢書賈捐之傳駱越之人父子同川而浴相習以鼻飲丨丨獨居一海之中師古注顓與專同專專猶區)
(區也一曰圜貎也)性顓(歐陽修集古錄序夫力莫如好好莫如一予丨丨而嗜古凡世人之所貪者皆無欲于其間故得一)
(其所好于斯)
非得顓(漢書諸葛豐傳司隸者刺舉不法善善惡惡丨丨丨之也)敏且顓(曾鞏謝章伯益惠硯詩伯益于文丨丨丨)
(字向紙上生戈鋋)
篅(市緣切以判竹圜以盛穀也圌同)
韻藻增𥫱篅(急就篇丨丨箯筥䉛箄篝注丨丨所以盛米穀也織草而爲之則曰篅取其圓團之然也)員圌(論衡)
(有果蓏之物在人之前去口一尺心欲食之口氣吸之不能取也夫以果蓏之細丨丨易轉去口不遠至誠欲之不能得也况天去)
(人高遠乎)倉圌(南方草木狀海中之人不業耕稼掘地種甘&KR1538;秋熟收之切如米粒丨丨貯之以充糧糗)豆圌(錄異記綿)
(州昌明縣丨丨山真人豆子真修道之所自西壁至東峰石笋丨丨兩崖中斷相去百餘丈躋攀險絶人所不到)籚篅(釋惠)
(洪送琳上人詩解將骨董藏涪叟又負丨丨訪了齊)
跧(莊緣切屈也伏也蹴也又刪韻)
韻藻增山跧(高適獅猛贊顧犀象則百隊丨丨看熊羆則千羣野伏)低跧(劉禹錫贈司空奚陟碑鳳鳴祥烟梟)
(噪丨丨)若跧(白居易太湖石記如虬如鳳丨丨若動)自跧(皮日休詩窮悴秪丨丨)蝸跧(孫覿䟽山寺詩螘鬭)
(已空遺垤在丨丨終戀故廬深)蝦跧(孫覿詩丨丨久已成枯腊咫尺波濤渺江海)龍跧(范成大小峩眉詩丨丨虎臥起)
(且伏旁聣沫水沱江朝)跼跧(范成大巾子山又雨詩百日籃輿困丨丨三晨泥坂兀躋攀)彎跧(范成大詩溽暑薰天)
(地湧泉丨丨避濕挂行纏又且學商山翁丨丨蟄霜橘)
决屨跧(路史太昊紀嘗暨叔嫟翔于渚之汾巨跡出焉華胥丨丨以丨之)百獸跧(竇臮述書賦虎變而丨丨丨風)
(加而衆草靡)尺蠖跧(朱松談命詩自今半運中且作丨丨丨)老蛟跧(宋无詠石詩骨攢獰鬼竦脊凸丨丨丨)
據䄄跧(張雨神光樓聯句神鯉破網出乳狸丨丨丨)
湲(王權切潺丨又元韻刪韻)
韻藻增潺湲(晉書阮籍傳論帝堯縱許由于埃壒之表光武舍子陵于丨丨之瀨九歌觀流水兮丨丨七發瀄汨丨丨)
(波揚流灑張衡賦亂弱水之丨丨兮逗華陰之湍渚謝靈運入華子岡詩且申獨往意乘月弄卜丨姚察詩山庭出靃蘼澗沚濯丨)
(丨溫庭筠詩人事轉新花爛漫客程依舊水丨丨宋孝宗冷泉堂詩上有崢嶸倚空之翠壁下有丨丨潄玉之飛泉朱子白鹿洞詩)
(故作軒窗挹蒼翠要將絃誦荅丨丨)
犍(渠焉切丨爲在嘉州韻會犗也獸似豹人首一目又元韻)
韻藻增呼犍(漢書西域傳西夜國王號子合王治丨丨谷去長安萬二百五十里)烏犍(張耒詩丨丨立横隴白鳥)
(下深畦陸游詩石帆山下買丨丨袁裒聯句遠鐘催宿鳥横笛挂丨丨)猳犍(何夢桂詩高門誰氏子受驅牧丨丨)吳犍
(顧瑛聯句范君遠餽丨丨肉錢老能分林屋柑)九犍(劉基連珠食人之虎不能吞一蝟牽羊之綆可以御丨丨)
褰(去乾切丨衣韻會絝也或作䙭)
韻藻增徵褰(左傳鸜鵒跦跦公在乾侯丨丨與襦)煙褰(水經注自非丨丨雨霽不辨此遠山矣)不褰(史岑)
(出師頌鼔無停響旗丨暫丨元稹詩儀舌忻猶在舒帷誓丨丨)下褰(景福殿賦爾其結構則修梁彩制丨丨上竒注修梁跨迥)
(曰褰)高褰(嵇康贈秀才入軍詩微風動袿組帳丨丨遊天台山賦爾乃羲和亭午遊氣丨丨注褰收也杜甫詩罏峰生轉盼橘)
(井尚丨丨白居易詩平展絲頭毯丨丨錦額簾)周褰(謝朓詩高懸甲帳丨丨黼帷)霞褰(孔稚珪謝除宫僚表丨丨青殿)
(日晃春宫隋皇夏辭紫壇雲曖紺屋丨丨謝偃玉牒真記霧闢雲岸丨丨日觀駱賓王上張司馬啓羽儀百代掩梁竇以丨丨)負
褰(王胄白馬篇海外平遐險來庭識丨丨)采褰(楊炯浮漚賦空濛丨丨浩汗浮天流平舊沼𣲖溢新泉)簾褰(白居)
(易詩幕颺雲飄檻丨丨月露鉤)帷褰(沈亞之湘中怨解帷帳欄櫳畫飾丨丨王阮聖德惠民詩山僻無人到丨驚有使丨)幕
褰(沈立海棠詩清暖簾爭卷黃昏丨尚丨)
浮雲褰(謝靈運怨暁月賦丨丨丨兮收泛豔明舒照兮殊皎潔又梁孝元帝詩還思逢樂廣能令雲霧褰又隋凱樂歌辭八)
(荒霧卷四表雲褰)錦帳褰(閻朝隱晴虹賦綺窗遠闢丨丨斜丨髣髴天上依稀目前又李商隱獻韓琮啓比李膺則仙舟)
(對棹方馬融則絳帳雙褰)待月褰(白居易新昌新居詩簾每當山卷帷多丨丨丨又李商隱憶雪詩幾向霜階步頻將月幌)
(褰)衣裳褰(樓鑰詩側行危步汗浹背石角或使丨丨丨又黃溍詩稍欣陟幽邃登頓衣屢褰)
搴(丘虔切韻會取也夲作攓通作騫)
韻藻增朝搴(離騷丨丨阰之木蘭兮夕攬洲之宿莽謝靈運詩丨丨苑中蘭畏彼霜下歇)拔搴(東方朔七諫鉛)
(刀進御兮遙棄太阿丨丨玄芝兮列樹芋荷)亟搴(顔之推觀我生賦下無景而屬蹈上有尋而丨丨)
蔫(於乾切物不鮮也韻會食物餲也)
韻藻增早蔫(蘇軾詩淺紫從争發深紅任丨丨)花蔫(葉適張氏東園詩絮重厄飛楊丨丨堆紫茜)黃蔫
(范成大詩紅皺分霜果丨丨撚夕英)錦蔫(釋大訢龍翔寺聯句丨丨渴獸抉礎踞雕虎眈)夕蔫(劉基古歌紅葵高花高以)
(妍清晨方開丨就丨)
目萼蔫(蘇軾聞垂雲花開詩嫋嫋風枝舉離離丨丨丨)翠鈿蔫(黃機詞紅袖黝丨丨丨)寶馬蔫(沈立海棠)
(詩併壓辛夷俗潛排丨丨丨)羽幢蔫(袁裒聯句臺空霞珮冷殿寂丨丨丨)
嫣(於虔切長貎又銑韻願韻)
褼(蘇前切韻會褊丨衣揚貎亦作&KR1862;)&KR2711;(蘇前切石次玉也又阮韻)
谸(倉先切望山谷之丨青也)鵳(古賢切鶙丨鷂屬)
歅(因蓮切韻會九方丨善相馬又真韻)
瘨(都年切病也)
韻藻增拯瘨(熊鉌詩上資國脈壽下丨民瘼丨)
岍(苦堅切山名)
韻藻增導岍(書丨丨及岐至於荆山)松岍(北史常景傳安州石離冗城斛鹽三戍兵結洛周自丨丨赴賊别將)
(崔仲哲等截軍都關以待之)巗岍(江淹江上之山賦嶤嶷兮尖出丨丨兮空鑿)
緶(房連切縫也韻會交枲也)
韻藻增緦緶(宋史蠻夷黎洞傳婦人服丨丨績木皮爲布)
密於緶(皮日休酬陸魯望詩文星下爲人洪秀丨丨丨)
骿(部田切丨肋韻會并脅也通作駢)&KR3183;(么玄切韻會弓隈也)
䅌(古玄切麥莖)廯(相然切倉廪又銑韻)
䀽(以然切相顧視也)
郔(以然切地名在鄭)
韻藻增次郔(左傳楚子北師丨于丨沈尹將中軍子重將左子反將右將飲馬於河而歸)
待諸郔(左傳楚左尹子重侵宋王丨丨丨)
莚(以然切草名)驙(張連切馬載重行難又白馬黑脊曰丨又寒韻)
澶(市連切丨淵地名在頓丘縣南又音瀍)單(市連切丨于又寒韻霰韻)
仚(許延切輕舉貎說文人在山上也)
韻藻增泉仚(北史高昂傳神武以昂爲西南道大都督徑趣商洛轉鬭而進莫有當鋒遂克上洛獲西魏洛州刺史丨)
(丨)
譞(許緣切智也)駩(此緣切白馬黑脣)
絟(此緣切細布)竣(此緣切韻會退也又真韻)
騝(渠焉切騮馬黃脊)鄢(於乾切人姓又丨陵縣名亦作傿又阮韻)
籛(則前切楚人革馬簻鞍韉又彭祖姓)
韻藻增老籛(程俱詩亦復羡久生聊爲丨丨飲)壽籛(袁裒聯句木已非真李僧宜賤丨丨)彭籛(張憲詩記)
(歴何嘗知晉魏流光端可繼丨丨)張籛(五代史繼岌傳繼岌馳京師行至渭河西都留守丨丨斷浮橋繼岌不得渡)士
籛(宋史孝宗紀安慶軍節度使丨丨乞減奉賜之半以助軍用)
張巨籛(唐書孝友傳邵武黃亘丨丨丨皆事親著至行者)
&KR2575;(徒年切丨&KR2613;語不正也又寒韻)
韻藻增&KR2613;&KR2575;(皮日休詩昌黎道未著文教如欲騫其中有聲病於我如丨丨)
沺(徒年切字林丨丨水勢廣大無際之貎)
韻藻增沺沺(江賦溟漭渺沔汗汗丨丨)
&KR1715;(徒年切喜悦貎)
韻藻增&KR1715;&KR1715;(吕氏春秋天子丨丨㲀㲀莫不載悦皮日休詩大開紫宸扉來者皆祥延日晏朝不罷龍姿歡丨丨)
楄(房連切木名)
韻藻增達楄(晉書五行志舊爲屐者齒皆丨丨上名曰露卯)天楄(山海經堵山有木名曰丨丨方莖而葵狀服者)
(不㖶郭璞丨丨贊牛傷鎮氣丨丨弭噎文獸如蜂枝尾反舌)禁楄(景福殿賦爰有丨丨勒分翼張注短椽也)
焆(古玄切明也)
韻藻增揚焆(江賦混瀚灦渙流映丨丨注水清澈映日而有光也)
鋗(火玄切銅銚)
韻藻增步鋗(淮南子欲疾以遫人不及丨丨車不及轉轂)銅鋗(魏武帝上器物表臣祖騰有順帝賜器今上四)
(石丨丨四枚五石丨丨一枚)鎢鋗(杜預奏事藥杵臼澡槃熨斗釡瓮銚槃丨丨皆亦民間之急用也)梅鋗(漢書高祖)
(紀還攻胡陽遇番君别將丨丨與偕攻析酈陸機漢高祖功臣頌吳芮之王祚山丨丨)
鱻(相然切新魚精也)
韻藻增薧鱻(周禮天官庖人掌共六畜六獸六禽辨其名物凡其死生鱻薧之物以共王之膳張養浩詩不須華爼飣)
(丨丨政要露杯羞杞菊)鱻鱻(元包大有燾宀宀彡丨丨䀠鎣于頁晶灼于天注宀音綿彡音衫䀠音懼)蔬鱻(江賦衣則)
(羽褐食惟丨丨注鱻小魚也)烹鱻(徐彦伯南郊賦宫伯糾其禁内饔丨其丨)鯫鱻(劉基魚樂軒記鯤鮞登於庖廚丨丨)
(殈於胎卵)液鱻(夏允彛太湖賦凝白若脂鎔銀丨丨)
秈(相然切丨稻)
韻藻增霜秈(元結騷體獻水芸兮飯丨丨與太靈兮千萬年)早秈(范成大勞畬耕詩丨丨與晚䆉爛炊甑甗間又)
(梅雨詩插秧先插丨丨稻小忍數旬蒸米成)
鬋(子仙切女鬢垂貎又銑韻霰韻)
韻藻增曼鬋(楚辭長髮丨丨豔陸離些)盛鬋(楚辭丨丨不同制實滿宫些)
狿(以然切獌丨大獸名)
韻藻增獽狿(隋書地理志有丨丨蠻賨其居處風俗衣服飲食頗同於獠而亦與蜀人相類)巨狿(羽獵賦斮丨丨)
(摶玄猨騰空虚距連踡西京賦鼻赤象圈丨丨李白大獵賦拳封猯肘丨丨)
鸇(諸延切晨風鳥)
韻藻增鷹鸇(左傳見無禮于其君者誅之如丨丨之逐鳥雀也唐書韋思謙傳性蹇諤或以爲譏答曰耳目官當特立)
(鵰鶚丨丨豈衆禽之偶又李罕之傳罕之恃功多求一鎮克用不許曰丨丨飽則去矣山海經北海諸毘槐鬼離侖居之丨丨之所)
(宅也司馬子牛馬家畜也放縱不收猶自生梗不受駕御丨丨野鳥也爲人羈紲終日在手自然調熟馬融廣成頌僄狡課才勁勇)
(程氣狗馬角逐丨丨競鷙崔瑗司隸校尉箴俾督京甸時惟丨丨張華鷦鷯賦丨丨過猶俄翼兮尚何懼于罿罻廣絶交論比黔首)
(以丨丨嫓人倫于豺虎杜甫詩秉威滅蜂蠆戮力效丨丨)逃鸇(元史圖圖爾哈傳丨丨之雀叢薄猶能生之)爲鸇(列子鷂之)
(丨丨鸇之爲布穀布穀久復爲鷂也)鷙鸇(易林困于丨丨使我心驚)捕鸇(論衡魏公子與客飲有鸇擊鳩鳩走巡于公子)
(案下鸇追擊殺于公子之前公子恥之即使人多設羅得鸇數十枚責讓以擊鳩之罪擊鳩之鸇低頭不敢仰視公子乃殺之夫爲)
(鸇者以千萬數安可復得或時公子實丨丨變折其頸不能仰視因褒稱言鸇服過)畏鸇(參同契狸犬守鼠鳥雀丨丨)化
鸇(禽經鼃化爲鶉鶉丨爲丨)青鸇(風土記犬則丨丨白雀飛龍虎子馴良捷警難狎易使藝文類聚丨丨逐兔詎識扛鼎方)
(前)赤鸇(益部方物略記蜀芋多種鸇芋爲最美俗號丨丨頭)霜鸇(韋應物鳶奪巢詩丨丨野鷂得殘肉同啄羶腥不肯)
(逐)饑鸇(張籍詩夕陽悲舊鶴霜氣動丨丨馬臻詩窺斑羞隱豹顧影笑丨丨)蒼鸇(孔文仲秋月詩利劍摧鋒鍔丨丨縮)
(羽翰)逢鸇(許月卿朗湖道中詩鳥雀丨丨皆憶鳳鸕鷀遇獺等求魚)老鸇(袁裒聯句破屋啼山鬼荒碑立丨丨)
晨風鸇(爾雅丨丨丨注鷂屬詩曰鴪彼晨風)擊惡鸇(沈炯建除詩危機空履虎丨丨豈如丨)輕似鸇(皮日)
(休詩採彼風人謠輶軒丨丨丨)
扇(式連切丨凉又霰韻)
韻藻增驅扇(齊書竟陵王子良傳市司丨丨租估過刻吹毛求瑕廉察相繼)彌扇(梁書謝舉傳論魏正始及晉之)
(中朝時俗貴爲放誕尚書丞郎以上簿領文案不復經懷皆成於令史逮乎江左此道丨丨)久扇(舊唐書韋嗣立傳吏部選)
(人暮年無手筆者方擬縣令此風丨丨上下同知)右扇(淮南子武王蔭暍人於越下左擁而丨丨之而天下懷其德)吹
扇(方言丨丨助也)代扇(束晳補亡詩四時逓謝八風丨丨纖阿案晷星變其躔)廣扇(葉顒詩浩浩六合間丨丨淳厚)
(風)
揎(須緣切手發衣也)
韻藻增慵揎(張師錫老兒詩披裘腰懶繫濯手袖丨丨)
柘枝揎(路德延小兒詩頭依蒼鶻裏袖學丨丨丨)約腕揎(沈立海棠詩折閃搔頭褪擎摐丨丨丨)
堧(而緣切江河邊地又廟垣亦作壖又箇韻)
韻藻增河壖(史記河渠書引河溉汾陰蒲坂下度可得五千頃五千頃故盡丨丨棄地民茭牧其中耳高適詩古堰對)
(丨丨長林出淇口司空圖詩關外風昏欲雨天薺花耕倒枕丨丨蘇轍冰詩不惜瓊瑶分衆手貪看雪片滿丨丨王阮詩屐多穿石)
(仄裳慣濕丨丨)廟堧(漢書晁錯傳内史府居太上丨丨中門東出不便錯廼穿門南出鑿丨丨垣杜甫詩塹抵公畦稜村依野)
(丨丨袁裒聯句紫槿遮籬角丹楓壓丨丨)官壖(後漢書桓帝紀詔曰若無親屬可於丨丨地葬之)垣壖(路史韶說廟有)
(丨丨之護)瀛壖(謝靈運詩周覽倦丨丨况乃凌窮髮獨孤及詩行行到丨丨歸思生暮年)西堧(王勃七夕賦辨河鼔於丨)
(丨降天孫於東堮)薊壖(高適詩振玉登遼甸摐金歴丨丨)江壖(陶翰詩浩蕩臨海曲迢遥濟丨丨白居易詩惟余負)
(憂譴憔悴湓丨丨姚合詩蕭蕭晚景寒獨立望丨丨)海壖(獨孤及蓬萊驛夜宴詩驛樓漲丨丨秋月寒城邊柳宗元詩聖代提)
(封盡丨丨狼荒猶得紀山川白居易詩藍&KR1221;遊嵩嶺油幢鎮丨丨張耒大禮慶成賦西越流沙東窮丨丨朱子醉石詩神馳北闕隂)
(思屬東丨丨宋濂景祐廟碑銘斗牛之南大丨丨羣山崒嵂植翠&KR0950;)頽壖(韋應物詩丨丨久凌遲陳迹翳丘荒)淮堧(韋應)
(物詩少事河陽府晚守丨南丨梅堯臣詩笭箵畫蛤瓦缸醅海若丨丨各寄來)隈壖(李賀假龍吟歌窞中跳汰截清涎丨丨卧)
(水埋金爪)蒯壖(張彧石橋銘郵亭控引事物殷富夕發丨丨朝趨禁霤)長壖(高邁濟河焚舟賦烘大川焮丨丨龍吼乎)
(沸潭魚喁乎湯泉)津壖(干濆南越謠迢迢東南天巨浸無丨丨)水堧(梅堯臣詩日日占風勢時時到丨丨)寒壖
(蘇軾詩西羌解仇隙猛士憂丨丨)湖壖(陸游詩南出丨丨有廢堤)嶺堧(姚燧山南廉訪馮公碑銘憲府所躔吏不欺也)
(風行丨丨江之湄也周伯琦詩偶經巖谷勝復憶江丨丨)
城郭堧(漢書翟方進傳用度不足奏請一切增賦稅丨丨丨及園田過更算馬牛羊)清渭壖(范梈詩旦夕俟君至)
(買舍丨丨丨)
璇(似宣切美石次玉)
韻藻增白璇(晉書輿服志侍中顧和奏舊禮冕十二旒用白玉珠今美玉難得不能備可用丨丨珠)擁璇(梁書)
(武帝紀丨丨沈首屬懷聖哲北齊書文宣帝紀重華握歷持衡丨丨)樞璇(春秋運斗樞北斗七星第一曰丨第二曰丨)&KR0146;
璇(方言簙謂之蔽或謂之丨丨)玖璇(藝文類聚丨丨隱曜美玉韜光)&KR0008;璇(繁欽硯頌稽山川之神瑞兮識丨丨之内)
(敷)瑤璇(謝靈運山居賦巢穴以風露貽患則大壯以棟宇祛弊宫室以丨丨致美則白賁以丘園殊世)紫璇(王儉文山)
(鑑丨丨苑茂朱草)中璇(沈約為南郡王捨身疏託景丨丨聯華日彩玉組夙紆蕃麾早建)仙璇(孟郊詩玉鱗吞金鉤)
(丨丨琉璃開)璣璇(耶律楚材詩人生一瞬息日月如丨丨)天璇(雲笈七籖丨丨星景而遠映照而不煥潛洞太虚圜)
(五百五十里)纏璇(雲笈七籖太元真人茅盈受西城王君所傳玉珮金璫丨丨之經)楊璇(後漢書丨丨傳字機平會)
(稽烏傷人也初舉孝廉稍遷零陵太守荆州刺史趙凱誣奏檻車徵璇乃齧臂出血書衣爲章詣闕通之詔原璇拜議郎三遷爲渤)
(海太守所在有異政以事免尚書令張溫表薦徵拜尚書僕射)
潫(於緣切水深也)
韻藻增奫潫(吳都賦泓澄丨丨&KR1043;溶沆瀁注奫廻復之貎)
猭(丑緣切獬丨兔走貎)
韻藻增&KR2911;猭(洞簫賦處幽隱而奥庰兮密漠泊以丨丨注丨丨竹相連貎)聯猭(西京賦毚兔丨丨陵巒超壑吳)
(都賦跇踰竹柏丨丨杞柟韓偓詩鹿窮唯觝觸兔急且丨丨)
不得猭(馬融廣成頌祋殳狂擊頭陷顱碎獸丨丨丨禽不得瞥)
鍵(渠焉切鑰也又銑韻)
韻藻增鈎鍵(舊唐書天文志一行更造渾天儀立二木人於地平之上前置鐘鼔以候辰刻每一刻自然擊鼔每辰則)
(自然撞鐘皆於櫃中各施輪軸丨丨交錯關鏁相持)關鍵(舊唐書王方翼傳以功遷夏州都督造人耕之法施丨丨使人推之)
(百姓頼焉老子善閉無丨丨而不可開)鈐鍵(張彧石橋銘月掛虚蟾星羅伏獸謂之丨丨撮我宇宙)弢鍵(袁桷隂符)
(經贊虛九藏一書圖丨丨)
一尺鍵(淮南子匠人斵戶無丨丨之丨不可以閉藏)五寸鍵(淮南子十圍之木持千鈞之屋丨丨之丨制開闔之)
(門)神異鍵(皮日休詩披揭覆載樞押闔丨丨丨)
踡(巨員切丨跼不行)
韻藻增不踡(管子舉國而一則無貲舉國而十則有百然則吾將以徐疾御之若左之授右若右之授左是以外内丨)
(丨終身無咎)蹥踡(梁昭明太子七契千里之駒出自余吾異態丨丨竒姿猗倚逸足驟反遊雲移駛)聯踡(盧照鄰五)
(悲文形枯槁以﨑峩足丨丨以緇釐)
一枝踡(庾信為杞公譲宗師驃騎表丨丨丨曲終危九層之臺一股涔蹄必傷千里之駕)
蜷(巨員切蟲形詰屈)
韻藻增連蜷(南史王筠傳沈約製郊居賦示筠草筠讀至雌霓丨丨約撫掌欣抃曰僕恐常人呼爲霓按霓五的反俗)
(讀五兮反楚辭靈丨丨兮既留爛昭昭兮未央王褒九懷駕八龍兮丨丨建虹旌兮威夷甘泉賦蛟龍丨丨于東厓兮白虎敦圉乎)
(崑崙王起蟄蟲始振賦細則肹蠁以凌空巨則丨丨而映窟楊雯詩宫人翠龍駕手持玉丨丨)
棉(武延切木丨樹名夲作緜)
韻藻增木棉(李琮詩腥味魚中墨衣裁丨上丨袁裒聯句估客編文貝村家緯丨丨張雨詩桃竹齊眉草屨柔江雲曉)
(濕丨丨裘)
御定佩文韻府卷十六之十一
