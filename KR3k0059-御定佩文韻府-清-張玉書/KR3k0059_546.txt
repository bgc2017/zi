欽定四庫全書
御定佩文韻府卷六十六之七
去聲七遇韻七
故(古暮切舊也事也常也又姓)
韻藻去故(易革丨丨也鼎取新也風土記留宿歲飯棄之街衢以為丨丨納新九辨愴怳懭悢兮丨丨而就新班昭東征)
(賦遂丨丨而就新兮志愴悢而懷悲司馬光寄范景仁遷居詩臧𫉬念丨丨炊㸑假罌盆)多故(易豐丨丨也注豐大者多憂故)
(也史記陳丞相世家吕后時事丨丨矣然平竟自脫南史齊豫章王嶷𫝊舊楚蕭條仍歲丨丨鍾會檄文方國家丨丨未遑修九伐)
(之征也李白詩人生信丨丨世事豈惟一白居易詩天時人事常丨丨一歲春能幾處遊)舊故(禮記不窺密不旁狎不道丨丨)
(不戲色疏不道說故舊之罪過戰國策蔡澤曰然則君之主慈仁任忠不欺丨丨孰與秦孝楚悼越王乎應侯曰未知何如也史記)
(高祖紀沛父兄諸母故人日樂飲極歡道丨丨時笑樂又張耳傳張耳念諸侯無可歸者曰漢王與我有丨丨而項羽又強立我我)
(欲之楚甘公曰楚雖強後必屬漢故耳走漢後漢書朱暉傳初光武與暉父岑俱學長安有丨丨及即位求問岑時已卒乃召暉拜)
(為郎魏志太祖紀韓遂請與公相見于是交馬語移時不及軍事但說京都丨丨拊手歡笑白虎通舅者舊也姑者故也丨丨之者)
(老人之稱也徐陵樂府立春歴日自當新正月春幡底丨丨蕭穎士與崔中書書况在丨丨榮庇實深)大故(禮記君子非有)
(丨丨不宿于外周禮天官膳夫王齋日三舉邦有丨丨則不舉屈原九章含憂虞哀兮限之以丨丨柳宗元弔屈原文矧先生之悃)
(愊兮蹈丨丨而不貳)物故(史記大宛傳貳師之伐宛也軍入玉門者萬餘人軍馬千餘匹貳師後行軍非乏食戰死不能多而)
(將吏貪多不愛士卒侵牟之以此丨丨衆柳宗元興州江運記糗糧芻藳填谷委山馬牛羣畜相枕丨丨白居易詩每因悲丨丨還)
(且喜身存)掌故(史記龜策傳因襲丨丨未遑講試漢書劉歆傳至孝文皇帝始使丨丨鼂錯從伏生受尚書封禪文宜命丨丨)
(悉奏其儀而覽焉荅客難使蘇秦張儀與僕並生于今之世曾不得丨丨安得望侍郎乎邱遲謝表非除都養之勤豈通丨丨之業)
道故(史記滑稽傳淳于髠曰若朋友交遊久不相見卒然相覩懽然丨丨私情相語飲可五六斗徑醉矣朱异賦促膝兮丨丨)
(久要兮不忘)如故(漢書高帝紀吏民皆安堵丨丨又鄒陽傳白頭如新傾蓋丨丨南史吳均傳柳惲為吳興召𥙷主簿均嘗)
(不得意贈惲詩而去久之復來惲遇之丨丨古三峽謠三朝三暮黃牛丨丨魏文帝短歌行其物丨丨其人不存白居易詩容顔盡)
(怪長丨丨名姓多疑不是真又古樂府新人工織縑故人工織素織縑日盈匹織素五丈餘持縑將比素新人不丨丨古怨歌衣不)
(如新人不丨丨蘇軾詩豈惟老變衰念念不丨丨)雅故(漢書劉澤傳今吕氏丨丨本推轂高帝就天下功最大又叙傳函丨)
(丨通古今正文字惟學林翰苑新書陳篔忩回李都倉啟幸逢丨丨為作朋僚)變故(漢書楊惲傳懷禄貪埶不能自退遭遇丨)
(丨横被口語後漢書鄧禹傳諸將皆勸禹徑攻長安禹曰夫盜賊羣居無終日之計財榖雖多丨丨萬端寧能堅守者也管子為人)
(臣者丨丨易常而巧以諂上謂之騰曹植詩丨丨在斯須百年誰能持傅休奕詩常恐新間舊丨丨生細微)忘故(漢書張安)
(世傳君先帝大臣明于治亂朕所不及得數問焉何感而上書歸衛將軍富平侯印薄朕丨丨非所望也注君意嫌肤遺丨丨舊而)
(求去徐幹詩重新而丨丨君子所猶譏又韓詩外傳孔子出遊少源之野有婦人中澤而哭其音甚哀孔子問焉曰鄉者刈蓍薪亡)
(吾蓍簪吾是以哀非傷忘簪也蓋不丨丨也說苑過故鄉而下車非謂其不丨丨耶)訓故(漢書劉歆傳初左氏傳多古字古言)
(學者傳丨丨而已及歆治左氏引傳文以解經轉相發明由是章句義理備焉又丁寬傳作易說三萬言丨丨舉大誼而已今小章)
(句是也)方故(漢書王莽傳所以誑耀事太后下至旁側長御丨丨萬端)細故(漢書匈奴傳孝文遺書曰朕追念前事薄)
(物丨丨謀臣計失皆不足以離昆弟之驩朕與單于皆捐丨丨俱蹈大道使兩國之民若一家子魏志中山王𫝊令世子曰兄弟有)
(不良之行當流涕喻之不改乃白其母猶不改當以奏聞此謂大罪惡耳其微過丨丨當掩覆之宋史陳桷傳時言事者率毛舉細)
(務略大利害桷抗言今當專講治道之本修政事以攘敵國不當以丨丨勤聖慮也賈誼鵩鳥賦丨丨蔕芥兮何足以疑曹操與孔)
(融書夫立大操者豈累丨丨哉陳琳代袁紹上書蠲除丨丨與下更新杜甫詩丈夫垂名動萬年記憶丨丨非高賢柳宗元詩丨丨)
(誰留念煩言肯過防元稹詩切切主人忩主人輕丨丨蘇軾詩肯使丨丨胸中留陳造詩旅人一飽豈丨丨)稽故(後漢書鄧)
(訓傳擁衛丨丨令不得戰注丨丨謂稽留事故也)素故(後漢書馮魴傳我與申屠季雖無丨丨士窮相歸要當以死任之)
親故(普書郄超傳愔好聚歛積錢數千萬嘗開庫任超所取超性好施一日中散與丨丨都盡宋史吳玠傳選用將佐視勞能)
(為高下先後不以丨丨權貴撓之王維詩都門謝丨丨行路自逶遲劉長卿詩如何異鄉縣日復懷丨丨白居易詩平生早遊宦不)
(道無丨丨楊衡送春詩今日送春心心如别丨丨)世故(宋史賀鑄傳食宫祠禄退居吳下稍引遠丨丨亦無復軒輊如平日)
(列子衛端木賜者籍其先貲家累萬金不治丨丨放意所好孔融詩呂望老匹夫苟為因丨丨潘岳詩丨丨尚未夷崤函方嶮澁謝)
(靈運擬鄴中詩序應瑒汝潁之士流離丨丨頗有飄蕩之歎韓翃詩丨丨他年别心期此夜同楊䕫上執政書元和以降宰相閉關)
(不接士夫遊其門升其室者非有丨丨非有媒薦不可偶頃刻之語李商𨼆上李相公啟丨丨推遷年華荏苒朱子詩客來語丨丨)
(舉白當浮君)詐故(荀子不隆本行不循舊法而好丨丨)巧故(淮南子懷機械丨丨之心)曲故(淮南子不以丨丨是)
(非相尤茫茫沈沈是謂大治)出故(淮南子王喬赤松吸隂陽之和食天地之精呼而丨丨吸而入新)朋故(盧照隣詩)
(對酒懷丨丨杜甫詩以兹丨丨多窮老驅馳并)
不厭故(淮南子驂欲馳服欲步帶不厭新鉤丨丨丨處地宜也竇元妻詩衣不厭新人丨丨丨悲不可忍怨不可去)
不新何故(普書桓冲傳冲不好新衣浴後婦故送新衣冲大怒婦曰衣丨經丨丨由得丨冲大笑著之)
增刑故(書宥過無大丨丨無小傳不忌故犯雖小必刑)法故(禮記季夏之月命婦官染采黼黻文章必以丨丨無或差)
(貣)國故(禮記凡拜奠者必有合也有丨丨則否)無故(禮記君子丨丨玉不去身又諸候丨丨不殺牛大夫丨丨不殺)
(羊士丨丨不殺犬豕庶人丨丨不食珍注故謂祭饗莊子君子淡以親小人甘以絶丨丨以合者則丨丨以離賈誼弔屈原賦吁嗟)
(嘿嘿兮生之丨丨又漢書外戚傳史皇孫王夫人宣帝母也地節三年求得外祖母王媪媪男丨丨無故弟武皆隨使者詣闕上賜)
(丨丨武爵關内侯丨丨子接為大司馬車騎將軍)復故(禮記父母有疾冠者不櫛行不翔言不惰琴瑟不御食肉不至變味)
(飲酒不至變貌笑不至矧怒不至詈疾止丨丨漢書何武傳武與翟方進共奏罷刺史更置州牧後皆丨丨後漢書鄧后紀太后以)
(隂陽不和軍旅數興詔饗會勿設戲作樂減逐疫侲子之半悉罷象槖駝之屬豐年丨丨陳造長蘆寺詩百堵煥金碧奚啻丨其丨)
循故(禮記乃命司服具飭衣裳文繡有恒制有大小度有長短衣服有量必丨其丨)温故(禮記丨丨而知新歐陽修詩古)
(人愛丨丨官事幸有間乃知讀書勤其樂固無限)問故(禮記奔喪之禮始聞親喪以哭答使者盡哀丨丨又哭盡哀左傳晉)
(侯使士景伯涖丨周丨注涖臨也就問子朝敬王知誰曲直)敬故(周禮天官太宰之職以八統詔王馭萬民二曰丨丨)八
故(周禮春官占人掌占龜以八簭占八頌以八卦占簭之丨丨以眡吉凶注丨丨謂八事)議故(周禮秋官小司寇以八辟)
(麗邦法附刑罰二曰丨丨之辟注故謂舊知漢書刑法志八議一曰議親二曰丨丨)事故(周禮秋官小行人凡此五物者治其)
(丨丨及其萬民之利害為一書白居易詩自去年來多丨丨從今日去少交親)衆故(春秋肆大眚注放赦罪人盪滌丨丨以新)
(其心)晉故(左傳師侵衛丨丨也注魯為普討衛)重故(公羊傳齊候伐宋圍緡邑不言圍此其言圍何疾丨丨也注丨丨喻)
(若丨丨創矣襄公為楚所敗諸夏之君宜雜然助之反因其困而伐之痛與丨丨創無異故惡其不仁也)有故(糓梁傳新延廐)
(延廐者法廐也言新丨丨也注言改故而新之史記項羽紀張良曰請往謂項伯言沛公不欲背項王也沛公曰君安與項伯丨丨)
(良曰秦時與臣游項伯殺人臣活之今事有急故幸來告漢書高帝紀燕王綰與我丨丨愛之如子杜甫詩與子姻婭間既親亦丨)
(丨)繼故(榖梁傳正月公即位丨丨不言即位正也丨丨不言即位之為正何也曰先君不以其道終則子弟不忍即位也)
作故(國語哀姜至公使大夫宗婦覿用幣宗人夏公展曰非故也公曰君丨丨注言君所丨則為丨事西京賦自君丨丨何禮)
(之拘)襲故(史記禮書叔孫通頗有所增益減損大抵皆丨秦丨文賦或丨丨而彌新或沿濁而更清蘇軾伊尹論後之君子蹈)
(常而丨丨惴惴焉懼不免于天下一為希闊之行則天下羣起而誚之)深故(漢書刑法志緩丨丨之罪急縱出之誅注孝武)
(欲急刑吏深害及故入人罪者皆寬緩)秦故(漢書陸賈傳夫與人鬭不搤其亢附其背未能全勝今陛下入關而都按丨之)
(丨此亦搤天下之亢而附其背也)吐故(漢書王吉𫝊吸新丨丨以練減專意積精以適神莊子吹呴呼吸丨丨納新熊經□)
(申為壽而已矣此道引之士養形之人彭祖壽考者之所好也夏侯湛東方畫贊嘘吸中和丨丨納新陸機列仙賦引新丨丨雲飲)
(露餐岑文本論攝飬表至于丨丨納新熊經鴟顧此乃山林之術)送故(漢書王嘉傳吏或居官數月而退丨丨迎新交錯道)
(路北史唐永𫝊正光中為北地太守行臺蕭寳夤表永為南幽州刺史夷人丨丨者莫不垂淚當路遮留隨數日始得出境徐鉉除)
(夕詩寒燈耿耿漏遲遲丨丨迎新了不欺)倍故(漢書王莽傳莽受太傳安漢公號讓還益封疇爵邑事云願須百姓家給然後)
(加賞羣臣復爭太后詔曰公自期百姓家給是以聽之其令供奉舍人賞賜皆丨丨)典故(後漢書東平王蒼傳陛下至德廣施)
(慈愛骨肉事過丨丨臣惶怖戰慄誠不自安南史何憲傳又有孔逷字世遠好丨丨學與王儉至交北史邢邵𫝊每公卿會議事關)
(丨丨邵援筆立成證引該洽又明克讓傳詔與太常牛弘等修禮議樂當朝丨丨多所裁正隋書天文志貽法後葉永垂丨丨宋史)
(宋敏求傳敏求家藏書三萬卷皆略誦習熟于朝廷丨丨士大夫疑必就正焉石闕銘歴代規模前王丨丨莫不芟夷翦截允執厥)
(中羅隱投鄭員外啟口裏雌黃旋成丨丨座中薤白早避風流)非故(後漢書阜陵王延𫝊朕南廵望淮海意在阜陵遂與侯相)
(見侯志意衰落形體丨丨瞻省懷感以喜以悲)解故(後漢書祭遵傳隗囂不欲漢兵上隴辭說丨丨注丨丨謂解說事故以為)
(辭說)習故(後漢書仲長統傳中世之選三公也務于清慤謹慎循常丨丨者是婦女之檢押鄉曲之常人耳惡足以居斯位耶)
(韓非子凡當塗者之於人主也希不信愛也又且丨丨注重人得主信愛者多又用事既久乃慣習故舊也李尤銘進新丨丨不舍)
(于口張九齡侍中裴光庭碑遺常丨丨蓋人拘于凡也得精亡麤是天縱于聖也)知故(魏志管寧傳初寧妻先卒丨丨勸更)
(娶寧曰每省曾子王駿之言意常嘉之豈自遭之而違本心哉)循故(魏志倉慈傳遷燉煌太守郡在西陲以喪亂隔絶曠無太)
(守二十歲大姓雄張遂以為俗前太守尹奉等丨丨而已無所匡草)智故(蜀志郤正傳于是從横雲起徂詐如星竒邪蠭動丨)
(丨萌生)意故(吳志孫堅傳長沙主簿入白堅前移南陽而道路不治軍資不具請收主簿推問丨丨)垢故(吳志韋曜)
(傳曜因獄吏上辭以洞紀三卷官職訓及辨釋名各一卷表上之晧怪其書之丨丨又以詰曜曜對曰囚撰此書實欲表上懼有誤)
(謬數數省讀不覺點汚)義故(宋書謝靈運傳奴僮既衆丨丨門生數百鑿山浚湖功役無已南史王琳傳齊孝昭帝遣琳出)
(合肥鳩集丨丨更圖進取琳乃練艦分遣招募淮南傖楚皆願戮力進北史齊神武紀慕容紹宗以爾朱榮妻子及餘衆自保焉突)
(城降神武以丨丨待之甚厚)麤故(齊書張融傳高帝即位後手詔賜融衣曰見卿衣服丨丨誠乃素懷有本似爾藍縷亦虧)
(朝望今送一通故衣意謂雖故乃勝新也)新故(北史何妥傳妥八歲遊國子學助教顧良戲之曰汝姓何是荷葉之荷為河水)
(之河妥應聲荅曰先生姓顧是眷顧之顧為丨丨之故衆咸異之淮南子丨丨相反前後相謬孫綽文往復推移丨丨相換今日之)
(迹明復陳矣杜甫詩相逄半丨丨取别隨薄厚元稹詩風塵同古今人世勞丨丨)姻故(唐書李絳傳帝言公等得無有丨丨)
(冗食者當為惜官絳曰崔祐甫為宰相不半歲除吏八百人德宗曰多公丨丨何耶祐甫曰所問當與不當耳非臣親舊孰知其才)
(其不知者安敢與官時以為名言古人言拔十得五猶得其半若情故自嫌非聖主責成意帝曰誠然在至當而已)情故(見上)
(傅休奕樂府昔日多纖芥今去丨與丨)托故(宋史禮志侍御史張太經奏乞自今如遇行香日有稱疾丨丨不赴者從本臺)
(彈奏從之)今故(莊子知量無窮證曏丨丨注曏明也丨丨猶古今)遇故(易林求犬得兔請新丨丨雖不當路踰吾舊舍)
久故(釋名父之姊妹曰姑姑故也言於己為丨丨之人也韓愈上崔虞部書執事之于愈也無師友之託無丨丨之事卒然振)
(而發之者必有以見知耳)背故(潛夫論思遠而忘近丨丨而向新)因故(水經注千金堨石人西脇下文云若溝渠久疏)
(深引水者當於河南城北石磧西更開渠北出使首狐丘故渠東下丨丨易就)納故(洛陽伽藍記王肅在河南聘謝氏女為妻)
(至京師復尚公主謝作五言詩以贈之曰本為薄上𧖟今作機上絲得路逐勝去頗憶纏綿時公主代肅荅云鍼是貫綿物目中恒)
(任絲得帛縫新去何能丨丨時)捐故(古衣銘桑𧖟苦女工難得新丨丨後必寒)他故(離騷豈其有丨丨兮莫好修之害也)
(丘遲文尋君去就之際非有丨丨直以不能内審諸已外免流言)吉故(離騷皇剡剡其揚靈兮告余以丨丨)先故(宋玉)
(楚詞酎飲既盡歡樂丨丨些)省故(長門賦心熑移而不丨丨兮交得意而相親注熑理兼切絶也言君心絶移不省察我故)
(舊也)迷故(張衡賦羡上都之赫戲兮何丨丨而不忘)小故(蔡邕疏任禁忌之書拘住丨丨)釁故(蔡邕疏若噐用優美)
(不宜處之冗散如有丨丨自當極其刑誅)懷故(魏文帝柳賦感遺物而丨丨俛惆悵以傷情謝靈運憶山中詩丨丨叵新歡含)
(悲忘春暖)守故(曹植陳審舉表齷齪近步遵常丨丨劉孝威寄婦詩直為闔中人丨丨不要新)歡故(劉楨國文甫碑咨爾)
(末徒聿修丨丨)貸故(阮瑀為曹公與孫權書寧放朱浮顯露之奏無匿張勝丨丨之變)詭故(嵇康與山巨源書雖瞿然)
(自責然性不可化欲降心順俗則丨丨不情)能故(歎逝賦人何世而弗新世何人之丨丨)臣故(孫楚荅弘農故吏民)
(詩詵詵丨丨爰及羣士皓首老成率彼邑里)濯故(閭丘冲三月三日詩臨川挹盥丨丨潔新)歲故(湛方生詩四運兮遒)
(盡化新兮丨丨)存故(謝靈運詩愛似莊念昔久若曾丨丨)換故(沈約論譜籍疏東堂較籍置郎令史以掌之競行姦貨以)
(新丨丨)革故(任昉禪書取星之應既昭丨丨之徵必顯楊炯上騎都尉高則碑三靈丨丨君子於馬待時四海清平謀臣以)
(之歸第李商𨼆詩鼎新麾一舉丨丨法三章)代故(江淹詩彩色世所重雖新不丨丨徐陵詩曾經新丨丨那惡故迎新)榛
故(江淹赦五刑教自頃田邑丨丨封井萊蕪)僚故(何遜牋永言丨丨載懷何已)柳故(庾肩吾詩梅新雜丨丨粉白映)
(綸紅)離故(江總詩故人丨丨昔經新新人離新復應故)忽故(宗欽東宫侍臣箴昔在上聖妙鑒厥趣不曰我明而乖其)
(度不曰我新而丨其丨)半故(庾信七夕賦嫌朝妝之丨丨憐晚飾之全新白居易詩褐衣丨丨白髮新)從故(唐太宗臨)
(層臺賦雖移新之建址實丨丨而裁基)衣故(駱賓王詩夜夜朝朝斑鬢新年年歲歲戎丨丨杜甫詩書成無過雁丨丨有懸)
(鶉)合故(杜甫白絲行香汗輕塵汚顔色開新丨丨置何許)故故(杜甫月詩時時開暗室丨丨滿青天薛能詩青春背)
(我堂堂去白髮催人丨丨生徐鉉詩别念紛紛起寒更丨丨遲陳師道詩含紅破白連連好度水吹香丨丨長陸游詩雛鶯丨丨啼)
(簷角飛絮翩翩墮枕前)論故(杜甫詩觸目非丨丨新文尚啟予)敦故(白居易詩逢人益丨丨)衫故(白居易詩)
(闇淡緋丨丨斕斑白髮新又藍丨經雨丨驄馬卧霜嬴)袍故(白居易詩笑我青丨丨饒君莤綬殷又塵路行多綠丨丨風亭)
(立久白鬚寒)沿故(劉禹錫修福成寺記丨丨鼎新因毁成妍)修故(梁肅茅亭記思所以退食丨丨思所以端已崇儉)
假故(李商𨼆上崔相公啟丨丨稍頻曠廢是懼)徇故(陳造詩世異俗且殊處今猶丨丨)
與我故(史記留侯世家留侯曰上平生所憎羣臣所共知誰最甚者上曰雍齒丨丨丨數嘗窘辱我我欲殺之為其功多故)
(不忍)非常故(漢書匈奴傳漢與匈奴約為昆弟無侵害邊境所以輸遺匈奴甚厚今右賢王離其國將衆居河南地丨丨丨)
(注言異於常非舊事)輦䇨故(南史宋文帝紀性存儉約不好奢侈車府令嘗以丨丨丨請改易之又輦席舊以烏皮緣故欲)
(代以紫皮上以竹䇨未至于壊紫色貴並不聽改其率素如此云按䇨同篷)靈修故(離騷指九天以為正兮夫唯丨丨之)
(丨也)不易故(潘岳詩不見山下松隆冬丨丨丨)忠貞故(江淹詩荀息冒險難實以丨丨丨)論心故(虞羲)
(送友人詩佳期難再得但願丨丨丨)阡陌故(儲光羲詩中洞松栝新東臯丨丨丨)鄴宫故(王維詩古木官渡平秋城)
(丨丨丨)為誰故(李白詩撫已忽自笑沉吟丨丨丨)平生故(韋應物詩一為時所惑豈獨丨丨丨)髫年故
(李端江上逢司空曙詩共爾丨丨丨相逢萬里餘)旌旗故(李益五城道中詩笳簫漢思繁丨丨邊色丨)屏幃故
(白居易詩闇淡丨丨丨凄凉枕席秋)簾帷故(白居易詩風飄雨灑丨丨丨竹映松遮燈火深)紅籹故(孟郊詩夭桃花)
(薄暮遊女丨丨丨)隂陽故(蘇軾詠湯泉詩自憐耳目隘未測丨丨丨)顔色故(陳師道詩白首髩毛新青衫丨丨丨)
枌梓故(方回詩永懷丨丨丨)勿令故(黃庭内景經六府修治丨丨丨行自翺翔入天路)
新不先故(漢書匡衡傳禮之於内也卑不隃尊丨丨丨丨所以統人情而理隂氣也)日新月故(頭陁寺碑文智)
(刃所遊丨丨丨丨)
顧(古暮切廻視也眷也又姓)
韻藻西顧(詩乃眷丨丨此惟與宅後漢書班固傳時京師修起宫室濬繕城隍而關中耆老猶望朝廷丨丨固乃上兩都)
(賦盛稱洛邑制度之美以折西賓淫佚之論西都賦乃眷丨丨寔惟作京古詩煢煢白兔東走丨丨徐陵冊文思沛邑以東臨懷周)
(京以丨丨)内顧(論語車中不丨丨崔駰車右銘箴闕虎賁丨丨自勅曹植詩攀蓋因丨丨俛仰慕同生左思詩外望無寸禄丨)
(丨無斗儲柳宗元詩丨丨乃無有德輶甚鴻毛)不顧(儀禮聘禮公勞介介皆拜稽首公荅拜賓出公再拜送賓丨丨左傳先軫)
(朝問秦囚公曰夫人請之吾舍之矣先軫怒曰武夫力而拘諸原婦人暫而免諸國墮軍實而長寇讐亡無日矣丨丨而唾史記孟)
(嘗君傳日暮之後過市肆者掉臂而丨丨又刺客傳荆卿上車而去終已丨丨後漢書孟敏傳敏字叔逹客居太原荷甑墮地丨丨)
(而去郭林宗見而問其意曰甑已破矣視之何益又儒林傳孫期字仲彧黃巾賊起過期里陌相約不犯孫先生舍郡舉賢良方正)
(遣吏齎羊酒請期期驅豕丨丨莊子雖以天下譽之得其所謂謷然丨丨以天下非之失其所謂儻然不受吳越春秋禹勞身焦思)
(七年聞樂不聽過門不入冠挂丨丨履遺不躡江淹别賦驅征車而丨丨見行塵之時起梁武帝圍棋賦用憤貪而丨丨亦憑河而)
(必危劉長卿王昭君歌自矜驕豔色丨丨丹青人韓翊詩谷永直言身丨丨郗詵高第轉名香)左顧(左傳普士彌牟逆叔孫于)
(箕叔孫使梁其踁待于門内曰余丨丨而欬乃殺之右顧而笑乃止漢書淮南王傳子高乃幸丨丨存恤注丨丨猶言枉顧普書孔)
(愉字敬康封餘不亭侯嘗行經餘不亭見籠龜于路者買放溪中龜中流丨丨者數四及鑄侯印而印龜丨丨三鑄如初工以告愉)
(悟乃佩焉宋史許將傳御史中丞朱諤取將舊謝章表析文句以為謗且謂將丨丨右視見利則回幡然改圖初無定論曹植書丨)
(丨右盼謂若無人潘岳弔孟嘗君文右盼而秦強丨丨而田競古樂府入門時丨丨但見雙鴛鴦張正見艷歌行前瞻富羅綺丨丨)
(足鴛鴦王勃寳莊嚴寺舍利碑過石門而右指歴銅標而丨丨李白詩銀鞍紫韁照雲日丨丨右盼生光輝)狼顧(戰國策秦)
(雖欲深入則丨丨恐韓魏之議其後也是故恫疑虚喝高躍而不敢進則秦不能害齊亦明矣史記蘇秦傳夫以一齊之彊燕猶丨)
(丨而不能支今以三齊臨燕其禍必大矣漢書食貨志失時不雨民且丨丨普書宣帝紀帝内忌而外寬猜忌多權變魏武察帝有)
(雄豪志聞有丨丨相欲騐之乃召使前行令反顧面正向後而身不動唐書陳子昂傳懷不自安鳥駭丨丨鹽鐵論中國無狗吠之)
(警邊境無丨丨之憂陳琳檄文其餘鋒捍特起鸇視丨丨爭為梟雄者不可勝數傅休奕鬭雞賦或丨丨鴟視或鸞翔鵠舞陸倕石)
(闕銘忘兹鹿駭息此丨丨沈約郊居賦世交爭而波流民失時而丨丨何遜七召含羣生兮如海養萬𩔖其猶春鄉無豕食之隸野)
(靡丨丨之民楊炯渾天賦天弧直而丨丨軍市曉而雞鳴元載相國杜鴻漸碑䲭張内恐丨丨外視蘇軾詩農夫掉臂免丨丨秋榖)
(布野如雲屯)還顧(史記滑稽𫝊武帝少時東武侯母常養帝帝壯時號之曰大乳母子孫横暴有司請徙乳母家乳母先見)
(郭舍人為下泣舍人曰即入見辭去疾步丨丨乳母如言郭舍人罵之曰老女子何不疾行陛下已壯矣寧尚須汝乳而活耶尚何)
(丨丨于是人主憐焉魏志徐奕傳太祖征孫權徙為留府長史謂奕曰今使君統留事孤無復丨丨之憂也阮籍咏懷詩徘徊蓬池)
(上丨丨望大梁陸雲九愍靡龍首以丨丨轉瑶衡以回縈古詩丨丨望舊鄉謝惠連詩瞻途意少悰丨丨情多闕元稹詩盡力窮窟)
(穴無以自丨丨)指顧(漢書律歴志丨丨所象然後隂陽萬物靡不條鬯該成唐書李晟傳晟每與賊戰必錦裘繡帽自表丨丨)
(陣前東都賦丨丨倏忽𫉬車已實王勃龍懷寺碑廻蠖蛇以騰飛起雷霆于丨丨杜佑平凖論權歸掌握利出胸臆呼吸丨丨舟車)
(沸渭于萬里之外矣符載詩丨丨𣗳勲績呼嘯取金紫白居易詩下鞲隨丨丨鄭谷詩香泛傳宣裏塵清丨丨間陳師道詩句裏江)
(山隨丨丨舌端幽𦕈致張皇陸游詩山平水遠蒼茫外地闊天開丨丨中)再顧(漢書外戚傳李延年歌曰北方有佳人絶世而)
(獨立一顧傾人城丨丨傾人國王僧孺詩丨丨連城易一笑千金買閻朝𨼆途中應制詩一顧侍御史丨丨給事中)反顧(漢書)
(司馬相如傳諭巴蜀檄云議不丨丨計不旋踵人懷怒心如報私讐後漢書耿純傳是時郡國多降邯鄲者純乃使訢宿歸燒其廬)
(舍世祖問純故對曰今邯鄲自立北州疑惑純雖舉族歸命老弱在行猶恐宗人賓客半有不同心者故燔燒屋室絶其丨丨之望)
(北史長孫紹遠傳周文每謂羣臣曰長孫公任使處令人無丨丨憂漢之蕭寇何足多也五代史葛從周傳從周會太祖救魏入于)
(魏州燕兵攻舘陶門從周以五百騎出戰曰大敵在前何可丨丨使閉門而後戰破其八柵吳越春秋越王别于浙江之上羣臣垂)
(泣莫不咸哀越王登船竟去終不丨丨屈原九章乘鄂注而丨丨兮欵秋冬之緒風班彪北征賦歴雲門而丨丨望通天之崇崇阮)
(籍詠懷詩驅馬復來歸丨丨望三河庾信别周尚書弘正詩黃鵠一丨丨徘徊應愴然李白詩前行無歸日丨丨思舊鄉杜甫詩潛)
(魚不銜鈎走鹿無丨丨又陟巘眩丨丨李端詩路長人丨丨草斷燕廻飛)八顧(後漢書黨錮傳海内希風之流共相標搒指天)
(下名士為之稱號上曰三君次曰八俊次曰丨丨次曰八及次曰八廚張說郭知運神道碑一門連譽時人號曰三儒四海齊名天)
(下謂之丨丨)三顧(蜀志諸葛亮傳出師表云先帝不以臣卑鄙猥自枉屈丨丨臣于草廬之中徐陵答貞陽侯書武皇擢之)
(千里先主申之丨丨庾信詩帳幕參丨丨風流盛七輿沈佺期侍宴應制詩茅室成丨丨花源接九重李白詩魚水丨丨合風雲四)
(海生杜甫蜀相詩丨丨頻繁天下計兩朝開濟老臣心王維春明樓應制詩褰旒明四目伏檻紆丨丨武元衡西亭題壁詩授鉞虚)
(丨丨持衡曠萬幾錢起詩舊居丨丨後晩節重幽尋白居易詩禄厚食萬錢恩深日丨丨李商𨼆詩得主勞丨丨驚人肯再鳴蘇軾)
(詩孔明不自愛臨老起丨丨)北顧(南史梁武帝紀幸京口城北固樓因改名丨丨隋書李雄傳普王廣出鎮并州以雄為河)
(北行臺上謂雄曰吾兒既少更事未多以卿兼文武才今推誠相委吾無丨丨之憂矣繆襲魏鼓吹曲神武慹海外永無丨丨患潘)
(岳詩乃眷丨丨辭禄延喜梁武帝登丨丨樓詩南城連地險丨丨臨水側元稹詩騎田廻丨丨銅柱指南隣吕温送范司空赴朔方)
(詩敵滅南侵趾朝分丨丨憂)四顧(宋史陸九齡傳吕祖謙嘗稱之曰所志者大所據者實有肯綮之阻雖積九仞之功不敢)
(遂有毫釐之偏却立丨丨弗造于至平至正之地弗措也莊子提刀而立為之丨丨為之躊躇滿志古詩丨丨何茫茫東風搖百草)
(李白行路難樂府停杯投筯不能食拔劍丨丨心茫然杜甫詩下馬古戰場丨丨俱茫然元稹詩丨丨皆豁逹我獨今日伸韓愈送)
(浮屠文暢序夫鳥俛而啄仰而丨丨夫獸深居而簡出懼物之為己害也石貫籍田賦丨丨而溝塍砥平三推而土膏脉起許棠過)
(洞庭詩丨丨疑無地中流忽有山歐陽修詩飛黃伯樂不世出丨丨驤首空長嘶朱子袁州道中詩我行宜春野丨丨多竒山張元)
(幹詞山擁雞林江澄鴨綠丨丨滄溟窄)盼顧(許由箕山歌我樂如何蓋不丨丨)龜顧(李端詩獻壽回丨丨和羹躍鯉)
(香李德裕詩丨丨垂金鈕鸞飛曳錦袍陸龜蒙印囊詩鵲銜丨丨妙無餘不愛封侯愛石渠)
周郎顧(吳志周瑜傳瑜少精意于音樂三爵之後其有闕悞瑜必知之知之必顧故時人謠曰曲有悮丨丨丨李端聽箏詩)
(欲得丨丨丨時時悞拂絃)伯樂顧(春秋後語蘇代欲見齊王王不見代說淳于髠曰人有賣駿馬者三立于市人莫與言及)
(見丨丨還而視之去而丨之一旦價增十倍足下有意為臣伯樂乎張九齡詩上慚丨丨丨中負叔牙知)蛇虺顧(杜甫詩兵)
(戈浩未息丨丨反相丨)
增疑顧(易肥遯注最處外極无應于内超然絶志心无丨丨憂患不能累矰繳不能及是以肥遯无不利也)㒺顧(書丨)
(丨于天顯民祗注無所顧于上天無能明民為敬)天顧(書開厥顧天疏顧謂廻視有聖德者天廻視之詩所謂乃眷西顧此)
(唯與宅與此顧同言丨丨文王而與之居即此意也顔延之詩陪厠廻丨丨朝讌流聖情庾信馬射賦若木將低金波欲上丨丨惟)
(穆賓歌既醉孫逖詩望遠廻丨丨登高動睿詞)肯顧(詩莫我丨丨普書阮修傳嘗步行以百錢挂杖頭至酒店便獨酣暢雖當)
(世富貴而不丨丨司馬光送王待制詩三年歸本計丨丨石渠遊)懷顧(詩睠睠丨丨劉向九歎志蛩蛩而丨丨兮魂眷眷而)
(獨遊陸雲九愍悔抱道而丨丨)屢顧(詩丨丨爾僕不輸爾載左傳普韓厥從鄭伯其御杜溷羅曰速從之其御丨丨不在馬可)
(及也韓厥曰不可以再辱國君乃止後漢書張衡傳魂眷眷而丨丨兮馬倚輈而徘徊王僧孺牋露膽披誠何能以酬丨丨劉禹錫)
(飛鳶撡畏人避犬投高處俛啄無聲猶丨丨李程華清宫望幸賦希天顔而廻矚望雲闕而丨丨)弗顧(詩寧適不來微我丨)
(丨淮南子禹之趨時也屢遺而勿取冠掛而丨丨非爭其先也亦爭其得時也養生論識厚味之害性故棄而丨丨非貪而後抑也)
瞻顧(詩大命近止靡丨靡丨後漢書皇甫規傳今興改善政易于覆手而羣臣杜口鑒畏前害互相丨丨莫肯正言宋史彭乘)
(傳嘗與同年生登相國寺閣皆丨丨鄉關有從宦之樂乘獨西望悵然曰親老矣安敢舍晨昏之奉而圖一身之榮乎翼日奏乞侍)
(養裴度白烏呈瑞賦常從碧海隨杲日而悠揚今在華林偶盛時而丨丨)韋顧(詩丨丨既伐昆吾夏桀後漢書班固傳乘其命)
(賜形弧黃鉞之威用討丨丨黎崇之不恪)曲顧(儀禮親迎御輪三周下車丨丨柳宗元賦鳥獸之鳴號兮有動心而丨丨)南
顧(儀禮燕禮射注命賓者東面丨丨疏少儀云詔辭自右明知在君之右東面者向君丨丨者向賓便也漢書韋賢傳廼眷丨丨)
(授漢于京注高祖起在豐沛于秦為南故曰丨丨潘岳詩登城眷丨丨凱風揚微綃沈約碑文方城漢池丨丨莫重劉長卿詩天子)
(無丨丨元勲在上游)驟顧(左傳齊簡公之在魯也闞止有寵焉及即位使為政陳成子憚之丨丨諸朝注陳常心不安故數顧)
(之)惠顧(左傳若丨丨前好徼福于厲宣桓武不冺其社稷君之惠也吳志魯肅傳君既丨丨何以佐之)有顧(穀梁傳大)
(無麥禾大者丨丨之辭也注一災不書于冬無禾而後顧錄無麥故言大明不收甚)善顧(爾雅貜父丨丨注似獼猴而大能攫)
(持人好顧盼)一顧(史記欒布傳彭王丨丨與楚則漢破與漢而楚破南史蕭子顯傳自序天監六年始預九日朝宴稠人廣)
(坐獨受旨云今雲物甚美卿將不斐然賦詩詩既成又降旨云可謂才子余退謂人曰丨丨之恩非望而至遂方賈誼何如哉魏文)
(帝詩五里丨丨六里徘徊謝朓詩平生丨丨重宿昔千金賤陸厥邯鄲行長袖曳三街兼金輕丨丨吳均樂府摩頂至踵買片言開)
(胸瀝膽取丨丨庾信詩丨丨重尺璧千金輕一言劉長卿題武丘寺詩徘徊北樓上江海窮丨丨元稹詩三都時覺重丨丨世稱妍)
(李洞詩紅塵丨丨清李益將赴朔方詩問我此何為平生重丨丨陸游登仙遊閣詩我來想鸞鶴稽首祈丨丨)睠顧(史記屈原)
(傳丨丨楚國繫心懷王後漢書祭祀志皇天上帝后土神祗丨丨兩都賦序西土父老咸懷怨思冀上之丨丨而盛稱長安舊制有)
(陋洛邑之議陸雲詩遠蒙丨丨言銜恩非望始謝靈運賦蒙聖逹之丨丨得乘閒以沈泄江淹詩丨丨成綢繆乃與時髦匹包佶詩)
(九霄偏丨丨三事早提携)思顧(漢書宣帝紀時掖庭令張賀嘗事戾太子丨丨舊恩哀曾孫奉養甚謹)靡顧(漢書韋賢)
(傳韋孟詩云穆穆天子臨爾下土明明羣司執憲丨丨)乃顧(後漢書光武帝紀贊虔劉庸代紛紜梁趙三河未澄四關重擾)
(神旌丨丨逓行天討金湯失險車書共道劉琨勸進表上以慰宗廟丨丨之懷下以釋普天傾首之望)惟顧(後漢書橋玄傳)
(懷舊丨丨念之悽愴注惟思也宋史樂志惟邁丨丨降福緜緜)鴟顧(後漢書方術傳華佗語吳普曰人體搖動則穀氣得消血)
(脉流通病不得生是以古之仙者為導引之事熊經丨丨引挽腰體動諸關節以求難老岑丈本論攝養表吐故納新熊經丨丨此)
(乃山林之術)重顧(魏志王粲傳注粲說劉悰曰粲遭亂流離託命此州蒙將軍父子丨丨敢不盡言按重又平聲王翰古蛾)
(眉怨一朝埋沒茂陵田賤妾蛾眉不丨丨)吝顧(魏志母丘儉傳注文欽與郭淮書曰欽以名義大故事君有節忠憤内發忘寢)
(與食無所丨丨也)見顧(蜀志黃權傳司馬宣王問權曰蜀中有卿軰幾人權荅曰不圖明公丨丨之重也南史柳惔傳少與)
(長兄悦齊名王儉謂人曰柳氏二龍可謂一日千里儉為尚書左僕射嘗造世隆宅世隆以為詣已徘徊久之及至門唯求悅及惔)
(遣謂世隆曰賢子俱有盛才一日丨丨今故報禮若仍相造似非本意恐年少窺人宋史杜生傳所居去縣三十里有屋兩間前有)
(空地丈餘即為籬門生不出門者三十年黎陽尉孫軫訪之其人頗灑落自陳村人無所能官人何為丨丨)意顧(吳志鍾離)
(牧傳少居永興躬自墾田臨熟縣民有識認之牧遂以稻與縣人縣長聞之召民繫獄牧為之請曰此是郡界緣君丨丨故來暫住)
(今以少稻而殺此民何心復留遂出裝還山隂)復顧(普書文明王皇后傳貽慶孤矇堂搆是保庶資丨丨永享難老)兩顧
(普書王衍傳贊夷甫丨丨退求三穴神亂當年忠乖曩列)中顧(普書索靖傳論草書狀云或若登高望其𩔖或若既往而丨丨)
(或若倜儻而不羣或若自檢于常度曹植詩名編壯士籍不得丨丨私)虎顧(南史梁武帝紀帝生而有異光狀貎殊特日角)
(龍顔重岳丨丨)知顧(南史袁粲傳嘗步屧白楊郊野間道遇一士夫便呼與酣飲明日此人謂被丨丨到門求進粲曰昨飲酒)
(無聊偶見要耳竟不與相見)姓顧(北史何妥傳少機警八歲遊太學助教顧良戲之曰汝姓何是荷葉之荷為河水之河妥)
(應聲曰先生丨丨是眷顧之顧為新故之故)㢠廻顧(北史序傳禮成字孝諧年七歲隨魏武帝入關顥母每謂人曰此兒平生)
(未嘗丨丨當為重噐高士傳或問皇甫謐曰焦先何人曰吾不足以知之也一世之人不足以挂其意四海之廣不能以丨其丨妙)
(乎與夫三皇之先者同矣崔駰七依丨丨百萬一笑千金費昶有所思樂府北方佳麗子窈窕能丨丨員半千青城令達奚思敬碑)
(紫宸丨丨赤縣瞻風白行簡斬龍毁璧賦持拱璧而歎息眄中流而丨丨元稹詩取次花叢嬾丨丨李商𨼆詩甑破寧丨丨舟沉豈)
(暇看蘇轍詩下有四老人對局不丨丨)相顧(隋書獨孤皇后傳上每臨朝后輙與上方輦而進至閣乃止使宦官伺上政有)
(所失隨則匡諫多所弘益候上退朝同反燕寢丨丨欣然梁簡文帝吳郡石像碑丨丨失色於斯而返庾信别張司馬詩别席慘無)
(言離悲兩丨丨王績詩丨丨無相識長歌懷采薇李端贈郭駙馬詩今朝都尉如丨丨願脫長裾學少年何𩔖瑜查客至斗牛賦粲)
(明眸兮若神忽&KR0787;眙以丨丨歐陽修詞舍羞整翠鬟得意頻丨丨秦觀詞紅妝艇子來何處蕩漿偷丨丨)右顧(舊唐書劉仁軌)
(裴行儉傳論王猛諸葛亮振起窮巷驅駕豪傑左指丨丨廓定霸圖非他道也蓋智力權變適當其用耳陸雲文子何不使玄貂左)
(珥華蟬丨丨江淹賦左對孺人丨丨稚子沈君攸雙燕離樂府左回丨丨還相慕翩翩桂水不忍渡)恩顧(舊唐書貴妃楊氏傳)
(天寳九載貴妃復忤旨送歸外第時吉温與中貴人善温入奏曰婦人智誠不遠有忤聖情然貴妃久承丨丨何惜宫中一席之地)
(使其就戮安忍取辱于外哉韓愈孔雀詩坐蒙丨丨重畢命守階墀李紳過鍾陵詩惆悵舊遊同草露却思丨丨一沾膺蔡孚打毬)
(篇容色由來荷丨丨意氣平生事俠遊)親顧(舊唐書許世緒傳高祖甚竒之丨丨日厚又宇文士及傳士及為右衛大將軍)
(甚見丨丨每延入閣中乙夜方出)下顧(唐書孟郊傳郊為詩有理致最為愈所稱然思苦竒澀李觀亦論其詩曰高處在古)
(無上平處丨丨二謝云李白詩願同西王母丨丨東方朔賈島詩何處一登陟萬物皆丨丨孟郊詩飄颻寉骨仙飛動鼇背庭常聞)
(誇大言丨丨皆細萍白居易徵辟不起判寉書丨丨雖忘恤後之心爵命已行寧闕賞延之典薛存誠禎石賦乃眷丨丨豐我皇祚)
帝顧(宋史樂志丨丨明德監于克誠)來顧(宋史樂志風馬雲車翩翩丨丨王起東郊迎春賦青帝先禋必丨丨而來享玄)
(穹廣覆何自西而自東)宜顧(宋史樂志丨丨宜享情文不越)寵顧(宋史馬知節傳王欽若丨丨方隆知節愈不為下又)
(張洎傳洎與錢若水同在翰林甚被丨丨)感顧(宋史趙抃傳知成都未幾擢參知政事抃丨丨知遇朝政有未協者必密啟聞)
私顧(宋史張浚傳疏云臣每感慨自期誓殱敵讐十年之間親養闕然爰及妻孥莫之丨丨)郤顧(宋史張虙傳凡祖宗)
(長慮丨丨所以消惡運遏亂原兢兢相與守之者皆變于目前利便快意之謀矣)異顧(宋史李韶傳添差通判泉州郡守游)
(九功素清嚴獨丨丨韶)憂顧(金史河渠志上語及河防事馬琪奏言臣非敢不盡心然恐智力有所不及若别差相度倘有)
(竒畫亦未可知如適與臣策同方來興功亦庶幾稍寬朝廷丨丨上然之揭奚斯送金平章赴江西詩若擬寬丨丨先須解倒懸)
靈顧(元史禮樂志天垂丨丨地獻中方帝力所拓神武莫當)健顧(急就篇注狼似青狗走則丨丨)恤顧(說苑丨丨)
(怨萌方正公平)主顧(論衡夫希世凖主尚不可為况節高志妙不為利動性定質成不為丨丨者乎)雅顧(法書要錄有好)
(事公子頻紆丨丨問及自古名書頗為定其差等曰可謂知書矣)二顧(圖畫見聞志顧德謙工畫人物風神清劭舉無與比)
(李後主愛重之嘗謂曰古有凱之今有德謙丨丨相望繼為畫絶矣)心顧(宋玉賦目欲其顔丨丨其義)遐顧(劉向於陵)
(子序晩近王公不閑軌度貪侈轉相法則用澆元元傾世丨丨寧有其人為之綱紀)自顧(曹植贈白馬王彪詩丨丨非金石咄)
(唶令人悲白居易謝官告狀丨丨庸昧無禆聖明)鶴顧(曹植神龜賦步容止以俯仰時鸞回而丨丨潘尼賦或延首以丨丨)
(庾信詠舞詩鸞廻鏡欲滿丨丨市應傾)東顧(曹植求自試表撫劍丨丨而心已馳于吳會矣盧諶詩收迹西踐銜哀丨丨梁)
(武帝幸蘭陵恩詔朕自違桑梓五十餘載乃眷丨丨靡日不思張說蒲關應制詩丨丨重關盡西馳萬國陪)愛顧(楊修荅臨)
(淄侯書不侍數日若彌年載豈丨丨之隆使繫仰之情深耶)納顧(應璩書侯生丨丨于夷門毛公愛春于逆旅)遥顧
(阮籍詠懷詩丨丨望天津駘蕩樂我心)算顧(左思吳都賦齷齪而丨丨亦曲士之所歎也旁魄而論覩抑非大人之壯觀也)
狂顧(嵇康絶交書禽鹿少見馴育則服從教制長而見羈則丨丨頓纓赴蹈湯火登樓賦獸丨丨而求羣魏文帝詩號羆當我)
(道丨丨動牙齒邢劭新宫賦獸丨丨而猶動鳥將鶱而以疲杜甫詩悲辛但丨丨蘇轍登封壇詩俯視萬仞高悲心但丨丨)日
顧(潘岳文丨丨日復我弟我身)跼顧(潘岳賦馬悲鳴而丨丨)垂顧(庾亮表先帝龍興丨異常之丨)外顧(陸機)
(文吕氏之難朝士丨丨宋昌策漢必稱諸侯)休顧(陸機詩即命荆楚對揚丨丨)步顧(顔延之庭誥猜怨愚賢則嚬笑)
(入戾期變犬馬則丨丨成妖)馳顧(鮑照紹古辭含嘶衡桂浦丨丨河朔畿)矜顧(舞鶴賦颯沓丨丨注丨丨矜莊相顧)
(也白居易詩行動自丨丨數步一徘徊)游顧(王僧達文丨丨移年契闊宴處注謂交游顧膠也何敬祖詩惆悵出丨丨)篤
顧(王僧達詩結游略年義丨丨棄浮沉)魚顧(王僧孺春日寄鄉友詩戲丨兩相丨游鳥半藏雲)先顧(梁武帝閱武堂)
(大赦令吾身籍皇宗曲荷丨丨任昉文家重丨丨任圴免圖李德裕授元晦諫議大夫制往在内庭嘗感丨丨)仰顧(江淹青苔)
(賦絶磵俯視崩壁丨丨)乾顧(沈約碑文萬皇赫矣仰膺丨丨)楷顧(庾肩吾詩品序波回堕鏡之鸞丨丨雕陵之鵲)轉
顧(陳後主詩丨丨流盼鬟鬢低)存顧(高允荅宗欽書兼愛為心每能丨丨)鵲顧(庾信謝趙王示新詩啟琉璃雕管丨)
(丨鸞㢠婉轉綠沉猿驚雁落高適宓子賤神祠碑詩龍盤危縷外丨丨偃波中)鳳顧(庾信碑銘鸞翔丨丨珠角山庭令狐楚進)
(馬駒表頸昂昂而丨丨尾宛宛以蛇蟠)雄顧(李白賦握瑶圖而倏昇登紫垣而丨丨)長顧(杜甫詩側身丨丨求其羣)
特顧(杜甫詩先帝常丨丨)旋顧(崔融明堂成上禮表臣等進窺朝典既逢嘗麥之辰丨丨野誠輕襲獻芹之禮)蜀顧
(胡曾上路相公啟既蒙丨丨敢望秦留)觀顧(韓愈南海神廟碑海常多大風將往皆憂戚既進丨丨怖悸)邀顧(韓愈)
(詩千金丨丨不可酬)省顧(韓愈權公墓碑于頔坐子殺人失位自囚親戚莫敢過門丨丨朝莫敢言者)極顧(柳宗元記)
(彌望丨丨莫究其往)十顧(柳宗元籠鷹詞一夕丨丨驚且傷)失顧(王履貞冰池照寒月賦廹而窺乍驚飛于繞鵲俯而)
(察寧丨丨于廻鸞)周顧(高蓋花萼樓賦層軒四厰聖情丨丨)俯顧(白居易詩仰望但雲𣗳丨丨惟妻兒)往顧(簫昕)
(上林白鹿賦忽丨丨以騰倚時決驟以周旋)雞顧(元稹詩鸞鳳屢丨丨燕雀尚籬藩)眙顧(元稹賀誅吳元濟表日者)
(神棄申蔡畜為汙瀦五十年間三后丨丨)後顧(元稹詩丨丨前瞻高𣗳枝李商𨼆上李相公啟未報前叨旋承丨丨)睿顧
(邵說謝端午物表滿篋詔書偏承丨丨傾家服玩皆自天來)冰顧(陳黯荅問諫者昔嬴氏遷太后于雍有及泉之誓凡戮諫)
(者二十七人矣茅焦能獨奮勇果不顧其威且肉視虎狼丨丨湯鑊諤諤造庭折其四失俾暴主悔非遷善敬從其言)承顧
(李絳兵部尚書王紹碑顯持四權隂行相事造膝丨丨沃心獻議)背顧(曹松將入關行次湘隂詩丨丨秦城在何處圖書作)
(伴過湘東)良顧(温庭筠詩未肯暌丨丨空期嗣好音)展顧(李商𨼆上崔相公啟伏慮内庭丨丨稱已推遷)短顧(李商)
(𨼆詩丨丨何由遂遲光且莫驚)欺顧(梅堯臣觀宋中道書畫詩大車立輪轉流急小犢丨丨稚子軀)𨕖顧(司馬光請革弊)
(疏若正身自願充役者即令充役不願充役者任便丨丨)偷顧(黃庭堅詞密約尊前難囑付丨丨手搓金橘歛雙眉張元幹詞)
(回波丨丨輕招拍方響低敲更合箏)癡顧(晁无咎詩定疑丹青仙方我以丨丨)熊顧(徐積詩鳥伸丨丨其奈何)管顧
(毛滂紅梅詞酒暈臉霞春暗度認是東君偏丨丨)愁顧(周邦彦詞丨丨滿懷淚粉瘦馬衝泥尋去路)留顧(朱子詩時)
(人莫丨丨)凝顧(戴復古曉行詩山邊水際頻丨丨怕有寒梅昨夜花)枉顧(袁士元詩歸來自愧窮途客丨丨多勞長者車)
誤顧(葛勝仲詞一曲清歌無丨丨遶梁餘韻歸何處)光顧(雲笈七籖赫然還丹日月丨丨)循顧(楞嚴經六結不同丨)
(丨本因一巾所造則汝六根亦復如是)
不我顧(詩胡能有定寧丨丨丨石崇王明君辭飛鴻丨丨丨佇立以屏營司馬彪詩班匠丨丨丨牙曠不我錄沈炯獨酌謠)
(智者丨丨丨愚夫余未要又詩謂他人父亦莫我顧李白詩飛者莫我顧鳴且將安歸)朝夕顧(國語范宣子謂獻子曰鞅)
(乎昔者我有訾祏也吾丨丨丨焉以相普國且為吾家今吾觀汝也專則不能謀則無與將若之何)不暇顧(五代史契丹附)
(錄德光將至京師有司請以法駕奉迎德光曰吾躬擐甲胄以定中原太常之儀丨丨丨也止而不用)無所顧(宋史蘇洵)
(傳兵者使之丨丨丨有所恃丨丨丨則知死之不足惜有所恃則知不至于必敗)東南顧(陸機詩牽牛西北廻織女丨丨)
(丨鮑照詩搔首丨丨丨)嚴遂顧(盧諶贈劉琨書昔聶政殉丨丨之丨荆軻慕燕丹之義)明哲顧(謝靈運詩矧荷)
(丨丨丨知深覺命輕)英達顧(謝靈運詩生幸休明世親蒙丨丨丨錢起詩忽忝丨丨丨言窺造化恩)令尹顧(鮑照)
(詩既荷主人恩又蒙丨丨丨)服馬顧(隋煬帝秦孝王誄丨丨丨而不能行挽夫悲而不成曲又蘇頲贈禮部尚書禇無量)
(碑宸極棲兮門人慕悲風起兮轅馬顧)皇天顧(魏徵邢國公李密墓誌銘羣雄並起莫恢王度聖人既作丨丨乃丨)萬
乘顧(宋之問秋蓮賦丨丨丨兮駐彩騎六宫喜兮停羅裙)真僧顧(宋之問雨從箕山來詩此時客精廬幸蒙丨丨丨)
飛且顧(上官儀宴集詩粉蝶驚復聚黃鸝丨丨丨)一人顧(獨孤及詩未必千黃金買得丨丨丨)龍顔顧(李白)
(贈宋陟詩早懷經濟策特受丨丨丨)日月顧(李白詩一廻丨丨丨三入鳳凰池)紫霄顧(李白詩但奉丨丨丨非邀)
(青史名又文同鶴詩一身萬里意雙目九霄顧)聖明顧(李白詩中廻丨丨丨揮翰凌雲烟)主人顧(杜甫詩既蒙丨)
(丨丨舉翮唳孤亭)驚麝顧(劉禹錫蠻子歌忽逢乘馬客恍若丨丨丨)三朝顧(錢起裴僕射東亭詩軒后丨丨丨赤)
(松何足攀)分寸顧(孟郊贈裴樞端公詩幸霑丨丨丨散此千萬憂)國士顧(符載祭韋太尉文猥承丨丨之丨謬居羣)
(彦之先)匠石顧(陸龜蒙詩從遭丨丨丨總入犧黃美)猿鳥顧(蘇軾詩昔照龍虎資今為丨丨丨)君王顧
(向子諲桂花詞今日對花非浪語憶昨明光早荷丨丨丨)隆中顧(丁鶴年詩頻繁誰在丨丨丨憔悴惟餘澤畔吟)
輟朝而顧(禮記丨丨丨丨不有異事必有異慮故丨丨丨丨君子謂之固疏臣于朝視不流目忽止朝而廻顧若身無異)
(事心無異慮君子謂此為固陋不達禮意也)特立不顧(宋史朱子傳方是時士之繩趨尺步稍以儒名者無所容其身)
(從遊之士丨丨丨丨者屏伏丘壑依阿㢲懦者更名他師過門不入甚至變易衣冠狎游市肆以自别其非黨而熹日與諸生講學)
(不休)
雇(古暮切本音戸九丨鳥也相承借為丨賃字一作僱)
韻藻增和僱(舊唐書賢妃徐氏傳疏曰終以茅茨示約猶興木石之疲假使丨丨取人不無煩擾之弊又高季輔傳竊)
(見聖躬每存節儉而凡諸營繕工徒未息正丁正匠不供驅使丨丨和市非無勞費唐書裴延齡傳大搜市㕓奪取入獻名曰丨丨)
(弗與之庸元史食貨志鹽法運使所遣之人擅作威福南抵臨清北自通州所至以索截河道舟楫往來無不被擾名為丨丨實乃)
(強奪又兵志至元二十年七月免站戸丨丨和買一切雜泛差役)召雇(唐書食貨志貞元四年度支以稅物頒諸司皆增本)
(價為虚估給之而繆以濫惡督州縣剥價謂之折納復有進奉宣索之名改科役曰丨丨率配曰和市以巧避微文比大歴之數再)
(倍)官雇(唐書食貨志明皇將幸東都裴耀卿請罷陸運而置倉河口使江南漕舟至河口者輸粟於倉縣丨丨舟以分入河)
(洛宋史食貨志蘇轍言今欲兩稅之外别立一科謂之庸錢以備丨丨不問戸之高低例使出錢上戸則便下戸實難)轉雇
(唐書食貨志裴耀卿疏曰江南百姓不習河水皆丨丨河師水手更為勞費)償雇(唐書來濟傳山東役丁歲别數萬人又議)
(取庸以丨丨紛然煩擾)可雇(宋史食貨志蘇軾言役法丨丨不可差策不當於雇役實費之外多取民錢若量入為出不至)
(多取則自足以利民)招雇(宋史食貨志司馬光言轉運使欲合一路共為一法不令州縣各從其宜或已受差却釋役使去或)
(已辭雇却復拘之入役或仍舊用錢丨丨或不用錢白招紛紜不定䆮違本意)辭雇(見上)給雇(宋史食貨志朱紱上言輸)
(錢兔役有過數多敷者用錢雇役有立直太重者役色之内又有優便而願自役募不必丨丨者請詳為裁省)差雇(宋史陳次)
(升傳為監察御史役法未定人情熒惑乞速定丨丨及均數之等先為之節而審行之)典雇(金史熙宗紀皇統四年以河朔)
(諸郡地震詔復百姓一年陜西蒲解汝蔡等處因歲饑流民丨丨為奴婢者官給絹贖為良放還其鄉元史刑法志諸以女子丨丨)
(於人及丨丨人之子女者並禁之若已丨丨願以婚嫁之禮為妻妾者聽)售雇(王令詩財得升斗多勉丨形骸丨)傭僱
(元好問詩官給資財半丨丨)
句(九遇切章丨又尤韻宥韻)
韻藻一句(春秋序絶筆于𫉬麟丨丨者所感而起固所以為終也文心雕龍儷采百字之偶爭價丨丨之竒全唐詩話劉)
(長卿以詩馳聲上元寳應間皇甫湜云詩未有劉長卿丨丨已呼宋玉為老兵矣其名重如此滄浪詩話有丨丨之歌漢書枹鼓不)
(鳴董少平丨丨之歌也漢童謠千乘萬騎上北邙梁童謠青絲白馬壽陽來皆丨丨也任華寄杜拾遺詩亦曾讀却無限書拙詩丨)
(丨兩句在人耳楞嚴經周利槃特迦白佛言我闕誦持無多聞性最初值佛聞法出家憶持如來丨丨伽陀於一百日得前遺後得)
(後遺前)章句(春秋序疏丨丨煩多則事情易顯文詞略少則義趣微略漢書藝文志尚書歐陽丨丨三十一卷大小夏侯丨)
(丨各二十九卷春秋公羊丨丨三十八篇榖梁丨丨三十三篇又揚雄傳雄少而好學不為丨丨訓詁通而已又劉歆傳初左氏傳)
(多古字古言學者傳訓故而已及歆引傳文以解經由是丨丨義理備焉後漢書順帝紀初令郡國舉孝廉限年四十以上諸生通)
(丨丨文史能牋奏乃得應𨕖其有茂才異行若顔淵子竒不拘年齒又馬援傳嘗受齊詩意不能守丨丨乃辭况欲就邊郡田牧又)
(桓榮子郁傳初榮受朱普學丨丨四十萬言浮辭繁長多過其實及榮入授顯宗减為二十三萬言郁復刪省定成十二萬言由是)
(有桓君大小太常丨丨蜀志杜瓊著韓詩丨丨十餘萬言北史邢劭傳晩年尤以五經丨丨為意窮其指要舊唐書經籍志月令丨)
(丨十二卷戴顒撰唐書藝文志序自六經焚于秦師傳之道中絶而簡編訛缺學者莫得其本真于是諸儒丨丨之學興又文藝傳)
(明皇在東宫雅意文史劉憲啟曰殿下位副君非以尋摘丨丨要通大意而已宋史𨕖舉志試義者須通經有文采乃為中格不但)
(如明經墨義粗解丨丨而已中論鄙儒之博學也務于物名詳于噐械矜于詁訓摘其丨丨而不能統其大義之所極文心雕龍設)
(情有宅置言有位宅情曰丨位言曰丨王逸楚詞丨丨序班固賈逵各作離騷經丨丨今復合之經傳作十六卷顔延之詩探道好)
(淵玄觀書鄙丨丨謝朓賜左傳啟業謝專門說非丨丨庾信表鴻都之門不能定其丨丨牛弘明堂議周書内月令第五十三蔡邕)
(具為丨丨王維詩開軒御衣服散帙理丨丨白居易詩再喜宣城丨丨動飛觴遥和敬亭山張祜獻王智興詩誰信將壇嘉政外李)
(陵丨丨右軍書蘇軾詩陋儒無知守丨丨論說黑白推何詳)臚句(漢書叔孫通傳大行設九賓丨丨傳注上傳語告下為丨)
(下告上為丨大行掌賓客之禮今之鴻臚也方岳啟日有五色而丨丨傳蓋幾年於此矣珍潛九淵而驪珠在乃一日而收之魏了)
(翁詩一聲聳丨丨)佳句(普書孫綽傳嘗作天台賦以示友人范榮期每至丨丨輙云應是我輩語滄浪詩話漢魏古詩氣象)
(混沌難以句摘普以還方有丨丨杜甫詩李侯有丨丨往往似隂鏗又美名人不及丨丨法如何韓愈詩丨丨喧衆口考官敢瑕疵)
(劉禹錫詩碧雲丨丨久傳芳白居易夢行簡詩池塘草綠無丨丨虛臥春忩夢阿憐韓翃詩閒吟丨丨對孤寉惆悵寒霜落葉稀李)
(羣玉寄張祜詩老年丨丨徧公卿陸龜蒙藥名離合詩丨丨成來誰不伏神丹偷去亦須防蘇軾詩春江有丨丨我醉墮淼莽蘇轍)
(六言詩丨丨近參風雅微詞間發離騷)絺句(唐書文藝傳序高祖太宗大難始夷沿江左餘風丨丨繪章揣合低昂故王楊)
(為之伯)棘句(宋史選舉志嘉祐二年殿試始免黜落時進士習為竒僻鉤章丨丨䆮失渾厚歐陽修知貢舉痛裁抑之謝薖)
(詩鉤章丨丨日吟哦)樂句(摭言牛僧孺以拍板為丨丨韓愈皇甫湜大稱賞因此名振王禹偁拍板謠所以唐相牛僧孺為文)
(命之為丨丨)逸句(卞蘭表丨丨爛然沉思泉涌)隻句(江總講學碑丨丨片言諧玉聲之節奏司空圖柳州集後序後)
(之學者褊淺片詞丨丨不能自辨已側目相詆訾矣)繪句(真德秀謝除内翰表變絺章丨丨之習豈薄技之能堪以救時行道)
(為賢尚前猷之可仰)
取嘉句(國史𥙷王維有詩名然好丨人文章丨丨行到水窮處坐看雲起時英華集中詩也水田飛白鷺夏木囀黃鸝李嘉)
(祐詩也)象外句(冷齋夜話唐僧多佳句比物以意而不止言一物謂之丨丨丨)
孤經絶句(楊瑒奏帖試明經不質大義乃取年頭月尾丨丨丨丨)
增韻句(書乃武乃文疏經傳文武倒者經取丨丨傳以文重故也)足句(詩廼疆乃理廼宣廼畝疏疆理是一宣畝亦同)
(但作者以乃間之而丨丨耳)居句(周禮以猶鬼神示之居注猶圖也居坐也以此圖天神人鬼地祗之坐者謂布祭衆寡與)
(其丨丨疏鄭意鬼神祗之居止是布祭于神神有衆寡多少或居方為之或句曲為之也居紀慮反句紀具反)助句(儀禮士冠)
(禮疏伊惟也者丨丨辭非為義也)數句(春秋序春秋雖以一字為褒貶然須皆丨丨以成言非如八卦之爻可錯綜為六十)
(四也)僂句(左傳初臧昭伯如普臧會竊其寳龜丨丨以卜為信與僣僣吉又昭伯從公平子立臧會會曰丨丨不予欺也注丨)
(丨龜所出之地名劉禹錫詩不見蜘蛛集頻為丨丨欺)摘句(吳志吳主權傳注趙咨使魏文帝曰吳王頗知學乎咨曰吳王)
(浮江萬艘帶甲百萬任賢使能志在經略雖有餘閒博覽書傳不效諸生尋章丨丨南史丘靈鞠傳宋孝武殷貴妃亡靈鞠獻挽歌)
(三章帝丨丨嗟賞又陳新安王伯固傳為國子祭酒頗知玄理而墮業無所通至于丨丨問難往往有竒意隋書禮儀志後齊將講)
(于天子先定經于孔父廟置執經一人侍講二人執讀一人丨丨二人錄義六人奉經二人嵇康論聚族獻義惟學為貴執書丨丨)
(俛仰咨嗟陳後主與江總書披文丨丨未嘗不聞者心服聽者解頤白居易詩時時丨一丨唱作步虚詞)苦句(宋書謝靈運傳)
(輕薄少年凡人士並為題目皆加劇言丨丨其文流行)妙句(宋書謝靈運傳論至于高言丨丨音韻天成皆暗與理合非由)
(思至仲長統昌言英才如雨丨丨如雲陳琳荅東阿王牋清辭丨丨焱絶煥爛蕭綸啟長卿壯辭曾何足數子雲丨丨比此蔑如蘇)
(軾詩丨丨先春發病顔朱子詩從容書丨丨珠貝爛盈掬)兩句(宋書謝靈運傳論若前有浮聲則後須切響一簡之内音韻各)
(殊丨丨之中輕重悉異文心雕龍引而伸之則丨丨敷為一章約以貫之則一章刪成丨丨滄浪詩話有丨丨之歌荆卿易水歌是)
(也又古詩有青驄白馬共戲樂女兒子之𩔖皆丨丨之詞也)累句(宋書鮑照傳文帝好文章自謂人莫能及照悟其旨為文)
(章多鄙言丨丨咸謂照才盡實不然也隋書文學傳序輟彼清音簡兹丨丨各去所短合其兩長西京雜記枚臯文章敏疾長卿制)
(作淹遲皆盡一時之譽而長卿首尾温麗枚臯時有丨丨故知疾行無善迹矣又上聲隋書經籍志齊宅漳濱辭人間起高言丨丨)
(紛紜絡繹清辭雅致是所未聞陸龜蒙寒夜文讌詩三清每為仙題想一日多因丨丨傾)連句(南史沈懷文傳雷次宗被徵居)
(鍾山後南還何尚之設祖道文義之士畢集為丨丨詩懷文所作尤美詞高一座論衡書五行之牘書十奏之記其才劣者筆墨之)
(力尤難况乃丨丨結章篇至十百哉連一作聮文心雕龍回文所興則道原為始聮句共韻則柏梁餘製全唐詩話中宗景龍四年)
(正月五日御大明殿因重為柏梁體聮句又文宗夏日與諸學士聮句曰人皆苦炎熱我愛夏日長柳公權續曰薰風自南來殿閣)
(生微凉帝命題于壁上孟浩然詩傾杯魚鳥醉聮句鶯花續韓愈有石鼎聮句詩序白居易詩秋燈夜寫聮句詩春雪朝傾煖寒酒)
(鄭據詩聮句每言松竹意停杯多說古今人李商𨼆詩為憑何遜休聮句瘦盡東陽姓沈人趙嘏送薛耽歸漢南詩雲繞千峰驛路)
(長謝家聮句待檀郎李中春遊詩暫輟笙歌且聮句含毫花下破香牋王渥詩杏花聮句香隨馬野水添杯浪拍舟皮日休雜體詩)
(序漢武作柏梁臺詔羣臣有能為七言詩乃得上坐由是聮句興焉近代聮句莫若孟東野與韓文公之多他集罕見)美句
(南史江淹傳嘗宿于冶亭夢一丈夫自稱郭璞謂淹曰吾有筆在卿處多年可以見還淹乃探懷中得五色筆一以授之爾後為詩)
(絶無丨丨)異句(南史文學傳論發五聲之音響而出言丨丨寫萬物之情狀而下筆殊形)文句(唐書經籍志陸德明周易)
(丨丨義疏二十四卷莊子丨丨義二十卷亦陸德明撰宋史許將傳御史中丞朱諤取將舊謝章表析丨丨以為謗世說向秀注莊)
(子未竟郭象竊以為已注或定點丨丨而已韓愈賀張徐州書小子不惠猥以丨丨微識蒙念睹兹盛美焉敢避不讓之責而默默)
(耶李羣玉詩姓名掛丹詔丨丨飛天聰雲笈七籖篇目相銜丨丨相繼)要句(唐書文藝傳李適字子至嘗夢與人論大衍數)
(寤而曰吾命盡此乎勅其子營墓𣗳松及未病時往寢石榻上置所撰九經丨丨及素琴于前士貴其達)約句(唐書文藝傳魏)
(建安後訖江左詩律屢變及宋之問沈佺期又加靡麗丨丨凖篇如錦繡成文學者宗之號為沈宋)警句(宋史楊億傳上金明)
(池頌太宗誦其丨丨于宰相又𨼆逸傳魏野為詩精苦有唐人風格多丨策丨有草堂集十卷本事詩崔曙作明堂火珠詩續帖云)
(夜來雙月滿曙後一星孤當時以為丨丨石林詩話張文潛嘗與蔡天啟論韓柳五字丨丨退之暖風抽宿麥清雨捲歸旗子厚壁)
(空殘月曙門掩候虫秋皆為集中第一司空圖詩千載幾人披丨丨𥙷方金字愛晴霞)發句(宋史樂志古樂有唱有歎唱者)
(丨歌丨和者繼其聲也滄浪詩話太白丨丨謂之開門見山)竒句(宋史𨼆逸傳林逋喜為詩其詩澄浹峭特多丨丨既就藳)
(隨輙棄之鍾嶸詩品虞子陽丨丨清拔謝朓嘗嗟頌之蘇軾詩夢裏花仙覓丨丨陳與義鄧州城樓詩獨撫危欄咏丨丨滿樓風月)
(不枝梧陸游詩丨丨入神聞鬼泣巨觥如海看鯨吞)析句(宋史周必大傳上初御經筵必大奏云經筵非為分章丨丨欲從容)
(訪問禆聖德究治體文心雕龍魏普羣才丨丨彌密聮字合趣割毫析釐)語句(金史王庭筠傳章宗謂平章張汝霖曰王庭筠)
(文藝頗佳然丨丨不健其人才高亦不難改也中山詩話楊大年晏元獻為詩皆宗尚李義山號西崑體後進多竊義山丨丨)絶
句(金史劉昂傳作詩得晩唐體尤工丨丨滄浪詩話有丨丨有雜言有三五七言又王荆公丨丨最高其得意處高出蘇黃陳之)
(上又五言丨丨難于七言丨丨)能句(元史姚燧傳或謂世無知燧者曰豈惟知之讀而丨丨句而得其意者猶寡)竄句
(莊子駢于辨者纍瓦積繩丨丨遊心于堅白同異之間晁補之詩常恐老丨丨)置句(文心雕龍裁章丨丨廣于舊篇)麗句
(文心雕龍揚馬張蔡盛飾麗詞如宋畫吳冶刻刑鏤法丨丨與深采並流偶意共逸韻俱發杜甫詩清辭丨丨必為鄰李嘉祐詩䄂)
(中多丨丨未遣世人聞權德輿詩仍傳丨丨字雲臺武元衡詩雄詞封禪草丨丨陽春曲韓愈詩妍辭丨丨不可繼元稹元日詩椒)
(花丨丨閒重檢白居易詩丨丨勞相贈賈島酬胡遇詩丨丨傳人口科名立可圖王起擲地金聲賦發翠屏之藻思掞赤城之丨丨)
(杜牧詩丨丨時傳畫戟門温庭筠嘉蓮詩應為臨川多丨丨故持重豔向西風陸龜蒙離騷詩豈知千丨丨不敵一䜛言鄭谷詩丨)
(丨先憂屬和難)重句(文心雕龍二意兩出義之駢枝也同辭丨丨文之肬贅也)雜句(文心雕龍雙聲隔字而每舛叠韻丨)
(丨而必暌)字句(文心雕龍滋味流于丨丨氣力窮于和韻)積句(文心雕龍因字而生句丨丨而成章)合句(文心雕龍)
(離章丨丨調有緩急)前句(文心雕龍絶筆之言追媵丨丨之旨)筆句(文心雕龍丨丨無常而字有常數)百句(文心)
(雕龍賈誼枚乘兩韻輙易劉歆桓譚丨丨不遷亦各有其志也劉潛佛像碑獻蓋長者頌以七言無學比丘陳其丨丨白居易詩素)
(箋一丨丨題附元家詩)轉句(文心雕龍陸雲稱四丨丨以四句為佳)劄句(文心雕龍夫惟蓋故者發端之首唱之而)
(於以者丨丨之舊體)對句(文心雕龍劉琨詩言宣尼悲𫉬麟西狩泣孔丘若斯重出即丨丨之駢枝也)代句(文心雕龍)
(改章難于造篇易字艱于丨丨)媵句(文心雕龍若首唱榮華而丨丨憔悴則遣𫝑鬱湮餘風不暢此周易所謂臀無膚其行次)
(且也惟首尾相援則附會之體也)搜句(文心雕龍丨丨忌于顛倒裁章貴于順序李中宿米處士幽居詩静裏同丨丨清神)
(旋煮茶蘇軾詩師已忘言真有道我除丨丨百無功史肅詩蜂腰寉膝曾丨丨姚孝錫閒居詩苔徑行丨丨茅簷臥看山)繁句
(文心雕龍長卿之徒詭𫝑瓌聲模山範水字必魚貫所謂詩人麗則而約言辭人麗淫而丨丨也)秀句(文心雕龍凡文集勝)
(篇不盈十一篇章丨丨裁可百二鍾嶸詩品謝朓竒章丨丨往往遒警杜甫詩詩家丨丨傳白居易詩文場供丨丨樂府待新詞蘇)
(軾詩詩人例窮蹇丨丨出寒餓蘇轍詩袖中丨丨淮山青朱子詩感君傳丨丨把卷獨呻吟又今晨枉丨丨爛若朝霞舉)迥句
(鍾嶸詩品謝靈運名章丨丨處處間起麗典新聲絡繹奔會)切句(鍾嶸詩品趙元叔散憤蘭蕙指斥嚢錢苦言丨丨良亦勤)
(矣)短句(鍾嶸詩品吳邁遠善于風人答贈許瑶之長于丨丨咏物)長句(全唐詩話顧况偏于逸歌丨丨駿發踔厲往往)
(若穿天心出月脇非常人所能及其為人𩔖其章句云石林詩話高荷學杜子美頗得句法魯直極賞之嘗和其詩有云張侯海内)
(丨丨晁子廟中雅歌高郎少加筆力我知三傑同科張謂文潛晁謂無咎也李白詩玉簫金管喧四筵苦心不得申丨丨杜甫簡薛)
(華詩近來海内為丨丨汝與山東李白好白居易詩能飲滿杯酒善吟丨丨詩李純甫詩傾瀉丨丨如翻盆)得句(全唐詩話)
(裴說詩以苦吟難得為工嘗有詩曰苦吟僧入定丨丨將成功周賀上陜府姚中丞詩成家盡是經綸後丨丨應多諫諍餘李商𨼆)
(詩尋幽殊未極丨丨摠堪誇薛宜僚詩搜神丨丨題紅紙望景長吟對白雲蘇軾詩丨丨不妨清又丨丨牛女夕轉頭參尾中陳造)
(詩丨丨蓋嘗身被謗屏書姑免眼為仇徐照宿寺詩掩關人迹外丨丨佛香中朱子宿密菴詩暮歸誇丨丨寒苦頓生春范成大分)
(弓亭按閱詩老去讀書隨忘却醉中丨丨若飛來陸游詩丨丨題修竹烹茶拾堕巢又枕邊丨丨題屏叠馬上看山隔帽帬方岳詩)
(丨丨多題竹觀書半倚松仇遠詩看經常戒酒丨丨少催租甘立騎驢圖詩丨丨不衝京兆尹蹇驢行徧大江南)覓句(全唐)
(詩話劉昭禹嘗與人論詩曰五言如四十箇賢人著一字如屠沽不得丨丨者若掘得王合子底必有蓋但精心求之必𫉬其寳杜)
(甫示宗武詩丨丨能知律攤書解滿牀周賀寄僧詩丨丨當秋山落葉臨書近臘硯生冰司空圖詩溪上還隨丨丨行陸龜蒙詩飛)
(觥狀若遊燕市丨丨難于下趙城黃庭堅詩閉門丨丨陳無已對客揮毫秦少游朱子和秀野詩丨丨休教長閉戸出門聊得試扶)
(笻陸游詩丨丨嗟心在鈔書試眼明又退紅衣焙薰香冷古錦詩嚢丨丨忙徐璣題李商叟半村堂詩丨丨行山影披蓑釣月痕宇)
(文虚中詩停策仰簷朝丨丨披襟穿𣗳晩追凉段克已詩雨來催丨丨鳥去勸提壺)落句(本事詩中宗晦日幸昆明池羣臣應)
(制百餘篇命上官昭容選一篇為新翻御製曲惟沈宋二詩不下移時一紙飛墜乃沈詩也其評曰二詩工力悉敵沈詩丨丨云微)
(臣雕朽質羞睹豫章材蓋詞氣已竭宋詩云不愁明月盡自有夜珠來猶陡健舉沈乃伏不敢爭滄浪詩話有發端有丨丨結句也)
偷句(中山詩話僧惠崇詩云河分岡𫝑斷春入燒痕青皆唐人舊句崇之弟子吟贈其師詩曰河分岡𫝑司空曙春入燒痕劉)
(長卿不是師丨古人丨古人詩句似師兄)尾句(夢溪筆談楚詞招魂丨丨皆曰些今䕫峽湖湘及南北江獠人凡禁咒句尾皆)
(稱些此乃楚人舊俗)好句(六一詩話詩人貪求丨丨而理有不通亦語病也蘇軾詩壯觀應須丨丨誇蘇轍詩廟記終愁無丨)
(丨酹墳猶喜有前篇陸游詩丨丨尚來欹枕處壯心時在倚樓中廖行之詞崢嶸歲月還秋暮空腹便便無丨丨)禪句(春渚)
(紀聞東坡山谷太虛每為人乞書酒酣筆倦坡多作枯木竹石山谷則書丨丨秦則書鬼詩)拗句(野客叢談禁臠云魯直有)
(換字對句法如曰只今滿座且樽酒後夜此堂空月明前此未作此體自魯直變之苕溪漁𨼆曰此體出老杜如寵光蕙葉與多碧)
(點綴桃花舒小紅今俗謂之丨丨格余謂此體非出老杜王摩詰雨中草色綠堪染水上桃花紅欲燃張說山接夏雲險臺留春日)
(遲此亦丨丨格也)四句(許彦周詩話梁武帝作白紵歌舞詞丨丨令沈約改其詞為四時白紵之歌王僧孺發願文事絶百)
(非而有來斯應理無丨丨故無感不燭儲光羲詩丨丨了自性一音亦非取岑參璋上人寫經詩音翻丨丨偈字譯五天音韓愈詩)
(一壺情所寄丨丨豈能多賈島詩金玉重丨丨粃糠輕九州白居易詩閒吟丨丨偈静對一爐香又一音無差别丨丨有詮次蘇軾)
(梅花詩君知早落坐先開莫著新詩丨丨催)全句(竹坡詩話王荆公作集句得江州司馬青衫濕之句欲以丨丨作對久而)
(未得一日問蔡天啟應聲曰何不對梨園弟子白髮新公大喜)集句(滄浪詩話丨丨惟荆公最長渾然天成絶無痕迹後山詩)
(話王荆公莫年喜為丨丨唐人號為四體黃魯直謂止堪一笑爾夢溪筆談荆公始為丨丨詩多者至百韻皆丨合前人之丨語意)
(對偶往往親切過於本詩)三句(滄浪詩話有丨丨之歌高祖大風歌是也古華山畿二十五首多丨丨之詞)當句(滄浪)
(詩話有就句對又曰丨丨有對按李商𨼆密邇平陽接上蘭七律一首題云丨丨有對)結句(滄浪詩話對句好易得丨丨好)
(難得發句好尤難得)活句(滄浪詩話須參丨丨勿參死句)死句(見上陸游贈應秀才詩我得茶山一轉語文章切忌參丨)
(丨)六句(滄浪詩話唐人有丨丨五言律如李益漢家今上郡秦塞古長城有日雲常慘無風沙自驚當今天子聖不戰四方)
(平是也)隔句(小學紺珠詩八對的名異數雙聲叠韻聮綿雙擬廻文丨丨)玄句(謝靈運辨宗問荅為丨丨徒設無關)
(於胸情焉)不句(張融問律自序吾無師無友不文丨丨頗有孤神獨逸耳)往句(謝朓賦連篇章之莫訓欲寄言于丨丨)
費句(梁武帝定梁律詔若游辭丨丨無取于實錄者宜悉除之)片句(江淹文味哲人之遺珍析丨丨兮忘老)標句
(徐陵與李那書丨丨清新發言哀斷)萬句(盧照隣南陽公集序虞博通丨丨對問不休李長于五言下筆無滯白居易詩若求)
(諷諭規刺言丨丨千章無一字蘇軾詩千章丨丨卒非我急走捉君應已遲)詞句(員半千陳情表一丨一丨敢陳于玉階之)
(前李翺復性書吾自六歲讀書但為丨丨之學志于道者四年矣白居易詩猶言莊子多丨丨只讀逍遥六七篇段成式詩多少風)
(流丨丨裏愁中空咏早環詩陸龜蒙詩上清丨丨落吟中劉之翰詞笑折碧荷倒影自唱采蓮新曲丨丨滿秋風)誦句(蘇渙)
(懷素上人草書歌琅琅丨丨三百字何似醉僧顛復狂蘇軾次狄大夫詩白傅閒遊空丨丨拾遺窮老敢論親)句句(李白懷禰)
(衡詩吳江賦鸚鵡落筆超羣英鏘鏘振金玉丨丨欲飛鳴杜甫詩新詩丨丨好應任老夫傳元稹詩丨丨推瓊玉聲聲播管絃白居)
(易酬微之詩聲聲麗句敲寒玉丨丨妍辭綴色絲崔道融詩陶集篇篇皆有酒崔詩丨丨不無杯蘇軾詩公詩丨丨可絃歌蘇轍東)
(方書生行舊書丨丨傳先師中途欲棄還自疑陸九淵與彭子壽書聖賢教人固丨丨實頭)歌句(杜甫詩賦詩丨丨穏不覺)
(自長吟白居易賀楊巨源拜省郎詩雪飄丨丨高難和鶴拂烟霄老慣飛沈遘牡丹花詩獨笑開元供奉客惟將丨丨奉歡娛)險
句(王建上韓侍郎詩鞭驅丨丨最先投)索句(王建宫詞再三博士留殘拍丨丨宣徽作徹章范成大荅子文詩肩聳已高猶)
(丨丨眼明無用且繙書史達祖詞閉門明月關心倚窗小梅丨丨辛棄疾詞自歎年來看花丨丨老不如人意)舊句(韓愈喜雪)
(詩擬鹽吟丨丨授簡慕前規楊奐詩丨丨頽垣在新秋客枕知陸游閒中書事詩午枕為兒哦丨丨晩窗留客算殘棋)怨句
(韓愈詩頻蒙丨丨刺棄遺豈有閒官敢推引蘇軾詩寧當出丨丨慘慘如孤烟陸游詩我豈楚逐臣慘愴出丨丨又詞只道真情易)
(寫那知丨丨難工)新句(張籍詩回首吟丨丨霜雲滿楚城司馬光詩珍果醇醪與丨丨併將佳咏助清歡范成大詩杯行起)
(舞出丨丨楊奐詩地勝饒丨丨君將寄阿誰)出句(皇甫湜詩心語適相應丨丨多分外於諸作者間拔戟成一隊)大句
(孟郊詩丨丨斡元化文同詩高談吐深詣丨丨寫精煉朱子詩微言得深扣丨丨亦孤拔)詩句(朱慶餘發沂州詩見酒聮丨丨)
(逄花跋馬頭李羣玉重經巴丘詩丨丨亂隨青草發酒腸俱逐洞庭寬鄭谷渼陂詩舊題丨丨没蒼苔韋莊村居詩顛倒夢魂愁裏)
(得撅竒丨丨望中生孟賓于寄李昉詩昔日聲塵喧洛下近年丨丨滿江南羅𨼆雪詩寒窗呵筆尋丨丨一片飛來紙上頭蘇軾詩)
(湖聲半夜千巖響丨丨明朝萬口傳徐璣歸途詩宦情每向途中薄丨丨多于馬上成戴復古代人贈别詩粉壁題丨丨金釵當酒)
(錢耶律楚材詩好夢安排丨丨裏閒愁分付酒杯中)偈句(賈島詩我知雪山子渴彼丨丨空)鏤句(元稹策至于工文自)
(試者無非雕詞丨丨之才)法句(白居易詩丨丨與法王期君日三復楞嚴經我今聞佛無遮大悲性淨妙常真實丨丨心猶未)
(達六解一亡舒結倫次)律句(白居易詩雙聲聮丨丨八面對宫碁)狂句(白居易自序拙音丨丨亦已久矣)清句
(白居易詩寒芳引丨丨又丨丨三朝誰是敵白鬚四海半為兄蘇軾詩丨丨金絲合高樓雪月俱蘇轍詩江國騷人不耐秋夜吟丨)
(丨曉相投)鍊句(周賀投江州張郎中詩丨丨盈箱篋懸圖視蜀閩杜荀鶴詩髩白祗應秋丨丨眼昏多為夜抄書李中清溪逢)
(惟貞秀才詩昔年同丨丨幾夜共聽猿陸游枕上詩丨丨未安姑棄置明朝追記尚班班又喜動眉間丨丨成劉克莊贈陳起詩丨)
(丨豈非林處士鬻書莫是穆參軍)飛句(李洞贈禪友詩丨丨相招宿多逢有月天)古句(章碣䁬蘇員外詩烟月一時搜)
(丨丨山川兩地植甘棠)閒句(喻鳬詩搜此成丨丨期逄作者論)吟句(方干送姚合赴金州詩惟應化行後丨丨上閒)
(樓)八句(杜荀鶴詩畫人畫得從他畫六幅應輸丨丨詩)徵句(皮日休聮句丨丨白雲顛)瑶句(譚用之詩螘泛羽觴)
(蠻酒膩鳳銜丨丨蜀牋新)題句(韋莊詩訪僧紅葉寺丨丨白雲房范成大上元詩里巷分丨丨官曹列扁名高啟詩稍改新丨)
(丨渾忘舊讀書)冷句(鄭谷詩丨丨偏宜𨕖竹題)斐句(歐陽修詩強搜丨丨荅慇慇)辨句(司馬光誡勵舉人詔從學)
(所以立身為文所以行遠而理能摛章丨丨則百川可遺非屬辭比事則六經無用此豈聖人立教之心)琢句(王安石詩刻章)
(丨丨獻天子蘇軾贈李陶詩從來𫝑利關心薄此去溪山丨丨新曾覿春事詩持醪散百憂丨丨破孤悶郝經秋興詩拘雲丨丨鬼)
(神泣倚劍長歌天地愁)傑句(蘇軾詩我詩無丨丨萬景驕莫隨陸游夜讀岑嘉州詩集詩零落財百篇崔嵬多丨丨又東津)
(泛舟詩安得青蓮公丨丨為彈壓朱子詩丨丨韻清美蔡松年詩欲立凍雲搜丨丨却思仙露退清班蔡珪詩可無丨丨傲風光陳)
(旅詩千篇丨丨偕金奏一曲離歌聽玉啼)豪句(蘇軾詩願君發丨丨嘲笑破天慳)難句(蘇軾詩淵源皆有考竒險或丨)
(丨)留句(蘇軾詩山翁勸丨丨強為寫槎牙)健句(孔武仲贈廖開府詩高談灑落見天機丨丨縱横攄腹槀徐積送至)
(機詩覽君丨丨如逄藥慰我孤懷勝凭樓)嚼句(蘇軾詞含滋丨丨齒牙香元德明詩丨丨幽禽答)藻句(秦觀次李端叔)
(詩華章丨丨饒風力頃刻朱紅迷畛域)繡句(薛季宣貴遊行抄撮語麗文雕蟲繪為丨丨欺南宫)著句(陸游記夢詩紅)
(葉滿階秋丨丨青樓燒燭夜追歡又東陽道中詩小吏知人當丨丨先安筆硯對溪山辛棄疾秋水瀑泉詞鏤玉裁冰丨丨高山流)
(水知音)幽句(陸游新籬詩忽覺楚鄉來眼底欲題丨丨弔湘君又龜堂獨酌詩曠懷與世元難合丨丨何人可遣聽)小
句(陸游詩排悶與兒聮丨丨破閒留客戰枯棋)吐句(陳與義詩蟄雷轉空腸丨丨作圭璧)春句(陳與義和孫升之詩)
(花島紅雲丨丨麗月梅疎影夜聞香)裁句(王士熙幽居詩世途塵擾擾丨丨咏神仙)緝句(蒲道源詩聮章成脈落丨丨合)
(規繩)情句(許有孚詞碧雲冉冉春波綠却是相思丨丨)尋句(王冕墨梅詩嫩雲清曉孤山路記得短笻丨丨來)受
句(龔璛詩俯廊把臂笑物色方丨丨)
五六句(宋書謝靈運傳嘗于江陵寄書與宗人以韻語序義慶僚佐云陸展染鬚髮欲以媚側室如此者丨丨丨而輕薄少)
(年遂演而廣之)朔風句(宋書謝靈運傳論子建函京之作仲宣灞岸之篇子荆零雨之章正長丨丨之丨並直舉胸情非傍)
(詩史)三數句(舊唐書令狐楚傳裴度自宰相兼淮西招撫使李逢吉與度不協與楚相善草淮西招撫使制不合度旨度請)
(改制内丨丨丨語)長短句(宋史秦觀傳紹聖初編管横州又徙雷州徽宗立放還至藤州出遊華光亭為客道夢中丨丨)
(丨索水欲飲笑而卒又周邦彦傳邦彦好音樂能自度曲製樂府丨丨丨詞韻清蔚傳于世金史元德明傳子好問字裕之其詩高)
(古沈鬱歌謠慷慨挾幽并之氣其丨丨丨揄揚新聲以寫恩怨者又數百篇)魚須句(宋史程俱傳徐俯為諫議大夫俱繳)
(還詞頭以為俯所歴尚淺近聞外傳俯與中官唱和有丨丨之丨號為警策恐外人以此為疑乞以俯所應得者命之)琢磨
句(文心雕龍子夏監絢素之章子貢悟丨丨之丨)四字句(文心雕龍必結言于丨丨之丨盤桓乎數韻之辭約舉以盡情)
(昭灼以述文此其體也又滄浪詩話有十字句常建一徑通幽處禪房花木深等是也又韓愈崔評事墓銘通儒書作五字句詩李)
(洞寄南岳僧詩五字句求方寸佛一條街擘兩行禪朱子詩聊成五字句吟罷山花落)悲凉句(鍾嶸詩品曹公古直甚有)
(丨丨之丨)詩格句(許彦周詩話李邯鄲公作丨丨丨自三字至九字有五句成篇者盡古今詩之格律足以資詳博不可不)
(知也)寫生句(許彦周詩話丨丨之丨取其形似故辭多迂弱)得趣句(二老堂詩話淵明詩酒能消百慮子美云一酌)
(散千憂皆丨丨之丨也)銅山句(老學庵筆記韓子蒼和錢遜叔詩云叩門忽送丨丨丨知是賦詩人姓錢按唐詩人錢起)
(以姓為韻有丨丨許鑄錢之丨)上下句(滄浪詩話有律詩丨丨丨雙用韻者唐章碣有此體)同心句(梁簡文帝樂府)
(摘贈蘭澤芳欲表丨丨丨)霜雪句(駱賓王啟李都尉鴛鴦之辭纏綿巧妙班偼伃丨丨之丨發越清廻又權德輿詩煩君白)
(雪句歲宴若為情又鄭谷詩愛余風雪句幽絶寫魚蓑又蘇軾詩東齋夜坐搜雪句又范成大詩要我冰雪句招此欲斷魂)黃
花句(李白詩張翰丨丨丨風流五百年按張翰詩云李條若總翠黃花如散金)春草句(李白詩夢得丨丨丨將非惠連)
(誰又韋莊含香詩遇物旋添芳草句逄春寧滯白雲才)口頭句(韓愈詩丨丨截斷第二丨陳造詩破除酒邊興截斷丨丨)
(丨)絲綸句(令狐楚南宫直宿詩北極丨丨丨東垣翰墨蹤蘇軾詩篋中尚有丨丨丨坐覺天光照海涯)汀洲句
(孟郊寄李湖州詩頼有丨丨丨時時慰遠人)碧雲句(孟郊送溪上人詩詩誇丨丨丨道證青蓮心按江淹擬湯休詩云日)
(暮碧雲合佳人殊未來薛逄醉春風詩坐客爭吟丨丨丨美人醉贈珊瑚枝)相詶句(張籍詩常吟卷裏丨丨丨自話湖邊)
(舊住山)棲鸞句(元稹詩勇贈丨丨丨慚當古井詩自注予贈樂天詩云皎彼鸞鳳姿)剗豔句(白居易授元稹翰林)
(學士制能刪繁辭丨丨丨使吾文章言語與三代同風)分韻句(白居易詩素壁聮題丨丨丨紅爐廵飲煖寒杯)花月
句(白居易詩垂老休吟丨丨丨恐君更結後身緣又陸龜蒙詩誰題雪月句乃是曹劉格)霜毛句(白居易詩吟咏丨丨)
(丨閒嘗雪水茶)得雋句(白居易與劉蘇州書丨丨之丨警策之篇多因彼此唱和中得之)工部句(白居易詩悶吟)
(丨丨新來丨)河梁句(白居易與元九書丨丨之丨止于傷别澤畔之吟歸于怨思)金為句(白居易詩寸截丨丨)
(丨雙雕玉作聮)别蘇句(白居易詩自從都尉丨丨丨便到司空送白詞)卷中句(賈島詩易記丨丨丨難忘燈下談)
吐鳳句(李逄吉酬宣武相公詩唯憐丨丨丨相示鑿龍期)雲添句(李商𨼆詩曉用丨丨丨寒將雪命篇)傷春
句(李商𨼆詩君問丨丨丨千辭不可刪高觀國詞十二雕窗六曲屏題遍丨丨丨)寂寞句(李商𨼆獻鉅鹿公啟枕石潄流)
(則尚于枯槁丨丨之丨攀鱗附翼則先于驕奢豔佚之篇)池塘句(温庭筠上鹽鐵侍郎啟未逄仁祖誰知風月之情因夢惠)
(連或得丨之丨)烟霞句(張喬贈友詩莫問丨丨丨懸知見岳神)瀟湘句(張喬送友人遊湖南詩盡採丨丨丨)
(重來會近期)招𨼆句(司馬札晩次華州詩勞役今若兹羞吟丨丨丨朱子雪詩吟罷左思丨丨丨扁舟無路過長灣)關
心句(曹唐南遊詩政思碧𣗳丨丨丨難放紅螺蘸甲杯)吟何句(李頻寄友人詩詩近丨丨丨髭新白幾莖)留别
句(李頻漢上送人西歸詩唯應丨丨丨畢我白頭吟龐鑄燕詩解足分明得帛書真是當年丨丨丨)大雅句(裴說寄處)
(賓上人詩能搜丨丨丨不似小乘人)天外句(李中詩詩成丨丨丨碁覆夜中圖)誇俗句(王令詩狂去詩渾丨丨丨)
(醉餘歌有過人聲)不貧句(王禹偁詩孟郊嘗苦貧忽吟丨丨丨)苦硬句(梅堯臣詩復為丨丨丨酬報強把筆)魚
戲句(司馬光新荷詩愧無丨丨丨弄翰日紛如)竒絶句(蘇軾雪中遊西湖詩乞得湯休丨丨丨始知鹽絮是陳言)撚
鬚句(蘇軾詩應調折絃琴自和丨丨丨)曹植句(蘇軾詩每見便聞丨丨丨吾今傳寳魏華書)吹來句(蘇軾)
(詩夢中拾得丨丨丨十里南風草木香又陸游憩沈氏竹園詩帽邊忽墮吹香句肘後舊傳醫俗方)丹篆句(蘇軾詩忽見黃)
(庭丨丨丨猶傳青紙小朱書)飛鳥句(蘇軾詩如觀老杜丨丨丨脫字欲𥙷知無緣按六一詩話陳從易偶得杜集舊本文)
(多脫誤至送蔡都尉詩云身輕一鳥其下脫一字因與數客各用一字𥙷之或云疾或云落或云起或云下莫能定其後得善本乃)
(是身輕一鳥過雖一字諸人莫能到也)清圓句(蘇軾詩中有丨丨丨銅丸飛柘彈)島可句(蘇軾詩吟為蜩蛩聲)
(時有丨丨丨)漁蓑句(蘇軾謝人見和雪後書北堂壁詩丨丨丨好真堪畫柳絮才高不道鹽)右丞句(蘇軾送伯)
(固詩輞川圖上看春暮常記高人丨丨丨)第三句(黃庭堅詞故人近送旌旗暮但聽陽關丨丨丨)東南句(黃庭堅詩)
(翰林貽我丨丨丨)尋花句(程垓詞莫道春光難攬取少陵辦得丨丨丨)倚樓句(程垓詞一聲長笛江天莫别後)
(誰吟丨丨丨)臺頭句(陳師道酬智叔詩更看九日丨丨丨未用三人月下杯)藤樹句(張元幹竹庵詩不參丨丨)
(丨自透竹庵禪)錦囊句(范成大詩常日丨丨猶有丨况從三十六峯來)清池句(范成大詩誰憐蠻病丨丨丨)靈
石句(范成大次李噐之萬歲藤歌不如李侯丨丨丨筆陣壓倒長城堅)無味句(范成大詩破戒忽題丨丨丨)陬
隅句(陸游久客詩欸乃聲饒楚丨丨丨帶蠻)霜夜句(陸游詩自書丨丨丨特寄剡中僧)閒邊句(陸游詩零)
(落丨丨丨逍遥事外身)江練句(陸游舟中詩高詠丨丨丨令人憶元暉)横斜句(陸游題楊𥙷之梅花詩𥙷之寫)
(生梅至簡亦半𣗳此幅獨不然豈畫丨丨丨)玩芳句(陸游寄題玩芳亭詩老夫曩亦同此趣甚欲閒題丨丨丨)陶謝
句(陸游寄張仲欽槃澗詩伏几讀書時舉頭萬象爭陳丨丨丨)南海句(陸游楊庭秀寄南海集詩夜讀楊卿丨丨丨始)
(知天下有高流)春薺句(陸游新蔬詩莫擬將軍丨丨丨兩京名價有誰知按將軍高力士也力士有薺菜詩)羌村句
(陸游村居詩題詩非復丨丨丨誰與丹青作畫圖)楓落句(陸游秋興詩才盡已無丨丨丨身存猶見雁來時)聽雞
句(陸游羸卧詩馬上元無丨丨丨原頭那有飯牛歌)驚人句(陳與義詩星霜屢費丨丨丨天地元須使鬼錢蔡松年詩)
(别來誰唱丨丨丨十里珠簾有莫愁)懷古句(陳與義九日詩獨題丨丨丨枯硯生明珠)春寒句(楊萬里清明雨寒詩)
(閉門獨琢丨丨丨只有輕風細雨知)斜川句(朱子詩忽尋丨丨丨感此勝日逄)頭白句(朱子詩吟罷蘇仙丨丨丨)
(天風更送好詩來)杜陵句(朱子詩起將丨丨丨寫寄玉川屋又胡長孺畫馬圖詩豈知杜句曹韓畫又趙文遠詩少陵句)
(妙驚山鬼老子心閒養谷神)濓溪句(朱子詩洒落丨丨丨從容洛社篇)麗人句(趙彦端詞花凝玉立東風暮曾)
(記江邊丨丨丨)陽關句(趙彦端詞别離何遽忍唱丨丨丨劉基送别詞百杯桑落酒三叠丨丨丨)離騷句(徐璣梅詩)
(幽深真似丨丨丨枯健猶如賈島詩)江南句(方千里詞題紅寄綠魂斷丨丨丨)金陵句(王沂孫詞玉局歌殘丨丨)
(丨絶年年負却薰風)翠箋句(王沂孫詞煩君妙語更為我且將春連花帶柳寫入丨丨丨)題紅句(陳允平花港觀)
(魚詞宫溝泉滑怕有丨丨丨)悠然句(蔣捷菊詞正襟三誦丨丨丨聊遣花微笑)薰風句(劉克莊詞當時宜和丨丨)
(丨又那知青雲一跌被才名誤)蕭蕭句(劉克莊詞平生怕道丨丨丨况新來冠欹弁側醉人多誤)昌黎句(辛棄疾寄)
(題巢經樓詞平生插架丨丨丨不似拾柴東野苦)石鼎句(辛棄疾詞咫尺西風詩酒社丨丨丨要彌明李孝光與朱希顔)
(會玉山人家詩彌明結喉丨丨丨禰生頓足漁陽撾)相思句(辛棄疾詞愁邊剰有丨丨丨搖斷吟鞭碧玉梢)新翻句
(辛棄疾詞艇子飛來生塵步吐花寒唱我丨丨丨)潘郎句(曾惇重九詞滿城風雨記得丨丨丨)茅庵句(宇文虚中)
(詩他年厚贈丨丨丨誰謂因緣昔未曾)碧花句(蔡松年詩記得鳴蛩丨丨丨蹉跎秋思又三年)寒松句(劉著詩瘦)
(來豈為丨丨丨和寡還驚白雪歌)無盡句(趙渢雪詩造物固多才中有丨丨丨)秦嶺句(李之翰歲暮詩對雪莫吟)
(丨丨丨撥醅且醉漢江春)雪香句(元好問梨花海棠詩素月淡相映蕭然見風度恨無塵外人為續丨丨丨)無字句
(耶律楚材寄淨名院潤老詩刻燭賦成丨丨丨按徽彈徹没絃琴)有眼句(耶律楚材和摶霄詩丨丨丨中君得意無絃琴)
(上我知音)無聲句(倪瓚畫竹詩寫出丨丨斷腸丨鷓鴣啼處竹蒼蒼)鴟梟句(楊奐詩倚楹三咏丨丨丨始信離騷)
(繼國風)惠連句(楊奐詩夢裡丨丨丨生前張翰杯)鬼仙句(仇遠詩落花紅雨丨丨丨淡月黃昏酒聖魂)瑶
華句(高啟懷友詩屢枉丨丨丨長依瓊𣗳姿)凝香句(高啟詩莫道丨丨丨前人獨可誇)康樂句(高啟詩我)
(吟丨丨丨日暮憺忘歸)
斷章截句(宋史選舉志紹定三年臣僚請學校場屋並禁丨丨丨丨破壊義理)竒文瑰句(元史胡長孺傳祖巖)
(起卓行危論丨丨丨丨端平嘉定間士大夫皆自以為不可及)二言為句(文心雕龍詩頌大體以四言為正惟祈父肇禋)
(以丨丨丨丨尋二言肇於黃世竹彈之謠是也)十四字句(滄浪詩話有丨丨丨丨崔顥黃鶴一去不復返白雲千載空悠)
(悠又太白鸚鵡西飛隴山去芳洲之𣗳何青青是也)一百八句(李商𨼆詩丨丨丨丨在貝葉三十三天長雨花)金章
玉句(楊萬里遊東城白鶴峰故居詩雲冠霞佩照宇宙丨丨丨丨鳴天球)月章星句(許有孚詞菲詞聊為先生壽博)
(得丨丨丨丨)
截斷衆流句(石林詩話禪宗論雲門有三種語其一為隨波逐浪句謂隨物應機不主故常其二為丨丨丨丨丨謂超)
(出言外非情識所到其三為函蓋乾坤句謂冺然皆契無間可伺其深淺以是為序予嘗謂老杜詩亦有此三種語波漂菰米沉雲)
(黑露冷蓮房墜粉紅為函蓋乾坤句以落花游絲白日静鳴鳩乳燕青春深為隨波逐浪句以百年地僻柴門迥五月江深草閣寒)
(為丨丨丨丨丨)
墓(莫故切墳丨)
韻藻封墓(書釋箕子囚丨比干丨後漢書周舉傳昔在前世求賢如渴丨丨軾閭以光賢哲故公叔見誄翁歸蒙述所以)
(昭忠厲俗作範後昆蔡邕碑文古者不崇墳不丨丨又作諡丨丨興于周禮衛鼎普銘其昭有實張悛表伏見平吳之初明詔追錄)
(先賢欲丨其丨韓愈詩贈官丨丨周帀宏溥)展墓(禮去國則哭于墓而後行反其國不丨丨而入司馬光詩丨丨乘春)
(走鄉陌負書拂曉下蘭臺陸游詩丨丨秫餌美坐社黍酒渾又寒食詩小市禁烟餘東郊丨丨初)過墓(禮記丨丨則式過祀)
(則下後漢書橋公祖傳初曹操微時人莫知者公祖見而異焉謂曰安生民者其在君乎操感其知已及後經丨其丨悽愴致奠祭)
(自為其文普書嵇紹傳東海王越路經滎陽丨紹丨刊石立碑)廬墓(史記孔子世家孔子喪弟子服三年心喪畢相訣而去唯)
(子貢丨于丨上凡六年然後去後漢書申屠蟠傳同郡緱氏女玉為父報讐殺夫氏之黨外黃令梁配欲論殺玉蟠時年十五進諫)
(曰玉之節義足以感無恥之孫激忍辱之子尚當表旌丨丨况在清聽而不加哀矜普書夏方傳遭疫父母伯叔死者十三人方年)
(十四負土葬畢丨于丨側鳥獸馴擾其旁南史王秀之傳仕宋為太子舍人父卒丨于丨側又袁昂傳顗之子也初顗敗傳首建鄴)
(至是還之昂號慟嘔血葬訖更制服丨于丨次唐書韓思彦傳客汴州張僧徹者丨丨三十年詔表其閭請思彦為頌餉縑二百不)
(受又孝友傳張士巖父亡丨丨有虎狼依之)掃墓(漢書嚴延年傳為河内太守號曰屠伯母曰天道神明不可獨殺不忍見)
(壯子被刑還歸東海丨丨地待之歲餘果棄市魏志賈逵傳注甘露二年車駕屯項入逵祠下詔曰禮賢之義或丨其墳丨或修其)
(門閭所以崇敬也宋史唐恪傳以延康殿學士知潭州請往錢塘丨丨然後之官遂改杭州)誓墓(普書王羲之傳王述為揚)
(州刺史檢察會稽羲之稱病去郡于父母墓前自誓羲之既去官與東土人士盡山水之遊朝廷以其誓苦亦不復微之劉克莊啟)
(買山之興甚濃丨丨之詞良苦陸游上書乞祠詩丨丨那因一懷祖人間處處是危機歐陽原功詩題橋肯學相如志丨丨慙無逸)
(少才)拜墓(梁書吕僧珍傳僧珍去家久表求丨丨高祖欲榮之使為本州五代史郭崇韜傳為樞使宰相豆盧革諛之曰公姓)
(郭豈汾陽王裔耶崇韜曰聞先人言纔距汾陽四世耳革曰然則固從祖也崇韜嘗過汾陽丨丨焉元史文宗紀至順二年河南河)
(北道廉訪副使僧家奴言古律諸職官父母在三百里於三年聽一給定省假二十日無父母者五年聽一給丨丨假十日)諛
墓(唐書韓愈傳劉义者一節之士聞愈接天下士步歸之後以爭語不能下賓客因持愈金數斤去曰此丨丨中人得耳不若與)
(劉君為壽愈不能止蘇軾詩朝來又絶倒丨丨得霜竹陸游題齋璧詩作碑丨丨已絶筆紬史藏山猶苦心)鐵墓(蘇軾詩太)
(昊祠東丨丨西一樽常與子同擕注陳州柳湖傍有丘俗謂之丨丨云陳胡公墳也城濠水往往嚙其趾見有鐵錮之)
不離墓(後漢書馬援傳兄况卒援行服期年丨丨丨所)更始墓(後漢書鮑永傳初仕更始後經丨丨丨拜哭盡哀)
征西墓(魏志武帝紀意遂欲為國家討罪立功欲望封侯作征西將軍然後題墓道漢故丨丨將軍曹侯之丨此其志也蘇)
(軾六言詩但有尊中若下何須墓上征西)神人墓(楊烱宇文珽碑大夫受梁鴻之命終陪列士之墳妻子從田豫之言竟托)
(丨丨之丨)
立象於墓(後漢書楊震傳先葬十餘日有大鳥高丈餘集喪前俯伏悲鳴泣下葬畢乃飛去于是時人丨石鳥丨丨丨所)
劍挂徐墓(說苑延陵季子西聘晉帶寳劍以過徐徐君觀劍不言而心欲之季子為上國之使未獻也然其心許之矣使)
(晉反徐君死于是脫劍致之嗣君不敢受乃以丨丨丨丨𣗳而去)寒食上墓(唐明皇詔丨丨丨丨禮經無聞近代相承)
(浸以成俗士庶有不合廟祭者何以用展孝思宜許上墓)
增適墓(禮記丨丨不登壟荀子具生噐以丨丨象徙道也)防墓(禮記孔子既得合葬于防曰吾聞之古也墓而不墳)
(今&KR0588;也東西南北之人也不可以不識也于是封之崇四尺孔子先反門人後雨甚至孔子問曰爾來何遲也曰丨丨崩楊烱昭武)
(校尉曹君碑雖雨崩丨丨無孔子之格言而鼠齧前松有文王之故事又太平廣記固城臨洱水水之北岸有五女墩西漢人有人)
(葬洱北墓將壊其人有五女共創此墩以丨丨)修墓(禮記孔子曰吾聞之古不丨丨普書陸雲傳門生故吏迎喪葬清河丨丨)
(立碑四時祠祭曹操丨盧植墳丨令敬遣丞掾丨墳丨并致薄醊以彰厥德)易墓(禮記丨丨非古也注丨謂芟除艸木殷以)
(前丨而不墳不易治也)墟墓(禮記丨丨之間未施哀于民而民哀社稷宗廟之中未施敬于民而民敬陸機賦覩丨丨于山)
(梁託崇山以自綏傅亮修楚元王墓教愛人懷𣗳甘棠猶且勿剪追甄丨丨信陵尚或不冺李邕兖州孔子廟碑丨丨之地禮曰自)
(哀聽訟之𣗳詩云勿剪白居易詩南陌有烟火北陌連丨丨文同蒲生鍾&KR0146;詩寒風酸號日慘苦梟飛狐鳴滿丨丨)墳墓(禮記)
(奈何去丨丨也史記留侯世家天下游士離其親戚棄丨丨去故舊從陛下游者徒欲日夜望咫尺地今復六國後天下游士各反)
(其故舊丨丨陛下與誰取天下乎普書天文志丨丨四星屬危之下又王談傳孔巖無嗣談移居會稽修理巖父丨丨盡其心力唐)
(書王琚傳琚為中書侍郎母居洛陽來京師讓琚曰爾家上世皆州縣職令汝無攻城野戰勞以諂佞取容海内切齒吾恐汝家丨)
(丨無人復掃除也管子大者親戚丨丨之所在也白居易詩丨丨多繞村)邦墓(周禮墓大夫掌凡丨丨之地域為之圖令國民)
(族葬)爭墓(周禮墓大夫凡丨丨地者聽其獄訟帥其屬而廵墓厲注厲塋限遮列處宋史吕沆傳通判婺州朱君章訟爭田四)
(十有二年吳王府丨丨二十有九年沆皆决之)廵墓(見上)冢墓(周禮疏庶人不封不𣗳故不言丨而云丨史記田單傳單)
(以即墨拒燕縱反問曰吾懼燕人掘吾城外丨丨僇先人可為寒心南史王儉傳葬禮依禇淵故事丨丨材官營辦)公墓(周禮)
(冢人掌丨丨之地辨其兆域而為之圖)祭墓(周禮冢人凡丨丨為尸注丨丨為尸或禱祈焉漢書王莽傳琅琊女子吕母亦)
(起初吕母子為縣吏為宰所冤殺母散家財以酤酒買兵弩隂厚貧窮少年得百餘人遂攻海曲縣殺宰以丨子丨引兵入海舊唐)
(書高季輔傳兄元道仕隋為汲令武德初縣人翻城從賊元道被害季輔率其黨出鬭擒殺其兄者斬之持首以丨丨為士友所稱)
司墓(左傳丨丨之室有當道者)舍墓(左傳普侯圍曹門焉多死曹人尸諸城上普侯患之聽輿人之謀曰稱丨于丨師遷)
(焉曹人兇懼注丨丨將為發冢)合墓(左傳定公元年七月葬昭公于墓道南孔子之為司寇也溝而丨諸丨注明臣道無貶君)
(之義)壟墓(史記田單傳燕軍盡掘丨丨即墨人從城上望見皆涕泣欲出戰怒自十倍)夾墓(史記樗里子傳樗里子卒)
(葬于渭南章臺之東曰後百歲是當有天子之宫丨我丨至漢興長樂宫在東未央在其西武庫正直其墓)直墓(見上)鞭
墓(史記季布傳夫忌壯士以資敵國此伍子胥所以丨荆平王之丨也)崇墓(漢書述文帝紀農不供貢辠不收孥宫不新館)
(陵不丨丨)丘墓(漢書司馬遷傳亦何面目復上父母之丨丨乎又楊惲傳豈意得全首領復奉先人之丨丨乎後漢書馮衍傳)
(悼丨丨之蕪穢兮恨昭穆之不榮南史宋孝武帝紀詔上林苑内士庶丨丨欲還合葬者勿禁吳越春秋齊伐魯孔子召門人謂之)
(曰魯父母之國也丨丨在焉今齊將伐之子無意一出耶邯鄲淳曹娥碑丨丨起墳潘岳寡婦賦睎形聲于几筵兮馳精爽于丨丨)
(沈約詠懷詩丨丨蔽山岡萬代同一時劉長卿虎丘詩兹峰淪寶玉千載惟丨丨陸游清明詩老增丨丨感貧苦道途難)式墓
(後漢書明帝紀遣使者以中牢祠蕭何霍光帝謁陵因過丨其丨庾信碑文丨丨封墳追旌盛德閻長言思祖亭詩異時誰丨丨應)
(識子孫賢)歸墓(後漢書馬援傳家屬杜門葬不丨丨)表墓(後漢書延篤傳為平陽侯相到官丨龔遂之丨蔡邕郭有道碑)
(樹碑丨丨昭銘景行庾信烏石氏志序陵坡春夢倘逄貞女之墳隴首白楊或丨賢姬之丨劉禹錫袁相國挽詩丨丨雙碑立尊名)
(一字褒李商𨼆詩延陵留丨丨)酈墓(後漢書趙咨傳爰暨暴秦違道廢德滅三伐之制興淫邪之法國貲糜于三泉人力單于)
(丨丨按酈即驪山)蒼墓(後漢書朱穆傳劉陶疏云天下有識皆以穆同勤禹稷而被共鯀之戾若死者有知則唐帝怒于崇)
(山重華忿于丨丨矣)陵墓(後漢書橋公祖傳曹操祭文曰奉命東征屯次鄉里北望貴土乃心丨丨裁致薄奠張衡西京賦若)
(歴世而長存何遽營乎丨丨張說漢南詩舊國多丨丨荒凉無歲年杜甫詩漢朝丨丨對南山唐彦謙曲江詩漢朝冠蓋皆丨丨十)
(里宜春下苑花)醊墓(後漢書何顒傳友人虞偉高有父讐未報而篤病將終顒往候之偉高泣而訴顒感其義為復讐以頭丨)
(其丨注醊祭酹也竹歲反)剖墓(後漢書酷吏傳陽球磔王甫之屍張儉丨曹節之丨雖云厭快衆憤亦云酷矣)營墓(魏志)
(陳思王傳初植登魚山臨東阿喟然有終焉之心遂丨為丨周書孝義傳皇甫遐遭母喪廬于墓側負土為墳于墓南作一窟隂雨)
(則穿窟晴霽則丨丨積數年墳高數丈唐書李適傳適年四十九嘗夢與人論大衍數寤而曰吾壽盡此乎勅其子曰霸陵原西視)
(京師吾樂之可丨丨𣗳千松焉)望墓(魏志中山王傳昔衛大夫蘧瑗葬濮陽吾丨其丨常想其遺風)舊墓(吳志虞翻傳權)
(積怒非一徙翻交州在南十餘年卒年七十歸葬丨丨妻子得還南史王鎮之傳以母老求補安成太守以憂去職在官清潔妻子)
(無以自給乃棄官致喪還上虞丨丨葬畢隨子之官王建北邙行北邙山頭少閒土盡是洛陽人丨丨)到墓(普書王裒傳𨼆)
(居教授三徵七辟皆不就母性畏雷母沒每雷輙丨丨曰裒在此)建墓(普書許孜傳親沒丨丨于縣之東山躬自負土不受)
(鄉人之助方營大功乃棄其妻鎮宿墓所列植松栢亘五六里)宿墓(見上)集墓(普書庾衮傳或有斬其墓栢莫知其誰乃)
(召隣人丨于丨而自責焉因叩頭泣涕曰德之不修不能庇先人之𣗳衮之罪也父老亦為之垂涕)七墓(普書吳逵傳經荒饑)
(疾病合門死者十三人逵夫妻既存家極貧窮晝夜在山未嘗休息期年成丨丨賻贈一無所受)相墓(普書羊祜傳有善丨)
(丨者言祜祖墓所有帝王氣若鑿之則無後祜遂鑿之相者見曰猶出折臂三公而祜竟堕馬折臂位至公而無子)占墓(南史)
(宋武帝紀時有孔恭者妙善丨丨帝嘗與經墓欺之曰此墓何如孔恭曰非常地也帝由是益自負又吳明徹傳有伊氏者善丨丨)
(謂其兄曰君葬日必有乘白馬逐鹿者經墳此是最小孝子大貴之徵至時果有應)經墓(見上)創墓(南史柳世隆傳世隆)
(曉數術於倪塘丨丨與賓客踐履十往五往常坐一處及卒墓工圖墓正取其坐處焉)題墓(南史陳暄傳與兄子秀書云吾)
(生平所願身沒之後丨吾丨曰陳故酒徒陳君之神道郭璞丨丨詩北阜烈烈巨海混混壘壘三墳惟女與昆)守墓(南史袁湛)
(傳孝武籍田經湛墓遣使致祭增丨丨五戸元史王克已傳父伯通沒克已廬于墓側貊高縱兵暴掠縣民皆逃竄克已獨丨丨不)
(去曰吾誓丨丨三年雖死不可棄也陸游詩丨丨萬家猶有日及親三釡永無期)圖墓(北史藝術傳陸法和為人置宅丨丨)
(以避禍求福)謁墓(北史樊子蓋傳朝於江都宫帝謂曰富貴不還故鄉真衣繡夜行耳因敕廬江郡設三千人會賜米麥六)
(千石使丨墳丨宴故老當時榮之)古墓(舊唐書音樂志阮咸亦琵琶也而項長過于今制列十有三柱武太后時蜀人蒯明)
(于丨丨中得之古詩丨丨犁為田松柏摧為薪盧照隣石鏡寺詩丨丨芙蓉塔明神松柏烟長孫佐輔山行詩中心有所悲丨丨穿)
(黃芽劉長卿詩丨丨樵人識前朝楚水流白居易詩丨丨何代人不知姓與名)姓墓(舊唐書吕才傳今之喪葬吉凶皆依五姓)
(便利古之葬者並在國都之北域兆既有常所何取丨丨之義)塋墓(唐書唐休璟傳初得封以賦絹數千散賙其族又出財數)
(十萬大為丨丨盡葬其五服親)入墓(唐書姚崇傳遺令云吾亡歛以常服四時衣便各一稱性不喜冠衣毋以丨丨紫衣玉帶足)
(於體)識墓(唐書李夷簡傳將終戒毋厚葬毋事浮屠毋碑神道惟丨丨而已)遷墓(宋史禮志紹聖四年太史請遷去永)
(裕陵禁山民塚一千三百餘帝曰丨丨得無擾乎當給官錢以資葬費)室墓(宋史忠義傳李彦仙為石壕尉守三觜民爭依)
(之下令曰尉異縣人非如汝丨丨於是令尉為汝守若不悉力金人將尸汝于市衆皆奮)禹墓(吳越春秋有人生而言指天向)
(丨丨曰我是無余君之苖末我方修前君祭祀復我丨丨之祀為民請福于天以通鬼神之道衆民悅喜皆助奉禹祭四時致貢因)
(共封立以承越君之後)笞墓(越絶書荆平王已死子胥將卒六千操鞭箠丨平王之丨而數之)苞墓(水經注滍水南)
(有漢中常侍長樂太僕吉侯苞冢冢前有碑基其碑云六帝四后是諮是諏夫封者表有德碑者頌有功自非此徒何用評為石至)
(千春不若速朽丨丨萬古祗彰誚辱)水墓(顔氏家訓隂陽說云辰為丨丨又為土墓故不得哭)土墓(見上)得墓(宅經)
(青烏子云其宅丨丨二神漸護得地丨丨龍驤虎步物業滋川財集倉庫)袁墓(吳郡志鄧蔚山在元墓山之南岡開山記作丨)
(丨村蓋舊以袁為元蔚為尉而名村以山耳)宫墓(傅休奕始皇賦疲斯民乎丨丨)制墓(陸機周處碑從榮丨丨終非晝)
(遊)山墓(陸雲書曠離丨丨永適異國)近墓(傅亮修楚元王墓教可蠲復丨丨五家長給灑掃)旌墓(張說夏州)
(都督王方翼碑說少也蒙會友升堂今老矣豈能丨丨)穿墓(李適之法現禪師碑母氏遣師預修已墓寺前南嶺地為吉祥)
(掘皆巨石已經數日師意彌專忽有一人來詣掘所作禮云為師丨丨信宿掘成不知所在)世墓(權德輿吏部郎中崔倕碑)
(公貞元七年終明年葬于成周之偃師從丨丨也)大墓(柳宗元柳府君墳表少陵原柳氏之丨丨)先墓(韓愈祭女文逄)
(歲之吉致汝丨丨)寘墓(韓愈法曹盧君夫人苖氏墓銘刻銘丨丨以贊碩休)異墓(韓愈昭武校尉李公墓誌以元配韋)
(氏夫人祔而葬次配崔氏夫人于其域丨丨)拱墓(裴敬李白墓碑巨竹丨丨如公卓犖)遶墓(張仲甫雷賦樊仲入室王)
(裒丨丨)劉墓(孟雲卿鄴中懷古詩崔嵬長河北尚應想丨丨)新墓(皇甫冉送魏侍御葬詩盛曹徒列柏丨丨已栽松)
祠墓(張籍詩春草空丨丨荒林惟鳥飛)託墓(張籍江陵孝女詩無家空丨丨主祭不從人)覆墓(白居易詩家人)
(丨丨回按丨丨謂既葬之後重視其墓也)歌墓(蘇軾詩曲江船舫月毬燈是謂舞殯而丨丨)破墓(陸游夜出詩漁歌起)
(遠汀鬼火出丨丨)生墓(劉克莊耕仕詩貧求丨丨為謀早病學還丹見事遲)埜墓(劉詵九日登高詩亂峯猶作太古色)
(丨丨不知遊客歡)侵墓(高啟要離墓詩今日古城邊耕人肆丨丨)
比干墓(禮記封王子丨丨之丨釋箕子之囚元史陳祐傳授衛輝路總管祐申明法令創立孔子廟修丨丨丨且請于朝著)
(于祀典)族墳墓(周禮大司徒以本俗六安萬民二曰丨丨丨)聖人墓(史記留侯世家武王入殷表商容之閭釋)
(箕子之拘封比干之墓今陛下能封丨丨之丨表賢者之閭式智者之門乎)孕婦墓(史記鄒陽傳上梁王書曰聖王覺寤)
(捐子之之心而能不說於田常之賢封比干之後修丨丨之丨故業復就于天下)孤于墓(漢書高惠功臣表朽骨丨丨丨)
(苖裔流于道)孺子墓(吳志顧雍傳雍長子邵字孝則起家為豫章太守下車祀先賢徐丨丨丨優待其後南史王延之傅)
(出為豫章太守下車祭徐丨丨許子將丨圖畫陳蕃華歆謝鯤像于郡朝堂稱良二千石)先人墓(普書羊祜傳祜卒弟琇等)
(述祜素志求葬于丨丨丨次帝不許賜去城十里外近陵地一頃)沙漲墓(普書郭璞傳以母憂去職卜葬地于暨陽去水)
(百步許人以近水為言璞曰當即為陸矣其後丨丨去丨十數里皆為桑田)甄邯墓(南史何承天傳博見古今為一時所)
(重張永嘗開玄武湖遇古冡冡上得一銅斗承天曰此亡新威斗王莽三公亡皆賜之一在冡外一在冡内時三台居江左者惟丨)
(丨為大司徒必邯之丨俄而永啟冡更得一斗復有一石銘大司徒丨丨之丨人皆服其博識)女媧墓(唐書五行志天寶十)
(一載閺鄉黃河中丨丨丨因大雨晦冥失其所在至乾元二年瀕河人聞有風雷聲曉見其墓踊出下有巨石上有雙柳各長丈餘)
(時號風陵堆太平廣記潼關口河潬上有𣗳數株水暴漲亦不漂沒時人號曰丨丨丨)門匠墓(唐書食貨志韓滉領轉運)
(是時歲漕經底柱覆者幾半河中有山號米堆運舟入三門雇平陸人為門匠執標指麾一舟百日乃能上諺曰古無丨丨丨謂皆)
(溺死也)孝子墓(唐書孝友傳王博武侍毋至廣州及沙涌口暴風母溺死博武自投于水嶺南節度盧貞俾吏沈罟𫉬二)
(屍葬之表其墓曰丨丨丨詔為刻石宋史真宗紀大中祥符四年表潘丨丨丨謝翺逃暑詩城南古寺凉生處草色遥連丨丨丨)
子儀墓(五代史郭崇韜傳豆盧等附之以為子儀後崇韜以為然伐蜀過丨丨丨慟哭去聞者笑之)飛廉墓(水經)
(注霍太山上有丨丨丨飛廉以善走事紂周王伐紂飛廉先為紂使北方還無所報乃壇于霍太山而致命焉得石棺銘曰帝令處)
(父不與殷亂賜汝石棺以葬)吳章墓(西京雜記平陵曹敞在吳章門下章後為王莽所殺弟子皆更易姓名敞獨稱吳章)
(弟子收葬其屍平陵人生為立碑于丨丨丨側)盤古墓(述異記今南海有丨丨氏丨亘三百餘里俗云後人追葬盤古之魂)
(也)王女墓(華陽國志昔蜀王女未嫁年二十亡丨丨丨在城北今王女陌是也)比肩墓(太平廣記吳黃龍中海鹽)
(有陸東美妻朱氏寸步不相離時號為比肩人後妻卒東美不食死乃合葬冡上生梓𣗳同根二身相抱合成一𣗳孫權聞之封其)
(里曰丨丨丨)蘇小墓(方輿勝覽秀州西南六十步有片石題曰丨丨丨按蘇小小普歌姬也家在錢塘墓在秀州劉禹錫)
(詩垂鈎釣得王餘魚踏草共登丨丨丨)真娘墓(雲溪友議丨丨者吳國之佳人也死葬吳宫之側行客感其華麗競為詩)
(題于丨𣗳有譚銖者書一絶云何事世人偏重色丨丨丨上獨題詩李紳詩序丨丨吳姬死葬虎丘寺前丨多花草以蔽之白居易)
(詩丨丨丨虎丘道不識真娘鏡中面惟見丨丨丨頭草米芾詩虎丘一叩丨丨丨薜荔擾墻蘭委露)瓊姬墓(吳郡志陽山有)
(丨丨丨吳王女也高啟有丨丨丨詩)郭北墓(古詩朝出上東門遥望丨丨丨)誰家墓(諸葛亮梁甫吟問是丨丨丨田)
(疆古冶子)青石墓(庾信崔訦碑松檟深沉既封丨丨之丨丘陵標榜須勒黃金之字)將軍墓(庾信思舊銘王孫葬)
(地方為長樂之宫烈士埋魂即是丨丨之丨)賢臣墓(庾信大將軍柳遐墓誌君子之陵止埋銅劍丨丨之丨惟銘石函)
賢妃墓(庾信羅氏墓誌山非宋國翻為節固之陵地異荆臺遂有丨丨之丨)衛青墓(庾信豆盧永恩碑刺史賈逵之)
(碑既生金粟將軍丨丨之丨方留石麟)昌平墓(王勃益州夫子廟碑絲簧金石長懸闕里之堂荆棘蓬蒿不入丨丨之丨)
新亭墓(楊炯遂州孔子廟碑庾太尉丨丨之丨尚有黃金鄭康成通德之門猶存白瓦)盧龍墓(楊炯昭武校尉曹通)
(碑慕田疇之節羞賣丨丨之丨高魯連之義請從滄海之遊)滕公墓(楊炯唐州長史宇文珽碑山河永配金石長存或旌)
(原氏之阡或表丨丨之丨)王喬墓(楊炯温江令任晃碑居人致祭桐鄉有朱邑之祠怪力成墳葉縣有丨丨之丨蘇軾詩何)
(年霹靂起神物玉棺飛出丨丨丨)瓊棺墓(楊炯百泉令李楚材碑神行有感方登玉鉉之階靈化無方獨嘆丨丨之丨)
南陽墓(楊炯李懷州墓誌何嗟及矣竟遊東岱之山無所不知旋閉丨丨之丨)先賢墓(張說遊龍山静勝寺詩南)
(識桓公臺北望丨丨丨)三司墓(張說梁國公姚崇碑寶其文字别為羣玉之山禁厥樵蘇即表丨丨之丨)逸人墓
(張九齡牛公碑銘丨丨之丨今同郡邸)太丘墓(孫逖詹事王同晊碑升闕里之堂實難論賦表丨丨之丨多媿題名)宿
草墓(孫逖庶子王敬從碑丨丨之丨難云絶哭他山之石可以題銘按禮記朋友之墓有宿草而不哭焉)陳焦墓(李白)
(漆林渡詩巉巖注公柵突兀丨丨丨)闔閭墓(杜甫壯遊詩王謝風流遠丨丨丘丨荒)卿相墓(杜甫石笋行恐是昔)
(時丨丨丨立石為表今仍存)望諸墓(韓愈文為我弔丨丨君之丨而觀于其市復有昔時屠狗者乎按樂毅封望諸君)
田横墓(韓愈文愈如東京道出丨丨丨下感横義高能得士因取酒以祭為文以弔之)樊姬墓(劉禹錫紀南歌天寒)
(獵獸者走上丨丨丨)秦原墓(劉禹錫望賦夫不歸兮江上石子可見兮丨丨丨)昭君墓(白居易青冡詩茫茫邊雪)
(裏一掬沙培塿傳是丨丨丨埋閉蛾眉久)遶村墓(白居易重到滑江舊居詩因驚成人者盡是舊童孺試問舊老人多為丨)
(丨丨)善人墓(白居易丨丨丨碑唐有丨丨曰李公名建字杓直隴西人階中大夫勲上柱國爵隴西縣開國男主客郎中知)
(制誥太原白居易作丨碑大署其碑曰丨丨丨)北海墓(温庭筠過丨丨丨詩墓平春草綠碑折古苔青)郭泰墓(李商)
(𨼆祭蕭侍郎文丨丨丨邊空多會客鄧攸身後不見遺孤)楊妃墓(趙嘏詠端正𣗳詩馬嵬此去無多地祗合丨丨丨上生)
李白墓(張喬宿青山館詩雲藏丨丨丨苔暗謝公碑)三尺墓(殷文圭經李翰林墓詩十字遺碑丨丨丨只應吟客)
(弔秋烟杜荀鶴過賈島墓詩山根丨丨丨人口散聮詩)虞姬墓(蘇軾丨丨丨詩自注俗號嗟虞墩)仲卿墓(蘇軾)
(詩深恐桐卿人長祠丨丨丨按前漢朱邑字仲卿)桓魋墓(蘇軾遊桓山記元豐二年從二三子遊泗上登桓山入石室此)
(宋司馬丨丨之丨也死為石槨三年不成古之愚人也余將弔其藏而其骨毛爪齒已化為飛塵矣而况于槨乎)朱亥墓
(蘇軾丨丨丨詩自注俗謂屠兒原)鴛鴦墓(郭翼詩青狐冷泣丨丨丨)新封墓(孔平仲迷途詩泥中虎鬭跡草木丨)
(丨丨)明妃墓(陸游送潘德久使薊門詩轅門倘駐拂雲祠𤇺火應過丨丨丨)他人墓(戴復古清明感傷詩白石岡頭)
(聞杜宇對丨丨丨亦沾衣)西陵墓(趙秉文銅雀臺詩朝望丨丨丨夕望丨丨丨望望不復歸月明又十五)花下墓
(趙秉文丨丨丨詩山前𣗳今人看花昔人墓)燕丹墓(尹廷高詩丨丨丨側幾秋風)和靖墓(黃庚西湖詩落日荒)
(山丨丨丨斷雲流水子胥祠)雷塘墓(張翥螢苑曲腐草無情亦有情年年為照丨丨丨)梁朝墓(王逄過蒼墩江)
(𨼆居詩徑穿竹入背江洛傍是丨丨敬宗丨)桓王墓(高啟吳中詩丨丨丨下沙草白)卞侯墓(高啟清明詩丨丨丨)
(上迷芳草處士門前映落花)
九宫五墓(北史臨孝恭傳著欹噐圖三卷地動銅儀經一卷丨丨丨丨一卷)大墓小墓(舊唐書吕才傳趙氏)
(之葬並在九原漢之山陵散在諸處上利下利蔑爾不論丨丨丨丨其義安在)白烏集墓(宋史孝義傳李訪韶州人業進)
(士廬父母墓有虎傷暴傍人而不近訪又有丨丨丨丨上)白雲庇墓(元史趙榮傳毋卒榮號痛不食三日方飲水七日乃)
(食粥葬之日丨丨丨其丨前後十五里)乞瓜定墓(幽冥錄孫鐘富春人與母居至孝種瓜為業忽有三年少來丨丨為)
(鐘丨丨地出門悉化為白鶴而去)金玉其墓(皇甫湜悲周子桑文闔閭之死丨丨丨丨黔婁之死手足不覆)
暮(莫故切日晩也冥也又姓古作莫)
韻藻歲莫(詩曰歸曰歸丨亦丨止又蟋蚌在堂丨聿其丨左傳丨云丨矣我落其實而取其材南史袁樞袁憲傳論樞風)
(格峻整憲仁義率由韓子稱人臣委贄心無有二憲弗渝丨丨良可稱云蔡邕釋誨時逝丨丨默而無聞顔延之詩丨丨臨空房凉)
(風起坐隅王融詩勉哉勤丨丨敬矣事容光謝惠連雪賦丨將丨時既昏寒風積愁雲繁任昉文每以丨丨之期申以止足之戒蕭)
(子雲丨丨直廬賦日躔女度丨華云丨杜甫詩丨丨百草零疾風高岡裂白居易詩丨丨天地閉隂風生破村殷璠詩雪冷江空丨)
(丨時竹隂梅影月差差蘇軾和王斿詩遲留丨丨江淮上來往君家伯仲間劉克莊道中詩丨丨家家禾絹熟萍鄉風物似豳詩)
日莫(左傳丨云丨矣寡君須矣史記伍子胥傳吾丨丨塗遠吾故倒行而逆施之南史柳元景傳少時貧苦嘗下都至大雷丨)
(丨寒甚頗有羈旅之歎淮南子魯陽公與韓搆難戰酣丨丨援戈而撝之日退三舍王粲詩丨丨遊西園顔延之秋胡詩丨丨行采)
(歸物色桑榆時沈約詩佇立丨已丨戚戚苦人腸宋之問詩空歌丨云丨霜月漸微微李白詩白丨行欲丨滄波杳難期杜甫詩天)
(寒翠袖薄丨丨倚修竹孟浩然詩酒酣白丨丨走馬入紅塵顧况詩丨丨銜花飛烏還歐陽修詞闌干倚遍使人愁又是天涯初丨)
(丨范成大金氏庵詩春深有燕捎飛蝶丨丨無人掃落花陸游詩丨丨風烟傳隴上秋高刁斗落雲間)何暮(國語范文子暮)
(退于朝武子曰丨丨也後漢書廉范傳遷蜀郡太守舊制禁民夜作以防火災范毁削先令但嚴使儲水而已百姓為便歌之曰廉)
(叔度來丨丨陸機周處碑文俗歌揆日人謠丨丨張說宋公遺愛碑來丨丨兮去何早犦牛牲兮菌雞卜韓愈合江亭詩老郎來丨)
(丨高唱久乃和)薄暮(漢書吕皇后傳戚夫人歌云終日舂丨丨廣雅日將落曰丨丨湛方生賦氣慘慘兮凝晨風悽悽兮丨丨)
(陸機荅張士然詩終朝理文案丨丨不遑暝謝朓思歸賦歸來丨丨聊以永年范雲詩田家樵采去丨丨方來歸岑參西省即事詩)
(平明端笏陪仙列丨丨垂鞭信馬歸杜甫詩亂雲低丨丨急雪舞廻風孟郊詩夭桃花清晨遊女紅粉新夭桃花丨丨遊女紅粉故)
(王建宫詞丨丨千門臨欲鎖紅粧飛騎向前歸文同詩溪雲生丨丨山雨送微凉陳造詩微風吹丨丨霽景挂高柳陸游詩荻洲丨)
(丨收漁網茆舍初寒響緯車)朝暮(漢書韓安國傳夫盛之有衰猶丨之必丨也舊唐書房喬傳君為元首臣號股肱龍躍雲)
(興不嘯而集苟有時來千年丨丨管子日有丨丨夜有晨昏劉長卿詩東流自丨丨千載空雲山顧况詩一樽丨丨醉陶令果何人)
(吳融沃焦山賦吞吐造化浮沉丨丨秦觀詩日月豈得已還復彼丨丨范成大除夜詩瓶花開落紀春冬窗紙昏明認丨丨陸游過)
(大蓬嶺詩濕雲丨丨雨隂壑古今風僧道潛黃子理田居詩桑棗暗蓬麻耘鉏困丨丨元好問鹿泉新居詩霏烟空翠有無中百態)
(隂晴變丨丨)投暮(後漢書任光傳光武自薊還聞信都獨為漢拒邯鄲即馳赴之遂與光等丨丨入堂陽界魏志李孚著平)
(上幘將三騎丨丨詣鄴下)遲暮(離騷惟草木之零落兮恐美人之丨丨謝混詩美人愆歲月丨丨獨如何沈佺期古樂府離居)
(久丨丨高駕無淹留杜甫詩自傷丨丨眼柳宗元獨覺詩良游怨丨丨末事驚紛繞秦觀詩飄忽星氣徂青陽廹丨丨陸游詩年光)
(丨丨壯心違戴良登堯峰詩孤跡既漂泊流年復丨丨)長暮(古詩杳杳即丨丨)窮暮(孔融詩孤魂遊丨丨飄飄安所)
(依高郢請致仕表丨丨之懇不遑起居芻蕘之辭已罄肝胆)大暮(陸機歎逝賦寤丨丨之同寐何矜晩以怨早注丨丨猶長)
(夜也又詩廣宵何寥廓丨丨安可晨謝靈運賦雖發歎之早晏諒丨丨之同科鮑照詩丨丨杳悠悠長夜無時節)晨暮(謝靈)
(運山居賦𨼆叢灌故悉丨丨托星宿以知左右又詩水宿淹丨丨顔延之詩三陟窮丨丨杜甫詩天台隔三江風浪無丨丨李邕五)
(臺山清凉寺碑淒風烈烈詎辨冬春奔溜潺潺不知丨丨朱子欣木亭詩危亭俯清川登覽自丨丨)頹暮(謝靈運詩遊子值丨)
(丨任昉講學詩曰余本疎惰丨丨積榆柳柳宗元詩淹留值丨丨眷戀睇遐壤)
西陵暮(喬知之銅雀妓詩共看丨丨丨秋烟生白楊)齒歴暮(上官儀代劉幽州致仕表鐘漏已殫丨丨云丨又杜)
(甫詩杖策可入舟送此齒髮暮)桑榆暮(王維詩新晴望郊郭日映丨丨丨)天地暮(王維詩寂寞丨丨丨心與廣川)
(閒)蒼梧暮(杜甫詩飄飄桂水遊悵望丨丨丨)斜陽暮(秦觀詞可憐孤館閉春寒杜鵑聲裏丨丨丨)
好朝惡暮(史記馮驩曰君獨不見朝趨市者乎明旦側肩爭門而入日暮之後過市朝者掉臂而不顧非丨丨而丨丨取)
(其物忘其中注言市朝之中日暮物盡故掉臂不顧也)夏暴待暮(淮南子聖人處亂世若丨丨而丨丨桑榆之間逾易)
(忍也)
增采莫(詩彼汾沮洳言丨其丨按陸璣詩疏莫莱名始生可為羹五方通謂之酸迷河汾之間謂之莫)夙莫(詩不能辰)
(夜不丨則丨陸雲九愍感秋林之丨丨悲芳草之中霜)云莫(詩歲聿丨丨采蕭穫菽陸雲文年時丨丨梁元帝秋風搖落篇)
(且淹留兮日丨丨對華燭兮歡未央沈約詩飛光忽我道豈止歲丨丨唐太宗喜雪詩斷續氣將沉徘徊歲丨丨蘇軾禽言詩不如)
(歸去春山丨丨)不莫(詩祈年孔夙方社丨丨江淹别賦夏簟清兮晝丨丨冬釭凝兮夜何長)蚤莫(禮記侍坐于君子君)
(子欠伸撰杖屨視日丨丨侍坐者請出矣儲光羲詩猛獸識賓僕頳霞知丨丨)一暮(史記殷紀亳有祥桑榖共生于朝丨丨大)
(拱伊陟曰臣聞妖不勝德帝其修德太戊從之而祥桑枯死北史封卓妻劉氏傳因媒致幣遘止丨丨)三暮(史記天官書白)
(帝行德畢昴為之團圞丨丨德乃成不丨丨及圍不合德不成古樂府三峽謠三朝丨丨黃牛如故李白詩三朝上黃牛丨丨行太)
(遲韓愈雪詩浩浩過丨丨悠悠帀九垓)至暮(史記信陵君傳趙王侍酒丨丨口不忍獻五城以公子退讓也宋史李及傳在)
(杭州惡其風俗輕靡不事晏遊一日冒雪出郊衆謂當置酒召客乃獨造林逋清談丨丨而歸杜氏通典日壇曰王宫月壇曰夜明)
(王服玄冕所以尚質自朝丨丨行祭之禮)秋暮(漢書賈誼傳三代之禮春朝朝日丨丨夕月所以明有敬也梁簡文帝答湘東)
(王書日月易來已涉丨丨何遜詩蕭索高丨丨砧杵鳴四鄰薛道衡出塞曲絶漠三丨丨窮隂萬里生李白杜陵登樓詩徒然廹丨)
(丨未果諧心胸杜甫詩送子清丨丨風物長年悲劉長卿詩不堪明月裏更值清丨丨李羣玉詩華筵九丨丨崔峒詩丨丨之彭澤)
(籬花遠近逄徐鉉詩丨丨天高稻穗成)杪暮(普書懷愍紀論昔炎暉丨丨英雄多假于宗室金德韜華顛沛共推於懷愍)
運暮(普書王祥傳贊鄭沖含素王祥丨丨百行斯融雙飛天路)商暮(齊書雩祭歌丨丨百工止歲極凌隂冲按丨丨秋暮)
(也)逼暮(南史陸襄傳襄母嘗卒患心痛醫方須三升粟漿時冬月日又丨丨求索無所忽有老人詣門貨漿量如方劑始欲)
(酬直無何失之又沈攸之傳聞有猛獸輙自圍捕往無不得一日或得兩三若丨丨不禽則宿昔圍守)疲暮(南史王筠傳沈)
(約每見筠文咨嗟嘗謂曰自謝朓諸賢零落生平意好殆絶不謂丨丨復逄於君沈約報王筠書含咀之間倏焉丨丨)傷暮
(南史范縝傳年二十九髮白皤然乃作丨丨詩白髮詠以自况江淹燈賦爾復朱燈空明但為丨丨)旦暮(隋書薛道衡傳叶千)
(齡之丨丨當萬乘之一朝者其在大隋乎莊子百世之後知其解者是丨丨遇之也顔氏家訓古人云千載一聖猶丨丨也五百年)
(一賢猶比膊也言聖賢之難得疏闊如此沈約樂府二儀啟嘉祚千載猶丨丨任昉文非值丨丨千載故乃萬世一時也薛逄上白)
(相公啟期于丨丨必使奮飛劉長卿詩嶺梅同丨丨江柳共風烟韓琦詩丨丨不少憩)晩暮(隋書薛道衡傳光隂丨丨侍奉)
(誠勞李尤九曲歌年歲丨丨時已斜安得力士翻日車曹植種葛篇行年將丨丨佳人懷異心陸機思親賦忘天命之丨丨陶潛賦)
(悼當年之丨丨服兹歲之欲殫謝靈運詩丨丨悲獨坐鳴鶗歇春闌嚴郢不空三藏碑自成童至于丨丨常飾供具坐道場劉長卿)
(酬張厦雪夜詩丨丨相依分江湖别有情元載相國杜鴻漸碑位極台衡勲高梁益未脫羈瑣終悲丨丨陸游詩插架圖書娛丨丨)
(滿灘鷗鷺伴清閒)須暮(唐書郭子儀傳吐蕃回紇入寇陣涇水北子儀遣子晞襲虜晞以兵寡不進丨丨賊半濟乃擊斬首)
(五千級)時暮(吳越春秋禹年三十未娶行到塗山恐丨之丨失其度制乃娶塗山女嬌陸機詩冉冉年丨丨迢迢天路微陸)
(雲詩丨丨復何言何承天詩豈怨芳丨丨徒惜良願乖蕭穎士聽蚤蟬賦韜餘隂于歲晚等羣蟄于丨丨儲光羲詩豈不畏丨丨坎)
(壈無與鄰)將暮(離騷欲少留此靈瑣兮日忽忽其丨丨梁元帝郢川普安寺碑銘落霞丨丨鮮雲夕布峰下陽烏林生隂兔王)
(筠和衛尉新喻侯廵城詩閶闔瞬已昏鈎陳杳丨丨許敬宗表蒲柳易衰犬馬丨丨)欲暮(古樂府天寒歲丨丨朔風舞飛雪陸)
(游詩丨丨山光先慘淡未秋河漢已分明)暮暮(宋玉高唐賦朝朝丨丨陽臺之下張正見詩行行稍有極丨丨歸蘭房薛道衡)
(詩朝朝散霞彩丨丨澄秋色劉長卿夏口古城作但見荒郊外寒鵶丨丨飛又贈漁父詩問君何所適丨丨逄烟水蘇軾詩休驚歲)
(歲年年貌且對朝朝丨丨人秦觀七夕詞兩情若是久長時又豈在朝朝丨丨陸游日出入行但見旦旦升天東但見丨丨入地中)
夕暮(阮籍詠懷詩朝為媚少年丨丨成醜老自非王子晉誰能常美好潘尼詩朝日順長塗丨丨無停流)節暮(劉楨瓜賦)
(三星在隅温風丨丨)先暮(陸機陸處士誄生則同朝逝矣丨丨司空曙詩凌寒松未老丨丨槿何長)行暮(陸機歎逝賦世)
(閱人而為世人冉冉而丨丨陸雲賦感年華之丨丨兮思乘烟而遠遊)年暮(陸機詩怨彼河無梁悲此丨歲丨蕭子顯詩三)
(六前丨丨四五今年朝韓翊為田神玉母夫人謝表敬姜丨丨俯矜哭子之哀庾翼才微尚使領兄之衆)冬暮(陸機詩幸值嚴)
(丨丨幽夜方未晨梁簡文帝詩是節嚴丨丨寒雲掩落暉江淹燈賦冬膏既凝冬箭未度悁連冬心寂歴丨丨吳均橘賦方散藻于)
(年深遂凝貞于丨丨儲光羲詩丨丨久無樂西行至長安)告暮(陸雲賦運悠忽其既周兮歲冉冉而丨丨)幽暮(木華海賦)
(廓如靈變惚怳丨丨)速暮(摯虞賦懷暉光之丨丨)達暮(夏侯湛朝華賦灼煌煌以煒煒獨崇朝而丨丨潘尼苦雨賦旦)
(漎漎以丨丨夜淋淋而極明)知暮(成公綏烏賦嗟新烏之克孝兮心識養而丨丨庾信代人乞致仕表驅奔效駕先輙于羸)
(駘翔集賀成近遺子鎩翮彼常丨丨而况臣哉)昨暮(陶潛詩丨丨同為人陸游寄子坦詩頗憂丨丨雲吞日猶幸今朝雨壓風)
冥暮(顔延之自陳表禀恩明世負報丨丨仰企端闈止戀罔極)末暮(顔延之詩幼壯困孤介丨丨謝幽貞韓愈聮句平生)
(耻論兵丨丨不輕諾)愁暮(鮑照舞鶴賦歲崢嶸而丨丨心惆悵而哀離楊凌江上詩驚秋黃葉遍丨丨碧雲深劉長卿初貶南)
(巴詩猜䜛傷薏苡丨丨向江蘺劉禹錫競渡曲曲終人散空丨丨招屈亭前水東注)衰暮(鮑照擬古詩幼壯重寸隂丨丨反輕)
(年沈約詩及爾同丨丨非復别離時史達祖白髮詞瑶簮謾妬便羞插宫花自憐丨丨)易暮(謝惠連雪賦怨年歲之丨丨傷)
(後會之無因)匪暮(王融疏鑾光幸岱丨丨斯朝)萎暮(王融桐樹賦同歲草以丨丨共辰物而滋榮)澆暮(梁武)
(帝手勅世道丨丨爭詐繁起改俗遷風良有未易)春暮(梁武帝東飛伯勞歌三丨已丨花從風空留可憐誰與同劉孝綽詠)
(百舌詩山人惜丨丨旭旦坐花林江總侍宴詩詰曉三丨丨新雨百花朝宋之問宿雲門寺詩再來期丨丨當造林端窮張說襄陽)
(路逄寒食詩不辭著處尋山水祗畏還家落丨丨李白憶舊遊詩問余别恨今多少落花丨丨爭紛紛杜甫詩江湖丨欲丨陸游春)
(晩詩欲知丨已丨地上亦無花)悲暮(梁簡文帝梅賦月露登曉風柳丨丨)隴暮(梁簡文帝鴈門大守歌丨丨風恒急關寒)
(霜自濃)埋暮(江淹賦泣蕙草之飄零憐佳人之丨丨)再暮(江淹賦視朱殿以丨丨撫顛華而一疑)淪暮(沈約)
(讓僕射表蠲假衰疾收屏丨丨)閒暮(沈約荅沈麟玉書冀幽期可托克全素履與君弋釣泉臯以慰丨丨則生平之心遂矣)
遒暮(沈約反舌鳥賦對芳辰於此月屬今余之丨丨)望暮(沈約報劉杳書丨丨空深何可髣髴)鸞暮(沈約桐賦喧密)
(葉于鳳晨宿高枝于丨丨)西暮(沈約賦託馬首之丨丨隨檻車而廻轍徐陵上智者禪師書永此誓心以策丨丨今書丹欵仰)
(乞証明孟雲卿詩羣倫將北面白日忽丨丨)未暮(陶弘景尋山志及榆光之丨丨將尋山而采芝庾信賦年華丨丨容貌先)
(秋唐明皇喜雨賦絲管合兮夜將曉芙蓉開兮日丨丨劉眘虚送韓平詩到時春丨丨風景自應有歐陽詹廻鑾賦木葉猶飛金風)
(丨丨)辰暮(任昉花雪詩土膏候年動禎雪表丨丨)揭暮(張正見晨雞高𣗳鳴詩爭棲斜丨丨解翼横飛度)天暮
(何遜登石頭城詩丨丨遠山青潮去遥沙出温庭筠詩獨鳥青丨丨)晴暮(宋之問詩夕陽黯丨丨山翠互明滅謝翺江心寺詩)
(數聲清磬出丨丨落水人家散煙霧)視暮(儲光羲樵父詞詰朝礪斧尋丨丨行歌歸)向暮(李白詩欲知悵别心易苦丨丨)
(春風楊柳絲)惜暮(趙冬曦三門賦猿丨丨而悲呌鳥辭春而不鳴)及暮(嚴郢不空三藏碑乘郵而行丨丨而息未有久)
(行而不息者)寒暮(錢起詩蕙花漸丨丨心事已楚越)抵暮(韓愈詩丨丨但昏眠)怨暮(盧綸寄西巖𧦬上人詩寒)
(蟬丨丨野無日古𣗳傷秋天有風)鳥暮(李端詩丨丨東西急陂寒上下遅)殘暮(白居易曲江早秋詩早凉晴後至丨)
(丨暝來散)煙暮(盧肇拓枝舞賦風褭兮弱柳丨丨兮春松)松暮(司空曙詩池晴龜出曝丨丨鶴飛廻)竹暮(司空曙詩)
(換衣防丨丨洗果訝泉寒項斯蒼梧雲氣詩濕連湘丨丨濃蓋舜墳秋)歸暮(蘇軾詞丨丨歸暮長笛一聲何處方回詩喜晴)
(郊外多游女丨丨溪邊盡醉人)江暮(黃庭堅詞山圍丨丨天鏡開晴絮)垂暮(張元幹詞天涯萬里情懷惡年華丨丨猶)
(離索)峽暮(范成大入峽詩峽曉虎跡多丨丨人跡稀)栗暮(元好問詩橡朝丨丨分猿狙)伺暮(吳澄畫坐詩蚊將丨)
(丨深深聚蟬未知秋懇懇吟)
夏德暮(謝朓遊後園賦追丨丨之方丨望清秋之始飇)隂風暮(謝朓詩切切丨丨丨桑柘起寒烟)輕霞暮
(謝朓詩葉上凉風初日𨼆丨丨丨)空郊暮(梁元帝顔氏故園詩寂寂丨丨丨非復少年時)綵葉暮(江淹燈夜詩冬)
(盡丨丨丨金石亦懷傷)杜蘅暮(江淹歴山集詩竊悲丨丨丨)山中暮(江淹詩悵然丨丨丨懷疴屬此時)玉
樽暮(江淹劉僕射東山集詩共惜丨丨丨願是光隂遲)蹀蹀暮(江淹兔園賦中人望兮蠶既飢丨丨丨兮思夜半)
三陽暮(劉孝綽曲水宴詩薰袚丨丨丨濯褉元已初)年齒暮(沈烱詠老馬詩勿言丨丨丨尋途尚不迷白居易詩)
(今朝復明日不覺丨丨丨又陸游詩讀書喜長夜著書悲齒暮)輪光暮(唐太宗晩秋詩歴覽情無極咫尺丨丨丨)九重
暮(唐太宗詩落日雙闕昏回輿丨丨丨王勃九成宫頌羅綺芳兮四面春環珮鳴兮丨丨丨)神臯暮(王勃春思賦帝鄉迢)
(遞關河裏丨丨欲丨風烟起)洛橋暮(王勃春思賦向夕天津丨丨丨爭驅紫燕黃牛度又張說宴梁王宅詩共惜朱邸歡)
(無辭洛城暮)千里暮(駱賓王疇昔篇寒光丨丨丨露氣一江秋賈至詩蕭條丨丨丨日落黃雲秋)蒼雲暮(陳子)
(昂文殺氣凝兮丨丨丨虎豹慄兮殤䰟懼又宋之問緱山廟詩空歌白雲暮霜月漸微微杜甫詩高鳥黃雲暮寒蟬碧𣗳秋盧綸詩)
(坐見春雲暮無因寄所思李商𨼆詩秋風動地黃雲暮歸去嵩陽尋舊師)清軒暮(沈佺期餞遠詩曖然丨丨丨浩思非所任)
山川暮(沈佺期送盧管記詩湛湛丨丨丨蕭蕭凉氣稀李郢詩雲隂故國丨丨丨潮落空江網罟收)芳園暮(宋之)
(問太平公主山池賦丨丨丨兮白日沉爽氣浮兮黛壑深又耿緯詩行樂西園暮春風動柳絲)馳光暮(宋之問入崖口五渡)
(詩莫使丨丨丨空令歸寉憐)清音暮(張說詩巖壑丨丨丨天朝起大風)玄月暮(宋務光海上作勞歌丨丨丨旅)
(睇滄海極)芸香暮(徐安貞書殿賜宴詩共惜丨丨丨春風幾萬年)離宫暮(孫逖洛水應制詩興盡丨丨丨烟光起夕)
(流)江色暮(李白詩語來丨丨丨獨自下寒烟)蕙草暮(李白詩蕪然丨丨丨颯爾凉風吹又陳標江南行不怕汀)
(洲芳草暮待將秋興折湖蓮又温庭筠回中作千里關山邊草暮一星𤇺火朔雲收)碧山暮(李白詩不覺丨丨丨秋雲暗幾)
(重)掖垣暮(杜甫詩花𨼆丨丨丨啾啾棲鳥過)江村暮(杜甫詩白沙翠竹丨丨丨相送柴門月色新)花欲
暮(杜甫詩别筵丨丨丨春日鬢俱蒼)風色暮(杜甫詩丨丨蕭蕭丨江頭人不行又深山大澤龍蛇遠春寒野隂風景暮)
春城暮(杜甫詩風起丨丨丨高樓鼓角悲)武陵暮(杜甫詩如行丨丨丨欲問桃源宿)青楓暮(杜甫詩雨)
(急丨丨丨)黃髮暮(王維詩自憐丨丨丨一倍惜年華)風雪暮(王昌齡詩便以丨丨丨還為縱飲留)芳洲暮
(鄭愔採蓮樂府不覺丨丨丨棹歌處處聞又劉眘虚詩風雨滄洲暮一帆今始歸)寒光暮(儲光羲陸著作挽歌鄉亭春水)
(綠昌閣丨丨丨)空閨暮(獨孤及雜詩流年惜不得獨坐丨丨丨又富嘉謩麗色賦碧雲合兮金闔暮)長郭暮(劉長)
(卿詩鴉歸丨丨丨草映大堤春)松杉暮(劉長卿詩猿鳴丨丨丨)千峯暮(劉長卿詩江入丨丨丨花連百越春又李)
(嘉祐詩松雪千山暮林泉一水通)空山暮(錢起藥堂秋暮詩茅屋丨丨丨荷衣白露香張籍題山中古祠詩春草丨丨丨)
(荒林鳥雀飛)繚垣暮(盧綸早秋望華清宫中𣗳詩惆悵丨丨丨兹山聞暗蛩)川光暮(李嘉祐詩孤雲獨鳥丨丨)
(丨萬井千山海氣秋)楚天暮(郎士元送長沙韋明府詩雲日丨丨丨沙汀白露深)千室暮(李端詩鳥翻丨丨丨蟬急)
(雨河秋)簾旌暮(林寬詩鳥度丨丨丨龍吟隔院鐘)蘭堂暮(劉禹錫詩舞草驚鴻水𣗳春朝掩上客丨丨丨)舜
英暮(劉禹錫馬嵬行貴人飲金屑倏忽丨丨丨)沙苑暮(元稹詩山入白樓丨丨丨潮生滄海野塘春)萬齡暮
(白居易送劉道士遊天台詩不知丨丨丨不見三光曛又陸游乞祠詩致身途遠年齡暮報國心存氣力微)煙霞暮(戴叔)
(倫遊道林寺詩及此丨丨丨相看復欲歸)六合暮(韓翊送郭贊府歸淮南詩江聲丨丨丨楚色萬家春)鈴閣暮(韓翊)
(寄裴鄆州詩官𣗳隂隂丨丨丨州人轉憶白頭翁)蓬蒿暮(賈島送人適越詩遷客丨丨丨遊人道路長)春日暮
(王建白紵歌舘娃宫中丨丨丨荔枝木瓜花滿𣗳陸游山南行將軍壇上冷雲低丞相祠前丨丨丨)青油暮(司空曙送龐判)
(官赴黔中詩堆案丨丨丨看棋畫角長)元冬暮(楊諫大蜡賦隂律窮丨丨丨星廻于舊列日極于餘度)麗景暮
(陸環曲水杯賦丨丨云丨歡情奈何)漢原暮(李湛然少傅竇希瑊碑秦塞從指丨丨已丨紀盛烈于豐碑庶有旌于武庫)
雀臺暮(樂朋龜僖宗哀冊文龍馭飄兮弓劍在丨丨丨兮歌管悲)蟬噪暮(項斯送蘇處士詩深林丨丨丨絶頂客來)
(稀)樓船暮(温庭筠詩白蘋風起丨丨丨)三月暮(鄭谷詩瘴村丨丨丨雨熟野梅黃張喬詩五陵丨丨丨百越一)
(家貧崔櫓詩江國草花丨丨丨帝城塵夢一年間趙長卿暮春詞單衣丨丨丨歌扇一番圓辛棄疾詞滿眼不堪丨丨丨舉頭已覺)
(千山綠周權詩杜宇青山丨丨丨桃花流水一溪雲)戍壘暮(曹松送喻坦之遊太原詩并州丨丨丨角動引風生)榆關
暮(曹唐賈中丞詩風悲鼓角丨丨丨日射旌旗隴草春)殘雨暮(趙嘏詩花外鳥歸丨丨丨竹邊人語夕陽閒)長亭
暮(歐陽修詞碧草綠楊岐路况是丨丨丨)珠簾暮(程垓詞沉香火冷丨丨丨人在碧忩紗)蘅臯暮(賀鑄横塘)
(小築詞碧雲冉冉丨丨丨綵筆空題斷腸句)瀟湘暮(謝逸詞數聲鴻鴈兩行鷗鷺天淡丨丨丨)桑柘暮(毛滂詞寒)
(日半窗丨丨丨)千林暮(陸游詩鳥宿丨丨丨蟲吟四壁秋)蟲吟暮(洪瑹春夜對月詞花影搖春丨聲丨丨九霄雲)
(幕初捲)村店暮(程過詞一枕歸心丨丨丨更亂山深處)歲華暮(僧道潛廬山雜興隔水認梅花方驚丨丨丨)
西樓暮(元好問詞丨丨丨一簾疎雨夢裏尋春去)翠烟暮(李孝光觀石梁詩長嘯出山門羅衣丨丨丨)飛騰
暮(吳萊詩平生自笑丨丨丨幸矣心猶與道謀)倚門莫(郭鈺送宋仲觀迎親江陵詩君今去去須早歸白髮慈親丨丨)
(丨)黃葉莫(王逄詩蒹葭丨丨丨苜蓿紫雲深)秋溪暮(高啟詩孤柳影婆娑路入丨丨丨)江水暮(高啟)
(遊江上詩風亭裊離管草綠丨丨丨)紫壇暮(高啟詩隂雷填填天欲怒靈飇吹旗丨丨丨)
雲朝雨暮(盧肇雙柘枝舞賦鼔絶而曲既終倏丨丨而丨丨)靡旦靡莫(張養浩示子詩維詩維書丨丨丨丨)
御定佩文韻府卷六十六之七
