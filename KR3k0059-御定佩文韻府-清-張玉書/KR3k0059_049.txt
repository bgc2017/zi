欽定四庫全書
御定佩文韻府卷七之一
上平聲七虞韻一
虞(遇俱切度也慮也又安樂也又舜國號曰丨又詩有丨芮春秋有丨虢又掌山澤之官曰丨又姓)
韻藻無虞(易即鹿无虞又書儆戒丨丨又四方丨丨予一人以寧詩無貳丨丨晉書陶侃傳西門不鍵華圻丨丨者侃之)
(功也舊唐書禮儀志國家四表丨丨人和歲稔作範垂訓今也其時唐書百官志防禦使以丨丨為上考高士傳摯峻贊知足丨丨)
(守玄袪辱崔&KR3289;北廵頌雍容清廟謐爾丨丨庾信擬連珠虛舟不忤令德丨丨杜甫草堂詩今我歸草堂成都適丨丨陸游詩天下)
(丨丨國論深書生端合老山林程俱詩事賤反多暇居早適丨丨)不虞(易澤上於地萃君子以除戎器戒丨丨詩質爾人民)
(謹爾侯度用戒丨丨左傳燕人畏鄭三軍而丨丨制人六月鄭二公子以制人敗燕師于北制君子曰不備丨丨不可以師又丨丨)
(君之涉吾地也何故又疆場之事慎守其一而備其丨丨又備預丨丨善之大者也又右廣初駕數及日中左則受之以至于昏内)
(官序當其夜以待丨丨不可謂無備孟子有丨丨之譽後漢書虞詡傳兵法日行不過三十里以戒丨丨北齊書神武帝紀羣臣僉)
(言假稱南伐内外戒嚴一則防黑獺丨丨二則可威吳楚宋史魏了翁傳遂寧闕守了翁行郡事即具奏乞脩城郭備丨丨廷議靳)
(其費了翁增埤浚隍如待敵至後一年潰卒攻掠郡縣知其有備不敢逞人始服吳越春秋范蠡曰審備則可戰慎守以待丨丨備)
(設守固必可應難王曰慎哉大夫燕惠王遺樂毅書寡人望有非則君覆蓋之丨丨君明棄之也望有過則君教誨之丨丨君明罪)
(之也崔駰城門校尉箴民以丨丨韓愈與鳳翔邢尚書書今閣下為王爪牙為國藩垣威行如秋仁行如春戎狄棄甲而遠遁朝廷)
(高枕而丨丨白居易詩鰲礙潮無信蛟驚浪丨丨又漢書衞青傳校尉趙丨丨三從大將軍獲王封隨成侯)憂虞(易悔吝者)
(丨丨之象也左傳齊景公曰二三子間於丨丨則有疾疢亦姑謀樂)師虞(書出入自爾丨丨注與衆共虞度之王珪除程戡安)
(武軍節度使再判延州制兹疇舊政之良式協丨丨之望王安石乞退表豈特少安于私義兹惟畢協于丨丨)唐虞(書丨丨稽)
(古建官惟百論語丨丨之際於斯為盛史記自序余維先人嘗掌斯事顯于丨丨至于周復典之故司馬氏世主天官漢書馳騖于)
(丨丨折衷于三代王會觧堂下之右丨公丨公南面立焉孔晁注丨丨二公堯舜後也唐詩紀事德宗重陽中外同歡餘字韻詩羣)
(臣亦以其韻奉和故權德輿云宸衷在成化藻思焕瓊琚微臣侍竊抃豈足歌丨丨孔安國尚書序討論墳典斷自丨丨以下迄于)
(周鄭興日食疏願陛下上師丨丨下覽秦晉以成屈已從衆之德以濟羣臣譲善之功王命論暨于稷契咸佐丨丨晉武帝詔儀刑)
(丨丨張說早度蒲關應制詩東詠丨丨跡西觀周漢塵柳宗元詩幽沉謝世事俛默窺丨丨韓愈詩問客之所為峩冠講丨丨王禹)
(偁聞种山人表謝急徵不赴詩不應明時鶴板書可能終老傲丨丨方岳詩何幸畎畆間身親見丨丨)騶虞(詩于嗟乎丨丨)
(毛傳丨丨義獸也白虎黑文不食生物有至信之德則應之小序丨丨鵲巢之應也仁如丨丨則王道成禮記散軍而郊射左射貍)
(首右射丨丨而貫革之射息也又天子以丨丨為節丨丨者樂官備也周禮春官大司樂大射王出入令奏王夏及射令奏丨丨又)
(夏官射人王以六耦射三侯三獲三容樂以丨丨九節五正儀禮鄉射禮樂正東面命太師曰奏丨丨山海經林氏國有珍獸名曰)
(丨丨出孟山亦出鳥鼠同穴山封禅文囿丨丨之珍羣東都賦歴丨丨覽駟鐵嘉車攻采吉日禮官正儀乘輿乃出郭璞山海圖讃)
(怪獸五彩尾參于身矯足千里倏忽若神是謂丨丨詩歎其仁周顒勸何胤食菜書丨丨雖飢非自死之草不食聞其風者豈不使)
(人多媿丈人得此有素聊復片言發起耳庾信馬射賦序丨丨九節貍首七章李白詩丨丨不虚来鸑鷟有時鳴姚燧南京路總管)
(張公誌銘顒顒公哉人之丨丨彼饞婪婪横目虎貙又晉書詔以丨丨旛敕將士解兵又新書丨者天子之囿也丨者囿之司獸者)
(也)野虞(禮記季春之月命丨丨毋伐桑柘又孟夏之月命丨丨出行田原為天子勞農勸民毋或失時)水虞(禮記孟冬)
(之月乃命丨丨漁師收水泉池澤之賦國語古者大寒降土蟄發丨丨于是乎講罛罶鳥獸孕水蟲成獸虞于是乎禁罝羅)獸
虞(見上)山虞(禮記天子之六府曰司土司木司水司草司器司貨注司木丨丨也周禮地官丨丨掌山林之政令又林衡中)
(林麓如中丨之丨小林麓如小丨之丨)任虞(周禮地官閭師凡任民丨丨以澤事貢其物)澤虞(周禮地官丨丨掌國)
(澤之政令又爾雅鶭丨丨注今婟澤鳥常在澤中見人輙鳴喚不去有象主守之官因名云)招虞(左傳齊侯田于沛丨丨人)
(以弓不進辭曰昔我先君之田也弓以招士皮冠以丨丨人孟子昔齊景公田丨丨人以旌陳諷進善旌賦陋燕昭之尊隗小齊景)
(之丨丨)驩虞(孟子霸者之民丨丨如也通作歡謝朓詩歡虞宴兄弟朱子詩放意極歡虞)八虞(國語胥臣曰文王詢)
(于丨丨而咨于二虢注周八士皆為虞官)三虞(國語澤立丨丨山立三衡注掌度知川澤之大小及所生育者又汲冡周書丨)
(丨一邊不侵内二道不敺收三郊不留人注虞禁也)艱虞(北齊書封隆之傳高祖謂冀州行事司馬子如曰封公積德履仁體)
(通性逹自出納軍國垂二十年契闊丨丨始終如一陳師道寒夜詩留滯常思動丨丨却悔來陳與義寄邢子友詩欲見舊交驚歲)
(月剰排幽語說丨丨程鉅夫夀李秋谷詩丨丨身保障謀議國蓍龜)外虞(唐書蘇頲傳帝欲自將討吐蕃頲諫曰岐隴凋弊積)
(年恐徭役内興寇掠丨丨斯人不堪傅亮求加贈劉前軍表丨丨既殷内難亦洊柳宗元送楊凝使還汴宋詩序將誅卒削則丨丨)
(實生非所以扞城而固圉也白居易詩機忘無丨丨)西虞(水經注江水又經官倉倉即日南太守虞國舊宅號曰丨丨以其兄)
(光居縣東故也又王融詩遄車及枌巷流日下丨丨)逆虞(張衡賦幸二八之丨丨兮嘉傅說之生殷注逆音悟言遇也二八八)
(元八愷)軒虞(韓愈文道光丨丨)摯虞(晉書丨丨字仲洽少事皇甫謐才學通博著述不倦撰族姓昭穆十卷文章志)
(四卷注解三輔决錄又撰古文章類聚區分為三十卷名曰流别集各為之論辭理惬當為世所重蘇軾詩我非皇甫謐門人如丨)
(丨不持兩鴟酒許借一車書)
命行虞(春秋晉人執虞公榖梁傳執不言所於地緼于晉也其曰公何也猶曰其下執之之辭也其猶下執之之辭何也晉)
(丨丨乎丨民矣)唐叔虞(左傳子産曰高辛氏有子曰實沈遷于大夏主參唐人是因以服事夏商其季世曰丨丨丨當武王)
(邑姜方震太叔夢帝謂已余命而子曰虞將與之唐屬諸參及生有文在其手曰虞遂以命之及成王滅唐而封太叔焉故參為晉)
(星由是觀之實沈參神也)帝命虞(見上)手文虞(見上)
增嬪虞(書釐降二女于媯汭丨于丨䟽舜仕堯朝不家在于京師而令二女歸虞者蓋舜以大孝示法使妻歸事于其親)
歸虞(見上)有虞(禮記丨丨氏養國老于上庠莊子彭祖得之上及丨丨下及五伯離騷留丨丨之二姚曹植藉田說懷丨)
(丨撫素琴應璩書思致君于丨丨劉琨表惠澤侔于丨丨趙彦昭詩熏風盛丨丨崔日用龍池萹發匣先来瑞丨丨)命虞(禮記)
(季夏之月樹木方盛丨丨人入山行木毋有斬伐崔駰太尉箴天官冢宰庶僚之師師鍚有帝丨丨作尉)藪虞(周禮太宰九曰)
(藪以富得民注丨上有丨掌其政令為之厲禁使其地之民守其材物以時入于王府頒其餘于萬民)衡虞(周禮小司徒以)
(任地事注地事謂農牧丨丨也漢書食貨志税謂公田十一及工商丨丨之入也宋明帝丨丨科制詔古者丨丨置制蝝蚳不收川)
(澤産育登器進御所以繁阜民財養遂生德夏竦廣農頌均工商丨丨之税正車馬甲兵之賦)二虞(周禮澤虞䟽山虞林衡川)
(衡皆不言國獨澤虞云國澤者周公設經丨丨二衡文有不同皆是互見為義故也)館虞(左傳晉侯假道于虞以伐虢師還丨)
(于丨遂襲虞滅之)襲虞(見上)詐虞(左傳宋及楚平盟曰我無爾丨爾無我丨)祀虞(左傳史趙曰胡公不淫故周賜)
(之姓使丨丨帝)多虞(左傳以晉國之丨丨北齊書儒林傳疆場丨丨戎車歲駕庠序之制有所未遑唐書孔巢父傳國方丨丨)
(待子而息蘇舜欽淮上喜雨聯句念此時丨丨豈得歲少阻)日虞(左傳闘廉曰鄖人軍其郊必不誡且丨丨四邑之至也若)
(敗鄖師四邑必離注四邑隨絞州蓼)罪虞(左傳書曰晉人執虞公丨丨且言易也注虞公貪璧馬之寳距絶忠諫稱人以執同)
(於無道於其民之例所以丨丨)取虞(左傳宮之竒曰神所憑依將在德矣若晉丨丨而明德以薦馨香神其吐之乎公羊傳荀)
(息曰君若用臣之謀則今日取郭而明日丨丨爾注郭音虢)鮮虞(左傳晉荀吳偽會齊師者假道于丨丨遂入昔陽注丨丨)
(在中山新市縣唐書地理志定州博陵郡安喜縣本丨丨武德四年更名又左傳崔氏之亂申丨丨来奔僕賃于野以喪莊公楚人)
(召之遂如楚為右尹注楚能用賢)攻虞(公羊傳吾欲攻郭則虞救之丨丨則郭救之如之何)舉虞(穀梁傳獻公亾虢五)
(年而後丨丨)料虞(穀梁傳荀息曰臣丨丨君中智以下也)舟虞(國語叔向退召丨丨與司馬)大虞(國語吳王)
(曰越曾足以為丨丨乎)自虞(戰國策清淨貞正以丨丨又長門賦夫何一佳人兮步逍遥以丨丨注虞度也又張說姚文貞)
(公碑銘源深丨丨派别從吳)昭虞(史記李斯傳鄭衛桑間丨丨武象者異國之樂也正義晉人避司馬昭諱改昭曰韶)韶
虞(見上按文選作韶)主虞(史記五帝紀益丨丨山澤辟)工虞(史記貨殖傳若至力農畜丨丨商賈為權利以成富)
(大者傾郡中者傾縣小者傾鄉里者不可勝數)奄虞(漢書郊祀歌神夕丨丨蓋孔享注虞樂也)嘉虞(漢書郊祀歌神丨丨)
(申貳觴福滂洋邁延長宋史樂志庶幾丨丨来享来寧宋哲宗南郊制靈星丨丨精意昭格)臯虞(漢書地理志瑯琊郡有丨)
(丨縣)上虞(漢書地理志會稽郡丨丨莽曰會稽邯鄲淳曹娥碑孝女曹娥者丨丨曹盱之女也韓愈後漢三賢贊王充者何會)
(稽丨丨本自元城爰来徙居權德輿詩清江接丨丨)予虞(漢書百官公卿表王莽改水衡都尉曰丨丨)游虞(漢書匡衡)
(傳成帝即位衡上䟽曰陛下秉至孝思慕不絶于心未有丨丨弋射之宴誠隆于慎終追遠無窮已也)先虞(後漢書禮儀志)
(貙劉之禮祠丨丨)變虞(後漢書律歷志律術陽生隂曰下生隂生陽曰上生時息下生結躬時息為宫丨丨商結躬徵丨丨)
(下生遲内丨丨為宫盛變商遲内徵結躬上生丨丨結躬為宫遲内商丨丨徵)槃虞(後漢書馬融傳忽蒐狩之禮闕丨丨之佃)
(注槃樂也)誡虞(後漢書楊秉傳臯陶丨丨在于官人)在虞(魏志有唐世衰天命丨丨又陳琳書宫竒丨丨晉不加戎)典
虞(晉書職官志太僕統典農丨丨都尉)姚虞(晉書劉頌傳頌嫁女臨淮陳矯矯本劉氏子出養于姑改姓陳氏中正劉友譏)
(之頌曰舜後丨丨陳田本同根系而世皆為婚今與此同義為婚可也)海虞(晉書地理志吳郡有丨丨縣)司虞(晉書)
(載記石季龍傳郡國送蒼麟白鹿季龍命丨丨調之韓愈祭虞部張員外文遂遷丨丨以播華問)遷虞(南史陳高祖紀除舊)
(布新既彰玄象丨丨事夏且協謳歌)兵虞(南齊書竟陵王子良傳兖豫二藩雖曰舊鎮往屬丨丨累棄鄉土)薦虞(南齊)
(書王融傳棘寳丨丨晉強彌盛大鐘出智宿氏以亡)出虞(北齊書文㐮帝紀昔陳平背楚歸漢則強百里丨丨入秦斯霸)東
虞(舊唐書地理志虞城隋分下邑縣置武德四年置丨丨州穆天子傳天子射鳥獵獸于鄭圃命虞人掠林有虎在于葭中高奔)
(戎生擒而獻之天子命之為柙畜之丨丨是曰虎牢)伏虞(舊唐書地理志漢宕渠地梁置丨丨郡後周改丨丨為蓬州)内
虞(舊唐書陸贄傳吐蕃舉國勝兵之徒纔當中國十數大郡而已其于丨丨外備亦與中國不殊)可虞(唐書薛收傳截輕禽)
(逐狡兔銜橜之變詎無丨丨張齊賢諫北征䟽入宼則田收頓失擾變則守備丨丨)歐虞(唐書李白傳後人論書丨丨褚陸皆)
(有異論至張旭無非短者法書要錄唐徐浩論書云蕭永丨丨頗傳筆勢褚薛以降自鄶不譏矣又丨丨為鷹隼褚薛為鶤翟陸游)
(詩顔筋柳骨追丨丨又錢宰題高房山畫文房山在金陵作此寄丨丨二學士按此謂歐陽原功虞集)小虞(唐書陸贄傳毋)
(以丨丨而妨大道)蒲虞(唐書陳君賓傳四方霖潦獨君賓所治有年儲倉充羡丨丨二州民就食其境)近虞(唐書吐蕃)
(傳論明皇有逸德而拓地太大務遠功忽丨丨)五虞(汲冢周書戰有六厲五衛六庠丨丨)庶虞(大戴禮草木落丨丨藏)
天虞(山海經大荒之中名曰日月山天樞也有人反臂名曰丨丨)宿虞(穆天子傳天子自鹽南登于薄寘軨之隥乃丨)
(於丨)十虞(穆天子傳至于桑野北盡經林南北丨丨東虞曰兔臺西虞曰櫟丘南虞曰富丘北虞曰相其御虞曰来)南虞
(見上)北虞(見上又水經注軨橋東北有虞原周武王封虞仲于此太原地記所謂丨丨也)御虞(見上)桑虞(穆天子傳)
(天子作居范宫以觀桑者乃飲于桑中天子命丨丨出又晉書孝友傳丨丨字子深仁孝自天五世同居閨門邕穆)釣虞(淮南)
(子虞君好寳而晉獻以璧馬釣之)愆虞(太玄經嘻嘻自懼亾彼丨丨)昆虞(符子黃帝將適丨丨之丘中路逢容成子)
(黃帝命方明遊路謂容成子曰吾將釣于一壑棲于一丘)麟虞(抱朴子夫梧禽不與鴟梟同枝丨丨不與豺狼連羣)迷虞
(水經注淯水又南梅谿水注之水出紫山南逕百里奚故宅奚宛人也于秦為賢大夫所謂丨丨智秦者也)嗟虞(寰宇記虞)
(姬冡在定遠縣南六十里高六丈名勝志云俗名丨丨墩)遠虞(高士傳四皓贊丨丨藍田芝糧蘿被)王虞(史通班荀二體)
(角力爭先欲廢其一固亦難矣後来作者不出二途故晉史有丨丨而副以干紀宋書有徐沈而分為裴略又干鄧之所糞除丨丨)
(之所糠粃按謂王隐虞預)仁虞(帝京景物略元時有丨丨院蓄獸之地即今南海子)漂虞(揚雄文流唐丨丨滌殷蕩周)
女虞(班倢伃賦美英皇之丨丨兮榮任姒之母周)孕虞(典引丨丨育夏甄殷陶周)謨虞(荅賓戲咎由丨丨箕子訪)
(周)歌虞(兩都賦序臯陶丨丨奚斯頌魯)威虞(班固遊居賦想尚甫之丨丨號蒼兕而明誓)掌虞(張衡周天大象)
(賦左更處東而丨丨右更居西以司牧)觀虞(張衡羽獵賦感天恩之繆烈思太昊之丨丨)寡虞(陸機辨亡論烽燧䍐)
(警封域丨丨)樊虞(左芬班倢伃贊形圖丹青名侔丨丨)等虞(傅亮喜雨賦矧其臣之逢運又均休而丨丨)綏虞
(謝靈運撰征賦主寰内而丨丨澄海外以清滓)希虞(何承天釋奠頌乃昔孔顔夢周丨丨自天毓美異代同符)轢虞(鮑照)
(河清頌凌周躐殷蹶唐丨丨)仲虞(沈約搜隐逸詔丨丨邁俗受俸漢朝)致虞(梁元帝賦敬青壇而丨丨)錫虞(梁元)
(帝賦非桐珪以丨丨)匡虞(王文憲集序蓋嘗賦詩云稷契丨丨夏伊吕翼商周自是始有應務之跡生民屬心矣)秦虞
(陳文帝原王琳黨詔伏波游說永作漢蕃延夀脱歸終為魏守器改丨丨材通晉楚行蔵用舍亦豈有恒)軌虞(羊深崇學校䟽)
(大魏乘乾統物欽若奉時模唐丨丨克由前訓)心虞(韓顯宗論時政奏陛下耳聽法音目翫墳典口對百辟丨丨萬機)林
虞(李白大獵賦徵水衡與丨丨又米芾畫史丨丨家有王維六幅雪圖)黃虞(蕭穎士詩慷慨懷丨丨化理何由臻夏竦表縱)
(觀唐漢之大猷備舉丨丨之故實)逢虞(韓愈楊燕竒碑烈烈大夫丨時之丨)防虞(韓愈表關于丨丨幾至斃踣元稹詩)
(丨丨集鄰里)仕虞(崔林考課議臯陶丨丨伊尹臣殷不仁者遠)越虞(梁肅指佞草賦一人當宁超黃丨丨)陶虞
(元稹詩丨丨事已遠)相虞(司馬光文潞公家廟碑銘逹干有洛是丨是丨)疎虞(蘇軾畫車詩上易下難須審細左提右挈)
(免丨丨)勝虞(蘇軾詩生還粗丨丨注謂虞翻也)帝虞(王惲華不注歌會須扶策凌絶頂望入蒼梧呌丨丨)趙虞
(揭傒斯贈吳主一詩國朝分隸誰最長丨丨姚蕭范與楊趙公温温蔡中郎虞公格格由鍾梁)劉虞(後漢書丨丨字伯安拜幽)
(州牧就拜太尉勸農督植民悦年登青徐士庶避黃巾之難歸虞者百萬餘口皆收視温恤為安立生業雖為上公天性節約敝衣)
(繩履食無兼肉遠近豪俊夙僭奢者莫不改操而歸心焉)
作朕虞(書咨益汝丨丨丨疏此官以虞為名帝言作我虞耳朕非官名也漢書王莽自稱為予立予虞之官則莽謂此官名)
(為朕虞其義必不然也)不我虞(詩祈年孔肅方社不莫昊天上帝則丨丨丨唐書侯君集傳李靖討吐谷渾以君集為磧)
(石道行軍總管議所向君集曰王師已至而賊不走險天贊我也若以精兵掩不備彼丨丨丨必有大利柳宗元唐鐃歌麴氏雄西)
(北别絶臣外區既恃遠且險縱傲丨丨丨)不可虞(左傳司馬侯曰隣國之難丨丨丨也齊有仲孫之難而獲桓公至今頼之)
(晉有里㔻之難而獲文公是以為盟主衛邢無難敵亦喪之故人之難丨丨丨也)邢翟虞(國語公子過衛衛文公有丨丨)
(之丨不能禮焉)蠻荆虞(國語昔吳伯父不失春秋必率諸侯以顧在余一人今伯父有丨丨之丨禮世不續)君安虞
(漢書魏相傳明主在上賢輔在下則丨丨丨而民和睦)狗吠虞(魏志中夏無丨丨之丨)烽燧虞(晉書王鑒傳杜)
(弢作逆鑒上疏勸帝征之曰魏武既定中國親征柳城非有當時丨丨之丨蓋一日縱敵終已之患况急于此者乎)夏倍虞
(隋書百官志放勲即分命四子重華乃爰置九官丨丨于丨殷倍于夏周監二代㳂革不同其道既文置官彌廣)無他虞
(唐書許孟容傳浙江東道觀察使裴肅卒以攝印使齊總為衢州刺史孟容執奏曰衢州丨丨丨齊總無殊績忽此超授羣情驚駭)
忌諱虞(唐書元稹傳自是論事者惟懼言不直諫不極不能激上之盛意曾不以丨丨為丨)瘡痏虞(唐書楊虞卿傳)
(兩河有丨丨之丨五嶺罹氛厲之役)邊鄙虞(唐書張允伸傳允伸性勤儉下所安頼未嘗有丨丨丨)無旱虞(唐耆)
(三宗諸子傳薛王琄曾孫知柔擢京兆尹始鄭白渠梗壅民不得歲知柔調三輔治復舊道灌浸如約遂丨丨丨)仁惠虞
(羽獵賦創道德之囿弘丨丨之丨)五帝虞(長楊賦復三王之田反丨丨之丨)荷戟虞(王融文秦關漢閉雖無丨)
(丨之丨)衣食虞(王勃遊山廟寺序事親多丨丨之丨登朝有聲利之迫)銜橜虞(杜甫詩袖中諫獵書扣馬久上)
(陳竟無丨丨丨聖聰矧多仁)激射虞(韓愈上張僕射諫擊毬書其意必曰避能便捷則無丨丨之丨)覆餗虞(柳宗)
(元代廣南節度謝出鎮表常懷丨丨之丨敢望專征之寄)陷穽虞(白居易馬上作高有罾繳憂下有丨丨丨)風波虞
(趙抃題周敦頥濓溪書堂詩固無丨丨丨但覺耳目快)顔與虞(歐陽修輓石曼卿詩詩成多自寫筆法丨丨丨又柳貫詩)
(張顛草聖入三昧小楷妙合褚與虞)昉自虞(柳貫贈别宋季任赴甘肅提舉詩左學將興蜀西庠丨丨丨)范與虞
(柳貫詩南州䨇璧丨丨丨君當賦請傾明珠按此謂范梈虞集)曠日虞(黃溍晚晴詩丨丨固所丨聊兹息營營)官罷
虞(王逢題崔白百雁圖詩邇聞澤梁弛禁丨丨丨麋鹿魚鼈同少蘇)傅長虞(晉書丨咸字丨丨)李君虞(唐書)
(文藝傳丨益字丨丨)
隐情以虞(禮記軍旅思險丨丨丨丨注險阻出竒覆諼之處隐意也思也嘗思念已情之所能以度彼之將然否)美
人名虞(史記項羽本紀有丨丨丨丨常幸從按漢書作美人姓虞氏)體唐踵虞(南史崔祖思傳丨丨成儉丨丨)
(為樸)郎子姓虞(南史虞寄年數歲客有候其父者遇寄于門遂嘲之曰丨丨丨丨必然無智寄荅云文字不辨豈得非愚)
不&KR0146;不虞(太玄經古者丨丨丨丨慢其思慮)
對語(宅鎬居虞)(江夏海虞)(北陸西虞)(九扈八虞)(迎渭嬪虞)(規姚姒紹軒虞)(詩李杜字歐虞)
摘句(熏風歌有虞步趾詠唐虞)(明良戒不虞邊境樂無虞)(天妹早嬪虞桐珪授叔虞)
(致君全得似唐虞山中風月足驩虞)(一葉長江浪不虞一杯濁酒詠唐虞)
愚(遇俱切說文戇也又非是是非之謂丨)
韻藻憃愚(禮記夏道先祿而後威先賞而後罰親而不尊其民之敝丨而丨喬而野朴而不文又哀公曰寡人丨丨冥頑)
(周禮秋官司刺三赦曰丨丨儀禮士昏禮請納采對曰某之子丨丨又弗能教吾子命之某不敢辭貢師泰過仙霞嶺詩或騃若丨)
(丨或穎若岐嶷)如愚(論語不違丨丨杜甫詩敢論才見忌實有醉丨丨)下愚(論語唯上智與丨丨不移東方朔荅客難)
(今以丨丨而非處士雖欲勿困固不得已吳質荅魏太子牋臣幸得丨丨之才值風雲之會陳琳檄吳文漸漬荒沈往而不返丨丨)
(之蔽也又鸋鴂之鳥巢於葦苕苕折子破丨丨之惑也)古愚(論語丨之丨也直韓愈詩丨道自丨惷)若愚(史記老子)
(傳良賈深藏若虛君子盛德容貌丨丨莊子大智丨丨楊維楨覽古詩王湛蓄深器世人不能窺大慧實丨丨人遂以為癡雲笈七)
(籖慧而不用實智丨丨)賢愚(干寳晉紀總論丨丨咸懷小大畢力晉書韓伯傳道足者忘貴賤而一丨丨體公者乘理當而)
(均彼我北齊書杜弼傳孟軻觀眸丨丨可察鍾生聽曲山水呈状宋史選舉志議銓選者每曰以年勞取人可以絕超躐而不無丨)
(丨同滯之歎醉鄉日月凡酒以色清味重為聖色如金而醇苦者為丨色墨而味酸醨者為丨儲光羲詩見人乃恭敬曾不問丨丨)
(韓愈詩宜各從所務未用相丨丨又何能辨榮悴且欲分丨丨張昭八審䟽賞罰審於喜怒毁譽審於愛憎議論審於丨丨嬖寵審)
(於姦佞王安石杭州修廣師法喜堂詩豐車肥馬載豪傑少得志願多憂虞始知進退各有理造次未可分丨丨蘇軾詩知經幾成)
(敗得見真丨丨唐庚鳴鵲行平生眼中抹泥塗泛愛了不分丨丨)錢愚(南史梁臨川王宏性好錢積至三億萬餘豫章王綜)
(遂為丨丨論宏心深病之)兩愚(五等論使其並賢居治則功有厚薄丨丨處亂則過有淺深)八愚(柳宗元愚溪詩序於)
(是作丨丨詩紀溪石上按丨丨愚溪愚丘愚泉愚溝愚池愚堂愚亭愚島也汪藻柳先生祠堂記紹興十四年余來零陵距先生三)
(百餘年求先生遺跡丨丨詩石亦訪之無有)二愚(百文語錄佛地斷丨丨)
哲人愚(詩庶人之愚亦職維疾丨丨之丨亦維斯戾)智詐愚(禮記丨者丨丨勇者苦怯又漢書賈誼傳衆掩寡智)
(欺愚勇威怯壮陵衰又吾丘夀王傳智者䧟愚又荀子強脅弱也智懼愚也又陸機詩男懽智傾愚)一得愚(史記愚者千慮)
(必有一得趙汸與宋濓書丨丨之丨)西家愚(邴原列傳原遊學詣安丘孫崧崧辭曰君鄉里鄭君學者之師模君乃舍之所)
(謂以鄭為東家丘也原曰人各有志所規不同君謂僕以鄭為東家丘君以僕為丨丨丨夫耶崧謝焉又邊元鼎詩東丘何用歎西)
(愚)北山愚(列子太行王屋二山方七百里高萬仞丨丨丨公者年且九十面山而居懲山北之塞出入之迂也聚室而謀)
(曰吾與汝畢力平險指通豫南逹于漢隂可乎雜然相許帝感其誠命夸娥氏二子負二山一厝朔東一厝雍南自此冀之南漢之)
(隂無隴斷焉)宋人愚(闞子宋之愚人得燕石於梧臺之側藏之以為大寳周客聞而觀焉革匱十重巾十襲客見俛而掩)
(口盧胡而笑曰此特燕石也主人大怒藏之愈固)學愈愚(說苑人皆知以食愈饑莫知以丨丨丨)甯武愚(張九)
(齡詩直以王陵戇非如丨丨丨又吳融詩已似馮唐老方知武子愚)愚溪愚(蘇軾周茂叔濓溪詩應同柳州柳聊使丨丨丨)
增不愚(詩靡哲丨丨禮記詩之失愚温柔敦厚而丨丨則深于詩者也論語回也丨丨山海經少陘山有草名曰&KR1938;草實如)
(蘡薁食之丨丨宋之問詩時来本丨丨陳師道石氏畫苑詩叔也不癡回丨丨)佯愚(詩哲人之愚疏賢者丨丨王逸離騷叙懷)
(道以迷國丨丨而不言蓋志士之所恥愚夫之所賤也荀悦王商論甯武子丨丨接輿為狂白居易詩可知甯子解丨丨虞通之譲)
(婚表眞長丨丨以求免子敬炙足以違禍)臣愚(史記范睢傳意者丨丨而不槩于王心耶南史鄭紹叔傳每為帝言事善則曰)
(丨丨不及此皆聖主之策不善則曰臣智慮短淺以為其事當如此殆以此誤朝廷也臣之罪深矣)客愚(史記陳涉世家客出)
(入愈益發舒言陳王故情或說陳王曰丨丨無知顓妄言輕威)教愚(史記日者傳今夫卜者導惑丨丨也)懧愚(戰國策文)
(倦於是憒于憂而性丨丨沉于國家之事開罪于先生)陳愚(漢書王褒傳敢不略丨丨而抒情愫)樸愚(漢書兩粤傳道)
(里遼遠壅蔽丨丨未敢致書)效愚(漢書主父偃傳今臣不敢隐忠避死以丨丨鸚鵡賦甘盡辭以丨丨)大愚(漢書董仲)
(舒傳遼東高廟長陵高園災仲舒推說其意草藁未上主父偃候仲舒私見竊其書而奏焉上召視諸儒仲舒弟子吕步舒不知其)
(師書以為丨丨莊子丨丨者終身不靈抱朴子凡人多以小黠而丨丨淮南子不小慧不丨丨神仙傳漢武上嵩山登丨丨石)專
愚(後漢書朱穆傳及壮耽學銳意講誦或時思至不自知亡失衣冠顛墜阬岸其父常以為丨丨幾不知數馬足通作顓梁元帝)
(賦伊俯已之丨丨兮)盡愚(後漢書謝弼傳建寧二年詔公卿以下陳得失弼上封事曰臣山藪頑闇未逹國典策曰無有所隐)
(敢不丨丨)竭愚(晉書束晳傳謹丨丨以對策韓愈為裴相公讓官表徒欲丨丨未免妄作)丹愚(晉書庾羲傳敢緣弘政獻)
(其丨丨)幽愚(南齊書虞玩之傳日旰忘食未明求衣詔逮丨丨謹陳妄說)梯愚(南齊書高逸傳論轉暗成明丨丨入)
(聖)乍愚(北齊書文宣帝紀晉陽有沙門丨丨乍智時人不測呼為阿秃師)甚愚(北齊書劉□傳製一首賦以六合為)
(名呈魏收收謂人曰賦名六合其愚己甚及見其賦又愚于名吕氏春秋衛嗣君欲重税以聚粟民弗安以告薄疑曰民丨丨矣夫)
(聚粟將以為民也其自藏之與在于上奚擇枚乘諫吳王書夫以一縷之任係千鈞之重雖丨丨之人猶知哀其將絶也范梈已未)
(行上帝甚神吾丨丨戴者勿動心優游)矜愚(北齊書王紘傳丨丨嘉善舍過記功華陽國志公孫述奉身歸順猶可以免丨)
(丨遂非何其頑哉曹植上責躬詩表丨丨愛能者慈父之恩也又詩嘉善而丨丨沈佺期詩終望罪丨丨)使愚(唐書侯君集傳)
(軍法曰使智使勇使貪丨丨陸游嚴州謝表將激昂其素志故閭略于往愆臣敢不戴丨丨使過之恩念有社有民之寄)嚇愚
(唐書傅奕傳西域之法以三塗六道丨丨欺庸)課愚(唐書劉洎傳太宗好持論與公卿言古今事必往復難詰洎諫曰帝王之)
(與臣庶聖哲之與庸愚等級遼絕勢不倫擬故丨丨對聖持卑抗尊雖思自彊不可得已)戇愚(唐書韓愈傳愈至潮以表哀謝)
(曰臣以狂妄丨丨不識禮度陳佛骨事言涉不敬劉攽知亳州謝表民俗既富官守維嚴豈伊丨丨猥叨寄任)獻愚(宋史陳亮)
(傳忘其賤而丨其丨韓愈復志賦小人之懷惠兮猶知丨其至丨)天愚(山海經堵山神丨丨居之是多怪風雨)幼愚
(汲冡周書允哉丨丨敬守以為本典)守愚(家語孔子曰聰明睿智丨之以丨功被天下守之以譲座右銘無使名過實丨丨聖)
(所藏韓偓丨丨詩丨丨不覺世途險無事始知春日長又唐詩人鄭谷字丨丨)積愚(鬻子民者丨丨也雖愚明主撰吏焉必使)
(民興焉)因愚(關尹子聖人治天下不我賢愚故因人之賢而賢之丨人之丨而愚之宋明帝黜殷恒詔丨丨習惰久妨清序)
農愚(管子君明相信五官肅士廉丨丨商工愿韓愈詩閒愛老丨丨)驚愚(莊子飾智以丨丨修身以明汙江淹上建平王)
(書退不飾詩書以丨丨吕温京兆韋府君碑靈機密運而智不丨丨遐標特立而迹無變俗王安國詩擾擾智丨丨卑卑學阿世)
籠愚(列子聖人以智丨羣丨)容愚(荀子君子賢而能容罷智而能丨丨)民愚(商子丨丨則智可以王世智則力可)
(以王丨丨則力有餘而智不足世智則巧有餘而力不足漢文帝除誹謗詔此皆細丨之丨無知抵死朕甚不取自今以來有犯此)
(者勿聽治劉克莊送項使君詩郡小留難住丨丨去使思)陋愚(說苑秦國處僻民丨以丨)藏愚(史通彼史曹者崇局峻宇)
(深附九重雖地處禁中而人同方外可以飬拙可以丨丨)砭愚(伊洛淵源錄横渠初書其室之左曰丨丨右曰訂頑伊川見之)
(曰如此徒起争端乃改曰東銘西銘)慢愚(長門賦伊予志之丨丨兮)貌愚(抱朴子丨丨而志遠面垢而行潔)議愚
(四子講德論今文學之言欲以丨丨感敵舒先生之憤)取愚(審忠論朱瑀疏州郡牧守承順風旨辟召選舉釋賢丨丨沈遘)
(詩結友固應皆以義論詩何獨丨於丨)懲愚(王導等請復肉刑議先王輕刑以御物顯誠以丨丨)累愚(張協詠史詩顧)
(謂四坐賓多財為丨丨注累猶負也丨丨為過者之累也)後愚(張悛求為諸孫置守塚人表一國為一人興先賢為丨丨廢誠)
(仁聖所哀悼而不忍也)習愚(宋孝武帝寬申逋亾詔往因師旅多有逋亡豈丨丨為性狃惡難反將在所長吏宣導乖方可)
(普加寬申咸與更始)悦愚(沈約高士贊丨丨謟闇苟得忘廉)前愚(辨命論寧丨丨而後智)少愚(祖冲之辨戴法)
(興新歷議臣丨銳丨尚專功數術搜練古今博采沈奥)饑愚(杜甫發同谷縣詩賢有不黔突聖有不煗席况我丨丨人焉能)
(尚安宅)憐愚(盧綸敬酬大府二十四舅詩郄公憐戇亦丨丨忽贈金盤徑寸珠王廷珪送駱仲武詩推斵肌骨尋膏腴公為)
(一笑丨其丨朱子與留丞相書後生有相問者因以所聞告之顧其繼而來者又未忍却然每對之未嘗不自笑其愚而又丨彼之)
(丨甚于熹也)成愚(儲嗣宗詩幽獨自丨丨柴門日漸蕪)疎愚(韓愈書愈今者實有類于是是以忘其丨丨之罪而有是)
(說焉)巧愚(韓愈王適墓誌銘佩玉長裾不利走趨祗繫其逢不繫丨丨)非愚(韓愈感二鳥賦時所好之為賢庸有謂余)
(之丨丨)純愚(韓愈復志賦全丨丨以静處兮)歸愚(韓愈詩丨丨識夷途汲古得脩綆)憑愚(韓愈詩乃知仙人未)
(賢聖護短丨丨邀我敬)外愚(柳宗元荅周君巢書嘗以君子之道處焉則丨丨而内益智外訥而内益辨外柔而内益剛)
眞愚(柳宗元愚溪詩序甯武子邦無道則愚智而為愚者也顔子終日不違如愚睿而為愚者也皆不得為丨丨羊士諤詩登)
(朝非火隐出谷是丨丨)棄愚(柳宗元全義縣復北門記由道廢邪用賢丨丨推以革物宜民之蘇)全愚(劉巖夫與叚校)
(理書湜湜然得丨其丨為唐一閒人)黔愚(韋瓘宣州南陵縣大農陂記丨丨皆苦于始作而泰于成功)升愚(李紳詩選)
(賢方去智招諫忽丨丨)迂愚(元稹詩拙劣仍非速丨丨且異專)孱愚(賈島詩枮槁彰清鏡丨丨友道書)添愚
(杜牧歙州盧中丞見惠名醖詩醺醺若借嵇康懶兀兀仍丨甯武丨)方愚(楊億汝州謝上表臣本由单弱特禀丨丨)才愚
(蘇舜欽酬葉侍讀詩丨丨榮悴皆殊絕自笑相酬更斐然)餘愚(蘇軾詩不見子柳子丨丨汚谿山)忘愚(陳師道詩論交)
(不計年取財丨其丨)駭愚(黃晞祭左丘明文指白為赤驚聾丨丨)警愚(張九成有客詩顔色温勝玉言談貫如珠豈期)
(有道者而來丨我丨)誚愚(方回詩寄語肉食子無以智丨丨)一愚(鄭思肖丨丨說愚衆所鄙之之稱也喜而納之者其)
(隐于道乎)鄙愚(范梈送張鍊師歸武當山詩君云臣丨丨造化非所測)姜愚(宋史王陶傳陶微時苦貧其友丨丨氣豪)
(樂施一日大雪念陶奉母寒餒荷一鍤剗雪行二十里訪之陶母子凍坐日高無炊烟愚買酒肉薪炭與附火飲食又捐數百千為)
(之娶陶既貴愚老而喪明往謁之陶對之邈然愚大失望聞者薄陶之為人)
不我愚(史記管晏傳吾嘗為鮑叔謀事而更窮困鮑叔丨以丨為丨知時有利不利也)不為愚(漢書儒林傳轅固孝)
(景時為博士與黃生争論于上前上曰食肉毋食馬肝未為不知味言學者毋言湯武受命丨丨丨)欵欵愚(漢書司馬遷傳)
(誠欲效其丨丨之丨)不接愚(後漢書朱穆傳務進者趨前而不顧後榮貴者矜已而不待人智丨丨丨富不賑貧)浚何
愚(魏書令狐愚本名浚黃初中曾為和戎護軍時烏丸校尉田豫有功小違節度浚以法繩之帝怒免官治罪詔曰丨丨丨遂以)
(名之)男獨愚(唐書后妃列傳尚宫宋若昭父廷芬能辭章生五女皆警慧善屬文廷芬丨丨丨不可教為民終身)辟則
愚(管子民之生也以丨丨丨又劉得仁訪崔正字詩只因芸閣吏知我僻兼愚)脆而愚(吳越春秋越性丨丨丨水行山)
(處以船為車以檝為馬)善走愚(淮南子食草者丨丨而丨)晁錯愚(法言或問丨丨曰丨)芻蕘愚(谷永災異)
(對陛下聖德寬仁不遺易忘之臣垂周文之德下及丨丨之丨)臧獲愚(盧諶理劉琨表雖丨丨之丨厮養之智猶不為之)
北為愚(謝靈運辨宗論且南為聖也丨丨丨也背北向南非停北之謂向南背北非至南之稱然向南可以至南背北非是)
(停北非是停北故愚可去矣可以至南故悟可得矣)智蠶愚(鮑照與妹書丨丨丨強捕小)使君愚(羅敷行羅敷前)
(致詞丨丨一何丨白居易荅州民詩惟擬騰騰作閒事遮渠不道丨丨丨)域中愚(沈佺期夜泊越州逢北使詩容顔荒外老)
(心想丨丨丨)谷名愚(孟浩然詩歸卧丨丨丨錢起詩窮丨也丨丨又王維詩閒道高陽會愚公谷正愚又羊士諤讀經詩)
(解空囊不智滅景谷何愚)一何愚(杜甫詩許身丨丨丨自比稷與契陸游詩山翁老學圃自笑丨丨丨郝經詩精衛苦填海)
(冤憤丨丨丨)不子愚(韓愈送窮文子在孩提吾丨丨丨)愚益愚(韓愈師說古之聖人其出人也遠矣猶且從師)
(而問焉今之衆人其下聖人也亦遠矣而恥學于師是故聖益聖丨丨丨聖人之所以為聖愚人之所以為愚其皆出于此乎)辱
於愚(柳宗元愚溪詩序夫水智者樂也今是谿獨見丨丨丨何哉蓋其流甚下不可以溉灌又峻急多坻石大舟不可入也幽)
(邃淺狭蛟龍不屑不能興雲雨無以利世而適類于余然則雖辱而愚之可也)勇且愚(柳宗元詠荆軻詩秦皇本詐力事與)
(桓公殊奈何效曹子實謂丨丨丨)百里愚(元稹詩嬾學三閭憤甘齊丨丨丨)半似愚(白居易詩兀兀都疑夢昏)
(昏丨丨丨)乃心愚(歐陽修荅梅聖俞見寄詩移書雖激切拙語非欺誑安知丨丨丨而使所言妄)不移愚(蘇軾惠州)
(謝表但信丨丨之丨遂成難赦之咎)嬰鱗愚(蘇軾謝中書舍人啟少而學文本聲律雕蟲之技出而從仕有狂狷丨丨之丨)
老且愚(蘇軾詩杜陵布衣丨丨丨信口自比契與稷)愚公愚(陸游詩平生常笑丨丨丨)楚俗愚(林景熙石)
(翁嫗詩支艾丨丨丨鑄金秦民怖何年斷雲根偶立此翁嫗)儀曹愚(張養浩毛良卿送牡丹詩深藏非是德公傲索居莫)
(哂丨丨丨)杞人愚(袁桷詩昊天有正命傷哉丨丨丨)趙汝愚(宋史丨丨丨傳汝愚字子直漢恭憲王元佐七世孫)
(也汝愚學務有用常以司馬光富弼韓琦范仲淹自期理宗詔配享寧宗廟庭追封福王)
東智西愚(晉宣帝紀征討之策豈丨丨而丨丨)持才以愚(管輅别傳諸葛景春與輅别戒以二事言卿性樂酒)
(寧當節之卿有水鏡之才仰觀雖神禍如膏火不可不慎輅言吾欲持酒以禮丨丨丨丨)以智役愚(宋書恩倖傳論周漢)
(之道丨丨丨丨臺隸參差用成等級魏晉以來以貴役賤士庶之科較然有辨)能智能愚(魏收枕中篇能剛能柔重可負)
(也能信能順險可走也丨丨丨丨期可久也)
對語(守默安愚)(馬癖錢愚)(化佞容愚)(若訥如愚)(移山勇填海愚)(秦客智宋人愚)(細而黠老且愚)
摘句(仁過曲憐愚忘名要似愚)(著論笑錢愚藏機谷號愚)(江山却為柳公愚半生常笑北山愚)
娛(遇俱切說文樂也通作虞)
韻藻可娛(詩縞衣茹藘聊丨與丨)自娛(史記司馬相如傳相如彊往一座盡傾酒酣臨卭令前奏琴曰竊聞長卿)
(好之願以丨丨漢書楊惲家居以財丨丨後漢書郅惲從鄭敬漁釣丨丨晉書何琦傳養志衡門不交人事耽玩典籍以琴書丨丨)
(褚陶傳清談閑默以墳典丨丨南史梁胡僧祐拜領軍將軍以鼓吹置齋中對之丨丨北齊書李元忠雖居貴任初不以物務干懷)
(惟以聲酒丨丨高乾傳乾解官歸鄉里以射獵丨丨唐書張九齡傳九齡貶荆州長史雖以直道黜不戚戚嬰望唯文史丨丨朝廷)
(許其勝流宋史馮吉傳吉滑稽好琵琶以杯酒丨丨酒酣即彈琵琶彈罷賦詩詩成起舞時人謂之三絕諸葛恪别傳孫權問恪頃)
(何以丨丨而更肥澤恪曰臣聞富潤屋德潤身臣非敢丨丨修己而已十六國春秋後趙錄徐忡有女令首聰敏好學性虛淡以佛)
(法丨丨不願求聘莊子鼔瑟足以丨丨潘尼釣賦尋渭濱之遠迹且游釣以丨丨張充與王儉書充幸以漁釣之閒鎌採之暇時復)
(以卷軸丨丨逍遥前史杜甫詩徐行得丨丨韓愈文一室之内有以丨丨元稹酬樂天雪中見寄詩滿空飛舞應為瑞寡和高歌只)
(丨丨吳融池上雙鳬詩碧池悠漾小鳬雛兩兩依依祗丨丨朱子詩一堂聊丨丨三徑亦可喜王十朋會稽風俗賦飲清白兮丨丨)
(陸游詩婆娑東湖上幽曠足丨丨耶律楚材思親詩老母琴書老丨丨吾山側近結蘧廬)細娛(漢書賈誼傳翫丨丨而不圖大)
(患非所以為安也)遊娛(後漢書皇甫規傳大將軍梁冀河南尹不疑實宜增修謙節輔以儒術省去丨丨不急之務割減廬)
(第無益之飾唐書袁恕己傳將作少匠楊務廉者以工巧進恕己恐其復啟丨丨侈麗之漸言于中宗斥之古樂府百兩好丨丨張)
(華荅何劭詩良朋貽新詩示我以丨丨阮瞻上已會詩臨清川而嘉讌聊假日以丨丨宋孝武帝與東揚州刺史顔竣詔平生未遠)
(舉目如昨而賞對丨丨緬尚千載王勃滕王閣序極丨丨于暇日蘇頲詩簫鼓事丨丨)康娛(離騷日丨丨而自忘兮)歡
娛(蘇武詩結髮為夫妻恩愛兩不疑丨丨在今夕嬿婉及良時東都賦聖上覩萬方之丨丨魏文帝詩良辰啟初節高構極丨丨)
(張協咏史詩昔在兩京時朝野多丨丨江淹擬左思咏史詩太平多丨丨飛蓋東都門杜審言詩酒助丨丨洽風催景氣新又士女)
(丨丨萬國同張說詩来將歌舞助丨丨杜甫詩相與博簺為丨丨韋應物送雷監赴闕廷詩攀餞誠愴悢賀榮且丨丨白居易詩見)
(面且丨丨又遊花宴月絶丨丨又雪中即事詩壓瘴一州除疾苦呈豐萬井盡丨丨李商隐詩岑寂勝丨丨孔武仲詩簿書倥偬嗟)
(巖邑尊酒丨丨憶少年徐璣詩寥落尋新句丨丨解宿酲)極娛(西京賦窮身丨丨)清娛(宋之問詩永言洗氛濁卒歲為)
(丨丨又褚遂良帖太史公妾名隨丨丨)晏娛(高適詩㷊香即丨丨)
入耳娛(梁昭明太子文選序陶匏異器並為丨丨之丨又白居易詩天下無正聲悦耳即為娛)清讌娛(謝靈運詩)
(綢繆丨丨丨寂寥梁棟響)
增相娛(漢書張禹傳戴崇每候禹常責師置酒設樂與弟子丨丨韓愈詩酒食罷無為棋槊以丨丨白居易與元稹書索居)
(則以詩相慰同處則以詩丨丨)嬉娛(晉書載記石季龍傳丨丨忘反獸殚乃止潘岳詩丨丨絲竹撫髀舞韶又楊載詩娭娛從)
(老穉燕賞逐朋儔按娭同嬉)宴娛(唐書李適之傳適之喜賓客飲酒至斗餘不亂夜丨丨晝決事案無留辭李尤讀書枕銘)
(寤心起意由愈丨丨朱子通鑑室記其起居飲食丨丨談笑無一日而不在是也通作燕韋承慶靈臺賦慮淼淼於燕娛)家娛
(素書國富而丨丨)昔娛(水經注平臺在睢陽東門梁王與鄒枚司馬之徒極遊于其上故齊隨郡王山居序所謂西園多士)
(平臺盛賓鄒馬之客咸在伐木之歌屢陳是用追芳丨丨神遊千古故亦一時之盛事)媮娛(東方朔七諫凌恒山其若陋兮)
(聊丨丨以忘憂媮一作愉)熹娛(東漢黎陽令張公頌公與守相駕蜚魚往來倏忽遠丨丨慰此屯民寧厥居)長娛(崔駰)
(七依於是置酒乎讌遊之堂張樂乎丨丨之臺)嘉娛(李尤永安宫銘萬福來助丨丨永欣)息娛(古樂府彈琴鼓瑟聊以丨)
(丨)酣娛(古樂府式宴盡丨丨)寄娛(古樂府方外可丨丨)鼈娛(阮籍文丨丨行潦而羣遊)至娛(張協七命今將)
(榮子以天人之大寳悦子以縱性之丨丨)多娛(陶潜詩棲遲固丨丨淹留豈無成)交娛(陶潜詩貧賤有丨丨)酒娛
(謝靈運文丨丨調促意妍服侈蘇舜欽詩白頭青林下樽丨相從丨)調娛(韓愈文維匡丨丨不失其正鄧潤甫除吕公著僕射)
(制方重不倚雅有大臣之風丨丨適中遂通當時之務)娛娛(柳宗元弔屈原文榱折火烈兮丨丨笑舞)獨娛(李貽孫歐)
(陽詹文集序歐陽君年十許歲每見江濱山畔有片景可採心丨丨之執卷忘歸于其間)借娛(梅堯臣和永叔詩幸得交朋時)
(丨丨)戲娛(王安石詩憶昔與胡子丨丨西城幽放斥僕與馬獨身步田疇)士娛(元明善伯顔碑出總北師馬騰丨丨)神
娛(馬祖常祠星詩誠感將馨祀丨丨樂鼓淵)眞娛(戴表元雪後泛湖歌似聞州民喜公出終日繞岸狂驩呼淫絃濁管何足)
(道入耳得此成丨丨)延娛(拾遺記周昭王二十四年東甌獻二女一名延娟二名丨丨辨口利辭巧善歌笑步塵上無跡行日)
(中無影)
射獵娛(漢書賈誼傳夫丨丨之丨與安危之機孰急唐書處羅傳虢州負山多麕麋有丨丨之丨)仁惠娛(漢書揚雄)
(傳開禁苑散公儲創道德之囿弘丨丨之丨)經籍娛(後漢書梁竦傳閉門自養以丨丨為丨)弋釣娛(晉書王羲)
(之傳羲之既去官與東土人士盡山水之游丨丨為丨)聲色娛(晉書曹志傳晝則游獵夜誦詩書以丨丨自丨唐書李德)
(裕傳德裕不喜飲酒後房無丨丨丨又宋務光傳以萬方為念不以丨丨為丨以百姓為憂不以犬馬為樂又李輔國傳帝命陳元)
(禮高力士王承恩魏悦玉眞公主常在上皇左右梨園子弟日奏聲伎為娛)韝紲娛(北齊書後主紀論縱丨丨之丨)山
水娛(北齊書邢邵傳邵少在洛陽會天下無事與時名勝專以丨丨遊宴為丨不暇勤業韓維詩惟於丨丨丨自謂老不厭)
歌儛娛(北齊書祖珽傳珽自解琵琶能為新曲招城市年少丨丨為丨)休暇娛(唐書陸贄傳晝則荷戈以耕夜則倚)
(烽以覘有剽害之慮無丨丨之丨)講道娛(唐書殷侑傳侑幼有志於學不治貲産長通經術以丨丨為丨)對鏡娛
(清異錄王希默簡淡無他好惟以丨丨為丨)侍從娛(吳質與魏太子牋夀王去丨丨之丨統東郡之任)小臺娛
(高柔疏昔漢文惜十家之資不營丨丨之丨)知者娛(阮修上已會詩水有七德丨丨所丨)邦國娛(古樂府班爵獻)
(俘丨丨丨)遊田娛(陸機論高張公之德而省丨丨之丨)鐘鼓娛(陸機演連珠萬邦凱樂非悦丨丨之丨)琴書
娛(石崇思歸引出則以遊目弋釣為事入則有丨丨之丨)静無娛(郭璞詩間宇丨丨丨端坐愁日永)視聽娛
(王羲之蘭亭序所以遊目騁懷足以極丨丨之丨信可樂也)林野娛(陶潜詩久去山澤遊浪莽丨丨丨)得我娛
(陶潜詩載彈載咏爰丨丨丨)一日娛(謝靈運詩且盡丨丨丨)松竹娛(梁元帝文山閒芳杜自有丨丨之丨)清
夜娛(李白詩織作玉牀席幸承丨丨丨)苦中娛(元稹詩幾催閒處泣終作丨丨丨)簫鼓娛(李德裕文吹丨)
(撾丨之丨)翰墨娛(歐陽修仁宗飛白記天子優游清閒不邇聲色方與羣臣從容于丨丨之丨而予亦于斯時竊獲此賜)
城市娛(蘇軾詩老人八十餘不識丨丨丨)拙者娛(蘇軾詩才者不閒丨丨丨)一笑娛(張耒詩假器走僕僮)
(供我丨丨丨)無他娛(韓駒詩淡然丨丨丨開卷與心會又念昔相見丨丨丨誦詩徵事相誇捷)為親娛(李綱謁告)
(迎親詩江山富佳致足以丨丨丨)寂寞娛(陳與義次韻張矩臣詩定知張公子能共丨丨丨)丘壑娛(朱子詩丨)
(丨聊自丨)燈火娛(陸游詩丨丨丨清夜風霜變早寒)老人娛(陸游詩天公欲為丨丨丨)一杯娛(張九成詩)
(天寒宜飲酒丨丨聊以丨)堂上娛(楊維楨蔡君俊五世家慶圖詩柏垣成隂返慈烏平反一笑丨丨丨)撫璈娛(雲林)
(右英夫人詩何若廵玄鄉丨丨為爾丨)
相視為娛(唐書崔覲傳以儒自業與妻隐南山夫婦嘯咏丨丨丨丨)何事非娛(魏高祖賜北海王詳璽書比遊)
(神何業也丘墳六籍丨丨丨丨善正風猷肅是禁旅)
對語(游豫康娛)(幽賞清娛)(巷舞家娛)(碁隐酒娛)(琴書樂弋釣娛)(閒中好知者娛)(良辰酌清夜娛)
摘句(松竹小山娛琴書足自娛)(飲水得心娛白雲堪自娛)(山鳥清音入耳娛紙窗竹屋樂清娛)
隅(遇俱切陬也角也)
韻藻海隅(書帝光天之下至于丨丨蒼生又丕冒丨丨出日罔不率俾北齊書封子繪傳世宗以子繪為渤海太守令馳)
(驛赴任執其手曰卿善加經略綏寧丨丨曹植與楊修書偉長擅名于青土公幹振藻于丨丨張協詠史詩抽簮解朝衣散髮歸丨)
(丨李白陪楊江寧宴北湖詩楊宰穆清風芳聲騰丨丨王維詩遯跡東山下因家滄丨丨杜甫詩咫尺雪山路歸飛西丨丨陳陶贈)
(福建桂常侍詩匝地歌鐘鎮丨丨城池鞅掌舊名都蘇軾詩青派連淮上黃樓冠丨丨薩都拉詩今年去官南丨丨北上咫尺天子)
(都柳貫詩寧塞洮河外甘州瀚丨丨)城隅(詩静女其姝俟我于丨丨周禮丨丨之制九雉唐書李光弼傳初賊至光弼設公幄)
(丨丨以止息經府門不顧圍解閱三夕乃歸私寝曹植贈丁翼詩吾與二三子曲宴此丨丨石崇思歸引登丨丨兮臨長江思舊賦)
(瞻曠野之蕭條兮息余駕乎丨丨古樂府鳳起方丨丨梁簡文帝晚日後堂詩幔隂通碧砌日影度丨丨張說登南樓詩危樓寫洞)
(湖積水照丨丨韋元旦詩銀河南渚帝丨丨杜甫詩峽門江腹擁丨丨任華贈杜甫詩如今避地錦丨丨蕭穎士南皮泛舟序昔建)
(安中魏文為王太子與朋友諸彦有南皮之遊颺鳴葭浮甘瓜清泉奫淪千古一色此丨丨託勝之舊也張仲素玉鈎賦臨洞房之)
(内猶隔瑣窗隐遥丨之丨乍明粉堞白居易陽明洞天詩煙波分渡口雲樹接丨丨張籍詩君家大宅鳳丨丨劉宰詩尚想古丨丨)
(幽花開繞砌李遘寄傅代言詩交遊散盡客來稀門掩丨丨晝漏遲)丘隅(詩緡蠻黃鳥止于丨丨)德隅(詩抑抑威儀維)
(丨之丨)趨隅(禮記摳衣丨丨必愼唯諾)廉隅(禮記近文章砥厲丨丨南史宋武帝紀帝雄傑有大度不事丨丨小節宋)
(史職官志臣下引年自陳分之常也人君好賢樂善而留之仁之至也自三代以來用此以塞貪墨聳丨丨陸陲銘人識丨丨家知)
(禮譲蘇軾除夜雪中詩醉裏冰髭失瓔珞夢回布被起丨丨蘇轍代張安道乞致仕表念臣平生粗守丨丨恥于僥倖使臣今日得)
(安分限即是恩私戴復古詩雲煙分境界城郭限丨丨)東隅(儀禮士婚禮婦洗在北堂直室丨丨漢書馮異傳異破赤眉賊)
(上璽書勞曰始雖垂翅回谿終能奮翼澠池可謂失之丨丨收之桑榆汲冢周書王在管管叔自作殷之監丨丨之侯咸受賜于王)
(王乃旅之以上丨丨應瑒慜驥賦思蒒翁于西土兮望伯氏于丨丨王粲弔夷齊文覽首陽于丨丨見孤竹之遺靈晉鐃歌天威横)
(被廓丨丨陶潜擬古詩仲春遘時雨始雷發丨丨李白詩我思仙人乃在北海之丨丨李頎放歌行猶是蹉跎一老夫飬雞牧豕城)
(丨丨武元衡奉酬淮南相公詩雅言詩一札賓海雁丨丨僧道潜詩種瓜屋丨丨翠蔓已分布)一隅(論語舉丨丨不以三隅反)
(後漢書馮異傳異遺李軼書云䟽不間親遠不逾近季文豈能居丨丨哉晉書楊方傳聞處舊黨之中好有謙冲之行此亦立身之)
(丨丨隋書韋世康傳世康為吏部尚書乞骸骨文帝曰縱筋骨衰謝猶屈公卧臨丨丨乃出為荆州總管吕氏春秋火燭丨丨則室)
(偏無光新序關中阻三面守丨丨東向制諸侯鹽鐡論將一曲而欲道九折守丨丨而欲知萬方猶無凖平而欲知高下無規矩而)
(欲知方員也李陵詩風波一失所各在天丨丨隋文帝賜韓擒虎賀若弼詔申國威于萬里宣朝化于丨丨杜甫詩江漢山重阻風)
(雲地丨丨)四隅(史記天官書四填星所出丨丨去地可四丈地維咸光亦出丨丨去地可三丈左思詩習習籠中鳥舉翮觸丨)
(丨李白大獵賦總八校搜丨丨韋應物夜燕詩明燈照丨丨炎炭正可依李紳詩煙島深千嶂滄波淼丨丨朱子論河圖洛書析四)
(方之合以為乾坤離坎補丨丨之空以為兑震巽艮)鄉隅(漢書刑法志滿堂而飲酒有一人丨丨而悲泣則一堂皆為之不樂)
(通作向温庭筠詩逸足皆先路窮郊獨向隅陳陶詩楊柳聽歌莫向隅雞鳴一石留髠醉曹松詩始為分路客莫問向隅心)坐
隅(北史後魏陸暐與弟恭之並有時譽孫惠蔚曰不意二陸復在丨丨吾德謝張公無以延譽唐書柳公綽傳公綽奏太毉箴天)
(子高其才遣使謂曰卿言氣行無間隙不在大愛朕深者當置丨丨宋史田錫傳錫奏御覽序曰臣每讀書思以所得上補聖聰可)
(以銘于丨丨者書于御屏可以用于常道者錄為御覽賈誼鵩賦止于丨丨貌甚閒暇劉憲詩原隰旌門裏風雲扆丨丨杜甫詩雲)
(山湧丨丨元融詩綠蘿長新蔓褭褭垂丨丨柳宗元荅沈起書謹以所示布露于聞人羅列乎丨丨蘇軾除夜黃實送酒詩欲從元)
(放覓拄杖忽有麵生來丨丨又十月十五日觀月詩中秋天氣未應殊不用紅紗照丨丨陸游詩吾猶及故老清夜陪丨丨趙孟頫)
(詩竹色迷行徑松聲洶丨丨馬祖常詩嵐氣飄簷隙烟光鬱丨丨又劉子翬詩興來擴以酒草具來須臾田翁偶過我添杯丨其丨)
八隅(唐書禮樂志為降禪壇于社首山上丨丨一成八陛如方丘三壝上餙以黃四方如其色山海經崑崙之墟百神之所在)
(在丨丨之巖赤水之際班固終南山賦天氣肅清周覽丨丨曹植七啟頫眺流星仰觀丨丨張載詩高軒啟朱扉廻望暢丨丨雲笈)
(七籖紫蓋重霄嶺元精朗丨丨)滿隅(晏子春秋五子不丨丨一子滿朝黃庭堅詩三孱不丨丨)西隅(吳越春秋夏禹治水)
(寫流沙于丨丨繁欽與魏文帝牋日在丨丨凉風拂衽李頎送台州陳明府詩見說海丨丨山川與俗殊)娵隅(世說郝隆為桓)
(公南蠻參軍三月三日會作詩云丨丨躍清池桓問丨丨是何物荅曰蠻名魚為丨丨桓曰何以作蠻語隆曰千里投公始得蠻府)
(參軍那得不作蠻語也沈與求詩羊酪蓴羹本異區江湖隨俗語丨丨)坤隅(九華山錄青陽縣丨丨有山竒秀號九子山太)
(白更曰九華山李華含元殿賦望仙闕于巽維建福敞于丨丨柳宗元詩龍旗翻海浪驛騎馳丨丨)天隅(鷦鷯賦鷦螟巢于蚊)
(睫大鵬彌乎丨丨傅亮喜雨賦聆晨鸛于高垤候宵畢于丨丨王筠苦暑詩日坂散朱雰丨丨歛青靄杜甫别蘇徯赴湖南幕詩故)
(人有猶子棄擲傍丨丨又丨丨把繡衣范梈詩旅食京華日欲晡家園迢逓隔丨丨)峻隅(蕪城賦通池既已夷丨丨既已頽儲)
(光羲詩總轡出叢薄歇鞍登丨丨)隩隅(劉峻廣絶交論入其丨丨謂登龍門之坂)庭隅(唐明皇過晉陽宫詩長懷經綸)
(日歎息履丨丨杜甫詩竹涼侵卧内野月滿丨丨宋徽宗詩梨花如雪照丨丨黃庭堅詩一原風物萃丨丨吳澄詩雨到丨丨長芳)
(草日窺忩隙弄游塵)
東南隅(爾雅丨丨丨謂之窔唐書禮樂志設酒尊之位上帝太尊著尊犧尊山罍各二在壇上丨丨丨北向宋史禮志御樓)
(肆赦太常擊鼓集囚少府監立雞竿于樓丨丨丨竿末伎人四面緣繩争上取雞口所銜綘幡獲者即與之又胡銓傳銓論史官失)
(職者四二謂唐制二史立螭頭之下今在殿丨丨丨言動未嘗得聞吳越春秋于是越軍明日更從江出入海陽于三道之翟水乃)
(穿丨丨丨以逹越軍遂圍吳守一年吳師累敗古詩日出丨丨丨照我秦氏樓)
增室隅(書四隩既宅䟽丨丨為隩隩是内也)在隅(詩三星丨丨孔平仲詩夜如何其月丨丨問行何為乃躊躇)三
隅(詩小戎疏言我有淺薄金甲以被四馬甚調和矣丨丨之厹矛以白金為其錞矣又大東䟽跂然丨丨之形者彼織女也韓非)
(子規矩既設丨丨乃列黃庭堅詩大薛知力學日來反丨丨)宫隅(周禮丨丨之制七雉李華含元殿賦白日麗于丨丨)堂
隅(爾雅垝謂之坫注在丨丨坫端也王粲鶯賦覽丨丨之籠鳥獨高懸而背時阮籍詩驚風振四野廻雲蔭丨丨)封隅(國語)
(仲尼曰汪芒氏之君守丨丨之山者也為漆姓在虞夏商為汪芒氏于周為長狄氏)滯隅(後漢書仲長統傳贊舉端自理丨丨)
(則失注丨丨謂偏執一隅)方隅(晉書唐彬傳吳平詔曰廣武將軍唐彬受任丨丨東禦吳寇南臨蠻越撫寧疆場有綏禦之績)
(蘇舜欽詩丨丨正無事輔相復多才陳造詩雲水為家百累無意行從昔略丨丨陳與義渡江詩雖異中原險丨丨亦壮哉)王
隅(唐書杜生傳時有浮屠泓者嘗為燕國公張說市宅曰無穿東北丨丨也按王去聲)肩隅(唐書甄權究習方書為高醫魯)
(州刺史厙狄嶔風痺不能挽弓權使彀矢嚮堋立鍼其丨丨一進曰可以射矣果如言)路隅(宋史李廌傳蘇軾與范祖禹謀)
(曰廌雖在山林其文有錦衣玉食氣棄竒寳于丨丨昔人所歎高適贈韋使君詩漂泊懷書客遲迴此丨丨白居易詩秋風起江上)
(白日落丨丨)九隅(汲冢周書蚩尤争于涿鹿之阿丨丨無遺赤帝說于黃帝執蚩尤殺之于中冀楚辭彌覽兮丨丨注九州)
(也魯靈光殿賦三間四表八維丨丨注中央兼八維為丨丨黃庭内景經上覩上元如連珠落落明景照丨丨)無隅(太玄經植)
(中樞周丨丨柳宗元天對無隈丨丨宋濓潜溪邃言君子之道冲然若虚淵然若全渾然若丨丨)中隅(山海經大荒之丨丨)
(有偏勾常羊之山)踇隅(山海經丨丨之山其上多草木多金玉多赭注踇音敏)境隅(參同契退而分布各守丨丨採)
(之類白造之則朱)淫隅(列子子華之門徒見商丘開年老狎侮欺紿指河曲之丨丨曰彼中有寳珠泳可得也商丘開從而)
(泳之既出果得珠焉)淵隅(淮南子日經于丨丨是謂高舂頓于連石是謂下舂)山隅(高士傳齧缺贊滅影丨丨弗求天配)
(司馬相如美人賦譬猶防火水中避溺丨丨此乃未見其可欲何以明不好色乎揚雄長楊賦羅千乘于林莽列萬騎于丨丨嵇康)
(詩採藥鍾丨丨服食改姿容梁簡文帝壊橋詩虹飛亘林際星度斷丨丨虞世南白鹿賦既馴狎于郊甸亦騰倚于丨丨杜甫詩散)
(騎未知雲閣處啼猨僻在楚丨丨獨孤授放馴象賦返諸林邑之野歸爾梁丨之丨許渾詩餘甃碧丨丨歐陽修百子坑賽龍詩明)
(朝老農拜壇側鼓聲坎坎鳴丨丨)龍隅(易林丨丨求泉置雲景從)缺隅(說苑衣成則缺衽宫成則丨丨李嶠代譲起新)
(宅表鬼神所福常矜于丨丨聖賢垂箴必誡于豐屋)街隅(雍洛靈異小錄馬周上言令金吾每丨丨懸鼓夜擊以止行李備竊)
(盗時人遂呼為鼕鼕鼓)曲隅(楚辭塊獨守丨丨兮)屋隅(孔臧鴞賦爰有飛鴞集我丨丨白居易詩杲杲冬日出照我丨)
(南丨)汾隅(揚雄反離騷有周氏之蝉嫣兮或鼻祖于丨丨李頎送裴騰詩令弟為縣尹高城丨水丨)侍隅(揚雄尚書箴書)
(臣司命敢告丨丨)南隅(古詩羅敷善蠶桑採桑城丨丨繁欽柳賦有寄生之孤柳託余寝之丨丨李白大鵬賦邈彼北荒將)
(窮丨丨又詩越客採明珠提携出丨丨王逢詩王化直來天北極文星多聚海丨丨)幽隅(張衡七辨無為先生淹在丨丨藏聲)
(隐景剗迹窮居)隂隅(王粲遊海賦登丨丨以東望覽滄海之體勢應瑒靈河賦凌層城之丨丨頼后土之潜流成公綏天地賦)
(崑崙鎮于丨丨赤縣據于辰巳)指隅(劉楨魯都賦素秋二七天漢丨丨)騩隅(嵇康琴賦慕老童于丨丨欽泰容之高吟)
(注騩山神耆童居之其音常如鐘磬老童即耆童顓頊之子也)胎隅(阮籍鳩賦翔彫木以丨丨寄增巢于裔松)道隅(成公)
(綏柳賦樹雙柳于丨丨古樂府青龍對丨丨王庭珪送駱仲武詩誰能負弩當丨丨終日與爾為前驅陸游詩夜深歌舞官丨丨)
𢃄隅(左思魏都賦列宿分其野荒裔丨其丨)結隅(魏都賦内則街衢輻湊朱闕丨丨石杠飛梁出控漳渠吳都賦郛郭)
(周匝重城丨丨門通二八水道陸衢)檐隅(夏侯湛詩月明亭丨丨通作簷楊萬里詩雨來蛛入畫簷隅)席隅(周朗報羊)
(希書室間軒左幸有陳書十篋丨丨奥右頗得宿酒數壺)承隅(謝惠連雪賦流滴垂冰緣霤丨丨李白明堂賦青龍丨丨而蚴)
(蟉喬潭女媧陵記巨靈壮趾以固本河伯高肩以丨丨)層隅(鮑照凌烟樓銘巖巖崇樓藐藐丨丨階基天削戸牖雲區)臺
隅(沈約修竹弹甘蕉文雖處丨丨遂同幽居)隈隅(劉峻與舉法師書夫日御停照不踰隙穴海若噴湧莫限丨丨)埸隅
(劉孝威青牛畫贊蓄勇槽側息忿丨丨)反隅(劉孝綽詩徒然謬丨丨何以窺重仞)川隅(劉孝綽渡浙江詩憂方自難遣)
(况復阻丨丨盧照隣七日泛舟詩序脱屣人事鳴棹丨丨言追挂犢之才用卜牽牛之賞)邊隅(駱賓王姚州破賊露布一戰而)
(荒境肅清再鼓而丨丨底定蘇軾詩談笑安丨丨朱松詩更起争棋誇得雋不應局蹙守丨丨)墻隅(杜甫詩碧委丨丨草馬吉)
(甫蝸牛賦夤緣于草木縈委于臺榭傍庭廡以徐廻循丨丨而亂下王安石詩丨丨返照媚槐榖池面過雨蘇篁葦陸游詩故廬有)
(餘趾青山逹丨丨范成大詩新月却上東丨丨)兩隅(杜甫詩先鋒百勝在略地丨丨空楊維楨詩春衫初試如舞雩樵青漁童)
(侍丨丨)舉隅(杜甫詩丨丨見煩費引古惜興亡)防隅(杜甫峡口詩開闢當天險丨丨一水關)地隅(白居易詩)
(高樹換新葉隂隂覆丨丨)端隅(李光朝新渾儀賦南極北極正其丨丨上規下矩正其外内)巽隅(唐書日觀賦奠丨丨)
(而特異)壁隅(敬括蜘蛛賦或連延于丨丨時蒙羃于楹曲)嶺隅(韓愈詩前年丨丨鄉思發躑躅成山開不筭楊萬里)
(詩歸路無燈火冰輪挂丨丨)過隅(韓愈詠月詩丨丨驚桂側當午覺輪停)離隅(柳宗元禡牙文焚煬蕩沃往如行虚)
(俾人懷于安以靖丨之丨)泉隅(蒋防惜分隂賦皎皎白駒若有若無雖長繩莫得繫于桑野長戈不能却彼丨丨)麓隅
(崔珏道林寺詩臨湘之濱丨之丨西有松寺東岸無)寺隅(李洞詩一炷烟嵐壓丨丨)水隅(莫宣卿賦得水懷珠詩素魄生)
(蘋末圓規照丨丨)艮隅(王惲東征詩東藩擅丨丨地曠物滿盈)縣隅(余闕蘭亭詩秋杪霜露滋清商滿丨丨)
西北隅(詩傳丨丨丨謂之屋漏十六國春秋西涼錄初河右不生楸槐柏漆張駿之世取于秦隴而植之至是而酒泉宫之)
(丨丨丨有槐樹生焉乃著槐樹賦以寄情韓愈鄆州谿堂詩序于是為堂于是居之丨丨丨號曰谿堂)西南隅(爾雅丨丨)
(丨謂之奥唐書南詔傳異牟尋遺韋臯書曰此丨丨丨不煩天兵可以立功云杜甫詩天子亦念丨丨丨韋應物詩良遊因時暇乃)
(在丨丨丨韓愈詩斗柄行拄丨丨丨)東北隅(爾雅丨丨丨謂之宧史記封禅書八神七曰日主祠成山成山斗入海最居齊)
(丨丨丨以迎日出云山海經敦甍之水西流注于泑澤出于崑崙之丨丨丨實惟河源者也白居易詩曲江丨丨丨)大荒隅
(山海經西北海之外丨丨之丨有山而不合名曰不周負子有兩黃獸守之又李嶠詩荒隅時未通副相下臨戎)翔其隅
(曹植遠遊篇仙人丨丨丨玉女戲其阿)星隐隅(鮑照詩不怨身孤寂但念丨丨丨)洛陽隅(馬懷素餞唐永昌詩)
(聞君出宰丨丨丨賓友稱觴餞路衢)碧澗隅(沈佺期詩綵殿晴臨丨丨丨)劔閣隅(杜甫詩西取卭南兵北斷丨丨)
(丨)楚塞隅(杜甫出瞿塘適江陵詩老向巴人裏今辭丨丨丨)洪池隅(謝觀却走馬賦脱羈鞅任超逾騰驤于古)
(塞之外飲齕于丨丨之丨)大江隅(張喬滕王閣詩昔人登覽處遺閣丨丨丨)東西隅(吳融緜竹山詩緜竹丨丨丨千)
(峯勢相屬)五湖隅(鄭巢送韋弇詩知君當永夜獨釣丨丨丨)跕鳶隅(宋太宗諭高麗詔王者懋建皇極寵綏列藩設)
(邸京師所以成會同之禮胙土方面所以表節制之雄矧兹丨丨之丨克修設羽之貢式當易帥爰利建侯)古殿隅(元好)
(問詩玉水泓澄丨丨丨)玄壟隅(雲笈七籖南岳夫人詩飛輪高晨臺控轡丨丨丨)
對語(坤軸巽隅)(月窟星隅)(兩戒九隅)(山麓海隅)(周四角反三隅)(麟閣上鳳城隅)(行郭索躍娵隅)
摘句(松月下庭隅烟光入座隅)(碧草秀墻隅古殿跨山隅)(文章動海隅莫雲飛屋隅)(懷人天一隅珥筆岱山隅)
(雪濤煙浪起天隅冬青倒影上庭隅)(春来新葉遍城隅寒城睥睨插山隅)(便覺台星逼坐隅綠樹青莎到海隅)
芻(測隅切說文刈草也亦姓)
韻藻束芻(詩綢繆丨丨三星在隅唐書張廵傳賊攻城設百樓廵柵城上丨丨灌膏以焚焉五代史馮道傳道居軍中為)
(一茅菴不設牀席卧一丨丨而已宋史荆罕儒傳周世宗征太原命罕儒率步卒三千先入敵境罕儒令人負丨丨徑趨太原城焚)
(其東門又張齊賢傳遼兵塞川夜發兵二百人持一幟負一丨丨列幟然芻遼兵遥見駭而北走韓愈詩渴飲一斗水饑食一丨丨)
(白居易詩數篇價直一丨丨)然芻(見上)生芻(詩丨丨一束其人如玉後漢書徐穉傳郭林宗有毋憂穉往弔之置丨丨)
(一束於廬前而去衆怪不知林宗曰此必南州高士徐孺子也宋史路振祭戰馬文丨丨致祭敝帷成禮瘞爾崇岡全爾具體西京)
(雜記公孫弘為賢良國人鄒長倩解衣裳以衣之又贈以芻一束書題遺之曰夫人無幽顯道在則尊雖丨丨之賤不能脱落君子)
(故贈君丨丨一束本草黃環一名丨丨宋之問詩精享愧丨丨黃庭堅徐孺子祠堂詩喬木幽人三畆宅丨丨一束向誰論又迎醇)
(甫夫婦詩策馬得行休更秣已令童稚割丨丨)蹙芻(禮記以足丨路馬丨有誅)薪芻(周禮委人掌歛野之賦歛丨丨又軍)
(旅共其委積丨丨潘岳文丨丨不匱人畜取給鮑照白頭吟鳬鵠遠成美丨丨前見陵韓愈文費丨丨於舘候王禹偁對雪詩丨丨)
(未闕供酒肴亦能備)負芻(孟子昔沈猶有丨丨之禍新序魏文侯出游見路人反裘而丨丨文侯問之曰臣愛其毛文侯曰若)
(不知其裏盡而毛無所恃耶四子講德論越石丨丨而寤晏嬰陸龜蒙詩金墟福地能容否願作岡前蒋丨丨)求芻(孟子丨牧)
(與丨而不得韓愈復志賦固余異於牛馬兮寧止乎飲水而丨丨)陳芻(國語司馬丨丨注圉人養馬故丨丨)飛芻(漢書)
(主父偃傳使天下丨丨輓粟顔師古注運載芻粟令其疾至)龍芻(水經注三藏水又東南流與丨丨水合而出於丨丨之谿)
(類說穆王東海養八駿處草名丨丨本草石丨丨生梁州山谷濕地五月七月采莖暴乾以九節多珠者良)化芻(趙壹詩被)
(褐懷金玉蘭蕙丨為丨)青芻(杜甫詩與奴白飯馬丨丨又丨丨適馬性又薤詩束比丨丨色李賀吕將軍歌廐中高桁排蹇)
(蹄飽食丨丨飲白水蘇軾詩丨丨半束長苦饑范成大詩誤落丨丨棧)苾芻(善覺要覽僧曰丨丨翻譯名義古師云舍五義)
(一體性柔軟喻出家人能折伏身語麄獷故二引蔓旁布喻出家人傳法度人連延不絶故三馨香遠聞喻出家人戒德芬馥為衆)
(所聞故四能療疼痛喻出家人能斷煩惱毒害故五不背日喻出家人常向佛日故按丨丨木藥草又李祁詩晴天小閤收摩衲暖)
(日輕雲護丨丨)
甘露芻(劉恢詩東臯有一駿名曰千金駒絡首纏騣尾養以丨丨丨)劉伯芻(唐書丨丨丨字素芝遷刑部侍郎左)
(散騎常侍風度高嚴善談謔而動與時適)
增王芻(詩綠竹傳綠丨丨也按禮記離騷皆作菉義同)取芻(詩詢于芻蕘疏謂謀于丨丨取蕘之人非謀干草木唐書)
(李光弼傳光弼命將丨丨行唐賊鈔擊之兵負尸戰賊不能奪)執芻(禮記士丨丨)秩芻(禮記命四監大合百縣之丨丨)
(以養犧牲)艾芻(禮記注牲以供祠神靈為民祈福使民丨丨是不虚取)饋芻(左傳介葛盧來朝舍于昌衍之上公在會)
(丨之丨米禮也)秉芻(魯語仲尼曰其歲收田一井出稯禾丨丨缶米不是過也)主芻(後漢書劉盆子傳盆子與兄茂留軍)
(中屬右校卒吏劉俠卿丨丨牧牛號曰牛吏)斬芻(後漢書第五倫傳雖為二千石躬自丨丨養馬妻執炊㸑)持芻(晉書)
(朱冲傳有牛犯其禾稼冲屢丨丨送牛而無恨色主愧之乃不復為暴)伐芻(南史蒯恩傳武帝征孫恩縣差恩丨馬丨常負)
(大束兼倍餘人每捨芻於地歎曰大丈夫彎弓三石奈何充馬士武帝聞之即給器仗)捨芻(見上)遺芻(宋書劉勔傳贊)
(劉勔克夀春士民無丨丨委粒之歎莫不扶老携幼歌唱而出重圍)馬芻(南齊書武帝本紀臨沂縣麥不登刈為丨丨至夏更)
(苗秀)蒿芻(唐書五行志咸通十二年正月汾州孝義縣民家鼠多銜丨丨巢樹上)廐芻(唐書韓休傳休為虢州刺史虢)
(於東西京為近州乘輿所至常税丨丨休請均賦它郡)投芻(唐書房琯傳初琯用春秋時戰法以車二千乘繚營騎步夾之)
(既戰賊乘風譟牛悉髀栗賊丨丨而火之人畜焚燒淮南子飢馬在廐寂然無聲丨丨其旁争心乃生)積芻(唐書楊朝晟傳)
(朝晟請城方渠合道木波以遏吐蕃詔問之報曰但發部兵十日至塞下未三旬城畢丨丨聚糧留卒守之宼至不可拔)轉芻
(唐書高昌傳自王師始征河西供役飛米丨丨十室九匱)逋芻(宋史仁宗本紀至和二年三月以旱除畿内民丨丨及去年秋)
(逋税罷營繕諸役)不芻(新序楚靈王使椒舉如晉求諸侯椒舉致命曰晉楚之從交相見也以歲之丨丨寡人願結懽於二)
(三君使舉請間君若苟無四方之虞則願假寵以請於諸侯)三芻(齊民要術養牛馬驢騾食有丨丨一曰惡芻二曰中芻三)
(曰善芻)惡芻(見上又注飢時與丨丨飽時與善芻引之令食食常飽則無不肥)中芻(見上)善芻(見上虞集句容)
(郡王碑爾蒐爾帥累百盈萬牧則丨丨飲湩孔腴)縈芻(張衡周天大象賦司空主土以搜祥鈇鑕丨丨而荐畜)益芻
(王褒僮約餧食馬牛鼓四起坐夜半丨丨)叢芻(王融净行詩美玉曜幽石曾蘭挺丨丨)芳芻(梁簡文帝馬寳頌永伏皂)
(掃騊駼秣瑶粟秀丨丨)詢芻(徐儀詩丨丨以蠲病參妙本難酬張說奉和聖製詩侍酌衢尊滿丨丨諫鼓懸)蘆芻(駱賓)
(王詩未看白馬對丨丨)塗芻(王維詩丨丨去國門)茅芻(元稹詩老亦捽丨丨)他芻(李商隐太倉箴豈無他粟豈無)
(丨丨薏苡似珠不可不虞)推芻(路振代棘篇丨丨挽粟徒喧喧)食芻(王安石材論夫馬之在廐也駑驥雜處飲水丨丨嘶)
(鳴蹄齧求其所以異者蔑矣及其引重車取夷路不屢策不煩御一頓其轡而千里已至矣)續芻(劉會孟文文山像贊如何)
(尋約猶念丨丨豈其英爽猶累形軀)斫芻(翻譯名義集丨者行義丨者盡義故瑜伽云屢觀衆色觀而復捨故名為眼是照燭)
(義)香芻(五燈會元一把丨丨拈未暇六環金錫響遥空)張芻(宋史神宗本紀熙寧七年遣丨丨等賀遼主生辰正旦)
柹松芻(潘岳文&KR1615;梁為礧丨丨為丨)玉山芻(歐陽修詩一旦老伏櫪猶思丨丨丨)青玉芻(劉弇詩飽之丨)
(丨丨)
滕嬰進芻(劉孝威青牛畫贊仇覽獻豆丨丨丨丨)
對語(紅粟青芻)(燕麥龍芻)(孰榖生芻)(仰秣投芻)(漕粟飛芻)(青海稈玉山芻)(懷風草甘露芻)
摘句(深巖自負芻長倩贈生芻)(上日草應芻饑餐甘露芻)
無(武夫切增韻丨者對有之稱易作无或作亡)
韻藻有無(書懋遷丨丨化居禮記天子不言丨丨諸侯不言多寡國語先王賦里以入而量其丨丨史記范蠡止于陶以)
(為此天下之中交易丨丨之路通焉生可以致富晉書庾褒傳均勞逸通丨丨劉伶傳初不以家産丨丨介意唐書龜兹傳貿遷丨)
(丨商賈樂也高官厚秩士大夫樂也戰無前敵將帥樂也四海寧一帝王樂也宋史食貨志寬民力均丨丨抱朴子他人之所念慮)
(蚤虱之所首向隔牆之朱紫林下之草芥匣匱之書籍地中之寳藏豐林邃藪之鳥獸重淵洪潭之魚鱉令周孔委曲其采色分别)
(其物名經列其多少審實其丨丨未必能盡知東都賦省方廵狩躬覽萬國之丨丨文賦在丨丨而僶仰當淺深而不譲王維詩山)
(色丨丨中李白詩今日逢支遁高談出丨丨又閒雲隨卷舒安識身丨丨杜甫詩希星乍丨丨又三伏炎烝定丨丨又金支翠旗光)
(丨丨又寒空半丨丨韓愈文不視簿書未嘗問丨丨又為之賈以通其丨丨又神仙丨丨何渺茫元稹詩春冰消盡碧波湖漾影殘)
(霞似丨丨白居易詩髩上斑多少懷前興丨丨又南皮賓客東山妓此會人間曾丨丨歐陽修詩仙境不可到誰知仙丨丨又八月)
(到溢口停帆望香爐香爐雲霧間沓靄疑丨丨孔平仲詩地形磅礴按匡廬曠野人煙乍丨丨韓維詩波涵天影迷高下雲覆山光)
(變丨丨蘇軾詩有酒持飲我不問錢丨丨又樓臺明滅山丨丨又但視符丨丨晁冲之詩自可隨豐儉誰能問丨丨唐庚詩但問酒)
(丨丨勿計官高卑朱子詩名言超丨丨范成大詩露白能多少尋春似丨丨)三無(禮記閒居孔子曰無聲之樂無體之禮無)
(服之喪此之謂丨丨又孔子曰奉丨丨私以勞天下宋史樂志歌車書今混一聖治奉丨丨陸雲文六言六行匪君不肅五有丨丨)
(匪君不極張楷無聲樂賦樂之作焉所以節百事物既忘矣於是奉丨丨)慮無(左傳軍行右轅左追蓐前茅丨丨中權後勁注)
(丨丨如今軍行前有斥候蹋伏備慮有無也)資無(國語匡困丨丨注丨丨財者)虚無(史記道家無為其術以丨丨為)
(本又陵驚風歴駭飈乘丨丨與神俱後漢書乘飈忽兮馳丨丨北齊書詔問釋道兩教樊遜對曰理本丨丨示諸方便宋史記誦詞)
(藻非所以探淵源而出治道丨丨寂滅非所以貫本末而立大中司馬相如大人賦乘丨丨而上假揚雄贊老耼著丨丨言杜甫詩)
(雷霆空霹靂雲雨竟丨丨又蓬萊織女廻雲車指點丨丨是征路白居易詩學禅超後有觀妙造丨丨柳宗元詩高標連汗漫廻望)
(接丨丨黃庭内景經一至不久升丨丨)無無(莊子太初有丨丨有無名老君清净心經觀空亦空空無所空所空既無丨丨)
(亦無)文無(古今注相招召贈之以丨丨丨丨亦名當歸也)入無(游天台山賦騁神變之揮霍忽出有而丨丨)涉無
(游天台山賦悟遣有之不盡覺丨丨之有間)
試之無(唐書白居易傳於文章精切然最工詩至數千篇初與元稹酬詠故號元白又與劉禹錫齊名號劉白其始生七月)
(能展書姆指之無兩字雖試百數不差九歲暗識聲律其篤於才章蓋天禀然)錐也無(傳燈錄去年無卓錐之地今年丨丨)
(丨)絶世無(杜甫花卿歌李侯重有此節度人道我卿丨丨丨)天下無(杜甫詩閬風玄圃與蓬壺中有高堂丨丨)
(丨梅堯臣詩君謨善書能别書宣獻家藏丨丨丨蘇軾詩八月十八潮壮觀丨丨丨又南漪杜鵑丨丨丨)一事無(杜甫詩咸)
(陽客舍丨丨丨相與博簺為歡娛李賀勉愛行辭家三載今如此索米王門丨丨丨蘇軾詩清坐十日丨丨丨又三堂本來丨丨丨)
(又老幼化服丨丨丨陸游詩小雨過江墟晨興丨丨丨郭鈺詩寄詩問我山中事性嬾家貧丨丨丨)隔年無(吳商浩詩岐路)
(辛勤終日有鄉關音信丨丨丨)
增何亾(詩何有丨丨黽勉求之疏於君子之家財業何所富有乎丨所貧丨乎不問貧富吾皆勉力求之)貧亾(見上)
乏無(詩我有旨蓄亦以禦冬箋蓄聚美菜者以禦冬月丨丨時也)粱無(左傳吳申叔儀乞糧于公孫有山氏對曰丨則)
(丨矣麤則有之)恤無(左傳禮也者小事大大字小之謂事大在共其時命字小在丨其所丨)所無(左傳有鸜鵒來巢書)
(丨丨也史記樂毅傳述贊昌國忠讜人臣丨丨南齊書王僧虔傳上示僧虔古迹十一袠就求能書人名僧虔得民間所有袠中丨)
(丨者奏之宋史田錫傳昔唐太宗觀明堂圖見人之五臓皆麗于背遂減徒刑况隆平之時將措刑不用於法丨丨去之可矣蔡邕)
(與梁伯張書復惠良筆下士丨丨辛延年羽林郎詩兩鬟何窈窕一世良丨丨江淹水上神女賦遍覽下蔡之女具悦淇上之姝未)
(有粉白黛黑鬼神之丨丨也)易無(孟子古之為市者以其所有丨其所丨者管子處商就市井以有丨丨是以竒怪珍異以)
(時而来)句無(國語勾踐之地南至於丨丨北至於禦兒)善無(漢書地理志㕍門郡丨丨縣北齊書厙狄干傳厙狄干丨)
(丨人也曾祖越豆眷魏道武時以功割丨丨之西臘汗山地方百里以處之)會無(漢書地理志越雋郡有丨丨縣東山出碧)
(水經注若水又逕丨丨縣縣有駿馬河水出縣東高山山有天馬徑厥跡存焉)徐無(漢書地理志右北平郡有丨丨縣)擬
無(晉書韓伯傳體有而丨丨者聖人之德有累而存理者君子之情)為無(南史王份傳梁武帝宴席問羣臣曰朕為有丨)
(丨份曰陛下應萬物為有體至理丨丨帝稱善)本無(北齊書杜弼傳物之未生丨亦丨也無而能有不以為疑裴頠崇有論損)
(艮之屬蓋君子之一道非易之所以為體守丨丨也)起無(乾鑿度易丨丨從無入有)因無(莊子丨其所丨而無之則萬物)
(莫不無)載無(淮南子無為而治者丨丨也)蹠無(淮南子自無蹠有自有丨丨)麋無(太玄經九疑無信控弧儗)
(丨丨)平無(華陽國志岑彭至彭亡公孫述使刺客刺殺彭由是改彭亡曰丨丨言無賊也)體無(世說王弼曰聖人丨丨無)
(又不可以訓故言必及有)冥無(司空圖詩品超超神明返返丨丨來往千載是之謂乎)眞無(行營雜錄太祖潜耀日常)
(與一道士游關河無定姓名自曰混沌或又曰丨丨)誰無(景福殿賦遥目九野遠覽長圖頫眺三市孰有丨丨)空無(裴頠)
(崇有論盛稱丨丨之美維摩經其室丨丨所有李白詩蕭然若丨丨)至無(裴頠崇有論夫丨丨者無以能生故始生者自生也)
貴無(裴頠崇有論闡丨丨之議建賤有之論)一無(遊天台山賦消丨丨於三幡注言三幡雖殊消令為一同歸於無也)
勝無(陶潜詩弱女雖非男慰情良丨丨白居易詩之子何為者往還猶丨丨杜牧詩忍過事堪喜泰來憂丨丨)存無(何劭)
(贈張華詩處有能丨丨)離無(陶弘景許長史舊壇館碑離有丨丨且華且朴)棲無(翟楚賢碧落賦養空丨丨)十無
(趙嘏有丨丨詩寄桂府楊中丞)絶無(蘇軾上神宗書改過不吝從善如流此堯舜禹湯之所勉彊而力行秦漢以来之所丨丨)
(而僅有)寂無(老君清净心經湛然嘗寂寂無其寂無寂丨丨俱了無矣)太無(雲笈七籖紫精之天處丨丨之中)宋
无(馮子振翠寒集序天詘西北曰无古未有有姓而以无為之名者吳人宋子虚乃以无為之名斯名也殆自子虚始亡是公烏)
(有先生之始乎吾讀子虚所為詩則求之吳中殆無詘第二指此邦不可无斯人可无其詩乎嘗舉茂才于王西谿不肯輕就其胸)
(中泊然无營眼中眞无其匹者)
斯須無(詩無父何怙無毋何恃箋孝子之心怙恃父毋依依然以為不可丨丨丨也)不非無(禮記貧者不以貨財)
(為禮注禮許儉丨丨丨也)有若無(論語丨丨丨實若虚元淮詩移舟買酒近菰蒲北望揚州丨丨丨)歲偏無(史記)
(天官書若水金在南曰牝牡年榖熟金在北丨丨丨注偏無或有或無也)廢於無(史記貨殖傳禮生於有而丨丨丨)獨
言無(晉書阮瞻傳瞻素執無鬼論物莫能難忽有一客通名詣瞻寒温畢及鬼神之事客作色曰鬼神古今聖賢所共傳即僕)
(便是鬼君何得丨丨丨於是變為異形須臾消滅)不必無(晉書桓彛傳庾亮每屬彛覓一佳吏部及至都為亮曰為卿得)
(一佳吏部矣亮問所在彛曰人所應有而不必有人所應無而丨丨丨徐寧眞海岱竒士因為叙之即遷吏部郎竟歴顯職)安
知無(舊唐書劉文静傳文静坐與李密連㛰繫於郡獄太宗入視之文静大喜曰天下非有湯武高光之才不能定也太宗曰)
(卿丨丨丨但恐常人不能别耳)卿獨無(舊唐書李絳傳憲宗曰戶部比有進獻至丨丨丨何也對曰將戶部錢獻入内藏是)
(用公物以結私恩上嘉其直)前代無(宋史太宗荅錢俶詔舉宗效順丨丨所丨書之簡編永彰忠烈)纏所無(太玄)
(經老木生蒔永以丨其丨丨)曠代無(摭言劉鄴特賜及第韋岫賀之曰三十浮名每年皆有九重知己丨丨所丨)入
時無(全唐詩話朱慶餘遇水部郎中張籍知音索慶餘新舊篇擇留二十六章置之懷袖而推贊之時人以籍重名皆繕錄諷)
(詠遂登科慶餘作閨意一篇以獻曰洞房昨夜停紅燭待曉堂前拜舅姑粧罷低聲問夫壻畫眉深淺丨丨丨)外惟無(張衡)
(靈憲厥中惟靈厥丨丨丨)持其無(阮籍逹莊論守其有者有據丨丨丨者無執)忽如無(張協詠史詩藹藹東都門)
(羣公祖二疏朱軒曜金城供帳臨長衢逹人知止足遺榮丨丨丨)無於無(姚嵩述佛義表丨丨丨者必當有於有有無之)
(相譬猶脩短之相形耳)不能無(王績田家詩平生唯酒樂作性丨丨丨杜甫詩平生飛動意對爾丨丨丨袁易杭州道中)
(書懷詩遠行憀慄意對此丨丨丨)古製無(宋之問詩樓梁丨丨丨)入看無(王維終南山詩白雲廻望合青靄丨)
(丨丨)夜寒無(李白雪夜對酒詩雪花酒上滅頓覺丨丨丨)看却無(李白葡萄詩白玉盤中丨丨丨)安稳無
(杜甫詩幕下郎官丨丨丨秋來不寄一行書)此地無(杜甫詩柴門雜樹向千株丹橘黃柑丨丨丨蘇軾詩二月驚梅晚幽)
(香丨丨丨)西域無(杜甫沙苑行苑中騋牝三千匹豐草青青寒不死食之豪健丨丨丨每歲攻駒冠邊鄙)無時無
(杜甫詩五陵佳氣丨丨丨)肻聽無(元結詩吾欲探時謠為公伏奏書但恐抵忌諱未知丨丨丨)今在無(李頎詩庭)
(中犢鼻昔嘗挂懷裏琅玕丨丨丨)望欲無(崔曙奉試明堂火珠詩天淨光難滅雲生丨丨丨)有意無(李泌長歌)
(行天覆吾地載吾天地生吾丨丨丨蘇軾荔支詩不知天公丨丨丨遣此尤物生海隅)傍若無(任華寄杜拾遺詩半醉起)
(舞捋髭須乍低乍昂丨丨丨)敢行無(盧綸送契元法師内道場詩降魔須戰否問疾丨丨丨)昔事無(權德輿詩)
(空見水名敷秦樓丨丨丨)問樂無(獨孤及詩歸來自負花前醉笑向鯈魚丨丨丨)老漸無(元稹詩事事顚狂丨丨丨)
天上無(元稹詩萬里煙波丨丨丨)有會無(元稹詩望市樓還丨丨丨)畫得無(元稹詩道子雖來丨丨丨)睡
得無(元稹詩江水猿聲丨丨丨)得在無(白居易木蓮詩山中風起無時節明日重來丨丨丨)口厭無(白居易詩)
(雞舌含多丨丨丨)出來無(白居易詩可惜今朝山最好強能騎馬丨丨丨)稱意無(白居易詩青草湖南丨丨丨)
却到無(白居易詩娃館秋涼丨丨丨)醉暫無(白居易詩詩思閒仍在鄉愁丨丨丨)不道無(白居易詩杯觴)
(丨丨丨)擺得無(白居易詩富貴粘身丨丨丨)睡亦無(白居易宿棣華館詩羡君猶夢見兄弟我到天明丨丨丨)
四方無(白居易詩餘杭形勝丨丨丨)識我無(白居易詩今日池邊丨丨丨)得免無(白居易詩今日排衙)
(丨丨丨)好在無(白居易詩松竹禽魚丨丨丨)有例無(白居易詩醉舞狂歌丨丨丨)暗漸無(白居易詩)
(水色昏猶白霞光丨丨丨)卷中無(白居易詩毛詩三百篇後得文選六十丨丨丨)一念無(白居易負冬日詩外融百)
(骸暢中適丨丨丨)解愛無(白居易荅裴相公乞鶴詩不知疎野性丨丨鳳池丨)免來無(白居易詩笑問中庭老桐)
(樹這回歸去丨丨丨)逐日無(白居易詩宦情抖擻隨塵去鄉思磨銷丨丨丨)更要無(白居易東城桂詩遥知天上桂)
(花孤試問嫦娥丨丨丨)自在無(白居易詩若論塵事何由了但問雲心丨丨丨)憶得無(白居易詩一春惆悵殘三)
(日醉問周郎丨丨丨)稱意無(白居易送張常侍西歸詩洛城久住留情否騎省重歸丨丨丨)得知無(白居易繡婦歎)
(雖凭繡床都不繡同床繡伴丨丨丨又身稳心安眠未起西京朝士丨丨丨)得似無(白居易戲和賈常州詩罨頭新令從)
(偷去刮骨清吟丨丨丨元好問黃華峪詩閭山要著黃華老千尺珠簾丨丨丨)住得無(楊巨源寄江州司馬詩江州司馬平)
(安否惠遠東林丨丨丨)生於無(韓愈明水賦應於有丨丨丨)兀若無(柳宗元讀書詩臨文乍了了徹卷丨丨丨)
校暖無(杜牧詩今日風頭丨丨丨)酒錢無(雍陶詩就中深恨丨丨丨)道得無(李商隐妓席詩樂府聞桃葉人)
(前丨丨丨)憶我無(李商隐詩善眼仙人丨丨丨)許惠無(叚成式求人參詩九莖仙草眞難得五葉靈根丨丨丨)
酷似無(趙嘏贈薛勲下第詩牢之坐被青雲逼祗問君能丨丨丨)記得無(趙嘏詩一從開署芙蓉幕曾向風前丨丨)
(丨)許和無(趙嘏賀令狐相公詩不知機務時多暇猶丨詩家屬丨丨)尾半無(薛逢詩金鳳銜花丨丨丨)衣到
無(王駕詩寒到君邊丨丨丨)四岳無(張喬華山詩卓傑三峯出高竒丨丨丨)無日無(張喬詩叠浪有時有閒雲)
(丨丨丨)曾到無(陸龜蒙詩洛公丨丨夢中丨方岳寄姪詩自從村墅别丨丨峽山丨)石在無(李洞送王處士詩同)
(餐夏果山何處共釣秋濤丨丨丨)一物無(李咸用詩吟中景象千般有書外囊装丨丨丨楊萬里詩冥搜一室丨丨丨瓶)
(裏一枝梅的皪劉因詩平生磊落丨丨丨)却回無(高蟾送張道士詩為問金烏頭白後人間流水丨丨丨)眼中無
(殷文圭覽陸龜蒙舊集詩吟去星辰筆下動醉來嵩華丨丨丨)鎻在無(釋貫休詩君歸為問峯前寺舊住松房丨丨丨)更
起無(釋齊已詩新詩聲價滿皇都高卧林中丨丨丨)繼踵無(胡曾五湖詩不知范蠡乘舟後更有功臣丨丨丨)片
雲無(胡曾詩一上高亭日正晡青山重叠丨丨丨釋皎然詩暄風衆木變清景丨丨丨)疵纇無(梅堯臣許生南歸詩)
(大盤小盤堆明珠海估眩目迷精麤斗量入貢由掇拾未必一一丨丨丨)路欲無(王安石詩春風日日吹香草山北山南丨)
(丨丨)子來無(蘇軾詩殺雞為黍丨丨丨)細欲無(蘇軾詩山平水遠丨丨丨)得飽無(白居易和張祕書謝裴相)
(公寄馬詩青衫乍見曾驚否紅粟難賒丨丨丨蘇軾詩試問禅師丨丨丨)澀欲無(蘇軾詩我今廢學如寒竽久不吹之丨丨)
(丨)視若無(蘇軾鶴歎驅之上堂立斯須投以餅餌丨丨丨)古亦無(蘇軾詩樂天早退今安有摩詰長閒丨丨丨)
到公無(蘇軾贈僧道通詩語𢃄烟霞從古少氣含蔬筍丨丨丨)分我無(蘇軾詩得棗如瓜丨丨丨)了非無
(蘇軾詩方其夢時丨丨丨)一筆無(黃庭堅詩董狐南史丨丨丨)市中無(黃庭堅謝送宣城筆詩一束喜從公處得)
(千金求買丨丨丨)管得無(黃庭堅詩為問春風丨丨丨)無處無(陳造詩逢人争席有時有疥壁留詩丨丨丨)
百累無(陳造詩雲水為家丨丨丨)有笋無(范成大詩不知階下跳珠處舊竹春來丨丨丨)雁亦無(范大成詩)
(朝來寫得故人書䨇鯉難尋丨丨丨)薄欲無(陸游詩水紋笛簟涼如洗雲碧紗㡡丨丨丨)有客無(陸游詩晴明頗)
(動青鞵興先探門前丨丨丨)磊塊無(陸游詩剪闢荆榛盡鋤犁丨丨丨)淡欲無(陸游詩月上天河丨丨丨又烟)
(樹昏昏丨丨丨又新月纖纖丨丨丨又暮靄籠山丨丨丨白玉蟾詩淮浦漁家丨丨丨)肯分無(陸游寄題朱元晦武夷精)
(舍詩我老正須閒處著白雲一半丨丨丨)徹曉無(陸游詩百錢濁酒渾家醉六月飛蟁丨丨丨)到海無(文天祥龍)
(霧洲覺海寺詩急風吹雁還家未新雨生濤丨丨丨)得到無(元好問詩山間兒女應相望十月初旬丨丨丨)自古無
(周伯琦釋奠孔子詩似續於今盛欽崇丨丨丨)垠堮無(陳高觀湖詩上下宇宙混東西丨丨丨)半句無(五燈會元)
(僧問趙州如何是一句師曰老僧丨丨也丨)恰恰無(五燈會元無心恰恰用常用丨丨丨今說無心處不與有心殊)有
中無(五燈會元不住空邊盡當照丨丨丨不出空有内未將空有俱雲笈七籖雲林右英夫人詩君心安有際我願丨丨丨)
洞空無(黃庭内景經九幽日月丨丨丨)圓常無(雲笈七籖日中清帝諱丨丨丨)逸寥無(雲笈七籖月中赤帝)
(夫人諱丨丨丨)賓須無(國語唯能用管夷吾甯戚隰朋丨丨丨鮑叔牙而伯功立管子隰朋為東國丨丨丨為西土)
徙有之無(書益稷懋遷有無化居傳化易也居謂所宜居積者勉勸天下丨丨丨丨魚鹽徙山林木徙川澤交易其所居)
(積)平原自無(後漢書史弼為平原相鈎黨令下弼獨無所上謂從事曰水土異齊風俗不同他郡自有丨丨丨丨)本
末同無(南齊書高逸傳贊道本虚無非繇學至絶聖棄智已成有為有為之無終非道本若使丨丨丨丨曾何等級)盛
教如無(大戴禮良賈深藏如虚君子有丨丨丨丨)不可相無(莊子知東西之相反而丨丨以丨丨則功分定矣)
託有於無(皇甫謐三都賦序虚張異類丨丨丨丨)疑有而無(韓愈送窮文屏息潜聽如聞音聲若嘯若啼砉)
(歘嚘嚶毛髮盡豎竦肩縮頸丨丨丨丨久乃可明)實諸所無(傳燈錄龐居士云但願空諸所有愼勿丨丨丨丨)有
裏尋無(五燈會元諸佛向無中說有眼見空花太尉向丨丨丨丨手揸水月)
對語(九有三無)(崇有貴無)(小有句無)(舌在錐無)(六憶十無)(花開未酒熟無)(搴杜若種文無)
摘句(湖光澹欲無輕隂望已無)(雲鴻得似無清光何處無)(稀星乍有無詩多記得無)(山色有還無沙茸細欲無)
(草色遥看近却無重陽曾插菊花無)(更得蓬莱消息無賭得青龍許贖無)(黃葉山中徑有無許到風前月下無)
(高枕看雲一事無别來安稳有書無)(風流才調比應無欲寄松花君用無)(豁得平生俊氣無膽瓶秋水澹如無)
蕪(武夫切說文薉也)
韻藻繁蕪(後漢書鄭康成傳論鄭康成括嚢大典網羅衆家刪裁丨丨刊改漏失自是學者略知所歸晉書刑法志時有)
(蠲革而舊律丨丨未經纂集晉武帝賜張華詔卿博物志驚所未聞異所未見將恐惑亂于後生丨丨于耳目可更芟截浮疑分為)
(十卷唐明皇孝經序至當歸一精義無二安得不翦其丨丨而撮其樞要也)蘼蕪(後漢書馮衍傳攅射干雜丨丨兮構木蘭)
(與新夷楚辭秋蘭兮丨丨羅生兮堂下司馬相如賦掩以綠蕙被以丨丨劉向九歎菀丨丨與菌若兮漸藁本於洿瀆古詩上山采)
(丨丨下山逢故夫蜀都賦丨丨布濩子中阿李孝貞樂府垂柳覆金隄丨丨葉復齊李賀詩山上丨丨花秋風已先發釋惠標詠山)
(詩幽人披薜荔怨妾采丨丨朱子詩昔為春蘭芳今為秋丨丨郝經詩丨丨没洲渚潢潦漫陂塘宋无詩鶗鴂懷春語丨丨入夢香)
(釋戒襄詩舟人指點丨丨外一𢃄青山是洞庭)田蕪(老子朝甚除丨甚丨倉甚虚梅堯臣詩雨久草苗盛丨丨瓜蔓弱馬祖常)
(詩秋雨喜沾梁土麥暝烟愁合楚丨丨高啟詩上丨丨下田没中田有禾穗不長狼籍只供鳬雁糧)春蕪(洞冥記波祗國獻神)
(精香草亦名荃蘼一名丨丨一根百條其間如竹節柔軟其皮如絲可為布所謂丨丨布握一片滿室皆香婦人帶之彌月芬馥又)
(杜甫詩雨露洗丨丨牛嶠詞馬嘶殘雨丨丨濕歐陽修詩露草荒丨丨)荒蕪(左思賦伊洛榛曠崤函丨丨陶潜擬古詩自從)
(分别來門庭日丨丨杜甫詩但使閭閻存揖譲敢論松菊久丨丨王安石詩老矣歸偃休買地劚丨丨陸游詩幾時得從公舊學鋤)
(丨丨)庭蕪(顔延之詩寝興日已寒白露生丨丨戴叔倫詩春風旅館長丨丨孫覿詩屋破蝸書壁丨丨鶴印沙)榛蕪(梁武)
(帝詔二賓以位三恪義在時事浸遠宿草丨丨望古興懷言念愴然元融詩華葉隨風揚珍條雜丨丨蘇軾詩夜中聞長嘯月露荒)
(丨丨柳貫觀趙使君所藏書畫古器物詩南唐常侍六書學凌轢斯邈開丨丨)平蕪(高適眞定即事詩舊燕當絶漠全趙對丨)
(丨又出門何所見春色滿丨丨杜甫詩懷古視丨丨温庭筠詩羸馬卧丨丨崔塗孤雁詩不知天畔侣何處下丨丨李昌符詩數家)
(分小徑一水截丨丨李建勲詩細柳緣隄少過人丨丨隔水時飛燕蘇軾詩夕陽飛絮亂丨丨萬里春前一酒壺徐俯詞丨丨盡處)
(是春山行人更在春山外張瓉詩烟帶丨丨水帶城薩都剌溪行中秋翫月詩皓月當鏡星貫珠河漢倒影垂丨丨)青蕪(杜甫)
(詩整履步丨丨盧綸詩楚國丨丨上秋雲似白波吉中乎詩丨丨平野四圍山白居易曲江早秋詩秋波紅蓼水夕照丨丨岸司空)
(曙詩山踏丨丨盡涼秋古寺深許渾送王總下第歸丹陽詩丨丨定没安貧處黃葉應催獻賦詩戴表元詩水天彌望接丨丨)綠
蕪(白居易詩九𣲖吞青草孤城覆丨丨許渾詩鳥下丨丨秦苑夕蝉鳴黃葉漢宫秋孔武仲詩日斜清弄来幽谷風定蔫紅滿丨)
(丨馬祖常詩江南丨丨春接天只須一抹蹴雲烟)
田園蕪(陶潜歸去來辭丨丨將丨胡不歸蔡㐮詩尚平婚嫁何時畢陶令丨丨先自丨)
增薞蕪(爾雅須丨丨注丨丨似羊蹄葉細味酢可食按薞音孫本草酸模一名丨丨)萊蕪(漢書地理志泰山郡丨丨)
(縣原山甾水所出後漢書范冉傳丹為丨丨長民歌曰甑中生塵范史雲釡中生魚范丨丨杜甫詩時下丨丨郭又葉適詩問胡旅)
(窮舍鑚燧煮丨丨)育蕪(晉書潘岳傳總論機文喻海韞蓬山而丨丨岳藻如江濯美錦而增絢)删蕪(唐書馬周傳岑)
(文本謂所親曰吾見馬君論事多矣援引事類揚㩁古今舉要丨丨會文切理一字不可加一言不可減)埃蕪(唐書陳子昂傳)
(子昂言陛下方興大化而太學久廢堂皇丨丨詩書不聞明詔尚未及之愚臣所以私恨也)荃蕪(拾遺記燕昭王時廣延之)
(國獻善舞者二人王設麟文之席散丨丨之香使二人舞其上彌日無跡)蘅蕪(拾遺記帝息于延涼室卧夢李夫人授帝丨丨)
(之香帝驚起香氣著衣枕歴月不歇徐夤詠夢詩文通毫管醒來異武帝丨丨覺後香)深蕪(世說孫興公云潘文淺而淨陸)
(文丨而丨又賈島詩卓氏琴臺廢丨丨想逕通)體蕪(文心雕龍王濟國子文多事寡潘尼乘輿義正丨丨謂王濟國子箴潘尼)
(乘輿志也)不蕪(文心雕龍文能宗經體有六義一則情深而不詭二則風清而不雜三則事信而不誕四則義直而不回五則)
(體約而丨丨六則文嚴而不淫)薇蕪(本草蘼蕪一名丨丨廣志丨丨香草魏武帝以藏衣中張衡南都賦其香草則有薜荔蕙)
(若丨丨蓀萇)蘽蕪(本草千歲蘽一名丨丨)欺蕪(史通申盟誓則慷慨有餘稱譎詐則丨丨可見)多蕪(史通漢氏)
(之志傳百卷併列于十二紀事將恐碎瑣丨丨闌单失力者矣)才蕪(史通詞寡者出一言而已周丨丨者資數句而方浹)明
蕪(宋孝武帝濟曲阿後湖詩平湖曠津濟菰渚迭丨丨)蕪蕪(謝朓遊後園賦上丨丨兮蔭景)疎蕪(謝朓詩邑里向丨丨)
(庾信啟寂寞荆扉丨丨蘭徑杜甫詩秋野日丨丨白居易詩丨丨南岸草蕭颯西風樹)紫蕪(江淹學梁王兔園賦丨丨丹駮)
(苔點綺縟若斷若續如此者百有十處)閨蕪(江淹詩䆫塵歲時阻丨丨日夜深)攅蕪(張纉南征賦息銅山而繫纜訪)
(叔文之靈宇得舊名而猶存皆丨丨而積楚)芳蕪(庾信對燭賦晚星没丨丨歇)堙蕪(隋煬帝為前代帝王守陵墓詔)
(塋兆丨丨封樹莫辨興言淪滅有愴于懷)變蕪(蘇頲奉和聖製觀稼穡詩丨丨秔稻實流惡水泉通)蒼蕪(儲光羲登秦嶺)
(作九逵合丨丨五陵遥朣朦)寒蕪(杜甫詩丨丨際碣石白居易詩雨磵長丨丨風庭落秋果方干詩丨丨隨楚盡落葉渡淮)
(稀白玉蟾詞淡烟凝翠鎖丨丨)煙蕪(權德輿九日詩丨丨歛暝色霜菊發寒姿司空曙詩丨丨滿洞青山遶鄭谷鷓鴣詩煖戲)
(丨丨錦翼齊品流應得近山雞陸游詩丨丨漫漫如添色谷鳥關關已變聲郝經詩陂塘渺丨丨秋波淡浮空)野蕪(元融泉上)
(雨後作誰是畹與畦瀰漫連丨丨)衰蕪(司空曙詩水風凄落日岸葉䬃丨丨劉基詩廢井丨丨霜後白空村喬木燒餘殷)
階蕪(白居易詩卑濕長丨丨)秋蕪(李賀詩丨丨掃綺櫳鄭巢詩櫓聲過遠寺江色潤丨丨范成大詩一片丨丨襯夕陽)
羣蕪(袁兑五色露賦在春而衆葩皆麗或秋而丨丨更滋)白蕪(曹松詩湖村夜呌丨丨雁)靈蕪(皮日休詩丨丨香燼)
(落金壇林逋詩丨丨盤穗卷良常)苔蕪(張詠悼蜀詩里第鎻丨丨庭軒喧鳥雀)碧蕪(李廌詩丨丨千里思悠悠)黃
蕪(陳與義連雨書事詩白菊生新紫丨丨失舊青)殘蕪(陸游詩丨丨滿路無多綠落葉投空不待黃又弄風小蝶點丨丨)
草蕪(僧惠洪詩丨丨門逕過從少)沙蕪(元明善伯顔丞相碑將自丨丨口入江宋制置使夏重將精兵守之乃陽言明)
(日圍漢陽夏重來援我遣竒兵襲奪丨丨口大兵咸會)露蕪(張翥詩五嶽眞官立帳前丨丨香靄落瓊筵)霜蕪(楊載)
(詩雲水連天暗丨丨滿地荒高啟詩關連遠樹征途迥塞接丨丨戰地寬)
舊畬蕪(唐書食貨志陸贄疏貴田野墾闢率民殖荒田限年免租新畆雖闢丨丨丨矣)東門蕪(楚辭曾不知夏之為)
(丘兮孰兩丨丨之可丨)深谷蕪(陶潜贈羊長史詩紫芝誰復採丨丨久應丨)沙嶼蕪(劉孝綽渡浙江詩濛漠江)
(烟上蒼茫丨丨丨)平地蕪(江淹詩白露揜江臯青滿丨丨丨)邊城蕪(祖叔辨詩無因上林雁但見丨丨丨)鳥
耘蕪(宋之問謁禹廟詩舟遷龍負壑田變丨丨丨)林壑蕪(李白詩丨丨久已丨)素塵蕪(李白詩羅衣能再拂)
(不畏丨丨丨)蘭蕙蕪(武元衡詩浩嘆烟霜曉芳期丨丨丨)路欲蕪(方岳詩倘來須蠟登山屐村北村南丨丨丨)
筆硯蕪(何夢桂詩曲終湘水絲繩絕書入昭陵丨丨丨)
對語(雨蘚烟蕪)(芳芷靈蕪)(翠荇青蕪)(砌藥庭蕪)(贈芍藥采蘼蕪)(掞麗藻剪繁蕪)(園徑籜渚田蕪)
摘句(修竹挺青蕪天低接斷蕪)(寒綠襯平蕪香夢握蘅蕪)(霜露故園蕪臘烟垂綠蕪)
(江城秋色動寒蕪紅韁紫馬踏青蕪)(春來山路見蘼蕪清風直繼范萊蕪)
巫(武夫切說文祝也又山名又姓)
韻藻暴巫(禮記歲旱穆公召縣子而問曰吾欲丨丨而奚若曰天則不雨而望之愚婦人不已疏乎)司巫(周禮春官)
(丨丨中士二人注丨丨巫官之長又丨丨掌羣巫之政令)焚巫(左傳夏大旱公欲丨丨尫臧文仲曰非旱備也杜甫詩前聖愼)
(丨丨)荆巫(史記封禅書丨丨祠堂下巫先司命施糜之屬劉禹錫詩丨丨脉脉傳神語又二山張載詩西瞻岷山嶺嵯峨似丨)
(丨杜甫詩丨丨非苦寒白居易和微之陽明洞天詩江清敵伊洛山翠勝丨丨許渾詩丨丨夜隔巴西月)投巫(史記滑稽傳西)
(門豹為鄴令問民所疾苦曰苦為河伯娶婦三老廷掾嘗歲與祝巫行視人家女好者云是當河伯婦即娉取浮之河中家有好女)
(者多持女遠逃亾以故城中益空無人又貧困西門豹曰至為河伯娶婦時幸來告語至其時往會之西門豹曰呼河伯婦来視其)
(好醜豹視之顧謂三老巫祝父老曰是女子不好煩大巫嫗為入報河伯得更求好女後日送之即使吏卒共抱大巫嫗投之河中)
(有頃曰巫嫗何久也弟子趣之凡投三弟子豹曰巫嫗弟子是女子也不能白事煩三老為入白之復投三老河中待良久復欲使)
(廷掾與豪長者一人入趣之皆叩頭且破額血流地從是以後不敢復言為河伯娶婦)大巫(吳志張紘見陳琳作武庫賦與)
(書歎美之琳荅曰僕在河北與天下隔此間率少于文章易為雄伯使僕受此過談今景興在此足下與子布在彼所謂小巫見丨)
(丨神氣盡矣莊子小巫見丨丨拔茅而棄此其所以終身弗如又六朝事蹟丨丨山在溧水縣北四十里徐陵登宫城南樓詩溝水)
(慙雄伯漳川仰丨丨杜甫詩不謂矜餘力還來謁丨丨又陸游入蜀記新奔灘下十餘里有丨丨山)小巫(見上又六朝事蹟丨)
(丨山在溧水縣東北二十五里)神巫(汲冢周書丨丨用國又丨丨靈寵以惑之歐陽原功壺清詩貌示丨丨機闔闢醉邀市掾)
(酒芳馨)傴巫(荀子知其吉凶妖祥丨丨跛擊之事也注擊讀為覡古者以疾廢之人主卜筮巫祝之事故曰丨丨跛覡)靈
巫(新語夫扁鵲天下之良醫而不能與丨丨争用者知與不知也易林亂茅縮酒丨丨拜禱)衡巫(顔延之詩丨丨奠南服齊)
(安陸昭王碑文南接丨丨)雍巫(左傳丨丨有寵于衛共姬注丨丨齊人知味者即易牙)
增史巫(易用丨丨紛若)前巫(禮記王丨丨而後史卜筮鼓侑皆在左右王中)男巫(周禮春官丨丨掌望祀望衍授)
(號旁招以茅冬堂贈無方無筭春招弭以除疾病)女巫(周禮春官丨丨掌歲時祓除釁浴旱暵則舞雩注求雨以丨丨史記)
(封禅書長安置祠祝官丨丨晉書夏統傳丨丨章丹陳珠吞刀吐火李賀詩丨丨澆酒雲滿空耿湋詩神明有喜丨丨知元稹詩粧)
(點烏盤邀丨丨白居易東南行成人男作丱事鬼丨為丨)帥巫(周禮春官司巫若國大旱則丨丨而舞雩)先巫(周禮春官)
(司巫國有大烖則帥巫而造巫恒注恒久也巫久者丨丨之故事造之當按視所施為)作巫(論語人而無恒不可以丨丨醫)
(說文巫祝也女能事無形以舞降神也兩褏舞形與工同意古者巫咸初丨丨)鍼巫(左傳成季使以君命命僖叔待于丨丨氏)
(注丨丨氏魯大夫)覡巫(國語觀射父曰在男曰丨在女曰丨是使製神之處位次主而為之牲器時服)梁巫(史記封禅)
(書其丨丨祠天地天社天水房中堂上之屬)晉巫(史記封禅書丨丨祠五帝東君雲中司命巫社巫族人先炊之屬)秦
巫(史記封禅書丨丨祠社主巫保族纍之屬)河巫(史記封禅書丨丨祠河于臨晉)越巫(史記封禅書令丨丨立越祝祠)
(亦祠天神上帝百鬼而以雞卜西京賦丨丨陳方韓愈郴州祈雨詩神降丨丨言李商隐異俗詩戶盡懸秦網家多事丨丨)醫
巫(漢書兩龔傳勝薦龔舍及亢父甯夀濟隂侯嘉有詔皆徵勝曰竊見國家徵丨丨常為駕徵賢者宜駕舊唐書李勣傳勣遇疾)
(家中召丨丨皆不許入門唐書吳湊傳屬病門不内丨丨星經巫官二星在房西南主丨丨之職事也)用巫(漢書地理志周)
(武王封媯滿于陳妻以元女太姬婦人尊貴好祭祀丨丨故其俗好巫鬼者也)好巫(見上後漢書郎㐮傳論郎顗㐮楷能仰瞻)
(俯察參諸人事禍福吉凶既應引之教義亦明然而其敝丨丨故君子不以專心焉宋祁賦溺丘明之丨丨)齊巫(後漢書劉)
(盆子傳軍中常有丨丨鼓舞祠城陽景王以求福助)娶巫(後漢書宋均傳均遷九江太守浚遒縣有唐后二山民共祠之衆巫)
(遂取百姓男女一以為公嫗均下書曰自今以後為山娶者皆丨丨家勿擾良民)北巫(晉書地理志丨丨屬上庸郡)俗
巫(南齊書顧歡傳道教執本以領末佛教救末以存本請問所異歸在何許若以剪落為異則胥靡剪落矣若以立像為異則丨)
(丨立像矣)行巫(舊唐書辛替否傳鬻伎丨丨咸涉膏腴之地)禨巫(唐書李德裕傳南方信丨丨雖父母癘疾子棄不敢)
(養德裕擇長老可語者以孝慈大倫患難相收不可棄之義使歸相曉敕)滛巫(唐書蘇源明傳丨丨愚祝妄有關說柳宗元貞)
(符司馬相如劉向揚雄班彪彪子固皆㳂襲嗤嗤推古瑞物以配受命其言類丨丨瞽史誑亂後代)右巫(唐書吐蕃列傳其俗)
(重鬼丨丨)召巫(宋史吳元扆傳元扆遷寧國軍留知定州屬歲旱吏白丨丨以土龍請雨元扆曰巫本妖民龍土獸也安能格)
(天)杖巫(宋史上官均傳知光澤縣有巫托神能禍福人致貲甚富均焚像丨丨出諸境)十巫(山海經大荒之中有山名)
(曰豐沮玉門日月所入有靈山巫咸巫即巫肦巫彭巫姑巫眞巫禮巫抵巫謝巫羅丨丨從此升降百藥爰在)蛇巫(山海經丨)
(丨之山上有人操杯而東向立)禱巫(汲冢周書厚其丨丨其謀乃獲)三巫(汲冡周書乃命南宫百逹史佚遷九鼎丨丨注)
(丨丨地名)謁巫(列子丨丨而禱之弗禁)瞿巫(水經江水東經丨丨灘)隨巫(十六國春秋前趙錄郭汜父士為縣)
(卒丨丨而遇一女子于路巫曰此女當生貴子而君亦有貴子相可納之當興君門戶士遂納之生汜)恃巫(揚雄太常箴無)
(曰我貴慢行繁祭無曰我材輕身丨丨)殷巫(張衡週天大象賦嘉丨丨之美服登周史之雅號)二巫(謝靈運山居賦)
(丨丨結湖注大小巫湖中隔一山)鞭巫(杜甫詩暴尫或前聞丨丨非稽古)風巫(劉禹錫楚望賦序繫乎人者丨丨氣)
(窳)黔巫(元稹詩鯨吞近溟漲猿閙接丨丨)因巫(元稹詩我欲見神誅爾巫豈是丨丨假神祜)尚巫(夏竦洪州)
(請斷祅巫䟽切以當州東引七閩南控百粤編氓右鬼舊俗丨丨)楚巫(歐陽修黃牛峡祠詩潭潭村鼓隔溪聞丨丨歌舞送)
(迎神吳澂書九歌圖後九歌者何丨丨之歌也)庸巫(趙汸葬書問對有病不治付之丨丨)廟巫(陸游詩青裙溪女結蠶卦)
(白髮丨丨催社錢)老巫(陸游賽神曲綠袍槐簡立丨丨范梈夜上烏巖詩丨丨輟睡啟神戶牽幌請官窺漢儀高啟里巫行)
(丨丨擊鼓舞且歌紙錢索索隂風多)村巫(范成大詩老圃容挑菜丨丨横索錢)賤巫(黃澤論後世貴僧道而丨丨)蠻
巫(吳澂九歌圖䟦坎坎鼓進芳醑恥作丨丨小腰舞)鄉巫(馬祖常石田山居詩田鼓春迎社丨丨夜賽祠)屈巫(左傳)
(楚使丨丨聘于齊且告師期按丨丨即申公巫臣)
兌為巫(易丨為澤為少女丨丨)南山巫(史記封禅書丨丨丨祠南山秦中)九天巫(史記封禅書丨丨丨)
(祠九天)干寘巫(後漢書班超至丨丨廣德禮甚疎其俗信丨巫言神怒何故向漢漢使有騧馬急求取以祠我超知之令)
(巫自来取馬巫至超即斬其首以送廣德)鼓口巫(鹽鐵論若疫歲之巫徒能鼓口耳)華之巫(元稹丨丨丨詩有一)
(人兮神之側廟森森兮神默默)漢宫巫(李商隐聖女祠詩腸迴楚國夢心斷丨丨丨)舞羣巫(陸游禹祠詩巴俗喜)
(禱祠解牛丨丨丨)
左氏失巫(范甯春秋穀梁傳序丨丨豔而富其丨也丨榖梁清而婉其失也短公羊辨而裁其失也俗若能富而不巫清)
(而不短裁而不俗則深于其道者也歐陽修有丨丨之丨丨賦)富而不巫(見上)
對語(掌夢司巫)(楚覡齊巫)(三竺二巫)(泰岱衡巫)(東西瀼大小巫)(三島使九天巫)
摘句(簮筆笑靈巫終擬泛荆巫)(孤村報賽擁神巫慙愧詩中見大巫)
于(羽俱切說文於也一曰往也由也又國名又姓)
韻藻友于(書惟孝丨丨兄弟晉書孝友傳序夏方盛彦體至性以馳芬庾衮顔令篤丨丨而宣範曹植求通親親表今之)
(否隔丨丨同憂陶潜詩一欣侍温顔再喜見丨丨高適詩契闊慙行邁羈離憶丨丨杜甫詩山鳥山花吾丨丨又丨丨皆挺拔)易
于(禮記邾婁考公之喪徐君使容居来弔含曰寡君使容居坐含有司曰諸侯之来辱敝邑易則易于則于丨丨雜者未之有也)
(注丨謂臣禮丨謂君禮居以臣欲行君禮也)淳于(春秋城丨丨杜預左傳注丨丨州國所都城陽丨丨縣也史記仲尼弟子)
(傳周子家豎傳易于丨丨人光子乘羽又複姓史記博士齊人丨丨越又丨丨髠仰天大笑又丨丨先生眞聖人也劉筠大酺賦滑)
(稽丨丨又史記齊太倉令丨丨意有罪當刑少女緹縈上書願没入為官婢贖父刑罪天子憐悲其意乃除肉刑李白詩丨丨免詔)
(獄漢主為緹縈柳宗元饒娥碑肉刑不施漢美丨丨)錞于(周禮鼔人以金錞和鼓注錞丨丨也圜如碓頭大上小下樂作鳴之)
(與鼓相和國語宣子曰戰以丨丨丁寧儆其民也又王乃秉枹親就鳴鐘鼓丁寧丨丨振鐸勇怯盡應北史斛斯徵傳樂有丨丨者)
(近代絶此器或有自蜀得之皆莫之識徵見之曰此丨丨也衆弗信之徵遂依干寳周禮注以芒筒捋之其聲極清衆乃歎服山海)
(經嬰梁之山上多蒼玉丨丨元石梁簡文帝金錞賦有丨丨之麗器)蔓于(爾雅莤丨丨注多生水中一名軒于江東呼莤)軒
于(見上司馬相如子虚賦菴䕡丨丨)單于(史記皇帝敬問匈奴大丨丨又李廣曰臣結髮而與匈奴戰今乃得一當丨丨)
(漢書匈奴傳屠耆丨丨使烏籍都尉備呼韓邪丨丨是時呼揭王自立為呼揭丨丨右奥鞬王自立為車犂丨丨烏籍都尉亦自立)
(為烏籍丨丨凡五丨丨又烏維丨丨子詹師廬立年少號為兒丨丨十六國春秋前趙錄右賢王劉宣等起兵離石共推淵為大丨)
(丨孔融薦禰衡表昔賈誼求試屬國詭係丨丨王褒論日逐舉國而歸德丨丨稱臣而朝賀岑參詩輪臺風物異地是古丨丨杜甫)
(詩聖德北服南丨丨李益詩秋風吹入小丨丨)諸于(漢書元后傳政君坐近太子又獨衣絳緣丨丨注丨丨大掖衣今袿衣之)
(類政君元后字也後漢書光武紀三輔吏士東迎更始見諸將過皆冠幘而服婦人衣丨丨繡镼莫不笑之更始傳膳夫庖人多著)
(繡面衣錦袴襜褕丨丨罵詈道中)鮮于(漢書太史令張夀王上書言更歴之過詔下主歴使者丨丨妄人詰問夀王按姓譜)
(周封箕子於朝丨支子仲食采於丨因以為氏唐書天寳十載丨丨仲通及雲南蠻戰于西洱宋史丨丨侁字子駿除利州轉運副)
(使蘇軾稱其上不害法中不廢親下不傷民以為三難法言或問渾天曰洛下閎營之丨丨妄人度之道園學古錄丨丨伯機像贊)
(歛風沙裘劍之豪為湖山圖史之樂翰墨軼米薛而有餘風流擬晉宋而無怍按伯機名樞漁陽人著困學集)于于(莊子其卧)
(徐徐其覺丨丨太玄經白舌丨丨屈于根君子否注丨丨信行貌王績醉鄉記其寝丨丨其行徐徐韓愈上宰相書枯槁沉溺魁閎)
(寬通之士必且洋洋焉動其心峩峩焉纓其冠丨丨焉而来矣蔡㐮士伸知己賦進抑時而退抑命爾其守約而丨丨者乎楊維楨)
(别鵠操雄鵠丨丨䳄鵠舒舒)
于蒍于(唐書元德秀為魯山令明皇在東都酺五鳳樓下命三百里縣令刺史各以聲樂集德秀惟樂工數十人聯袂歌丨)
(丨丨丨丨丨者德秀所為歌也帝聞異之歎曰賢人之言哉權德輿詩且讀魯山丨丨丨)董安于(左傳梁嬰父惡丨丨丨謂)
(知文子曰不殺安于使終為政于趙氏趙氏必得晉國盍以其先發難也討于趙氏安于曰我死而晉國寧趙氏定將焉用生乃縊)
(而死趙氏祀安于于廟韓非子西門豹之性急故佩韋以緩已丨丨丨之心緩故佩弦以自急)
增刑于(詩丨丨寡妻)銑于(周禮鳬氏為鐘兩欒謂之丨銑間謂之丨)且于(左傳齊襲莒門子丨丨又陳僖子召)
(公子陽生陽生駕而見南郭丨丨注丨丨齊公子鉏居魯南郭)夫于(左傳桓子召子山私具幄幕器用從者之衣屨而反棘焉)
(子周亦如之而與之丨丨)西于(漢書地理志交阯郡有丨丨縣)善于(漢書王莽改號匈奴曰恭奴單于曰丨丨)護于
(漢書匈奴傳更易命左賢王為丨丨丨丨之尊最貴)當于(漢書匈奴傳王昭君生二女長女云為須卜居次小女為丨丨居次)
(注須卜丨丨皆其夫家氏族)揜于(北史隋文帝紀皇考嘗從周文帝狩于龍門獨當一猛獸左挟其腰右拔其舌周文壮之)
(北臺謂武為丨丨因以字之)唱于(莊子前者丨丨而隨者唱喁)茵于(志竒笛一名丨丨)氏于(山堂肆考周武)
(王封子邘叔子孫以國為氏去邑而丨丨)菹于(馬融廣成頌桂荏鳬葵格韭丨丨)州于(左傳伍員如吳言伐楚之利于)
(丨丨按丨丨吳王僚)由于(左傳楚子涉睢濟江入于雲中王寝盗攻之以戈擊王王孫丨丨以背受之中肩王奔鄖丨丨徐蘇)
(而從)閼于(史記五宗世家臨江王丨丨)鬱于(唐書契丹傳可突于奉娑固從父弟丨丨為君遣使者謝罪有詔即拜丨)
(丨松漠郡王)都于(唐書南蠻傳禿磨蒲與大鬼主丨丨以衆塞箐口)
地豆于(北齊書文宣帝紀天平八年丨丨丨國遣使朝貢)勿忸于(魏書官氏志神元皇帝時餘部諸姓入内者丨)
(丨丨氏後改為于氏)阿伏于(魏書丨丨丨氏後改為阿氏)盡已于(元稹詩學問徒為爾書題丨丨丨)王然
于(漢書天子廼令丨丨丨等指求身毒國)可突于(見鬱于下唐書契丹傳有丨丨丨者為静析軍副使悍勇得衆)
對語(宜爾友于)(樂只刑于)(吉了軒于)(賀若錞于)(中印度北單于)(雞喌喌鵠于于)
摘句(交情埒友于髦士共于于)(周南美化頌刑于曾聞一石醉淳于)
盂(羽俱切說文飯器也又姓)
韻藻右盂(左傳宋華御事逆楚子遂道以田孟諸宋公為丨丨鄭伯為左盂注田獵陣名)左盂(見上)一盂(史記)
(淳于髠傳臣從東方来見道旁有禳田者操一豚蹄酒丨丨祝曰甌窶滿篝汙邪滿車五榖蕃熟穣穣滿家臣見其所持者狹而所)
(欲者奢故笑之後漢書龐參傳參為漢陽太守郡人任棠者有竒節參到先候之棠不與言但以薤一大本水丨丨置戶屏前自抱)
(孫兒伏于戶下主簿白以為倨參思良久曰水者欲吾清也拔大本薤者欲吾擊強宗也抱兒當戶欲吾開門恤孤也白居易嘲雪)
(中馬上妓詩珊瑚鞭嚲馬踟躇引手低蛾索丨丨韓愈送石處士序食朝夕飯丨丨蔬一盤李洞詩講歸雙岫雪禪起丨丨冰王惲)
(詩豆粥丨丨官事了緩搖吟轡出山門)盤盂(漢書田蚡傳學丨丨諸書應劭注黃帝史孔甲所作書丨丨中所以為法戒也)
(又藝文志孔甲丨丨二十六篇宋史田錫傳錫奏御屏風序曰古之帝王丨丨皆銘几杖有戒蓋起居必覩而夙夜不忘也吕氏春)
(秋功名著乎丨丨銘篆著乎壺鑑抱朴子視泰山如彈丸見滄海如丨丨文心雕龍成湯丨丨著日新之規武王戶席題必戒之訓)
(劉峻廣絶交論鏤金版而鐫丨丨書玉牒而刻鍾鼎韋述宗廟加籩豆議若以今之珍饌平生所習求神無方何必師古簠簋可去)
(而丨丨杯案當在御矣羅隐詩語繼丨丨抛俗格氣兼河嶽帶商聲)覆盂(漢書東方朔傳聖帝流德天下震懾諸侯賓服連四)
(海之外以為帶安於丨丨動猶運之掌關尹子不知道妄意卜者如射丨丨歸田錄真宗雖以文辭取士然必觀其器識如蔡齊置)
(器賦云安天下于丨丨其功可大遂以為第一人一統志高郵州城曰盂城其地四隅皆低城基獨高状如丨丨故名秦觀詩吾鄉)
(如丨丨地據揚楚脊黃庭堅雜言正月尾垂雲如丨丨雁作斜行書三十六陂浸烟水想到西江彭蠡湖陳櫟中星考天形圓如彈)
(丸其覆地如丨丨其旋繞也如轉轂)盋盂(漢書東方朔傳置守宫盂下注盂食器也若盋而大今之所謂丨丨也盋音撥與缽)
(同五燈會元黃龍超慧禪師或問如何是和尚家風師曰瑠璃丨丨無底蘇軾詩戲取江河入丨丨)杯盂(唐書柳公權傳凡公)
(卿以書貺遺蓋鉅萬而主藏奴或盗用嘗貯丨丨一笥縢識如故而器皆亡奴妄言叵測者公權笑曰銀杯羽化矣不復詰方干詩)
(丨丨未試嘗生酒砧杵先催試熟衣通作栝文獻通考古者以俎豆食後世易之以桮盂)石盂(蘇軾詩一勺清泉滿丨丨又左)
(傳貳於楚者子侯丨丨歸而討之注皆鄭大夫丨丨即石㚟)
增會盂(春秋宋公楚子陳侯鄭伯許男曹伯丨于丨)斂盂(左傳晉侯齊侯盟于丨丨衛侯請盟晉人弗許)伐盂
(左傳單子伐簡城劉子丨丨以定王室)獻盂(左傳齊侯宋公會于洮太子蒯瞶丨丨于齊注盂邑也就會獻之)唐盂
(左傳六于在丨丨按六子宋六卿也丨丨地名)大盂(水經注地理志云汝水出南陽魯陽縣之丨丨山汝州志丨丨山在魯山)
(縣西五十里山頂低窪四圍若城)奔盂(水經注漢末赤眉之難郡掾劉茂負太守孫福匿于城門西下空穴中其夜丨丨城)
巾盂(本事詩周朴假丈室獨處諸僧晨粥卯食朴亦携丨丨厠諸僧下食畢而退僧未嘗厭)水盂(洞天清錄嘗見長沙)
(故官家有小銅器形如桶可容一合號右軍硯丨丨其底内有永和字此必晉人貯水以添硯池者也古人無水滴晨起則磨墨汁)
(盈硯池以供一日用墨盡復磨故有丨丨)傾盂(王褒僮約欲飲美酒唯得染脣漬口不得丨丨覆斗晁補之北渚亭賦榜歌流)
(唱自西徂東纖餌投隈微鱗掛空客顧而嬉丨丨倒鍾)二盂(孫楚寒食祭子推文醴酪丨丨)鍾盂(何諷夢渴賦不宿食)
(以晨飲困丨丨以沉寝)百盂(盧藏用九日慈恩寺應制詩寳葉擎千座金英漬丨丨)僧盂(孟郊韓愈聯句寺砌上明)
(鏡丨丨&KR1201;曉鉦)缾盂(韓愈畫記丨丨簦笠筐筥錡釡飲食服用之器壺矢博弈之具一作瓶拾遺記丹丘之地有駒跋之鬼以)
(赤馬腦為瓶盂及樂器皆精妙輕麗中國人有用者則魑魅不能逢之五燈會元禪客尋常入舊都黃牛角上挂瓶盂有時帶雪穿)
(雲去便好和雲畫作圖蒋吉詩草堂生計只瓶盂)銀盂(白居易早飲湖州酒詩十分蘸甲酌瀲灧滿丨丨)凍盂(李洞)
(詩曉炙丨丨原日氣夜挑蓮椀禁燈光)衣盂(僧皎然詩丨丨有的傳)馬盂(歐陽修詩古北嶺口踏新雪丨丨山西看)
(落霞)盆盂(梅堯臣詩歸来爛炊多釀酒洗滌幽憤傾丨丨)觥盂(孔平仲夢小飲詩左手把其肩右手進丨丨)尊盂
(張耒孫志康許為南釀詩作詩以訊之何日陳丨丨)瓢盂(陸游詩時時酌井泉露芽奉丨丨)飯盂(馬祖常天慶寺納凉)
(聯句丨丨給香積袈納褫華纓)茗盂(柳貫詩褰簾迎揖坐便坐深炷爐熏呼丨丨)
金馬盂(吳志孫登為皇太子嘗失盛水丨丨丨覺得其主左右所為不忍致罰)星如盂(唐書天文志乾符四年七)
(月有大流丨丨丨自虚危歴天市入羽林)玉唾盂(宋史樂志小石調七滿庭香七寳冠丨丨丨辟塵犀喜新晴慶雲飛太平)
(時)水晶盂(行營雜錄劉貢父為中書舍人一日朝會幕次與三衛相隣時諸帥兩人出軍伍有一丨丨茶丨傳玩良久一)
(帥曰不知何物所成瑩潔如此貢父隔幕謂之曰公豈不識此千年老冰耳)伯索盂(鐘鼎欵識丨丨丨銘曰丨丨史作季)
(姜寳丨其萬年子孫永用)單從盂(鐘鼎欵識丨丨丨單氏之器博古錄云周有單子歴世不絶為賢卿士)伯王盂
(鐘鼎欵識丨丨丨銘曰丨丨㪍作寳丨其萬年子子孫孫其永寳用)父癸盂(鐘鼎欵識丨丨丨上一字作人形左執戈者子)
(也蓋子為父癸作此寳器也)嘉仲盂(鐘鼎欵識丨丨丨銘曰丨丨諸友用其吉金自作丨子孫其永用之丨丨丨諸經傳)
(無見考其欵識非夏商也)送别盂(元稹詩遂謫棲遑掾還飛丨丨丨)别置盂(白居易詩籌併頻逃席觥嚴丨丨丨)
白金盂(白居易詩千首詩堆青玉案十分酒寫丨丨丨)祖傳盂(賈島送空公往金州詩松生師坐石潭滌丨丨丨)
玉盤盂(蘇軾丨丨丨詩序東武舊俗每歲四月大會于南禪資福兩寺以芍藥供佛而今歲最盛凡七千餘朵皆重跗累萼)
(繁麗豐碩中有白花正圓如覆盂其下十餘稍大承之如盤姿格絶異獨出于千朵之上云而其名俚甚乃為易之又詩兩寺装成)
(寳瓔珞一枝争看丨丨丨)椰子盂(黃庭堅有荅許覺之惠丨丨茶丨詩)
阜父丁盂(鐘鼎欵識丨丨丨丨銘阜父丁三字商有六丁而此曰丁不知何丁也上一字曰阜如詩所謂如山如阜耳)
對語(茗椀花盂)(金鼎石盂)(瓶拂巾盂)(犀盒象盂)(擊盋覆盂)(碧玉盌水晶盂)(仲伸鼎父癸盂)
摘句(豪情擊唾盂香秔飯一盂)(洸洋銅斗間杯盂闌花開到玉盤盂)
臞(其俱切瘠也亦作癯)
韻藻肥臞(韓非子子夏見曾子曾子曰何肥也子夏曰吾入見先王之義則榮之出見富貴之樂又榮之二者戰于胸中)
(未知勝負故臞今先王之義勝故肥春秋繁露人有善善惡惡之性若形體之可丨丨而不可得革也黃庭堅詩更問黃雞丨與丨)
(周邦彦汴都賦按芻豢之丨丨)
山澤臞(史記司馬相如傳列仙之傳居丨丨間形容甚丨索隐傳者謂相傳小顔及劉氏竝作儒讀云柔術士之稱非也陳)
(造竹米行竹君亢宗擅楚墟一一修聳丨丨丨朱子詩梁郎季子丨丨丨又王安石詩閉門不飲酒豈異山中臞)堯瘦癯
(淮南子神農憔悴丨丨丨舜黴黑禹腁胝)簞瓢臞(法言山雌之肥其意得乎或曰回之丨丨丨如之何曰明明在上百官牛)
(羊亦山雌也闇闇在上簞瓢捽茹亦山雌也何其臞)老不癯(蘇軾詩白髯紅帶丨丨丨)
增馬癯(唐書蘇烈傳丨丨卒勞無鬭志又吐谷渾傳方丨丨糧乏難遠入不如按軍鄯州須馬壮更圖之)哀癯(唐書)
(竇抗傳抗父疾束帶五旬不弛居喪丨丨過常)清癯(梅堯臣詠梅詩玉骨綃裳韻太孤天教飛雪伴丨丨蘇軾詩方瞳照野丨)
(而丨郝經唐十臣像歌司空表聖宜賢良丨丨不欲游巖廊)儒癯(蘇軾詩丨丨謝赤松)詩癯(戴復古寄林玉溪詩玉溪)
(何所見時復問丨丨)病癯(楊萬里賦楊子心疲于詩而丨丨)鶴癯(元好問詩巖棲壑隐遠城市飲啄常伴孤丨丨黃庚)
(詩氣味如僧淡形容似丨丨)形癯(袁桷文丨丨而器温朱子詩髮白丨枯丨)忍癯(吳萊詩三士操琴知爾逹八公遺藥)
(丨吾丨)療臞(吳萊詩列仙山澤或丨丨)
白龍臞(韋巨源食譜丨丨丨謂鱖肉也)仙鸞臞(梅堯臣詩蓬瀛不可到悵望丨丨丨)抱石癯(陳與義菖蒲詩)
(千歲龍蛇丨丨丨)騏驥臞(張耒詩伯樂未来空佇立丨丨乏食肉常丨)琢句臞(陳造詩聊陪丨丨丨)骨相
臞(范成大詩非是仙儒丨丨丨劉克莊詩俗兒未識貧中樂妄議書生丨丨丨)病翁癯(范成大梅詩人憐疎影瘦花笑)
(丨丨丨)山容臞(陳履道詩秋瀑出巖竇净洗丨丨丨)商山癯(陳煃詩乃知絳與灌不若丨丨丨)舊山癯
(李堅詩此身還似丨丨丨)
對語(神王貌臞)(醫俗療臞)(花瘦竹臞)(鶻健鶴癯)(煙霞癖山澤臞)(相如渴子夏臞)(荅書懶琢句臞)
摘句(吟肩鶴樣臞凌雲直幹臞)(月徑看梅影共臞列仙閱世獨清臞)
衢(其俱切爾雅四逹謂之丨又州名)
韻藻天衢(易何丨之丨漢書叙傳攀龍附鳳竝乘丨丨晉書天文志房四星為明堂天子布政之宫也中間為丨丨為天)
(關黃道之所經也七曜由乎丨丨則天下平和抱朴子眼能察丨丨而不能用項領之間王逸九思躡丨丨以長驅踵九陽以戲蕩)
(郭有道碑文翔區外以舒翼超丨丨以高峙薦禰衡表龍躍丨丨振翼雲漢阮瑀書濯鱗清流飛翼丨丨嵇康秋胡行逍遥丨丨千)
(載長生虞世南白鹿賦宴嘉賓于雅什偶仙客于丨丨李白天馬歌曾陪射龍躡丨丨盧綸詩晚來華幰向丨丨杜牧發谷口詩楚)
(人隨玉上丨丨王惲苦旱詩何當鐡匣出雷火衝屋而去騰丨丨程鉅夫詠趙一德季潤忠孝詩汝孝通神明汝義薄丨丨黃溍晉)
(卞將軍墓詩義旗果東指白日開丨丨劉基贈杜安道詩火龍熺燄絳丨丨燧象豗烟煎地府又西京賦豈伊不虔思于丨丨注天)
(氣四交之處謂東京也)路衢(公羊傳楚莊王伐鄭勝乎皇門放乎丨丨何休注丨丨郭内衢也唐書于頔傳頔改蘇州罷滛)
(祠濬溝澮端丨丨為政有績馬融廣成頌鍠鍠鎗鎗奏于農郊大丨之丨與百姓樂之馬懷素餞唐永昌詩賓友稱觴餞丨丨李咸)
(用詠柳詩天應繡出繁華景處處茸絲惹丨丨)通衢(漢書東方朔傳陛下誠能推甲乙之帳燔之于四丨之丨宋史高宗紀詔)
(焚交阯所貢翠羽于丨丨仍禁宫人服用銷金翠羽又食貨志詔新復州縣取劉豫重歛之法焚之丨丨東征賦遵丨丨之大道摯)
(虞槐賦湊以夷徑帶以丨丨陶潜經曲阿作時來苟冥會宛轡憩丨丨李商隐正月十五日夜詩月色燈光滿帝都香車寳輦隘丨)
(丨陳陶刺桐花詩猗猗小豔夾丨丨杜荀鶴詩我經波浪似丨丨陳造詩歡聲已覺沸丨丨楊維楨樂府朱樓矗隘阯繡甍夾丨丨)
康衢(後漢書馬融傳目矖鼎俎耳聽丨丨晉書戴若思傳若思舉孝廉入洛陸機薦之曰若得托迹丨丨則能結軌驥騄曜質)
(廊廟必能垂光璠璵列子堯治天下五十年微服游于丨丨聞童兒謠云立我烝民莫匪爾極不識不知順帝之則太平御覽舜常)
(駕五龍以騰丨丨謝朓詩周道如砥丨丨載直頭陀寺碑文蔭法雲于真際則火宅晨凉曜慧日于丨丨則重昏夜曉唐明皇過晉)
(陽宫詩永言念成功頌德臨丨丨朱松詩九陌人人歌帝力不須微服過丨丨又說苑陳子說梁王曰甯戚飯牛丨丨擊車輻而歌)
(桓公得之而霸荅賓戲齊甯激聲于丨丨漢良受書于邳垠)雲衢(晉書郤詵等竝韞價州里裒然應召對揚天問高步丨丨)
(漢古曲豔歌行相從步丨丨王勃詩蒼虬不可得空望白丨丨張說詩丨丨駐六龍劉禹錫贈張鍊師詩丨丨不要吹簫伴只擬乘)
(鸞獨自飛白居易和張十八謝裴相公寄馬詩丞相寄来應有意遣君騎去上丨丨路振祭戰馬文鼓鬛丨丨弄影星河郝經詩丨)
(丨眇飛鴻往來解隨陽)高衢(晉書孔愉等傳論以篠簜之材邀締搆之運策名霸府騁足丨丨歴試清階遂登顯要登樓賦)
(冀王道之一平兮假丨丨而騁力閒居賦傲墳素之場圃步先哲之丨丨沈約高士贊宦成名立陟彼丨丨陸倕贈京邑僚友詩時)
(逢道世泰蹇足出丨丨滕王逌庾信集序尺木未階丨丨方騁許敬宗欹器賦居泰山而思危騁丨丨而不躓杜甫重經昭陵詩風)
(雲隨絶足日月繼丨丨楊譽紙鳶賦始廻翔于元氣終出入于丨丨)六衢(淮南子道出一原通九門散丨丨)三衢(一統)
(志丨丨以路通三越故名楊萬里詩從此至丨丨猶有灘四五)九衢(楚辭天問靡蓱丨丨枲華安居頭陀寺碑文丨丨之草千)
(計四照之花萬品沈約賦雕芳卉之丨丨又宋之問長安道詩樓閣丨丨春車馬千門旦李白詩丨丨如弦直耿湋詩霜覆丨丨塵)
(劉禹錫送張盥詩序向所謂同年友當其盛時連轡舉鑣亘絶丨丨若屏風然韋元旦詩帝輦平明出丨丨趙嘏下第歸水樂里詩)
(公卿門戸不知處立馬丨丨春影中羅鄴詩馬上論詩在丨丨)長衢(古詩丨丨羅夾巷左思詠史詩冠蓋蔭四術朱輪竟丨丨)
(張協詠史詩朱軒曜金城供帳臨丨丨孫楚詩乖離即丨丨惆悵盈懷抱梁昭明太子七召走丨丨以避影煎流水以求冰韓愈韋)
(丹誌銘為丨丨南北夾兩營東西七里白居易詩旱風吹土滿丨丨驛騎星軺盡疾驅張耒再和馬圖詩丨丨大呼人四走腰稳如)
(植身如飛)皇衢(東都賦動大輅遵丨丨魏文帝述征賦伊丨丨之遐邇兮維天網之畢舉吳師道居庸關詩丨丨坦蕩蕩來往)
(無驚猜)春衢(七命巾雲軒踐朝霧赴丨丨整秋御)陸衢(吳都賦通門二八水道丨丨)庭衢(酒德頌日月為扃牖)
(八荒為丨丨梁肅遊雲門序眺聽不足則凝思冥息怳然疑諸天樓觀列在咫步丨丨之中别有日月)望衢(王文憲集序丨)
(丨罕窺其術觀海莫際其瀾)亨衢(李嶠上雍州高長史書滄州密邇未徵嘉遁之爻閶闔洞開不列丨丨之步杜甫詩丨丨)
(照紫泥薛廷珪授鄭谷右拾遺制二雅馳聲甲科得雋亦承遺構自致丨丨許渾送人之任卭州詩丨丨自有横飛勢便到西垣視)
(訓辭張安國贈黃升卿送棕鞋詩丨丨知子方著腳直上雲霄三萬里)唐衢(國史補丨丨周鄭客也有文學老而無成唯善)
(哭每一發聲音調哀切聞者泣下常遊太原遇享軍酒酣乃哭滿坐不樂主人為之罷宴白居易寄唐生詩賈生哭時事阮籍哭路)
(岐唐生今亦哭異代同其悲崔塗詩韓娥絶唱丨丨哭盡是人間第一聲)
增孟衢(公羊傳陽越者陽虎之從弟也為右諸陽之從者車數十乘至于丨丨注孟氏衢四逹可以横去)充衢(後漢)
(書馬融傳蝡蝡蟫蟫丨丨塞隧晉書凉武昭王傳吳凉懸邈蜂蠆丨丨方珍貢使無由展御孫楚登樓賦黎民布野商旅丨丨)樊
衢(晉書樂志叙論楚王升輕軒於彭蠡漢順聽鳴鳥於丨丨)江衢(晉書羊祜傳論丨丨如砥襁袂同歸)常衢(晉書凉武)
(昭王傳戢繁華於丨丨控雲轡而高驤)霄衢(南齊書褚淵傳太祖與淵及衛軍袁粲書曰貴登端戎秩加爵土瞻言丨丨魂)
(神震墜)街衢(北齊書文襄帝紀文襄奏吏部郎崔暹為御史中尉糾劾權豪無所縱捨于是風俗更始私枉路絶乃牓于丨)
(丨具論經國政術韋述西都雜記西都京城丨丨有執金吾曉暝傳呼以禁夜行西都賦内則丨丨洞逹閭閻且千劉孝綽詩城寺)
(鬱參差丨丨紛漠漠)中衢(舊唐書朱敬則傳懸禮樂於庭宇置軌範於丨丨唐書鄭光傳會昌末夢御大車載日月行丨丨光)
(輝洪洞照六合寤而占之工曰君且暴貴淮南子聖人之道猶丨丨而致尊邪過者斟酌多少不同各得其所宜太玄經逹於丨丨)
(大小無迷張衡週天大象賦車肆丨丨以連屬市樓臨箕而鬱起徐彦伯温泉宫應制詩同預華封老丨丨祝聖皇劉禹錫武陵觀)
(火詩火山摧半空星雨灑丨丨歐陽詹上鄭相公書謹齋沭緘書再拜遣隸子弟獻於相公丨丨之車下庶及乎閤下)侵衢
(舊唐書杜亞傳揚州僑寄衣冠及工商等多丨丨造宅行旅擁弊亞乃開拓疎啟公私悦頼)道衢(唐書杜亞傳疏啟丨丨徹)
(壅通堙人皆悦頼王庭珪詩臨卭小子傲鄉閭方乘朱輪呵丨丨)四衢(山海經宣山上有帝女之桑大五十尺其枝丨丨注)
(枝交四出也江總大莊嚴寺碑界道銀繩面丨丨而通製沈約詩丨丨道難闢八正扉猶掩)五衢(管子丨丨之民皆多衣帛)
(完屨王光庭送張尚書廵邊詩瓊章九霄發錫宴丨丨通崔峒詩喧喧丨丨上鞍馬自驅馳又山海經少室之山其上有木焉葉茂)
(状如楊其枝丨丨黃花黑實服者不怒郭璞注言樹枝交錯相重五出有象衢路也梁簡文帝湘宫寺碑四照吐芬丨丨異色盧思)
(道論摩霄運海輕罻羅於藪澤丨丨四照忽斧斤於山林又孔道輔祭聖祖文林近丨丨春融九扈)右衢(管子黃金起於汝漢)
(水之丨丨)郊衢(列子薛譚學謳於秦青辭歸餞於丨丨江淹雜體薄言遵丨丨劉孝威詩節使滿丨丨胡皓詩絲竹吐丨丨)
經衢(太玄經丨丨週九路)神衢(鹽鐡論趙中山帶大河纂四通丨丨當天下之蹊)照衢(古今注孫文臺獲青玉馬)
(鞍其光丨丨)涌衢(劍門記連山絶險飛閣丨丨)鏤衢(三輔决錄公孫奮富聞京師梁冀以丨丨鞍遺奮從貸五千萬)
(徐陵驄馬驅白馬號龍駒雕鞍名丨丨陸龜蒙詩大堤驄馬解丨丨)詩衢(文心雕龍張潘左陸比肩丨丨)臨衢(文心雕龍)
(静居以歎鳳丨丨而泣麟)蓮衢(唐會要開元十二年上至華隂親製岳廟文命勒石于華岳祠南之丨丨)門衢(孔融告高)
(密縣立鄭公鄉教可廣開丨丨令容高車號為通德門)槐衢(古詩丨丨映綠綬)帶衢(魏文帝登城賦嘉榖被隴緣路)
(丨丨)丹衢(郭璞詩羲和騁丨丨)紫衢(郭璞南郊賦廓清丨丨電掃神宇祝允明詩京洛何迢迢丨丨通麗譙)讓衢
(魏都賦班白不提行旅丨丨)當衢(蜀都賦亦有甲第丨丨并術陸倕和昭明太子鍾山解講詩丨丨啟珠舘臨下搆山楹劉)
(基月蝕詩䓑號暍死龍甲焮赤熛丨丨掛萍實)遵衢(傅毅廸志詩如彼丨丨則罔所極)插衢(謝靈運山居賦沿長谷以)
(傾柯攅積石以丨丨)寳衢(謝靈運羅浮山賦洞穴之丨丨海靈之雲術)分衢(鮑照河清頌禮導刑清樂鬯風宣丨丨讓)
(齒折訟推田梁簡文帝侍宴林光殿詩挾苑連金陣丨丨度羽林江總賦接翠丨丨)修衢(沈約郊居賦指皇邑而南轅駕丨丨)
(以騁力韋慶靈臺賦乃榮乃華如馳如驅甚飛猱之蹻喬木邁奔兕之逸丨丨又善舘碑北負崇岳南枕丨丨)禪衢(王融為竟)
(陵王與隐士劉虬書高踰愛海比策丨丨又詩丨丨開遠駕)雕衢(梁簡文帝馬槊譜序丨丨與白刃同暉翠眊與紅塵俱動)
酌衢(梁簡文帝南郊頌丨丨敬賓欽賢愛老)昌衢(江淹為建平王上表臣聞慶動至元則丨丨敦序教孚上雲則紫㝢)
(交泰)芳衢(諸葛穎奉和通衢建燈詩丨丨澄夜景法炬爛參差)烟衢(王績遊北山賦聳飛情于霞道振逸想于丨丨)銅
衢(謝偃塵賦蒙風輦於丨丨)星衢(王勃惠普寺碑連甍積翠交玉鎖于丨丨洞戸流丹綴金鋪于月竇王彪天賦溥為地蓋)
(浩作丨丨)聖衢(李嶠上張明府書嗣徽良冶抱道丨丨)隂衢(賈魯餞張尚書赴朔方序接蓋丨丨揚袂風野)平衢
(李白詩丨丨騁高足)荒衢(韋應物詩何必涉廣川丨丨且升騰)塵衢(盧綸詩北苑羅裙帶丨丨錦繡鞵)廣衢(楊巨)
(源和元員外題新齋詩自知休沭諸幽勝遂肯高齋枕丨丨梅堯臣和持國西軒詩開池臨丨丨崇崇十餘畆)外衢(柳宗元荅)
(韓愈論史官書使退之為宰相生殺出入升黜天下士其敵益衆則又將揚揚入政事堂美食安坐行呼唱于内庭丨丨而已邪)
盈衢(柳宗元國子司業陽城遺愛碣青衿涕濡填街丨丨遠送于南望慕踟蹰)空衢(韓愈詩獰飈攪丨丨)隘衢(元稹)
(詩隘㕓亦丨丨)委衢(李庾東都賦行者不賫衣食丨丨)標衢(李庾東都賦兄友弟恭位皆崇榮石記丨丨棣萼為名)
堯衢(施肩吾象樽賦望丨丨而感惠頼嘉時而有淑)數衢(杜牧入關詩東西南北丨丨通)遠衢(崔塗過洛陽故城詩)
(野徑通荒苑高槐映丨丨)昏衢(羅隐詩誰傍丨丨駕燭龍)官衢(袁桷詩禁堞防危石丨丨漾淺沙)周衢(范梈詩末)
(代綴繁會丨丨沸絲簧)櫩衢(盧柟放招娛酒既終步丨丨且)冥衢(雲笈七籖清響散空神風灑林身超丨丨志詠靈音)
舞交衢(周禮地官保氏掌養國子以道乃教之六藝四曰五馭注五馭鳴和鸞逐水曲過君表丨丨丨逐禽左)五父
衢(左傳季武子將作三軍告叔孫穆子曰請為三軍各征其軍穆子曰政將及子子必不能武子固請之穆子曰然則盟諸乃盟)
(僖閎詛諸丨丨之丨)康莊衢(史記孟荀傳齊王自淳于髠以下皆命曰列大夫為開第丨丨之丨文心雕龍齊開莊衢之第)
(楚廣蘭臺之宫)五逹衢(唐書獨孤及傳堯設謗木于丨丨之丨韓偓送人棄官入道詩斷紲三清路揚鞭丨丨丨)四面
衢(大戴禮六馬之離必于丨丨之丨)九達衢(拾遺記蘧伯玉焚師涓樂器于丨丨之丨恐後世傳造焉何夢桂贈術士)
(邵易菴詩譬猶丨丨丨九軌所由出道術雖二致殊途極歸一)五侯衢(鹽鐡論燕之涿薊趙之邯鄲魏之温軹韓之滎陽齊)
(之臨淄楚之宛丘鄭之陽翟二周之三川富冠海内皆為天下名都非有助之耕其野而田其地者也居丨諸丨之丨跨街衝之路)
(也)四達衢(魏文帝詩通天拂景雲俯臨丨丨丨)積羽衢(郭璞山海經序北躡丨丨之丨)十二衢(鮑照詠史)
(詩京城丨丨丨飛甍各鱗次白居易詩不蹋長安丨丨丨)坦夷衢(王融在家善門頌煩流捨智寳榛路丨丨丨)七條
衢(王褒日出東南隅行採桑三市路賣酒丨丨丨)郊贈衢(隂鏗廣陵岸送北使詩行人引去節送客艤歸艫即是觀濤處)
(仍為丨丨丨)九德衢(張說唐昭容上官氏文集序忘味丨丨之丨傾情六藝之圃)周鄭衢(常景永橋銘水陸兼)
(會丨丨交丨)上景衢(雲笈七籖三元之氣在丨丨之丨)
對語(柳市槐衢)(玉砌銅衢)(䨇闕九衢)(册府詩衢)(風磴煙衢)(佛國仙衢)(複道交衢)(禹甸堯衢)
(明月嶺白雲衢)(調馬埒鬭雞衢)(三條陌四逹衢)(探月窟躡雲衢)(鳴珂里飛蓋衢)(三千界十二衢)
摘句(歌誦到康衢飛步踏天衢)(弱柳暗修衢鳳沼接亨衢)(金溝轉鏤衢高蓋擁雲衢)(率舞白雲衢冰雪曜天衢)
(金輿旦下綠雲衢花月樓臺近九衢)(春風絃管醉花衢蛟龍頃刻化雲衢)
御定佩文韻府卷七之一
