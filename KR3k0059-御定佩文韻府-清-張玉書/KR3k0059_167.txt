欽定四庫全書
御定佩文韻府卷十九之二
下平聲四豪韻二
濤(徒刀切波丨)
韻藻風濤(唐書陸元方傳武后時使嶺外方涉海丨丨驚壯舟人咸懼元方曰我受命不私天豈害我杜甫詩郡邑地卑)
(饒霧雨江湖天闊足丨丨又春江不可渡二月已丨丨)胥濤(宋史河渠志理宗寳祐三年崇政殿說書李衢言浙江東接海)
(門丨丨澎湃稍越故道則衝嚙堤岸蕩析民居孟浩然詩山藏伯禹穴城壓伍丨丨陸游送子詩汝行犯丨丨次第過彭蠡陳基聯)
(句越臺瞰蓬瀛丨丨駕龕赭)波濤(吴越春秋吳王乃以子胥之尸盛以䲭夷之噐投之江海子胥因揚丨成丨激岸隨潮來)
(往高適詩風霜驅瘴癘忠信涉丨丨杜甫渼陂行丨丨萬頃堆琉璃又海圖拆丨丨舊繡移曲折又二儀積風雨百谷漏丨丨李白)
(序長風扇海擁滄溟之丨丨盧元輔胥山銘序投于河上自統丨丨)江濤(列女傳孝女曹娥其父泝丨丨迎神溺死不得屍娥)
(年十四號哭投江死三日抱父屍出岑參詩霜隨驅夏暑風逐振丨丨杜甫詩浮舟入郡郭别酒寄丨丨蘇軾詩欲繼丨丨韻杭人)
(誰起予蔡襄戒弄潮文斗牛之分吳越之分唯丨丨之最雄乘秋風而益怒曹伯唘詩綠醅初潑漢丨丨陳孚太白酒樓詩左蹴大)
(丨丨右翻黃河流)翠濤(酒小史有魏徵醽醁唐太宗賜魏徵詩醽醁勝蘭生丨丨過玉瀣按蘭生漢武帝酒名玉瀣隋煬帝)
(酒名又孔武仲龜石詩昂頭突出丨丨中周權詩丨丨化千峯)驚濤(魏文帝滄海賦丨丨暴駭騰湧澎湃夏侯湛詩淥水兮長)
(流丨丨兮拂石李白詩丨丨洶湧向何處蘇軾詩亂石排空丨丨拍岸捲起千堆雪僧惠崇詩無賴東風試怒號共乘一葉傲丨丨)
洪濤(海賦丨丨瀾汗萬里無際棗據船賦飄燕鼎于吳會轉金石于丨丨蘇彦詩丨丨奔逸勢駭浪駕邱山杜甫詩磬折辭主)
(人開帆駕丨丨又草木盡亞丨丨風韋應物詩海水雖無心丨丨亦相驚韓愈詩丨丨舂天禹穴幽)起濤(海賦更相觸摶飛沫)
(丨丨孫綽望海賦舉翰則宇宙風生抗鱗則四瀆丨丨)雲濤(曹毗賦瞻滄津之騰起觀丨丨之來往孟浩然詩日夕望三山)
(丨丨空浩浩黃庭堅詩萬里渺丨丨)玄濤(郭璞詩丹泉漂朱沫黑水鼓丨丨)奔濤(虞茂詩長瀾疑浴日連島類丨丨杜)
(甫詩萬壑欹疎林積隂帶丨丨)晚濤(陶翰詩倚棹下晴景廻舟隨丨丨)飛濤(柳宗元詩叢林留衝飇石礫迎丨丨蘇轍)
(詩臥聽百步鳴丨丨)秋濤(皇甫湜祭柳子厚文子之文章丨丨瑞錦蘇軾詩聊欲廢書眠丨丨舂午枕虞集題秋水圖詩乘槎)
(幾月至一泛九丨丨)素濤(范仲淹詩碧玉甌中丨丨起)山濤(晉書丨丨傳丨丨字巨源河内人也性好莊老與嵇康吕)
(安善遇阮籍便為竹林之遊再居選職所奏甄拔人物各為題目時稱山公啟事拜司徒又王湛傳初有隱德人莫能知武帝每見)
(王濟輙調之曰卿家癡叔死未濟曰臣叔殊不癡帝曰誰比濟曰丨丨以下魏舒以上温庭筠詩嵇紹垂髫日丨丨筮仕年)薛
濤(唐詩紀事營妓無校書之號韋南康欲為丨丨奏之而罷後遂呼之王建贈濤曰萬里橋邊女校書枇杷花裏閉門居全唐詩)
(話元稹聞西蜀丨丨有辭辨及使蜀嚴司空每遣薛往洎登翰林以詩寄曰錦江滑膩峩眉秀幻出文君與丨丨寰宇記浣花溪在)
(成都西郭外名百花潭丨丨家其旁以潭水造紙為十色牋資暇錄元和初丨丨尚松花牋而好製小詩惜其幅大乃狹小為之時)
(名曰丨丨牋)
廣陵濤(李白詩因誇吳太子便覩丨丨丨)
增蒲濤(宋書虞邱進傳隆安中從高祖征孫恩至餘姚呵浦破賊張驃及婁縣于丨丨口與孫恩水戰追恩至鬱洲)溟
濤(宋史交阯傳九州混一五嶺廓清靡限丨丨樂輸琛賮)懸濤(水經注泗水之上有石梁焉故曰吕梁也丨丨漰渀寔為)
(泗嶮)渾濤(水經注濟水與河丨丨東注晉太和中桓温北伐將通之不果而還)環濤(水經注沿波潄石漰澗八丈丨丨轂)
(轉)澤濤(水經注鴈門水又東北入陽門山謂之陽門水與神泉水出葦壁北水有二流一水東逕陽門山南託台谷謂之託)
(台水汲引泉谿丨丨東注行者間一十餘渡)望濤(水經注漢水東經西城縣故城為鱣湍古者言鱣魚奮鬐丨丨直上至此)
(暴腮海賦丨丨遠决冏然鳥逝伏滔有丨丨賦)海濤(抱朴子丨丨噓吸隨月消長朝曰潮夕曰汐駱賓王啟談叢散馥韞餘氣)
(于九蘭筆丨流丨駭洪波于八水許渾詩停車山店雨挂席丨門丨蘇軾詩丨上丨頭一線來樓前指顧雪成堆又扁舟夜渡丨無)
(丨趙師秀詩重上天台看丨丨)湧濤(番禺記潮水從東來地廣道遠陵山觸岸從直赴曲其勢不泄故丨起成丨揮麈錄浙江)
(濤至澎騰奔激或云夾岸有山南曰龕北曰赭二山相對謂之海門岸狹勢逼丨而為丨鄭東白游冰壺洞記内洞頗類外洞上下)
(四旁飛厓流乳皆如丨丨積雪羅列怪狀)弭濤(玄眞子雲停其氣風息其飄日罷其燿海丨其丨)弄濤(地理通釋浙江)
(蓋取其曲折為名江濤每日晝夜再上每年八月十八日數百里士女共觀舟人漁子泝濤衝浪謂之丨丨白居易詩春雨星攢尋)
(蟹火秋風霞颭丨丨旗)泝濤(見上邯鄲淳曹娥碑丨丨而上為水所淹)觀濤(七發將以八月之望丨丨于廣陵之曲江)
(庾信渡江詩丨丨想帷蓋爭長憶干戈岑參詩丨丨秋正好莫不上姑蘇)鷺濤(七發波湧濤起若白鷺之下翔駱賓王詩丨丨)
(開碧海鳳彩綴詞林又尋菊叙珠簾映水風生曳丨之丨錦石封泥苔濕印龜之岸嚴維送崔峒使往睦州詩木奴花映桐廬縣青)
(雀舟隨白丨丨)興濤(王粲浮堆詩于是泛風丨丨征鼔若電旌麾翳日飛雲廻天)躍濤(蜀都賦丨丨戲瀨中流相忘)
泛濤(魏都賦丹蕅凌波而的瓅綠芰丨丨而侵潭)混濤(吴都賦丨丨并瀨濆薄沸騰)衝濤(吴都賦直丨丨而上)
(瀨常沛沛以悠悠)宏濤(伏滔望濤賦丨丨于是鬱起重流于是電驤)朱濤(庾闌詩南海納丨丨玄波灑北溟)瀾
濤(孫綽蘭亭詩鶯語吟修竹游鱗戲丨丨)乘濤(江賦介鯨丨丨以出入鯼鮆順時而往還杜甫桃竹杖引老夫復欲東南)
(征丨丨鼔枻白帝城)清濤(徐諼華林北澗詩貫九谷兮積靈芝飛丨丨兮潔澄漣任士林詩客從崑崙來遺我一寸膠投之東)
(海中濁浪生丨丨)發濤(張融海賦回混浩潰巔倒丨丨浮天振遠灌日飛高)神濤(劉孝綽詩孝碑黃絹語丨丨白鷺翔)
靈濤(諸葛穎詩丨丨稍欲近仙巖行可識田錫江南曲懷賢思伍員丨丨浩難涉)沿濤(王勃採蓮賦莫不候期應節丨)
(丨泛湄)吳濤(駱賓王詩積水架丨丨連山横楚岫)漲濤(陳子昂詩蒼茫林岫轉絡繹丨丨飛)翻濤(王維納涼詩偃)
(臥磐石上丨丨沃我躬陸九淵論象山書其瀑因石賦形一曰風練二曰噴玉三曰丨丨四曰潄珠五曰冰簾六曰䨇練七曰沸銀)
(八曰飛雪)烟濤(李白詩海客談瀛洲丨丨微茫信難求黃滔詩闔閭城外越江頭兩地丨丨一葉舟)蒼濤(杜甫詩下塹萬)
(尋岸丨丨鬱飛翻)看濤(李嘉祐詩轉曲遙峯出丨丨極浦連)驅濤(柳宗元晉問江漢之水疾風丨丨擊山盪壑雲沸而)
(不止)迎濤(韓愈春雪詩江浪丨丨日風毛縱獵朝)憤濤(韓愈聯句丨丨氣尚盛恨竹泪空幽)楚濤(孟郊詩秋風丨)
(丨高旅榜將誰共)傾濤(孟郊秋雨聯句翻浪洗虛空丨丨敗藏蓋)寒濤(賈島喜李餘自蜀至詩幾程尋嶮棧獨宿聽丨)
(丨)配濤(盧元輔胥山銘序憤悱鼔怒丨丨作神)怒濤(孟貫詩江上秋風捲丨丨)夜濤(李洞詩滿寺中秋月孤窗)
(入丨丨王琪詩魚龍憑丨丨四面忽滂湃孟貫詩遠水宿何處孤舟舂丨丨)歸濤(康庭芝判丨丨活活全疑白鷺之飛)叠
濤(曹松詩轉楚聞啼狖臨湘見丨丨)潮濤(釋無可詩雨露蒸秋岸丨丨震夜城)積濤(釋無可詩何人共東望月向丨)
(丨生)狂濤(僧齊已詩丨丨顛浪高漫漫)川濤(歐陽修詩丨丨觀海若霜磬入江濱)玉濤(蘇軾詩朝陽照水紅光開)
(丨丨銀浪相徘徊)雪濤(陸游詩湯嫰丨丨翻茗椀火温香縷上衣篝楊萬里詩石壁當流闘丨丨)銀濤(揚萬里詩好風)
(穩送五湖船萬頃丨丨半霎間靈巖記登琴臺見太湖諸山如百千螺髻出没丨丨中亦區内絶景)委濤(郝經詩推波丨丨到)
(北渚匯蓄涵渟數十頃)虛濤(郝經登泰山詩忽疑山移入海中白浪四洶丨丨掀)捲濤(虞集出塞圖詩海風吹沙如丨)
(丨高為陁積深為壕)松濤(歐陽原功詩翰長畫閑來啜茗下簾危坐聽丨丨)晴濤(黃溍佘山詩丨丨閃閃翻孤日山木)
(昏昏卷翠藤)層濤(&KR1180;宗可海蟄詩丨丨擁沫綴蝦行水母含秋孕地靈)噴濤(吴師道詩丨丨電雪眩轉石雷霆馳)冰
濤(楊維楨詩一株石茶粲冬蘤紅若火鏡鎔丨丨)綠濤(顧瑛詩素湍洶湧翻丨丨長風吹雲白月高)鴻濤(楊載詩淮)
(沂千里避丨丨)鯨濤(僧行端北固山詩三面丨丨連碧天金湯形勢尚依然)候濤(楊守陳游招寳山記招寳山在定海)
(城東郡志山名丨丨以蕃舶貨寳來集其下故又名招寳山)李濤(石林詩話五代丨丨有春社從李昉求酒詩云社公今日)
(没心情為乞治聾酒一瓶惱亂玉堂將欲徧依稀廵到第三廳昉時為學士有月給内庫酒故濤從乞社公濤小字也)勾濤
(宋史丨丨傳丨丨字景山成都新繁人崇寧二年進士淮楚多曠土濤進羊祐屯田故事於是邊方皆議行屯田)任濤(菊坡)
(叢話辛元龍號松垣常以詩援丨丨例求免税丁太守判云松垣筆力破滄溟欲援丨丨免税丁一段風流好公案錦江重寫入圖)
(經蓋丨丨筠州人能詩唐刺史李隲見其詩特為免役判云有詩似濤者並免役因成風)
萬里濤(抱朴子滄海揚丨丨之丨不能斂山峯之塵)滔天濤(抱朴子潛朽之木不能當傾山之風含隟之塵難以)
(値丨丨之丨)上下濤(水經注城固北百二十里有興勢坂諸葛亮出駱谷戍興勢置烽火樓處通臨漢水東歴上濤而逕)
(于龍下蓋伏石驚湍流屯激怒故有丨丨二丨之名)陽侯濤(廣雅丨丨丨大波神也)八月濤(劉禹錫詩丨丨丨聲)
(吼地來頭高數丈觸山回)伍子濤(李德裕詩地接三茅嶺川迎丨丨丨)三峽濤(黃庭堅詩笙歌忽把二天酒風雨猶)
(驚丨丨丨)百尺濤(范成大詩緩尋南粤千山路先破西興丨丨丨)萬樹濤(王世貞拂水巖詩風巖晝激諸天雨隂壑)
(寒生丨丨丨)
對語(鯤浪鯨濤)(問月觀濤)(蘭露松濤)(琬液翠濤)(張楷霧伍胥濤)(分龍雨曳鷺濤)(三霄露八月濤)
摘句(閣影動秋濤長橋壓怒濤)(夜瓢明月煮松濤醉眠聽雨響秋濤)(雨帶龍腥出海濤秣陵秋色廣陵濤)
臯(古勞切高也局也澤也又姓與皋同韻會告之也又引聲之言又緩也或作睪亦作&KR1485;)
韻藻九臯(詩鶴鳴于丨丨聲聞于天鄭箋臯澤中水溢出為坎自外數至九喻深遠也韓詩丨丨九折之澤劉向九歎麒)
(麟奔于丨丨兮熊羆羣而逸囿孫綽蘭亭集詩流風拂枉渚停雲蔭丨丨王韶之詩育翮幽林飬音丨丨又錄異記淮南王安好神)
(仙有八公詣之容狀衰老枯槁傴僂閽人拒之數四于是振衣整容立成童幼閽者驚而引進王設禮稱弟子問其姓氏曰吾等之)
(名所謂文五常武七德枝百英壽千齡葉萬春鳴丨丨修三田岑一峯也)鳴臯(見上杜甫詩或驂鸞騰天聊作鶴丨丨又唐書)
(地理志河南府陸渾縣有丨丨山又汝州臨汝縣有清暑宫在丨丨山南李白詩若有人兮思丨丨阻積雪兮心煩勞李德裕詩少)
(室映川陸丨丨對蓬廬)臯臯(詩丨丨訿訿曾不知其玷毛傳丨丨頑不知其道也爾雅丨丨琄琄刺素食也疏丨丨不治之)
(貎)如臯(左傳昔賈大夫惡娶妻而美三年不言不笑御以丨丨射雉獲之始笑而言蕭有詩今日丨丨路能令巧笑㢠廻又宋)
(史地理志泰州海陵郡有丨丨縣)成臯(史記漢高祖紀項羽引軍東擊彭越漢王亦引兵北軍丨丨又張良傳洛陽東有丨)
(丨西有殽黽漢書地理志河南郡丨丨故虎牢或曰制又卜式傳遷丨丨令將漕最庾信詩長旗臨廣武烽火照丨丨)江臯
(漢書賈山傳丨丨河濱雖有惡種無不猥大屈原九歌朝騁䳱兮丨丨夕弭節兮北渚謝朓詩幽客滯丨丨杜甫詩白幘岸丨丨朱)
(子詩丨丨晴日麗芳華)亭臯(漢書司馬相如傳丨丨千里靡不被築注言為丨堠于丨隰中南史柳惲傳惲少工篇什為詩)
(云丨丨木葉下隴首秋雲飛琅邪王融見而嗟賞因書齋壁及所執白團扇駱賓王詩丨丨風露清張說詩雨洗丨丨千畆綠李欣)
(詩丨丨輕靄紅蘇軾中山松醪賦散星宿于丨丨)東臯(唐書隠逸傳王績遊北山丨丨著書自號丨丨子阮籍奏記方將耕)
(于丨丨之陽輸秉稷之稅以避當塗者之路秋興賦耕丨丨之沃壤兮注水田曰臯東者取其春意歸去來辭登丨丨以舒嘯臨清)
(流而賦詩任昉為范雲讓吏部封侯表丨丨數畆控帶朝夕關外一區悵望鍾阜江淹擬陶徵君詩種苗在丨丨苗生滿阡陌)林
臯(莊子山丨歟丨壤歟黃庭堅詩杖履之丨丨)漢臯(韓詩外傳鄭交甫將南適楚遵彼丨丨臺下遇二女珮兩珠交甫目)
(而挑之二女乃解珮以贈之南都賦耕父揚光於清泠之淵遊女弄珠于丨丨之曲孟浩然詩羊公峴山下神女丨丨曲白居易詩)
(心搖丨丨珮)珠臯(見上李百藥詩水激沈碑岸波駭弄丨丨李元敬詩丨丨轉歸騎金岸引行旃)寒臯(淮南萬畢術丨)
(丨斷舌可使人語伯勞守金人不能取本草鴝鵒一名丨丨又唐明皇詩拂曙闢行宫丨丨野望通)蘭臯(離騷步余馬于丨丨)
(兮馳椒邱且焉止息注澤曲曰皋蜀都賦蘼蕪布濩于中阿風連莚蔓於丨丨庾信詩丨丨徒稅駕又史記商君傳趙良見商君商)
(君曰鞅之得見也從孟丨丨今鞅請得交可乎注言鞅前因丨丨得與趙良相見也)平臯(司馬相如宜春宫賦巖巖深山之谾)
(谾兮通谷&KR2290;乎&KR2187;谺汨淢靸以永逝兮注丨丨之廣衍孟浩然詩積雪覆丨丨)神臯(西京賦爾乃廣衍沃野厥田上上實惟地)
(之奥區丨丨薛綜注丨丨接神之聲李善注漢書曰自古以雍州積高神明之隩故立畤郊上帝諸神祠皆聚之廣雅曰臯局也謂)
(神明之界局也王維詩仙籞龍媒下丨丨鳴蹕留)蘅臯(洛神賦稅駕乎丨丨秣駟乎芝田注蘅杜蘅也蘇味道詩荔浦方南)
(紀丨丨暫北臨)臨臯(蘇軾後赤壁賦步自雪堂將歸于丨丨)枚臯(漢書丨乘傳孽子丨字少孺乘在梁取臯母為小妻)
(乘東歸臯母不肯隨乘怒分臯數千錢留與母居臯至長安上書自陳枚乘之子上得之大喜召入見待詔拜為郎為文疾受詔輙)
(成故所賦者多司馬相如善為文而遲故所作少而善于臯西京雜記揚子雲曰軍旅之際戎馬之間飛書馳檄用丨丨廊廟之下)
(朝廷之中高文典册用相如杜牧見劉秀才與池州妓别詩待得丨丨相見日自應粧鏡笑蹉跎)韋臯(唐書丨丨傳臯字成)
(武代張延賞為劍南西川節度使進同中書門下平章事兼中書令南康郡王諡曰忠武臯治蜀二十一年數出師凡破吐蕃四十)
(八萬其功烈為西南劇善拊士昏嫁皆厚資之蜀人見其遺象必拜凡刻石著臯名者皆鑱其文又陸贄傳母韋喪解官客東都諸)
(方賵一不取唯丨丨以布衣交先以聞故所致輙稱詔受之)
牧隰臯(左傳楚蒍掩為司馬書土田度山林鳩藪澤辨京陵表淳鹵數疆潦規偃豬町原防丨丨丨井衍沃量入修賦注隰)
(臯水崖下隰為芻牧之地)魯人臯(左傳公及齊侯邾子盟于顧齊人責稽首曰丨丨之丨數年不覺使我高蹈注言丨丨丨)
(緩數年不知答齊稽首故使我來為此會)九方臯(列子秦穆公謂伯樂曰子之年長矣子姓有可使求馬者乎伯樂曰臣之)
(子皆下才也可告以良馬不可告以天下之馬也臣有所與共擔纏薪菜者丨丨丨此其于馬非臣之下也穆公使行求馬三月而)
(反報曰已得之矣在沙邱牝而黃使人往取之牡而驪公不悅伯樂曰臯之所觀天機也得其精而忘其粗在其内而忘其外馬至)
(果天下之馬也)
增殽臯(周禮夏官掌固若造都邑則治其固與其守法若有山川則因之注山川若丨丨河漢疏殽謂殽有二陵臯若東城)
(臯)槖臯(春秋哀公十有二年夏公會吳于丨丨杜預注丨丨在淮南浚遒縣東南釋文槖章夜反一音託亦作柘宋史劉錡)
(傳金人攻廬和二州錡據東關之險以遏其衝引兵出清溪兩戰皆勝行至丨丨與金人夾石梁河而陣)厲臯(爾雅五月為臯)
(疏此辨以日配月之名曰設若正月得甲則曰畢陬二月得乙則曰橘如三月得丙則曰修□四月得丁則曰圍余五月得戊則曰)
(丨丨六月得己則曰則且七月得庚則曰窒相八月得辛則曰塞壯九月得壬則曰終元十月得癸則曰極陽十一月得甲則曰畢)
(辜十二月得乙則曰橘涂周而復始亦可知也)窒臯(見上按謂庚午月也)終臯(見上按謂壬午月也)畢臯(見上按謂)
(甲午月也)修臯(見上按謂丙午月也)先&KR1485;(史記歴書昔自在古歴建正作于孟春于時冰泮發蟄百草奮興秭鴂丨丨索)
(隠秭鴂丨丨謂子鴂鳥注春氣發動則先出野澤而鳴也)武臯(漢書地理志定襄郡丨丨中部都尉治)伊臯(後漢書班)
(固傳奏記說東平王蒼曰將軍宜詳唐殷之舉察丨丨之薦令遠近無偏幽隱畢逹劉向九歎三苗之徒以放逐兮丨丨之倫以充)
(廬李白詩丨丨運元化白居易詩公雖慕張范帝未捨丨丨)泉臯(後漢書西戎傳平王之末戎逼諸夏於是渭首有狄䝠邽)
(冀之戎涇北有義渠之戎洛川有大荔之戎渭南有驪戎伊洛間有楊拒丨丨之戎)地臯(列子羊肝化為丨丨)澤臯(易林)
(丨丨之子就高而處)衛臯(山海經遼水出丨丨東南注渤海入潦陽)無臯(山海經丨丨之南望幼海郭璞注幼即少也)
放臯(山海經丨丨之山明水出焉南流注于伊水其中多蒼玉)嶧臯(山海經丨丨山臯水出焉東注汝水其中多蜃珧)
潭臯(拾遺記周昭王時塗修國獻青鳳丹鵠一雌一雄伺以丨丨之粟飲以溶溪之水)滍臯(拾遺記東方有丨丨五縠)
(多良有浹日之稻南都賦若其厨膳則有華薌重秬丨丨香秔注丨丨滍水之澤也)據臯(水經注自朝歌以南南暨清水土地)
(平衍丨丨跨澤悉牧野矣)狼臯(水經注汝水又東與廣城澤水合水出丨丨山兆澤中)乾臯(埤雅丨丨斷舌則坐歌孔)
(雀拍尾則立舞人勝之也)挈臯(甘泉賦燎薰皇天臯搖泰一如淳注臯丨丨也積柴于丨丨頭置牲玉于其上舉而燒之欲近)
(天也)彌臯(西京賦苯篿蓬茸丨丨被岡)幽臯(嵇含宜男花賦植丨丨曲隰之側)中臯(陶潛斜川詩序彼南阜者)
(傍無依接獨秀丨丨)蕪臯(陶潛讀山海經詩逍遥丨丨上杳然望扶木)逢臯(宋孝武帝遊覆舟山詩丨丨列神苑遭壇)
(樹仙閣)秋臯(梁簡文帝馬槊譜詩春亭落影丨丨晚静)玉臯(梁元帝文丨丨不汲而銀瓮滿)荒臯(沈約八詠寒溪)
(可以飲丨丨可以竄釋永頤詩遠浦生微月丨丨起暝烟)汀臯(江淹詩丨丨日慘色桂闇猿方啼)霜臯(楊素贈薛播州)
(詩鴈飛窮海寒鶴唳丨丨淨)銅臯(王勃乾元殿頌曳珠紱于丨丨雲野疏神抗瓊枝于桂囿素蟾登慶)青臯(王勃上絳)
(州上官司馬書丨丨獨唳望鴻漸而翻雲丹穴高鳴對鵷池而矯霧梅堯臣詩丨丨藏暗雉)春臯(儲光羲詩猗歟丨丨上無)
(乃成秋興)晨臯(舒元輿詩飲冰不待夕驅馬凌丨丨)風臯(陳季鶴警露詩南國霜飆動丨丨野鶴鳴)庭臯(蘇軾詩笑)
(說南荒底處所祗今榕葉下丨丨高啟歎庭樹詩偶移弱質傍丨丨風露離離已便高)湖臯(朱子詩日夕丨丨勝哦詩憶舊)
(遊)應臯(貢師泰上京大宴詩畿甸包幽薊天門啓丨丨按謂丨門丨門也)晴臯(貢師泰翦燈聯句嬋娟妬清夜螮蝀)
(落丨丨)雲臯(釋永頤苧瀆夜泊詩夜歌新詩喜逹旦起看征雁飛丨丨)烟臯(何景眀畫菊詩深黃穠紫雜丨丨)綠
臯(張遜詩新水流雲滿丨丨)旁臯(史記秦本紀惡來有子曰女妨女妨生丨丨)綿臯(左傳晉滅肥以肥子丨丨歸)
子臯(禮記成人有其兄死而不為衰者聞丨丨將為成宰遂為衰成人曰蠶則績而蟹有匡范則冠而蟬有緌兄則死而丨丨)
(為之衰)尹臯(晉書天文志其諸侯之史則魯有梓慎晉有卜偃鄭有裨竈宋有子韋齊有甘德楚有唐昧趙有丨丨魏有石)
(申)權臯(唐書卓行傳丨丨字士繇擢進士第安祿山籍其名表為薊尉署幕府臯度祿山且叛以其猜虐不可誎欲行慮禍)
(及親天寳十四載使獻俘京師還過福昌尉仲謩謩妻臯妹也密約以疾召之謩來臯陽喑直視謩而暝謩為盡哀自含歛之臯逸)
(去人無知者吏以詔書還臯母母謂實死慟哭感行路故祿山不之虞歸其母臯潛候于淇門奉侍南奔既渡江而祿山反天下聞)
(其名爭取以為屬元和中諡為貞孝)韓臯(唐書丨丨傳臯字仲聞重厚有大臣噐以簡儉治所至有績為東都留守卒諡曰貞)
(臯貎類父滉既孤不復視鑑生知音律常曰長年便不願聞樂以門内事多逆知之)師臯(唐書楊虞卿傳虞卿字丨丨)牛
臯(宋史丨丨傳臯字伯遠岳飛由襄漢規中原臯隸飛軍偽齊驅甲騎五千薄廬州臯遙謂金將曰丨丨在此爾輩胡為見犯衆)
(皆愕然不戰而潰)
延陵臯(漢書簫望之傳會稽鄭朋奏記曰下走將歸丨丨之丨修農圃之疇畜雞種黍竣見二子没齒而已矣杜牧處士陳)
(威除官等制耕丨丨之丨荷石門之蓧沉如魚潛冥若鴻翔非吾賢相爾不肯起)支諾臯(酉陽雜俎有諾臯記二卷續集)
(有丨丨丨三卷陸游詩書非丨丨丨)張保臯(杜牧丨丨丨傳新羅人丨丨丨鄭年者來為徐州小將保臯年三十年少十歲)
(兄呼保臯俱善鬭戰騎而揮槍無有敵者年復能没海五十里不噎保臯差不及常不相下後保臯歸謁其王得鎮清海年失職饑)
(寒欲歸乞食於保臯戍將曰奈何去取死年曰饑寒死不如兵死快遂去謁保臯保臯飲之極歡飲未卒其國使至大臣殺其王國)
(亂無主保臯遂分兵五千人與年至國誅反者立王以報王遂徵保臯以為相以年代保臯)
對語(聖域神臯)(梓澤蘭臯)(露畹烟臯)(赤谷青臯)(鴻漸陸鶴鳴臯)(棲北郭隱東臯)(拾翠渚弄珠臯)
摘句(芝玉散庭臯蓑笠滿東臯)(細路遶平臯詼諧笑朔臯)(霽天霏靄散林臯岧嶤官閣帶城臯)
(一鶴鳴風遍九臯桐君種藥隱蘅臯)(白沙翠竹映江臯孤舟燈火宿烟臯)
號(胡刀切大呼也又哭也又去聲)
韻藻永號(詩樂郊樂郊誰之丨丨)載號(詩賓既醉止丨丨載呶)維號(詩丨丨斯言有倫有脊)鳴號
(禮記今是大鳥獸則失喪其羣匹越月踰時焉則必反廵過其故鄉翔回焉丨丨焉蹢躅焉踟蹰焉然後乃能去之屈原九章鳥獸)
(丨以丨羣兮草苴比而不芳孫楚鴈賦泝長川以丨丨淩洪波而鼓翼傳燈錄遠法師過虎溪虎輒丨丨)三號(禮記中屋履危)
(北面丨丨史記歷書雞丨丨卒明索隠丨丨三鳴也言夜至雞三鳴則天曉韓愈東方半眀詩殘月暉暉太白睒睒雞丨丨更五點)
烏號(家語楚共王出遊亡丨丨之弓左右請求之王曰止楚王失弓楚人得之又何求焉孔子聞之曰惜乎其不大也亦曰人)
(遺弓人得之而已何必楚也史記封禪書黃帝采首山銅鑄鼎于荆山下鼎既成有龍垂胡髯下迎黃帝黃帝上騎羣臣後宫從上)
(者七十餘人龍乃上去餘小臣不得上乃悉持龍髯龍髯拔墮墮黃帝之弓百姓仰望黃帝既上天乃抱其弓與胡髯號故後世因)
(名其處曰鼎湖其弓曰丨丨淮南子丨丨之弓不能無弦而射風俗通丨丨弓者柘桑之枝枝條暢茂烏登其上垂下着地烏適飛)
(去從後撥殺取以為弓因為丨丨七發左丨丨之雕弓右夏服之勁箭嵇含木弓銘丨丨之樸豐條足理弦弧走括載飛駭止白居)
(易詩胡兵驚赤幟邊雁避丨丨)呼號(漢書陳遵傳遵晝夜丨丨車騎滿門酒肉相屬杜甫鸂鶒詩看雲莫悵望失水任丨丨)
猿號(淮南子楚有白猿王自射之則搏矢而顧使飬由基射之始調弓矯矢未發而丨抱樹丨矣幽通賦飬流睇而丨丨兮李)
(虎發而石開顧在鎔詩犬為孤村吠丨因泠樹丨蘇軾彈箏詩喚取吾家䨇鳳槽遣作三峽孤丨丨)夜號(東方朔七諫鵾鶴孤)
(而丨丨哀居者之誠貞王命論唐據火德而漢紹之始起沛澤則神母丨丨以彰赤帝之符)蟬號(李白詩秋丨丨階軒感物)
(憂不歇杜甫秋後詩玄丨無停丨秋燕已如客韓愈柳溪詩莫將條繫纜著處有丨丨)怒號(杜甫詩八月秋高風丨丨卷我)
(屋上三重茅)蟲號(蘇軾讀孟郊詩詩何苦將兩耳聽此寒丨丨陸游詩野外漸寒羣木脫草根薄暮百丨丨)
增先號(易同人丨丨咷而後笑後漢書蔡邕傳論資同人之丨丨得北叟之後福)若號(易有孚不終乃亂乃萃丨丨一)
(握為笑歐陽修蚯蚓賦仰穴而鳴丨丨若呼)惕號(易丨丨莫夜有戎勿恤)式號(詩丨丨式呼俾晝作夜)呌號
(詩或不知丨丨或慘慘劬勞)舞號(爾雅丨丨雩也注雩之祭舞者吁嗟而請雨疏雩之祭有丨有丨)吼號(後漢書鄧)
(訓傳戎俗父母死恥悲泣皆騎馬歌呼至聞訓卒莫不丨丨)攀號(五代史郭延魯傳遷復州刺史以廉平自勵民甚頼之秩)
(滿州人乞留不許皆遮道丨丨)奔號(岳瀆經禹治水三至桐柏獲淮渦水神名無支祁善應對搏擊騰踔倏忽不可久視禹授)
(之庚辰庚辰能制之木魅水靈山妖水怪丨丨沸繞者以千數庚辰以戟逐去之遂鎻無支祁于龜山之足)寒號(輟耕錄五)
(臺山有鳥名丨丨蟲四足有肉翅不能飛其糞即五靈脂當盛暑時文采絢爛乃自鳴曰鳳凰不如我比至深冬嚴寒之際毛羽脫)
(落索然如鷇雛遂自鳴曰得過且過)晨號(七發獨鵠丨丨乎其上鵾雞哀鳴翔乎其下)鳥號(東方朔七諫飛丨丨其羣)
(兮鹿鳴求其友)獸號(張華詩飬由矯矢丨丨于林)風號(李白臨江王節士歌吳雲寒燕鴻苦丨丨沙宿瀟湘浦又四皓)
(墓詩木魅丨丨去山精雨嘯旋)啾號(柳宗元懲咎賦衆鳥萃而丨丨兮沸洲渚以連山)籲號(柳宗元駮復讐議上下蒙)
(冒丨丨不聞)長號(柳宗元貽許孟容書每遇寒食則北向丨丨以首頓地)晝號(李商隠詩丨丨夜哭兼幽顯早晚星)
(關雪涕收)嘶號(曹唐病馬詩追電有心猶欵叚逢人相骨強丨丨)驚號(吴萊黑海青歌南土誰知此鷙猛北州驟見爭)
(丨丨)狂號(戴良詠雪詩浪走兒應喜丨丨犬自驚)蚓號(高唘詩老葉垂根孤丨丨殘英綴梗羣蜂競)狸號(何景)
(眀題鷹熊圖詩猛氣應知萬鳥避威風頓使羣丨丨)
擁杖號(唐書路敬淳傳弟敬潛為遂安令到官有梟嘯其屏鼠數十走于前左右驅之丨丨而丨敬潛不為懼)嬰兒
號(老子丨丨之未孩終日丨而不嗄司馬光窮兔謠力屈但作丨丨丨陸游詩雨來紅鶴更可惡争巢一似丨丨丨)音如
號(山海經昆吾之山有獸焉其狀如彘而有角其丨丨丨名曰蠪蚳食之不眯)䲭鳶號(譚子化書虎踞于林蛇游于澤)
(非䲭鳶之讐丨丨從而丨之以其有異心也)捧弓號(劉禹錫詩仙成脫屣去臣戀丨丨丨)猩鼯號(韓愈詩洞庭連)
(天九疑高蛟龍出没丨丨丨)萬竅號(蘇軾游道場何山詩我驚丨丨丨黑霧卷蓬蓼)月叢號(蘇軾促織詩丨丨丨)
(耿耿露葉泣溥溥)倚天號(陳亮自贊畫像其服甚野其貎亦古丨丨而丨提劍而舞)鸛鶮號(陸游詩草徑牛羊下)
(烟村丨丨丨)萬木號(陸游雨夜詩屋老孤燈闇風顛丨丨丨)莎雞號(元好問詩青燈老屋深蓬蒿蝙蝠掠面丨)
(丨丨)鴻鴈號(陳深晚眺詩夕風振叢薄丨丨中天丨)杜鵑號(張以寧嚴州大浪灘詩舟中行子心忉忉山木巃嵸)
(丨丨丨)
對語(長嘯永號)(鶴唳猿號)(坐嘆行號)(梁燕舞林蟬號)(千花笑萬木號)(隴水咽朔風號)
摘句(新蟬隔水號春深鳥自號)(山空萬谷號猿驚柘彈號)(野渡寒風古樹號鄰雞月落聽三號)
陶(徒刀切丨甄又丨正官名又喜也正也化也亦姓又蕭韻)
韻藻鬱陶(書丨丨乎予心顔厚有忸怩宋玉九辨豈不丨丨而思君兮君之門以九重夏侯湛大暑賦何太陽之赫曦乃)
(丨丨以興熱高適詩時候何蕭索鄉心更丨丨李商隠詩積雨晚騷騷相思正丨丨)陶陶(史記屈原傳丨丨孟夏兮草木莽莽)
(王逸注丨丨盛陽貎法言或人敢問日新曰使之利其仁樂其義厲之以名引之以美使之丨丨然之謂日新東觀漢記尹敏與班)
(彪相厚每相與談常晏暮不食晝即至冥夜徹旦彪曰相與久語為俗人所怪然鍾子期死伯牙破琴曷為丨丨哉廣絶交論范張)
(欵欵于下泉尹班丨丨於永夕蘇軾詩釋梵茫然齊刧火飛雲不覺醉丨丨)定陶(漢書地理志濟隂郡丨丨縣故曹國周武)
(王弟叔振鐸所封禹貢陶邱在西南陶邱亭後漢書章帝紀元和二年二月乙丑帝耕于丨丨)甄陶(後漢書郅惲傳西至長安)
(乃上書王莽曰臣聞天地重其人惜其物故運機衡垂日月含元包一丨丨品類注丨也者丨人旋轉之輪也言天地造化品物如)
(陶匠之成衆品者也法言丨丨天下其在和乎景福殿賦疆理宇宙丨丨國風雲行雨施品物咸融傅咸琉璃巵詩爰丨丨以成噐)
(逞異域之殊形)鈞陶(雅勒呼詩參相登朝引列曹三千碩士在丨丨)劉陶(後漢書丨丨傳字子竒一名偉潁隂人陶為人)
(居閒不修小節所與交友必也同志舉孝廉除順陽長縣多姦猾陶到官宣募吏民有氣力勇猛能以死易生者不拘亡命姦臧于)
(是剽輕劍客之徒過晏等十餘人皆來應募陶責其先過要以後效使各結所厚少年數百人皆嚴兵待命于是覆案姦軌所發若)
(神以病免民思而歌之曰邑然不樂思我劉君何時復來安此下民頃之拜侍御史封中陵鄉侯三遷尚書令)
一人陶(孟子萬室之國丨丨丨則可乎)
增上陶(周禮考工記有虞氏丨丨夏后氏上匠殷人上梓周人上輿)復陶(左傳晉悼夫人食輿人之城杞者絳縣人)
(或年長矣無子而往與于食趙孟問其縣大夫則其屬也遂仕之使助為政辭以老與之田使為君丨丨以為絳縣師注丨丨主衣)
(服之官又楚子次于乾谿雨雪王皮冠秦丨丨翠被豹舄執鞭以出注秦丨丨秦所遺羽衣也)舜陶(史記五帝紀丨耕歴山漁)
(雷澤丨河濱作什噐于壽邱列子丨耕于河陽丨于雷澤)之陶(史記貨殖傳范蠡既雪會稽之恥變名易姓適齊為䲭夷子皮)
(丨丨為朱公朱公以為陶天下之中諸侯四通貨物所交易也乃治産積居十九年之中三致千金)廮陶(漢書地理志鉅鹿郡)
(丨丨縣)館陶(漢書地理志魏郡丨丨縣河水别出為屯氏河東北至章武入海又東方朔傳帝姑丨丨公主號竇太主後漢)
(書明帝紀丨丨公主為子求郎不許謂羣臣曰郎官上應列宿出宰百里苟非其人民受其殃是以難之)汪陶(後漢書郡國志)
(鴈門郡丨丨縣一作&KR1261;水經注桑乾枝水又東流津委浪通結兩湖東湖西浦淵潭相接俗謂之南池池北對丨丨縣之故城南故)
(曰南池也)古陶(後漢書郡國志濟隂郡丨丨堯所居)東陶(後漢書方術傳北海王和平性好道術自以當仙濟南縣孫邕)
(少事之從至京師會和平病殁邕因葬之丨丨有書百餘卷藥數囊悉以送之後弟子夏滎言其尸解邕乃恨不取其寳書仙藥焉)
一陶(後漢書崔駰傳參差同量坏冶丨丨羣生得理庶績其凝關尹子丨丨能作萬噐終無有一噐能作陶者王安石詩黃屋)
(初啓聖萬靈歸丨丨)氣陶(晉書樂歌丨丨醇露化協時雍)弔陶(晉書陶侃傳以母憂去職嘗有二客來弔不哭而退化為)
(䨇鶴冲天而去時人異之李商隠詩魚因感姜出鶴為丨丨來)埏陶(齊書禮志尚書令徐孝嗣議曰㛰亦依古以卺酌終酳之)
(酒竝除金銀連鏁自餘雜噐悉用丨丨)溫陶(梁書張纘傳論纘不能叶和蕃岳成丨丨之舉按謂丨嶠丨侃也)和陶
(宋史藝文志蘇軾丨丨詩四卷又吳芾丨丨詩三卷劉克莊跋宋吉甫丨丨詩金華宋吉甫自少至老不出閭巷不干公卿有久幽)
(不改之操未論其詩若其人固可以丨丨矣戴良詩東坡與子由當是出囊穎丨丨三四詩燦燦夜光炳)作陶(吕氏春秋奚仲)
(作車蒼頡作書后稷作稼臯陶作刑昆吾丨丨夏鮌作城)治陶(列女傳陶荅子丨丨三年名譽不興家富三倍其妻抱兒而泣)
(姑怒以為不祥妻曰妾聞南山有玄豹飲霧而七日不食欲以澤其衣毛成其文章至于犬豕肥以取之逢禍必矣朞年荅子之家)
(果被盜)百陶(漢官儀金取堅剛丨丨不耗)故陶(獻帝紀董卓曰杜陵南山下有孝武丨丨處作塼瓦一朝可辦宫室)
(官府蓋何足言)耕陶(水經注舜陶河濱皇甫士安以為定陶不在此也然陶城在蒲坂城北城即舜所都也南去歷山不遠或)
(丨或丨所在則可何必定陶方得為陶也)洪陶(抱朴子丨丨範物大象流形)紹陶(輟耕錄宋泰山王質所著雲韜堂丨)
(丨錄錄中首載栗里華陽二譜惟先生之大節高風流播千古而質者乃能次第其出處作為年譜且以名吾書丨丨之志是可尚)
(已)越陶(葉寘筆衡錢氏有國日越州燒進祕色窑噐臣庶不得用然陸龜蒙詩云九秋風露越窑開奪得千峰翠色來則丨)
(丨又非始自錢氏也)舊陶(庾信溫湯碑秦皇餘石仍為鴈齒之階漢武丨丨即用魚鱗之瓦)陳陶(杜甫悲丨丨詩孟冬)
(十郡良家子血作丨丨澤中水按唐書作陳濤斜又唐書藝文志丨丨詩十卷南唐書丨丨字嵩伯嶺南人唐詩紀事陶善天文歷)
(數其歌詩嘗負神仙之術或露王霸之說晚干南唐不合隱洪州西山種柑橙令山童賣之自給妻子亦知讀書自號三教布衣以)
(修鍊為事後不知所終)詠陶(司空曙詩羸病懶尋戴田園方丨丨)雄陶(羣輔錄戰國策顔歜云堯有九佐舜有七友而)
(尸子只載丨丨等六人皇甫士安作逸士傳云視其友則丨丨方回續牙伯陽東不訾秦不虛靈甫之徒是為七子與戰國策相應)
鞠陶(詩豳譜疏后稷卒子不窋立卒子丨丨立卒子公劉立是公劉為后稷之曾孫也)褚陶(晉書丨丨傳字季雅錢塘)
(人也年十二作鷗鳥水磑二賦見者竒之召補尚書郎張華見之謂陸機曰君兄弟龍躍雲津顧彦先鳳鳴朝陽謂東南之美已盡)
(不意復見褚生機曰公但未覩不鳴不躍者耳華曰故知延陵之德不孤川嶽之寳不匱矣)梅陶(晉書祖納傳納謂丨丨鍾)
(雅曰君汝潁之士利如錐我幽冀之士鈍如槌持我鈍槌捶君利錐皆當摧矣)雍陶(唐書藝文志丨丨詩十卷雲溪友議陶為)
(簡牧自比謝宣城柳吳興賓至則挫辱投贄者少得見之有馮道明者請謁紿閽者曰與太守故舊及見呵責曰與公昧平生何故)
(舊之有道明曰誦公詩于集中日得相見何隔平生遂誦雍詩雍聞吟欣狎遂如曩昔之交唐詩紀事丨丨字國鈞成都人太和八)
(年第進士大中間自國子毛詩博士出為簡州刺史)王陶(宋史藝文志丨丨詩三十卷又丨丨談淵一卷)吕陶(宋史藝文)
(志丨丨集六十卷)盛陶(宋史丨丨傳字仲叔鄭州人神宗問河北事對曰慶州李復圭輕敵敗國程昉開河無功藉水政以)
(擾州縣皆䟽其過二人王安石所主陶不為少屈)
化所陶(宋書禮志苟禮義膠固純風載洽則丨之丨丨者廣而德之所被者大)教民陶(唐書揚於陵傳出為嶺南)
(節度使丨丨丨瓦易蒲屋以絶火患)硯出陶(春渚紀聞高平吕老遇異人傳燒金訣煆出視之瓦礫也有教之為硯者硯成)
(堅潤宜墨光溢如漆每硯首必有一白書吕字吕老死法不授子好竒之士有以十萬錢購一硯不可得者丨丨于丨而以金鐵物)
(劃之不入為眞)酒自陶(陶潛詩何以稱我情濁丨且丨丨)詩似陶(許渾寄李遠詩賦擬相如丨丨丨雲陽煙月又)
(同袍)止酒陶(蘇軾詩歸來又見顛茶陸多病仍逢丨丨丨)五柳陶(蘇軾和陶詩持我萬家春一醉丨丨丨)彭
澤陶(張養浩歸田詩雖非鹿門龐或庶丨丨丨)柴桑陶(舒頔中秋無酒詩何如待九日醉約丨丨丨)薛陽陶
(桂苑叢談咸通中小校丨丨丨善吹蘆管丞相李蔚悅之曾贈詩云虛吹纖質鴈銜餘鳳吹龍吟定不如張枯聽丨丨丨吹蘆管詩)
(紫清人下丨丨丨末曲新笳調更高)
再成為陶(爾雅丘一成為敦丘丨丨丨丨丘又鄒浩陶丘詩山河融結皆竒狀此丘之形誰與創一成為敦再為陶二帝)
(昌時已詢訪)天地彌陶(太玄經明晦相推而日月逾邁歲歲相盪而丨丨丨丨之謂神明不窮)
對語(眞宰洪陶)(擬謝和陶)(煩懣鬱陶)(歐冶雄陶)(七松鄭五柳陶)(春盎盎酒陶陶)(鎔金冶合土陶)
摘句(虛樓散鬱陶文酒易陶陶)(詩成原不費甄陶雨映清秋解鬱陶)
螯(五勞切蟹屬韻會蟹大足在首上如鉞者)
韻藻持螯(晉書畢卓傳卓嘗謂人曰得酒滿數百斛船四時甘味置兩頭右手持酒杯左手丨蟹丨拍浮酒船中便足了)
(一生矣汪元量長沙詩傍岸買魚仍問米登樓呼酒更丨丨)二螯(晉書蔡謨傳謨初渡江見蟛蜞大喜曰蟹有八足加以丨)
(丨令烹之既食吐下委頓方知非蟹後詣謝尚而說之尚曰卿讀爾雅不熟幾為勸學死荀子蟹六跪而丨丨非蛇蟺之穴無所寄)
(托者用心躁也)蟹螯(李白詩搖扇對酒樓把袂持丨丨高適詩高談正可揮麈毛半醉忽然持丨丨)空螯(蘇軾讀孟郊詩)
(詩又似煑蟛&KR1209;竟日嚼丨丨)兩螯(蘇軾丁公默送蝤蛑詩半殼含黃宜點酒丨丨斫雪勸加餐又送李恕赴闕詩君為使者)
(見不問反更對飲持䨇螯)
增車螯(南史劉湛傳廬陵王義眞時居武帝憂使帳下備膳湛禁之義眞乃别立廚帳會湛入因命臑酒炙丨丨湛正色曰)
(公當今不宜有此設本草紫貝即砑螺也形似貝而圓為世所貴重漢文帝時南越王獻紫貝五百又丨丨之紫者海人亦謂之紫)
(貝梅堯臣泰州王學士寄丨丨蛤蜊詩丨丨與月蛤寄自海陵郡)奮螯(爾雅翼蠆毒蟲也象形蓋象其丨丨曳尾之形今之)
(蠍也)銀螯(同昌公主傳製水精火齊琉璃玳瑁等牀悉支以金龜丨丨)舉螯(玄中記北海之蟹丨一丨能加于山身)
鹿螯(稽瑞錄丨丨山獸左右有手名并蓬)烹螯(梅堯臣詩邀飲奏醴醪案杯丨蟹丨)海螯(王安石詩丨丨初破殼江)
(柱乍離淵)霜螯(蘇軾松醪賦酌以癭藤之紋樽薦以石蟹之丨丨陸游詩江浦得丨丨)萬螯(高似孫蟹賦丨丨生涼含)
(黃腯膚)溪螯(馬臻詩穴鼠苦銜詩藁去丨丨喜薦酒尊來)江螯(王履道詩供盤春笋楊妃指薦酒丨丨西子唇)
執火螯(古今注蟛蜞小蟹生海邊泥中食土一名長唧其一有螯偏大者名擁劍一名丨丨其丨赤故謂之執火云)擁
劍螯(見上酉陽雜俎丨丨一丨極小以大者鬭小者食)
對語(月蛤霜螯)(蝸角蟹螯)(海貝江螯)(解甲易螯)(披錦雀執火螯)(踞龜殼持蟹螯)(懷珠蚌擁劍螯)
摘句(催科郭索獻霜螯盡衝煙雨漉車螯)
翶(五勞切丨翔)
韻藻將翶(詩丨丨將翔佩玉鏘鏘)翔翶(柳宗元詩中川恣超忽漫若丨且丨)李翶(唐書丨丨傳翶字習之中)
(進士第始調校書郎累遷史舘修撰條興復太平大略久之為禮部郎中翶性峭鯁論議無所屈見宰相李逢吉面斥其過失逢吉)
(詭不校翶恚懼即移病滿百日有司白免官逢吉更表為廬州刺史後歴遷山南東道節度使翶始從昌黎韓愈為文章辭致渾厚)
(見推當時故有司亦諡曰文)
祥風翶(聖主得賢臣頌恩從丨丨丨德與和氣游)
增爰翶(鄭曼季荅陸士龍詩華繁垂隂丨丨爰翔)翶翶(何景明詩鬱鬱䨇鳳闕丨丨飛雲間)接翶(何景眀早入宣)
(武門詩藹藹名都會鵷鴻共丨丨)顧翶(西京雜記會稽人丨丨少失父事母至孝母好食雕胡飯嘗帥子女躬自採擷還家)
(導水鑿川自種供飬家近太湖湖中後自生雕胡無復餘草郡縣表其閭舍)謝翶(胡翰丨丨傳丨丨字臯羽建寧人家故贏)
(于財試進士不第慨然求諸古以文章名家元兵取宋宋相文天祥亡走江上逾海至閩檄州郡大舉勤王之師翶傾家貲率數百)
(人赴難遂参軍事天祥轉戰閩廣至潮陽被執翺匿民間流離久之間行之越嘗上會稽循山左右窺祐思諸陵歔欷流涕浮七里)
(瀨登嚴光釣臺北向舉酒以竹如意擊石歌歌已哭失聲人莫詰其誰何惟方鳳與吳思齊深知之)
青鳥翶(趙孟頫有所思樂府丨丨丨雲間錦書何時還)
鼇(五勞切海中大丨)
韻藻巨鼇(列子渤海之東有壑焉其中有山無所連著常隨波上下往還不得暫峙焉帝恐流于西極失羣聖之居使丨)
(丨十五舉首而戴之魏晉記江左有夏育扛鼎丨丨行龜抃舞背負靈岳畫地成川之戲摭言盧肇就江西解試為試官末送肇有)
(啓謝曰丨丨贔&KR0146;首冠蓬山試官謂之曰深慚名第奉凂焉得翻有首冠蓬山之謂肇曰頑石處上丨丨戴之豈非首冠耶李白詩)
(丨丨莫戴三山去吾欲蓬萊頂上行又丨丨未斬海水動魚龍奔走安得寧杜甫詩兵氣回飛鳥威聲没丨丨白居易寄獻裴令公)
(詩盪蔡擒封豕平齊斬丨丨)斷鼇(列子女媧氏丨丨足以立四極陸游詩起視寒空如丨丨)釣鼇(列子龍伯國之大人)
(一丨而連六丨合負而歸孟浩然詩今日觀東海垂綸學丨丨李白詩空持丨丨心從此謝魏闕蘇軾詩三山舊是神仙地引手東)
(來一丨丨王貞白詩悔與仙子别思歸夢丨丨)鯨鼇(杜甫詩安能限糞土有志乘丨丨杜牧李賀詩序丨呿丨擲牛鬼蛇神不)
(足為其虛荒誕幻也)靈鼇(柳宗元詩積翠浮澹艷始疑負丨丨李商隠韓碑詩碑高三丈字如手負以丨丨蟠以螭周權詩當)
(時補天餘偶墮丨丨背)戴鼇(蘇軾觀湖詩須彌有頂低垂日兜率無根下丨丨)
增龜鼇(隋書音樂志大業二年突厥染于來朝總追四方散樂大集東都有含利先來戲于場内須臾跳躍激水滿衢黿鼉)
(丨丨水人蟲魚徧覆于地)神鼇(隋書音樂志又有丨丨負山幻人吐火千變萬化曠古莫儔)挈鼇(法書要錄龍伯丨丨)
(之勇不能量其力)跨鼇(名山記浯洲嶼上有海印石一名太武山岩有十二竒一曰丨丨石)分鼇(徐陵與楊僕射書昔)
(丨丨命鳸之世觀河拜洛之年)兩鼇(張說入海詩龍伯殊人類一釣丨丨連又楊維楨歌兩株老檜挺霜幹青如連弁翹䨇鼇)
斬鼇(李白詩丨丨翼媧皇鍊石補天維蘇軾詩塵暗人亡鹿溟飜帝丨丨)連鼇(李白詩釣水路非遠丨丨意何深又圖繪)
(寳鑑丨丨字仲舉自號石臺居士精長短句工畫魚幾于徐白紹興年間人)六鼇(李白詩丨丨骨已霜三山流安在范仲淹)
(詩凌騰大鯤化浩蕩丨丨遊)截鼇(獨孤及詩斬鯨安溟波丨丨作天柱)諸鼇(白居易海圖屏風詩一鼇既頓頷丨丨齊)
(掉頭)大鼇(楊濤巨鼇冠靈山賦神岳之高兮莫知丨丨之狀兮若兹)綠鼇(潘炎漳河赤鯉賦水物宜紫鼉丨丨之同身元)
(符亦赤鴈丹烏之可比)抃鼇(許渾詩樓形向日攢飛鳳宫勢凌波壓丨丨)鵬鼇(蘇軾詩横空初不跨丨丨但覺胡牀)
(步步高)伏鼇(蘇軾詩徑轉如修蠎坡垂似丨丨)金鼇(徐神翁詩與君不負登臨約同上丨丨背上行按丨丨島在海)
(中宋高宗航海嘗候潮于此黃唐詩憑高人在丨丨背聞看潮生烟渚外)結鼇(貢師泰剪燈聯句飴釜空燒蠟棚山謾丨丨)
魚鼇(郭翼昆山謠丨丨作道虹作梁龍堂貝闕當中央)石鼇(薛元曦詩灤水東風淨物華丨丨峯下駐仙車)負鼇
(吴鎮郭忠恕仙峯春色詩一石丨丨三島去九峯騎鶴衆仙來)據鼇(陶望齡述志賦睠恩重而身輕兮若丨丨而虞抃)
玉山鼇(范成大詩先生筆力丨丨丨)十五鼇(陸游神山歌吾聞海中五神山其根戴以丨丨丨)嶕如鼇
(吴萊詩幽島不可辨亂丨出丨丨)
西北曰鼇(樊宗師絳守園池記丨丨丨丨䖶原開咍儲虛明茫茫嵬眼澒耳)
對語(儀鳳抃鼇)(玉馬金鼇)(控鶴乘鼇)(剸兕截鼇)(巢閣鳳戴山鼇)(六䨇鳥十五鼇)(刺兩虎釣連鼇)
摘句(蓬山壓海鼇神功自斷鼇)(垂綸學釣鼇仙圖見巨鼇)(蓬萊正殿壓金鼇雲霧軒窗擁六鼇)
(地臨滄海接靈鼇舊夢仙山駕海鼇)
敖(五勞切遊也亦姓或作遨又號韻)
韻藻由敖(詩君子陶陶左執翿右招我丨丨箋左手持羽右手招我欲使我從之于燕舞之位)遊敖(詩魯道有蕩齊)
(子丨丨漢書食貨志千里丨丨冠蓋相望謝靈運詩暮春雖未交仲春善丨丨李白詩劇孟同丨丨)若敖(左傳訓之以丨丨蚡)
(冐篳路籃縷以啓山林注丨丨蚡冐皆楚之先君史記楚世家熊咢卒子熊儀立是為丨丨若敖卒子熊坎立是為霄敖)霄敖
(見上)怠敖(孟子及是時般樂丨丨注國家適有閑暇且以大作樂丨惰丨遊不修政刑)連敖(史記准隂侯傳漢王之入)
(蜀信亡楚歸漢未有知名為丨丨徐廣注典客也索隠李竒云楚官名張晏曰司馬也)盧敖(淮南子丨丨游乎北海經乎太)
(隂入乎玄闕至于蒙轂之上郤正釋譏丨丨翶翔乎玄闕若士竦身於雲霄李白詩問我何事來丨丨結幽期又密州圖經盧山有)
(丨丨洞敖秦博士避難此山遂得名蘇軾超然臺記其東則盧山秦人丨丨之所遁也)子敖(孟子子之從于丨丨來徒餔啜)
(也注丨丨齊之貴人右師王驩者也)
孫叔敖(左傳蒍敖為宰擇楚國之令典注蒍敖丨丨丨又嬖人伍參欲戰令尹丨丨丨弗欲孟子丨丨丨舉于海注丨丨丨)
(隱處耕於海濱楚莊王舉之以為令尹史記滑稽傳丨丨丨之為楚相盡忠為廉以治楚楚王得以霸鄒陽工梁王書丨丨丨三去)
(相而不悔於陵仲子辭三公為人灌園)
增敖敖(詩碩人丨丨說于農郊傳丨丨長貌)燕敖(詩我有旨酒嘉賓式丨以丨)莫敖(左傳楚伐絞軍其南門丨)
(丨屈瑕曰絞小而輕輕則寡謀請無扞采樵者以誘之從之按丨丨楚官名又令尹鬭祁丨丨屈重除道梁溠營軍臨隨隨人懼行)
(成)堵敖(左傳蔡哀侯繩息媯以語楚子楚子如息以食入享遂滅息以息媯歸生丨丨及成王焉又屈原天問吾告丨丨以)
(不長王逸注丨丨楚賢人也屈原放時語丨丨曰楚國將衰也又作杜左傳莊公十九年丨丨生)具敖(晉語范獻子聘于魯)
(問丨山丨山魯人以其鄉對獻子曰不為丨丨乎對曰先君獻武之諱也獻子歸徧戒所知曰人不可以不學吾適魯而名其二諱)
(為笑焉唯不學也)郟敖(史記楚世家康王卒子員立是為丨丨)就敖(唐書裴耀卿傳今用度寢廣運數倍且不支故)
(數東幸以丨丨粟)築敖(唐書裴耀卿傳度三門東西各丨丨倉)酣遨(唐書裴耀卿傳蓋嘉運破突騎施還詔為河西)
(隴右節度使因令經略吐蕃嘉運以新立功日丨丨未赴也)故敖(唐書李憲傳丨丨保山為固民之輸者十牛不勝一車)
喜敖(五代史前蜀王衍世家蜀人富而丨丨衍好戴大帽每微服出遊民間民間以大帽識之)胥敖(莊子昔者堯問于舜)
(曰我欲伐宗膾丨丨南面而不釋然其故何也舜曰夫三子者猶存乎蓬艾之間若不釋然何哉注宗膾丨丨三國名)居敖
(路史國名紀仲丁丨丨在陳留浚儀秦之敖倉)蔑敖(内府古噐評周丨丨鬲按宣和博古所載銘十有一字敖上彷彿是蔑字)
(今此噐乃少于前兩字楚君有霄敖若敖杜敖而其名官亦曰莫敖所謂丨丨者殆出于此耶)陶遨(王逸九思攄羽翮兮超俗)
(遊丨丨兮飬神)愉敖(張衡賦愁蔚蔚以慕遠兮越卭州而丨丨)欵敖(柳宗元天對丨吾丨之閼以尸誠若名不尚曷極而)
(辭)屋敖(王安石詩倒持龍骨掛丨丨)嬉敖(蘇軾詩脫略萬事惟丨丨)逸敖(貢師泰詩燕饗存寅畏遊畋戒丨丨)
登敖(雲笈七籖上陟霄霞丨丨太極)閻敖(左傳楚武王克權遷權于那處使丨丨尹之注丨丨楚大夫)黔敖(禮記)
(齊大飢丨丨為食於路以待餓者而食之)共敖(史記項羽紀義帝柱國丨丨將兵擊南郡功多因立敖為臨江王都江陵)張
敖(史記張耳傳耳薨諡為景五子敖嗣立為趙王高祖長女魯元公主為趙王敖后)徐敖(漢書儒林傳毛公趙人也治詩)
(授同國貫長卿長卿授解延年延年授丨丨敖授九江陳俠由是言毛詩者本之丨丨)封敖(唐書丨丨傳字碩夫會昌初以)
(左司員外郎召為翰林學士三遷工部侍郎敖屬辭敏贍不為竒澀語切而理勝武宗使作詔書慰邊將傷夷者曰傷居爾體痛在)
(朕躬帝善其如意出賜以宫錦)鄭遨(五代史丨丨傳字雲叟滑州人少好學敏于文辭唐昭宗時舉進士不中見天下已亂乃)
(入少室山為道士邀與李振故善振後事梁貴顯欲以祿遨遨不顧後振得罪南竄遨徒步千里往視之由是聞者亦高其行唐明)
(宗時以左拾遺晉高祖時以諫議大夫召之皆不起即賜號為逍遙先生)
雲中遨(古吟歎曲驂駕白鹿丨丨丨)箕踞敖(柳宗元始得西山宴遊記攀援而登丨丨而丨則凡數州之土壤皆)
(在袵席之下)寺觀敖(元稹詩分阻杯盤會閒期丨丨丨)上苑敖(李德裕詩屢換青春直閒隨丨丨丨)樂且
敖(蘇舜欽詩上言風物麗復壯下述宴集丨丨丨)諸子敖(陳與義詩幸無大夫貴得伴丨丨丨)浣花遨(陸游詩錦)
(江空憶丨丨丨)江湖敖(牟巘詩欣然有遠孫載酒丨丨丨)八表敖(王士熙詩偃蹇三峯卧逍遙丨丨丨)采芝
敖(王士熙詩騎鯨人去丨丨丨)駕&KR1554;敖(右英夫人歌丨丨丨八虛徊宴東華房)
搏獸于敖(詩建旐設旄丨丨丨丨傳敖地名箋敖鄭地今近榮陽水經濟水又東逕敖山北注詩所謂丨丨丨丨其山上)
(有城即殷仲丁所遷秦置倉于其中故亦曰敖倉城)
曹(胙勞切丨局也又輩也衆也羣也亦州名又姓)
韻藻功曹(史記蕭相國世家為沛主吏掾索隠主吏丨丨也漢書蕭育傳王鳳以育名父子著材能除為丨丨後漢書百)
(官志司隸校尉丨丨從事主選署及衆事又丨丨出佐主選用又寇恂傳恂為郡丨丨太守耿況甚重之更始使使者徇郡國曰先)
(降者復爵位恂從況迎上印綬使者無還意恂入兵勒請之使者曰天王使者丨丨欲脅之耶恂曰非敢脅使君竊傷計之不詳也)
(吴志虞翻傳王朗命為丨丨既歸策復命為丨丨待以交友之禮身詣翻第吴書策曰孤有征討事未得還府卿復以丨丨為吾蕭)
(何守會稽耳唐書百官志丨丨參軍事主文官簿書考課陳設又蕭穎士傳以推引後進為己任奬目皆為名士人稱蕭丨丨晉中)
(興書王述以清介稱康宗為驍騎將軍召補丨丨襄陽耆舊傳山簡以習嘏才博有文章為征南丨丨止舉大綱而已不拘文法簡)
(益噐之杜甫詩丨丨非復漢蕭何李商隠詩逢著澄江不敢咏鎮西留與謝丨丨又述異記吐綬鳥出巴東山天晴吐綬須叟還吞)
(之一名錦帶丨丨又四十二章經心如丨丨功曹若止從者都息)蕭曹(漢書丙吉傳高祖開基丨丨為冠法言德行顔淵股)
(肱丨丨西都賦左右庭中朝堂百僚之位丨丨魏邴謀謨乎其上李白詩歸來使酒氣未肯拜丨丨杜甫詩伯仲之間見伊呂指揮)
(若定失丨丨)决曹(漢書于定國傳定國字曼倩其父于公為縣獄史郡丨丨决獄平郡中為之生立祠後漢書百官志丨丨)
(主罪法事)西曹(漢書丙吉傳馭吏醉嘔丞相車上丨丨主吏白欲斥之吉曰以醉飽之失去士此人何所容苐忍之不過汙丞)
(相車茵耳續漢書百官志東丨丨掾比四百石後漢書百官志太尉公屬丨丨主府史署用東曹主二千石長吏遷除及軍吏部曹)
(主民戶祠祀農桑奏曹主奏議事辭曹主辭訟事法曹主郵驛科程事尉曹主卒徒轉運事賊曹主盜賊事兵曹主兵事金曹主貨)
(幣鹽鐵事倉曹主倉穀事魏志蔣濟辟丞相丨丨屬令曰舜舉臯陶不仁者遠臧否得中望于賢屬矣蒲元别傳元為丞相諸葛亮)
(丨丨掾亮伐魏苦糧難繼元推意作木牛人載一歲之糧无稹詩丨丨舊事多持法慎莫吐他丞相茵)東曹(見上魏志毛玠)
(傳太祖為司空丞相玠嘗為丨丨掾典選舉請謁不行人憚之共白宜省丨丨太祖知其情遂省西曹又武帝授崔琰丨丨屬教曰)
(君有史魚之直可以率時又邢顒為丞相丨丨掾時太子未定太祖問顒顒曰以庶代宗先世之戒也世說劉簡作桓宣武丨丨參)
(軍頗以剛直見疎每聽訊簡都無言宣武問劉丨丨何以不下意曰恐不能用韓愈詩戎服上趨承北極儒冠列侍映丨丨)戶
曹(見上魏志太祖辟田疇為丨丨引見咨議明日出令曰田子泰非吾所宜吏者也唐書百官志丨丨司戶參軍事掌戶籍計帳)
(蠲符雜徭逋負良賤芻藁逆旅婚姻田訟旌别孝弟)奏曹(見上吴志太史慈傳少好學仕郡丨丨史)辭曹(見上晉書羊祜)
(傳祜卒荆州人為祜諱名改戶曹為丨丨漢雜事陳寵為司徒鮑昱府掾是時掾屬以不肯視事為高寵獨數便宜昱高其能轉為)
(丨丨其所平决公府奏以為法亦作詞高適詩月卿臨幕府星使出丨丨高唘詩叨陪講席接丨丨曉禁霜花點素袍)法曹
(見上唐書百官志丨丨司法參軍事掌鞠獄麗法督盜賊知贓賄没入又韓愈傳上疏極論宫市貶陽山令有愛在民改江陵丨丨)
(參軍又鄭羣贈簟詩丨丨貧賤衆所棄腰腹空大何能為)尉曹(見上揮麈後錄大中祥符間章聖祀汾隂至泰山下聚觀者闐)
(擁道路警蹕不能進或云村民所畏者丨丨也亟召之少焉一綠衣少年疾馳而前羣氓大呼官人來矣奔走而散)賊曹(見上)
(又岑晊傳以張牧為中丨丨吏韓愈詩立召丨丨呼伍伯盡取鼠輩尸諸市)兵曹(見上通典隋改禮部為儀曹兵部為丨丨)
(刑部為憲曹工部為起曹)金曹(見上盧照隣詩丨丨初受拜玉地始含香)倉曹(見上唐書百官志丨丨司倉參軍事掌租)
(調公廨庖厨倉庫市肆又李守素傳王世充平召署天冊府丨丨參軍通姓氏學號肉譜許敬宗曰丨丨此名豈雅目耶虞世南曰)
(昔任彦昇通經稱五經笥今以丨丨為人物志可乎)後曹(漢書蕭育傳除茂陵令扶風傳召茂陵令詣丨丨當以職事對育徑)
(出曰蕭育杜陵男子何詣曹也注賊曹决曹皆丨丨)詣曹(見上)議曹(漢書朱博傳博尤不愛諸生所至郡輒罷去丨丨曰)
(豈可復置謀曹耶又原涉傳扶風謁請為丨丨衣冠慕之輻輳又鍾離意别傳侯霸辟意署丨丨掾以詔送徒三百餘人時盛寒徒)
(病輒移屬縣作徒衣服上書言狀光武曰何乃為國用心)謀曹(見上)六曹(後漢書百官志成帝初置尚書四人分四曹常)
(侍曹主公卿事二千石曹主郡國二千石事民曹主凡吏上書事客曹主外國夷翟事世祖分二千石曹又分客曹為南主客曹北)
(主客曹凡丨丨唐書百官志肅宗即位以它官知中書舍人事兵興急於權變决遣專出宰相自是舍人不復押丨丨之奏)四
曹(見上)民曹(見上漢舊儀丨丨典繕治工作監池苑囿盜賊事高啓辭戶部東歸詩詔貳丨丨出禁林陳辭因得解朝簪)
客曹(見上白居易聞行簡賜章服詩齒髮恰同知命歲官銜俱是丨丨郎)兒曹(後漢書耿弇傳弇說護軍朱祐求歸發兵)
(以定邯鄲光武笑曰小丨丨乃有大志哉王安石詩清白遺丨丨高啓登陽山詩但覺羣山總在下坐撫其頂同丨丨)言曹
(蜀志杜瓊傳瓊曰古者名官職不丨丨殆自漢以來名官盡丨丨吏言屬曹卒言侍曹此殆天意也)馬曹(晉書王徽之傳為桓)
(冲騎兵參軍冲問卿署何曹曰似是丨丨問管幾馬曰不知馬焉知馬數又問馬近死多少曰未知生焉知死蘇軾詩盡壊屏障通)
(内外仍呼騎曹為丨丨馬祖常詩曲江别有新承宴笑我官曹似丨丨)鎧曹(晉書職官志驃騎以下及諸大將軍置丨士賊)
(丨各一人隋書百官志左右監門率府丨丨行參軍下州行參軍從九品)士曹(見上白居易詩何人牢落猶依舊唯有江陵元)
(丨丨)田曹(晉書温嶠傳嶠奏軍國要務其二曰司徒置丨丨掾州一人勸課農桑察吏能否今宜依舊置之唐書百官志丨丨)
(司田參軍事掌園宅口分永業及蔭田)水曹(梁書何遜傳天監中起家奉朝請遷中衞建安王丨丨行參軍兼記室杜甫詩)
(愛酒晉山簡能詩何丨丨白居易制張籍頃自校祕文而訓國胄今覆名揣稱以丨丨處焉蘇軾詩逐客不妨員外置詩人例作丨)
(丨郎)儀曹(南史孔過傳為丨丨郎屢箴闕禮上謂王儉曰過眞不忝厥職唐書百官志武德三年改丨丨郎曰禮部郎中白居)
(易文禮闈丨丨典郊祀之禮李商隱詩愬武古通作牙爪丨丨外郎載筆隨蘇軾詩莫學柳丨丨詩書教氓獠按謂柳宗元也)南
曹(唐書韓滉傳性彊直明吏事涖丨丨五車簿最詳緻唐六典吏部員外掌選院謂之丨丨韓愈送靈師詩手持丨丨序字重青)
(瑤鐫)豪曹(越絶書越王取丨丨薛燭曰丨丨非寶劍也夫寶劍五色並見莫能相勝曹已擅名矣非寶劍也七命形冠丨丨名)
(珍巨闕韓翃詩金羈絡騕褭玉匣開丨丨柳宗元序有湛盧丨丨之噐患不得犀兕而剸之)青曹(西京雜記茂陵年少李亨)
(好俊狗有白望丨丨之名)朋曹(楚詞丨丨比而黨譽何遜詩樞機愼僕隸媒孽畏丨丨元稹詩客身寡丨丨厙狄履温詩幕府)
(慙良策丨丨愧散樗)官曹(庾信司馬裔碑丨丨案牘未嘗煩壅戎馬交馳不妨餘裕孟浩然詩丨丨幕府賢杜甫詩石澗採蕨)
(女鬻菜輸丨丨又隂色動隴畆勸耕自丨丨元稹諫幸温泉狀置丨丨於昭應葺殿宇於驪山劉禹錫詩丨丨崇重難頻入第宅清)
(閒且獨行)爾曹(陶翰詩貞悔不知卜游隨共丨丨杜甫詩龍文虎脊皆君馭歴塊過都見丨丨)吾曹(杜甫詩客情投異縣)
(詩態憶丨丨李建勲詩他人莫相笑未易會丨丨蘇軾詩酒如人面天然白山向丨丨分外青)人曹(李白詩岳立冠丨丨)閒
曹(白居易詩都無作官意賴得在丨丨)花曹(朱淑眞杏花詩淺注胭脂翦絳綃獨留妖艷冠丨丨)烏曹(古史考古者丨)
(丨作瓦)敖曹(北齊書高昂傳昂字丨丨)
兼數曹(典略公孫瓚性辨慧每白事常丨丨丨無有忘誤又鹽鐵論富者鐘鼔五樂歌兒數曹)念珠曹(南郡新書)
(京兆戶曹月俸一百八索人號為丨丨丨又曰板曹)
增侍曹(周禮天官胥掌官叙以治叙注次叙官中如今丨丨伍伯傳吏朝也)惡曹(左傳齊衞鄭宋盟于丨丨)圍曹
(左傳武穆之族以曹師伐宋秋宋師丨丨報武氏之亂也)伐曹(左傳衞孫蒯田于曹隧飲馬于重丘重丘人閉門而訽之衞石)
(買孫蒯丨丨取重丘)封曹(左傳子玉使宛春告于晉師曰請復衛侯而丨丨臣亦釋宋之圍)鄶曹(左傳自鄶以下無譏)
(疏丨丨二國皆國小政狹季子不復譏之以其微細故也)亡曹(左傳初曹人或夢衆君子立於社宫而謀丨丨曹叔振鐸請待)
(公孫彊許之又招隱詩禽獸駭兮丨其丨)過曹(國語公子遂行自衞丨丨曹共公亦不禮焉徐陵檄周文追惟在楚無忘玉帛)
(之言軫念丨丨猶感盤餐之惠又元稹詩攀禾占類蔡詠豆放丨丨)侵曹(公羊傳晉侯丨丨晉侯伐衞未丨丨則其言丨丨何)
(致其意也其意丨丨則曷為伐衞晉侯將丨丨假途於衞衞曰不可得則固將伐之也)左曹(漢書楊惲傳惲以材能稱好交)
(英俊諸儒名顯朝廷擢為丨丨宋史韓彦直傳乾道二年遷戶部郎官主管丨丨總領淮東軍馬錢糧李商隱表極望郎於南省備)
(給事於丨丨)右曹(漢書趙充國傳充國子丨丨中郎將卬將期門佽飛羽林孤兒胡越騎為支兵)坐曹(漢書薛宣傳守)
(左馮翊日至休吏賊曹張扶獨不肯休丨丨治事宣出教曰曹雖有公事家亦望私恩司馬光詩丨丨據案心目疲出門上馬行何)
(之)女曹(漢書灌夫傳罵賢曰今日長者為壽乃效丨丨兒呫囁耳語注丨丨兒猶言兒女輩也)分曹(漢書食貨志分)
(遣御史廷尉正監丨丨注分輩而出使也于寶司徒儀從事中郎之職丨丨綱紀其事維正大體楚詞丨丨竝進遒相廹些李白碑)
(千變百戲丨丨賈勇李商隱詩隔座送鉤春酒煖丨丨射覆蠟燈紅宋祁詩飈館輕霜拂曙袍糗餈花飲鬭丨丨)卿曹(後漢)
(書光武紀光武北擊尤來大槍五幡於元氏乘勝輕進反為所敗軍中不見光武諸將不知所為吳漢曰丨丨努力王兄子在南陽)
(何憂無主三輔決錄孟他仕不遂以家財賂張讓監奴家業為之破盡衆奴皆慙問所欲他曰欲得丨丨拜耳)署曹(後漢書百)
(官志太常卿掌凡行禮及祭祀其丨丨掾史隨事為員)劇曹(後漢書百官志尚書令史十八人本注曰曹有三主書後增丨)
(丨三人合二十一人孫逖詩欲傳清廟噐為取丨丨郎)簿曹(後漢書百官志司隸校尉丨丨從事主財穀簿書杜甫詩舍弟)
(卑棲邑防川領丨丨又柳宗元詩永遁刀筆吏寧期丨書丨)我曹(東觀漢記張堪為蜀郡太守公孫述遣擊之堪有同心之)
(士三千人曰張君飬丨丨為今日也徐積詩丨丨盡是浩歌客笑聲酒面春風和)計曹(魏志高唐隆傳隆年七十餘有至行)
(舉為丨丨掾帝嘉之特除郎中以顯焉)理曹(魏志高柔為尚書郎轉拜丞相丨丨掾)五曹(晉書職官志侍御史漢所)
(掌凡有丨丨一曰令曹掌律令二曰印曹掌刻印三曰供曹掌齋祠四曰尉馬曹掌廐馬五曰乘曹掌護駕小學紺珠丨丨算經田)
(曹兵曹集曹倉曹金曹江總文漢置丨丨今方六尚)令曹(見上顔氏家訓前在修文丨丨有山東學士與關中太史競歷紛紜)
(累歲内史牒付議官平之吾執論曰大抵諸儒所爭四分與減分耳)印曹(見上)供曹(見上)乘曹(見上)餘曹(晉書)
(王國寶傳除尚書郎國寳以中興膏腴之族惟作吏部不為丨丨郎固辭不拜北史宋世良傳世良遷殿中奏殿中主齊會之事請)
(改付丨丨帝曰卿意不欲親庖厨耶)列曹(晉書應詹傳詹薦韋泓於元帝曰泓抱璞荆山未剖和玉若蒙銓名付以丨丨必能)
(協隆鼎味緝熙庶績者也雅勒呼詩參相朝天引丨丨三千碩士在鈞陶)增曹(齊書百官志王朗奏議屬霸國之初基陳矯丨)
(丨由軍事而補闕)羣曹(齊書竟陵王傳孝武徵求急速始遣臺使公役勞擾太祖踐阼子良陳之曰臺使督逋相望於道但)
(稱行臺未顯所督先訶疆寺却攝丨丨)州曹(梁書明山賓傳山賓領青冀二州所部平陸縣不稔啓出倉米以贍人後刺史)
(撿丨丨失簿書以山賓為耗闕有司追責籍其宅入官山賓嘿不自理)齊曹(梁書侯景傳景報齊文襄書曰為君計者莫若)
(割地兩和三分鼎峙燕衞晉趙足相奉祿丨丨宋魯悉歸大梁)天曹(魏書釋老志太上老君謂謙之曰嵩岳鎮靈集仙宫主表)
(丨丨稱嵩岳道士寇謙之行合自然才任軌範吾來觀汝授汝天師之位雲笈七籖太眞夫人者王母之小女也有子名三天太上)
(府司直總糺丨丨之遺)租曹(隋書百官志司州置牧屬官有丨丨)義曹(隋書百官志改勛尉為丨丨翊尉為良曹)良
曹(見上)當曹(北史魏高祖紀詔曰今三載一考考即黜陟各令丨丨分其優劣)二曹(北史高昂傳神武初起兵范陽)
(盧曹亦以勇力稱為爾朱氏守薊神武厚禮召之以昂相擬曰宜來與從叔為丨丨曹愠曰將田舍兒比國士遂率其徒自薊入海)
(島)末曹(北史蘇綽傳綽為六條詔奏施行之其四擢賢良曰自昔以來州郡大夫但取門資多不擇賢良丨丨小吏惟試刀)
(筆竝不問志行)守曹(宋史任中師傳中師知陳州踰年上書言臣老矣家本曹人願得丨丨遂以知曹州)版曹(宋史薛弼)
(傳弼監左藏東庫内侍王道使奴從旁視絹美惡多取之弼白丨丨窮治人嚴憚之周必大跋紹興初駐蹕臨安六宫百司事務紛)
(至丨丨鮮能稱職惟梁公仲謨迭處三省治煩以簡轉難為易)吏曹(蔡質漢儀丨丨尚書典選舉齋禮屬三公曹李嘉祐詩丨)
(丨推茂宰主意念疲人蘇軾寄子由詩丨丨不是尊賢事誰把前言語化工)市曹(星經市樓六星在市門中主闤闠之司今)
(丨丨官之職)班曹(文心雕龍才實鴻懿而崇已抑人丨丨是也)若曹(楚國先賢傳韓暨終遺言曰夫俗奢易之以儉)
(儉則節之以禮丨丨敬聽吾言)仙曹(白帖諸曹郎稱為仙郎故曰丨丨沈炯詩欒巴有妙術言是神丨丨李商隱詩茅君奕世)
(丨丨貴許掾全家道氣濃韋莊詩文昌二十四丨丨盡倚紅簷種露桃)直曹(六帖關播再遷給事中故事諸司甲庫以令史)
(丨丨刓脫為奸播悉易以士人時韙其法)同曹(酉陽襍爼舉人高映善意彄成式嘗於荆州藏鉤每曹五十餘人十中其九丨)
(丨鉤亦知其處注彄口平聲弓弩耑弦所居也)運曹(通典晉尚書郎選極清美號為大臣之副武帝有三十四曹後又置丨丨)
(為三十五曹)虞曹(通典後魏有丨丨儀曹牧左右曹祈曹儀同曹等尚書白居易李翶除虞部郎中制丨丨郎缺命以序遷)
紏曹(老學庵筆記予參成都議幕攝事漢嘉荔子熟時凌雲山安樂園皆盛處丨丨何預法曹蔡迨皆佳士相與同樂)七
曹(小學紺珠北齊三公府丨丨)禮曹(唐詩紀事時輩下第多為詩以刺主司獨章孝標為歸燕詩留獻云舊壘危巢泥已)
(落今年故向社前歸連雲大厦無棲處更望誰家門戶飛侍郎庾承宣得詩展轉吟諷庾果重典丨丨孝標來年登第)墨曹
(龍鬚記唐薛稷封筆為丨丨都統黑水郡王兼毛州刺史)汝曹(馬援戒子弟書龍伯高敦厚周慎口無擇言吾愛之重之願丨)
(丨效之杜季良豪俠好義吾愛之重之不願丨丨效也)生曹(任昉彈曹景宗文丨丨死蔡優劣若是按蔡謂道恭也)張
曹(駱賓王詩潘陸詞鋒絡繹飛丨丨翰苑縱横起)茂曹(蘇頲詩丨丨今去矣人物喜東歸)掾曹(杜甫詩丨丨乘逸興)
(鞍馬到荒林又西京襍記京兆有古生者學從横揣摩弄矢搖丸樗蒲之術為都掾史四十餘年京師至今俳戲皆稱古丨丨)選
曹(杜甫詩丨丨分五嶺使者出三湘)求曹(杜甫詩白石素沙亦相蕩哀鴻獨呌丨其丨)騎曹(杜甫李潮八分小篆)
(歌尚書韓擇木丨丨蔡有鄰開元以來數八分韋應物有荅鄭丨丨贈青橘詩)聯曹(權德輿唱和詩序丨丨結綬相視莫逆)
胄曹(柳宗元論陸卓啓故招討判官試右衞丨丨參軍陸卓生禀清操長於吏理累仕所至必有休聲再舉府曹績用茂著韓)
(愈王君墓銘盧從史遣客鉤致君曰狂子不足以共事李將軍由是待益厚奏為其衛丨丨參軍盡用其言)府曹(見上)諫
曹(柳宗元代節使謝遷鎮表皇帝不遺臣小善擢處丨丨)宫曹(張籍詩病辭省闥歸閒處恩許丨丨作上賓按謂東宫官)
(屬)星曹(張碧鴻溝詩丨丨定秤秤王孫項籍骨輕迷精魂)符曹(王建詩錯判丨丨羣吏笑亂書巖石一山憎)郡
曹(舒元輿詩寄謝守土臣努力清丨丨)名曹(李商隱代表振衣華省履歴丨丨高步内廷光揚密命)判曹(曹松葦詩)
(根離潮水岸韻爽丨丨人)清曹(林寬詩門掩丨丨曉静將烏府隣)吟曹(鄭谷詩丨丨孤宦甘寥落多謝携笻數訪尋)
秋曹(張蠙詩平生為有安邦術便别丨丨最上階)庾曹(梅堯臣詩勉子守丨丨)門曹(曾鞏主客制典客之任列)
(於丨丨維時右人宜服兹寵)凡曹(蘇軾野鷹來歌嗟爾公子歸無勞使鷹可呼亦丨丨)銓曹(陳造詩平生有知已持槖)
(貳丨丨)袁曹(陸游詩杜老何妨希稷卨孔明本自陋丨丨)短曹(劉麟瑞大安死節諸將詩徧身膽在存全蜀蓋世名)
(高慴丨丨)師曹(左傳衛侯有嬖妾使丨丨誨之琴丨丨鞭之公怒鞭丨丨三百)景曹(左傳宋丨丨卒季康子使冉有弔且)
(送葬曰以肥之得備彌甥也有不腆先人之産馬使求薦諸夫人之宰注丨丨宋元公夫人小邾女季桓子外祖母)姑曹(左傳)
(哀公十七年春公會齊侯盟於蒙孟武伯問於高柴曰諸侯盟誰執牛耳季羔曰鄫衍之役吳公子丨丨發陽之役在石魋)胡
曹(呂氏春秋丨丨作衣注二十官之一也)
造其曹(詩乃丨丨丨執豕于牢傳曹羣也)尚書曹(後漢書百官志尚書令承秦所置武帝用宦者更為中書謁者)
(令成帝用士人復故掌凡選署及奏下丨丨丨文書衆事)督郵曹(後漢書百官志監屬縣有五部丨丨丨掾一人)三公
曹(後漢書陳忠傳司徒劉愷舉忠明習法律宜備機密於是擢拜尚書使居丨丨丨宋書禮志尚書丨丨丨奏讀秋令漢舊儀丨)
(丨丨主斷獄通典後漢丨丨丨二人掌天下歲盡集課州郡)十三曹(晉書職官志侍御史有丨丨丨吏曹課第曹直事曹)
(印曹中都督曹外都督曹媒曹符節曹水曹中壘曹營軍曹法曹算曹)課第曹(見上)符節曹(見上)中壘曹
(見上)十五曹(晉書職官志武帝置三十五曹康穆以後但有殿中祠部吏部儀曹三公比部金部倉部度支都官左民起部)
(水部主客駕部庫部中兵外兵十八曹郎後又省主客起部水部餘丨丨丨云)十九曹(宋書百官志晉康穆以來餘十五曹)
(宋高祖初加置騎兵主客起部水部四曹合為丨丨丨)殿中曹(南史到沆傳梁天監三年詔尚書郎在職清能者為侍郎)
(以沆為丨丨丨侍郎)著作曹(隋書百官志祕書省丨丨丨置郎二人)太史曹(隋書百官志丨丨丨置令丞各二人)
龍牧曹(北史呂洛拔傳洛拔子文祖以其勲臣子補丨丨丨奏事中散後以舊語譯注皇誥辭義通辯為外都曹奏事中散)
外都曹(見上)内藏曹(北史張祐傳文明太后臨朝中官用事祐寵幸冠諸閹官進爵隴東公仍綰丨丨丨未幾監都)
(曹)乘黃曹(洛陽伽藍記永橋南道東有白象坊白象者乾羅國所獻帝飬象於丨丨丨)典虞曹(洛陽伽藍記正)
(始寺在東陽門外御道西所謂敬義里也里内有丨丨丨簷宇清淨美於叢林)鳬鷖曹(爾雅翼陸龜蒙稱冬十月視穫於甫)
(田夜間往往聞有聲類暴雨疾至者一夕凡數四訊其甿曰丨丨也其丨蔽天而來)踏歌曹(老學庵筆記辰沅靖州蠻飲酒)
(以鼻一飲至數升名鉤藤酒醉則男女聚而丨丨至一二百人為丨手相握而歌)聚義曹(元結訟木魅思丨丨以為丨令)
(敷扶以相勝)鳳凰曹(李德裕詩君當堯舜日官接丨丨丨)嵇阮曹(蘇軾詩彼哉丨丨丨終以明自膏)藥石
曹(蘇軾松醪賦嘻搆厦其已遠尚丨丨之可丨)省郎曹(歐陽原功詩屬官分住丨丨丨省樹年深過屋高)
三十四曹(晉書職官志晉武帝置直事殿中祠部儀曹吏部三公比部金部倉部度支都官二千石左民右民虞曹屯田)
(起部水部左右主客駕部車部庫部左右中兵左右外兵别兵都兵騎兵左右士北主客南主客為丨丨丨丨後又置運曹凡三十)
(五曹)吾不去曹(唐書李日知傳為刑官時法令嚴吏爭為酷而日知獨平寬無文致嘗免一囚死少卿胡元禮執不可曰)
(丨丨丨丨囚無生理日知曰丨丨丨丨囚無死法皆以狀獻而后用日知議)
對語(畫省詩曹)(玉局金曹)(武庫文曹)(水友雲曹)(鵷鷺侣鳳凰曹)(羞絳灌陋袁曹)(巢由輩嵇阮曹)
摘句(詞采壓劉曹花開旁省曹)(歸日動仙曹臺榭遶官曹)(文章聲價冠東曹侍臣鳴珮出西曹)
(珊瑚小𢃄佩豪曹鸞凰應得入吾曹)(江左參軍辟掾曹㯶櫚别館擁仙曹)
鼗(徒刀切小鼔著柄者鞀鞉竝同)
韻藻播鼗(周禮春官瞽矇掌丨丨柷敔簫管絃歌又眡瞭掌凡樂事丨丨擊頌磬笙磬論語丨丨武入於漢)靁鼗
(周禮春官凡樂圜鍾為宫黃鍾為角太蔟為徵姑洗為羽靁鼓丨丨孤竹之管雲和之琴瑟雲門之舞冬日至于地上之圜丘奏之)
(若樂六變則天神皆降可得而禮矣凡樂函鍾為宫太蔟為角姑洗為徵南呂為羽靈鼓靈鼗孫竹之管空桑之琴瑟咸池之舞夏)
(日至于澤中之方丘奏之若樂八變則地示皆出可得而禮矣凡樂黃鍾為宫大呂為角太簇為徵應鍾為羽路鼓路鼗隂竹之管)
(龍門之琴瑟九德之歌九㲈之舞于宗廟之中奏之若樂九變則人鬼可得而禮矣)靈鼗(見上古今樂錄丨丨方澤奏之路鼗)
(宗廟奏之)路鼗(見上獨孤及皇甫冉文集序雖去雅音其麗有過于古者猶丨丨出于土鼓篆籕生于鳥跡)
戒愼鞀(呂氏春秋舜有誹謗之木湯有司過之士武王有丨丨之丨)
增柷鼗(禮記天子賜諸侯樂則以丨將之賜伯子男樂則以丨將之注丨丨皆所以節樂)脩鞀(禮記命樂師丨丨鞞)
(鼓)設鼗(儀禮鼗倚於頌磬西紘注紘編磬繩也丨丨於磬西倚於紘也)大鼗(爾雅丨丨謂之麻小者謂之料注麻者音)
(概而長也料者聲清而不亂後漢書禮儀志先臘一日大儺其儀選中黃門子弟年十歲以上十二以下百二十人為侲子皆赤幘)
(皂製執丨丨)執鼗(隋書音樂志武舞二人丨丨二人執鐸)三鼗(宋史樂志宋祁上言縣設建鼓初不考擊又無丨丨)
(且舊用諸鼓率多敝陋)單鼗(元史樂志設晉鼓于懸内通街之東稍南北向置雷鼓丨丨䨇鼗)䨇鼗(見上)揮鞀
(鬻子禹為銘于簨簴曰教寡人以道者擊鼔教寡人以義者擊鐘教寡人以事者振鐸語寡人以憂者擊磬告寡人以獄訟者丨丨)
置鞀(鬻子禹之治天下也以五聲聽門縣鐘鼓鐸磬而丨丨)鼓鞉(漢獻帝起居注田車載戟號曰助天飬唱之以徵舞)
(之以丨丨此迎夏之樂也)搖鞉(抱朴子襧衡謫作鼔吏了無悔情耻色乃縛角于柱口就吹之竝丨丨擊鼓聞者不知其一人)
(也)鳴鞉(虞集出塞圖詩銀黃兔鶻明繡袍鷓鴣小管隨丨丨)鐘鼗(豐道生眞賞齋賦丨丨空侯簫竽之音)
遭(作曹切丨逢增韻又廵也)
韻藻逢遭(杜甫詩蒼蓬老壯髮長策未丨丨)周遭(劉禹錫詩山圍故國丨丨在潮打空城寂寞廻舒元輿詩中部)
(接戎塞頑山四丨丨)
千萬遭(孟郊寒地百姓吟華膏隔仙羅虛遶丨丨丨又薩都拉燈蛾來歌遶燈不去千百遭)
增一遭(蘇軾讀孟郊詩詩寒燈照昏花佳處時丨丨鄒浩憤古賦宜其君臣之盛亘千祀而丨丨)不遭(史記管仲列傳)
(吾嘗三仕三見逐於君鮑叔不以我為不肖知我丨丨時也陸游詩未用逢人歎丨丨)
伯樂遭(戰國策夫驥服鹽車而上太行蹄申膝折尾湛肘潰漉汁灑地白汗交流外坂遷延負棘而不能上丨丨丨之下車)
(攀而哭之解紵衣以羃之驥於是俛而噴仰而鳴聲逹於天何也彼見伯樂之知已也)螻蟻遭(杜甫催宗文樹雞柵詩我)
(寬丨丨丨彼免狐貉厄)賀丘遭(柳宗元鈷鉧潭西小丘詩今棄是州也農夫漁父或過而陋之賈四百連歲不能售而我)
(與深源克已獨喜得之是其果有遭乎書於石所以丨兹丨之丨也)夢寐遭(元稹和李德裕詩聞有池塘什還因丨丨丨)
得所遭(牟巘贈俞山月詩胷中湛水鏡邂逅丨丨丨)蛟龍遭(李存义魚詩嗟爾得食亦稍稍性命或與丨丨丨)
餻(古勞切丨糜亦作糕)
韻藻題餻(邵氏聞見後錄劉夢得作九日詩欲用餻字以五經中無之輟不復為宋子京以為不然故子京食餻有咏云)
(飈館輕霜拂曙袍糗餈花飲鬭分曹劉郎不敢丨丨字虛負詩中一世豪糗餌粉餈餻類也出周禮)棗餻(三峯集李固言未第)
(時行古柳下聞有彈指聲曰我柳神九烈君已用柳汁染子衣矣果得藍袍當以丨丨祀我藝苑雌黃寒食以麵粉蒸糕團棗附之)
(名丨丨高啓九日陪諸閤老食賜糕詩故園莫憶黃花酒内府初嘗赤丨丨)繡餻(李後主文玉醴澄醪金盤丨丨)
食祿餻(歲時記民間九日以粉麵蒸餻上置小鹿數枚號丨丨丨)
增喫餻(隋書五行志齊武平二年童謠曰七月刈禾傷早九月丨丨正好十月洗蕩飯瓮十一月出却趙老按禾謂和士開)
(餻謂瑯琊王趙老彦深也又嘉話錄袁師德給事中高之子九日出糕謂人曰某不敢喫請諸公破除且言是其先諱俛首久之)
花糕(食譜皇建僧舍旁有糕坊主人由此入貲為員外官蓋顯德中也都人呼丨丨員外帝京景物略九月九日麵餅種棗栗)
(其面星星然曰丨丨糕肆標紙綵旂曰丨丨旂父母家必迎女歸寧食丨丨亦曰女兒節楊萬里詩大官蒸羊壓丨丨)鵝糕
(食譜花折丨丨)金糕(食譜丨丨糜員外糝外有花)糍糕(東京夢華錄冬月雖大風雪隂雨亦有夜市薑豉紅絲水晶鱠)
(煎肝臟蛤蜊螃蟹胡桃澤州餳竒豆鵝梨石榴查子榅桲丨丨團子鹽豉湯之類又是月賣丨丨鶉兔方盛)麥糕(東京夢華)
(錄一百五日坊市賣稠餳丨丨陸游詩旋壓丨丨邀父老時分菜把餉比隣)烝糕(東京夢華錄九月重陽都人多出郊外登)
(高宴聚前一二日各以粉麵丨丨遺送上插剪綵小旂摻飣果實)菊糕(乾淳歲時記九日都人是日飲新酒汎萸簪菊且各)
(以丨丨為饋)黍糕(月令廣義冬薦稻雁丨丨帝京景物略十二月二十四日以糖劑餅丨丨棗栗胡桃炒豆祀竈君)絲
糕(陳造有謝韓幹送丨丨詩朱國祚詩丨丨乍出榼細菊且浮醠)買糕(崔德符詩歸去乞錢煩里社丨丨沽酒作重陽)凉
糕(楊允孚灤京雜咏酬節丨丨猶末品内家先散小絨縧自注重午節也)
麻葛糕(唐六典膳部有節日食料九月九日丨丨丨)龍鳳糕(食譜水晶丨丨丨又謝諷食經紫龍糕象牙䭔)餹
粉糕(李肇翰林志每歲賜杏酪粥社蒸&KR2065;端午衣百索青團鏤竹大扇時果茗瓜重陽酒丨丨丨冬至歲酒等物是為經制)
秋社餻(東京夢華錄丨丨以丨酒相送)寶階糕(松漢紀聞金國重陽有丨丨丨)華月餻(元氏掖庭記武宗泛)
(月於大液池中開宴張樂薦蜻翅之脯進秋風之鱠酌玄霜之酒㗖丨丨之丨)玉梁糕(月令廣義洛陽上元製丨丨丨)五
色糕(月令廣義盧公範九日上丨丨丨菊花枝茱萸樹)榆錢糕(帝京景物略四月榆初錢麫和糖蒸食之曰丨丨丨)
年年糕(帝京景物略正月元旦夙興盥潄啖黍糕曰丨丨丨)彩貓餻(陸游詩丨丨丨上菊初黃)
篙(古勞切進船竿)
韻藻輕篙(柳宗元詩趨淺戢長枻乘深屏丨丨)三篙(温庭筠詩萬家砧杵丨丨水一夕横塘是舊遊)
不受篙(蘇軾讀孟郊詩詩水清石鑿鑿湍激丨丨丨)
增擔篙(南史王敬則傳敬則以舊將舉事百姓丨丨荷鍤隨逐之古襄陽樂上水郎丨丨下水搖䨇艣)竹篙(洞冥記影)
(娥池中有遊月船以練實之丨為丨世說陶侃性檢屬嘗發所在丨丨有一官長連根取之仍當足乃超兩階用之白居易詩丨丨)
(撑釣艇司馬光詩素舸朱篷青丨丨馬祖常詩楚舸丨裁丨)撡篙(稽神錄吉州刺史張曜卿傔力曰陶俊性謹直嘗從征為)
(飛矢所中有腰足之疾張命守舟于江口有二書生與藥二丸曰服此愈歸舟吞之覺腹楚甚頃之痛定疾果瘥丨丨理䌫尤覺輕)
(便)横篙(齊楊叛兒曲丨丨擲去槳願倒逐流去)翠篙(李德裕詩蘭野凝青管梅洲動丨丨)蘭篙(元稹夢遊春詞)
(清泠淺漫溪畫舫丨丨渡朱瀾宮詞采蓮宫女分花了笑把丨丨學刺船)回篙(李賀詩泉沙耎卧鴛鴦暖曲岸丨丨舴艋遲)
一篙(温庭筠詩橋彎䨇表迥池漲丨丨深梅堯臣詩何當黃流與雨至雨深一尺水丨丨)寒篙(梅堯臣詩烏榜將進遲丨)
(丨旋摧拉)長篙(梅堯臣賽昭亭神詩丨丨扣穴倩鯉魚寄信山頭來奠設范成大愛雪歌丨丨斲冰隂火迸玉板破碎凝不流)
投篙(蘇軾詩丨丨披綠荇)半篙(蘇軾詩自笑餘生消底物丨丨青漲百灘空陳與義詩丨丨寒碧秋垂釣一笛西風夜倚)
(樓周邦彦詞丨丨春水滑一段夕陽愁)撑篙(蘇軾文將至曲江船上灘欹側丨丨者百指篙聲石聲犖然四顧皆濤瀨高啓)
(詩渡河自丨丨水急船斷縴)漁篙(張耒詩水飜新綠出丨丨)千篙(范成大釣池口阻風迷道詩丨丨撑折百丈斷日莫)
(稍與洪流通)擲篙(周必大永興觀舊碑䟦王仙諱子繇字大臯事跡著於廬陵參考碑識而大臯為渡略見南史陳紀今俗)
(謂仙丨丨而渡訛曰大篙此又妄之甚者也)舉篙(吳萊荆門閘詩堤吏時一呼丨丨類魚貫)老篙(戴良渡黑水洋詩舟)
(子盡號泣丨丨亦悲訴)鐵篙(楊維楨銅將軍詩銅將軍無目視有凖無耳聽有神高紗紅帽丨丨子南來開府稱藩臣)插
篙(唐寅詩丨丨葦渚繫漁艇葦中月上當篙頂)風篙(瞿式耜遊虞帝祠詩茶盌酒鐺全部史丨丨月槳一江春)
刺船篙(方言所以丨丨謂之丨朱繼芳送僧詩師今遊醉李自丨釣丨丨)布褁篙(荆州記魚復縣瞿塘峽上有神)
(廟極靈驗刺史二千石經過者不敢鳴鼔角商旅恐觸石有聲乃以丨丨丨頭)篁任篙(戴凱之竹譜丨丨丨笛體特堅圓)
水没篙(白居易詩逕滑苔粘屐潭深丨丨丨)百張篙(李德遠詩西船見笑苦遲留汗流撑折丨丨丨)舟師篙
(蘇軾再過泗上詩山根浪頭作雷吼縮手敢試丨丨丨)白木篙(張以寧大浪灘詩舟子撑殺丨丨丨長牽百丈嗟爾勞)
對語(桂楫蘭篙)(柔㯭輕篙)(撥棹撑篙)(樵擔漁篙)(青絲䌫翠竹篙)(沙粘棹水没篙)(撈月網斵冰篙)
摘句(溪痕减半篙光搖月一篙)(寒光浩蕩逐漁篙花落故溪深一篙)
羔(古勞切羊子)
韻藻獻羔(詩四之日其蚤丨丨祭韭禮記仲春之月天子乃鮮羔開冰先薦寢廟注鮮當作獻聲之誤也左傳大夫命婦)
(喪浴用冰祭寒而藏之丨丨而啓之)餙羔(周禮夏官羊人掌羊牲凡祭祀丨丨)羊羔(魏書靈徵志太和二十三年三月陽)
(曲縣丨生丨一頭二身一牝一牡三耳八足又正始元年七月鄯善鎮丨丨一頭兩身八脚又延昌四年五月薄骨律鎮丨丨一頭)
(六足兩尾事文類聚陶穀得党家姬冬日取雪水煎茶謂姬曰党家識此風味否姬曰彼粗人安有此但能銷金帳底淺斟低唱飲)
(丨丨美酒耳酒小史汾州乾和酒山西丨丨酒)炰羔(招魂臑鱉丨丨有柘漿些報孫會宗書田家作苦歲時伏臘烹羊丨丨斗)
(酒自勞)雁羔(柳宗元詩左右抗槐棘縱横羅丨丨)豚羔(黃庭堅詩問俗及丨丨)子羔(左傳季子將入遇丨丨將)
(出曰門已閉矣季子曰吾姑至焉丨丨曰弗及不踐其難丨丨遂出子路入論語子路使丨丨為費宰史記仲尼弟子列傳高柴字)
(丨丨按檀弓作子臯又左傳武伯問於高柴曰諸侯盟誰執牛耳季羔曰鄫衍之役吳公子姑曹家語蒯聵之亂季羔逃之走郭門)
(者曰彼有缺羔曰君子不缺又曰彼有竇羔曰君子不竇李商隱詩魂銷季羔竇衣化子張紳按季羔即丨丨)杜羔(孝子傳丨)
(丨父死不知墓所及喪母將合葬晝夜哀慟他日舍佛祠見柱間有文字乃其父臨死記墓所在羔奔往有耆老識其塜既發之舊)
(識與柱間文字無異乃得葬又玉泉子丨丨妻劉氏善為詩羔累舉不第歸將至家妻寄詩曰良人的的有竒才何事年年被放回)
(如今妾面羞君面君到來時近夜來羔見詩即廻去竟登第劉氏聞丨丨登第復作詩云良人得意正年少今夜醉眠何處樓)
卿執羔(周禮夏官射人掌國之三公孤卿大夫之位其贄三公執璧孤執皮帛丨丨丨)
增尚羔(左傳公會晉師于瓦范獻子執羔趙簡子中行文子皆執雁魯於是始丨丨注以羔為貴也)用羔(宋史哲宗)
(紀元祐六年正月詔祠祭游幸毋丨丨)俊羔(大戴禮初丨丨助厥母粥俊也者大也粥也者飬也言大羔能食草木而不食)
(其母也)大羔(見上)失羔(易林騎㹠逐羊不見所望徑涉虎廬亡羝丨丨)胹羔(鹽鐵論古者不鬻絍不市食及其後)
(則有屠沽而已今熟食徧列殽施成市丨丨豆賜&KR1663;膹雁羹)兩羔(語林劉道眞與友共噐而食見一嫗將兩兒皆衣青調之)
(曰青羊將丨丨嫗即荅曰兩猪共一槽)璧羔(東都賦司儀辨等尊卑以班丨丨皮帛之贄既奠)烹羔(李賀感調去去)
(走犬歸來來坐丨丨)臑羔(徐澣齊都賦蒸豚丨丨)烝羔(蘇軾松醪賦似玉池之生肥非内府之丨丨又老饕賦爛櫻珠)
(之煎蜜滃杏酪之丨丨)土羔(蘇軾詩黃菘飬丨丨老楮生樹雞)菘羔(楊萬里詩丨丨楮雞俱避席)斟羔(柳貫)
(大雪戲詠幾夢丨丨唱徒聞索飯啼)
德如羔(詩序羔羊鵲巢之功致也召南之國化文王之政在位皆節儉正直丨丨丨羊也)跪乳羔(公羊傳注羔取)
(其贄之不鳴殺之不號乳必跪而受之死義生禮者此羔羊之德也又春秋繁露羔飲其母必跪類知禮者)五月羔(爾雅)
(未成羊羜注俗呼丨丨丨為羜)
二千石羔(漢書禮儀志每月朔歲首大朝受賀贄公侯璧中二千石丨丨丨丨千石六百石鴈四百石雉)
對語(斟雉獻羔)(蒸豕壓羔)(桂蠧菘羔)(蒲穀鴈羔)(將雛鶴跪乳羔)(挏馬乳飲羊羔)
摘句(公堂樂獻羔斗酒共烹羔)
高(古勞切崇也遠也敬也又姓)
韻藻西高(書禹貢疏水從江漢出者皆曰沱潛但地勢丨丨東下雖於梁州合流還從荆州分出又漢書嚴延年傳為涿)
(郡太守大姓丨丨氏東高氏自郡吏以下皆畏避之莫敢與抗延年更遣吏分考兩高窮竟其姦)東高(見上)兩高(見上)
(又說苑丨丨不可重兩大不可容兩勢不可同兩貴不可䨇重容同䨇必爭其功)崧高(詩丨丨維嶽駿極于天小序丨丨尹)
(吉甫美宣王也傳丨丨貌山大而高曰崧疏今中岳丨丨山蓋依此名孝經鉤命決五岳東岳岱南岳衡西岳華北岳恒中岳丨丨)
(白虎通中央之岳獨加高字者何以中央四方之中獨高故曰丨丨山柳宗元獻平淮夷雅表周宣王時稱中興其道彰大于後罕)
(及然徵于詩大小雅其選徒出狩則車攻吉日命官分土則丨丨韓奕烝人丨丨亦作嵩史記封禪書三代之君皆在河洛之間故)
(丨丨為中岳而四岳各如其方又自殽以東名山五曰太室太室丨丨也恒山太山會稽湘山丨丨山記山高二千八百丈周廻七)
(十五里薛能詩細冰和洛水初雪灑丨丨)天高(詩謂丨蓋丨禮記丨丨地下萬物散殊而禮制行矣晉書天文志丨丨窮于無)
(窮地深測于不測莊子吾不知丨之丨也地之下也九辨泬寥兮丨丨而氣清蔡邕釋誨丨丨地厚跼而蹐之陶潛詩清氣澄餘滓)
(杳然丨界丨王勃滕王閣序丨丨地迥覺宇宙之無窮杜甫詩轉蓬行地遠攀桂仰丨丨又風急丨丨猿嘯哀元稹詩江天駕風遠)
(雲貌接丨丨歐陽修秋聲賦其容清明丨丨日晶蘇軾老饕賦先生一笑而起眇海闊而丨丨朱子詩地迥衣裳冷丨丨澄霽還)
登高(禮記孝子不丨丨不臨深荆楚歲時記正月七日為人日以七種菜為羹剪綵為人丨丨賦詩續齊諧記汝南桓景隨費)
(長房遊學長房謂之曰九月九日汝南當有大災厄急令家人縫囊盛茱萸繫臂上登山飲菊花酒此禍可消景如言舉家登山夕)
(還見雞犬牛羊一時暴死長房聞之曰此可代也今世人九日丨丨飲酒婦人帶茱萸囊蓋始于此王維詩遙知兄弟丨丨處遍插)
(茱萸少一人高適詩閉門無不可何事更丨丨王安石詩信知大夫才能賦在丨丨又鄴中記錦有大丨丨小丨丨等名工巧百數)
(不可勝計也庾信文鄴地丨丨之錦自濯江波)名高(史記韓非傳所說出于為丨丨者也而說之以厚利則見下節而遇卑賤)
(必棄遠矣沈東美詩興逸潘仁賦丨丨謝朓篇張籍詩三領郡符新寄重再登科第舊丨丨施肩吾詩仙女羣中丨最丨曾看王母)
(種仙桃)山高(史記管晏傳贊吾讀管氏牧民丨丨乘馬輕重九府及晏子春秋詳哉其言之也又高適詩猶思暘谷去莫厭)
(隴丨丨杜牧詩觚稜金碧照丨丨薛能詩唯覺宦情如水薄不知人事有丨丨范仲淹嚴先生祠堂記先生之風丨丨水長蘇軾赤)
(壁賦丨丨月小水落石出)特高(漢書黃霸傳霸為潁川秩比二千石居官賜車蓋丨丨一大唐書忠義傳德宗即位錄武德以)
(來宰相及實封功臣子孫賜一子正員官史館考勲名丨丨者九十二人以三等條奏)飬高(魏志高柔傳公輔之臣皆國之)
(棟梁民所具瞻而置之三事不使知政遂各偃息丨丨鮮有進納周書韋夐傳太祖經綸王業側席求賢聞夐丨丨不仕虛心敬悅)
(遣使辟之備加禮命雖情諭甚至而竟不能屈李康運命論子思希聖備體而未之至封已丨丨勢動人主任華贈李白詩丨丨兼)
(飬閒可望不可攀)清高(晉書胡威傳父質為荆州威自京都定省十餘日告歸父賜絹一匹為裝威曰大人丨丨不審于何)
(得此絹質曰是吾俸祿之餘以為汝糧耳杜甫詩諸葛大名垂宇宙宗臣遺像肅丨丨)三高(南史何胤傳胤以會稽山多靈)
(異往遊焉居若邪山雲門寺初胤二兄求點並棲遁至是胤又隱世謂何氏丨丨五代史鄭遨傳遨聞華山有五粒松脂淪入地千)
(歲化為藥能去三尸與道士李道殷羅隱之友善世目以為丨丨士吳郡志丨丨祠在笠澤之濱祀春秋范蠡晉張翰唐陸龜蒙馬)
(臻詩未必漢庭疎四皓至今吳地事丨丨高啓有丨丨祠詩)門高(唐書柳玭傳丨丨則自驕族盛則人窺嫉老學庵筆記天)
(聖明道間京師盛歌一曲曰曹丨丨未幾慈聖大后受册中宫人以為驗矣其後宣仁與慈聖皆垂箔攝政而宣仁實慈聖之甥以)
(故選配英廟則徵兆之意若曰曹丨之丨當相繼而起也杜甫詩洑流何處入亂石閉丨丨劉禹錫詩常聞平楚獄為報里丨丨)
憑高(五代史唐明宗紀李嗣昭遇葛從周兵大敗走嗣源從間道後至謂嗣昭曰為公一戰乃解鞍礪鏃丨丨為陣左右指畫)
(梁追兵望之莫測韋莊詩由來多感莫丨丨)依高(鬼谷子與貴者言依于勢與富者言丨于丨)推高(荀子天不言而)
(人丨丨焉地不言而人推厚焉元稹裴堪致仕制遺名自遂勇退丨丨)覆高(淮南子晚世之時七國異族諸侯制法各殊習)
(俗從横間之舉兵而相角攻城濫殺丨丨危安)亢高(淮南子君子積志委正以趣明師勵節丨丨以絶世俗)日高(捫蝨)
(新話李氏據江南全盛時宫中詩曰簾丨已丨三丈透金爐次第添香獸唐太宗詩心隨朗丨丨志與秋霜潔劉义詩丨出扶桑一)
(丈丨人間萬事細如毛杜牧詩江碧柳深人盡醉一瓢顔巷丨空丨杜荀鶴詩風暖鳥聲碎丨丨花影重)曲高(宋玉對楚王問)
(其丨彌丨其和彌寡庾信樂府丨丨大夏聲和盛唐)希高(成公綏嘯賦逸羣公子體竒好異傲世忘榮絶棄人事丨丨慕古長)
(想遠思)月高(王昌齡詩昨夜風開露井桃未央前殿丨輪丨徐行楚詩曉讀雲水靜夜吟山丨丨呂温詩嚴陵鈞處江初滿)
(梁甫吟時丨正丨李中詩魚龍不動澄江遠烟霧皆收皎丨丨)星高(岑參詩還家卿月迥度隴將丨丨王維詩皎潔明丨丨蒼)
(茫遠天曙李白詩清風蕩萬古迹與丨辰丨)價高(郭受詩春興不知凡幾首衡陽紙丨頓能丨韓愈詩少室山人索丨丨兩)
(以諫官徵不起鄭谷詩烟開水國花朝近雪滿長安酒丨丨)子高(莊子堯治天下伯成丨丨立為諸侯堯授舜舜授禹伯成)
(丨丨辭為諸侯而耕禹往見之丨丨曰昔堯治天下不賞而民勸不罰而民畏今子賞罰而民且不仁德自此衰刑自此立夫子盍)
(行邪無落吾事俋俋乎耕而不顧庾信齊王憲碑伯成丨丨守仁為富又禮記丨丨曰吾聞之也生有益于人死不害于人吾縱生)
(無益于人吾可以死害于人乎哉又左傳杜預注葉公沈諸梁字丨丨又史記孔子世家孔穿字丨丨漢書張敞字丨丨又羣輔錄)
(唐林字丨丨唐尊字伯高並沛人以潔履著名于成哀之世號二唐比楚二龔後皆仕王莽)伯高(見上又禮記丨丨之喪孔)
(氏之使者未至冉子攝束帛乘馬而將之孔子曰異哉徒使我不誠于丨丨又後漢書馬援傳龍丨丨敦厚周愼口無擇言謙約節)
(儉廉公有威吾愛之重之願汝曹效之效丨丨不得猶為謹勅之士所謂刻鵠不成尚類䳱者也又唐書張旭字丨丨)琴高
(列仙傳丨丨趙人能鼔琴為宋康王舍人行涓彭之術浮游冀州涿郡問二百餘年後辭入涿水取龍子與諸弟子期日齋潔待于)
(水傍設祀果乘赤鯉來坐祠中且有萬人觀之留一月復入水去岑參詩願得隨丨丨騎魚向雲烟李白詩涇川三百里若邪羞見)
(之上有丨丨水下有陵陽祠又黃庭堅詩霜林收鴨脚春網薦丨丨)趙高(史記秦始皇紀丨丨故嘗教胡亥書及獄律令法事)
(二世皇帝元年丨丨為車府令用事三年子嬰刺殺高于齋宫漢書藝文志爰歴六章者車府令丨丨所作也胡曾軹道詩誰憐君)
(有翻身術解向秦宫殺丨丨)
無極高(漢書枚乘傳夫以一縷之任係千鈞之重上懸丨丨之丨下垂不測之淵雖甚愚之人猶知哀其將絶也)年德
高(梁書劉之遴傳高祖謂之遴曰卿母丨丨並丨故令卿衣錦還鄉盡榮飬之理邵伯温聞見錄文潞公慕唐白樂天九老會乃)
(集洛中卿大夫丨丨丨者為耆英會又法言吾聞諸傳老則戒之在得年彌高而德彌邵者是孔子之徒歟又潛夫論文帝葬芷陽)
(明帝葬洛陽皆不藏珠寶不起山陵墓雖卑而德最高韓愈原毁事修而謗興德高而毁來)不厭高(莊子鳥獸丨丨丨魚)
(鼈不厭深魏武帝短歌行山丨丨丨水不厭深周公吐哺天下歸心)春秋高(新序楚邱先生行年七十披裘帶索往見孟嘗)
(君欲趨不能進孟嘗曰先生老矣丨丨丨矣何以教之楚邱先生曰噫將使我出正辭而當諸侯乎决嫌疑而定猶豫乎吾方壯矣)
(何老之有九辨丨丨逴逴而日丨兮然惆悵而自悲)風雲高(孫綽詩蕭瑟仲秋日飇唳丨丨丨又高適詩客來東道遠歸去)
(北風高柳宗元詩風高榆柳疎霜重梨棗熟吳武陵詩雀兒來逐颶風高下視鷹鸇意氣豪周顗詩宋都回鷁為風高又賈島詩龍)
(門流水急嵩嶽井雲高趙嘏詩脫却朝衣獨歸去青雲不及白雲高許渾詩夜吟關月靜秋望塞雲高項斯詩城連沙岫遠山斷夏)
(雲高)波浪高(崔仲方詩十洲雲霧遠三山丨丨丨又譚用之詩子陵山曉紅雲密青草湖平雪浪高)霽色高(李適)
(詩禁苑秋光入宸遊丨丨丨)萬里高(李白詩寄言燕雀莫相啅自有雲霄丨丨丨)玉樹高(杜甫詩叔父朱門貴)
(郎君丨丨丨又許渾詩霧曉紅蘭重雲晴碧樹高)甲第高(杜甫詩功臣丨丨丨)畢公高(漢書東方朔傳太公為將)
(軍丨丨丨拾遺于後注丨丨丨文王之子也為周太師故云拾遺也)微生高(論語注丨丨姓丨名魯人也按困學紀聞微一)
(作尾戰國策蘇代謂燕昭王曰今有人于此孝如曾參孝已信如尾生高廉如鮑焦史鰌兼此三行以事王何如王曰如是足矣)
公明高(孟子注長息丨丨丨弟子丨丨丨曾子弟子)公羊高(漢書藝文志丨丨傳十一卷注公羊子齊人師古曰)
(名丨)
增卑高(易丨丨以陳貴賤位矣陸機刻漏賦擬洪纖于編鐘順丨丨而為級)尊高(易疏鴻漸於陵者陵次陸者也九五)
(進乎中位處于丨丨故曰鴻漸於陵)崇高(易丨丨莫大乎富貴鬼谷子與陽言者依丨丨與隂言者依卑小以下求小以高求)
(大又史記封禪書東幸緱氏禮登中岳太室從官在山下聞若有言萬歲云問上上不言問下下不言于是以三百戶封太室奉祠)
(命曰丨丨邑漢書地理志潁川郡崈高縣注武帝置崈古崇字)升高(書若丨丨必自下大戴禮吾嘗跂而望之不如丨丨而博)
(見也丨丨而招非臂之長也而見者遠韓愈人日詩行慶傳芳蟻丨丨綴綵人)地高(書禹貢疏冀州帝都故首從冀起雍丨最)
(丨故在後也釋可朋洞庭詩水涵天影闊山拔丨形丨)木高(詩南有樛木釋文木下曲曰樛馬融韓詩本並作朻說文以朻)
(為丨丨)同高(詩國風二茅重喬疏喬高也以矛建于車上五兵之最高者也而二矛丨丨其高復有等級故謂之重喬)石
高(詩漸漸之丨維其丨矣)高高(詩無曰丨丨在上日監在兹周語丨丨下下疏川導澤注丨丨封崇九山也下下陂障九)
(澤也吳語今王既變鮌禹之功而丨丨下下以罷民于姑蘇注丨丨起臺榭下下深汙池也曹植詩丨丨上無極天路安可窮蕭詮)
(巫山高詩巫山映巫峽丨丨殊未窮白居易詩丨丨驪山上有宫朱樓紫殿三四重李商隱細雨詩稍促丨丨燕微疎的的螢)窮
高(禮記丨丨極遠而測深厚)為高(禮記故作大事必因天時為朝夕必因日月丨丨必因丘陵為下必因川澤又不臨深而)
(丨丨不加少而為多)增高(禮記孟夏繼長丨丨無有墮壊柳宗元貞符澤久而愈深仁丨而益丨人之戴唐永永無窮)視
高(周禮春官大卜凡國大貞卜立君卜大封則丨丨作龜大祭祀丨丨命龜注視高以龜骨高者可灼處示宗伯也大事大宗伯)
(涖卜卜因龜之腹骨骨近足者其部高又卜師凡卜事丨丨疏按上大卜大貞使大卜丨丨今云凡卜事丨丨謂大卜不丨丨皆卜)
(師丨丨以龜高處示臨卜也又儀禮士喪禮宗人受卜人龜示高涖卜受視反之按視視示同)骨高(見上杜甫詩縣古槐根出)
(官清馬丨丨)國高(左傳齊侯使管夷吾平戎于王使隰朋平戎于晉王以上卿之禮饗管仲管仲辭曰臣賤有司也有天子)
(之二守丨丨在若節春秋來承王命何以禮焉陪臣敢辭)欒高(左傳齊惠丨丨氏皆耆酒彊于陳鮑氏而惡之有告陳桓子曰)
(子旗子良將攻陳鮑亦告鮑氏桓子授甲而如鮑氏遂見文子則亦授甲矣陳鮑方睦遂伐丨丨氏馮衍與田邑書昔晏平仲納延)
(陵之誨終免丨丨之難)阪高(左傳楚人謀徙于丨丨)足高(左傳視躁而丨丨心在他矣周語目以處義足以步目今)
(晉侯視遠而丨丨目不在體而足不步目其心必異矣相鶴經棲于陸故丨丨而尾凋翔于雲故毛豐而肉疎)仰高(論語丨之)
(彌丨東征賦勉丨丨而蹈景兮盡忠恕而與人)步高(周語柯陵之會單襄公見晉厲公視遠丨丨博物志河南密縣冇成功其)
(人出行不知所至復來還語其家云我得仙因與家人辭訣而去其丨漸丨良久乃没而不見至今密縣傳其仙去)聚高(周語)
(天地成而丨于丨歸物于下注丨聚物也丨山陵也)墮高(周語丨丨堙卑以害天下)絶高(爾雅丨丨為之京疏言卓丨丨)
(大如丘而人力所作者名京)偏高(爾雅丨丨阿丘疏謂丘形四隅有一高而不正在左右前後者名阿丘也)堂高(孟子)
(丨丨數仞榱題數尺漢書賈誼傳人主之尊譬如堂羣臣如陛衆庶如地故陛九級上廉遠地則丨丨陛亡級廉近地則堂卑高者)
(難攀卑者易陵理埶然也注廉側隅也晉書劉寔傳寔辭太尉不許左丞劉坦上言曰夫丨丨級遠主尊相貴是以古之哲王莫不)
(師其元臣訓示四海)位高(戰國策季子丨丨而多金唐書蕭嵩傳夏榮者善相謂陸象先曰君後十年貴冠人臣然不若蕭郎)
(丨丨年艾舉門蕃熾說苑丨丨道大者從事大道小者凶錢起詩王樹滿庭家轉貴雲衢獨步丨初丨)左高(戰國策魏文侯)
(與田子方飲酒而稱樂文侯曰鐘聲不比乎丨丨注言左方之聲)功高(史記項羽紀沛公先破秦入咸陽毫毛不敢有所近)
(封閉宫室還軍霸上以待大王勞苦而丨丨如此唐書虞世南傳臣願陛下勿以丨丨而自矜勿以太平久而自驕又陸龜蒙詩除)
(却征南為上將平徐丨業更誰丨)積高(史記封禪書自古以雍州丨丨神明之隩故立畤郊上帝諸神祠皆聚云關中記秦)
(地多複疊四面丨丨故曰雍)奉高(史記封禪書上欲治明堂丨丨旁未曉其制度濟南人公玉帶上皇帝時明堂圖于是上)
(令丨丨作明堂汶上如帶圖漢書地理志泰山郡丨丨縣有明堂在西南四里曹植詩驅車撣駑馬東到丨丨城又後漢書郭太傳)
(初太始至南州過袁丨丨不宿而去曰丨丨之噐譬之泛濫雖清而易挹按丨丨袁閎字)易高(史記田叔傳任安滎陽人也家)
(于武功安以為武功小邑無豪丨丨也注丨得丨名也)義高(史記聶政傳竊聞足下丨甚丨故進百金者將用為夫人麤糲)
(之費莊子屠羊居處卑賤而陳丨甚丨說苑財不如丨丨勢不如德尊)費高(漢書藝文志易為筮卜之事傳者不絶漢興田)
(何傳之訖于宣元有施孟梁邱京氏列於學宫而民間有丨丨二家之說)律高(漢書地理志益州郡丨丨縣西石空山出錫東)
(南盢町山出銀又僧法照詩一國詩名遠多生丨行丨)弓高(漢書地理志河間國丨丨縣虖沱别河首受虖沱河東至平舒)
(入海枚乘上書諫吳王張韓將北地丨丨宿左右注丨丨韓頽當也)河高(漢書溝洫志禹以為丨所從來者丨水湍悍難以行)
(平地數為敗乃釃二渠以引其河注丨水丨于平地歲增隄防猶尚决溢不可以開渠)居高(漢書溝洫志屯氏河不流行七)
(十餘年新絶未久其處易浚又其口所丨丨于以分流殺水力道里便宜可復浚陸賈新語君子丨丨處上則以仁義為巢乘危履)
(險則以聖賢為杖)尻高(漢書東方朔傳丨益丨者鶴俛啄也韓愈祭張員外文走官階下首下丨丨)耆高(後漢書禮)
(儀志飬三老五更之儀先吉日司徒上太傅若講師故三公人名用其德行年丨丨者一人為老次一人為更也)素高(後漢)
(書王允傳以它罪被捕司徒楊賜以允丨丨不欲使吏楚辱乃遣客謝之)引高(後漢書左雄傳或因罪而丨丨或色斯以求名)
廉高(後漢書班昭傳夷齊去國天下服其丨丨太伯違邠孔子稱為三讓曹冋六代論夫丨丨之士畢志于衡軛之内才能之)
(人恥與非類為伍)志高(後漢書申屠蟠傳大將軍何進連徵不詣使蟠同郡黃忠書勸曰前慕府初開至如先生特加殊禮)
(優而不名申以手筆設几杖之坐經過二載而先生抗丨彌丨所尚益固竊論先生高節有餘于時則未也蟠不荅魏志徐邈傳盧)
(欽著書稱邈曰徐公丨丨行潔才博氣猛論衡丨丨則操與人異望遠則意不顧近)能高(後漢書崔寔傳大司農羊傅少府何)
(豹上書薦寔才美丨丨宜在朝廷召拜議郎又說苑河以委蛇故能遠山以陵夷故丨丨)談高(魏志管輅傳輅過清河倪太守)
(時天旱倪問輅雨期輅曰今夕當雨倪猶未信輅曰天有常期道有自然不足為難也倪曰丨丨信寡相為憂之到鼔一中大雨河)
(傾)處高(蜀志秦宓傳張温曰天有耳乎宓曰天丨丨而聽卑詩云鶴鳴于九臯聲聞于天若其無耳何以聽之新序宋景公)
(時熒惑在心懼召子韋而問子韋曰禍當君身雖然可移于相公曰宰相所使治國也子韋曰可移于民公曰民死將誰君子韋曰)
(可移于歲公曰歲饑民必餓死其誰以我為君子韋再拜曰天之丨丨而聽卑君有仁人之言三天必三賞君今夕星必徙舍君延)
(壽二十一歲是夕也星三徙舍如子韋言劉勰新論丨丨而遺高故能以高就卑)遺高(見上)爵高(蜀志許靖傳靖與曹)
(公書曰足下據丨丨之任當祿重之地言出于口即為賞罰)中高(晉書天文志周髀言天似蓋笠地法覆槃天地各丨丨外)
(下北極下為天地之中其地最高)隆高(晉書天文志天地丨丨相從荀子仁人之用國也修志意正身行伉丨丨致忠信期)
(文理曹植詩丨丨貫雲霓嵯峨出太清)南高(晉書天文志天形丨丨而北下日出高故見日入下故不見杭州圖經西湖上)
(有丨丨峰北高峰)北高(見上)勲高(晉書王濬傳濬平吳之後以丨丨位重不復素業自居徐陵檄周文大都督吳明徹)
(台司上將德茂丨丨威著荆湘化聞庸蜀)岸高(晉書蔡謨傳自沔以西水急丨丨魚貫泝流首尾百里朱子詩栽竹行教密穿)
(池丨欲丨)才高(晉書盧諶傳諶名家子早有聲譽丨丨行潔為一時所推文心雕龍丨丨者菀其鴻裁中巧者獵其艷詞)任
高(晉書謝安傳贊丨丨百辟情惟一邱)致高(晉書辛謐傳冉閔僭號謐遺閔書曰謐聞物極則變冬夏是也丨丨則危累棋)
(是也鹽鐵論善鑿者建周而不疲善棋者丨丨而不蹷)據高(晉書衛恒傳崔瑗草書勢曰或凌䆳惴慄若丨丨臨危)貞
高(晉書夏統傳從父敬寧祠先人迎女巫章丹陳珠諸從兄弟欲往觀之紿統俱行統入門忽見丹珠在中庭輕步徊儛驚愕而)
(走不由門破籓直出歸責諸人曰奈何諸君迎此妖物夜與遊戲亂男女之禮破丨丨之節何也)矜高(晉書王衍傳累居顯)
(職後進之士莫不景慕放效選舉登朝皆以為稱首丨丨浮誕遂成風俗焉)取高(南史庾劉傳總論自宋迄梁時移三代或)
(以隱節丨丨或以文雅見重)二高(北史魏高閭傳閭好為文章集四十卷其文亦高允之流後稱丨丨為當時所服)聲
高(隋書律歷志荀勖造鍾律時人竝稱其精密唯陳留阮咸譏其丨丨文賦徒悅目而偶俗固丨丨而曲下白居易詩眼昏書字)
(大耳重覺丨丨韋莊詩一洞烟霞人迹少六行槐柳鳥丨丨)榮高(隋書劉昉傳詔曰劉昉等朕受命之初竝展勤力酬勲報)
(效丨丨祿重)節高(隋書麥鐵杖傳詔曰鐵杖志氣驍果夙著勲庸陪麾問罪䧟陣先登丨丨義烈身隕功存唐書白居易傳)
(贊當宗閔時權勢震赫終不附離為進取計完丨自丨)道高(唐書張說傳宴集賢院故事官重者先飲說曰吾聞儒以丨相)
(丨不以官閥為先後杜甫詩舜舉十六相身尊丨何丨)相高(唐書李峴傳峴兄峘嶧峘從上皇峴翊戴肅宗以勲力丨丨同)
(時為御史大夫俱判臺事又合制封公而嶧為戶部侍郎同居長興里第門列三戟宋史周執羔傳論執羔宿德雅度在經筵忠忱)
(啓沃以口舌丨丨為戒杜牧詩南山與秋色氣勢兩丨丨)近高(唐書李泌傳贊其謀事近忠其輕去丨丨其自全近智卒而建)
(上宰近立功立名者)上高(宋史地理志瑞州丨丨縣)潮高(宋史河渠志淳熙五年漕臣陳峴言白鶴溪西蠡河直河烈塘)
(五瀉堰日為沙土淤漲遇丨丨水泛之時尚可通行舟楫若値小汐久晴則俱不能通)估高(宋史張亢傳亢知渭州會給郊)
(賞州庫物良而估賤三司所給物下而丨丨亢命均其直)肩高(莊子支離疏者頥隱于齊丨丨于頂)自高(莊子不以人之)
(壊自成也不以人之卑丨丨也不以遭時自利也世說王長史與劉眞長别後相見王謂劉曰卿更長進荅曰此如天之丨丨耳杜)
(牧詩子列光殊價明時忍丨丨)招高(鶡冠子丨丨者高招&KR0763;者&KR0763;)矢高(韓非子夫弩弱而丨丨者激于風也身不肖而)
(令行者得助于衆也)設高(韓詩外傳天丨其丨而日月成明地設其厚而山陵成名)告高(白虎通王者易姓而起必升封)
(太山何告之義也所以必于太山何萬物交代之處也必于其上何因高丨丨順其類也)大高(淮南子饗丨丨者而彘為上牲)
(又黃庭堅䟦畫國初有賣藥叟高益涿州人作搜山圖極工遂待詔翰林中畫相國寺行廊名丨丨待詔後有蜀人高文進亦待詔)
(翰林中倣益舊本畫四廊佛變化相名小高待詔)小高(見上)必高(說苑必貴以賤為本丨丨以下為基)墻高(易林)
(丨丨蔽目崑崙翳日温庭筠詩門静人歸晚丨丨蝶過遲)凌高(諸葛亮新書谷戰之道巧于設伏利以勇鬭輕足之士丨其丨)
(必死之士殿其後列強弩而衝之持短兵而繼之七啟飛翮丨丨鱗甲隱深)褫高(水經注王莽博徵天下工匠壊徹西苑建)
(章諸宫館十餘所取材瓦以起九廟丨丨增下功費數百巨萬)缶高(水經注狂水又西逕丨丨山北西南與湮水合)爭高
(水經注缺門山山阜之不接者里餘故得是名矣二壁丨丨斗聳相亂西瞻䨇阜右望始低冷齋夜話老杜北征詩識君臣之大體)
(忠義之氣與秋色丨丨可貴也李白明堂賦豈與夫秦楚吳越丨丨競奢)鼻高(世說康僧淵目深而丨丨王丞相每調之僧淵)
(曰鼻者面之山目者面之淵山不高則不靈淵不深則不清)摧高(抱朴子丨丨則峻極頽淪疎卑則淵池嵯峩)蓬高
(劉勰新論天之始旭則目察輕烟歲之將暮則蓬卷雲中目之能見丨之能丨託目之光附風之勢也)望高(劉勰新論山底)
(行者望嶺樹如簪視岫虎如犬而求簪者不上亡犬者不往呼知是丨丨目亂而心惑也駱賓王詩旅客春心斷邊城夜丨丨)響
高(文心雕龍夫商徵丨丨宫羽聲下抗喉矯舌之差攢唇激齒之異廉肉相凖皎然可分戎昱詩醉卧西窗下時聞雁丨丨法苑)
(珠林毗摩質多者云丨丨亦云穴居謂大海水底出大音聲自唱云我是毗摩質多故云丨丨居在海穴故云穴居也)辭高
(文心雕龍陳思客問丨丨而理疎庾敳客咨意滎而文粹)烟高(文心雕龍驚才風逸壯志丨丨胡曾詩月明瀘水瘴丨丨)興
高(文心雕龍嗣宗俶儻故響逸而調遠叔夜㒞俠故丨丨而采烈張說詩樂奏天恩徧杯來秋丨丨韋應物清都觀詩丨丨清露)
(沒渴飲瓊華漿)華高(埤雅楸有行列莖榦喬松凌雲丨丨可愛至秋垂條如線俗謂之楸線蕭慤桃花詩樹少知非塞丨丨異)
(少源)郭高(癸辛雜識金色深紫比尋常加等此金之絶品也銀之品有紋如羅甲者有松紋者有中窪而丨丨者皆為精銀其)
(絶品則色青故官品有金紫銀青之目)品高(齊東野語張氏十咏圖乃子野圖其父維平生詩有十首也其三玉蝴蝶花云)
(丨丨多說瓊花似曲妙誰將玉笛吹李商隱詩衆果莫相誚天生名丨丨)格高(捫蝨新語林倅曰詩有格有韻故自不同如淵)
(明詩是其丨丨謝靈運池塘春草之句乃其韻勝也丨丨似梅花韻勝似海棠鄭谷詩秋山晚水吟情遠雪竹風松醉丨丨)飛
高(菊坡叢話歐陽公愛王君玉燕詩云烟逕掠花飛遠遠曉窗驚夢語匆匆梅聖俞以為不若李堯夫花前語澁春猶冷江上飛)
(丨雨乍晴司空曙詩傍簷蟲挂靜出樹蝶丨丨曹松送邵安石及第歸覲詩青雲重慶少白日一丨丨)最高(華岳志李白登)
(華山曰此山丨丨呼吸之氣通帝座矣恨不擕謝朓驚人句搔首問青天耳柳宗元詩步登丨丨寺蕭散任疎頑杜牧詩明朝楚山)
(上莫上丨丨層)迅高(九章因歸鳥而致辭兮羌丨丨而難當)守高(九辨與其無義而有名兮寧窮處而丨丨)式高
(莊忌詞願尊節而丨丨兮志猶卑夫禹湯)保高(東方朔七諫皇天丨其丨兮后土持其久)踰高(曹植鶡賦長鳴挑敵鼔翼)
(專場丨丨越壑䨇不隻僵)尋高(曹植孟冬篇魏氏發機飬基撫弦都盧丨丨搜索猴猨)先高(陳琳檄吳將校部曲文擊)
(鳥丨丨攫鷙之勢也牧野之威孟津之退也)歸高(吳質與魏太子牋此衆議所以丨丨遠近所以同聲也)澄高(陶潛)
(祭從弟敬遠文靜月丨丨温風始逝撫杯而言物久人脆)巢高(顔延之陶徵士誄序若乃丨丨之抗行夷皓之峻節故已父老)
(堯禹錙銖周漢按謂丨父伯成子丨也又殷文珪詩九華秋迥鳳丨丨僧齊已鸚鵡詩隴西蒼巘結丨丨)裝高(鮑照詩風急訊)
(灣浦丨丨偃檣舳)連高(張融海賦帷軒帳席方遠丨丨)履高(梁簡文帝名士悅傾城詩丨丨疑上砌裾開特畏風)軒
高(柳惲擣衣詩丨丨夕杵散氣爽夜碪鳴)攀高(沈君攸採桑詩摘駛籠行滿丨丨腕欲疲)懸高(張纘南征賦于是千)
(流共歸萬里分狀倒景丨丨浮天寫壯)殿高(陳後主詩丨丨絲吹滿日落綺羅鮮許渾詩水聲東去市朝變山勢北來宮丨)
(丨)枝高(張正見詩路窄時容馬丨丨易度車)珮高(唐太宗詩丨丨蘭影接綬細草紋連)湍高(李懷遠競渡詩丨丨)
(棹影沒岸近榜歌遒)樓高(岑參詩送客飛鳥外城頭丨最丨朱慶餘詩日暮獨吟秋色裏平原一望戍丨丨)亭高(岑參)
(詩丨丨出鳥外客到與雲齊)共高(高適詩絶坂水連下羣峯雲丨丨)蹄高(杜甫驄馬行踠促丨丨如踣鐵交河幾蹴)
(層冰裂)氣高(杜甫詩萬壑樹聲滿千崖秋丨丨馬戴詩君生遊俠地感激丨何丨釋貰休詩滿屋黃金機不息一頭白髮丨)
(猶丨皮日休詩案静方書古堂空藥丨丨)路高(杜甫詩野寺殘僧少山園細丨丨賈島詩迢逓岷峨外西南驛丨丨周賀詩渚)
(田臨舍盡坂丨出簷丨)僧高(李端詩竹筒傳水遠塵尾坐丨丨)鴈高(錢起詩片月臨階早清河渡丨丨)逢高
(盧綸詩値迥丨丨駐馬頻雪晴閒看洛陽春張籍重陽日至峽道詩丨丨欲飲重陽酒山菊今朝未有花)嶺高(令狐楚詩却望)
(冰河闊前登雪丨丨許渾詩鳥浴春塘暖猿吟暮丨丨)身高(柳宗元送表弟呂讓將仕進序吾子以其道從容以行由于下)
(逹于上旁施其事業若健者之升梯舉足愈多丨愈丨人愈仰之耳)侔高(柳宗元國子司業陽城遺愛碣願立貞珉丨丨狀明)
躋高(劉禹錫嘆牛文嘗驅是牛引千鈞北登太行南並商嶺掣以回之叱以聳之雖涉淖丨丨轂如蓬而輈不僨)標高
(韓愈祭河南張員外文君德渾剛丨丨揭已王十朋贈劉紹美詩丨丨語更妙寫出岷峨容)文高(孟郊遊洞庭别業詩業峻)
(謝煩蕪丨丨追古昔)調高(張籍詩黃金捍撥紫檀槽絃索初張丨更丨張枯詩紫清人下薛陽陶末曲新笳丨更丨)臘高
(賈島贈僧詩初過石橋年尚少久辭天柱丨應丨又喻鳬詩虎見修行久松知夏丨丨)意高(朱慶餘䨇鶴詩情懸碧落飛何)
(晚立近清池丨自丨)情高(元稹詩眼青賓禮重眉白衆丨丨方干詩何事忽來還忽去孤雲不定鶴丨丨僧皎然詩雲泉誰不)
(賞獨見爾丨丨)官高(白居易詩不入城門來五載同時班列盡丨丨)臨高(白居易題獨樂圜聚書五千卷名之曰讀書堂)
(倦則投竿取魚執袵採藥濯熱盥水丨丨縱目不知天涯之内更有何樂可以代此也)榆高(李商隱七夕詩桂嫩傳香遠丨)
(丨送影斜)鳥高(李商隱詩橋峻班騅疾川長白丨丨)人高(李商隱送李郢詩丨丨詩苦滯夷門萬里梁王有舊圜)塵
高(温庭筠詩銅壺漏斷夢初覺寶馬丨丨人未知)臺高(温庭筠詩丨丨秋盡出林斷野無餘)稱高(汪遵澠池詩西秦北)
(趙各丨丨池上張筵列我曹)峰高(許渾詩寒水欲春冰彩薄曉山初霽雪丨丨朱子詩巍然一丨丨復與衆山絶)水高
(趙嘏詩三十六溪春丨丨曹唐詩入海風涼丨影丨)韻高(司空圖詩率怕人書謹閑宜酒丨丨無名氏鶴鳴九臯詩香凝光不)
(見風積丨彌丨李之儀米元章書䟦予嘗評米元章書回旋曲折氣古而丨丨)髻高(韓偓詩楚殿衣窄南朝丨丨陸龜蒙詩城)
(中皆一尺非妾丨鬟丨錢惟演詩丨丨釵自墮腰細佩長垂)鶴高(釋貫休詩海静三山出天空一丨丨)盤高(歐陽修奉)
(使道中詩度險行愁失丨丨路欲窮)梯高(歐陽修文丨丨設險)威高(蘇軾詩蓬山路遠人難到霜栢丨丨道轉孤)妙
高(蘇軾金山丨丨臺詩中有丨丨臺雲峰自孤起華嚴經德雲比邱居丨丨峰)精高(法苑珠林白足阿練戒行丨丨)顔
高(左傳公侵齊軍于陽州士皆坐列曰丨丨之弓六鈞皆取而傳觀之史記仲尼弔子傳丨丨字子驕)貫高(史記張耳傳漢)
(七年高祖從平城過趙趙王禮甚卑高祖箕踞詈甚慢易之趙相丨丨等年六十餘生平為氣怒八年上從東垣還過趙丨丨等壁)
(人栢人要之置上心動不宿而去九年丨丨怨家上變逮捕趙王詔趙羣臣賓客有敢從王皆族丨丨等十餘人皆自髠鉗為王家)
(奴從來曰獨吾屬為之王實不知吏治榜笞數千刺剟身無可擊者終不復言廷尉以聞上使泄公問之高具道本指泄公入報上)
(乃赦趙王上賢丨丨為人因赦丨丨高乃絶肮死)侯高(韓愈試大理評事王君志銘妻上谷丨氏處士丨女高固竒士自方)
(阿衡太師世莫能用吾言再試吏再怒去發狂投江水)
右背高(易師左次注行師之法欲丨丨丨此兵法也故漢書韓信云兵法欲右背山陵前左水澤)執玉高(左傳邾隱)
(公來朝邾子丨丨丨其容仰公受玉卑其容俯)舉趾高(左傳丨丨丨心不固矣)臨觀高(楚語榭度于大卒之居臺)
(度于丨丨之丨)西北高(漢書溝洫志齊人延年上書言河出昆侖經中國注渤海其地勢丨丨丨而東南下也可案圖書觀)
(地形令水工準高下開大河上領出之胡中東注之海論衡丨丨方丨東南方下水性歸下猶火性趨高也)經誼高(漢書)
(嚴彭祖傳遷太子太傅廉立不事權貴或說曰天時不勝人事君丨丨雖丨不至宰相願少自勉強彭祖曰凡通經術固當修行先)
(王之道何可委曲從俗苟求富貴乎)三讓高(後漢書和帝紀故太尉鄧彪元功之族丨丨彌丨)薄屋高(後漢書仲)
(長統論君子居位固宜重肉累帛朱輪四馬今反謂丨丨者為丨藿食者為清既失天地之性又開虚偽之名)離俗高(後漢)
(書陳蕃傳論若陳蕃之徒彼非不能絜情志違埃霧也愍夫世士以丨丨為丨而人倫莫恤也)潁陽高(後漢書逸民傳堯稱)
(則天不屈丨丨之丨武盡美矣終全孤竹之潔)當塗高(後漢書袁術傳術見䜟書言代漢者丨丨丨自云名字應之又獻帝)
(傳故白馬令李雲上事曰許昌氣見于丨丨丨當塗高者當昌于許丨丨丨者魏也象魏者兩間闕是也當道而高者魏魏當代漢)
(歐陽修詩火數四百炎靈銷誰其代者丨丨丨)鄧老高(晉書習鑿齒傳西望隆中想卧龍之吟東眺白沙思鳳雛之聲北臨)
(樊墟存丨丨之丨南眷城邑懷羊公之風)不累高(晉書謝鯤傳鯤不徇功名無砥礪行居身于可否之間雖自處若穢而動)
(丨丨丨)松栢高(隋書史祥傳川澤之大汙潦攸歸丨丨之丨蔦蘿斯託)治聲高(唐書李揆傳吕諲政事出揆遠)
(甚以故相鎮荆南丨丨尤丨)灘面高(宋史河渠志政和五年都水使者孟揆言大河連經漲淤丨丨已丨致河流傾側東)
(崖)水避高(孫武子夫兵形象水丨之形丨丨而就下兵之形避實而擊虛)千仞高(莊子東海之鱉謂塪井之鼃曰)
(夫千里之遠不足以舉其大丨丨之丨不足以極其深)懸幟高(韓非子宋人有酤酒者斗槩甚平為酒甚美丨丨甚丨而)
(不售遂至于酸)城郭高(吕氏春秋荆莊王欲伐陳使人視之使者曰陳不可伐莊王曰何故對曰丨丨丨溝壘深蓄積多也)
(寧國曰陳可伐夫陳小國也丨丨丨溝壘深則民力罷矣興兵伐之陳可取也莊王從之遂取陳焉)論議高(韓氏外傳楚昭)
(王去國有屠羊說者從行反國犒從行者及說說辭不受命入于澗中昭王謂司馬子期曰有人于此居處甚約丨丨甚丨為我求)
(之願為兄弟請為三公子期求之五日夜見之謂曰君願為兄請為三公說曰見爵祿之利而忘辭受之禮非所聞也辭而反乎屠)
(羊之肆又黃滔贈僧詩過午休齋慣離經吐論高)華岱高(論衡九州多山而華岱為嶽四方多川而江河為瀆者丨丨丨)
(而江河大也)節行高(論衡世俗見人丨丨丨則曰賢哲如此何不貴見人謀慮則曰辯慧如此何不富貴富有命福祿不)
(在賢哲與辯慧)崑崙高(論衡丨丨之丨玉泉華池世所共聞王令詩丨丨之丨有積雪蓬萊之遠常遺寒)舉格高
(世語太和青龍中諸博士率皆麤疎無以教子弟又雖有精者而臺閣丨丨太丨加不念統其大義是以志學之士遂復凌遲)下
中高(博物志居在高中之平丨丨之丨則産好人)不借高(抱朴子閬風玄圃丨丨丨于邱垤懸黎結綠不假觀于瓊)
(珉)烏頭高(齊民要術相馬丨丨欲丨按烏頭後足外節)青龍高(宅經丨丨壯丨富貴雄豪)巫山高(古今)
(樂錄漢鼔吹鐃歌十八曲七曰丨丨丨王融丨丨丨詩想像丨丨丨薄暮陽臺曲梁元帝丨丨丨詩丨丨丨不窮迥出荆門中范雲)
(詩丨丨丨不極白日隱光輝僧齊已詩丨丨丨巫女妖雨為暮兮雲為朝)秋風高(羯鼓錄唐明皇製丨丨丨一曲每奏之清)
(風徐來庭葉交墜)中央高(太平廣記鍾毓及弟會警悟過人每嘲謔未嘗困躓聞安陵有女子善謔調于是盛飾共載行)
(至西門女子笑曰車丨丨殊丨毓等初不覺車後門生云向已被嘲鍾愕然門生曰丨丨丨兩頭低也蓋言羝也兄弟多髯故云又)
(夢溪筆談彈棋今人罕為之有譜一卷蓋唐人所為其局方二尺中心高如覆盂其巔為小壺四角微隆起李商隱詩玉作彈棋局)
(中心最不平謂其中心高也)風鑒高(湘山野錄錢公若水丨丨最丨謂人曰王子明既貴且壽吾進用雖在其先皆所不)
(及也)鬱確高(孔子丘陵歌喟然廻慮題波泰山丨丨其丨梁甫㢠廻連)讓爵高(鄭康成戒子益恩書吾雖無紱冕之)
(緒頗有丨丨之丨自樂以論贊之功庶不遺後人之羞)扶桑高(成公綏天地賦昆吾嘉于南極燭龍曜于北阯丨丨丨于)
(萬仞尋木長于千里)卽事高(陶潛詩丨丨如已丨何必升華嵩)勲華高(劉竣辨命論于叟種德不逮丨丨之丨)
蓮花高(薛道衡詩龍門竹箭急華岳丨丨丨)天柱高(王勃滕王閣序地勢極而南溟深丨丨丨而北辰遠)接漢
高(盧照鄰詩寳地乘峯出香臺丨丨丨又柳明獻詩寳臺侵漢遠金地接霞高又范成大詩清風吹曉玉蟾墮穠露洗空銀漢高)
三鬉高(岑參赤驃馬歌紫髯胡雛金剪刀平明剪出丨丨丨)青林高(孟浩然登樟亭樓詩水樓一登聎半出丨丨丨)
太白高(高適詩誰斷單于臂今年丨丨丨)梧桐高(高適詩池空菡萏死月出丨丨丨皮日休詩塘平芙蓉低庭閒)
(丨丨丨)形神高(高適琴臺詩德與丨丨丨孰知天地遙)象郡高(高適詩海對羊城闊山連丨丨丨)百尺
高(李白詩太華生長松亭亭凌霜雪天與丨丨丨豈為微飇折)濤瀾高(李白詩淮水不絶丨丨丨)偃卧高(杜甫)
(詩舟楫欹斜疾魚龍丨丨丨)綵仗高(杜甫詩御氣雲樓敞含風丨丨丨)綿竹高(杜甫詩華軒藹藹他年到丨丨)
(亭亭出縣丨)滄海高(杜甫詩聞道黃河坼遥連丨丨丨)燕雀高(杜甫詩宫殿風微丨丨丨又李商隱詩不知人)
(萬里時有燕䨇高又風詩迥拂來鴻急斜催别燕高)九疑高(杜甫詩洞庭連天丨丨丨柳宗元詩重叠丨丨丨微茫洞庭小)
白雪高(杜甫詩東郭滄江合西山丨丨丨又羅隱詩腰間印綬黃樞貴卷裏文章丨丨丨)夕陽高(錢起詩水涵秋)
(色静雲帶丨丨丨司空曙詩白雲秋色遠蒼嶺丨丨丨耿湋詩月如芳草遠身比丨丨丨)畫角高(錢起詩不憶新城連障起)
(誰驚丨丨入雲丨)羽翼高(獨孤及詩謂子文章達當年丨丨丨李德裕詩目睇煙霄闊心驚丨丨丨)六翮高(獨孤)
(及詩騫翥方兹始看君丨丨丨)斜暉高(韓翃詩秋水牀下急丨丨林外丨)露掌高(羊士諤詩花間熖熖雲旗合鳥)
(外亭亭丨丨丨又譚用之詩接塞峨嵋通蜀險過山仙掌倚秦高)侍中高(王建詩熨帖朝衣抛戰袍䕫龍班裏丨丨丨)
鬭累高(王建宫詞各把沉香䨇陸子局中丨丨阿誰丨)出手高(王建詩内鷹籠脫解紅絛鬭勝爭飛丨丨丨)御
牀高(王建宫詞開著五門遥北望赭黃新帕丨丨丨)雉尾高(韓愈詩金壚香動螭頭暗玉佩聲來丨丨丨)霜顔
高(孟郊詩棘枝風哭酸桐葉丨丨丨)藻思高(元稹詩莊蝶玄言祕羅禽丨丨丨)驪宫高(白居易丨丨丨詩丨)
(丨丨兮高入雲君之來兮為一身君之不來兮為萬人)管絃高(白居易詩桑落氣薰珠翠暖柘枝聲引丨丨丨又汪遵詩)
(風引征帆管吹高)第一高(白居易詩何處難忘酒軍功丨丨丨)燈火高(白居易詩江闇管絃急樓明丨丨丨)馬
頭高(白居易詩好去商山紫芝伴珊瑚鞭動丨丨丨又會在東方千騎上至今蹀躞丨丨丨)五兩高(李紳詩山凝翠)
(黛孤峯迥淮起銀花丨丨丨)雉堞高(李紳詩戎容罷引旌旗卷朱戶褰開丨丨丨何景明白帝城詩草深廢井人家少木)
(落寒山丨丨丨)玉容高(杜牧詩仙桂茂時金鏡曉洛波飛處丨丨丨)步步高(杜牧詩烟鴻上漢聲聲遠逸驥尋雲)
(丨丨丨)虬卷高(杜牧詩連環羈玉聲光碎綠錦蔽泥丨丨丨)板築高(杜牧詩安邑南門外誰家丨丨丨)北
極高(李商隱詩地理南溟闊天文丨丨丨)石梁高(李商隱詩丨丨丨瀉月樵路細侵雲)禾黍高(温庭筠詩暮程)
(投驛蕙蘭静廢寺入門丨丨丨)酒味高(姚合詩物外詩情遠人間丨丨丨)御香高(許渾詩閶闔欲開宫漏盡冕旒)
(初坐丨丨丨)五松高(鄭谷菊詩露濕秋香滿池岸由來不羨丨丨丨)劍色高(項斯詩獨眠秋寺琴聲急遠拜軍城)
(丨丨丨)仙禽高(皮日休詩烟披怪石難同逸竹映丨丨未勝丨又李洞詩劍搖林狖落旗閃嶽禽高)白巾高(陸龜)
(蒙詩狐貉近懷朱履貴薜蘿遙羨丨丨丨)風裁高(陸龜蒙白芙蓉詩澹然相對却成勞月染丨丨箇箇丨)出花高
(陸龜蒙詩拜象馴犀角抵豪星丸霜劍丨丨丨)鹿幘高(陸龜蒙詩身輕曳羽霞襟狹髻聳峩烟丨丨丨)甲乙高(殷文)
(珪賀杜荀鶴及第詩由來稽古符公道平地丹梯丨丨丨)古屏高(李咸用詩遶枕泉聲秋雨細對門山色丨丨丨)太行
高(李洞中秋月詩吟沉嵩嶽短光溢丨丨丨)檣烏高(雍陶病鶴詩今來沙上飛無力羞見丨丨立處丨)釣臺高
(羅隱嚴陵灘詩原陵不及丨丨丨范仲淹詩世祖功臣三十六雲臺争似丨丨丨又薛師古漁家詩自說磻溪好翻疑釣瀨高)杏
梁高(羅隱燕詩漢妃金屋遠盧女丨丨丨)亞相高(羅隱詩地轉南康重官兼丨丨丨)夜笛高(羅鄴詩酒醒孤)
(館秋簾卷月滿寒江丨丨丨)鳥道高(司空圖詩溪漲漁家近烟收丨丨丨)酒旗高(韋莊詩樹綠丨丨丨)發唱
高(薛能詩絃管聲凝丨丨丨)朔吹高(釋皎然詩雨後寒流急秋來丨丨丨)秦碑高(梅堯臣詩勇氣索筆作小篆李)
(斯復出丨丨丨)待士高(梅堯臣賜書詩善經有意尊儒甚推澤方知丨丨丨)二雅高(梅堯臣詩漢陵唐李白始競丨)
(丨丨)片帆高(司馬光詩行舟遠不見頼有丨丨丨)雪壟高(王安石詩怒水憑風丨丨丨)幽姿高(蘇軾松醪)
(賦味甘餘而小苦歎丨丨之獨丨)斗石高(蘇軾詩陳植文華丨丨丨景公詩句復稱豪)雁字高(張耒詩山川搖)
(落霜華重風日晴明丨丨丨)寳塔高(張耒詩淮天水闊浮梁小城郭霜清丨丨丨)午枕高(張耒詩官閒不覺簿)
(書勞一簟清風丨丨丨)峴首高(鄒浩詩天宇霜來丨丨丨)竹窗高(陳與義詩氣連河漢闊聲到丨丨丨)綠叢
高(范成大詩桃間紅樹迥麥裏丨丨丨)醉眼高(陸游詩俗子從嫌丨丨丨)客論高(陸游詩亹亹風生丨丨丨)岸
沙高(趙師秀詩春深禽語改溪落丨丨丨)水痕高(戴復古詩春郊農務急野岸丨丨丨)紫藤高(釋永頤詩歌鳥)
(不來香室掩綬花空結丨丨丨)廪粟高(龔&KR0008;送漕府經歴詩碧濤渺渺雲帆穩紅腐陳陳丨丨丨)翠旆高(曹伯啓詩)
(半窗凉雨素綾薄一片春風丨丨丨)玉壘高(鄧文原詩泛槎客去銀河近題柱人歸丨丨丨)柁樓高(貢師泰詩落日)
(山城旌旆遠拍天春水丨丨丨又陳必復詩曉風帆腹飽夜雨柁梢高)末著高(黃溍四皓圍碁圖詩顛嬴蹶項非君事頼)
(有安劉丨丨丨)玉帳高(薩都拉詩將軍一戰山河定雲漢昭回丨丨丨)貝闕高(王士熙詩玉海雲生丨丨丨)繡
榻高(張昱輦下曲端本堂深丨丨丨滿前學士盡風騷)甲觀高(王逢詩江光東際湯池闊山勢西來丨丨丨)歐
陽高(漢書丨丨生傳事伏生傳至曾孫丨子陽為博士注名高字子陽)牟君高(後漢書儒林傳丨長字丨丨)王
季高(北史魏丨皓傳皓字丨丨)
對語(地富天高)(河廣崧高)(六逸三高)(地重門高)(黃道正紫壇高)(岣嶁遠祝融高)(鸝並坐燕䨇高)
摘句(雲横雉尾高詩語入秋高)(茶烟竹外高花影出牆高)(斗柄插山高山勢入秦高)(幡影石壇高閣勢借峯高)
(海湧蓬萊帳殿高閶闔中天日月高)(衆星遥拱北辰高泰華東來拔地高)(南極星連執法高坐看春筍過林高)
嘈(昨勞切喧丨)
韻藻啾嘈(龍城錄趙師雄遷羅浮日暮于松隂酒肆旁見一美女出迓與語言極清麗因同扣酒家飲頃醉寢東方白起)
(視在大梅花下上有翠羽丨丨月落參横但惆悵而已藉田賦簫管朝&KR0008;以丨丨兮鼓鞞硡隱以砰磕)嘈嘈(魯靈光殿賦耳)
(丨丨以失聽目矎矎而喪精吳質荅東阿王書耳丨丨于無聞情踴躍于鞍馬陸機鼓吹賦鼔砰砰以輕投簫丨丨而微吟李白鳴)
(臯歌邈仙山之峻極兮聞天籟之丨丨柳宗元詩目眩絶渾渾耳喧息丨丨韓愈潭州詩夜寒眠半覺鼓笛閙丨丨白居易琵琶行)
(大絃丨丨如急雨小絃切切如私語丨丨切切錯雜彈大珠小珠落玉盤蘇軾松醪賦與麥黍而皆熟沸秦聲之丨丨)嗷嘈
(杜甫詩太常樓船聲丨丨問兵刮寇超下牢周邦彥汴都賦歌管丨丨)嘲嘈(歐陽修詩予生本是少年氣磋磨牙角爭雄豪)
(馬遷班固洎歆向下筆點竄皆丨丨)
增狐嘈(易林丨丨向城三旦悲鳴)&KR0008;嘈(嘯賦磞硠震隱訇磕丨丨&KR0008;音勞)豪嘈(元稹琵琶詩霓裳羽衣偏宛轉)
(涼州大遍最丨丨)啁嘈(貢奎詩祈賽聲丨丨)勞嘈(高啓聽琵琶詩轉關末凑濩索先丨丨咽切斷復連)
警蹕嘈(楊修許昌宫賦鐘鼔隱而雷鳴丨丨丨而響起)䨇鳳嘈(笙賦光岐儼其偕列丨丨丨以和鳴)
搔(蘇遭切爬刮)
韻藻抑搔(禮記婦事舅姑如事父母問衣燠寒疾痛疴癢而敬丨丨之)蚧搔(後漢書鮮卑傳蔡邕議曰邊陲之患)
(手足之丨丨)爬搔(絶交書性復多蝨丨丨無已蘇軾詩南窗晴日照丨丨陸游詩快如疴癢得丨丨)
隔靴搔(詩話總龜詩不著題如丨丨丨癢)首徒搔(柳宗元詩慕士情未忘懷人丨丨丨)醜婦搔(黃庭堅詩)
(丨丨自能丨背癢)
增竊搔(新書梁楚邊亭皆種瓜楚人以梁瓜美因夜丨丨梁瓜梁欲報搔楚瓜宋就曰是搆怨之道乃夜往竊為楚灌瓜楚)
(王乃謝以重幣梁楚之歡由宋就也)報搔(見上)李搔(北史魏李元忠傳丨元忠子丨字德沉聰敏有才藝曾采諸聲别造)
(一器號曰八絃時人稱有思理)
癢不搔(禮記在父母舅姑之所寒不敢襲丨丨敢丨又舒元輿按獄詩牧守苟懷仁痛癢時為搔)足可搔(枚乘諫吳)
(王書十圍之木始生而蘖丨丨丨而絶手可擢而抓)麻姑搔(杜牧詩杜詩韓筆愁來讀似倩丨丨癢處丨段克已夜雪詩興)
(來歌詠適性情背癢似得丨丨丨)仙人搔(蘇舜欽詩病膜誰將寳箟刮癢背恰得丨丨丨)鳥雀搔(范成大詩種園)
(得果僅償勞不奈兒童丨丨丨)風中搔(陳與義詩終然動懷抱白髮丨丨丨)髩獨搔(舒頔詩慕道心誠渴憂時丨丨)
(丨)
毛(莫袍切眉髮及獸丨也亦姓)
韻藻羽毛(書厥貢丨丨齒革左傳重耳及楚楚子饗之曰公子若反晉國則何以報不穀對曰子女玉帛則君有之丨丨)
(齒革則君地生焉其波及晉國者君之餘也何以報君梁元帝懷舊賦序長安郡公為其延譽扶風長者刷其丨丨杜甫詩水路凝)
(霜雪林棲見丨丨)白毛(詩有馬白顛疏白顛額有丨丨蜀志馬良傳鄉里為之諺曰馬氏五常白眉最良良眉中有丨丨故)
(以稱之稽神錄廬州營田吏施汴恃勢奪民田汴卒其田主家生一牛腹下有丨丨方數寸不踰年成施汴字駱賓王詠鵝詩丨丨)
(浮綠水紅掌撥清波杜甫詩羅襪紅蕖艷金羈丨雪丨)大毛(詩疏魯人丨丨公為訓詁傳于其家河間獻王得而獻之以小)
(毛公為博士)小毛(見上)茹毛(禮記昔者先王未有火化食草木之實鳥獸之肉飲其血丨其丨)柔毛(禮記凡祭)
(宗廟之禮羊曰丨丨又列子田父晨出夜入恒啜菽茹藿一朝處以丨丨綈幕薦以粱肉蘭橘心㾓體煩内熱生病矣)燕毛
(禮記丨丨所以序齒也)皮毛(周禮天官獸人凡獸入于腊人丨丨筋角入于玉府莊子予立于宇宙中冬日衣丨丨夏日衣)
(葛絺)不毛(周禮地官載師凡宅丨丨有里布注宅丨丨者謂不樹桑麻也公羊傳魯祭周公何以為牲周公用白牡魯公用騂)
(犅羣公丨丨注丨丨者不純色也又史記鄭世家楚王入自皇門鄭襄公肉袒掔羊以迎曰君王不忘厲宣王桓武公哀不忍絶其)
(社稷錫丨丨之地使復得改亊君王孤之願也前出師表五月渡瀘深入丨丨殷文圭詩日下飛聲徹丨丨酒醒時得廣離騷)谿
毛(左傳苟有明信澗丨沼沚之丨蘋蘩蕰藻之菜筐筥錡釜之器潢汙行潦之水可薦于鬼神可羞于王公范成大詩喜有過從)
(南北巷蘇蘭薪桂瀹丨丨)二毛(左傳君子不重傷不禽丨丨潘岳秋興賦序余春秋三十有二始見丨丨駱賓王詩結綬疲三)
(入承冠泣丨丨杜甫詩人生五馬貴莫受丨丨侵白居易詩但喜暑隨三伏去不知秋送丨丨來韓愈詩太平時節身難遇郎署何)
(須歎丨丨)赤毛(左傳宋芮司徒生女子丨而丨棄諸堤下共姬之妾取以入名之曰棄晉書劉元海載記元海姿儀魁偉身長)
(八尺四寸鬚長三尺餘當心有丨毫丨三根長三尺六寸山海經帶山彭水出焉而西流注于芘湖之水其中多鯈魚其狀如鷄而)
(丨丨三尾六足四首其音如鵲食之可以已憂)食毛(左傳封略之内何非君土丨土之丨誰非君臣劉琨勸進元帝表丨土之)
(丨含氣之類又埤雅豹食豺豺丨丨)土毛(見上魏書高句麗傳使二邑復還舊墟丨丨無失常貢孟浩然送王昌齡之嶺南詩)
(丨丨無縞紵鄉味有槎頭蘇軾荅張天覺詩馭風騎氣我何勞且要長松作丨丨)顛毛(國語班序丨丨以為民紀柳宗元寄)
(韋珩詩爾來氣少筋骨露蒼白瀄汨盈丨丨)一毛(孟子拔丨丨而利天下韓子有人于此義不入危城不處軍旅不以天下)
(大利易其脛丨丨淮南子明于死生之分達于利害之變雖以天下之大易骭之丨丨無所槩於志也廣絶交論莫肻費其半菽罕)
(有落其丨丨陶翰詩咫尺傳䨇鯉吹噓借丨丨杜甫詩丨丨生鳳穴三尺獻龍泉孔平仲詩靈淵自出駒千里丹穴今看鳳丨丨)
鴻毛(史記韓安國傳彊弩之極夫不能穿魯縞衝風之末力不能漂丨丨漢書中山靖王傳今羣臣非有葭莩之親丨丨之重)
(司馬遷報任少卿書人固有一死死或重於泰山或輕於丨丨用之所趣異也李白梁父吟智者可卷愚者豪世人見我輕丨丨)
豪毛(史記越世家齊使者曰幸也越之不亡也吾不貴其用智之如目見丨丨而不見其睫也鶡冠子扁鵲兄弟三人善醫魏)
(文侯曰子兄弟三人孰最對曰長兄視色故名不出家仲兄視丨丨故名不出門鵲鍼人血脈投人毒藥故名聞諸侯武王筆銘丨)
(丨茂茂陷水可脫陷文不活)㫋毛(漢書蘇武傳匈奴幽武置大窖中絶不飲食天雨雪武齧雪與丨丨竝咽之數日不死匈)
(奴以為神)吹毛(漢書中山靖王傳諸侯王自以骨肉至親先帝所以廣封連城犬牙相錯者為盤石宗也今或無罪為臣下所)
(侵辱有司丨丨求疵笞服其臣使證其君後漢書杜林傳及至其後漸以滋章丨丨索疵詆欺無限張說獄箴所貴仁恕非矜窘束)
(吏苟丨丨人安措足杜甫詩鋒先衣染血騎突劍丨丨韓愈炭谷湫祠堂詩吁無丨丨刃血此牛蹄殷)無毛(漢書東方朔傳)
(上令倡監榜舍人舍人不勝痛呼謈朔笑之曰咄口丨丨聲謷謷凥益高上問之對曰臣與為隱耳口丨丨者狗竇也聲謷謷者鳥)
(哺鷇也凥益高者鶴俛啄也荀子人之所以為人者非特以二足丨丨也以其有辨也今夫猩猩形笑亦二足丨丨也然而君子啜)
(其羹食其胾故人之所以為人者非特以其二足丨丨也)牛毛(後漢書南蠻傳冉駹夷土剛鹵惟以麥為資而宜畜牧有髦牛)
(無角一名童丨肉重千觔丨可為眊晉書華譚傳或問譚曰諺言人之相去如九丨丨寧有此理乎譚對曰昔許由巢父讓天子之)
(貴市道小人争半錢之利此之相去何啻九丨丨也北史文苑傳序及明皇御歷文雅大盛學者如丨丨成者如麟角孔子曰才難)
(不其然也杜甫詩秦時任商鞅法令如丨丨蘇軾詩夜讀孟郊詩細字如丨丨)三毛(晉書顧愷之傳愷之嘗圖裴楷象頰上加)
(丨丨觀者覺神明殊勝埤雅犀性絶躁似豕一管丨丨有鴆處必有之又山海經三苗國在赤水東其為人相隨一曰丨丨國)燎
毛(晉書苻堅載記初丕之寇襄陽也征南主簿河東王施進曰以大將軍英秀諸將勇銳以攻小城何異洪爐丨羽丨若决一旦)
(之機可指日而定柳玭家訓成立之難如升天覆墜之易如丨丨)蝟毛(晉書桓温傳温豪爽有風槩姿貌甚偉劉惔嘗稱之)
(曰温眼如紫石稜鬚作丨丨磔孫仲謀晉宣王之流亞也唐書王世充竇建德傳贊煬帝失德天醜其為生人籲辜羣盜乘之如丨)
(丨而奮山海經邽山有獸焉其狀如牛丨丨名曰窮竒音如獋狗是食人)麈毛(晉書孫盛傳盛博學善言名理於時殷浩擅名)
(一時與抗論者惟盛而已盛嘗詣浩談論對食奮擲丨尾丨悉落飯中食冷而復暖者數四至暮忘飡理竟不定高適詩長歌滿酌)
(惟吾曹高談正可揮丨丨法苑珠林竺道生昇於法座論義數番窮理盡妙法席將畢忽見丨丨紛然而墜)鳳毛(南史謝超)
(宗傳鳳子超宗選補新安王子鸞國常侍王母殷淑儀卒超宗作誄奏之帝大嗟賞謂謝莊曰超宗殊有丨丨靈運復出時右衞將)
(軍劉道隆在御坐出候超宗曰聞君有異物可見乎超宗曰懸罄之室復有異物耶道隆武人無識正觸其父名曰旦侍宴至尊說)
(君有丨丨超宗徒跣還内道隆謂檢覓毛至闇待不得乃去拾遺記周昭王綴青丨之丨為二裘一名煩質二名暄肌服之可以卻)
(寒杜甫詩欲知世掌絲綸美池上於今有丨丨)生毛(魏書靈徵志太和十六年五月尚書李冲奏中山郡無極縣民李斑虎女)
(獻容右手大拇指甲下丨丨九莖長一尺二寸洞冥記烏哀國有龍爪薤長九尺色如玉煎之有膏以和紫桂為丸服一粒千歲不)
(飢故語曰薤和膏身丨丨列仙傳毛女者在華隂山中獵人往往見之遍身丨丨自云秦始皇宫人而不老搜神記偓佺者槐山采)
(藥父也好食松實形體丨丨抱朴子韓終服菖蒲十二年身丨丨冬袒不寒述異記地丨丨京房以為人勞之應北齊武成河清年)
(中徐州及長安地丨丨長七尺時北築長城内築三臺人苦勞役之應酉陽雜爼漢元帝竟寧元年長陵銅駞丨丨毛端開花錄異)
(記豆圌山自西壁至東峯兩崖中斷相去百餘尺古仙曾笮繩橋以通登覽絙笮朽絶已積歲里中有言曰欲知修續者脚下自丨)
(丨咸通中道士毛意歡醉而登山攀緣峭險以絶道為橋焉青箱雜記馬亮知江寧府任滿當代夢舌上丨丨僧曰舌上丨丨剃不)
(得當再任果然寰宇記漢武出淮陽到監鄕問此何名陳翼曰監鄉上曰可欺乎翼曰臣言不欺佩刀當丨丨視之果有毛長寸餘)
(蘇軾送李公恕詩君才有如切玉刀見之凛凛寒丨丨)豎毛(唐書李訓鄭注王涯傳贊訓等持腐株支大厦之顛天下為寒)
(心丨丨杜甫無家别但見狐與狸丨丨向我啼)為毛(關尹子揚魂為羽鈍魄丨丨明魂為神幽魄為鬼博物志地以名山為輔)
(佐石為之骨川為之脉草木丨之丨土為之肉雍陶病鶴詩憶得當時病未遭身為仙馭雪丨丨)伐毛(洞冥記東方朔遊濛)
(鴻之澤忽見王母采桑于白海之濱俄有黃翁指阿母以告朔曰昔為吾妻託形為太白之精今汝此星精也吾却食吞氣已九千)
(餘歲目中瞳子色皆青光能見幽隱之物三千歲一反骨洗髓二千歲一刻骨丨丨自吾生已三洗髓五丨丨矣)龜毛(述異)
(記丨千年生丨龜壽五千年謂之神龜萬年曰靈龜又殷紂時大丨生丨而免生角是甲兵將興之兆)鵝毛(嶺表錄異記丨)
(丨被者南蠻之酋豪多選丨之細丨夾以布帛絮而為被復縱横納之其温柔不下于挾纊也酉陽雜爼安禄山恩寵莫比其所賜)
(品目有繡丨丨氊兼令瑶令光就宅張設元稹詩對秉丨丨筆俱含雞舌香白居易雞距筆賦染松烟之墨灑丨丨之素黃庭堅詩)
(丨丨千里贈所重以其人)風毛(西都賦丨丨雨血灑野蔽天李百藥詩檣烏轉輕翼戲鳥落丨丨韓愈春雪詩江浪迎濤日丨)
(丨縱獵朝)錦毛(蕭有射雉詩弦鳴青靨碎箭落丨丨摧李白觀放白鷹詩八月邊風高胡鷹白丨丨)鴈毛(庾信詩塞迥翻)
(榆葉關寒落丨丨)田毛(韓愈孟郊聯句蔬甲喜臨社丨丨樂寬征)穎毛(梅堯臣紫薇花詩六十無名空執筆丨丨應笑)
(映簪華)綠毛(蘇軾梅花詞海仙時遣探芳叢倒挂丨丨么鳳按嶺南珍禽有倒挂子丨丨紅喙自海東來非塵埃間物也如)
(鸚鵡而小者一云倒挂鳥毛羽五色日聞好香藏之羽間夜則張翼倒挂散香)刮毛(蘇軾詩丨丨龜背上何時得成氊又﨑嶇)
(草棘中欲丨一寸丨)布毛(傳燈錄道林禪師有侍者辭去曰欲往諸方學佛法師曰若是佛法此中亦有少許于身上拈起丨)
(丨吹之其人遂悟時謂之丨丨侍者)
腹背毛(後漢書孟嘗傳楊喬上書薦嘗曰故合浦太守孟嘗匿景藏采不揚華藻實羽翮之美用非徒丨丨之丨也又韓詩)
(外傳夫鴻鵠一舉千里所恃者六翮爾背上之毛腹下之毳益一把飛不為加高損一把飛不為加下又張耒詩太宗戰馬拳腹毛)
(身騎此馬縳羣豪)蓋膽毛(德謙大師語錄一僧住菴一年歸拜師曰三日不相見莫作舊時看便撥開胷云你道我這裡)
(有幾莖丨丨丨僧無語)
增氄毛(書厥民隩鳥獸丨丨傳隩室也民改歲入此室處以辟風寒鳥獸皆生耎毳細毛以自温焉)冬毛(書鳥獸希)
(革疏鳥獸丨丨最多春猶未脫故至夏始毛羽希少)淺毛(詩鞹鞃淺幭傳鞹革也鞃軾中也淺虎皮丨丨也幭覆式也爾雅虎)
(竊毛謂之虦貓疏竊淺也虎之丨丨者别名虦貓管子以倮獸之火㸑注倮獸謂丨丨之獸虎豹之屬)竊毛(見上)踐毛
(詩傳面傷不獻丨丨不獻不成禽不獻疏面傷不獻謂當面射之丨丨不獻謂在傍而逆射之不獻者嫌誅降之義不成禽不獻者)
(惡其害幼少)如毛(詩德輶丨丨民鮮克舉之)啟毛(詩執其鸞刀以丨其丨)屬毛(詩不丨于丨不離于裏)衣
毛(禮記北方曰狄丨羽丨穴居有不粒食者矣後漢書輿服志上古穴居而野處丨丨而冒皮)血毛(禮記玄酒以祭薦其)
(丨丨司馬光窮兔謠少年只取一快樂誰念草根腥丨丨)泠毛(禮記羊丨丨而毳羶疏羶謂羶氣泠謂毛本稀泠毳謂毛頭毳)
(結羊若如此其肉羶氣)桃毛(禮記桃曰膽之疏丨多丨拭治去毛令色清滑如膽也)擇毛(禮記君召牛納而視之丨)
(其丨而卜之吉然後養之)耳毛(禮記卿大夫袒而毛牛尚耳疏將殺牲故袒取牛毛薦之故云毛牛也以丨丨為尚故云尚耳)
(耳主聽欲神聽之)純毛(禮記天子以犧牛注犧丨丨也周禮地官牧人凡陽祀用騂牲毛之隂祀用黝牲毛之注毛之取丨)
(丨也)縟毛(周禮地官其動物宜毛物注毛物貂狐貒貉之屬丨丨者也)齒毛(周禮夏官馬質掌質馬凡受馬于有司者)
(書其丨丨與其賈疏書其之數丨之色與其價之值)毳毛(周禮天官掌皮共其丨丨為氊以待邦事注丨丨毛細縟者)
掩毛(儀禮庭實皮則攝之毛在内疏皮虎豹皮攝之者右手並執前足左手並執後足兩足相向得丨丨在内)旄毛(爾雅)
(&KR1393;大麕丨丨狗足疏&KR0874;亦麞也丨丨㺜長毛也大麞毛長狗足名&KR1393;)逆毛(爾雅馬屬丨丨居馻注馬毛逆刺釋文馻音兖字林)
(馬丨丨也齊民要術馬腹下隂前兩邊生丨丨入腹帶者行千里一尺者五百里)回毛(爾雅馬屬丨丨在膺宜乘在肘後減)
(陽在幹茀方在背闋廣釋文廣音光疏此别馬旋毛所在之名也回旋也膺胸也旋毛在膺者名宜乘樊光云俗呼之官府馬伯樂)
(相馬法馬腹下有旋毛如乳者千里馬也)翰毛(爾雅鷺舂鉏注白鷺也頭翅背上皆有長丨丨今江東人取以為睫㰚名之曰)
(白鷺縗陳琳檄孫權小子未辨菽麥譬猶鷇卵始生丨丨)采毛(漢書王莽傳地皇三年正月九廟蓋搆成納神主莽謁見大駕)
(乘六馬以五丨丨為龍文衣著角長三尺華蓋車元戎十乘在前射雉賦聿丨丨之英麗兮有五色之名翬)鳥毛(漢書王莽)
(傳五威將乘乾文車駕坤六馬背負鷩丨之丨服飾甚偉庾信傷心賦丨丨徒覆獸乳空含)角毛(漢書五行志景帝二年九)
(月膠東下密人年七十餘生角丨有丨)希毛(漢書鼂錯傳揚粤之地少隂多陽其人疏理鳥獸丨丨其性能暑)韓毛
(後漢書儒林傳立五經博士各以家法教授易有施孟梁丘京氏尚書歐陽大小夏侯詩齊魯韓毛禮大小戴春秋嚴顔注魯申培)
(齊轅固韓嬰毛萇皆授詩)飛毛(後漢書馮衍傳樹恩布德易以周洽其猶順驚風而丨鴻丨也劉楨射鳶詩流血灑牆屋丨丨)
(從風旋)鷄毛(魏志管輅傳平原太守劉邠取山丨丨著器中使筮輅曰高岳巖巖有鳥朱身羽翼玄黃鳴不失晨此山丨丨)
(也嶺表錄異記昭富春勤等州擇丨丨為筆其用與兔毫不異沈與求詩更憐中書今且老丨丨葦管爭出奩胡天游詩宣城鼠鬚)
(不可索越南丨丨不可得)諸毛(蜀志周羣傳張裕為劉璋從事其人饒鬚先主嘲之曰昔吾居涿縣特多毛姓東西南北皆丨)
(丨也涿令稱曰丨丨繞涿居乎韓愈寄崔立之詩又論丨丨功劈水看蛟螭注丨丨謂筆也)星毛(晉書天文志天狗色黃所)
(墜如火光炎炎衝天或曰丨有丨旁有短彗隋書天文志天狗丨有丨旁有短彗下如狗形者主徵兵主討賊)貂毛(晉書輿服)
(志侍中常侍則加金璫附蟬為飾插以丨丨)翠毛(晉書陶侃傳贊自幽徂荆亟斂豺狼之跡舉賢登善窮掇孔丨之丨鍾會)
(孔雀賦戴丨丨以表弁垂綠蕤之森纚郭璞客傲夫攀驪龍之髯撫丨禽之丨者而不得絶霞肆跨天津者未之前聞也馬祖常詩)
(甬東賈客錦花袍海上新□翡丨丨)青毛(齊書祥瑞志永明五年武騎常侍唐潛上丨丨神龜一頭酉陽雜俎狤&KR2077;徼外勃樊)
(州熏陸香所出也如楓脂狤&KR2077;好啖之大者重十斤狀似獺其頭身四支了無毛唯從鼻上竟脊至尾有丨丨廣一寸長三四分獵)
(得者斫刺不傷積薪焚之不死乃大杖擊之骨碎乃死)鮮毛(齊書庾易傳易志性恬隱臨川王表薦之易謂使人曰民樵採)
(麋鹿之伍終歲丨丨之衣馳騁日月之車得保自耕之祿于大王之恩亦已深矣)養毛(南史垣榮祖傳榮祖善彈見翔鵠雲)
(中彈其兩翅毛脫盡墜地無傷丨丨生後飛去其妙如此)聚毛(魏書靈徵志延昌四年十二月洛州上言魏興太守常矯家黃)
(雌鷄頭上肉大如棗角上生丨丨長寸半洞冥記董謁少好學嘗遊山澤編荆為牀丨鳥獸丨以寢其上魏子居危殆之國治不善)
(之民是猶薄冰當白日丨丨遇猛火)綴毛(隋書流求國傳男子用鳥羽為冠裝以珠貝飾以赤毛形製不同婦人以羅文白布)
(為帽其形方正織鬭鏤皮並雜色紵及雜毛以為衣製裁不一丨丨垂螺為飾雜色相間)寒毛(唐書鄭從讜傳從讜推捕反賊)
(誅其首惡皆丨丨惕伏岑參趙將軍歌九月天山風似刀城南獵馬縮丨丨)鱗毛(宋史五行志紹興三年建康府桐林灣婦)
(産子肉角有齒是歲人多産丨丨)羣毛(宋史職官志知制誥楊億疏曰府以及州州以及縣縣及鄉里自上而下由近及遠)
(譬如身之使臂臂使指提綱而衆目張振領而丨丨理蘇軾贈狄崇班季子詩何為走獵師日使丨丨泣)駞毛(宋史大食國傳)
(大中祥符四年遣歸德將軍陁羅離進瓶香象牙琥珀紅丨丨間金線等物張耒謁蔣帝祠過鍾山下詩曉日已窮東嶺出輕寒猶)
(欲戰丨丨)鶴毛(宋史五行志雍熙四年十月知潤州程文慶獻丨頸丨如垂纓庾信詩丨丨飄亂雪車轂轉飛蓬李洞詩别後)
(丨丨描轉細近來牛角飲還麤)雨毛(元史五行志皇慶元年六月丁卯天丨丨路史京氏云前樂後憂天雨羽邪進賢退天丨)
(丨孔平仲詩平明大雪風怒嘷屋上卷來亭下高更深更密皆能到所在紛紛如丨丨)兔毛(國史補宣州以丨丨為褐亞於)
(錦綺)彘毛(山海經犲山其中多堪㐨之魚其狀如夸父而丨丨其音如呼見則天下大水)地毛(子華子天子者大官也有)
(天下者大器也臨萬品御萬民窮天之産罄丨之丨無有不共無有不備)謹毛(淮南子畫者丨丨而失貌注丨悉微丨留意于)
(小則失其大貌)粹毛(淮南子犧牛丨丨宜于廟牲其于以致雨不若黑蜧)殊毛(淮南子馬丨丨而齊逸玉異色而均美)
剃毛(淮南子屠牛吐一朝解九牛而刀以丨丨庖丁用刀十九年而刀如新剖硎注屠牛吐齊之大屠)髮毛(說苑鷦鷯)
(巢于葦苕著之丨丨建之女工不能為也)恒毛(論衡鳳皇麒麐以仁聖之德隱于丨丨庸羽無一角五色表之世人不知猶玉)
(在石中也)鼠毛(神異經北方層冰萬里厚百尺有磎鼠在冰下土中焉形如丨其丨八尺可以為褥臥之却寒又不盡木火中)
(有丨重十斤丨長三尺餘細如絲白帖南炎火丨之丨為布浣之于火振之如雪埤雅鼯丨頂脇丨皆紫赤色脚短爪長)麟毛
(洞冥記末多國人長四寸織丨丨為布以文石為牀皇甫湜吉州送簡師序鳳羽而丨丨鳥與獸也)丹毛(洞冥記升蕖鴨赤色)
(每止于芙蕖上不食五穀唯唼葉上垂露因名垂露鴨一名丨丨鳬續異記吴興庾亮永明八年見護軍府林下有羊高二尺許其)
(毛若丹光耀滿室)愛毛(鹽鐵論利不從天來不從地出一取之民間謂之百倍無異于愚人反裘而負薪丨其丨不知其皮)
(盡也埤雅鴻雁愛力遇風迅舉孔雀丨丨遇雨高止)刻毛(張璠漢記梁冀起兔苑于河南城西移檄在所調發生兔刻其毛以)
(為識人有犯者罪至死)遊毛(晉令山鹿白豽丨丨狐白貂領黃貂斑白鼲子渠搜裘皆禁物也)美毛(博物志山雞有)
(丨丨自愛其色終日映水目眩則溺死)編毛(拾遺記始皇好神仙之事有宛渠之民乘螺舟而至其國人長十丈丨鳥獸之)
(丨以蔽形)靈毛(拾遺記孝惠帝二年泥離國來朝其人長四尺兩角如蠒牙出于唇自乳已來有丨丨自蔽居深穴其夀不可)
(測也)銜毛(拾遺記含明國南有鳥名鴛鴦形似鴈徘徊雲間栖息巖岫足不踐地生于石穴中萬歲一交則生雛千歲丨丨學)
(飛以千萬為羣推其毛長者高翥萬里聖君之世來入國郊)剔毛(抱朴子丨腹背無益之丨攬六翮凌虚之用)竹毛
(竹譜狗丨有丨出諸東裔注狗竹生臨海山中節間有毛)子毛(相鶴經鶴二年落丨丨易黑點三年産伏復七年羽翮具復七)
(年飛薄雲漢復七年舞應節復七年晝夜十二時鳴中律復十年不食生物大毛落茸毛生乃潔白如雪或純黑泥水不能汙)茸
毛(見上)怒毛(述異記封微山中有丨丨獸若不嗔毛短三寸若嗔毛長三尺)織毛(廣志氍㲣出南海丨丨褥也)横
毛(酉陽雜俎馬四足黑目下丨丨不可騎)颺毛(酉陽雜俎鷹尾根下毛名丨丨)鹿毛(嶺表錄異記番禺地無狐兔用)
(丨丨野貍毛為筆王隱筆銘豈其作筆必兔之毫調利難秃亦有丨丨)畫毛(夢溪筆談畫牛虎皆丨丨惟馬不畫又名輩為)
(小牛小虎雖丨丨但略拂拭而已)退毛(埤雅駝遇夏常丨丨至盡乃能避熱故古者冬取皮于狐類而裘成夏取毛于駝類)
(而褐成也)旋毛(埤雅鶻相同雕頭欲小頂臆欲圓丨丨欲深聞見後錄碧雲霞廐馬也莊憲太后臨朝以賜荆王王惡其丨丨)
(太后知之曰丨丨能害人耶吾不信留以備上閑為御馬第一以其吻肉色碧如霞片故號云世以丨丨為醜此以丨丨為貴)肘
毛(圖畫見聞誌畫龍者乃要騣鬛丨丨筆畫壯快直自肉中生出為佳也)紺毛(湘山野錄徐知諤喜畜竒玩蠻商得一鳳)
(頭綵翠奪日朱冠丨丨金嘴如生其腦平正可為枕諤賞錢五十萬)翎毛(中山詩話山東二經生同官因舉鄭谷詩云任是深)
(山更深處也應無計避王徭一生難之曰野鷹安得王徭一生解之曰古人寧有失也是年必當索丨丨耳張憲大都即事詩簾鉤)
(風不定觸損&KR1870;丨丨)翦毛(東京賦馭不詭遇射不丨丨李白大獵賦雖丨丨而不獻豈割鮮以焠輪)弱毛(桓驎七說蒸剛)
(肥之豚庖丨丨之羜)輕毛(曹植鬭鷄篇觜落丨丨散嚴距往往傷)奇毛(傅休奕鸚鵡賦丨丨曜體綠采含英杜甫白鷹)
(詩雲飛玉立盡清秋不惜丨丨恣遠遊乂八哀汝陽王詩仙醴來浮蟻丨丨或賜鷹)素毛(傅休奕鬭鷄賦玄羽黝而含曜兮丨)
(丨穎而揚精)斑毛(摯虞鵁鶄賦丨丨頳膺駮羽朱腋)秀毛(左貴嬪孔雀賦戴綠碧之丨丨擢翠尾之修莖)陸毛
(七命窮海之錯極丨之丨)霜毛(舞鶴賦疊丨丨而弄影振玉羽而臨霞王建詩新秋白兔大于拳紅耳丨丨趁草眠又范梈王)
(武子相馬圖詩神馳風電足眼冷雪丨丨)春毛(張融海賦陰鳥陽禽丨丨秋羽白居易詩擺塵野鶴丨丨暖拍水沙鷗濕翅低)
紅毛(梁簡文帝鵁鶄賦丨丨覆翼翠鬛垂心薛濤十離詩雪耳丨丨淺碧蹄追風曾到日東西)紡毛(吳均詩丨丨織野服)
(縫芰作山衣庾信詩蒙吏觀秋水萊妻丨落丨)臆毛(張正見雉子斑曲朱冠色尚淺錦丨丨初變)浴毛(蘇子卿朱鷺詩)
(金堤曬羽翰丹水丨丨衣)振毛(魏收枝上鵲詩間關拂條軟回復丨丨輕)毻毛(庾信至老子廟應詔詩丨丨新鵠小&KR0777;根)
(古樹低注丨丨落毛也)鴨毛(劉希夷汝陽潭壁詩魚鱗可憐紫丨丨自然碧)鬢毛(岑參詩知已猶未報丨丨颯已蒼杜)
(甫詩天涯故人少更憶丨丨斑王十朋詩肌體生鱗丨颯丨貢師泰詩海上東風吹丨丨杏花開處雨蕭騷)馬毛(岑參詩飛)
(雪縮丨丨烈風擘我膚梅堯臣詩郊麟作瑞惟逢趾天丨能行不辨丨楊載詩意味存鷄肋寒凉視丨丨)花毛(岑參詩驄馬五)
(丨丨青雲歸處高王建宫詞直上碧雲還却下一䨇金爪菊丨丨皇甫湜山鷄舞鏡賦錦臆䨇呈因疑其若合丨丨兩向未知其孰)
(真)刷毛(李白詩照影玉潭裏丨丨琪樹間温庭筠詩鸂鶒丨丨花蕩漾鷺鷥拳足雪離披)灑毛(李白大鵬賦噴氣則)
(六合生雲丨丨則千里飛雪)雪毛(李白白馬篇龍馬花丨丨金鞍五陵豪揭傒斯李將軍歌身疑南極老人星氣食隂山丨)
(丨虎楊維楨題王母醉歸圖歌酒痕凝頰呼不醒扶上仙山丨丨鹿)虎毛(杜甫詩壯士短衣頭丨丨憑軒拔鞘天為高蘇軾詩)
(時來窺方丈共笑丨丨淺馬祖常都門詩佽飛頭丨丨刑官面瓜削)浮毛(杜甫丁香詩細葉帶丨丨疎花披素豔)拳毛
(杜甫韋諷錄事宅觀曹將軍畫馬圖引昔日太宗丨丨騧近時郭家師子花)凡毛(杜甫詩鳳雛無丨丨五色非爾曹)鵜
毛(張志和玄真子書帆其羽以為舟散乎大海命之曰丨丨之舶注以鵜羽為帆)爪毛(柳宗元籠鷹詩丨丨吻血百鳥逝獨)
(立四顧時激昂)磔毛(孟郊鬭雞聯句丨丨各噤㾕怒癭爭碨磊)收毛(孟郊鬭雞聯句選俊感丨丨受恩慙始隗)弭毛
(劉禹錫說驥我鞍如山我轡如組丨丨容與宛若孤處靡靡其柔也)集毛(白居易詩補養在積功如裘丨衆丨)麤毛(李賀)
(馬詩饑卧骨查牙丨丨刺破花)新毛(杜牧鸚鵡詩避籠交翠尾罅觜静丨丨)鵰毛(温庭筠過西堡塞北詩霜清徹兔目)
(風急吹丨丨)龍毛(曹唐小遊仙詩樹下星沉月欲高前溪水影濕丨丨法苑珠林益州郭下有三池三龍居之貞觀十三年)
(三龍大鬭雷霆振擊水火交飛久之乃静住人拾得丨丨長三尺許黃赤可愛)乳毛(鄭谷丨丨松詩松格一何高何人號丨丨)
九毛(劉兼寄高書記詩齊朝慶裔祖敖曹麟角無䨇鳳丨丨)莢毛(王安石元豐行旱禾秀發埋牛尻豆死更蘇肥丨丨)
金毛(蘇軾請戒長老住石塔記大士未曾說法誰信丨丨之聲)貢毛(黃庭堅詩籍甚宣城郡風流數丨丨)猩毛(黃庭)
(堅謝穆父松扇詩丨丨束筆魚網紙松柎織扇清相似顧瑛棲雲軒詩翠烟默染猩丨丨冰綃疑文露華洗)披毛(孔平仲詩)
(聞子在定州深山坐丨丨)骨毛(張耒詩坐久神慮平微凉清丨丨朱子詩刀筆常時篋笥盈齋祠今喜丨丨清)燖毛(晁補)
(之猪齒臼化佛贊刺心取血血大壑流揚湯丨丨毛湏彌聚)㯶毛(貢師泰上京大宴詩平沙班詐馬别殿燕丨丨)山毛
(戴表元詩水味野栽蒿白瘦丨丨人摘芋紅多)犢毛(吳澄題牧牛圖詩一牛先登䑛犢背丨丨溼溼猶未歸)節毛(虞集)
(詩丨丨吹渭雨禾葉動秦風郝經聽角行漢家有客北海比丨丨落盡頭毛白)頭毛(見上)毨毛(宋本聯句駝疥落丨丨牛)
(溲起回漩)膚毛(岑安卿詩開窗納新月展席延清飇此樂我所嗜爽氣生丨丨)暗毛(郭翼馬詩龍印留官字霜花剝丨丨)
栢毛(宋濓遊鍾山賦遊崇橲院從西廡下入永春園園雖小衆卉略具揉栢為麋鹿形丨丨方怒長翠濯濯可玩)刪毛
(楊慎藥市賦剸犀截角搴翠丨丨)狐毛(左傳丨丨設二旆而退之楚人馳之丨丨狐偃以上軍夾攻子西楚左師潰)
其蟲毛(禮記孟秋之月丨丨丨其音商)海鳬毛(晉書張華傳惠帝中人有得鳥毛三丈以示華華曰此謂丨丨丨也)
(又西溪叢語紹興壬子夏隨侍先公登鳳凰臺詩籠鸛羨鳬毛猛虎愛蝸角)&KR1489;䍽毛(北史党項傳處山谷間每姓别為部)
(落織犛牛尾及丨丨丨為屋注&KR1489;䍽黑&KR1489;羊也)玉雞毛(唐書五行志上元二年楚州獻寳玉十三其二曰丨丨丨白玉也)
四節毛(山海經旄馬其狀如馬丨丨有丨)膝下毛(山海經釘靈之國其民從丨已丨有丨馬蹄善走)熊羆
毛(西京雜記丨丨丨有綠光長二尺者直百金卓王孫有百餘䨇詔使獻二十枚又昭陽殿中設綠熊席席毛長二尺餘人眠而)
(擁毛自蔽望之不能見坐則没膝其中)鸐雉毛(博物志丨丨長丨雨雪惜其尾栖高樹杪不敢下食往往餓死)蟹腹
毛(酉陽雜俎丨丨下有丨殺人)却塵毛(杜陽雜編元載寵姬薛瑶英處金絲之帳却塵之褥其褥出自句驪國一云是)
(丨丨之獸丨所為也其色殷鮮光輭無比)水羊毛(白帖海西織丨丨丨為布名曰海西布)蟛蜞毛(埤雅丨丨有丨)
(海人亦食之)華實毛(西都賦丨丨之丨則九州之上腴焉)五色毛(李白詩各拔丨丨丨意重泰山輕)烏鵲
毛(杜甫詩雖假黿鼉力空瞻丨丨丨)八九毛(高適詩寒楚十二月蒼鷹丨丨丨)雪朱毛(劉言史觀舞胡騰詩)
(亂騰新毯丨丨丨傍拂輕花下紅燭)六翮毛(王遵詩舟人笑指千餘客誰是烟霄丨丨丨)盤中毛(王安石桃花詩)
(攀條弄芳畏晼娩已見黍雪丨丨丨)青鸞毛(顧璘掃階竹詩高巖短竹餘一尺纖葉裊裊丨丨丨)南宫毛(書太保命)
(仲桓丨丨丨俾爰齊侯吕伋以二千戈虎賁百人逆子釗于南門之外)
足下有毛(漢書宣帝紀曾孫身丨丨丨丨卧居數有光燿)附膚落毛(燕書賈堅彎弓三石餘烈祖令射牛于百)
(步之外發一矢拂脊再矢摩腹皆丨丨丨丨上下如一)
對語(麟角鳳毛)(石髮浮毛)(換骨伐毛)(菱刺桃毛)(鵬修翮豹養毛)(凌窮髮入不毛)(露頭角豐羽毛)
摘句(暗綠漲溪毛滋花雨似毛)(密雪鬭鵝毛風生鸛鶴毛)(小雨春池濕鳳毛枝上棲禽五色毛)
(扶搖風力送鴻毛頻掣金鈴試雪毛)(靈藥分功入鬢毛七寳雕籠看綠毛)
御定佩文韻府卷十九之二
