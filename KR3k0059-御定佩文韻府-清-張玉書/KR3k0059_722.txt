欽定四庫全書
御定佩文韻府卷九十之八
入聲一屋韻八
育(余六切飬也長也)
韻藻生育(詩載震載夙載丨載丨家語先王之制音也奏中聲以為節入於南不歸於北夫南者丨丨之鄉北者殺伐之)
(域故君子之音温柔居中以飬丨丨之氣管子道者扶持衆物使得丨丨而各終其性命者也董仲舒賢良策陽常居大夏而以丨)
(丨長飬為事隂常居大冬而積於空虛不用之處隋方澤樂歌道惟丨丨器乃包蔵李紳聞里謠東家父老為爾言鼔腹那知丨丨)
(恩王安石望九華山詩嘘雲吐霧雨丨丨靡不漸又詩既丨既丨比予于毒箋丨謂財業也丨謂長老也)載育(見上後漢書章)
(帝八王𫝊清河孝王至德純懿丨丨眀聖承天奉祚為郊廟主成公綏天地賦統羣生而丨丨人託命于所繫)竝育(禮記萬物)
(丨丨而不相害陸機文賦同槖籥之罔窮與天地乎丨丨)教育(孟子得天下英才而丨丨之宋史彭乘傳乘知普州普人鮮知)
(學乘為興學召其子弟為生負丨丨之聞見錄胡先生瓊判國子監丨丨諸生皆有法)孕育(漢書五行志雷以八月入其卦)
(曰歸妹言雷復歸入地則孕毓根核保藏蟄蟲避盛隂之害注毓字與育同核亦菱字也謝朓勸進齊眀帝表大齊之權輿寳歴丨)
(丨前古任昉求立太宰碑表甄陶周召丨丨伊顔盧思道遼陽山寺願文牢籠啓誦丨丨莊丕柳宗元賀青蓮花表和風丨丨靈氣)
(陶蒸孟郊覆巢行陽和發生均丨丨鳥獸有情知不足)育育(管子桓公使管仲求寗戚寗戚應之曰浩浩乎管仲不知婢子)
(曰詩有之浩浩者水丨丨者魚未有室而安召我居寗戚其欲室乎劉琨詩彼黍離離彼稷丨丨)遮育(管子百姓不夭厲六)
(畜丨丨五穀遮熟注遮庶也)復育(酉陽雜爼蟬未脱時名丨丨言蛣蜣所化韋翾嘗冬中掘樹根見丨丨附于朽處剖一視)
(之腹中猶實爛木)天育(杜甫丨丨驃騎歌遂令大奴字丨丨别飬驥子憐神駿又秦觀茶詩茶實嘉木英其香乃丨丨)夏
育(史記范睢傳成荆孟賁王慶忌丨丨之勇焉而死注丨丨衛人力舉千鈞又後漢書段熲傳拜破羌將軍追羌出橋門遣假司)
(馬丨丨將二千人繞其西與戰羌潰走)
增不育(易婦孕丨丨又婦孕丨丨失其道也書珍禽奇獸丨丨于國蜀都賦異𩔖衆夥於何丨丨)遺育(書我乃劓殄滅)
(之無丨丨無俾易種于兹新邑韓詩外傳太平之時無瘖&KR2334;跛𦕈尫蹇侏儒折短父不哭子兄不哭弟道無襁負之丨丨然各以其)
(序終者賢醫之用也)昔育(詩丨丨恐育鞠及爾顛覆箋丨丨育稚也昔幼稚之時恐至長老窮匱故與女顛覆盡力于衆事)
率育(詩貽我来牟帝命丨丨何承天白鳩頌稷為穀先丨丨萬𩔖)長育(詩拊我畜我丨我丨我左傳為温慈惠和以效)
(天之生殖丨丨王褒僮約種薑飬芋丨丨豚駒朱子白鹿洞賦樂蔶莪之丨丨拔雋髦而登進)樂育(詩小序菁菁者莪丨丨才)
(也君子能長育人才則天下樂之矣宋濓送陳彦正教授詩菁菁我臺萊一一思丨丨)覆育(禮記天地訢合隂陽相得煦嫗)
(丨丨萬物漢書谷永傳永奏書謝王鳳曰將軍悦其狂言擢之皂衣之史厠之爭臣之末不聽浸潤之譖不食膚受之愬雖齊桓晉)
(文用士篤密察父悊兄丨丨子弟誠無以加管子理國之道地德為首君臣之禮父子之親丨丨萬人官府之藏彊兵保國城郭之)
(險外應四極具取之地高允北伐頌生死蒙惠人欣丨丨理貫幽眀澤漸殊域黃溍陳生詩常恐去左右或乖丨丨恩)化育
(禮記可以贊天地之丨丨則可以與天地参矣淮南子天丨丨而無形象地生長而無計量成公綏樂歌奄有八荒丨丨黎烝陶宏)
(景許長史舊館壇碑含吐萬有丨丨羣生沈佺期蝴蝶賦羌蝴蝶之可熹兮紛丨丨乎陽和劉基詩人猶腹中蟲蠢蠢隨丨丨)發
育(禮記洋洋乎丨丨萬物范成大新正書懷詩肅肅九冰妨丨丨温温三火護恢台)能育(左傳鄭公子忽如陳逆婦媯辛)
(亥以嬀氏歸甲寅入于鄭陳鍼子送女先配而後祖鍼子曰是不為夫婦誣其祖矣非禮也何以丨丨)賁育(戰國榮烏𫉬之)
(力而死丨丨之勇而死史記汲黯傳使黯任職居官無以踰人然至其輔少主守城深堅招之不来麾之不去雖自謂丨丨亦不能)
(奪之矣司馬相如諫獵書力稱烏𫉬捷言慶忌勇期丨丨臣竊以為人誠有之獸亦宜然揚雄羽獵賦丨丨之倫蒙盾負羽杖鏌邪)
(而羅者以萬計韓愈南山詩或如丨丨倫賭勝勇前購)仁育(史記司馬相如傳陛下丨丨羣生義征不憓通書聖人在上以)
(丨丨萬物以義正萬民柳宗元賀雨表丨丨蒼生恩同赤子)治育(漢書文帝紀朕下不能丨丨羣生以上累三光之眀其不)
(德大矣)咸育(漢書蕭育傳育與陳咸俱以公卿子顯名咸最先進時朱博尚為杜陵長為丨丨所攀援後遂並歴刺史郡守)
(相及為九卿而博先至將軍上卿歴位多於丨丨遂至丞相)撫育(後漢書顯宗馬后紀后為貴人時后前母姊女賈氏亦以)
(選入生肅宗帝以后無子命令飬之后盡心丨丨勞悴過于所生魏志公孫淵傳陛下恢崇丨丨亮其控告使疎遠之臣永有保恃)
(晉書文眀王皇后傳后丨丨衆胤克成家道母儀之教光於邦族誕啓聖眀祚流萬國南史王宏之傳少孤貧為外祖徵士何凖所)
(丨丨陳子昂為蘇令本與岑内史啓早蒙丨丨之恩不殊骨肉之愛)慶育(後漢書襄楷傳昔文王一妻誕致十子今宫女數千)
(未聞丨丨宜修德省刑以廣螽斯之祚)惠育(後漢書左雄傳今之墨綬猶古之諸侯拜爵王庭輿服有庸而齊於匹䜿叛命)
(避負北所以崇德眀理丨丨元元也)坤育(後漢書陳球傳長樂太后尊號在身親嘗稱制丨丨天下)濟育(魏志夏侯元傳)
(古之建官所以丨丨羣生統理民物也故為之君長以司牧之潘尼火賦甄陶品物則造化之制也丨丨羣生則天地之惠也唐大)
(社樂章播種百榖丨丨兆人)熙育(魏志棧潛傳天生蒸民而樹之君所以覆燾羣生丨丨兆庶)贍育(吳志孫賁傳賁)
(早失二親弟輔嬰孩賁自丨丨友愛甚篤)誨育(吳志步隲傳隲代陸遜為丞相猶丨丨門生手不釋書被服居處有如儒生)
優育(吳志賀邵傳江邊戍兵遠當以拓土廣境近當以守界備難宜時丨丨以待有事)陶育(吳志諸葛恪傳恪生長王)
(國丨丨聖化致名英偉服事累紀陸機策秀才文二儀所以丨丨四時所以化生)産育(吳志諸葛恪傳恪復欲出軍諸大臣)
(以為數出罷勞恪乃著論諭衆意曰自本以来務在丨丨今者賊民歲月繁滋但以尚小未可得用耳列子衛端木叔者其情所欲)
(好耳所欲聽目所欲視口所欲嘗雖殊方偏國非齊土之所丨丨者無不畢致之猶藩墻之物也)孳育(晉書樂志五聲羽為)
(物羽之為言舒也言陽氣將復萬物丨丨而舒生也遼史道宗紀䛇曰方夏長養鳥獸丨丨之時不得縱火於郊)宏育(晉書)
(刑法志誠宜眀慎用刑愛人丨丨)全育(晉書王濬傳濬先在巴郡之所丨丨者皆堪徭役供軍其父母戒之曰王府君生爾)
(爾必勉之無愛死也呂温由鹿賦捨爾崇林輕遊近麓偶巧網之生致蒙主人之丨丨)誕育(晉書王廙傳元帝即位廙奏中)
(興賦上疏曰臣昔嘗侍坐於先后說陛下丨丨之日光眀映室白毫生于額之左相者謂當王有四海宋史皇后樂章丨丨泰陵劬)
(勞顧復蔡邕光武濟陽宫碑稽度虔則丨丨靈姿陸機皇太子賜讌詩丨丨皇儲儀刑在昔陸雲九愍啓元辰而丨丨考度中以錫)
(命傅亮宋公九錫文天未絶晉丨丨英輔振厥弛維再造區㝢)奬育(晉書王鍳傳鍳以凡𤨏謬蒙丨丨)鞠育(晉書王羲)
(之傳稱病去郡誓父母墓前曰不蒙過庭之訓母兄丨丨得漸庶幾遂因人乏蒙國寵榮蔡邕議郎胡公夫人哀詞母氏丨丨載矜)
(載憐嵇康思親賦思報德兮邈欲絶感丨丨兮情剝裂)悦育(晉書郭璞傳使幽斃之人應蒼生以丨丨否滯之氣隨谷風而)
(紓散)敷育(晉書劉聰載記王者之立后也將以上配乾坤之性象二儀丨丨之義)寵育(晉書苻堅載記丨丨鮮卑羌奚)
(布諸畿甸)愛育(北史鮑宏傳宏七歲而孤為兄泉之所丨丨年十二能屬文嘗和湘東王繹詩繹嗟賞不已潜夫論帝王之所)
(尊敬者天也皇天之所丨丨者人也杜篤論都賦今國家躬修道德吐惠含仁湛恩沾洽時風顯宣徒垂意於持平守實務在丨丨)
(元元苟有便于王政者聖主納焉王惲詩丨丨總歸君父聖論思不出廟堂公)收育(唐書孔戣傳南方鬻口為貨掠人為奴婢)
(戣峻為之禁親吏得嬰兒于道丨丨之戣論以死由是閭里相約不敢犯)視育(唐書劉蕡傳百姓者陛下之赤子陛下宜令慈)
(仁者丨丨之)蕃育(宋史樂志伊鵲營巢珍禽輯睦均養嘉雛致于丨丨王禹偁竹飀詩飫飽致肥腯優游恣丨丨)涵育
(宋史大上皇后樂章父尊母親天丨地丨燕我翼子景命有僕崔顥薦樊衡書國家封山勒崇希代罕遇丨丨之𩔖莫不踴躍歐陽)
(修憎蚊詩乾坤理廣大善惡皆丨丨吳師道詩承平丨丨頼休澤人與物會真奇逢)推育(管子循其祖德辨其順逆丨丨賢人)
(讒慝不作)嬴育(管子春丨丨夏養長秋聚收冬閉藏大寒乃極國家乃昌四方乃服此謂歲德)安育(呂氏春秋黔首畢樂)
(其志丨丨其性而莫為不成)孚育(韓詩外傳卯之性為雛不得良雞覆伏丨丨積日累久則不成為雛夫人性善非得明王)
(聖主扶擕内之以道則不成)養育(淮南子人君者上因天時下盡地財中用人力是以羣生遂長五穀蕃植教民丨丨六畜)
(以時柳宗元行路難君不見南山棟梁益稀少愛材丨丨誰復論羅隐獻盂中丞詩太平天子念蒲東又委星郎丨丨功歐陽修青)
(松詩丨丨既堅好華英充厥中)頤育(潛夫論古者惟始受命之君不得不有一赦與之更新丨丨萬物以成大化)拔育
(汝南先賢傳中流之士或舉之于淹滯或顯之于童齒莫不頼許劭顧采之榮凡所丨丨顯成令德者不可殚記)苞育(水經)
(注葛陂方數十里水物含靈多所丨丨曹植喜雨詩天覆何彌廣丨丨此羣生)阿育(水經注丨丨王寺或言楚王英所造非所)
(詳也蓋丨丨王之遺法因以名焉)攢育(洛陽伽藍記江左假息僻居一隅地多濕蟄丨丨蟲蟻疆土瘴癘蛙龜共穴人鳥同)
(羣)蠢育(拾遺錄憑風雲而託生含雨露而丨丨)成育(王褒四子講德論恩及飛鳥惠加走獸胎卵得以丨丨草木遂)
(其零茂)茂育(東都賦系唐統接漢緒丨丨羣生恢復疆宇齊樂歌丨丨萬物衆庶咸康王禹偁茶園詩丨丨知天意甄收荷)
(主恩)時育(東京賦于是隂陽交和庶物丨丨卜征考祥終然允淑潘岳秋興賦覧花蒔之丨丨兮察盛衰之所託陸雲贈顧驃)
(騎詩和以同人歸物丨丨)胎育(魏文帝周成漢昭論體不承聖化不丨丨)普育(魏文帝車渠賦惟二儀之丨丨何萬物之)
(殊形)陽育(魏眀帝善哉行丨丨則隂殺晷景應度移)含育(曹植鸚鵡賦蒙丨丨之厚德奉君子之光輝唐祭神州樂章丨)
(丨九區保安萬國)宣育(王粲荆州文學記品物丨丨百穀繁蕪)浸育(嵇康聲無哀樂論枯槁之𩔖丨丨靈液六合之)
(内沐浴鴻流傅亮宋公九錫文元澤丨丨温風潛被)馴育(嵇康絶交書此由禽鹿少見丨丨則服從教制長而見羈則狂顧頓)
(纓赴蹈湯火)燾育(傅咸喜雨賦伊我皇之仁德兮配丨丨于二儀)矜育(李密陳情表伏惟聖朝以孝治天下凡在故老)
(猶蒙丨丨薛道衡老氏碑憂勞庶績丨丨蒼生念兹在兹發于寤寐)潛育(摰虞思遊賦探龜蛇於幽穴兮瞰罔養之丨丨)藏
育(陸機吴趨行山澤多丨丨土風清且嘉)自育(陸機瓜賦蔽翠景以丨丨綴修莖而星羅)滋育(成公綏天地賦何丨)
(丨之罔極兮偉造化之至神)俯育(成公綏正旦大會行禮歌眀眀聖帝龍飛在天與靈合契通德幽元仰化青雲丨丨重淵)
資育(潘尼火賦博贍羣生丨丨萬𩔖)叢育(吴都賦瓌異之所丨丨鱗甲之所集往謝朓高松賦閱品物于幽記訪丨丨於)
(秘經)繁育(郭璞鴢鳥贊婦女是食子孫丨丨)殊育(鮑照登大雷岸與妹書繁化丨丨詭質怪章)水育(何承天逹)
(性論九穀芻豢陸産丨丨酸醎百品備其膳羞)亭育(梁武帝祠南郊恩䛇思隨乾覆布兹丨丨梁簡文帝昭眀太子集序玉科)
(歸理遣之恩金條垂好生之德黔首齊民丨丨含養梁太廟樂辭丨丨品彙賓禮百神江總勞酒賦顧曲私之丨丨遞寒暑之徂遷)
(盧思道為隋檄陳文日月之所照臨俱荷丨丨舟車之所通泊咸附象鞮權德輿朝拜昭陵詩無疆傳慶祚有截荷丨丨)慈育
(梁簡文帝唱導文覆載蒼生丨丨黎首)春育(王僧孺為臨川王譲太尉表海涵丨丨日鏡雲伸)修育(元結夀翁興詩)
(借問多夀翁何方自丨丨)卵育(韓愈祭鱷魚文况潮嶺之間鱷魚之涵淹丨丨于此亦固其所郝經雁媒詩瀚海天山西丨丨)
(歲為常)煦育(柳宗元賀表太陽既昇丨丨資始霈澤斯降膏潤無遺劉蕡賢良方正策調元氣以丨丨扇太和于仁夀方干)
(除夜詩丨丨誠非遠陽和又欲升)聖育(柳宗元為耆老等請復尊號表臣等得生邦甸幸遇盛眀身體髮膚盡歸于丨丨衣)
(服飲食悉自于皇恩)鷇育(陳基雞鳬行雞與鳬皆丨丨鳬愛水遊雞愛陸)桮育(漢書律歴志丞相屬寳長安單安國安陵)
(丨丨治終始注姓桮名育也)蕭育(漢書丨望之傳望之子丨字次君少以父任為太子庶子後為茂陵令傅召詣後曹當以)
(職事對育徑出曹書佐隨牽育育案佩刀曰丨丨杜陵男子何詣曹也)李育(後漢書丨丨傳育字元春扶風漆人也涉獵古)
(學嘗讀左氏傳作難左氏義四十一事拜博士詔與諸儒論五經于白虎觀育以公羊義難賈逵往返皆有理證最為通儒)
萬物育(禮記動已而天地應焉四時和焉星長理焉丨丨丨焉)民人育(孟子五榖熟而丨丨丨)諸生育
(管子道行則君臣親父子安丨丨丨故眀主之務務在行道不顧小物)牛馬育(管子無奪民時則百姓富犧牲不勞則丨)
(丨丨)居情育(陸機詩慷慨逝言感徘徊丨丨丨注言慷慨不平逝者之言多感徘徊興戀居者之志彌生)雲雨育
(徐陵詠柑詩得陳終宴歡良垂丨丨丨)草木育(張說廣州都督宋公遺愛碑頌政畫一兮言不再丨丨丨兮魚鼈寧)
六(力竹切數也)
韻藻九六(易疏序文王在羑里演六十四卦著七八丨丨之爻謂之周易又乾初九疏陽爻稱九隂爻稱六其說有二一)
(者陽得兼隂隂不得兼陽二者老陽數九老隂數六皆變周易以變者為占漢書律歴志三統合于一元故因元一而九三之以為)
(法十一三之以為實實如法得一黃鐘初九律之首陽之變也因而六之以九為法得林鐘初六吕之首隂之變也皆参天兩地之)
(法也上生六而倍之下生六而損之皆以九為法丨丨隂陽夫婦子母之道也律娶妻而吕生子天地之情也)生六(見上)襲
六(史記司馬相如傳猶兼正列其義校飭厥文作春秋一藝將丨舊丨為七攄之無窮注今漢書增一仍舊六為七也攄一作臚)
(叙也)舊六(見上)陽六(漢書律歴志律十有二丨丨為律隂六為吕律以通氣𩔖物一曰黃鐘二曰太簇三曰姑洗四曰蕤)
(賓五曰夷則六曰亾射吕以旅陽宣氣一曰林鐘二曰南吕三曰應鐘四曰大吕五曰夾鐘六曰中吕)隂六(見上)百六
(漢書谷永傳遭无妄之卦運直丨丨之災阨又王莽傳陽九之阸既度丨丨之會已過晉書孝友傳序晉氏始自中朝逮于江左雖)
(丨丨之災遄及而君子之道未消孝弟名流猶為繼踵北史周文帝紀隂陽逓用盛衰相襲苟當丨丨無聞三五又温子昇傳梁使)
(張臯寫子昇文筆傳于江外梁武稱之曰曹植陸機復生于北土恨我辭人數窮丨丨唐書陸贄傳是時賊未平帝欲改元而術士)
(争言數鍾丨丨宜有所變示天下復始漢書音義四千五百歲為一元一元之中有九戹陽戹五隂戹四陽為旱隂為水下六歲有)
(陽戹故曰丨丨會創業起居注逢丨丨之厄創業雲雷追三五之蹤財成天地又晉書元帝紀辟掾屬百餘人時人謂之丨丨掾又)
(南史張綰傳湘東王繹嘗策之百事綰對闕其六號為丨丨公又荆楚歲時記去冬節一百五日即有疾風甚雨謂之寒食注據歴)
(合在清明前二日亦有去冬至一丨丨日者元稹詩初過寒食一丨丨店舍無烟宮樹綠蘇軾詩細雨晴時一丨丨畫船鼉鼔莫違)
(民沈與求詩時魚苦筍過丨丨又到一年春盡頭)丈六(北史胡叟傳時蜀沙門法成率僧數千人鑄丨丨金像宋文帝惡其)
(聚衆將加大辟叟赴丹陽啓申其美遂免復還蜀法成遺以珍物叟一無所受洛陽伽藍記祗洹寺丹青炫采金玉垂輝摹寫真容)
(似丨丨之見鹿苑神光壯麗若金剛之在䨇林孫綽喻道論雅身丨丨金色焜燿元稹詩由旬排講座丨丨寫金容楞嚴經方圓丨)
(丨為八角壇壇心置一金銀銅木所造蓮華華中安鉢鉢中先盛八月露水水中隨安所有華葉取八圓鏡各安其方傳燈錄西方)
(有佛其形長丨丨而黃金色)二六(淮南子物固有衆而不若少者引車者丨丨而後之事固有相待而成者兩人俱溺不能)
(相拯一人處陸則可矣李尤鞠城銘圓鞠方牆倣象隂陽法月衡對丨丨相當曹植詩周流丨丨候間置十二亭左思魏都賦雖眀)
(珠兼寸尺璧有盈曜車丨丨三傾五城未若申錫典章之為遠也陶潛祭程氏妹文我年丨丨爾纔九齡謝朓酬德賦唯敦䍧之旅)
(歲實興齊之丨丨陶宏景又與梁武帝論書啓伏覽書前意雖止丨丨而規矩必周後書不出二百亦褒貶大備)滕六(幽怪)
(錄蕭至忠欲獵有老麋求救黃冠曰若丨丨降雪巽二起風即蕭使君不出矣翼日風雪大作王炎冬雪行且願扶桑枝上紅日轂)
(東来却丨丨范成大詩丨丨無端巽二癡翻天作惡破春遲)藏六(陳陶詩從来道生一况伴龜丨丨蘇軾詩得如虎挾乙失)
(若龜丨丨王炎答簡簿詩倦遊别駕老更貧自謀慚似龜丨丨元好問龜丨丨圖詩世上疑謀待君决可能丨丨便安全阿含經有)
(龜被野干所包丨丨而不出野干怒而捨去佛告諸比邱當如龜丨丨自丨丨根魔不得便注野干獸名干音犴龜首尾及四足凡)
(六)阿六(南史梁臨川静惠王宏傳宏文帝第六子性愛錢百萬一聚黃牓標之千萬一庫懸一紫標如此三十餘間帝謂曰)
(丨丨汝生活大可又張融傳融第六弟寳積建武中出為盧陵太守時名流謝瀹何點陸慧曉孔珪至融弟鐵之舍點造坐便曰今)
(日可謂盛集二五我兄弟之流丨丨張氏保家之子)
蓬矢六(禮記射人以桑弧丨丨丨射天地四方)不足六(史記春申君傳王若能持功守威絀攻取之心而肥仁義)
(之地使無後患三王不足四五伯丨丨丨也)雄鳴六(漢書律歴志黃帝使泠綸自大夏之西昆侖之隂取竹之解谷生其)
(竅厚均者斷兩節間而吹之以為黃鐘之宫制十二筩以聽鳳之鳴其丨丨為丨雌鳴亦六比黃鐘之宫而皆可以生之是為律本)
雌鳴六(見上)窮于六(南史宋武帝紀漢建武至建安末一百九十六年而禅魏魏自黃初至咸熙末四十六年而禅)
(晉晉自太始至今百五十六年三代揖讓咸丨丨丨)
五臣兹六(王儉褚彦回碑丨丨丨丨八元斯九)食粟家六(韓愈原道農之家一而丨丨之丨丨工之家一而用)
(器之家六賈之家一而資焉之家六奈之何民不窮且盗也)駢四儷六(柳宗元乞巧文丨丨丨丨錦心繡口)
增上六(易丨丨龍戰于野徐陵孝義寺碑德佐初九道暉丨丨)乘六(易時丨丨龍以御天駱賓王對策丨丨御天得)
(一居地又管子舉其彊者以譽之彊而可使服事辯以辯辭智以招請廉以標入堅彊以丨丨廣其德以輕上位不能使之而流徙)
(此謂國亾之郄)初六(易丨丨履霜堅冰至)地六(易天一地二天三地四天五丨丨天七地八天九地十)數六(禮記)
(孟冬之月其丨丨注水生數一成丨丨漢書律歴志天之中數五五為聲地之中丨丨六為律)簠六(周禮秋官掌客子男三積)
(皆眡飱牽一間以修飱三牢食二十有四丨丨豆二十有四鉶十有八壺二十有四鼎簋十有二牲十有八注此言待子男之禮也)
工六(周禮冬官攻金之丨丨攻皮之工五)合六(周禮冬官築氏為削長尺博寸丨丨而成規注削今之書刀疏古者未有)
(紙筆則以削刻字)饌六(儀禮聘禮堂上之丨丨西夾亦如之筥及罋如上賓)滅六(左傳楚成大心仲歸帥師丨丨)禮
六(左傳王使問禮于左師與子産左師曰小國習之大國用之敢不薦聞獻公合諸侯之丨丨子産曰小國共職敢不薦守獻伯)
(子男會公之丨丨)天六(周語丨丨地五數之常也)屠六(史記項羽紀大司馬周殷叛楚以舒丨丨注以舒之衆丨破丨)
(縣)英六(史記陳杞世家臯陶之後或封丨丨楚穆王滅之張衡賦咎絲邁而種德兮德樹茂乎丨丨)都六(史記黥布)
(傳項王封諸將立布為九江王丨丨)五六(漢書律歴志天有六氣降生五味夫丨丨者天地之中合而民所受以生也後漢書)
(楊賜傳帝欲造畢圭靈琨苑賜上疏諫曰今城外之苑已有丨丨可以逞情意順四節也宜惟夏禹卑宫太宗露臺之意以慰下民)
(之勞劉軻再上崔相公書議及國朝相府間事言貞觀則房魏言開元則姚宋自貞觀數十歲至開元中間豈無房魏之相耶自開)
(元數十歲至于今中間豈無姚宋之相耶何說者局于四而不至于丨丨耶韓愈新竹詩出欄抽丨丨當戶羅三四白居易詩歴官)
(凡丨丨禄俸及妻拏王安石蕭君墓志爭議至丨丨而樞密遂絀君言不報君又奏請擇將吏繕兵械修城郭以待變亦至丨丨又)
(皆不報蘇軾詩靖言求其用略數得丨丨又新月生魄迹未安纔破丨丨漸盤桓又茶詩于兹自研討至味識丨丨)什六(漢書)
(地理志秦地天下三分之一而人衆不過什三然量其富居丨丨管子與三老里有司伍長行里因父母案行閱其偹水之器以冬)
(無事之時籠臿版築各丨丨又晉書石季龍載記郡國前後送蒼麟十六白鹿七季龍命司虞張曷柱調之以駕芝蓋)坤六
(漢書王莽傳五威將乘乾文車駕丨丨馬背負鷩鳥之毛服餙甚偉)駕六(晉書輿服志天子所御則丨丨其餘並駕四埤雅或)
(曰天子之馬盛則丨丨常則駕四詩曰四黃既駕兩驂不倚此丨丨之證也)舒六(晉書伏滔傳龍泉之陂良疇萬頃丨丨之)
(貢利盡蠻越)岡六(唐書裵度傳度請入朝逢吉黨大懼作偽謠云非衣小兒坦其腹天上有口被驅逐以度平元濟也都城)
(東西丨丨民間以為乾數而度第平樂里直第五岡權輿乃言度名應圖讖第據岡原不召而来其意可見欲以傾度天子獨能眀)
(其誣)不六(呂氏春秋王者不四覇者丨丨)毛六(水經注渭水東南流衆水瀉浪邊次鳴注次東得丨丨谿水)六六
(埤雅龍八十一鱗具九九之數九陽也鯉三十六鱗具丨丨之數六隂也范成大詩珍重北窗山丨丨使君名與汝俱傳楊萬里詩)
(行穿丨丨三三徑来往紅紅白白間黃庚詩銅匜艾納翠氤氲丨丨屏山酒半醺)三六(張衡東京賦歴載丨丨偷安天位注)
(丨丨十八年謂王莽簒位一十八年也梁簡文帝詩少年年幾方丨丨含嬌聚態傾人目)成六(楞嚴經世尊云今汝且觀現前)
(六根為一為六阿難若言一者耳何不見目何不聞頭奚不履足奚無語若此六根决定丨丨如我今會與汝宣揚微妙法門汝之)
(六根誰来領受)終六(楞嚴經阿難言我用耳聞佛言汝耳自聞何關身口口来聞義身起欽承是故應知非一丨丨非六終一)
(終不汝根元一元六)馮六(五代史晉家人傳高祖少子曰丨丨未名而卒而舊說以重睿為幼子者非也)
本俗六(周禮地官司徒以丨丨丨安萬民)保息六(周禮地官司徒以丨丨丨飬萬民)籩豆六(儀禮聘禮)
(堂上丨丨丨設于戶東西上)諸侯六(左傳考仲子之宫將萬焉公問羽數于衆仲對曰天子用八丨丨用丨大夫四士二)
三十六(漢書天文志春秋二百四十二年間日食丨丨丨北史魏紀成皇帝諱毛立統國丨丨丨大姓九十九威振北方五)
(代史吳世家徐温所奥起事劉威陶雅之徒號丨丨丨英雄東都事略宋江以丨丨丨人横行河朔京東官軍數萬無敢抗者駱賓)
(王詩秦塞重關一百二漢家離宫丨丨丨白居易詩我昔丨丨丨寫貌在丹青我今四十六衰顇卧江城賈島詩晴峯丨丨丨侍立)
(上春臺蘇軾詩仇池九十九嵩山丨丨丨范成大放魚行昂蔵赤鯶亦垂頭背負京鱗丨丨丨王庭珪題宣和御畫詩玉鎻宮扉丨)
(丨丨誰識連昌滿宫竹)賜劍六(漢書衛綰傳上賜之劍綰曰先帝丨臣丨凡丨不敢奉䛇使取六劍劍尚盛未嘗服也)
十五六(吳志吕蒙傳少依姊夫鄧當當為孫策將數討山越蒙年丨丨丨竊隨當擊賊白居易詩遥見窗下人娉婷丨丨丨)
(又秦觀財用策于是大農富賈或從僮騎帶刀劍以武蘄于鄉里畢弋漁獵聲伎之奉擬于侯王而一邑之財丨丨丨入于私家矣)
彊國六(張衡西京賦是時也並為丨丨者有丨然而四海同宅西秦豈不詭哉注韓魏燕趙齊楚)九十六(韓愈詩遺)
(我明珠丨丨丨寒光映骨睡驪目)出守六(韓愈詩行年餘五十丨丨數已丨)六十六(黃庭堅為慧林冲禅師燒)
(香頌慧林也唱雲門曲去年臘月丨丨丨)
放一敝六(蔡邕弹棋賦不遲不疾如行如留丨丨丨丨功無與儔)
縮(所六切歛也退也短也亂也)
韻藻茅縮(左傳齊侯伐楚曰爾貢包丨不入王祭不共無以丨酒寡人是徵宋史樂志神之格思三獻丨丨蘇軾江漲詩)
(江流儻席卷杜酒期丨丨)贏縮(史記天官書歲星丨丨以其舍命國所在國不可伐可以罰人其趨舍而前曰丨退舍曰丨唐)
(書陸贄傳視戶口豐耗以稽撫字視墾田丨丨以稽本末淮南子丨丨卷舒淪干不測終始虚滿轉于無原朱子詩也知地脉無丨)
(丨只把隂晴更問天贏又作盈南史恩倖傳論窺丨丨于望景𫉬驪珠于龍睡陳子昂詩大運自丨丨春秋逓来過)蓄縮(漢書)
(息夫躬傳躬上疏歴詆公卿大臣曰方今丞相王嘉健而丨丨不可用注丨丨謂吝于事也宋史劉安世傳安世面折廷爭或帝盛)
(怒則執簡却立伺怒稍解復前抗辭旁侍者遠觀丨丨悚汗目之曰殿上虎化書蟲之無足蛇能屈曲蛭能掬蹙蝸牛能丨丨小人)
(所以見其機由是得其師可以坐致萬里而不馳柳宗元招海賈文弱水丨丨其下不極投之必沉負羽無力白居易雞距筆賦但)
(随物棄不與人遇則距丨丨於晨雞毫摧殘于寒免元稹詩隼猜鴻丨丨虎横犬迍邅韓琦觀胡九齡畫牛詩當流泅戲益自在欲)
(走或疑猶丨丨)瑟縮(吕氏春秋昔陶唐之始隂多滯伏而湛積水道壅塞不行其原民氣鬱閼而滯著筋骨丨丨不逹故作為)
(舞以宣導之蘇軾詩凄風丨丨經絃柱香霧淒迷著髻鬟又作詩愧謝君笑讙歸来瑟縮愈不安宋无詩崖瀑松風添丨丨地爐槐)
(火共青熒)龍縮(抱朴子西域方士禹步吹炁丨即浮出十餘丈更吹輙丨至數寸掇取入壺之旱處發龍入潭禹步吹之復長)
(十數丈須臾雨至又宋无詩水落蛟丨丨空城鼔角哀)局縮(逸雅齊人謂車枕以前曰縮言丨丨也韓愈詩我雖官在朝氣)
(𫝑日丨丨陳造詩窮途坐丨丨頗嘗得此快)出縮(韓愈聯句蔓涎角丨丨樹啄頭敲鏗張九成食苦筍詩林深恐人知頭角)
(互丨丨王惲詩蒼巔互丨丨峪𫝑曲走蛇)倒縮(大慧語錄充和尚曰這漢参黃楊木禅却丨丨去)
自反縮(孟子丨丨而不丨雖褐寬博吾不惴焉丨丨而丨雖千萬人吾往矣注縮直也)頭頸縮(歐陽修見楊直講女)
(奴弹琵琶詩雖然可愛眉目秀無奈長饑丨丨丨又韓琦大雪詩望晴不晴無奈何擁被醉眠頭更縮蘇軾詩空使後世人聞名頸)
(猶縮陳造車堰牛詩挽牽亦諉汝贔屭頸髀縮)龜頸縮(蘇軾詩人喜君畏事欲作丨丨丨孫覿連雪苦寒詩破衾且作丨丨)
(丨短裾愁牽鶴脛長)
增收縮(詩九月肅霜傳肅縮也霜降而丨丨萬物)東縮(儀禮士虞禮祝盥升取苴降洗之升入設于几東席上丨丨)
尹縮(儀禮士虞禮有乾肉折爼二丨丨注丨正也丨從也)西縮(儀禮有司徹二爼設于羊鼎西丨丨二爼皆設于二鼎西)
(亦丨丨)南縮(儀禮有司徹尸還几縮之右手執外廉北面奠于筵上左之丨丨不坐)掌縮(爾雅烏鵲醜其丨丨注飛)
(縮脚于腹下)攣縮(魏志倉慈傳注燉煌俗婦人作裙丨丨如羊腸用布一疋皇甫隆為太守禁改之所省不訾酉陽雜爼狼)
(大如狗蒼色作聲諸竅皆沸䏶中筋大如鴨卵有犯盜者薰之當令手丨丨)緧縮(晉書樂志八月之辰謂為酉酉者緧也謂)
(時物皆丨丨也)舌縮(晉書夏統傳宗族勸之仕統曰聞君之談不覺寒毛盡戴白汗四匝顔如渥丹心熱如炭丨丨口張兩耳)
(壁塞也)斜縮(晉書石勒載記從事中郎劉奥坐營建極殿井木丨丨斬于殿中)羞縮(唐書武后傳麟德初后召方士)
(郭行真入禁中為蠱祝帝怒使草詔廢之后遽從帝自訴帝丨丨待之如初戴表元詩銅山乳竇青最遠丨丨不似来時妝馬祖常)
(詩執筆御史府丨丨如牡蠣)愧縮(唐書韋處厚傳張平叔建言官自鬻鹽籠天下之財下羣臣議處厚發十難誚其迂謬平)
(叔丨丨遂寝韓琦蜂蠆詩使其自丨丨似不容覆載)惴縮(唐書劉洎傳洎諫曰陛下降慈旨假柔顔虛心聽納猶恐羣臣丨丨)
(不敢進)恧縮(唐書李石傳仇士良等往往斥李訓以折大臣石徐謂曰亂京師者訓注也然其進孰為之先士良等丨丨不)
(得對)縮縮(唐書吐蕃傳貞觀十五年妻以宗女文成公主弄贊見中國服餙之美丨丨愧沮按弄贊吐蕃君長也易林丨丨亂)
(絲舉手為災)沮縮(唐書樊澤傳澤有武力喜兵法數與李希烈确禽票將張嘉瑜杜文朝梁悛之等賊氣丨丨遂取唐隋二)
(州)月縮(五代史司天考日月皆有盈縮日盈丨丨則後中而朔月盈日縮則先中而朔)日縮(見上)退縮(宋史河渠)
(志漕渠常年春雨連綿江湖泛漲之時河流忽盈驟減連歲雨澤愆闕江湖丨丨渠形尤亢金史陳規傳今之將帥大抵先論出身)
(官品或門閥膏粱之子或親故假托之流平居則意氣自高遇敵則首尾丨丨將帥既自畏怯士卒夫誰肯前蘇舜欽詩相逢眼盡)
(白閉戶甘丨丨梅堯臣詩陋巷自知當丨丨權門誰解更趨参蘇軾詩不能便丨丨便使進少徐)伸縮(宋史陳亮傳東通吴)
(會西連巴蜀南極湖湘北控關洛左右丨丨皆足以為進取之機蘇軾詩機牙任丨丨漲落随高低揭傒斯詩宜丨而丨圓使方外)
(若椎魯中堅強)外縮(宋史黃龜年傳秦檜行詭而言譎丨丨而中邪以巧詐取相位)踧縮(宋史陳恕傳恕每便殿奏事太)
(宗或未深察必形誚譲恕斂板丨丨退至殿壁負立俟意少觧復進又酉陽雜爼雷蜞大如蚓以物觸之乃蹙縮圓轉若鞠良久引)
(首鞠形漸小後如蚓焉茶經茶有千萬狀鹵莽而言有如人鞾者蹙縮然犎牛臆者廉檐然浮雲出山者輪菌然輕飈拂水者涵澹)
(然獨孤及招北客文跳噴浩森上濺飛鳥蹙縮盤渦下旋黿鼉元稹詩偶值當途石蹙縮又縱横劉禹錫踏潮歌驚湍蹙縮悍而驕)
(大陵高岸失岧嶤蘇軾紫團参詩纖攕虎豹鬛蹙縮龍蛇癭陸游詩飛騰豈少摩雲鶻蹙縮方同作繭蠶范成大詩蹙縮高顴頰蕭)
(騷短髯髭)畏縮(金史章宗紀上諭提刑司曰朕特設提刑司本欲安民于今五年效猶未著蓋多不識本職之體而徒事細碎)
(以致州縣例皆丨丨而不敢行事范成大河豚歎異味古所珍無事苦丨丨)網縮(易林網密丨丨動益蹙急困不得息)囊
縮(易林火石相得乾無潤澤利少丨丨)却縮(易林遷延丨丨不見頭目日以困急)悔縮(揚子丨丨往去来復測曰丨丨)
(之復得在後也)大縮(水經注上下二十四浦各有名焉中有丨丨小縮等浦)小縮(見上)足縮(酉陽雜爼成式羣從)
(有言少時嘗毁鳥巢得一黑石如雀卵圓滑可愛後偶置醋器中忽覺石動徐視之有四足如蜒舉之丨亦隨丨蘇舜欽觀放牐詩)
(既前目眩轉丨丨不敢留)挫縮(陳琳為袁紹檄豫州文鋒&KR0621;丨丨厥圖不果)驚縮(梁昭明太子詩後燄難堅明初心易)
(丨丨廼賢詩至今豪俠人危眺屢丨丨)水縮(梁簡文帝筝賦覩獨雁之寒飛望交河之丨丨杜甫詩普天無川梁欲濟願丨)
(丨白居易詩登亭望湖水丨丨湖底出陸游詩木落山不蔽丨丨洲自獻劉子翬鄱江詩時方冬氣深丨丨川原變)世縮(江總)
(譲吏部尚書表臣門基丨丨晉宋以来内侍帷扆入尸衡尺)泉縮(庾信詩澗寒泉反縮山晴雲倒回柳貫詩方冬百丨丨潦)
(淨海為壑)展縮(錢起詩則知造化源方寸能丨丨)毛縮(劉長卿詩地闊鳥道遲風寒馬丨丨路振祭戰馬文絶塞草荒)
(八月隕霜丨丨蹄堅筋舒脉張)斂縮(陸贄請罷兵狀既而悦納之儔咸自丨丨内無非望之議外無軼境之侵)地縮(柳宗)
(元晉問言其學則皆總攬羅絡横豎雜博天旋丨丨鬼神交錯范梈詩從此便令行丨丨逢誰不說上夭難王逢詩丨丨三鼇島天)
(長九虎關)掬縮(柳宗元晉問搜攪流離丨丨推移梁會綱蹙騰天彌圍)蔟縮(白居易太湖石記撮要而言則三山五岳)
(百洞千壑覼縷丨丨盡在其中)螭縮(孫樵逐痁鬼文鉅萬藏家貫腐鏹磨鱗差丨丨陣陣腥澁死而有知是為錢鬼)矗縮
(吕周任泗州大水記雨水相逆濺濤倒流丨丨廻薄衝壅淮泗)默縮(来鵠聖政紀頌俾德音嘉訪丨丨暗亾)蝟縮(皮日)
(休吴中苦雨詩如何鄉里軰見之乃丨丨)肩縮(吴融詩引者蛾眉彎歛者鳶丨丨岑安卿詩長安馬鞍泥没腹雪滿朝衣凍丨)
(丨)忸縮(陳造詩向渠不敢恩勝義亦憐丨丨不自容)潦縮(陳與義詩丨丨田路寬委蛇散腰脚)消縮(劉克莊詩)
(鐵馬防秋記昔曾晚途丨丨似寒蠅)鼈縮(劉子翬食蠣房詩蟹&KR0008;輙横騖丨丨常畏出)卷縮(釋道潜詩援毫欲各貌丨)
(丨非一狀)寒縮(元好問詩雄吞已覺雲夢小丨丨寧作書生窮)項縮(張養浩詩我聞其語汗雨如始也解頤終丨丨)舒
縮(楞嚴經佛告阿難一切世間大小内外諸所事業各屬前塵不應說言見有丨丨)吸縮(楞嚴經二者貪習交計發于相)
(吸吸攬不止如是故有積寒堅冰于中凍冽如人以口丨丨風氣有冷觸生)
南浦縮(杜甫前苦寒行凍埋蛟龍丨丨丨寒刮肌膚北風利)爪牙縮(白居易詩鶴病翅羽垂獸窮丨丨丨)西垣
縮(孫樵大明宫賦丨丨何丨匹馬不收)金顔縮(陳陶題僧院紫竹詩離居鸞節變住冷丨丨丨)筋骸縮(孔武仲詩)
(醉飽耳目昏軟暖丨丨丨)秋濤縮(張翥詩岸黑丨丨丨川紅夕照開)蛇身縮(宋无詠石詩磊磈丨丨丨崩峥鳳𫝑)
(偏)河源縮(王逢觀錢塘江潮詩地媪為之愁兼恐丨丨丨)
哭(空谷切哀聲)
韻藻不哭(禮記朋友之墓有宿草而丨丨焉)痛哭(漢書賈誼傳可為丨丨者一可為流涕者二可為長太息者六)
(痛一作慟魏志阮籍傳籍率意獨駕不由徑路車迹所窮輙丨丨而反晉書閻纘傳張華遇害纉獨撫華尸丨丨曰早語君遜位而)
(不肯今果不免命也夫宋史孫洙傳洙進策五十篇指陳政體眀白剴切韓琦讀之太息曰丨丨流涕極論天下事今之賈誼也唐)
(國史補韓愈好奇與客登華山絶頂度不可返乃作遺書發狂丨丨華隂令百計取之乃下何遜哭吴興柳惲詩眷言尋惠好丨丨)
(悲路岐李白詩晉風日以頽窮途方丨丨杜甫送十一舅詩臨風欲丨丨聲出已復吞李覯論文詩若見江魚須丨丨腹中曾有屈)
(原墳)鬼哭(漢書天文志觀其所處丨丨若謼與人逢遌訛言誠然淮南子蒼頡作書而天雨粟丨夜丨注書契作詐偽生去本)
(就末天知人將餓故雨粟鬼恐為文所劾故哭李庾西都賦司刑無丨丨之庭大理有烏巢之獄岑参詩夜静天蕭條丨丨夾道旁)
(杜甫詩新鬼煩冤舊丨丨天隂雨濕聲啾啾李華弔古戰場文亭長告余曰此古戰場也嘗覆三軍往往丨丨天隂則聞)巷哭
(晉書羊祜傳祜卒南州人莫不號慟罷市丨丨者聲相接說苑子産死鄭人丈夫舍玦珮婦人舍珠珥夫婦丨丨劉琨勸進表莫不)
(叩心絶氣行號丨丨潘岳馬汧督誄扶老擕幼街號丨丨)濕哭(北史尉景傳神武對景及常山君責文㐮而杖之常山君泣救)
(之景曰何須乾啼丨丨不聽打邪)猿哭(蘇軾詩春嵓彩鸛舞月峽哀丨丨黃庭堅寄黃幾復詩想見讀書頭已白隔溪丨丨)
(瘴溪藤)
三日哭(禮記有焚其先人之室則丨丨丨故新宫火亦丨丨丨春秋甲子新宫災丨丨丨公羊傳新宫者何宣公之宫也其)
(言丨丨丨何廟災丨丨丨禮也庾信哀江南賦序丨丨丨于都亭三年囚于别館陸游聞仲高從兄訃詩去國萬里遊發書丨丨丨)
晝夜哭(禮記穆伯之喪敬姜晝哭文伯之喪丨丨丨孔子曰知禮矣注哭夫以禮哭子以情史記伍子胥傳吳入郢申包胥)
(求救于秦立于秦庭丨丨丨七日七夜又權德輿觀葬者詩塗芻隨晝哭數里至松門又陸機漢功臣頌彤雲晝聚素靈夜哭杜甫)
(詩戰場冤魂每夜哭空令野營猛士悲)蹇叔哭(左傳召孟明西乞白乙使出師子東門之外丨丨丨之曰孟子吾見師之)
(出而不見其入也)秦庭哭(左傳吴五戰及郢申包胥如丨乞師立依于丨墻而丨日夜不絶聲勺飲不入口七日秦師乃)
(出庾信哀江南賦鬼同曹社之謀人有丨丨之哭李白詩悲作楚地囚何日丨丨丨)老嫗哭(史記高祖紀後人来至蛇所有)
(一丨丨夜丨曰吾子白帝子也化為蛇當道今為赤帝子斬之)舉聲哭(後漢書趙壹傳造河南尹羊陟陟尚卧未起壹逕上)
(堂遂臨之曰切伏西川承高風舊矣乃今方遇而忽然死也奈何命也因丨丨丨陟知非常人乃起與語大奇之因薦之北史田翼)
(傳翼父母喪廬子墓側廬前生麻一株冬夏恒青有鳥棲上因丨丨丨鳥即悲鳴又杜甫詩少陵野老吞聲哭春日潜行曲江曲又)
(元稹除日詩閒處低聲哭空堂背月眠又劉商弔從甥詩兒童驚走報人来寡婦開門一聲哭戴表元行婦怨詩蓬頭垢面誰氏子)
(放聲一哭哀聞天)張翰哭(晉書顧榮傳榮素好琴及卒家人常置琴于靈座丨丨丨之上牀鼔琴而嘆曰彦先復能賞此)
(否因又慟哭不弔喪主而去)陽城哭(唐書陽城傳帝欲相裴延齡城顯語曰延齡為相吾當取白麻壊之哭于庭)仰
天哭(淮南子鄒衍盡忠于燕惠王惠王信譖而繫之鄒子丨丨而丨正夏而天為之降霜)抱玉哭(新序卞和得玉璞獻)
(懷王王以為欺斬一足又獻之平王又斬一足荆王立和丨其丨晝夜丨涕盡續以血荆王遣使問之隨以璞獻王剖之果有玉)
抱柱哭(吴越春秋越王欲復吴仇愁心苦志中夜丨丨而丨)雍門哭(博物志韓娥過丨丨鬻歌假食而去餘响遶梁)
(過逆旅人辱之娥因曼聲哀丨一里老幼悲愁涕泣故丨丨人至今善歌丨效娥之遺聲也)唐衢哭(國史𥙷丨丨周鄭客)
(也有文學老而無成唯善丨每一發聲音調哀切聞者泣下又白居易詩賈誼哭時事阮籍哭路岐唐生今亦哭異代同其悲)一
路哭(言行錄宋參政范文正取班簿視不才監司一筆勾之富公曰范十二丈則是一筆勾去焉知一家哭矣公曰一家哭何)
(如丨丨丨耶)窮途哭(王勃滕王閣序阮籍猖狂豈效丨丨之丨杜甫詩齒落未是無心人舌存耻作丨丨丨)干戈
哭(杜甫課伐木詩空荒咆熊羆乳獸待人肉不示知禁情豈惟丨丨丨)舊人哭(杜甫佳人詩但見新人笑那聞丨丨丨)
步兵哭(杜甫詩蒼茫丨丨丨展轉仲宣哀)
增歌哭(禮記晉獻文子成室張老曰美哉輪焉美哉奐焉丨于斯丨于斯聚國族于斯周禮秋官銜枚氏禁嘂呼歎鳴于國)
(中者行丨丨于國中之道者嵇康聲無哀樂論八方異俗丨丨萬殊杜甫詩萬古一骸骨鄰家逓丨丨)野哭(禮記孔子惡丨)
(丨者杜甫詩丨丨千家聞戰伐夷歌幾處起漁樵又刈稻詩丨丨初聞戰樵歌稍出村白居易東南行山歌猿獨呌丨丨鳥相呼)
来哭(左傳昭公二十五年有鸜鵒来巢師已曰異哉吾聞文武之世童謠有之曰鸜鵒鸜鵒往歌丨丨今鸜鵒来巢其將及乎)
(注往歌丨丨昭公生出歌死還哭也)皆哭(左傳晉侯使郤乞告瑕吕飴甥且召之子金教之言曰朝國人而以君命賞且告之)
(曰孤雖歸辱社稷矣其卜貳圉也衆丨丨晉于是乎作爰田)善哭(孟子華周把梁之妻丨丨其夫而變國俗劉基詩莫怪賈)
(生偏丨丨從来杞國最多憂)朝哭(魯語公父文伯之母丨丨穆伯而莫哭文伯仲尼聞之曰季氏之婦可謂知禮矣愛而無)
(私上下有章注禮寡婦不夜哭遠情欲也上下有章夫朝子暮也)莫哭(見上)大哭(史記高祖紀新城三老董公遮說漢)
(王以義帝死故漢王聞之袒而丨丨北史蔡祐傳祐少與鄉人李穆布衣齊名常相謂曰大丈夫當建立功名以取富貴安能久處)
(貧賤言訖各丨丨後皆如言)號哭(史記循吏傳子産病死鄭民丨丨南史吴明徹傳明徹幼孤墳塋未脩乃勤力耕種時亢)
(旱眀徹哀憤每之田中丨丨仰天自訴居數日苖已更生秋而大𫉬足充葬用又張融傳臨卒戒其子曰吾文體英變變而屢奇豈)
(吾天挺蓋不隤家聲汝可丨丨而看之高適董卓廟議天地憤怒鬼神丨丨山東義旗皆以誅卓為名故兵挫于孫堅氣奪于袁紹)
望哭(後漢書祭遵傳遵喪至河南縣詔遣百官先會喪所車駕素服臨之丨丨哀慟沈約齊安陸昭王碑文遵渚號追臨波丨)
(丨)生哭(晉書王濟傳齊王攸當之藩濟既諫請又累使公主與甄德妻長廣公主俱入稽顙泣請帝留攸帝怒謂侍中王戎)
(曰兄弟至親今出齊王自是朕家事而甄德王濟連遣婦来丨丨人)泣哭(晉書天文志虛南二星曰哭哭東二星曰泣丨丨皆)
(近墳墓)絶哭(晉書桓石虔傳古人丨丨金革弗避陸機弔魏武帝文是以臨喪殯而後悲覩陳根而丨丨注宿草陳根也)
節哭(南史沈約傳遭母憂輿駕親出臨弔以約年衰不宜致毁遣中書舍人斷客丨丨馬融長笛賦澹臺載尸歸臯魚丨其丨)
行哭(南史張融傳融卒遺令妾二人事哀畢各遣還家曰吾生平之風調何至使婦人丨丨失聲唐書李少良傳有晉男子郇)
(模以麻總髮持竹笥葦席丨丨長安東市人問之曰我有三十字欲以獻上一字言一事馬戴詩河梁送别者丨丨半非親)陪
哭(魏書馮誕傳高祖親臨誕墓停車而哭使彭城王勰䛇羣官脫朱衣服单衣介幘丨丨)奔哭(魏書良吏傳羊敦為廣平)
(太守卒吏民丨丨莫不悲慟)悲哭(北史眭夸傳夸年三十遭父喪鬚鬢致白每一丨丨聞者為之流涕梅堯臣田家語詩田)
(間敢怨嗟父子各悲哭)偽哭(唐書王重榮傳朱全忠王出也始事重榮約為甥舅德其全已指日月曰我得志凡氏王者皆)
(事之至是忘誓言過重榮墓丨丨而祭)聚哭(宋史蕭振傳振兩為蜀守威行惠孚死之日民無老稚相與丨丨于道)強
哭(莊子丨丨者雖悲不哀)宵哭(淮南子申包胥層繭重胝七日七夜至于秦庭晝吟丨丨面若死灰顔色黴墨涕液交集)
(以見秦王)歸哭(吕氏春秋衛公子啓事齊桓公其父死而不敢丨丨)笑哭(易林泥滓汙辱棄捐溝瀆衆所丨丨終不顯錄)
助哭(錄異記資州人隂元之父殁廬墓六時臨哭常有溪龍山虎助其號聲久之亦有鬼神丨丨)晨哭(嵇康聲無哀樂)
(論昔伯牙理琴而鍾子知其所志隸人擊磬而子産識其心哀魯人丨丨而顔淵審其生離)輟哭(袁宏三國名臣序贊子布)
(佐策致延譽之美丨丨止哀有翼戴之功任昉府僚重請牋眀公據鞍丨丨厲三軍之志獨居掩涕激義士之心)禁哭(沈約)
(齊安陸昭王碑文勉膳丨丨中使相望)狂哭(徐陵歐陽頠德政碑商周之際孤竹尚其哀歌曹劉之間蘇子猶其丨丨)神
哭(宋之問送蘇眀府詩丨丨周南境童歌渭北垂)谷哭(盧照隣五悲雜言天片片而雲愁山幽幽而丨丨)鳥哭(王維)
(六祖能禅師碑銘山崩川竭丨丨猿啼王禹偁南郊大禮詩此夕商山對何物猿啼丨丨樹蒼蒼)再哭(杜甫詩丨丨經過罷)
(離魂去住銷)戰哭(杜甫對雪詩丨丨多新鬼愁吟獨老翁)心哭(戎昱苦哉行登樓非騁望目笑是丨丨)遥哭
(郎士元湘夫人詩蛾眉對湘水丨丨蒼梧山)歎哭(元結喻舊部曲詩兵興向十年所見堪丨丨)往哭(柳宗元祭崔少)
(卿文晤言在耳今古何速失涕興哀匍匐丨丨)坐哭(孟郊詩丨丨青草上臥吟幽水濱)啼哭(王建原上新居詩春来梨)
(棗盡丨丨小兒飢白居易寄微之詩秦女笑歌春不見巴猿丨丨夜常聞)對哭(王建别曲馬頭丨丨各東西天邊柳絮無根蒂)
送哭(于鵠古挽歌丨丨誰家車靈車紫帶長)遭哭(歐陽修憎蚊詩叢身疑陷圍聒耳如丨丨)嘑哭(趙抃䨇竹詩常)
(記五六歲不見還丨丨)蛤哭(唐庚詩丨丨眀朝雨鷄鳴闇夜潮)長哭(張飬浩贈劉仲憲詩奈何温飽不自謀日為黎)
(黔欲丨丨)女哭(劉基悲杭城詩健兒被髮走如風丨丨男啼撼城郭)
陽門哭(禮記陽門之介夫死司城子罕入而哭之哀晉人之覘宋者反報于晉侯曰丨丨之介夫死而子罕丨之哀而人說)
(殆不可伐也孔子聞之曰善哉覘國乎陸機演連珠三晉之強屈于齊堂之俎千乘之𫝑弱于丨丨之丨)守陴哭(左傳楚子)
(圍鄭國人大臨丨丨者皆丨楚子退師駱賓王露布沸殘息于層峯更切丨丨之丨積員顱于重阜殆成京觀之封)婦人哭
(左傳衛穆公卒晉三子自役弔焉哭于大門之外衛人送之丨丨丨于門内)據地哭(漢書何並傳並徙穎川太守代陵陽)
(嚴詡官屬為設祖道詡丨丨丨曰吾哀穎川士詡以柔弱徵必選剛猛代代到將有僵仆者故相弔耳)旦夕哭(漢書王莽)
(傳莽作告天策自陳功勞千餘言諸生小民會丨丨丨為設飱粥甚悲哀及能誦策文者除以為郎)不復哭(晉書魏舒傳舒)
(子混先舒卒舒每哀慟退而歎曰吾不及莊生遠矣豈以無益自損乎于是終服丨丨丨又北史邢邵傳邵事寡嫂甚謹養孤子恕)
(慈愛特深恕卒人士為之傷心邵痛悼雖甚竟不再哭賓客弔慰抆淚而已又莊子老聃死秦失弔之三號而出弟子曰弔焉若此)
(可乎曰然始也吾以為其人也而今非也向吾入而弔焉有老者哭之如哭其子少者哭之如哭其母彼其所以念之必有不蘄言)
(而言不蘄哭而哭者是遁天倍情忘其所受古者謂之遁天之刑又宋子詩百年風雨過宜笑不宜哭)執書哭(南史顧歡)
(𫝊歡早孤讀詩至哀哀父母輙丨丨慟丨由是受學者廢蓼莪篇不復講焉)烏候哭(北史宗懔傳懔遭母憂哭輙嘔血每)
(旦有羣丨數千集于廬舍丨丨而来哭止而去)朱公哭(孔稚圭北山移文淚翟子之悲慟丨丨之丨注淮南子楊子見岐路)
(而哭之為其可以南可以北又孔武仲詩聊歌以自娱不作楊朱哭)漢庭哭(杜甫詩永負丨丨丨遥憐湘水魂)萬室
哭(杜甫觀水漲詩應沈數州没如聽丨丨丨)攔道哭(杜甫兵車行牽衣頓足丨丨丨哭聲直上干雲霄)神眀哭
(元稹酬盧秘書詩恐被丨丨丨憂為造化災)鬼母哭(李賀春坊正字劍子歌提出西方白帝驚嗷嗷丨丨秋郊丨又于濆)
(秦原覧古詩火德道將亨夜逢蛇母哭)銅駝哭(李賀銅駝悲詩厭見桃株笑丨丨夜来丨)望鄉哭(李賀龍夜吟一)
(聲似向天上来月下美人丨丨丨)湘靈哭(陳陶題僧院紫竹詩笋非孝子泣文異丨丨丨)弹琴哭(李洞弔膳曹從)
(叔郎中詩蜀客丨丨丨江鷗入宅飛)賈誼哭(蘇軾詩莫嫌馮唐老終勝丨丨丨)天魔哭(蘇軾詩訥庵有老人宴坐)
(丨丨丨)普賢哭(黃庭堅燒香頌夢中沈却大法船文殊頓足丨丨丨)杜鵑哭(陸游海棠歌風雨吹殘丨丨丨夜夜)
(寒衾夢還蜀元好問芳華怨白沙漫漫車轆轆鯤鷄絃中丨丨丨)鮫人哭(貢師泰黃河行潛潭雨過老蛟吟明月夜照丨)
(丨丨)青龍哭(王冕劍歌行驚雷夜作丨丨丨血痕冷剝苔花綠)
幅(方六切絹丨又姓)
韻藻邪幅(詩赤芾在股丨丨在下𫝊丨丨幅偪也所以自偪束也箋丨丨如今行縢也黃庭堅詩聖言裨曲學割衮綴丨)
(丨)邊幅(後漢書馬援傳公孫述欲授援以封侯大將軍位賓客皆樂留援曉之曰公孫不吐哺走迎國士反修飾丨丨如偶)
(人形此子何足久稽天下士乎南史任昉𫝊出為新安太守在郡不事丨丨率然曳杖徒行邑郭人通辭訟者就路決焉唐書駱賓)
(王傳張說言張九齡文如輕縑素練實濟時用而窘丨丨梁武帝申飭選人表冒襲良家即成冠族妄修丨丨便為雅士黃庭堅玉)
(版紙詩往時翰墨頗横流此公歸来有丨丨元好問詩朅来著世網抑抑就丨丨)半幅(唐書裘度傳欲收天下英雄之心惟)
(有詔書紙丨丨梅堯臣詩濕帆遠遠来未收雲漏斜陽生丨丨蘇軾詩功名丨丨紙兒女浪苦辛謝宗可水紋詩何如袖取并刀去)
(剪取吳淞丨丨歸)六幅(李羣玉歌姬詩裙拖丨丨湘江水鬢聳巫山一段雲杜荀鶴送青陽李眀府詩惟將丨丨絹寫得九)
(華山韋莊金陵圖詩君看丨丨南朝事老木寒雲滿故城黃庭堅題跋郭熙為蘇才翁家摹丨丨李成驟雨從此筆墨大進陸游湖)
(上詩峰頂夕陽烟際水分眀丨丨巨然山)
十二幅(禮記深衣制丨有丨丨以應十有二月列女傳孟宗少游學母為作丨丨丨被隣婦怪問之母曰小兒無異操懼朋)
(𩔖之不廣故大其被以招貧生之卧庶聞君子之言耳黃庭堅題跋郭熙為顯聖寺悟道者作丨丨丨大屏高二丈餘山重水複不)
(以雲物映帶筆意不乏)布帛幅(左傳且夫富如丨丨之有丨焉為之制度使無遷也夫民生厚而用利于是正德以幅之)
(使無黜嫚謂之幅利利過則為敗吾不敢貪多所謂幅也)書裙幅(南史羊欣傳欣嘗夏月著新絹裙晝寢王獻之見之丨丨)
(數丨而去欣書本工因此彌善)
增終幅(禮記魯人之贈也三元二纁廣長尺丨丨)屬幅(儀禮袂丨丨注屬猶連也丨丨謂不削)環幅(儀禮布巾)
(丨丨不鑿注丨丨廣袤等也)前幅(晉書輿服志天子郊祀明堂宗廟元會臨軒衣皂上絳下丨三丨後四幅衣畫而裳繡凡)
(十二章)後幅(見上)直幅(晉書五行志元帝大興中為袴者丨丨為口無殺下大之象)横幅(晉書倭人傳男子衣)
(以丨丨但結束相連略無縫綴南史林邑國傳男女皆以丨丨古貝繞腰以下謂之干漫亦曰都漫元好問同冀文眀秀山行詩莫)
(景披丨丨山間二老同)四幅(南史齊眀帝紀帝眀審有吏才持法無所借制御親幸臣下肅清驅使寒人不得用丨丨繖大)
(存儉約)方幅(南史徐勉傳勉誡子崧書曰吾清眀門宅無相容處所以爾者亦復有以前割西邊施宣武寺既失西廂不復)
(丨丨意亦謂此逆旅舍爾何事須華北史樊子蓋傳帝指越代二王曰今以二孫委公與衛文昇耳宜選貞良宿德有丨丨者教習)
(之唐書百官志凡有弹劾御史以白大夫大事以丨丨小事署名而已世說絡秀語伯仁等我所以屈節為汝家作妾門戶計耳汝)
(若不與我家作親親者吾亦不惜餘年伯仁等悉從命由此李氏在世得丨丨齒遇沈約修定樂書疏檀弓殘雜又非丨丨典誥之)
(書也)百幅(南史裴之横傳之横少好賓游重氣俠不事産業之高以其縱誕乃為狹被蔬食以激厲之之横歎曰大丈夫富貴)
(必作丨丨被遂與僮屬數百人于芍陂大營田墅遂致殷積韓維澄心堂紙詩君安得此尚丨丨題以大句先羣賢汪元量湖州歌)
(錦帆丨丨礙斜陽遥望陵州里許長)襞幅(揚子垂綃為衣丨丨為裳衣裳之示以示天下)旗幅(隣幾雜志按六典衛尉三)
(十二旗十八曰五牛旗皆是繡繪丨丨若五牛以牛載則其他麟鳳之𩔖亦當如此矣)素幅(歷代名畫記凡吾所造諸畫丨)
(丨皆廣二尺三寸其素絲邪者不可用久而還正則儀容失)闊幅(古樂府吴中細布丨丨長度)正幅(王沈釋時論投)
(局丨丨實𫉬我心)八幅(梁簡文帝怨情詩六安䨇玳瑁丨丨兩鴛鴦)數幅(韓愈桃源圖詩流水盤廻山百轉生綃丨)
(丨垂中堂鮑溶蕭史圖歌霜綃丨丨八月天彩龍引鳳堂堂然張耒寄答参寥詩子尚慰我窮時寄書丨丨)滿幅(白居易紫)
(霞綺詩開緘日映晚霞色丨丨風生秋水文陸游喜小兒軰到行在詩阿綱學書蚓丨丨阿綸學詩鸎囀木)錦幅(孫樵乞巧)
(對繡文丨丨雲綃霧縠)全幅(段成式柔卿解籍詩最宜丨丨碧鮫綃自襞春羅等舞腰楊萬里咏麥詩無邊綠錦織雲機丨)
(丨青羅作地衣)纏幅(段成式途窮文是年正之晦童稚戲為送窮船判筒而槽比籜而閭細枲丨丨楮餙木偶家督被酒請禳)
(窮)成幅(陸龜蒙論文書有經書必有緯書聖人既作經亦當作緯譬猶織也經而不緯可丨丨乎又王冕猛虎行老翁老婦)
(相對哭布被多年不丨丨)盈幅(歐陽修盤車圖詩楊褒忍飢官太學得錢買此纔丨丨陳傳良題明皇醉歸圖詩嗚呼開元自)
(英主前鍳竟遺丨丨紙)巾幅(韓維答王詹叔詩新詩溢丨丨見寄警庸懦僧惠洪作屋峰頂詩眼高四海鏡面空潛山歸来)
(丨一丨)破幅(蘇軾答袁公濟和劉景文詩相見南新道青衫垂丨丨)十幅(蘇軾關令送魚詩更煩赤脚長鬚老来聽)
(西風丨丨蒲方岳送胡兄歸岳詩風飽横江丨丨蒲秋聲正有玉花鱸僧惠洪送慶長兼簡仲宣詩秋風雲帆丨丨開石城浩蕩天)
(水接)兩幅(蘇軾和蔣夔寄茶詩清詩丨丨寄千里紫金白餅費萬錢又書王主簿所畫折枝詩如何此兩幅疎淡含精勻)短
幅(蘇軾郭熙畫詩離離丨丨開平遠漢漢疎林寄秋晚戴良題何監丞畫山水歌莫言丨丨僅盈咫遠𫝑固當盈萬里)一幅
(孔武仲峴山圖詩方嫌丨丨論萬里秋江綠水何𥻘𥻘黃庭堅跋王晉卿詩余嘗得蕃錦丨丨團窠中作四異物或無手足或多手)
(足甚奇怪以為書囊方岳石孫受命詩萬釘寳帶翁無分丨丨花綾孫有官柳貫題雲林煙嶂圖詩醉拈官紙寫秋光割截五州雲)
(丨丨高啟錦帆涇詩窮奢畢竟輸漁父長保西風丨丨蒲)帳幅(陸游詩丨丨如春煙)沓幅(僧惠洪詩須臾丨丨亂書几環)
(觀朗誦交驚誇)畫幅(袁桷廬山圖詩愛君寒齊之丨丨瀟灑不寫人間愁)巨幅(張翥九龍戲珠圖詩我嘗見畫多丨丨簸)
(蕩驚濤駭人目)
三四幅(韓愈送諸葛覺往隨州讀書詩勉為新詩章月寄丨丨丨又李商隐宫中曲巴牋兩三幅滿寫承恩字)三千
幅(劉兼登樓望鄉寄内詩蜀箋都有丨丨丨總寫離情寄孟光又孫覿横山堂詩幻出生綃三萬幅游人渾在畫圖中又楊維楨)
(泛震澤詩魚龍百怪暫祓除平展輕綃三百幅)數十幅(韓琦觀胡九齡畫牛詩微風入指未能畫示我蠟本丨丨丨)
斛(湖谷切十斗)
韻藻一斛(漢書食貨志畮五頃用耦犂二牛三人一歲之收常過縵田畮丨丨以上善者倍之注縵田謂不為畮者也後)
(漢書光武帝紀初王莽末天下旱蝗黃金一斤易粟丨丨至是野穀旅生人收其利焉又鄭康成傳袁紹總兵冀州大會賓客鄭最)
(後至乃延升上坐身長八尺飲酒丨丨秀眉眀目容儀温偉吴志趙逹傳嘗過知故知故曰倉卒乏酒又無嘉肴逹因取盤中隻筯)
(再三縱横之乃言卿東墻下有美酒丨丨鹿肉三斤何以辭無南史劉穆之傳穆之少貧往妻兄江氏乞食多見辱江氏慶會囑穆)
(之勿来猶往食畢求檳榔江曰檳榔消食君乃常饑何忽須此及穆之為丹陽尹乃以金柈貯檳榔丨丨送之世說劉伶曰天生劉)
(伶以酒為名一飲丨丨五斗解酲梅妃傳上在花萼樓會夷使至命封珍珠丨丨密賜妃妃不受以詩付使者曰為我進御前也孔)
(融與曹操論酒禁書袁盎非醇醪之力無以脱其命定國不酣飲丨丨無以決其法范成大田園雜興詩不惜兩鍾輸丨丨尚贏糠)
(覈飽兒郎)數斛(後漢書羊續傳續妻與子秘俱往郡舍續閉門不内妻自將秘行其資藏唯有布衾敝袛裯鹽麥丨丨而已注)
(袛裯短衣也隋書煬帝紀上于景華宫徵求螢火得丨丨夜出游山放之光徧巖谷)小斛(魏志注太祖常討賊廩穀不足主者)
(曰可以丨丨給之太祖曰善後軍中謂欺衆太祖謂主者曰當借君死以厭衆乃斬之)千斛(晉書陳夀傳丁儀丁廙有盛名)
(于魏夀謂其子曰可覓丨丨米見與當為尊公作佳傳李白江上吟美酒尊中置丨丨載妓隨波任去留蘇軾中秋見月寄子由詩)
(誰為天公洗眸子應費眀河丨丨水陳造車堰牛詩奈何過堰客行舟動丨丨)斗斛(管子尺寸也繩墨也衡石也丨丨也角量)
(也謂之法莊子為之丨丨以量之則并與丨丨而竊之為之權衡以稱之則并與權衡而竊之淮南子白公勝卑身下士不敢驕賢)
(其家無筦籥之信關楗之固大丨丨以出輕斤兩以内韓愈原道相欺也為之符璽丨丨權衡以信之元稹詩得錢盈千百得粟盈)
(丨丨)萬斛(化書轉丨丨之舟者由一尋之木發千鈞之弩者由一寸之機庾信詩且將一寸心能容丨丨愁杜甫詩丨丨之舟)
(行若風王建水夫謠卒苦日多樂時少水宿沙行如海鳥逆風上水丨丨重前驛迢迢波淼淼蘇軾答喬太傅詩丨丨船中著美酒)
(與君一生長拍浮朱子詩擘開蒼峽吼奔雷丨丨飛泉湧出来)抔斛(何諷夢渴詩俄據河而俯瀆乃揳舟而丨丨)
三千斛(吴志魯肅傳周瑜過候肅求貲糧肅家有囷米各丨丨丨乃指一囷與瑜遂相親結定僑札之分)三百斛
(晉書阮籍傳籍聞步兵厨營人善釀有貯酒丨丨丨乃求為步兵校尉元好問麥歎盼盼丨丨丨寬我飢寒憂)軸轉斛(管子)
(桓公問于管仲曰我游丨丨丨南至瑯琊注猶丨之丨載丨石也)
增半斛(儀禮聘禮米百筥筥丨丨設于中庭張籍長塘湖樂府長塘湖一斛水中丨丨魚大魚如柳葉小魚如鍼鋒水濁誰)
(能辨真龍)五斛(儀禮聘禮凡餼大夫黍粱稷筐丨丨後漢書光武帝紀二十九年賜天下男子爵人二級鰥寡孤獨篤&KR1825;貧不)
(能自存者粟人丨丨宋史蒲宗孟傳宗孟性汰侈常日盥潔每用婢子數人一浴至湯丨丨侍兒小名錄隋煬帝宫女吳綘仙善畫)
(長蛾眉宫吏日供螺子黛丨丨蘇軾詩時聞丨丨賜蛾綠不惜千金求獺髄)二斛(漢書食貨志讐五十釀為凖一釀用粗米)
(丨丨麴一斛得成酒六斛六斗唐書陽城傳城至道州治民如治家月俸取足則已官收其餘日炊米丨丨魚一大&KR1092;置甌杓道上)
(人共食之)六斛(見上後漢書光武帝紀三十一年夏五月大水賜天下男子爵人二級鰥寡孤獨篤&KR1825;貧不能自存者粟人丨)
(丨)三斛(後漢書孝章帝紀䛇曰今諸懷&KR1494;者賜胎養榖人丨丨唐書吐蕃傳帝伐遼還使禄東贊上書曰天子自將度遼雖)
(鴈飛于天無是之速夫鵝猶鴈也臣謹治黃金為鵝以獻其高七尺中實酒丨丨王禹偁官醖詩為郡得官醖月給盈丨丨)十
斛(後漢書梁冀傳扶風人士孫奮居富而性吝冀因以馬乘遺之從貸錢五千萬奮以三千萬與之冀大怒廼告郡縣認奮母為)
(其守藏婢云盗白珠丨丨紫金千斤以叛遂收拷奮兄弟死于獄中喬知之贈窈娘詩石家金谷重新聲明珠丨丨買娉婷許渾詩)
(蜀客操琴吳女歌明珠丨丨是天河)魏斛(晉書律歴志丨丨大而尺長王莽斛小而尺短也)銅斛(晉書律歴志王莽丨)
(丨于今尺為深九寸五分五釐徑一尺三寸六分八釐七毫)古斛(晉書律歴志以算術考之丨丨之積凡一千五百六十二)
(寸半方尺而圓其外減傍一釐八毫其徑一尺四寸一分四毫七抄二忽有奇而深尺即丨丨之制也)石斛(唐書地理志廣)
(州南海郡中都督府土貢銀藤簟竹席荔支鼈皮鼈甲蚺蛇膽丨丨沉香甲香詹糖香荆州記耒陽龍石山多丨丨精好如金釵本)
(草丨丨細若小草長三四寸折之如肉而實今人多以木斛混之木斛中虚如木長尺餘但色深黃光澤耳)木斛(見上)儲
斛(唐書張儉傳儉代州都督勤墾田力耕歲數稔丨丨流贏)百斛(宋史河渠志白溝無山源每歲水潦甚則通流纔勝丨丨)
(船踰月不雨即竭水經注魏王花木志曰桄榔樹高七八丈其大者一樹出麫丨丨韓愈贈張十八詩龍文丨丨鼎筆力可獨扛張)
(籍野老歌西江估客珠丨丨船中養犬長食肉李賀江南弄渚暝蒲帆如一幅鱸魚千頭酒丨丨李商隐玉山詩珠容丨丨龍休睡)
(桐拂千尋鳳要棲)斔斛(莊子文王觀于臧迎臧丈人而授之政典法無更偏令無出三年文王觀于國則列士壊植蔽羣長)
(官者不成德丨丨不敢入于四境)鍾斛(郭璞鹽池賦所贍不過一鄉所營不過丨丨)升斛(任昉荅陸倕知己賦彼白)
(玉之雖潔此幽蘭之信芳思在物之取譬非丨丨而能量王褒上新定鍾表推之以丨丨正之以權衡稽之以古今覈之以經傳)
㭬斛(庾肩吾荅湘東王賚梗米啓丨丨瀉珠嘉聞陶量翻庭委玉欣見馬圖)漆斛(蘇軾宿海會寺詩杉槽丨丨江河傾)
(本来無垢洗更輕注杉槽丨丨謂浴室也)盆斛(蘇軾次韻子由浴罷詩陶匠不可求丨丨何由足)愁斛(陳造晚飯商卿)
(家詩倚消丨丨人如玉欲近書籤眼有花薛季宣詩百惱丨成丨羣疑鬼載車)
十八斛(漢書匈奴傳計一人三百日食用糒丨丨丨非牛力不能勝牛又當自齎食加二十斛重矣胡地沙鹵多乏水草以)
(往事揆之軍出未滿百日牛必物故且盡餘糧尚多人不能負此三難也)五千斛(漢書匈奴傳單于遣使遺漢書云今欲與)
(漢闓大關取漢女為妻歲給遺我糵酒萬石稷米丨丨丨雜繒萬匹他如故約則邊不相盜矣)六百斛(漢書王莽傳時大雨)
(六十餘日令民入米丨丨丨為郎其郎吏增秩賜爵)二千斛(後漢書王丹𫝊會前將軍鄧禹西征關中軍糧乏丹率宗族上)
(麥丨丨丨金史太祖紀遼道宗時有五色雲氣屢出東方大若丨丨丨囷倉之狀司天孔致和竊謂人曰其下當生異人建非常之)
(事天以象告非人力所能為也許伯旅葡萄詩何當釀酒丨丨丨愁来一飲三百瓢)百萬斛(南史宋文帝紀元嘉十二年丹)
(陽淮南吴興義興大水都下乘船己酉以南兖三州會稽宣城二郡米穀丨丨丨賜五郡遭水人唐書王思禮傳思禮善守計短攻)
(戰然持法嚴整士不敢犯在太原器甲完精儲粟至丨丨丨)三萬斛(唐書徐申傳韶州自兵興四十年刺史以縣為治而)
(令丞雜處民閻申為刺史按公田之廢者募人假牛犂墾發以所收半卑之田久不治故肥美歲入凡丨丨丨蘇軾詩君家稻田冠)
(西蜀擣玉揚珠丨丨丨元好問詩安得酒船丨丨丨與君轟醉太湖秋)雀髀斛(本草石斛注今荆襄及漢中江左又有二)
(種一種似大麥累累相連頭生一葉而性冷名麥斛一種莖大如雀髀葉在莖頭名丨丨丨)八千斛(蘇軾喜雨詩縣前已)
(窖丨丨丨率以一升完一畝)八百斛(黃庭堅夢東坡詩何處胡椒丨丨丨誰家金釵十二行)方石斛(陸游詩丨)
(丨丨栽香百合)塵滿斛(劉子翬望京謠往時汴泗絶行舟市糶十千丨丨丨)七十斛(柳貫送劉叔讜詩儒官實閒散)
(歲廩丨丨丨)
大司農斛(晉書律歷志當今丨丨丨丨圓徑一尺三寸五分五釐深一尺積一千四百四十一寸十分寸之三)
戮(力竹切刑丨說文殺也爾雅病也又作剹)
韻藻孥戮(書用命賞于祖不用命戮于社予則丨丨汝)顯戮(書功多有厚賞不廸有丨丨史記武帝紀䛇曰進賢)
(受上賞蔽賢蒙丨丨古之道也潘岳詩好爵既靡丨丨亦從王禹偁詩朝見秉大權夕聞罹丨丨)刑戮(禮記以怨報德則丨)
(丨之民也周禮地官司市几萬民之期于市者辟布者量度者丨丨者各于其地之叙論語邦無道免于丨丨史記季布傳贊至被)
(丨丨為人奴而不死何其下也漢書食貨志貪暴之吏丨丨妄加民愁無聊後漢書王烈𫝊鄉里有盜牛者主得之盜請罪曰丨丨)
(是甘乞不使王彦方知也唐書五行志大歴四年八月己卯虎入京師虎西方之屬威猛吞噬有丨丨之𧰼韓詩外傳孔子曰舜亦)
(賢聖矣南面而治天下惟其遇堯也使舜居桀紂之世能自免扵丨丨之中則為善矣亦何位之有說苑虞邱子憙入見于王曰臣)
(言孫叔敖果可使持國政奉國法而不黨施丨丨而不骩可謂公平莊王曰夫子之賜也已揚雄逐貧賦好為庸率丨丨是加李咸)
(明詩多積黃金買丨丨千秋成得綠珠名)大戮(左傳古者明王伐不敬取其鯨鯢而封之以為丨丨于是乎有京觀以懲淫慝)
(史記鼂錯傳鄧公曰鼂錯患諸侯強大不可制故請削地以尊京師萬世之利也計畫始行卒受丨丨内杜忠臣之口外為諸侯報)
(仇臣竊為陛下不取也後漢書范滂傳今之循善身䧟丨丨柳宗元為裴中丞伐黃賊轉牒某拱稽致命執銳忘生車甲既備于小)
(戎鯨鯢豈逃于丨丨)
增殄戮(書要囚丨丨多罪亦克用勸開釋無辜亦克用勸)殺戮(書苖民弗用靈制以刑惟作五虐之刑曰法丨丨無)
(辜爰始淫為劓刵㭬黥漢書刑法志刑罰威獄以𩔖天之震曜丨丨也五代史聶文進傳點閱軍籍指揮丨丨以為己任金史僕散)
(忠義𫝊忠義與賊遇時昏霧四塞跬步莫覩物色忠義禱曰狂寇肆暴丨丨無辜天不助惡當為開霽奠己昏霧廓然高適詩緬懷)
(多丨丨顧此增惨愴)庶戮(書皇帝哀矜丨丨之不辜報虐以威遏絶苗民無世在下)搏戮(周禮地官司虣掌憲市之禁令)
(禁其鬭囂者與其虣亂者出入相陵犯者以屬遊飲食於市者若不可禁則丨而丨之)撻戮(周禮地官胥凡有罪者丨丨而)
(罰之)涖戮(周禮秋官小司寇小師丨丨注小師王不自出之師疏謂王不自出使卿大夫出軍閫外之事將軍裁之軍將有所)
(斬戮于社主前則小司寇丨丨也)掌戮(周禮秋官丨丨掌斬殺賊諜而搏之)誅戮(周禮秋官訝士邦有賓客則與行人)
(送逆之入于國則為之前驅而辟野亦如之居館則帥其屬而為之蹕丨丨暴客者史記秦始皇紀遂興師旅丨丨無道為逆滅息)
(漢書刑法志孫吳商白之徒身丨丨于前而功滅亡於後宋史徐清叟傳邇者江右閩嶠盗賊竊發監司帥守未免少立威名專行)
(丨丨此特以權濟事而已遼史刑法志穆宗為長夜之飲五坊掌獸人等及左右給事丨丨者相繼不絶揮麈後錄本朝法令寬明)
(臣下所犯輕重有等未嘗妄加丨丨恭聞太祖有約藏之太廟誓不殺大臣言官違者不祥此誠前代不可跂及郭璞蜜蜂賦閽衛)
(固乎管籥丨丨峻于鈇鉞)行戮(左傳大司寇丨丨君為之不舉而况敢樂禍乎)專戮(左傳宋華弱来奔司城子罕曰同罪)
(異罰非刑也丨丨於朝罪孰大焉亦逐子蕩南史王鎮惡傳時鎮惡師于涇上與田子俱會傅宏之壘田子求屏人因斬之幕下王)
(修執田子以丨丨斬焉)就戮(左傳晉敗秦師于殽𫉬百里孟明視西乞術白乙丙以歸文嬴請三帥曰彼實構吾二君寡君)
(若得而食之不厭君何辱討焉使歸丨丨子秦以逞寡君之志若何晉書衛瓘傳楚王瑋夜使清河王遐收瓘左右疑遐矯䛇咸諫)
(曰且請距之須自表得執丨丨未晚也瓘不從)遷戮(左傳欒書救鄭楚師還晉遂侵蔡楚公子申公子成救蔡趙同趙括欲戰)
(請于武子將許之知莊子范文子韓獻子諫曰不可吾来救鄭楚師去我吾遂至于此是丨丨也注是因救鄭而丨怒以丨蔡)縛
戮(漢書五行志昭帝無嗣漢大臣徵昌邑王賀為嗣即位狂亂無道丨丨諫者夏侯勝等)殃戮(漢書賈誼傳秦滅四維而)
(不張故君臣乖亂六親丨丨)被戮(漢書司馬遷傳僕誠已著此書藏之名山傳之其人通邑大都則僕償前辱之責雖萬丨)
(丨豈有悔哉按昭明文選作被萬戮班固幽通賦雍造怨而先賞兮丁繇惠而丨丨按雍雍齒丁丁公也)蒙戮(漢書梅福傳䳒)
(鵲遭害則仁鳥增逝愚者丨丨則知士深退)創戮(漢書薛宣傳況知咸給事中恐為司隸舉奏宣而公令明等迫切宫闕要)
(遮丨丨近臣于大道人衆中按況宣子咸申咸明楊眀也)殘戮(後漢書襄楷傳疏曰李雲上書明主所不當諱杜衆乞死諒以)
(感悟聖朝曾無赦宥而并被丨丨天下之人咸知其冤)糾戮(後漢書郭伋傳漁陽既離王莽之亂重以彭寵之敗民多猾惡)
(寇賊充斥伋到示以信賞丨丨渠帥盜賊銷散)葅戮(後漢書二十八將傳論蕭樊且猶縲絏信越終見丨丨韓非子臣斯願得)
(一見前進道愚計退就丨丨願陛下有意焉按斯李斯也)嬰戮(後漢書左雄周舉黃瓊𫝊論在朝者以正議丨丨謝事者以黨)
(錮致災陸機豪士賦序伊生抱明允以丨丨文子懷忠敬而齒劍固其所也)夷戮(後漢書張衡傳恭儉畏忌必蒙祉祚奢淫)
(諂慢鮮不丨丨晉書劉頌傳君子得全美以善事不善者必丨丨以警衆此為政誅赦之凖式也)枉戮(魏志董卓傳注王允)
(欲殺蔡邕當論邕應死與不豈可慮其謗已而丨丨善人哉)受戮(晉書伏滔傳黥布三雄之選功成垓下淮隂既囚梁越丨)
(丨嫌結震主之威慮生同體之禍陳子昂麈尾賦丨丨為醢不知其凶李白擬恨賦李斯丨丨神氣䵭然杜甫詩青蒲甘丨丨白髮)
(竟誰憐劉蕡賢良方正策伏願陛下少加優容不使聖朝有儻直而丨丨者乃天下之幸也柳宗元南府君碑寇力東盡兇威西恧)
(孤城既拔渠魁丨丨)横戮(晉書解系傳系等清公正直為奸邪所疾無罪丨丨冤痛已甚)棄戮(晉書長沙王乂傳還任豺)
(狼丨丨親善)討戮(晉書阮种傳或以狙詐侵侮邊夷或干賞啖利妄加丨丨)絞戮(晉書郤詵傳自頃長吏有亡命而被)
(購懸者矣有縛束而丨丨者矣貪鄙竊位不知誰升之者)貶戮(晉書苻堅載記苻丕等費廣無成實宜丨丨)株戮(唐書)
(路嗣恭傳嗣恭起州縣吏以課治進至顯官及晃事丨丨舶商没其財數百萬私有之代宗惡焉故賞不酬功按晃敬晃也)上
戮(韓詩外傳昔者越王勾踐與吳戰大敗之兼有南夷當是之時君南面而立近臣三遠臣五令諸大夫曰聞過而不以告我者)
(為丨丨此處尊位而恐不聞其過也)辜戮(潛夫論怨毒之家冀其丨丨以解畜憤而反一槩悉蒙赦釋)示戮(張衡東京)
(賦三令五申丨丨斬牲)坑戮(趙岐孟子題辭逮至亾秦焚滅經術丨丨儒生盧思道為隋檄陳文丨丨侔于屠伯芟夷過于)
(薙氏)隱戮(陳琳檄羣談者受顯誅腹議者蒙丨丨)家戮(任昉奏弹曹景宗文是知敗軍之將身死丨丨爰自古昔眀罰)
(斯在)除戮(沈約修竹弹甘蕉文妨賢敗政孰過于此而不丨丨憲章安用)從戮(隋煬帝寬連坐詔羊鮒丨丨彌見叔向之)
(誠季布立&KR0564;無預丁公之禍)退戮(韓愈平淮西碑始時蔡人進戰丨丨今旰而起左飡右粥)隂戮(文同詩進身豈不願)
(實懼有丨丨)
髠鉗戮(後漢書左雄傳丨丨之丨生于睚眦覆尸之禍成于喜怒)諸侯戮(晉書天文志太元十五年孛星見占曰入)
(北斗丨丨丨)比干戮(莊子外物不可必故龍逢誅丨丨丨箕子狂惡来死桀紂亾)萬物戮(白虎通簫者以禄為)
(本言承天繼物為民本人力加地道化然後丨丨丨焉故謂之簫也)慧刃戮(白居易詩障要智燈燒魔須丨丨丨)有餘
戮(戴表元行婦怨又不見蔡琰十八胡笳詞慚貌千年丨丨丨)
僕(蒲木切侍從人也古作䑑)
韻藻童僕(易旅即次懷其資得丨丨貞童亦作僮史記貨殖傳白圭能薄飲食忍耆欲節衣服與用事丨丨同苦樂漢書)
(萬石君傳子孫勝冠者在側雖燕必冠申申如也丨丨訢訢如也唯謹又西域傳匈奴西邊日逐王置丨丨都尉使領西域常居焉)
(耆危須尉黎閒賦税諸國取富給焉張華輕薄篇丨丨餘粱肉婢妾蹈綾羅束晳餅賦行人垂涎于下風丨丨空噍而斜眄陶潛歸)
(去来詞丨丨歡迎稚子候門王維宿鄭州詩他鄉絶儔侣孤客親丨丨杜甫返照詩牛羊識丨丨既夕應傳呼韋應物詩家貧無丨)
(丨吏卒升寢齋錢起過沈氏山居詩泉聲冷樽俎荷氣香丨丨白居易孟夏思渭城舊居詩詩書課弟姪農圃資丨丨又自餘杭歸)
(宿淮口詩乃至丨丨間皆無凍餒色李紳入揚州郡詩畏衝生客呼丨丨欲指潮痕問里閭張籍車遥遥樂府驚麕游兔在我傍獨)
(唱鄉歌對丨丨)臣僕(書商其淪喪我罔為丨丨詩民之無辜并其丨丨公羊傳衛寗殖與孫林父逐衛侯殖將死謂寗喜固納)
(公公使公子鱄與喜約鱄辭曰夫負羈縶執鈇鑕從君東西南北則是丨丨庶孽之事也若夫約言為信則非丨丨庶孽之所敢與)
(也後漢書桓譚傳富商大賈多放田貨中家子弟為之保役趨走與丨丨等勤收税與封君比入是以衆人慕效不耕而食魯褒錢)
(神論錢多者處前錢少者居後處前者為君長在後者為丨丨君長者豐衍而有餘丨丨者窮竭而不足柳宗元佩韋賦藺竦顔以)
(誚秦兮入降廉猶丨丨又左傳僚丨丨僕臣臺)更僕(禮記哀公曰敢問儒行孔子對曰遽數之不能終其物悉數之乃留丨丨)
(未可終也聞見錄韓億李若谷未第時赴試京師每出謁丨為丨後皆至参政韓偓詩鬭草常丨丨迷&KR0848;悮逹晨)車僕(周禮)
(春官丨丨掌戎路之萃廣車之萃闕車之萃苹車之萃輕車之萃)太僕(周禮夏官丨丨掌正王之服位出入王之大命晉書)
(文立傳時西域獻馬帝問立馬何如對曰乞問丨丨帝善之漢書百官表中丨丨掌皇太后輿馬不常置也齊職儀衆僕之長曰丨)
(丨掌輿馬揚雄丨丨箴肅肅丨丨車馬是供孫楚丨丨坐上詩朝欽厥庸出尹京畿廻授丨丨四牡騑騑郭璞南郊賦升金軒撫丨)
(丨揚六轡齊八騄杜甫丹青引至尊含笑催賜金圉人丨丨皆惆悵)祭僕(周禮夏官丨丨掌受命于王以眡祭祀而警戒祭祀)
(有司糾百官之戒具)御僕(周禮夏官丨丨掌羣吏之逆及庶民之復與其弔勞)隸僕(周禮夏官丨丨掌五寢之掃除糞灑)
(之事)道僕(周禮夏官丨丨掌馭象路以朝夕燕出入)田僕(周禮夏官丨丨掌馭田路以田以鄙)僕僕(孟子子思以為)
(鼎肉使已丨丨爾亟拜也朱子詩却笑當年金谷燕相隨丨丨望車塵陳與義謝惠酒詩使者在門催丨丨麴車入夢正班班薛季)
(宣喜晴詩牢愁丨丨事吁嗟風雨敢辭頻沐櫛)奴僕(漢書公孫宏等傳贊衛青奮于丨丨日磾出于降衆杜甫課伐木詩長夏)
(無所為客居課丨丨韓愈賀張十八籍詩長令丨丨知飢渴須着賢良待性情杜牧李賀集序使賀且未死少加以理丨丨命騷可)
(也韋莊村居詩兒童見少生于客丨丨驕多倨似兄黃公度謝惠筍詩早薤與晚菘丨丨望賓介)令僕(晉書殷浩傳浩有德)
(有言向使作丨丨足以儀刑百揆朝廷用違其才耳南史劉祥傳于朝士多所貶忽王奐為尚書僕射祥與奐子融同載見路人驅)
(驢祥曰驢汝好為之如汝人才皆已丨丨羅隐投寄韋右丞詩官資恭丨丨曹署轄星辰王冕蝦蟆山詩蝦蟆蝦蟆非丨丨無功那)
(竊天之禄)稱僕(南史劉凝之傳臨川王義慶衡陽王義季鎮江陵並遣使存問凝之答書頓首丨丨人或譏焉凝之曰昔老莱)
(向楚王丨丨嚴陵亦抗禮光武未聞巢許稱臣堯舜)騶僕(唐書倪若水傳班景倩自揚州採訪使入為大理少卿若水餞于郊)
(顧左右曰班公是行若登仙吾恨不得為丨丨楊萬里之永和小憩資夀寺詩不緣憩丨丨幾失此山房葉適超然堂詩宅舍空荒)
(轉頽漏丨丨藍縷常寒乞)司僕(五代史百官志唐龍朔中改太僕曰司馭又改為丨丨)虎僕(博物志羽民國有獸綠毛)
(似豹毛可作筆名丨丨毛皇甫松詩書抽丨丨射用牛螉)
紀綱僕(左傳晉侯逆夫人嬴氏以歸秦伯送衛于晉三千人實丨丨之丨又王惲春夜宴詩侍筵更紀僕歸燭黯籠紗)羈
絏僕(左傳居者為社稷之守行者為丨丨之丨)為人僕(史記晏子傳晏子為齊相出其御之妻從門間而闚其夫其夫)
(為相御意氣揚揚甚自得也旣而歸其妻請去曰晏子長不滿六尺身相齊國今子長八尺乃丨丨丨御妾是以求去也)
增擕僕(書左右丨丨百司庶府傳雖左右丨持器物之丨及百官有司主劵契藏吏亦皆擇人)羣僕(書今予命汝作)
(大正正于丨丨侍御之臣家語孔子答子張曰君上者民之儀也有司執政者民之表也邇臣便辟者丨丨之倫也)我僕(詩我)
(馬瘏矣丨丨痡矣杜甫詩我行已水濱丨丨猶木末)顧僕(詩屢丨爾丨不輸爾載箋僕將車者也顧猶視也)有僕(詩君)
(子萬年景命丨丨傳僕附也箋成王既有萬年之夀天之大命又附著于女謂使為政教也)命僕(禮記丨丨及七騶咸駕載)
(旌旐授車以級整設于門外王逸九思升車兮丨丨將馳兮四荒郭遐叔贈嵇康詩言駕有日巾車丨丨王令寄寳覺衲師詩丨丨)
(一謝之縱我冠屨休)家僕(禮記仕于公曰臣仕于丨曰丨潘岳馬汧督誄狄隸可頒况曰丨丨)酌僕(禮記丨尸之丨如君)
(之僕疏僕為尸御車之人)戎僕(周禮夏官丨丨掌馭戎車)齊僕(周禮夏官丨丨掌馭金路以賓)臧僕(周禮夏官挍人)
(秋祭馬社丨丨注馬社始乘馬者丨丨謂簡練馭者張說隴右監牧頌德碑序攻駒教駣講馭丨丨刻之剔之羈之策之就其才也)
登僕(左傳狐突適下國遇太子太子使丨丨而告之曰夷吾無禮余得請于帝矣吾將以晉卑秦注狐突本為申生御故復使)
(丨車為丨)抶僕(左傳田孟諸宋公為右盂鄭伯為左盂期思公復遂為右司馬子朱及文之無畏為左司馬命夙駕載燧無畏)
(丨其丨以徇或謂子舟曰國君不可戮也子舟曰當官而行何彊之有)外僕(左傳子産相鄭伯以如楚舍不為壇丨丨言曰)
(昔先大夫相先君適四國未嘗不為壇自是至今亦皆循之今子草舍無乃不可乎)戮僕(左傳晉侯之弟揚干亂行于曲梁魏)
(絳丨其丨晉侯怒)擢僕(史記韓王信傳韓王信報曰陛下丨丨起閭巷南面稱孤此僕之幸也)距僕(史記季布傳曹)
(邱至即揖季布曰楚人諺曰得黃金百斤不如得季布一諾足下何以得此聲于梁楚間哉且僕楚人足下亦楚人也僕游揚足下)
(之名于天下顧不重耶何足下丨丨之深也)老僕(史記魏其侯傳丞相請魏其城南田魏其大望曰丨丨雖棄將軍雖貴寧)
(可以𫝑奪乎宋无大滌山道士詩樹精為丨丨石髓作乾糧)陪僕(後漢書陳元傳羣臣奪公輔之任損宰相之威以刺舉為)
(眀徼訐為直至廼丨丨告其君長子弟變其父兄網密法峻大臣無所措手足)臺僕(晉書殷浩傳收羅向義廣開屯田沐雨櫛)
(風等勤丨丨)兒僕(晉書陶潜傳不營生業家務悉委之丨丨)皂僕(晉書陳頵傳起義以来依格雜猥遭人為侯或加兵)
(伍或出丨丨金紫佩士卒之身符策委庸隸之門)金僕(南史陳武帝紀三籌既畫八陣斯張裁舉靈鉟亦抽丨丨咸浮醜𩔖)
(悉反高墉)下僕(南史明僧紹傳至魏魏問曰卿銜此命當緣上國無相踰者耶答曰聪明特逹舉袂成幃比屋之甿又無丨丨)
(晏子所謂看國善惡故再辱此庭)婢僕(五代史王殷傳殷事母以孝聞及為祁州刺史政事有小失母責殷即取杖授丨丨)
(自笞于母前韓愈詠笋詩成行齊丨丨環立比兒孫白居易詩我本幽閨女結髮事豪家豪家多丨丨門内頗驕奢陳造贈仲國美)
(詩曾是縱譚僵丨丨又成豪飲卧罍瓶)馬僕(世說陶公家酷貧與母湛氏同居同郡范逵舉孝廉投侃宿于時冰雪積日室)
(如懸磬而逵丨丨甚多母湛氏語侃曰汝但出外留客吾自為計)布僕(水經注江水至蜀郡臨卭縣與丨丨水合)一僕
(化書剩養丨丨日飯三甌歲計千甌以千歲計之可餉千兵)木僕(酉陽雜俎丨丨若龜長數寸居木上食人)傭僕(開天)
(傳信記蘇瓌初未知頲常處頲于馬廐中與丨丨雜作)輿僕(應瑒慜驥賦涉通逵而方舉兮迫丨丨之我拘)驕僕(阮籍)
(東平賦力間為率師使以輔丨丨纖邑于焉斯處)賓僕(鮑照詩宗黨生光輝丨丨遠傾慕江淹詩總駕命丨丨遵路起旋歸)
徇僕(徐陵與楊僕射詩儻同丨丨之尤追肆寒山之怒)胥僕(李嶠上高長史書嘗希仕尺寸徇禄斗升丨丨之與鄰奔)
(走之為役婆娑塵垢之下踸踔藩籬之際區區短懷亦云可見矣)門僕(張籍祭退之詩丨丨皆逆遣獨我到寢房)兼僕
(白居易題座隅詩左右有丨丨出入有單車)樵僕(王建原上新居詩耕牛常願飽丨丨每憐勤)頑僕(王建林居詩丨)
(丨長如客貧居未勝蓬)愠僕(孫樵祭梓潼神君文會昌五年夜躋北山凍雨如泣滑不可陟滿眼漆黑索途不得跛馬丨丨)
(前仆後踣)羸僕(李洞自蜀隨計詩風卷壊亭丨丨病雪糊危棧蹇驢行)病僕(皮日休詩一錢買粔籹數里走丨丨)健
僕(司空圖退棲詩得劍乍如添丨丨亡書久似失良朋范成大爆竹行節間汗流火力透丨丨取將仍疾走)掌僕(趙良器詩)
(桂宫男丨丨蘭殿女昇嬪)倦僕(梅堯臣詩烹雞頼主人吠犬憎丨丨蘇軾詩丨丨觸屏風饑鼯嗅空案秦觀詩長安仕路與雲)
(齊丨丨羸驂不可躋)村僕(林逋贈胡明府詩為收牌印教丨丨偶檢圖書見古方)媪僕(張九成食苦笋詩兒童不慣嘗)
(噦噫驚丨丨)歸僕(陸游晨起詩豈無掃灑役出市待丨丨樓鑰游山歸途遇雨詩濛濛山雨来丨丨鳥飛急)擔僕(范成)
(大詩丨丨輿夫盡勞悴)走僕(劉克莊題許介之詩稿詩丨丨行千里敲門授一編)橘僕(許月卿詩丨丨使令熟竹君家)
(計豐)怨僕(元好問銅鞮次村道中詩羸驂蹄已穴丨丨氣將癭)代僕(馬祖常寄隐士詩鶴子見貧能丨丨犬兒知主會憎)
(人)戒僕(袁桷雨中度南口詩水清亦可度丨丨踰前溪)昌僕(史記五帝紀昌意娶蜀山氏女曰丨丨生高陽是為帝顓)
(頊也)楊僕(史記南越傳主爵都尉丨丨為樓船將軍出豫章下横浦庾信豆盧公神道碑閑新安之部還移丨丨之關解宏農)
(之圍更入劉昆之郡李商隐荆山詩丨丨移關三百里可能全是為荆山貢師泰詩丨丨船歸百粤平捷書今喜出甌寧)
子郢僕(史記衛康叔世家靈公遊于郊令丨丨丨郢靈公少子也)丙戎僕(史記齊太公世家懿公為公子時與丙戎)
(之父獵爭𫉬不勝及即位斷丙戎父足而使丨丨丨)中宫僕(後漢書百官志丨丨丨一人千石本注曰宦者主馭太僕秩二)
(千石中興省太減秩二千石以屬長秋)太子僕(晉書職官志丨丨丨主車馬親秩職如太僕宗正南史劉孝綽傳累遷秘)
(書丞後為丨丨丨掌東宫管記)聖人僕(莊子孔子適楚舍于蟻邱之漿其隣有夫妻臣妾登極者子路曰是稯稯何為者耶)
(仲尼曰是丨丨丨也是自理于民自藏于畔其聲銷其志無窮其口雖言其心未嘗言方且與世違而心不屑與之俱是陸沉者也)
(是其市南僚耶子路往視之其室虚矣)蒼頭僕(白居易詩嫁分紅粉妾賣散丨丨丨)仙者僕(賈島寄柳宗元詩誓)
(為丨丨丨側執馭風幢)持蓋僕(黃庭堅晚飲鎻江亭詩歸時共須落日盡亦嫌丨丨丨屢更)
畜(許竹切養也說文田畜也又宥韻)
韻藻六畜(左傳為丨丨五牲三犧以奉五味注丨丨馬牛羊雞犬豕史記貨殖傳沂泗水以北宜五榖桑麻丨丨漢書嚴)
(安傳刑罰少則隂陽和四時正風雨時草木暢茂五榖蕃熟丨丨遂字民不夭厲和之至也董仲舒賢良策生五榖以食之桑麻以)
(衣之丨丨以養之)獸畜(孟子愛而不敬丨丨之也)臣畜(戰國策齊大勝魏殺太子申覆十萬之軍魏王欲悉起兵而攻)
(之惠施曰不可不如折節而朝齊楚王必怒以休楚而伐罷齊則必為楚禽矣魏王乃使人報于齊願丨丨而朝史記秦始皇紀二)
(世與趙高謀曰朕年少初即位黔首未集附先帝廵行郡縣以示彊威服海内今晏然不廵行即見弱毋以丨丨天下漢書匈奴傳)
(論有卑下而承事之矣有威服而丨丨之矣)五畜(漢書地理志儋耳珠厓郡亡馬與虎民有丨丨山多麈麖注牛羊豕雞犬)
奴畜(漢書衛青傳父使牧羊民母之子皆丨丨之不㠯為兄弟數)詡畜(漢書張敞傳注北方謂媚好為丨丨)德畜
(老子道生之丨丨之物形之勢成之是以萬物莫不尊道而貴德)活畜(呂氏春秋趙簡子有白騾甚愛之胥渠有疾醫曰得)
(白騾之肝病則止謁者入通董安于愠曰胥渠也期吾君騾請即刑焉簡子曰夫殺人以丨丨不亦不仁乎殺畜以活人不亦仁乎)
(于是殺白騾取肝以與胥渠)
倡優畜(漢書司馬遷傳報任安書曰僕之先人非有剖符丹書之功文史星歴近乎卜祝之間固主上所戲弄丨丨丨之流)
(俗之所輕也又嚴助傳朔臯不根持論上頗俳優畜之)
四靈為畜(禮記丨丨以丨丨故飲食有由也何謂四靈麟鳳龜龍謂之四靈故龍以為畜故魚鮪不淰鳳以為畜故鳥不)
(獝麟以為畜故獸不狘龜以為畜故人情不失)
增小畜(易丨丨亨密雲不雨自我西郊又風行天上丨丨君子以懿文德釋文本作蓄同敕六反積也聚也鄭許六反養也)
(又宋史王禹偁傳有丨丨集二十卷又洪範五行傳雞者丨丨主司時起居人)大畜(易丨丨利貞不家食吉利涉大川又天在)
(山中丨丨君子以多識前言往行以畜其德白居易詩逢時念既濟聚學思丨丨又洪範五行傳牛丨丨祭天尊物也)容畜
(易君子以丨民丨衆)物畜(易丨丨然後有禮故受之以履又丨丨然後可養故受之以頤頤者養也)止畜(易程傳六五居)
(君位丨丨天下之邪惡若豶豕之牙也)不畜(書犬馬非其土性丨丨傳非此土所産丨丨以不習其用)拊畜(詩丨我丨)
(我長我育我)難畜(禮記非義不合不亦丨丨乎)聚畜(禮記孟夏之月丨丨百藥南史裴昭眀傳昭明歴郡皆清勤常)
(謂人曰人生何事丨丨一身之外亦復何須)掌畜(周禮夏官丨丨掌養鳥而阜蕃教擾之注鳥之可養使盛大蕃息者謂鵝)
(鶩之屬漢書百官表右扶風屬官有丨丨令丞)誰畜(左傳衛獻公使子鮮與寗喜言曰苟反政由寗氏祭則寡人寗喜告右宰)
(榖右宰榖曰不可𫉬罪于兩君天下丨丨之)釋畜(爾雅丨丨第十九疏案字林畜作嘼說文云獸也人之畜養者也)弟
畜(史記季布傳季布弟季心氣蓋關中為任俠長事袁絲丨丨灌夫籍福之屬)耕畜(史記越世家陶朱公復約要父子丨)
(丨廢居候時轉物逐什一之利)奇畜(史記匈奴傳其畜之所多則馬牛羊其丨丨則橐駝驢驘郭璞槖駝贊駝惟丨丨肉鞍是)
(被迅騖流沙顯功絶地)與畜(史記貨殖傳烏氏倮求奇繒物間獻遺戎王戎王什倍其償丨之丨畜至用谷量馬牛)仁
畜(漢書韓安國傳王恢與安國議擊匈奴曰夫匈奴獨可以威服不可以丨丨也)視畜(漢書兒寬傳張湯為廷尉廷尉府盡)
(文史法律之吏而寬以儒生在其間見謂不習事不署曹除為從史之北地丨丨)財畜(魏志高柔傳聖王之御世莫不以廣)
(農為務儉用為資夫農廣則榖積儉用則丨丨)重畜(晉書愍帝紀論天下大器也羣生丨丨也愛惡相攻利害相奪其勢常也)
蠻畜(晉書王廣女傳蠻帥梅芳攻䧟揚州廣被殺女時年十五芳納之俄于闇室擊芳不中芳驚起曰何故反耶王罵曰丨丨)
(我欲誅反賊可謂反乎)放畜(北史崔浩傳蠕蠕夏則散衆丨丨秋肥則聚背寒向温南来寇抄)雜畜(唐書百官志駕)
(部員外掌廐牧馬牛丨丨之籍)裒畜(唐書杜元穎傳元穎為西川節度使斂取苛重至削軍食以助丨丨)飬畜(宋史交阯)
(傳交阯獻馴犀一上以犀違土性不可丨丨郤不納)生畜(老子丨之丨之生而不有為而不恃長而不宰是謂元德)驪畜
(莊子上古有丨丨氏軒轅氏赫胥氏尊盧氏)擾畜(楚詞大招曲屋步壛宜丨丨只注擾謹也言宜乘擾謹之馬周旋屈折行)
(遊觀也)素畜(顔延之庭誥文今所載咸其丨丨本乎生靈而致之心用)家畜(謝靈運曇隆法師誄孰是歡慰程鄭趙李)
(丨丨金繒才練藝技)羈畜(謝惠連鸂鶒賦乖沉浮之諧豫宛丨丨于籠樊)長畜(梁元帝孝德傳贊生之育之丨之丨之顧)
(我復我答施何時)池畜(徐照送塵老歸舊房詩盆栽怪木緣能畫丨丨珍魚不入庖)豢畜(王阮題嚴陵釣臺詩使知)
(天上麒麟兒不似犬羊甘丨丨)鳥畜(戴表元行婦怨蒼黃失身遭惡辱丨丨羊縻驅入燕)雞畜(張養浩贈劉仲憲詩論治)
(略無奇異聞唯說耕桑與丨丨)
不我畜(詩爾丨丨丨復我邦族)戎翟畜(史記貨殖傳西有羌中之利北有丨丨之丨畜牧為天下饒)凉州
畜(漢書地理志地廣民稀水草宜畜牧古丨丨之丨為天下饒)龍非畜(柳貫遊五洩山詩湫潭隐奥丨丨丨木石隂森)
(鬼所寰)
蓄(許竹切冬菜也稸同又丑六切本亦作畜)
韻藻旨蓄(詩我有丨丨亦以御冬齊民要術崔寔曰二月榆莢成及青收乾以為丨丨梅堯臣過淮詩丨丨曾無禦寒具)
(細君惟有隠居釵秦觀以蓴薑法魚糟蟹寄子瞻詩淮南風俗事瓶罌方法相傳為丨丨)私蓄(禮記子婦無私貨無丨丨南史)
(垣閎傳閎弟子曇深以行義稱為臨城縣罷歸得錢十萬以買宅奉兄退無丨丨)廩蓄(唐書劉蕡傳一年不登而百姓饑臣)
(願斥游惰之人以篤耕殖省不急之費以瞻黎元則丨丨不乏矣)
九年蓄(禮記國無丨丨之丨曰不足無六年之蓄曰急無三年之蓄曰國非其國也)十年蓄(管子國有丨丨之丨)
(而民不足于食皆以技能望君之禄也)公家蓄(韓詩外傳田子方出見老馬于道問之曰故丨丨丨也罷而不為用故出)
(放也子方曰少盡其力而老棄其身仁者不為也束帛而贖之)
增薀蓄(左傳公伐季氏平子請以五乘亡弗許子家子曰君其許之為之徒者衆矣衆怒不可蓄也蓄而弗治將薀丨丨民)
(將生心注薀積也將蓄積而生變)儲蓄(後漢書章帝紀䛇曰古者急耕稼之業致耒耜之勤節用丨丨以偹凶災是以歲雖)
(不登而人無饑色五代史王殷傳殷頗務聚歛太祖遣人謂之曰吾起魏時帑廩丨丨豈少耶汝為國家用足矣殷不聽傅咸上書)
(古者人稠地狹而有丨丨由于節也王維詩家貧禄既薄丨丨非有素)糧蓄(後漢書第五種𫝊種拜高密侯相大儲丨丨勤)
(厲吏士賊聞皆憚之桴鼔不鳴流民歸者歲中至數千家)掃蓄(南史循吏傳序元嘉二十七年舉境外捍于是傾資丨丨猶有)
(未供深賦厚斂天下騷動)資蓄(北史獨孤羅傳羅寓居中山孤貧無以自給齊將獨孤永業以宗族故哀之為買田宅遺以丨)
(丨)罕蓄(唐書劉蕡傳國廩丨丨無九年之儲吏道多端微三載之績)制蓄(宋史河渠志文彦博上言御河堤僅如蔡)
(河之𩔖若欲吞納河水須如汴岸增修猶恐不能丨丨乞别委清疆官相視利害并議可否)積蓄(宋史王禹偁傳京城旱禹)
(偁疏云今旱雲未霑宿麥未茁既無丨丨民饑可憂白居易秋居書懷詩何須廣居處不用多丨丨)寳蓄(金史世宗后烏凌阿)
(氏傳睿宗伐宋得白玉帶蓋帝王之服御也睿宗没後世宗丨丨之后謂世宗曰此非王邸所宜有也當獻之天子世宗以為然獻)
(之圃繪寳鑑古人畫藳謂之粉本前軰多丨丨之蓋其草草不經意處有自然之妙)跱蓄(管子遷封倉邑富商蓄賈積餘藏羨)
(丨丨之家此吾國之豪也)採蓄(易林黃鳥丨丨既稼不答)藏蓄(歴代名畫記几人間丨丨必當有顧陸張吴著名卷軸方)
(可言有圖畫蘇軾寄傲軒詩東坡無邊春方寸盡丨丨楊載夢覺詩仰不見天日丨丨霧雨寒吴莱詩富豪僅丨丨官府更急糧)
素蓄(東京賦洪恩丨丨民心固結執義顧主夫懷貞節王融請習校部曲疏但士非丨丨無以即用不教民戰是實棄之沈炯)
(為王僧辨重答貞陽侯書且平生丨丨志不在位世蒙朝寵身實許國)霜蓄(曹植七啓芳菰精輝丨丨露葵)隠蓄(謝朓)
(酬德賦聞夫君之東守地丨丨而懷仙)累蓄(梁昭明太子講席將訖詩微言絶已久煩勞多丨丨)含蓄(杜甫課伐木詩)
(舍西崖嶠壯雷雨蔚丨丨韓愈題炭谷湫祠堂詩森沉固丨丨本以儲隂姦韓琦觀畫牛詩採摭諸家百餘狀毫端古意多丨丨)
渟蓄(韓愈柳子厚墓志銘居閒益自刻苦務記覽為詞章汎濫丨丨為深博無涯涘而自肆于山水之間司空圖與李生論詩)
(書詩貫六義則諷諭抑揚丨丨淵雅皆在其間矣)黛蓄(柳宗元遊黃溪記至初潭最奇麗殆不可狀其略若剖大甕側立千)
(尺溪水即焉丨丨膏渟来若白虹)心蓄(柳宗元賀王参元失火詩足下之善獨自得之丨丨之銜忍而不出諸口)陂蓄
(孫樵陳生舉進士序夫物不得以時而發其發必熾風行溪谷飀飀習習即不得遂作必飄忽源泉混混然堤防丨丨波決壅缺亦)
(不可遏)購蓄(蘇軾詩公来始丨丨不惮道里艱)餘蓄(陳造車堰牛詩私家憂闕食公家要丨丨)家蓄(僧惠洪詩)
(丨丨不貪寳寸田常自耕)涵蓄(王炎答黃一翁詩士欲齊得喪胸次要丨丨)
竹篇蓄(爾雅丨丨丨注似小藜赤莖節好生道旁可食又殺蟲)儋石蓄(班彪王命論夫餓饉流隸饑寒道路思有)
(裋褐之䙝丨丨之丨所願不過一金然終于轉死溝壑何則貧窮亦有命也束晳元居釋能約其躬則丨丨之丨以豐苟肆其欲則)
(海陵之積不足)霧雨蓄(杜審言南海亂石上詩穹崇丨丨丨幽隠靈仙閟)秋氣蓄(蘇軾李氏園詩隂隂日光淡黯)
(黯丨丨丨)巾笥蓄(蘇軾次韻劉湜峽山寺見寄詩君看嶺嶠隘我欲丨丨丨)隨所蓄(蘇軾焦千之求惠山泉詩淺深)
(各有值方圓丨丨丨)舟車蓄(蘇軾詩當憐水旱氓不作丨丨丨)一錢蓄(王炎生朝作留貧薦一杯詩何乃太清生)
(囊無丨丨丨)千金蓄(柳貫送劉叔讜詩非輕萬里途蓋善丨丨丨)
叔(式竹切季父亦姓)
韻藻二叔(左傳昔周公弔丨丨之不咸故封建親戚以蕃屏周注周公傷夏殷之叔世疏其親戚疏丨丨二代之末世也)
(鄭衆賈逵皆以丨丨為管叔蔡叔)癡叔(晉書王湛傳初有隐德宗族皆以為癡兄子濟輕之嘗詣湛見床頭有周易問曰叔)
(父何用此為湛因剖析元理皆濟所未聞也濟有從馬絶難乘問湛曰叔頗好騎否湛因騎此馬姿容既妙回策如縈濟益歎異帝)
(每見濟輙調之曰卿家丨丨死未濟常無以荅及是又問濟曰臣叔殊不癡因稱其美南史陳暄傳暄與兄子秀書曰王湛能元言)
(巧騎武子呼為丨丨杜牧使回和唐州崔司馬詩丨丨去時還讀易仲容多興索銜杯)滕叔(唐書滕王元嬰傳帝嘗賜諸王)
(綵以元嬰及蔣王貪黷但下書曰丨丨蔣兄不須賜給麻二車助為錢緡二王大慙)常叔(五代史常思傳周太祖少孤衣食于)
(思家以思為叔及即位每呼思為丨丨拜其妻如家人禮)衰叔(蘇軾李氏園詩云昔李將軍負險乘丨丨)方叔(詩丨丨元)
(老克壯其猷曹植武帝誄乾乾庶事氣過丨丨)鮑叔(史記管晏傳管仲嘗與丨丨牙游丨丨知其賢管仲貧困常欺丨丨鮑叔)
(終善遇之已而丨丨事齊遂進管仲以身下之子孫世禄于齊有封邑者十餘世天下不多管仲之賢而多鮑叔能知人也漢書東)
(方朔傳廉若丨丨信若尾生劉長卿送裴判官詩丨丨幸相知田蘇頗同遊)蹇叔(史記秦紀百里傒曰臣不及臣友丨丨蹇)
(叔賢而世莫知于是穆公使人厚幣迎丨丨以為上大夫)世叔(論語丨丨討論之注丨丨鄭大夫游吉也)張叔(史記丨丨)
(傳御史大夫丨丨者名歐孝文時以治刑名言事太子景帝時尊重常為九卿至武帝元朔四年䛇拜御史大夫又贊仲尼有言曰)
(君子欲訥于言而敏于行其萬石建陵丨丨之謂耶是以其教不肅而成不嚴而治)翁叔(漢書金日磾傳字丨丨本休屠王太)
(子也又張湯傳湯始為小吏乾没與長安富賈田甲魚丨丨之屬交私)
潁考叔(左傳丨丨丨純孝也愛其母施及莊公)
始得一叔(晉書王湛傳濟還白其父曰濟丨丨丨丨乃濟以上人也)
增伯叔(書分寳玉于丨丨之國時庸展親)仲叔(書伯父伯兄丨丨季弟幼子童孫皆聽朕言又漢書周黃等傳序太)
(原閔丨丨者世稱節士雖周黨之潔清自以弗及也謝承後漢書閔貢字丨丨又劉方&KR0685;寄嚴八判官書出塞能全丨丨策安親更)
(切老莱心)羣叔(書惟周公位冡宰正百官丨丨流言乃致辟管叔于商囚蔡叔于郭鄰以車七乘降霍叔于庶人三年不齒)
四叔(左傳少皥氏有丨丨曰重曰該曰修曰熙實能金木及水使重為句芒該為蓐收修及熙為元冥世不失職張衡應間人)
(各有能因藝受任鳥師别名丨丨三正)太叔(左傳武姜愛共叔段莊公即位為之請制公曰制巖邑也虢叔死焉他邑惟命)
(請京使居之謂之京城丨丨唐書宣宗紀宣宗諱忱憲宗第十三子始封光王會昌六年立為皇丨丨又左傳子丨丨美秀而文鄭)
(國將有諸侯之事授子丨丨行之以應對賓客)五叔(左傳武王之母弟八人周公為太宰康叔為司寇聃季為司空丨丨無官)
(豈尚年哉)有叔(史記陳丞相世家其嫂疾平之不視家生産曰丨丨如此不如無有)厭叔(漢書楚元王交傳高祖微時常)
(避事時時與賓客過其邱嫂食嫂丨丨與客来陽為羹盡轑釜)夷叔(魏志劉廙傳注丨丨迕武王以成名丁公順高祖以受戮)
賢叔(南史沈昭略傳王晏嘗戲昭略曰丨丨可謂吴興僕射昭略曰家叔晚登僕射猶賢于尊君以卿為初蔭)阿叔(北史)
(河間王孝琬傳孝琬為和士開祖&KR1256;所譖帝怒使武衛赫連輔元鞭撾之孝琬呼丨丨帝怒曰誰是爾叔敢喚我作叔孝琬曰神武)
(皇帝嫡孫文㐮皇帝嫡子何為不得喚作叔也)望叔(易林丨丨山北陵隔我目不見所得使我心惑)稚叔(易林折箬蔽目)
(不見丨丨五足孤鳥遠離家室)管叔(易林丨丨遇桓得其願歡鄭曼季荅陸雲詩丨丨罕僑曠世難隣又史記管蔡傳丨丨鮮)
(蔡叔度者周文王子武王弟也武王同母兄弟十人母曰太姒文王正妃也其長子曰伯邑考次曰武王發次曰丨丨鮮次曰周公)
(旦次曰蔡叔度次曰曹叔振鐸次曰成叔武次曰霍叔處次曰康叔封次曰冉季載)居叔(顔延之應詔燕曲水詩於赫王宰方)
(旦丨丨注王宰謂王為宰輔比之周旦而亦丨丨也)病叔(孟郊寄義興小女子詩小女未解行丨丨老更癡)季叔(耶律)
(楚材冬夜弹琴遺猶子蘭詩能繼箕裘業待予為丨丨)羲叔(書申命丨丨宅南交江淹代譲大傅表重黎勤官裁居炎冥之)
(職丨丨能任方掌日月之序)和叔(書申命丨丨宅朔方又唐書吕渭傳渭子温字丨丨)飂叔(左傳蔡墨曰昔有丨丨安)
(有裔子曰董父實甚好龍能求其嗜欲以飲食之李賀詩丨丨去匆匆如今不豢龍)虢叔(書惟文王尚克修和我有夏亦惟有)
(若丨丨有若閎夭左傳虢仲丨丨王季之穆也)毛叔(史記周紀武王立于社南丨丨鄭奉明水)唐叔(書序丨丨得禾異畝)
(同穎獻諸天子史記晉世家丨丨虞者周武王子而成王弟成王與叔虞戲削桐葉為圭以與叔虞曰以此封若史佚請檡日曰天)
(子無戲言遂封叔虞于唐在河汾之東方百里故曰丨丨虞)文叔(禮記乃考丨丨興舊耆欲作率慶士躬恤衛國注丨丨成)
(叔之曾孫文子圉即孔悝之父也又後漢書光武帝紀世祖光武皇帝諱秀字丨丨許月卿詩不肯吏丨丨誰能書子公元好問石)
(勒道圖詩中原果有劉丨丨肯說鈴聲替戾岡)成叔(禮記啓右獻公獻公乃命丨丨纂乃祖服注丨丨莊公之孫成子烝鉏也)
仍叔(左傳天王使丨丨之子来聘丨丨天子之大夫稱丨丨之子本于父字幼弱之辭也譏使童子出聘)虞叔(左傳初丨)
(丨有玉虞公求旃弗獻既而悔之曰周諺有之匹夫無罪懷璧其罪吾焉用此以賈禍也乃獻又庾信成王刻桐葉封虞讃丨丨百)
(里居河之汾帝刻桐葉天書掌文)桓叔(左傳惠之二十四年晉始亂故封丨丨于曲沃靖侯之孫欒賓𫝊之)蕭叔(左傳)
(南宫牛猛𫉬帥師圍亳冬十月丨丨大心及戴武宣穆莊之族以曹師伐之水經注蕭縣本丨丨國)孔叔(左傳鄭伯逃歸不盟)
(丨丨曰國君不可以輕輕則失親注丨丨鄭大夫)榮叔(榖梁傳王使丨丨来錫桓公命禮有受命無来錫命錫命非正也)
公叔(戰國策韓丨丨與幾瑟爭國中庶子強謂太子曰不若及齊師未入急擊丨丨太子曰不可戰之于國中國必分對曰事)
(不成身必危尚何足以圖國之全為太子弗聽齊師果入太子出走史記趙世家趙武靈王使王緤告公子成曰寡人聞之事利國)
(者行無邪因貴戚者名不累故願慕丨丨之義以成胡服之功使緤謁之叔請服焉)壺叔(史記晉世家從亾賤臣丨丨曰君三)
(行賞賞不及臣敢請罪文公報曰夫導我以仁義防我以德惠此受上賞輔我以行率以成立此受次賞矢石之難汗馬之勞此復)
(受次賞若以力事我而無補吾缺者此受次賞三者之後故且及子晉人聞之皆悦)范叔(史記范雎傳范睢者魏人也字叔既)
(相秦魏使須賈于秦范雎微行敝衣見須賈須賈意哀之曰丨丨一寒至此哉乃取一綈袍賜之高適詩尚有綈袍贈應憐丨丨寒)
樂叔(史記樂毅傳高帝過趙問樂毅有後世乎對曰有丨丨高帝封之樂鄉號曰華城君華城君樂毅之孫也)田叔(史記)
(丨丨傳丨丨者趙陘城人也其先齊田氏叔喜劍學黃老術為人刻廉自喜文帝既立召丨丨問之曰公知天下長者乎對曰臣何)
(足以知之上曰公長者也宜知之)周叔(漢書韓信傳信問酈生曰魏得毋用丨丨為大將乎曰柏直也信曰豎子耳)枚
叔(漢書枚乘傳丨乘字丨淮隂人也為吳王濞郎中江淹免園賦聊為古賦以奮丨丨之製焉元好問宿翠屏口詩授簡如聞數)
(丨丨乘車初不少馮驩)爰叔(漢書東方朔傳安陵丨丨者爰盎兄子也謂偃曰足下何不自主獻長門園)元叔(後漢)
(書趙壹傳字丨丨漢陽西縣人也沈約怨歌行坎壈丨丨賦頓挫敬通文)衛叔(白居易詩秦家重簫史彦輔憐丨丨)岐叔
(北史崔儦傳儦字丨丨與范陽盧思道隴西辛德源同志友善負恃才地大署其戶曰不讀五千卷書者無得入此室)
不如叔(詩叔于田巷無居人豈無居人丨丨丨也洵美且仁)不撫叔(禮記嫂丨丨丨叔不撫嫂注遠别也)疎嬾
叔(杜甫寄姪佐詩舊諳丨丨丨須汝故相擕)少年叔(李商隐柳枝詩序余從昆譲山下馬柳枝南柳下詠余燕臺詩柳枝)
(驚問誰人有此譲山謂曰此吾里中丨丨丨耳柳枝手斷長帶結譲山為贈叔乞詩明日余比馬出其巷柳枝丫鬟畢粧抱立扇下)
(風鄣一袖指曰若叔是耶)
淑(殊六切善也)
韻藻私淑(孟子予未得為孔子徒也予丨丨諸人也范成大寄題新昌小道院詩勿云丨丨小邑可以匹休大邦)清
淑(蔡邕濟北相崔君夫人誄夫人有胤翼此丨丨陸機贈紀士詩有美蛾眉子惠音丨且丨韓愈文中州丨丨之氣蜿蟺扶輿磅)
(礴而鬱積趙孟頫耕織圖詩南風吹隴畝惠氣散丨丨貢奎贈楊生詩中藏龍尾氣丨丨山骨稜層石如玉)荀淑(後漢書丨)
(丨傳淑字季和潁川潁隂人也少有高行博學而不好章句詔舉對策補朗陵侯相棄官歸閒居養志産業每增輙以贍宗族知友)
(有子八人儉緄靖燾汪爽肅專時人謂之八龍潁隂令改其里曰高陽里)包淑(異聞錄進士包敬伯夢至一官府因問夀夭貴)
(賤持簿出兩行云丨丨年三十五解褐明州奉化縣尉上封事令吏夏淑繕寫誤自書其名遂授奉化縣尉)
增不淑(詩子之丨丨云如之何嵇康幽憤詩咨余丨丨嬰累多虞匪降自天實由頑疎)孔淑(詩既克淮夷丨丨不逆)
嘉淑(左傳孟獻子言於公曰臣聞小國之免於大國也聘而獻物于是有庭實旅百朝而獻功于是有容貌采章丨丨而有加)
(貨陳琳鸚鵡賦有逸姿之令鳥含丨丨之哀聲沈約為六宫拜章蓬閨菲質丨丨無算越自幽衡登軀宸漢)貞淑(漢書匡衡)
(傳匹配之際生民之始萬福之原詩云窈窕淑女君子好逑言能致其丨丨不貳其&KR0757;然後可以配至尊而為宗廟主後漢書后紀)
(贊祁祁皇孋言觀丨丨晉書杜有道妻嚴氏傳嚴氏字憲丨丨有識量年十三適于杜氏十八而嫠居子植女韡竝孤藐憲雖少誓)
(不改節撫育二子教以禮度廼賢仙居縣杜氏二真廟詩何如貞惠丨丨兩真仙萬古千秋長廟食)純淑(漢書孔光傳太后䛇)
(曰太師光聖人之後先師之子德行丨丨道術通明崔駰與竇憲書足下體丨丨之姿躬高明之量班固幽通賦懿前烈之丨丨兮)
(窮與逹其必濟鄭俠示吳宅三甥詩大郎性丨丨至寳受磨琢)淳淑(後漢書梁王傳和帝詔報曰朕惟王至親之屬丨丨之美)
(傅相不良不能防邪今王深思悔過端自克責朕惻然傷之)淵淑(魏志郭嘉傳注忠貞丨丨體通性逹每有大議發言盈庭)
(執中處理動無遺策)敏淑(吴志陸遜傳注遜祖紆字叔盤丨丨有思學守城門校尉)才淑(晉書王濬傳刺史燕國徐邈有)
(女丨丨擇夫未嫁邈乃大會佐吏令女於内觀之女指濬告母邈遂妻之顔延之宋元后策文進思丨丨旁綜圖史發音在詠動容)
(成紀任昉齊竟陵文宣王行狀既而緬屬賢英旁思丨丨匹婦之操亦有取焉)聖淑(晉書桓温傳陛下以丨丨臨朝恭已委任)
(北史后妃傳論三代以還逮於漢晉何嘗不敗于驕詖興于丨丨梁武帝申飾選人表垂丨丨之姿降聽覽之末則彜倫自穆憲章)
(惟允)明淑(北史后妃傳齊孝昭置丨丨芳華等二十七世婦比從三品置徽淑秀儀英淑宏豔等八十一御女比正四品馮衍)
(奏記鄧禹今大將軍以丨丨之德秉大使之權謝朓新安長公主墓銘誕兹丨丨玉振蘭芬顔延之詩存殁竟何人炯戒在丨丨)
徽淑(見上)英淑(見上漢雜事秘辛建和元年詔曰朕以寡昧承嗣歴服爰求丨丨共臨海内)令淑(北史隋蕭后傳)
(顧微躬之寡昧思丨丨之良難世說王渾妻鍾氏生女丨丨武子為妹求簡美對而未能温子昇常山公主碑丨丨之至比光明于)
(宵燭幽閒之盛匹穠華于桃李)婉淑(宋史皇后樂章上帝錫羨實生丨丨轉佐神皇寵膺天禄)閑淑(遼史天祚后蕭氏傳)
(后大安三年入宫眀年封燕國王妃乾統初冊為皇后性丨丨有儀則)從淑(揚子拂其惡丨其丨雄黃食肉測曰拂惡丨丨)
(救凶也)柔淑(化書有丨丨之態則荆苧可以行婦道豈在乎組繡也)若淑(司馬相如封禅文㒺丨丨而不昌疇逆失)
(而能存注若順也)允淑(東京賦於是隂陽交和庶物時育卜終考祥終然丨丨荀勖葡萄賦靈運仙流休祥丨丨王粲蕤賓)
(鐘銘度量允嘉氣齊丨丨庾信周大將軍趙公誌銘德舉克明賢能丨丨)惠淑(陸雲豫章刺史夏府君誄閑非秋厲丨丨春陽)
茂淑(陸雲與張光禄書石行父敦素篤邃道實丨丨器敏既美思學又快)諧淑(宋臨川王義慶詩暄景轉丨丨草木日滋)
(長)節淑(梁簡文帝三日侍曲水宴詩震德叶靈年芳丨丨)前淑(任昉謝齊武帝示太子律序啓朽編落簡見誣丨丨)
(侮文擅議取弊後昆)邦淑(任昉王貴嬪策文誕兹丨丨選自良家)珍淑(徐陵詠柑詩朱實挺江南苞品擅丨丨)嬌
淑(沈炯幽庭賦顧留情於君子豈含姿于丨丨)賢淑(白居易詩韋門女清貴裴氏甥丨丨)慝淑(張養浩贈劉仲憲詩)
(的行黜陟表惰勤重立賞罰旌丨丨)劉淑(後漢書丨丨傳淑字仲承河間樂成人也少學明五經對策為天下第一拜議郎遷)
(尚書納忠建議多所補益又再遷侍中帝以淑宗室之賢特加敬異每有疑事常密諮問之)
窈窕淑(詩丨丨丨女君子好逑吴均詠少年詩不道参差菜誰論丨丨丨)何能淑(詩其丨丨丨載胥及溺)魯
侯淑(公羊傳宋萬嘗與莊公戰𫉬乎莊公歸為大夫于宋與閔公博婦人皆在側曰甚矣丨丨之丨魯侯之美也)前修
淑(陸機文賦練世情之常尤識丨丨之所丨)德彌淑(王韶之樂歌王道純丨丨丨寧八表康九服)休風淑(謝朓)
(酬德賦奉武運之方昌覩丨丨之未丨)
菽(式竹切豆也本作尗)
韻藻采菽(詩采菽丨丨筐之筥之後漢書東平憲王蒼傳蒼朝京師還國帝悽然懷思乃遣使手詔國中傅曰辭别之後)
(獨坐不樂瞻望永懷實勞我心誦及丨丨以增歎息唐書蘇源眀傳史思眀䧟洛陽有詔幸東京將親征源眀諫曰中原有菽庶民)
(采之彼思明楚元皆丨丨之人也陛下何遽輕萬乘而速成之耶)穫菽(詩歲聿云莫采蕭丨丨北史蕭大圜傳大圜心安閒)
(放嘗云丨丨尋汜氏之書露葵徵尹君之錄)荏菽(詩蓺之丨丨荏菽旆旆)啜菽(禮記孔子曰丨丨飲水盡其歡斯之)
(謂孝晉書吳隱之傳隐之有清操雖日晏丨丨不饗非其粟嵇康答難養生論意足者雖耦耕甽畝被褐丨丨豈不自得謝朓為東)
(海餉諸葛處士教聞事親有丨丨之窶就飬寡梨蒸之給王昌齡上李侍郎書每思力養不給則不覺獨坐流涕丨丨負米惟明公)
(念之朱子詩丨丨有餘歡纓冠非所職)半菽(漢書項籍傳卒食丨丨注士卒食蔬菜以菽雜半之唐書劉晏傳淮隂去蒲坂)
(亘三百里屯壁相望中軍皆鼎司元侯每言衣無纊食丨丨輓漕所至輙留以饋軍鮑照行京口至竹里詩兼塗無憩鞍丨丨不遑)
(食何遜詩全狐君已復丨丨我猶空劉峻廣絶交論視若游塵遇同土梗莫肯費其丨丨罕有落其一毛李商隱寄彭城公啓丨丨)
(思貯于神倉一勺願投于靈海温庭筠詩尚能甘丨丨非敢薄生芻陸游詩曩時列家鼎今不飽丨丨)含菽(漢書貨殖傳富)
(者木土被文錦犬馬餘肉粟而貧者裋褐不完丨丨飲水後漢書周黃等傳序太原閔仲叔者世稱節士雖周黨之潔清自以弗及)
(也黨見其丨丨飲水遺以生蒜受而不食法言子有丨丨緼絮而致滋美其親將以求孝也)赤菽(山海經隂山少水出焉其)
(中多雕棠其葉如榆葉而方其實如丨丨食之已聾韓非子秦有小亭臨境吴起欲攻之置一石丨丨東門之外而令之曰有能徙)
(此于西門之外者賜之上田上宅人争徙之乃下令攻亭有能先登者仕之國大夫賜之上田上宅於是一朝而拔之)瓜菽
(中饋錄製蔬有配鹽丨丨)
烹葵菽(詩七月丨丨及丨李鏡遠八關齋聯句鶴髮辭軒冕鮐背丨丨丨)霜殺菽(春秋定公元年冬十月隕丨丨)
(丨蘇軾詩年来殺菽有飛霜)
增食菽(禮記孟夏之月丨丨與雞蘇軾野鷹来詩北原有兔老且白年年養子秋丨丨)戎菽(爾雅丨丨謂之荏菽注即)
(胡豆也史記天官書正月旦決八風風從南方来大旱西南小旱西方有兵西北丨丨為注為成也管子北伐山戎出冬蔥與丨丨)
(布之天下列子昔人有美丨丨甘枲莖芹萍子者對鄉豪稱之鄉豪取而嘗之蜇于口惨于腹衆哂而怨之其人大慙方夔穫詩山)
(炊雜丨丨野草配場藿)麻菽(史記周紀棄為兒時好種樹丨丨麻菽美後漢書光武帝紀初王莽末天下旱蝗黃金一斤易)
(粟一斛至是野榖旅生丨丨尤盛)芋菽(史記項羽紀歲饑民貧士卒食丨丨軍無見糧索隠丨蹲鴟也丨豆也按漢書作半)
(菽)魚菽(史記田敬仲世家田乞請諸大夫曰常之母有丨丨之祭幸而来會飲顔延之陶徵士誄灌畦鬻蔬為供丨丨之祭)
(織絇緯蕭以充糧粒之費陳造詩山僧一生饜山蔌溪叟所仰纔丨丨)飯菽(史記張儀傳韓地險惡山居五榖所生非菽而)
(麥民之食大抵丨丨藿羹一歲不收民不饜糟糠)水菽(後漢書劉趙淳于等傳序夫患丨丨之薄干禄以求養者是以耻禄)
(親也存誠以盡行孝積而禄厚者此能以義養也廼賢徐伯敬哀詩君能謹温凊膝下供丨丨)茹菽(後漢書周黃等傳論及其)
(止也則窮棲丨丨藏寳以迷國又陳蕃傳青齊炎旱五榖損傷民物流遷丨丨不足)芻菽(北史盧昶傳使齊還孝文責之曰卿)
(若殺身成名貽之竹素何如甘彼丨丨以辱君父陳造車堰牛詩若看廟前牲被繡飽丨丨)榖菽(唐書裴諝傳諝入計帝召)
(至便殿諝曰臣自河東来涉三百里而農人愁歎丨丨未種)膏菽(山海經西南黑水之間有都廣之野爰宜丨丨膏稻膏黍)
(膏稷)大菽(管子五殖之次曰五觳五觳之狀婁婁然不忍水旱其種丨丨細菽多白實)細菽(見上)麥菽(淮南子大)
(火中則種丨丨蘇軾贈眼醫王生詩目翳苟二物易分如丨丨)巴菽(淮南子魚食丨丨而死鼠食之而肥𩔖不可必推)禾
菽(地理通釋眀皇繼收黃河積石宛秀等軍中國無斥候警者幾四十年輪臺伊吾屯田丨丨彌望)粱菽(嵇康難自然好)
(學論是以貪生之禽食園池之丨丨求安之士乃詭志以從俗)嘉菽(張華豆羹賦乃有孟秋丨丨垂枝挺莢是刈是穫充簞盈)
(篋)稊菽(潘岳射雉賦或乃崇墳夷靡農不易壠丨丨叢糅翳薈菶茸鳴雄振羽依于其冢)藜菽(顔延之陶徵士誄少)
(而貧苦居無僕妾井臼弗任丨丨不給文同東谷舊隐詩所畏惟簡書其甘者丨丨)粟菽(謝靈運山居賦兼有凌陸麻麥丨丨)
(杜甫詩鳥雀苦肥秋丨丨蛟龍欲蟄寒沙水)藿菽(柳宗元武功縣丞廳壁記蓋嘗為稷州已而復縣其土疆沃美高厚有邱)
(陵墳衍之大其植物豐暢茂遂有秬秠丨丨之宜劉基詩囊槖罄留貲丨丨難充食)茶菽(張詠贈劉吉詩如今竟陵城𣙜司丨)
(丨利)薪菽(梅堯臣元日詩行歌樂暮節丨丨甘自刈)撒菽(蘇軾祈雪詩前年太守為旱請雨點隨人如丨丨陸游雨中詩)
(風聲如翻濤雨點如丨丨)蔬菽(蘇軾詩幽人無一事午飯飽丨丨)五菽(鄭俠詩薄業支半年一飯猶丨丨)蓺菽
(范成大河豚歎或云先王意除惡如丨丨)種菽(葉適詩去年無禾雖丨丨乞命只指今年熟)稻菽(葉適詩舍南巷北水)
(同流丨丨参差各自謀方䕫晚朓詩依稀風景小羌村不欠東屯丨丨園)稌菽(廼賢居庸關詩溪舂激巖溜山田雜丨丨)
中原菽(詩丨丨有丨庶民采之陸機文賦彼瓊敷與玉藻若丨丨之有丨柳宗元詩誰采丨丨丨徒乘下澤車)得時
菽(亢倉子丨丨之丨長莖而短足其莢二七以為族多枝數節競葉繁實稱之重食之息失時之菽必長而蔓浮葉虛本疎節而)
(小莢)麥善菽(嵇康荅難養生論夫所知丨之丨于丨稻之勝于稷由有效而識之)牛饜菽(歐陽詹德勝頌歲在午天)
(災斯屬昔馬食土今丨丨丨非徒丨丨丨犬豕粱肉盛矣乎吾皇之德轉禍為福休哉德兮)
獨(徒谷切說文犬相得而鬭也又單丨也)
韻藻煢獨(書無虐丨丨煢惸同詩哿矣富人哀此丨丨周禮秋官大司寇凡遠近丨丨老幼之欲有復于上而其長弗逹)
(者立於肺石後漢書章帝紀詔曰賜天下高年鰥寡孤獨帛人一匹經曰無侮鰥寡惠此丨丨宋史查道傳道兒時嘗戲畫地為大)
(第曰此當分瞻孤遺及居京師家甚貧多聚親族之丨丨者禄賜所得散施隨盡離騷世并舉而好朋兮夫何丨丨而不予聽王逸)
(九思貪枉兮黨比貞良兮丨丨秦嘉贈婦詩傷我與爾身少小惟丨丨張恊詩君子從遠役佳人守丨丨鄭俠有感詩端介奉高明)
(慈仁撫丨丨又作窮水經注濡水出故安縣西北丨丨山韓愈送僧澄觀詩洛陽窮秋厭丨丨丁丁啄門疑啄木蘇軾詩翻然賦歸)
(去豈不念丨丨)孤獨(禮記恤丨丨以逮不足史記司馬相如傳發倉廩以振貧窮補不足恤鰥寡存丨丨南史梁武帝紀普通)
(二年春祀南郊䛇置丨丨園以恤孤幼荀子人主無便嬖左右足信者謂之闇無卿相輔佐足任者謂之獨所使於四鄰諸侯者非)
(其人謂之孤丨丨而晻謂之危阮禹報趙淑麗詩有鳥丨丨哀鳴北林嗟我懷矣感物傷心)慎獨(禮記故君子丨其丨也宋)
(史李道傳傳道傳一日以疾謁告真德秀造焉臥榻屏間大書喚起截斷四字知其用功丨丨如此又詹體仁傳體仁少從朱熹學)
(以存誠丨丨為主曹植卞太后誄祗畏神明敬惟丨丨)幽獨(唐書高郢傳郢司貢部凡三歲甄丨丨抑浮華流競之俗為衰)
(屈原九章哀吾生之無樂兮丨丨處乎山中陳子昂感遇詩丨丨空林色朱蕤冒紫莖岑参詩故人盡榮寵誰念此丨丨李白詩静)
(坐觀衆妙浩然媚丨丨杜甫課伐木詩牆宇資屢修衰年怯丨丨韓偓丨丨詩丨丨起侵晨山鶯啼更早朱子詩茅齋塵事遠丨丨)
(興無窮范成大天柱峯詩神奇都賦小崢嶸雷雨飛来伴丨丨)專獨(家語丨丨者事之所以不成也)合獨(管子凡國都皆)
(有掌媒取鰥寡而和合之此之謂丨丨)見獨(莊子朝徹而後能丨丨見獨而後能無古今注朝徹者胸中朗然如在天平旦)
(澄徹之氣也丨丨者自見而人不見也)行獨(莊子顔淵將之衛曰回聞衛君其年壯其丨丨輕用其國而不自見其過王維)
(歌文寡和兮思深道難知兮丨丨)疑獨(列子常生常化者無時不生無時不化隂陽爾四時爾不生者丨丨注獨者極高極)
(妙而無隣之意疑者似是似非而不可形容之意)好獨(說苑明君好問闇君丨丨)猿獨(說文有獸名獨似猿而大食猿)
(丨性羣丨性特丨鳴三丨鳴一)黃獨(本草土卵似小芋肉白皮黃梁漢人名為丨丨可蒸食之杜甫詩丨丨無苖山雪盛短衣)
(數挽不掩脛戴叔倫詩地瘦無丨丨春来草更深張雨送人之茅山詩林下甑香丨丨月松根鉏冷茯苓秋馬臻畫意詩擬向雲邊)
(種丨丨幾時容我屋三間)羈獨(黃庭堅詩閉門抱丨丨)
犬為獨(吴志薛綜傳西使張奉於權前列尚書闞澤姓名以嘲澤澤不能荅綜因勸酒曰蜀者何也有丨丨丨無犬為蜀横)
(目勾身䖝入其腹奉無以對埤雅羊性善羣故于文羊為羣丨丨丨也)瀆言獨(唐書許敬宗傳帝曰天下洪流巨谷不載)
(祀典濟甚細而在四瀆何哉敬宗曰丨之丨丨也不因餘水獨能赴海狀雖細獨而尊也)松柏獨(莊子受命於地惟丨丨丨)
(也在冬夏青青鮑照松柏篇丨丨受命丨歴代長不衰)
蜀犬是獨(博異志廣州押衙崔慶成抵臯華驛夜見美人擲書云川中狗百姓眼馬僕兒御厨飯慶成不對後丁晉公見)
(曰川中狗丨丨也丨丨字百姓眼民目也是眠字馬僕兒瓜子也是孤字御厨飯官食也是館字乃獨眠孤館)
增寡獨(後漢書安帝紀元初四年䛇曰郡縣雖有糜粥糠粃相半長吏怠事莫有躬親甚違䛇書養老之意其務崇仁恕賑)
(護丨丨稱朕意焉魏文帝寡婦賦傷薄命兮丨丨内惆悵兮自憐)單獨(後漢書安帝紀元初六年賜民尤貧困孤弱丨丨榖)
(人三斛易林蒼龍丨丨與石相觸摧折兩角室家不足逸雅無夫曰寡寡踝也踝踝丨丨之言也白居易和夢遊春詩良姻在嘉偶)
(頃尅為丨丨趙師秀贈鄧漢卿詩丨丨一身常不定亦無書卷得相随)三獨(後漢書宣秉傳建武元年拜御史中丞光武特)
(詔御史中丞與司隸校尉尚書令會同并專席而坐故京師號曰丨丨坐晉書傅休奕等傳贊及乎位居丨丨弹擊是司江總讓尚)
(書令表禮遵丨丨事昭百揆錢起送鮑中丞赴太原軍營詩寵兼丨丨任威肅貳師營)嫠獨(後漢書劉翊傳時黃巾賊起郡)
(縣饑荒翊救給乏絶資其食者數百人鄉族貧者死亡則為具殯葬丨丨則助營妻娶揚雄元后誄置苑置縣築里作宅以處貧窮)
(哀此丨丨)獨獨(晉書樂志獨禄篇丨丨禄禄水深泥濁泥濁尚可水深殺我)閒獨(北史邢邵傳邵性好談賞又不能丨)
(丨)不獨(荀子善之為道者不誠則丨丨不獨則不形不形則雖作于心見于色出于言民猶若未從也)峭獨(孫樵西齋)
(錄序陸長源唐春秋乃編年雜錄因掇其體切丨丨可以示懲勸者自為十八通書號孫氏西齋錄)大獨(水經注上虞縣之東)
(郭外有漁浦湖中有丨丨小獨二山)小獨(見上)危獨(屈原九章終丨丨以離異兮曰君可思而不可恃故衆口其爍金兮)
(初若是而逢殆孫樵與高錫望書足下乃小史當宜世嗣史法矧足下才力丨丨意語横闊秦觀論士大夫據編丨丨各有係吝不)
(能以至公為心)寄獨(莊忌哀時命魂眐眐以丨丨兮汨徂往而不歸)鰥獨(曹植榖謳辭獻減膳以服丨丨)至獨(郭璞)
(客傲體全者為犧丨丨者不孤傲俗者不得以自得默覺者不足以涉無)抱獨(陶潜連雨獨飲詩自我丨兹丨黽俛四十年)
靈獨(謝靈運佛影銘若滅若無在摹在學由其潔精能感丨丨)佇獨(梁昭明太子講席將訖詩曠濟同象園中乘如丨丨)
孀獨(李商隐詩鳳女顛狂成久别月娥丨丨好同遊)躭獨(韓維澄心堂紙詩丨丨玩物古所戒崇尚浮藻政豈先)介
獨(梅堯臣詩自持丨丨輕貨珍)謹獨(朱子詩中庸首丨丨衣錦思尚絅又文明昧丨丨昏迷有開先)影獨(陸游懷舊)
(詩溪聲荅歌長燈熖照丨丨王錞西村雪中詩不令笻丨丨翻隔雪花寒宋濓送陳彦正教授詩祗為良朋行使我秋丨丨)真
獨(張宇初雪後早還詩幽人素嘉遯勵節抱丨丨)
立於獨(莊子孔子見老聃老聃新沐孔子便而待之少焉見曰曩者先生形體拙若槁木似遺物離人而丨丨丨也)天
使獨(莊子公文軒見右師而驚曰是何人也惡乎介也天與其人與曰天也非人也丨之生是丨丨也注介偏刖之名)唯
舜獨(莊子受命於天丨丨丨也正)關中獨(蘇軾李氏園詩豈惟此地少意恐丨丨丨)非我獨(蘇軾與臨安令)
(宗人同年劇飲詩黃鷄催曉不須愁老盡世人丨丨丨又朱子贈范康侯詩俯仰天地間静勝惟我獨虞淳熙詩騰踔天地間偃蹇)
(惟我獨)節行獨(梅堯臣觀居寧畫草蟲詩草根有纖意醉墨得已熟權豪不可致丨丨今仍丨)不忍獨(陸游和陳)
(魯山詩逢人吹毛布出世丨丨丨)人仍獨(郝經詩夢遊故國丨丨丨春到空梁燕自䨇)
野离羅蝦獨(五代史晉紀西戎寇涇州彰義節度使張彦澤敗之執其首領丨丨丨丨丨)
御定佩文韻府卷九十之八
