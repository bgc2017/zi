欽定四庫全書
御定佩文韻府卷十九之三
下平聲四豪韻三
艘(蘇遭切船總名也一作□搜又作□)
韻藻萬艘(蜀王本紀秦為太白船丨丨欲以攻楚華陽國志司馬錯率巴蜀衆十萬大舶船丨丨米六百萬斛浮江伐楚)
(取商於之地魏文帝浮淮賦序建安十四年王師自譙東征大興水軍浮舟丨丨𫝊休奕正都賦艨衝䑦&KR1139;蜀艇吳航丨丨咸興雲)
(帆齊張吳都賦汎舟航于彭蠡渾丨丨而旣同杜甫詩白屋留孤樹青天夫丨丨李德裕詩水國逾千里風帆過丨丨)千艘
(張說蒲津橋贊横絙百丈連艦丨丨鮑溶詩烟銷占一候風靜擁丨丨白居易詩百筏丨丨魚貫來陸游瞿唐行丨丨萬舸不敢過)
(篙工柁師心膽破)連艘(柳宗元詩徘徊遂昏黑遠火明丨丨)
增三艘(晉書五行志太和六年六月大水朱雀大航纜斷丨丨流入大江)吳艘(唐書高麗傳帝幸洛陽江吳京洛募)
(兵凡四萬丨丨五百泛海趨平壤庾信擬連珠丨丨蜀艇不能無水而浮)巨艘(宋史食貨志蕃舶丨丨形若山嶽乘風駕浪深)
(入遐陬)百艘(漢武故事帝作昆明池以習水戰中有樓船丨丨杜甫大食刀歌牧出令奔飛丨丨猛蛟突獸紛騰逃)一
艘(元嘉起居注餘姚令何玢造舴艋丨丨精麗倍常有司奏免玢官詔可酉陽雜俎昆明池漢時有豫章船丨丨載千人)瓊
艘(抱朴子丨丨瑤楫無涉川之用金弧玉弦無激矢之能又蘇軾老饕賦倒一缸之雪乳列百柁之丨丨孫覿詩痛飲丨丨百柁)
(空)文艘(抱朴子浮丨丨於滉瀁布密網于綠川)船艘(通典入洛卽漕洛乾淺丨丨般載停滯備極艱辛)交艘
(張融海賦浮艫雜舳遊舶丨丨)輕艘(周繇送楊環歸廣南詩初著藍衫從遠嶠乍辭芸署泊丨丨黃鎮成島夷行大舶丨丨海)
(上行)征艘(羅鄴詩行子豈知烟水勞西風獨自泛丨丨)楚艘(梅堯臣詩三驄忽出乘丨丨)官艘(周邦彦汴都賦)
(越舲吳艚丨丨賈舶)戰艘(吳萊詩東都昔奔潰南海紛丨丨)維艘(柳貫詩京國同遊兩毳袍歲闌歸路各丨丨)客
艘(張翥詩風起西津斷丨丨)江艘(何景明詩丨丨海舶送花石戚里侯門擁金幣)
數十艘(吳志周瑜傳黃蓋曰寇可燒而走也乃取蒙衝鬭艦丨丨丨實以薪草膏油灌其中裹以帷幕上建牙旗先出報曹)
(公欺以欲降)金翅艘(南史任忠傳隋兵渡江忠曰國家足食足兵宜固守臺城緣淮立柵北軍雖來勿與交戰分兵斷江)
(路無令彼信得通給臣精兵一萬丨丨三百丨下江徑掩六合)濟河艘(六韜武王伐殷先出于河吕尚為後將以四十七艘)
(船濟于河)芙蓉艘(三十國春秋盧循寇京邑丨丨艦千餘丨)龍鳳艘(西廵記宋孝武渡六合丨舟翔丨以下三千四)
(十五丨舟航之盛三代二京無比)
滔(土刀切漫也又水流貎)
韻藻滔滔(詩汶水丨丨行人儦儦傳丨丨流貎又丨丨江漢南國之紀傳丨丨大水貎其神足以綱紀一方又江漢浮浮)
(武夫丨丨傳丨丨廣大貎箋宣王于是水上命將率遣士衆使循流而下丨丨然其順王命而行九歌波丨丨兮來迎魚鄰鄰兮媵)
(予何遜詩生途稍冉冉逝水日丨丨崔仲方詩清蹕臨溟漲巨海望丨丨杜甫詩文章歎底病回首興丨丨)竇滔(晉書列女)
(傳丨丨妻蘇氏名蕙宇若蘭滔被徙流沙蘇氏思之織錦為廻文族圖詩以贈滔)
增振滔(淮南子舜之時共工丨丨洪水以薄空桑)白滔(王逢詩淮浪丨丨廻魯日)潘滔(晉書王敦傳洗馬丨丨見)
(敦而目之曰處仲蜂目已露但豺聲未振若不噬人亦當為人所噬)伏滔(晉書丨丨傳字玄度安邱人也有才學少知名大司)
(馬桓温引為參軍深加禮接從温伐袁眞至壽陽以淮南屢叛著論二篇名曰正淮壽陽平以功封聞喜縣侯孝武帝常會于西堂)
(滔豫坐還下車先呼子系之謂曰百人高會天子先問丨丨在坐不此故未易得為人作父如此定何如也)劉滔(藝文類聚)
(晉丨丨母孫氏悼艱賦云情無觸而不悲思無感而不集庾信傷心賦序丨丨之母任延之親書翰傷切文詞哀痛)
官不滔(左傳晏子曰在禮家施不及國民不遷農不移工賈不變士不濫丨丨丨大夫不敢公利)歲月滔(王勃詩有)
(烏反哺其聲嗷嗷言念舊德憂心忉忉今我不養丨丨其丨)
騷(蘇遭切愁也)
韻藻繹騷(詩匪紹匪遊徐方丨丨傳丨陳丨動也箋繹當作驛徐國傳遽之驛見之知王兵必克馳走以相恐動)驛
騷(見上吳師道剪燈詩愛著詩聯綴嫌逢騎丨丨)離騷(史記屈原傳屈平之作丨丨蓋自怨生也國風好色而不滛小雅怨)
(誹而不亂若丨丨者可謂兼之矣漢書揚雄傳又怪屈原文過相如至不容作丨丨自投江而死悲其文讀之未嘗不流涕也以為)
(君子得時則大行不得時則龍蛇遇不遇命也何必湛身哉廼作書往往摭丨丨文而反之自㟭山投諸江流以弔屈原名曰反丨)
(丨又旁丨丨作重一篇名曰廣騷世說王孝伯言名士不必須竒才但使常得無事痛飲酒熟讀丨丨便可稱名士劉向九歎嘆丨)
(丨以揚意兮猶未殫于九章岑參詩帝城誰不戀回首動丨丨殷文圭詩酒醒時得廣丨丨元稹詩旋吟新樂府便續古丨丨李商)
(隱詩書論秦逐客賦續楚丨丨)反騷(見上錢起詩緣情無怨刺却似丨離丨朱子楚詞後語序於雄則欲因丨丨而著蘇氏洪)
(氏之貶詞以明天下之大戒也)廣騷(見上陸龜蒙綠罽詩陳王輕暖如相遺免製衰荷效丨丨張耒詩君恩許作還鄉客肯向)
(江籬賦丨丨)風騷(高適詩晚晴催翰墨秋興引丨丨杜甫詩山居精典籍文雅涉丨丨劉兼詩聲價五侯爭辟命文章一代)
(振丨丨)詩騷(柳宗元詩君今矻矻又竄逐詞賦已復窮丨丨蘇軾詩雜以嘲諷窮丨丨)蕭騷(薛能詩寒窗不可寐風地)
(葉丨丨韋莊詩滿庭風雨竹丨丨羅隱杜工部墓詩紫菊馨香覆楚醪奠君江畔雨丨丨)
北郭騷(晏子丨丨丨踵門見晏子曰竊說先生之義願乞所以養母者晏子使人分倉粟府金而遺之辭金受粟有間晏子)
(見疑于景公出奔過丨丨丨之門而辭丨丨丨曰夫子勉之矣晏子嘆曰嬰亦不知士甚矣晏子旣行北郭子召其友而告之曰晏)
(子天下之賢者也今去齊國齊必侵矣方見國之侵不若死請以頭托白晏子也托而自刎其友曰此北郭子為國故死吾將為北)
(郭子死又退而自刎景公聞之大駭乘驛而自追晏子及之國郊請而反之庾信詩學異南宫敬貧同丨丨丨)
奴僕命騷(杜牧李賀集序賀詩遠去筆墨畦徑惜年二十七死矣使賀少加以理雖丨丨丨丨可也又陸游詩藻筆已能)
(奴命騷)
增騷騷(禮記丨丨爾則野鼎鼎爾則小人劉向九歎聊假日以須臾兮何丨丨而自放張衡賦寒風凄而永至兮拂穹岫之)
(丨丨李白詩渭上風雨過北風何丨丨李德裕詩花光晨豔豔松韻晚丨丨徐凝詩玳瑁牀頭刺戰袍碧紗窗外葉丨丨)蒲騷
(左傳楚敗鄖師于丨丨又莫敖狃于丨丨之役將自用也)悼騷(後漢書梁竦傳旣徂南土歴江湖濟沅湘感悼子胥屈原以非)
(辜沈身乃作丨丨賦)感騷(後漢書應奉傳黨事起奉乃慨然以疾自退追愍屈原因以自傷著丨丨三十篇數萬言)震騷
(唐書韓滉傳帝在奉天淮汴丨丨滉訓士卒分兵戌河南)倣騷(唐書柳宗元傳貶永州司馬旣竄斥地又荒癘因自放山澤間)
(其堙厄感鬱一寓諸文丨離丨數十篇讀者咸悲惻)變騷(宋史晁補之傳文章温潤典縟其凌麗竒卓出于天成尤精楚詞論)
(集屈宋以來賦詠為丨離丨等三書鄧文原詩東周離黍先亡雅南楚崇蘭又丨丨)翼騷(宋史藝文志黃伯思丨丨一卷)疥
騷(管子五沃之土其泉曰清其人堅勁寡有丨丨終無痟酲)駕騷(易林公孫丨丨載遊東齊)賦騷(文心雕龍淮南崇朝)
(而丨丨枚皐應詔而成賦)愛騷(文心雕龍昔漢武丨丨而淮南作傳)效騷(文心雕龍模經為式者自入典雅之懿丨丨命)
(篇者必歸豔逸之華)唱騷(文心雕龍鄭莊之賦大隧士蔿之賦狐裘結言&KR2058;韻詞自已作雖合賦體明而未融及靈均丨丨始)
(廣聲貎)製騷(文心雕龍楚襄信讒而三閭忠烈依詩丨丨諷兼比興)侯騷(酉陽雜爼丨丨蔓生子如雞卵旣甘且冷)
(輕身消酒)莊騷(韓愈進學解下逮丨丨太史所錄子雲相如同工異曲)續騷(張祜送盧弘本之浙東詩知君思無倦為)
(我丨離丨)嗸騷(蘇舜欽火疏民情丨丨如昏墊焉)刁騷(歐陽修詩休把青銅照䨇鬢君謨今已白丨丨)驚騷(王安)
(石詩欲問廟堂誰鎮撫尚傳邊塞敢丨丨)類騷(黃庭堅答晁元忠書足下之詩興託深遠不犯世故之鋒永懷喜怨鬱然丨丨)
辨騷(黃伯思校定楚詞序太史公屈原列傳班固離騷傳序論次靈均之事為詳故編于王序右方陳說之本以劉勰丨丨在)
(序之前論世不倫故緒而正之)召騷(史記陳涉世家武臣到邯鄲自立為趙王張耳丨丨為左右丞相)
楚臣騷(蘇軾次韻張安道詩張為詞賦客變作丨丨丨元好問詩閶門隔九虎休續丨丨丨)巷陌騷(范成大詩窮鄉)
(未省識旌旄雞犬歡呼丨丨丨)不入騷(任士林詩貧知渭竹眞堪傳老恨江梅丨丨丨)
不足為騷(滄浪詩話唐人惟柳子厚深得騷學退之李觀皆所不及若皮日休九諷丨丨丨丨)
韜(土刀切藏也寬也又劍衣也縚同)
韻藻六韜(蜀志先主傳注閒暇歴觀諸子及丨丨商君書益人意智隋書經籍志太公丨丨五卷晁公武讀書志兵家權)
(謀之書也元豐中以丨丨孫子吳子司馬法黃石公三略尉繚子李衛公對問頒行武學號曰七書按丨丨文韜武韜龍韜虎韜豹)
(韜犬韜也亦作弢莊子女商曰從說之則以金板丨丨注周書篇名)文韜(見上又王融謝賜弓啓丨丨鏤景逸幹捎雲)龍
韜(見上李德裕詩椅梧連鶴禁埤堄接丨丨)豹韜(見上淮南子上觀至人之論深原道德之意以下考世俗之行乃足羞也)
(故通許由之意金縢丨丨廢矣杜甫詩元帥歸龍種司空握丨丨劉長卿詩任重兼烏府時平偃丨丨)兵韜(庾信詩八風占)
(陣氣六甲候丨丨)劒韜(貢師泰詩丨丨龍尾匣弓屬虎皮櫜)
郭崇韜(五代史丨丨丨傳崇韜代州鴈門人為人明敏能應對以幹材稱莊宗卽位拜崇韜兵部尚書樞密使滅梁推功賜)
(鐵劵拜侍中成德軍節度使依前樞密使莊宗與諸將以兵取天下而崇韜未嘗居戰陣徒以謀議居佐命第一之功位兼將相遂)
(以天下為己任遇事無所廻避而宦官伶人用事特不便也然崇韜盡忠國家有大略其已破蜀因遣使者以唐威德風諭南詔諸)
(蠻欲因以綏來之可謂有志矣)
增纚韜(禮記髮毋髢疏古人重髮以丨丨之不使垂也)櫜韜(周禮大司徒其植物宜膏物注膏物謂楊柳之屬理致且)
(白如膏康成謂膏當為櫜字之誤也蓮芡之實有丨丨疏蓮芡之實皆有外皮丨丨其實者也梅堯臣種胡麻詩傍枝延扶疎修莢)
(繁丨丨)玉韜(隋書經籍志丨丨十卷梁元帝撰)金韜(隋書劉祐傳開皇初為大都督封索盧縣公奉詔撰兵書十卷)
(名曰丨丨上善之)複韜(金史禮志夏國使將至京遣内侍一人以油絹丨丨三銀盒貯湯藥二十六品迎於近境)烏韜
(東宫舊事太子納妃有丨丨赤花䨇文簟)雲韜(輟耕錄宋泰山王質所著丨丨堂紹陶錄錄中首載栗里華陽二譜)永韜
(庾信詩丨丨三尺劒漫捲一戎衣)戎韜(庾信詩侍丨丨于武帳聽雅曲于文絃)珠韜(駱賓王啓跪發丨丨伏膺玉札)
管韜(韋端符衞公故笏記佩筆一竒木為丨丨)用韜(鄧文原詩鑄金古鼎姦先伏發刃新硎丨欲丨)宮韜(家語獨居)
(思仁公言仁義其于詩也則一日三復白圭之玷是丨丨之行也)阮韜(南史宋孝武選侍中四人竝以風貎王彧謝莊為一)
(䨇丨丨何偃為一䨇)
干戈韜(劉勰新論白羽相望霜刃競接則文不及武丨丨旣丨禮樂聿修則武不及文)赤油韜(古今注棨戟殳之遺)
(象詩所謂伯也執殳為王前驅殳前驅之器也以木為之後世滋偽以丨丨丨之謂之油戟王公以下通用之以前驅)裁錦
韜(湘山野錄吳越王改臨安縣為臨安衣錦軍自昔游釣之所盡蒙以錦繡舊貿鹽肩擔亦丨丨丨之)沈憂韜(柳宗元詩)
(丨丨安所丨斯道難為偕)虎豹韜(元稹哭吕衡州詩國待球琳器家藏丨丨丨)竒鋒韜(杜牧詩大翼終難戢丨丨)
(且自丨)坼還韜(梅堯臣詩沙泉流復凍烟萼丨丨丨)橡栗韜(梅堯臣鴨脚詩識内不識外疑若丨丨丨)文武
韜(楊維楨大樹歌東柯東柯濟時具豈無兵家丨丨丨)
對語(金鑑玉韜)(矢服弓韜)(碧慮烏韜)(陣法戎韜)(俎豆設干戈韜)(綠綈覆紅錦韜)(鸛鵝陣虎豹韜)
摘句(制勝展龍韜詞鋒光熖韜)(勇戴兜鍪學六韜滯想溪頭伴豹韜)
繅(蘇遭切繹繭為絲繰同)
韻藻蠶繅(孟子夫人丨丨以為衣服)繭繰(女仙傳園客者濟隂人也常種五色香草積數十年服食其實忽有五色)
(蛾集香草上客收而薦之以布生華蠶焉至蠶出時有一女自來助客養蠶亦以香草飼之蠶壯得繭百三十枚繭大如甕每一丨)
(丨六七日乃盡繰訖此女與園客俱去王逢寒女機詞鴛鴦機滿東西舍雪丨丨來日相射)抽繅(歐陽修詩意緒軋軋難丨)
(丨)絲繅(馬祖常詩釵頭燼墜玉蟲初盆裏丨丨銀繭乍)
增親繅(國語天子親舂禘郊之盛王后丨丨其服)待繅(春秋繁露性如繭如卵卵待伏而為雛繭丨丨而為絲性待教)
(而為善)蚤繅(柳宗元種樹郭槖駞傳丨丨而緒蚤織而縷)風繅(白居易詩柳絲裊裊丨丨出)初繅(陸游詩治)
(經竊比繭丨丨)繅繅(姚文奐題二喬圖詩春風丨丨柳腰肢)
夫人繅(禮記及良日丨丨丨三盆手遂布于三宫夫人世婦之吉者使繅遂朱綠之玄黃之以為黼黻文章)四隣繅
(酉陽雜俎新羅國人名旁㐌有弟甚富乃求蠶種于其弟後生一蠶大如牛食葉數樹不足四方百里内蠶飛集其家謂之蠶王丨)
(丨共丨之不息)柳如繅(王安石詩春風過丨絲丨丨林景熙詩飛梅如剪丨丨丨)長短繅(舒頔繅絲歎東家繅絲如)
(蠟黃西家繅絲白如霜黃白絲出蠶口丨丨丨出婦手)
膏(古勞切脂也神之液也又澤也肥也又號韻)
韻藻雉膏(易鼎耳革其行塞丨丨不食方雨虧悔終吉臆乘鼎卦丨丨不食云美也黃山谷詩數面欣羊胛論詩喜丨丨)
(乃借用美之意說文曰未戴角曰膏張演先詩丨丨美景在叢隂紅蘂丹跗次第尋)屯膏(易丨其丨小貞吉大貞凶又丨其丨)
(施未光也)脂膏(禮記滫瀡以滑之丨丨以膏之周禮天官庖人春行羔豚膳膏香夏行腒鱐膳膏臊秋行犢麛膳膏腥冬行鱻)
(羽膳膏羶注此八物者得四時之氣尤盛為人食之弗勝是以用休廢之丨丨煎和膳之鄭司農云膏香牛脂也膏臊豕膏也杜子)
(春云膏臊犬膏膏腥豕膏也膏羶羊脂也康成謂膏腥雞膏也)雞膏(見上又異物志鵾丨丨食之善能止妬)豕膏(見上)
(後漢書東夷傳挹婁國好養豕食其肉衣其皮冬以丨丨塗身厚數分以禦風寒)仰膏(左傳季武子如晉拜師晉侯享之范)
(宣子為政賦黍苗季武子興再拜稽首曰小國之仰大國也如百榖之丨丨雨焉若常膏之其天下輯睦豈唯敝邑)常膏(見上)
肓膏(左傳晉侯求醫于秦秦伯使醫緩為之未至公夢疾為二竪子曰彼良醫也懼傷我焉逃之其一曰居丨之上丨之下若)
(我何注丨鬲也心下為丨)土膏(周語先時九日大史告稷曰自今至於初吉陽氣俱蒸丨丨其動注膏土潤也其動潤澤欲行)
(東京賦農祥晨正丨丨脉起王融策秀才文祥正而青旗肅事丨丨而朱紘戒典李賀詩健犢初耕丨丨黑朱子詩荷鉏不惜丨丨)
(勻又漢書東方朔傳鄷鎬之間號為丨丨其價畝一金)豨膏(史記田完世家淳于髠曰丨丨棘軸所以為滑也然而不能運)
(方穿騶忌子曰謹受令請謹事左右蘇軾詩丨丨那解轉方輪)盛膏(史記荀卿傳炙轂過髠注劉向别錄曰過字作輠輠者車)
(之丨丨器也炙之雖盡猶有餘流者言淳于髠智不盡也方言車釭齊燕海岱之間謂之鍋自關而西謂之釭丨丨乃謂之鍋顏師)
(古急就篇注鐙所以丨丨夜然燎者也)殘膏(唐書杜甫傳贊他人不足甫乃厭餘丨丨賸馥沾丐後人多矣劉子翬宿省軒)
(詩孤燈側丨丨)豐膏(韓詩外傳丨丨不獨樂磽确不獨苦)玉膏(山海經峚山其上多丹木其中多白玉是有丨丨其源沸)
(沸湯湯黃帝是食是饗是生玄玉丨丨所出以灌丹木博物志名山大川孔穴相内和氣所出則生石脂丨丨食之不死南都賦芝)
(房菌蠢生其隈丨丨滵溢流其隅游天台山賦挹以玄丨之丨潄以華池之泉常建寄天台學道者詩碧海瑩子神丨丨澤人骨梅)
(堯臣食蠔詩青襴流丨丨)金膏(穆天子傳天子大朝于黃之山乃披圖視典用觀天子之珤器曰天子之珤玉果璿珠燭銀黃)
(丨之丨注丨丨亦猶玉膏皆有精汋也謝靈運詩丨丨滅明光水碧綴流温廣絶交論丨丨翠羽將其意徐陵徐則法師碑玉粒雖)
(軟丨丨未鎔庾信蒙賜酒詩丨丨下帝臺玉瀝在蓬萊朱畫詠花藤藥合詩願盛黃丨丨寄與青眼郎)瓊膏(拾遺記宣帝地)
(節元年樂浪之東有背明之國來貢其方物言其國有丨丨粟白如銀食此粟令人骨輕又杜陽雜編懿宗迎佛骨入内道場薦丨)
(丨乳乃訶陵國所獻也又包佶詩曉瀨丨丨冰齒寒)靈膏(太平廣記伶人刁俊朝妻巴嫗項癭初微若雞卵積五年大如數斛)
(之鼎重不能行其中有琴瑟笙磬塤箎之響細聽若合音律數年披裂有一大猱跳躍而去卽以帛絮裹之明日有黃冠扣門曰吾)
(乃癭中走出之猱也與漢江鬼愁潭老蛟還往昨太一誅蛟搜索黨與故借夫人蝤蠐之領以匿性命然為累亦甚矣今於鳳皇山)
(神處求得少許丨丨請君塗之幸當立愈俊朝如其言隨手瘡合令狐綯謝賜口脂紫雪表丨丨有瓊液之名仙散儗雲花之狀)
研膏(畫墁錄有唐茶品以陽羡為上建溪北苑未著也貞元中常衮為建州刺史始烝焙而研之謂之丨丨茶茶譜袁州之界)
(橋其名甚著不若湖州之丨丨紫筍烹之有綠脚四垂范仲淹鬭茶歌丨丨焙乳有雅制方中圭兮圓中蟾)鉛膏(孔帖唐盧)
(惟清坐事貶播州妻徐氏還鄉里布衣粗食斥丨丨采絺不御蘇軾詩丨丨染髭鬚)蘭膏(海錄碎事凡蘭皆有一碎露珠在花)
(蕊間此謂丨丨甘香不啻沆瀣多取損花又楚詞丨丨明燭華容備些王逸注以丨香練丨也梁簡文帝詩丨丨盡復益薰爐滅復)
(香又火樹丨丨馥)四膏(東京賦升獻六禽時膳丨丨薛綜注丨丨者禮記曰牛膏香犬膏臊雞膏腥羊膏羶)焚膏(韓愈)
(進學解丨丨油以繼晷恒兀兀以窮年)明膏(孟郊杏殤詩斑斑落地英點點如丨丨)華膏(孟郊詩寒者願為蛾燒死)
(被丨丨)民膏(宋太宗戒石銘爾俸爾祿丨丨民脂下民易虐上蒼難欺)鑽膏(蘇軾詩枯松欲丨丨槁竹欲瀝汁)
鷿鷉膏(爾雅鷉須□注鷉丨丨似鳬而小丨中瑩刀亦作鸊鵜杜甫大食刀歌鐫錯碧甖丨丨丨鋩鍔已瑩虛秋濤)火
消膏(漢書董仲舒傳積善在身猶長日加益而人不知也積惡在身猶丨之丨丨而人不見也)松柏膏(漢武内傳藥有)
(丨丨之丨服之可以延年又元結洄溪歌乳水松膏常灌田)白鳳膏(洞冥記漢武得丹豹之髓丨丨之丨磨青錫為屑以)
(蘇油和之照于神壇夜暴雨光不滅)玉龍膏(宣室志安南有丨丨丨南人用之能化銀液說者曰此膏不可持北來犯則禍)
(及太和中韓約都護安南得其膏遂持以歸後為執金吾以附會鄭注赤族豈丨丨丨之所歸禍乎由是南去者不敢持以北也)
波律膏(洪芻香譜龍腦香出波律國樹高八九丈可六七尺圍葉圓而背白其樹有肥瘦形似松脂乾脂謂之龍腦香清脂)
(謂之丨丨丨)續骨膏(崔寔政論呼吸吐納雖度紀之道非丨丨之丨)粱與膏(柳宗元詩安將蒯及菅誰慕丨丨丨)
身處脂膏(後漢書孔奮傳奮守姑臧長四年財產無所增時天下未定士多不修節操而奮力行清潔或以為丨丨丨丨)
(不能以自潤徒益辛苦耳)吻燥當膏(蘇軾老饕賦閔手倦而少休疑丨丨而丨丨)
增如膏(詩羔裘丨丨日出有曜魏書龜兹國傳其國西北大山中有丨丨者流出成川行數里入地如䬾餬甚臭服之髮齒)
(已落者更生病人服之皆愈)臅膏(禮記取稻米舉糔溲之小切狼丨丨以與稻米為酏注狼丨丨臆中膏也以煎稻米則似)
(今膏□矣)臆膏(見上)宜膏(周禮地官大司徒以土會之法辨五地之物生三曰川澤其動物宜鱗物其植物丨丨物其民)
(黑而津注鄭司農云膏物謂楊柳之屬理致且白如膏)狼膏(周禮天官獸人冬獻狼夏獻麋注丨丨聚麋膏散聚則温散則)
(凉以救時之苦也)麋膏(見上)芳膏(後漢書黨錮傳贊蘭蕕無竝銷長相傾徒恨丨丨煎灼燈明)神膏(後漢書華)
(佗傳若疾發結於内針藥所不能及者乃令先以酒服麻沸散旣醉無所覺因刳破腹背抽割積聚若在腸胃則斷截湔洗除去疾)
(穢旣而縫合傅以丨丨四五日創愈一月之間皆平復袁桷詩仙鼎丨丨祕)棗膏(南史范蔚宗傳撰和香方序曰丨丨昏鈍)
(甲煎淺俗非唯無助於馨烈乃當彌增於尤疾以比類朝士丨丨昏鈍比羊玄保洞冥記細棗出&KR1884;嵻山山臨碧海上萬年一實如)
(今之軟丨咋之有丨膏可燃燈西王母握以獻帝)香膏(南史中天竺國傳大秦人采蘇合先笮其汁以為丨丨乃賣其滓與)
(諸國賈人是以展轉來達中國不大香也)蝟膏(北齊書幼主紀初河清末武成夢大蝟攻鄴城故索境内丨丨以絶之)服
膏(北齊書王晞傳晞與同志避周兵東北走山路險迥懼有土賊而晞温酒丨丨曾不一廢)腴膏(隋書樊子蓋傳子盖幹局)
(通敏操履清潔自剖符四服愛惠為先處丨丨不潤其質酌貪泉豈渝其性)團膏(隋書許善心傳高祖召百官賜醼善心於)
(座請紙筆製神雀頌曰川岳展異幽明效靈狎素游頳丨丨潄醴)烏膏(唐書五行志元和末婦人為圜鬟垂髻不設鬢飾不)
(施朱粉惟以丨丨注唇)投膏(五代史安重誨傳如丨丨止火適足速之)流膏(管子大者為之隄小者為之防夾水四道)
(禾稼不傷歲埤增之樹以荆棘以固其地雜之以柏楊以備决水民得其饒是謂丨丨又張說偃松篇不惜丨丨助仙鼎願將楨幹)
(奉明君蘇軾中山松醪賦爛文章之糾纏驚解節於丨丨)狸膏(莊子羊溝之雞三年為株相者視之則非良雞也然數以勝人)
(者以丨丨塗其頭梁簡文帝雞鳴曲陳思助鬭協丨丨郈成妬敵安金距)溲膏(莊子鹵莾其性者竝潰漏發不擇所出漂疽疥)
(癰内熱丨丨是也注潰内潰漏則諸竅不收發則擁腫膿血漂疽疥癰則發也内熱則潰也丨丨則漏也此皆不擇所出形神俱病)
(以為鹵莽之報)禺膏(山海經丨丨之山多怪獸多大蛇)石膏(山海經女烝之山其上無草木丨丨水出焉而西注於鬲)
(水又本草丨丨生齊山山谷及齊盧山魯蒙山細理白澤者良蘇頌注或又謂青石間往有白脉貫徹類丨之丨肪者為丨丨又龍)
(丨丨主消渴益壽生杜陵如鐡脂中黃)山膏(山海經苦山有獸焉名曰丨丨其狀如逐赤若丹火善詈注逐卽豚字)成
膏(相鶴經鶴百六十年大變而不食生物故大毛落而茸毛生乃潔白如雪故泥水不能汙或卽純黑而緇盡丨丨矣西京雜記)
(董仲舒曰雲則五色而為慶三色而成矞露則結味而成甘結潤而丨丨此聖人在上隂陽和風雨時也)白膏(參同契血化丨)
(丨神形俱妙酉陽雜俎藥草異號有流丹丨丨胡粉也)灌膏(江表傳黃蓋先取輕利艦十舫載燥荻枯柴積其中丨以魚丨)
(赤慢覆之時東南風急去北軍二里同時發火火烈風猛船往如箭飛埃絶爛燒盡北船延及岸邊營柴北軍大壞曹公退走)璠
膏(拾遺記周穆王三十六年東廵大騎之谷詣春宵宫集諸方士仙術之要時已將夜王設長生之燈以自照又列丨丨之燭遍)
(於宫内)桂膏(拾遺記昭王思諸神異有谷將子言於王曰西王母將來游不踰年王母果至與昭王游於燧林之下說炎帝)
(鑽火之術取綠丨之丨燃以照夜又屈原隱於沅湘披蓁茹草不交世務採栢實以和丨丨用養心神)泛膏(搜神記吳縣張)
(成夜起忽見一婦人立於宅南角舉手招成曰此是君家之蠶室我卽此地之神明年正月半宜作白粥丨丨於上以後年年大得)
(蠶今之作膏糜像此)鵝膏(冥通記六月十九日於第中夢斷肉乃食丨丨不可解也)油膏(荆楚歲時記正月十五日作豆)
(糜加丨丨其上以祠門戸陸游神山歌伏羲迨今幾萬歲世事如火煎丨丨)豆膏(齊民要術雨種畝一升豆生布葉鋤之生)
(五六葉又鋤之大豆小豆不可盡治也古所以不盡治者豆生布葉丨有丨治之則傷膏傷則不成而民盡治故其收耗折也)凝
膏(水經注大洪山下有石門入石門又得鍾乳穴穴中多鍾乳丨丨下垂望齊冰雪微津細液滴瀝不斷)魚膏(水經注石)
(魚山山高八十餘丈廣十里石色黑而理若雲母開發一重輙有魚形鱗鰭首尾宛若刻畫長數寸魚形備足燒之作丨丨腥因以)
(名之徐鉉稽神錄廬山下賣油者養母甚孝為暴雷震死母以其無罪日號泣於九天使者祠一夕夢緋衣人告曰汝子恒以丨丨)
(雜油中圖厚利且廟中齋醮常用其油腥氣薰蒸靈仙不降震死宜矣母知其事遂止)作膏(玉燭寳典正月十五日丨丨祀)
(門戸)漆膏(酉陽雜俎丨丨高奴縣石脂水水膩浮水上如漆採以膏車及燃燈極明)蘇膏(酉陽雜俎食品有甜醬丨丨法)
(苑珠林用七物除去七病何謂七物一者燃火二者淨水三者澡豆四者丨丨五者淳灰六者楊枝七者内衣此是澡浴之法)龍
膏(杜陽雜編順宗時處士伊祈玄召入宫飲丨丨酒黑如點漆顧之令人神爽此本烏弋山離國所獻李覯麻姑山賦御丨丨之)
(酒)紫膏(杜陽雜編武宗會昌元年夫餘國貢火玉王才人常用煎澄明酒其酒亦異方所貢也色如丨丨食之令人膏香)
鳳膏(化書有懼菽醬若蝤蠐者有愛鮑魚若丨丨者知此理者可以齊奢儉外榮辱黜是非忘禍福)壓膏(宋徽宗大觀茶)
(論丨丨不盡則色青暗焙火太烈則色昏赤)熊膏(爾雅翼古稱丨白此丨之在背也寒月則有暑月卽無)去膏(宋子)
(安試茶錄蒸芽必熟丨丨必盡蒸芽未熟則草木氣存丨丨未盡則色濁而味重)含膏(臆乘茶名岳陽曰丨丨冷)漬膏
(黃儒品茶要錄榨欲盡去其膏試時色雖鮮白其味帶苦者丨丨之病也)斗膏(齊東野語賈收耘老隱居苕城南横塘上吳興)
(沈君與以詩遺之蟹曰横跪蹣跚鉗齒白圓臍吸脇丨丨紅)天膏(瑯嬛記族雪道君有顯色丨丨封以軟玉油牋命玉童寄)
(侍琴仙女於繡雲山中丨丨者自崑崙以東三十里有五色山東曰廉遲南曰垂臺西曰鑑木北曰固元中曰中秀東青南赤西白)
(北黑中黃上生雲作鳥色各如之土人拾其糞和海中五色魚膏掘地五尺藏其中三月取出化為水鍊以成膏色白如雪婦人以)
(敷面面得之而白唇得之而朱髮得之而黑服之可以長生)酒膏(南都賦醪敷徑寸浮蟻若蓱注敷布也丨丨徑寸布於酒)
(上亦有浮蟻如水萍也司馬光送張少卿知洪州詩風色傳花信煙光拂丨丨)沸膏(曹植辨道論甘始取鯉魚五寸一䨇令其)
(一著藥投丨丨中奮尾鼓腮游行沈浮有若處淵其一煑已熟而可噉)素膏(夏侯湛燈釭賦融丨丨於回盤發朱耀於綺窗)
蚖膏(庾信燈賦秀華掩映丨丨照灼按淮南萬畢術取蚖脂為燈置水中卽見諸物)瑶膏(宋之問太平公主山池賦祕仙)
(洞之丨丨隱山家之場藿)雲膏(李嶠詩西北丨丨起東南雨足來程伯子詩乞與丨丨洗俗腸)加膏(韓愈答李翊書養其)
(根而竢其實丨其丨而希其光根之茂者其實遂膏之沃者其光曄仁義之人其言藹如也)腥膏(柳宗元晉問三河之人則)
(已填溢饜飫丨丨舄鹵間膾炙之美則掩鼻蹙額賤甚糞土而莫顧者也)鳥膏(劉禹錫砥石賦序沃之草腴雜以丨丨)杏
膏(李德裕述夢詩麝氣隨蘭澤霜花入丨丨)甘膏(李商隱縣宰祈禱得雨詩丨丨滴滴是精誠晝夜如絲一尺盈)腹膏
(梅堯臣烏賊魚詩丨丨為飯囊)紅膏(梅堯臣蟹詩滿腹丨丨肥似髓)芬膏(范鎮大報天賦啓膟膋之丨丨焜樵蒸於高烟)
燈膏(蘇軾上神宗皇帝書人心之於人主也如木之有根如丨之有丨如魚之有水如農夫之有田如商賈之有財)中膏
(蘇軾評陶柳詩所貴乎枯澹者謂其外枯而丨丨似澹而實美淵明子厚之流是也若中邊皆枯澹亦何足道)肌膏(郝經儀眞)
(館中暑詩丨丨坐銷鑠節鉞漫熒煌)銀膏(郝經贈漁者詩斫開細雪丨丨瑩旋折黃蘆爇晚烟)㴻膏(吳澄詩丨丨蘇隰稻)
(凉意到庭柯)調膏(薩都拉雨傘詩開如輪合如束剪紙丨丨護秋竹)茶膏(馬臻詩酥凝癭椀丨丨熟)黃膏(黃鎮)
(成詩雞肥割丨丨)塗膏(吳師道剪燈詩騰光宜秉炬透色賤丨丨)浮膏(陳旅題蒙泉吏隱圖詩渠分澮决來縱横土脉)
(丨丨作秋稼)榆膏(貢師泰詩丨丨綠皮滑蓴葅紫芽圓)渟膏(文徵明玉女潭山居記潭在山半深谷中丨丨湛碧瑩潔)
(如玉三面石壁下插深淵)鍼膏(雲笈七籖王叡漁經獵史之士也著炙轂子三十卷六經得失史册差謬未有不丨其丨而藥)
(其盲矣)
隂雨膏(詩芃芃黍苗丨丨丨之)玄明膏(唐書盧照隣傳調新都尉病去官居太白山得方士丨丨丨餌之會父喪)
(號嘔丹輙出由是疾益甚)藥樹膏(宋史勃泥國傳國有丨丨取其根煎為丨服之及塗其身兵刃所傷皆不死)火因
膏(關尹子丨丨丨因薪神無我也注丨丨丨薪而後顯非膏薪則外光不存故我之神感而遂通應物而現非物感之則寂無所)
(向故所見人同蓋神無我也)鳳麟膏(十洲記鳳麟洲在西海之中央洲上多鳳麟數萬各為羣亦多仙家煑丨喙及丨角)
(合煎作丨名之為續弦膠或名連金泥)薤和膏(洞冥記烏哀國有龍爪薤長九尺色如玉煎之有膏以和紫桂為九服一)
(粒千歲不饑故語曰丨丨丨身生毛)青樝膏(洞冥記丨丨木有丨如淳漆削置器中以蠟和之塗布燃照萬里)梁上
膏(搜神記朱誕為建安太守誕給使妻有鬼病夫疑為奸密窺之見妻在機中織遥瞻桑樹上向之言笑給使仰視樹上有一年)
(少人衣青衿張弩射之化為蟬飛去後見二小兒在陌上共語其一卽樹上小兒也曰前為人所射病瘡積時賴朱府君丨丨丨傅)
(之得愈給使白誕曰人盗君膏開視之則膏去半有趾跡)琬琰膏(拾遺記周穆王東廵詣春宵宮西王母乘翠鳳之輦而來)
(薦清澄丨丨之丨以為酒)瓀珉膏(拾遺記燕昭王卽位二年廣延國來獻善舞者二人一名旋娟一名提嫫並玉質凝膚體)
(輕氣馥綽約而窈窕行無蹤影積年不饑昭王處以單綃華幄飲以丨丨之丨飴以丹泉之粟)七返膏(食譜韋巨源拜尚書)
(令上燒尾食竒異者有丨丨丨七卷作四花恐是糕子)天鼠膏(法書要錄右軍帖云丨丨丨治耳聾有驗否有驗者乃是)
(要藥又本草靈鼠膏治瘡腫)貊澤膏(酉陽雜俎丨丨大如犬其丨宣利以手所承及於銅鐵瓦器中貯悉透以骨盛則不)
(漏)莨菪膏(化書躑躅之酒烏喙之哺丨丨之丨野葛之乳初噉之若芥再噉之若黍復噉之若丸又噉之若脯)木乳
膏(寰宇記上杭有香嶺出丨丨丨採而焚之甚香)駐顏膏(孔帖唐昭宗以臘日賜韓偓銀合子丨丨丨繡香袋並牙香等)
(物)天雨膏(路史占鏡云雨膏多貪内記云丨丨丨師敗)荔枝膏(東京夢華錄州橋夜市有丨丨丨)紫雪
膏(癸辛雜識暑藥臘藥分賜大臣及邊帥者雖隸御藥實劑局為之稍精緻若至寶丹丨丨丨之類固非人間所可辦也)佛
手膏(輟耕錄文定王今上之師也為學士時嘗患&KR2043;額上上於金鉢中取丨丨丨躬與貼之上之隆師重道如此按文定王沙)
(刺班也)澤面膏(王氏類苑唐武后常鍊益母草膏以澤面)玉蟬膏(清異錄顯德初大理徐恪貽鄉信鋌子茶茶面)
(印文曰丨丨丨一種曰清風使恪建人也)玉竇膏(沈約詩丨丨丨滴瀝石乳室空籠)斛庾膏(羅隱厚薄篇今以江)
(湖之水漬其尺蘖丨丨之丨沃其星燭則必見壤滅也)白獺膏(孫棨詩寒肌不耐金如意丨丨為丨郎有無)沃春
膏(宋朝會樂章王師宣利澤霈若丨丨丨)牛尾膏(陸游醉中歌丨丨丨美如凝酥猫頭輪囷欲專車)金蓮膏
(戴復古詩豆萁然火度寒宵何如玉堂夜照丨丨丨)翠釜膏(袁桷詩金罌醅重凝花露丨丨丨浮透杏泥)駱駞膏
(秦約詩故國總消龍虎氣斷碑猶打丨丨丨)靈香膏(雲笈七籖盧眉娘能以一絲析為三縷染采於掌中結為傘蓋五重)
(其中有十洲三島天人玉女臺殿麟鳳之像而外列執幢捧節仙童不啻千數其闊一丈秤之無三數兩日煎丨丨丨傅之則虬硬)
(不斷順宗歎其工妙二宫内謂之神姑)
無角者膏(淮南子丨丨丨丨而無前有角者脂而無後注無角者犬豕之屬肥從前起者也有角者犛羊之屬肥從後起)
(者也)一月而膏(博雅人丨丨丨丨二月而脂三月而胎四月而胞)
對語(玉屑金膏)(熊白雉膏)(石髓土膏)(雪乳雲膏)(珊瑚散琬琰膏)(研竹露點松膏)(蓯蓉酒薯蕷膏)
摘句(雨潤一犁膏對案夜焚膏)(歌袖頻翻波律膏夜雨無聲入土膏)
牢(魯刀切養牛馬□亦堅也固也又姓)
韻藻豕牢(詩執丨于丨酌之用匏國語大任少溲於丨丨而生文王晉書太子遹傳嘗從帝觀丨丨言於帝曰豕甚肥何)
(不殺以享士而使久費五榖帝嘉其意卽使烹之因撫其背謂廷尉傅祗曰此兒當興我家)大牢(禮記君子丨丨而祭謂之)
(禮匹士丨丨而祭謂之攘又郊特牲而社稷丨丨又諸侯適天子天子賜之丨丨史記孔子世家高皇帝過魯以丨丨祠焉又陳丞)
(相世家項王使使至漢漢王為丨丨具進見楚使卽詳驚曰吾以為亞夫使乃項王使復持去老子衆人熙熙如享丨丨如登春臺)
(穆天子傳天子賜奔戎畋馬十駟歸之丨丨郭璞注牛羊豕為丨丨王褒聖主得賢臣頌羹藜含糗者不足與論丨丨之滋味)少
牢(禮記几接子擇日冢子則大牢庶人特豚士特豕大夫丨丨又日中而餕奏而食日丨丨朔月大牢)七牢(禮記諸侯七介)
(丨丨大夫五介五牢周禮秋官掌客侯伯四積皆眡牲牽再問皆修飱四牢饔餼丨丨其死牢如飱之陳牽三牢左傳秦伯改館晉)
(侯饋丨丨焉)五牢(見上周禮秋官掌客上公五積皆眡牲牽三問皆修羣介行人宰史皆有牢飱丨丨饔餼九牢其死牢如)
(飱之陳牽四牢)四牢(見上左傳晉士鞅來聘叔孫為政季孫欲惡諸晉使有司以齊鮑國歸費之禮為士鞅士鞅怒曰鮑國之)
(位下其國小而使鞅從其牢禮是卑敝邑也將復諸寡君魯人恐加丨丨焉為十一牢庾信詩丨丨盈折俎三獻滿罍樽)生牢
(儀禮聘禮注諸侯之禮車米視丨丨禾視死牢牢十車大夫之禮皆視死牢而已雖有丨丨不取數焉)虎牢(春秋襄公元年)
(遂城丨丨十年公子發公孫輒戍鄭丨丨左傳王與鄭武公之略自丨丨以東漢書地理志河南郡成臯故丨丨或曰制唐書武宗)
(紀會昌五年十月作昭武廟於丨丨關穆天子傳有虎在乎葭中天子將至七萃之士高奔戎請生捕虎必全之乃生捕虎而獻之)
(天子命之為柙而畜之東虞是為丨丨賈至丨丨關銘維兹丨丨天設巨防攻在坤下拒在離旁柳宗元戰丨丨鐃歌曲序太宗討)
(王充建德助逆師逆擊丨丨下擒之遂降充楊浚詩龍門無舊場丨丨有遺堞按唐諱虎作武牢亦作獸牢)獸牢(見上吳寬)
(題鍾馗元夜出遊圖獻於天閽尸諸丨丨)百牢(左傳公會吳于鄫吳來徵丨丨又唐書地理志山南關五鄧之曾陽興元之甘)
(寧丨丨利之石門興之興城寰宇記丨丨關在漢中郡西隋開皇中置以蜀路險號曰丨丨關一云置在丨丨谷杜甫詩白帝高為)
(三峽鎮䕫州險過丨丨關李商隱詩莓苔滑丨丨)補牢(戰國策見兔而顧犬未為遲也亡羊而丨丨未為晚也)中牢
(漢書昭帝紀賜郡國所選有行義者涿郡韓福等五人帛遣歸詔曰朕閔勞以官職之事其務修孝弟以教鄉里令郡縣常以正月)
(賜羊酒有不幸者賜以衣被一襲祠以丨丨注丨丨卽少牢謂豕羊也)臯牢(後漢書馬融傳彌綸阬澤丨丨陵山注丨丨猶)
(牢籠也荀子丨丨天下而制之若制子孫也)搜牢(後漢書董卓傳卓縱放兵士剽虜資物謂之丨丨注言牢固者皆搜索取)
(之也)不牢(吳志吕範傳注範願暫領都督策曰子衡豈宜復屈小職知軍中細碎事範曰不然欲濟世務猶同舟涉海一事丨)
(丨即俱受其敗策乃委以衆事孟郊詩始知天地間萬物皆丨丨)將牢(晉書姚萇載記萇大敗登於安定東置酒高會諸將)
(咸曰若値魏武王不令此賊至今陛下丨丨太過耳按魏武王萇兄襄也)持牢(獻帝傳袁紹將攻許沮授田豐諫郭圖等曰監)
(軍之計計在丨丨而非見時知機之變也)蒲牢(東都賦發鯨魚鏗華鍾注海中有大魚曰鯨又有獸名丨丨蒲牢素畏鯨鯨魚)
(擊丨丨輙大鳴凡鐘欲令聲大者作丨丨於上所以撞之為鯨魚)堅牢(喻鳬二松詩楊公休簿領二木日丨丨蘇軾雪詩也)
(知不作丨丨玉無奈能開頃刻花)琴牢(家語丨丨衞人字子開一字子張又論語注牢弟子子牢也)
十二牢(周禮秋官王合諸侯而享則丨有丨丨)結構牢(杜甫飛仙閣詩棧雲闌干峻梯石丨丨丨又陸游詩築屋)
(傍江臯牆垣締結牢)置屋牢(杜甫詩亂水通人過懸崖丨丨丨)千言牢(蘇軾詩一語徑破丨丨丨)
增烹牢(易不喪匕鬯疏七者棘匕撓鼎之器祭祀之禮先丨丨於鑊旣納諸鼎而加羃焉將薦乃舉羃而以匕出之)飱
牢(書大禹謨傳天子至於諸侯車旂衣服國家禮儀饗食燕好饔餼丨丨之禮各有次秩以接之)攻牢(詩王事靡盬疏盬與)
(蠱字異義同害器敗榖皆謂之蠱是盬為不丨丨不堅緻之意也)别牢(禮記禮運疏凡牲則廟各丨丨故公羊傳云周公白)
(牡魯公騂剛)餼牢(禮記羣介皆有丨丨壹食再饗燕與時賜無數所以厚重禮也)共牢(禮記婦至壻揖婦以入丨丨而)
(食合卺而酳所以合體同尊卑以親之也又張載權論及其無事也則牛驥丨丨利鈍齊列)一牢(儀禮聘禮餁丨丨在西鼎)
(九腥丨丨在東鼎七)同牢(儀禮士昏禮腊必用鮮魚用鮒殽必全疏腊用鮮者取夫婦日新之義魚用鮒者取夫婦相依附殽)
(必全者義取夫婦全節無虧之理此並據丨丨時也)有牢(周禮秋官掌客羣介行人宰史皆丨丨齊語使海於有蔽渠彌於有)
(渚環山於丨丨注環繞也牢牛羊豕也言山雖險皆丨丨牧一曰牢固也)蟲牢(春秋成公五年十有二月己丑公會晉侯齊侯)
(宋公衛侯鄭伯曹伯邾子杞伯同盟於丨丨注丨丨鄭地陳留封邱縣北有桐牢左傳同盟於丨丨鄭服也)桐牢(見上後漢)
(書郡國志陳留郡十七城封邱有丨丨亭或曰古蟲牢)犢牢(漢書郊祀志有司言雍五畤無牢孰具芬芳不備乃令祠官進)
(畤丨丨具色食所勝)牲牢(後漢書明帝紀伏臘無糟糠而丨丨兼于一奠糜破積世之業以供終朝之費豈祖考之意哉庾信)
(樂府丨丨修牧繭栗毛純韓愈佛骨表梁武帝前後三度捨身施佛宗廟之祭不用丨丨)完牢(後漢書馬援傳朝臣以金城破)
(羌之西塗遠多寇議欲棄之援上言破羌以西城多丨丨易可依固其田土肥壤灌漑流通如今羌在湟中則為害不休不可棄也)
(帝然之魏書源懷傳懷性寬容簡約不好瑣碎恒語人曰為貴人理世務當舉綱維何必太子細譬如為屋但外望高顯楹棟平正)
(基壁丨丨風雨不入足矣)深牢(後漢書黨錮傳論李膺振拔汙險之中藴義生風以鼓動流俗激素行以耻威權立廉讓以振)
(貴勢使天下之士奮迅感槩波蕩而從之幽丨丨破室族而不顧)哀牢(後漢書明帝紀永平十一年益州徼外夷丨丨王相)
(率内屬于是置永昌郡罷益州西部都尉十七年西南夷丨丨儋耳僬僥槃木白狼動黏諸種前後慕義貢獻又西南夷傳丨丨夷)
(者其先有婦人名沙壹居于牢山嘗捕魚水中觸沈木若有感因懷姙十月產子男十人後牢山下有一夫一婦復生十女子娶以)
(為妻後漸相滋長種人皆刻畫其身象龍文衣著尾丨丨傳九隆代代相傳至于禁高乃可記知禁高子吸吸子建非建非子丨丨)
天牢(晉書天文志丨丨六星在北斗魁下貴人之牢也)存牢(齊書孝義傳贊旌閭變里問餼丨丨不過鰥寡齊矜力田)
(等勸其於扶奬名教未為多也)加牢(梁書元帝紀徐陵奉表曰丨丨貶館隨勢汙隆瞻望鄉關誠均休戚)窮牢(陳書高祖)
(紀丁夘九月詔曰哀哀噍類譬彼丨丨)滌牢(隋書音樂志丨丨委溢形色博牷)都牢(唐書地理志注武德二年置丨)
(丨洋川二縣)牙牢(唐書黠戞斯傳黠戞斯君長阿熱破殺回鶻可汗悉收其寶貲遂徙丨丨山之南牢山)南牢(見上)
馬牢(五代史霍存傳從攻潞州與晉人遇戰丨丨川存入則當其前出則為其殿晉人却)欄牢(晏子公之牛馬老於丨丨)
(不勝服也車蠧於巨戸不勝乘也鹽鐵論民陷于罔從而獵之以刑是猶開其丨丨發以毒矢也)臨牢(莊子祝宗人玄端以)
(丨丨筴說彘曰吾將豢汝三月藉之以白茅加汝肩尻乎雕俎之上汝為之乎彘謀曰不如食以糠糟而錯之牢筴之中柳宗元詩)
(問牛悲釁鐘說彘驚丨丨)器牢(韓非子東夷之陶者器苦窳舜往陶焉朞年而丨丨)在牢(韓非子豺狼丨丨其羊不繁潛)
(虛有猳丨丨或投之刀)貫牢(淮南子矢之所以射遠丨丨者弩力也其所以中的剖微者正心也)開牢(易林丨丨闢門)
(廵狩釋冤)致牢(鹽鐵論古者商通物而不豫工丨丨而不偽)出牢(星經貫索星九在七公前為賊人牢牢口一星為門)
(門欲開開則有赦有大星丨丨大赦小星卽小曲恩降)思牢(異物志南方丨丨國產竹可礪指甲卽今&KR1217;簩竹也李商隱射)
(魚曲丨丨弩箭磨青石繡額蠻渠三虎力)下牢(元和郡國志丨丨鎮在夷陵縣西二十八里隋於此置峽州貞觀五年移於步)
(闡壘其舊城因置鎮杜甫詩音徽一柱數道里丨丨千又秋風淅淅吹巫山上牢丨丨修水關李商隱詩楚色分西塞夷音接丨丨)
上牢(見上)北牢(齊東野語端平元年七月楊義一軍為北兵大陣衝散今北軍已據丨丨矣)皮牢(地理通釋按大)
(事紀秦昭王四十八年白起分軍為三使王齕拔趙武安丨丨)圈牢(曹植求自試表虛荷上位而忝重祿禽息鳥視終於白首)
(此徒丨丨之養物非臣之志也)夕牢(庾信樂府丨丨芬六鼎安歌韻八風)狴牢(杜甫有事於南郊賦耆艾涕而童子儛叢)
(棘坼而丨丨傾)豢牢(于公異破朱泚露布猰狗吠丨丨之主蘇軾詩粉黛迷眞色魚蝦易丨丨)禽牢(柳宗元晉問丨丨餼)
(饋交錯文質)寇牢(杜牧賀擒賊表徒堅黨合事鉅丨丨)椎牢(宋孝宗為德壽宫苑盤松祝土地文歴千萬年鬱鬱葱葱)
(丨丨旨酒嗣錄汝功)空牢(王安石牛衣詩無衣與卒歲坐恐得丨丨)彘牢(陸游弊廬詩縳木為丨丨附垣作雞塒)塵
牢(郝經詩萬事已應隨弊俗一身寧忍墮丨丨)牛牢(高士傳丨丨字君眞世祖為布衣時與牢交遊及卽位徵牢稱疾不)
(至詔曰朕幼交牛君眞清高士也恒有疾州郡之官常先到家致意焉刺史郡守是以每奉詔就家存問牢恒稱疾不答詔命按世)
(祖漢光武也)類牢(後漢書西南夷傳建初元年哀牢王丨丨與守令忿争遂殺守令而反叛攻越嶲唐城)
賤人牢(漢書天文志有句圜十五星屬杓曰丨丨之丨牢中星實卽囚多虛則開出晉書天文志貫索九星丨丨之丨也一)
(曰連索二曰連營三曰天牢主法律禁暴彊也)高陵牢(唐書地理志河北關二十四澶之盧津一名丨丨丨)把持牢
(五代史宦者傳勢孤則懼禍之心日益切而丨丨者日益丨)不受牢(穆天子傳觴天子於羽陵之上乃獻良馬牛羊天子)
(以其邦之攻玉石也丨丨其丨)牛馬牢(管子夏后之王燒增藪焚沛澤不益民之利殷人之王諸侯無丨丨之丨不利其器)
執獄牢(淮南子丨丨丨者無病注執主也厲鬼畏之故無病)羽衞牢(杜甫詩睿想丹墀近神行丨丨牢)蒜山
牢(李德裕詩花迷瓜步暗石固丨丨丨)守護牢(白居易詩保釐東宅静丨丨北門丨)管束牢(釋齊已胎髮筆詩内)
(唯胎髮似秋毫綠玉新裁丨丨丨)鎖紐牢(司馬光縳虎圖詩雖云丨丨丨觀者猶披靡)牙齒牢(蘇軾詩君不見)
(阮嗣宗臧否不挂口休誇舌在丨丨丨是中惟可飲醇酒)雉堞牢(張耒詩鼓角凌虛丨丨丨曉天如鑑絶秋毫)扄鐍
牢(鄒浩緋桃軒詩東風莫逆花柳外洞然啓盡丨丨丨)根株牢(陸游董逃行昔者羣枉丨丨丨衆憤不能損秋毫)天
柱牢(仇遠遊石屋洞詩鬼神穿鑿地脉碎風雨支撑丨丨丨)食犬牢(郭翼詩終懷楚國屠羊肆已媿江州丨丨丨)
崖石牢(楊維楨大樹歌東柯溪頭三大樹水深土厚丨丨丨)構雲牢(高啓詩層檻丨丨丨清寒灑客袍)
畫地為牢(史記自序丨丨丨丨議不入刻木為吏誓不對)羣聚為牢(列子受人養而不能自養者犬豕之類也)
(長幼丨丨而丨丨藉庖厨之物奚異犬豕之類乎)
對語(雞澤虎牢)(絲網竹牢)(釃酒椎牢)(握固持牢)(雲門峻天柱牢)(宴三爵徵百牢)(支牀穩結屋牢)
摘句(鈞天侑太牢崖懸石盡牢)(殿閣凌虛結構牢擎天端賴柱堅牢)
醪(魯刀切濁酒)
韻藻醇醪(漢書袁盎傳初盎為吳相時從史盗私盎侍兒盎遂以侍者賜之及盎使吳見守從史適在守盎校為司馬廼)
(悉以其裝齎買二石丨丨會天寒士卒饑渴飲醉西南陬士卒皆卧司馬夜引盎起曰君可以去矣吳王期旦日斬君唐書王績傳)
(杜之松故人也為刺史請績講禮答曰吾不能揖讓邦君談糟粕棄丨丨也江表𫝊程普頗以年長數陵侮周瑜瑜折節容下終不)
(與校普後自敬服而親重之乃告人曰與周公瑾交若飲丨丨不覺自醉緝柳編糜欽棗出眞陵山食一枚大醉經年不醒東方朔)
(常遊其地以一斛進上上和諸香作丸大如芥子每集群臣取一丸入水一石頃刻成酒味逾丨丨謂之糜欽酒酒經空桑穢飯醖)
(以稷麥以成丨丨酒之始也孔融難魏武帝禁酒書袁盎非丨丨之力無以服其命定國非酣飲一斛無以决法令戴逵酒讚丨丨)
(之興與理不乖古人旣陶至樂乃開)糒醪(漢書李廣傳大將軍使長史持丨丨遺廣師古注糒乾飯也醪汁滓酒也)松醪
(本草松脂别名松膏松肪丨丨久服輕身延年裴硎傳竒酒名丨丨春李商隱詩慢行成酩酊鄰壁有丨丨又復至裴明府所居詩)
(賖取丨丨一斗酒與君相伴灑煩襟蘇軾中山丨丨賦收薄用於桑榆製中山之丨丨)漱醪(西京雜記枚乘賦云小臣莫效)
(於鴻毛空銜鮮而丨丨酒德頌銜杯丨丨)春醪(洛陽伽藍記河東人劉白墮善釀酒飲之香美醉而經月不醒永熙年中南青)
(州刺史毛鴻賓齎酒之藩路逢刧賊盗飲之卽醉皆被擒獲游俠語曰不畏張弓拔刀唯畏白墮丨丨陶潛詩静寄東軒丨丨獨撫)
(又谷風轉萋薄丨丨解飢劬陸龜蒙釣侣詩一艇輕撶看晚濤接䍦抛下漉丨丨陸游詩小槽春夜壓丨丨)濁醪(魏都賦清)
(酤如濟丨丨如河恨賦丨丨夕引素琴晨張高適九日詩絳葉擁虛砌黃花隨丨丨杜甫詩丨丨有妙理又墻頭過丨丨展席俯長)
(流白居易詩靖安客舍花枝下共脫青衫典丨丨杜牧詩丨丨氣色嚴皤腹瓶&KR1125;古許渾詩車馬楚城壕清歌送丨丨皮日休釣侣)
(詩趁眠無事避風濤一斗霜鱗換丨丨蘇軾有丨丨有妙理賦)單醪(七命傾罍一朝可以流湎千日丨丨投川可使三軍告捷)
(庾信詩廵寒重挾纊酌水勝丨丨白居易詩路喧歌五袴軍醉感丨丨)香醪(李適九日應制詩萸房頒綵笥菊蘂薦丨丨杜)
(甫詩小驛丨丨嫩重巖細菊斑又清秋多宴會終日困丨丨又不放丨丨如蜜甜韓駒茅柴酒詩飲慣茅柴諳苦硬不知如蜜有丨)
(丨)白醪(蘇軾次韻張安道詩恨我無佳句時蒙致丨丨孔平仲寄夢錫詩已令篘丨丨待子歡促膝)
郢水醪(李德裕詩荷静蓬池膾冰寒丨丨丨)玉色醪(蘇軾讀孟郊詩詩何苦將兩耳聽此寒蟲號不如且置之飲我)
(丨丨丨顧瑛天寶宫詞翰林醉進清平調光祿新呈丨丨丨又陸游詩素月度銀漢紅螺斟玉醪)
增酒醪(漢書景帝紀詔曰夫以口量地其於古猶有餘而食之甚不足者無乃百姓之從事於末以害農者蕃為丨丨以靡)
(榖者多六畜之食焉者衆歟世本儀狄始作丨丨變五味少康作秫酒揚雄酒賦丨丨不入藏冰滿懷)嘗膠(漢書郊祀志四)
(大冢鴻岐吳嶽皆有嘗禾陳寶節來祠其河加有丨丨)甘醪(後漢書樊儵傳野王歲獻丨丨膏餳每輙擾人儵欲奏罷之疾)
(病未及得上魏文帝善哉行大酋奉丨丨狩人獻嘉禽)積醪(晉書食貨志懸肉成林丨丨為沼)投醪(晉書劉弘傳弘)
(下教曰酒室中云齊中酒聽事酒猥酒同用麴米而優劣三品丨丨當與三軍同其厚薄自今不得分别)縹醪(魏書崔浩傳太)
(宗賜浩御丨丨酒十觚水精戎鹽一兩曰朕味卿言若此鹽酒故與卿同其旨也庾闡斷酒戒屏神州之竹葉絶丨丨乎華都)餼
醪(唐書鄭從讜傳黃巢犯京師帝詔從讜發部兵屬北面招討副使諸葛爽入討從讜以丨丨犒軍)彝醪(宋史樂志恭酌)
(丨丨報本惟精)桂醪(洞冥記有遠飛雞常銜桂枝之實歸於南山或落地而生高七八尺衆仙竒愛之剉以釀酒名曰丨丨嘗)
(一滴舉體如金色)醴醪(說文丨酒一宿熟也丨汁滓酒也養生論滋味煎其府藏丨丨鬻其腸胃)清醪(西京雜記鄒陽)
(為酒賦曰丨丨旣成綠瓷旣啓且筐且漉載&KR0034;載齊司馬光歸田詩丨丨迎社熟鳴雉向春肥)&KR0008;醪(劉勰新論丨丨注流軍士)
(通醉温詞一灑師人挟纊)家醪(醉鄉日月人以丨丨糯觴醉人者為君子以丨丨黍觴醉人者為中人以巷醪灰觴醉人者為)
(小人)巷醪(見上)冬醪(酒經語林云抱甕丨丨言冬月釀酒令人抱甕速成而味好)時醪(粟里譜君嘗九日把菊無)
(酒休元餉之有九日閒居詩所謂秋菊滿園丨丨靡至當是未獲所遺)宫醪(湘山野錄石曼卿一日謂祕演曰館俸清薄不)
(得痛飲演曰非久引一酒主人奉謁不數日引一納粟牛監簿者謁曼卿便令置丨丨為贄列醖於庭演為傳刺梅堯臣賜果詩前)
(日丨丨賜玉尊今朝待果小黃門)仙醪(酒名記忻樂樓丨丨和樂樓瓊漿會仙樓玉醑八仙樓丨丨)浮醪(張華輕薄)
(篇丨丨隨觴轉素蟻自跳波)秋醪(陸機七徵湘隂有酎其色澄清丨丨春醖酒惟九成杜牧詩丨丨雨中熟寒齋落葉中)
澄醪(劉琨詩丨丨覆觴絲竹生塵)芳醪(袁嶠之蘭亭詩激水流丨丨豁爾累心散李賀惱公詩細管吟朝幌丨丨落夜)
(楓李商隱詩勸君莫強安蛇足一醆丨丨不得嘗)素醪(袁山松酒賦丨丨玉潤清酤淵澄纖羅輕布浮蟻競升)載醪
(陶潛詩子雲性嗜酒家貧無由得時賴好事人丨丨祛所惑)新醪(陶潛停雲詩序罇湛丨丨園列初榮陸游詩丨丨薄薄閒)
(尋醉又笙歌店店賣丨丨)豚醪(謝惠連文具丨丨之祭敬薦冥漠君之靈)周醪(許敬宗宴于庶子宅詩丨丨忽同醉牙絃)
(乃共揮)美醪(蘇頲命姚崇北伐制丨丨以信之芳餌以賞之)獻醪(杜甫喜聞官軍已臨賊境詩家家賣釵釧只待丨春)
(丨)官醪(元稹詩丨丨半清濁)綠醪(白居易詩何言家尚貧銀榼提丨丨徐夤詩古今人事惟堪醉好脫霜裘換丨丨)
凍醪(杜牧詩雨侵寒牖夢梅引丨丨傾又丨丨元亮秫寒鱠季鷹魚黃庭堅送公定詩去去善逆旅丨丨約重持)楚醪
(李商隱江陵途中詩尚憐秦痔苦莫遣丨丨沉羅隱詩紫菊馨香覆丨丨王禹偁詩寒食江東郡青旗賣丨丨)斗醪(陸龜蒙松)
(間詩日上風微瀟灑甚丨丨何惜置盈樽)濃醪(羅隱禪智寺見裴郎中題名詩百盞丨丨成别夢兩行垂露浣羈愁張詠泊長)
(臺驛詩驛亭斜掩楚城東滿引丨丨勸諫慵)供醪(梅堯臣贈永叔詩飛龍借馬天邊下光祿丨丨月底傾)山醪(范成)
(大休寧詩丨丨極可人溪女能醉客)邨醪(陸游看花詩丨丨雜清濁山果半甘酸楊載送戴尊師入越詩山隂道士如相見沽)
(取丨丨醉未休杜本題小景詩丨丨初熟蟹螯肥)酥醪(鄒師正羅浮指掌圖記游山者自龍華寺七里登山初至延祥寺循)
(延祥而東七里餘抵冲虛觀觀之北曰丨丨觀麻姑峯)酌醪(張養浩詩對山閱吾書懷古丨彼丨)釀醪(趙汸詩浮邱近)
(有黃山約于斛松肪可丨丨)
宜成醪(周禮酒正辨五齊之名一曰泛齊注泛者成而滓浮泛泛然如今丨丨丨矣疏宜成說以為地名故曹植酒賦曰丨)
(丨醴丨蒼梧縹清)一簞醪(黃石公記昔良將之用兵也人有饋丨丨之丨投河令衆迎流而飲之夫丨丨之丨不味一河)
(而三軍思為致死者以滋味及之也又抱朴子一瓶之醪傾而三軍之衆悅)金漿醪(西京雜記梁孝王游於忘憂之館集)
(諸游士各使為賦枚乘為柳賦曰罇盈縹玉之酒爵獻丨丨之丨注梁人作藷蔗酒名金漿)引口醪(椒宫舊事皇淑妃李)
(氏霍縣李傑之女也性不愛酒上為造丨丨丨每宴飲特設以供妃)壺中醪(柳宗元遊南亭詩留連俯櫺檻注我丨丨丨)
滿滿醪(王安石中秋夕詩爚爚金波丨丨丨)半榼醪(司馬光詩穿荷宜去邀漁叟共醉船頭丨丨丨)行春醪
(曾鞏一鶚詩歸來磥嵬載俎豆快飲百瓮丨丨丨)月中醪(王逄吳門感懷詩形勝不殊人事改扁舟誰酧丨丨丨)内
府醪(袁凱詩酒正初傳丨丨丨)掌中醪(袁華詩金粟柱移筝上鴈玉蓮桮舉丨丨丨)晚市醪(何景明詩朔雲)
(臥對寒城菊燕月留沽丨丨丨)
對語(桂醑松醪)(瀹茗篘醪)(市脯巷醪)(清醥濁醪)(大官饌内府醪)(蒙山茗郢水醪)(胡麻飯竹葉醪)
摘句(歌舞送春醪尋芳醉濁醪)(掃葉酌松醪閒情寄野醪)(花香濃處酌春醪荷筩含雨沁香醪)
(籬菊黃開泛凍醪處處村旗有濁醪)
逃(徒刀切去也避也亡也)
韻藻逋逃(書馬牛其風臣妾丨丨勿敢越逐祗復之我商賚汝左傳宣子於是乎始為國政制事典正法罪辟刑獄董丨)
(丨由質要治舊洿本秩禮續常職出滯淹杜甫詩奈何黠吏徒聚集成丨丨)追逃(左傳先人有奪人之心軍之善謀也逐寇)
(如丨丨軍之善政也)形逃(漢書韓安國傳夫草木遭霜者不可以風過清水明鏡不可以丨丨通方之士不可以文亂)魚
逃(說苑屋漏者民去之水淺者丨丨之樹高者鳥宿之德厚者士趨之有禮者民畏之忠信者士死之)遁逃(賈誼過秦論秦)
(人開關而延敵九國之師丨丨而不敢進杜甫詩吾客在馮翊爾家同丨丨)
葱靈逃(左傳齊侯執陽虎將東之陽虎願東乃囚諸西鄙盡借邑人之車鍥其軸麻約而歸之載丨丨寢於其中而丨追而)
(得之囚於齊又以丨丨丨奔宋遂奔晉注葱靈輜車名)不目逃(孟子不膚撓丨丨丨)竊負逃(孟子丨丨而逃遵海)
(濱而處)挂檄逃(南史劉訏傳長兄絜為娉妻剋日成婚訏聞而逃匿事息乃還本州刺史張稷辟為主簿主者檄召訏乃)
(丨丨於樹而丨)處士逃(韓非子齊宣王使人吹竽必三百人南郭處士請為王吹竽宣王悅之廩食比數百人宣王死湣王)
(立好一一聽之丨丨丨)魚龍逃(韓愈貞女峡詩江盤峡束春湍豪雷風戰鬭丨丨丨)
增潛逃(詩匪鱣匪鮪丨丨于淵)可逃(左傳君天也天丨丨乎白居易詩漢庭重少身宜退洛下閑居迹丨丨蘇軾松)
(醪賦曾日飲之幾何覺天刑之丨丨)無逃(左傳寡人不佞能合其衆而不能離也君若不還丨所丨命莊子君臣之義丨所丨)
(於天地之間楚辭冥凌浹行魂丨丨只)董逃(後漢書五行志靈帝中平中京都歌曰承樂世丨丨遊四郭丨丨蒙天恩丨丨)
(帶金紫丨丨行謝恩丨丨整車騎丨丨瞻宫殿丨丨望京城丨丨日夜絶丨丨心摧滿丨丨按董謂董卓也言欲䟦扈縱有殘暴終)
(歸逃竄樂府解題古丨丨行詞云吾欲上謁從高山山頭危險大難言言五岳之上可以求長生不死之術令天神擁護君上以壽)
(考也若陸機謝靈運丨丨行但言節物芳華可及時行樂無使徂齡坐徙而已晉傅休奕歴九秋篇十二章具叙夫婦别離之思亦)
(題云丨丨行元稹丨丨行丨丨董逃丨卓丨揩鏗戈甲聲嘮嘈)深逃(晉書郭瑀傳張天錫遣使者孟公明備禮徵之瑀指翔鴻)
(以示之曰此鳥也安可籠哉遂丨丨絶迹)逃逃(關尹子鳥獸俄呦呦俄旬旬俄丨丨)石逃(水經注利水又南逕靈石下靈)
(石一名逃石石本桂陽武城縣因夜迅雷之變忽然遷此彼人來見歎曰丨乃丨來因名逃石以其有靈運徙又曰靈石)騰逃
(杜甫大食刀歌牧出令奔飛百艘猛蛟突獸紛丨丨)禽逃(王安石畫虎圖詩丨丨獸遁亦蕭然豈若封疆今晏眠)久逃
(王安石詩攬轡上層岡下臨百仞濠寒流咽欲絶魚鼈丨已丨)禪逃(蘇軾老饕賦美人告去已而雲散先生方兀然而丨丨)
竊妻逃(左傳巫臣盡室以行申叔跪從其父將適郢遇之曰異哉夫子有三軍之懼而又有桑中之喜宜將丨丨以丨者也)
(及鄭以夏姬行)晉盗逃(左傳晉侯請于王以黻冕命士會將中軍且為太傅於是丨國之丨丨奔于秦羊舌職曰吾聞之禹)
(稱善人不善人遠此之謂也夫)竊藏逃(左傳初晉侯之豎頭須守藏者也其出也丨丨以丨盡用以求納之及入求見)歛
盂逃(左傳齊侯恐不得禮故不出而使四子來左右或沮之曰君不出必執吾使故高子及丨丨而丨)扁鵲逃(史記)
(扁鵲傳扁鵲曰疾之居凑理也湯熨之所及也在血&KR0899;鍼石之所及也其在腸胃酒醪之所及也其在骨髓雖司命無奈之何後五)
(日桓侯體病使人召扁鵲丨丨已丨去)挺身逃(漢書劉屈氂傳屈氂丨丨丨亾其印綬)一宿逃(後漢書鄭康成)
(傳靈帝末黨錮禁解大將軍何進聞而辟之進為設几杖禮待甚優康成不受朝服而以幅巾見丨丨丨去)中道逃(唐書)
(陽城傳觀察遣判官督賦至州留數日城不敢歸仆闔寢館外以待命判官遽辭去府復遣官來按舉義不欲行乃載妻子丨丨丨)
(去)許由逃(莊子堯與許由天下丨丨丨之湯與務光務光怒之韓非子堯以天下讓許由丨丨丨之舍于家人家人藏其)
(皮冠夫棄天下而藏其皮冠是不知許由者也)掉尾逃(淮南子禹濟於江黃龍負舟舟中人五色無主禹視龍猶蝘蜓龍乃)
(弭耳丨丨而丨)負母逃(陶潛孝傳江革齊人漢章帝時避賊丨丨而丨賊賢之不害而告其生路)鰌鱓逃(王褒四子)
(講德論行潦暴集江海不以為多丨丨並丨九罭不以為虛)賢人逃(庾信步虛詞無妨隱士去卽是丨丨丨)有託
逃(韓愈送王秀才序及讀阮籍陶潛詩乃知彼雖偃蹇不欲與世接然猶未能平其心或為事物是非相感發於是丨丨而丨焉)
(者也)獫狁逃(白居易詩神在臺駘助魂亡丨丨丨)此中逃(張&KR1324;遊玉泉詩塵間喧與悶須向丨丨丨)役重逃
(歐陽修通進司上皇帝書今天下之士不耕者多矣自京以西土之不闢者不知其數非土之瘠而棄也蓋人不勤農與夫丨丨而)
(丨爾)秦人逃(王安石移桃花詩山前邂逅武陵客水際髣髴丨丨丨)海上逃(釋永頤詩吾生最愛魯仲連封侯不)
(受丨丨丨)棄屋逃(馬祖常詩使者修隄急田甿丨丨丨)世外逃(虞集詩遂向圖中見誰能丨丨丨)神麟逃
(揭傒斯畫鷹詩妖狐晝作猛虎嘷騶虞并與丨丨丨嗟爾飽食心空勞)世網逃(王士熙詩經席天顏喜邨居丨丨丨)六
騾逃(高啟將軍行單于一夜丨丨丨大漠無人唯漢月)三尸逃(雲笈七籖休糧訣云百神守位丨丨遁丨)
槽(昨勞切馬丨)
韻藻一槽(宋史孝義傳陳昉家十三世同居長幼七百口每食必羣坐廣堂有犬百餘亦置丨丨共食一犬不至羣犬亦)
(皆不食語林劉道眞與友共器而食見一嫗將兩兒皆衣青調之曰青羊將兩羔嫗卽答曰兩猪共丨丨)石槽(開元遺事賀懷)
(智善琵琶以丨為丨鵾鷄筋為絃)檀槽(譚賓錄開元中有中官白秀貞自蜀回得琵琶以獻其槽以邏逤檀為之温潤如玉)
(光明可鑑北夢瑣言昭宗末名倡伎兒皆為強諸侯所有琵琶石潨者號石司馬自言早為相國令狐綯見賞亂後入蜀會軍校數)
(員飲酒殊不傾聽潨乃撲丨丨曰某曾為中朝宰相供奉今與健兒彈而不我聽哀哉王建宮詞黃金捍撥紫丨丨絃索初張調更)
(高李商隱詩丨丨一抹廣陵春張祜詩金屑丨丨玉睕明子絃輕撚為多情王仁裕詩紅裝齊抹紫丨丨一抹朱絃四十條李後主)
(詩天香留鳳尾餘暖在丨丨)小槽(李賀詩琉璃鍾琥珀醲丨丨酒滴眞珠紅韓駒詩三年逐客卧江臯自與田夫壓丨丨范)
(成大詩丨丨冰春醅陸游詩黍酒新成壓丨丨)
二千槽(北史獨孤永業傳除洛州刺史周武親攻金墉永業通夜辦馬槽二千周人以為大軍至乃去)騏驎槽(柳宗)
(元詩方托麋鹿羣敢同丨丨丨)鳳尾槽(蘇軾詩數絃已品龍香撥半面猶遮丨丨丨又喚取我家䨇鳳槽)
三馬同槽(晉書宣帝紀魏武察帝有雄豪志聞有狼顧相乃召使前行令反顧面正向後而身不動又嘗夢丨丨丨食一)
(丨甚惡焉)
增行槽(唐書百官志中校署令丞掌供舟車兵械雜器行幸陳設則供竿柱閑廐繫秣則供丨丨)水槽(宋史律歷志璇)
(樞䨇環列周天三百六十五度丨丨闊一寸深八分四柱各長六尺七寸八分植丨丨之末以輔天體皆以銅為之又河渠志元豐)
(五年金水河透丨丨阻礙上下汴舟遣宋周臣按視)復槽(宋史河渠志十月水落安流復其故道謂之丨丨水)伏槽(宋史)
(河渠志趙偁議曰請俟漲水丨丨觀大河之勢)分槽(宋史食貨志隔槽之法行聽民就務丨丨醖買官訃所入之米而收其課)
(按務𣙜酒務也)隔槽(見上宋史趙開傳開兼宣撫處置使總領四川財賦于是大變酒法自成都始先罷公使賣供給酒卽舊)
(撲買坊場所置丨丨設官主之)池槽(宋史兵志傳信牌中為丨丨藏筆墨紙令主將掌之)八槽(義熙起居注盧循作丨丨)
(艦九枚起四層高十餘丈)艑槽(廬山記山有一窮湖湖足頳鯉鬐皆傷剝而又有故丨丨崇山峻嶺非舟楫所遊豈深谷為陵)
(此物不與之而俱遷乎)叩槽(搜神記盤瓠蠻今梁漢巴蜀武陵長沙廬江郡夷是也用糝雜魚肉丨丨而號以祭盤瓠)豆
槽(拾遺記昭帝元始元年穿淋池時命水嬉遊宴永日土人進一丨丨帝曰桂楫松舟其猶重樸况乎此槽)豬槽(齊民要術)
(凡以丨丨飼馬以石灰泥馬槽皆令馬落駒)枸槽(齊民要術果蓏非中國物者丨丨子如指頭大正赤其味甘)木槽
(東京夢華錄西北曰金水河自京城西南分京索河水築隄從汴河上用丨丨架過從西北水門入京城)霤槽(老學菴筆記臨)
(江蕭氏之祖五代時為將校坐事當斬與其妻亡命捕甚急匿于人家丨丨中湘湖間謂霤為筧乃世世奉祀謂之筧頭神)牙
槽(癸辛雜識劉漢卿郎中患丨丨風久之頷穿醫皆不效有邱經歴與鍼委中及女膝穴是夕濃血卽止旬日後頤骨脫去别生)
(新者)承槽(酒德頌先生于是方捧罌丨丨銜杯潄醪)滿槽(元稹詩雪岸猶封草春江欲丨丨)御槽(元稹望雲騅馬)
(歌銀鞍繡韂不復施空盡天年丨丨活)官槽(白居易詩驛舫裝青雀丨丨秣紫騮)新槽(李賀江樓曲丨丨酒聲苦無力)
(南湖一頃菱花白)金槽(李賀詩丨丨琵琶夜棖棖洞庭雨脚來吹笙)胡槽(温庭筠詩管含蘭氣嬌語悲丨丨雪藕鴛)
(鴦絲)瓟槽(周朴詩丨丨柳塞馬蓋地月支綖)玉槽(宋齊丘羯鼓詩巧斵牙牀鏤紫金最宜平稳丨丨深)浴槽(王安)
(石道光泉詩雲湧丨丨朝自暖)杉槽(蘇軾宿海會寺詩高堂延客夜不扃丨丨漆斛江湖傾注丨丨漆斛謂浴室也)香槽
(秦觀詩丨丨旋滴珠千顆)銅槽(張耒督王晉卿送酒詩玉壺滿傾春水决丨丨夜滴秋雨疎又丨丨旋壓清尊美)單槽
(楊萬里下連魚灘詩江收衆水赴丨丨)茶槽(范成大詩丨丨藥臼杵聲中)藥槽(鄒師正羅浮指掌圖記冲虛觀中路)
(直上君子巖雲峯巖前曰水簾洞天漢橋路出丨丨其下為流杯池羅浮石刻東龍潭自注丨丨葛仙鍊藥之所)紫槽(葉夢)
(得琵琶詩白鴿飛來入丨丨朱鸞飛去唳青霄)驢槽(方回估客樂養犬餵肉腫氊毯馬廐丨丨亦丹艧)松槽(馬祖常踏)
(水車行丨丨長長櫟木軸龍骨翻翻聲陸續)圓槽(高啓美人摘阮圖歌丨丨象月脩寒玉暗貯宫商滿空腹)
蛇皮槽(唐書禮樂志高麗伎有琵琶以丨丨為丨厚寸餘有鱗甲楸木為面象牙為捍撥畫國王形)通天槽(宋史)
(孟珙傳紹定元年珙白制置使剏平堰于棗陽自城至軍西十八里由八疊河經漸水側水跨九阜建丨丨丨八十有三丈漑田十)
(萬頃)金銀槽(桯史番禺有海獠祈福有堂堂中有碑是為像主拜者皆嚮之旦輙會食不置匕箸用丨丨為巨丨合鮭菜粱)
(米為一灑以薔露散以&KR1413;腦)馬食槽(石林詩話晁君誠句云馬齕枯萁喧午夢誤驚風雨浪翻江余始不解一日憩于逆)
(旅聞傍舍有澎湃鞺鞳之聲如風浪之歴船者起視之乃丨丨于丨水與草齟齪于槽間而為此聲也又韓愈平淮西碑士飽而歌)
(馬騰于槽)鑿高槽(樊宗師絳守園池記亭後前陴乘墉如連山羣峯擁地高下丨丨丨絶竇墉)擬用槽(元稹望雲)
(騅歌御馬齊登丨丨丨君王自試宣徽殿自注廐中號乘輿之馬曰丨丨丨)琵琶槽(白居易詩銀含鑿落醆金屑丨丨丨)
(方千詩纔會雨雲須别去語慙不及丨丨丨)相思槽(梅堯臣詩誰將琵琶弄寫入丨丨丨)十數槽(蘇軾論邊將劄)
(子淳化二年上謂侍臣諸州牧監馬多瘦死蓋養飼失時枉致病斃近令取丨丨丨寘殿庭下視其芻秣教之養療庶革此弊也)
牛在槽(張耒遠别離引車在庭丨丨丨桐枝嫋嫋秋風豪)邏逤槽(陸游詩西蜀琵琶丨丨丨)酒登槽(賀璹)
(田家詞雞聲犬吠遠相望社丨丨丨喚客嘗)珠滴槽(吳萊詩眞丨丨丨酒或篘伐狐燖兔進庶羞)
對語(雲碓水槽)(金埓銀槽)(篔管檀槽)(茶臼藥槽)(鼠鬚管鳳尾槽)(浮春甕滴夜槽)(分泉筧承霤槽)
摘句(繁絃壓紫槽瓊漿注小槽)(水調聲傳金鳳槽酒聲紅雨滴春槽)
濠(胡刀切城丨又水名與壕同)
韻藻城壕(陶翰詩蒼苔虞舜井喬木古丨丨李伯詩丨丨失往路馬首迷荒陂許渾詩車馬楚丨丨清歌送濁醪吳萊詩)
(寒山蒼翠類丨丨)觀濠(柳宗元詩鹿鳴騐野食魚樂知丨丨)空壕(許渾詩鴉噪暮雲歸古堞鴈迷寒雨下丨丨)&KR0008;
濠(蘇軾詩鯤化陋丨丨)
增浚壕(唐書王式傳徙安南都護丨丨繚柵植刺竹寇不可冐)夾壕(唐書南蠻傳成都無隍塹盧耽濬隍廣三丈作)
(戰棚於埤列左右屯營營别五區區卒五十蒔皂英丨丨三年合拱)穿壕(唐書張廵傳賊服其機不復攻丨丨立柵以守)外
壕(五代史葛從周傳太祖攻朱瑾於兗州未下留從周圍之瑾閉壁不出從周詐言救兵至陽避之高吳夜半潛還城下瑾謂從)
(周已去乃出兵收丨丨從周掩擊之殺千餘人)踰濠(五代史牛存節傳梁兵攻鄆存節使都將王言藏船鄆西北隅濠中期以)
(日午渡兵丨丨急攻之會營中火起鄆人登城望火言伏不敢動存節獨破鄆西甕城門奪其濠橋梁兵得俱進遂破朱宣)堙
壕(宋史楊瓊傳賊圍清遠瓊遣兵六千赴之寇鼔兵攻南門其子攻北門丨丨斷橋以戰)邊壕(宋史張亢傳亢知鄜州疏)
(曰近鎮戎軍最近賊境每報賊騎至不問多寡皆出至丨丨則賊已去矣)涉濠(宋史扈再興傳金帥完顏訛可擁步騎數萬傅)
(城再興與宗政縱之丨丨半渡擊之)游濠(莊子莊子與惠子丨於丨梁之上莊子曰鯈魚出游從容是魚樂也惠子曰子非魚)
(安知魚之樂莊子曰子非我安知我不知魚之樂釋文濠水名也石絶水曰梁謝朓和隨王詩幸是方春來側點丨丨盛)浮濠
(山海經熊耳之山丨丨之水出焉而西流於洛)石壕(寰宇記神雀臺在陜州硤石縣東北四十五里丨丨鎮東北用學紀聞丨)
(丨吏蓋陜州陜縣丨丨鎮杜甫丨丨吏詩暮投丨丨村有吏夜捉人)跳濠(續名臣言行錄岳武穆王馭軍以重蒐選謹訓練公)
(賞罰明號令同甘苦為要止兵休舍輙課士卒藝程注坡丨丨皆被重鎧習之)越濠(續名臣言行錄李顯忠收復宿州破賊而)
(食邵弘淵軍尚未丨丨遂遣撥發官王儀等屢往督促邵始渡濠登城)林濠(何承天將進酒樂府懷温克樂丨丨)津濠
(魏收文跡淪閑曠心共丨丨)掘壕(孫逖為宰相賀破吐蕃表丨丨置柵杜甫新安吏詩丨丨不到水牧馬役亦輕)古濠
(祖詠詩寒潮漲丨丨夕照明殘壘)臨濠(李白詩投汨笑古人丨丨得天和)坑壕(杜甫大食刀歌鬼物撇捩辭丨丨)
故壕(柳宗元詩磻谿近餘基阿城連丨丨)秋壕(梅堯臣詩積雨漲丨丨輕舟共此遨)沙壕(虞集出塞圖詩海風吹丨)
(如捲濤高為陁磧深為丨)
鑿内濠(宋史邵曄傳知廣州城瀕海每蕃舶至岸常苦颶風曄丨丨丨通舟颶不能害)蚰蜒壕(金鑾密記汴人攻岐)
(城掘丨丨丨)鏟賊壕(杜甫收京詩汗馬收宫闕春城丨丨丨又納新詩海上旌旗擁賊壕)徐泗豪(韓愈有丨丨丨)
(三州節度掌書記廳石記注地理志濠初作豪元和三年改為濠退之作記時尚為豪)四面濠(劉禹錫賀浙西李大夫詩)
(山是千重嶂江為丨丨丨)百仞濠(王安石詩攬轡上層岡下臨丨丨丨)溪作濠(陸游詩荒山為城丨丨丨風鼔巨木)
(聲翻濤)雪平壕(陸游小出塞曲度沙風破肉攻壘丨丨丨)古柳壕(袁桷詩月黑斗杓轉昏昏丨丨丨)
對語(金堰石壕)(鮒谷&KR0008;濠)(楓岸柳濠)(穿域跳濠)(三重柵四面濠)(蛇赴壑魚游濠)(雲壓砦雪平壕)
摘句(城隂暝入濠忘意若臨濠)(小溪春漲入空濠鳬鷖秋水暴城壕)
䭷(謨袍切韻會車翣以禦風塵一曰馬毛長)
韻藻增雪䭷(阮漢聞詩閐首催星櫛癉肌問丨丨)
綯(徒刀切絞也謂糾絞繩索也)
韻藻索綯(詩晝爾于茅宵爾丨丨)
令狐綯(唐書丨丨丨傳綯字子直為翰林承旨夜對禁中燭盡帝以乘輿金蓮華炬送還院吏望見以為天子來及綯至皆)
(驚俄同中書門下平章事)
增曲綯(方言車紂自關而東謂之䋺或謂之丨丨自關而西謂之紂注紂車索也今江東通呼索)茅綯(神仙傳費長房)
(詣壺公恍惚不知何所公乃留房于羣虎中虎欲噬房房不懼又納于石室中頭上有一石廣數丈以丨丨懸之諸蛇來嚙䋲繩欲)
(斷而房自若公至撫之曰子可教矣)尋綯(劉勰新論今使孟說引牛之尾尾斷臏裂不行十步若環桑之條以貫其鼻縻以丨)
(丨被髮童子騎而策之風于廣澤恣情所趣)布綯(陸龜蒙幽居賦有丨丨綸帽尚足朝昏羽扇貂裘猶堪寒暑)
三尺綯(素書夫烏獲非不力也執牛之尾而使之卻行則終日不能步尋丈及以丨丨之丨繫其頸童子服之無所不至者)
(蓋其勢順也)
勞(魯刀切倦也勤也病也又姓又效韻)
韻藻忘勞(易說以使民民丨其丨禮記用慈愛丨丨可謂孝矣晉書祖逖傳嘗置酒大會耆年中坐乃歌曰幸哉遺黎免)
(俘虜三辰旣朗遇慈父玄酒丨丨甘瓠脯何以詠恩歌且舞其得人心如此李建勲詩虛堂看向曙吟坐共丨丨)心勞(書作)
(德心逸日休作偽丨丨日拙唐書陽城傳州當上考功第城自署曰撫字丨丨追科政拙考下下世說夏侯太初求傅嘏交嘏終不)
(許乃因荀粲說合之傅曰夏侯太初志大丨丨能合虛譽誠所謂利口覆邦之人遠之猶恐罹禍况乃親之耶陶翰詩往事那堪問)
(此丨徒自丨王安石送女弟詩念彼千里行惻惻我丨丨)作勞(書惰農自安不昏丨丨不服田畝越其罔有黍稷晉書石勒載)
(記勒力耕每聞鞞鐸之音歸以告其母母曰丨丨耳鳴非不祥也陸游詩闢地剪蓬蒿何曾嘆丨丨)勤勞(書昔公丨丨王家惟)
(予冲人弗及知又厥父母丨丨稼穡厥子乃弗知稼穡之艱難史記魯世家周公北面立戴璧秉圭告于太王王季文王史策祝曰)
(惟爾元孫王發丨丨阻疾若爾三王是有負子之責以旦代王之身瑞應圖飛兔者行三萬里禹治水土丨丨歴年救民之害天應)
(其德則至姚合詩思歸知病長失寢覺丨丨)魚勞(詩魴魚赬尾傳丨丨則尾赤疏魴丨尾本不赤赤故為丨也鹽鐵論水有)
(猵獺而池丨丨國有強禦而齊民消)劬勞(詩棘心夭夭母氏丨丨又或不知呌號或慘慘丨丨又哀哀父母生我丨丨何遜詩)
(傭耕乏旅力倚市憚丨丨)閔勞(詩小序東山周公東征也君子之於人序其情而丨其丨所以說也漢書昭帝紀賜郡國所選)
(有行義者涿郡韓福等五人帛遣歸詔曰朕丨丨以官職之事其務修孝弟以教鄉里)告勞(詩黽勉從事不敢丨丨岑參詩)
(執簡皆推直勤王豈丨丨杜甫詩明府豈辭滿藏身方丨丨獨孤及詩未遇須藏器安卑莫丨丨)民勞(詩丨亦丨止汔可小)
(康魯語夫丨丨則思思則善心生華陽國志聖德廣被民物滋繁增置郡土釋丨之丨)職勞(詩東人之子丨丨不來)勲
勞(禮記成王以周公為有丨丨於天下是以封周公於曲阜地方七百里革車千乘命魯公世世祀周公以天子之禮樂又銘者)
(論撰其先祖之有德善功烈丨丨慶賞聲名列於天下而酌之祭器自成其名焉以祀其先祖者也元稹謝賜饌表推食之賜用勸)
(丨丨置醴之恩以待賢彥)大勞(左傳丨丨未艾君子勞心小人勞力先王之制也又後漢書&KR1134;萌傳琅琊勞山注在今萊州卽)
(墨縣東南有丨丨小勞山)小勞(見上又柳貫詩經月始一出移時還丨丨)伯勞(左傳伯趙氏司至者也注伯趙丨丨也以)
(夏至鳴冬至止爾雅鵙丨丨也注似鶷&KR1534;而大曹植惡鳥論丨丨以五月鳴應隂氣之動陽氣為生仁養隂氣為殺殘賊丨丨蓋賊)
(害之鳥也古東飛丨丨歌東飛丨丨西飛燕黃姑織女時相見韓翃詩去日隨戎幕東風見丨丨賈島詩别我就蓬蒿日斜飛丨丨)
(伯又作博孟子鴃舌之人注鴃博勞鳥也)博勞(見上晉書苻堅載記堅之分氐戸於諸鎮也趙整因侍援琴而歌曰阿得脂阿)
(得脂丨丨舊父是讐綏尾長翼短不能飛遠徙種人留鮮卑一旦緩急語阿誰堅笑而不納)書勞(左傳公至自晉晉獻子丨)
(丨于廟禮也)孟勞(榖梁傳公子友謂莒拏曰吾二人不相說士卒何罪屏左右而相搏公子友處下左右曰丨丨孟勞者魯)
(之寶刀也公子友以殺之權德輿劉濟墓誌被縵胡而揮丨丨王安石詩飲量寬滄海詩鋒捷丨丨)賢勞(孟子此莫非王事我)
(獨丨丨也)能勞(魯語君子丨丨後世有繼孫子敵佚丨丨之飽能饑之安能動之)憂勞(史記魯世家太王王季文王三)
(王之丨丨天下久矣朱子詩令尹丨丨退食時)年勞(北齊書文襄紀攝吏部尚書魏自崔亮以後選人常以丨丨為制文襄乃)
(釐改前式沙汰唯在得人)功勞(唐書杜希全傳以禆將隸郭于儀積丨丨至朔方節度使軍令整嚴士畏其威)代勞(廣異)
(記魏元忠嘗呼蒼頭未應犬輙代呼之元忠曰此孝順犬也乃能丨我丨李百藥詩客心旣多緒長歌且丨丨)勞勞(輿地志新)
(亭隴有遠望樓又名丨丨樓後為臨滄觀在江寧縣南古送别之所李白丨丨亭子歌金陵丨丨送客堂蔓草離離生道旁又李賀)
(夜飲朝眠曲觴酣出座東方高腰横半解星丨丨又二月詩蒲如交劍風如薰丨丨胡燕怨酣春陳陶詩壯心殊未展登陟漫丨丨)
媒勞(九歌心不同兮丨丨恩不甚兮輕絶)夢勞(高適詩相思㶚陵月祇有丨偏丨羅隱詩祝融峯下别三載丨魂丨薛能)
(詩三峡與三㠙門闌去丨丨李咸用詩至理無言了浮生一丨丨)太勞(杜甫詩良會不復久此生何丨丨温庭筠詩故山有)
(夢不歸去官樹陌塵何丨丨)
口舌勞(史記藺相如傳廉頗曰我為趙將有攻城野戰之大功而相如徒以丨丨為丨而位居我上我見相如必辱之)汗
馬勞(史記蕭相國世家高祖以蕭何功最盛封為酇侯所食邑多功臣皆曰臣等身被堅執銳多者百餘戰少者數十合攻城)
(略地大小各有差今蕭何未嘗有丨丨之丨徒持文墨議論不戰顧反居臣等上何也唐書岑文本傳或勸其營產業文本歎曰吾)
(漢南一布衣徒步入關所望不過秘書郎縣令耳今無丨丨丨以文墨位宰相奉稍已重尚何殖產業耶)州郡勞(後漢書梁)
(竦傳閒居可以養志詩書足以自娛丨丨之職徒丨人耳又高適詩為問關中事何如州縣勞司空曙詩一見林中客閒知州縣勞)
聖躬勞(唐書裴度傳帝日晏坐朝度諫曰道家法春夏早起取雞鳴時秋冬晏起取日出時今方居盛夏謂宜詰旦數坐廣)
(加延問漏及已午則炎赫可畏丨丨丨矣帝嘉納為數視朝杜甫詩萬方頻送喜無乃丨丨丨)砧杵勞(晉子夜歌佳人理寒)
(服萬結丨丨丨)不辭勞(棗據船賦丨丨丨而惡動不偷安而自寧又岑參詩自無鷹隼虐留滯莫辭勞)柴水勞(陶潛)
(與子儼等疏汝輩稚小家貧每役丨丨之丨何時可免念之在心若何可言又昭明太子靖節先生傳為彭澤令不以家累自隨送)
(一力給其子書曰汝旦夕之費自給為難今遺此力助汝薪水之勞此亦人子也可善遇之)人事勞(盧照隣詩稍覺其途)
(遠方知丨丨丨又李端憶皎然詩未得從師去人間萬事勞)從者勞(杜甫詩我行非利涉謝爾丨丨丨)屬望勞
(郭受詩新詩海内流傳久舊德朝中丨丨丨又釋可朋洞庭詩周極八百里凝眸望則勞)鱗介勞(黃庭堅詩土弊禾黍惡水)
(煩丨丨丨)
增聽勞(易為耳痛疏為耳痛坎為勞卦也又北方主聽丨丨則耳痛也)服勞(書惟乃祖乃父丨丨王家厥有成績紀于)
(太常論語有事弟子丨其丨)舊勞(書其在高宗丨丨于外)敬勞(書亦厥君先丨丨肆徂厥丨丨)賞勞(詩卷耳疏)
(后妃志在輔佐君子欲其官賢丨丨憂思深遠亦如采菜之人也)馬勞(詩嘽嘽駱馬傳嘽嘽喘息之貎丨丨則喘息秦韜玉)
(塞下詩到處人皆著戰袍麾旗風緊丨蹄丨羅隱詩塵埃滿眼人情異風雨前程丨足丨)君勞(詩大夫夙退無使丨丨)實
勞(詩瞻望弗及丨丨我心又維彼碩人丨丨我心)久勞(詩東山箋我往之東山旣丨丨矣歸又道遇雨濛濛然是尤苦也史)
(記魯世家其在高宗丨丨于外)遠勞(詩道之云丨我丨如何梁元帝荅齊國䨇馬書陳王有照羈之說班生有韁絆之談抑聞)
(斯語丨丨此費)肯勞(詩三歲貫女莫我丨丨)用勞(禮記小孝用力中孝丨丨大孝不匱)先勞(禮記丨丨而後祿不)
(亦易祿乎又論語子路問政子曰丨之丨之)道勞(儀禮覲禮遂入門左北面立王勞之注天子外屏勞之勞其丨丨也)兼
勞(儀禮燕禮疏卿大夫有勤勞之功聘使之勞丨王事之丨二者也)可勞(論語擇丨丨而勞之又誰怨)有勞(左傳)
(昭公十三年楚子語右尹子革曰昔諸侯遠我而畏晉今我大城陳蔡不羹賦皆千乘子與丨丨焉諸侯其畏我乎)罷勞(左傳)
(民不丨丨君無怨讟政有經矣蘇軾詩用違其才志不展坐與胥吏同丨丨)師勞(左傳蹇叔曰丨丨力竭遠主備之無乃不)
(可乎)私勞(左傳周任有言曰為政者不賞丨丨不罰私怨)負勞(爾雅虰蛵丨丨注卽蜻蛉也)不勞(家語不彊不遠)
(丨丨無功不忠無親不信無復不恭失禮慎此五者可以長久矣又内修七政而上丨丨外行三至而財不費唐書杜中立傳出為)
(義武節度使舊傜車三千乘歲輓鹽海瀕民苦之中立置飛雪將數百人具舟以載自是民丨丨軍食足矣莊子形莫若緣情莫若)
(率緣則不離率則丨丨不離丨丨則不求文以待形不求文以待形固不待物)思勞(家語君日出聽政至于中冥諸侯子孫往)
(來如賓行旅揖譲慎其威儀君以此丨丨勞可知矣思又去聲張籍詩京城南去鄱陽遠風月悠悠别丨丨許渾詩琴清詩丨丨更)
(欲學龍韜李中詩閒憶詩人丨倍丨)更勞(後漢書桓帝紀建和元年春正月戊午大赦天下賜吏丨丨一歲)同勞(後漢)
(書郡國志益州郡丨丨䨇柏出銀)策勞(後漢書陸康傳獻帝卽位康遣孝廉計吏奉貢朝廷詔書丨丨加忠義將軍秩中二)
(千石)舉勞(後漢書馬武傳論選德則功不必厚丨丨則人或未賢)忠勞(晉書簡文帝紀詔曰藩鎮有疆理之務征戍懷)
(東山之勤或白首戎陣丨丨未叙或行役彌久儋石靡儲曾鞏賀韓相公啓君牙之纘舊服世濟丨丨吉甫之憲萬邦身兼文武)
衆勞(晉書天文志斗建之間三光道也星動則丨丨魏武帝令今分所受租與諸將掾屬及故戍于陳蔡者庶以疇答丨丨)
執勞(宋書謝瞻傳瞻弟㬭幼有殊行年數歲母郭氏嬰疾恐僕役營疾懈倦躬自丨丨)無勞(齊書州郡志日南郡丨丨)
(縣酉陽雜俎儛溪古岸石窟有方鏡徑丈餘照人五藏秦皇世號為照骨寳在丨丨縣境山)情勞(梁書伏挺傳僕射徐勉以)
(疾假還宅挺致書以觀其意曰昔士德懷顧戀興數日輔嗣思友丨丨一旬故知深心所係貴賤一也)武勞(唐書地理志武)
(峩州武峩郡丨丨縣)古勞(唐書地理志黔州都督府撫水州丨丨縣)計勞(唐書選舉志吏部甲令雖曰度德居任量材授)
(職丨丨升叙然考校之法在于書判簿歷言辭俯仰之間侍郎非通神不可得而知則安行徐言非德也空文善書非才也累資積)
(考非勞也管子論功丨丨未嘗失法律也)軍勞(唐書裴行立傳行立學兵有法以丨丨累授沁州刺史)憚勞(唐書蕭德)
(言傳德言晩節學愈苦每開經輙祓濯束帶危坐妻子諫曰老人何終日自苦答曰對先聖之言何復丨丨)吏勞(唐書班宏)
(傳宏清潔勤力晨入官暑夕而出吏不堪其勞而已益恭)使勞(唐書班宏傳竇參以丨丨加吏部尚書而封宏蕭國公袁凱和)
(祀天妃有雪詩聖躬端為蒼生禱不比乘槎漢丨丨)著勞(宋史張鑑等傳論劉綜丨丨朔易而短于經術)償勞(宋史章誼)
(傳誼守平江帝將臨幸供億繁多誼處之皆當于理召對賜帶笏帝曰此不足以丨卿之丨蘇軾詩誰能捐筋力歲晩不丨丨)旌
勞(元史順帝紀監察御史哲爾特穆爾等言右丞相托克托治河功成宜有異數以丨其丨)已勞(山海經崑崙之邱有草焉)
(名曰薲草其狀如葵其味如葱食之丨丨)任勞(亢倉子鷄辰而作負日丨丨流汗灑地夜分僅息農夫之道也鹽鐵論食萬人)
(之力者蒙其憂丨其丨)苦勞(莊子丨心丨形以危其眞李洞徑上人詩臥聽曉耕者與師知丨丨)待勞(孫子以逸丨丨)
(者勝)商勞(商子以商之口數使商令之厮輿徒重者必當名則農逸而丨丨)傳勞(呂氏春秋荆莊王盡丨其境内之丨)
(與諸侯之憂于孫仲敖孫仲敖日夜不息故使莊王功迹著乎竹帛傳乎後世注丨丨遺之以勞也)熏勞(准南子天地之道至)
(紘以大猶節其章光愛其神明人之耳目曷能久丨丨而不息乎精神何能久馳騁而不旣乎)耕勞(說苑甯越中牟鄙人也苦)
(丨之丨謂其友曰何為而可免此友曰莫如學學二十年則可以逹矣周賀詩以我往來倦知君丨稼丨)施勞(武帝内傳上元)
(夫人謂帝曰明務察下慈務矜冤惠務濟貧賑務丨丨)破勞(潛夫論丨丨為偽以易就難)微勞(王沉魏書列侯諸將)
(幸攀龍驥得竊丨丨佩紫懷黃蓋以百數)比勞(王沉魏書丨丨則周呂逸計功則張吳微然則魏國之封九錫之榮况于舊賞)
(猶懷玉而被褐也按張吳張耳吳芮)刀勞(搜神記臨川諸山有妖物常因大風雨有聲如嘯能射人其所著者有頃便腫大毒)
(有雌雄雄急而雌緩急者不過半日緩者經宿其旁人常有以救之救少遲則死俗名曰丨丨鬼)重勞(世說晉武將講孝經)
(謝公兄弟與諸人私庭講習車武子難于苦問謝謂袁羊曰不問則德音有遺多問則丨丨二謝)暫勞(抱朴子先憂為後樂)
(之本丨丨為永逸之始)稱勞(劉勰新論必矜其功雖賞之而丨丨情猶不足)鍼勞(文心雕龍意得則舒懷以命筆理伏)
(則投筆以卷懷逍遙以丨丨談笑以藥勌)報勞(中說古者祿以丨丨官以授德)姑勞(臨海水土記丨丨如車螯而殼薄)
五勞(齊民要術相馬何以察丨丨終日馳驅舍而視之不𩥇者筋勞也𩥇而不時起者骨勞也起而不振者皮勞也振而不噴)
(者氣勞也噴而不溺者血勞也)累勞(司馬遷報任少卿書下之不能積日丨丨取尊官厚祿以為宗族交游光寵)煩勞
(張衡四愁詩路遠莫致倚逍遙何為懷憂心丨丨李白鳴臯歌若有人兮思鳴臯阻積雪兮心丨丨)簡勞(傅亮為宋公求贈劉)
(前將軍表念切丨丨義深追遠)徒勞(梁武帝詩不見佳人來丨丨心斷絶高適詩遠行今若此微祿果丨丨)至勞(元結)
(丨丨詩序古有勞王能執勞儉以成大業故為丨丨之詩)塵勞(耿湋詩仍悲次宗輩丨事日為丨釋法照詩越人僧體古清慮)
(洗丨丨)悁勞(柳宗元詩中為吏役牽十祀空丨丨)增勞(柳宗元囚山賦側耕危穫苟以食兮哀斯民之丨丨)焦勞
(柳宗元為王叔文陳情表以開塞重輕之務加丨丨憂灼之懷雖欲徇公無由枉志梅堯臣詩陛下減膳心丨丨)叙勞(李翰)
(屯田紀績頌下稽功事達之于上上制祿食復之于下丨其丨也)騷勞(孟郊詩猛箭何處來棘針何丨丨)發勞(白居)
(易詩望月偏增思尋山易丨丨)吟勞(喻鳬詩簿書君閱倦章句我丨丨)獨勞(薛能詩平生無解亦無操永日書中坐丨)
(丨)飛勞(項斯詩去去緣多山與海鶴身寧肯為丨丨)前勞(王安石詩買酒澆客追丨丨司馬光詩家籯傳舊學廟鼎)
(刻丨丨)共勞(王安石詩據梧杖策事如毛久苦詣君丨此丨)宣勞(楊萬里詩主管園林鶯稱意廵行荷芰鷺丨丨)目
勞(朱子詩丨丨足倦登喬岳吻燥腸枯到上方)人勞(馬祖常詩攀躋欣境勝䟦涉憚丨丨)阿勞(唐書張孝忠傳孝忠)
(始名丨丨以勇聞燕趙間共推張丨丨王沒諾千二人齊名王沒諾千王武俊也)
甲胄勞(逸周書謚法丨丨有丨曰襄)山川勞(詩丨丨悠遠維其丨矣)靡室勞(詩三歲為婦丨丨丨矣)
無棄勞(詩丨丨爾丨以為王休又左傳施不失人親不棄勞)蠶織勞(詩一之日于貉疏織薄于秋求桑于春躬丨丨)
(之丨以為衣者無所不至猶恐其未足也于貉為裘又有以相之)不失勞(左傳舉不失德賞丨丨丨)筋骨勞(孟子)
(勞其筋骨餓其體膚杜甫詩避地歲時晚竄身丨丨丨)吐握勞(漢書王褒傳昔周公躬丨丨之丨故有圄空之隆齊桓設)
(庭燎之禮故有匡合之功由此觀之君人者勤于求賢而逸于得人)修德勞(後漢書鄧皇后紀帝每有所問常逡巡後對不)
(敢先隂后言帝知后勞心曲體歎曰丨丨之丨乃如是乎)拜起勞(蜀志伊籍傳遣使于吳孫權聞其才辯欲逆折以辭籍適)
(入拜權曰勞事無道之君乎籍卽對曰一丨一丨未足為丨籍之機捷類皆如此)求賢勞(梁書王暕傳始安王遙光表薦)
(暕及東海王僧孺曰臣聞丨丨暫丨垂拱永逸)腁胝勞(梁書賀琛傳琛封奏曰聖躬荷負蒼生以為任弘濟四海以為心不)
(憚丨丨之丨不辭癯瘦之苦)延佇勞(梁書何胤傳敕胤曰頃者學業淪廢儒術將盡本欲屈卿暫出開導後生旣屬廢業)
(此懷未遂丨丨之丨載盈夢想)論撰勞(唐書孫處約傳高宗卽位中書令杜正倫請增舍人員帝曰處約一人足辦我事止)
(不除以丨丨丨數賜段物)僦運勞(唐書鄭珣瑜傳珣瑜為河南尹韓全義將兵伐蔡河南主運餽珣瑜密儲之陽翟以給官)
(軍百姓不知丨丨丨又王沉魏書募民屯田許下得榖百萬斛于是州郡例置田官所在積榖征伐四方無運糧之勞遂兼滅羣賊)
(克平天下)身親勞(唐書奚陟傳雖細務皆丨丨其丨久益彊力人以為難又王安石孔子詩顏回已自不可測至今鑽仰忘)
(身勞)蚉䖟勞(莊子由天地之道觀惠施之能其猶一丨一丨之丨者也)山林勞(莊子徐無鬼見魏武侯武侯勞之曰)
(先生病矣苦于丨丨之丨顧乃肯見寡人徐無鬼曰我則勞于君君有何勞于我)御相勞(呂氏春秋夫馬者伯樂相之造)
(父御之賢主乘之一日千里無丨丨之丨而有其功則知所乘矣)造弓勞(列女傳晉平公使工為弓三年乃成射不穿一)
(札公怒將殺工其妻見公曰妾之夫丨此丨亦丨矣幹生泰山之阿一日三覩隂三覩陽傅以燕牛之角纏以荆麋之筋糊以河魚)
(之膠此四者天下之選也而不能穿一札是君不能射也妾聞射之道左手如拒右手如附支右手發箭左手不知公以其儀而穿)
(七札弓工立得出賜金三鎰)泅者勞(申鑒濟大川者太上乘舟其次泅丨丨丨而危乘舟者逸而安)唇吻勞(文心)
(雕龍兩韻輙易則聲韻微躁百句不遷則丨丨告丨)運履勞(神仙傳隂長生不好榮貴專務道術聞馬鳴生得度世之道乃)
(尋求之遂得相見便執奴隸之役親丨丨之丨)人生勞(陶潛詩萬化相尋繹丨丨豈不丨)一戰勞(任昉彈曹景宗)
(文東關無丨丨之丨涂中罕千金之費)十舍勞(李善上文選注表有欣永日實昧通津故勉丨丨之丨寄三餘之暇弋釣)
(書部願言注緝)世上勞(岑參詩受兹田中趣始悟丨丨丨又王安石詩放懷詩酒機先息回首功名世自勞)顏色勞
(杜甫大食刀歌芮公廻首丨丨丨分閫救世用賢豪)留滯勞(杜甫鸂鶒詩且無鷹隼慮丨丨莫辭丨)出入勞(杜甫)
(詩老被樊籠役貧嗟丨丨丨)登陟勞(顧在鎔詩及到怡情處暫忘丨丨丨)趨府勞(獨孤及送全少卿詩固是攀雲)
(漸何嗟丨丨丨)行役勞(盧綸詩是月霜霰下伊人丨丨丨)翰墨勞(耿湋詩家為朋徒罄心緣丨丨丨)筆硯
勞(錢起詩幸有烟波興寧辭丨丨丨張籍詩身外無餘事惟應丨丨丨)將士勞(錢起詩三軍版築脫金刀黎庶翻慚丨丨)
(丨)玉腕勞(王建詩分朋閒坐賭櫻桃休却投壺丨丨丨又項斯詩買酒金錢盡彈筝玉指勞)携挈勞(李德裕詩)
(思光雖覺重丨丨未為丨)駑蹇勞(柳宗元為裴中丞乞討黃賊狀庶盡丨丨之丨以答恩榮之重)天女勞(韓愈芍藥)
(詩霜刀剪汝丨丨丨)十上勞(韓愈詩雖免丨丨丨何能一戰覇)驅景勞(孟郊詩商氣洗聲瘦晚隂丨丨丨)食
檗勞(孟郊詩且將丨丨丨酬之作金刀)報國勞(白居易詩遙想從軍樂應忘丨丨丨)天下勞(徐行楚詩稽首)
(明庭内心為丨丨丨)夜坐勞(許渾詩朱檻烟霜丨丨丨)客程勞(許渾詩湘潭歸夢遠燕趙丨丨丨)經過勞
(項斯詩相對人愁别丨丨幾處丨)涉驛勞(曹松詩及第兼歸覲宜忘丨丨丨)對語勞(羅隱燕詩野迥䨇飛急烟)
(晴丨丨丨)烟水勞(羅鄴詩行子寧知丨丨丨西風獨自泛征艘)接人勞(黃滔懷光上人詩謝城還擁入師以丨丨)
(丨)七縱勞(胡曾瀘水詩誓將雄略酬三顧豈憚征蠻丨丨丨)百倍勞(陸龜蒙詩作箇名春恨浮生丨丨丨)雪
眼勞(李咸用詩螢熖燒心丨丨丨未逄嘉夢見三刀)五字勞(殷文圭寄賀杜荀鶴及第詩一戰平疇丨丨丨晝歸鄉去)
(錦為袍)執板勞(梅堯臣詩去事黃丞相無辭丨丨丨)起家勞(司馬光示康廣宏詩勿矜從事早當念丨丨丨)頓
刃勞(司馬光送田晉州詩逮此分符貴知無丨丨丨)杼柚勞(司馬光詩安知丨丨丨何物為蠶桑)篆刻勞(蘇軾)
(杜詩詩簡牘儀刑在兒童丨丨丨)夏畦勞(蘇軾和陶詩伯始眞糞土平生丨丨丨)螢爝勞(蘇軾松醪賦救爾灰)
(燼之中免爾丨丨之丨)薪惡勞(蘇軾老饕賦水欲新而釜欲潔火惡陳而丨丨丨)天機勞(王安石秋風詩揫歛)
(一何饕丨丨亦自丨)引手勞(陳造詩而况代舊舍肯惜丨丨丨)原隰勞(朱子詩不辭丨丨丨樂此賓從賢)鉛
槧勞(陸游詩窮猶可免聖賢事老豈遽忘丨丨丨)箠轡勞(陸游詩頓洗風塵惡都忘丨丨丨又旣辭丨丨丨始愛原)
(野闊)精衛勞(陸游杜宇詩雖無丨丨丨區區亦庶幾)問字勞(牟巘詩歸從半山路丨丨良亦丨)抱甕勞
(袁桷賦水車詩挈瓶之智誠有餘丨丨之丨亦良苦)雕鎸勞(袁桷詩黌宫寬閑衿珮集底用如彼丨丨丨)童僕勞
(歐陽原功雪夜訪戴圖詩雪夜操舟丨丨丨偶然歸去便稱豪)束帶勞(王惲苦熱歎雖無丨丨丨惟老覺加倍)鬼工
勞(鄧文原通濟橋詩甃石不愁僧路滑傾金寧計丨丨丨)烏頭勞(漢書西域傳自武帝始通罽賓自以絶遠漢兵不能)
(至其王丨丨丨數剽殺漢使丨丨丨死子代立遣使奉獻)
君逸臣勞(法言丨丨丨丨何天之勞曰於事則逸於道則勞王禹偁待漏院記聖人不言而百姓親萬邦寧者何謂也三)
(公論道六卿分職張其教矣是知丨丨於上丨丨於下法乎天也又白虎通日行遲月行疾君舒臣勞也)
對語(載德書勞)(鳥倦魚勞)(心賞目勞)(姑惡伯勞)(登氏族叙年勞)(荷鉏倦抱甕勞)(鄉夢稳客塵勞)
摘句(奮跡脫塵勞推轂帝頻勞)(穿雲不覺勞壺漿慰作勞)(月桂風和夢想勞雲磴盤紆步不勞)
(元象熙熙答聖勞廊廟由來錄舊勞)(人倚朱闌送目勞燕子西飛背伯勞)(耳目難禁應接勞深堂披卷效微勞)
簩(魯刀切竹名一枝百葉有毒)
韻藻篻簩(吳都賦其竹則篔簹箖箊桂箭射筒柚梧有篁丨丨有叢注篻竹大如戟交趾人銳之為矛甚利簩竹有毒夷)
(人以為觚刺獸中之則必死)
增&KR1217;簩(異物志南方思牢國產竹可礪指甲卽今丨丨竹也)策簩(吳筠竹賦爾其衆彙非一則有丨丨筯曼射筒箖箊)
(&KR0034;&KR0034;&KR0034;筮之肅矗龍鍾雲母之扶疎)青簩(釋道潛詩丨丨解初籜洗雨聞清香)
艚(昨勞切船丨)
韻藻鳴艚(柳宗元詩曠望援深竿哀歌扣丨丨)
增八艚(宋書武帝紀盧循發巴陵與徐道覆連旂而下别有丨丨)大艚(宋書垣護之傳隨王彦德入河彦德攻滑臺護)
(之進據石濟彥德敗退虜悉牽彥德水軍丨丨連以鐵鎻三重斷河欲以絶護之路護之中流而下每至鐵鎻以長柯斧斷之虜不)
(能禁)方艚(宋書恩倖傳論南金北毳來悉丨丨素縑丹魄至皆兼兩)輕艚(南史江革傳除都官尚書將還贈遺一無所受)
(惟乘臺所給一舸舸艚偏欹不得安卧或請濟江徙重物以迮丨丨革旣無物乃于西陵岸取石十餘片以實之)維艚(唐書)
(韋景駿傳歴肥鄉令縣北瀕漳連年泛溢景駿相地勢益南千步高築障水至隄趾輙去其北燥為腴田又丨丨以梁其上而廢長)
(橋功少費約後遂為法)荻艚(唐書令狐綯傳龐勛自桂州還綯裨將李湘曰徐兵擅還果反矣高郵崖峭水狹若使丨丨火)
(其前勁兵乘其後一舉可覆)注艚(唐書崔郾傳虢州賦粟輸太倉者歲數萬石民困于輸則又輦而致之河郾乃旁流為大)
(敖受粟竇而丨諸丨民悅忘輸之勞)䨇艚(劉方平烏栖曲畫舸丨丨錦為䌫芙蓉花發蓮葉暗)復艚(王安石詩飄然更有)
(乘桴興萬里寒江正丨丨)吳艚(周邦彥汴都賦越舲丨丨官艘賈舶)&KR1299;艚(陸游詩無時來往駕丨丨)錦艚(郭翼花游)
(曲丨丨兩帆出雲裏玉豔搖溶養龍水)
魛(都牢切魚名)
韻藻鰌魛(柳宗元詩弋林敺雀鷃漁澤從丨丨)
增銀魛(王惲捕魚歌縱横張網截兩涘挺义遠混驚丨丨)
洮(土刀切水名出西羌)
韻藻增會洮(春秋公丨杞伯姬于丨)汾洮(左傳昔金天氏有裔子曰昧為玄冥師生允格臺駘臺駘能業其官)
(宣丨丨障大澤以處大原帝用嘉之封諸汾川)臨洮(漢書地理志隴西郡丨丨縣江淹上建平王書西泊丨丨狄道北距飛狐)
(陽原高適詩殘更登隴首遠别指丨丨李白詩發憤去函谷從軍向丨丨杜甫詩近聞犬戎遠遁逃牧馬不敢侵丨丨)渡洮
(魏志陳羣傳羣子泰為征西將軍姜維等將數萬人趣狄道泰勅雍州刺史王經進屯狄道須軍到乃規取之泰進軍陳倉經輒丨)
(丨與維戰竟大敗)寧洮(宋史地理志樂州丨丨砦注故瓦吹砦元符二年收復三年賜名丨丨)岷洮(宋史神宗紀熙)
(寧七年正月賞復丨丨功)鎮洮(宋史王韶傳韶遇瞎征首領瞎藥等與戰破之遂城武勝建為丨丨軍進集賢殿修撰復擊走)
(瞎征降其部落二萬更名丨丨為熙州)東洮(水經注建初二年馬防耿恭與羌戰破之築索西城徙隴西南部都尉居之赤)
(水城亦曰臨洮東城也沙洲記曰從丨丨至西洮一百二十里者也)西洮(見上)控洮(白居易詩烽戍高臨代關河遠丨丨)
胡洮(路史丨丨龍軀出刑馬山提地之國注人皇姓愷名丨丨字文生人面龍身九頭)
慅(蘇遭切恐懼)
韻藻慅慅(隋書李德林傳長史李詢上密啓云大將梁士彥宇文忻崔弘度並受尉遲迥饟金軍中丨丨人情大異梁武)
(帝代蘇屬國婦詩愴愴獨凉枕丨丨孤月帷虞集出塞圖詩今日不樂心丨丨什什伍伍呼其曹)
叨(土刀切丨濫)
韻藻增貪叨(後漢書梁冀傳冀用夀言多斥奪諸梁在位者外似謙讓而實崇孫氏宗親冒名而為侍中鄉校尉郡守)
(長吏者十餘人皆丨丨凶淫)重叨(馬祖常詩老我才還劣清資媿丨丨)
賜常叨(李德裕詩荔支來自遠盧橘丨丨丨又梅堯臣含桃薦寢廟詩天子從兹食羣臣賜亦叨)清秩叨(司空圖詩)
(丨丨偶丨非養望丹方頻試更堪疑)分贈叨(梅堯臣永叔遺李氏新鴨脚詩金鼇文章宗丨丨我已丨)
綢(土刀切纏也韜也又尤韻)
韻藻增蕙綢(楚辭薜荔拍兮丨丨蓀橈兮蘭旌)
素錦綢(爾雅丨丨丨杠注以白地錦韜旗之竿又楊億清風詩素魄離箕舌鳴鳶載錦綢)
慆(土刀切悅樂)
韻藻慆慆(詩我徂東山丨丨不歸傳丨丨言久也)
增不慆(白帖明丨丨之道垂有爛之文)慢慆(離騷椒專佞以丨丨兮榝又欲充夫佩幃)淫慆(柳宗元詩處賤無溷)
(濁固窮匪丨丨)
醄(徒刀切韻會酕丨醉貌)
韻藻增醄醄(白居易詩不如來飲酒穩卧醉丨丨葉顒詩少舒幽憤醉丨丨)酕醄(晁補之詩有時醉丨丨大小翻)
(盞斝)
颾(蘇遭切風聲)
韻藻增颾颾(庾信小園賦風丨丨而樹急天愴愴而雲低白居易詩汾雲晴漠漠朔吹冷丨丨)颼颾(虞集出塞)
(圖詩八月草白風丨丨)
海雲颾(韓上桂東征歌邊風蕭颯丨丨丨)
璈(牛刀切韻會樂器)
韻藻龍璈(吳均詩鳳舞丨丨奏)
八琅璈(漢武内傳王母命侍女王子登彈丨丨之丨董䨇成吹雲和之笙)雲林璈(漢武内傳上元夫人自彈丨丨)
(之丨歌步玄之曲高道素上元賦擊沉明之磬響丨丨之丨)
增雲璈(名山記大滌山在餘杭縣西南下有九瑣山縈紆凡九折曰天關曰藏雲曰飛鸞曰凌虛曰通眞曰龍吟曰洞微曰)
(丨丨曰朝元又太微玄清左夫人曲西庭命長歌丨丨乘虛彈)仙璈(陶榖涇州重修王母宫記八琅丨丨以節樂九色斑驎而)
(在馭)瓊璈(王安中曲宴詩紫袖開三極丨丨列萬仙)靈璈(袁桷桐栢觀賦丨丨清以集鸞哀絃急而驚鴻)響璈(楊慎)
(瑶池圖詩笙鶴三天下雲中聽丨丨)金璈(雲笈七籖陳鈞天之大樂擊丨丨於七芒)叩璈(紫微夫人歌列坐九靈房丨丨)
(吟太無)玉璈(雲林王夫人詩九音朗紫空丨丨洞太無)彈璈(右英夫人詩丨丨北寒臺七靈暉紫霞方諸宫東華上房)
(靈妃歌曲丨丨南雲扇香風鼓錦帔)撫璈(右英夫人詩丨丨為爾娛法嬰玄靈曲丨丨命衆女詠歌發中和)
玄圃璈(陶弘景水仙賦拊洞隂之磬張丨丨之丨酌丹穴之酎薦麟洲之餚)九氣璈(雲笈七籖太極眞人命北寒玉)
(女宋聯涓彈丨丨之丨)
氂(莫袍切氂牛尾也又支韻)
韻藻增馬氂(淮南子割而舍之鏌邪不斷肉執而不釋丨丨截玉)罽氂(華陽國志蜀之為國其寶則有璧玉金銀)
(珠碧銅鐵鉛錫赭堊錦繡丨丨犀象氈眊丹黃空青桑漆麻苧之饒)結氂(秦觀送李端叔詩著書如丨丨聊以忘憂耳)
芼(莫袍切菜也又號韻)
韻藻池沼芼(柳宗元詩野蔬盈傾筐頗雜丨丨丨)
增有芼(禮記雉兔皆丨丨注芼謂菜釀也)皆芼(儀禮少牢饋食禮上佐食羞兩鉶取一羊鉶於房中坐設於韭菹之)
(南下佐食又取一豕鉶於房中以從上佐食受坐設於羊鉶之南丨丨皆有柶疏芼菜者菜是地之芼)地芼(見上)鉶芼
(儀禮公食大夫禮丨丨牛藿羊苦豕薇皆有滑)藁芼(論衡子路問孔子曰猪肩羊膊可以得兆雚葦丨丨可以得數何必以蓍)
(龜孔子曰夫蓍之為言耆也龜之為言舊也明狐疑之事當問耆舊也)
舠(都牢切小船韻會通作刀)
韻藻盈舠(劉孝標詩採菱非采綠日暮且丨丨)輕舠(李太白詩我來揚都市送客回丨丨又更乘逸興飛丨丨)
上瀧舠(杜甫詩南泛丨丨丨)
增征舠(吳均詩行衣侵曉露丨丨犯夜湍)度舠(陳後主詩廻歌逐轉檝浮冰隨丨丨)金舠(李德裕詩無聊然蜜)
(炬誰復勸丨丨案丨丨謂酒杯也)小舠(王禹偁寒食詩妓女穿輕屐笙歌泛丨丨)魚舠(王安石桃花詩晴溝漲春淥周)
(遭俯視紅影移丨丨𫝊汝舟詩柴門近湖水知上釣丨丨)戰舠(梅堯臣詩横身破浪親丨丨)漁舠(鄒浩詩展江涵清空)
(春光集丨丨鄧文原詩白髮詩翁會天趣吳山一笑返丨丨)游舠(虞集詩岷源建高駛無丨丨漢會其委安流淊淊)吳
舠(黃公紹歌天與玻璃三萬頃儘教看得幾丨丨)行舠(袁凱詩南來河伯避丨丨)回舠(僧道衍詩重遊逢日暮惆悵促)
(丨丨)
不容舠(詩誰謂河廣曾不容刀釋文刀字書作舠文心雕龍言峻則嵩高極天論狹則河丨丨丨說多則子孫千億稱少則)
(民靡孑遺辭雖已甚其義無害也又虞羲詩漢廣雖容舠風悲未可渡李白詩洪河淩兢不可以徑度冰龍鱗兮難容舠)送酒
舠(秦觀和王通叟琵琶夢詩金紋捍面紫檀槽曾把花前丨丨丨)木蘭舠(王世貞詩身輕卭竹杖興遠丨丨丨)
螬(昨勞切蠐丨蟲)
韻藻李螬(孟子井上有丨丨食實者過半矣匍匐往將食之三咽何遜詩靈輒困桑下於陵拾丨丨)
增蠐螬(爾雅蟦丨丨疏在糞土中者名蟦蠐又名丨丨其在木中者郭云蟦蠐也丨丨也蝤蠐也蛣&KR1298;也桑蠧也蝎也一蠧)
(而六名晉書盛彥傳母王氏失明婢取丨丨炙飴之母食以為美彥見之抱母慟哭母目豁然卽開列子烏足之根為丨丨三教珠)
(英蒿成丨丨稽神錄右千牛王文秉世善刻石其祖嘗采碑得一圓石如毬形試斵之至盡中有一蠶如丨丨蠕蠕能動因棄之數)
(年與鄉人會或云人欲求富莫如得石中金蠶問其形狀則石中丨丨也白居易詩舞鬟金翡翠歌頸玉丨丨李賀詩荒溝古水光)
(如刀庭南拱柳生丨丨)蠀螬(方言丨丨謂之蟦自關而東謂之蝤蠀或謂之䖭蠾或謂之蝖&KR1386;秦晉之間謂之天螻)感
螬(李瀚蒙求盛彥丨丨)
裯(都牢切祇丨短衣又尤韻)
韻藻增荷裯(九辨被丨丨之晏晏兮然潢洋而不可帶)
敝祇裯(後漢書羊續傳爲南陽太守妻與子祕俱往郡舍續閉門不納其資藏唯有布衾丨丨丨鹽麥數斛而已顧勅祕曰)
(吾自奉若此何以資爾母乎注祇丁奚反又王安石江上詩村落家家有濁醪青旗招客解祇裯)
忉(都牢切憂心貎)
韻藻忉忉(詩無思遠人勞心丨丨又誰侜予美心焉丨丨柳宗元詩伊人不可期慷慨徒丨丨白居易寄獻裴令公詩動)
(人名赫赫憂國意丨丨)
增慘忉(黃溍舂陵行連阡見標牓不救飢與羸仍聞恣鞭箠丨丨傷膚皮)遠忉(阮漢聞詩炊臼疑妖夢尸饔切丨丨)
饕(吐刀切貪財曰丨)
韻藻風饕(韓愈祭張員外文歲弊寒兇雪虐丨丨王安石詩問言歸何時逮此東丨丨陸游詩還家一杯酒未畏莫丨丨)
老饕(蘇軾丨丨賦蓋聚物之夭美以養吾之丨丨)吏饕(黃庭堅詩維閩七聚落惸獨困丨丨)
滿腹饕(柳宗元詩及骭足為温丨丨寧復丨)
增饕饕(潛虛豨腹丨丨為人益膏)餮饕(菊坡叢話詩林云近傳有在高州校文貢院其士子詞賦中有押來儀之凰鳳)
(者為有司所黜主文戲作詩云考試到州高吾徒愧冐叨來儀賦凰鳳素節詠羊羔騷客稱原屈貪人嫉丨丨如何元解得歸去學)
(潛陶傳者皆發一笑朱松詩一官戲人間幾何非丨丨)
揫斂饕(王安石秋風詩丨丨一何丨天機亦自勞)風霜饕(劉仙倫詩自臨清流洗破硏赤脚不怕丨丨丨)雲師
饕(陳與義詩風伯方安卧丨丨亦少丨)鬼神饕(馬祖常登雨花臺詩臙脂兒女小罨畫丨丨丨)羡吾饕(許有孚蔬)
(圃詩庸人皆被富貴薰或丨丨丨是清福)
驁(五勞切駿馬又號韻)
韻藻增屈驁(路史國名紀夏后伐丨丨)肆驁(汪克寬九夏賦侯庸丨以曁丨兮亦康娛而愉樂)蒙驁(史記)
(蒙恬傳恬大父丨丨自齊事秦昭王官至上卿秦莊襄王元年丨丨為秦將伐韓取成臯榮陽作地置三川郡二年丨丨攻趙取三)
(十七城始皇三年丨丨攻韓取十三城五年攻魏取二十城作置東郡)
公入驁(儀禮大射禮卿大夫皆出公不送丨丨丨注驁夏亦樂章也此公出而言入者射宮在郊以將還為入也)左驂
䮯(石鼓文丨丨丨䮯右驂䮯䮯按䮯與驁同)
獒(五勞切犬高四尺)
韻藻獻獒(書序西旅丨丨大保乃作旅獒劉禹錫詩草認令歸馬批章或丨丨)嗾獒(左傳晉侯飲趙盾酒伏甲將攻)
(之其右提彌明知之遂扶以下公丨夫丨焉明搏而殺之)
增旅獒(書西旅底貢厥獒太保乃作丨丨用訓于王劉球畜鷹賦竭所能鼓厥翅與西丨之丨戮力東海之豹合勢)狂
獒(舒元輿按獄詩攫搏如猛虎吞噬若丨丨)吠獒(梅堯臣送王屋知縣孫祕丞詩鷄先號絶丨丨巖居林棲吏莫搔)海
獒(蘇軾得吠狗曰烏嘴詩烏喙本丨丨幸我為之主)鷹獒(岳珂詩梟虺飢吞噬丨丨樂使令)神獒(張憲神弦曲丨)
(丨帖尾卧床前頑蛟尚染刀鐶血)
晉國獒(廣雅犬之良者有宋國之猎韓國之盧丨丨之丨)
熬(五勞切煎也)
韻藻淳熬(禮記丨丨煎醢加于陸稻上沃之以膏曰丨丨)煎熬(七發于是使伊尹丨丨易牙調和阮籍詩膏火自丨)
(丨多財為患害李白詩邀遮成組織呵嚇相丨丨又名利徒丨丨安得閒子步李商隱燈詩皎潔終無倦丨丨亦自求)
增為熬(禮記丨丨捶之去其皽編萑布牛肉馬屑桂與薑以灑諸上而鹽之乾而食之)硏熬(齊民要術啖炙用鵝鴨羊)
(犢□鹿豬肉肥者赤白半細丨丨之)焦熬(劉禹錫望楚賦涉夏如爍遠秋彌熾土山丨丨止水瀵沸)暗熬(劉禹錫詩溟海)
(桑潛變隂陽炭丨丨)炮熬(梅堯臣種胡麻詩霜前末堅好霜後可丨丨)烹熬(洪希文菜羹詩筠籠採擷朝晡供土銼丨)
(丨雨露香)
慢火熬(王建隱者居詩何物中長物胡麻丨丨丨)寵辱熬(馬臻詩念與追攀絶心辭丨丨丨)課丁熬(朱繼)
(芳詩草芳供女績波白丨丨丨)
臊(蘇遭切腥丨)
韻藻膏臊(周禮天宫庖人夏行腒鱐膳丨丨注腒乾雉鱐乾魚丨丨豕膏也以豕膏和之)腥臊(晉語舅犯曰若克有)
(成公子無亦晉之柔嘉是以甘食偃之肉丨丨將焉用之韓子民食果蓏蜯蛤丨丨惡臭而傷害腹胃民多疾病有聖人作鑽燧取)
(火以化丨丨而民說之使王天下號之曰燧人氏杜甫詩神堯舊天下會見出丨丨白居易寄裴令公詩德星銷彗孛霖雨滅丨丨)
增山臊(神異經西方深山中有人焉身長尺餘袒身捕蝦蟹性不畏人見人止宿暮依其火以炙蝦蟹名曰丨丨其音自呌)
(人嘗以竹著火中爆烞而出臊皆驚憚犯之令人寒熱亦鬼魅之類)盤臊(李賀感調千金不了饌格肉稱丨丨)羶臊(舒頔)
(詩貰酒賞明月盤中乏丨丨)
肉攫臊(酉陽雜俎伊尹干湯言天子可具三羣之蟲謂水居者腥丨丨者丨草食者羶)馬矢臊(鄭元祐詩祠宮地卧)
(駞鳴&KR1387;祕殿春扃丨丨丨)
槄(土刀切木名爾雅丨山榎今山楸也)
檮(徒刀切丨杌)韻藻增青檮(吳萊䨇林寺詩丨丨竝聳碧宇上落葉散到人家村)
裪(徒刀切&KR3073;丨衣袖)匋(徒刀切養也)
槮(蘇曹切韻會橚丨木長貌橚音蕭)韻藻增蕭槮(朱子詩乘春移菡萏帶雪覓丨丨)
澇(魯刀切水名在京兆又號韻)
韻藻增灃澇(史記封禪書灞產長水丨丨涇渭皆非大川以近咸陽盡得比山川祠柳宗元詩卜室有鄠杜名田占丨)
(丨)冬澇(水經注漢水又東謂之澇灘冬則水淺而下多大石又東為淨灘夏水急盛川多湍洑行旅苦之故諺曰丨丨夏淨)
(斷官使命)
弢(土刀切弓衣)
韻藻伏弢(左傳王召養由基與之兩矢使射吕錡中項丨丨又簡子曰吾丨丨嘔血鼔音不衰)天弢(莊子解其丨丨)
(墮其天袠柳宗元詩安得奉皇靈在宥解丨丨)杜弢(晉書丨丨傳弢遭亂避地時欲盡殺流人賊衆推弢為主陶侃詩敗之)
增錦弢(李德裕詩宛馬嘶寒櫪吳鉤在丨丨)歸弢(貢師泰翦燈聯句時平無夜禁繁弱且丨丨)
車甲弢(史記樂書丨丨丨而藏之府庫而弗復用)
蟧(魯刀切小蟬)
韻藻增蝭蟧(方言蛥蚗自關而東謂之虭蟧或謂之丨丨郭璞注江東人呼嘄蟧傳占衡蚊賦丨丨春鳴而秋止渠略)
(朝生而莫死)虭蟧(見上貢師泰剪燈聯句春陽噓蛺蝶秋冷蛻丨丨)嘄蟧(見上)蜩蟧(方言丨丨謂之&KR2782;蜩)&KR2324;
蟧(博雅丨丨蛁蟟也)
翿(徒刀切纛也亦作翢舞者所執又號韻)
韻藻執翿(詩左丨丨右招我由敖)鷺翿(詩無冬無夏值其丨丨)
增纖翿(貢師泰剪燈聯句青童來絳節玉女翳丨丨)
淘(徒刀切韻會丨丨水流貌又澄汰也或作洮)
韻藻冷淘(唐六典大官令夏供槐葉丨丨東京夢華錄元宵百戲擊九蹴踘踏索上竿趙野人倒喫丨丨張九哥吞鐵劍)
(竒巧百端務新耳目紫薇詩話東萊公嘗與羣從出郭至村寺中寺僧設丨丨具酢無他物令衆對入寺丨丨唯有酢叔㢲應聲云)
(出門蒸餅便無鹽衆服其敏杜甫有槐葉丨丨詩蘇軾過侯使君食槐葉丨丨詩注槐芽餅卽槐葉丨丨也蓋取槐葉汁溲麴作餅)
浪淘(劉禹錫丨丨沙詞九曲黃河萬里沙丨丨風簸自天涯蘇軾詞大江東去丨丨盡千古風流人物)
增開淘(宋史河渠志元豐五年都提舉司言宜於汴河北岸修立斗門丨丨舊河創開生河一道下合入刁馬河)淨淘
(齊民要術地旣熟丨丨種子潰經三宿漉出草篱裛之復經三宿芽生長二分)監淘(東京夢華錄每遇春時官差人夫丨丨在)
(城溝渠)千淘(劉禹錫浪淘沙詞丨丨萬灑雖辛苦吹盡狂沙始到今)一淘(方回詩晝欲求丨丨有竈無竈烟夜欲求)
(一榻有屋無屋椽)
用水淘(貴耳集王黼宅與一寺隣有一僧每日在黼宅溝中取流出雪色飯顆漉曬乾積成一囤靖康城圍黼骨肉絶糧此)
(僧所收飯丨丨丨蒸熟送入黼宅老幼賴之無飢)盡日淘(殷文圭詩強酬小謝重陽句沙恨無金丨丨丨)
尻(苦刀切&KR3557;也)
韻藻兔尻(禮記丨去丨注謂不利人也)脽尻(漢書東方朔傳結股腳連丨丨遺蛇其跡行步偊旅)高尻(漢書)
(東方朔傳尻益高者鶴俛啄也釋德洪題隆道人傳自元豐以來耆年凋喪晚輩蝟毛而起服綺紈飯精妙施施然以處華屋為榮)
(丨丨罄折王臣為能釋惠洪詩道人丨丨揖自陳語和柔)化尻(莊子子輿有病曰丨予之丨以為輪以神為馬予因而乘之豈)
(更駕哉)肩尻(莊子祝宗人玄端以臨牢筴說彘曰吾將豢汝三月藉以白茅加汝丨丨乎雕爼之上汝為之乎為彘謀曰不)
(如食以糠糟而錯之牢筴之中孔武仲瓜步阻風詩我當賣劍買牲牢再掃靈宇陳丨丨)
崑崙尻(天問丨丨縣圃其丨安在增城九重其高幾里)
增黑尻(詩鸛鳴于垤疏鸛鸛雀也一名負釜一名丨丨一名背竈一名皂裙)屬尻(儀禮腊兩髀丨于丨疏髀與短脅横)
(脊皆羊豕之下體丨于丨又腊之下體為祝賤故也)相尻(吕氏春秋古之善相馬者寒風氏相口齒麻朝相頰子女厲相目衛)
(忌相髭許鄙丨丨投伐褐相胷脅管青相膹肳陳悲相股脚秦牙相前贊君相後)割尻(稽神錄吳師征越敗於臨安裨將劉)
(宣傷重卧死人中宣肥白如瓠初伏地越人丨其丨宣不敢動後瘡愈肉不復生竟少偏)頭尻(蘇軾秧馬歌我有桐馬手自提)
(丨丨軒昂腹脇低)牛尻(王安石詩雷蟠電掣雲滔滔夜半載雨輸亭臯旱禾秀發埋丨丨)昂尻(徐渭畫鶴賦鐵脛丨)
(丨金眸夾顚)
三撫尻(韓非子伯樂教二人相踶馬相與之簡子廐觀馬一人舉踶馬其一人從後而循之丨丨其丨而不踶自以為失相)
(其一人曰子非失相也此其為馬踒肩而腫膝夫踶馬者舉後而任前腫膝不可任也故後不舉)孔雀尻(洪舜俞詩㯶櫚)
(青披丨丨丨)
鼛(古勞切役事車鼓長丈二尺)
韻藻伐鼛(詩鼓鍾丨丨淮有三洲柳宗元遊南亭詩登年徒負版興役趨丨丨)
增雲鼛(蕭子鸞擬漢武李夫人賦升丨丨以引思鏘鴻鍾以節音)赴鼛(貢師泰詩化類工成冶聲同士丨丨)建鼛
(阮漢聞示弟詩後彥多分壘斯文有丨丨)孫鼛(宋史丨丨傳丨丨字叔静錢塘人蘇洵滕甫稱之)
䥝(於刀切銅瓫說文温器亦作鏖韻會殺也世俗謂盡死殺人為丨糟)
韻藻吳已鏖(柳宗元詩岷凶旣已捕丨虜亦丨丨)
增相鏖(蘇舜欽詩却疑欺我老困頓故作大句來丨丨又瓦亭聯句地形窄束甲刺骨眥裂不復能丨丨)湯鏖(蘇軾)
(老饕賦九蒸暴而日燥百上下而丨丨)勇鏖(吳萊黑海青歌當時奉使探遠巢兩徼馳兵聞丨丨)死鏖(吳萊聞琵琶彈)
(白翎雀詩手持生鐵刀空城鳥雀盡丨丨)
短兵鏖(漢書霍去病傳轉戰六日過焉支山千有餘里合丨丨丨臯蘭下又芥隱筆錄隱太子建成傳云利兵鏖之唾手可)
(决用九州春秋唾掌語)市聲鏖(黃庭堅詩丨丨丨午枕常以此心觀)聲利鏖(范成大詩丨丨場中百戰丨今誰勇)
(退似公豪)北風鏖(陸游詩屋茅殘月冷庭樹丨丨丨)與書鏖(陸游詩老勤猶欲丨丨丨)白戰鏖(貢師泰詩)
(酒逐華筵散詩慚丨丨丨)
謷(五勞切不省語也又哭不止悲又肴韻)
咷(徒刀切號丨)
韻藻號咷(易同人先丨丨而後笑又旅人先笑後丨丨劉向九嘆孽臣之丨丨兮本朝蕪而不治)噭咷(說文楚謂)
(兒泣不止曰丨丨)
增平咷(水經注應邵曰滎陽故虢公之國也今虢亭是矣俗謂之丨丨城或亦謂之為號咷城非也)
挑(土刀切丨達往來相見貌又蕭篠韻)
橰(古勞切桔丨)
韻藻㮮槹(禮記奉席如橋衡注横奉之令左昂右低如有首尾然橋井上丨丨衡上低昂㮮又作絜絜臯依字作桔槹漢)
(書郊祀志注張晏曰權火㷭火也狀若井丨丨矣其法類稱故謂之權火欲令光明遠照通于祀所也莊子獨不見夫丨丨者乎引)
(之則俯舍之則仰彼人之所引非引人也故俯仰而不得罪于人王維詩草際成棋局林端舉丨丨柳宗元詩長沙哀糺纏漢隂嗤)
(丨丨)
挈水槹(莊子有物于此一日浸百畦鑿木為機後重前輕丨丨若抽數若沃湯其名為丨)
囂(牛刀切韻會喧也一曰地名又衆多貌又蕭韻)
韻藻囂囂(詩之子于苗選徒丨丨又讒口丨丨)軒囂(唐書藩鎮傳賊夫貪心未及畔岸淫名越號走兵四略以飽其)
(志趙魏燕齊同日而起梁蔡吳蜀躡而和之其餘混頓丨丨欲相效者往往而是)
增□嚻(書序仲丁丨于丨疏李顒云嚻在陳留浚儀縣皇甫謐云仲丁自亳徙嚻在河北也或曰今河南敖倉)
臑(奴刀切韻會羊豕臂也一曰臂節)
韻藻增豚臑(唐書鄭棨朱朴等傳贊觀綮朴等不次而用捭丨丨拒貙牙趣亾而已)肴臑(淮南子周公丨丨不)
(收于前鐘鼔不解于懸而四裔服)
羊臂臑(宋史荆罕儒傳劉鈞遣將郝貴超領萬餘衆襲罕儒罕儒錦袍裹甲據胡床享士方割丨丨丨以啖)
撈(魯刀切取也)
韻藻增鉤撈(方言撈取也郭璞注謂丨丨也)深撈(舒元輿詩山秃逾高採水窮益丨丨)親撈(楊萬里詩罛䍦)
(丨丨微帶生爛炊凋胡淅青精)
&KR1382;(徒刀切韻會鼓木也)
嘷(胡刀切熊虎聲)
韻藻羣嘷(魏書馮文通傳高麗國有狼夜繞城丨丨如是終歲唐書郭子儀傳程元振說都洛陽子儀奏曰洛陽寰服不)
(滿千戸井邑如墟豺狼丨丨淮南子犬丨丨而入淵豕銜蓐而席澳)晨嘷(說苑逢蒙撫弓虎豹丨丨)風嘷(蕪城賦木魅山)
(鬼野鼠羣狐丨丨雨嘯昏見晨趨)獸嘷(柳宗元詩澗急驚鱗躍溪荒飢丨丨)
豺狼嘷(左傳戎子駒支曰惠公賜我南鄙之田狐狸所居丨丨所丨又薛能行次華州寄蔣相詩行野衆喧聞鴈發宿亭孤)
(寂有狼嘷)兕虎嘷(戰國策楚王游於雲夢結駟千乘旌旗蔽天野火之起若雲蜺丨丨丨之聲若雷霆又招隱士猨狖羣嘯)
(兮虎豹嘷又韓愈文衡陽放酒熊咆虎嘷范成大詩落日虎嘷枯竹䕺)
增吠嘷(柳宗元囚山賦積林麓以為叢棘兮虎豹咆[口闞]代狴牢之丨丨)猿嘷(孟貫詩浦雲沉鴈影山月照丨丨)驚
嘷(蘇舜欽詩震摇巨石當道路丨丨時聞虎與貙)鶴嘷(蘇舜欽詩古檜有風天自籟石壇多露丨爭丨)清嘷(歐陽修憶)
(鶴詩玉兔四蹄不解舞不如䨇鶴能丨丨)
吹如嘷(述異記越俗祭防風神奏防風古樂截竹長三尺丨之丨丨三人披髮而舞)狐野嘷(蘇軾野鷹來歌天隂)
(月黑丨丨丨)戴勝嘷(虞集王母圖詩黃竹遺墟白雪高空桑丨丨向晨丨)
嗸(五勞切衆口愁也與嗷同)
韻藻嗸嗸(詩鴻雁于飛哀鳴丨丨毛傳未得所安集則丨丨然釋文嗸本又作嗷杜甫詩山巔朱鳳聲丨丨)哀嗷
(見上于石詩羣棲平沙鴈有警奴輙鳴鳴多謂奴妄丨丨墮弓矰)讙嗷(說苑雞豚丨丨則奪鐘鼓之音雲霞充溢則奪日月)
(之光)
增嘈嗷(王鑒七夕觀織女詩雲韶何丨丨靈鼓鳴相和孟郊詩逸韻何丨丨)饑嗷(梅堯臣曹虞部浩然堂詩孟軻善養)
(浩然氣充塞天地無丨丨)同嗷(阮漢聞示弟詩入耳鴈丨丨)
陽鴈嗷(閻防詩丨丨丨平楚秋風急寒川)
蜪(土刀切蝮丨蝗子又徒刀切)
韻藻增蝮蜪(爾雅蝝丨丨注蝗子未有翅者歐陽修荅謝景山遺古瓦硯歌然猶到手不敢取而使螟蝗生丨丨)
嶆(財勞切韻會㟹丨深空貌)
韻藻增㟹嶆(七命溟海渾濩涌其後嶰谷丨丨張其前)
薅(呼毛切除田草也)
韻藻增鎛薅(詩其丨斯趙以丨荼蓼鄭箋以田器㓨地薅去荼蓼之事)苗薅(韓愈許國公碑銘為宣武軍節度使)
(悉有其舅司徒之兵與地公曰自吾舅殁五亂于汴者吾丨丨而髮櫛之幾盡注淮南子云聖人之用兵也櫛髮薅苗所去者少而)
(所利者多)耘薅(舒元輿按獄詩去惡猶農夫稂莠須丨丨)晨薅(司馬光詩丨丨戴星起日闇未能休)
藥圃薅(劉禹錫詩酒醅晴易熟丨丨夏頻丨)荼堇薅(柳宗元詩螟蛑願親燎丨丨甘自丨)曲畦薅(梅堯臣種)
(胡麻詩勉力向藥物丨丨聊自丨)繁荆薅(馬臻詩老境誠難料丨丨未易丨)蕭艾薅(段克已夜雪詩蘭芽含甲)
(未出土丨丨覆壠已可丨)
稂莠不薅(韓愈平淮西碑大慝適去丨丨丨丨王鏊狄梁公祠詩參苓入籠還為用丨丨當階丨受丨)
櫜(古勞切韜也一曰車上囊)
韻藻載櫜(詩載輯干戈丨丨弓矢)建櫜(禮記倒載干戈包之以虎皮將帥之士使為諸侯名之曰丨丨然後天下)
(知武王之不復用兵也注建讀為鍵兵甲之衣曰櫜鍵櫜言藏兵甲也一作鞬馬融廣成頌臣聞昔命師於丨丨偃伯于靈臺或人)
(嘉而稱焉柳宗元詩中興遂羣物裂壤分丨丨楊維楨大樹歌摩挲大樹日酣臥不肯卽偽從丨丨)屬櫜(左傳左執鞭弭右丨)
(丨鞬虞集詩星散周廬夜丨丨)垂櫜(左傳楚公子圍聘于鄭且娶于公孫段氏伍舉為介將入館鄭人惡之使行人子羽與之)
(言乃館于外伍舉知其有備也請丨丨而入注丨丨示無弓也)
增袒櫜(禮記甲若有以前之則執以將命無以前之則丨丨奉胄)伏櫜(韓非子干城距衝不若堙穴丨丨)皂櫜
(李東陽詩丨丨繁出入彤陛儼周旋)解櫜(楊愼藥市賦鮫人泣珠而酬價狼㬻齅金而丨丨)臥櫜(王世貞詩琱戈澀綠)
(弓丨丨)
彤弓櫜(詩丨丨弨兮受言丨之李德裕詩赤豹忻來獻丨丨喜暫丨)虎皮櫜(貢師泰詩劍韜龍尾匣弓屬丨丨丨)
咎(古勞切臯陶舜臣古作丨繇)
韻藻增伊咎(柳宗元詩扞禦盛方虎明謨富丨丨)右咎(段克已詩方今廊廟已備具左有䕫龍丨有丨)
㮘(莫袍切冬桃與枆同)軞(謨袍切韻會公車也通作旄左傳趙盾為旄車之族)
謟(土刀切疑也韻會或作慆)
韻藻增不謟(左傳齊有彗星齊侯使禳之晏子曰無益也祇取誣焉天道丨丨不貳其命若之何禳之)
䑬(他刀切韻會舟也或作&KR0008;)騊(徒刀切丨駼北野之良馬又山海經北海有獸狀如馬名丨駼)
䬞(徒刀切大風)&KR3528;(五勞切戟鋒)
峱(奴刀切山名與嶩同)
韻藻增遭我乎峱(詩子之還兮丨丨丨丨之間兮鄭箋俱出田獵而相遭也釋文峱山在齊)
㠙(乎刀切韻會山名在弘農或作崤)
韻藻增三㠙(薛能詩三峽與丨丨門闌去夢勞)
溞(蘇遭切淅米)
御定佩文韻府卷十九之三
