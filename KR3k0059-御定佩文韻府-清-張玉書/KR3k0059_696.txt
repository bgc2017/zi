欽定四庫全書
御定佩文韻府卷八十五之五
去聲二十六宥韻五
竇(田候切空也穴也水丨也又姓)
韻藻大竇(禮記禮義也者所以逹天道順人情之丨丨也)圭竇(禮記儒有一畝之宫環堵之室篳門圭窬蓬戸瓮牖)
(注窬音豆門旁窬也穿墻為之如圭矣左傳篳門閨竇之人而皆陵其上難乎其為上矣注閨竇小戶也上銳下方狀如圭形也按)
(閨與圭同梁昭明太子七契篳門鳥宿丨丨狐潛杜甫詩丨丨三千士雲梯七十城薛能詩家園棗熟歸丨丨會府槐疎試射弓陳)
(陶詩資斧念徐生湖光隱丨丨又作窐王僧孺吏部郎表寂莫州閭取沉窐竇)狗竇(漢書東方朔傳上嘗使諸數家射覆朔連)
(中輒賜帛幸倡郭舍人曰臣願令朔復射朔中之臣榜百不能中臣賜帛朔又中之上令倡監榜舍人舍人不勝痛呼暴朔笑之曰)
(咄口無毛聲謷謷尻益高舍人恚上問朔何故詆之曰臣非敢詆之乃與為隱耳夫口無毛者丨丨也聲謷謷者烏哺鷇也尻益高)
(者鶴俛啄也晉書光逸傳輔之與謝鯤阮放畢卓羊曼桓彝阮孚散髮裸袒閉室酣飲已累日逸於戸外脱衣露頭于丨丨中窺之)
(而大呌輔之驚曰必我孟祖也遽呼入飲時人謂之八逹世說張祖元八歲齒虧先逹戲之曰君口何為開丨丨荅云正使君輩從)
(此出入芝田錄陸贄貶忠州土塞其門塩菜皆由丨丨中出端坐抄藥方兒姪亦罕與語古詩兔從丨丨入雉從梁上飛皮日休詩)
(甘窮臥牛衣受辱對丨丨韓偓詩丨丨號光逸漁陽裸禰衡)决竇(韓非子山居而谷汲者膢臘而相遺以水澤居苦水者買)
(庸而丨丨淮南子審用法誅必罪備盗賊禁奸邪飭羣牧謹貯聚修城郭補丨丨塞蹊徑遏溝瀆止流水雝谿谷守門閭陳兵甲𨕖)
(百官誅不法)鑿竇(淮南子斬艾百姓殫盡太半而忻忻然常自以為治是猶抱薪而救火丨丨而出水)乳竇(鮑照詩旋)
(淵抱星漢丨丨通碧海又銅溪晝森沈丨丨夜涓滴江淹詩丨丨既滴瀝丹井復寥泬宋之問入崖口五渡詩時攀丨丨憩屢薄天)
(窗眠沈佺期詩丨丨何淋漓苔蘚更彩錯黃滔詩瓊津流丨丨春色駐芝田温庭筠詩丨丨濺濺通石脉綠塵愁草春江色馬戴詩)
(丨丨懸殘滴湘流減恨聲蘇軾詩春泉濺濺出丨丨張翥詩石崖穿丨丨海岸叠潮沙)玉竇(沈約詩丨丨膏滴瀝石乳室空)
(籠張羽詩丨丨憑龍守芝田借雨耕)石竇(隂鏗詩茅簷下亂滴丨丨引環流江總詩風窗穿丨丨月牖拂霜松劉禹錫金井歌)
(薙草披沙丨丨開生金曜日明金井馬戴詩迸泉疎丨丨殘雨發椒香劉得仁詩片雲生丨丨淺水臥枯松蘇舜欽天平山詩丨丨)
(落玉泉泠泠四時雨蘇軾巫山詩丨丨有洪泉甘滑如流髓又出峽詩丨丨見天困瓦棺悲古葬朱子詩丨丨飛靈液)雪竇
(崔道融詩丨丨峯前一派懸蘇軾詩高懷却有雲門興好句爭傳丨丨風又此生初飲廬山水他日徒參丨丨禪廼賢詩携瓶滿貯)
(灤河水飛錫還穿丨丨雲景德傳燈錄明州丨丨山常通禪師邢州人出家參長沙岑和尚後往洞山石霜而法無異味光啓中領)
(徒至四明郡守請居丨丨鬱然盛起)
吠犬竇(劉勰新論范蠡丨于丨丨文種聞而拜之又孟郊秋懷詩聲如窮家犬吠竇何誾誾)
君子不竇(家語蒯瞶之亂季羔逃之走郭門門者謂彼有缺羔曰君子不踰又曰彼有竇羔曰丨丨丨丨)
增生竇(左傳鮑叔帥師來言曰子糾親也請君討之管召讐也請受而甘心焉乃殺子糾于丨丨注丨丨魯地)自竇
(左傳昔有過澆殺斟灌以伐斟尋滅夏后相后緡方娠逃出丨丨歸于有仍生少康焉)諸竇(史記魏其武安侯傳上祭宗室)
(丨丨母如竇嬰賢乃召嬰拜為大將軍)陳竇(後漢書欒巴傳上書極諫理丨丨之冤按謂陳蕃竇武也)屋竇(魏書明元)
(帝紀自雲中西行幸丨丨城賜從者大酺三日)高竇(唐書丨儉丨威傳贊丨丨雖緣外戚姻家然自以才猷結天子厠跡名臣)
闇竇(唐書羅宏信傳克用以兵掠魏博全忠將侯言屯洹水克用兵數求戰言不敢出全忠以葛從周代將從周為丨丨每克)
(用兵至輙出精卒薄戰必捷一作暗皮日休詩暗竇養泉容决决明園護桂放亭亭陸游詩細泉鳴暗竇)水竇(五代史劉&KR2872;傳)
(梁已破朱瑾等悉有兖鄆&KR2872;乃使人負油鬻城中悉視城中虚實出入之所油者得羅城下丨丨可入&KR2872;乃以步兵五百從丨丨襲)
(破之事物紀原溝渠謂之丨丨)塞竇(宋史蔡元定傳愛元定者謂宜謝生徒元定曰彼以學來何忍拒之若有祸患亦非閉門)
(丨丨所能避也莊子物之有知者恃息其不殷非天之罪天之穿之日夜無降人顧丨其丨王褒僮約餔已蓋藏關門丨丨)巖
竇(宋史种放傳棲身丨丨屏跡囂塵躡綺皓之遐蹤有曾顔之至行崔塗詩遠辭丨丨瀉潺潺徐鉉詩泉鳴細丨丨鶴唳眇雲端)
(蘇軾起伏龍行上欹蒼石擁丨丨下應清河通水府元好問寳嚴紀行詩遥遥金門寺寳焰出丨丨)梁竇(潛夫論今使貢士必)
(覈以實其有小疵勿彊衣飭出處語默各因其方則蕭曹周韓之倫何足不致吴鄧丨丨之屬企踵可待王僧孺與何炯書未嘗去)
(來許史遨遊丨丨劉峻廣絶交論若其寵鈞董石權壓丨丨雕刻百工鑪錘萬物)五竇(小學紺珠丨丨竇常竇牟竇羣竇庠)
(竇鞏為連珠集義取兄弟若五星然)開竇(張衡南都賦其水則丨丨灑流浸彼稻田王潭賦拆隂丨丨沃日浮天)田竇
(曹攄詩廉藺門易軌丨丨相奪移駱賓王詩始見丨丨收傾奪俄聞衛霍有功勲李商隱詩㶚陵夜獵随丨丨杜牧少年行丨丨長)
(劉醉蘇辛曲讓岐)彭竇(顧覬之定命論罕樂以陽施長世景惠以隂德遐紀丨丨以繕衞延命盈忌以荒湎促齡)欹竇
(孔稚珪禇伯玉碑丨丨遏日折石横波)雲竇(謝朓詩杳杳丨丨深淵淵石溜淺鮑照詩松磴上迷密丨丨下縱横沈佺期詩)
(隂壑永已閉丨丨絶探討權德輿詩晚翠深丨丨寒苔淨石梁馬戴詩石門斜月入丨丨暗泉通陸龜蒙詩致&KR0987;在風林低冠入丨)
(丨曹唐詩丨丨滿山無鳥鵲韋莊詩山行侵夜到丨丨一星燈)窟竇(江淹兔園賦仰望泬寥兮數千尺&KR3699;硬嵺&KR3231;汨淈成岫谽)
(呀而丨丨)閻竇(盧生道勞生論朝露未晞小車盈董石之巷夕陽且落皂蓋填丨丨之里)佞竇(宗欽詩固傾丨丨雄穢美)
(新)丹竇(王勃淨惠寺碑山童采葛入丨丨而忘歸野老紆花向青溪而不返)嵌竇(杜甫園人送瓜詩竹竿接丨丨引注)
(來鳥道司馬光竒獸賦甘露霡霂于林薄醴泉觱沸于丨丨朱子詩湖光湛不流丨丨亦潛注王逢題觀露軒詩石狀仰丨丨餘滴)
(下微影)幽竇(韓愈石鼎聯句一塊元氣閉細泉丨丨傾)走竇(韓愈射訓狐詩梟鏡堕梁蛇丨丨一矢斬頸羣雛枯)闖
竇(韓愈徑蜀聯句跧梁排郁縮丨丨揳窋窡)乾竇(韓愈詩逍遥越坤位詆訐陷丨丨)潛竇(孟郊遊柳溪詩丨丨韻靈)
(瑟翠崖鳴玉珪)虛竇(樊晦燕巢賦霽光分暁出丨丨以䨇飛微隂合暝舞低簷而並入)戮竇(白居易詩白旄黃鉞定兩)
(京擒充丨丨四海清)泉竇(鄭谷詩斫冰丨丨響賽雪廟松春)古竇(鄭巢詩潮聲穿丨丨花影在空舟)破竇(皮日)
(休詩滴苦丨丨淨)翠竇(釋無可題廬山二林寺詩丨丨欹攀乳苔橋側杖筇釋貫休詩丨丨烟苔畫不成)仕竇(蘇軾)
(詩馬融既依梁班固亦丨丨按謂梁冀竇憲也)班竇(沈邁詩誰為燕然愧丨丨)蛇竇(沈遼詩東西有道若丨丨白雲羃羃)
(門無緘)砂竇(范成大詩晶熒丨丨紅夭矯泉紳白)陰竇(劉基詩幽泉湧丨丨)花竇(楊基詩丨丨花窠成瓦埒)
人情竇(事物紀原禮義著丨丨之丨大可通流也)季羔竇(李商隱詩魂銷丨丨丨)無底竇(蘇軾詩長輸不)
(盡溪欲滿丨丨丨)
逗(田候切丨遛又住也止也)
韻藻雲逗(韓愈詩或羅若星離或蓊若丨丨)
增韻逗(宋書樂志雖詩章詞異興廢隨時至其丨丨曲折皆繋于舊)津逗(南史王懿傳懿字仲德起義兵與慕容垂)
(戰敗走臥林中有一小兒青衣騎牛見仲德曰漢已食未仲德言飢小兒去須臾復來得飯與之食畢欲行而暴雨莫知丨丨有一)
(白狼至前銜衣度水仲德随後得濟與兄叡相及)夕逗(謝宏微詩朝辭金谷戍丨丨黃河渚劉孝綽丨丨繁昌浦詩疑是辰)
(陽宿于此逗孤舟)騰逗(徐彦伯南郊賦紛鴻溶以丨丨判遹皇而佁儗)廻逗(李君房清濟貫濁河賦釃濁波而丨丨沛)
(驚湍以自致)勇逗(薛能黃河詩丨丨三峰折雄標四瀆尊)
浥露逗(梁武帝籍田詩嚴駕佇霞昕丨丨丨光暁)
溜(力救切水丨一作霤)
韻藻石溜(戰國策韓王曰成臯丨丨之地也寡人無所用之注丨丨猶言石田非膏壤也王融詩潺湲丨丨寫綿蠻山西)
(聞謝朓詩杳杳雲竇深淵淵丨丨淺李嶠詩還將丨丨調琴曲更取峯霞入酒杯杜甫詩潺潺丨間丨蘇軾詩欲將駒過隙坐待丨)
(穿丨)山霤(漢書枚乘傳泰丨之丨穿石單汲之䋁斷幹又陸機詩山溜何泠泠飛泉漱鳴玉祖孫登詠水詩風潭如拂鏡山溜)
(似調琴李頻詩山溜含清韻江雷吐夜光納新詩甃石瀦山溜蜿蜓竹色青)繞霤(漢書王莽傳命明威侯王級曰丨丨之固)
(南當荆楚女作五威前關將軍振武奮衛明威于前注丨丨者言四面塞阸其道屈曲谿谷之水回丨而丨也即今商州界七盤十)
(二繞是也吴都賦丨丨未足言其固鄭白未足語其豐謝靈運賦雄崤澠以制險據丨丨而作扃又倪瓚詩墨池繞溜春冰滿塵榻)
(繙書夕照收)懸溜(山海經餘杭有丨丨山陶潛文淙淙丨丨暖暖荒林徐陵書開士羅浮康公丨丨劉峻金華山栖志丨丨)
(瀉干軒甍激湍㢠廻于階砌盧綸對雨詩亂漚浮曲砌丨丨響前除韓愈詩峻塗拖長冰直上若丨丨)丹溜(郭璞游仙詩陵陽挹)
(丨丨容成揮玉杯吳筠賦醴泉無源而易涸丨丨乍見而難挹)玉溜(謝朓詩珠霙條間響丨丨簷下垂唐太宗詩石鯨分丨丨)
(蕭至忠詩匝地金聲初度曲周堂丨丨好傳杯)春溜(隂鏗詩洞庭丨丨滿平湖錦帆張弓嗣初詩年華藹芳隰丨丨滿新池王)
(損之飲馬投錢賦致香醪而一醉且乏杖頭入丨丨以俱沉不漂榆莢)飛溜(劉憲詩崖懸丨丨直岸轉綠潭寬蘇軾詩丨丨)
(洒浮磬)碧溜(武平一詩絶壁蒼苔古靈泉丨丨温)
金釵溜(摭遺江南李氏宫中詩紅錦地衣随步縐佳人舞徹丨丨丨)
增軒溜(後漢書禮儀志冬至乘輿親御臨軒太史令前當丨丨北面跪)中溜(後漢書郡國志鬱林郡十一城布山安廣)
(阿林廣鬱丨丨桂林潭中臨塵定周增食領方)正溜(宋史河渠志蘇轍奏臣謂軟堰不可施于北流蓋東流本人力所開闢止)
(百餘步今北流是大河丨丨比之東流何止數倍見今河水行流不絶軟堰何由能立)減溜(管子懷繩與准鈎多備規軸丨)
(丨大成是唯時德之節)决溜(世說顧長康拜桓宣武墓作詩云山崩溟海竭魚鳥將何依人問之曰卿憑重桓乃爾哭之狀)
(其可見乎顧曰鼻如廣莫長風眼如懸河丨丨)滴溜(高僧傳安西境内有前踐山山有伽藍其水丨丨成音可愛彼人每歲一)
(時采綴其聲以成曲調故耶婆瑟雞開元中用為羯鼓曲袁宏道詩一聲丨丨芳溪裏)承溜(酉陽雜爼浙西瓦官寺因商人)
(無遮齋衆中有一年少請弄閣乃投蓋而上單練&KR1806;履膜皮猿挂鳥跂捷若神鬼復建甖水于結脊下先溜至簷空一足欹身丨其)
(丨觀者無不毛戴)雨溜(酉陽雜爼獨孤叔牙嘗令家人汲水重不可轉數人助出之乃人也戴席帽攀欄大笑郤墜井中汲)
(者攬得席帽掛于庭𣗳每丨所丨處輒生黃菌)長溜(魏文帝賦降甘雨之豐霈垂丨丨之泠泠傅休奕苦雨詩屯雲結不解丨)
(丨周四阿)吐溜(嵇康琴賦蒸靈液以布雲據神淵而丨丨潘岳賦天泱泱兮垂雲泉涓涓而丨丨陳子昂詩玉池初丨丨珠𣗳)
(始開花)叢溜(潘岳賦潢潦沸騰丨丨奔激)神溜(棗據詩重巖吐丨丨傾觴挹涌波)涌溜(孫綽天台賦惠風佇)
(芳于陽林醴泉丨丨于隂渠)奔溜(郭璞江賦潛演之所汨淈丨丨之所磢錯張存則舞中成八卦賦叠若丨丨散如繁絲李)
(白詩潨潨丨丨聞浩浩驚波轉)下溜(郭璞山海經圖贊有魚十身蘪蕪其臭食之和體氣不丨丨蕭殼詩泉高丨丨急松古上)
(枝平)玄溜(郭璞遊仙詩散髮蕩丨丨終年不華皓)對溜(謝靈運入道至人賦飛英明于丨丨積氤氲而為峯蕭綸陶宏)
(景碑銘縣厓丨丨悲吟灌水深壑峭嶺組織烟霞)絶溜(謝靈運詩丨丨飛庭前高林映窗裏)誕溜(張暢河清頌龍門丨)
(丨積石傳津)簷溜(梁昭明太子殿賦接長棟之耿耿丨重丨于四隅劉峻詩激水丨前丨修竹堂陰植王褒詩山窗臨絶頂)
(丨丨俯危松許渾詩砌塵凝積靄丨丨掛飛泉袁桷詩竈令厨烟濕窗低丨丨懸)新溜(梁簡文帝詩凉風遶輕幕麥雨交丨)
(丨盧思道樂府微津染長黛丨丨濕輕紗)泉溜(梁簡文帝詩葉疎行徑出丨丨遠山鳴王褒詩滴瀝雲丨丨呌嘯秋猿啼蘇頲)
(詩丨丨含風急山烟帶日微朱子詩月明殘雪裏丨丨隔窗聲)放溜(梁元帝詩征人喜丨丨暁發晨陽隈陸龜蒙詩月上江平)
(丨丨遲蘇軾詩歲月不可思駛若船丨丨)隨溜(梁元帝詩苔衣丨丨轉梅氣入風香)冰溜(庾肩吾詠摘梅花詩垂丨丨玉)
(手含刺罥春腰徐賁詩石苔經履破丨丨落溪深又黃滔詩茗汲丨銷丨爐燒鵲去巢)珠溜(吳均樂府葉卷丨難丨花舒紅)
(易傾盧照鄰江中望月詩鏡圓丨丨澈弦滿箭波長)發溜(邱遲玉階春草詩丨丨始參差扶階方沃若)&KR1331;溜(邱遲詩叢)
(枝上點點丨丨下填填)燭溜(劉緩詩丨丨花行滿香然奩欲空)逐溜(陳後主梅花落樂府拂籹疑粉散丨丨似萍開)
激溜(江總石室銘桐棲鳳采竹化龍吟輕飛亂色丨丨成音)崖溜(江總棲霞寺碑銘澗風長瀉丨丨懸抽花臺似雪夏)
(室疑秋又王周詩靜意丨穿丨孤愁笛破空)瀉溜(魏收詩丨丨高齋響添池曲岸平一作寫李適詩北澗遥光寫溜㢠廻)雪
溜(魏收樂府丨丨添春浦花水足新流)細溜(庾信對燭賦傍垂丨丨上繞飛蛾光清寒入𦦨暗風過鄭谷詩疎鐘和丨丨高)
(塔等遙峯邵平詩草軟波平風丨丨)染溜(唐太宗述聖賦序雲氣縈岩似遊仙于巫峽霓光丨丨𩔖濯錦于成都)暖溜
(唐高宗温泉詩丨丨驚湍駛寒雲碧霧輕)擁溜(武三思詩丨丨根横岸沈波影倒懸)龜溜(王勃乾元殿頌序揭熊山而北)
(眺貝闕猶存覩丨丨而西分瓊臺易接)瀑溜(王勃淨惠寺碑飛泉丨丨蕩滌峯崖綠𣗳玄藤網羅邱壑上官昭容詩丨丨晴)
(疑雨林篁盡似昏盧綸詩隂橋全覆雪丨丨半垂冰釋無可寄題廬山二林寺詩半天傾丨丨數郡見爐峯)乳溜(張說詩滴)
(石香丨丨盧綸白玉簮詩漠漠木香風頗馥涓涓丨丨味何濃)萍溜(李乂詩縱棹洄沿丨丨合開軒眺賞麥風和)積溜
(蘇頲詩丨丨寫晴空韋兖東風解凍賦潛融丨丨暗斷輕冰李孝言私僱船渡人判丨丨澂雲王子吹笙之浦驚湍落日馮夷割蚌)
(之川袁桷詩枯灘鐵槎牙丨丨玉迤邐)沿溜(孟浩然詩坐欣丨丨下信宿見扶桑)香溜(蔡希周詩綵殿氤氲擁丨丨紗)
(窗宛轉閉和風)引溜(杜甫詩丨丨加灌溉)寒溜(權德輿詩岩花點丨丨石磴掃春雲陸龜蒙詩萬古清風吹作籟一條丨)
(丨滴成穿郝經登泰山太平頂詩泓澄丨丨浸太古翠壁細瀉珠璣圓葉顒東籬詩圖彩寫晴嵐琴音潄丨丨)水溜(白行簡濾)
(水羅賦銅瓶傾瀉金盆俯就迸千點之珠光垂一體之丨丨)淺溜(吕令則義井賦素綆下懸映垂冰之皛皛銅瓶上汲滴丨)
(丨之泠泠)潛溜(楊濤狐聽冰賦䆒隂水之厚薄聽丨丨之微細)委溜(郭元超賦雲崖丨丨風壑鳴泉)迸溜(姚合苦雨)
(詩散空烟漠漠丨丨竹修修)彩溜(段成式書事聯句金塗筆是褧丨丨紙非繒)嵒溜(方干詩丨丨噴空晴似雨林蘿)
(碍石夏多寒許棠詩冰封丨丨斷雪壓砌松欹廼賢詩丨丨涓涓鳴石竇)穿溜(薛能詩雨室墻丨丨風窗筆染塵范梈古杉行)
(一方折裂引丨丨猶是百年燒火痕)微溜(陸龜蒙詩溝塍墮丨丨桑柘含疎烟)萬溜(陸龜蒙詩積漸開詞源一𣲖分丨丨)
伏溜(陸龜蒙詩丨丨侵階潤繁花隔竹香)洪溜(皮日休詩詞源吐丨丨)殘溜(鄭嵎津陽門詩破簪碎鈿不足拾金)
(溝丨丨和纓緌)疎溜(蘇舜欽興慶池詩餘潤漲龍渠丨丨連清滻蔡松年詩聚簷秋雨喧丨丨過竹春泉咽暗冰)溪溜
(歐陽修詩田荒丨丨入禾熟雀聲喧)溜溜(蘇軾詩丨丨糟牀聲陸游詩清波丨丨入新渠袁桷詩黍田溪丨丨花塢澗𥻘𥻘袁)
(凱詩西舍槽頭丨丨南園鳥弄關關)暁溜(蘇軾詩溪橋丨丨浮梅萼)綫溜(蘇軾詩吾聞太山石積日穿丨丨朱子詩爐熏)
(細度巖姿出丨丨遙分壁色開元好問鸛雀崖北龍潭詩初從一丨丨開鑿到神禹)仙溜(秦觀詩丨丨花間靜)紅溜(秦觀)
(詞鶯嘴啄花丨丨燕尾剪波綠皺廼賢詩流鶯亂蹴殘丨丨乳燕連穿散絮飛)排溜(范成大詩簷頭丨丨密如簾)清溜
(蔡松年詩自愛淳音含太古誰傳丨丨入南薰)墜溜(范梈詩斜谷驚風合空階丨丨鳴)急溜(袁桷欒河詩維時雨新過)
(丨丨糟床注曹伯啓夜雨詩四簷丨丨三江瀉)竹溜(劉因詩松巢低映帽丨丨細通厨)分溜(許楨瑞蓮歌石渠丨丨入)
(方沼種出萬柄紅白蓮)秋溜(熊鉌越州道中詩野田丨丨正潺潺新翠喬林繞舍環)虛溜(顧瑛詩繁聲落丨丨急䄂)
(翻㢠廻波)涓溜(劉基詩丨丨可摧山機禍不在大)
密房溜(班固終南山賦碧玉挺其阿丨丨丨其巔)㢠廻沙溜(梁簡文帝詩丨丨丨碧水曲岫散桃夭)何年溜
(徐陵詩砌水丨丨丨簷桐幾度春又唐太宗感舊賦林何春而不花花非故年之秀水何日而不波波非昔年之溜)川浸溜
(杜甫詩維南有崇山恐與丨丨丨)龍泓溜(陸龜蒙詩草堂暗引丨丨丨)瑤池溜(陸龜蒙詩曾聞丨丨丨亦灌朱)
(草田)釵燕溜(范成大詩不管低鬟丨丨丨)三合溜(樓鑰送人之瓊州詩願君穩度丨丨丨)秋波溜(謝宗)
(可柳眼詩露垂烟縷丨丨丨雨歇風條暁淚收)沙磧溜(虞集李老谷詩十轉山崦交九度丨丨丨)蜂蜜溜(馬祖常泉)
(南孫氏園亭詩冰甌丨丨丨酒榼荔漿翻)鳴渠溜(倪瓚題畫詩雨雜丨丨丨雲連煑术烟)
霤(力救切中丨神名)
韻藻重霤(禮記上池視丨丨魏都賦上累棟而丨丨下冰室而沍冥)涌霤(魏都賦齊龍首而丨丨時梗概于滮池)
繞霤(梁簡文帝大法頌虹拖蜿垂承甍丨丨)
增中霤(禮記家主丨丨而國主社稷示本也又季夏之月其祀丨丨釋名中央曰丨丨傅休奕詩室中央丨丨謂四霤之中)
(也)激霤(唐書王鉷傳以寳鈿為井幹引泉丨丨號自雨亭)絶霤(楚辭南房小壇觀丨丨些)修霤(陸機詩豐注溢)
(丨丨黃潦浸階除)晨霤(潘岳詩春風緣隟來丨丨承簷滴)對霤(吳都賦玉堂丨丨石室相距劉孝綽詩方塘交密篠)
(丨丨接繁柯)長霤(潘尼賦瞻中塘之浩汗聽丨丨之涔涔)西霤(謝靈運山居賦氿泉旁出潺湲于東檐桀壁對跱硿)
(礲于丨丨)緣霤(謝惠連雪賦爾其流滴垂冰丨丨承隅粲兮若馮夷剖蚌列明珠)接霤(沈約郊居賦紛披蓊鬱吐綠攢)
(朱羅窗映戸丨丨承隅)四霤(陶宏景文繕築之勞莫匪爾力故賚爾丨丨飛軒廂廊側屋)階霤(劉孝綽詩帷屏溽早)
(露丨丨擾昏禽)玉霤(劉孝綽詩交峰隱丨丨對澗距金楹庾信詩寒泉下丨丨青鳥向金華)望霤(劉孝威望雨詩瞻空)
(亂無緒丨丨耿成行)殘霤(唐太宗小山賦承墜宇之丨丨掛仾空之斷絲)産霤(崔融瓦松賦煌煌特秀狀金芝兮丨丨歴)
(歴空懸若星榆而種天)
屋摧霤(韓愈詩敷敷花披萼闟闟丨丨丨)星過霤(蘇軾詩可憐山前客倏忽丨丨丨)
瘤(力救切赤丨腫病又尤韻)
韻藻增宿瘤(魏志徐邈傳車駕幸許昌問邈曰頗復中聖人不邈對曰不能自懲時復中之然丨丨以醜見傳而臣以)
(醉見識帝大笑按列女傳丨丨女者齊東廓采桑女閔王后也項有大瘤故號丨丨宋節婦韓希孟詩嫁與尚書兒銜署紫蘭省直)
(以才德合不棄丨丨癭)目瘤(晉書景帝紀初帝丨有丨疾使毉割之文鴦之來攻也驚而目出懼六軍之恐蒙之以被痛甚)
(囓被敗而左右莫知焉)大瘤(宋書朱齡石傳齡石舅淮南蔣氏人才儜劣舅頭有丨丨齡石伺舅眠密往割之舅卽死)𣗳
瘤(南史徐文伯傳有薛伯宗善徙癰疽公孫泰患背伯宗為氣封之徙置齋前柳𣗳上明旦癰消丨邊便起一丨如拳大稍長二)
(十餘日𣗳為痿損)肉瘤(南史侯景傳景左足上有丨丨狀似龜戰應尅捷瘤則隱起分明如不勝瘤則低)人瘤(北齊)
(書徐之才傳有以骨為刀子靶者五色斑斕之才曰此丨丨也問得處云於古冢見髑髏額骨長數寸試削視有文理故用之)棗
瘤(陸璣詩疏古之作式者不用槐癭丨丨而以狼牙為柱取其靈智也)贅瘤(嵇康荅難養生論君子之用心若此蓋將以名)
(位為丨丨資財爲塵垢也)銜瘤(庾信枯樹賦文袤者合體俱碎理正者中心直裂戴癭丨丨藏穿抱穴)杉瘤(皮日休詩)
(杯杓悉丨丨盤筵盡荷葉)蛇瘤(皮日休詩把疑傷虺節用恐破丨丨)楠瘤(皮日休詩丨丨作樽石作壚)
縟錦瘤(劉勰新論梗柟鬱蹙以成丨丨之丨蚌蛤結痾而銜明月之珠)
廇(力救切屋梁杗也)
韻藻中廇(劉向九歎刜讒賊於丨丨兮選呂管於榛薄)
三進及廇(左傳晉靈公不君趙盾將諫士季曰會親先不入則子繼之丨丨丨丨而後視之曰吾知所過矣)
增杗廇(爾雅丨丨謂之梁疏梁卽屋大梁也一名丨丨許尚詩丨丨架修虹)
留(力救切宿丨停待也宿音秀又尤韻)
韻藻宿留(史記封禪書公孫卿言見神人東萊山若云欲見天子天子于是幸緱山城拜卿為中大夫遂至東萊丨丨之)
(數日無所見見大人跡云漢書李尋傳自以逢不世出之命願竭愚心不敢有所避庶幾萬分有一可采唯棄須臾之間丨丨瞽言)
(嵇康家誡所居長吏但當敬之而已不當極親密不宜數往往當有時其衆人又不當丨丨韓愈祭李柳州文輟行謀于俄頃見秋)
(月之三彀建天書之下降猶低徊以丨丨又南山詩或迸若流落㦯顧若丨丨元好問寳嚴紀行詩兹山緣未了僧夏容丨丨)
執彈留(莊子莊周遊乎雕陵之樊覩一異鵲自南方來者感周之顙而集于栗林莊周曰此何鳥哉褰裳躩步丨丨而丨之)
增行留(史記衛霍傳合騎侯敖坐丨丨不與驃騎會贖為庶人)稽留(史記滑稽𫝊淳于髠曰若乃州閭之會男女雜)
(坐行酒丨丨六博投壺相引爲曹握手為罸目眙不禁前有墮珥後有遺簪髠竊樂此飲可八斗而醉二參春秋繁露陰陽之氣平)
(行而不止未嘗有所丨丨滯鬱也)中留(漢書地理志鬱林郡縣十二布山安廣阿林廣鬱丨丨注留音力救反水名)須
留(後漢書清河孝王慶傳永元十五年有司以日食陰盛奏遣諸王侯就國詔曰諸王幼穉早離顧復常有蓼莪凱風之哀選懦)
(之恩知非國典且復丨丨注東觀記丨丨作宿留)逋留(魏志王朗傳往者聞權有遣子之言而未至今六軍戒嚴臣恐輿人)
(未暢聖旨當謂國家慍于登之丨丨是以為之興師)安留(宋史樂志靈兮丨丨烟燎既升)妥留(宋史樂志靈之丨丨惠我)
(龐鴻)滯留(荀子通流財物粟米無丨丨使相歸移也四海之内若一家是王者之法也)厮留(漢武帝輪臺詔朕發酒泉)
(驢槖駝負食出玉門迎軍吏卒起張掖不甚遠然尚丨丨甚衆注丨丨言其前後離厮不相逮及也)誰留(梁鴻適吳詩悼吾心)
(兮不𫉬長委結兮焉䆒口囂囂兮余訕嗟恇恇兮丨丨)往留(張華歸田賦低佪丨丨棲遲菴藹存神忽微遊精域外)
構(古候切架也合也成也蓋也通作搆)
韻藻肯構(書若考作室既底法厥子乃弗肯堂矧丨丨馮璧松詩樵斤幸免尋厦匠矧丨丨)堂構(見上蔡邕司空)
(楊公碑祗服弘業克丕丨丨陳琳檄各紹丨丨能負析薪陸機論前人欲以垂後後嗣思其丨丨崔嘏裴諗中書舍人制早襲弓裘)
(之業克隆丨丨之基)雲構(史記秦始皇紀贊阿房丨丨金狄成行南遊勒石東瞰浮梁晉書庾懌傳懌嘗以白羽扇獻帝帝嫌)
(其非新反之侍中劉劭曰柏梁丨丨大匠先居其下管絃繁奏䕫牙先聆其音懌之上扇以好不以新魏書宣武帝紀剪埽榛荒剏)
(兹丨丨鴻功茂績規模長遠文心雕龍枚乘摛豔首製七發腴辭丨丨夸麗風駭陸機詩輕條象丨丨密葉承翠幄陸雲詩思樂華)
(堂丨丨崇基張協遊仙詩亭舘籠丨丨修梁流三曜王融曲水詩序飛觀神行虛檐丨丨沈炯碑文桂柱星羅瓊軒丨丨元稹詩梁)
(王開佛廟丨丨歲時遥李商隱詩萬里誰能訪十洲新亭丨丨壓中流劉筠詩磴道神行通碣石井幹丨丨俯瑶光)解構(後漢)
(書隗囂傳帝曰自今後手書相聞勿用人丨丨之言注猶間構也)宿構(魏志王粲傳善屬文舉筆便成無所改定時人常以)
(為丨丨然正復精意覃思亦不能加也梁書范雲傳機警有識且善屬文下筆輒成未嘗定藳時人每疑其丨丨北史魏收傳自武)
(定後大事詔命軍國文詞皆收所作每有警急受詔直成或時中使催促收下筆有同丨丨世說支道林初從東出住東安寺中王)
(長史丨丨精理竝撰其才藻往與支語不大當對王敘致作數百語自謂是名理竒藻支徐徐謂曰身與君别多年君義了不長進)
(文心雕龍子建援牘如口誦仲宣舉筆似丨丨𫝊縡明道論言無預說理非丨丨覩緣爾乃應見敵然後動㦯彌綸而不窮或消散)
(而無所)禍構(韓非子一戰而不勝則丨丨矣)天構(梁簡文帝詩萬里實幽宗三神亦丨丨任昉王文憲集序檢鏡所歸)
(人倫以表雲屋丨丨匠者何工)丕構(唐明皇詩顧循承丨丨怽惕多憂虞封敖懿安皇太后册文誕元良而立極纘丨丨而圖)
(昌劉蕡賢良方正策伏以聖策有祗荷丨丨而不敢荒寧奉若謨訓而罔有怠忽見陛下憂勞之至也)畢構(舊唐書丨丨𫝊)
(少舉進士神龍初降削武氏諸王構次當讀表旣聲韻朗暢兼分析其文句左右聽者皆歴然可暁)
事已構(漢書黥布傳隨何因說布曰丨丨丨可遂殺楚使毋使歸而疾走漢并力布曰如使者教)大厦構(淮南子丨)
(丨丨而燕雀相賀任昉謝記室牋湯沐具而非弔丨丨丨而相驩)
增蓋構(漢書王莽傳三年正月九廟丨丨成納神主)造構(後漢書班固傳固感前世相如夀王東方之徒丨丨文辭)
(終以諷勸乃上兩都賦盛稱洛邑制度之美以折西賓淫泆之論又儒林傳序順帝感翟酺之言乃更修黌宇凡所丨丨二百四十)
(房千八百五十室世說陵雲臺樓觀精巧先稱平衆木輕重然後丨丨乃無錙銖相負)雕構(魏志杜䕫傳注扶風馬鈞巧思)
(絶世以大木丨丨使其形若輪平地施之潛以水發焉設為女樂舞象至令木人擊鼓吹簫作山岳使木人跳丸擲劍緣絙倒立出)
(入自在百官行署春磨鬭雞變巧百端)克構(吳志陸抗傳評抗貞亮籌幹咸有父風奕世載美具體而微可謂丨丨文心雕)
(龍晉宣始基景文丨丨竝跡沈儒雅而務深方術陸雲答兄詩先公丨丨乃崇斯堂呂温虢州三堂記三者明臣子在三之節堂者)
(勵宗室丨丨之義)始構(晉書孝愍帝紀贊維御羣后大權在已于是百姓與能大象丨丨)善構(晉書夏侯湛傳文章)
(宏富丨丨新詞)基構(晉書桓彛傳論至夫丨丨迭汙隆龍蛇俱山澤冲逡廵于内輔豁陵厲於上游虔振北門之威秀坦西陽)
(之務文心雕龍彌綸一篇使雜而不越若築室之須丨丨裁衣之待縫緝矣陶宏景碑拓宇太平之東結架菁山之北爰以此處幽)
(竒别就丨丨陸卭樂章道昌丨丨撫運承天邢子才廣平王碑公分氣氤氲稟靈昭晉丨丨輪奐源流濬遠李商隱謝京兆公啟以)
(仁義禮智信為丨丨用温良恭儉讓為藩籬呂温虢州三堂記後刺史馬君錫因其頽陊始革丨丨豐而不侈約而不陋)締構
(晉書孔愉丁潭傳論以篠簜之材邀丨丨之運策名霸府騁足高衢齊書高帝紀昔金政旣淪水德丨丨天之歴數皎焉攸徵宋史)
(樂志皇基丨丨帝系靈長齊宣德皇后令建武維新丨丨斯在盧思道論酒池肉林乃周王之丨丨坑儒滅學亦漢后之驅除王褒)
(于謹墓碑于時王業丨丨國步權輿運策帷幄參謀幕府楊炯建昌王公碑公雖勲參丨丨位總班僚金友玉昆良田廣宅而能吐)
(食下士倒屣迎賓蘇頲諫鑾駕親征表黃帝五十三戰者丨丨草昧非太平之本也宋濂詩新居巧丨丨高樓聳朱甍)修構
(晉書石勒載記勒旣將營鄴宫又欲以其世子為鎮密與程遐謀之石季龍自以勲效之重仗鄴為基雅無去意及丨丨三臺遷其)
(家室季龍深恨遐)徙構(晉書慕容暐載記贊青山丨丨元塞分疆魏書宣武帝紀自皇基丨丨光宅中區軍國務殷未遑經)
(建可勅有司依漢魏舊章營繕國學江總石室銘廣成不踐王烈未翔移華甲觀丨丨震方)開構(晉書苻生載記大聖神武)
(丨丨鴻基彊燕納欵八州順軌李華徑山大師碑銘繕崇龕座丨丨軒楹)先構(晉書姚興載記論子略克摧勍敵荷成丨丨虛)
(襟訪道側席求賢齊書明帝紀仰繋鴻丕顧臨兆民永懷丨丨若履春冰梁元帝碑曩基丨丨卽駕胥宇)成構(宋書孝武帝紀)
(尚書百官之元本庶績之樞機丞郎列曹局司有在而頃事無巨細悉歸令僕非所以衆材丨丨羣能濟業者也)息構(宋書)
(順帝紀露臺丨丨義光漢德雉裘焚制事隆晉道)重構(宋書孔覬傳墜維冄造虧天丨丨幽明裁紀標配斯光魏書釋老志)
(自洛中構白馬寺盛飾佛圖畫迹甚妙為四方式凡宫塔制度猶依天竺舊狀而丨丨之從一級至三五七九世人相承謂之浮圖)
(宋史輿服志天聖五年燕肅始造指南車其法用獨轅車車箱外籠上有丨丨立木仙人於上引臂南指曹植賦雲屋丨丨閒房肅)
(清李適之法現禪師碑銘皇圖復㝢丨丨維城)晚構(齊書皇后傳論世祖嗣位運藉休平壽昌前興鳳華丨丨香栢文檉花梁)
(繡柱雕金鏤寳頗用房帷)粗構(齊書謝超宗劉祥傳贊超宗藴文丨丨餘芬劉祥慕異言亦不羣魏書鄭道昭傳舘宇旣修生)
(房丨丨博士見員足可講習雖新令未班請依舊權置國子學生漸開訓業)頽構(梁書武帝紀扶傾丨丨之下拯溺逝川之)
(中九區重緝四維更紐)肇構(梁書蔡道恭傳道恭噐幹詳審才志通烈王業丨丨致力陜西受任邊垂效彰所莅王儉表春)
(臺將立晉卿秉議北宫丨丨漢臣盡規)興構(陳書武帝紀公求衣昧旦昃食高舂丨丨宫闈具瞻遐邇)改構(陳書阮卓)
(傳退居里舍丨丨亭宇修山池卉木招致賓友以文酒自娛南史何敬容傳大同中朱雀門災武帝詔羣臣曰此門制狹我欲丨丨)
(遂遭天火相顧未荅敬容獨曰此所謂先天而天不違時以為名對宋武帝修張良廟令過大梁者或佇想于夷門遊九原者亦流)
(連于隨會可丨丨榱桷修飾丹青蘋蘩行潦以時致薦)迥構(南史袁彖傳迅寒急節乃見松筠之操危機丨丨方識貞孤之)
(風)潛構(魏書律歴志今甲子新歴業興丨丨積年雖有少差校于壬子元歴近天者多按李業興也)經構(魏書東陽)
(王丕𫝊高祖還代請作歌詔許之歌訖高祖曰公須朕還車故親歌述志今丨丨既有次第故暫還舊京願後時亦同兹適揚雄將)
(作大匠箴侃侃將作丨丨宫室宇文愷上明堂議表丨丨之旨議者殊塗或以綺井為重屋或以圓楣為隆棟杜甫賦鬱曾宫之嵂)
(崒拆元氣以丨丨權德輿興唐觀新鐘銘序是觀丨丨之初與舊鐘俱當開元甲戌距今七十有七歲啞缺毁棄法音不嗣久矣)
乾構(魏書廣陵王羽傳仰纂丨丨君臨萬宇稽古典章𣗳兹百職)功構(魏書樓毅傳時太極殿成高祖曰朕經始正殿)
(丨丨初成將集百寮考行大禮)襲構(魏書尒朱榮傳𨗳源積石丨丨崑山門踵英猷弼成弘業)别構(魏書張吾貴傳從酈)
(詮受禮牛天祐受易詮祐粗為開發而吾貴覽讀一遍便卽丨丨戸牖鍾嶸詩品王粲詩其源出於李陵發愀愴之辭文秀而質羸)
(在曹劉間丨丨一體方陳思不足比魏文有餘庾肩吾書品論阮研居今觀古盡窺衆妙之門雖復師王祖鍾終成丨丨一體)獨
構(魏書文苑傳序高祖馭天銳情文學蓋以頡頑漢徹掩踔曹丕氣韻高豔才藻丨丨)承構(北齊書文宣帝紀獻武王奮迅)
(風雲經營庶士及文襄丨丨愈廣前業康邦夷難道格穹蒼曹植大暑賦雲屋丨丨閒房肅清寒泉涌流元木奮榮)盛構(周書)
(高賓傳除咸陽郡守世宗聞其能賜田園于郡境乃於所賜田内多蒔竹木丨丨堂宇并鑿池沼以環之有終焉之志)等構
(隋書音樂志盛才必逹丕基增舊涉魏同符遷邠丨丨)築構(唐書徐賢妃傳翠漸玉華等宫雖因山藉水無丨丨之苦而工)
(力和僦不謂無煩謝靈運山居賦雖非市朝而寒暑均和雖是丨丨而飾朴兩逝)素構(唐書上官昭容傳天性韶警善文章)
(年十四武后召見所有制作若丨丨又薛收傳收為書檄露布或馬上占辭該敏如丨丨初不竄定又文藝傳李賀七歲能辭章韓)
(愈皇甫湜始聞未信過其家使賀賦詩援筆輙就如丨丨自目曰高軒過湛方生詩丨丨易抱玄根難朽)營構(唐書魏徵傳徵)
(家初無正寢帝命輟小殿材為丨丨五日畢并賜素褥布被以從其尚)門構(唐書柳渾傳左丞田季羔從子伯彊請賣私第)
(募兵助討吐蕃渾曰季羔先朝號名臣由祖以來世孝謹表闕于門隋時舊第惟田一族耳討賊自有國計豈容不肖子毁丨丨徼)
(一時幸損風教哉)規構(唐書封倫傳楊素營仁夀宫表為土工監丨丨鴻侈宫成文帝怒曰素殫百姓力為吾掊怨天下素)
(大懼倫曰毋恐皇后至自當免明日帝果勞素酉陽雜爼翊善坊保夀寺本高力士宅天寳九載拾爲寺經藏閣丨丨危巧二塔火)
(珠受十餘斛)交構(唐書王勃傳時諸王鬭雞勃戲為文檄英王雞高宗怒曰是且丨丨斥出府)宏構(宋史樂志有煒)
(彌文克隆丨丨殷文圭詩明堂丨丨集良材)巧構(鍾嶸詩品張協詩其源出於王粲文體華淨少病累又丨丨形似之言雄)
(於潘岳靡於太冲)增構(馬融東廵頌棫槱丨丨烈火燔燃湛方生連理水頌皇基丨丨靈祚維長何晏景福殿賦丨丨如積)
(植木如林徐陵陳文帝哀册文亳道丨丨邠風會昌)層構(枚乘七發連廊四注臺城丨丨班固西都賦爾乃正殿崔嵬丨丨厥)
(高臨乎未央張衡西京賦累丨丨而遂隮望北辰而高興潘尼釋奠頌後帝承式丕隆丨丨李騫釋情賦荷峻極之丨丨𨗳積石之)
(洪流楊炯魏公神道碑大名發於本支當途峻於丨丨韋表微學士院新樓記乃撒小屋崇廣厦揭飛梁於丨丨聳危樓於上楹王)
(起蜃樓賦仰丨丨之如翬必巨川之化蜃雍陶詩虛豁登寳所三休極丨丨羅鄴詩丨丨尚無投足地尺波寕有躍鱗時)虹構
(張衡周天大𧰼賦旣編梁以丨丨亦裁輪而電警)靈構(陳琳賦飛梯行雲臨閣丨丨陶宏景詩丨丨不待匠虛影自成功)
祖構(左思三都賦序丨丨之士雷同影附注祖者宗習之謂也)竒構(陸機七徵豐居華殿丨丨磊落)華構(陸雲賦悲)
(山林之杳藹兮痛丨丨之邱荒梁元帝陶隱居碑朱楊鬱起丨丨方崇靜臺冠月經榭迎風任希古詩高門非捨築丨丨豈垂綸黃)
(滔詩丨丨便將垂美號故山重更發清光蘇軾詩忽驚丨丨依巖出乞與佳名到處傳廼賢詩積水敞丨丨參差帶幽壑)傾構
(陸雲荅兄平原詩華堂丨丨廣宅頽墉沈約頌拯壓丨丨引溺危波)參構(摯虞觀魚賦六柱俱起丨丨横羅編莞為筏撼木激)
(波)精構(郭璞炎山讚木舍陽氣丨丨則燃焚之無盡是生火山)叠構(郭璞蜜蜂賦繁布金房丨丨玉室)讒構
(李康運命論得失不能疑其志丨丨不能離其交)藻構(庾闡詩玉膏石髓瑤臺丨丨)鱗構(庾閳詩靈巖霞蔚石室丨)
(丨)結構(左思詩巖穴無丨丨邱中有鳴琴王羲之題筆陣圖後丨丨者謀略也謝朓詩丨丨何迢逓曠望極高深江總棲霞)
(寺碑披拂蓁梗丨丨茅茨杜甫贊公房詩黃鸝度丨丨紫鴿下罘罳孟郊崢嶸嶺詩疏鑿順高下丨丨横烟霞姚合題西郊新亭詩)
(丨丨方殊絶高低更合宜陸龜蒙詩先崇邱旦室大懼隳丨丨蘇軾巫山詩坱圠勢方深丨丨意未遂趙孟頫遊幻住庵詩禪居新)
(丨丨斧斤未輟工范梈送張鍊師詩明當課斬伐丨丨西巖壁)高構(袁宏三國名臣頌元伯剛簡大存名體志在丨丨增堂及)
(陛胡義周大夏功德頌序營離宮于露寝之南起别殿於永安之北丨丨千尋崇基萬仞隋書丨丨傳構字孝基北海人河東薛道)
(衡才高當世每嘆構有清鑒所為文筆必先以草呈構而後出之構有所詆訶道衡未嘗不嗟伏)橋構(顔延之七繹古屋丨)
(丨磴道相臨)黼構(謝超宗樂章芬枝揚烈丨丨周張)前構(陸邛樂章顯允盛德隆我丨丨)上構(陸邛樂章𧰼乾)
(丨丨儀坤下基)𧰼構(王融疏情慉自中事符則感丨丨於始機動斯彰)柏構(劉璡追理建平王書王修身潔行去聲酌)
(之娱無田弋之好每所臨踐不加穿築直衛不繁第宅無改荆州高齋刻楹丨丨王廢而不處又江淹奏記丨臺已丨寧俟不才之)
(木王僧孺謝竟陵王啟丨梁初丨首屬驂駕之詞)空構(蕭子良書彼我之見旣異幸可各保其方差無須丨丨是非横起謗)
(議耳)外構(王儉諫起宣陽門表登庸宰物節省之教旣昭龍衮璇極簡約之訓彌遠乾華丨丨采椽不斵)横構(梁昭明太)
(子觧二諦義眞實之體自無浮幻惑者丨丨謂之爲有沈約郊居賦披東郊之寥廓入蓬藋之荒茫旣從豎而丨丨亦風除而雨攘)
啓構(梁簡文帝啟儀辰建極切雲丨丨)神構(梁簡文帝大愛敬寺刹下銘八萬丨丨二四雲并懸梁浮柱沓起飛楹)
玉構(梁簡文帝樂府山鑪好無比丨丨火窗賖)忠構(任昉文丨丨身危孝積家禍)大構(任昉序雲屋丨丨匠者何)
(自)落構(沈約詩玉臺新丨丨青山已半虧崔融啟聖母廟碑因高背下察隱轔之餘基審日觀星揆摧殘之丨丨杜甫詩丨)
(丨垂雲雨)累構(沈約光宅寺刹下銘重檐丨丨迥刹高驤土爲淨國地卽金牀)力構(蕭子顯自序每有製作特寡思功須)
(其自來不以丨丨)澗構(江淹賦累青杉於丨丨積紅石于林櫺)遺構(陳後主詔仰遵丨丨俯勵薄躬杜甫玉華宫詩)
(不知何王殿丨丨絶壁下)遷構(元英請正學令疏頃以皇都丨丨江揚未一故鄉校之訓弗遑正試王勃乾元殿頌序自我唐)
(太陵丨丨均五方于鶴几之前中野凝圖調六氣於虬牀之下)草構(崔鴻十六國春秋表謹於吏案之暇丨丨此書區分時事)
(各繋本錄)墉構(邢劭請置學奏城隍嚴固之重闕塼石之功丨丨顯望之要少樓榭之飾)崇構(徐彦伯南郊賦睨三蠻之)
(丨丨御六氣之遙辨韋處厚上宰相書丨丨棟幹則杪忽方輕琢飾圭璋則蒙昧未耀)攢構(徐彦伯南郊賦周廬丨丨以戢)
(孴列纛抗莖而翩綿)遙構(魏徵邢國公李公墓誌銘導碧海之長瀾竦閬峯之丨丨)分構(王勃上絳州司馬書極天丨丨)
(振瓊樹而韜霞帶地疏源握珠胎而冠日)仙構(王勃乾元殿頌序授鳳書而稽碧落丨丨罕存按龜籙而質黃圖金模間起)
裁構(王勃乾元殿頌望雲丨丨籠霄建宇)瓊構(王勃乾元殿頌丨丨霞明璜軒露敞)綺構(王勃詩瑤軒丨丨何崔嵬)
殿構(許籌晉東萊太守劉將軍廟記度木戒工新此丨丨想像塑繪居月而成)豐構(蘇頲詩陽翟疏丨丨臨平演慶源)
珍構(蘇頲詩權宜丨丨絶聖祚寳圖昌)萬構(蔡希寂詩名都標佛刹丨丨臨河干)曩構(杜甫詩講堂非丨丨)軒
構(顔眞卿寳應寺記階扄儼然丨丨傾圯)歘構(顔眞鄕詩丨丨三癸亭實惟陸生故)北構(杜牧阿房宮賦驪山丨丨)
(而西折)秦構(孫柲賦丨丨鳳凰漢營鳷鵲)餘構(裴素重修漢未央宫記吾欲崇其頽基建斯丨丨勿使華麗爰舉舊)
(規而已)黿構(王起黿鼉爲梁賦殊滄海之丨丨異銀河而鵲征)壞構(元稹詩欹危饒丨丨迢逓接長郊)危構
(蘇舜欽宿華嚴寺詩丨丨岧嶤出太虛坐看斜日墮平蕪)新構(蘇軾詩文昌丨丨滿鵷鸞)架構(蘇軾詩古人誰丨丨元好)
(問詩撑腸文字五千卷靈臺丨丨森鋪張)僧構(黃庭堅詩秋氣清丨丨)接構(郝經雞冠詩區區閑草花象物與丨丨)
深構(揭傒斯黃鶴山聽雨詩玄扄息丨丨虛舘含餘清)有構(揭傒斯我我亭詩有闢閑閑有環言言丨丨桓桓維集之)
(安)巨構(袁桷詩丨丨千礎承珍裘百狐聚)寳構(袁桷登候臺詩層垣睥睨雄丨丨通羲娥廼賢詩皇唐開丨丨歴劫)
(抵今時)積構(袁桷遊長春宮詩珠宫敞殊界丨丨中天臺)傑構(貢奎敬亭山詩丨丨靚深巖飛廊引重扄)洞構
(宋无詩石梁横地戸丨丨壓風霆)翬構(楊載吳山晚眺詩山椒丨丨四垂寬上相旌旗會覽觀)末構(楊載詩遙望山)
(下雲旦起述羣岫老鶴巢其中縹緲標丨丨)李構(北齊書裴讞之傳讞之雖年少不妄交遊唯與隴西辛術趙郡李繪頓邱)
(丨丨清河崔瞻為忘年之友)孫構(宋史丨丨傳構字紹先博平人章惇興南北江蠻事構諭降懿洽二州納歸附州十四五)
(溪皆平)
清暑構(宋書良吏傳序晉世諸帝多處内房朝宴所臨東西二堂而已孝武末年丨丨方丨)嵩基構(魏書宣武帝紀)
(先朝以雲駕甫遷丨丨始丨河洛民庶徙舊未安故暫抑造育之仁權緩肅姦之法又禇淵碑文嵩構云頽梁隂載缺)鮫人
構(郭璞江賦淵客築室于岩底丨丨丨館于懸流)觸像構(郭璞山海經序隂陽之煦蒸萬殊之區分精氣渾淆自相濆薄)
(遊魂靈怪丨丨而丨)瑤臺構(謝朓臨海公主墓銘長發有祥丨丨乃丨)石若構(梁武帝詩舊嶼丨丨丨新洲花如織)
八微構(沈約懴悔文又尋七尺所本丨丨是丨析而離之莫知其主)銀臺構(范雲詠雪詩倏忽丨丨丨俄頃玉𣗳)
(生)千門構(何遜七召丨丨始丨百常洞啓激洛開渠疏山抗陛)金表構(劉孝儀平等刹下銘丨丨爭丨玉刹競修)
(天界飭其四圍龍宮陳其七寳)睢陽構(江總廬陵王德政碑丨丨肇丨碣石初開賜田待士牓道求材)錦組構(明山)
(賓薦朱异表加以珪璋新琢丨丨初丨觸響鏗鏘値采便發)鄷邑構(袁昂啟塗山始會致防風之誅丨丨方丨有崇侯之)
(伐)金行構(庾信司馬裔神道碑銘玉鏡云始丨丨乃丨象浦通關龍沙開候)憑虛構(于濆詩宋玉恃才者丨丨)
(丨高堂)明堂構(皮日休詩六成清廟音一柱丨丨丨劉從益詩丨丨幾時丨)
遘(古候切遇也)
韻藻增啓遘(宋書禮志太祖文皇帝以丨丨泰運景望震凝采樂調風集禮宣度)得遘(唐書肅遘傳拜同中書門)
(下平章事始王鐸主貢舉而丨丨及是與鐸並位鐸年老嘗入對踣殿中遘掖起之帝喜曰遘善事長大臣和予之幸也遘曰不止)
(以長乃鐸門生)想遘(揚雄答劉歆書其不勞戎馬高車令人君坐幃幕之中知絶遐異俗之語典流于昆嗣言列于漢籍誠雄)
(心所絶極至情之所丨丨也)昔遘(盧諶贈劉琨詩伊諶陋宗丨丨嘉惠)運遘(劉琨答盧諶詩厄丨初丨陽爻在六)嬰
遘(鮑照請假啟丨丨慘悼終鮮兄弟仲由所哀臣實百罹)頻遘(江淹爲蕭驃騎讓封表替値英世丨丨時來感激光私未)
(能自返)靡遘(王僧孺與何記室書是以三葉丨丨不與運并十年未徙孰非能薄)遠遘(庾信鄭常神道碑銘高陽之子)
(少典之孫蒼林丨丨若水遙流)坐遘(王勃乾元殿頌序白蛇宵斷行移海岳之符蒼兕晨驅丨丨雲雷之業)犲遘(杜甫)
(䕫府書懷詩丨丨哀登楚麟傷泣象尼)潛遘(韓愈赴江陵途中詩癘疫忽丨丨十家無一瘳)蕭遘(唐書丨丨傳遘字得)
(聖咸通中擢進士第擢戸部侍郎翰林學士封楚國公遘負大節以王佐自任旣當國風采峭整天子器之)沈遘(宋史丨丨)
(傳遘字文通錢塘人知越州徙杭州明于吏治召知開封治如在杭州蚤作視事逮午而畢出與親舊往還從容燕笑沛然有餘暇)
良時遘(嵇康詩丨丨丨其願遂結歡愛情又丨丨丨數子談慰臭如蘭又顔延之陶徵士誄物尚孤生人固介立豈伊時遘)
(曷云世及)受言遘(陸雲詩遵彼玉堂丨丨丨之)千秋遘(傅休奕樂府莘莘文武佐丨丨丨嘉會)
媾(古候切重婚)
韻藻婚媾(易乘馬班如求丨丨往吉無不利左傳唯我鄭國之有請謁焉如舊丨丨其能降以相從也魏書李順傳崔浩)
(弟娶順妹又以弟子娶順女雖二門丨丨而浩頗輕順順又弗之伏也婚亦作昏左傳為父子兄弟姑姊甥舅昏媾姻亞以象天明)
交媾(李白詩造化合元符丨丨騰精魄)
增遂媾(詩彼其之子不丨其丨傳媾厚也范梈贈鄧提舉之官江浙詩此行竟丨丨亦慰親友顔)爲媾(史記平原君傳)
(樓昌曰無益也不如發重使丨丨注求和曰媾)制媾(史記平原君傳虞卿曰昌言媾者以為不媾軍必破也而丨丨者在秦)
姻媾(南史王峻傳子琮爲國子生尚始興王女琮不慧為學生所嗤遂離婚峻謝王王曰此是上意僕極不願如此峻曰下官)
(曾祖是謝仁祖外孫亦不藉殿下丨丨爲門戸耳阮瑀爲曹公與孫權書離絶以來于令三年無一日而忘前好亦猶丨丨之義恩)
(情已深違異之恨中間尚淺也檀珪與王僧虔書身雖孤微百世國士丨丨位宦亦不後物江淹詩丨丨久不虧契闊豈但一)親
媾(魏書高謙之傳臣以無庸謬宰神邑實思奉法不撓稱是官方但豪家支屬戚里丨丨皆有盗憎之色咸起怨上之心縣令輕)
(弱何能克濟)歡媾(曹植賦悲良媒之不顧懼丨丨之不成)三媾(檀珪與王僧虔書僕一門雖謝文通乃忝武逹羣從)
(姑叔丨丨帝室祖兄二世糜軀奉國)方媾(沈約奏彈王源文丨丨之黨革心于來日)
覯(古候切見也)
韻藻旣覯(詩亦旣見止亦丨丨止我心則降)我覯(詩丨丨之子衮衣繡裳)
莫予覯(詩豈曰不顯丨丨云丨)
增易覯(左傳邭瑕氏土薄水淺其惡丨丨易覯則民愁民愁則墊隘)披覯(陳書虞荔傳文帝與書曰必願便爾俶裝)
(且爲出都之計唯遲丨丨在亍兹日不得已乃應命至都)希覯(瑯嬛記季女贈賢夫以綠華尋仙之履素絲鎖蓮之帶白玉不)
(落之簪黃金䨇蝶之鈕皆製極精巧當世丨丨之物也)塗覯(四子講德論寗戚商歌以干齊桓越石負芻而寤晏嬰非有積)
(素累舊之歡皆丨丨卒遇而以為親者也)咨覯(諸葛亮與杜微書服聞德行饑渴歴時清濁異流無緣丨丨)朝覯(陸機)
(演連珠靈暉丨丨稱物納照時風夕灑程形賦音)虛覯(顔延之詩郭奕心已醉山公非丨丨)清覯(沈約報王筠書不及)
(後進誠非一人擅美推能寔歸吾子遲此間日丨丨乃申)敘覯(徐陵在北齊與宗室書山河有隔丨丨無緣望冀馬而增勞瞻)
(賓鴻而永歎)竒覯(張說詩不同丨丨往空覩斯文來)暫覯(韓愈祭李使君文歴貴部而西邁邇清光于丨丨)經
覯(韓愈詩欲休諒不能粗敘所丨丨)一覯(劉駕詩十年夢相識丨丨俄遠别)良覯(虞集李老谷詩老病畏行役慰)
(藉得丨丨)李覯(宋史丨丨傳覯字泰伯建昌軍南城人俊辨能文)
冓(古候切數也)
韻藻中冓(詩丨丨之言不可道也漢書文三王傳谷永上疏曰臣聞禮天子外屏不欲見外也是故帝王之意不窺人閨)
(門之私聽聞丨丨之言注丨丨材搆在堂之中也)
增内冓(詩中冓傳中冓丨丨也箋丨丨之言謂宮中所冓成)
購(古候切丨贖)
韻藻增西購(史記韓世家秦敗我修魚韓氏急公仲謂韓王曰秦之欲伐楚久矣王不如因張儀爲和於秦賂以一名)
(都具甲與之南伐楚此以一易二之計也韓王曰善乃警公仲之行將丨丨於秦)縣購(史記刺客傳政姊榮聞人有刺殺韓)
(相者賊不得國不知其名姓暴其尸而縣之千金乃立起如韓之市而死者果政也哭極哀曰是軹深井里所謂聶政者也市行者)
(皆曰此人暴虐吾國相王丨丨其名姓千金夫人不聞與何敢來識之也)北購(史記刺客傳秦將樊於期得罪于秦王亡之燕)
(太子受而舍之鞠武曰請西約三晉南連齊楚丨丨于單于其後廼可圖也)漢購(史記東越傳孝景三年吳王濞欲從閩越)
(閩越未肯行獨東甌從吳及吳敗東甌受丨丨殺吳王丹徒以故皆得不誅歸國)楚購(後漢書宼榮傳榮上書曰臣誠恐卒)
(爲豺狼横見噬食是以自竄山林不意逐臣者窮人跡追臣者極車軌雖丨丨伍員漢求季布無以過也)開購(後漢書張霸傳)
(爲會稽太守始到越賊未解乃移書丨丨明用信賞賊遂束手歸附不煩士卒之力)急購(後漢書袁紹傳紹奔冀州董卓購募)
(求紹周珌伍瓊說卓曰袁紹不逹大體恐懼出奔非有他志今丨丨之勢必為變不如赦之拜一郡守紹喜於免罪必無患矣)改
購(晉書李特載記廣漢太守辛冉性貪暴欲殺流人首領取其資貨乃移檄發遣特結大營於緜竹以處流人移冉求自寬冉大)
(怒分牓通逵購募特兄弟特取歸丨其丨云能送六郡之豪及氐叟侯王一首賞百匹流人旣不樂移咸往歸特騁馬屬鞬同聲雲)
(集旬月間衆過二萬)訪購(魏書孫惠蔚傳魏晉之世尤重典墳收亡集逸九流咸備觀其鳩閱史篇丨丨經論紙竹所載略盡)
(無遺)博購(唐書禇遂良傳帝方丨丨王羲之故帖天下爭獻然莫能質眞偽遂良獨論所出無舛冒者)官購(元史廉希)
(憲傳世祖渡江希憲引儒生百餘拜伏軍門因言王師渡江凡軍中俘𫉬士人宜丨丨遣還以廣異恩世祖嘉納之)前購(韓愈)
(南山詩或如賁育倫賭勝勇丨丨)
以金購(漢書高帝紀十年陳豨反於趙代其將多賈人帝多丨丨丨豨將皆降唐書李愿傳領夏綏銀宥節度使部有失馬)
(者愿署牒於道丨丨丨之三日失馬并良馬一繋署下且曰逸而至不告罪當死謹以良馬贖愿歸失馬而縱其良境内肅然又魏)
(徵爲李密檄郇王慶文恐禍生匕首釁起蕭牆空以七尺之軀徒償千金之購)移檄購(後漢書光武帝紀光武以王郎新盛)
(乃北徇薊王郎丨丨丨光武十萬戸)懸賞購(宋書孔覬傳吳喜軍至義鄕偽輔國將軍司馬孔璪屯吳興南齊太守王曇生)
(詣璪所會信云臺軍已近璪大懼墮牀曰丨丨所丨唯我而已不走將爲人禽左右聞之竝各散走)
透(他候切跳也)
韻藻臙脂透(宋祁詞海棠經雨丨丨丨許有壬秋羊詩肉淨丨丨丨膏凝琥珀濃)
增奔透(齊書垣崇祖傳偽梁王郁豆眷及劉昶宼夀春崇祖于城西北立堰塞肥水堰北起小城周爲深塹使數千人守之)
(謂長史封延伯曰敵貪而少慮必悉力攻小城圖破此堰放水一激急踰三峽事窮丨丨自然沈溺此豈非小勞而大利耶)騰
透(隋書音樂志又爲夏育扛鼎取車輪石臼大甕器等各于掌上而跳弄之并二人戴竿其上有舞忽然丨丨而換易之)驚
透(吳都賦丨丨沸亂牢落翬散沈佺期釣竿篇避楫時丨丨猜鈎每誤牽韓愈文航北湖之空明覻鱗介之丨丨)騁透(謝靈)
(運山居賦植物旣載動𩔖亦繁飛泳丨丨胡可根源)電透(鮑照大雷岸與妺書散渙長驚丨丨箭疾杜顔灞橋賦丨丨孤棹雷)
(奔𧰼車)翻透(孔稚圭禇先生碑崩舟墜壑一倒千仞飄地淪高丨丨無底)虛透(杜甫天狗賦敏于一擲咸觧兩鬭終)
(無自私必不丨丨)通透(韓愈詩蒸嵐相澒洞表裏忽丨丨黃庭堅詩隱几天籟寒六鑿忽丨丨)火透(韓愈題木居士)
(詩丨丨波穿不計春根如頭面幹如身)䨇透(韓愈詠雪詩穿細時丨丨乘危忽半摧)下透(白行簡濾水羅賦初疑散)
(絲之兩灑綠雲而亂飛又似瀑布之泉穿碧煙而丨丨)星透(李子卿興唐寺聖容瑞光賦爍寳刹炘金繩忽丨丨而泉噴遂)
(烟消而氣澄)外透(崔膺金鏡賦乍見紅顔之丨丨忽驚粉壁而中漏)飛透(張懷瓘草書贊遲佪縑簡勢欲丨丨)迥
透(張彧石橋銘截險横包乘流丨丨)菱透(杜牧齊安郡後池詩丨丨浮萍綠錦池夏鶯千囀弄薔薇)光透(李商隱對)
(雪詩寒氣先侵玉女扉清丨旋丨省郎闈袁桷天鵝曲五坊手擎海東青側眼丨丨瑤臺層)香透(李商隱詩殷勤莫使清丨)
(丨牢合金魚鎖桂叢徐鉉詩房排紅結小丨丨夾衣輕袁桷詩龍牋丨丨擁金花黃庚詩光搖珠箔梧桐月丨丨紗厨茉莉風)雲
透(薛能詩獨坐東南見暁星白丨微丨泬寥清)聲透(項斯松詩影侵殘雪裏丨丨小窗間)浪透(鄭谷詩初升涷署是)
(眞仙丨丨桃花恰五年)輕透(徐鉉詩積雨暗封青蘚徑好風丨丨白練衣)寒透(李中詩金波丨丨水精簾燒盡沉檀)
(手自添)綠透(譚用之詩半簾丨丨偎寒竹一榻紅侵墜晚桃)磨透(蘇軾次魯直畫馬詩十年髀肉丨欲丨那更陪君作)
(詩瘦)印透(王中立中秋月詩丨丨山河影照開天地心)曬透(郝經狠牆歎東日丨丨西日炙周興鐵甕熾火逼)饑
透(郝經詩酒散身逾困丨丨食有味)春透(郝經賞紅梅詩丨丨寒梢未全綻風流正要臙脂瘦陳旅三筍吟翰林待詔擅)
(花竹硯屏丨丨宫雲香)濕透(薩都拉繡鞵詩落紅丨丨臙脂膩半幅凌波剪秋水)兩透(袁桷詩壊牆丨丨蝤生角舊竈)
(泥深菌露釘)丹透(袁桷句曲山迎眞詞瑤臺章徹星斗冷碧扉丨丨紅流影)暖透(蒲道源詩春來丨丨黃紬被老去辭)
(歸白粲糜)清透(許有壬墨竈寺詩冷傳霜信風生谷丨丨雲根月滿巖)參透(曹伯啟遊靈隱詩禪關已被猿丨丨仙洞)
(誰教鬼鑿成)
粧閣透(沈佺期詩紫巖丨丨丨青嶂妓樓懸)哀猿透(杜甫青泥坂詩丨丨丨却墜死鹿力所窮)春霖透(薛能)
(吳姬詩滴滴丨丨丨荔枝筆題牋動手中垂又王琢詩故慢幽霖透長檠暗燼桃)繁霜透(吳融詩衣似丨丨丨身疑積水)
(沉)春紅透(陳陶詩玉山三獻丨丨丨銀鴨金鵝言待誰)霜月透(崔道融詩溪上寒梅初滿枝夜來丨丨丨芳菲)
金紋透(梅堯臣詩下玩搗衣碪焜耀丨丨丨)羅綺透(黃庭堅詞花信輕寒丨丨丨)風日透(黃庭堅詞小院)
(閉門丨丨丨)搖箑透(宇文虛中詩好風丨丨丨輕汗挹冰清)靈犀透(趙渢詩蟾光忽作丨丨丨表裏通明兩玉)
(壺)殷血透(郝經雞冠詩碎顆慼丹砂肉綻丨丨丨)
瘦(所祐切丨損說文臞也一作瘦)
韻藻羸瘦(漢書趙充國傳酒泉太守辛武賢奏言土地寒苦漢馬不能冬屯兵在武威張掖酒泉萬騎以上皆多丨丨可)
(益馬食以七月上旬分兵竝出擊䍐开在鮮水上者後漢書趙孝傳孝弟禮爲餓賊所得孝自縛詣賊曰禮久餓丨丨不如孝肥飽)
(賊大驚竝放之曰可且歸更持米糒來孝求不能得復往報賊願就烹衆異之遂不害)肥瘦(南史王元謨傳孝武狎侮羣臣)
(多有稱目多須者謂之羊短長丨丨皆有比擬宋史𨕖舉志考書之等以方圓丨丨適中鋒藏畫勁氣清韻古老而不俗為上世說)
(周伯仁問庾公曰君何所欣悅而忽丨庾曰君何所憂栗而忽丨周曰吾無所憂宜是清虛日來滓穢日去爾法書要錄丨丨相和)
(骨肉相稱輟耕錄洞庭劉氏有夫葉正甫久客都門因寄衣侑以詩云長短只依先去樣不知丨丨近如何張率舞馬賦伊自然之)
(有質寧改觀於丨丨方䕫詩地力丨丨兼農器有無共)詩瘦(杜甫詩知君苦思緣丨丨陸龜蒙讀襄陽耆舊傳詩道孤情易)
(苦語直丨還丨蘇軾次韻黃魯直試院詩千重故紙鑽未透那更陪君作丨丨王庭筠詩竹影和丨丨梅花入夢香)羊瘦(金史)
(王擴傳太府監奏丨丨不可供御宣宗召擴詰問擴奏曰官無羊皆取於民今宜崇節儉廷議肥瘠紛紛非所以示聖德也宣宗首)
(肯之東觀漢記每臘賜博士丨甄宇取其最丨者後召問瘦羊博士所在京師因以爲號)丁瘦(歸田錄盛文肅公豐肥丁晉公)
(疎瘦侍讀梅詢喜焚香館職竇元賓不喜修飾經時不沐浴語曰盛肥丨丨梅香竇臭)今瘦(法書要錄梁武帝觀鍾繇書法)
(曰世之學者宗二王元常逸迹會不睥睨羲之冇過人之論後生遂爾雷同元常謂之古肥子敬謂之丨丨今古既殊肥瘦頗反如)
(自省覽有異衆說)太瘦(輟耕錄劉潛夫曰近人多不識閣帖某家寳藏本皆非眞眞者字極豐穣有神采如潭絳則丨丨臨)
(江則太媚李白詩飯顆山頭逄杜甫頭戴笠子日卓午爲問别來丨丨生只爲從前作詩苦)弟瘦(梁元帝與武陵王書兄肥)
(丨丨無復相見之期讓棗推梨永罷歡愉之日)春瘦(李商隱詩只知解道丨來丨不道春來獨自多陳亞藥名詩棋為臘寒呵)
(子下衣因丨丨縮紗裁宋无詩客愁萬斛添杯量丨丨三分解帶圍)狂瘦(薛能春詠詩丨丨未曾飡有味不緣中酒却緣詩)
島瘦(蘇軾祭柳子玉文元輕白俗郊寒丨丨朱子詩丨丨郊寒詎足差)紅瘦(李易安詞知否知否應是綠肥丨丨)
昭略瘦(南史沈昭略傳嘗醉逄王景文子約張目視之曰汝是王約耶何乃肥而癡約曰汝沈丨丨耶何乃丨而狂)王
琪瘦(歸田錄晏元獻幕下丨丨張亢相謔亢肥琪目爲牛琪丨亢目為猴琪曰張亢觸牆成八字亢曰王琪望月呌三聲)善
權瘦(西清詩話詩僧祖可身被惡疾人號癩可丨丨亦能詩而清癯號丨權)鍾書瘦(法書要錄劉德昇字君嗣以造)
(行書擅名胡昭鍾繇竝師其法而胡書體肥丨丨體丨亦各有君嗣之美)休文瘦(陸龜蒙詩我亦丨丨丨君能叔寳清蘇軾)
(詩多病丨丨今丨損郭鈺詩落花春盡丨丨丨)飯山瘦(歐陽修詩太白空驚丨丨丨蘇軾詩不獨丨丨嘲我丨)
增性瘦(魏志吳質傳注上將軍曹眞性肥中領軍朱鑠丨丨質召優使說肥瘦眞負貴耻見戲怒謂質曰卿欲部曲將遇我)
(耶曹洪王忠言將軍必欲使上將軍服肥卽自宜爲瘦眞愈恚)疎瘦(晉書王羲之傳制獻之雖有父風殊非新巧觀其字勢丨)
(丨如隆冬之枯𣗳覽其筆蹤拘束若嚴家之餓隸范成大詩麥苖丨丨荳苖稀)面瘦(宋書戴顒傳宋世子鑄六銅像於瓦棺寺)
(旣成丨恨丨工人不能治乃迎顒看之顒曰非丨丨乃臂胛肥耳旣錯減臂胛瘦患卽除無不歎服焉)馬瘦(魏書王瓊傳道)
(逢廣平王懷據鞍抗禮自言丨丨懷卽以馬并乘具與之劉潛彈文未央丨丨不覩廏令之忠甘泉道蕪遽見扶風之罪許渾詩萬)
(里往來征丨丨十年離别故人稀蘇軾郭綸詩路人但覺驄丨丨不知鐵槊大如椽又杜甫詩蠶崖鐵丨丨)敝瘦(魏書崔光)
(韶傳光韶博學彊辨尤好理論家足於財而性儉吝衣馬丨丨食味麤薄)疲瘦(北齊書陳元康傳從高祖破周文帝於邙山大)
(會諸將議進退之策咸以爲野無青草人馬丨丨不可遠追康曰兩雄交戰歲月已久今得大捷便是天授時不可失必須乘勝追)
(之)腥瘦(北齊書魏收傳博陵崔巖嘗以䨇聲嘲收曰愚魏衰收收荅曰顔巖丨丨是誰所生羊頥狗頰頭團鼻平飯房笭籠)
(著孔嘲玎)損瘦(隋書張衡傳帝譴衡出爲榆林太守明年帝幸汾陽宫衡因謁帝帝惡衡不丨丨以為不念咎謂衡曰公甚肥)
(澤宜且還郡)樹瘦(酉陽雜爼龍腦香樹出婆利國亦出波斯國樹高八九丈大可六七圍葉圓而背白無花實其丨有肥有)
(丨瘦者有婆律膏香杜荀鶴詩庭前丨丨霜來影洞口泉噴雨後聲李咸用詩蟬稀秋丨丨雨後晚雲輕)牛瘦(酉陽雜俎北人)
(丨丨者多以蛇灌鼻口則為獨肝水牛有獨肝者殺人逆賊李希烈食之而死)粉瘦(異夢錄朱愁丨丨兮不生綺羅王君玉梅)
(詩館娃宫北發精神丨丨瓊寒露蘂新)老瘦(老學菴筆記拄杖斑竹爲上竹欲丨丨而堅勁斑欲微赤而點疎杜甫詩所親)
(驚丨丨辛苦賊中來陳師道詩思君得丨丨觸熱生積疴)食瘦(五色線三蝨在豕上相興語一蝨曰奚說一蝨曰爭肥者一蝨)
(答曰肥豕不度臘相與聚丨其丨者人乃不殺也)小瘦(輟耕錄余始得汪端明所記閣帖行數恨無眞帖參校晚使江左致)
(一本尤伯晦見之曰寳物也他夲行數字比帖字丨而丨此夲行數字比帖中字皆大而濃)黑瘦(古採桑度曲語歡稍養𧖟)
(一頭養百塸柰當丨丨盡桑葉常不周)瘠瘦(曹植鷂雀賦鷂欲取雀雀自言雀微賤身體些小肌肉丨丨所得蓋少君欲相)
(噉實不足飽)凉瘦(嵇康飬生論温肥者早終丨丨者遲竭)黃瘦(王獻之歲終帖兄告說姊故殊丨丨憂馳可言)古
瘦(許瑶題懷素詩丨丨㒧纚半無墨)畏瘦(孟浩然詩丨丨疑傷窄防寒更厚装)清瘦(杜甫天狗賦日食君之肥鮮兮)
(性剛簡而丨丨韓愈遊青龍寺詩南山逼冬轉丨丨刻劃圭角出崖窽李商隱詩丨丨頻疎俗高談屢析酲薛能詩丨丨形客八十)
(餘瓠懸籬落似村居蘇軾詩沈郎丨丨不勝衣周邦彦詠梅詞夀陽漫鬭終不似照水一枝丨丨戴復古戲題詩藁詩冷澹篇章遇)
(賞難杜陵丨丨孟郊寒)肉瘦(杜甫詩心微傍魚鳥丨丨怯豺狼)癯瘦(韓愈詩磔卓立丨丨)妻瘦(韓愈詩男寒澁)
(詩書丨丨剰腰襻)石瘦(柳宗元遊黃溪記自是又南數里地皆一狀樹益壯丨益丨水鳴皆鏘然陸龜蒙詩盤燒天竺春筍)
(肥琴倚洞庭秋丨丨梅尭臣木山詩雨侵蘚澁得丨丨宜與夫子歸隱邱蘇軾詩水清丨丨便能竒又袁桷送曾編修詩沙明丨根)
(丨川遠桅影列)消瘦(元稹鸎鸎傳自從丨丨減容光萬轉千回嬾下床錢抱素耍孩兒曲添丨丨不調䄄鼎恣逞戈矛)鶴
瘦(白居易詩丨丨貌彌清蘇軾詩病後空驚丨丨時來或作鵬騫)山瘦(王建上韓愈侍郎詩咏傷松桂青丨丨取盡珠璣碧)
(海愁皮日休詩丨丨更培秋後桂溪澄閒數晚來魚尹廷高詩樓空偏愛月丨丨不勝秋楊允孚灤京雜咏霜塞塞月青丨丨草實)
(平坡黃鼠肥)骨瘦(李商隱詩玉丨丨來無一把許棠贈志空詩行高無外染丨丨是眞容吳融詩腸枯爲多别丨丨因積毁)
(王敏夫詩千歲冰霜松丨丨九秋風露鶴聲圓吳龍翰詩秋山吟丨丨張翥詩飯顆任嘲詩丨丨糟丘能遣客懷寬)鹿瘦(鄭嵎)
(詩雪衣女失玉籠在長生丨丨銅牌垂)影瘦(鄭谷淨衆寺松溪詩澄分僧丨丨光澈客心清倪瓚詩松室夜燈禪丨丨石潭)
(秋水道心空)減瘦(鄭谷詩丨丨經多難憂傷集晚年)松瘦(皮日休詩兩鶴思競閒䨇丨格爭丨許棠詩峯頂丨多丨)
(崖懸石盡牢蘇軾詩細看落墨皆丨丨想見掀髯正鶴孤)堯瘦(皮日休詩勁質如丨丨貞容學舜黴)烟瘦(皮日休詩山容)
(洗得如丨丨地脉流來似乳肥)嫌瘦(韓偓詩攬照仍丨丨更衣又怕寒蘇軾送蜀僧詩誰爲善相寧丨丨復有知音可廢彈)
臂瘦(韓偓詩膚清丨丨衫薄香銷)身瘦(韓偓詩春惱情懷丨覺丨酒添顔色粉生光)吏瘦(李洞詩丨丨餐溪栢)
(身羸凭海槎)土瘦(李咸用小松詩庭間丨丨根脚獰)鷄瘦(梅尭臣詩丨丨難爲具阮家依舊貧)項瘦(梅尭臣詩)
(腮肥丨丨裁玉清注謂蘄笛也)墨瘦(蘇軾杞菊賦或糠覈而瓠肥或梁肉而丨丨)字瘦(蘇軾詩詩腴固堪飡丨丨還可)
(愕)人瘦(蘇軾詩丨丨尚可肥士俗不可醫黃庭堅試院詩木穿石盤未渠透坐窗不遨令丨丨)堅瘦(蘇軾黃子木拄)
(杖詩野果名黃子丨丨多節目又楊康公石詩三年化爲石丨丨敵瓊玖)病瘦(蘇軾次韻王晉卿詩却因丨丨出奇骨鹽車之)
(厄寧非天)日瘦(黃庭堅詩命輕人鮓甕頭船丨丨鬼門關外天)貴瘦(黃庭堅詩翰林評書乃如此賤肥丨丨渠未知)竹
瘦(黃庭堅詩此郎如丨丨十飯九不肉馬祖常詩花明喜珠綴丨丨愁露溥楊基詩藕深荷蓋密丨丨筍鞭遲)水瘦(沈興)
(求詩艇子掠岸行丨丨不濡尾)腰瘦(王十朋詩丨丨難勝帶十圍薩都拉鞦韆謠寒梅零落春雪灑蕭娘丨丨無一把)田
瘦(葉適詩水肥應返釣丨丨合歸耕)花瘦(葛長庚詩鏡中人瘦如丨丨湖上春濃似酒濃李易安詞簾捲西風人比黃丨)
(丨葉顒詩西風細雨黃丨丨衰草荒烟白鴈飛)月瘦(葛長庚詩丨丨偏見梅花眞劉因早發高黑口號蒼丨丨黑風酸枯梢老)
(竅號空山)碧瘦(葛長庚湧翠亭記溪毛丨丨山骨蒼寒)格瘦(戴昺詩丨丨詩難寫香寒酒易空)逾瘦(元好問倪)
(莊中秋詩強飯日丨丨裌衣秋已寒)宜瘦(郝經宣和内人圖詩腰肢一搦不勝衣當時丨丨不宜肥)頸瘦(袁桷天鵝曲天)
(鵝丨丨身重肥夜宿官蕩羣成圍)驢瘦(郭鈺詩虎飢寒更出丨丨滑難行)玉瘦(劉因玉簪詩丨丨每憂和露滴心清)
(惟恨有絲長)婢瘦(方回詩丨丨慵施粉兒頑失寄書)孤瘦(方回詩朽老寧丨丨飛揚勿剽輕)梅瘦(黃庚詩菊)
(殘如倦客丨丨似詩人)蜂瘦(黃機詞紅塵不斷蝶酣丨丨)
失之瘦(史記滑稽𫝊相馬丨丨丨相士失之貧)安世瘦(漢書張安世傳其女孫敬爲霍氏外屬婦當相坐丨丨丨)
(懼形於顔色上&KR0988;而憐之以問左右乃赦敬以慰其意)公何瘦(後漢書楊彪傳子修爲曹操所殺操見彪問曰丨丨丨之)
(甚對曰愧無日磾先見之明猶懷老牛䑛犢之爱操為之改容)陳恨瘦(法書要錄吳皇象字休明工章草先是有張子並於)
(時有陳良輔並稱能書然丨丨丨張恨峻休明斟酌其間甚得其妙)愁成瘦(王僧孺詩是妾丨丨丨非君重細腰又徐陵樂)
(府愁來瘦轉劇衣帶自然寬)兒女瘦(杜甫詩荒歲丨丨丨)白驢瘦(杜甫聞惠子過東溪詩惠子丨丨丨歸溪惟病身)
桑麻瘦(白居易詩地薄丨丨丨村貧屋舍低又方干詩原上桑柘瘦)拾遺瘦(韓愈詩官如廣文冷面作丨丨丨)
光彩瘦(劉猛詩月滿十五後日畏丨丨丨)僮僕瘦(王建詩家貧丨丨丨)龍種瘦(李商隱詩寄人丨丨丨失)
(母鳳雛痴)相如瘦(叚成式詩倘恕丨丨丨應容累騎還)長時瘦(李咸用詩栢緣執性丨丨丨梅為多知兩番生又郭)
(鈺詩釀成九霞為君壽何必休糧苦長瘦)狼子瘦(陳陶詩飲水丨丨丨思日鷓鴣寒)強半瘦(崔櫓梅花詩丨丨丨)
(因前夜雪數枝愁向晚天來)青壁瘦(張喬詩馬登丨丨丨人宿翠微閒)雲根瘦(皮日休詩秋期淨掃丨丨丨山)
(信回緘乳管麄又巖根瘦似殼松腹破如腔又韓駒詩縣古槐根瘦官清馬骨高又楊載詩石樹盤根瘦沙溪激浪清)山禽
瘦(皮日休詩貧養丨丨能箇丨)枝葉瘦(韓偓詩江中春雨波浪肥石上野花丨丨丨)蘭蕙瘦(韓偓詩蕭艾轉)
(肥丨丨丨)節腦瘦(梅尭臣蘄竹詩腮肥丨丨丨)谿筍瘦(蘇軾詩飽食不嫌丨丨丨)子美瘦(蘇軾詩爾來丨)
(丨丨正坐作詩苦)桄榔瘦(蘇軾詩江邊曳杖丨丨丨林下尋苖蓽撥香)玉子瘦(黃庭堅詩石砆谷中丨丨丨金)
(剛窟前藥草肥)采薇瘦(黃庭堅詩程嬰杵臼立孤難伯夷叔齊丨丨丨)相思瘦(黃庭堅詞半粧紅豆各自丨丨丨)
空生瘦(陳師道詩初聞飲光笑復作丨丨丨)悲秋瘦(李晏詞西風只是丨丨丨却是西風未得知又范梈建安驛詩)
(溪聲漏夜長石角吐秋瘦)石髮瘦(謝逸詩山寒丨丨丨水落溪毛凋)酴醿瘦(盧申之詠茉莉詞玉肌翠袖爭似丨)
(丨丨)龍筋瘦(范成大詩松根當路丨丨丨竹筍漫山鳳尾齊)清隂瘦(葛長庚詩松老丨丨丨)棠梨瘦(高九)
(萬詩曉風不定丨丨丨)花蘂瘦(戴復古詩雨寒丨丨丨)珊瑚瘦(郝經雞冠詩脈絡引絲起一片丨丨丨)枯
骸瘦(宋无題中山出游圖詩兩魑劍笠逐輿後槁形蓬首丨丨丨)天然瘦(耶律楚材蠟梅詩枝横碧玉丨丨丨蕾破)
(黃金分外香)通守瘦(張憲簡顧明府詩欲知丨丨丨但視野人肥)山林瘦(薩都拉詩歲暮丨丨丨天高雨露偏)
犢子瘦(馬祖常春寒詩春寒丨丨丨誰與念農耕)肩頭瘦(宋伯仁詩詩如東野丨丨丨)瑶草瘦(朱弁食天)
(花詩堆盤初見丨丨丨鳴齒稍覺瓊枝脆)笻節瘦(馬璧松詩菌蠢藤癭怒支離丨丨丨)披風瘦(姚孝錫芍藥詩綠葉)
(丨丨丨紅苞浥露肥)倚雲瘦(宋濓詩寒梅雖未花鐵幹丨丨丨)
潄(所祐切丨口也又蘇奏切)
韻藻盥潄(禮記子事父母鷄初鳴咸丨丨管子少者之事夜寐蚤起既拚丨丨執事有恪輟耕錄越楓橋里人丁氏母䨇)
(目失明丁至孝每朝丨丨訖即䑛母之目積有年矣俄而母左目明未久右目復明憲司上其事於朝表其閭曰孝子之門孫楚井)
(賦枕元石以丨丨喜遨怡以緩帶杜甫朝獻太清宫賦祝融擲火以焚香溪女捧壺而丨丨李郢詩寒潭丨丨銅瓶潔野店安禪錫)
(枝斜蘇軾詩終朝自丨丨冷冽清心胃)吐潄(劉峻絶交論丨丨興雲雨呼翕下霜露)
飛泉潄(陸機詩山溜何泠泠丨丨丨鳴玉又元好問寳嚴紀行詩曛黑纔入門經就石泉潄)餘酣潄(暢當軍中醉飲)
(詩酒渴愛江清丨丨丨晚汀)
石非可潄(晉書孫楚傳楚少時欲隠居謂王濟曰當欲枕石潄流誤云潄石枕流濟曰流非可枕丨丨丨丨楚曰所以枕)
(流欲洗其耳所以潄石欲厲其齒)
增水潄(周禮考工記善溝者丨丨之善防者水淫之注潄猶囓也吳融詩一片苔床丨丨痕曹松詩寂寂隂溪丨丨苔塵中)
(將得苦吟來又後漢書樊英傳嘗有暴風從西方起英曰咸都市火甚因含丨向西丨之乃令記其日時客後有從蜀來云是日大)
(火有黑雲卒從東起須臾大雨火遂得滅)澡潄(魏書西域傳悦般國在烏孫西北其風俗言語與高車同而其人清潔剪髮齊)
(眉以醍醐塗之昱昱然光澤日三丨丨然後飲食)清潄(北齊書趙郡王叡傳居喪盡禮杖而後起高祖勅左右不聽進水雖)
(絶丨丨午後輒不肻食)進潄(管子先生已食弟子乃徹趨走丨丨拚前斂祭)噴潄(西京襍記淮南王好方士遂有畫地)
(成江河撮土為山巖噓吸為寒暑丨丨為雨霧)㕲潄(庶物異名疏養鸇者其𩔖相語謂之丨丨三舘有丨丨三卷皆養鸇法具)
(其療病之術㕲音滑)起潄(徐暢祭記五月麥熟薦新作丨丨白餅蘇軾詩飛龍御月作秋涼蒼波改色屯雲黃天旋雷動玉塵)
(香丨丨十裂照座光)俛潄(魏文帝賦揚鱗逐翼載沉載浮仰唼芳芝丨丨清流俛同俯嵇喜荅弟叔夜詩俯潄神泉仰嘰璚枝)
吞潄(張融海賦高岸乳鳥横門産魚則何㦬鱅鮨&KR2913;魜&KR3143;䱻哄日吐霞丨河丨月梅尭臣詩盤石暫憩休泓泉助丨丨)晨
潄(庾闡游仙詩丨丨水玉心玄故能靈化自然)夕潄(何承天白鳩頌晨晞永風丨丨甘露思樂靈基不遐有固)湧潄
(劉孝儀平等刹下銘樹似菴林峯疑鷲色孕吐仙霧丨丨靈泉)嚥潄(杜甫幽人詩丨丨元和津所思烟霞微又蘇軾棲賢三峽)
(詩垂瓶得清甘可丨不可丨)搜潄(韓愈南山詩空虛寒兢兢風氣較丨丨)淨潄(孟郊寒溪詩丨丨一掬碧遠消干慮)
(塵)寒潄(賈島詩夜禪臨虎穴丨丨撇龍泉徐夤詩丨丨綠隂仙桂老碎流紅艷野桃夭)泉潄(方干詩丨丨玉聲衝石竇)
(橘垂朱實壓荆扉)溪潄(方干詩夜丨丨玉常堪聽仙樹垂珠可要攀)玉潄(吳融詩丨丨穿城水屏開對闕山)東
潄(殷文圭詩山勢北蟠龍偃蹇泉聲丨丨玉琤瑽)曉潄(劉得仁詩丨丨松杉下宵禪雪月中郭鈺郭恒惠牙刷詩瓊漿丨丨)
(凝華池玉塵晝談灑晴雪)天潄(皮日休寄荅魯望詩粤自靈均來清才若丨丨)湔潄(梅尭臣詩高高河漢流肻下饋丨丨)
三潄(黃庚旦景詩丨丨呑朝霞餘光散花柳)
潛流潄(宋史河渠志漲溢踰防謂之抹岸埽岸故朽丨丨丨其下謂之塌岸)祭服潄(汲冢周書無播蔬無食種以數)
(度多少省用祈而不賓丨丨丨不制按此皆荒政也)秋潦潄(長笛賦丨丨丨其下趾兮冬雪椯封乎其枝)沈液潄
(張協詩丨丨丨陳根綠葉腐秋莖)芳津潄(庾闡孫登隠居詩蘢薈可游丨丨可丨)波濤潄(孟郊韋七洞庭别業)
(詩丨丨丨古岸鏗鏘辨竒石)碧瀨潄(孟郊和游瑯琊溪詩丨丨丨白石翠烟含青蜺)倚巖潄(陸龜蒙襄陽詩祗愛)
(鹿門泉冷冷丨丨丨)雲前潄(劉得仁詩僧共丨丨丨龍聽月下吟)禪客潄(劉得仁詩亂泉丨丨丨異迹逸人知)
瘶(蘇奏切欬丨嗽同)
韻藻增冬嗽(周禮天官疾醫四時皆有癘疾春時有痟首疾夏時有痒疥疾秋時有瘧寒疾丨時有丨上氣疾注嗽欬)
(也上氣逆喘也)欬嗽(魏志華陀傳督郵徐毅得病佗往省之毅謂佗曰昨使醫曹吏劉嵇針胃管訖便苦丨丨欲卧不安佗曰)
(刺不得胃管誤中肝也)寒嗽(宋史岳飛傳諜報金分道渡淮帝趣飛應援時飛方苦丨丨力疾而行)吐嗽(王起蜃樓)
(賦丨丨而侔華宇呼吸而象瑰材)
呪(職救切丨詛一作祝說文曰祭主贊詞又屋韻)
韻藻詛祝(書民否則厥心違怨否則厥口丨丨左傳子罕曰宋國區區而有丨有丨禍之本也宋史夏國傳篤信機鬼尚)
(丨丨每出兵則先卜轉愈南山詩得非施斧斤無乃假詛呪)侯祝(詩侯作丨丨靡届靡究注作音詛)
三番呪(晉書鳩摩羅什傳羅什未終少日覺四大不愈乃口出丨丨神丨令外國弟子誦之以自救未及致力轉覺危殆于)
(是力疾與衆僧告别以火焚尸惟舌不爛)
增六祝(周禮春官太祝掌丨丨之辭以事鬼神示祈福祥求永貞一曰順祝二曰年祝三曰吉祝四曰化祝五曰瑞祝六曰)
(筴祝注祝之秀反齊書荀伯玉傳伯玉夢太祖乘船在廣陵北渚見上兩腋下有翅不舒伯玉問何當舒上曰却後三年伯玉夢中)
(自謂是呪師向上唾呪之凡六呪有六龍出兩腋下翅皆舒還而復斂)唾呪(見上宋史符彦卿傳遼人自陽城之敗尤畏彦)
(卿或馬病不飲齕必丨而丨曰此中豈有符王邪)祝祝(儀禮主人西面祝在左主人再拜稽首丨丨曰孝孫某敢用柔毛剛)
(鬛嘉薦普淖用薦歲事注丨丨下之又反)善祝(左傳雖其丨丨豈能勝億兆人之詛)必祝(公羊傳謁也餘祭也夷昧也與)
(季子同母者四季子弱而才兄弟皆愛之同欲立之以為君謁曰今若是迮而與季子國季子猶不受也請無與子而與弟弟兄迭)
(為君而致國乎季子皆曰諾故為君者皆輕死為勇飲食丨丨注祝之又反)祕祝(史記封禪書祝官有丨丨即有菑祥輒祝)
(祠移過于下晉書藝術傳僧涉者西域人也能以丨丨下神龍每旱堅常使之呪龍請雨俄而龍下鉢中天輒大雨堅及羣臣親就)
(鉢觀之輟耕錄龍廣寒江西人移居錢唐挾預知之術游湖海間咸推為異人或謂專持寂感報耳丨丨故爾)符祝(魏志張魯)
(傳注東方有張角為太平道太平道者師持九節杖為丨丨教病人叩頭思過因以符水飲之)盟祝(魏志高柔傳注五帝無誥)
(誓之文三王無丨丨之事盟誓之文始自三季質任之作起于周微)神呪(晉書佛圖澄傳少學道善誦丨丨能役使鬼神元史)
(釋老傳帝師帕克斯巴過雲州語諸弟子曰此地有靈怪恐驚乘輿當密持丨丨以厭之未幾風雨大至衆咸震懼惟幄殿無虞酉陽)
(雜俎雍益堅云主夜丨丨持之有功德夜行及寐可已恐怖惡夢呪曰婆珊婆演底)禁呪(魏書釋老志詛渠蒙遜在涼州亦好)
(佛法有罽賓沙門曇摩讖習諸經論於姑臧與沙門智嵩等譯湼槃諸經十餘部又曉術數丨丨歴言他國安危多所中驗唐書天)
(竺國傳信盟誓傳丨丨能致龍起雲雨五代史王建及傳莊宗積金帛於軍門募能破梁戰艦者至於吐火丨丨莫不皆有異苑趙)
(侯以盆盛水吹氣作禁魚龍立見越方善丨丨也酉陽雜俎李叔詹常識一范陽山人停于私第時語休咎必中兼善推步丨丨)
經呪(隋書真臘國傳每旦澡洗以楊枝淨齒讀誦丨丨又澡灑食食罷還用楊枝淨齒又讀丨丨梅堯臣詩東崖暗壑中釋子)
(持丨丨)鍼呪(唐書選舉志方其盛時著於令者納課品子萬人諸館及州縣學六萬三千七十人太史歴生三十六人天文)
(生百五十人大醫藥丨丨諸生二百一十一人)蠱祝(唐書則天皇后傳麟德初后召方士郭行真入禁中為丨丨宦人王伏勝)
(發之帝怒趣使草詔廢之)誦呪(宋史禮志蜥蜴祈雨法捕蜥蜴數十納甕中擇童男二十八人衣青衣以青飾面及手足人特)
(柳枝沾水散灑晝夜環繞丨丨曰蜥蜴蜥蜴興雲吐霧雨令滂沱令汝歸去皮日休詩取經海底開龍藏丨丨空中散蜃樓)禱
祝(易林春秋丨丨解禍除憂君無災咎)譴呪(文心雕龍黃帝有祝邪之文東方有罵鬼之書于是後之丨丨務于善罵)念
呪(酉陽雜俎梵僧不空每祈雨無他軌則但設數繡座手簸旋數寸木神丨丨擲之自立于座上伺木神吻角牙出目瞚則雨至)
密呪(高僧傳唐靈隱寺僧寳逹者以持丨丨為務往時江潮大至激射湖上諸山逹為誦呪忽一夜有一偉人玄冠朱衣導從)
(甚繁謂逹曰身是子胥也師慈心為物已聞命矣明日寺僧怪其車馬之喧因言其事自此西岸沙漲悉平)粤祝(西京賦東)
(海黃公赤刀丨丨冀厭白虎卒不能救)教祝(東京賦慕天乙之弛罟因丨丨以懷民注天乙殷湯名)巫呪(穆子容太)
(公吕望碑言歸故鄉降神丨丨)持呪(盧綸詩丨丨過龍廟翻經化海人張籍詩與醫收海藻丨丨取龍魚)聞呪(劉禹錫詩)
(蛟龍丨丨浪花低)暗祝(韓偓詩明言終未實丨丨始應真)隱呪(道經凡欲修行佩神虎金虎符豁落七元流火光鈴)
(消魔丨丨威制萬靈)
神可祝(史記齊世家景公曰彗星出東北可禳否晏子曰使丨丨丨而來亦可禳而去也注祝章愛反)鄉人祝(後漢)
(書賈逵傳逵薦東萊司馬均均字少賓安貧好學隠居教授不應辟召信誠行乎州里丨丨有所計爭輒令丨少賓不直者終無敢)
(言注祝詛也)慷慨呪(後漢書諒輔傳時夏大旱輔乃自暴庭中丨丨丨曰輔為股肱不能和調陰陽承順天意咎盡在輔)
(今敢自祈請若至日中不雨乞以身塞無狀於是積薪搆火將自焚焉未及日中而㴻雨)索酒呪(晉書陸玩傳遷侍中司空)
(有人詣之丨杯丨瀉柱梁之間丨曰爾為柱石莫傾人梁棟玩曰戢卿良規又隋書賀若弼傳大舉伐陳弼為行軍總管將渡江酹)
(酒而呪曰弼親承廟略伐罪弔民上天長江鑒其若此)燒香呪(晉書佛圖澄傳勒召澄試以智術澄即取鉢盛水丨丨丨)
(之須臾鉢中生青蓮花光色耀日)向石呪(梁書海南諸國傳林邑奴文常牧牛於山澗得鱧魚二頭化而為鐵因以鑄刀)
(鑄成文丨丨而丨曰若斫破石者文當王此國因舉刀斫石如斷芻藳文心獨異之)佛法呪(南史王固傳嘗聘魏宴昆明池)
(魏人以南人嗜魚大設罟網固以丨丨丨之遂不𫉬一鱗)稽顙呪(隋書周羅㬋傳為流矢所中卒于師送柩還京行數里無)
(故與馬自止策之不動有飄風旋繞焉長史郭雅丨丨丨曰公恨小寇未平耶尋即除殄無為戀恨於是風静馬行)金剛呪
(元史釋老傳若歲時祝釐禱祠之常號有曰覩思哥兒華言傘蓋呪也有曰闊兒魯丳卜屯華言大軫丨丨丨也)傘蓋呪
(見上)目瞤呪(西京雜記丨丨則丨之火花則拜之乾鵲噪則餧之蜘蛛集則放之)擲骰呪(酉陽雜俎宋居士說丨丨)
(子丨云伊諦彌諦彌揭羅諦念滿萬徧采隨呼而成)游仙呪(瑯嬛記今人有丨丨丨曰果齊寢炁八垓台戾如律令敕誦七)
(遍書符酒上飲卧)鏡聽呪(瑯嬛記丨丨丨曰竝光𩔖儷終逢協吉先覓一古鏡錦囊盛之獨向竈神勿令人見䨇手捧鏡)
(誦呪七遍出聽人言以定吉凶)東向祝(沈約尼淨秀行狀又復違和數日中亦殊緜惙恒多丨丨丨合掌向空)張羅
呪(温子昇印山寺碑雖改丨丨之丨未易釁鐘之牲)辟鬼呪(劉緩鏡賦根纏丨丨丨翠厄護身符)護身呪(王健)
(詩朱書丨丨丨水噀斷邪刀)俱胝呪(段成式題約公院詩印火熒熒燈續焰青七丨丨丨四阿含經)
鏤(盧候切彫丨書傳云丨剛鐵也又姓又虞韻)
韻藻銀鏤(書厥貢璆鐵丨丨砮磬熊羆狐狸織皮唐書車服志六旒三章粉米在衣黼黻在裳中單青領韍山一章丨丨)
(鞶囊宋史輿服志五輅四角勾闌設圓鑑翟羽虛匱内貼丨丨香罨軾王褒樂府丨丨明光帶金地織成襦)刻鏤(禮記車不)
(雕幾器不丨丨食不貳味以與民同利昔之君子之行禮者如此史記禮書丨丨文章所以養目也東方朔論蜚廉惡來等陰奉琱)
(瑑丨丨之好以納其心西都賦溝塍丨丨原隰龍鱗長笛賦丸梴雕琢丨丨鑽笮江淹賦碧玉作椀銀為盤一丨一丨化䨇鸞宋无)
(感瓊花詩雪讓瓏璁巧冰銷丨丨瑕)文鏤(史記封禪書汾陰巫錦為民祠魏脽后土營旁見地如鉤狀掊視得鼎鼎大異于衆)
(鼎丨丨無欵識)青鏤(南史紀少瑜傳少瑜嘗夢陸倕以一束丨丨管筆授之云我以此筆猶可用卿自擇其善者其文因此遒)
(進)
增雕鏤(禮記有成事然後治其丨丨文章黼黻以嗣國語靈王為章華之臺與伍舉升焉曰臺美夫對曰臣聞國君服寵以)
(為美安民以為樂不聞其以土木之崇高丨丨為美而以金石匏竹之昌大囂庶為樂梁書夏侯詳傳先是荆府城局參軍吉士瞻)
(役萬人浚仗庫防火池得金革帶鉤隱起丨丨甚精巧篆文曰錫爾金鉤既公且侯蔡邕和熹鄧后諡議尚方抑巧丨丨不為皮日)
(休詩斯文縱竒巧秦璽新丨丨陸龜蒙詩物象悉摧藏精靈畏丨丨)彤鏤(左傳昔闔廬食不二味居不重席室不崇壇器不丨)
(丨)采鏤(漢書郊祀志甘泉泰畤紫壇八觚宣通象八方紫壇有文章丨丨黼黻之飾及玉女樂)疏鏤(後漢書馬融傳)
(乘輿乃以吉月之陽朔登于丨丨之金路淮南子大鐘鼎美重器華蟲丨丨以相繆紾)不鏤(後漢書徐穉傳韋著長于三輔)
(禮義之俗所謂不扶自直丨丨自雕淮南子古者明堂之制土事不文木工不斵金器丨丨)丹鏤(吳志賀齊傳齊性奢綺所)
(乘船雕刻丨丨青蓋絳襜)參鏤(宋書符瑞志帝禹生于石紐虎鼻口兩耳丨丨首戴鉤鈴匈有玉斗足文履已)金鏤(宋書)
(沈慶之傳太子妃上世祖丨丨七箸及杆杓上以賜慶之曰觴酌之賜宜以大夫為先也齊書褚淵傳淵善彈琵琶世祖在東宫賜)
(淵丨丨柄銀柱琵琶北齊書楊愔傳自尚公主衣紫羅袍丨丨大帶唐書車服志印章鞶囊亦曰鞶帶博三寸半加丨丨玉鉤䚢崔)
(融賀石龜負圖表神工不召若鐫丨丨之名天意潛彰似刻銀繩之篆)題鏤(齊書崔祖思傳今將掃闢咸華丨丨龍漠宜簡)
(役敦農開田廣稼)玉鏤(梁書武帝紀南兖州隊主陳文興於桓城内鑿井得丨丨麒麟金鏤玉璧水精環各二枚梁宣帝詩)
(衡山白丨丨漢殿珊瑚枝吳融詩篦鳳金雕翼釵魚丨丨鱗)錯鏤(梁書劉之遴傳之遴獻古器于東宫其第一種鏤銅鴟夷)
(榼二枚其第二種金銀丨丨古鐏二枚潛夫論犀象珠玉虎魄瑇瑁石山隠飾金銀丨丨窮極麗美轉相誇咤郭元振古劍歌琉璃)
(玉匣吐蓮花丨丨金環映明月)鬭鏤(隋書琉球國傳多丨丨樹似橘而葉密條纖如髮然下垂婦人以羅紋白布為帽織丨丨)
(皮并雜色紵及雜毛以為衣)細鏤(唐書百官志少府掌百工技巧之政丨丨之工教以四年車路樂器之工三年平漫刀矟)
(之工二年矢鏃竹漆屈柳之工半焉)碧鏤(酉陽雜俎臘日賜北門學士口脂蠟脂盛以丨丨牙筩)鎪鏤(洞簫賦丨丨離)
(灑絳脣錯雜)括鏤(魏武帝上雜物疏御雜物用有純銀澡豆匳純銀丨丨匳)鐫鏤(張華瓌材枕賦不屑朱碧之飾助不)
(煩錐鋒之丨丨蘇軾詩頑質謝丨丨)摛鏤(魏都賦雲雀踶甍而矯首壯翼丨丨于青霄)萬鏤(鮑照詩洛陽名工鑄為金)
(博山千斵復丨丨)臆鏤(梁簡文帝頌題雕丨丨舌紫支黃)花鏤(薛稷詩丨丨黃山繡作苑草圖玄灞錦為川)節
鏤(胡義周大夏功德頌楹雕虬獸丨丨龍螭)寳鏤(陸徽薦朱萬嗣表歴宰金山家無丨丨之飾連組珠海室靡璫珥之珍)
琢鏤(韓愈南山詩冬行雖幽墨水雪工丨丨)切鏤(樊宗師絳守居園池記瑶翻碧瀲光文丨丨)銘鏤(元稹進田)
(宏正碑文狀丨丨骨肌難酬雨露李商隠謝相國京兆公啓感激恩光丁寧教誡永言丨丨尚昧端倪)自鏤(馬祖常詩歸安)
(桐鄉阡銘文手丨丨)
滿背鏤(酉陽雜俎蜀市人趙高好鬭常入獄丨丨丨毗沙天王吏欲杖背見之輒止恃此轉為坊市患害)靈山鏤
(庾信步陸孤氏墓銘北降帝子南麾蜀守若水既開丨丨已丨)龍文鏤(庾信詩丨丨丨剪刀鳳翼纏篸管)
貿(莫候切交易也市賣也又姓)
韻藻增來貿(詩氓之蚩蚩抱布貿絲匪丨丨絲來即我謀箋言此民非來買絲但欲與我謀為室家也)易貿(史記)
(倉公傳所謂氣者當調飲食擇晏日車步廣志以適筋骨肉血脈以瀉氣故年二十是謂丨丨)轉貿(後漢書彭寵傳是時北州)
(破散而漁陽獨完有舊鹽鐵官寵丨以丨穀積珍寳益富強宋史孫甫傳蜀用鐵錢民苦丨丨重故設法書紙代錢以便市易)賤
貿(後漢書第五倫傳拜會稽太守受俸裁留一月糧餘皆丨丨與民之貧羸者)交貿(齊書武帝紀軍國器用動資四表不)
(因厥産咸用九賦雖有丨丨之名而無潤私之實吳都賦澀譶澩㺒丨丨相競諠譁喤呷芬葩蔭映梁簡文帝移市教日中總會丨)
(丨遷移雖樊無外取要得所求而旗亭舊體自有常處庾信荅移市教欲令吹簫舞鶴還反舊鄽賣卜屠羊請辭新闠而丨丨之黨)
(好留豳岐之衆難遣)遷貿(齊書竟陵王子良傳江東大錢十不一在公家所受必須輪郭遂買本一千加子七百尋完者為用)
(既不兼兩回復丨丨會非委積縱令小民每嬰困苦任昉為范始興求為太宰立碑表藏諸名山則陵谷丨丨府之延閣則青編落)
(簡庾信連珠市朝丨丨山川悠遠朱瑒致徐陵書朝市丨丨傳骨鯁之風歷運推移表忠貞之跡駱賓王詩炎凉幾丨丨川陸疲臻)
(凑)販貿(魏書崔寬傳弘農出漆蠟竹木之饒路與南通丨丨來往家産豐富而百姓樂之)爭貿(宋史蘇雲卿傳夜織)
(履堅靱過革舄人丨丨之以饋遠)名貿(商子世之所謂義者將立民之所好而廢其所惡不義者將立民之所惡而廢其所)
(樂也二者丨丨實易不可不察也)不貿(吳質與魏太子牋古今一揆先後丨丨焉知來者之不如今)賈貿(蜀都賦都)
(人士女袨服靚粧丨丨墆鬻舛錯縱横)蕩貿(袁淑防禦議若其偽遁羸張出沒無際楚言漢旆顯默如神固已日月蔽虧川)
(谷丨丨)移貿(顧覬之定命論中下之流馳心妄動是非舛斡倚伏丨丨)鈞貿(顧覬之定命論昔兩都全盛六合殷昌霧)
(集貴寵之閭雲動權豪之術丨丨貽談豈惟陳張而已)詭貿(顧覬之定命論夫生之資氣清濁異原命之禀數盈虛乖致是)
(以心貎丨丨性運舛殊故有邪正昏明之差修夭榮枮之序)託貿(蕭子良諫遣臺使疏及其㹠蒜轉積鵝粟漸盈遠則分鬻)
(他境近則丨丨吏民)遠貿(獨孤及本願寺鐘銘丨丨精金博召良冶)化貿(韓愈南山詩吁嗟信竒怪峙質能丨丨)貿
貿(韓愈琴操雪霜丨丨薺麥之茂周捨詩青眼丨丨白髮長長蘇軾詩那憂霜丨丨)䨇貿(韓愈祭李郴州文接雄詞于章)
(句窺逸迹于篆籕苞黃甘而致貽𫉬紙筆之丨丨)老貿(張翥詩帽絮不煖衣生稜丨丨獨語愁河冰)
是非貿(裴駰史記集解序考較此書文句不同有多有少莫辨其實而世之惑者定彼從此丨丨相丨真偽舛錯)刀布
貿(吳都賦質劑平而交易丨丨丨而無算)炎涼貿(梁昭明太子荅晉安王書丨丨始丨觸興自高覩物興情更向篇什)
人牛相貿(魏書景穆帝紀制有司課畿内之民使無牛家以丨丨力丨丨墾殖鋤耕)
鷲(疾僦切鳥名黑色多子)
韻藻靈鷲(山海經西域有丨丨山謝靈運山居賦欽鹿野之華苑羡丨丨之名山注鹿苑說四真諦處丨丨山說般若法)
(華處又過瞿溪山僧詩望嶺眷丨丨延心念淨土劉禹錫送義舟師還黔南詩常說維摩似丨丨郤將山屐上丹梯蘇軾靈隠詩靈)
(隱前天竺後兩澗春淙一丨丨元好問靈峽詩飛墮不嫌丨丨小竒探已覺太湖空)
增激鷲(陸雲荅兄書赫赫重光遐風丨丨)祗鷲(王融為竟陵王與劉虬書沾濠射之冥游屈丨丨之法侣王筠約法)
(師碑銘形在江湖心超丨丨劉孝綽荅雲法師書顯實開權事均丨丨夲無四畏寧慮五怨)望鷲(沈約棲禪精舍銘瞻禁拓)
(圃丨丨疏山)摶鷲(韓愈南山詩或婉若藏龍或翼若丨丨)
走(則豆切疾趨曰丨又有韻)
韻藻增難走(國語重耳出亡及柏谷丨適齊楚狐偃曰無丨焉夫齊楚道遠而望大不可以困往道遠難通望大丨丨)
(注走則豆切難歸走也)歸走(見上蘇軾詩丨客丨吾州)馳走(史記吕后紀朱虛侯欲奪節信謁者不肻朱虛侯則從與)
(載因節信丨丨斬長樂衛尉吕更始還馳入北軍報太尉)還走(史記項羽紀章邯使長史欣請事至咸陽留司馬門三日趙高)
(不見有不信之心長史欣恐丨丨其軍)爭走(史記蕭相國世家沛公至咸陽諸將皆丨丨金帛財物之府分之何獨先入收)
(秦丞相御史律令圖書藏之)疾走(史記孫臏傳魏伐趙趙請救于齊齊威王以田忌為將而孫子為師田忌欲引兵之趙孫)
(子曰梁趙相攻輕兵銳卒必竭於外君不若引兵丨丨入梁據其街路衝其方虛彼必釋趙而自救也又黥布傳楚使者方急責布)
(發兵舍傳舍隨何直入坐楚使者上坐曰九江王已歸漢楚何以得發兵楚使者起何因說布曰事已搆可遂殺楚使者無使歸而)
(丨丨漢并力布日如使者教注走音奏向也)南走(漢書高帝紀轅生說漢王曰漢與楚相距滎陽數歲漢常困願君出武關)
(項王必引兵丨丨王深壁令滎陽成臯間且得休息許棠秦中過友人詩半生丨丨復西馳愁過楊朱罷泣岐)西走(漢書張騫)
(傳騫以郎應募使月氐出隴西經匈奴單于留騫十餘歲騫持漢節不失因與其屬亡鄉月氐丨丨數十曰至大宛)畏走(後漢)
(書光武紀三輔吏卒東迎更始見諸將過皆冠幘而服婦人衣諸於繡&KR1806;無不笑之或有丨而丨者及見司隸僚屬皆歡喜不自勝)
奔走(後漢書黨錮傳何顒字伯求袁紹慕之私與往來結為丨丨之友)往走(張衡賦翾鳥舉而魚躍兮將丨丨乎八荒)
(注走猶赴也)北走(鮑照蕪城賦濔迆平原南馳蒼梧漲海丨丨紫塞鴈門杜甫贈贊善詩丨丨關山開雨雪南遊花柳塞雲)
(煙)東走(杜甫詩丨丨窮歸鶴南征盡跕鳶)互走(韓愈南山詩行行將遂窮嶺陸煩丨丨勃然思拆裂擁掩難恕宥)
陸走(韓愈祭鄭夫人文水浮丨丨丹旐翩然)直走(杜牧阿房宫賦驪山北搆而西折丨丨咸陽二川溶溶流入宫牆)
夜走(蘇軾詩丨丨清虛宿扣門驚鵲翻)
秦王走(戰國策昔吳與楚戰于柏舉三戰入郢棼冒勃蘇贏糧潛行蹠穿膝暴七日而薄秦王之朝雀立不轉晝吟宵哭七)
(日不得告水漿不入口瘨而殫悶旄不知人丨丨聞而丨之左奉其首右濡其口勃蘇乃蘇)精兵走(史記李將軍傳廣從)
(大將軍青擊匈奴既出塞青捕之知單于所居乃自以丨丨丨之而令廣并於右將軍軍出東道)間道走(漢書高帝紀沛)
(公起如厠招樊噲出置車官屬獨騎與樊噲靳彊滕公紀成步從丨丨丨軍使張良留謝羽)
副(敷救切貳也佐也又姓)
韻藻書副(漢書叙傳斿以選受詔進讀羣書上器其能賜以祕丨之丨又隋書經籍志起居注者錄紀人君言行動止之)
(事周官内史掌王之命遂丨其丨而藏之是其職也)無副(後漢書祭彤傳彤在遼東三十年衣丨兼丨諸葛亮書吾受賜三千)
(斛今蓄財無餘妾丨丨服)兼副(見上宋書禮志詔曰府庫之儲唯當以供軍國之費耳法服儀飾粗令舉其餘丨丨雜器停之)
難副(後漢書黃瓊傳先是徵聘處士多不稱望李固素慕於瓊乃以書逆遺之曰嘗聞嶢嶢者易缺皦皦者易汙盛名之下其)
(實丨丨)
增狀副(後漢書楊秉傳南廵園陵特詔秉從南陽太守張彪與帝有舊以車駕當至因傍發調多以入私秉聞之下書責讓)
(荆州刺史以丨丨言公府)儲副(後漢書种暠傳中常侍高梵從中單駕出迎太子時太傳杜喬等疑不欲從暠手劍當車曰太)
(子國之丨丨今常侍來無詔信何以知非姦邪王讚三月三日詩巍巍天階亦降列宿右載元首左光丨丨)移副(後漢書李)
(雲傳雲素剛憂國將危心不能忍乃露布上書丨丨三公府)奐副(後漢書皇甫規傳徵拜度遼將軍薦中郎將張奐以自代)
(願乞冗官以為丨丨朝廷從之以奐為度遼將軍規為使匈奴中郎將)堪副(後漢書蔡邕傳陛下聖德允明深悼災咎褒臣)
(末學特垂訪及非臣螻蟻所能丨丨)寫副(晉書武帝紀泰始以來大事皆撰錄秘書丨丨後有其事輙宜綴集以為常)參
副(晉書周顗傳顗荒醉失儀為有司所奏詔曰顗丨丨朝右職掌銓衡當敬慎德音式是百辟)次副(宋書明帝紀每所造)
(制必為正御三十副御丨丨又各三十須一物輙造九十枚)國副(宋書五行志晉惠帝立成都王穎為皇太弟猶加侍中大)
(都督領丞相既為丨丨則不應復開封土兼領庶職)軍副(宋書柳元景傳元景丨丨柳元怙簡步騎二千以赴陜急卷甲兼行)
(一宿而至齊書吕安國傳安國隠重有幹局為劉勔所稱勔征殷琰於壽春安國以建威將軍為勔丨丨)統副(宋書吳喜傳褚)
(淵往南選諸將卒喜為軍中經為賊者就淵求官淵以喜最前獻捷名位已通又為丨丨難相違拒是以得官受賞反多義人)戍
副(梁書馮道根傳太尉陳顯達師入汋均口道根與鄉里人士以牛酒候軍軍人不知山路道根每及險要輙停馬指示之尋為)
(汋均口丨丨)良副(陳書徐陵傳朝議北伐高宗曰卿可舉元帥陵曰吳明徹家在淮左悉彼風俗將略人材當今亦無過者)
(于是久爭論累日不能决都官尚書裴忌曰臣同徐僕射陵應聲曰非但明徹良將忌即丨丨也)冡副(魏書任城王雲傳丨)
(丨之寄宜紹寳歴)端副(魏書李平傳平自在度支至於丨丨夙夜在公孜孜匪懈沈約王亮王瑩加授詔京輔華貫丨丨要)
(重政首民經任切朝寄)使副(北齊書魏蘭根傳蘭根族弟愷少抗直有才辨魏未遷尚書郎齊州長史天保中聘陳丨丨宋)
(史選舉志丨丨嘗有軍功應轉許特超七資)正副(隋書百官志其御仗屬官有御杖丨丨都督其直盪屬官有直盪丨丨都)
(督又經籍志京兆韋霈南陽杜頵等於秘書内補續殘缺為丨丨二本藏于宫中其餘以實秘書内外之閣凡三萬餘卷)將副
(隋書百官志鎮置丨丨戍置主副關置令丞宋史兵志熙寧七年始詔總開封府畿京東西河北路兵分置丨丨由河北始)主
副(見上)牲副(唐書禮樂志凡丨必有丨焉省牲而犢鳴則免之而用副禁其捶拊)五副(唐書百官志左尚署令一人丞)
(五人掌供翟扇蓋繖五路丨丨七輦十二軍)自副(唐書趙憬傳初擢水部員外郎湖南觀察使李承表憬丨丨又李元亮傳)
(以宿衛積勞試太子詹事李懷讓節度鎮國署奏以丨丨居軍十年士心憚服韓愈祭李郴州文哀窮遐之無徒挐百憂以丨丨)
錄副(唐書李晟傳帝紀其功自文於碑勅皇太子書立於東渭橋以示後世又令太子丨丨以賜)贏副(唐書陽城傳服)
(用無丨丨客或稱其佳可愛輙喜舉授之)置副(宋史職官志國初官無定制有使則丨丨有知院則置同知院又宣撫使亦有)
(不置使而丨丨如胡世將之於川陜岳飛之於荆襄皆止以副使為名)社副(宋史兵志自澶淵講和以來百姓自相團結為)
(弓箭社乂自相推擇家資武藝衆所服者為社頭丨丨)立副(宋史劉爚傳鄉為一團里為一隊建其長丨其丨平居則耕有)
(警則守有餘力則戰却掃編自古設官必置貳丨丨者所以紓危難而適時用聚聰明而濟不及也)三副(吕氏春秋齊湣王居)
(衛謂公玉丹曰我何如主也玉丹曰王賢主也王去國居衛容貎充滿顔色發揚無重國之意王曰甚善寡人自去國居衛也帶益)
(丨丨矣歐陽修謝諸葛筆詩緊心縳長毫丨丨頗精密)設副(東京賦順時服而丨丨咸龍旗而繁纓注五時之服各隨其車)
(車各一色以為副武)君副(馬融樗蒲賦桮為上將木為丨丨齒為號令馬為翼距)厭副(蔡邕表臣季父質不聞臣謀横)
(見逮及并内坑䧟以快言事丨丨其心誠冤誠痛乞身當辜戮免質并坐)相副(蔡邕隸𫝑修短丨丨異體同𫝑魏武帝書文舉)
(盛歎鴻豫名實丨丨鴻豫亦稱文舉竒逸博聞)未副(魏文帝書私願不果饑渴丨丨)永副(曹植詩儻終顧盼恩丨丨我中)
(情)佐副(張華瓌材枕賦無丹漆之彤朱罔觹象之丨丨)介副(何曾請設軍副表臣聞先王制法必於全慎故建官授任)
(則置假輔陳師命將則立監貳宣命遣使則設丨丨臨敵交刃則參御右張薦論顔真卿疏真卿奉使淮西期不先戒行無素備受)
(命之後不宿於家親黨不遑告别丨丨不及陳請孱僮單騎即日載馳)克副(傅咸贈建平太守詩朝𨕖於衆乃子之授南荆)
(注望心乎丨丨)鎮副(李暠詣闕表臣州界迥遠勍宼未除當須丨丨為行留部分輙假臣子士業監前鋒諸軍事)上副
(劉琨表丨丨祖宗之心下一兆庶之望)仰副(沈約立太子恩詔建兹蒙稚丨丨宗祊)居副(張纘南征賦懷君恩而未)
(答顧靈𤨏而依遲總端揆以丨丨長庶僚而稱師)光副(蕭圓肅少傳箴敬之敬之天惟顯思丨丨皇極永固洪基)歴副
(庾信碑文逓參三事丨丨六卿)
二笥副(史記趙世家趙簡子疾寤語大夫曰我之帝所甚樂與百神遊於鈞天廣樂九奏萬舞有一熊來援我帝命我射之)
(中熊又有一羆來我又射之中羆帝甚喜賜我丨丨皆有丨吾見兒在帝側帝屬我一翟犬曰及而子之壯也以賜之)將軍
副(漢書趙充國傳上賜書曰制詔後將軍聞苦脚脛寒泄朕甚憂之今詔破羌將軍詣屯所為丨丨丨)牧監副(漢書王莾)
(傳以州牧位三公刺舉怠解更置丨丨丨秩元士冠法冠行事如漢刺史)為已副(後漢書朱雋傳董卓惡雋異已然貪其名)
(重乃表遷太僕以丨丨丨雋辭不受)丞相副(魏志武帝紀天子命公世子丕為五官中郎將置官屬為丨丨丨)乘輿
副(晉書齊王攸傳詔下太常議崇錫之物於是備物典策設軒懸之樂六佾之舞黃鉞朝車丨丨之丨從焉魏書明元帝紀詔泰)
(平王率百國以法駕田于東苑車乘服物皆以丨丨之丨)老臣副(晉書何充傳王導庾亮竝言於帝曰何充器局方槩有萬)
(夫之望必能總錄朝端為丨丨之丨)金根副(宋書禮志乘輿大駕則御鳳凰車以丨丨為丨)馬隊副(齊書張敬兒傳)
(敬兒多膂力為曲阿戊驛將州差補府將還為郡丨丨丨轉隊主)士信副(唐書羅士信傳凡戰須陁先登丨丨丨以為常)
觀察副(唐書杜佑傳漢置别駕刺史廵察猶今丨丨之有丨也)洗馬副(唐書常袞傳先是百官俸寡狹議增給之)
(時韓滉使度支與袞皆任情輕重滉惡國子司業張參袞惡太子少詹趙惎皆少給之太子文學為丨丨丨袞姻家任文學者其給)
(乃在洗馬上)少尹副(唐書郭行餘傳京兆府在漢時有尹有都衛有丞開元時諸王為牧故尹為長史司馬即都丞耳令)
(尹總牧務丨丨丨焉未聞有下車望塵避者)陰陽副(春秋繁露天地之符丨丨之丨常設於身身猶天也數與之相參故)
(命與之相連也)王公副(却掃編王文安公堯臣登第之日狄武襄公始隸軍籍後狄公為樞密使丨丨為丨適同時)神
荼副(東京賦度朔在梗守以鬱壘丨丨丨焉對操索葦目察區陬司執遺鬼)赤舄副(潘勖冊魏公九錫文君勸分務)
(本嗇民皆作粟帛滯積大樂惟興是用錫君衮冕之服丨丨丨焉)圭瓚副(潘勖冊魏公九錫文君以温恭為基孝友為德)
(明允篤誠感乎朕思是用錫君秬鬯一卣丨丨丨焉)紙筆副(陶宏景授陸敬游十賚文爾敬事經誥遵尚楷模翰墨之用于)
(是平在故賚爾大硯一面丨丨丨之)熏陸副(陶宏景授陸敬游十賚文爾期誠元契遐想靈風至懷所詣因心則通故賚爾)
(香爐一枚丨丨丨之)手巾副(陶宏景授陸敬游十賚文爾真心内固清行外彰滌蕩紛穢表裏雪霜故賚爾鍮石澡罐丨丨)
(為丨)百官副(劉寔崇讓論讓道興賢能之人不求而自出矣至公之舉自立矣丨丨之丨亦豫具矣)宿願副(韓愈)
(南山詩昨來逢清霽丨丨忻始丨)
狖(余救切獸名似猨貁同)
韻藻蝯狖(漢書揚雄傳枳棘之榛榛兮丨丨擬而不敢下注丨善攀援丨似猴擬疑也亦作猨屈原九章深林杳以冥冥)
(兮廼猨狖之所居西都賦猨狖失木豺狼懾竄西京賦熊虎升而挐攫猨狖超而高援江淹愛遠山騷深林寂以窈窈上猨狖之所)
(羣杜甫久雨詩泉源泠泠雜猨狖泥濘漠漠饑鴻鵠劉禹錫送義舟師還黔南詩猨狖窺齋林葉動蛟龍聞呪浪花低陸龜蒙詩霜)
(濃果熟未容收往往兒童雜猨狖潘咸詩心已同猨狖不聞人是非)
增哀狖(謝靈運詩乘月聽丨丨浥露馥芳蓀韓愈縣齋讀書詩丨丨醒俗耳清泉潔塵襟馬戴詩洞庭秋色起丨丨更難聞)
鼯狖(謝朓詩丨丨呌層嵁鷗鳬戲沙衍)林狖(王僧孺與江琰詩享海鳥以醇醪嘉膳棲丨丨以崇楹曾拱白居易詩山)
(魈啼稚子丨丨挂山都李洞詩劍搖丨丨落旗閃岳禽高)啼狖(張說詩丨丨抱山月饑狐獵野霜杜甫放舟出峽詩窄轉深丨)
(丨虛隨亂浴鳬)騰狖(岑參招北客文驚丨丨與過鳥駭木魅兮山精閻寬温湯御毬賦輕劇丨丨迅拚鷙鳥)山狖(崔顥)
(詩江静聞丨丨川長數塞鴻)愁狖(韓愈荅張徹詩丨丨酸骨死怪花醉魂馨)幽狖(韓愈詩狂鯨時孤軒丨丨雜百種)
猱狖(韓愈南山詩微瀾動水面踊躍躁丨丨)饑狖(錢起詩丨丨入山厨飲虹過藥井)驚狖(錢起詩飛蘿擲丨丨)
離狖(張鼎賦雨嘯幽猿月哀丨丨)戲狖(姚合遊杏溪蘭若詩丨丨跳林末高僧住石間)霜狖(李郢詩谷寒丨丨静)
(林晚磬蟲悲陸龜蒙詩窘若曬河魚悲如哭丨丨)嘯狖(盧肇詩老猿丨丨還欺客來撼忩前百尺藤杜荀鶴詩雨洒吟蟬樹)
(雲藏丨丨山)巖狖(許渾詩果隨丨丨落槎帶水禽流)竹狖(方干詩丨丨窺沙井)月狖(黃滔詩殘燭松堂掩孤峯)
(丨丨啼又丨丨聲和琴調咽)巴狖(李洞詩北地聞丨丨南山見磧鴻)獨狖(許彬詩丨丨啼朝雨羣牛向暮灘高蟾詩)
(羣鴻宿處江村冷丨丨啼時海國陰)遠狖(馬戴詩丨丨啼荒嶠孤螢溺漫流)野狖(馬戴詩丨丨穴孤墳農人耕廢苑)
暗狖(馬戴詩密林飛丨丨廣澤發鳴鴻)飛狖(林寬詩懸崖倚凍瀑丨丨過孤枝蘇軾詩跳波翻潛魚振響落丨丨)白
狖(羅隠詩嘯烟丨丨沉高木搗月清砧觸旅魂)聞狖(釋無可寄題廬山二林寺詩窗籟虛丨丨庭烟黑過龍)酸狖
(曾鞏詩悲風我眼澀丨丨我耳愁)猩狖(蘇軾文謫居窮出遂侣丨丨)
失木狖(杜甫詩哀哀丨丨丨矯矯避弓翮又皮日休詩予生二賢未得作升木狖又蘇軾詩翩如得木狖飛步誰能攀)
詬(苦候切罵又巧言又盧候切怒也一作訽)
韻藻忍訽(史記伍子胥傳王使使謂伍奢曰能致汝二子則生不能則死伍奢曰尚為人仁呼必來員為人剛戾丨丨能)
(成大事彼見求之并禽其𫝑必不來荀子案彊鉗而利口厚顔而丨丨無正而恣睢妄辨而幾利此姦人之說也廼賢詩忍詬含羞)
(汗簡冊)訶詬(韓愈詩力雖能排斡雷電怯丨丨)
增晉詬(左傳衛侯欲叛晉而患諸大夫王孫賈使次于郊大夫問故公以丨丨語之)奊詬(漢書賈誼傳頑頓亡耻丨)
(丨亡節廉耻不立且不自好注丨丨謂無志分也奊音湖結反)大詬(後漢書董卓傳越騎校尉伍孚忿卓凶毒朝服懷佩刀刺)
(之不中卓急呼左右執殺孚而丨丨曰爾欲反耶孚曰恨不得磔裂奸賊于都市以謝天地宋史丁謂傳謂所善林特自賓客改詹)
(事謂欲引為樞密副使兼賓客廸執不可因丨丨之斥謂姦邪不法事按廸李廸也)笞詬(唐書崔縱傳父渙有嬖妾縱以母事)
(之妾剛酷雖縱顯官而數丨丨縱率妻子候顔色承養不懈時以為難)威詬(唐書張薦傳顔真卿奉使淮西捐軀仗義丨丨)
(羣兇遂令脅刺者回慮忠勇者肆情)諠詬(五代史李愚傳劉昫為相昫性褊急而愚素剛介動輒違戾昫與馮道姻家愚數以)
(此誚昫兩人遂相丨丨乃俱罷宋史謝泌傳奉詔解送國學舉人黜落既多羣聚丨丨懷甓以伺泌出泌知之潛由它塗入史館任)
(昉奏彈范縝范縝衣冠緒餘言行舛駮誇諧里落丨丨周行曲學謏聞未知去代弄口鳴舌祗足飾非)親詬(宋史种放傳往)
(來終南按視田畝每行必給驛乘在道或丨丨驛吏規算糧具之直時議浸薄之)喫詬(莊子使離朱索之而不得使丨丨索)
(之而不得也注離朱見也丨丨言也喫亦作&KR0008;賈餗百步穿楊葉賦克中之時&KR0008;詬不能以施力造微之處離婁不得以争明)攘
詬(離騷屈心而抑志兮忍尤而丨丨注丨除也丨耻也)干詬(劉向九歎背玉門以奔騖兮蹇離尤而丨丨)罹詬(劉向)
(凢歎懷椒聊之藹藹兮乃逄紛以丨丨)含詬(路温舒尚德緩刑書古人有言山藪藏疾川澤納汙瑾瑜匿惡國君丨丨)冒
訽(崔駰逹旨數丨丨以干進)謑訽(王逸賦奮迅兮奔走違羣小兮丨丨注謂辱詈也)棄詬(蔡邕議高祖忍平城之耻)
(吕后丨嫚書之丨)恚詬(王孫孺與何烱書幸聖主解網祝禽下車泣罪愍兹丨丨憐其觳&KR1100;輟薪止火得不銷爛)責詬
(陸龜蒙詩朝朝貰薪米往往逢丨丨)排詬(陳造詩迂論取丨丨)嘲詬(陸游詩風波起平地兩耳厭丨丨)尤詬(倪瓚)
(素衣詩視氓如豵寧避丨丨)
曹人詬(左傳宋公伐曹將還褚師子肥殿丨丨丨之不行)陳兵詬(後漢書劉表傳遣韓嵩詣操觀望虛實及還盛)
(稱朝廷曹操之德勸遣子入侍表以為懷貳丨丨丨嵩將斬之嵩不為動容表妻蔡氏知嵩賢諫止之)厲聲詬(遼史耶律)
(義先傳時蕭革席寵擅權義先疾之它日侍宴上命羣臣博負者罰巨觥義先當與革對憮然曰臣安能與國賊博哉帝止之曰卿)
(醉矣義先丨丨丨不已上大怒)來者詬(梅堯臣詩偶誌一時事曷虞丨丨丨又蘇軾文才高絶俗性疎來詬)
糅(女救切雜也)
韻藻同糅(漢書劉向傳丨丨玉石兮一槩而相量)
邪正糅(漢書劉向傳丨丨雜丨忠佞並進)
增雜糅(國語少皥之衰也九黎亂德民神丨丨不可方物晉書譙王休之傳大軍相臨交鋒接刃蘭艾丨丨或恐不分離騷)
(芳與澤其丨丨兮劉楨瓜賦揚暉發藻九采丨丨)錯糅(隋書律歴志所謂率者有九流焉八曰方程以御丨丨正色嵇康琴)
(賦或間聲丨丨狀若詭赴)紛糅(宋玉賦惟其丨丨而將落兮謝惠連雪賦霰淅瀝而先集雪丨丨而遂多張彧石橋銘杼材藏)
(制樸斵丨丨劉璠雪賦始飄颻而稍落遂丨丨而無窮)相糅(劉向上戰國策序所校中戰國策書中書餘卷錯亂丨丨)肴
糅(枚乘七發滋味雜陳丨丨錯該)叢糅(潘岳射雉賦稊菽丨丨翳薈菶茸)路糅(張融海賦有卉有木為灌為叢丨丨)
(網雜結葉相籠)混糅(陶宏景本草序或三品丨丨冷熱舛錯草石不分蟲獸無辨)添糅(傅縡明道論一師解釋復異一)
(師更改舊宗各立新意同學之中取寤復别如是展轉丨丨倍多)雪糅(崔融瓦松賦春風搖兮鬱起冬丨丨兮蒼然)騰
糅(韓愈詩朱維方燒日陰霰縱丨丨)和糅(柳宗元書及食時竊睨丨丨燥濕與啖飲多寡猶自若)地糅(顧况茶賦)
(皇天既孕此靈物兮厚丨復丨之而萌)駮糅(梅堯臣詩俚歌縱喧譁怪說多丨丨)
不與物糅(道德指歸論清明大通皓白和正純粹真茂丨丨丨丨)
御定佩文韻府卷八十五之五
