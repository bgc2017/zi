欽定四庫全書
御定佩文韻府卷九十之二
入聲一屋韻二
竹(張六切說文冬生草也又姓)
韻藻綠竹(詩瞻彼淇澳丨丨猗猗孫楚登樓賦晞朝陽之素暉羡丨丨之茂陰張協詩浮陽映翠林㢠廻颷扇丨丨謝朓杜)
(若賦蔭丨丨以淹留藉幽蘭而容與梁昭明太子詩丹藤繞垂幹丨丨蔭清池庾肩吾謝賚㯽榔啓形均丨丨詎埽山壇色譬青桐)
(不生空井江淹詩丨丨夾清水秋蘭被幽崖高適詩深崖生丨丨秀色徒氤氳王維詩丨丨含新粉紅蓮落故衣杜甫詩丨丨半含)
(籜薪梢纔出墻李白詩梧桐生蒺藜丨丨乏佳實劉長卿詩丨丨經寒在青山欲暮多白居易詩丨丨挂衣凉處歇清風展簟困時)
(眠)孤竹(周禮春官大司樂丨丨之管雲和之琴瑟注丨丨竹特生者劉楨詩鳳凰集南嶽徘徊丨丨根庾信表奏黃鍾而歌)
(大吕變丨丨而舞雲門牛弘諴夏歌辭雲和發韻丨丨揚聲元稹詩丨丨迸荒園誤與蓬麻列又齊語桓公欲從事諸侯遂令北伐)
(山戎刜令支斬丨丨而南歸史記周本紀伯夷叔齊在丨丨聞西伯善養老歸之遼史地理志營州隣海軍下刺史本商丨丨國秦)
(屬遼西郡漢為昌黎郡前慕容皝徙都於此元魏立營州領昌黎建德遼東樂浪翼陽營平六郡陸雲喜霽賦原思悅於蓬戶兮丨)
(丨欣於首陽庾信擬連珠素王之業乃東門之貧民丨丨之君實西山之餓士李白上留田行丨丨延陵讓國揚名張祜首陽竹詩)
(首陽山上路孤竹節長存孤一作觚爾雅丨丨北戶西王母日下謂之四荒注丨丨在北北戶在南西王母在西日下在東皆四方)
(昏荒之國)孫竹(周禮春官大司樂丨丨之管空桑之琴瑟注丨丨竹枝根之未生者庾信周祀方澤歌調歌丨丨縮酒江茅王)
(安石詩籬落生丨丨門庭上女蘿)陰竹(周禮春官大司樂丨丨之管龍門之琴瑟注丨丨生於山北者庾信樂府管猶調于)
(丨丨聲未入于春弦)剖竹(史記趙世家趙襄子奔晉陽原過從後至于王澤見三人自帶以上可見自帶以下不可見與原過)
(竹二節莫通曰為我以是遺趙毋䘏原過既至以告襄子襄子齊三日親自丨丨有朱書後漢書西南夷傳夜郎者初有女子浣于)
(遯水有三節大竹流入足間聞其中有號聲丨丨視之得一男兒歸而養之及長有才武自立為夜郎侯以竹為姓晉書良吏傳論)
(建旟丨丨布政宣條張載扇賦裂素製圓丨丨為方謝靈運詩丨丨守滄海枉帆過舊山李白詩我家小阮賢丨丨赤城邊岑參詩)
(丨丨向江濆能名幾日聞獨孤及仙掌銘帝命巨靈經啓地脉乃眷斯顧高掌遠跖砉如丨丨騞若裂帛柳宗元為樊左丞讓官表)
(握蘭起草昔紊朝經丨丨頒條近貽民瘼)絲竹(漢書張禹傳禹性習知音聲内奢淫身居大第後堂理丨丨筦絃晉書石崇傳)
(丨丨盡當時之選庖膳窮水陸之珍南史沈僧昭傳武陵王紀為會稽太守宴坐池亭蛙鳴聒耳王曰殊廢丨丨之聽僧昭咒厭十)
(許口便息水經注魯恭王壤孔子舊宅得尚書春秋論語孝經于時聞堂上有金石丨丨之音蘇武詩丨丨厲清聲慷慨有餘哀班)
(固東都賦陳金石布丨丨蔡琰胡笳十八拍丨丨微妙兮均造化之功魏文帝與吳質書每至觴酌流行丨丨並奏酒酣耳熱仰而)
(賦詩當此之時忽然不自知樂也曹植詩顧視東西廂丨丨與鞞鐸王羲之蘭亭序雖無丨丨管弦之盛一觴一詠亦足以暢叙幽)
(情劉琨詩澄醪覆觴丨丨生塵劉孝綽詩九成變丨丨百戲起龍魚王褒京師突厥寺碑香隨微雨自灑風塵幡雜天花常調丨丨)
(秦韜玉牡丹詩好是酒闌丨丨罷倚風含笑向樓臺曹唐詩今日却懷行樂處雨牀丨丨水樓中)篁竹(漢書嚴助傳越非有)
(城郭邑里也處谿谷之間丨丨之中習于水鬭便于用舟任昉蕭公行狀丨丨之酋感義讓而失險孫逖詩丨丨迎金鼓樓船引繡)
(衣柳宗元小石潭記從小丘西行百二十步隔丨丨聞水聲如鳴佩環劉禹錫詩蒙蒙丨丨下有路上壺頭王安石詩荒茅丨丨間)
(蔽虧有城郭黃庭堅詩烟沙丨丨江南岸輸與鸕鷀取次眠)嶰竹(漢書律歷志伶倫取丨谷之丨斷兩節間而吹之以為黃)
(鍾之宫孟郊投所知詩一說淸丨丨二說變嶰谷三說四說時寒花拆寒木楊維楨詩蜀琴初奏䨇鴛鴦丨丨和鳴䨇鳳凰)叢
竹(漢書嚴助傳今發兵入越地行數百千里夾以深林丨丨水道上下擊石謝朓詩窗前一丨丨淸翠獨言竒庾信詩細管吹丨)
(丨新杯捲半荷杜甫詩何時占丨丨頭帶小烏巾盧綸詩墜葉鳴丨丨斜根擁斷蓬白居易養竹記亭之東南隅見丨丨于斯枝葉)
(殄瘁無聲無色詢乎關氏之老則曰此相國之手植者蘇軾詩官舍有丨丨結根問囚廳陳師道詩一枕西窗深閉閤卧聽丨丨雨)
(來時朱子詩一灑幽丨丨靄靄清陰繁范成大詩蔓花露下凝碧丨丨秋來老蒼陸游詩丨丨曉兼風力横高梧夜挾雨聲驕)山
竹(漢書公孫賀傳南丨之丨不足受我辭斜谷之木不足為我械家語子路曰南丨有丨弗揉自直斬而用之逹于犀革以此言)
(之何學之有庾信角調曲尋芳者追深逕之蘭識韻者探窮丨之丨杜甫詩子規夜啼丨丨裂王母晝下雲旂翻蘇軾餉墨詩欲將)
(東山松湼盡南丨丨)椽竹(後漢書蔡邕傳注邕告吳人曰吾昔嘗經會稽高遷亭見屋丨丨東間第十六可以為笛取用果有)
(异聲伏㴞長笛賦云柯亭之觀以竹為椽邕取為笛竒聲獨絶也)破竹(晉書杜預傳今兵威已振譬如丨丨數節之後迎刃)
(而解北史周高祖紀帝諭羣臣伐齊之旨言晉州本高歡所起統攝要重今往攻之彼必來援嚴軍以待擊之必克然後乘丨丨之)
(勢鼓行而東足以窮其窟穴韓詩外傳夫電雷之起也丨丨折木震驚天下而不能使聾者卒有聞庾信齊王憲神道碑如彼建瓴)
(同斯丨丨杜甫詩河廣傳聞一葦過將軍命在丨丨中元結詩丹崖之下當石巔丨丨半山引寒泉劉長卿詩丨丨從軍樂看花聽)
(訟閒)種竹(晉書王徽之傳嘗寄居空宅中便令丨丨曰何可一日無此君齊民要術竹性愛向西南引故園東北角種之數歲)
(之後自當滿園諺云東家丨丨西家治地癸辛雜識九曲寺明闍黎言丨丨法云每歲當于筍後竹已成竿後即移先一歲者為最)
(佳蓋當年八月便可行鞭來年便可抽筍岑參詩世人見竹不解愛知君丨丨府庭内杜甫詩丨丨交加翠栽桃爛漫紅嚴維詩家)
(貧惟丨丨時幸故人看白居易詩開窗不糊紙丨丨不依行元稹詩秋來苦相憶丨丨廳前看王禹偁詩丨丨野塘春筍脆採蘭幽)
(澗露牙肥蘇軾詩要知西掖承平事記取劉郎丨丨初朱子詩去年丨丨長新篁今歲穿渠過野塘)松竹(南史張沖傳忠貫昊)
(天操逾丨丨袁宏三國名臣贊競收杞梓爭采丨丨夏侯湛薺賦齊精氣于欵冬均貞固乎丨丨孫綽聘士徐君墓銘墳塋磊落丨)
(丨蕭森梁元帝與劉智蔵書山間芳杜自有丨丨之娛巖穴鳴琴非無薜蘿之致王僧孺從子永寧令誄義高丨丨價重璠璵江淹)
(詩寧知霜雪後獨見丨丨心徐陵與李那書山澤晻靄丨丨參差陳子昂詩丨丨生虛白階庭横古今王維詩孫登長嘯臺丨丨有)
(遺處孟浩然詩烟虹鋪藻翰丨丨挂衣冠元結詩俯視丨丨間石水何幽清杜甫詩自兹籓籬曠更覺丨丨幽又江湖深更白丨丨)
(遠還靑韋應物詩遥知郡齋夜凍雪封丨丨李嘉祐詩丨丨閒僧老雲烟晩日和劉禹錫百花行繁紫映丨丨遠黃繞籬落張籍詩)
(琴書著盡猶嫌少丨丨栽多不稱貧)修竹(北史明克讓傳時舍人朱异在儀賢堂講老子克讓預焉堂邊有丨丨异令克讓詠)
(之克讓覽筆輙成又柳弘傳丨丨夾池永絶梁園之賦長楊映沼無復洛川之文西京雜記魯恭王得文竹為器中山王為賦曰丨)
(丨映池高松植巘制為樂器婉轉蟠䊸洛陽伽藍記永明寺房廡連亘一千餘間庭列丨丨簷拂高松竒花異草駢闐階砌東方朔)
(七諫便娟之丨丨兮寄生乎江潭張衡東京賦永安離宫丨丨冬青夏侯湛江上泛歌䕷蕪紛兮被臯陸丨丨鬱兮翳崖趾王羲之)
(蘭亭集序此地有崇山峻嶺茂林修竹孫綽詩鶯語吟丨丨游鱗戲瀾濤謝靈運山居賦丨丨葳蕤以翳薈灌木森沈以蒙茂梁簡)
(文帝詩小堂倦縹書華池厭丨丨徐陵詠柑詩上林雜嘉樹江潭間丨丨庾信謝滕王集序啓蒲桃繞館新開碣石之宫丨丨夾池)
(始作睢陽之苑杜甫詩春日鶯啼丨丨裏仙家犬吠白雲間朱子梅花詩歸來只有丨丨伴寂歷自掩疎籬門)爆竹(神異經西)
(方山中有人長尺餘見之即病曰山臊畏丨丨聲聞則驚遯該聞錄季畋隣家為山魈所祟畋令除夕于庭中丨丨數十竿至曉寂)
(然安帖蘇軾詩丨丨驚隣鬼驅儺逐小兒范成大除夜詩書扉無健筆丨丨有寒灰又寒巷閒門本閴然強將丨丨聒階前楊萬里)
(詩幸無丨丨驚寒夢休羡椒花頌好春元好問詩翰林濕薪丨丨聲待詔履穿沾雪行)湘竹(博物志堯之二女舜之二妃曰)
(丨夫人舜崩二妃啼以涕揮丨竹盡斑白居易詩杜鵑聲似哭丨丨斑如血項斯蒼梧雲氣詩濕連丨丨暮濃蓋舜墳秋李咸用咏)
(早蟬詩前年丨丨裏風激遶離筵韋莊詩露沾丨丨淚花墮越梅裝黃滔詩簟舒丨丨滑茗煮蜀芽香陸游贈木杖詩青鞵白拂眞)
(相稱丨丨谿藤誤得名元好問西樓曲并刀不剪東流水丨丨年年露痕紫)帝竹(竹譜員丘丨丨一節為船巨細已聞形名)
(未傳)翠竹(洛陽伽藍記寶光寺園中有一海號咸池葭菼被岸菱荷覆水靑松丨丨羅生其旁梁簡文帝詩丨丨垂秋采丹棗)
(映疎砧陶弘景荅謝中書書兩岸石壁五色交輝靑林丨丨四時俱備張正見詩金風起燕觀丨丨夾梁池杜甫詩風斷靑蒲節霜)
(埋丨丨根又白沙丨丨江村暮相對柴門月色新鮑溶詩琅琅雲谿裏丨丨和雲生唐彥謙夜蟬詩丨丨高梧夾後溪勁風危露雨)
(凄凄許渾詩晴攀丨丨題詩滑秋摘黃花釀酒濃劉兼詩起來已被詩魔引窗外寒敲丨丨風徐夤詩綠楊樹老垂絲短丨丨林荒)
(著筍稀黃滔詩霜雪不飛無丨丨鯨鯢猶在有青萍朱子詩江臯晴日麗芳華丨丨疎疎映白沙)墨竹(茅亭客話有綠竹葉)
(細而青莖瘦而紫亦謂之丨丨又圖畫見聞誌閻士安以醫術為助教工畫丨丨筆力老勁名著當時蘇軾文與可畫竹記與可以)
(書遺余曰近語士大夫吾丨丨一𣲖近在彭城可往求之又詩且將丨丨換新詩潤色何須待東里劉因金太子丨丨詩天人與竹)
(皆真龍丨丨以來凡馬空王冕題柯博士畫竹詩湖州老文今已矣近來丨丨誇二李)新竹(謝朓詩紅蓮搖弱荇丹藤繞丨)
(丨劉禹錫詩林密添丨丨枝低墜晩桃柳宗元詩引杖試荒泉解帶圍丨丨白居易詩閒吟倚丨丨筠粉汙朱衣張籍詩晩到金光)
(門外寺寺中丨丨隔簾多李遠詩移居丨丨已堪看劚破莓苔得幾竿吳融木筆花詩嫩如丨丨管初齊粉膩紅輕樣可携司空圖)
(詩數竿丨丨當軒上不羡侯家立戟門劉兼詩西齋丨丨兩三莖也有風敲碎玉聲蘇軾詩大杏金黃小麥熟墮巢乳鵲拳丨丨)
剪竹(吳均詩抽蘭開石路丨丨製山扉孟浩然詩結廬就嵌窟丨丨通徑行李白詩延蘿結幽居丨丨遶芳叢)風竹(庾信)
(詩水蒲開晩結丨丨解寒苞杜甫詩天雲浮絶壁丨丨在華軒張祐詩水花秋始發丨丨夏長清白居易詩丨丨散清韻煙槐凝綠)
(姿李頻過巫峽詩一聞神女去丨丨掃空壇韓偓詩愁處雪烟連野起靜時丨丨過墻來又王維詩隔牖丨驚丨開門雪滿山又沈)
(約麗人賦池飜荷而納影丨動丨而吹衣陳後主護軍孫陽銘秋丨動丨烟水驚波徐鉉詩畫夢乍驚丨動丨夜吟時覺露沾莎蘇)
(軾詩酒醒丨動丨夢斷月窺樓)銀竹(李白詩白雨映山寒森森似丨丨陳與義詩病夫強起開戶立萬箇丨丨驚森羅朱子詩)
(入谷尚輕埃解裝已丨丨)立竹(王安石詩堂隂置石䨇嵽嵲石脚丨丨青扶疎蘇軾詩如今未問老與少兒子森森如丨丨)
會稽竹(爾雅東南之美者有丨丨之丨箭焉溫子昇為安豐王延明讓國子祭酒表才非丨丨之丨質謝昆吾之金)淇
園竹(史記河渠書天子自臨决河令羣臣從官皆負薪寘决河是時東流郡燒草以故薪柴少而下丨丨之丨以為楗後漢書)
(寇恂傳恂拜河内太守行大將軍事移書屬縣講兵肄射伐丨丨之丨為矢百餘萬梁元帝詩箭擁丨丨丨劒聚若耶銅蘇軾河復)
(詩東風吹凍收微淥神功不用丨丨丨虞集詩猗猗丨丨丨結根盤石安)千畆竹(史記貨殖傳齊魯千畝桑麻渭川丨丨丨)
(庾信周大將軍司馬裔神道碑渭南丨丨之丨更懼盈滿池陽二頃之田常思止足又蘇軾詩家有十畝竹無時客叩門)雲夢
竹(曹植與吳質書伐丨丨之丨以為笛斬泗濱之梓以為箏)有鄠竹(潘岳西征賦林茂丨丨之丨山挺藍田之玉)不
周竹(王廙笙賦其制器也則取丨丨之丨曾城之匏)居無竹(蘇軾詩可使食無肉不可丨丨丨無肉令人瘦無竹令人)
(俗)
增荆竹(詩塞向墐戶疏塞北出之向墐塗丨丨所織之戶唐庚詩楊梅溪上柳初黃丨丨岡頭日正長)匏竹(禮記歌者)
(在上丨丨在下貴人聲也嵇康琴賦金石寢聲丨丨屏氣柳宗元陪崔使君遊讌南池序羽觴飛翔丨丨激越)文竹(禮記笏天)
(子以球玉諸侯以象大夫以魚須丨丨士竹本象可也湘中記邵陵高平縣有丨丨山上有石床四面綠竹扶疎常隨風委拂此床)
(蔡邕筆賦削丨丨以為管加漆絲之纏束)林竹(史記河渠書頽丨丨兮楗石菑宣房塞兮萬福來晉書謝安傳安嘗于土山營)
(墅樓館丨丨甚盛陶潛詩花藥分列丨丨翳如孟浩然詩興來丨是丨歸卧谷名愚武元衡詩終歲不知城郭事手栽丨丨盡成陰)
材竹(史記貨殖傳山西饒丨丨穀纑旄玉石山東多魚鹽漆絲聲色南史吕僧珍傳武帝多伐丨丨沈于檀溪積茅蓋若山阜)
(皆未之用僧珍獨悟其指因私具櫓數百張及兵起悉起檀溪丨丨裝為船艦葺之以茅竝立辦)卭竹(史記大宛傳張騫曰)
(臣在大夏時見丨丨杖蜀布問曰安得此大夏國人曰吾賈人往市之身毒注卭都卭山出此竹因名丨丨節高實中可為杖水經)
(注盤水又東逕漢興縣山溪之中多生丨丨左思蜀都賦丨丨緣嶺菌桂臨崖王維詩暮持丨丨杖相待虎溪頭李賀詩瑶姬一去)
(一千年丁香丨丨啼老猿周賀詩萬里獨行無弟子惟齎丨丨與檀龕徐夤筍鞭詩丨丨巖邊剔翠苔錦江波冷洗瓊瑰又作笻僧)
(善住詩待得笙歌城郭去苧袍笻竹自閒行)萩竹(漢書東方朔傳安陵爰叔與偃善謂偃曰顧城廟遠無宿宫又有丨丨籍)
(田足下何不白主獻長門園此上所欲也注萩即楸字也按偃董偃也)綿竹(漢書地理志廣漢郡縣丨丨注紫巖山緜水所)
(出後漢書公孫述傳更始遣李寶張忠將兵萬餘人徇蜀漢述恃其地險衆附有自立志乃使其弟恢于丨丨擊寶忠大破走之由)
(是威震益部魏志鄧艾傳蜀將姜維守劒閣艾自陰平道攻之蜀衞將軍諸葛瞻自涪還丨丨列陳待艾庾信司馬裔神道碑策預)
(葭萌勲參丨丨杜甫詩華軒藹藹他年到丨丨亭亭出縣高賈島詩雲當丨丨疊鳥離錦江飛李商隱詩幾時丨丨頌擬薦子虛名)
(吳融丨丨行丨丨東西隅千峰勢相屬)芒竹(漢書翟方進傳丨丨羣盜趙明霍鴻造逆西土遣武將征討咸伏其辜)靑
竹(後漢書費長房傳長房欲求道而顧家人為憂翁乃斷一丨丨度與長房身齊使懸之舍後家人見之即長房形也以為縊死)
(大小驚號長房立其傍而莫之見也于是遂隨從入深山庾信詩將軍高宴晩來過丨丨園李白詩別杖留丨丨行歌躡紫烟杜甫)
(詩白頭遺恨在丨丨幾人登又已𫝊童子騎丨丨總擬橋東待使君韓愈詩丨丨時默釣白雲日幽尋秦韜玉詩一竿丨丨老江隈)
(荷葉衣裳可自裁韓駒詩縣郭連丨丨人家蔽綠蘿)汗竹(晉書地理志黃帝則東海南江登空躡岱至于崑峯振轡風山訪道)
(存諸丨丨不可厚誣楊萬里詩丨丨香中飜墨汁芙渠梢上掛頭巾)銅竹(晉書律歷志泰始十年出御府丨丨律二十五具裴)
(度詩不歸丹掖去丨丨漫云云)移竹(晉書桓靈寶傳遣臣佐四出掘果丨丨不遠數千里宋史趙鼎傳初車駕還臨安内侍丨)
(丨栽入内鼎見責之曰艮嶽花石之擾皆出汝曹今欲蹈前轍耶因奏其事上改容謝之杜甫詩花亞欲丨丨鳥窺新捲簾韋應物)
(詩縣閒吏傲與塵隔丨丨疏泉常岸幘白居易詩引泉來後澗丨丨下前岡陸游詩避人便小疾丨丨喜微陰戴昺詩栽荷填廢沼)
(丨丨補疎籬方岳詩山蟄驚塵已發聲移花丨丨正忙生)箭竹(晉書伏㴞傳彼夀陽者金石皮革之具萃焉苞木丨丨之族生)
(焉唐書地理志山南道峽州土貢紵葛丨丨竹譜丨丨節間三尺堅勁中為矢庾信燕歌行晉陽山頭無丨丨疏勒城中乏水源)
鹽竹(晉書姚興載記興以國用不足增關津之稅丨丨山木皆有賦焉)符竹(晉書陸機傳入侍帷幄出剖丨丨宋史陳)
(文顯傳竝分丨丨委以方面一門榮盛當世罕儔孟浩然詩誰謂山林近坐為丨丨拘韋應物詩丨丨方為累形跡一來疎白居易)
(詩何言丨丨貴未免州縣勞竇常詩何妨密旨先丨丨莫是除書誤姓名蘇軾詩欲問君王乞丨丨但憂無蠏有監州朱子詩尚恨)
(忝丨丨未愜棲雲房)織竹(晉書張昌傳山都縣吏丘沉昌迎立為天子易姓名為劉尼稱漢後以昌為相國于石巖中作宫殿)
(又于巖上丨丨為鳥形衣以五彩聚肉于其傍衆鳥羣集詐云鳳皇降梁簡文帝燃燈詩丨丨能為象縛荻巧成龍陳師道詩捲簾)
(通燕子丨丨護雞孫)桐竹(南史徐勉傳桃李茂密丨丨成陰羊士諤詩丨丨離披暁凉風似故園李賀詩舞席泥金蛇丨丨羅)
(花床賈島詩丨丨遶庭匝雨多風更吹戴復古詩是處江山如送客故園丨丨已生孫)作竹(南史沈麟士傳鄉里號為織簾)
(先生常為人丨丨誤傷手便流淚而還曰此本不痛但遺體毁傷感而悲耳)紙竹(魏書孫惠蔚傳魏晉之世尤重典墳收亡)
(集逸九流咸備觀其鳩閱史篇訪購經論丨丨所截略盡無遺蘇軾詩不須富文章端解耗丨丨)庭竹(北史魏收傳除帝兄)
(子廣平王贊開府從事中郎收不敢辭乃為丨丨賦以致已意李紳詩笙歌罷曲辭賓侣丨丨移陰就小齋李咸用詩空掩一丨丨)
(去看何寺花蘇軾詩今日南風來吹斷丨前丨張耒聞蛩詩晩風丨丨已秋聲初聽空階蛩夜鳴僧道潛詩初著敗梧驚擁腫久霑)
(丨丨見欹斜)分竹(北史豆盧勣豆盧毓傳論豆盧勣譽宣丨丨毓節見臨危可謂載德象賢也顔延之家傳銘建節中平丨)
(丨黃初沈約詩飾驂去關輔丨丨入河淇庾信李氏墓誌銘出入三朝剖符丨丨駱賓王上張司馬啓進不能握蘭丨丨綰銀黃于)
(雲臺退不能絶粒茹芝煉金丹于地肺韋應物詩丨丨守南譙弭節過梁池)茂竹(北史楊愔傳愔季父晞嘗于學館見愔大)
(用嗟異宅内有丨丨遂為愔于林邊别葺一室命獨處其中常具盛饌以飯之水經注沅水又東歷三石澗鼎足均跱秀若削成其)
(側丨丨便娟致可玩也)弱竹(北史李惠傳惠長于思察雍州聽事有燕爭巢惠令人掩𫉬使卒以丨丨彈兩燕既而一去一)
(留惠笑謂吏屬曰此留者自計為巢功重彼去者既經楚痛理無固心羣下伏其深察)司竹(唐書百官志丨丨監一人副監)
(一人丞二人掌植竹葦供宫中百司簾篚之屬歲以筍供尚食)斑竹(唐書地理志嶺南雷州土貢丨丨北戶錄丨皮丨堯女以)
(涕揮竹竹盡斑也老學庵筆記拄杖丨丨為上竹欲老瘦而堅勁斑欲微赤而點疎白居易詩丨丨盛茶櫃紅泥罨飯爐劉禹錫泰)
(娘歌如何將此千行淚更灑湘江丨丨枝姚合詩岡頭丨丨尋應遍洞裏丹砂自採還李益詩湘江丨丨枝錦葉鷓鴣飛羅隱湘妃)
(廟詩已將怨淚流丨丨又感悲風入白蘋梅堯臣詩木奴洲近霜苞熟丨丨林昏野鳥鳴)靈竹(唐書地理志嶺南蠻州縣三永)
(定武羅丨丨)怪竹(唐書蘇良嗣傳高宗時遣宦者采丨丨江南將蒔上苑)刺竹(唐書王式傳式徙安南都護浚濠繚)
(柵外植丨丨寇不可冒李紳詩嶺頭丨丨蒙籠密火折紅蕉焰燒日柳貫詩丱童迎路吹蔥葉門東丨丨西牛闌)巨竹(五代)
(史劉仁瞻傳世宗攻壽州束丨丨數十萬竿上施板屋號為竹龍載甲士以攻之老學菴筆記蜀有竹炭燒丨丨為之無烟耐久亦)
(竒物)苦竹(宋史王罕傳罕為廣東轉運使儂智高入寇乃補壯丁得六百人割牛革為盾形使持之自蔽斷丨丨數千銛其未)
(使操為兵數日衆大振世說張廌隱居頤志家有丨丨數十頃張于竹中為屋常居其中水經注山陰縣有丨丨里里有舊城言勾)
(踐封范蠡子之邑也孟浩然詩歲月青松老風霜丨丨疎李白山鷓鴣詞丨丨嶺頭秋月輝丨丨南枝鷓鴣飛許渾聽歌鷓鴣詞甘)
(棠城上客先醉丨丨嶺頭人未歸鄭谷鷓鴣詩相呼相應湘江闊丨丨叢深春日西王禹偁詩石挨丨丨旁抽筍雨打戎葵卧放花)
(蘇軾詩相携燒笋丨丨寺却下踏藕蓮花洲黃庭堅詩萬竿丨丨旌旗卷一部鳴蛙鼓吹休)採竹(宋史樂志篪之制丨丨竅)
(厚均者用兩節開六孔以備十二律之聲張衡扇賦丨兹丨已成扇乃畫像而造儀錢起詩寧知丨丨人每食慚薇蕨李賀詩請說)
(軒轅在時事伶倫丨丨二十四)應竹(宋史樂志總衆音而言之金欲應石石欲應絲絲欲丨丨竹欲應匏匏欲應土而四金之)
(音又欲應黃鍾)折竹(宋史宼準傳凖葬西京道出京南公安縣人皆設祭哭于路丨丨植地挂紙錢踰月視之枯竹盡生筍衆)
(因為立廟歲時享之姚合詩摘花盈手露丨丨滿庭烟杜荀鶴雪詩江湖不見飛禽影巖谷惟聞丨丨聲朱子雪後書事詩掃開丨)
(丨仍三逕認得殘梅祗數枝僧惠洪詩凍雲未放僧窗曉丨丨方知夜雪深)一竹(宋史張根傳根以花石綱拘占漕舟官買)
(丨丨至費五十緡而多入諸臣之家因力陳其弊益忤權倖劉長卿詩一花丨丨如有意不語不笑能留人又岑參詩歌竟還復歌)
(手持丨竿丨劉禹錫詩曾騎丨竿丨偷折四隣花李洞詩數尺寒絲丨竿丨豈知浮世有猜嫌)編竹(宋史李光傳賊軍傅城列)
(砲具立石對樓光命丨丨若簾揭之砲至即反墜不能傷徐夤詩鴛瓦虹梁計已疎織茅丨丨稱貧居劉基詩丨丨為籬更栽刺高)
(門大寫畦桑字)雙竹(宋史王珠傳珠以孝謹聞紹興間罹母喪有丨丨靈芝之祥朱子詩高軒緩前期清夢遶丨丨)灑竹
(宋史張愈傳嶺月破雲秋霖丨丨清意何窮眞心自得徐夤雨詩丨丨幾添春睡重滴簷偏遣夜愁生楊萬里雪詩丨丨穿梅湖更)
(山客間得此未嫌寒)擗竹(宋史夏國傳夏每出兵則先卜丨丨于地若揲蓍以求數謂之擗算)縛竹(宋史流球國傳其國)
(不駕舟楫惟丨丨為筏急則羣舁之泅水而遁徐積詩接簷俛仰令遮雨丨丨縱横為架書)截竹(遼史樂志散樂以三音該)
(三才之義四聲調四時之氣應十二管之數丨丨為四竅之笛以叶音聲而被之絃歌本事詩馬相植除黔南維舟峽中古寺寺前)
(長堤堤畔林木夜月甚明見人白衣緩步堤上吟曰丨丨為筒作笛吹鳳皇池上鳳皇飛勞君更向黔南去即是陶鈞萬𩔖時歴歴)
(可聽馬融長笛賦龍鳴水中不見已丨丨吹之聲相似白居易雞距筆賦拔毫為鋒丨丨為筒陸游喜小兒軰到行在詩丨丨作馬)
(走不休小車駕羊聲陸續)扶竹(山海經龜山其下多青雄黃多丨丨注卭竹也)筀竹(山海經丙山多丨丨)黃竹(穆天)
(子傳天子乃休日中大寒北風雨雪有凍人天子作詩三章以哀民乃宿于丨丨謝惠連雪賦岐昌發詠于來思姬穆申歌于丨丨)
(梁簡文帝昭明太子集序致深丨丨文冠綠槐庾肩吾花雪詩已飄丨丨路共慶白渠田徐陵丹陽上庸路碑紫庭丨丨之詞晨露)
(卿雲之藻宋之問詩一承丨丨詠長奉白茆居李白詩屢忝白雪唱恭聞丨丨篇又白居易詩厭綠栽丨丨嫌紅種白蓮李嘉祐詩)
(若箇最為相憶處青楓丨丨入袁江李商隱詩好為麻姑到東海勸栽丨丨莫栽桑)樹竹(穆天子傳天子三日休于玄池之上)
(乃奏廣樂三日而終是曰樂池天子乃丨之丨是曰竹林)比竹(莊子地籟則衆竅是已人籟則丨丨是已世說齊王冏輔政嵇)
(紹為侍中詣冏咨事葛旟等白冏嵇侍中善于絲竹遂送樂器紹曰紹職備常伯操絃丨丨蓋樂官之事不可以先王法服為伶人)
(之業)久竹(莊子羊奚比乎不箰丨丨生青寧)天竹(吕氏春秋其星有熒惑有丨丨有天英有天干)沛竹(神異經南)
(方荒中有丨丨長百丈圍三丈五六尺厚八九寸可為大船其子美食之可以已瘡癘)槁竹(淮南子丨丨有火弗鑽不㸐蘇)
(軾詩枯松強鑽膏丨丨欲瀝汁)冷竹(揚子丨丨為管室灰為候以揆百度百度既設濟民不誤)蔓竹(禮斗威儀君乘木而)
(王政太平丨丨紫脱為之長生王儉靈丘竹賦靈丘深沉丨丨凝隂)大竹(河圖少室之山丨丨堪為甑器荆州記臨賀東山中)
(有丨丨數十圍高亦數十丈有小竹生其旁皆四五圍陸游詩西山丨丨織萬籠船舸載石來無窮陳旅詩豫章山中多豫章長松)
(丨丨相扶將)入竹(楚國先賢傳孟宗母嗜笋及母亾冬節將至笋尚未生宗丨丨哀歎而笋為之出得以供祭老學庵筆記)
(紹興中有貴人好為俳諧體詩云綠樹帶雲山罨畫斜陽丨丨地銷金韋莊詩大江西面小溪斜丨丨穿松似若耶李中詩依經煎)
(綠茗丨丨就淸風曹鄴詩丨丨藤似蛇侵墻水成蘚范成大詩殘暑一林風不動秋陽丨丨碎青紅)筋竹(永嘉記陽嶼有仙石)
(山頂上有平石方十餘丈名仙壇壇陬輒有一丨丨凡有四竹葳蕤靑翠風來動音自成宫商異苑東陽留道德家中丨丨林忽生)
(連理張翥詩廢圃攅丨丨疎林落刺桐)桂竹(竹譜竹之別𩔖有六十一焉有丨丨甚毒傷人必死)簫竹(丹陽記江寧縣)
(南三十里有慈母山積石臨江生丨丨王褒洞簫賦所稱即此也)㰚竹(廣志丨丨細而多刺也&KR1217;竹堪作笛篃竹宜為屋椽)
(&KR0034;竹皮青内白如雪輭韌可為索漢竹大者一節受一斛小者數升為椑榼利竹蔓生實中堅韌)&KR1217;竹(見上)篃竹(見上)
&KR0034;竹(見上)漢竹(見上)利竹(見上)伐竹(異苑晉太元中汝南人入山丨丨見一竹中蛇形已成上枝葉如故水經)
(注寇恂為河内令丨丨淇川治矢百餘萬以益軍資馬融長笛賦近世䨇笛從羌起羌人丨丨未及已謝靈運山居賦陟嶺刊木除)
(榛丨丨杜甫詩只須伐竹開荒徑拄杖穿花聽馬嘶又丨丨為橋結構同褰裳不涉往來通柳宗元零陵萬石亭記步自西門以求)
(其墟丨丨披奥欹側以入元稹詩丨丨歲亦燒畬深深林隔深谷謝翺詩剪茸春過鹿丨丨舊)金竹(鍾嶸詩品詩頌皆被)
(之丨丨故非調五音無以諧會謝靈運宋武帝誄北獻氊裘南貢丨丨秦觀詩星霜俄九換丨丨遽三遷)箎竹(水經注君山東)
(北對編山山多丨丨兩山相次去數十里)細竹(水經注析城山甚高峻上平坦下有二泉東濁西清左右不生草木數十步外)
(多丨丨錢起詩丨丨漁家路晴陽看結&KR0699;劉得仁詩窗前月過三更後丨丨吟風似雨微戴良詩危峯枕樓閣丨丨擁階基)遺
竹(水經注白鹿山東南二十五里有嵇公故居以居時有丨丨焉)小竹(水經注丨丨細笋被于山渚黃庭堅墨竹詩丨丨扶)
(疎大竹枯筆端直有造化爐李覯詩低齋結空野丨丨移孤林)杖竹(水經注有人著大冠綘單衣丨丨立冡前呼採薪孺子伊)
(永昌曰我王子喬也勿得取吾墳上樹也忽然不見)支竹(水經注信安縣水分納衆流混波東逝夾岸緣溪悉生丨丨)棘
竹(齊民要術南方異物志曰丨丨有刺長七八丈大如甕)篥竹(齊民要術吳錄曰有丨丨勁利削為矛)狗竹(齊民)
(要術臨海異物志曰丨丨毛在節間)幼竹(詩疏廣要蒼筤丨丨也)産竹(詩疏廣要淇之丨丨土地所宜故風人以此美)
(武公之德也)巴竹(詩疏廣要筍竹萌也皆四月生㫿丨丨筍八月九月生孟郊詩自悲風雅老恐被丨丨嗔)野竹(酉陽)
(雜俎蜀中有竹蜜蜂好于丨丨上結窠窠大如雞子有蔕長尺許窠與蜜並紺色可愛甘倍于常蜜庾肩吾詩丨丨交臨浦山桐迥)
(出城李白詩丨丨攢石生含烟映江島杜甫詩名園依綠水丨丨上青霄又靑錢買丨丨白幘岸江臯錢起詩丨丨通溪冷秋泉入)
(戶鳴王建詩丨丨初生笋溪田未得苗元稹詩丨丨連荒草平陂接斷崖)石竹(酉陽雜俎蜀中丨丨有碧花沈佺期詩閒花開)
(丨丨幽葉吐薔薇李白詩山花插寶髻丨丨繡羅衣杜甫詩麝香眠丨丨鸚鵡啄金桃李賀屏風曲蝶棲丨丨銀交關水凝綠鴨瑠)
(璃錢王建詩點綠斜蒿新葉嫩添紅丨丨晩花鮮范成大詩木蘭已老無花發丨丨依前有麝眠陸游詩拒霜慘淡數枝紅丨丨凋)
(零不滿叢元好問詩世間刺繡多絶巧丨丨殷紅土花碧)煙竹(國史𥙷李舟好事常得村舍丨丨截以為笛以遺李牟武元衡)
(詩池荷足幽氣丨丨又繁隂元稹詩日映含丨丨風牽卧柳絲賈島詩羽族棲丨丨寒流帶月鐘鄭谷詩滿眼塵埃馳騖去獨尋丨)
(丨剪漁竿)麤竹(國史𥙷李廙為尚書左丞有清德其妹劉晏妻也晏方秉權嘗造廙宅延至晏室見其門簾甚敝乃令潛度廣)
(狹以丨丨織成不加緣餙將以贈廙三攜至門不敢發言而去)方竹(北戶錄澄州產丨丨體如削成勁挺堪為杖亦不讓張騫)
(笻竹杖也魏武帝禁鮮餙令孤不好鮮飾嚴具用新皮葦笥以黃葦緣中遇亂世無葦笥乃更作丨丨嚴具以皂葦衣之此孤平常)
(之用者也)秀竹(開元天寶遺事商山隱士高太素起居清心亭下皆茂林丨丨竒花異草)秋竹(琴曲譜錄古琴曲弄名有)
(淸宵丨丨悲燕初歸成公綏芸香賦莖類丨丨葉象春檉劉峻與舉法師書藻思内流英華外發葳蕤丨丨照曜春松杜甫詩古苔)
(生近地丨丨隱疎花張祐詩夜橋昏水氣丨丨靜霜華李中詩聽雨入丨丨留僧覆舊碁)洗竹(埤雅今入穿沐叢竹芟其繁亂)
(不使分其勢然後枝幹茂濯俗謂之洗丨丨苐如洗華例非用水也顧况詩日長鼓腹愛吾廬丨丨澆花興有餘劉禹錫詩丨丨通)
(新徑攜琴上舊臺徐夤露詩鶴鳴先警雁來天丨丨沾花處處鮮陸游詩雨潤北窗看丨丨霜清南陌課剶桑)巢竹(埤雅戴玉)
(之鵲丨于丨與燕同羣蓋燕能識實)食竹(埤雅栗鼠若今竹䶉之類蓋鼠丨丨故曰竹䶉王禹偁竹䶉詩彼狡無害賢彼鼠無)
(丨丨蘇軾詩試問鳳皇饑丨丨何如駑馬飽苜蓿)劈竹(埤雅馬耳欲如丨丨睛欲如懸鈴頭欲高如剝兔頂欲起如飛龍)
斬竹(洛陽名園詩富鄭公園凡謂之洞者皆丨丨丈許引流穿之而徑其上横為洞一曰土筠縱為洞三曰水筠曰石筠曰榭)
(筠)籠竹(益部方物略記竹類有數種節間容八九寸者曰丨丨杜甫詩榿林礙日吟風葉丨丨和烟滴露梢蘇軾詩榿栽與)
(丨丨小詩亦可求)毛竹(方輿勝覽丨丨洞在西溪上流去武夷山百餘里徧生丨丨每節出幹其巨細與根相等李商隱詩)
(武夷洞裏生丨丨老盡曾孫更不來羅鄴放鷓鴣詩好傍靑山與碧溪刺桐丨丨待䨇棲)竒竹(艮嶽記徽宗築艮嶽命取浙中)
(珍異花木由是靈壁太湖諸石二淛丨丨異花登萊文石湖湘文竹四川佳果異木之屬皆越海渡江鑿城郭而至傅咸杖銘嘉兹)
(丨丨質勁體直梁武帝詠笛詩柯亭有丨丨含情復抑揚)萬竹(老學庵筆記夷陵甘泉寺山有孝女泉及祠在丨丨間亦幽邃)
(可喜峽人歲時遊觀頗盛杜甫詩入門四松在步屧丨丨疎又䨇峯寂寂對春臺丨丨青青照客杯李商隱詩露如微霰下前池月)
(過㢠廻塘丨丨悲蘇軾詩門前丨竿丨堂上四庫書韓駒詩上人歸去家何許丨丨深圍一把茅戴復古詩丨丨梢頭雲氣生西風吹)
(雨又吹晴)米竹(避暑錄話戊申己酉間二浙竹皆結花而死俗謂之丨丨于是吾所植亦槁盡今所存惟介竹數百竿爾)介
竹(見上)淡竹(夢溪筆談丨丨對苦竹為文除苦竹外悉謂之丨丨不應别有一品謂之丨丨後人不曉于本草内别疏丨丨)
(為一物今南人食筍有苦筍淡筍兩色淡筍即丨丨也唐彥謙詩丨丨岡前沙鴈飛小花尖下柘丸肥)蓋竹(洞天福地記第)
(十九洞丨丨山周㢠廻八十里名長耀寶元之天在台州臨海縣)列竹(漁具錄丨丨于海澨曰滬錯薪于水中曰槮)畫竹
(圖畫見聞志唐希雅妙于丨丨兼工翎毛始學李後主金錯刀書遂緣興入于畫故為竹木多顫掣之筆蕭疎氣韻無謝東海矣貴)
(耳錄淳熙間少元徐履因功名之念太重遂有心恙之疾殿試用卷子寫一枝竹題曰丨丨一竿送上試官朝廷亦優容之姚合詩)
(嚼花香滿口丨丨粉沾衣李洞詩偃松枝舊折丨丨粉新乾晁補之詩與可丨丨時胸中有成竹元好問詩古來丨丨尊右丞東坡)
(斂𬒮不敢評)成竹(見上吳均詩厭見花成子多看笋丨丨杜甫詩會須上番看丨丨客至從嗔不出迎戴叔倫詩乳燕入巢)
(筍丨丨誰家二女種新穀林鴻詩籬根稚筍看丨丨階下飛花踏作泥)花竹(圖畫見聞志丘慶餘工畫丨丨翎毛兼長草蟲)
(墨彩俱媚風韻尤高圖繪寶鑑畫丨丨有四時景侯陰陽向背筍條老嫩苞萼後先自然豔麗王維桃源行遙看一處攢雲樹近入)
(千家散丨丨杜甫詩野寺江天豁山扉丨丨幽戴叔倫詩鳥啼丨丨暗人散戶庭空章碣詩苑邊丨丨濃如繡渭北山川澹似空梅)
(堯臣詩李成山水曉景移黃筌丨丨雀擁枝王安石詩更作世間兒女態亂栽丨丨養風煙蘇軾詩中有五畝園丨丨秀而野)雪
竹(圖畫見聞志李中主賞雪圖集名手圖畫曲盡一時之玅眞容高冲古主之侍臣法部絲竹周文矩主之樓閣宫殿朱澄主之)
(丨丨寒林董源主之池沼禽魚徐崇嗣主之圖成無非絶筆許棠詩風巢和鳥動丨丨向人斜鄭谷詩秋山晩水吟情遠丨丨風松)
(醉格高林逋詩丨丨低寒翠風梅落晩香)水竹(聞見錄洛陽多名園古刹有丨丨林亭之勝劉希夷詩蜀山遶丨丨吳天積風)
(霜杜甫詩拾遺曾奏數行書懶性從來丨丨居戎昱詩生衣宜丨丨小酒入詩篇周必大詩康樂舊聞宜丨丨翰林新調帶煙霞陸)
(游詩靑藜杖出氛埃外白版扉開丨丨邊)玉竹(本艸葳蕤一名丨丨又顧琰宫詞蓮花池畔暑風涼丨丨㢠廻文寶簟光)屈
竹(王褒僮約丨丨作杷削治鹿盧陸游詩聯舟作陣圍魚隊丨丨成籬護芡盤)羅竹(張衡冡賦列石限其壇丨丨藩其域)
合竹(李尤彈銘以丸為矢丨丨為樸李賀詩情如丨丨誰能見)果竹(李尢德陽殿賦丨丨鬱茂以蓁蓁鴻鴈裔裔而來集)
包竹(馬融廣成頌其植物則玄林丨丨藩陵蔽京)尋竹(張協七命丨丨竦莖蔭其壑百籟羣鳴聾其山又張籍詩無事)
(焚香坐有時丨丨行司空曙詩踏橋逢鶴起丨丨値泉横姚合詩坐中丨丨客將去更逡巡)毒竹(劉琨詩英蘂夏落丨丨冬)
(敷)選竹(荀勖奏請更部笛工丨丨造作下太樂樂府施行平議)美竹(郭璞桃枝讚嶓冡丨丨厥號桃枝叢薄幽藹從)
(容鬱猗簟以安寢杖以扶危杜甫詩王劉丨丨潤裴李春蘭馨柳宗元鈷鉧潭西小丘記更取器用剷刈穢草伐去惡木烈火而焚)
(之嘉樹立丨丨露竒石顯黃庭堅笻竹頌偉卭崍之丨丨初發跡于牂牁沈遼詩左山叢古木縈帶多丨丨陳旅詩泉香通丨丨雲)
(液潄靈芽)操竹(郭璞梟陽贊髴髴怪獸被髮丨丨)嘉竹(傅休奕筆賦丨丨翠色彤管含丹)桑竹(陶潛桃花源記)
(復行數十步豁然開朗土地平曠屋舍儼然有良田美池丨丨之屬又詩井竈有遺處丨丨殘朽株顏延之詩請從上世人歸來藝)
(丨丨溫庭筠詩丨丨參差映豆花)虎竹(鮑照詩留我一白羽將以分丨丨李白詩丨丨救邊急戎車森已行又將軍分丨丨)
(戰士卧龍沙獨孤及詩浪逐樓船破風從丨丨生韋應物詩丨丨忝明命熊侯始張皇張祐詩寄語年少妻莫哀魚金丨丨天上來)
(陳陶詩可憐丨丨西樓色錦帳三千阿母家朱子詩丨丨付歸人悲風起横吹)殘竹(鮑照河清頌窺刊崩石捃逸丨丨劉峻答)
(劉之遴借𩔖苑書采亹亹于緗紈閱微言于丨丨)映竹(謝靈運山居賦淵轉渚而散芳岸靡沙而丨丨何遜詩開簾覺水動)
(丨丨見牀空杜甫詩對門藤蓋瓦丨丨水穿沙又美花多丨丨好鳥不歸山劉長卿詩踏花尋舊徑丨丨掩空扉錢起詩亂水歸潭)
(淨高花丨丨明李嘉祐詩緣塘剡溪路丨丨五湖村盧綸詩丨丨水田分當山起鴈羣劉禹錫詩山僧後簷茶數叢春來丨丨抽新)
(茸)密竹(謝靈運詩連岩竟路塞丨丨使徑迷何遜詩風聲動丨丨水影漾長橋岑參詩回廊映丨丨秋殿隱深松杜甫詩丨)
(丨復冬笋淸池可方舟韋應物詩疎松抗高殿丨丨蔭長廊郎士元詩村映寒原日已斜煙生丨丨早歸鴉柳宗元永州龍興寺東)
(丘記屏以丨丨聯以曲梁朱子詩丨丨不妨圼勁節早梅何處覓殘花)窗竹(謝朓思歸賦園桃春發丨丨夏凉李白詩何處)
(聞秋聲翛翛北丨丨錢起詩懸知訟庭靜丨丨日蕭蕭杜荀鶴詩丨丨影搖書案上野泉聲入硯池中韓偓詩山禽養久知人喚丨)
(丨芟多漏月光朱子詩我種南丨丨戢戢已抽萌)池竹(謝朓詩嬋娟影丨丨疎蕪散風林劉潛詩丨丨徒如在林堂曖已空)
(韋莊詩丨丨閉門教鶴守琴書開篋任僧傳)鏤竹(梁武帝龍笛曲美人綿𦕈在虛堂雕金丨丨眠玉牀)森竹(梁昭明太)
(子殿賦或象翔鳥或擬丨丨)霜竹(梁簡文帝啓丨丨浮陰風梧散葉戎昱詩藟含丨後丨香惹臘前梅白居易詩氣如含露)
(蘭心如貫丨丨又冷落若為留客住冰池丨丨雪髯翁蘇軾詩劉氏宅邊丨丨老戴公山下野桃香)寒竹(梁元帝贈到溉到洽)
(詩何如今兩到復似凌丨丨劉長卿詩舊筍成丨丨空齋向暮山郎元士詩斂屨入丨丨安禪過漏聲李商隱詩從騎栽丨丨行車)
(蔭白榆許渾詩遶壁舊塵風漠漠對窗丨丨雨瀟瀟李洞對碁詩秋濤丨丨寺此興謝公知鄭谷詩一徑入丨丨小橋穿野花又燈)
(詩蕭騷丨丨南窗靜一局閒棋為爾留)動竹(庾肩吾詩揥壇聊丨丨吹薤欲成書韋應物詩山月皎如燭風霜時丨丨李商)
(隱細雨詩氣涼先丨丨點細未開萍)蒲竹(庾肩吾謝東宫示古跡啓芝英雲氣之巧未隕松鉛鵲反鸞驚之勢不侵丨丨)傍
竹(劉潛詩依歌移弱步丨丨豔新妝李紳詩丨丨行尋巷當門立看山)夜竹(劉孝威詩棲禽動丨丨流螢出闇墻王昌齡詩)
(商風入我絃丨丨深有露)溪竹(劉孝威詩澗流急易轉丨丨暗難開杜甫詩為問南丨丨抽梢合過墻王建詩相伴尋丨丨秋)
(苔襪履青元稹詩深院虎丨丨遠公身自栽)疎竹(何遜詩飛蝶弄晩花清池映丨丨元結唐亭銘異木夾戶丨丨傍簷權德)
(輿詩逸民羽客期皆至丨丨靑苔景半斜白居易詩淺渠銷慢水丨丨漏斜暉姚合詩深槐蟬唧唧丨丨雨瀟瀟李中詩最憐煮茗)
(相留處丨丨當軒一榻風杜荀鶴詩風射破窗燈易滅月穿丨丨夢難成)園竹(沈約詩豈慕淄宫梧方辭兔丨丨趙抃詩靜思)
(若斯人爭及丨中丨張元幹詩月掛荒丨丨霜飛獨木橋許有壬詩庭花紅碍經行處丨丨靑回翦伐餘)旅竹(江總詩野花不)
(識采丨丨本無行)吹竹(江總詩彈絲命琴瑟丨丨動笙簧柳宗元羆說楚之南有獵者能丨丨為百獸之音賈島詩地滿風)
(丨丨時時得爽神嚴維詩秦僧丨丨閉秋城早在梨園稱主情)仙竹(江總詩法堂猶集鴈丨丨幾成龍賈島詩勸君跨丨丨日)
(下雲為衢)翫竹(江總詩丨丨春前筍驚花雪後梅)嵇竹(張正見詩疎葉臨丨丨輕鱗入鄭船)嫩竹(徐陵詩丨丨猶)
(含粉初荷未聚塵)廩竹(徐陵在北齊與楊僕射書自非生憑丨丨源出空桑行路含情猶其相愍)桴竹(徐陵丹陽上庸)
(路碑豈止金門丨丨玉尺調鍾公帶獻明堂之圖匡衡建后土之議若斯而已乎)圍竹(王褒詩衆林積為籟丨丨茂成埤)
兩竹(庾信賀安公碑文竝馳䨇傳俱分丨丨趙抃詩天然一𣲖根一根生丨丨蘇軾詩浮空丨丨横南閣倒景扶桑射北窗又)
(黃庭堅詩道人手插丨三丨使君忽來唾珠玉)浮竹(庾信鄭常墓誌銘梯繩乃上丨丨裁通)埋竹(庾信詩短筍猶丨丨)
(香心未啓蘭)取竹(庾信卭竹杖賦沉冥子游於巴山之岑丨丨于北陰李嘉祐詩傲吏身閒笑五侯西江丨丨起高樓唐庚)
(詩淇園丨丨况有年越山採藤患不前)舊竹(庾信詩丨丨侵行徑新桐益幾圍杜甫詩李生園欲荒丨丨頗脩翛劉禹錫詩)
(湘妃丨丨痕猶淺從此因君染更深蘇軾詩不知丨丨生新筍但見清伊換濁河)白竹(庾信司馬裔墓誌銘徒逢丨丨之弩)
(已濟靑衣之功蘇軾詩何年丨丨千鈞弩射殺南山雪毛虎唐庚詩丨丨連閩越黃雲入夜郎)餘竹(岑文本孟法師碑銘丹竈)
(留烟仙壇丨丨王安石詩井滅非故桐臺傾尚丨丨)侵竹(駱賓王詩霜威丨丨冷秋爽帶池涼柳宗元詩稍稍雨丨丨翻翻鵲)
(驚叢)亂竹(駱賓王詩丨丨搖疎影縈池織細流白居易詩曉尋南塔路丨丨低嬋娟)馭竹(駱賓王詩海客乘槎渡仙童丨)
(丨㢠廻)晩竹(駱賓王詩斷風疎丨丨流水切寒絃)高竹(沈佺期峽山寺賦炎光失于攢樹涼風生于丨丨杜甫詩旁舍連丨)
(丨疎籬帶晚花許渾詩丨丨動疎翠早蓮飄暗香羅鄴詩枕近禁街聞曉鼓月當丨丨見棲禽趙嘏詩野橋連寺月丨丨半樓風)
暗竹(宋之問詩丨丨侵山徑垂楊拂妓樓皇甫冉詩泉聲喧丨丨草色引長隄)楚竹(宋之問詩丨丨幽且深半雜楓香林)
(杜甫詩秋風丨丨冷夜雪鞏梅春郎士元湘夫人詩至今丨丨上猶有淚痕斑柳宗元詩漁翁夜傍西巖宿曉汲清湘然丨丨孟郊)
(丨丨吟握中有新聲丨丨人未聞)澗竹(孟浩然詩丨丨生幽興林風入管絃杜甫詩碁局動隨幽丨丨袈裟憶上泛湖船徐)
(夤詩丨丨岩雲有舊期二年頻長鬢邊絲文同詩落落巖畔松翛翛丨邊丨)龍竹(孟浩然詩花半成丨丨池分躍馬溪高適)
(詩丨丨養根凡幾年工人截之為長鞭李商隱詩丨丨裁輕策鮫絲熨下裳)藤竹(孟浩然詩澗影見丨丨潭香聞芰荷孟郊)
(詩野策丨丨輕山蔬薇蕨新李覯詩纔出塵來尚未知漸攀丨丨漸臨危朱子詩幾枝丨丨醉相擕何處千峰頂上歸)深竹
(王維詩洞房隱丨丨清夜聞遥泉又庖厨出丨丨印綬隔垂藤岑參詩岸花藏水碓丨丨映風爐李白詩妻子張白鷴結罝映丨丨)
(錢起詩往往仙犬鳴樵人度丨丨韋應物詩經聲在丨丨高齊獨掩扉皇甫曾詩丨丨風開合寒潭月動搖權德輿詩焚香入古殿)
(待月出丨丨柳宗元詩道人庭宇靜苔色連丨丨)看竹(王維詩到門不敢題凡鳥丨丨何須問主人白居易詩觀魚傍湓浦)
(丨丨入楊家劉商詩踏青丨丨共佳期春水晴山祓禊詞司空曙詩閉門空有雪丨丨永無人溫庭筠詩丨丨已知行處好望雲空)
(得暫時閒趙嘏詩小檻宴花容客醉上方丨丨與僧同)砌竹(高適詩自把玉簪敲丨丨清歌一曲月如霜李山甫詩丨丨拂)
(袍爭草色庭花飄艷妬蘭香羅隱詩丨丨搖風直庭花泣露疎黃㴞詩逕松開雪後丨丨忽僧敲)老竹(岑參詩丨丨移時小)
(新花舊處飛李賀詩水風浦雲生丨丨渚暝蒲帆猶一幅劉克莊詩參天丨丨當門碧盡日寒泉遶舍流張翥詩丨丨葉稀多禿枝)
(新竹碧潤含幽姿)愛竹(李白詩好鵝尋道士丨丨嘯名園杜甫詩杖藜還客拜丨丨遣兒書戎昱詩歲寒唯丨丨憔悴不堪)
(春徐夤詩丨丨只因憐直節書裙多是為竒童蘇軾詩丨丨能延客求詩剰挂牆)逕竹(杜甫詩雪裏江船渡風前丨丨斜又)
(許有壬詩添栽三丨丨遞賞四時花)春竹(杜甫詩山鬼迷丨丨湘娥倚暮花李賀詩誰看挾劍赴長橋誰看靑髮題丨丨)豪
竹(杜甫詩酒肉如山又一時初絃哀絲動丨丨秦觀詩宜秋門外喜參尋丨丨哀絲發妙音)架竹(杜甫詩青冥寒江渡丨丨)
(為長橋王禹偁詩丨丨落僧廚遠聲入晴磬陸游詩苫茅丨丨亦吾廬病起幽懷得小攄)穿竹(杜甫詩僕夫丨丨語稚子入雲)
(呼周賀詩繞池逢石坐丨丨引山回許渾詩西嵓曾到讀書堂丨丨行沙十里強項斯詩山果經霜多自落水螢丨丨不停飛方干)
(詩坐雲獨酌杯盤濕丨丨微吟路徑斜蘇舜欽詩秋色入林紅黯淡日光丨丨翠玲瓏)倚竹(杜甫佳人詩天寒翠袖薄日暮)
(丨修丨方干詩湖邊丨丨寒吟苦石上横琴夜醉多蘇軾芍藥詩丨丨佳人翠袖長天寒猶着薄羅裳朱子詩丨丨聽蕭瑟俯澗聞)
(驚湍)慈竹(杜甫詩丨丨春陰覆香爐曉勢分又元稹詩丨丨不外長密比靑瑤華)依竹(杜甫詩野外堂丨丨籬邊水向)
(城倪瓚詩結茅丨丨住江濱)蒼竹(杜甫詩得石翻丨丨棲枝把翠梧黃庭堅詩酒澆胷次不能平吐出丨丨歲崢嶸戴昺詩)
(丨丨颭風凉意足碧梧留雨夜聲多僧道潛詩靑石白沙含淺瀨碧梧丨丨聒凉颸)苔竹(杜甫詩丨丨素所好萍蓬無定居陳)
(造詩側徑丨丨潤短籬雞鶩喧倪瓚詩虛亭映丨丨聊此息躋攀)通竹(杜甫詩縛柴門窄窄丨丨溜涓涓許渾詩丨丨引泉)
(脉泓澄斂石盆)雲竹(杜甫詩賞靜憐丨丨忘歸步月臺)惡竹(杜甫詩新松恨不高千尺丨丨應須斬萬竿)江竹
(杜甫詩我有陰丨丨能令朱夏寒又苔徑臨丨丨茅簷覆地花張九成詩蕭蕭丨上丨溜溜巖下泉王逢詩遺廟湖陰四百年斑斑)
(丨丨映嬋娟)隔竹(劉復詩丨丨聞汲井開扉見焚香柳宗元詩日午獨覺無餘聲山童丨丨敲茶臼朱慶餘詩解衣臨曲榭)
(丨丨見紅蕉溫庭筠詩丨丨見籠疑有鶴卷簾看畫更無人司空圖詩伏溜侵階潤繁花丨丨香)異竹(元結九疑山圖記寒)
(泉飛流丨丨雜華)帶竹(錢起詩丨丨新泉冷穿花片月深)度竹(錢起詩欲醉流霞酌還醒丨丨鐘李嘉祐詩疎鐘何)
(處來丨丨兼拂水陳旅詩湍流多丨丨石聳不依山)幽竹(錢起詩始憐丨丨山窗下不改清陰待我歸韋應物詩北隣有丨丨)
(潛筠穿我廬劉得仁詩暮色遶池亭南山丨丨青許衡詩山水年來滿意看只無丨丨伴幽閒)捫竹(韋應物詩摘葉愛芳在丨)
(丨憐粉汚)横竹(韋應物詩借地結茅棟丨丨挂朝衣李賀詩高樓夜靜吹丨丨一聲似向天上來)繞竹(韋應物螢火詩)
(度月影纔斂丨丨光復流李紳詩卷簾方影侵紅燭丨丨斜暉透碧流姚合詩客吟多丨丨僧飯只憑鐘王安石詩澗水無聲丨丨)
(流竹西花草弄春柔)逢竹(李嘉祐詩零桂雖丨丨湘川少見人包佶詩脱巾偏招相國丨丨便認吾家)過竹(李嘉祐詩)
(對花閶闔靜丨丨吏人稀)淚竹(郎士元詩入楚豈㤀看丨丨泊舟應自愛江楓吳融詩常娥斷影霜輪冷帝子無蹤丨丨繁)
絃竹(李紳詩笑歌憐稚孺丨丨縱彈吹)透竹(李紳詩山雞錦質矜毛羽丨丨穿蘿命儔侣)梧竹(羊士諤詩蕭條)
(丨丨月秋物映園廬劉禹錫詩早晩陰成比丨丨九霄還放綵鵬來蘇軾詩岷峨有雛鳳丨丨養修翎范成大荔枝賦亂丨丨之滿)
(庭渺雲海之漫漫丁鶴年題方氏丨丨軒詩鳴鳥曾聞此地過至今丨丨滿丘阿)笛竹(韓愈詩蘄州丨丨天下知鄭君所寶)
(尤瓌竒劉禹錫詩往年鎮戍到蘄州楚山蕭蕭丨丨秋白居易詩丨丨出蘄春霜刀劈翠筠)題竹(韓愈詩忽見孟生丨丨處)
(相看淚落不能收李山甫詩溪畔印沙多鶴跡檻前丨丨有僧名方岳詩得句多丨丨觀書半倚松郭鈺詩山僧進謁多丨丨野老)
(相過或獻桃)斫竹(韓愈詩竹洞何年有公初丨丨開)栽竹(韓愈詩樹蘭盈九畹丨丨逾萬竿姚合詩有地惟丨丨無)
(家不養鵝許渾詩宅從丨丨貴家為買書貧徐鉉詩清風不去因丨丨隙地無多也鑿池徐積詩勤穿凍地緣丨丨喜占明窗為著)
(書朱子詩丨丨行教密穿池岸欲高)插竹(柳宗元乞巧文&KR0673;餌馨香蔬果交羅丨丨垂綏剖瓜大牙趙嘏詩掘溝引水澆蔬圃)
(丨丨為籬護藥苗薩都拉詩懸崖虹棧危丨丨漁網曬)㸑竹(柳宗元種术詩丨丨茹芳葉寧慮瘵與瘥)嘯竹(孟郊詩丨)
(丨引淸吹吟花成新篇)杉竹(戴叔倫詩丨丨何年種煙塵此地分程俱詩谷口蘙丨丨柴門畏人知方岳詩結宇得幽深丨)
(丨自成塢)羌竹(劉言史詩丨丨繁絃銀燭紅月光初出柳城東)垂竹(劉禹錫詩編蒲曾苦思丨丨媿無名)騎竹(劉禹)
(錫詩愛棠餘故吏丨丨見新童元稹詩丨丨癡猶子牽車小外甥陸游詩花前丨丨強名馬階下埋盆便作池戴表元詩恨身不作)
(田舍兒丨丨摶沙遶牆戶)啼竹(元稹詩咽絶鵑丨丨蕭撩雁去汀王逢詩靚粧宫女愁丨丨白髮祠官憶薦櫻)亞竹(元稹)
(詩丨丨寒驚牖空堂夜向隅李昌符詩高松連寺影丨丨入窗枝)斜竹(白居易詩灑竹飛泉纔有點拂窗丨丨不成行張祐)
(詩小洞生丨丨重階夾細莎李賀釣魚詩丨丨垂靑沼長輪貫碧虛)喫竹(白居易紫毫筆樂府江南石上有老兔丨丨飲泉生)
(紫毫)簷竹(白居易詩荒凉滿庭草偃亞侵丨丨眞山民詩凄風響丨丨豈是不平聲林景熙詩隣花吹午香丨丨薦秋爽)徙
竹(白居易詩移花夾暖室丨丨覆寒池)對竹(白居易詩數篇丨丨吟一杯望雲醉姚合詩淸高宜丨丨閒雅勝聞琴梅堯臣)
(嘗新茶詩不願清風生兩腋但願對竹兼對花王安石詩風亭丨丨酬孤峭雪逕尋梅認暗香虞集詩丨丨聽湘雨開簾看鶴雲)
迸竹(白居易詩穿橋丨丨不依行恐礙行人被損傷許棠詩㢠廻潮迷古渡丨丨過隣牆)見竹(白居易詩憐君别我後丨)
(丨常相憶)蘄竹(白居易詩卧簟丨丨冷風襟卭葛疎曹唐詩丨丨水翻臺榭濕刺桐花落管絃閒蘇軾四時詞新愁舊恨眉生)
(綠粉汗餘香在丨丨)古竹(李賀詩丨丨老梢惹碧雲茂陵歸卧嘆清貧李洞詩山房丨丨麄于樹海島靈童壽等龜)簝竹
(李賀長平箭頭歌南陌城東馬上兒勸我將金換丨丨)批竹(李賀馬詩丨丨初攢耳桃花未上身)筠竹(李賀湘妃詩丨)
(丨千年老不死長伴秦娥蓋湘水)束竹(李賀詩腸攢非丨丨弦急是張弓)燒竹(李賀詩沙頭敲石火丨丨照魚船王)
(建荆門行犬聲撲撲寒溪煙人家丨丨種山田姚合詩壘階溪石淨丨丨竈煙輕)遠竹(張籍詩開門移丨丨剪草出幽蘭)
抽竹(張籍詩岸隂新丨丨亭香欲變梅)好竹(王建詩異花多是非時有丨丨皆當要處生韓琦狎鷗亭詩簷前丨丨今)
(成篠波下修鱗舊種鍼蘇軾詩長江遶郭知魚美丨丨連山覺筍香戴復古詩踏破溪邊一徑苔好山丨丨少人來)岸竹(王建)
(詩光動綠烟遮丨丨粉開紅豔塞溪花)纖竹(張祐詩鳥影垂丨丨魚行踐淺沙又烟苔濕凝地丨丨清滴月)巖竹(張祐)
(詩上路穿丨丨分流入寺泉趙師秀詩丨丨倒添秋水碧渚蓮平接夕陽紅)照竹(張祐詩丨丨燈和雪穿雲月到衣)楓
竹(司空曙詩烟霞高占寺丨丨暗停神)戀竹(姚合詩栖禽丨丨明猶在閒客觀花夜未休)書竹(姚合詩嚼花香滿口)
(丨丨粉沾衣)荒竹(姚合詩雨水澆丨丨溪沙壅廢渠方干詩入門繚繞穿丨丨坐石逡巡染綠苔高啓詩澄波魚噞夕丨丨)
(鳥吟秋)占竹(李商隱垂柳詩七賢寕丨丨三品且饒松)碧竹(李商隱畫松詩香蘭愧傷暮丨丨慚空中)矗竹(叚成)
(式詩丨丨為籬松作門石楠陰底藉芳蓀)壓竹(方干詩紛紜宛轉更堪看丨丨摧巢并徑漫陸游雪夜詩雪重從丨丨竹折有)
(竒聲)敲竹(方干詩尋君未要先丨丨直棹漁舟入大門又吳萊詩風生丨檻丨雨濕墮船花)孟竹(方干詩舊徑已知無)
(丨丨前溪應不浸荀星)澆竹(馬戴詩宿鳥排花動樵童丨丨㢠廻范成大詩日日教丨丨朝朝遣探梅)妙竹(李中吹笛)
(兒詩隴頭休聽月明中丨丨嘉音際會逢)斸竹(李洞詩丨丨烟嵐凍偷湫雨雹腥)向竹(伍喬詩丨丨掩扉隨鶴息就溪)
(安石學僧禪蘇軾詩勞師丨丨頌清是阿誰風)瘦竹(韓偓詩丨丨迸生僧坐石野藤纏殺鶴翹松蘇軾詩丨丨如幽士幽花如)
(處女朱子詩自喜登臺閒丨丨人驚步屧響空廊文天祥詩丨丨凌風弄碧漪山光雲影共熹微元好問詩丨丨藤斜挂叢花草亂)
(生)祖竹(吳融詩丨丨定欺簷雪折稚杉應拂棟雲齊)礙竹(吳融詩丨丨妨花一徑幽攀緣可到玉峰頭)粉竹
(吳融詩烏衣舊宅猶能認丨丨金松一兩枝又梅雨詩渾開又密望中迷乳燕歸遲丨丨低林逋詩丨丨亞梢垂薄露翠荷差影聚)
(游魚)鳳竹(徐夤煙詩玲瓏薄展鮫綃片羃歴輕含丨丨叢)紫竹(徐鉉詩丨丨遮書幌紅蕉拂釣舟歐陽修詩丨丨深無路)
(黃花忽見川薩都拉詩丨丨瑶絲相間作船頭柳花如雪落又嫏嬛記大觀中有方喬者與女子丨丨甚相得其所贈生查子詞云)
(晨鶯不住啼故喚愁人起無力曉粧慵閒弄荷錢水欲呼女伴來鬭草花陰裏嬌極不成狂更向屏山倚)近竹(韓琦詩丨丨花)
(終俗過欄草費刪楊萬里詩遥松煙未消丨丨露猶濕)枯竹(梅堯臣詩丨丨為門扉不可容車騎)坐竹(梅堯臣詩丨丨)
(聽啼鳥臨流聒嘒蟬)軒竹(蘇舜欽詩今夕悲風撼丨丨又來開卷擁寒爐韓維詩亭亭當丨丨使我長嘆喟傳燈錄問如何是)
(西來意師曰颯颯當丨丨經霜不自寒僧擬再問師曰只聞風擊響不知幾千竿)栢竹(李覯詩丨丨門庭古冰霜筆硯新)
茅竹(王安石詩蓮蒿稍芟除丨丨隨補葺陸游詩漸近重陽秋氣嘉數椽丨丨淡生涯)鄰竹(孔平仲詩澗花時委地丨)
(丨稍過墻徐照詩丨丨種成高礙月井泉汲少近生苔)瓦竹(蘇軾詩道人遇物心有得丨丨相敲緣自掃)嚼竹(蘇軾)
(詩山西戰馬饑無肉夜嚼長稭如丨丨)鵲竹(蘇軾詩十年畫丨丨益以詩自繞)瀉竹(蘇軾雪夜詩夢驚忽有穿窗片)
(夜靜惟聞丨丨聲)尺竹(蘇軾惠琴枕詩中郎不眠仰看屋得此古椽圍丨丨)稚竹(蘇軾詩丨丨正可人霜節已專車孫)
(覿詩丨丨緣崖瘦蒼藤翳樹昏)崖竹(蘇軾詩冷翠多丨丨孤生有石楠)瑞竹(秦觀圓通禪師行狀潤守王公琪雅聞師)
(名乃具禮請傳法于甘露而太平之繁昌亦以隱靜召師以甘露近城邑而隱靜僻在深山中遂從太平繁昌之請開堂于郡之丨)
(丨院虞集詩聞道故園生丨丨令人歸興滿江干)揵竹(秦觀浮山堰賦依兩岸以受土兮羌合脊于中央丨丨菑石之不足)
(兮又沉鐵以厭不祥)片竹(秦觀添梯說鼓上為魚魚半出鼓其出之中建柄半寸上承添梯添梯者二尺五寸丨丨也其上揉)
(竹為鈎以防系竅)揉竹(見上)犯竹(秦觀詩驚風多丨丨破月不藏星)丈竹(秦觀茶詩玉鼎注漫流金破響丨丨)
鳴竹(張耒詩老天元不寐丨丨鼓蕭騷戴復古除夜詩生盆火烈轟丨丨守歲筵開聽頌椒)葵竹(張耒詩東軒語長夏)
(丨丨羅靑紅)茨竹(陳造詩小家丨丨即為堂暇訪深林索豫章)塢竹(范成大詩霜橋冰澗淨無塵丨丨溪梅未放春)
(許月卿詩徑松參漢周官肅丨丨藏雲商易深)萱竹(范成大詩藻蘋南澗下丨丨北堂前)雨竹(范成大詩丨丨風泉演好)
(聲)接竹(陸游詩松隂拂罷蒼苔石丨丨穿雲理舊泉趙師秀詩開松通月過丨丨引泉歸)斷竹(陸游詩横木以為門)
(丨丨作短籬)數竹(陸游詩遶庭丨丨饒新筍解帶量松長舊圍)簀竹(陸游詩村深寒更甚薪盡燒丨丨)乞竹
(陸游詩剪紗新製簪花帽丨丨寬編養鶴籠)砟竹(陸游詩邇來秋雨墻垣壞丨丨東岡自作籬)宜竹(楊萬里詩影裏)
(偏丨丨光中不剩天)累竹(楊萬里詩坡云無竹令人俗我云俗人正丨丨)添竹(楊萬里詩高人愛筍如愛玉忍口不餐要)
(丨丨)柳竹(徐璣詩丨丨藏花塢茅茨接草池)急竹(翁卷詩丨丨繁絲互催逼吳娘嬌濃玉無力)弄竹(汪元量詩)
(酒邊笑謔消長日丨丨彈絲盡勝流)漁竹(文天祥詩若問山翁還瘦否手持丨丨下寒江)鹿竹(謝翺詩山精依丨丨天雨)
(濕鷄翹)蒔竹(謝翺山隂王氏鏡湖漁舍記王氏别業在城南蓋盡得其勝近又于其旁丨丨萬箇加以幽花貞石離立參峙)
護竹(劉克莊詩丨丨短墻修復壞澆花小井汲來渾)雌竹(釋惠洪詩過墻丨丨已數子出屋耄蕉終九齡)梅竹(王渾)
(詩長記扁舟過武夷仙家丨丨滿淸溪)策竹(吳萊詩丨丨登玄圃然藜問石渠)結竹(蕭國寶詩殘紅零落鳥無言丨)
(丨為籬夢不喧)濕竹(楊維楨詩螢穿丨丨流星暗魚動輕荷墜露香)寫竹(楊維楨詩成都畫師稱要叔不獨錦雞兼丨丨)
(倪瓚詩藉草悲歌聲激烈停杯丨丨字欹斜)夾竹(張憲詩茭尾蒲牙水新足沙暖小桃紅丨丨)噴竹(張雨猿臂笛詩)
(攀援遠似穿雲曲吟嘯高于丨丨聲)蘆竹(郭鈺詩倚江茅屋無人住丨丨蕭蕭出無路)聽竹(高啓詩風廊丨丨移廣簟)
(雪屋煨芋明高燈)擊竹(𫝊燈錄鄧州智閑師一日因山中芟除草木以瓦礫丨丨作聲俄失笑閒朗然省悟)指竹(𫝊燈)
(錄文益師丨丨問僧還見麽曰見師曰竹來眼裏眼到竹邊僧曰總不恁麽)
蒼筤竹(易震為雷為丨丨丨為萑葦)桃枝竹(爾雅莽數節桃枝四寸有節疏凡竹節間促數者名莽相去四寸有)
(節者名丨丨丨尚書顧命云敷重篾席孔安國云篾丨丨丨廣州記廣州有丨丨丨竹譜丨丨丨皮滑而黃可以為席又李白詩桃)
(竹書箇綺繡文良工巧妙稱絶羣杜甫桃竹杖引江心蟠石生桃竹滄波噴浸尺度足張雨詩桃竹齊眉草屨柔)箖箊竹
(吳越春秋越有處女出於南林將北見于王道逢一翁自稱曰袁公問于處女吾聞子善劍願一見之女曰妾不敢有所隱惟公試)
(之于是袁公即杖丨丨丨竹枝上頡橋末墮地女即捷末袁公則飛上樹變為白猿)雲岡竹(拾遺記始皇起雲明臺窮四方)
(之珍木搜天下之巧工南得烟丘碧樹酈水燃沙賁都朱泥丨丨素丨)金門竹(玉泉記立春日取宜陽丨丨山丨為管河)
(内葭草為灰以候陽氣庾信為晉陽公進玉律秤尺斗升表氣動陽鍾不待丨丨之丨)龍鍾竹(南越志羅浮山第三十一)
(嶺半是巨竹皆七八圍長一二丈有三十九節葉若芭蕉謂之丨丨丨嘗有鸞鳳棲宿其上)雲母竹(廣志丨丨丨大竹也)
(梁簡文帝大愛敬寺刹下銘序曲澗推移激水精之浪清風窈蕩散丨丨之丨)越王竹(北戶錄嚴州產丨丨丨根于石上狀)
(若荻枝高尺餘土人用代酒籌)石林竹(北戶錄廣州記云丨丨丨勁利削為刀切截象皮如截草也)思牢竹(臆乘)
(丨丨丨南番思牢國產竹質甚澁可以礪指甲唐崔鷃詩云一自出輕芒皚皚落微雪)緣坡竹(王褒責髯奴文吾觀人鬚)
(長而復黑冉弱而調離離若丨丨之丨鬱鬱若春田之苗黃庭堅詩王侯鬚若丨丨丨又陸游詩買山本愛坡上竹手種已偃巖前)
(松)神區竹(曹植九華扇賦有丨丨之名丨生不周之高岑)江南竹(梁簡文帝箏賦丨丨之丨弄玉有鳴鳳之簫焉)
(洞庭之石范女有游仙之磬焉)檀欒竹(沈約高松賦丨丨之丨可詠鄒枚之客存焉)寄生竹(庾肩吾詩水映丨丨)
(丨山横半死桐)葳蕤竹(吳均詩何事非相思江上丨丨丨)猗猗竹(吳均詩無因渡淇水見此丨丨丨)淮南
竹(庾信鏡詩試挂丨丨丨堪能見四鄰)居士竹(孟浩然詩林棲丨丨丨池養右軍鵝)欣賞竹(孟浩然詩故園丨丨)
(丨為邑宰來蘇又方回詩忍寒賞竹憐高節踏濕尋梅致好枝)無垠竹(杜甫詩修纖丨丨丨嵌空太始雪)崑崙竹
(杜甫詩律比丨丨丨音知燥濕絃)危棧竹(杜甫詩翠乾丨丨丨紅膩小湖&KR1567;)東橋竹(杜甫詩問訊丨丨丨將軍)
(有報書)數竿竹(杜甫詩平生憩息地必種丨丨丨李嘉祐詩閒窺丨丨丨老在一繩床梅堯臣詩賴此丨丨丨與我為煖)
(熱又王建詩重裝畫墨數莖竹長著香薰一架書)篔簹竹(柳宗元近治可遊者記其山多檉多櫧多丨丨之丨)南階
竹(韓愈詩筍添丨丨丨日日成清閟)千竿竹(顧况詩若為種得丨丨丨引取君家一眼泉白居易詩小書樓下丨丨丨)
(深火爐前一盞燈趙嘏詩一泓秋水丨丨丨靜得勞生半日閒又李賀詩簾外花開二月風臺前淚滴千行竹又蘇軾詩世間那有)
(千尋竹月落庭空影許長又陸游詩北崦千梢竹東軒八尺床又朱子詩遶舍扶疎千个竹傍崖寒冽一泓泉張雨詩石脚儘盤千)
(个竹樹頭未動一聲蟬)高廟竹(元稹詩萬竿丨丨丨三月徐亭樹)滿宫竹(元稹詩連昌宫中丨丨丨歲久無人)
(森似束王庭珪詩玉鎻宫扉三十六誰識連昌丨丨丨)簾外竹(元稹詩霽麗牀前影飄蕭丨丨丨蘇軾詩疎疎丨丨丨瀏)
(瀏竹間雨)東廊竹(白居易詩隨緣又南去好住丨丨丨)解籜竹(張籍詩偏滋丨丨丨併灑落花槐)崦嵫竹
(李賀詩彈烏丨丨丨抶馬蟠桃鞭)百頃竹(杜牧詩敬亭山下丨丨丨)太行竹(李商隱詩含霜丨丨丨拂霧嶧陽桐)
雞頭竹(皮日休詩丨丨丨上開危逕鴨脚花中擿廢泉)蘇勞竹(皮日休詩退公只傍丨丨丨移宴多隨茉莉花)蕭
蕭竹(許渾詩猶戀丨丨丨西齋未掩關陳陶詩拂嶽丨丨丨垂空澹澹津僧道潛詩愛君簷外丨丨丨翠翰扶疎一樣齊)全
巷竹(方干詩瑟瑟林排丨丨丨猩猩血染半園花)炎州竹(陳陶詩喜遊蛟井寺復見丨丨丨)遮日竹(杜荀)
(鶴詩蟬噪檻前丨丨丨鷺窺池面弄萍魚)三株竹(徐夤詩一畦雲薤丨丨丨席上先生未是貧)投陂竹(韋莊詩未)
(化丨丨丨空思出谷禽)刺史竹(蘇軾和王晉卿詩公子亦生還仍分丨丨丨)掃壇竹(蘇軾巫山詩次問丨丨丨)
(云此今尚爾按荆州圖經天門角上生一竹倒垂拂拭謂之天帚又包佶詩掃竹催鋪席垂蘿待繫船)參差竹(蘇軾詩何)
(人吹斷丨丨丨泗水茫茫鴨頭綠)九節竹(黃庭堅虎胎冠銘深衣幅巾丨丨丨尚與斯文嘯空谷)瘠土竹(黃庭)
(堅詩風枝雨葉丨丨丨龍蹲虎踞蒼松石)公孫竹(陵游詩子母瓜新間尊爼丨丨丨長映簾櫳)渾心竹(耶律楚材)
(詩強策丨丨丨難穿無眼錢)清如竹(袁桷詩鄧子丨丨丨蕭蕭澹世情)鹽枝竹(楊維楨宫詞簷前不插丨丨丨)
(卧聽金羊引小車)子猷竹(岑安卿詩心乎茂叔蓮興乃丨丨丨)過墻竹(薩都拉詩風響丨丨丨窗搖挂樹藤)庵
後竹(傳燈錄法雲師開堂僧問如何是䨇峰境師曰夜聽水流丨丨丨朝看雲起面前山)
目(莫六切說文人眼象形重瞳子也釋名丨默也默而内識也)
韻藻反目(易夫妻丨丨不能正室也易林張牙丨丨怒齚忿怒郭璞栯木贊君子維歡家無丨丨歐陽修代鳩婦言抱雛)
(出卵翅羽成豈料一朝還丨丨)耳目(易巽而丨丨聰明柔進而上行書帝曰臣作朕股肱丨丨晉語靡笄之役范文子後入武)
(子曰燮乎汝亦知吾望爾也乎對曰若先入恐國人之屬丨丨於我也故不敢史記張耳陳餘傳趙人多為耳餘丨丨漢書禮樂志)
(桑間濮上鄭衛宋趙之聲並出以營亂富貴之丨丨晉書杜預傳疑諸心而信丨丨疑丨丨而信簡書簡書愈繁官方愈偽遼史耶)
(律海里傳海里多先帝知人之明而素服太祖威德獨歸心焉以故太祖託為丨丨數從征討莊子獨不聞聖人之自行邪忘其□)
(胆遺其丨丨列子愼丨丨之觀聽謝朓觀朝雨詩丨丨暫無擾懷古信悠哉高適東征賦山川土田丨丨清曠)四目(書明丨丨)
(逹四聰注廣四方之視聽以决天下之壅蔽周禮夏官方相氏掌蒙熊皮黃金丨丨注方相氏主驅疫者黃金丨丨明足以矚陰慝)
(也魏志武帝紀注征馬超觀者重沓公曰汝欲觀曹公耶亦人也非有丨丨兩口但多智耳淮南子孕婦見兔而子屈唇見麋而子)
(丨丨歴代名畫記蒼頡有丨丨仰觀垂象因儷鳥龜之跡遂定書字之形成公綏棄故筆賦有蒼頡之竒生列丨丨而兼明)美
目(詩巧笑倩兮丨丨盼兮屈原大招青色直眉丨丨媔只注美女丨丨竊眄媔然黠慧也陸機詩丨丨揚玉澤蛾眉象翠翰張華)
(感婚詩素顏發紅華丨丨流清揚陶潛閒情賦瞬丨丨以流眄合言笑而不分)面目(詩有靦丨丨視人罔極公羊傳鞌之戰齊)
(師敗績逢丑父者頃公之車右也丨丨與頃公相似衣服與頃公相似代頃公當左使頃公取飲頃公操飲而至曰革取清者頃公)
(用是佚而不反史記晉世家秦穆公𫉬晉侯復與盟而許之歸晉侯使報國人曰孤雖得歸毋丨丨見社稷卜日立子圉晉人聞之)
(皆哭漢書項籍傳項羽曰縱江東父老憐而王我我何丨丨見之應璩詩少壯丨丨澤長老顏色粗蘇軾詩不識廬山真丨丨只緣)
(身在此山中)黃目(禮記鬱尊用丨丨注鬱尊盛鬱鬯酒之尊也丨丨黃彝也小學紺珠三代尊夏雞夷殷斝周丨丨)十
目(禮記丨丨所視十手所指)明目(禮記是故正丨丨而視之不可得而見也傾耳而聽之不可得而聞也後漢書鄭康成傳)
(秀眉丨丨容儀溫偉宋史劉安世傳安世初除諫官未拜命入白母曰朝廷使在言路須丨丨張胆以身任責管子聰耳丨丨不為)
(愛金財淮南子河魚不能丨丨穉稼不得育時其所生者然也傅休奕豔歌行蛾眉分翠羽丨丨發清揚杜甫詩開襟驅瘴癘丨丨)
(掃雲烟)節目(禮記善問者如攻堅木先其易者後其丨丨注丨則木理之剛丨則木理之精晉書和嶠𫝊庾顗見而歎曰嶠)
(如千尺松雖磥砢多丨丨有棟梁之用吕氏春秋尺之木必有丨丨寸之玉必有瑕瓋庾信趙國公集序若使言乖丨丨則曲臺不)
(顧聲止操縵則成均無取白居易文栢床詩刮削露丨丨拂拭生輝光)遊目(儀禮士相見禮凡與大人言始視面中視抱卒)
(視面若父則丨丨毋上於面毋下於帶離騷經忽反顧以丨丨兮將往觀乎四荒潘岳楊荆州誄丨丨典墳縱心儒術石崇思歸引)
(出則以丨丨弋釣為事入則有琴書之娱王羲之蘭亭集序所以丨丨騁懷足以極視聽之娛信可樂也傅亮感物賦序夜淸務隙)
(丨丨藝苑)寓目(左傳子玉請戰曰請與君之士戲君馮軾而觀之得臣與丨丨焉晉書摯虞傳觀渾儀以丨丨兮拊造化之大)
(罏吳都賦徘徊徜徉丨丨幽蔚潘岳射雉賦涉靑林以游覽兮樂丨丨之羣飛高適贈鄧司倉詩舉杯挹山川丨丨窮毫芒蘇軾詩)
(丨丨紫翠間安眠本非睡)蠭目(左傳楚子將以商臣為太子訪諸令尹子上子上曰是人也丨丨而豺聲忍人也不可立也晉)
(書王敦傳敦字處仲洗馬潘淊見敦而目之曰處仲丨丨已露但豺聲未振若不噬人亦當為人所噬潘岳滄海賦其魚則有吞舟)
(鯨鯢鷠鱡龍鬚丨丨豺口狸斑雉軀)屬目(左傳檇李之役越子患吳之整使罪人屬劒自剄吳師丨丨越子因而伐之晉書秦)
(獻王東傳其貴寵為天下所丨丨曹植魏德論仰丨丨于條支晞弱水之潺湲王維詩羣公咸丨丨微物敢齊肩皇甫湜祭柳柳州)
(文連收甲科驟閱班品靑衿搢紳丨丨斂袵又南史張暢傳南譙王義宣舉兵暢為元佐出射堂簡人音姿容止莫不矚目)睅
目(左傳宋城華元為植巡功城者謳曰丨其丨皤其腹棄甲而復注睅出目也蘇軾詩丨丨知譙瞋皤腹空自脹楊萬里石翁石)
(婆詩石翁雖怒猶丨丨石婆愁多髩先秃)志目(左傳魯侵齊顏息射人中眉曰我無勇吾丨其丨也)深目(左傳初穆子去)
(叔孫氏及庚宗遇婦人使私為食而宿焉問其行告之故哭而送之適齊夢天壓已弗勝顧而見人黑而上僂丨丨而猳喙號之曰)
(牛助余乃勝之漢書西域傳大宛國其人皆丨丨多須&KR0971;五代史氏叔綜傳晉攻臨汾叔琮選壯士二人丨丨而鬍鬚者牧馬道旁)
(晉人以為晉兵雜行道中伺其怠擒二人以歸晉人大驚以為有伏兵乃止山海經丨丨國為人舉一手一目在共工臺東蘇軾畫)
(佛詩龐眉丨丨彼誰子遶牀彈指性自圓)横目(爾雅傅丨丨疏傅一名丨丨草蔓延生吳志薛綜傳西使張奉于權前列尚書)
(闞澤姓名以嘲澤澤不能答綜下行酒因勸酒曰蜀者何也有犬為獨無犬為蜀丨丨苟身蟲入其腹于是衆坐喜笑晉書五行志)
(平吳後江南童謠曰局縮肉數丨丨按丨丨者四字自吳亡至元帝興幾四十年莊子夫子無意于丨丨之民乎埤雅羆似熊而大)
(長首高脚從目能緣能立遇人則擘而攫之俗云熊羆眼直惡人丨丨)比目(爾雅東方有丨丨魚焉不比不行其名謂之鰈)
(吕氏春秋凡遇合也時不合必待合而後行故比翼之鳥死乎木丨丨之魚死乎海齊民要術龍眼一名丨丨癸辛雜志吳曦出蜀)
(入朝多買珍異孔雀四華亭鶴數十金魚及丨丨魚等及作粟金臺盞遺陳自強者在今觀之皆不足道傅休奕擬四愁詩佳人貽)
(我明月珠何以要之丨丨魚梁元帝鴛鴦賦勝林鳥之同心邁池魚之丨丨)瞋目(戰國策高漸離擊筑荆軻和歌為變徵之)
(聲士皆垂淚涕泣復為羽聲慷慨皆丨丨髮盡上衝冠史記蘇秦傳于是韓王勃然作色攘臂丨丨按劍仰天太息曰寡人雖不肖)
(必不能事秦漢書郊祀志元鼎元封之際燕齊之間方士丨丨㧖掔言有神仙祭祀致福之術者以萬數莊子䲭鵂夜撮蚤察毫末)
(畫出丨丨而不見丘山劉禹錫游桃源詩遙逢修蛇見丨丨光激射)牛目(戰國策魏惠王死葬有日矣天大雨雪至于丨丨壞)
(城郭且為棧道而葬)側目(戰國策蘇秦將說楚路過洛陽父母聞之淸宫除道張樂設飲郊迎三十里妻丨丨而視側耳而聽)
(史記轅固生傳公孫弘丨丨而視固漢書楚元王傳時恭顯許史子弟侍中諸曹皆丨丨于望之等歴代名畫記曹植有言曰觀畫)
(者見放臣逐子莫不歎息見媱夫妬婦莫不丨丨梅堯臣臣與王正仲飲詩山東腐儒漫丨丨洛下才子爭歸趨)舜目(史記)
(項羽紀贊吾聞之周生曰丨丨蓋重瞳子又聞項羽亦重瞳子韓詩外傳子貢曰賜之師何如姑布子卿曰得堯之顙丨之丨禹之)
(頸臯陶之喙從前視之盎盎乎似有王者從後視之高肩弱脊此惟不及四聖者也子貢吁然曹植相論是以堯眉八彩丨丨重瞳)
(禹耳參漏文王四乳)養目(史記禮書刻鏤文章所以丨丨也吕氏春秋樹五色施五彩列文章丨丨之道也陸游詩丨丨簾稀)
(卷)矐目(史記荆軻傳高漸離變姓名擊筑而歌人有識者曰高漸離也秦皇帝重赦之乃丨其丨使擊筑)張目(史記)
(廉頗藺相如傳相如前進缻跪請秦王秦王不肯擊缻相如曰五步之内相如請得以頸血濺大王矣左右欲刅相如相如丨丨叱)
(之左右皆靡後漢書嚴光傳帝遣使聘光幸其館光卧不起帝橅光腹曰咄咄子陵不可相助為理耶光眠不應良久乃丨丨熟視)
(曰昔唐堯著德巢父洗耳何至相廹乎馮衍與婦弟任武達書丨丨抵掌以有為無曹植與吳季重書足下好伎而正值墨氏廻車)
(之縣想足下助我丨丨也)充目(漢書禮樂志又以外賞諸侯德盛而敬尊者其威儀足以丨丨音聲足以動耳詩語足以感心)
河目(漢書地理志五原郡縣丨丨水經注河水南屈逕丨丨縣左又家語或謂子貢曰東門外有一人焉丨丨隆顙其頭似堯)
(其頸似臯陶其肩似子産劉峻辯命篇丨丨龜文公侯之相陳子昂有周居士陳公墓誌公丨丨海口欽頤虎顔)大目(漢書)
(五行志羊丨丨而不精明視氣毁故有羊旤魏志張燕傳注黑山黃巾諸帥本非冠蓋自相號字其眼大者自稱李丨丨莊子大一)
(通之大陰解之丨丨視之注丨丨則可容我視矣)鴟目(漢書王莽傳王莽虎吻丨丨山海經餘峩之山有獸焉其狀如莵而)
(鳥喙丨丨蛇尾見人則眠名曰犱狳莊子丨丨有所適鶴頸有所節淮南子夫丨丨大而眎不若鼠蚿足衆而走不若蛇物固有大)
(不若小衆不若少者)拭目(漢書張敞傳天子以盛年初即位天下莫不丨丨傾耳觀化聽風後漢書蔡茂傳當董宣受怒之初)
(京師側目及其蒙宥天下丨丨宋史司馬光傳光知陳州過闕留為門下侍郎是時天下之民引領丨丨以觀新政楊修答臨淄侯)
(箋觀者駭視而丨丨聽者傾首而竦耳元稹詩所期人丨丨焉肯自佯盲陳師道詩清秋一鶚上丨丨萬人看)方目(漢書江充)
(傳充冠禪纚步搖冠注纚織絲為之即今丨丨紗也吳志張昭傳孫權嘗乘馬射虎因昭極諫乃作射虎車為丨丨間不置蓋一人)
(為御自於中射之王粲遊海賦魚則横尾曲頭丨丨偃頟嵇康答難養生論偓佺以松實丨丨赤松以水王乘烟郭璞詩左顧擁丨)
(丨右眷極朱髮)聚目(後漢書盧植傳使天下丨丨而視攢耳而聽)溢目(後漢書延篤傳百家衆氏投閒而作洋洋乎其)
(盈耳也煥爛兮其丨丨也晉書應詹傳與陶侃破杜&KR0758;于長沙賊中金寶丨丨詹一無所取南史陳張貴妃傳每瞻視眄睞光彩丨)
(丨照映左右陸機文賦文徽徽以丨丨音泠泠而盈耳)品目(魏志何晏傳注晏方用事自以為一時才傑常為名士丨丨宋)
(書恩倖傳論丨丨多少隨事俯仰韓維琵琶妓詩𥙷裝斷綻搜尺寸分别丨丨窮錙銖秦觀論議夫所謂役法者其科條品目雖曲)
(折不同大抵不過差免二法而已)掩目(魏志陳琳傳何進欲誅諸宦官乃召四方猛將竝使引兵向京城欲以劫恐太后琳)
(諫進曰易稱即鹿無虞諺有丨丨捕鼠夫微物尚不可欺以得志况國之大事其可以詐立乎鄧析子君者藏形匿影羣下無私丨)
(丨塞耳萬民恐震淮南子疾雷不及塞耳疾霆不暇丨丨)舉目(晉書明帝紀幼聰哲為元帝所寵異年數歲屬長安使來因問)
(曰日與長安孰遠對曰長安近不聞人從日邊來明日宴羣僚又問之對曰日近元帝失色對曰丨丨見日不見長安由是益奇之)
(又王導傳時過江人士出新亭飲宴周顗中坐而歎曰風景不殊丨丨有江山之異皆相視流涕惟導愀然變色曰當共戮力王室)
(尅復神州何至作楚囚相對泣耶釋常談周瑜妙於音律每有筵宴所奏音樂小有誤失瑜必丨丨瞪視時人曰曲有誤周郎顧李)
(陵書丨丨言笑誰與為歡陶潛形贈影詩但餘平生物丨丨情悽洏)天目(晉書天文志輿鬼五星丨丨也主視明察姦又唐書)
(地理志江南道其名山衡廬茅蔣丨丨天台會稽四明括蒼縉雲金華大庾武夷水經注桐谿水出吳興郡於潛縣北丨丨山洞天)
(福地記第三十四洞丨丨山名太微元蓋之天在杭州餘杭縣杭州圖經丨丨山上有兩湖如左右目故名吳越王錢氏世葬臨安)
(有題詩者曰丨丨山前兩乳旁鸞飛鳳舞下錢唐兩山空缺横為案數百年中出五王陶潛問來使詩爾從山中來早晩發丨丨李)
(白詩伊昔昇絶頂下窺丨丨松蘇軾表忠觀碑丨丨之山苕水出焉)極目(晉書紀瞻傳窮神知化才之盡稱備物致用功之丨)
(丨水經注夷道縣北有女觀山厥處高顯回眺丨丨王褒四子講德論含淳詠德之聲盈耳登降揖讓之禮丨丨王粲登樓賦平原)
(遠而丨丨兮蔽荆山之高岑岑參山房春事詩梁園日暮亂飛鴉丨丨蕭條三兩家劉希夷江南曲歲遊難丨丨春戲易為心李白)
(登錦城詩飛梯綠雲中丨丨散我憂蘇軾城南縣尉水亭詩全家依畫舫丨丨亂紅粧朱子西郊縱步詩西郊一遊步丨丨是秋山)
眇目(晉書顧愷之傳桓靈寶在殷仲堪坐作危語有一參軍云盲人騎瞎馬夜半臨深池仲堪丨丨驚曰此太逼人南史梁元)
(帝紀初武帝夢丨丨僧執香爐稱託生王宫既而帝母在采女次侍夢月墮懷中遂孕班固答賓戲牙曠清耳於管絃離婁丨丨于)
(毫分)鼠目(唐書李揆傳苗晉卿數薦元載揆曰麞頭丨丨子乃求官邪載聞銜之韓駒貓頭竹作枕詩更長月黑試拊卧丨丨)
(尚爾驚睢盱元好問送奉先從軍詩虎頭食肉無不可丨丨求官空自忙)剔目(唐書房玄齡傳玄齡微時病且死謂妻盧曰吾)
(死君年少不可寡居善事後人盧即入帷丨一丨以示信)抉目(唐書來俊臣傳俊臣斬于西市人皆相慶爭丨丨擿肝醢其肉)
(說苑孔子曰子以諫者為必聽耶伍子胥何為丨丨于吳東門劉基感懷詩子胥竭忠諫丨丨為夫差)經目(唐書王起傳起)
(性嗜學非寢食不輙廢天下之書無不讀一丨丨弗忘也夏侯湛東方朔像贊丨丨而諷于口過耳而闇于心謝眺遊山詩丨丨惜)
(所遇前路故方踐劉子翬感陳詩郊圻遊從盛想像猶丨丨)除目(五代史劉延朗傳帝欲罷晉高祖總管徙鎮鄆州延朗等)
(多言不可薛文遇曰不如先圖之帝乃令文遇手書丨丨夜半下學士院草制明日宣制文武兩班皆失色姚合武功縣中詩一日)
(看丨丨終年損道心)悦目(宋史范祖禹傳神宗既祥祖禹上疏宣仁后曰今即吉方始服御一新奢儉之端皆由此起凡可以)
(蕩心丨丨者不宜有加于舊韓詩外傳衣服容貌者所以丨丨也應對言語者所以悦耳也陸機演連珠臣聞音以比耳為美色以)
(丨丨為歡梁昭明太子文選序陶匏異器並為入耳之娛黼黻不同俱為丨丨之翫白居易杏園中棗樹詩君求丨丨豔不敢爭桃)
(李君若作大車輪軸材須此)教目(管子兵法五教一曰丨其丨以形色之旗)巧目(管子雖有丨丨利手不如拙規矩之)
(正方圓也)感目(管子人主懼聲以感耳懼氣以丨丨以此二者有天下矣注人以惡氣懼已目見而感則身不能造惡陸機歎)
(逝賦毒娛情而寡方怨丨丨之多顏)亂目(莊子五色丨丨使目不明易林玩好丨丨巧聲迷耳吳均贈周興嗣詩意欲褰衣裳)
(隂雲丨人丨李白詩歴陽何異山陰時白雪飛花丨人丨梅堯臣淮雨詩雨脚射淮鳴萬鏃跳點起漚魚丨丨)蒿目(莊子世之)
(仁人丨丨而憂世之患不仁之人决性命之情而饕富貴鄭元祐贈翰古清詩世人丨丨不敢覷師獨摩撫如馴羊)厭目(荀子)
(丨丨而視者視一以為兩也韓詩外傳孔子曰鄉者丘鼓瑟有鼠出游狸見于屋循梁微行造焉而避丨丨曲眷求而不得丘以瑟)
(淫其音參以丘為貪狠邪僻不亦宜乎)用目(韓非子且上丨丨則下飾觀上用耳則下飾聲)萬目(韓非子人主以二目)
(視一國一國以丨丨視人主淮南子成國之道工無偽事農無遺力士無隱行官無失法譬若設網者引其綱而丨丨開矣吕氏春)
(秋用民有紀有綱壹引其紀丨丨皆起壹引其綱丨丨皆張白虎通人皆懷五常之性有親愛之心是以紀綱為化若羅網之有紀)
(綱而丨丨張也王建送薛蔓應舉詩丨丨視高天昇者寧苦辛)清目(淮南子丨丨而不以視靜耳而不以聽杜甫詩躋險不自)
(安出郊已丨丨)高目(揚子丨其丨而下其耳匪夭也夫)擲目(中論丨丨指掌高談大論)兔目(博物志槐葉生五日)
(曰丨丨十日曰鼠耳溫庭筠詩霜清徹丨丨風急吹雕毛)眺目(劉勰新論登峯丨丨極于烟際)滿目(太眞外傳上皇既居)
(南内夜闌登勤政樓凭欄南望烟月丨丨上因自歌曰庭前琪樹已堪攀塞外征人殊未還魏文帝書䋲窮匣開爛然丨丨沈約與)
(約法師書音容丨丨言笑在耳王維詩端居不出戶丨丨望雲山岑參郡齋閒坐詩州縣非宿心雲山忻丨丨又假歸草堂詩勝㮣)
(紛丨丨衡門趣彌濃杜甫詩丨丨悲生事因人作遠遊又丨丨飛明鏡歸心折大刀又清江錦石傷心麗嫩蕊濃花丨丨斑)心
目(嘯旨夫權輿者嘯之始也夫人精神内定丨丨外息我且不競物無害者身常足心常樂常定然後可以議權輿之門魏文帝)
(與吳質書追思昔遊猶在丨丨孫綽遊天台賦恣丨丨之寥朗任緩步之從容宋之問綠竹引含情傲睨慰丨丨何可一日無此君)
(范成大行唐村詩雲烟釀春色丨丨兩駘蕩)拙目(東觀餘論草之狂怪乃書之下者因陋就淺徒足以障丨丨耳陸機文賦)
(雖濬發于巧心或受嗤于丨丨梁簡文帝荅湘東王書玉徽金銑反為丨丨所嗤巴人下里更合郢中之聽)流目(焚椒錄皇)
(太叔重元妃入賀每顧影自矜丨丨送媚后語之曰貴家婦宜以莊臨下何必如此妃銜之馮衍自論游精宇宙丨丨八紘梁昭明)
(太子相逢狹路間樂府歡樂無終極丨丨豈知疲李白荆門詩丨丨浦烟夕揚帆海月生)嫮目(楚詞大招丨丨宜笑蛾眉曼只)
(注嫮眄瞻貌補曰嫮與嫭同張衡觀舞賦騰丨丨以顧盼兮眸爛爛以流光)賤目(東京賦若客所謂末學膚受貴耳而丨丨)
(者也)遙目(何晏景福殿賦飛閣干雲浮階乘虛丨丨九野遠覽長圖)害目(嵇康養生論薰辛丨丨豚魚不養當世所識也)
(注辛即葷蒜是也猪肉虛人)肆目(陸機演連珠輪匠丨丨不乏奚仲之妙瞽史清耳而無伶倫之察注奚仲巧見於器故輪)
(工能繼其致也吕安書丨丨平隰則遼廓而無覩陸機詩丨丨𦕈不及緬然若䨇潛)怒目(張協七命乃有圓文之&KR1807;斑題之&KR1703;)
(鼓鬛風生丨丨電瞛劉伶酒德頌奮袂攘衿丨丨切齒吳均檄江神責周穆王璧文公孫躡波而長吁子羽濟川而丨丨顧况從軍)
(行丨丨時一呼萬騎皆辟易)龍目(左思賦旁挺丨丨側生荔枝范成大荔枝賦覺丨丨之么麽咍葡萄之甘酸)運目
(庾闡詩寂坐挹虛恬丨丨情四豁)窮目(鮑照代陽春登荆山行極眺入雲表丨丨盡帝州)春目(謝朓詩出没眺樓雉)
(遠近送丨丨李白詩倚劍登高臺悠悠送丨丨)瑩目(江總攝山棲霞寺碑若乃圖寫瓌竒刻削宏壯蓮花丨丨石鏡沉暉上官)
(昭容詩巖壑恣登臨丨丨復恬心)電目(吕溫黃龍負舟賦丨丨流光金鱗耀色)瞪目(沈佺期詩丨丨眠欲閉喑嗚氣)
(不出柳宗元陪崔使君遊讌南池序持頤而笑丨丨而倨不知日之將暮白居易池上寓興詩水淺魚稀白鷺飢勞心丨丨待魚時)
(僧惠洪詩入門兒女啼饑寒丨丨瞠然作直視)瞠目(郝經去三汊見太行詩楊鞭得西歸丨丨為一放)
眉過目(唐書袁天綱傳天綱視岑文本曰學堂瑩夷丨丨丨故文章振天下)不為目(老子聖人為腹丨丨丨故去彼)
(取此注腹内也目外也聖人務内不務外)智如目(韓非子丨丨丨也能見百步之外而不能自見其睫)蝦為目(越絶)
(書海鏡蟹為腹水母丨丨丨本草蜡一名摴蒱魚生東海如血䘓大者如牀小者如斗無腹胃眼目以丨丨丨又茶錄謝宗論茶云)
(候蟾背之芳香觀蝦目之沸湧)千里目(孫楚之馮翊祖道詩舉翮撫三秦抗我丨丨丨謝朓冬日晩郡事隙詩已愓暮歸心)
(復傷丨丨丨魏徵詩既傷丨丨丨還驚九折魂王之渙詩欲窮丨丨丨更上一層樓朱子將遊雲谷時時登北原上一騁丨丨丨)
爰旌目(吕氏春秋丨丨丨餓于道狐父之道見而下壺飱以餔之丨丨丨三餔之而後能視曰汝非盜耶吾義不食子之食)
(吐之不出伏地而死)
道路以目(周語厲王虐國人謗王王怒得衛巫使監謗者以告則殺之自是國人莫敢言丨丨丨丨陳琳檄百僚鉗口丨)
(丨丨丨)藏識於目(亢倉子藏身于衆丨丨丨丨藏言于口)
增楊目(禮有餓者蒙袂輯履貿貿然來黔敖左奉食右執飲曰嗟來食丨其丨而視之曰予惟不食嗟來之食以至于斯也)
(李紳却到浙西詩豈忘吳俗共分憂野悲丨丨稱嗟食)出目(考工記梓人為筍&KR1206;雕琢厚脣弇口丨丨短耳又凡攫閷援簭)
(之𩔖必深其爪丨其丨作其鱗之而)數目(考工記梓人為筍&KR1206;銳喙決吻丨丨顅脰注數劉音促李粗角反)斵目(考工)
(記弓人丨丨必荼丨丨不荼則反其大修也筋代之受病注荼讀為舒舒徐也目幹節目)蔽目(考工記輪人蓋已崇則難為門)
(也已卑是丨丨也是故蓋崇十尺淮南子蓋非橑不能丨丨輪非輻不能追疾然而橑輻未足持也張藴古大寶箴雖冕旒丨丨而)
(視于未形雖黈纊塞耳而聽于無聲)君目(左傳晉荀盈如齊逆女卒未葬晉侯飲酒樂膳宰屠蒯趨入飲外嬖嬖叔曰女為丨)
(丨將司明也今君之容非其物也而女不見是不明也)傷目(左傳晉侯伐潞伯宗曰必伐之狄有五罪雋才雖多何補焉不)
(祀一也耆酒二也棄仲章而奪黎氏地三也虐我伯姬四也丨其君丨五也怙其雋才而不以茂德滋益罪也王僧孺從子永寕令)
(誄痛心丨丨豈伊一事)中目(左傳鄢陵之戰吕錡夢射月中之退入于泥占之曰姬姓日也異姓月也必楚王也射而中之)
(退入于泥亦必死矣及戰射共王丨丨北史魏昭成帝紀帝嘗擊西部叛賊流矢丨丨賊破後諸大臣執射者欲屠割之帝曰各為)
(其主何罪也釋之唐書竇皇后傳竇毅以后有奇相何可妄與人因畫二孔雀屏間請昏者使射二矢陰約丨丨則許之高祖射丨)
(各一丨遂歸于帝又石雄傳雄討劉稹水次見白鷺曰使吾射丨其丨當成功一發如言)弗目(穀梁傳秋七月戊戌夫人姜氏)
(薨婦人丨丨也注丨丨謂不目言其薨地也)不目(穀梁傳冬齊仲孫來其曰齊仲孫外之也其丨丨而曰仲孫疏之也注丨)
(丨謂不言公子慶父柳宗元天對解父狄淫遭慤以赧彼中之丨丨而徒以色視)魚目(爾雅一目白瞯二目白魚注似丨丨)
(也漢書西域贊蒲梢龍文丨丨汗血之馬充于黃門注孟康曰四駿馬名也山海經尸胡之山北望&KR0008;山其上多金玉其下多棘有)
(獸焉其狀如麋而丨丨名曰妴胡其鳴自呌參同契丨丨豈為珠蓬蒿不成檟盧諶贈劉琨詩序所謂咸池酬于北里夜光報于丨)
(丨張協雜詩瓴甋夸璵璠丨丨笑明月任昉到記室牋惟此丨丨唐突璵璠杜甫畫馬讚丨丨瘦腦龍文長身)鬼目(爾雅苻丨)
(丨注今江東有丨丨草莖似葛葉圓而毛子如耳璫也赤色叢生晉書五行志建業有丨丨菜于工黃狗家生依緣棗樹長丈餘東)
(觀案圖名丨丨作芝草遂以狗為侍芝郎南史宋宗室義恭𫝊廢帝斷析義恭支體分裂腹胃挑取眼睛以蜜漬之以為丨丨粽齊)
(民要術廣志曰丨丨似梅南人以飲酒詩疏廣要羊蹄一名丨丨一曰蓄)無目(孟子不知子都之姣者丨丨者也易林望龍丨)
(丨不見手足司馬遷報任安書及如左丘丨丨孫子斷足終不可用退而論書策以舒其憤思垂空文以自見)虎目(晉語叔魚)
(生其母視之曰是丨丨而豕喙注虎視眈眈豕喙長而銳韓非子趙王遊于圃中左右以兔與虎而輟觀之盼然環其眼王曰可惡)
(哉丨丨也)縣目(吳語申胥將死曰丨吾丨于東門以見越之入吳也)步目(周語柯陵之會單襄公見晉厲公視遠步高單)
(子曰君子目以處義足以丨丨今晉侯視遠而足高目不在體而足不丨丨其心必異矣目體不相從何以能久)眉目(戰國)
(策司馬喜見趙王曰臣所行多矣未嘗見人如中山陰姬者也其丨丨準額權衡犀角偃月彼乃帝王之后非諸侯之姬也趙王意)
(移後漢書馬援傳援自還京師數被進見為人明須髮丨丨如畫閑于進對魏志崔琰傳琰聲姿高暢丨丨疎朗甚有威重顔氏家)
(訓書疏尺牘千里丨丨左思嬌女詩有姊字蕙芳丨丨粲如畫鮑照學古詩嬛緜好丨丨閑麗美腰身李白越女祠詩長干吳兒女)
(丨丨豔星月)指目(史記陳涉世家間令吳廣之次近所旁叢祠中夜篝火狐鳴呼曰大楚興陳勝王卒皆夜驚恐旦日卒中)
(往往語皆丨丨陳勝唐書王承元傳承元承宗弟也有沉謀年十六勸承宗亟引兵共討李師道承宗少之不用然軍中往往丨丨)
(之唐庚述懷詩頭顱自揣宜蔵拙丨丨何妨笑養高)頭目(漢書刑法志仁人在上為下所卬猶子弟之衞父兄若手足之扞丨)
(丨文天祥贈梅谷相士詩須得花性情不假花丨丨)從目(漢書天文志哀帝建平四年民相驚動讙譁奔走傳行詔籌祠西王)
(母又曰丨丨人當來從一作縱屈原大招豕首丨丨被髮鬟只注南北曰縱王延壽夢賦捎魍魎拂諸渠撞丨丨打三顱)病目
(漢書五行志暑歲羊多疫死及為怪及人則多丨丨者故有目痾唐書杜顗傳顗字勝之幼丨丨母禁其為學舉進士禮部侍郎賈)
(餗語人曰得杜顗足敵數百人歐陽修學書詩丨丨固已昏墨不分濃淡虞集詩白頭更事少丨丨向書勞)篇目(漢書藝文)
(志成帝使諸臣校書每一書已劉向輙條其丨丨撮其指意錄而奏之)小目(漢書昌邑哀王傳王年二十六七為人青黑色)
(丨丨鼻末銳少鬚眉身體長大疾痿行步不便)朱目(後漢書襄楷傳初順帝時琅邪宫崇詣闕上其師于吉于曲陽泉水上所)
(得神書百七十卷皆縹白素朱介青首丨丨號太平清領書山海經靑要之山其中有鳥焉名曰鴢其状如鳬靑身而丨丨赤尾食)
(之宜子)豺目(後漢書梁冀傳冀字伯卓為人鳶肩丨丨)移目(後漢書陳元傳明者獨見不惑于朱紫聽者獨聞不謬于)
(清濁故離朱不為巧眩丨丨師曠不為新聲易耳蘇軾李氏園記入門所見夥十步九丨丨)漏目(後漢書朱穆傳穆以常侍)
(貴寵父子兄弟布在州郡競為虎狼噬食小人故穆張理天綱補綴丨丨羅取殘禍以塞天意由是内官咸共恚疾)都目(後漢)
(書應劭傳劭撰具律本章句尚書舊事廷尉板令决事比例司徒丨丨五曹詔書及春秋斷獄凡二百五十篇注司徒總領綱紀佐)
(理萬機故有丨丨)首目(後漢書胡廣傳初揚雄依虞箴作十二州二十五箴其九箴亡闕後涿郡崔駰及子瑗又臨邑侯劉)
(騊駼增𥙷十六篇廣復繼作四篇文甚典美乃悉撰次丨丨為之解釋名曰百官箴蔡邕篆勢般倕揖讓而辭巧籀誦拱手而韜翰)
(處篇籍之丨丨粲彬彬其可觀)左目(魏志夏侯惇傳太祖自徐州還惇從征吕布為流矢所中傷丨丨梁書洗約傳約丨丨重)
(瞳子腰有紫志)異目(魏志陳思王植傳注太祖令曰自臨淄侯植私出開司馬門至金門令吾丨丨視此兒矣)兩目(魏志)
(陳思王植傳注丁儀字正禮太祖欲以愛女妻之五官將曰正禮目不便不如與伏波子楙太祖從之尋辟儀為椽到與議論嘉其)
(才朗曰丁掾好士也即使其丨丨盲尚當與女何况但眇五代史契丹傳韓延徽為劉守光參軍聘于契丹安巴堅用以為謀主後)
(逃歸曰安巴堅失我如喪丨丨而折手足搜神記偓佺者槐山採藥父也好食松實丨丨更方韓愈短燈檠歌太學儒生東魯客二)
(十辭家來射策夜書細字綴語言丨丨眵昏頭雪白梅堯臣秋雨篇日月是天之丨丨忽然生翳無藥瘳)名目(魏志王衛二劉)
(傅傳評昔文帝陳王以公子之尊博好文采同聲相應才士竝出惟粲等六人最見丨丨晉書曹毗傳以區區之懷而整丨丨之典)
(覆簣之量而塞北川之洪)開目(吳志士燮傳注燮嘗病死已三日仙人董奉以一丸藥與服以水含之捧其頭搖稍之食頃即)
(丨丨動手顔色漸復半日能起坐四日復能語遂復常劉軻上韋右丞書今天下白屋之士思願吐一竒設一策使司化源者丨丨)
(而見四方之事閣下知天下亦有人乎賈島寓興詩莫居暗室中丨丨閉目同)題目(吳志步隲傳注李肅字偉恭甄竒錄異薦)
(述後進丨丨品藻曲有條貫衆人以此服之晉書山濤傳濤所奏甄拔人物各為丨丨時稱山公啓事北史念賢傳時行殿初成未)
(有丨丨帝詔近侍各名之對者非一莫允帝心賢乃為圓極帝笑曰正與朕意同即名之杜甫詩老天書丨丨春官騐討論楊萬里)
(紅錦𢃄花詩後園初夏無丨丨小樹微芳也得詩)刮目(吳志吕蒙傳注蒙就學篤志不倦後魯肅過蒙言議常欲受屈拊蒙)
(背曰非復吳下阿蒙蒙曰士别三日即更丨丨相待北史楊愔傳愔小字秦王幼喪母曾詣舅源子恭子恭問誦詩至渭陽未耶愔)
(便號泣感噎子恭後謂愔父津曰常謂秦王不甚察慧從今更欲丨丨視之李商隱孔雀詩約眉憐翠羽丨丨想金篦)毛目
(晉書天文志枉矢𩔖流星蒼黑蛇行望之若有丨丨長數匹着天文心雕龍上篇以上綱領明矣下篇以下丨丨顯矣)條目
(晉書刑法志侍中盧珽中書侍郎張華又表抄新律諸死罪丨丨懸之亭傳以示兆庶有詔從之元稹上裴度相公書又安有救裴)
(寰之罪換禹錫之官則盡易振天下之窮滯行渙汗之丨丨則為難稹雖至愚未敢然也)炫目(晉書張華傳雷煥以大盆盛水)
(置劒其上視之者精芒丨丨炫又作眩水經注閣道案舊修路悉無復水中柱逕涉者浮梁振動無不搖心丨丨也董仲舒雨雹對)
(雷不驚人號令啓發而已電不丨丨宣示光耀而已摰虞觀魚賦修樂攸驛丨丨驚心庾信枯樹賦匠石驚視公輸丨丨梅堯臣許)
(生南歸詩大盤小盤堆明珠海估丨丨迷精麤袁桷謝王參議詩化工有意卑凡卉積李崇桃空丨丨)過目(晉書王接傳接)
(岐嶷儁異學丨丨而知義觸𩔖而長梁書昭明太子傳太子美姿貎善舉止讀書數行竝下丨丨皆憶張協詩人生瀛海内忽如鳥)
(丨丨陳師道古墨行人生尤物不必有時一丨丨驚老醜)注目(晉書孫惠傳天下喁喁四海丨丨社稷危如復安宗廟替而復)
(紹劉潛金像寺佛像碑似含微笑俱丨丨于瞻仰如出軟言咸傾耳于諦聽陶弘景與武帝論書啓非但字字丨丨乃畫畫抽心杜)
(甫詩鳳臆龍鬐未易識側身丨丨長風生)觸目(晉書習鑿齒傳鑿齒與桓秘書曰吾逹襄陽丨丨悲感略無懽情痛惻之事故)
(非書言之所能具也水經注二館之城澗曲泉淸山高林茂風烟披薄丨丨怡情世說有人詣王太尉遇安豐大將軍丞相在坐往)
(别屋見季胤平子還語人曰今日之行丨丨見琳瑯珠玉杜甫詩丨丨非論故新文尚起予朱子新喻西境詩自然丨丨成佳句雲)
(錦無勞更剪裁)世目(晉書董京傳末世流奔以文代質悠悠丨丨孰知其寶逝將去此至虚歸我自然之室)細目(晉書)
(庾亮傳時王導輔政務存大綱不拘丨丨)粲目(晉書阮咸傳七月七日北阮盛晒衣服皆錦綺丨丨咸以竿掛大布犢鼻于庭)
(曰未能免俗聊復爾耳)鬚目(晉書劉牢之傳牢之面赤紫色丨丨驚人)昏目(晉書會稽王道子傳大元以後為長夜之)
(飲蓬首丨丨政事多闕)閉目(晉書曇霍傳人或藏其錫杖曇霍大哭數聲丨丨須臾起而取之咸竒其神異莫能測也唐書)
(韓愈傳愈貶潮州刺史以表哀謝曰臣負罪嬰釁自拘海島窮思畢精以贖前過懷痛窮天死不丨丨易林日莫丨丨隨陽休息柳)
(宗元晉問徒知開口而言丨丨而息挺而行躓而伏愚蠢狂悖若是甚矣白居易詩靜念道經深丨丨閒迎禪客小低頭)瞑目
(晉書楊軻傳潁川荀鋪好竒之士也造而談經軻丨丨不答鋪發軻被露其形大笑之軻神體頽然無驚怒之狀宋史韓世忠傳抵)
(排和議觸檜尤多或勸止之世忠曰今畏禍苟同他日丨丨豈可受鐡杖于太祖殿下莊子夫差丨丨東粤淮南子荆軻西刺秦王)
(高漸離宋意為擊筑而謌于易水之上聞者莫不丨丨裂眦髮植穿冠劉峻廣絶交論丨丨東粤歸骸洛浦李山甫詩窮理多丨丨)
(含毫靜倚松瞑一作冥李白詩蒼蒼三株樹丨丨烏能攀)毁目(晉書赫連勃勃載記羣臣忤視者丨其丨笑者決其唇北史尉)
(古眞傳道武之在賀蘭部賀染干將肆逆古眞以告染干執拷之傷其一目後古眞弟諾從道武圍中山先登傷一目道武歎曰諾)
(兄弟竝丨丨以建功效誠可嘉也)善目(晉書赫連勃勃載記丨丨者不能為其名博辯者不能究其稱)稱目(南史王玄)
(謨傳孝武狎侮羣臣各有丨丨柳元景垣護之雖竝北人而元謨獨受老傖之目)留目(南史柳惔傳惔甚重其婦頗成畏憚)
(女妓精麗略不敢視僕射張稷與惔狎密而為惔妻賞敬稷每詣惔每先相問夫人惔每欲見妓恒因稷請奏其妻隔幔坐妓然後)
(出惔因丨丨庾信柳遐墓誌日南金柱合浦珠泉莫肯輕懷未嘗丨丨張雨聽琴圖詩不為野夫清兩耳為君丨丨送歸鴻)一
目(南史王偉傳項羽重瞳尚有烏江之敗湘東丨丨寧為四海所歸遼史楊遵勖傳遵勖遷都承旨簿書填委遵勖丨丨五行俱)
(下剖決如流山海經丨丨國在其東丨丨中其面而居又崇吾之山有鳥焉其狀如鳬而一翼丨丨相得乃飛名曰蠻蠻文中子有)
(鳥將來張羅而待之得鳥者羅之丨丨也令為丨丨之羅即無以得鳥也化書丨丨可以觀大天一人可以君兆民酉陽雜俎虎夜)
(視丨丨放光丨丨看物禰衡鸚鵡賦雖綱維之備設終丨丨之所加錢起江行詩不顧魚多處應防丨丨羅朱子題翠壁詩孤亭丨)
(丨盡天涯俯瞰烟村八九家)書目(南史張纘傳欲遍觀閣内書籍帝執四部丨丨曰君讀此畢可言優仕矣又任昉傳昉家)
(雖貧聚書至萬餘卷率多異本及卒後武帝使學士賀縱共沈約勘其丨丨官無者就其家取之姚合武功縣中詩就架題丨丨尋)
(欄記藥窠)綱目(南史齊明帝紀帝躬親細務丨丨亦密唐書百官志監察御史掌分察百僚知朝廷左右廂及百司丨丨陳琳)
(檄天綱設張以在丨丨許月卿暮春聯句三晉春秋在千年丨丨同朱子資治通鑑丨丨序盖表歲以首年而因年以著統大書以)
(提要而分注以備言名曰資治通鑑丨丨凡五十九卷歲周于上而天道明矣統正于下而人道定矣大丨㮣舉而監戒昭矣衆丨)
(畢張而幾微著矣)朗目(南史陶弘景傳神儀明秀丨丨疎眉細形長耳)眼目(北史周太祖紀齊神武除爾朱氏遂專朝)
(政帝往觀之至并州神武以帝非常人曰此小兒丨丨異將留之帝詭陳忠欵苦求復命倍道而行神武追帝至關不及而反傳燈)
(錄汝州延昭師上堂謂衆曰夫參學丨丨臨機直須大用見前莫自拘于小節)動目(北史齊武明皇后婁氏傳后孕文宣時夢)
(大龍首尾屬天地張口丨丨勢狀驚人柳宗元荅沈起書謹以所示布露于聞人羅列乎坐隅識者丨丨聞者傾耳幾于萬一用以)
(為報也王安石和王微之登高齊詩微之新詩丨我丨爛若火齊金盤堆)要目(北史劉炫傳古人委任責成歲終考其殿最案)
(不重校文不繁悉府史之任掌丨丨而已)卷目(北史孫惠蔚傳文壊字悞謬爛相屬丨丨雖多全定者少)定目(北史孫惠)
(蔚傳惠蔚既入東觀見典籍未周及閱舊典先無丨丨新故雜糅首尾不全)改目(北史李彪傳李冲于尚書省禁止彪上表)
(始居司直天下丨丨)奪目(北史竇泰傳初泰母夢風雷暴起若有雨狀出庭觀之見電光丨丨駛雨霑灑寤而驚汗遂有娠及)
(生泰善騎射有勇略遼史太祖紀天顯元年子城上見黃龍繚繞可長一里光耀丨丨崔駰大將軍西征賦旗旐翼如遊鳳羽毛紛)
(其覆雲金光皓以丨丨武鼓鏗而雷震元好問嵩山玉鏡詩光輝丨人丨灔灔如動移)傾目(北史令狐整傳魏東陽王元榮)
(辟整為主簿加盪寇將軍整進趣詳雅對揚辨暢謁見之際州府丨丨梁簡文帝詩少年年紀方三六含嬌聚態丨人丨)本目
(北史牛弘傳高氏據有山東初亦採訪驗其丨丨殘闕猶多及東夏初平𫉬其經史四部重雜三萬餘卷所益舊書五千而已)療
目(北史張元傳其祖喪明晝夜祈禱夢一老翁以金鎞丨其祖丨祖目果明宋史王仔昔傳帝以旱禱雨每遣小黃門持紙求仔)
(昔晝日又至忽篆苻其上仍細焚符揚沃而洗之黃門懼不肯受強之乃持去蓋帝默祝為宫妃丨赤丨者用其說一沃立愈)雄
目(唐書五行志天寶十一載李林甫晨起將朝取書囊視之中有物如鼠躍于地即變為狗壯大丨丨張牙視林甫林甫射之中)
(殺然有聲隨箭没)杪目(唐書百官志左右衛錄事參軍事各一人掌受諸曹及五府之外府事句稽丨丨印給紙筆)羅
目(唐書地理志嘉州丨丨縣麟德二年開生獠置又王融策秀才文豈薪槱之道未弘為網丨之丨尚簡)藥目(唐書藝文)
(志僧行智丨丨要用二卷)賜目(唐書讓皇帝憲傳帝親待益厚居常無日不睗遺尚食總監及四方所獻酒酪異饌皆分餉之)
(憲常請歲盡錄丨丨付史官必數百紙)事目(唐書李嶠傳嶠言今所察按凖漢六條而推廣之則無不包矣烏在多張丨丨)
(也)奬目(唐書蕭穎士傳穎士以推引後進為己任如李陽等數十人由丨丨皆為名士)雅目(唐書李守素傳守素通姓)
(氏學世號肉譜許敬宗曰倉曹此名豈丨丨耶)勅目(唐書李昭德傳丘愔疏伏見南臺丨丨羣臣奏請陛下制已曰可而昭德)
(建言不可臣觀其瞻乃大于身)鄣目(唐書王難得傳難得領興平軍及鳳翔兵馬使取京師方戰麾下士失馬難得馳救矢著)
(眉披膚丨丨乃拔箭斷膚殊死前鬭帝嘉之)科目(唐書楊於陵傳初吏部程判别詔官參考齊抗當國罷之至是尚書鄭餘)
(慶移疾乃循舊制於陵建言于是有詔三考官止較丨丨選至常調悉還吏部宋史曾從龍傳從龍知貢舉疏奏國家以丨丨網羅)
(天下之英雋義以觀其通經賦以觀其博古論以觀其識策以觀其才異時謀王斷國皆繇此其選韓愈有應丨丨時與人書)推
目(唐書劉廼傳廼少警穎閣誦六經日數千言善文詞為時丨丨)熏目(唐書酷吏傳序泥耳籠首枷楔兼暴拉脅籖爪縣髮)
(丨丨號曰獄持嵇康聲無哀樂論夫食辛之與甚噱丨丨之與哀泣同用出淚使狄樂嘗之必不言樂淚甜而哀淚苦斯可知矣)
覆目(唐書毛若虛傳若虛眉長丨丨性殘鷙易林舉袂丨丨不見日月)抵目(唐書劉總傳譚忠復說總曰天地之數合)
(必離離必合河北與天下離六十年數窮必合往朱泚希烈自立趙冀齊魏稱王郡國弄兵丨丨相視可謂危矣然卒于無事)顧
目(五代史前蜀世家衍為人方頤大口垂手過膝丨丨見耳)羣目(宋史發冊寶樂章寶鏤精鏐冊䥴華玉物盛禮崇丕昭丨)
(丨法言赫赫乎日出之光丨丨之用也渾渾乎聖人之道羣心之用也傅休奕明君篇樂府丨丨統在綱衆星拱北辰高適宓子賤)
(神祠碑詩形勝駐丨丨堅貞指蒼穹)耀目(宋史徐禧傳禧城永樂夏騎卒渡水犯陳鄜延選鋒軍最為驍銳皆一當百銀鎗錦)
(襖光彩丨丨馬融為梁冀誣奏李固書廣選賈豎以補令史募求好馬臨窗呈試出入踰侈輜軿丨丨魏文帝樂府華葉丨人丨五)
(色難可紀耀一作曜劉楨遂志賦皎玉粲以丨丨榮日華以舒光梁昭明太子賦藻梲鮮華而粲色山節珍形而丨丨)長目
(宋史文天祥傳天祥體貌豐偉美晳如玉秀眉而丨丨顧盼煜然梁武帝舊族搜士詔朕兼明廣照屈于堂戶飛耳丨丨不及四方)
瞬目(宋史莎衣道人傳帝歲命内侍即其居設千道齋合雲水之士施予優普一歲偶踰期衆咸訝而請道人亟起于卧搖手)
(丨丨而招之曰亟來亟來是日内侍至平望衆益服其神謝惠連詠牛女詩蹀足循廣除丨丨曬曾穹吳融贈辯光上人草書歌人)
(家好壁試揮拂丨丨已留三五行)色目(元史百官志國子生員十有八人蒙古人六名從六品出身丨丨人六名正七品出)
(身漢人南人共六名從七品出身楞嚴經是故十方一切如來丨丨息風同名貪水菩薩見貪如避瘴海)直目(山海經章尾山)
(有神人面蛇身而赤丨丨正乘其瞑乃晦其視乃明不食不寢不多求雨是謁是燭九隂是謂燭龍)守目(管子聲者所以守民)
(耳也色者所以丨民丨也)餘目(管子時也利也出為之也丨丨不明餘耳不聰是以能繼天子之容官職亦然)膠目(管子)
(齊請管子于魯魯施伯請殺而以其尸授之齊使者堅請寡君欲親以為戮乃使吏鞹其拳丨其丨盛之以䲭夷使役人載而送之)
(齊)恚目(管子五蘟之狀黑土黑菭靑怵以肥芬然若灰其種櫑葛赨莖黃秀丨丨其葉若苑以蓄埴果木)還目(莊子)
(孔子窮于陳蔡之間七日不火食左據槁木右擊槁枝而歌焱氏之風顏回端拱丨丨而視之還又作旋上林賦交精丨丨煩鶩庸)
(渠注丨丨鳥名也)眯目(莊子孔子見老聃而語仁義老聃曰夫播糠丨丨則天地四方易位矣夫仁義憯然乃憤吾心亂莫)
(大焉蘇軾楊康功醉道士石詩蒼苔丨其丨叢荆哽其口)眴目(列子列禦寇為伯昏無人射無人登高山履危石臨百仞之淵)
(背逡巡足二分垂在外揖禦寇而進之禦寇伏地汗流至踵伯昏無人曰夫至人者揮斥八極神氣不變今爾怵然有丨丨之志爾)
(于中也殆矣夫黃庭坚易生畫獐猿猴獾贊風林露壑伐木丁丁雄雌同聲去之遠而猶鳴彼其不同氣味故丨丨而相驚)待
目(淮南子丨丨而照見待言而使令其於為治難矣)金目(淮南子欲知遠近而不能教之以丨丨則决射注丨丨深目所)
(以望遠近射凖也)暉目(淮南子丨丨知晏隂諧知雨注丨丨鴆鳥也晏無雲也天將晏靜則丨丨先鳴)入目(鶡冠子一)
(蜹噆膚不寐至旦半糠丨丨四方弗治言物苟為害不必在大蓋亦不在多也)六目(易林南山黃竹三身丨丨出入制命東皇)
(宣政)雀目(易林丨丨燕頷畏昏無光)照目(易林鼔其羽翼耀光丨丨權德輿奉使宜春詩震雷如在耳飛電來丨丨)口
目(說苑聖人之衣也便體以安身其食也安于腹適衣節食不聽丨丨)郭目(揚子丨其丨䚩其角不庳其體撲測曰丨丨䚩)
(角還自傷也)迷目(揚子丨丨逹腹測曰丨丨逹腹外惑其内也)達目(楊子迷腹丨丨測曰迷腹丨丨以道不明也)
好目(方言丨丨謂之順黸瞳之子謂之&KR1531;宋衛韓鄭之間曰鑠燕代朝鮮洌水之間曰盱或謂之揚)轉目(方言矔眮丨丨)
(也梁益之間瞋目曰矔丨丨顧視亦曰矔吳楚曰眮歴代名畫記景公寺東廊南間東門南壁畫行僧丨丨視人韓愈送諸葛覺往)
(隨州讀書詩送行過滻水東望不丨丨梅堯臣詩開目即今是丨丨已成昨)統目(水經注靈帝中平元年置凾谷關廣成伊)
(闕大谷轘轅挺門平津孟津等八關都尉官治此凾谷為之首在八關之限故世人惣其丨丨有八開之名矣)殊目(水經注吕)
(氏春秋曰夏后氏孔甲田于東陽萯山皇甫謐帝王世紀以為即東首陽山也蓋是山之丨丨矣曹毗對儒不登閬風安以瞻丨丨)
(之形不步景宿何以觀恢廓之表)故目(水經注自昔匈奴侵漢新秦之土率為邊場故城舊壁盡從丨丨又大吳王小吳王)
(村並是闔閭夫差伐越所舍處也今悉民居然猶存丨丨)綴目(水經注山堂水殿烟寺相望林淵錦鏡丨丨新眺)表目
(水經注長城之際連山刺天其山中斷兩岸䨇闕善能雲舉望若闕焉節狀丨丨故有高闕之名也)取目(水經注太無萊柞竝)
(山名也郡縣丨丨焉)受目(水經注城西三里有小阜阜下有泉東南流注池北俗謂之大谷此佳水亦丨丨焉)寫目(水經)
(注津城縣北有吳芮冡廣踰六十八丈登臨丨丨為㕓郭之佳憩也謝朓遊後園賦左蕙畹兮彌望右芝原兮丨丨)脩目(拾遺)
(記庖犧長頭丨丨龜齒龍唇眉有白毫髮垂委地)突目(齊民要術馬龍顱丨丨平脊大腹䏶重有肉此三事備者亦千里馬)
(也)燃目(洛陽伽藍記姜質亭山賦其中烟花露草或傾或頽霜幹風枝半聳半垂玉葉金莖散滿階墀丨丨之綺裂鼻之馨)
(既共陽春等茂復與白雲齊淸)獸目(國史𥙷風俗貴茶茶之名品益衆東川有神泉小團昌明丨丨峽州有碧澗明月芳蕊茱)
(萸簝元稹代曲江老人詩建&KR1206;崇牙盛銜鐘丨丨嗔)跌目(朝野僉載伯樂令其子執馬經以求馬經年無有似者歸以告父更)
(令求之出見蝦蟆謂其父曰得一馬略與相同而不能具伯樂曰何也對曰其馬隆顙丨丨但蹄不如累趨爾伯樂笑曰此馬好跳)
(擲不堪御也)鑠目(酉陽雜俎近佛畫中有天藏菩薩地藏菩薩近明諦觀之規彩丨丨若放光也)瞚目(酉陽雜俎郭代)
(公嘗山居中夜有人面如盤丨丨出于燈下公了無懼色徐染翰題其頰曰久戍人偏老長征馬不肥公之警句也題畢吟之其物)
(遂滅)湖目(酉陽雜俎丨丨蓮子也皮日休詩丨丨芳來百度遊蘇軾詩丨丨也堪供眼木奴自足為生)努目(語林薛道)
(衡遊開善寺問一沙彌曰金剛何為丨丨菩薩何為低眉沙彌答曰金剛丨丨所以降伏四魔菩薩低眉所以慈悲六道薩都拉題)
(畫鍾馗圖詩至今怒氣猶未消髯戟參差丨雙丨)醉目(摭言衛元規酒後忤丁僕射以書謝曰自兹囚酒星于天獄焚丨丨)
(于秦坑王令詩春風吹天昏丨丨睨愁黲范成大詩平遠一横看浩蕩供丨丨)赤目(埤雅鶖性貪惡今俗呼秃鶖一名扶老狀)
(如鶴而大長頸丨丨其毛辟水毒頭高八尺善與人鬭好㗖蛇周必大詩身近廣寒猶内熱手遮丨丨却心凉)犀目(埤雅貘獸)
(似熊象鼻丨丨獅首豺髮白居易貘屏贊序貘者象鼻丨丨牛尾虎足生南方山谷中寢其皮辟溫圖其形辟邪)椒目(埤雅)
(椒似茱萸而小赤色内含黑子如點今謂丨丨)瞥目(洛陽名園記環溪凉榭北有風月臺以北望則隋唐宫闕樓殿千門萬戶)
(岧嶤璀璨延亘十餘里凡左太沖十餘年極力而賦者可丨丨而盡也張翥詩流鶯丨丨飛鴻驚)遠目(芽亭客話張及哀亡)
(友詞炳舊史之丨丨兮飫六經之正味李白詩登樓送丨丨伏檻觀羣峯羊士諤書樓懷古詩丨丨窮巴漢閒情閱古今溫庭筠詩)
(丨丨窮千里歸心寄九衢吳融登漢州城樓詩雨餘秋色拂孤城丨丨凝時萬象淸)損目(倦遊雜錄凡視五色皆丨丨惟黑色)
(于目無損李氏在江南之日中書皆用皂羅糊屏風所以養目也)在目(東觀餘論賀八清鑑風流千載人也沈吟此語恍若)
(季眞丨丨陶潛與從弟敬遠詩傾耳無希聲丨丨皓已潔駱賓王與博昌父老書風月虛心形留神送山川丨丨室邇人遐蘇軾文)
(傳神之難丨丨顧虎頭云傳形寫影都在阿堵中)駐目(東觀餘論張長史書千字文等字丨丨視之若龍鸞飛騰然後知其)
(眞長史書而不虛得名矣唐祀九宫貴神樂章凝精丨丨瞻望神光杜甫詩曠望延丨丨飄颻散疏襟)裹目(嫏嬛記明皇與)
(玉眞恒于皎月之下以錦帕丨丨在方丈之間互相捉戲玉眞捉上每易而玉眞輕捷上每失之滿宫之人撫掌大笑)曼目
(屈原九歌丨余丨以流觀兮冀臺反之何時)得目(宋玉風賦中唇為胗丨丨為䁾注吕氏春秋曰氣鬱處則目為䁾為盲)
盈目(宋玉神女賦視之丨丨孰者克尚張華荅何邵詩榮觀雖丨丨親友莫與偕黃庭堅與王及之書高文二篇蒙不以交淺)
(傾囷賜之恩意甚厚爛然丨丨未能得其味但欽伏爾)陋目(宋玉登徒子好色賦且夫南楚窮巷之妾焉足為大王言乎若)
(臣之丨丨所曾覩者未敢云也)參目(宋玉招魂丨丨虎首其身若牛些注言土伯之頭其貌如虎而有三目身又肥大狀牛矣)
三目(見上梁簡文帝唱導文乃至修羅八臂摩醯丨丨盡為敬禮尊經正典)戴目(賈山至言使天下之人丨丨而視傾)
(耳而聽王融北伐圖疏北地殘民東都遺老莫不茹泣吞悲傾耳丨丨翹心仁政延首王風)娛目(枚乘七發練色丨丨流聲)
(悦耳曹植辯道論玄黃所以丨丨鏗鏘所以聳耳媛妃所以紹光芻豢所以悅口)俗目(揚雄解難形之美者不可混于世丨)
(之丨辭之衍者不可齊於庸人之聽韓琦龍興寺芍藥詩不論姚花與魏花只供丨丨陪妖姹)駭目(揚雄蜀都賦衆物丨丨單)
(不知所禦郭璞嘉榮贊霆維天精動心丨丨)交目(張衡七辯觀者丨丨衣解忘帶)求目(張衡髑髏賦取耳北坎丨丨南)
(離)隅目(西京賦及其猛毅髬髵丨丨高眶威懾兕虎莫之敢伉薛綜注丨丨角視眼也高眶深童子也杜甫驄馬行丨丨青)
(熒夾鏡懸肉騣碨礧連錢動)遇目(蔡邕袁滿來碑百家衆氏丨丨能識事不再舉問一及三潘岳文既丨丨兮無兆曾寤寐)
(兮弗夢)馬目(馬融圍碁賦離離丨丨兮連連鴈行踔度間置兮徘徊中央陸游雨中獨坐詩丨丨山頭雨脚昏龍津橋下浪)
(花翻)章目(馬融忠經序定高卑以丨丨引詩書以明綱)延目(邊讓章華賦丨丨廣望騁觀終日陶潛時運詩丨丨中流)
(悠悠清沂)聰目(曹植車渠椀賦雖離朱之丨丨内炫燿而失精)騰目(阮籍荅伏義書或拊腹大笑或丨丨高視)制目
(阮籍樂論鐘鼓所以節耳羽旄所以丨丨)蕩目(阮籍大人先生傳乃揚眉而丨丨振袖而撫裳)衆目(陸機五等諸侯論譬)
(猶丨丨營方則天網自昶王粲鸚鵡賦步籠阿以躑躅叩丨丨之希稠張籍贈殷山人詩滿堂虛左侍丨丨望喬遷)夸目(陸機)
(文賦故夫丨丨者尚奢愜心者貴當)回目(傅休奕却東西門行丨丨流神光傾亞有餘姿朱子再得古木詩明堂不徵材大匠)
(肯丨丨)倦目(潘岳射雉賦甘疲心于企想分丨丨以寓視)映目(潘岳射雉賦忌上風之餮切畏丨丨之儻朗)悍
目(潘岳射雉賦奮勁骹以角搓瞵丨丨以旁睞曹植鬭雞篇押羽邀淸風丨丨發朱光)怡目(謝靈運撰征賦眷北路以興思)
(看東山而丨丨)停目(謝靈運入城南詩弄波不輟手玩景豈丨丨)睇目(范蔚宗詩丨丨有極覽遊情無近尋)盪目
(鮑照舞鶴賦既散魂而丨丨迷不知其所之)全目(鮑照詩石梁有餘勁驚雀無丨丨注帝王世紀帝羿有窮氏輿吳賀北遊)
(賀使羿射雀羿曰生之乎殺之乎賀曰射其左目羿引弓射之誤中右目羿抑首而媿終身不忘蘇軾詩氣吞餘子無丨丨)絶
目(鮑照詩丨丨盡平原時見遠烟浮)馳目(顏延之詩捨車遵往路鳬藻丨丨成)愉目(梁簡文帝曲水宴詩濯伊臨灞)
(蕩心丨丨)靑目(梁簡文帝大法頌序踰乎丨丨黑齒高彼廣膝赤髭徐陵𫝊大士碑支郎之彥既耻黃精瞿曇之師有慙丨丨)
(傳燈錄一鉢千家飯孤身萬里遊丨丨覩人少問路白雲頭)區目(梁昭明太子陶靖節集序余素愛其文不能釋手尚想其)
(德恨不同時故加檢校粗為丨丨)騁目(沈約郊居賦臨㢲維而丨丨即堆冢而流眄)忘目(沈約形神論凡人一念忘)
(彼七尺之時則目廢于視足廢于踐當其丨丨忘足與夫無目無足亦何異哉)離目(任昉别蕭咨議詩岐言未及申丨丨已先)
(舉)麗目(劉峻相經序八彩光眉四瞳丨丨斯實天姿之特達聖人之符表)愜目(何遜七召三臠甘口七葅丨丨)暗
目(何遜七召視灑血之丹地見飛毛之丨丨)挑目(庾肩吾北城門沙門聯句珠月猶沉首金鎞未丨丨王禹偁酬种放徵君)
(詩空言說王道丨丨看人瘼)即目(江總入攝山棲霞寺序停山中宿永夜留連棲神悚聽但交臂不停薪指俄謝率製此篇)
(以記丨丨俾後來賞者知余山志)蠃目(隋煬帝寶臺經藏願文師子嚴鎧反貽毀于丨丨象足至底翻取誚于蜂房)縱
目(隋煬帝望江南詞閒丨丨魚躍小蓮東高適東征賦登夏丘而丨丨對蒲隧而愁予杜甫詩東郡趨庭日南樓丨丨初劉禹錫)
(遊桃源詩遂登最高頂丨丨還楚澤方干登新城縣贈蔡明府詩丨丨四山宜永日開襟五月似高秋)抱目(李德林王命論)
(帝體貌多竒其面有日月河海赤龍自通天角洪大雙上權骨彎㢠廻丨丨口如四字聲若鐘鼓)周目(李邕大雲寺禪院碑銘丨)
(丨環郭澄心際海亦既一味實無衆生)雙目(孟浩然登龍興寺閣詩閣道乘空出披軒丨丨開李白詩柰何今之人丨丨送)
(飛鴻劉長卿登吳古城歌望平原兮寄丨丨歎姑蘇兮聚麋鹿元稹雉媒詩剪刀摧六翮絲線縫丨丨王建照鏡詩暖手揉丨丨看)
(圖引四肢)網目(李白詩得罪豈怨天以愚陷丨丨)盡目(杜甫詩一川何綺麗丨丨窮壯觀李嘉祐送皇甫冉往安宜詩)
(江臯丨丨唯烟水君向白田何日歸)當目(李華盧郎中齊居詩大江在下名山丨丨嘉賓時來携手長望可以頤神遠壽暢其)
(天和)暢目(盧綸秋晚野望憶夏侯審詩天清禾黍平丨丨亦傷情柳宗元上嶺南鄭相公書快心丨丨不知所喻沈遼送曾處)
(善赴寶應尉詩漫天風雪一丨丨蒲榻春陽欣炙背)垂目(柳宗元佩韋賦登嵩丘而丨丨兮瞰中區之疆理)衝目(柳宗)
(元憎主孫文跳踉呌囂兮丨丨宣斷外以敗物兮内以爭羣)&KR0787;目(柳宗元零陵萬石亭記抉其穴則鼻口相呀搜其根則啼)
(股交跱環行丨丨疑若搏噬)鬭目(柳宗元晉問攫地跳梁堅骨蘭筋交頸互齧丨丨相馴)環目(柳宗元龍馬圖贊其)
(狀龍鱗虺尾拳毛丨丨肉鬛馬之靈怪有是耶)歸目(柳宗元再授連州詩丨丨併隨㢠廻鴈盡愁腸正遇斷猿時)盲目(韓愈)
(代張籍與李浙東書當今盲于心者皆是若籍自謂獨丨于丨耳李商隱行次西郊詩丨丨把大旆處此京西藩)淚目(韓愈)
(南山詩時天晦大雪丨丨苦矇瞀)標目(韓愈荅元稹書謹詳足下所論載校之史法若濟者固當得附書今逢又能行身幸)
(于方州大臣以丨丨其先人事載之天下耳目徹之天子追爵其父第四品赫然驚人逢與其父俱當得書矣)見目(李翺論事)
(於宰相書幸蒙以國士丨丨十五年餘矣但欲自竭其分耳聽與怪在閣下裁之而已)海目(梁肅鹽池記黃河自崑崙山東)
(會溟漲九折㢠廻互鹽泉各一儒者書以為丨丨則郇瑕氏之地瀆流其長觀乎)鏡目(孟郊寄陜府鄧給事詩從來丨丨下見盡)
(道心前)斷目(李賀送韋仁實詩坐來壯膽破丨丨不能看)驚目(劉禹錫洛中寺見賀監草書詩偶因特見空丨丨恨)
(不同時便服膺蘇軾詩衰年壯觀空丨丨嶮韻清詩苦鬭新)鳥目(白居易石尚書射鷺鷥圖詩須知丨丨猶難漏縱有天狼)
(豈足憂)策目(白居易詩丨丨穿如扎豪鋒銳若錐)齊目(舒元輿玉筋篆誌客堂張之見蟲蝕鳥步痕跡若屈鐡石陷入)
(屋壁霜畫照著疑龍蛇駭解鱗甲活動皆欲飛去丨丨視之分明覩文字之根植吾堂中)龜目(顧況蕭寺偃松詩輕響入丨丨)
(片陰棲鶴頂)牽目(姚合閒居遣懷詩好景時丨丨茅齋興有餘)詮目(姚元崇執鏡箴握在帝心則宇宙融朗懸諸丨)
(丨則翹楚瞻仰)紫目(郤昂八馬坊碑頌序其狀則八尺之戎七尺之騋六尺之驕三尺之果下文臂花肩陰脣白顚掘腕作足)
(昆蹄素懸縞形如練丨丨如電)抗目(來鵠聖政紀頌由是天呼震岌徵奔召急史提筆來叱廷而入端耳丨丨不撝不挹)鯨
目(李羣玉中秋越臺看月詩結曜迷丨丨晶熒失蚌胎)眙目(孫樵與王霖書足下雷賦逾于六言推之大易參之玄象其旨)
(甚微其辭甚竒如觀駭濤于重溟徒知褫魄丨丨莫得畔岸)怨目(李商隱詩丨丨明秋水愁眉淡遠峰)洗目(曹松望九)
(華寄池陽太守詩霽餘堪丨丨青出謝家簷徐照龍湫瀑布詩昔人云此水丨丨最能靈袁桷述舊詩丨丨能生電搜腸可當茶吳)
(師道送徐檢校詩更張化絃新丨丨盛除拜)暈目(歐陽詹智達上人水精念珠歌陸離電烻紛不常凌眸丨丨生光芒)揮
目(韓偓夜船詩野雲低迷烟蒼蒼平波丨丨如凝霜)豁目(李中登毗陵靑山樓詩高樓閒上對晴空丨丨開襟半日中)
凝目(劉象鷺鷥詩幾日下巢辭紫閣多時丨丨向晴空朱子龜峰樓詩山川政爾供丨丨塵土何妨略振衣沈與求水母詩丨)
(丨𢥠視相將迎老漁旁睨笑發聲)御目(黃滔御試詩丨丨四篇酧九百敢從燈下略躊躇)總目(梅堯臣澄心堂紙詩)
(崇文庫書作丨丨未暇綴韻酬草萊)醒目(梅堯臣永叔贈酒詩一日復一日丨丨常不眠)曠目(歐陽修詩憑高植藜杖丨)
(丨瞻前山僧道潛秋日西園詩遐天淨若掃丨丨無端倪)適目(王安石見山閣記豈以山之在吾左右前後若蟠若踞若伏若)
(騖為獨能丨吾丨之所觀耶柳貫觀趙使君所蔵書畫古器物詩吾徒丨丨取一快彼豪巧者方睢盱)凡目(蘇軾賀子由生)
(孫詩舉家傳吉夢殊相驚丨丨梅堯臣觀何君寶畫詩丨丨矜新不重故)竊目(王令寄題韓丞相定州閱古堂詩圖成嚴毅色)
(可讋過吏不敢丨丨窺)疎目(秦觀盜賊策刀筆之吏不能長慮却顧簡節而丨丨則往往窮支黨而治之)佳目(秦觀)
(眇倡傳少年曰自余得若人還視世之女子無不餘一目者夫丨丨得一足矣又奚以多為)點目(秦觀與李端叔遊智海詩)
(丨丨誰能化兩龍超然相見古人風王廷珪贈寫眞徐濤詩徐生畫人不畫鬼丨丨加毛必佳士)寸目(張耒石樓詩悠悠山)
(川闊丨丨羅萬景)眄目(朱子步虛詞竦轡絶冥外丨丨撫大荒)散目(朱子詩丨丨山崔巍縱轡路修蔓)愁目
(范成大玉山道中詩行色鬱蒼然頗亦慰丨丨)放目(陸游登城詩卧病氣壅塞丨丨意頗愜僧參寥詩蜿蜒跨長虹吳會稱傑)
(觀淪漣幾萬頃丨丨失垠岸)斂目(僧惠洪石臺夜坐詩丨丨舊遊真可數蓋棺前事尚難知)蝨目(方回憶我詩丨丨頗)
(有膽四被言者章)炯目(袁桷詩齊諧茫昧不可詰丨丨看朱動成碧)礙目(許謙遊鍾山詩悠悠鍾山雲朝夕丨我丨)
奏目(薩都拉題進士索士巖卷詩故人傳丨丨請便趣行裝)射目(薩都拉過池陽懷李翰林詩羣臣不敢視丨丨目盡)
(盲)碧目(宋濂送陳彥正教授詩我懷深裊君燦爛䨇丨丨)患目(高啓病目不飲詩丨丨未全明醫教謝麯生)慧
目(楞嚴經阿難白佛言伏願弘慈施大丨丨開示我等覺心明淨作是語已悲淚頂禮承受聖旨)捏目(𫝊煌錄杭州幼璋師)
(人問廓然無雲如何是中秋月師曰最好是無雲曰恁麽即一輪高掛萬國同觀去也師曰丨丨之子難與言)擊目(𫝊燈錄問)
(尊者撥眉丨丨視育王時如何師曰即今也恁麽曰學人如何領會師曰摩利支山)
離為目(易坎為耳丨丨丨)伊利目(漢書匈奴傳屠耆單于小弟本侍呼韓邪亦亾之右地收兩兄餘兵得數千人)
(自立為丨丨丨單于)儁朗目(晉書劉琨傳琨少得丨丨之丨)芒籠目(晉書五行志殷仲堪在荆州童謠曰丨丨丨繩)
(縛腹殷當敗桓當復)憎其目(晉書孔羣傳蘇峻入石頭匡術有寵後峻平王導保存術羣曰雖陽和布氣鷹化為鳩至于識)
(者猶丨丨丨)數百目(韓非子田子方問唐易鞠曰弋者何愼對曰鳥以丨丨丨視子子以二目御之子謹周子廩田子方)
(曰善子加之弋我加之國)一國目(韓非子人主以丨丨丨視故視莫明焉以一國耳聽故聽莫聰焉今知而不言則人主尚)
(安假借矣)肺主目(淮南子丨丨丨腎主鼻胆主口肝主耳脾主舌)愚夫目(劉向諫營起昌陵疏說丨丨之丨隆一時)
(之觀)出比目(班固西都賦投文竿丨丨丨方舟竝騖俛仰極樂)耀夜目(陸機演連珠凌飈之羽不求反風丨丨之)
(丨不思倒日)巧宦目(潘岳閒居賦序岳嘗讀汲黯𫝊至司馬安四至九卿而良史書之以丨丨之丨未嘗不慨然廢書而)
(歎)傷春目(劉孝威望湖北詩極望丨丨丨㢠廻車歸狹邪)横波目(王筠秋夜詩愁牽翠羽眉淚滿丨丨丨李白詩)
(昔時丨丨丨今作流淚泉)無暇目(任昉濟浙江詩近岸丨丨丨遠峯更興想)離朱目(盧照隣五悲文捩工倕之指而)
(天下始巧膠丨丨之丨而天下始明)登眺目(高適酬裴主簿雨後睢陽北樓見贈詩有懷晨昏暇想見丨丨丨)蓮花
目(王維詩徒言丨丨丨豈惡楊柳時)萬里目(李白憶舊遊詩送此丨丨丨曠然散我愁杜甫寄賀蘭二銛詩相隨丨丨)
(丨總作白頭翁)還家目(嚴維送房元直赴北京詩臨岐未斷丨丨丨望月空吟出塞詩)睡驪目(韓愈酬盧雲夫詩遺)
(我明珠九十六寒光映骨丨丨丨柳貫載酒堂詩潛淵抉得丨丨丨思山夢見峩眉彎)桓玄目(劉禹錫城西行守吏能然)
(董卓臍飢烏來覘丨丨丨)賢良目(白居易詩始從讐校職首中丨丨丨)知音目(賈島詩俱為不等閒誰是丨丨丨)
銜冤目(李商隠有感詩誰暝丨丨丨寧吞欲絶聲)天下目(曹鄴讀李斯傳詩難將一人手掩得丨丨丨)天涯
目(李頻東峯亭與友人話别詩坐舉丨丨丨停杯語日晡高啓賦得姑蘇臺送賈大學麒詩思君别後登應盡丨丨丨)他鄉
目(周朴登福州南澗寺詩那堪望斷丨丨丨只此蕭條自白頭)觀音目(陳陶題僧院紫竹詩靑葱太子樹灑落丨丨丨)
老夫目(歐陽修二月雪詩花開少年事不入丨丨丨)千手目(蘇軾大悲閣頌菩薩丨丨丨與一手目同)瞽者
目(張耒寄荅參寥詩及其成欲售又困丨丨丨)燭龍目(王惲大雹行崩雲掩落赤日烏列缺光騰丨丨丨)
清淨寶目(蘇軾大悲閣記散而為千萬億身聚而為八萬四千母陀羅臂八萬四千丨丨丨丨其道一耳)手各有
目(蘇軾大悲閣記乃以大㫋檀作菩薩像端嚴妙麗具慈愍性手臂錯出開合捧執指彈摩拊千態具備丨丨丨丨無妄舉者)
御定佩文韻府卷九十之二
