欽定四庫全書
御定佩文韻府卷六十七之八
去聲八齊韻八
翳(於計切羽葆也又隠也奄也鄣也又鳥名似鳳)
韻藻菑翳(詩作之屏之其丨其丨一作椔唐書李元諒傳節度隴右治良原身執苦與士卒均椔翳榛莽闢美田數十里)
(勸士墾藝宋濓詩委蛇履土方滿目但椔翳)蟬翳(晉書顧愷之傳桓靈寶嘗以一柳葉紿之曰此丨所丨葉也取以自蔽人)
(不見已愷之喜引葉自蔽立就溺焉愷之信其不見已也甚以珍之庾信小園賦丨有丨而不驚雉無羅兮何懼)翳翳(南史)
(陶潛𫝊景丨丨以將入撫孤松而盤桓夏侯湛賦月丨丨以隱雲星曨曨而没光陸機文賦理丨丨而愈伏思乙乙其若抽張融海)
(賦苕苕蔕蔕窅窅丨丨杜甫詩丨丨桑榆日照我征衣裘常建詩丨丨陌上桑南枝交北堂白居易詩丨丨踰月隂沉沉連日雨許)
(渾詩紫芝丨丨多青草陸游詩丨丨桑麻巷幽幽水竹居蘇軾新居詩結茅得兹地丨丨村巷永)屏翳(司馬相如大人賦時)
(苦薆薆將混濁兮召丨丨誅風伯而刑雨師曹植洛神賦丨丨收風川后静波馮夷擊鼓女媧清歌注丨丨風師也唐無名氏惠普)
(寺碑龍蟠萬拱策丨丨而齊驤鶴矯千楣冠扶搖而獨運錢起詩丨丨忽騰氣浮陽慘無暉韓愈遠遊聯句路暗執丨丨波驚戮陽)
(侯王惲苦熱歎炎官張大傘丨丨揚赤幟劉基詩亦知丨丨空多事只恐羲和失所歸)雉翳(吳志潘濬傳注孫權數射雉濬)
(諫曰萬機務多射雉非急弦絶括破皆能為害出見丨丨故在乃手自撤壊之權由是絶不復射雉李嶠詩丨丨分場合魚鈎向浦)
(沉陳造詩丨丨龜燋緣有用未聞金彈中沙鷗)黶翳(王延夀魯靈光殿賦屹&KR0008;&KR0008;以勿㒺屑丨丨以懿濞注丨丨暗蔽貎)氛
翳(李白詩應運生䕫龍開元掃丨丨杜甫詩例及吾家詩曠懷掃丨丨朱子詩嵐隂常至午陽景猶丨丨李遘寄祖祕丞詩昂昂)
(貎甚古崖石掀丨丨李祁題金人出塞圖詩自從烟塵生湖海隔丨丨)逗翳(韓愈城南聯句丨丨翅相築擺幽尾交榜注逗)
(止也言鳥止于林隂翅相觸也)幻翳(蘇軾戲黃魯直患眼詩天公戲人亦薄相故遣丨丨生明珠陸游詩掃盡塵埃無一點洗)
(空丨丨有千重范成大詩官居束戸庭有眼如丨丨)
增蔭翳(詩其菑其翳疏翳樹丨丨覆地者也生木自倒枝葉覆地為丨丨左傳翳桑注翳桑桑之多丨丨者拾遺記崑崙山)
(第六層有五色玉樹丨丨五百里夜至木上其光如燭左思魏都賦薑芋充茂桃李丨丨)畢翳(禮記季春之月田獵罝罘羅網)
(丨丨餧獸之藥母出九門注獸罟曰罝罘鳥罟曰羅網小而柄長謂之丨丨射者所以自隱也)隱翳(禮記疏布輤四面有章疏)
(四面皆有章蔽以丨丨牢肉急就篇注翳凡鳥羽之可丨丨者也舞者所持以自丨丨因名為翳云王安石詩吾廬雖丨丨賞眺還)
(自足陸游詩荒寒淺村步丨丨小茅茨党懷英郊行詩馬駃車驅起路塵傍山丨丨作春温)蔽翳(爾雅纛翳也注舞者所以)
(自丨丨也又丨者丨注樹蔭翳覆地者宋史呂惠卿傳惠卿父璹習吏事為漳浦令縣處山林丨丨間民病障霧蛇虎之害璹教民)
(焚燎而耕害為衰止水經注金谷澗中有清泉茂樹衆果竹柏蘭草丨丨桯史焦庫有周氏墳其間篁木丨丨泉甘草茂牧者趨之)
(冷齋夜話黃州潘大臨工詩謝無逸以書問有新作否潘答書曰秋來景物件件是佳句恨為俗塵所丨丨昨日閒卧聞風雨聲欣)
(然起題壁曰滿城風雨近重陽忽催租人至遂敗意止此一句奉寄劉寬夫&KR1833;竹記偶步庭除病其丨丨因命斧斤將治其蕪)解
翳(國語兵車之屬六乘車之會三諸侯甲不解纍兵不丨丨弢無弓服無矢隱武事行文道)體翳(魏志武帝紀注太尉橋玄)
(誕敷明德汎愛博容國念明訓士思令謨靈幽丨丨邈哉晞矣)潛翳(魏志管寧傳抱道懷真丨丨海隅潘岳籍田賦黃塵為之)
(四合陽光為之丨丨又詩奈何悼淑儷儀容永丨丨韋應物詩方當永丨丨仰視白日光)燔翳(魏志崔琰𫝊志雉兔之小娛忘)
(社稷之為重唯世子丨丨捐褶以塞衆望魏文帝報崔琰書昨日嘉命惠示雅數欲使丨丨捐褶翳已壊矣褶亦去焉後有此比蒙)
(復誨諸)沈翳(蜀志諸葛亮傳注若使遊步中華騁其龍光豈夫多士所能丨丨哉摯虞孔子贊河圖丨丨鳳鳥幽藏)光
翳(蜀志郤正傳道有隆窳物有興廢有聲有寂有丨有丨)幢翳(晉書輿服志戎車駕四馬天子親戎所乘者也載金鼓羽)
(旗丨丨置弩於軾上)淪翳(晉書范寗傳黃唐緬邈至道丨丨劉長卿送薛據詩心鏡常虛明時人自丨丨)蒙翳(唐書孟郊)
(傳調溧陽尉縣有投金瀨平陵城林薄丨丨下有積水郊間住坐水旁裴回賦詩而曹務多廢陸龜蒙書李賀小傳後故平陵城周)
(千餘步草木𫝑甚盛率多大櫟合數十抱藂篠丨丨如塢如洞蘇軾乞桃花茶詩嗟我五畝園桑麻苦丨丨又種茶詩茨棘尚未容)
(丨丨争交構陸游詩桑麻丨丨不通隣揭傒斯詩因風一披蕩暫得免丨丨王守仁龍岡新構詩虚寨俯逶迤竹木互丨丨)岑
翳(唐書賈循傳以功擢遊擊將軍榆關守捉使地南負海北屬長城林埌丨丨寇所蔽伏循調士斬木開道賊遁去)雰翳
(唐書張東之傳天久隂不霽侍御史崔渾請毁武氏廟復唐宗廟是日詔書下丨丨澄皎咸以為天人之應)不翳(宋史夏侯)
(嘉正傳嘉正使於巴陵為洞庭賦曰六合澄静中流㢠廻睨莽莽蒼蒼纖靄丨丨)目翳(宋史劉恕傳宋次道知亳州家多書恕枉)
(道借覽獨閉閣晝夜口誦手抄留旬日盡其書而去丨為之丨蘇軾贈眼醫詩丨丨苟二物易分如麥菽)操翳(山海經大樂之)
(野夏后啟於此儛九代乘兩龍雲蓋三層左手丨丨右手操環佩玉璜在大運山北注九代馬名翳羽葆幢也)霽翳(陸賈新語)
(邪臣之蔽賢猶浮雲之鄣日月也必得神靈之化罷雲丨丨令歸山海然後乃得覩其光明)纖翳(世說司馬太傳齋中夜坐)
(於時天月明净都無丨丨太𫝊歎以為佳謝景重在座答曰意謂乃不如微雲點綴太𫝊曰卿居心不淨乃復強欲滓穢太清耶湛)
(賁日五色賦廓彼長空斂其丨丨王安石詩蕭辰忽掃丨丨盡北嶺初出青巍巍楊萬里霜月詩萬里除丨丨雙清作一光柳貫尊)
(經堂詩草木流華滋煙雲敞丨丨)墆翳(博雅丨丨障蔽也劉向九歎杖玉策與朱旗兮垂明月之玄珠與霓旌之丨丨兮建)
(黃昏之總旄)乘翳(文心雕龍離騷之文依經立義駟虬丨丨則時乘六龍崑崙流沙則禹貢敷土離騷駟玉虬而丨丨)執
翳(爾雅翼五六月蟬得美蔭奮翼而鳴螗螂超枝緣條丨丨自蔽竦腰舉刃摶而取之)掩翳(東京夢華錄綵縷相對繡旆相)
(招丨丨天日耶律楚材詩雲霞丨丨山重重峯巒突兀何雄雄)裝翳(六朝事迹射雉場在縣東二十里齊東昏侯置射雉場五)
(百所皆以七寳丨丨)蓊翳(茅亭客話緜州雲山院僧曉樞禪觀之餘頗好燒煉太平興國初令法暈及行者柴漢榮張保緒往)
(昌明縣竇船山採藥入山百餘里巖谷重深松竹丨丨耶律楚材詩龍孫十萬竿丨丨濃隂厚)叢翳(岳陽風土記巴蛇塚在州)
(院廳側巍然而高草木丨丨張燕公有登巴丘詩兼有巴蛇廟在岳陽門内)塵翳(乾淳起居注淳熙八年元日上至德夀宮)
(行朝賀禮午正三刻就凌虛排當三盞至萼綠華堂看梅未初雪大下又移至明遠樓張燈進酒吳琚進喜雪詞云紫皇高宴蕭臺)
(雙成戲擊瓊苞碎何人為把銀河水剪甲兵都洗玉樣乾坤八荒同色了無丨丨喜冰消太液暖融鳷鵲端門曉班初退)膚翳
(本草空青治丨丨昏暗)黑翳(本草空青又治丨丨覆瞳)眼翳(篋中方治小兒丨有麩丨未堅不可妄傅藥宜點珊瑚散)
(細研如粉每日少少點之)麩翳(見上)冥翳(張衡賦遊塵外而瞥天兮據丨丨而哀鳴李白商山四皓詩偃蹇松雲間丨丨)
(不可識)神翳(曹植武帝誄丨丨功顯身沈名飛敢揚聖德表之素旗)手翳(曹植飛龍篇乘彼白鹿丨丨芝草李白詩)
(身騎白鹿行飄飄丨丨紫芝笑披拂)壅翳(阮籍東平賦其居處丨丨蔽塞窕邃弗章)羣翳(應瑒西狩賦清風矢戒丨丨收)
(塵)雲翳(陸機詩谷風拂修薄油丨丨高岑王勃廣州寳莊嚴寺碑仙楹駕雨若披丨丨之宮綵檻臨風似遏扶搖之路吳筠)
(竹賦上點點以丨丨下冷冷而鳳吟陸游詩太空丨丨終當散吾道常如日正中)鳳翳(陸雲散騎常侍陸府君誄丨丨靈條)
(龍竄祕泉)金翳(夏侯湛缸燈賦爾乃隱以丨丨疏以華籠融素膏於回槃發朱曜於綺窗)翠翳(夏侯湛禊賦車駕鱗萃男)
(女霧會服煥羅縠丨丨連蓋郭璞江賦標之以丨丨泛之以遊菰)上翳(傅休奕詩有女殊代生涉江采菱花丨丨青雲景下)
(鑒渌水波)媒翳(潘岳射雉賦序以講肄之餘暇習丨丨之事遂樂而賦之)拄翳(潘岳射雉賦爾乃搫場丨丨停幢葱翠注)
(射者聞有雉聲便除地為場丨丨於草)戾翳(潘岳射雉賦丨丨旋把縈隨所歴)仰翳(孫楚登樓賦俯依靑川丨丨朱)
(楊體象濛汜幽若扶桑)幽翳(王羲之帖計慈顔丨丨十三年而吾忽忽不知堪臨始終不發言笑絶當復奈何庾信笻竹杖)
(賦每與龍鍾之族丨丨沉沉陸游怡齋詩跨溝數椽最丨丨漲水及楹雨敗牆)推翳(成公綏螳螂賦戢翼鷹峙延頸鵠望丨丨)
(徐翹斧舉高抗)鷦翳(郭璞巫咸山賦潛瑕石揚蘭茝㢠廻翔鵷集凌鷮丨丨)景翳(郭璞蜜蜂賦紛紜雪亂混沌雲頽丨丨曜)
(靈響迅風雷)𫝑翳(陶潛詩日没星與昴丨丨西山顛)荒翳(傅亮為宋公謁五陵表墳塋幽淪百年丨丨天衢開泰情)
(禮𫉬申陸游詩村圃穿丨丨秋客變慘悽又羈客空堂卧丨丨)清翳(傅亮進劉裕侍中詔順聲一唱二溟卷波英風振路宸居)
(丨丨)五翳(梁簡文帝與智琰法師書丨丨消空韶光表節百華異色結綵成春)竹翳(梁簡文帝晩日後堂詩花留蛺蝶粉)
(丨丨蜻蜓珠)青翳(江淹空青賦候丨丨為藻飾方赩紅華與素儀)紫翳(吳均白浮鳩歌瑯琊白浮鳩丨丨飄陌頭食飲)
(東莞野棲宿越王樓)虛翳(隋煬帝秦孝王誄序神雖丨丨徽音靡替誄王德音貽千百世)隂翳(陳子昂感遇詩陽彩皆丨)
(丨親友盡暌違歐陽修詩天日何丨丨風飈多凜栗王惲宿朝元觀詩我來夏交樹丨丨萬橘翠瑣芬蘭蓀朱德潤石榴詩雨餘鳴)
(蜩歇衆綠鬱丨丨)悲翳(盧照隣釋疾文蟬丨丨兮聲斷鴈迷雲兮路長)相翳(盧照隣五悲枝巃嵸兮相樛葉翩翻兮丨)
(丨)永翳(上官儀求賢策對徒使干星秀氣丨丨窮塵照廡竒光長湮幽石雲笈七籖五岳真形圖序云若鄭君復祕而不出)
(則斯文丨丨也)成翳(孟浩然詩羣木坐丨丨)霾翳(李白門有車馬客行北風揚胡沙丨丨周與秦)玷翳(杜甫文公)
(上方詩大珠脱丨丨白月當空虛)摧翳(韋應物詩竹木稍丨丨園場亦荒蕪)久翳(韋應物詩方將甿訟理丨丨西齋居)
日翳(李華舍元殿賦黭丨丨而罘連曤天開而中絶)承翳(白居易廬山草堂記古松老杉大僅十人圍高不知幾百尺修)
(柯戞雲低枝拂潭松下多灌雜蘿蔦葉蔓駢織丨丨日月光不到地)芟翳(白居易飬竹記乃丨丨薈除糞壤疏其間封其下不)
(終日而畢)薈翳(韋夏侯東山記芟丨丨而松桂出夷坎窞而溪谷通)昌翳(李貺連山燕喜亭後記刺史武公渾徒而窮尋)
(之丨丨履淖抵巇擘蔓得餘址焉)石翳(柳宗元永州新堂記其始度土者環山以為城有丨焉丨于奥草有泉焉伏于土塗)
榛翳(柳宗元法華寺西亭詩西垂下斗絶欲似窺人鬟反如在幽谷丨丨不可扳)持翳(温庭筠詩横竿窺赤鯉丨丨望)
(青顱)痕翳(盧仝月蝕詩我乃明鏡潔爾乃丨丨之)輕翳(張祜隱居詩斜日半飛閣高簷丨丨空)雨翳(方干詩野)
(渡波搖月寒城丨丨鐘)背翳(陸龜蒙鶴媒歌盤空野鶴忽然下丨丨見媒心亦疑)駢翳(陸龜蒙告白蛇文丨丨通顛為)
(假日憑藉之所則不當用人争也)無翳(唐無名氏照寶鏡賦的皪珠色朗然合契皎潔瓊華洞然丨丨楞嚴經是諸狂華非)
(從空來非從日出若無見者出既翳空旋當翳眼又見華時目應丨丨云何晴空號清明眼)若翳(歐陽修憎蚊詩填空來丨)
(丨聚隙多可掬)生翳(梅堯臣詩日月是天之兩目忽然丨丨無藥瘳)静翳(王安石詩緣源丨丨無魚淰度谷深追有鳥䲳)
去翳(蘇軾贈眼醫王生詩運鍼如運斤丨丨如折屋)是翳(蘇軾詩君看目與翳丨丨要非目)昏翳(蘇軾遊北山詩)
(清風洗丨丨晩景分穠纖)棼翳(蘇轍柏軒詩﨑嶇脱巖石擁塞出丨丨)景翳(朱子詩丨丨夕陽起)驂翳(王惲苦熱)
(歎真仙事朝元鸞鳳互丨丨)重翳(貢師泰題滕王閣圖詩何當掃丨丨白日耀神州)桑翳(鄧渼田家樂詩捕雀遵丨)
(丨澆麻引竹筒)一翳(傳燈錄僧問夾山古人布髮掩泥當為何事師曰九烏射盡丨丨猶存)絶翳(傳燈錄九霄丨丨何)
(在穿通一叚光明未曾昏昧)微翳(雲笈七籖造丹竈法若向上開者火則丨丨向下開之為佳)囂翳(雲笈七籖隱地)
(八術云披餘丨丨通武清津)流翳(雲笈七籖朱光丨丨普天鮮榮)瑕翳(雲笈七籖凡擇雲母湏去黑種及丨丨者但向)
(日看有光明透徹青白者為最上)濛翳(雲笈七籖太上曰第二色界一十八天七曰虛無越衡天八曰太極丨丨天)浮
翳(雲笈七籖三光朗炤五神澄清天無丨丨地無飛塵)伯翳(詩秦譜堯時有丨丨者臯陶之子佐禹治水水土既平舜命作)
(虞官賜姓曰嬴一作柏國語嬴栢翳之後能議百物以佐舜者也史記秦紀大費佐舜調馴鳥獸鳥獸多馴服是為栢翳)董翳
(漢書異姓諸侯表翟王丨丨都高奴)
雲旗翳(晉書樂志時路建大麾丨丨丨紫虛)五采翳(山海經丨丨之鳥飛蔽一鄉其名曰丨)茅障翳(西京)
(雜記茂林文固陽本瑯琊人善馴野雉為媒用以射雉每以三春之月為丨丨以自丨用觟矢射之日連百數)長袂翳(司馬)
(相如長門賦揄丨丨以自丨兮數昔日之諐殃)扶桑翳(阮籍詠懷詩若花耀西海丨丨丨瀛洲)松栢翳(阮籍詠懷)
(詩丨丨丨岡岑飛鳥鳴相過)蛟引翳(陸機白雲賦丨丨丨而並潛龍攀鴻而雙舉)日月翳(左思魏都賦窮岫泄)
(雲丨丨恒丨)青蘿翳(謝萬詩丨丨丨岫修竹冠岑又蘇頲詩松梢半吐月蘿翳漸移曛)白楊翳(謝莊哀策文龍)
(旌鬱而青槐遠驚葭亂而丨丨丨)螗蜋翳(顔之推鳴蟬篇丨丨丨下偏難見翡翠竿頭絶易驚)心未翳(駱賓王詩)
(願言丨丨丨終冀效輕微)纖埃翳(林藻冰池照寒月賦丨丨丨而必見衆象照而難藏)天如翳(謝翺雪詩縫密丨丨)
(丨檠深樹半斜)蕪青翳(袁桷東湖聯句轍跡丨丨丨麻綦枲耳緣)螮蝀翳(馬祖常詩日入狐狸驕天隂丨丨丨)佛
燈翳(吳師道遊山寺詩菘肥齋鉢豐樾古丨丨丨)吐復翳(貝瓊擬東野詩殘燈丨丨丨僵卧如凍蠅)耿與翳
(劉基雜詩是中苟不爽曷問丨丨丨)越王翳(論衡丨丨丨逃山中不願得代越人燻其穴遂不得免強立為君天命當然雖)
(逃避之終不得離)
製(征例切丨作又裁也)
韻藻學製(左傳子皮欲使尹何為邑子産曰不可子有美錦不使人丨丨馬大官大邑身之所庇也而使丨者丨焉其為)
(美錦不亦多乎)貍製(左傳齊侯伐晉東郭書讓登犂彌從之齊侯賞犂彌犂彌辭曰有先登者臣從之晳幘而衣丨丨公使視)
(東郭書曰乃夫子也注製裘也)衣製(左傳齊師救鄭及濮雨不涉陳成子丨丨杖戈立於阪上馬不出者助之鞭之注製雨衣)
(也孟郊贈文應上人詩經文開貝葉丨丨垂秋蓮)裁製(世說孫興公謂曹輔佐才如白地明光錦裁為負版絝非無文采酷)
(無丨丨按曹毗字輔佐鄭氏允端襪詩針縷細勻丨丨好鴉頭休詫馬嵬坡)匹製(古今詩話刁約使契丹詩押燕夷離畢看)
(房賀跂支餞行三丨丨密賜十貔貍丨丨小木罌以色綬木為之如黃漆)芰製(孔稚珪北山移文焚丨丨而裂荷衣抗塵容而)
(走俗狀注丨丨荷衣隱者服)清製(杜甫八哀贈李邕詩聲華當健筆灑落富丨丨)
增楚製(史記叔孫通傳叔孫通儒服漢王憎之廼變其服服短衣丨丨注高祖丨人故從其俗裁丨鮑照白紵舞歌詞吳刀)
(丨丨為佩禕纖羅霧縠垂羽衣王安石詩丨丨從人笑吳吟得自怡黃溍過謝臯羽墓詩山林餘丨丨弟子解閩音袁桷聯句詩吳)
(歌導鷗舞丨丨慘鶉結馬祖常壯遊詩峩冠擬魯儒短衣真丨丨)鄙製(南史王融傳武帝使兼主客接魏使房景高宋弁弁)
(云在北聞主客曲水詩序勝延年實願一見融示之後日宋弁于瑶池堂謂融曰昔觀相如封禪以知漢武之德今覽王生詩序用)
(見齊主之盛融曰皇家盛明豈直比蹤漢武更慚丨丨無以遠匹相如)衆製(南史蕭子顯傳子顯每有製作特寡思功湏其)
(自來不以力搆少來所為詩賦則鴻序一作體兼丨丨文備多方頗為好事所𫝊又鍾嶸𫝊嶸品古今詩為評言其優劣云觀休文)
(丨丨五言最優)述製(南史顧協傳協自為近臣便繁幾密每有丨丨勅前示協時輩榮之梁元帝忠臣𫝊序孝子烈女逸民咸)
(有别傳至于忠臣曾無丨丨今將發篋陳書備加論討)參製(南史任昉傳梁武帝尅建業霸府初開以為驃騎記室參軍專)
(主文輪每制書草沈約輙求同署嘗被急召昉出而約在是後文筆約丨丨焉)便製(南史劉孝綽傳孝綽遷尚書水部郎奉啓)
(陳謝手勅答曰美錦未可丨丨簿領亦宜稍習)親製(南史禇玠傳玠為御史中丞甚有直繩之稱卒於官皇太子丨丨誌銘以)
(表惟舊唐書司馬子微𫝊明皇為丨丨碑文宋史趙湘傳帝丨丨五箴以自儆湘因言宗室風化所本宜有以訓厲願特製銘以賜)
(南北邸帝悦為製宗室坐右銘又汪藻傳徽宗丨丨君臣慶會閣詩羣臣皆賡進惟藻和篇衆莫能及玉海翰林院學士司馬光初)
(讀資治通鑑神宗丨丨序面賜光令候書成日寫入)名製(北史隋煬帝紀詔諸授勲官者並不得回授文武職事庶遵彼更張)
(取𩔖于調瑟求諸丨丨不傷于美錦若吏部輙擬用者御史即宜糾彈沈約報博士劉杳書别卷諸篇並為丨丨)雕製(唐書)
(柳澤傳澤上書言周慶之丨丨詭物造作竒器用浮巧為珍玩以譎怪為異寳)私製(唐書柳公綽傳公綽子仲郢為京兆尹置)
(權量于東西市使貿易用之禁丨丨者)姿製(唐書張易之傳易之既冠頎晳美丨丨音技多所曉通)密製(唐書楊志)
(誠傳志誠在鎮丨丨天子衮冕其被服皆擬乘輿)御製(五代史伶官傳唐莊宗既好俳優又知音能度曲至今汾晉之俗往)
(往能歌其聲謂之丨丨宋史种放傳放數日復召見賜緋衣𧰼簡犀帶銀魚丨丨五言詩寵之賜昭慶坊第一區玉海雍熙三年十)
(月出丨丨新譯聖教序賜宰臣李昉等却掃編國朝創立諸閣以藏祖宗丨丨每閣皆置學士直學士待制謂之侍從官郝經宣和)
(内人圖詩三千想見無顔色偏有親題丨丨詩)聖製(宋史吳越錢氏世家真宗嘗語惟演曰朕知惟治善書然以疾不欲遣使)
(往取卿為求數幅進來翌日寫丨丨詩數十章以獻玉海祥符九年召近臣登翔鸞閣觀太宗御書因示丨丨太宗聖文神筆頌玉)
(宸殿記五臣論樂府辭庾信進象經賦表伏讀丨丨象經并觀象戲私心踴躍不勝忭舞皮日休題叔孫通傳苟措其儀立其禮不)
(沿襲于丨丨者妄也)體製(宋史黃伯思傳伯思好古文竒字洛下公卿家商周秦漢彛器欵識研究字畫丨丨悉能辨正是非)
(道其本末遂以古文名家滄浪詩話詩之法有五一曰丨丨圖畫見聞誌崔白工畫花竹翎毛丨丨清贍作用疏通)重製(宋史)
(韓顯符傳顯符上法要十卷序之云昔漢洛下閎修渾儀測太初歴云後五百年必當丨丨至唐李淳風果合前契)篇製(文心)
(雕龍江左丨丨溺乎元風嗤笑徇務之志崇盛忘機之談)雅製(文心雕龍才有天資學慎始習童子雕琢必先丨丨吳澄題陳)
(參政奏稿三幅奏篇存丨丨諸家題字總名公吳師道剪燈詩輕明新丨丨麗巧極纖毫楊循吉摺扇賦祛炎丨丨却暑芳姿)禮
製(淨住子或於父母師長上中下座動止乖法用違丨丨)俗製(鍾嶸詩品張欣泰范子真並希古勝文鄙薄丨丨賞心流)
(亮不失雅宗)新製(東陽夜怪錄朱中正謂高公曰比聞朔漢之士吟諷師丈佳句絶多今丨丨的多滿座渴詠豈不能見示)
(三兩首以沃羣矚陶潛桃花源詩俎豆猶古法衣裳無丨丨徐陵玉臺新詠序清文滿篋非惟芍藥之花丨丨連篇寧止蒲萄之樹)
(李肱詩梨園厭舊曲玉管流丨丨張詠詩誰道無情活黎庶數篇丨丨詠南薰陳基題玉山草堂詩隱居家住碧山阿丨丨茅堂接)
(薜蘿)草製(法書要錄張懷瓘書斷叔夜善書妙于丨丨觀其體𫝑得之自然)氣製(聞見後錄南唐李侯閣中集畫目内)
(回紋圖二注云殷嵩樓臺人物分兩處中為遠水紅橋小山作竇滔從騎迎若蘭車輿人物甚小而繁大槩學周昉而丨丨甚遠)
工製(聞見後錄鳳翔府祁陽鎮法門寺墖葬佛手指骨一節墖下層為大石芙蕖丨丨精妙)画製(圖畫見聞誌易元吉)
(靈機深敏丨丨優長花鳥蜂蟬動臻精奥)形製(圖畫見聞誌孫位曾于成都應天寺門左壁画坐天王暨部從鬼神筆鋒狂縱)
(丨丨詭異世莫之與比甲乙剰言都下有高郵守楊君家藏合巹玉杯一器此杯丨丨竒怪蓋漢器之竒絶者也)睿製(玉海)
(天禧元年二月庚辰中書樞密院上書蒙宣示恩政論言已輟于述作專親政務望特頒丨丨以廣風教客越志史王墓碑文撰丹)
(書皆出理宗丨丨今破碎不可收拾)習製(玉海大觀元年吳擇仁奏神臂弓實天授之器所向摧圯二年御筆謂射遠攻堅使)
(敵人習而能之非中國利令民間不得丨丨)糝製(春渚紀聞臨安一山寺前有翁媪市餅餌為給寺有僧密語之曰我有乾)
(汞法念爾翁媪貧且老可坐受安逸翁媪即謝而受其方數日復擕餅餌造僧房云老夫婦亦自有一薄術乃出藥於僧前取汞丨)
(丨即成黃金矣老僧慙恧禮謝)婢製(誠齋雜記王珉與嫂婢通嫂知撻之珉好持白團扇丨丨白團扇歌贈珉)遺製(輟耕)
(錄魏晉時始有墨丸乃漆烟松煤夾和為之自後有螺子墨亦墨丸之丨丨)鮮製(蓬窗續錄開元時立為令典造紫雲樓于)
(江邊進士乘馬盛服丨丨子弟僕從隨後公卿勲戚皆以是日揀選東牀)剪製(三水小牘渤海封夫人天官侍郎敖孫也善草)
(隸工文章至于婉静之法丨丨之工固不學而生知婣黨號為淑女)玄製(東京賦侲子萬童丹首丨丨吳萊時儺詩虎頭眩金)
(目丨丨炳赤裳)陋製(班婕妤𢷬素賦慙丨丨之無韻慮蛾眉之為愧)魏製(江淹雜體詩序楚謠漢風既非一骨丨丨晉造)
(固亦二體)鎔製(江淹為蕭領軍拜侍中刺史章今寰海順典瓊都咸光調御惟新丨丨就始)風製(江淹為始安王拜丹)
(陽尹章進憲蒙淺塵紊徒盈還迷懅悚丨丨罔樹)築製(江淹為蕭驃騎築新亭壘埋枯骸教近丨丨兹營崇壘浚塹古墟曩)
(𡑞時有湮移深松茂草或致刊薙)權製(江淹為建平王讓鎮南徐州刺史啟特為開非常之恩借丨丨之義)襟製(江淹)
(齊太祖誄彭蠡九江地盡丨丨)錦製(劉潛為江侍中薦士表伏見鎮北府水曹參軍江興前攝縣沮漳無傷丨丨廵行淮海不)
(忝繡衣)織製(劉潛謝晉安王贈銀裝綠帶啟雕縷新竒丨丨精潔越中玉女不得關思上方名匠莫能議巧)持製(王筠)
(秋夜詩流螢漸收火絡緯欲催機爾時思錦字丨丨行人衣)拓製(江總大莊嚴寺碑文擢莖金表跨八萬之俱成界道銀繩)
(面四衢而丨丨)野製(江總攝山棲霞寺碑文山情率易丨丨疎朴)率製(江總入攝山棲霞寺詩序交臂不停薪指俄謝)
(丨丨此篇以記即目)巧製(徐陵玉臺新詠序往世名篇當今丨丨分諸麟閣散在鴻都虞世南琵琶賦象形斗極殊姿丨丨)
辭製(徐陵答梁東海太守長孺書牽課疲朽不無丨丨)文製(徐陵答李顒之書忽辱來告丨丨兼美)高製(徐陵)
(與李那書爭造蓬門請觀丨丨)意製(邢邵蕭仁祖集序自漢逮晉情賞猶自不諧河北江南丨丨本應相詭)成製(庾信)
(齊王進赤雀表降火飛精似入公車之府流金丨丨若上凌雲之臺)易製(隋煬帝錦石擣流黃詞漢使出燕然愁閨夜不眠丨)
(丨殘燈下鳴砧秋月前)荷製(岑参謁張果先生詩餐霞斷火粒野服兼丨丨)舊製(杜甫詩青熒雪嶺東碑碣丨丨存蘇)
(軾招隱亭詩他年誰改築丨丨不湏因范成大詩冠塵昏丨丨帶眼剩新圍陸游詩紗帽新裁穏綈袍丨丨寬)經製(韋應物遊)
(瑯琊山寺詩丨丨隨巖轉繚繞豈定方)目製(盧綸癭柏亭詩金貂主人漢三老構此窮年下朝早心規丨丨不暫疲匠者受)
(之無一詞)葛製(韓愈苦寒歌重裘兼味養大賢冰食丨丨神所憐)美製(柳宗元送獨孤申叔序温清奉引之隟必有丨)
(丨倘飛以示我我將易觀而待所不敢忽)縫製(于鵠寄盧儼秋衣詞丨丨雖女功尺度手自持)詭製(白居易立制度策對)
(飲食不守其度則殊滋異味攻之衣服不守其度則竒文丨丨攻之)開製(白居易執蒲葵扇判五明丨丨道在思賢七華擅竒)
(恩歸寵錫)古製(皇甫冉詩向背春光滿樓臺丨丨全陸游訪隱者詩笑語囂塵遠衣冠丨丨存劉長言古鏡詩規摹九寸函大)
(方丨丨不作菱花妍)天製(徐蕙奉和御製小山賦彼崑閬之稱美詎有述于丨丨)神製(釋慧皎唱導序陳思王深愛聲)
(律屬意經音既通般若之瑞響又感魚山之丨丨傳聲則三千有餘在契則四十有二)採製(蘇軾寄周安孺茶詩呼兒為佳)
(客丨丨聊亦復)炮製(蘇軾桃花源詩耘樵得甘芳齕齧謝丨丨陸游夢有人餉地黃詩有客餉珍草發匳驚絶竒正爾取嚼齕)
(丨丨不暇施朱弁灼艾詩論功鄙丨丨取穴辨毫釐)剥製(劉子翬古墨詩枯皮丨丨弄幾刓斷玦精堅磨不殺)早製(陸游)
(詩病後秋衣湏丨丨竹窗殘雨夜蕭蕭)辛製(王庭筠謁北嶽詩巫閭歸丨丨長白發金源)規製(岳行甫謝人惠二小)
(漆冠詩丨丨新翻出杜郎)冠製(倪瓚林下遣興詩丨丨不嫌龜殼小衣裾新剪鶴翎長)異製(張雨詩修廣各丨丨精米)
(俱生完)
管司製(北史后妃傳序尚工掌營造百役丨丨丨三人掌衣服裁縫)三百製(說苑吳赤市使於智氏假道於衞寗)
(文子具紵絺丨丨丨送之赤市聞智伯將襲衛使人告衛智伯乃止)變楷製(法書要錄案飛白者後漢左中郎將蔡邕所作)
(也王隱王愔並云飛白丨丨丨也)李慥製(春渚紀聞王景源使君所寳古墨一笏背銘曰唐水部員外郎丨丨丨云諸李)
(之祖也)被中製(東觀餘論錢鎮州回文詩題者多云寳子弗知何物以予考之寳子乃香爐耳但圜若重規然豈漢丁緩)
(丨丨之丨乎)纖手製(梁簡文帝和徐錄事見内人作卧具詩方知丨丨丨詎減裁縫妍)定情製(庾肩吾書品序)
(參差倒薤既思種柳之謠長短懸針復想丨丨之丨)城中製(庾肩吾答餉綾紋啓潔同霜雪華踰紵綺長裾可曳無愧王門)
(之賓廣袖將裁翻有丨丨之丨)紈素製(李嶠詩扇中丨丨丨機上錦紋迴)緣情製(孟浩然東齊會岳上人諸學士)
(詩翰墨丨丨丨高深以意裁)桄榔製(白居易送客春遊嶺南詩麵苦丨丨丨漿酸橄㰖新)斤斧製(沈亞之上冡官)
(書夫尋常之材也生不十年各𫉬丨丨之丨以就用何者受乎庶氣故易長於極成為衆用故易售於工)黃縑製(陸游詩暑)
(服丨丨丨晨飡赤米炊)子夏製(虞集代石答詩冠依丨丨丨居切左丘隣)史籀製(吳師道賦石鼓詩足追丨丨丨)
(惜值車攻休)金襴製(釋來復和御賜詩尚書自進丨丨丨學士親題紫誥文)齊膝製(楊基桂林即興詩花布短)
(衣丨丨丨竹皮長帽覆眉裁)
十年不製(南史卞彬傳彬蚤蝨賦序曰余居貧布衣丨丨丨丨一袍之縕有生所託資其寒暑無與易之)
替(他計切廢也代也滅也說文本作暜廢一偏下也)
韻藻勿替(詩子子孫孫丨丨引之杜甫詩百慮視安危分明曩賢計兹理庶可廣拳拳斯丨丨)陵替(左傳閔子馬曰)
(大人患失而惑又曰可以無學無學不害不害而不學則苟而可於是乎下丨上丨能無亂乎梁武帝令公卿入陳時政詔晉氏丨)
(丨虛誕為風自此相因其失彌遠杜甫詩長嘯宇宙間高才日丨丨)隆替(晉書王羲之傳殷浩遺羲之書曰悠悠者以足下出)
(處足觀政之丨丨如吾等亦謂為然至如足下出處正與丨丨對豈可以一世之存亡必從足下從容之適李德裕欹器賦蓋欲表)
(人道之丨丨明百事之有節方回石頭田詩翕張孰移幹丨丨更變遷)獻替(晉書虞嘯父傳嘗侍飲宴帝從容問曰卿在門)
(下初不聞有所丨丨邪嘯父家近海謂帝有所求對曰天時尚温䱥魚蝦鮓未可致尋當有所上獻帝大笑南史王彧傳孝武以散)
(騎常侍舊與侍中俱掌丨丨欲高其選以彧及會稽孔顗俱南北之望以補之又謝弘微傳弘微每丨丨及陳事必手書焚草人莫)
(之知唐書元稹傳稹上疏曰貞觀時尚有房杜王魏輔翊之智日有丨可丨否者文心雕龍太甲既立伊尹書誡思庸歸亳又作書)
(以纘文翰丨丨事斯見矣蔡邕幽冀刺史久闕書臣愚賤小才竊假階級官以議為名職以郎為貴智淺謀陋無所丨丨沈約齊安)
(陸昭王碑文丨丨惟扆實掌喉唇李嶠授建昌郡王攸寧冬官尚書制待問七車屢聞丨丨參司百揆多所弘益白居易詩或望君)
(臣相丨丨可圖妻子免饑寒徐嶷詩江湖多放逸丨丨欲誰論)渝替(高適詩逢時愧名節遇坎悲丨丨)淪替(李白詩延)
(引故鄉人風義未丨丨)
朝誶夕替(離騷余雖好修姱以鞿羈兮謇丨丨而丨丨注朝諫謇謇于君夕暮而身廢棄也)
增無替(書王乃昭德之致於異姓之邦丨丨厥服李頻投邢員外詩舉善如丨丨垂恩本有終)盟替(左傳夫諸侯之)
(會其德刑禮義無國不記記姦之位君丨丨矣)不替(左傳秦伯素服郊次鄉師而哭曰孤違蹇叔以辱二三子孤之罪也丨丨)
(孟明孤之過也南史庾登之傳子仲遠初為宋明帝府佐廢帝景和中明帝疑防賓客故人無到門者惟仲遠朝謁丨丨又王曇首)
(諸傳論王曇首之才器王僧綽之忠直其世禄丨丨豈徒然哉莊子聖人與世偕行而丨丨新論勾踐拘于石室君臣之禮丨丨冀)
(缺耕於坰野夫婦之敬不虧陸雲盛德頌表瞻仰山川舊物丨丨歐陽原功送振先宗丈歸祖庭詩至今青原家十世祀丨丨)兄
替(左傳晉穆侯之夫人姜氏以條之役生太子命之曰仇其弟以千畝之戰生命之曰成師師服曰異哉君之名子也始兆亂矣)
(丨其丨乎潘岳西征賦升曲沃而惆悵惜兆亂而丨丨)堙替(周語絶後無主丨丨隸圉晉書劉頌傳孫氏為國文武衆職數)
(擬天朝一旦丨丨同于編戸堙亦作湮王庭珪詩喧呼傳點丁田廬勿丨丨)崇替(楚語子西歎于朝藍尹舋曰吾聞君子惟)
(獨居思念前世之丨丨與哀殯喪于是有歎其餘則不陸機門有車馬客行天道信丨丨人生安得長陸雲登臺賦序永靈中參大)
(府之佐於鄴都以時事廵行鄴宮三臺登高有感因以言丨丨廼作賦云王勃三國論長江劍閣作吳蜀之限天道人謀有三分之)
(兆其來尚矣然廢興有際丨丨逓來每攬其書曷能不臨卷永懷撫事而伊鬱也)久替(蜀志劉先主傳昭告文曰備雖否德)
(懼忝帝位詢于庶民外及蠻夷君長僉曰天命不可以不答祖業不可以丨丨四海不可以無主率土式望在備一人)荒替
(吳志孫皓傳注皓遺羣臣書曰自惟空薄過偷尊號才瑣質穢任重王公故周易有折鼎之誡詩人有彼其之譏自居宫室仍抱篤)
(疾計有不足思慮失中多所丨丨)興替(晉書陸玩傳端右要重丨丨所存唐書魏徵傳帝曰以銅為鑑可正衣冠以古為鑑)
(可知丨丨以人為鑑可明得失野人閒話後蜀有鶢鶋鳴于庭射之不中故老見之曰此鳥主少主歸命咸康時來此時又來當有)
(丨丨乎未幾大軍入界)頽替(晉書顧和傳政道陵遲由乎禮廢憲章丨丨始於容違又華軼傳大義丨丨禮典無宗朝廷滯)
(議莫能攸正)掩替(晉書劉毅傳北海王宮疏曰謚者行之迹號者功之表今毅功德並立而有號無謚願聖世舉春秋之遠)
(制改列爵之舊限使夫功行之實不相丨丨)抑替(晉書李重傳燕國中正劉沉舉霍原為寒素下司徒參論重奏曰原定志)
(窮山修述儒道義在可嘉若遂丨丨將負幽邦之望傷敦德之教)墮替(晉書王劭傳邵美姿容有風操雖家人近習未嘗見)
(其有丨丨之容中論周禮太史之職正歲年以序事頒之于官府及都鄙頒告朔于邦國于是分至啟閉之日人君親登觀臺以望)
(氣而書雲物為備者也故周德既衰百度丨丨而歷數失紀白居易授孔戣尚書左丞制貞白端莊澹然自立進無矜滿之色居無)
(丨丨之容)本替(晉書應詹傳先王設官使君有常尊臣有定卑上無苟且之志下無覬覦之心下至亡秦罷侯置守丨丨末陵)
(綱紀廢絶)降替(晉書應詹傳中間以來遷不足競免不足懼或有進而失意退而得分蒞官雖美當以素論丨丨在職實劣直)
(以舊望登叙)化替(晉書慕容暐載記百姓窮弊侵賕無已兵士逋逃乃相招為賊盗風頹丨丨莫相糾攝)上替(晉書)
(武帝紀詔人窮匱農事荒姦盗起刑獄煩下陵丨丨禮義不興斯長吏之否也)通替(南史宋孝武殷淑儀傳淑儀薨孝武常思)
(見之遂為丨丨棺欲見輙引替見屍如此積日形色不變)引替(見上)釐替(南史徐孝嗣傳明帝欲廢鬱林遣告孝嗣孝嗣)
(奉旨無所丨丨)好替(北史陳元康傳初司馬子如高季式與孫搴劇飲搴醉死神武命求丨丨子如舉魏收)虧替(唐書)
(桓彦範傳上下汚慢君臣丨丨陶潛雜詩慷慨思南歸路遐無由緣關梁難丨丨絶音寄斯篇)殘替(唐書張薦傳貞元元年帝)
(親郊時更兵亂禮物丨丨)殀替(大戴禮丨丨天道逆亂四時禮樂不行而幼風是御)廢替(潛夫論至行仁義據南面師尹)
(卿士且猶不能無難然則夫子削迹叔向縲紲屈原放沉賈誼貶黜鍾離丨丨何敞束縳王章抵罪平阿斥逐蓋其輕士者也)訛
替(拾遺記扶婁國俗謂之婆猴則扶婁之音丨丨至今顔氏家訓李季節著音韻决疑時有錯失陽休之造切韻殊為疎野吾見)
(兒女雖在孩稚便漸督正之一言丨丨以為己罪矣顔延之為齊世子論會稽表此郡歌風蹈雅春誦夏絃頃者以來稍有丨丨可)
(推擇明經式寄儒職)衝替(談圃有一朝士求王青相青云眼昏看人不中朝士曰某不遠千里而來幸無辭也青曰官人山林)
(中有冤氣所以平生坎坷守官多事不丨丨即差替也聞見前錄太祖下江南以賈黃中知金陵黃中之孫種民者元豐中為宰相)
(蔡確用官大理寺丞鍜鍊故相陳執中之子世孺與其婦獄至極典又以蔡確風旨就府第問同知樞密院呂公著神宗知之怒曰)
(元無旨就問呂公著賈種民小臣輙敢凌辱執政特丨丨黃中之後衰矣)差替(見上燕翼詒謀錄慶歷八年五月詔中外官滿)
(二年方許丨丨)抽替(癸辛雜識昔李仁甫為長編作木廚十枚每廚作丨丨匣二十枚每替以甲子誌之凡本年之事有所聞)
(必歸此匣分日月先後次第之井然有條此可為法也)男替(荀悦尚主論昔堯降釐二女於媯汭嬪於虞易曰帝乙歸妹以)
(祉元吉春秋稱王姬歸於齊古之達禮也丨丨女凌則淫暴之變生矣)縱替(摯虞尚書令箴三季道缺天綱丨丨既無老成)
(改舊法制)忘替(傳咸申懷賦匪耽榮而丨丨實結戀之有違忍厚顔於寮𩔖甘𫉬戾而受譏)闕替(陸雲與戴季甫書人)
(信希少情問丨丨)用替(陸雲與陸典書大人氾愛在我尤弘每銜思戀何時去心限此省省願言丨丨)自替(陸雲與戴)
(季甫書累蒙誨命舊眷惟新執對之日如或面展長塗丨丨聽誨末由)未替(陶潛詩代耕本非望所業在田桑躬親丨曾丨)
(寒餒常糟糠皮日休寄韋校書詩惟有故人憐丨丨欲封乾鱠寄終南)漢替(梁武帝即位告天文唐謝虞受丨丨魏升爰及)
(晉宋憲豈在昔)靡替(徐陵梁禪陳璽書雖復質文殊軌沿革不同歴代因循斯世丨丨廉粲春不修鑑判宗周布政漢家舊法)
(藏冰于陸自古有之頒冰于朝方今丨丨)恐替(王建贈華州鄭大夫詩自來不說雙旌貴丨丨長教百姓愁)乞替(白居)
(易答崔十八詩君丨曹州刺史丨我抛刑部侍郎歸)星替(李商隱李夫人詩慚愧白茅人月没教丨丨)新替(陳陶隴西)
(行隴樹三看塞草青樓煩丨丨護羌兵)猿替(吳融聞子規詩只有花知啼血處更無丨丨斷腸哀)官替(黃滔贈李補闕)
(詩世亂憐丨丨家貧值歲荒)夷替(歐陽修䟦後漢堯祠碑碑云聖漢龍興纂堯之緒祠以上犧至于王莽絶漢之業而壇場)
(丨丨屏懾無聞)亡替(魏了翁跋東坡乞花詩東坡元豐詩獄鞫其所與往來者首及王駙車幾以抵于大獄他日元祐召還乂)
(與駙車往來視昔丨丨此雖小事亦足以見公之素守)間替(靈寶定觀經晝之言净夜之言垢垢净兩忘無有丨丨)
令德替(魯語嚴公丹桓公之楹而刻其桷匠師慶言于公曰先君儉而君侈之丨丨丨矣)儒雅替(晉書范寗傳時)
(以浮虚相扇丨丨日丨寗以為其源始于王弼何晏)未宜替(晉書石勒載記雹起西河介山大如鷄子平地三尺洿下丈餘)
(行人禽獸死者萬數勒正服于東堂以問徐光光對曰去年禁寒食介推帝鄉之神歴代所尊或者以為丨丨丨也)來春替
(稽神錄江南邢陶為宣州涇縣令夢人告云宣州諸縣官人丨丨皆丨而君官誥不到邢甚惡之明年春罷歸)年年替(溫公)
(詩話魏野處士陜人字仲先王太尉旦從車駕過陜野貽詩曰昔時宰相丨丨丨君在中書十一秋西祀東封俱已了如今好逐赤)
(松遊)焉可替(張九齡詩善謀雖若兹至理丨丨丨)寒衣替(梁洽金剪刀賦春服既裁丨丨欲丨隙光入坐蟠蛟龍于)
(影中暝色浮階下星辰於環際)山水替(蘇軾跋漁父詞魯直作此詞清新婉麗問其得意處自言以丨光丨色丨其玉肌花)
(貎此乃真得漁父家風也)儒風替(陸游寄别李德遠詩中原亂後丨丨丨黨禁興來士氣孱)呵計替(齊東野語南燼)
(紀聞乃丨丨丨手錄本河北棣州民自東都失守金人即使之隨二帝入燕又使同至五國城故首尾備知其詳)
砌(七計切階丨也)
韻藻鳴砌(古今注蚯蚓善長吟于地中江東人謂之歌女或謂之丨丨又陸游詩淅淅雨丨丨)玉砌(王融曲水詩序)
(鏡文虹於綺疏浸蘭泉於丨丨陳後主東飛伯勞歌雕軒繡戸花恒發珠簾丨丨移明月王勃越州秋日宴山亭序紅蘭翠菊俯映)
(砂亭黛栢蒼松深環丨丨駱賓王望月詩似霜明丨丨如鏡寫珠胎盧綸詩丨丨紅花樹香風不敢吹白居易詩丨丨銜紅蘭瑣窗)
(結碧綺元稹清都夜境詩纖埃悄不起丨丨寒光清温庭筠題舊賜屏風詩曾向金扉丨丨來百花鮮濕隔塵埃陸游西郊尋梅詩)
(朱欄丨丨渠有命斷橋流水君何欠)文砌(張正見詩鳴玉升丨丨稱觴溢綺筵李邕石賦别有列在王庭地當丨丨疑貞琬之)
(粉澤豔重錦之光麗)綺砌(唐太宗賦抗微山於丨丨横促嶺於丹墀)錦砌(盧照隣臨階竹詩封霜連丨丨防露拂瑶階)
雨砌(白居易詩丨丨長寒蕪蘇軾詩凄凉羅浮館風壁頽丨丨秦觀詩丨丨墮危芳風軒納飛絮趙孟頫詩風林發松籟丨丨)
(長苔衣楊載詩丨丨芳菲晴後見風忩言語静中聞劉基詩丨丨蟬花黏碧草風簷螢火出蒼苔)
增釦砌(劇談錄含元殿國初建造鑿龍首岡以為基址彤墀丨丨高五十餘丈班固西都賦玄墀丨丨玉階彤庭)壁砌
(迷樓記煬帝晩年詔有司供具材木凡役夫數萬經歲而成樓閣高下軒忩掩映幽房曲室玉欄朱楯互相連屬回環四合曲屋自)
(通千門萬牖上下金碧金虬伏于棟下王獸蹲于戸傍丨丨生光瑣忩射日工巧之極自古無有也)鱗砌(東京夢華錄郊畢駕)
(回入南薰門御路數十里之間起居幕次貴家看棚華綵丨丨略無空閒去處)甃砌(東京夢華錄御街自宣德樓一直南去約)
(闊二百餘步兩邊乃御廊各安立黑漆&KR1166;子路心又安朱漆杈子&KR1166;子裏有磚石丨丨御溝水兩道)畫砌(東京夢華錄駕御玉)
(輅詣青城齋宮所謂青城舊來止以青布幕為之丨丨甃之文旋結城闕殿宇宣政間悉用土木蓋造矣)寶砌(東京夢華錄政)
(和間剏築華觜岡高數丈上有横觀層樓金碧相射下有錦石纏道丨丨池塘柳鎻横橋花縈鳳舸)雜砌(輟耕錄院本名目諸)
(丨丨有梅妃浴佛走鸚哥等名)飄砌(西林日記韓魏公晚年鎮北都一日病起偶作點絳唇小詞内云亂紅丨丨滳盡胭脂淚)
鋪砌(艮嶽記青苔綠蘚落英墜實飄巖而丨丨)依砌(謝眺直中書省詩紅藥當階翻蒼苔丨丨上韋應物對雨詩巢燕翻)
(泥濕蕙花丨丨消陳樵詩息石長年丨丨活茯苓無種入階生)流砌(謝眺詩霜月始丨丨寒蛸早吟隙)繞砌(梁武帝秋)
(閨夜思詩迥月臨忩度吟蟲丨丨鳴薛道衡宴喜賦水逶迤而丨丨風清冷而入軒)碧砌(梁簡文帝晚日後堂詩幔隂通丨丨)
(日影度城隅王勃詩亂烟籠丨丨飛月向南端白居易詩好風朧月清明夜丨丨紅軒刺史家歐陽修詩京師誰家不種花丨丨朱)
(欄敞華屋周伯琦詩柏子樹隂浮丨丨蓮花漏水響銅壺劉基秋感詩石床墜露珠光動丨丨幽花玉色銷)上砌(梁簡文帝)
(名士悦傾城詩履高疑丨丨裾開特畏風駱賓王代贈道士詩連苔丨丨無窮綠修竹臨壇幾處斑方干竹詩月送綠隂斜丨丨露)
(凝寒色濕遮門)灑砌(梁簡文帝詩細雨階前入丨丨復沾帷白居易草堂初成詩丨丨飛泉纔有點拂忩斜竹不成行)拂
砌(梁元帝登江州百花亭詩落花灑行路垂楊丨丨塵曹鄴賀雪詩丨丨花影明交空鶴翎碎)鈿砌(王僧孺中寺碑旁攀)
(鏤檻斜登丨丨煜爚金鋪玲瓏綺欂白居易池上詩丨丨池心綠蘋合粉開花面白蓮多)委砌(丘遲九日侍宴樂遊苑詩枯葉)
(未落寒花丨丨駱賓王代贈道士詩輕花丨丨惹裾香殘月窺忩覘幌色楊載玉堂直夜詩蘚花莫辯沿墻迹松葉時聞丨丨聲)
下砌(陳後主三婦豔詞大婦酌金杯中婦照糚臺小婦偏妖冶丨丨折新梅白居易晚庭逐凉詩送客出門後移床丨丨初)
春砌(陳後主梅花落詩丨丨落芳梅飄零上鳳臺)臨砌(庾信至仁山銘横石丨丨飛簷枕嶺元稹連昌宮辭上皇偏愛)
(丨丨花依然御榻臨階斜陸游詩幽花丨丨折)珉砌(王勃七夕賦羅帳五華□丨丨百枝然)雕砌(王勃七夕賦君王乃)
(背丨丨陟玄室冲想自閑神情如逸)朝砌(王勃詩槿豐丨丨静篠密夜忩寒)衝砌(楊炯和崔司功傷姬人詩水流丨丨)
(咽月影向忩懸)匝砌(楊炯尋楊隱居詩序石隱磷而環階水潺湲而丨丨)夜砌(駱賓王詩織蟲垂丨丨驚鳥棲暝林劉兼)
(詩輕粉覆墻凝丨丨亂金鋪菊織秋籬)塗砌(宋之問遊雲門寺詩覺花丨丨白甘露洗山青)階砌(高適詩丨丨思攀陟)
(門闈尚阻修元結詩平湖近丨丨遠山復青青劉長卿送薛據宰涉縣詩槐隂覆堂殿苔色上丨丨白居易泛春池詩泓澄動丨丨)
(淡泞映戶牖徐蕙奉和小山賦風輕兮拂蘭蕙日斜兮蔭丨丨趙孟頫詩夕蟲鳴丨丨孤螢炯叢薄)虛砌(高適九日宴京兆府)
(詩絳葉擁丨丨黃花隨濁醪)閒砌(孟浩然詩舞鶴過丨丨飛猿嘯密林伍喬詩門巷秋歸更寂寥雨餘丨丨委蘭苖)羅
砌(丁僊芝薦福寺禪堂詩果藥丨丨下烟虹垂戸前)軒砌(杜甫秘書監李邕詩重叙東都别朝隂改丨丨沈遼對雪詩半)
(積丨丨發幽層枯樹兀兀愁饑鷹)隂砌(薛竒童詩楊葉垂丨丨梨花入井欄方干詩蘚濃丨丨古烟起暮香生)滿砌
(岑之敬對酒詩色映臨池竹香浮丨丨蘭白居易詩丨丨荆花鋪紫毯隔墻榆葉撒青錢戴表元詩丨丨雨添春筍密隔墻風送落)
(花輕)蘭砌(錢起詩苦雨滴丨丨秋風生葛衣盧鴻草堂歌羅蘼蕪拍薜荔荃壁兮丨丨)古砌(耿湋廢慶寳寺詩丨丨碑)
(横草隂廊畫雜苔皮日休包山祠詩䇹籩突丨丨薜荔綳頽墻李咸用謝僧寄茶詩甎排丨丨春苔乾殷勤寄我清明前吳師道晚)
(霜曲瑣忩疎簾點輕毳丨丨芳花凝碎玉方䕫詩丨丨月鋪銅沓冒寒松風撼鐵琅璫)翻砌(耿湋題楊著别業詩暮葉初丨)
(丨寒池轉露沙)俯砌(韋應物詩丨丨視歸翼開衿納遠飈)臺砌(韋應物遊瑯琊山寺詩青冥丨丨寒綠縟草木香李蔉咏)
(公庭鶴詩遠𫝑止墻隂高足限丨丨)擁砌(楊衡秋夜詩墜葉寒丨丨燈光夜悠悠盧綸藂篁詩拂簷寒雨響丨丨深溪色柳貫)
(大雪詩穿帷纔巧入丨丨已深迷)曲砌(盧綸郊居對雨詩亂漚浮丨丨懸溜響前除岑安卿夏夜詩露頂中庭坐披衣丨丨)
(行)水砌(戴叔倫宿天竺寺詩丨丨長杉列風廊敗葉鳴)清砌(韓愈納凉聯句丨丨千迥坐冷環再三握)傍砌(韓愈)
(詩丨丨看紅藥廵池詠白蘋陸龜蒙書帶草賦翠影臨波恐被芙蓉見鄙貞姿丨丨愁為芍藥相輕)冰砌(韓愈詠月詩風臺觀)
(滉瀁丨丨步青熒)危砌(韓愈詠笋詩已復侵丨丨非徒出短垣韋處厚詩雨合飛丨丨天開卷曉忩)寺砌(韓愈城南)
(聯句丨丨上明鏡僧盂敲曉鉦)險砌(孟郊詩丨丨高臺石危跳峻塔塼)金砌(武元衡歸燕詩銜泥傍丨丨拾蕊到荆扉)
廣砌(白居易詩丨丨羅紅藥疎忩映綠筠)當砌(白居易新栽竹詩等度湏丨丨疎稠要滿闌)落砌(白居易詩櫻桃)
(丨丨顆張耒詩堂前菊花日以好丨丨摵槭梧桐殘)夾砌(白居易詩繞廊紫藤架丨丨紅藥欄蘇轍雪詩丨丨雙杉洗更碧滿)
(田碧草埋應爛范成大寳相花詩誰把柔條丨丨栽壓枝萬朵一時開)月砌(白居易春夜宿直詩丨丨添幽影風簾飄闇香)
殘砌(白居易公主舊宅詩臺傾滑石猶丨丨簾斷珍珠不滿鈎)注砌(白居易廬山草堂記堂東有瀑布水懸三尺瀉階隅)
(落石渠昏曉如練夜中如環珮琴筑聲堂西倚北崖右趾以剖竹架空引崖上泉脉分綫懸自簷丨丨纍纍如貫珠霏微如雨露)
瓊砌(元稹月詩迥照偏丨丨餘光借粉闈楊載次伯長待制詩已入玉堂同視草還趨丨丨共觀花)壓砌(元稹牡丹詩丨)
(丨地錦鋪當霞日輪映)瑶砌(元稹詩階蓂附丨丨叢蘭偶芳藿杜牧華清宮詩迸水傾丨丨疎風罅玉房陸龜蒙繡嶺宮詩)
(繡嶺花殘翠倚空碧忩丨丨舊行宮黃滔詩出戸行丨丨開園見粉叢)謝砌(元稹春詩丨丨縈殘絮班忩網曙蟲)紅砌
(元稹詩風吹筍籜飄丨丨雨打桐花蓋綠莎李商隱詩綠池荷葉嫩丨丨杏花嬌方干牡丹詩丨丨不湏誇芍藥白蘋何用逞重臺)
峻砌(李庾西都賦程鄭之家白闥朱軒崇基丨丨待駟高門)松砌(羊士諤詩蘭巵招促膝丨丨引長裾)著砌(章孝)
(標詩六出花飛處處飄粘窗丨丨上寒條李商隱殘雪詩擁林愁拂盡丨丨恐行頻)花砌(呂温三月三日茶宴序廼撥丨丨愛)
(庭隂清風逐人日色留興)苔砌(冷朝陽宿柏巖寺詩秋色生丨丨泉聲入梵宮楊萬里詩丨丨落深金布地水沉蒸透粟堆盤)
幽砌(李商隱過伊僕射舊宅詩丨丨欲乾殘菊露餘香猶入敗荷風陸龜蒙藥名離合詩木屐著來丨丨滑石罌煎得遠泉甘)
(蘇轍賦園中所有詩斸根種丨丨開葉何已猛)寒砌(温庭筠詩屏倚故忩山六扇柳垂丨丨露千條)廢砌(温庭筠題賀知)
(章故居叠韻詩丨丨翳薜荔枯湖無菰蒲)封砌(劉滄詩落葉墮巢禽自出蒼苔丨丨竹成竿)尋砌(趙嘏詩曉色入樓紅)
(靄靄夜聲丨丨碧潺潺)蛩砌(李中詩音塵兩難問丨丨月空明)莎砌(李中詩石渠堆敗葉丨丨咽寒螿)蘚砌
(鄭谷詩酒醒丨丨花隂轉病起漁舟鷺跡多劉克莊詩别園水竹絶幽清花徑繁紅丨丨青)離砌(鄭谷題寂上人院詩罷講)
(蛩丨丨思山葉滿廊)破砌(皮日休苦雨詩頽簷倒菌黃丨丨頑莎綠)石砌(皮日休詩青泉出丨丨好樹臨柴關歐陽修白)
(鷴詩日暖朝籠青丨丨春寒夜宿碧紗忩)晚砌(陸龜蒙詩蘚乾粘丨丨烟濕動晨庖李中訪山叟留題詩野雲生丨丨病鶴立)
(秋庭)沙砌(陸龜蒙詩烟緣丨丨引水為藥畦擔)缺砌(陸龜蒙再酬襲美詩或伴𥙷丨丨或偕詣荒祠)縈砌(韋莊詩流)
(水綠丨丨落花紅墮枝王禹偁詩丨丨水逶迤入簷山巃嵸)換砌(王駕詩為惜苔錢妨丨丨因憐山色旋開尊)到砌
(僧修睦詩偈吟諸祖意茶碾去年春此外誰相識孤雲丨丨頻)蔭砌(釋慕幽詩侵忩紅樹老丨丨雪花殘)疊砌(釋無可寄)
(題廬山二林寺詩嵐光生丨丨霞熖發高墉)槐砌(王禹偁詩猶驚寫秋卷丨丨落花黃)圍砌(蘇舜欽詩嘉樹名亭古意)
(同拂簷丨丨共青蔥)暗砌(歐陽修七葉木詩丨丨隂鋪静虚堂子落聲)撥砌(蘇轍雪詩丨丨求新藥尋蹤射伏䴥)步
砌(范成大會散夜步詩貪看雪樣滿階月不上籃輿丨丨歸自注丨丨吳語也)積砌(楊萬里感春詩紛紛掠面收不得稍)
(稍丨丨吹還稀高啓喜雪詩丨丨猶殘凍妝苑已芳辰)密砌(陳造竹米詩著花結實千林俱丨丨玉粒綴旒珠)緣砌
(陸游小雨詩新苔丨丨上殘杏過籬開)對砌(王仲信慈寧殿賦儋儋千栭閑閑旅楹岫綺丨丨忩霞翼&KR0905;)静砌(徐照)
(訪僧居詩丨丨生靈藥高林出遠郊)近砌(曹組艮嶽賦亭有勝筠周以美竹何禁籞之寶檻迸藍田之叢玉已交戞而丨丨復)
(扶疎而出屋)滴砌(何宏中詩簷冰丨丨春猶冷野馬浮川日漸長)陽砌(范梈詩莎雞振丨丨蠨蛸結隂池)濕砌
(歐陽原功舞姬脱鞋吟徘徊困倚東風力丨丨香雲墜無跡)丹砌(岑安卿姑蘇臺詩丨丨草深麋鹿卧凄凄棘露沾人衣)
庭砌(高啓題太湖石詩坐移名岫置丨丨日照彷彿生紫烟)深砌(楊基宜秋軒桂詩離離嫩蕊罥蟲絲䔩䔩輕花落丨)
(丨)
方石砌(水經注永寧寺西南隅得曹爽窟屋下入地可丈許地壁悉纍丨丨丨之石作細密都無所毁)風生砌(杜甫)
(詩淅淅丨丨丨團團月隱墻)瑠璃砌(閻隨侯鎮座石獅子賦俯以丨丨之丨安以玳瑁之牀)蛩咽砌(吳融月夕)
(追事詩此時空見清凉影來伴丨聲丨丨莎)雲覆砌(蘇軾喜雪詩聖人與天通有詔寬獄市好語夜喧街濕丨朝丨丨)
花覆砌(張養浩詩苔香丨丨丨石潤竹通泉)
屈軼在砌(崔嘏授盧就等侍御史制神羊在庭丨丨丨丨觸邪指佞二物可師)
細(蘇計切小也)
韻藻三細(書丨丨不宥注罪雖小三犯不赦也)拜細(左傳穆叔如晉晉侯享之金奏肆夏之三不拜工歌文王之三)
(又不拜歌鹿鳴之三三拜韓獻子曰吾子舍其大而重丨其丨何也)五細(左傳申無宇曰臣聞五大不在邊丨丨不在庭疏丨)
(丨賤妨貴少陵長遠間親新間舊小加大也陳造詩一饑聊自救丨丨未宜中)苛細(漢書欒布傳布曰今漢臺微兵於梁彭王)
(病不行而疑以為反反形未見以丨丨誅之臣恐功臣人人自危也後漢書宣秉傳秉遷司隸校尉務舉大網簡略丨丨百僚敬之)
(五代史漢臣傳楊邠長於吏事而不知大體謂禮樂文物皆虛器也故秉大政而務丨丨)詩細(後漢書趙曅傳曅著吳越春秋)
(丨丨歴神淵蔡邕讀丨丨以為長於論衡)繁細(晉書刑法志咸康之世庾冰好為糾察近於丨丨後益矯違復存寬縱疎密自)
(由律令無用矣新書丨丨是虞不圖大患非所以為安許堯佐塤箎相湏賦調五聲不資於丨丨應八佾無達於折旋)巨細
(南史劉潛傳孝儀為人寬厚内行尤篤第二兄孝熊早卒孝儀奉寡嫂甚謹家内丨丨必先諮决與妻朝夕供事未嘗失禮時人以)
(此稱之宋史蔡京傳京患言者議已故作御筆密進而丏徽宗親書以降謂之御筆手詔違者以違制坐之事無丨丨皆託而行至)
(有不𩔖帝札者羣下皆莫敢言隂符經天道曲成萬物而不遺椿菌鵬鷃丨丨修短各得其所至私也雲行雨施雷電霜霓生殺之)
(均至公也爾雅翼易曰尺蠖之屈以求信也龍蛇之蟄以存身也聖人於物稱名小而取義大不以龍蠖丨丨而有所遺吳都賦共)
(世而論丨丨同年而議豐确虞世南琵琶賦隨良樸之修短逐規模之丨丨岑參詩胸中懸明鏡照燿無丨丨杜甫詩物情無丨丨)
(自適固其常蘇軾詩賦才有丨丨無異斛與斗又作鉅五代史楊師厚傳末帝即位封師厚鄴王詔書不名事無鉅細皆以諮之)
入細(北史李子雄傳李普濟學涉有名性和韻位濟北太守時人語曰入粗丨丨李普濟)猥細(亢倉子謂業雜之人為丨)
(丨)微細(新書隂陽各有六月之節而天地有六合之事人有仁義禮智聖之行隂陽天地之動也不失六行故能合六法人)
(謹修六行則亦可以合六法矣然而人雖有六行丨丨難識唯先王能審之創業起居注鄉長劉龍者晉陽之富人也先與宮監裴)
(寂引之謁帝帝雖知其丨丨亦接待之以招客爾雅翼稊與稗二物也皆有米而細小故莊子曰道在稊稗言比於榖則丨丨而不)
(精道亦在焉典引伏誦聖論昭明好惡不遺丨丨緣事斷誼動有規矩杜甫詩促織甚丨丨哀音何動人)雨細(西京雜記雨乘)
(虛而墜風多則合速故雨大而疎風少則合遲故丨丨而密石林詩話老杜細雨魚兒出微風燕子斜此十字殆無一字虚設丨丨)
(著水面為漚魚常上浮而淰若大雨則伏而不出矣燕體輕弱風猛則不能勝微風乃受以為𫝑梁元帝詩風輕不動葉丨丨未霑)
(衣唐彦謙岐王宅詩雲低雍畤祈年去丨丨長楊從獵歸蘇軾遷居詩去年家水西濕面春丨丨又梅花詩何人會得春風意怕見)
(黃梅丨丨時范成大詩梅肥朝丨丨茶老暮烟寒陸游詩泥融無塊水初渾丨丨有痕秧正綠)謹細(古畫品錄顧駿之神韻氣)
(力不逮前賢精微丨丨有過往哲)風細(梁元帝夜宿柏齋詩丨丨雨聲遲夜短更漏急李嶠詠扇詩禦熱含丨丨臨秋帶月)
(明李咸用詩雲低春雨後丨丨暮鐘時黃滔詩深院月凉留夜客古杉丨丨似泉時)
房杜細(唐書房杜傳贊宰相所以代天者也輔贊彌縫而藏諸用使斯人由而不知非明哲曷臻是哉彼揚已取名瞭然使)
(戸曉者蓋丨丨之丨邪)德無細(說苑丨丨丨怨無大)官柳細(杜甫詩市橋丨丨丨江路野梅香)
為大於細(老子圖難于其易丨丨丨其丨)
增輕細(禮記執玉其有藉疏侯伯子男享天子璧以帛享后琮以錦既有帛錦承玉唯用丨丨之束帛蒙覆以裼之晉書輿)
(服志武冠即古之惠文冠或曰趙惠文王所造因以為名亦云惠者蟪也其冠文丨丨如蟬翼故名惠文拾遺記鳥遊丹海之際時)
(來蒼梧之野銜青砂珠積成壟阜名曰珠丘其珠丨丨風吹如塵起名曰珠塵博異志隂隱客穿井旁通一石穴玉人乃入穴探之)
(至闕前見牌上署曰天桂山宮以銀字書之門閤内各有一人驚出童顔如玉衣服丨丨)委細(禮記是委巷之禮疏是丨丨屈)
(曲街巷之禮)靡細(禮記靡草死疏葶&KR0995;之屬以其枝葉丨丨故云靡草)意細(禮記志微噍殺之音作注志微丨丨也)
纖細(禮記天下莫能破焉疏事既丨丨天下之人無能分破之者趙孟頫題耕織圖詩三月𧖟始生丨丨如牛毛)操細
(周禮冬官擊兵同強與圍欲細刺兵同強舉圍欲重注人手丨丨以擊則疾操重以刺則正)熟細(左傳重錦三十兩注重錦)
(錦之丨丨者以二丈雙行故曰兩三十兩三十匹也)晉細(左傳晉楚争先叔向謂趙孟曰諸侯歸晉之德只非歸其尸盟也子)
(務德無争先且諸侯盟小國固必有尸盟者楚為丨丨不亦可乎乃先楚人)累細(晉書杜預傳魏氏考課即京房之遺意其)
(文可謂至密然由於丨丨以達其體故歴代不能通也)奸細(晉書王敦傳司徒導與王含書曰近有嘉詔崇兄八命望兄奬)
(羣賢忠義之心抑丨丨不逞之計)寒細(南史薛安都傳安都從弟道生為庾淑之所鞭安都大怒令左右執稍欲往殺淑之)
(元景讓之曰卿從弟服章言論與丨丨不異且人身犯罪理應加刑卿為朝廷勲臣云何放恣輙於都邑殺人)嚴細(北史甄琛)
(傳琛既至鄉衣錦晝游大為稱滿政體丨丨甚無聲譽)柔細(唐書朱桃椎傳其為屩草丨丨環結促密人争躡之爾雅翼&KR1738;)
(身如猨大面通身白色其體不過三尺而尾長四尺餘反尾度身過其頭視其鼻仍見兩孔其毛長丨丨滑澤色以白為質黑為文)
罪細(唐書杜甫傳甫與房琯為布衣交琯敗陳濤斜又以客董廷蘭罷宰相甫上疏言丨丨不宜免大臣)不細(五代史唐)
(趙鳳傳術士周豹以相法言人事多中明宗即位將召至京師鳳諫曰陛下神其術而召之則傾國之人皆將奔走吉凶之說轉相)
(惑亂為患丨丨明宗遂不復召新序楚共王曰常侍筦蘇與我處常忠我以道正我以義吾有得也其功丨丨必厚爵之申伯與處)
(常縱恣我我與處歡樂之然終無得也其過丨丨必速遣之杜甫詩向來雲濤盤終力亦丨丨)視細(莊子夫自細視大者不盡)
(自大丨丨者不明)卑細(莊子其神經乎大山而無介入乎淵泉而不濡處丨丨而不憊論衡論賢儒之才既超程矣世人怪)
(其仕宦不進官爵丨丨以賢才退在俗吏之後信不怪也羅隱螢詩抱影何丨丨乘時忽發揚)本細(新書丨丨□大弛必至心)
(時乎時乎可痛惜者此也)解細(新書如是則淮南王罪人之身也淮南子罪人之子也奉尊罪人之子適足以負謗於天下無)
(丨丨於前事可知也)細細(新書龍之神也其惟兹能乎能與丨丨能與巨巨能與高高能與下下故曰龍變無常能幽能章杜)
(甫詩宮草霏霏承委珮爐烟丨丨駐遊絲元稹詩娼樓歌丨丨李商隠詩重幃深下莫愁堂卧後清宵丨丨長蘇軾遊風水洞詩丨)
(丨龍鱗生亂石團團羊角轉空巖蘇轍題山莊圖詩丨丨溪風度相看識此心)舉細(韓詩外傳夫傳者久則愈略近則愈詳略)
(則舉大詳則丨丨)結細(淮南子假譬取象異𩔖殊形以領理人之意懈墮丨丨說捍摶困而以明事埓事者也)羸細
(十洲記月支國獻猛獸一頭漢武帝以其丨丨秃悴怪其貢之非也)華細(急就篇續斷注續斷其丨丨而紫色根亦入藥)體
細(論衡人坐樓臺之上察地之螻蟻尚不見其體安能聞其聲何則螻蟻之丨丨不若人形大聲音孔氣不能達也)赦細
(論衡楚惠王食寒葅而得蛭恐庖厨監食法皆誅也因遂吞之丨丨活微身安不病)深細(潛夫論面部欲漙平潤澤手足欲丨)
(丨明直行步欲安穩覆載音聲欲温和中宮)得細(古畫品錄王微史道碩並師荀衛各體善能然王丨其丨史傳似真)煩
細(劉勰新論是以達者之懷則滉漾而無涯褊人之情必刻覈而丨丨)光細(羯鼓錄汝陽王璡寧王長子也上嘗語花奴資)
(質明瑩肌髮丨丨非人間人必神仙謫&KR1089;也又杜甫初月詩丨丨弦初上影斜輪未安郝經詩繚繞天一線䧟日孤丨丨)波細
(法書要錄竇衆述書賦迹且師於翰林嗟源淺而丨丨)核細(酉陽雜俎華林園有仙人棗長五寸丨丨如針)絲細(爾雅)
(翼𧖟獨成繭者謂之獨繭自二以上謂之同功繭獨繭丨丨而有緒詹何以之為綸引盈車之魚也)瑣細(却掃編宣徽使本唐)
(宦者之官故其所掌皆丨丨之事本朝更用士人品秩亞二府有南北院南院資望比北院尤優杜甫詩逶迤羅水族丨丨不足名)
(又山果多丨丨權德輿詩丨丨何以報翾飛淳化中鄭餘慶左僕射賈躭神道碑脱落丨丨胷吞長鯨蘇軾種松詩初移一寸根丨)
(丨如插秧又東湖詩絲緡雖強致丨丨安足戡蘇轍詩官局紛紜簿領迷生緣丨丨老農齊陸游詩掃灑一庵躬丨丨)毛細
(夢溪筆談畫牛虎皆畫毛惟馬不畫予嘗以問畫工工言馬丨丨不可畫予難之曰鼠毛更細何故却畫工不能對)清細(博異)
(志劉方玄自漢南抵巴陵夜宿江岸古館之廳廳西有家口語言嘯詠之聲殆不多辨俄有歌者歌音丨丨若曳緒之不絶)精
細(女紅餘志光武后隂麗華步處皆鋪丨丨之氊故足底纖滑與手澤同)腰細(本草蠮螉一名土蜂陶隱居云今一種黑)
(色丨甚丨銜泥於人室及器物邊作房如併竹管者是也梁元帝蕩婦秋思賦露萎庭蕙霜封階砌坐視帶長轉看丨丨庾信詩上)
(林柳丨丨新豐酒徑多李商隱蜂詩宓妃丨丨纔勝露趙后身輕欲倚風又楚宮詩已聞珮響知丨丨更辨絃聲覺指纖吳融詩似)
(束丨支丨如描髮彩勻韓偓詩骨香丨丨更沉檀)薄細(蔡邕衣箴今人務在奢嚴志好美飾帛必丨丨衣必輕暖李商隱燒)
(香曲露庭月井大紅氣輕衫丨丨當君意)豐細(劉楨瓜賦黃花炳曄潛實獨著丨丨異形圓方殊務)在細(阮籍首陽山賦)
(苟道求之丨丨兮焉子誕而多辭)黔細(郭璞省刑疏臣主未寕於上丨丨未輯於下)洪細(梁武帝申勅諸州訊獄詔)
(朕自藩邸常躬訊錄求理得情丨丨必盡)緊細(陶弘景與梁武帝論書啓昔於馬澄處見逸少正書目錄一卷澄云右軍勸進)
(洛神賦諸書十餘首皆作今體惟急就篇二卷古法丨丨)穠細(何遜七召秦氏獨立燕姬絶世如短如長不丨不丨信耳目之)
(珍冶乃古今之佳麗)品細(王僧孺吏部郎表生輕飛籜丨丨疏壤寂寞州閭取淪圭竇)雲細(陳後主遊攝山棲霞寺詩)
(天迥浮丨丨山空明月深杜甫詩月生初學扇丨丨不成衣又含風翠壁孤丨丨背日丹楓萬木稠蘇軾遊蔣山詩歸來踏人影丨)
(丨月娟娟楊萬里詩白退山丨丨青還玉宇寬孟洋訪龍洞詩洞空千樹響丨丨一花明)縷細(徐陵麈尾銘爰有妙物窮兹巧)
(制員上天形平下地𫝑靡靡絲垂綿綿丨丨戴叔倫長亭柳詩雨搓金丨丨烟裊翠絲柔張翥詩得巧蜘蛛絲丨丨傳聲鸚鵡舌關)
(嬌納新題織錦圖詩雙鳳㢠廻翔金丨丨五雲飛動綵絲長)藤細(駱賓㠪詩松低輕蓋偃丨丨弱絲懸)語細(賈至工部侍郎)
(李公集序然亦音近而興深丨丨而諷大)沙細(崔國輔豫章館詩驛前蒼石没浦外湖丨丨)綬細(李白詩珮高蘭影接)
(丨丨草紋連)竹細(杜甫詩花濃春寺静丨丨野池幽)子細(杜甫詩醉把茱萸丨丨看又山水圖詩野橋分丨丨沙岸)
(繞微茫蘇軾詩廬山自古不到處得與幽人丨丨窮王庭筠詩日暮蹇驢鞭不動天教丨丨數前山)月細(杜甫詩斗斜人更望)
(丨丨鵲休飛楊萬里夜歸詩丨丨光未多火星助之明王萬鍾詩風尖丨丨春猶淺酒冷燈昏夜向深)舂細(杜甫詩白露黃)
(粱熟分張素有期已應丨得丨頗覺寄來遲)逆細(梁洽海重潤賦吞吸八裔流不丨丨)泉細(李端詩石竇紅丨丨山橋)
(紫菜重姚合詩隔屋聞丨丨和雲見鶴微)麤細(白居易紅藤杖詩丨丨纔盈手高低僅過身)飯細(白居易元八溪居詩)
(更媿殷勤留客意魚鮮丨丨酒香濃又魚香肥潑火丨丨滑流匙)鮮細(白居易詩鱖縷丨仍丨蓴絲滑且柔)梢細(白居)
(易祝蒼華詩根稀比黍苖丨丨同釵股注蒼華髮神名)焰細(白居易詩丨丨燈將盡)幹細(白居易詩有木名丹桂四)
(時香馥馥匠人愛芳直裁截為厦屋丨丨力未成用之君自速)眉細(白居易樂府小鞋履窄衣裳青黛點眉丨丨長李商隱詩)
(錦長書鄭重丨丨恨分明馬祖常詩三吳震澤區幼婦蛾丨丨)擒細(元稹詩捨大以丨丨我心終不能)路細(周賀詩隨)
(行溪丨丨接話草堂新焉戴詩樹喧巢鳥出丨丨葑田移項斯送友人詩山分關丨丨江遶夜城寒黃溍鍾山詩丨丨石&KR1041;&KR1041;崖深)
(竹娟娟)點細(李商隱細雨詩氣凉先動竹丨丨未關萍温庭筠春初對暮雨詩丨丨飄風急聲輕入夜繁)草細(喻鳬)
(詩丨丨盤金勒花繁倒玉壼李肱詩宴罷水殿空輦餘香丨丨周伯琦詩居庸東北路丨丨一川平)火細(張喬秘書伴直詩殘)
(薪留丨丨古井汲瓶深楊萬里詩丨丨霜還重風停葉自投胡天游水樓秋夕詩山店辟纑松丨丨水樓欹枕葛衣輕)根細
(顧雲苔歌波㢠廻梳開孔雀尾丨丨貼着盤陀石)浪細(皮日休鴛鴦詩烟濃共拂芭蕉雨丨丨雙遊菡萏風周伯琦詩紅繞金堤)
(晴丨丨龍蟠粉堞翠岡平)充細(陸龜蒙迎潮辭潮之德兮無際既充其大兮又丨其丨)肌細(司空圖杏花詩丨丨分紅)
(脉香濃破紫苞)聲細(曹松詩溝遠流丨丨林寒綠色遲蘇轍掬泉軒詩穿墻白練秋丨丨照屋青銅曉色鮮晁冲之僧舍小山)
(詩樹小風丨丨巖深日影圓陸游盆池詩蕭蕭菰葉風丨丨嫋嫋蘋花雨點稀陳與義詩月明泉丨丨雨過竹色新周砥詩夜凉金)
(鴈筝丨丨雪滑銀盤鱸鱠肥)塵細(符載兵部張郎中寫真像贊襟靈灑散揮斥丨丨)香細(羅隱詩夜直罏丨丨晴編)
(疏草稠王惲醉歌行錦筵丨丨酒不空既醉窮歡忘誇靡朱訥咏燕詩宮柳隂濃金鎖合水芹丨丨綠波晴)文細(歐陽修題)
(石鼓文按太史公年表自宣王共和元年至今嘉祐八年實千有九百一十四年鼓丨丨而刻淺理豈得存)勻細(陳造詩丨)
(丨蠒吐緒潔潤鵝截肪)疎細(蘇軾遊羅浮道院詩瘴花已繁紅官柳猶丨丨楊基桂詩麩金泫露濃更密苞粟凝珠丨復丨)
審細(蘇軾畫車詩上易下難湏丨丨左提右挈免疎虞)羅細(蘇軾詩丨丨無文角浪平半丸犀璧浦雲泓)滑細
(陸游詩開緘展矮紙丨丨疑卵膚)菜細(陸游立春日詩丨丨簇花宜薄餅酒香浮螘瀉長瓶)翠細(劉徵春柳詩丨丨圓)
(勻綠線輕)短細(王惲苦熱歎舉動體愞熟歔欷氣丨丨)樹細(黃潛詩灘長石齒齒丨丨風泠泠)半細(癸辛雜識)
(方回字萬里號虚谷得一小婢曰丨丨曲意奉之每出至親友間必以荷葉包飲食肴核於袖中歸而遺之)季細(玉函秘典)
(上尸彭琚小名阿阿中尸彭瓆小名作子下尸彭&KR3195;小名丨丨每庚申夜伺人昏睡陳其過惡於上帝减人禄命故道家遇是夕輙)
(不睡卧時左手撫心呼三尸名令不敢為害)
四隙細(國語周景王將鑄無射問律於伶州鳩對曰元間大吕助宣物也二間夾鍾出丨丨之丨也注謂出四時之微氣)
鳴其細(國語伶州鳩曰大鈞有鎛無鐘甚大無鏄丨丨丨也)怨由細(國語范文子曰夫戰刑也刑之過也過由大而)
(丨丨丨注怨望者由小細民也)作於細(老子天下難事必作於易天下大事必丨丨丨)不知細(韓詩外傳愚者聞其)
(大丨丨其丨聞其細不知其大是以久而差)視物細(淮南子禹視龍猶蝘蜒顔色不變龍乃弭耳掉尾而逃禹之丨丨亦)
(丨矣)行筆細(宣和畫譜楊庭光與吳道玄同時善寫釋氏像與經變相旁工雜畫山水等皆極其妙時謂頗有吳生體但丨)
(丨差丨以此不同)文君細(聞見後錄東坡為董毅夫作長短句文君婿知否笑君卑辱竒語也文君婿猶虞姬婿云今刻)
(本不知有自改丨丨丨知否可笑耳)宋絹細(圖繪寶鑑唐人五代絹素粗厚丨丨輕丨望而可别唐宋也)諸侯細
(司馬相如上林賦夫以丨丨之丨而樂萬乘之侈僕恐百姓被其允也)厠其細(張協七命婁子之毫不能丨丨丨秋蟬之)
(翼不足擬其薄)樵夫細(虞騫詩遥看野樹短遠望丨丨丨)初烟細(江總秋日登廣州城南詩野火丨丨丨新月半)
(輪空又陸游詩柴青竈突騰烟細膏盡燈缸照字難)萬物細(庾信連珠從莊生則丨丨皆丨歸老氏則衆有皆無)針鼻
細(庾信七夕賦縷條緊而貫短丨丨丨而穿空)涓塵細(張九齡詩勿謂符竹輕但覺丨丨丨)乾坤細(常建湖中)
(晚霽詩試歌滄浪清遂覺丨丨丨)棧道細(杜甫詩仰凌丨丨丨俯映江木疎)詩律細(杜甫詩晚節漸於丨丨丨)
(誰家數去酒杯寬蘇軾與邁聯句詩傳家丨丨丨已自過宗武)分蘂細(盧綸九日陪令公登白鶴樓詠菊詩金英丨丨丨玉)
(露結房稠)泉響細(楊衡賦得夜雨滴空階詩始兼丨丨丨稍雜更聲促)雲棧細(㠪建送李評事使蜀詩轉江丨丨丨)
(近驛板橋新)朱粉細(白居易惜花詩辭枝丨丨丨)眉眼細(白居易詩頭青丨丨丨)新筍細(元稹詩竹)
(荒丨丨丨)隂影細(元稹桐花詩葉新丨丨丨露重枝條弱)波文細(元稹詩来水丨丨丨湘江竹葉輕)蕉縷
細(賈島詩疎衣丨丨丨爽味茗芽新)玉粉細(姚合寄李羣玉詩石脂稀勝乳丨丨丨如塵)龍吟細(李商隱詩)
(天泉水暖丨丨丨露畹春多鳳舞遲元鼎聞簫詩滄波夜漲丨丨丨琪樹霜風鳳嘯遲郭鈺秋夜宴集詩月明湖水丨丨丨雲度吳)
(山雁到稀)尋書細(李商隱詩忩下丨丨丨溪邊坐石平又陸游詩書細猶能讀行遲漸要扶)垂纓細(陸龜蒙詩野蔓)
(丨丨丨寒泉佩玉清)泉脈細(吳融詩雲裏引來丨丨丨雨中移得藥苖肥)寒馬細(釋無可詩踏沙丨丨丨收雨曉)
(笳清)魚鳥細(韓維詩豈惟與民樂施及丨丨丨)一毛細(王安石和冲卿雪詩分纔丨丨丨聚或千鈞重)波頭
細(蘇軾水亭詩瀲瀲丨丨丨疎疎雨脚長)秋菌細(蘇軾銅器詩三趾下銳春蒲短雨柱高張丨丨丨)分水細
(張来夏日詩傍溪丨丨丨過巘得天寬)瘴霧細(陸游詩冥冥丨丨丨瀲瀲蠻江碧)香塵細(陸游詩擣藥丨丨丨)
(尋書蜜炬殘)飛礫細(陸游詩急雪打忩丨丨丨)魚鱗細(陸游詩楚江茫茫新而霽殘雲蹙作丨丨丨)春縠
細(陸游新晴詩浦面波紋丨丨丨橋頭柳色麴麈深)一拳細(楊萬里宿范氏莊詩巉然半几出蹙若丨丨丨)風吟
細(李之翰詩松聲不斷丨丨丨月影無邊露氣寒)香篆細(蕭貢詩風幌半縈丨丨丨)冰蕊細(劉著梅詩香骨瘦來)
(丨丨丨夢魂清處月波凉)犀管細(劉仲尹謝孔遵席畫山水圖詩玉院雪㢠廻丨丨丨寳煤香散鳳綃空)簾花細(王惲)
(雨中會飲市樓詩雨沾翠佩丨丨丨酒凸金杯飲興寬)輸池細(范梈詩石泉宛宛丨丨丨川樹茫茫映日疎)錢穀
細(揭傒斯詩銓選班爵冗出入丨丨丨)鸞吟細(薩都拉明皇擊梧圖詩彩丨丨丨朱櫻破一葉忽飄天下秋)蝦鬚
細(薩都拉詩簾垂綬帶丨丨丨燭剪金釵燕尾分)崖菊細(周權詩携朋作重九秋高丨丨丨)湘簾細(張憲詩綠)
(分楊柳丨丨丨紅壓櫻桃斗帳低)蛩語細(釋善住秋夜獨坐詩夜凉丨丨丨天淨月華清)
以大惡細(論衡晝寢小惡也朽木糞土敗壊不可復成大惡也孔子作春秋不貶小以大其非宰予也丨丨丨丨)曰
大曰細(詩地理考齊詩刺哀襄而季札觀樂乃曰泱泱乎大風也哉鄭美武公父子而札乃曰其細已甚丨丨丨丨自其土)
(地風氣之發於音聲者言之而非繫乎辭也)經粗緯細(輟耕錄河北絹經緯一等故無背面江南絹則丨丨丨丨有背)
(面)
稅(舒芮切斂也舍也又姓)
韻藻衣稅(漢書食貨志桑弘羊賜爵左庶長黃金者再百馬是歲小旱上令百官求雨卜式言曰縣官當食租丨丨而已)
(今弘羊令吏坐市列販物求利亨弘羊天乃雨注衣於既反于邵送李員外入朝序食租丨丨王者之常賦)兩稅(唐書德宗)
(紀二月丙辰初定丨丨又楊炎傳炎為相請為丨丨法白居易詩國家定丨丨本意在愛人)戸稅(唐書懿宗紀四年七月免)
(安南丨丨丁錢二歲北夢瑣言劉虚白嗜酒詩云知道醉鄉無丨丨任他荒却下丹田)安稅(杜甫詩榮枯走不暇星駕無丨)
(丨)
田漁稅(淮南子末世之政丨丨重丨關市急征)淮湖稅(杜甫送樊侍御赴漢中判官詩蕭索漢水清緬通丨丨丨)
增賦稅(書厥賦惟上上錯疏洪水為災民皆墊溺九州丨丨蓋亦不行孝經滿而不溢正義積一國之丨丨其府庫充滿矣)
(史記田敬仲世家田釐子乞事齊景公為大夫其收丨丨於民以小斗受之其粟予民以大斗行隂德於民而景公弗禁唐書陽城)
(傳城出為道州刺史丨丨不時觀察使數誚責州當上考功第城自署曰撫字心勞追科政拙考下下管子彼輕丨丨則倉廪虚肥)
(籍斂則械器不奉朱德潤詩普天之下皆王土丨丨輸官作編戸)穀稅(書五百里甸服疏服治田出丨丨也)公稅(詩園)
(有桃箋魏君薄丨丨省國用不取於民劉長卿送青苗鄭判官詩來問周丨丨歸輸漢俸錢杜佑戸口人丅論建中初天下編甿一)
(百三十萬頼分命黜陟重為撫比收入丨丨增倍其餘遂定賦有常規人知定制陸游詩方欣畢丨丨已復始農功)出税(禮記)
(制農田百畝疏方十里凡百井三十六井為山川坑岸六十四井為平地丨丨周禮天官虞衡作山澤之材疏虞衡是官非丨丨之)
(人又天官賦貢以馭其用疏以貢為功是九職之功丨丨也)田税(禮記制農田百畝賦成方十里緣邊一里治為溝洫則三)
(十六井其餘方八里為甸六十四井出丨丨周禮天官賦貢以馭其用疏采地之民口率出泉為賦有井田之法一夫之丨丨入於)
(官官得之節財用亦是使人入善宋史李防傳防括磁相二州逃戸田增租賦十餘萬因請均定丨丨)不税(禮記古者公田)
(藉而丨丨市㕓而丨丨周禮考工記㮚氏為量㮣而丨丨穀梁傳初税畝初者始也古者什一藉而丨大戴禮昔者明主關譏而)
(不征市㕓而丨丨說苑公儀休相魯左右請閉門公儀休曰池淵吾丨丨蒙山吾不賦苛令吾不布吾已閉心矣何閉於門哉)實
税(禮記古者公田藉而不税疏若記夫丨丨猶十外税一)征税(禮記關譏而不征疏凶荒之時雖無丨丨猶有譏禁北史)
(蘇威傳初威父綽在魏以國用不足為丨丨法頗稱為重既而歎曰所為者正如張弓非平世之法也後之君子誰能弛乎威聞其)
(言每以為己任創業起居注禽荒罄於飛走蠶食窮於水陸丨丨盡於重斂民力殫於勞止劉長卿詩詩書滿蝸舍丨丨及漁竿)
繭税(禮記孟夏之月蠶事畢后妃獻繭乃收丨丨)正税(周禮天官注九賦九貢丨丨也)貢税(周禮地官大司徒以)
(土會之法辨五地之物生注會計也以上計丨丨之法因别此五者也孟子天子使吏治其國而納其丨丨焉漢書王莽傳盗賊解)
(輙復合問其故皆曰愁法禁煩苛不得舉手力作所得不足以給丨丨)徵税(周禮地官閭師中士二人注閭者丨民之丨宜)
(督其親民者北史王羆傳時關中大飢丨丨人間榖食以供軍費)輕税(周禮地官大司徒薄征疏薄丨也征丨也管子管仲)
(曰公内修政而勸民可以信於諸侯矣乃丨丨弛關市之征為賦禄之制)避税(周禮地官司閫掌國貨之節以聯門市疏司市)
(與關及門三處相連恐姦猾商人或以多為少或隱而不出而丨丨故相連以檢括之也)常税(周禮地官㕓人掌斂布絘布總)
(布質布罰布㕓布疏布者謂在行肆坐賣物之丨丨也晉書吐谷渾傳國無丨丨調用不給輙斂富室商人取足而止)計税
(周禮夏官凡頒賞地參之一食注謂賞地之税參參丨丨王食其一也二全入於臣)九税(周禮秋官掌交掌邦國之通事而結)
(其交好以諭丨丨之利九禮之親)初税(春秋丨丨畝左傳丨丨畝非禮也穀出不過籍以豐元經晉成帝咸和五年六月丨)
(丨田畝三升)官税(穀梁傳古者公田什一注五口之家受田百畝為官田十畝是為私得其什而丨丨其一元稹詩吏來丨)
(丨廹高啓詩養蠶惟堪了丨丨賣犢未足輸丁錢)租税(史記孝文紀詔曰農天下之本務莫大焉令勤身從事而有丨丨之)
(賦是為本末者毋以異其於勸農之道未備其除田之丨丨漢書高五王傳贊自吳楚誅後其後諸侯唯得衣食丨丨貧者或乘牛)
(車魏文帝令先王皆樂其所生禮不忘其本譙霸王之邦真人本出其復譙丨丨二年李白詩卧海不關人丨丨遼東田蘇軾遊羅)
(浮道院詩門戶各努力先期畢丨丨胡翰書黃賀州平蠻詩古雖郡縣置畫地出丨丨)槀税(漢書貢禹傳農夫父子暴露中)
(野不避寒暑椊草杷土手足腁胝已奉榖租又出丨丨鄉部私求不可勝供)逋税(後漢書光武帝紀二十二年九月地震裂)
(制詔曰日者地震南陽尤甚賜郡中居人壓死者官錢人三千其口賦丨丨而廬宅尤破壊者勿收責韋應物詩凋甿積丨丨)假
税(後漢書殤帝紀令郡縣勸民蓄蔬食以助五榖其官有陂池令得收取勿收丨丨二歲注假猶租也)簡税(後漢書郎顗傳)
(昔堯遭九年之水人有十載之蓄者丨丨防災為其方也)屢税(後漢書傳毅傳行邁丨丨胡能有迄)估税(晉書甘卓傳遷)
(安南將軍鎮襄陽卓外柔内剛為政簡惠善於綏撫丨丨悉除市無二價州境所有魚池先恒責税卓不牧其利皆給貧民西土稱)
(為惠政)責税(見上)雜税(南史宋武帝紀甲戍詔曰東境去歲不稔宜廣商貨遠近販鬻米粟者可停道中丨丨其以仗)
(自防悉勿禁)塞税(南史齊高帝紀己亥詔二宫諸王悉不得營立屯邸封略山湖乃停太宫池丨丨)竈税(北史崔昂)
(傳右僕射崔暹奏請海沂煑鹽有利軍國文襄以問昂昂曰亦既官煑湏斷人竈官力雖多不及人廣請準關市薄為丨丨私館官)
(給彼此有宜朝廷從之)獻税(北史高謙之傳倉儲漸耗財用將竭誠楊氏丨丨之秋桑兒言利之日)輸税(北史蘇綽)
(傳紡絍織績起於有漸必湏勸課先時而備至時而輸故王事𫉬供下人無困如其不預勸戒取辦目前丨丨之人於是弊矣王維)
(詩屏居藍田薄地躬耕歲晏丨丨以奉粢盛顧况詩願為南州民丨丨事鉏犁)秋税(唐書德宗紀七月丙子免今年丨丨盧澐)
(田家詩春耕餘榖種丨丨了官錢)夏税(唐書憲宗紀十月給復淮西二年免旁州來歲丨丨)辦税(唐書百官志觀察使)
(以豐稔為上考省刑為中考丨丨為下考)徭税(唐書食貨志轉徙者脱丨丨敦本業者困斂求此誘之為姦敺之避役也)加
税(唐書食貨志軍興丨丨諸道權宜所增皆可停)州税(唐書食貨志國家設考課法非欲崇聚斂也宜命有司詳考課績丨)
(丨有定徭役有等覆實然後報戸部)收税(唐書食貨志廣德二年定天下酤戸以月丨丨)减税(唐書食貨志貞元八年以)
(水災丨丨元稹錢貨議當今百姓乏用衆情所知欲丨丨則國用不充欲依舊則人困轉甚皆由貨輕錢重征税闇加宜令百寮各)
(陳意見以革其弊)茶税(唐書食貨志武宗即位鹽鐵轉運使崔珙又增江淮丨丨又李珏傳鹽鐵使王播增丨丨十之五以)
(佐用度珏上疏言不可)取税(唐書宇文融傳融請校天下籍收匿戸羡田佐用戸部侍郎楊㻛以為籍外丨丨百姓困弊得)
(不酬失)奠税(唐書陸贄傳德宗遣黜陟使十一人行天下贄說使者請以四賦經財實曰閱稼以丨丨度産以哀征料丁壯)
(以計庸占商賈以均利)猥税(唐書薛元賞傳為武寧軍節度使罷泗口丨丨人以為便)重税(唐書陳子游傳與腹心吏)
(設法丨丨民皆苦韓非子吏之所税耕者也而上之所養學士耕者則丨丨學士則多賞)免税(唐書董昌傳山隂老人偽)
(獻謠曰欲知天子名日從日上生昌喜賜百縑丨丨征)蠲税(五代史晉紀天福三年赦魏州丨民丨)商税(宋史范正)
(辭傳辭以年老求監兖州丨丨楊榮宿武陽川詩異語聞丨丨長歌識夜魚)失税(宋史南安翁傳翁大兒於關外鬻果丨丨)
(為關吏所拘陳元忠為謁監征至則已捕送郡翁與小兒偕詣庭下長子當杖翁懇白郡守某老鈍無能全藉此子贍給若渠不勝)
(杖則翌日乏食矣願以身代之)酒税(宋史宋用臣傳用臣權勢震赫一時元祐初謫監滁州太平州丨丨司馬温公詩話先公)
(監安豐丨丨赴官嘗有行色詩云冷於陂水淡於秋遠陌初窮見渡頭猶頼丹青無處畫畫成應遣一生愁)食税(老子民之)
(饑以其上丨丨之多是以饑)發税(方言丨丨含車也東齊海岱之間謂之發宋趙陳魏之間謂之税)車税(潛虚雷出)
(於山丨丨於宇)牌税(續明道雜志黃州丨丨最重所謂牌者皆大木板每四片為一副蓋一棺之用也)監税(畫墁錄李)
(舜舉在官省言行有常神宗嘗韙之一日謂曰爾養取一子服事舜舉敬唯之夕又諭旨唯如前近年又諭旨舜舉謝曰臣唯一子)
(待與陛下丨丨)納税(春明退朝錄太常寺舊在興國坊今三班院是也嘉祐八年徙寺於福善坊其地本開封府丨丨所蘇軾)
(詩賣牛丨丨坼屋炊慮淺不及明年饑)均税(却掃編歐陽文忠公為滑州通判有秘書丞孫琳者簽書判官事自言嘗創為)
(千步方田法公私皆利未幾召入為諫官會朝廷方議丨丨因薦琳咨使試其法方施行而議者多言不便遂罷後秉政適復有旨)
(置丨丨司命官分均陜西河北税命下兩路騷然羣訴於三司公復上疏請罷之)放税(夢溪筆談真宗皇帝南衙日開封府)
(十七縣皆以歲旱丨丨陸游詩縣吏不來官丨丨)抽税(江表志申漸高嘗因曲宴天久無雨烈祖曰四郊之外皆言雨足惟)
(都城百里之地亢旱何也漸高云雨怕丨丨不敢入城異日市征之令咸有捐除)投税(輟畊錄國初平定日以俘到男女匹)
(配為夫婦而所生子女永為奴婢又有曰紅契賣到者則其元主轉賣於人立劵丨丨者是也)共税(董仲舒乞種麥限田章民)
(財内足以養老盡孝外足以事上丨丨)禁税(魏文帝薄税令關津所以通商旅池苑所以禦災荒設丨重丨非所以便民其)
(除池禦之禁輕關津之税皆復什一)㰚税(潘岳客舍議今賤吏疲人獨專丨丨管開閉之權藉不校之勢道路之蠧奸利之殖)
(也)餘税(秋興賦耕東臯之沃壤兮輸黍稷之丨丨皇甫汸聞報詩小臣亦願輸丨丨却祭歸田歲不豐)舂税(閒居賦池)
(沼足以漁釣丨丨足以代耕)王税(陶潛桃花源詩春蠶收長絲秋熟靡丨丨白居易詩上求奉丨丨下望備家儲黃庭堅詩)
(私田苦薄丨丨多諸弟號寒諸妹瘦鄭元祐詩力耕輸丨丨妻子亦温飽)反税(顔延之侍遊蒜山詩空食疲廊肆丨丨事巖耕)
津税(梁武帝令所在條陳民患詔凡市埭桁渡丨丨田園新舊守宰遊軍戌邏有不便於民者尚書州郡各速條上當隨言除)
(省以舒民患)僦税(梁武帝清公田詔頃者豪家富室多占取公田貴價丨丨以與貧民傷時害政為蠧己甚)丁税(蕭子)
(良諫斂塘役錢啓建元初軍用殷浙東五郡丨丨一千乃有質賣妻兒以充此限)登税(任昉彈蕭穎達奏風聞征虜將軍臣)
(蕭穎達乞魚軍税輙攝穎達宅督彭難當到臺辯問列稱尋生魚典税先本是鄧僧琰啓乞限訖今年五月十四日主人穎達於時)
(謂非新立仍啓乞接代僧琰即蒙降許丨丨與史法論一年收直五十萬)資税(王績詩丨丨幸不及伏臘常有儲)求税
(張九齡詩一麾尚云忝十駕宜丨丨)薄税(王維送元中丞轉運江淮詩丨丨歸天府輕徭頼使臣)井税(王維詩歲晏輸)
(丨丨山村人夜歸高適苦雨詩曾是力丨丨曷為無斗儲杜甫詩丨丨有常期陸游詩比隣通有無丨丨先期足)春税(盧𧰼)
(詩旦問丨丨苦兼陳行路難梅堯臣詩誰道田家樂丨丨秋未足)野税(杜甫詩劇談王侯門丨丨林下鞅)甿税(韋應)
(物詩丨丨况重疊公門極熬煎)殘税(李嘉祐詩貧妻白髮輸丨丨劉宰鴉去鵲來篇誠呼行者問如何身為戸長催丨丨)課
税(白居易登閭門閒望詩十萬夫家供丨丨五千子弟守封疆)魚税(白居易樂府菰蒲無租丨無丨近水之人感君惠王)
(禹偁詩吏供版籍多丨丨民種山田見𧰼耕貢師泰詩法重鹽租嚴犯界官多丨丨倍征關)𣙜税(白居易議鹽法策居無征)
(徭行無丨丨身則庇於鹽籍利盡入於私家)絲税(元稹織婦詞蠶神女聖早成絲今年丨丨如徵早)逃税(杜佑戸口)
(人丁論夫家足不在於丨丨國足不在於重斂若丨丨則不土著而人貧重斂則多養羸而國貧)山税(皮日休酒箴皮子性)
(嗜酒居襄陽之鹿門山以丨丨之餘繼日而釀終年荒醉自戲曰醉士)賨税(陸龜蒙送李明府之任南海詩丨丨盡應輸紫)
(貝蠻童多學佩金鈎)麥税(陳造房陵詩已借蠟錢輸丨丨免教緝捕闖門來)催税(范成大詩小婦連宵上絹機大耆丨)
(丨急於飛)桑税(元好問秋蠶詩有丨有丨吾尤汝)國税(薩都拉詩上以充丨丨下以祀松楸)
六物税(禮記天子之六府注府主藏丨丨之丨者)不敢税(禮記未仕者丨丨丨人如税人則以父兄之命疏税人謂)
(以物遺人也)九夫税(禮記制農田百畝疏一井上上出丨丨丨上中出八夫税上下出七夫税中上出六夫税中中出五)
(夫税中下出四夫税下上出三夫税下中出二夫税下下出一夫税)父兄税(左傳叔孫氏臣其子弟疏叔孫氏臣其子弟明)
(其更有父兄以一家之内有此四品叔孫氏則丨丨之丨入公以子弟之税入已總率所屬之人悉皆如此)子弟税(見上)
市門税(北史周閔帝紀元年初除丨丨丨)青苗税(唐書敬宗紀三月壬子免京畿河南丨丨丨)加半税
(唐書食貨志廬壽淮南皆丨丨丨私商給自首之帖天下税茶增倍)黃金税(唐書孔戣傳戣拜嶺南節度使既至免屬州逋)
(負十八萬緡米八萬斛丨丨丨歲八百兩)下碇税(唐書孔戣傳戣拜嶺南節度使蕃舶泊步有丨丨丨始至有閱貨宴所餉)
(犀琲下及僕隸戣禁絶無所求索)采金税(唐書盧鈞傳鈞擢嶺南節度使除丨丨丨華蠻數千走闕下請為鈞生立祠刻)
(石頌德)農具税(五代史唐紀長興二年十二月除鐵禁初税農具錢)訾粟税(商子丨丨而丨則上一而民平注訾)
(量也)山澤税(新論商君相秦設百倍之利收丨丨之丨)四桁税(元經晉孝武帝寧康元年除丨丨丨四桁税者丹陽)
(竹格等税也)什一税(荀悦除田租論古者丨丨而丨以為天下之中正也今漢民或百一而税可謂鮮矣衛宏敏運漕策)
(丨丨而丨布政之通規九稔為儲經國之成務)百一税(見上)黍稷税(阮籍奏記大尉蔣濟將耕於東臯之陽輸丨丨)
(之丨)終畝税(任昉策秀才文若丨丨不丨則國用靡資百姓不足則惻隱深慮)耏門税(庾信哀江南賦逄鄂坂之)
(譏嫌值丨丨之征丨注左傳宋公以門賞耏班使食其征謂之耏門)魚戸税(白居易詩吏徵丨丨丨人納火田租)百戸
税(白居易詩中人丨丨丨貧客一年禄)秋夏税(白居易詩私家無錢鑪平地無銅山胡為丨丨丨歲歲輸銅錢)折粟
税(元稹詩禾黍日夜長足得盈我囷還填丨丨丨酬賞貰麥隣)豚魚税(蘇軾詩市區收罷丨丨丨來與彌陀共一龕柳)
(貫送楊君祥赴定海税官詩丨丨丨足初成算鷗鳥心閑已息機)無可税(蘇軾桃花源詩臂鷄有時鳴尻駕丨丨丨)單
車税(朱子詩丨丨亦已丨蔓草不湏鉏)羊毛税(張羽答山西楊憲副詩私屬丨丨皆入丨邊風馬乳代烹茶)
女紅再税(鹽鐵論農民重苦丨丨丨丨未見輸之均也)
壻(蘇計切女夫)
韻藻兩壻(爾雅丨丨相謂為亞注詩曰瑣瑣姻亞今江東人呼同門為僚壻)僚壻(見上唐書蘇良嗣傳始良嗣為)
(洛州長史坐丨丨累下徙冀州刺史其人往謝良嗣色泰定曰初不聞有累又蕭嵩傳娶會稽賀晦女丨丨陸𧰼先宰相子時為洛)
(陽尉已有名士爭往交而嵩汩汩未仕人不知異)公壻(左傳晉鞏朔行成於鄭趙穿丨丨池為質焉注丨丨池晉君之女壻)
(韓非子丨丨公孫與民同門暴傲其隣者可亡也)女壻(見上漢書淮陽憲王欽傳張博丨丨京房以明易陰陽得幸於上數)
(召見言事自謂為石顯五鹿充宗所排謀不得用數為博道之晉書衞玠傳玠妻父樂廣有海内重名議者以為婦公冰清丨丨玉)
(潤杜甫詩門闌多喜氣丨丨近乘龍)子壻(史記張耳傳子敖嗣立為趙王高祖長女魯元公主為趙王敖后高祖從平城過趙)
(王自上食禮甚卑有丨丨禮)贅壻(史記滑稽傳淳于髠者齊之丨丨也漢書鼂錯傳秦之戌卒先發吏有讁及丨丨賈人後)
(以嘗有市籍者又後以大父母父母嘗有市籍者後入閭取其左發之南史王敬宏傳宏性樂山水求為天門太守及之郡妻弟荆)
(州刺史桓靈寶遺信要令過已宏曰靈寶正當欲見其姊吾不能為桓氏丨丨乃遣别船送妻往江陵石林詩話劉貢父知襄州淳)
(于髠墓在境内嘗題詩云丨丨不為辱旅墳知客卿)友壻(漢書嚴助傳上問助居鄉里時助對曰家貧為丨丨富人所辱上問)
(所欲對曰願為會稽太守山谷題跋史紹封之子會與外甥張協於蘇氏為丨丨子來青衣謁家姑因識紹封益公題跋顔魯公書)
(撰杜濟神道碑濟蓋魯公丨丨故又誌其墓六一先生亦有跋云)快壻(北史劉延明傳延明年十四就博士郭瑀瑀有女始)
(笄妙選良偶遂别設一席謂弟子曰吾有一女欲覓一丨女丨誰坐此席者吾當婚焉延明遂奮衣坐神志湛然曰延明其人也瑀)
(遂以女妻之)七壻(唐書郭子儀傳子儀八子丨丨貴顯朝廷諸孫數十不能盡識至問安但頷之而已)佳壻(唐書獨孤)
(郁傳郁擢進士第最為權德輿所稱以女妻之憲宗歎德輿乃有丨丨詔宰相高選世族故杜悰尚岐陽公主然帝猶謂不如德輿)
(之得郁也又楊於陵傳節度使韓滉剛嚴少許可獨竒於陵謂妻柳曰吾求丨丨無如於陵賢因以妻之世說温公喪婦從姑劉氏)
(惟有一女屬公覓㛰公自有㛰意答曰丨丨難得如嶠比何如)覓壻(世說郄太𫝊在京口遣門生與王丞相書求女壻丞相語)
(郄信君往東廂任意選之門生歸白郄曰王家諸郎亦皆可嘉聞來丨丨咸自矜持唯有一郎在東牀上坦腹卧如不聞郄公曰正)
(此好訪之乃是逸少因嫁女與焉)夫壻(庾信結客少年場行今年喜丨丨新拜羽林郎喬知之詩自今丨丨勝王昌三十曾)
(作侍中郎王維詩丨丨輕薄兒鬭雞事齊王又人見東方騎皆言丨丨殊王昌齡詩忽見陌頭楊柳色悔教丨丨覓封侯杜甫詩丨)
(丨輕薄兒新人美如玉張籍詩粧罷低聲問丨丨畫眉深淺入時無杜牧詩滿面風流雖似玉四年丨丨却如雲廼賢詩明年丨丨)
(封侯日栽作宫袍遠客將)
十女壻(晉書劉宏傳宏都督荆州朝廷以夏侯陟為襄陽守陟宏之壻也宏下教曰若必姻親然後可用則荆州十郡安得)
(丨丨丨然後為政哉)
增授壻(禮記壻親迎見於舅姑舅姑承子以丨丨恐事之違也)揖壻(禮記壻執雁入揖讓升堂疏至階三讓主人升)
(自阼階丨丨升自西階)迎壻(儀禮士昏禮主人筵于戸西疏女父先于廟設神席乃丨丨也)從壻(儀禮士昏禮乘墨車)
(從車二乘疏士雖無臣其僕隸皆曰有司使乘二車丨丨大夫有二車士無二車此有者亦是攝盛也)少壻(史記蘇秦傳秦)
(見齊王曰今燕雖弱小即秦王之丨丨也大王利其十城而長與強秦為仇今使弱燕為雁行而強秦敝其後以招天下之精兵是)
(食鳥喙之𩔖也)婢壻(漢書何竝傳王林卿殺丨丨埋冡舍竝具知之欲無令留界中即且遣吏奉謁傳送)得壻(後漢書黃)
(允傳允以雋才知名司徒袁隗欲為從女求姻見允而歎曰丨丨如是足矣誠齋雜記鄢陽陳忠女名豐隣人葛勃有美姿豐與村)
(中數女共聚相謂曰若丨丨如葛勃無所恨也陸游詩古壽書來言丨丨東陽人到報生孫)兄壻(魏志崔琰傳魏初太子未)
(立臨淄侯植有才而愛太祖狐疑琰露板上曰蓋聞春秋之義立子以長加五官中郎將仁孝聰明宜承正統植琰之丨女丨也北)
(史封隆之傳隆之子子繡外貌儒雅而使氣難犯丨丨婁定遠為瀛州刺史子繡為渤海太守定遠過之對妻及諸女讌集言戲微)
(有褻慢子繡鳴鼓集衆將攻之定遠免冠拜謝乃釋)主壻(晉書王濟傳濟仕進雖速論者不以丨丨之故咸謂才能致之按濟)
(尚常山公主北史陸昕之傳昕之尚主孝文以其丨丨特垂眤眷又李基傳為兄植合坐死以丨丨又為季父穆所請得免北齊書)
(司馬子如傳子消難以丨丨貴公子歴中書黃門郎唐書韋雲起傳兵部侍郎柳述侍雲起即奏述性豪侈未嘗更事特緣丨丨私)
(握兵委乂高士廉傳魏太和中定四海望族以李寶等為冠其後矜尚門地王妃丨丨皆取當世勲貴名臣家未嘗尚山東舊族)
常壻(晉書庾翼傳翼見桓温總角之中便期之以遠略因言于成帝曰桓溫有英雄之才願陛下勿以丨丨畜之)求壻
(晉書謝混傳孝武帝為晉陵公主丨丨謂王珣曰主壻但如劉真長王子敬便足如王處仲桓元子誠可才小富貴便豫人家事珣)
(對曰謝混雖不及真長不減子敬帝曰如此便足唐書史思明傳思明少賤大豪辛氏有女方丨丨窺思明告其親曰必嫁我思明)
(思明亦負曰自我得婦官不休生男子多殆將貴乎)姊壻(晉書荀顗傳幼為丨丨陳羣所賞北史齊神武紀神武初養于同産)
(丨丨鎮獄隊尉景家五代史唐臣傳有假驢夫于盧程者程帖興唐府給之府吏啓無例程怒笞吏背少尹任圜莊宗丨丨也詣程)
(訴其不可程視圜罵曰爾何蟲豸恃婦家力邪)遣壻(晉書王恭傳牢之丨其丨高雅之子敬宣因恭曜軍輕騎擊恭恭敗將還)
(雅之已閉城門恭遂與弟履單騎奔曲阿)帝壻(晉書嵇含傳時弘農王粹以貴公子尚主舘宇甚盛圖莊周于室廣集朝士使)
(含為之讚含援筆為弔文其序曰丨丨王弘遠華池豐屋廣延賢彦圖莊生垂綸之𧰼記先達辭聘之事畫真人于刻桷之室載退)
(士于進趣之堂可謂託非其所可弔不可讃也北史楊素傳兵部尚書柳述以丨丨之重數于上前面折素柳貫烟江疊嶂圖詩丨)
(丨王家寶繪堂山川潑墨開鴻荒)娉壻(晉書林邑國傳貴女賤男同姓為㛰婦先丨丨)姑壻(北史高隆之傳隆之父幹)
(為丨丨高氏所養因從其姓)諸壻(北史柳述傳述以父蔭為太子親衛後以尚主故拜開府儀同三司上于丨丨中特見寵)
(遇)他壻(唐書房遺愛傳尚高陽公主為右衞將軍公主帝所愛故禮與丨丨絶)遺壻(唐書張說傳說子均垍垍尚寧)
(親公主均供奉翰林而垍以所賜夸均均曰此婦翁丨丨非天子賜學士也)媼壻(唐書竇懷貞傳韋后乳媼王所謂莒國夫)
(人者故蠻婢也懷貞納之不辭世謂丨丨為阿㸙懷貞每謁見奏請輙自署皇后阿㸙而人或謂為國㸙軒然不慙以自媚于后)
妹壻(唐書蔣鎮傳鎮丨丨源漙者休弟也故鎮與休交後山詩話謝師厚廢居於鄧王左丞其丨丨也奉使荆湖枉道過之夜)
(至其家師厚有詩云倒着衣囊迎戸外盡呼兒女拜燈前白居易詩覓得黔婁為丨丨可能空寄蜀茶來)唐壻(唐書殷侑傳回)
(鶻請和親詔侑及李孝誠使回鶻可汗盛陳甲兵欲臣使者侑不為屈虜責其倨侑曰可汗丨丨欲生屈使者拜乃可汗無禮非使)
(臣倨也)婭壻(唐書李傑傳長孫昕素惡傑遇于道内恃明皇丨丨與所親楊仙玉共毆辱之)人壻(韓詩外傳太公望少)
(為丨丨老而見去)擇壻(申培詩說摽有梅女父丨丨之詩興也却掃編本朝公卿多有知人之明見於丨丨與辟客蓋趙參)
(政昌言之壻為王文正旦王文正之壻為韓忠憲億呂惠穆公弼呂惠穆之壻為韓文定中彦李侍郎虚已之壻為晏元獻殊晏元)
(獻之壻為富文忠弼蘇軾詩囊空不辦尋春馬眼亂行看丨丨車)國壻(搜神記隴西辛道度遊學至雍州一大宅曰秦閔王)
(女亡已二十三年今日君來願為夫婦秦妃東遊度具以告遂封度為駙馬都尉因此以來後人名女壻為駙馬今之丨丨亦為駙)
(馬矣宣和畫譜蔡凝字子居以名公子選尚高宗女信義公主家世貴顯又身為丨丨既不為膏粱紈綺所移而字畫秀潤風致尚)
(可以追步晉人)卿壻(世說王安豐婦常卿安豐安豐曰婦人丨丨於禮為不敬後勿復爾婦曰親卿愛卿是以卿卿)納壻
(稽神錄撫州黃魯告歸月餘乃在深山中挾彈而遊捕之不𫉬乃召募伏于草間伺三數日果擒之問其故曰山中有石氏者其家)
(如王公丨我為丨他無所言)猥壻(顔氏家訓近世嫁娶比量父祖計校錙銖市井無異或丨丨在門或傲婦擅室)寵壻
(顔氏家訓婦人之性率丨子丨而虐兒婦丨丨則兄弟之怨生焉虐婦則姊妹之䜛行焉)木壻(參同契解金妻先唱丨丨播施)
(神母姙娠而生姹女姹女漸長變化多端而變化之中終不絶水體也彭曉參同契明鏡圖詩離女駕龍為丨丨坎男乘虎作金翁)
奪壻(洛陽伽藍記永安三年爾朱兆入洛陽縱兵大掠有秀容胡騎數十入瑶光寺婬穢京師語曰洛陽男兒急作髻瑶光寺)
(尼丨女丨大戒上品序居世丨人丨者今報以少寡)打壻(酉陽雜俎北朝婚禮壻拜閤日婦家親賓婦女畢集各以杖丨丨為)
(戲樂至有大委頓者)良壻(酉陽雜俎信都民蘇氏有二女擇丨丨時魏知古方及第乃以長女妻之後知古拜相封夫人云元)
(稹詩陸家幼女託丨丨阮氏諸房無外生)成壻(會昌解頤錄劉立妻楊氏死既有年適縣令某邀立看花舍趙長官莊行二三)
(里見敗垣中一女年可十五六至趙宅入門坐未定有一青衣與趙耳語入内復出以實告曰女適看花忽若暴卒既蘇自言前身)
(乃公之妻也湏臾令至白其事衆咸異之于是丨丨)郎壻(東觀漢記萬壽公主上愛女將下嫁命擇丨丨鄭顥相門子首科及)
(第聲名藉盛婚盧氏宰相白敏中奏選上顥銜之)選壻(開天遺事李林甫有女六人各有姿色林甫有廳事壁間開一横忩)
(飾以雜寶縵以絳紗使六女戲于忩下有貴家子弟入謁使女于忩中自丨可意者丨之)新壻(全唐詩話長安木塔院有進士)
(房魯題名處有人題詩曰姚家丨丨是房郎未解芳顔意欲狂聞見錄王懿恪公拱辰與歐陽文忠公同為薛簡肅壻文忠先娶懿)
(恪夫人之姊再娶其妹故文忠有舊女壻為丨女丨大姨夫作小姨夫之戲梅堯臣詩恕爾避客尢新還復丨丨)愛壻(老學)
(菴筆記秦會之有十客吳益以丨丨為嬌客)一壻(老學菴筆記吳處厚移衛州謝表曰今李常已移成都則餘人次第復用)
(臣有兩子丨丨俱是選人到處撞見冤讐何人更肯提挈)抱壻(夢華錄凡娶婦掩帳訖宫院中即親隨人丨女丨去已下人家)
(即行出房參謝諸親復就飲酒)孫壻(益公題跋右馮文簡公與其丨丨朱忠靖公書前一幅元祐八年冬後一幅紹聖改元春)
(也)蘇壻(益公題跋東坡元祐手錄杜祁公坐丨丨奏邸獄及與韓范富公厚善為小人所擠以慶歴五年正月守兖今乃謂)
(留蔡襄孫甫子容既有是說君實亦筆之記聞按謂蘇舜欽)傳壻(揮塵錄晏元獻夫人王氏樞密使德用之妹元獻壻富鄭)
(公鄭公壻馮文簡文簡孫壻蔡彦清朱聖予聖予女適滕子濟俱為執政元獻有古硯一竒甚王氏舊物也諸女相授號丨丨硯今)
(藏滕氏)屬壻(齊東野語安南國王陳日照本福州長樂人謝升卿永年寨廵檢挾以南與交趾鄰近境有棄地數百里每博)
(易則其國貴人皆出為市相國乃王之壻有女見謝悦之因納為壻其王無子以國事授相國乂昏老遂以丨丨以此得國焉)吾
壻(聞見錄忠正軍節度王審琦罷歸壽州本鎮太祖諭之曰吾當以女嫁汝子承衍者召承衍至則已有婦樂氏辭帝曰汝為丨)
(丨吾將更嫁樂氏遂尚秦國大長公主)魏壻(石林詩話嵇康詩昔慙下惠今愧孫登志鍾會之毁也嘗讀世說知康乃丨宗)
(室丨審如此雖不忤鍾會安能免耶)臠壻(遯齋□覽今人于榜下擇壻號丨丨其間或有意不願就而為貴勢豪族擁逼而不)
(得辭者岑參贈别張兵曹詩君為禁丨丨爭看玉人遊)非壻(劉孝威謝晉安王賜婚錢啟賢夫之譽多愧張耳丨丨之才偶)
(同王粲)憐壻(梁無名氏捉搦歌小時憐母大丨丨)鴈壻(李白山鷓鴣詞嫁得燕山胡丨丨欲銜我向鴈門歸倪瓚竹枝)
(詞鷓鴣生長最高枝丨丨銜將向北歸)貴壻(李商隱詩籍籍征西萬戸侯新緣丨丨起朱樓)
晉君壻(左傳趙有側室曰穿丨丨之丨也)盧氏壻(晉書華廙傳廙妻父盧毓縣令袁毅亦丨丨丨也中書監荀勖)
(啟帝毅貨賕者多不可盡罪宜責最所親者一人因指廙當之)謝氏壻(晉書王珣傳珣兄弟皆丨丨丨以猜嫌致隙太傳安)
(既與珣絶婚又離珉妻由是二族遂成仇釁)内私壻(說苑東夷有女其夫死為之丨丨丨終身不嫁不嫁則不嫁矣然非)
(貞節之義也)真女壻(搜神記辛道度至雍州入秦女塜為夫婦秦女授以金枕于市貨之秦妃車遊見枕問其故具以實)
(告妃啟塚視之葬物悉在惟不見金枕解體看之情交宛若歎曰此是我丨丨丨也)貴門壻(全唐詩話陸暢初娶董溪女每)
(旦婢進澡豆暢輙沃水服之或曰君為丨丨女丨幾多樂事陸暢曰貴門苦禮法婢子食辣麨殆不可)虞姬壻(古今詩話)
(韋蟾左丞至長樂驛見李瑒給事題名因書其側云渭水秦山照眼明希仁何事寡詩情只應學得丨丨丨書字纔能記姓名)文
君壻(聞見錄東坡為董毅夫作長短句丨丨丨知否笑君卑辱竒語也丨丨丨猶虞姬壻云今刻本者不知有自改文君細知)
(否可笑耳)茂先壻(西溪叢談李義山崇譲宅讌詩風過㢠廻塘萬竹悲洛陽有崇讓坊有河南節度使王茂先宅李即丨丨之)
(丨也)伯時壻(山谷題跋伯時所作陽關圖崇寧元年五月見此草於趙升叔家殊妙于定本升叔丨丨丨也)接脚壻
(癸辛雜識林喬泉州人初游京庠與太學禔身齋爭妓魏華押往信州聽讀旋登徐元杰之門既而元杰家為伐柯一村豪家為丨)
(丨丨)運吏壻(輟畊錄至正四年甲申江浙揭曉後乃有四六長篇題曰非程文路府州縣盛傳之語曰劉大在列頼為省郎)
(之師沈小登科誰知丨丨之丨)雙捉壻(輟畊錄院本曲名有丨丨丨)先聖壻(輟畊錄熙豐新經行以王安石為聖)
(人配享顔子下蔡卞當國欲升安石代先聖優人有以藝諫者設一大言之士戲薄先聖子路出而盛氣爭之不勝設為公冶長有)
(擊其首而叱之曰汝何不出一爭且看他人家女壻蓋蔡卞安石壻而公冶長丨丨丨也)使君壻(崔顥邯鄲宫人怨不用城)
(南丨丨丨本求三十侍中郎)金吾壻(崔顥代答輕薄少年詩本期漢代丨丨丨誤嫁長安游俠兒)金龜壻(李商)
(隱詩無端嫁得丨丨丨辜負香□事早朝)浮雲壻(元稹詩嫁得丨丨丨相隨即是家)神女壻(鄭琰詩深竹夢歸丨)
(丨丨暮花傷别阮郎妻)龍門壻(薩都拉送外舅慎翁之燕京詩靑袍鐡甕丨丨丨紫錦蒲帆鶴髮翁)
二人作壻(江表傳孫策從容戲周瑜曰喬公二女雖流離得吾丨丨丨丨亦足為歡)盛文肅壻(山谷題跋劉景)
(文樞密副使丨丨丨公之丨於先妣安康郡君尚為丈人行然景文不以尊屬臨我以翰墨文章見謂親友)米元章壻
(容齋題跋先公在燕山赴北人張總侍御家集出侍兒佐酒中有一人意狀摧抑可憐叩其故乃宣和殿小宫姬也坐客翰林直學)
(士吳激賦長短句紀之激字彦高丨丨丨丨也)郭子儀壻(宣和畫譜周昉字景元寓意丹青馳譽當代丨丨丨丨趙縱嘗)
(令韓幹寫照衆謂逼真及令昉畫又復過之一日子儀列二畫於壁竢其女歸寧詢所畫為誰女曰趙郎也問幹所寫曰此得形似)
(問昉所畫曰此兼得精神姿致爾)富鄭公壻(畫史范大珪字君錫丨丨丨丨同行相國寺以七百金買得雪圖破碎甚)
(古如世所謂王維者余假范人持之良久并范不見翌日去取云已送西京背今二十年矣范卒已十年不知所在)蘇漢臣
壻(圖繪寶鑑徐珂丨丨丨丨學婦翁畫人物得其遺意頗能描寫其傳染則不及)
例(力制切比也皆也)
韻藻常例(晉書賈充傳周之公旦漢之蕭何或豫建元子或封爵元妃蓋尊顯勲庸不同丨丨北齊書樊遜傳遜字孝謙)
(楊愔言于衆曰後生清俊莫過盧思道文章成就莫過樊孝謙几案斷割莫過崔成之遂以思道長兼員外郎三人並員外將軍孝)
(謙辭曰門族寒陋訪第必不成乞𥙷員外司馬督愔曰才高不依丨丨朱德潤詩國家厚德際天地禄養官曹有丨丨)義例
(北史張吾貴傳吾貴從酈詮受禮牛天祐受易覽讀一遍便即别開戸牖生徒竊云張生之於左氏似不能說吾貴三旬之中兼讀)
(杜服隱括二家異同悉舉諸生後集便為講之丨丨無窮按杜服杜預服虔各有左氏注釋)起例(杜預左傳序其發凡以丨)
(丨皆經國之常制周公之垂法史書之舊章仲尼從而修之以成一經之通體)凡例(見上杜甫哀李邕詩各滿深望還森然起)
(丨丨黃庭堅跋歐陽子傳後高安劉羲仲壯輿為歐陽子列傳昔壯輿先君子道原明習史事撰十國紀年今使壯輿能盡心於春)
(秋之舊章斧藻先君子之丨丨著是去非則筆法所寄自當與日月争光陸游跋聖政草某被命修光堯皇帝聖政草剏丨丨網羅)
(放逸雖寢食未嘗置也薛蕙志感詩願言見作者綴緝列丨丨)
無此例(杜甫送樊侍御赴漢中判官詩幕府軷誎官朝廷丨丨丨至尊方旰食仗爾布嘉惠)
增品例(書禹曰何傳問九德丨丨)推例(禮記孟春行夏令疏以此丨丨秋冬亦然)遮例(周禮秋官司隸守王宫與)
(野舍之厲禁注厲丨丨也)變例(左傳曹殺其大夫疏不稱名衆也且言非其罪也是仲尼新意丨丨也)諱例(左傳諱國)
(惡注掩惡揚善義存君親故通有丨丨聖賢從之以通人理)一例(史記禮書御史大夫鼂錯明於世務刑名數千諫孝景曰)
(諸侯藩輔臣子丨丨古今之制也吳志孫皎傳皎為都護征虜將軍以小過與甘寧忿争或以諫寧寧曰臣子丨丨征虜雖公子何)
(可專行侮人耶後權以書責讓皎皎遂與寧結厚梅堯臣詩况於世上諸般厭不作人間丨丨貪朱子詩箇中自有超然處肯共兒)
(曹丨丨忙真德秀跋虞復之春秋大義一日讀易豁然有悟曰易之一卦一爻為義各異而謂春秋以丨丨該衆事可乎學者以義)
(求經而不以例求經庶幾得聖人之意矣)條例(後漢書班彪傳司馬遷進項羽陳涉而黜淮南衝山細意委曲丨丨不經又賈)
(逵傳逵父徽作左氏丨丨二十一篇晉書劉寔傳寔自少及老篤學不倦雖居職務卷弗離手尤精三傳撰春秋丨丨二十卷南史)
(卞彬傳建元二年初置史官以超與驃騎記室江淹掌史職上表立丨丨開元紀號不取宋年封爵各詳本傳無假年表又制著十)
(志多為王儉所不同)罪例(晉書刑法志今制新律宜都總事𩔖多其篇條故集丨丨以為刑名冠于律首)名例(晉書刑法)
(志明法掾張裴注律表曰律之丨丨非正文而分明也隨事輕重取法以例求其名也杜預律令注解奏今所注皆網羅法意格之)
(以名分使用之者執丨丨以審趣舍伸繩墨之直去析薪之理也范甯穀梁傳序商略丨丨敷陳疑滯博示諸儒同異之說)法
例(晉書刑法志文帝為晉王令賈充定法律就漢九章增十一篇仍其族𩔖正其體號改舊律為刑名丨丨辨囚律為告劾繫&KR1018;)
(斷獄分盜律為請賕詐偽水火毁亡因事𩔖為衛宫違制撰周官為諸侯律合二十篇陶宏景與梁武帝論書啓許静素叚遂蒙永)
(給仰銘矜奬益無喻心此書雖不在丨丨而致用理均)大例(晉書刑法志自軍興以來法度陵替至于處事不用律令競作)
(屬命人立異議曲適物情虧傷丨丨又劉頌傳苟不至于害政則皆天網之所漏所犯在甚泰然後王誅所必加此舉罪淺深之丨)
(丨也五嶽真形圖法序丨丨祭餘酒以别甖盛座左餘脯著柈盛座右)正例(晉書刑法志諳事識體者善權輕重不牽於凡)
(聽之所安必守徵文以丨丨)班例(晉書王祥傳武帝為晉王祥與荀顗往謁顗謂祥曰相王尊重何侯既巳盡敬今便當拜)
(也祥曰相國誠為尊貴然是魏之宰相吾等魏之三公公王相去一階而已丨丨大同安有天子三司而輙拜人者)蒙例(晉書)
(羊祜傳祜開府累年謙讓不辟士始有所命會卒不得除署故參佐劉儈等牋諸預乞丨丨上得依已至掾屬)薦例(晉書杜預)
(傳己丑詔書以考課難成聽通丨丨薦例之理即亦取於風聲六年頓薦黜陟無漸又非古者三考之意也)釋例(晉書杜預)
(傳預立功之後從容無亊乃耽思經籍為春秋左氏經傳集解又參考衆家譜第謂之丨丨唐書李至遠傳少秀悟能治尚書左氏)
(春秋未見杜預丨丨而作編記大趣略同)斷例(晉書杜預傳法者蓋繩墨之丨丨非窮理盡性之書也南史宋武帝紀時人居)
(未一帝上表定制於是依界土斷惟徐兖青三州居晉陵者不在丨丨)兵例(晉書劉卞傳卞兄為太子長兵既死丨丨湏代)
(功曹請以卞代兄役)在例(晉書劉毅傳毅之忠益雖不攻城略地論德進爵亦應丨丨)垂例(晉書孔坦傳秀才雖以事)
(策亦汜問經義苟所未學實難闇通不足復曲碎丨丨違舊造異)體例(晉書李重傳革法創制當先盡開塞利害之理舉而)
(錯之使丨丨大通而無否滯)選例(晉書李重傳建樹官司功在簡久階級少則人心定久其事則政化成而能否著此三代)
(所以直道而行也以為丨丨九等當今之要所宜施用也又伍朝傳刺史劉宏薦朝為零陵太守主者以非丨丨不聽)區例
(晉書傅休奕傳少時避難于河内專心誦學後雖顯貴而著述不廢撰論經國九流及三史故事評斷得失各為丨丨名為傅子為)
(内外中篇)同例(晉書周札傳札在石頭忠存社稷義在亡身宜與周顗戴若思等丨丨)今例(晉書刁協傳凡處事者當)
(上合古義下準丨丨然後談者不惑受罪者無怨)赦例(晉書劉曜載記靳準之難自長安赴之大興元年僣即皇帝位大赦)
(境内惟準一門不在丨丨)朝例(南火齊始安王遥光傳好吏事頗多慘害足疾不得同丨丨常乘輿自望賢門入每與明帝久)
(清閒言畢帝索香火明日必有所誅)事例(南史禇彦回傳齊臺建彦回進位司徒侍中中書監如故改封南康郡公彦回讓司)
(徒乃與僕射王儉書欲依蔡謨丨丨儉以非所宜言勸彦回受命終於不就按晉書蔡謨傳謨遷侍中司徒上疏固讓謂所親曰我)
(若為司徒將為後代所哂義不敢拜也)前例(南史王儉傳宋策蕭道成為齊公世子禮秩未定儉曰魯有靈光殿漢之丨丨)
(也聽事為崇光殿外齋為宣德殿以散騎常侍張緒為世子詹事車服悉依東宫制度周必大跋虞允文梁克家拜相御筆乾道八)
(年二月庚戍上出親札一幅諭以拜二相奏云命相轉官丨丨固不一令並命而或三或四更取聖製)謚例(南史沈約傳天)
(監中約撰丨丨十卷)隨例(南史王勱傳梁武帝謁園陵道出朱方勱丨丨迎候勅令從輦側所經山川莫不顧問勱隨事應對)
(咸有故實江淹慶太后正位章臣忝任蕃圉無由丨丨闕廷不勝荒情白居易詩一旦失恩先左降三年丨丨未量移王禹偁詩昨)
(日江邊天使到丨丨霑恩著衣襖秦觀詩蜻蜓蛺蝶無情思丨丨顛忙過一春張鐸湯婆詩守宫分在聊丨丨團扇恩深豈有常)
臣例(新書天子於其下也加五等以往則為丨丨)兩例(文心雕龍輔嗣之丨丨平叔之二論並師心所見鋒穎精密蓋)
(人倫之英也)九例(書品今以丨丨該此衆賢猶如玄圃積玉炎洲聚桂)小例(書品伯英以稱聖居首法高以追駿處末)
(推能相越丨丨而九引𩔖相附大等而三)任例(古今名畫記瓦棺寺初置顧長康曰宜備一壁畫維摩詰一軀工畢將點眸子)
(乃謂僧曰第一日觀者請施十萬第二日可五萬第三日丨丨責施及開戸光照一寺施者填咽俄而得錢百萬)詩例(全唐)
(詩話皎然詩式著偷語丨丨云如陳後主日月光天德取傳長虞日月光太清偷意丨丨云如沈佺期詩小池殘暑退高樹早凉歸)
(取柳惲太液滄波起長楊高樹秋偷𫝑丨丨云如王昌齡詩手擕雙鯉魚目送千里鴈悟彼飛有適嗟此罹憂患取嵇康目送歸鴻)
(手揮五絃俯仰自得遊心太玄)語例(法書要錄凡古今時哲正文呼字尊貴長老各言其親或取便引官或因言稱爵慮學致)
(疑仍施朱點發此則丨之理丨别有字格存焉)緣例(夢溪筆談選人不得乘馬入宫門嘉祐中於崇文院置編校局校官皆許)
(乘馬至院門其後中書五房置習學公事官亦丨丨乘馬赴局)歲例(夢溪筆談李溥為江淮發運使每歲奏計則以大船載東)
(南美貨結納當塗莫知紀極溥晚年以賄敗竄謫海州然自此遂為發運司丨丨)則例(夢溪筆談國初未改官制以前異姓)
(未有兼中書令者惟贈官方有之元豐中曹郡王以元舅特除兼中書令下度支給俸有司言自來未有活中書令請受丨丨)依
例(却掃編舊制進士第三人以上及第人一任回並召試館職制科第三等人一任回亦然仍並陞通判資序熙寧初詔釐革並)
(令審官院丨丨與差遣)踵例(却掃編官制初行李邦直為吏部尚書時寄禄官纔承議郎神宗以其太卑詔特遷朝奉大夫)
(其後無丨其丨者)引例(揮塵錄乾道初忽降旨云法令禁姦理宜畫一比年以來旁緣出入丨丨為弊殊失刑政之中應今)
(後犯罪者有司並據情欵直引條法定斷更不奏裁)永例(湘山野錄鄭毅夫入翰林為學士左揆王相國繼入玉堂故事以先)
(入者班列居上鄭公奏曰臣德業學術及天下士論皆王某之下乞罷禁林以避之特傳聖語王某班列在鄭某之上不得為丨丨)
援例(續湘山野錄杜祁公衍在中書奏四廂都虞候等出領藩郡不惟遣使額重而供給優厚欲乞並罷仁宗深然之三日忽)
(批一内降某人特與防禦使四廂都虞候知南京餘人不得丨丨次日祁公執奏罷之)少例(江淹為蕭大傳謝侍中敦勸表)
(臣檢古丨丨廵令逾疑豈有妄叨天功虛竊上賞)高例(徐陵與楊僕射書臧孫有禮翻囚與國之賓周伯無愆空怒天王之)
(使遷箕卿於西館縶驥子於三年斯非貪亂之風邪寧當今之丨丨也)流例(駱賓王代王靈妃贈道士李榮詩别有衆中稱)
(黜帝天上人間少丨丨)年例(孟浩然詩園中有早梅丨丨犯寒開)舊例(杜甫詩後賢兼丨丨歴代各清規耶律楚材詩)
(今日湛然攀丨丨珠纓休惜挂祗林)破例(司空圖戲題試衫詩從此玉皇湏丨丨染霞裁賜地仙衣)四例(朱子䟦方季申)
(所校韓文此本讐正精密辨訂詳博其用力勤矣但舉正之篇所立丨丨頗有自相矛盾者又不盡著諸本同異為未盡善)恩
例(王惲賀正口號歲歲大酺丨丨漙自慙虚薄仰皇扃)訣例(玉櫃服氣經其丨丨日卧至夜半起坐鳴天鼓三十六)
行人例(春秋齊人執單伯注諸侯無執王使之義故不依丨丨丨)舉哀例(晉書元帝紀尚書郎顧球卒帝痛之將為)
(舉哀有司奏舊尚書郎不在丨丨之丨帝曰衰亂之弊特相痛悼于是遂舉哀)鞭督例(晉書刑法志魏明帝改士庶罰金之)
(令男聽以罰金婦人加笞還從丨丨之丨以其形體裸露故也)開國例(晉書周玘傳元帝令曰玘奕世忠烈義誠顯著孤所)
(欽喜今以為軍諮祭酒將軍如故進爵為公禄秩僚屬一同丨丨之丨)中軍例(晉書叚灼傳昔伐蜀募取凉州兵馬羌胡)
(健兒許以重報五千餘人隨艾討賊功皆第一而乙亥詔書州郡將督不與中外軍同苟在丨丨之丨雖下功必侯如州郡雖功高)
(不封非所謂近不重施遠不遺恩之謂也)孝廉例(晉書甘卓傳中興初以邊寇未静學校陵遲特聽不試孝廉而秀才猶依)
(舊策試卓上疏曰所忝州往遭寇亂學校久替人士流播策試之由當藉學功謂宜同丨丨丨申與期限)五品例(晉書慕容)
(超載記轘裂之刑烹煑之戮雖不在丨丨之丨然亦行之自古)皇覽例(南史齊竟陵王子良傳子良移居雞籠山西邸集學)
(士抄五經百家依丨丨丨為四部要略千卷)龍舉例(南史蕭琛傳琛為宣城守有北僧南渡唯齎一瓢蘆中有漢書序傳)
(云是班固舊本苦求得之其書多有異同者而紙墨亦古文字多如丨丨之丨非篆非隸琛甚秘之)何必例(南史何胤傳梁)
(武踐祚遣領軍司馬王杲之徵胤不就胤謂杲之曰卿何不遣傳詔還朝拜表留與我同游耶杲之愕然曰古今不聞此例胤曰檀)
(弓兩卷皆言物始自卿而始丨丨有丨)五經例(南史孔珪傳永明中珪上律文二十卷錄序一卷又立律學助教依丨丨)
(丨詔報從之事竟不行)罕有例(南史王儉傳儉每博議引證先儒丨丨其丨八坐丞郎無能異者又五代史晉家人傳高)
(祖欲贈重信太保大臣引漢故事皇子無為三公者高祖曰此兒為善被禍我哀之甚自我而已豈有例耶)學士例(全唐詩話)
(景龍三年十二月十二日幸温泉宮勅蒲州刺史徐彦伯入仗同丨丨丨因與武平一等五人獻詩)朱家例(桯史姑蘇有異)
(人曰何簔衣孝宗在位成恭后上仙莊文繼即世坤儀虚位圖所以膺佐餕承顏之重者授璫以香茗曰汝見何則致贄而已璫承)
(命惟謹何忽吳音曰丨丨丨子不可用也使者歸奏上曰是能知我心已而成肅正中宮歸謝氏蓋本朝故事惟欽成本姓崔後育)
(任氏朱氏既而惟從朱姓不復歸上意嘗欲以為比而未决也)燕樂例(避暑錄話本朝大樂循用王朴舊律大抵失於太高)
(丨丨丨亦高歌者苦其難繼而未有知之者)執政例(揮麈錄賜生辰器幣起于唐以寵藩鎮五代至遣使命周世宗眷遇)
(魏宣懿始以賜之自是丨丨為丨)前漢例(癸辛雜識余向□林竹溪先生云歐公修唐書作武后紀依丨丨丨也)安
命例(輟耕錄日家者流書曰百中經經首有安命法曰周天宿度十二宮丨丨丨凡十葉)評諸例(陸龜蒙詩說史丨丨)
(丨論兵到百家)歸聖例(蘇軾題跋王文甫好典買古書畫諸物今日典端硯及陳歸聖篆字余請攀丨丨丨每日持一兩紙)
(典文甫言甚善)明遠例(蘇軾題跋余謫居惠州諸子不聞余枆憂愁無聊蘇州定慧院學佛者卓契順蠒足至惠州得書徑)
(還余問其所求答曰顏魯公絶糧江淮之間明遠載米以周之魯公憐其意遺以尺書天下至今知有明遠也今契順雖無米然區)
(區萬里之勤儻可援丨丨丨得數字乎故為書淵明歸去來辭以遺之)李邴例(周必大跋御筆千字文臣以紹興丁丑中)
(詞科庚辰九月召試館職太上皇帝諭宰相陳康伯參政朱倬欲除校書郎宰執奏選人只當為正字偶不記前丨丨等丨耳)入
蜀例(周必大跋王炎除樞密使御筆初炎與宰相虞允文不相能允文薦權吏部侍郎王之竒充四川制置使允文欲進雜學)
(士上疑太超躐乃先正除之竒侍郎上猶難之當令學士院取侍從丨丨丨俱無以對暨宣炎制宰相以下皆莫測云)春秋
例(王逢詩大兒稍熟丨丨丨幼女歡趨組繡功)
再開門例(南史王曇首傳元嘉四年車駕出北堂使三更竟開廣莫門南臺云應湏白獸幡銀字棨不肯開尚書左丞羊)
(玄保奏免御史中丞傅隆旨下曇首曰既無異勅又闕幡棨雖稱上旨不異單刺元嘉元年二年雖有丨丨丨丨此乃前事之違今)
(之守舊未為非禮)過政府例(癸辛雜識沈夏德清人壽皇朝為版曹貳卿一日登對上問版曹財用幾何合催者幾何)
(所用幾何虧羡幾何夏一一奏對訖於夾袋中取小册進呈無毫髮差上大喜次日問宰臣曰侍郎有丨丨丨丨否梁克家奏云陛)
(下用人何以例為遂特除簽書樞密院事)稱仲尼例(魏了翁題楊慈湖所書韓貫道墓後予既書此或曰先賢可字乎曰)
(若用孔門弟子與子思孟子丨丨丨丨則字先賢已過矣)
誓(時制切丨約)
韻藻信誓(詩言笑晏晏丨丨旦旦南史王融傳武帝以魏所送馬不稱使融問之曰秦西冀北實多駿驥而魏之良馬駑)
(駘不若將旦旦丨丨有時而爽駉駉之牧遂不能嗣唐書柳玭傳今勢利之徒捨丨丨如反掌宋史張覺傳徽宗以手札付詹度曰)
(本朝與金國通好丨丨甚重豈當首違金人昨所以不即討覺者以兵在關中而覺抗榆關故也又劉正夫傳正夫丏東歸詔肩輿)
(至内殿曰臣起書生軍旅之事未之學然西朝丨丨之久四海生靈之衆願深留聖思郝經開平新宫詩弭兵通丨丨奉詔敢踟蹰)
(胡翰書黃賀州平蠻詩遣吏得黃侯為國開丨丨)作誓(禮記殷人丨丨而民始畔周人作誥而民始疑)盟誓(左傳子産)
(對曰昔我桓公與商人皆出自周庸次比耦以艾殺此地斬之蓬蒿藜藿而共處之世有丨丨以相信也又晉侯使吕相絶秦曰昔)
(逮我獻公及繆公相好戮力同心申之以丨丨重之以婚姻國語魯饑臧文仲言于嚴公曰夫為四隣之援結諸侯之信重之以婚)
(姻申之以丨丨固國之艱急是為鑄名器藏寳財固民之殄病是待吳志孫權傳步隲朱然等各上疏云自蜀還者咸言欲背盟與)
(魏交通多作舟船繕治城郭宜為之備權揆其不然曰吾待蜀不薄聘享丨丨無所負之何以致此南史張冲傳房僧寄謂冲曰下)
(官雖未荷朝廷深恩實蒙先帝厚凙蔭其樹者不折其枝實欲微立塵效冲深相許諾共結丨丨分部拒守五代史李罕之傳孫儒)
(陷洛陽梁兵擊走儒罕之襲取河陽張言取河南皆附于梁罕之與言皆諸葛爽叛將事已成乃相與交臂為丨丨同休戚不相忘)
心誓(南史顧歡傳始興人盧度有道術少隨張永北侵魏永敗魏人追急阻淮水不得過度丨丨曰若得免死從今不復殺生)
(湏臾見兩楯流來接之得過後隱居廬陵嵇康家誡若志之所之則口與丨丨守死無二恥躬不逮期於必濟潘岳寡婦賦獨指景)
(而丨丨兮雖形存而志隕)不誓(北齊書孫搴傳搴學淺行薄嘗問温子昇卿文何如我子昇謙曰不如卿搴要其爲誓子昇笑)
(曰但知劣于卿便是何勞旦旦搴曰卿丨為丨事可知矣)
剖符誓(漢書高帝紀與功臣丨丨作丨丹書鐵契金匱石室藏之宗廟)擊楫誓(晉史祖逖傳逖渡江中流丨丨而丨)
(曰祖逖不能清中原而復濟者有如大江范成大詩今者丨丨丨豈復憚波面)墓前誓(晉書王羲之傳羲之謂諸子曰吾不)
(減懷祖而位遇懸邈當由汝等不及坦之故邪述後檢察會稽郡羲之稱病去郡于父母丨丨自丨曰自今以後敢渝此心貪冐苟)
(進是有無尊之心而不子也按懷祖王述字陸游示兒子詩丨丨自丨寧非隘澤畔行吟未免狂)山河誓(庾信功臣不死)
(王事請襲封表周以藩屏為約事在世功漢以丨丨為丨義在長久又張昱詩功臣帶礪河山誓萬歲千秋樂未終)
增聽誓(書嗟我友邦冡君越我御事庶士明丨丨周禮夏官大司馬羣吏丨丨于陳前斬牲以左右徇陳曰不用命者斬之)
(唐書盧邁傳將作監元亘攝祠以私忌不丨丨御史劾之)甘誓(書序啓與有扈戰于甘之野作丨丨)湯誓(書序伊尹相湯)
(伐桀戰于鳴條之野作丨丨)一誓(書湯誓序疏湯惟丨丨武王有三)戒誓(書湯誓傳丨丨湯士衆一作誡楊巨源詩)
(鐘鼎勲庸大山河誡誓長)泰誓(書序武王代殷師渡孟津作丨丨三篇)牧誓(書序武王與受戰于牧野作丨丨)費
誓(書序伯禽宅曲阜徐夷並興東郊不開作丨丨)秦誓(書序秦穆公伐鄭晉襄公敗諸崤歸作丨丨)約誓(詩執子之)
(手箋執其手與之丨丨示信也爾雅矢誓也疏相丨丨也魏志楊阜傳阜外兄姜叙屯歴城阜少長叙家見叙母及叙說前在冀中)
(時歔欷悲甚叙母慨然敇從阜討超丨丨既明十七年九月與叙起兵于鹵城蜀志陳震傳張於誥衆各自丨丨南史沈攸之傳攸)
(之有素書十數行常韜在兩襠角云是宋明帝與已丨丨魏武帝祀喬太尉文又承從容丨丨之言徂没之後路有經由不以斗酒)
(隻雞過相沃酹車過三步腹痛勿怨雖臨時戲笑之言非至親之篤好胡肻為此辭哉)要誓(禮記詩曰言笑晏晏註言始合)
(會言笑和悅丨丨甚信)質誓(左傳爾無我叛我無強賈母或匄奪爾有利市寶賄我勿與知恃此丨丨故能相保以至于今)
言誓(左傳丨丨未就景公即世我寡君是以有令狐之會南史虞寄傳寄嘗出遊近寺閭里傳相告語老幼羅列望拜道左或)
(丨丨為約者但指寄便不欺阮籍詠懷詩顧謝西王母吾將從此逝豈與蓬戸士彈琹誦丨丨徐陵為貞陽侯與北齊荀昂兄弟書)
(孤謬□殊奬還嗣本朝敕諭分明丨丨殊重)相誓(公羊傳胥命于蒲注盟不㰱血但以命丨丨白居易詩唯求殺身地丨丨)
(答恩光)誥誓(穀梁傳丨丨不及五帝注丨丨尚書六誓七誥是其遺文疏六誓者甘誓湯誓牧誓泰誓費誓秦誓也蜀志張)
(飛傳寇虜作害民被荼毒思漢之士延頸鶴望朕用怛然整軍丨丨將行天罰又郤正傳顧兹心之未泰懼末塗之泥滯仍求激而)
(增憤肆中懷以丨丨北史李延夀序傳延壽上表言典謨載述唐虞之風尤著丨丨斯陳殷周之烈彌顯董逌書跋丨丨文今入晉)
(書傳中昔逸少為王懷祖檄也竇&KR2116;述書賦河南專精克儉克勤伏□丨丨銳思猗文)六誓(見上)矢誓(蜀志諸葛亮傳)
(或怪亮文彩不豔而過于丁寧周至臣愚以為咎繇大賢也周公聖人也考之尚書咎繇之謨略而雅周公之誥煩而悉何則咎繇)
(與舜禹共談周公與羣下丨丨故也吳志孫皓傳評昔舜禹躬稼至聖之德猶或丨丨衆臣予違女弼或拜昌言常若不及大戴禮)
(夫上者民之儀也故儀不正則民丨丨)黯誓(蜀志法正傳左右不達英雄從事之道謂可違信丨丨而以意氣相致日月相)
(選趨求順耳悦目隨阿遂指不圖遠慮為國深計故也)法誓(晉書樂志蒐田表禡申丨丨遂圍禁獻社祭允以時明國計)
自誓(晉書劉伶傳嘗渴甚求酒于其妻妻捐酒毁器涕泣諫曰君酒太過非攝生之道必宜斷之伶曰善吾不能自禁惟當祝)
(鬼神丨丨耳南史劉勰傳勰與慧震沙門于定林寺撰經證功畢遂求出家先燔鬚髮丨丨敇許之乃變服改名慧地云唐書李多)
(祚傳多祚引天地以丨丨辭氣毅然窮愁志古人乃有剪瓜致詞積薪丨丨精意上達雨必滂沱此亦至誠也)大誓(晉書郗鑒)
(傳祖約蘇峻反詔進鑒為司空鑒奉詔流涕設壇場刑白馬丨丨三軍庾信周趙國公夫人紇豆陵氏墓誌銘孟津丨丨常預同德)
(之臣咸陽違約克贊先登之主)死誓(晉書皇甫謐傳王孫之子可以為誡丨丨難違幸無改馬)早誓(南史謝朓傳撫臆論)
(報丨丨肌骨)祝誓(論衡小人皆懷毒氣陽地小人毒尤酷烈故南越之人丨丨輒效祝又作呪搜神後記石虎鄴中有一胡)
(道人知呪術乘驢作估客于外國深山中行忽有惡鬼偷牽此道人驢下入絶澗道人尋跡丨丨呼諸鬼王湏臾即驢物如故)常
誓(申鑒君子有常交曰義也有丨丨曰信也)鐵誓(文心雕龍臧洪歃辭氣絶雲蜺劉琨丨丨精貫霏霜)投誓(瑯嬛記紫)
(竹丨丨書于喬因寄踏莎行一關)結誓(瑯嬛記姚月華效徐淑體寄楊逹其辭曰分香兮剪髮贈玉兮共玲指天兮丨丨願)
(為兮一身陶潛閒情賦欲自往以丨丨懼冐禮之為諐)惜誓(賈誼擬騷有丨丨篇朱子詩離騷感遲暮丨丨閔蹉跎)明
誓(班固遊居賦想尚甫之威虞號蒼兕而丨丨阮籍詩丹青著丨丨永世不相忘)背誓(曹植武帝誄袁與我王兵交若神張)
(陳丨丨傲帝虐民)遺誓(阮籍東平賦廵襄城之間收兮誦純一之丨丨)鴻誓(陸機七徵乃有通微大夫怨皇居之失寶)
(傷丨丨之後聞策玄黃於榛險憑六嵓而放言)命誓(陸雲盛德頌明明聖皇開國乘制分圭祚勞河山丨丨)虛誓(木華)
(海賦負穢臨深丨丨愆祈)書誓(陶潛命子詩於赫愍侯運當攀龍撫劎夙邁顯兹武功丨丨山河啓土開封)弘誓(謝靈)
(運無量壽佛頌法藏長王宮懷道出國城願言四十八丨丨拯羣生蕭子良文已披丨丨忍辱鎧已服解脱湼槃衣隋煬帝寶臺經)
(藏願文寶臺四藏將十萬軸因發丨丨永事流通仍書願文悉連卷後李華龍泉寺故大律師碑大悲空隘而不窮丨丨海涸而不)
(盡獨孤及金剛經報應述公為京兆尹痛丨丨之未從也則唯書籍是圖)朝誓(袁淑咏冬至詩司瑞記夜晞書雲掌丨丨)本
誓(梁簡文帝大法頌序湛然法身不拾丨丨)堯誓(徐陵勸進梁元帝表雲師火帝非無戰陣之風丨丨湯征咸用干戈之道)
受誓(儲光羲詩嚴車伊洛間丨丨文昌裏)苦誓(蘇軾詩丨丨指黃壤要言刻青瑯)更誓(陸游詩杜門終此世丨丨)
(未來生)底誓(董逌書詛楚文後此秦人丨丨於神叙國之信作盟詛之載詞者也)神誓(元好問病中詩杯杓歸丨丨垣)
(墻任佛踰)王誓(晉書桓溫傳溫停蜀三旬舉賢旌善偽尚書僕射丨丨中書監王瑜鎮東將軍鄧定散騎常侍常璩等皆蜀之)
(良也並以為參軍)
不從誓(書爾丨丨丨言予則孥戮汝)共姜誓(詩序柏舟丨丨自丨也衞世子共伯蚤死其妻守義父母欲奪而嫁)
(之誓而弗許故作是詩以絶之)封爵誓(史記高祖功臣侯年表丨丨之丨曰使黃河如帶泰山若厲國以永寧爰及苖裔)
洛水誓(晉書宣帝紀爽遣許允陳泰詣帝觀望風旨帝數其過失事止免官又遣爽所信殿中校尉尹大目諭爽指丨丨為)
(丨爽意信之)佩刀誓(晉書姚泓載記姚懿嶮薄惑于信受其司馬孫暢勸懿襲長安誅姚紹廢泓自立傳檄州郡欲運匈)
(奴堡榖以給鎮人寧東姚成都距之懿乃卑辭招誘深自結託送丨丨為丨)截耳誓(南史衞敬瑜妻王氏傳霸城王整之)
(姊嫁為衛敬瑜妻年十六而敬瑜亡父母舅姑咸欲嫁之誓而不許乃丨丨置盤中為丨乃止)香火誓(北史齊高祖紀慕容)
(紹宗諫曰今四方擾擾人懷異望况高公雄略又握大兵將不可為兆曰丨丨重丨何所慮耶)酌水誓(唐書王義方傳貶吉)
(安丞道南海舟師持酒脯請福義方丨丨丨曰有如忠𫉬戾孝見尤四維廓氛千里安流神之聽之無作神羞)北面誓(孔叢)
(子孟冬以級授車司徒執朴丨丨丨之)月中誓(瑯嬛記馬嵬變後明皇朝夕思惟有道士以少君術見于是太真在帳中)
(見上泣曰以天下之主不能庇一弱女何面顔復見妾乎沉香亭下丨丨之丨何在也上亦淚下)鐫金誓(績湘山野錄羅)
(隱代錢武肅謝賜鐵劵表丨丨作丨指日成文)折箭誓(桯史王師始渡淮李汝翼以騎帥郭倬以池田俊邁以濠分三軍並)
(趨符離虜人覆諸山下使謂汝翼曰田俊邁守濠實啟釁端執以歸我我全汝師虜既得俊邁丨丨為丨)截髮誓(輟畊錄張)
(春兒葉縣軍士李青妻也年二十靑疾革顧謂春曰吾殆矣汝其善事後人春丨丨示信丨弗再適未幾青死乃自經)秉心
誓(江淹詩夙昔丨丨丨靈明將見期)刑馬誓(丘遲與陳伯之書今功臣名將雁行有序佩紫懷黃讚帷幄之謀乘軺建)
(節奉疆場之任竝丨作丨傳之子孫)白馬誓(庾信賦沉丨丨而丨衆負黃龍而渡江)黃河誓(崔湜詩豈要丨)
(丨丨湏勒燕然名)執弓誓(元稹觀兵部馬射賦大司馬以馳射而選才衆君子皆注目而觀藝至張侯之所乃丨丨而丨)
菩薩誓(晁𥙷之題猪齒臼化佛贊惟願現前諸見聞者如丨丨丨念念勿疑以此勝因普薦三世父母師長若冤若親化柔)
(輭心去毒害意)柏舟誓(朱子水仙花詩凄凉丨丨丨惻愴終風章)
約信曰誓(禮記丨丨丨丨涖牲曰盟)尸利佛誓(唐書室利佛逝傳室利佛逝一曰丨丨丨丨過軍徒弄山二千)
(里地東西千里南北四千里而遠有城十四以二國分總)立竹為誓(宋史蠻夷傳南八姓諸團島蠻竝來乞盟丨丨丨丨)
筮(時制切龜曰卜蓍曰丨决也周禮作簭)
韻藻卜筮(易疏序及秦燔書易為丨丨之書獨得不禁書立時人作丨丨三人占則從二人之言又故一人有事于四方)
(若丨丨罔不是孚詩丨丨偕止會言近止禮記丨丨不過三丨丨不相襲周禮春官占人凡丨丨君占體大夫占色注體兆𧰼也色)
(兆氣也左傳孟獻子曰吾乃今而後知有丨丨史記秦始皇紀李斯請史官非秦記皆燒之所不去者醫藥丨丨種樹之書又日者)
(傳夫丨丨者掃除設坐正其衣冠然後敢言乃亊此有禮也漢書王貢兩龔傳序嚴君平丨丨於成都市得百錢足自養則閉肆下)
(簾而授老子後漢書第五倫傳會稽俗多淫祀好丨丨倫到官移書屬縣曉告百姓其巫祝有依託鬼神詐怖愚民者皆案論之百)
(姓以安南史王微傳微少好學善屬文工書兼解音律及醫方丨丨隂陽術數之事宋文帝賜以名蓍北史齊清河王岳傳岳初居)
(洛邑神武每使入洛必止岳舍岳母山氏嘗夜起見神武室中無火而有光移于别室如前所見怪之詣丨丨者遇乾之大有占者)
(曰吉易稱飛龍在天大人造也貴不可言莊子能無丨丨而知吉凶乎論衡俗信丨丨謂卜問天筮者問地搜神記董彦興探賾索)
(隱雖眭孟京房無以過然天性褊狹羞于丨丨張說安樂郡主花燭行姬妾本來舅甥國丨丨俱道鳳凰飛韓愈毛穎傳隂陽丨丨)
(占相醫方族氏山經地志字書圖畫九流百家天人之書皆所詳悉柳貫尊經堂詩田何受孔易其全緣丨丨)龜筮(書鬼神其)
(依丨丨協從禮記不廢日月不違丨丨以敬事其君長謝莊宋孝武宣貴妃誄題凑既肅丨丨既辰階撤兩奠庭引雙輴李咸用西)
(門行漢高偶試神蛇騐武王丨丨驚人險閻長言丁氏思祖亭詩人間仍舊德丨丨得新阡)枚筮(左傳季平子立而不禮于)
(南蒯南蒯以費叛如齊將叛也鄉人或知之過之而歎南蒯丨丨之遇坤之比曰黃裳元吉以為大吉也注丨丨不指其事汎卜吉)
(凶也)虎筮(朝野僉載神巫能結壇召虎有疑罪令登壇有罪者虎傷無罪者不顧名丨丨)謀筮(魏都賦謀龜丨丨亦既允)
(臧)
筴為筮(禮記龜為卜丨丨丨)
增原筮(易比吉丨丨元永貞元咎疏丨窮其情丨决其意)初筮(易蒙亨匪我求童蒙童蒙求我丨丨告再三凟凟則)
(不告)蓍筮(書序造書契疏伏羲用丨而丨魏志臧洪傳注青州刺史焦和禱祈羣神求用兵必利丨丨常陳于前巫祝不去于)
(側)泰筮(禮記假爾泰龜有常假爾丨丨有常按儀禮作大筮顔延之大筮箴余因讀易偶意蓍龜友人有請决遊宦務志卦)
(有咎占故作大筮箴以悟焉)疑筮(禮記丨而丨之則弗非也日而行焉則必踐之)三筮(禮記凡卜筮日疏凡卜筮天子)
(皆用三代蓍龜若丨丨並凶則止而不卜)命筮(禮記吉事先近日疏凡卜筮大夫以上命龜有三丨丨冇二士則命龜有二丨)
(丨有一國語司空季子曰我丨丨曰尚有晉國筮告我曰利建侯得國之務也吉孰大焉北史崔浩傳明元好隂陽術數聞浩說易)
(及洪範五行善之因丨丨吉凶參觀天文考定疑惑)更筮(禮記卜筮不相襲疏襲因也前卜不吉則止不得因丨丨)單筮
(禮記卜筮不過三疏單卜丨丨其法惟一用而已)有筮(禮記大事有時日小亊無時日丨丨注丨丨臨丨亊丨之也)無
筮(禮記大人之器威敬天子丨丨諸侯有守筮疏天子尊重於征伐出師若廵狩之大事皆用卜丨用丨也諸侯卑于天子有守)
(國之筮謂在國居守有事而用筮也)守筮(見上)道筮(禮記天子丨以丨諸侯非其國不以筮疏若出行於丨路之上小事)
(用丨)八簭(周禮春官占人掌占龜以丨丨占八頌注以丨丨占八頌謂將卜八事先以筮筮之言頌者同於龜占也)九簭
(周禮春官簭人掌三易以辨丨丨之名一曰巫更二曰巫咸三曰巫式四曰巫目五曰巫易六曰巫北七曰巫祠八曰巫參九曰巫)
(環以辨吉凶注此丨巫讀皆當為丨)相簭(周禮春官簭人上春丨丨注相謂更選擇其蓍也相息亮切)先簭(周禮春官)
(簭人凡國之大事丨丨而後卜儀禮士冠禮筮于廟門疏將行冠禮丨丨諏日之事)冠筮(儀禮士冠禮筮于廟門注筮者以蓍)
(問日吉凶於易也丨必丨日于廟門者重以成人之禮成子孫也)卒筮(儀禮士冠禮丨丨書卦執以示主人注卒己也)預
筮(儀禮士冠禮疏士冠禮亦于三旬之内丨丨三旬不吉則更筮)擊筮(儀禮少牢饋食禮史曰諾西面于門西抽下韇左執)
(筮右兼執韇以丨丨注將問吉凶焉故擊之以動其神)執筮(見上)立筮(儀禮少牢饋食禮乃釋韇丨丨注卿大夫之蓍)
(長五尺丨丨由便疏士之蓍三尺坐筮為便若諸侯蓍七尺天子蓍九尺丨丨可知)坐筮(見上)從筮(左傳晉獻公欲以驪)
(姬為夫人卜之不吉筮之吉公曰丨丨卜人曰筮短龜長不如從長)演筮(左傳筮短龜長疏聖人丨丨以為易所知豈短於卜)
(卜人欲令公舍筮從卜故云筮短龜長非是龜能實長)五筮(史記龜策傳靈龜卜祝曰假之靈龜丨丨五靈不知神龜之靈)
(知人死知人生其身良貞某欲求某物即得也頭見足發内外相應即不得也頭仰足肣内外自隨可得占)卦筮(漢書儒林)
(𫝊費直字長翁東萊人治易為郎至單父令長于丨丨亡章句徒以彖𧰼系辭十篇文言解說上下經孔融答應翻書梁丘以丨丨)
(寧世劉向以洪範昭名)易筮(晉書淳于智傳智有思義能丨丨善厭勝之術北史任城王雲傳詔太常卿王諶親令龜卜丨)
(丨南伐之事其兆遇革又顏惡頭傳惡頭妙于丨丨遊州市觀卜)善筮(北史許遵傳遵明易丨丨兼曉天文風角占相逆刺)
(其驗若神)占筮(北史權會傳會每丨丨大小必中但用爻辭彖𧰼以辨吉凶易占之屬都不經口唐書藝文志梁運周易雜丨)
(丨訣文二卷蘇氏易傳凡八卦之所為至于俚俗雜亂無所不有其說固不可盡知蓋用于丨丨而己)豫筮(唐書衞大絰傳)
(大經䆳于易人謂之易聖丨丨死日鑿墓自為誌如言終)自筮(唐書陸羽傳羽不知所生或言有僧得諸水濱畜之既長以易)
(丨丨得蹇之漸曰鴻漸于陸其羽可用為儀乃以陸為氏名而字之避暑錄話徐復所謂冲晦處士者建州人初亦舉進士京房世)
(久無通其術者復嘗遇隠士得之而雜以六壬遁甲丨丨終身無禄遂罷舉)訾筮(論衡著書記者採掇行事若韓非飾邪之)
(篇明已效之驗毁卜丨丨)作筮(初學記世本曰巫咸丨丨)孺筮(幽通賦媯巢姜于丨丨兮旦算把于契龜)啓筮(梁元)
(帝法寳聯璧序業邁宣尼道高丨丨之作聲超姬發寧假卞蘭之頌)羞筮(劉潛謝賜鵝鴨啓形𩔖沈文經符陶記晉臣丨丨吳)
(覡未占)告筮(庾信楚國公慕容寧碑卜兆届期遠辰丨丨)遠筮(駱賓王贈道士李榮詩洛濱仙駕啓遥源淮浦靈津)
(符丨丨)陳筮(史記韓世家趙攻我華陽韓告急于秦秦不救韓相國謂丨丨曰事急願公雖病為一宿之行)
小事筮(禮記假爾泰龜有常注大事卜丨丨丨)三王筮(禮記卜筮不過三疏謂不過三用若大事龜筮竝用者先)
(用丨丨丨次用三王龜始是一也三如是乃為三也)龜覆筮(禮記龜為卜疏龜處筮後丨丨於丨)不釁筮(禮記命太)
(史釁龜筴注丨丨丨筮短賤於龜也)旬内筮(儀禮士冠禮若不吉則筮遠日如初儀疏士禮丨丨丨故云近某日是以特牲)
(丨日丨丨是也旬之外遠某日據大夫以上禮旬外筮故言遠某日是少牢筮旬有一日是也)旬外筮(見上)少牢筮
(見上)百穀筮(史記龜策傳自三代之興各據禎祥塗山之兆從而夏啓世飛燕之卜順故殷興丨丨之丨吉故周王王者决)
(定諸疑參以卜筮斷以蓍龜不易之道也)郭璞筮(晉書恭帝紀始元帝以丁丑歲稱晉王置宗廟使丨丨丨之云享二百年)
(自丁丑至禪代之歲年在庚申為一百四歲然丁丑始係西晉庚申終入宋年所餘惟一百有二歲耳璞蓋以百二之期促故婉而)
(倒之為二百也又王導傳初導渡淮使丨丨丨之卦成璞白吉無不利淮水絶王氏滅其後子孫繁衍竟如璞言又褚裒傳初裒總)
(角詣庾亮亮使丨丨丨之卦成璞駭然亮曰有不祥乎璞曰此非人臣卦不知此年少何以乃表斯祥二十年外吾言方驗)河
伯筮(山海經注昔者丨丨丨與洛戰而枚卜昆吾占之不吉)祖廟筮(孔叢子天子征伐先期五日太史筮于丨丨既)
(丨則獻兆于天子)白雉筮(梁元帝洞林序周王丨丨之丨殷人飛燕之卜蓍名聚雪非關地極之山卦有密雲能擁西郊)
(之氣)
御定佩文韻府卷六十七之八
