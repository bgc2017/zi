欽定四庫全書
御定佩文韻府卷九之一
上平聲九佳韻一
佳(古膎切善也大也好也)
韻藻氣佳(後漢書光武帝紀論望氣者蘇伯阿為王莽使至南陽望見舂陵郭唶曰丨丨哉鬱鬱葱葱然陶潛詩山丨日)
(夕丨飛鳥相與還又今日天丨丨清吹與鳴彈又既雨天丨丨微雲淡如掃韋應物詩朝夕丨候丨逍遥寫煩憂陳基詩秋丨日以)
(丨)漸佳(晉書顧愷之傳愷之每食甘蔗恒自尾至夲人或怪之云丨入丨境郄愔帖比得章知弟丨丨至慶蘇軾過淮詩此)
(去丨丨境獨游長慘神李俊民詩丨丨如蔗尾薄險似羊腸)言佳(司馬徽别傳徽有人倫鑒識居荆州知劉表性暗乃括囊)
(不談議時人有以人物問者初不辨其高下每輙丨丨其婦諫曰人質所疑君一皆丨丨豈諮君之意乎徽曰如君所丨亦復丨世)
(說郭洗馬入洛聽伎人歌丨丨石季倫問其曲郭云不知季倫笑曰卿不識曲那得丨丨乂許掾與王苟子在會稽西寺論理共决)
(優劣苦相折挫王遂大屈許謂支法師曰弟子向語何似支從容曰君語佳則佳矣何至相苦耶白居易詩有客忽叩門丨語一何)
(丨)晴佳(米芾書史右軍帖快雪時丨丨想安善杜甫詩皇天久不雨既雨丨亦丨)
子弟佳(晉書謝幼度傳少為叔父安所器重安嘗戒約子姪因曰丨丨亦何預人事而正欲使其丨諸人莫有言者幼度荅)
(曰譬如芝蘭玉樹欲使其生於庭階耳)小者佳(晉書王獻之傳嘗與兄徽之操之俱詣謝安二兄多言俗事獻之寒温而)
(已既出客問安王氏兄弟優劣安曰丨丨丨客問其故安曰吉人之辭寡以其少言故知之)秋菊佳(陶潛詩丨丨有丨色)
(裛露掇其英)
諸少竝佳(晉書王羲之傳郄鑒使門生求女壻於王導導令就東廂徧觀子弟門生歸謂鑒曰王氏丨丨丨丨然聞信咸)
(自矜持惟一人在東牀坦腹食獨若不聞鑒曰正此佳壻邪訪之乃羲之也)
增精佳(唐書裴行儉傳行儉工草隸名家每曰褚遂良非丨筆丨墨未嘗輙書不擇筆墨而妍捷者余與虞世南耳顔公筆)
(法真卿問工書之妙何如得齊於古人張公曰妙在執筆其次識法其次布置其次筆墨丨丨其次變法適懷五者備然後齊於古)
(人)比佳(唐書田游巖傳游巖頻召不出高宗幸嵩山親至其門游巖野服出拜儀止謹樸帝問先生丨丨否對曰臣所謂泉)
(石膏盲烟霞痼疾者王羲之帖消息丨丨)骨佳(淮南子曼頰皓齒形夸丨丨)形佳(論衡籍孺幸於孝惠鄧通愛於孝文)
(無細簡之才微薄之能偶以丨丨骨&KR0570;皮媚色稱)彌佳(宜都記自黃牛灘東入西陵界至峽口一百許里其叠崿秀峰竒搆)
(異形固難以辭叙林木蕭森離離蔚蔚乃在霞氣之表仰矚俯映彌習丨丨不覺㤀返)加佳(水經注洛陽周公所營洛邑也)
(漢火行忌水故去其水而丨丨魏為土德土水之牡也水得土而流土得水而柔故除佳加水)句佳(世說謝公因子弟集聚問)
(毛詩何丨最丨遏稱曰昔我往矣楊柳依依今我來思雨雪霏霏公曰訏謨定命遠猶辰告此句偏有雅人深致又王孝伯在京行)
(散至其弟王睹戶前問古詩中何句為最睹思未荅孝伯咏所遇無故物焉得不速老此丨為丨睹王爽小字陸雲與平原書乃於)
(轉丨誠丨)暫佳(唐新語右補闕母景性不飲茶著茶引序曰釋滯消壅一日之利丨丨瘠氣侵精終身之累斯大)地佳
(名臣言行錄种放字明逸先是希夷為明逸卜上世葬地於豹林谷下不定穴既葬希夷見之言丨固丨安穴稍低世世當出名將)
景佳(冷齋夜話謝無逸以書問潘大臨有新作否潘荅書曰秋來丨物件件是丨句宋之問詩岑壑丨色丨楊萬里詩却是春)
(殘丨更丨陸游詩今晨光丨丨霽色入鳥哢馬臻詩野外蕭條丨更丨)麗佳(揚雄反騷閨中容競綽約兮相態以丨丨虞羲)
(巫山高雲雨丨以丨陽臺千里思)柔佳(陸機三月三日詩遲遲暮春日天氣丨且佳)向佳(陸雲與楊彦明書想勤服)
(藥行復丨丨耳)善佳(陸雲與楊彦明書聞伯華丨丨深慰存亡)致佳(王羲之帖省飛白乃丨丨造次尋之乃欲窮夲無論)
(小進也稱此將青於藍又薛季宣詩候客樊岡道新晴丨日丨)轉佳(王羲之帖鄉里人樂著縣戶今送其名可為領受君頃就)
(丨丨不)殊佳(王羲之帖僕近修小園子丨丨米芾書史李孝廣收王右軍黃麻紙十餘帖略記其帖辭一云白石枕丨丨物)
(深感卿至楊萬里詩對酒初驚髮半華折梅還覺興丨丨)常佳(王羲之帖足下今年政七十耶知體氣丨丨此大慶也)粗
佳(王羲之帖得西問無他想彼人甚平安此丨丨玄度來數日為慰)小佳(王獻之帖頃更寒不適頗有時氣君頃各可耳)
(遲旨問僕大都丨丨)燕佳(王勃七夕賦荆豔齊升丨丨竝出金聲玉貌蕙心蘭質)味佳(白居易池上篇序潁川陳孝山)
(與釀法酒丨甚丨司馬光詩物遠丨尤丨周必大酬季懷詩從來佳茗如佳什屢酌親朋丨轉丨)忠佳(王安石平淮碑詩唐)
(從天寶運中圯廊廟往往非丨丨)賞佳(王安石平淮碑詩褒賢樂善自為美丨丨廟壁為詩牌)絶佳(蘇軾荅程天侔)
(書惠酒丨丨舊惠州以海醖為冠此又遠過之楊萬里詩南中山丨丨)賓佳(蘇軾詩車騎雖少丨殊丨)信佳(蘇軾詩花)
(好常患稀花多丨丨否陳孚飛來峰詩茲山丨自丨恨為緇塵滿)山佳(蘇軾詩南丨有丨色沈遼詩雨餘丨更丨元好問泛)
(舟明湖詩看山水底丨更丨袁士元詩四望丨意丨)兩佳(蘇軾雪谿乘興詩谿山雪月丨丨哉周必大荅胡伯信詩人自浴沂)
(三益者句成泛剡丨丨哉)兵佳(劉克莊題何伸詩桓温位窮將相權傾人主而孟嘉但目以老兵王尼護軍府飬馬卒爾胡母)
(輔之諸名士持羊酒就馬廐下與尼飲不見護軍而去蓋丨而丨士也士而不佳兵也)清佳(楊萬里詩草光葉潤亦丨丨劉)
(因記夢詩金母臨行有竒贈玉蕭璚管聲丨丨)求佳(葉適北齋詩人情無終極匪陋則丨丨)幽佳(吳鎮松泉圖詩景丨)
(丨兮足靜賞)
一時佳(三國志龐統至吳謂全悰曰卿好施慕名似汝南樊子昭雖智力不多亦丨丨之丨)一臠佳(晉書初元帝公)
(私交窘得㹠以為美項上丨丨尤丨輙以薦帝呼為禁臠)文義佳(晉書載記姚興徵凉州刺史王尚還長安禁止南臺凉州)
(别駕宗敞上䟽理尚曰尚之奉國歴事二朝能否效於既往優劣簡在聖心就有微過功足相補宜弘罔極之施以彰覆載之恩姚)
(興覽之大悦謂其黃門侍郎姚文祖曰卿知宗敞乎文祖曰西方之英雋興曰有表理王尚丨丨甚丨)石牀佳(南史宋武)
(帝素有熱病坐卧常須冷物有人獻丨丨寢之極以為丨乃歎曰木牀且費而况石耶即令毁之)海物佳(宋史趙普傳錢)
(王俶遣使致書於普及海物十瓶會車駕至倉卒不及屏帝顧問何物普以實對上曰丨丨必丨即命啓之皆瓜子金也)玉帶
佳(宋史王旦傳有貨丨丨者弟以為丨呈旦旦命繫之曰還見佳否弟曰繫之安得自見旦曰自負重而使觀者稱好無乃勞乎)
(亟還之)此酒佳(宋史王旦傳帝召王旦飲歡甚賜以尊酒曰丨丨極丨歸與妻孥共之既歸發之皆珠也)體中佳
(鄧粲晉紀王湛字處冲兄子濟往省湛見牀頭有周易謂湛曰叔父用此何為頗曾看不湛笑曰丨丨丨時脫復看耳今日當與汝)
(言因共談易剖悉入微妙言竒趣濟所未聞歎不能測)叔子佳(世說王子敬語王孝伯曰羊丨丨自復丨然亦何與人事)
鼠跡佳(世說晉簡文為撫軍時床上塵不聽拂見丨行丨以為丨)棲託佳(世說謝公與王右軍書曰敬和丨丨好丨)
(按敬和王洽字也)足韻佳(世說袁彦伯作北征賦既成王珣云恨少一句得寫字丨丨當丨袁即攬筆益云感不絶於余)
(心泝風流而獨寫)期生佳(世說褚期生少時謝公甚知之恒云褚丨丨若不丨者僕不復相士期生褚爽小字)荆産
佳(世說劉尹云人想王丨丨丨此想長松下當有清風耳荆産王微小字)麈尾佳(世說庾法暢握丨丨至丨庾太尉曰)
(此至佳那得在曰當由廉者不求貪者不與故得在)從事佳(世說武昌孟嘉作庾太尉州從事已知名褚太傅過武昌問庾)
(曰聞孟丨丨丨今在此不庾曰卿自求之褚眄睞良久指嘉曰此君小異得毋是乎庾笑曰然)法護佳(世說王珉有㒞才與)
(兄珣竝有名聲出珣右故時人為之語曰丨丨非不丨僧彌難為兄珣小字法護珉小字僧彌)胸懷佳(世說孫興公謂逸少)
(曰支道林拔新領異丨丨所及乃自丨)此中佳(續世說盧藏用初隱終南少室二山時有意當世晚年乃徇權利司馬承)
(禎將還山藏用指終南曰丨丨大有丨處承禎徐曰以僕視之仕宦之捷徑耳李白清溪玉鏡潭詩丨丨得丨趣可以絶囂喧)今
作佳(水經注糓水逕望先寺中有法子丹碑作龍矩勢於丨丨則丨方古猶劣按矩或作距)碑文佳(抱朴子黃祖大)
(兒黃射與彌衡偕行過人墓下俱讀碑銘一過而去久之射曰前所視丨丨大丨恨不寫也衡曰我一覽尚記即為暗書之)書
翰佳(顏氏家訓梁孝元帝在荆州有丁覘者頗善屬文工草隸書記一皆任之軍府多未之重孝元嘗遣典籤惠編送文章示)
(蕭祭酒蕭問云君王比賜丨丨及寫詩筆殊為丨手姓名為誰編以實荅子雲歎曰此人後生無比乃不為世所稱於是聞者少刮)
(目)臨官佳(酉陽雜俎虎威如乙字長一寸在脇兩旁皮内尾端亦有之佩之丨丨丨)實甚佳(桯史都堂左撥閣前)
(有榴每著實秦檜默數忽亡其二不之問一日將排馬忽顧謂左右取斧伐樹有親吏在傍倉卒對曰丨丨丨去之可惜檜反顧曰)
(汝盗我榴吏叩頭服)水月佳(名山記桂林宜山之北有水月洞其洞門踞江圓如滿月一統志云濱江三洞惟丨丨最丨是)
(也又陸游詩新秋風月佳)敲字佳(詩話總龜賈島得僧敲月下門句欲用推字韓愈謂之曰丨丨丨矣)小住佳(法帖)
(釋文寒食近丨丨為丨耳又釋惠洪柏林寺詩吾行無疾徐住佳去亦得)自然佳(陽冰筆訣掠勢掠者即永字第六筆法從)
(策筆下左出而鋒利下不墜則丨丨丨)長樂佳(晉樂府丨丨丨比翼交頸遊千載不相離偕情歡欣念丨丨丨)趙女
佳(傅休奕吳楚歌燕人美兮丨丨丨其室則邇兮限層崖)不能佳(晉元帝帖忽中秋但有遠懷便微冷何如比殊丨丨)
(丨惟勿得慰抱念及不多王羲之帖奉黃甘三百丨丨丨想故得至耳)夏節佳(王羲之帖想小大皆佳知賓猶爾耿耿想)
(得丨丨丨也又楊萬里詩不但春妍夏亦佳)小大佳(王羲之帖足下丨丨丨也諸侯苦憂勞非一如何)還為佳
(王羲之帖知汝多愁得丨丨丨也)靜息佳(王獻之帖兄丨丨應丨何以復小惡耶)風雲佳(謝朓詩即此丨丨丨)
(孤觴聊可命)山川佳(張謂讀逸人傳詩東過富春渚樂此丨丨丨)水木佳(李白宣城青溪詩青溪勝桐廬丨丨)
(有丨色)夕陽佳(孟浩然詩窈窕丨丨丨丰茸春色好)亭名佳(杜甫發秦州詩栗丨丨更丨下有良田疇)詞賦
佳(蕭穎士荅韋司業詩丨丨豈不丨盛名亦相因)感遇佳(皇甫湜詩子昂丨丨丨未若君雅裁謂元次山也)貞筠
佳(元稹慈竹詩丨丨寒更丨)書聲佳(翁承贊詩惟有讀丨丨最丨洪岩虎夜臥聞丨丨詩有子定知吾事足貧家頗覺此)
(聲丨)得霜佳(司馬光詩梅林連雨熟梨味丨丨丨)物色佳(蘇舜欽詩新安道中丨丨丨又楊萬里詩從今只揀天色)
(佳走就梅花求一醉)暑飲佳(蘇舜欽和勝之暑飲詩君言丨丨丨但得一晌樂)禊節佳(歐陽修三日赴宴詩賜飲)
(初逢丨丨丨)天下佳(歐陽修詩西林山水丨丨丨)食眠佳(陳造得姪消息詩甚喜年榖熟仍聞佳食眠)蔚
以佳(孔武仲竹詩修然數尺高秀色丨丨丨)四時佳(范成大賞雪騎鯨軒詩溪山丨丨丨今夕更竒絶)閉戶
佳(范成大詩丨丨長獨丨)眼底佳(楊萬里晚過黃州舖詩脚底殘勞丨丨丨)分外佳(楊萬里詩休休莫斸西莊)
(柳放上松梢丨丨丨楊允孚灤京雜咏秋比江南丨丨丨)脫然佳(楊萬里披仙閣上觀酴醿詩仰架遥看近見些登樓下瞰)
(丨丨丨)園亭佳(楊萬里詩小小丨丨亦自丨晚雲雨過却成霞)簍笋佳(陳傅良詩為我食貧丨丨丨)玉樹
佳(馮璧詩使君有問花應語丨丨誠丨非故林)風姿佳(王惲風字歙硯詩彼端類高人丨丨固云丨)春事佳
(馬臻詩靜知丨丨丨老覺世味熟)境自佳(于石詩閉門寂無事心澹丨丨丨)笛正佳(明太祖詩牛背村童丨丨)
(丨)
大未必佳(世說孔文舉年十歲隨父到洛時李元禮有盛名文舉至門既通前坐元禮竒之大夫陳韙後至人以語之韙)
(曰小時了了丨丨丨丨文舉曰想君小時必當了了)衆坐稱佳(世說王含作廬江郡甚貪濁王敦欲護其兄故於丨丨丨)
(其丨謂廬江人士咸稱之時何充為敦主簿在坐正色曰充即廬江人所聞異於此敦默然)讀書便佳(朱子齋聫為善)
(最樂丨丨丨丨)
對語(神秀骨佳)(音雅味佳)(二妙兩佳)(靜勝清佳)(松齡古蔗境佳)(秋朝爽月夕佳)(生男好得壻佳)
摘句(南山夕氣佳秋色雨餘佳)(霜風破菊佳山花映日佳)(閒窗暝色佳滄洲向晚佳)
(東望雲山日夕佳小庭幽圃絶清佳)(碧玉圍成面面佳好風吹袂意初佳)
街(古膎切說文四通路也風俗通丨攜也離也四出之路攜離而别也)
韻藻天街(史記天官書昴畢間為丨丨其隂隂國陽陽國孟康注隂西南坤維河山已北國陽河山已南國晉書天文志)
(昴西二星曰丨丨三光之道主候問關梁中外之境高適詩自從拜郎官列宿煥丨丨韓愈詩丨丨小雨潤如酥草色遥看近却無)
(又早赴街西行香詩丨丨東西異祗命遂成游歐陽炯詞公子醉如泥丨丨聞馬嘶元好問詩賣花聲動丨丨遠幾處春風捲繡簾)
藁街(漢書晉灼注黃圖丨丨在長安城門内顔師古注丨丨街名蠻夷邸在此街也魏都賦廣成之傳無以疇丨丨之邸不能)
(及)填街(後漢書張楷傳楷門徒常百人賓客慕之自父黨夙儒偕造門焉車馬丨丨從徒無所止梁書鍾嶸傳天監初嶸言)
(永元肇亂坐弄天爵騎都塞市郎將丨丨漢舊儀衛官丨丨騎士塞路)籠街(唐書舒元褒曰元和時中丞呵止不過半坊今)
(乃過兩坊謂之丨丨喝道)垂街(呂氏春秋子産相鄭桃李丨於丨而莫之敢援也按韓非子作祧棘蔭于街)蔭街(見上)
衡街(王褒從駕北郊詩丨丨警清蹕偵候起相風)中街(杜甫詩夏日出東北陵天經丨丨蔡夢弼注丨丨黃道之所經)
(也)
章臺街(漢書張敞傳敞無威儀時罷朝會走馬過丨丨丨使御吏驅自以便面拊馬注孟康曰在長安中臣瓚曰在丨丨下)
(丨也李商隠詩柳絮丨丨丨裏飛又歐陽修詩走馬章街曉)洛陽街(後漢書注蔡質漢儀曰丨丨二十四丨街一亭)綠
槐街(韓愈詩丨丨十二丨渙散馳輪蹄又白居易詩迨迢青槐街相去八九坊)不涉街(晁補之詩畏暑經旬丨丨丨)
增允街(漢書地理志金城郡丨丨縣宣帝神爵二年置水經注縣有龍泉出丨丨谷允音鉛)入街(後漢書桓榮傳榮疾)
(帝幸其家問起居丨丨下車擁經而前)彌街(後漢書何敞傳敞上疏曰陛下復為衛尉篤奉車都尉景繕修舘第丨丨絶里)
(注篤景竇憲之弟)竟街(後漢書楊震傳震上疏曰伏見詔書為阿母興起津城門内第舍合兩為一連里丨丨注阿母安帝)
(乳母王聖也合兩坊而為一宅里即坊也)武街(晉書文帝使鄧艾自狄道攻姜維於沓中諸葛緒自祁山軍於丨丨絶維歸路)
官街(晉書載記苻堅年七歲祖洪竒而愛之高平徐綂有知人之鑒遇堅於路異之執其手曰苻郎此丨丨小兒敢戲於此不)
(畏司隸縳耶堅曰司隸縛罪人不縳小兒戲也統謂左右曰此兒有霸王相也)開街(南史曹景宗在夷陵於城南起宅丨丨列)
(門束西數里)掃街(南史王敬則為吳興太守錄得一偷兒召其親屬於前鞭之令偷身長丨丨路久之仍令偷舉舊偷自代)
(諸偷恐為所識皆逃走境内以清)南街(唐書明皇紀開元十一年春北都廵狩上親製起義堂頌及書刻石紀功於太原府)
(之丨丨)侵街(宋史李稷傳稷為陜西轉運使秦民作舍道旁者創使納丨丨錢與李察皆以苛暴著稱時人語曰寧逢黑殺)
(莫逢稷察)遮街(六韜三軍行止則有武衝大櫓前後拒守絶道丨丨則有材士強弩衛其兩旁)總街(管子湯有丨丨之誹)
(以求言也又江總文理訟丨丨)八街(三輔舊事長安城中丨丨九陌)參街(水經注龍泉下入湟水湟水又束逕枝陽縣逆)
(水注之水出允吾縣之丨丨谷)過街(埤雅䗪一名丨丨言逢申日則丨丨與蝠忌庚申燕避戊巳無異䗪鼠婦音蔗)看街
(金華子李景譲為御史大夫大貴戚有丨丨樓閣皆泥之畏其糾彈也)萬街(夢華錄元宵夜諸坊巷燈火各出新竒諸門皆)
(有官中樂棚丨丨千巷盡皆繁盛浩閙)杷街(夢華錄軍營放停樂人動鼓樂於空閒就坊巷引小兒婦女觀看散糖果子之)
(類謂之賣梅子又謂之丨丨)曲街(陸機懷土賦丨丨委巷罔不興詠水泉草木咸足悲焉謝朓思歸賦雖丨丨之委陋猶寤)
(寐而見之)蘭街(劉義恭詩飛流界桂道深林冐丨丨)階街(赭白馬賦於時駔駿充丨丨兮)充街(顔延之釋奠詩纓笏)
(帀序巾卷丨丨注巾巾箱也所以盛書)三街(陸厥邯鄲行長袖曳丨丨兼金輕一顧)通街(王融詩翠柳蔭丨丨朱闕)
(臨高城)星街(謝朓酬德賦歴丨丨之熠燿)銅街(庾信文丨丨柳市武平一詩寄謝丨丨攀柳日李賀詩丨丨五馬通)
壽街(薛元超詩空懷丨丨吏尚隔寢門朝)陽街(楊炯先聖廟堂碑星移大火追責天司月入丨丨無勞雨備)橫街
(張說觀拔河戲應制詩丨丨敞御樓)攔街(李白詩襄陽小兒拍手笑丨丨爭唱白銅鞮范成大大寧河詩刑筐擾擾丨丨賣紅)
(皺黃團滿店頭)香街(岑参馬詩丨丨紫陌鳳城内滿城見者誰不愛盧綸詩壊壁烟垂網丨丨火照隣許渾詩丨丨寶馬嘶殘)
(月羅隠詩丨丨人散白楊風)縣街(孟郊送盧郎中詩丨丨無塵土過客多淹留)静街(元稹詩治虺扶輕杖開門立丨)
(丨)衝街(元稹内狀詩丨丨不避將軍令跋敕兼題宰相名)隔街(白居易詩嬾慢不相訪丨丨如隔山)塵街(白居)
(易詩丨丨從鼔動)市街(白居易新昌新居詩丨丨塵不到宫樹影相連)荒街(劉禹錫詩丨丨淺深轍白居易詩丨丨葉)
(作堆)沓街(李庾西都賦待漏未開朝騎丨丨)連街(李庾西都賦對里丨丨帝宅王家)九街(薛能詩丨丨鳴玉勒)
(范成大詩萬歲三聲徹丨丨)六街(姚合詩丨丨鼓盡塵埃息張泌詩丨丨晴色動秋光)犯街(姚合詩憶酒丨丨沽)禁
街(羅鄴詩枕近丨丨聞曉鼓月當高竹見棲禽)霜街(羅鄴詩丨丨擁褐暫吟行烏焰纔沉桂魄生)雪街(趙嘏詩馬)
(過丨丨天未曙客迷□路淚空頻)御街(李洞詩數條雀尾來南海一道蟬聲噪丨丨)廵街(韋莊感舊詩丨丨趁蝶衣)
(裳破上屋探雛手脚輕)滿街(韋莊詩丨丨楊柳綠絲烟畫出清明二月天陸游詩迎馬綠楊爭拂帽丨丨丹荔不論錢劉克)
(莊詩黃葉蕭蕭忽丨丨)烟街(徐鉉詩丨丨薄暮還)朝街(釋無可詩丨丨日散紅)司街(梅堯臣詩金吾丨丨務欲)
(齊)新街(范成大詩丨丨如拭過鳴騶芍藥荼䕷競滿頭)千街(京鏜詞誰將星移萬點月照丨丨)蕃街(周必大詩)
(古寺看紅葉丨丨試幻人)暮街(虞集詩邃閣晨趨禁掖西丨丨騎馬及雞栖)瑶街(薩都剌宫詞凉露丨丨澀翠翹)
銅駝街(漢書注丨丨丨在雒陽任昉詩南望丨丨丨)長壽街(後漢書劉隆傳時諸郡各遣使奏事帝見陳留吏牘)
(上有書視之云潁川弘農可問河南南陽不可問帝詰吏由吏不肻服抵言于丨丨丨上得之)宅對街(後漢書梁冀傳冀大)
(起第舍而妻孫壽亦對街為宅殫極土木)長安街(晉書載記苻堅時關隴歌曰丨丨大丨夾樹楊槐)端門街(北史)
(隋大業五年角觝大戲于丨丨丨竒技異藝畢集)朱雀街(舊唐書代宗紀廣德元年吐蕃入舊將王甫誘聚京城惡少齊)
(擊街鼓于丨丨丨蕃軍震懾奔潰白居易詩不思丨丨丨束鼓)左右街(舊唐書武宗紀會昌中以道士趙歸真為丨丨丨道)
(門教授先生時帝志學神仙歸真排毁釋氏帝頗信之新唐書令狐楚傳元和中出禁兵畀丨丨丨使衛宰相入朝至建福門)渠
公街(莊子鬻之于齊適當丨丨之丨)香室街(三輔黃圖長安有丨丨丨夕隂街華陽街章臺街)夕隂街(見上)
(謝朓治宅詩結宇丨丨丨荒幽橫九曲張率樂府相逢丨丨丨獨趨尚冠里)華陽街(見上)范氏街(搜神記孔子夜)
(夢三槐之間豐沛之邦有赤氤氲起乃呼顔回子貢同往觀之驅車到楚西北丨丨丨見芻兒打麟傷其左前足束薪而覆之)麯
院街(夢華錄開封府朱雀門街西過橋即投西大街謂之丨丨丨)潘樓街(夢華錄自宣德東去乃丨丨丨街南曰鷹)
(店)石笋街(酉陽雜爼蜀丨丨丨夏中大雨往往得雜色小珠俗謂之地當海眼成都記眞珠樓基在丨丨丨杜甫詩丨丨)
(丨中却歸去范成大詩丨丨新丨好行樂)江陵街(錄異記鄒平公叚文昌負才傲俗落魄荆楚間常半酣靸履于丨丨大丨)
軟繡街(清異錄本朝以親王尹開封謂之判南衙羽儀散從粲如圖畫京師人歎曰好一條丨丨天丨)壽陵街(陸厥)
(詩丨丨之丨走狐兔)玉糝街(李白詩榆莢錢生樹楊花丨丨丨)十二街(白居易詩下視丨丨丨綠樹間紅塵張籍)
(詩丨丨丨中春雪遍李郢詩丨丨丨頭何限草)天門街(白居易詩閒君澤畔傷春草憶在丨丨丨裹時)新昌街(白居)
(易詩丨丨丨晚樹隂斜)午橋街(白居易詩西丨丨丨行悵望南龍興寺立踟蹰)長興街(薛逢詩丨丨丨南沙路平)
不禁街(薛逢詩洛陽風俗丨丨丨)妙喜街(羅隠憶潤州舊游詩石羊丨丨丨甘露平泉碑)一條街(李洞詩丨)
(丨丨擘兩行蟬)賞西街(程明道和邵康節詩先生相與丨丨丨小子親携几杖來)市南街(范成大䕫州竹枝歌癭婦)
(趁墟城裏来十十五五丨丨丨)婁門街(葉適北齋詩亭亭兩高梧買自丨丨丨)千步街(歐陽原功詩麗正門當丨)
(丨丨)斜靠街(張憲春晝詩柳下粉牆丨丨丨當晝紅門半扇開)瑪瑙街(朱德潤題石崇錦障圖詩琉璃器多出珍)
(饌丨丨丨長行鈿車)黑橋街(宋本詩舊時家近丨丨丨)白玉街(林廷選詩散影長安丨丨丨)
對語(月宇天街)(桂館蘭街)(金埒銅街)(列屋充街)(月旦里夕隂街)(紅藥砌綠槐街)(新昌里妙喜街)
摘句(柳線曉籠街明蟾印九街)(蓮炬炤花街錦帳簇香街)(香塵晝滿街春風十二街)
(玉銜花馬踏天街送客開門月滿街)(竹輿伊軋走長街星河耿耿耀天街)
鞋(戸皆切履也韻會作鞵又音膎)
韻藻麻鞋(顔氏家訓鄴下一領軍貪甚坐事籍其家丨丨一屋餘財不可勝言中華古今注丨丨起自伊尹以草為之周)
(文王以麻為之名曰麻鞋至秦以絲為之几娶婦之家先下絲丨丨一䩫取其和鞋之義神仙通鑑桑俱鳳自稱白鹿洞道士每謁)
(貴顯一足草履一足丨丨杜甫詩丨丨見天子衣袂露兩肘)靸鞵(中華古今注丨丨蓋古之履也梁天監年中武帝解脫丨)
(丨以絲為之北夢瑣言霧是山巾子船為水丨丨楊玢詩如今又采蘼蕪去辜負張君繡丨丨雲笈七籖譚峭字景升國子司業洙)
(之子迥好黃老常行吟曰線作長江扇作天丨丨抛向海東邊蓬萊信道無多路只在譚生拄杖前)竊鞵(鄴侯家傳泌宿内院)
(旦起有人丨泌丨送帝所帝曰鞵者諧也當為弼諧事宜諧矣)青鞵(杜甫詩丨丨布襪從此始又豈辭丨丨胝悵望金匕藥蘇)
(軾詩故教世世作黃冠布襪丨丨弄雲水葉顒詩丨丨陪月去翠袖裹雲還楊基詞丨丨不怕春泥汚)棕鞵(戴叔倫詩一兩)
(丨丨八尺藤黃庭堅詩白頭不是折腰具桐帽丨丨稱老夫)草鞵(張詠詩雲居山客丨為丨路轉千峯此寄來范成大催租)
(行牀頭慳嚢大如拳撲破正有三百錢不堪與君成一醉聊復償君丨丨費釋惠洪詩未饒拄杖挑山衲差勝袈裟裹丨丨又傳燈)
(錄雲門問卧龍長連牀上學得底是第幾機曰第一機門云作麽生是第一機曰峭緊丨丨)芒鞵(陳師道詩竹杖丨丨取次)
(行琳瑯觸目路人驚乂丨丨竹杖最關身散髮披衣不待人陳與義詩旋買青丨丨白玉蟾詩三尺丨丨七尺笻踏破青山綠幾重)
增線鞋(唐書車服志武德間婦人曳履及線鞾開元中初有丨丨侍兒則着履)覆鞵(宋史五行志建隆初江南李煜)
(末年有衛士秦友登壽昌堂榻丨其丨而坐訊之風狂不寤識者云鞵履也李氏將覆於此地而為秦所有乎履與李友與有同音)
(趙與秦同祖也未幾為王師所克)賜鞵(宋史河渠志澶州修河卒丨以錢丨役夫給以茶)繫鞵(宋史禮志政和宴射)
(儀皇帝御射殿侍宴官公服丨丨射官窄衣宋史輿服志冠禮三加官服初加緇布冠深衣大帶納履再加帽子皂衫革帶丨丨三)
(加幞頭公服革帶納鞾又帽衫帽以烏紗衫以皂羅為之角帶丨丨東都時士大夫交際常服之)失鞋(稽神錄楊彦伯赴選)
(舍於華隂逆旅同宿者教之檮於天必獲夢寐之報縦無夢則此店之嫗亦能知方來事彦伯因精意以祠之爾夕竟無夢既曙嫗)
(迎送他客亦無所言彦伯怏怏將行忽丨所著丨嫗曰此即神告也將行而丨其丨則是事皆不諧矣)絲鞋(老學菴筆記禁)
(中舊有丨丨局專挑供御丨丨不知其數嘗見蜀將吳珙被賜數百緉皆經奉御者壽皇即位惟臨朝服丨丨退即以羅鞋易之遂)
(廢此局)羅鞋(見上)繡鞵(盧綸詩北苑羅裙帶塵衢錦丨丨白居易花線毯詩美人蹋上歌舞來羅韤丨丨隨步沒李郢)
(詩一聲歌罷劉郎醉脫取明金壓丨丨毛熙震詞緩移弓底丨羅丨)吳鞋(張籍詩憑醫看蜀藥寄信覓丨丨)笋鞵(張籍)
(詩畫苔藤杖細踏石丨丨輕又蠻藤剪為杖楚丨結成丨張祐詩斫樹移桑斧澆花濕丨丨杜荀鶴題宗上人院詩壁上塵粘蒲葉)
(扇牀前苔爛丨皮丨)竹鞵(白居易詩丨丨葵扇白綃巾林野為家雲是身)藤鞵(李賀詩自履丨丨收石蜜手牽苔絮長蒓)
(花)僧鞋(周賀入靜隠寺詩烏道緣巢影丨丨印露蹤)楚鞵(喻鳬贈僧詩丨丨應此老祗繞砌苔休)錦鞋(叚成)
(式嘲温庭筠詩知君欲作閒情賦應願將身作丨丨按温庭筠有丨丨賦)鳳鞋(王珪詩試穿金縷丨頭丨岑安卿美人行露晞)
(香徑苔蘚肥丨丨濕翠行遲遲)兩鞋(楊萬里至鷓鴣洞詩江湖千萬峯穿儂丨丨青)丁鞋(葉適詩火把起夜色丨丨明齒)
(痕)貂鞋(葉適詩鶴袖丨丨巾閃鴉吹簫打鼓趁年華)吟鞋(元好問遊泰山詩十年望齊魯登臨負丨丨)弓鞋
(郭鈺美人折花歌花刺鈎衣花落手草根露濕丨丨繡)振鞋(雲笈七籖藍采和似狂非狂行則丨丨踏歌)捉鞋(吳炳)
(龍虎山記聖井山有龍潜焉寺僧劉氏能豢龍招隣凃公者詣山井入焉而令凃公丨丨以俟越三日僧從白水井歸尋凃公尚立)
(井傍泣下問曰齋乎不應則命祭以白雞鴨因名凃公井)
木底鞋(宋史高昌國傳北廷北山中出碙砂嘗有烟氣涌起無雲霧至夕光熖若炬火照見禽鼠皆赤采者著丨丨丨取之)
(皮者即焦下有穴生青泥出穴外即變為砂石土人取以治皮)經營鞵(朝野僉載鄭元凱為密州刺史有小奴告以履穿凱)
(曰阿翁為汝丨丨丨有頃門夫著鞵者至凱廳前樹上有鴷巢遣門夫上樹取其子門夫脫鞵而緣之凱令奴著鞵而去門夫竟至)
(徒跣凱有德色)金泥鞋(中華古今注秦制令宫人當暑戴黃羅髻蟬冠子五花朵子披淺黃銀泥飛雲帔把五色羅小扇靸)
(丨丨飛頭丨)望仙鞋(中華古今注秦始皇靸丨丨丨衣藂雲短褐以對隠逸求神仙)踏青鞵(千金月令三月三日)
(上丨丨丨履李邴立春詞紅羅先繡丨丨丨春猶淺花信更湏催楊基詞鳳頭新繡丨丨丨)魯風鞵(清異錄宣宗性儒雅)
(令傚孔子履製丨丨丨宰相諸王微殺其式呼為遵王履)夢脫鞋(霍小玉傳一夕玉丨黃衫丈夫抱生來至席使玉丨丨驚)
(寤告母因自解曰鞋者諧也夫婦再合脫者解也既合而解亦當永訣)桃花鞋(青州雜記青州有一種丨丨盛開時垂絲)
(二三尺者採之鍊以松脂逓相纏織成丨)玉香鞋(采蘭雜志徐月英臥履皆以薄玉花為飾肉散以龍腦諸香屑謂之丨丨)
(獨見丨)合歡鞵(王之渙小玉詩薄倖檀郎斷芳信驚嗟猶夢丨丨丨)小頭鞵(白居易詩丨丨丨履窄衣裳青黛點)
(眉眉細長)踏殿鞵(王涯詩春來新插翠雲釵尚著雲頭丨丨丨)牀下鞵(李商隠詩逮今兩携手對若丨丨丨)牡
丹鞵(盧肇為竒章公咏真珠詩神女初離碧玉階彤雲猶擁丨丨丨)金縷鞋(李後主詞花明月暗籠輕霧今宵好向郎)
(邊去剗襪步香階手提丨丨丨)新蠟鞵(梅堯臣詩三日踏穿丨丨丨)平頭鞵(王觀詞結伴踏青去好丨丨丨子小)
(雙鸞)一屋鞵(陳與義詩領軍丨丨丨千載笑絶纓)蹴踘鞋(劉克莊詩丨丨丨尖塵不涴臂鷹袖窄樣新裁)高底
鞋(謝觀詩來索纖纖丨丨丨)道人鞋(顧瑛自題像詩儒衣僧帽丨丨丨)不勝鞋(釋清珙詩老來脚力丨丨丨)
側硯汙鞋(中山詩話陳堯佐游長安佛寺題名從者誤丨丨丨丨公性急遂窒筆於其鼻客笑失聲)
對語(笻杖㯶鞋)(皂帽青鞋)(結襪繫鞋)(遊屐吟鞋)(浮白斝踏青鞋)(槲葉笠笋皮鞋)(粘花帽印蘚鞋)
摘句(新痕乍印鞋歸合辦青鞋)(養藥堂深蘚惹鞋登山猶費幾青鞋)
牌(薄佳切牓也)
韻藻門牌(湘山野錄退傅張鄧公士遜晚春乘安轝出南薰繚繞都城游金明抵暮指宜秋而入閽兵捧丨丨請官位公)
(書一闋云八十衰翁無品秩昔曾三到鳳池来)
鹿角牌(明皇雜錄明皇狩至咸陽原有大鹿張果老曰昔武帝畋於上林獲此鹿將捨去之且命東方朔以鍊銅為牌刻成)
(文字繫於左角下騐之不謬)水松牌(雲仙雜錄李白遊慈恩寺僧用丨丨丨乞詩題訖僧獻綠英梅檀香筆格蘭縑袴紫)
(瓊霜)玉篆牌(龍城錄金華山北有仙洞石刻云劉嚴字仲卿漢室射聲校尉隠迹於此山口人時得丨丨丨俗傳劉仲卿每)
(至中元日来降洞中又王元寳花名有丨丨丨)
增立牌(舊唐書職官志太倉署令三人丞七人令掌九穀廪藏丞為之貳凡鑿窖置屋皆銘甎為庾斛之數與其年月日受)
(領粟官吏姓名又丨丨如其銘)時牌(宋史律歷志國朝復挈壷之職專司辰刻其制有銅壷水稱渴烏漏箭丨丨契之屬壷以)
(貯水烏以引注稱以平其漏箭以識其刻牌以告時於晝契以發鼔於夜注牌有七自卯至酉用之制以牙刻字填金契有二一曰)
(放鼓二曰止鼓制以木刻字於上王禹偁詩壁上丨丨催晝夜)銅牌(宋史輿服志諸王節度觀察使州府軍監縣印皆有丨丨)
(長七寸五分牌塗以金刻文云牌出印入印出牌入鄭嵎津陽門詩長生鹿瘦丨丨垂)銀牌(宋史輿服志符券唐有丨丨發)
(驛遣使則門下省給之其制闊一寸半長五寸面刻隸字曰勅走馬丨丨)鐵牌(宋史輿服志神宗熙寧五年詔鑄造諸銅符三)
(十四副令三司給左契付諸門右契付大内鑰匙庫諸門輪差人員依時轉銅契入赴庫勘同其丨丨只諸人自執在外仗止宿本)
(庫依漏刻發鑰匙付外仗驗請人丨丨給付候開門訖却執丨丨納鑰匙請出銅契至晚却依上請納夢華錄每日交五更諸寺院)
(行者打丨丨子或木魚循門報曉各分地方日間求化趨朝入市之人聞此而起)朝牌(宋史輿服志開門丨丨六面亦隨銅)
(契依舊發放)檄牌(宋史輿服志丨丨其制有金字牌青字牌紅字牌)旁牌(宋史兵志康定元年詔陕西制柳木丨丨)
(蘇軾詩長刀擁丨丨)摽牌(宋史兵志關東戌卒多是硬弩手及丨丨手不惟捍賊勁矢亦可使賊馬驚潰此步戰之利也摽一)
(作標)置牌(宋史兵志保甲法丨丨書戸數姓名)金牌(宋史咸平四年十一月癸未京城民獲丨丨有趙為君萬年字張憲)
(大都即事詩風簷鳴寳鐸雷板耀丨丨)彩牌(宋史天禧元年富州刺史向通漢率所部来朝貢名馬丹砂銀裝劍槊兜鍪丨)
(丨等物)氊牌(宋史羌圍香子城苗授奮擊敗之羌復要於架麻平注矢如雨衆懼授令曰苐進毋恐丨丨數百且至行前者)
(傳呼羌驚亂又破之於牛精谷)牙牌(宋史畢再遇進兵泗州兩城皆定郭倪來饗士出御寳刺史丨丨授再遇辭曰國家河南)
(八十有一州今下泗兩城即得一刺史繼此何以賞之且招撫得朝廷幾丨丨来固辭不受又米立從陳奕守黃州奕降立潰圍出)
(江西制置使黃萬石署為帳前都統制大兵略江西立迎戰被執不降行省遣萬石諭之曰吾官銜一箇丨丨書不盡今亦降矣立)
(曰侍郎國家大臣立一小卒爾何足道但三世食趙氏祿趙亡何以生為又酉陽雜俎睿宗嘗閱内庫見一鞭金色長四尺數節有)
(蟲齧處狀如盤龍靶上懸丨丨或言隋宫庫舊物也又夢華錄大慶殿庭設兩樓如寺院鐘樓上有太史局保章正測驗刻漏逐時)
(刻執丨丨奏歐陽修詩丨丨當殿報班齊袁桷過揚州憶昔詩金盌昔聞歸馬埒丨丨誰肯信龍韜馬臻詩翠袖閒調鸚鵡語丨丨)
(分牓牡丹名)團牌(元史詔文濟王曼濟鎮大名雲南王阿嚕鎮雲南給銀字丨丨)詩牌(湘山野錄鼎州甘泉寺介官道)
(之側嘉泉也寇萊公題曰平仲酌泉經此回望北闕黯然而去丁晉公題曰謂之酌泉禮佛而去後范補之諷留詩於寺曰平仲酌)
(泉回北望謂之禮佛向南行烟嵐翠鎻門前路轉使高僧厭寵榮丨丨猶存夢華錄正月十六日相國寺之大殿前設樂棚諸軍作)
(樂兩廊有丨丨燈云天碧銀河欲下来月華如水照樓臺併火樹銀花合星橋鐵鎖開之詩林逋孤山寺詩白公睡閣幽如晝張祜)
(丨丨妙入神王安石平淮碑詩褒賢樂善自為美賞佳廟壁為丨丨)大牌(夢華錄正月七日三門各有綵結全書丨丨中曰都)
(門道左右曰左右禁衛之門上有丨丨曰宣和與民同樂)小牌(夢華錄駕幸郊壇行禮文舞皆手執一紫嚢盛一笛管結帶武)
(舞一手執短矟一手執丨丨比文舞加數人)蠻牌(夢華錄駕登寳津樓諸軍百戲呈于樓下有花粧輕健軍士百餘前列旗)
(幟各執雉尾丨丨木刀初成行列拜舞互變開門奪橋等陣然後列成偃月陣)髹牌(桯史余為扈簿日瑞慶節隨班上壽紫宸)
(殿百官皆賜廊食余待班南廊日已升見有老兵持二丨丨至金書其上曰輒入御廚流三千里)齋牌(癸辛雜識上庠丨丨)
(亦有關係)縣牌(癸辛雜識凡異姓入宫門為丨丨于腰乃可惟宗子則免)辰牌(楓窗小牘張思訓製上渾儀與舊儀不同)
(以木偶為七直人以直七政又為十二神各值一時至其時即自執丨丨循環而出)寫牌(海岳名言葛洪天台之觀飛白為大)
(字之冠古今第一歐陽詢道林之寺寒儉無精神柳公權國清寺大小不相稱費盡筋骨裴休率意丨丨乃有真趣不陷醜怪真字)
(甚易惟有體勢難謂不如畫算勻其勢活也)象牌(于鵠詩忽然見朱樓丨丨題玉京)朱牌(王建詩丨丨面上分官契)
(黃紙頭邊押勅符)玉牌(王建元日早朝詩舉頭看丨丨不識宫殿名)籖牌(陸龜蒙詩盤餐蔬粟粗史籍丨丨盛又風)
(吹丨丨聲滿室鏗鏘然)千牌(鄭實題經藏詩萬蘊丨丨次碧牙縹牋金字間明霞)單牌(楊萬里詩丨丨雙堠頭俱白)
鬭牌(劉子翬詩丨丨擊鼓多伎倆)油牌(顧瑛詩紅綠丨丨去復來長身碧眼更䪹顋)圓牌(張昱小王孫詩貂帽)
(貂裘美少年丨丨通籍内門前)關牌(張昱輦下曲請號丨丨趨鼔角弓刀千騎領兵符)石牌(宋褧寒食詩馬上舉鞭頻)
(指示丨丨東畔綠楊西)功牌(楊慎雲中詩丨丨銀爍爚賀障錦煸斕)杉牌(薛瑄詩丨丨賈客房)
傳信牌(宋史康定元年造丨丨朱漆木丨給應軍中往來之處)金字牌(宋史輿服志寧宗踐祚有司言安奉皇帝)
(藩邸旌節宜有推飾今用朱漆青地丨丨丨二其一題曰太上皇帝藩邸旌節其一曰今上皇帝藩邸旌節又丨丨丨者日行四百)
(里郵置之最速逓也凡赦書及軍機要切則用之由内侍省發遣乾道末樞密院置雌黃青字牌日行三百五十里軍期急速則用)
(之淳熙末趙汝愚乃作黑漆紅字牌奏委諸路提舉官催督歲校遲速最甚者以議賞罰)青字牌(見上)紅字牌(見上)
桐木牌(宋史兵志軍中製丨丨丨)欒竹牌(宋史兵志元豐七年牌以欒竹穿皮為之以易桐木牌)玉石牌
(宋史郭承祐傳承祐字天錫仁宗為皇太子承祐補左清道率府率春坊左謁者眞宗為丨丨小丨二勒銘以戒飭之)揵馬
牌(宋史李重進傳周世宗親征淮南吳人橫布拒馬以萬數皆貫以利刅維以鐵索又刻木為獸形立陣前號丨丨丨皮嚢貯鐵)
(蒺藜以布戰地周師望其陣皆笑之一鼓而敗)獸面牌(宋史魏勝以意創如意戰車車上為丨丨木丨大槍數十垂氊幕軟)
(牌每車用二人推轂可蔽五十人行則載輜重器甲止則為營以其制上於朝韶諸軍依其式造焉)外辦牌(元史輿服志丨)
(丨丨制以象牙書國字背書漢字填以金)外備牌(元史輿服志丨丨丨制如前)中嚴牌(元史輿服志丨丨丨制如)
(前時牌制同外備而小)草如牌(輿地志雲南麗江有龍淵四畔丨結丨丨履一處則諸處皆動)金寳牌(夢溪筆談)
(祥符中方士王捷能作黃金謂之鴉觜金上令尚方鑄為金龜金牌各數百龜以賜近臣人一枚牌賜天下州府軍監各一今謂之)
(丨丨丨者是也)斗魁牌(癸辛雜識存心齋立丨丨丨)德聚牌(癸辛雜識篤信齋立丨丨丨時本齋一十四人赴會)
(試僅二人蓋德字雖有十四字而聚字乃取二人之䜟也)鳳字牌(夢遊錄王生西施挽詞云西望吳王闕雲書丨丨丨)鸚
鵡牌(楓忩小牘高宗在建康有大赤丨丨自江北來集行在承塵上口呼萬歲足有小金丨有宣和二字)金書牌(王建)
(朝天子詞隔月太常先習樂丨丨丨纛彩雲中)詞訟牌(王建詩丨丨丨前草漸稠)虎頭牌(汪元量湖州歌文武官僚)
(多二品還鄉盡帶丨丨丨)三珠牌(張憲詩吐蕃老帥西南來虎頭不挂丨丨丨)牡丹牌(楊基詞雕玉碾成鸚鵡架)
(泥金鎸就丨丨丨)燕花牌(朱權詩薄羅金縷丨丨丨)
七寶項牌(元史伊嚕勒昆主安扎爾薩里默色遣使奉表進丨丨丨丨一)九里松牌(揮麈後錄吳傳朋說知信)
(州朝辭上殿高宗曰朕有一事每以自慊卿書丨丨丨丨甚佳朕自書易之終不逮卿當令仍舊說皇恐稱謝是日降旨尋舊牌即)
(復令張挂又張籍詩青山海上無城郭唯見松牌記象州)
對語(誓劵功牌)(畫障詩牌)(刻漏辰牌)(牛鐸鹿牌)(龍文鼎鳳字牌)(泥金檢篆玉牌)
摘句(古今人物在詩牌牡丹排日挂牙牌)
柴(土佳切薪也又姓高丨之後)
韻藻曳柴(左傳晉師陳於萃北子玉以若敖之六卒將中軍子西將左子上將右狐毛設二旆而退之欒枝使輿丨丨而)
(偽遁楚師馳之原軫郤溱以中軍公族橫擊之狐毛狐偃以上軍夹攻子西楚師敗績又齊侯登巫山以望晉師晉人使司馬斥山)
(澤之險雖所不至必旆而疏陳之使乘車者左實右偽以旆先輿丨丨而從之宋史岳飛傳詣河北招討使張所所待以國士問曰)
(汝能敵幾何飛曰勇不足恃用兵在先定謀欒枝丨丨以敗荆莫敖采樵以致絞皆謀定也所矍然曰君殆非行伍中人楊萬里文)
(驅白鶴而丨丨)茅柴(韓駒詩飲慣丨丨諳苦硬不知如蜜有香醪楊萬里雪後寄謝濟翁村翁聫騎来訪詩念汝野梅官柳路)
(地爐松葉買丨丨范成大春日田園雜興詩老盆新熟杜丨丨鄭元祐詩拍拍丨丨薦新釀)高柴(史記仲尼弟子傳丨丨字)
(子羔長不盈五尺受業孔子孔子以為愚)
一谷柴(談苑武行德長八尺有力負薪自給號丨丨丨晉祖見其魁岸所負薪令左右數人舉之不能舉後至節帥)
運水搬柴(傳燈錄龐居士見石頭和尚偈云神通并妙用丨丨及丨丨石頭然之)
增燔柴(書歲二月東巡守至於岱宗柴傳既班瑞之明月乃順春東廵岱宗泰山為四岳所宗丨丨祭天告至禮記丨丨於)
(泰壇祭天也爾雅祭天曰丨丨注祭時積柴加牲其上而燔之王安石平淮右碑詩退之道此尤儁偉當鏤玉牒東丨丨)積柴
(見上後漢書諒輔傳仕郡為五官掾時夏大旱輔乃自暴庭中慷慨呪曰若至日中不雨乞以身塞無狀於是丨薪丨聚茭茅以自)
(環搆火其傍將自焚焉未及日中時而天雲晦合須臾㴻雨一郡霑潤世以此稱其至誠小爾雅丨丨水中而魚舍焉)先柴
(禮記天子適四方丨丨注所到必丨燔丨有事於上帝也)升柴(禮記疏天子奉玉丨丨加於牲上謝朓詩丨丨禮既虔)實
柴(周禮春官大宗伯之職以禋祀祀昊天以丨丨祀日月星辰注丨丨實牛柴上也或為賓柴)賓柴(見上)薪柴(史記)
(河渠書令羣臣從官自將軍以下皆負薪寘決河是時東流郡燒草以故丨丨少而下淇園之竹以為楗楚辭折芳枝與璚華兮樹)
(枳棘與丨丨)郊柴(漢書郊祀志匡衡王譚曰臣聞丨丨壇饗帝之義埽地而祭上質也秦觀詩風馬雲車下九天丨丨初告)
(帝心虔)負柴(後漢書西羌傳揭木為兵丨丨為械)㸐柴(後漢書侯瑾傳少孤貧依宗人居性篤學恒傭作為資暮還輒)
(丨丨以讀書)禋柴(宋史樂志帝出於震巽惟潔齊神明其德乃稱丨丨)掉柴(宋史刑法志或斷薪為杖掊擊手足名曰)
(丨丨)欽柴(宋史樂志福方流胙祈方丨丨甘泉賦丨丨宗祈燎薰皇天張安國詩陶匏薦丨丨)生柴(管子管仲曰萊莒之)
(山丨丨君其鑄莊山之金以為幣重萊之柴賈萊君聞之告左右曰金幣人之所重也柴吾國之竒出也以吾國之竒出盡齊之重)
(寳則齊可并也萊即釋其耕農而治柴桓公止柴萊莒之糴三百七十齊糶十錢萊莒之民降齊者十分之七又杜荀鶴山中寡婦)
(詩時挑野菜和根煮旋斫丨丨帶葉燒)治柴(見上)止柴(見上)肆柴(淮南子曳梢丨丨揚塵起堨所以營其目者此)
(善為詐佯者也)拔柴(袁山松後漢書范丹操行清苦弟子愷見其藩不完為載柴以完之時丹適行還怒勅子丨丨載還)樵
柴(水經注自洮嵹南北三百里中地草徧是龍鬚而無丨丨)柳柴(齊民要術種丨千樹則足丨十年以後髠一樹得一載歲)
(髠二百樹五年一週)焚柴(異苑吳孫權時永康有人入山遇一大龜即逐之龜便言曰遊不良時為君所得人甚怪之載出權)
(命煮之丨丨百車語猶如故諸葛恪曰然以老桑方熟權使伐取煮龜立爛杜甫封西嶽賦序臣誠薄劣不勝區區吟咏之極故作)
(封西嶽賦以勸賦之義預述上將展禮丨丨者實顗聖意因有感動焉又詩東城乾旱天其氣如丨丨獨孤及詩丨丨為神趨)斧
柴(老學庵筆記蜀人㸑薪皆短而麤束縳齊密狀如大餅餤不可遽燒必以斧破之至有以丨丨為業者孟蜀時周世宗志欲取)
(蜀蜀卒湼面為斧形號破柴都)破柴(見上)藩柴(曹植詩燕雀戲丨丨安識鴻鵠遊)縳柴(杜甫詩丨丨門窄窄通竹)
(溜㳙㳙)折柴(孟郊饑雪吟大雪壓梧桐丨丨墮峥嶸)拾柴(孟郊寄義興小女子詩漁妾性崛強耕童手皴𠢐想茲為)
(襁褓如鳥丨丨枝又喜盧仝書船歸洛詩我願丨遺丨巢經於空虛雲笈七籖鄭思遠所住馬迹山虎生二子山下人格得虎母虎)
(父驚逸虎子未能得食思遠將還山舍養飼虎父尋還又依思遠後思遠每出乘騎虎父二虎子負經書衣藥以從時於永康橫江)
(橋逢相識許隠且煖藥酒虎即丨丨然火)束柴(孟郊詩獨立猶丨丨白居易東城桂詩長憂落在樵人手賣作蘇州一丨丨)
枯柴(白居易自誨詩使汝未老形丨如丨閻長言詩丨丨補短橋元好問詩孟郊老作丨丨立)壘柴(路德延小兒詩丨丨)
(為屋木和土作盤筵)松柴(楊萬里雨中入城詩阿耶烏傘兒青笠賣却丨丨買菜回)澗柴(陸游散步野舍詩赤脚舂畬粟)
(平頭拾丨丨)溪柴(陸游詩丨丨旋篝火)桑柴(趙孟頫咏織詩釡下燒丨丨取繭投釡中)擔柴(李存義伇謠奉公往)
(役名主首半是摘篛丨丨夫)荆柴(高叔嗣詩惟當尋舊業歸卧守丨丨)春柴(雲笈七籖徐彎少有道炁一旦與從羣兄)
(弟數人登石碕山斫丨丨日暮彎不返明旦尋覓見彎在山上腋持鎌倚而不動或乃抱彎惟有空殼)
鵲銜柴(酉陽雜爼大歴八年乾陵上仙觀天尊殿有雙丨丨丨及泥補葺隟壞一十五處宰臣上表賀)形比柴(元稹)
(詩羸丨漸丨丨)伐為柴(司馬光夜雨宿南園詩梧子拾為果拒霜丨丨丨)小把柴(陸游詩自注鄉市丨丨丨謂之)
(溪柴)半扉柴(楊萬里詩病過三日雨門掩丨丨丨)當門柴(王世貞詩西風為掃丨丨丨)
對語(懸布曳柴)(瘞玉燔柴)(竹葉茅柴)(映雪㸐柴)(鉏徑草欵扉柴)(籬編槿門縳柴)
摘句(帶葉斫生柴衡門半掩柴)(煙煖爇茅柴門編錦里柴)
釵(楚佳切婦人岐算也)
韻藻爵釵(晉書元帝紀元帝將拜貴人有司請市丨丨帝以煩費不許晉令六品以下得服丨丨以蔽髻三品以上服金)
(釵曹植美女篇頭上金丨丨腰珮翠琅玕夏侯湛丨丨賦覽嘉藝之機巧持精思於丨丨梁元帝詩丨丨照輕幌何遜詩丨丨横曉)
(髩吳均詩還君玳瑁金丨丨按爵通作雀)金釵(見上拾遺記石崇嘗擇美容姿十人裝飾不相分別使翔風刻玉為倒龍之佩)
(瑩丨為鳳冠之丨有所召者不呼姓名聽佩聲視釵色玉聲輕者居前金色豔者居後荆楚歲時記仲冬采擷雜萊乾之為鹹葅有)
(得其和者作丨丨色醒酒所宜也西溪叢語王琪金陵飲酒詩云蜀江雪浪來天際一𣲖泉舂寳釵碎蓋謂水碓舂丨丨糯也老學)
(庵筆記僧法一宗果自東都避亂渡江各攜一笠杲笠中有黃丨丨每自檢視一伺知之杲起奏厠一亟探釵擲于江中杲還亡釵)
(色變一叱之曰與汝共學了生死大事乃眷眷此物耶我適已為汝投之江流矣湯僧濟渫井得丨丨詩翠羽成泥去金色尚如鮮)
(張率白紵歌丨翠丨環稍不餙霧□流黃不能織白居易詩鈿盒丨丨寄將去范成大蠟梅詩黃丨丨頭金蛺蝶春風傳得舊宫粧)
(楊奐宫詞殿前輪直罷偷去賭丨丨)玉釵(宋史李宸妃傳真宗以為司寢既有娠從帝臨砌臺丨丨墜帝心卜釵完當為男子)
(左右取以進釵果不毁帝甚喜已而生仁宗洞冥記元鼎元年起招仙閣有神女留一丨丨帝以賜婕妤至昭帝時宫人猶見此釵)
(黃諃欲之明日發匣有白燕飛升天宫人學作此釵因名丨燕丨言吉祥也霍小玉傳曾令侍婢浣沙將紫丨丨一隻詣侯景先家)
(貨之路逢内作老玉工見浣沙所執前来認之曰此釵吾所作也昔歲霍王小女將欲上鬟令我作此酬我萬錢我嘗不忘汝從何)
(而得浣沙曰我小娘子即霍王女也司馬相如美人賦丨丨挂臣冠羅袖拂臣衣王僧孺徐僕射妓詩稍知丨丨重漸見羅襦寒王)
(建白紵歌低鬟轉面掩雙袖丨丨浮動春風生皮日休詩弩臺雨壊逢金鏃香徑泥消露丨丨曹鄴代班姬詩嘗嫌鬢蟬重乞人白)
(丨丨)燕釵(見上殷堯藩詩惟有君恩白丨丨温庭筠詩蘭膏墜髮紅玉春丨丨拖頸抛盤雲李郢詩薄雪燕蓊紫丨丨按燕蓊)
(花名)荆釵(列女傳梁鴻妻孟光丨丨布裙江斆讓婚表丨丨布裙足得成禮王安石杏花詩野女強篸看亦醜少教憔悴逐丨)
(丨范成大分歲詞丨丨勸酒仍祝願但願尊前且強健)靈釵(華陽國志涪陵山有大龜其甲可卜其緣可作釵世號丨丨)
宫釵(陸龜蒙詩草碧未能忘帝女燕輕猶自識丨丨)
十二釵(南史齊高帝建元元年周盤龍破魏兵上下詔稱美送金釵十二枚與其妾杜氏手敕曰餉周公阿杜白居易詩鍾)
(乳三千兩金釵十二行)龍鸞釵(拾遺記魏文帝改薛靈芸之名曰夜來入宫後居寵愛外國獻火珠丨丨之丨帝曰明珠)
(翡翠尚不能勝况龍鸞之重乎又古今注盤龍釵梁冀婦所製又杜陽雜編大歴中日林國獻龍角釵帝賜獨孤妃後化二龍去又)
(唐同昌公主有九鸞釵又李商隠詩鸞釵映月寒錚錚)
增買釵(詩旱麓疏楛形似荆而赤上黨人織以為牛筥箱器乂屈以為釵故上黨人調曰問婦人欲買赭不謂竈下自有黃)
(土問丨丨不謂山中自有楛)鈿釵(唐書車服志武德令皇后服有褘衣鞠衣丨丨禮衣三等褘衣受冊助祭朝會諸大事則)
(服之鞠衣親蠶則服之丨丨禮衣宴見賓客則服之)花釵(唐書車服志一品翟九等丨丨九樹二品翟八等丨丨八樹三品翟)
(七等丨丨七樹四品翟六等丨丨六樹五品翟五等丨丨五樹寳鈿視花樹之數荀㫤詩丨丨髩邊低沈約詩雲髩丨丨舉我情已)
(欎紓吴均詩丨丨玉宛轉珠繩金絡紈劉孝威詩羅衣久應罷丨丨堪更治)貨釵(唐書柳玭傳永寧王相國涯居位竇氏女)
(歸請曰玉工丨丨直七十萬錢王曰七十萬錢豈於女惜但釵直若此乃妖物也女不敢復言)攖釵(宋史李及傳及知泰州州)
(將吏頗易之會有禁卒白晝丨婦人金丨於市吏執以來及方坐觀書召之使前略加詰問其人服罪及亟命斬之觀書如故於是)
(將士皆驚服)盗釵(宋史劉宰傳富室亡金釵惟二僕婦在置之有司咸以為冤宰命各持一蘆曰非丨丨者詰朝蘆當自若)
(果盗則長於今二寸明旦視之一自若一去其蘆二寸矣即訊之果服其罪)得釵(宋史彭思永兒時旦起就學丨金丨於門)
(外默坐其處湏臾亡釵者來即還之名臣言行錄程伯淳始生神氣秀爽異於諸兒未能言叔母侯氏抱之不知其釵墜後數日方)
(求之伯淳以手指隨其所指而往果丨丨人皆驚其異)鳳釵(炙轂子漢武帝時諸仙女從王母下降皆貫丨首丨孔雀搔頭)
(于濆古宴曲十戸手腁胝丨凰丨一隻李洞詩不覺宫人拔丨丨李建勲詩折得玫瑰花一朵為君簮向丨凰丨)銀釵(異苑)
(吳郡有徐君廟吳時所立東陽長山縣吏李瑫遭事在郡婦出過廟請乞恩拔丨丨為願未至富陽有白魚跳婦前剖得所願釵事)
(尋解杜甫負薪行野花山葉丨丨竝)願釵(見上)翠釵(幽怪錄竟陵掾劉諷夜投空舘有三女郎至歌曰綠樽翠杓為君斟)
(酌今女不飲何時歡樂忽有黃衣人曰婆提王屈娘子夙來女郎皆起明旦拾得丨丨數隻宋玉諷賦主人之女為臣炊彫胡之飯)
(烹露葵之羹來勸臣食以翡丨之丨挂臣冠纓臣不忍仰視劉孝綽詩丨丨挂已落羅衣拂更香陳後主詩丨丨綺袖波中漾上官)
(儀詩丨丨低舞席李商隠詩為問丨丨釵上鳳不知香頸為誰廻韓偓荔支詩想得佳人微啓齒丨丨先取一枝懸)魚釵(幽明)
(錄潯陽參軍某夢婦人前跪乞移骸高處參軍曰何以為識曰君見渚邊丨丨即我也果然韓偓詩鏡獸金塗爪釵魚玉鏤鱗)古
釵(法書苑顔魯公與懷素同學草書於烏兵曹或問張長史見公孫大娘舞劍器始得低昂回翔之状兵曹有之乎懷素以丨丨)
(脚對魯公曰何如屋漏痕韋續書品優劣李陽冰書若丨丨倚物力有萬夫李斯之後一人而已張籍丨丨歎丨丨墮井無顔色百)
(尺泥中今復得陸龜蒙紫石硯詩琢成飛燕丨丨頭)折釵(姜䕫續書譜丨丨股者欲其屈折圓而有力韓偓詩敲丨玉丨歌轉)
(咽一聲聲入兩眉愁陸游詩看畫客無寒具手論書僧有丨丨評)松釵(癸辛雜識凡松葉皆雙股故世以為丨丨韓偓寄隠)
(者詩長丨夜落丨千股汪藻詩僧盂收柏子樵徑掃丨丨)雙釵(名山記重慶府江津縣西周溪上石磧中有淺水一斷周廻五)
(六尺隠隠見丨金丨影)墜釵(真仙通鑑許氏者許真君遜之女也適建安黃仁覽真君輕舉之日許氏同仁覽公姑三十二)
(口白日飛昇仙仗既行許氏釵偶墜落今有許氏丨丨洲司空圖詩鏡前空丨玉人丨)寳釵(秦嘉與婦徐淑書今致丨丨一)
(雙價值千金可以曜首淑荅曰未奉光儀則丨丨不設又贈婦詩丨丨好耀首明鏡可鑒形湯僧濟渫井得金釵詩丨丨于此落從)
(來非一年何遜詠照鏡詩丨丨若可問金鈿畏相逼)挂釵(謝朓夜聽妓詩丨丨夜纓絶墮珥荅琴心)桂釵(王融少年子待)
(君送客返丨丨當自陳)落釵(梁昭明太子詠照流看丨丨詩流搖粧影壊釵落鬢花空范静妻沈氏詩水澄正丨丨萍開理)
(垂髮梁鍠觀美人卧詩丨丨猶罥鬢微汗欲銷黃)横釵(梁簡文帝筝賦落丨丨於袖下斂垂衫於膝前秦韜玉詩何處丨丨)
(帶小枝邊元鼎詩雙鸞夾鏡鳳丨丨捧額黃梅小燕排)懸釵(梁簡文帝詠舞詩丨丨隨舞落飛袖拂鬟垂)正釵(梁簡)
(文帝詠獨舞詩因羞強丨丨顧影時廻袂費昶詠照鏡詩丨丨時念影拂絮且憐香正亦作整韓偓詩整釵梔子重泛酒菊花香)
長釵(庾肩吾詩細腰宜窄衣丨丨巧挾鬟)安釵(庾肩吾美人看畫詩丨丨等疎密著領俱周正朱超道詠鏡詩丨丨釧獨)
(響刷鬢袖俱移)鬢釵(徐君蒨共内人守歲詩勿疑丨丨重為待曉光催)低釵(劉孝儀詠舞詩丨丨依促管曼睇入繁絃)
垂釵(劉孝綽詩丨丨繞落鬢□汗染輕紈)廻釵(劉孝威春宵詩丨丨挂反環拭淚繩春線)簡釵(王訓詩丨丨新輾翠)
(試履逆填牆)除釵(徐陵詩拭粉留花稱丨丨作小鬟)分釵(陸罩閨怨詩自憐斷帶日偏恨丨丨時)妓釵(孟浩)
(然詩波影搖丨丨)素釵(王建宋氏五女詩丨丨垂兩髦短窄古時儀)墮釵(王建白紵歌丨丨遺珮滿中庭此時但願)
(可君意李商隠詩水紋簟上琥珀枕旁有丨丨雙翠翹)銅釵(王建詩貧女丨丨惜于玉又紗帶生難結丨丨重欲垂)捨
釵(王建宫詞私縫黃帔丨丨梳欲得金仙觀裡居)抽釵(韓愈華山女詩丨丨脫釧解環珮堆金叠玉光青熒)曉釵(李賀)
(詩丨丨催鬢語南風)斜釵(李賀詩寒鬢丨丨玉燕光高樓唱月敲懸璫)鴛釵(元稹詩頭上丨丨雙翠翹)環釵(元稹)
(詩丨丨謾篸綠雲叢)瑶釵(元稹詩丨丨行彩鳳)歌釵(白居易詩髮滑丨丨墜粧光舞汗沾)舞釵(白居易詩香飄歌袂)
(動翠落丨丨遺)撩釵(李商隠風詩丨丨盤孔雀惱帶拂鴛鴦)蘭釵(温庭筠詩丨丨委墜垂雲髮)理釵(温庭筠詩)
(丨丨低舞鬢換袖廻歌面)舊釵(陳陶詩丨樣丨篦淺淺衣施肩吾效古興詩金雀無丨丨湘綺無舊裾惟有一寸心長貯萬里)
(夫)側釵(韓偓詩丨丨移袖拂豪犀)秦釵(韓偓詩丨丨枉斷長條玉蜀緎虛留小字紅)雕釵(王珪詩玉鳳丨丨裊)
(欲飛)斷釵(傅若金銅雀硯歌月砌寒傾古臺暮雨犁耕出丨丨時)短釵(高啓竹枝詞大艑攤錢賣鹽去丨丨簮葉負薪)
(歸)瓊釵(高道素上元賦抽丨丨以挑爐彈玉指以撥燎)
瑇瑁釵(續漢書輿服志貴人助蠶戴丨丨丨繁欽定情詩何以慰別離耳後丨丨丨)廣插釵(唐書文宗紀命中使)
(于漢陽公主及諸公主第宣旨今後每遇對日不得丨丨丨梳不湏著短窄衣服)同心釵(西京雜記趙飛燕為皇后其女)
(弟在昭陽殿上丨丨七寳丨凴虚子贈婦書合服丨丨丨)九雛釵(趙飛燕外傳后持昭儀手抽紫玉丨丨丨為昭儀簮髻)
辟寒釵(拾遺記魏明帝時昆明國貢𠻳金鳥此鳥畏霜雪乃起小屋處之名曰辟寒臺宫人爭以鳥吐之金用飾釵佩謂之)
(辟寒金歐陽原功題高宗御書詩君王不受丨丨丨永巷泥金進損齋)却月釵(拾遺記燕昭王賜旋娟以金梁丨丨之丨)
(又庾信王昭君詩鏡失菱花影釵除却月梁)銅鼓釵(海錄碎事南蠻鑄銅為大鼓初成懸於庭置酒以召同類富女子以)
(金銀為大釵叩鼔因名之曰丨丨丨)玉臂釵(夢溪筆談嘗過金陵人有發六朝陵寢得古物甚多曾見一丨丨丨兩頭施轉)
(關可以屈伸合之令圓僅于無縫為九龍繞之功侔鬼神)三珠釵(崔瑗丨丨丨箴元正上日百福孔靈鬢髮如雲乃象衆金)
(丨丨璜丨攝媛讃靈梁元帝謝東宫賚花釵啓九宫之璫豈直黃香之賦丨丨之丨敢高崔瑗之說)駭雞釵(黃香九宫賦連)
(明月以為懸剝丨丨以為丨)美人釵(李白春感詩塵縈游子面蝶弄丨丨丨)翠雲釵(王涯詩春來新插丨丨丨)
琴瑟釵(温庭筠有丨丨丨絶句)水精釵(司空圖遊仙詩月姊殷勤留不住碧空遺下丨丨丨)鸚䳇釵(韓偓)
(詩水晶丨丨丨頭顫斂袂佯羞忍笑時)珊瑚釵(薛逢詩美人醉贈丨丨丨)綠毛釵(薛能贈舞者詩丨丨丨動小相)
(思)琥珀釵(羅虬比紅兒詩丨丨丨成恩正深)隠居釵(梅堯臣詩細君惟有丨丨丨)
對語(鸞鏡鴛釵)(柳𢃄松釵)(解珮挂釵)(珠釧翠釵)(飛霞佩却月釵)(約眉翠曜首釵)(靈蛇䯻瑞燕釵)
摘句(盈盈鬢嚲釵陪歡列鳳釵)(蝶隨春色上金釵飄纓長罥鳳皇釵)(山風時復落松釵各占東風挂玉釵)
靫(楚佳切盛劒室)
韻藻金鞴靫(李白詩别時提劒救邊去留此虎紋丨丨丨劉祁征婦詞恨妾不為丨丨丨在君腰下隨風埃又張翥詩)
(後軍細鎧甲白羽攅鞴靫)
增箭靫(賈島詩燕雀來鷹架塵埃滿丨丨元稹詩蛇蠱迷弓影雕翎落丨丨又一自低心翰墨場丨丨抛盡負書囊)千
靫(元稹樂府丨丨鳴鏑發胡弓萬片清球擊虞廟)倒靫(黃庭堅飰錢孺文官舍詩丨丨收蓮的剖蚌煑雞頭)腰靫(王庭)
(珪詩孟公韓公毛髮動丨丨大羽冠進賢)
塵蒙靫(王安石詩一矢不試丨丨丨)
差(楚皆切丨殊又不齊又簡也又支韻麻韻又禡韻)
韻藻增選差(宋史熙寧六年詔諸路學官委中書門下丨丨紹興十二年詔無教授官州軍令吏部申尚書省丨丨)
借差(宋史元豐四年改五路義勇為保甲狄諮劉定部領澶州集教大保長四百八十二人見于崇政殿召執政賜坐閱試補)
(三班借職差使丨丨凡三十六人餘賜金帛有差遷諮四方館使定集賢校理)摘差(宋史乾道四年十月殿前司言茅灘一帶)
(平地可作教場已修築將壇所有聖駕出郊除禁衛外欲於本司入陣馬軍内丨丨護聖馬軍八百人騎弓箭器械作十六隊於儀)
(衛前後引從各分八隊隊各五十人)聽差(宋史淳熙四年詔罷備攝官惟緝捕使臣十二員丨候丨使六員許令辟置張翥口)
(號長川妓子蚤晨來戴笠騎驢帕擁腮總在狹邪坊裏住教坊日日丨丨回)擬差(宋史淳熙十四年利州路提刑言金洋興)
(利文龍等州通判乞送轉運司丨丨從之)添差(宋史嘉泰四年詔臨安府丨丨不釐務)好差(白居易山石榴花詩丨丨)
(青鳥使封作百花王)官差(王建射虎行自去射虎得虎歸丨丨射虎得虎遲范成大戲贈道人詩野人何苦赴丨丨符使追呼)
(撓道懷)情差(皮日休詩十里尋山為思役五更看月是丨丨)勅差(楊萬里荅陸務觀道院詩道院丨丨權院事筠庵身)
(是住菴僧)例差(張昱輦下曲丨丨右姓廵倉庫)
宫觀差(来史慶元中詔總管下至副將年七十以上許自陳與丨丨丨遣)觥使差(元稹詩紅娘留醉打丨丨及醒)
(丨自注舞引紅娘抛打曲名酒中觥使席上右職)請自差(陸龜蒙詩初呈酒務求專判合禱山祠丨丨丨)星火差
(司馬光詩牙兵丨丨丨)
厓(五佳切說文山邊也韻會或作崖又州名)
韻藻珠厓(漢書武帝紀定越地以為南海蒼梧鬱林合浦交趾九真日南丨丨儋耳郡注郡在大海中厓岸之邊出真珠)
(故曰丨丨又賈捐之傳願遂棄丨丨專用恤關東為憂從之丨丨由是罷又匡衡傳諸見罷丨丨詔書者莫不欣欣人自以將見太)
(平也宋之問詩丨丨天外郡張謂詩銅柱丨丨道路難亦作朱水經注大海中南極之外對合浦徐聞縣清明無風之日望丨丨州)
(如囷廩大又海賦南澰丨丨北灑天墟)緣厓(魏志鄧艾傳艾自隂平道以氊自褁推轉而下將士皆攀木丨丨魚貫而進白)
(狼王唐菆懷德歌高山岐峻丨丨磻石孫逖詩涉澗猜行潦丨丨畏宿氛曹松詩雲朵丨丨發峯隂截水清)丹厓(晉書宋纖)
(傳纖有遠操太守馬岌造焉距而不見岌銘詩於石壁曰丨丨千丈青壁萬尋室邇人遠實勞我心又甘泉賦北爌幽都南煬丨丨)
(服虔注丨水之丨)層厓(水經注滱水歴南山秀鄣分霄丨丨刺天積石之峻壁立直上謝靈運山居賦羅丨丨於戸裡列鏡)
(瀾於忩前皮日休舘娃宫詩豔骨已成蘭麝土宫牆依舊壓丨丨)秋崖(輟耕錄浙江園苑之勝惟松江下砂瞿氏為最古宋)
(秀州守方岳有詩留題壁間後紫陽虛谷翁來遊繼題十絶其一云壁間墨客掃龍蛇所寫詩佳字亦佳忽見一詩增感慨吾家宗)
(伯老丨丨按方岳號丨丨善賈相時人嘲之曰丨丨秋壑一般秋又杜甫詩丨丨爽氣高)隂厓(西征賦眺華頂之丨丨覿高掌)
(之遺蹤鮑照詩丨丨積夏雪陽谷散秋螢杜甫詩獨向丨丨結茅屋曾鞏丹霞洞詩忽驚丨丨勢回合中抱幽谷何平圜)雙厓
(杜甫詩丨丨洗更青李頻詩一徑入丨丨)枯厓(孟郊詩上客處華地下僚宅丨丨)斷厓(周賀贈新頭陀詩遠洞省穿湖)
(底過丨丨曾向壁中禅陸龜蒙館娃宫詩鏤楣消落濯春雨蒼翠無言空丨丨)磨崖(董逌丨丨碑跋中興頌刻永州浯溪上斵)
(其崖石書之刺史元結撰頌成乞書顔太師太師以書名時而此尤瑰瑋故世貴之王十朋會稽風俗賦招魯公命元結丨蒼丨禿)
(巨筆范成大游興安乳洞詩歲月可無紀三洞俱丨丨自注乳洞有上中下三岩)顛崖(劉因詩百丈逢丨丨鄭元祐游支硎)
(南峯詩馬騎仄徑猶浮石鶴放丨丨尚有亭)
張乖厓(宋史張詠傳詠剛方自任為治尚嚴猛自號乖厓以為乖則違衆厓不利物)
增河厓(詩坎坎伐檀兮寘之河之干兮毛傳干厓也疏身自斬伐檀置之於河之厓欲以為輪輻之用)渭厓(詩在洽之)
(陽在渭之涘毛傳丨水也涘丨也)水厓(詩率西水滸至于岐下毛傳滸丨丨也)釣厓(詩疏雒師謀云吕尚丨丨)黃
崖(左傳公如楚過鄭鄭伯不在伯有迋勞於丨丨杜預注滎陽宛陵縣西有黃水西南至新鄭城西入洧迋往也應貞臨川賦順)
(丨丨而蕩博)重厓(爾雅丨丨岸汪兩厓累者為岸又作崖抱朴子非泣血之民不能識夜光於丨丨之裏鮑照詩複澗隠松)
(聲丨丨伏雲色范雲詩洞澗生芝草丨丨出醴泉)望厓(爾雅丨丨灑而高岸疏灑水深也言視水邊之厓其下水深其厓高)
(峻者名岸又作崖廬山道人詩褰裳思雲駕丨丨想層域)别厓(爾雅厓内為隩外為隈注丨丨表裏之名)高崖(家語孔子)
(曰不觀於丨丨何以知顛墜之患不臨於深淵何以知沒溺之患不觀於巨海何以知風波之患士慎此三者則無累於身矣)商
崖(史記河渠書自徵引洛水至商顔下服虔注顔音崖應劭注或曰商顔山名陸龜蒙春日尋野景詩因吟郢岸百畆蕙欲采丨)
(丨三秀芝)壞崖(後漢書丁鴻傳夫丨丨破巖之水源自㳙㳙干雲蔽日之木起於葱青禁微則易救末者難)赤崖(南史)
(張纉傳臨丨丨而慷慨摧雄圖於魏武按謂赤壁又諸葛亮與兄瑾書頃大水暴出丨丨以南橋閣悉壊時趙子龍與鄧伯苗一戍)
(丨丨屯田一戍丨丨口但能緣崖與伯苗相聞而已)霜厓(南史張充傳介然之志峭聳丨丨確乎之情峯橫海岸鮑照登香爐)
(峯詩丨丨滅土膏金澗測泉脈)神厓(南史張充傳獨師懷抱不見許於俗人孤秀丨丨每邅回於在世)柏崖(唐書高宗)
(紀咸亨三年於洛川丨丨置倉)紅崖(唐書韓洄傳擢戸部侍郎判度支上言今商州丨丨冶産銅而洛源監久廢請鑿山取銅)
(即冶舊監置十鑪鑄之江淮七監請皆罷)梯崖(宋史方技列傳秦州民家子趙抱一常牧羊田間一夕有叩門召之者以杖引)
(行杖端有氣如煙其香可悦俄至山崖絶頂見數人會飲音樂交奏會巡檢司過其下聞樂聲疑羣盗歡聚集村民丨丨而上至則)
(無所覩抱一獨在援以下之自是有道家之趣)渚崖(莊子秋水時至百川灌河涇流之大雨涘丨丨之間不辨牛馬注崖亦作)
(涯)端崖(莊子以謬悠之說荒唐之言無丨丨之辭時恣縱而不儻不以觭見之也)無崖(莊子彼且為丨丨亦與之為丨)
(丨又其來無跡其往丨丨又生熟不盡於前而積歛丨丨)畛崖(淮南子鑿汚池之深肆丨丨之遠)鑚崖(道德指歸論水)
(之所以貫金觸石丨丨潰山馳騁丘阜以赴隨江海無有還者形偶性合事物自然也)乘崖(水經注徐水又東南流歴石門)
(中世俗謂之龍門也其山上合下開開處高六丈飛水歴其間南出丨丨傾澗泄注七丈有餘渀盪之音竒為壯猛)接崖(水經)
(注崤嶺西北二面連峯丨丨莫究其極元稹詩平陂丨斷丨)青崖(水經注絳水出綘山東至寒泉奮湧揚波北注懸流奔壑)
(十一許丈丨丨若點黛素湍如委練望之極為竒觀矣劉義慶山鷄賦臨淥湍而映藻傍丨丨而妍飛顔延之詩藐眄覯丨丨衍漾)
(觀綠疇吴均與施從事書故鄣縣東三十五里有青山絶壁干天孤峯入漢綠嶂百重丨丨萬轉張說華嶽碑巉巉太華柱天直上)
(丨丨白谷仰見仙掌杜甫詩南雪不到地丨丨霑未消雲笈七籖王子喬讃云揮策丨丨假翰獨注)經崖(水經注教水南流歴)
(鼔鐘上峽懸洪五丈飛流注壑夾岸深高壁立直上丨丨秀舉百有餘丈)傾崖(水經注孟門即龍門之上口也此石經始禹作)
(河中潄廣夾岸崇深丨丨返捍巨石臨危若墜復倚李白遊太山詩北朓崿嶂竒丨丨向東摧鄭良士游九鯉湖詩仄徑丨丨不可)
(通湖嵐林靄共溟濛司馬光詩百叠疑丨丨)石崖(水經河水又東北歴丨丨山西又杜荀鶴詩接果猿思嘯丨丨陸游視築)
(堤詩插江丨丨堅可礲又白居易詩身倚白丨丨手攀青桂樹)洪厓(神仙傳衛叔卿歸華山漢武父帝令叔卿子度世求之見其)
(與數人博度問曰向與博者為誰叔卿曰是丨丨先生王子晉薛容也水經注贛水西行曰散原山西北五六里有洪井飛流懸注)
(舊說丨丨先生之井也郭璞詩左挹浮丘袂右拍丨丨肩又姮娥揚妙音丨丨頷其頤)儋崖(酉陽雜爼丨丨芥高者五六尺)
(子大如雞卵又種瓠成實率皆石餘蘇軾沉香山子賦矧丨丨之異産實超然而不羣)積崖(酉陽雜爼丨丨山高三百由旬)
(魏收詩丨丨疑造化導水逼神功)懸崖(張懷瓘書斷王獻之書如大鵬摶風長鯨噴浪丨丨墜石驚電遺光鮑照詩丨丨棲)
(歸月杜甫山寺詩亂水通人過丨丨置屋牢方回詩丨丨樵屋小楞嚴經譬如有人談說酢梅口中出水思蹋丨丨足心酸澁)土
崖(夢溪筆談鹽之品至多公私通行者四種一末鹽海鹽次顆鹽又次井鹽鑿井取之又次崖鹽生於丨丨之間)銅崖(輿地)
(志丨丨山在貴州銅仁府治南屹立銅仁大小二江之中)雪崖(潜山志其在雪山有丨丨崖半色垂如雪瀑布萬丈冬夏瑩然)
(如晴故又謂之晴雪王融移席琴室詩丨丨似留月蘿徑若披雲杜甫詩丨丨纔變石又名山記噴丨丨在麻城縣龜峰山泉飛流)
(如雪故名)白崖(宿松志丨丨山在縣東北七十里四面斗絶止一徑可升上饒水泉林木可居數百家羣山廻環極稱幽勝前)
(代有遺壘古祠在焉高人棲隠之處也又范成大詩丨丨如負扆金界奠蒼麓)櫃崖(名山記丨丨在南川縣東南峭崖壁立上)
(有洞洞門中有一櫃往歲時聞斧斤聲有飛屑隨水下疑洞中有神物也)寒崖(帝京景物略昌平州駐蹕山下有洞名丨丨盧)
(象詩臘月聞山鳥丨丨見蟄熊)川崖(古蠶叢詩丨丨惟平其稼多黍)升崖(班婕妤擣素賦皎若明魄之丨丨煥若荷花之)
(昭晰)振崖(上林賦盤石丨丨嶔巖倚傾注振整也以石整頓池水之厓也)東崖(甘泉賦蛟龍連蜷於丨丨兮)增厓
(西都賦仍丨丨而衡闕臨峻路而啓扉)峻厓(西都賦超洞壑越丨丨)幽厓(東都賦北動丨丨南燿朱垠)鴻厓
(崔駰賦神爵翔於丨丨劉楨魯都賦紫金揚輝於丨丨水精潜光於雲穴)塞崖(張昶華山堂闕碑郡國方士自遠而至者充巗)
(丨丨)承崖(應貞臨川賦水則高溜丨丨懸泉屬嶺)臨崖(蜀都賦卭竹緣嶺菌桂丨丨海賦禹乃鏟丨丨之阜陸决陂潢)
(而相浚潘尼三月三日洛水作丨丨濯素手劉峻東陽金華山棲志宅東起招提寺背巗面壑層軒引景邃宇丨丨博敞閑虛納祥)
(生白孔德紹詩丨丨俯大壑披霧仰飛流)嵩崖(何劭詩丨丨巗巗洪流湯湯)絶崖(張載敘行賦緣阻岑之丨丨蹈偏梁)
(之懸閣黃庭堅詩君不見海南水沉紫旃檀碎身百鍊金博山豈如不蒙斧斤賞老大丨丨霜雪間)登崖(張載擬四愁詩丨丨)
(遠望涕泗流李白詩丨丨獨立望九州)南崖(陸機詩丨丨充羅幕北渚盈軿車)曲厓(江賦觸丨丨以縈繞)凌厓
(湛方生廬山神仙詩序振裳揮錫丨丨直上庾闡隠居詩丨丨高嘯希風朗彈鮑照詩丨丨采三露攀鴻戲五烟謝眺詩丨丨必千)
(仞尋溪將萬轉)霄崖(支遁詩丨丨育靈藹神蔬含潤長)形厓(支遁詠懷詩隗隗丨丨頽炯烔神宇敞)阻崖(宗炳)
(登半石山詩清晨陟丨丨氣志洞蕭灑)攀厓(謝靈運詩丨丨照石鏡牽葉入松門)陽厓(謝靈運山居賦掘蒨丨丨擿&KR0008;)
(隂摽又於南山往北山詩朝旦發丨丨景落憩北峰蘇舜欽金山寺詩丨丨産金碧)依崖(謝靈運山居賦高居唐而胥宇臺丨)
(丨而穴墀自注臺孝威居武安山下丨丨為土室采藥自給高文通居西唐山從容自娛也)北崖(謝靈運山居賦逕南漘以)
(横前轉丨丨而掩後)覓崖(謝靈運山居賦翦榛開逕尋石丨丨)深崖(鮑照廬山詩丨丨伏化迹宆岫閟長靈沈炯荅張種)
(書虎丘之靈阜冬桂夏栢長蘿修竹靈源祕洞轉側超絶遠澗丨丨交羅戸穴)長崖(鮑照登廬山詩高岑隔半天丨丨斷千里)
三崖(鮑照登黃鶴磯詩丨丨隠丹磴也𣲖引滄流)雲崖(鮑照遊園山石室詩荒塗趣山楹丨丨隠虛室)崑崖(鮑照)
(詩東南望河尾西北隠丨丨)山崖(王融詩丨丨百草滋高適詩罷人紛争訟賦税如丨丨劉因隠仙谷詩桑麻連水竹屋宇)
(依丨丨)旃崖(王融淨行詩蘭室改蓬心丨丨變伊草)崇崖(謝朓詩崥岫欵丨丨高允王子喬行控鶴丨丨巔)霧
崖(梁簡文帝登北顧樓詩丨丨開早日晴天歇晚虹又名山記噴丨丨在䕫州蟠龍山崖高數十丈飛瀑傾注噴薄如霧)千
崖(梁簡文帝詩百嶺相紆蔽丨丨共隠天杜甫詩猿鳥丨丨窄江湖萬里開朱子琴操南山之幽桂樹之稠枝相樛高拂丨丨素)
(秋下臨深谷之寒流)平崖(吴均八公山賦促嶂萬尋丨丨億絶)烟崖(江總詩丨丨憩古石)向崖(江總詩丨丨雲靉靉)
(出谷霧飄飄)分厓(李巨仁臨名山篇丨丨若斷烟)光崖(張正見裒桃賦成蹊列徑丨丨豔汜)峯崖(張種與沈炯論)
(虎丘山書丨丨刻削窮造化之瑰詭絶澗杳冥若鬼神之髣髴)蓮崖(釋惠標詠山詩鰲岫含烟聳丨丨照日開)半崖(唐太)
(宗山夜臨秋詩烟生遥岸隠月落丨丨隂)瓊崖(虞世南獅子賦翠嶺萬重丨丨千仞)松崖(王勃苔賦丨丨祕液又觀佛跡)
(寺詩蓮座神容儼丨丨聖跡餘張說龍門北溪詩石澗泉虛落丨丨路曲㢠廻)嶲崖(喬知之詩大宛蒲海北滇壑丨丨西)尋
厓(韋嗣立龍門北溪詩傍圃憐芳樹丨丨愛綠泉)憑崖(沈佺期送司馬白雲歸天台詩丨丨飲蕙氣過澗摘靈草李白詩丨)
(丨攬八極)竅崖(張說東山記寒谷煦景丨丨潤色)砯厓(李白蜀道難飛湍瀑流争喧豗丨丨轉石萬壑雷注砯水激岩)
(之聲)五厓(李白餞從翁清歸丨丨山居歌丨丨狭水橫樵路)廻崖(李白廬山謠丨丨沓嶂凌蒼蒼李紳山出雲詩丨丨)
(時掩鶴幽徑或隨人)掃厓(李白詩丨丨去落葉席月開清樽)素崖(李白題崔山人百丈崖瀑布圖百丈丨丨裂四山丹)
(壁開)兩崖(杜甫劍門詩丨丨崇墉倚刻畫城郭狀又瞿唐詩西南萬壑注勁敵丨丨開又柴門詩孤舟登瀼西廻首望丨丨劉)
(長卿龍門詩難窮造化力空向丨丨看樓鑰石門洞詩扁舟百里連城回青山中斷立丨丨)紫崖(杜甫微雨詩丨丨奔處黑)
(白鳥去邊明)蠶崖(杜甫詩丨丨鐵馬瘦又丨丨雪似銀)西厓(杜甫詩丨丨特秀發)虎崖(杜甫發同谷縣詩停驂龍)
(潭雲廻首丨丨石)連厓(李華含元殿賦勢動丨丨拉風碎雷)空崖(王昌齡南溪詩春泉滴丨丨萌草坼隂地)盤崖
(岑参詩丨丨緣壁試攀躋)旁崖(孟浩然詩入洞窺石髓丨丨採蜂蜜劉長卿詩山葉丨丨赤千峯秋色多)春崖(劉長卿詩)
(古寺暗喬木丨丨鳴細泉)鑿崖(韋應物聽嘉陵江水聲詩丨丨泄奔湍稱古神禹跡)羣崖(韓愈岳陽樓詩南滙丨丨水北)
(注何奔放柳宗元詩結搆軍丨丨)巖崖(柳宗元晉問求大木者必求諸丨丨之欹傾澗壑之縈紆蘇軾詩丨丨已竒絶冰雪)
(更琱鎪)嶔崖(柳宗元招海賈文黑齒&KR2605;齴鱗文肌三角駢列兮耳離披反齗义牙踔丨丨蛇首豨鬛虎豹皮)欹崖(孟郊)
(石淙詩土老皆勁骨風趨緣丨丨)百崖(崔塗贈休糧僧詩為憶禪中舊時猶夢丨丨)綠崖(邵謁詩丨丨下視千萬尋)
蒼崖(李商隠隠者詩丹竈三年火丨丨萬歲藤)焦崖(韋莊丨丨闇詩李白曾歌蜀道難長聞白日上青天今朝夜過丨丨)
(閣始信星河在馬前)濺崖(徐夤泉山瀑布詩噴石似煙輕漠漠丨丨如雨冷瀟瀟)窮崖(歐陽修集古錄目序外至四海)
(九州名山大澤丨丨絶谷荒林破冢神仙鬼物詭怪所傳莫不皆有)頹崖(歐陽修憶山詩斷徑履丨丨孤泉聽清溜劉子翬詩)
(丨丨震林谷)破崖(韓維詩高城如丨丨陸游雲門壽聖院記丨丨絶澗奔泉迅流喊呀而噴薄)古崖(曾鞏游麻姑山)
(詩誰開一徑破蒼翠對植松栢何森森危根自迸丨丨出老色不畏莓苔侵)湘崖(王安石裴晉公平淮右題名碑詩千秋事)
(往蹤跡在嶽石欵記如丨丨)冰崖(蘇軾詩丨丨落屐齒風葉亂裘茸)翠崖(蘇軾詩安得道人携笛去一聲吹裂丨丨)
(岡)撐崖(黃庭堅竹枝詞丨丨拄谷蝮蛇愁入箐攀天猿掉頭)老崖(劉景文介亭詩半空丨丨斷)月崖(秦觀遊龍)
(洞詩草隠丨丨垂鳳尾風吹隂穴帶龍腥)嵌崖(沈遼初創二山詩丨丨大如屋)披崖(朱子康王谷水簾詩丨丨日璀璨噴)
(壑風颼颼)萬崖(范成大賞心亭詩拂雲千雉繞截水丨丨奔)峭崖(陸游泊慈姥磯下詩山斷丨丨立江空翠靄生)蘚
崖(陸游詩丨丨直上飛雙屐)怪崖(楊萬里登烏石寺詩丨丨不落欹欲摧令人仰看怯眼開)象崖(陳旅詩苔生銅柱丨)
(丨隂)斗崖(都穆游華山記丨丨百尺名希夷峽其上類穴乃希夷蛻骨所在)雄崖(方漢南山磵記上則丨丨虬木勢向)
(下窺)防崖(高叔嗣詩丨丨着足勞)蒙崖(王世懋游二泉記丹葉翠篠丨丨翳谷)羅崖(宋史外國傳開寳元年詔)
(内屬羌部十六府大首領屈遇與十二府首領丨丨領所部誅直蕩族啜佶啜佶懼以其族歸順)
涘為厓(爾雅丨丨丨郭璞注謂水邊)華隂崖(晉書隠逸傳郭文少愛山水游名山歴丨丨之丨窮谷無人之地倚)
(木于樹苫覆其上而居)百丈崖(南史柳元景侵魏束馬懸車引軍上丨丨丨出温谷以入盧氏華山記天井東南二里至)
(峻坂斗上又東上丨丨丨皆湏攀繩挽葛而後行名山記諸城縣沂山東鎮廟西有丨丨丨形如斧削泉自山巔下洒若飛雨曰瀑)
(布泉宛有廬峯之勝)白馬崖(宋史西南溪洞蠻列傳嘉祐中仕羲數盗邊即辰州界丨丨丨下喏溪聚衆據守其子師晏納)
(誓表於朝仍歸喏溪地)金斗崖(宋史張整傳神宗時調荆湖將領拓溪蠻地築九城董兵鎮守狤彾萬衆乘舟廹黔江城)
(時守兵才五百人整伏其半於托口旁戒曰須吾旦度丨丨丨舉幟則譟而前及旦率其半泝流急趨幟舉伏發前後合擊蠻騰踐)
(投江中)麝香崖(遼史地理志興中府有大華山小華山香高山丨丨丨)不見厓(莊子涉於江而浮於海望之而)
(丨丨其丨愈往而不知其所窮)反自厓(莊子送君者皆自厓而反君自此遠矣)缺甃厓(莊子埳井之蛙謂東海之)
(鱉曰吾跳梁乎井幹之上入休乎丨丨之丨)南極崖(吕氏春秋餘瞀之南丨丨之丨有菜其名曰嘉樹)吳山崖
(列仙傳負局先生止丨丨絶丨世世懸藥與人曰吾欲還蓬萊山為汝曹下神水崖頭一旦有水白色從石間下服之多愈)懸
書厓(水經注旬水又東南逕旬陽縣南縣北山有丨丨丨高五十丈刻石作字今人不能上不知所道)陽欺崖(水經)
(注沅水又東施水注之水南出施山溪源有丨丨丨崖色純素望同積雪)二蕭崖(水經注豫章散原山有二崖號曰大蕭小)
(蕭言蕭史所遊萃處也)馬頭崖(水經注丨丨丨北對大岸謂之江津)白鹽崖(水經注岸山上有神淵淵北有丨丨)
(丨高可千餘丈酉陽雜俎丨丨丨有鹽如水精名為君王鹽)白鹿崖(輿地志河南固始縣有丨丨丨)鷰子崖(仇池)
(記武興城下有丨丨丨)仙女厓(三祖山志有五厓道士厓在石函峯西南遠視之如羽人端笏而立獅子厓在天柱山下)
(有路通天池絶頂仙桃厓在下煉丹厓壁産桃處丨丨丨在白水澗側蓮子厓在吳塘水南涯)日月崖(名山記太華山高五)
(千仞上有八卦池太乙池細辛坪蒼龍嶺丨丨丨)手巾崖(名山記江原道金剛山中有一泓曰觀音潭潭畔崖名曰丨丨)
(丨石心有凹如杵臼諺傳觀音浣處)聽泉崖(名山記永福縣有方廣岩上有石室可容千人室之内搆閣三重上雨旁風皆)
(石室庇之不假片瓦宋黃非熊讀書其中嘗摭山中之景為十竒丨丨丨其一也)梓梁崖(名山記丨丨丨在益陽縣西南)
(桃花水出焉梁天監中邑人潘逸遠煉藥此地伐梓樹為橋故名後逸遠仙去)聖水崖(名山記丨丨丨在寧羌州南崖畔懸)
(一石如龍頭滴水崖下過客飲而甘之故名)夫子崖(名山記䕫州梁山縣東書院峡每風雨冥冥如聞讀書聲故其中有)
(丨丨丨子貢埧埧音霸)&KR1174;&KR1174;崖(帝京景物略昌平州昭陵之北曰丨丨丨旋旋蟠蟠望若梯磴)江湖厓(解嘲譬若)
(丨丨之丨渤海之島乘鴈集不為之多雙鳬飛不為之少)齒崖崖(王延壽王孫賦有王孫之狹獸丨丨丨以齴齴)松標
厓(陶潜詩嫋嫋丨丨丨)博望崖(謝莊集道里名為詩訊遠丨丨丨採賦梁山岑)百仞崖(庾信佛龕銘丨丨丨横千)
(尋松直)昇九崖(常建夢大白西峯詩夢寐丨丨丨杳靄逢元君)控天崖(岑参使交河郡詩鐵關丨丨丨萬里何遼)
(哉)亞為崖(孟郊登華嚴寺樓望終南山詩地脊丨丨丨聳出冥冥中)林麓崖(柳宗元永州新堂記外之連山高原)
(丨丨之丨間厠隠顯邇延野綠遠混天碧咸會于譙門之内)白狗崖(白居易詩黃牛渡北移征棹丨丨丨東卷别筵自注)
(皆峡中地名)蚌閣崖(梅堯臣詩月痕遠入魚銜浪潮退長汀丨丨丨)渴馬崖(曾鞏齊州二堂記按圖經泰山之北)
(與齊之東南諸谷之水西北滙於黑水之灣又西北滙於柏厓之灣而至於丨丨之丨自厓以北至於歴城之西蓋五十里有泉湧)
(出高或致數尺其旁之人名之曰趵突之泉蓋泉自丨丨之丨潜流地中而至此復出也)養龍崖(元好問望嵩少詩飲鶴池)
(邊萬木稠丨丨丨上玉峯秋自注丨丨丨在五乳峯下)鸛雀崖(元好問有丨丨丨北龍潭詩)鐵雨崖(楊慎游點)
(蒼山記南至丨丨丨云是羅刹欲背盟逃逝大士雨鐵以止之是其跡也)麥積崖(法苑珠林秦州丨丨丨佛殿下舍利山神)
(藏之庾信秦州天水郡丨丨丨佛龕銘序丨丨丨者乃隴底之名山河西之靈岳)石盪崖(雲笈七籖黃帝出師絶轡之野)
(以棡鼓為警衛其曲有十竝各有辭今名存而辭無考其九章曰丨丨丨黃帝棡鼓曲也)
對語(玉壘珠厓)(截浦磨厓)(桂嶺松崖)(風磴雪崖)(鮒谷蠶崖)(丹壑翠崖)(跨澗懸厓)(破壁鑚崖)
(風雷峡日月崖)(千尋瀑百丈崖)(蒼龍嶺白&KR0951;崖)(烟籠渚月出崖)(鴛鴦濼鸛雀崖)(吟楚澤采商崖)
摘句(瀑布挂蒼崖青浮雨後崖)(林疎露斷崖靈菊被幽崖)(森森松蔭崖一鏡挂懸崖)(烟靄積層崖忩戸對雲崖)
(齊肩一笑拍洪厓溪頭一徑入青崖)(水通滴瀝落冰崖坐看松根絡斷崖)(兩潮争港撼層崖要尋浯水看磨崖)
涯(五佳切水際又支韻麻韻)
韻藻無涯(宋史袁甫傳甫少從楊簡問學自謂吾觀草木之發生聽禽鳥之和鳴與吾心契其樂丨丨云中說地方而丨)
(丨故莫能窺其門蔡琰胡笳十八拍天丨丨兮地無邊我心愁兮亦復然湛方生遊園林詠智丨丨而難恬性有方而易適鮑照詩)
(江渠合為陸天野浩丨丨奚賈詩曠然心丨丨誰問容膝安)有涯(莊子吾生也丨丨而知也無涯以丨丨隨無涯殆已蘇軾)
(詩學道丨丨真可喜)生涯(庾信謝趙王賚絲布等啓望外之恩實符大賚非常之錫乃溢丨丨)地涯(鄭錫日中有王字賦)
(丨丨静天宇空)
增並涯(列子孔子自衛反魯息駕乎河梁而觀焉有懸水三十仞圜流九十里魚鼈弗能游黿鼉弗能居有一丈夫方將厲)
(之孔子使人丨丨止之曰意者難可以濟乎丈夫不以措意遂度而出)通涯(琴賦蹈丨丨而遠遊圖兹梧之所宜)濱涯
(曹植盤石篇蚌蛤被丨丨光彩如錦虹)歸涯(梁簡文帝上大法頌表九圍共溺並識丨丨萬國均夢一日俱曉夢音蒙)窮
涯(任昉文丨丨而返盈量知歸楊素出塞詩丨丨北海濱)循涯(史祥答太子廣書丨丨揣分實為幸甚)津涯(高適)
(酬龐兵曹詩遂爾疑丨丨淨然見胸臆)雲涯(戴叔倫下鼻亭瀧行詩丨丨多候館努刀勤登歴陸龜蒙小溪閒泛詩丨丨一)
(里千萬曲直是漁翁行也迷)洛涯(韓愈酬崔少府詩况住丨之丨魴鱒可罩汕)㳂涯(韓愈郴口詩丨丨宛轉到深處)
(何限青天無片雲)年涯(褚載詩曼倩丨丨未有多)際涯(范仲淹岳陽樓記銜遠山吞長江浩浩湯湯橫無丨丨)泉
涯(曾鞏瑯琊泉石篆詩初留丨丨俗誰顧一日貴重由先生)根涯(王阮聖德惠民詩坎豆皆勤作丨丨悉勉旃自注楚語以)
(種物為坎豆勤苦為丨丨)邊涯(元好問雨詩良苗與新穎鬱鬱無丨丨又是時春夏交紅綠無丨丨)舊涯(高叔嗣詩鳥迷)
(思故林水落存丨丨)濠涯(真誥寂寂無丨丨暉暉空中觀)青涯(真誥山波振丨丨八風扇玄煙)洪涯(西京賦丨丨立)
(而指麾被毛羽之襳襹薛綜注丨丨三皇時伎人倡家託作之陸雲逸民賦瞻丨丨兮清暉紛容與兮雲際按涯亦作厓)
促其涯(抱朴子日月不能私其耀大川不能丨丨丨)鴻濛涯(譚子化書若醯鷄之遊太虚如井蛙之浮滄溟莫見)
(其丨丨之丨莫測其浩渺之程)翠水涯(洞冥記善宛國有翠水仙人鳬伯子常遊丨丨之丨採菱而食之令骨輕兼身生毛)
(羽也又陸龜蒙感春詩煙徑水涯多好鳥竹床蒲椅但高僧)不自涯(沈約簡麟士書約少丨丨丨早愛蟲鳥逐食推遷未)
(諧夙願)天西涯(岑参題鐵門關樓詩鐵關丨丨丨極目少行客又孟郊詩萱草生堂階游子行天涯)大海涯(孟郊)
(詩丨丨亦有丨高山亦有岑)煙浪涯(陸龜蒙消夏灣詩豈知丨丨丨坐可思重裘)不能涯(晁補之詩思丨丨丨)
(字無數)塵濁涯(真誥翻然丨丨丨儵歘佳人庭)
福壽叵涯(唐書方技傳杜佑與楊炎善盧杞疾之佑懼以問桑道茂荅曰君歲中補外則丨丨丨丨矣俄拜饒州刺史後)
(終司徒)
階(古諧切說文陛也廣韻級也釋名丨梯也又砌也亦作階)
韻藻舞階(書丨干羽於兩丨杜甫詩丨丨銜壽酒袁桷詩丨丨飛絮呈滕六)厲階(詩誰生丨丨至今為梗唐書武)
(宗紀制曰魏博軍頃以大旆涉河竟殱師道建十二郡之旗鼔以列降人削六十年之丨丨盡歸皇化)亂階(詩無拳無勇職)
(為丨丨)東階(禮記主人肅客而入主人就丨丨客就西階東京賦於是皇輿夙駕□於丨丨)西階(見上禮記上於東階)
(則先右足上於丨丨則先左足)躇階(公羊傳趙盾知之丨丨而走靈公有周狗謂之獒呼獒而屬之獒亦丨丨而從之注躇猶)
(超遽)阼階(禮記升降不由丨丨出入不當門隧論語鄉人儺朝服而立於丨丨)栗階(儀禮燕禮凡公所辭皆丨丨注栗蹙)
(也越等急趨君命)三階(周禮大宗伯以槱燎祀司中司命注司中三能丨丨也漢書東方朔傳注泰階者天之丨丨也上階)
(為天子中階為諸侯公卿大夫下階為士庶人王逸九思望太微兮穆穆睨丨丨兮炳分李嶠文撫八翼而登丨丨提七星而酌元)
(氣又管子立丨丨之上南面而受要注君之路寢前有丨丨西部賦左墄右平重軒丨丨盧思道賀甘露表神漿可挹流珠九戸之)
(前天酒自零凝照丨丨之下房寬賦示萬方之咸若表丨丨之砥平又太平廣記武德中有沙門信義習禪以丨丨為業)及階
(論語師冤見丨丨)沒階(論語丨丨趨翼如也)踰階(孟子不丨丨而相揖也)泰階(漢書東方朔傳願陳丨丨六符)
(以觀天變注丨丨三台也每台二星凡六星符六星之符驗也魏都賦令斯民覩丨丨之平可比屋而為一王仲寶碑公之登丨丨)
(而尹天下君子以為美談庾信賦玉衡正而丨丨平閶闔開而鈎陳轉)台階(後漢書郎顗傳三公上應丨丨下同元首王仲)
(寳碑内謨帷幄外耀丨丨遠無不肅邇無不懷杜甫詩宫禁經綸密丨丨翊戴全)天階(後漢書郎顗傳注三公上象丨之台)
(丨下與人主同體者也東京賦登聖皇於丨丨潘尼詩游鱗萃靈沼撫翼希丨丨王讃詩巍巍丨丨亦降列宿韋應物詩高賢侍丨)
(丨又元好問遊泰山詩天門一何高丨險若可丨)庭階(晉書謝幼度傳少為叔父安所器重安嘗曰子弟何預人事而正欲)
(使其佳幼度荅曰譬如芝蘭玉樹欲使其生於丨丨耳)蘭階(見上王勃詩丨丨霜候早錢翊詩身輕願比丨丨蝶汪克寬詩)
(丨丨落葉平)勲階(唐書百官志其辨貴賤序勞能則有品有爵有丨有丨)蓂階(帝王世紀堯時階前蓂莢每月朔生)
(一莢月半生十五莢望後日落一莢東京賦蓋蓂莢為難蒔也故曠世而不覿惟我后能殖之以至和平方將數諸朝階)堯階
(世紀丨丨三尺茅茨不剪元稹詩丨丨屢變蓂李商隠表遐思白鳥率颷音於周囿之中遠羡仙蓂永固本於丨丨之上皮日休詩)
(曆自丨丨數書因禹穴探)土階(墨子堯堂高三尺丨丨三等茅茨不翦吕氏春秋明堂蒿柱丨丨以見節儉邊讓章華賦思夏)
(禹之卑宫慕有虞之丨丨)盈階(蔡邕釋誨濟濟多士端委縉綎鴻漸丨丨振鷺充庭王維詩君子丨天丨)瑶階(雪賦庭列)
(丨丨林挺瓊樹盧照隣詩封霜連錦砌防露拂丨丨吳激詩雪射丨丨月春回玉女扉張翥詩月圃羣芬次第開步前紅露下丨丨)
雲階(庾肩吾詩丨流丨漸黑冰開池半通周秦行記香風引到大羅天月地丨丨拜洞仙蘇軾梅花詩月地丨丨漫一樽李思)
(衍詩笋班玉立五丨丨)側階(任昉王文憲集序望丨丨而容賢候景風而式典注燕丹子曰田光見太子太子丨丨而迎駱)
(賓王啓丨丨引彦鑒宋子之微言倒屣迎賓辨王生之器量)夜階(孟浩然詩何以發秋興隂蟲鳴丨丨)貴階(白居易制)
(品秩之制有九自五品以上謂之丨丨所謂貴者蔭及子孫及妻也)倚階(周賀送省已上人詩何年更來此老却丨丨松)前
階(歐陽修詩晚雨曉猶在蕭寥激丨丨)
尺土階(漢書異姓諸侯王表漢無丨丨之丨繇一劍之任五載而成帝業書傳所記未嘗有焉東都賦不階尺土一人之柄)
(同符乎高祖)金紫階(事物紀原唐初葉丨丨之丨朱領紫衣)文章階(孟郊喜符郎有天縦詩念符不由級屹得)
(丨丨丨)
增升階(易貞吉丨丨大得志也張正見詩容與丨丨玉差池曳履珠韓愈詩丨丨謁侍郎歸舍日未欹黃溍詩丨丨旅羣彦)
交階(禮記他日祭子路與室事交乎戸堂事丨乎階質明而始行事晏朝而退孔子聞之曰誰謂由也而不知禮乎儀禮大射)
(禮司射進與司馬正丨於丨前相左由堂下西階之東北面視上射注上耦射也)當階(禮記解屨不敢丨丨注為妨後升者)
(裴納之詩丨丨篁篠密)至階(儀禮鄉飲酒禮樂正命奏陔賓出丨於丨陔作疏陔謂陔夏詩篇名命擊鼓者賓降自西階恐)
(賓醉失禮故丨丨奏之)畫階(儀禮聘禮為壝壇丨丨注壝土象壇也畫外垣也)九階(周禮匠人夏后氏世室五室丨)
(丨注南面三三面各二也)得階(左傳然明曰貴而知懼懼而思降乃丨其丨注階猶道也)降階(左傳然明曰既登而求丨)
(丨者智人也注既登貴位而知降下之道明智之人乃能之)歴階(榖梁傳夾谷之會孔子相焉齊人鼓噪而進欲以執魯君)
(孔子丨丨而上不盡一等而視歸乎齊侯命司馬止之史記毛遂按劍丨丨而上曰從之利害兩言而决耳)烏階(爾雅欔丨)
(丨注即烏杷也子連相著狀如杷齒可以染皂)舊階(漢書韋賢𫝊玄成作詩戒示子孫曰我既此登望我丨丨)楹階(漢書)
(杜鄴傳鄴說車騎將軍王音曰昔文侯寤犬鴈之獻而父子益親陳平共一飯之𧃊而將相加驩所接雖在丨丨爼豆之間其於為)
(國折衝厭難豈不遠哉𧃊音餕厭音壓)玉階(漢書外戚傳切皆銅沓冒黃金塗白丨丨注切門限也沓冒其頭也西都賦玄)
(墀釦砌丨丨彤庭張衡賦勔自強而不息兮蹈丨丨之嶢崢陸雲詩陟彼丨丨黃髮来升庾信詩丨丨風轉急李白詩丨丨生白露)
(夜久侵羅襪王維詩愁心視春草畏向丨丨生王建詠簸錢詩暫向丨花丨上坐簸錢贏得兩三籌李思聰詩誰知内隱神仙宅金)
(叠雲房丨作丨盧肇詩神女初離碧丨丨方漢南山磵記丹崖飛泉歴階而注如珠為丨丨泉虞集退直詩月下白丨丨)内階
(後漢書延篤傳朝則誦羲文之易虞夏之書歴公旦之典禮覽仲尼之春秋夕則消搖丨丨詠詩南軒又丹元子步天歌垣外左右)
(各六珠右是丨丨左天廚)登階(魏略游楚自為吏初不朝覲及被詔丨丨不知儀式埤雅太玄禮首日孔鴈之儀利用丨於丨)
(言孔有文鴈有序而其象皆中禮故利用丨於丨也注孔鴈謂孔雀與鴈李華含元殿賦降輦丨丨微聞玉聲)皇階(晉書天文)
(志文昌北六星曰内階天丨之丨也又樂志平玉衡曲纂戎洪業崇丨丨陸機高祖功臣頌慶雲應輝丨丨授木)一階(晉書)
(王祥曰王公相去丨丨而已南史宋文帝寵愛建平王宏特令建平國職高他國丨丨又梁武帝紀蘭陵老少賜位丨丨北史魏孝)
(昌三年詔開輸賞格入粟二百斛賞丨丨)超階(南史謝朓遷尚書吏部郎上表三譲中書疑朓其官未及譲沈約曰謝吏部今)
(授丨丨譲别有意豈關官之大小)循階(南史伏暅傳暅自以名軰素在何遠前遠累見擢暅丨丨而已意望不滿)清階
(南史徐陵傳丨丨顯職不由選也李商隠為汝南公謝加階狀金章紫綬已塵求瘼之榮崇級丨丨更切升高之望)正階(南史)
(梁邵陵王綸子蕭確除祕書丞武帝謂曰為汝能文所以特有此授大同二年封為丨丨侯復徙封永安)大階(北史齊天保九)
(年内外文武官竝進一丨丨)設階(唐書禮儀志應符星而丨丨法台曜以疏陛夢溪筆談許懷德為殿帥嘗有一舉人因懷)
(德乳母求為門客懷德許之舉子曳襴拜於堂下懷德據座受之人謂之曰舉人無丨丨之禮宜少降接也懷德曰打乳母關節秀)
(才只消如此待之注丨丨謂拜堂下也)八階(唐書音樂志六變爰闋丨丨載虔注明堂議曰一堂九室四門丨丨)文階
(唐書百官志凡丨散丨二十九又雲笈七籖青要帝君以紫雲為屋青霞為城黃金為殿白玉為牀五氣交結高臺連甍玉陛丨丨)
(鳳闕四張)武階(唐書百官志丨散丨四十有五宋史政和中改太尉以冠丨丨又唐書志武德元年置武州領覆津縣後魏置)
(丨丨郡又於今縣東北三十里萬郡故城置覆津縣隋廢丨丨郡縣屬武都郡)敘階(唐書百官志郎中一人掌考天下文吏之)
(班秩階品凡丨丨二十有九品丨丨之法有以封爵有以親戚有以勲庸有以資蔭有以孝秀有以勞考有除免而復敘者)泛
階(唐書百官志則天朝丨丨漸多注謂普加之階也)坐階(唐書韋安石傳韋陟自以門品可丨丨三公累遷吏部侍郎居)
(常簡貴視僚黨謷然其以道誼合雖後進布衣與均禮)躐階(唐書李嶠傳冒級丨丨)門階(唐書田承嗣傳田悦封濟)
(陽郡王給事中孔巢父持節宣勞悅與巢父張飲丨丨皆徹衛至夜分任昉竟陵王行狀所造箴銘積成卷軸丨丨戸席寓物垂訓)
道階(宋史徽宗政和四年置丨丨三十六等)壇階(宋史樂志崇崇丨丨靈既降止)新階(宋史職官志元豐中詔肇)
(新官制省臺寺監領空名者一切罷去而易之以階初丨丨尚少元祐初於朝議大夫六階以上始分左右)落階(宋史職官)
(志凡未丨丨官者為遥郡除丨丨官者為正任朝謁御宴惟正任與焉)陳階(宋史樂志翩然干戚揚庭丨丨王融曲水讌詩)
(序葆佾丨丨金匏在席)官階(金史有貂蟬立筆金立筆銀立筆之分以昭丨丨注即起居注也白居易妻初授邑號告身詩)
(我轉丨丨猶自愧君加邑號有何功)金階(神異經東北大荒中有金闕高百丈上有明月珠徑三寸光照千里中有丨丨魏武)
(帝詩丨丨玉為堂崔國輔詩淨掃黃丨丨飛霜皎如雪李遠詩誰能得此妙一為奏丨丨王涯詩欲得君王回一顧争扶玉輦下丨)
(丨)履階(易林丨丨登墀高升峻巍)因階(論衡起于微賤無所丨丨者難襲爵乘位尊祖統業者易)初階(論衡明如)
(匡穉圭深如趙子都丨丨甲乙之科遷轉至郎博士人謂經明才高所得非也皆命祿貴富善至之時也)禀階(論衡祖宗無淑)
(懿之基文墨無篇籍之遺雖著鴻麗之論無所丨丨終不為高)長階(仲長統昌言今為宫室者崇臺數十層丨丨十百仞延袤)
(臨浮雲上樹九丈旗何承天詩綠草被丨丨葉適北齋詩新甃連丨丨)讒階(中說聞謗而怒者丨之丨也見譽而喜者佞之)
(媒也絶階去媒讒佞遠矣)絶階(見上)石階(荆州記樊重母畏雷為石室避之盡以文丨為丨名山記丨丨山在襄陽太和)
(山一名華嶽地肺有救窮草冬夏不枯月食三寸絶榖不飢白居易草堂詩丨丨桂柱竹編牆又庾信詩滴瀝泉澆路穹嶐丨卧丨)
苔階(拾遺記靈帝遊西園采綠丨以被丨引渠水以繞砌梁簡文帝詩翠帶留餘結丨丨沒故綦李紳詩丨丨泉溜缺石甃青)
(莎密盧弼詩葉滿丨丨杵滿城)望階(世說桓公伏甲設饌廣延朝士謝安與王坦之俱前謝丨丨趨席方作洛生咏諷浩浩洪)
(流桓憚其曠遠乃趣解兵)邪階(水經注始興縣有丨丨水出縣東南丨丨山)無階(水經注層巖峭舉壁岸丨丨又亢石)
(丨丨猿徒喪其捷巧鼯族窮其輕工范成大詩連空磴道虬尾滑竹輿直上丨梯丨)匝階(洛陽伽藍記景林寺西禪閣虚静隠)
(室凝邃嘉樹夾牖芳杜丨丨)寅階(唐六典春升丨丨注賓階也)臨階(白帖明月丨丨流波入曲梁武帝詩丨丨竹便)
(娟杜甫詩馬上誰家白面郎丨丨下馬坐人床王建贈郭將軍詩向晚丨丨看號簿眼前風景任支分)扣階(夢溪筆談衣冠)
(故事多無著令但相承為例如學士舍人躡履見丞相往還用平狀丨丨乘馬之類皆用故事也)午階(夢華錄駕詣郊壇行)
(禮壇面方圓三丈許有四踏道正南曰丨丨東曰卯階西曰酉階北曰子階)卯階(見上盧元輔文山海梯航雞林扶桑交臂)
(於丨丨之下)酉階(見上)子階(見上)釋階(楚辭欲丨丨而登天)在階(揚雄冀州牧箴牧臣司冀敢告丨丨)司
階(東京賦郎將丨丨虎戟交鍛注虎賁中郎將主夾階而立)靡階(王粲思親詩飛焉靡翼超焉丨丨)峻階(繁欽愁思)
(賦聽丨丨之回霤仙詩丨丨登絳雲)浮階(景福殿賦飛閣千雲丨丨承虚注丨丨飛陛也)戾階(陸雲逸民賦立修名於禍)
(始兮登全生於丨丨資朝華之促節兮抱千載之長懷)進階(閒居賦八徙官而一丨丨歐陽修表不自意於遭逢遂丨丨於)
(華顯又後漢書黨錮傳公族丨丨扶風魏齊卿並危言深論不隠豪彊注公族姓也名丨丨)福階(盧諶詩福為禍始禍作丨)
(丨天地盈虚寒暑周回又國語富辰諫襄王曰夫婚姻禍丨之丨也)肇階(孫綽太宰郄鑒碑摛藻風雲策名帝錄丨丨方尺遂)
(隆台岳)巖階(支遁咏懷詩尚想天台峻彷彿丨丨仰)環階(顔延之曲水詩序閱水丨丨引池分席)擁階(謝靈)
(運詩積石丨丨基連巖覺路塞陸游詩雀噪空囷葉丨丨)南階(謝惠連詩簮玉出北房鳴金步丨丨)紫階(謝莊烝齋詩丨)
(丨協笙鏞)玫階(鮑照觀漏賦歴丨丨而升隩訪金壺之盈闕)翻階(王融梨花詩丨丨沒細草梁簡文帝詩丨丨蛱蝶戀)
(花情汪藻詩竹影自丨丨)遥階(謝朓和隨王詩丨丨收委羽平地如夜光)分階(謝朓元會曲丨丨赩組練充庭羅翠旗梁)
(俊雅曲丨丨等肅異列齊恭)丹階(陸厥李夫人及貴人歌臨丨丨泣椒塗寡鶴羈雌飛且止雕梁翠壁網蜘蛛)廣階
(丘靈鞠詩雲橫丨丨闇)蕪階(梁簡文帝琴臺詩丨丨踐昔徑復想鳴琴遊)斜階(梁簡文帝詩落日丨丨上)崖階
(梁簡文帝神仙碑石砌危横丨丨斜竪)辰階(沈約為臨川王侍太子宴詩任伍丨丨祚均吳楚)扶階(丘遲玉階春草)
(詩發溜始参差丨丨方沃若)鳴階(梁宗廟登歌佩上丨丨纓還拂樹又蕭子雲詩滴滴雨丨丨范成大詩地爐煎粥沸聽作)
(雨丨丨)雪階(江淹詩山中忽緩駕暮丨將盈丨蘇轍詩誦詩猶記丨填丨楊萬里詩開門落丨皓平丨)名階(王僧孺除)
(吏部郎啓清塗華轍叨厠累仍顯職丨丨俄來倏至)隨階(庾肩吾竹齋詩向嶺分花徑丨丨轉藥闌)凝階(吳均咏雪詩縈)
(空如霧轉丨丨似花積何遜咏雪詩丨丨夜似月拂樹曉疑春)閒階(何思澄詩丨丨花蘂香江總卞山楚廟詩丨丨薙宿薺古)
(木斷懸蘿顧况詩苔衣上丨丨)山階(江總詩丨丨步皎月李嘉祐詩丨丨閒聽法竹逕獨看書錢起詩丨丨壓丹穴藥井通洑)
(流)依階(賀循賦得庭中有竒樹詩臨池閑竹偏增綠丨丨映雪紛如玉)橫階(庾信蕩子賦游塵滿牀不用拂細草丨丨)
(隨意生又哀江南賦載書丨丨捧珠盤而不定又山池詩丨丨仍鑿澗對戸即連峯)填階(庾信周太子太保步陸逞碑軍國分)
(總部領丨丨李頎詩賓客丨丨復滿座片言出口生輝光)半階(唐太宗過舊宅詩園荒一徑斷臺古丨丨斜)鴻階(陳叔)
(逹唐祖九錫文王有濟天下之勲重之以明德爰初發跡肇自丨丨)銜階(陳叔逹詩水岸丨丨轉)中階(王勃益州孔子)
(廟碑帝車南指遁七曜于丨丨華蓋西臨藏五雲于太甲)粧階(王勃詩影拂丨丨玳瑁筵)軒階(王勃寒梧棲鳳賦若用之)
(銜詔冀宣命于丨丨若使之遊池庶承恩于歲月韓愈上賈滑州書不得稽首丨丨遂拜書家僕)瓊階(楊烱昊天觀詩草茂)
(丨丨綠花繁寳樹紅)雙階(盧照隣雙槿樹賦中有芳蕣鬱欎亭亭兩砌分植丨丨並耀)廳階(駱賓王文丨丨之下忽清)
(泉自生)鄭階(駱賓王文片善經心揖仲宣于蔡座一言合道接然明于丨丨)彤階(徐彦伯臨渭亭遇雪應制詩玉律藏)
(水候丨丨飛雪時)孔階(劉允濟天賦丨丨遠而難登樂霧披而已覩馬祖常詩我生頼陶化丨丨力攀躋)削階(崔湜)
(詩自序余自平章事丨丨授江州員外司馬)仙階(李義府詩丨丨溢祕秬靈檢耀祥芝雲笈匕籖序斗極之丨丨)春階
(劉希夷詩春還洛陽道為憶丨丨草)幽階(李頎詩氣盤古壁轉勢引丨丨長)侵階(岑参詩螢影丨丨亂鴻聲出苑遲杜)
(荀鶴詩半欹茅屋草丨丨)下階(李白贈清漳明府詩訟息鳥丨丨高卧披道帙常浩贈盧夫人詩日暮出畫堂丨丨拜新月李)
(端詩開簾見新月即便丨丨拜)危階(杜甫高齋詩丨丨根青冥)荒階(杜甫詩丨丨生草茅)趨階(獨孤及詩結綬腰章)
(竝丨丨手板齊)璇階(李華含元殿賦玉宇丨丨雲門露闕)繞階(劉長卿詩白雲當嶺雨黃葉丨丨風張籍冬夕詩不成高)
(枕夢復作丨丨行鮑溶詩秋來常早起拄杖丨丨行)捧階(王涯獻壽詞祥雲瑞氣丨丨濃)垂階(王建題江寺兼求藥子詩)
(紅珠落地求誰與青角丨丨自不收)徧階(韓愈春雪詩丨丨憐可掬滿樹戲成搖)守階(韓愈孔雀詩坐蒙恩顧重畢命)
(丨丨墀)塵階(韓愈詩為余掃丨丨命樂醉衆座)漸階(韓愈詩丨丨振羣鷺入學誨螟蛉)破階(賈島詩螢從枯)
(樹出蛩入丨丨藏)枯階(孟郊詩夜蛩思幽壑槁葉鳴丨丨)萱階(孟郊詩丨草生堂丨)遠階(孟郊詩丨丨無近級)
(造次不可升)壘階(張籍詩菊地纔通屐茶房不丨丨)寒階(張籍詩尋花入幽徑步月下丨丨)殿階(元稹詩丨)
(丨龍旆日漏閣寳筝風)磚階(元稹詩夜燈燃槲葉凍雪墮丨丨)墄階(白居易草堂記丨丨用石羃忩用紙注墄音冊)
(砌也)上階(白居易仙遊寺詩沙鶴丨丨立潭月當戸開乂犬丨丨眠知地濕鳥臨忩語報天晴又月照藤花影丨丨)賓階
(白居易詩丨丨紛組綬杜牧除官制移為典獄陟在丨丨李商隠狀文囿馳聲丨丨擅美口含言瑞身出禮門)秋階(白居易詩)
(晚樹蟬鳴少丨丨日上多)近階(白居易新昌新居詩平治遶臺路整䪺丨丨甎)月階(張祜詩醉眠風倦簟棋罷丨移丨喻)
(鳬喜閑公至詩嘗茗議空經夜半照花明丨影侵丨)香階(羊士諤詩日暖丨丨畫刻移)曉階(楊衡詩簾雨丨丨愁)碧
階(鮑溶詩翠袖洗朱粉丨丨封綺錢)榰階(姚合詩迸笋丨丨起垂藤壓樹偏)霜階(李商隠詩幾向丨丨步頻將月)
(幌褰陸游詩冰合平池丨壓丨高啓詩凄凄丨塗丨皎皎冰入井)宸階(李商隠狀是敢輒黷丨丨乞榮賓序)負階(劉蛻)
(上裴侍郎書丨丨待試)莎階(李中秋夜吟溪閣共誰看好月丨丨應獨聽寒螿司馬光詩丨丨墜丹棗)鋪階(李中詩鏁)
(逕青苔老丨丨紅葉新)砌階(羅隠扇上畫牡丹詩為愛紅芳滿丨丨教人扇上畫將來)眠階(許渾贈元孚上人詩汲澗)
(瓶沉藻丨丨錫挂松)空階(貫休詩僧採樹皮臨絶壑猿爭山果落丨丨)隂階(梅堯臣松風亭詩薜荔上丨丨)寳階
(范成大白玉樓步虚詞雪色丨丨千萬丈人間遥作白虹看高士談春愁曲丨丨寂寂苔紋深佛國記佛從中道七丨丨上行)籠
階(范成大牡丹詩寳帳丨丨護紫雲)鸞階(吾丘衍桃花雨樂府蝶飛不濕烟綿路吳娥怨澀丨丨步)小階(盛景年詩)
(丨丨凉氣生空牆竹隂在)雨階(楊光溥詩丨丨添嫩碧)琱階(王慎中詩彤霞蔭丨丨)神階(真誥秀圃蔚丨丨)
四階(真誥丨丨植琳瓊)霄階(真仙通鑑漢哀帝元壽二年五帝各乘方面車受大帝之命授茅盈為東嶽上卿司命神)
(君其文曰君棄家獨往離親樂仙今賜盈繡羽紫被丹青飛裙使盈從容丨丨擕命玉真)真階(雲笈七籖惟至虛之元輔冠瓊)
(簡之丨丨)善階(雲笈七籖庶廣慎微之旨以匡從丨之丨)桓階(魏志丨丨傳時太子未定而臨菑侯植有寵階數陳文帝)
(德優且長宜為儲副又毛玠徐奕以剛蹇少黨為丁儀所不善儀屢言其短賴階左右以自全保其將順匡救多此類也)
受有階(後漢書張衡傳輸力致庸丨必丨丨又駱賓王上張司馬啓左右為容鏘金有階于蟠木無因而至按劍致懼於連)
(城)瘞兩階(南史臧燾議祧廟禮云昔永和之初大議斯禮於時虞喜范宣竝以洪儒碩學咸謂四府君神主無緣永存於)
(百世或欲丨之丨丨或欲藏之石室或欲為之改築雖所執小異而大歸是同)不知階(南史張融家貧欲祿乃與從叔征北)
(將軍永書曰昔求三吳一丞雖屬舛錯今聞南康缺守願得為之融丨丨丨級階級亦可不知融又西都賦雖輕迅與僄狡猶愕眙)
(而不能階)十二階(唐書禮儀志總章中詔修明堂基每面三階周迴丨丨丨每階為二十五級按漢書天有三階故每面三)
(階地有十二辰故周廻丨丨丨又按文子從凡至聖有二十五等故每階二十五級)太平階(唐書獨孤及傳疏曰使知之必)
(言言之必行行之必公則君臣無私論朝廷無私政陛下以此辨可否於獻替而建丨丨之丨可也又韓愈釋言二公者吾君朝夕)
(訪焉以為政於天下而階太平之治)尺木階(獻帝春秋孫策獲太史慈乃出教曰龍欲騰翥先階尺木今且署慈為門下督)
(湏軍還更議按酉陽雜爼龍頭上有一物如博山名尺木無則不能升天)欲墜階(李肇國史補裴相垍嘗應宏詞崔樞考不)
(中第及為相擢樞為禮部侍郎笑而謂曰此報德也樞惶恐丨丨丨又笑曰此言戲耳)水精階(拾遺記蓬萊西有含明之)
(國以金銀蒼環丨丨火藻為丨)火藻階(見上)白銀階(抱朴子老君以神龜為牀金樓玉堂丨丨為丨五色雲為衣佛)
(國記梵天王化作丨丨丨又趙自厲寒賦屣銀階之悄悄)蓬莠階(抱朴子洪貧無僮僕籬落頓决荆棘叢於庭宇丨丨塞乎)
(丨霤)帝王階(水經注粤在伏羲受龍馬圖于河八卦是也故命歴序曰河圖丨丨之丨)龜文階(述異記元祖肇建内)
(殿制度精巧窮一時之麗殿上設水精簾階琢龜文繞以曲檻檻與階以白玉石為之)上下階(杜氏通典後魏北齊左丞)
(為上階右丞為下階小學紺珠後魏置九品官各置從凡十八品自四品以下每品分為丨丨丨凡三十階又張蠙詩便别秋曹最)
(上階)九齒階(東京賦薛綜注天子殿高九尺階九齒各為九級焉)三重階(古詩阿閣丨丨丨又王季友詩名花出地)
(兩重階又李迥秀詩重階清漢接飛竇紫霄懸姚合惠山寺詩小洞穿斜竹重階夾細莎)黃坂階(曹植詩遵彼河滸丨丨是)
(丨)路何階(應瑒詩良遇不可值伸眉丨丨丨)紅藥階(謝朓詩丨丨當丨翻蒼苔依砌上徐鉉詩丨丨丨前訪舊)
(知王禹偁詩丨丨丨墀曾吐鳳綠莎廳事舊鳴蛬自注故事河中府舊有綠莎廳)雨滴階(何遜與故遊夜别詩夜丨丨空)
(丨曉燈暗離室姚合詩簷丨丨穿丨)日流階(吳均八公山賦文星亂石藻丨丨丨又李商隠詩秋日當階柿葉隂又鄭谷詩)
(愛日滿階看古集)雁齒階(庾信文秦皇餘石仍為丨丨之丨漢武舊陶即用魚鱗之瓦)萬世階(馬周文廣施德)
(化恩有餘地為子孫立丨丨之丨)笋穿階(岑参范公叢竹歌為君成隂將蔽日迸丨丨丨踏還出)繫馬階(杜甫)
(詩廣文至官舍丨丨堂丨下顧清詩便上先生丨丨丨)水連階(柳宗元詩霧暗丨丨丨月明花覆牖又蘇軾詩便應築室)
(苕溪上荷葉遮門水浸階)青草階(雍裕之秋蛩詩雨絶蒼苔地月斜丨丨丨)素行階(孟郊詩前賢丨丨丨夙嗜青山)
(勤又陶潜閒情賦繁霜粲于素階王融詩明熠素階流)水夾階(白居易詩樹合隂交戸池分丨丨丨)蘚花階(喻鳬)
(夜雨滴空階詩氣濛蛛網檻聲疊丨丨丨又顧非熊詩莎覆蘚階濃)右揆階(張士觀高麗國王昛加恩制肆陞丨丨之丨光)
(應上台之象又陳暄賦擬金人于右階稱石人于左邊)
言語為階(易亂之所生也則丨丨以丨丨黃庭堅子瞻像贊丨丨以丨丨而投之雲夢之黃)巧不可階(南史)
(梁簡文帝與湘東王書曰時有效謝康樂裴鴻臚文者吾頗惑焉謝故丨丨丨丨裴亦質不宜慕)三十七階(宋史職官)
(志元豐寄祿格以階易官自開府儀同三司至將仕郎定為二十四階崇寧初又換選人七階大觀初又增宣奉正奉中奉奉直等)
(階政和末又改從政脩職而寄祿之格始備自開府至廸功凡丨丨丨丨)龍虎衛階(雲笈七籖丨丨丨丨)
對語(華蓋泰階)(禹甸堯階)(甲觀辰階)(北戸南階)(風榭霜階)(水檻雲階)(芝牖蓂階)(賢路善階)
(仁壽域太平階)(梧覆井筍穿階)(青瑶甃碧玉階)(魚鱗屋鴈齒階)(智慧海文章階)(綠蘿逕紅藥階)
摘句(花隂上玉階苔痕青上階)(藥草曬前階鳥雀自馴階)(十松當我階吟步上堯階)(浮漚欲上階山鳥下空階)
(萬竿清影蔭南階紅帖呼名到御階)(風動花枝月照階凌波微步下瑶階)(竹繞茆簷水繞階夢回凉月印空階)
(舜裳雲委拜堯階古寺廻廊雪滿階)
偕(古諧切俱也說文強力也)
韻藻偕偕(詩丨丨士子朝夕從事傳丨丨強壯貌)計偕(漢書武帝紀徵吏民明當世之務習先聖之術者縣次續)
(食令與丨丨注計者上計簿吏也郡國每歲遣詣京師上之令所徵之人與俱來也庾信詩仲春徵隠士蒲輪上丨丨)儷偕
(九辨四時遞來而卒歲兮隂陽不可與丨丨)蔣偕(唐書偕以父任歴官右拾遺史館修撰累遷大常少卿大中八年與盧耽)
(牛叢等撰次文宗實錄蔣氏三世踵修國史世稱良筆)
金石偕(曹植文丨丨丨而齊響塤箎合而和鳴)數子偕(杜甫詩眇然貞觀初難與丨丨丨)少陵偕(蘇轍)
(詩更欲留詩題素壁坐中誰與丨丨丨)
增與偕(易終日乾乾丨時丨行禮記故事與時竝名丨功丨也孟子古之人丨民丨樂莊子南榮趎見老子老子曰子何丨)
(人丨來之衆也鶡冠子絶塵埃而立乎太清往無與俱來無丨丨文心雕龍情丨氣丨辭共軆竝李商隠詩我欲秉鈞者朅來丨我)
(丨梅堯臣詩定知當汨沒名不丨功丨王安石平淮碑詩桓桓晉公忠且壯時命適丨功名丨陸游詩喚取隣翁同結社他年仙去)
(丨君丨)鴈偕(伏系之秋懷賦丨丨來以希陽燕遊逝而投險)方偕(宋史丨丨字齊古興化莆田人年二十及進士第治)
(杭州有能聲遷光祿卿)楊偕(宋史丨丨字次公以尚書工部侍郎致仕性剛而忠樸數上書論天下事尤喜古今兵法有兵)
(書十五卷)
卜筮偕(詩丨丨丨止會言近止)夙夜偕(詩兄曰嗟子弟行役丨丨必丨)星雨偕(左傳丨隕如丨與雨丨也)
習能偕(管子畜之以道則民和養之以德則民合和合故能習丨故丨丨)天地偕(列子丨丨終乎與我丨終終進)
(乎不知也)私願偕(何劭詩丨丨丨黃髮逍遥綜琴書)歲月偕(何承天石流篇瞻彼逝者丨丨其丨)志不偕
(顔延之詩物謝時既晏年往丨丨丨)出處偕(韓愈毛穎傳穎與綘人陳玄弘農陶泓及會稽楮先生友善相推致其丨丨必)
(丨)少得偕(賈島贈友詩五字詩成卷清新丨丨丨)晚風偕(司馬光蛙樂軒詩最宜凉雨歇更與丨丨丨)橘
柚偕(司馬光黃柑詩采助杯盤勝羞將丨丨丨)游觀偕(梅堯臣詩自昔居門下丨丨必許丨)提携偕(梅堯臣詩)
(雨收不覺在高處却見僮僕丨丨丨)婦子偕(范成大詩壠頭曝背耘永晝丨丨丨)苦樂偕(元好問雨詩書生如老農)
(丨丨與之丨)倦鳥偕(張雨詩我亦遲暮人心跡丨丨丨)水妃偕(湛若水交南賦怳海若兮夜出丨丨丨兮朋遨)
二十人偕(史記平原君傳趙使平原君求救合從於楚約與食客門下有勇力文武備具者丨丨丨丨)笑竝泣
偕(文心雕龍談歡則字與丨丨論慼則聲共丨丨)
御定佩文韻府卷九之一
