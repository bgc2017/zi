欽定四庫全書
御定佩文韻府卷二十二之十一
下平聲七陽韻十一
康(苦岡切和也樂也又姓)
韻藻惟康(書安汝止惟幾丨丨傅休奕詩伊周作弼王室丨丨)從康(書汝猷黜乃心無傲丨丨)迪康(書弗造哲)
(丨民丨)平康(書丨丨正直又俊民用章家用丨丨晉書山濤傳遣丞掾奉詔喻旨若體力故未丨丨者便以輿車輿還寺舍)
(濤辭不獲已乃起視事忠經人臣和悅郡國丨丨又隋書地理志汶山郡統縣丨丨後周置)吉康(書爽惟民迪丨丨陶宗儀)
(詩槖囊貯齎糧往返迪丨丨)永康(書丨丨兆民博物志進用忠直社稷丨丨曹植離&KR0819;雁賦接羽翮以南北兮情逸豫而丨)
(丨張華樂府蚩蚩庶𩔖風德丨丨李嶠詩豈不懷賢勞所圖在丨丨又漢桓帝年號又唐書地理志婺州東陽郡縣丨丨)太康
(詩無已丨丨職思其居晉書摯虞傳時天子留心正道又吳宼新平天下乂安虞上丨丨頌以美晉德魏眀帝樂府百姓謳吟詠丨)
(丨劉楨詩長夜忘歸来聊且為丨丨晉樂府凝庶績臻丨丨謝瞻詩飡和忘微遠延首詠丨丨又水經注浦陽江水自&KR1443;山東北逕)
(丨丨湖車騎將軍謝幼度田居所在又晉武帝年號)建康(晉書地理志愍帝改建業為丨丨南史顧憲之傳為丨丨令性情儉)
(強力為政甚得人和故都下飲酒者醇旨輙號為顧丨丨謂其清且美焉王安石酬徐仲元詩相看不厭惟夫子風味眞如顧丨丨)
(蘇軾詩先生笑說江南事祗有青山遶丨丨)三康(晉書孔瑜傳瑜字敬康與同郡張茂字偉康丁潭字世康齊名號曰會稽)
(丨丨)敬康(見上又晉書丁潭傳王導嘗謂孔丨丨有公才而無公望丁世康有公望而無公才又史記五帝紀句望父曰丨丨)
(敬康父曰竆蟬)偉康(見上)世康(見上竇臮述書賦反古不忘吾推丨丨又北史韋丨丨傳丨丨沈敏有器度尉遲迥亂隋)
(文帝謂丨丨曰汾絳舊是周齊分界因此亂階恐生搖動今以委公因授絳州刺史以雅望鎮之闔境清肅)元康(宋書謝靈)
(運傳論降及丨丨潘陸特秀按丨丨晉惠帝年號又北齊書陳丨丨傳丨丨頗涉文史機敏有幹高祖聞而徵焉)時康(唐書)
(新羅傳眞德織錦頌曰深仁偕目月撫運邁丨丨王粲無射鐘銘休徵時序人悦丨丨馬懷素詩聖酒一沾何以報惟忻頌德奉丨)
(丨徐彦伯詩五龍歸寳算九燕叶丨丨崔沔詩酒酣同抃躍歌舞詠丨丨)凱康(神女賦情交接以来往兮心丨丨以樂歡黃&KR1161;)
(堅詩體淨身丨丨)歡康(東京賦君臣丨丨具醉熏熏劉筠大酺賦序海内豐盛兆庶丨丨曺植詩陛下臨軒笑左右咸丨丨)
樂康(九歌五音紛兮繁會君欣欣兮丨丨舞賦騰觚爵之斟酌兮漫既醉其丨丨魏文帝詩穆穆衆君子和合同丨丨鮑照詩)
(酌桂酒鱠鯉魴與佳人期為丨丨唐樂章俗尚素朴人皆丨丨唐肅日觀賦登日觀兮民丨丨帝之德兮如陵如岡温庭筠詩天子)
(自遊豫侍臣宜丨丨)桃康(黃庭内景經男女佪九有丨丨注丨丨下神名蘇轍詩辟榖賴君能作客暫来煎蜜餉丨丨)杜
康(唐書王績傳所居東南有盤石丨書丨祠祭之尊為師博物志丨丨作酒魏武帝樂府何以解憂唯有丨丨)嵇康(晉書)
(丨丨傳丨丨字叔夜譙國銍人有竒才而土木形骸不自藻飾人以為龍章鳳姿天質自然博覽無不該通好老莊拜中散大夫鍾)
(會言於文帝曰丨丨卧龍也思舊賦序余與丨丨呂安居止接近其人竝有不羈之才曺鄴詩翻愁此興多引得丨丨嬾李中詩阮)
(瑀不能專筆硯丨丨惟要樂琴尊)孫康(唐書藝文志丨丨集十卷又藝文𩔖聚丨丨家貧常映雪讀書清介交遊不雜)
茀祿康(詩爾受命長矣丨丨爾丨矣)秀才康(遯齋閒覧柳冕應舉多忌諱謂安樂為安康㮄出僕還報曰丨丨丨)
(了)萬人康(唐明皇詩深思一德事小獲丨丨丨)大小康(沈佺期詩計吏從都出傳聞丨丨丨)江淮康(李翰)
(文嘉禾一穰丨丨為之丨)顧長康(晉書顧愷之傳丨愷之字丨丨世說丨丨丨道畫手揮五絃易目送歸鴻難蘇軾贈吳子)
(野詩仙心欲捉左元放癡絶還同丨丨丨)桓石康(晉書丨豁傳有子二十人皆以石為名唯石虔石秀石民石生石綏丨丨)
(知名)
增惠康(書丨丨小民晉書涼武昭王傳休衆息役丨丨士庶又阮种傳丨丨品𩔖休風流衍彌於千載成公綏樂府播仁風)
(流丨丨唐德宗李晟紀功碑寧一九服丨丨萬姓)成康(書惟予小子嗣守文武丨丨遺緒詩不顯丨丨上帝是皇唐書太宗)
(紀贊其除隋之亂比迹湯武致治之美庶幾丨丨易林繼祖復宗追用丨丨)匪康(詩篤公劉匪居丨丨)夀康(詩俾爾丨)
(而丨韓愈送李愿歸盤谷序飲且食兮丨而丨無不足兮奚所望蘇頌夲草序納斯民於丨丨召和氣於穹壌朱子詩堂中老人丨)
(而丨貢師泰詩杯進䕫龍祝丨丨又玉海慶元元年正月二十五日御書丨丨宫丨丨之殿七字)降康(詩我受命溥將自天)
(丨丨)安康(吳志孫綝傳扶危定傾丨丨社稷功勲赫然易林天福吉昌永得丨丨陶宗儀詩風雨順以調萬姓保丨丨又晉書)
(地理志魏吳興郡統縣丨丨)南康(晉書地理志丨丨郡太康三年置統縣丨丨宋史周敦頤傳以疾求知丨丨軍因家廬山)
(蓮花峯下又朱熹傳知丨丨軍興利除害值歲不雨講求荒政多所全活間詣郡學引士子與之講論訪白鹿洞書院遺址奏復其)
(舊為學規俾守之王儉文大啓丨丨爰登中鉉羅隐詩地轉丨丨重官兼亞相高)武康(晉書地理志吳興郡縣丨丨故防風)
(氏國)隆康(隋書地理志資陽郡統縣丨丨)晉康(唐書地理志康州丨丨郡夲南康州武德六年析端州之端溪置)西
康(唐書地理志成州同谷郡同谷縣武德元年以縣置丨丨州貞觀元年州廢来屬杜甫長沙送李十一銜詩與子避地丨丨州)
(洞庭相逢十二秋)海康(唐書地理志雷州丨丨郡縣丨丨)延康(宋史地理志寳文閣東西有嘉德丨丨二殿又漢獻)
(帝年號)保康(宋史地理志東京南面三門中曰朱雀東曰丨丨西曰崇明又房陵郡丨丨軍節度蘇軾詩丨丨橋上夜觀燈)
淮康(宋史地理志蔡州汝南郡丨丨軍節度)靖康(宋史地理志丨丨軍節度本永安軍崇寧元年改軍額又宋欽宗年)
(號)當康(山海經欽山有獸焉其状如豚而有牙其名曰丨丨其鳴自呌見則天下大穰)寧康(易林入敷五教王室丨丨)
(班固文著於甲令民用丨丨)允康(易林運轉休息長樂丨丨)周康(揚子丨丨之時頌聲作乎下關睢作乎上習治也)
阜康(華陽國志孝文帝以廬江文翁為蜀守是時世平道治民物丨丨翁乃立學𨕖吏子弟就學宋樂章宗族信厚元元丨丨)
悦康(魏文帝詩量宜運權略六軍咸丨丨傅休奕樂府奠樽俎實玉觴神欣饗咸丨丨)民康(七啓散樂移風國富丨丨)
(宋樂章元首敷弘化百寮股肱竝忠良丨大丨隆隆赫赫福祚盈無疆)正康(曺植樂府聖皇應歴數丨丨帝道休)文康
(謝靈運撰征賦愍丨丨之罪已嘉忠武之立勲李白詩大道是丨丨之嚴父元氣乃丨丨之老親陳陶詩丨丨調笑麒麟起一曲飛)
(龍夀天地)咸康(庾信温湯碑序醴泉消疾聞乎建武之朝神水蠲疴在乎丨丨之世按丨丨晉成帝年號)治康(歐陽修文)
(博求俊乂以躋丨丨)富康(歐陽修文期與羣庶臻於丨丨)艾康(歐陽修文禹導江河以靖四海經紀厥績丨丨萬里)仲
康(書惟丨丨肇位四海)少康(左傳昔有過澆滅夏后相后緍方娠逃出自竇歸於有仍生丨丨焉為仍牧正澆使椒求之逃)
(奔有虞為之庖正以除其害虞思於是妻之以二姚而邑諸綸有田一成有衆一旅能布其德而兆其謀以收夏衆撫其官職使女)
(艾諜澆使季杼誘豷遂滅過戈以收夏衆復禹之績離騷及丨丨之未家兮留有虞之二姚)隂康(漢書古今人表仁人丨丨)
(氏)苑康(後漢書丨丨傳康字仲真渤海重合人少受業太學與郭林宗親善舉孝廉遷潁隂令有能迹遷太山太守郡内豪)
(姓多不法康至奮威怒施嚴令莫有干犯者先所請奪人田宅皆遽還之)韓康(後漢書丨丨傳丨丨字伯休霸陵人採藥名山)
(賣於長安市口不二價三十餘年時有女子從康買藥康守價不移女子怒曰公是韓伯休那乃不二價乎康歎曰我夲避名今女)
(子皆知有我何用藥為乃遁入霸陵山中庾信小園賦陸機則兄弟同居丨丨則舅甥不别司空曙詩丨丨助採君臣藥支遁同看)
(内外篇)桓康(南史丨丨傳康勇果驍悍随武帝起兵摧堅陷陣膂力絶人所經村邑恣行暴害江南人畏之以其名怖小免)
(畫其形於寺中病瘧者寫形帖著牀壁無不立愈)李康(唐書藝文志丨丨集二卷)
庶事康(書元首明哉股肱良哉丨丨丨哉又隋書天文志璿璣中而星中為調調則風雨時庶草繁廡而五榖登萬事康也)
不敢康(詩成王丨丨丨箋文王武王施行道德成此王功不敢自安逸也)黎庶康(漢書元帝紀詔曰蓋聞賢聖在)
(位隂陽和風雨時日月光星辰静丨丨丨又齊書樂志茂育萬物衆庶咸康又張叔良詩化被君恩洽恩沾士庶康)&KR0564;德康
(宋書樂志司徒驃騎丨丨丨江安謀效殷誠彰)中國康(急就篇漢土興隆丨丨丨)海内康(新序唐虞崇舉九賢布之)
(於位而丨丨大丨)大野康(揚雄徐州牧箴實列蕃蔽侯衛東方民好農蠶丨丨以丨)帝道康(北齊樂章丨丨丨皇)
(風扇粢盛列椒醑薦)天地康(唐太宗詩雖無舜禹蹟幸欣丨丨丨)黔首康(柳宗元文戎政閑丨丨丨)百代康
(柳宗元貞符刑輕以清我完靡傷貽我子孫丨丨是丨)國步康(楊巨源聖夀無彊詞文物京華盛謳歌丨丨丨)麗且
康(白居易詩杭土丨丨丨蘇民富而庶)熊母康(史記楚世家熊渠後為丨丨丨)
不如一康(北齊書陳元康傳世宗入輔京室崔暹崔季舒崔昂等竝被任使張亮張徽纂竝高祖所待遇然委任皆出元)
(康之下時人語曰三崔二張丨丨丨丨)
岡(古郎切山脊也俗作崗)
韻藻崐岡(書火炎丨丨玉石俱焚唐書地理志赤河来自疏勒西葛羅嶺至城西分流合於城東北入據史德界自撥換)
(南而東經丨丨渡赤河河圖括地𧰼丨丨之山横為地軸蕪城賦拖以漕渠軸以丨丨丁鶴年詩丨丨火後餘雙璧)高岡(詩陟)
(彼丨丨又鳳凰鳴矣于彼丨丨唐書裴行儉傳突厥阿史德温傅反詔行儉討之大軍次单于北暮已立營塹壕既周更命徙營丨)
(丨比夜風雨暴至前占營所水深丈餘衆莫不駭歎水經注曹鳳為北地太守政化尤異黃龍應於九里谷之丨丨魏武帝樂府神)
(龍蔵深泉猛獸步丨丨曺植詩中逵絶無軌改轍登丨丨陸雲詩瞻彼丨丨有猗其桐賈至詩鯨魚縱大壑鸑鷟鳴丨丨李白詩馬)
(足蹶側石車輪摧丨丨杜甫詩小園背丨丨挽葛上﨑岑)陟岡(見上詩丨彼丨兮瞻望兄兮)如岡(詩如山如阜丨丨如)
(陵楊載詩奈何有積廩如陵復丨丨)武岡(晉書王導傳以討華軼功封丨丨侯贊曰丨丨矯矯匡時緝政唐書地理志邵州邵)
(陽郡縣丨丨水經注丨丨縣左右二岡對峙重岨齊秀王昌齡詩沅水通流接丨丨送君不覺有離腸柳宗元丨丨銘柳公綽綀立)
(將校屯于丨丨)青岡(晉書苻堅載記苻融軍敗王師乘勝追擊至于丨丨堅遁還聞風聲鶴唳皆謂晉師之至五代史康福傳)
(拜河西軍節度使至丨丨峡遇雪福登山望見川谷中煙火有吐蕃數千帳不覺福之至福分其兵為三道出其不意襲之吐蕃大)
(駭棄車帳而走)黃岡(唐書地理志黃州齊安郡縣丨丨武德三年省木蘭縣入焉王禹偁黃州竹樓記丨丨之地多竹蘇軾詩)
(我来丨丨下欹枕江流碧陸游泊三江口詩遲明離武昌薄暮次丨丨)鳳岡(荆州記灄陽縣東南有丨丨四十里荔枝譜郡)
(之附郭獨丨丨一村種𩔖甚夥不下數百萬株)平岡(荆州記長沙縣南十里有丨丨岡有金井數百淺者四五尺深者不測崔)
(伯陽賦起為名丘妥為丨丨巋乎甚尊其名太行沈約詩茅棟嘯悲鴟丨丨走寒兔杜甫詩粉堞電轉紫遊韁東得丨丨出天壁柳)
(宗元詩雲披霧裂虹蜺斷霹靂掣電捎丨丨朱松詩行穿蒼麓瞰丨丨)崇岡(六朝事迹昇元寺在城西隅瞰江面後踞丨丨)
(最為古迹琴賦惟椅桐之所生兮託峻嶽之丨丨傅亮詩弭楫洪河總轡丨丨謝朓詩望平津而出宿登丨丨而興賦杜甫詩有柏)
(生丨丨童童状車蓋)飛岡(相家書經言葬遇丨丨奕世富貴亦出神仙)澗岡(蘇軾詩地坐略少長意行無丨丨)
石子岡(吴志諸葛恪傳先是童謠曰諸葛恪蘆葦單衣篾鉤落於何相求成子閣成子閣者反語丨丨丨也水經注江之右)
(岸有雍口亦謂之流口東北流之長洋港&KR0985;丨丨丨)替戾岡(晉書佛圖澄傳劉曜自攻洛陽石勒將救之其羣下咸諫以為)
(不可勒以訪澄澄曰相輪鈴音云秀支丨丨丨僕谷劬秃當此羯語也秀支軍也丨丨丨出也僕谷劉曜胡位也劬秃當捉也此言)
(軍出捉得曜也蘇軾詩背城借一吾何敢慎莫尊前丨丨丨)華子岡(唐書王維傳别墅在輞川地竒勝有丨丨丨欹湖竹)
(里館柳浪茱萸沜辛夷塢與裴廸游其中王維丨丨丨詩飛鳥去不窮連山復秋色上下丨丨丨惆悵情何極又謝靈運有入丨丨)
(丨麻源第三谷詩注故老相傳華子期者甪里先生弟子翔集此頂故華子為稱也)三垂岡(五代史唐紀存勖克用長子也)
(初克用破孟方立於邢州還軍上黨置酒丨丨丨伶人奏百年歌時存勖在側方五歲克用指而歎曰此竒免也後二十年其能代)
(我戰于此乎)望夫岡(搜神記鄱陽西有丨丨丨昔縣人陳明與梅氏為婚未成而妖魅詐迎婦去明詣卜者决云西北行)
(五十里求之明如言見一大穴深邃無底以繩懸入遂得其婦乃令婦先出而明所將隣人秦文遂不取明其婦乃自誓執志登此)
(岡首而望其夫因以名焉)千仞岡(左思詩振衣丨丨丨濯足萬里流陳與義詩蓬莱可託無因至試覓人間丨丨丨又杜甫)
(出塞詩捷下萬仞岡俯身試搴旗程俱遊靈巖詩捨舟得平地陟彼萬仞岡)翠崖岡(蘇軾詩安得道人擕笛去一聲吹裂)
(丨丨丨)萬松岡(蘇軾詩老去此身無著處為翁栽插丨丨丨又劉子翬詩擕鉏引荒泉偶步松岡北)栢在岡(蘇軾)
(詩年来世事如波浪鬱鬱誰知丨丨丨)
增南岡(詩迺陟丨丨宋書沈慶之傳慶之手不知書目不識字上逼令作詩慶之曰微命值多幸得逢時運昌朽老筋力盡)
(徒步還丨丨辭榮此聖世何愧張子房上甚悅齊書張欣泰傳欣泰屏居家巷置宅丨丨下面接松山負弩射雉恣情閑放南史蕭)
(惠開傳惠開有孝性家素事佛凡為父起四寺丨丨下名曰禪岡寺袁昂書評徐淮南書如丨丨士大夫徒好尚風範終不免寒乞)
(番岳詩英英朱鸞来自丨丨李暠述志賦和吟鳳之逸響應鳴鸞於丨丨儲光羲詩鳳皇鳴丨丨望望隔層岑白居易詩相随向田)
(去丁壮在丨丨)東岡(後漢書周爕傳安帝聘爕宗族勸之曰自先世以來勲寵相承君獨何為守丨丨之陂乎爕曰夫修道者)
(度其時而動動而不時焉得亨乎王安石詩翠幕卷丨丨蘇軾詩我昔少年日種松滿丨丨陸游詩戲随飛蝶過丨丨)破岡
(晉書賀循傳廷尉張闓將奪左右近宅以廣其居乃私作都門早閉晏開人多患之會循出至丨丨連名詣循質之循曰見張廷尉)
(當為言之闓聞而遽毁其門其為世所敬服如此)陵岡(晉書李充傳狡兔丨丨遊魚遁川郭璞遊仙詩臨源挹清波丨丨掇)
(丹荑北征賦乘丨丨以登降息郇邠之邑鄉符載賦何長門之咫尺邈阻絶乎丨丨蘇軾詩空中細茎插天芒不生沮澤生丨丨陸)
(游食薺詩惟薺天所賜青青被丨丨)連岡(晉書衛恒傳恒善草隸書為四體書勢云禾卉苯䔿以垂穎山岳峩嵯而丨丨水經)
(注滍水之北有積石焉世謂女靈山其山平地介立不丨丨以成高峻石孤峙不託勢以自遠劉楨黎陽山賦爾乃踰峻嶺超丨丨)
(一登九息遂臻其陽謝靈運山居賦田丨丨而盈疇嶺枕水而通阡皇甫曾詩悠悠驅匹馬征路上丨丨)龍岡(齊書祥瑞志神)
(丨之丨梧桐生鳳鳥舒翼翔且鳴唐書地理志邢州鉅鹿郡丨丨縣武德元年析丨丨内邱置青山縣開成五年省入焉又姜師度)
(傳師度擢明經調丹陵尉丨丨令有清白稱五代史晉紀開運二年九月己亥閱馬於萬丨丨述異記冀州鵠山傳龍千年則於山)
(中蜕骨今有丨丨岡中出龍腦是也廬山記廬山有丨丨丹陽記句容縣東三十里有丨丨岡頂有龍沸潭周三十丈蘇軾詩&KR0712;舟)
(蛋戶丨丨窟置酒柳葉桄榔間)梅岡(陳書高祖紀紹泰二年三月甘露頻降于鍾山丨丨南澗及京口江寧縣境或至三數升)
(大如奕棋子張翥詩紅酣酒港風荷密玉照丨丨雪樹明)緣岡(北史盧文偉傳草則離離靡靡丨丨而殖王建詩顛狂遶樹猿)
(離鎖跳躑丨丨馬斷羈)蜀岡(唐書地理志江都有愛敬陂水門貞元四年節度使杜亞自江都西循丨丨之右引陂趨城隅)
(以通漕溉夾陂田避暑錄歐陽文忠公在揚州作平山堂據丨丨下臨江南數百里真潤金陵三州隐若可見王安石廣陵詩城郭)
(千家一彈丸丨丨擁腫作蛇蟠蘇軾文揚州有丨丨上有大明寺井知味者謂與蜀水相似)䨇岡(唐書李抱眞傳田悦反圍)
(邢及臨洺詔抱真與河東馬燧合神策兵救之敗悦於丨丨斬其將楊朝光)魁岡(唐書李泌傳德宗嗣位除巫祝宣政廊壞)
(太卜言孟冬丨丨不可營繕帝曰春秋啓塞從時何丨丨為亟詔葺之)丁岡(宋史河渠志京師霖雨溝洫壅惠民河溢泛道)
(路壊廬舍知開封府宼凖治丨丨古河泄導之)沙岡(水經注滎澤在中牟縣西西限長城東極官度北佩渠水東西四十許里)
(南北二百許里中有丨丨賈島送殷侍御赴同州詩馮翊蒲西郡丨丨擁地形)向岡(水經注沙水又東與康溝水合水首受洧)
(水於長社縣東東北逕丨丨西即鄭之向鄉也)茅岡(水經注濩陂水東翼洧隄西面茅邑自城北門列築昆道迄於此岡世尚)
(謂之丨丨即經所謂茅邑地也虞集詩華山東下有丨丨又蘇軾詩醉中走上黃丨丨滿岡亂石如羣羊陸游詩一起一伏黃丨丨)
西岡(水經注汝水又東南左會澺水水上承汝水别流于竒額城東東南流為練溝&KR0985;邵陂縣西東南流注至上蔡丨丨北為)
(黃陵陂曹植神龜賦蒼龍虬於東岳白虎嘯於丨丨杜甫詩捨舟越丨丨入林解我衣文同丨丨僦居詩丨丨頗幽僻愛此遠市㕓)
蔡岡(水經注别汝又東逕丨丨北岡上有平陽侯相蔡昭冡)秦岡(水經注故道水西南入丨丨尚婆水注之)斷岡
(水經注赭水左右丨丨兩舌瀦水潭漲)枕岡(水經注滍水南有漢中常侍長樂太僕吉侯苞冡冡前有碑基西丨丨孫覿詩)
(山立起平案松偃卧丨丨)長岡(京口記秦始皇東遊觀地勢云此有天子氣使赭徒三千人鑿三湖見丨丨因名丹徒陽載塞)
(上曲驅車日將夕黑雲隐丨丨)鸞岡(豫章記洪井西有丨丨舊說洪崖先生乘鸞所憩處也)金岡(廣州記四會縣有丨)
(丨行人往往見金於岡側)固岡(廣州記熙安縣東南有丨丨高數十丈岡西面為羊腸道說者云尉佗登此望漢)跨岡
(神仙傳蘇仙公家貧常自牧牛與里中小免更日為牛郎先生牧之則徘徊側近不驅自歸餘小免牧牛牛則四散丨丨越嶮)騾
岡(神仙傳成仙公託形仙去時人謂先生乘騾于武昌岡乃改為丨丨在郡西十里也)天岡(夢溪筆談六壬天十二辰之名)
(八月曰丨丨八月枝條堅剛故曰丨丨參同契注火候自子而升至午而降環鼎器之外周天皆已行遍則丨丨復指於子)外
岡(中吳紀聞舊圖經云丨丨青岡五家岡蒲岡塗岡松岡福山岡竝在吳縣界今次第而數之其上之四屬崑山下之三屬常熟)
(其地與吳縣大相遼絶又之彛老丨丨楊氏子名則之字彛老學詩於西湖順老學禪於大覺璉禪師詩號禪外集)蒲岡(見上)
塗岡(見上)聖岡(一統志丨丨嶺在萍鄉縣東五十里衆山迤邐望之蒼翠晉甘卓嘗築壘其上又丨丨在嘉定州治前薛)
(能丨丨詩遠村通後迳一郡隔前岡)蒙岡(一統志丨丨山在安福縣治東林木森秀城中望之蔚然一名秀峯)書岡(一統)
(志丨丨在安福縣南四十里怪石層聳其顛有平石名淵明讀書臺)午岡(一統志丨丨在吉安府吉水縣西五柱連延而其一)
(獨聳)柘岡(一統志丨丨山在金谿縣西六十里王安石詩丨丨西路白雲深又辛夷如雪丨丨西陸游詩丨丨月落鳥呼風)
鈐岡(名山志丨丨在分宜縣山勢特出登之則舉邑在目)前岡(封比干墓銅盤銘左林右泉丨丨後道萬世之靈於焉是)
(寳韓維詩薄暮登丨丨四顧山在目)被岡(西京賦苯䔿蓬葺彌臯丨丨鍾會菊花賦延蔓蓊鬱綠坂丨丨)九岡(王逸機賦)
(迺命匠人潛江奮&KR0750;踰五嶺越丨丨斬伐剖折擬度長短)嵓岡(魏文帝浮淮賦仰丨丨之崇阻兮經東山之曲阿魏都賦丨丨)
(潭淵限蠻隔夷)增岡(吳都賦丨丨重阻列真之宇)隂岡(王粲大暑賦幸九峻之丨丨子夜歌白雪停丨丨丹華耀陽林)
(朱子詩竹柏翳丨丨華林敞神扉又伐木循丨丨結屋依陽坡)環岡(秦宓詩困獸走丨丨飛鳥驚巢起)夷岡(夏侯湛賦)
(登丨丨以迴眺超矯駕乎山隅)霞岡(王勃遊廟山賦躡丨丨於玉砌步雲岊於金壇)華岡(張說詩試聽紫騮歌樂府何如)
(騄驥舞丨丨)虎岡(劉禹錫䕫州始興寺記寺始於宇文周瀕江埤庳神龍中為水所壊有外國僧廣照浮海而至頓錫不去)
(遂移於今道場所嶺曰丨丨)晴岡(李涉詩紅樓金刹倚丨丨雨雪初收望漢陽)蛇岡(白居易詩眉低出鷲嶺脚重下)
(丨丨)依岡(賈島詩獨樹丨丨老遥峯出草微李郢詩丨丨尋紫蕨挽樹得青梅)古岡(温庭筠詩高閣過空谷孤竿隔丨丨)
(喻鳬宿石窟寺詩一刹丨丨南孤鐘撼夕嵐)北岡(喻鳬詩雀啅丨丨曉僧開西閣寒蘇軾詩何人貪佩黃金印千柱耽耽鎖)
(丨丨)煙岡(喻鳬詩丨丨影畔寺遊步此時孤)遠岡(薛能詩丨丨連聖祚平地載神州韋莊詩伴釣歌前浦随樵上丨丨)
孤岡(崔塗詩丨丨生晚燒獨樹隐回塘)鬱岡(陸龜蒙詩不必探幽上丨丨公齋吟嘯亦何妨)度岡(杜荀鶴詩撼錫)
(丨丨猿抱樹挈瓶盛浪鷺翹沙)修岡(孫樵露臺遺基賦有土如積其高逾尺隐於丨丨屹若環堂)巒岡(孫樵賦包溪懷)
(壑而為深兮繚丨丨而四崇)春岡(釋皎然詩時應登古寺佳趣在丨丨)瀧岡(歐陽修有丨丨阡表張雨馬中丞賜桐鄉)
(阡碑詩公家阡表似丨丨總為能文補舜裳)寒岡(林逋詩衡門隣晩島環堵背丨丨)横岡(王安石平山堂詩城北丨)
(丨走翠虬一堂高視兩三州)林岡(朱子詩夜宿丨丨月滿川歸期屈指正茫然)瓊岡(朱子詩頭上丨丨出舊青馬邊)
(流水漲寒汀又步虚詞丹荑耀丨丨)迴岡(貢奎槍竿嶺詩百折丨丨勢欲迷舉頭山寺與雲齊)翠岡(周伯琦詩虹繞金堤)
(晴浪細龍蟠粉堞丨丨平)邊岡(唐書藝文志丨丨景福崇元歴四十卷)李岡(岑參有贈西嶽山人丨丨詩)
天井岡(陳書高祖紀廣州刺史歐陽頠表稱白龍見於州江南岸長數十丈大可八九圍歷州城西道八丨丨丨)孫陵
岡(南史齊武帝紀永明四年立商颷館於丨丨丨六朝事迹丨丨丨即蔣陵俗呼為松陵岡)白土岡(北史賀若弼傳開皇)
(九年大舉伐陳以弼為行軍總管弼以大軍濟江襲陳南徐州拔之進屯蔣山之丨丨丨督勵將士殊死戰遂大破之)金粟
岡(舊唐書明皇紀初上皇親拜五陵至橋陵見丨丨山丨有龍盤鳳翥之勢)雞鳴岡(唐書食貨志江淮水陸轉運使杜佑)
(以秦漢運路自隋鑿汴河官漕不通若導流培岸功用甚寡疏丨丨丨首尾可以通舟陸行纔四十里)賈陂岡(宋史河渠)
(志汴流大漲堤危詔度京城西丨丨丨地洩之於護龍河)寒泉岡(水經注濮陽三十五里城側有丨丨丨即詩所謂爰有寒)
(泉在浚之下世謂之高平渠非也又蘇軾詩泉岡松柏老西嶺橘柚秋)上蔡岡(水經注黃陵陂東流於丨丨丨東為蔡塘)
武定岡(水經注洧水又東南赤澗水注之水出丨丨丨東南流&KR0985;皇臺岡下)赤坂岡(水經注江陵西北有紀南城城)
(西南有丨丨丨岡下有瀆水東北流入城名曰子胥瀆)七女岡(水經注潩水自枝渠東&KR0985;曲強東皇陂水注之水出西北)
(皇臺丨丨丨北)豫章岡(水經江水又東得豫章口注西北有丨丨丨蓋因岡而得名矣)芙蓉岡(始興記郡西南有丨)
(丨丨高若玉山隣枕郊郭)白鹿岡(始興記合淮縣白鹿城南有丨丨丨晉咸康中縣令張魴有德惠白鹿羣游城上岡因以)
(為名)馬鞍岡(廣州記城北有丨丨丨秦時瞻氣者言南方有天子氣始皇發民鑿破此岡)雲母岡(廣州記增城縣)
(有丨丨丨日出照之晃耀)金牛岡(武昌記城北有岡高數丈名鳳闕鳳闕南有丨丨丨古老相傳云有丨丨出此丨)玉
女岡(安城記萍鄉西津里南五里山名丨丨丨天氣當雨水輙先涌出石間而有五色玄黃百姓謂之玉女披衣)馬脊
岡(南康記贑縣有丨丨丨其形如馬脊故以為名)曾青岡(衡山記衡山有丨丨丨出曾靑可合仙藥)靈夀岡(衡山)
(記衡山有丨丨丨多靈夀木)導引岡(相冡書冡前左右有小岡如投算相連數里名丨丨丨葬之出富貴)神釡岡
(述異記太原丨丨丨有神農嘗藥之鼎存焉)斑竹岡(江陵記州城五十里有丨丨丨韓翃送人赴江陵詩丨丨丨迎山雨)
(暗枇杷門向楚江秋又杜牧詩竹岡森羽林花䲧團宫纈唐彦謙沈氏莊詩清淺縈紆一水間竹岡藤樹小躋攀)三亭岡
(括地志丨丨丨在汴州尉氏縣西南三十七里)龍首岡(劇談錄含元殿國初建造鑿丨丨丨以為基趾彤墀釦砌高五十餘)
(尺倚欄下瞰前山如在指掌)華觜岡(東京夢華錄瓊林苑之東南隅政和間創築丨丨丨高數丈上有横觀層樓金碧相)
(射下有錦石纏道寳砌池塘柳鎖虹橋花縈鳳舸)落星岡(一統志丨丨丨在應天府西北九里梁王僧辨連營立柵至落)
(星墩拒侯景及唐李白常于落星石以紫綺裘換酒為歡皆此地)桃花岡(一統志揚州府丨丨丨在府城西一十五里)
鸑鷟岡(一統志丨丨丨在通許縣東南昔傳有彩鳳集其上故名)焚書岡(一統志丨丨丨在鳳陽府城南一名金子)
(岡按摭遺惠子焚書於此灰化為金雨過後往往有得金者)鳴條岡(一統志丨丨丨在安邑縣北二十里)臙脂岡
(一統志丨丨丨在登州府城西南隅石牛壕上舊有桃李故名)望海岡(一統志丨丨丨在肇慶府陽江縣南一十里登之可)
(望海)歌舞岡(一統志丨丨丨在肇州府新興縣境南)貞女岡(一統志丨丨丨在龍泉縣東北三里有貞女葬此因)
(名)三台岡(一統志丨丨丨在肇州府城西三岡鼎峙)峩眉岡(一統志丨丨丨在韶州府英德縣南高三百餘丈東)
(西望如峩眉)萬歲岡(一統志丨丨丨在瓊州府澄邁縣西一十里上有怪石如列屏號聖石天將雨則雲霧滃塞下有清)
(水)玉雪岡(北征錄早登屯雲谷霜氣甚寒皆衣皮裘戴狐帽行十餘里午次丨丨丨見於帳殿)紫駝岡(北征錄庚)
(戌次丨丨丨)紫微岡(北征錄十八日次丨丨丨)翠微岡(北征錄丁亥次丨丨丨)蒼石岡(北征錄壬戌發)
(河上次丨丨丨)龍武岡(北征錄己未次丨丨丨命寧陽侯陳懋忠勇王金忠率師前進)凝翠岡(北征錄六月初一日)
(次丨丨丨)環秀岡(北征錄十七日次丨丨丨)錦繡岡(北征錄壬寅次覽秀川癸卯次丨丨丨)捷勝岡(北征)
(錄二十一日次丨丨丨上令胡光大書丨丨丨三天字於石)卧龍岡(名勝志丨丨丨在南陽府城西南七里起自嵩山之)
(南綿亘數百里至此截然而住回旋如巢然草廬在其内時人以孔明為丨丨因號其丨云)杏花岡(名勝志青山在濮州)
(城東三十里東北岡阜連屬其丨丨丨者昔人嘗於此種杏遊賞競集故名)天柱岡(名山記玉笥山有丨丨丨高千仞形)
(若柱)雲雪岡(杜甫詩呼鷹皂櫪林逐獸丨丨丨)林北岡(杜甫詩憂来杖匣劔更上丨丨丨)魯陵岡(韓愈)
(文丨丨之丨蔡河在側)萬勝岡(沈亞之有丨丨丨新城記)西陂岡(韓維詩城居不為惬言適丨丨丨)烏石
岡(王安石詩解鞍丨丨丨邊坐擕手辛夷樹下行)躑躅岡(王安石詩辛夷屋角摶香雪丨丨丨頭挽醉紅)白草岡
(蘇軾詩醒時情味吾能說日在西南丨丨丨)千步岡(蘇軾詩惟有丨丨丨東西作簾額)瓊臺岡(朱子詩蓬巷無)
(與適陟此丨丨丨)白石岡(朱子詩仰睇丨丨俯濯青瑶流)種玉岡(張翥詩鶴駐遊仙館鸞鳴丨丨丨)
對語(桂苑梧岡)(鵲渚鸞岡)(竹塢梅岡)(丹穴翠岡)(麟遊囿鳳&KR1304;岡)(篔簹谷躑躅岡)(九折坂三垂岡)
摘句(雛鳳棲高岡門前玉作岡)(凌霜栢在岡採藥度仙岡)(朝暾卷幔對東岡三尺寒泉數仞岡)
(肆筆縱横憶鮑岡牛羊日夕下重岡)
蒼(七剛切丨色又姓韻會通作倉)
韻藻蒼蒼(詩蒹葭丨丨白露為霜爾雅春為蒼天注萬物丨丨然生隋書天文志天子無質仰而瞻之高遠無極眼瞀精)
(絶故丨丨然也穆天子傳天子筮獵苹澤其卦遇訟逢公占之曰訟之繇藪澤丨丨莊子天之丨丨其正色耶曺植詩大谷何寥廓)
(山樹鬱丨丨沈佺期賦得巫山高霽雲無處所臺館暁丨丨賈至詩銀燭朝天紫陌長禁城春色曉丨丨李白廬山謠香爐瀑布遥)
(相望迴崖沓嶂凌丨丨杜牧詩杜李泛浩浩韓柳摩丨丨許渾詩雲間二室勞君畫水墨丨丨半壁隂又洛東蘭若夜歸詩又歸何)
(處去塵路月丨丨蘇軾詩市橋人寂寂古寺竹丨丨)彼蒼(詩丨丨者天孟浩然望漢川詩萬壑歸于漢千峯劃丨丨杜甫詩餘)
(力浮于海端憂問丨丨韓偓詩俟時輕進固相妨實行丹心仗丨丨)穹蒼(詩靡有旅力以念丨丨爾雅丨丨蒼天也隋書天文)
(志命庾季才等依準三家星位以為蓋圖懸𧰼著明纏離攸次星之隐顯天漢昭回宛若丨丨徐彦伯南郊賦凝億兆之歡心注丨)
(丨之景盼李白詩磴道盤且峻巉&KR1104;凌丨丨釋齊已夏雨詩霮䨴蔽丨丨冥濛自一方陸游丹芝行劍山峩峩插丨丨千林萬谷蟠)
(其陽)水蒼(禮記公侯佩山玄玉而朱組綬大夫佩丨丨玉而純組綬沈達賦瑌珉彰庶士之殊丨丨表大夫之異杜甫詩虎騎)
(搖風旆貂冠韻丨丨袁桷詩紗縠單衣佩丨丨碧牋裁詔繭絲長)昊蒼(魏志管輅傳趙孔曜與輅相見言卿腹中汪汪當去)
(俗騰飛翶翔丨丨云何在此晉書成公綏傳河漢委蛇而帶天虹蜺偃蹇于丨丨曹植詩曜靈未移景倏忽造丨丨陸雲詩有赫斯)
(庸勲格丨丨張奴歌閒豫紫烟表長歌出丨丨李白明堂賦巧奪鬼神高窮丨丨)黃蒼(南史張彪傳陳文帝入會稽彪敗走)
(左右數人皆發遣唯常所養一犬名丨丨未曾捨離陳蒨劫殺彪丨丨號呌彪屍側宛轉血中若哀状墳冡既畢丨丨又俯伏冡間)
(呌號不離)染蒼(吕氏春秋墨子見素絲者而歎曰丨于丨則蒼染于黃則黃故染不可不慎也)老蒼(杜甫詩脱略小時輩)
(結交皆丨丨元好問詩樹經凍雨半青黃山入高秋丨更丨揭傒斯詩范公清遒不敢當縱横石經兀丨丨)張蒼(漢書丨丨)
(傳丨丨陽武人沛公略地過陽武蒼以客從攻南陽蒼當斬解衣伏質身長大肥白如瓠時王陵見其美士乃言沛公赦勿斬蕭何)
(為相國蒼自秦時為柱下御史明習天下圖書計籍又善用算律歴故令蒼以列侯居相府領主郡國上計者黥布反漢立皇子長)
(為淮南王而蒼相之十四年遷為御史大夫)聊蒼(漢書藝文志待詔金馬丨丨三篇從横家注趙人武帝時師古曰嚴助傳)
(作膠蒼)
鬢毛蒼(岑參詩知巳猶未報丨丨颯巳丨杜甫詩徒懷貢公喜颯颯丨丨丨虞集詩竹簟暑風魂夢遠茶烟清晝丨丨丨又)
(盧綸詩途中一留滯雙鬢颯已蒼李中詩無事無憂鬢任蒼濁醪閒酌送韶光又蘇軾送劉道原歸南康詩匡廬先生古君子挂冠)
(兩紀鬢未蒼)鬚眉蒼(社甫詩張公一生江海客身長九尺丨丨丨朱子詩坐上江海客兀傲丨丨丨又薛逢詩江城太守)
(鬚髯蒼忽然置酒開華堂又蘇舜欽詩嗟我顔色枯鬚蒼髩雙頽)井苔蒼(司馬光詩森沈殿瓦碧羃歴丨丨丨又周邦彦)
(汴都賦上林仙籞不聞乎鳴蹕瓴敵歲久而苔蒼又周霆震虎墮井詩凍泉收聲甃為土轆轤綆斷苔蘚蒼)
增青蒼(詩狐裘蒙戎傳大夫狐蒼裘疏玉藻云君子狐青裘豹裦玄綃衣以裼之丨丨色同與此一也劉脊虛詩林山相晚)
(暮天海空丨丨令狐楚詩燕鴻一驚呌郢樹盡丨丨白居易詩歲暮滿山雪松色鬱丨丨又夤緣潭島間水竹深丨丨杜牧華清宫)
(詩鉤陳褁巖谷文陛壓丨丨溫庭筠太液池歌平碧淺春生綠塘雲容雨態連丨丨楊萬里詩開門山色都争八只放丨丨一冊方)
天蒼(史記樂書樂著太始注天為萬物之始故曰太始丨丨而氣化樂亦氣化故云處太始也陸游詩是時久晴明日落丨正)
(丨)點蒼(唐書南詔傳異牟尋請歸天子為唐藩輔德宗嘉之賜以詔書韋皐令其屬崔佐時至羊苴咩城異牟尋夜迎之佐)
(時宣天子意異牟尋再拜受命使其子閤勸及清平官與佐時盟丨丨山一統志大理府城北有丨丨山有十九峯前臨洱河)赭
蒼(子華子内之所惑丨丨互色東西貿區而昧者則不之知也故曰觀流水者與水俱流其目運而心逝者歟)身蒼(說苑)
(景公曰自吾失晏子未嘗聞吾過弦章對曰尺蠖食黃則其身黃食蒼則其丨丨君其猶有諂人言乎)食蒼(見上)一蒼
(吳越春秋越王還于吴大夫種進祝酒其辭曰君不㤀臣臣盡其力上天丨丨不可掩塞觴酒二升萬福無極)鵠蒼(博物志徐)
(偃王志云徐君宫人娠而生卵以為不祥棄之水濱獨孤母有犬名丨丨獵于水濱得所棄卵銜歸獨孤母覆煖之遂&KR2920;成免生時)
(正偃故以為名徐君宫中聞之乃更錄取長而仁智襲君徐國後丨丨臨死生角而九尾實黃龍也)左蒼(異苑烏傷陳氏有女)
(未醮著屐徑上大楓樹顛了無所懼顧曰我應為神今便長去惟丨丨右黃當暫歸耳家人&KR0662;出見之舉手辭訣于是飄聳輕越極)
(睇乃沒人不了蒼黃之意每春輙以蒼狗秋黃犬設祀于樹下)沮蒼(書史張彦遠志在多聞上列丨丨按史發論)皴蒼
(畫苑新窠肥滑岸石須要丨丨古樹查牙景物還宜秀媚)夏蒼(畫苑天色春晃丨丨秋淨冬黯)括蒼(五岳圖序丨丨山東)
(岳之佐命方輿記丨丨山在台州府城西南唐天寳中改曰真隐高一萬六千丈周三百里與仙居韋羌山接舊經云王方平往来)
(羅浮丨丨即此十道山川考丨丨山在處州麗水縣夲括州隋置丨丨縣唐改輿地廣記台州臨海有丨丨山今蒼嶺又一統志丨)
(丨洞在天台縣道書第十洞天也又九盤山在檡山之西山路盤曲又名小丨丨山群峯環簇状似蓮花志又云少微山在府城東)
(郡應少微星故名即大丨丨也)摩蒼(一統志丨丨山在施甸孤峰插天)蓋蒼(一統志丨丨山在寕海瀕大海一名茶岩)
(陶宏景常居此刻真逸二字即宏景别號)純蒼(魏文帝瑪瑙勒賦歙中區之黃采曜東夏之丨丨)皓蒼(曺植大暑賦蛇)
(折鱗于靈窟龍解角于丨丨)九蒼(阮籍荅伏義書丨丨之高迅羽不能尋其巔四冥之深幽鱗不能測其底)飛蒼(薛元)
(超諫蕃官仗内射生疏丨丨走黃頗留神矚)芳蒼(孫樵迎春奏臣聞陛下與人為春得革惨作和起枿生華喜滿其家沃穆)
(歡咳如暖景時開樹色烟光覺葱蘢丨丨)浴蒼(吴拭武夷游記飛瀑蜿蜒而下晴雨亂飛丨丨滌碧分道綫流各傳琮響)髮
蒼(蘇舜欽詩歲月今逝矣齒搖丨亦丨)漢蒼(蘇軾潁州擇勝亭銘維古潁城因潁為隍倚舟于門美哉洋洋如淮之甘如丨)
(之丨如洛之温如浚之凉)鬱蒼(程俱遊靈巖詩明霞墮山西夜氣丨已丨)深蒼(程俱詩榮木事已休重隂閟丨丨)夕
蒼(楊萬里詩危峰起丨丨暗潭生夜清)雪蒼(劉秉忠過界墻詩地老天荒丨亦丨車聲軋軋轉羊腸)色蒼(羅汝敬龍)
(馬賦序今龍馬産東方丨丨而青聖德所致固可見矣)空蒼(李東陽璚島春雲詩瑶峰獨立倚丨丨雲去雲来兩不妨)后
蒼(漢書丨丨傳蒼字近君東海郯人也通詩禮為博士至少府又孟卿傳卿事蕭奮以授丨丨蒼說禮數萬言號曰后氏曲臺記)
杜蒼(漢書孫寳傳霸陵杜穉季子丨丨字君敖名出穉季右在游俠中)阮蒼(隋書經籍志漢時丨丨作列仙圖)伯
蒼(唐書武元衡傳元衡字丨丨)
木色蒼(周禮冬官輈人龍旂九斿疏東方丨丨丨東方七宿畫為龍故曰蒼龍)朱白蒼(儀禮聘禮圭繅三采六等)
(丨丨丨疏天子五采公侯伯三采一采一帀為二色三采故六色也隋書禮儀志諸公之輅九皆鞶纓九就凡就皆以丨丨丨三采)
玉用蒼(左傳有神降于莘内史過對曰以其物享焉其至之日亦其物也注享祭也若以甲乙日至祭先脾丨丨丨服上青)
(以此𩔖祭之)大夫倉(榖梁傳丹桓公楹傳禮天子諸侯&KR0627;堊丨丨丨士黈丹楹非禮注倉同蒼)褥以蒼(唐書禮樂)
(志高宗詔曰封禪以玉牒金繩而瓦尊匏爵秸席宜改從文于是昊天上帝丨丨丨地祇褥以黃配縟皆以紫而尊爵亦更焉)文
王蒼(大傳正義尭赤精舜黃禹白丨丨丨)臣馬蒼(漢鐃歌君馬黃丨丨丨二馬同逐臣馬良又耶律楚材詩戎服貂裘)
(紫星軺駮馬蒼)汀葭蒼(陸龜蒙送潮辭丨丨丨兮嶼蓼枯北風騷牢兮愁烟孤又顧瑛詩夜泊石湖湖水傍芙蓉露白蒹葭)
(蒼)海樹蒼(譚用之詩書回科斗江帆暮曲罷騶虞丨丨丨又張翥詩雲結芝英秀花圍桂樹蒼)遠煙蒼(司馬光詩)
(歴徧舊遊翻悵望日邊回首丨丨丨)屐齒蒼(司馬光詩緣苔躡蔓知多少千里歸来丨丨丨)寒雲蒼(司馬光西圻野)
(老詩西郊廣路浮埃黃上天雨泣丨丨丨)鱗鬛蒼(王安石詩拂天高閣朱鳥翔西山蟠繞丨丨丨)䨇檜蒼(蘇軾詩我)
(欲東南去再觀丨丨丨)楚山蒼(蘇軾詩歸舟轉河曲稍見丨丨丨陸游詩孤愁巴月白清夢丨丨丨又元好問詩卷月清)
(笳渭城曉倚天長劍蜀山蒼又尹廷高詩凭闌無限意一笑越山蒼又范椁詩十載歸来問草堂入門喜見葛山蒼)半點蒼
(楊萬里詩何時上到梅花嶺北望螺峰丨丨丨)曉色蒼(陸游詩沮水春流綠嶓山丨丨丨又祝允明詩小艇出横塘西山曉)
(氣蒼)月痕蒼(林景熙詩遠城江氣白高樹丨丨丨)雲山蒼(許月卿詩心事已同鷗鳥白眼界空有丨丨丨)夜色
蒼(王惲詩鐘鼓寒更永乾坤丨丨丨)羽毛蒼(貢師泰竹詩籜粉已翻鱗甲紫墨花還染丨丨丨)
黑不代蒼(隋書李德林傳孟軻稱仲尼之德過于堯舜著述成帝者之事弟子備王佐之才丨丨丨丨泣麟歎鳳栖栖汲)
(汲雖聖逹而莫許也)
匡(去王切輔助也正也又姓又魯也)
韻藻一匡(論語丨丨天下晉書陶侃傳贊任隆三事功宣丨丨謝靈運撰征賦綿三代而享邑側踐土之丨丨任昉文功)
(均丨丨賞同千室)畏匡(論語子丨於丨)拘匡(荀子比干見刳孔子丨丨)
增胥匡(書民非后罔克丨丨以生)既匡(詩丨丨既敇)瓦匡(周禮春官籥章掌土鼓豳籥注土鼓以丨為丨以革)
(為兩面可擊也)承匡(春秋叔仲彭生會晉郤缺於丨丨注丨丨宋地在陳留襄邑縣西戰國策犀首以梁與齊戰于丨丨水經)
(注淮水又東&KR0985;丨丨城)次匡(春秋公會齊侯宋公陳侯衛侯鄭伯許男曺伯盟於牡邱遂丨於丨)取匡(左傳二月公侵)
(鄭丨丨為晉討鄭之伐胥靡也)戴匡(史記天官書斗魁丨丨六星曰文昌宫注似戴故曰丨丨)過匡(史記孔子世家孔子)
(丨丨顔刻為僕以其策指之曰昔吾入此由彼缺也)滿匡(史記淮南王安傳氣怨結而不揚涕丨丨而横流)耳匡(漢書)
(武帝紀儋耳郡注儋耳鏤其頰皮上連丨丨分為數支状似鷄腸累耳下垂)靖匡(蜀志先主傳先主上言漢帝曰臣董督三)
(軍奉辭於外不能掃除寇難丨丨王室)有匡(汲冢周書君親廵方卿參告糴餘子倅運開口同食民不藏糧曰丨丨)大
匡(汲冢周書維周王宅程三年遭天之大荒作丨丨以詔牧其方三州之侯咸率又管子有丨丨篇)中匡(汲冢周書丨丨)
(用均勞故禮新又管子有丨丨篇)小匡(管子有丨丨篇)移匡(淮南子繩之為度也直而不爭修而不窮久而不弊遠而)
(不忘與天合德與神合明所欲則得所惡則亡自古及今不可丨丨)弼匡(梁昭明太子文𨕖序箴興於補闕戒出於丨丨)維
匡(韓愈文丨丨調娱不失其正)高匡(牛上士獅子賦方頥蹙額隅目丨丨)牆匡(李商隐詩平明鐘後更何事笑倚丨)
(丨梅𣗳花韋莊詩滿目丨丨春草深傷時傷事更傷心)雲匡(周朴詩丨丨虚院外虎跡亂山中)吳匡(風俗通弘農太)
(守河内丨丨少服職事號為敏達為侍御史與長樂少府黃瓊共佐清河王)王匡(英雄記丨丨字公節泰山人輕財好施以)
(任俠聞辟大將軍何進府進符使匡於徐州發彊弩五百西詣京師會進敗匡還鄉里起家拜河内太守)趙匡(唐書儒學傳啖)
(助善為春秋考三家短長丨丨陸質其高弟也匡字伯循河東人歴洋州刺史)
眡其匡(周禮冬官輪人規之以眡其圜也萬之以丨丨丨也)
貢薛韋匡(漢書元帝紀贊丨丨丨丨迭為宰相師古注丨禹丨廣德丨賢丨衡迭互而為丞相也)
荒(呼光切丨蕪)
韻藻包荒(易丨丨用馮河歐陽修啓降丨丨之大體示含垢之深仁)要荒(書五百里丨服三百里夷二百里蔡五百)
(里丨服三百里蠻二百里流又弼成五服傳五服侯甸綏丨丨服也劇秦美新侯衛厲揭丨丨濯沐典引卓犖乎方州羡溢乎丨丨)
(荀勖詩外納丨丨内延卿士唐明皇詩股肱申教義戈劍靖丨丨蘇軾詩天其以我為箕子要使此意留丨丨)四荒(爾雅觚竹)
(北戶西王母日下謂之丨丨注觚竹在北北戶在南西王母在西日下在東皆丨方昏丨之國漢書賈誼傳丨丨鄉風百姓素朴楚)
(辭忽反顧以游目兮將往觀乎丨丨馬融廣成頌明德耀乎中夏威靈暢乎丨丨陶潛詩迢迢百尺樓分明望丨丨白居易詩丨丨)
(八極踏欲遍三十二蹄無歇時又陸龜蒙添酒中六詠序昔人之於酒有注為池而飲之者𧰼為龍而吐之者親盗甕間而卧者將)
(實舟中而浮者可謂丨丨矣)八荒(史記秦始皇紀秦孝公有席卷天下包舉宇内囊括四海之意并吞丨丨之心漢書律歴)
(志人者繼天順地序氣成物統八卦調八風理八政正八節諧八音舞八佾監八方被丨丨以終天地之功宋書樂志龍飛華運臨)
(燾丨丨北史魏高祖紀宗文以懷九服修武以寧丨丨說苑丨丨之内有四海四海之内有九州天子處中州而制丨丨耳鍾嶸詩)
(品阮籍詠懷詩言在耳目之内情寄丨丨之表述異記列禦寇鄭人御風而行常以立春日歸乎丨丨立秋日遊於風穴甘泉賦天)
(閫决兮地垠開丨丨協兮萬國諧司馬懿詩將掃逋穢還過故鄉肅清萬里總齊丨丨孫綽海賦彌綸丨丨亘帶九地杜甫詩美人)
(娟娟隔秋水濯足洞庭望丨丨又丨丨開夀域一氣轉鴻鈞)龍荒(漢書叙傳丨丨幕朔莫不来庭唐書突厥傳定襄城其地)
(南大河北白道畜牧廣衍丨丨之最壤故突厥爭利之李德裕朝貢圖序丨丨君長黠戞斯遣使上表獻良馬二疋蘇軾賀韓丞相)
(啓縱復遺種丨丨遊魂沙海譬之癬疥豈足爬搔)丘荒(後漢書梁冀傳冀多拓林苑禁同王家包含山藪遠帶丨丨)遐
荒(晉書文帝紀仁風興於中夏流澤布於丨丨宋書樂志干戚舞階庭疏狄說丨丨韋孟諷諫詩彤弓斯征撫寧丨丨曺植詩逍)
(遥八紘外遊目歴丨丨唐德宗東渭橋紀功碑窮海請吏丨丨禀令李白詩仙人駕綵鳳志在窮丨丨)南荒(唐書李襲志傳)
(襲志守桂二十八年政尚清省丨丨便之王褒移金馬碧雞文歸兮翔兮何事丨丨也辨亡論輶軒騁於丨丨衝輣息於朔野嚴維)
(詩臣心瞻北闕家事在丨丨蘇軾詩笑說丨丨底處所祇今榕葉下庭臯)大荒(山海經丨丨之中有山名曰丨丨之山日月所)
(入是謂丨丨之野爾雅翼黃帝殺蚩尤於黎山之上擲其械於丨丨之中朱山之上化為楓木之林七啓玄微子隐居丨丨之庭飛)
(遯離俗澄神定靈七命絶景乎丨丨之遐阻吞響乎幽山之窮奥吴都賦出乎丨丨之中行乎東極之外韓愈詩翩然下丨丨被髮)
(騎麒麟柳宗元詩城上高樓接丨丨海天愁思正茫茫)洪荒(法言丨丨之世聖人惡之不足以法皮日休酒中十詠序頽然)
(無思以天地大順為提封傲然不持以丨丨至化為爵賞歐陽修與張秀才書及誕者言之乃以混蒙虚無為道以丨丨廣略為古)
(又作鴻魯靈光殿賦丨丨朴略厥状睢盱鮑照石帆銘在昔丨丨刊啓源陸謝靈運詩詳觀記牒丨丨莫傳)天荒(唐摭言荆)
(南解比號丨丨大中四年劉蜕舍人以是府解及第時崔魏公作鎮以破丨丨錢七十萬資蜕蜕謝書略曰五十年来自是人廢一)
(千里外豈曰丨丨元稹詩良田千萬頃占作丨丨田陸游梅花詩屑玉定煩修月戶堆金難買破丨丨)炎荒(傅休奕述夏賦)
(清徵泛於琴瑟朱鳥感於丨丨儲光羲詩耀耀金虎符一息到丨丨章孝標詩牙簪不可忘来處隔丨丨李商隐為濮陽公陳情表)
(久處丨丨備薰瘴毒薩都拉詩獬豸峩冠侍紫皇繡衣玉斧破丨丨)榛荒(王融剋責身心篇頌豈無通術䟦此丨丨柳宗元文)
(墾鑿嶤鹵芟艾丨丨歐陽修詩却欲尋舊學舊學已丨丨朱子白鹿洞賦揆厥號之所由得頽址於丨丨)亭荒(杜甫詩應愁江)
(樹遠怯見野丨丨楊萬里詩木落初宜果丨丨不復茅)路荒(盧綸詩望闕覺天迥憶山愁丨丨釋皎然詩武陵何處訪仙鄉)
(古觀雲根丨已丨)傖荒(歐陽修國學解元啓入梁兹久敢期英俊之竝遊論都未成殆以丨丨而見隔)鋤荒(王安石詩)
(四圍春草自丨丨)花荒(楊萬里詩春作丨丨秋作月荒)
一莊荒(康餘錄崔羣知舉妻勸令求田羣曰予有美莊三十榜放三十人是也妻曰君非陸贄門生乎君當文柄不令其子)
(就試如以君為良田則陸氏丨丨丨矣)三徑荒(歸去来辭丨丨就丨松菊猶存皇甫冉詩十年歸客但心傷丨丨無人已)
(自丨耶律楚材詩清溪掀倒打油房五衛凋零丨丨丨又沈約詩徑荒寒草合桐長舊巖圍)草樹荒(韓愈詩江園滿目衣)
(冠盡城闕連雲丨丨丨又李頎詩生事豈須問故園寒草荒王安石詩不改山河舊猶餘草木荒元好問詩海國山如染雲堆草易)
(荒又歐陽修詩睢苑樹荒誰共客楚江楓老獨悲秋)
增無荒(書無怠丨丨詩好樂丨丨良士瞿瞿陸機詩短歌有咏長夜丨丨)酒荒(書羲和廢厥職丨丨於厥邑蜀志劉)
(琰傳琰禀性空虚本薄操行加有丨丨之病)允荒(詩度其夕陽豳居丨丨注丨信丨大也庾峻祖德頌烈祖勤止其德丨丨)
遠荒(詩至於艽野傳艽野丨丨之地)志荒(禮記聲淫及商何也對曰非武音也子曰若非武音則何音也對曰有司失其)
(傳也若非有司失其傳則武王之丨丨矣)野荒(周禮夏官丨丨民散則削之漢書武帝紀詳問隐處亾位及冤失職姦猾為害)
(丨丨治苛者舉奏)凶荒(周禮地官遺人掌縣都之委積以待丨丨)豐荒(周禮春官保章氏以五雲之物辨吉凶水旱降)
(丨丨之祲象陶宗儀詩喜無秋旱暵未卜歲丨丨)札荒(周禮春官司服素端注士齊有素端者亦為丨丨有所禱請)淫
荒(漢書楊惲傳拂衣而喜奮褏低卬頓足起舞誠丨丨無度不知其不可也)窮荒(後漢書王望傳望遷青州刺史是時災旱)
(百姓丨丨杜甫詩丨丨益自卑飄泊欲誰訴又李華東都聖禪寺碑越丨丨踰毒水吕溫地志圖序覩丨丨大漠則悟秦漢勞師之)
(弊喻鳬詩落日丨丨雨微風古塹沙僧維則詩良馬一振鬛所向無丨丨又歐陽修詩丨丨搜幽入有無一語詰曲百盤紆)道
荒(後漢書荀悦傳俗亂則丨丨雖天地不得保其性)邊荒(魏志陳留王奐紀乞賜褒奬以慰丨丨楊炯渾天賦南河北河)
(𧰼闕於是乎增峻左轄右轄丨丨於是乎自寧)殊荒(魏志陳留王奐紀震燿武功則威蓋丨丨流風邁化則旁洽無外張仲素)
(昆明池賦丨丨未化勤遠是思)迷荒(晉書庾純傳醉酒丨丨昏亂儀度梁武帝孝思碑擾性情以翻覆汨神慮而丨丨)開
荒(晉書溫嶠傳今四軍五校有兵者及護軍所統外軍可分遣二軍出并屯要處緣江上下皆有良田丨丨須一年之後即易又)
(王宏傳宏為汲郡太守在郡有殊績督勸丨丨五千餘頃陶潜詩丨丨南野際守拙歸田園)忽荒(晉書樂志潛泰幽洞丨丨)
(鵩鳥賦寥廓丨丨兮與道翶翔注寥廓丨丨元氣未分之貌王褒九懷臨淵兮汪洋顧林兮丨丨荅賓戲應龍潛於潢汙魚黿媟之)
(不覩其能奮靈德合風雲超丨丨而躆顥蒼也)懷荒(晉書凉武昭王傳論丨丨弭暴開國化家顔延之曲水詩序輶車朱軒丨)
(丨振遠之使諭德於外蘇頲陜州龍興寺碑太宗震遠丨丨立人紀綱又玉海後魏置丨丨禦夷二鎮及靈邱郡)文荒(晉書)
(刑法志舊律所難知者由於六篇篇少故也篇少則丨丨文荒則事寡事寡則罪漏)任荒(晉書凉武昭王傳匪矯情而丨丨乃)
(冥合而一往)土荒(晉書劉頌傳時蜀新平人饑丨丨頌表求賑貸不待報而行)北荒(隋書經籍志丨丨風俗紀二卷)
(舊唐書太宗紀鐡勒諸部落俟斤頡利發等来貢方物因請置吏咸請至尊為可汗於是丨丨&KR0662;平江淹赤虹賦帝臺丨丨之際弇)
(山西海之濱石闕銘丨丨明月西極流精崔融詩關頭落月横西嶺塞下凝雲斷丨丨張耒大禮慶成賦威加丨丨奏功岱宗)投
荒(唐書藝文志房千里丨丨雜錄一卷孟浩然詩出守聲彌遠丨丨法未寬韓愈詩丨丨誠職分領邑幸寬赦柳宗元詩一身去)
(國六千里萬死丨丨十二年)寒荒(山海經有丨丨之國有二人女祭女薎又新論丨丨之地風雪之所積慷慨之懷忠義之)
(所聚)東荒(山海經丨丨之中有山名曰壑明俊疾日月所出神異經丨丨山中有大石室東王公居之恒與玉女共投壺李白)
(大鵬賦吾右翼掩乎西極左翼蔽乎丨丨)乾荒(竹書紀年七十七年昌意降居若水産帝丨丨)歲荒(韓非子相憐以衣食)
(相惠以佚樂天饑丨丨嫁妻賣子者必是家也皇甫冉詩海沂軍未息河畔丨仍丨)虛荒(水經注老子楚相縣人也相縣丨丨)
(今屬苦故城猶存)披荒(太平廣記永嘉朱彦居永寧丨丨立舍便聞絃管之聲及小皃啼呼之音歐陽修詩城下臺邊桃李)
(蹊憶昔丨丨手植之又丨丨斵古争窮蒐苦語難出聲吚嚘)悴荒(揚雄并州牧箴德兵俱顛靡不丨丨)邠荒(劇秦美新)
(秦崛起西戎丨丨岐雍之疆)芟荒(荅賓戲灑掃羣穢夷險丨丨)幽荒(東京賦惠風廣被澤洎丨丨馬融廣成頌舉淹)
(滯拔丨丨傅休奕詩皇德沛天地神明鑒丨丨張恊詩行行入丨丨歐駱從祝髮歐陽修詩篇章綴談笑雷電擊丨丨)懼荒
(應貞詩示武丨丨過亦為失)哀荒(嘯賦收激楚之丨丨節北里之奢淫)中荒(七命屯羽隊於外林縦輕翼於丨丨陸機)
(贈弟士龍詩失爾羽邁良願丨丨)流荒(七命華裔之夷丨丨之貊)空荒(孫綽諫移都洛陽䟽植根於江外數十年矣一)
(朝拔之頓驅踧於丨丨之地此仁者所宜哀矜國家所宜深慮也)偏荒(海賦丨丨速告王命急宣)閒荒(王融藥名詩重)
(臺信嚴敞陵澤乃丨丨)階荒(張正見詩丨丨猶累玉地古尚填金)園荒(唐太宗詩丨丨一徑斷臺古半階斜蘇軾詩丨)
(丨喬木老堂在昔人非陸游詩入夏經月雨丨路久已丨)地荒(唐太宗詩圓盖歸天壌方輿入丨丨韓愈謁衡嶽廟詩火維丨)
(丨足妖怪天假神柄專其雄)卭荒(王勃彭州龍懷寺碑蜀王秀以文昭建國帝子專征仗巴服之尊名裂丨丨之寳命)荒
荒(杜甫詩野日丨丨白春流泯泯清楊萬里詩丨丨瘦日作秋暉)山荒(杜甫詩丨丨人民少地僻日夕佳聶夷中詩父耕原)
(上田子斸丨下丨)年荒(杜甫詩丨丨酒價乏日併園蔬課)蒲荒(杜甫詩麥熟經時雨丨丨八月天)戒荒(杜甫)
(詩人情見非𩔖田家丨其丨)城荒(杜甫詩丨丨草木春劉滄詩落葉已經寒燒盡衡門猶對古丨丨陸龜蒙泰伯廟詩故國)
(丨丨德未荒年年椒奠濕中堂陸游詩半落星河知夜久無窮草樹覺丨丨)古荒(元結詩城畔多野桑城中多丨丨)蠻
荒(韓愈潮州謝上表承奉詔條違犯者鮮雖在丨丨無不安泰柳宗元禮部賀冊尊號表臣獲守丨丨遠承大典陳與義詩過盡)
(丨丨興復新漳州畫戟擁詩人)蹊荒(柳宗元詩澗急驚鱗奔丨丨飢獸嘷)狼荒(柳宗元詩聖代提封盡海壖丨丨猶得紀)
(山川)醉荒(元稹詩丨丨非獨此愁夢幾曾經)蕪荒(元稹詩鉛鈍丁寧淬丨丨輾轉耕)池荒(白居易詩依仁臺廢)
(悲風晚履信丨丨宿草春自注晦叔亭臺在依仁微之池舘在履信)黔荒(李頻詩丨丨初罷職薄俸亦無錢)宅荒(許渾)
(詩謝朓丨丨山翠裏王敦城古月明中)葦荒(許渾詩雨巖花落夜風急一徑丨丨秋雨多)鼇荒(雍陶詩丨丨初落日)
(劍野呈綺繡)度荒(杜荀鶴詩百口丨丨均食易數年經亂保家難)庭荒(熊皎詩野迥霜先白丨丨草自堆張羽詩池小)
(魚能活丨丨草亂生)經荒(張蠙詩笙歌不似丨丨後禮樂猶如未戰前)苔荒(伍唐珪詩入門堪笑復堪憐三徑丨丨一)
(釣船張羽詩蛩響寒齋僧自定丨丨深院客常閒)艱荒(屈突湒毁濯龍泉判對啟塞苟失丨丨薦臻)華荒(常無欲釋)
(菜争論判對四方從學丨丨並奏百寮觀禮簮紱成行)跡荒(羅隐詩槐花漠漠向人黃此地追遊丨巳丨)太荒(皮日)
(休和詠义魚詩樂此何丨丨居然愧川后)亂荒(僧貫休送人歸新羅詩海氣生初霽潮痕匝丨丨)夷荒(僧皎然銘建塔)
(闢院丨丨而址)就荒(司馬光詩玉帳方懷遠松齋欲丨丨)浪荒(王安石詩丨丨不走職民瘼當誰砭)錢荒(歐陽修乞)
(不受羡餘錢劄子淮甸近歲號為丨丨蘇軾乞賑濟浙西状西浙自来號稱丨丨今者尤甚百姓持銀絹絲綿入市中莫有顧者)
雲荒(歐陽修詩丨丨石老歲月侵又朱子詩門前林澗幽屋後丨木丨)學荒(陸游詩丨丨自笑身空在)凉荒(張羽)
(詩遠訪孤峯頂丨丨見道情)秋荒(李東陽詩茱萸歲改身仍健苜蓿丨丨馬不肥)
葛藟荒(詩南有樛木丨丨丨之樂只君子福履將之傳荒奄將大也)田疇荒(韓非子丨丨丨囷倉虚又法言田畝)
(荒杼柚空之謂斁劉滄詩書信經年鄉國遠弟兄無力海田荒晁補之詩莊奴不入租報我田久荒元好問詩揚雄詞賦今誰識陶)
(令田園久已荒)蘿薜荒(司空曙詩雲起山蒼蒼林居丨丨丨)一例荒(李山甫移菊詩秋来緣樹復緣墻怕共平蕪丨)
(丨丨)松菊荒(李羣玉詩舊館苔蘚合幽齋丨丨丨又朱慶餘詩轉覺琴齋静閒從菊地荒)石欄荒(陸龜蒙詩芭蕉)
(霜後丨丨丨林下無人閉竹房)瀑痕荒(僧貫休詩窗閒藤影老衲厚丨丨丨)四壁荒(僧貫休詩未得丹霞便依前丨)
(丨丨)布帆荒(僧貫休詩退牙山象惡過海丨丨丨)臺舘荒(司馬光任少師園賞梅詩天真不必人修飾得趣弗嫌丨)
(丨丨)千頃荒(陸游題游昭牛圖詩出欄竊聽一聲笛意氣已無丨丨丨)醮壇荒(唐庚游仙雲宫詩雨餘丹井溢苔入)
(丨丨丨)石門荒(柳貫詩翡翠飛時銅柱濕鷓鴣啼處丨丨丨)準備荒(方䕫秋夜詩擣練提防冷收禾丨丨丨)
日月荒(馬祖常詩故國關河遠高臺丨丨丨)
遑(胡光切急也暇也)
韻藻不遑(詩丨丨啟處又王事靡盬丨丨將父曹鄴詩恐孤食恩地晝夜心丨丨)怠遑(詩不敢丨丨李嶠詩子来)
(多悦豫王事寧丨丨陶宗儀詩菑播加勤懇芸培敢丨丨)未遑(史記賈誼傳孝文帝初即位謙譲丨丨也又儒林傳尚有干戈)
(平定四海亦丨暇丨庠序之事也摰虞思遊賦握隋珠與蕙若兮時莫悦而丨丨)遑遑(後漢書蘇竟傳仲尼棲棲墨子丨丨)
(憂人之甚也梁書韋叡傳棄騏驥而不乘焉丨丨而更索柳宗元興州江運記願建碑紀德垂億萬祀公固不許而相與怨咨丨丨)
(如不飲食又閔生賦言不信而莫予白兮雖丨丨欲焉求韓愈詩當今賢俊皆周行君何為乎獨丨丨白居易詩懷材抱智者無不)
(走丨丨)迴遑(月賦滿堂變容丨丨如失孟郊詩君心與我懷離别俱丨丨蘇舜欽詩旅食長安城丨丨奔走無停行)
莫敢遑(詩何斯違斯丨丨或丨)
增匪遑(魏志陶謙傳受策長驅丨丨啓處)栖遑(北史薛端傳大丈夫當聖明之運而無灼然文武之用為世所知雖)
(復丨丨徒為勞苦耳陸機演連珠利盡萬物不能叡童昏之心德表生民不能救丨丨之辱)何遑(潘岳文是乎非乎丨丨趣)
(一遇兮目中)週遑(潘岳詩悵怳如或存丨丨忡驚惕)
征夫遑(詩日月陽止女心傷止丨丨丨止)豈自遑(韋莊詩帝念惟思理臣心丨丨丨)
行(胡郎切伍也列也又庚韻宕韻映韻)
韻藻大行(書丨丨恒山至于碣石左傳齊侯伐晉入孟門登丨丨戰國策驥服鹽車而上丨丨蹄申膝折尾湛胕潰漉汁)
(洒地白汗交流外阪遷延負棘而不能上史記范睢傳王下兵而攻滎陽則鞏成臯之道不通北斷丨丨之道則上黨之師不下淮)
(南子何謂九山會稽太山王屋首山太華岐山丨丨羊腸孟門地理通釋丨丨山連亘河北諸州為天下之脊劉歆遂初賦馳丨丨)
(之嚴防兮入天井之喬關黃香九宫賦蹠崑崙而蹈碣石跪底柱而跨丨丨唐明皇詩清蹕度河陽凝笳上丨丨李白詩五月驅車)
(度丨丨摧輪不道羊腸苦岑参詩驛路通幽谷州城接丨丨)周行(詩嗟我懷人寘彼丨丨傳思君子官賢人置之周之列位)
(又人之好我示我丨丨傳丨至丨道也正義好愛我則示我以至美之道矣箋人有以德善我者我則置之於周之列位言已維賢)
(是用辟雍詩田里丨丨濟濟鏘鏘唐明皇詩猗歟此推擇聲績著丨丨韋應物詩顧跡知為忝束帶愧丨丨)鴈行(詩兩驂丨)
(丨禮記兄之齒丨丨戰國策韓之於秦也居為隐蔽出為丨丨南史張緬傳緬少勤學手不輟卷有質疑者随問便對殿中郎缺帝)
(謂徐勉曰此曺舊用文學且丨丨之首宜詳擇其人勉舉緬充選馬融圍棋賦離離馬首兮連連丨丨成公綏天地賦垣屏絡繹而)
(珠連三台参差而丨丨上官儀秋日應制詩落葉飄蟬影平流寫丨丨杜甫詩五聖聫龍衮千官列丨丨盧綸春夜對月詩露如輕)
(雨月如霜不見星河見丨丨朱子詩蠟屐得丨丨籃輿或魚貫)公行(詩殊異乎丨丨左傳彭名御楚共王潘黨為右石首御鄭)
(成公唐苟為右欒范以其族夾丨丨)微行(詩遵彼丨丨爰求柔桑)鴇行(詩肅肅丨丨集于苞桑)戎行(左傳韓厥)
(曰寡君使羣臣為魯衛請曰無令輿師陷入君地下臣不幸屬當丨丨無所逃隐晉書陸機傳拔吕蒙於丨丨試潘濬於係虜唐明)
(皇送張說巡邊詩三軍臨朔野駟馬即丨丨柳宗元為裴中丞牒賞懸香餌令布疾雷莫不鼓舞丨丨虔恭師律)顔行(漢書)
(嚴助傳如使越人蒙死徼幸以逆執事之丨丨注丨丨猶鴈行在前行故曰顔也行音胡郎切管子士争前戰為丨丨柳宗元謝表)
(臣忝司戎律親列丨丨)十行(後漢書循吏傳光武手跡賜方國者皆一札丨丨細書成文北齊書河南王孝瑜傳讀書丨丨)
(俱下)五行(後漢書應奉傳奉讀書丨丨並下北史裴讓之傳讓之弟諏之嘗從韋景借書百卷十許日便返景疑其不能讀每)
(卷策問應荅無遺景嘆曰應奉丨丨俱下禰衡一覽便記今復見裴生矣)兩行(晉書束晳傳有人於嵩高山下得竹簡一枚上)
(丨丨科斗書莫有知者司空張華以問晳晳曰此漢明帝顯節陵中策文也檢騐果然時人服其博識玉海選德殿御座後有金漆)
(大屏分畫諸道列監司郡守為丨丨以黃簽標識職位姓名杜甫詩丨丨秦樹直萬點蜀山尖杜牧詩忽發狂言驚滿座丨丨紅粉)
(一時回又弦管開䨇調花鈿坐丨丨許渾送張尊師歸洞庭詩他日相思丨丨字無人知是武陵溪)成行(晉書潘岳傳冬有温)
(廬夏有凉蔭芻秣丨丨器用取給宋書樂志鴛鴦七十二羅列自丨丨又徐湛之傳廣陵城北有陂澤水物豐盛湛之更起風亭月)
(觀吹臺琴室果竹繁茂花藥丨丨招集文士盡游玩之適王褒九懷季春兮陽陽列草兮丨丨李尤東觀賦步西蕃兮徙倚好綠樹)
(之丨丨傅休奕雜詩繁星依青天列宿自丨丨陸機與弟雲書天淵池南角有果各作一林無處不有縱横丨丨一果之間輙作一)
(堂謝朓遊後園賦孤蟬已散去鳥丨丨李百藥笙賦耀千金之重價婉二八而丨丨王勃詩繁鶯歌似曲疎蝶舞丨丨杜甫詩昔别)
(君未婚兒女忽丨丨方千詩白犬吠風驚雁起猶能一一旋丨丨又白居易詩繞砌飛泉纔有點拂窗斜竹不丨丨)千行(范雲)
(送别詩未盡樽前酒妾淚已丨丨盧照隣明月引澄清規於萬里照離思於丨丨又溫庭筠詩玄珠十二旒紅粉三丨丨又揭傒斯)
(贈王郎詩讀書一萬卷下筆數丨丨)鵷行(趙彦昭詩縦然懷豹隐空愧躡丨丨杜甫詩去歲兹辰捧御牀五更三點入丨丨溫)
(庭筠題翠微寺詩野糜陪獸舞林鳥逐丨丨又作鴛盧綸送苗明府詩無辭折腰久仲德在丨丨韋莊秋日詩勢將随鶴立忽喜遇)
(丨丨又錢起晴雪早朝詩紫微晴雪帶恩光繞仗偏随丨鷺丨)幾行(竇羣初入諫司喜家室至詩不知筆硯緣封事猶問傭書)
(日丨丨梁嵩倚門望子賦丨丨雁陣空来萬里尺書難述)
十二行(唐書儀衛志黃麾仗左右廂各十二部丨丨丨梁武帝詩頭上金釵丨丨丨足下絲履五文章杜牧詠簾詩誰見昭)
(陽殿真珠丨丨丨)珥貂行(宋之問詩還從避馬路来接丨丨丨)弟子行(杜甫詩十五男兒志三千丨丨丨)
增啓行(詩元戎十乘以先丨丨疏有戎車十乘以在軍先欲以丨突敵陳之前丨)陳行(詩命程伯休父左右丨丨管子)
(人有餘兵詭丨之丨以慎國常注方戰有餘兵不用且詭而陳之以為行伍)軍行(左傳襄公以一命命郤缺為卿復與之冀)
(亦未有丨丨注還其父故邑雖登卿位未有軍列又戎馬不駕卿無丨丨儲光羲送李雲南征蠻詩冢宰統元戎太守齒丨丨)易
行(左傳鄢陵之役楚晨壓晉軍而陳晉將遁矣苗賁皇曰楚師之良在其中軍王族而已若塞井夷竈成陳以當之欒范丨丨以)
(誘之中行二郤必克二穆注丨丨謂簡易兵備)三行(史記晉世家晉始作丨丨荀林父將中行先縠將右行光蔑將左行通典)
(尚書省都堂之東有吏部戸部禮部丨丨每行四司左司統之都堂之西有兵部刑部工部丨丨每行四司右司統之柳宗元詩袖)
(中忽見丨丨字拭淚相看是故人又庾信小園賦榆柳兩丨丨梨桃百餘樹又王績詩連拳八九樹偃蹇二丨丨)次行(史記)
(秦始皇紀皇帝之明臨察四方尊卑貴賤不踰丨丨)前行(史記田單傳單宣言曰吾唯懼燕軍之劓所得齊卒置之丨丨與我)
(戰即墨殘矣漢書終軍傳臣宜披堅執銳當矢石啓丨丨玉海後齊常以季秋講武勇者持鉦鼓刀楯為丨丨戰士次之槊者次之)
(弓箭為後行)後行(見上)中行(史記刺客傳豫讓者晉人也故嘗事范丨丨氏注自荀林父將丨丨後因以官為氏鄭谷)
(為都官郎中詩他日節旄如可繼不嫌曺冷在丨丨)數行(漢書高帝紀上乃起舞忼慨傷懷泣丨丨下宋史豐稷傳宦官漸盛)
(稷懷唐書仇士良傳讀於帝前讀丨丨帝曰已喻稷若不聞者讀畢乃止盧綸新茶詠貯之玉合才半餅寄與阿連題丨丨羊士諤)
(詩蜀國魚牋丨丨字憶君秋夢過南塘柳宗元詩今来丨丨淚獨上驛南樓馮延巳詩宮瓦丨丨曉日龍旗百尺春風)上行
(漢書霍光傳客有過主人者見其竈直突傍有積薪謂主人曲突徙薪主人不應俄而失火隣里共救之殺牛置酒謝其隣人灼爛)
(者在丨丨而不錄言曲突者)四行(晉書輿服志殿中司馬中道都尉在左校尉在右左右各丨丨韓愈藍田縣丞廳壁記庭)
(有老槐丨丨南牆巨竹千挺)末行(晉書束晳傳晳作玄居釋以擬客難其辭云道暌而通士不同趣吾竊綴處者之丨丨未)
(敢聞子之高喻李商隱詩謝傳門庭舊丨丨今朝歌管屬檀郎皇甫冉酬李補闕詩偶因麋鹿随豐草謬荷鵷鸞借丨丨)八行
(晉書桓溫傳初諸葛亮造八陣圖於魚復平沙之上壘石為丨丨行相去二丈溫見之謂此常山蛇勢也馬融與竇伯向書孟陵奴)
(来賜書見手迹歡喜何量次於面也書雖兩紙丨丨行七字七八五十六字百一十二言耳孟浩然詩今朝偶見同袍友却喜家書)
(寄丨丨黃滔寄李侍郎詩已歸天上趨䨇闕忽喜人間捧丨丨)百行(宋史郭守文傳守文頗知書每退朝習書丨丨出言溫雅)
(未嘗忤人意)就行(通典吴起教戰法一鼓整兵二鼔習陣三鼔趣食四鼓嚴辦五鼔丨丨)班行(國史補凡拜相禮絶)
(丨丨府縣載沙填路自私第至於城東街名曰沙隄韓愈太原王公神道碑秀出丨丨乃動帝日柳宗元為崔中丞請朝覲表厠蹈)
(舞於羣寮備丨丨於散地張籍送鄭尚書出鎮南海詩丨丨争路送恩賜併時来元稹詩丨丨容濟濟文質道彬彬徐鉉和明道人)
(宿山寺詩羡師閒未得早起逐丨丨)分行(法書要錄丨丨紙上𩔖出蠒之蛾結畫篇中似聞琴之鶴唐高宗詩怯猿啼落岫驚)
(雁斷丨丨謝偃觀舞賦燕姬齊列絳樹丨丨杜甫詩翠眉縈度曲雲髩儼丨丨竇臮述書賦望之之草緊古而老落紙筋槃丨丨羽)
(抱注卞壼字望之柳宗元詩丨丨𠫭瑞獸傳點亂宫鴉姚鵠詩莫倦連期在醉鄉孔門多戀惜丨丨李建勲迎神詩攂蠻鼉吟塞笛)
(女巫結束丨丨立朱子題芙蕖館詩正喜白鷗輕易狎忽驚紅妓儼丨丨)綴行(摭言狀元以下到主司宅丨丨而立歛名紙通)
(呈與主司對拜又唐太宗私幸端門見進士丨丨而出喜曰天下英雄入吾彀中矣)一行(夢溪筆談鯉魚當脇丨丨三十六鱗)
(鱗有黑文如十字故謂之鯉又都堂及寺觀百官會集坐次宰相御史大夫兩省五品供奉官自為丨丨十二衛大將軍次之三師)
(三公令僕少師保傅尚書左右丞侍郎自為丨丨九卿三監對之李白詩丨丨復丨丨滿紙情何極錢起江行詩俱是南来客憐君)
(綴丨丨白居易山石榴花詩絳焰燈千炷紅裙妓丨丨李羣玉九日詩半嶺殘陽銜樹落丨丨斜雁向人来李遠贈筝妓詩座客滿)
(筵都不語丨丨哀雁十三聲韓偓詩誠知不覺天將曙幾簇青山雁丨丨釋齊已送人及第詩變化龍三十升騰鳳丨丨)案行
(子虛賦車丨丨騎就隊)同行(曹植白鶴賦承邂逅之僥倖兮得接翼於鸞凰同毛衣之氣𩔖兮信休息之丨丨杜甫寄高使)
(君岑長史詩高岑殊緩步沈鮑得丨丨)齊行(傅休奕祝祖文祖君自東百靈丨丨翠盖翩翩𧰼輿琱箱)連行(陸機七徵)
(珍觀清榭岳立丨丨雲階飛陛仰陟穹蒼)重行(吴都賦山雞歸飛而来棲翡翠列巢以丨丨李商隱詩珠樹丨丨憐翡翠玉樓)
(䨇舞羡鵾雞)度行(梁簡文帝詩飛鳬初罷曲啼烏忽丨丨)斷行(庾信詩驚烏灑翼度濕雁丨丨来唐太宗春日望海)
(詩照岸花分彩迷雲鴈丨丨)果行(庾信詠園花詩暫往春園傍聊過看丨丨)賓行(駱賓王文霜鴈銜蘆舉丨丨而候氣)
(寒蟬噪柳帶凉序以含情又詩素書如可嗣幽谷佇丨丨)陣行(李嶠詩望月驚弦影排雲結丨丨楊巨源贈老將詩虎翼分營)
(勢魚鱗擁丨丨)萬行(沈佺期詩覽鏡憐䨇鬢沾衣惜丨丨元稹贈吴渠州詩淚因生别兼懷舊回首江山欲丨丨楊萬里詩年)
(年春色屬垂楊金撚千絲翠丨丨)舞行(沈佺期九日侍宴詩去鶴留笙吹歸鴻識丨丨宋之問詩風鐸喧行漏天花拂丨丨)
樹行(徐彦伯奉和幸溫泉宫應制詩御陌開函次離宫夾丨丨白居易詩不願亞枝葉低随槐丨丨又張祜送李長史歸涪州)
(詩急灘船失次疊嶂丨無丨)舊行(劉長卿詩獨逢㢠廻鴈去猶作丨丨飛柳宗元詩龜虎休前寄貂蟬貫丨丨)斜行(白居)
(易詩丨丨題粉壁短卷寫紅箋)著行(白居易薔薇架詩翠錦挑成字丹砂印丨丨李建勲新竹詩映水如爭立當軒自丨丨蘇)
(軾詩旅鴈何時更丨丨)故行(白居易憶廬山草堂詩龍象投新社鴛鸞失丨丨)行行(趙嘏詩錦字丨丨苦羅帷日日)
(啼徐鉉簷前垂冰詩長廊瓦叠丨丨密晚院風高寸寸增)南行(羅鄴老將詩百戰辛勤歸帝鄉南班班裏最丨丨)列行
(羅隐詩却是九華山有意丨丨相送到江邊)排行(陳與義臘梅詩奕奕金仙面丨丨立曉晴)仲行(詩誰從穆公子車丨)
(丨)
列宿行(越絶書越王有寳劍五枚聞於天下客有能相劍者名薛燭王召而問之取純鈎湛盧曰觀其劍鈔爛爛如丨丨之)
(丨)䨇䨇行(劉希夷詩陣圖一一在栢樹丨丨丨)山鳥行(獨孤及詩獨卷萬里心深入丨丨丨)翠柳行(楊巨)
(源詩堤擁紅蕖豔橋分丨丨丨)劍履行(白居易渭橋退居詩忽憶煙霄路嘗陪丨丨丨)
妨(敷方切丨害)
韻藻不妨(杜甫詩黃鶯過水翻迴去燕子銜泥濕丨丨白居易戲諸詩酒舊侣詩頭風若見詩應愈齒折仍誇笑丨丨法)
(苑珠林夜摩天人或有一千共聚在一蓮花鬚同坐丨丨不隘不窄)
下體妨(李白詩願君採葑菲無以丨丨丨)
增何妨(晉書華譚傳堯舜之盛而猶設象刑殷周之隆而甫侯制律律令之存丨丨於政北史后妃傳文帝文皇后乙弗氏)
(美容儀少言笑年數歲父母異之指示諸親曰生女丨丨也若此者實勝男白居易詩跛鼈雖遲騏驥疾丨丨中路亦相逢司空圖)
(退栖詩燕昭不是空憐馬支遁丨丨亦愛鷹)意妨(文賦或辭害而理比或言順而丨丨)三妨(顔延之應詔讌曲水詩丨)
(丨儲隸五塵朝黻)相妨(陳子昂詩疇昔疑緣業儒道兩丨丨白居易詩事随心未得名與道丨丨)病妨(元稹詩丨丨杯)
(酒負春風)女妨(史記秦夲紀惡来革者蜚廉子也有子曰丨丨)
審毋妨(急就篇丨丨丨注丨氏之先為周司空屬官主審曲面勢者也丨丨言勿有所妨害也毋又作無白居易詩籃輿不)
(乘乘晚凉相尋不遇亦丨丨)寵辱妨(杜審言詩人事盈虛改交游丨丨丨)缺岸妨(杜審言詩逕轉危峯過橋迴丨)
(丨丨)出處妨(杜甫詩何太龍鍾極于今丨丨丨)霖潦妨(杜甫阻雨詩貧賤人事略經過丨丨丨)去步妨
(白居易多雨春空過詩端坐交游廢閒行丨丨丨)與道妨(白居易詩習隐將時背干名丨丨丨)貫珠妨(段成式招)
(福院聫句助吟疎磬斷久語丨丨丨)雲乍妨(段成式觀山燈詩磊落風初定輕明丨丨丨)俗物妨(陸游詩一醉常)
(恐丨丨丨)
棠(徒郎切丨棃又桬丨木又姓)
韻藻甘棠(詩蔽芾丨丨勿翦勿伐召伯所苃左傳韓宣子来聘既享宴于季氏有嘉樹焉宣子譽之武子曰宿敢不封殖)
(此樹以無忘角弓遂賦丨丨宣子曰起不堪也無以及召公爾雅杜丨丨也杜赤棠梨白棠史記燕世家民人思召公之政懷棠樹)
(不敢伐歌咏之作丨丨之詩唐書魏謩詩謩魏徵五世孫為起居舍人帝問卿家事詔頗有存者乎謩對惟故笏在詔令上送鄭覃)
(曰在人不在笏帝曰覃不識朕意此笏乃今丨丨五代史閩世家海上黃﨑波濤為阻一夕風雨雷電震擊開以為港閩人以為審)
(知德政所致號為丨丨港玉海江州潯陽南有丨丨湖長慶六年刺史李渤築立斗門以蓄洩水勢九歎丨丨枯於豐草兮藜棘樹)
(於中庭劉禹錫荅衢州徐使君詩聞說天台有遺愛人將琪樹比丨丨白居易别橋上竹詩我去自慙遺愛少不教君得似丨丨許)
(渾韶州李相公移郴州詩聞說公卿盡南望丨丨花暖鳳池頭蘇軾送劉景文詩何時歸帆泝江水春酒一變丨丨湖)赤棠
(見上)白棠(見上管子黑埴宜稻麥其草宜苹蓚其木宜丨丨)如棠(左傳五年春公將丨丨觀魚者)發棠(孟子國人)
(皆以夫子將復為丨丨注棠齊邑也)沙棠(山海經崑崙之邱有木焉其狀如棠黃華赤實其味如李而無核名曰丨丨可以禦)
(火食之使人不溺吕氏春秋果之美者丨丨之實拾遺記成帝常以三秋閒日與飛燕遊於太液池以丨丨木為舟貴其不沉沒也)
(上林賦丨丨櫟櫧華楓枰櫨潘岳金谷集詩前庭樹丨丨後園植烏椑庾肩吾詩桂棹丨丨船飄揚横大川鄭愔采蓮曲錦䋏丨丨)
(艦羅帶石榴裙李白詩木蘭之枻丨丨舟玉簫金管坐兩頭)雒棠(淮南子丨丨武人在西北陬注皆日所入山名又鉗且大)
(丙之御朝發榑桑日入落棠劉禹錫望賦羡環拱於白榆惜馳暉於落棠)靑棠(古今注欲蠲人之忿則贈之丨丨靑棠一名合)
(歡合歡則忘忿)海棠(太真外傳明皇登沉香亭召太真妃於時卯酒未醒侍免扶掖而至妃子醉韻殘粧釵横鬢亂不能再拜)
(明皇笑曰丨丨春睡末足耶本草丨丨花不香惟蜀之嘉州者有香而木大有黃丨丨花黃貼梗丨丨花小而鮮垂絲丨丨花粉紅)
(向下韻語陽秋杜子美居蜀吟詠殆徧丨丨竒艷而詩章獨不及何耶鄭谷詩云浣花溪上空惆悵子美無情為發揚是已閱耕餘)
(錄昌州丨丨獨香其木合抱號丨丨香國丨丨譜徐儉樂道隐於藥肆家植丨丨結巢其上引客登木而飲群芳譜秋丨丨一名八)
(月春草夲花色粉紅葉綠如翠羽薛能詩隴月正當寒食夜春隂又過丨丨時韓偓詩丨丨花在否側卧捲簾看費氏宫詞旋炙銀)
(笙先按拍丨丨花下合梁州晏殊詩已定復搖春水色似紅如白丨丨花王安石梅花詩少陵為爾牽詩興可是無心賦丨丨元好)
(問雪岸鳴䳺詩笑殺畫簾䨇燕子秋千紅索丨丨風)野棠(沈約詩丨丨開未落山櫻發欲然儲光羲詩丨丨春未發田雀暮成)
(羣韓偓詩丨丨飛盡蒲根煖寂寞南溪倚釣竿王安石梅花詩嬋娟一種如冰雪依倚春風笑丨丨)古棠(沈佺期詩漲海緣眞)
(臘崇山壓丨丨)任棠(後漢書龐参傳参為漢陽太守郡人丨丨者有竒節隱居教授参到先候之棠不與言但以薤一大夲水)
(一盂置戸屏前自抱孫兒伏於戶下参思其微意良久曰棠是欲曉太守也水者欲吾清也拔大夲薤者欲吾擊強宗也抱免當戸)
(欲吾開門恤孤也於是歎息而還沈約安陸昭王碑文盡丨丨置水之情弘郭伋待期之信吕溫詩陶亮横琴空有意丨丨置水竟)
(無言)
增小棠(詩甘棠箋召伯聽訟不重煩百姓止舍丨丨之下而聽斷焉國人被其德說其化思其人敬其樹)圍棠(左傳)
(晏弱丨丨十一月丙辰而滅之遷莱于郳注棠莱邑也北海即墨縣有棠鄉)郵棠(左傳齊侯駕將走丨丨太子與郭滎扣馬)
(曰師速而疾略也將退矣君何懼焉且社稷之主不可以輕輕則失衆君必待之將犯之太子抽劍斷鞅乃止)坐棠(隋書王貞)
(傳丨丨聽訟事絶詠歌攀桂摛詞眷言高遯)丹棠(唐書地理志安南經交阯太平百餘里至峰州又經南田百三十里至恩)
(樓縣乃水行四十里至忠城州又二百里至多利州又三百里至朱貴州又三百里至丨丨州皆生獠也)梅棠(山海經岷山其)
(上多金玉其下多白珉其木多丨丨)蕙棠(山海經中皇之山其上多黃金其下多丨丨)彫棠(山海經隂山其中多丨丨)
(其葉如榆葉而方其實如赤菽食之已聾)燕棠(王融郡縣名詩丨丨缺初雅鄭袞息遺謳)召棠(劉孝綽棲隱寺碑銘丨丨)
(且思羊碑猶泣況我仁祠義踰生立柳宗元詩敬逾齊國社恩比丨南丨)憩棠(駱賓王至分陜詩丨丨疑勿翦曳葛似攀樛)
錦棠(黃庚詩丨丨紅濯雨絲柳綠繰煙)李棠(北史丨丨傳字長卿渤海蓚人也好學有志操從魏安公尉遲迴伐蜀應)
(募喻之既入成都蕭撝問迴軍中委曲棠不對撝苦辱之棠曰我王者忠臣有死而已義不為爾移志也遂害之)許棠(全唐)
(詩話丨丨久困名場咸通末馬戴佐大同軍幕棠往謁之一見如舊留連數月未嘗問所欲一旦以棠家書授之棠驚愕莫知其来)
(啓緘即知戴潛遣一介恤其家矣)
蔽芾棠(釋皎然遊支硎寺寄邢端公詩始馭屏星乘旋隂丨丨丨)
矢魚于棠(春秋隐公五年春公丨丨丨丨注今高平方與縣北有武唐亭魯侯觀魚臺又魏知古從獵渭川詩子雲陳羽)
(獵僖伯諫魚棠)
翔(似羊切翺丨)
韻藻翺翔(詩二矛重英河上乎丨丨又將丨將丨弋鳬與鴈漢書宣帝紀元康三年詔曰前年夏神爵集雍今春五色鳥)
(以萬數飛過屬縣丨丨而舞釋名城下道曰䧫䧫翺也都邑之内丨丨祖駕之處也文心雕龍孟軻膺儒以罄折莊周述道以丨丨)
(文王操翼翼丨丨被鳳皇兮銜書来遊以會昌兮將歸操丨丨於衛復我舊廬從吾所好其樂只且離騷鳳皇翼其承旂兮高丨丨)
(之翼翼宋玉對楚王問鳳皇上擊九千里絶雲霓負蒼天足亂浮雲丨丨乎杳冥之上賈誼服鳥賦寥廓忽荒兮與道丨丨揚雄文)
(遙集乎文雅之囿丨丨乎禮樂之場成公綏天地賦八風丨丨六氣氤氲梁武帝孝思賦燕青春而差池鴻素秋而丨丨柳惲詩鼓)
(瑟未成曲踏屣復丨丨杜甫大雲寺贊公房詩玉繩迴斷絶鐡鳳森丨丨蘇軾潮州韓文公廟碑追逐李杜参丨丨)飛翔(爾雅)
(鳶鳥醜其丨也丨戰國策莊辛對楚王曰王獨不見夫青蛉乎六足四翼丨丨乎天地之間關尹子雲之卷舒禽之丨丨皆在虚空)
(中所以變化不竆三輔黃圖武帝後宫八區有丨丨殿拾遺記洹流如沙塵大風吹沙如霧中多神龍魚鼈皆能丨丨柳宗元遊讌)
(南池序羽觴丨丨匏竹激越李羣玉詩且詠閑居賦丨丨去未能陳旅詩離宫疑馺娑行殿仿丨丨)雲翔(戰國策楚燕之兵丨)
(丨而不敢校注丨丨散也晉書華譚傳吴阻長江舊俗輕悍所安之計當先籌其人士使丨丨閶闔進其賢才待以異禮神女賦忽)
(兮改容婉若游龍乘丨丨曺植五游詠九州不足步願得凌丨丨傅休奕降神歌神之坐同歡娛澤丨丨化風舒又天行歌天時泰)
(兮昭以陽清風起兮景丨丨辨亡論于時大邦之衆丨丨電發注丨丨言衆也陸雲詩潛介淵躍候鳥丨丨夏侯湛秋夕哀聽蟋蟀)
(之潛鳴覩鴻鴈之丨丨郭四朝扣船歌揮翮扇天津晻靄慶丨丨)高翔(戰國策黃鵠奮其六翮而凌清風飄搖乎丨丨淮南)
(子繫舟水中鳥聞之而丨丨魚聞之而深藏文心雕龍風骨乏采則鷙集翰林采乏風骨則雉竄文囿若藻耀而丨丨固文章鳴鳳)
(也九辨閔竒思之不通兮將去君而丨丨曺植詩願為比翼鳥施翮起丨丨阮籍詩綸深魚淵潛矰設鳥丨丨謝朓詩寄言罻羅者)
(寥廓已丨丨張九齡羣鶴詩遠集長江静丨丨衆鳥稀崔曙詩東林氣微白寒鳥忽丨丨韓愈李觀疾贈詩勸君善飲食鸞鳳夲丨)
(丨)鳳翔(漢書郊祀歌造茲新音永久長聲氣遠條鳳鳥鴹注鴹古翔字易林景星明堂麟遊丨丨仁施大行頌聲作興神鳳)
(操丨凰丨兮於紫庭予何德兮以感靈賈誼賦丨凰丨於千仞兮覽德輝而下之東京賦龍飛白水丨丨參墟棗據詩羊質服虎文)
(燕翼假丨丨蕭撝遥望道館詩拂筵青鳥集吹簫白丨丨唐太宗竹詩拂牖分龍影臨池待丨丨杜審言詩興酣鸜鵒舞言洽丨皇)
(丨又唐書地理志丨丨府扶風郡赤上輔夲𡵨州至德元載更郡曰丨丨蘇軾丨丨八觀詩序丨丨當秦蜀之交士大夫之所朝夕)
(往来此八觀者又皆跬步可至而好事者有不能徧觀焉又易林麟丨所丨國無咎殃又晉白紵舞歌䨇袂齊舉鸞丨丨羅裙飄颻)
(昭儀光)風翔(後漢書章帝紀仁丨丨於海表威霆行乎鬼區晉書左貴嬪傳恩從丨丨澤随雨播又華譚傳今聖朝德音發)
(乎帷幄清丨丨乎無外列子景丨丨慶雲浮甘露降醴泉湧張華禽經丨丨則風雨舞則雨注風禽鳶𩔖越人謂之風伯拾遺記溟)
(海之北有勃鞮國人皆衣羽毛無翼而飛日中無影夀千歲食以黑河水藻飲以隂山桂脂憑丨而丨乘波而至阮籍詩二妃遊江)
(濱逍遥順丨丨何承天臨高臺篇攜列子超帝鄉雲衣雨帶乘丨丨釋皎然翔隼歌應看天宇如咫尺低徊拂地凌丨丨)龍翔
(後漢書張衡傳女魃北而應丨丨洪鼎聲而軍容息廣川書䟦昔内府出周著尊文采繁縟䕫躍丨丨靁回雲紜有旋動之勢畫苑)
(徽宗遣中使以丨丨池鸂鶒圖宣示羣臣陸機七徵聳浮柱而虬立施飛檐以丨丨潘尼詩蠖屈固小往丨丨乃大来又杜甫舞劍)
(器行㸌如羿射九日落矯如羣帝驂丨丨)南翔(晉書姚興載記司馬休之為劉裕所敗奔于興以為鎮南將軍揚州刺史將行)
(侍御史唐盛言于興曰符命所記司馬氏應復河洛休之既得濯鱗丨丨恐非復池中之物宋書樂志羣燕辭歸鵠丨丨念君客遊)
(多思腸中吴紀聞崑山縣臨江鄉有丨丨寺初寺基出片石方徑丈餘常有二白鶴飛集其上有齊法師者立伽藍居焉二鶴之飛)
(或自東来必有東人施財自西来則施者亦自西至皆随方而應久之鶴去不返忽於石上得詩曰鶴丨丨去不歸唯留眞跡在石)
(基可憐後代空王子不絶薰修享六時因名其寺曰丨丨寺之西有村名白鶴西京賦丨丨衡陽北棲雁門曺植遊仙賦北極登玄)
(渚丨丨涉丹丘蜀都賦晨鳬旦至候雁銜蘆木落丨丨冰泮北徂李白詩鴛鴦非越鳥何為眷丨丨)雁翔(宋書舞歌轉盼遺精)
(艷煇光將流將引䨇丨丨成公綏天地賦垣屏駱驛而珠連三台差池而丨丨傅休奕詩攝衣步前庭仰觀南丨丨左思詩披軒臨)
(前庭嗷嗷晨丨丨謝靈運歸塗賦雲上騰而丨丨霜下淪而草腓楊師道春日望海詩碣石朝煙滅之罘歸丨丨王勃詩北風受節)
(南丨丨崇蘭委質時菊芳)回翔(齊書祥瑞志齊祥入靈邱關聞殷然有聲見山側紫氣如雲衆鳥丨丨其間祥往氣所獲璽方)
(寸四分文曰坤維聖帝永昌送與魏太后湘中記衡山有懸泉滴瀝巖間聲泠泠如絃有白鶴丨丨其上書苑張長史見公孫大娘)
(舞劍器始得低昂丨丨之狀九歌君丨丨兮以下踰空桑兮從女烏鳶歌彼飛鳥兮鳶烏已丨丨兮翕蘇班彪覽海賦馳鴻瀨以縹)
(鶩翼飛風而丨丨王粲詩丨丨遊廣囿逍遥波水間傅休奕秋蘭篇䨇魚自踴躍兩鳥時丨丨成公綏烏賦望仁里之丨丨兮翩羣)
(鳴以拊翼孟浩然自潯陽泛舟詩遥憐上林雁冰泮也丨丨白居易詩郎署丨丨何水部江湖留滯謝宣城)鶴翔(宋史劉昺)
(傳太學諸生習肄雅樂閱試日昺與大司成劉嗣明奏丨丨宫駕之上瑞應圖師曠鼔琴通於神明而白丨丨梁武帝圍棋賦列兩)
(陣駈䨇軌徘徊丨丨差池燕起朱子大雪遊天湖詩俯視千里空仰看萬丨丨又李羣玉詩短翮後飛者前攀鸞丨丨)上翔
(說苑鳳飛鳴曰丨丨集鳴曰歸昌傅休奕朝會賦羣司百辟進阼納觴皇恩下降休氣丨丨孫楚鷹賦獸馳厥足鳥矯其翼下赴幽)
(谿丨丨辰極謝朓七夕賦軾帝車而捐玦凌天津而丨丨)䨇翔(杜甫詩仰觀百鳥飛大小必丨丨)
凌虛翔(阮籍詩寄顔雲霄間揮袖丨丨丨)驚鳬翔(韓愈詩平明脱身去決若丨丨丨)假羽翔(孟郊詩雕)
(鶚失勢病鷦鷯丨丨丨)
增翔翔(禮凡行容惕惕廟中齊齊朝廷濟濟丨丨穆天子傳吹笙鼓簧中心丨丨世民之子惟天之望漢郊祀歌鐘鼔竽笙)
(雲舞丨丨)不翔(禮堂上接武堂下布武堂中丨丨注行而張拱曰翔江賦若乃宇宙澄寂八風丨丨)相翔(周禮秋官野廬)
(氏若有賓客則令守涂地之人聚柝之有丨丨者誅之注丨丨猶昌翔觀伺者也聚柝擊柝以宿衛之有奸人丨丨於賓客之側則)
(誅之不得令寇盗賓客儀禮記几俟于東箱注東箱東夾之前丨丨待事之處)昌翔(見上)來翔(史記武帝紀四海之内咸)
(戴帝舜之功於是禹乃興九招之樂致異物鳳皇丨丨諸葛恪别傳權享蜀使費褘羣臣伏食不起褘曰鳳皇丨丨麒麟吐哺驢騾)
(無知伏食如故恪曰爰植梧桐以待鳳凰有何燕雀自稱丨丨何不彈射使歸故鄉古白鳩篇交交鳴鳩或丹或黃樂我君惠振羽)
(丨丨孫楚井賦渴人丨丨行旅是賴輟耕息肩不期而會王儉詩秋日在房鴻雁丨丨李嶠鳳詩鳴岐今日見阿閣佇丨丨)奮
翔(後漢書班固傳固奏記東平王蒼曰京兆督郵郭基孝行著於鄉里經學稱於師門政務之績有絶異之效如得及明時秉事)
(下僚進有羽翮丨丨之用退有把梁一介之死)汪翔(晉書裴楷傳傅嘏丨丨靡所不見)嬉翔(晉書慕容皝載記時有黑)
(龍白龍各一見於龍山皝親率羣僚觀之祭以太牢二龍交首丨丨解角而去)棲翔(晉書慕容盛載記有雀素身綠首集於端)
(門丨丨東園二句而去改東園為白雀園南康記雩都縣有金雞石傍有穴宋永初中見金雞丨丨此穴蜀都賦巢居丨丨聿兼鄧)
(林穴宅竒獸窠宿異禽)遊翔(宋書符瑞志文帝元嘉元年七月白燕集齊郡城丨丨庭宇經九日乃去衆燕随從無數)馴
翔(梁書孝行傳劉霽母亡廬於墓哀慟過禮常有䨇白鶴丨丨廬側)鳴翔(唐書孝友傳程袁師母終聞訃日走二百里因)
(負土築墳常有白狼黃蛇馴墓左每哭羣鳥丨丨拾遺記漢武帝寳鼎元年西方貢珍怪有琥珀燕置於静室自於室中丨丨阮籍)
(詩飛飛丨且丨揮翼且酸辛杜甫病柏詩丹鳳領九雛哀丨丨其外)趨翔(呂氏春秋客有見田駢者被服中法進退中度丨丨)
(閑雅辭令遜敏田駢聽之畢而辭之客出田駢送之以目淮南子丨丨周旋詘節卑拜道德指歸論鐘鼓琴瑟間以竽笙升降進退)
(飾象丨丨)驚翔(吳越春秋丨丨之鳥相随而集曹植鶡賦若有翻雄駭逝孤雌丨丨則長鳴挑敵鼔翼專場踰高越壑䨇不隻)
(僵貢奎夜坐詩濕螢低復舉棲鳥亦丨丨)鳥翔(淮南子仲秋之月凉風至候雁來玄鳥歸羣丨丨道德指歸論天圓地方人縱)
(獸横草木種根魚沉丨丨思親操陟彼歴山兮崔嵬有丨丨兮高飛阮籍詩高丨丨山岡燕雀棲下林江賦陽丨爰丨于以玄月千)
(𩔖萬聲自相喧聒儲光羲送李雲南征蠻詩羣山高嶄巖凌越如丨丨劉復詩青冥早雲飛杳靄空丨丨王安石送程公闢守洪州)
(詩拂天高閣朱丨丨西山蟠繞鱗鬛蒼)遠翔(說苑鴻鵠高飛丨丨其所恃者六翮也背上之毛腹下之毳無尺寸之數去之)
(滿把飛不能為之益卑益之滿把飛不能為之益高曺植閒居賦感陽春之發節聊輕駕而丨丨沈佺期詩復此單棲鶴銜雛願丨)
(丨)下翔(鹽鐡論曾子倚山而吟山鳥丨丨)羽翔(道德指歸論鱗者以遊丨者以丨禽經鸞瑞鳥首翼赤曰丹鳳青曰)
(丨丨)沉翔(拾遺記帝尭在位丨丨之𩔖自相馴擾)孤翔(拾遺記燕昭王時有白鸞丨丨銜千茎穟穟於空中自生花實)
(落地則生根葉一歲百穫一茎滿車故曰盈車嘉穟阮籍詩鳴鳩戲庭樹焦明遊浮雲焉見丨丨鳥翩翩無匹羣傅休奕詩丨䳄丨)
(故巢星流光景絶)羣翔(拾遺記漢章帝元年條支國来貢異瑞有鳥名鳷鵲形高七尺解人語其國太平則鳷鵲丨丨魏文)
(帝濟川賦龜龍神嬉鴻鸞丨丨蜀都賦孔翠丨丨犀象競馳孫楚雁賦䬃同集于曠野紛丨丨于雲中歐陽修詩鎩翮追丨丨孤唳)
(驚衆聽)翻翔(劉勰新論公輸之刻鳳也翠冠雲聳朱距電搖錦身霞散綺翮焱發&KR1304;然一翥丨丨雲棟三日而不集魏文帝)
(善哉行飛鳥丨丨舞悲鳴集北林)鶱翔(宣室志石旻言神仙不難得但塵俗多累若檻猿籠鳥徒有丨丨超騰之心安可致)
(乎溫庭筠上鹽鐡侍郎啓儻一顧之榮將迴于咳唾則陸沉之質庶望于丨丨)恩翔(順宗實錄丨丨春風仁育羣品)淹翔
(國史補李建為吏部郎中嘗曰中人三十成名四十乃至清遲速為宜無丨丨以守常限無紛競以求再捷)鵬翔(書苑師宜)
(官書如丨丨未息翩翩自逝李密與徐鴻客書龍戰于野丨丨寥廓或出或處且變星霜)安翔(九歌高飛兮丨丨乘清氣兮御)
(隂陽子虚賦灝溔潢漾丨丨徐徊長笛賦丨丨駘蕩從容闡緩夏侯湛觀飛鳥賦遂乃矜形遼廓馮虚丨丨王融緣境無礙頌匪日)
(匪月灼以懸安飛丨丨虚而踐)飄翔(九辨鳬鴈皆唼夫梁藻兮鳳愈丨丨而高舉)欲翔(西京賦鳳鶱翥於甍標咸遡風)
(而丨丨許渾詩雲聚歌初轉風回舞丨丨)鴻翔(蔡邕陳留太守胡公碑爰自登朝進退以方見幾而作如丨之丨琴賦嚶若離)
(鵾鳴清池翼若遊丨丨曾崖笙賦爾乃引飛龍鳴鵾雞䨇丨丨白鶴飛蘇軾送劉道原歸覲詩朝来告别驚何速歸意已逐征丨丨)
先翔(蔡邕太尉橋公碑公性質直不憚強禦其拔賢如旋流討惡如霆擊每所臨向清風丨丨)未翔(洛神賦擢輕軀以鸐)
(立若將飛而丨丨鄭曼季鴛鴦詩有嚶其友戢翼丨丨)後翔(曹植神龜賦順仁風以消息應聖時而丨丨沈約郊居賦獸因)
(窟而獲騁鳥先巢而丨丨)翩翔(曹植九愁賦思孤客之可悲改予身之丨丨)西翔(曹植感節賦青雲鬱其丨丨飛鳥翩)
(而上匿)潛翔(應瑒正情賦神眇眇以丨丨恒存遊乎所觀)敖翔(阮籍大人先生傳施無有而宅神永太清乎丨丨)
遐翔(傅咸羽扇賦鳳凰于飛&KR1304;&KR1304;其羽况靈體以丨丨匪六翮其焉舉感扇揚之興風宜收之以清署)魚翔(棗據船賦)
(登陽侯之激浦兮方丨丨而龍遊)入翔(陸雲詩出撫䢴家丨丨紫薇)載翔(鄭曼季鴛鴦詩凌雲高厲丨丨載止任昉)
(知己賦過龍津而一息望鳳條而丨丨按梁書作曾翔)輕翔(夏侯湛春可樂賦鸎交交以弄音翠翾翾以丨丨元稹詩未知)
(仙近遠已覺人丨丨黃庭經注念三老子丨丨)觀翔(夏侯湛觀飛鳥賦何斯遊之自得諒逸豫之可希苟臨川而羡魚亦丨丨)
(而樂飛)鸞翔(郭璞鳳皇贊丨丨女牀鳳出丹穴拊翼相和以應聖哲傅咸申懷賦穆穆清禁濟濟羣英丨丨鳳集羽儀上京)
朋翔(郭璞鵁鳥贊毛如雌雉丨羣下飛則籠日集則蔽野)尾翔(郭璞飛鼠贊或以丨丨或以髯凌飛鼠鼓翰脩然皆)
(騰)竚翔(謝莊上封禪儀注奏韞籙蕃河丨丨衡漢金波掩照華耀停明)淵翔(謝莊上封禪儀注奏辨年問老陳詩觀俗)
(歸薦告神奉遺清廟光美之盛彰乎萬古丨丨之烈溢乎無窮)規翔(舞鶴賦指會丨丨臨岐矩步)駕翔(王融曲水詩序)
(出豫為象鈞天之樂張焉時乘既位御氣之丨丨焉)獨翔(王僧達祭顔光祿文逸翮丨丨孤風絶侶)煙翔(江淹知己賦聳)
(孤韻以風邁鶱逸氣以丨丨又學梁王兔園賦窮嬉極娱雲翺兮丨丨)異翔(陸倕寄贈僚友詩䨇棲成獨宿俱飛忽丨丨)
鵾翔(庾信登州中新閣詩徒然思燕賀無以預丨丨)翾翔(楊炯王勃集序觀覽舊章丨丨羣藝)同翔(李白大鵬賦吾)
(左翼掩乎東極右翼蔽乎西荒以恍惚為巢以虚無為場我呼爾遊爾丨我丨孟郊詩時危抱獨沉道泰懷丨丨)喧翔(司空)
(曙江行詩漁人共留滯水鳥自丨丨)鏘翔(柳宗元妻楊氏誌婉娩淑姿丨丨令容委窮塵兮)却翔(許尭佐日載中賦踆)
(烏矯翼而丨丨驤龍擁駕而迴逝)攀翔(歐陽修詩雖有軒與冕丨丨莫能及)横翔(蘇軾上劉侍讀書丨丨捷出冠壓百)
(吏而為之表)仲翔(吴書虞翻字丨丨三國名臣贊丨丨高亮性不和俗柳宗元詩世議排張摰時情棄丨丨又記聞郭丨丨)
(元振從姪也會南蠻作亂戰敗為虜于蠻中致書鄉人吳保安保安素貧窶十年不歸丐而往贖丨丨至方與相識保安選授眉州)
(彭山丞與妻皆卒丨丨行求至蜀得之盡以家財厚葬詣闕譲官于保安之子時人高之)褚翔(梁書丨丨傳翔為義興太守在)
(政潔已省繁苛百姓安之郡之西亭有古樹積年枯死翔至郡忽更生枝葉百姓咸以為善政所感)羊翔(北史周羅㬋傳陳主)
(被禽上江猶不下晉王廣遣陳主手書命之羅㬋乃降其年拜上儀同三司先是陳裨將丨丨歸降使為鄉導位至開府班在羅㬋)
(上韓禽于朝堂戲之曰不知機變位在丨丨下羅㬋荅曰昔聞公天下節士今所言殊匪人臣之論禽有愧色)敬翔(五代史丨)
(丨傳字子振同州馮翊人也太祖即位改唐樞密院為崇政院以翔為使遷兵部尚書金鑾殿大學士翔為人深沈有大略從太祖)
(用兵三十餘年細大之務必關之莊宗入汴詔赦梁羣臣翔嘆曰復何面目入梁建國門乎乃自經)
天際翔(易豐其屋丨丨丨也)後弱翔(周禮冬官矢人前弱則俛丨丨則丨注翔迴顧也)神爵翔(漢書宣帝)
(紀神爵元年詔云東濟大河天氣清静神魚舞河幸萬歲宫丨丨丨集其以五年為神爵元年)羽族翔(晉書束晢傳丨丨丨)
(林蟩蛁赴濕物從性之所安士樂志之所執)白雀翔(晉書梁武昭王李玄盛傳玄盛臨水起堂名曰靖恭之室圖讚自古)
(聖帝明王忠臣孝子烈士貞女親為序頌以明鑒戒之義當時文武羣僚亦皆圖焉有丨丨丨于靖恭堂盛觀之大悦)相從
翔(淮南子獸同足者相從游鳥同翼者丨丨丨阮籍詩走獸交横馳飛鳥相随翔)銜葭翔(說苑順風而飛以助氣力丨丨)
(而丨以備矰弋)不妄翔(論衡毛角有竒又丨丨丨苟遊與鳥獸争飽則謂之鳳凰麒麟矣)隼好翔(禽經鷹好峙丨)
(丨丨)眞人翔(玉海崔端鐃歌鼓吹曲十二篇拔澤潞為丨丨丨)高駝翔(九歌撰余轡兮丨丨丨杳冥冥兮以東行)
(按駝仝馳)焦明翔(難蜀父老方將增太山之封加梁父之事鳴和鸞揚雅樂上咸五下登三觀者未覩指聽者未聞音猶丨)
(丨已丨乎寥廓而羅者猶視乎藪澤)比翼翔(魏文帝善哉行丨丨丨雲漢羅者安所羇張華詩遊鴈丨丨丨歸鴻知接翮)
遶樹翔(曹植詩飛鳥丨丨丨噭噭鳴索羣)翡翠翔(曹植閑居賦丨丨丨于南枝玄鶴鳴于北野青魚躍于東沼白)
(鳥戲于西清)水禽翔(洛神賦鯨鯢踊而夾轂丨丨丨而為衛又嵇喜詩仰瞻青禽翔俯察綠水濱)雲間翔(傅休)
(奕詩夢君如鴛鴦比翼丨丨丨劉孝威鬭雞篇願賜淮南藥一使丨丨丨柳宗元籠鷹詞但願清商復為假拔去萬累丨丨丨)不
竝翔(傅休奕秋胡行清濁必異源鳬鳳丨丨丨又傳咸感别賦無荆玉之夜觀猥齊景于夜光敢有覬于斯舉欣與子而竝翔)
仁化翔(張華樂歌雲覆雨施德洽無疆旁作穆穆丨丨丨)乘和翔(支遁五月長齋詩廣漠潛凉變凱風丨丨丨)
凝且翔(晉白紵舞歌清歌流響繞鳳梁如矜若思丨丨丨)白鵠翔(晉白紵舞歌高舉兩手丨丨丨輕軀徐起何洋)
(洋)千里翔(梁簡文帝雞鳴篇何如五德美豈勝丨丨丨)赤羽翔(白居易薔薇架詩根動彤雲涌枝搖丨丨丨)
鳳馭翔(宋樂章龍車既奏丨丨載丨)羽旌翔(宋樂章丨丨風丨翠蕤飄舉)插翅翔(蘇舜欽送黃莘還家)
(詩不肯受羈轡但欲丨丨丨)盛時翔(梅尭臣蘇氏老人泉詩歲月不知老家有雛鳳凰百鳥戢羽翼不敢呈文章去為仲)
(尼嘆出為丨丨丨)天門翔(朱松詩投名徑入農圃社老矣不夢丨丨丨)畫隼翔(張翥詩蕩節雕龍餙華旗丨丨)
(丨)順氣翔(右英夫人詩昔運挺未兆靈化丨丨丨)
對語(龍躍鳳翔)(降集来翔)(水宿煙翔)(遠舉高翔)(甘露沛慶雲翔)(鵾南徙鴈北翔)(聯拳宿比翼翔)
摘句(恩從海表翔扶搖萬里翔)(天闊任回翔輕簾䨇燕翔)(雲浮玉座九龍翔紫檀煙繞鶴迴翔)
良(吕張切賢也善也首也長也又姓)
韻藻明良(書元首丨哉股肱丨哉庶事康哉唐書房杜傳贊君臣丨丨志叶議從相資以成固千載之遇蕭曹之勛不足)
(進焉宋史藝文志李虚已丨丨集五百卷張雨聮句丨丨𢋫歌基猗那奏鼓始)忠良(書大小之臣咸懷丨丨左傳初鮑國去鮑)
(氏而来為施孝叔臣施氏卜宰匡句須吉匡句須以譲鮑國施孝叔曰子實吉對曰能與丨丨吉孰大焉後漢書和帝紀詔曰思得)
(丨丨之士以輔朕之不逮宋書樂志元首敷弘化百寮股肱並丨丨唐書魏徵傳徵見帝曰願陛下俾臣為良臣毋俾臣為忠臣帝)
(曰丨丨異乎曰良臣稷契咎陶也忠臣龍逢比干也此其異也帝曰善宋史鞠詠傳大安殿柱生芝草召群臣就觀詠言願陛下以)
(援進丨丨為國寳以豐積倉廩為天瑞草木之妖何足尚哉竇臮述書賦蔚先丨丨自我名揚注褚賁字蔚先淵之子柳宗元賀德)
(音表崇教諭之方丨丨是舉)遂良(書顯忠丨丨又唐書褚丨丨傳丨丨字登善博涉文史工隸楷太宗令侍書帝方博購王)
(羲之故帖天下争獻然莫能質眞偽丨丨獨論所出無舛冒者蘇軾詩鬢須盡白成何事一帖空存老丨丨)元良(書一人丨)
(丨禮記一有丨丨萬國以貞宋史真宗紀天禧二年作丨丨箴賜皇太子梁簡文帝上昭明集表明月西流幼有文章之敏羽籥東)
(序長備丨丨之德陸倕為豫章王慶太子出宫表臣聞周固夲支實資明兩漢啓磐石必繫丨丨蕭圓肅太子箴姬周長久實係丨)
(丨李百藥贊道賦遇天道行而兩儀泰喜丨丨盛而萬國貞郭元振詩太子擅丨丨宫臣命偉長)任良(書八曰師傳簡師所)
(丨必丨士卒必練左傳楚子使然丹簡上國之兵于宗邱禮新叙舊祿勲合親丨丨物官)三良(詩序黃鳥哀丨丨也箋丨丨三)
(善臣謂奄息仲行鍼虎也王粲詩秦穆殺丨丨惜哉空爾為又左傳鄭有叔詹堵叔師叔丨丨為政未可間也又晉書陸玩傳時王)
(導郗鑒庾亮相繼而亡朝野以為丨丨既沒以玩有德望乃遷侍中司空)無良(詩毋縱詭随以謹丨丨又左傳季梁曰楚人上)
(左君必左無與王遇且攻其右右丨丨焉必敗偏敗衆乃携矣蕭嵩詩荷恩思有報陳力愧丨丨)質良(禮記命婦官染采黼)
(黻文章必以法故無或差貸黑黃蒼赤莫不丨丨毋敢詐偽柳宗元說車凡人之丨不丨莫能方且恒丨丨矣用不周莫能以圓遂)
兄良(禮記父慈子孝丨丨弟悌夫義婦聽長惠幼順君仁臣忠十者謂之人義)賢良(禮記命太尉贊桀俊遂丨丨舉長大)
(周禮地官師氏教三行一曰孝行以親父母二曰友行以尊丨丨三曰順行以事師長漢書文帝紀二年五月詔曰將何以来遠方)
(之丨丨又食貨志宣帝即位用吏多選丨丨百姓安土歲數豐穰後漢書張植傳植上封事略陳八事一曰用良宜使州郡覈舉丨)
(丨随方委用責求選舉南史張邵傳論有晉自宅淮海張氏無乏丨丨北史儒林傳周文盛𨕖丨丨授以守令唐書百官志王府官)
(東西閤祭酒各一人掌禮丨丨導賓客管子舉丨丨務功勞布德惠則賢人進荀子上以餙丨丨而明貴賤下以餙長幼而明親疏)
(聞見錄鳳翔府吏呼東坡為蘇丨丨陳希亮怒曰府判官何丨丨也杖其吏至公作凌虚臺記不易一字公曰吾不假以辭色以其)
(年少暴得大名懼其滿而不勝也棗據詩開國建元士玉帛聘丨丨劉知幾思慎賦明達高人丨丨志士迺賢陵州詩何人肯憂國)
(得似董丨丨)器良(禮記水泉必香陶丨必丨)苦良(周禮天官凡授嬪婦功及秋獻功辨其丨丨柳宗元吏商射時有得)
(失取貨有丨丨)麤良(周禮天官佐后而受獻功者比其小大與其丨丨而賞罰之)方良(周禮夏官方相氏以戈擊四隅)
(敺丨丨注丨丨罔兩也東京賦斬蜲蛇腦丨丨注丨丨草澤之神也)丹良(大戴禮八月丹鳥羞白鳥丹鳥也者謂丨丨白鳥也)
(者謂蚊蚋也有翼者為鳥古今注螢火一名丨丨)驅良(史記越世家陶朱公曰至如少弟者生而見我富乘堅丨丨逐狡兔)
(豈知財所從来故輕去之非所惜吝)㒞良(後漢書馬融傳清氛埃掃野場誓六師搜丨丨歐陽修辭樞密表便回涣渥更𨕖丨)
(丨又詩君子樂為政朝廷須丨丨又作俊唐書陳子昂傳誠能信任丨丨知左右有灼然賢行者賜之尊爵厚祿使以𩔖相舉則天)
(下之理得矣韓愈請上尊號表左右前後莫匪丨丨又作雋范仲淹明堂賦行典禮揚風雅訪丨丨議窮寡)才良(唐書陳子)
(昂傳登拔丨丨求人瘼宣布上意杜甫詩將軍專策略幕府盛丨丨韓愈南海神廟碑用其丨丨而廩其無告者司馬光詩元戎倚)
(耆碩别乘𨕖丨丨薩都刺詩曲江嘉宴會合席盡丨丨)隱良(荀子蔽公者謂之昧丨丨者謂之妒)弓良(吕氏春秋善弋)
(者下鳥乎百仞之上丨丨也)茂良(揚子或問甘羅之悟吕不韋張辟彊之覺平勃皆以十二齡丨丨乎曰才也丨丨不必父)
(祖又宋史龔丨丨傳丨丨遷監察御史江浙大水疏請先去腹心之疾又争内侍李珂謚論曾覿龍大淵姦回出知隆興上以江西)
(連歲大旱以一路荒政付之丨丨發廩振贍醫療疫癘全活數百萬)辰良(楚辭吉日兮丨丨穆將愉兮上皇)留良(韓愈)
(送温造序伯樂知馬遇其良輙取之群無丨丨焉柳貫睡餘詩駕車容一駟何必更丨丨)陳良(孟子丨丨之徒陳相又水經注)
(晉都水使者丨丨鑿運渠從洛口入注丸曲至東陽門)王良(孟子昔者趙簡子使丨丨與嬖奚乘史記天官書漢中四星曰)
(天駟旁一星曰丨丨王良策馬車騎滿野晉書天文志丨丨五星在奎北居河中天子奉車御官也聖主得賢臣頌丨丨執靶韓哀)
(附輿陽固演頤賦策丨丨以斂轡兮命風伯以挟輈柳宗元晉問牽以荀息御以丨丨超以范鞅軒以欒鍼蘇軾詩丨丨挟策飛上)
(天何必俯首服短轅)張良(漢書丨丨傳字子房游下邳圮上有老父出一編書良因異之常習誦遇沛公遂屬焉漢封功臣高)
(祖曰運籌策帷幄中決勝千里外子房功也自擇三萬戶良曰始臣起下邳與上會留此天以臣授陛下陛下用臣計幸而時中願)
(封留足矣廼封為留侯北史崔浩傳浩纖妍白晳如美婦人性敏達長於謀計自比丨丨謂已稽古過之水經注壻水北有七女池)
(東有明月池狀如偃月皆相通注謂之丨丨渠蓋良所開也傅休奕詩丨丨慴坐側高祖變龍顔杜甫詩似聞昨者赤松子恐是漢)
(代韓丨丨按謂李泌也)
白眉良(蜀志馬良傳良字季常兄弟五人並有才名鄉里為之諺曰馬氏五常丨丨最丨良眉中有白毛故以稱之沈佺期)
(詩音塵黃耳間夢想丨丨丨)知己良(韓詩外傳士為知己者用馬為丨丨者丨)股肱良(趙彦昭詩天高羽翼近主)
(聖丨丨丨柳宗元詩人歸父母育郡得丨丨丨)籌策良(杜甫詩徵起適遇風雲會扶顛始知丨丨丨)杜季良(後漢)
(書馬援傳援兄子嚴敦並喜譏議而通輕侠客援在交阯還書誡之曰丨丨丨豪俠好義憂人之憂樂人之樂吾愛之重之不願汝)
(曹效也按季良名保乂宣和書譜胡季良不見于史冊惟工行草追慕古人而得其筆意觀讀元和文與大乘寺帖字皆行書既精)
(且熟想見其秃千兔之毫窮萬榖之皮而能至是也)
增袂良(易其君之袂不如其娣之丨丨)平良(書非侫折獄惟良折獄傳非口才可以斷獄惟丨丨可以斷獄又隋煬帝)
(白馬篇英名欺衛霍智策蔑丨丨耶律楚材詩流言無管蔡竒計有丨丨)惟良(見上曹植元會詩初歲元祚吉日丨丨徐陵與)
(王吳郡書東苞海水俱承幕府之威西泊江沱同仰丨丨之化盧蔵用詩從来二千石天子命丨丨王灣詩迴遷翊元聖入拜佇丨)
(丨)進良(書丨厥丨以率其或不良荀子衡聽顯幽重明退姦丨丨之術)馬良(詩六轡在手箋四馬六轡六轡在手有丨)
(之丨也戰國策張儀說韓王曰秦丨之丨戎兵之衆探前蹶後蹄間三尋者不可勝數也漢書禮樂志君馬黃臣馬蒼二馬同逐臣)
(丨丨淮南子載重而馬羸雖造父不能以致遠車輕丨丨雖中工可使追速魏文帝樂府不及君少壯之時乘堅車策肥丨丨又蜀)
(志丨丨傳評丨丨貞實稱為令士)先良(詩元戎十乘傳夏后氏曰鈎車先正也殷曰寅車先疾也周曰元戎丨丨也)御
良(詩兩驂不倚傳言丨者之丨也箋丨者之丨得舒疾之中韓愈詩文學穰穰囷倉稠車輕丨丨馬力優)善良(禮記登慮)
(憲求丨丨足以謏聞不足以動衆唐書褚遂良傳于時皇子雖幼皆外任都督刺史遂良諫曰昔東漢明章諸帝友愛子弟雖各有)
(國幼者率留京師訓飭以禮訖其世諸王數十百飡和染教皆為丨丨此前事已騐帝嘉納之)易良(禮記廣博丨丨樂教也荀)
(子知慮漸深則一之以丨丨)五良(用禮夏官挍人駑馬三良馬之數註丨丨一駑凡三千四百五十六匹然後王馬大備又)
(汲冢周書攻有四攻丨丨五良一取仁二取智三取勇四取材五取藝)楚良(左傳楚子重使鄧廖侵吳吳人要而擊之獲鄧)
(廖子重歸吳人伐楚取駕駕良邑也鄧廖亦丨之丨也)多良(左傳君侈而丨丨注晉君汰侈而多自賢其臣又柳宗元與崔)
(饒州書夫言土之所出者固丨丨而少不可不謂其咸無不可也)分良(左傳苖賁皇言於晉侯曰楚之良在其中軍王族而)
(已請丨丨以擊其左右而三軍萃於王卒必大敗之)駟良(左傳子産相鄭伯以如晉叔向問鄭國之政對曰丨丨方争未知所)
(成注駟氏子晳良氏伯有)齊良(戰國策田單將丨之丨以兵横行於中十四年又柳宗元起廢荅包今統古進退丨丨)夀
良(漢書郊祀志又祠四時于琅邪蚩尤于丨丨水經注汶水西南流&KR0985;夀張縣故城北春秋之良縣也縣有夀聚漢曰丨丨)吏
良(漢書食貨志贊丨丨而令行故民賴其利萬國作乂後漢書左雄傳雄遷尚書令上疏曰宣帝考察言行信賞必罰歎曰民所)
(以安而無怨者政平丨丨也白居易詩德勝令災弭人安在丨丨)溫良(漢書免寬傳寬為人丨丨有廉知自將善屬文然懦)
(於武口弗能發明也又匡衡傳任丨丨之人退刻薄之吏又仁愛丨丨者戒於無斷齊書武十七王傳贊武十七王文宣令望愛才)
(悦古仁性丨丨北史辛雄傳雄從父兄纂字伯將學涉文史丨丨雅正)漢良(漢書叙傳齊寗激聲於康衢丨丨受書於邳沂)
(註齊寗寗戚也丨丨張良也)柔良(後漢書光武紀詔務進丨丨退貪酷各正厥事焉淮南子溫惠丨丨者詩之風也張耒大)
(禮慶成賦雄驁憺威而震伏兮丨丨化禮而肅清)貞良(後漢書盧植傳論風霜以别草木之性危亂而見丨丨之節則盧公)
(之心可知矣漢太學中謠海内丨丨秦平王)比良(後漢書班固傳贊丨丨遷董兼麗卿雲)材良(後漢書輿服志一器)
(而羣工致巧者車最多是故具物以時六丨皆丨柳宗元說車丨丨而器攻圓其外而方其中然也)清良(魏志夏侯泰初傳時)
(事議吏多𨕖丨丨者造職大化宣流民物獲寧唐書張柬之傳故事歲以兵五百戍姚州地險瘴到屯輙死東之為合蜀二州刺史)
(論其弊謂宜罷姚州隸嶲府增屯兵擇丨丨吏以統之)田良(晉書食貨志宣帝欲廣田積榖為兼并之計乃使鄧艾行陳項)
(以東至夀春地艾以為丨丨水少不足以盡地利宜開河渠可以大積軍糧通運漕之道宋祁皇帝幸玉津園省斂頌君之樂兮我)
(丨丨積如坻兮豐太倉)前良(晉書干寳孫盛𫝊贊干孫撫翰丨丨可擬張衡賦尚丨丨之遺風兮恫後辰而無及任昉王文)
(憲集序挂服捐駒丨丨取則又齊竟陵王行状尚想丨丨俾若神對庾肩吾書品並擅毫翰動成楷則殆逼丨丨見希後彦)擇
良(宋書謝靈運傳非龜非筮丨丨𨕖竒翦榛開&KR0985;尋石覓崖)稱良(宋書樂志譬彼針與石效疾故丨丨)貧良(南史劉悛)
(傳孔顗上鑄錢均貨議其略以為人所盗鑄嚴法不禁者由鑄錢惜銅愛工也自漢鑄五銖輕重可法若官錢細小者稱合銖兩銷)
(以為大利丨丨之人塞姦巧之路錢貨既均遠近若一)吉良(唐書百官志尚乘局奉御二人直長十人掌内外閑廐之馬左)
(右六閑一曰飛黃二曰丨丨三曰龍媒四曰騊駼五曰駃騠六曰天苑山海經竒肱之國其人一臂三目乘文馬註文馬即丨丨也)
精良(唐書吐蕃傳吐蕃鎧胄丨丨衣之周身竅兩目勁弓利刃不能甚傷又人物志丨丨畏慎善在恭謹失在多疑元好問蒲)
(桃酒賦水泉資香潔之助秫稻取丨丨之材)端良(宋史邢昺傳上方興起道術令昺與張雍杜鎬孫奭舉經術該博德行丨)
(丨之士以廣學員)淳良(宋史趙必愿傳必愿知婺州立丨丨頑慢二籍物理論夫醫者非聰明理達不可任非廉潔丨丨不)
(可信)循良(元史成遵傳遵奉使山東淮北察守令賢否得丨丨者九人賜上尊幣帛仍加顯擢柳宗元柳州謝上表常以萬邦)
(共理必藉于丨丨一物不遺尚延于愚藐杜牧華清宫詩北扉閒木索南面富丨丨)調良(山海經東始之山有木焉其名曰苞)
(可以服馬注以汁塗之則馬丨丨魏文帝與孫權書纖驪二馬朕所常自乘甚丨丨善走真可樂也)彊良(山海經大荒之中有)
(山名曰北極天櫃有神銜蛇操蛇其状虎首人身四蹄長肘名曰丨丨)完良(管子工尹伐材用毋于三時羣材乃植而造器)
(定冬丨丨備用必足)容良(荀子士君子之容其冠進其衣逢其丨丨)聖良(荀子節用裕民則必有仁義丨丨之民)駑
良(韓非子𤼵齒吻形容伯樂不能以必馬授車就駕而觀其末塗則臧獲不疑丨丨)求良(淮南子弓先調而後求勁馬先)
(馴而後丨丨)牢良(淮南子陳駢子曰自唐子之短臣也以身歸君食芻豢飯黍粢服輕煖乘丨丨此謂毁人而反利之者也)
駿良(易林東齊郭廬嫁于洛都丨丨美好利得過倍歐陽修撰賜文彦博詔乃因祭福之均恩首效丨丨而来獻)馴良
(水經注松原以西鳥獸丨丨不知畏弓又漢水又東合洛谷谷有二源合同注一壑于神蛇戍西左右山溪多五色蛇性丨丨不為)
(物毒魏明帝樂府執志精專潔行丨丨)思良(潛夫論明主丨丨勞精賢知又一統志丨丨江在梧州府城北其中多鰐魚亦)
(名多賢水西南流入桂江)廉良(華陽國志大康五年置南夷校尉舉秀才丨丨)百良(一統志丨丨山在廉州府城東多産)
(大木良材)高良(一統志丨丨山在九江府西高聳秀拔為諸峰之最昔有丨丨氏世居此山因名)富良(一統志丨丨江)
(在交州府一名瀘江宋郭達破蠻決里隘次丨丨江)剴良(王逸機賦性條畼以端直貫雲表而丨丨)嘉良(蔡邕祝社文元)
(正令午時惟丨丨)閑良(班婕好擣素賦頽肌柔液音性丨丨)和良(阮瑀止欲賦執妙年之方盛性聰惠以丨丨)邦
良(潘岳文設官建輔玅簡丨丨柳宗元吕温誄盛𨕖丨丨難乎始使)簡良(見上)術良(郭璞蜜蜂賦百藥須之以諧和)
(扁鵲得之而丨丨)昔良(江淹為蕭重譲揚州表職總表裏地聫機務位班丨丨知闕前修)國良(張九齡送王長史序)
(慎擇軍佐敷求丨丨)夜良(蘇源眀宴小洞庭詩丨既丨兮酒且多樂方作兮奈别何)畯良(韓愈進學解拔去兇邪登崇丨)
(丨紹聖元會頌朝躋丨丨獄洗鉗釱)時良(韓愈送窮文日吉丨丨利行四方)興良(柳宗元文始富中教丨丨廢邪)褒
良(柳宗元陽城遺愛碣公丨其丨俾升于堂)政良(柳宗元與吕恭書以大夫之丨丨而吾子贊焉固無闕遺矣又柳寬誌銘)
(夏縣丨丨司議德優)加良(柳宗元霹靂琴贊引桐之良莫良于生石上石上之枯又丨丨焉火之餘又丨丨焉)謹良(元稹)
(李從易宗正丞制以爾天屬丨丨修明吏理檢身好學有儒者法)挈良(范仲淹明堂賦搜傑索俊提忠丨丨)大良(左傳)
(北戎伐齊齊使乞師于鄭鄭太子忽帥師救齊六月大敗戎師獲其二帥丨丨少良甲首三百以獻於齊)少良(見上)子良
(左傳鄭人立丨丨辭曰以賢則去疾不足以順則公子堅長乃立襄公注丨丨名去疾穆公庶子又戰國策齊使来取東地于楚上)
(柱國丨丨入見曰不可不與也又孔叢子橋丨丨修實而不修名為善不為人之知己不撞不發如大鐘天下之深人也又竇臮述)
(書賦丨丨則能知未善心遠蹟邇注竟陵王丨丨武帝子)郵良(左傳鐡之戰丨丨曰我兩靷將絶吾能止之我御之上也)兒
良(漢書藝文志丨丨一篇註師古曰六國時人免音五奚反過秦論吳起孫臏帶佗丨丨王廖田忌廉頗趙奢之倫制其兵)李
良(漢書藝文志丨丨三篇按兵形埶家也又宋史樂志魏漢津年九十餘矣本剰員兵士自云師事唐仙人丨丨皇祐中以善樂)
(被薦或謂漢津舊嘗執役於范鎮見其制作略取之蔡京神其說託於丨丨)祝良(後漢書順帝紀九眞太守丨丨交阯刺史)
(張&KR1324;慰誘日南叛蠻降之嶺外平水經注丨丨為洛陽令歲時亢旱良乃曝身階庭告誠引罪自晨至午紫雲沓起甘雨登降張九)
(齡竇少尹碑厥有洛陽所謂賢令者周紆王涣孔翊丨丨公實續之)吳良(後漢書丨丨傳良字大儀齊國臨淄人東平王蒼上)
(疏薦良顯宗曰前以事見良鬚髮皓然衣冠甚偉蕭何舉韓信設壇而拜不復考試今以良為議郎)馮良(後漢書周爕傳安帝)
(聘爕及南陽丨丨爕到潁川陽城辭而歸良亦載病到近縣送禮而還)袁良(集古錄右漢丨丨碑碑首題云漢故國三老袁)
(君碑而碑文有使者持節安車又有几杖之尊袒割之養君實饗之之語以此知良嘗為三老矣)劉良(唐書文藝傳吕向以)
(李善釋文𨕖為繁釀與吕延濟丨丨張銑李周翰等更為詁解時號五臣注)細良(宋史列女傳吕仲洙女名良子父得疾女)
(焚香祝天夜中群鵲遶屋飛噪仰視空中大星如月者三越翼日父瘳女弟丨丨亦相從拜禱良子郤之丨丨恚曰豈姊能之兒不)
(能耶)桓良(列仙傳王子喬見丨丨曰告我家七月七日待我於緱氏山頭)
甲乙良(史記龜策傳擇日齊戒丨丨最丨)水豢良(隋書音樂志道高物備食多方山膚既善丨丨丨桓蒲在位簨)
(業張)瑾瑜良(山海經丨丨之玉為丨堅栗精密濁澤而有光)騏驥良(淮南子雖有丨丨騄駬之丨臧獲御之則馬反)
(自恣而人弗能制矣劉基詩寧為欵叚駑莫作丨丨丨)騄駬良(見上)下韝良(劉孝威鬭鷄篇氣踰上黨烈名貫丨)
(丨丨)麴糵良(陸游對酒詩醫從和扁来未著却老方吾晚乃得之莫如丨丨丨)上相良(吳師道詩心共斯民樂謨)
(咨丨丨丨)夏賀良(後漢書光武帝紀帝生明年方士有丨丨丨者上言哀帝云漢家歴運中衰當再受命周曇咏丨丨丨詩)
(赤精符讖誠非妄枉殺無辜丨丨丨)宋世良(北史丨丨丨傳世良才識閑明尤善政術強學好屬文撰字略五篇宋氏别錄)
(十卷)劉君良(唐書孝友傳丨丨丨瀛州饒陽人四世同居族兄弟猶同産也武德中深州别駕揚宏業至其居凡六院共一)
(庖子弟皆有禮節歎挹而去貞觀六年表異門閭)
皤皤之良(後漢書樊準傳準上疏曰孝眀皇帝多徵名儒以充禮官以經術見優者布在廊廟故多丨丨丨丨華首之老)
扶風最良(庾信弘農郡五張寺經蔵碑平輿雖盛豈可獨擅二龍丨丨丨丨不得專稱五馬)
航(胡郎切船也)
韻藻舟航(晉書武帝紀贊是猶將適越者指沙漠以遵途欲登山者涉丨丨而覓路所趣愈遠所尚轉難法言舍丨丨而)
(濟乎瀆者末矣九歎横丨丨而濟湘兮耳聊啾而戃慌梁武帝摩訶般若懺文常願以智慧燈照朗世間般若丨丨濟渡凡識梁簡)
(文帝詩丨丨奉睿訓接引降皇情唐太宗詩巨川思欲濟終以寄丨丨杜甫灎澦堆詩沉牛荅雲雨如馬戒丨丨)浮航(晉書)
(蔡謨傳謨性篤慎每事必為過防故時人云蔡公過丨丨脱帶腰舟長又謝幼度傳苻堅將彭超南侵參軍劉牢之攻破丨丨及白)
(船北史成淹傳時宫殿初構運材曰有萬計伊洛流澌苦於厲涉淹遂啓求敇都水造丨丨帝賞納之)車航(法言道若塗若)
(川丨丨混混不捨晝夜)樓航(法言浩浩之海濟丨丨之力也航人無楫如航何)乘航(法言乘國者其如丨丨乎航安)
(則人斯安矣)吞航(吳都賦長鯨丨丨修鯢吐浪許敬宗詩乃神弘廟略横海剪丨丨劉子翬食蠣房詩南庖富腥盤豈惟此)
(稱特丨丨大絶倫梯臠萬夫食)慈航(梁昭明太子法會詩法輪明暗室慧海渡丨丨杜甫上兜率寺詩白牛車遠近且欲上丨)
(丨柳宗元送濬上人序江湖之人悦其風而受其賜攀丨丨望彼岸者蓋千百計白居易詩斷癡求慧劍濟苦得丨丨李羣玉别成)
(威闍黎詩何方濟了岸祇仗丨丨力)歸航(范雲詩望懷白首約江上早丨丨僧皎然與陸羽之無錫詩還將陸居士晨發泛丨)
(丨鄭允端望夫石詩登山凌絶巘引領望丨丨歸航望不及躑躅空徬徨)綵航(張說詩鶴飛不去随青管魚躍翻來入丨丨)
野航(杜甫詩秋水纔深四五尺丨丨恰受兩三人戴叔倫春江獨釣詩心事同沙鳥浮生寄丨丨蕭國寳詩遠浦沉孤鶩荒郊)
(宿丨丨)梯航(令狐楚賀赦表百蠻丨丨以内面萬國歌舞而宅心柳宗元祭張都護文丨丨連連旌旆悠悠輻輳都會皇威)
(以流王惲詩正煩煙火通青海未用丨丨致白環)裴航(傳竒唐長慶中有丨丨秀才經藍橋驛道渴求漿見女子雲英願納)
(厚禮娶之訪得玉杵臼更為擣藥百日仙姬迎航往一大第就禮遂遣航將妻入玉峯洞中餌絳雪瓊英之丹神化自在超為上仙)
一葦航(詩誰謂河廣一葦杭之傳杭渡也按杭今通作航北齊書顔之推傳雖萬里而作限聊丨丨而可丨魏文帝至廣陵)
(詩誰云江水廣丨丨可以丨段成式河出榮光詩漸沒孤槎影仍呈丨丨丨唐庚詩出郭三竿日横江丨丨丨)朱雀航(北史)
(韓禽傳文帝大舉伐陳以禽為先鋒陳叔寳遣領軍蔡徵守丨丨丨聞禽將至衆懼而潰温庭筠江南曲妾住金陵浦門前丨丨丨)
(又謝公墅歌丨丨丨南繞香陌謝郎東墅連春碧)萬里航(陳師道還里詩永願守一邱脱身丨丨丨)
增沉航(晉書石勒載記論朝市淪胥若丨丨于鯨浪又法言或曰奔壘之車丨流之丨可乎曰否或曰焉用智曰用智於未)
(奔沉)朱航(南史王僧辨傳僧辨進師尋陽軍人多夢周何二廟神云吾助天子討賊自稱征討大將軍竝乘丨丨俄而反曰已)
(殺景)大航(梁書武帝紀中興元年九月高祖平定東夏李居士據新亭壘請東昏燒南岸邑屋以開戰場自丨丨以西新亭以)
(北蕩然矣尚書序疏古文尚書亡失舜典一篇至齊蕭鸞建武四年姚方興於丨丨頭得而獻之)度航(梁書王茂傳茂從高)
(祖東下為軍鋒師次秣陵東昏遣大將王珍國盛兵朱雀門衆號二十萬丨丨請戰茂與曺&KR1402;宗等會擊大破之陳後主採蓮曲波)
(文散動檝菱花拂丨丨)立航(陳書高帝紀齊人於倉門水南立二柵以拒官軍高祖丨丨渡兵督兵疾戰縱火燒柵煙塵漲)
(天)呼航(北齊書顔之推傳乃詔余以典郡據要路而問津斯丨丨而濟水郊鄉導於善隣淮南子公孫龍在趙之時謂弟子)
(曰人而無能者龍不與游有客衣褐帶索而見曰臣能呼公孫龍曰與之弟子之籍後數日往說燕王至於河上而航在一汜使善)
(呼者呼之一丨而丨来故曰聖人之處世不逆有伎能之士)名航(宋史陳仲微傳祿餌可以釣天下之中才而不可啖嘗天)
(下之豪傑丨丨可以載天下之猥士而不可以陸沉天下之英雄)輯航(揚子崇崇高山下有川波其人有丨丨可與過其)
四航(玉海丨丨丹陽竹格朱雀驃騎朱雀夲吳時大航晉咸康二年新立)無航(張衡賦不抑操而苟容兮譬臨河而丨丨)
(劉知幾思慎賦猶乘車之去軌若涉海之丨丨羅隐詩所思誰把盞端坐恨丨丨)溢航(魏文帝與王朗書盈舟丨丨千𩔖萬)
(品)輕航(曹植離友詩車載奔兮馬緐驤涉浮濟兮泛丨丨謝安蘭亭集詩薄雲羅&KR1402;物微風翼丨丨)妓航(梁元帝詩)
(樹交臨舞席荷生夾丨丨)津航(張綰龍樓寺碑銘苦海倒流業風横厲彼岸何遠丨丨絶濟)斷航(庾信看治渭橋詩跨)
(虹連絶岸浮黿續丨丨)難航(王褒靈壇碑文谷永上書譬流風之不繫桓譚作論明弱水之丨丨又梁元帝離合詩龕定方)
(無遠合浦不丨丨)雕航(唐太宗採芙蓉詩結伴戲方塘擕手上丨丨)江航(李頎送人尉閩中詩海戍通閩邑丨丨過)
(楚城杜甫送許拾遺歸江寧詩淮隂新夜驛京口渡丨丨)單航(皇甫湜廬陵縣令廳壁記縣之故習令將之邑佐發斂盛糧緡)
(具車航千里迎拜君譲却之丨丨赴官)龍航(鮑溶水殿采菱賦美人荷裙芙蓉妝柔荑縈霧棹丨丨)觸航(沈亞之汴)
(州船行詩秋浪時迴沫驚鱗乍丨丨)晩航(許渾詩山崦登樓寺谿灣泊丨丨)夜航(皮日休詩眀朝有物充君信㰂酒三)
(瓶寄丨丨韋莊詩酒市多逋客漁家足丨丨)修航(陳陶蒲門戍觀海詩靈津水清淺余亦慕丨丨)連航(蘇軾詩堅壘千)
(兵破丨丨一炬燒許有壬詩長年花壓帽仙妓錦丨丨)為航(陳師道贈二蘇公詩士如稻苗待公秧臨流不渡公丨丨)艤
航(李綱詩理櫂適閩粤虎邱聊丨丨)萬航(陳與義登海山樓詩丨丨如鳬鷖一水如虚空)吳航(陳旅詩衛兵環越棘)
(舞女蹋丨丨)川航(范梈遇雨詩宵分睇南星命僕戒丨丨)法航(指月錄惟清禪師十七為大僧見延安耆宿法安安)
(曰汝苦海丨丨也我尋常溝瀆耳)郭航(唐書忠義傳高沐渤海人李師道叛沐率其僚郭昈丨丨引古今成敗前後鐫說不)
(能入後師道誅沐囚昈于濮州凡十年吳元濟拒命師道引兵攻彭城以緩王師昈為繒書蔵衣絮間使丨丨間道見李愿請竒兵)
(三千浮海擣莱淄愿白諸朝議者疑之不得報航復間關還昈所未幾師道召航昈疑事露欲引決航曰事覺吾獨死君無患航卒)
(自殺及王師討師道頗用昈策)盧航(指月錄中丞丨丨居士與圓通擁罏公問諸家因緣不勞拈出直截一句請師指示通厲)
(聲曰看火公急撥衣忽大悟謝曰灼然佛法無多子)
浮海航(唐書閻譲傳讓機巧冇思太宗詔為大匠造丨丨大丨五百艘從征遼又郭鈺詩浩蕩天風駕海航)治水航
(韓愈調張籍詩徒觀斧鑿㾗不矚丨丨丨)釣魚航(范梈詩移石漸成行藥徑障泉思引丨丨丨)
躍魚隕航(司馬相如封禪文蓋周丨丨丨丨休之以燎微夫此之為符也以登介邱不亦恧乎)
對語(雕輦綵航)(秋駕夜航)(杯渡葦航)(慧炬慈航)(登山屐駕海航)(梅根冶竹格航)(千人帳萬里航)
摘句(萬國盡梯航柳下繫舟航)(蓬萊方丈可梯航水煙沙雨送歸航)
颺(與章切風所飛丨又漾韻)
韻藻簸颺(書若苗之有莠若粟之有秕傳始我商家于夏世欲見翦除若莠生苗若秕在粟恐被鋤治丨丨晉書孫綽傳)
(綽嘗與習鑿齒竝行綽在前謂鑿齒曰沙之汰之瓦石在後鑿齒曰丨之丨之糠秕在前)不颺(左傳叔向適鄭&KR0934;蔑惡欲觀叔)
(向從使之收器者而往立于堂下一言而善叔向曰必&KR0934;明也下執其手以上曰子少丨丨子若無言吾幾失子矣)高颺(晉書)
(慕容垂載記苻堅至澠池垂請至鄴展拜陵墓權翼諫曰垂猶鷹也飢則附人飽便丨丨惟宜急其羈絆不可任其所欲堅不從)
飽颺(見上)飄颺(法書要錄衛夫人筆陣圖結構圓備如篆法丨丨灑落如章草每為一字各象其形斯造妙矣宋子侯詩)
(纖手折其枝花落何丨丨鷦鷯賦飛不丨丨翔不翕習夏侯湛賦見逸遊之高鳥邈丨丨而殊逝子夜歌秋風入窗裏羅帳起丨丨)
(顧野王虎邱山序林花翻灑乍丨丨于蘭臯山禽囀響時弄聲于喬木)
增拜颺(書臯陶丨手稽首丨言曰念哉傳大言而疾曰颺)抗颺(蜀志馬超傳章武元年遷驃騎將軍涼州牧進封&KR1581;)
(鄉侯策曰以君信著北土威武竝昭是以委任授君丨丨虓虎兼董萬里求民之瘼其明宣朝化懷保遠邇)震颺(齊書樂志)
(烟贄青昊丨丨紫場)烟颺(齊書樂志凝馨丨丨分炤星哲)飛颺(異苑湘東姚祖經衡山望巖下有數年少竝執筆作書祖)
(枉道過之未至百許步少年相與翻然丨丨九辨何曾華之無實兮從風雨而丨丨張衡賦氛旄容以天旋兮蜺旌飄以丨丨)騰
颺(異苑陶侃微時有人長九尺端帨通刺字不可識心怪非常出庭拜送此人告曰吾是王子晉君有巨相故来相看于是脱衣)
(帢服仙羽升鵠而丨丨)聲颺(文心雕龍凡聲有飛沉響有高下沉則響發而斷飛則丨丨不還)波颺(宋玉釣賦下觸)
(青泥上則丨丨)激颺(風賦飄忽淜滂丨丨熛怒)風颺(荅賓戲游說之徒丨丨電激竝起而救之)蝶颺(梁簡文帝詩丨)
(丨縈空儛燕作同心飛)游颺(邱遲詩雲物丨丨光&KR1402;高麗)揮颺(歐陽修憎蒼蠅賦蒼頭丫髻巨扇丨丨)悠颺
(王安石詩窺人鳥喚丨丨夢)單颺(後漢書方術傳丨丨字武宣以孤特清苦自立善明天官算術熹平末黃龍見譙颺曰其)
(國當有王者興不及五年龍當復見此其應也)顧颺(水經注浙江又東逕餘杭故縣南新縣北始皇立為縣王莾之晉睦)
(也漢末陳渾移築南城縣後谿南大塘即渾立以防水也縣南有三碑是丨丨范寗等碑)
鐃吹颺(劉楨詩日暮勾陳轉風清丨丨丨)
御定佩文韻府卷二十二之十一
