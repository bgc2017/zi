欽定四庫全書
御定佩文韻府卷九十之六
入聲一屋韻六
菊(居六切草名禮記季秋之月丨有黃華說文曰大丨蘧麥也又作蘜)
韻藻秋菊(爾雅蘜治蘠注今之丨華丨魏志管輅傳注雖丨丨可採不及春英離騷朝飲木蘭之墜露兮夕餐丨丨之落)
(英楊雄反騷精瓊靡與丨丨兮將以延夫天年曹植洛神賦榮曜丨丨華茂春松陶潛詩丨丨有佳色裛露掇其英陸雲九愍飡丨)
(丨以却老年冉冉其既盈成公綏詩寒槐漸如束丨丨行當把陸倕感知己賦彼春蘭及丨丨尚蕪絶於衆芳庾肩吾謝賚橘啓昔)
(朝歌季重纔賜海漁大理元常止蒙丨丨庾信小園賦雲氣蔭於叢蓍金精養於丨丨盧思道聽鳴蟬篇歸去來青山下丨丨離離)
(日堪把司空曙詩青草狀寒蕪黃花似丨丨李商隱詩知有宓妃無限意春松丨丨可同時蘇軾詩人競春蘭笑丨丨天教明月伴)
(長庚陸游詩手自掃除丨丨徑身常枕藉老莊書元好問詩丨丨有何好祗緣風露凊)芳菊(後漢書胡廣傳注菊水出穰縣)
(丨丨被涯水極甘香太尉胡廣所患風疾休沐南歸恒飲此水後疾遂瘳水經注菊水出西北石澗山丨丨谿荆州記縣北八里有)
(菊水其源旁悉丨丨水極甘馨又中有三十家不復穿井即飲此水上壽百二十三十中壽百餘七十者猶以為天魏文帝與鍾繇)
(九日送菊書是月律中無射言羣木百草無有射地而生惟丨丨紛然獨榮非夫含乾坤之純和體芬芳之淑氣孰能如此鍾會菊)
(花賦百卉雕瘁丨丨始榮孫楚菊花賦彼丨丨之為草兮稟自然之醇精陶潛詩丨丨開林耀青松冠巖列嚴維詩詩家九日憐丨)
(丨逐客高齋瞰浙江蘇軾詩佳辰愛重九丨丨起自尋)蘭菊(晉書羅含傳含致仕還家階庭忽丨丨叢生以為德行之感焉)
(唐書裴子餘傳中明經補鄠尉時同舍李朝隱程行諶以文法稱子餘以儒顯或問優劣於陳崇業荅曰丨丨異芬胡有廢者謝朓)
(酬德賦藉風雲之化景申遊好於丨丨沈約齊安陸昭王碑銘無絶終古唯丨與丨江總山水納袍賦埒符采於雕煥竝芬芳於丨)
(丨盧綸詩泉清丨丨稠紅果落城溝方干詩入洛霜霰苦離家丨丨衰吳融詩别墅蕭條海上村偶期丨丨與琴樽羅隱詩湘浦烟)
(波無舊跡鄴都丨丨有遺風蘇軾詩丨丨有生意微陽回寸根)松菊(唐書韋表微𫝊授監察御史裏行不樂曰吾拭鏡揃白冒)
(遊少年間取一班一級不見其味也將為丨丨主人不愧淵明云陶潛歸去來辭三徑就荒丨丨猶存王維詩丨丨荒三徑圖書共)
(五車孟浩然寄裴侍御詩丨丨無君賞鄉園嬾欲歸杜甫詩丨丨新霑冼茅齋慰遠遊又鳥雀依茅茨藩籬帶丨丨劉禹錫詩田園)
(丨丨今迷路霄漢鴛鴻久絶羣蘇軾詩久抛丨丨猶細事苦笋江豚那忍說)黃菊(唐書韋綬傳九月九日帝為丨丨歌顧左)
(右曰安可不示韋綬老學菴筆記遼相李儼作丨丨賦獻其主耶律弘基作詩題其後以腸之云昨日得卿丨丨賦碎剪金英填作)
(句䄂中猶覺有餘香冷落西風吹不去庾肩吾詩籬下丨花丨丘中白雪琴劉峻書餌丨丨之落蕊酌清澗之毖流駱賓王詩相將)
(芸閣望青溪且用藤盂泛丨丨李白詩因招白衣人笑酌丨花丨戎昱詩盛宴傾丨丨殊私降紫泥李商隱詩羅含丨丨宅柳惲白)
(蘋汀羅隱詩丨丨倚風村酒熟綠蒲低雨釣魚歸蘇軾王定國倅揚州詩又驚白酒催丨丨尚喜朱顔映黑頭黃庭堅詩綠荷菡蓞)
(稍覺晩丨丨拒霜殊未秋)飲菊(西京雜記戚夫人侍兒賈佩蘭說在宫内九月九日佩茱萸食蓬餌丨丨華酒令人長壽續齊)
(諧記汝南桓景隨費長房遊學長房曰九月九日汝家當有災厄令家人各作絳囊盛茱萸以繫臂登高丨丨酒此禍可消景如言)
(舉家登山夕還見雞狗牛羊一時暴死張雨神光樓聯句茹芝腹能實丨丨姿逾嫺)把菊(艮嶽記其西則參术丨丨黃精芎窮)
(被山彌塢中號藥寮陸龜蒙丨丨賦序宅前後皆樹以丨丨春苖恣肥蘇軾超然臺記齋厨索然日食丨丨張栻丨丨賦惟丨與丨)
(中和所萃朱松蔬飯詩薦羞丨丨開采劚煙雨外張元幹詩盤餐雖丨丨得飽勝椎牛朱子詩漸看丨丨充庖下即見芝英入籠中)
(元好問詩天隨隱笠澤丨丨供盤盂)叢菊(張協詩飛雨灑朝蘭輕露棲丨丨陶潛詩我屋南窗下今生幾丨丨杜甫詩丨丨兩)
(開他日淚孤舟一繫故園心賈島詩丨丨在墻隂秋窮未開萼杜荀鶴詩寒雨旋疎丨丨豔晩風時動小松隂韓偓露詩光濕最宜)
(丨丨亞蕩搖無奈綠荷乾歐陽修詩丨丨如有情幽芳慰孤介陸游詩丨丨漸黃人醉後孤燈初暗雨來時戴良詩墻頭有丨丨粲)
(粲復誰採高啟詩舊宅一架書荒園數丨丨)丹菊(庾闡詩層霄映紫芝潛澗泥丨丨)靈菊(袁山松詩丨丨植幽崖擢)
(穎陵寒風)亭菊(袁宏三國名臣贊谷無幽蘭嶺無丨丨)籬菊(江總詩故鄉丨下丨今日幾花開盧照隣詩南澗泉初冽)
(東丨丨正芳張九齡詩且泛丨下丨還聽郢中唱李白詩可嘆東丨丨莖疎葉且微杜甫詩是節東丨丨紛披為誰秀孟浩然詩誰)
(採丨下丨應閒池上樓劉長卿詩自有東丨丨年年解作花白居易詩丨丨黃金合窗筠綠玉稠韋應物詩到家俱及東丨丨何事)
(先歸半日程)園菊(江總詩丨丨抱黃華庭榴割珠實庾信詩賴有南丨丨殘花足解愁岑參詩遥憐故丨丨應傍戰場開陸)
(游詩雨荒丨丨枝枝瘦霜染江楓葉葉丹)殘菊(唐太宗詩疎蘭尚染烟丨丨猶承露李嘉祐詩初過重陽惜丨丨行看舊浦識)
(羣鷗元槙詩晚籬喧鬭雀丨丨半枯荄白居易詩花開丨丨傍疎籬葉下衰桐落寒井皇甫曾詩欲送近臣朝魏闕猶憐丨丨在陶)
(家陳羽詩節過重陽人病起一枝丨丨不勝愁李商隱詩幽淚欲乾丨丨露餘香猶入敗荷風孔平仲詩凍蝶依丨丨幽禽立卧槎)
(余靖詩淵明誰送酒丨丨遶墻飛)泛菊(宋之問詩仙杯還丨丨寳饌且調蘭岑參九日詩為報使君多丨丨更將絃管醉東)
(籬杜甫詩秋光近青岑季月當丨丨權德輿詩丨丨賢人至燒丹姹女飛又九日詩丨丨聊斟酒持萸懶插頭)逕菊(蘇軾詩去)
(去丨猶丨行行田欲蕪楊萬里詩病身只作山家夢丨丨詩葩兩就荒又許謙詩鮮鮮三丨丨旎旎百畝蕙又翁卷詩出久併荒幽)
(丨丨未歸長憶滿山雲)
陶潛菊(宋書陶潛傳丨丨字&KR1570;明尋陽柴桑人嘗著五柳先生傳九月九日無酒出宅邊丨叢中坐久之逢弘送酒至即便)
(就酌按弘王弘也王勃上明員外啟彭澤丨丨之丨勝氣猶存河陽潘岳之花芳風遂遠杜甫詩籬邊老却丨丨丨江上徒逢袁紹)
(杯又郎士元詩陶令門前菊餘花可贈君孫覿詩更無陶令菊空想衛公花又司空圖詩夕陽似照陶家菊黃蝶無窮壓故枝又駱)
(賓王送尹大序劍彩沉波碎楚蓮於秋水金輝照岸秀陶菊於寒隄劉兼木芙蓉詩謝蓮色淡爭堪種陶菊香穠亦合羞)千株
菊(杜甫詩撥棄潭州百斛酒蕪没瀟岸丨丨丨)
增牡蘜(周禮秋宫蟈氏掌去鼃黽焚丨丨以灰洒之則死以其烟被之則凡水蟲無聲疏云丨丨蘜不華者此則月令季秋)
(云蘜有黃華是牝蘜也本草無子者謂之丨丨)牝蘜(見上)時蘜(南史謝朓傳子隆在荆州好辭賦朓尤被賞長史王秀之)
(以朓年少相動欲以啟聞朓知之因事求還道中為詩寄西府曰常恐鷹隼擊丨丨委嚴霜寄言罻羅者寥廓已高翔潘岳詩鳴蟬)
(厲寒音丨丨耀秋花江淹詩丨丨耀巖阿雲霞冠秋嶺宋之問詩丨丨芳仙醖秋蘭動睿篇杜甫詩嘉蔬没溷濁丨丨碎榛叢羣應)
(物效陶彭凙詩霜露悴百草丨丨獨妍華羊士諤詩隂苔生白石丨丨覆清渠權德輿詩丨丨冼露華秋池涵霽空皇甫冉詩還當)
(採丨丨定未受寒衣)茅菊(唐書地理志山南道鄧州土貢絲布丨丨)獻菊(唐書李適傳凡天子饗會遊豫惟宰相及學士)
(得從秋登慈恩浮圖丨丨花酒稱壽)擷菊(宋史林大中傳大中作園龜潭之上客至丨把丨取溪魚觴酒賦詩時事一不以掛)
(口)茹菊(宋史趙自然傳有民家子趙抱一者遇異人自是不喜熟食凡火化者未嘗歴口丨甘丨栢葉果實井泉間亦飲酒)
(貌如嬰兒)多菊(山海經女几之山其草丨丨)春菊(關尹子天不能冬蓮丨丨是以聖人不違時地不能洛橘汶貉是以)
(聖人不違俗)服菊(列仙傳文賓取嫗數十年輙棄之後嫗老年九十餘復見賓年更壮賓教令丨丨地膚桑上寄生松子以)
(益氣嫗亦更壯復百餘歲)霜菊(水經注雜以丨丨金橙白沙細石韓愈詩鮮鮮丨中丨既晩何用好許渾詩獨想征車過鞏洛)
(此中丨丨遶潭開蘇軾芙蓉詩坐看池蓮盡獨伴丨丨槁又甘菊詩越山春始寒丨丨晚愈好)甘菊(神仙傳康風子服丨丨花)
(桐實後得仙太平廣記南陽酈縣山中有甘谷水所以甘者谷上左右皆生丨丨菊花墮其中歴世彌久故水味為變飲者無不壽)
(考越州圖經菊山在蕭山縣西三里多丨丨本草花大而香者為丨丨杜甫詩庭前丨丨移時晩青蘂重陽不堪摘)紫菊(拾遺)
(記背明之國有丨丨謂之日精一莖一蔓延及數畝神鏡記滎陽郡西有靈源山巖有丨丨白居易詩凉風凉露蕭索天黃蒿丨丨)
(荒凉田杜荀鶴詩雨勻丨丨叢叢色風弄紅蕉葉葉聲楊萬里詩杖藜丨丨霜風徑送眼丹楓夕照村楊允孚詩丨丨花開香滿衣)
(劉基詩暗蛬寒蟬秋色老丹楓丨丨夕陽斜)真菊(太平廣記緱氏山與酈縣最多仙方而近來服之者略無效正由不得丨)
(丨也)插菊(輦下歲時記九月宫掖間爭丨丨花民俗尤甚謝翶小爐峯三瀑記乘月而歸約九日尋源至其頂如期擕酒丨丨)
(遡雙流益東古藤青壁殆非人境)賞菊(東京夢華錄重九都下丨丨菊有數種)墨菊(澄懷錄終南五老洞碑記丨丨)
(其色如墨古用其汁以書字)藤菊(范成大菊譜丨丨花密條柔以長如藤蔓可編作屏障亦名棚菊)棚菊(見上)野
菊(本草花小而氣惡者為丨丨李嘉祐詩惆悵重陽日空山丨丨新戎昱詩丨丨他鄉酒蘆花滿眼秋唐彦謙詩丨丨西風滿路)
(香雨花臺上集壺觴劉滄詩衡門無事閉蒼苔籬下蕭疎丨丨開歐陽修詩霜林落後山初出丨丨開時酒正濃蘇軾詩丨丨生秋)
(澗芳心空自知)盆菊(梧潯雜佩陸公平泉初入史館偶與同館諸公以事謁分宜衆皆競前遂至喧擠時分宜庭中盛陳丨丨)
(公徐謂曰諸君且從容莫擠壊陶淵明也聞者心媿吳師道詩却趨林亭憩清絶丨丨采采黃金窠)滋菊(楚辭播江離與丨丨)
(兮願春日以為糗芳)採菊(陸雲詩思樂芳林言丨其丨王羲之丨丨帖九日當丨丨不至日欲共行也但不知當晴不耳陶潛)
(詩丨丨東籬下悠然見南山鮑照詩刈蘭爭芬芳丨丨競葳蕤梁簡文帝丨丨篇相呼提筐丨丨珠朝起露濕霑羅襦韋應物詩登)
(原忻時稼丨丨行故墟劉長卿詩白水彈琴静青山丨丨遲郎士元詩故山期丨丨秋水憶觀魚王炎詩丨丨何心追靖節哦詩無)
(語荅仇香陸游詩丨丨泛觴終覺嬾不妨閒卧下疎簾元好問丨丨圖詩詩成應被南山笑誰是東籬丨丨人)芬菊(傅亮登陵)
(囂館賦玩中原之丨丨惜蘭圃之彫蕙)餌菊(謝朓詩願言稅逸駕臨潭丨秋丨)把菊(梁昭明太子陶靖節傳嘗九月)
(九日出宅邊菊叢中坐久之滿手丨丨錢起詩杖藜仍丨丨對卷也看山盧綸詩丨丨歎將老上樓悲未還朱子詩佩萸笑長房丨)
(丨追陶公)寒菊(梁簡文帝長沙宣武王碑銘春藤絡戸丨丨臨池劉灣詩衆芳春競發丨丨露偏滋駱賓王詩唯有丨潭丨獨)
(似故園花杜甫詩李杜齊名真沗竊朔雲丨丨倍離憂韋應物詩丨丨生池苑高樹出宫城劉兼詩重陽不忍上高樓丨丨年年照)
(暮秋歐陽修詩撥甕浮醅新釀熟得霜丨丨始開齊陸游詩數蝶弄香丨丨晩萬鴉回陣夕楓明僧惠洪詩機杼聲遲秋日晩遶籬)
(丨丨自開花)庭菊(沈約郊居賦蔓長柯於簷桂發黃華於丨丨牟巘詩而此丨前丨鋤灌少人工楊□丨丨賦丨丨美貞芳)
(也天子幸於東都皇儲監守於武德之殿以門下内省為左春坊今庶子裴公所居即黃門侍郎之廳事也其丨有丨馬)巖菊
(庾肩吾詩玉醴吹丨丨銀牀落井桐)擿菊(沈炯詩丨丨山無酒燃松夜有香)仙菊(張正見詩别有丨潭丨含芳獨向秋)
(王昌齡詩雨歇亭臯丨丨潤霜飛天苑御梨秋錢起詩傷心載酒地丨丨為誰薰)晩菊(庾信詩圓珠墜丨丨細火落空槐錢)
(起詩丨丨繞江壘忽如開古屏楊巨源詩丨丨臨杯思寒山滿郡愁周賀詩荒齋幾遇僧眠後丨丨頻經鹿踏來蘇軾詩湖邊草木)
(新著霜芙蓉丨丨爭煌煌)斷菊(庾信詩碎珠榮丨丨殘絲繞折蓮)餘菊(庾信詩殘秋欲屏扇丨丨尚浮杯)嫩菊
(庾信㢠廻文詩旱蓮生竭鑊丨丨養秋隣葉顒詩丨丨半開香未老竒峰相對眼終青)岸菊(唐太宗賦得殘菊詩階蘭凝曙霜丨)
(丨照晨光駱賓王詩晚金叢丨丨餘佩下幽蘭盧綸詩採花湖丨丨望國舊棲人)尋菊(駱賓王冐雨丨丨序砌花舒菊還同)
(載酒之園岸葉低松直枕維舟之浦)舒菊(見上)湛菊(駱賓王初秋登樓宴詩序酒泛金翹映清罇而丨丨殽開玉饌交雜)
(佩而薰蘭)浮菊(孟浩然詩獻夀先丨丨尋幽或藉蘭張元幹詩山閣杯丨丨江城雁度雲)搴菊(李白九日詩擕壺酌流霞)
(丨丨泛寒榮)細菊(杜甫詩小驛香醪嫩重巖丨丨斑黃庭堅詩夕陽盡處望清閒想見千巖丨丨斑元好問詩柴桑人去已)
(千年丨丨斑斑也自圓)露菊(杜甫詩丨丨斑豐鎬秋蔬影澗瀍白居易詩霜蓬舊鬢三分白丨丨新花一半黃劉禹錫詩風)
(蓮墜故萼丨丨含晩英韓維詩映階丨丨秋吟苦盈筥霜榴歲問通楊萬里詩如見大賓新丨丨若歌商頌曉風松元好問詩丨丨)
(霜茱薦枕囊石泉崖蜜破松黃)豔菊(杜甫詩異方初丨丨故里亦高桐)南菊(杜甫詩丨丨再逢人卧病北書不至雁無)
(情)逢菊(錢起詩佳節雖丨丨浮雲正似萍)花菊(白居易詩丨丨引閒步行上西原路)佳菊(韓愈詩霜風破丨丨)
(嘉節廹吹帽秦觀詩矯枉有丨丨最後衆芳妍)山菊(張籍詩逢高欲飲重陽酒丨丨今朝未有花韓偓詩雨牆經月草丨丨向)
(陽花)凉菊(劉禹錫詩丨丨照幽院敗荷攢碧潯)向菊(劉禹錫詩人情皆丨丨風意欲摧蘭)問菊(劉禹錫詩如蓮半偈)
(心常悟丨丨新詩手自擕許渾詩三山未有偷桃計四海初傳丨丨名)生菊(賈島詩城上秋山丨丨蚤驛西寒渡落潮遲)
種菊(姚合詩蕭蕭一畝宫丨丨十餘叢杜荀鶴詩有園多丨丨無水不生蓮戴復古詩無山可丨丨強號菊山人戴昺詩插籬)
(新丨丨抱甕已忘機王逢詩山牀折足琴暗徽丨丨不種西山薇)白菊(李商隐詩曾共山翁把酒時霜天丨丨遶階墀司空)
(圖詩此生只是償詩債丨丨開時最不眠陳與義詩丨丨生新紫黃蕪失舊青陳造詩明窗深室皆嚴靚丨丨紅蕖相媚嫵楊萬里)
(詩未應丨丨減於黃金作鈿心玉作裳)新菊(許渾詩殘桃間墮井丨丨亦侵籬)栽菊(許渾詩重陽應一醉丨丨助東)
(籬鄭谷詩握蘭將滿歲丨丨伴吟詩陸游詩栗里歸丨丨青門隱賣瓜)移菊(許渾詩何處曾丨丨溪橋鶴嶺東趙師秀詩洗)
(釜煑蔬留客飯卷簾丨丨看人鉏)侵菊(許渾詩藤蔓覆梨張谷暗草花丨丨庾園空)荒菊(許渾詩亂藤侵廢井丨丨)
(上叢臺)鋪菊(劉兼詩輕粉覆霜凝夜砌亂金丨丨織秋籬)店菊(薛逢詩繫馬宫槐老持杯丨丨黃)烟菊(羅鄴)
(詩㢠廻首横塘更東望露荷丨丨倍傷情)收菊(徐夤詩玉露催丨丨金風促剪禾翁卷詩貧家歲計惟丨丨幽徑時常不掃苔)
雨菊(鄭嵎詩碧菱花覆雲母陵風篁丨丨伭離披)疎菊(皮日休詩落荷承露菂丨丨卧烟莖)檻菊(王禹偁詩猶言)
(彭澤終歸去門柳青青丨丨黃)選菊(韓琦詩只趁重陽丨丨栽當欄殊不及時開)萸菊(韓琦詩莫為素毛悲晩歲且吹)
(丨丨酌芳筵陳師道詩江山信美因人勝丨丨逢辰滿意開陳造詩湖山入座褰珠箔丨丨挼香薦玉船陳傅良詩落帽沾衣總失)
(真追隨丨丨亦勞神)吹菊(見上韓琦詩白首又同丨丨會)嘉菊(韓維詩紅薇花拆萱草丹萬鈴丨丨重臺蓮)砌菊
(韓維詩行看丨丨嗟殘豔坐對書芸襲暗香)持菊(孔武仲詩畫舸西河載酒回東籬丨丨待君來)筍菊(林逋詩中餐不)
(勞問丨丨淨盤罇)谿菊(歐陽修詩丨丨薦山罇田鴽佑烹鼎)風菊(王令詩露蟲悲自咽丨丨老尤介)蠻菊(蘇軾)
(詩登山作重九丨丨秋未花)食菊(蘇軾詩采把聊自誑丨丨不敢餘)畦菊(蘇軾詩數朝風雨凉丨丨發新穎倪瓚詩)
(既滋數丨丨復種三畝芹)椒菊(秦觀詩芳不愧杜蘅清堪揜丨丨)愛菊(黃庭堅詩舊時丨丨陶彭澤今作梅花樹下僧)
(高啓詩幽人苦丨丨自是柴桑倫)幽菊(張耒詩晚篁元自綠丨丨為誰開陳旅詩凉風振高梧繁露集丨丨)舊菊(陳師)
(道詩好在東籬丨時丨無心凖擬白衣來僧惠洪詩幽徑野花開丨丨石牀楸子下高杉劉基殘菊詩丨丨將蕪尚有根)投菊
(徐積詩把酒自相勸丨丨兩不絶)團菊(朱子詩朝霜逼凋梅夕露忽丨丨)老菊(朱子詩丨丨不復妍丹楓滿高林)
留菊(楊萬里詩處分新霜且丨丨辟差寒日早開梅)剪菊(楊萬里詩若人乘雲駕天風秋衣丨丨裁芙蓉)數菊(楊萬)
(里詩丨丨能令客眼明三峰端為此堂横)買菊(楊萬里丨丨詩閒錢擔上買一株聊伴詩人發幽意)嗅菊(謝翺詩丨丨知)
(吾事那能更問津)瘦菊(林景熙詩畎畝孤心老未衰一籬丨丨一瓢詩)分菊(徐璣詩丨丨乘春雨移梅待歲寒)酬
菊(文天祥詩丨丨醉餘披草坐探梅吟罷帶花回)水菊(戴表元詩霜魚碧玉鱠丨丨黃金暉)訪菊(揭傒斯詩丨丨逢徵)
(士行瓜識故侯)隱菊(貢師泰學圃吟元亮丨丨多令譽諸葛元修名豈虛)崖菊(周權詩擕朋作重九秋高丨丨細)洗
菊(高啓詩丨丨夜潭月劚苓秋塢雲)
十日菊(全唐詩話鄭谷丨丨丨云節去蜂愁蝶不知曉庭還繞折殘枝自緣今日人心别未必秋香一夜衰)萬齡菊
(東京夢華錄都下菊有數種其黃白色蘂若蓮房曰丨丨丨粉紅色曰桃花菊白而檀心曰木香菊黃色而圓者曰金鈴菊純白而)
(大者曰喜容菊無處無之)桃花菊(見上王惲丨丨丨詩淚麗明妃寄露葩換根非為貯丹砂黃輕白碎空多種碧爛紅鮮自)
(一家)龍腦菊(劉蒙泉菊譜俗謂丨丨丨為小銀臺蓋以相似故也枝幹纖柔葉青黃而麤疎近出洛陽水北小民家未多見)
(也)樝子菊(沈兢菊譜諸州及禁苑品𩔖有丨丨丨蹙線菊團圓菊柳條菊枝亭菊碧蟬菊鈸兒菊)枇杷菊(沈兢)
(菊譜丨丨丨葉似枇杷花似金盞銀臺而極大却不甚香)蜂兒菊(沈兢菊譜舒州有丨丨丨鵝黃色潛江有鋪茸菊臨安有)
(長沙菊)凌風菊(史鑄越中菊譜丨丨丨見黃山谷詩柑子菊見后山詩楊妃菊見徐仲車詩)回峰菊(本草蘇頌)
(曰白菊潁人呼為丨丨丨)一枝菊(李白詩手持丨丨丨調笑二千石徐鉉詩唯有多情丨丨丨滿杯顔色自依依)樊川
菊(杜甫詩故里丨丨丨登高素滻源)深院菊(杜甫詩雨荒丨丨丨霜倒半池蓮)離披菊(包佶詩扶起丨丨丨)
(霜輕喜重開)向陽菊(劉禹錫詩黃乾丨丨丨紅洗得霜梨)南宫菊(白居易詩不憶西省松不憶丨丨丨)金英
菊(白居易詩蕊折丨丨丨花飄雪片蘆鄭谷詩渾無酒泛丨丨丨漫道官趨玉笋斑又孟郊詩清詩既名朓金菊亦姓陶喻鳬詩)
(銀也無塵金菊開紫梨紅棗墮莓苔蘇軾詩細雨作寒知有意未教金菊出蒿蓬戴復古詩門外短籬看亦好黃金菊間碧牽牛又)
(馬臻詩東籬滿地金錢菊多謝西風為剪裁)閒坊菊(羅隱詩酒采丨丨丨山登遠寺樓)螿啼菊(王禹偁詩籬暗)
(丨丨丨園荒蟻上茄)萬株菊(蘇軾詩子有千缾酒我有丨丨丨)十月菊(陳與義詩蕭蕭丨丨丨耿耿照白草)堂
下菊(張耒詩所忻丨丨丨芳意已鮮鮮)九日菊(晁冲之詩吟詠丨丨丨沉酣八月酎)隣家菊(翁卷詩折得丨)
(丨丨還思靖節翁)北齋菊(揚萬里買菊詩老夬山居花繞屋南齋杏花丨丨丨)重陽菊(戴昺詩孤貧丨丨丨愁懷)
(不肻開)輕盈菊(許月卿詩樽前遠韻丨丨丨醉後分題爛漫書)牡丹菊(郝經丨丨丨賦初入新館客將宋日新致)
(硃砂紅丨丨丨一本祗三四花今歲怱茂逹成叢及秋而放數百花所未見也故作賦以寓感)
陸(力竹切高平曰丨又高也厚也亦丨離參差也乂姓)
韻藻莧陸(易丨丨夬夬中行无咎注丨丨草之柔脆者也决之至易故曰夬夬也)大陸(書北過降水至於丨丨傳)
(丨丨澤名爾雅晉有丨丨注今鉅鹿北廣河凙是也水經注丨丨即吳澤又書恒衛既從丨丨既作傳二水已冶從其故道丨丨之)
(地已可耕作爾雅高平曰陸丨丨曰阜揚雄冀州牧箴洋洋冀州鴻原丨丨)遵陸(詩鴻飛丨丨傳陸非鴻所宜止)北陸
(左傳古者日在丨丨而藏冰西陸朝覿而出之爾雅丨丨虛也注虛星之名凡四後漢書律歴志日行丨丨謂之冬東陸謂之春南)
(陸謂之夏西陸謂之秋摯虞思游賦偭燭龍而游衍兮窮大明于丨丨張載詩朱光馳丨丨浮景忽西沉謝莊月賦于時斜漢左界)
(丨丨南躔庾信枯樹賦丨丨以楊葉為關南陵以梅根作冶韋應物冰賦其始也月玄冥日丨丨天地閉水泉縮鮑溶薦冰詩禮自)
(春分展堅從丨丨成杜牧詩氣和薰丨丨襟曠納南溟韓偓詩丨丨候纔變南枝花已開張養浩詩丨丨展修晷薰風薦微凉王逢)
(詩丨丨漸寒冰雪早六龍好扈五雲車)西陸(見上爾雅丨丨昴也注昴西方之宿别名旄頭張協詩大火流坤維白日馳丨)
(丨郭璞詩蓐收清丨丨朱羲將由白江淹麗色賦至乃丨丨始秋白道月弦金波照戶玉露曖天駱賓王詩丨丨蟬聲唱南冠客思)
(侵李白詩蓐收肅金氣丨丨弦海月鮑溶薦冰詩丨丨宜先啓春寒寢廟清)東陸(見上宋史樂志日在丨丨維時上辛肇開)
(陽館恭禮尊神李嶠詩出震乘丨丨)南陸(見上水經注法顯所持天基二石仍在丨丨東基堪中其石尚光潔可愛王褒明君)
(詞鴻飛漸丨丨馬首倦西征陸雲陸府君誄日薄丨丨辰次天漢潘岳詩丨丨迎修景朱明送末垂傅亮詩皇昴殷仲冬短晷窮丨)
(丨陶潛詩重離照丨丨鳴鳥聲相聞駱賓王詩丨丨銅渾改西郊玉葉輕劉禹錫詩丹霞啓丨丨白水含東菑徐積詩月行赤道日)
(丨丨營丘分野星虛危周權詩燭龍銜火飛丨丨萬叠雲封天地窄)平陸(孟子孟子之丨丨注丨丨齊之邑也史記田敬仲完)
(世家威王二十三年與趙王會丨丨漢書郊祀志蚩尤在東丨丨監鄕齊之西竟也異苑漢元初三年丨丨有瓜異處同蔕共生一)
(瓜時以為嘉瓜又易林虎行相逐未有休息戰於丨丨為夷所覆揚雄幽州牧箴伊昔唐虞實為丨丨盧諶詩丨丨引長流岡巒挺)
(茂樹陶潛詩停雲靄靄時雨濛濛八表同昏丨丨成江鮑照詩獸肥春草短飛鞚越丨丨謝朓詩蒼翠望寒山崢嶸瞰丨丨王維詩)
(青山横蒼林赤日團丨丨高適苦雪詩濛濛灑丨丨淅瀝至幽居黃滔詩待得至公搜草澤如從丨丨到蓬壺王安石詩投老經過)
(身獨在當時洲渚今丨丨孔武仲詩鳬趨上高閣虎步出丨丨)臯陸(史記封禪書間者河溢丨丨隄繇不息夏侯湛江上泛歌)
(䕷蕪紛兮被丨丨修竹鬱兮翳崖趾)博陸(漢書霍光傳封光為丨丨侯注丨大丨平取其嘉名無此縣也蜀志許靖傳昔營丘)
(翼周杖鉞專征丨丨佐漢虎賁警蹕法言若條侯之守長平冠軍之征伐丨丨之持重可謂名將矣陸機豪士賦序君奭鞅鞅不悅)
(公旦之舉高平師師側目丨丨之𫝑任昉為齊明帝讓郡公表親則東牟任惟丨丨)推陸(後漢書王充傳論舟無丨丨之分瑟)
(非常調之音莊子是丨舟于丨勞而無功也)水陸(魏志王基傳丨丨竝農以實軍資然後引兵順沮漳資水浮榖而下晉書)
(宣帝紀襄陽丨丨之衝禦寇要害不可棄也又石崇傳崇絲竹盡當時之選庖膳窮丨丨之珍唐書百官志戶部度支郎中員外郎)
(各一人掌天下租賦物産豐約之宜丨丨道涂之利左思蜀都賦丨丨所凑兼六合而交會焉江淹靈丘竹賦每冠名於華戎將擅)
(竒於丨丨沈約齊安陸昭王碑南接衡巫風雲之路千里西通鄾鄧丨丨之塗三七徐陵為陳武帝與嶺南酋豪書樊滕耿賈戮力)
(爭驅天地靈祗丨丨開道李白詩宗英佐雄郡丨丨相控帶杜甫詩丨丨迷畏途藥餌駐修軫楊巨源詩境勝閭閻間天清丨丨分)
(白居易詩九醖備聖賢八珍窮丨丨李商隱詩錦鱗與繡羽丨丨有傷殘蘇軾詩我生百事常隨緣四方丨丨無不便)三陸
(吳志陸抗傳注馬援擇君凡人所聞不意丨丨相擕暴朝殺身傷名可為悼歎又南史陸慧曉傳三子僚任倕並有美名時人謂之)
(丨丨)二陸(晉書陸雲傳少與機齊名雖文章不及機而持論過之號曰丨丨又張載張協張亢傳論丨丨入洛三張减價又習)
(鑿齒𫝊晉氏平吳利在丨丨梁書到溉傳少孤貧與弟洽俱聰敏有才學時以溉洽兄弟比之丨丨故世祖贈詩曰魏世重雙丁晉)
(朝稱丨丨何如今兩到復似凌寒竹北史陸俟傳暐與弟恭之共候孫惠蔚謂諸賓曰不意丨丨復在坐隅按暐俟曾孫鍾嶸詩品)
(太康中三張丨丨兩潘一左勃爾復興梁元帝與蕭挹書唯昆與季文藻相輝丨丨三張豈獨擅美高適詩兄弟真丨丨聲華連八)
(裴姚鵠詩&KR0982;中推丨丨莫久戀鄉關蘇軾詩朝廷貴丨丨屢聞天語温張雨詩因向雲間求丨丨西施浦口弄雲沙)潘陸(宋書)
(謝靈運傳論降及元康丨丨特秀又顔延之傳延之與謝靈運俱以辭采齊名自丨岳丨機之後文士莫及江右稱丨丨江左稱顔)
(謝焉南史孔奐傳後主在東宫欲以江總為太子詹事奐曰江有丨丨之華而無園綺之實輔弼儲貳竊謂非材北史虞世基傳徐)
(陵見而竒之顧朝士曰當今丨丨也梁簡文帝答新渝侯和詩書跨躡曹左含超丨丨邢邵蕭仁祖集序昔丨丨齊軌不襲建安之)
(風顔謝同聲遂革太元之氣駱賓王詩由來奕奕多才子丨丨詞鋒絡繹飛杜甫詩丨丨應同調孫吳亦异時)雙陸(唐書狄仁)
(傑𫝊后召謂曰朕數夢丨丨不勝仁傑與王方慶俱在二人同辭對曰丨丨不勝無子也天其意者以儆陛下乎遼史聖宗紀皇太)
(后幸韓德讓帳厚加賞賚命從臣分朋丨丨以盡歡又羅衣輕傳上嘗與太弟重元丨丨賭以居民城邑帝屢不競前後已償數城)
(重元既恃梁孝王之寵又多鄭叔叚之過朝臣無敢言者道路以目一日復博羅衣輕指其局曰丨丨癡和你都輸去也帝始悟不)
(復戲集異記則天時南海郡獻集翠裘珍麗異常張昌宗侍側則天因以賜之遂命披裘供奉丨丨張昱詩不平最是彈丨丨骰子)
(公然得賜緋高啓題李德新中宗射鹿圖詩畫旗圍合晚猶獵後庭丨丨誰行籌)處陸(莊子泉凅魚相與丨于丨相呴以濕)
(相濡以沫不如相忘于江湖淮南子事固有相待而成者兩人俱溺不能相拯一人丨丨則可矣程俱詩枯魚同丨丨濡沫頼詩酒)
廣陸(王粲登樓賦背墳衍之丨丨兮臨臯隰之沃流陸雲南征賦臨川屯于丨丨武騎被乎中陵夏侯湛梁田賦嬉于夷寧之)
(丨丨步于大野之長京)
車轉陸(淮南子舟浮于水丨丨于丨此𫝑之自然也)
增漸陸(易鴻丨于丨夫征不復疏九三居下體之上是進而得高之象故曰鴻漸于陸也)在陸(詩考槃丨丨碩人之)
(軸傳軸進也朱子詩考槃雖丨丨滉瀁水雲深)行陸(考工記作車以丨丨作舟以行水摯虞黃帝贊車以丨丨舟以濟川白居)
(易詩化吾足為馬吾因以丨丨化吾手為彈吾因以求肉)魁陸(爾雅丨丨注魁狀如海蛤圓而厚外有理縱横即今之蚶也疏)
(即魁蛤也本草魁蛤一名丨丨陶隠居注形似紡軠小狹長外有縱横文理云是老蝙蝠化者是也)湖陸(漢書高帝紀秦二年)
(十月沛公攻胡陵注屬山陽章帝元和元年改為丨丨魏志吕虔傳虔字子恪任城人也太祖在兗州聞虔有膽策以為從事將家)
(兵守丨丨北史娥清傳明元南廵幸鄴以清為中領軍將軍與宋兵將軍周幾等度河略地至丨丨以功賜爵須昌侯水經菏水又)
(東過丨丨縣南東入于泗水)揚陸(漢書地理志博鄉莽曰丨丨又戴復古詩丨丨不再作何人可受降)阿陸(漢書地理)
(志阿陵莽曰丨丨水經注&KR0740;水又東北逕阿陵縣故城東王莽之丨丨也)安陸(漢書地理志江夏郡縣丨丨注横尾山在東北)
(古文以為倍尾山魏志王基傳丨丨左右陂池沃衍南史梁簡文帝紀大寳元年西魏尅丨丨執司州刺史柳仲禮盡有漢東地北)
(史周文帝紀帝遣開府楊忠攻尅隨州進圍仲禮長史馬岫於丨丨沈約有齊丨丨昭王碑文郎士元詩穆陵關上秋雲起丨丨城)
(南遠行子李商隱詩族亞齊丨丨風高漢武威)滔陸(漢書萬石君傳上曰間者河水丨丨泛濫十餘郡隄防勤勞弗能陻塞朕)
(甚憂之)陸陸(後漢書馬援傳援書與隗囂將曰季孟嘗折愧子陽而不受其爵分更共丨丨欲往附之將難為顔乎)棲
陸(後漢書南蠻西南夷傳論藏山隱海之靈物沈沙丨丨之瑋寳莫不呈表怪麗雕被宫幄焉詩疏廣要鶴丨于丨故足高而尾)
(凋翔于雲故毛豐而肉疎)居陸(魏志張邈傳注水人丨丨不能久處)畢陸(魏志東夷傳注北新道西行有丨丨國蒲陸國)
(并屬車師後部王)蒲陸(見上)都陸(晉書文帝紀吳將朱異留輜重于丨丨輕兵至黎漿監軍石苞兗州刺史州泰禦之)
高陸(晉書潘尼傳太康中舉秀才為太常博士歴丨丨令淮南王允鎮東參軍水經注地理志曰左輔都尉王莽之千春也太)
(康地記謂之曰丨丨又宋史樂志富我藪隰滋我丨丨易林水灌我園丨丨為泉又鳬池水溢丨丨為海高允鹿苑賦因爽塏以崇)
(居枕平原之丨丨)敷陸(晉書姚萇載記苻堅先徙晉人李祥等數千戸於丨丨至是降於萇)巖陸(晉書凉武昭王傳採)
(殊材于丨丨拔翹彦于無際)羊陸(晉書石勒載記時王浚奢縱淫虐勒有吞併之意議者曰宜如羊祜與陸抗書相聞張賓)
(曰丨丨之事臣未見其可文中子楊素謂子曰天子求善禦邊者敢問夫子子曰丨祐丨遜仁人也可使素曰已死矣何可復使子)
(曰今公能為丨丨之事則可如不能廣求何益陳基詩吾聞古賢將丨丨開吳晉)翹陸(晉書慕容垂載記失籠之鳥脫網之)
(鯨丨丨任懷何煩聞也莊子齕草飲水丨足而丨此馬之真性也郭璞騊駼贊交頸相摩分背丨丨郤昂八馬坊碑頌序逸躍丨丨)
(䟃&KR0146;跼顧)隨陸(晉書劉元海載記嘗謂同門生朱紀范隆曰吾每觀書傳嘗鄙丨丨無武絳灌無文)顧陸(晉書慕容廆載)
(記及權據楊越外仗周張内憑丨丨距魏赤壁尅取襄陽按權孫權也北史辛術傳術少愛文史晩更勤學其定淮南凡諸貲物一)
(毫無犯惟大收典籍多是宋齊梁時佳本鳩集萬餘卷并丨丨之徒名畫二王已下法書數亦不少俱不上王府唯入私門陳琳檄)
(吳將校部曲文吳諸丨丨舊族長者世有高位當報漢德左思吳都賦虞魏之昆丨丨之裔蘇軾詩何年丨丨丹青手畫作朱陳嫁)
(娶圖)栗陸(南史陳武帝紀惟昔上古厥初生人驪連丨丨以前容成大庭之世杳冥慌忽故靡得而議焉莊子昔者容成氏大)
(庭氏伯皇氏中央氏丨丨氏驪畜氏軒轅氏赫胥氏尊盧氏祝融氏伏羲氏神農氏當是時也民結繩而用之甘其食美其服樂其)
(俗安其居鄰國相望鷄犬之音相聞民至老死而不相往來何遜七召何大庭之足競豈丨丨之能隣李白明堂賦封岱宗兮祀后)
(土掩丨丨而包陶唐)登陸(北史楊素傳隋文帝大舉伐陳陳南康内史吕仲肅屯岐亭正據江峽横截上流以遏戰船素與大)
(將軍劉仁恩丨丨俱發先攻其柵仲肅軍夜潰陸雲騷體舟丨丨其焉濟輪涉淵而無迹孫綽天台山賦涉海則有方丈蓬萊丨丨)
(則有四明天台孟浩然詩丨丨尋天台順流下吳會杜甫詩汎舟巨石横丨丨草露滋權德輿詩草草理夜裝涉江又丨丨劉禹錫)
(詩貴池丨丨峻春縠渡橋鳴)柳陸(唐書蕭穎士傳嘗兄事元德秀而友殷寅顔真卿柳芳陸據李華邵軫趙驊時人語曰殷)
(顔丨丨李蕭邵趙以能全其交也)曹陸(唐書柳并傳閻士和盛推穎士所長以為聞蕭氏風者五尺童子羞稱丨丨)薰
陸(五代史閩世家陳守元教昶起三清臺三層以黃金數千斤鑄像日焚龍腦丨丨諸香數斤夢溪筆談丨丨即乳香也本名丨)
(丨以其滴下如乳頭者謂之乳頭香張翥詩曼陀雨散天花落丨丨烟生石乳香楞嚴經别於平原穿去地皮五尺以下取其黃土)
(和上㫋檀沉水蘇合丨丨鬱金白膠青木零陵甘松及鷄舌香以此十種細羅為粉合土成泥以塗場地)泰陸(山海經敦與之)
(山溹水出于其陽而東流注于丨丨之水)陵陸(管子丨丨丘井田疇均則民不惑麻姑𫝊向到蓬萊水又淺于往者會時略半)
(也豈將復還為丨丨乎桓寬罷鹽鐵議服牛駕馬以逹丨丨王逸天問章句屈原放逐憂心愁悴彷徨山澤經歴丨丨蘇軾詩坎離)
(更休王魚鱉横丨丨)壇陸(莊子養鳥者宜栖之深林遊之丨丨浮之江湖食之鰌䱔隨行列而止委蛇而處王安石乞宫觀表)
(使丨丨之鳥無眩視之悲濠梁之魚有從容之樂)圃陸(韓非子文公令田於丨丨期以日中為期後期者行軍法焉)川
陸(水經注石磧平曠望兼丨丨又昇眺清遠𫝑盡丨丨張衡週天大象賦迤奎婁之分野辨鄒魯之丨丨陸機詩丨丨殊途軌懿)
(親將遠尋徐陵梁僤陳詔效珍丨丨表瑞烟雲高適詩開亭俯丨丨時景宜招尋王昌齡詩徘徊顧霄漢豁逹俯丨丨杜甫詩往來)
(時屢改丨丨日悠哉韋應物詩煙水依泉谷丨丨散樵漁李中詩星河吟裏曉丨丨望中春)善陸(水經注河水故瀆又東逕)
(鄃縣故城東吕后四年以父嬰功封子佗龍為侯國王莽更名之曰丨丨)飛陸(水經注峽右山則有祗洹精廬丨丨陵山)禠
陸(水經注涿鹿縣王莽所謂丨丨也)防陸(水經注槐里始平郡治也其城遞帶丨丨)猛陸(水經注猛陵縣在廣信之)
(西南王莽之丨丨也)隂陸(水經注隂陵縣王莽之丨丨也)睢陸(水經注睢水又東逕睢陵縣故城北漢武帝元朔元年封)
(江都易王子劉楚為侯國王莽之丨丨也)撫陸(水經注臨湘縣治湘水濱臨川側故即名焉王莽改號丨丨)四陸(水經)
(注盧塘有大魚常至五月輒一奮躍水湧數丈波襄丨丨又徐水歴石門中素波白激濤襄丨丨)襄陸(水經注自砥柱以下)
(五戶以上其間一百二十里河水竦石桀出𫝑連丨丨)沅陸(水經注沅水又東逕沅陵縣北漢故頃侯吳陽之邑也王莽改)
(曰丨丨縣北枕沅水)海陸(洛陽伽藍記高陽王雍嗜口味厚自奉養一日必以數萬錢為限丨丨珍羞方丈于前李尤函谷關)
(賦涯浦零中以窮丨丨沈約郊居賦羅方圓而綺錯窮丨丨而兼薦鮑照詩遠養遍關市深利窮丨丨獨孤及本願寺銅鐘銘飛行)
(天仙丨丨神識莫不警革塵滯褰開冥蒙)黃陸(齊民要術今世有黃稻丨丨稻一年再熟又李嶠詩石磴平丨丨煙樓半紫虛)
商陸(詩疏廣要爾雅云䔰䔰郭云大葉白華根如指正白可啖鄭云即丨丨也)夷陸(司馬相如上林賦沇溶淫鬻散渙丨)
(丨)山陸(劉向九歎悲予生之無歡兮愁倥偬于丨丨)復陸(劉歆遂初賦揚雹霰之丨丨兮慨原泉之凌隂)征陸
(揚雄上林苑令箴山有丨丨野有林麓)降陸(揚雄益州牧箴茫茫洪波鯀堙丨丨)險陸(張衡冢賦隳巍山平丨丨)複
陸(張衡西京賦丨丨重閣轉石成雷左思魏都賦或嵬櫐而丨丨或黋朗而拓落謝靈運山居賦羣峰參差出其間連軸丨丨成)
(其坂)原陸(張衡東京賦乘輿廵乎岱岳勸稼穡于丨丨潘岳西征賦菜蔬芼實水物惟錯乃有贍乎丨丨陶潛詩熙熙令音猗)
(猗丨丨鮑照詩升岑望丨丨四眺極川梁梁簡文帝詩寂寞既寡蹤登城望丨丨柳宗元詩田翁笑相念昏黑慎丨丨朱子詩宵興)
(出門去急雨遍丨丨)蹈陸(曹植蝙蝠賦不容毛羣斥逐羽族下不丨丨上不馮木)阜陸(木華海賦乃鏟臨崖之丨丨決)
(陂潢而相湲)崇陸(夏侯湛春可樂賦春可樂兮樂丨丨之可娛)讓陸(張協七命耕父推畔漁豎丨丨)極陸(張協)
(七命窮海之錯丨丨之毛歐陽詹智逹上人水精念珠歌窮川丨丨難為寳孰說車渠將瑪瑙)源陸(鮑照石帆銘在昔鴻荒刊)
(啓丨丨)蒼陸(鮑照河清頌序歲宫乾維月邅丨丨)遙陸(鮑照詩夜分霜下凄悲端出丨丨戴良詩含思登廻陌抱疢度)
(丨丨)芼陸(顔延之拜永嘉太守辭東宫表抗志絶操丨丨謝芻代食賓土何獨匪民)青陸(顔延之曲水詩序日躔胃維月)
(軌丨丨盧照隣雙槿樹賦丨丨至而鶯啼朱陽升而花笑駱賓王詩丨丨芳春動黃沙旅思催杜甫太清宫賦大樂在懸黃鐘冠八)
(音之首太昊斯啓丨丨獻千春之祥)陽陸(顔延之詩丨丨團精氣隂谷曳寒煙)距陸(謝靈運詩行源逕轉遠丨丨情未畢)
重陸(梁簡文帝七勵左縈丨丨右背高岑)曉陸(梁簡文帝詩驤騎農野摐金丨丨)京陸(梁元帝陶弘景碑極望山)
(川周觀丨丨)賈陸(江淹為蕭太尉上便宜表丨丨之鴻筆嚴徐之博辭)窮陸(江淹騷體宫殿樓觀並七珍兮丨丨溟渤)
(又有民兮)左陸(王僧孺太常敬子任府君傳職等曹張聲高丨丨)鴻陸(庾信小園賦不雪雁門之踦先念丨丨之遠)
秋陸(庾信柴烈李夫人墓誌銘丨丨俗勇金行地壯)炎陸(唐明堂樂章赫赫離精御丨丨滔滔熾景開隆暑)小陸
(杜甫詩把文驚丨丨好客見當時陳與義詩瓦屋三間寬有餘可憐丨丨不同居)横陸(柳宗元閔生賦鱗介槁以丨丨兮鴟)
(嘯羣而厲吻)嶺陸(韓愈詩行行將遂窮丨丨煩互走)跨陸(盧肇宣州新興寺碑銘赩有逴龍其怒則觸助作棟楹拔)
(此巨木雨運風移勝川丨丨張詠詩凌山丨丨不道遠躡屩佩劍來相尋)長陸(黃滔詩賣馬登丨丨沾衣逐勝遊)沈陸
(程俱詩病木作花真強活長魚丨丨恐摧鱗唐庚詩丨丨傷吾道浮生憶爾曹)途陸(朱子詩丨丨綿異縣曛黑泊田家)臥
陸(范成大詩水落塘枯魚丨丨小兒抱取不濡足)從陸(范成大詩捨舟丨丨更間關徑仄仍荒亦未乾)張陸(元好問詩)
(玉泉一杯甘以洌未湏丨丨誇冰雪)輦陸(王逢詩大德延祐貞觀比丨丨航海填筐篚)
訥都陸(唐書西突厥傳西突厥其先丨丨丨之孫吐務號大葉護長子曰士門伊利可汗)突厥陸(五代史晉出帝)
(紀開運三年春二月丙子回鶻使丨丨丨來)孟諸陸(謝朓詩東限瑯琊臺西距丨丨丨)邯鄲陸(沈約詩日映青)
(丘島塵起丨丨丨)顚茶陸(蘇軾詩歸來又見丨丨丨多病仍逢止酒陶)赴洛陸(陳與義詩既非還吳張亦異丨)
(丨丨)甫里陸(倪瓚詩還尋丨丨丨更醉山隂王)
軸(直六切車丨)
韻藻鍥軸(左傳齊侯執陽虎將東之陽虎願東乃囚西鄙盡借邑人之車丨其丨麻約而歸之載葱靈寢于其中而逃注)
(鍥刻也欲絶追者)折軸(戰國策積羽沉舟羣輕丨丨漢書中山靖王勝傳叢輕丨丨羽翮飛肉注言積載輕物物多至令車)
(軸毁折而鳥之所以能飛翔者以羽翮扇揚之故也晉書五行志張華第舍飊風起折木飛繪丨丨六七東方朔七諫衆輕積而丨)
(丨兮原咎雜而累重梁武帝净業賦前輪丨丨後車覆軌蘇軾詩君不見滹沱流澌車丨丨公孫倉皇奉豆粥汪藻詩没腰寒水稻)
(生芽滿眼青泥車丨丨)棘軸(史記田敬仲完世家淳于髠曰豨膏丨丨所以為骨也然而不能運方穿注豨膏猪脂也丨丨)
(以棘木為車輪至滑而堅也然而穿孔若方則不能運轉)車軸(史記范雎傳須賈謂睢曰吾馬病丨丨折非大車駟馬吾不出)
(范睢曰願為君借大車駟馬于主人翁又田單傳燕師長驅平齊而田單走安平令其宗人盡斷其丨丨末而傅鐵籠己而燕軍攻)
(安平城壊齊人走爭塗以轊折車敗為燕所虜唯田單宗人以鐵籠故得脫漢書臨江王榮傳上徵榮榮行祖于江陵北門既上丨)
(丨折車廢江陵父老流涕竊言曰吾王不反矣晉書桓温傳初元明世郭璞為䜟曰有人姓李兒專征戰譬如丨丨脫在一面兒者)
(子也李去子木存車去軸為亘合成桓字也南史劉懷慎傳懷慎子善御車嘗立兩柱使其中劣通丨丨乃子百餘步上振轡長驅)
(未至數尺打牛奔從柱間直過其精如此宋史河渠志池州大江東岸有丨丨河口沙地四百餘里若開通入杜湖使舟經平水徑)
(池口可避二百里風濤折船之險請措置開修淮南子通于道者如丨丨不運于己而與轂致千里轉無窮之原也詩疏廣要棫即)
(柞也其葉繁茂其木堅韌有刺今人以為梳亦可以為丨丨許渾詩急瀨鳴丨丨微波漾釣筒蘇軾詩鍼頭如麥芒氣出如丨丨陸)
(游詩風聲翻海濤雨點墮丨丨)當軸(漢書田千秋傳贊丨丨處中括囊不言南史宋武帝紀丨丨處中率下以義又劉暄傳暄)
(為人性軟弱丨丨居政每事讓江祐北史齊紀總論佞閹處丨丨之權婢媼擅回天之力唐書李石傳石器雄遠丨丨秉權亡所撓)
(宋史蘇軾傳積以論事為丨丨者所恨軾恐不見容請外拜龍圖閣學士知杭州晉紀總論秉鈞丨丨之士身兼官以十數劉禹錫)
(詩丨丨龍為友臨池鳳不孤)機軸(後漢書馮異傳李軼報異書曰今軼守洛陽將軍鎮孟津俱據丨丨千載一會輟耕錄尚)
(食局進御麥麫其磨在樓上于樓下設丨丨以旋之驢畜之蹂踐人役之往來皆不能及且無塵土臭穢所侵乃巧工瞿氏造馬)
卷軸(南史陸澄傳王儉自以博聞多識讀書過澄澄謂曰僕少來無事唯以讀書為業且年位已高今君少便鞅掌王務雖復)
(一覽便諳然見丨丨未必多僕又徐伯陽傳伯陽與中記室李爽等為文會友後有蔡凝劉助陳暄孔範亦預焉皆一時士也遊宴)
(賦詩動成丨丨伯陽為其集序盛傳于世歴代名畫記凡人間藏蓄必當有顧陸張吳著名丨丨方可言有圖畫任昉蕭公行狀所)
(造箴銘積成丨丨徐陵在北齊與楊僕射書骸骨之請徒淹歲寒顛沛之祈空盈丨丨隋煬帝荅智顗書虔禮西方心口相誓手探)
(丨丨最後殷勤李白與韓荆州書至于制作積成丨丨則欲塵穢視聽恐雕蟲小技不合大人杜甫進三大禮賦表潄吮甘液游泳)
(和氣聲韻寖廣丨丨斯存又詩丨丨來何晩襟懷庶可憑錢起詩新詩添丨丨舊業見兒孫韓愈詩曾從關外來上都隨身丨丨車)
(連軫歐陽修詩勤勤䄂丨丨一歲三及門)牙軸(唐書經籍志經庫白丨丨紅牙籖史庫青丨丨綠牙籖子庫紫丨丨碧牙籖集)
(庫綠丨丨白牙籖以分别之梅堯臣詩装成如得驪頷珠誰能更問龍丨丨)坤軸(宋史樂志酉海位奄浸丨丨滋殖其濊而)
(典斯稽有陛有壝張嘉貞恒山碑銘其頂也上扶乾門黑帝之宫觀其足也下捺丨丨元神之都府杜甫詩天兵斬斷青海戎殺氣)
(南行動丨丨蘇軾詩海門浸丨丨湖尾抱雲巘柳貫詩巨靈制丨丨割截爾何猛郝經詩窮秋老雨四十日丨丨欲爛隂霾纏張憲)
(詩伏龍一起捍丨丨雄據西南成鼎足)地軸(博物志丨有四柱廣十萬里有三千六百丨犬牙相制木華海賦狀如天輪膠)
(戾而激轉又似丨丨挺拔而爭㢠廻鮑照石帆銘下潨丨丨上獵星羅王褒善行寺碑璿璣盈縮竝運天樞江漢所宗爭環丨丨庾信)
(齊王進白兔表德動天關威移丨丨薛道衡老氏碑天齊丨丨之所蛇食鯨吞銅陵玉壘之區狼顧鴟跱駱賓王帝京篇五緯連影)
(集星躔八水分流横丨丨李白明堂賦軋丨丨以盤根摩天倪而創規杜甫詩森羅移丨丨妙絶動宫牆錢起巨魚縱大壑詩龍攄)
(回丨丨鯤化想天池元稹詩三刀連丨丨一葦礙車輪杜牧詩洪河清渭天池濬太白終南丨丨横)玉軸(東觀餘論僕頃在洛)
(見承直郎李鵬舉家畜此帖一&KR1505;乃唐褚令摹單郭未填筆𫝑精善乃錢思公家本號丨丨黃庭中有五行為周越摹換之今歸御)
(府矣梁簡文帝詩銀綸翡翠鈎丨丨芙蓉舟庾肩吾詩仙舟還入鏡丨丨更乘空江總詩丨丨昆池浪金舟太液張庾信詩平湖汎)
(丨丨高堰歇金鞍李商隱驕兒詩古錦請裁衣丨丨亦欲乞蘇軾詩錦囊丨丨來無趾粲然奪真疑聖智)鈞軸(劇談錄道士殷)
(九霞來自青城山有知人之鑒烏公問以年夀官祿九霞曰司徒貴極藩服所望者秉持丨丨建茅土惟在保守勲庸苞貯仁義享)
(福隆厚殊不可涯龍川記王文正公謂王沂公曰吕夷簡異日與公當秉丨丨以其奏請知之吕温房玄齡贊大邦丨丨至則委汝)
(閒居台輔撝默自處韓愈詩知公不久歸丨丨應許閒官寄病身白居易詩危言詆閽寺直氣忤丨丨)奩軸(仇池筆記唐王)
(涯被誅為人破垣剔取金玉丨丨棄書畫于道)乾軸(袁宏三國名臣贊赫赫三雄並廻丨丨)斷軸(劉勰新論規車牽索)
(率至丨丨)理軸(韋處厚薦皇甫湜書徵會丨丨遣訓詞波無不蹈正超常曲暢精旨)
三萬軸(韓愈詩鄴侯家多書插架丨丨丨沈與求詩願借牙籖丨丨丨為公一一辨蟫魚陸游詩竒哉掃除盡蟬蛻丨丨丨)
(戴表元詩蓬萊山丹霞谷天仙留書丨丨丨)
增用軸(儀禮遷于祖丨丨注軸輁軸也軸狀如轉轔刻兩頭為軹輁狀如長牀穿桯前後著金而關軸焉)居軸(魏志)
(張邈傳注丨丨處中入則享于上席出則為衆目之所屬)鞦軸(蜀志諸葛亮傳注作木牛流馬法曰細者為牛鞅攝者為牛丨)
(丨)薖軸(晉書郤詵阮种華譚袁甫傳論朝廷屬意于求賢丨丨有懷于干祿王融曲水詩序沈冥之怨既缺丨丨之疾已消)
(謝朓詩云誰美笙簧孰是厭丨丨)衡軸(南史傅縡傳施文慶沈客卿以佞見幸專制丨丨而縡益疎北史高肇傳肇既當丨)
(丨每事任己宋史趙普傳必須公正之人典掌丨丨直躬敢言以辨得失李康運命論天動星㢠廻而辰極猶居其所璣旋輪轉而丨)
(丨猶執其中)引軸(南史何充傳幸以漁釣之閒鎌採之暇時復丨丨以自娛逍遥乎前史)權軸(南史范縝傳縝自以)
(首迎武帝志在丨丨而所懷未滿亦怏怏又張纘傳何敬容居丨丨賓客輻凑有過詣纘纘拒不前曰吾不能對何敬容殘客北史)
(宇文護傳護性甚寬和然暗于大體久當丨丨所任皆非其人李德裕漢元論剛也者不息之謂也故權衡獨運歲時不忒粹也者)
(不雜之謂也故乖氣消散隂陽不謬若運動不在于丨丨鎔鑄不由于大冶蕩蕩上帝復何為哉)輪軸(北史宇文忻𫝊煬帝)
(北廵欲誇塞外令愷造觀風行殿上容衛者數百人離合為之下施丨丨推移倏忽若有神功塞外見之莫不驚駭按愷忻弟管子)
(南方之萌者山居谷處登降之萌也上斲丨丨下米杼栗田獵而為食張說進渾儀表每一刻則自然擊鼓每一辰則自然撞鐘皆)
(于櫃中各有丨丨鈎鍵交錯關鎖相持轉運雖周而遲速各異周而復始循環不息白居易杏園中棗樹詩君求悅目豔不敢爭桃)
(李君若作大車丨丨材須此)赤軸(北史牛弘傳劉裕平姚收其圖籍皆丨丨青紙文字古拙庾信謝滕王集序啓殘編落簡)
(並入塵埃丨丨青箱多從灰燼)紙軸(五代史劉岳傳唐明宗時吏部文武告身皆輸朱膠丨丨然後給)關軸(宋史天文)
(志銅儀之制有九三曰直規一各長四尺八寸闊一寸二分厚四分于兩極之用夾窺管中置丨丨令其游規運金史歴志直距内)
(夾置望筒于二筒之半設丨丨附直距上使運轉低昂筒常指日日體常在筒竅中天西行一周日東移一度仍以窺測四方星度)
(皆斟酌李淳風孔挺韓顯符舒易簡之制也張衡西京賦投輪丨丨不邀自遇)數軸(宋史王曾傳曾平生自奉甚儉有故人子)
(孫京來告别曾留之具饌食後合中送丨丨簡紙啓視之皆人書簡後裁取者也孔平仲使紙甚費詩置之几案間丨丨俄空矣翁)
(卷詩爐香碗茗晴窗下丨丨楞伽屢展舒)拔軸(宋史吕公弼傳麟州無井淮沙泉在城外欲拓城包之而土善陷夏人每至圍)
(城人皆憂渴死公弼用其僚鄧子喬計倣古丨丨法去其少實以末炭墐土于其上板築立遂包泉于中自是城堅不陷而州得以)
(守)兩軸(宋史鄭俠傳王安石去惠卿執政俠又上疏論之仍取唐魏徵姚崇宋璟李林甫盧把傳為丨丨題曰正直君子邪)
(曲小人事業圖易林亡失羣物摧折丨丨)轅軸(遼史耶律鐸臻傳時梁人遣使求丨丨材太祖難之鐸臻曰梁名求材實覘吾)
(輕重宜荅曰材之所生必深山窮谷有神司之須白鼻赤驢禱祠然後可伐如此則其語自塞矣已而果然易林三子成駒折損丨)
(丨輪載空輿後時失期嵇康荅難養生論凡此數者合而為用不可相無猶丨丨輪轄不可一乏于輿也)規軸(管子左操五音)
(右執五味懷繩與凖鉤多備丨丨減溜大成是唯時德之節)成軸(管子多備規軸者丨丨也夫丨丨之多也其處大也不究)
(其入小也不塞國史𥙷柳芳與韋述友善俱為史官述卒後所著書未畢者多芳與續之丨丨也)廣軸(揚子方輪丨丨坎軻)
(其輿測曰方輪坎軻還自震也)髀軸(揚子車不拔丨丨折則曰車不拔躬自賊也)傷軸(易林踦牛失角下山丨丨又車)
(馳轊擊載重丨丨)方軸(易林丨丨圓輪車行不前)行軸(易林周德既成丨丨不傾)四軸(拾遺記有浣腸之國國人)
(常行于水上逍遙于絶岳之嶺度天下廣狹繞八柱為一息經丨丨而暫寢)一軸(東觀餘論余無富貴願獨好古人筆札每)
(滌一硯展丨丨不知疾靁之在旁而味可忘賈島詩碣石山人丨丨詩終南山北數人知于濆詩丨丨金裝字致君終不歸杜荀鶴)
(詩若以名場内誰無丨丨詩李咸用詩丨丨煙花滿口香諸侯相見肯相忘黃滔詩丨丨郢人歌處雪兩重朱氏著來衣蘇軾詩壁)
(間丨丨烟蘿子盆裏干枝錦被堆翁卷詩丨丨黃庭看不厭詩囊茶器每隨身𫝊燈錄終南山宗密師云向者諸佛述作罕窮厥旨)
(未若此疏辭源流暢幽賾煥然吾禪遇南宗教逢圓覺一言之下心地開通丨丨之中義天朗耀)褾軸(歴代名畫記或者云)
(書畫以丨丨賈害不宜盡飾余曰裝之珍華裛以藻繡緘縢藴籍方為宜稱)檀軸(圖繪寳鑑檀香辟濕氣畫必用丨丨有益)
(開匣有香而無糊氣又辟螙也)圖軸(圖畫見聞誌梁趙嵒酷好繪事四遠向風抱畫者歲無虛日復以親貴擅權凡所依附率)
(多以法書名畫為贄故畫府秘藏丨丨僅五千餘卷時稱盛焉蘇軾詩尚欲逃世名豈湏上丨丨翁卷詩閒客欲遊遊未得畫成丨)
(丨乞予看)掛軸(思陵書畫記唐五代皇朝等名畫丨丨並同六朝裝裭頭旋取旨)秉軸(臆乘史載相位妍醜之稱杜衍)
(曰清白宰相陳升之曰筌相蔡確曰三旨丞相人爵之崇莫若丨丨淑慝之行皆得而議焉不可不謹也江淹為蕭驃騎讓太尉表)
(臣奉國猶家慮公若私丨丨之鈞心希在治邵真義井記參貳外閫顯榮當朝騫騫青冥前視萬里鑿井為濟川之漸斲輪為丨丨)
(之兆可轉盼而待矣柳貫詩陟庸纔丨丨運化亟旋樞)三軸(王逸機賦丨丨列布上法台星兩驥齊首儼若將征)連軸
(左思吳都賦弘舸丨丨巨艦接艫)運軸(謝靈運撰征賦相國宋公得一居貞回乾丨丨)萬軸(顔延之詩丨丨胤行衛千)
(翼汎飛浮蘇軾詩家書空丨丨凉曝困舒卷馬臻詩牙籖丨丨齒不拈孟客何賓跡如掃)征軸(謝朓詩浩蕩别親知連翩戒丨)
(丨朱子詩新凉有佳期幾日戒丨丨)杼軸(王融與劉虬書㢠廻駕之念徒軫式閭之禮無階固巳丨丨深衷傾筐遐路者矣梁簡)
(文帝修竹賦陳王歡舊小堂丨丨今餞故人亦賦修竹)千軸(梁簡文帝勸醫論日處百方月為丨丨鄭俠詩兒姪幾百人圖)
(史逾丨丨葉夢得詩插架還丨丨傳家有舊書林光朝詩自知汗簡今丨丨更說生犀有幾株)金軸(梁昭明太子詩華水警銀)
(舟方衢列丨丨王建詩不似冥心叩塵寂玉編丨丨有仙方楊維楨内人吹笛詞鵾絃轉斷黃丨丨獨據胡牀弄横玉)歸軸
(沈約齊安陸眧王碑文階毁留攢川汎丨丨)還軸(沈約為柳世隆讓封公表幸得扶老攜弱重出幽堵丨丨歸驂再踐鄉路)
鼎軸(江淹為蕭驃騎譲司空啟軼超疲伍廼參丨丨無德而貴豈敢偷存韓愈詩滎公丨丨老烹幹力健倔陳與義詩兩公茂)
(名實自是宜丨丨)繡軸(江淹别賦龍馬銀鞍朱軒丨丨帳飲東都送客金谷)泝軸(劉孝綽司空安成王碑川廻丨丨塗)
(引歸旒)接軸(劉孝綽詩解纜辭東越丨丨騖西徂)輕軸(劉孝綽詩惜哉無丨丨更泛輪湖上)轉軸(吳均詩歲去甚)
(流煙年來如丨丨白居易琵琶行丨丨撥絃三兩聲未成曲調先有情廼賢詩窗虛丨丨鶯聲滑腕倦停梭粉汗香)駐軸(陳後)
(主詩停鞭㢠廻去影丨丨敞前甍)寳軸(徐陵諫仁山深法師罷道書朝覩尊儀暮披丨丨又玉臺新詠序麗以金箱裝之丨丨鄭)
(嵎詩畫輪丨丨從天來雲中笑語聲融怡)鐵軸(庾信賦蒼鷹赤雀丨丨牙檣孔武仲龜石詩萬牛攢車載不動丨丨峥嶸自堆)
(積)天軸(王昌齡上李侍郎書伏願密運心鏡俾無逃形振拔非常以資丨丨)亡軸(柳宗元弔樂毅文大厦之騫兮風雨)
(萃之車丨其丨兮乘者棄之)盈軸(白居易詩謾寫詩丨丨空盛酒滿壺梅堯臣詩我今或丨丨體逸思益峭王阮詩件件絲)
(丨丨方方麥薦籩沈遼詩新篇定丨丨佳句不可刪吳儆詩妙句時驚人丨丨肻傾廩)坦軸(來鵠聖政紀頌聖牘既多堯風)
(不淺頒編丨丨君出臣顯)懷軸(孫樵乞巧對槐花撲庭鳴蜩噪晴丨丨囊剌門門買聲)大軸(孫樵罵僮志二童偶語曰)
(吾聞他舉進士者有門吏諸生為之前焉有親戚知舊為之地焉走健僕囊丨丨肥馬四馳門門求巳所至之家入去如歸閽者迎)
(屈引主人出取卷開讀喜歎入骨梅堯臣詩葺書成丨丨許我觀琮璧黃庭堅跋張載熙書卷尾張載熙名家子能官而好文尤喜)
(筆札以連州藤紙兩丨丨來乞行草又謝惠紙詩雖然嘉惠敢虛辱煮泥續尾成丨丨徐積詩仍攜丨丨來使我兩日閱)恒軸
(歐陽詹德勝頌序天尋舊步地轉丨丨)鈿軸(吕温上官昭容書樓歌水晶編帙綠丨丨雲母搗紙黃金書白居易詩丨丨金)
(泥誥一通米芾詩象管丨丨映瑞錦玉麟棐几鋪雲肪)詩軸(杜牧詩錦帙開丨丨青囊結道書晁補之詩忽見山光好丨丨)
(元好問詩高情留丨丨清話入禪版)拖軸(杜牧詩丨丨誠為壯豪華不可名)瑤軸(杜荀鶴詩冰齒味丨丨祗應神鬼知)
厚軸(薛逢大水詩𫝑恐圓樞折聲疑丨丨催)新軸(劉得仁詩曾暗投丨丨頻聞奬滯身)袖軸(李洞詩肩囊尋省寺)
(丨丨遍公卿)十軸(徐夤詩芻蕘丨丨僅三尺豈謂青雲便有梯)滿軸(韋莊詩丨丨編新句翛然大雅風)巨軸
(韓琦觀胡九齡畫牛詩胡君胡君聽我言别選輕綃成丨丨文同詩横圖丨丨不知數但見匣中時一把)畫軸(林逋詩隂沈丨)
(丨林間寺零落碁抨葑上田尹廷高平遠亭詩煙樹夕陽開丨丨風帆沙鳥伴吟身)小軸(梅堯臣詩昨日何家觀丨丨絹雖破)
(爛色不渝文同詩客從長安來厚紙封丨丨)裝軸(歐陽修題䟦晉蘭亭修禊序唐末之亂昭陵為溫韜所發其所藏詩畫皆)
(剔取其丨丨金玉而棄之于是魏晉以來諸賢墨蹟遂復流落于人間)雷軸(歐陽修欒城遇風詩電鞭時砉劃丨丨助喧轟)
脫軸(蘇軾詩天寒日短銀燈續欲往從之車丨丨戴復古詩絹未丨丨擬輸官絲未落車圖贖典楊維楨廬山瀑布謠我疑天)
(山織素練素練丨丨垂青天)隂軸(蘇軾祈雪詩豈知泉下有豬龍卧枕雷車踏丨丨)編軸(秦觀逆旅集序余閒居有)
(所聞輒書記之既盈丨丨因次為若干卷題曰逆旅集)籖軸(程俱詩高堂發新稿重複羅丨丨)樞軸(朱子詩感此南)
(北極丨丨遙相當熊鈢詩維此一丨丨實秉大化旋)横軸(樓鑰詩曾得烏犍兩丨丨又有石榴才一幅)吟軸(翁卷詩新)
(得酒方思欲試舊存丨丨見還開)經軸(釋惠洪詩霞縷縈丨丨煙絲减篆文)百軸(元好問詩先生愛畫如惜玉練鵲翔)
(鸞餘丨丨)晨軸(戴良詩慊慊促夜絃翩翩戒丨丨)犀軸(虞集詩香奩丨丨見者稀漫錄餘情示來者)
碩人軸(詩考槃在陸丨丨之丨傳軸進也)千萬軸(盧綸詩朱字靈書丨丨丨蒼髯道士兩三人)蓮花軸
(陳陶題僧院紫竹詩光搖水精串影送丨丨丨)才堪軸(蘇軾棗詩汝長丨丨丨吾歸己及瓜)
逐(直六切追也驅也從也疾也強也走也)
韻藻逐逐(易虎視眈眈其欲丨丨龐德公於忽操束王良之手兮後車載之前行險既以覆兮後丨丨其猶來孫樵出蜀)
(賦于是謝唯唯之面朋而焚丨丨之躁機王炎詩蜀客見之心丨丨暫借紙窗休繭足方䕫詩忽然得遺臭丨丨窮千山)三逐
(左傳楚使鬭廉帥師及巴師圍鄾鄧養甥聃甥帥師救鄾丨丨巴師不克史記管仲傳管仲曰吾嘗三仕丨見丨于君鮑叔不以我)
(為不肖知我不遭時也)不逐(國語楚潘黨逐魏錡錡獻麋乃丨丨水經注蘇躭常與衆兒共牧牛更值為帥錄牛無散每至)
(躭為帥牛輒徘徊左右丨丨自還劉長卿詩春風丨丨君王去草色年年舊宫路劉禹錫詩丨丨繁華訪閒散知君擺落俗人心劉)
(商詩丨丨浮雲不羡魚杏花茅屋向陽居陸游詩蓼花丨丨蘋花老桐葉常先槲葉殘又謝靈運讚倏爍驚電過可見丨可丨蘇軾)
(詩惜哉此凊景變滅丨可丨)戰逐(史記平凖書越欲與漢用船丨丨乃大修昆明池列觀環之治樓船高十餘丈旗幟加其)
(上甚壯注丨鬭馳丨也)共逐(史記淮隂侯傳秦失其鹿天下丨丨之于是高材疾足者先得焉)馳逐(史記貨殖傳博)
(戲丨丨鬭雞走狗作色相矜必争勝者重失負也漢書司馬相如傳相如嘗從上至長楊獵是時天子方好自擊熊豕丨丨埜獸相)
(如因上書諫又東方朔傳設戲車教丨丨南史王僧逹傳僧逹性好鷹犬與閭里少年相丨丨金史烏雅富勒呼傳召赴京師至薊)
(州見海陵於獵所明日從獵𫉬一狐海陵曰卿年老尚能丨丨擊獸健捷如此賜以御服封豳國公說苑晉平公為丨丨之車龍旌)
(衆色挂之以犀象錯之以羽芝車成題金千鎰立之於殿下令羣臣得觀焉劉向九歎却騏驥以轉運兮騰驢臝以丨丨李尤鞍銘)
(驅騖丨丨騰躍覆被鮑照詩車馬相丨丨賓朋好容華李白詩平明相丨丨結客洛門東楊維楨聽鸎曲紫騮踏花雲滿足南陌東)
(阡日丨丨劉基楚妃歎尚憶前王好丨丨宫中美人不食肉)遷逐(史記淮隂侯傳諸侯之見項王丨丨義帝置江南亦皆歸)
(逐其主而自王善地項王名雖為霸實失天下心李白詩序丨丨枯槁固非其宜高啓詩辭闕是引退還鄉豈丨丨)相逐(李白)
(詩淵明歸去來不與世丨丨柳宗元詩回看天際下中流巖上無心雲丨丨白居易詩盛衰不自由得失常丨丨)
空壁逐(史記淮隂侯傳韓信未至井陘口三十里止舍夜半傳發選輕騎二千人人持一赤幟從間道草山而望趙軍誡曰)
(趙見我走必丨丨丨我若疾入趙壁拔趙幟立漢赤幟)夸父逐(列子丨丨不量力欲追日影丨之于隅谷之際渴欲得飲)
(赴飲河渭河渭不足將走北飲大澤未至道渴而死)烏鳶逐(李白詩食君糠粃餘常恐丨丨丨)上下逐(韓愈詩吾)
(願身為雲東野變為龍四方丨丨丨東野雖有别離無由逢)
為客者逐(史記李斯傳不問可否不論曲直非秦者去丨丨丨丨)
增勿逐(易震來厲億喪貝躋于九陵丨丨七日得)越逐(書馬牛其風臣妾逋逃勿敢丨丨)迫逐(詩序旄丘責衛)
(伯也狄人丨丨黎侯黎侯寓于衛衛不能修方伯連率之職黎之臣子以責于衛也左傳晉將執戎子駒支范宣子親數諸朝曰來)
(姜戎氏昔秦人丨丨乃祖吾離於瓜州乃祖吾離被苫蓋蒙荆棘以來歸我先君我先君惠公有不腆之田與女剖分而食之埤雅)
(麝絶愛其香每為人所丨丨𫝑且急即自投高巖舉爪剔出其香蘇軾詩顛張醉素兩秃翁丨丨世好稱書工朱子詩秪恐功名相)
(丨丨不容老子卧漳濱)弗逐(左傳欒黶謂士匄曰余弟不欲往而子召之余弟死而子來是而子殺余之弟也丨丨余亦將)
(殺之士鞅奔秦)棄逐(戰國策今使人而不能則謂之不肖教人而不能則謂之拙拙則罷之不肖則棄之使人有丨丨不相與)
(處而來害相報者豈非世之立教首也哉漢書汲黯傳拜淮陽太守過大行李息曰黯丨丨居郡不得與朝廷議矣楚辭信非吾罪)
(而丨丨兮何日夜而忘之曹植九愁賦亮無怨而丨丨乃余行之所招李洞詩丨丨隨樵牧何由報稻梁)角逐(戰國策建信君)
(貴于趙魏牟過趙趙王迎之曰願聞所以為天下魏牟曰王之先帝駕犀首而驂馬服以與秦丨丨秦當時避其鋒今王憧憧乃輦)
(建信以與強秦丨丨臣恐秦折王之輢也馬融廣成頌狗馬丨丨鷹鸇競鷙李德林王命論項羽誅秦摧漢宰割神州丨丨爭驅盡)
(威力而無就也柳宗元囚山賦若重墉之相襃爭生丨丨上軼旁出兮其下坼裂而為壕韓愈詩東西競丨丨遠近施矰繳孫樵龍)
(多山錄槎牙重複爭先丨丨段成式詩縳雞方丨丨射雉豈開顔韋莊詩南朝三十六英雄丨丨興亡盡此中)攻逐(史記秦紀)
(戎無道侵奪我岐豐之地秦能丨丨戎即有其地與誓封爵之陳琳檄吳將校部曲文幽州大將焦觸丨丨袁熙舉縣來服)斥
逐(史記秦始皇紀三十三年西北丨丨匈奴自榆中竝河以東屬之隂山以為三十四縣宋史趙普傳陳王元僖上言曰衆口嗷)
(嗷惡直醜正恨不丨丨遐徼以快其心何者蓋慮陛下之再用普也韓詩外傳齊桓公出遊遇一丈夫衰衣應步帶著桃殳桓公怪)
(而問之曰何以丨丨何以避余丈夫曰是名二桃東方朔七諫丨丨鴻雁兮近習鴟梟王褒聖主得賢臣頌進仕不得施效丨丨又)
(非其愆阮瑀為曹公與孫權書梁王不受詭勝竇融丨丨張元二賢既覺福亦隨之嵇康卜疑寧丨丨凶佞守正不傾明否臧乎韓)
(愈詩姦猜畏彈射丨丨恣欺誑羅隱詩只聞丨丨張公子不覺悲同楚大夫王禹偁詩孟郊憔悴死逆旅浪仙丨丨長江頭傳燈錄)
(時宗勝既被丨丨退藏深山念曰我今百歲八十為非二十年來方歸佛道性雖愚昧行絶瑕疵不能禦難生何如死言訖即自投)
(厓俄有一神人以手捧承置於岩石之上安然無損)北逐(史記項羽紀蒙恬為秦將丨丨戎人開榆中地數千里而竟賜死漢)
(書匈奴傳冐頓匿其精兵見其羸弱於是漢悉兵多步兵三十二萬丨丨之高帝先至平城步兵未盡到冒頓縱精兵三十餘萬騎)
(圍高帝于白登七日吳融分水嶺詩南隨去馬通巴棧丨丨歸人逹渭城)放逐(史記項羽紀贊及羽背關懷楚丨丨義帝而自)
(立怨王侯叛已難矣又准南王傳堯舜丨丨骨月周公殺管蔡天下稱聖何者不以私害公漢書司馬遷傳屈原丨丨乃賦離騷宋)
(史歐陽修傳修天資剛勁見義勇為雖機穽在前觸發之不顧丨丨流離至於再三志氣自若也劉向九歎三苖之徒以丨丨兮伊)
(臯之倫以充廬張衡南都賦於是羣士丨丨馳乎沙場騄驥齊鑣黃閒機張沈佺期峽山寺賦嘉爾來之丨丨謂吾生之津梁劉懷)
(一詩鷹鸇同丨丨鵷鷺忝追陪杜甫詩丨丨寧違性虛空不離禪又宋公丨丨曾題壁物色分留與老夫劉長卿山鸜鵒歌江南逐)
(臣悲丨丨倚樹聽之心斷續秦觀王定國注論語序定國於時處丨丨之中蠻夷瘴癘之地乃能自信不惑論著成一家之言)捕
逐(史記梁孝王世家梁王使人來殺袁盎刺之置其劍劍著身視其劍新治問長安中削厲工工曰梁郎某子來治此劍以此知)
(而發覺之發使者丨丨之韓愈詩我願生兩翅丨丨出八荒黃庭堅悟道頌昔人夢中見丨丨兩手無繩元自縛秦觀盗賊策省遣)
(發之兵罷丨丨之吏)罷逐(史記魏其武安侯傳御史大夫趙綰請無奏東宫事竇太后大怒乃丨丨趙綰王臧等而免丞相太)
(尉)簒逐(史記貨殖傳閭巷少年任俠并兼借交報仇丨丨幽隱不避法禁走死地如騖者其實皆為財用耳)徙逐(漢書)
(高帝紀漢王數羽曰皆王諸將善地而丨丨故主令臣下爭畔逆罪七也)出逐(漢書高帝紀漢王數羽曰丨丨義帝彭城自都)
(之奪韓王地并王梁楚多自與罪八也韓愈猛虎行狐鳴門兩旁烏鵲從噪之丨丨猴入居虎不知所歸)日逐(漢書宣帝紀匈)
(奴丨丨王先賢撣將人衆萬餘來降注撣音纏晉書匈奴傳呼延氏最貴則有左丨丨右丨丨世為輔相王褒四子講德論今聖德)
(隆盛威靈外覆丨丨舉國而歸德單于稱臣而朝賀虞羲詩骨都先自讋丨丨次亡精王僧孺與何炯書腦丨丨髓月支擁十萬而)
(横行提五千而深入又魏書世宗紀母曰高夬人初夢為丨所丨避于牀下日化為龍繞己數匝寤而驚悸既而有娠)督逐
(漢書平帝紀陽陵任横等自稱將軍盗庫兵攻官寺出囚徒大司徒掾丨丨皆伏辜)誅逐(漢書董仲舒傳堯舜丨丨亂臣務求)
(賢聖是以衆聖輔德賢能佐職教化大行天下和洽)鞭逐(漢書陳湯傳耿育訟湯曰幸得身當聖世功曾未久反聽邪臣丨丨)
(斥遠使亡逃分竄死無處所此臣所以為國家尤戚戚也)心逐(漢書外戚傳既激感而丨丨兮包紅顔而弗明李白詩眼看帆)
(去遠丨丨江水流劉商詩侯嬴不得從丨丨信陵君韋莊詩誰謂傷心畫不成畫人丨丨世人情鄭谷詩歲窮歸未得丨丨片帆還)
(蘇軾詩何時歸耕江上田一夜丨丨南飛鵠)驅逐(後漢書桓帝紀詔州郡不得廹脅丨丨長史長史臧滿三十萬而不紏舉)
(者刺史二千石以縱避為罪北史隋衛昭王爽傳爽有疾帝使薛榮宗視之云衆鬼為厲爽令左右丨丨之居數日有鬼物來擊榮)
(宗走下階而斃其夜爽薨唐書裴度傳寳歴二年度請入朝逢吉黨大懼權輿作偽謠云非衣小兒坦其腹天上有日被丨丨以度)
(平元濟也按逢吉李逢吉權輿張權輿也金史祁宰傳宰上言舟師水涸舳艫不繼而江湖島渚之間騎士馳射不可丨丨此地利)
(不便也言甚激切陳子昂詩馬上驕豪子丨丨正嗤嗤李頻詩南去遠丨丨三湘五月行蘇舜欽詩人在天壤間共為氣丨丨李覯)
(聞喜鵲詩彈丸瓦石相丨丨名園佳樹難依投)競逐(後漢書馮異傳當兵革始起擾攘之時豪傑丨丨迷惑於數南史虞寄傳)
(方今周齊鄰睦境外無虞并兵一向匪朝伊夕非有劉項丨丨之機楚趙連從之事北史文苑傳序譬猶六代並奏易裕之用無爽)
(九源丨丨一致之理同歸唐書蕭銑傳隋失其鹿英雄丨丨荀彧原涉論魏其武安之徒丨丨京師布交遊于天下王粲羽獵賦鷹)
(犬丨丨奕奕霏霏左思吳都賦結輕舟而丨丨迎潮水而振緡潘岳馬汧督誄婪婪羣狄豺虎丨丨劉琨詩横厲紏紛羣妖丨丨陶)
(潛詩紛紛士女趨時丨丨謝靈運山居賦山作水役不以一牧資待各徒隨節丨丨庾信竹杖賦楚漢爭衡袁曹丨丨盧思道孤鴻)
(賦違寒丨丨浮阮水宿)尸逐(後漢書竇憲傳陵高闕下鷄鹿經磧鹵絶大漠斬温禺以釁鼓血丨丨以染鍔又南匈奴傳異)
(姓大臣左右骨都侯次左右丨丨骨都侯班固北征頌斷溫禺分丨丨電激私渠星流霰落)討逐(後漢書樊凖傳轉河内太)
(守時羌復屢入郡界凖輒將兵丨丨修理塢壁威名大行)獵逐(蜀志秦宓傳先是李權從宓借戰國策宓曰戰國從横用之何)
(為昔成湯大聖覩野魚而有丨丨之失定公賢者見女樂而棄朝事何戰國之譎權乎哉)見逐(晉書皇甫謐傳東郭劫於田榮)
(顔闔恥於丨丨五代史劉守光傳守光父仁恭多智詐善事人事晉王愛將蓋寓尤謹每對寓涕泣自言居燕無罪以讒丨丨因道)
(燕虛實陳可取之謀晉王益信而愛之宋史歐陽修傳初范仲淹之貶饒州也修與尹洙余靖皆以直仲淹丨丨目之曰黨人自是)
(朋黨之論起修乃為朋黨論以進)迸逐(晉書潘岳傳既限早閉不及攡門或避晚關丨丨路隅祗是慢藏誨盗之原)追
逐(南史荀伯玉傳初帝在准隂伯玉假還廣陵夢上廣陵南樓下有二青衣小兒語伯玉云草中肅九五相丨丨宋史薛惟吉傳)
(少有勇力形質魁岸與京師少年丨丨角牴蹴踘縱酒不謹雅好音樂楚辭忽馳騖以丨丨兮非予心之所急劉禹錫詩丨丨同遊)
(伴平章貴價車王安石詩濠魚淨留連海鳥暖丨丨蘇軾詩臂弓腰箭南山下丨丨長楊射獵兒朱子詩今朝幸休閒丨丨聊嬉嬉)
(陸游詩樂哉丨丨鄉三老半醉行歌詠歲穰)隨逐(南史梁武帝紀皇考外甚凊和而内懷英氣與齊高少而欵狎嘗共登金)
(牛山路側有枯骨縱横齊高謂皇考曰周文王以來幾年當復有掩此枯骨者乎言之懍然動色皇考由此知齊高有大志常相丨)
(丨又紀僧真傳少丨丨征西將軍蕭思話及子惠開皆被賞遇隋書高祖紀負甲持仗丨丨徒行追而不及即加罪譴梁武帝淨業)
(賦抱惑而生與之偕老丨丨無明莫非煩惱葉適詩何必丨丨欄頭奴日招稅錢三萬億)遠逐(北史崔浩傳夫蠕蠕者以南人)
(追之則患其輕疾于國兵則不然何者彼能遠走我亦能丨丨非難制也)走逐(北史賀若敦傳敦嘗從周文校獵甘泉宫時圍)
(人不齊獸多越逸圍内惟有一鹿俄亦突圍而走敦躍馬馳之鹿上東山敦棄馬丨丨至山半便乃掣之而下周文大悅)奔逐
(唐書李嶠傳垂拱時諸道廵察使科條四十有四至别敕又三十而使以三月出盡十一月奏事每道所察吏多者二千少亦千計)
(期會廹促丨丨不暇欲望詳究所能不亦艱哉)前逐(宋史王延範傳有豹入其公宇噬傷數吏從者皆恐慄不敢進延範獨拔)
(戟丨丨刺殺之益以此自負)襲逐(宋史張玉傳熙寧中慶州卒叛玉丨丨於石門卒窮蹙請降玉斬二百人坐奪職降為陵)
(州團練使居數月復之)爭逐(宋史范純仁傳純仁弟純粹在關陜純仁慮其於西夏有立功意與之書曰大輅與柴車丨丨)
(明珠與瓦礫相觸君子與小人鬭力中國與外邦校勝負非唯不可勝兼亦不足勝道德指歸論衆人之教變愚為智化弱為強去)
(微歸顯背隱為彰慕寵丨丨死於榮名聖人之教則反之)竄逐(宋史朱敦儒傳秦檜子熺好詩於是先用敦儒子為删定官復)
(除敦儒鴻臚少卿檜死敦儒亦廢談者謂敉儒老懷䑛犢之愛而畏避丨丨故其節不終云遼史蕭巖壽傳伊遜復入為樞密使流)
(巖夀於鳥隗路終身拘作巖夀雖丨丨恒以社稷為憂時人為之語曰以狼牧羊何能久長李白詩蹉跎君自惜丨丨我因誰)排
逐(宋史劉敞傳敞曰陛下寬仁好諫而中書乃丨丨言者是蔽君之明止君之善也柳宗元上崔大卿書不知我者遂丨丨而委)
(之委之誠當也使古之知己猶在豈若是求多乎哉)譴逐(宋史王覿傳覿清修簡澹人莫見其喜愠持正論始終再罹丨丨不)
(少變王禹偁詩王生出紫薇丨丨走商洛)詬逐(宋史李繼昌傳繼昌父崇矩客鄭伸告崇矩隂事早死其母貧餓嘗詣繼昌乞)
(丐家人競前丨丨繼昌召見與白金百兩時人稱之)&KR2805;逐(淮南子今易之乾坤足以窮道通意也八卦可以識吉凶知禍福矣)
(然而伏羲為之六十四變周室增以六爻所以原測淑清之道而丨丨萬物之祖也)尋逐(水經注張璠漢記曰梁冀築土為山)
(採捕禽獸以充其中有人殺苑兔者迭相丨丨死者十三人楞嚴經佛告阿難汝今荅我如來屈指為光明拳曜汝心目汝目可見)
(以何為心當我拳曜阿難言如來現今徵心所在而我以心推窮丨丨即能推者我將為心)屏逐(詩疏廣要鶻鳩一名斑鳩)
(似鵓鳩而大鵓鳩灰色無繡項隂則丨丨其匹晴則呼之語曰天將雨鳩逐婦是也)逼逐(馬融摴蒱賦戰無常勝時有丨丨)
黜逐(蔡邕述行賦懷伊吕而丨丨兮道無因而𫉬入)南逐(吳均檄江神責周穆王璧文佽飛舞劍而東臨菑丘躍馬而丨)
(丨)交逐(盧照隣五悲雜言變化與屈伸丨丨窮通與存亡並驅)誤逐(沈佺期詩鷹鸇遭丨丨豺虎怯真投)並逐
(梁肅四皓贊秦失其鹿豪傑丨丨)徵逐(韓愈柳子厚墓誌銘平居里巷相慕悅酒食游戲相丨丨韓維詩𧖟桑事未起農里)
(得丨丨)避逐(韓愈詠笋詩深潛如丨丨遠去若追奔)夢逐(武元衡詩春風一夜吹鄉夢丨丨春風到洛城)夜逐
(杜荀鶴詩朝隨賈客憂風色丨丨漁翁宿葦林)推逐(秦觀喜雨詩雲師畏丨丨蓄意不敢爭)趁逐(陳造詩刈罷秋禾未)
(敢慵更須丨丨過殘冬)喧逐(范成大詩更無騎吹丨相丨散誕閒身信馬啼)嬉逐(沈遘盧中甫詩晴日春風花氣浮少)
(年丨丨滿揚州)
良馬逐(易丨丨丨利艱貞日閑輿衛利有攸往注九三升于上九而上九處天衢之亨塗徑大通進無違拒可以馳騁故曰)
(丨丨丨也)鷹鸇逐(左傳見有禮於其君者事之如孝子之養父母也見無禮於其君者誅之如丨丨之丨鳥雀也)聚衆
逐(公羊傳秋七月上辛大雩季辛又雩又雩者何非雩也丨丨以丨季氏也昭公依托上雩生事聚衆欲以逐季氏不書逐季氏)
(者諱不能逐也)與時逐(史記貨殖傳朱公以為陶天下之中諸侯四通貨物所交易也乃治産積居丨丨丨注逐時而居貨)
昭公逐(漢書蒯伍江息夫傳讚郈伯毁季丨丨丨注郈昭伯毁季平子于昭公昭公伐平子不勝因出奔齊)以才逐
(後漢書桓譚傳昔董仲舒言理國譬若琴瑟其不調者則解而更張夫更張難行而拂衆者亡是故賈誼丨丨丨而鼂錯以智死)
雌雄逐(越絶書范子曰夫八榖之賤也如宿榖之登其明也諦審察隂陽消息觀市之反覆丨丨之相丨天道乃畢)千
里逐(枚乘七發於是使射千鎰之重爭丨丨之丨此亦天下之至駿也)揚旗逐(張衡週天大象賦軍南門列轅而遠)
(出天將軍丨丨而示丨)香風逐(梁元帝烏棲曲蘭房椒閣夜方開那知步步丨丨丨)影自逐(吳均詩獨喚響相酬)
(還持丨丨丨)千人逐(蘇軾詩功名一走兔何用丨丨丨)管絃逐(蘇軾詩長歌入雲去不待丨丨丨)荷戈
逐(黃庭堅東軒贊富貴遊雲丨丨而丨)憸臣逐(秦觀詩踰年丨丨丨國老起相繼)五窮逐(陸游詩一飽正自囏)
(丨丨故相丨)弓刀逐(郭鈺猛虎行朝瞰牛羊莫殺人眈眈不畏丨丨丨)
牧(莫六切養也放也使也察也司也食也說文養牛人也又姓)
韻藻九牧(書六卿分職各率其屬以倡丨丨阜成兆民左傳昔夏之方有德也遠方圖物貢金丨丨鑄鼎象物注使丨州)
(之丨貢金圖鬼神百物之形史記禹牧丨丨之金鑄九鼎孔融論盛孝章書孝章要為有天下大名丨丨之人所共稱歎謝莊為北)
(中郎拜司徒章辨其動植布其安擾以倡丨丨阜成王教庾信角調曲樹之風聲言于丨丨羅隱錢塘府亭詩丨丨土田周制在兩)
(藩茅社漢儀同)州牧(書唐虞稽古建官惟百内有百揆四岳外有丨丨侯伯漢書何武傳武與方進共奏罷刺史更置丨丨後)
(漢書百官志外十有二州每丨刺史一人六百石成帝更為丨秩二千石北史魏獻文帝紀詔曰先朝以丨丨親人宜置良佐故勅)
(有司班九條之制使前政選吏以待後人曹冏六代論且今之丨丨郡守古之方伯諸侯又漢書翟方進傳少子曰義遷河南太守)
(青丨丨所居著名有父風烈後漢書光武帝紀漁陽太守彭寵反攻幽丨丨朱浮于薊蜀志劉焉傳出為監軍使者領益丨丨封陽)
(城侯又先主傳曹公征徐州徐丨丨陶謙遣使告急于田楷楷與先主俱救之又先主敗走歸曹公曹公厚遇之以為豫丨丨揚雄)
(有十二丨丨箴阮籍大人先生傳少稱鄉閭長聞邦國上欲圖三公下不失九丨丨孔稚圭北山栘文希蹤三輔豪馳聲九丨丨杜)
(甫詩為問彭丨丨何時救急難劉禹錫葡萄詩為君持一斗往取凉丨丨白居易詩謫為江府掾遣事荆丨丨)天牧(書非爾惟)
(作丨丨注非爾諸侯為丨丨養斯民乎)考牧(詩序無羊宣王丨丨也)建牧(周禮天官太宰乃施典于邦國而丨其丨)
(立其監)任牧(周禮地官閭師任商以市事貢貨賄丨丨以畜事貢鳥獸)先牧(周禮夏官校人夏祭丨丨頒馬攻特注丨)
(丨始養馬者淮南子夷羊丨丨飛蛩滿野天旱地坼鳳凰不下)焚牧(周禮夏官牧師孟春丨丨注丨丨地以除陳生新草也)
芻牧(周禮夏官圉人掌養馬丨丨之事注丨以飼馬丨以放馬史記蘇秦傳秦說魏曰大王之地地方千里地名雖小然而田)
(舍廬廡之數曾無所丨丨人民之衆車馬之多日夜行不絶漢書公孫弘卜式兒寬傳贊卜式拔于丨丨弘羊擢于賈豎南史范泰)
(傳伏願弘山海之納擇丨丨之說阮籍樂論童兒相聚以詠富貴丨丨負戴以歌賤貧周伯琦紀行詩朔方戎馬最丨丨萬羣肥)
司牧(周禮秋官禁暴氏凡奚隷聚而出入者則丨丨之戮其犯禁者注奚隸女奴男奴也左傳師曠曰天生民而立之君使丨)
(丨之勿使失性張衡週天大象賦左更處東而掌虞右更居西以丨丨劉琨勸進表對越天地丨丨黎元江淹柳僕射為南兖州詔)
(河兖衝要維捍中畿丨丨之任宜詳其授薛道衡老氏碑五精應感三微相繼樹以丨丨執其象契)皂牧(左傳其次丨丨輿馬)
(其次衣裳劍帶)扞牧(左傳寗武子與衛人盟曰不有居者誰守社稷不有行者誰丨丨圉賈至詩顧性乏經濟丨丨陪從臣)
人牧(孟子今夫天下之丨丨未有不嗜殺人者)頗牧(史記馮唐傳上曰吾獨不得廉丨李丨時為吾將唐曰陛下雖得廉)
(丨李丨弗能用也唐書畢諴傳党項擾河西宣宗嘗召訪邊事諴條破羌狀甚悉帝悅曰孰謂丨丨在吾禁署蘇軾詩己向詞臣得)
(丨丨路人莫作老儒看朱子詩君王輟饋思丨丨外庸且訖來朝宗楊維楨蔡葉行文不談周召武不論丨丨)畜牧(史記李牧)
(傳牧居邊得百金之士五萬人彀者十萬人悉勒習戰大縱丨丨人民滿野漢書貨殖傳烏氏嬴丨丨注師古曰氏音支烏氏姓也)
(蠃名也其人為丨丨之業也何承天安邊論斥堠之郯非丨丨之地非耕桑之邑故堅壁清野以俟其來整甲繕兵以乘其敝劉基)
(二鬼詩虎狼妨丨丨必遏其孕孳)樵牧(晉書宣帝紀遼東公孫文懿反帝帥軍征之賊恃水丨丨自若杜甫詩拂拭烏皮几)
(喜聞丨丨音韋莊詩莫奪野人丨丨興白雲不識繡衣郎蘇軾詩偶隨樗櫟生不為丨丨侵張耒道士磯詩緬想遂古初巢居戒丨)
(丨)舟牧(吕氏春秋季春之月天子命丨丨覆舟注反覆視之也西京賦于是命丨丨為水嬉注丨丨主舟官)力牧(史記)
(黃帝紀舉風后丨丨常先大鴻以治民帝王世紀黃帝夢人執千鈞之弩驅羊萬羣寤而歎曰千鈞之弩異力者也驅羊萬羣能牧)
(民為善者也天下豈有姓丨名丨者也於是求之得丨丨于大澤進以為將崔駰逹旨雖有丨丨之略尚父之厲伊臯不論奚事范)
(蔡杜甫詩吾軰碌碌飽飯行風后丨丨常㢠廻首李商隱詩曾無丨丨御寧待雨師迎)仇牧(左傳宋萬弑閔公于蒙澤遇丨丨于)
(門批而殺之公羊傳丨丨可謂不畏強禦矣)杜牧(唐書丨丨傳牧字牧之京兆人擢進士歴官考功郎中中書舍人其詩情)
(致豪邁人號為小杜以别于少陵有樊川集李商隱詩丨丨司勲字牧之清秋一首杜秋詩楊維楨詩丨丨尋春苦未遲水晶宫衷)
(舊題詩郭鈺偶興詩六年丨丨傷遲暮况復如今二十年)
十二牧(書咨丨有丨丨曰食哉惟時柔遠能邇惇德允元而難任人蠻夷率服)
治民猶牧(漢書卜式傳式為郎牧羊上林中上喜之式曰丨丨亦丨丨是矣惡者輙去毋令敗羣上竒其言拜緱氏令)
十羊九牧(北史楊尚希傳尚希時見天下州郡過多上表以為人少官多丨丨丨丨今存要去閒併小為大國家則不虧)
(粟帛選用則易得賢才帝遂罷天下諸郡唐書魏元忠傳袁楚客與元忠書曰今州牧縣宰割剥自私人不聊生而更員外置官古)
(謂丨丨丨丨羊既不得食人亦不得息)
增自牧(易謙謙君子卑以丨丨也後漢書侯瑾傳瑾以禮丨丨獨處一房如對嚴賓焉權德輿傷馴鳥賦同君子之丨丨思)
(謝尚之起舞劉克莊詠聖賢詩聖賢丨丨極卑謙後學才高膽力兼又詩丨丨歸荑洵美且異𫝊牧田官也)作牧(書青州萊)
(夷丨丨注即今萊州之地夷人以畜牧為生可牧放也周禮八命丨丨楚詞天問伯昌號衰秉鞭丨丨何令徹彼岐社命有殷國沈)
(約齊安陸昭王碑文是惟形勝閫外莫先建麾丨丨明德攸在李頻送侯郎中任新定詩為郎非白頭丨丨授凔洲吳融緜竹行相)
(國京兆公九命來丨丨)羣牧(書輯五瑞既月乃日覲四岳丨丨班瑞于羣后唐書百官志殿中有官馬坊每歲河隴丨丨進)
(其良者以供御六閑馬以殿中監及尚乘主之遼史食貨志始太𫝊暉祖為德哷勒府額爾竒木也丨丨蕃息上下給足金史烏凌阿暉)
(除丨丨使謹畜牧不事游宴孳産蕃息揚雄司空箴綱以丨丨綴以方侯王維詩緬然萬物始及與丨丨齊)商牧(書王至于)
(丨郊丨野周語商王帝辛大惡于民庶民弗忍欣戴武王以致戎于丨丨陸倕石闕銘革車近次師營丨丨)爾牧(詩丨丨來)
(思以薪以蒸以雌以雄)藪牧(周禮天官大宰以九職任萬民四曰丨丨養蕃鳥獸注無水曰丨有畜曰丨)井牧(周禮)
(地官小司徒乃經土地而丨丨其田野疏井方一里兼言牧地是次田二牧當上地一井授民田之)掌牧(周禮地官牧人丨丨)
(六牲而阜蕃其物以共祭祀之牲牷漢書王莽傳莽以王况䜟言荆楚當興李氏為輔欲厭之廼拜侍中丨丨大夫李棽為大將軍)
(揚州牧賜名聖使將兵奮擊上谷)經牧(周禮地官遂師丨丨其田野注制田界與井也)設牧(周禮凡邦國小大相維王)
(丨其丨注選諸侯之賢者使牧理之)郊牧(爾雅邑外謂之丨郊外謂之丨周語國有丨丨疆有寓望應璩書丨丨之田宜以為)
(意李嘉祐詩丞相過丨丨凊絃送羽觴)諸牧(史記五帝紀擇吉月日見四嶽丨丨班瑞唐書百官志丨丨監有上牧監中牧)
(監下牧監三等掌羣牧孳課凡馬五千為上監三千為中監不及為下監)茭牧(史記河渠書河壖棄地民丨丨其中耳索隱茭)
(乾草也謂收丨及丨畜于中)少牧(史記平凖書漢方數使將擊匈奴卜式上書願輸家之半縣官助邊天子使使問式欲官)
(乎式曰臣丨丨不習仕宦不願也)耕牧(史記平凖書天子下詔曰卜式雖躬丨丨不以為利有餘輙助縣官之用今天下不)
(幸有急而式奮願父子死之雖未戰可謂義形于内賜爵關内侯又自序遷生龍門丨丨河山之陽孔武仲詩道逢田間叟時訪以)
(丨丨陸游鄰閭喜事詩十月東吳草未枯村村丨丨可成圖)岳牧(史記伯夷傳堯將遜位讓于虞舜舜禹之間丨丨威薦乃)
(試之于位典職數十年班固典引于是三事丨丨之寮僉爾而進曰陛下仰監唐典中述祖則傅亮為劉毅自解表况可重荷丨丨)
(之任復當推轂之重庾信普屯威碑隴右貴臣河西鼎族公侯踵武丨丨連鑣杜甫詩出燕通使者丨丨用詞人)廣牧(漢書)
(地理志朔方郡縣丨丨東部都尉治莽曰鹽官又管子平原丨丨車不結轍士不旋踵鼔之而三軍之士視死如歸臣不如王子城)
(父請立為大司馬東臯子傳春秋歲時以酒相續兼多養鳬雁丨丨雞豚黃精白术枸把薯蕷朝夕採掇以供服餌王融和竟陵王)
(郡縣名詩升裾臨丨丨從望盡平洲)不牧(漢書韓安國傳遠方絶地丨丨之民不足煩中國也管子上不行君令下不合于鄉)
(里變更自為易國之成俗者命之曰丨丨之民)郡牧(漢書于定國傳其勉察郡國守相丨丨非其人者毋令久賊民)養牧
(漢書王莽傳羣公奏言皇帝至孝須闋大服以安聖體臣等盡力丨丨兆民奉稱明詔)田牧(漢書鮑宣傳宣既被刑乃徙之)
(上黨以為其地宜丨丨遂家于長子後漢書馬援傳援少有大志嘗受齊詩意不能守章句欲就邊丨丨宋史張齊賢傳車駕北征)
(齊賢上疏曰河東初平人心未固嵐憲忻代未有軍砦入寇則丨丨頓失擾邊則守備可虞遼史食貨志統和十五年詔免南京舊)
(欠義倉粟仍禁諸軍官非時丨丨妨農)放牧(後漢書光武帝紀牧守令長更相追捕賊並解散徙魁帥于它郡賦田受禀使)
(安生業自是牛馬丨丨邑門不閉晉書祖逖傳賊從南門出入丨丨逖軍開東門相守四旬方䕫田家四事詩罷耕亟丨丨吾牛亦)
(饑鳴)民牧(後漢書安帝紀令三署郎通逹經術任丨丨者視事三歲以上皆得察舉陳高詩奉命為丨丨宣威到海旁)晊
牧(後漢書岑晊傳太守弘農成瑨下車欲振威嚴聞晊高明請為功曹又以張牧為中賊曹史瑨委心丨丨褒善紏違肅清朝府)
草牧(後漢書班超傳超上疏曰臣見莎車疏勒田地肥廣丨丨饒衍不比敦煌鄯善間也)劉牧(魏志桓階傳太祖與袁紹)
(拒于官渡劉表舉州以應紹階說其太守張羡曰夫舉事而不本于義未有不敗者也故齊桓率諸侯以尊周晉文逐叔帶以納王)
(今袁氏反此而丨丨應之取禍之道也)監牧(魏志夏侯玄傳秦世不師聖道私以御職姦以待下懼宰官之不修立丨丨以)
(董之畏監督之容典設司察以糾之杜甫天育驃騎歌伊昔太僕張景順丨丨攻駒閱清峻)典牧(晉書職官志太僕統左右)
(中丨丨都尉車府丨丨徐陵為陳武帝與嶺南酋豪書彼豪門著姓丨丨方州拘隔天朝亟離寒暑公私憤歎豈可為懷)羊牧
(晉書職官志典牧又别置丨丨丞)菀牧(晉書束晳傳業少之人雖頗割徙在者猶多田諸丨丨不樂曠野貪在人間)藩
牧(晉書王濟傳濟與侍中孔恂王恂楊濟同列為一時秀彦武帝常會公卿丨丨于式乾殿謂諸公曰朕左右可謂恂恂濟濟矣)
卿牧(晉書石季龍載記公侯丨丨不得規占山澤)將牧(晉書姚興載記興以災𤯝屢見降號稱王下書令羣公卿士丨)
(丨守宰各降一等)方牧(魏書良吏傳序罷侯置守歴年永久統以丨丨仍世相循曹植文帝誄丨丨妙舉欽于恤民)馬
牧(隋書煬帝紀大業五年置丨丨于青海渚中以求龍種無效而止北史奚斤傳斤代人也世典丨丨父簟有寵于昭帝時國有)
(良馬曰騧騮一夜忽逸為劉庫盗養于窟室簟聞而馳往取之)都牧(北史魏孝文帝紀太和十四年七月詔罷丨丨雜制)龍
牧(北史吕洛拔傳長子文祖獻文以其勲臣子補丨丨曹奏事中散以牧産不滋坐徙武川鎮)良牧(北史齊趙郡王琛傳)
(琛子叡閑習吏事有知人之鑒天保二年為定州刺史六州大都督時年十七稱為丨丨高適題尉遲將軍新廟詩丨丨懷深仁與)
(君建明祠劉禹錫詩部内有丨丨望中寄深情)北牧(北史薛孤延傳神武嘗閱馬于丨丨道逢暴兩大雷震地火燒浮圖延按)
(矟直前大呼繞浮圖走火遂滅延還鬚及馬鬉尾皆焦神武歎其勇决曰延乃能與霹靂鬭庾信都督叚永碑陽關丨丨多事風塵)
去牧(北史隋滕穆王瓚傳文帝受禪立瓚為滕王拜雍州牧帝數與同坐呼為阿三後坐事丨丨以王就第)護牧(北史)
(崔浩傳浩曰蠕蠕散衆放畜今掩其不備必望塵奔走牡馬丨丨牝馬戀駒馳驅難制不得水草未過數日可一舉而滅)台牧
(北史周齊王憲傳贊文武僚吏其後亦多丨丨可謂賢矣又李賢傳賢嘗逢一老人謂曰我年八十觀士多矣未有如卿卿必為丨)
(丨沈約齊安陸昭王碑分命懿親丨丨並建)烏牧(唐書地理志登州東北海行過橐駝灣烏骨江八百里乃南傍海壖過丨)
(丨島貝江口椒島得新羅西北之長口鎮)廐牧(唐書百官志丨丨署掌車馬閑丨丨畜又陸贄傳夫關中王業根本在焉豪傑)
(之在關中者與籍於營衛不殊車乘之在關中者與列于丨丨不殊財用之在關中者與貯于帑藏不殊一朝有急可取也)私
牧(唐書陸贄傳又摉丨丨責將家以出兵籍馬夫丨丨者元勲貴戚之門也將家者統帥岳牧之後也今奪其畜牧事元臣貴位)
(孰不解體)圉牧(金史田琢傳琢上言方今曠土多游民衆乞明勅有司選能吏勸課公私皆得耕墾官司丨丨𫝑家并亦籍其)
(數而授之徐陵為貞陽侯與王太尉書詢諸丨丨莫不皆知援誓神明固自無爽)遂牧(易林麞鹿丨丨飽歸其居)守牧
(易林伯蹇叔育莫與丨丨)居牧(水經注石紐鄉禹所生也地方百里不敢丨丨)河牧(水經注浮水故瀆又東逕丨丨城而)
(東北出丨丨注郡國志曰衛國姚姓有丨丨城)僮牧(世說司徒王戎既貴且富區宅丨丨膏田水碓之屬洛下無比任昉為卞)
(彬謝啓碑表蕪滅丘樹荒毁狐兔成穴丨丨哀歌)官牧(郁離子散馬日食粟五斗又下者為民馬弗齒于丨丨)外牧
(郁離子郁雛子之馬孳得駃騠焉人曰是千里馬也必致諸内廐郁離子悅從之至京師天子使太僕閱方貢曰馬則良矣然非冀)
(産也寘之于丨丨)德牧(枚乘七發螭龍丨丨邕邕羣鳴注螭龍丨丨並鳥名)統牧(班固典引同受侯甸之服奕世勤民)
(以方伯丨丨)坰牧(班固典引若乃嘉榖靈草竒獸神禽應圖合牒窮祥極瑞者朝夕丨丨陳琳為曹洪與魏文帝書夫騄驥)
(垂耳于丨丨鴻雀戢翼于汚池張說隴右監牧頌德碑序身不離于闕庭令遠行於丨丨)㩁牧(馬融廣成頌其土毛則丨丨薦)
(草芳茹甘荼)允牧(蔡邕太尉楊公碑丨丨于凉刈彼裔土)陶牧(王粲登樓賦北彌丨丨西接昭丘杜甫詩前聞辨丨)
(丨轉眄拂宜都注丨鄉名郭外曰丨)黎牧(潘岳南陽長公主誄重作大司丨丨大正)來牧(盧諶詩丨丨出都濟厥塗炭)
宰牧(孫綽喻道論此王者之常制丨丨之所司也)佃牧(何承天安邊論丁夫匹婦春夏丨丨)荆牧(顔延之詩三湘)
(淪㓊庭七澤藹丨丨宋之問送寗諫議詩漢臣來絳節丨丨動金鐃)奠牧(顔延之詩有睟叡蕃爰履丨丨注謂于所履之地能)
(鎮定其郊牧也)衡牧(謝靈運山居賦供粒食與漿飲謝工商與丨丨)貢牧(謝靈運撰征賦審丨丨于前說證所作于舊除)
歌牧(謝莊讓吏部尚書表招才琴釣之上取士丨丨之中)蕃牧(謝莊宣貴妃誄以丨以丨燭代輝梁)農牧(鮑照觀圃)
(人藝植詩善賈笑𧖟漁巧宦賤丨丨錢起詩自樂魚鳥性寧求丨丨資)明牧(謝朓詩阽危賴宗衮微管寄丨丨注宗衮謝玄)
(也)賢牧(王融策秀才丈昔者丨丨分陜良守共治陸倕贈京邑僚友詩江派資丨丨宗英出建旟)連牧(江淹為蕭領軍)
(讓司空啓丨丨圉岳董率職方既鑠近古垂耀中葉)南牧(沈約安陸昭王碑偵諜不敢東窺駝馬不敢丨丨任昉敦勸梁王令)
(擁旄司部代馬不敢丨丨)神牧(任昉蕭公行狀舊惟淮汝今則丨丨)改牧(劉孝綽司空安成王碑允矣宗英移藩丨丨)
牛牧(劉孝威謝東宫賜淨饌啓糜獻丨丨飯出龍宫干品甘露之食百花珍藥之果)出牧(何遜哭柳惲詩入朝耿長劍丨)
(丨盛層麾杜甫滕王亭子詩人到于今歌丨丨來游此地不知還李洞送龍州田使君詩御扎軫西陲龍州丨丨時朱子詩折衝須)
(舊衮丨丨仗南金)藝牧(宋之問溫泉莊卧病詩秉願守樊圃歸閒欣丨丨)燎牧(張說隴右監牧頌德碑序日中而出)
(日中而入焚原丨丨除蓐舋廐)邦牧(高適贈鄧司倉詩丨丨今坐嘯羣賢趨紀綱)晨牧(李華弔古戰場文沙草丨丨河)
(冰夜渡地闊天長不知歸路)雜牧(李商隱行次西郊詩因令猛毅軰丨丨昇平民)孫牧(朱昂廣閑情賦何丨丨而伊耕)
(作巢箕而吕磻)罷牧(王安石晁公墓誌銘馬入丨丨地租于民厨傳費劇輸之殆貧)君牧(鄭俠觀孔義甫與謝致仕詩有)
(感作孰非累聖德師誨而丨丨)歸牧(張未絶句詩晩日橋邊數丨丨牛羊分部聽兒童)雨牧(宋无詩春郊景物堪圖寫)
(輸與烟樵丨丨家)善牧(僧大訢詩地墝知良農畜瘠求丨丨)李牧(史記丨丨傳丨丨者趙之北邊良將也常居代雁門)
(備匈奴為大將軍擊秦軍于宜安大破之封武安君高適酬别暢大判官詩丨丨制襜襤遺風豈寂寥蘇軾詩艱危思丨丨述作謝)
(王褒)韓牧(漢書溝洫志王莽時御史臨淮丨丨以為可略于禹貢九河處穿之縱不能為九但為四五宜有大益注牧字子台)
(善水事)陳牧(後漢書光武帝紀伯升於是招新市平林兵與其帥王鳳丨丨西擊長聚)酉牧(魏志高堂隆傳遷陳留太)
(守犢民丨丨年七十餘有至行舉為計曹掾帝嘉之特除郎中以顯焉)奚牧(北史丨丨傳丨丨代人也重厚有智謀道武寵)
(遇之稱曰仲兄使敷奏政事參與計謀)
于彼牧(詩我出我車丨丨丨矣𫝊出車就馬於牧地)黑腹牧(爾雅黑耳犚丨丨丨黑脚犈注皆别牛黑所在之名)
交阯牧(蜀志劉焉傳焉内求丨丨丨欲避世難議未即行侍中廣漢董扶私謂焉曰京師將亂益州分野有天子氣焉聞扶)
(言意更在益州)駉駉牧(南史王融傳上以魏所送馬不稱使融聞之曰秦西冀北實多駿驥為魏之良馬乃駑不若將旦旦)
(信誓有時而爽丨丨之丨遂不能嗣)桃林牧(宋史樂志運格丨丨丨祥開洛水龜)徐方牧(范雲贈張徐州詩軒蓋照)
(墟落傳瑞生光輝疑是丨丨丨既是復疑非)雨中牧(王維宿鄭州詩田父草際歸村童丨丨丨黃溍擔子窪詩行人烟際)
(來牛羊丨丨丨)分旗牧(張蠙詩戰馬丨丨丨驚禽曳箭飛)童兒牧(韓琦觀胡九齡畫牛詩從容飲囓得天真荷鞭)
(時有丨丨丨又明太祖鍾山詩山中道者禪隴頭童子牧)淮東牧(蘇軾詩殷勤嶠南使餽餉丨丨丨)金華牧(秦觀)
(和子瞻雙石詩疑經女媧鍊或入丨丨丨)湖南牧(劉克莊次韻武岡葉使君詩雙旌已拜丨丨丨一紙猶題嶺外書)淄
川牧(王炎荅黃一翁詩窮作扣角歌老厭丨丨丨)
伏(房六切匿藏也伺也隱也歴也又姓又宥韻)
韻藻隱伏(易坎為水為溝凟為丨丨漢書叙傳班伯為定襄太守諸所賓禮皆名豪懷恩醉酒共諫伯宜頗攝錄盗賊具)
(言本謀亡匿處伯曰是所望于父師矣廼召屬縣長吏選精進掾史分部收捕及它丨丨旬日盡得郡中震㮚咸稱神明吳志趙逹)
(傳逹治九宫一算之法究其微旨是以能應機立成對問若神至計飛蝗丨丨無不中效管子退静丨丨窟穴就山劉向洪範五行)
(傳于易雷以二月出其卦曰豫出地則養長華實發揚丨丨宣盛陽之德易林北陸閉蟄丨丨不出王惲日蝕詩逐兔入月脇丨丨)
(跧其形)潛伏(詩丨雖丨矣亦孔之昭易林魚欲負流衆不同心至德丨丨參同契能存能亡長樂無憂道成德就丨丨俟時)
(水經注一水東南流即督亢溝也一水西南出即淶之故瀆矣水盛則長津弘注水耗則通波丨丨李紳早渡楊子江詩青嶂&KR1199;開)
(蹲虎戍碧流丨丨躍龍關歐陽修憎蚊詩禹鼎象神姦蛟龍遠丨丨梅堯臣廟子灣詞丨丨怪物兮深幽幽發作暴漲兮為潮頭)
陽伏(周語丨丨而不能出隂遁而不能烝於是有地震唐書嚴善思𫝊武后喪公除太常請大習樂供郊廟詔未許善思奏曰)
(禮隂也樂陽也樂崩丨丨禮廢隂愆請如太常奏帝從之易林北陸丨丨不知黑白)慴伏(史記項羽紀籍所擊殺數十百人一)
(府中皆丨丨莫敢起王褒四子講德論其所臨涖莫不肌栗丨丨慴一作懾晉書傅休奕傳每有奏劾或值日暮捧白簡整簪帶竦)
(踊不寐坐而待旦於是貴游丨丨臺閣生風司馬相如上林賦窮極倦&KR1679;驚憚丨丨不被創刃而死者佗佗籍籍填坑滿谷)茵
伏(史記周陽由傳與汲黯俱為忮司馬安之文惡俱在二千石列同車未嘗敢均丨丨)擿伏(漢書趙廣漢傳發姦丨丨如神)
(南史傅琰傳琰子劌為官亦有能名後為吳令别建康令孫廉廉因問曰聞丈人發姦丨丨惠化如神何以至此荅曰無他也唯勤)
(而清梁元帝玄覽賦慕張生之丨丨挹邊延之勵精何遜贈族人秣陵兄弟詩時然臨下邑丨丨信如神)鼠伏(漢書蕭望之傳)
(單于非正朔所加宜待以不臣之禮如使匈奴後嗣卒有鳥竄丨丨闕于朝享不為畔臣)赤伏(後漢書光武帝紀光武先在長)
(安時同舍生彊華自關中奉丨丨符曰劉秀發兵捕不道四夷雲集龍鬭野四七之際火為主唐書柳宗元傳光武克綏天下復承)
(舊物猶崇丨丨以玷厥德徐陵歐陽頠德政碑帝啓黃樞神亡丨丨范成大丙午東宫壽詩黃離增煥炳丨丨衍明昌又張昱虎丘)
(寺詩白漫天上俱兵氣丨丨池中是劍光)雌伏(後漢書趙温傳温為京兆郡丞歎曰大丈夫當為雄飛焉能丨丨遂棄官去梁)
(書蕭子範傳歴官十餘年不出藩府常以自慨為到府牋曰上藩首佐於兹再沗河南丨丨自此重昇温庭筠詩鹿鳴皆綴士丨丨)
(竟非夫羅隱詩道從汨没甘丨丨跡恐因循更陸沈)三伏(唐書契丹傳契丹部長萬榮屠幽州鼓而南殘瀛州屬縣恣肆無所)
(憚于是神兵道總管楊玄基率奚軍掩其尾乃大潰萬榮左馳張九節為丨丨伺之又易林年常蒙慶今歲受福丨丨採芑出君有)
(得隂陽書候夏至後第三庚為初伏四庚為中伏立秋後初庚為終伏故謂之丨丨程曉嘲熱客詩平生丨丨時道路無行車梁簡)
(文帝謝賚扇啓飲露青蜩應丨丨之修景羣飛黃雀送六月之南風何遜苦熱詩願以丨丨晨催促九秋換岑參入劍門詩凛凛丨)
(丨寒巉巉五丁迹李洞顔上人房詩松下度丨丨磬中銷五更羅鄴白角簟詩休搖雉尾當丨丨似展龍鱗在一牀黃滔壺公山詩)
(山寒徹丨丨松偃出千年蘇軾真一酒歌丨丨遇井了不嘗釀為真一和而莊)踏伏(五代史唐臣傳安金全驍果工騎射號能)
(擒生丨丨)倚伏(老子禍兮福所丨福兮禍所丨世說顧劭嘗與龐士元宿語問曰聞子名知人吾與足下孰愈曰陶冶世俗與)
(時浮沉吾不如子論王霸之餘策覽丨丨之要害吾似有一日之長劭亦安其言虛谷閒抄蔡元長喜食鶉一夕夢鶉致詞曰食君)
(廩中粟作君羹中肉一羹數百命下筯猶未足羹肉何足論死生猶轉轂勸君宜勿食禍福相丨丨班固幽通賦叛㢠廻穴其若兹兮)
(北叟頗識其丨丨謝惠連秋懷詩夷險難預謀丨丨昧前算高適上李右相詩丨丨悲還笑棲遲醉復醒柳宗元佩韋賦晞往躅而)
(周章兮懵丨丨其無垠徐夤招隱詩鬼神只瞰高明室丨丨不干棲隱家)蟄伏(淮南子秋三月地氣下藏百蟲丨丨毛羽者飛)
(行之𩔖也故屬于陽介鱗者丨丨之𩔖也故屬于隂)龍伏(白虎通聖人皆有表異傳曰伏羲禄衡連珠唯大目鼻丨丨作易八)
(卦以應樞柳宗元霹靂琴贊引惟淵之涯惟石之危丨丨之靈震焚之竒又袁宏三國名臣贊鳳不及栖丨不暇丨)偃伏(東方)
(朔與公孫弘書大丈夫相知何必以撫塵而游垂髮齊年丨丨以日數哉傅休奕龍銘丨丨汚泥上凌太清)蛾伏(揚雄長楊)
(賦皆稽顙樹頷扶服丨丨二十餘年矣注丨丨如蟻之伏也蛾古蟻字)跧伏(王延夀魯靈光殿賦狡兔丨丨于柎側猨狖攀)
(椽而相追江總度支尚書陸君誄平臺累陟石扇暫履丨丨不競棼絲自理柳宗元為裴中丞代黃賊轉牒恃狡兔之穴丨丨偷安)
(憑孽狐之丘跳踉見怪)屈伏(李白詩明晨大樓去岡壠多丨丨柳宗元訾家洲亭記列星下布顥氣㢠廻合䆳然萬變若與安)
(期羡門接于物外則凡名觀游于天下者有不丨丨退讓以推高是亭者乎)庚伏(韓琦詩人間酷暑痛丨丨朱子次秀野暑)
(中詩病隨丨丨盡尊向晚凉開)
嘉言伏(書丨丨罔攸丨野無遺賢萬邦咸寧王禹偁竹䶉詩笙簧佞舌鳴藥石丨丨丨)
增㢲伏(易兌見而丨丨也)黜伏(書上天孚佑下民罪人丨丨)攸伏(詩王在靈囿麀鹿丨丨揚雄上林苑令箴)
(夷原汚藪禽獸丨丨)火伏(左傳丨丨而後蟄者畢今火猶西流司歴過也元稹詩炎夏丨再丨清商暗㢠廻飈)晝伏(左傳)
(夫鼠丨丨夜動不穴于寢廟畏人故也戰國策伍子胥槖載而出昭關夜行丨丨山海經北囂之山有鳥名&KR1829;鶡宵飛而丨丨秦觀)
(竒兵策提百一之士力扛鼎而射命中者縋山航海依叢薄而丨丨乘風雨而夜起恍馬如鬼之無迹忽焉如水之無制此兵之竒)
(也)蒲伏(左傳晉人執季孫意如以幕蒙之使狄人守之司鐸射懷錦奉壺飲冰以丨丨馬守者御之乃與之錦而入枚乘七)
(發横暴之極魚龞失𫝑顚倒偃例沋沋湲湲丨丨連延注丨丨即匍匐也)置伏(戰國策注馬陵在濮州鄄城東北六十里有間)
(深峻可以丨丨)初伏(史記秦紀德公二年丨丨以狗禦蠱注六月伏日初也周時無至此乃有之潘岳懷縣詩丨丨起新節隆)
(暑方赫曦李頻避暑詩蟬從丨丨噪客向晚凉吟)見伏(史記天官書水火金木填星此五星者天之五佐為經緯丨丨有時)
(所過行贏縮有度漢書李尋傳月者衆隂之長銷息丨丨百里為品千里立表萬里連紀晉書律歴志聖人迹太陽于晷景效太隂)
(于弦望明五星于丨丨蘇軾詩疎星帶微月金火爭丨丨)俯伏(史記蘇秦傳毘弟妻嫂側目不敢仰視丨丨侍取食漢書石奮)
(傳上時賜食於家必稽首丨丨而食如在上前易林丨丨聽命不敢動搖江淹登香爐峯詩中坐瞰蜿虹丨丨視流星劉基鈞天樂)
(遂升泰階朝玉帝側身丨丨當瓊陛)慙伏(史記盧綰傳上問周昌曰趙亦有壯士可令將者乎對曰有四人四人謁上嫚罵曰)
(豎子能為將乎四人丨丨上封之各千戶以為將)不伏(漢書律歴志哀十二年亦以建申流火之月為建亥而怪蟄蟲之丨)
(丨也)淪伏(漢書郊祀志夏德衰鼎遷于殷殷德衰鼎遷于周周德衰鼎遷于秦秦德衰宋之社亡鼎乃丨丨而不見)設伏
(漢書藝文志自春秋至于戰國出竒丨丨變詐之兵並作晉書馬隆傳隆自選三千五百人至武庫選仗西渡温水賊以衆萬計或)
(乘險以遏隆前或丨丨以截隆後隆依八陣圖作車營木屋且戰且前賊以為神)厭伏(後漢書光武帝紀時王邑圍昆陽王)
(鳳等乞降不許尋邑自以為功在漏刻意氣甚逸夜有流星墜營中晝有雲如壊山當營而隕不及地尺而散吏士皆丨丨埤雅桃)
(者五木之精故能丨丨邪氣服其華令人好色蓋仙木也)消伏(後漢書明帝紀制曰昔衛有忠臣靈公得守其位今何以和穆)
(隂陽丨丨災譴刺史太守詳刑理冤存恤鰥孤勉思職焉晉書禮志諸侯旅見天子入門不得終禮者四日蝕在一然則聖人垂制)
(不為變異豫廢朝禮者或災丨異丨或推術謬誤也)起伏(後漢書郭后紀論物之興衰情之丨丨理有固然矣易林白龍黑虎)
(丨丨俱怒嘯旨古之善嘯者聽韓娥之聲而寫之也淫潤流轉妙中宫聲沈浮丨丨若龍游戲春泉直上萬仞聲遏流雲梁簡文帝)
(南郊頌序紆餘委蛇丘陵丨丨庾信枯樹賦熊彪顧盼魚龍丨丨王安石巫山高水于天下實至險山亦丨丨為波濤文天祥詩我)
(生有命殊六六木孛循環相丨丨元好問范寬秦川圖詩亂山如馬爭欲前細路丨丨蛇蜿蜒楊維楨内人吹笛詞冶情忽逐野鶯)
(飛十指紅蠶迷丨丨)體伏(後漢書律歴志日月相推日舒月速以速及舒光盡丨丨謂之晦)發伏(後漢書張敞傳敞治)
(京兆略循趙廣漢之迹方略耳目丨丨禁姦不如廣漢魏志倉慈傳自太祖迄于咸熙魏郡太守吳瓘清河太守任燠京兆太守顏)
(裴弘農太守令狐邵濟南相孔乂或哀矜折獄或推誠惠愛或治身清白或擿奸丨丨咸為良二千石王安石楊君墓誌君為吏按)
(姦丨丨振摘利害蘇舜欽慶州敗詩一麾丨丨鴈行出山下奄截成重圍)姦伏(後漢書法雄傳雄除平氏長善政事好發擿丨)
(丨盗賊稀發吏人畏愛之又王渙傳渙為洛陽令能以譎數發擿丨丨京師稱歎以為渙有神筭)委伏(後漢書楊賜傳郄儉)
(梁鵠俱以便辟之性佞辯之心各受豐爵不次之寵而令搢紳之徒丨丨畎畝口誦堯舜之言身蹈絶俗之行棄捐溝壑不見逮及)
(劉安屏風賦移根易士丨丨溝瀆)韜伏(後漢書周黃等傳贊悽悽碩人陵阿窮退丨丨明姿甘是堙曖)睡伏(後漢書劉)
(寬傳靈帝頗好學藝每引見寬常令講經寬常於坐被酒丨丨帝問太尉醉耶寬仰對曰臣不敢醉但任重責大憂心如醉帝重其)
(言)竒伏(魏志武帝紀注太祖承間討擊賊稍折退數開示降路遂設丨丨晝夜會戰戰輒禽𫉬賊乃退走)沉伏(晉書)
(律歴志六曰無射所以宣布哲人之令德示人軌儀也為之六間以揚丨丨而黜散越也又叚灼傳受恩三世剖符守境試用無績)
(丨丨數年)袁伏(晉書袁宏傳與伏滔同在桓温府府中呼為丨丨宏心恥之)推伏(晉書劉毅傳毅專肆狠愎與劉裕協)
(成大業而功居其次深自矜伐不相丨丨)棲伏(晉書慕容垂載記遭无妄之運迍邅丨丨)鳥伏(南史梁元帝紀承聖元年)
(王僧辯等表勸進曰衆軍以今月戊子總集建康賊景丨丨獸窮頻擊頻挫成公綏螳螂賦丨丨蛇騰鶴擊隼放)醉伏(南史)
(蕭琛傳蕭琛預御筵丨丨上以棗投琛琛仍取栗擲上正中面御史中丞在坐帝動色曰此中有人不得如此豈有說邪琛即荅曰)
(陛下投臣以赤心臣敢不報以戰栗上笑悅)畏伏(南史程靈洗傳少以勇力聞步行日二百里便騎善游素為鄉里丨丨李)
(華丹陽縣復練塘頌序京兆韋公損為潤州聲如飈馳先詔而至吏人丨丨男女相賀)疊伏(北史魏孝文帝紀太和元年高)
(麗契丹庫莫奚蠕蠕車多羅西天竺舍衛丨丨羅栗楊婆員闊等國並遣使朝貢)振伏(北史崔浩傳山東有變輕騎南出燿)
(威桑梓之中誰知多少百姓見之望塵丨丨此是國家威制諸夏之長策也)拜伏(北史齊孝昭帝紀時文宣溺于游宴帝憂)
(憤表于神色文宣覽之謂帝曰但令汝在我何為不縱樂帝唯啼泣丨丨竟無所言張昱輦下曲州橋丨丨兩珉龍向下天潢一𣲖)
(通傳燈錄神秀師住江陵當陽山唐武后聞之召至都下特加欽禮王公士庶皆望塵丨丨)麴伏(北史竇熾傳魏恭帝元年)
(蠕蠕寇廣武熾與柱國趙貴分路討之蠕蠕引退熾度河至丨丨川追及大破之)乞伏(北史賀蘭祥傳祥字盛樂其先與魏)
(俱起有丨丨者為賀蘭莫何弗因以為氏後有以良家子鎮武川者遂家焉又侯植傳植初仕魏為義州刺史甚有政績從孝武西)
(遷賜姓丨丨氏)六伏(北史趙昶傳明帝初鳳州人仇周貢魏興等反破廣化郡圍廣業修城二郡廣業郡守薛爽修城郡守杜)
(果等請昶為援遣使報果為周貢黨樊伏興等所𫉬興等知昶將至解修城圍據泥功嶺設丨丨以待昶昶至遂遇其伏合戰破之)
(廣業之圍亦解)斂伏(唐書李朝隱傳朝隱進大中大夫時成安公主奪民園不酬直朝隱取主奴杖之由是權豪丨丨)跪
伏(唐書柳晟傳晟使回鶻奉冊立可汗逆謂曰屬聞可汗無禮自大去信自強夫禮信不能何足奉中國乎可汗諸貴人愕然駭)
(皆丨丨成禮)獸伏(唐書孔戢傳始朱泚以彭偃為中書舍人偃子充符得不死辟鄜坊府或薦其能召還京師戢謂京兆尹)
(裴武曰泚所下詔令皆偃為之悖逆子不鳥竄丨丨乃干譽求進乎列子甘蠅古之善射者彀弓而丨丨鳥下黃庭堅書倦殼軒詩)
(後因五甥又得潘延之之孫子眞雖未識面如觀虎皮知其嘯于林而百丨丨也)廋伏(唐書叚秀實傳從封常清討大勃律)
(勝之秀實請大索悉得其丨丨)山伏(唐書吐蕃傳帝召宰相姜恪等議先擊吐蕃契苾何力曰吐蕃介在西極臣恐師到獸竄)
(丨丨捕討無所得)虎伏(宋史樂志艮位寅為虎丨丨則以象止樂高適聽講金經詩鳴鐘山丨丨說法天龍會蘇軾遊羅浮)
(山詩雲谿夜逢瘖丨丨斗壇畫出銅龍獰袁桶詩齋近烏啼樹禪廻丨丨門劉基煌煌京洛行廷無乳丨丨邑有馴雉翔)夜伏
(宋史張亢傳時禁兵皆敗北無鬭志乃募役兵敢戰者丨丨隘道邀擊夏人遊騎比明有持首級來獻者亢以錦袍賜之禁兵始慙)
(奮曰我顧不若彼乎元稹蟆子詩序蟆蚊𩔖也其實黑而小不礙紗縠丨丨而晝飛聞柏烟與麝香輒去)晨伏(金史歴志木火)
(土星各以行差除之為日不滿退除為分秒若在平合夕見丨丨者盈減縮加如在退合夕伏晨見者盈加縮減皆以加減定積為)
(定合定見伏汎積)夕伏(見上)搜伏(金史錫里名鼎傳鼎敬賢下士有古賢將之風初至商州一日丨丨于大竹林中得)
(歐陽修子孫問而知之併其族屬鄉里三千餘人皆縱遣之)善伏(山海經石者之山有獸馬其狀如豹而文題白身名曰孟)
(極是丨丨其鳴自呼)罪伏(管子上稽之以數下什伍以徵近其丨丨以固其意鄉樹之師以遂其學官之以其能及年而舉則)
(士反行矣)武伏(管子一偃一側不然不得偃側猶倚伏也聖人之取天下知所倚伏力其功而致其權文設丨丨如其不然則)
(天位不可得也)冬伏(荀子丨丨而夏游食桑而吐絲前亂而後治夏生而惡暑喜濕而惡兩蛹以為母蛾以為父三俯三起事)
(乃大己傅休奕鴻雁生塞北行丨丨春廼驤退哀此秋蘭)滯伏(吕氏春秋陶唐氏之始隂多丨丨而湛積水道壅塞不行)蔚
伏(淮南子設規慮施丨丨見用水火出珍怪鼔譟軍所以營其耳也)施伏(淮南子善用間諜審錯規慮設蔚丨丨隱匿其)
(形出于不意敵人之兵無所適備此謂知權)兔伏(易林君猛臣懾虎行丨丨埤雅丨將丨輒跳躑擺跡人反以此得之)藏
伏(易林南至之日陽消不息北風烈寒萬物丨丨)吟伏(拾遺記劉虞為公孫瓚所害田疇追慕無巳往虞墓設雞酒之禮慟)
(哭之音動于林野翔鳥為之悽鳴走獸為之丨丨)歎伏(世說左太冲三都賦出士衡絶丨丨以為不能加遂輟筆焉蘇舜欽)
(酬公素學士詩驚呼丨丨巳不暇焉敢有意爭其高)蔡伏(水經注枝水又東注謂之丨丨溝)鼎伏(水經注九鼎淪没泗)
(淵秦始皇使數千人没水求之不得所謂丨丨也)石伏(水經注習郁作丨丨逗引大池水于宅北作小魚池)摧伏(水經)
(注恒水下流有國王游觀見水上木函開看見一小兒王取養之遂長大所往征伐無不丨丨劉禹錫祖融大師塔記巨蛇丨丨羣)
(鹿聽法)暑伏(水經注楊溪水清泠甚于大溪縱丨丨之辰尚無能澡其冿流也圖畫見聞誌梁劉産齊所藏名蹟不啻千卷)
(每丨丨曬曝一一親自卷舒終日不倦)驚伏(酉陽雜俎寳歴中邑客十餘人逃暑會飲忽暴風雨有物墜如玃兩目睒睒衆)
(人丨丨床下倏忽上階歴視衆人俄失所在夏侯湛獵兔賦視毚兔之所隱乃精望而審發弦絶箭激丨丨竝斃)馴伏(錄異)
(記楊太傅資州人也年十六廬父母墓三年有神燈照墓猛虎丨丨有白兔之異楊維楨騮馬圖詩東家主人役老叚不取驍騰取)
(丨丨)鼈伏(埤雅世云丨丨隨日謂隨日光所轉朝首東鄉夕首西鄉也)知伏(埤雅孫武子曰鳥起者伏也鳥集者虛也)
(言古之善料兵者觀鳥起而丨丨視烏集而知遁)深伏(埤雅虎聞聲而丨丨鷹見形而高飛)多伏(埤雅短脚者丨丨長)
(脚多立丨丨&KR1391;鵝之𩔖是也多立鶴鸛之𩔖是也)雙伏(北戶錄紅蝙蝠出隴州皆深紅色惟翼脈淺黑多丨丨紅蕉花間採)
(者若𫉬其一則一不去南人收為媚藥)窟伏(東方朔七諫處玄舍之幽門兮穴巖石而丨丨)冤伏(枚乘七發汗流沬墜)
(丨丨陵窘)底伏(馬融廣成頌洞蕩朐臆發明耳目疏越藴慉駭恫丨丨)竄伏(馬融廣成頌飛鋋電激流矢雨墜各指所)
(質不期俱殪丨丨扔輪發作梧轊傅咸感凉賦獸丨丨于幽林兮鳥垂翼而弗升劉基贈周宗道詩丨丨草莽間股慄面玄黃)泥
伏(朱穆與劉伯宗絶交詩北山有鴟不㓗其翼飛不正向寢不定息饑則木攬飽則丨丨)對伏(樂府古辭桂樹夾道生青)
(龍丨丨趺)明伏(曹植蝙蝠賦行不由足飛不假翼丨丨暗動盡是鼠形)稽伏(潘勖冊魏公九錫文乘軒將返張揚沮斃)
(眭固伏罪張繡丨丨此又君之功也)走伏(鍾會平蜀奏四面雲集首尾竝進蹊路斷絶丨丨無地)理伏(陸機文賦丨翳)
(翳而愈丨思乙乙其若抽)長伏(傅休奕大寒賦彩虹藏于虛廓兮鱗介潛而丨丨)頓伏(劉琨上懷帝請糧表輒以少擊)
(衆冐險而進丨丨艱危辛苦備嘗盧照隣五悲雖有晏嬰子産將丨丨於閭巷)才伏(張載𣙜論時平則丨丨世亂則才用)枉
伏(張載𣙜論庸夫之徒少有不得意者則自以為丨丨)行伏(郭璞狌狌贊狌狌似猴足立丨丨權木挺力少辛明目蜚廉迅)
(足豈食斯肉)曉伏(梁簡文帝筝賦隴葉夜黃關雲丨丨)避伏(江淹石劫賦光丨丨而不耀智埋冥而難發)媿伏
(徐陵傅大士碑州鄉丨丨遠邇歸依)心伏(庾信謝趙王賚絲布啓妾遇新縑自然丨丨妻聞裂帛方當含笑)七伏(庾信)
(移齊河陽執事文建旌壘上未及五申安鄴城防先驚丨丨)狡伏(高適鶻賦忿顧兔之丨丨恥高鳥之成羣)夏伏(高適)
(秋登琴臺詩猶是對丨丨幾時有凉飇)誅伏(高適征東賦乃擅命以丨丨徒矯節以安劉)戢伏(李華盧郎中齋居記)
(今凶渠假息五兵未偃廟堂有風力之臣征鎮皆方召之老則仁人静士丨丨自持各其志也)踠伏(盧綸娑勒擒豹歌潛形丨)
(丨草不動雙雕轉旋羣鴉鳴)金伏(包信伏日口號火炎逢六月丨丨過三庚)弭伏(韓愈南山詩或妥若丨丨或竦若驚)
(雊李翰裴將軍射虎圖贊序中皆没羽倒必應弦毛紛血灑腋洞心穿或叱之而丨丨或箠之而郤走又元好問詩大姦何所如猰)
(㺄雄且猛雖然丨耳丨擇肉會一騁)調伏(白居易詩中心一丨丨外累盡空虛)輸伏(舒元輿玉筯篆志秦丞相斯變蒼頡)
(籕文為玉筯篆體尚太古謂古若無人當時議書者皆丨丨之故拔乎能成一家法式)趨伏(皇甫湜吉州刺史廳壁記公有)
(異政神之祚之民歌路陲冀聞京師天子明聖恩光遠而于是掾吏將卒丨丨固請願書于公堂之北壁)下伏(姚合詩丨丨秋)
(斯近還知扇漸疎)鸞伏(柳識弔夷齊文先生鴻逸中州丨丨西山顧薇蕨之離離歌唐虞之不還)神伏(羅隱武牢關詩)
(由來四皓須丨丨大抵秦皇謾氣強)秋伏(曹松夏日東齋詩三庚到丨丨偶來松檻立)始伏(韓琦苦熱詩皇祐辛卯夏)
(六月朔伏暑丨丨之七日大熱極炎苦)縮伏(王令寄題韓丞相定州閱古堂詩小戎何為尚丨丨久滯公斧血不滋)愆
伏(秦觀喜雨詩一氣或錯繆丨丨相寇兵)迎伏(秦觀駕幸太學詩法天璧水遙丨丨應夜深衣不亂行)龜伏(范成)
(大題請息齋詩蓍下略同丨丨瓜中且免蠅來)蟠伏(王炎遊峴山詩北山上攙天南山𫝑丨丨)帖伏(薛季宣跋蜡虎圖詩)
(請君懸之政事堂坐令丨丨犬與羊)中伏(釋惠洪夏日烹茶詩炎炎三伏過丨丨秋光先到幽人家文同玉峯園避暑詩南國)
(避丨丨意適晩忘歸)踞伏(黃溍金華山詩紛綸怪狀滿巖腹熊虎丨丨鸞鳳騫)制伏(方䕫夜坐苦蚊詩誰知有丨丨火攻)
(策竒勲𫝊燈錄降魔師趙郡人也姓王氏父為亳掾師七歲出家時屬野多妖鬼魅惑于人師孤形丨丨曾無少畏故得降魔名焉)
蝠伏(袁易詩蟲飛丨丨各有時萬物行藏信非偶)湮伏(貢師泰送張教授請岐山鳳遠科斗空戈鳥殳蟲漸丨丨)回
伏(廼賢居庸關詩盤盤龍虎踞岑巘互丨丨)魚伏(高啓水上盥手詩沄沄細浪起杳杳驚丨丨)降伏(楞嚴經又以此)
(心精研妙明觀察不停抑按丨丨制止超越于時忽然十方虛空成七寳色或百寳色同時徧滿不相留礙)折伏(楞嚴經阿)
(難白佛言我是如來最小之弟蒙佛慈愛雖今出家猶恃嬌憐所以多聞未得無漏不能丨丨娑毗羅咒為彼所轉溺于媱舍當由)
(不知眞際所詣)傅伏(北史丨丨傳丨丨太安人也少從戎以戰功稍至開府永橋領人大都督周武帝前攻河隂伏自永橋夜)
(入中潬城南城陷被圍二旬不下周武自鄴還至晉州遣高阿那肱等召伏伏聞後主己被𫉬仰天大哭良久然後降周武見曰何)
(不早降伏流涕曰臣三世衣食齊家被任如此不能自死羞見天地周武親執手曰朕平齊唯見公一人)
無敢伏(書丨或丨丨小人之攸箴疏汝等丨有丨丨絶小人之所欲箴規上者)寢毋伏(禮記遊毋倨立毋跛坐毋)
(箕丨丨丨)懼有伏(左傳齊師敗績公將馳之劌曰未可下視其轍登軾而望之曰可矣既克公問其故對曰夫大國難測也)
(丨丨丨焉吾視其轍亂望其旗靡故逐之)避席伏(漢書灌夫傳丞相蚡取燕王女為夫人竇嬰與夫俱往賀酒酣蚡起為壽)
(坐皆丨丨丨)萬物伏(漢書李廣傳上曰將軍者國之爪牙也率三軍之心同戰士之力故怒形則千里竦威振則丨丨丨)
(白虎通不周風至蟄蟲匿廣莫風至則丨丨丨)羣隂伏(漢書李尋傳日將旦清風發丨丨丨君以臨朝不牽于色五代史世)
(家論語曰清風興丨丨丨日月出爝火息又參同契反者為証道之驗坎去離來弱者乃樹德之基陽施隂伏)小人伏(列子)
(大哉死乎君子息焉丨丨丨焉)良臣伏(韓非子忠臣之所以危死而不以其罪則丨丨丨矣姦邪之臣安利不以功則姦臣)
(進矣)坐咸伏(文士傳文帝命甄后拜坐丨者丨丨唯劉楨平仰視之)不擊伏(禽經鷹丨丨丨鶻不擊妊)水靈
伏(崔駰北征頌人事協兮皇恩得金精揚兮丨丨丨)蹲鴟伏(蜀都賦交讓所植丨丨所丨注蹲鴟大芋也)隂晷
伏(謝朓齊雩祭歌陽律亢丨丨丨耗下土薦穜稑)心塵伏(梁昭明太子講席將訖賦詩因兹闡慧雲欲使丨丨丨)晩
雲伏(沈約循役朱方道路詩縈蔚夕飇卷蹉跎丨丨丨)十使伏(庾肩吾四城門詩願引三塗衆俱令丨丨丨)鳥
獸伏(杜甫詩天寒丨丨丨霜露在草根)神鬼伏(劉長卿寳劍篇自然丨丨丨無事莫空彈)彩雉伏(韓愈送區)
(弘南歸詩蜃沈海底氣昇霏丨丨野丨朝扇翬)草中伏(元稹雉媒詩遠見爾文章知君丨丨丨)心猿伏(許渾題杜)
(居士詩機盡丨丨丨神閒意馬行)篔簹伏(陳陶紫竹詩對烟蘇麻醜夾澗丨丨丨)同人伏(劉得仁贈雍陶博士)
(詩有句丨丨丨無私胄子知)虎豹伏(蘇舜欽昇陽殿故址詩殿宇之後林莽中日暮常有丨丨丨)羣軰伏(梅堯)
(臣觀居寧畫草蟲詩寧公實神授坐使丨丨丨)耆年伏(蘇軾欲以石易畫詩久知公子賢出語丨丨丨)麀鹿伏(蘇軾)
(詩聲淫及靈臺中有丨丨丨)古今伏(張養浩詩國忠貴顯奴隸憎黃憲清貧丨丨丨)小雷伏(楊維楨泛震澤大小)
(雷望洞庭詩大雷不動丨丨丨銀海空青光奪目)百怪伏(宋濂送陳教授詩大肆文章手直壓丨丨丨)雞犬伏
(高啓城虎詞母兒畏竄丨丨丨排籬突戶誰能遮)
御定佩文韻府卷九十之六
