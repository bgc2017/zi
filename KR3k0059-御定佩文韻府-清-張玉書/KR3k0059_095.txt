欽定四庫全書
御定佩文韻府卷十一之五
上平聲十一真韻五
頻(符真切數也急也比也說文作頻水厓人所賓附頻蹙不前而止又姓)
韻藻頻頻(法言丨丨之黨甚于鸒斯杜甫詩賦詩分氣象佳句莫丨丨盧仝詩員郎猶小小國學大丨丨)
去來頻(列子列子師老商氏友伯高子進二子之道乘風而歸尹生聞之從列子居因閒請蘄其術者十反而十不告尹生)
(退數月不已又往從之列子曰汝何丨丨之丨又戴叔倫詩芝田棗逕往來頻)酌酒頻(盧照隣詩山水彈琴盡風花丨丨丨)
(又許渾重别詩泪沿紅粉澀羅巾重繫蘭舟勸酒頻)夢寐頻(宋之問桂陽橋遇佳人詩蕩舟為樂非吾事自歎空閨丨丨丨)
(又令狐楚詩年年不見帝鄉春白日尋思夜夢頻朱慶餘望九疑詩倚杖何凝望中宵夢往頻李建勲詩楚外千峰入夢頻)宴
賞頻(孫逖詩地勝林亭好時清丨丨丨)送喜頻(杜甫詩衛幕銜恩重潘輿丨丨丨)畏客頻(杜甫詩世路知)
(交薄門庭丨丨丨)燕來頻(杜甫詩孰知茅舍絶低小江上丨子故丨丨)附書頻(杜甫詩有猿揮泪盡無犬丨丨)
(丨又韓愈詩寄書惟在頻無恡簡與繒)借寇頻(杜甫送韋中丞赴湖南詩寵渥徵黃漸權宜丨丨丨)風起頻(盧綸)
(詩待月水流急惜花丨丨丨)
增三頻(周書豐有丨丨三頻一曰頻祿質瀆二隂福靈極三留身散真)大頻(拾遺記虞舜在位十年萬國重譯而至有)
(丨丨之國其民來朝乃問其災祥之數)仁頻(上林賦留落胥邪丨丨并閭注丨丨㯶也)褒頻(譚貞良笑賦耄齡啞亟充)
(耳丨丨)李頻(唐書丨丨傳頻字德新睦州壽昌人少秀悟達長廬西山多所記覽其屬辭於詩尤長姚合名為詩士多歸重)
(頻走千里丐其品合大加奬挹以女妻之鄭谷詩理論知清越生徒得丨丨)
不自頻(詩池之竭矣丨云丨丨釋文頻毛如字鄭作濱)鼓吹頻(唐明皇南出雀鼠谷詩背陜關山隘横汾丨丨丨)
畫熊頻(杜甫送柏二别駕詩中丞問俗丨丨丨)出將頻(杜甫和嚴中丞詩汲黯匡君切廉頗丨丨丨)索居
頻(杜甫上韋左相詩長卿多病久子夏丨丨丨)决勝頻(劉方平寄隴右嚴判官詩王師丨丨丨)看花頻(韋應)
(物詩餘香掩閣去遲日丨丨丨又劉禹錫詩樓下芳園最占春年年結伴采花頻)出守頻(錢起送張員外出牧岳州詩自)
(憐黃閣知音在不厭彤幨丨丨丨)典衣頻(李端詩花開封印早雪下丨丨丨)入幕頻(崔峒詩李郭應時望王楊)
(丨丨丨)細雨頻(羊士諤早春對雨詩南館垂楊早東風丨丨丨)辟書頻(劉禹錫送楊侍郎歸朝詩一門科第是五)
(府丨丨丨)數爵頻(韓愈酒中留上李相公詩眼穿長訝䨇魚斷耳熱何辭丨丨丨又歐陽修詩濁酒無辭舉爵頻)寵光
頻(韓愈酬胡大夫詩傾朝共羨丨丨丨)轉檝頻(張籍舟行詩藻密行舟澀灣多丨丨丨)過眼頻(張籍江頭詩晚)
(步隨江遠帆丨丨丨)來中第頻(白居易喜敏中及第詩自知羣從為儒少豈料詞場丨丨丨)齋頭頻(白居易詩)
(直日常多丨丨丨)笑語頻(元稹詩滿座喧喧丨丨丨)玉露頻(元稹蜘蛛詩截道冠礙漫天丨丨丨)蟬燕語
頻(元稹晚春詩晝靜簾疎丨丨丨又温庭筠楊柳枝詩織錦機邊鶯語頻)落英頻(李紳櫻桃花詩凝豔拆時初照日丨)
(丨丨處乍聞鶯又吴融春雨詩綠苔狼籍落花頻)葉飛頻(顧非熊詩渡頭風晚丨丨丨)起草頻(劉得仁寄姚諫)
(議詩危坐開麻紙燈前丨丨丨)住旆頻(劉得仁送鄂州崔大夫赴鎮詩去國鳴騶緩輕雲丨丨丨)到寺頻(劉得仁贈)
(敬晊助教詩街西靜觀求居處不到權門丨丨丨)飛觴頻(陸龜蒙酒鎗詩惟懷魏公子即此丨丨丨)鳥下頻(吴融)
(詩潮落寒沙丨丨丨陸游詩人稀丨丨丨)進退頻(黃滔留辭鄭郎中詩去違知己住違親欲發羸蹄丨丨丨)鴈度頻
(譚用之秋夜詩露下銀河丨丨丨)落子頻(釋無可松詩待鶴移隂過聽風丨丨丨)鶴下頻(釋皎然詩護講龍來)
(遠聞經丨丨丨)雨花頻(林逋送昱師赴請姑蘇詩當知舉如意寶地丨丨丨)打鐘頻(范成大戲書東禪飯熟丨丨丨)
起舞頻(陸游詩投杯丨丨丨)易藁頻(方岳寄湯卿詩性野回書懶詩癡丨丨丨)熨貼頻(袁桷簡馬伯庸詩平)
(明欲進朝天襪小立蘭鐙丨丨丨)倒屣頻(袁桷壽李承旨詩問俗停車後貪賢丨丨丨)賦詩頻(虞集送李通甫)
(詩應共庾公揮扇坐每尋崔顥丨丨丨)
蘋(符真切大萍也又作薲)
韻藻采蘋(詩于以丨丨南澗之濱詩序丨丨大夫妻能循法度也箋古者婦人先嫁三月教以婦德婦言婦容婦功教成)
(之祭牲用魚芼用蘋藻所以成婦順也周禮樂師凡射大夫以丨丨為節禮記丨丨者樂循法也左傳風有采蘩丨丨雅有行葦泂)
(酌昭忠信也梅妃傳妃姓江氏年九歲能誦二南語父曰吾雖女子願以此為志父竒之名曰丨丨劉無䨇傳無䨇已入掖庭王仙)
(客問塞鴻曰舊家人誰在曰唯無䨇婢丨丨在)用蘋(見上)白蘋(九歌登丨丨兮騁望與佳期兮夕張柳惲詩汀洲采丨丨)
(陶翰詩吏邑沿清洛鄉山指丨丨李白詩淥水明秋月南湖采丨丨杜甫詩楊花雪落覆丨丨青鳥飛去銜紅巾又處處清江帶丨)
(丨温庭筠詩丨丨風起樓船暮江燕䨇䨇正雨斜)青蘋(風賦夫風生於地起於丨丨之末梁昭明太子詩霏雲出翠嶺涼風)
(起丨丨杜甫詩名園當翠巘野棹沒丨丨)綠蘋(杜審言詩淑氣催黃鳥晴光轉丨丨羊士諤城隍廟賽雨詩靈雨慰斯人齋心)
(薦丨丨溫庭筠詩一局殘棋千點雨丨丨池上暮方還)
崑崙蘋(呂氏春秋菜之美者丨丨之丨)
增應蘋(拾遺記師涓造新曲以代古樂故有四時之樂春有離鴻去鴈丨丨之樂)水蘋(酉陽雜俎太原晉祠冬有丨底)
(丨不死食之甚美七啓采菱華擢丨丨弄珠蚌戲鮫人白居易詩清風丨丨葉白露木蘭枝韓琦詩長生晉丨丨倪瓚詩南汀新月)
(色照見丨中丨)掩蘋(七發丨丨肆若為牧人席注掩蔽也肆陳也)發蘋(東都賦順流泉而為沼丨丨藻以潛魚)藻
蘋(梁武帝泛天池詩丨丨相推移)依蘋(梁簡文帝卦名詩旅谷乍丨丨)初蘋(沈約詩時嚶起稚葉蕙氣動丨丨李德裕)
(詩清淺漾丨丨)風蘋(陸倕思田賦丨去丨其已開日登桑而先見劉希夷詩夕采弄丨丨陸龜蒙詩竿倚丨丨夜不收)流
蘋(吴均詩丨丨方繞繞落葉向紛紛)驚蘋(駱賓王啟靈襟轉璧絢逸照於蘭池神府丨丨韻清音於桂浦)渚蘋(杜甫)
(湘夫人祠詩晚泊登汀樹微馨借丨丨)谿蘋(韓愈鄆州溪堂詩丨有丨苽有龜有魚蘇軾詩自慙潢潦薦丨丨)萍蘋
(孟郊詩丨丨一浪草菰蒲片池榮)遠蘋(賈島詩細響吟乾葦餘馨動丨丨)汀蘋(李商隱詩浮生見開泰獨得詠丨丨)
(鄭谷詩香失半丨丨陸龜蒙聖姑廟詩殷勤撥香池重薦丨洲丨)苔蘋(杜顔灞橋賦聽鳬鴈之悽慘對丨丨之靃靡)江
蘋(歐陽修詩送目蘅臯望不休丨丨高下遍汀洲)
糅以蘋(蜀都賦其沃瀛則有攢蔣叢蒲綠菱紅蓮雜以薀藻丨丨丨蘩)葦兼蘋(方干詩浸郭丨丨丨)雨泛蘋
(周朴詩融冰丨丨丨)軟弱蘋(陳至賦得芙蓉出水詩下照參差荇高辭丨丨丨)岸邊蘋(伍喬觀山水障子詩雲勢)
(似離巖底石浪花如動丨丨丨)大夫蘋(蔡襄詩歌協丨丨丨)南澗蘋(黃庭堅詩廟中時薦丨丨丨又范成大詩於今)
(咏澗蘋)楚客蘋(吴萊詩色挺淮王桂香生丨丨丨)一洲蘋(高啟詩鷓鴣飛盡丨丨丨帆帶秋雲度遠津)
對語(岸蓼汀蘋)(咏絮采蘋)(早韭初蘋)(泛梗流蘋)(北山杞南澗蘋)(千畝竹一洲蘋)(吟紅藥咏白蘋)
摘句(峰影度青蘋曉露落輕蘋)(風約半池蘋廻潮暗動蘋)(御水鵁鶄暖白蘋河帶流澌欲上蘋)
(海門潮上沒青蘋清溪演漾綠生蘋)
顰(符真切眉蹙也古作矉亦作嚬)
韻藻效矉(莊子西子病心而矉其里之醜人見而美之歸亦捧心而丨其丨富人見之閉門而不出貧人見之挈妻子而)
(去之彼知美矉而不知矉之所以美李白詩蛾眉不可妬況乃丨其丨韓偓詩枉道嫌偷藥推誠鄙丨丨皮日休館娃宫懷古詩不)
(知水葬今何處溪月彎彎欲丨丨)柳顰(駱賓王詩粧鏡菱花暗愁眉丨葉丨范成大春懷詩丨丨梅笑各相惱詩債棋讐俱)
(見尋)一顰(蘇軾仇池石詩相如有家山縹緲在眉綠誰云千里遠寄此丨丨足)
增慕顰(文心雕龍丨丨之心於焉兹攪)嬌顰(梁簡文帝長安有狹邪行小婦最容冶映鏡學丨丨李百藥火鳳詞丨丨)
(眉際斂逸韻口中香溫庭筠舞衣曲蕅腸纖縷抽輕春烟機漠漠嬌蛾嚬吴師道姑蘇臺詩吴波渺渺吴山簇不見嬌嚬倚闌曲)
紓顰(任昉答到建安餉杖詩獻君千里笑丨我百憂丨)開嚬(薛道衡豫章行樓中愁思不丨丨始復臨窗望早春)䨇
顰(李百藥火鳳詞莫見丨丨斂疑人含笑情貢奎詩遠烟青處晚丨丨)學嚬(許敬宗詩丨丨齊柳嫩妍笑發春藂)顔嚬
(韓愈讀東方朔雜事詩王母不得已丨丨口齎嗟)孤顰(李商隐燕臺詩雲屏不動掩丨丨西樓一夜風筝急宋濓詩梅花似)
(相憐沿途慰丨丨)咏嚬(温庭筠丨丨詩毛羽斂愁翠黛嬌攢豔春)翠顰(温庭筠湘東宴曲湘東夜宴金貂人楚女含情)
(嬌丨丨鄭元祐詩桃葉丨丨楊子渡麥苗青茁蒜山磯王褘詩悶結䨇蛾丨斂丨)長顰(李羣玉金塘道中詩十口繫心抛不)
(得每回回首即丨丨唐彦謙詩楚天遠望每長嚬)美顰(陳造詩政恐效西子丨丨得嘲劇)微顰(范成大夜行上沙見)
(梅詩溪聲為咽絶月亦低丨丨)輕顰(元好問杏園燕集詩陽和入骨春思動欲語不語時丨丨)小嚬(劉昂都門觀别詩丨)
(丨猶唱渭城歌歌聲未斷征鞍發)宜顰(張昱詩西施宜笑復丨丨)解顰(李東陽詩極浦遥山豈丨丨)暮嚬(譚貞)
(良笑賦夢田獵而旦泣朝號咷而丨丨)
兩眉嚬(李嶠詩空餘千里月照妾丨丨丨)翠眉顰(杜甫詩誰家挑錦字燭滅丨丨丨又温庭筠金虎臺詩倚瑟紅)
(鉛濕分香翠黛嚬許渾詩舞衫未換紅顔濕歌扇初移翠黛嚬又杜牧書情詩摘蓮紅袖濕窺淥翠蛾嚬)半額顰(張希復小)
(小寫真詩蟬怯纖腰步蛾驚丨丨丨)兩點顰(吴融和韓致光無題詩杏小䨇圓靨山濃丨丨丨)畫時嚬(吴融無題)
(詩陽城迷處笑京兆丨丨丨)月借嚬(吴融無題詩子母錢徵笑西南丨丨丨)西子顰(蘇軾贈李彦威秀才詩窮)
(途政似不龜手與世羞為丨丨丨)一再顰(楊萬里詩先生起裹頭三歎丨丨丨)捧心顰(范成大詩翠蛾常作丨丨)
(丨)舞蛾顰(宋无廢宅詩珠履賣錢豪客散玉釵乘傳丨丨丨)春山顰(郝經陽春怨隔花半面丨丨丨)帶愁
顰(李禎詩修眉渾似丨丨丨)可憐顰(賀朝陽詩紅粉清鏡中娟娟丨丨丨)
對語(微粲淺顰)(獨笑孤顰)(畫嫵效顰)(凝睇含顰)(齲齒笑捧心顰)(金鳳蹙翠蛾顰)(桃頰笑柳眉顰)
摘句(風展柳眉顰山黛儼如顰)(山容雨後尚含顰垂楊無力不禁顰)
嚬(符真切笑也按諸書顰丨多互用今以詞意為笑者收丨下作眉蹙解者皆入顰)
韻藻一嚬(韓非子韓昭侯曰明主愛丨丨一笑嚬有為嚬笑有為笑)微嚬(王筠詩含嬌起斜盼斂笑動丨丨)
增工嚬(呂向美人賦玉顔絳唇巧笑丨丨)含嚬(温庭筠照影曲黃印額山輕為塵翠鱗紅穉俱丨丨)
嚬不嚬(杜牧詩罇酒酌未酌曉花丨丨丨)
銀(語巾切爾雅白金謂之丨)
韻藻金銀(書厥貢惟金三品疏黃金謂之璗白金謂之銀郭璞曰此皆道丨丨之别名唐書百官志唐署令丞掌範鎔丨)
(丨列子化人之宫搆以丨丨絡以珠玉南都賦琢琱狎獵丨丨琳琅杜甫太歲日詩榮光懸日月賜與出丨丨白居易詩朝客朝回)
(回望好盡紆朱紫佩丨丨)冶銀(唐書權萬紀傳萬紀為侍御史即奏言宣饒部中可鑿山丨丨帝讓曰公不推賢進善乃以利)
(規我斥使還第)燭銀(穆天子傳天子之珤玉果璿珠丨丨注銀有精光如燭江賦其下則金礦丹礫雲精丨丨)黃銀(路史)
(上有丹砂者下有丨丨上有慈石者下有銅金庾信羽調曲山無藏于紫玉地不愛于丨丨又徐景端詩洞庭霜橘包丨丨)雕
銀(唐太宗登三臺詩露除光炫玉霜闕映丨丨)水銀(施肩吾夏雨後題青荷蘭若詩微風忽起吹蓮葉青玉盤中瀉丨丨)
(真誥漢期門郎程偉妻通神變化煎丨丨成銀偉從受方妻謂偉骨相不應得逼之不已妻乃尸解去)銷銀(李商隐殘雪詩)
(遶牆全剝粉傍井漸丨丨)芻銀(蘇軾詩俗學吁可鄙紙繒配丨丨)
雪為銀(異人錄耿先生明道術保泰中召入宫時方雪帝曰能以丨丨丨乎對曰可乃取雪削如銀鋌投熾火中即為銀又)
(杜甫詩漰口江如練蠶崖雪似銀)䨇烏銀(孟郊詩青山白屋有仁人贈炭價重丨丨丨)鉛中銀(蘇軾詩清詩要)
(陶鍊乃得丨丨丨)
改根為銀(尚書故實韓昶名父之子也而闇劣為集賢校理鹵簿有金根車昶以為誤丨丨丨丨)
增白銀(書厥貢惟金三品疏三品黃金以下惟有丨丨與銅耳史記蓬萊方丈瀛洲此三神山也皆以黃金丨丨為宫闕南)
(史徐陵傳丨丨難得黃札易營西京雜記初修上林苑羣臣遠方各獻名果異樹亦有製為美名以標竒麗丨丨樹十株黃銀樹十)
(株神仙傳一通黃金之簡刻而書之封以丨丨之函置蜀綏山)丹銀(周禮夏官職方氏正南曰荆州其利丨丨齒革)繫銀
(魏志濊國男女丨丨廣數寸以為飾)采銀(唐書食貨志元和初天下銀冶廢者四十歲丨丨萬二千兩)鍜銀(宋史章獻)
(劉皇后傳后在襁褓而孤鞠於外氏蜀人龔美者以丨丨為業擕之入京師薛昭緯詩早知文字多辛苦何不當初學丨丨)懷
銀(論衡丨丨紆紫未必稷契之才)餅銀(水經注王歆始興記曰林水源裏有室室前磐石上列羅十瓮中悉是丨丨采伐遇)
(之不得取取必迷悶)分銀(埤雅執錫丨丨操橙證柚)浮銀(參同契採丨丨至寶于西方)鍊銀(參同契白者銀也黑)
(者鉛也知白守黑謂丨丨于鉛也)耍銀(清異錄劉鋹在國春深令宮人闘花負者獻耍金丨丨)熟銀(庾信仙山詩石)
(軟如香飰鉛消似丨丨)燒銀(戴暠月重輪行浮川疑讓璧入戶類丨丨)服銀(蕭慤屏風詩丨丨有祕術烝丹傳舊經)
垂銀(駱賓王上韋明府啟塵飛范甑丨丨有結綬之華調理宓絃烹雞屈函牛之量范咸送大理正攝御史判凉州别駕詩丨)
(丨棘庭印持斧柏臺綱)傾銀(杜甫詩丨丨注玉驚人眼共醉終同卧竹根王安石詩守歲夜丨丨)鑄銀(韋應物常參軍)
(古鼎歌江南鑄器多丨丨罷官無物惟古鼎)鎔銀(劉禹錫詩洞庭秋月生湖心層波萬頃如丨丨蘇軾中秋月詩丨丨百頃)
(湖挂鏡千尋澗)窪銀(白居易詩丨丨中貴帶昂黛内人裝)封銀(白居易詩吴興山中罷榷茗鄱陽坑裏休丨丨)洗銀
(白居易銀榼詩重用鹽梅試洗看自注銀匠丨丨多以鹽花梅漿也)輕銀(李賀詩帳帶塗丨丨)甃銀(李賀詩光明藹不發)
(腰龜徒丨丨)横銀(杜牧宿長慶寺詩高鐸數聲秋撼玉霽河千里曉丨丨)濕銀(李商隱詩丨丨注鏡井口平又范成)
(大詩棹入丨丨天鏡中)藥銀(周賀贈李道士詩擬歸太華何時去他日相逢乞丨丨)乾銀(李咸用論交詩結交如丨)
(丨産竭不成道)露銀(蘇軾詩萬里梧桐卷丨丨)佩銀(蘇軾詩初起湘纍復丨丨)乞銀(文同驄馬詩鬐鬛擁如雲西人)
(號丨丨)瀉銀(趙孟頫雨詩荷盤丨汞丨)跳銀(袁桷䨇魚硯詩丨丨破練何足竒共飽雲腴作寒玉陳樵丨丨溪詩枕石)
(聽泉伏草萊丨丨溪上日徘徊)精銀(袁桷集廉園詩幽蜂集佳吹炯鷺搖丨丨)爛銀(袁桷舟中雜咏鸕鷀漾晴空意態極)
(楚楚翻風蒼雪廻轉日丨丨舞)賦銀(貢師泰詩憶昔里中初丨丨丨丨日急家日貧)注銀(洪希文詩傾人嬾丨丨)堆
銀(王士熙竹枝詞昨夜玄冥剪飛雪雲州山裏盡丨丨)𠻳銀(方孝孺友筠軒賦日穿漏以噀金水環廻而丨丨)天銀
(起世經月天宮殿純以丨丨天青琉璃而相間錯)
朱提銀(漢書食貨志丨丨丨重八兩為一流師古注丨丨縣名屬犍為出善丨)四函銀(南史陶愍祖孫季直早慧)
(愍祖甚愛異之嘗以丨丨丨列置於前令諸孫各取其一季直時年四歲獨不取)白如銀(拾遺記背明國有瓊膏粟丨丨)
(丨食之令人骨輕又杜甫茆堂檢校收稻詩無勞映渠盎自有色如銀)一䨇銀(繁欽詩何以致殷勤約指丨丨丨)安
息銀(庾信謝趙王賚犀帶錢啟貫藏文馬如燒丨丨之丨帶插通犀似獵雲南之獸注丨丨國以丨為錢)市用銀(張籍)
(詩海國戰騎象蠻州丨丨丨)月進銀(王建送吴諫議上饒州詩養生自有年支藥稅戸應停丨丨丨)籠透銀(白居)
(易敕賜櫻桃詩圓轉盤傾玉鮮明丨丨丨)萬朵銀(元稹南秦雪詩千峰筍石千林玉萬樹松蘿丨丨丨)頷中銀(元稹)
(詩白髮過於冠色白銀釘少校丨丨丨)兔刻銀(韓琦詩鄉郡分符丨丨丨)光閃銀(翁卷白紵詞翩翩長袖丨丨丨)
(繡羅帳密流香塵)綰青銀(范梈贈陳提舉詩便令回首丨丨丨已負南宫第一人)十流銀(馬祖常和王左司竹)
(枝詞五坊戲馬賽爭道宣聲催賜丨丨丨)色耀銀(袁桷壽李承旨詩瞳碧光流漆顔紅丨丨丨)泓池銀(舒頔落梅)
(歌東風輕點丨丨丨)鏤文銀(高啟鎧詠絲弗丨丨丨高城日照鱗)澹抹銀(祝允明詩山色浮空丨丨丨)
凝鉛為銀(神仙傳煎泥成金丨丨丨丨水鍊八石飛騰流珠又司空圖詩品猶鑛出金如鉛出銀)煮銅為銀
(酉陽雜俎赤白檉出凉州大者為炭入以灰汁可以丨丨丨丨)
對語(紫貝丹銀)(袖石懷銀)(火齊水銀)(餐玉服銀)(霞散綺雪堆銀)(蕤賓鐵安息銀)(薪燃蠟燭剪銀)
摘句(冰池凍積銀鈎垂箔上銀)(荷珠漾水銀更靜月如銀)(三山宫闕峙如銀海底明盤出爛銀)
(天波萬斛瀉鎔銀鱸魚上釣白於銀)
垠(語巾切說文地丨也岸也崖也界也又文韻)
韻藻九垠(爾雅九天之際曰丨丨九天之外曰九垓甘泉賦漂龍淵而還丨丨兮窺地底而上回柳宗元文沸四海以為)
(鼎跨丨丨以為爐馮子振十八公賦吾于是號丨丨呌大鈞河捲岳廻川吟谷呻)無垠(淮南子上游于霄雿之野下出于丨)
(丨之門楚辭九章穆眇眇之丨丨兮莽芒芒之無儀又其小無内兮其大丨丨鵩鳥賦大鈞播物兮坱圠丨丨又甘泉賦據軨軒而)
(周流兮忽軮軋而亡垠)重垠(揚雄箴丨丨累垓以待暴卒)地垠(甘泉賦天閫决兮丨丨開八荒協兮萬國諧)邳
垠(答賓戲齊甯激聲于康衢漢良受書于丨丨)朱垠(東都賦北動幽崖南耀丨丨范仲淹明堂賦南門之外則有丨丨越)
(裳八蠻之族唯北是望)天垠(杜甫詩若憑南轅使書札到丨丨)八垠(杜甫詩賦詩賓客間揮灑動丨丨)海垠
(柳宗元鐃歌奔鯨沛盪丨丨薩都剌詩御史傳天語飛霜到丨丨又望鼔山詩鼓山起千仞乃是東丨丨)坤垠(柳宗元劍門銘)
(井絡丨丨時惟外區)邊垠(蘇軾詩蹭蹬阻風水横斜挂丨丨)
增西垠(漢書禮樂志朝隴首覽丨丨靁電尞獲白麟元好問紀子正杏園燕集詩紀翁種杏城丨丨千株萬株紅豔新)土
垠(漢書地理志右北平郡縣十六有俊靡徐無丨丨後漢書耿弇傳光武還薊復遣弇與吴漢景丹等十三將軍追賊至潞東及)
(平谷再戰遂窮追於右北平無終丨丨之間至浚靡而還按浚同俊水經注巨梁水出丨丨縣北陳宮山)四垠(魏書鄭道昭傳)
(道昭表曰九服感至德之和丨丨懷擊壤之慶韋應物詩高臺造雲端遐瞰周丨丨)踰垠(尉繚子高之以廊廟之論重之以受)
(命之論銳之以丨丨之論則敵國可不戰而服)何垠(宋史樂志感帝生樂章永綏多祐國祚丨丨)漢垠(淮南子宇宙生)
(氣氣有丨丨清陽者薄靡而為天重濁者凝滯而為地)守垠(荀子刑稱陳守其銀注稱謂當罪之法施陳則各守其分限銀)
(與垠同)眹垠(淮南子進退屈伸不見丨丨)涇垠(法言東溝大河南阻商山西采雍梁北鹵丨丨)丹垠(路史炎帝)
(柱神農子也西盪河原東澹海漘南耀丨丨北訖幽虚)北垠(羽獵賦帝將惟田于靈之囿開丨丨受不周之制)沂垠
(班固竇車騎北征頌回萬里而風騰劉殘寇於丨丨)石垠(劉楨魯都賦淥池分浪以帶丨丨文隅瓊岸華玉依津)高垠
(鍾會蒲萄賦託靈根于玄圃植崑山之丨丨)絶垠(鷦鷯賦序或凌赤霄之際或託丨丨之外)蒼垠(七命旌拂霄崿軌出)
(丨丨)八垠(高允徵士頌四海從風丨丨漸化)江垠(王勃采蓮賦霧靜丨丨氣恬海漠)非垠(柳宗元天對烏傒繫)
(維乃麋身位無極之極漭彌丨丨或形之加孰取大焉)坤垠(柳宗元劍門銘井絡丨丨時惟外區界山為門環於蜀都)垠
垠(柳宗元閔生賦肆余目於湘流兮望九疑之丨丨)東垠(杜牧大雨行丨丨黑風驚海水海水卷上天中央)山垠
(元好問虎害詩目光如電聲如雷倚蕩起伏丨之丨)
冏于垠(易元包經晛于醜丨丨丨傳曰晛于醜觀夫衆也丨丨丨照夫遠也按晛音耀冏音烱平聲)銅鍇垠(左思)
(吴都賦其琛賂則琨瑶之草丨丨之丨)窮崖垠(韓愈陸渾山火詩天跳地踔顛乾坤赫赫上照丨丨丨)北海垠
(白居易送客遊嶺南詩迢遞天南面蒼茫丨丨丨)寒溪垠(歐陽修菱溪大石詩新霜夜落秋水淺有石露出丨丨丨)月
竁垠(范鎮大報天賦西踰丨丨之丨東走天地之紀)天壁垠(晁補之謁岱祠詩俯穿鬭仙巖鳥下丨丨丨)瑶臺
垠(王惲詩世間塵土幾千丈有夢不到丨丨丨)西北垠(蒲道源送吴閒閒真人詩石梁雄據天下津羣峯迤邐丨丨丨)
筠(為贇切竹皮之美質也)
韻藻風筠(唐太宗謁并州興國寺詩圓光低月殿碎影亂丨丨)松筠(儲光羲詩特達踰珪璋節操方丨丨)叢筠
(杜甫詩蒼梧恨不盡染淚在丨丨)綠筠(柳宗元詩泉回淺石依高柳徑轉垂藤間丨丨)霜筠(蘇軾丨丨亭詩解籜新篁)
(不自持嬋娟已有歲寒姿按丨丨文同洋川園池亭名也)王筠(南史丨丨傳筠字元禮一字德柔七歲能屬文年十六為芍藥)
(賦辭甚美沈約見筠以為似外祖袁粲位至太子詹事集一百卷)
竹箭筠(禮記其在人也如丨丨之有丨也如松栢之有心也又白居易不出門詩輕箑白鳥羽新簟素箭筠)李栖筠
(唐書丨丨丨傳栖筠字貞一趙人舉進士高第終御史大夫天下人稱贊皇公子吉甫)
增浮筠(禮記孚尹旁達信也注孚讀為浮尹讀如竹箭之筠丨丨謂玉采色也元稹採玉詩求之果如言剖則丨丨膩騏騄)
(千里變鴛鴦七十二又拾遺記蓬萊山其西有含明之國有丨丨之簳葉青莖紫子大如珠有青鸞集其上陸龜蒙䨇吹管詩長短)
(截丨丨參差作飛鳳)紫筠(洛陽名園記富鄭公園景物最勝渡通津橋上方流亭望丨丨堂直北走土筠洞自此入大竹中凡)
(謂之洞者皆斬竹丈許引流穿之而徑其土横為洞一曰土筠縱為洞三曰水筠曰石筠曰榭筠)土筠(見上)水筠(見上)
(武元衡詩石甃古苔冷丨丨凉蕈翻)石筠(見上)榭筠(見上)疎筠(洛陽名園記苗帥園竹萬餘竿皆大滿二三圍丨丨)
(琅玕如碧玉椽)文筠(梁簡文帝謝賚扇啟丨丨析縷香發海檀)輕筠(王僧孺侍宴詩徙帷轢丨丨移鑾拂高柳)裁筠
(庾肩吾團扇銘丨丨比霧裂素輕蟬片月内掩重規外圓)階筠(吴筠吴城賦亭梧百尺皆歴地而生枝丨丨萬丈或至杪而無)
(葉)抽筠(張纘南征賦臨魚官以輟膳踐寒蒲之丨丨)東筠(劉孝儀薦賀瑒表聲無愧於丨丨材有喻乎西杞)孤
筠(江淹詩靈芝望三秀丨丨情所托)吹筠(庾信趙國公集序平陽擊石山谷為之調大禹丨丨風雲為之動無名氏七夕)
(賦月蒼蒼而上桂風蕭蕭而丨丨)書筠(庾信賦移談講樹就簡丨丨)靈筠(韋承慶靈臺賦丨丨挺防露之篁孤穎秀)
(梢雲之木)寒筠(吕向美人賦有美一人激憤含嚬凜若秋霜肅然丨丨)野筠(韋應物過昭國里故第詩池荒丨丨合庭)
(綠幽草積)新筠(韋應物將往滁城戀新竹詩停車欲去繞叢竹偏愛丨丨十數竿又白居易晚凉詩新葉多好隂初筠有佳色)
潛筠(韋應物道宴寺主院詩北隣有幽竹丨丨穿我廬)貞筠(元稹詩丨丨寒更佳)碧筠(元稹表夏詩綵縷丨丨糉)
(香粇白玉團高駢春日招賓詩對酒看花何處好延和閣下丨丨亭)砌筠(白居易渭村退居詩丨丨塗綠粉庭果滴紅漿)翠
筠(白居易寄蘄州簟與元九詩笛竹出蘄春霜刀劈丨丨李羣玉北風詩庭幽行樂靜凉景丨丨疎)窗筠(白居易履道新)
(居詩籬菊黃金合丨丨綠玉稠)庭筠(李羣玉詩何當五柳下酌醴吟丨丨又全唐詩話温丨丨才思豔麗工於小賦每入試押)
(官韻作賦凡八乂手而八韻成時號温八叉)江筠(陸龜蒙背篷詩敏手劈丨丨隨身織烟殼)駢筠(陸龜蒙問吴宫辭鸞)
(之簫兮蛟之瑟丨丨參差兮界絲密)截筠(陸龜蒙釣筒詩短短丨丨光悠悠卧江色)千筠(陸龜蒙置酒行丨丨擲毫春譜)
(火碧舞紅啼相唱和)舊筠(余靖詩藥更開新楮庭應長丨丨)嶰筠(晏殊中園賦矗丨丨之東美垂溪柳之三眠)秋
筠(王禹偁竹䶉詩春筍齧生犀丨丨折寒玉楊萬里山居雜興詩獨對丨丨倒晚壺)越筠(米芾硾越竹詩丨丨萬杵如金)
(版安用杭油與池繭)煙筠(孔平仲哦亭詩丨丨冉冉隂相亂燕雀啾啾語自繁)修筠(朱子次秀野韻詩史君簾閣對丨丨)
(起看名園雨後春)雪筠(倪瓚贈國寶平野軒詩丨丨霜木影差差平野風煙遠望時)傍筠(戴良秦湖漁隱詩泊渚多)
(依藻窺汀或丨丨)巢筠(吴鎮王晉卿萬壑秋雲詩野猿啼樹紅林鳥丨丨碧)湘筠(李東陽詩丨丨憶舊斑)吴筠
(唐書隱逸傳丨丨字真節華隂人天寶初召至京師請隸道士依潘師正究其術高力士短筠於帝還嵩山)
孫枝筠(徐勉萱草花賦不恃合歡之木無俟丨丨之丨)楚山筠(范靜妻沈滿願咏五彩竹火籠詩剖出丨丨丨織成)
(湘水紋)荒岡筠(韋應物遊南齋詩春水不生煙丨丨丨翳石)笋成筠(韋應物園亭覽物詩殘花已落實高丨半)
(丨丨)銀臺筠(袁高茶山詩心爭造化力先從丨丨丨)
手握青筠(拾遺記老聃居反景日室之山與世人絶迹惟有黃髮老叟五人或乘鴻鶴或衣羽毛耳出於頂瞳子皆方面)
(色玉潔丨丨丨丨之杖與聃共談天地之數五老即五方之精也)
對語(文梓斑筠)(讓木貞筠)(舞蔗吹筠)(雪幹霜筠)(蒼松粒素箭筠)(淮山桂嶰谷筠)(黃金粟碧玉筠)
摘句(節勁仰松筠疎窗蔭綠筠)(新綠半成筠層隂結翠筠)(好風凉月滿松筠暉暉寒日照霜筠)
巾(居銀切說文佩丨也)
韻藻綦巾(詩縞衣丨丨聊樂我員傳縞衣白色男服丨丨蒼艾色女服)白巾(漢書朱博傳博遷瑯琊太守齊郡舒)
(緩養名博新視事右曹掾吏皆移病卧博奮髯抵几曰觀齊兒欲以此為俗耶皆斥罷諸病吏丨丨走出府門隋書禮儀志巾國子)
(生服白紗為之晉太元中國子生見祭酒單衣角巾執經一卷以代手版杜甫詩細軟青絲履光明丨㲲丨陸龜蒙綠罽詩狐貉近)
(懷珠履貴薜蘿遥羡丨丨高尤延之玉簪花詩瑶枝巧插青鸞扇玉蕊斜傾丨鷺丨)幅巾(後漢書鮑永傳永悉罷兵但丨丨與)
(諸將及同心客百餘人詣河内注謂不著冠但丨丨束首也傅子漢末王公多委王服以丨丨為雅是以袁紹崔豹之徒雖為將帥)
(皆著縑巾白居易無長物詩青竹單牀簟烏紗獨丨丨蘇軾詩君歸為我道名姓丨丨他日容登堂)縑巾(見上)黃巾(後漢)
(書靈帝紀中平元年鉅鹿人張角自稱黃天其部帥有三十六方皆著丨丨)角巾(晉書羊祜傳祐與從弟琇書曰既定邊事)
(當丨丨東路歸故里又王導傳庾亮有東下意王導曰若其欲來吾丨丨徑還烏衣束晳賦老公戴合歡之帽少年著蕞丨之丨高)
(適詩江海有扁舟丘園有丨丨杜甫詩錦里先生烏丨丨温庭筠詩水玉簪頭白丨丨)綸巾(晉書謝萬傳萬早有時譽簡文)
(帝作相召為撫軍從事中郎著白丨丨鶴氅裘履版而前既見與帝共談移日陳與義詩洞庭微雨後凉氣入丨丨)葛巾(宋書)
(陶潛傳郡將候潛值其酒熟取頭上丨丨漉酒畢還復著之南史吴苞傳苞善三禮及老莊宋太始中過江聚徒教學冠黃丨丨竹)
(塵尾蔬食二十餘年語林諸葛武侯與宣王在渭濱將戰宣王戎服蒞事使人視武侯丨丨毛扇指揮三軍宣王聞而歎曰可謂名)
(士矣李白詩素琴本無絃漉酒用丨丨蘇軾詩陣雲冷壓黃茅瘴羽扇斜揮白丨丨)龍巾(摭遺李白游華山縣令方决事白乘)
(醉跨驢過門宰怒引至庭下曰汝何人輒敢無禮白乞狀曰無姓名曾用丨丨拭吐御手調羹力士脫靴貴妃捧硯天子殿前尚容)
(走馬華隂縣裏不許騎驢晁補之詩應不拭吐如丨丨)濫巾(北山移文竊吹草堂丨丨北岳趙秉文詩寄謝三山雲聊欲丨)
(吾丨)䨇巾(梁簡文帝詩折腰應兩袖傾足轉丨丨)紈巾(梁簡文帝擬落日窗中坐詩開函脱寶釧向鏡理丨丨)山
巾(庾信入道士館詩野衣縫蕙葉丨丨篸笋皮包賀詩霧是丨丨子船為水靸鞋吴萊續傳子建夢中得句詩野屐偏求蠟丨丨)
(尚著綀)紅巾(杜甫詩楊花雪落覆白蘋青鳥飛去銜丨丨白居易詩山榴花似結丨丨容豔新妍占斷春又山石榴詩淚痕)
(裛損臙脂臉剪刀裁破丨綃丨王建賽神曲椒漿湛湛桂座新一䨇長箭繫丨丨)霑巾(杜甫詩喜心翻倒極嗚咽淚丨丨)
漉巾(杜甫詩謝氏尋山屐陶家丨酒丨賀裳蠟梅花賦序問藍田之公事哦句松間索彭澤之閑情丨丨菊下)醉巾(蘇軾)
(詩山好留歸屐風回落丨丨)岸巾(陸游春雨詩今朝雨止通溪路又向沙頭丨幅丨)
林宗巾(漢書郭泰傳泰嘗遇雨巾一角墊時人乃故折巾一角以為丨丨丨其見慕如此吴筠詩惟安萊蕪甑兼慕丨丨丨)
墊角巾(見上又韓愈三器論墊巾效郭異名同藺胡宿詩蕩漿遠從芳草渡墊巾還傍綠楊隄陸游詩樵路霜侵履漁舟雨)
(墊巾宋无詩自補尋山屐誰親墊雨巾)僕射巾(唐書裴冕傳冕性豪侈既素貴輿服食飲皆光麗珍豐自製巾子工甚人)
(爭效之號丨丨丨)北山巾(任希古詩思挂東都冕言訪丨丨丨)竹葉巾(薛稷茆茨賦削野藜而作杖卷丨丨而為)
(丨又王維詩還携松葉酒俱篸竹皮巾又張籍太白老人詩日觀東南幽客住竹中藤帶亦逢迎)蓮花巾(李白詩吴江女)
(道士頭戴丨丨丨又貫休詩瀑細落花巾)華陽巾(王禹偁黃州竹樓記戴丨丨丨手執周易一卷)
增授巾(禮記請沃盥盥卒丨丨注巾以帨手庾信冠軍伯夫人墓誌銘丨丨沃盥有謹於事姑斷織停機無忘於訓子陸游)
(詩徹食奉盥丨帨丨此樂豈復論賤貧)二巾(禮記浴用丨丨上絺下綌)布巾(周禮幂人掌共巾幂祭祀以疏丨丨幂八)
(尊以畫丨丨幂六彛凡王巾皆黼)王巾(見上)拂巾(儀禮大射禮小射正坐奠笥於物南遂丨以丨後漢書左周黃列傳)
(論順帝急登賢之舉虛降已之禮於是處士鄙生忘其拘儒丨丨袵褐以企旌車之招矣李商隱詩丨丨䨇雉呌翻瓦兩鴛飛)秃
巾(後漢書孔融傳曹操令路粹枉狀奏融曰融為九列不遵朝儀丨丨微行唐突宫掖)飾巾(後漢書陳寔傳何進袁隗遣人)
(敦寔欲特表以不次之位寔謝曰寔久絶人事丨丨待終而已又趙咨傳咨少孤有孝行太尉楊賜特辟使丨丨出入請與講議注)
(以幅巾為首飾不加冠冕)解巾(後漢書韋義傳韋豹子著字休明少即以經行知名不應州郡之命靈帝即位就家拜著東海)
(相詔書逼切不得已丨丨之郡注既服冠冕故丨幅丨何遜贈族人秣陵兄弟詩元方振高羽洛令初丨丨皮日休銷夏灣詩斂袖)
(弄輕浪丨丨敵凉颸)疎巾(魏略徐庶先名福少好俠擊劍嘗為人報讐為吏所得其黨伍簒解得脱於是感激棄其刀戟更丨)
(丨單衣折節學問)褫巾(晉書華譚傳贊華生毓德丨丨應命)縞巾(晉書載記李壽以安車束帛聘龔壯為太師壯固辭)
(特聽丨丨素帶居師友之位)紫巾(晉書載記石季龍常以女騎一千為鹵簿皆著丨綸丨織錦袴金銀縷帶五文織成鞾游)
(於戲馬觀白居易紫薇花詩一叢暗淡將何比淺碧籠裙襯丨丨韓翃詩興罷歸來還對酌茅簷挂著丨荷丨陸游豊歲詩老翁欲)
(伴鄉閭醉先辦長沙丨領丨)鹿巾(南史何點傳梁武帝與點有舊及踐祚手詔論舊賜以丨皮丨并召之點以巾褐引入華)
(林園上官昭容詩横鋪豹皮褥側帶丨胎丨韋莊詩丨丨藤杖葛衣輕兩歇池邊晚吹清劉商丨耳丨歌趙侯首帶丨耳丨規模出)
(自陶弘景)縠巾(南史張充傳充歴尚書殿中郎時尚書令王儉當朝用事方聚親賓充丨丨葛帔至便求酒言論放逸一坐盡)
(傾)釋巾(齊書杜京産傳孔稚珪陸澄虞悰沈約張融表薦京産曰謂宜丨丨幽谷結組登朝則嵒谷含懽薜蘿起扑矣)帛
巾(北齊書皇甫玉傳顯祖既即位試玉相術故以丨丨抹其眼而使歴摸諸人至於顯祖曰此是最大達官)挂巾(北齊書祖)
(鴻勲傳與陽休之書曰把臂入林丨丨垂枝擕酒登巘舒席平山薩都剌懷李太白詩濯足五湖水丨丨九華峯)綠巾(周書)
(尉遲迥傳迥别統萬人皆丨丨錦襖號曰黃龍兵)平巾(隋書禮儀志丨丨黑幘侍從田狩則服之)侍巾(唐書百官志内)
(官置丨丨三十人正九品)綿巾(唐書地理志常州晉陵郡土貢紬絹布紵紅紫丨丨)尖巾(五代史王衍世家衍好帶大帽)
(每微服出游民間識之因令國中皆戴大帽又好裹丨丨其狀如錐)巍巾(宋史賈似道傳高達在圍中恃其武勇殊易似道每)
(見其督戰即戲之曰丨丨者何能為哉)鞨巾(列子丨丨而裘注鞨即履也)緹巾(闞子宋之愚人得燕石於梧臺之側)
(藏之為大寶革匱十重丨丨十襲)大巾(小爾雅丨丨謂之幂方言蔽膝魏宋南楚之間謂之丨丨)被巾(方言帍裱謂之)
(丨丨注婦人領巾也方廟反)領巾(見上庾信詩鏤薄窄衫袖穿珠帖丨丨雲笈七籖崔生妻擲一丨丨化為五色絳橋令崔)
(生踏過隨步即滅)幘巾(方言覆結謂之丨丨或謂之承露或謂之覆䰂)施巾(獨斷元帝額有壯髮不欲使人見始進幘)
(服之羣臣皆隨焉然尚無巾如今半幘而已王莽無髮乃丨丨語曰王莽秃幘施屋)納巾(水經注楊水又北逕竟陵縣西又北)
(丨丨吐柘柘水即下楊水也巾水出縣東一百九十里西逕巾城下城下置巾水戍)巨巾(逸雅&KR1302;蔽也所以蔽膝前也齊人謂)
(之丨丨田家婦女出自田野以覆其頭故因以為名也)手巾(世說謝鎮西尚少時聞殷浩能清言造之殷為謝作數百語辭)
(條豐蔚謝注神傾意不覺流汗交面殷徐語左右取丨丨與謝郎拭面王維方丈寺詩丨丨花㲲淨香帔稻畦成)正巾(襄陽)
(耆舊傳龐公躬耕妻子相待如賓休息則丨丨端坐杜甫詩有客過茅宇呼兒丨葛丨)粉巾(齊丘子丨丨為兔藥石為馬而)
(人不疑甘言巧笑圖臉畫眉而人不知惟清淨者物不能欺)烏巾(法書要錄張弘吴人工書喜戴丨丨人名之曰張丨丨)
郎巾(酉陽雜俎武宗四年官市丨丨悉不知何物亦有疑是狼筋者老僧泰賢云涇帥叚祐嘗失銀器因今貧道詣西市賈胡)
(求丨丨偶問官健朱秀秀曰甚易得但人不識耳遂於古培摘出三枚如巨蟲兩頭光帶黃色祐得即令集奴婢環庭炎之蟲慄蠕)
(動有一女奴臉唇瞤動詰之果竊器而欲逃者)皂巾(酉陽雜俎尚書大傳云虞舜象刑犯墨者丨丨)插巾(天寶遺事蘇頲)
(賦長安春遊應制曰飛埃結紅霧遊蓋翻青雲帝遂以御花丨丨上)化巾(清異錄桑維翰服蟬翼紗大人帽樹表四方名丨丨)
珠巾(路史三皇經云自然之文皆綴以金鉤置一玉案覆以丨丨)結巾(路史丨丨投地而兔走箴綴丹帶而蛇去)牽
巾(夢華錄壻於牀前請新婦出二家各出綵叚綰一同心謂之丨丨男掛於笏女搭於手)羅巾(宋玉小言賦經由針孔出)
(入丨丨韓翃詩少婦北來多遠望應知蟢子上丨丨)賜巾(賈山至言陛下赦罪人憐其亡髮丨之丨憐其衣赭書其背父子兄)
(弟相見也而賜之衣平獄緩刑天下莫不說喜)車巾(潘尼詩我丨既丨我馬既秣)朱巾(傅休奕猿猴賦戴以赤幘襪以)
(丨丨)香巾(晉無名氏子夜四時歌丨丨拂玉席共郎登樓寢陸龜蒙詩橘下凝情丨染丨竹邊留思露搖身)亂巾(鮑照)
(詩北風十二月雪下如丨丨)脱巾(顔延之詩丨丨千里外結綬登王畿)折巾(王融樂府弱臺留丨丨沂川詠芳穎)輕
巾(梁昭明太子詩大婦舞丨丨中婦拂華茵王褒彈碁詩何如鏡奩上自有拂丨丨)廻巾(梁簡文帝舞賦盻鼓微吟丨丨)
(自擁髮亂難持簪低易捧)披巾(梁簡文帝詩迎風時引袖避日暫丨丨)長巾(沈約樂將殫恩未已應詔詩輕扇既屢舉)
(丨丨亦徐換)彈巾(江淹詩華屋爭結綬朱門競丨丨)行巾(吴均贈吴桂陽别詩旅帆風飄揚丨丨露沾濕)荷巾
(蕭子雲詩動予憶山思惆悵惜丨丨)錦巾(徐陵詩片月窺花簟輕寒入丨丨)揚巾(邢象玉詩舉袂袪啼鳥丨丨掃落英)
投巾(王勃詩驅羊先動石走兔欲丨丨)翻巾(趙冬曦答張燕公翻著葛巾見呈之作降歡時倒履乘興偶丨丨)飛
巾(謝偃觀舞賦香散丨丨光流轉玉)搖巾(李頎詩丨丨北林夕把印東山秋)頭巾(劉長卿詩寥寥古松下歲晚掛)
(丨丨)芳巾(韋應物過昭國里故第詩柔翰全分意丨丨尚染澤)霞巾(韋渠牟詩丨丨曳彩虹)陶巾(白居易詩釀糯)
(豈勞炊范黍撇篘何假漉丨丨吴融詩將正丨令丨又蓋姜肱被)傾巾(白居易答皇甫郎中秋深酒熟詩未暇丨丨漉還應)
(染指嘗)舞巾(白居易詩斂翠凝歌黛流香動丨丨)野巾(白居易詩解佩收朝帶抽簪換丨丨方回詩社友同疏飯鄰兒)
(笑丨丨)綃巾(白居易香山寺石樓潭夜浴詩丨丨薄露頂草屨輕乘足又竹鞋葵扇白丨丨林野為家雲是身)紗巾
(白居易詩倚石攀蘿歇病身青笻竹杖白丨丨司空圖詩烏丨丨上是青天檢束酬知四十年王禹偁詩楮符布褐皂丨丨曾奉西)
(垣寓直人)歌巾(白居易詩鬱金香汗裛丨丨山石榴花染舞裙)濯巾(白居易題報恩寺詩淨石堪敷坐寒泉可丨丨)淨
巾(王建詩擬作讀經人空房置丨丨陳陶題贈高閒上人詩海氣成方丈山泉落丨丨僧行端送方上人西蜀省親詩徑蘚粘輕)
(策江花拂丨丨)盤巾(王建鞦韆詞年少兒女重鞦韆丨丨結帶分兩邊)封巾(李賀湖中曲蜀紙丨丨報雲鬢晚漏壺中)
(水淋盡)裁巾(李賀别張又新酬李漢詩此别定霑臆越布先丨丨陸龜蒙詩依方釀酒愁遲去借樣丨丨怕索將)篸巾
(張祜樂靜詩引手強丨丨徐徐起病身)側巾(皮口休遊毛公壇詩擺履跨亂雲丨丨蹲怪樹)絮巾(皮日休詩文籍先生)
(不肯官丨丨衝雪把漁竿)新巾(司空圖詩晴明開漸少莫怕濕丨)剪巾(曹鄴長相思丨妾身上丨贈郎傷妾神)濕
巾(李中詩旅次經寒食思鄉淚丨丨)青巾(蘇軾李委吹笛引進士李委聞坡生日作新曲鶴南飛以獻呼之使前則丨丨)
(紫裘要笛而已)絳巾(蘇軾詩欲將漁釣追黃帽未要靴刀抹丨丨)銜巾(蘇軾贈别詩青鳥丨丨久欲飛黃鶯别主更悲)
(啼)雲巾(蘇軾有謝人惠丨丨方舄詩范成大荔枝賦藉以秋丨之丨薦以水晶之盤)冠巾(蘇軾詩臥聽使君鳴鼔角)
(試呼稚子整丨丨)僧巾(蘇軾紙帳詩潔似丨丨白㲲布軟於蠻帳紫茸氊)峩巾(文同呈李堅甫中舍詩丨丨曳履日)
(相謁更欲重煩開絶帊)雨巾(范成大正月十四日雨中小集夜歸詩燈市凄清燈火稀丨丨風帽笑歸遲)佩巾(朱子)
(詩論詩劇飲無他意未管殘紅落丨丨)加巾(陸游自題傳神詩識字深村叟丨丨下版僧)風巾(楊萬里詩擿索丨丨)
(些子倦蒼茫水枕霎時醒)唐巾(白珽詩烏葛丨丨白苧裘埽庭終夕共淹留)儒巾(林景熙元日得家書詩爆竹聲殘事)
(事新獨憐臨鏡尚丨丨)埃巾(方回久雨走筆詩月餘不浴不梳頭垢服丨丨獨倚樓)凉巾(熊鉌詩五月丨丨陟翠微)
(竹枝香露濕人衣)簇巾(楊奐錄汴梁宮人語詩歲歲逢元夜金蛾閙丨丨)金巾(黃庭經黃庭中人巾丨丨)
覆尊巾(儀禮幂用錫若絺注幂丨丨丨也)折上巾(後漢書梁冀傳冀亦改易輿服之制作平上軿車琕幘狹冠丨)
(丨丨注丨丨丨折其巾之上角也)穀皮巾(南史劉訐傳訏常著丨丨丨披衲衣每游山澤留連忘反姿貌甚華在林谷之)
(間意氣彌遠遇者皆謂神人又海錄碎事張秀孝不好浮華常冠穀布巾執栟櫚皮塵尾)小樣巾(唐書車服志隋文帝文官)
(又有平頭丨丨丨)踣樣巾(唐書車服志中宗又賜百官英王丨丨丨其製高而踣帝在藩時冠也)庶人巾(釋名)
(巾謹也二十成人士冠丨丨丨當自謹修於四教)一陽巾(玉燭寳典洛陽人家冬至戴丨丨丨)辟塵巾(酉陽雜俎)
(處士皇甫玄真晨謁高瑀曰某於新羅獲一巾子辟塵欲獻即於懷内探出授高高纔執已覺體中清涼皇甫請試之翌日宴於郭)
(外時久旱埃塵且甚高顧視馬尾鬛及左右騶卒竝無纖塵)虎紋巾(鳳翔退耕傳琴叟耕鳳嶺之田以丨丨丨裹犁推之)
(曰勞吾躬耕山神必以豐年相報皮日休以紗巾寄魯望詩更有一般君未識丨丨丨在絳霄房)仙桃巾(事文類聚伊川)
(常戴紗巾乃似今道士丨丨丨)綠帔巾(閻朝隱詩草根未結青絲履蘿蔦猶垂丨丨丨)方山巾(李白詩足著遠遊履)
(首戴丨丨丨)鼠耳巾(劉言史詩鹿袖青藜丨丨丨)虹似巾(元稹詩山腰丨丨丨)語兒巾(元稹詩俗重丨)
(丨丨自注南方去京華絶遠冠冕不到惟海路稍通吴中商肆多牓云此有丨丨丨子)居士巾(白居易多雨春空過詩丨)
(丨丨皆墊行人蓋盡張)蹋鴟巾(范成大詩重譯知書自貴珍一生心愧丨丨丨自注云金接伴使田彦臯所裹也)接
䍦巾(陸游小雨頗寒詩一事明朝差似樂探梅閑岸丨丨丨又初夏幽居詩虚堂一幅丨丨丨竹樹森疎夏令新)雨後
巾(周必大詩後學爭欹丨丨丨前賢久澤霧中文)隱衣巾(戴表元詩翻笑古來逃世者標名先製丨丨丨)五柳巾
(程俱有懷江子我詩漉酒空峩丨丨丨一觴相屬念情親)進士巾(李東陽詩暖日晴宜丨丨丨)九色巾(雲笈七籖)
(太上道君北面聽命天尊登命九光太真十方飛天侍經玉郎披九光玉藴出金書紫字玉文丹章三部八景二十四圖盛以白玉)
(之案丨丨之丨雲精空結飛丈錦蓋懸覆經上)
前屩後巾(程俱西原道即事詩上崖下谷鳥道中丨丨丨丨魚貫從)
對語(委佩峩巾)(雨笠風巾)(笋屐荷巾)(團扇角巾)(水帶山巾)(結襪拂巾)(烏帽紫巾)(腰襻領巾)
(魚鬚笏鼠耳巾)(紅綬帶白綸巾)(粘花屐漉酒巾)(䨇丫髻獨幅巾)(凌波襪墊雨巾)(鳬化舄鳥銜巾)
摘句(逍遥一幅巾松子落敲巾)(山雲泫濕巾新凉入岸巾)(竹色染衣巾攀條側挂巾)(漫空絮點巾風花思舞巾)
(碧桃花下白綸巾荷香坐久著衣巾)(雪滿漁蓑雨墊巾春雲不雨取裁巾)(白苧寬衣短葛巾掉頭吟側華陽巾)
囷(去倫切倉圓曰丨)
韻藻指囷(吴志魯肅傳周瑜過候肅并求資糧肅家有兩囷米各三千斛乃丨一丨與瑜遂相親結定僑札之分孫元晏)
(魯肅丨丨詩丨出千丨如等閒)算囷(西京雜記曹元理明丨術其友陳廣漢曰吾有二丨米忘其石數子為計之元理以食筯)
(十餘轉曰東囷七百四十九石二升七合又十餘轉曰西囷六百九十七石八㪷遂大署囷門後出米西囷六百九十七石七㪷九)
(升中有一鼠大堪一升東囷不差圭合)東囷(見上)西囷(見上)天囷(星經丨丨十二星主倉廩之屬蘇軾出峽詩石)
(竇見丨丨瓦棺悲古葬)石囷(湘中記南陽劉道人嘗遊衡山行數十里有絶谷不得前遥望見三丨丨二囷閉一囷開)輪
囷(鄒陽上梁王書蟠木根柢丨丨離竒而為萬乘器者以左右先為之容也吴都賦攢柯㧝莖重葩掩葉丨丨虬蟠&KR1372;&KR3850;鱗接蘇)
(軾詩我子乃散材有如木丨丨陸游詩老眼還憂不及見詩成肝膽空丨丨)盤囷(杜牧阿房宫賦丨盤焉丨囷焉蜂房水渦)
(矗不知其幾千萬落)
三百囷(詩不稼不穡胡取禾丨丨丨兮又夏允彛太湖賦畝值一金頃充百囷)
增草囷(宋史李肅之傳肅之知慶州數日徙瀛州大雨地震官舍民廬摧䧟肅之出入泥潦中結丨丨以儲庾粟之暴露者)
(為茇舍以居民啟廩振給嚴儆盗竊一以軍法從事天子聞而嘉之)倒囷(宋史趙良淳傳良淳知安吉州時歲饑良淳勸富人)
(出粟振之其言懇懇足以勸人人皆丨丨以應之)帝囷(山海經丨丨之山其陽多㻬琈之玉其隂多鐵)神囷(山海經丨)
(丨之山其上有文石水經注林慮縣有黃水出于丨丨之山黃華谷北崖)廩囷(論衡遭大旱之災若其富人穀食饒足者丨丨)
(不空口腹不饑何愁之有)傾囷(韓愈答竇秀才書雖使古之君子積道成德遁其光而不曜膠其口而不傳者遇足下之請懇)
(懇猶將倒廩丨丨羅列而進也)盈囷(元稹旱災自咎詩禾黍日夜長足得丨我丨柳貫答吴立夫詩之人芻有束何物稼丨丨)
滿囷(白居易詩新酒始開甕舊穀猶丨丨)倉囷(白居易初除戸曹詩俸錢四五萬月可奉晨昏廩祿二百石歲可盈丨丨)
穀囷(白居易詩歲要衣三對年支丨一丨)荆囷(李商隱詩濁酒盈瓦岳爛穀堆丨丨)分囷(吴融詩借宅誅茅綠丨丨)
(指粟紅)穿囷(蘇轍竹䶉詩野食不丨丨)殘囷(陸游贈猫詩連夕狸奴磔鼠頻怒髯噀血護丨丨)空囷(陸游貧歎)
(詩盗寧窺破槖雀亦棄丨丨)破囷(陸游病卧詩碧花引蔓緣疎竹黃雀呼羣啄丨丨)米囷(陸游示子遹詩藥杵無聲)
(工忍病丨丨欲掃恥言飢)千囷(方回詩寸隂以分計一分直丨丨)箱囷(吴萊問五臟詩何天不汝錫服用無丨丨)
富人囷(鹽鐵論今文學不言所為治而言治之無功猶不言耕田之方美丨丨之丨倉也)雀噪囷(陸游詩聲喧丨)
(丨丨)
草木成囷(山海經少室之山百丨丨丨丨)
對語(帝廩神囷)(林屋石囷)(割宅指囷)(發篋傾囷)(禾被畝穀堆囷)(草靃靡木輪囷)(雞棲&KR0008;雀啄囷)
摘句(五色瑞輪囷歲稔賀盈囷)(祿逐年支漸滿囷窗前絳蕊結輪囷)
民(彌鄰切說文衆萌也)
韻藻得民(易以貴下賤大丨丨也周禮天官冢宰以九兩繫邦國之民一曰牧以地丨丨二日長以貴丨丨三曰師以賢)
(丨丨四曰儒以道丨丨五曰宗以族丨丨六曰主以利丨丨七曰吏以治丨丨八曰友以任丨丨九曰藪以富丨丨)容民(易地)
(中有水師君子以丨丨畜衆又澤上有地臨君子以教思無窮丨保丨無疆)黎民(書丨丨於變時雍又丨丨敏德孟子老者)
(衣帛食肉丨丨不饑不寒漢書食貨志舜命后稷以丨丨阻饑是為政首)四民(書司空掌邦土居丨丨時地利齊語丨丨者勿)
(使雜處漢書食貨志士農工商丨丨有業)俊民(書丨丨用章又丨丨甸四方又明我丨丨抱朴子蒲輪玉帛以抽丘園之丨丨)
(元凱畢集以究論道之損益陸機詩憑軾皆丨丨一作儁任昉王憲集序希世之丨丨瑚璉之弘器蘇軾示孫志舉詩豈非空同秀)
(為國産丨丨)讎民(書予小臣敢以王之丨丨百君子越友民保受王威命明德孔傳言民在下自上匹之釋文讎或作酬)
酬民(見上)友民(見上孔傳言與匹民百君子於丨愛丨者共安受王之威命明德奉行之)烝民(書丨丨乃粒萬邦作)
(乂又永底丨丨之生詩天生丨丨有物有則)新民(書亦惟助王宅天命作丨丨孔傳為民日新之教)保民(書别求聞)
(由古先哲王用康丨丨孟子丨丨而王)齊民(書天丨于丨俾我一日非終惟終在人孔傳天整丨於卞丨又漢書食貨志所)
(忠言世家子弟富人或鬭雞走狗馬弋獵博戲亂丨丨注齊等也無有貴賤謂之丨丨若今言平民矣)牖民(詩天之丨丨如)
(塤如箎如璋如圭如取如攜攜無曰益丨丨孔易毛傳牖道也)庶民(詩丨丨子來禮記國家以寧都邑以成丨丨以生)宜
民(詩丨丨宜人)匪民(詩哀我征夫獨為丨丨)坊民(禮記君子之道辟則坊與丨丨之所不足者也)游民(禮記)
(無曠土無丨丨漢書食貨志末枝丨食之丨轉而緣南畮則畜積而人樂其所矣)小民(禮記君雅曰夏日暑雨丨丨惟曰怨)
(資冬祈寒丨丨亦惟曰怨)馭民(周禮天官太宰以八則治都鄙六曰禮族以丨其丨亦作御大戴禮德法者丨丨之銜勒也)
任民(周禮地官閭師凡丨丨任農以耕事貢九穀任圃以樹事貢草木任工以飭材事貢器物任商以市事貢貨賄任牧以畜)
(事貢鳥獸任嬪以女事貢布帛任衡以山事貢其物任虞以澤事貢其物)司民(周禮秋官小司寇孟冬祀丨丨獻民數于王王)
(拜受之注丨丨星名軒轅角也小司寇於祀丨丨而獻民數於王重民也又丨丨中士六人掌登萬民之數自生齒以上皆書于版)
重民(見上又管子百姓不安其居則輕民處而丨丨散輕民處而丨丨散則地不闢注丨丨謂務農業者)訊民(周禮秋官)
(小司寇以三刺斷庶民獄訟之中三曰丨萬丨)移民(周禮秋官士師若邦凶荒令丨丨通財注丨丨就賤救困也)罷民
(周禮秋官大司寇以嘉石平丨丨以肺石達窮民)勦民(左傳晉師救鄭及河聞鄭既及楚平桓子欲還曰無及于鄭而丨丨)
(焉用之)恤民(左傳是宜為君有丨丨之心魯語居官者當事不避難在位者丨丨之患是以國家無違)疲民(左傳今楚)
(奸時以動而丨丨以逞白居易詩敢辭稱俗吏且願活丨丨)料民(周語宣王既喪南國之師而丨丨于太原注料數也)圖
民(魯語夫苟中心丨丨智雖不及必將至焉)豐民(晉語義以生利利以丨丨)因民(逸周書哀樂不淫民知其至而至於)
(子孫民乃有古古者丨丨以順民注父教子子教孫故曰因也又論語丨丨之所利而利之說苑士文伯曰政有三一曰丨丨二曰)
(擇人三曰從時)字民(逸周書丨丨之道禮樂所生北齊郊廟歌辭肇應靈序奄丨黎丨)逸民(論語舉丨丨又丨丨伯夷)
(叔齊虞仲夷逸朱張柳下惠少連注丨丨者節行超逸也漢書叙傳四皓遯秦古之丨丨又晉書裴頠字丨丨)域民(孟子丨丨)
(不以封疆之界漢書是以聖王丨丨築城郭以居之制廬井以均之)罔民(孟子焉有仁人在位丨丨而可為也)覺民(孟子)
(予將以斯道丨斯丨也)衆民(孟子廣土丨丨君子欲之)澤民(孟子古之人得志丨加於丨)丘民(孟子得乎丨丨)
(而為天子)敺民(漢書食貨志丨丨而歸之農皆著於本)流民(漢書食貨志昭帝時丨丨稍還田野益闢頗有畜積)細
民(漢書田蚡傳蚡言灌夫通姦猾侵丨丨)漸民(漢書董仲舒傳丨丨以仁摩民以義)摩民(見上)富民(漢書征和)
(中桑弘羊奏屯田故輪臺以東上下詔深陳既往之悔不復出軍而封丞相車千秋為丨丨侯以明休息思丨養丨也魏書孝文帝)
(紀承明九年詔使者循行州郡均給天下之田勸課農桑興丨丨之本淮南子王主丨丨霸主富武亡國富庫)子民(漢書景十)
(三王傳趙王彭祖取淖姬生一男號淖子淖姬兄為宦者上召問淖子何如對曰為人多欲上曰多欲不宜君國丨丨)懷民
(漢書序傳割據河山保此丨丨東京賦慕天乙之弛罟因教祝以丨丨注懷來也又蘇軾文步至承天寺尋張丨丨)課民(魏書)
(孝文帝紀延興二年詔諸州郡丨丨益種菜果)賑民(唐書庾敬休傳為戸部侍郎言蜀道米價騰踊百姓流亡請以本道闕官)
(職田丨貧丨)上民(老子聖人欲丨丨必以言下之欲先民必以身後之注處民上也)爭民(管子野與市丨丨家與府)
(爭貨金與粟爭貴鄉與朝爭治注民務本業則野與市丨丨)姦民(管子五經既布然後逐丨丨詰詐偽屏讒慝毋聽淫辭毋)
(作淫巧)慎民(管子人主不可不丨丨慎民在置官)中民(莊子丨丨之士滎官李軌注丨丨善治民也)裸民(呂氏)
(春秋禹南至九陽之山羽人丨丨之處不死之鄉注不衣裳也)黍民(馬縞古今注昔河内人見有人馬數千萬皆如黍米遊動)
(往來從旦至暮家人與火燒之人皆蚊蚋馬皆成大蟻故呼蚊蚋曰丨丨蟻曰玄駒也)愛民(馮衍車銘乘車必護輪治國必)
(丨丨)勤民(典引奕世丨丨以方伯統政)吏民(何遜贈族人秣陵兄弟詩祿俸不妻子謳吟乃丨丨)放民(謝翺詩狂)
(歌作丨丨)
左右民(易后以財成天地之道輔相天地之宜以丨丨丨按左右皆去聲又如字晉書職官志魏改選部為吏部又有左民)
(客曹五兵度支凡五曹尚書惠帝世又有右民尚書)不害民(易節以制度不傷財丨丨丨)康乂民(書高乃聽用丨)
(丨丨孔傳聽先王道德之言以安治民又往敷求于殷先哲王用保乂民又漢書武五子傳保國乂民可不敬與)中國民
(書皇天既付丨丨丨越厥疆土于先王)無方民(禮記隆禮由禮謂之有方之士不隆禮不由禮謂之丨丨之丨敬讓之道)
(也)溺于民(禮記小人溺于水君子溺于口大人丨丨丨皆在其所褻也)五方民(禮記中國戎夷丨丨之丨皆有)
(性也不可推移漢書地理志臨淄海岱之間一都會也其中具五民云服虔注士農商工賈也如淳注游子樂其俗故有丨丨之丨)
(也)竒衺民(周禮天官宫正掌王宮之戒令紏禁去其滛怠與丨丨之丨注竒衺譎觚非常又晉語於朝無姦行於國無邪)
(民)先成民(左傳聖王丨丨丨而後致力于神)瘠土民(魯語夫民勞則思思則善心生逸則淫淫則忘善忘善則)
(惡心生沃土之民不材淫也丨丨之丨莫不嚮義勞也又淮南子瘠地之民多有心者勞也沃地之民多不才者饒也又楚語靈王)
(為章華之臺與伍舉升馬曰臺美夫對曰是聚民力以自封而瘠民也何美之為)沃土民(見上又山海經有沃之國沃民)
(是處沃之野鳳鳥之卵是食)比肩民(爾雅北方有丨丨丨焉迭食而迭望注此即半體之人各有一目一鼻一孔一臂一)
(脚)不傷民(漢書晁錯傳法之逆者請而更之丨以丨丨)無分民(漢書地理志古有分土丨丨丨注丨丨丨者謂)
(通往來不常厥居也後漢書竇融傳王者有分土丨丨丨自適已事而已又管子聖人之所以為聖人者善分民也)横目民
(莊子苑風曰夫子無意于丨丨之丨乎願聞聖治李軌注丨丨之丨倮蟲之屬)風波民(莊子子貢曰天下之非譽無益損焉)
(是謂全德之人哉我之謂丨丨之丨)城從民(吕氏春秋地從于城丨丨于丨民從于賢)不死民(山海經丨丨丨在交)
(脛國其體盡黑色壽不死)隴畝民(陶潛詩長吟掩柴門聊為丨丨丨)
增觀民(易風行地上觀先王以省方丨丨設教)振民(易山下有風蟲君子以丨丨育德注於天下則新民在已則養)
(德漢祖功臣頌拔竒夷難邁德丨丨)勞民(易木上有水井君子以丨丨勸相釋文勞九報反又平聲論語君子信而後丨其丨)
二民(易陽一君而丨丨君子之道也)安民(書丨丨則惠黎民懷之蜀志蔣琬傳其為政以丨丨為本不以修飾為先)兆
民(書代虐以寬丨丨允懷又一人有慶丨丨頼之左傳天子曰丨丨諸侯曰萬民)洽民(書好生之德丨于丨心兹用不犯于)
(有司宋史喬埶中傳有司以天下讞獄失出入者同坐執中駁之曰先王重入而輕出恤刑之至也今一旦均之恐非好生丨丨之)
(意也)下民(書惟天隂隲丨丨相協厥居我不知其彝倫攸叙)養民(書德帷善政政在丨丨周禮天官太宰六曰事職以)
(富邦國以丨萬丨以生百物又地官大司徒以保息六丨萬丨漢書蕭何傳臣願大王王漢中丨其丨以致賢人)諴民(書其)
(丕能丨于小丨今休孔傳大能和于小民成今之美)裕民(書惟文王之敬忌乃丨丨曰我惟有及孔傳汝行寬民之政)寬
民(見上吴語越國之中吾丨丨以子之忠惠以善之)迷民(書肆王惟德用和懌先後丨丨)濟民(書惟爾有神尚克相)
(予以丨兆丨許衡詩身在朝廷思丨丨)擾民(書司徒掌邦教敷五典丨兆丨孔傳以安和天下衆民)尹民(書惟爾殷)
(侯丨丨孔傳殷之諸侯正民者)亂民(書樹后王君公承以大夫師長不惟逸豫惟以丨丨孔傳言立之主使治民)監民
(書惟天丨下丨典厥義)受民(書自一話一言我則末惟成德之彦以乂我丨丨)畜民(書昔我先后既勞乃祖乃父汝)
(共作我丨丨)苖民(書丨丨逆命)敬民(書王司丨丨)義民(書乃惟以爾多方之丨丨)斆民(書盤庚丨于丨)
(孔傳斆教也)獻民(書其大惇典殷丨丨孔傳相宅洛邑其大厚行典常於殷賢人也)頑民(書惟周公左右先王綏定)
(厥家毖殷丨丨遷於洛邑)顯民(書庸庸祗祗威威丨丨孔傳用可用敬可敬刑可刑明此道以示民也)折民(書伯夷降)
(典丨丨惟刑孔傳伯夷下典禮教民而斷以法)殷民(書三后成功惟丨于丨孔傳各成其功所以丨盛于丨言禮教備衣食足)
(又左傳丨丨七族)先民(書相古丨丨有夏孔傳視古丨丨有夏之王以為法戒詩丨丨有言詢於芻蕘鄭箋古之賢者又自)
(古在昔丨丨有作袁桷詩二老古丨丨百歲等童孺)錫民(書斂時五福用敷丨厥庶丨逸周書丨丨爵位曰文)鰥民(詩序)
(桃夭后妃之所致也不妒忌則男女以正婚姻以時國無丨丨也)視民(詩丨丨不恌君子是則是傚)鮮民(詩丨丨之)
(生毛傳鮮寡也)生民(詩厥初丨丨時維姜嫄詩序丨丨尊祖也吕氏讀詩記民頼五穀以生其初丨此丨者誰歟是維姜嫄也)
(以后稷生于姜嫄故也)長民(禮記丨丨者衣服不貳從容有常以齊其民則民德壹)示民(禮記刑仁講讓丨丨有常)
命民(禮記疏丨丨謂受爵者如命士命婦也)道民(禮記以教丨丨必躬親之晉語政不行何以丨丨曹植神農贊造為)
(耒耜丨丨播穀又小名錄宋孝武帝駿字體龍小名丨丨文帝第三子)均民(周禮天官小宰以官府之六職辨邦治一曰治)
(職以平邦國以丨萬丨以節財用)寧民(周禮天官小宰二曰教職以安邦國以丨萬丨以懷賓客)諧民(周禮天官小宰)
(三曰禮職以和邦國以丨萬丨以事鬼神)正民(周禮天官小宰四曰政職以服邦國以丨萬丨以聚百物吕氏春秋禮以體政)
(政以丨丨)紏民(周禮天官小宰六曰刑職以詰邦國以丨萬丨以除盗賊)閒民(周禮天官小宰以九職任萬民九曰丨丨)
(無常職轉移執事注丨丨謂無事業者)怪民(周禮天官閽人竒服丨丨不入宫注丨丨狂易柳宗元與蕭俛書謗語轉移囂)
(囂嗷嗷漸成丨丨)州民(周禮地官州長正月之吉各屬其丨之丨而讀法吴志吕範傳拜揚州牧性好威儀丨丨如陸遜全)
(琮及貴公子皆修敬虔肅不敢輕脱劉禹錫赴蘇州詩梁氏夫妻為寄客陸家兄弟是丨丨張籍寄蘇州白使君詩登第早年同座)
(主題詩今日是丨丨)會民(周禮地官州長春秋以禮丨丨而射於州序)致民(周禮地官小司徒凡國之大事丨丨注大)
(事謂戎事也小司徒召聚之)屬民(周禮地官黨正及四時之孟月吉日則丨丨而讀邦法以紏戒之楚語顓頊受之乃命南)
(正重司天以屬神火正黎司地以丨丨)賈民(周禮地官司市以丨丨禁偽而除詐注丨丨胥師賈師之屬必以丨丨為之者)
(知物之情偽與實詐也)野民(周禮地官遂師軍旅田獵平丨丨掌其禁令比叙其事而賞罰注平謂正其行列部伍又晉書)
(徐廣字丨丨)和民(左傳衆仲曰臣聞以德丨丨亦作龢周語惠所以丨丨也)鳩民(左傳齊侯使來告成三國公使衆仲)
(對曰君釋三國之圖以丨其丨君之惠也注言齊僖公解釋三國相圖之患以安集其民人也)納民(左傳臧僖伯曰君將丨丨)
(于軌物者也)利民(左傳季梁曰上思丨丨忠也)整民(左傳夫禮所以丨丨也)幸民(左傳善人在上則國無丨)
(丨黃庭堅詩付與昇平作丨丨)酌民(左傳或謂欒武子曰聖人與衆同欲是以濟事子為大政將丨於丨者也注丨取丨心以)
(為政)息民(左傳晉侯歸謀所以丨丨魏絳請施舍輸積聚以貸自公以下苟有積者盡出之)授民(左傳聃季授土陶叔)
(丨丨注陶叔司徒)扈民(左傳郯子曰九扈為九農正丨丨無滛者也注扈止也止民使不滛放)遺民(左傳衛之丨丨)
(男女七百有三十人益之以共滕之民為五千人立戴公以廬于曹白居易詩但恐人間為長物不知林下作丨丨又世說鄧攸避)
(難於道中語妻曰吾弟早亡惟有丨丨今當步走儋兩兒盡死不如棄己兒抱丨丨吾後猶當有兒婦從之後竟無子謝太傅嘗言)
(天道無知使伯道無兒)隱民(左傳昭公伐季氏平子登臺而請弗許子家子曰君其許之政自之出久矣丨丨多取食焉為)
(之徒者衆矣注丨丨逃亡潛匿之民又云丨約窮困之丨)食民(左傳則以觀德德以處事事以度功功以丨丨按食音嗣)平
民(左傳仲尼曰名以出信信以守器器以藏禮禮以行義義以生利利以丨丨政之大節也又後漢書循吏傳衛颯遷桂陽太守)
(先是含洭湞陽曲江三縣越之故地武帝平之内屬桂陽民居深山不出田租颯乃鑿山通道五百里使輸租賦同之丨丨)凌
民(左傳君民者豈以丨丨社稷是主)夷民(左傳五雉為五工正利器用正度量丨丨者也注夷平也)序民(周語國有)
(班事縣有丨丨注班序言先王之法制也)明民(魯語黃帝能成命百物以丨丨共財顓頊能修之)固民(魯語帝嚳能序)
(三辰以丨丨注固安也)儀民(魯語堯能單均刑法以丨丨注儀善也)處民(魯語昔聖王之丨丨也擇瘠土而處之漢)
(書食貨志先王制土丨丨富而教之)柔民(齊語桓公使鮑叔為宰辭曰臣之所不若夷吾者五寬惠丨丨弗若也治國家不失)
(其柄弗若也忠信可結于百姓弗若也制禮義可法于四方弗若也執枹鼓立于軍門使百姓加勇焉弗若也)秀民(齊語野處)
(而不䁥其丨丨之能為士者必足頼也)懟民(晉語文子曰民多曠而我取富焉是丨丨以自封也)知民(楚語民天之生)
(也知天必丨丨矣)康民(逸周書丨丨以桴苡者其實如李食之宜子注康西戎别名)權民(逸周書五權一曰地地以)
(丨丨)簡民(司馬法古者賢王明民之德盡民之善故無廢德無丨丨)天民(孟子有丨丨者達可行于天下而後行之者也)
(又淮南子凡海外三十六國自西北至西南方有修服民丨丨肅眘民白民沃民女子民丈夫民竒肱民一臂民三身民又清異錄)
(安成記郭丨丨巧思横生能摺書簡反覆如柏葉狀鄉人謂之仙人柏葉書)佚民(家語東野畢之馬佚顔回曰舜不窮其民)
(力造父不窮其馬力是以舜無丨丨造父無佚馬注佚奔也)牧民(史記管晏傳贊吾讀管氏丨丨山高乘馬輕重九府及晏)
(子春秋詳哉其言之也管子丨丨篇凡有地丨丨者務在四時守在倉廩)全民(漢書刑法志除肉刑者本欲以丨丨也)親
民(漢書宣帝紀令内郡國舉賢良方正可丨丨者)敖民(漢書食貨志朝無廢官邑無丨丨師古注敖謂逸遊也)理民
(漢書食貨志丨丨之道地著為本)税民(漢書食貨志古者丨丨不過什一)竒民(漢書食貨志浮食丨丨欲擅幹山海)
(之貨以致富羡役利細民)便民(漢書刑法志此皆法令稍定近古而丨丨者也魏書孝文帝紀承明元年詔羣公卿士有丨丨)
(益國者具狀以聞)豪民(漢書食貨志或耕丨丨之田見税什伍)神民(漢書郊祀志故有丨丨之官各司其序不相亂)
(也)徙民(漢書溝洫志丨丨避水居丘陵九萬七千餘口)募民(漢書鼂錯傳上從其言丨丨徙塞下)習民(漢書鼂錯)
(傳居則丨丨于射法出則教民于應敵)末民(漢書食貨志㠯臨萬貨㠯調盈虛㠯收竒羡則官富實而丨丨困注末謂工商)
(之業)範民(漢書嚴安傳養失而泰樂失而淫禮失而采教失而偽偽采淫泰非所以丨丨之道也)承民(漢書揚雄傳土)
(事不飾木功不雕丨丨農桑注承舉也)惠民(後漢書循吏傳永初二年詔曰故洛陽令王渙秉清修之節蹈羔羊之義盡心)
(奉公務在丨丨今以渙子石為郎中)士民(後漢書循吏傳孟嘗隱處窮澤身自耕傭鄰縣丨丨慕其德就居止者百餘家又管)
(子其丨丨貴武勇而賤得利又所謂六興者何辟田疇利壇宅修樹蓻勸丨丨勉稼穡修墻屋)鄉民(後漢書循吏傳孟嘗遷合)
(浦太守被徵當還吏民攀車請之嘗既不得進乃載丨丨船夜遁去)邊民(後漢書鄧訓傳撫接丨丨為幽部所歸)山民
(後漢書循吏傳劉寵拜會稽太守丨丨愿朴頗為官吏所擾寵簡除煩苛郡中大化徵為將作大匠又上林賦地可墾辟悉為農郊)
(以贍氓隸隤墻填壍使丨澤之丨得至焉)客民(後漢書馬援傳詔武威太守令悉還金城丨丨歸者三千餘口注丨丨金城客)
(人在武威者)宰民(後漢書左雄傳郡國孝廉古之貢士出則丨丨宣協風教若其面墻則無所施用)荒民(後漢書文)
(苑傳黃香遷魏郡太守時被水年饑乃分奉禄及所得賞賜班贍貧者于是豐富之家各出義穀助官稟貸丨丨獲全)少民
(晉書天文志女主南小星女御也左一星丨丨后宗也右一星大民太后宗也欲其色黃小而明也)大民(見上)寡民(老子)
(小國丨丨使有什伯)石民(管子士農工商四民者國之丨丨也注四者國之本猶柱之石也)動民(管子審時以舉事以)
(事丨丨)散民(管子丨丨不敢服雜采)順民(列子楊朱曰不逆命何羡壽不矜貴何羡名不要勢何羡位不貪富何羡)
(貨此之謂丨丨又荀勖時雍樂爰造草昧應乾丨丨)庸民(商子無得取庸則大夫家長不見繕而丨丨無所於食是必農注庸)
(雇也)勸民(商子凡人主所以丨丨者官爵也)凝民(荀子凝士以禮丨丨以政士服民安夫是之謂大凝)渴民(韓非)
(子造父為齊王駙駕以渴服馬百日而服成請效駕王曰效駕于圃中造父驅車至圃馬見圃池而走造父不能禁今簡公之以法)
(禁其衆久矣而田恒利之是田恒傾圃池而示丨丨也)窳民(新書夫淮南丨丨貧鄉也)顓民(淮南子往古之時猛獸食)
(丨丨鷙鳥攫老弱注顓善也)調民(鹽鐵論或作之或述之然後法令丨于丨而器械便于用也)皇民(申鑒丨丨敦秦)
(民弊時也又帛道猷詩始知百代下故有上丨丨)市民(申鑒山民樸丨丨玩處也注山市之處不同故樸玩不同)壎民
(山海經大荒之中有山名曰猗天蘇門日月所生有丨丨之國)搖民(山海經有易潛出為國於獸方食之名曰丨丨帝舜生戲)
(戲生丨丨)盈民(山海經丨丨之國於姓黍食又有人方食木葉)臷民(山海經有丨丨之國帝舜生無淫降臷處是謂巫丨)
(丨巫丨丨朌姓食穀不績不經服也不稼不穡食也)卵民(山海經丨丨之國其民皆生卵)羽民(山海經丨丨之國其民皆)
(生毛羽)毛民(山海經丨丨之國人身生毛注毛人在大海洲島上為人短小面體盡有毛如豬能穴居無衣服)蜮民
(山海經有蜮山者有丨丨之國注蜮短狐也似鼈含沙射人中之則病死此山出之)濁民(漢武内傳帝下席叩頭曰徹下土丨)
(丨)飼民(述異記大禹時天雨稻古詩云安得天雨稻丨我天下丨)耋民(水經注丨丨河間趙嶷通津頌云枯源揚瀾涸)
(川滌陂)錄民(酉陽雜俎無䏿民居穴食土其人死心不朽百年化為人丨丨膝不朽埋之百二十年化為人細民肝不朽埋)
(之八年化為人)手民(清異錄木匠總號運斤之藝又曰丨丨手貨)壽民(海錄碎事譬之良醫病萬變藥亦萬變病變而)
(藥不變向之丨丨今之殤子也)鶴民(窮神祕苑丨丨國人長三寸日行千里)風民(舞賦餘日怡蕩非以丨丨也注風教)
(也)拯民(張衡賦湯蠲體以禱祈兮蒙厖禠以丨丨)雄民(裴子野丹陽尹湘東王善政碑義士丨丨星羅霧集)宵民
(江淹饗神歌方爕嘉種永毓丨丨)蒼民(庾肩吾和太子重雲殿受戒詩小乘開治道大覺拯丨丨)矮民(白居易道州民)
(詩一自陽城來守郡不進矮奴頻詔問城云臣按六典書任土貢有不貢無道州水土所生者只有丨丨無矮奴)江民(張蠙)
(送薛郎中赴江州詩幾州聞出刺謠美有丨丨)憂民(張隨詩仙郎今出宰聖主正丨丨)編民(楊侃皇畿賦咸命落丨丨)
(於州籍升地圖於天府)耆民(楊侃皇畿賦問中牟之丨丨歎魯恭之仁宰)疑民(王安石詩不必移鱷魚詭怪以丨丨)
老民(陸游醉題酒家詩躭酒頽然一丨丨)堯民(陸游詩清時更何事處處是丨丨)舜民(戴良秦湖漁隐詩若士居)
(姚水遺風似丨丨)
加乎民(易言出乎身丨丨丨行發乎邇見乎遠)師保民(書昔周公丨丨萬丨民懷其德)永綏民(書其爾克)
(紹乃辟於先王丨丨丨)角為民(禮記宮為君商為臣丨丨丨徵為事羽為物)西河民(禮記退而老於西河之上)
(使丨丨之丨疑女於夫子)阜人民(周禮地官大司徒以土宜之法辨十有二土之名物以相民宅而知其利害以丨丨丨注)
(阜盛也)移用民(周禮地官遂師廵其稼穡而丨丨其丨以救其時事注丨丨其丨使轉相救助)經緯民(左傳仲尼)
(曰夫晉國將守唐叔之所受法度以丨丨其丨又魏書肅宗紀正光元年詔曰建國緯民立教為本尊師重道兹典自昔)鎮撫
民(左傳樂祁曰無民而能逞其志者未之有也國君是以丨丨其丨又越語事無間民無反則撫民保教以湏之)大庇民
(左傳天王使劉定公勞趙孟於潁館於雒汭劉子曰美哉禹功明德遠矣子盍亦遠績禹功而丨丨丨乎又裴子野文光贊大朝庇)
(民濟世)寬服民(左傳子産曰唯有德者能以丨丨丨其次莫如猛)聽于民(左傳國將興丨丨丨)時用民
(左傳節器用丨丨丨)四極民(家語孔子曰夏后興六師以征不庭丨丨之丨莫敢不服)跂踵民(竹書紀年夏帝癸二)
(年丨丨丨來賓)覆露民(漢書鼂錯傳今陛下配天象地丨丨萬丨注覆蔭也露膏澤也)失職民(漢書元帝紀存問耆)
(老鰥寡孤獨困乏丨丨之丨注失職失其常業)鄠杜民(漢書東方朔傳又詔中尉左右内史表屬縣草田欲以償丨丨之丨)
無冤民(漢書于定國傳朝廷稱之曰張釋之為廷尉天下丨丨丨于定國為廷尉民自以不冤)桐鄉民(漢書循吏)
(傳初朱邑屬其子曰我故為桐鄉吏其民愛我必葬我桐鄉後世子孫奉嘗我不如丨丨丨注嘗謂烝嘗之祭)五衢民(管子)
(行令未一歲而丨丨之丨皆衣帛完屨)種種民(莊子舍夫丨丨之丨而悦夫役役之佞注種種淳厚也役役有為人也)
高價民(韓非子耿介之士寡而丨丨之丨多)中牟民(韓非子中章胥已仕而丨丨之丨棄田圃而隨文學者邑之半)
黑齒民(淮南子南有丨丨丨)不羈民(鹽鐵論有虞氏之時三苖不服舜退而修政而三苗服不牧之地丨丨之丨聖)
(王不加兵不事力焉水經注山棲遯逸之士谷隱丨丨之丨)深目民(山海經丨丨丨之國盼姓食魚)赤脛民(山海)
(經幽都之山有丨丨之丨)一臂民(山海經蓋山之國有丨丨丨)宛渠民(拾遺記丨丨之丨其國人長十丈)太
和民(七啟鏡機子曰吾子為丨丨之丨不欲仕陶唐之世乎於是玄微子攘袂而興曰偉哉言乎願返初服從子而歸)吴
越民(曹植門有萬里客詩本是朔方士今為丨丨丨)無懷民(陶潛五柳先生傳丨丨氏之丨歟葛天氏之民歟)葛
天民(見上)向日民(庾信馬射賦序南通丨丨之丨東被無雷之國)昇平民(李商隐行次西郊詩晉公忌此事多)
(錄邊將勲因令猛毅輩雜牧丨丨丨又黃溍詩山中今是太平民)巢居民(司馬光邵興宗南園詩苟忘軒冕心何異丨丨)
(丨)嘉陵民(文同水磑詩激水為磑丨丨丨構高穴深良苦辛)黎母民(蘇軾詩鴂舌倘可學化為丨丨丨)版
籍民(陸游詩却作山隂丨丨丨)上古民(陸游詩丹竈長生藥巢居丨丨丨)六朝民(陸游詩七十三年事事新)
(涵濡幸作丨丨丨)區中民(元好問詩誰能釀滄海盡醉丨丨丨)百里民(薩都剌次繁昌宰梅䨇溪詩撫字三年政)
(歌謠丨丨丨)襄陽民(楊基詩龐公未為無所遺夫婦白首丨丨丨)
為下為民(書臣為上為德丨丨丨丨)安上治民(禮記孔子曰丨丨丨丨莫善於禮)度地居民(禮記)
(量地以制邑丨丨以丨丨)以債賜民(戰國策馮煖之薛使吏召諸民當償者悉來合劵劵徧合赴矯命丨丨丨諸丨因燒)
(其劵)先德在民(任昉文世哲繼軌丨丨丨丨)
對語(壽世仁民)(良士秀民)(逋客逸民)(國老天民)(龍戶鶴民)(泉客山民)(介士羽民)(土父黍民)
(極樂國太和民)(辛陽族懷葛民)(占風國向日民)(清淨理昇平民)(三輔俠五衢民)(交趾國比肩民)
摘句(擊壤慶堯民商山見逸民)(上古葛天民儀型最近民)(嘯歌今作太平民用時還解壽斯民)
珉(武巾切美石次玉亦作玟瑉)
韻藻賤瑉(禮記子貢問于孔子曰敢問君子貴玉而丨丨者何也為玉之寡而瑉之多歟)瓀玟(禮記士佩丨丨而縕)
(組綬注瓀石次玉又西京賦珊瑚琳碧瓀珉璘彬)琳瑉(子虛賦其石則赤玉玟瑰丨丨昆吾注琳珠也又西都賦碝磩綵緻)
(琳珉青熒)潛瑉(江賦珕珋璿瑰水碧丨丨注丨丨水玉也)刻珉(柳宗元韓君墓誌備物稱家其儀式陳爰相其悲載丨兹)
(丨)翠珉(黃庭堅詩不得雄文鑱丨丨)
市上珉(歐陽修詩念君懷中玉不及丨丨丨)
增雕珉(宋史樂志寧宗徽號樂章徽稱顯號又還新功德粲丨丨玉海丨丨盤礎鏤檀竦楶)白珉(山海經岐山陽多赤)
(金隂多丨丨又瑟鼓山亦多丨丨)青珉(洞冥記漢武帝時有一女人名曰巨靈帝傍有丨丨唾壺巨靈乍出入其中或戲笑)
(帝前東方朔望見巨靈乃目之巨靈因而飛去化成青雀帝乃起青雀臺時見青雀來不見巨靈也陸龜蒙詠階詩年年直為秋霖)
(苦滴陷丨丨隱起花張翥題趙文敏公木石詩好呼鐵爪夜錚錚刻向丨丨照人眼)瓊珉(抱朴子懸黎結綠不假觀於丨丨)
豐珉(玉海蔭之華衰被之丨丨)燕珉(李白贈范金卿詩我有結綠珍久藏濁水泥時人棄此物乃與丨丨齊)琢珉
(錢起白石枕詩丨丨勝水碧所貴素且貞歐陽修贈石先生詩先生二十年東魯能使魯人皆好學其間張續與李常刻丨丨石得)
(天璞)綠珉(孟郊喜符郎詩有天縱詩白玉抽一毫丨丨已難排)辨珉(孟郊詩證玉易為力丨丨調不同)海珉(白居)
(易詩丨丨一兩片激瀨含宫徵)堅珉(劉子翬詩扃以丨丨范成大詩百代考丨丨)懷珉(謝復詩懷玉休丨丨)蒼珉
(袁桷袁褒東湖聮句碧洞諸天杏丨丨帝畫鐫)矼珉(文逢原荆山璞賦毓自異於璠璵夫豈混於丨丨)勒珉(高啓詩仙)
(詩看丨丨)貞珉(汪道會墨賦鐫鏤丨丨點畫斷楮)敬珉(南史殷琰字丨丨)季珉(周書高琳傳高琳其先高句麗)
(人也母嘗祓禊泗濱見一石光彩朗潤遂持以歸是夜夢一人衣冠若仙者謂曰夫人向所將來之石是浮磬之精若能寳持必生)
(令子母驚寤俄而有娠及生因名琳字丨丨焉)
玉與珉(李白詩流俗多錯誤豈知丨丨丨又孟郊詩因悲楚左右謗玉不如珉又葉適送李郛詩余之視君尚少年題玉為)
(珉何所賢)肻稱珉(元稹代曲江老人百韻詩羽翼皆隨鳳瑜璉丨丨丨)玉澗珉(賈島詩流水潺湲處堅貞丨丨丨)
東方珉(王惲平原行欲尋遺廟不可見寳刻留在丨丨丨又韓琦荅章望之求古瓦硯詩陶甄之法世莫得但貴美璞踰方)
(珉)
緡(武巾切錢貫亦絲緒釣魚綸也又姓)
韻藻絲緡(詩其釣維何維丨伊丨)算緡(漢書武帝紀四年冬有司言關東貧民徙隴西北地西河上郡會稽縣官)
(衣食振業用度不足請收銀錫造白金及皮幣以足用初丨丨錢杜甫詩帝念深分閫軍需遠丨丨)告緡(漢書食貨志楊可丨)
(丨徧天下)
增東緡(春秋僖公二十有三年春齊侯伐宋圍緡注緡宋邑高平昌邑縣東南有丨丨城路史國名紀緡蔑姓山陽丨丨今)
(濟之金鄉有古緡城后緡國也陳留風俗傳云丨丨故陽武戶牖鄉)有緡(左傳椒舉曰夏桀為仍之會丨丨叛之注仍緡皆國)
(名又盧肇漢隄詩帝廩有粟帝府丨丨)匿緡(漢書食貨志注杜周治丨丨之罪其獄少有反者反謂從輕而出)牽緡
(六韜魚求于餌乃丨其丨人食于祿乃服于君)千緡(拾遺記晉太康元年因墀國獻玉錢丨丨其形如環環重十兩上有天壽)
(永吉之字鮮于樞范寬雪山圖詩亂離何處得此本張侯好事輕丨丨徐獻忠布賦一疋遂抵於丨丨聯匡始達於重瞳)艾緡
(張衡綬笥銘皇用我賜俾作帝臣服其令服鸞封丨丨)振緡(吴都賦結輕舟而競逐迎潮水而丨丨)垂緡(張正見謝)
(賜錢啟青鳬委質笑夷甫之不言赤仄丨丨重河間之能數)沉緡(駱賓王釣磯文丨丨于川登魚于陸烹之可以習政術羞)
(之可以助庖厨)釣緡(杜甫詩遲暮堪帷幄飄零且丨丨)收緡(杜甫詩釣艇丨丨盡昏鴉接翅歸黃鎮成贈鄭守詩雨畬)
(仍把耒風艇自丨丨)巨緡(韓愈贈劉師服詩丨丨東釣儻可期與子共飽鯨魚鱠)斂緡(元稹詩丨丨偷印信傳箭作符)
(繻)獲緡(白居易達哉樂天行髣髴丨丨二三千)脆緡(陸龜蒙詩病來懸著丨丨絲)俸緡(王禹偁詩供給抽丨)
(丨)錢緡(韓琦荅章望之求古瓦硯詩巧工近歲知衆寶雜以假偽窺丨丨)長緡(胡長孺詩亦曾扁舟釣錢唐丨丨短)
(棹浮滄浪)房緡(劉宰詩官司禱雨徧明神施行寬政蠲丨丨)楮緡(周伯琦詩丨丨登上幣文綺出中儲)抽緡(宋濂)
(詩劇論如丨丨)
邴氏緡(元稹詩競畜朱公産爭藏丨丨丨)倍稱緡(元稹詩吏來官税迫求質丨丨丨)麥與緡(元稹旱災)
(自咎貽七縣宰詩惻惻詔書下半減丨丨丨)
貧(符中切乏也少也)
韻藻食貧(詩自我徂爾三歲丨丨)馭貧(周禮太宰之職以八柄詔王馭羣臣六曰奪以丨其丨)恤貧(周禮)
(大司徒以保息六養萬民四曰丨丨)居貧(孟子辭尊居卑辭富丨丨晉書阮修傳修丨丨年四十餘未有室王敦等斂錢為婚)
(皆名士也時慕之者求入錢而不得)患貧(史記貨殖傳夫千乘之王萬乘之侯百室之君尚猶丨丨而况匹夫編戶之民乎盧)
(綸詩始悟達人志患名非丨丨)振貧(漢書食貨志山東被水災民多饑乏於是天子遣使虚郡國倉廩以丨丨)役貧(漢書)
(食貨志富商賈或墆財丨丨轉轂百數廢居居邑封君皆氏首仰給焉)長貧(漢書陳平傳富人張負謂其子仲曰吾欲以女)
(孫與陳平仲曰平貧不事事一縣中盡笑其所為獨奈何予之女負曰固有美如陳平丨丨者乎項斯詩江湖歸不易京邑計丨丨)
安貧(續漢書王苑字孫仲丨丨茅屋蓬戶藜藿不厭蔡邕釋誨丨丨樂賤與世無營陶潛詩丨丨守賤者自古有黔婁白居易)
(詩遊宦京都二十春貧中無處可丨丨)清貧(魏志華歆傳歆素丨丨祿賜以賑施親戚杜甫題新鄉王釡壁詩憐君守一尉)
(家計復丨丨)下貧(南史何遠傳遠清公為天下第一居數郡妻子饑寒如丨丨者東晳貧家賦無原憲之厚德有斯人之丨)
(丨王融策秀才文丨丨無兼辰之業中産闕洊歲之資)官貧(隋書房彦謙傳前後居官所得俸禄皆以周恤親友家無餘財)
(雖致窶空怡然自得嘗從容獨笑顧謂其子曰人皆因禄富我獨以丨丨所遺子孫在於清白耳高適别劉校書詩應猶作賦好莫)
(歎在丨丨劉長卿詩俗輕儒服弊家厭法丨丨)忘貧(文子樂道而忘賤安德而丨丨也淮南子君子見賢忘賤故能讓見不足)
(丨丨故能施顔延之靖節徵士誄殆所謂國爵屏貴家人丨丨者歟柳宗元詩高冠余肻賦長鋏子丨丨)終貧(揚雄逐貧賦隣)
(垣乞兒丨丨且窶禮薄義弊相與羣聚劉峻廣絶交論或前榮而後悴或始富而丨丨)歲貧(白居易詩棄本以趨末日富而)
(丨丨崔塗詩風雨朝耕苦桑麻丨計丨)
不憂貧(論語君子憂道丨丨丨慎子天有明不憂人之暗地有財丨丨人之丨皇甫冉詩讀書惟務靜無褐丨丨丨又戴叔)
(倫詩長醉非關酒多愁不為貧又盧綸詩買山多為竹丨宅不緣貧又元稹詩久别惟謀道相逢不話貧)貴能貧(左傳生于)
(亂世丨而丨丨可以後亡劉禹錫詩總戎寬得衆市義丨丨丨)原憲貧(家語子貢相衛結駟連騎過丨丨憲攝敝衣冠見之)
(子貢曰子病乎憲曰無財者謂之貧學道而不能行謂之病若憲丨也非病也王維詩莫學嵇康懶且安丨丨丨元稹詩縱聞兵賦)
(急丨丨本家丨)知我貧(史記管仲曰吾始困時嘗與鮑叔賈分財利多自與鮑叔不以我為貪丨丨丨也王季友詩鼠雀晝)
(夜無丨丨厨廩丨)南阮貧(晉書阮咸傳與叔父籍為竹林之游咸與籍居道南諸阮居道北北阮富而丨丨丨七月七日)
(北阮盛曬衣服皆錦綺粲目咸以竿挂大布犢鼻於庭人或怪之荅曰未能免俗聊復爾耳又王維詩中厨辦麤飯應恕阮家貧司)
(空曙詩曝衣多笑阮家貧又李商隐詩明朝曬犢鼻方信阮郎貧)力勝貧(說苑丨丨丨謹勝禍慎勝害戒勝災又黃庭堅)
(詩更當力貧開酒椀)東老貧(回仙錄吴興東林之沈東老能釀白酒有客號回道人願求一醉飲之數斗不醉乃擘石榴皮)
(題菴壁曰西隣已富憂不足丨丨雖丨樂有餘)為酒貧(許敬宗詩黃金銷未盡祇丨丨家丨又白居易詩迹為燒丹隱家緣)
(嗜酒貧)未全貧(杜甫詩錦里先生烏角巾園收芋栗丨丨丨又陳師道詩五千插架未為貧)今始貧(傳燈錄仰)
(山香巖曰去年貧未是貧丨年貧丨是丨去年無卓錐之地今年錐也無)
增窶貧(詩終丨且丨莫知我艱字林丨丨空也)分貧(左傳楚子使然丹丨丨振窮韓詩外傳李克曰臣聞貴而下賤)
(則衆弗惡也富能丨丨則窮士弗惡也智而教愚則童蒙者弗惡也魏文侯曰善哉言乎)在貧(家語丨丨如客使其臣如借不)
(遷怒不深怨不錄舊非是冉雍之行也)賀貧(晉語韓宣子憂貧叔向賀之曰昔欒武子無一卒之田其官不備其宗器宣其)
(德行順其憲則使越於諸侯諸侯親之以正晉國今吾子有欒武子之貧吾以為能其德矣是以賀)不貧(史記游俠傳徙豪富)
(茂陵衛將軍為言郭解家貧不中徙上曰布衣權至使將軍為言此其家丨丨遂徙元稹詩楊公莫訝清無業家有驪珠丨復丨)
要貧(漢書食貨志注天子取諸侯之土以立五均則市無二賈強者不得困弱富者不得丨丨則公家有餘恩及小民矣)素
貧(漢書揚雄傳贊雄以病免復召為大夫家丨丨嗜酒時有好事者載酒肴從游學)棲貧(南史張充傳充生平少長偶不)
(以利欲干懷三十六年差得以丨丨自澹)廉貧(列子凡為名者必廉丨斯丨為名者必讓讓斯賤)大貧(列子齊之國氏)
(大富宋之向氏丨丨自宋之齊請其術春秋繁露大富則驕丨丨則憂此衆人之情也)私貧(莊子父母豈欲吾貧哉天地豈)
(丨丨吾哉求其為之者不得也)貧貧(太玄經丨丨妄振不能守正也)好貧(潛夫論箕子陳六極國風歌北門故所謂不憂)
(貧也豈丨丨而弗之憂耶蓋志有所專昭其重也)學貧(文心雕龍才自内發學以外成有飽學而才餒有才富而丨丨竇臮)
(述書賦不事筆力猶阻丨丨又道契丨丨)苦貧(文心雕龍臨篇綴慮必有二患理鬱者丨丨辭溺者傷亂然則博聞為饋貧之)
(糧貫一為拯亂之藥博而能一亦有助乎心力矣杜甫送孟倉曹詩君行别老親此去丨家丨白居易詩留侯爵秩誠虛貴疏受生)
(涯未丨丨)饋貧(見上)俗貧(抱朴子未有上好謙而下慢王賤寳而丨丨又杜甫詩誅求異丨丨)詠貧(鍾嶸詩品太冲)
(咏史顔延之入洛陶公丨丨之製惠連搗衣之作皆五言之警策者也許渾早秋詩西齊風雨夜更有丨丨詩)妻貧(齊丘子其)
(夫好飲酒者其丨必丨其子好臂鷹者其家必困)逐貧(楊雄有丨丨賦韓愈送窮文注張文潛曰公送窮文蓋出子雲丨丨)
(賦然文采過丨丨矣)呼貧(揚雄逐貧賦惆悵失志丨丨與語)值貧(蔡邕九惟文入惟困乏憂心殷殷天之生我星宿丨)
(丨)中貧(吴都賦畢天下之至異訖無索而不臻谿壑為之一罄川瀆為之丨丨注中去聲)同貧(孔稚珪詩丨丨清風)
(館共素白雲室)山貧(袁伯文有述丨丨詩杜甫詩藥少覺丨丨劉長卿詩家在舊丨丨鄭谷詩官舍種莎僧對榻生涯如在舊)
(丨丨)單貧(蕭廵詩伎能本無取支葉復丨丨白居易詩無妨長福是丨丨)羞貧(李頎詩阮公能飲酒陶令肻丨丨)樂
貧(盧綸詩悲榮俱是分吾亦丨君丨)賤貧(盧綸詩遂性在耕稼所交惟丨丨)笑貧(盧綸詩吏欺從政拙妻丨理家)
(丨方干詩倒篋惟求醉登船自丨丨又顧況詩白髮偏添壽黃花不丨丨)夜貧(孟郊詩丨丨燈燭絶明月照我書)北貧
(孟郊詩南逸浩淼際丨丨磽确中)稱貧(張籍詩琴書著盡猶嫌少松竹栽多不丨丨)才貧(賈島送令狐相公詩綴篇)
(嗟調逸不和揣丨丨)羈貧(白居易贈蕭殷二協律詩餘杭邑客多丨丨其間甚者蕭與殷)饑貧(白居易詩不才空飽暖無)
(惠及丨丨)慣貧(皇甫松大隠賦閑遊諳野蔬食丨丨許渾詩竹馬兒猶小荆釵婦丨丨)問貧(周賀詩減藥痊餘癖飛書)
(苦丨丨)舊貧(朱慶餘詩獨在御樓南畔住生涯還是丨時丨鄭谷詩圖書是丨丨馬臻詩江湖丨業丨)槖貧(歐陽修送)
(唐生詩來學愧道懵贈歸慚丨丨)忍貧(蘇軾詩平生忍慾今丨丨)新貧(許衡詩莫怪丨丨壓舊貧貧來尤覺此心真)
旅貧(石沆詩分歡念丨丨)
不辭貧(禮記子云君子辭貴不辭賤辭富丨丨丨朱希晦詩魯連唯仗義范叔丨丨丨又郎士元詩車馬雖嫌僻鶯花不棄)
(貧温庭筠詩素尚寧知貴清談不厭貧)近寶貧(左傳韓獻子曰山澤林盬國之寳也丨丨公室乃丨)處女貧(戰國)
(策江上之丨丨有家丨而無燭者處女相與語欲去之無燭者謂處女曰妾以無燭故常先至掃室布席何愛於餘明之照四壁者)
(幸以賜妾何妨於處女妾自以為有益於處女何為去我處女相語以為然而留之)之楚貧(戰國策張儀丨丨丨舍人怒而)
(欲歸張儀曰子必以衣冠之敝故欲歸待我為子見楚王)布衣貧(史記蕭相國世家召平者故秦東陵侯秦破為丨丨丨種)
(瓜長安城東于鵠詩幾年為郡守家似丨丨丨)叔敖貧(史記滑稽傳孫丨丨之為楚相盡忠為廉以治楚楚王得以覇今其)
(子無立錐之地丨困負薪以自飲食)東郭貧(史記丨丨先生久待詔公車丨困饑乏寒衣敝履不完行雪中履有上無下足)
(盡以履地道中人笑之)長卿貧(漢書司馬相如傳丨丨雖丨其人才足依也黃滔詩蘇秦羈旅丨丨丨又錢起送王少府)
(遊梁詩梁國遺風重詞賦諸侯應念馬卿貧)藥崧貧(後漢書鍾離意傳丨丨者河内人家丨為郎常獨直臺上無被枕杫)
(食糟糠帝每夜入臺輙見崧問其故甚嘉之注杫謂几俎也)掾吏貧(後漢書循吏傳任延為會稽都尉丨丨丨者輙分奉)
(禄以賑給之注劉攽曰吏當作史)游子貧(後漢書酷吏傳樊曅為天水太守凉州為之歌曰丨丨常苦丨力子天所富寧)
(見乳虎穴不入冀府寺注力子勤力之子)仕宦貧(唐書崔玄暉傳毋盧有賢操常戒曰子姓丨丨有言其丨窶不自存此善)
(也若貲貨盈衍此惡也)戰士貧(素書丨丨丨游士富者衰)子夏貧(苟子丨丨丨常懸鶉衣於壁人曰子何不仕曰)
(諸侯之驕我者吾不為臣大夫之驕我者吾不復見)富念貧(說苑丨必丨丨壯必念老又韋應物詩停杯嗟别久對月念家)
(貧)一字貧(文心雕龍善為文者富於萬篇而貧於一字杜甫寄張山人彪詩數篇吟可老丨丨買堪丨)一囊貧
(駱賓王詩猶輕五車富未奉丨丨丨)韓信貧(李白詩張良不遇丨丨丨)白屋貧(劉長卿逢雪宿芙蓉山詩天寒丨丨)
(丨何景明詩不屈朱門貴能憐丨丨丨)兄弟貧(戴叔倫詩積夢江湖遠憶家丨丨丨王建詩圖書亦為頻移盡丨丨還因)
(數散丨)住溪貧(王建詩愛仙無藥丨丨丨脱却山衣事漢臣)一僧貧(盧綸送恒上人覲省詩問安䨇樹曉求膳)
(丨丨丨)儉年貧(盧綸詩家自丨丨丨)陋巷貧(司空曙詩每許前山隱曾憐丨丨丨)草木貧(孟郊大隐訪詩)
(家懷詩書富宅抱丨丨丨)篋笥貧(張籍詩白君去後交遊少東野亡時丨丨丨)清淨貧(白居易昨日復今辰詩散)
(秩優游老閒居丨丨丨)好事貧(白居易題周皓新亭子詩門以招賢盛家因丨丨丨)俸錢貧(白居易贈洛陽長水)
(二同年詩朱紱洛陽官位屈青袍長水丨丨丨)活計貧(白居易詩莫話家居窄無嫌丨丨丨羅隐詩年深旅舍衣裳敝潮打)
(村田丨丨丨)買書貧(許渾詩宅從栽竹貴家為丨丨丨)石室貧(劉得仁終南石室詩同居丨丨丨五十二回春)
典衣貧(鄭谷少師别墅詩立朝鳴珮重歸宅丨丨丨)水府貧(陳陶詩隨國珠還丨丨丨)玉州貧(陳陶詩珠)
(還合浦老寳去丨丨丨)一社貧(羅衮詩蓑衣毳衲誠吾黨自結村園丨丨丨)守道貧(韋莊詩性為無機率家因)
(丨丨丨)月照貧(徐夤詩落葉庭中丨丨丨)浣紗貧(徐夤詩西施不恨丨丨丨)小村貧(徐夤詩鳥啼雲樹丨)
(丨丨)澤國貧(司馬光送提舉江淮運鹽詩熬漉滄波耗征輸丨丨丨)曲水貧(司馬光遊金明詩不唯漢帝昆明小)
(更覺唐家丨丨丨)古今貧(司馬光詩花蘤祇疑名品盡圖書方驗丨丨丨)歸裝貧(蘇軾詩空吟新詩送不救丨丨)
(丨)廣文貧(蘇軾詩先生依舊丨丨丨)范叔貧(蘇軾示孫志舉詩敝衣破冠履可憐丨丨丨)東野貧(晁補)
(之贈韓宗恕詩秀才酷類丨丨丨白屋青山愁曲身)許靖貧(陸游詩馬磨何傷丨丨丨)栗里貧(范成大詩家似淵明)
(丨丨丨)有錐貧(劉迎詩却掃欲安無事貴累人猶屬丨丨丨)鼠嫌貧(元好問詩空牆無穴丨丨丨)西州
貧(元好問詩空歌東野曲不救丨丨丨)為詩貧(宋无荅王子長詩如逢元白問莫說丨丨丨)藜藿貧(吴萊問五)
(臟詩司祿不上計畀汝丨丨丨)
對語(馭富振貧)(醫俗療貧)(招隱逐貧)(簡貴清貧)(三冬足一字貧)(朱門貴白屋貧)(石尉侈庾郎貧)
摘句(東風不棄貧官清剰得貧)(彭澤醉長貧花時不稱貧)(松高最稱阮家貧芋栗時收未是貧)
蒓(常倫切水葵通作蓴)
韻藻思蓴(晉書張翰傳齊王冋辟為大司馬東曹掾冋時執權翰見秋風起丨吴中菰菜丨羹鱸魚鱠曰人生貴適意何)
(能羈宦數千里要名爵乎遂命駕而歸)絲蓴(本草三月至八月莖細如釵股名丨丨九月至十月漸麤在泥中名龜蓴又云)
(春夏莖而未葉名雉蓴楊維楨詩銀丨丨薦野鴨炙金粟瓜取西楊莊)龜蓴(見上)雉蓴(見上)苴蓴(楚辭醢豚苦狗)
(膾丨丨只)細蓴(杜甫詩網聚粘圓鯽絲繁煑丨丨)
千里蓴(世說陸機詣王武子武子前置數斛羊酪指以示陸曰卿江南何以敵此陸云有丨丨丨羹但未下鹽豉耳按千里)
(湖名)陸機蓴(李商隐詩越桂留烹張翰鱠蜀薑供煑丨丨丨)
增嗜蓴(南史孝義傳陶子鏘母丨丨母沒後恒以供奠梁武義師初至是年冬營蓴不得子鏘痛恨慟哭而絶久之乃蘇遂)
(長斷蓴味)營蓴(見上)斷蓴(見上)菱蓴(南史孝義傳會稽寒人陳氏有三女無男祖父母年八九十父篤癃病遇歲饑)
(三女相率於西湖采丨丨更日至市貨賣未嘗虧怠鄉里稱為義門)似蓴(顔氏家訓荇菜水草圓葉細莖隨水悉有之黃花丨)
(丨江南俗亦呼為猪蓴酉陽雜俎鴨舌草生水中丨丨)猪蓴(見上)石蓴(齊民要術南越經云丨丨似蓴葉色青)湖
蓴(晉吴中童謠寧食下湖荇不食丨上丨陸游詩薑宜山茗留閒啜䜴下丨丨喜共烹)催蓴(杜甫詩丨丨煮白魚)香蓴
(顧况詩吴渚丨丨謾吐春)江蓴(司馬光詩丨丨半卷葉石蕨乍舒芽)菰蓴(范成大詩猿鶴休多怨丨丨尚可羹)采蓴
(陸游詩短艇湘湖自丨丨自注湘湖在蕭山縣産蓴菜絶美)吴蓴(周權詩且安粗糲槃澗濱未厭紫䜴羹丨丨)
遠處蓴(元稹詩蔬闕冬中韭羹憐丨丨丨)紫線蓴(羅隐詩盤擎丨丨丨初熟筯撥紅絲鱠正肥又蔡襄詩鴉動殘)
(絲柳鱸肥滑線蓴)
對語(越桂吴蓴)(蝦菜鱸蓴)(帶荇絲蓴)(燕麥雉蓴)(周顒韭張翰蓴)(玉版筍銀絲蓴)(薑點茗䜴調蓴)
摘句(羹傳碧澗蓴沽酒薦吴蓴)(秋風憶細蓴歸溪戀紫蓴)(家生春菌與秋蓴鱠憶鱸魚羹憶蓴)
淳(常倫切清也朴也)
韻藻澆淳(漢書黃覇傳張敞奏曰長臾守丞畏丞相指歸舍法令各為私教務相增加丨丨散樸竝行偽貌有名亡實注)
(不雜為淳以水澆之則味漓薄)化淳(隋書音樂志武舞歌辭功高德重政謐丨丨文心雕龍姬文之德盛周南勤而不怨太王)
(之丨丨邠風樂而不淫楊炯盂蘭盆賦鼓天地之丨丨作皇王之軌躅張說詩不及安人吏能令王丨丨李白詩及此留遺愛庶幾)
(風丨丨杜甫詩列國兵戈暗今王德丨丨)忠淳(五朝會要仁宗宣諭羣臣曰諫官必用丨丨直通世務以革浮薄之弊)風
淳(蕭綺拾遺錄書契之作肇迹軒轅道朴丨丨文用尚質王彪之登會稽刻石山詩文命遠會丨丨道遼又杜甫詩致君堯舜上)
(再使丨俗丨虞集詩惟應青簡在能載古丨丨馬臻詩目驚流節駛心醉古丨丨)深淳(後村詩話王君玉詩刻琢丨丨)清
淳(何遜詩自爾典名郡所在號丨丨)歸淳(高適詩異俗既從化澆風亦丨丨)如淳(漢書叙例丨丨馮翊人魏陳郡)
(丞)柳淳(孟郊有送丨丨詩)
道德淳(宋之問詩昔恃山河險今依丨丨丨)邯鄲淳(魏略丨丨丨一名竺字子叔博學有才章又善蒼雅蟲篆許氏)
(字指太祖素聞其名召與相見甚敬異之時五官將啟淳欲使在文學官屬中會臨菑侯植亦求淳太祖遣淳詣植黃初初淳作投)
(壺賦千餘言奏之文帝以為工賜帛千匹)
增黃淳(後漢書齊武王傳縯欲攻宛至小長安與王莽前隊大夫甄阜屬正梁丘賜戰漢軍大敗阜賜乘勝引精兵十萬南)
(渡丨丨水注諸水二湖流注合為黃水又南經棘陽縣之丨丨聚又謂之丨丨水)還淳(唐書禮樂志調露二年幸洛陽城南)
(樓宴羣臣太常奏六合丨丨之舞唐明皇詩股肱良足詠風化可丨丨)民淳(宋史趙贊傳寇凖曰帝堯之時四凶在庭則三)
(代之前世質丨丨已有小人矣)含淳(宋史太上皇冊寳升殿樂章夏典稽瑞禹王丨丨追琢有章温潤孔純四子講德論丨丨)
(咏德之聲盈耳登降揖讓之禮極目)時淳(拾遺記高辛帝德所洽被於殊方有丹丘之國獻瑪瑙甕以盛丼露至堯時猶盈而)
(不竭謂之寶露至舜時露已漸减隨帝世之汚隆丨丨則露滿時澆則露竭)淳淳(譚子化書唐堯之容丨丨然虞舜之容熙)
(熙然張仲素管中窺天賦默丨丨之靈嚮湛悠悠之神域)真淳(路史玉劵十華人風丨丨注洞神經有三皇玉劵一曰金契芬)
(以五香侍以十華太真科云大化始立人風丨丨文逢原荆山璞賦信太和之精粹鍾元氣之丨丨)温淳(七發飲食則丨丨甘)
(膬脭醲肥厚)蜜淳(曹植魏德論丼露以降丨丨冰凝觀陽弗晞瓊爵是承周必大詩道腴有味詩彌勝何止冰凝與丨丨)
至淳(張華文化此弊俗歸之丨丨)氣淳(王彪之詩青陽曜景時和丨丨)澄淳(謝莊詩丨丨元化闡希微寂理孚)
敦淳(昭明太子宴闌思舊詩孝若信儒雅稽古文丨丨注孝若明山賓也)元淳(韓琦荅章望之求古瓦硯詩遺基壞地徧)
(刓窟始獲一瓦全丨丨)精淳(周必大詩只恐春從官柳動樂天還欲醉丨丨)簡淳(王義山䟦楊中齊詩調集詩纖穠寄)
(淡泊清峭寓丨丨)珍淳(虞集朝回即事詩祥瑞儀曹奏丨丨尚食催)樸淳(周伯琦詩郡治頗清曠民俗亦丨丨)咸
淳(楊基祖母年八十九詩白髮青瞳壽者身每逢佳節話丨丨按丨丨宋度宗年號)端淳(善住詩丨丨耆舊今無幾為問)
(湖邊老淨名)殷淳(南史丨丨傳淳少好學有美名歴中書黃門侍郎黃門清切直下應留下省以父老特聽還家在祕書閣)
(撰四部書大目凡四十卷行於世)陳淳(宋史道學傳丨丨字安卿漳州龍溪人少習舉子業林宗臣見而竒之曰此非聖賢)
(事業也因授以近思錄及朱熹來守其鄉淳請受教熹數語人以南來吾道喜得丨丨門人有疑問不合者則稱淳善問)
薄夫淳(後漢書荀韓鍾陳傳贊太丘奥廣模我彜倫曾是淵軌丨丨以丨)黃唐淳(文心雕龍丨丨丨而質虞夏質)
(而辨商周麗而雅楚漢侈而豔魏晉淺而綺宋初訛而新)酒母淳(方岳詩秋夢茶聲老春泓丨丨丨)羲皇淳(元好)
(問詩獨餘醉鄉人中有丨丨丨)古人淳(許衡訓子詩大兒願如丨丨丨小兒願如古人真)鄒魯淳(雅琥上執政詩)
(唐虞風未遠丨丨俗還丨)習俗淳(丁鶴年海村詩地僻囂塵遠人稀丨丨丨)
醇(常倫切醲也厚也)
韻藻化醇(易萬物丨丨權德輿和中和節賜宴詩賡歌武弁側永荷玄丨丨)飲醇(漢書曹參傳參為相國日夜飲)
(酒賓客見參不事事來者欲有言參輒飲以醇酒醉而後去終莫得開說江表傳程普頗以年長數陵侮周瑜瑜折節容下終不與)
(校普後自敬服乃告人曰與周公瑾交若丨丨醪不覺自醉蘇軾詩頽然不事事客至先丨丨)清醇(後漢書仲長統傳三牲之)
(肉臭而不可食丨丨之酎敗而不可飲睇盻則人從其目之所視喜怒則人隨其心之所慮此皆公侯之廣樂君長之厚實也徐幹)
(齊都賦三丨既丨五齊惟醹琴賦蘭肴兼御旨酒丨丨元好問南溪詩南溪酒熟丨而丨北溪梅花發興新)醇醇(老子其政)
(悶悶其民丨丨)芳醇(張率詩對酒誠可樂此酒復丨丨)疵醇(韓愈讀荀子文荀與楊大醇而小疵周必大詩天造駑駘)
(追驥騄無如才德異丨丨柳貫荅吴立夫詩迹雖侔燥濕學豈混丨丨)伯醇(宋史道學傳程顥字丨丨吕氏童蒙訓陳瑩中)
(嘗作責沈文云予為禮部貢院點檢官與范公淳夫同舍公嘗論顔子之不遷不貳唯丨丨能之予問丨丨誰也公默然久之曰不)
(知有丨丨耶予謝曰生長東南實未知也時年二十九矣自是嘗以寡陋自愧)
旨酒醇(宋史樂志鼓鐘既戒丨丨既丨又白居易詩牀頭殘酒榼欲盡味彌醇又黃庭堅烹茶詩茗椀難加酒椀醇暫時扶)
(起藉糟人)北斗醇(唐明皇詩樂聚南宫宴觴連丨丨丨)
增人醇(淮南子古者丨丨工龐商樸女重是以政教易化風俗易移也)精醇(楚辭玉色頩以脕顔兮丨丨粹而始壯)
懿醇(蔡邕祖德頌穆穆我祖世篤其仁其德克明惟丨惟丨)體醇(張載酃酒賦備味滋和丨丨色清)醲醇(潘尼)
(火賦龢羹酋醳旨酒丨丨)貞醇(韋應物送鄒儒立侍奉還京詩為文頗瓌麗禀度自丨丨)鴻醇(李華含元殿賦雖欲宫崑)
(崙而館不周城八極而隍四海猶未足儲丨丨而俯丕耀姚淶白兔賦熙丨丨於昊軒匹休光於姚姒)元醇(柳宗元閔生賦)
(慮吾生之莫保兮忝代德之丨丨)還醇(元稹詩丨丨憑酎酒運智託圍棋)取醇(蘇軾濁醪有妙理賦酒勿嫌濁人當)
(丨丨)嗜醇(方岳詩老夫本無侣嗜學如丨丨)甘醇(宋濂蟠桃核賦味丨丨而如醴色含腴以不乾)臭醇(何景明石)
(磯賦吾之釣主之以仁味甘丨丨自飫其真芳馨可親吾餌孰倫)劉醇(後漢書黃琬傳琬蕃同心顯用志士平原丨丨河東)
(朱山蜀郡殷參等並以才行蒙舉)
政事醇(書惟厥攸居丨丨惟丨)酌鬯醇(宋史樂志裸圭既陳丨丨斯丨)鶉性醇(埤雅丨丨丨騖性木)春
醴醇(東京賦丨丨惟丨燔炙芬芬君臣歡康具醉薰薰)凉酎醇(沈約九日侍太子宴詩寒英始獻丨丨初丨)薄
者醇(權德輿嚴陵釣臺詩潛驅東漢風日使丨丨丨)存而醇(韓愈讀荀火於秦黃老於漢其丨丨丨者孟軻氏而止耳)
(揚雄氏而止耳)醇乎醇(韓愈讀荀孟氏丨丨丨者也薛季宣從孫元式假定本韓文詩倒墨扶周復古文清輝萬丈丨丨丨)
狂且醇(韓愈送惠師詩吾非西方教憐子丨丨丨)中山醇(歐陽詹詩冷冷丨丨丨片片崑丘璠)五&KR1997;醇(元稹)
(代曲江老人詩萬錢纔下箸丨丨未稱丨)醍醐醇(司馬光詩同依松栢隂共醉丨丨丨)甕頭醇(司馬光送稻醴與子)
(才詩螘浮杯面白味撇丨丨丨)百花醇(王珪詩曲成䨇鳳舞酒入丨丨丨)六籍醇(蘇軾詩政已三王上言皆丨丨)
(丨)使君醇(蘇軾徐元用使君邀遊金山浮玉堂詩松如遷客老酒似丨丨丨)北海醇(蘇軾地黃詩投以東阿清)
(和以丨丨丨)齊安醇(張耒詩曰此好飲徒聊給酒養真去國一千里丨丨猶最丨)三代醇(陸游詩坐還丨丨丨)
醨與醇(楊萬里詩為我滿眼沽不問丨丨丨)一色醇(陳與義汝州吴學士觀我齊詩不如兩忘快内保丨丨丨)光
祿醇(蒲道源詩上尊分賜丨丨丨道傍見者咨嗟頻)葡萄醇(郭翼詩贈君丨丨之芳丨璚瑰玉珮之鏘鳴)鄒魯
醇(吴萊寄柳博士詩燕秦爭騁俠丨丨共稱丨)民多醇(洪希文枕簟入林僻詩山深丨丨丨鄰酒亦易賖)香醪
醇(舒頔落梅歌含章檐下肌理勻春夢未醒丨丨丨)
對語(守樸還醇)(雋永芳醇)(高言綺雅化醇)(哀梨脆刁酒醇)(馬遲枚速賈茂董醇)(徐公中聖齊相飲醇)
摘句(朱顔暢飲醇村場酒亦醇)(青杏初嘗酒正醇山村賽社濁醪醇)
純(常倫切篤也至也好也文也大也韻會又支元軫阮震韻)
韻藻翕純(論語樂其可知也始作丨如也從之丨如也何晏集解五音始奏翕然盛五音既發放縱盡其音聲純純和諧)
(也典引於穆猗那丨丨繳繹以崇嚴祖考殷薦宗祀配帝發祥流慶對越天地又宋濂詩叠奏歸繹純)一純(國語聖王正端)
(冕以其不違心帥其羣臣精物以臨監亨祀無有苛慝於神者謂之丨丨)溫純(漢書揚雄傳典謨之篇雅頌之聲不丨丨深潤)
(則不足以揚鴻烈而章緝熙曾鞏詩丨丨玉性真朱子詩長言三復儘丨丨)忠純(宋史吴越世家俶再上表詔荅曰卿世濟)
(丨丨志遵憲度出師表侍中侍郎郭攸之費禕董允等此皆良實志慮丨丨是以先帝簡拔以遺陛下)成純(莊子衆人役役)
(聖人愚芚參萬歲而一丨丨)
郭景純(晉書郭璞傳丨璞字丨丨)
增告純(詩以啟其毛箋毛以丨丨也)尚純(詩車攻傳宗廟齊豪丨丨也戎事齊力尚強也田獵齊足尚疾也)貴
純(禮記郊特牲毛血告幽全之物也告幽全之物者丨丨之義也春秋繁露春秋曰魯祭周公用白牡色白丨丨也)思純
(左傳魏獻子謂咸鱄曰吾與戊也縣人其以我為黨乎對曰戊之為人也遠不忘君近不偪同居利思義在約丨丨有守心而無淫)
(行雖與之縣不亦可乎正義在約丨丨處貧困而丨丨固無叨濫之心也)道純(漢書鼂錯傳丨丨德厚元元之民幸矣白虎通)
(孝丨丨備故内和外榮玉以象德金以配情芬香條鬯以通神靈左九嬪德剛贊温温德剛實乘丨丨履此聖義體此敦仁)清
純(晉書荀顗傳詔曰顗丨丨體道忠允立朝傅休奕柳賦美允靈之鑠氣兮嘉木德之在春何兹柳之珍樹兮禀二儀之丨丨)
表純(隋書樂歌牲栗丨丨)薦純(隋書音樂志薦血毛奏昭夏辭丨色斯丨呈氣斯臭)精純(宋史李侗傳朱熹亦稱侗)
(姿禀勁特氣節豪邁而充養完粹無復圭角丨丨之氣達於面目謝偃高松賦感天地之粹質禀隂陽之丨丨)牲純(宋史樂志)
(親郊樂章有丨斯丨有俎斯陳進於上帝昭報深仁)二純(宋史樂志郊祀樂章帝饗於郊一精丨丨)德純(逸周書八政不)
(逆九丨丨恪九德忠信敬剛柔和固貞順淮南子念慮者不得臥止念慮則有為其所止矣兩者俱亡則至丨丨矣注止猶去也曹)
(植夏禹贊尼稱無間何丨之丨王鏳詩丹青帝丨丨)繭純(太玄經畜槃丨丨不奔時也注蠶桑饒美也)純純(九辯紛丨)
(丨之願忠兮妒被離而障之注丨丨專一貌一作忳)物純(楚辭聲有隱而相感兮丨有丨而不可為注言心一而不可變也)
貞純(韋曜博奕論君子之居室也勤身以致養其在朝也竭命以納忠夫然故孝友之行立丨丨之名彰也)慶純(陸雲)
(荅兄平原詩仍世上司芳流丨丨雲和所産爰育二昆)含純(左芬德柔頌丨丨溥生)染純(支遁詠懷詩皎皎離丨丨)
毛純(庾信昭夏歌牲牢修牧繭栗丨丨)全純(歐陽修酬學詩僧惟晤詩其言苟可取龐雜不丨丨)風純(司馬光賜)
(書詩四業既交修坐令丨化丨耶律楚材詩政簡民丨丨)真純(劉因海南鳥詩越鳥羣飛朔漠濱氣機千古見丨丨)賀純
(後漢書黃瓊傳永建中公卿多薦瓊者於是會稽丨丨廣漢楊厚俱公車徵)張純(後漢書丨丨字伯仁京兆杜陵人也高祖)
(父安世封富平侯純少襲爵在朝歴世明習故事建武初舊章多闕每有疑義輒以訪純自郊廟婚冠喪紀禮儀多所正定帝甚重)
(之)庾純(晉書丨丨字謀甫博學有才藝為世儒宗賈充嘗宴朝士而純後至充謂曰君行常居人前今何以在後純曰且有)
(小市井事不了是以來後世言純之先嘗有伍伯者充之先有市魁者充純以此相譏焉)
衣之純(左傳狐突曰時事之徵也衣身之章也佩衷之旗也故敬其事則命以始服其身則丨丨丨用其衷則佩之度)政
體純(宋史吕陶傳元祐初擢殿中侍御史首獻邪正之辨曰君子小人之分辨則王道可成雜處於朝則丨丨不丨)天地
純(莊子後世之學者不幸不見丨丨之丨古今之大體道術將為天下裂)皇治純(中鑒皇民寡寡斯敦丨丨丨純斯清)
鴻節純(劉向九歎兆出名曰正則兮卦發字曰靈均余幼既有此丨丨兮長愈固而彌丨)終始純(卞蘭座右銘常)
(若臨深丨丨惟丨)睿哲純(左芬武帝納后頌翼翼聖皇丨丨孔丨)衆美純(王義山䟦楊中齋集詩體具丨丨丨)
文章純(鄭元祐送詩僧珩書記詩百年幾見光岳合四海此喜丨丨丨)
對語(玉潤金純)(薦信表純)(縝密温純)(履素含純)(民風厚帝德純)(書渾噩樂翕純)(陶匏質繭栗純)
脣(食倫切口丨俗作唇)
韻藻反脣(史記平凖書初令下有不便者顔異不應微丨丨張湯奏異當九卿見令不便不入言而腹誹論死漢書賈誼)
(傳婦姑不相說則丨丨而相稽)膏脣(後漢書吕強傳羣邪項領丨丨拭舌競欲咀嚼造作飛條唐書武平一傳邀榮之徒詭獻)
(忠欵丨丨之伍苟輸讒計)喉脣(南史劉湛傳為侍中時王華王曇首殷景仁亦為侍中文帝於合殿與四人宴飲甚悦華等出)
(帝目送良久歎曰此四賢一時之秀同管丨丨恐後世難繼)搖脣(北史尉瑾傳瑾好學吴人丨丨振足為人所哂見人好笑)
(時論比之寒蟬莊子丨丨鼓舌擅生是非袁桷安南行赤脚丨丨矜捷鬭竹箭藏蛇雜猿狖)焦脣(吕氏春秋越王苦會稽之)
(耻三年苦身勞力丨丨乾肺内親羣臣下養百姓)哆脣(新論鳥之曲喙鈙距者羽類畏之獸之方喙鈎爪者毛羣畏之魚之)
(丨丨鋸齒者鱗族畏之人之言口讒謟者人共畏之)齞脣(宋玉登徒子好色賦其妻蓬頭攣耳丨丨歴齒注齞張口見齒也)
絳脣(洞簫賦帶以象牙掍其會合鎪鏤離灑丨丨錯雜蕪城賦東都妙姬南國佳人蕙心紈質玉貌丨丨)動脣(嘯賦丨丨)
(冇曲發口成音)丹脣(嘯賦發妙聲於丨丨激哀音於皓齒丘巨源詩倡樓出素手歌席動丨丨張憲詩綠鬭長眉丨激丨白馬)
(黃衫灌江口)鬢脣(杜甫麗人行頭上何所有翠微㔩葉垂丨丨)入脣(杜甫詩且看欲盡花經眼莫厭傷多酒丨丨楊)
(萬里詩樹間露坐看搖影酒底花光併丨丨)補脣(孫郃方干傳貌寢又兔缺有司以故不與科名隱會稽之鏡湖及遇醫者)
(丨丨已老矣因終身不出)
猩猩脣(吕氏春秋肉之美者丨丨之丨貛貛之炙李賀大堤曲郎食鯉魚尾妾食丨丨丨陳陶詩鳳䑎龍炙丨丨丨䑎音臉)
(羹也又袁桷詩味薄謝猩脣)
增厚脣(周禮冬官丨丨弇口出囙短耳大胸短脰謂之臝屬其聲大而宏則於鐘宜若是者以為鐘虡注臝謂虎豹貔螭)
牛脣(爾雅藚丨丨一名水蕮皮日休野蔬詩深挑乍見丨丨液細搯徐聞鼠耳香)緘脣(隋書王孝籍傳孝籍在省多年)
(鬱鬱不得志奏記於吏部尚書牛弘曰懷抱之内水火鑠脂膏腠理之間風霜侵骨髓安可齰舌丨丨吞聲飲氣惡呻吟之響忍酸)
(卒之酷哉齰音咋)長脣(山海經梟陽國在北朐之西其人人面丨丨黑身有毛反踵見人笑亦笑左手操管注交廣謂之狒)
(狒)破脣(關尹子以一炁生萬物猶棄髮可換所以分形以一炁合萬物猶丨丨可補所以合形)割脣(淮南子丨丨而)
(治齲注齲齒也)缺脣(淮南子孕婦見兔而子丨丨見麋而子四目)宣脣(易楊大口丨丨)赤脣(世說注嵇紹趙至叙)
(曰至字景真代郡人長七尺三寸潔白黑髮丨丨明目)攢脣(文心雕龍古之教歌先揆以法使疾呼中宫徐呼中徵夫商徵)
(響高宫羽聲下抗喉矯舌之差丨丨激齒之異廉肉相凖皎然可分)大脣(路史炎帝龍顔而丨丨)斗脣(祖庭廣記先聖)
(生有異質月角日凖河目海口龍顙丨丨凡四十九表)穿脣(酉陽雜俎賒婆羅人丨丨)驢脣(酉陽雜俎西域書有丨丨)
(書蓮葉書節分書大秦書䭾乘書㹀牛書樹葉書石旋書覆書天書龍書鳥音書等六十四種)匜脣(鐘鼎欵識凡丨丨皆有銘)
染脣(王褒僮約奴當飯豆飲水不得嗜酒欲飲美酒惟得丨丨漬口不得傾盂覆斗)䑛脣(束晳餅賦擎器者丨丨立侍者)
(乾咽)朱脣(傅休奕詩低頭和顔色素齒結丨丨)赬脣(江淹麗色賦既翠眉而瑶質亦盧瞳而丨丨)杯脣(庾信詩流)
(星浮酒泛粟瑱繞丨丨)石脣(王維詩松龕藏藥裹丨丨安茶臼)澗脣(王維詩巖腹乍旁穿丨丨時外拓)當脣
(李賀詩呵臂懸金斗丨丨注玉罍)香脣(李賀詩濃蛾叠柳丨丨醉韓偓詩雪梅含笑綻丨丨)張脣(盧仝月蝕詩丨丨哆)
(觜食不休)注脣(白居易時世粧樂府烏膏丨丨脣似泥䨇眉盡作八字低)歌脣(孟浩然觀妓詩髻鬟低舞席衫袖掩丨丨)
(李商隐詩丨丨一世銜雨看可惜馨香手中故)魚脣(陸龜蒙白鷗詩池塘信美應難戀針在丨丨劍在蝦)鶯脣(陸龜蒙子)
(夜歌丨丨映花老)花脣(韓琦石瓦硯詩當時此復近簷溜印以篆字丨其丨)素脣(梅堯臣車螯詩丨丨紫錦背漿味壓)
(蚶菜)紫脣(孔平仲詩贈我以海昏清霜之橘報君以淮南丨丨之蛤)敗脣(徐積詩謝鯤便是妾家隣丨丨折齒猶相與)
濡脣(蘇軾詩未能赬子頰聊復丨子丨)檀脣(陳造詩丨丨緩歌細腰舞)點脣(吴澄牡丹詩丨丨何處箭頭砂張伯)
(淳詩翠裊腰肢絳丨丨楚蘭買斷四時春)
齒有脣(戰國策蘇子說齊王曰趙之於齊楚隱蔽也猶丨之丨丨也脣亡則齒寒今日亡趙則明日又齊楚矣)牙出
脣(拾遺記泥離之國其人長四尺兩角如蠒丨丨於丨)國之脣(地理通釋自古未有欲守長江而不保淮甸者淮甸者丨)
(丨丨江南者國之齒)妃女脣(郭舍人詩齧丨丨丨甘如飴)珊瑚脣(江總宛轉歌步步香飛金薄履盈盈扇掩丨丨)
(丨)蛟龍脣(王績詩月下横寳琴此外將安欲材抽嶧山幹徽點崑山玉膝抱丨丨丨絲纏鳳凰足)雞下脣(楊萬)
(里詩素馨解點粉描筆卷鳳愛垂丨丨丨)淺渥脣(于石西湖荷花詩酒暈潮紅丨丨丨膚如凝脂腰束素)櫻桃脣
(薩都剌如夢曲如花人丨丨丨又張憲太真明皇並笛圖詩風生龍爪玉笙香露濕櫻脣金縷長)
對語(鳳咮龍脣)(酒面歌脣)(澤腹石脣)(鼎耳杯脣)(雀舌牛脣)(黃安額絳點脣)(張儀舌樓護脣)
摘句(桃酣絳點脣鶯簧巧弄脣)(紅入小櫻脣清謳出絳脣)(一點櫻桃樊素脣時態夭桃自絳脣)
倫(力迍切等也比也道也理也)
韻藻奪倫(書八音克諧無相丨丨神人以和馬融長笛賦無相丨丨以宣八風)彝倫(書丨丨攸叙王浚詩聖主應期)
(運至德敷丨丨)十倫(禮記夫祭有丨丨焉見事鬼神之道焉見君臣之義焉見父子之倫焉見貴賤之等焉見親疏之殺焉見)
(爵賞之施焉見夫婦之别焉見政事之均焉見長幼之序焉見上下之際焉此之謂丨丨)天倫(公羊傳兄弟丨丨也李白文會)
(桃李之芳園叙丨丨之樂事首楞嚴經爾我同氣情均丨丨)大倫(孟子内則父子外則君臣人之丨丨也)等倫(漢書)
(廿延壽傳壽以良家子善騎射為羽林投石拔距絶於丨丨杜甫詩富貴當如此尊榮邁丨丨)絶倫(三國志馬超傳羽聞馬超)
(來降舊非故人羽書與諸葛亮問超人才可誰比類亮荅之曰孟起兼資文武雄烈過人一世之傑黔彭之徒當與益德並驅爭先)
(未及髯之丨丨逸羣也顔氏家訓彭城劉岳才學快士而畫丨丨為陸護軍畫支江寺壁與諸工巧雜處傅毅舞賦姿丨丨之妙態)
(懷慤素之潔清杜甫詩賈傅才未有褚公書丨丨又炙手可熱勢丨丨趙嘏詩語堪銘座默含春西漢公卿丨比丨戴復古詩杜癖)
(詩無敵高髯畫丨丨)軼倫(鶡冠子歴越踰俗丨丨超等又顔延之赭白馬賦伊逸倫之妙足自前代而間出)冠倫(法言)
(聖人聰明淵慤繼天測靈丨乎羣丨甘泉賦臯伊之徒丨丨魁能)異倫(四子講德論今聖王冠道德履純仁被六藝佩禮文)
(屢下明詔舉賢良求術士招丨丨拔俊茂)超倫(蔡邕陳太丘碑文序弘農楊公東海陳公每在衮職羣僚賀之皆舉手曰潁川)
(郡陳君絶世丨丨大位未躋漸於文仲竊位之負應瑒鬭雞詩䨇距解長緤飛踊丨敵丨)殊倫(李白詩君非叔孫通與我本丨)
(丨)離倫(韓愈進學解昔者孟軻好辯孔道以明荀卿守正大論是弘是二儒者吐辭為經舉足為法絶類丨丨優入聖域)
伶倫(風俗通昔黃帝使丨丨自大夏之西崑崙之隂取竹於嶰谷生其竅厚均者斷兩節而吹之以為黃鐘之管按漢書丨丨)
(作泠綸王起律吕相生賦制自丨丨迹於嶰谷趙嘏成名獻座主僕射兼呈同年詩曾失玄珠求罔象不將䨇耳負丨丨)封倫
(唐書丨丨字德彛以字顯年方少舅盧思道曰是兒識略過人當自致卿相隋末來降高祖使就舍倫以祕策干帝帝悦拜内史舍)
(人尋檢校吏部尚書進封趙國公)
非卿倫(晉書王戎傳阮籍與渾為友戎年十五隨渾在郎舍少籍二十歲而籍與之交謂渾曰濬冲清爽丨丨丨也共卿言)
(不如共阿戎談)富無倫(法言貴無敵丨丨丨利孰大焉)第五倫(後漢書丨丨丨字伯魚其先齊諸田諸田徙園陵者)
(多故以次第為氏倫遷蜀郡太守文職修理所舉吏多至九卿二千石時以為知人肅宗初為司空奉公盡節言事無所依違或問)
(倫曰公有私乎對曰昔有與吾千里馬者吾雖不受每三公有所選舉心不能忘而亦終不用也吾兄子常病一夜十往退而安寢)
(吾子有疾雖不省視而竟夕不眠若是者豈可謂無私乎)劉伯倫(晉書丨伶字丨丨)石季倫(晉書丨崇字丨丨生)
(於青州故小名齊奴少敏惠勇而有謀苞分財物與諸子獨不及崇苞曰此兒雖小後自能得頃出為征虜將軍崇有别館在河陽)
(之金谷一名梓澤送者傾都帳飲於此焉與貴戚王愷羊琇之徒以奢靡相尚愷以&KR0961;澳釡崇以蠟代薪愷作紫絲布步障四十里)
(崇作錦步障五十里爭豪如此嘗與王敦入太學見顔回原憲之像顧而歎曰若與之同升孔堂去人何必有間敦曰不知餘人云)
(何子貢去卿差近崇正色曰士當身名俱泰何至甕牖哉其立意類此)杜正倫(唐書丨丨丨洹水人隋世重秀才天下不)
(十人而正倫一門三秀才皆高第為世歆羡唐顯慶元年同中書門下知政事遷中書令封襄陽縣公又黃庭經舌神通命字正倫)
增有倫(書惟齊非齊丨丨有要禮記古者庶子之官治而邦國丨丨又德輶如毛毛猶丨丨)論倫(禮記丨丨無患樂之)
(情也疏樂主和同丨說等丨無相毁害是樂之情也)人倫(孟子聖人丨丨之至也後漢書郭太傳林宗雖善丨丨不為危言激)
(論故宦官擅政而不能傷也)臨倫(戰國策犀首伐黃南文子曰是勝黃城則功大名美内丨其丨注丨言以功處其上丨其)
(等也)出倫(後漢書郎顗傳夫有丨丨之才不應限以官次吕氏春秋弟子居處修潔身狀丨丨聞識疏達就學敏疾)審倫
(家語男子者任天道而長萬物者也是故丨其丨而明其别)後倫(莊子貢職不美春秋丨丨諸侯之憂也注丨丨後期不至)
(也)盡倫(荀子聖也者丨丨者也王也者盡制者也)義倫(荀子貴貴尊尊賢賢老老長長丨之丨也)三倫(大戴禮上)
(者民之儀也有司執政民之表也邇臣便辟者羣臣僕之倫也故不可不慎乎丨丨矣)名倫(春秋繁露春秋慎辭謹於丨丨)
(等物者也)儕倫(論衡充為小兒與丨丨遨戲不好狎侮)調倫(劉子雜篇先生惡其亂也故制雅樂以道之使其聲足樂)
(而不淫使其音丨丨而不詭使其曲繁省而廉均)反倫(埤雅按山海經有獸以其尾飛有鳥以其鬚飛則覆載之間負類丨)
(丨何所不有)無倫(東方朔荅客難大者含元氣細者入丨丨)結倫(七啟是以雄後之徒交黨丨丨重氣輕命感分遺身)
邁倫(夏侯湛東方朔畫像贊雄節丨丨高氣蓋世)教倫(潘尼釋奠詩德成丨丨孰云不祉)常倫(江淹詩遠想出)
(宏域高步超丨丨)朝倫(源乾曜詩鼓鐘崇享禮鴛鷺集丨丨)罕倫(韋應物詩鄒生乃後來英俊亦丨丨)儔倫(韓愈)
(詩遂令河南治今古無丨丨)時倫(盧綸詩華軒邇台座顧影忝丨丨)顔倫(揚雄河東賦羲和司日丨丨奉輿注倫古)
(善御者)蔡倫(東觀漢紀黃門丨丨字敬仲典作上方造意用樹皮及敝布魚網作紙奏上帝善其能自是莫不用天下咸稱)
(蔡侯紙也博物志漢桓帝時桂陽人丨丨始𢷬故魚網作紙荆州記棗陽縣百許步丨丨宅)汪倫(李白贈丨丨詩桃花潭水)
(深千尺不及丨丨送我情注白游涇縣桃花潭村人丨丨常醞美酒以待白)
巷伯倫(漢書司馬遷傳贊迹其所以自傷悼小雅丨丨之丨注巷伯遇讒而作詩列在小雅)含氣倫(後漢書趙咨傳)
(咨遺書勅子曰夫丨丨之丨有生必終是以通人達士鑒兹性命以存亡為晦明死生為朝夕)郭許倫(晉書山簡傳簡上疏)
(曰至於後漢女君臨朝尊官大位出於阿保是以丨泰丨劭之丨明清議於草野陳蕃李固之徒守忠節於朝廷)貴賤倫
(春秋繁露大小不踰等丨丨如其丨義之正也)道德倫(淮南子體太乙者明於天地之情通於丨丨之丨)上下倫
(淮南子皆不失親疎之恩丨丨之丨)人面倫(鹽鐵論普天之下惟丨丨之丨莫不引領而歸其義)聖賢倫(人物志心)
(小事大者丨騕丨之丨也)褭倫(蕭綺拾遺錄其有龍文丨丨之丨取其電逝而飈逸驎駵駃騠之儔亦騰驤以稱駿)劉
項倫(抱朴子陳吴之徒奮劍而大呼丨丨之丨揮戈而飈駭)伊臯倫(九歎三苗之徒以放逐兮丨丨之丨以充廬)
信越倫(賈誼言事疏令丨丨之丨列為徹侯而居雖至今存可也)剸諸倫(子虚賦乃使丨丨之丨手格此獸按剸諸)
(吴人即專設諸也)偓佺倫(上林賦靈圄燕於閒館丨丨之丨暴於南榮注靈圄衆仙號也偓佺仙人也食松子而眼方)
冠帶倫(司馬相如難蜀父老文今封疆之内丨丨之丨咸獲嘉祉靡有闕遺矣)蚩尤倫(甘泉賦丨丨之丨帶千將)
(而秉玉戚兮飛蒙茸而走陸梁)賁育倫(羽獵賦丨丨之丨蒙盾負羽韓愈南山詩或如丨丨丨賭勝勇前購)孫吴倫
(韋曜博奕論求之於戰陣則非丨丨之丨也考之於道藝則非孔氏之門也)屠釣倫(張載榷論餓夫庸隸抱關丨丨之丨)
(一旦而都卿相之位建金石之號或有懷顔孟之術抱伊管之略沒世而不齒者此言有事之世易為功無為之時難為名也)巢
許倫(杜甫詩吾兄吾兄丨丨丨一生喜怒長任真)輕薄倫(孟郊㶚上輕薄行自歎方拙身忽隨丨丨丨)侯喜
倫(倪瓚詩我知彌明徒不是丨丨丨)柴桑倫(高啟菊隣詩幽人苦愛菊自是丨丨丨)戴叔倫(全唐詩話丨丨)
(丨字幼公潤州人師事蕭穎士為門人冠劉晏管鹽鐵表主管湖南至雲安楊惠琳反馳客劫之曰歸我金幣可緩死叔倫曰身可)
(殺財不可得乃捨之德宗嘗賦中和節詩遣使者寵賜戴復古詩五陵年少誇豪舉寂寞詩家丨丨丨)阿須倫(翻譯名義)
(阿修羅此神果報最勝隣次諸天而非天也舊曰丨丨丨)
析幹必倫(周禮冬官凡為弓丨丨丨丨折角無邪斵目必荼注倫順其理也荼讀為舒徐也目幹節目)
對語(國紀朝倫)(五品十倫)(拔萃超倫)(合軌同倫)(圖書府冠帶倫)(詩無敵畫絶倫)(貔貅隊騕褭倫)
摘句(秉德冠彝倫揮毫妙絶倫)(談笑奬人倫斷竹起伶倫)(功績精姸世少倫義參天地在彝倫)
綸(力迍切絲丨又姓又刪韻)
韻藻彌綸(易易與天地凖故能丨丨天地之道杜甫詩授鉞築壇聞意旨頽綱漏網期丨丨)絲綸(禮記王言如丨)
(其出如丨注言言出彌大也綸今有秩嗇夫所佩釋文音倫翰林志後唐學士劉昫曰矧惟翰林之司掌丨丨之命杜甫詩欲知世)
(掌丨丨美池上於今有鳳毛韓愈上李相公詩濁水汙泥清路塵還曾同制掌丨丨又拾遺記帝嘗以季秋之月泛衝瀾靈鵾之舟)
(釣於臺下以香金為鉤霜丨為丨丹鯉為餌李中漁父詩移舟過蓼岸待月正丨丨)投綸(列子詹何曰丨丨沉鉤手無輕重物)
(莫能亂魚見臣之鈎餌猶沉埃聚沫吞之不疑)微綸(淮南子夫臨江而釣曠日而不能盈羅雖有鉤鍼芒距丨丨芳餌加以詹)
(何娟嬛之數猶不能與網罟爭得也注娟嬛古善釣人)紛綸(高士傳井丹字大春博學高論京師為之語曰五經丨丨井大)
(春杜甫詩犀筯厭飫久未下鸞刀縷切空丨丨)垂綸(嵇含文圖莊生丨丨之象杜甫寄章侍御詩朝覲從容問幽仄勿云江漢)
(有丨丨温庭筠詩終日丨丨還有意尺書都在錦鱗中)經綸(杜甫謁先主廟詩力侔分社稷志屈偃丨丨又宫禁丨丨密台)
(階翼戴全)釣綸(杜甫詩錦里殘丹竈花溪得丨丨)盧綸(唐書丨丨字允言河中蒲人大曆初數舉進士不入第舅韋渠)
(牟得幸德宗表其才召見帝有所作輙使賡和與吉中孚韓翃錢起司空曙苗發崔洞耿湋夏侯審李端齊名號大曆十才子文宗)
(尤愛其詩遣中人悉索家笥得詩五百篇)
獨繭綸(列子詹何以丨丨絲為丨芒針為鉤荆篠為竿剖粒為餌引盈車之魚於百仞之淵)道德綸(淮南子聖人以)
(丨丨為丨仁義為鈎餌)
增緡綸(詩何彼穠矣傳丨丨也謝靈運山居賦丨丨不投罝羅不披)青綸(後漢書仲長統傳身無半通丨丨之命注)
(青絲綬也)縑綸(晉書武帝紀武帝絶丨丨之貢去雕琢之飾制奢俗以變儉約止澆風而反淳朴)綵綸(南史顔竣傳起)
(為丹陽尹竣固辭賜以布衣一襲絮以丨丨遣主衣就衣諸體)演綸(宋史衛膚敏傳膚敏言中書根本之地舍人所掌不特丨)
(丨而已凡命令不合公議者率封還之夢溪筆談和魯公凝生平著述分為丨丨游藝孝悌疑獄香奩籝金六集)扱綸(說苑)
(陽晝曰夫丨丨錯餌迎而吸之者陽鱎也其為魚薄而不美)曳綸(易林丨丨江海釣掛鰐鯉王孫利得以饗仲友)曲綸
(方言車紂自關而東周洛韓鄭汝潁而東謂之䋺或謂之曲綯或謂之丨丨注今江東通呼索紂馬緧也)沈綸(抱朴子飛高繳)
(以下輕鴻引丨丨以拔潛鱗)古綸(路史國名紀漢綸氏故城在今登封西南博物志以汾隂為丨丨)理綸(曹植與司)
(馬仲達書弋鳥者矯其矢釣魚者丨其丨)纖綸(嵇康酒會詩輕丸斃翔禽丨丨出鱣鮪)芬綸(潘尼火賦丨丨紆轉倏忽)
(横厲)修綸(孫承嘉遯賦揮丨丨於洄瀾臨崢嶸而式墜)觸綸(吴都賦精衛銜石而過繳文鰩夜飛而丨丨)皇綸
(劉柔妻王氏姜嫄頌誕育岐嶷毗贊丨丨)長綸(徐廣釣賦投芳餌于纖絲灑丨丨于平流)銀綸(梁簡文帝南湖曲丨丨翡)
(翠鈎玉軸珊瑚舟)吹綸(張纘謝惠褥啟丨丨愧煖挾纊慚温注齊國有丨丨絮似絮而細名吹者言可吹而嘘也)紅綸
(徐君蒨初春詩樹斜牽錦帔風横入丨丨)收綸(隂鏗詩林寒正下葉釣晚欲丨丨)斜綸(李巨仁釣竿篇丨丨控急水定)
(檝下飛湍)司綸(源乾曜送張說上集賢學士詩丨丨賢得相羣牧學為名)秉綸(韋應物寄中書劉舍人詩忽睹九天詔丨)
(丨歸國士)巧綸(鮑溶詩擇木無利刃羡魚無丨丨)一綸(張祜寄靈澈詩滄洲垂丨丨)隱綸(許渾題元處士幽居)
(詩寧學磻溪叟逢時罷丨丨)捲綸(鄭谷西蜀淨衆寺題水詩洗鉢老僧臨岸久釣魚閒客丨丨遲)龍綸(李中獻喬侍郎)
(詩人間傳鳳藻天上演丨丨)恩綸(蘇軾被命南遷途中寄定武同僚詩適見丨丨臨定武忽遭分職赴英州)溫綸(陳傅)
(良喜雪詩丨丨燦龍光賀牘交馬迹)世綸(宋无送陳行之之信州推官詩漢守曾懸榻家聲復丨丨)綍綸(汪道會墨賦遠)
(昭雲漢近沛丨丨)蕭綸(梁書高祖三王傳邵陵携王綸字世調高祖第六子也少聰穎博學善屬文尤工尺牘天監十三年)
(封邵陵郡王)
細其綸(說苑呂望年七十釣於渭渚三日三夜魚無食者農人謂望曰子將復釣必丨丨丨芳其餌徐徐而投之無令魚駭)
翡翠綸(闞子以桂為餌鍜黃金之鈎錯以銀碧垂丨丨之丨又文心雕龍固知翠綸桂餌反所以失魚葉清臣松江秋汛賦)
(拖翠綸兮波上膾蟬翼兮柈中)不驚綸(盧照隣詩鶯啼非選樹魚戲丨丨丨)蠶抽綸(孟郊壽安西渡别鄭相公詩歲)
(去弦吐箭憂來丨丨丨)千尺綸(袁桷秋江釣月圖歌籊籊丨丨丨蟾永不受吞)虹為綸(郭鈺賦漁詩丨丨丨月為)
(鉤)漢江綸(戴良詩空憶丨丨丨)竺道綸(王歆孝子傳丨彌字丨丨父生時畏雷每至天隂輙至墓伏墳悲哭有白)
(兔在其左右)
對語(鳳篆龍綸)(製錦演綸)(丹繳碧綸)(置笱收綸)(斸雲斧釣月綸)(芙蓉鍔翡翠綸)(千絲網獨繭綸)
摘句(稚子伴垂綸城隂拾釣綸)(何必陶家有白綸生計猶慚海上綸)(芰荷香裏獨垂綸煖入汀洲逐釣綸)
輪(力迍切車丨)
韻藻曳輪(易丨其丨濡其尾)伐輪(詩坎坎丨丨兮寘之河之漘兮)美輪(禮記晉獻文子成室晉大夫發焉張)
(老曰丨哉丨焉美哉奐焉)廣輪(周禮大司徒之職以天下土地之圖周知九州之地域丨丨之數疏東西為丨南北為丨)車
輪(周禮冬官兵丨之丨六尺有六寸田丨之丨六尺有三寸乘丨之丨六尺有六寸左傳狄虒彌建大丨之丨而蒙之以甲以為)
(櫓左執之右拔戟以成一隊孟獻子曰詩所謂有力如虎者也淮南子宫之竒曰虞之與虢猶丨之有丨相待而成者也魏武帝樂)
(府羊腸坂詰曲丨丨為之摧曹植詩何時還闕庭丨丨為徘徊王建詩去願丨丨遲回思馬蹄速)左輪(左傳師陳于鞌郤克)
(傷于矢流血及屨張侯曰自始合而矢貫予手及肘余折以御丨丨朱殷豈敢言病吾子忍之)扣輪(孟子抽矢丨丨去其金)
蒲輪(漢書武帝紀遣使者安車丨丨束帛加璧徵魯申公王建詩玉作車轅丨作丨當初不記潁陽人文同詩詔授起居郎褒)
(斜走丨丨)朱輪(漢書劉向傳王氏一姓乘丨丨華轂者三十三人李白詩門有車馬賓金鞍耀丨丨王建詩五馬遊西城几杖)
(隨丨丨又出門見宫闕獻賦侍丨丨張籍詩東城南陌塵紫幰與丨丨)觭輪(漢書五行志晉要崤阸以敗秦師匹馬丨丨無)
(反者又西征賦曾隻輪之不返&KR1303;三帥以濟河又杜氏通典蓬蘢之戰孑輪不反)埋輪(後漢書張綱傳漢安元年選遣八使)
(徇行風俗餘人受命之部而綱獨丨其車丨洛陽都亭曰豺狼當道安問狐狸遂奏大將軍冀十五事唐彦謙七夕詩露白風清夜)
(向晨小星垂珮月丨丨亦作霾九歌霾兩輪兮縶四馬援玉枹兮擊鳴鼔)皂輪(晉書輿服志丨丨車駕四牛加青油幢朱絲繩)
(絡諸王三公有勲德者特加之)扶輪(南齊書樂志南郊歌辭月御按節星驅丨丨)畫輪(隋書音樂志太廟肆夏辭瑜玉)
(發響丨丨停輈)踰輪(穆天子傳天子之駿赤驥盗驪白義丨丨山子渠黃驊騮綠耳)斵輪(莊子桓公讀書於堂上輪扁丨)
(丨於堂下釋椎鑿而上曰臣也丨丨徐則甘而不固疾則苦而不入不徐不疾得之於手而應於心口不能言有數存焉於其間臣)
(不能以喻臣之子是以行年七十而老丨丨)尻輪(莊子浸假而化予之丨以為丨以神為馬予因而乘之豈更駕哉)搏
輪(韓非子齊莊公出獵有螳螂舉足將丨其丨莊公曰必為勇士矣廻車避之由是勇士歸心)染輪(子虛賦騖於鹽浦割)
(鮮丨丨注丨擩也切生肉擩車丨鹽而食之也)徑輪(西京賦量丨丨考廣袤注直經為丨回周為丨東西為廣南北為袤)比
輪(魏都賦竦峭䨇碣方駕丨丨)天輪(海賦狀如丨丨膠戾而激轉又似地軸挺拔而爭廻賈島詩海底有明月團於丨上)
(丨桓真人詩日月周丨丨)廻輪(七命臨重岫而攬轡顧石室而丨丨劉孝威詩秦雲猶變色魯日尚丨丨)法輪(梁昭明太)
(子開善寺法會詩丨丨明暗室慧海度慈航庾信喜晴應詔詩禪河秉高論丨丨開勝辨孫逖詩舞成蒼頡字燈作丨王丨傳燈錄)
(丨丨未轉食輪先轉)食輪(見上)䨇輪(唐太宗謁并州興國寺詩梵鐘交二響法日轉丨丨張藉車遥遥樂府征人遥遥出)
(古城丨丨齊動駟馬鳴又庾信羽調曲雲玉葉而五色月金波而兩輪)月輪(駱賓王詩劍匣胡霜影弓開漢丨丨杜甫詩翩)
(然紫塞翮下拂明丨丨陳章水輪賦浴海上之朝光升如日御泛江中之夜影重似丨丨王禹偁龍鳳茶詩香於九畹芳蘭氣圓似)
(三秋皓丨丨)後輪(薛據詩已看覆前車未見易丨丨)征輪(王維觀别者詩揮涕逐前侣含悽動丨丨)半輪(李白)
(詩峨&KR1453;山月丨丨秋杜甫詩玉露溥清影銀河沒丨丨鄭遥初月賦無篋笥之團扇有虛空之丨丨)藤輪(杜甫詩長歌敲柳癭)
(小睡凭丨丨)蹄輪(韓愈詩四海日富庶道途隘丨丨)日輪(韓愈詩中夜起下視溟波銜丨丨)火輪(韓愈桃源)
(圖詩夜半金雞啁唽鳴丨丨飛出客心驚蔣防登天壇山望海日初出賦丨丨上碾燒碧落之氛埃金汁下融躍紅爐之波浪蘇軾)
(詩翻翻緹騎走香塵激激飛濤射丨丨)方輪(蘇軾詩多謝新詩屢推轂狶膏那解轉丨丨)奔輪(蘇軾詩曷不勸公常)
(秉燭老來光景似丨丨)卧輪(史肅詩身似丨丨無伎倆心如明鏡不塵埃丨丨禪師偈丨丨有伎倆能斷百思想)風輪
(華嚴經金輪水際外有丨丨樓炭經地深九億萬里第四是地輪第五水輪第六丨丨劉孝綽詩月殿曜朱旛丨丨和寳鐸蘇軾詩)
(丨丨曉入春笋節露珠夜上秋禾根又白居易和晨霞詩上自非想項下及丨水丨)地輪(見上)水輪(見上陳章丨丨賦鉤)
(深致遠沿洄而可使在山積少成多灌輸而各由其道袁桷游長春宫詩空餘丨中丨歴碌環春雷)轉輪(翻譯名義妙玄云丨)
(丨聖王四域自在俱舍云從人夀無量歲乃至八萬歲有丨丨王由輪旋轉應導威伏一切有四種金銀銅鐵輪領一二三四洲慈)
(恩云金輪望風順化銀輪遣使方降銅輪震威乃服鐵輪奮戈始定)
蝨如輪(列子紀昌學射於飛衛使學視小如大昌以氂懸蝨於牖望之二年丨丨車丨乃射之貫蝨心而懸不絶以告飛衛)
(衛曰得之矣又淮南子韓雲如布楚雲如日周雲如輪秦雲如美人又蘇軾赤壁賦適有孤鶴横江東來翅如車輪又觀佛三昧經)
(劫欲成時火乃自滅更起大雲漸降大雨滴如車輪是時此三千大千刹土水遍其中)
增弓輪(易坎為水為溝瀆為隱伏為矯輮為丨丨疏丨者激矢取如水激射也丨者運行如水行也)御輪(詩有女同)
(行箋親迎同車之禮女始乘車壻丨丨三周御者代壻又李洞龍池春草詩淺得承天露深疑繞丨丨)庇輪(周禮冬官弓長)
(六尺謂之庇軹五尺謂之丨丨四尺謂之庇軫注庇謂覆斡也)持輪(周禮旅賁氏掌執戈盾夾王車而趨左八人右八人車止)
(則丨丨)焚輪(爾雅丨丨謂之頽注暴風從上下劉禹錫詩迅與丨丨俱)依輪(戰國策楚王遊於雲夢有狂兕&KR2040;車丨丨)
(而至王親引弓而射一發而殪)輭輪(後漢書明帝紀詔曰令月元辰復踐辟雍尊事三老兄事五更安車丨丨供綏執授)軔
輪(後漢書中屠剛傳光武嘗欲出遊剛諫不見聽遂以頭丨乘輿丨帝遂為止注丨謂以頭止車丨也)縵輪(後漢書輿服志)
(獵車重輞丨丨繆龍繞之)班輪(晉書輿服志凡諸使車皆朱丨丨赤衡軛曹植聖皇篇龍旂垂九旒羽蓋參丨丨)漆輪
(南史宋建安王休仁傳初給三望車後又加丨丨車劒履升殿休仁受丨丨固辭劒履)虛輪(宋書詔曰凡厥一善咸無遺逸)
(丨丨佇帛俟聞嘉薦又駱賓王詩宿雲低迥蓋殘月下丨丨楊真弘月中桂樹賦滿丨丨而挺秀瑩白暈以含幽)繡輪(魏書)
(禮志乘輿輦輅龍輈十六四衡轂朱班丨丨有雕虬文虎盤螭之飾)浮輪(隋書音樂志大壯舞歌或貔或武漂杵丨丨扶桑神)
(王歌丨丨雲濤際九龍同轡起)金輪(唐書則天皇后紀延載元年加號越古丨丨聖神皇帝廣宣聖容院應制詩深殿處身隨)
(寳輦廣庭徐步引丨丨首楞嚴經彼金寳者明覺立堅故有丨丨保持國土契經丨丨者諸小國王各自來迎說我等國土寬廣豐)
(饒安隱富樂多諸人衆惟願天尊親垂教勅我等皆是天尊翼從翻譯名義若王生在刹帝利種紹灌頂位升高臺殿臣僚翼輔東)
(方忽有丨丨寳現舒妙光明來應王所此王定是轉丨丨王)激輪(唐書天文志詔一行與令瓚更鑄渾天銅儀圓天之象具)
(列宿赤道及周天度數注水丨丨令其自轉一晝夜而天運周外絡二輪綴以日月令得運行)機輪(宋史太祖紀上步至晉王)
(邸命作丨丨輓金水河注邸中為池)瓊輪(宋史樂志降格皇闈丨丨載御右英夫人詩雲中騁丨丨)五輪(宋史輿服志白)
(鷺車一名鼓吹車赤質上有朱柱貫丨丨又蘇軾贈眼醫王生彦若詩吾於丨丨間蕩蕩見空曲注丨丨眼科常談)輲輪(尚書)
(大傳致仕乘車以丨丨)象輪(孝經鉤命決天子臨辟雍安車丨丨)覺輪(關尹子一宇篇注修其鍊性圓通丨丨)揉
輪(管子不明於化而欲變俗易教猶朝丨丨而夕欲乘車)七輪(水經注濕水又東北流左會桑乾水隂館縣西北上下洪)
(源丨丨謂之桑乾泉即溹涫水者也西京雜記長安巧工丁緩者作丨丨扇連丨丨大皆徑丈相連續一人運之滿堂寒顫劉孝威)
(行幸甘泉宫歌輦廻百子閣扇動丨丨風賈島詩藥成彭祖擣頂受丨丨摩)鐵輪(拾遺記因墀國在西域之北送使者以丨)
(為車丨十年方至晉及還輪皆絶銳莫知其遠近也契經丨丨王至彼國現威列陣剋勝便止雲笈七籖王叟少事戎帥老而退居)
(終南鎮歸全之後真君收錄使掌丨丨位在殿中四將之下)摧輪(新論國之需賢譬車之恃輪舟之倚檝也車丨丨則無以)
(行舟無檝則無以濟國乏賢則無以理孟郊詩道險不在廣寸步能丨丨)飛輪(述異記洞庭山有宮五門東通林屋西達峨眉)
(南接羅浮北連岱岳東有石樓昔有青童飇丨丨之車至此其跡存焉劉孝威詩丨丨摶羽扇翻車引落潮許堯佐日再中賦流景)
(弭節丨丨頓勢)相輪(建康實錄許詢捨永興山隂二宅為寺家財珍異悉皆是給既成啟奏孝武詔曰山隂舊為祗洹寺永興)
(居為崇化寺造四層塔猶欠丨丨一朝風雨丨丨自備訪問乃是剡縣飛至)燈輪(朝野僉載唐睿宗先天二年安福門外作)
(丨丨高二十丈燃燈五萬盞望之如花妙簡長安少婦女千餘人於丨丨下踏歌三日韓仲宣詩他鄉月夜人相伴看丨丨)飄
輪(玄真子神尊曰天之帳非上懸丨丨下載常左旋三光隨之以西遷祗卑曰地之壇有湫盤凝浮其上所以安)連輪(酉陽)
(雜俎兜率天上雨摩尼護世城雨美膳海中注雨不絶如丨丨阿修羅中雨兵仗閻浮提中雨清淨水)㭒輪(路史軒轅氏見)
(轉風之蓬不已者於是作制乘車丨丨樸較横木為軒直木為轅故號曰軒轅氏)紅輪(聞見後錄有客罷兖州掾曹與友祠)
(岱嶽登絶頂伺日出東望大暗中日輪湧出正紅色騰起數十丈半至明處半有光全至明處全有光其下亦尚暗)樹輪(招隐)
(士丨丨相紏兮林木茷骫注輪横枝也茷木枝葉盤紆貌骫骫骳屈曲也)投輪(西京賦丨丨關輻不邀自遇)青輪(東京)
(賦乘鑾輅而駕蒼龍注鑾輅有虞氏之車也有鑾和之節飾之以丨丨)值輪(西京賦當足見蹍丨丨被轢)繞輪(張衡)
(賦雲霏霏兮丨余丨風渺渺兮震余旟譚用之詩花憐遊騎紅隨轡草戀征車碧丨丨)護輪(馮衍車銘乘車必丨丨治國必)
(愛民)偏輪(魏文帝歌虛美難假丨丨不行)解輪(曹植樂府遊馬後來轅車丨丨紫微夫人詩丨丨太霞上斂轡造紫虛)
載輪(摯虞思游賦爾乃清道夙蹕丨丨修祖)揮輪(江賦或丨丨於懸碕或中瀨而横旋注輪釣輪也碕曲岸頭也)釣
輪(見上庾信宫調曲澗塗求版築溪源取丨丨李商隐詩寒歸山觀隨碁局暖入汀洲逐丨丨温庭筠寄湘隂閻少府乞丨丨子)
(詩丨丨形與月輪同獨蠒烟江影似空陸龜蒙詩旋屈金鉤劈翠筠手中盤作丨魚丨)馳輪(王彪之詩脂車總丨丨泛舟理)
(飛棹)珠輪(華覈騧馬賦鞍罽緝裘丨丨生光劉兼詩月沉江底丨丨淨雲鎖江頭玉葉寒)雕輪(謝惠連長安有狹邪行帟)
(帟丨丨馳軒軒翠蓋舒温庭筠詩積潤初消碧草新鳳陽晴日帶丨丨)伏輪(謝晦詩華陽有逸驥桃林無丨丨)椎輪
(梁昭明太子文選序丨丨為大輅之始大輅寧有丨丨之質)徐輪(梁簡文帝何徵君誌丨丨三反入杜夷之舍)圓輪
(梁簡文帝水月詩丨丨既照水初生亦映流)夜輪(梁簡文帝詩丨丨懸素魄朝光蕩碧空又駱賓王詩葭繁秋引色桂滿夕)
(輪虛)行輪(梁簡文帝詩落花依度幰垂柳拂丨丨張憲詩粉香迷醉袖草色妒丨丨)慧輪(梁簡文帝謝勅賜觧講錢啟丨)
(丨究竟爰降曲私福田成滿仰由慈被)妙輪(沈約和王衛軍講解詩丨丨綴往駕寳樹未開音)送輪(庾肩吾詩丨丨)
(時合幰分驂各背塵)傾輪(吴均詩中駕每丨丨當騫復摧翼)交輪(劉遵詩春晚駕香車丨丨礙狹斜)扇輪(劉孝)
(綽詩輕凉生筍席微風起丨丨吴融詩茂苑廊千步昭陽丨九丨)迷輪(庾信賦韓分趙裂鼔卧旗折失羣班馬丨丨亂轍)
獨輪(庾信舟中望月詩灰飛重暈闕蓂落丨丨斜)歸輪(盧思道城南隅讌詩駢鑣歇夜馬接軫限丨丨)蒙輪(李密)
(移郡縣檄復有丨丨挾輈之士拔距投石之夫冀馬追風吴戈照日)斜輪(唐高宗詩丨丨低夕景歸旆擁通莊)桂輪(唐中)
(宗三藏聖教序慧炬揚輝澄丨丨而含影羅隐咏月詩嫦娥老大應惆悵泣倚蒼蒼丨一丨何景明十五夜對月詩長安今夜月復)
(滿丨花丨)寳輪(唐明皇千秋節賜羣臣鏡詩瑞露垂花綬寒冰澈丨丨宋褧洗車雨詩雄雷雌電傾河來丨丨濯濯無纖埃)
娥輪(許敬宗七夕宴玄圃應制詩婺閨期今夕丨丨泛淺潢)梵輪(王勃詩花沒丨丨前)樵輪(駱賓王詩荒衢通獵)
(騎窮巷抵丨丨)玉輪(駱賓王詩丨丨涵地開劍匣連星起韓偓詩猶是丨丨曾碾處一泓秋水漲浮萍李商隐詩昨夜丨丨明)
(傳聞近太清)香輪(駱賓王詩寳騎連花鐵作錢丨丨鶩水珠為網權德輿詩三日韶光處處新九華仙洞七丨丨袁桷詩今)
(夕定知郎到日桂花浮魄滿丨丨)鏡輪(駱賓王詩雲披玉繩淨月滿丨丨圓)祥輪(駱賓王咏雪詩含輝明素篆隱跡表)
(丨丨)璧輪(駱賓王為父老請封禪表是用就日輸誠仰丨丨於三舍望雲抒素呌天閽於九重)低輪(駱賓王晦日楚國寺)
(宴序慧日丨丨下禪枝而返照法雲凝蓋浮定水以涵光)錦輪(李適送金城公主適西蕃應制詩獨有瓊簫去悠悠思丨丨蘇)
(軾詩不覺朱轓輾後塵爭看繡幰丨纏丨紫元夫人歌命駕玉丨丨)早輪(崔湜詩瓊殿含光映丨丨玉鸞嚴蹕望初晨)罽
輪(蘇頲詩帝女出天津和戎轉丨丨)驚輪(謝偃塵賦逐奔蹄而起亂隨丨丨而飛斜)昇輪(范咸太陽合朔不虧賦是)
(月惟朔丨丨自東煥大社之晨氣照清朝之曉風)焠輪(李白大獵賦雖剪毛而不獻豈割鮮以丨丨)移輪(杜甫詩鵬)
(圖仍矯翼熊軾且丨丨)拖輪(李庾西都賦斷虹偃蹇而亘梁丨丨走驟而蹄奔)蘧輪(錢起詩鄭履下天去丨丨滿路)
(聲)駐輪(司空曙觀獵騎詩金埒爭開道香車為丨丨)九輪(韓愈游青龍寺詩有如流傳上古時丨丨照燭乾坤旱)
凍輪(王建關山月樂府丨丨當磧光悠悠照見三堆兩堆骨)耳輪(王建詩萬事風吹過丨丨貧兒活計亦曾聞)拒
輪(元稹賀裴相公破淮西啟投石之卵雖危丨丨之臂猶奮)兔輪(元稹詩西瞻弱水丨丨低)牽輪(白居易春深詩投餌)
(移輕楫丨丨轉小車)覆輪(白居易江南謫居詩虎尾難容足羊腸易丨丨)白輪(白居易詩團團新晴月林下生丨丨)朝
輪(張鷟郊廟不薦朱雁白麟判瑞雁翻朱祥麟孕素赩丹霞於日羽晃若丨丨晶白雪於霜毛皎同秋練)雷輪(張希復聖)
(柱詩載恐丨丨重絙疑電索長)孤輪(皮日休魯望以輪鉤相示詩角柄丨丨細膩輕翠篷十載伴君行又王禹偁詩隨船曉月)
(丨丨白入座青山數點青)小輪(皮日休輪鈎詩盡日悠然舴艋輕丨丨聲細雨冥冥)飇輪(陸龜蒙詩莫言洞府能招隱會)
(輾丨丨見玉皇)霜輪(陸龜蒙詩轉缺丨丨上轉遲好風偏似送佳期)鶴輪(陸龜蒙詩殘星下照霓襟冷缺月纔分丨丨影)
腸輪(韓偓詩别袂翻如浪廻丨轉似丨雲笈七籖胃管丨丨)塔輪(李洞詩返照丨丨邊殘霖滴幾懸)千輪(韋莊)
(詩綠楊城郭雨凄凄過盡丨丨與萬蹄)蟾輪(元凛詩丨丨何事色全微)電輪(趙子卿出師賦鐵馬金甲虹旌丨丨)垂
輪(鄭遥明月照高樓賦丨丨簾外疑鈎勢之重懸透影忩中若鏡光之開照)冰輪(蘇軾宿九仙山詩夜半老僧呼客起雲峯)
(缺處湧丨丨陸游月下詩玉鈎定誰挂丨丨了無轍)碧輪(文同采芡詩芡盤團團開丨丨城東壕中如叠鱗)平輪(文同)
(水磑詩朝廷遣使興水利嗟爾丨丨與側輪)輕輪(楊萬里詩飛黃銜長轡翼翼回丨丨)丹輪(周邦彦汴都賦肘血丨丨)
(馬鞍銷髀)擁輪(王詵帝車賦冰霜紛糅而丨丨兮雷鼔為予以不鳴)頳輪(范成大望海亭賦丨丨騰上東方皆白烟消塵)
(作棲鳥振翼)殷輪(方䕫夜坐苦蚊詩或時中指麾丨丨血朱纁石瑶泛滹沱河賦斷岸蒙隤丨丨牟赤)花輪(釋惠洪詩)
(蘭叢聚貴客丨丨環侍兒)銅輪(趙秉文詩玉堂睡起苦思茶别院丨丨碾露芽廼賢䨇塔詩寳鐸游絲罥丨丨碧蘚滋又契經)
(若丨丨王至彼國已宣威競德彼方推勝)環輪(王惲日蝕詩團團溢隂影丨丨玉為繩)烏輪(袁角詩象御天街正丨丨)
(海觀昇許謙春城晚步詩紅樓鼓歇丨丨墮淺水横舟弄漁火)羲輪(魯宗元六月吟丨丨獵野枯杉松)秋輪(楊維楨題)
(柳風芙月亭詩卷詩丨丨軋露春雲熱水風楊柳芙蓉月)絳輪(朱灝蝶賦丨丨重而露濕白袿薄而雪欺)陶輪(維摩詰經)
(斷取三千大千世界如丨家丨著右掌中擲過恒沙世界之外)井輪(身觀經當九循環三界内猶如丨丨)刀輪(長阿含經)
(是時帝釋坐善法堂燒衆名香發大誓願誦般若波羅蜜大明咒於虛空中有丨丨自然而下)空輪(法苑珠林大地依水輪水)
(依風輪風依丨丨空無所依)圍輪(法苑珠林大鐵圍山四周丨丨并一日月晝夜廻轉照四天下)銀輪(契經若丨丨王)
(自往彼土威近至彼方臣伏)雲輪(真誥仰擲丨丨縱轡太空)釋輪(九華安妃歌丨丨尋虛舟所在皆纏綿)羽輪
(嵩高馮真人歌景風飄丨丨鄭元祐送劉宗師入覲詩丨丨暫别大茅峯又御青冥萬里風)龍輪(郭四朝扣船歌高皇齊丨)
(丨遂造九華室沈亞之乞巧文即河房之將期儼丨丨以就馭)
重牙輪(後漢書乘輿金根安車立車輪皆朱班重牙)二十輪(南史侯景傳景分軍屯南岸造諸攻具及飛樓橦車)
(登城車鈎堞車階道車火車並高數丈車至丨丨丨)黃花輪(唐書杜伏威傳伏威攻安宜隋遣虎牙郎將來整戰於丨丨丨)
(伏威大敗身重創與輔公祏財有衆數百亡去)平凖輪(宋史天文志銅儀之制有九五曰丨丨丨上刻八卦十干十二辰二)
(十四氣七十二候於其中定四維日辰正晝夜八刻)不盡輪(鬼谷子女愛不敝席男歡丨丨丨又白居易詩得逕入大道乘)
(此不退輪)瑶華輪(拾遺記穆王廵行天下有書史十人記其所行之地又副以丨丨之丨十乘隨王之後以載其書)千
輻輪(酉陽雜俎丨丨丨殿天妃舍支所坐也)如意輪(夢溪筆談吴僧文捷戒律精苦竒跡甚多嘗持丨丨丨咒缾中)
(水咒之則湧出)隱士輪(梁元帝賦得蒲生我池中詩未好中宫薦行堪丨丨丨)下坡輪(白居易詩我今六十五走)
(若丨丨丨又蘇軾詩歲月翩翩下坂輪歸來杏子已生仁)擣藥輪(賈島詩夜泊疏山雨秋吟丨丨丨)波成輪(韓琦)
(古瓦硯詩數百年來取為硯墨光爛發丨丨丨)結綺輪(佘闕慈恩寺塔詩琱玉裁文陛金銅丨丨丨)外府輪(黃鎮)
(成贈鄭守光遠詩暫輟中朝紱來紆丨丨丨)逸轡輪(右英夫人歌飛此丨丨丨投此遐人轍)飛軿輪(雲笈七籖)
(周穆王駕丨丨之丨風馳電逝三千里)金剛輪(雲笈七籖或乘玉衡之車丨丨之丨)
韋絮薦輪(漢書霍光傳太夫人顯廣治第室作乘輿輦加畫繡絪馮黃金塗丨丨丨丨注以韋緣輪著之以絮)蓮華
心輪(宋史外國列傳高麗國王治遣使來貢表述治意求印佛經詔以藏經并御製秘藏詮逍遥詠丨丨丨丨賜之)燼火
為輪(玄真子荷水為珠其圓也非規而不可方者離乎著也丨丨丨丨其常也非環而不可斷者疾乎連也)
對語(月杵風輪)(珠斗玉輪)(伏軾扶輪)(翠幰斑輪)(鳳舸龍輪)(雲碓水輪)(桂楫蒲輪)(口輔耳輪)
(風雷仗日月輪)(百寳帳七香輪)(䨇畫戟十朱輪)(廻日御碾飇輪)(葳蕤鎖宛轉輪)(門擁篲巷停輪)
摘句(金鏡抱仙輪祥光在日輪)(草色傍征輪桂長欲侵輪)(歌扇月開輪待漏擁朱輪)(飛紅逐畫輪池寒月浸輪)
(彩鸞同與駕飇輪仙客吹簫踏月輪)(裁竹成輿不用輪百和香車動畫輪)(涓涓清月濕冰輪四時吹轉任風輪)
淪(力迍切沒也)
韻藻清淪(詩河水丨且丨猗柳宗元詩猿鳴稍已疎登石娱丨丨)渾淪(列子氣形質具而未相離故曰丨丨)隱
淪(新論天下神人五二曰丨丨江賦納丨丨之列真挺異人乎精魄杜甫詩此意竟蕭條行歌非丨丨)鱗淪(長笛賦波瀾丨)
(丨窊隆詭戾)沉淪(杜甫詩奮飛超等級容易失丨丨)湖淪(韓愈詩崔崒沒雲表陂陀浸丨丨)漂淪(孟郊詩大)
(雅難具陳正聲勿丨丨)奫淪(歐陽修詩碧琉璃滑水丨丨)
增藴淪(爾雅大波為瀾小波為淪郭璞注瀾言渙瀾淪言丨丨)聲淪(韓詩外傳原憲徐步曳杖歌商頌而反丨丨于)
(天地如出金石)純淪(法言或問君子似玉曰丨丨温潤柔而堅玩而廉隊乎其不可形也)燋淪(抱朴子生民丨丨于淵火)
委淪(抱朴子洪鐘周鼎不為丨丨而輕其體以見舉于侏儒)頽淪(抱朴子摧高則峻極丨丨竦卑則淵池嵳峩)泥
淪(抱朴子非漢濱之人不能料明珠于丨丨之蚌)祈淪(拾遺記渠搜國之西有丨丨之國其俗淳和人壽三百歲)下淪
(楚辭微霜降而丨丨兮悼芳草之先零謝靈運歸途賦雲上騰而鴈翔霜丨丨而草腓)濆淪(海賦渭丨丨而滀漯鬱沏迭而)
(隆頽)混淪(江賦或泛瀲于潮波或丨丨乎泥沙)深淪(顔延之迎送神歌隂明浮爍沉榮丨丨)夕淪(鮑照翫月詩肴)
(乾酒未闋金壺啟丨丨)文淪(吴均詩丨丨見綠水參差隱翠微)羈淪(徐彦伯登長城賦嗟我丨丨南亭苦辛)幽
淪(劉禹錫詩一旦逢良時天光燭丨丨)湮淪(鄭谷詩浮華重發作雅正甚丨丨)漪淪(貢師泰詩耦耕雜畎畝獨釣當)
(丨丨)
白日淪(陶潛雜詩丨丨丨西河素明出東嶺貢師泰詩碧海晝沸丨丨丨)歲易淪(謝靈運詩心歡賞兮丨丨丨隱)
(玉藏彩疇識真)隂魄淪(唐肅日觀賦夜氣正寂丨丨既丨萬籟絶響六合同昏)二山淪(晁補之謁岱祠詩寧知六)
(鼇死竟使丨丨丨)
御定佩文韻府卷十一之五
