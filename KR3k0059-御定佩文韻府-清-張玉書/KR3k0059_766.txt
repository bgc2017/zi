欽定四庫全書
御定佩文韻府卷九十五之二
入聲六月韻二
骨(古忽切說文肉之覈也又姓)
韻藻無骨(禮記帶下毋厭髀上毋厭脇當丨丨者北史齊淮南王傳淮南王仁光武成第七子也次西河王仁機生而丨)
(丨不自支持搜神記晉太康四年會稽郡蟛蜞及蟹皆化為鼠始成有毛肉而丨丨述異記徐君宫人生一大卵棄于野徐有犬名)
(后倉&KR0742;歸溫之卵開内有一兒有筋而丨丨後為徐君號曰偃王文心雕龍若睿義肥辭繁雜失統則丨丨之徵也飛燕外傳豐若)
(有餘柔若丨丨衞夫人筆陣圖昔秦丞相斯見周穆王書七日興歎患其丨丨李白贈新平少年詩屈體若丨丨壯心有所憑劉禹)
(錫觀舞柘枝詩體輕似丨丨觀者若聳神黃庭堅林為之送筆戲贈詩張鼎徒有表徐偃元丨丨)筋骨(禮記老者不以丨丨)
(為禮貧者不以貨財為禮周禮天官獸人凡獸入于腊人皮毛丨丨入於玉府孟子勞其丨丨餓其體膚漢書陳湯傳遠覽之士莫)
(不計度以為湯功累世不可及而湯過人情所有湯尚如此雖復破絶丨丨暴露形骸猶復制于脣舌為嫉妒之臣所係擄耳晉書)
(桓溫傳願竭丨丨宣力先鋒吳越春秋慶忌之勇世所聞也丨丨果勁萬人莫當韓詩外傳勞逸適乎丨丨寒暖適乎肌膚論衡孔)
(子能舉北門之關不以力自章知夫丨丨之力不如仁義之力榮也書斷王獻之能極小眞書可謂窮微入聖丨丨緊密不減於父)
(又郗愔長於章草纖能得中意態無窮丨丨亦勝法書要錄徐浩云初學之際宜先丨丨筋骨不立肉何須附宣和畫譜閻立本畫)
(馬似模展鄭多見丨丨皆擅一時之名王羲之題筆陣圖後凝神定慮預想字形大小偃仰平直令丨丨相連意在筆前劉禹錫詩)
(驛馬損丨丨貴人滋齒牙顧况畫馬歌畫精神畫丨丨一團旋風瞥滅沒皮日休詩齋心已三日丨丨如烟輕)折骨(儀禮佐食)
(設爼于豆東羊臑豕拆注豖拆豖丨丨也謂不全體就體骨中拆之故云丨丨左傳晉趙鞅納衞太子於戚衞太子禱曰鄭勝亂從)
(晉午在難使鞅討之蒯瞶備持矛焉敢告無絶筋無丨丨無面傷以集大事無作三祖羞荀子夫驥一日千里駑馬十駕則亦及之)
(矣將以窮無窮逐無極與其丨丨絶筋終身不可以相及也楊萬里詩勸君莫出君須出冰脱君髯丨君丨)暴骨(左傳吳師)
(敗楚師于壅澨秦師又敗吳師吳師居䴢子期將焚之子西曰父兄親丨丨焉不能收又焚之不可國語叔向曰秦晉不和久矣今)
(日之事幸而集子孫饗之不集三軍之士丨丨漢書路溫舒傳時詔令選可使匈奴者溫舒上書願給厮養丨丨方外以盡臣節北)
(史魏獻文帝紀詔曰頃張永敢拒王威丨丨原隰說苑林既曰不難斷頭裂腹丨丨流血中野者此武夫之勇悍也庾信小園賦不)
(丨丨於龍門終低頭於馬坂)肉骨(左傳薳子馮曰吾見申叔夫子所謂生死而丨丨也注我已死而申叔生之我為骨而申)
(叔肉之言有更生之惠國語諸稽郢行成於吳曰君王之於越也繄起死人而丨白丨也歐陽修代辭胥學士啟永懷丨丨之恩寧)
(止捐軀之報又王起燕王市駿骨賦恩實殊常誠所謂汗血而匪恨生如可再思所願丨丨以效竒)白骨(戰國策魏文侯曰丨)
(丨疑𧰼武夫𩔖玉此皆似之而非者也後漢書郅惲傳昔文王不忍露丨丨武王不以天下易一人之命晉書盧志傳賑陽翟饑人)
(葬黃橋丨丨皆盛德之事鹽鐵論扁鵲不能肉丨丨微箕不能存亡國酉陽雜俎光宅寺普賢堂本天后梳洗堂堂中四壁畫像及)
(脱皮丨丨匠意極&KR1361;蔡文姬詩丨丨不知誰縱横莫覆蓋曹植諫取諸國士息表陛下必欲崇親親篤骨肉潤丨丨而榮枯木者惟)
(遂仁德以副前思杜甫詩南極青山衆西江丨丨分元好問此日不足惜詩銜杯直待秋井塌青苔丨丨憐君愚)買骨(戰國)
(策郭隗曰古有以千金求千里馬者涓人丨其丨五百金曰死馬且買之五百金况生馬乎皇甫瓊對策良駿充廄逾懷丨丨之謀)
(眞龍在堂更佇丹青之翫牛上士古駿賦千金丨丨君儻知百萬交錢猶未老徐夤詩丨丨須求騏驥骨愛毛宜採鳳凰毛)炊
骨(戰國策魯連曰食人丨丨士無反北之心是孫臏吳起之兵也史記平原君傳邯鄲之民丨丨易子而食可謂急矣文心雕龍)
(世人為文競於詆訶吹毛取瑕丨丨為戾吳師道詩感之欲丨丨報爾無照乘)銷骨(史記張儀傳衆口鑠金積毁丨丨李商隠)
(詩昔嘆讒丨丨今傷淚滿膺韓偓詩古來幽怨皆丨丨休向長門背雨窗杜荀鶴經青山弔李翰林詩天地空丨丨聲名不傍身元)
(好問詩春風著人無氣力不必相思解丨丨)骸骨(漢書項羽傳漢王與陳平金四萬斤以間楚君臣項羽以故疑范增稍奪)
(之權增怒曰天下事大定矣君王自為之願賜丨丨歸又趙充國傳充國乞丨丨賜安車駟馬黃金六十斤罷就第北史魏孝文帝)
(紀五年夏四月以旱故詔所在掩丨丨祈禱神祗又周賀蘭祥傳盛夏亢陽賀蘭祥親廵境内觀政得失見有發掘古冡暴露丨丨)
(乃謂守令曰此豈仁者為政耶命所在收葬之即日澍雨是歲大有年又韓洪傳韓洪隋文帝為丞相封甘棠縣侯及帝受禪進爵)
(為公煬帝北廸至恒安見白骨被野以問侍臣曰往者韓洪與虜戰處也帝憫然傷之收葬丨丨拜洪隴西太守南史梁安成康王)
(秀傳遷荆州刺史夏口常為戰地多暴露丨丨秀於黃鶴樓下祭而埋之一夜夢數百人拜謝而去)靡骨(漢書元后傳當殺身)
(丨丨注靡碎也)續骨(後漢書崔寔傳呼吸吐納雖度紀之道非丨丨之膏注言吸氣不能續斷骨也)刻骨(後漢書鄧隲傳)
(疏曰冀以端慤畏愼一心奉戴上全天恩下完性命丨丨定分有死無二魏志陳思王傳臣自抱釁歸藩刻肌丨丨追思罪戾晉書)
(潘尼傳求利則託刎頸之歡爭路則構丨丨之隙鹽鐵論匈奴雖無禮義之書丨丨卷衣百官有以相記劉得仁詩丨丨搜新句曹)
(松詩水石南州好誰陪丨丨吟蘇軾乞常州居住表抱恨丨丨傷皮肉之僅存又謝宣諭劄子便須丨丨豈敢書紳)天骨(魏志)
(管輅傳注孔曜薦輅于裴使君曰見清河有騏驥拘縶後廄去王良伯樂不得騁丨丨起風塵法書要錄子敬泥帚早騐丨丨兼以)
(掣筆復識人工一字不遺兩葉傳妙又漢王元昌神堯之子也尤善行書金玉其姿挺生丨丨灑落可觀畫史米元章賦韓幹于闐)
(所進黃馬圖云方唐牧之至盛有丨丨之超俊勒四十萬之數而隨方以分色焉袁宏詩汲黯社稷器棟梁表丨丨三國名臣贊丨)
(丨疎朗牆宇高嶷案謂崔琰也徐陵答李顒之書公輔之量不負高明王佐之才信表丨丨張九齡獅子贊序丨丨雄詭材力傑異)
(得金精之剛為毛羣之特杜甫天育驃騎歌卓立丨丨森開張陸龜蒙詩江湖散人丨丨奇吕溫張荆州畫讚德容恢晏丨丨峻擢)
(韓維答蘇子美見寄詩浩然塵慮醒坐看丨丨秀韓駒飲酒詩雄篇出月脇妙思露丨丨)刮骨(蜀志關羽傳為流矢所中貫左)
(臂後創雖愈每陰雨骨疼醫曰毒入于骨當破臂作創丨丨去毒此患乃除羽便仲臂令醫劈之時羽適請諸將飲食相對臂血盈)
(盤而羽割炙引酒言笑自若庾信紇干弘神道碑丨丨傳藥事同關羽王維詩飲酒不曾妨丨丨獨孤授碎琥珀枕賦念丨丨之痛)
(爾將束手於無為在抗首之時我則曲肱而奚若元稹詩磨礱丨丨刃翻擲委心灰白居易詩丨丨清吟得似無杜牧詩古風冷丨)
(丨)入骨(見上蜀志孫乾傳劉表與袁尚書說其兄弟分爭之變曰每與劉左將軍孫公祐共論此事未嘗不痛心丨丨相為)
(悲傷也論衡充既疾俗情以為昔古之事所言近是信之丨丨獨異志高開道被箭鏃丨丨命一醫工拔之不得曰畏王痛斬之更)
(命一醫云我能拔之以一小斧當刺下瘡際用小棒打丨丨二寸以鉗拔之開道飲啗自若庾信昭君辭胡風丨丨冷夜月照心明)
(裴說寄僧詩貌高清丨丨帝里舊臨壇溫庭筠詩玲瓏骰子安紅豆丨丨相思知不知徐夤恨詩須知丨丨難消處莫比人間取次)
(愁吳融湖州晚望詩兩條溪水分頭碧四面人家丨丨涼蘇軾詩仙風丨丨已凌雲楊萬里詩雪茹冰餐丨丨香慢欺驢瘦儘詩狂)
(又豫章江臯詩可是北風寒丨丨荻花爭作向南梢王庭珪詩戶外霜風丨丨酸誰褰紙閣問平安吳師道詩春濃丨丨不知寒屏)
(外凄風倒回去)朽骨(晉書元帝紀生繁華于枮荑育豐肌于丨丨又向雄傳昔者先王掩骼埋胔仁流丨丨吕氏春秋荆次非)
(涉江有兩蛟夾繞其船次非攘臂袪衣拔寳劒曰此江中之腐肉丨丨也棄劒以全已余奚愛焉於是赴江刺蛟殺之杜甫遣興詩)
(丨丨穴螻蟻又為蔓草纏方䕫詩寳玉頻發掘丨丨無精魂)奇骨(晉書桓溫傳溫生未期溫嶠見之曰此兒有丨丨可試使)
(啼及聞其聲曰眞英物也論衡人之竒者身有丨丨知能博達則謂之聖矣仙傳拾遺有道士謂顏眞卿丨丨可度世不宜沈名宦)
(海吳均贈柳秘書詩蘼蕪與丹桂竒心復丨丨白居易詩何處埋丨丨誰家覓弊帷秦韜玉紫騮馬詩渥洼丨丨本難求蘇軾詩後)
(生有丨丨出語已精悍黃庭堅彭蠡春牧圖詩祗收力健載征夫肯向時危辨丨丨郝經去三汊見太行詩眞宰聳丨丨頓覺天地)
(壯)癡骨(晉書慕容超載記超自諸父在東恐為姚興所錄乃陽狂行乞秦人賤之惟姚紹見而異之勸興拘以爵位召見與)
(語超深自晦匿興大鄙之謂紹曰諺云妍皮不裹丨丨妄語耳由是得去來無禁)風骨(晉書赫連勃勃載記論其器識高爽)
(丨丨魁竒姚興覩之而醉心宋祖聞之而動色南史宋武帝紀丨丨竒偉不事廉隅小節又蔡樽傳丨丨梗正氣象英嶷北史隋高)
(祖紀帝十六周文帝見而嘆曰此兒丨丨非世間人又魏祖瑩傳常語人曰文章須自出機杼成一家丨丨何能共人同生活也又)
(梁彥光傳少岐嶷有至性其父每謂所親曰此兒有丨丨當興吾宗唐書趙彥昭傳少豪邁丨丨秀爽文心雕龍若豐藻克贍丨丨)
(不飛則振采失鮮負聲無力益公題跋淳化帖大觀帖當時以晉唐善本及江南所收帖擇善者刻之丨丨意𧰼皆存後畫錄隋王)
(仲舒北面孫公丨丨不逮精熟婉順名輩所推圖繪寶鑑燕恭肅王元儼精於像物嘗自髹十六羅漢令蜀人尹質描染稜稜丨丨)
(非常所能及高適詩丨丨超常倫韓愈詩吾愛其丨丨粹美無可揀孟郊詩亦令丨丨峭語言清霜寒竇臮述書賦開元應乾神武)
(聰明丨丨巨麗碑版崢嶸注開元皇帝工八分書及章草殊異英特李端詩文章似楊馬丨丨又清羸宋徽宗大觀茶論茶以味為)
(上其味醇而乏丨丨者蒸壓太過也黃庭堅詩天馬相竒大宛種吾家阿熊丨丨聳楊萬里詩今年看梅荆溪西玉為丨丨雪為衣)
腐骨(晉書王沉傳少有俊才仕郡文學掾鬱鬱不得志乃作釋時論其辭曰百辟君子奕世相生公門有公卿門有卿指虎丨)
(丨不簡蚩儜搜神記道士隱几而坐向張令曰丨丨殘肉魂亡神耗者安得至此皮日休詩空林葉盡蝗來郡丨丨花生戰後村聶)
(夷中過比干墓詩丨丨不為土應作直木根)顙骨(南史吕僧珍傳一夜僧珍忽頭痛壯熱及明而丨丨益大其骨法蓋有異)
(焉)市骨(南史鄭鮮之傳昔葉公好龍而眞龍見燕昭丨丨而駿足至孔融與曹操論盛孝章書燕君丨駿馬之丨非欲以騁)
(道里乃當以招絶足也歐陽修上胥學士啟求千里之迹者先其丨丨得一字之寵者榮于衮章黃庭堅咏李伯時摹韓幹三馬詩)
(千金丨丨今何有士或不償五羖皮)鋸骨(北史魏長孫承業傳少常墜馬折臂肘上骨起寸餘乃命開肉丨丨流血數升言戲)
(自若時以為踰於關羽)留骨(北史齊慕容儼傳以軍功除開府儀同三司梁陸法和等以郢州内附以儼鎮郢始入而梁大)
(都督侯瑱任約率軍奄至儼大破瑱約又併力圍城唯煑槐楮葉等食之人死即火别分食唯丨骸丨自正月至六月人無異志穆)
(天子傳天子乃封長肱于黑水之西沙是唯鴻鷺之上以為周室主是曰丨丨之邦莊子莊子釣于濮水楚王使大夫二人往先鳥)
(曰願以竟内累矣莊子持竿不顧曰吾聞楚有神龜死已三千歲矣王巾笥而藏之廟堂之上此龜者寧其死為丨丨而貴乎寧其)
(生而曳尾於塗中乎二大夫曰寧生而曳尾塗中莊子曰往矣吾將曳尾於塗中元好問詩百人一飽不丨丨)羊骨(北史魏孝)
(文帝紀少有膂力年十餘能以指彈碎丨髆丨又齊傳伏傳為東雍州刺史周武招伏不從聞後主已𫉬乃降周武曰朕平齊惟見)
(公一人自食丨肋以丨賜伏曰骨親肉疎所以相付)佛骨(唐書韓愈傳憲宗遣使者往鳳翔迎丨丨入禁中韓愈上表帝大怒)
(貶潮州刺史又李蔚傳咸通十四年詔迎丨丨所過鄉聚皆裒土為刹爭以金翠妝飾清異錄懿代崇佛法館宇踰制丨丨至起不)
(思議堂將奉遺體画繼成都丨掌丨記實劉榮祖筆特借米老名耳此本後歸一豪族價三十萬非眞物也杜甫岳麓山道林二寺)
(行五月寒風冷丨丨蘇軾詩回觀丨丨青螺髻踏遍仙人碧玉壺)仙骨(唐書李泌傳肅宗常夜召穎王等三弟同坐地爐罽)
(毯上時李泌久絶粒上自燒二梨以賜之因與諸王聯句曰夜枕九丨丨朝披一品衣不食千鍾粟唯飱兩顆梨列仙傳羊愔飲酒)
(忽仆見仙官曰有丨丨未得飛昇猶宜地上修鍊神仙傳墨子入周狄山精思道法神人授以素書二十五篇曰子有丨丨又聰明)
(得此便成不復須師試茶錄丁謂云石乳出壑嶺斷崖缺石之間蓋草木之丨丨宣和畫譜吳元瑜初為吳王府直省官其画出衆)
(工之上吳王遣元瑜詣泰州傳徐神翁像有進士李芬為詩敘其事以贈云徐福藥就丨丨成雲海茫茫但延竚湘山野錄錢若水)
(謁陳搏求相陳召僧决之云身無丨丨位可作公卿耳李白酬談少府詩一尉居倏忽梅生有丨丨杜甫送孔巢父詩自是君身有)
(丨丨世人那得知其故白居易詩各抱神丨丨俱非泥垢姿司空圖詩名應不朽輕丨丨理到忘機近佛心曹唐詩長怕嵇康乏丨)
(丨與將仙籍再尋看鄭谷鶴詩應嫌白鷺無丨丨長伴漁翁宿葦洲)痛骨(唐書盧把傳貶為新州司馬及興元赦令俄徙吉州)
(長史貞元二年詔拜饒州刺史諫臣趙需等極言杞罪四海共棄今復用之忠臣寒膺良士丨丨必且階禍乃詔為澧州别駕江淹)
(獄中上建平王書履影弔心酸鼻丨丨)委骨(唐書羅道琮傳慷慨尚節義貞觀末上書忤旨徙嶺表有同斥者死荆襄間臨)
(終泣曰人生有死獨丨丨異壤耶道琮曰吾若還終不使君獨留此畫史潤州甘露寺為火所焚六朝遺物掃地余作詩悼之曰色)
(改重重構春歸戶戶嵐槎浮龍丨丨畫失獸遺耽却掃編漏澤園之法起於元豐間皆貧無以葬者丨丨於此鮑昭蕪城賦東都妙)
(姬南國佳人蕙心紈質玉貌絳膺莫不埋魂幽石丨丨窮塵張仲素千金市駿骨賦蒙君子一顧之渥恩知異窮塵之丨丨黃庭堅)
(荅永新宗令寄石耳詩捫蘿挽葛採萬仞仄足丨丨豺虎宅)顱骨(唐書武元衡傳王承宗上疏請赦吳元濟使人白事中書)
(悖慢不恭元衡叱去承宗怨數上章誣詆未幾入朝出靖安里第夜漏未盡賊乘暗呼曰滅燭射元衡左肩復擊其左股遂害元衡)
(批丨丨持去有司以聞帝震驚大索捕得張晏等八人言為承宗所遣皆斬之海賦巨鱗插雲鬐鬛刺天丨丨成嶽流膏為淵白居)
(易詩丨丨今不見石函尚存焉)鑿骨(五代史萇從簡傳嘗中流矢鏃入髀骨命工取之工無良藥欲丨其丨從簡遽使鑿之言)
(笑自若鹽鐵論屠者解分中理可横以手而離也至其抽筋丨丨非行斤斧不能决)喉骨(宋史王旦傳有僧相曰位極人臣但)
(面偏作相之後當自正丨丨高者自奉養薄耳)道骨(宋史錢若水傳入華山陳摶一見謂有仙風丨丨石門題䟦靈源開法於)
(淮上之太平叢林整齊宗風大振疑百丈無恙時不減也後十五年見此榜於逄原之室讀之凜然如見其丨丨瑯嬛記吳秀有仙)
(風丨丨王昌齡詩嗟余無丨丨發我乃太行劉禹錫遊桃源詩言思有丨丨前事常被謫如今三山上名字在眞籍吳筠詩三元有)
(眞人與我生丨丨孔平仲送謝仲規致仕詩觀公眉宇秀凛凛有丨丨)弱骨(列子濱北海之北其國名曰終北人性婉而從)
(物不競不爭柔心而丨丨不驕不忌西京雜記趙后體輕腰弱善行步進退女弟昭儀不能及也但昭儀丨丨豐肌尤工笑語二人)
(並色如紅玉為當時第一王粲七釋豐膚曼肌丨丨纖形梁簡文帝七勵舒蛾眉之窈窕委丨丨之逶迤蘇軾寒菊詩輕肌丨丨散)
(幽葩眞是青帬兩髻丫蒲道源紅芙蓉詩豐肌丨丨與秋宜宿酒酣來不自持)換骨(列仙傳王可交棹漁舟入江見一花舫漾)
(於中流有道士七人一道士引可交上舫與酒喫瀉之不出道士曰酒之靈物若得入口當丨其丨冷齋夜話山谷云詩意無窮而)
(人之才有限以有限之才追無窮之意雖淵明少陵不得工也然不易其意而造其語謂之丨丨法窺入其意而形容之謂之奪胎)
(法梅譜吳下紅梅詩甚多惟方子通為絶唱有紫府與丹來丨丨春風吹酒上凝脂之句捫蝨新話文章雖不要蹈襲古人一言一)
(句然自有奪胎丨丨等法所謂靈丹一粒點鐵成金也雲仙雜記憲宗采鳳李花釀丨丨醪晉國公平淮西回黃帊金瓶恩賜二斗)
(李商隱詩鬱金堂北畫樓東丨丨神方上藥通方干遊張公洞詩由來委曲尋仙路不是先生丨丨丹范仲淹詩竊藥嫦娥新丨丨)
(歐陽修詩丨丨莫求丹九轉榮名豈在祿千鍾陸游十二月初一日得梅一枝詩月兔𢷬霜供丨丨湘娥鼓瑟為招䰟傳燈錄慧可)
(初坐香山八載有神人曰將欲受果何滯此邪翌日頭痛如刺欲治之空中曰此丨丨非常痛也其師視頂如五峰秀出)石骨
(博物志地以名山為輔佐丨為之丨川為之&KR0890;草木為之毛土為之肉又王炎詩澗水抱石根丨丨多紺碧袁宏道詩丨丨照蒼涼)
苦骨(本草苦參一名丨丨又聖主得賢臣頌工人之用鈍器也勞筋丨丨終日矻矻)地骨(本草枸把一名丨丨梁元帝玄)
(覽賦水底石髮山筋丨丨書帶新抽屏風牙發李乂詩江流通丨丨山道繞天台)照骨(酉陽雜俎儛溪石岸石月窟有方鏡)
(徑尺餘照人五臟始皇世號為丨丨室薛道衡豫章行丨丨金環誰用許見膽明鏡自生塵劉禹錫馬嵬行指環丨丨明首餙敵連)
(城蘇轍詩石潭清丨丨瀑水濺成鈎)柳骨(東坡題䟦范文正公祭曼卿文其略曰曼卿之筆顔筋丨丨散落人間寶為神物)
得骨(名畫記顧愷之工丹青張懷瓘云𧰼人之美張得其肉陸丨其丨顧得其神蘇軾詩天下幾人學杜甫誰丨其皮與其丨)
(傳燈錄達摩傳法命門人各言所得道副曰汝得吾皮尼總持曰汝得吾肉道育曰汝丨吾丨最後慧可依位而立師曰汝得吾髓)
(乃傳法)玉骨(竹坡詩話冰肌丨丨清無汗水殿風來暗香滿此詩為花蘂夫人作王維詩為許長相憶闌干丨丨齊杜甫徐)
(卿二子歌大兒九齡色清澈秋水為神丨為丨李商隱詩天官補吏府中趨丨丨瘦來無一把蘇軾詩普兒初學語丨丨開天庭謝)
(宗可詩宿酒破寒薰丨丨仙丹偷暖返冰魂郝經巴陵女子行芙蓉零亂入秋水丨丨直葬青海頭)微骨(楚辭豊肉丨丨調以)
(娛只衞夫人筆陣圖多骨微肉者謂之筋書多肉丨丨者謂之墨猪)鍊骨(庾闡遊仙詩赤松遊霞乘烟封子丨丨凌仙杜甫詩)
(丨丨調情性曹唐詩金鼇頭上蓬萊殿惟有人間丨丨人)秀骨(李白贈張相鎬詩丨丨𧰼山岳英謀合鬼神獨孤及尚書右丞)
(徐公寫眞圖讚美目方口和氣丨丨毫釐無差若分形於鏡戴復古詩丨丨可仙官况薄高情追古俗人嫌)到骨(杜甫祭清)
(河房公文貶官厭路讒口丨丨又詩已訴徼求窮丨丨更思戎馬淚沾巾方干詩講論参同深丨丨楊萬里宿靈鷲禪寺詩只是山)
(寒清丨丨也無霜雪也無風范成大詩恩深丨丨無能報急賦新凉第一詩劉因詩山人懶丨丨一出動經秋)
封侯骨(漢書翟方進傳為小史號遲頓不及事數為掾史所詈辱方進自傷廼從汝南蔡父相問已能所宜蔡父大奇其形)
(貌曰小史也而有丨丨丨當以經術進黃庭堅詩既無使鬼錢又無丨丨丨)鎻子骨(李鄴侯家傳李泌少時身極輕能於)
(屛風上行既長辟穀導引骨節珊然人謂丨丨丨吳澄牡丹詩化魄他年丨丨丨點唇何處箭頭砂釋氏通鑑馬郎婦具禮成姻適)
(體中不佳客未散而婦死數日有老僧仗錫來撥開見尸已化惟金丨丨丨在焉)舍利骨(洛陽伽藍記法雲寺西域所齎)
(丨丨丨及佛牙經像皆在此寺李白僧伽歌瓶裏千年丨丨丨)建安骨(滄浪詩話黃初之後惟阮籍詠懷之作極為高古有)
(丨丨丨李白餞校書叔雲詩蓬萊文章丨丨丨中間小謝又清發)白塔骨(賈島詩步隨青山影坐學丨丨丨)專車
骨(胡曾塗山詩防風漫有丨丨丨何事兹辰最後來)
增齗骨(書齒革注說文云齒口丨丨也)投骨(禮記毋反魚肉毋丨與狗丨)齧骨(禮記毋咤食毋丨丨揚子丨丨)
(折齒滿缶測曰丨丨折齒大貪利也)貴骨(禮記貴者取丨丨賤者取賤骨貴者不重賤者不虛示均也儀禮鄉射禮賓俎脊脅)
(肩肺主人俎脊脅臂肺肺皆離皆右體也進腠注以骨名肉丨丨也)魚骨(禮記注東海鰫丨有丨名乙在目旁狀如篆乙食之)
(鯁人不可出本草烏賊丨丨治寒熱驚氣茅亭客話成都于生父遊青城泛舟而歸見百花潭側漁人釣𫉬鯉魚買之歸家食魚棄)
(骨侍婢云丨丨黑乃鐵也使近辨之眞鐵乃煉成刀范成大詩休讐地下枯丨丨且鬭尊前健犢身又莊子鴝掇于日為鳥其名為)
(枯丨丨)養骨(周禮天官瘍醫凡藥以酸丨丨以辛養筋以鹹養脉以苦養氣以甘養肉以滑養竅)外骨(周禮丨丨内骨)
(注丨丨龜屬内骨鱉屬蟹譜總論以其丨丨則曰介虫取其横行目為螃蟹焉郗昂蚌鷸相持賦鷸以利嘴為銛鍔蚌以丨丨為高)
(城)牛骨(周禮凡糞種騂剛用牛注用牛以丨丨汁漬其種也梅尭臣觀何君寳畫詩馬骨應細丨丨麄馬毛要密牛毛疎)
齒骨(周禮地官角人掌以時徵丨角凡丨物於山澤之農以當邦賦之政令余靖壽塔銘佛云去世天下之國分其丨丨爪髮)
(舍利而藏之)𧰼骨(周禮再獻用兩𧰼尊注𧰼尊以象鳳凰或曰以丨丨飾尊春秋繁露桀紂驕溢妄行高雕文刻鏤之觀盡)
(金玉丨丨之工雲仙雜記凡鼓以海駮皮為之泥以丨丨則雄而清用雜皮則濁而易去廣川題跋𧰼觚鄭康成曰觚有丨丨飾也)
(故為𧰼觚漢人制也蘇軾石鼔詩丨丨雜沓黃狼鹿方邵聯翩錫圭卣又岳陽風土記丨丨山山海經云巴蛇吞𧰼暴其骨於此山)
(旁湖謂之丨丨港釋氏通鑑雪峰登丨丨山曰眞吾居也乃誅茅為庵)龜骨(周禮眡高作龜注視高以丨丨高者可灼處示)
(宗伯也大事宗伯涖卜卜用丨之腹丨骨近足者其部高又攻龜用春時注攻治也治丨丨以春是時乾解不發傷也史記龜策傳)
(神丨知吉凶而丨直空枯急就篇亭歴桔梗丨丨枯注丨丨謂龜甲也)有骨(周禮麋臡注丨丨為臡無骨為醢許彥周詩話)
(高秀實云元氏豔詩麗而丨丨韓偓香奩集麗而無骨蘇軾續養生論凡人之始造形皆水也故五行一曰水得暖氣而後生故二)
(曰火生而丨丨故三曰木杜甫詩窮愁但丨丨)脛骨(儀禮鄉飲酒禮注凡牲前丨丨三肩臂臑也後丨丨二膊胳也夢溪筆談)
(有人於土中得一朽弊搗帛杵不識持歸一書生見之曰此防風氏丨丨也歐陽修亳州乞致仕表兩丨惟丨拜履俱艱吳萊西域)
(種羊皮書褥歌當道剚刀羊可食土城留種羊丨丨四圍築垣聞杵聲羊子還從丨丨生)牲骨(儀禮特牲饋食禮魚十有五腊)
(如丨丨)尊骨(儀禮鄉飲酒禮注尊者俎丨丨卑者俎卑骨)卑骨(見上)二骨(儀禮少牢饋食禮司馬升羊右胖髀)
(不升肩臂臑膊胳正脊一脡脊一横脊一短脅一正脅一代脅一皆丨丨以並腸三胃三舉肺一祭肺三實于一鼎)歸骨(左傳)
(晉人歸楚公子穀臣與連尹襄老之尸於楚以求知罃楚人許之王送知罃知罃曰以君之靈纍臣得丨丨於晉寡君之以為戮死)
(且不朽漢書班偼伃傳願丨丨於山足兮依松栢之餘休余靖壽塔銘淨源長老即崗之南麓于其上屋之為塔之形曰吾將丨丨)
(于此江淹去故鄉賦寧丨丨于松栢不買名於城市梁簡文帝怨歌行裂紈傷不盡丨丨恨難祛蘇軾謝移永州表鄉關入望尚期)
(丨丨于眉山)收骨(左傳秦伯召孟明西乞白乙使出師於東門之外蹇叔之子與師哭而送之曰晉人禦師必於殽殽有二)
(陵必死是間余丨爾丨焉吳志劉繇傳孫策收載繇喪善遇其家王朗遺策書曰丨丨育孤哀亡愍存捐既往之猜保六尺之孤誠)
(深恩重分美名厚實也伽藍記魏功德山有丨丨寺三百餘僧王城南一百餘里杜甫詩嗚呼三歌兮歌三發汝歸何處丨兄丨韓)
(愈詩知汝遠來應有意好丨吾丨瘴江邊)露骨(左傳所壅閉湫底以露其體注露羸也疏羸露是丨丨之名其義與倮相近晉)
(書成都王穎傳盧志言于隸曰黃橋戰亡者有八千餘人既經夏暑丨丨中野可為傷惻昔周王葬枯骨况此等致死王事乎穎乃)
(造棺八千餘枚以成都國秩為衣服斂祭葬于黃橋北墨池璅錄歐陽詢云墨淡則傷神彩太濃則滯鋒毫肥則為鈍瘦則丨丨邵)
(雍詩水寒潭見心木落山丨丨范梈題秋山圖詩江空石丨丨木落風無聲吳澄詩春夏華榮變衰歇頽飈刮肌山丨丨)内骨
(左傳輔車相依疏輔為外表車是丨丨故云相依)銜骨(國語晉獻公卜伐驪戎史蘇占曰遇兆挾以丨丨齒牙為猾戎夏交)
(猝)𫉬骨(國語吳伐越墮會稽丨丨焉節專車吳子使來好聘且問之仲尼既徹俎而宴客執骨而問曰骨何為大仲尼曰昔)
(禹致羣神於會稽之山防風氏後至禹殺而戮之其骨節專車此為大矣)執骨(見上)解骨(國語聖人不出忠臣丨丨鮑照)
(白雲詩探靈喜丨丨測化善騰天庾信哀江南賦河無水而馬渡關未曉而雞鳴忠臣丨丨君子吞聲)一骨(戰國策應侯曰)
(大王之狗卧者卧起者起行者行止者止毋相與鬭者投之丨丨輕起相牙者有爭意也江淹雜體詩序楚謠漢風既非丨丨魏製)
(晉造固亦二體)析骨(史記宋微子世家楚圍宋五月不解城中無食華元乃夜私見楚將子反子反告莊王王問城中何如曰)
(丨丨而炊易子而食莊王曰誠哉言我軍亦有二日糧以信故遂罷兵去滄浪詩話吾論詩若那查丨丨還父析肉還母友山深以)
(為然徐陵與王僧辯書本應埋魂趙魏丨丨幽并)臑骨(史記龜策傳取前足丨丨穿佩之取龜置室西北隅懸之以入深山)
(大林中不惑)人骨(史記老子傳孔子適周將問禮于老子老子曰子所言者其丨與丨皆已朽矣獨其言在耳北史魏高季)
(式傳兄昂其父以其兄昂藏敖曹故名字之盧曹以勇力稱為爾朱氏守據薊神武厚禮召之以昂相擬曰宜來與從叔為二曹曹)
(愠曰將田舍兒比國士遂率其徒自薊入海島得長丨丨以髑髏為馬皂脛長丈六尺以為二矟送其一於神武諸將莫能用唯彭)
(樂強舉之蘇拯古塞下詩血染長城沙馬踏征丨丨僧齊已行路難詩闇中潛毁平丨丨)次骨(史記杜周傳為廷尉史事張湯)
(湯數言其無害至御史使按邊失亡所論殺甚衆奏事中上意任用與減宣相編更為中丞十餘歲其治與宣相放然重遲外寬内)
(深丨丨注其用罪深刻至骨)龍骨(漢書溝洫志穿得丨丨故名曰龍首渠述異記漢惠帝七年夏雷震南山林木皆自火燃)
(至根其地悉皆燋黃後其雨迅過人就其間得丨丨一具茅亭客話蜀蠶市有鬻丨丨叟云分棟山北連秦隴南接資瀘山阜岡岫)
(之間磎洞土穴之内有能興雲雨之處即有丨蛻丨焉庾信喜雨詩雲逐魚鱗起渠從丨丨開李賀賦得御溝水詩遶隄丨丨冷拂)
(岸鴨頭香徐夤筍鞭詩纍纍節轉蒼丨丨寸寸珠聯巨蚌胎王禹偁送笻杖與劉湛然道士詩有客遺竹杖九節共一枝鶴脛老更)
(長丨丨乾且竒薩都剌詩漢水揚波洗丨丨房星墮地天馬出汪遵詩的盧何處埋丨丨流水依前遶大堤馬祖常詩松槽長長櫟)
(木軸丨丨飜翻聲陸續袁桷詩誰云丨丨化梅梁未信魚身作橋柱)齩骨(漢書食貨志兵旱相乘天下大屈有勇力者聚徒而)
(衡擊罷夫羸老易子而丨其丨政治未畢通也)菹骨(漢書刑法志當三族者皆先黥劓斬左右趾笞殺之梟其首丨其丨肉於)
(市)枯骨(漢書尹賞傳長安中歌之曰安所求子死桓東少年場生時諒不謹丨丨後何葬蜀志先主傳孔融謂先主曰袁公)
(路豈憂國忘家者耶冡中丨丨何足介意今日之事百姓與能天與不取悔不可追晉書向雄傳鍾會辟雄為都官從事會死雄喪)
(而葬之文帝召雄而責之雄曰雄感義收葬教亦無闕法立于上教弘于下何必使雄違生背死以立于時殿下讎丨丨而捐之中)
(野為將來仁賢之資不亦惜乎帝悦南史梁武帝紀皇考順之與齊高少而欵狎嘗共登金牛山路側有丨丨縱横齊高謂皇考曰)
(周文王以來幾年當復有此掩丨丨者乎皇考由此知齊高有大志又顧憲之傳仕齊為衡陽内史土俗山人有病輒云先亡為禍)
(皆開冡剖棺水洗丨丨名為除祟憲之曉諭為陳生死之别事不相由風俗遂改新序周文王作靈臺及為池沼掘地得死人之骨)
(吏以聞文王文王曰更葬之天下聞之皆曰文王賢矣澤及丨丨又况于人乎神仙傳老子有客徐甲少賃於老子約日雇百錢計)
(欠甲七百二十萬錢甲見老子出關乃倩人作辭詣關令以言老子老子問甲曰吾昔以太玄清生符與汝所以至今日汝何以言)
(吾乃使甲張口向地太玄符立出於地甲成一聚丨丨矣令尹喜為叩頭請命老子復以太玄符投之甲立更生全唐詩話詩鬼詩)
(云莊生問丨丨王樂成虛言顧雲韓幹馬障歌當時若遇燕昭王肯把千金買丨丨釋貫休詩丨丨縱横遍水湄盡收為冡碧參差)
肌骨(漢書王莽傳軍人分裂莽身支節丨丨臠分爭相殺者數十人晉書王𨗳傳聖王蒙以養正少而教之使化霑丨丨習以)
(成性南史謝朓傳撫臆論報早誓丨丨北史周宗室護傳初護母閻與皇第四姑及諸戚屬並設齊至是並許還朝皇姑先至齊主)
(以護權重乃留其母以為後圖仍令人為閻作書與護曰吾年十九入汝家今已八十矣凡生汝輩三男二女今日目下不覩一人)
(興言及此悲纏丨丨賴皇齊恩䘏差安衰暮新論相者或見丨丨或見聲色賢愚貴賤修短吉凶皆有表診竇臮述書賦體裁簡約)
(丨丨豐嫮李中詩寒松丨丨鶴心情皮日休詩烟波噴丨丨雲壑開心胸陳陶種蘭詩三月薰丨丨四月薰心腸歐陽修秋聲賦其)
(氣慄冽砭人丨丨)死骨(漢書趙充國傳上以書敕讓充國充國上書謝罪曰臣蒙天子厚恩位至上卿爵爲列侯犬馬之齒)
(七十六為明詔填溝壑丨丨不朽亡所顧念)埋骨(後漢書度尚傳尚爲荆州刺史偽上言蒼梧賊入荆州界徵交阯刺史張)
(磐下廷尉會赦磐不肯出獄乞傳尚詣廷尉面對尚不徵者磐丨丨牢檻終不虛出望塵受枉廷尉以狀上徵尚到辭窮受罪以先)
(有功得原列子南有炎人之國其親戚死㱙其肉而棄然後丨其丨廼成為孝子貴耳集東坡有黃州之謫在臺獄别子由詩云是)
(處青山可丨丨他年夜雨獨傷神蔡琰胡笳十八拍生仍冀得兮歸桑梓死當丨丨兮長已矣杜甫鹿頭山詩有文令人傷何處丨)
(爾丨賈島詩相逐升堂者幾為丨丨人)巨骨(後漢書謝該傳若廼丨丨出吳隼集陳庭黃熊入寢亥有二首非夫洽聞者莫)
(識其端也註史記曰吳伐越隳會稽得骨節專車)馬骨(後漢書馬援傳嘗師事子阿受相丨丨法六一詩話馬隨山鹿放雞)
(逐野禽棲不如縣古槐根出官清丨丨高為工也陳琳詩飲馬長城窟水寒傷丨丨王褎入塞詩度冰傷丨丨經寒墜節旄江總詩)
(本畏車輪折翻嗟丨丨傷)吞骨(後漢書劉陶傳伏念當今地廣而不得耕民衆而無所食羣小競起進秉國之位鷹揚天下鳥)
(鈔求飽丨肌及丨並噬無厭)生骨(魏志管輅傳輅曰吾額上無丨丨眼中無守精鼻無梁柱脚無天根背無三甲腹無三壬)
(此皆不壽之騐管子脾生膈肺丨丨腎生腦肝生革心生肉五肉已具而後發為九竅釋氏通鑑法寵四十當死乃閉房禮懴兩耳)
(丨丨至是壽七十四)傷骨(魏志亮刻肌丨丨反更稱說自以為能張奐與延篤書風寒慘冽剝脫丨丨蔡君知君馬黃水凍恒)
(丨丨蹄寒為踐霜沈炯詩渡水頻丨丨)灼骨(魏志倭人傳其俗舉事有所云為輙丨丨而卜以占吉凶列子龍伯之國有大)
(人舉足不盈數步而暨五山之所一釣而連六鰲合負而趨歸其國丨其丨以數焉東方虬蟾蜍賦進而無悔恥魚之曝腮退亦能)
(謀笑龜之丨丨)束骨(魏志管輅傅注輅荅母舅曰鄧之行步筋不丨丨脉不制肉起立傾倚若無手足謂之鬼&KR0997;)毛骨
(晉書元帝紀帝年十五嗣位琅琊王侍中嵇紹異之曰琅琊王丨丨非常殆非人臣之相也圖繪寶鑑畜禽須傋筋力精神丨丨隱)
(起劉禹錫桃源行俗人丨丨驚仙子爭來致詞何至此韋莊詩自然丨丨是公卿杜荀鶴顧雲侍御出二子請詩詩二雛丨丨秀仍)
(竒小小能吟大大詩歐陽修詩臺郎何年得眞訣服餌既久丨丨清蘇軾詩鳳雛驥子生有種丨丨往往傳諸郎)積骨(晉書)
(天文志飛星大如缶若甕其後皎然白長數丈星滅後白者化為雲流下名曰大滑所下有流血丨丨温子昇大覺寺碑丨丨成山)
(祗劫莫數垂衣拂石恒河難計杜甫策問乞恩難再近日已降水衡之錢丨丨頗多無暇更入燕王之市)燒骨(晉書東海王越)
(傳石勒命焚越柩曰此人亂天下吾為天下報之故丨其丨以告天地北史高車傳報賽多殺雞畜丨丨以燎走馬遶旋多者數百)
(匝吳越春秋子胥伏劒而死吳王投之于江中斷其頭置樓上謂之曰日月炙汝肉飄風飄汝眼炎光丨汝丨魚鱉食汝肉)横
骨(晉書郭文傳文入吳興餘杭大辟山中嘗有猛獸忽張口向文文視其口中有丨丨乃以手探去之猛獸明旦致一鹿于其室)
(前)淪骨(晉書桓彜傳斷揚芬千載之上丨丨九泉之下)剔骨(晉書良吏傳吳隱之為荆州刺史帳下人進魚每丨去丨)
(存肉隠之覺其用意罰而黜焉)怨骨(晉書劉曜載記下無丨丨上無怨人沈愚詩蒼苔丨丨斜陽裏粉閣遺基蔓草中)皮
骨(晉書東夷傳肅愼氏有石砮丨丨之甲南史苟匠傳匠居父憂并兄服歴四年不出廬戶自括髮不復櫛沭髮皆秃落哭無時)
(聲盡則繼之以泣目眥皆爛形骸枯顇丨丨裁連雖家人不復識香譜麝香陶隱居云形似麞常食柏葉及噉蛇或於五月得者往)
(往有蛇丨丨主辟邪殺鬼精詩話總龜作詩畏粘丨丨石曼卿紅梅詩認桃無綠葉辨杏有青枝恨其粘丨丨也楊載詩奔走空丨)
(丨躋攀不寸分歐陽修乞致仕劄子腰脚細瘦惟存丨丨)壯骨(晉書石季龍載記年六七歲有善相者曰此兒貌奇有丨丨貴)
(不可言)藏骨(晉書前秦載記高陸人穿井得龜大三尺堅命養之及此而死丨其丨於太廟王羲之筆賦丨丨抱筋含文包)
(質張耒詩韓生畫馬常苦肥肉中丨丨以為竒張翥詩法身無幻壞丨丨自神通)駢骨(南史梁高祖紀帝生狀貌殊特日角)
(龍顏重岳虎顧舌文八字項有浮光身映日無景兩骻丨丨項上隆起有文在右手曰武)破骨(南史沈攸之傳隨叔慶之征廣)
(陵屢有功被箭丨丨孝武以其善戰配以仇池步矟事平當加厚賞為慶之所抑遷太子旅賁中郎)灰骨(南史江淹傳廣陵令)
(郭彥文得罪辭連淹繫獄自獄中上書曰梧丘之魂不愧於沈首鵠亭之鬼無恨於丨丨張說詩合丹希蝘蜓丨丨慕蟾蜍)氣
骨(南史丘遲傳八歲便屬文父靈鞠謂丨丨似我黃庭堅題顏魯公帖觀魯公此帖竒偉秀拔奄有魏晉隋唐以來風流丨丨廣)
(川題䟦觀書似相家得其心而後形色丨丨可得而知也容齋題跋天寶遺事記云王仁裕所著仁裕五代時人雖文章乏丨丨恐)
(不至此吳融贈廣利師歌近來兼解作歌詩言語明快有丨丨)斂骨(南史袁昂傳丨丨吹魂還編黔庶濯疵蕩穢入楚遊陳)
瀝骨(南史孫法宗傳法宗以父屍不得入海尋求聞世間論是至親以血丨丨當悉漬浸乃操刀㳂海見枯骸則刻肉灌血如)
(此十餘年臂脛無完皮血脉枯竭終不能逄衰絰終身)摩骨(南史江淹詩積毀銷金積讒丨丨)體骨(北史隋煬帝紀)
(論億兆靡感恩之士九牧無勤王之師子弟同就誅彛丨丨棄而莫掩吳越春秋越王勾踐入臣于吳曰今寡人身為傭隸妻為僕)
(妾往而不返客死敵國若魂魄有知媿于前君其無知丨丨棄捐六一題跋公權書往往以模刻失其眞其丨丨終在也)烏骨
(北史魏于仲文傳煬帝即位甚見親重遼東之役仲文率軍指樂浪道次丨丨城簡羸馬驢數千置於軍後既而率衆東過高麗出)
(兵掩襲輜重仲文回擊大破之)沉骨(北史魏常景傳忠介剖心於白日耿節丨丨於幽靈張祐詩亂流公莫度丨丨嫗空嘷)
額骨(北史齊平秦王傳平秦王歸彥丨丨三道著幘不安文宣見之怒使以馬鞭擊其額血被面)眉骨(北史隋煬帝紀)
(開皇元年立為晉王高祖密令善相者來和徧視諸子和曰晉王丨上䨇丨隆起貴不可言杜甫詩安得突騎只五千崒然丨丨皆)
(爾曹陳與義詩張子霜後鷹丨丨非凡曹)負骨(北史齊竇泰傳善騎射有勇略父兄戰歿于鎮泰身丨骸丨歸尒朱榮以從討)
(邢杲功賜爵廣阿子柳宗元天對龍伯丨丨帝尚窄之注龍伯釣鰲天帝怒短小其民)支骨(北史魏李元護傳妾妓十餘聲)
(色自縱情慾既甚丨丨稍消鬚長二尺一時落盡季歴哀慕歌丨丨離别垂思南隅)手骨(北史隋達奚長儒傳突厥沙鉢略可)
(汗寇掠西南詔以長儒為行軍總管擊之遇于周槃衆寡不敵為虜所衝突散而復聚且戰且行轉鬭三日五兵咸盡士卒以拳毆)
(之丨皆丨見殺傷萬計虜氣稍奪于是解去)脊骨(北史漕國傳漕國在蔥嶺之北蔥嶺山有順天神者祠前有一魚丨丨有)
(孔中通馬騎出入老學庵筆記河北道士賈衆妙善相以為曾魯公丨丨如龍王荆公目睛如龍人能得龍一體者皆貴窮人爵齊)
(民要術牛陽鹽欲得廣當陽鹽中間丨丨欲得窄)焚骨(北史隋衞元傳駕幸遼東使衞元與代王侑留守京師會楊元感圍)
(東都元率步騎七萬援之至華陰掘楊素冡丨其骸丨夷其塋域示士卒以必死又王頒傳隋開皇初獻取陳之策及陳滅召父時)
(士卒對之涕泣其間壯士或問曰將不為覇先早死不得手刃之邪請發其丘隴斵櫬丨丨亦可申孝心矣於是夜發其陵剖棺丨)
(丨取灰投水飲之張耒詩秩卑丨丨不作塜青石浮屠當丘壠)護骨(北史高車傳古赤狄之遺種也初號為狄歴北方以為高)
(車丁零其種有狄氏斛律氏解批氏丨丨氏)契骨(北史突厥傳俟斤為木杆可汗勇而多知西破嚈噠東走契丹北并丨丨)
(威服塞外諸國)瘞骨(唐書高祖紀武德三年六月乙卯丨州縣暴丨)囊骨(唐書吳保安傳姚嶲蠻反郭仲翔被執保安營)
(贖仲翔以歸都督楊安居厚禮仲翔檄領近縣尉遷代州戸曹于時保安以彭山丞客死其妻亦歿喪不克歸仲翔為服縗絰丨其)
(丨徒跣負之歸葬魏州廬墓三年)捶骨(唐書食貨志貴税錢長數重困疲羸丨丨瀝髓苟媚聚斂之司有不恤人之病)首
骨(唐書袁天剛傳幼精相術帝在九成宫令視岑文本曰學堂瑩夷眉過目故文章振天下丨生丨未成自前而視法三品肉不)
(稱骨非壽兆也)後骨(唐書袁天剛傳天剛見馬周曰馬君伏犀貫腦背若有負貴驗也近古君臣相遇未有及公者然面澤赤)
(而耳無根丨丨不隆壽不長也)燼骨(五代史晉高祖安太妃傳安太妃生出帝老而失明從帝北遷自遼陽徙建州卒於道中)
(臨卒謂帝曰當焚我為灰南向颺之庶幾遺魂得反中國也既卒砂磧中無草木乃毁奚車而焚之載其丨丨至建州)網骨
(五代史朱瑾傳瑾死民病瘧取其墓上土以水服之病輒愈更益新土漸成高墳徐溫惡之投其尸於雷公塘溫病夢瑾挽弓射之)
(溫懼丨其丨葬塘側立祠其上)粉骨(五代史四夷附錄莊宗破劉守光賜掃剌姓李更其名紹威紹威卒子拽剌立初紹威娶)
(契丹女舍利逐不魯之姊為妻後逐不魯叛亡入西夷紹威納之德光已立晉北歸拽剌迎謁馬前德光曰非爾罪也員我者掃剌)
(與逐不魯耳乃發其墓丨其丨而颺之)透骨(宋史姚麟傳在兵間中矢丨丨鏃留不去以強弩出之笑語自若朱子末利詩)
(露寒清丨丨風定遠舍芳吕柟詩泉水泠泠丨丨寒郝經秋思詩静聽風雨急丨丨寒凛凛)雋骨(相牛經丨丨欲得垂蘭秣)
(欲得大)彊骨(老子虛其心實其腹弱其志丨其丨)燔骨(鬼谷子察言不失若磁石之取鍼舌之取丨丨化書嚼丨丨者)
(燋唇爛舌不以為痛飲醇酎者&KR0938;腸嘔胃不以為苦)齕骨(荀子雖此倮而埋之猶且必抇也安得葬埋哉彼乃將食其肉而丨)
(其丨也)播骨(韓非子夫陳善田利宅所以戰士卒也而斷頭裂腹丨丨乎平原曠野者無宅容身身死田奪)刺骨(韓非)
(子聞古扁鵲之治其病也以刀丨丨聖人之救危國也以忠拂耳丨丨故小痛在體而長利在身拂耳故小逆在心而久福在國聞)
(見前錄哲宗即位退元豐大臣於散地皆銜怨丨丨隂伺間隙李商隱詩虎箭侵膚毒魚鈎丨丨銛蘇舜欽詩地形窄束甲丨丨眥)
(裂不復能相招戴復古詩布衣不換錦宫袍丨丨清寒氣自豪)銘骨(吳越春秋吳使王孫駱請成于越王句踐將許之范蠡曰)
(君王早朝晏罷切齒丨丨謀之二十餘年今日得而棄之其計可乎李白詩丨丨傳其語竦身已電滅)截骨(吳越春秋夫丨)
(丨之劒無削剟之利臽鐵之矛無分髮之便建策之士無暴興之說)彈骨(淮南子胡人丨丨越人囓臂中國㰱血也所由各異)
(其于信一也)碎骨(淮南子夫馬之為草駒之時齕咋足以噆肌丨丨蹶蹏足以破盧陷匈及至圉人擾之良御教之則雖歴)
(險超壍弗敢辭本草淡竹葉根名丨丨子吕溫由鹿賦或洞胷而達腋或折足而丨丨)槁骨(淮南子古者非不能竭國麋民)
(虛府殫財舍珠鱗施綸組節束追送死也以為窮民絶業而無益于丨丨腐肉也故葬薶足以收斂蓋藏而已)屬骨(淮南子地)
(黃主丨丨而甘草主生肉之藥也以其丨丨責其生肉以其生肉論其丨丨是猶王孫綽之欲倍偏枯之藥而欲以生殊死之人亦)
(可謂失論矣)遺骨(列仙傳寗封子讚鑠質洪罏暢氣五烟丨丨灰燼寄墳寗山阮籍大人先生傳禽生而獸死埋形而丨丨)
(王遒把梁墓詩把梁丨丨逐妻回陳師道詩彭翁老壽終丨丨燕子飛來只故樓薩都剌詩石梯駕仙巖往往丨丨在)合骨
(急就篇脯腊注膊而乾者謂之脯丨丨全乾謂之腊)胻骨(急就篇臏脛注臏膝蓋也脛丨丨也)接骨(急就篇續斷注續斷)
(一名丨丨即今所呼續骨木也)取骨(揚子割肉丨丨滅頂於血)乾骨(揚子唫於血資丨丨)干骨(揚子丨言入丨時貞)
(測曰丨丨之時直其道也)反骨(洞冥記東方朔遊鴻濛之澤有黃翁告朔曰吾目中瞳子色皆青光能見幽隱之物三千年一)
(丨丨洗髓二千歲一刻骨伐毛自吾生已三洗髓五伐毛矣)富骨(論衡富家之翁貲累千金生有丨丨治生積貨至于年老)
(成為富翁矣)化骨(武帝内傳王母曰愛精握固閉氣吞液氣化為血血化為精精化為神神化為液液丨為丨皇甫松大隱)
(賦序亦何必拂衣丹嶠散髮清流吸玉露之英擷金芝之秀鍊神丨丨以為榮乎)易骨(武帝内傳王母曰一年易氣二年易)
(血三年易精四年易脈五年易髓六年丨丨七年易筋八年易髮九年易形)水骨(四民月令犁星沒丨生丨)凡骨(參同)
(契神鍊氣清魂安魄静更易丨丨變為眞人蘇軾詩世人但學蘭亭面欲換丨丨無金丹)純骨(神仙傳老子黃白色美眉廣顙)
(長耳大目疎齒方口厚唇額有深五達理日角月懸鼻丨丨䨇柱耳有三漏門足蹈二五手把十文廣川題跋丨丨無媚純肉無力)
(書病如此)嚼骨(神仙傳趙瞿肌膚光澤走如飛鳥年七十餘食雉兔皆丨其丨年百七十)異骨(神仙傳彭祖曰仙人者面)
(生丨丨體有竒毛率好深僻不交俗流杜甫詩丨丨降松喬)指骨(西京雜記戚姬以百鍊金為彄環照見丨丨上惡以賜侍)
(兒鳴玉耀光等各四枚淨住子敬禮如來現在一切丨丨舍利)尸骨(搜神記宋大夫韓馮取妻而美康王奪之俄而馮自殺妻)
(亦自投臺下遺書衣帶曰王利其生不利其死願以丨丨賜馮合葬)附骨(拾遺記蓬萊山有鳥名鴻鵝色如鴻形如秃鶖腹内)
(無腸羽翮丨丨而生無皮肉也)蛻骨(拾遺記南潯之國有洞穴陰源其下通地脉中有毛龍時丨丨於曠澤之中述異記冀州)
(鵠山傳龍千年則於山中丨丨今有龍岡岡中出龍腦是也事文𩔖聚武夷山石壁上有室曰昇眞洞洞中神仙丨丨莫計其數曹)
(植神龜賦蛇折鱗于平臯龍丨丨於深谷孟郊詩因思丨丨人化作飛桂仙李紳靈蛇詩已應丨丨風雷後豈效銜珠草莽間黃庭)
(堅送李豸詩願為霧豹懷文隱莫愛風蟬丨丨仙袁桷莅醮長春宫詩丨丨稜稜似鶴輕觚壇危處玉為城)雞骨(世說王戎)
(和嶠同時遭大喪俱以孝稱王丨丨支床和哭泣備禮香譜丨丨香本草拾遺記曰亦馢香中形似丨丨者柳宗元柳州峒氓詩鵝)
(毛禦臘縫山罽丨丨占年拜水神蘇軾詩呻吟殊未央更把丨丨灼馬祖常詩丨丨卜神銅鑄鼓却意冰紈將北歸)正骨(世說)
(王右軍目陳玄伯壘塊有丨丨)頂骨(净住子敬禮如來現在丨丨舍利曇域詩丨丨生新髮庭松長舊枝)靈骨(净住子敬)
(禮釋迦如來一切現在丨丨舍利釋氏通鑑康居三藏康僧會至金陵陳如來之化曰如來化已千年然丨丨舍利神應無方霏雪)
(錄舍利按佛書云室利羅或設利羅此云骨身又云丨丨通名舍利顏延之太筮箴無惰爾儀丨丨有知江淹陰長生讚陰君惜丨)
(丨珪碧詎為寶日夜名山側果得金丹道)害骨(文心雕龍逐末之儔蔑棄其本雖讀千賦愈惑體要遂使繁華損枝膏腴丨丨)
待骨(文心雕龍辭之丨丨如體之樹骸情之含風猶形之包氣)樹骨(文心雕龍搆位之始宜明人體丨丨於訓典之區選)
(言於宏富之路顏延之赭白馬賦附筋丨丨垂梢植髮荆浩畫山水賦山借樹為衣丨借山為丨)文骨(文心雕龍陸機斷議)
(亦有鋒穎而腴辭弗剪頗累丨丨)先骨(文心雕龍怡悵述情必始乎風沈吟鋪辭莫丨于丨)練骨(文心雕龍丨於丨者)
(析辭必精深乎風者述情必顯)狸骨(庾肩吾書品伯玉遠慕張芝近參父迹長胤丨丨方擬而難迨名畫記丨丨之方右軍歎)
(重龍頭之畫謝赫推高廣川題跋唐人謂此本苟輿治勞之方右將軍臨之至今謂丨丨帖)眞骨(詩品劉楨詩其源出于古)
(詩仗氣愛奇動多振絶丨丨凌霜高風跨俗李白遊台越詩願言弄倒景從此鍊丨丨又登巴陵開元寺詩五峯秀丨丨張喬弔造)
(微上人詩白塔收丨丨黃庭堅詩祗應丨丨下人世不謂雄姿留粉墨)鏤骨(顏氏家訓追思平昔之指銘肌丨丨非徒古書)
(之誡經目過耳)狗骨(洛陽伽藍記瑶光寺珍木香草不可勝言牛筋丨丨之木雞頭鴨脚之草亦悉備焉)拆骨(洛陽伽藍)
(記如來昔住摩休國剝皮為紙丨丨為筆)壽骨(齊民要術相馬丨丨欲得大如緜絮苞圭石注丨丨者髮所生處也蘇軾詩丨)
(丨遥知是弟兄又和張郎中春盡詩不禱自安緣丨丨苦藏難沒是詩名劉迎詩為君占丨丨綽起有清風)嗣骨(齊民要術)
(馬丨丨欲廉如織杼而闊又欲長)見骨(齊民要術望之大就之小筋馬也望之小就之大肉馬也皆可乘致致瘦欲得見其)
(肉致肥欲得丨其丨冷齋夜話黃魯直使余對句曰呵鏡雲遮月對曰啼妝露著花魯直罪余於詩深刻丨丨不務含蓄杜甫新安)
(吏詩眼枯即丨丨天地終無情楊萬里詩書莫讀詩莫吟讀書兩眼枯丨丨吟詩个字嘔出心吳萊詩老石崚嶒欲丨丨天河瀉破)
(莓苔灣范梈詩淨掃黎山須丨丨莫令楚客屢回腸)機骨(齊民要術馬丨丨欲舉上曲如懸匡)頸骨(齊民要術馬丨丨欲)
(大肉次之)尾骨(齊民要術馬丨丨欲高而垂尾本欲大尾下欲無尾)髂骨(齊民要術馬丨丨欲得大而長)膝骨(齊民)
(要術馬丨丨欲圓而長大如杯盂)輔骨(齊民要術馬後足丨丨欲大注丨足丨者後足骸之後骨)琢骨(齊民要術雞一)
(頭解骨肉相離切肉丨丨煑使熟)除骨(齊民要術作餅炙法取好白魚淨治丨丨取肉琢得三升)離骨(齊民要術作犬)
(䐑法犬肉三十斤以小麥白酒煑令肉丨丨乃擘雞子著肉中)多骨(本草白豆蔲一名丨丨陳藏器曰丨丨形如芭蕉葉似杜)
(若又山谷題䟦唐自歐虞後能備八法者獨徐會稽與顏太師耳然會稽多肉太師丨丨而此書尤姿媚可愛衞夫人筆陣圖善筆)
(力者丨丨不善筆力者多肉方回詩鰣橘丨丨核)枸骨(本草丨丨樹如杜仲)木骨(本草五加一名丨丨又人物志其在)
(體也丨丨金筋火氣上肌水血五物之𧰼也)勁骨(書斷羊欣云張芝皇象鍾繇索靖時並號書聖然張丨丨豐肌德冠諸賢)
(之首)張骨(書斷韋氏云崔氏之肉丨氏之丨其章草金人銘可謂精熟至極案謂張芝也)竦骨(書斷磔髦丨丨禆短截長)
(有似夫忠臣抗直補過匡主之節也)膚骨(書斷王知敬工草及行尤善章草丨丨兼有戈戟足以自衞)老骨(法書要錄)
(陶隱居啟云一言以蔽便書情頓極使元常丨丨更蒙榮造子敬懦肌不沈泉夜虞集詠貧士詩丨丨寒不寐夜長况聞風袁宏道)
(詩荒臺丨丨一片青)金骨(春渚紀聞太宗正職事蔡元長行行詞既上太宗之印復捐開府之儀章申公謂曾子宣曰此語與)
(手持丨丨之朵身坐銀交之椅何異鮑照詩蟻壤漏山阿絲淚毁丨丨吳筠步虛詞自非挺丨丨焉得諧夙願李白感興詩西山玉)
(童子使我鍊丨丨盧綸詩天宫寶器隋朝物鍊在金函比丨丨溫庭筠詩丹溪藥盡變丨丨清洛月寒吹玉笙趙嘏詩不因丨丨三)
(清客誰識吳州有洞天袁裒詩鍊形丨丨化團礎土砂堅)胎骨(清異錄廣陵法曹宋龜造縷子膾其法用鯽魚肉鯉魚子以碧)
(筒或菊苖為丨丨)脫骨(清異錄京洛白鱔極佳烹治罕有得法者周朝寺人楊承禄造丨丨獨為魁冠禁中時亦宣索承祿)
(進之名曰軟釘雪籠)形骨(集仙傳其次坐脫立亡有所謂尸解按眞誥云人死必視其形足不青皮皴目光不毁無異生人毛)
(髮盡脫俱失丨丨者皆尸解也圖畫見聞誌禪月大師貫休工小筆嘗覩所畫水墨羅漢云是休公入定觀羅漢眞容後寫之故悉)
(是梵相丨丨古怪陶弘景相經序相者蓋性命之著乎丨丨吉凶之表乎氣貌黃伯思跋干祿字碑後余得此碑三題卷後字勢各)
(不同雖似稍進然猶孩稚丨丨歲殊月異未若老成風格成就也)辨骨(稗編丘明師範尼父使讀者望表而知裏捫毛而丨)
(丨)顴骨(稗編面上有骨卓起名為丨丨主權勢)納骨(稗編葬書所謂反氣丨丨以蔭所生者固在術中)虎骨
(稗編自肘至腕名丨丨象臣欲短而細欲峻而圓茅亭客話靈池縣洛帶村民郝二祖父一日夜分開庄門出去杳無蹤跡有行人)
(說夜來一虎跳入羊馬城軍人射殺分食之其祖父絶無音耗則化虎者是也遂訪得虎肉食者𫉬丨丨數塊將歸葬之)山骨
(圖繪寶鑑范寬卜居終南太華徧觀奇勝落筆雄偉老硬眞得丨丨而與關李並馳方駕也畫史余家董源霧景横披全幅丨丨隱)
(顯林梢出沒意趣高古韓愈石鼎詩巧匠斲丨丨刳中事煎烹陸龜蒙詩四面蹙丨丨歐陽修吳學士石屏歌虢公刳山取丨丨朝)
(鑱暮斲非一日楊萬里詩天女似憐丨丨瘦為縫霧穀作春衫又學詩初學陳後山霜皮脫盡丨丨寒元好問别李周卿詩溪光淡)
(於冰丨丨淨如玉)結骨(通鑑貞觀二十二年丨丨俟利發入朝丨丨人皆長大赤髮綠睛自古未通中國至是其俟利發失)
(鉢屈阿棧來朝)揣骨(劇談錄龍復本無目善聽聲丨丨每言休咎無不必中夢溪筆談有觀畫而以手摸之相傳以為色不隱)
(指者為佳畫此又在耳鑒之下謂之丨丨聽聲)徹骨(洞天清錄銅性為水一蒸淘不見銅色惟翠綠丨丨中有一線紅色如丹)
(老學菴筆記楊朴處士詩云數個胡皴丨丨乾一壺村酒膠牙酸不知皴何物疑是餅餌之屬劉禹錫西山蘭若試茶歌悠揚噴鼻)
(宿酲散清峭丨丨煩襟開歐陽修詩還憐銕甲冷丨丨四十餘萬屯邊兵黃庭堅詩苦棟狂風寒丨丨黃梅細雨潤如酥李覯詩蕭)
(晨丨丨清佳景邀人醉元好問詩詩人愛山愛丨丨十月東來犯冰雪)硬骨(全唐詩話皮日休賦龜詩嘲歸氏子曰丨丨殘)
(形知幾秋屍骸終是不風流頑皮死後鑽須遍却為平生不出頭)雷骨(麟書徒撅丨丨䕫鼓張勢睥睨摩牙未敢輕噬)鑽
骨(寶櫝記浮提國進神通善畫二人肘間有金壺四寸中有墨汁及壺汁盡二人割心滴血以代之或丨丨取髓作膏探其懷有)
(玉壺中有丹藥之屑塗身則如故)没骨(東坡題跋東坡平時作字骨撑肉肉丨丨未嘗作此瘦妙也揮麈前錄徐崇嗣丨丨)
(芍藥冠世之寶夢溪筆談徐熙之子效諸黃之格更不用墨筆直以彩色圖之謂之丨丨圖工與諸黃不相下荃等不復能瑕疵宣)
(和畫譜黃荃有丨丨花枝圖圖畫見聞誌徐崇嗣畫丨丨圖以其無筆墨骨氣而名之但取其濃麗生態蘇轍詩異花丨丨朝露香)
神骨(畫史江州張氏收李重光道裝像丨丨俱全云是顧宏中筆湘山野錄江南李後主煜性寬恕丨丨秀異駢齒一目有重)
(瞳篤信佛法但著雜說百篇以見志劉禹錫華山歌能令下國人不見換丨丨白居易詩入秋丨丨爽李中詩因知鍊丨丨何必在)
(烟霞歐陽修詩詩翁雖老丨丨秀)傲骨(鼠璞唐人言李白不能屈身逄世以腰間有丨丨許有壬詩丨丨日已長及辰事逍)
(遥袁宏道詩丨丨終然遭白眼)高骨(晦菴題跋俗間所傳脉訣五七言韻語者詞最鄙淺非叔和本書明甚乃能直指丨丨為)
(關而分其前後以為寸尺陰陽之位)寓骨(放翁題跋張待制客死靈丘丨丨雲中異𩔖亦為霣涕也)研骨(耳目記索元禮)
(訊囚作鳳曬翅等以椽關手足而轉之丨丨至碎懸囚於梁上以石縋頭其酷法如此)兔骨(暌車志楊遇好畋獵放鷹於野)
(見草中一兔搏之無所有如是者三即投草求之得丨丨一具乃兔之鬼也)香骨(楚小志章臺柳旁土城故址云是靈王細)
(腰宫也舞榭歌臺烟消燼滅美人丨丨化作車塵唯留得破寺鐘聲共白楊蕭蕭相和耳杜甫詩冥寞憐丨丨提擕近玉顏李賀詩)
(漢城黃柳映新簾栢陵飛燕埋丨丨李商隱詩莫經五勝埋丨丨地下傷春亦白頭曹松詩定是浮丨丨東歸就故鄉)燕骨
(相馬書丨丨隱微三山小胯似琵琶後犬蹲)聲骨(玉壺清話眞宗呼術者且瞽令張耆夏守斌等揣聽丨丨或中或否)變
骨(瑯嬛記主父夜觀天象見有神人自天而降授以玄女隱身之術九鍊丨丨之丹邵謁經安容先生舊居詩松老不改柯龍久)
(皆丨丨)利骨(貴耳集唐詩媚賴吳娘唱是鹽更奏新聲丨丨鹽謂之鹽者吟行曲引之𩔖)鬚骨(蟹譜周禮䱷人職掌)
(魚征入於玉府者取其丨丨之用以飾器物今魚雖鯤鮞以至蝦蟹悉立征稅之目非若古人取丨丨之意也)紙骨(蜀牋譜紙)
(固多品皆玉板麥光之苖裔也假蘇牋皆印金銀花于上姑蘇紙多布紋而假蘇牋皆羅紋惟丨丨柔薄耳若加厚壯則可比蜀牋)
(也)素骨(張衡髑髏賦我欲告之于五岳禱之于神祗起子丨丨反子四支)暢骨(陳琳武庫賦弩則幽都筋角恒山檿)
(榦通肌丨丨崇縕曲烟)染骨(嵇康養生論練骸易氣丨丨柔筋)俠骨(張華博陵王宫俠曲生從命子遊死聞丨丨香)
(李賀馬詩寶玦誰家子長聞丨丨香)祀骨(潘岳秋興賦龜丨丨於宗祧兮思返身於綠水)智骨(郭璞客傲吾不幾韻於數)
(賢故寂然玩此員策與丨丨)出骨(郭璞巴蛇讚象實巨獸有蛇吞之越丨其丨三年為期釋德洪題權巽中詩句法如徐季)
(海之字字外丨丨骨中藏稜)柔骨(摰虞鵁鶄賦其在水也則巧態多姿調節丨丨)艾骨(鮑照觀漏賦與丨丨而招病猶)
(刳腸而興疾)切骨(梁昭明太子十一月啟命長袂而留客施大被以招賢酌醇酒而攄丨丨之寒溫獸炭而袪透心之冷白)
(居易詩夜酌滿容花氣暖秋吟丨丨玉聲寒)曝骨(梁簡文帝昭明太子集序梧丘之首魂沉而靡托射聲之鬼丨丨而無歸)
(起掩骼之慈被錫槥之澤)大骨(梁宣帝遊七山寺賦想疏柯之茂葉憶丨丨之昏迷)漂骨(江淹尚書符尊冠賤履君臣斯)
(位愛順惡逆成敗可曉未有憑陵我江郊侵軼我河縣而不流魂丨丨丹宗血祀者也)拾骨(江淹被黜為吳興令辭建平王)
(箋輟鑊斂火吹魂丨丨濯以河漢之流曝以秋陽之景)縈骨(江淹恨賦試望平原蔓草丨丨拱木斂魂人生到此天道寧論)
閉骨(江淹恨賦黃塵匝地秋聲四起無不烟斷火絶丨丨泉裏李白哭王炎詩丨丨茅山岡)填骨(江淹思北歸賦憂而)
(丨丨思兮亂神願歸靈于上國雖坎軻而不惜身)屑骨(江淹倡婦自悲賦丨丨不憐抵金誰恡)駿骨(任昉天監三年)
(策秀才文朕傾心丨丨非愳眞龍輜軿青紫如拾地芥唐太宗詩春蒐馳丨丨總轡俯長河李白贈韋良宰詩無人貴丨丨騄耳空)
(騰驤杜甫畫馬讚瞻彼丨丨實惟龍媒張仲素千金市丨丨賦良金可聚丨丨難遇邢紹宗握槊賦象牙在手丨丨登盤元稹詩黃)
(金買英髦絳帳延丨丨李賀馬詩夜來霜壓棧丨丨折西風張祜愛妾換馬詩嬌姿丨丨價應齊羅隱詩浮世近來輕丨丨高臺何)
(處有黃金)煎骨(吳均有所思樂府薄暮有所思終持淚丨丨)霜骨(吳均詩松生數寸時遂為草所沒未見籠雲心誰知)
(負丨丨杜甫寄題江外草堂詩丨丨不甚長永為鄰里憐陸龜蒙詩丨丨雲根慘淡愁宿煙封着未全收又傷史拱詩豈知丨丨葬)
(寒林楊萬里詩山刻丨餘丨梅横水底枝)擢骨(徐陵䨇林寺碑理當刳心靡吝丨丨無疑)片骨(徐陵與楊僕射書足趙魏)
(之黃塵加幽并之丨丨)醢骨(徐陵與楊僕射書葅筋丨丨抽舌探肝於彼凶情猶當未雪)侵骨(沈炯歸魂賦霜微凝)
(而丨丨樹裁動而風道周朴詩巖深水落寒丨丨門静花開色染衣郝經詩迅霆丨丨泠飛電透心明)脆骨(庾信竹杖賦疏)
(毛抵於矰繳丨丨被於風霜柳宗元題毛隸傳後世之模擬竄竊取青妃白肥皮厚肉柔觔丨丨而以為辭者之讀之也其大笑固)
(宜)斷骨(徐彥伯長城賦試危坐而側聽能不銷魂而丨丨韋莊詩莫怪楚吟偏丨丨野烟蹤跡似東周)澡骨(張說喜雨)
(賦咸丨丨於神液共歡心於聖朝)心骨(劉知幾思愼賦刻丨丨而不忘傳諷誦而無斁李華木蘭賦發清明於視聽洗煩濁)
(於丨丨李賀送沈亞之詩吾聞壯夫重丨丨古人三走無摧捽僧貫休詩苦甚傷丨丨清還切齒牙)挂骨(獨孤綬斬蛟奪寳劔)
(賦舟傍奪魄求形於似海之喉岸側甘心丨丨於如霜之齒李白公無渡河公乎公乎丨丨於其間箜篌所悲竟不還)鳳骨
(李白登梅岡贈族姪詩吾宗挺禪伯特秀鸞丨丨皮日休詩丨丨輕來稱瘦容華陽館主未成翁)飛骨(李白詩衆毛丨丨上)
(凌青天)英骨(李白贈僧行融詩行融亦俊發吾知有丨丨梅堯臣詩從此理丨丨)立骨(杜甫鵰賦降精於金丨丨如鐵)
瘦骨(杜甫詩胡馬大宛名鋒稜丨丨成李賀馬詩向前敲丨丨猶自帶銅聲李商隱詩海底覓仙人香桃如丨丨陸龜蒙詩丨)
(丨倍加寒徒為厚繒纊歐陽修詩綠髮方瞳丨丨輕飄然乘鶴去吹笙梅堯臣詩共君相别三四年巖巖丨丨還依然蘇軾詩丨丨)
(寒將斷衰髯摘更稀黃庭堅詩弟子肥如瓠先生丨惟丨)秋骨(杜甫畫鶻行颯爽見丨丨李紳詩今朝稽首拜仙兄願贈丹砂)
(化丨丨)戰骨(杜甫前出塞功名圖麒麟丨丨當速朽張籍關山月年年丨丨多秋草元好問詩野蔓有情縈丨丨殘陽何意)
(照空城尹廷高詩乾坤丨丨何曾朽滄海餘哀未有窮)酸骨(韋應物詩銜恨己丨丨何况苦寒時韓愈詩愁狖丨丨死怪花)
(醉䰟馨楊萬里詩已被子規丨丨死今宵第一莫啼猿)瑩骨(韓愈詩清寒丨丨肝胆醒)映骨(韓愈詩遺我明珠九十六)
(寒光丨丨睡驪目)土骨(韓愈詩偶上城南丨丨堆共傾春酒三五杯)戞骨(韓愈送窮文其次曰交窮磨肌丨丨吐出)
(心肝企足以待寘我讐冤)堅骨(柳宗元晉問攫地跳梁丨丨蘭筋注相馬經蘭筋丨丨者千里眺補之醫言譬國于身丨丨脆)
(肉山石壤墳也中列五藏五材是營也風雲其衞百川其榮也)釘骨(柳宗元詩竒瘡丨丨狀如箭鬼手脫命争纖毫)松骨
(孟郊詩丨丨輕自飛鶴心高不羣方䕫詩雲根斵藥移丨丨石罅分泉插木皮陳泰詩畫史刳松作神墨埽出騏驎帶丨丨)詩
骨(孟郊詩丨丨聳東野詩濤湧退之李洞詩桂林丨丨葬雲根楊萬里詩要入丨家須有丨若除酒外更無仙戴復古詩丨丨梅)
(花瘦歸心江水流方岳詩煩見歙州梁别駕為言丨丨雪槎牙元好問王黃華墨竹詩雪溪仙人丨丨清畫筆尚餘詩典刑張翥詩)
(飯顆任嘲丨丨瘦糟丘能遣客懷寬陳普詩月色滿窗丨丨冷露華方枕夢䰟清吕柟詩夜深寒露侵丨丨)寒骨(賈島詩獨)
(鶴聳丨丨高杉韻細颸李洞感恩書事詩積雪峰西遇奬稱半家丨丨起溝塍皮日休謝惠魚詩冷鱗中斷榆錢破丨丨平分玉筯)
(光杜荀鶴詠雪詩風攪長空丨丨生光於曉色報窗明蘇舜欽詩作詩告石梁聊以慰丨丨朱松詩那知客天涯相對丨丨聳)冷
骨(元稹詩夢成傷丨丨驚卧老龍身方岳詩扁舟歸去自漁舍丨丨秋來更鶴形)撮骨(元稹望雲騅歌丨丨鋸牙駢兩肋)
常骨(姚合詩閑人得事晚丨丨覓仙難)花骨(李賀詩天遣裁詩丨作丨陸龜蒙酒泉詩春疑浸丨丨歐陽修詩薰風入)
(丨丨花枝午低昂范成大詩周南又小春微溫入丨丨僧道潛詩須信杏園憔悴煞從來丨丨不禁寒)病骨(李賀示弟詩丨)
(丨猶能在人間底事無歐陽修詩丨丨羸漳浦官書蠧羽陵楊萬里詩我亦知吾生有涯長將丨丨抵風沙陳傅良詩相約歸來須)
(次第獨存丨丨更凄凉范成大詩春陰丨丨知朱子詩酒腸凍澁成新恨丨丨侵凌減舊肥黃庚詩丨丨怯寒春不管柳棉風裏木)
(棉裘劉因詩欲借西風蘇丨丨暫來石上聽松聲)諂骨(王建寄上韓愈侍郎詩碑文合遣眞魂謝史筆應令丨丨羞)軟
骨(張祜詩舞停歌罷鼓連催丨丨仙娥暫起來)青骨(張餘慶青玉案賦表丨丨傳素心韋莊詩素髯丨丨舊風姿)師
骨(竇臮述書賦虛薄而不忘本分縱横而麄得丨丨)臂骨(施肩吾壯士行如磥之筋礙丨丨)腸骨(李紳詩嶺上泉)
(分南北流行人照水愁丨丨)剉骨(杜牧詩丨丨是風塵)偃骨(皮日休寄題涵象師所居詩子細捫心無丨丨欲隨師去)
(肻相容注丨丨在胷者名入星骨)篣骨(皮日休原親篇今世之誨其子者必檟肌丨丨傷愛毁性以為教)豔骨(皮日)
(休館娃宫詩丨丨已成蘭麝土陸游夢到洛中觀牡丹詩妖䰟丨丨千里在朱彈金鞭一笑譁)擇骨(皮日休詩嘗聞丨丨錄仙)
(誌非可作)雄骨(陸龜蒙詩荆卿丨丨化為塵)醺骨(陸龜蒙中酒賦酃水之清中山之碧必能丨丨&KR0755;顏潛銷暗釋)霞
骨(陸龜蒙紫石硯詩丨丨堅來玉自愁)削骨(張為川謝别毛翁詩羸形感神藥丨丨生豐肌)冤骨(王遒比干墓詩一沉)
(丨丨千年後隴水雖平恨未平)貞骨(許棠貞女祠詩何穴藏丨丨荒祠見舊顏)相骨(曹唐病馬詩逄人丨丨強嘶號張九)
(成詩相馬須丨丨探水須探源)柱骨(陳陶詩靈鼇丨丨半枮朽)恨骨(杜荀鶴哭劉德仁詩多應銜丨丨千古不為塵王惲)
(詩狂圖秪與蝥蛛靡至今丨丨埋秦關)吟骨(杜荀鶴讀諸家詩直應丨丨無生死祗我前身是阿誰黃庚詩丨丨稜稜寬帶)
(眼歸心切切望刀頭)浸骨(杜荀鶴湘江秋夕詩三湘月色三湘水丨丨寒光似練鋪吳融詩依依芳草拂簷平遶竹溪流丨丨)
(清)俗骨(王貞白詩念予無丨丨頻與鶴書招黃滔詩村家蒙棗栗丨丨爽猨蟬蘇軾詩丨丨變換顏如葩)鑄骨(吳融)
(即席詩暖金輕丨丨寒玉細凝膚)塵骨(鄭谷詩他年洗丨丨香火願相依袁桷上京詩漸知丨丨換振佩接青冥)菜骨
(黃滔僧院詩山衣隨叠破丨丨逐年羸)鎻骨(韓偓感舊詩時昏却笑朱絃直事過方聞丨丨香方䕫詩叢綠聯環瑲玉佩殘)
(黃丨丨現金圅)視骨(紇干俞銅馬賦始察形而丨丨遂修火以鎔金)鶴骨(釋齊已詩瘦應成丨丨閒想似禪心王炎詩丨)
(丨雞膚不耐寒那堪癬疥更斑斕蘇軾詩道人絶粒對寒碧為問丨丨何緣肥陸游病起山居詩丨丨龜腸欲不禁扶衰初喜罷呻)
(吟又李商隱嬌兒詩不然神仙姿不爾燕丨丨)冰骨(楊億詩獨憶當筵試湯餅謫仙丨丨照人清程俱詩彼一人兮皎獨立清)
(風為神丨為丨謝宗可詩蛟舞凍雲丨丨瘦龍眠夜月玉鱗開袁桷詩曾將鐵杵敲丨丨佀怪鉛刀割蜜脾)撫骨(歐陽修謝)
(進士及第啟丨丨嗟乎淪鋪卷跡甘于藏密)裹骨(歐陽修荅李秀才啟妍皮丨丨而益癡獨學面牆而奚嚮)清骨(歐陽)
(修荷花賦匪江妃之小腰即廣陵之丨丨徐積詩乃知公是眞英物萬疊秋山聳丨丨)髀骨(歐陽修詩跨鞍驚丨丨數帶減)
(腰圍)鍳骨(蔡襄新泉記甘出天味清丨人丨)斵骨(梅尭臣石枕與笛竹簟詩磨沙丨丨自含潤飽霜弔節無留塵)泥
骨(梅尭臣詩荒廟立丨丨)貶骨(梅堯臣寄歐陽永叔詩仲尼著春秋丨丨嘗苦笞)藤骨(韓維澄心堂紙詩剡溪丨)
(丨不足數蜀江玉屑誰復憐)頭骨(蘇軾送水丘秀才序水丘仙夫治六經百家說為歌詩與揚州豪俊交游丨丨磽然有古)
(大夫風歐陽炯羅漢畫歌頂似伏犀丨丨粗)割骨(蘇軾上王龍圖書自近歲以來蜀人不知有勤恤之加擢筋丨丨以奉其)
(上而不免于刑罰)雲骨(蘇軾詩孤根捍滔天丨丨有破碎)亂骨(蘇軾詩丨丨縱横動遭砭王惲詩一脊無丨丨食免)
(刺鯁防)綠骨(蘇軾詩松下龜蛇丨丨輕)兩骨(蘇轍丐者趙生傳生自臍以上骨如龜殼自心以下骨如鋒刃丨丨相値)
(其間不合如指嘗自言生於甲寅今一百二十七年矣)鶯骨(徐積詩古來多少豪奢兒埋却千鶯萬丨丨)旅骨(張耒)
(詩丨丨還故墟)拂骨(秦觀詩萬里風來丨丨清)滯骨(晁補之詩石髓不成餐閔予多丨丨)著骨(晁補之詩不怕夷門)
(清丨丨故教詩句聳巉巖)貿骨(晁補之感遇詩昭王亦丨丨冀以得馬故)犀骨(韓駒次韻思聰詩伏腦憐君有丨丨騰身)
(笑我不鳶肩)楓骨(楊萬里城上野步詩葉飛丨丨立萍盡沼奩開)雪骨(楊萬里雪詩相傳南風為丨丨此言未試吾不)
(暁又詩一别高人又十年霜筋丨丨健依然方岳素馨詩丨丨冰肌合耐寒怕寒却不離家山)醒骨(楊萬里詩䨇井茶芽丨丨)
(甜蓬萊香燼倦人添)酒骨(楊萬里詩若要花香熏丨丨莫令玉醴濕瓊肌)枵骨(范成大詩繩椅扶丨丨蒲團閣瘁膚)窮
骨(程俱詩自笑塵容滯丨丨不如雞犬上青天袁宏道詩丨丨耽書傲)嘬骨(劉宰詩狐狸丨丨烏啄眼)排骨(王阮代胡)
(倉進聖德惠民詩氣薾胸丨丨神昏眼露圈)面骨(方岳詩丨丨巖稜不入流放歸何止四宜休)巖骨(戴昺詩水鎪丨)
(丨斷煙截樹頭齊)醉骨(劉從益詩九原銷丨丨)蘚骨(謝宗可松枝火詩丨丨誰教劫火侵欲將春意破窮陰)儒
骨(元好問贈荅劉御史雲卿詩先丨丨已腐百罵不汝酬)圅骨(揭傒斯詩丨丨陳野祭禽鳥聲為酸)崖骨(周權詩長)
(松蔭層巒岱色入丨丨)僕骨(五代史唐莊宗紀論唐太宗破西突厥分其諸部置十三州以同羅為龜林都督府丨丨為金)
(微都督府拔野古為幽陵都督府)述骨(五代史唐明宗紀元年七月契丹使梅老丨丨來)拽骨(五代史唐明宗紀三)
(年春正月庚子契丹使丨丨來)堯骨(遼史太宗諱德光字德謹小字丨丨)
防風骨(左傳西狩𫉬麟疏服虔以仲尼名之即云為仲尼至然則丨丨之丨肅愼之矢季氏之羵羊楚王之萍實皆問仲尼)
(而後知豈為仲尼至也皮日休古杉詩未到丨丨丨初僵負貳屍)吐沒骨(北史薛辯傳辯子謹太延初征丨丨丨平之)
乾餘骨(列子駒掇千日化而為鳥其名曰丨丨丨乾餘骨之沬為斯彌)脊吕骨(急就篇偏吕張注昔太岳為禹心吕)
(之臣故封吕侯以譬身有丨丨丨也)富貴骨(論衡丨丨之丨不遇貧賤之苦貧賤之相不遭富貴之樂)鈎鎖骨(净住)
(子若善莊嚴不解衆生肢節得佛丨丨丨相)移檄骨(文心雕龍相如之難蜀老文暁而喻博有丨丨之丨焉)蚩尤
骨(述異記蚩尤人身牛蹄四目六手涿鹿間往往掘得髑髏如銅鐵丨丨丨也)卿相骨(十六國春秋吾粲生數歲孤城)
(嫗見之謂其母曰是兒有丨丨之丨)玉枕骨(清異錄盧文紀有丨丨丨故凡枕之堅實者悉不可用親舊間作楊花枕贈之)
(遂𫉬安寢自是縫青繒充以柳絮一年一易太平廣記唐凌華為獄吏酷暴一夕死見黃衣使者追鑿丨丨丨既醒捫其腦而骨亡)
(又劉宰詩一朝下令開信賞籍皮枕骨彌山丘)右軍骨(法書要錄隋永興寺僧智果工書銘石甚為瘦健嘗謂永師云和尚)
(得右軍肉智果得丨丨丨)不畫骨(名畫記韓幹初師曹覇後自獨擅杜甫曹覇畫馬歌曰弟子韓幹早入室亦能畫馬窮殊)
(相幹惟畫肉丨丨丨忍使驊騮氣凋喪方回秋晚雜書詩沈宋非不工子昂獨高步畫肉丨丨丨乃以帝閑故又蘇軾詩龍眠胸中)
(有千駟不獨畫肉兼畫骨)駿驥骨(文章叙錄毌丘儉荅杜摰詩丨丨丨法異伯樂觀知之但當養羽翮鴻舉必有時)飛
禽骨(湘山野錄徐知諤喜蓄竒玩蠻商得一鳳頭乃丨丨之枯丨也彩翠奪目朱冠紺毛金嘴如生其腦平正可為枕諤償錢)
(五十萬)姦腴骨(冷齋夜話李師中送唐介謫官詩曰去國一身輕似葉高名千古重於山並遊英俊顏何厚未死丨丨丨)
(已寒)肉勝骨(姑溪題跋蔡君謨自少以能書得名至老以作字為悅然行筆遲丨丨丨而此帖乃反是)天地骨(郭熙)
(山水訓石者丨丨之丨骨貴堅深而不淺露)金剛骨(雲仙雜記竇肥以當歸為地仙圓曰使血海增光以棗木為杵臼號)
(丨丨丨)日角骨(稗編左目上曰丨丨丨)月角骨(稗編右目上曰丨丨丨)玉梁骨(稗編顴骨相連入耳)
(名丨丨丨主壽考)金城骨(稗編日角之左月角之右有骨直起為丨丨丨位至公卿)天柱骨(稗編印堂有骨上至)
(天庭名丨丨丨)伏犀骨(稗編從天庭貫頂名丨丨丨位至三公)鵝鼻骨(相馬書曲池丨丨丨脹時不在鍼)硯
子骨(相馬書於中丨丨丨末後不通醫)天表骨(袁宏詩汲黯社稷器棟梁丨丨丨)千金骨(張正見君馬黃)
(樂府詎待燕昭王丨丨市駿丨郝經老馬詩垂頭似惜丨丨丨伏櫪仍存萬里心揭傒斯詩世乏伯樂儔誰識丨丨丨)半分
骨(唐太宗書王羲之傳後蕭子雲書雖秃千兔之毫聚無一毛之筋窮萬轂之皮斂無丨丨之丨)不驚骨(孟浩然詩落羽)
(更分飛誰能丨丨丨又陳與義詩乾坤寔多虞遊子屢驚骨)邙山骨(李白憶崔宗之遺吾孔子琴詩誰傳廣陵散但哭丨)
(丨丨)五峯骨(李白詩衡岳有開士丨丨秀眞丨)六鰲骨(李白登高丘而望遠海詩丨丨丨已霜三山流安在)有
道骨(劉禹錫詩言思丨丨丨前事常被謫孔平仲詩觀公眉宇秀凛凛丨丨丨)英雄骨(李商隱渾河中詩咸陽原上丨)
(丨丨半向君家養馬來)奸邪骨(羅隱宿紀南驛詩不知無忌丨丨丨又作何山野葛苖)砂中骨(劉駕出塞曲坐)
(恐塞上山低於丨丨丨)古今骨(邵謁白頭吟常將丨丨丨俾作北邙山)千年骨(戎昱詩地下丨丨丨誰為輔佐)
(臣)窮荒骨(陳陶詩錦書多寄丨丨丨)賢愚骨(陳陶詩黃蒿誰認丨丨丨)泉下骨(曹鄴詩無慮數尺軀委作)
(丨丨丨)大夫骨(曹鄴詩至今汨羅水不葬丨丨丨)相思骨(皮日休女墳湖詩須知韓重丨丨丨直在芙蓉向下)
(消)煩惱骨(陸龜蒙紀夢遊甘露寺詩豈伊丨丨丨合到清凉域)學問骨(陸龜蒙雜諷詩豈無中林士貫串丨丨丨)
青嶂骨(徐夤瀑布詩急恐劃分丨丨丨久應䙀裂翠微腰)青塚骨(李咸用昭君怨樂府千秋丨丨丨留怨在胡琴)
(又晁冲之效古别昭德羣從詩朝為衆狙喜暮作枯魚泣已矣泉下人優哉塚中骨)千里骨(蘇軾詩喜見三少年俱有丨丨)
(丨秦觀詩賴有龍眠戲揮筆眼前時見丨丨丨)金玉骨(張耒詩可能丨丨丨亦逐黃壤腐)少陵骨(楊萬里詩詩家)
(寒刮丨丨丨宫樣高梳西子鬟)豪俊骨(許月卿詩二三丨丨丨數萬甲兵胸)美人骨(薩都拉洞房曲丨丨丨醉紅玉)
(輭滿眼春酣不忺起)
髮(方伐切頭毛也說文根也又姓又有不毛之地莊子謂之窮丨媚同古文作□)
韻藻寡髮(易㢲為風為丨丨為廣顙為多白眼釋文本又作宣黑白雜為宣髮疏風落樹之華葉則在樹者稀疏人之少)
(髮亦𩔖於此竹坡詩話賀方回士大夫謂之賀梅子晚倅姑熟與郭功父遊甚歡方回丨丨功父指其髻謂曰此眞賀梅子也)宣
髮(見上)少髮(見上新序齊有婦人極醜無䨇號曰無鹽女白頭深目長壯大節昂鼻結喉肥項丨丨折腰出胸皮膚若漆)
黃髮(詩丨丨台背壽胥與試又丨丨兒齒書尚猶詢兹丨丨則㒺所愆禮記君子式丨丨爾雅丨丨鮐背耉老壽也史記自序)
(番番丨丨爰饗營丘漢書叙傳吉困於賀湼而不緇禹既丨丨以德來仕按吉王吉禹貢禹也韓詩外傳越裳氏重九譯而至獻白)
(雉於周公周公曰吾何以見賜也譯曰吾受命國之丨丨日久矣天之不疾風迅雨也海不波溢也三年於兹矣意者中國殆有聖)
(人盍往朝之于是來也曹植贈白馬王彪詩王其愛玉體愼享丨丨期何劭詩私願偕丨丨逍遥綜琴書陸機詩願爾偕老擕手丨)
(丨顏延之白鸚鵡賦思受命於丨丨獨舍辭而採言梁元帝高祖武皇帝諡議青衿知擊壤之性丨丨恣鼓腹之歡王仁裕賀王溥)
(入相詩白麻驟降恩何極丨丨初聞喜可知蘇軾詩燎鬚誰識英公意丨丨聊知子建心)鬒髮(詩丨丨如雲不屑髢也西都賦)
(衞后興于丨丨飛燕寵于輕體顧况送從兄奉使新羅詩丨丨成新髻人參長舊苖薛逄詩纖腰怕束金蟬斷丨丨宜簪玉燕高梅)
(堯臣詩丨丨雲垂地瑩姿冰照壺)卷髮(詩彼君子女丨丨如蠆南史臧質傳質字含文長六尺七寸出面露口頽項丨丨又)
(扶南國傳其國人皆醜黑丨丨北史隋王世充傳丨丨狼聲沉猜多詭詐頗窺書傳尤好兵法又眞臘國傳人形小而色黑婦人亦)
(有白者悉丨丨垂耳唐書南蠻傳扶南在日南之南其人黑身丨丨倮行俗不為盗飛燕外傳合德新沐膏九曲沉水香為丨丨號)
(新髻)予髮(詩丨丨曲局薄言歸沐疏今不洗沐其髮徒曲卷而已是憂思之甚也薄知我君子之將歸則沐髮以待之耳左傳)
(盧蒲嫳曰丨丨如此種種矣予奚能為一作余眺補之遐觀樓辭及陽景之方中兮晞丨丨于南榮)沐髮(見上詩苕之華疏一)
(名鼠尾生下濕華紫似今紫草華可染皂煑以丨丨即黑史記倉公傳菑川王病召臣意診&KR0890;曰蹶上為重頭痛身熱使人煩懣病)
(得之丨丨未乾而臥顏延之詩閭闔殊未暉咸池豈丨丨謝朓辭隋王牋丨丨晞陽未測涯涘劉商胡笳十八拍羊脂丨丨長不梳)
(陶宗儀詩挂巾蘿薜看雲起丨丨滄浪待日晞倪瓚詩道心得失已無夢丨丨朝眞候五更)被髮(禮記東方曰夷丨丨文身)
(有不火食者矣西方曰戎丨丨衣皮有不粒食者矣左傳辛有過伊川見丨丨而祭於野者曰不及百年此其戎乎其禮先亡矣又)
(衞侯夢于北宫見人登昆吾之觀丨丨北面而譟曰登此昆吾之虛綿綿生之瓜余為渾良夫呌天無辜爾雅狒狒如人丨丨迅走)
(食人孟子丨丨纓冠而往救之史記宋世家箕子丨丨佯狂而為奴又屈原傳屈原至於江濱丨丨行吟顏色憔悴形容枯槁又范)
(睢傳大王信臣之言死不足以為臣患亡不足以為臣憂漆身為厲丨丨為狂不足以為臣耻乂日者傳公見夫丨丨童子乎日月)
(照之則行不照則止問之日月疵瑕吉凶則不能理漢書王嘉傳百姓訛言持籌相驚丨丨徒跣而走後漢書劉盆子傳丨丨徒跣)
(弊衣赭汙又向栩傳少為書生性卓詭不倫恒讀老子好丨丨著絳綃頭魏志東夷傳倭俗婦人丨丨屈紒作衣如單被穿其中央)
(貫頭衣之晉書華譚傳雖丨丨之鄉徒跣之國皆習章甫而入朝要衣裳以磬折又隱逸傳孫登汲郡共人也夏則編草為裳冬則)
(丨丨自覆南史梁豫章王綜傳綜每靖室閉戸藉地丨丨席藁輕財好士分施不輟惟留身上故衣北史孝行傳徐孝肅早孤不識)
(父養母至孝母終廬於墓所四十餘載丨丨徒跣遂以終身莊子孔子見老聃老聃新沐方將丨丨而乾慹然似非人又有漁父者)
(下船而來須眉交白丨丨揄袂行原而上距陸而止韓非子屢為履也而越人跣行縞為冠也而越人丨丨淮南子九疑之南陸事)
(寡而水事衆於是人民丨丨文身以象鱗蟲韓詩外傳子夏曰吾嘗從君而西見趙簡子簡子丨丨杖矛而見吾君吳越春秋子胥)
(之吳丨丨佯狂跣足塗面行乞於市阮籍大人先生傳今先生乃丨丨而居巨海之中與若君子者遠吾恐世之歎先生而非之也)
(郭璞梟陽讚髴髴怪獸丨丨持竹韓愈詩翩然下大荒丨丨騎騏驎吕溫詩匝塞歌中受恩者誰憐丨丨笑東流謝翺詩丨丨遇夫)
(子狂歌作放民)束髮(禮記童子之節也緇布衣錦緣錦紳并紐錦丨丨皆朱錦也儀禮鬠用組注用組組丨丨也漢書叙傳兒)
(生亹亹丨丨修學偕列名臣從政輔治晉書五行志吳婦人修容者急丨其丨而劘角過於耳蓋其俗自操束太急而廉隅失中之)
(謂也又葛洪傳論丨丨從師老而忘倦又劉頌傳論子雅丨丨登朝竭誠奉國廣陳封建深中機宜北史吐谷渾傳夸吕立號其妻)
(為母尊衣織成裙披錦大袍丨丨於後韓詩外傳為人父者必懷慈仁之愛以養育其子及其丨丨也授明師以成其技釋名總丨)
(丨也總而束之也歸藏啟筮唐賈直言貶嶺外與妻董氏訣曰死生不可期吾死可别嫁董引繩丨丨以帛使直言署之曰非君手)
(不解直言貶二十年還署帛宛然宋孝武帝傳丨丨好怡衍弱冠頗流薄李嶠詩機向廻文巧紳兼丨丨新李益詩身承漢飛將丨)
(丨即言兵歐陽修謝朱推官啟丨丨州里絶無一日之評彯纓王畿竊階羣俊之後蘇轍椰冠詩垂雲旋取海棕子丨丨裝成老法)
(師)剪髮(禮記三月之末丨丨為鬌男角女羈否則男左女右史記趙世家丨丨文身錯臂左袵甌越之民也後漢書和熹鄧)
(后紀后太傅禹之孫也年五歲太傅夫人愛之自為丨丨晉書周玘傳陳敏反玘遣使告鎮東將軍劉凖令發兵臨江已為内應丨)
(丨為信又西戎傳焉耆國其俗丈夫丨丨婦人衣襦著大袴又龜兹國傳人以田種畜牧為業男女皆丨丨垂項王宫壯麗煥若神)
(居南史王藻傳若恩詔難降披請不申便當刊膚丨丨投山竄海人末國傳末國漢世且末國也士人丨丨著氊帽小袖衣為衫則)
(開頸而縫前北史隋鄭善果母崔氏傳鄭善果母崔氏年十三適鄭誠生善果周末討尉遲㢠廻力戰死於陣母年二十而寡父彥睦)
(欲奪其志母抱善果曰婦人無再男之義且幸有此兒棄兒為不慈背夫為無禮寧當割耳丨丨以明素心達禮滅慈非敢聞命又)
(赤土傳其俗皆穿耳丨丨無拜跪之禮元史陳祜傳少好學家貧母張氏丨丨易書使讀之韓詩外傳越王勾踐使廉稽獻民於荆)
(王使者出見曰冠得以俗見不冠不得見廉稽曰越處江海之陂文身丨丨而後處焉今來至上國必曰冠得俗見不冠不得見則)
(上國使適越亦將劓墨文身丨丨而後得以俗見可乎說苑越文身丨丨范蠡大夫種出焉西戎左袵椎結由余亦出焉帝王世紀)
(湯自伐桀後大旱七年殷史卜曰當以人禱湯曰吾所為請雨為民也若必以人禱吾請自當遂齋戒丨丨斷爪以已為牲禱於桑)
(林之社王褒講德論丨丨黥首文身裸袒之國靡不奔走貢獻歡呼來附李昌符詩丨丨已成隱將心更屬文蘇軾趙倅成伯母生)
(日口號殺雞已效于龐公丨丨敢資於陶母)結髮(儀禮采衣紒注紒丨丨古文紒作結史記主父偃傳臣丨丨遊學四十餘)
(年身不得遂親不以為子昆弟不收賓客棄我我阨日久矣又李將軍傳廣自請曰臣丨丨而與匈奴戰今乃得一當單于臣願居)
(前先死單于漢書霍光傳贊霍光以丨丨内侍起於階闥之間確然秉志誼形於色後漢書班彪傳皇太子諸王雖丨丨學問修習)
(禮樂而相傅未置賢才官屬多闕舊典宜博𨕖名儒以為太子太傅東宫及諸王國備置官屬又魯褒傳褒少篤志有大度丨丨傳)
(父業博雅疏通尤好禮士晉書慕容儁載記冉閔遣使人常煒聘於㑺儁積薪置火于其側煒神色自若抗言曰丨丨已來尚不欺)
(庸人况千乘乎巧詐私言以救死者使臣所不為也北史李幼廉傳祖孝徵執政求紫石英於李幼廉乃與二兩孝徵有不平之言)
(或以告幼廉幼廉抗聲曰李幼廉丨丨從宦誓不曲意求人天生德於予孝徵其如予何又齊斛律光傳斛律光性節儉簡聲色不)
(營財利自丨丨從戎未嘗失律深為隣敝懾憚急就篇冠幘簪簧丨丨紐注丨丨謂作結也論衡一身之行一行之操丨丨終身前)
(後無異蘇武詩丨丨為夫妻恩愛兩不疑曹植詩與君初定情丨丨恩義深王粲詩丨丨事明君受恩良不訾陶潛詩丨丨念善事)
(俯仰六九年江淹詩而我在萬里丨丨不相見李白贈從兄皓詩丨丨未識事所交盡豪雄韓愈諍臣論巖穴之士聞而慕之束帶)
(丨丨願進於闕下而伸其辭說白居易詩我本幽閑女丨丨事豪家李益詩丨丨逐鳴鼙連兵追蠡谷)捉髮(左傳衞侯先期)
(入公子&KR1968;犬華仲前驅叔武將沭聞君至喜丨丨走出前驅射而殺之淮南子禹之時以五音聽治一饋而十起一沭而三丨丨應)
(璩薦和模牋方今海内企踵欣慕丨丨之德山林投褐思望旌弓之招韓愈上宰相書周公之急於見賢也方一食三吐其哺方一)
(沐三丨其丨)斷髮(左傳吳子滅徐徐子章禹丨其丨攜其夫人以逆吳子吳子唁而送之又子貢曰太伯端委以治周禮仲)
(雍嗣之丨丨文身羸以為餙豈禮也哉有由然也史記周本紀太伯虞仲知古公欲立季歴以傳昌乃如荆蠻文身丨丨以讓季歴)
(又越王勾踐世家越王勾踐其先禹之苖裔而夏后少康之庶子也封於會稽以奉守禹祀文身丨丨披草萊而邑焉後漢書王霸)
(傳茂建悉出以攻武合戰良久霸軍中壯士路潤等數十人丨丨請戰魏志列女傳曹爽從弟文叔早死其妻自以年少無子恐家)
(必嫁已乃丨丨以為信唐書禮樂志南蠻北狄俗丨丨故舞者以繩圍首約髮莊子宋人資章甫而適越越人丨丨文身無所用之)
(韓非子公孫弘丨丨而為越王騎公孫喜使人絶之曰吾不與子為昆弟矣公孫弘曰我丨丨子斷頸而為國人用兵我將謂子何)
(周南之戰公孫喜死焉吳越春秋干將作劍干將妻丨丨剪爪投於爐中使童女童男三百人鼓槖裝炭遂以成劒魏武帝樂府太)
(伯仲雍王德之仁行施百世丨丨文身)祝髮(榖梁傳吳丨丨文身欲因魯之禮因晉之權而請冠端而襲其籍於成周以尊)
(天王吳進矣列子南國之人丨丨而裸北國之人鞨巾而裘黃庭堅䟦贈俞清老詩清老忿慍欲丨丨著浮圖人衣曰免與俗子浮)
(沉予曰公去而與丨丨者游其中雖有道人亦如沅江九肋鼈耳與俗子為伍方自此始)石髮(爾雅藫石衣注水苔也一名丨)
(丨宋史地理志廣州貢胡椒丨丨酉陽雜俎張乘言南中水底有草如丨丨每月三四日始生至八九日已後可採及月盡悉爛似)
(隨月盛衰也冷齋夜話謝無逸詩曰山寒丨丨瘦水落溪毛凋為魯直所稱賞梁元帝賦水底丨丨山肋地骨書帶抽新屏風牙發)
(楊炯青苔賦烏韭兮綠錢金苔兮丨丨韋應物詩丨丨散清淺林光動漣漪白居易詩仰窺不見人丨丨垂如鬟皮日休詩水煮丨)
(丨氣薪燃松脂香)握髮(史記魯周公世家周公戒伯禽曰我一沭三丨丨一飯三吐哺起以待士猶恐失天下之賢人新序)
(晉公子重耳出亡於晉里鳬須竊其寶貨而逃重耳反國里鳬須造門願見文公方沭其謁者復文公丨丨而應之曰若猶有面目)
(而復見我乎曹植詩一沭三丨丨後世稱聖賢錢起詩上公頻丨丨才子共垂帷汪元量詩有客回腸九無人丨丨三)怒髮
(史記趙世家趙得和氏璧秦昭王曰願以十五城請易璧遣相如奉璧入秦相如視秦無意償趙城乃前曰璧有瑕請指示王因持)
(璧却立丨丨上衝冠孔稚圭詩少年鬭猛氣丨丨為君征庾信鉏麑免趙盾讚鉏麑受命丨丨衝冠陳山甫五丁力士開蜀門賦丨)
(丨森立雄心震躍蘇軾詩半酣掄刀槊丨丨欲起立)擢髮(史記范睢傳丨賈之丨不足以贖賈之罪按謂須賈蘇頲命薛納等)
(制數其丨丨之愆成於屈指之計李白雪讒詩丨丨贖罪乃孔多蘇軾到惠州謝表方尚口乃窮之時蓋丨丨莫數之罪)賈髮
(見上)毛髮(史記倉公傳流汗者同法病内重丨丨而色澤脉不衰此亦關内之病也漢書谷永傳骨月大臣有申伯之忠洞洞)
(屬屬小心畏忌無丨丨之辜不可歸咎諸舅後漢書張奐傳無丨丨之勞而欲求人丘山之用此淳于髠所以拍髀仰天而笑者也)
(魏志陳羣傳太祖議復肉刑羣對曰殺人償死合於古制至於傷人或殘毁其體而裁剪丨丨非其理也又王粲傳今將軍總皇威)
(握兵要龍驤虎步高下在心以此行事無異於鼓洪爐以燎丨丨南史齊武帝紀年十三夢舉體生丨丨長至足有人指上所踐地)
(曰周文王之田淮南子疾風㪍木而不能拔丨丨論衡周長生者文士之雄也作洞歴十篇上自黃帝下至漢朝鋒芒丨丨之事莫)
(不紀載夢溪筆談青堂羌善鍜甲鐵青黑瑩徹可鑒丨丨山水訓山以水為血脉以草木為丨丨曹植求自試表庶立丨丨之功以)
(報所受之恩韓愈上宰相書蹈水火者之求救於人也有介於其側者不惟其父兄子弟之慈愛然後往而全之也雖有所憎惡苟)
(不至乎欲其死者則將狂奔盡氣濡手足焦丨丨救之而不辭也歐陽修詩高樓精爽丨丨竦壯懷直恐衝斗杓蘇軾竹柏圖詩畫)
(師亦可人使我丨丨起)編髮(漢書終軍傳若此之應殆將有解丨丨左衽襲冠帶要衣裳而蒙化者乎晉書東夷傳肅愼氏)
(俗皆丨丨以布作襜徑尺餘以蔽前後又西南夷傳夜郎滇卭都最大西自桐師以東北至枼榆名為嶲昆明丨丨隨畜遷徙亡常)
(處)白髮(漢書五行志建平四年夏京師郡國民聚會里巷阡陌設祭張博具歌舞祠西王母又傳書曰母告百姓佩此書者)
(不死不信我言視門樞下當有丨丨南史鬱林王紀年五歲床前戲高帝方令左右拔丨丨問之曰兒言我誰耶答曰太翁高帝笑)
(謂左右曰豈有為人曾祖而拔丨丨者乎即擲鏡鑷又范縝傳縝年二十九髮白皓然乃作傷暮詩丨丨咏以自嗟論衡丨丨復黑)
(齒落更生飛燕外傳宣帝時披香博士淖方成丨丨教授宫中號淖夫人杜甫詩丨丨千莖雪丹心一寸灰盧綸詩短長新丨丨重)
(疊舊青山錢起詩獻賦十年猶未遇羞將丨丨對華簪李商隱詩青袍似草年年定丨丨如絲日日新蘇軾詩黃雞催暁凄凉曲丨)
(丨驚秋見在身)壯髮(漢書趙皇后傳中宫史曹宫御幸孝成皇帝產子曰我兒男也額上有丨丨𩔖孝元皇帝注丨丨當頟前)
(侵下而生俗呼為圭頭者是也獨斷元帝額有丨丨不欲使人見始進幘服之羣臣皆隨焉黃川書跋豐狐之柱路扈常用之但不)
(知胎毛非丨丨不知可用以作筆此余未嘗試也楊縉詩丨丨危冠下匕首地圖中梅堯臣詩嫵眉丨丨翩驚鴻)散髮(後漢)
(書袁閎傳延熹末黨亊將作閎遂丨丨絶世晉書五行志惠帝元康年中貴遊子弟相與為丨丨倮身之飲又光逸傳逸初至屬胡)
(母輔之與謝鯤阮放畢卓羊曼桓彛阮孚丨丨裸裎閉室酣飲逸將排戶入守者不聽逸便于狗竇中窺之而大呌輔之驚曰他人)
(决不能爾必吾孟祖也遽呼入遂與飲又阮籍傳籍母終裴楷往弔之籍丨丨箕踞醉而直視南史梁恭侯昂傳昂為琅邪彭城二)
(郡太守時有女子年二十許丨丨黃衣石室中無所修行惟不甚食或出人間時飲少酒鵝卵一兩枚人呼為聖姑列仙傳黃阮丘)
(讚被裘丨丨輕步絶倫山棲志孫太初入太白山時有所得赤脚丨丨走最高峰持古松根扣巨竒石以歌揚雄賦升崑崙以丨丨)
(兮踞弱水以濯足張華詩丨丨重陰下抱杖臨清渠張協詩抽簪解朝衣丨丨歸海隅嵇康詩采薇山阿丨丨巖岫王維詩丨丨時)
(未簪道書行尚把李白詩餐霞臥舊壑丨丨謝遠遊)鵠髮(後漢書吳良傳贊太儀丨丨見表憲章案太儀良字也又承宫傳注)
(白髮為丨丨)截髮(後漢書梁冀傳初冀父獻美人友通期於順帝通期有微過帝以歸商商出嫁之冀即遣客盗還通期私)
(與之居冀妻壽伺出多從蒼頭篡取通期歸丨丨刮面笞掠之晉書陶侃傳侃早孤貧范逵嘗過侃其母乃丨丨得䨇髢以易酒肴)
(南史劉穆之傳穆之少時家貧誕節嗜飲食好往妻兄家乞食其妻江嗣女甚明識每禁不令往江氏後有慶會穆之猶往食畢妻)
(復丨丨市肴饌為其兄弟以餉穆之自此不對穆之梳沭北史齊後主紀鄴都并州並有狐媚多丨人丨梁嵩倚門望子賦丨丨投)
(師操心托迹蘇軾詩丨丨願作萬騎先)華髮(後漢書邊讓傳伏惟幕府初開博選清英丨丨舊德並為元龜晉書魯芝傳羊)
(祜為車騎將軍乃以位讓芝曰光祿大夫魯芝潔身寡慾和而不同服事丨丨以禮終始未蒙此𨕖臣更越之何以塞天下之望新)
(序齊國有閭丘卭年十八道遮宣王願得小仕宣王曰子年尚稚未可也士亦丨丨墮顚而後可用耳孫楚笳賦序頃還北館遇丨)
(丨人於潤水之濱向春風而吹笳音聲寥亮有感余情爰作斯賦傅休奕詩十五入君門一别終丨丨梁武帝祠南郊恩詔又於京)
(師置孤獨園孤幼有歸丨丨不匱李白詩丨丨不耐秋颯然成衰蓬王適詩蓬心猶是客丨丨欲成翁李絳詩衰顏逄聖代丨丨受)
(皇恩李嘉祐詩心静無丨丨人和似古時蘇軾謝宣召入學士院啟驚丨丨之半空笑丹心之未折唐庚詩歸心急似隴頭水丨丨)
(多於嶺上梅)曬髮(晉書王導傳導子恬性慠誕謝萬嘗造恬入内久之沭頭散髮而出據胡牀於庭中丨丨神氣慠邁竟無)
(賓主之禮)窮髮(晉書摰虞傳丨丨反景承受正朔北史蠕蠕傳論蠕蠕者匈奴之裔根本莫尋是故魏氏祖宗揚威耀武翦之)
(丨丨之野逐之無人之鄉莊子丨丨之北有溟海者天池也注丨丨不毛之地謝靈運詩周覽倦瀛壖况乃凌丨丨江淹石&KR0917;賦左)
(萎羽右丨丨日照水而東升山出波而隱沒王褒突厥寺碑夏后餘基惟天所置威加丨丨兵歴無革陶弘景水仙賦丨丨送鵬咸)
(池浴日李白遊台越作蹇予訪前跡獨往造丨丨獨孤及詩遠海入大荒平蕪際丨丨蘇軾詩丨丨之南共一天)秃髮(晉書)
(安帝紀隆安二年十二月丨丨烏孤自稱武威王又南凉載記丨丨烏孤河西鮮卑人也其先壽闐母因寢而產於被中鮮卑謂被)
(為丨丨因而為氏焉唐書宰相世系表源氏出自後魏聖武皇帝喆汾長子疋孤七世孫丨丨傉檀據南凉子賀降後魏太武見之)
(曰與卿同源可改為源氏沈遼詩坐思故人應見憶如今丨丨不勝斑范成大詩牙門列校俱剽銳說與河邊丨丨知)理髮
(晉書謝安傳桓溫嘗詣安値其丨丨安性遲緩久而方罷使取幘溫見留之曰令司馬著帽進其見重如此新論人皆悦鏡之明己)
(形而不慕士之明己心人皆欲櫛之丨其丨不願善言之理其情是棄重德而採輕功不亦倒乎北夢瑣言溫庭筠丨丨思來即罷)
(櫛綴文傅咸櫛賦序大才治世猶櫛之丨丨也丨丨不可無櫛治世不可無才孟郊詩十日一丨丨每梳飛旅塵蘇軾詩丨丨千梳)
(淨風晞勝湯沭)䔉髮(北史齊慕容紹宗傳吾數年有丨丨昨來忽盡䔉者笇也我笇其盡乎未幾投水卒名醫别錄今人呼斑)
(髮為丨丨東齋記事今人年少而髮白者目之曰丨丨猶言宣髮也本草云蔓菁子壓油塗頸能變丨丨楊億詩年光侵丨丨春恨)
(寄雲袍)歸髮(唐書顏杲卿傳杲卿被殺莫敢收張湊丨丨於其妻妻疑之髮若動云)櫛髮(淮南子聖人之用兵也若)
(丨丨耨苖所去者少而所利者多歐陽修詩丨丨變新白鑑容銷故丹倪瓚詩弱齡倍清晏丨丨想垂髫)朱髮(歸藏啟筮共工)
(人面蛇身丨丨梁簡文帝楚王神廟碑漸符不殺之教方行大士之心比夫黃樹赤光紫衣丨丨茂矣哉郭璞詩左顧擁方目右眷)
(極丨丨)毫髮(論衡方今聖明承光武襲孝明有浸豐益美之化無細大丨丨之虧畫繼王會工花竹翎毛頗拘院體蘂葉枝)
(莖觜瓜毛羽窮極工細不遺丨丨魏文帝塘上行莫以丨丨故葉捐素所愛鮑照白頭吟丨丨一為瑕丘山不可勝杜甫詩服禮求)
(丨丨推忠忘寢興韓愈詩公從何處得紙本丨丨盡備無差訛張仲素鑒止水賦丨丨已分想沈姿而映藻清華不動見浮彩之生)
(靈)烏髮(明皇雜錄李林甫壻鄭年為省郎髮白上賜甘露羹能丨丨服之果然)素髮(夢溪筆談同甲會文潞公詩清)
(談亹亹風盈席丨丨飄飄雪滿肩秋興賦斑鬢髟以承弁兮丨丨颯以垂領杜甫詩衣裳垂丨丨門巷落丹楓韋應物詩一從守蘇)
(郡兩鬢生丨丨錢起詩流年催丨丨不覺映華簪李中詩舊友青雲貴殊鄉丨丨新)雲髮(老學菴筆記杜牧之作還俗僧詩丨)
(丨不長寸秋寒力更微蓋會昌廢佛時作也王融詩輟泣揜鉛姿搔首亂丨丨李白詩玉顏艷紅綵丨丨非素絲王昌齡詩丨丨不)
(能梳楊花吹更滿李商隱詩借得龍堂寬暁出揲丨丨溫庭筠詩長釵委墜垂丨丨小響丁當逐廻雪又魏璀擣練賦黃金釵兮碧)
(丨丨白素巾兮青女月揭傒斯飛練亭詩麻姑綠丨丨&KR0627;&KR0627;長不殘)植髮(西京賦廼使中黃之士育𫉬之儔朱鬕&KR2155;髽丨丨如)
(竿赭白馬賦附筋樹骨垂梢丨丨竇臮述書賦伯喈三體八分二篆棨戟彎弧電轉星散纖逾丨丨峻極層巘張仲素千金市駿骨)
(賦嘶風覜影垂髾丨丨)鶴髮(庾肩吾詩丨丨辭軒冕鮐背烹葵菽庾信竹杖賦丨丨雞皮蓬頭歴齒張嘉貞水鏡賦聲名未)
(著覽丨丨而若驚功業後時仰龍門而心絶杜甫詩白水魚竿客清秋丨丨翁歐陽修詩錦衣白日還家樂丨丨高堂獻壽時楊萬)
(里詩同朝再接鴛行裏握手相看丨丨前)削髮(王維詩舍弟官崇高宗兄此丨丨楊巨源詩春來丨丨芙蓉寺蟬鬢臨風墮綠)
(雲)頽髮(李白登巴陵詩蟾光惜丨丨閱水悲徂年)
不容髮(漢書枚乘傳其出不出間丨丨丨晉書衞恒傳恒善草隸為四體書勢其作隸勢曰其大徑尋細丨丨丨隨事從宜)
(靡有定制唐書歴志從元始六年置差步之則前後相距間丨丨丨而上元之首無忽微空積矣國史補張登長於小賦氣宏而密)
(間丨丨丨有織成隱起往往蹙金之狀蔡邕隸勢奐若星陣鬱若雲布其大徑尋細丨丨丨蘇軾䟦荆溪外集曾子信道篤學孔子)
(之妙傳於一唯柄鑿相應間丨丨丨范成大詩代謝丨丨丨笑殺鐵門限)
增如髮(詩彼君子女綢直丨丨漢書匈奴傳匈奴亂十餘年不絶丨丨賴蒙漢力故得復安晉書禮志元皇中興事多權道)
(遺文舊章不斷丨丨菊譜波斯菊花一枝一葩喜倒垂下久則微捲丨丨之鬈洞天清錄古器欵必細丨丨無纖毫糢糊馬融圍碁)
(賦勝負之操兮於言丨丨儲光羲詩大道直丨丨春日佳氣多李白詩紗窗倚天開水樹綠丨丨孟郊詩秋草瘦丨丨韓愈詩風塵)
(一出門時日多丨丨)斂髮(禮記丨丨毋髢儀禮周弁殷冔夏收注收言所以收丨丨也晉書慕容廆載記時燕代多冠步搖冠)
(莫護䟦見而好之遂丨丨襲冠諸部因呼之為步搖其後音訛遂為慕容焉)括髮(禮記主人既小斂袒丨丨又丨丨以麻漢)
(書王嘉傳召嘉詣廷尉詔獄少府猛等十人以為大臣丨丨關械裸躬就笞非所以重朝廷褒宗廟也晉書隱逸傳張天錫母卒郭)
(瑀丨丨入弔三踊而出還於南山南史荀匠傳居父憂并兄服歴四年不出廬戶自丨丨不復櫛沭)韜髮(儀禮緇纚注纚今之)
(幘梁也所以丨丨急就篇冠幘注幘者丨丨之巾所以整嫧髮也嫧初責反釋名纚以丨丨者也以纚為之因以為之名又冠貫也)
(所以貫丨丨也)美髮(左傳有仍氏女黰黑注丨丨為黰後漢書明德馬后紀后身長七尺二寸方口丨丨能誦易好讀春秋楚)
(辭尤善周官董仲舒書唐書南蠻傳南平獠東距智州南屬渝州西接南州北涪州婦人横巾二幅穿中貫其首號曰通裙丨丨髻)
(垂於後禮斗威儀君乘木德而王為人丨丨誠齋雜記明德馬皇后丨丨為四起大髻俱以髮成尚有餘繞髻三匝)髠髮(爾雅)
(猩猩人面豕身長髮能言語好飲酒醉則人丨其丨五代史王鎔傳軍士斬鎔遂滅王氏之族鎔少子昭誦年十歲軍士有德鎔者)
(藏之穴中亂定丨其丨被以僧衣遇湖南人李震與之震匿昭誦於茶籠中載之湖南李白中山孺子妾歌戚姬丨丨入舂市萬古)
(共悲辛)頭髮(史記項羽紀噲入披帷西嚮立瞋目視項王丨丨上指目眦盡裂神異經東荒山中有大石室東王公居焉長)
(一丈丨丨皓白人形鳥面而虎尾恒與玉女投壺論衡人所愛憎在容貌之好醜丨丨白黑在年歲之稚老釋名七十曰耄丨丨白)
(髦髦然也韓愈詩脱冠剪丨丨飛步遺縱塵孟郊詩豈知眼有淚肯白丨上丨王建詩新剃青丨丨生來未掃眉)奉髮(史記)
(倉公傳臣意所以知薄吾病者切其脉循其尺索刺麤而毛美丨丨是蟲氣也注奉一作奏又作拳案薄吾係女子)有髮(史記)
(大宛傳注始莫邪夢白象而孕及生從母右脇出生丨丨隨地能行七步北史西域康國傳康國者唐居之後也其王本姓溫月氐)
(人也王字世夫畢其妻丨丨幪以皂布)他髮(史記龜策傳神龜在江南嘉林中以譙酒丨丨求之三宿而得注徐廣曰他一)
(作被淮南子胡貉之國縱體丨丨箕倨反言而國不亡者未必無禮也)亾髮(漢書五行志成帝永始元年二月河南街郵樗)
(樹生支如人頭眉目須皆具丨丨耳又賈山傳賈山上言赦罪人憐其丨丨賜之巾憐其衣赭書之背風俗通汝南汝陽西門亭有)
(鬼魅為厲厭者皆丨丨失精)鬚髮(漢書五行志哀帝建平三年十月汝南西平遂陽鄉柱仆地生支如人形身青黃色面白)
(頭有丨丨稍長大凡長六寸一分又蘇武傳武留匈奴凡十九歲始以彊壯出及還丨丨盡白又王莽傳平林新市下江兵將共立)
(聖公為帝改年更始拜置百官莽聞之愈恐外視自安廼染其丨丨進所徵天下淑女杜陵史氏為皇后後漢書馬援傳援明丨丨)
(眉目如畫南史劉峻傳峻好學寄人廡下自課讀書常燎麻炬從夕達旦時或昏睡爇其丨丨及覺復讀其精力如此吳越春秋越)
(王追吳兵欲入胥門望吳南城見子胥頭若車輪目若耀電丨丨四張射於十里百緣經佛告善來丨丨自落法服着身便成沙門)
焦髮(漢書霍光傳唯陛下貴徙薪曲突之策使居丨丨灼爛之右)循髮(漢書李陵傳昭帝立霍光上官桀輔政素與陵)
(善遣陵故人任立政等招陵立政大言曰霍子孟上官少叔用事以此言微動之陵默不應熟視而自丨其丨孔平仲詩甘言戒婢)
(子丨丨祝阿宜)垂髮(後漢書鄧禹傳降者日千數衆號百萬禹所止輙停車住節以勞來之老父童穉丨丨戴白滿車下晉書)
(陳敏傳彥先丨丨分著金石寶櫝記韓房長一丈丨丨於膝能以丹砂晝日月盈缺之勢噴氣作雲雨陸機詩昔並丨丨今也將老)
(許敬宗謝皇太子啟漢月鈎空乍臨珠箔石苔丨丨或映莊帷范静妻沈氏詩水澄正落釵萍開理丨丨)絲髮(後漢書劉茂傳)
(建武三年詔書求天下義士太原太守孫福言茂曰臣前為赤眉所攻吏民壊亂奔走趣山臣為賊所圍命如丨丨賴茂負臣踰城)
(出保盂縣詔書即徵茂拜議郎晉書庾羲傳臣受恩奕世思盡丨丨北史序傳李仲舉授并州别駕及周師圍晉州城破戸口倉儲)
(無所憑據一委仲舉推尋勾當丨丨無遺漢晉春秋審配獻譚書曰癰疽破潰骨肉無丨丨之嫌自疑之臣皆保生全之福新論鷦)
(鷯巢葦之莖紩之以丨丨珠圓羅縐雖女子運巧不能為之然䖟風歘至則葦折卵破名畫記吳王趙夫人以膠續丨丨作輕慢號)
(為絲絶畫繼成宗道凡長安壁傳吳筆皆臨摹上石其跡細如丨丨而不失精神體段魏武帝讓增封武平侯表陛下追念先臣微)
(功使臣續襲爵土祖考蒙光照之榮臣受不貲之分未有丨丨以自報效宋子夜歌宿昔不梳頭丨丨被兩肩黃長睿論飛白法飛)
(而不白白而不飛蓋取其若丨丨處謂之白其勢飛舉謂之飛又魚玄機詩當臺競鬭青丨丨對月爭誇白玉簪)皓髮(後漢)
(書劉寵傳拜會稽太守徵為將作匠山陰縣有五六老叟龐眉丨丨自若耶山谷間出人齎百錢以送寵事文𩔖聚漢武帝過郎署)
(見顏駟龐眉丨丨問曰何時為郎何其老也劉峻辯命論賈大夫沮志於長沙馮都尉丨丨於郎署釋皎然詩黃綺皆丨丨秦地隱)
(商山)亂髮(後漢書曹世叔妻班昭傳動静輕脫視聽陜輸入則丨丨壞形出則窈窕作態說所不當道觀所不當視此謂不能)
(專心正色矣釋名彊其性凝強以制服丨丨也七啟收丨丨兮拂蘭澤杜甫寓居同谷縣詩有客有客字子美白頭丨丨垂過耳韋)
(應物詩丨丨思一櫛垢衣思一浣包佶詩覽鏡惟看飄丨丨臨風誰為駐浮槎)長髮(魏志東夷傳瀆盧國與倭接界十二國皆)
(有王其人形皆大衣服潔清丨丨晉書石季龍載記季龍子鑒鎮關中其友李松勸鑒文武有丨丨者拔為冠纓餘以給宫人唐書)
(明皇紀開元三年十一月禁白衣丨丨會又上聲韓非子古者有諺曰為政猶沭也雖有棄髮必為之愛愛棄髮之費而忘丨丨之)
(利不知權者也廣州記藤𩔖有十許種一曰諾藤二曰水藤山行渴則斷取飲之治人體有損絶沐則丨丨去地一丈斷之輙更生)
好髮(吳志薛綜傳珠崖之變起於長吏覩其丨丨髠取為髮)蓬髮(晉書阮孚傳元帝以孚為安東參軍孚丨丨飲酒不)
(以王務嬰心南史梁建平王宏傳景素性甚孝事獻太妃朝夕不違侍養太妃有不安景素傍行丨丨又丘靈鞠傳靈鞠宋時文名)
(甚盛入齊頗減丨丨弛縱無形儀不事家業王儉謂人曰丘公仕宦不進才亦退矣北史周荆可傳葬母之後廬於墓側畫夜悲哭)
(負土成墳丨丨不櫛菜食飲水而已郭璞西王母讚天帝之女丨丨虎顏沈約八詠詩照愁軒之丨丨影金階之輕步元稹詩暗梳)
(丨丨羞臨鏡私帶蓮花恥見人韋莊詩羨爾無知野性眞亂搔丨丨笑看人蘇軾詩為君三日醉丨丨不暇幘)髩髮(晉書卞壼)
(傳盗發壼墓尸僵丨丨蒼白面如生兩手悉拳爪甲穿達手背又劉聰載記聰讌羣臣於光極殿引見其太弟乂容貌毁悴丨丨蒼)
(然涕泣陳謝聰亦對之悲慟待之如初南史謝晦傳晦美風姿善言笑眉目分明丨丨如墨北史魏宗室任城王傳任城王雲長子)
(澄少好學美丨丨善舉止言辭清辯響若縣鐘又周柳敏傳遭母憂旬日之間丨丨半白五代史前蜀世家王衍妾劉氏丨丨如雲)
(而有色行刑者將免之劉氏曰家國喪亡義不受辱遂就死釋名導所以導櫟丨丨使入巾幘之裡也神仙傳蔡經忽身體發熱如)
(火舉家汲水灌之如沃焦石三日消耗骨立乃入室以被自覆忽然失之去十餘年忽還家容色少壯丨丨鬒黑竹譜棘竹贊篾筍)
(既食丨丨則侵注筍味落人丨丨崔瑗三珠釵箴丨丨如雲乃象衆星左思詩丨丨覆廣額䨇耳似連璧張載詩氣力漸衰損丨丨)
(終以皓陶潛詩丨丨早已白韓愈詩三年不見汝使我丨丨未老而先化李中詩欲話關河夢先驚丨丨秋眺冲之詩明朝覽鏡視)
(丨丨不知白從何處生)露髮(晉書賀循傳陳敏之亂詐稱詔書以循為丹陽内史循服寒食散丨丨裸身示不可用唐書南)
(蠻傳㸑蠻男子左衽丨丨徒跣其王姓朱氏號劒荔王夢溪筆談石曼卿每與客痛飲丨丨跣足著械而坐謂之囚飲)飾髮
(晉書東夷傳馬韓俗不重金銀錦罽而貴纓珠用以綴衣或丨丨垂耳)辮髮(晉書西域傳吐谷渾婦人以金花為首飾丨丨)
(縈後綴以珠貝南史北狄傳北狄種𩔖實繁蠕蠕為族蓋匈奴之别種也丨丨衣錦小袖袍小口袴北史隋煬帝紀詔曰駕毳乘風)
(歴代所弗至丨丨左衽聲教所罕及莫不厥角關塞頓顙闕庭又宇文述傳化及宇文述長子也其弟士及尚南陽公主煬帝幸榆)
(林化及與弟智及違禁與突厥交市帝大怒囚之數月還京師欲斬之而後入城解衣丨丨訖以主救之乃釋五代史四夷附錄吐)
(蕃婦人丨丨戴瑟瑟珠云珠之好者一珠易一良馬尚書大傳武丁思先王之道丨丨重譯至者六國孫頠春儺賦命方相氏出儺)
(百神丹首纏裳丨丨文身倪瓚竹枝詞丨丨女兒住湖邊能唱胡歌踏舞筵)拔髮(晉書石季龍載記石宣殺韜季龍怒甚幽)
(宣於席庫使韜所親宦者丨其丨抽其舌北史齊文宣帝紀蠕蠕菴羅仁叛帝親討大破之太保賀拔仁坐違緩丨其丨免為庶人)
(使負炭輸晉陽)首髮(晉書姚興載記别駕宗厰等疏曰裴氏年垂知命丨丨二毛)袒髮(南史梁武帝紀拯其將魚驅其)
(丨丨)直髮(南史梁太宗紀帝幼而聰睿六歲能屬文須髩如畫丨丨委地又蘇侃傳侃作塞客吟以喻志曰丨丨指秦關凝神)
(越漢渚孫資别傳資薦賈逵於相府曰忠言聞於大衆烈節著於當時雖古之丨丨據鼎罔以加也吳都賦干鹵殳鋋暘夷勃盧之)
(旅長&KR2559;短兵丨丨馳騁儇佻坌並)割髮(南史張彪傳章昭達既遣劫殺彪迎彪妻楊氏便拜稱陳文帝教迎為家主楊便改)
(啼為笑謂昭達殯彪喪墳冡既畢楊還經彪宅謂昭達曰婦人本在容貌辛苦日久請暫過宅莊飾昭達許之楊入屋便以刀丨丨)
(毁面哀哭慟絶誓不更行)一髮(南史張融傳宋明帝宫人患腰痛牽心徐文伯曰此髮癥也以油投之即吐得物如髮稍引之)
(長三尺頭已成蛇能動挂門上適盡丨丨而已病都差傅咸櫛賦我嘉兹櫛惡亂好理丨丨不順實為己耻徐陵與楊僕射書生輕)
(丨丨自重千金韓愈與孟尚書書漢氏以來羣儒修補百孔千瘡其危如丨丨引千鈞綿綿延延寖以微滅又詩乘潮簸扶胥近岸)
(指丨丨周權詩青山丨丨認邳州蕭條暮上魚豚市)纏髮(南史齊河東王鉉傳初鉉年三四歲高帝嘗畫臥丨丨鉉上高帝腹)
(上弄繩高帝因以繩賜鉉北史流求國傳男女皆白紵繩丨丨從頂盤繞至項)容髮(南史劉瓛傳永明初竟陵王子良請為征)
(北司徒記室瓛與張融王思遠書曰量已審分不敢期榮夙嬰貧困加以疎懶衣裳丨丨有足駭者韋應物詩清鏡理丨丨褰簾出)
(深重楊濤蟻穿九曲珠賦當曲轉之中才可丨丨既傍通之後亦即牽絲)剃髮(南史劉之遴傳侯景初以蕭正德為帝之遴時)
(落景所將使授璽&KR0807;之遴預知之丨丨披法服乃免又宋史長沙王道憐傳彥節見禽被殺子俁與陔丨丨被法服向京口於客舍)
(為人識執于建康又徐孝克傳丨丨為沙門改名法整西域記室邏伐悉底國王威風遠洽臣諸印度日以五億金錢周給貧窶一)
(使人丨丨賜一億金錢張蠙詩丨丨得時名蘇軾詩已喜禪心無别語尚嫌丨丨有詩斑)立髮(南史王琳傳琳體貌閒雅丨丨)
(委地喜怒不形於色北史魏昭成帝紀昭成帝諱什翼犍平文皇帝之次子也生而奇偉寬仁大度身八尺隆準龍顏丨丨委地臥)
(則乳垂至席王隱晉書初武帝為世子文帝問裴秀人有相否秀曰中撫軍丨丨至地手垂於膝人望既茂天表如此非人臣之相)
(也)爪髮(南史扶南國傳先是三年八月武帝改造阿育王佛塔出舊塔下舍利及佛丨丨髮青紺色衆僧以伸之隨手長短)
(放之則旋屈為蠡形)佛髮(南史扶南國傳普通元年中大通二年大同九年累遣使獻方物五年復遣使獻生犀又言其國有)
(丨丨長一丈二尺詔遣沙門釋雲寶隨使往迎之)盤髮(北史室韋傳其俗丈夫皆丨丨婦女丨丨衣服與契丹同)養髮
(北史魏文帝文皇后傳文帝文皇后乙弗氏時新都關中務欲東討蠕蠕寇邊未遑北伐故帝結婚以撫之於是更納悼后命后遜)
(居别宫出家為尼帝恩好不忘密令丨丨有追還之意)落髮(北史魏宗室河南王傳平原子和襲王爵初聘乙氏公主為妃)
(生子顯薄之以公主故不得遣出因忿遂自丨丨為沙門五代史張策傳策少好浮圖之說乃丨丨為僧居長安慈恩寺劉長卿詩)
(龍宫丨丨披袈裟翁卷詩一宿此樿宫身同丨丨翁)看髮(北史慕容儼傳慕容儼以軍功除開府儀同梁陸法和等以郢州内)
(附以儼鎮郢梁大都督侯瑱任約併力圍城儼軍惟煮槐楮及皮角食之後蕭方智立請和有詔還之及至望帝悲不自勝帝親執)
(其手捋儼鬚脱帽丨丨歎息久之曰自古忠烈豈過此也)人髮(北史蕭詧傳性不飲酒不好聲色又惡見丨丨事之者必多方)
(避之)王髮(北史西域于闐傳其丨丨不令人見俗云若見丨丨其年必儉云)繩髮(北史烏洛侯傳烏洛侯國在地豆千)
(北去代都四千五百餘里其俗丨丨皮服以珠為飾)總髮(唐書南蠻傳其人短小婦丨丨為角五代史四夷附錄可汗常樓居)
(妻號天公主其國相號媚禄都督見可汗則去帽被髮而入以為禮婦人丨丨為髻高五六寸以紅絹嚢之既嫁則加氊帽周易古)
(占重耳筮遇貞屯悔豫九四總衆陰以安土如簪之丨丨以莊首籍田賦被褐振裾垂髫丨丨躡踵側肩掎裳連襼庾信蕩子賦羅)
(敷丨丨弄玉初笄)梳髮(唐書五行志唐末京都婦人丨丨以兩髻抱面狀如椎髻時謂之抛家髻)持髮(唐書輿服志弁)
(服者朔日受朝之服也以鹿皮為之有攀以丨丨十有二&KR0722;玉簪導)約髮(唐書禮樂志南蠻北狄俗斷髮故舞者以繩圍首丨)
(丨米芾畫史耆舊言士子國初皆頂鹿皮冠弁遺制也更無頭巾掠子必帶篦所以裹帽則必用篦子丨丨倪瓚竹枝詞烏紗丨丨)
(淺粧梳)縈髮(唐書文藝傳吕向少孤託外祖母隱陸渾山工草隸能一筆環寫若丨丨然世號連錦書陸機贈弟士龍詩序)
(余弱年夙孤與弟士龍卸恤喪庭續會廹王命墨絰即戎時並丨丨悼心告别江總棲霞寺碑蓮花瑩目石鏡沉暉藕絲丨丨雲崖)
(失彩)形髮(五代史周世宗皇后符氏傳后父魏王彥卿初適李守貞子從訓守貞反漢遣周太祖討之崇訓知不免手自殺其)
(家人后走匿太祖以歸彥卿其母以后脱死天幸欲令削髮為尼后不肯曰死生有命天也何必妄毁丨丨為世宗聞竒之納為繼)
(室即位冊為皇后)全髮(五代史四夷附錄論西北至嫗厥律其人長大髦頭部長丨其丨盛以紫囊)戴髮(列子有七)
(尺之骸手足之異含齒丨丨倚而趣者謂之人)銜髮(列子藉帶而寢則夢蛇飛鳥丨丨則夢飛賈餗莊周夢為蝴蝶賦豈丨丨)
(之能診蓋忘蹄之可知)齒髮(列子偃師見王曰臣之所造能倡者王驚視之信人也王諦料之内則肝膽心肺脾腎腸胃外)
(則筋骨支節皮毛丨丨皆假物也而無不畢具者杜甫詩鏡中看丨丨河上有煙塵白居易詩丨丨却同知命歲官銜俱是客曹郎)
(蘇軾乞常州居住表積憂薰心驚丨丨之先變方岳詩從古幽閉在澗阿不將丨丨犯風波)終髮(列子丨丨之北有溟海者)
(天池也按莊子作窮髮)腐髮(越絶書子胥曰胥聞事君猶事父也吾願丨丨弊齒何去之有)簡髮(莊子丨丨而櫛數米)
(而炊竊竊乎又何足以濟世哉)墮髮(淮南子今沐者丨丨而猶為之不止以所去者少所利者多)苗髮(易林耕石山顛)
(費種家貧無聊虛作丨丨不生)餘髮(武帝内傳上元夫人天姿清耀靈眸神朗頭作三角髻丨丨散垂至腰)易髮(武帝)
(内傳王母曰一年易氣二年易血三年易精四年易脉五年易髓六年易骨七年易筋八年丨丨九年易形)&KR1678;髮(急就篇鉗)
(&KR0898;髠注以鐵錔頭曰鉗錔足曰&KR0898;丨丨曰髠唐庚詩今者新丨丨瑩若珠未貫)眉髮(急就篇揃摵注揃摵謂鬄拔丨丨也蓋去)
(其不整齊者泉南雜志余廨東所植茉莉其高及簷嘗於暑夜設水榻坐其下清芬郁烈可沾丨丨)塗髮(急就篇膏澤注膏澤)
(者雜聚取衆芳以膏煎之乃用丨丨使潤澤也)濯髮(急就篇沐浴注丨丨曰沐澡身曰浴離騷夕歸次於窮石兮朝丨丨乎洧)
(盤棗據表志賦意翹翹而慕遠思丨丨於天波皇甫謐釋勸論時清道直可以冲邁此眞吾生丨丨雲漢鴻漸之秋也陸機樂府丨)
(丨暘谷濱浣身被羽衣陸雲感逝賦凌百川而絶蹈仰丨丨于崢嶸郭璞帝臺漿讚食可逍遙丨丨浴泳錢起詩丨丨清冷泉月明)
(不能去李君房清濟貫濁河賦何必溱洧之陽然後丨其丨寧俟滄浪之畔然後澡其纓張環新潭賦錄苔一點疑丨丨於江波青)
(楊四周若連帷於漢沼孫覿傳丨丨雲破碎湔衣雪崩騰王仲素詩種松雨丨丨折筍春墮指)十髮(說文程品也丨丨為程十)
(程為分十分為寸)放髮(吳越春秋要離辱壯士椒丘訢於大家之喪至夜椒丘訢往見其門不閉登其堂不關入其室不守)
(丨丨僵卧無所懼虞翻别傳翻云臣郡吏陳桃夢臣與道士相遇丨丨被鹿裘布易六爻撓其三以飲臣臣乞盡吞之道士曰易道)
(在天三爻足矣)分髮(吳越春秋大夫種曰舀鐵之矛無丨丨之便)刷髮(釋名刷帥也亦言瑟也丨丨令上瑟然也)摘
髮(釋名揥摘也所以丨丨也)連髮(釋名其上丨丨曰髩髩濱也濱崖也為面額之崖岸也)鈔髮(釋名綃頭綃鈔也丨)
(丨使上從也)黑髮(神仙傳泰山父老莫知姓字漢武帝東廵狩見老翁於道傍頭上白光高數尺怪而問之對曰臣年八十)
(五時頭白齒落遇有道者教臣絶穀并作神枕臣行之轉老而少丨丨更生齒落復出臣今一百八十歲矣王建詩應得丹砂力春)
(來丨丨新歐陽修詩去時丨丨吹春風眺補之河中府謝到任表青天白日道至大而難摹丨丨丹心力不能而知止張耒詩浮名)
(誤人不得脱丨丨減來那復加)把髮(竹譜&KR1696;豐二族亦甚相似丨丨苦竹促節薄齒束物體柔殆同麻枲)大髮(異苑王懷)
(之丁母憂葬畢忽見樹上有嫗頭戴丨丨身披白羅裙足不踐柯亭然虛立)吞髮(異苑有人誤丨丨便得病但欲咽猪脂)
濕髮(異苑任詡從軍十年乃歸握粟出卜師云非時莫沐妻先與外人通謀共殺之請以丨丨為識宵則勸詡令沐復憶莫沭)
(之忌收髮而止婦乃自沭散髮同寢通者夜來斬首而去)螺髮(淨住子若行慈愛仁救衆生得佛紺青丨丨相)紺髮(淨住)
(子敬禮如來現在一切丨丨紅爪舍利洛陽伽藍記叙陽門飾豪眉之像夜臺圖丨丨之形劉孝儀無量壽佛碑香杖叠衣紅爪丨)
(丨趙良文冠賦珥白筆以孤懸總丨丨而繁會徐夤詩丨丨青螺長文茵紫豹重徐鉉贈王貞素詩丨丨朱顏骨氣清釋氏通鑑梓)
(潼帝君嘗言予受業報為卭池龍一日晨凉天光忽開中有瑞相丨丨螺旋金容月瑩乃釋迦文佛也)收髮(十六國春秋中)
(衞將軍馮跋與從兄萬泥等三十二人結盟推夕陽公慕容雲為主發尚方徒五千人屯四門入宫授甲閉門拒守黃門趙洛生奔)
(告慕容熙熙乃丨丨貫甲馳還赴難)組髮(山書髻之丨吾丨也帶之組吾腰也線之組吾衣也)赤髮(酉陽雜俎奉天縣姓)
(劉者病狂其家迎禁咒人治之劉忽起杖薪擔至田中袒而運擔狀若擊物返曰我病已矣適打一鬼頭落埋於田中兄弟及咒者)
(同往騐焉劉掘出一髑髏戴丨丨十餘莖其病竟愈袁循修黃魔神廟記翰林舍人蘭陵公竄黔南時蜀水方漲横濤蔽日公積悸)
(而寢夢神人丨丨碧眸且云險不足懼公異之)先髮(清異錄郭尚賢每夜丨丨後脚方寢自曰梳頭浴脚長生事臨臥之時小)
(太平)角髮(馬令南唐書開寶中嘗見一叟丨丨被褐與老媪貨藥於市𫉬錢則市鮓對飲既醉行舞而歌或疑為陳陶云)撩
髮(春渚紀聞李先生至以手丨丨則兩目如巖電燭人)晞髮(齊東野語趙子固買舟湖上飲酣脱帽以酒丨丨旁若無人屈)
(原九歌丨汝丨兮陽之阿張衡賦旦余沐於清原兮丨余丨於朝陽陸雲九愍朝彈冠以丨丨夕振裳而濯足沈約和竟陵王遊仙)
(詩若華有餘照淹留且丨丨韋應物詩矯掌白雲表丨丨陽和初蘇軾詩丨丨東軒未肯忙秦觀詩校書天禄陪羣彥丨丨陽阿遇)
(故人)幞髮(圖畫見聞誌後周以三尺皂絹向後丨丨名折上巾通謂之幞頭)髭髮(圖繪寶鑑宋武洞清作佛像羅漢善)
(戰掣筆作丨丨尤工布置落墨神妙不俗林逋詩丨丨梅分白旌旗瘴減紅陳師道詩丨丨難藏老湖山隱寄身)濡髮(研北)
(雜志趙子固清放不羈好飲酒醉則以酒丨丨)髦髮(近峯聞略元僧雪巖外集題鑷工云一聲鑷子噪秋蟬門内老僧驚晝眠)
(毫髮盡時丨丨在夕陽芳草自芊芊)攬髮(張衡舞賦整笄丨丨被纖垂榮)緇髮(張衡觀舞賦粉黛施兮玉質粲珠簪挺兮)
(丨丨亂謝惠連詩丨丨廹多素憔悴謝華年)接髮(蔡邕青衣賦縱横丨丨葉如低葵)鑽髮(魏都賦或魋髻而左言或)
(鏤膚而丨丨)彊髮(古辭長歌行丨丨白更黑延年壽命長)頳髮(嵇康答難養生論赤斧以練丹丨丨涓子以术精久)
(延)羞髮(陸機樂府攬形丨丨獨長歎)擁髮(劉琨與丞相書不得進軍者實困無食殘民鳥散丨丨徒跣)振髮
(郭璞詩丨丨晞翠露解褐被絳綃)蒔髮(張敏頭責子羽文大塊禀我以精造我以形為子丨丨膚置鼻耳安眉鬚插牙齒眸)
(子摛光䨇權隆起)雄髮(陶潛詠荆軻詩丨丨指危冠猛氣衝長纓)光髮(鮑照芙蓉賦陋荆姬之朱顏笑夏女之丨丨)
曉髮(謝朓詩寒燈耿宵夢清鏡愁丨丨羅隱詩丨丨星星入鏡宜陳普詩玉露金莖丨丨寒秋風仍作去年看)珠髮(梁簡)
(文帝大愛敬寺刹下銘玉函韞色丨丨韜明)丱髮(梁簡文帝舞賦丨丨初笄參差俱集信身輕而釵重亦腰羸而帶急)辭
髮(蕭子範箴朱錦丨丨青絇在履)葆髮(沈約賦育素蟣於玄胄垂丨丨於縵胡)海髮(沈約郊居賦其水草則蘋萍芡)
(芰菁藻蒹菰石衣丨丨黃荇練蒲)暮髮(沈約却出東西門行歲華委徂貌年霜移丨丨)星髮(何遜白髮詩惟此星丨丨)
(獨與衆中殊李賀感諷我待紆䨇綬遺我星丨丨)炙髮(劉孝綽謝高祖啓獄書每御輙鑒蔣濟之冤丨丨見明非關陳正之)
(辯)昔髮(劉孝威和定襄侯初笄詩合鬟仍丨丨略髩即前絲從今一梳罷無復更縈時)年髮(江總傷顧野王詩丨丨兩)
(如此傷心獨幾時)齠髮(庾信崔說神道碑觀虎於檻丨丨不驚)燎髮(牛弘凱樂歌辭攻如丨丨戰似摧枯救兹塗炭)
(克彼妖逋)二髮(袁彖遊仙詩萬古方一春千霜豈丨丨)翠髮(王勃採蓮賦濯宫年少期門公子丨丨娥眉頳唇皓齒張)
(祜眞娘墓詩丨丨朝雲在青蛾夜月微)貫髮(于伊躬進賢冠賦在首丨丨雍容肅敬)妾髮(李白長干行丨丨初覆額)
(折花門前劇)愁髮(李白擣衣篇誰能攬鏡看丨丨)秋髮(李白詩春容捨我去丨丨已衰改陸龜蒙詩一簪丨丨未曾梳)
綠髮(李白天馬歌嘶青雲振丨丨又詩中有丨丨翁披雲卧松雪孟郊詩丨丨抽珉甃皮日休松詩毿毿丨丨垂輕露范仲淹)
(詩墨妙青囊秘丹靈丨丨新蘇軾詩道傍垂白定霑巾正似當年丨丨新文同詩道氣滿簪凝丨丨神光飛鼎護黃芽楊萬里詩蓬)
(萊老仙出迎客朱顏丨丨仍方瞳)雪髮(司空曙詩丨丨羞垂倭墮鬟繡囊畏並茱萸結黃滔詩玉貌潛凋丨丨生褚載鷺詩)
(霜衣丨丨青玉觜羣捕魚兒溪影中)髻髮(白行簡望夫化為石賦綠雲朝觸拂峩峩之丨丨微雨暮霑灑漣漣之珠淚)澤
髮(李正封詩丨丨解兜牟&KR0755;顏傾鑿落秦觀馬詩䨇瞳夾鏡權協月尾鬛蕭森丨於丨)疎髮(權德輿詩丨丨應成素青松獨)
(耐霜)童髮(柳宗元序剛狷以離偶紆舒以縱獨其狀𩔖不一而皆丨丨毁服以遊於世鮑溶詩丨丨慕道心壯年落塵機)艾
髮(元稹酬復言詩椒花麗句閒重檢丨丨衰容惜寸暉)漢髮(元稹縛戎人詩眼穿東日望尭雲腸斷正朝梳丨丨)蒼髮
(白居易詩丨丨彼此老白日尋常閒)密髮(李賀蘭香神女廟詩丨丨虛鬟飛膩頰凝花勻)隱髮(孟郊詩溪鏡不丨丨樹衣)
(長遇寒)鐵髮(孟郊詩黑草濯丨丨白苔浮水錢)青髮(孟郊詩丨丨如秋園一剪不復生曾鞏詩如雲丨丨擁朝簪張)
(耒詩道邊丨丨翁下有白玉髓張斛詩歸客自傷丨丨改高僧長共白雲閒)短髮(周繇夢舞鍾馗賦奮長髯於闊臆斜領全)
(開搔丨丨於圓顱危冠欲墜鄭谷府署自詠詩推却簿書搔丨丨落花飛絮正紛紛陳師道詩每度清溪嘲丨丨時容使席近芳樽)
(陳與義詩獨立江風吹丨丨暮雲千里倚崚嶒)晩髮(張子容詩未應悲丨丨炎瘴苦華年杜牧詩丨丨悶還梳)媚髮(杜牧)
(詩丨丨輕垂額香衫軟著身)鸞髮(杜牧詩斜倚玉窗丨丨女拂塵猶自妒嬌嬈)蓐髮(李商隱詩鄒顚丨丨軟麗姬眉)
(黛濃)尖髮(李商隱詩殘花啼露莫留春丨丨誰非怨别人)裹髮(皮日休詩周家新樣替三梁丨丨偏宜白面郎)苔髮
(皮日休詩洞氣黑眣眈丨丨紅鬇鬡羅隱詩水梳丨丨直風引蕙心斜黃庭堅詩學堂疎雨餘石砌長丨丨范成大詩却憐丨丨鎮)
(長青)龍髮(陸龜蒙漁具釣磯詠坡陁坐龜背散漫垂丨丨)腦髮(陸龜蒙詩火鈴跳躍龍毛蓋丨丨青青赧綷綷)新髮
(方干詩丨丨早年生范仲淹詩丨丨鑑中改舊山天際横楊志堅詩金釵任意撩丨丨鸞鏡從他别畫眉)衰髮(方干詩素琴睡)
(去經宵枕丨丨寒來向日梳)吟髮(杜荀鶴秋晨有感詩丨丨不長黑世交無久情)韶髮(李鐸密雨如散絲賦忘機别天)
(庭之睆彼拂髩驚丨丨之皤如)浸髮(于鵠詩到時丨丨春泉裏猶夢紅樓簫管聲)病髮(薛能詩丨丨慵梳癢更搔曾鞏)
(詩丨丨難堪客舍塵)塵髮(薛能詩土毛珍到越丨丨倦離京)霜髮(李咸用詩年華逐浪催丨丨薛逄詩薄宦未甘丨丨)
(改曹松詩莫問榮華事清丨點丨根陳與義詩孤臣丨丨三千丈每歲煙花一萬重)皤髮(劉筠大酺賦丨丨者駕肩而洩洩支)
(離者攘臂而欣欣)水髮(梅尭臣詩丨丨粘篙綠)頂髮(梅尭臣詩或譏丨丨秃或指舌端□)顏髮(蘇舜欽詩衣裘)
(風霜弊丨丨塵土蝕)醉髮(蘇軾詩我笑劉伯倫丨丨蓬茅散劉克莊詩擬披丨丨横簫去只寄鄉書與劍迴)脱髮(蘇軾)
(詩暁梳丨丨誰能收陸游詩外物元如丨丨輕)瘴髮(蘇軾詩逄人丨丨黃入市胡眼碧孫覿詩凛凜白晝寒丨丨立盡聳)去
髮(黃庭堅詩有人夢超俗丨丨脱儒冠)親髮(黃庭堅詩斑斑我丨丨弟妹逼婚嫁)支髮(黃庭堅跋法帖庾公所作丨丨)
(枕蓋今俗謂山枕)搔髮(晁補之詩彈冠適新沭丨丨亦良輕)吹髮(晁補之關上納凉詩野橋傴僂風丨丨徙倚門關臨)
(嵽嵲楊萬里詩插花醉照濓溪井丨丨慵登帽子峯)再髮(楊萬里詩耄柳已僧何丨丨孺槐纔爪可遲梳)酥髮(陸游詩但)
(見丨丨覆面垂髿髿)曝髮(謝翺詩洗香澄宿水丨丨向秋林)衝髮(馮子振十八公賦捋怒鬚於畫虎晞丨丨於朝麟)
掠髮(僧德洪跋山谷字魯女有遺荆釵而泣者路人笑曰以荆為釵易辦乃泣何也女以手丨丨曰非以其難致也以其故舊)
(耳予所以玩之者實鍾魯女泣荆之情)布髮(釋氏通鑑齊武成帝築壇於内請上法師授歸戒帝丨丨於地令上踐其髮而)
(升座沈約懴悔文丨丨頂禮幽顯證成此念一誠相續不斷)
然及髮(南史陳暄傳後主將暄搏艾為帽加於其首火以爇之丨丨於丨垂泣求哀聲聞於外而弗之釋)一繚髮
(唐書貴妃楊氏傳天寶九載妃復得譴還外第國忠謀於吉溫温因見帝感動輟食詔中人張韜光賜之妃因韜光謝帝曰妾有罪)
(當萬誅然膚髮外皆上所賜今且無以報引刀斷丨丨丨奏之帝見駭惋遽召入禮遇如初)誤食髮(唐書甄權傳有尼心)
(腹懣煩彌二歲診曰有蠱丨丨丨所致令餌雄黃一劑吐蛇如拇無目燒之有髮氣乃愈)石縋髮(唐書王旭傳為人苛急殘)
(暴其治囚以丨丨丨脅之)御羹髮(金史章帝紀上舉丨丨中有丨戒左右無言)被助髮(釋名髮被也髮少者得以)
(丨丨其丨也)次第髮(釋名編編為之丨丨丨也)童男髮(藥錄髮髲是丨丨丨)一穗髮(酉陽雜俎太和六年)
(凉州西縣百姓妻產一子四手四足一身分兩面頂上丨丨丨長至足)鼠嚙髮(香案牘劉偉道學仙仙人試以白髮一莖)
(懸十萬斤巨石丨丨丨垂垂欲絶使偉道臥其下了無怖色)將軍髮(聞見前錄張諫議寄邵康節詩橋邊處士文如錦塞)
(上丨丨丨似霜)憂殘髮(王僧孺詩未應歲貶顏直以丨丨丨)華年髮(張正見明君詞淚染上春衣憂變丨丨丨)潘
掾髮(盧思道聽鳴蟬篇紅塵早敝陸生衣明鏡空悲丨丨丨)鏡中髮(李白詩徒霜丨丨丨羞彼鶴上人陸游詩明朝)
(丨丨丨飽受雪霜侵)逐臣髮(李白送從弟赴舉詩霜彫丨丨丨日憶光明宫)壯士髮(李白書懷詩霜驚丨丨丨淚滿)
(逐臣衣)青溪髮(杜甫詩莫話丨丨丨蕭蕭白暎梳)蒼浪髮(白居易詩忽驚髩後丨丨丨)新胎髮(白居)
(易阿崔詩膩剃丨丨丨香綳小繡繻)鴉翅髮(鄭畋詩霧垂丨丨丨冰束虎章腰)征人髮(李咸詩羌笛一聲來白盡)
(丨丨丨)垂領髮(蘇軾詩半白不羞丨丨丨軟紅猶戀屬車塵)纖纖髮(張耒詩秃翁承弁丨丨丨村婦縈鬟草草)
(花)欹帽髮(范成大詩遙知丨丨丨正奈捲簾山)
不絶若髮(漢書武五子傳天子賜燕王璽書曰先日諸吕陰謀大逆劉氏丨丨丨丨賴絳侯等誅討賊亂尊立孝文以安)
(宗廟)草木為髮(說苑晏子曰靈山以石為身以丨丨丨丨天久不雨髮將焦身將熱彼獨不欲雨乎)星辰猶髮
(論衡日月猶人之有目丨丨丨人之有丨)
御定佩文韻府卷九十五之二
