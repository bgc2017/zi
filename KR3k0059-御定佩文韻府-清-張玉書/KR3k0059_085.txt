欽定四庫全書
御定佩文韻府卷十之四
上平聲十灰韻四
來(落哀切至也及也還也韻會古作徠亦作倈又麥名亦作䅘又姓又隊韻)
韻藻知來(易極數丨丨之謂占又數往者順丨丨者逆又神以丨丨知以藏往又象事知器占事丨丨淮南子乾鵲丨丨)
(而不知往此脩短之分也庾肩吾謝賚粟啓承恩踴躍對聞喜之河念報屏營問丨丨之鳥)大來(易小往丨丨吉亨則是天)
(地交而萬物通也上下交而其志同也又實受其福吉丨丨也潘尼詩蠖屈同小往龍翔乃丨丨杜甫朝獻大清宫賦能事穎脱清)
(光丨丨)小來(易否之匪人不利君子貞大往丨丨又李商隱詩丨丨惟射獵興罷得乾坤按丨丨謂少時也)月來(易日)
(往則丨丨月往則日來日月相推而明生焉寒往則暑来暑往則寒來寒暑相推而歲成焉蜀都賦日往菲微丨丨扶疏李白詩雁)
(引愁心去山銜好丨丨韓愈詩晚色將秋至長風送丨丨)日來(見上世說庾公造周伯仁伯仁曰君何所欣說而忽肥庾曰君)
(何所憂慘而忽瘦伯仁曰吾無所憂直是清虚丨丨滓穢日去耳董仲舒對策更化則可善治善治則災害日去福禄丨丨杜甫詩)
(舍南舍北皆春水但見羣鷗日丨丨劉長卿詩松風終丨丨)暑來(見上陸倕石闕銘丨丨寒往天久地長)寒來(見上)
(陸游詩新丨亹亹丨)往來(易憧憧丨丨朋從爾思禮記禮尚丨丨往而不來非禮也來而不往亦非禮也左傳行李之丨丨共)
(其困乏徐彦伯汾水新船賦若丨若丨無顛無躓劉商詩水漲春流隔丨丨余靖潮論月之所臨則水從之彼竭此盈丨丨不絶皆)
(像于月也)不來(易萃聚而升丨丨也詩莫敢丨丨享莫敢丨丨王爾雅不俟丨丨也史記汲黯傳嚴助曰使黯任職居官無以)
(踰人然至其輔少主守城深堅招之丨丨麾之不去雖自謂賁育亦不能奪之矣漢書儒林傳王式召為博士博士江公嫉式式曰)
(我本丨欲丨諸生勸我為孺子所辱遂歸晉書鄧攸為吳郡守不受禄載米來食唯飲郡中水而已去郡數千人挽船進不得公少)
(停夜中遁去人歌曰鄧侯挽丨丨謝令推不去易林季姬踟蹰結衿待時終日至暮百兩丨丨崔駰逹旨或重聘而丨丨或屢黜而)
(不去魯褒錢神論軍無財士丨丨軍無賞士不往許渾詩借問扁舟來丨丨蘇軾詩王式當年本丨丨陳師道詩書當快意讀易盡)
(客有可人期丨丨)子來(詩經始勿亟庶民丨丨孔叢子六州之中各以丨道丨又五代史前蜀世家歲常獵于丨丨山)肯
來(詩終風且霾惠然丨丨北史韋夐傳夐淡於榮利前後十見徵辟皆不應陳使周弘正來聘素聞夐名請與相見夐不時赴乃)
(贈詩曰德星猶未動真車詎丨丨其為當時欽挹如此唐書李揆傳揆至蕃酋長曰聞唐有第一人李揆公是否揆畏留因曰彼李)
(揆安丨丨耶)車來(詩以爾丨丨以我賄遷漢書龔勝傳哀帝徵勝為諫大夫勝薦龔舍等曰竊見國家徵醫巫常為駕徵賢)
(者宜駕上曰大夫乘私丨丨耶勝曰唯唯詔為駕邵氏聞見錄司馬光約邵康節不至詩曰林間高閣望已久花外小丨猶未丨古)
(詩思君令人老軒丨丨何遲鮑照詩冠盖縱横至丨騎四方丨)一來(詩壹者之來云何其盱箋終不得丨者之丨見我陸機懷)
(舊賦今九載而丨丨白居易詩今日尋師始丨丨)具来(詩爾酒既旨爾殽既時豈伊異人兄弟丨丨儀禮冠禮賓醮辭曰旨)
(酒既清嘉薦亶時始加元服兄弟丨丨)雁來(禮記仲秋之月鴻丨丨詩疏廣要雁乃兩來仲秋鴻丨丨季秋候丨丨候雁比)
(于鴻雁而小色白秋深乃來來則霜降河北謂之霜信李白詩即今螢已亂好與丨同丨崔塗詩靜少人同到晴逢丨正丨羅隱詩)
(五侯水暖魚鱗去九子山晴丨序丨)薄來(禮記朝聘以時厚往而丨丨所以懷諸侯也)迎來(禮記送往丨丨嘉善而矜)
(不能所以柔遠人也後漢書章帝紀樂以丨丨)嗟來(禮記齊大饑黔敖為粥於路以待餓者有餓者蒙袂輯屨貿貿然来黔敖)
(左奉食右執飲曰丨丨食揚其目而視之曰予惟不食丨丨之食以至於斯也從而謝焉終不食而死)登來(穀梁傳公觀魚)
(於棠丨丨之也注登讀為得齊人謂求得為丨丨)悦來(論語近者丨遠者丨頭佗寺碑民以丨丨工以心競)歸來(史記)
(孟嘗君傳馮讙曰聞君好士以貧身歸於君孟嘗君置傳舍十日問傳舍長曰客何所為答曰馮先生甚貧猶有一劍耳又蒯緱彈)
(其劍而歌曰長鋏丨丨乎食無魚孟嘗君遷之幸舍晉書羊祜傳贊漢地西險吳江左迴羊公恩信百萬丨丨南史陶潛傳郡遣督)
(郵至吏白應束帶見之潛難曰我不能為五斗米折腰向鄉里小人即日解印綬去職賦丨去丨以遂其志王褒碧雞頌深谿回谷)
(非土之鄉丨丨歸來漢德無疆高適詩始知梅福徒為爾轉憶陶潛丨去丨白居易别行簡詩念此早丨丨莫作經年别張熾丨去)
(丨引丨去丨歸期不可違相見故明月浮雲共我歸薛能詩人生只有家園樂及取春風丨去丨)懷來(史記司馬相如傳於)
(是諸大夫喪其所丨丨而失厥所以進喟然並稱曰允哉漢德此鄙人之所願聞也又漢書王尊傳尊居部二歲丨丨徼外蠻夷歸)
(附)朔來(漢書東方朔傳上曰昨賜肉不待詔以劍割肉而去之何也先生起自責朔再拜曰丨丨朔來受賜不待詔何無禮)
(也拔劍割肉壹何壯也割之不多又何廉也歸遺細君又何仁也武帝外傳上林獻棗帝以杖擊殿檻呼東方朔曰叱叱丨丨朔來)
(此匣中何物朔曰上林之棗四十九枚上曰何以知之朔曰呼朔者上也以杖擊檻者兩木也丨丨朔來者棗也叱叱者四十九也)
(上大笑)鬭來(漢書陳湯傳城上人更招漢軍曰丨丨)鼎來(漢書匡衡傳無說詩匡丨丨匡說詩解人頤注言方且來)
(也陸游詩新春鼎丨丨)人來(漢書張釋之傳上出行中渭橋有一人從橋下走出馬驚釋之治問曰縣丨丨聞蹕匿橋下江)
(淹詩含花復含實正待佳丨丨岑參詩忽聞驄馬至喜見故丨丨韓愈詩衙時龍戶集上日馬丨丨韓偓詩始有仙丨騎鶴丨高啟)
(梅花詩雪滿山中高士卧月明林下美人來)明來(漢書五行志春秋之道舉往以丨丨)去來(晉書祈嘉傳嘉少清貧好)
(學夜忽窗中有聲呼曰祈孔賓隱丨丨修飾人世甚苦不可諧張說詩共知世事何嘗定且喜年華丨復丨杜牧詩強半春寒丨却)
(丨羅鄴詩飛光千點丨還丨)夜來(南史王儉傳齊高帝幸華林宴集使各效伎藝禇彦回彈琵琶王僧虔柳世隆彈琴沈文)
(季歌子丨丨張敬兒舞樂府解題起丨丨其辭意猶念疇昔思君之來也柳惲起丨丨詩颯颯秋桂響非君起丨丨施肩吾起丨丨)
(詩嬾卧相思枕愁吟起丨丨又陳後主詩金鞍排丨丨劉長卿詩只憐横笛關山月知處愁人夜丨丨又拾遺記魏文帝改薛靈芸)
(之名曰丨丨入宫後最寵愛丨丨妙於鍼工雖處於深帷之内不用燈燭之光裁製立成非丨丨縫製帝則不服宮中號為鍼神羅)
(虬詩魏帝休誇薛丨丨)何來(北史李諧傳諧風采文辨為時所稱魏欲與梁和好以諧兼常侍聘焉梁武謂左右曰卿輩常)
(言北地都無人此等丨處丨唐書韋景駿傳景駿神龍中為肥鄉令後數年官道州長史道出肥鄉民爭迎犒有小兒亦在中景駿)
(曰兒曹未生而吾去邑非有舊恩丨故丨對曰耆老為我言公意公為古人今幸親見是以来也景駿為留終日元稹傳稹恃宦官)
(知制誥會食瓜蠅集瓜上武儒衡揮以扇曰適從丨丨遽集於此一座失色劉長卿詩孤舟丨處丨)鳥來(唐書孝友傳林攢居)
(母喪自埏甓作塜廬其右有白丨丨甘露降漢武帝外傳七月七日上于承露殿齋中忽有一青丨從西而丨集殿上問東方朔對)
(曰此西王母來)儻來(莊子今之所謂得志者軒冕之謂也軒冕在身物之丨丨寄也謝偃高松賦任丨丨之否泰)閔來
(荀子不慕往不丨丨無邑憐之心)驗來(鬼谷子反以觀往覆以丨丨)福來(賈誼新書夫愛出者愛反福往者丨丨新)
(論丨之丨也白成之瓠子歌宣防塞兮萬丨丨)推來(法言堯舜禹君臣也而竝文武周公父子也而處湯孔子數百年而生因)
(往以丨丨雖千世無不可知也)遁來(陸倕漏刻銘月不丨丨日無藏往)凉來(謝惠連歌丨丨温謝寒往暑却)雨來
(楊師道詩忩臨鳳凰沼颯颯丨聲丨宋之問詩池濕煙常起山晴丨半丨張九齡詩明爛陰霞止交紛瑞丨丨杜甫秋述多雨生魚)
(青苔及榻常時車馬之客舊丨丨今雨不來又詩丨丨沾席上風急打船頭又冥冥細丨丨賈島詩廢館秋螢出空城寒丨丨許渾)
(詩溪雲初起日沉閣山丨欲丨風滿樓蘇軾詩新巢乳燕還窺研舊丨丨人不到門陸游詩食葉蠶聲白丨丨薩都刺詩雲氣滿樓)
(山丨丨袁士元詩遠浦歸帆帶丨丨又林間子墮知梅熟水面痕生驗丨丨)夢來(孟浩然詩守歲家家應未睡相思那得丨)
(魂丨李白詩且留琥珀枕或有丨丨時閻敬愛詩神女何曾入丨丨雍陶詩不似身來似丨丨)晚來(杜甫詩丨丨山更碧周賀)
(詩帶病稀相見西城子丨丨)書來(李端詩廬岳高僧留偈别茅山道士寄丨丨顧非熊詩高卧詔丨丨沈亞之詩早晚鶴丨)
(丨)聲來(白居易詩秋鴈櫓丨丨杜牧早鴈詩長門燈暗數丨丨)無來(蘇軾詩昔年本不住今者亦丨丨)我來
(蘇軾詩問我何處來丨丨無何有)如來(發跡經淨名大士是往古金粟丨丨淨名經妙義鈔梵語維摩詰此云淨名父名般)
(提母名離垢妻名金機男名善思女名月上過去成佛號金粟丨丨道院集本覺為丨今覺為丨故曰丨丨李從遠詩中霄日天子)
(半座寶丨丨郭鈺詩鶴致瓊花迎帝子龍持貝葉禮丨丨)本來(傳燈錄道明求法于六祖六祖曰那箇是明上座丨丨面目)
源源來(孟子欲常常而見之故丨丨而丨)躶身來(史記陳平世家臣丨丨丨不受金無以為資)為利來
(史記貨殖傳天下熙熙皆丨丨丨)日邊來(晉書明帝紀帝數歲屬長安使來元帝問曰日與長安孰近對曰長安近不聞)
(人從丨丨丨也明日又問曰日近舉目則見日未聞舉目見長安也元帝竒之宋之問詩古槎天外落瀑水丨丨丨賈至詩臣在東)
(南獨留滯欣逢睿藻丨丨丨李白天門山詩兩岸青山相對出孤帆一片丨丨丨楊巨源詩浮碧定從天上得殷紅應自丨丨丨)
俗物來(晉書嵇康阮籍遊竹林王戎嘗後至籍曰丨丨復丨敗人意又程子定性書廓然而大公物來而順應)戴頭
來(唐書郭晞在邠州縱士卒為暴叚秀實自請補都虞侯軍士入市刺酒翁秀實取其首植市門晞一營大譟盡甲秀實至晞門)
(笑且入曰殺一老卒何甲也吾丨吾丨丨矣因讓晞曰副元帥勲塞天地當念始終今恣卒為暴行且致亂罪及副元帥晞再拜謝)
(教)忽忽來(淮南子與飄飄往與丨丨丨莫知其所之)乘興來(世說王子猷居山陰大雪夜忽憶戴安道乘興棹舟)
(經宿方至既造門而返或問之對曰丨丨而丨興盡而返何必見戴又孟浩然詩清曉因興來乘流越江峴高適詩興來書自聖醉)
(後語猶顛杜甫詩興來今日盡君歡)萬方來(晉明堂饗神歌率土敬職丨丨丨祭常于時假保作永世又李百藥詩帝里三)
(方盛王庭萬國來)丞相來(蔡君知詩車鳴丨丨丨又魏野詩村巷傳呼宰相來)四面來(張說詩泉聲一朝閉松風)
(丨丨丨李洞詩川上值樓開寒山丨丨丨)萬乘來(宋之問詩谷暗千旗出山鳴丨丨丨)紫禁來(李嶠詩黃金瑞榜絳)
(河隈白玉仙輿丨丨丨)動地來(李嶠詩天子春遊丨丨丨又儲光羲詩山勢當空出雲陰滿地來劉禹錫詩八月濤聲吼)
(地來)送酒來(岑參詩強欲登高去無人丨丨丨又杜甫詩銀甲彈筝用金魚換酒來又皮日休詩清曙蕭森載酒來凉風相)
(引繞亭臺韋莊詩五馬仙郎載酒來陳旅詩小小吳姬喚酒來)抱琴來(李白詩我醉欲眠君且去明朝有意丨丨丨)衮
衮來(杜甫詩不盡長江丨丨丨)踏青來(劉禹錫詩永安宫外丨丨丨陸羽詩金羈白面郎何處丨丨丨又王安石詩一)
(水護田將綠繞兩山排闥送青來)計吏來(薛能詩猶驚往歲同袍者尚逐江東丨丨丨)六宫來(薛能詩星駐冕)
(旒三殿曉霧翻珠翠丨丨丨)得得來(貫休詩一瓢一鉢垂垂老千水千山丨丨丨蘇軾詩會作堂堂去何妨丨丨丨)
增朋來(易動而以順行是以出入无疾丨丨无咎又大蹇丨丨以中節也)震來(易彖曰丨丨虩虩恐致福也疏丨威)
(之丨初雖恐懼能因懼自修所以致福也)方來(易不寧丨丨上下應也又困於酒食朱紱丨丨利用亨祀書庶邦享作兄弟丨)
(丨亦既用明德傳衆國朝享於王又親仁善隣為兄弟之國萬丨皆丨賓服亦奉用先王之明德也)剛來(易訟有孚窒惕中吉)
(丨丨而得中也又丨丨而下柔動而說隨)柔來(易賁亨丨丨而文剛故亨)察來(易夫易彰往而丨丨)伻來(書丨丨以)
(圖及獻卜)惟來(書五過之疵惟官惟反惟内惟貨丨丨其罪惟均)匪來(詩匪載丨丨憂心孔疚)下來(詩日之夕)
(矣牛羊丨丨秦系期王鍊師不至詩昨日圍碁未終局多乘白鶴丨山丨)既來(詩王猶允塞徐方丨丨王粲贈士孫文始詩允)
(矣君子不遐厥心既往丨丨無密爾音)有來(詩丨丨雝雝至止肅肅)莫來(詩莫往丨丨悠悠我思韓琮詩已後逢春)
(更丨丨)時來(春秋公會鄭伯於丨丨又宋書始興王憺為荆州刺史及還朝人歌曰始興王人之爹赴民急如水火丨復丨)
(乳哺我陶潛詩丨丨苟冥會宛轡憩通衢王融詩花飛低不入鳥散遠丨丨杜甫詩爾輩豈知蒙帝力丨丨不得誇身強李商隱表)
(用盡心以書紳常憂福過取知足而銘座敢傲丨丨)寔來(春秋丨丨胡傳寔者州公名也)浮來(左傳盟于丨丨注紀地)
州來(左傳楚子狩于丨丨注邑名今下蔡縣)復來(左傳宋華元廵功城者謳曰于思于思棄甲丨丨阮籍詩驅馬丨丨)
(歸返顧望三河傳咸燕賦序有言燕今年巢在此明歲故丨丨者其將逝剪爪識之後果至焉)將來(左傳張趯使謁大叔曰自)
(子之歸也小人糞除先人之敝廬曰子其丨丨今子皮實來小人失望)權來(穀梁傳注麒麟步郊不為暫有鸞鳳栖林不為)
(丨丨)即來(爾雅椋丨丨疏椋一名丨丨其木堅重煮汁赤色又漢書地理志瑯琊郡有丨丨縣又白居易詩惟待梁王召丨丨)
節來(史記封禪書陳寶神丨丨祠服虔注陳寶神應丨丨也)横來(史記田儋傅田横與徒屬五百餘人入海居島中高)
(帝使使赦横罪而召之曰丨丨大者王小者侯不來且舉兵加誅又張衡應間從往則合丨丨則離)後來(史記汲黯傳陛下用)
(羣臣如積薪耳丨丨者居上楚辭路險難兮獨丨丨)采來(漢書張騫傳漢使求河源其山多玉石丨丨注漢使采取持來至漢)
使來(漢書張敞傳天子思敞功效使使者即家召敞妻子皆惶懼敞獨笑曰丨者丨天子欲用我也即裝隨使者詣公車王安)
(石詩詩就還隨驛丨丨)自來(後漢書班超傳超至于寘國其俗信巫巫言漢使有騧馬急取以祠我超密知其狀令巫丨丨)
(取馬巫至即斬其首續漢書耿弇還檄與父況陳上功德自嫌年少恐不見信宜丨丨況得檄立發至昌平見上劉峻辨命論或不)
(召丨丨或因人以濟杜甫詩自去丨丨梁上燕相親相近水中鷗白居易詩柿葉紅時獨丨丨許渾詩桂檝無人鳥丨丨)俱來
(蜀志徐庶謂先主曰諸葛孔明卧龍也將軍豈願見之乎先主曰君與丨丨庶曰此人可就見不可屈致也易林探巢得雛鳩鵲丨)
(丨)朝來(晉書王徽之傳為桓沖參軍沖曰卿在府日久比當相料理徽之初不酬荅直高視以手版拄頰云西山丨丨致有)
(爽氣)神來(晉書樂歌丨之丨光景昭聽無聞視無兆韋渠牟詩風雨百丨丨)春來(南史馬樞傳有白燕一雙巢樞庭前)
(樹馴擾櫩廡時至几案丨丨秋去幾三十年杜甫詩冬至陽生丨又丨武平一詩東郊上苑望丨丨杜牧詩丨態逐雲丨又臨海異)
(物志石首魚小者名水口其次名丨丨)遠來(南齊書宗測傳測往廬山蕭子響為江州厚遣贈遺測曰尋山採藥丨丨至此)
(豈容當此横施古詩客從丨方丨遺我雙鯉魚)要來(南齊書禇伯玉傳王僧達荅邱珍孫書禇先生從白雲遊舊矣介于孤峯)
(絶嶺者積數十載近故丨其丨此冀慰日夜)檀來(五代史南唐世家周師數十萬水陸竝進軍士作丨丨之歌聲聞數十里)
可來(五代史南唐世家盖王者之興天下必歸于一統其丨丨者來之不可者伐之)陸來(五代史吳越自唐末有國楊行)
(密李昇據有江淮時吳越貢賦朝廷遣使皆由登萊泛海周顯德四年遣使于俶諭之曰朕此行决平江北卿等還當丨丨也五年)
(王師征淮克靜海軍使果陸還)錢來(山海經華山之首曰丨丨之山其上多松其下多洗石)慶來(易林憂患解除喜至)
(丨丨)天來(易林太乙駕騮從丨上丨李白詩夾轂相借問疑從丨上丨李端詩隨分獨眠秋殿裏遥聞笑語自丨丨關圖巨靈)
(擘太華賦決九河之波浪杳自丨丨)觀來(春秋繁露休形無見影揜聲無出響虚心下士丨丨察往)雲來(拾遺記蓬萊山)
(亦名防邱亦名丨丨又仲長統昌言英辭雨集妙句丨丨陳後主詩髻影雜丨丨唐明皇詩仙丨拂馬丨李嶠詠琴詩風前綠綺弄)
(月下白丨丨王昌齡詩慶丨從東丨泱漭抱日流鮑溶得僧書詩身歸紫霄嶺書下白丨丨)香來(拾遺記魏文帝為美人薛)
(靈芸築臺于大道旁一里一銅表行者歌之有清風細雨襍丨丨之句梁元帝詩丨丨知驟近汗斂覺風吹陳後主詩日明珠色偏)
(亮葉盡衫丨更丨陸游詩十里温丨撲馬丨)燕來(天寶遺事張說母夢一玉丨自東南飛丨投入懷中孕生說陰鏗詩連翩)
(賀丨丨李商隱詩丨丨從及社蝶舞太侵晨黃庭堅詩柳條榆莢弄顔色便恐入簾雙丨丨)飛來(晏殊地志西僧登錢塘城)
(西山曰此天竺山嶺何年來此因號為丨丨峯樂府解題古辭云丨丨雙白鵠乃從西北來言雌病雄不能負之而去鵠一作鶴虞)
(世南詩丨丨雙白鶴奮翼遠凌烟范成大詩醉中得句若丨丨朱子詩更應題作小丨丨明太祖詩片雲風駕雨丨丨)扶來
(通典伏羲樂名丨丨)朅來(曾子歸耕操丨丨歸耕歴山盤兮司馬相如大人賦廻車丨丨兮絶道不周張衡賦廻志丨丨從玄)
(謀注朅去也)倏來(九歌荷衣兮蕙帶丨而丨兮忽而逝陸倕刻漏銘倏往丨丨鬼出神入虞世南師子賦奮鬛䑛脣丨丨倏)
(往)勞來(卜居吾寧悃悃欵欵朴以忠乎將送往丨丨斯無窮乎)南來(古樂府使君從丨丨五馬立踟蹰)憂來
(古樂府丨丨填心誰當我知魏武帝詩丨從中丨不可斷絶)杯來(魏鼙舞歌丨丨一何遲羣僚以次行賞賜累千億百官應)
(富昌庾信馬射賦司筵賞至酒正丨丨)霜來(吳都賦露往丨丨日月其除)考來(杜預春秋傳序所以章往丨丨情見)
(乎辭)納來(海賦曠哉坎德卑以自居弘往丨丨以宗以都王起秋潭歌倘朝于海知引而丨丨)今來(曹植情詩始出嚴霜)
(結丨丨白露晞)肴來(曹植贈丁廙詩丨丨不虚歸觴至反無餘)懽來(陶潛歸田園居詩丨丨苦夕短已復至天旭又古烏)
(夜飛曲持底喚丨丨)觴來(陶潛飲酒詩丨丨為之盡是諮無不塞)飢來(陶潛詩丨丨驅我去白居易詩歲晏薇亦盡丨)
(丨何所為)東來(陶潛詩微雨從丨丨好風與之俱丘遲詩白環西獻楛矢丨丨崔曙詩三晉雲山皆北向二陵風雨自丨丨杜)
(甫詩丨丨紫氣滿函關韋應物詩適從丨方丨又欲謁明主)風來(陶潛詩凱丨因時丨回飇吹我襟陸厥詩秋思不可裁復)
(帶秋丨丨梁簡文帝詩鍼欹疑月暗縷散怪丨丨子夜歌疊扇放牀上企想遠丨丨孟浩然詩清丨松下丨王昌齡詩清箏向明月)
(半夜春丨丨陸希聲松嶺詩歲寒本是君家事好送清丨月下丨)秋來(古楊白花詞春去丨丨雙燕子願銜楊花入窠裏韓)
(翃詩捲簾丨色丨晁補之詩一蟬雨外送丨丨薩都刺詩數行丨色鴈邊丨)裘來(梁簡文帝幸甘泉宮詩雉歸海水寂丨丨)
(重譯通)通來(梁簡文帝金錞賦揮秦箏之慷慨伐晉鼓之嘽啍皆能協宫和徵節往丨丨)輕來(梁簡文帝賦何解凍)
(之嘉月值蓂莢之盛開草含春而色動雲飛綵以丨丨)影來(王臺卿雲歌玉雲初動色金風送丨丨沈約詠月詩方暉竟戶)
(入圓丨隙中丨唐太宗詠春池柳詩迎風帶丨丨)徐來(何遜七召舉輕幔以丨丨隔珠簾而可見蘇軾赤壁賦清風丨丨水)
(波不興)北來(吳均橘賦風凄寒而丨丨鴈銜霜而南度韓偓詩江流燈影向東去樹逓雨聲從丨丨)恩來(庾肩吾謝)
(齎米啓月滿則虧丨丨無爽海潮雖大萬江恒注)光來(鮑至山池詩樹交樓影沒岸暗水丨丨隋圓丘歌連珠合璧重丨丨)
(天策暫轉銁陳開)竝來(蕭子範七誘鉤繩之妙丨丨又庾信詩落花何假拂風吹會併來)羞來(庾信行雨山銘佳人)
(無數神女丨丨)鶴來(庾信詩行雲數番過白丨一雙丨吳融詩日暮松聲滿階砌不關風雨丨歸丨姚合詩高枝見丨丨唐球)
(詩繞岸白雲終日在傍松黃丨有時丨)騎來(張正見門有車馬客行飛觀霞光啓重門平旦開北闕高箱過東方連丨丨宋)
(之問詩青門路接鳳凰臺素滻宸遊龍丨丨元稹酬樂天詩驛丨丨千里天書下九衢)鶯來(唐太宗詩芝田初鴈去綠樹未)
(丨丨駱賓王遊開道林故山詩落蕊翻風去流丨滿樹丨)到來(岑參詩丨丨逢歲酒)西來(高適詩秋色從丨丨蒼然滿關)
(中蘇軾灔澦堆賦喧豗震掉盡力以與石鬭勃乎若萬騎之丨丨指月錄臨濟禪師參黃蘗問曰如何是祖師丨丨大意蘗云庭前)
(柏樹子)熊來(李白秦女捲衣曲水至亦不去丨丨尚可當)濤來(李白横江詞海神東過惡風回浪打天門石壁開浙)
(江八月何如此丨似連山噴雪丨)僧來(王維宫槐陌詩譍門但迎埽畏有山丨丨)潮來(王維詩日落江湖白丨丨天地)
(青韋應物詩暮潮歸去早丨丨白居易詩早潮纔落晚丨丨一月周流六十回劉滄長洲懷古詩千年事往人何在半夜月明丨自)
(丨)鷗來(杜甫詩野靜白丨丨倪瓚詩春淺不知寒食近水深惟有白丨丨)帆來(韋應物暮雨送李胄詩漠漠丨丨重)
(冥冥鳥去遲盧綸詩江丨次第丨)蝶來(賈島送韓湘詩楚城花未發上苑丨丨新陸游新菊詩莫言冷落西風晚也有飛飛)
(小丨丨)客來(白居易詩召得江頭酒丨丨曹唐詩碧花紅尾小仙犬閒吠五雲嗔丨丨)圓來(李君房海人獻文錦賦原)
(夫獻琛方至捧篋丨丨)慵來(羅虬詩輕梳小髻號丨丨)來來(皮日休詩十日丨丨曠奉公黃滔詩珍重朱欄兼翠栱丨)
(丨皆自讀書堂方干詩丨丨先上上方看)拈來(洛浦和尚頌入荒田不揀信手丨丨草)逓來(法苑珠林貴賤靡恒貧富)
(無定譬水火更王寒暑丨丨)
自外來(易无妄剛丨丨丨而為主于内又或益之丨丨丨也)厥修來(書惟學遜志務時敏丨丨乃丨)越若來
(書惟太保先周公相宅丨丨丨集傳丨丨丨古語辭言周公於豐迤邐而來也)鳳凰來(書簫韶九成丨丨丨儀詩卷阿疏天)
(下和協故使丨丨樂德而丨其鳴雝雝喈喈也西京雜記漢武帝與戚夫人入靈女廟相與連臂踏地為節歌赤丨丨丨李嶠詠鏡)
(詩日中烏鵲至花裏丨丨丨又列仙傳蕭史善吹簫秦穆公女弄玉妻焉遂教弄玉作鳳鳴鳳來止其屋宋明帝白紵篇簫韶協音)
(神鳳來庾信詩赤鳳來銜璽春烏入獻書秦韜玉送南陵令詩獻賦未為龍化去除書猶喜鳳銜來)毋拔來(禮記丨丨丨毋)
(報往注報讀為赴拔赴皆疾也人來往所之當有宿漸不可卒也)由陽來(禮記樂丨丨丨者也禮由隂作者也隂陽和而)
(萬物得)鸜鵒來(春秋昭公二十五年有丨丨丨巢榖梁傳來者來中國也注鸜鵒不渡濟非中國之禽故曰來)好冠
來(穀梁傳黃池之會吳請冠端而襲夫差曰丨丨丨孔子曰夫差未能言冠而欲冠也注不知冠有差等惟欲好冠)天馬
來(史記樂書後伐大宛得千里馬作歌曰丨丨丨兮從西極經萬里兮歸有德承靈威兮降外國涉流沙兮四夷服又王融曲水)
(詩序天瑞降地符升澤馬來器車出呂温詩梁王駟馬來元好問詩落日青山萬馬來)陸生來(史記陸賈傳高祖使陸賈)
(賜尉佗印為南越王佗大說丨丨留與飲數月曰越中無足與語至生丨令我日聞所不聞)氐羌來(漢書武帝紀策賢良)
(曰德及鳥獸教通四海海外肅慎北發渠搜丨丨丨服)徐穉來(後漢書丨丨傳穉屢辟公府不起陳蕃為太守惟穉丨特)
(設一榻去則懸之)雙鳬來(後漢書王喬傳喬為葉令朔望詣臺朝帝令太史伺之言有丨丨飛丨舉羅張之但得雙舄)
野鷹來(三國志劉表好鷹嘗登臺歌丨丨丨曲又朱有燉詩監宮先報進鷹來)持扇來(晉書王羲之傳羲之在蕺)
(山見一老姥書其扇姥有慍色謂之曰但言是王右軍書求百錢姥如其言人競買之他日姥又丨丨丨羲之笑而不荅)過江
來(晉書王坦之傳坦之有重名僕射江虨領選將擬為尚書郎坦之聞曰自丨丨丨尚書郎正用第二人何得以此見擬羅鄴詩)
(春風不放丨丨丨又杜甫雨詩驟看浮峽過密作渡江來)真長來(晉書劉惔傳惔字真長雅善言理時孫盛作易象帝使殷)
(浩難之不能屈帝曰使丨丨丨故應有以制之惔至便與抗荅盛理遂屈一座撫掌)石虔來(晉書桓石虔傳桓冲為苻健所)
(圍石虔躍馬赴之拔冲於數萬衆中而還時有患瘧者謂桓丨丨丨病者多愈)榮貴來(南史王彧傳論景文弱年立譽芳聲)
(籍甚丨丨之丨非由勢至彧字景文)險衣來(南史周弘正傳劉顯將之尋陽朝賢畢祖道顯縣帛十匹約曰丨丨丨者以賞)
(之弘正綠絲布袴繡假種軒昂而至折標取帛)喑嗚來(唐書南霽雲傳睢陽被圍募萬死一生者數日無敢應俄有丨丨而)
(丨者乃霽雲也)令公來(唐書回紇圍涇陽子儀使牙將往說之回紇曰郭公在此可一見乎子儀挺身往與數騎出使人傳)
(呼曰丨丨丨回紇大驚皆下馬羅拜)一柱來(水經注開陽門始成未有名宿昔冇丨丨丨在樓上瑯琊開陽縣上言南城門)
(一柱飛去光武皇帝使來識視良是遂刻記年月日以名焉)負經來(洛陽伽藍記白馬寺漢明帝所立也帝夢金人曰佛)
(遣使西域求得經像以白馬丨丨而丨因名)奉幣來(公孫弘對策遠方之君莫不說義丨丨而丨)塞門來(應瑒)
(建章臺詩言我丨丨丨將就衡陽棲注以鴈自喻也)緣隟來(潘岳詩春風丨丨丨又李嶠詩宿霧分香盡朝光度隙來)神
龍來(司馬彪贈山濤詩冀願丨丨丨揚光以見燭)伏臘來(荀昶長安有狹斜行丨丨一丨歸鄰里生光輝)隣曲
來(陶潛移居詩丨丨時時丨抗言談在昔)食蓱來(謝靈運擬鄴中詩自從丨丨丨唯見今日美)羣英來(謝靈)
(運詩區宇既滌蕩丨丨必丨臻)遠樹來(梁元帝早發龍巢詩不擬行舫動惟看丨丨丨)犯寒來(沈約泛永康江詩山)
(光浮水至春色丨丨丨蘇軾詩知我丨丨丨呼酒意頗適又李德裕詩海上東風犯雪來)故鄉來(陰鏗邊城思詩春色邊城)
(動客思丨丨丨)棄繻來(周弘正詩童子丨丨丨)載果來(王嵯詩安仁丨丨丨)赤虬來(張正見詩東海還馭)
(丨丨丨)含笑來(庾信詩阮籍披衣進王戎丨丨丨)梵響來(庾信詩隔嶺鐘聲度中天丨丨丨又魚山將鶴嶺清)
(梵雨邊來)載妓來(庾信詩石崇迎客至山濤丨丨丨)帶星來(隋煬帝春江花月夜詞流波將月去潮水丨丨丨)
恰恰來(王績詩年光丨丨丨滿甕營春酒)逐人來(蘇味道詩暗塵隨馬去明月丨丨丨杜甫詩錦江春色丨丨丨)
北闕來(駱賓王帝京篇劍履南宫入簪纓丨丨丨李俊民詩果會丨丨上書丨)躡景來(上官昭容詩羽騎驂驔丨)
(丨丨)夜珠來(宋之問詩不愁明月盡自有丨丨丨)帝羲來(鄭愔奉和幸三會寺詩造書臣頡往觀跡丨丨丨)淑
氣來(李適詩碧殿疏龍丨丨丨又徐放詩高空爽氣來)白衣來(李嶠詩黃花今日晚無復丨丨丨翁承贊詩農罷樹)
(隂黃犢卧齋時山下丨丨丨陸龜蒙詩日斜還有丨丨丨)砧上來(張若虚春江花月夜詞玉戶簾中捲不去擣衣丨丨拂還)
(丨)海上來(張九齡詩孤鴻丨丨丨池潢不敢顧顧況茶賦乘槎丨丨丨)送花來(王維題盤石詩若道春風不解)
(意何因吹丨落丨丨又翁承贊詩洪崖差遣探花來)橘柚來(杜甫詩青惜峯巒過黃知丨丨丨)入饌來(杜甫詩白)
(白江魚丨丨丨)前山來(劉長卿晚泊留侯城詩進帆東風便轉岸丨丨丨)委質來(裴度三驅賦丨丨而丨者以其)
(順而必全)昂然來(韓愈詩大雞丨丨丨小雞竦而待)魚貫來(白居易詩百筏千艘丨丨丨)翠華來(劉禹)
(錫望賦候丨丨之倘丨)雪水來(劉禹錫詩雲際溶溶丨丨丨)拂面來(劉禹錫詩紫陌紅塵丨丨丨)千官
來(張籍贈姚合詩丹鳳城門向曉開丨丨相次入朝丨)撲鞍來(李賀送秦光禄北征詩桃花連馬發綵絮丨丨丨)千
里來(張祜蘇小小歌新人千里去故人丨丨丨)軟舞來(張祜詩花下傞傞丨丨丨)吹汝來(李商隱留贈畏之詩)
(瀟湘浪上有煙景安得好風丨丨丨)拾翠來(杜牧詩鸞環丨丨丨又范成大詩落日淮山紫翠來)野艇來(許渾詩潮)
(衝丨丨丨又高啓詩遠逐鐘聲放艇來)杜宇來(徐凝詩綠野聲聲丨丨丨)送巧來(羅隱詩沒得心情丨丨丨)王
母來(徐夤夜詩剡川雪滿子猷去漢殿月生丨丨丨)倚荷來(殷英童採蓮曲棹移浮荇亂船進丨丨丨)觸波來
(吳融池上雙鳬詩敢為稻粱凌險去幸無鷹隼丨丨丨又遥知月落酒醒處五十弦從波上來)露布來(吳融簡州歸降詩雲)
(間墮箭飛書去風裏擎竿丨丨丨)角吹來(曹松除夜詩半夜臘因風卷去五更春被丨丨丨)帝側來(曹松上王)
(拾遺詩聘入關中去人從丨丨丨)陽和來(韓偓梅花一冬再發詩寒氣與君霜裏退丨丨為爾臘前丨)巖下來
(周朴無等巖詩不知名樹簷前長曾問道人丨丨丨)作瑞來(張泌詠鵲詩若教顏色如霜雪應與清平丨丨丨)破愁
來(梅堯臣詩楚醅因我丨丨丨)遠别來(梅堯臣詩親舊全如丨丨丨)一線來(蘇軾詩海上濤頭丨丨丨)狻
猊來(楊侃皇畿賦丨丨丨於天竺馴象貢於交趾)畫圖來(楊侃皇畿賦爰有仁木應乎嘉瑞二棠合生雙槐連理槐)
(獨秀而通枝木異類而同氣良宰丨丨而丨聞大尹飛章而奏異)櫻筍來(陳師道詩春事無多丨丨丨)續續來
(陳師道詩聲問應須丨丨丨)記曾來(朱子詩三生疇昔丨丨丨)觸熱來(朱子詩十舍辛勤丨丨丨)一麾來
(陸游詩青雲學士丨丨丨)措措來(陸游詩催喚風流丨丨丨)早朝來(陸游夜食炒栗詩喚起少年京輦夢和寧門外)
(丨丨丨)棹船來(范成大詩清晨吹笛丨丨丨)鬭草來(范成大詩知是兒孫丨丨丨)象輦東(周伯琦詩)
(納寶盤營丨丨丨)渡水來(薩都刺詩無數青山丨丨丨又汪廣洋詩雪色鰣魚上水來)嫋嫋來(劉基詩永夜西)
(風丨丨丨)白雉來(袁凱詩不數周家丨丨丨)
蒼頭公來(南史沈慶之傳慶之伐沔北諸蠻大破之嘗患頭風好著狐皮帽羣蠻號曰蒼頭公每見慶之軍輙畏懼曰丨)
(丨丨復丨矣)從茂叔來(宋史周敦頥傳候師聖學於程頥未悟訪於敦頥對榻夜談越三日還頥驚異之曰非丨周丨)
(丨丨耶)
對語(長至大來)(安集悦來)(獨往朋來)(麕至鳬來)(黃龍見青鳥來)(德星聚舊雨來)(堂堂去得得來)
摘句(風引御香來雲煙紙上來)(雲影過山來濤翻雪陣來)(抛果引猿來梳翎鳥去來)(風高促燕來魚吹細浪來)
(輕塵不動翠華來風送荷香入酒來)(蝶弄微風草際來西風消息鴈銜來)(長風吹月送詩來老木聲酣認雨來)
萊(落哀切藜草也國名又山名又州名又姓)
韻藻汙萊(詩田卒丨丨注田廢生草)田萊(周禮縣師掌邦國都鄙稍甸郊里之地域而辨其夫家人民丨丨之數)
焚萊(周禮牧師掌其政令凡田事贊丨丨注丨丨者山澤之虞說苑武王伐紂過谷發梁過山丨丨示無返志馬融廣成頌林)
(衡戒田丨丨柞木)草萊(孟子闢丨丨任土地者次之漢書魏相傳邊郡困乏食丨丨之食鮑照放歌行一言分珪爵片善辭)
(丨丨)蓬萊(史記孝武本紀少君言臣嘗游海上見安期生食臣棗大如瓜安期生仙者通丨丨合則見人不合則隱漢書郊祀)
(志自威宣燕昭使人入海求丨丨方丈瀛洲此三神山者相傳在勃海中去人不遠嘗有至者山海經丨丨山在海中注上有仙人)
(宫室皆以金玉為之鳥獸盡白望之如雲在勃海中也十洲記生洲在東海丑寅之間接丨丨上有仙家數萬天氣安和芝草常生)
(地無寒暑安養萬物魯范神仙篇乘空向紫府控鶴下丨丨趙彦昭詩飛橋象河漢懸榜學丨丨周權詩乘風便鞚紫鸞車瓊簫吹)
(落丨丨月)東萊(漢書郊祀志中國華山首山太室山泰山丨丨山此五山黃帝所常遊又晉書天文志虚危齊青州樂安入危)
(四度丨丨入危九度又地理志丨丨國漢置統縣六字林鰶魚出丨丨鰶亦作䱥又宋史吕祖謙號丨丨先生)蒿萊(韓詩外傳)
(原憲居魯環堵之室茨以丨丨蓬戶甕牖桷桑而無樞上漏下濕匡坐而絃歌岑參詩還須及秋賦莫即隱丨丨聶夷中詩田園雨)
(後長丨丨吳師道詩但得翳桑無餓者不妨歸卧守丨丨)
北山萊(詩南山有臺丨丨有丨謝朓詩方同戰勝者去剪丨丨丨)故園萊(宋之問詩何當首歸路行剪丨丨丨)
增桃萊(後漢書馮衍傳衍遺田邑書曰晏嬰臨盟擬以曲戟不易其辭謝息守郕脅以晉魯不喪其邑由是言之内無鉤頸)
(之禍外無丨丨之利而被畔人之聲蒙降城之耻竊為左右羞之章懷太子注案謝息得丨邑丨山故言無丨丨之利也萊字似棗)
(丈又連桃後學者以桃棗易明丨丨難悟輙改萊為棗衍集又作菜展轉乖僻矣洪邁謝入舘啓丨丨難悟桺丣本同)改萊
(見上)薪萊(後漢書楊賜傳帝欲造畢圭靈琨苑賜上疏諫曰昔先王造囿裁足以修三驅之禮丨丨芻牧皆悉往焉說苑楚莊)
(王築層臺延石千重延壤百里有諸御已諫而止之楚人歌之曰丨乎丨乎無諸御已訖無子乎萊乎薪乎無諸御已訖無人乎)
荆萊(晉書皇甫謐傳干木偃息以存魏丨丨志邁於江岑)燔萊(鹽鐵論荆揚伐木而樹穀丨丨而播粟火耕而水耨地廣)
(而饒材)啓萊(夏侯湛春可樂賦嘉新田之丨丨悦中疇之發菑)荒萊(賀循報虞豫書丨丨之特苗鹵田之善秀移植)
(豐壤必成嘉穀)剪萊(朱子詩當年共丨北山丨吳兆詩荒蹊不丨丨)老萊(孔叢子子思見丨丨子丨丨子曰子性剛而傲)
(不可事君子不見夫齒乎齒堅則盡相磨舌柔則順終以不弊孝子傳丨丨子至孝年七十著五色斑斕衣弄雛烏於親側)吳
萊(元史黃溍傳溍同郡柳貫丨丨皆浦陽人萊字立夫集賢大學士直方之子也貫每稱萊為絶世之才溍晚年謂人曰萊之文)
(嶄絶雄深類秦漢間人所作實非今世之士也吾縱操觚一世又安敢及之哉)
對語(上蔡東萊)(鋤莠剪萊)(蓬藋蒿萊)(亥豕桃萊)(歌棫樸祝臺萊)(南浦樹北山萊)
摘句(斑衣戲老萊沈淪拔草萊)(水心樓閣勝蓬萊滿庭春雨長蒿萊)(憶觀滄海過東萊洗濯英華出草萊)
栽(祖才切種也)
韻藻蘖栽(東京賦堅冰作於履霜尋木起於丨丨)手栽(劉長卿詩最憶門前柳閒居丨自丨白居易題别遺愛草)
(堂詩砌水親開决池荷丨自丨姚合奉和四松詩陰陽氣潛照造化丨親丨方干詩蘭汀橘島映亭臺不是經心即丨丨李頻題張)
(司馬别墅詩庭前樹盡丨中丨先後花分幾番開王安石詩茅簷長掃淨無苔花木成蹊丨自丨)買栽(羅鄴牡丹詩丨丨池)
(舘恐無地)
乞桃栽(杜甫詩奉丨丨丨一百根春前為送浣花村)數寸栽(杜甫凴韋少府班覓松樹子詩欲存老盖千年意為)
(覓霜根丨丨丨)去後栽(劉禹錫詩玄都觀裡桃千樹盡是劉郎丨丨丨)倚雲栽(高蟾詩天上碧桃和露種日邊紅杏)
(丨丨丨)
增移栽(齊民要術桑椹熟時收黑魯椹即日以水淘取子曬燥仍畦種常薅令淨明年正月丨而丨之率五尺一根徐夤牡)
(丹詩忍摘多緣借丨丨未有因)稻栽(潘岳在懷縣詩丨丨肅芉芉黍苗何離離)新栽(梁簡文帝寒夕詩瑎楊始倒插浦桂)
(半丨丨)蘭栽(蕭慤冬至應教詩拆冰開荔色除夕出丨丨)誰栽(劉長卿詩桂寒知自發松老問丨丨又賈島題虢州)
(三堂詩無窮草樹昔丨丨)舊栽(白居易詩松栢相親是丨丨)分栽(羅鄴槐花詩行宫門外陌銅駝兩畔丨丨此最多)
竝栽(徐夤玫瑰花詩芳菲移自越王臺最似薔薇好丨丨宋旡二喬卷詩國色雙花相丨丨周郎分得小枝来)
社前栽(種樹書松用春後丨丨帶土丨培百株百活)連雨栽(齊民要術三月中候棗葉始生乃種蘭香治畦下水)
(一同葵法及水散子訖水盡蓰熟糞僅得盖子便止晝日箔盖夜即去之生即去箔常令足水六月丨丨拔丨之)須果栽
(王羲之須果帖知丨丨丨便可遣取視)入夢栽(張諤滿月詩竹似因談植蘭疑丨丨丨)桃李栽(李白少年行丨)
(丨丨來幾度春一回花落一回新)間色栽(范朝寧王山池詩瑞草分叢種祥花丨丨丨)覓榿栽(杜甫詩小詩端)
(為丨丨丨)取花栽(白居易修府西亭院詩龍門分水入金谷丨丨丨秦韜玉亭臺詩為向西忩添月色豈辭南海丨丨丨又)
(賈島早春題友人新居詩每逢晴暖日惟見乞花栽)阿母栽(李紳憶春日太液池亭東候對詩草承香輦王孫長桃豔仙顔)
(丨丨丨)武庫栽(劉禹錫奉和四松詩右相歴中臺移松丨丨丨)上仙栽(司空曙題玉真觀詩唯餘古桃樹傳是丨)
(丨丨)遍庭栽(崔涯竹詩領得溪風不放廻傍忩緣砌丨丨丨)上苑栽(李商隱臨發崇讓宅紫薇詩天涯地角同榮謝)
(豈要移根丨丨丨)長年栽(方干贈天台葉尊師詩靈藥不知何代得古松應是丨丨丨)早晚栽(方干牡丹詩借)
(問庭前丨丨丨座中疑展畫屏開)古人栽(薛能折楊柳詩處處輕陰可惆悵後人攀處丨丨丨)乞翠栽(薛能新竹)
(詩柳營茅土倦麄材因向山家丨丨丨)作意栽(陸龜蒙白菊詩月中若有閒田地為勸嫦娥丨丨丨又李中詩移得閒花)
(用意栽)繞舍栽(韓熙載無相寺贈僧詩藥為依時採松宜丨丨丨又虞集題凝春小隱詩人間應得函封帖青李來禽丨)
(丨丨高啓詩如今欲向南鄰叟旋乞垂楊丨丨丨)傍砌栽(李中庭竹詩偶自山僧院移歸丨丨丨又馬臻春日閒居詩數)
(峯青處敞蕭齋自斫楊枝傍水栽)月裏栽(羅隱扇上畫牡丹詩根生無地如仙桂疑是姮娥丨丨丨)間藥栽(黃滔)
(題鄭山人居詩履迹遍莓苔幽枝丨丨丨)十年栽(蘇軾萬松亭詩丨丨丨種百年規好德無人助我儀)千萬栽(蘇軾)
(種松詩荒園一雨過戢戢丨丨丨又手植青松三萬栽)趁暖栽(范成大詩梨棗元須丨丨丨又洪希文種竹詩移得霜根)
(趁雨栽墻陰踏破一方苔)一時栽(陸游閒意詩安得小園寬半畝黃梅綠李丨丨丨)岸岸栽(楊萬里詩垂楊丨丨)
(丨)道者栽(李俊民宿海會寺詩竹待香嚴擊松經丨丨丨)爛漫栽(泰不華題柯敬仲竹詩梁王宅裏參差見山簡)
(池邊丨丨丨)借地栽(高啟詩花多丨丨丨)
對語(露茁霜栽)(薤本蘭栽)(花種魚栽)(撑月種倚雲栽)(移藥蒔乞花栽)(霜後摘雨前栽)
(攀條折裏核栽)
摘句(鳳竹滿庭栽松高倚石栽)(幽根暖易栽高僧乞藥栽)(好花如幄手親栽梅要山傍水次栽)
(隔岸芙蓉不用栽綠楊移傍小亭栽)
哉(祖才切助語也又始也)
韻藻大哉(易丨丨乾元書俾萬姓咸曰丨丨王言又曰一哉王心論語丨丨堯之為君也杜甫詩疏鑿功雖美陶鈞力丨)
(丨戴復古詩向人無德色丨丨造化工)一哉(見上)康哉(書庶事丨丨唐太宗元日詩穆矣薰風茂丨丨帝道昌張九齡)
(詩還聞股肱郡元首詠丨丨楊巨源詩願將巴曲贊丨丨)艱哉(書厥惟丨丨江淹詩岑崟蔽日月左右信丨丨)悠哉(詩丨)
(丨悠哉輾轉反側陳子昂詩登山見千里懷古心丨丨杜甫詩野橋齊度馬秋望轉丨丨李咸用詩莊叟著書真逹者賈生揮涕信)
(丨丨陸游舟中詩終身看不厭岸幘興丨丨)溥哉(左傳仁人之言其利丨丨)美哉(左傳吳公子札來聘請觀於周樂為)
(之歌周南召南曰丨丨始基之矣禮記晉獻文子成室晉大夫發焉張老曰丨丨輪焉丨丨奐焉晏子春秋景公問晏子廉政何如)
(對曰其行水也丨丨水乎其濁無不塗其清無不洒)野哉(論語丨丨由也)壯哉(漢書陳平傳高帝南過曲逆上其城望室)
(屋甚大曰丨丨縣吾行天下獨見洛陽與是耳宋之問詩帳殿鬱崔嵬仙遊實丨丨)辯哉(家語賜願齊楚合戰賜使二國釋患)
(子曰丨丨)盛哉(班固典引丨丨皇家帝世德臣列辟功君百王張說詩夢見長安陌朝宗實丨丨蘇軾詩吉祥寺中錦千堆前)
(年賞花真丨丨)怪哉(太平廣記漢武帝幸甘泉馳道中有蟲赤色頭牙齒耳鼻盡具帝使東方朔視之還對曰此蟲名丨丨以)
(酒灌之當消於是取置酒中須臾糜散)雄哉(陳子昂詩胡秦何密邇河朔氣丨丨孟浩然詩因君振嘉藻江楚氣丨丨王惲)
(齪虎圖行眈眈老虎底許來抱石踞坐何丨丨)幽哉(張說詩誰知高深意緬邈心丨丨)徒哉(孟浩然詩靜中何所得吟)
(詠也丨丨)
君子哉(左傳石言于晉魏榆晉侯問于師曠對曰作事不時則有非言之物而言于是晉侯方築虒祁之宫叔向曰子野之)
(言丨丨丨論語子謂子賤丨丨丨若人)有是哉(論語子路曰丨丨丨子之迂也)安在哉(高適詩河漢徒相望佳期)
(丨丨丨蘇軾詩閬風丨丨丨要君相指示)
增至哉(易丨丨坤元又盛德大業丨矣丨魏武帝碣石篇幸甚丨丨歌以詠志鮑照詩丨丨鍊玉人處此長自畢)异哉
(書岳曰丨丨試可乃已)食哉(書咨十有二牧曰丨丨惟時)欽哉(書丨丨欽哉惟刑之恤哉)吉哉(書彰厥有常丨)
(丨)懋哉(書政事丨丨懋哉)俞哉(書禹曰丨丨)念哉(書臯陶拜手稽首颺言曰丨丨)喜哉(書帝庸作歌曰)
(股肱丨丨元首起哉)起哉(見上)明哉(書臯陶乃賡載歌曰元首丨丨股肱良哉)良哉(見上)旨哉(書王曰丨丨說)
(乃言惟服孫綽蘭亭集後序古人以水喻性有丨丨非所以澄之則清淆之則濁耶)勖哉(書丨丨夫子)歸哉(詩振振君)
(子丨丨歸哉蘇軾詩携手葛與陶丨丨復歸哉又倦遊行老矣舊隱賦丨丨)懷哉(詩丨丨懷哉曷曰予還歸哉謝朓詩丨丨)
(泉石思歌咏鬱瓊相蘇軾詩丨丨江南路會作林下逢)優哉(詩丨丨遊哉亦星戾矣孔子去魯操盖丨丨遊哉聊以卒歲蘇)
(軾觀碁詩丨丨游哉聊復爾耳)善哉(左傳鄭六卿餞宣子於郊子齹賦野有蔓草宣子曰孺子丨丨吾有望矣詩疏廣要鳳凰)
(夜鳴曰丨丨太平廣記漢武帝遊上林見一好樹問東方朔朔曰名丨丨)諾哉(左傳衛侯謂渾良夫曰吾繼先君而不得其器)
(若之何良夫代執火者而言太子請殺良夫公曰其盟免三死曰請三之後有罪殺之公曰丨丨)宜哉(左傳吳王曰史黯何)
(以為君子楚隆對曰黯也進不見惡退無謗言王曰丨陸游茉䔧詩主人好事趨時買買寘此地真丨丨)丨君哉(左傳楚公)
(子圍設服離衛叔孫穆子曰楚公子美矣丨丨孟子丨丨舜也)越哉(國語海鳥曰爰居止於東門之外三日臧文仲使國人祭)
(之展禽曰丨丨臧孫之為政也注越迂也言其迂闊不知政要)時哉(論語山梁雌雉丨丨時哉)然哉(史記孔子世家孔子)
(適鄭獨立郭東門鄭人謂子貢曰東門有人纍纍苦喪家之狗子貢以實告孔子笑曰丨丨然哉)神哉(漢書河決瓠子上臨)
(決河作歌曰歸舊川兮丨丨沛不封禪兮安知外)芬哉(漢書禮樂志羽旄殷盛丨丨芒芒)賢哉(漢書疏廣傳廣為太)
(傅兄子受亦為太子家令上疏乞骸骨許之公卿大夫祖道東都門外道路觀者皆曰丨丨二大夫宋史尹焞傳焞少事程頤嘗應)
(舉發策有誅元祐諸臣議不對而出告頤曰焞不復應舉矣頤曰子有母在焞歸告母母曰吾知以善養不知以禄養頤聞之曰丨)
(丨母也孟浩然詩回也一瓠飲丨丨常晏如)淵哉(漢書揚雄叙傳丨丨若人實好斯文袁宏三國名臣序贊丨丨大初宇量)
(高雅)承哉(後漢書皇后紀贊祁祁皇孋言觀貞淑媚兹良哲丨丨天禄)佳哉(後漢書光武紀望氣者蘇伯阿至南陽遥)
(望見舂陵郭唶曰氣丨丨鬱鬱葱葱然蘇軾詩谿山雪月兩丨丨又丨丨鬱葱葱氣若鳳與麟陸游詩江行長夏亦丨丨)英哉
(蜀志諸葛亮傳注晉永興中鎮南將軍劉弘至隆中觀亮故宅立碣表閭命李興為文曰丨丨吾子獨含天靈豈神之祗豈人之精)
(何思之深何德之清)誠哉(宋書樂志漢遠如期曲增壽萬年亦丨丨)休哉(宋書樂志食舉歌元首納嘉禮萬邦同歡願丨)
(丨君臣嘉燕北史魏太武本紀興安二年詔曰苑内獲方寸玉印其文曰子孫長壽羣公卿士咸曰丨丨豈朕一人克臻斯應實由)
(天地祖宗降祐之所致思與兆庶共兹嘉慶其令大酺三日)樂哉(宋書樂志正旦大會行禮詩丨丨天下安寧道化行風俗)
(清周捨梁鞞舞歌淮海無横波文軌同一土丨丨太平世當歌復當舞陸游詩小舸悠颺亦丨丨)智哉(宋書樂志魏武帝善)
(哉行丨丨山甫相彼宣王何用杜伯累我聖賢)茂哉(宋書樂志丨丨聖明德日月同光輝)偉哉(莊子子來病子桑往問之)
(倚其戶與之語曰丨丨造物又將奚以女為蘇軾遊白水山詩丨丨造物真豪縱攫土摶沙為此弄戴復古詩丨丨浯溪碑千載氣)
(凛凛)窮哉(莊子孔子西遊於衛顔淵問師金曰以夫子之行為奚如師金曰惜乎而夫子其丨丨東方朔柏梁詩廹窘詰屈幾)
(丨丨)快哉(風賦楚襄王遊於蘭臺之宫有風颯然而至王乃披襟而當之曰丨丨此風寡人所與庶人共者耶蘇軾詩褰裳一)
(和丨丨謠又欲作蘭臺丨丨賦却嫌分别問雌雄范成大詩雨脚風聲兩丨丨薛季宣詩浮生萬事盡塵埃瑞慶堂成榜丨丨楊萬)
(里詩一斗百篇真丨丨又蘇轍有丨丨亭記)悲哉(宋玉九辯丨丨秋之為氣也)復哉(董仲舒策書曰白魚入於王舟)
(有火復於王屋流為烏此盖受命之符也周公曰丨丨復哉注復報也言周有盛德故天報以此瑞也)上哉(班固典引丨丨)
(夐乎其書猶可得而修也)嗟哉(馬援詩丨丨武溪兮多毒滛)麗哉(揚雄羽獵賦丨丨神聖處於玄宫富既與地乎侔訾)
(貴正與天乎比崇)劇哉(陸機苦寒行丨丨行役人慊慊恒苦寒)鮮哉(籍田賦昔者明王以孝治天下其或繼之者丨)
(丨希矣)闊哉(陶潛歲暮和張常侍詩丨丨秦穆談旅力豈未愆)辰哉(謝朓將遊湘水尋句溪詩丨丨且未會乘景弄)
(清漪)遐哉(梁元帝職貢圖贊北通玄莬南漸朱鳶交河悠遠合浦廻邅兹海無際陰山接天丨丨鳥穴永矣雞田)遊哉
(沈約曲水宴應制詩皇心愛矣帝曰丨丨)曠哉(江淹雜體詩丨丨宇宙惠雲羅更四陳)幾哉(孟浩然登龍興寺閣詩兹)
(郡何填委遥山復丨丨)高哉(李白蜀道難噫吁嘻危乎丨丨)咄哉(韓愈詩丨丨識路行勿休往取將相酬恩讐)諶
哉(柳宗元貞符鐃歌薦於郊廟文之雅詩祗告於德之休帝曰丨丨)誰哉(歐陽修詩有敢下筆知丨丨蘇軾詩殷勤此粲)
(者攀折為丨丨劉克莊詩過了衡陽雁北廻鄉雲迢逓托丨丨)陋哉(蘇軾詩丨丨石鼎逢彌明陸游詩丨丨鷓鴣語揣我貧念)
(禄)遼哉(蘇軾詩丨丨千載後發我一笑粲陸游詩秦關蜀道何丨丨)博哉(蘇軾讀山海經詩丨丨無窮利千載食此)
(言)信哉(蘇軾茶磨詩計盡功極至於磨丨丨智者能創物)
吁咈哉(書僉曰於鯀哉帝曰丨丨丨李商隱井泥詩禹竟代舜立其父丨丨丨)和衷哉(書臯陶謨同寅協恭丨丨)
(丨)誰敢哉(左傳晉范宣子來聘賦摽有梅季武子曰丨丨丨)尚矣哉(左傳子木問於趙孟曰范武子之德何如)
(對曰夫子之家事治言於晉國無隱情其祝史陳信於鬼神無愧辭子木歸以語王王曰丨丨丨能歆神人宜其光輔五君以為盟)
(主也)敬之哉(左傳賈辛將適其縣見於魏子魏子曰今女有力於王室吾是以舉女行乎丨丨丨無墮乃力)思深哉
(左傳吳公子札觀周樂為歌唐曰丨丨丨其有陶唐氏之遺民乎)慎辭哉(左傳子西復伐陳陳及鄭平仲尼曰志有之言)
(以足志文以足言不言誰知其志言之無文行而不遠晉為伯鄭入陳非文辭不為功丨丨丨)有味哉(史記張釋之馮唐傳)
(贊張季之言長者守法不阿意馮公之論將率丨丨丨有味哉)矍鑠哉(後漢書馬援傳武溪蠻反援復請行帝愍其老未許)
(援自請曰臣尚能披甲上馬帝令試之援據鞍顧盻以示可用帝笑曰丨丨丨是翁也)至治哉(晉書樂志正旦大會行禮)
(歌丨丨丨樂無窮元首聰明股肱忠)辨加哉(宋書樂志漢將進酒曲將進酒乘太白丨丨丨詩審摶)騑離哉(宋書)
(樂志漢聖人出曲聖人出隂陽和美人出游九河佳人來丨丨丨)戒之哉(家語孔子觀周入后稷之廟有金人焉三緘其)
(口而銘其背曰古之慎言人也丨丨丨無多言多言多敗)弟之哉(莊子若然者豈兄堯舜之教民溟涬然丨丨丨欲同乎德)
(而心居矣)可乎哉(東方朔非有先生論先生曰於戲丨丨丨可乎哉談何容易)得語哉(韓愈詩惟子能諳耳諸人)
(丨丨丨)
臣哉隣哉(書丨丨丨丨隣哉臣哉)唐哉皇哉(班固典引丨丨丨丨皇哉唐哉)麟何來哉(李白詩驥)
(不驟進丨丨丨丨)
災(祖才切說文天火曰丨本作烖)
韻藻眚災(書丨丨肆赦)禦災(禮記能丨大丨則祀之國語珠足以丨火丨則寶之丁鶴年題葉州判詩州縣有官)
(非葉侯丨丨誰復憂民憂)救災(左傳丨丨恤鄰道也又桓公糾合諸侯而謀其不協彌縫其闕而匡丨其丨晉書食貨志因天)
(地之利而總山海之饒家殷國阜遠至邇安丨水旱之丨䘏寰瀛之弊)幸災(左傳秦饑告糴于晉晉人弗與慶鄭曰背施無)
(親丨丨不仁)後災(孟子雖不得魚無丨丨)三災(清異錄蕭穎士文爽兼人而矜躁為甚嘗至倉曹李韶家見歙硯頗)
(良既退語同行者君識此硯乎盖丨丨石也同行不喻而問之曰字札不竒硯一災文辭不美硯二災窗几狼籍硯丨丨同行者斂)
(眉頷之庾信詩逍遥聞四會倏忽度丨丨長阿含經丨丨上際若火災若水災若風災)禳災(東京賦馮相觀祲祈禠丨丨韓)
(愈詩一善自足丨千丨)木災(韓愈文犧尊青黃乃丨之丨)
无妄災(易丨丨之丨或繫之牛行人之得邑人之災)不為災(左傳文公三年春不雨六月雨自十月不雨至於五)
(月不曰旱丨丨丨也又季武子問於申豐曰雹可禦乎對曰聖人在上無雹雖有丨丨丨宋史淳化元年曹單二州有蝗丨丨丨)
柏梁災(漢書郊祀志上親禪高里祠后土臨渤海將以望祀蓬萊之屬幾至殊庭焉上還以丨丨丨勇之廼曰越俗有火災復起)
(屋必以大用勝服之於是作建章宫西京賦丨丨既丨越巫陳方李乂詩已觀蓬海變誰厭丨丨丨)伯牛災(王維詩誰言老)
(龍吉未免丨丨丨)困約災(韓愈雪詩巧借奢華便專繩丨丨丨)金作災(黃庭堅詩遺丨滿籯常丨丨)
增取災(易旅瑣瑣斯其所丨丨)思災(書汝不謀長以丨乃丨汝誕勸憂)無災(詩丨丨無害左傳小邾穆公來)
(朝季武子欲卑之穆叔曰不可志曰能敬丨丨又曰敬逆來者天所福也季孫從之唐書宋璟傳徙廣州都督廣人以竹茅茨屋多)
(火璟教之陶瓦築堵列邸肆越俗始知棟梁利而丨患丨易林王德五材和合四時陰陽順序國丨咎丨李紳詩靈貺表丨丨)補
烖(周禮秋官大行人致禬以丨諸侯之丨注丨諸侯丨者若春秋澶淵之會謀歸宋財)分災(左傳凡侯伯救患丨丨討罪禮)
(也)除災(左傳桃弧棘矢以丨其丨又祓禳於四方振丨火丨禮也)召災(國語單穆公曰可先而不備謂之怠可後而先)
(之謂之丨丨)毓災(國語司空季子曰黷則生怨怨亂丨丨)避災(國語廣川之鳥獸恒智而丨其丨也)澹災(史記)
(司馬相如傳夏后氏決江疏河灑沈丨丨)墾災(漢書高皇帝丨丨除害耘鋤海内)司災(漢書天文志斗魁戴匡六星六)
(曰丨丨)定災(漢書刑法志黃帝有涿鹿之戰以丨火丨酉陽雜俎楚州獻定國寶一十二代宗詔曰上天降寶獻自楚州神)
(明生歴數之符合璧丨妖丨之氣)消災(後漢書尹敏傳敏少為諸生習歐陽尚書建武二年上疏陳洪範丨丨之術晁公武)
(讀書志薛能為藩鎮尤易武吏嘗命其子屬櫜鞬雅拜新進士或問其故曰與渠丨弭丨咎趙壹與皇甫規書抗論當世丨弭時丨)
洪災(蜀志郤正釋譏曰陽盱請而丨丨息桑林禱而甘澤滋嘯賦濟丨丨於炎旱反亢陽於重陰)攘災(晉書郭璞傳有)
(郭公者客居河東精於卜筮璞從之受業公以青囊中書與之由是遂洞五行天文卜筮之術丨丨轉禍通致無方)雙災(南史)
(王景文傳景文自陳求解揚州詔答曰貴高有危怠之懼卑賤有溝壑之憂張單丨丨木雁兩失有心於避禍不如無心於任運)
致災(北史王肅傳堯水湯旱自定之數須聖人以濟未聞由聖以丨丨)恤災(宋史建隆元年宿州火遣使丨丨)援
災(崔駰逹旨賢人授手丨世之丨跋涉赴俗急斯時也)虞災(藉田賦無儲稸以丨丨徒望歲以自必)書災(嚴維詩政)
(和知必感歲旱未丨丨)壓災(劉克莊詩春雪雖遲亦丨丨)
不犯災(易有厲利己丨丨丨也)罔有災(書古有夏先后方懋厥德丨丨天丨)兩觀災(春秋定公二年春王)
(正月夏五月壬辰雉門及丨丨丨)日月災(左傳士文伯曰國無政不用善則自取謫於丨丨之丨)三辰災(左傳)
(丨丨有丨於是乎百官降物君不舉辟移時)戒勝災(說苑力勝貧謹勝禍慎勝害丨丨丨)忌諱災(杜甫詩霸業尋)
(常體宗臣丨丨丨)
天不見災(春秋繁露丨丨丨丨地不見孽)
猜(倉才切疑也恨也)
韻藻雄猜(謝靈運擬鄴中詩序漢武帝時徐樂諸才備應對之能而丨丨多忌豈獲晤言之適杜甫詩蛟螭深作横虎豹)
(亂丨丨)嫌猜(鮑照詩明慮斷自天不受外丨丨李白詩昔時燕家重郭隗擁篲折節無丨丨梅聖俞永叔寄澄心堂紙詩鸞)
(臺天官或好事持歸祕惜何丨丨)相猜(張九齡詩無心與物競鷹隼莫丨丨杜甫詩門外鸕鷀久不來沙頭忽見眼丨丨張)
(耒詩近人鷗鷺不丨丨趙孟頫詩自憐非李廣醉尉莫丨丨)花猜(蘇軾詩對花不飲丨須丨)
精靈猜(高適詩跡非想像到心以丨丨丨)燕雀猜(蘇軾詩先生鸞鳳姿未免丨丨丨)
增有猜(左傳晉人來治杞田季孫將以成與之謝息為孟孫守不可曰人有言曰雖有挈瓶之知守不假噐禮也夫子從君)
(而守臣喪邑雖吾子亦丨丨焉後漢書趙壹傳壹經弘農候太守皇甫規門者不即通壹遂去規聞壹名大驚廼追書謝壹報曰昔)
(人或歴說而不遇或思士而無從皆歸之于天不尤於物今壹自譴而已豈敢丨丨)無猜(左傳荀息曰送往事居耦具丨丨貞)
(也後漢書馮緄傳緄性烈直不行賄賂懼為宦官所中廼上疏曰勢得容奸伯夷可疑苟曰丨丨盗跖可信袁宏三國名臣頌才為)
(世生世亦須才得而能任貴在丨丨陶潛與子書鮑叔敬仲分財丨丨歸生伍舉班荆道故徐鉉詩時情物望兩丨丨)見猜
(晉書載記慕容垂論垂以雄略丨丨而庇身寬政吳均演連珠盖聞豔麗居身而以蛾眉入妬貞華炤物而以絶等丨丨杜甫黑鷹)
(詩虞羅自覺虚施巧春雁同歸必丨丨)懷猜(梁書蕭穎逹傳使彼智者不用愚者丨丨此魏武之所以定天下也)沈猜
(北史王世充傳世充丨丨多詭詐頗窺書傳尤好兵法曉龜策推步盈虚然未嘗為人言也三水小牘魚玄機為女道士不潔一日)
(疑女僮綠翹笞之翹曰反以丨丨厚誣貞正)魚猜(李嶠詩丨丨水凍行猶澀驚喜春熙弄欲嬌)驚猜(高適奉和鶻賦)
(望鳳沼而輕舉紛羽族以丨丨李商隱詩鼠翻窗網小丨丨)欲猜(李紳詩雞樹花驚笑龍池絮丨丨)可猜(韓愈荅道)
(士寄樹雞詩軟濕青黃狀丨丨欲烹還唤木盤廻又雪詩座暖銷那怪池清失丨丨又周朴昇山寺詩昇山自古道飛來此是神功)
(不丨丨)鷹猜(白居易詩丨丨課野鶴驥德責山麋)蝶猜(洪希文詩幾何間闊鶯偏老如此生疎丨也丨)怨猜(高啓)
(詩翠羽驚啼莫丨丨)
不自猜(晉書劉頌傳建基既厚藩屏彊禦而天下不懼曩之所謂重臣者今悉反忠而為任臣矣何則理無危勢懷丨丨丨)
(忠誠得著不惕於邪故也)冶長猜(沈佺期獄中無燕詩不如黃雀語能雪丨丨丨劉長卿詩黃沙誰問丨丨丨)慎勿
猜(韓愈南山有高樹詩丨丨丨衆鳥衆鳥不足猜)野鶴猜(葉顒詩一任猿驚丨丨丨)作字猜(朱權詩都把花名丨)
(丨丨)
胎(土來切始也說文婦孕三月也)
韻藻夭胎(漢書禮樂志郊祀歌衆庶熙熙施及丨丨羣生啿啿惟春之祺顔師古注少長曰丨在孕曰丨又後漢書黃瓊)
(傳覆巢破卵則鳳凰不翔刳牲丨丨則麒麟不臻又東京賦山無槎枿畋不䴠胎䴠與天通)禍胎(漢書枚乘傳福生有基丨)
(生有丨絶其胎禍何自來晉書曹毘傳名為實賓福萌丨丨杜甫詩結舌防纔柄探腸有丨丨李商隱詩幾時拓土成王道從古窮)
(兵是丨丨)有胎(見上胎息經氣從丨丨中息注神為炁子炁為神母胎母既結即神子自息)含胎(後漢書魯恭傳時盛)
(夏斷獄恭上疏言始夏百榖權輿萬物胎養之時决獄案考可皆以立秋為斷注權輿始也萬物皆丨丨長養之時也本草豆蔲花)
(作穗嫩葉卷之而生南人取其未大開者謂之丨丨花胎精中記人象天地氣法自然自然之氣皆九天之精化為人身丨丨養育)
(庾信喜雨詩嘉禾雙合穎熟稻再丨丨)鹿胎(宋史太平興國七年詔罷川峽諸州官織錦綺丨丨又洛陽牡丹記丨丨花者)
(多葉紫花有白點如丨丨之紋皮日休送潤卿還華陽詩仙市丨丨如錦嫩陰宫燕肉似酥肥陸龜蒙詩高杉自欲生龍腦小弁誰)
(能寄丨丨張雨詩石色斑斑野丨丨)元胎(古三墳混沌為太始太始者丨丨之萌也徐陵陳公九錫詔丨丨剖判太素氤氲宇)
(文逌文混成丨丨先天地而生玄妙自然在開闢之外)豹胎(六韜玉杯象箸不盛菽藿之羹必將熊蹯丨丨也說苑淳于髠)
(謂齊宣王曰古者有丨象之丨今無有王選于衆王好味矣七發山梁之餐豢丨之丨張憲詩黃羊之尾文丨丨玉液淋漓萬壽杯)
象胎(見上)胚胎(本草丹書云天地之先陰陽之祖乾坤之槖籥鉛汞之匡廓丨丨將兆九九數足我則乘而載之故謂之)
(河車韓愈房公墓碣公丨丨前光生長食息不離典訓之内目擩耳染不學以能又詠雪詩水官夸傑黠木氣怯丨丨李綱遊虎邱)
(詩鐫削露天巧丨丨勞混茫)聖胎(東軒筆錄李觀遇劉海蟾曰奉煩寄語養素先生藍方十月懷胎如何得出觀至南嶽語)
(方方驚曰吾養丨丨已成患無術以出之念非海蟾不足以成吾道是年方卒李仙君歌三年結黃雲千日成丨丨九年登金闕一)
(紀升三台佛本行經摩耶王大夫人懷藏丨丨)鶴胎(冷齋夜話彭淵材性迂闊嘗蓄兩鶴客至誇曰此仙禽也凡禽卵生此胎)
(生語未畢園丁報曰鶴夜産一卵淵材呵曰敢謗鶴也未幾鶴展脛伏地復誕一卵淵材歎曰鶴亦敗道吾乃為禹錫嘉話所誤)
竹胎(竹譜笋名丨丨皮日休詩水花移得和魚子山蕨收時帶丨丨)珠胎(羽獵賦椎夜光之流離剖明月之丨丨吳都賦)
(蛤蚌丨丨與月虧全梁湘東王謝賚車螯蛤蜊啓雀文始化燕羽猶存體潤丨丨形隨月減徐摛賦得簾塵詩朝逐丨丨卷夜旁玉)
(鈎垂駱賓王望月詩似霜明玉砌如鏡寫丨丨張說詩舊庭知玉樹同浦識丨丨王起蜃樓賦旁輝日域下瑩丨丨)蚌胎(高適)
(望海詩日出見魚目月圓知丨丨李商隱詩丨丨未滿思新桂琥珀初成憶舊松李羣玉看月詩皓耀迷鯨目晶瑩失丨丨丁鶴年)
(詩石潤生龍氣川光媚丨丨)
不殺胎(漢書昔先王山不槎蘖畋丨丨丨)
增卵胎(禮記鳳凰麒麟皆在郊棷龜龍在宫沼其餘鳥獸之丨丨皆可俯而闚也淮南子春風至則甘雨降生育萬物羽者)
(嫗伏毛者孕育草木榮華鳥獸丨丨莫見其為而功既成矣)刳胎(史記孔子世家丨丨殺夭則麒麟不至郊又宋書符瑞志)
(鳳凰者仁鳥也不丨丨剖卵則至)營胎(史記律書營室者主丨丨陽氣而産之)脢胎(晉書王沉傳丨丨者以無檢為)
(弘曠僂垢者以守意為堅貞)鐵胎(五代史慕容彦超在鎮嘗置庫質錢有姦民為偽銀以質者已而得之使教十餘人日夜)
(為之皆鐵為質而包以銀號丨丨銀其被圍也勉其城守者曰吾有銀數千鋌悉以賜汝軍士私相謂曰此丨丨爾復何用哉皆不)
(為之用又趙雄韓蘄王碑丨丨之弓悍馬長槊)獸胎(淮南子丨丨不贕鳥卵不毈)龍胎(漢武内傳次藥有斑丨黑丨閬)
(風石髓蒙山白鳳之肺靈丘蒼鸞之血吳均食移昆山丨丨之脯玄圃鳳足之葅酉陽雜俎仙藥有丨丨醴陸龜蒙詩服散丨丨在)
(酒中太微玄清左夫人歌丨丨嬰爾形八瓊廻素旦)子胎(參同契金為水母母隱丨丨水為金子子藏母胞)胞胎(參同)
(契男生而伏女偃其軀禀乎丨丨受氣元初抱朴子胎息者謂以鼻口呼吸如在丨丨中初學行氣常令入多出少生神章經人之)
(受生於丨丨之中三元育養九氣結形)金胎(參同契火乃尅金金得火復能成器故丨丨在鼎而不耗散金色益自光明)
脱胎(參同契作丹之時丨丨入口功成之後丨丨出殼)結胎(參同契金丹以積精累氣而成片晌丨丨百日立基一年)
(入室三年煉養胎精中記陰陽交接二氣降精化神丨丨上應九天)中胎(葛洪登涉符錄或問辟山川百鬼之法抱朴子曰有)
(老君黃庭丨丨四十九真秘符納衣領中辟山川百鬼虎狼蟲毒)駢胎(禇氏遺書陰陽均至非男非女之身精血散分丨丨)
(品胎之兆)品胎(見上)入胎(殷芸小說老子乘白鹿丨母丨既生廣顙大目疎齒方口耳有三門鼻有雙柱足蹈五字手把)
(十文菩薩處胎經上方七十二億空界菩薩亦來雲集丨丨中)處胎(見上因果經菩薩丨丨垂滿十月身諸支節及以相好皆)
(悉具足)瓊胎(酉陽雜俎老君母曰玄妙玉女天降玄黃氣如彈丸入口而孕凝神丨丨宫三千七百年赤明開運歲在甲子)
(誕於扶力盖天西那王國鬱寥山丹玄之阿本行經太上道君託形洪氏之胞凝神丨丨之府雲笈七籖九丹上化胎精中記一名)
(丨丨靈曜經)伏胎(酉陽雜俎藥草異號絳晨丨丨茯苓也)燕胎(酉陽雜俎句曲山五芝第三芝名丨丨食之為正一)
(郎中陸龜蒙藥名聯句藝可屠龍膽家曾近丨丨)玉胎(酉陽雜俎仙家圖籍有丨丨經上元夫人歌丨丨來絳芝九色紛相)
(拏太微真人詩告以鴻飛術受以丨丨篇)在胎(酉陽雜俎老君丨丨八十一年剖左腋而生生而白首喬琳炙輠賦山輝盖玉)
(之處石川媚孕珠之丨丨法苑珠林菩薩處於母胎彼母若有三十二種相具足者乃能堪受菩薩丨丨)鱗胎(酉陽雜俎日馮)
(生玄陽閼玄陽閼生丨丨鱗胎生幹木幹木生庶木)出胎(酉陽雜俎大歴中將作劉監有子合手丨丨七歲念法華經及卒焚)
(之得舍利數十粒)抱胎(史遺黎陽王德祖家有林檎樹生癭大如斗經三年朽爛德祖剖其皮見一孩兒丨丨德祖收養之)
(名曰林木梵天後改曰王梵志)受胎(埤雅鷺目感而丨丨鸛影接而懷卵法苑珠林菩薩初從兜率下時入母右脇丨丨)奪
胎(冷齋夜話山谷云詩意無窮不易其意而造其語謂之換骨法窺入其意而形容之謂之丨丨法)獲胎(西京賦上無逸)
(飛下無遺走丨丨拾卵蚔蝝盡取)柔胎(陸機七徵割丨丨於孕豹宰潛肝乎豢龍)斑胎(傅休奕七謨膾錦膚臠丨丨飛)
(刀浮切毫分縷解)剖胎(何遜七召拾卵鳳巢丨丨豹腹)神胎(吳均碎珠賦謝驪宫之瑞飾粉靈蚌之丨丨)新胎
(庾信謝賚鹿子巾啓解角丨丨戴藤初孕)蛟胎(李賀詩丨丨皮老蒺藜刺)懸胎(林逋詩丹爐高下壘丨丨)鶻胎(袁桷)
(詩海國名鷹豈丨丨)煮胎(高啓詩丨丨須紫豹胹掌得玄熊)降胎(法苑珠林菩薩丨丨以四種觀人間一觀時二觀土)
(地三觀種姓四觀生處因果經菩薩以四月八日明星出時丨神母丨于時摩耶夫人于眠寤之際見菩薩乘六牙白象騰虚而来)
(從右脇入身現于外如處瑠璃蘇舜欽詩老蚌向月月丨丨)天胎(真誥神符水衛丨丨上明)頤胎(真誥使我丨丨位為)
(靈神)堅胎(九真中經凝精丨丨六合長歡上登太微得補真官)補胎(胎精中記上化九轉廻精凝神解散紫胞結節之根)
(還精丨丨靈鎮窮腸内充外逸九竅鮮明鍊髓易骨節節納真)反胎(解胎十二結咒玄光流布洞灌幽泉言名九天丨丨化仙)
鍊胎(道藏歌靈嶽不崩陷福地更丨丨支遁紀頌天寵漱香花濯我丨丨質解胎十二結咒下部八景散神飛仙含元育炁丨)
(丨紫烟)月胎(雲笈七籖服日月之精華者欲得常食鴻脯鴻脯者丨丨之羽鳥也)
愛及胎(後漢書卓魯傳贊卓魯欵欵情慤德滿仁感昆蟲丨丨丨卵)三月胎(淮南子一月而膏二月而胅丨丨而)
(丨胎息經注世人以陰陽相感結于水母丨丨丨結十月形體具而能生人)隼憫胎(譚子化書烏反哺仁也丨丨丨義也)
(蜂有君禮也羊跪乳智也雉不再接信也)亥靈胎(酉陽雜俎人影數至九九影各有神八曰丨丨丨)鳳凰胎(韋巨)
(源食譜丨丨丨雜治魚白傅休奕七謨爚丨丨之丨煿飛龍之肝)氣成胎(劉道昌詩還丹功滿丨丨丨)混沌胎
(孔武仲龜石詩神功割破丨丨丨劃落半空隨霹靂)胡羊胎(瞿佑詩駝峯馬乳丨丨丨)日華胎(雲笈七籖服日月之)
(精華者欲得常食竹笋竹笋者丨丨之丨也)
對語(仙骨聖胎)(龜息鶴胎)(銀母珠胎)(槐癭竹胎)(服氣鍊胎)(斑麟脯紫豹胎)(梧桐乳豆蔲胎)
摘句(明月藴珠胎春風迸竹胎)(野逕春風産蕨胎月冷明珠割蚌胎)(留客梁園饌豹胎花正殘時麥未胎)
台(土來切三丨星又天丨山名也又支韻)
韻藻三台(晉書天文志丨丨六星兩兩而居起文昌列抵太微一曰天柱三公之位也在人曰三公在天曰丨丨主開德)
(宣符也西近文昌二星曰上台為司命主壽次二星曰中台為司中主宗室東二星曰下台為司禄主兵所以昭德塞違也王灣詩)
(崇高希上德近侍接丨丨李白詩明君越羲軒元老坐丨丨杜甫詩南極一星朝北斗五雲多處是丨丨徐寅詩萬里便隨金鸑鷟)
(丨丨仍借玉連錢)上台(見上杜甫送翰林張司馬南海勒碑詩冠冕通南極文章落丨丨姚康詩池景搖中座山光接丨丨)
(吳融詩謝公難避蒼生意自古風流必丨丨)中台(見上蘇頲贈彭州權别駕詩祗道歌謠迎半刺徒聞禮數揖丨丨)下
台(見上蔡邕太傅胡公碑和神人于宗伯理水土于丨丨)天台(北史徐則傅則東海剡人也懷栖隐之操入丨丨山絶粒)
(養性所資惟松术而已名山記丨丨山即是定光寺諸佛所降葛仙公山也幽明錄漢永平五年剡縣劉晨阮肇共入丨丨山度山)
(出一大溪溪邊有二女子資質妙絶遂留半年懷土求歸既出親舊零落邑屋改異無復相識訊問得七世孫會稽記赤城山内則)
(有丨丨靈嶽玉室璇臺孫綽遊丨丨山賦序丨丨山者盖山嶽之神秀者也涉海則有方丈蓬萊登陸則有四明丨丨梁簡文帝漢)
(高廟詩瞻流如地脉望嶺匹丨丨張正見神仙篇鸞歌鳳舞集丨丨金闕銀宫相對開曹唐劉晨阮肇遊丨丨詩樹入丨丨石路新)
(細雲和雨動無塵又仙子送劉阮出洞詩殷勤相送出丨丨仙境那能却再來又劉阮再到丨丨不復見仙子詩再到丨丨訪玉真)
(青苔白石已成塵高駢訪隱者不遇詩落花流水認丨丨半醉閒吟獨自來周朴昇山寺詩氣象雖然離禹穴峯巒猶自接丨丨曹)
(松丨丨瀑布詩萬仞得名云瀑布遠看如織掛丨丨)恢台(九辨收丨丨之孟夏兮然欿傺而沉藏注丨大也丨即胎也言夏氣)
(大而育物又傅毅舞賦舒恢炱之廣度注炱與台古字通)鉉台(西征賦納旌弓於丨丨贊庶績於帝室)
增圍台(春秋莒人伐我東鄙丨丨季孫宿帥師救台)救台(見上)蠶台(漢書地理志樂浪郡有丨丨縣)登台
(晉書郗鑒傳贊方回踵武奕世丨丨露冕為飾援高人以同志抑惟大隱者歟)乾台(蔡邕胡廣黃瓊頌參矅丨丨窮寵極貴功)
(加八荒羣生以遂)置台(梁簡文帝大法頌丨丨命衮法河依嶽)英台(沈約侍皇太子釋奠宴詩峩峩德傅灼灼丨丨)
(蘇頲送光禄姚卿還都詩漢室有丨丨荀家寵俊才)衮台(江淹為蕭驃騎讓太尉增封表臣歴古㳂圖循遠訪繪未嘗不麗選)
(丨丨妙簡槐采)正台(江淹為蕭領軍讓司空并敦勸啓伏願皇靈特垂開愍賜停丨丨之職并免敦勸之使)曙台(王光)
(庭詩雅頌通宸咏天文接丨丨)公台(王安石詩神靈變化自真主將帥何力求丨丨)黃台(王安石詩風豪雨横費調燮坐)
(使髮背為丨丨)温台(王安石詩建隆天飛跨西海南發交廣東丨丨)元台(宋綬史院賜筵詩丨丨來率屬賜會寵刊書)
魁台(劉克莊詩一聯半首致丨丨)
上殷台(漢書地理志玄莬郡有丨丨丨縣)掌鈞台(孫元晏詠史詩小輿升殿丨丨丨)
對語(南極乾台)(八柱三台)(日觀天台)(戴斗象台)(叶五緯應三台)(膺寶籙掌鈞台)
摘句(三階上應台伊臯列上台)(夜宴接元台雲色似天台)(絳霄輕靄翊三台早時名姓照魁台)
(仰荷承平兩兩台玉節從容引上台)(温温三火護恢台石橋煙雨過天台)
顋(蘇來切丨頷也通作鰓又作腮)
韻藻曝顋(南史何敬容傳丨丨之魚不念杯酌之水雲霄之翼豈顧樊籠之糧辛氏三秦記河津一名龍門大魚集龍門)
(下數千不得上上者為龍不上者魚也故曰丨丨龍門水經注漢水又東為鱣湍洪波渀盪漰浪雲頽古耆舊言有鱣魚奮鰭遡流)
(望濤直上至此則丨丨失濟故因名湍昭明太子錦帶書徒懷扣角之心終想丨丨之患江淹度泉嶠詩鷹隼既厲翼蛟魚亦丨丨)
(孟浩然詩日下瞻歸翼沙邊厭丨丨盧綸詩舟檝方浮海鯨鯢自丨丨)四顋(松江集鱸魚丨丨者珍二顋者非)梨顋
(韓愈詩風能坼芡觜露亦染丨丨)
報恩顋(杜甫詩苦搖求食尾常曝丨丨丨)荇穿顋(蘇軾渼陂魚詩紫丨丨丨氣慘悽紅鱗照座光磨閃)辨頸
顋(蘇軾詩癭俗無由丨丨丨)
增龍顋(晉書曹毗傳澄虚心於玄圃蔭瑶林於蓬萊絶世事而㒞黃錡鼓滄川而浪丨丨)貫顋(西征賦丨丨&KR1615;尾掣)
(三牽兩王起魚銜珠賦利鈎丨丨而錯落長絲縈岸而掣曳)嚇顋(江賦或爆采以晃淵或丨丨乎巖間注嚇猶開也王起結)
(網求魚賦出波丨丨亦同反掌獨孤受北溟有魚賦丨丨則飛沫成雨擊尾乃跳波盪天)潛鰓(七命爾乃浮三翼戲中沚丨丨)
(駭驚翰起)丹鰓(七命范公之鱗出自九溪頳尾丨丨紫翼青鬐陸游詩瀼西黃柑霜落爪溪口赤梨丹染腮)鼓鰓(謝靈)
(運山居賦或丨丨而湍躍或掉尾而波旋)沉顋(駱賓王詩還因承雅曲暫喜躍丨丨)紅顋(叚成式詩良人為漬木瓜粉遮)
(却丨丨交午痕史肅廻文詩凄雨晚凉空坐久淡粧殘暈濕丨丨楊基詩素頰映丨丨楊慎詩畫舫亭前花正開佛桑含笑粉丨丨)
曬腮(周朴寄蕭郎中詩眼看白筆為霖雨肻使紅鱗便丨丨)粉顋(方干詩花分淺淺燕支臉葉墮殷殷膩丨丨徐夤白)
(牡丹詩雪句豈須徵柳絮丨丨應恨貼梅花劉兼詩玉筯闌干界丨丨)醉顋(蘇舜欽詩爽籟颯颯吹丨丨)香顋(周必)
(大重九竹園見梨花詩菊尚無多饒瑞質霜如有意護丨丨)玉腮(王世賞探梅詩候得南枝破丨丨心顔今日為君開)
越女顋(昭明太子錦帶書蓮花泛水豔如丨丨之丨蘋影漂風影亂秦臺之鏡)海魚鰓(封氏見聞記海州人持一)
(束物形如竹篾問之乃丨丨丨中毛也東海有大魚涸於岸上收得此竒文異色堪用為屏風貼)珊瑚顋(李商隱詩徒令)
(真珠肶裛入丨丨丨)燕脂腮(羅隱詩天賜丨丨一抹丨徐積牡丹詩誰將金錢擲西子笑中不掩丨丨丨又瓊花歌宋玉移)
(家安在哉東隣不畫丨丨丨楊萬里詩近蔕丨丨釅抹丨)白髯顋(徐積贈汪判官詩楊柳風前紅蠟炬芙蓉香畔丨丨丨)
霞點顋(徐積海棠詩惜粉輕勻面偷丨試丨丨)芙蓉顋(薩都刺詩美人笑托丨丨丨)雪滿顋(宋无詩直)
(罷奚官丨丨丨又郭鈺詩一曲琵琶淚滿顋又周憲王詩斜插雲鬟笑滿顋)帕擁顋(張翥詩長川妓子早晨來戴笠騎驢)
(丨丨丨)拭汗顋(張昱詩頻把香羅丨丨丨)紅杏顋(周憲王竹枝歌春衫女兒丨丨丨)
對語(鳳咮龍顋)(柳眼梨顋)(洞腋貫顋)(刷羽鼓顋)(烏三趾鱸四顋)(桃塗頰杏點顋)
摘句(霜葩玉作顋紫荇細穿顋)(亞水横枝映粉顋小白長紅越女顋)
孩(戶來切始生小兒)
韻藻嬰孩(顔氏家訓教婦初來教兒丨丨杜甫詩思量入道苦自哂同丨丨方干送道人歸舊巖詩目覩丨丨成老叟手)
(栽松栢有枯枝周必大詩兄弟相看俱八十研朱贏得祝丨丨趙孟頫七夕詩初月纖纖照露臺枉將瓜果閙丨丨周霆震喜雪詩)
(我疑真宰偶戲劇往往玩世如丨丨道藏歌鍊胎返丨丨)童孩(蘇頲詩師儒昔訓奬仲季時丨丨)提孩(韓愈詩兩家各)
(生子丨丨巧相如又咏雪贈張籍詩莫煩相屬和傳示及丨丨)桃孩(黃庭經丨丨合延生華芒注丨丨陰陽神名亦曰伯桃仙)
(經曰命門臍宫中有大君名丨丨字合延生華芒謂陰陽之氣不衰也)
心尚孩(杜甫詩憶昔十五丨丨丨健如黃犢走却來陸游春晚詩老客天涯丨丨丨惜春直欲挽春回)
樹癭生孩(史遺黎陽王德祖當隋文帝時家有林檎樹生癭大如斗經三年朽爛德祖見之乃剖其皮見一孩兒抱胎德)
(祖收養之至七歲能語曰誰人育我復何姓名德祖具以實語之因名曰林木梵天後改曰梵志曰王家育我可姓王也)
增未孩(老子我獨泊兮其未兆如嬰兒之丨丨陸游詩貌如兒丨丨)皆孩(老子百姓皆注其耳目聖人丨丨之)將
孩(子華子古之知道者泊兮如大羹之未調譝譝兮如丨丨)始孩(寡婦賦序少喪父母適人而所天又殞孤女藐焉丨丨)
孤孩(寡婦賦愁煩冤其誰告兮提丨丨於坐側)棄孩(蘇軾詩灑涕循城拾丨丨)攜孩(陸游詩來者扶老丨其丨)靈
孩(道書十二真君傳斗中真人下降蘭公之舍自是吳都十五童子丹陽三歲丨丨並是仙之化現也)大孩(晉書吐谷渾傳)
(白蘭在位十一年傳位於烏紇堤烏紇一名丨丨)
倒綳孩(倦遊錄苗振召試館職謁晏丞相殊晏語之曰君久從吏事宜稍温習振率然答曰豈有三十年老姥而丨丨丨兒)
(者乎既而試賦有悮不中選晏聞而笑曰苗君竟丨丨丨兒矣周必大詩惟有詩情不如昔傍觀撫掌丨丨丨)免於孩(陶潛)
(命子詩日居月諸漸丨丨丨)慈其孩(曾鞏詩嘗聞古者禹稱智過門不暇丨丨丨)弄泥孩(周必大詩却憶兒童)
(聚嬉戲爭騎竹馬丨丨丨)色如孩(周必大詩會散東風吹面纈凍梨欣喜丨丨丨)
豗(呼恢切相豗擊又喧聲)
韻藻喧豗(李白詩飛湍瀑流爭丨丨周渭金精百鍊賦鼔焱槖以丨丨轟雲鎚而上下周鉞海門山賦懸崖嶄崒而不動)
(駭水丨丨而自急蘇舜欽詩一夜大雪風丨丨周權徐州暮泊風雨驟至詩孤城迤邐枕其左晝夜怒激聲丨丨)轟豗(韓愈)
(詩衆樂驚作丨丨融冶)
巨象豗(韓愈詠雪詩堰似長蛇擾陵猶丨丨丨)
增相豗(海賦㴸泊柏而迆颺磊匒匌而丨丨)堆豗(歐陽修詩三日不出門丨丨類寒鴉張養浩上都察院詩柏臺人散)
(坐丨丨默記灤江四往迴)掀豗(蘇軾送蔡冠卿詩吾觀蔡子與人遊丨丨笑語無不可)排豗(黃庭堅詩千騎相丨丨)
驚豗(周霆震喜雪詩女媧廢煉深縮手河伯失據俄丨丨)
虺(呼恢切病也丨隤又尾韻)
䍙(莫杯切雉網)
悝(苦回切病也憂也又大也又紙韻)
韻藻孔悝(左傳衛侯飲丨丨酒於平陽重酬之大夫皆有納焉醉而送之夜半而遣之)李悝(漢書食貨志丨丨為)
(魏文侯作盡地力之教以為地方百里提封九萬頃除山澤邑居之參分去一為田六百萬畮治田勤謹則畮益三升不勤則損亦如)
(地方百里之增減輒為粟百八十萬石矣賈餗中和節獻農書賦何必考丨丨之地力覽崔實之月令)
增虞悝(晉書閔王承傳府長史丨丨慷慨有志節)
洄(戶恢切逆流)
韻藻遡洄(詩丨丨從之道阻且長孟郊濟源春詩深紅縷草木淺碧珩丨丨遡又作泝爾雅逆流而上曰泝洄順流而下)
(曰泝游文心雕龍頡頏萬乘之階抵嘘公卿之席並順風以託勢莫能逆波而泝洄吳都賦泝洄順流噞喁沉浮江賦舳艫相屬萬)
(里連檣泝洄㳂流或漁或商張說别梁六入朝詩自我違京洛嗟君此泝洄)洄洄(爾雅丨丨惽也孟郊詩夢世浮閃閃淚波)
(深丨丨王安石詩風暖柴荊處處開雪乾沙淨水丨丨)澶洄(江淹詩江海經丨丨山嶠備盈缺)㳂洄(李白淮隂書懷)
(詩丨丨且不定飄忽悵徂征柳宗元詩歸流駛且廣汎舟絶丨丨揭徯斯衡山曉渡詩何時還到此明月照丨丨)灣洄(黃庭)
(堅詩菰蒲鷗鳥樂丨丨)
增雲洄(水經注河水自砥柱以下五戶以上其間一百二十里激石丨丨澴波怒溢)清洄(孟郊詩峽水聲不平碧沲)
(牽丨丨)瀠洄(司馬光登宿州北樓詩丨丨澹兹土平敞誠寡儔朱子詩鼓樓巖下水丨丨)韓洄(唐書丨休傳休子丨)
(字幼深安禄山亂家七人遇害洄避難江南蔬食不聽樂劉晏表為屯田員外郎知揚子留後召拜諫議大夫與補闕李翰數上章)
(言得失擢戶部侍郎判度支罷省胥史冗食二千人積米長安萬年二縣各數十萬石視年豐耗而發斂焉故人不艱食)
莓(莫杯切丨丨美田也韻會苔也又賄韻)
韻藻莓莓(庾信詩厥田終上上原野自丨丨)
增山莓(爾雅葥丨丨郭璞注今之木莓也實似藨莓而大亦可食)木莓(見上)藨莓(爾雅藨麃注麃即莓也今江東)
(呼為丨丨子似覆盆而大赤酢甜可啖)似莓(爾雅茥蒛葐注覆盆也實丨丨而小亦可食陸璣詩疏杞樹如樗一名苦杞一)
(名地骨春生作羹茹微苦其莖丨丨子秋熟莖葉及子服之輕身益氣)
禖(莫杯切求子祭也)
韻藻高禖(詩生民疏由高辛有嘉祥故稱丨丨禮記月令仲春之月玄鳥至至之日以太牢祠於丨丨天子親往后妃帥)
(九嬪御乃禮天子所御帶以弓韣授以弓矢于丨丨之前注高辛氏之世玄鳥遺卵娀簡吞之而生契後王以為媒官嘉祥而立其)
(祠焉變媒言禖神之也天子所御謂今有娠者于祠大祝酌酒飲於丨丨之庭以神惠顯之也隋書禮儀志北齊丨丨為壇於南郊)
(每歲春分玄鳥至之日祀神以祈子其儀皇帝初獻皇后亞獻夫人終獻宋史樂志祀丨丨樂章容臺講禮禖官立祀皇支蕃衍永)
(固邦基張翥有遊鳳凰山丨丨臺鴈池詩)神禖(見上)郊禖(詩克禋克祀以弗無子傳弗去也去無子求有子古者必立丨)
(丨焉箋禋祀上帝於丨丨以祓除其無子之疾疏先毛于此及玄鳥傳皆依作丨丨則讀高為郊又天命玄鳥降而生商傳湯之先)
(祖有娀氏女簡狄配高辛氏帝帝率與之祈于丨丨而生契䟽玄鳥至之日有祀丨丨之禮五經通義王者十歲七祭天地仲春后)
(妃丨高丨隋書禮樂志梁太廟北門内道西有石文如竹葉陸澄以為孝武時丨丨之石也)祀禖(詩生民䟽禋祀以求子唯)
(禖為然故知禋祀是丨丨也)立禖(詩生民䟽丨丨以配郊非謂立郊求子漢書武帝年二十九乃得太子甚喜為丨丨使東)
(方朔枚皋作禖祝)燕禖(杜牧杜秋娘詩丨丨得皇子壯髮綠緌緌)祠禖(張翥詩丨丨有古壇)
增祈禖(禮記月令疏蔡邕以禖神是高辛以前舊有高者尊也又生民及玄鳥毛詩傳云姜嫄從帝祠于郊禖又云簡狄從)
(帝丨于郊丨是姜嫄簡狄之前先有禖神矣)生禖(漢書東方朔傳朔之文辭有皇太子丨丨屏風殿上柏柱平樂觀賦獵樂)
(府詩集温庭筠有丨丨屏風歌)
縗(倉回切喪衣亦作衰)
韻藻墨衰(左傳子丨丨絰以敗秦師于殽注晉文公未葬故襄公稱子以凶服從戎故墨之南史范縝傳縝為宜都太守)
(以母艱去職居南州梁武至縝丨丨來迎帝與縝有西邸之舊見之甚悅江淹為建平王讓徐州刺史啓大道之行丨丨不興孝治)
(天下通喪獲遂元稹授田布魏博節度使制丨丨在體玄纛在前提劍就命無忘哀敬)
增綌衰(禮記縣子曰丨丨繐裳非古也注以綌為衰取其輕凉非古制)為衰(禮記成人有其兄死而不為衰者聞子臯)
(為成宰遂丨丨成人曰蠶則績而蟹有匡范則冠而蟬有緌兄則卒而子臯為之衰)不衰(周禮閭師凡庶民不蠶者不帛不績)
(者丨丨)錫衰(周禮司服王為三公六卿丨丨為諸侯緦衰為大夫士疑衰注臣為臣服吊服也錫麻之滑易者)緦衰
(見上)疑衰(見上注疑之言擬也擬於古)著縗(晉書陸雲傳雲有笑疾嘗丨丨絰上船于水中顧見其影因大笑落水)
單縗(北史李德林傳德林年十六遭父艱自駕靈輿反葬故里時嚴寒丨丨跣足州里人物由是敬慕之)變縗(唐書韓偓)
(傳宰相韋貽範母喪詔還位偓當草制上言貽範處喪未數月遽使視事傷孝子心今中書事一相可辦陛下誠惜貽範才俟丨丨)
(而召可也)解縗(唐書田布傳弘正遇害公卿議以魏強鎮弱且魏人素德弘正以布世其官可以成功穆宗遽召布丨丨拜魏)
(博節度使)累縗(曹植詩璽綬何丨丨)
屏去縗(宣和畫譜開元中將軍裴旻居母喪請吳道子畫鬼神于天宫寺資母冥福道子使旻丨丨丨服用軍裝纏結馳馬)
(舞劍以壯畫思落筆風生為天下壯觀)
崔(倉回切姓也又昨回切丨嵬)
韻藻八崔(小學紺珠丨丨唐崔頲生八子皆有才世以擬漢荀氏八龍)
增崔崔(詩南山丨丨傳丨丨高大也)博崔(北史崔㥄傳㥄謂盧元明曰天下盛門惟我與爾丨丨趙李何事者哉唐)
(書宰相世系表崔氏定著十房七曰博陵安平房八曰博陵大房九曰博陵第二房十曰博陵第三房)四崔(舊唐書崔邠傳)
(贊二李英英丨丨濟濟按謂邠與弟鄯郾鄲也)諸崔(唐書崔遠傳丨丨自咸通後有名歴臺閣藩鎮者數十人天下推士族之)
(冠)三崔(文心雕龍自安和已下迄至順桓則有班傳丨丨王馬張蔡磊落鴻儒才不時乏)錯崔(馬融廣成頌隆穹盤)
(回嵎峗丨丨)二崔(李白送崔氏昆弟之金陵詩丨丨向金陵安得不盡觴)
慕汲崔(宋書劉湛負其意氣常丨丨黯丨琰之為人名其長子曰黯第二子曰琰)食於崔(唐書宰相世系表崔氏出)
(自姜姓齊丁公伋嫡子季子讓國叔乙丨采丨丨遂為崔氏)鄭州崔(唐書宰相世系表崔蔚自宋奔後魏居滎陽號丨丨)
(丨氏)&KR0739;陵崔(唐書宰相世系表許州&KR0739;陵房崔蔚少子彧居&KR0739;陵)烏水崔(唐書宰相世系表南祖崔氏宋樂陵太守)
(曠墮慕容德渡河居齊郡烏水號烏水房)清河崔(唐書宰相世系表清河大房後魏贈清河太守宗伯生休寅休號大房清)
(河小房寅後魏太子舍人樂安郡守)青州崔(唐書宰相世系表清河青州房崔輯宋泰山太守徙居青州號青州房)三
戟崔(唐書崔琳傳琳羣從數十人自興寧里謁大明宫冠盖騶哄相望每歲時宴于家以一榻置笏猶重積其上琳與弟太子)
(詹事珪光禄卿瑶俱列棨戟世號丨丨丨家)土門崔(國史補鄭氏不離滎陽與崗頭盧潭底李丨丨丨皆為顯族)大
山崔(唐山夫人房中歌丨丨丨兮百草殖)乞姓崔(白居易和微之道保生三日詩嘉名稱道保丨丨號丨兒但恐持相)
(並蕪葭玉樹枝按居易子名崔兒有阿崔詩)濠梁崔(蘇軾趙令晏崔白大圖幅徑三丈詩扶桑大蠒如甕盎天女織綃雲)
(漢上往來不遣鳳銜梭誰能鼓臂投三丈人間刀尺不敢裁丹青付與丨丨丨趙堯卿注崔白字子酉濠梁人)
裴(薄回切衣長貌又姓)
韻藻八裴(世說正始中人士比論以丨丨方八王裴徽方王祥裴楷方王衍裴康方王綏裴綽方王澄裴瓚方王敦裴遐)
(方王導裴頠方王戎裴邈方王玄小學紺珠唐裴寬兄弟八人皆擢明經在臺省刺史於東都治第八院相對高適詩兄弟真二陸)
(聲華連丨丨)
聲裴裴(關尹子人之善瑟者有怨心則聲回回然有慕心則丨丨丨然)
增韋裴(南史魏元英曰蕭臨川雖騃其下有好將丨丨之屬亦未可當韋謂韋叡裴謂裴䆳)王裴(世說王濬冲裴叔則)
(二人總角詣鍾士季去後客問鍾曰向二童何如鍾曰裴楷清通王戎簡要後二十年此二賢當為吏部尚書冀爾時天下無滯才)
(又裴散騎娶王太尉女婚後三日諸壻大會當時名士丨丨子弟悉集)劉裴(世說庾太尉亮在洛下問訊中郎尋温元甫劉)
(王喬裴叔則俱至酬酢終日庾公猶憶丨丨之才儁元甫之清平杜甫詩嘗讀唐實錄國家草昧初丨丨始建義龍見尚踟蹰按此)
(謂劉文靜裴寂)難裴(世說裴成公作崇有論時人攻難之莫能折惟王夷甫來如小屈時人即以王理丨丨理還復申)三
裴(小學紺珠裴休兄弟三人皆有盛名世謂俅不如儔儔不好休)四裴(小學紺珠裴康兄黎弟楷綽並有盛名人謂丨丨)
衰裴(馬融廣成頌陽阿丨丨之晉制闡鼃華羽之南音)師裴(梁簡文帝荅湘東王書時有效謝康樂裴鴻臚文者學謝)
(則不届其精華但得其冗長丨丨則蔑絶其所長唯得其所短)張裴(徐陵文忘年之欵昔有丨丨鄰國之交非無嬰札)鍾
裴(崔湜詩兩司謬忝謝丨丨)
西眷裴(唐書宰相世系表丨丨丨出自陽吉平侯以其子孫多仕西涼者故號西眷宰相有寂矩)洗馬裴(唐書宰相)
(世系表丨丨丨裴暅自河西歸桑梓居解縣洗馬川號丨丨丨宰相有談炎)中眷裴(唐書宰相世系表丨丨丨氏出自嗣)
(中子奣晉太尉宋公版諮議參軍并州别駕號中春宰相有光庭遵慶樞贄)東眷裴(唐書宰相世系表第丨丨丨氏出自茂)
(三子輯號東眷宰相有居道休澈垍冕度)鄭與裴(李商隱詩之子夫君丨丨丨韓甥謝舅天下才)
從衣為裴(唐書宰相世系表非子之支孫封&KR1548;鄉因以為氏六世孫陵當周僖王之時封為解邑君乃去邑丨丨丨丨裴)
(衣長貌)南來吳裴(唐書宰相世系表丨丨丨丨裴叔業齊南兗州刺史初歸北號丨丨丨丨宰相有耀卿行本坦)
培(薄回切益也隄也助也治也隨也重也又有韻)
韻藻饒培(韓愈雪詩松篁遭挫抑糞壤獲丨丨)
增壘培(國語趙簡子使尹鐸為晉陽曰必墮其丨丨吾將往焉若見丨丨是見寅與吉射也注丨墼曰丨荀寅士吉射圍趙)
(氏所作壁壘也)栽培(韓偓詩湘浦梅花兩度開直應天意别丨丨劉基詩明堂未搆架厚地深丨丨)耘培(歐陽修詩欣然)
(便擬趁時節片鉏日夕勞丨丨)深培(朱子詩因心有明訓善端得丨丨)
雙珠培(徐積雙樹海棠詩獨樹已難有丨丨豈易丨)角弓培(鄭幹詩幾尋珠履迹願比丨丨丨)
坏(芳杯切未燒瓦也又鋪枚切通作阫亦作坯)
韻藻鑿坏(揚雄解嘲故士或自盛以槖或丨丨以遁注魯君聞顔闔賢欲以為相使者往聘因鑿後垣而亡坏壁也駱賓)
(王詩有氣還衝斗無時會丨丨杜甫詩賢非夢傅野隱類丨顔丨)堪坏(莊子丨丨得之以襲崑崙馮夷得之以遊大川注丨)
(丨古神人名也)
增陶坏(崔駰逹旨參差同量坏冶一陶周文璞銅雀硯詩零落故瓦在雕鐫若丨丨)甈坏(法言甄陶天下者其在和)
(乎剛則丨柔則丨注丨破瓦也丨土疎慢不黏也)甕坯(齊民要術塗甕法凡丨七月丨為上八月為次餘月為下)如坏
(米芾天馬賦入仗不動終日丨丨)蟄坯(真德秀夜氣箴木歸其根丨丨其封)一坏(范成大詩千車擁孤隧萬馬盤丨丨)
磚坏(劉基詩伏羲始畫八八六十有四卦羅天網地括五材老胡不識單與耦謂是烏曹重疊皆丨丨)
一成坯(爾雅再成英丨丨丨疏山上更有一山重累者名坯)我為坏(淮南子夫造化者既以丨丨丨矣將無所違之)
(矣)隨陽坯(徐廣詠秋賦昆蟲丨丨而丨穴鷹隼順陰而凌風)
駘(徒哀切駑馬又賄韻)
韻藻駑駘(晉書荀崧傳崧轉太常時方修學校乃上疏曰臣學不章句才不弘通方之華實儒風殊邈思竭丨丨庶增萬)
(分劉勰新論驥之伏也孫陽未賞必與丨丨同櫪楚辭却騏驥而不乘兮策丨丨而取路蔡邕釋誨騁丨丨於修路慕騏驥而增驅)
(高適詩誓將剪鯨鯢永矣竭丨丨杜甫畫馬贊但見丨丨紛然往來良工惆悵落筆雄才李羣玉詩青芻與白水空笑丨丨肥)
增狐駘(左傳邾人莒人伐鄫臧紇救鄫侵邾敗于丨丨注邾地)臺駘(左傳晉侯有疾卜曰實沈丨丨為祟子産曰實)
(沈參神也丨丨汾神也)銜駘(崔實政論馭委其轡馬駘其銜注駘馬銜脱也)蕩駘(夏侯湛抵疑雍容藝文丨丨儒林志)
(不輟著述之業口不釋雅頌之音又子夜歌妖冶顔丨丨景色復多媚)哀駘(徐陵與王僧智書旌賁丘園采拾衡巷遂以丨)
(丨不棄甕盎無遺按莊子衞有惡人焉曰丨丨他)羸駘(庾信表臣又聞驅奔效駕先輟于丨丨翔集賀成近遺于鎩翮)才
駘(米芾天馬賦風靡格頽色妙丨丨)王駘(莊子魯有兀者丨丨從之遊者與仲尼相若)
垓(古哀切說文兼垓八極地也又垓下地名)
韻藻九垓(國語王者居九畡之田收經入以食兆民又天子之田九畡注畡或作垓淮南子吾與汗漫期于丨丨之外司)
(馬相如封禪文上暢丨丨下泝八埏齊肆夏樂歌神光動靈駕翔芬丨丨鏡八鄉福無届祚無疆梁簡文帝南郊頌丨丨同軌四海)
(無波劉憲奉和幸三會寺詩下輦登三襲褰旒望丨丨李白司馬將軍歌將軍自起舞長劍壯士呼聲動丨丨杜甫朝獻太清宫賦)
(旗掩月車奮雷騫七曜燭丨丨顔真卿贈裴將軍詩大君制六合猛將清丨丨韓愈詠雪詩浩浩過三暮悠悠匝丨丨元好問游泰)
(山詩積蘇與累塊分明見丨丨傅若金題天使舘詩還家耆舊應相問文化如今徧丨丨)三垓(史記武帝紀上遂郊雍至隴西)
(西登空桐幸甘泉令祠官寬舒等具泰一祠壇壇三垓注垓重也三重壇也北齊大禘歌丨丨上列四陛旁升)累垓(揚雄衛尉)
(箴重垠丨丨以待不律)八垓(王安石和王微之登高齋詩念君少壯輟浮衍發揮春秋名玉杯書成不得斷國論但此空語)
(傳丨丨)田垓(歐陽修詩井邑審丨丨)
秭生垓(風俗通義億生兆兆生京京生秭丨丨丨)
增重垓(隋北郊皇夏辭丨丨上列分陛旁升龍陳萬騎鳳動千乘)崇垓(李庾東都賦太行枕甸發址丨丨覃懷鎮封上)
(干昭回)壇垓(王安石詩黃雲荒城失苑路白草廢畤空丨丨)
山城垓(劉基詩搜求到櫟樸谷赤丨丨丨)
陔(古哀切殿階次序韻會禮有丨夏樂周禮作祴夏注祴當為丨通作閡)
韻藻南陔(詩小序丨丨孝子相戒以養也儀禮燕禮工歌鹿鳴四牡皇皇者華笙入立於縣中奏丨丨白華華黍束晢補)
(亡詩循彼丨丨言采其蘭高適詩窮巷隱東郭高堂詠丨丨)九陔(廣雅九天之際曰九垠九天之外次曰丨丨魏收枕中篇)
(丨丨方集故渺然而迅舉五紀當定想窅乎而上征又郊祀歌專精厲意通九閡)三陔(漢書郊祀志泰一壇丨丨注重也宋)
(祁圓丘賦上丨丨以積高外四門而疏陛)
增奏陔(儀禮鄉飲酒禮說屨無算爵無算樂賓出丨丨主人送於門外再拜又燕禮賓醉北面坐取其薦脯以降丨丨)鼓
陔(周禮鐘師以鐘鼓奏九夏疏漢有陔鼓之法故先鄭云若行禮于太學罷出以丨丨為節賓醉將出恐其失禮故陔切之使不)
(失禮也)循陔(晉書孝友傳序集苞思萟黍之勤丨丨有采蘭之詠劉禹錫詩丨丨更握蘭劉迎詩映階萱草弄春色丨丨蘭)
(葉榮朝雨)武陔(晉書丨丨傳陔字元夏沈敏有器量與二弟昭茂竝總角知名同郡劉公榮有知人之鑒嘗曰元夏輔佐才也)
(泰始初拜尚書掌吏部遷左光禄大夫開府儀同三司)
騋(落哀切馬高七尺)
韻藻七尺騋(周禮夏官馬八尺以上為龍丨丨以上為丨六尺以上為馬)
增駒為騋(劉基詩鷹化為雀丨丨丨)馬天騋(圖繪寶鑑丨丨丨字雲章介休人能畫小竹石瀟灑可喜)
徠(落哀切還也又泰韻)
韻藻徂徠(詩徂來之松傳丨丨山也宋史儒林傳石介字守道耕丨丨山下以易教授於家魯人號介丨丨先生謝朓高)
(松賦夏書稱其岱畎周篇詠其丨丨李白詩秋波落泗水海色明丨丨歐陽修讀丨丨集詩丨丨魯東山石子居山阿魯人之所瞻)
(子與山嵯峩)
增招徠(劉克莊詩應對詼諧路亦開漢家天子日丨丨)天馬徠(漢天馬歌丨丨丨從西極涉流沙九夷服)
䰄(蘇來切䯱丨多鬚貌或作思)
韻藻于思(左傳宋城華元為植廵功城者謳曰睅其目皤其腹棄甲而復丨丨丨丨棄甲復來注丨丨多鬢之貌)
毸(素回切鳳舞一作毢)
韻藻毰毸(韓愈詠雪詩狂教詩硉兀興與酒丨丨歐陽修詩城高樹古禽鳥野聲響格磔寒丨丨虞集詩鳳咮浮烟金錯)
(落鵝羣隨水白丨丨袁桷詩曉吟肩峭直午睡髮丨丨馬臻鷺雛詩頂絲未長雪丨丨張雨詩稚松千箇綠丨丨)
皚(五來切霜雪白貌也)
韻藻皚皚(北征賦飛雲霧之杳杳涉積雪之丨丨張衡賦行積冰之丨丨兮清泉沍而不流岑參望秦嶺微雨詩崖口懸)
(瀑流半空白丨丨韓愈詠雪詩當窗恒凛凛出戸即丨丨孟郊秋懷詩詩老失古心至今寒丨丨)
鋂(莫杯切大鐶詩傳云一鐶貫二)
韻藻重鋂(詩廬丨丨其人美且偲)
傀(公回切大貌美也盛也亦怪異也)
韻藻倭傀(四子講德論毛嬙西施善毁者不能蔽其好嫫姆丨丨善譽者不能掩其醜)
焞(通回切韻會盛貌)
韻藻焞焞(詩嘽嘽丨丨如霆如雷)
蓷(他回切草名)
韻藻中谷蓷(詩丨丨有丨暵其乾矣傳蓷鵻也陸草生於谷中傷於水正義李廵曰臭穢草也郭璞曰今茺蔚也葉似)
(萑方莖白華葉生節間又名益母)
欸(烏開切歎也方言南楚凡言然者曰丨)
韻藻牙欸(法言始皇方獵六國而翦丨丨注丨丨謂切齒而怒也翦謂王翦)猥欸(韓愈遠遊聯句貉謠衆丨丨巴)
(語相咿㗀)
絯(古哀切挂也)
韻藻物絯(莊子方且為丨丨注將遂使後世拘牽而制物)
增大絯(莊子陰陽錯行則天地丨丨于是乎有雷有霆水中有火乃焚大槐)纏絯(博雅丨丨□徽東也□古典反)
崍(落哀切丨嵦山也)
韻藻崌崍(江賦源二分于丨丨流九𣲖乎潯陽注丨山北江所出也丨山中江所出也)
郲(落哀切地名)
韻藻增卭郲(漢書王尊傳先是王陽為益州刺史至丨丨九折坂嘆曰奉先人遺體奈何數乘此險按地理志一作卭)
(來)
詼(苦回切廣韻丨調)
韻藻增談詼(容齋隨筆真宗命儒臣編修君臣事迹為册府元龜編修官上言商芸小說談藪之類俱是丨丨小事盡)
(議收采恐成蕪穢從之)俳詼(歐陽修和劉原父澄心紙詩奈何不寄反示我如棄正論求丨丨)善詼(梅堯臣和永叔)
(澄心堂紙詩怪其有紙不寄我如此出語亦丨丨)嘲詼(蘇軾詩丨丨破天慳)相詼(陸游詩高人何至作狡獪無乃玩世)
(聊丨丨)詭詼(袁桷五月二十六日大寒詩重甲身僵仆銖衣說丨丨)
借禪詼(蘇軾詩寄聲問道人丨丨以為丨)
煨(烏恢切說文丨燼火餘也又火中熟物也廣韻煻丨火)
韻藻增炎煨(李白詩仰希霖雨灑寶丨丨)燔煨(蘇軾寄餾合刷瓶與子由詩小甑短瓶良具足穉兒嬌女共丨)
(丨陸游詩地爐芋栗夜丨丨)炮煨(陸游咏鄉里食物詩細研甖粟具湯液濕裏山蕷供丨丨)自煨(陸游讀鄴侯傳詩人)
(生若要常無事兩顆梨須手丨丨魏觀詩爐香栗丨丨)深煨(朱子芋魁詩丨丨奉朝食)
藥鼎煨(范成大詩寂歴羅門亞温黁丨丨丨)暖如煨(范成大戲贈湯婆詩日滿東窗照被堆宿湯猶自丨丨丨)品
字煨(宋无荅無功歲暮見寄詩豆稭灰動擁爐天丨丨丨殘榾柮烟)野衲煨(董其昌佘山詩丨丨或來丨榾柮槖駝常)
(倩護松杉)
䋿(烏恢切五色絲飾增韻女容服)
韻藻增罽䋿(顔氏家訓問東宫舊事六色丨丨是何等物當作何音答曰按說文云莙牛藻也讀若威郭璞注三蒼云)
(藴藻之類也一節長數寸細茸如絲長者二三十節又寸斷五色絲横著線股間繩之以象莙草用以飾物即名為莙於時當紺六)
(色罽作此莙以飾緄帶張敞因造絲旁畏耳宜作隈)
脢(莫杯切脊側之肉又隊韻)
韻藻增咸脢(易九五丨其丨旡咎)敦脄(楚辭土伯九約其角觺觺些丨丨血拇逐人駓駓些注土伯后土之侯伯)
(也約屈也丨厚也丨背也與脢同)脊脢(劉基詩傾瀉精髓通丨丨)
塺(莫杯切塵也)
韻藻增如塺(劉向九歎愈氛霧而丨丨)塺塺(王褒九懷浮雲鬱兮晝昏霾土忽兮丨丨)
鎚(都回切治玉也亦作追又支韻與椎通)
韻藻增穿鎚(北史厙狄干傳干不知書署名為千字逆上畫之時人謂之丨丨)金鎚(駱賓王詩寶劍思存楚丨)
(丨許報韓)千鎚(李翺江州南湖隄銘乃築長隄距江之瀕厚其錢傭以飽餓人南北東西百里鬭臻莫不用力丨丨響振虓讙)
(相勵不督而勤)鉗鎚(蘇轍詩丨丨槖籥枉心力齏鹽布被墮因緣德洪跋山谷字山谷翰墨妙天下盖所謂本分丨丨至於說)
(禪則似攙奪行市)
頧(都回切通作追)
韻藻增毋追(儀禮委貌周道也章甫殷道也丨丨夏后氏之道也注丨發聲也丨猶堆也夏后氏質以其形名之白虎)
(通夏統十三月為正其飾最大故曰丨丨毋追者言其追大也又劉基詩總戎用高官沐猴戴毋頧)
肧(芳杯切說文婦孕一月未生肌肉如水中泡也)
韻藻增瑟瑟肧(白居易詩隱起粼粼狀凝成丨丨丨)造化肧(真德秀夜氣箴凝然寂然不見兆眹而丨丨發)
(育之妙實丨胎乎其中)混沌肧(馬臻詩凝結先天丨丨丨)絶其肧(劉基詩赤子母不憐不如丨丨丨)
桅(五灰切檣也)
韻藻增眠桅(元稹遭風詩後侶逢灘方拽&KR1850;前宗到浦已丨丨)高桅(韓愈詩念昔從君渡湘水大帆夜劃窮丨)
(丨皇甫湜讓風文丨丨引帆月抱虹張縱飛挾箭疾激無妨袁桷詩丨丨列魚貫遠吹生鳳觜)風桅(張耒詩萬艘獵獵戰丨丨)
(我亦孤舟别岸隈)起桅(徐積詩龐公妻子方炊黍且報舟人莫丨丨)去桅(楊萬里詩曉色催征棹斜陽戀丨丨)下
桅(張翥詩驛卒争鳴鼓舟人喜丨丨)攢桅(袁裒袁桷東湖聯句歸舶丨丨聚浮梁斷鎖懸)
攙天桅(王令詩春湖平渟照空碧淮帆曉上丨丨丨)不依桅(党懷英詩牽閒時掠水帆飽丨丨丨)煙中桅
(周權詩客中簇簇閙河滸極目但見丨丨丨)
唉(烏開切歎恨發聲之詞通作欬)
韻藻增訊唉(尸子禹有進善之鼓備丨丨也)
鮐(上來切魚名通作台)
韻藻增耉鮐(方言秦晉之郊陳兖之會老曰丨丨韓愈詩殃銷禍散百福併從此直至丨與丨)鯸鮐(吳都賦王)
(鮪丨丨&KR0008;龜鱕䱜注丨丨魚狀如科斗大者尺餘)
背如鮐(爾雅黃髮齯齒鮐背耉老壽也注黃髮髮落更生黃者齯齒齒墮更生細者鮐背丨皮丨丨魚)萊黃鮐(鹽鐵)
(論江湖之魚丨丨之丨不可勝食而鄒魯周韓藜藿蔬食七命靈淵之龜丨丨之丨丹穴之鷚玄豹之胎注漢書東萊郡有黃縣說)
(文曰鮐海魚也)
炱(徒哀切說文灰丨煤也)
韻藻增煙炱(南方草木狀紫藤葉細長莖如竹根極堅實重重有皮其莖截置丨丨中經時成紫香可以降神)煤
炱(王安石詩申韓百家爇火起孔子大道寒于灰儒衣紛紛欲滿地無復風燄空丨丨)
荄(古哀切說文草根也)
韻藻增根荄(爾雅荄根疏凡草丨一名丨漢書禮樂志青陽開動丨丨以遂後漢書荀爽傳爽對策陳便宜曰近取諸)
(身則乾為人首坤為人腹遠取諸物則木實屬天丨丨屬地又魯恭傳十一月十二月陽氣潛藏未得用事雖喣噓萬物養其丨丨)
(而猶盛陰在士地凍水冰周必大謝吏部尚書表使人也器隨良窳以無遺與物為春舉丨丨而畢遂)蔴荄(北史王劭為員)
(外散騎侍郎修起居注以上古有鑽燧改火之義上表曰案周官四時變火以救時疾明火不數變時疾必興今温酒與炙肉用石)
(炭木炭火竹火草火丨丨火氣味各不同以此推之新火舊火理應有異)洪荄(抱朴子舒翠葉吐丹葩者不可以含丨丨)陳
荄(潘岳懷舊賦丨丨被于堂除舊圃化而為薪)枯荄(潘岳詩落葉委埏側丨丨帶墳隅)春荄(梁簡文帝詩鳳管流)
(虚谷龍騎藉丨丨)野荄(宋祁蒲桃賦丨丨非層掖之玩菲實異大官之味)齕荄(陳師道詩吐豆丨丨甘伏櫪)凍
荄(楊萬里詩嫩日催青出丨丨小風吹白落疎梅)
纔(昨哉切廣韻僅也韻會繒色一入曰丨曰暫也亦作才亦作裁又作財又隊韻)
韻藻增初纔(陸游詩丨丨淅瀝灑窗戸)擠排纔(韓愈詠雪詩隔絶門庭遽丨丨陛級丨)
邰(土來切地名一作斄)
韻藻增有邰(詩即丨丨家室傳邰姜嫄之國也堯見天因邰而生后稷故國后稷於邰命使事天以顯神順天命耳世)
(本丨丨氏女曰姜嫄)因邰(見上)古邰(詩地理攷故斄城一名武功城在京兆府武功縣西南二十二里丨丨國也右扶風)
(郿縣有邰亭)邑邰(史記封禪書周興而丨丨立后稷之祠至今血食天下)封邰(地理通釋世紀后稷始丨丨今扶風)
(斄是也)
頦(戶來切頥下)
韻藻增承頦(韓愈詩石壇坡陀可坐卧我手丨丨肘拄座)䏶頦(劉基詩顛倒丨與丨)
能(奴來切爾雅三足鱉也又獸名又烝韻又與台通)
韻藻增三能(周禮大宗伯注司中丨丨三階也史記天官書魁下六星兩兩相比者名曰丨丨又封禪書有星茀於丨)
(丨望氣王朔獨見旗星出如瓜食頃復入焉有司皆曰陛下建漢家封禪天報其德星云)黃能(晉語平公有疾夢丨丨入於寢)
(門子産曰昔者鯀違帝命殛之於羽山化為丨丨以入於羽淵史通仲尼之聖訪諸郯子始聞少皡之官叔向之賢詢彼國僑載辨)
(丨丨之祟韓愈詩羽窟無底幽丨丨周曇詩萬古龍門一旦開無成生死作丨丨)化能(見上陸璣詩疏蜮是三足鱉鯀所丨)
(為丨者也元稹詩歴陽舊事曾為鱉鯀穴相傳有丨丨)賢能(漢書高帝紀注能本獸名形似熊足似鹿為物堅中而強力故)
(人之有丨材者皆謂之丨潘尼詩遊鱗萃靈沼撫翼希天階膏蘭孰為消濟治出丨丨)瓌能(西溪叢話徐浩會稽詩云法士)
(多丨丨言異能也黃魯直謂能乃三足鱉言僧似鱉耳盖戲之也)
椳(烏恢切戶樞)茴(戶恢切丨香草名)
酶(謀杯切韻會酒本曰丨)
尵(杜回切虺丨)
韻藻增我馬尵(李經詩天廐玉山禾不救丨丨丨)
衃(芳杯切說文凝血也)㶼(烏開切熱甚又爆爇也)
儓(徒哀切輿丨)
韻藻增田儓(方言儓&KR2357;農夫之醜稱也南楚凡罵庸賤謂之丨丨或謂之&KR2357;注&KR2357;音僰)陪儓(博稚有司股肱丨丨)
(皂隸牧圉臣也)重儓(翰墨志羊欣書如婢作夫人舉止羞澁而世言米芾喜效其體薛紹彭嘗戲米曰公喜效羊欣而評者以)
(婢比欣公豈俗所謂丨丨者耶)鞍儓(米芾天馬賦玉為銜餙繡作丨丨)
薹(徒哀切蕓丨)
韻藻增蕓薹(齊民要術丨丨作霜乃收不足霜即澁)
苦麻薹(野菜譜丨丨丨歌丨丨丨帶苦嘗雖逆口勝空腸但願收租了官府不辭喫盡田家苦)
晐(古哀切備也兼也)侅(苦哀切奇丨非常又古哀切)
峐(古哀切爾雅山無草木)䅘(落哀切丨麰之麥一麥二稃周受此瑞麥)
䚡(蘇來切角中骨)
偎(烏恢切愛也亦國名)
韻藻增不偎(列子丨丨不愛)相偎(劉商詩菡蓞新花曉竝開濃粧美笑面丨丨羅隱詠柳詩㶚岸晴來送别頻丨)
(丨相倚不勝春)兔偎(羅隱中秋月詩蟾向靜中矜爪距丨丨明處弄精神)
漼(徂回切韻會積雪貌一曰深貌)
韻藻增有漼(詩丨丨者淵萑葦淠淠)漼漼(韓愈詩淚落不掩何丨丨孟郊詩夫子失古淚當時落丨丨)裴
漼(唐書丨丨傳漼為同州司戶參軍不主曹務刺史輕之吏白積案數百漼省决一日而畢名動一時號霹靂手累官吏部尚書)
(長於敷奏天子重焉)
谷水漼(班彪北征賦風猋發以飄颻兮丨丨丨以揚波)
隗(魚回切韻會陮丨高也又隊韻)
韻藻增&KR1041;隗(張戴叙行賦石壁立以切天岌丨丨其欲落)隗隗(支遁詠懷詩丨丨形崖頽冋冋神宇敞)郭
隗(史記燕世家燕昭王卑身厚幣以招賢者謂丨丨曰先生視可者得身事之丨丨曰王必欲致士先從隗始况賢於隗者豈遠)
(千里哉於是昭王為隗改築宫而師事之樂毅自魏往鄒衍自齊往劇辛自趙往士爭趣燕李白詩君不見昔時燕家重丨丨擁篲)
(折節無嫌猜)
捼(乃回切手摩物又歌韻)
韻藻增碎若捼(韓愈雪詩片片勻如剪紛紛丨丨丨)
咍(呼來切笑也)
韻藻增自咍(孟郊詩顧惟非時用靜言還丨丨白居易詩鞋穿我丨丨)歡咍(韓愈詩笑言溢口何丨丨張詠聲賦)
(九道交訛華夷和歌蠢動鼻息丨丨實多王安石詩山水又足供丨丨范成大詩薪翁雜餉婦圜視丨以丨)咍咍(皇甫湜吉)
(州刺史廳壁記昔民嗷嗷今民丨丨公能撫之鰥寡有怡流亡既來)可咍(蘇舜欽詩嫌春愛秋眞丨丨梅堯臣荅永叔寄澄心)
(紙詩蜀牋脆蠧不禁久剡楮薄漫還丨丨王安石詩龍騰九天跨四海一水欲阻為丨丨)嘲咍(王安石詩使君新篇韻險絶登)
(眺感悼隨丨丨)
隱几咍(晉書束晳傳晳作玄居賦以擬客難其詞曰束晳閒居門人並侍方下帷深譚丨丨而丨含毫散藻考撰同異)辴
然咍(吳都賦東吳王孫丨丨而丨白居易詩恐君丨丨丨)二公咍(李白詩穆逃楚難鄒脱吳災見機若遲丨丨所丨)
亞夫咍(李白詩吳楚弄兵無劇孟丨丨丨爾為徒勞)衆人咍(杜甫詩休為貧士歎任受丨丨丨又歐陽修詩卧槎)
(燒枿亦強發老朽不避衆豔咍)醉成咍(崔道融江上逢故人詩江村買一丨破淚欲丨丨)春莫咍(司馬光詩年老)
(逢春丨丨丨朱顔不肯似春回)吳兒咍(蘇軾詩醉倒不覺丨丨丨)吾曹咍(陸游詩世間幻妄幾變滅正自不滿丨丨)
(丨)老堪咍(陸游詩丨子丨丨老轉癡)神應咍(范成大崇德廟詩人生幾屐辦此役遠遊如此丨丨丨)一笑
咍(范成大睡覺詩夜長展轉添許事推枕蕭然丨丨丨)世所咍(沈與求詩山谷之儒已臞甚龜腸鶴骨丨丨丨)俗子
咍(楊載詩自守幽人意寧虞丨丨丨又馬臻贈顚上人詩乃知顚非顚俗眼徒見咍)智士咍(馬祖常詩終令丨丨丨)
擡(徒哀切丨舉)
韻藻增爪擡(周繇題東林寺虎掊泉詩勝致通幽感靈泉有虎掊丨丨山脉斷掌托石心坳)
倩人擡(白居易詩足傷遭馬墜腰重丨丨丨)
御定佩文韻府卷十之四
