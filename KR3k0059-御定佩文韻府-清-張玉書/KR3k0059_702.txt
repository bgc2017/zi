欽定四庫全書
御定佩文韻府卷八十七
去聲二十八勘韻
勘(苦紺切校也)
韻藻磨勘(宋史孝宗紀七年正月劉焞以平李接功擢集英殿修撰將佐幕屬吏士進官減丨丨年有差又范仲淹傳仲)
(淹上十事一曰明黜陟在京百司非遷舉而授須通滿五年乃得丨丨又張方平傳方平條對獨上數千言大略以為祥符以來務)
(為姑息漸失祖宗之舊取士任子丨丨遷𥙷之法壊揮麈後錄唐制郊祀行慶止進勲階五代肆赦例遷官秩本朝因之孫何耿望)
(言其非制定三年丨丨進秩之法)校勘(宋史范仲淹傳殿中侍御史韓瀆希宰相旨請書仲淹朋黨揭之朝堂太子中允尹)
(洙自訟與仲淹師友且嘗薦已願從降黜館閣丨丨又歐陽修傳修以文章名冠天下入朝為館閣丨丨歐陽修書春秋繁露後董)
(生之書流散而不全方俟丨丨蘇軾書歐陽公黃牛廟詩後予昔以西京留守推官為館閣丨丨)點勘(韓愈詩不如覷文字)
(丹鉛事丨丨呂祖謙方齋行舊書重叠堆在牀丨丨同異分邊旁魏了翁題跋修全趙公所作蒙箴予及見大父行於經子百氏書)
(皆覆紙細字丹鉛丨丨)
增撿勘(左傳臺駘能業其官疏昧於金天已云裔子臺駘又是昧之所生則去少皥遠矣而帝系世本皆云少皥是黃帝之)
(子顓頊是黃帝之孫史籍散亡無可丨丨此事未必然也牛弘同律度量衡議謹尋今之鐵尺是太祖遣尚書故蘇綽所造當時丨)
(丨用為前周之尺驗)推勘(宋史太宗紀五月辛卯置詳覆丨丨官又刑法志置御史臺丨丨官二十人皆以京朝官為之凡諸)
(州有大獄則乘傳就鞫)送勘(宋史刑法志二廣州軍獄吏畏憲司點檢丨丨之害凡有重囚多斃于獄臣僚以為請乃詔二)
(廣提刑司詳覆晰獄龜鑑張詠知江寧府有僧陳牒出憑詠據案熟視久之判丨司理院丨殺人賊翌日集官聚廳不曉其故詠乃)
(詰問僧幾年對曰七年又問何故額有繫巾痕即惶怖服罪蓋此民與僧同行殺之取其戒牒自為僧也)覆勘(宋史刑法志紹)
(興法鞫獄官推勘不實者一案坐之乾道法令先决罪人不當官吏案後收坐其後冇司以丨丨不同則前官冇失入之罪往往雷)
(同前勘帝知其弊詔特免一案推結一次于是大小之獄多得其情)前勘(見上)制勘(宋史刑法志初羣臣犯法體大者多)
(下御史臺獄小則大理寺鞫治焉神宗以來凡一時承詔置推者謂之丨丨院事出中書則推勘院獄已廼罷)駁勘(宋史刑法)
(志詔諸提刑司取翻異丨丨之獄從輕斷决)審勘(宋史刑法志景定元年詔有十餘年不决之獄仰提刑司守丨丨)互
勘(宋史刑法志大理卿路昌衡請分大理寺丞為左右推若有翻異自左移右再變即命官審問或御史臺推究不許開封府丨)
(丨及地方分探報庶革互送挾讐之弊)鞫勘(宋史刑法志令監察御史每冬夏點獄有丨丨失實者照刑部郎官直行移送)
參勘(參同契此書丨丨真實方可下手)令勘(尚書故實盧元公鎮南海日疽發于鬢氣息懨然有一少年道士直來牀)
(前曰本師知尚書病瘡遣某將膏藥來可便傅之相國寵姬遂取藥疾貼于瘡于倉皇之際不知道士所來丨丨中門至衙門十數)
(重並無出入處方知其異也)根勘(老學菴筆記姓但者音若檀近歲嶺南監司但中庸是也一日嶺南郡守以不法被劾朝)
(旨令但中庸丨丨)一勘(揮麈後錄元符三年議復瑶華師朴等皆云丨丨便招可怪可怪)契勘(揮麈後錄苑東門藥)
(庫𩔖品皆屬川廣所貢典掌官吏三十餘人丨丨元無支遣顯屬虛設又却掃編哲宗問馬監積錢其數幾何宗室令鑠唯唯再問)
(則對曰容丨丨别具奏聞)對勘(夢溪筆談天文院司天占狀以兩司奏狀丨丨以防虛偽)免勘(却掃編唐太宗曰馮拯既)
(無過非理遭降資丨丨)取勘(却掃編東坡既謫黃州復以先知徐州日不察妖賊事丨丨已而冇旨放罪乃上表謝)張
勘(圖繪寳鑑丨丨瓦橋人工畫蕃馬)
暗(烏紺切日無光也又默也深也貪也不明也通作闇)
韻藻識暗(晉書惠賈皇后傳論惠皇禀質天縱其噐丨丨鳴蛙智昏文蛤又周顗母李氏傳周顗母李氏嘗冬至置酒舉)
(觴賜三子曰爾等並貴列吾目前吾無復憂嵩起曰伯仁志大而才短名重而丨丨好乘人之弊此非自全之道嵩性抗直亦不容)
(於世唯阿奴碌碌當在阿母目下耳魏了翁跋御書唐人嚴武詩臣丨丨能薄獨荷陛下殊尤之譽)處暗(南史朱异傳异年時)
(尚少德備老成在獨無散逸之想丨丨有對賓之色關尹子吾道如丨丨夫處明者不見暗中一物而丨丨者能見明中區事傅休)
(奕太僕龐侯誄如蘭之芳如金之貞在亂不回丨丨斯明)黑暗(淨住子自非貪欲情厚染愛性深者則不容安處累縛丨丨所)
(纏故知在家者衆患之本矣又酉陽雜俎海賈以象牙為白暗以犀為丨丨杜甫詩丨丨通蠻貢)白暗(見上)桃暗(詩話)
(誠齊云退之冇花不見桃唯見李之句因晚登碧落堂隔江丨皆丨而李獨明乃悟其妙)
愚者闇(史記商君傳孝公既用衛鞅鞅欲變法恐天下議已衛鞅曰丨丨丨於成事知者見于未萌民不可與慮始而可與)
(樂成)不憂暗(愼子天有明丨丨人之丨地冇財不憂人之貧)不益暗(列女傳齊女徐吾與隣婦李吾合燭夜績徐家)
(貧而燭不屬李欲去之徐曰今一室之中去一人燭不為益明益一人燭丨為丨丨何愛東壁餘光遂復與夜績)照書暗
(寰宇記嬾婦魚以膏丨丨及紡績則丨照歌舞則明)
牽裾入暗(晉書愍懷太子傳宮中嘗夜失火武帝登樓望之太子時年五歲丨帝丨使丨丨中曰暮夜倉猝宜備非常不)
(宜令照見人君也)
增照暗(易初六發蒙疏發蒙者以初近于九二二以陽處中而明能丨丨故初六以能發去其蒙也)外闇(易行有尚)
(注内亨丨丨内剛外順以此行險行冇尚也)陰闇(書宅嵎夷曰暘谷疏陰陽相對丨丨而陽明也故以暘為明元稹詩煩昏)
(一日内丨丨三四殊)幽闇(書庶績咸熙分北三苖傳考績法明衆功皆廣三苖丨丨君臣善否分北流之後漢書姜肱傳肱徵)
(不至桓帝乃下彭城使畫工圖其形狀肱卧于丨丨以被韜面言感眩疾不欲出風工竟不得見之晉書孫晷傳孫晷字文度吳國)
(富春人學識有理義每獨處丨丨之中容止瞻望未嘗傾邪西溪叢語漢武帝微行所止谷中無回車地夾以高原柏林陰翳窮日)
(丨丨蔡邕李子材碑後學所不覽休盡剖判剥散丨丨靡不昭爛)目暗(尚書序濟南伏生失其本經口以傳授疏伏生初實)
(壁内得之以教齊魯傳教既久誦文則熟至其末年因其習誦或亦丨丨至年九十鼂錯往受之時不執經而口授之故也雲□七)
(籖清則目明濁即丨丨)愚闇(詩維彼愚人箋丨丨之人言事淺近疏維彼丨而蔽丨之人其所觀視而言者不過知于方寸)
(之理中論𩔖族辨物之士者寡而丨丨不逹之人者多魏武帝議田疇讓封教昔夷齊棄爵而譏武王可謂丨丨孔子猶以為求仁)
(得仁)蔽闇(見上却掃編東平劉斯立嘗登泰山訪秦篆其三面尤殘缺丨丨)昏闇(左傳子罕曰廢興存亡昏明之術皆)
(兵之由也疏驕淫殘虐是廢亡丨丨之法術也晉書天文志凡霧氣不順四時逆相交錯微風小雨為陰陽氣積日不解晝夜丨丨)
(天下欲分離茅亭客話孔雀切不可與鹹酸物食食則減精神丨丨毛色)質闇(史記司馬相如傳或謂且天為丨丨珍符固不)
(可辭若然辭之是泰山靡記而梁父靡幾也)狂闇(後漢書劉陶傳時有上書言宜改鑄大錢陶上議曰臣東野丨丨不逹大)
(義緣廣及之時對過所問)暝闇(謝承後漢書巴祗字敬祖為揚州刺史處丨丨之中不然官燭)蒙闇(魏志高貴鄉公紀高)
(貴鄉公即皇帝位于太極前殿詔曰以𦕈𦕈之身託於王公之上戰戰兢兢如臨於谷庶憑先祖先父有德之臣左右小子用保乂)
(王家俾朕丨丨垂拱而治)虛闇(魏志曹爽傳注爽使弟羲為表曰臣亡父真奉事三朝入備冡宰出為上將先帝以臣肺腑遺)
(緒奬飭拔擢今臣丨丨位冠朝首顧惟越次中心愧惕敢竭愚情陳寫至實)逼暗(晉書職官志太康末武帝嘗出射雉陳勰)
(時已為都水使者散從車駕丨丨乃還漏已盡當合函停乘與久不得合乃詔勰合之勰舉白獸幡指麾須臾之間而函成)𨼆
暗(晉書庾彬傳彬年數歲雅量過人温嶠嘗丨丨怛之彬神色恬如也乃徐跪謂嶠曰君侯何至於此論者謂不減於亮)朽
闇(晉書孔愉傳臣以丨丨忝厠朝右而以惰劣無益毘佐)尫闇(晉書劉元海載記孤今猥為羣公所推紹修三祖之業顧)
(兹丨丨戰惶靡厝)短暗(北史蕭正表傳正表質貌豐美而性理丨丨)代闇(北史張元傳元年十六其祖喪明三年元)
(恒憂泣晝夜禮拜願祖目見明元求丨丨祖目果明)汨暗(唐書令狐德葉傳武德初德棻為起居舍人遷祕書丞建言近代無)
(正史梁陳齊文籍猶可據至周隋事多脱損今耳目尚相及史有所馮一易世事皆丨丨無所掇拾)迷暗(宋史程顥傳顥病學)
(者厭卑近而騖高遠故其言曰道之不明異端害之也昔之害近而易知今之害深而難辨昔之惑人也乘其丨丨今之惑人也因)
(其高明)伏闇(管子丨丨能存而能亡者蓍龜與龍是也)至闇(荀子滅其功罰其忠賞其賊夫是之謂丨丨)暗暗
(新書君子既去其職則其於民也丨丨然如日之已入也天問明明闇闇惟時何為揚雄丼泉賦排玉戶而颺金鋪兮發蘭蕙與芎)
(藭帷弸彋其拂汨兮稍丨丨而靚深注弸彋風吹帷帳鼓貌拂汨亦風動貌丨丨幽𨼆靚即静字杜甫詩丨丨書籍滿輕輕花絮飛)
(杜牧詩搖搖遠堤柳丨丨十程烟李商𨼆菊詩丨丨淡淡紫融融冶冶黃)知闇(新書人主太淺則丨丨太博則業厭)政闇
(鹽鐡論朝無忠臣者丨丨大夫無直士者位危)不闇(論衡齊景公時有彗星使人禳之晏子曰無益也祗取誣焉天道丨丨不)
(貳其命若之何穰之也)明闇(論衡深謀明術深淺不能並行丨丨不能並知陸機薦戴淵牋夫枯岸之民果于輸珠潤山之)
(客烈于貢玉蓋丨丨異形則庸識所甄也阮籍咏懷詩若花耀西海扶桑翳瀛洲日月經天塗丨丨不相讐)光暗(論衡日中)
(時日小其出入時大者日中光明故小其出入時丨丨故大也猶畫日察火光小夜察之火光大也)閉暗(論衡儒生所短不徒)
(以不曉簿書文吏所劣不徒以不通大道也反以丨丨不覽古今不能各自知其所業之事未具足也)去暗(符子不安其昧)
(而樂其明是猶夕蛾丨丨赴燈而死也雲笈七籖正者治邪滅惡丨丨就明也)天暗(參同契日出於卯則天明而魂盛日入於)
(酉則丨丨而魄盛陳後主雨雪曲濛濛九丨丨霏霏千里深)雲闇(冥通記夢見洪君及唐丞言曰丨丨星没惟宜矚南山坐)
(耳陳後主詩狼山聚丨丨龍沙飛雪輕又楊師道中書寓直詠雨詩丨丨蒼龍闕沈沈殊未開虞集題子昂墨竹詩丨丨蒼梧泣湘)
(血吳興之竹乃非竹)星暗(星經帝席三星在大角北丨丨天下安賀力牧詩石隕丨方丨楊維楨詩螢穿濕竹流丨丨)嚚
闇(潛夫論羣僚舉士者以空虛應有道以丨丨應明經以殘酷應寬博以怯弱應武猛)篇闇(文心雕龍瘠字累句則纖疎而)
(行劣肥字積文則黯黜而丨丨)竹暗(竹坡詩話西湖僧舍壁間小詩云丨丨不通日泉聲落如雨春風自有期桃李亂深塢)
瞢闇(天問冥昭丨丨誰能極之注言日月畫夜清濁晦明誰極知之)時暗(班固答賓戲先賤而後貴者和隋之珠也丨丨)
(而文章者君子之真也)虧暗(荀爽讓孝廉記伏惟孝廉古之貢士賢則光君愚則虧政爽以丨丨何當茲選)疏闇(陸雲)
(請吳王校諸官啟丨丨之咎雖可日聞至于處義用情庶無大戾)強暗(孫惠為東海王討成都王檄文穎禀性丨丨增崇位)
(號阿比奄官專任猛政)路暗(陶潛詩丨丨光已夕韓愈遠遊聯句丨丨執屏翳)理闇(顔延之連珠事有微而愈著丨)
(有丨而必昭)葉暗(王融春遊廻文詩枝分柳塞北丨丨榆關東陳後主棗賦藥餘莖少丨丨枝多白居易詩曉嵐林丨丨秋)
(露草花香僧清珙詩紙忩松丨丨)泉暗(梁簡文帝臨汝侯墓銘草茂故轍松插新枝月明丨丨暑往寒來)輕暗(梁元)
(帝將軍名詩細柳浮丨丨大樹繞栖烏)軍暗(梁元帝賦白雲生而陣合紅塵起而丨丨)寡闇(沈約與謝朏勅吾以菲德)
(屬當期運鑒與吾言思隆治道而明不遠燭所蔽者多實寄賢能匡其丨丨)挫暗(沈約為褚炫讓吏部尚書表雖復丨丨為)
(明勉愚生智亦何以登竒援異離渭分涇)𣗳闇(江淹愛遠山騷體臨星朏兮丨丨看日爍兮霞淺温庭筠詩十里曉雞關丨丨)
(一行寒雁隴雲愁虞集詩山雨欲來春丨丨盡將情思寫江南)庸闇(劉孝綽與東宮啟幸得蠲于丨丨裁下免黜之書仍頒朝)
(會之旨)昭暗(劉孝綽和昭明太子鍾山解講詩淹塵資海滴丨丨仰燈然)沙暗(劉孝威妾薄命篇嚴霜封碣石驚丨)
(丨井陘)階暗(何遜酬范記室雲詩林密戶稍陰草滋丨欲丨)雨暗(何遜送司馬入五城詩隨風飄岸葉行丨丨江流又)
(吳融子規詩丨丨不離濃綠𣗳月斜長弔欲明天又雨夜聞思歸樂未省愁丨丨就中傷月明)江暗(何遜相送詩丨丨雨欲來)
(浪白風初起)燈暗(何遜臨行與故遊夜别詩夜雨宿空階曉丨丨離室李百藥詠螢詩窗裏憐丨丨階前畏月明李益詩氣)
(耿殘丨丨聲繁高𣗳秋白居易詩冷落丨火丨離披簾幕破温庭筠詩背牆丨色丨宿客夢初成吳融詩酒虛留客盡丨丨速更殘)
(黃庚夜坐即事詩詩慳難就藁丨丨不成花)帶暗(陳後主夜亭度鴈詩從風兮前侶駛丨丨兮後羣驚)谷暗(陳後主詩)
(丨丨宵鉦響風高夜笛喧黃庚詩樵斧伐雲春丨丨)眼暗(沈炯長安少年行淚盡丨方丨髀傷耳自聾杜甫詩丨丨不見風塵)
(清元稹詩耳鳴疑暮角丨丨助昏霾雲笈七籖丨丨如隔數重紗)聾闇(徐陵與智顗書弟子三年來溘然老至眼耳丨丨心)
(氣昏塞)石暗(江總永陽王齋後山亭銘竹深蓋雨丨丨迎曛)卷闇(江總石室銘迎春花近避暑凉深秋雲丨丨冬霰停)
(陰)結暗(江總修心賦果叢藥苑桃蹊橘林捎雲拂日丨丨生陰)地暗(江總雨雪曲天寒旗彩壊丨丨鼔聲低)霧
暗(江總隴頭水樂府丨丨山中日風驚隴上湫)入暗(楊縉照帙秋螢詩秋忩餘照盡丨丨早螢來)雪暗(庾信哀江)
(南賦渾然千里淄澠一亂丨丨如沙冰橫似岸虞世基出塞詩丨丨天山道冰塞交河源楊炯詩丨丨凋旗畫風多雜鼓聲杜甫鷗)
(詩丨丨還須落風生一任飄)助暗(庾信燈賦忩藏明于粉壁柳丨丨于蘭閨)𦦨暗(庾信對燭賦光清寒入丨丨風過)
澗暗(庾信水中詩丨丨泉偏冷巖深桂絶香住中能不去非獨淮南王)壍暗(王褒入朝守門開詩丨丨城無影晴新路)
(不塵)浦暗(蘇頲出塞詩丨丨漁舟入川長獵騎稀)川暗(孟浩然宿武陽川詩丨丨夕陽盡孤舟泊岸初)城暗(杜甫)
(夜宿西閣詩丨丨更籌急樓高雨雪微)毛暗(杜甫瘦馬行皮乾剝落雜泥滓丨丨蕭條連雪霜盧肇病馬詩塵土卧多丨已)
(丨風霜受盡眼猶明)柳暗(杜甫詩沙上草閣丨新丨城邊野池蓮欲紅李賀三月詩東方風來滿眼春花城丨丨愁幾人李商)
(𨼆碧瓦詩丨丨將翻巷荷欹正抱橋陸游詩山重水複疑無路丨丨花明又一村)楓暗(李端詩舊楚丨猶丨前隋柳已疎)
暮暗(韓愈詩丨丨來客去)夕暗(韓愈詩朝明丨丨已足嘆況乃滿地成摧頽)松暗(白居易詩山明虹半出丨丨鶴)
(䨇歸薩都拉詩燈明聞犬吠丨丨見螢飛)簾暗(李賀詩南宮古丨丨濕景傳籖籌)冷暗(李商𨼆鐙詩丨丨黃茅驛暄明)
(紫桂樓)邨暗(李商𨼆詩城閒烟草遍丨丨雨雲回)綠暗(吳融詩有村皆丨丨無徑不紅芳温庭筠寒食日詩紅深丨丨)
(徑相交抱暖含芳披紫袍)服暗(王安石巫山高以雲為衣月為褚乘光丨丨無留阻)淺闇(陸游跋關著作行記著作關公)
(出使硤中風采峻甚某以孤生起辠籍萬里佐州丨丨滯拙自期且汰去而關公獨厚遇之)花暗(楊萬里詩荔枝丨丨楝花)
(明)山暗(楊載宿浚儀公湖亭詩空濛霧重雲丨丨屋角斜明是月光)空闇(雲笈七籖若入山林丨丨之地心中震怖)
(者正心向北讀内經一遇即神静意平如與千人同旅而止)音暗(雲笈七籖森羅幽鬱丨丨太和)開闇(雲笈七籖功曹)
(接𨗳丨丨覩明)暫闇(雲笈七籖奕秋通國之善奕也當奕之思有吹笙過者乍而聽之則奕敗矣非奕道暴敗情有丨丨笙滑)
(之也)鍊闇(雲笈七籖尸毒既去丨丨成明)棄闇(雲笈七籖申明丨丨入正治邪)化闇(雲笈七籖佞為俺聽丨丨之俗)
(興而火行哲明之氣失矣)重暗(雲笈七籖世間衆生無明丨丨眞道在身莫能覩見)袪闇(雲笈七籖唯蒙啓訓以丨其丨)
(濟其兀兀)
天氣闇(詩終風且曀不日有曀疏言且曀者陰往曀日其陰尚薄不見日則曰曀也復云曀則陰雲益盛丨丨彌丨)衛
君闇(詩北門疏謂丨丨之丨不知士有才能不與厚禄使之困苦不得其志)五曰闇(周禮眡祲掌十煇之法以觀袄)
(祥辨吉凶一曰祲二曰象三曰䥴四曰監丨丨丨注闇日月食也)南門暗(史記天官書其南北兩大星曰南門注丨丨二)
(星在庫樓南天之外門占明則氐羌貢丨則諸夷叛)恤事闇(蜀志諸萬亮傳亮上疏曰臣親秉旄鉞以厲三軍至有街亭違)
(命之闕箕谷不戒之失臣明不知人丨丨多丨春秋責帥臣職是當請自貶三等以督厥咎)廣階闇(南史丘靈鞠傳宋孝)
(武殷貴妃亡靈鞠獻挽歌三首云雲横丨丨丨霜深高殿寒帝擿句嗟賞)偏生闇(荀子公生明丨丨丨端慤生通詐偽生塞)
殃來闇(春秋繁露君子有三畏天之不可不畏敬猶主上之不可不謹事不謹事主其禍來至顯不畏敬天其丨丨至丨)
省物闇(論衡人在天地之間物也物亦物也物之飲食天不能知人之飲食天獨知之何其察人之明丨丨之丨也)利
鈍闇(潛夫論劍不試則丨丨丨弓不試則勁撓誣鷹不試則巧拙惑馬不試則良駑疑)朝堂暗(世說海西時諸公每)
(朝丨丨猶丨唯會稽王來軒軒如朝霞舉)文星暗(朝野僉載大中間天官奏云丨丨丨科場當有事後經三科盡覆試復落)
(考官皆罰俸)黃榆暗(中山詩話梅昌言出鎮太原黃覺送詩曰雲籠古戍丨丨丨雪滿長江白草衰)題詩暗(貴耳)
(集銛朴翁秦望山人後加冠巾曰葛天民築室蘇堤自號柳下即事云壁為丨丨丨池因洗硯渾)懸象闇(班固典引俾其)
(承三季之荒末值亢龍之災孽丨丨丨而恒文乖彝倫斁而舊章缺)幃幄暗(班婕妤自傷悼賦廣室陰兮丨丨丨房櫳虛兮)
(風泠泠)明鏡暗(徐幹室思詩自君之出矣丨丨丨不治思君如流水何有窮已時)望舒暗(陸雲南征賦聲憑虛)
(而天回烈駭空而地蕩映皎月而丨丨丨照重昏而大夜朗)東嵎暗(陸雲贈顧彦先詩無愛餘暉遂暗東嵎)心所
暗(謝朏與王儉書丨之丨丨咫尺千里志之所符滄洲曖然)燈下暗(梁元帝詠螢火詩到來丨丨丨翻往雨中然)石
書暗(庾肩吾謝東宮示古跡啓竊以仙巖遺傳入握成塵孔壁藏文隨開已蠧丨丨有丨厨畫猶飛)寒雲暗(庾肩吾餞)
(張孝總詩丨丨丨積水秋雨蒙重嶂)雲峰暗(庾肩吾山池應令詩水逐丨丨丨寒隨殿影生)房櫳暗(劉孝綽照碁燭)
(詩日下丨丨丨華燭命佳人)窮浦暗(何遜至大雷聮句密雲丨丨丨飛電遠洲明又陳後主詩藤交近浦暗花照遠林明)
(又杜甫八月十五夜月詩氣沉全浦暗輪仄半樓明)關山暗(吳均送歸曲送子獨南歸攬衣空憫默丨丨晝欲丨河冰夜向)
(塞)遼川暗(吳均詶郭臨丞詩白日丨丨丨黃塵隴坻驚)塵裏暗(陳後主洛陽道詩柳花丨丨丨槐色露中光又)
(虞世南詩霧徹軒營近塵暗苑城遥)三春暗(徐陵洛陽道詩綠柳丨丨丨紅塵百戲多)南山暗(沈炯六府詩水廣丨)
(丨丨杖策出蓬門)連山暗(陰鏗送始興王詩紛糺丨丨丨潺湲派水清)仙井暗(張正見詩雲歸丨丨丨霧解石)
(橋通)折坂暗(張正見度關山沙揚丨丨丨雲積榆溪明)雲色暗(張正見詩燒田丨丨丨古𣗳雪花明)夕渚暗
(温子昇從駕幸金墉城詩微微丨丨丨肅肅暮風冷)塞下暗(薛道衡出塞詩塵沙丨丨丨風月隴頭寒)崑山暗(唐太)
(宗置酒坐飛閣詩莫慮丨丨丨還共盡杯中)林全暗(虞世南詩日下丨丨丨雲收嶺半空)龍沙暗(虞世南詩雲起)
(丨丨丨木落鴈門秋)懸蘿暗(楊炯和劉侍郎入隆唐觀詩丨丨丨凝霧瀑布響成雷)廻塘暗(陳子昂宿讓河驛詩)
(岸合昏初夕丨丨丨不留)兵戈暗(杜甫贈王侍御詩列國丨丨丨今王德教淳)戎戎暗(杜甫放船詩江市丨丨丨)
(山雲淰淰寒)風雨暗(杜甫遠遊詩塵沙連越嶲丨丨丨荆蠻)戎馬暗(杜甫愁詩十年丨丨丨南國異域賓客老)
(孤城)風雲暗(杜甫悶詩瘴癘浮三蜀丨丨丨百蠻顔粲吳宮教美人戰詩轉佩丨丨丨鳴鼙錦繡趨)千山暗(杜甫)
(喜弟觀即到詩巫峽丨丨丨終南萬里春)魚腹暗(杜甫返照詩已低丨丨丨不盡白鹽孤)巫山暗(杜甫喜晴詩久)
(雨丨丨丨新晴錦繡文)荆棘暗(杜甫詩嗚呼戰伐久丨丨丨長原)風塵暗(杜甫早花詩直苦丨丨丨誰憂客鬢)
(催)蚊俟暗(劉禹錫聚蚊謠沈沈夏夜蘭堂開飛丨丨丨聲如雷)沙洲暗(劉禹錫送王師曾赴湖南詩橘𣗳丨丨丨)
(松醪酒肆香)螭頭暗(韓愈詩金爐香動丨丨丨)沙汀暗(元稹詩鴈起丨丨丨雲連海氣黃)眼前暗(白居)
(易詩讀書丨丨丨秉筆手生胝)朱絡暗(李賀過華清宮詩雲生丨丨丨石斷紫錢斜)金燼暗(李商𨼆詩曾是寂寥)
(丨丨丨斷無消息石橊紅)隨雨暗(温庭筠詩千峰丨丨丨一逕入雲斜)平橋闇(温庭筠詩荷叠丨丨丨萍稀敗舫沈)
孤城暗(馬戴答鄜畤友同宿見示詩雪積丨丨丨燈殘曉角微張耒宿樊溪詩齊安不可望滅沒丨丨丨)古殿暗
(吳融題越州法華寺詩雲藏丨丨丨石護小房深)梧桐暗(羅𨼆鶯聲詩井上丨丨丨花開霧露稀)連村暗(司空)
(圖詩綠𣗳丨丨丨黃花入麥稀)湘橘暗(梅堯臣送廖秀才歸衡山縣詩過林丨丨丨)三峽暗(歐陽修黃溪夜泊詩)
(萬𣗳蒼烟丨丨丨)湯谷暗(蘇軾遊白水山詩歸路霏霏丨丨丨)麴塵暗(范成大立春郊行詩丨丨欲丨垂垂柳)
湘浦暗(范成大續長恨歌玉羽川長丨丨丨三郎無事更神遊)七星暗(錢易西遊詩我冇黃金三尺劍姦骨餘)
(古波豔佩入函關無故人玉握凋零丨丨丨)貂裘暗(元好問詩風雪丨丨丨)林烟暗(元好問詩丨丨漠漠鴉邊)
(丨)層樓暗(薩都拉層樓詩半空雲氣丨丨丨四月江東欲雨天)青塜暗(耶律楚材詩十里雲烟丨丨丨)天壇
暗(耶律楚材詩昏昏烟鎖丨丨丨)重重暗(楊載詩野𣗳丨丨丨溪流脈脈清)連天暗(楊載詩雲水丨丨丨霜蕪)
(滿地荒)金鑪暗(楊載詩雲生殿上丨丨丨露下庭前玉井寒)蒼茫暗(楊載詩青山落日丨丨丨白水秋風慘淡)
(悲)青林暗(蒲道源將至中山詩遠靄丨丨丨斜陽白塔明)䨇袂暗(程鉅夫寄謝旴江諸先軰詩日逐黃塵丨丨丨)
(夢回綠幕一燈明)痴雲暗(揚維楨詩鼇頭直下丨丨丨)蒼苔暗(廼賢詩斷碣丨丨丨)蘭旗暗(宋无詩古)
(殿丨丨丨)
迷則為闇(雲笈七籖太上道君告普光曰悟則是明明無定處丨丨丨丨闇豈殊方)
濫(盧瞰切叨丨汎丨)
韻藻醷濫(禮記飲或以酏為醴黍酏漿水丨丨注醷梅漿也濫雜糗飯之屬和水也)氾濫(孟子水逆行丨丨于中國)
(史記河渠書為我謂河伯兮何不仁丨丨不止兮愁吾人又韓非傳丨丨博文則多而久之注謂人主志在簡要而說者務於浮辭)
(丨丨博涉文華則君上嫌其多迂誕久而無當又司馬相如傳大人賦奄息總極丨丨水嬉兮使靈媧鼓瑟而舞馮夷漢書萬石君)
(傳慶願乞骸骨上報曰問者河水滔陸丨丨十餘郡隄防勤勞弗能陻塞朕甚憂之後漢書黃憲傳郭林宗少游汝南先過袁閎不)
(宿而退從憲累日方還或以問林宗林宗曰奉高之噐譬諸丨丨雖清而易挹叔度汪汪若千頃陂澄之不清淆之不濁不可量也)
(宋史程顥傳顥自十五六時與弟頥聞汝南周敦頥論學遂厭科舉之習慨然有求道之志丨丨于諸家出入于老釋者幾十年返)
(求諸六經而後得之文心雕龍辭如川流溢則丨丨九章淩陽侯之丨丨兮忽翺翔之焉薄王褒洞簫賦故聽其巨音則周流丨丨)
(并包吐含若慈父之畜子也)同濫(莊子靈公有妻三人丨丨而浴史鰌奉御而進所摶幣而扶翼其慢若彼之甚也見賢人)
(若此其肅也)鷃濫(隋唐嘉話明皇御玉笛將其聲翻為曲張祜詩云至今風俗驪山下村笛猶吹丨丨堆)瀏濫(揚雄)
(甘泉賦正丨丨以弘惝兮指東西之漫漫注猶泛濫也)
窮斯濫(論語君子固窮小人丨丨丨矣又王融淨行頌貴危窮濫貧懾豪奢邅回六蔽紛綸七邪又鹽鐵論孔子曰惟仁者)
(能處約樂小人富斯暴貧斯濫矣)江未濫(水經注大丨始發羊膞嶺下緣崖散漫小大百數殆丨丨觴矣)
增枉濫(書惟刑之恤哉疏設言以戒百官令勤念刑罰不使丨丨也詩若此無罪淪胥以鋪疏若此無罪之人丨丨之使牽)
(率相引而偏得罪禮記悉其聰明致其忠愛以盡之疏謂聽獄之人不嚴酷丨丨以盡犯罪人情春秋公子買戍衛不卒戍刺之疏)
(内殺大夫皆書刺言用周禮三刺之法示不丨丨也晉書劉毅傳疏清平者政化之美也丨丨者亂敗之惡也不可不察搜神記周)
(宣王信讒言杜伯無罪王信佞而誅之宣王出獵忽見杜伯彎弓執矢射王百僚悉見射中王心王即心痛歸宮至夕而薨故語云)
(凡人不可丨丨冤必至矣)僣濫(詩不丨不丨不敢怠遑詩周頌譜天之諸神分宿所主各守所職使不丨丨寒暑節風雨時令)
(萬物茂百榖成禮記管仲鏤簋朱紘山節藻梲君子以為濫矣疏謂管仲行此事是為丨丨也周禮春官大宗伯大均之禮恤衆也)
(疏此大均必在軍禮者謂諸侯賦税不均者皆是諸侯丨丨無道致有不均之事當合衆以均之故在軍禮也顔延之庭誥文是以)
(前王作典明慎議獄而丨丨易意朱公論壁光澤相如而倍薄異價此言雖大可以戒小)不濫(見上禮記則爵不凟而民作愿)
(疏君若好賢如緇衣則爵丨丨而民皆謹慤也唐書食貨志唐之始時授人以口分世業田而取之以租庸調之法其用之也有節)
(蓋其畜兵以府衛之制故兵雖多而無所損設官有常員之數故官丨丨而易禄吳越春秋夫差伐齊齊使大夫高氏謝吳師曰齊)
(以吳為彊輔今吳見伐請伏國人于郊不敢陳戰爭之辭惟吳哀齊之丨丨也吳師即還荀悦立制度論貴不專寵富不獨奢民雖)
(積財無所用之故世俗易足而情丨丨嵇喜答趙景真書處静不悶古人所貴窮而丨丨君子之美虞世南詩于張懲丨丨陳郭憲)
(無傾)越濫(禮記意論輕重之序疏意思念也聽訟者以盡意思念論量罪之輕重次序不有丨丨也)好濫(禮記鄭音丨丨)
(淫志宋音燕女溺志衛音趨數煩志齊音傲僻驕志此四者淫于色而害于德論衡貧人丨丨而富人守節者貧人不足而富人饒)
(侈)滌濫(禮記流辟邪散狄成丨丨之音作而民淫亂注狄滌往來疾貌濫僣差也)淫濫(禮記愛百姓故刑罰中疏百官)
(當職更相匡輔則無丨刑丨罰刑罰所以得中也經觧㓗静精微易教也疏不為丨丨是潔静後漢書梁商傳疏曰春秋之義功在)
(元帥罪正首惡故賞不僣溢刑不丨丨五帝三王所以同致康乂也)雜濫(禮記退息必有居疏謂學者各與其友閒居得相諮)
(決不可丨丨也)放濫(周禮天官小宰去其淫怠與其竒衺之民注民宮中吏之家人也淫丨丨也後漢書蔡茂傳茂欲令朝廷)
(禁制貴戚上書曰今者外戚憍逸賓客丨丨宜勅有司案理姦罪使執平之吏永申其用以厭遠近不緝之情光武納之又陳寵傳)
(斷獄者急於篣格酷烈之痛執憲者煩于詆欺丨丨之文又爰延傳夫愛之則不覺其過惡之則不知其善所以事多丨丨物情生)
(怨)專濫(周禮鄉士羣士司刑皆在各麗其法以議獄訟疏羣士司刑皆在者恐丨有丨故衆獄官共聽之)刑濫(左傳)
(善為國者賞不僣而刑不濫賞僣懼及淫人丨丨則懼及善人若不幸而過寧僣無濫京房易傳男化為女宮丨丨女化為男婦政)
(行蔡邕陳留太守行小黃縣訟原罪以心察獄以情欽于丨丨惟務求輕又史記天官書注昴躔有一星名胡星亦為獄事明天下)
(獄訟平暗為丨罰丨)無濫(見上清異錄人君號能選才者莫如唐太宗然瀛洲十八人許敬宗乃得與如摘瓜手耳取之既多)
(其中不容丨丨庾信為把公讓宗師驃騎表天慈丨丨私願𫉬從臣之容身便當有地)禍濫(左傳秋會于扈令戍周且謀納)
(公也宋衛皆利納公固請之范獻子取貨于季孫謂司城子梁與北宮貞子曰季孫未知其罪而君伐之季氏之復天救之也休公)
(徒之怒而啟叔孫之心叔孫氏懼丨之丨而自同于季氏天之道也)通濫(公羊黑弓以濫來奔傳文何以無邾婁丨丨也曷為)
(丨丨賢者子孫宜有地也賢者孰謂謂叔術也何賢乎叔術讓國也注丨丨為國故使無所繫)怨濫(後漢書桓譚傳疏今可令)
(通義理明習法律者校定科比一其法度班下郡國蠲除故條如此天下知方而獄無丨丨矣)暴濫(後漢書襄楷傳桓帝時宦)
(官專朝政刑丨丨災異尤數)酷濫(後漢書鄧隲傳大司農朱寵痛隲無罪遇禍乃肉袒輿櫬追訟隲曰伏惟和熹皇后聖善)
(之德為漢文母兄弟忠孝同心憂國功成身退讓國遜位歷世外戚無與為比當享積善履謙之祐而横為宮人單辭所䧟罪無申)
(證獄不訊鞫遂令隲等罹此丨丨一門七人並不以命逆天感人率土喪氣又謝弼傳弼上封事曰太傅陳蕃輔相陛下夙夜匪懈)
(而見陷羣邪一旦誅滅其為丨丨駭動天下南史陳紀後主盛修宮室無時休止税江税市徵取百端刑罰丨丨牢獄常滿唐書刑)
(法志狄仁傑姚崇宋璟王及善相與論垂拱以來丨丨之冤太后感寤由是不復殺戮)乖濫(後漢書杜喬傳梁氏一門宦者)
(微孽並帶無功之&KR0807;裂勞臣之土其為丨丨胡可勝言)果濫(後漢書許楊傳豪右共譖楊鄧晨遂收楊下獄而械輒自解獄)
(吏恐遽白晨晨驚曰丨丨矣即夜出楊遣歸)冤濫(晉書王渾傳疏可令中書指宣明詔問方土異同賢才秀異風俗好尚農)
(桑本務刑獄得無丨丨守長得無侵虐南史建安王休仁傳明帝賜休仁死休仁曰孝武以誅子孫而至於滅今復遵覆車枉殺兄)
(弟柰何忠臣抱此丨丨通典太宗謂房玄齡杜如晦曰公為僕射當洞開耳目訪求才賢今以決詞聽訟不暇豈助朕求賢之意乃)
(令尚書細務悉委于兩丞其丨丨大故當奏聞者則關于僕射)流濫(晉書孫惠傳干東海王越書曰今時至運集天與神助復)
(不能鵲起于慶命之會拔劍于時哉之機恐丨丨之禍不在一人)絹濫(北史房謨傳魏朝以河南數州鄉俗丨丨退絹一疋)
(徵錢三百人庶苦之謨請錢絹兩受任人所樂朝廷從之)厮濫(北史穆提婆傳提婆雖庸品丨丨而性乃和善不甚害物)賞
濫(宋史仁宗紀慶歷八年三月幸龍圖天章閣詔輔臣曰西陲備禦兵冗丨丨罔知所從卿等各以所見條奏)冒濫(宋史)
(孝宗紀六年二月乙卯詔自今歸正官親赴部授官以革丨丨又寧宗紀嘉定四年七月詔軍興以來爵賞丨丨者聽自陳除其罪)
冗濫(宋史范仲淹傳仲淹上十事二曰抑僥倖大臣不得薦子弟任館閣職任子之法無丨丨矣)倖濫(宋史范仲淹傳)
(仲淹以天下為己任裁削丨丨考覈官吏日夜謀慮興致太平)刺濫(論衡貪者能言廉亂者能言治盗跖非人之竊也莊蹻丨)
(人之丨也)廣濫(晉中興書吳郡顧榮遷廷尉平時趙王倫誅淮南王允收允官屬下廷尉議罪榮具明刑理不宜丨丨倫意解)
(頼榮濟者甚衆)謬濫(冥通記周君更問子良爾姓何等子良倉卒不得道前賜名宇直云姓周名子良君勃然曰何以丨丨)
苛濫(文心雕龍立義選言宜依經以𣗳則勸戒與奪必附聖以居宗然後銓評昭整丨丨不作矣)舛濫(文心雕龍張衡)
(摘史班之丨丨傅玄譏後漢之尤煩)訛濫(文心雕龍棄同即異穿鑿傍說舊史所無我書則傳此丨丨之本原而述遠之巨蠧)
(也)偏濫(文心雕龍光武撥亂留意斯文而造次喜怒時或丨丨)采濫(文心雕龍聯辭結采將欲明經丨丨辭詭則心)
(理愈翳)詭濫(文心雕龍宋玉景差夸飾始盛相如憑風丨丨愈甚)猥濫(通典景龍中皇后及夫人皆叙用親戚亦多丨)
(丨)姦濫(通典玄宗御極宰相姚崇宋璟兼吏部尚書大革丨丨十去其九)僥濫(揮麈後錄靖康之變進士黃時偁上)
(虜酋書内侍藍訢醫官周道隆樂官孟子書俱為平昔丨丨渠魁)行濫(中山詩話世語虛偽為何樓蓋國初京師有何家樓)
(其下賣物皆丨丨者非沽濫稱也)沽濫(見上)氿濫(班固荅賓戲懷丨丨而測深乎重淵注丨泉穴出丨泉正出氿音軌)
(謝靈運山居賦丨丨異形首毖終肥自注丨丨肥毖皆泉名)遼濫(李尤函谷關賦于西則有隨龍武夷白水江零沔漢阻曲)
(路繇山泉舊水丨丨沐落是經)去濫(陸機文賦或清虛以婉約每除煩而丨丨闕太羹之遺味同朱絃之清氾)壅濫(郭璞)
(省刑疏厥象不燭以義推之皆為刑獄殷繁理者有丨丨)罰濫(顔延之庭誥文罰慎其濫惠戒其偏丨丨則無以為罰惠偏則)
(不如無惠)踰濫(王融獄中據荅表王公有司惟賢是與高下之敬等秩有差不敢丨丨豈應訿毁沈烱為王僧辯荅貞陽侯啓)
(武皇擢之千里先主申其三顧因此丨丨遂居端右)漭濫(陶弘景尋山誌赴水兮汎濫歸田兮翺翔此丨丨之足樂意斯齡之)
(不長)職濫(庾肩吾謝東宮賚米啓人慙振藻徒降雲間之松丨丨更繁空撤家丞之俸)攘濫(沈約均聖論逮于酣醟于)
(酒淫迷于色詭妄于人丨丨自己外典所禁無待釋教)浮濫(徐陵與顧記室書陜西官爵乃多丨丨更補臺郎不為勝擢)
靡濫(徐陵玉臺新詠序撰錄豔歌凡為十卷曾無參于雅頌亦丨丨于風人)濫濫(張正見賦得秋河曙耿耿詩耿耿長)
(河曙丨丨宿雲浮)早濫(庾信小園賦昔丨丨于吹噓藉文言之慶餘門有通德家承賜書)渝濫(虞世南奉和月夜觀)
(星詩宿草誠丨丨吹嘘偶搢紳)昔濫(張說岳州別王十一入朝詩丨丨貂蟬長同承雨露霏今參魚鼈守望美洞庭歸)眞
濫(韓愈詩古聲久埋滅無由見丨丨黃庭堅和邢惇夫秋懷詩芸芸觀此歸一德貫丨丨)忝濫(白居易詩厚俸自來誠丨)
(丨)風濫(李商𨼆詩烟輕惟潤柳丨丨欲吹桃又宋伯雨述懷詩其丨丨以汚其俗拙以僻)橫濫(孔武仲贈廖開甫詩)
(籃輿復指天涯去長川丨丨聲浩浩)雅濫(晁補之詩調鐘求丨丨)
竹聲濫(禮記丨丨丨濫以立會會以聚衆君子聽竽笙簫管之聲則思畜聚之臣疏濫猶擥也言竹聲擥然有積聚之意)
姦聲濫(禮記今夫新樂進俯退俯丨丨以丨溺而不止)民聽濫(左傳石言于晉魏榆晉侯問于師矌曰石何故言對)
(曰石不能言或馮焉不然丨丨丨也疏或丨丨丨失實無言而妄稱有言也)與取濫(公羊取闞傳闞者何邾婁之邑也曷)
(為不繫乎邾婁諱亟也注丨丨丨為亟疏取亦作受二年之間北取兩邑故以為亟而諱之)復除濫(晉書傅咸傳疏陛下)
(處至尊之位而修布衣之事親覽萬幾勞心日昃而軍國未豐百姓不贍一歲不登便有菜色者誠由官衆事殷丨丨猥丨𧖟食者)
(多而親農者少也)多且濫(唐書劉祥道傳祥道上疏陳六事一曰今取士丨丨丨入流歲千四百多也雜色入流未始詮)
(汰濫也)鬻官濫(唐書胡証傳太和公主降回鶻証以檢校工部尚書為和親使舊制行人有私覿禮縣官不能具召富人)
(子納貲于使而命之官証請儉受省費以絶丨丨之丨)爵賞濫(宋史朱子傳宮省事禁臣固不得而知然丨丨之丨貨賂)
(之流閭巷竊言久已不勝其籍籍)不得濫(莊子古之真人知者不得說善人丨丨丨盗人不得劫伏羲黃帝不得友)授
受濫(通典文宣武帝行考陟之法任事上中者三年升一階散官上第者四載登一級孝明以後丨丨多丨)柯條濫
(法書要錄有寒士自陳簡于掌選詩曰伎能自寡薄支葉復單貧丨丨丨垂景木石詎知晨)貪心濫(荀悦禄制論所求不)
(贍則私利之制萌矣放而聽之則丨利之丨丨矣)朝恩濫(許善心奉和賜詩夕拜參近侍丨丨丨弘奬又王灣省諸友人)
(詩位重恩寧濫才輕攝不勝)
聽察路濫(晉書劉寔傳或舉所賢因及所念一頓而至參錯相亂真偽同貫雖舉者不能盡忠之罪亦由上開丨丨之丨)
(丨令其爾也)
啗(徒濫切噉也食也亦作啖見感韻)
韻藻生啗(史記高帝紀樊噲瞋目視項羽頭髮上指目眦盡裂羽曰客何為也張良曰沛公之參乘樊噲也羽曰壯士賜)
(之巵酒彘肩則與丨彘肩噲拔劍切而丨之清異錄睢陽多善棗雞冠棗宜作脯醍醐棗宜丨丨或謂棗是聖花兒)白啗(蘇軾)
(詩丨丨本河朔紅清眞劍南)餅啖(唐語林肅宗為太子嘗侍膳有羊臂臑上使太子割既割餘汚漫刃以餅潔之上不懌肅)
(宗徐舉丨丨之上大悦啖又作餤洛中紀異唐德宗幸南内方食餤美聞進士在曲江有聞喜宴上命御厨依人數各賜一紅綾餅)
(餤此非常之澤也故徐演詩云莫欺老缺殘牙齒曾喫紅綾餅餤來歐陽原功武三思䨇陸詩餅餤未來聊樂耳郎君好好點籌看)
主孟啗(左傳優施謂里克妻曰丨丨丨我注大夫妻從夫稱主而孟則克妻字)鳥喙啗(化書丨丨之脯初丨之若)
(芥再啗之若黍復啗之若丸又啗若腑)
增食啗(禮記禮之近人情者非其至者也疏謂若一獻孰飲食既孰是人情所欲丨丨最近人情也雲笈七籖介琰或為童)
(子或為老翁無所丨丨不受餉遺)坐啗(後漢書趙孝王良傳注光武初起兵良摶手大呼曰我欲詣納言嚴將軍叱上起去)
(出閣令人視之還白方丨丨脯良復讙呼上言不可讙露明旦欲去前白良曰欲竟何時詣嚴將軍所良意下曰我為詐汝耳當復)
(何苦乎)餐啗(後漢書鄧禹傳注上率禹等擊王郎橫野將軍劉發大破之上過禹營禹進炙魚上丨丨勞勉吏士威嚴甚厲)
(衆皆竊言劉公真天人也劇談錄洛中有豪貴子弟以炭炊餅先燒令熟謂之煉炭方可入㸑不然猶有烟氣難于丨丨餐一作飡)
(中山詩話王元之在朝與執政不相能作江豚詩以譏之曰江雲漠漠江雨來天意為霖不干汝又曰丨丨蝦魚頗肥腯)相啖
(魏志董卓傳三輔民尚數十萬戶李傕等放兵劫略攻剽城邑人民飢困二年間丨丨食略盡曹植鷂雀賦肌肉瘠瘦所得益少君)
(欲丨丨實不足飽)酒啖(魏志董卓傳注乘輿時居棘籬中諸將或遣婢詣省閤或自齎丨丨過天子飲侍中不通喧呼罵詈)
(遂不能止)健啖(魏志荀彧傳注或問襧衡曰荀令君趙盪宼皆足蓋世乎衡見荀有儀容趙有腹尺因荅曰文若可借面弔喪)
(稚長可使監厨請客其意以為荀但有貌趙丨丨肉也黃庭堅詩丨丨頗腴悦)飲噉(魏志典韋傳韋性忠至謹重好酒食丨丨)
(兼人每賜食于前大飲長歠左右相屬數人益乃供太祖壯之搜神記薊子訓不知所從來東漢時到洛陽見公卿皆持斗酒片脯)
(候之曰遠來無所冇示致微意坐上數百人丨丨終日不盡)煮噉(魏志閻温傳鮑出與老母兄弟五人居出行採蓬賊數十)
(人已略其母出欲追賊兄弟皆云賊衆當如何出怒曰有母而使賊貫其手將去丨丨之用活何為乃獨追之賊乃解還出母)徐
啗(唐書字文士及傳士及嘗割肉以餅拭手帝屢目陽若不省丨丨之其機悟率𩔖此)厚啗(唐書回鶻傳劉沔與石雄抵安)
(衆塞逢敵與戰破之烏介驚引去可汗收所餘往依黑車子詔弘順清朝窮躡弘順丨丨黑車子以利募殺烏介)手啗(五代)
(史晉高祖紀梁將劉鄩攻清平莊宗救之兵未及陣為鄩所掩敬塘以十餘騎横槊馳擊取之以旋莊宗拊其背而壯之丨丨以酥)
分啗(宋史李處耘傳處耘破賊逐北至敖山砦賊棄砦走俘𫉬甚衆處耘擇所俘體肥者數十人令左右丨丨之)啖啖
(荀子孔子曰傷國者何也曰大國之主也而好見小利是傷國其於聲色臺榭園囿也愈厭而好新是傷國不好修政其所以有丨)
(丨常欲人之冇是傷國)欲啖(韓詩外傳孟子少時東家殺豚孟子問其母曰東家殺豚何為母曰丨丨汝乃買東家豚肉以)
(食之)吞啖(參同契其法以五行丨丨之理如父驅子如子投母似母養育似子報恩)能噉(草木狀世傳魏武丨丨冶葛至)
(一尺)廢噉(世說彭城王有快牛王太尉與射賭得之彭城王曰君若欲噉當以二十肥者代之既不丨丨又存所愛王遂殺噉)
殺啖(見上陳留耆舊傳小黃恒牧為都尉功曹與郎君共歸鄉里為赤眉所得欲丨丨之牧求先死賊義釋之遂與䝁豆一斛)
人啖(齊民要術丨丨麥橡令人多力徤行)每啖(雲仙雜記陳永陽王宿酲未解則為蜜浸烏梅丨丨不下二十枚清醒而)
(已)熟啖(茅亭客話肉芝者謂萬歲蟾蜍也今人以白蝦蟇為肉芝生吞丨丨者愚之甚也)勃啗(瑯嬛記陳豐以青蓮)
(子十枚寄葛勃丨丨未竟墜一子于盆水中明早有竝蒂花開于水面數日始謝房亦稍長剖之各得實五枚如豐來數即書其異)
(以報豐)可噉(曹植辯道論又言取鯉魚五寸一䨇合其一煮藥俱投沸膏中有藥者奮尾鼓鰓游行沉浮有若處淵其一者)
(已熟而丨丨)口啖(雲笈七籖丨丨五味不知老也)多啖(雲笈七籖不欲丨丨生冷)
以齊餤(史記趙世家蘇厲為齊遺趙王書曰秦趙欲亡韓而吞二周故丨丨丨天下亡韓秦獨擅之)以肉啖(後漢)
(書李充傳大將軍鄧隲以充高節每卑敬之嘗置酒請充充為陳海内隱居懷道之士頗有不合隲欲絶其說丨丨丨之充抵肉于)
(地曰說士猶甘于肉)憊即啖(吳志孫權傳鄭泉性嗜酒每曰願得美酒斗五百斛船以四時甘脆置兩頭反覆没飲之丨丨)
(住而丨肴饍酒有斗升減隨即益之不亦快乎)割炙啗(晉書顧榮傳初榮與同寮宴飲見執炙者有欲炙之色榮丨丨丨之)
(曰豈有終日執之而不知其味及倫敗榮被執將誅而執炙者為督率遂救之得免)未嘗噉(南史江夏王義恭傳武帝性儉)
(諸子飲食不過五醆盤義恭求須果食日中無算得丨丨丨悉以與傍人諸王未嘗敢求求亦不得)以利啖(唐書劉晏傳晏)
(任職久勢軋宰相由是四方有名士無不至其有口舌者丨丨丨之使不得有所訾短故議者頗言晏任數固恩)石蜜啖
(唐書西域傳康國人嗜酒好歌舞于道王帽氊飾金雜寳女子盤髻幪黑巾綴金蘤生兒以丨丨丨之置膠于掌欲長而甘言)哺
果啗(法言或問禮難以強世曰難故強世如夷俟倨肆羈角之丨丨而丨之奚其強注男角女羈謂幼子也人之箕踞驕慢及)
(幼子啗果皆其情所欲何必強也)夏至啖(齊民要術糭䊦法五月五日丨丨丨之)割股啖(歲時記琴操曰晉文)
(公與介子綏俱亡子綏丨丨以丨文公隋唐嘉話英公與單雄信結為兄弟信將就戮英公請之不得曰平生誓共為灰土但以身)
(已許國義不兩遂因以刀丨其丨以肉丨雄信曰示無忘前誓)脂花餤(雲仙雜記洛陽人家臘日造丨丨丨)土人啖
(清異錄河東葡萄有極大者惟丨丨得丨之其至京師者百二子紫粉頭而已)不中啖(鄴中記金華殿後種䨇長生𣗳至八)
(九月乃生花花色白子赤大如橡子丨丨丨也世人謂之西王母長生𣗳)以俸啗(避暑錄話范文正公為西帥時奏議每有)
(言多為中阻不得行未幾例改授觀察使公辭甚力蓋疑丨丨厚丨之)博奕啗(歐陽修讀裴寂傳寂為晉陽宮監私以宮)
(人饋高祖可謂貳隋矣及太宗以丨丨丨之遂開義師之謀)如渴啗(晁補之詩清風穆然在丨丨丨甘蔗)青松啖
(黃庚贈唐道士詩休糧剰有丨丨丨却老應無白髮生)
擔(都濫切負也檐同見覃韻)
韻藻負擔(左傳齊侯使敬仲為卿辭曰羇旅之臣幸若𫉬宥赦其不閑於教訓而免於罪戾弛於丨丨君之惠也敢辱高)
(位以速官謗漢書食貨志衛青歲以數萬騎出擊匈奴遂取河南地築朔方時又通西南夷道作者數萬人千里丨丨餽饟率十餘)
(鍾致一石魏志高貴鄊公紀玄菟郡長鄭熙為賊所殺民王簡丨丨熙喪晨夜星行遠致本州其特拜簡為忠義都尉以旌殊行蜀)
(志譙周傳周孫秀避難宕渠川中鄉人宗族憑依者以百數秀年八十衆人以其篤老欲代之丨丨秀拒曰各有老弱當先營救不)
(以垂朽之年累諸君也晉書祖逖傳逖鎮雍丘躬自儉約勸督農桑尅己務施不畜資産子弟耕耘丨丨樵薪南史褚彦回傳魏軍)
(逼瓜步百姓咸丨丨而立鹽鐡論乘堅驅良列騎成行者不知丨丨步行者之難也文心雕龍芟繁翦穢弛于丨丨茅亭客話程君)
(友年六十許凡有行李者即與之丨丨無遠近或遺其錢即不顧而回應璩與從弟書幸頼先君之靈免丨丨之勤追蹤丈人畜雞)
(種黍潛精墳籍立身揚名斯為可矣李賀春歸昌谷詩豈能脱丨丨刻鶴曾無兆)步檐(後漢書杜喬傳注喬雖二千石子常)
(丨丨求師新語廣者無舟車之通狭者無丨丨之蹊)一檐(夢溪筆談孫之翰人與一硯直三十千曰此石呵之則水流孫曰一)
(日呵得丨丨水只直三錢貴耳集蕭千巖亦師茶山有樵夫詩云丨丨乾柴古渡頭盤纏一日頗優游古航雜記理宗庚申賈似道)
(初入相有人作詩云收拾乾坤丨丨擔上肩容易下肩難勸君高著擎天手多少傍人冷眼看)折檐(僧寳傳懷和尚遊翠峰自)
(汲澗營炊丨丨悟旨)
賣花檐(詩話京師士大夫牽于車役罕有宴遊至有丨丨丨上看桃李拍酒樓頭聽管絃之句又方回惜硯中花詩花檐移)
(來錦繡叢小窗瓶水浸春風)
增荷擔(後漢書丁鴻傳鴻年十三從桓榮受歐陽尚書三年而明章句善論難為都講遂篤志精銳布衣丨丨不遠千里晉)
(書袁宏傳昂昂子敬拔跡草萊丨丨吐竒乃構雲臺南史宋文帝紀魏太武帝率大衆至瓜步聲欲渡江都下震懼咸丨丨而立内)
(外戒嚴緣江六七百里舳艫相接列子北山愚公者年且九十面山而居懲山北之塞出入之迂也聚室而謀曰吾與汝畢力平險)
(指通豫南逹于漢陰可乎遂率子孫丨丨者三夫即石墾壤箕畚運於渤海之尾文心雕龍史之為任秉筆丨丨莫此之勞後燕錄)
(封衡字百華中書監裕之子也輕財好施年十餘歲見一老父丨丨于路父曰宣子一飯著名春秋宜給宅一區奴一口日供贍以)
(終其年裕高其志而從之李賀詩已生須已飬丨丨出門去)棄擔(齊書樂頤傳弟預建武中為永世令卒有一老嫗行擔斛)
(䔩將詣市聞預死丨丨號泣)重檐(北史李惠傳惠轉雍州刺史人有負鹽負薪者同釋丨丨息𣗳陰二人争一羊皮各言藉)
(背之物惠令人置羊皮席上以枤擊之見少鹽屑曰得其實矣負薪者乃伏罪雲笈七籖汝曹丨丨地獄為家宜各慎之)代擔
(襄陽記龐德公子奐字世文晉太康中為牂牁太守去官歸鄉居白沙里鄊人宗敬之相語曰我家池中龍種來里中化其德讓少)
(壯皆丨老者丨)弛擔(洛陽伽藍記東平王略逃命江左明帝請歸國拜侍中義陽王詔曰往雖丨丨為梁今便言旋闕下有志)
(有節能始能終春渚紀聞張道人福州人以樵採為給一日樵歸於山道遇二道人對碁丨丨就觀黃溍杭州送兒姪歸里詩息肩)
(丨丨今何處明朝過我三釜山吳萊詩竹篠晚深樵丨丨莎根秋短牧歸羣)竹擔(雲仙雜記凌倚𨼆衡山往來自負書劍削)
(丨為丨褁以烏氊倚既死山僧取以供事劇談錄李汧公鎮鳳翔有編甿得金一瓮送於縣署信宿則皆土塊矣時袁相公滋在幕)
(因俾移獄府中按問閱瓮間得三十五塊遂於列肆索金鎔寫與塊形相等始秤其半已及三百斤矣詢其負擔人力二農工舁至)
(縣境計其負金大數非二人以丨丨可舉明其即路之時金已化為土矣)運擔(酉陽雜俎奉天縣百姓姓劉者病狂其家迎禁)
(咒人侯公敏治之纔至劉忽起曰不假爾治杖薪擔至田中袒而丨丨狀若擊物良久而返笑曰我病已矣其病竟愈)薪擔
(見上)十擔(湘山野錄祕演引一納粟牛監簿者以謁曼卿置宮醪丨丨為贄)百擔(宣和書譜道士陳景元字太虛師號)
(真靖歸廬山行李無他物丨丨皆經史也)車擔(清異錄瓜最盛者無踰齊趙丨丨列市道路濃香故彼人云未至舌交先以鼻)
(選)數擔(茅亭客話蜀有鬻龍骨叟與孫兒輩將龍骨齒角頭脊之𩔖凡丨丨至暮貨之亦盡)下擔(古樂府陌上桑行觀)
(者見羅敷丨丨捋髭鬚)樵擔(范成大詩山腰丨丨動木末酒旗明)市擔(陸游詩店家菰飯香初熟丨丨蓴絲滑欲流)
空擔(陸游詩丨丨暮歸人)酒擔(陸游詩虛負東陽丨丨來)曉擔(元好問荆棘中杏花詩京師惜花如惜玉丨丨賣徹)
(東西家)肩擔(蒲道源新麯米酒歌腰鐮丨丨行相逐共趁晴色催登場)穿擔(雲笈七籖杜昇傳召人丨丨行少頃之間)
(得錢甚多便散與貧人及酒家)倚檐(雲笈七籖任叟傳其表弟進士劉生寓居力困欲之梁宋求救因行諸藥肆中既坐有樵)
(叟丨丨于壁亦坐焉)
憾(湖紺切恨也)
韻藻有憾(禮記天地之大也人猶丨所丨左傳臧僖伯卒公曰叔父丨丨於寡人寡人不敢忘葬之加一等人吳公子札)
(來聘見舞象箾南籥者曰美哉猶丨丨注美哉美其容也文王恨不及已致太平高士傳老商氏尹生曰曩章戴有請於子子不我)
(告固丨丨於子)二憾(左傳晉魏錡求公族未得而怒欲敗晉師請致師弗許請使許之遂往請戰而還趙旃求卿未得請挑戰)
(弗許請召盟許之與魏錡皆命而往郤獻子曰丨丨往矣弗備必敗)釋憾(左傳宋人取邾田邾人告於鄭曰請君丨丨於宋敝)
(邑為道鄭人以王師會之伐宋入其郛以報東門之役宋史范仲淹傳時呂夷簡執政仲淹以朋黨加貶明年夷簡亦罷會夏竦為)
(陜西經略安撫招討使進仲淹龍圖閣直學士以副之夷簡再入相帝諭仲淹使丨前丨淮南子氣激則發怒發怒則有所丨丨矣)
蓄憾(左傳文公十四年夏五月齊昭公卒舍即位秋七月齊商人弑舍而讓元元曰爾求之久矣我能事爾爾不可使多丨丨)
(將免我乎爾為之北史劉璠傳武陵王紀稱制於蜀以璠為黃門侍郎璠苦求還韋登曰殿下忍而丨丨足下不留將致大禍)無
憾(論語子路曰願車馬衣輕裘與朋友共敝之而丨丨孟子養生送死丨丨王道之始也申鑒君臣有異無乖有怨丨丨有屈無)
(辱魏了翁題孫教授誌銘吾同年友孫次龍之葬張義立誌之劉文節公銘之可以丨丨矣)宿憾(魏志孫資傳注鄉人田豫)
(宗豔皆妬害之而楊豐黨附豫等構造謗端資無恨意豫等慚服求釋丨丨資曰吾無憾心不知所釋北齊書崔㥄傳魏收聘梁過)
(徐州㥄&KR0879;刺史鹵簿而送之使人曰勿怪儀多稽古之力也收報曰白崔徐州建義之勲何稽古之有㥄自以門閥素高特不平此)
(言收乘丨丨故以挫之宋史李繼隆傳繼隆幼養於伯父處疇及長以父處耘貶淄州繼隆亦除籍時權臣與處耘有丨丨者忌繼)
(隆冇才繼隆因落魄不治産以遊獵為娛捫蝨新話蘇明允辨奸論王司空贈官制皆蘇氏丨丨之言宋史劉攽傳歐陽修趙槩荐)
(試館職御史中丞王陶有丨丨率侍御史蘇寀共排之)
增私憾(左傳華元殺羊食士其御羊斟不與及戰曰疇昔之羊子為政今日之事我為政輿入鄭師故敗君子謂斟非人也)
(以其丨丨敗國殄民後漢書應劭傳安帝時河間人尹次潁川人史玉皆坐殺人當死劭據正典刑冇可存者議曰今次玉公以清)
(時釋其丨丨阻兵安忍僵屍道路魏志李典傳典與張遼樂進屯合肥孫權率衆圍之遼欲奉教出戰進典遼皆素不睦恐其不從)
(典慨然曰此國家大事顧君計何如耳吾豈可以丨丨而忘公義乎乃率衆與遼破走權南史王韶之傳韶之為吳郡太守在郡常)
(慮爲弘所繩夙夜勤厲政績甚美弘亦抑其丨丨文帝兩嘉之白帖伐仇不可及公丨丨豈宜敗國)晉憾(左傳宋樂祁言於景)
(公曰諸侯唯我事晉今使不往丨其丨矣)逞憾(唐書元稹傳稹知制誥變詔書體務純厚明切盛傳一時然其進非公議為士)
(𩔖訾薄稹内不平因誡風俗詔歷詆羣有司以丨其丨又李紳傳吳汝納者附李宗閔黨弟湘為江都尉部人訟湘紳使鞫湘罪論)
(報殺之紳已卒而宗閔故黨皆當路因是丨丨使三司結紳詔削紳三官子孫不得仕朱子跋趙忠簡公帖章傑實紹聖故相諸孫)
(雅怨趙公秦檜知其不專為已而借力以丨丨也故不直之)素憾(唐書劉晏傳楊炎執政銜宿怒罷晏使貶忠州刺史知庾)
(凖與晏丨丨乃擢為荆南節度使凖即奏晏與朱泚書語言怨望又蒐卒擅取官物脅詔使謀作亂炎證成之建中元年賜晏死)
平憾(唐書張延賞傳延賞秉政李晟表陳宿憾帝不得已罷延賞為尚書左僕射然雅意决用之以晟嘗為韓滉識擢命滉移)
(書道意及俱入朝滉從容邀晟丨丨且使薦延賞於帝於是復拜平章事)欿憾(楚辭志丨丨而不憺兮路幽昧而甚難)悲
憾(江淹横吹賦西骨秦氣丨丨如懟北貭燕聲酸極無已)肆憾(劉潛彈賈執傅湛文雖迹似折奸意由丨丨惡慢於人自)
(彰穢醜)小憾(張纘妒婦賦若夫室怒丨丨反目私言不忍細忿皆成大冤)恚憾(徐陵與顧記室書吾即呼舍吏責列)
(不荅而走反為丨丨妄相䧟辱)此憾(韓愈詩我無汲汲志何以有丨丨白居易詩天長地久有時盡丨丨綿綿無盡期)何
憾(黃溍登雲黃山詩險盡乃復住疲極復丨丨)
魏收憾(北史崔㥄傳素與魏收不協收後專典國史㥄恐被惡言乃悦之曰昔有班固今則魏子收縮鼻笑之憾不釋)主
人憾(中山詩話自注豁逹老人喜為詩書人新素墻壁丨丨丨怒訴官杖之拘執使市石灰更圬墁訖乃得縱舍)睚眥
憾(曹植酒賦和丨丨之宿丨雖怨讎其必親)
纜(盧瞰切維舟)
韻藻結纜(梁元帝為妾夏玉安豐謝東宫賚錦啟舒將竝石堪來暮雨榮持丨丨剰可盪舟何遜詩旅人嗟倦遊丨丨坐)
(春舟陰鏗詩客行逢日暮丨丨晚洲中諸葛穎詩張帆渡柳浦丨丨𨼆梅洲陳子昂宿讓河驛浦詩沿流辭北渚丨丨宿南州)解
纜(江淹詩丨丨候前侶還望方鬱陶劉孝綽詩岸廻知舳轉丨丨覺船浮何遜宿南洲浦詩丨丨及朝風落帆依暝浦杜甫放舟)
(將適江陵詩入舟翻不樂丨丨獨長吁白居易想東遊詩食寧妨丨丨寢不廢乘流徐鉉詩丨丨垂楊綠開帆宿鷺飛)錦纜
(張正見公無渡河詩金堤分丨丨白馬渡蓮舟庾信詩丨丨回砂磧蘭橈避荻洲杜甫詩朱簾繡柱圍黃鵠丨丨牙樯起白鷗花蘂)
(夫人詩早春楊柳引長條倚岸緣堤一面高稱與畫船牽丨丨暖風搓出綵絲條)春纜(杜甫詩水生丨丨没日出野船開)
不可纜(韓愈詩有如乘風船一縱丨丨丨歐陽修送胡學士詩忽乘使君舟歸榜丨丨丨)
增舸纜(吳志甘寧傳寧厨下兒有過投呂蒙蒙恐寧殺之不即還後寧齎酒禮蒙母蒙與升堂乃出厨下兒寧許不殺斯須)
(還船縛於桑𣗳自挽弓射殺之畢勑船人更增丨丨解衣卧蒙大怒)舟纜(宋史葉適傳金兵大入一日有二騎舉旗若將渡者)
(淮民倉皇爭斫丨丨覆溺者衆)植纜(西京雜記昔人有遊東海者船隨風浪莫知所之一日一夜得至一孤洲共侣歡然下石)
(丨丨登洲煑食食未熟而洲没洲乃大魚怒掉揚鬛而去)篾纜(歲時記古今藝術圖云拖鈎之戲以綆作丨丨相罥綿亘數里)
(鳴鼓牽之)繫纜(西湖志大石佛舊傳為秦王丨丨石宋宣和中僧思淨鐫石為半身佛像飾以黃金搆殿覆之遂名大佛院元)
(吳萊詩手撫一片石昔為滄海漘始皇或丨丨萬里浩無津謝幼度詩日落當栖泊丨丨臨江樓韓愈詩莫將舟丨丨著處有蟬號)
(張耒詩扁舟横江來山脚丨吾丨周必大詩一挂吳帆不計程幾回丨丨幾回行陸游東關詩雲蹙魚鱗襯夕陽放翁丨丨水雲鄉)
收纜(鮑照詩丨丨辭帝鄉揚棹發皇京)隨纜(梁簡文帝送別詩水苔丨丨聚岸柳拂舟垂)密纜(劉孝威東西門)
(行廣津寒欲歇聯檣丨丨收)晨纜(何遜贈桓司馬季珪詩丨丨雖同解晚洲阻共入)淺纜(張正見賦得江湖泛別舟)
(詩涵花沒丨丨帶葉動深船)弱纜(杜甫水宿遣興詩小江還積浪丨丨且長堤)風纜(杜甫江邊星月詩江月辭丨丨)
(江星別霧船)別纜(杜仲高詩丨丨解時風度緊)夜纜(韓愈詩丨丨巴陵洲叢芮纔可傍)尾纜(元稹邅風詩樯)
(烏鬭折頭倉掉水狗斜傾丨丨開)放纜(韓維詩田廬常閉門野艇時丨丨)寄纜(范成大詩晚得薌山堪丨丨)鐡
纜(范成大詩三老號呼丨丨墮)短纜(范成大宿胥口詩丨丨繫沙尾)添纜(陸游雨中泊趙屯詩風吹暗浪重丨丨雨)
(送新寒半掩門)緊纜(陳造詩丨丨下忩坐)牽纜(虞集詩桃花吹雨春丨丨江水平堤夜唱籌)&KR0712;纜(貢奎宿鳳口詩)
(古㕓集人烟丨丨臨絶岸)招纜(袁易詩堤柳欹丨丨)
大航纜(晉書五行志海西太和六年京師大水平地數尺浸入太廟朱雀丨丨丨斷三艘入大江)金鎖纜(三輔黃圖)
(帝每憂輕蕩以驚飛燕命佽飛之士以丨丨丨雲舟於波上每輕風時至帝以翠縷結飛燕之裾)藤為纜(梁簡文帝詩卧)
(石丨丨丨山橋𣗳作梁)青絲纜(梁元帝别荆州吏民詩向解丨丨丨將移丹桂舟)
瞰(苦濫切視也)
韻藻鬼瞰(漢書揚雄傳高明之家丨丨其室注鬼神害盈而福謙也)魚瞰(王褒洞簫賦是以蟋蟀尺蠖跂行喘息丨)
(丨鷄睨垂喙宛轉)屢瞰(韓愈詩寒雞空在栖缺月煩丨丨)
增頫瞰(宋史韓世忠傳建安范汝為及辛企宗等討捕未克賊勢愈熾世忠命諸軍偃旗仆鼓徑抵鳳皇山丨丨城邑設雲)
(梯火樓連日夜幷攻賊震怖叵測五日城破張衡歸田賦仰飛纖繳丨丨清流落雲間之逸禽懸清淵之魦鰡江淹學梁王兔園賦)
(靈木夾道神草列生丨丨太一下視流星元稹詩丨丨九江水旁瞻萬里壑朱子擬古詩高樓一何高丨丨窮山河)一瞰(異苑)
(蜀臨卭冇火井漢室之隆則炎熾桓靈之際火勢漸微諸葛亮丨丨而更盛)下瞰(石門題跋余自虎谿入資聖庵歷石間澗)
(錦繡谷遂至天池翌日聞佛手巖寶林峯之勝一一登覽其上望擲筆峰丨丨聖寺不知幾千仞江流吞天一目千里真匡廬第一)
(境劇談錄西明寺僧性甚機巧造攻城雲梯其高九十餘尺上施板屋樓櫓可以丨丨城中)東瞰(地理通釋襄陽南遮湖廣)
(丨丨吳越)虎瞰(一統志臨江府新喻有丨丨山臨渝水上勢若虎踞唐武德中移州治於此)前瞰(陶弘景許長史舊舘)
(壇碑傍枕雷平丨丨下泊東際連岡北横長嶺江總天淵池銘丨丨萬雉列𣗳參差却拒三襲危巒聳峭)歸瞰(張纘謝東宮賚)
(園啓丨丨戸牖不異登臨)南瞰(沈炯林屋舘碑丨丨晉臺傍連飛閣)窺瞰(黃庭堅詩夢臨秋江水魚蝦避丨丨)枕瞰
(曹組艮嶽賦西有太華三峰插天丨丨函谷横斜渭川)延瞰(范浚喜晴登山詩塵襟得丨丨爽氣横來集)紅瞰(胡炳)
(文西湖水榭詩小亭丨丨碧波心著我中間看飛躍)遐瞰(余闕慈恩寺塔詩祗園開塔廟丨丨盡三秦)
左右瞰(文心雕龍篇章戸牖丨丨相丨)高軒瞰(謝眺後齋廻望詩丨丨丨四野臨牖眺襟帶)高層瞰(李乂)
(奉和登慈恩寺浮圖應制詩湧塔臨元地丨丨丨紫微)
琀(湖紺切送死口中玉也亦作含)
韻藻受含(周禮天官小宰喪荒丨其丨襚幣玉之事左傳諸侯還自沂上盟于督揚晉侯先歸荀偃癉疽生瘍于頭濟河)
(及著雍病目出二月甲寅卒而視不可含宣子盥而撫之曰事吳敢不如事主猶視欒懷子曰其為未卒事于齊故也乎乃復撫之)
(曰主苟終所不嗣事于齊者有如河乃瞑丨丨北史李先傳李預疾篤謂妻子曰吾死勿速殯令後人知飱服之妙時長安毒熱預)
(停屍四宿體色不變妻常氏以玉珠二枚唅之口閉常謂曰君自云飱玉有神驗何不丨丨言訖齒啓納珠)殯唅(晉書皇甫)
(謐傳丨丨之物一皆絶之)
增弔含(禮記邾婁考公之喪徐君使容居來丨丨曰寡君使容居坐含進侯玉其使容居以含疏凡行含禮末斂之前士則)
(主人親含大夫以上即使人含)親含(見上)賵含(春秋正義序采周之舊以會成王義疏春秋所書尊卑盡&KR0879;王使來聘錫)
(命丨丨有天子撫邦國之義公如京師拜賜會葬有諸侯事王者之法雖據魯史為文足成王者之義也)歸含(公羊傳天王使)
(宰咺來歸仲子之賵其言來何不及事也注据丨丨且賵不言來)飯唅(後漢書梁商傳商病篤敇子冀等曰吾以不德享受)
(多福生無以補益朝廷死必耗費帑藏衣衾丨丨玉匣珠貝之屬何益朽骨又袁安傳朝廷以逢嘗為三老特優禮之賜以珠畫特)
(詔祕器丨丨珠玉二十六品魏志文帝紀黃初三年表首陽山東為夀陵作終制曰吾營此丘墟不食之地欲使易代之後不知其)
(處無施葦炭無藏金銀銅鐡一以瓦器合古塗車芻靈之義棺但漆際會三過丨丨無以珠玉無施珠襦玉匣諸愚俗所為也晉書)
(石苞傳苞豫為終制曰延陵薄葬孔子以為逹禮華元厚葬春秋以為不臣古之明義也自今死亡者皆斂以時服不得兼重又不)
(得丨丨為愚俗所為又不得設牀帳明器也)營唅(南史范雲傳雲少與領軍長史王畡善雲起宅新成移家始畢畡亡于官)
(舍屍無所歸雲以東廂給之移屍自門入躬自丨丨招復如禮時人以為難)
珠玉含(左傳贈死不及尸疏釋例曰喪贈之幣車馬曰賵貨財曰賻衣服曰襚丨丨曰丨然而總謂之贈故傳曰贈死不及)
(尸也唐書李大亮傳大亮進爵為公拜右衛大將軍兼右衛率又兼工部尚書身三職卒年五十九將斂家無丨丨為丨惟貯米五)
(斛布三十端帝哭為慟)送終唅(唐書食貨志戶部尚書楊於陵曰上之所重人必從之古者權之于上今索之于下昔廣)
(鑄以資用今減鑪以廢功昔行之于中原今洩之于邊裔又有閭井丨丨之丨商賈貸舉之積江湖壓覆之耗則錢焉得不重貨焉)
(得不輕)
憺(吐濫切恬靜也惔同又感韻)
韻藻恬憺(老子兵者不祥之器非君子之器不得已而用之丨丨為上勝而不美論衡丨丨無欲志不在於仕苟欲全身)
(養性為賢乎則是老𥅆之徒雲笈七籖無思無為冲然丨丨)
威稜憺(漢書李廣傳將軍者國之爪牙也怒形則千里竦威振則萬物伏是以名聲暴於夷貉丨丨丨乎鄰國又唐書蕭嵩)
(傳悉諾羅恭禄威憺諸部吐蕃倚其健噬邊)
增煩憺(九辨畜怨兮積思心丨丨兮忘食事注言思念君王忽不食也)不憺(楚辭志欿憾而丨丨兮路幽昧而甚難)
蕭憺(南史梁忠武王傳丨丨字僧逹文帝第十一子也為都督荆州刺史天監元年封始興郡王時軍旅之後公私匱乏憺厲)
(精為政廣闢屯田减省力役人甚安之是歲嘉禾生一莖六穗)
不能憺(淮南子蜂蠆螫指而神丨丨丨蚊蝱噆膚而知不能平)觀者憺(九歌羌聲色兮娛人丨丨丨兮忘歸)
紺(古暗切青赤色也)
韻藻子紺(漢書食貨志公卿請令京師鑄官赤仄一當五賦官用非赤仄不得行注應劭曰所謂丨丨錢也)貞紺
(續高僧傳託徽猷于丨丨按紺紺園也)
增為紺(北史魏收傳收以子姪年少申以戒厲著枕中篇詞曰過湼丨丨踰藍作青持繩視直置水觀平)祖紺(詩皇)
(矣序周世世修德疏周自后稷以來莫不修德丨丨以上公劉最賢)中紺(韓詩外傳原憲居魯環堵之室匡坐而絃歌子貢乘)
(肥馬衣輕裘丨丨而表素軒不容巷而往見之)玄紺(陸璣詩疏虺蜴一曰蛇醫大者長三尺色丨丨善魅人)代紺(顔氏)
(家訓張敞吳人不堪稽古遂俗訛謬造作書字吳人呼祠祀為鴟祀故以祠代鴟呼紺為禁故以絲旁作禁丨丨字)專紺(摯虞)
(鵁鶄賦青不丨丨纁不擅赤)紫紺(梁元帝賦虹橋左跨雁苑南通丨丨之堂臨水青蓮之臺帶風)
闞(苦濫切魯邑亦視也又姓又豏韻陷韻)
韻藻增應闞(水經注應邵曰夏水出城父東南至此與肥合故曰合肥闞駰亦言出沛國城父東至此合為肥余按川)
(亡𣲖別無㳂注之理方知丨丨二說非實證也)俯闞(嵇康琴賦周旋永望邈若凌飛邪視崑崙丨丨海湄)窺闞(韓愈詩昨)
(晚長鬚來下狀隔墻惡少惡難似每騎屋山下丨丨渾舍驚怕走折趾)田闞(史記齊世家初簡公與父陽生俱在魯也闞止)
(有寵焉及即位使為政田成子憚之驟顧於朝御鞅言簡公曰丨丨不可並也君其擇焉弗聽又述贊悼簡遘禍丨丨非儔)
三(蘇暫切丨思見覃韻)
韻藻增不待三(孟子孟子之平陸謂其大夫曰子之持戟之士一日而三失伍則去之否乎曰丨丨丨)
暫(藏濫切猶卒也暫同)
韻藻增婦人暫(左傳先軫朝問秦囚公曰夫人請之吾舍之矣先軫曰武夫力而拘諸原丨丨丨而免諸國墮軍實)
(而長宼讐亡無日矣不顧而唾)迹猶暫(韓維答公懿以屢遊薛園見貽詩臨&KR3848;興何長遵事丨丨丨)
莟(湖紺切苖丨心欲秀也見感韻)
韻藻增紫莟(歐陽修詩紅芳丨丨處處冇騎馬欲尋無故人)
甔(都濫切丨石大甖也見覃韻)
韻藻增千甔(史記貨殖傳通邑大都酤一歲千釀醯醬千𤬪醬丨丨注大罌缶)石甔(韓愈詩豈必求贏餘所要)
(丨與丨韓維答公懿以屢遊薛園見貽詩伊予志巖壑偶官禄丨丨)
磡(苦紺切巖崖之下)
韻藻增石磡(鄭玉家童磡詩路入黃茅劍斷蛇疎籬丨丨野人家)
家童磡(見上)
灨(古暗切縣名記云章貢二水合流因其處立縣便以為名亦作贑)
韻藻增汀贑(一統志廣東惠州府形勝東接海潮西連丨丨)
參(七紺切丨鼓俗作參又覃韻)
韻藻增漁陽參(後漢書禰衡傳注衡擊鼓作丨丨丨槌蹋地來前躡馺足脚容態如常鼓聲甚悲王僧孺詩云散度)
(廣陵音參寫漁陽曲而于其詩自音云參音七紺反後諸文人多同用之庾信夜聽搗衣詩聲煩廣陵散杵急丨丨丨李商𨼆聽鼓)
(詩欲問漁陽摻時無禰正平)
澹(徒濫切水搖動貌又覃韻感韻)淡(徒濫切水味又覃韻感韻)
憨(下瞰切害也果決也又覃韻)瞰(苦濫切日出貌)
鏨(藏濫切鐫石也又覃韻)淦(古暗切新丨縣在豫章又覃韻)
撍(作紺切手撼也)懢(盧瞰切貪也)
爁(盧瞰切火貌)
御定佩文韻府卷八十七
