欽定四庫全書
御定佩文韻府卷五十六
上聲二十六寢韻
寑(七稔切室也卧也息也寢寢竝同)
韻藻路寢(詩松桷有舄丨丨孔碩禮記朝辨色始入君日出而視之退適丨丨聽政使人視大夫大夫退然後適小寢王)
(逸魯靈光殿賦序奚斯頌僖歌其丨丨而功績存乎辭德音昭乎聲)小寢(見上黃庭堅詩薰罏宜丨丨鼎製琢晴嵐)安寢
(詩下莞上簟乃丨斯丨揚雄諫不受單于朝書北狄不服中國未得高枕丨丨也陸機詩丨丨北堂上明月入我牖)載寢(詩言)
(念君子丨丨載興)晝寢(論語宰予丨丨列子黃帝齊心服形三月不親政事丨丨而夢遊華胥氏之國宋玉高唐賦昔者先)
(王嘗遊高唐怠而丨丨夢見一婦人曰妾巫山之女也)夜寢(漢書朱博傳博丨丨早起妻希見其面魏志陳思王植傳自抱)
(釁歸藩刻肌刻骨追思罪戾晝分而食丨分而丨李白詩丨丨不扄戶)兵寢(漢書刑法志三代之盛至于刑錯丨丨者其本)
(末有序帝王之極功也司馬法獄弭而丨丨聖德之至也宇文虚中詩時人共解班春意丨丨刑清第一功)别寢(後漢書姜)
(肱傳肱與二弟仲海季江俱以孝行著聞其友愛天至常共卧起及各娶妻兄弟相戀不能丨丨班固西都賦徇以離宮丨丨承以)
(崇臺閒館)制寢(後漢書祭祀志古不墓祭漢諸陵皆有園寢承秦所為也說者以為古宗廟前制廟後丨丨以象人之居前有)
(朝後有寢也)園寢(見上謝朓文陳象設于丨丨兮映輿鍍于松楸)正寢(唐書魏徵傳徵家初無丨丨帝命輟小殿材為)
(營構五日畢)廢寢(列子杞國有人憂天崩丨丨與食王融序猶且旦明丨丨昃晷忘飱劉潛為雍州柳津請留刺史晉安王)
(表楚備寳臣秦兵不入齊多君子魏珠耻照足使文公懼而側席孟軻嘆而丨丨)甘寢(莊子孫叔敖丨丨而郢人投兵宋之)
(問詩愁至願丨丨其如鄉夢何韓愈詩倒身丨丨百疾愈蘇軾詩倒床自丨丨不擇菅與綺)侍寢(繁欽詩思君即幽房丨丨)
(執衣巾徐陵玉臺新詠序東鄰巧笑來丨丨于更衣西子微嚬得横陳于甲帳李白詩丨丨金屏中)問寢(李善文選序昭明太)
(子業膺守器譽貞丨丨杜甫詩鶴駕通宵鳳輦備雞鳴丨丨龍樓曉)孤寢(李白詩瓊筵寳幄連枝錦燈燭熒熒照丨丨)燕
寢(韋應物詩兵衛森畫戟丨丨凝清香)
增大寢(禮記世子之記曰朝夕至于丨丨之門外問于内竪曰今日安否何如周禮夏官太僕建路鼓于丨丨之門外而掌)
(其政)蚤寢(禮記孺子丨丨晏起)適寢(禮記父執子之右手咳而名之妻對曰記有成遂左還授師子師辯告諸婦諸母名)
(妻遂丨丨)外寢(禮記適子庶子見于丨丨撫其首咳而名之)六寢(周禮天官宫人掌王之丨丨之修注丨丨者路寢一)
(小寢五)修寢(周禮夏官隸僕掌五寢之埽除糞灑之事祭祀丨丨)五寢(見上)忘寢(左傳今宫室無量民人日駭勞)
(罷死轉丨丨與食非撫之也古樂府月沒參横北斗闌干親友在門丨丨與餐)視寢(左傳初叔向之母妒叔虎之母美而不使)
(其子皆諫其母其母曰深山大澤實生龍蛇彼美余懼其生龍蛇以禍汝余何愛焉使往丨丨生叔虎美而有勇力)公寢(左傳)
(文公之為盟主也宫室卑庳無觀臺榭以崇大諸侯之館館如丨丨)少寢(左傳宋公卒于連中大尹使召六子六子至以甲劫)
(之曰吾有疾病請二三子盟乃盟于丨丨之庭)高寢(史記秦始皇紀康公享國十二年居雍丨丨說苑丨丨者始封君之寢也)
(二路寢者繼體之君寢也任昉表肅拜丨丨祗奉武園又漢書韋賢傳賢長子方山為丨丨令)受寢(史記秦始皇紀躁公享國)
(十四年居丨丨)客寢(史記齊太公世家武王封師尚父于齊營丘東就國道宿行遲逆旅之人曰吾聞時難得而易失丨丨甚)
(安殆非就國者也太公聞之夜衣而行)避寢(漢書五行志宜齋戒丨丨以深自責劉向新序介之推去而之介山之上文公)
(使人求之不得為之丨丨三月號呼朞年)廬寢(後漢書韋彪傳彪孝行純至父母卒哀毁三年不出丨丨)堂寢(後漢書梁)
(冀傳冀大起第舍丨丨皆有隂陽奥室連房洞戶)蓐寢(後漢書段熲傳熲行軍仁愛士卒疾病者親自贍省手為裹創在邊)
(十餘年未嘗一日丨丨注蓐席也)私寢(魏志典韋傳遷為校尉常晝立侍終日夜宿悵左右稀歸丨丨)假寢(吳志孫權)
(傳夙夜兢兢不遑丨丨)停寢(晉書食貨志杜預疏曰臣前啟典牧種牛不供耕駕至于老不穿鼻者無益于用而徒有吏士)
(榖草之費歲送任駕者甚少尚復不調息宜大出賣以易榖詔曰孳育之物不宜減散事遂丨丨魏書宋繇傳繇雅好儒學講誦不)
(廢每聞儒士在門常倒屣出迎丨丨政事引談經籍)裸寢(晉書隐逸傳楊軻常卧土床覆以布被丨丨其中下無茵褥)草
寢(宋書何承天傳櫛風沐雨不以為勞露宿丨丨惟其常性)岫寢(宋書周朗傳雲戶丨丨欒危桂榮秣芝浮霜翦松沈雪)
神寢(梁書沈約傳丨丨匪一靈館相距)失寢(南史到溉傳溉特被武帝賞接每與對棋從夕達旦或復丨丨加以低睡)
(帝詩嘲之曰狀若喪家狗又似懸風槌當時以為笑樂)右寢(周書孝閔帝紀帝聽訟于丨丨多所哀宥)興寢(隋書高祖)
(紀詔曰朕君臨區宇于兹九載開直言之路披不諱之心形于顔色勞于丨丨)閟寢(隋書音樂志縵樂簡簡丨丨翼翼)御
寢(隋書禮儀志後周警衛之制左右中侍掌丨丨之禁皆金甲左執龍環右執獸環長刀竝飾以金)建寢(隋書季穆傳穆)
(上表曰竊以神州之廣福地之多將為皇家興廟丨丨上玄之意當别有之伏願遠順天人取决卜筮時改都邑光宅區夏)構
寢(唐書溫彦博傳彥博卒後家貧無正寢帝命有司為丨丨)亞寢(亢倉子定公使叔孫氏致亢倉子待以上卿之禮亢倉子)
(至賓于丨丨)栢寢(韓非子景公與晏子遊少海登丨丨之臺望其國曰美哉堂堂乎江總表年齊丨丨豈報恩榮紙罄蘭臺)
(未書悚戴)伏寢(淮南子蛟龍丨丨于淵而卵割于陵)魯寢(鹽鐵論宋伯姬愁思而宋國火魯妾不得意而丨丨災)偃
寢(論衡毋丨丨為其象屍也)露寢(高士傳焦先野火燒其廬因丨丨遭冬雪大至先袒卧不移人以為死就視如故)焦
寢(見上李商隐詩丨丨忻無患梁園去有因戴良詩卧廬正慕丨丨安掃徑却嗟袁路斷)媚寢(拾遺記孫亮愛姬一名朝)
(姝二名麗居三名洛珍四名潔華為四人合四氣香名曰百濯香所居室名為思香丨丨高啟焚香詩方傳丨丨法靈著辟邪勲)
袒寢(酉陽雜俎蜀有道士陽狂俗號為灰袋常大雪中入青城山暮投蘭若求宿僧謂曰貧僧一衲而已天寒如此恐不能相)
(活但言容一牀足矣夜半雪深風起僧慮道者已死就視之去牀數尺氣蒸如炊流汗丨丨)蟄寢(埤雅龍秋分而降則丨丨)
(於淵)凉寢(侍兒小名錄山谷云竹夫人廼丨丨竹器憩臂休膝非夫人之職而冬夏青青竹之所長故名曰青奴)憨寢
(冷齋夜話余居鍾山嘗乘佳月登上方四更自寶公塔路還合妙齋月昃虚幌淨几兀然僮僕丨丨甫鼾凭前檻無所見時有流螢)
(穿戶牖風露浩然松聲滿院)抱寢(古琴疏潘正叔有琴題曰丨丨八分書)聲寢(班固兩都賦序昔成康沒而頌丨丨)
(王澤竭而詩不作白居易敢諫鼓賦舍之則丨丨用之則氣振雖聲氣之在鼓終用舍之由人李賀詩玉堂歌丨丨芳林烟樹隔李)
(商隐啟捧爝火以干日御動已光銷抱布鼓以詣雷門忽然丨丨)晚寢(班昭女誡丨丨早作勿憚夙夜)宵寢(蔡邕讓高)
(陽侯符策表臣丨丨晨興叩膺增歎心煩慮亂喘呼息吸)長寢(曹植髑髏詩隐然丨丨其樂無踰)牀寢(王粲詩廻身赴)
(丨丨此意當告誰)霞寢(嵇康荅難養生論劉根丨丨不食或謂偶能忍饑)晏寢(潘岳詩天子是矜旰食丨丨沈約詔)
(罰罪之奏日聞於蚤朝弊獄之書亟勞於丨丨)寺寢(夏侯湛東方朔畫像贊徘徊丨丨遺像在圖)盈寢(夏侯湛抵疑篇)
(坐而論道者又充路丨丨黃幄玉階之内飽其尺牘矣)寧寢(郭璞桃杖贊簟以丨丨杖以扶老)西寢(顔延之拜陵廟)
(詩束紳入丨丨伏軫出東坰)頽寢(謝瞻詩鑾旍歴丨丨飾像薦嘉嘗)卜寢(謝靈運山居賦此焉丨丨玩水弄石)宗
寢(王儉文獻捷丨丨飲至王庭)積寢(王融策秀才文既龜貝丨丨緡繦專用注寢息也)華寢(謝靈運七夕詠牛女)
(詩留情顧丨丨遥心逐奔龍王翰詩長樂彤庭宴丨丨三千美人曳花錦)中寢(謝朓思歸賦忽丨丨而念厲魂申旦而九移李)
(頻詩幽齋丨丨覺珍木正隂圓)半寢(梁武帝樂府音徽空結遲丨丨覺如至)承寢(梁簡文帝七勵溫麗瓊臺密華丨丨)
饑寢(江淹為蕭太尉上便宜表臣謬屬大任竊同憂泰日晏宵分實忘丨丨)皇寢(徐陵太極殿銘城隅有勒殿省皆銘)
(况復丨丨宜昭國經)垣寢(徐陵封始興王詔霜亭可履曯丨丨而懷悲)漢寢(徐陵詩山宫𩔖牛首丨丨若龍川張元幹)
(詩劍佩祇今留丨丨衣冠誰復問唐裝)新寢(沈炯太極殿銘嘉辰今月丨丨告成)丹寢(王勃善寂寺碑紫房丨丨猶居)
(燬室之間朱紱瑶筐未出壓籠之際)宿寢(李嶠汾隂行君不見昔日西京全盛時汾隂后土親祭祠齋宫丨丨設儲供撞鐘鳴)
(鼓樹羽旂)魏寢(岑參詩若到銅臺上應憐丨丨荒)虚寢(杜甫諸葛廟詩竹日斜丨丨溪風滿薄帷何景明詩翠竹寒丨)
(丨荒藤蔓曲池)尸寢(杜甫詩朝光入甕牖丨丨驚弊裘)訛寢(韓愈詩休輸任丨丨報力厚麩鞂)倦寢(孟郊詩丨)
(丨意蒙昧強言聲幽柔元稹詩丨丨數殘更孤燈暗又明)耽寢(元稹詩野人愛静仍丨丨自問黃昏肯去無)就寢(元稹)
(詩徘徊將丨丨徙倚情何極)夕寢(白居易詩丨丨止求安一衾而已矣)真寢(白居易詩静酣不語笑丨丨無夢寐)秋
寢(賈島詩丨丨獨前興天梭星落織)春寢(劉言史樂府不耐簷前紅槿枝薄妝丨丨覺仍遲)鶴寢(溫庭筠詩剰欲)
(一鳴驚丨丨不應孤憤學牛衣)午寢(鄭谷詩溪鶯喧丨丨山蕨止春飢趙抃詩丨丨忘譏刺閒居杜送迎)震寢(謝觀初雷)
(啟蟄賦曾無丨丨之虞誰有擊臺之暴)威寢(馬逢西郊迎秋賦火官丨丨金井氣浮)戀寢(李建勲中酒詩丨丨嫌明)
(室修生媿道書)美寢(徐夤詩寒益衾裯饒丨丨出乘車馬免徒行)瘦寢(梅堯臣詩予年過五十丨丨冰生肌)嗜寢
(梅堯臣詩愛嬰嬌啞啞丨丨腹便便)齋寢(梅堯臣願嚏詩我今丨丨泰壇下侘傺願嚏朱顔妻)熟寢(司馬光詩紅日已高)
(猶丨丨比君殊未得逍遥)酣寢(蘇轍射蛟浦詩祈招無為賦丨丨盡平生陸游詩故衾獨展成丨丨新釀初嘗得細傾)菅
寢(陸游詩瓦爐香不去丨丨衾易暖)龍寢(王逢詩遂致問丨丨罔或爽雞候)幽寢(高啟詩殘香掩丨丨末事澄紛)
(慮)亥寢(雲笈七籖丨丨丑起無厭于養)戌寢(雲笈七籖三月乾坤氣閉萬物伏藏丨丨寅起)
不離寢(禮記九十飲食丨丨丨膳飲從於遊可也注言寢處之所皆有庋閣之飲食也按王制作丨丨丨内則作不違寢)
枕轡寢(左傳閭丘嬰與申鮮虞乘而出行及弇中將舍嬰曰崔慶其追我鮮虞曰一與一誰能懼我遂舍丨丨而丨注弇中)
(狹道鮮虞言道狹雖衆無所用丨丨而丨恐失馬也)擁膝寢(魏志高柔傳柔既處法平允又夙夜匪懈至丨丨抱文書而丨)
舂陵寢(魏書臨淮王彧傳漢祖創業香街有太上之廟光武中興南頓立丨丨之丨)藉藁寢(唐書儒學傳歐陽詢)
(子通儀鳳中累遷中書舍人居母喪詔奪哀每入對徒跣及門夜直丨丨以丨)解鞍寢(五代史王景仁傳景仁軍還梁兵急)
(追之景仁度不可走遣禆將李虔裕以衆一旅設覆於山下以待之留軍不行丨丨而丨)緩𢃄寢(淮南子天子處于郊亭則)
(九卿趨大夫走坐者伏倚者齊當此之時明堂太廟懸冠解劍丨丨而丨非郊亭大而廟堂狹小也至尊居之也)淵騫寢
(揚子或問丨丨曰在丨蘇軾詩先生周孔出弟子丨丨丨)虎窟寢(論衡好入山林窮幽測深涉丨丨丨虎搏噬之)大道
寢(中論舉非四岳也世非唐虞也丨丨丨矣邪說行矣)曲肱寢(高士傳顔回字子淵魯人也孔子弟子貧而樂道退居陋)
(巷丨丨而丨)東首寢(天隐子何謂安處曰在乎南向而坐丨丨而丨隂陽適中明暗相半)甲士寢(王褒四子講德)
(論北狄賓洽邊不恤寇丨丨丨而旌旗仆也)重衾寢(晉子夜冬歌懷人丨丨丨故有三夏熱)高堂寢(陶?詩昔)
(在丨丨丨今宿荒草鄉又元稹詩朝結故鄉念暮作空堂寢)高樓寢(何遜詩爾自丨丨丨予返東臯陌)枕干寢
(楊炯王湛碑丨丨而丨見星而行)虞訟寢(盧照隣詩耕田丨丨丨鑿井漢機忘)蛟螭寢(宋之問詩夜雜丨丨丨晨)
(披瘴癘行)龍雩寢(蘇頲詩絳服丨丨丨玄冠馬使旋)玉京寢(綦母?詩夕到丨丨丨窅冥雲漢低)軍中寢
(岑參詩三更醉後丨丨丨無奈秦山歸夢何)隴頭寢(李白詩握雪海上飡拂沙丨丨丨)顛倒寢(元稹詩倦童丨)
(丨丨我淚縱横垂)合衣寢(元稹詩良夕背燈坐方成丨丨丨)恣情寢(白居易詩午後丨丨丨午時隨事餐)後
房寢(白居易詩未歸丨丨丨且下前軒步)山忩寢(李德裕詩遥知松月曙尚在丨丨丨)邊韶寢(司馬光詩雖如)
(丨丨丨且異宰予懶)鼠穴寢(王安石詩睢盱猴纓冠狼藉丨丨丨)伴花寢(歐陽修詩醉不還家丨丨丨)周内
寢(范成大東宫夀詩晨昏丨丨丨詩禮舜巖廊)
飲(於錦切歠也亦作㱃又沁韻)
韻藻崇飲(書矧曰其敢丨丨)夜飲(詩厭厭丨丨不醉無歸史記信陵君傳公子乃謝病不朝與賓客為長丨丨柳)
(惲詠席詩願君蘭丨丨佳人時晏息)抔飲(禮記汙尊而丨丨蕢桴而土鼓注丨丨手掬之也)鄉飲(禮記合諸鄉射教之)
(丨丨酒之禮而孝弟之行立矣)四飲(周禮天官酒正辨丨丨之物一曰清二曰醫三曰漿四曰酏)瓢飲(論語一簞食一)
(丨丨後漢書章帝紀動務省約但患不能脱粟丨丨耳杜甫詩丨丨唯三徑巖棲在百層)牛飲(史記殷本紀以酒為池注紂為)
(酒池廻船糟丘而丨丨者三千餘人為輩梅堯臣詩將學時人闘丨丨還從上客舞蛾杯又柳宗元序飲文買小丘一日鋤理二日)
(洗滌遂置酒溪石上嚮之為記所謂丨馬之丨者離坐其背實觴而流之接取以飲)鼻飲(漢書賈捐之傳駱越之人父子冋川)
(而浴相習以丨丨與禽獸無異杜篤論都賦同穴裘褐之域共川丨丨之國莫不袒跣稽顙失氣虜伏梁簡文帝南郊頌于是龍光)
(之地日浴之鄕紫舌黃支頭飛丨丨自西自南無思不服)禊飲(續漢書禮儀志三月上巳官民並丨丨于東流水上王融曲水)
(詩序丨丨之日在兹風舞之情咸蕩)對飲(吳志魯肅傳孫權見肅與語甚悦之衆賓罷退獨引肅還合榻丨丨齊書沈文季傳)
(文季飲酒至五斗妻王氏王錫女飲酒亦至三斗文季與丨丨竞日而視事不廢)帳飲(晉書石崇傳崇假節鎮徐州諸軍事)
(鎮下邳崇有别館在河陽之金谷一名梓澤送者傾都丨丨于此焉江淹别賦丨丨東都送客金谷楊炯晦日藥園詩序衣冠雜沓)
(出城闕而盤遊車馬駢闐俯河濱而丨丨徐堅詩出郊開丨丨寅餞盛離章李白詩今晨魯東門丨丨與君别)鑿飲(齊書王融)
(傳融北伐䟽曰臣亦遭逢生此嘉運丨丨耕食自幸唐年帝王世紀耕田而食丨丨而丨)劇飲(南史梁臨川王宏傳宏庫室在)
(内堂之後關籥甚嚴有疑是鎧仗者密以聞武帝帝他日送盛饌往與宏飲半醉後謂曰我今欲履行汝後房便呼輿徑往屋所屋)
(屋檢視屈指見錢三億餘萬雜貨不知多少始知非仗大悦曰阿六汝生活大可更丨丨至夜舉燭還)酣飲(南史袁粲傳道)
(遇一士大夫便呼與丨丨明日此人謂被知顧到門求進粲曰昨飲酒無偶聊相要耳竞不與相見唐書王勃傳屬文初不精思先)
(磨墨數升則丨丨引被覆面卧及寤援筆成篇不易一字時人謂勃為腹藁魏文帝樂府朝日樂相樂丨丨不知醉)猨飲(管子)
(墜岸三匝人之所大難也而丨猱丨焉水經注烏秅之西有縣渡之國其人累石為室接手而飲所謂丨丨也宋之問詩丨丨排虚)
(上禽驚掠水飛秦系詩鳥來翻藥椀丨丨怕魚竿)夕飲(莊子今吾朝受命而丨丨冰我其内熱歟江淹詩朝食琅玕實丨丨)
(玉池津)適飲(韓非子道譬諸若水溺者多飲之則死渴者丨丨之則生)蟬飲(淮南子蠶食而不飲丨丨而不食蜉蝣不)
(飲不食徐夤露詩散彩幾當丨丨際凝光宜對蚌胎前)渴飲(淮南子楚晉戰酣楚司馬子反丨而求丨豎陽榖進之李白詩)
(丨丨丹砂井韓愈文夏葛而冬裘丨丨而飢食)痛飲(世說王孝伯言名士不必須竒才但使常得無事丨丨酒熟讀離騷便可)
(稱名士杜甫詩忘形到爾汝丨丨真吾師白居易詩閒遊日久心慵倦丨丨年深肺損傷蘇軾詩有士常丨丨飢寒見真情)茗
飲(洛陽伽藍記王肅與高祖殿會食羊肉酪粥甚多高祖怪之肅對曰羊比齊魯大邦魚比邾莒小國唯茗不中與酪作奴彭城)
(王謂曰卿明日顧我為卿設邾莒之食亦有酪奴因此復號丨丨為酪奴杜甫詩丨丨蔗漿携所有瓷甖無謝玉為缸張子羽詩禪)
(房伴丨丨豈待酒中趣)鶴飲(畫墁錄蘇舜欽石延年輩有名鬼飲了飲囚飲鼈飲丨丨鬼飲者夜不以燒燭了飲者飲次挽)
(歌哭泣而飲囚飲者露頭圍立鼈飲者以毛席自裹其身伸頭出飲畢復縮之丨丨者一杯復登樹下再飲耳)了飲(見上)鬼
飲(見上)囚飲(見上)鼈飲(見上)凍飲(楚詞挫糟丨丨耐清凉些)巷飲(吳都賦冇任俠之靡輕訬之客締交翩翩)
(儐從奕奕出躡珠履動以千百里讌丨丨飛觴舉白翹關扛鼎抃射壺博)泥飲(杜甫遭田父丨丨詩田中逼社日邀我嘗春酒)
(陸游詩丨丨不容繁杏落)夢飲(白居易詩渴人多丨丨飢人多夢飡蘇軾詩丨丨本來空真飽竟亦虚)轟飲(劉因詩山)
(中喚起陶宏景丨丨高歌敕勒川)
十日飲(史記范雎傳秦王詳為好書遺平原君曰寡人聞君之高義願與君為丨丨之丨陸厥詩平原丨丨丨中散千里遊)
三騶飲(南史謝幾卿傳性通脱嘗預樂遊苑宴不得醉而還因詣道邊酒壚停車褰幔與車前丨丨對丨時觀者如堵幾卿)
(處之自若)流杯飲(荆楚歲時記三月三日士民並出江渚池沼間為丨丨曲水之丨)曲水飲(見上)滿堂飲
(曹植論有丨丨而丨一人向隅哀泣則一堂為之不樂又蘇轍詩請君早具躋堂飲退食委蛇正自公)十千飲(梁簡文帝)
(與蕭臨川書黑水初旋未申丨丨之丨桂宫既啓復乖雙闕之宴)河朔飲(庾信詩欣兹丨丨丨對此洛陽才)百壺
飲(李白詩滌蕩千古愁留連丨丨丨又白居易詩春晝提壺飲秋林摘橘嘗)胡姬飲(李白詩細雨春風花落時揮鞭直就)
(丨丨丨)文字飲(韓愈詩不解丨丨丨惟能醉紅裙)
增羣飲(書厥或告曰丨丨汝勿佚盡執拘以歸于周)式飲(詩丨丨庶幾)燕飲(詩公尸丨丨福禄來成傅毅舞)
(賦序楚襄王既遊雲夢使宋玉賦高唐之事將置宴飲)侍飲(禮記丨丨于長者酒進則起)一飲(禮記爾飲調何也曰)
(調也君之褻臣也為丨丨一食忘君之疾是以飲之也莊子澤雉十步一啄百步丨丨李白詩會須丨丨三百杯)五飲(禮記)
(丨丨上水漿酒醴酏)執飲(禮記齊大饑黔敖為食於路以待餓者而食之有餓者貿貿然來黔敖左奉食右丨丨曰嗟來食)
膳飲(禮記九十飲食不離寢丨丨從于遊可也華陽國志李宓事祖母以孝聞其侍疾則泣涕側息日夜不解帶丨丨湯藥必)
(過目嘗口)六飲(周禮天官漿人掌共王之丨丨水漿醴凉醫酏入于酒府)漿飲(儀禮公食大夫禮飲酒丨丨俟于東房注)
(飲酒先言飲明非獻酬之酒丨丨先言漿别於六飲也謝靈運山居賦供粒食與丨丨謝工商與衡牧又李商隐詩紫府仙人號寶)
(燈雲丨未丨結成冰)勺飲(左傳申包胥如秦乞師立依于庭牆而哭日夜不絶聲丨丨不入口)酌飲(左傳衛定公卒夫人)
(姜氏既哭而息不内丨丨蘇軾詩衆散徐丨丨逡廵味尤長)獻飲(左傳楚王召子反謀榖陽竪丨丨于子反子反醉而不能)
(見)操飲(公羊傳逢丑父者齊頃公之車右也而目與頃公相似衣服與頃公相似代頃公當左使頃公取飲頃公丨丨而至)
(曰革取清者頃公用是佚而不反)取飲(見上後漢書馮衍傳昔逢丑父伏軾而使其君丨丨稱于諸侯)設飲(戰國策蘇)
(秦將說楚王路過洛陽父母聞之清宫除道張樂丨丨郊迎三十里)好飲(史記陳軫傳犀首見之陳軫曰公何丨丨也犀首曰)
(無事也韓愈詩犀首空丨丨廉頗尚能飯蘇轍詩無事會須成丨丨思歸時亦賦登樓)大飲(漢書陳遵傳每丨丨賓客滿堂)
(輙關門取客車轄投井中南史荀伯玉傳高帝幸東宫召諸王宴飲因遊玄圃園高帝丨丨賜武帝以下酒並大醉盡歡劉勰新論)
(饑而倍食渴而丨丨熱而投水寒而入火雖暫怡性必為後患)水飲(後漢書祭祀志注封禪儀曰百官以下露卧丨丨癸卒雜)
(識丙子北師自蘇入杭道由東遷有道人結茅岸傍備丨丨以施行者北史竇熾傳為涇州刺史城北有泉熾常酌丨自丨曰吾在)
(此州惟當飲水而已)漱飲(後漢書鄧皇后紀后嘗夢捫天蕩蕩正青若有鍾乳狀乃仰丨丨之以訊諸占夢言堯夢攀天而上)
(湯夢及天而咶之斯皆聖王之前占吉不可言)詣飲(晉書阮籍傳鄰家少婦有美色當罏沽酒籍嘗丨丨醉便卧其側)恒
飲(晉書孔羣傳羣性嗜酒導嘗戒之曰卿丨丨不見酒家覆瓿布日月久糜爛耶答曰公不見肉糟淹更堪久耶)樂飲(晉書)
(陶侃傳鄱陽孝廉嘗過侃時倉卒無以待賓其母乃截髮得雙髲以易酒肴丨丨極歡雖僕從亦過所望晏子景公飲酒酣曰今日)
(願與諸大夫丨丨請無為禮晏子蹵然改容曰君之言過矣曹植詩丨丨過三爵緩𢃄傾庶羞潘岳閒居賦浮杯丨丨絲竹駢羅)
振飲(宋書周朗傳候丨丨之罷俟封勒之畢當觀邠鄷肅尋伊鎬傍眺燕隴邪履遼衛)谷飲(宋書雷次宗傳次宗與子)
(侄書曰山居丨丨人理久絶魏書肅宗紀皇太后詔曰其有懷道丘園昧跡板築山栖丨丨舒卷從時者宜廣戔帛緝和鼎飪王勃)
(九成宫頌序山村野塾家連菌草之園丨丨川居戶有桃符之水)瓜飲(齊書竟陵王子良傳子良傾意賓客天下才學皆游)
(集焉夏月客至為設丨丨及甘果)交飲(齊書謝[卄瀹]傳[卄瀹]建武之初專以長酣為事與劉瑱沈昭略以觴酌丨丨各至數斗南)
(史梁臨汝侯猷傳猷為吳興郡守與楚王廟神丨丨至一斛每酹祀盡歡極醉神影亦有酒色所禱必從)力飲(梁書謝朏傳朏)
(固求外出為吳興太守弟[卄瀹]時為吏部尚書朏至郡致[卄瀹]數斛酒遺書曰可丨丨此勿預人事)命飲(南史宋孝武帝紀帝每旦)
(寢興盥潄畢丨丨俄傾數斗憑凡惛睡若大醉者或外有奏事便肅然整容無復酒色内外服其神明莫敢弛惰)求飲(南史)
(徐文伯傳文伯濮陽太守熙曾孫也熙好黃老隐於秦望山有道士過丨丨留一瓠&KR1383;與之曰君子孫宜以道術救世當得二千石)
冷飲(南史徐文伯傳文伯與嗣伯相埒直閤將軍房伯玉患冷嗣伯診之曰卿伏熱須以水𤼵之非冬月不可至十一月令二)
(人夾捉伯玉解衣坐石取冷水從頭澆之盡二十斛伯玉口噤氣絶又盡水百斛始能動俄而起坐曰熱不可忍乞丨丨一飲一升)
(病都差世說桓南郡被召船泊荻渚王大往看桓桓為設酒不能丨丨頻語左右令温酒來桓乃流涕嗚咽)肆飲(魏書北海)
(王詳傳詳常住華林園之西隅與都亭宫館密邇相接亦通後門世宗每?幸其所丨丨終日)聲飲(魏書崔光傳簡費山池減)
(撤丨丨)悞飲(周書寇儁傳惡木之隂不可暫息盗泉之水無容丨丨)笛飲(隋書律歷志山謙之記云殿前三鐘悉是)
(周景王所鑄無射也遣樂官以今無射新丨丨不相中以夷則丨丨則聲韻合和)蒱飲(舊唐書溫庭筠傳公卿家無賴子弟)
(裴誠令狐滈之徒相與丨丨酣醉終日)饘飲(唐書牛徽傳蔚避地于梁徽與子扶籃輿歴閣路盗擊其首血流面持輿不息)
(盗乃止及前谷又逢盗輙相語曰此孝子也舍之家進帛褁瘡以丨丨奉蔚)沈飲(唐書李白傳客任城與孔巢父韓準裴政)
(張叔明陶沔居徂徠山日丨丨號竹溪六逸顔延之詩韜精日丨丨誰知非荒宴杜甫詩丨丨聊自適放歌頗愁絶)餞飲(宋史)
(禮志大中祥符五年詔自今兩省五品尚書省四品諸司三品以上官同列出使許醵錢丨丨仍休假一日蘇頲詩丨丨廻仙蹕臨)
(戎解御衣)跪飲(宋史王詔傳詔使契丹入賀故事丨而丨蓋有悞拜者乃強詔詔曰南北百年所守者禮其可紛更耶卒丨丨)
(之)侑飲(宋史王拱辰傳至和三年聘契丹見其主混同江設宴垂釣每得魚必酌拱辰酒親鼓琵琶以丨丨謂其相曰此南)
(朝少年狀元也程敏政詩酪漿滿注金叵羅丨丨似唱隂山歌)助飲(宋史隐逸傳种放幅巾短褐泝長溪坐磐石採山藥以丨)
(丨往往終日)野飲(遼史穆宗紀應歷十八年五月壬辰獲鵝於述古水丨丨終夜陸游丨丨詩山居剰得舒長日丨丨自無)
(拘忌人)酺飲(遼史聖宗紀太平五年燕民以年榖豐熟車駕臨幸争以土物來獻上禮高年惠鰥寡賜丨丨至夕六街燈火)
(如晝蘇頲樂遊園宴應制詩樂遊光地選丨丨慶天從)宣飲(遼史禮志冬至皇帝進皇太后酒各就座行酒丨丨)豪飲
(金史隐逸傳辛愿性野逸不修威儀貴人延客麻衣草屨足脛赤露坦然于其間劇談丨丨傍若無人楊載詩興盡方丨丨篇終不)
(浪誇)啐飲(元史祭祀志禮直官引亞獻官詣東序西向立諸太祝各以酌罍福酒合置一爵一太祝捧爵進亞獻之左北向立)
(亞獻再拜受爵跪祭酒遂丨丨梅堯臣詩西向丨丨東向廻溪心却望山崔嵬)尚飲(元史百官志光禄寺秩正三品掌起運米)
(麴諸事領丨丨尚醖局)典飲(元史百官志丨丨局秩正七品初置嘉醞局至大二年改丨丨)沒飲(吳書鄭泉性嗜酒閒)
(居每曰願得美酒滿五百斛船以四時甘脆置兩頭反覆丨丨之憊即往而啖肴酒有升斗減隨即益之)節飲(晉中興書阮孚)
(為長史帝謂曰卿既統軍府郊壘多事宜丨丨也)井飲(莊子夫人以己為有以異于人以賤其親齊人之丨丨者相捽也淮)
(南子糞田而種榖掘地而丨丨)龍飲(尸子韓雉見申羊于魯有丨丨於沂韓雉曰吾聞也出見虎搏之見龍射之今弗射是不)
(得行吾聞也遂射之)晨飲(家語孔子為大司寇初魯之販羊者沈猶氏常丨丨其羊以詐市人及孔子為政則沈猶氏不敢丨)
(丨其羊剡溪野語東坡謂丨丨為澆書李黃門謂午睡為攤飯)乞飲(韓詩外傳孔子南遊適楚至于阿谷之隧有處子佩瑱而)
(浣者子貢曰吾北鄙之人也將南之楚逢天之暑思心潭潭願丨一丨婦人對曰阿谷之隧𨼆曲之汜其水載清載濁流而趨海欲)
(飲則飲何問婦人乎)堯飲(易林丨丨舜舞禹拜上酒又魏文帝詔千鍾百觚丨舜之丨也)徧飲(淮南子秦穆公出遊而車)
(敗右服失馬野人得之穆公追而及之岐山之陽野人方屠而食之穆公曰夫食駿馬之肉而不還飲酒者傷人吾恐其傷汝等丨)
(丨而去之)留飲(說苑高祖使陸賈賜尉佗印為南越王陸生至尉佗大悅丨丨數月)中飲(說苑晉靈公欲殺趙宣孟而飲)
(之酒宣孟知之丨丨而出謝靈運詩丨丨豈昔心悵焉如有失白居易詩初筵日未高丨丨景已斜)旅飲(鹽鐵論古者燔黍食)
(稗而熚豚以相饗其後鄉人飲酒老者重豆少者立食一醬一肉丨丨而已)快飲(論衡飽食丨丨慮深求卧腹為飯坑腸為)
(酒囊陶?詩若復不丨丨空負頭上巾)私飲(異苑徐邈字景山為尚書郎時禁酒而邈丨丨至沈醉劉?謝晉安王賜宜城)
(酒啟仰憑殊塗便申丨丨木矚罍耻已觀幘岸)倒飲(神仙傳孔元方許昌人也道家或請會同飲酒次至元方元方作一令以)
(杖拄地乃手把杖倒竪頭在下足向上以一手持杯丨丨人莫能為也蘇轍詩長條困風雨丨丨枕邱壟)汲飲(水經注菊水出)
(祈谷司空王暢太僕袁隗太尉胡廣並丨丨此水以自綏養)綴飲(水經注猴經灘山多猿猿好乘危丨丨故灘受斯名焉)
飡飲(水經注五渡水陽旱輟津而右潭不耗道路遊憩者惟得丨丨而已無敢澡盥其中)虹飲(異苑晉陵薛願有丨丨其)
(釡澳噏響便竭願輦酒灌之隨投隨咽便吐金滿器於是災弊日袪而豐富數臻宋之問詩丨丨江臯霽)顛飲(開元天寶遺事)
(長安進士鄭愚等十數輩每春時選妓三五人乘小犢車指名園曲沼藉草躶形去其巾帽呌笑喧呼自謂之丨丨)醉飲(石林)
(詩話姑蘇南園錢氏廣陵王之舊圃也老木皆合抱流水竒石參錯其間王元之為長洲縣宰時無日不携客丨丨)夏飲(東京)
(夢華錄四月八日在京七十二戶諸正店初賣煑酒市井一新惟州南清風樓最宜丨丨梅堯臣詩春飲景可樂丨丨暑可避秋飲)
(心忘愁冬飲煖勝被)延飲(程史戎州有蔡次律者家於近郊山谷常過之丨以丨)卺飲(戊辰雜鈔撒帳始于漢武帝李)
(夫人初至丨丨之後預戒宫人遥撒五色同心花果)酎飲(楚辭丨丨盡歡樂先故些)賓飲(曹植詩丨丨不盡觴)雲飲
(陸機列仙賦引新吐故丨丨露飡又劉得仁詩壺中瀉酒看丨丨洞裏逢師下鶴迎)閒飲(陶潛詩有酒有酒丨丨東窗又或有)
(數斗酒丨丨自歡然)夙飲(謝靈運苦寒行樵蘇無丨丨鑿冰煮朝䬸)洛飲(顔延之曲水詩序獻丨丨之禮具上已之儀錢)
(惟演詩漢家傳丨丨楚俗泛蘭泉武少儀王處士鑿山引瀑記觴斝徐泛自符丨汭之丨管絃乍舉若試舒姑之泉)鎬飲(顔延)
(之曲水詩伊思丨丨每惟洛宴宋之問詩丨丨周文樂汾歌漢武才)升飲(王融謝武陵王賜弓啟揖讓未工濫陪丨丨之賞操)
(弧反正謬奉招賢之錫)勞飲(王融請習校部曲䟽凱師丨丨固不待晨臣之寸心獨有微願)造飲(梁昭明太子陶靖節)
(傳或置酒招之丨丨輙盡)昏飲(高允酒訓悟丨丨之美疢審敬慎之彌榮王績詩此日長丨丨非關養性靈)鷇飲(薛道)
(衡隋高祖頌序至于入穴登巢鶉居丨丨不殊于羽族取𩔖于毛羣)緩飲(蕭穎士贈韋司業書又酒性不多涓滴輙醉適情丨)
(丨則樂在終席)高飲(王維詩夫君苐丨丨景晏出林閭李端詩主第辭丨丨石家赴宵會李賀十一月樂詞撾鐘丨丨千日酒)
(戰却凝寒為君夀)小飲(李白詩高陽丨丨真瑣瑣山公酩酊何如我)饑飲(李白詩草木不可食丨丨零露漿)縱
飲(杜甫詩丨丨久拚人共棄懶朝真與世相違)強飲(杜甫詩佳晨丨丨食猶寒隐几蕭條戴鶡冠白居易詩常恐更衰老)
(丨丨亦無歡)名飲(孟浩然聽鄭愔彈琴詩阮籍推丨丨清風滿竹林)朝飲(韓愈雙鳥詩丨丨河生塵暮飲海絶流)
暮飲(見上)淚飲(孟郊詩離杯有丨丨)序飲(柳宗元丨丨文簡而同肆而恭衎衎而從容於以合山水之樂成君子之)
(心宜也作丨丨以貽後之人宋濂送方生還寧海詩生今有行期丨丨松竹根)佐飲(白居易詩丨丨時炮鼈蠲酲數鱠鱸)夘
飲(白居易丨丨詩丨丨一杯眠一覺世間何事不悠悠陸游詩衰翁丨丨易上面澤國春寒偏著人)廵飲(白居易詩素壁)
(聯題分韻句紅爐丨丨暖寒杯)熱飲(白居易詩夜歸不到應閒事丨丨三杯即是家)春飲(白居易詩老遊丨丨莫相違不)
(獨花稀人亦稀)曉飲(李商隐詩丨丨豈知金掌迥夜吟應訝玉繩低)先飲(許渾詩客坐長丨丨公閒半已曛徐鉉詩預慙)
(歲酒難丨丨更對鄕儺羡小兒)淺飲(薛能詩耽吟乍可妨時務丨丨無因致宿酲)真飲(李頻詩亂書還就葉丨丨不聽)
(歌)論飲(曹唐詩千樹棃花百壺酒共君丨丨莫論詩)雅飲(李山甫詩丨丨純和氣清吟冰雪文)宿飲(韓偓詩丨)
(丨愁縈夢春寒瘦著人)冰飲(吕令問雲中古城賦川平塞迥丨丨霜宿劉筠詩丨丨何嘗熱瓊餐益自加)陪飲(李中)
(詩羽客閒丨丨詩人伴静吟)洪飲(李中詩昔年常接五陵狂丨丨花間數十場)默飲(徐鉉木芙蓉詩丨丨數杯應未)
(稱不知歌管與誰同)貧飲(李覯詩雨吟春破碎丨丨客凋零)韓飲(韓維詩顔飢足簞瓢丨丨尚文字)慣飲(歐陽)
(修詩公厨酒美遠莫致念君丨丨衣屢脱)勉飲(歐陽修詩強歡徒勞歌且舞丨丨寧及合與升楊維楨璚花珠月二姬詩老子)
(圍紅先點筆詩成丨丨玉蓮華)貯飲(梅堯臣癭杯詩靧面生光輝丨丨𤼵狂縱)禮飲(梅堯臣詩丨丨不在多歡飲不在荒)
歡飲(見上)沽飲(梅堯臣詩旋坼旋丨丨酒船如落埭)緣飲(梅堯臣垂澗藤詩孤猿來自熟丨丨下復登)狂飲
(蘇舜欽詩放歌丨丨不知曉爛漫酌客山岳頽)谿飲(蘇轍竹&KR1338;詩野食不穿囷丨丨不盗盎)張飲(黃庭堅詩小人負弩)
(得開道掃葉丨丨林岩幽)白飲(陳造詩農閒閭里有逢迎丨丨傍邊骨在羹高啟朝鮮兒歌黃金擲買傾裝得丨丨分餐趁舶)
(歸)博飲(孫覿詩萬里功名飛燕頷千金丨丨炙牛心)澗飲(朱子卧龍庵記予自少讀龜山先生詩見其記卧龍劉君)
(隐居辟榖木食丨丨蓋已度百歲而神清眼碧客至輙先知之則固已知有是庵矣陸游詩雲棲丨丨未為高起舞行歌亦足豪高)
(啓詩嵓眠曙猿驚丨丨夏鸎囀)瀑飲(范成大桂林中秋賦上瀛洲而丨丨兮當作噩之初元)社飲(陸游詩丨丨可欠我)
(寄書約鄰翁盛時泰詩少婦機絲未罷老翁丨丨初回)炊飲(陸游聞村路報曉鐵牌詩何人叩鐵驚農耕丨丨家家起五更)
粥飲(王炎詩不辦雲腴供丨丨空有束詩如束筍)爛飲(耶律楚材詩當年傾蓋識君初丨丨天山駐使車吳師道詩乞)
(君安得千壺酒丨丨狂歌慰别離)器飲(劉因詩丨丨代窪尊巢居化安宅)浩飲(黃庚詩劇談丨丨不知醉仰天長笑)
(歡顔開)飽飲(方䕫夜坐苦蚊詩飢尋飛翅輕丨丨酡顔醺)暢飲(王惲詩相逢成夜集丨丨厭流霞明太祖鍾山詩樵)
(還漁罷釣丨丨樂吾年)湩飲(虞集出塞圖歌名王專居氣振豪肉食丨丨田為遨)虎飲(貢奎詩丨丨沙遺迹龍歸窟濩)
(涎)角飲(張昱輦下曲對朋丨丨自相招黃鼠生燒入地椒)潁飲(王逢詩脱使子房無世仇箕栖丨丨死即休)清
飲(顧瑛詩空堂丨丨夜厭厭坐久情深酒屢添)漫飲(高啟贈漫客詩漫吟不求工丨丨不須美)
窟室飲(左傳鄭伯有嗜酒為丨丨而夜丨酒擊鐘焉)甘露飲(戰國策莊辛謂楚襄王曰王獨不見夫蜻蜓乎六足)
(四翼飛翔乎天地之間俛啄蚉䖟而食之仰承丨丨而丨之柳宗元酬巽上人新茶詩猶同丨丨丨佛事薰毗耶又梁簡文帝六根)
(讖文灰心滅智行拔于三乘風禪露飲道高于六度)張坐飲(漢書曹参傳相舍後園近吏舍吏舍日飲歌呼從吏患之無如)
(何乃請參遊後園聞吏醉歌呼從吏幸相國召按之乃反取酒丨丨丨大歌呼與相和)昆弟飲(漢書竇嬰傳景帝弟梁孝)
(王母竇太后愛之孝王朝因燕丨丨丨注序家人昆弟之親不為君臣禮也)田間飲(漢書李廣傳廣與故潁隂侯屏居藍)
(田南山中射獵嘗夜從一騎出從人丨丨丨還至亭霸陵尉醉呵止廣廣騎曰故李將軍尉曰今將軍尚不得夜行何故也蘇軾詩)
(誰能伴我丨丨丨醉倒惟有支頭塼)夷齊飲(晉書吳隐之傳為廣州刺史有水曰貪泉飲者懷無厭之欲隐之至泉所酌而)
(飲之因賦詩曰試使丨丨丨終當不易心)三日飲(晉書王忱傳忱性狂達不拘末年尤嗜酒每歎丨丨不丨便覺形神不相)
(親梁簡文帝金錞賦沛縣留丨丨之丨平樂有千年之杯)次道飲(晉書何充傳充能飲酒雅為劉惔所貴惔每云見丨丨丨)
(令人欲傾家釀)蓬髮飲(臧榮緒晉書阮孚字遥集中宗以孚為安東參軍丨丨丨酒不以王務嬰心)臧盾飲(梁書)
(蕭介傳高祖延後進二十餘人置酒賦詩臧盾以詩不成罰酒一斗盾飲立盡顔色不變言笑自若介染翰便成文無加點高祖兩)
(美之曰丨丨之丨蕭介之文)千鍾飲(魏書高允傳往者有晉士多失度肆散誕以為不羈縱長酣以為高達稱堯舜有丨)
(丨百觚之丨著非法之言引大聖為譬豈其然乎僧貫休詩御宴丨丨丨蕃書一筆成陸游詩江樓列炬丨丨丨花市聯鞍一字行)
割鮮飲(宋史孟珙傳金戰敗却走追至高黃陂倴盞遣人來迓珙與射獵丨丨而丨馳入其帳倴盞喜約為兄弟酌馬湩飲)
(之)鼹鼠飲(莊子丨丨丨河不過滿腹)銜羽飲(韓非子鳥有翢翢者重首而屈尾將欲飲于河則必顛乃丨其丨而)
(丨之)同流飲(素書昔者良將之用兵有饋簞醪者使投諸河與士卒丨丨而丨)向天飲(神異經西北海外有人長)
(二千里但日飲天酒五斗不食五榖魚肉忽有饑時丨丨仍丨又劉詵詩樓頭携酒邀天飲我與殷庾為三豪)依口飲(古今)
(注鄭宏為靈文鄕嗇夫宿一埭埭名沈釀逢故舊友人四顧荒郊村落絶遠酤酒無處情抱不伸乃以錢投水中丨丨而丨飲盡酣)
(暢皆得大醉因更為沈釀川)盗酒飲(世說孔文舉有二子大者六歲小者五歲晝日父眠小者床頭丨丨丨之太兒謂曰)
(何以不拜荅曰偷那得行禮)藉草飲(世說過江諸人每至暇日輙相邀出新亭丨丨丨宴)四時飲(大業雜記尚食)
(直長謝諷造淮南王食經有丨丨丨)沉香飲(大業雜記作五香飲第一丨丨丨次檀香飲次澤蘭香飲次甘松香飲皆有别)
(法以香為主)五色飲(大業雜記先有籌禪師仁夀間常在内供養造丨丨丨以扶芳葉為青飲楥楔根為赤飲酪漿為白)
(飲烏梅漿為玄飲江桂為黃飲)煎米飲(南楚新聞荆南孫儒之亂斗米四十千持金寶換易纔得一合一撮謂之道場米言)
(饑人不可食它物惟丨丨丨之亦可稍充腸胃)駐馬飲(開元天寶遺事長安俠少每至春時結朋聯黨各置矮馬使僕從執)
(酒皿而隨之遇好囿則丨丨而丨)登木飲(海棠譜徐儉樂道隐於藥肆中家植海棠結巢其上引客丨丨而丨)耗日
飲(槁簡贅筆正月十六日古謂之耗磨日張說丨丨丨詩云耗磨傳兹日縱横道未宜但令不忌醉翻是樂無為)紫蘇飲
(南宋市肆記凉水香薷飲丨丨丨)次第飲(澄懷錄蘇晉作曲室為飲名酒窟地上每一塼鋪酒一甌計塼五萬枚日率友)
(朋丨丨丨之取盡而已)翠濤飲(元氏掖庭記酒有丨丨丨露囊飲瓊華汁玉團春石涼春葡萄春鳳子腦薔薇露綠膏漿)
露囊飲(見上)移燭飲(謝朓詩宴私丨丨丨遊賞藉琴臺)華池飲(沈約詩渴就丨丨丨饑向朝霞食)千
日飲(庾信詩只言丨丨丨舊逐中山來)傾蓋飲(庾信詩值泉丨丨丨逢花駐馬看)流霞飲(隋煬帝詩綠觴)
(素蟻丨丨丨)逃暑飲(唐明皇端午宴羣臣詩序厨人嘗散熱之饌酒正行丨丨之丨陸游自詠詩安用更為丨丨丨虚堂)
(三復自蕭森)軍中飲(岑參詩送子丨丨丨家書醉裏題)琴溪飲(李白詩爾有鳥跡書相招丨丨丨)悲歌
飲(李白詩欲邀擊筑丨丨丨正值傾家無酒錢)龍山飲(李白詩九日丨丨丨黃花笑逐臣)賢聖飲(李白詩丨)
(丨既已丨何必求神仙)投轄飲(杜甫詩甘從丨丨丨肻作置書郵蘇軾詩遥想閉門丨丨丨鵾絃鐵撥響如雷蘇轍詩下)
(客不辭丨丨丨好花猶恐隔簾看)瑶池飲(杜甫詩惜哉丨丨丨日晏崑崙丘)金谷飲(王維詩花時丨丨丨)河
源飲(劉長卿詩汗馬丨丨丨燒羌隴坻遮)投錢飲(韋應物詩常怪丨丨丨事與賢達疎)長日飲(元稹詩伴客銷)
(愁丨丨丨偶然乘興便醺醺又李正封詩取歡移日飲求勝通宵博)量盞飲(白居易詩綠醅丨丨丨紅稻約升炊)空腹
飲(白居易有與諸客丨丨丨詩)博徒飲(白居易詩朝從丨丨丨暮有倡樓期)引滿飲(白居易詩應須丨丨丨何)
(不放狂歌)循環飲(白居易詩把酒丨丨丨移牀曲尺眠)衝黑飲(白居易詩花下放狂丨丨丨燈前起坐徹明棋)九
過飲(孟郊詩三旬丨丨丨每食唯舊貧)搥鐘飲(孟郊詩高堂丨丨丨到曉聞烹炮)傳籌飲(李賀詩飛窗複)
(道丨丨丨十夜銅盤膩燭黃)同戶飲(王建詩春苑偶過丨丨丨暖忩時與對床眠)碧潭飲(李德裕二猿詩無由)
(丨丨丨争接綠蘿枝)酕醄飲(姚合詩遇酒丨丨丨逢花爛漫看)東城飲(李商隐詩少減丨丨丨時看北斗杓)凭
几飲(皮日休詩吟餘丨丨丨釣罷隈蓑眠)擎鐘飲(張喬詩對酒丨丨丨臨風拔劍歌)停棹飲(方干詩香起河)
(灣丨丨丨絲垂柳陌約鞭行)漁人飲(鄭谷詩酒勸丨丨丨詩憐稚子吟)傳花飲(僧皎然詩茗愛丨丨丨詩看卷)
(素裁又宋祁九日食糕詩飈館輕霜拂曙袍糗餐花飲闘分曹又蘇舜欽詩高歌長吟插花飲)明月飲(歐陽修詩還期丨丨)
(丨幸此中秋夕)淵明飲(梅堯臣詩聊作丨丨丨臨流酒易醒)舉白飲(司馬光詩茅齋丨丨丨沙溆踏青歸)隨宜
飲(司馬光詩玉巵貯酒丨丨丨綺席尋花觸處開)門冬飲(蘇軾詩寬心煖胃丨丨丨知是東坡手自煎)燒灰飲
(蘇軾記與歐公語本草注藥性論云止汗用麻黃根節及故竹扇為末服之文忠言醫以意用藥多此比初似兒戲然或有騐殆未)
(易致詰也余因謂公以筆墨丨丨丨學者當治昏惰耶)破顔飲(蘇轍詩未省丨丨丨何况裸露頭)北海飲(黃庭)
(堅詩我為丨丨丨君作東武吟)老籛飲(程俱九日雨中塊坐作亦復羡久坐聊為丨丨丨)公榮飲(陸游詩難從丨)
(丨丨獨效孫登嘯)燕市飲(陸游詩擊筑誰同丨丨丨賃舂方作會稽行)窊樽飲(戴復古詩古道不可行時對丨)
(丨丨)出郊飲(葛長庚懶翁齋賦齋中自有春不喜丨丨丨)陶令飲(趙孟頫詩無酒難供丨丨丨)犀首飲
(趙孟頫詩無事甘為丨丨丨)鄰舍飲(廼賢詩漉酒屢招丨丨丨)留僧飲(丁鶴年詩床頭酒熟丨丨丨)梅下
飲(錢選詩晴日舊曾丨丨丨好懷今為竹林開)河陽飲(袁桷詩河南禁酒丨丨丨醉醒相看總有情)玉斧飲
(虞集詩左招丨丨丨右挾赤松遊)晴蜺飲(周砥詩翠壑丨丨丨丹房玉燕飛)高陽飲(高啓贈楊滎陽詩難尋丨)
(丨丨空弔䣕陵戰)
錦(居飲切釋名丨金也作之用功重其價如金故字從金帛)
韻藻衣錦(詩碩人其頎丨丨褧衣五代史吳越世家加鏐檢校太師改鏐素所居營曰丨丨營昭宗詔鏐圖形凌烟閣升)
(丨丨營為丨丨城石鑑山曰丨丨山鏐遊丨丨城宴故老山林皆覆以錦號其幼所嘗戲大木曰丨丨將軍李白詩嫫母丨丨西施)
(負薪)覆錦(見上張昱衣錦山詩還鄉滿山都丨丨富貴應須白畫歸)貝錦(詩萋兮斐兮成是丨丨左思蜀都賦丨丨斐成)
(濯色江波謝靈運詩雖抱中孚爻猶勞丨丨詩)美錦(左傳子皮欲使尹何為邑子産曰子有丨丨不使人學製焉大官大邑身)
(之所庇也而使學者製焉其為丨丨不亦多乎劉潛為安成王讓江州表亂政莫理丨丨徒傷)製錦(見上李白詩丨丨不擇地)
(馬祖常詩光山楓丨丨潢海荻飛綿)束錦(左傳公賄荀偃丨丨加璧乘馬又子服景伯謂子貢曰今吳不行禮於衛而藩其君)
(舍以難之子盍見太宰乃請丨丨以行)重錦(左傳齊侯歸夫人魚軒丨丨三十兩注丨丨錦之熟細者以二丈雙行故曰兩)
(三十兩三十匹也孫楚與孫皓書球琳丨丨充于府庫)篋錦(左傳衛人使屠伯饋叔向羹與一丨丨叔向受羹反錦酉陽雜)
(俎蜀郡有豪家子蜀之名姝無不畢致常恨無可意者或言坊正張和大俠也幽房閨稚無不知之盍以誠投乎豪家乃具籝金丨)
(丨詣其居具告所欲張欣然許之)反錦(見上)文錦(漢書貨殖傳富者木土被丨丨犬馬餘肉粟淮南子管子丨丨也雖)
(醜登廟子産練絲也美而不尊)織錦(晉書竇淊妻蘇氏傳滔被徙流沙蘇氏思之丨丨為廻文旋圖詩以贈滔宛轉循環以讀)
(之詞甚悽惋梁元帝詩願丨廻文丨因君寄武威徐陵玉臺新詠序纖腰無力怯南陽之𢷬衣生長深宫笑扶風之丨丨李白詩機)
(中丨丨秦川女碧紗如烟隔窗語又庾信華林園馬射賦水衡之錢山積丨室之丨霞開)匹錦(南史江淹傳淹嘗夢張景陽曰)
(嘗以丨丨相寄今可見還淹探囊中得數尺與之其人怒曰那得割裁都盡自此淹文章躓矣孔平仲詩煌煌一丨丨爛爛五色筆)
雲錦(舊唐書王毛仲傳扈從東封以諸牧馬數萬匹從每色為一隊望如丨丨沈約詩霞衣不待縫丨丨不須織江淹詩丨丨)
(散沙汭李白詩手迹尺素中如天落丨丨又屛風九疊丨丨張韓愈詩撐舟昆明度丨丨)瑞錦(舊唐書外戚傳咸亨二年榮國)
(夫人卒則天出内大丨丨造佛像追福杜甫詩丨丨刺麒麟盧肇柘枝舞賦靴丨丨而雲匝溫庭筠詩丨丨驚飛金鳳凰)奪錦
(唐書宋之問傳武后游洛南龍門詔從臣賦詩左史東方虯詩先成后賜錦袍之問俄頃獻后覽之嗟賞更奪袍以賜杜甫詩詩成)
(丨丨袍高啟詩被澤徒深厚慙無丨丨才)宫錦(唐書李白傳白夜月乘舟采石衣丨丨袍顧瞻笑傲旁若無人李商隐詩春風)
(舉國裁丨丨半作障泥半作帆)古錦(唐書李賀傳為人纖瘦通眉長指爪能疾書每旦日出騎弱馬從小奚奴背丨丨囊遇所)
(得書投囊中韓維詩丨丨蔵詩墨未乾)晝錦(宋史王祜傳符彦卿鎮大名頗不治太祖以祜代之俾察彦卿動静謂曰此卿)
(故鄉所謂丨丨者也歐陽修有丨丨堂記)賜錦(西京雜記相如將獻賦未知所為夢一黃衣翁謂之曰可為大人賦遂作大人)
(賦言神仙之事以獻之丨丨四匹金坡遺事學士舊規十月丨丨長襖國初以來丨翠毛丨太宗改丨黃盤鵰丨杜甫闘雞詩闘雞)
(初丨丨舞馬既登牀)鴦錦(覀京雜記魯恭王得文木一枚中山王為賦曰蠋繡丨丨蓮藻芰文)濯錦(潛夫論攻玉以石治)
(金以鹽丨丨以魚浣布以灰夫物固有以賤治貴以醜治好者矣華陽國志錦江織錦濯其中則鮮明濯他江則不好孔德紹詩露)
(花疑丨丨泉月似沉珠駱賓王詩丨丨江中霞似錦李商隐詩丨丨桃花水濺裙杜若洲)横錦(文心雕龍茂先搖筆而散珠太)
(冲動墨而丨丨)浣錦(齊東野語三高亭天下絶景也石湖老仙一記亦天下竒筆也余嘗見當時手槀揩摩抉剔如洗玉丨丨)
(信前輩作文不憚于改如此)散錦(庾闡詩玄景如映璧繁星如丨丨李白詩好鳥鳴清風千花丨如丨)獸錦(劉邈詩燈)
(前量丨丨簷下織花紋杜甫寄李白詩龍舟移棹晚丨丨奪袍新)新錦(隂鏗詩砌石披丨丨薛維翰詩美人閉紅燭獨坐裁)
(丨丨又王建詩遥索綵箱丨樣丨内人舁出馬頭前)如錦(李白詩咸陽三月時千花晝丨丨)
交龍錦(魏志東夷傳景初二年詔書報倭女王曰汝所在踰遠乃遣使貢獻是汝之忠孝今以絳地丨丨丨五匹絳地縐粟)
(罽十張蒨絳五十匹紺青五十匹荅汝又拾遺記吳王趙夫人能于指間以綵絲織雲霞龍蛇之錦又洞冥記元鼎元年起招仙閣)
(于甘泉宫西有走龍錦有翻鴻錦又梁元帝詩試看機上蛟龍錦還瞻庭裏合歡枝)翻鴻錦(見上又宋褧詩紫霞爛翦翔鴻)
(錦碧草平鋪集翠裘)明光錦(世說曹毘才如白地丨丨丨裁為負販袴非無文綵酷無裁製鄴中記石季龍冬月施熟錦流)
(蘇斗帳四角安純金龍頭銜五色流蘇或用黃綈博山文錦或用紫綈大小丨丨丨)冰蠶錦(拾遺記丨丨長十寸以雪霜覆)
(之然後為繭其色五采織為文丨入水不濡投火不燎樂府雜錄康老子生計薄盡以半千得一錦茵波斯曰此冰蠶所織暑月陳)
(之一室清涼即酬十萬吳萊詩君不見丨丨之丨欲盈尺康洽年來貧不貧)魚油錦(杜陽雜編女王國貢丨丨丨文彩尤)
(異入水不濡以有魚油故也)燈籠錦(言行錄仁宗張貴妃侍上元宴冇丨丨丨上怪問曰文彦博所獻上不樂)障泥
錦(李白詩銀鞍白鼻騧綠地丨丨丨)纏頭錦(張翥詩宛轉丨丨丨淋漓蘸甲觴)
增裳錦(詩衣錦褧衣丨丨褧裳)朱錦(禮記童子之節也緇布衣錦緣錦紳并紐錦束髮皆丨丨也潘尼詩未幾振丨)
(丨剖符撫西戎蕭子範冠子箴丨丨辭髮青絇在履)懷錦(左傳晉人執季孫意如以幕蒙之使狄人守之司鐸射丨丨奉壺飲)
(冰以蒲伏焉守者御之乃與之錦而入)幣錦(左傳齊侯將納公命無受魯貨申豐從女賈以丨丨二兩縛一如瑱適齊師)
素錦(爾雅丨丨綢扛注以白地錦韜旗之竿杜甫詩渚花張丨丨)綈錦(漢書董賢傳詔將作大匠為賢起大第北闕下)
(重殿洞門木土之功窮極技巧柱檻衣以丨丨西京賦木衣丨丨土被朱紫)傷錦(後漢書劉聖公傳唯名與器聖人所重今)
(以所重加非其人敗材丨丨所宜致慮北史魏咸陽王禧傳夫未能操刀而使割錦非丨丨之尤實授刀之責溫子昇西河王謝太)
(尉表常恐操轡傾輪操刀丨丨)增錦(後漢書左慈傳操曰吾前遣人到蜀買錦可過勅使者增市二端後操使蜀反驗問丨丨)
(之狀及時日早晚若符契焉)襲錦(晉書陸雲傳棲静隐寶淪虚藏器褧裳丨丨緇衣佩玉)列錦(宋書傅隆傳摛文丨)
(丨煥爛可觀西京雜記司馬相如友人盛覽嘗問以作賦相如曰合纂組以成文列錦繡而為質覽乃作合組歌丨丨賦)陳錦
(宋書謝靈運傳忌丨丨而莫照思反鄉而有歎)粱錦(宋書周朗傳報羊希書曰非但土石侯卿腐鴆丨丨實廼竚意天后睨目)
(羽人北齊書祖鴻勲傳東土有挂冕之臣南國見捐情之士斯豈惡丨丨好蔬布哉蓋欲保其七尺終其百年耳)給錦(宋書)
(薛安都傳安都率壯士辛靈度等棄弘農歸國太祖延見之求北還搆扇河陜招聚義衆上許之丨丨百匹雜繒三百匹)尺錦
(梁書劉孝綽傳世祖出為荆州至鎮與孝綽書荅曰自辭皇邑爰至荆臺未勞刺舉且摛高麗近雖預觀丨丨而不覩全玉)截
錦(梁書扶南國傳大將范尋自立始令國中男子著横幅大家丨丨為之貧者乃用布徐夤紙帳詩針羅丨丨饒君侈争及蒙茸)
(煖避風)鋪錦(南史顔延之傳嘗問鮑照已與靈運優劣照曰謝五言如初𤼵芙蓉自然可愛君詩若丨丨列繡亦雕繢滿眼)
(王建詩如今池底休丨丨菱角雞頭積漸多)紅錦(南史東昏侯紀置射雉場二百九十六處翳中帷帳及步障皆袷以綠丨)
(丨李白詩青黛畫眉丨丨靴溫庭筠詩欲將丨丨叚因夢寄江淹張憲詩雜花冉冉張丨丨)釋錦(魏書禮志孝子之居喪見)
(美麗則感親故丨丨而服粗衰)縑錦(周書盧柔傳東魏遣侯景襲穰勝敗遂南奔梁柔亦從之勝頻表梁求歸武帝覽表嘉其)
(辭彩既知柔所製因遣舍人勞問并遺丨丨後與勝俱還)紈錦(唐書張易之傳易之昌宗兄弟皆出入禁中傅朱粉衣丨丨盛)
(飾自喜)連錦(唐書文藝傳吕向工草隸能一筆環寫百字若縈髮然世號丨丨書)冒錦(唐書東夷傳日本古倭奴也其)
(俗椎髻無冠𢃄跣以行幅巾蔽後貴者丨丨)獨錦(唐書南蠻傳丨丨蠻亦烏蠻種在秦藏川南)毛錦(五代史四夷附)
(錄韈刦子國其人工巧銅鐵諸器皆精好善織丨丨李白詩裘披青丨丨身著赤霜袍)繒錦(宋史王旦傳旦被服質素家人)
(欲以丨丨飾氊席不許英雄記甘寧輕俠其出入步則陳車騎水則連輕舟住止常以丨丨維舟去或割棄以示奢也)竒錦
(宋史唐介傳介劾宰相文彦博守蜀日造間金丨丨緣閹侍通宫掖以得執政吳萊詩藕絲袈裟上所賜丨丨照耀扶桑暾)罽
錦(宋史外國傳高麗崔元信等入見貢丨丨衣褥)花錦(宋史外國傳雍熙元年大食國人來獻丨丨王翰樂府長樂彤庭宴)
(華寢三千美人曳丨丨)蕃錦(宋史外國傳淳化四年大食酋長李亞勿來貢其國舶主謹備丨丨藥物附以上獻黃庭堅題)
(跋余嘗得丨丨一幅團窠中作四異物人未有識者今觀王晉卿行書頗似丨丨其竒怪非世所學自成一家陸游詩溪藤裁酒榼)
(丨丨製詩囊)細錦(遼史穆宗紀應歷十六年十二月幸殿前都檢點耶律伊拉噶第宴飲連日賜金盂丨丨及孕馬百匹庾)
(信詩新綬始欲縫丨丨行須纂梁洽金剪刀賦色綵滿篋丨丨盈箱)前錦(遼史天祚紀乾統七年九月上自燕至隂凉河置怨)
(軍八營募自宜州者曰前宜後宜自錦州者曰丨丨後錦)後錦(見上)西錦(元史世祖紀平隂縣尹馬欽𤼵私粟六百石贍)
(饑民又給民粟種四百餘石詔奬諭特賜丨丨六端以旌其義)取錦(列子范氏之藏大火子華曰若能入火丨丨者從所得多)
(少賞若商丘開往無難色入火往還塵不漫身不焦范氏之黨以為有道)纂錦(淮南子富人則車輿衣丨丨馬飾傳旄象帷幕)
(茵席綺繡條組青黃相錯不可為象)紫錦(武帝内傳帝見西王母巾笈中有一卷書盛以丨丨之囊出示曰此五嶽真形圖也)
披錦(世說潘文爛若丨丨無處不善陸文若披沙揀金往往見寶按謂潘岳陸機也)佩錦(劉勰新論勢伸志得或丨丨而)
(還鄉或聲玉於廊廟)盗錦(劉勰新論齊有貨美錦于市盗于衆中竊之吏執而問曰汝何丨丨於衆中對曰吾但見錦不見有)
(人故取之耳)吳錦(文心雕龍丨丨好渝舜英徒豔)凝錦(文心雕龍一朝綜文千年丨丨)舒錦(鍾嶸詩品潘岳詩爛)
(若丨丨無處不佳王筠詩丨丨慙光麗握珠謝竒寶)寸錦(抱朴子小文雖巧猶之丨丨蘇軾詩百衲收丨丨)菲錦(拾遺)
(錄居室見妬故亦姦巧之恒情因嬌湎嬖而丨丨之辭入)神錦(杜陽雜編元和八年大軫國貢丨丨衾其國以五色彩石甃池)
(塘采大柘葉飼蠶于池中蠶經十五月成繭自然五色繅之以織丨丨)羅錦(埤雅檖一名羅亦有華者俗謂之丨丨羅錦猶)
(言杉錦棟綾也丨丨明杉錦暗)杉錦(見上)碎錦(曹林異景裴晉公從午橋莊營别墅有文杏百株號為丨丨坊潘岳射雉)
(賦毛體摧落霍若丨丨庾信詩石文如丨丨藤苗似亂絲)香錦(揮麈餘話蜀後主時每春三月夏四月有遊浣花丨丨浦者歌)
(樂掀天珠翠闐咽)茜錦(癸辛雜識余嘗侍先子觀潮有道人負一簏自隨啓而視之皆枯蟹也或斑如玳瑁或粲如丨丨)
軸錦(湘山野錄初申國長公主為尼掖庭嬪御隨出家三十餘人詔各令作詩送陳公彭年詩云貝葉乍飜疑丨丨梵聲初學)
(誤梁塵從兹豔質歸空後湘浦應無解佩人)米錦(膳夫錄汴中節食重九丨丨臘日萱草麫)揭錦(元氏掖庭記探芳徑)
(旁為逍遥市市上鋪陳九州四方珍異丨丨為招)墨錦(輟耕錄書畫褾軸南唐則褾以廻鸞丨丨籖以潢紙)蜀錦(費著)
(有丨丨譜杜甫白絲行繰絲須長不須白越羅丨丨金粟尺黃庭堅詩君才丨丨三千丈許有壬詩袖文驚丨丨)摛錦(班固)
(西都賦若丨丨布繡燭燿乎其陂)黼錦(陳琳神武賦丨丨繢組罽毼皮服)量錦(鮑照論國制啓臣聞尺之丨丨工者)
(裁之袤丈之木繩墨在焉)笥錦(劉義恭詩自君之出矣丨丨廢不開)幔錦(王融詩池蓮照曉月丨丨拂朝風)蓮錦
(梁簡文帝詩蘭馨起縠袖丨丨束瓊腰)汰錦(梁簡文帝詩浣紗流暫濁丨丨色還鮮)緹錦(蕭子範七誘丨丨遍室丹)
(青被土)縟錦(蕭子範求撰昭明太子集表若乃緣情體物繁絃丨丨縱横豔思籠蓋詞林)狀錦(何遜詠雜花詩丨丨)
(無裁縫依霞有舒斂)曳錦(沈約麗人賦垂羅丨丨鳴瑶動翠)金錦(江淹為蕭太尉上便宜表去丨丨之巧無帷帳之飾)
敗錦(江淹為蕭驃騎讓封表綸言之出不追金石之謬已遠豈惟丨丨傷經毁鼎覆餗而已)竇錦(劉孝勝樂府織書凌)
(丨丨敏誦軼繁弓鮑溶詩欲和古詩成丨丨倍悲秋扇損齊紈)宵錦(徐陵為陳武帝與嶺南酋豪書故鄉如此誠為衣繡故人)
(不見還同丨丨)纜錦(張正見雪映夜舟詩檣風吹影落丨丨雜花浮)漬錦(庾信詩兩江如丨丨雙峰似畫眉)豔錦
(庾信春賦丨丨安天鹿新綾織鳳凰溫庭筠詩鴛鴦丨丨初成匹)落錦(盧思道詩垂絲被柳陌丨丨覆桃蹊又劉克莊詩斷)
(璧殘圭零丨丨新碑無數滿湘中)鴛錦(丁六娘十索曲蘭房下翠帷蓮帳舒丨丨)替錦(唐太宗小山賦風辭暄而入暑)
(樹丨丨而成帷)春錦(蘇味道詩桐落秋蛙散桃舒丨丨芳張雨詩露濕紫苔丨似丨)院錦(李嶠詩葉暗庭幃滿花殘丨丨)
(疎)純錦(張說侍射詩序侑以丨丨頒以珍器)苔錦(李白詩濃似丨丨含碧滋)青錦(李白詩片石寒丨丨雲笈七籖)
(丨丨披裳佩玉鈴)波錦(杜甫朝獻太清宫賦紛墮珠而陷碧㸌丨丨而浪繡王安中詩宫簾丨丨漾殿榜字金填)遠錦
(韓愈詩映波鋪丨丨)御錦(武元衡詩丨丨通清禁天書出暗關)碧錦(李賀詩丨丨帖花檉香衾事殘貴周昂詩草平鋪丨)
(丨山遠出青螺)割錦(孟郊韓愈聯句丨丨不酬價構雲冇高營)赬錦(白居易紅石琴薦詩丨丨支綠綺韻同相感深)故
錦(白居易食筍詩紫籜拆丨丨素肌劈新玉李商隐詩鍍鐶丨丨縻輕袘玉筏不動便門鎻)褐錦(白居易新竹詩皮開拆丨)
(丨節露抽青玉)假錦(白居易馬詩洗了頷花翻丨丨走時蹄汗蹋真珠)翠錦(白居易薔薇架詩丨丨挑成字丹砂印著)
(行梅堯臣詩紫服黃金𢃄銀鞍丨丨韉蘇軾詩金鞍冒丨丨王勒垂青絲)裘錦(張祜詩𢃄金師子小丨丨騏驎獰)巴錦
(杜牧詩越香丨丨萬千千)大錦(溫庭筠詩宫城丨丨紅殷鮮)地錦(李商隐詩丨丨排蒼雁簾釘鏤白犀)襞錦(李商)
(隐槿花詩燒蘭才作燭丨丨不成書)簇錦(施肩吾詩丨丨攢花闘勝遊萬人行處最風流馬祖常詩萬花丨丨寶簾垂化日舒)
(舒漏下遲)亂錦(徐仲雅詠椶樹詩葉似新蒲綠身如丨丨纏韓琦觀魚軒詩喜擲舟前翻丨丨静潛波下起圓漚耶律楚材詩)
(瑪瑙屏中簪丨丨)小錦(莊南傑春草歌花裁丨丨繡晴空葉抽碧簟鋪平地)蠻錦(張碧遊春引五陵年少輕薄客丨丨)
(花多春袖窄韓偓李波小妹歌李波小妹字雍容窄衣短袖丨丨紅)榴錦(殷堯藩詩鬢絲日日添頭白丨丨年年照眼明)殘
錦(李羣玉詩未以綵毫還郭璞乞留丨丨與丘遲陸游詩仙蓬雖誤到丨丨只虚名)聚錦(張友正錦𢃄佩吳鈎詩結邊霞)
(丨丨懸處月垂鈎)蟬錦(步非烟詩無力嚴妝倚繡櫳暗題丨丨思難窮)障錦(羅衮謝江陵借宅啟丨丨飄紅則土皆被)
(繡幕雲浮翠則木鮮呈材)鬭錦(孟貫春草碧色詩花黏繁丨丨人藉軟勝茵)挑錦(黃淊詩玉忩丨丨佳人老綺陌啼鸎)
(碧樹枯)挂錦(徐夤詩競渡岸旁人丨丨採芳城上女遺簪)石錦(譚用之詩苔封丨丨棲霞室冰迸衣珠噴玉蟬馬祖)
(常墨竹詩籜鱗穿丨丨節粉𢃄書芸)空錦(梅堯臣詩日愛西湖照丨丨醉看春雨洗燕脂)剝錦(梅堯臣斑竹筍詩便令丨)
(丨煮荆玉廿脆不道簞瓢空)萍錦(歐陽修詩嫩籜筠粉暗渌池丨丨翻)裂錦(司馬光詩林花丨丨狹門路築沙長)法
錦(韓維海棠詩誰將丨丨翻新樣紅綠裝成遍地花袁桷詩憶昔從駕三十年宫壺丨丨紅茸氊)作錦(黃庭堅與秦少章書)
(設欲丨丨當得錦機乃能成錦)爛錦(陳師道詩袍争丨丨催詩筆雨濺明珠落酒船)萋錦(范成大詩太息逢丨丨平生付)
(薄冰)暗錦(楊萬里詩老青交幼綠丨丨出明光)谷錦(岳珂詩丨丨未廻晴日照衣綃聊借淡烟籠)張錦(楊載詩霞)
(彩晨丨丨)異錦(楊載詩襆被冬深裁丨丨)詩錦(薩都拉詩天上賜衣沾雨露山中丨丨織雲霞)赤錦(薩都位詩夜鐺)
(白石煮秋雨玉佩丨丨飄霞裙)露錦(郝經野蓼詩蘆花與蓼花丨丨蕩雪絮)韈錦(劉因詩百錢丨丨天留在禍胎要鑒)
(驪山宫)鯨錦(袁桷詩象牀雲重恩專一丨丨波翻賜叠雙)圍錦(馬祖常畫海棠詩風雨春寒丨丨護豔陽天暖倚闌)
(扶)官錦(馬祖常詩宫花壓帽牌金小丨丨裁袍綬綵多)袍錦(柳貫詩萬廻丨丨麗大覺鉢盂鮮)楓錦(李孝光詩)
(晃衣丨丨飄階葉吹佩松濤度曲風)雕錦(高啟詠袍詩丨丨翦花團三邊總認看)川錦(楊基詩春色鮮明不稱貧越羅)
(丨丨照烏巾)寶錦(魏書苻堅傳堅至五將山姚萇遣其將吳忠圍之堅衆奔散獨左右十數人俄而兵至執堅及其夫人張)
(氏與少女丨丨送詣姚萇萇囚之將害焉堅厲聲大罵謂張氏曰豈令羌奴辱我兒于是殺丨丨)
句文錦(魏志東夷傳景初二年詔書報倭女王曰又特賜汝紺地丨丨丨三匹細斑華罽五張白絹五十匹又西京雜記宣)
(帝繫身毒國寳鏡一枚大如八銖錢常以琥珀笥盛之緘以戚里織成錦亦曰斜文錦又梁簡文帝七勵當戶之榖大文之錦)鹿
行錦(齊書高帝紀太祖上表禁民間華偽衣服不得翦綵帛為雜花不得以綾作雜服飾不得作丨丨丨)羅紋錦(南史)
(陳宣帝紀監豫州陳桃根上織成丨丨丨被表二詔于雲龍門外焚之)金緜錦(隋書何稠傳波斯嘗獻丨丨丨袍組織殊)
(麗上命稠為之稠錦既成踰所獻者)半臂錦(唐書地理志揚州土貢丨丨丨獨窠綾)朝霞錦(五代史四夷附錄契)
(丹阿保機遣使者解里隨頃以良馬貂裘丨丨丨聘梁奉表稱臣以求封冊又杜陽雜編女王國有明霞錦鍊水香麻為之光耀芬)
(馥五色相間又韓愈詩屬思摛霞錦追歡罄縹瓶)雲雁錦(宋史輿服志建隆三年十月近臣軍校增給錦襯袍有翠毛宜)
(男丨丨細丨師子練鵲寶照大錦寶照中錦凡七等蜀錦譜青綠丨丨丨)白鶴錦(宋史輿服志通天冠天版頂上織成龍鱗)
(錦為表紫雲丨丨丨為裏)練鵲錦(宋史輿服志景德元年始詔河北河東陜西三路轉運使副並給方勝丨丨丨)大食
錦(宋史外國傳占城國王著丨丨丨或穿法錦大衫戴七寳裝成金冠躡紅皮履)萬金錦(飛燕外傳后始加大號婕妤上)
(三十六物以賀鴛鴦丨丨丨一匹)五色錦(西京雜記武帝時得貳師天馬以玫瑰石為鞍轡鏤以金銀以綠地丨丨丨為)
(蔽泥)蒲桃錦(覀京雜記霍光妻遺淳于衍丨丨丨二十四匹鄴中記錦有丨丨文丨又有大茱萸小茱萸大博山小博山斑)
(文錦鳳凰朱雀錦韜文錦核桃文錦黃庭堅詩西河驄作丨丨丨雙瞳夾鏡耳卓錐)茱萸錦(見上吳均詩朝衣丨丨丨夜覆)
(蒲萄巵)鳳凰錦(見上又洞冥記末多國人長四寸織麟毛為布以文石為牀人形雖小而室宇崇曠織鳳毛為錦以錦為)
(帷幕也又何中詩錦茵暗輟雙龍枕紋笥密收團鳳錦)朱雀錦(見上)博山錦(見上)鸞章錦(拾遺記周靈王)
(起昆昭之臺以享羣臣張丨丨丨文如鸞翔)列堞錦(拾遺記嶿支國人時來獻貢有丨丨丨文似雲霞覆以日月如城雉)
(樓堞也)愁眉錦(清異錄王建軍中隐語代器械之名以犯者為不祥旗曰丨丨丨)相如錦(清異錄長沙王渲與)
(名娼董和仙客為麗服圖鷫鸘狀號丨丨丨久而都下亦效之陳旅詩不羡丨丨文似丨到官三日詠詩還)連理錦(戊辰)
(雜抄女初至門壻去丈許逆之相者授以紅綠丨丨之丨各持一頭然後入俗謂之通心錦又謂之合歡梁)通心錦(見上)
連螭錦(琅嬛記齊凌波以藕絲丨丨丨作囊四角以鳳毛金飾之實以辟寒香以寄鍾觀玉觀玉方寒夜讀書一佩而徧室)
(俱暖)土貢錦(蜀錦譜吕大防始建錦院織造所織之錦其别有四曰丨丨丨曰官告錦曰臣僚襖子錦曰廣西錦總為六百)
(九十疋)官告錦(見上)盤毬錦(蜀錦譜官告錦四百疋花樣丨丨丨簇四金鵰錦葵花錦八荅暈錦六荅暈錦翠池)
(獅子錦天下樂錦雲鴈錦)瑪瑙錦(蜀錦譜黎州丨丨丨)牡丹錦(蜀錦譜青綠如意丨丨丨)櫻桃錦(蜀錦譜真)
(紅丨丨丨)飛魚錦(蜀錦譜真紅天馬錦真紅丨丨丨)雙題錦(鮑令暉詩君子將遥役遺我丨丨丨)連璧錦
(梁簡文帝詩䄂裁丨丨丨牋織細種花)廻文錦(梁元帝蕩婦秋思賦妾怨丨丨之丨君思出塞之歌袁桷紅梅詩團團似)
(就丨丨丨薄暮凝愁下翠枝楊維楨詩莫令錯送丨丨丨不荅鴛鴦字一封)鄴中錦(梁元帝謝東宫賚塵尾錦帔團扇等)
(啟始興之扇方斯非擬丨丨之丨匹此為輕又段成式詩未有長錢求鄴錦)竹葉錦(徐陵樂府啼看丨丨丨簪罷未能裁)
登高錦(庾信步陸孤氏誌銘鄴地丨丨之丨自濯江波平陽采桑之津躬勞蠶月)連枝錦(李白詩瓊筵寳幄丨丨丨)
機頭錦(賈島方鏡詩背如刀剪丨丨丨)思婦錦(元稹詩改張丨丨丨騰躍賈人牋)皮勝錦(元稹詩果然丨)
(丨丨吉了舌如人)天馬錦(杜牧詩贈之丨丨丨副以水犀梳)文君錦(李羣玉臨水薔薇詩似濯丨丨丨如窺漢)
(女粧)千林錦(李夢符詩洞桃深處丨丨丨巖雪鋪時萬草新)丘遲錦(羅隐詩少瑜鏤管丨丨丨從此西垣使鳳凰)
筵前錦(孔武仲詩花光灼爍丨丨丨酒韻氤氲盞上雲)團窠錦(陸游詩間將西蜀丨丨丨自背南唐落墨花)無
罅錦(陸游觀桃李詩十里織成丨丨丨半天留得未殘霞)千架錦(楊萬里詩一巷海棠丨丨丨兩隄楊柳萬窩絲)句
裁錦(樓鑰詩露章極推轂分韻丨丨丨)一囊錦(戴昺詩風月丨丨丨江湖兩鬢絲)間道錦(葉適詩冰梭丨)
(丨丨玉軫斷紋琴)重暈錦(元德明詩輕細不妨丨丨丨廻旋還恐碎明璫)奚奴錦(元好問詩新詩寫入丨丨丨)
同心錦(陳樵詩窗間昨日丨丨丨染罷香絲不上機)天孫錦(鄭洪詩詩囊織得丨丨丨應寄南城白板扉)燈
下錦(高啓詩少婦自挑丨丨丨諸侯誰贈槖中金)
品(丕飲切官丨又𩔖也衆庶也式也法也又姓)
韻藻三品(易六四悔亡田獲丨丨象曰田獲丨丨有功也注田獲丨丨者一曰乾豆二曰賓客三曰充君之庖又書厥貢)
(惟金丨丨傳金銀銅也又小學紺珠梁元帝為湘東王時筆有丨丨金管書忠孝銀管書德行斑竹管書文章又白居易詩位逾丨)
(丨日年過六旬時)百品(周禮天官内饔掌王及后世子膳羞之割亨煎和之事辨體名肉物辨丨丨味之物應劭漢書注太)
(官令職在正丨丨之羞納四棐之貢)千品(國語天子有丨丨萬官韓愈詩名秩後丨丨詩文齊六經班固東都賦庭實丨丨旨)
(酒萬鍾)程品(漢書任敖傳張蒼為計相時緒正律歷推五德之運以為漢當水德之時上黑如故吹律調樂入之音聲及以)
(比定律令若百工天下作丨丨注言吹律調音以定法令及百工丨丨皆取則也)上品(晉書劉毅傳毅上魏制九品官人有)
(八損疏曰無報于身必見割奪有私于己必得其欲是以丨丨無寒門下品無勢族)妙品(宋史文苑傳李公麟自夏商以來鐘)
(鼎尊彛皆能考定世次辨測欵識聞一丨丨雖捐千金不恤)教品(新序魯君使宓子賤為單父宰子賤請借善書者二人使)
(書憲書丨丨魯君子之至單父使書子賤從旁引其肘書醜者怒之欲好書則又引之書者辭而去歸告魯君魯君曰子賤苦吾擾)
(之不得施其善政也乃命有司無擅徵𤼵單父單父大治)神品(輟耕錄余反人范文彦論畫三品曰氣韻生動出于天成人莫)
(窺其巧者謂之丨丨筆墨超絶傅染得宜意趣有餘者謂之妙品得其形似而不失規矩者謂之能品)能品(見上)殊品
(曹植七啓麗草交植丨丨詭𩔖應璩與岺文瑜書賢聖丨丨優劣異姿左思蜀都賦水物丨丨鱗介異族)祭品(吳萊詩生徒脩)
(棗脯丨丨授葅臡)
增羣品(易序聖人有以仰觀俯察象天地而育丨丨王褒京師突厥寺碑提丨丨于萬福濟蒼生于六道溫庭筠詩丨丨待)
(陶甄)五品(書丨丨不遜謝承後漢書三司位重上和隂陽下訓丨丨劉潛無量夀佛像碑欲宣丨丨將歎三法)庸品(書放)
(齊疏唐堯聖明之主應任賢哲放齊聖朝之臣當非丨丨顔延之廷誥雖曰恒人情不能素盡故當以遠理勝之豈可不務自異而)
(取陷丨丨乎)多品(禮記牲不及肥大薦不美丨丨又不敢用䙝味而貴丨丨所以交于旦明之義也王粲七釋肴有丨丨羞)
(以珍名)六品(左傳楚子入饗于鄭九獻庭實旅百加籩豆丨丨南史到溉傳溉奕棋入第丨丨續漢書百官志治書侍御史)
(糾察丨丨以下)臨品(左傳文公十六年楚子乘驛會師于丨丨注丨丨地名)儀品(漢書梅福傳叔孫通遁秦歸漢制作)
(丨丨)滿品(漢書咸宣傳於是作沈命法曰羣盗起不𤼵覺𤼵覺而弗捕丨丨者二千石以下至小吏主者皆死注品率也以人)
(數為率也)備品(漢書王莽傳太官膳羞丨其丨矣)差品(漢書貨殖傳昔先王之制自天子公侯卿大夫士至于皂隸抱)
(關擊柝者其爵禄奉養宫室車服棺槨祭祀死生之制各有丨丨小不得僭大賤不得踰貴)科品(後漢書安帝紀詔曰舊令)
(制度各有丨丨欲令百姓務崇節約隋書食貨志河清三年定制自春及秋男二十五已上皆布田畝蠶桑之月婦女十五已上皆)
(營蠶桑孟冬刺史聽審邦教之優劣定殿最之丨丨)九品(後漢書皇后紀論秦并天下多自驕大宫備七國爵列丨丨魏志陳)
(羣傳徙為尚書制丨丨官人之法羣所建也潘岳有丨丨議又唐書藝文志圍棋後丨丨序錄一卷)條品(後漢書劉表傳操軍)
(到襄陽乃釋嵩之囚以其名重甚加禮待使丨丨州人優劣皆擢而用之按嵩韓嵩也論衡五曹自有丨丨簿書自有故事)員
品(後漢書袁紹傳道路以目百辟鉗口尚書記期會公卿充丨丨而已)情品(後漢書黨錮傳聖人導民理性裁抑宕佚慎其)
(所與節其所偏雖丨丨萬區質文異數至于陶物振俗其道一也)區品(後漢書西域傳論若其境俗性智之優薄産載物𩔖)
(之丨丨川河領障之基源氣節凉暑之通隔莫不備寫情形審求根實)七品(晉書律歷志所校古法有丨丨一曰姑洗玉律)
(二曰小吕玉律三曰西京銅望臬四曰金錯望臬五曰銅斛六曰古錢七曰建武銅尺梅堯臣李仲求寄建溪洪井茶丨丨詩忽有)
(西山使始遺丨丨茶末品無水暈六品無沉柤五品散雲脚四品無粟花三品若瓊乳二品罕所加絶品不可議甘香焉等差)資
品(晉書賀循傳陸機薦循疏曰謹條丨丨乞蒙簡察)濫品(宋書文帝紀論罰有恒科爵無丨丨)幽品(宋書明帝紀簡)
(惠之化有孚羣萌好生之德無漏丨丨)新品(宋書顔竣傳沈慶之議曰宜聽民鑄錢郡縣開置錢署樂鑄之家皆居署内去)
(春所禁丨丨一時施用許渾詩長覆舊圖碁勢盡遍添丨丨藥名多)二品(宋書恩倖傳論凡厥衣冠莫非丨丨白居易詩月俸)
(百千官丨丨朝廷雇我作閒人)高品(宋書羊元保傳元保既善棋而何尚之亦雅好其事吳圴禇胤年七歲便入丨丨及長冠)
(絶當時沈約棋品序漢魏名賢丨丨間出晉宋盛士逸思争流)棋品(見上南史陸瓊傳梁武帝詔校定丨丨到溉朱异以下竝)
(集瓊時年八歲于客前覆局由是都下號曰神童唐書藝文志范汪等注丨丨五卷藝經丨丨有九一曰入神二曰坐照三曰具體)
(四曰通幽五曰用智六曰小巧七曰闘力八曰守愚九曰若拙)寒品(梁書武帝紀詔曰有能通一經始末無倦者雖牛監羊肆)
(丨丨後門竝隨才試吏勿有遺隔唐書陸餘慶傳餘慶于丨丨晚進必悉力薦藉人有過輙面折退無一言)逸品(梁書武帝)
(紀帝六藝備&KR0570;碁登丨丨隂陽緯候卜筮占决竝悉稱善法書要錄鍾張羲獻超然丨丨輟耕錄黃子久畫山水宗董巨自成一家)
(可入丨丨劉禹錫詩詩家登丨丨釋氏悟真筌)選品(梁書徐勉傳勉善屬文勤著述在選曹撰丨丨五卷)名品(南史齊武)
(陵王曅傳曅少時無碁局乃破荻為片縱横以為碁局指點行勢遂至丨丨隋書經籍志搢紳之徒或取官曹丨丨之書撰而錄之)
(别行於世宋齊己後其書益繁唐書藝文志虞禹吳士人行狀丨丨二卷)昔品(南史蕭琛傳齊明帝用法嚴峻尚書郎坐杖罰)
(者皆即科行琛啟曰郎有杖起自後漢爾時郎官位卑親主文案與令史不異今方參用高華吏部又近于通貴不應官高丨丨而)
(罰遵曩科)流品(南史王僧綽傳累遷尚書郎參掌大選究識丨丨任舉咸盡其分王儉禇淵碑文内贊謀謨外康丨丨王筠讓)
(吏部尚書表銓鏡丨丨平均衡石)門品(魏書韓顯宗傳李沖曰未審上古以來置官列位為欲為膏粱兒地為欲益治贊時)
(高祖曰俱欲為治冲曰若欲為治陛下今日何為專崇丨丨不有拔才之詔)&KR0564;品(魏書源懷傳懷奏曰伏尋條制丨丨已下)
(罪𤼵逃亡遇恩不宥仍流妻子雖欲抑絶奸塗匪為通式)清品(魏書張彛傳彛子仲瑀上封事求銓别選格排抑武人不使預)
(在丨丨由是衆口喧喧謗讟盈路鄭谷詩省署隨丨丨漁舟爽素期)班品(周書盧辯傳辯依周禮建六官置公卿大夫士并撰)
(次朝儀車服器用多依古禮魏恭帝三年始命行之厥後世有損益事不師古官員丨丨隨意變革)漏品(隋書天文志劉向鴻)
(範傳記武帝時大率二至之後九日而增損一刻光武之初亦以百刻九日加減法編於甲令為常符丨丨)詩品(隋書經籍)
(志鍾嶸丨丨三卷唐書藝文志李嗣真丨丨一卷韋渠牟詩終須撰取新丨丨更比芙蓉出水花元好問詩若從華實評丨丨未便)
(吳儂得錦袍)士品(隋書經籍志海内丨丨一卷)當品(唐書地理志丨丨州隸雅州都督府)書品(唐書藝文志庾)
(肩吾丨丨一卷張又新東林寺建碑記北海守李公文人之雄丨丨之能者也)畫品(唐書藝文志李嗣真丨後丨一卷姚最續)
(丨丨一卷裴孝源丨丨錄一卷國史𥙷王維丨丨妙絶于山水平遠尤工)甄品(唐書楊師道傳太宗數訪羣臣才行師道雖有)
(所推進而乏丨丨周權惠山寺酌泉詩陸翁丨丨親試嘗翠浪煮出松風香)華品(宋史樂志天子九嬪王宫六寢有煒令儀)
(載秩丨丨)轉品(宋史選舉志文班中書舍人武班大將軍以上竝許蔭補如遇丨丨許更蔭一子)極品(宋史職官志凡)
(内侍遷都都知遂為内臣之丨丨)絶品(宋史食貨志茶之産于東南者霅川顧渚生石上者謂之紫筍毗陵之陽羡紹興之)
(日鑄婺源之謝源隆興之黃龍雙井皆丨丨也圖畫見聞誌陸晃嘉禾人善畫田家人物意思疎野落筆成像不預搆思故所畫卷)
(軸或為丨丨歐陽修詩杜家花雖非丨丨猶可開顔為之飲)花品(宋史藝文志丨丨記一卷春渚紀聞歷數丨丨白而香者)
(十花八九也至于菊則白者輙無香花之黃八九無香至于菊則黃者乃始有香是亦所禀之異未易以理推者也)饌品(宋史)
(石保吉傳保吉累世將相家多財雖丨丨亦設以綵繢)題品(宋史楊億傳當時文士咸賴其丨丨溫庭筠詩武庫方丨丨)
評品(元史竇默傳默為人樂易平居未嘗丨丨人物與久居溫然儒者也至論國家大計面折廷諍人謂汲黯無以過之)榮
品(易林子孫丨丨長安不殆)動品(竹譜植物之中有草木竹猶丨丨之中有魚鳥獸也)中品(顔氏家訓仕宦稱泰不過)
(處在丨丨前望五十人後顧五十人足免耻辱無傾危也黃庭堅題跋唐彦猷得歐陽率更書數行精思學之遂以書名天下近世)
(榮咨道費千金聚天下竒書而翰墨不能入丨丨以此觀之在精而不在博也)小品(世說有北來道人與林公相遇于瓦官寺)
(共講丨丨釋氏辨空經詳者為大品略者為丨丨)十品(通典將軍以班多者為貴凡丨丨二十四班品十取其盈數班二十)
(四以法氣序)前品(續畫品錄張僧繇雖云晚出殆亞丨丨)鬭品(大觀茶論凡芽如雀舌榖粒者為丨丨一鎗一旗為)
(揀芽一鎗二旗為次之餘斯為下澄懷錄東坡云食既飽以廬山康王谷水烹曾坑丨丨梅堯臣和杜相公蔡君謨寄茶詩團香已)
(入中都府丨丨争傳太傅家蘇軾荔支歎争新買寵各出意今年丨丨充官茶)腰品(清異錄唐劎具稍短常施于脇下者名丨)
(丨)木品(法藏碎金錄花有榮落果有甘苦丨丨之常也年有盛衰情有憂樂人倫之常也)目品(筆記劉夢得巧于用)
(事故韓柳不加丨丨焉)茶品(歸田錄丨丨莫貴于龍鳳謂之團茶凡八餅重一斤畫墁錄有唐丨丨以陽羡為上供建溪北)
(苑未著也貞元中常袞為建州刺史始蒸焙而研之謂研膏茶陸龜蒙詩閒臨静案修丨丨獨傍深溪記藥科)菊品(仇池筆記)
(勃遜之會議于潁或言洛人善接花歲出新枝而丨丨尤多遜之曰菊當以黃為正餘可鄙也范成大菊譜秋金鈴出西京開以九)
(月余頃年至京師始見此菊戚里相傳以為愛玩其後丨丨漸盛香色形態往往出此花上而人之貴愛寞落矣)出品(畫史)
(杭僧真慧畫山水佛像近世丨丨惟翎毛墨竹有江南氣象)精品(畫史賞鑒家謂其篤好遍閱記錄又復心得或自能畫故)
(所收皆丨丨蘇軾焦千之求惠山泉詩丨丨厭凡泉願子致一斛)建品(宣和北苑貢茶錄陸羽茶經裴波茶述皆不第丨丨)
(蓋昔者山川尚閟靈芽未露至于唐末然後北苑出為之最)仙品(宣和書譜吳彩鸞唐韻字畫雖小而寬綽有餘全不𩔖世)
(人筆當於丨丨中求之謝邈謝人惠琴材詩七弦妙制饒丨丨三尺良材稱道情)硯品(遊宦紀聞丨丨中端石人皆貴重之)
(載于譜紀取名各異)水品(吳郡諸山錄至能簡云來日登天平須攀援至遠公亭及諸石屏處白雲泉名在丨丨其色凝白蓋)
(乳泉也陸游小軒詩麟筆殘功成丨丨蛇圖餘思入棋枰)魚品(桂海虞衡志蝦魚出灕水肉白而豐竹魚出灕水狀似青魚味)
(如鱖魚南中丨丨如鯉鯽輩皆有之而以蝦竹二魚為珍)竹品(桂海虞衡志異草瑰木多生窮山荒野其不中醫和匠石者人)
(亦不采故所識者少惟丨丨乃多桀異併附于錄)蕈品(菌譜麥蕈多生溪邊沙壤鬆土中味殊美丨丨最優)燈品(乾淳)
(&KR0882;時記丨丨至多蘇福為冠新安晚出精妙絶倫)竒品(癸辛雜識至元斥賣内府故書于廣濟庫有出相彩畫本草一部極)
(竒此書中丨丨也司馬光安國寺及諸園賞牡丹詩一城丨丨推安國四面名園接月波陸游詩星毬皺玉雖丨丨終億戎州綠荔)
(支)貴品(酒譜張籍詩云釀酒愛乾和即今人不入水酒也并汾間以為丨丨名之曰乾酢酒)萬品(謝莊明堂歌萌動達)
(丨丨新王屮頭陀寺碑九衢之草千計四照之花丨丨劉之遴與劉孝標書彌綸天地纏絡丨丨高允祭岱宗文吐納風雲育成丨)
(丨)億品(孔稚圭荅蕭司徒書萬門朗奥丨丨宣玄言雖願違心不覺醉)菜品(沈約與約法師書至于歲時包篚每見請)
(求凡厥丨丨必令以薦)生品(沈約均聖論人為含靈之首獸為丨丨之末)魪品(沈約懴悔文毛羣丨丨事允庖厨)
懦品(沈約彈王源文臣實丨丨謬掌天憲)靈品(江淹菖蒲贊藥實丨丨爰廼輔性宋祁藥市詩丨丨羅賈區仙芬冐闉舍)
具品(江淹蓮華賦檢水陸之丨丨閱山海之異名)彝品(江淹為何詹事拜吏部尚書詔弼諧丨丨謨明庶績)薦品
(江淹謝開府辟召表臣謬贊國機職宜冰鑒未能澄形照藝丨丨任官)氣品(江淹拜中書郎謝表皇衢大融丨丨呈觀)賦
品(江淹為蕭太傅重讓揚州表裁天丨丨制地平施)鴻品(江淹為蕭太尉謝啓丨丨清飾已藹金圖秀鼎號銘共茂瑶篆)
異品(江淹山中楚辭薦四海之丨丨傾東岳之庶羞)外品(江淹建平王太妃周氏狀第高恒倫秩踰丨丨)副品(陶宏)
(景本草序以神農本經三品合三百六十五為主又進名醫丨丨亦三百六十五合七百三十種精麤皆取無復遺落)銓品
(任昉王文憲集序丨丨人倫各盡其用)庶品(陸倕拜吏部郎表銓衡丨丨歴選賓寮)分品(裴子野丹陽尹湘東王善)
(政碑疏爵丨丨奄冇瀟湘)賤品(劉潛謝國姻啟素里庸族蓬衡丨丨)苞品(徐陵詠□詩朱實挺荆南丨丨擅珍淑)常
品(唐武德元年詔宗緒之情義越丨丨宜加惠澤以明等級)蕞品(李善上文選注表蓬衡丨丨樗散陋姿)道品(李嶠)
(昭慶寺什迦像碑窺丨丨于掌握接聖期于旦暮雲笈七籖若是仙家丨丨自有仙光不假日月)素品(上官儀盧𡵨州請致)
(仕表三河丨丨一藝罕稱)塵品(張文成什迦像碑為丨丨之醫王作羣生之慈父)微品(陳子昂諫刑書草木丨丨天恩)
(降休)盈品(蕭穎士贈韋司業書綺筵四匝珍羞丨丨)藥品(元結菊圃記在丨丨是良藥為蔬菜是佳蔬陸游詩小雨荷鉏)
(分丨丨乍凉扶杖看優場翁卷詩多諳丨丨曾因病却著荷衣欲避名)進品(劉禹錫儼公碑生九年樂為僧抱經笥入岣嶁)
(山從名師執業凡丨丨受具聞經傳印皆當時大長老雲笈七籖證入無為丨丨聖階)恒品(吕溫賀冊皇太子表臣守官荒)
(服稱賀無階竊抃嶺隅倍萬丨丨)量品(白居易策林謹按國朝舊典丨丨而授地計田而出租)一品(白居易詩天上)
(中台正人間丨丨高李德裕有會昌丨丨集)說品(姚合詩養生宜縣僻丨丨喜官微)隔品(姚合詩舊隐同溪遠周行)
(丨丨遥王禹偁詩郎吏雖丨丨同直白玉堂)鄉品(羅衰謝監修相公啓丨丨慙卑朝班愧近)閒品(皮日休酒槍詩若得)
(伴琴書吾將著丨丨)松品(僧貫休詩丨丨落落雪格索索)初品(周必大題跋淳熙甲辰今太皇太后慶七十于德夀宫推)
(恩四海廬陵進士歐陽鉞以高年賜丨丨服)味品(王禹偁詩既無甘旨慶焉用丨丨煩)團品(梅堯臣蒙頂茶詩比來唯)
(建溪丨丨敵湯餅)月品(王拱辰詩既蒙丨丨定人物不敢循避違風期)心品(蘇軾題跋楞伽阿䟦多羅寳經先佛所說)
(微妙第一真實了義故謂之佛語丨丨)殽品(蔡京延福宫曲宴記器用丨丨瓌竒精緻)泉品(陸游詩高下從丨丨縱横)
(記酒籌)俎品(葉適詩歌聲妙欸乃丨丨窮蛤蜃)佳品(劉克莊題跋蔡公詩云茘枝纔似小青梅蓋四月初作四月未)
(有荔枝所謂似小青梅者乃一種早荔名火山亦有丨丨熟以五月間人不以為貴也許冇壬未央宫瓦硯詩世傳銅雀亦丨丨搜)
(抉黃壤今無遺)對品(王惲詩丨丨班分玉筍行一時望拜殿西廂)辣品(王惲琉璃肺詩擊鮮為具樂朋簪丨丨流馨漲)
(綠沈)律品(柳貫詩審樂豈能遺丨丨采芳終擬得蘭蓀)尤品(宋无蕃釐觀感瓊花詩丨丨終蕪沒珍蕤逐水涯)錢
品(吳萊詩我觀泉志頗識錢古今丨丨不一傳)南品(戴良聯句陸味萃丨丨海腥極東烹)
水土品(禮記籩豆之實丨丨之丨也又南史孔休源傳休源寓於宗人少府孔登侍中范雲命駕到少府登謂詣已備水陸)
(之品雲駐筯命休源及至命取其常膳正有赤倉米飯蒸鮑魚雲食休源食不舉主人之饌登深以為愧韓愈南海神廟碑水陸之)
(品狼籍籩豆)壑源品(大觀茶論本朝之興歲修建溪之貢龍團鳳餅名冠天下而丨丨之丨亦自此而盛曾鞏方推官寄)
(新茶詩採摘東溪最上春丨丨諸葉丨尤新)官階品(歸田錄錢思公官兼將相丨丨丨皆第一自云平生不足者不得于)
(黃紙書名每以為恨也又隋書經籍志新定官品二十卷梁沈約撰王儉公府長史朝服議按晉令公府長史官品第六掾屬官品)
(第七又陸龜蒙詩籙字多階品華陽足弟兄)淄澠品(煑茶小品擷華掇秀多識草木之名激濁揚清能辨丨丨之丨)端
溪品(歙州硯譜洞靈巖石瑩净可擬丨丨之丨而石理燥慢)瑶池品(苕溪漁隐叢話曼卿詠小桃絶句云生色深紅)
(綬𢃄長宫簾寒在井欄香誰家升上丨丨丨先得春風一面粧)牡丹品(陳州牡丹記洛陽丨丨之丨見于花譜然未若陳州)
(之盛且多也園戶植花如種黍粟動以頃計)沙溪品(品茶要錄凡肉理怯薄體輕而色黃試時雖鮮白不能久泛香薄而)
(味短者丨丨之丨也凡肉理實厚體堅而色紫試時泛盞凝久香滑而味長者壑源之品也)雲和品(鮑照拜侍郎上疏雕)
(瓠飾笙備丨丨之丨潢汙流藻充金鼎之實)冲素品(江淹王光祿為征南湘州詔丨丨之丨朝望攸歸)淨戒品
(江總攝山棲霞寺碑修丨丨之丨詣得道之僧整忍辱之衣入安禪之室又香贊還符戒品薰修福田)二府品(蘇頲能元)
(皓左散騎常侍制聯八貂之貴同丨丨之丨)錡釜品(楊炎燕支山神寧濟公祠堂碑每歲盛秋以笙鏞之器丨丨之丨率)
(封内以望之索羣神以會之)功德品(李紳大光天師碑余生未期歲乳病暴作而不啼不覽者七辰師至命乳母洗滌焚)
(香乃朗念法華至丨丨丨遂起席而坐拱而開目師飲以杯水遂命乳哺疾乃隨愈)疎成品(張祜詩自喜丨丨丨生前不怨)
(嗟)西都品(梅堯臣求牡丹詩莫問丨丨丨存吾舊友評)陸生品(梅堯臣嘗惠山泉詩大禹書不載丨丨丨嘗著)
雪堂品(蘇軾乞桃花茶栽東坡詩他年丨丨丨尚記桃花裔)篔簹品(孔武仲惜竹詩故園未乏丨丨丨十頃繁隂六)
(月寒)賢愚品(孔平仲選官圖口號錯雜丨丨丨偏頗造化權)雲華品(馮熙載詩帝傍侍女丨丨丨玉立仙標及時韻)
江介品(馬祖常詩眷言丨丨丨紛葩號南珍)山中品(高啓詩艾納丨丨丨都夷海外芬)蓴絲品(李東陽石)
(首魚詩風流不鬭丨丨丨軟爛偏宜豆乳堆)
枕(章荏切丨席又姓又沁韻)
韻藻角枕(詩丨丨粲兮錦衾爛兮司馬相如美人賦茵褥重陳丨丨横施白居易詩丨丨截寒玉)伏枕(詩寤寐無)
(為輾轉丨丨張華詩丨丨終遥夕寤言莫予應李白詩丨丨寄賓館)高枕(漢書高后紀酈寄說禄曰何不速歸將軍印以兵屬)
(太尉足下丨丨而王千里此萬世之利也韓愈與鳳翔邢尚書書戎狄棄甲而遠遁朝廷丨丨而不虞是豈負大丈夫平生之志願)
(哉)安枕(漢書英布傳布𤼵兵反上乃見問薛公對曰使布出于上計山東非漢之有也出于中計勝負之數未可知也出于)
(下計陛下丨丨而卧矣)玉枕(晉書王澄傳王敦為江州鎮豫章澄過詣敦請澄入宿隂欲殺之而澄左右有二十人持鐵馬)
(鞭為衛澄手嘗捉丨丨以自防故敦未之𤼵五代史史宏肇傳燕人何福進有丨丨遣僮賣之淮南以鬻茶僮隐其錢福進笞責之)
(僮乃誣告福進得趙延夀丨丨以遺吳人宏肇捕治福進棄市司馬光詩丨丨醉人從獨卧金羈倦客聽先歸)長枕(唐書讓皇)
(帝傳初帝五子賜第上都慶隆坊號五王宅玄宗為太子嘗製大衾丨丨將與諸王共之)扇枕(東觀漢記黃香至孝暑月則丨)
(丨寒則身温枕席張說詩天從丨丨願人遂倚門情)警枕(吳越備史錢鏐武肅王在軍未嘗睡末年用圓木作枕熟睡則欹名)
(丨丨)撫枕(張華詩丨丨獨嘯歎感慨心内傷張率歌愁來夜遲猶歎息丨丨思君終反仄)獨枕(江淹詩丨丨凋雲鬢孤燈)
(損玉顔柳惲𢷬衣詩孤衾引思緒丨丨悵憂端)孤枕(李白詩醉後失天地兀然就丨丨李商隐戲贈張書記詩别館君丨丨空)
(庭我閉關又蘇轍河冰詩悄然丨寂丨覺此凝冽氣)山枕(馬祖常詩丨丨藉雲潤水簟疑冰輕)
佞人枕(魏志蘇則傳董昭嘗枕則膝卧則推下之曰蘇則之膝非丨丨之丨也)虎魄枕(南史宋武帝紀寧州嘗獻)
(丨丨丨光色甚麗價盈百金時將北伐以虎魄療金創上大悦命碎分賜諸將覀京雜記趙飛燕為皇后其女弟在昭陽殿遺飛燕)
(琥珀枕龜文枕李白詩且留琥珀枕或有夢來時李商隐詩冰紋簟上琥珀枕旁有墜釵雙翠翹)龜文枕(見上)虎頭
枕(拾遺記咸熙二年檢寳庫中得一玉丨丨丨帝該古博聞云漢誅梁冀得一玉丨丨丨云單池國所獻檢其頷下有篆書字云)
(是帝辛之枕嘗與妲己同枕之是殷時遺寶也侯鯖錄李廣與兄弟獵于宜山之北見卧丨焉射之一矢即斃斷其丨為丨示服猛)
(也鑄銅象其形為溲器示厭辱之也至今溲器謂之虎子或為虎枕)金荆枕(南方草木狀荆寧浦有三種丨丨可作丨紫荆)
(堪作牀白荆堪作履與他處牡荆蔓荆全異古詩紫荆持作牀丨丨持作丨)囊中枕(異聞集吕公經邯鄲邸中有盧生自)
(歎貧困不達言訖思睡主人方炊黃粱翁探丨丨丨以授生曰枕此則榮遇如意生枕之夢自枕竅中入至其家未幾登第出入將)
(相五十餘年貴盛無比年八十餘老病而卒欠伸而寤顧吕公在旁主人黃粱猶未熟)吕公枕(見上薩都拉鸚鵡曲繁華)
(一夢人不知萬事邯鄲丨丨丨)邯鄲枕(見上吳澄詩黍炊丨丨丨樹響箕山瓢)遊仙枕(開元天寳遺事龜兹國進)
(奉枕一枚其色如瑪瑙温温如玉其製作甚樸素若枕之則十洲三島四海五湖盡在夢中所見帝因立名為丨丨丨)夜明
枕(開元天寳遺事虢國夫人有丨丨丨設于堂中光照一室不假燈燭鄭嵎冿陽門詩堂中特設丨丨丨銀燭不張光鑒帷)重
明枕(杜陽雜編大軫國貢丨丨丨潔白如水晶中有樓臺之狀有小道士持香持簡循環不已)色綾枕(酉陽雜俎臺山)
(有色綾木理如綾文又呼丨丨丨)七寶枕(墨莊冗錄郭翰乘月卧庭中空中一少女冉冉下曰吾天上織女也帝命游人)
(間願乞神契乃升堂共枕至曉辭去後夜復來至七夕忽不來數夜方至曰帝命有期便當永訣以丨丨丨留贈而去又李賀詩寶)
(枕垂雲選春夢鈿合碧寒龍腦凍)相思枕(李白詩為君留下丨丨丨)天地枕(李白詩醉來卧空山丨丨即衾丨仇)
(遠詩蕉鹿夢回丨丨丨蓴鱸興到水雲舟)玻瓈枕(溫庭筠詩水晶簾動丨丨丨又丨丨丨上聞天雞)
增篋枕(禮記縣衾丨丨斂簟而襡之)車枕(周禮冬官車軫四尺疏軫輿後横木即今之丨丨木也)就枕(漢書)
(王莽傳莽憂懣不能食讀軍書倦因馮几寐不復丨丨矣韓愈詩昏昏還丨丨惘惘夢相值李建勲詩丨丨渾無睡披衣却出行)
被枕(後漢書祭祀志自雒陽諸陵至靈帝皆以日上飯太官送用物園令食監典省其親陵所宫人隨鼓漏理丨丨具盥水陳)
(嚴具)撤枕(梁書武帝紀當食投箸方眠丨丨)夜枕(梁書沈約傳躬靡暇于朝食常求衣于丨丨陸游詩浙江百里遠丨)
(丨聞驚濤張憲詩丨丨花頻妒春衫酒半淹)留枕(南史梁宗室映傳荆州上津鄉人張元始至九十七方生兒兒遂無影將)
(亡人人告别山林樹木處處履行而終時人以為知命湘東王愛奇重異丨其丨李商隐詩賈氏窺簾韓掾少宓妃丨丨魏王才)
煮枕(南史徐嗣伯傳秣陵人張景年十五腹脹而黃衆醫不能療以問嗣伯嗣伯曰此石蚘耳極難療當取死人枕煮之依語)
(丨丨以湯投之得蚘蟲頭堅如石五升病即差)埋枕(南史徐嗣伯傳沈僧翼患眼痛後多見鬼物以問嗣伯嗣伯曰邪氣入肝)
(可覓死人枕煮服之丨丨于故處如其言愈)借枕(南史陳顯達傳顯達侍宴酒後啟上丨丨帝令與之)擲枕(南史王茂)
(傳茂有驍名帝將舉大事令腹心鄭紹叔往候之遇其卧紹叔曰使君家門塗炭今欲起義長史那猶卧茂因丨丨起)木枕
(唐書卓行傳陽城嘗以丨丨布衾質錢人重其賢争售之陸游詩菅席多年敗見經布衾丨丨伴殘更)藤枕(元史李謙傳謙)
(扈駕至上都賜以銀壺丨丨)取枕(淮南子楚將子𤼵好求技道之士有善為偷者請見子𤼵出見而禮之無幾何齊興兵伐)
(楚子𤼵兵三却於是市偷進請曰臣冇薄技願為君行之偷夜解齊將軍之幬帳而獻之子𤼵因使人歸之明日又復往丨其丨又)
(使人歸之明日又復往取其簪又使人歸之齊師大駭乃還師而去)石枕(覀京雜記魏哀王冢牀上丨丨一枚塵埃朏朏甚高)
(似是衣服白居易詩斜文花丨丨卧咏蘂珠篇皮日休詩丨丨冷入腦笋席寒侵肌陸游詩紗㡡丨丨蕭然卧付與今宵幽夢長)
奠枕(法言昔姬公用於周而四海皇皇丨丨於京冷齋夜話范堯夫謫永州閉門人稀識面客苦欲見者或出則問寒暄而已)
(僮掃榻丨丨于是揖客解𢃄對卧楊載詩中天會合寧非數坐見蒼生丨丨安)金枕(搜神記隴西辛道度者游學至雍州城四)
(五里北見一大宅有青衣女子在門度詣門下求飱女子入告秦女命召入經三宿取丨丨與度乃分袂泣别又李商隐詩冰簟且)
(眠丨鏤丨瓊筵不醉玉交杯)神枕(神仙傳泰山老父者不知姓字漢武帝東廵狩見老人狀如五十許肌膚光華帝問有何)
(道術對曰臣遇有道者教臣絶榖但服术飲水并作丨丨枕中有三十二物其三十二物中有二十四物以當二十四氣八毒以應)
(八風臣行之轉老為少)圓枕(聞見前錄富公未第時讀書於水南天宫寺三學院夜枕丨丨庶睡不能久欲有所思其勤苦)
(如此)文枕(張華枕箴安安丨丨貳彼弁冠)接枕(潘岳楊仲武誄惟我與爾對筵丨丨)流枕(潘岳寡婦賦氣憤薄而乘)
(胸兮涕交横而丨丨)芳枕(殷道陽枕贊孰若丨丨無動無勞)昵枕(謝惠連雪賦願低帷以丨丨念解珮而褫紳)丹
枕(梁簡文帝七勵華蒲萄之綺衾麗芬若之丨丨徐陵玉臺新詠序雲飛六甲高擅玉函鴻烈仙方長推丨丨劉筠詩未許香囊)
(安肘後獨憐丨丨在房中)拂枕(劉遵詩幸承丨丨選侍奉畫堂中)花枕(劉孝威詩夢啼漬丨丨覺淚濕羅巾)分枕
(徐陵諫仁山深法師罷道書同衾丨丨猶有長信之悲坐卧忘時不免秋胡之怨)送枕(庾信燈賦卷衣秦后之牀丨丨荆臺)
(之上)柏枕(唐明皇端午宴羣臣詩序丨丨桃門驗方術于經記綵花命縷觀問遺于風俗)穴枕(唐明皇詩丨丨通靈氣)
薦枕(王勃雜曲若向陽臺丨丨何啻得勝朝雲孫逖詠梅詩花落彈棋處香來丨丨前李白詩丨丨嬌夕月李商隐詩楚妃交)
(丨丨)瑶枕(王翰詩燈前含笑更羅衣帳裏承恩薦丨丨)正枕(杜甫詩丨丨當星劍收書動玉琴)冷枕(韋應物詩)
(斜月纔鑒帷凝霜偏丨丨蘇轍詩丨丨單衣小竹牀卧聞秋雨滴心凉)撒枕(李端詩丨丨銷行蟻移杯失畫蛇)老枕
(劉禹錫詩丨丨知將雨高忩報欲明蘇軾詩赤鱗如琥珀丨丨勝玻瓈)琴枕(張籍詩就石安丨丨穿松壓酒槽)倒枕
(元稹詩雨瀟瀟兮鵑咽咽顛冠丨丨燈臨滅)衾枕(元稹詩星繁河漢白露逼丨丨清)欹枕(元稹詩誰憐獨丨丨斜月)
(透忩明溫庭筠詩丨丨情何苦)轉枕(白居易詩丨丨頻伸書帳下披裘箕踞火爐前)推枕(白居易詩攬衣丨丨起徘徊珠)
(箔銀屏迤邐開張養浩詩睡殘蕙月猿丨丨)香枕(白居易詩醉依丨丨坐慵傍煖爐眠又范浚詩獨夜不眠丨草丨東廂斜)
(月上金鋪)抱枕(白居易詩丨丨無言語空房獨悄然)驚枕(孟郊詩朝行多危棧夜卧饒丨丨)倦枕(司空曙詩丨丨)
(欲徐行開簾秋月明陸游詩丨丨不成千里夢)鴛枕(楊衡詠春色詩夕迷丨丨上朝漫綺絃中)粲枕(李商隐詩永令虚丨)
(丨長不掩蘭房)客枕(李商隐詩朝吟搘丨丨夜讀潄僧瓶陸游詩七年不到楓橋寺丨丨依然半夜鐘元好問詩雪屋燈青丨)
(丨孤眼中了了見歸途高啓詩帝城春雨送春殘雨夜愁聽丨丨寒)廻枕(李商隐詩綵樹轉燈珠錯落繡檀丨丨玉雕鎪)夢
枕(殷堯藩詩雞催丨丨司晨早更咽寒城報點遲葛長庚樂府馬瑙游仙之丨丨龍綜辟寒之寳砂)暖枕(許渾詩丨丨眠)
(溪柳僧齋昨夜期)晝枕(趙嘏詩山當丨丨石牀稳泉落夜忩烟樹深)醉枕(薛能寄鶴詩夜唳聞時丨丨醒歐陽修詩)
(亂石驚灘喧丨丨淺沙明月入船窗)側枕(李羣玉詩丨丨對孤燈衾寒不能寐)稳枕(司空圖詩舊居留丨丨歸卧聽秋鐘)
恨枕(李建勲詩丨丨堆雲髻啼襟揾月黃)竹枕(李建勲詩窗隂連丨丨藥氣染茶甌陳與義詩笑撫江南丨根丨一尊呼)
(起鼻中雷楊萬里詩午思昏昏不肯醒倦投丨丨睡難成陸游詩更著高安丨根丨不妨專享北忩風)舊枕(張佖詩香濃眠)
(丨丨夢好醉春杯)秋枕(劉兼詩夜忩颯颯搖寒竹丨丨迢迢夢故山)豆枕(僧齊己詩丨丨欹凉冷蓮峯入夢魂)搘
枕(林逋詩寥然獨丨丨淮月上山城陸游詩老病貪丨丨何由共一樽又斷香漠漠便支枕)雕枕(梅堯臣詩龍腦篆香盤屈)
(曲虎頭丨丨剔空嵌)宿枕(梅堯臣聞櫓詩漸向寒灣遠遥應丨丨驚)夕枕(梅堯臣詩歸心不避危丨丨屢成魘)清枕
(梅堯臣詩我老都無游樂意似君丨丨睡侵晨)方枕(歐陽修試筆介甫嘗云夏月晝睡丨丨為佳問其何理云睡久氣蒸枕熱)
(則轉一方冷處)移枕(文同詩竹簟屢丨丨石盤頻浸花戴表元詩將茶冰箸煮丨丨雪篷眠)曉枕(王安石詩丨丨不容)
(春夢到夜燈唯許月華侵陸游丨丨詩丨丨鶯聲𢃄夢聽忽看淡日滿忩櫺)午枕(王安石丨丨詩丨丨花前簟欲流日催紅)
(影上簾鈎蘇軾詩聊欲廢書眠秋濤喧丨丨王惲詩丨丨不容詩夢就春風吹雨下危巔)水枕(蘇軾詩丨丨能令山俯仰風船)
(解與月徘徊)瓦枕(蘇軾詩暫借藤牀與丨丨莫教孤負竹風凉吕榮陽詩竹牀丨丨虚堂上卧看江南雨後山)一枕
(蘇軾詩三杯軟飽後丨丨黑甜餘注浙人謂飲酒為軟飽俗謂睡為黑甜)旅枕(蘇軾詩板閣獨眠驚丨丨木魚曉動隨僧粥党)
(懷英詩丨丨勞歸夢家山入去程)虚枕(張耒詩落落疎簾邀月影嘈嘈丨丨納溪聲)短枕(陳師道詩寒忩冷硯欲生)
(塵丨丨長衾却自親)春枕(韓駒詩長淮白浪搖丨丨故國青山接夜航陸游詩丨丨悠然夢何許兩枝笻杖唤魚潭張雨詩驚)
(破幽人丨丨夢一忩斜月半梢横)野枕(朱松詩丨丨殘歸夢)酣枕(陸游詩化蝶方丨丨聞雞又著鞭)羈枕(陸游)
(詩丨丨不成寐羸驂曉出城)幽枕(陸游詩禽語驚丨丨冰消漲野塘)菊枕(陸游詩頭風便丨丨足痺倚藜牀洪希文)
(詩桃笙寄憊懣丨丨便昏花)麝枕(陸游詩丨丨何曾禳夢惡玉壺空解貯啼紅)投枕(陸游詩三更丨丨忩月白老夫)
(哦詩聲嘖嘖)寒枕(方岳詩霜月欹丨丨)繡枕(薩都拉宫詞夢回丨丨聽黃鳥困倚雕闌看白鷴)僧枕(薩都拉詩)
(夢回丨丨雨花落佛龕燈)醒枕(方回詩濤聲撼丨丨于兹𤼵孤想)戀枕(張養浩詩丨丨嫌多夢開簾曙色微)宵枕
(宋无詩丨丨當寒溜晨梳映曙光)藏枕(高啓詩仙人方在應丨丨博士經横每下帷)
柟榴枕(吳志張紘傳注紘見丨丨丨愛其文為作賦)瑟瑟枕(唐書盧簡辭傳福建鹽鐵院官盧昂坐贓簡辭窮桉)
(乃得金牀丨丨丨大如斗敬宗曰禁中無此昂為吏可知矣)豹頭枕(唐書五行志韋后妹為丨丨丨以辟邪白澤枕以辟)
(魅伏熊枕以宜男)白澤枕(見上)伏熊枕(見上乂朱德潤詩敬亭山色看如畫熊枕圍屏稳晝眠)五色枕
(魏略大秦國出丨丨丨)縷雲枕(洞冥記東北有地日之草西南有春生之草其國人皆織珠玉為業設玄珉雕枕為日月)
(雲霄之狀亦曰丨丨丨)通中枕(漢官儀尚書郎入直臺中官供青縑白綾被帷帳畫丨丨丨白居易詩連鋪青縑被對置)
(丨丨丨)大漆枕(東宫舊事皇太子有丨丨丨銀花環鈕百副)支髻枕(東宫舊事皇太子納妃有漆龍頭丨丨丨)
紅蕤枕(宣室志韋弇游蜀郡遇玉清之女女曰有玉寶將以贈君富敵王侯一碧瑶杯一丨丨丨一紫玉函)黃楊枕
(摭異記丨丨丨文有乘龍形酉陽雜俎丨丨木取必以隂晦夜無一星則伐之為丨不裂)鷓鴣枕(杜陽雜編同昌公主出降)
(有丨丨丨以七寶合成為鷓鴣之狀)神雞枕(雲仙雜記史鳳宣城妓也待客以等差甚異者有迷香洞丨丨丨鎖運燈次則)
(交紅被傳香枕)傳香枕(見上)水晶枕(聞見後錄楚氏洛陽舊族元輔者為余言家藏一黑丨丨丨中有半開繁杏一)
(枝希代之寶也)楊花枕(清異錄盧文紀有玉枕骨故凡枕之堅實者悉不可用親舊間作丨丨丨贈之遂獲安寢)左宫
枕(清異錄丨丨丨青玉為之體方平長可寢二人冬温夏凉醉者破醒夢者遊仙云是左宫王夫人左宫以授杜光庭光庭進之)
(蜀主)瓌材枕(張紘有丨丨丨賦)無患枕(卞敬宗有丨丨丨贊)長生枕(梁元帝謝東宫賚寶枕啓丨丨之丨)
(能令益夀)巫人枕(沈約詩既薦丨丨丨又備齊眉食)芙蓉枕(孟浩然詩漸看春逼丨丨丨頓覺寒銷竹葉杯)牀
頭枕(賈島詩丨丨丨是溪邊石井底泉通竹下池)蛟龍枕(王建詩收取頭邊丨丨丨留著箱中雙雉裳)荆王
枕(李商隐詩丨丨丨上原無夢莫枉陽臺一片雲)龜作枕(李洞詩卧稳篷舟丨丨丨病來苑舍網為簾)金𢃄枕
(錢惟演詩祇應丨丨丨聊為達微詞)江夏枕(蘇軾詩願子聚為丨丨丨不勞揮扇自寧親)眠雲枕(陸游詩竹根斷)
(作丨丨丨木癭刳成貯酒尊)天西枕(楊萬里詩酒揮勃律丨丨丨鼓卧蓬婆雲外城)酴醿枕(楊萬里詩還憶山居)
(桃李晚丨丨為丨睡為鄉)隨行枕(方岳詩蘚石丨丨丨藤花醒酒羹)北忩枕(戴復古詩推去丨丨丨思鼓南風琴)
他鄉枕(戴復古詩夢覺丨丨丨寒生半夜衾)連理枕(雷琯詩且留丨丨丨莫捲合歡衾)珊瑚枕(張憲詩丨)
(丨丨暖人初醉鸚鵡籠寒舌未調)
審(式任切詳丨也亦姓)
韻藻真審(真誥世人之思慮何得事事丨丨耶)
相信審(後漢書獨行傳范式少遊太學為諸生與汝南張劭為友二人並告歸鄉里式謂元伯曰後二年當還將過拜尊親)
(見孺子焉乃共尅期日後期方至元伯具以白母請設饌以候之母曰二年之别千里結言爾何丨丨之丨耶對曰巨卿信士必不)
(乖違至其日巨卿果到)旁觀審(唐書元儋傳當局者迷丨丨者丨)守物審(莊子水之守土也審影之守人也審)
(物之丨丨也丨又李程石鏡賦伊鑒物之必審信自然之所樂)萬事審(李白詩一尊齊死生丨丨固難丨)
增精審(書序疏聖道弘深當須詳悉于是研覈丨丨覃静思慮以求其理冀免乖違禮記序文證詳悉義理丨丨晉書裴秀)
(傳秀作禹貢地域圖序曰漢氏輿地及括地諸雜圖不考正凖望亦不備載名山大川雖有粗形皆不丨丨不可依據)隐審
(書尚皆隐哉疏隐謂丨丨也幸冀相與丨丨檢括共為善政)聰審(書聰聽祖考之彛訓疏父祖禀文王之教以化其子孫而)
(子孫能丨丨聽用祖考之常訓言愛物以戒酒也)覆審(書五刑不簡疏謂丨丨囚證之辭不如簡核之狀)清審(書明)
(清于單辭傳聽訟當丨丨單辭單辭特難聽故言之晉書孫晷傳外祖薛兼曰此兒神明丨丨志氣貞立非常童也蘇頲魏慤太子)
(司儀郎制措心和暢祇事丨丨)詳審(漢書霍光傳光為人沈静丨丨論衡賢聖下筆造文用意丨丨)證審(後漢書皇后紀)
(羽林左監許永對曰勃海王悝桓帝母弟也處國奉藩未嘗有過陛下曾不丨丨遂伏其辜)明審(吳志吳範傳後權與魏為)
(好範曰以風氣言之彼以貌來其實有謀宜為之備劉備盛兵西陵範曰後當和親皆如言其占騐丨丨如此梁書何敬容傳敬容)
(守吏部尚書銓序丨丨號為稱職鮑照河清頌樞鈐丨丨程彠周備)貞審(晉書敬王恬子休之傳大將軍武陵王令曰前龍驤)
(將軍休之才幹丨丨功業既成)端審(宋書謝弘微傳弘微童幼時精神丨丨時然後言舊唐書高宗紀高宗幼而岐嶷丨丨寬)
(仁孝友)閒審(宋書自序沈璞字道真林子少子也童孺時神意丨丨有異于衆)諮審(陳書張譏傳梁武帝嘗于文德)
(殿釋乾坤文言譏與陳郡袁憲等預焉勅令論議諸儒莫敢先出譏整容而進丨丨循環辭令溫雅帝甚異之)檢審(魏書韓顯)
(宗傳車駕南伐顯宗為右軍府長史軍次赭陽蕭鸞戍主成公期遣其軍主胡松高法援等來擊軍營顯宗親率拒戰遂斬法援首)
(高祖曰如卿此勲誠合茅社須赭陽平定丨丨相酬)沉審(北齊書北平王貞傳王武成第五子也丨丨寬恕帝常曰此兒得我)
(鳳毛)窮審(北齊書蘇瓊傳文襄以儀同開府引為刑獄參軍并州嘗有彊盗長流參軍推其事所疑賊並已拷决唯不獲贓文)
(襄付瓊更令丨丨)研審(北齊書魏收傳帝以魏史未行詔收更加丨丨收奉詔頗有改正)勘審(隋書律歷志高祖下)
(詔曰旅騎尉張胄玄理思沉敏術藝宏深來上歷法令與太史舊歷並加丨丨)究審(隋書楊汪傳煬帝將親省囚徒時繫囚二)
(百餘人汪通宵丨丨詰朝而奏曲盡事情一無遺誤帝甚嘉之)官審(唐書選舉志人少而員寬事覈而丨丨賢者不奬而自進)
(不肖者不抑而自退)謹審(唐書長孫無忌傳帝曰楊師道性丨丨自能無過而懦不更事緩急非可倚又尚可孤傳可孤性丨)
(丨沉壯既有勲勞未嘗自論功)該審(唐書薛登傳登通貫文史善議論根證丨丨與劉子玄齊名)刺審(唐書李遜傳遜)
(子方玄裴誼奏署江西府判官有大獄論死者十餘囚方玄丨丨其冤悉平貸之)省審(唐書盧鈞傳鈞遷給事有大詔令必)
(反覆丨丨駮奏無私)聞審(管子耳司聽聽必順聞丨丨謂之聰)參審(神仙傳欲正定老子本末故當以史書實錄為主并)
(考僊經秘文以相丨丨其他若俗說多虚妄)妍審(羯鼔錄汝南王璡姿容丨丨秀出藩邸玄宗自傳授之)設審(雞林)
(𩔖事方言問此何物曰丨丨)通審(書譜右軍之書末年多妙當緣思慮丨丨而一氣和平不激不厲而風規自遠)嫌審
(蔡邕與何進薦邊讓書據狐疑之論定丨丨之分)外審(許敬宗尉遲恭碑蒼璧内融負青冥其非遠白珪丨丨體黃裳而愈)
(固)聽審(姚逖五星同色賦智克存而丨丨冬令順而水清)情審(劉清止水賦納衆影而不遺比羣情而特甚用使至)
(人觀之而心察知者樂之而丨丨)視審(竇泉述書賦競捨兹而易彼誇丨丨而聽聰)馮審(唐書丨丨傳丨丨字退思)
(開成中為諫議大夫歴國子祭酒監有孔子碑武后所立睿宗署額審請琢周著唐)朱審(名畫記若王右丞之重深楊僕射之)
(竒贍丨丨之濃秀王宰之巧密劉商之取象其餘作者非一皆不能過之圖繪寶鑑丨丨吳郡人得山水之妙亦畫人物竹木)
五度審(書同律度量衡疏度者分寸尺丈引所以度長短也千二百黍為一分十分為寸十寸為尺十尺為丈十丈為引而)
(丨丨丨矣)音聲審(詩有瞽箋瞽矇也以為樂官者目無所見于丨丨丨也)披簿審(周書李遷哲傳子孫參見或忘)
(其年名者丨丨以丨之)法制審(尉繚子民非樂死而惡生也號令明丨丨丨故能使之前)謀慮審(何承天達性論)
(事簡則不擾不擾則神明靈神明靈則丨丨丨又歐陽修偃虹堤記夫慮熟謀審力不勞而功倍作事可以為後法)投分審
(包何秤詩由來丨丨丨莫放弄權移)符存審(五代史丨丨丨傳存審為將有機略大小百餘戰未嘗敗衂與周德威齊名)
夏侯審(小學紺珠盧綸吉中孚韓翃錢起司空曙苗𤼵崔峒耿湋丨丨丨李端號夫歷十才子)
甚(常枕切劇過也說文尤安樂也)
韻藻太甚(詩旱既丨丨散無友紀太一作泰漢書黃霸傳凡治道去其丨丨者耳)已甚(左傳君欲丨丨其何以堪)
(之孟子仲尼不為丨丨者射雉賦山鷩悍害猋迅丨丨)籍甚(漢書陸賈傳陳平以奴婢百人車馬五十乘錢五百萬遺賈為)
(食飲費賈以此游漢廷公卿間名聲丨丨劉峻廣絶交論公卿貴其丨丨縉紳羡其登仙王儉禇彦回碑文光昭諸侯風流丨丨)
四甚(魏志楊阜傳舍賢而任所私此妨治之甚者也廣開宫館高為臺榭以妨民務此害農之甚者也百工不敦其器而競作)
(竒巧以合上欲此傷本之甚者也守功文俗之吏為政不通治體苟好煩苛此亂民之甚者也當今之急宜去丨丨)去甚(左思)
(魏都賦匪樸匪斲去泰丨丨)滋甚(謝惠連連珠飲河滿腹而求安愈泰緣木務高而畏下丨丨)
生貴甚(漢書田蚡傳蚡為人貌侵丨丨丨注生貴謂自尊高示貴寵也又唐書蕭嵩傳嵩子恒尚新昌公主嵩妻入謁帝呼)
(親家儀物貴甚)
增雨甚(書甲子昧爽疏紂使膠鬲候周師膠鬲曰何日至王曰以甲子日膠鬲去而報命于紂而丨丨軍卒皆諫王曰卒病)
(請休之王曰吾已令膠鬲以甲子報其主矣吾雨而行所以捄膠鬲之死也禮記孔子既得合葬于防封之崇四尺孔子先反門人)
(後丨丨至孔子問焉曰爾來何遲也曰防墓崩劉禹錫詩夜闌猶命樂丨丨亦尋花)瘠甚(左傳楚子使薳子馮為令尹訪于申)
(叔豫叔豫曰國多寵而王弱國不可為也遂以疾辭方暑闕地下水而床焉重繭衣裘鮮食而寢楚子使醫視之復曰丨則丨矣而)
(血氣未動)大甚(左傳夏五月火始昏見丙子風戊寅風甚壬午丨丨宋衛陳鄭皆火榖梁傳子胥父誅于楚也挾弓扶矢而干)
(闔廬闔廬曰丨之丨勇之甚注子胥匹夫乃欲復讐于國君其孝甚大其心甚勇)俶甚(公羊傳庚辰大雨雪何以書記異也)
(何異爾丨丨也注俶始怒也)滿甚(魯語齊閭丘來盟子服景伯戒宰人曰䧟而入于恭閔馬父笑景伯問之對曰笑吾子之)
(大滿也先聖王之傳恭猶不敢專稱曰自古古曰在昔昔曰先民今吾子之戒吏人曰䧟而入于恭其丨之丨也)郵甚(晉語)
(令尹子玉請殺晉公子王曰不可子玉曰則請止狐偃王曰曹詩曰彼其之子不遂其媾郵之也夫郵而效之丨又丨焉效郵非義)
(也)微甚(史記十二諸侯年表齊晉秦楚其在成周丨丨)䛕甚(史記齊太公世家彗星見景公坐柏寢歎曰堂堂誰有此)
(乎羣臣皆泣晏子笑公怒晏子曰臣笑羣臣丨丨)牢甚(史記外戚世家吕后以吕禄女為少帝后欲連固根本丨丨然無益)
(也)精甚(史記黥布傳黥布兵與上兵遇蘄西會甀布兵丨丨)恨甚(史記吳王濞傳吳楚反書聞袁盎家居詔召入見上)
(方與晁錯調兵笇軍食上問袁盎曰今吳楚反于公何如盎曰臣所言人臣不得知也乃屏錯錯趨避東廂丨丨)銳甚(史記)
(吳王濞傳初吳王之度淮與楚王遂西敗棘壁乘勝前丨丨)蹇甚(史記韓長孺傳安國行丞相事奉引墮車蹇天子議置相)
(欲用安國使使視之丨丨乃更以平棘侯薛澤為丞相)怒甚(漢書高帝紀沛公旦日從百餘騎見羽鴻門羽因留沛公飲范)
(增數目羽擊沛公羽不應范增起出謂項莊曰汝入以劍舞因擊沛公殺之莊入為夀夀畢曰軍中無以為樂請以劍舞樊噲聞事)
(急直入丨丨羽壯之賜以酒)力甚(後漢書王常傳常從破蘇茂龐萌進攻下邳常部當城門戰一日數合帝從百餘騎自城)
(南高處望常戰丨丨馳遣中黃門詔使引還)疾甚(後漢書張儉傳論儉以區區一掌而欲獨堙江河終嬰丨丨之亂多見其)
(不知量也小爾雅丨丨謂之阽元稹詩落盡秋槿花離人丨猶丨)古甚(宋書王微傳微為文丨丨頗抑揚袁淑見之謂為訴)
(屈)寒甚(魏書成淹傳時顯祖於仲冬之月欲廵漠北朝臣以丨丨固諫竝不納鮑照詩風烈無勁草丨丨有凋松)創甚
(北史高昂傳昂克上洛欲入藍田關會竇泰失利神武召昂還時昂為流矢所中丨丨)陋甚(唐書永王璘傳璘少失母肅宗)
(自養視之長聰敏好學貌丨丨不能正視陳傅良詩曲阿著柴扉丨丨誰盤桓)惷甚(唐書諸公主傳丹陽公主下嫁薛萬徹萬)
(徹丨丨公主羞不與同席者數月太宗聞笑焉為置酒悉召它壻與萬徹從容語握槊賭所佩刀陽不勝遂解賜之主喜命同載以)
(歸)雪甚(唐書李愬傳愬襲蔡夜半至懸瓠城丨丨城旁皆鵝鶩池愬令擊之以亂軍聲)貧甚(唐書楊收傳收七歲而孤)
(母長孫親授經丨丨以母奉浮屠法自幼不食肉約曰爾得進士第乃可食張雨詩丨丨馮驩猶有鋏歸來丁令已無家)窶甚
(唐書儒學傳顔師古仁夀中授安養尉俄失職歸長安不得調丨丨資教授為生)敏甚(唐書文藝傳胡楚賓秋浦人屬文丨)
(丨必酒中然後下筆)癯甚(元史布呼密傳布呼密以疾免車駕還自上都帝見其丨丨問其禄幾何左右對以滿病假者例不)
(給帝念其貧命盡給之又沈與求溪上見梅詩山谷之儒已臞甚龜腸鶴骨世所咍)恩甚(亢倉子丨丨則怨生愛多則憎至謝)
(朓詩志狹輕軒冕丨丨戀重闈李白詩横戈從百戰直為銜丨丨)褊甚(新序楚亭人心惡梁亭之賢已因往夜竊搔梁亭之)
(瓜皆有死焦者梁亭覺之亦欲竊往報搔楚亭之瓜尉以請宋就就曰人惡亦惡何丨之丨也)狎甚(說苑曾子曰丨丨則相簡)
(莊甚則不親是故君子狎足以交懽莊足以成禮而已)莊甚(見土)瞋甚(世說王藍田性急嘗食雞子以筯刺之不得便)
(大怒舉以擲地雞子于地圓轉未止仍下地以屐齒蹍之又不得丨丨復于地取内口中齧破即吐之)霧甚(劉勰新論讒邪)
(之蔽善人也猶朝日洞明丨丨則不見天沙石至淨流濁則不見地)神甚(鹿門隐書夏啟畜乘龍周穆讌瑶池丨丨也聖人隐)
(而不言懼以幻化致其物左道成其樂)清甚(春渚紀聞仲兄藗字子薦兒時過僧居賦藏筠軒詩云不使翠分旁牖去却緣)
(丨丨畏人知蘇舜欽詩夜闌宿虚堂丨丨無夢思又陸游詩晚來頓覺丨羸丨自置篝爐煮粟糜)健甚(老學菴筆記張廷老)
(名珙唐安江原人年七十餘步趨拜起丨丨自言夙興必拜數十老人血氣多滯拜則支體屈伸氣血流暢可終身無手足之疾)
樂甚(許敬宗奉和過舊宅應制詩情深感代國丨丨讌譙方)香甚(劉禹錫詩動搖浮蟻丨濃丨裝束輕鴻意態生魚玄)
(機賣殘牡丹詩應為價高人不問却緣丨丨蝶難親)歡甚(趙抃詩醉輕欣射中丨丨惜歌長陸游詩得醉常丨丨無炊亦晏如)
巧甚(梅堯臣詩畫中見畫三重鋪此幅丨丨意思殊)倦甚(陸游詩丨丨唯思睡閒來却要行)剽甚(劉克莊題跋休)
(寧葉君介文橐其甲乙槀者六十四卷請余評之余讀之覺鋒穎意氣如孫伯符下江東之兵如張雷出匣之劎如胥江初三十八)
(之潮有丨丨不可當沛然不可遏之勢)醉甚(貢師泰詩走馬何人偏丨丨錦韝賜得海青歸)妙甚(張翥題息齋竹石古)
(木詩森然一片鐵石筆丨丨七字瓊瑰詞)羊甚(華陽國志交州牧丨丨郪人馳名漢世)
師競甚(左傳鄭子耳侵宋北鄙孟獻子曰鄭其有災乎丨丨已丨)強禦甚(公羊傳冬十月宋萬出奔陳疏大夫而書)
(月者明丨丨之丨故也)饑渴甚(吳志朱桓傳注張惇子純與張儼及異俱童少往見驃騎將軍朱據據聞三人才名欲試)
(之告曰老鄙相聞丨丨丨矣其為我各賦一物然後乃坐儼賦犬純賦席異賦弩皆成而後坐據大悦按桓子異以父任除郎)魯
鈍甚(晉書皇甫謐傳謐年二十不好學叔母任氏曰昔孟母三徙以成仁曾母烹豕以存教豈我居不擇鄰教有所闕何爾丨)
(丨之丨也)毁顇甚(梁書荀匠傳高祖詔遣中書舍人為匠除服擢為豫章王國左常侍匠雖即吉丨丨逾丨)愛人甚
(周書蘇綽傳自古以來設五聽三宥之法著明慎庶獄之典此皆丨丨丨也管子丨丨丨而不能利也憎人甚而不能害也故先王)
(貴當貴周)相思甚(隋書韓擒虎傳平金陵下優詔曰數百年寇旬日廓清高名塞於宇宙盛業光於天壤班師凱入誠知非)
(遠丨丨之丨寸隂若歲)友睦甚(唐書光王琚傳琚勇力善射帝愛之與鄂王同居丨丨丨皆篤學)撫愛甚(唐書)
(任瓌傳瓌父七寶陳將忠之弟瓌早孤忠丨丨丨每曰吾子雖多庸保耳所以寄門戶者瓌也)孝謹甚(唐書李乂傳乂事兄)
(尚一尚貞丨丨丨又五代史龍師古傳師古自其微時事太祖為人謹甚未嘗離左右)衰僂甚(唐書吳兢傳天寶初入為)
(恒王傅雖年老丨丨丨意猶願還史職)貌寢甚(唐書酷吏傳敬羽河中寶鼎人丨丨丨性便僻善候人意)好書甚
(亢倉子好貨甚者不見他物之可好好馬甚者不見他物之可好丨丨丨者不見他物之可好)害稼甚(吕氏春秋匡章謂惠)
(子於魏王之前曰蝗螟農夫得而殺之奚故為其害稼也今公行多者數百乘步者數百人少者數十乘步者數十人此無耕而食)
(者其丨丨亦丨矣)恭益甚(說苑魯有恭士名曰機汜行年七十其丨丨丨魯君問曰機子年甚長矣不可釋恭乎對曰君)
(子好恭以成其名小人好恭以除其刑汜行年七十常恐斧鑕之加于氾者何釋恭為)諠譁甚(論衡世人早得高官非不)
(有光榮也而尸禄素飡之謗丨丨丨矣)崢嶸甚(幽閒鼔吹喬彛京兆府解試日午叩門試官令引入則已醺醉視題曰幽)
(蘭賦不肯作改為渥洼馬賦奮筆斯須而就便欲首送京尹曰喬彛丨丨丨宜以解副薦之)明白甚(東方朔荅客難客難)
(東方朔曰子大夫修先王之術慕聖人之義諷誦詩書百家之言不可勝數著于竹帛唇腐齒落服膺不釋好學樂道之效丨丨丨)
(矣)春氣甚(陸機詩節運同可悲莫若丨丨丨)割剥甚(杜甫枯椶詩其皮丨丨丨雖衆亦易朽)消渴甚
(杜甫詩我雖丨丨丨敢忘帝力勤)麤豪甚(杜甫少年行不通姓字丨丨丨指點銀瓶索酒嘗)顛狂甚(元稹詩平)
(生嗜酒丨丨丨不許諸君占丈夫王禹偁詩隨風蝴蝶丨丨丨當路花枝採折多)憂花甚(李商隐詩日烈丨丨丨風長奈)
(柳何)思鄉甚(儲嗣宗詩何處丨丨丨歌聲聞採蓮)恓屑甚(李中詩却是旅人丨丨丨夜來魂夢到家鄉)多情
甚(徐夤蒲詩鴛鴦鸂鶒丨丨丨日日雙雙遶傍游)疎野甚(孟貫詩自慚丨丨丨多失故人期)詩癖甚(僧貫休詩)
(山兄丨丨丨寒夜更何為)忘言甚(僧齊己詩道笑丨丨丨詩嫌背俗多)蕭閑甚(林逋詩茅君使者丨丨丨獨理叢毛)
(向戶庭)顛危甚(范仲淹遇風詩舟檝丨丨丨蛟鼉出沒多)懷愧甚(文同詩我來丨丨丨衣上有紅塵)塵蠧
甚(張耒詩滿案詩書丨丨丨故應疎嬾過炎蒸)孤寂甚(陸游詩却嫌丨丨丨支竈學燒丹)癡絶甚(顧瑛詩莫)
(笑虎頭丨丨丨題詩直欲擬湯休)
廩(力稔切倉有屋曰丨又作稟)
韻藻高廩(詩亦有丨丨萬億及柹元好問詩惟當作丨丨多具尊與罍)倉廩(禮記季春之月命有司𤼵丨丨賜貧)
(窮振乏絶管子凡有地牧民者務在四時守在丨丨潘岳籍田賦展三時之弘務致丨丨于盈溢任昉策秀才文百度草創丨丨未)
(實)既稟(禮記日省月試丨丨稱事所以勸百工也)米廩(禮記丨丨有虞氏之庠也序夏后氏之序也瞽宗殷學也頖宫)
(周學也)御廩(春秋桓公十四年秋八月壬申丨丨災注丨丨藏公所親耕以奉粢盛之倉)振廩(左傳楚大饑庸人帥)
(羣蠻以叛楚麇人率百濮聚于選蒍賈曰不如伐庸乃出師百濮乃罷自廬以往丨丨同食振又作賑後漢書和帝紀遣使者分行)
(貧民舉實流冗開倉丨丨三十餘郡)焚廩(孟子父母使舜完廩捐階瞽叟丨丨曹攄述志賦舜拘忤于丨丨孔怵惕于陳匡)
完廩(見上)塗廩(後漢書寇榮傳榮上書曰大舜不避丨丨浚井之難申生不辭姬氏讒邪之謗竹書紀年注舜父母憎舜)
(使其丨丨自下焚之舜服鳥工衣服飛去)官廩(吳志陸凱傳自昔後宫列女及諸織絡數不滿百後聞織絡及諸徒坐乃有千)
(數坐食丨丨歲歲相承此為無益宋史真宗紀大中祥符二年九月丁丑𤼵丨丨振鳳州水災又王沿傳天聖五年為開封府推官)
(又體量河朔饑民所至不俟詔𤼵丨丨濟之陸游詩無功耗丨丨太息負平生又王安石詩恬觀不知救坐費太丨丨)石廩
(寰宇記衡山有丨丨峯臨川縣亦有丨丨可容千斛開口則歲豐斂則歉韓愈衡岳詩紫蓋連延接天柱丨丨騰擲堆祝融李羣玉)
(詩客有衡岳隐遺予丨丨茶)
增人廩(周禮秋官掌客惟芻稍之受注芻給牛馬稍丨丨也疏師從旅從須給稍即月禀是也)月廩(見上宋史兵志)
(涇渭儀原四州義勇萬五千人舊止戍守經略使蔡挺始令遇上番依諸軍結隊分隸諸將給官馬丨丨時帛郊賞與正兵同元史)
(世祖紀畋于近郊命宿衛受丨丨陸游詩白稻登瑒喜食新太倉丨丨厭陳陳)井廩(史記遊俠傳虞舜窘于丨丨伊尹負于鼎)
(爼)給廩(後漢書光武帝紀詔曰朕惟百姓無以自贍惻然愍之其命郡國有榖者丨丨魏志管寧傳扈累京兆人嘉平中年)
(八九十裁若四五十者縣官以其孤老丨丨日五升不足食頗行傭作以禆糧糧盡復出宋書范泰傳泰出為東陽太守盧循之難)
(預𤼵兵千人開倉丨丨)實廩(後漢書和帝紀詔流民所過郡國皆丨丨之又樊宏傳論分地以用天道丨丨以崇禮節齊書)
(崔祖思傳籍税以厚國國虚民貧廣田以丨丨國富民贍劉禹錫連州賀赦表恤刑已責丨丨輕徭)牢廩(後漢書劉虞傳張溫)
(討賊邊章等𤼵幽州烏桓三千突騎而丨丨逋懸皆畔還本國齊書幸臣傳論斷割丨丨賣弄文符宋史吕公弼傳陳升之建議衛)
(兵年四十以上稍不中程者減其丨丨徙之淮南公弼以為非人情既去本土又削其廩倘二十萬衆皆反側為之奈何)削廩
(見上)治廩(魏志司馬芝傳芝為大司農奏曰農夫之事田自正月耕種十月乃畢丨丨繫橋運輸租賦除道理梁墐塗室屋以)
(是終歲無日不為農事也)天廩(晉書天文志丨丨四星在昴南一曰天廥主蓄黍稷以供饗祀法書要錄蒼頡造書鬼哭丨丨)
糧廩(晉書食貨志序漢獻帝使侍御史侯汶出太倉米豆為饑民作糜經日頒布而死者愈多帝于是始疑有司盗其丨丨乃)
(親于御前自加臨給饑者隋書食貨志乾明中尚書左丞蘇昣芝議修石鼈等屯歲收數萬石自是淮南軍防丨丨充足)口廩
(晉書卞壼傳成帝追思壼下詔曰壼立朝忠恪喪身兇寇所封懸遠租秩薄少妻息不贍以為慨然可給實丨丨)州廩(魏書)
(張昭傳延和二年為幽州刺史時年榖不登丨丨虚罄民多菜色)田廩(魏書杜纂傳田益宗率戸歸國使纂詣廣陵安慰初)
(附賑給丨丨)司廩(隋書百官志煬帝即位多所改革加置主乘司庫丨丨官罷牛羊署唐書百官志丨丨司庫各一人正九)
(品)資廩(唐書裴胄傳初李兼嘗罷南昌卒千餘人收丨丨為月進胄白罷之)帑廩(唐書王虔休傳虔休性恪敏節用度)
(所部丨丨皆可支數歲五代史王殷傳殷頗務聚斂太祖聞而惡之遣人謂之曰吾起魏時丨丨儲蓄豈少耶汝為國家用足矣)
縑廩(唐書李晟傳晟言懷光既赦則朔方將士悉復敘勲行賞追還丨丨今府庫空殫物不酬滿是激其叛也)義廩(唐書)
(柳宗元傳鄉為丨丨歛𤼵謹飭宋史理宗紀寳祐元年溫台處三郡大水詔𤼵豐儲倉米并各州丨丨振之張說詩河朔人無歲荆)
(南丨丨開)國廩(唐書劉蕡傳丨丨罕蓄乏九年之儲吏道多端微三載之績吳越春秋市無赤米之積丨丨空虚其民必有移)
(徙之心)驛廩(唐書逆臣傳有康謙者上元中出家貲佐山南丨丨肅宗喜其濟許之)城廩(五代史楊行密世家行密)
(欲走海陵袁襲曰海陵難守而廬州丨丨完實可為後圖)開廩(宋史太宗紀淳化元年七月京師貴糴遣使丨丨減價分糶)
私廩(宋史真宗紀大中祥符九年己巳詔民有出丨丨賑貧乏者三千石至八千石第授助教文學上佐之秩阮咸為晉公謝)
(臘日賜藥等狀金膏玉散駐齒髮於衰容瑞麵香粳頓豐盈於丨丨廼賢潁州老翁歌淮南丨丨久紅腐轉輸豈惜千金資)儲
廩(宋史職官志𤼵運使副判官掌經度山澤財貨之源漕淮浙江湖六路丨丨以輸中都羅隐東安鎮新築羅城記司吾丨丨謹)
(吾出入)軍廩(宋史河渠志淳化四年詔六宅使何承矩等督戍兵萬八千人自霸州界引滹沱水灌稻為屯田用實丨丨且)
(為備禦焉)守廩(宋史王鴻傳常作米囷銘曰竊人之食騷然而不寧者鼠也暴天之物肆然而不足者虎也吾暴而不忍為虎)
(竊而不忍為鼠寧丨斯丨以安吾處梅堯臣詩前歲丨丨京城西有如勾踐巢會稽)閉廩(宋史食貨志咸淳二年御史趙順孫)
(言市井之間見楮而不見米推原其由實富家大姓所至丨丨所以糴價愈高而楮價隂減)公廩(宋史戚綸傳綸知青州歲)
(饑𤼵丨丨以救餓莩全安甚衆陸贄論兼并之家私斂重于公狀夫以土地王者之所有耕稼農夫之所為而兼并之徒居然受利)
(官取其一私取其十穡人安得足食丨丨安得廣儲風俗安得不貪財貨安得不壅)倒廩(宋史王覿傳二浙旱郡遣吏視苗傷)
(承監司風旨不敢多除税覿受檄覆按歎曰旱勢如此民食已絶丨丨贍之猶懼不克濟尚可責以賦耶韓愈荅竇秀才書古之君)
(子積道藏德遁其光而不曜膠其口而不傳者遇足下之請懇懇猶將丨丨傾囷羅列而進也)囷廩(金史五行志太祖之生也)
(常有五色雲氣若二千斛丨丨之狀屢見東方遼司天孔致和曰其下當生異人建非常之事水經注大海中南極之外對合浦徐)
(文縣清朗無風之日逕望朱崖州如丨丨大梅堯臣詩丨丨見餘積息戍靡負戈)庾廩(金史胥鼎傳鼎言平陽歲再被兵人)
(戶散亡丨丨無兩月食)衣廩(元史文宗紀詔豫王阿喇特納實哩鎮雲南賜其衛士鈔萬錠仍每歲豫給其丨丨)苫廩
(元史方技傳靳德進善星歷都城以荻丨丨或請以瓦易之帝以問德進對曰若是役驟興物必踴貴民力重困臣愚未見其可議)
(遂寢)農廩(逸周書丨丨分鄉鄉命受糧程課物徵躬競比藏注農夫藏榖於廩分在諸鄉合而程課之比藏者較其藏榖之多)
(少)窖廩(尉繚子凡守者豪傑雄俊堅甲利兵勁弩強矢盡在郭中乃收丨丨毁拆而入保)藏廩(淮南子水出於山而)
(入於海稼生於野而丨於丨)京廩(論衡富累千金孰與貲直百十丨丨如丘孰與委聚如坻鮑照喜雨詩關市欣九賦丨丨)
(開萬箱司馬光詩行聞謠五袴丨丨滿郊墟)僦廩(水經注虞詡為郡漕榖布在沮從沮縣至下辨山道嶮絶水中多石舟車)
(不通驢馬負運僦五致一詡乃於沮受僦直約自致之即將史民按行皆燒石&KR0008;水開漕船道水運通利歲省萬計以其丨丨與吏)
(士年四十餘萬也)俸廩(避暑錄話盧懷慎好儉無金玉錦繡之飾此固美事然身為宰相丨丨非不足何至於妻子寒餓乎)
祠廩(齊東野語吳農丞革辨狀云革弟蒙分符罔功以病丐祠聖恩寬大遂卑丨丨始於請祠終於得祠初非干進何事營求)
𤼵廩(鍾會移蜀檄虞舜舞干戚而服有苗周武有散財丨丨表閭之義陸游詩所懼憂吾君歲暮詔丨丨)薄廩(潘岳射雉)
(賦越&KR0676;凌岑飛鳴丨丨)億廩(陸雲愁霖賦匱多稼于丨丨兮虚夙敬於祈年周邦彦汴都賦千箱所運丨丨所露)廚廩
(王季友詩雀鼠晝夜無知我丨丨貧郯韶詩衡門謾有車馬集丨丨都無鳥雀喧)邊廩(孫逖賀武威郡石化為麫表地不藏)
(珤石變為麫既資人食又濟丨丨)虚廩(沈亞之淮南都梁山倉記正月河冰始泮吾盡𤼵所蓄而西六月之前丨丨以待東)
(之至者)山廩(皇甫松大隐賦丨丨空而鼠喧野浪高而鷗喜)粟廩(白居易池上篇序初樂天既為主喜且曰雖有臺無)
(粟不能守也乃作池東丨丨)歲廩(白居易江州司馬廳記按唐六典上州司馬秩五品丨丨數百石月俸六七萬官足以亢)
(身食足以給家柳貫詩儒官實閒散丨丨七十斛)府廩(柳宗元唐鐃歌鼓吹曲序受食丨丨竊活性命)帝廩(盧肇詩丨)
(丨有粟帝府有緡)秋廩(司馬光喜雨詩直可憂丨丨非徒病夏畦)兵廩(梅堯臣詩王都重丨丨命使總八方)寸廩
(蘇軾詩我本山中人寒苦盗丨丨陸游詩丨丨驅人卒歲勞一官坐失布衣高高啟詩長年盗丨丨補報一事無)陳廩(蘇軾)
(詩與君歌鼓樂豐年喚取千夫食丨丨)減廩(蘇軾諫買浙燈狀吏憂減俸兵憂丨丨)中廩(曾鞏詩詎止富丨丨固將)
(澤東氓)豐廩(周邦彦汴都賦丨丨貫廥既多且富)露廩(劉宰詩丨丨𤼵陳積香飯留匙白)富廩(袁桷詩貧擔蒲)
(稗齊丨丨丘嶽峙)積廩(吳師道苦旱行連庾丨丨射厚利楊載詩燕趙及齊魯人饑或相戕奈何冇丨丨如陵復如岡)家
廩(高啓詩丨丨儻得高尚願輸資邊)虞廩(楊載詩未論丨丨米聊樂魯宫芹)雍廩(左傳公孫無知虐於丨丨注丨)
(丨齊大夫又九年春丨丨殺無知)蕭廩(唐書丨丨傳倣子廩字富侯倣領南海解官往侍南海多穀紙倣敕諸子繕𥙷殘書)
(廩諫曰州距京師且萬里書成不可露齎必貯以囊笥貪者伺望得毋薏苡嫌乎倣曰善吾思不及此廣明初以諫議大夫知制誥)
(請厲止夜行以備賊諜出太倉粟賤估以濟貧民)
羣公廩(公羊傳魯祭周公何以為盛周公盛魯公燾丨丨丨疏言周公盛者謂新榖滿其器言魯公燾者謂下故上新裁可)
(半平廩謂全是故榖但在上少有新榖財得相連而已故謂之廩)勿絶廩(魏志武帝紀十四年春三月令曰自頃以來軍)
(數征行或遇疫氣吏士死亡不歸家室其令死者家無基業不能自存者縣官丨丨丨)百日廩(晉書孝武帝紀詔淮南所)
(獲俘虜一皆散遣男女自相匹配賜丨丨丨又宋史樂志太常耿秉奏樂工親扈乘輿和樂雅奏期以接天地享祖宗請優其日廩)
(以藉田司錢給之)遷人廩(北齊書神武紀天平二年三月壬申神武朝於鄴四月神武請給丨丨丨各有差)富家
廩(元史張雄飛傳細民乏食羣聚𤼵丨丨丨所司欲論以強盗雄飛曰此盗食欲救死非強也寬其獄全活者百餘人)二升
廩(曾鞏救災議今百姓暴露乏食已廢其業矣使之相率日待丨丨之丨於上則勢必不暇乎他為)關中廩(胡錡代車)
(龍到任謝表鑿渠引渭當溥霑涇下之田輓粟飛芻願長富丨丨之丨)
衽(如甚切卧席也亦作袵)
韻藻將衽(禮記父母舅姑將坐奉席請何鄉丨丨長者奉席請何趾)左衽(論語微管仲吾其被髮丨丨矣史記趙世)
(家翦髮文身錯臂丨丨甌越之文也漢書終軍傳今野獸并角明同本也衆支内附示無外也若此之應殆將有解褊髮削丨丨襲)
(冠𢃄要衣裳而蒙化者焉韓愈文向無孟氏則皆服丨丨而言侏離矣)連衽(史記蘇秦傳臨菑之塗車轂擊人肩摩丨丨成)
(帷舉袂成幕張率舞馬賦紛高冠以丨丨锵鳴玉而肩隨)斂衽(漢書張良傳酈生曰陛下誠復立六國後此皆争戴陛下德義)
(願為臣妾德義已行南面稱伯楚必丨丨而朝世說左太冲作三都賦皇甫謐見之嗟嘆為作敘于是先相非貳者莫不丨丨讚述)
(焉左思魏都賦髽首之豪鐻耳之傑服其荒服丨丨魏闕潘岳秋興賦且丨丨以歸來兮忽投紱以高厲陶潛詩敢不丨丨敬贊德)
(美)右衽(漢書終軍傳大將軍秉鉞單于犇幕票騎抗旌昆邪丨丨楚辭丨丨拂于不周兮六合不足以肆行)缺袵(說苑)
(天道毁滿而益謙地道變滿而流謙鬼神害滿而福謙人道惡滿而好謙是以衣成則丨丨宫成則缺隅示不成者天道然也)敷
衽(離騷跪丨丨以陳辭兮耿吾既得此中正)珮衽(楚辭撫丨丨以案志兮超惘惘而遂行)交衽(柳宗元送苑論登第)
(後歸覲詩序余與馬邑苑言揚聫貢于京師自時而後車必挂轊席必丨丨)
增牆衽(詩約之閣閣疏縮約皆謂以繩纏束之若今之丨丨也)扱袵(禮記苞屨丨丨厭冠不入公門李康運命論丨)
(丨而登鍾山藍田之上則夜光璠璵之珍可觀矣)續衽(禮記古者深衣蓋有制度以應規矩繩權衡短毋見膚長俱被土丨)
(丨鉤邊要縫半下)結衽(左傳胥童夷羊將攻卻氏公使清沸魋助之抽戈丨丨而偽訟者注沸魋亦嬖人偽訟偽與清沸魋)
(訟)執衽(爾雅丨丨謂之袺扱衽謂之襭)接衽(陳書沈不害傳弘振禮樂建立庠序助教博士朝夕講肄使擔簦負笈锵)
(锵丨丨方領矩步濟濟成林魏書甄琛傳周孔連鑣伊顔丨丨何遜七召生徒肅肅賓友師師並丨丨以聞道俱援手而受辭)茵
衽(唐書韓滉傳滉雖宰相子性節儉衣裘丨丨十年一易)削衽(宋史樂志奉珍皆述職丨丨盡朝天謝莊宋明帝赦詔日)
(月所照梯山航海風雨所均丨丨襲帶梁簡文帝答穰城求和移文已變伊川之髮兼丨呼韓之丨)插衽(管子至于堂阜之上)
(桓公親迎之郊管仲詘纓丨丨使人操斧而立其後公辭斧三然後退之公曰垂纓下衽寡人將見管仲再拜稽首公遂與歸禮之)
(於廟)下衽(見上)攝衽(管子弟子饌饋丨丨盥潄柳宗元送從兄偁歸江淮序伯氏自淮陽從調抵于京師冬十月牒計不)
(至丨丨而退)循袵(亢倉子亢倉俯而丨丨仰而譆超然歌曰時之陽兮信義昌時之嘿兮信義伏)黼袵(亢倉子秦景王)
(將眎強兵于天下使庶長鮑戎致命亢倉子亢倉子至自榮泉賓于上館景王下席北首一拜再舉斂丨丨端珪抑首而坐)懷
衽(韓非子出其父母丨丨之中生未嘗見寇耳聞戰頓足徒裼犯白刃蹈爐炭斷死於前者皆是也)披衽(韓非子晉平公)
(與羣臣飲酣喟然而嘆曰莫樂為人君惟其言而莫之違師曠侍坐於前援琴撞之公丨丨而避)跌衽(淮南子晉平公出言)
(不當師曠舉琴而撞之丨丨宫壁注丨丨謂至平公衣衽宫壁謂撞中宫壁)張衽(說苑稷負五種託株而從天下未至於地)
(而株絶獵谷之老人丨丨以受之)上袵(說苑鮑叔死管仲舉丨丨而哭之泣下如雨從者曰非君父子也亦有說乎管仲曰)
(生我者父母知我者鮑子也士為知己者死而况為之哀乎又景差相鄭鄭人有冬涉水者出而脛寒景差過之下陪乘而載之覆)
(以丨丨)正衽(宋玉神女賦奮長袖以丨丨兮立躑躅而不安)攘衽(曹植求自試表輟食棄餐奮袂丨丨撫劍東顧而心)
(已馳于吳會矣)褰衽(王粲詩丨丨願從之路險不得征)就衽(王粲閑邪賦排空房而丨丨將取夢以通靈)拂衽
(繁欽與魏文帝牋是時日在西隅凉風丨丨)敝衽(陸機七徵玄虚子作而言曰甚哉鄙人之惑也欽至論敷丨丨謹聞命于)
(王孫)撫衽(張敏神女賦俛丨丨而告辭仰長嘆以欷歔)衾衽(王僧達祭顔延年文丨丨長塵絲竹罷調)攬袵(沈約)
(詩丨丨形雖是撫臆事多違)卉袵(上官儀勸封禪表沒羽浮金之章昭載筆于仙室韋韝丨丨之首襲長纓于蘭錡)收
衽(崔子向詩捧經啓紗燈丨丨禮金粟)開袵(王起被褐懷玉賦成器而服之無斁丨丨而沽諸有待)華袵(盧肇雙柘)
(枝舞賦拾丨丨以雙舉露輕裾之一半)束袵(曾鞏太祖皇帝總序負衆自用令之不從召之不至者尚數十皆丨丨來庭如)
(水湊下)輔袵(朱昂廣閒情賦願在握而為劎每丨丨而保裾)
吳客袵(梅堯臣清風樓詩競生丨丨丨不上楚王臺)
飪(如甚切熟食餁同)
韻藻亨飪(易以木巽火丨丨也按亨烹同孫逖裴公德政頌序公俯臨决河躬自護作蔬食以同其丨丨野次以同其燥)
(濕王安石詩說窮且版築尹屈唯丨丨楊載詩負鼎資丨丨操刀貴剸裁)羹飪(儀禮特牲饋食禮宗人舉獸尾告備舉鼎鼏告)
(潔請期曰丨丨又丨丨實鼎陳于門外)失飪(論語丨丨不食)
增鼎飪(魏書肅宗紀詔曰其有山棲谷飲舒卷從時者宜廣戔帛緝和丨丨任昉為皇太子求一日一朝表或以凉燠之候)
(晨昏異宜膳羞之和丨丨殊節楊炎安州刺史杜公碑身負蒼旻氣和丨丨司空圖詩丨丨和方濟台階潤欲平)進飪(魏書)
(思倖傳侯剛本出寒微少以善于鼎俎丨丨出入)常飪(古器評祀天地禮鬼神交賓客修異饌必以鼎至于烹丨丨則以鬲)
五飪(梁簡文帝七勵丨丨調神三芝輔性)廚飪(李玄卿廚院新池記初廚院因前池餘派浸潤㘭堂數步及霤纔供丨丨)
(滌器而已)調飪(梅堯臣詩且尤食物間膻腥失丨丨)凡飪(蘇軾詩權衡破舊法芻豢笑丨丨)
魚腊飪(儀禮公食大夫禮丨丨丨注食禮宜熟)
稔(如甚切年也亦歲熟)
韻藻五稔(左傳虢公敗戎于桑田晉卜偃曰虢必亡矣亡下陽不懼而又有功是天奪之鑒而益其疾也必易晉而不撫)
(其民矣不可以丨丨)悠稔(梁武帝詩歎逝比丨丨交臂乃奢年)釁稔(任昉彈劉整文惡積丨丨親舊側目)十稔(王禹)
(偁黃岡竹樓記竹之為夀僅丨丨樓鑰詩與君幸瓜葛心交今丨丨)
增登稔(後漢書明帝紀人無徭役歲比丨丨梅堯臣詩九榖初丨丨羣黎共樂康)積稔(晉書羊祜傳履謙丨丨晚節不)
(遂此遠近所以為之感通者也魏書蕭寳夤傳在京之官積年一考其中遷移數四同事凋零當時文簿殿最日久駮落或停休丨)
(丨累年之後方追訪聲迹立其考第無不苟相悦附飾垢掩疵趣令得階而已)終稔(宋書謝靈運傳長守朴以丨丨亦拙者之)
(政焉)大稔(宋書沈慶之傳慶之會諸軍茹丘山下謂衆曰今若緣山列旆以攻之則士馬必損去歲蠻田丨丨積榖重巖未有)
(饑弊卒難禽剪)累稔(南史謝莊傳親人之要實歸守宰故黃霸莅潁川丨丨杜畿居河東歴載或就加恩秩或入崇暉寵)來
稔(魏書世宗紀正始元年九月詔緣淮南北所在鎮戍皆令及秋播種粟稻隨其土宜水陸兼用必使地無遺利兵無餘力比及)
(丨丨令公私俱濟也張羽詩猶當望丨丨尊中長不虚)秋稔(魏書肅宗紀詔曰百稼焦萎丨丨莫覬在予之責憂懼震懷王)
(融策秀才文四境無虞三丨式丨方回詩丨丨粥饘猶可繼夜凉燈火已堪親龔璛詩山田得丨丨農家共欣欣)麥稔(隋唐)
(書代宗紀永嘉元年五月丨丨判度支第五琦奏請十畝税一畝效古什一而徵從之)常稔(唐書地理志晉江有尚書塘溉)
(田三百餘頃貞元五年刺史趙昌置名丨丨塘後昌為尚書民思之因更名)歲稔(宋史常㮊傳海鹽歲為鹹潮害稼請于朝)
(捐金𤼵粟復輟已帑大加修築新塘是秋風濤大作塘不浸者尺許民得奠居丨復告丨邑人德之元稹詩丨丨民四至隘㕓亦隘)
(衢)粟稔(吳越春秋吳王與越粟萬石二年越王丨丨揀擇精粟而蒸還于吳)示稔(張衡週天大象賦天庾積粟以丨丨)
(天廩備稷以祈歆)一稔(地理通釋周世宗即位王朴獻策曰方今兵力精練器用具備羣下知法諸將用命丨丨之後可以)
(平邊摯虞思游賦羡丨丨而三春兮尚含英以容豫)多稔(傅亮喜雨賦嗣良頌于丨丨兆嘉夢于樵漁)三稔(顔竣詩君)
(行過丨丨故心久當移)歴稔(王維詩端笏明光宫丨丨朝雲陛)再稔(王勃乾元殿頌序融臯丨丨方聞外戶之謠昧)
(谷千箱坐溢康衢之奏皇甫湜盧陵縣令廳壁記清河張君儇為之理適得良二千石俾顓其政而展其材居未丨丨最于一郡)
表稔(孟簡嘉禾合穎詩丨丨由神化為祥識氣和)垂稔(陸游詩鄉鄰福苦薄積兩敗丨丨)
萬實稔(唐德宗重陽日詩丨丨行就丨百工欣所如)三農稔(蘇頲詩鳴爵丨丨丨勾龍百代神)年來稔
(儲光羲詩自說丨丨丨前村酒可賖)鳴鳩稔(趙良玉糞田判國著九賦農分三壤將助丨丨之丨是同磔犬之法)禾苗
稔(梅堯臣水車詩能移霖雨功自致丨丨丨)
稟(筆錦切供穀又與也)
韻藻增諮稟(後漢書明德馬皇后紀后時年十歲幹理家事勅制僮御内外丨丨事同成人晉書儒林傳徐邈蒞官簡)
(惠達于從政論議精密當時多丨丨之宋書劉穆之傳穆之内總朝政外供軍旅决斷如流事無擁滯賓客輻輳求訴百端内外丨)
(丨盈階滿室目覽辭訟手答牋書耳行聽受口並酬應不相參涉皆悉贍舉)承稟(後漢書吳漢傳初更始遣尚書令謝躬率)
(六將軍攻王郎不能下會光武至共定邯鄲而躬禆將虜掠不相丨丨光武深忌之魏書郭祚傳高祖銳意典禮兼銓鏡九流又遷)
(都草創征討不息内外規略號為多事祚與黃門宋弁參謀帷幄隨其才用各有委寄祚丨丨注疏特成勤劇)奏稟(唐書裴度)
(傳帝日晏坐朝度諫曰比陛下月率六七臨朝天下人知勤政河朔賊臣皆聳畏近開延英益稀恐萬機丨丨有所壅閼宋史職官)
(志中書省大事丨丨得旨者為畫黃小事擬進得旨者為錄黃)天稟(宋史溫益傳益仕宦從微至著無片善可紀至其狡獝傅)
(合蓋丨丨然王安石詩予生少而戇好古乃丨丨蘇軾詩文詞雖少作勉強非丨丨)靈稟(大觀茶論茶之為物擅甌閩之秀氣)
(鍾山川之丨丨蘇舜欽祭滕子京文唯丨丨之剛明精于義斷又沈約郊居賦授冥符于非翼實丨命之所丨)異稟(陳琳答東)
(阿王牋此乃天然丨丨非仰鑽者所庶幾也陸游詩耐寒兩鶴亦丨丨羽族在此山澤癯)體稟(陸雲陸府君誄道協丨丨德與)
(性鍾)獨稟(袁宏三國名臣贊器同生民丨丨先覺)同稟(何承天答顔永嘉書聖人雖丨丨五常不可謂之衆人)特
稟(顔延之赭白馬賦序乃有乘輿赭白丨丨逸異之姿妙簡帝心用錫聖皂房寬泰階六符賦降龍駟之丨丨應仙郎之美名)
幼稟(江淹為建平王讓刺史啓臣荒昧神氣爰自丨丨)夙稟(隋煬帝答智顗遺旨書追悟今生還慶丨丨李白詩窮通)
(與修短造化丨所丨)虔稟(韓信卿河南尹張公碑丨丨聖謨清默無為)孤稟(王維白鸚鵡賦慧性丨丨雅容非飾)性
稟(李紳大光天師碑傳梵音于丨丨精護念于神契)潛稟(白居易黑龍飲渭賦炎精冥契水德丨丨)聖稟(林益五星)
(同色賦天凝兮瑞彩丨丨兮休符)賦稟(梅堯臣詩竊常恃丨丨平直如勁箭)物稟(梅堯臣詩丨丨固不遷人情自為陋)
英稟(黃庭堅養浩堂銘三子承學皆有丨丨)定稟(劉克莊題跋才力有丨丨文字無止法)義稟(元好問詩降衷)
(均丨丨汨利忘智决)宗稟(法苑珠林隋懷州栢尖山寺釋曇詢俗姓楊弘農華隂人也謹攝自修丨丨心學)
形貌稟(釋名姿資也資取也丨丨之丨取為資本也)衆生稟(嵇康明膽論夫元氣陶鑠丨丨丨焉賦受有多少故)
(才性有昏明)國風稟(左思魏都賦玄化所甄丨丨所丨)
葚(食荏切桑實也或作&KR0008;椹)
韻藻桑葚(詩吁嗟鳩兮無食丨丨又食我丨丨懷我好音韓愈詩麥苗含穗丨生丨共向田頭樂賽神)乾葚(魏志)
(賈逵傳注楊沛為新鄭長課民畜丨丨積得千餘斛藏在小倉會太祖西迎天子所將千餘人皆無糧過新鄭沛進丨丨太祖甚喜)
一寸葚(金樓子始皇遣徐福入海求金菜玉蔬并丨丨丨)
增盛椹(爾雅蕧盗庚疏旋蕧一名戴椹一名金沸草一名丨丨)打椹(宋書五行志司馬越還洛有童謠曰洛中大鼠)
(長尺二若不早去大狗至及苟希將破汲桑又謠曰元超兄弟大落度上桑丨丨為狗作又是越惡希奪其兖州隟難遂構按元超)
(越字)收椹(魏書崔逞傳太祖攻中山未克六軍乏糧問羣臣以取粟方略逞曰取椹可以助糧又曰可使軍人及時自取過時)
(則落盡太祖怒曰内賊未平兵人安可解甲仗入林丨丨乎)夏椹(魏書崔孝暐傳孝莊初除趙郡太守郡經葛榮亂後斗粟)
(乃至數縑民皆賣鬻兒女丨丨大熟孝暐勸民多收之)煎椹(拾遺記員嶠山一名環丘有木名猗桑丨丨以為蜜)白椹
(異苑北方有丨桑丨長數寸食之甘美)再椹(異苑漢興平元年九月桑丨丨時年荒榖貴士衆皆饑仰以為糧)爛椹
(杜陽雜編南昌國有紫海水色如丨丨可以染衣其魚龍龜鼈沙石草木無不紫焉白居易詩金章丨丨袍文彦博詩命服鮮華新)
(丨丨行裝輕簡舊焦桐)木椹(爾雅翼芝丨丨)地椹(本草石龍芮名丨丨)慕椹(謝靈運山居賦丨丨高林剥芨巖椒)
細椹(庾信詩濕楊生丨丨爛草變初螢)冬椹(李嶠為鳳閣侍郎李元素進丨丨表京兆萬年縣大寧坊宅内有桑樹一)
(株暮秋生子初丨丨熟今謹取得專輙進奉)紫椹(李白詩黃鸝啄丨丨五月鳴桑枝曾鞏詩黃蜀葵開收宿雨丨桑丨熟囀)
(新禽)醉椹(張鷟親蠶判鳴鳩丨丨之朝戴勝降桑之日)新椹(羅隐詩紫飽垂丨丨黃輕墮小松)紅椹(僧貫休詩)
(白桑丨丨鶯咽咽麪揉玉塵餅挑雪)餘椹(梅堯臣詩空條漏日多丨丨更誰惜)笋椹(劉宰詩薔薇籬落送春闌丨丨園林)
(早夏間)著椹(楊萬里詩桑眼未開先丨丨麥胎纔出便生鬚)
扶桑椹(十洲記丨丨在碧海之中地多林木葉皆如桑又有丨樹兩兩同根偶生更相依倚是以名為扶桑仙人食其椹而)
(一體皆作金光色椹故如中夏之桑但九千歲一生實耳僧貫休詩丨丨丨熟金烏飽)泮林椹(白居易策問朝陽之桐聿)
(來鳳羽丨丨之丨克變鴞音)春采葚(陸游詩空林丨丨丨荒壠秋種稗)
沈(式任切國名古作邥亦姓叉侵韻)
韻藻胡沈(左傳丨丨之君幼而狂)
增錢沈(晉書王敦傳論刁劉禍難成于丨丨按刁協劉隗丨鳳丨充也)傾沈(梁書任昉傳時人云任筆沈詩昉聞甚以)
(為病晚節轉好著詩欲以丨丨)任沈(北齊書魏收傳收每議陋邢邵文邵又云江南任昉文體本疎收非直模擬亦大偷竊收)
(聞乃曰伊常于沈約集中作賊何意道我偷任昉丨丨俱有重名邢魏各有所好黃門郎顔之推以二公意問僕射祖珽珽答曰見)
(邢魏之臧否即是丨丨之優劣盧照隣樂府雜詩序潘陸顔謝蹈迷津而不歸丨丨江劉來亂轍而彌遠)吐沈(北史溫子昇傳)
(濟隂王暉業嘗云江左文人宋有顔延之謝靈運梁有沈約任昉我子昇足以陵顔轢謝含任丨丨)張沈(文心雕龍王袁聯宗)
(以龍章顔謝重葉以鳳采何范丨丨之徒亦不可勝也)孔沈(梁元帝報王僧辯勅丨丨二上今且借公按丨奐丨炯也)曹
沈(蘇軾詩高言追衛樂篆刻鄙丨丨)
東陽沈(樓鑰詩川泳而雲飛賴有丨丨丨)腰似沈(元淮詩役役奔名丨丨丨區區競利鬢如潘)
凜(力稔切寒丨)
韻藻凜凜(潘岳寡婦賦夜漫漫以悠悠兮寒凄凄以丨丨郝經詩静聽風雨急透骨寒丨丨)慘凜(陸游詩髮毛丨)
(丨誰復支性命么微不禁嚇)
增清凜(陸機詩和風未及燠遺凉丨且丨)凄凜(湛方生秋夜賦氣入肌以丨丨風灑林而蕭索陸游詩今我復來遊)
(霜露已丨丨楊萬里詩如何呼酒不痛飲可令詩肩受丨丨王冕詩枕中夢忽破俄然轉丨丨)氣凜(杜甫鵰賦丨丨玄冥隂乘)
(甲子)振凜(崔嘏授李穜韋澳裴達殿中侍御史制脩明憲職丨丨霜標)冬凜(李商隐文妍若春輝烈如丨丨)凝凜
(鄒浩秋蠅詩氣候侵丨丨龍蛇且藏穴)寒凜(程俱詩虛窗得朝陽丨丨作春色)風凜(謝翺覀臺記余登東臺撫蒼石)
(還憩榜中薄暮雪作丨丨不可留)嚴凜(牟巘九日詩留香待丨丨意與烈士同)
增冰凜(梁昭明太子文選序椎輪為大輅之始大輅寧有椎輪之質增冰為積冰所成積水曾微丨丨之丨)壯士凜
(溫子昇寒陵山寺碑丨丨丨以争先義夫憤而競起)巨山凜(王勃餞宇文明序况我丨丨之丨孤出昇華之麗清峙)沙
漠凛(梅堯臣送唐待制北使詩唯應丨丨丨不減諫臣風)羣兒凜(蘇軾詩維時老宗伯氣壓丨丨丨)方瞳凜
(蘇轍詩紺髮清無比丨丨丨不侔)秋霜凜(張伯淳詩城狐膽落丨丨丨枝鵲情深夜月孤)四時凜(周伯琦詩冰霜)
(丨丨丨星斗咫尺攀)
懍(力稔切敬也畏也或作廩)
韻藻廩廩(漢書循吏傳序王成黃霸朱邑龔遂鄭宏召信臣等所居民富所去民思此丨丨庶幾德讓君子之遺風矣陸)
(機文賦心懍懍以懷霜志眇眇而凌雲)祇懍(潘岳詩主憂臣勞孰不丨丨)
增慘懍(揚雄甘泉賦下隂潛以丨丨兮上洪紛而相錯)憯懍(嵇康琴賦懷戚者聞之莫不丨丨慘悽愀愴傷心陸機感)
(時賦悲夫冬之為氣亦何丨丨以蕭索)危懍(劉克莊弔錦雞詩地荒籠栅疎客見輙丨丨)宗懍(梁書丨丨傳丨丨字)
(元懍少聰敏好學晝夜不倦鄉里號為童子學士)
淵冰懍(樓鑰詩與人如恐傷律已丨丨丨)毛髮懍(熊鈢詩熙寧化宜更當國惜己甚何為呌怒呶使我丨丨丨)
噤(渠飲切寒而口閉)
韻藻增鉗噤(唐書吳凑傳凑曰上明睿憂勞四海不以愛所鍾而疲民以逞也顧左右丨丨自安耳)口噤(聞見)
(後錄郝翁允以神醫名里婦夜中丨丨如死狀翁曰血脈滯也不用藥聞雞聲自愈後山談叢穎諺曰黃䳺丨丨喬麥斗夏中候黃)
(䳺不鳴則喬麥可廣種也柳宗元愈膏肓疾賦丨丨心醉斂跼茫然陸龜蒙詩縱操上古言丨丨難即貢)寒噤(李洞寄太白隐)
(者詩高遮辭磧雁丨丨入川人)妻噤(歐陽修詩兒啼丨丨午未飯得米寧擇秕與稊)凍噤(張耒對雪詩饑喉丨丨誰與解)
(正藉醺酣得嚅囁高啓詩雄雞棲高樹丨丨不振翰)馬噤(陸游詩猿啼鬼迷店丨丨飛石舖自注鬼迷店在大散關下飛石舖)
(在小益道中常有崩石)
餐椒噤(魏志鍾會傳注會母見寵於繇繇為之出其夫人卞太后以為言文帝詔繇復之繇恚憤將引鴆弗獲丨丨致丨帝)
(乃止)嬾且噤(蘇軾詩諸君况才傑容我丨丨丨)河聲噤(蘇轍河冰詩丨丨丨不喧燈花結復墜)舌本噤
(劉子翬詩時拈紙上語破的妙有餘已甘酬對難丨丨丨不舒)林鴉噤(趙渢雪詩池冰凍欲合丨丨丨仍聚)樹葉噤
(王惲苦熱歎吟風丨丨丨塌融林鳥墜)
瀋(昌枕切汁也)
韻藻流瀋(蘇軾詩日月如丨丨)拾瀋(樓鑰詩棄鼎寶康瓠浮名如丨丨郝經詩薦玉期捧盤墮甑如丨丨)
增湯瀋(唐書崔仁師傳貞觀初青州有男子謀逆有司捕支黨纍係填獄詔仁師按覆始至悉去囚械為具食飲丨丨以情)
(訊之坐止魁惡十餘人它悉原縱)取瀋(唐書東夷傳百濟有三島生黃漆六月刺丨丨色若金)拃瀋(唐書西域傳摩)
(揭它中天竺屬國太宗遣使取熬糖法即詔揚州上諸蔗丨丨如其劑色味愈西域遠甚)秫瀋(異苑生以丨丨沐死則髮變為)
(鱣)桃瀋(酉陽雜俎玄中記言楓脂入地為琥珀世說曰丨丨入地所化也)墨瀋(老學菴筆記眺以道藏硯必取玉斗)
(樣喜其受丨丨多也陸游詩半池丨丨臨章草一盌松肪讀隐書又銀毫地綠茶膏嫩玉斗絲紅丨丨寬)米瀋(晁氏墨經鹿膠)
(一名白膠以淘丨丨漬七日令軟然後煮煎之如作阿膠法)貯瀋(輟耕錄晉人多用凹心硯欲磨墨丨丨耳)瀹瀋(蘇軾)
(鰒魚歌磨沙丨丨成大胾剖蚌作脯分餘波)汗瀋(蘇軾詩每聞科詔下白丨如流丨熊鉌詩房魏輔貞觀丨丨空流漿)玄
瀋(陶宗儀詩拂拭素繭掃丨丨閉戶不聞風雨聲)
㯽榔瀋(唐書南蠻傳環王本林邑也取丨丨丨為酒椰葉為席)
諗(式任切告也謀也深諫也又如甚切)
韻藻來諗(詩是用作歌將母丨丨王安石詩謂子可告語密以詩丨丨)
增詠諗(舊唐書音樂志舞形德𩔖丨丨功傳)密諗(唐書吉溫傳安禄山方尊寵溫兄事禄山嘗丨丨曰李右相雖厚待)
(公然不肯引共政我見遇久亦不顯以官公若薦我為宰相我處公要任則右相可擠矣禄山大悦)神諗(陳琳大荒賦假龜筮)
(以貞吉何丨丨以休祥)老諗(朱松詩丨丨不下牀胸次分黑白)裴諗(唐書丨度傳五子識丨知名又丨丨傳諗有文)
(藉蔭累官考功員外郎宣宗訪元和宰相子思度勲望故待諗有加累遷工部侍郎加承旨適會帝幸其院諗即稱謝帝曰可歸與)
(妻子相慶取御奩果以賜諗舉衣跽受帝顧宫人取巾裹賜之後黃巢廹以偽官不從遇害)
無忘諗(魯語宣公夏濫于泗淵里革斷其罟而棄之公聞之曰吾過而里革匡我不亦善乎是良罟也為我得法使有司藏)
(之使吾丨丨丨)
淰(式任切丨㴸水動也)
韻藻增魚淰(禮記龍以為畜故丨鮪不丨王安石詩深尋畏丨丨中路且回橈柳貫詩馬驚連軸折丨丨尺波渾張雨)
(詩船頭濯足畏丨丨港口卸帆驚鳥呼)淰淰(杜甫放船詩江市戎戎暗山雲丨丨寒)驚淰(蘇軾詩蛟龍不世出魚鮪)
(初丨丨)餘淰(郝經詩湖湘凑遠浸巴蜀動丨丨)
腍(如甚切味好)
韻藻增飱腍(公羊傳及齊國佐盟于袁婁注聘禮賓至大夫率至于館卿致館宰夫朝服致丨丨厥明至于館)
㾕(疎錦切寒病)
韻藻增噤㾕(孟郊韓愈闘雞聮句磔毛各丨丨怒癭争碨磊牛僧孺太湖石詩丨丨微寒早輪囷數片横韓偓詩丨丨)
(餘寒酒半醒叚克己詩打忩雪片大如手蒼髯丨丨磔蝟毛)㾕㾕(費冠卿詩入林寒丨丨近瀑雨濛濛)
踸(丑甚切丨踔行無常貌)
韻藻增踔踸(蘇軾詩廣眉成半額學步歸丨丨樓鑰詩風流有如許不復歎丨丨陸游醉倒歌行人喚起更嵬昂牧䜿)
(扶歸猶丨丨)
瞫(式任切竊視又姓)
韻藻增狼瞫(左傳戰于殽也晉襄公縛秦囚使萊駒以戈斬之囚呼萊駒失戈丨丨取戈以斬囚遂以為右箕之役先)
(軫黜之而立續簡伯丨丨怒其友曰盍死之曋曰吾未獲死所其友曰吾與汝為難瞫曰勇則害上不登于明堂及彭衙既陳以其)
(屬馳秦師死焉君子謂丨丨于是乎君子)
朕(直稔切我也)
韻藻增稱朕(史記秦始皇紀天子自丨曰丨又始皇曰吾慕真人自謂真人不丨丨)高朕(蘇軾詩謂當千載後)
(石室祠丨丨按丨丨漢末為蜀郡守興設學校邦人立石室祠之)
裁量朕(魏書古弼傳世祖大閱將校獵于河西弼留守詔以肥馬給騎人弼命給其弱者世祖大怒曰尖頭奴敢丨丨丨也)
荏(如甚切菜也又丨苒)
韻藻内荏(論語色厲而丨丨)葵荏(杜甫園官送菜詩又如馬齒盛氣擁丨丨昏蘇軾詩香不數丨丨)
增桂荏(爾雅蘇丨丨注蘇荏𩔖故名丨丨)種荏(齊民要術區丨丨令相去三尺胡麻相去一尺天旱常溉之畝收百)
(斛)苒荏(陸雲與楊彦明書時去丨丨歲行復半樓鑰詩豈惟我惜别行道情丨丨)蘇荏(晏殊中園賦丨丨抽穎蓼荽凝)
(液)
恁(如甚切念也)
韻藻荀恁(後漢書周黃徐姜申屠列傳序丨丨字君大少亦修清節資財千萬父越卒悉散與九族隐居山澤以求厥志)
(王莽末匈奴寇其本縣廣武聞恁名節相約不入荀氏閭)
增勤恁(班固典引丨丨旅力以充厥道王安石詩徂年幸未暮此意可丨丨)
㾛(七稔切丨痛又貌醜也或作侵通作寢)
韻藻增貌侵(史記武安侯傳武安者丨丨生貴甚魏志王粲傳之荆州依劉表表以粲貌寢而體弱通侻不甚重也)
寒寢(蘇軾題跋歐陽率更貌丨丨敏悟絶人今觀其書勁嶮刻厲正稱其貌耳)
訦(常枕切信也又侵韻)
韻藻增崔訦(周書崔謙傳丨謙弟丨從太祖復弘農戰沙苑皆有功進爵為侯累遷車騎大將軍開府儀同三司)
凚(渠飲切寒極也)
韻藻增鶴凚(僧貫休夜對雪詩丨丨聲偏密風焦片益粗)
唫(渠飲切口急也)
韻藻增噤唫(漢書揚雄傳范雎以折摺而危穰侯蔡澤雖丨丨而笑唐舉)
鋟(七稔切爪刻鏤板又鹽韻)
韻藻增鐫鋟(蘇軾詩却顧老鈍軀頑樸謝丨丨)
嬸(式荏切俗謂叔母曰丨)
韻藻增求嬸(王令詩閱女當丨丨慕士在獲彦)
䫴(渠飲切切齒怒也)䪴(章荏切頭骨後)
御定佩文韻府卷五十六
