欽定四庫全書
御定佩文韻府卷二十二之三
下平聲七陽韻三
光(古黃切明也州名又姓)
韻藻謙光(易丨尊而丨晉書傳祇傳祗既居端右每宣君臣丨丨之道由此上下雍穆又潘尼傳德以丨丨仁以恩懷陸)
(雲詩丨丨自抑厥輝愈揚又晉書張駿傳駿于姑臧城南起丨丨殿畫以五色飾以金玉)輝光(易剛健篤實丨丨日新其德法)
(書要錄子邑之紙研染丨丨按子邑左伯字紫玉歌故見鄙姿逄君丨丨甘泉賦丨丨眩耀降厥福兮杜審言詩撫躬銜道義携手)
(戀丨丨李白詩相如去蜀謁武帝安車駟馬生丨丨杜甫詩衰老應為難離别賢聲此去有丨丨竇臮述書賦𤼵卷伸紙滿目丨丨)
(陳與義詩去國衣冠無態度隔簾花蔕有丨丨錢惟演春雪賦忽曜靈之委照佇消釋於丨丨又作煇漢書平帝紀分京師置前丨)
(丨後丞烈二郡又李尋傳夫日者衆陽之長丨丨所燭萬里同晷人君之表也又作暉曹植登楼賦同天地之矩量兮齊日月之丨)
(丨張華詩進德修業丨丨日新摯虞賦感昆吾之難越兮懷丨丨之速暮)大光(易自上下下其道丨丨水經注趙武侯于河西)
(造大城不就乃改卜隂山河曲而禱焉晝見羣鵠遊于雲中徘徊經日見丨丨在其中武侯曰此為我乎即于其處築城今雲中城)
(是也又晉書天文志流星天使也丨而丨者其人貴且衆也)道光(見上易不習无不利地丨丨也晉書汝南王亮等傳論分)
(茅錫瑞丨丨恒典又忠義傳贊丨丨振古芳流來哲劉威詩桐上知音日下身丨丨誰不仰清塵法苑珠林法水東流丨丨西照)
化光(易含萬物而丨丨晉書樂志猛以致寬道丨丨石闕銘居因盛業文以丨丨潘岳關中詩德博丨丨刑簡枉錯鮑照河清)
(頌治博丨丨民阜財盛柳宗元賀赦表感人心而理定體乾道而丨丨又唐書吕温傳温字丨丨)重光(書昔君文王武王宣)
(丨丨爾雅太歲在辛曰丨丨漢書兒寬傳癸亥宗祀日宣丨丨晉書元帝紀遂造區夏三葉丨丨又宣帝紀天地開闢日月丨丨南)
(史王筠傳筠與諸兒書論家門集云史傳稱安平崔氏及汝南應氏並累葉有文才然不過父子兩三世耳未有七葉之中名德丨)
(丨如吾門者也古今注漢明帝為太子樂人作歌詩四章曰日丨丨月重輪星重輝海重潤典引宣二祖之丨丨襲四宗之緝熙鍾)
(會檄蜀文奕世丨丨恢拓洪業成公綏天地賦三辰燭燿五緯丨丨摯虞賦明景日以鑒形兮信煥燿而丨丨陸雲詩辰晷丨丨協)
(風應律劉孝威丨丨詩序丨丨儲后宣制義也)明光(書惟公德丨丨于上下勤施于四方宋書謝靈運傳系烈山之洪緒承火)
(正之丨丨揚子或問君曰丨丨臣曰若褆何謂也曰君子在上則丨而丨其下在下則順而安其上鮑照詩白日正中時天下共丨)
(丨又漢書武帝紀太初四年秋起丨丨宫西京賦自未央而連桂宫北彌丨丨而亘長樂杜甫壯遊詩曳裾置醴地奏賦入丨丨又)
(三秦記未央宫漸臺西有桂宫中有丨丨殿以金玉珠璣為簾箔金為戺玉為階韓愈賜百官櫻桃詩漢家舊種丨丨殿炎帝還書)
(本草經又六典武庫令甲之制十有三一曰丨丨甲郭子儀家傳上賜公犀甲一又賜其將丨丨甲又阮籍詩朝起瀛洲野日夕宿)
(丨丨注丨丨丹丘也又王褒日出東南隅行銀鏤丨丨帶金地織成襦又續齊諧記王彦伯秉燭理琴見一女子披帷而進取琴調)
(之聲甚哀雅彦伯曰所未曾聞女曰此曲所謂椘丨丨者也又玉海椘丨丨椘大夫也昭王得&KR2715;氏璧遣丨丨奉璧之趙)龍光
(詩既見君子為丨為丨後漢書高彪傳彪遣馬融書曰承服風問從來有年故不待介者而謁大君子之門冀一見丨丨以敘腹心)
(之願北史文苑傳序雕琢瓊瑶刻削把梓並為丨丨俱稱鴻翼水經注冠蓋里銘德為丨丨□化鶴鳴任昉荅陸倕知己賦逮伊人)
(而世載並三駿而丨丨王勃滕王閣序物華天寳丨丨射牛斗之墟虞集詩禁廬暁直夹城西經笥丨丨映壁奎又杜陽雜編武帝)
(好神仙術修隆真室内設玳瑁之帳火齊之床焚丨丨之香薦無憂之酒又阮籍逹莊論燭丨之丨不照一堂之上鐘山之口不談)
(曲室之内)三光(禮記三賓象丨丨也又經之以天地紀之以日月参之以丨丨政教之本也史記天官書南宫朱鳥権衡衡太)
(微丨丨之廷漢書禮樂志后土富媪昭明丨丨後漢書律歷志蔡邕劉洪𥙷續律歷志邕能著文清濁鍾律洪能為筭述敘丨丨魏)
(志陳思王植傳降天地之施垂丨丨之明莊子諸侯之劍上法圓天以順丨丨淮南子横四維而含隂陽紘宇宙而章丨丨白虎通)
(天有丨丨日月星地有三形高下平人有三尊君父師典引經緯乾坤出入丨丨曹植詩丨丨照八極天道甚著明謝莊舞馬賦天)
(子馭丨丨總萬㝢挹雲經之留憲裁河書之遺矩楊炯老人星賦河出圖兮五雲集天垂象兮丨丨映柳宗元請復尊號表宸翰動)
(于丨丨睿藻窮于六義竇臮述書賦飛五雲而在天運丨丨以窺戶)寵光(左傳宴語之不懷丨丨之不宣吳質答東阿王書非)
(敢羡丨丨之休慕猗頓之富徐堅詩聖錫加恒數天文耀丨丨杜甫詩丨丨蕙葉與多碧點注桃花舒小紅韓愈為裴度譲表陛下)
(不加罪責更極丨丨既領臺綱又毗邦憲白居易詩分寸丨丨酬未得不休更擬覓何官)天光(左傳有山之材而照之以丨丨)
(莊子宇泰定者𤼵乎丨丨癸辛雜識廖葯洲園館題云直將雲影丨丨裏便作柳邊花下看東京賦消啟明掃朝霞登丨丨于扶桑)
(張華祖道征西詩陶以仁化曜以丨丨傅休奕詩枝燈若火𣗳庭燎繼丨丨傳咸螢火賦進不競于丨丨兮退在晦而能明李白望)
(洞庭詩明湖映丨丨徹底見秋色蘇軾紫薇花詩篋中尚有絲綸句坐覺丨丨照海涯指月錄西天十七祖出家十九載未嘗退&KR0786;)
(一夕丨丨下屬見一路坦平不覺徐行約十里許至大巖前有石窟乃燕寂其中又笙賦秋風詠于燕路丨丨重于朝日注丨丨朝)
(日並篇名二曲俱吹故云重也)流光(榖梁傳德厚者丨丨漢書揚雄傳應駍聲擊丨丨後漢書左雄傳丨丨垂祚永世不刊莊)
(子隂陽調和丨丨其□古三墳川日丨丨雲日蔽&KR0034;鄴中記鄴城作銅雀臺上作銅鳳窗皆銅籠疏雲母幌日之初出丨丨照耀三)
(餘贅筆普佗落伽山在東大洋海中鷄初號遥見東方日出輪赤如火丨丨照海波閃爍不定班婕妤擣素賦紅黛相媚綺組丨丨)
(魏文帝濟川賦美玉昭晰以曜暉明珠灼灼而丨丨曹植詩明月照高楼丨丨正徘徊梁簡文帝詩疎槐未合影仄日暫丨丨劉孝)
(綽望月詩丨丨照漭瀁波動映淪漣蘇軾赤璧賦桂棹兮蘭槳擊空明兮泝丨丨)夜光(爾雅螢火即炤疏螢火一名即炤夜)
(飛腹下有火一名丨丨潘岳螢火賦翔太隂之玄昧抱丨丨以清遊又戰國策張儀為秦破從連横說椘王椘王遣使車百乘獻駭)
(雞之犀丨丨之璧于秦王晉書陸機傳論玄圃之積玉無非丨丨西京賦流懸黎之丨丨綴隨珠以為爥又漢書揚雄傳方椎丨丨)
(之流離剖明月之珠胎述異記南海有珠即鯨目夜可以鑒謂之丨丨拾遺記炎帝築圜丘以祀朝日飾瑶階以揖丨丨古詩明月)
(皎丨丨促織鳴東壁李商隐詩銀箭耿寒漏金缸凝丨丨李頻詩山溜含清韵江雷吐丨丨虞集贈無塵道士詩龍收古劍沈秋水)
(鶴識神丹起丨丨又唐書張果傳有師丨丨者善視鬼帝召果密坐使丨丨視之不見果所在)瑶光(爾雅丨丨之精散為象春)
(秋運斗樞丨丨散而為鹿又丨丨星散為人参又丨丨星散而為烏竹書紀年高陽氏母曰女樞見丨丨之星貫月如虹生顓頊于)
(若水淮南王八公操觀見丨丨過北斗兮西京賦上飛闥而仰眺正睹丨丨與玉繩江淹詣竟陵公牋變丨丨之暉贊玉燭之色崔)
(融賀芝草表丨丨𤼵辰象之精金色吐隂陽之秀又洛陽伽藍記丨丨寺世宗所立在閶闔門御北東去千秋門二里又洛陽男兒)
(急作髻丨丨寺尼奪作壻又紀異錄唐天寳中大宛進汗血馬六匹命圖於丨丨殿又鄭嵎津陽門詩丨丨楼南皆紫禁梨園仙宴)
(臨花枝又作搖漢書司馬相如傳悉徵靈圉而選之兮部署衆神於丨丨晉書天文志魁星第一曰天樞七曰丨丨又李適詩南山)
(倒影從雲落北澗丨丨寫溜廻郝經天賜夫人詞玉波冷浸芙蓉城花月丨丨照金翠)容光(孟子丨丨必照焉又徐幹詩端)
(坐而無為髣髴君丨丨張華詩佳人處遐遠蘭室無丨丨陳子昂詩白雲失處所夢想暧丨丨劉廷芝公子行古來丨丨人所羡况)
(復今日遥相見)末光(史記蕭相國世家贊漢興依日月之丨丨管子玉起于牛氏邊山金起于汝漢之右洿珠起于赤野之丨)
(丨求自試表螢燭丨丨增輝日月陸機塘上行願君廣丨丨照妾薄暮年魏都賦彼桑榆之丨丨踰長庚之初暉廣絶交論冀宵燭)
(之丨丨&KR0829;潤屋之餘澤)争光(史記屈原傳推此志也雖與日月丨丨可也晉書慕容德載記奮劍與夕火丨丨揮戈與秋月)
(競色靈鬼記嵇康燈下弹琴忽有一人長丈餘著黑單衣革帶康熟視之乃吹火滅之曰耻與魑魅丨丨顔延之詩神行埒浮景丨)
(丨溢中天王儉高松賦積皓霰而丨丨延微颷而響起庾信謝滕王賚馬啟流電丨丨浮雲連影杜甫詩初月出不高衆星尚丨丨)
(王安石雪詩丨丨姮娥妬失色羲和恐黃庭堅詩何事與秋螢丨丨蒲葦叢)餘光(史記甘茂傳臣聞貧人女與富人女會績)
(貧人語曰我無以買燭而子之燭光幸有餘子可分我丨丨魏志管輅傳王經去官還家輅與相見經曰近有一怪欲煩作卦卦成)
(輅曰爻吉君夜在堂戶前有流光入懷中殷殷有聲内神不安觧衣彷徉招呼婦人覓索丨丨經大笑曰實如君言蜀志秦宓傳晝)
(不操燭日有丨丨皇極經世書唐季諸鎮之伯日月之丨丨也阮籍詩灼灼西隤日丨丨照我衣盧思道詩丨丨下幽桂夕吹舞青)
(蘋駱賓王秋螢詩下帷如不見當觧借丨丨歐陽修晝錦堂記海内之民聞下風而望丨丨者蓋亦有年矣蘇軾仙茅詩丨丨入巖)
(石神草出茅菅)神光(漢書武帝紀詔朕禮首山昆田出珍物化或為黃金祭后土丨丨三燭又禮樂志用事于甘泉圜丘昏祠)
(至明夜常有丨丨集于祠壇又揚雄傳秋秋蹌蹌入西園切丨丨後漢書安帝紀帝自在邸第數有丨丨照室又應劭傳應嫗生四)
(子見丨丨照社採之得黃金自是諸子宦學並有才名至瑒七世通顯晉書元帝紀帝生于洛陽有丨丨之異一室盡明四子講德)
(論丨丨燿暉洪洞朗天洛神賦丨丨離合乍隂乍陽謝莊舞馬賦聆萬歲于曾岫燭丨丨于紫壇梁元帝龍川館詩玉題書仙篆金)
(榜燭丨丨崔融賀明堂成表夕見丨丨似對莊嚴之國杜甫詩姹女凌波日丨丨照夜年蘇軾詩丨丨出寳髻法雨洗浮埃朱子過)
(豊城詩寳劍今鱗甲丨丨尚斗牛指月錄十祖脇尊者處胎六十年誕夕母夢白象載寳座座上置一明珠入門乃生生而丨丨燭)
(室體有竒香又初祖寓止少林寺有僧丨丨詣参承值大雪光夜侍立遲明雪齊䣛立愈恭祖因與易名曰慧可)景光(漢書)
(武帝紀夜若丨丨十有二明後漢書郎顗傳顗上書薦黃瓊李固曰若還瓊徵固任以時政伊尹傅說不足為比則可垂丨丨致休)
(祥矣蘇武詩願君崇令德随時愛丨丨張耒大禮慶成賦丨丨交徹鸞鶴下神嬉靈豫醉爵俎揭傒斯詩商盤周鼎儼作行刓圭削)
(銳伏丨丨)保光(漢書禮樂志下民之樂子孫丨丨)壁光(漢書匡衡傳衡勤學家貧無燭隣舍有燭而不逮乃鑿丨引其)
(丨而讀之夏侯湛扺疑惜東丨之丨不以寓貧婦之目劉孝威烏生八九子歌金柝嚴兮翠楼肅蜃丨丨兮椒泥馥駱賓王螢火賦)
(異丨丨之照廡同劍影之埋豐李商隐謝賜冬衣狀白分椒丨之丨紫奪蘭芽之色)高光(漢書揚雄傳覽樛流於丨丨兮溶方)
(皇於西清注丨丨宫名也後漢書馬融傳栖遲乎昭明之觀休息乎丨丨之榭又典引丨丨二聖宸居其域柳宗元咸宜當兩漢氏)
(之始屠販徒隸出以為公侯卿相彼固公侯卿相噐也非邅丨丨而以為幸也又魏文帝詩清夜延貴客明燭𤼵丨丨又晉書丨丨)
(傳光陳留人少習家業明練刑理武帝置長沙獄典詔囚以光為御史遷廷尉時朝廷咸推光明于用法故頻典理官)曬光
(漢書中山靖王傳白日丨丨幽隐皆照)靈光(後漢書東海王彊傳初魯恭王好宫室起丨丨殿甚壮麗是時猶存詔彊都魯)
(又王逸傳逸子延夀有㑺才少遊魯國作丨丨殿賦蔡邕亦造此賦未成及見延夀所為甚竒之遂輟翰而已蜀志劉琰傳車服飲)
(食號為侈靡侍婢數十皆能為聲樂又悉教誦魯丨丨殿賦水經注孔廟東南五百步有雙石闕即丨丨之南闕北百餘步即丨丨)
(殿基唐國史補李華含元殿賦初成蕭穎士見之曰景福之上丨丨之下梁元帝梁安寺銘似丨丨之金扇𩔖景福之銀鋪蘇軾詩)
(言從謝康樂先獻魯丨丨又蜀志先主傳襄陽男子獻玉璽璽潛漢水伏於淵泉暉景燭燿丨丨徹天汲冢周書王用奄有四隣遠)
(土丕承萬子孫用末被先王之丨丨米黻寄薛即中詩銀淮燭天限織女烟海括地生丨丨程俱贈鄭希尹詩河流曲曲丨丨異芝)
(蓋莖莖瑞氣芬又杜陽雜編代宗大歴中日林國獻丨丨豆大小𩔖中華之菉豆其色殷紅而光芒可長數尺本國亦謂之詰多珠)
火光(後漢書許楊傳汝南太守鄧晨署楊為都水掾豪右大姓共譖楊受取賕賂晨遂收楊下獄而械輙自觧獄吏白晨晨驚)
(即夜出楊遣歸時天大隂晦道中若有丨丨照之時人異焉金史太祖紀上自將攻遼有丨丨正圓自空而墜上曰此祥徵殆天助)
(也水經注屈茨北二百里有山夜則丨丨拾遺記祖梁國獻蔓金苔宫人以置漆碗中照矅滿室名曰夜明苔著衣襟則如丨丨劉)
(槙鬭雞詩利爪探玉除瞋目含丨丨)和光(後漢書王允傳士孫瑞說允曰夫執謙守約存乎其時公與董太史竝位俱封而獨)
(崇高節豈丨丨之道耶老子丨其丨同其塵曹植君子行勞謙得其柄丨丨甚獨難駱賓王螢火賦不貪熱以苟進每丨丨而曲全)
(蘇頲詩善物遺方外丨丨繞道邊蘇軾佳月詩浩瀚玻璃盞丨丨入胸臆又韋展日月如合璧賦分則列照于三無聚則丨丨于六)
(合)游光(後漢書馬融傳捎㒺兩拂丨丨風俗通夏至著五綵辟兵題綵曰丨丨一云火精博雅火神謂之丨丨東京賦殪野)
(仲而殱丨丨註野仲丨丨惡鬼也摯虞思遊賦俯丨丨逸景倏爍徽霍兮鮑照喜雨詩河井起龍蒸日魄歛丨丨劉禹錫春日退朝)
(詩瑞氣轉綃縠丨丨泛波瀾)回光(魏志陳思王植傳葵藿之傾葉太陽雖不為之丨丨然向之者誠也宋書謝靈運傳元誕)
(德以膺緯肇丨丨于陽宅又作廻傅休奕李賦夕景丨丨傍蔭蘭林潘尼詩垂覆豈他鄉丨丨臨桑梓梁元帝詠燭詩不見來人影)
(丨丨特向空張說詩自非仁智符天賞安能日月共丨丨李白詩白日在高天丨丨燭微躬)精光(晉書陳敏傳金聲振於江)
(外丨丨赫于揚椘北史齊高帝紀高祖目有丨丨江表傳孫堅為下邳丞時權生方頤大口目有丨丨堅異之以為有貴象又釋名)
(析羽為旌旌精也有丨丨也水經注渾水又南逕皇舊寺西是太師昌黎馮晉國所造有五層浮圖其神圖像皆合青石為之加以)
(金銀火齊衆綵之上煒煒有丨丨阮籍詩良弓狭烏號明甲有丨丨李白擬古詩太白出東方彗星楊丨丨竇臮述書賦丨丨照人)
(氣格凌雲歐陽修黃庭經序茹草木服金石吸日月之丨丨)腹光(晉書藝術傳佛圖澄丨旁有一孔常以絮塞之每夜讀書)
(拔絮孔中出丨照于一室洞冥記東方朔曰臣遊北極至鍾火之山有明莖草仙人寗封常服此草於夜瞑時轉見丨丨通外亦名)
(洞冥草)紫光(晉書苻堅載記堅臂垂過膝目有丨丨北史周太祖紀太祖身長八尺垂手過膝背有黑子宛轉如盤龍之形)
(面色丨丨人望而敬畏之宋史劉庭式傳庭式老于廬山絶粒不食目奕奕有丨丨杜陽雜編唐憲宗時西域有進美玉者一圓一)
(方圓者生于水中為龍所寳若投之水虹霓出焉方者生于巖谷為虎所寳以虎毛拂之丨丨迸逸百獸懾服韓偓咏硯詩丨丨稱)
(近丹青筆聲韵宜裁錦繡詩趙孟頫紫騮駿圖歌隅目晶熒生丨丨錦毛錯落蒙清霜又水經注清水又東北流丨丨溝水注之水)
(出華陽城東北而東流俗名曰丨丨澗)含光(晉書皇甫謐傳泰液丨丨元氣混蒸唐書張行成傳陛下盛德丨丨規模宏遠)
(登徒子好色賦此郊之姝華色丨丨體美容冶不待飾粧蔡邕陳太丘碑丨丨醇德為士作程潘岳秋興賦月朣朧以丨丨兮露凄)
(清以凝冷王褒詩人傳陌上桑未暁已丨丨駱賓王螢火賦既𤼵暉以外隔亦丨丨而内朗李白詩丨丨混世貴無名何用孤高比)
(雲月陳羽明水賦至馨無臭至潔丨丨又列子衛孔周有三劍一曰丨丨視之不可見運之不知有其所觸也冺然無際經物而物)
(不覺)清光(宋書王敬弘傳順帝詔曰敬弘丨丨粹範振俗淳風可詳定輝諡式旌追典於是諡文貞江淹望荆山詩寒郊無留)
(影秋日懸丨丨常建詩松際露微月丨丨猶為君李白贈潘侍即詩君能禮此最下士九州拭目瞻丨丨杜甫舞劍器歌來如雷霆)
(收震怒罷如江海凝丨丨柳宗元披沙㨂金賦碎丨丨而競出耀真質而特殊元稹鎮圭賦作山龍之端表我則丨丨皎然雜蒲榖)
(以成行爾乃鞠躬如也歐陽修元夕登東楼詩可爱丨丨澄夜色遥知喜氣動天顔蘇軾喜雪詩更遣丨丨續殘月)朝光(宋史)
(律歴志雞唱詞丨丨𤼵萬戶開羣臣謁鮑照詩碧楼含夜月紫殿争丨丨梁簡文帝詩丨丨照皎皎久漏轉駸駸陸倕感知己賦附)
(蒼蝇于驥尾託明鏡于丨丨唐太宗元曰詩高軒暧春色邃閣媚丨丨李白登錦城散花楼詩日照錦城頭丨丨散花楼柳宗元賀)
(甘露表丨丨初燭方湛湛而不晞楊巨源詩一枝瓊萼丨丨好綵服飄飄從冠軍)葆光(管子参於日月無私丨丨莊子注焉)
(而不滿酌焉而不竭而不知其所由來此之謂丨丨柳宗元吏商身富而家強子孫丨丨韓維詩遠慙龍陽隐近媿丨丨吏)晨
光(水經注廬山東有石鏡照水之所出有一圓石懸崖明淨照見人形丨丨初曜則延曜入石豪細必察故名石鏡焉景福殿賦)
(丨丨内照流景外延歸去來辭問征夫以前路恨丨丨之熹微杜甫詩邊秋隂易久不復辨丨丨白居易詩暁月漸沉橋脚底丨丨)
(初照屋梁時温庭筠詩林外丨丨動山昏鳥滿天)靑光(春秋元命包代殷者姬昌日衣丨丨洞冥記東方朔遊鴻濛之澤有)
(黃眉翁語曰吾却食吞氣已九十餘年目中瞳子皆有丨丨能見幽隐之物許敬宗詩飛雲臨紫極出震表丨丨李賀北園新筍詩)
(砍取丨丨寫楚詞膩香春粉黑離離)倉光(論衡尚父到孟津杖鉞把旄號其衆曰丨丨倉光者水中獸善覆人船不急渡丨丨)
(害汝又水經注肥水左瀆又西石橋門北門外有石梁渡此洲洲上有西昌寺寺西即船官坊丨丨都水是營是作)珠光(論衡)
(玉色剖於石心丨丨出於魚腹聞見錄孫覺未第時家高郵一夕晦夜忽月光入窗隙孫異之望光所在行二十里餘見大丨其丨)
(屬天旁照遠近崔伯昜作感珠賦記之左九嬪涪漚賦體丨丨之皎皎若凝霜之初成梁簡文帝鏡象詩後挂七龍網前𤼵四丨丨)
(岑德潤魚詩劍影侵波合丨丨帶水新唐太宗賦簾詩丨丨搖素月竹影亂清風李白詩水搖金塔影日動火丨丨白居易詩下流)
(水銀象江海上綴丨丨作烏兔韓偓中秋禁直詩露和玉屑金盤冷月射丨丨貝闕寒)步光(吳越春秋越王曰今圖吳王將)
(為何如大夫種曰君被五勝之衣帶丨丨之劍仗屈盧之矛瞋目大言以執之魏文帝樂府吳之辟閭越之丨丨七啓丨丨之劍華)
(藻繁縟梁昭明太子七契丨丨之妙櫑具之華君子武備所用禦邪蘇軾詩屢把鉛刀齒丨丨更邅華衮照龐凉)雲光(西京)
(雜記漢掖庭有月影臺丨丨殿皆繁華窈窕之所棲宿焉又洞冥記東方朔曰王母乘丨丨輦以適東王公之舍税馬于芝田名步)
(景駒又漢昭帝淋池歌丨丨開曙月低河萬歲為樂豈云多吳邁遠陽春歌綠𣗳搖丨丨春城起風色鮑照世子誕育表丨丨䴡輝)
(巖澤昭采陸慧暁游仙詩旌翻玉華晦神轉丨丨移楊師道望海詩洪波㢠廻地軸孤嶼映丨丨歐陽修詩丨丨漸容與鳥哢已交加)
(袁桷詩花氣欲浮金鑿落丨丨疑下錦流蘇倪瓉詩天末望丨丨)慕光(古今注飛蛾善拂燈一名丨丨)冷光(龍城錄開)
(元六年上皇與申天師遊月中見一大宫府榜曰廣寒清虛之府翠色丨丨相射目眩極寒不可進張鼎僧舍小池詩丨丨搖砌錫)
(疎影露枝猿孟郊苦寒吟厚冰無裂文短日有丨丨方干中秋月詩泉澄寒魄瑩露滴丨丨浮盧宗回登慈恩寺塔詩渭水丨丨搖)
(藻井玉峯晴色堕闌干)砑光(開元遺事汝陽王璡裁丨丨帽打曲明皇自摘槿花置之帽上帽極滑久而方安號曰花奴帽)
(韓偓詩繡叠昏金色羅揉損丨丨又無題詩錦衾霞彩爛羅襪丨丨勻)春光(春宴錄貴家遊賞曲江剪百花装成獅子互相)
(遺送以蜀錦流蘇牽之曰丨丨且莫去留與醉人看李百藥笙賦縱勝氣之逍遥眷丨丨而怡逸杜甫詩侵陵雪色還萱草漏洩丨)
(丨有柳條錢起詩臘雪初明柏子殿丨丨欲上萬年枝白居易詩往往齋心求淨土時時偷眼看丨丨温庭筠牡丹詩裁成豔思偏)
(應巧分得丨丨最數多皮日休海石榴詩一夜丨丨綻絳嚢碧油枝上晝煌煌韓偓詩梅花不肯傍丨丨自向深冬有豔陽韓琦柳)
(枝詞楼前輕雪未全消偷得丨丨入嫩條蘇軾冬日牡丹詩一朵妖紅翠欲流丨丨回照雪霜羞元好問杏花詩紛紛紅紫不勝稠)
(争得丨丨競出頭)寳光(五色線太山北有桂𣗳七十株天神玉女守之其實赤如橘常有五色飛鳳丨丨珠雀鳴集於此馬)
(祖常詩切玉龍刀丨氣丨袷羅半臂麝臍香又西京雜記霍光妻遺淳于衍蒲桃錦二十四匹散花綾二十五匹綾出鉅鹿陳丨丨)
(家匹直萬錢又竇臮述書賦丨丨楷之同調合韵差池去就羽翮齊振注顧丨丨吳郡人齊司徒左西掾胡楷之南昌人齊度支尚)
(書)麥光(一綂志徽州府歙縣龍鬚山出紙有丨丨白滑水翼凝霜之名蘇軾詩丨丨鋪几淨無瑕入夜青燈照眼花)朱
光(東京賦尊赤氏之丨丨四靈懋而允懷南都賦曜丨丨於白水會九世而飛榮魏文帝詩白旄若素霓丹旂發丨丨曹植鬭鷄)
(詩揮羽&KR0829;清風悍目發丨丨漢高祖功臣頌金精仍頽丨丨以渥晉子夜歌丨丨照綠苑丹華粲羅星謝朓七夕賦丨丨既夕凉雲)
(始浮梁簡文帝荅同泰寺立刹啟雖復紫烟旦聚比此未儔丨丨夜上方今知陋沈約夏白紵歌丨丨灼爍照佳人含情送意遙相)
(親盧照隣暁晴望京邑詩澗流漂素沫巖景靄丨丨)隨光(長笛賦激朗清厲丨丨之介也注卞丨務丨又梁元帝旻法師碑文)
(丨丨燭魏非折水之恒珍和璧入秦豈潤山之常寳)幽光(陸雲詩闡縱絶期平顯丨丨韓愈荅崔立之書發潛德之丨丨柳宗)
(元與李域中丞啟振宣丨丨激勵頽俗蘇軾詩丨丨發竒思點黮出荒怪馬祖常詩不湏愁白髮正欲媚丨丨元好問九日讀書山)
(詩甘腴入小苦丨丨出清妍)素光(左思詩明月出雲崖皦皦流丨丨李白詩明月出高岑清溪澄丨丨方干新月詩入夜天)
(西見蛾眉冷丨丨朱子詠雪詩前山失舊姿川谷流丨丨又漢書西域傳初以椘王戊之孫觧憂為公主妻烏孫王觧憂生三男兩)
(女小女丨丨為若呼翎侯妻)玉光(郭璞文玉玗琪𣗳贊丨丨争煥彩豔火龍歐陽修橄欖詩中州衆果佳珠圓丨丨瑳又笻)
(竹拄杖詩丨丨瑩潤錦斕斑霜雪經多節愈堅袁桷詩杯凝丨丨明月入幕遮翠影落花留又蓮社高賢傳劉程之於正念佛中見)
(阿彌陀佛丨毫丨照垂手慰接崔液上元夜詩影裏如開金口說空中似散丨毫丨又李程石鏡賦輝映空巖恒舞山雞之影色澄)
(清夜寕慙丨兔之丨又皮日休謝惠魚詩冷鱗中斷榆錢破寒骨平分丨筯丨)暁光(梁簡文帝詩靄靄夜中霜河開向丨丨劉)
(禹錫詩清雒丨丨鋪碧簟上陽霜葉剪紅綃温庭筠詩祗應愁恨事還逐丨丨生司空圖詩地融春力潤花泛丨丨鮮蘇軾海棠詩)
(林深霧暗丨丨遲日暖風輕春睡足楊萬里詩等待丨丨琱好句丨丨未白句先成)花光(梁簡文帝詠薔薇詩燕來枝益軟風)
(飄丨轉丨陳後主落花詩映日丨丨動迎風香氣來庾信象戱賦水影搖日丨丨照林李嶠雪詩逐舞丨丨動臨歌扇影飄李商隐)
(詩池光不定丨丨亂日氣初涵露氣乾張詠詩數里丨丨浮㬉日六街塵淨見香車韓琦春雨詩洗開春色無多潤染盡丨丨不見)
(痕歐陽修詩西溪水色春長綠北渚丨丨暖自熏又黃庭堅詩雅聞丨丨能畫梅更乞一枝洗煩惱按丨丨禪師善畫梅)恩光
(江淹詩豪士枉尺璧宵人重丨丨柳宗元謝賜櫻桃表盈眥而外被丨丨適口而中含渥澤温庭筠詩寳馬搖環萬騎歸丨丨暗入)
(簾櫳裏王惲詩百年蓬巷開圭竇一日丨丨照士林)宵光(徐陵謝勅賚燭盤啟官燭斯燃更慙良吏丨丨可學乃會耆年虞世)
(南詩萬瓦丨丨曙重&KR0585;夕霧收陳子昂詩風泉夜聲雜月露丨丨冷柳貫詩企公如列星丨丨仰照灼徐賁詩丨丨竹牖虚)韶
光(唐太宗詩丨丨開令序淑氣動芳年温庭筠詩丨丨染色如蛾翠綠濕紅鮮水容媚李羣玉詩半落半開臨野岸團情團思醉)
(丨丨秦韜玉對花詩長與丨丨暗有期可憐蜂蝶却先知鄭凖詩旅恨共風連夜起丨丨随酒著人濃馬戴詩幽怨貯瑶瑟丨丨凝)
(碧林范成大詩晴絲千尺挽丨丨百舌無聲燕子忙)晶光(喬知之苦寒行搖曳出雁關逶迤含丨丨韓愈詩丨丨蕩相射旗戟)
(翩以森陳師道詩争前借顔色草木亦丨丨余闕詩驅車出城闕旭日懸丨丨又杜甫瘦馬行見人慘淡若哀訴失主錯莫無丨丨)
風光(李嶠詩鳳城景色已含韶人日丨丨覺倍饒張仲素漢苑行二月丨丨變柳條九天清樂奏雲韶白居易詩抛擲丨丨負)
(寒食曾來未省似今年又丨丨不見桃花騎塵土空留杏葉鞍薛能吳姬詩龍麝熏多骨亦香因經寒食好丨丨司空圖詩丨丨只)
(在歌聲裏不必楼前萬𣗳紅歐陽修詩𣗳色連雲春泱漭丨丨著草日晴明蘇軾詩秋後丨丨雨後山蒲城流水碧潺潺陳基詩節)
(序又催秋後燕丨丨争𤼵雨前花)頽光(李白詩富貴非所願為人駐丨丨高啟詩任廣豈能諧薄俗飬和且為駐丨丨)磨
光(韓愈進學觧爬羅剔抉刮垢丨丨歐陽修與張秀才書得非丨丨濯色計之熟卜之吉而後勇決以來耶)埋光(王十朋會)
(稽風俗賦丨丨屠釣之微者晦迹佛老之異者)務光(莊子尭與許由天下許由逃之湯與丨丨務光怒之呂覽四士之節石戶)
(之農北人無擇卞随丨丨列仙傳丨丨夏時人耳長七寸北山移文丨丨何足比涓子不能儔李白雉子班歌善卷譲天下丨丨亦)
(逃名又唐書宋丨丨傳丨丨字子昂汾州西河人舉進士遷右衛騎曹恭軍神龍元年大水詔直言極諫丨丨上書疏奏不省)霍
光(漢書丨丨傳光字子孟驃騎將軍去病弟也受襁褓之託任漢室之寄臨大節而不可奪遂匡國家安社稷擁昭立宣光為師)
(保雖周公阿衡何以加此)孔光(漢書丨丨傳光字子夏孔子十四世孫匡衡舉為諫大夫領尚書事沐日歸休兄弟妻子燕語)
(終不及朝省政事或問温室省中𣗳光嘿不應徙為太師固稱疾辭位太后詔太師母朝十日一賜餐賜靈夀杖黃門令為太師省)
(中坐置几太師入省用杖賜餐十七物然後歸老于第徐陵為王儀同致仕表丨丨之杖載遊戶庭廣德之車方懸私館蘇軾詩靈)
(夀扶丨丨菊潭飲伯始)嚴光(後漢書逸民傳丨丨少有高名與光武同游學及光武即位光乃變姓名隐身不見帝令以物)
(色訪之齊國上言有一男子披羊裘釣大澤中帝疑其光乃備安車遣使聘之三返而後至車駕即日臨其館光臥不起帝即其臥)
(而撫光腹曰咄咄子陵不可相助為理耶光曰士故有志何至相廹乎復引入論道舊故因共偃臥光以足加帝腹上明日太史奏)
(客星犯帝座甚急帝笑曰朕故人嚴子陵共卧耳除為諫議大夫不屈乃耕于富春山後人名其處為嚴陵瀨焉温庭筠詩朱瑀空)
(偷御溝水錦鱗紅尾屬丨丨司空圖詩偶作客星侵帝座却因虚薄是丨丨)孟光(後漢書梁鴻傳孟氏女始以装飾入門七)
(日而鴻不荅妻乃跪床下請鴻曰吾欲求衣褐之人可與俱隐深山者爾今乃衣綺縞傅粉墨豈鴻所願哉妻乃更為椎髻著布衣)
(操作而前鴻喜曰此真鴻妻也字之曰德曜名丨丨白居易詩來春更葺東廂屋紙閣蘆簾著丨丨叚成式詩鶯裡花前選丨丨東)
(山逋客酒初狂劉兼寄内子詩蜀箋都有三千幅總寫離情寄丨丨蘇軾詩自酌金樽勧丨丨更教長笛奏伊凉又蜀志丨丨傳光)
(字孝裕河南洛陽人博物識古無書不覽猶銳意三史長于漢家舊典好公羊春秋而譏呵左氏先主定益州拜為議郎與許慈等)
(竝掌制度)
觀國光(易丨丨之丨利用賓于王劉筠大酺賦覽德輝而狎至丨丨丨而聿來又耶律椘材詩黎民歡仰德萬國喜觀光)
天子光(書是訓是行以近丨丨之丨)邦家光(詩樂只君子丨丨之丨又歐陽修謝進士及第啟上國連衡仰扳于)
(俊軌橋門倚袂𫉬覘于邦光)日月光(漢書元帝紀初元二年詔曰蓋聞賢聖在位隂陽和風雨時丨丨丨星辰静黎庶康)
(又終軍傳陛下盛丨丨之丨垂聖思于勤戒白虎通王者德及天即斗極明丨丨丨甘露降常建詩天涯盡處無征戰兵氣消為丨)
(丨丨蘇軾表早歲數竒已老江河之上餘生何幸得依丨丨之丨)五色光(周書異記周昭王二十四年四月八日山川震)
(動有丨丨丨入貫太微太史蘇由奏曰有大聖人生于西方一千年外聲教及此即佛生之時也杜陽雜編唐元和五年内給事張)
(維則自新羅使回云海中有數公子命青衣捧金龜印以授維則其篆曰鳳芝龍木受命無疆憲宗因緘以紫泥玉鏁往往見丨丨)
(丨可長數尺李白詩秋毫不犯三吳悦春日遥看丨丨丨盧綸王駙馬花燭詩平明却入天泉裡日色曈曨丨丨丨法苑珠林如來)
(一一毛孔旋生丨丨丨)舍利光(西域記摩竭陀國正月十五僧俗雲集観佛丨丨放丨雨花高啟詩袈裟影入秋山遠丨)
(丨丨懸夜塔低)般若光(中吳紀聞大本至京師一貴戚欲試之以猾倡薦本登榻鼻息如雷其倡為丨丨丨所爍通夕不寤)
(翊旦炷香拜之曰不意今日得見古佛)琥珀光(李白詩蘭陵美酒欝金香玉碗盛來丨丨丨)燈燭光(杜甫詩今)
(夕復何夕共此丨丨丨朱松詩目眩丨丨丨坐厭兒女譁)金銀光(陳陶觀海詩毫釐見蓬瀛含吐丨丨丨)司馬光
(宋史丨丨丨傳光字君實夏縣人王安石行新法光逆疏其利害抗章至七八遂求去居洛陽十五年哲宗初赴闕民遮道曰公無)
(歸洛留相天子活百姓遂罷青苗錢復常平糶糴法遼夏使至必問起居勅邊吏曰中國相司馬矣無輕生事)
增有光(書于湯丨丨漢書述贊孝成皇皇臨朝丨丨韓非子德者道之功功有實而實丨丨白行簡斗為帝車賦爛然丨丨)
(随月建而不忒白居易除裴度中書舍人制介然風規丨丨近侍陳師道詩兩疏父子共含香不獨家榮國丨丨)耿光(書以)
(覲文王之丨丨以揚武王之大烈李白明堂賦遵先軌以繼作兮揚列聖之丨丨柳宗元請復尊號表蓋所以揚丨丨彰淳懿而示)
(遠也李華含元殿賦昭累聖之丨丨美大君之孝德朱子詩蘇公記藏書文字有丨丨)月光(詩匪東方則明丨出之丨傅休)
(奕詩皎皎明丨丨灼灼朝日暉韓偓詩山禽飬久知人喚窗竹芟多漏丨丨又晉書劉聰載記聰如靳凖第納其二女大曰丨丨小)
(曰月華皆國色也立丨丨為皇后)揚光(詩明明在上疏日月丨丨星辰順軌風雨以時寒暑應節漢書禮樂志靈殷殷爛丨)
(丨延夀命永未央蜀志郤正傳雖尺枉而尋直終丨丨以發輝也淮南子日月淑清而丨丨東都賦焱焱炎炎丨丨飛文南都賦耕)
(父丨丨於清泠之淵游女弄珠於漢臯之曲司馬彪詩冀願神龍來丨丨以見燭鮑照河清頌序絶景丨丨清埃繼路韓愈賀册尊)
(號表天人合慶日月丨丨温庭筠詩馬聲特特荆門道蠻水丨丨色如草)用光(詩思輯丨丨箋思在和其民人丨丨大其道為)
(今子孫之基張九齡餞王尚書出邊詩上策應為豫中權且丨丨)錫光(詩則篤其慶載丨之丨掦子天丨之丨謙大有也又)
(後漢書任延傳平帝時丨丨為交阯太守教𨗳民夷漸以禮義)東光(詩允猶翕河疏九河之名有胡蘇在丨丨縣漢書地理志)
(勃海郡縣丨丨有胡蘇亭又傅休奕日昇詩丨丨昇朝𤾉羲和初攬轡)光光(詩顯顯令德傳天嘉樂成王有丨丨之善德也)
(漢書馮奉世叙傳子明丨丨發迹西疆漢太學中謠海内丨丨劉子相)顯光(詩造舟為梁不丨其丨傳造舟為梁然後可丨)
(其丨輝史記三王世家人之好德克明丨丨荀彧别傳太祖表曰彧戮力同心左右王略用披浮雲丨丨日月柳宗元天對岐目厥)
(心瞭視丨丨)烈光(詩鞗革有鶬休有丨丨傳言有法度也箋鶬金飾貌休者休然盛壯)榮光(詩不顯其光箋光猶榮也)
(氣有丨丨也南史王摛傳永明八年天忽黃色照地王融上金天頌摛曰是非金天所謂丨丨武帝大悦赭白馬賦並丨丨於瑞典)
(登郊歌乎司律沈約詩丨丨泛彩旄修風動芝蓋江淹上建平王書青雲浮洛丨丨塞河駱賓王晩渡黃河詩照日丨丨淨驚風瑞)
(浪翻李白西岳雲臺歌丨丨休氣紛五彩千年一清聖人在歐陽修御書飛白記吾知將有望氣者言丨丨起而屬天者必賜書之)
(所在也)微光(禮記月者三日則成魄疏魄謂月輪生旁有丨丨也阮籍詩焉敢希千術三春表丨丨劉孝綽詩秋月始纖纖)
(丨丨垂步&KR0585;温庭筠七夕歌丨丨奕奕凌天河鸞咽鶴唳飄颻歌)德光(禮記奮至丨之丨動四氣之和以著萬物之理莊子)
(道者德之欽也生者丨之丨也魏文帝答蘇林等令天瑞雖彰湏丨而丨晉正旦大會行禮歌丨丨大道熙隆被四表格又五代史)
(附錄契丹屈耀之更名丨丨更其國號大遼)蕭光(禮記燔燎羶薌見以丨丨以報氣也)元光(史記武帝紀一元曰建元)
(二元以長星曰丨丨曹植詩元龜襲吉丨丨著明蘇轍黃楼賦在漢丨丨河决瓠子又唐書白丨丨傳其先突厥人補節度先鋒安)
(禄山反丨丨領所部結義營長驅從光弼出土門封南陽郡玉長安平率兵清宫擊餘寇身被數鎗肅宗躬為傅藥)房光(史記)
(建元以來王子侯表丨丨侯劉殷河間獻王子)由光(史記伯夷傳以余所聞丨丨義至高其文辭不少㮣見何哉)華光
(漢書禮樂志璧玉精垂丨丨又後漢書楊賜傳三公舉賜侍講於丨丨殿中遷少府光禄勲胡炳文詩丨丨殿東泉有靈下穴空洞)
(神功冥)金光(漢書禮樂志沛施祐汾之阿揚丨丨横泰河水經注丨丨流照法輪東轉唐實錄唐太宗親率甲騎萬餘丨丨)
(曜日與李勣會遼東城下旌旗數百里張華勞還師歌囂聲動山谷丨丨耀素暉鮑照登大雷岸與妹書從嶺而上氣盡丨丨半山)
(以下純為黛色梁簡文帝相宫寺碑銘銀鋪曜色玉礎丨丨江淹蓮花賦蘂丨丨而絶色藕冰折而玉清張九齡詩石壁開精舍丨)
(丨照法筵又唐書劉弘基傳次長安故城振隊丨丨門景福殿賦開建陽則朱炎豔啟丨丨則清風臻)美光(漢書郊祀志天)
(子見泰一如雍郊禮嘉牲薦饗是夜有丨丨及晝黃氣上屬天)林光(漢書金日磾傳是時上行幸丨丨宫日磾小病臥廬西京)
(賦[瓜見]往昔之遺館獲丨丨于秦餘註[瓜見]視也丨丨秦宫名王粲大暑賦託甘泉之清野御華殿于丨丨又許敬宗詩鵲度丨丨起鳬)
(沒水文圓李白詩雨洗秋山淨丨丨澹碧滋歐陽修詩鵶鳴日出丨丨動野闊風搖麥浪寒)夀光(漢書地理志北海郡縣丨)
(丨晉書鄭冲傳冲耽玩經史博䆒儒術動必存禮拜太保封丨丨侯隋書經籍志丨丨書苑二百卷梁尚書左丞劉杳撰水經巨洋)
(水又東北過丨丨縣西又後漢書方術傳冷丨丨與華陀同時丨丨年可百五六十歲常屈頸鷮息鬚髮盡白而色理如三四十時)
(又神仙傳靈丨丨扶風人漢獻帝建安元年已二百二十歲常寓江陵胡田家無疾卒殯之百餘日寄書與田田發視之惟履在棺)
(中)帝光(漢書禮樂志承順温良受丨之丨)移光(漢書外戚傳班偼伃自傷賦曰白日忽已丨丨兮遂晻莫而昧幽又)
(阮籍詩願攬羲和轡白日不丨丨)臨光(漢書樊噲傳吕嬃亦為丨丨侯)休光(漢書匡衡傳陛下留神動静之節使羣下)
(得望盛德丨丨以立基禎晉書阮种傳海内之士皆傾望丨丨希心紫極琴賦含天地之醇和兮吸日月之丨丨蘇頲詩西京鳳邸)
(躍龍泉佳氣丨丨鎮在天韓愈與于襄陽書士之能垂丨丨照後世者亦莫不有後進之士負天下之望者為之後焉柳宗元送班)
(孝廉序承世家之儒風沐外族之丨丨)延光(漢書揚雄傳丨丨於將來比榮乎往號揚子堯舜之道皇兮夏殷周之道將兮)
(而以丨其丨兮江淹為始安王拜丹陽尹章飲惠丨丨偭爵假息)電光(漢書掦雄傳上說人主下談公卿目如耀星舌如丨)
(丨壹從壹横論者莫當北史竇泰傳泰母夢風雷暴起若有雨状出庭觀之見丨丨奪目駛雨霑灑寤而驚汗遂有娠生泰五代史)
(唐紀朱全忠饗克用於上源驛克用醉卧伏兵發火起會天大雨滅火克用得從者薛鐵山賀回鶻等随丨丨縋尉氏門出還軍中)
(帝王世紀黃帝有熊氏母曰附寳見丨丨繞北斗樞星照郊野感附寳而孕圖畫見聞誌裴旻揮劍入雲高數十丈若丨丨下射旻)
(引手執鞘承之劍透室而入陳琳神武賦暉曜連乎白日旂旐繼于丨丨李白詩帝傍投壺多玉女三時大笑開丨丨倏爍晦冥起)
(風雨元稹詩白麻雲色膩墨詔丨丨粗蘇軾望海楼晩景詩雨過潮平江海碧丨丨時掣紫金蛇)昭光(漢書掦雄傳丨丨振)
(耀蠁㫚如神)赤光(後漢書光武紀論皇考南頓君為濟陽令生光武於縣舍有丨丨照室中卜者占之曰此兆吉不可言北)
(史齊高祖紀高祖皇考𣗳生性通率不事家業住居白道南數有丨丨紫氣之異隣人以為怪皇考居之自若又清河王岳傳神武)
(每使入洛必止岳舍岳母山氏嘗夜起見神武室中無火而有光神武後起兵於信都山氏謂岳曰丨丨之瑞今當騐矣宋史太祖)
(紀後唐天成二年生於洛陽夾馬營丨丨繞室異香經宿不散又太宗紀母杜氏生帝於浚儀官舍丨丨上騰如火閭巷聞有異香)
(水經注丹水出丹魚先夏至十日夜伺之丨丨上照如火網而取之割其血以塗足可以步行水上洛陽伽藍記大綂寺南有高顯)
(略宅每夜見丨丨行於堂前向光明所掘地丈餘得黃金千斤梁簡文帝神廟碑黃𣗳丨丨紫衣朱髮)增光(後漢書明帝紀)
(贊登臺觀雲臨雍拜老𢡟惟帝績丨丨文考又徐穉傳陳蕃等薦徐穉曰必能翼宣盛美丨丨日月宋書謝靈運傳華映水而丨丨)
(氣結風而回敷柳宗元披沙㨂金賦拂以丨丨寕謝滿籝之學沃之愈朗詎慙擲地之才)垂光(後漢書班固傳和氏之璧千載)
(丨丨屈子之篇萬世歸善尉繚子所謂天子者一曰神明二曰丨丨三曰洪敘四曰無敵此天子之事也薦禰衡表如得龍躍天衢)
(振翼雲漢揚聲紫微丨丨虹蜺魏文帝月重輪行三辰丨丨照臨四海琴賦若乃高軒飛観廣厦間房冬夜夙清朗月丨丨傳休奕)
(詩元服肇御配天丨丨潘尼石榴賦繽紛磊落丨丨耀質杜甫詩上有蔚藍天丨丨抱瓊臺)籠光(後漢書馬融傳日月為之)
(丨丨列宿為之翳昧魏都賦雷雨窈冥而未半皦日丨丨於綺寮李紳詩卷風變彩霏微薄照日丨丨映隐重又謝偃觀舞賦燭浮)
(輝於緹幕燈丨丨於綺疏法苑珠林倒影淥水丨丨碧𣗳)摛光(後漢書馬融傳㫋旝掺其如林錯五色以丨丨晉書張協傳論)
(景陽丨丨王府棣萼相輝張敏頭責子羽文眸子丨丨雙顴隆起張淵觀象賦神龜耀甲於清泠龍魚丨丨以映連)益光(吳志)
(虞翻傳美寳為質雕摩丨丨不足以損)熙光(吳志華覈傳丨丨紫闥青璅是凴)昌光(晉書天文志瑞氣一曰慶雲二)
(曰歸邪三曰丨丨赤如龍状聖人起則見)脱光(晉書天文志周禮眡祲氏掌十煇之法五曰闇謂日月蝕或曰丨丨也梁簡文)
(帝謝勅賚善勝威勝刀啟冰鍔含采雕琰表飾名均素質神號丨丨)淪光(晉書樂志丨丨復曜金輝復煥)目光(晉書王衍)
(傳嘗因宴集為族人所怒衍初無言引王𨗳共載而去然心不能平在車中攬鏡自照謂𨗳曰爾看吾丨丨乃在牛背上矣遼史太)
(祖紀身長九尺豐上銳下丨丨射人杜陽雜編羅浮先生軒轅集年過數百顔色不老立於床前則髮垂至地坐於闇室則丨丨可)
(長數丈聞見錄薛俅肅之為梓州路提刑市有道人賣兔毫筆者以蜀中所無也因呼之見其丨丨射人因問其所得不言而去)
寝光(晉書趙至傳廻風狂厲白日丨丨)舒光(晉書衛恒傳雲委蛇而上布星離離以丨丨七啟甘露紛而晨降景星宵)
(而丨丨劉楨遂志賦皦玉粲以曜目榮日華以丨丨應瑒征賦崇殿鬱其嵯峨華宇爛而丨丨唐太宗詩拂潮雲布色穿浪日丨丨)
潛光(晉書郭瑀傳張天錫遺瑀書曰先生丨丨九臯懷真獨遠曹植仙人篇丨丨飬羽翼進取且徐徐傅咸玉賦當其丨丨荆)
(野抱璞未理衆視之以為石獨見知於卞子李白題五松山詩聖逹有去就丨丨愚其德韓愈喜雪詩騁巧先投隙丨丨半入池)
懸光(晉書陸機傳論高詞㢠廻映如朗月之丨丨江淹詩秋月映簾櫳丨丨入丹墀盧思道日出東南隅行初月正如鈎丨丨入)
(綺楼)載光(晉書孝友傳贊敦彼孝友丨丨謠詠梁簡文帝謝賜新歴表五司告肇萬夀丨丨)韜光(晉書皇甫謐傳丨丨)
(逐薮含章未曜又慕容垂載記但時來之運未至故丨丨俟奮耳孔融離合詩玟璇隐曜美玉丨丨石崇椘妃歎丨丨戢矅潛默恭)
(已梁昭明太子陶靖節集序聖人丨丨賢人遁世指月錄二祖慧可大師往鄴都化𨗳四衆丨丨混跡變易儀相)離光(晉書)
(束晳傳丨丨夜隐望舒晝戢阮瑀鸚鵡賦被坤文之黃色服丨丨之朱形顔延之範連珠魯陽傾首丨丨為之反舍有鳥拂波河伯)
(為之不潮謝朓侍華光殿曲水宴應詔詩懸象著明丨丨乃位徐彦伯南郊賦若葵藿之傾丨丨同江河之赴溟水張說詩丨丨升)
(寳殿震氣繞香臺)炎光(晉書劉元海載記累葉重暉丨丨再闌劇秦美新震聲日景丨丨飛響盈塞天淵之間洛陽伽藍記)
(宗聖寺有像一軀高三丈八尺端嚴殊特相好畢備丨丨輝赫獨絶世表劉楨詩衆賓會廣坐明鐙喜丨丨阮籍詩丨丨延萬里洪)
(川蕩湍瀨潘尼火賦衝風激揚丨丨奔逸謝靈運山居賦丨丨兮隆熾對隂兮霜雪梁昭明太子詩丨丨向夕歛徙宴臨前池沈約)
(鼓吹曲炳南陸耀丨丨沈佺期峡山寺賦丨丨失於攅𣗳涼風生於高竹方干詩由來至寳出毫端五色丨丨照室寒)連光
(晉書沮渠蒙遜載記如彼日月丨丨接鏡江淹荅劉休範書皇宋靈武誕命聖道鬱宏三后丨丨四聖沓軌)曲光(晉書慕容)
(熙載記熙為其昭儀符氏鑿丨丨海清涼地)攀光(南史王誕傳論王誕夙有名軰而間關夷險卒獲丨丨日月邅遇蓋其時)
(焉顔真卿詩出餞風初暖丨丨日漸西)崇光(北史齊宣帝紀營三臺於鄴改銅爵曰金鳳金武曰聖應冰井曰丨丨又蘇軾)
(海棠詩東風嬝嬝泛丨丨香霧霏霏月轉廊)日光(北史孝文文昭皇后傳后高氏幼曾夢在堂内立而丨丨自窗中照之灼)
(灼而熱如是數夕怪之以白其父颺颺以問閔宗宗曰此女將被帝命誕育人君之象也揚子赫赫乎丨出之丨羣目之用也渾渾)
(乎聖人之道羣心之用也說苑晉平公問於師曠曰吾年七十欲學恐已暮矣師曠曰臣聞之少而好學如日出之陽壯而好學如)
(丨中之丨老而好學如炳燭之明公曰善哉阮籍詩西方有佳人皎若白丨丨杜甫詩暮春三月巫峡長皛皛行雲浮丨丨李漢韓)
(愈集序丨丨玉潔周情孔思金剛經如人有目丨丨明照見種種色)燈光(北史張元傳元有孝行其祖喪明元恒憂泣後讀藥)
(師經見盲者得視之言遂請七僧然七燈七日七夜言元為孫不孝使祖喪明今以丨丨普照法界願祖目見明元求代闇經七日)
(其夜夢一老翁以金鎞療其祖目目果明項斯詩丨丨遥映燭萼粉暗飄茵雲笈七籖合變于三素之氣得形于晨丨之丨)生
光(北史杜弼傳弼嘗與邢邵共論名理邢云神之在人猶光之在燭弼曰燭則因質丨丨質大光亦大人則神不係形形小神不)
(小吳越春秋嬰以白璧&KR0866;以黃金状𩔖龍蛇文彩丨丨梁元帝全德志序入室丨丨豈非盛矣沈約白銅鞮歌蹀鞚飛塵起左右自)
(丨丨王捧珪日賦其出也遠近為之丨丨蘇軾詩擘水取魚湖起浪引杯看劍座丨丨又十眉環列座丨丨)黑光(宋史太祖)
(紀太祖次陳橋驛軍中知星者苗訓引門吏椘昭輔視日下復有一日丨丨摩盪者久之夢溪筆談鄜延境内有石油烟甚濃掃其)
(煤以為墨丨丨如漆松墨不及也識其文曰延川石液)祥光(宋史律歴志日出夘瑞露晞丨丨繞徐彦伯南郊賦瑞氣蜿蜒)
(於薮甸丨丨熠爚於旄竿柳宗元賀表丨丨下燭嘉氣旁通)乘光(宋史樂志靈之來下擴景丨丨莊子上神丨丨)霞光
(宋史白時中傳時中為春官詔令編𩔖天下所奏祥瑞時中進政和瑞應記及祥鶴丨丨等事庾闌採葯詩丨丨煥靃靡虹景照参)
(差張正見門有車馬客行飛観丨丨啟重門平旦開白居易詩丨丨曙後殷於火水色晴來嫩似烟歐陽修詩丨丨晴散錦雨氣晚)
(成虹)紅光(金史后妃傳顯宗孝懿皇后圖克坦氏母夢神人授以寳珠光燄滿室既寤而生丨丨燭於庭又章宗欽懷皇后富察)
(氏始生有丨丨被體移時不退沈約詠芙蓉詩中池所以綠待我泛丨丨李白詩日出丨丨散分輝照雪厓又山海經西山有泑山)
(西望日之所入其氣員神丨丨之所司也梁昭明太子銅博山香爐賦青女司寒丨丨翳景)白光(元史太祖紀十世祖勃端)
(察爾母曰阿蘭果斡夜寝帳中夢丨丨自天窗中入化為金色神人驚覺遂有娠水經注榖水南逕白馬寺東漢明帝夢見大人金)
(色頂佩丨丨於是發使天竺寫致經像以榆欓盛經白馬負圖表之中夏神仙傳泰山老父者莫知姓字漢武帝東廵狩見老翁鉏)
(於道傍頭生丨丨高數尺夢溪筆談甓社湖珠初微開其房光自吻中出如横一金線俄頃忽張殼其大如半席殼中丨丨如銀珠)
(大如拳爛然不可正視十餘里間林木皆有影如初日所照孫逖賀鑄天尊及佛有諸瑞表開模未畢先出丨丨杜甫詩土室延丨)
(丨松門耿疎影白居易古劍詩丨丨納日月紫氣排牛斗又沈佺期詩紅楼疑見丨毫丨寺逼宸居福盛唐法華經爾時如來放眉)
(間丨毫相丨照東方萬八千佛土靡不周徧)竒光(元史閻復傳復始生有丨丨照室性簡重美丰儀用王磐薦為翰林應奉)
(陶潛讀山海經詩白玉凝素液瑾瑜發丨丨)堯光(山海經丨丨之山其陽多玉其隂多金)涿光(山海經丨丨之山囂)
(水出焉而西流注於河)灑光(管子黃帝作五鐘青鐘大音赤鐘重心黃鐘丨丨景鐘昧其明黑鐘隐其常郭璞䖺䗤贊䖺䗤)
(蛇状振翼丨丨)成光(莊子内誠不觧形諜丨丨易乾鑿度月三日成魄八日丨丨長門賦五色炫以相耀兮煥爛曄而丨丨)
参光(莊子吾與日月丨丨吾與天地為常)受光(淮南子丨丨於隙照一隅丨丨於牖照北壁丨丨於戶照室中無遺物況)
(丨丨於宇宙乎)珍光(揚子丨丨淳全存乎睟)煥光(揚子大小之交待賢丨丨也)淳光(揚子盛哉日乎丙明離章)
(五色丨丨)馳光(秦子今欲丨丨日下顯白雪中不可得已曹植詩願為南流景丨丨見我君沈約聽曉鴻詩羡明月之丨丨顧)
(征禽之駛翼江總棲霞寺碑項日流影東方韜其大明面月丨丨西照匿其成魄歐陽修詩丨丨如騕褭一去不可追)九光
(十洲記崑崙山有瓊華之室紫翠丹房錦雲燭日朱霞丨丨西王母之所治也尚書考靈曜日有丨丨光照四極漢武内傳七月七)
(日修除宫掖張雲錦之幃然丨丨之燈以候雲駕春渚紀聞米元章為書學博士一日上幸後苑出烏絲欄一軸宣語曰知卿能大)
(書為朕竟此軸芾拜舞訖即大書二十言以進曰目炫丨丨開雲蒸步起雷不知天近遠親見玉皇來上大喜錫賚甚渥梁簡文帝)
(昭明太子集序含精吐景六衛丨丨之度方珠喻龍南樞北陵之采此之謂天文庾信燈賦乍丨丨而連彩或雙花而並明又郊行)
(值雪詩雪花開六尺冰珠映丨丨李嶠上高長史啟鳳鳴六吕龍文丨丨張說詩誰傳丨丨要幾拜三仙職儲光羲詩三鳥自來去)
(丨丨遥卷舒又漢武内傳王母遣侍女郭密香與上元夫人相問云王丨丨之母敬謝但不相見四千餘年矣天事勞我致以愆面)
吉光(十洲記武帝天漢三年西國王獻丨丨毛裘色黃白蓋神馬之𩔖裘入水數日不沉入火不燋又瑞應圖騰黃神馬一名)
(丨丨乘之夀三千歲又山海經番禺生奚仲奚仲生丨丨吉光是始以木為車)威光(参同契金復其故性丨丨鼎内熺曹植魏)
(德論唯我聖后神武蓋天丨丨佐掃辰彗北蠻)浮光(水經淮水又東逕丨丨山北注亦曰扶光山即弋山也又劉孝綽詩丨丨)
(亂粉壁積照朗彤闈隂鏗詩帶天澄㢠碧映日動丨丨禇亮詩丨丨随日度漾影逐波深劉憲詩南山積翠臨城起滻水丨丨共幕)
(連蘇軾梅花詩丨丨風宛轉照影水方折)開光(水經注隂溝水又東逕丨丨亭又東逕清陽亭南又李尤牖銘天設窗牖丨丨)
(照隂施於明堂以象八風)遺光(水經注沔水歴孔明舊宅劉季和之鎮㐮陽也與李安共觀此宅命安作宅銘云天子命我於)
(沔之陽聽鼓鞞而永思庶先哲之丨丨法書要錄獻之行草懸崖墜石驚電丨丨七啟金華之舄動趾丨丨)南光(水經注黃)
(水又東逕晉西陽城南又東逕丨丨城丨丨郡治)吐光(春秋合誠圖天皇大帝北辰星也含元秉陽舒精丨丨居紫垣中制)
(馭四方瑯嬛記孫綽為著作郎每自暗中見筆端丨丨若火)食光(春秋感精符月太隂之精海蜂丨其丨生珠)陽光
(白虎通璜之為言光也丨丨所及莫不動也象君之威命所加莫敢不從蔡邕述行賦見丨丨之顥顥兮懷少弭而有欣柳宗元詩)
(丨丨競四溟敲石安所施)低光(三輔黃圖琳池植分枝荷一莖四葉状如駢蓋名曰丨丨荷芬馥之氣徹十餘里又謝朓詠燭)
(詩暖色輕帷裡丨丨照寳琴)外光(人物志火日外照不能内見金水内暎不能丨丨張衡靈憲日譬猶火月譬猶水火則丨)
(丨水則含景王僧孺懴悔禮佛文信等明珠無勞傍鏡質同挺玉不待丨丨)綠光(西京雜記貳師得天馬帝以綠地五色錦)
(為蔽泥後稍以熊羆皮為之熊羆毛有丨丨皆長二尺者直百金)洞光(拾遺記燕昭王時有黑鳥白頭集王之所銜丨丨之)
(珠)超光(拾遺記周穆王馭八龍之駿六名丨丨一形十影)虧光(拾遺記塗修國獻青鳳丹鵲孟夏之時鳳鵲皆脱易)
(毛羽聚鵲翅以為扇一名遊飄二名條翮三名丨丨四名仄影)驅光(拾遺記白帝子歌羅八埏𦕈難極丨丨逐影窮水域)銀
光(丹陽記江寕縣有紙官署齊高帝造紙之所也常造凝光紙賜王僧虔一云丨丨)凝光(見上張協安石榴賦柔膚冰潔)
(丨丨玉瑩唐太宗小池賦素秋開律碧沼丨丨)圓光(蓮社高賢傳劉程之念佛見入七寳池蓮青白其水湛湛有人項有丨丨)
(胸出卍字指池水曰八功德水汝可飲之注卍字音萬是佛具萬德之相夢溪筆談吳道子嘗畫佛留其丨丨當大會中對萬衆舉)
(手一揮圓中運規觀者莫不驚呼宣和畫譜杜子環精意道釋因畫丨丨每曰我作丨丨時心游海上遐想日出扶桑故脱略筆墨)
(使妍淡無迹梁元帝與蕭諮議等書蓋聞丨丨七尺上暎真珠之雲面門五色傍臨珊瑚之地邢邵金像銘丨丨照耀映被無邊駱)
(賓王望月詩丨丨随露湛碎影逐波來雲笈七籖項負寳曜體映丨丨)佛光(蓮社高賢傳劉程之於西林澗北别立禪坊飬)
(志安貧精研玄理揚搉經義著念佛三昧詩於定中見丨丨照地皆作金色元稹醉别盧頭陁詩頓見丨丨身上出已蒙衣内綴摩)
(尼)蒼光(竹書紀年注周公與成王禮於洛元龜青龍丨丨止於壇背甲刻書赤文成字周公援筆以世文寫之)定光
(刀劍錄殷太甲以甲子歲鑄一劍長二尺文曰丨丨又江淹清思詩隂陽無丨丨雜錯千萬色)䨇光(關令内傳關令尹喜母嘗)
(晝寝夢天下絳綃流繞其身及真人生時有丨丨若日飛遊其側室内皆明李白詩日月更出沒丨丨豈云隻)黃光(鄴侯外傳)
(李泌遊衡山嵩山遇神仙童相真人羡門子安期先生降之自是多絶粒咽氣修丨丨谷神之要玉海宋祥符元年禪祭皇地祗於)
(社首奉天書升壇有丨丨如星繞天書匣封玉冊石䃭同封禪之禮)異光(酉陽雜俎虞鄉山觀滌陽道士居焉太和中道士見)
(庭前有丨丨自井泉中發有一物状若兔其色若精金随光而出)膩光(酉陽雜俎歴城縣光政寺有磬石形如半月丨丨若)
(滴扣之聲及百里李沇秋霖歌葉破苔黃未休滴丨丨透長狂莎色)放光(酉陽雜俎近佛畫中有天藏菩薩地藏菩薩近明諦)
(觀之規彩鑠目若丨丨也白居易詩雲破山呈色冰融水丨丨蘇軾贈鍳老詩窗間但見蝇鑚紙門外唯聞佛丨丨)宣光(唐六)
(典唐有丨丨門又杜甫詩周漢獲再興丨丨果明哲李士瞻詩丨丨接武揚先烈方虎聫勲振古風又後漢書周舉傳舉字丨丨博)
(學洽聞為儒者所宗京師語曰五經縱横周丨丨)申光(唐六典唐十道七曰淮南揚椘至丨丨凡一十有四州)水光
(續仙傳馬湘登秦望山詩曰風動丨丨吞遠嶠雨添嵐氣沒高林杜甫詩吹花困癲傍舟楫丨丨風力俱相怯陸贄月臨鏡湖賦月)
(之照有餘輝丨之丨無匿影白居易渭上偶釣詩無機兩不得但弄秋丨丨李賀帝子歌山頭老桂吹古香雌龍怨吟寒丨丨許渾)
(詩山翠萬重當檻出丨丨千里抱城來李羣玉看月詩丨丨籠草𣗳練影桂楼臺殷文圭八月十五夜詩滿衣冰彩拂不落遍地丨)
(丨凝欲流蘇軾前赤壁賦白露横江丨丨接天又雪中遊西湖詩丨丨㶑灔猶浮碧山色空濛已斂昏)永光(唐會要正觀五)
(年三月親製萬年宫銘并序七百餘字羣臣請刊石於丨丨門從之又孟郊詩晴磬無短韵古燈含丨丨)焰光(唐逸史江淮間)
(術士姓吳有赴宏詞者謁之術士云公頭上丨丨高二丈必登高第李羣玉詩莫放丨丨高二丈來年焼殺杏園花)堂光(集古)
(錄後以子午塗路澀難更随圍谷復通丨丨)寒光(滄浪詩話木蘭歌最古然朔氣傳金柝丨丨照鐵衣之𩔖已似太白必非)
(漢魏人詩也劉長卿詩初開窗閤丨丨滿欲掩軍城莫色遲韓愈詩遺我明珠九十六丨丨映骨睡&KR0784;目白居易詩清唳數聲松下)
(鶴丨丨一點竹間燈元稹詩海亭𣗳木何籠葱丨丨透坼秋玲瓏伍喬詩雲傍水村凝冷片雪連山驛積丨丨朱子杉逕詩天風𤼵)
(清籟山月度丨丨)透光(夢溪筆談世有丨丨鑑鑑背有銘凡二十字以鑑承日光則背文及字皆透在屋壁上了了分明癸)
(辛雜識丨丨鏡其理有不可明者前軰傳記僅有沈存中筆談及之)江光(夢溪筆談如月影侵簮冷丨丨逼履清侵簮逼履皆)
(叠韻何遜入西塞示南府同僚詩露清暁風冷天曙丨丨爽杜甫玉臺觀詩丨丨隐見黿鼉窟石勢参差烏鵲橋又山色遠寂寞丨)
(丨夕滋漫柳貫詩鼓枻凌濤江丨丨晚來薄)引光(清異錄夜中有急苦於作燈之緩批杉條染硫黃與火遇得燄呼為丨丨)
(奴)建光(宣和博古圖漢丨丨巵銘曰丨丨中室有四按東漢孝安帝即位之十六年曰丨丨是噐蓋于丨丨中造也)發
光(爾雅翼仙方合丹忌雷震驚以象牙夾丹竈得雷聲乃能丨丨李賀日出東南隅行白日下崑崙丨丨如舒絲)齊光(椘辭)
(蹇將憺兮壽宫與日月兮丨丨蔡邕胡公碑澤被華夏遺爱不倫日與月與丨丨並運曹植辯道論夫帝者位殊萬國富有天下威)
(尊彰明丨丨日月徐彦伯魏都賦藹藹列侍金蜩丨丨長孫無忌詩芙蓉綺帳還開揜翡翠珠被爛丨丨)騰光(椘辭娥眉曼睩)
(目丨丨些曹植正會詩清酤盈爵中坐丨丨潘尼火賦丨丨絕覧雲散電披赭白馬賦序實有丨丨吐圖疇德瑞聖之符焉謝超宗)
(樂章金華𣗳藻肅哲丨丨沈約瑞石像銘素毫月舉丨丨於梵室江淹木蓮頌迸采泉壑丨丨淵丘李程石鏡賦既守質以固矣亦)
(丨丨而皓然)娭光(椘辭丨丨眇視目曾波些注娭戲也)播光(王褒九懷登華蓋兮乘陽聊逍遙兮丨丨)函光(典引)
(亞斯之世通變神化丨丨而未曜何景明織女賦被翠羽之翩反兮雌霓爚而丨丨)承光(西京賦枍詣丨丨睽罛庨豁注丨丨)
(臺名又温子昇大覺寺碑圖影西山丨丨東壁)納光(西都賦上反宇以蓋戴激日景而丨丨張載濛氾池賦想白日之丨丨覩)
(洪暉之皓旰)轉光(張衡靈憲衆星被耀因水丨丨)麗光(李尤平樂館銘乃興平樂弘敞丨丨阮籍清思賦白日丨丨則)
(季后不步其容鐘鼓閶鉿則延子不揚其聲)沈光(魏文帝瑪瑙勒賦丨丨内灼浮景外鮮陸龜蒙幽居賦歎鐘鼎以丨丨向)
(漁樵而騁力)蔽光(洛神賦忽不悟其所舍悵神霄而丨丨)殊光(應㻛靈河賦隆條動而暢清風白日顯而曜丨丨)
運光(應㻛文質論日月丨其丨列宿耀其文)收光(阮瑀詩三星守故次明月未丨丨張正見賦得浦狭村烟度詩丨丨)
(暗鳥弋分火照漁船李德裕知止賦庶丨丨之未晚期終老于桑榆)飄光(繁欽暑賦大火丨丨炎氣酷烈駱賓王螢火賦曳景)
(周流丨丨凌亂)犀光(阮籍東平賦資章甫以遊越兮見丨丨而先入柳貫大雪詩蟾影宵翻鵲丨丨晝駭雞)朧光(張華)
(詩明月曜清景丨丨照玄墀)功光(成公綏樂歌明曜参日月丨丨侔四時)絶光(傅休奕詩賓主逓起雁行杯若飛電)
(丨丨又琵琶賦腕忽以競騁兮象驚電之丨丨)依光(傅休奕詩君在隂兮影不見君丨丨兮妾所願)鮮光(傅休奕豔歌行)
(珠環約素腕翠羽垂丨丨劉孝威謝賚官紙啟慙兹靡滑謝此丨丨)羣光(傅休奕詩歲暮景邁丨丨絶安得長䋲繋白日)飛
光(傅咸燭銘煌煌丹燭焰焰丨丨取則景龍擬象扶桑劉鑠詩沉情未申寫丨丨已飄忽沈約宿東園詩丨丨忽我道寕止歲云)
(暮江淹别賦日下壁而沉彩月上軒而丨丨李白詩珍色不貴道詎惜丨丨沉歐陽修寳劍詩試以向星月丨丨射欃槍李賀詩丨)
(丨飛光勧爾一杯酒)匿光(漢高祖功臣頌彭越観時&KR0758;迹丨丨韓愈毛穎傳明眎八世孫䨲世傳當殷時居中山得神仙之術)
(能丨丨使物竊姮娥騎蟾蜍入月)希光(辨亡論豪彦尋聲而響臻志士丨丨而景騖韓愈荅李翊書飬其根而竢其實加其)
(膏而丨其丨一作睎陸雲詩丨丨懷寳煥若南金張載扇賦俯濯素于河漢仰丨丨于日月庾闡涉江賦明月丨丨以夕耀金沙逐)
(波而吐瑛謝朓詠鸂鶒詩得厠鴻鸞影丨丨弄羽翼沈約雪贊排雲寕自高丨丨本非恡江淹詣竟陵公牋赤瑕瓊寳之文睇影而)
(夐集青龍遺風之乘丨丨而遠至)前光(陸機述聖賦應遠期於已曠昭丨丨於未戢韓愈清河郡公房公碣公胚胎丨丨生)
(長食息不離典訓之内)攄光(陸雲詩名若振炎丨丨外燿)瓊光(陸雲詩芳穎蘭揮丨丨玉振又天保定爾茂以丨丨)
(江淹秦女讃璧質人不見丨丨俗詎聞)豐光(孫拯贈陸士龍詩無競惟德丨丨伊茂)騁光(蜀都賦金馬丨丨而絶影)
(碧雞儵忽而耀儀)辰光(魏都賦兼重陛以䝯繆偭丨丨而㒺定湛方生廬山神仙詩序崇標峻極丨丨隔輝顔延之饗神歌)
(靈之來丨丨溢潔粢酌娛太一)投光(夏侯湛秋可哀曲月翳翳以隐雲時籠籠以丨丨謝靈運山居賦日月丨丨于柯間風露)
(披清于㟪岫)取光(夏侯湛缸燈賦丨丨藏烟致巧金銅)停光(湛方生秋夜賦夜悠悠而難極月皦皦而丨丨)文光
(赭白馬賦鍳武穆憲丨丨李賀竹詩入水丨丨動抽空綠影春)業光(顔延之應詔詩祚融世哲丨丨列聖)丹光(謝莊上封)
(禅儀注奏霞凝生闕烟起成宫臺冠丨丨壇浮素靄江淹丹沙可學賦赩丨丨而電烻颯翠氛而杳冥馬祖常詩丨丨留海月絳景)
(出松蘿)樞光(謝莊慶太子元服表離景承宸丨丨陪極沈約光宅寺銘夀丘靉靉電繞丨丨)扶光(月賦擅丨丨於東沼)
(嗣若英于西冥謝瞻九曰詩丨丨廹西氾歡餘宴有窮)庭光(謝莊詩丨丨盡山明歸又宣和畫譜楊丨丨與吳道玄同時善)
(寫釋氏像與經變相旁工雜畫山水等皆極其妙)暄光(謝莊宋樂歌柔風舞丨丨遲陳後主上已宴䴡暉殿詩芳景滿闢窗)
(丨丨生遠阜)寸光(鮑照觀漏賦姑屏憂以愉思樂兹情於丨丨崔珏詩烟分頂上三層焰劍截眸中一丨丨)分光(鮑照)
(観漏賦撫寸心而未改指丨丨而永違王僧孺中寺碑繡梲玉題丨丨争映羅隐錢尚父生日詩大昴丨丨降斗牛興唐宗社作諸)
(侯蘇軾詩丨丨玉燭星辰爛拜賜宫壺雨露香)星光(鮑照芙蓉賦上丨丨而倒景下龍鱗而隐波孔稚圭詩文犀六屬鎧寳劍)
(七丨丨沈炯詩丨丨下結旆劍氣上舒精邢邵景明寺碑日晷停流丨丨輟運朱子詩微月墮西嶺爛然衆丨丨)瀾光(謝朓)
(登山曲天明開秀㟧丨丨媚碧堤)池光(謝朓詩月隂洞野色日華䴡丨丨陳子昂詩對戶丨丨亂交軒巖翠連韓愈詩丨丨)
(天影去青青拍岸纔添水數缾李商隐詩丨丨不受月海氣欲沉山許渾詩丨丨秋鏡澈山色曉屏寒歐陽修詩丨丨開小幌山翠)
(入重城)松光(謝朓文風搖草色日照丨丨)儲光(謝朓永明樂歌丨丨温似玉藩度式如瓊)映光(梁簡文帝詠烟)
(詩丨丨飛百仞從風散九層)粉光(梁簡文帝美女篇丨丨勝玉靚衫薄擬蟬輕劉緩詩丨丨猶似面朱色不勝唇李遠壁魚)
(詩鱗細丨丨鮮開書亂眼前)塵光(梁簡文帝詩斜窗通蕊氣細隟引丨丨高道素上元賦分輝爚以交歡逐丨丨而脱略)
音光(梁簡文帝玄圃園講頌啟輕禽短葉尚識丨丨沐善歡心寕忘撫抃)銅光(梁簡文帝吳都石像碑汝靈侯奉勅更造)
(丨丨二枚)喜光(梁簡文帝大法頌珠懷鏡像星含丨丨)夕光(梁元帝晉安寺碑銘應龍若動威鳳疑翔玉舄宵潤金池)
(丨丨又薩都拉清凉亭詩清凉亭上幾株霜脱葉難遮丨照丨)藏光(梁元帝詩神女雲兮初度雨班妾扇兮始丨丨柳宗元送)
(韓豐詩後序匿德丨丨退居保和)銜光(梁元帝賦鏡臨江而分影鑪丨丨而共香唐肅日觀賦踆烏刷翮以習飛燭龍丨丨)
(而迅征)皦光(梁元帝賦丨丨未旭更籌曙促)孤光(沈約詠湖中雁詩羣浮動輕浪單汎逐丨丨杜甫詩丨丨隐顧盼遊)
(子悵寂寥竇臮述書賦益星榆之衆象無月桂之丨丨李德裕靈泉賦含逸響於桐林動丨丨於溪鳥李程破鏡飛上天賦比丨丨)
(於珪白喻片影之銅青賈餗太阿如秋水賦俯視則丨丨溢目横窺而一帶澄虛温庭筠詩格格水禽飛帶波丨丨斜起夕陽多羅)
(隐螢詩不思因腐草便擬倚丨丨蘇軾詩掩窗寂已睡月脚垂丨丨)入光(沈約䴡人賦出䦣丨丨含羞隐媚)慚光(沈約)
(桐賦遶齊綵於碧林豈丨丨於若木江淹水上神女賦青琴羞豔素女丨丨)暈光(江淹赤虹賦雄虹赫然丨丨曜水偃蹇山)
(頂舄奕江湄)螢光(江淹燈賦丨丨别桂蛾命辭蘭陳後主晚宴文思殿詩丨丨息復起暗鳥去翻歸杜牧代裴相公謝状丨)
(丨爝火何裨日月之明儲嗣宗詩丨丨雖散草鳥跡尚臨池李頻詩露色浮寒瓦丨丨墜暗叢曹鄴早秋宿田舍詩澗草疎疎丨火)
(丨山月朗朗楓𣗳長)新光(江淹詩芬披好草合流爛丨丨生劉孝威望雨詩交枝含晚潤雜葉帶丨丨)咸光(江淹文今)
(寰海典順瓊都丨丨)傾光(任昉苦熱詩丨丨望轉蕙斜日照西垣)緹光(王僧孺詠擣衣詩足傷金管遽多愴丨丨促)
斜光(王僧孺秋閨怨詩丨丨隐西壁暮雀上南枝謝偃詩上客莫厭丨丨晩自有西園明月輪王勃七夕賦玉䋲湛色金漢丨)
(丨張籍詩爐氲暗徘徊寒烟背丨丨)落光(王僧孺詩回風稍驚水丨丨漸斜岸)西光(吳均詩王孫猶未歸且聽丨丨匿)
留光(庾肩吾詩桂殿月偏來丨丨引上才)侵光(庾肩吾遠看放火詩發燄看喬木丨丨識遠城)草光(何遜詩丨丨天)
(際合霞影水中浮)翻光(王筠約法師碑浴日涵星丨丨池沼上官儀詩飄素迎歌上丨丨向舞移韋充餘霞散成綺賦丨丨)
(倒景擢菡蓞於湖中)輪光(劉孝綽望月詩丨丨缺不半扇影出將圓)身光(劉潛刹下銘序釋梵奪其丨丨日車貶其輪照)
(高允酒訓穆生不飲而丨丨)儔光(劉潛謝始興王賜車牛啟濯龍望水未足丨丨長門聽雷不能均響)祠光(劉孝威正)
(旦春雞贊寳雞陳倉丨丨表神)行光(劉孝威詠曲水中燭影詩芙蓉池畔涵停影桃花水脤引丨丨江淹郊遊詩丨丨自容裔)
(無使弱思侵)向光(劉遵詩丨丨抽一縷舉袖弄雙針)釵光(劉緩採蓮詩丨丨逐影亂衣香随逆風陳後主詩丨丨搖)
(玳瑁柱色輕玫瑰)逐光(鮑泉詩夕鳥飛向月餘蚊聚丨丨)鈹光(陳後主九日觀馬射詩飛禽接旆影度日轉丨丨)
絲光(陳後主詩日裏丨丨動水中花色沉)覘光(徐陵文揆日丨丨遲在還牘)旗光(謝爕詩鳬分斂冰彩虹飲照丨)
(丨)正光(庾信侯莫陳君夫人竇氏誌祖以孝昌之始主諾淮陽父以丨丨之初褰帷海岱)晩光(董思恭詩梁前朝影)
(出橋上丨丨舒許渾詩羅綺留春色笙竽送丨丨)隟光(謝偃塵賦隐洞房而難睹因丨丨而可見胡天游詩日射珠簾試暁)
(晴丨丨斜上寳釵明)菱光(李百藥詩虹橋分水態鏡石引丨丨梁簡文帝冬暁詩帷褰竹葉帶鏡展丨花丨)巖光(上官)
(儀詩池色搖晩空丨丨斂餘煦)年光(楊炯詩丨丨搖𣗳色春氣繞蘭心杜牧詩行看臘破好丨丨萬夀南山對未央薛逢詩丨)
(丨與物随流水世事如花落曉風歐陽修詩丨丨随老速物意逐時新)川光(盧照隣詩丨丨搖水箭山氣上雲梯杜甫詩兵)
(氣漲林巒丨丨雜鋒鏑李白詩丨丨淨麥隴日色明桑枝)苔光(駱賓王詩錦色連花静丨丨帶葉曛方干詩𣗳影搜凉臥丨丨)
(破碧行)練光(駱賓王上司刑太常伯啟登小魯之巖辨丨丨于曳馬又詩丨丨搖亂馬劍氣上連牛杜甫詩嶺雁随毫末川)
(蜺飲丨丨)偷光(駱賓王螢火賦匪丨丨于鄰壁寕假煇于陽燧元稹詩惜日看圭短丨丨恨壁堅)霧光(李嶠詩蒼梧雲)
(影去涿鹿丨丨通)𣗳光(沈佺期九日臨渭亭侍宴詩秋變銅池色晴添銀丨丨孫蕡詩雨絶天景佳前榮丨丨綠)遲光
(盧藏用詩天遊龍輦駐城闉上苑丨丨晩更新)山光(蘇頲詩丨丨積翠遙疑逼水態含青近若空常建詩丨丨悦鳥性潭影空)
(人心李白詩丨丨遥積雪猿影挂寒枝張藉詩暁來江氣連城白雨後丨丨滿郭青)煙光(孟浩然詩幽賞未云偏丨丨奈夕何)
(耿湋詩漠漠丨丨前浦晩青青草色定山春元稹詩丨丨垂碧草瓊脈散纖文許渾詩南郭丨丨異世間碧桃紅杏水潺潺李羣玉)
(詩愁思逐丨丨空濛滿天地秦韜玉天街詩丨丨正入南山色氣勢遥連北闕春)曙光(杜甫詩照室紅爐促丨丨縈窗素月)
(垂文練岑参詩雞鳴紫陌丨丨寒鶯囀皇州春色闌許渾詩秋色換歸髩丨丨生别心陳陶詩丨丨金海近晴雪玉峯高徐夤咏簾)
(詩繡戶遠籠寒焰坐玉楼高挂丨丨分程嘉燧詩曉燈欲暗將離室不道愁人畏丨丨)晴光(李白水閣納凉詩翛然金國賞)
(遠近含丨丨司空圖詩菊殘深處廻幽蝶陂動丨丨下早鴻馬戴詩丨丨分渚曲綠氣冒原田歐陽修詩游絲最無事百尺拖丨丨)
(蘇軾詩丨丨融作一尺泥歸有何事真無說)顔光(李白詩富貴非所願與人駐丨丨)秋光(杜甫詩丨丨近青岑季月)
(當泛菊杜牧詩江畔丨丨蟾閣鏡檻前山翠茂陵眉馬戴詩露氣竹窗静丨丨月色深劉滄詩椘塞丨丨晴入𣗳浙江殘雨晩生霞)
(薛能詩燈澀丨丨静不眠葉聲身影獨窗前吳融詩&KR0585;横碧嶂丨丨近𣗳帶寒潮晩色昏)樓光(杜甫詩丨丨去日遠峡影入江)
(深)竹光(杜甫屏跡詩丨丨團野色舍影漾江流)疎光(杜甫詩昊天出華月茂林延丨丨)虛光(劉復詩露華朝)
(未晞滴瀝含丨丨)虹光(錢起片玉篇獨使丨丨天子識不將清韵世間知楊載詩高林褰翠氣虚谷散丨丨)海光(盧綸)
(詩苦霧沈山影隂霾發丨丨李羣玉詩東峯下視南溟月笑踏金波看丨丨柳貫還次桓州詩長雲西北天如水想見旌旂瀚丨丨)
聲光(韓愈荅侯繼書維足下之思我無所窺尋其丨丨)曦光(韓愈詩丨丨霽曙物景耀鑠宵祲)虬光(韓愈詩魚)
(鬛欲脱背丨丨先照硎)牖光(韓愈咏月詩丨丨窺寂寞砧影伴娉婷)耀光(柳宗元虞鳴鶴誄洽主記室蔚其丨丨黃)
(氣陽精經立春之節日更鍊魄于金門之内丨其丨于金門之外)眸光(孟郊詩丨丨寒發硎舘儒飬經史)遠光(元稹)
(詩霞刹分危牓煙波透丨丨)露光(元稹詩南家桃𣗳深紅色日照丨丨看不得温庭筠詩翠染冰輕透丨丨墮雲孫夀有餘)
(香李郢詩蘭葉丨丨秋月上蘆花風起夜潮來薛能詩簟濕秋庭嶽在烟丨丨明滑竹蒼然)淚光(元稹詩燈㷔碧朧朧丨丨)
(凝冏冏許渾金谷桃花詩丨丨停暁露愁態倚春風)御光(李賀詩蕙花已老桃葉長禁院懸簾隔丨丨)團光(李賀詩玉)
(輪軋露濕丨丨鸞佩相逄桂香陌)雄光(李賀詩丨丨寳礦獻春卿烟底驀波乘一葉注丨丨馬也)甲光(李賀雁門太守)
(行黑雲壓城城欲摧丨丨向日金鱗開)淡光(李賀十二月樂辭日脚丨丨紅&KR0904;&KR0904;薄霜不銷桂枝下)劒光(王初詩衣)
(袂鄣風金縷細丨丨横雪玉龍寒秦韜玉邊將詩丨丨如電馬如風百捷長輕是掌中王禹偁南郊大禮詩珠旒微亂塤篪韵柴燎)
(輕籠佩丨丨)翠光(杜牧詩天漢東穿白玉京日華浮動丨丨生許渾詩寒𣗳雪晴紅豔吐遠山雲暁丨丨來陸龜蒙竹夾膝)
(詩截得篔簹冷似龍丨丨横在暑天中伍喬詩遠岫當軒列丨丨高僧一衲萬緣忘又薩都拉詩凉殿参差翡丨丨朱衣華帽宴親)
(王)溪光(杜牧詩丨丨初透徹秋色正清華羅隐詩蒲梢獵獵鷰差池數里丨丨日落時蘇軾溪光亭詩丨丨自古無人畫憑)
(仗新詩與寫成元好問詩吳兒洲渚似神仙罨畫丨丨碧玉泉釋善住詩春歸畢竟歸何處還在丨丨柳影中)藍光(杜牧丹水)
(詩沉定丨丨徹喧盤粉浪開)鏡光(杜牧詩上吞巴漢控瀟湘怒似連山淨丨丨許渾玩月詩輪彩漸移金殿外丨丨猶挂玉)
(楼前又松葉正秋琴韵響菱花初暁丨丨寒)交光(李商隐詩如何雪月丨丨夜更在瑶臺十二層陸龜蒙樵火詩深爐與遠)
(焼此夜仍丨丨又遊顔家園詩日華風蕙正丨丨羯末相携藉草塘張耒上元詩九門燈火夜丨丨羅綺風來撲面香)湖光
(李羣玉詩丨丨迷翡翠草色醉蜻蜒杜荀鶴詩三秋客路丨丨外萬里鄉關椘邑東馬戴詩門前山色能深淺壁上丨丨自動搖蘇)
(軾初晴詩丨丨瀲灔晴偏好山色空濛雨亦竒朱子月榭詩月色三秋白丨丨四面平)瑞光(雍陶詩青蘋白石匝蓮塘水裏)
(蓮開帶丨丨蘇軾詩劍氣峥嶸夜插天丨丨明滅到黃灣又迎駕詩小雪疎烟雜丨丨清波寒引御溝長)瓶光(喻鳬詩錫影配)
(丨丨孤溪照草堂)濕光(方干咏山井詩灔灔丨丨凌竹𣗳寥寥清氣襲衣襟馬戴詩丨丨微泛草石翠澹搖峯)河光
(劉滄江楼月夜聞笛詩髮寒衣濕曲初罷露色丨丨生釣舟)簟光(李頻詩浪静澄窗影沙明𤼵丨丨)冰光(李頻振鷺)
(詩月影林梢下丨丨水際殘徐夤釣車詩軸磨騂角丨丨滑輪卷春絲水面平)鱗光(陸龜蒙投龍潭詩丨丨煥水容目色焼山)
(翠)蟾光(劉兼送文英大師詩屈指平陽别社蓮丨丨一日度曾圓楊載喜晴詩霞彩晨張錦丨丨夕挂鉤)嵐光(羅隐)
(巫山高丨丨雙雙雷隐隐愁為衣裳恨為鬢孟貫詩深山宜避暑門戶映丨丨朱子詩酒邊泉溜寒侵骨座上丨丨翠染衣)簾
光(陳標詩御氣馨香蘇合啟丨丨浮動水精懸)纖光(鄭遥初月賦丨丨潤海重明表壑)陂光(歐陽修詩水落丨丨)
(澹城當山氣隂)酒光(蘇舜欽詩丨丨射錦幄上下花會炫)灘光(蘇舜欽詩石勢向人森劍戟丨丨和月瀉瓊瑰)淮光
(蘇軾詩丨丨釀山色先作歸意濃)澗光(陳與義詩丨丨如翻鶴髮態𤼵遙境)吠光(程俱夜坐詩月行虚空幾萬里羣犬)
(丨丨聲正豪)暑光(范成大詩但得丨丨如寇退不辭老景似潮來)心光(陸游詩丨丨自𤼵誰能障踵息無聲不厭深)
暖光(楊萬里蠟梅詩夕吹撩寒馥晨曦透丨丨)雪光(楊萬里曉泊蘭溪詩日光丨丨兩相射倪瓉詩時見白鷗飛丨丨翻)
(綺席)燭光(元好問西齊夜宴詩金釵翠嚲迎春髻銀丨丨搖半夜春又山海經舜妻登比氏生宵明丨丨注二女字也)藜
光(尹廷高詩一道丨丨照座寒東風吹入五雲班)奎光(薩都拉詩天開閶闔收金鎖簾捲丨丨聽玉音)漆光(薩都拉詩)
(一女最小不會粧高眉短髮耀丨丨)&KR0585;光(胡天游詩丨丨射茗椀高壁走驚電)台光(李東陽詩怪見丨丨映東壁即官常)
(侍紫薇垣)智光(指月錄二十七祖至南印度王施無價寳珠王子菩提曰此是世寳未足為上於諸寳中法寳為上此是世光)
(未足為上於諸光中丨丨為上又夢溪筆談幽州僧行均集佛書中字為切韵訓詁凡十六萬字分四卷號龍龕手鏡燕僧丨丨為)
(之序甚有詞辯又梁簡文帝玄圃園講頌丨慧之丨猶初日照忍辱之力如明月珠)飲光(指月錄梵語迦葉波此云丨丨)紺
光(法苑珠林鉢色丨丨猶如石黛)勝光(法苑珠林振此大智開彼丨丨)慈光(雲笈七籖真融金闕教逸不言惠渙玉京)
(丨丨有物)陵光(雲笈七籖左有青龍名孟章右有白虎名監兵前有朱雀名丨丨後有玄武名執明)田光(戰國策鞠武曰)
(燕有丨丨先生者其智深而慮沈可與之謀也晉書王沉等傳論丨丨之口豈燕丹之可絶豫譲之形非智氏之能變)任光
(後漢書丨丨傳更始至洛陽以光為信都太守世祖自薊還狼狽不知所向聞信都獨為漢拒邯鄲即馳赴之光開門迎入拜左大)
(將軍封武成侯)馮光(後漢書律歴志靈帝熹平四年五官即中丨丨言歴元不正)張光(後漢書律歴志熹平六年東觀)
(召典律者太子舍人丨丨等問凖意光等不知歸閱舊藏乃得其噐形制如房書又普書丨丨傳光鍾武人以牙門將伐吳有功遷)
(江夏都尉氐羌反以百餘人戍馬蘭山北賊圍之百餘日屡出竒兵擊破之)雅光(後漢書即顗傳顗字丨丨)侯光(後漢)
(書梁鴻傳鴻東出關過京師作五噫之歌肅宗聞而悲之求鴻不得乃易姓運期名燿字丨丨與妻子居齊魯之間)牟光(荀子)
(湯譲卞随舉丨丨)姚光(抱朴子吳世丨丨有火術吳主積荻千束火焚荻了盡光恬坐灰中振衣而起)吕光(晉書丨丨)
(載記光生祊頭夜有神光之異故以光為名)崔光(魏書丨丨傳光本名孝伯高祖賜名焉光家貧好學晝耕夜誦書以飬父)
(母甚為高祖所知待常曰孝伯之才浩浩如黃河之東注固今日之文宗也為陕西大使廵方省察所經述敘古事賦詩三十八篇)
(以謀謨之功進爵為伯初光與李彪共撰國書太和之末彪觧著作專以史事任光又李彪傳高祖宴羣臣于流化池謂李冲曰丨)
(丨之博李彪之直是我國家得賢之基)思光(齊書張融傳融字丨丨鍾嶸詩品丨丨紆緩誕放縱有乖文體然亦捷疾豐饒)
(差不局促李嗣真書後品丨丨要自標舉蓋無足褒竇臮述書賦丨丨逸才揮翰無滯)盧光(周書丨丨傳光字景仁博覧羣)
(書精于三禮善隂陽觧鐘律撰道德章句行于世)子光(唐書王績傳仲長丨丨者亦隐者也無妻子結廬北渚績爱其真徙)
(與相近丨丨瘖未嘗交語與對酌酒歡甚王績仲長先生傳先生諱丨丨字不曜人有請道者書老易二字示之又老子歴藏中經)
(日月者天地之司徒司空也日姓張名表字長史月姓文名申字丨丨)戴光(元稹丨丨弓詩潞府筋角勁丨丨因合成)李
光(宋史丨丨傳光上虞人登進士第劉安世告以所聞于温公者曰學當自無妄入光欣然領會與胡銓詩賦倡和論文考史怡)
(然自適)刁光(宣和畫譜丨丨長安人自天復初入蜀善畫湖石花枝猫兔鳥雀之𩔖)𧦬光(宣和書譜釋丨丨江南人)
(也潛心草字名重一時雖未足與智永懷素方駕然亦自是一家法為時所稱唐詩紀事陸希聲得筆法謂之撥鐙法以授沙門丨)
(丨𧦬光入長安為翰林供奉得幸于昭宗希聲猶未逹以詩寄丨丨云筆下龍蛇似有神天池雷雨變逡廵寄言昔日不龜手應念)
(江湖洴澼人丨丨感其言遂得召後至相其力也)
君子光(易丨丨之丨有孚吉象曰丨丨之丨其暉吉也公孫乘月賦月出皦兮丨丨之丨)庭燎光(詩夜如何其夜)
(未央丨丨之丨)夏啟光(史記漢文帝紀大横庚庚余為天王丨丨以丨)奮彗光(後漢書杜篤傳篤奏論都賦曰蹈滄)
(海跨崑崙丨丨丨埽項軍)容服光(後漢書列女傳太原王霸與令狐子伯為友後子伯為椘相其子為郡功曹子伯令子奉)
(書於霸車馬服從雍容如也霸子見之沮怍不能仰視客去久卧不起妻問其故霸曰吾與子伯素不相若向見其子丨丨甚丨而)
(我兒見客有慙色父子恩深不覺自失耳妻曰子伯之貴孰與君之高奈何忘宿志而慙免女子乎又劉孝威詩八舍便繁密五營)
(輿服光又柳宗元孟常謙銘濟濟於朝冕服以光又漢書藝文志服氏二篇注服氏齊人號服光)赫赫光(晉書王沉傳入)
(煌煌之堂者必有丨丨之丨)詩書光(揚子聲音以揚之丨丨以丨之)費通光(急就篇丨丨丨注椘大夫費無極後)
(也通光猶言開明)玳瑁光(古焦仲卿妻詩足下躡絲履頭上丨丨丨)武嗣光(曹植周文王贊化加虞芮傍開四方)
(王業克昭丨丨遂丨)容儀光(張華晉白紵舞歌詩宛若龍轉乍低昂凝停善睞丨丨丨)芙蓉光(晉團扇郎歌團扇鄣)
(白日面作丨丨丨)可憐光(梁簡文帝詩風散同心草月送丨丨丨)投壺光(梁簡文帝霹靂引時聞連鼓響乍散)
(丨丨丨)萬古光(江淹詩月有丨丨丨人有萬古心又杜牧詩秋半吳天霽清凝萬里光)綟葉光(庾肩吾謝東宫)
(賚春衣啟階邊細草猶推丨丨之丨戶前桃𣗳反訝藍花之色又薩都拉詩溪水長涵幽草芳春溪露滴蘭葉光)織女光
(劉孝威苦暑詩月䴡姮娥影星含丨丨丨又劉禹錫詩爛柯山下舊仙郎列宿來添婺女光)百枝光(張正見豔歌行蓮舒)
(千葉氣燈吐丨丨丨)参差光(唐太宗詠桃詩綴條深淺色點露丨丨丨李紳詩階篁浙瀝響露葉丨丨丨李賀詩玉蟾滴水)
(雞人唱露華蘭葉丨丨丨)紫𦦨光(薛曜舞馬篇星精龍種競騰&KR0750;雙眼黃金丨丨丨)枌橑光(蘇頲詩五丈旌旗色)
(百層丨丨丨)墨色光(李白草書歌行牋麻素絹排數箱宣州石硯丨丨丨又韓琦古瓦硯詩數百年來取為硯墨光爛發)
(波成輪又周必大謝恩詩宫花壓帽羅絲黃硯來復古翰墨光自注所得端硯刻復古殿三字)奕葉光(杜甫詩仙李盤根大)
(猗蘭丨丨丨)穆穆光(韓愈元和聖德詩序臣蒙被恩澤親望丨丨之丨)北斗光(李賀月詩暁風何拂拂丨丨丨)
(闌干又蘇軾詩浴鳳池邊星斗光宴餘香滿上書嚢袁桷趙昌荷花詩森森曉氣天香飛星斗光沈水花淨又柳貫詩浚稽山更北)
(長望斗光懸)耀眼光(元稹詩蘂珠宫殿經微雨草𣗳無塵丨丨丨又曹鄴送李殷遊汾河詩中有左記室逄人眼光明蘇)
(軾詩眼光作電走金蛇鼻息為雲擢烟縷)碧羅光(杜牧詩晴花朱粉豔嫩水丨丨丨)鳳毛光(杜牧詩貂簪荆玉潤)
(丹穴丨丨丨)赭袍光(杜牧華清宫詩柳窺雕檻影猶想丨丨丨王禹偁南郊大禮詩乾元門上丨丨丨雉扇初開散御香)
滿路光(劉威詩一聲畫角嚴城暮雲雨分時丨丨丨又歐陽修詩里門每日從千騎賓主俱榮道路光)合璧光(韋莊)
(又玄集序雲間分丨丨之丨海上運摩天之翅)照檻光(李建勲薔薇詩萬蘂争開丨丨丨詩家何物可相方)琉璃光
(歐陽修詩黃丨丨丨綠玉潤瑩淨冷滑無埃塵)照座光(蘇軾薏苡詩今吾獨何者玉粒丨丨丨)重瞳光(蘇軾詩野)
(人不識日月角彷彿尚記丨丨丨)白蠒光(蘇軾詩為愛鵝谿丨丨丨掃殘雞距紫毫鋩)照人光(蘇軾詩花時臘)
(酒丨丨丨歸路春風&KR0904;面凉)月頰光(張耒題韓幹馬圖詩頭如翔鸞丨丨丨背如安輿鳬臆方)玻瓈光(范成大詩)
(風鬟與霧鬢共濯丨丨丨)萬丈光(周必大詩疾驅雲陣千里翳盡放冰輪丨丨丨陳樵臨花亭詩丘園風雨三家市草木文)
(章丨丨丨)斛律光(北齊書丨丨丨傳光字明月少工騎射以武藝知名從文㐮於洹橋較獵見一大鳥雲表飛颺射之形如)
(車輪旋轉而下乃大鵰也時號落鵰都督)梁彦光(北史丨丨丨傳彦光字修芝安定烏氏人少岐嶷有至性七歲時父遇篤)
(疾求紫石英不得彦光憂瘁不知所為忽於園中見一物彦光不識怪而持歸即紫石英也親屬咸異之以為至孝所感)
對語(天澤帝光)(駿烈龍光)(淑氣榮光)(玉尹珠光)(倒景回光)(虹彩電光)(佛影神光)(珮響釵光)
(乾坤正日月光)(齊七政御三光)(天休集地道光)(瑚璉質瑾瑜光)(文章價翰墨光)(清凉界智慧光)
摘句(傾葉奉離光崇蘭泛露光)(九折滿榮光漁潭落暁光)(飛檻枕溪光奕葉拜恩光)(林疎隙漏光寒葩豔晩光)
(清明時節好烟光橋上游人度鏡光)(香稲新㫪玉粒光賣花擔上看春光)(水精簾箔逗山光行殿参差翡翠光)
昌(尺良切盛也美言也日光也又姓)
韻藻克昌(詩燕及皇天丨丨厥後魏志袁術傳術會群下謂曰吾家四世公輔欲應天順民如何衆莫敢對閻象進曰明)
(公雖奕世丨丨未若有周之盛晉書樂志景丨丨文欽明德彌彰曹稙宜男花頌福濟太姒永世丨丨傳休奕賀老人星表弘無量)
(之祐隆丨丨之祚李百藥贊道賦信惜十家之産漢帝以昭儉而垂裕雖成百里之囿周文以子來而丨丨張九齡文海沂為頌始)
(壯厥猷淮水作禎丨丨其後李白明堂賦天后勤勞輔政兮中宗以欽明丨丨)熾昌(詩俾爾丨而丨俾爾夀而臧)南昌
(史記淮隂侯傳信常數從其鄉丨丨亭長寄食漢書地理志豫章郡縣丨丨莽曰宜善又梅福傳福為郡文學補丨丨尉後去官數)
(上書輙報罷王莽顓政一朝棄妻子去至今傳以為仙晉書帝紀論懷帝初載嘉禾生于丨丨王勃滕王閣序丨丨故郡洪都新府)
(李白趙少府粉圖山水歌長松之下列羽客對客不語丨丨仙丨丨仙人趙夫子妙年歴落青雲士韓愈新修滕王閣記十四年以)
(言事斥守揭陽便道取疾以至海上又不得過丨丨而觀所謂滕王閣者許渾詩却笑丨丨尉悠悠城市間韋莊詩丨丨城郭枕江)
(烟章水悠悠浪拍天曾鞏徐孺子祠堂記章水北逕丨丨城西歴白社戴復古詩扁舟幾度到丨丨東望家山道路長)文昌
(史記天官書斗魁戴筐六星曰丨丨宫晉書天文志丨丨六星在北斗前天之六府也主集計天道一曰上將大將軍建威武二曰)
(次將尚書正左右三曰貴相太常理文緒四曰司禄司中司隸賞功進五曰司命司怪太史主滅咎六曰司寇大理佐理寳明潤大)
(小齊天臻瑞又成公綏傳帝皇正坐于紫宫輔臣列位於丨丨魏書張淵傳回情旋首次目丨丨握竒經黃帝順煞氣以作兵法丨)
(丨以命將星經丨丨七星如半月形在北斗魁前天府主營計天下事春秋元命包黃帝龍顔得天庭陽上法中宿取象丨丨椘辭)
(後丨丨使掌行兮選署衆神以並轂王褒太子箴丨丨著于前星秬鬯由於守器沈佺期送韋商州弼詩會府應丨丨商山鎮國陽)
(唐明皇送張說廵邊詩三台入武帳八座起丨丨劉禹錫詩華星却復丨丨位别鶴重歸太液池蘇軾詩丨丨新搆滿鵷鸞都邑正)
(喧收把梓又唐書段丨丨傳丨丨字墨卿為校書郎擢登封尉屡召顧問授劍南西川節度使素諳蜀利病羣蠻震服大和四年徙)
(帥荆南州或旱禬觧必雨或久雨遇出遊必霽民為語曰旱不苦禱而雨雨不愁公出游廣川書䟦平淮西碑翰林學士叚丨丨撰)
(無名氏詩千載斷碑人膾炙不知世有叚丨丨又唐書韓愈傳張籍字丨丨又圖繪寳鑑毛丨丨蜀人好畫郊野村堡人物)全
昌(漢書枚乘傳乘為吳王濞即中奏書諫曰臣聞得全者丨丨)寖昌(漢書董仲舒傳朕垂問乎天人之應寖明丨丨之道)
漢昌(後漢書郡國志巴郡縣丨丨永元中置蜀志馬忠傳建安末舉孝廉除丨丨長)會昌(蜀志秦宓傳蜀有汶阜之山江)
(出其腹帝以丨丨神以建福故能沃野千里唐書地理志天寳元年更驪山曰丨丨山三載置丨丨縣又藝文志李德裕丨丨伐叛)
(記一卷又丨丨一品集二十卷河圖赤九丨丨十世以光洛陽伽藍記璽運丨丨龍圖受命乃睠書軌永懷寳定文王操翼翼翔翔)
(彼鳳凰兮銜書來遊以丨丨兮蜀都賦天帝運期而丨丨景福肸蠁而興作謝莊舞馬賦榮鏡之運既臻丨丨之歴已辨鮑照詩美)
(哉物丨丨衣道服光猷劉允濟天賦浃庶品以光被樂羣生以丨丨叚成式河出榮光詩符命自陶唐吾君應丨丨又唐武宗年號)
(温庭筠有丨丨丙寅豐歲歌)夀昌(晉書穆帝紀永和八年八月周撫討蕭敬文於涪城督護戴施獲其傳國璽送之文曰受)
(天之命皇帝丨丨百僚畢賀又天文志老人一星在弧南一曰南極見則治平主丨丨江淹齊鳳凰銜書伎辭超商卷夏耀英輝永)
(世丨丨聲華飛杜甫寄韓諫議詩周南留滯古所惜南極老人應丨丨李華含元殿賦一人丨丨萬國承賜趙孟頫耕織圖詩禱天)
(祝聖人萬年長丨丨又晉書地理志吳郡統縣丨丨水經注浙江又東逕丨丨縣南自建德至此八十里中有十二瀨又漢書食貨)
(志大司農中丞耿丨丨以善為算能商功利得幸於上又宋史朱丨丨傳丨丨字康叔天長人以父巽蔭知岳州多水盗丨丨籍民)
(船刻著名字使相伺察盗為少弭知閬州詰殺人獄郡稱為神母劉氏巽妾也方娠而出丨丨生數歲始歸父家母子不相聞五十)
(年行四方求之不置熙寕初棄官入秦曰不見母不返遂得之于同州時年七十餘矣嫁党氏有數子悉迎以歸事聞詔還就官士)
(大夫争為詩美之)武昌(晉書五行志庾公上丨丨翩翩如飛鳥又寕飲建鄴水不食丨丨魚唐書牛僧孺傳僧孺數表去位)
(帝于卾州置丨丨軍授丨丨節度使同平章事李白陪宋中丞丨丨夜飲詩清景南楼夜風流在丨丨元結酬孟丨丨苦雪詩積雪)
(關山路有人到庭前云是孟丨丨令獻苦雪篇蘇軾前赤壁賦東望夏口西望丨丨山川相繆鬱乎蒼蒼)歸昌(宋書符瑞志鳳)
(凰鳴舉鳴曰上翔集鳴曰丨丨七命追逸響于八風采竒律于丨丨梁昭明太子七契辭高薰奏響溢芝房竹來嶰谷律寫丨丨張)
(九齡奉和聖製南郊禮畢酺宴詩分曹日抱戴赴節鳳丨丨)代昌(齊書高帝紀五德更紹帝迹所以丨丨)百昌(莊子)
(丨丨皆生于土而反于土錢惟演春雪賦春陽以中丨丨俱作)東昌(一統志秦漢為東郡地後魏置南冀州及平原郡唐改博)
(平元改為丨丨路)殷昌(東京賦逮至顯宗六合丨丨曹植漢景帝贊省役薄賦百姓丨丨)業昌(鮑照表德積則慶深)
(丨丨則祚廣又月賦委照而吳丨丨淪精而漢道融謝瞻張子房詩婉婉幕中畫輝輝天丨丨陶翰詩人生志氣立所貴功丨丨杜)
(牧華清宫詩鼎重山難轉天扶丨更丨)德昌(沈約郊居賦陳巷窮而業泰嬰居湫而丨丨温子昇大覺寺碑道濟横流丨丨)
(頽歴又圖繪寳鑑徐丨丨工畫人物墨彩輕媚為時所稱)周昌(史記丨丨傳帝欲立戚姬子如意丨丨廷争之彊上問其說昌)
(為人吃又盛怒曰臣口不能言然臣期期知其不可上欣然而笑漢書高帝紀上令趙相丨丨選趙壮士可令將者白見四人上封)
(各千戶以為將左右諫上曰吾何愛四千戶不以慰趙弟子掦子執正王陵申屠嘉折節丨丨汲黯)趙昌(唐書丨丨傳昌字洪)
(祚天水人始為昭義李承昭節度府屬累遷虔州刺史年七十占對精明帝竒之又宣和畫譜丨丨廣漢人善畫花果名重一時袁)
(桷詩十樣蠻牋起薛濤黃筌禽鳥丨丨桃朝鮮人詩疑是丨丨新畫出竹間雙鶴坐梅花)賈昌(東城老父傳老父姓丨名丨長)
(安宣陽里人明皇好鬭雞戲帝出游見昌弄木雞于雲龍門道旁召入為雞坊小兒雞畏而馴使令如人即日為五百小兒長天下)
(號為神雞童顧瑛天寳宫詞天寳雞坊寵丨丨不教蝴蝶上釵梁)
五世昌(左傳丨丨其丨並于正卿又耶律椘材詩符應千齡運功垂萬世昌)諤諤昌(史記商君傳武王丨丨以丨)
皇猷昌(唐書新羅傳大唐開洪業巍巍丨丨丨)魯侯昌(柳宗元詩雅歌張仲德頌祝丨丨丨)
增邦昌(書人之有能有為使羞其行而丨其丨又推亡固存丨乃其丨京房易傳諸侯列土君上崇之奉于宗祧盟契無差)
(丨必丨矣)既昌(詩東方明矣朝丨丨矣)盛昌(禮記季夏之月水潦丨丨神農將持功)湏昌(春秋公會宋公于闞)
(注闞魯地在東平丨丨縣東南漢書地理志東郡縣丨丨故湏句國太昊後風姓水經注汶水又西南長直溝水注之水出丨丨城)
(東北榖陽山南逕丨丨城東)都昌(春秋齊師遷紀郱鄑郚注郱在東莞臨胊縣東南郚在朱虚縣東南北海丨丨縣西有訾)
(城水經注濰水北逕丨丨縣故城東孔融為黃巾賊管亥所圍于丨丨也)許昌(春秋公及齊侯鄭伯入許疏許姜姓四岳伯夷)
(之後周武王封其苖裔文叔于許今潁州卜丨是也唐書地理志許州潁川郡縣丨丨上古今詩話薛能鎮彭門時溥劉巨容周岌)
(俱在麾下不數年漙領徐巨容鎮襄岌領丨丨俱假端揆故能詩云舊將已成三僕射老身猶是六尚書又能有詩名時人稱為薛)
(丨丨庾肩吾書品論妙盡丨丨之碑窮極鄴下之牘劉卲龍瑞賦皇輿𤼵于洛邑遂廵幸于丨丨庾信華林園馬射賦序戶不金鋪)
(殊非丨丨之賦竇臮述書賦赫赫丨丨翰苑文房徵前賢而少對當聖代而難方自注田琦工八分小篆歴豫蘄許等州刺史)始
昌(左傳姜族弱矣而媯將丨丨又晉書地理志天水郡統縣丨丨水經注西漢水又西南逕丨丨峡丨丨縣故城西又漢書夏侯)
(勝傳其先夏侯都尉從濟南張生受尚書以傳族子丨丨始昌傳勝勝又事同郡蕳卿又南史徐孝嗣傳孝嗣字丨丨)蕃昌
(左傳初畢萬筮仕于晉遇屯之比辛廖占之曰吉屯固比入吉孰大焉其必丨丨漢書天文志五星同色天下匽兵不見災疾五榖)
(丨丨潜夫論夫成天地之力者未嘗不丨丨也韓愈文雨水于雲瀆水于坤丨丨生物有假有因潘炎黃龍再見賦龍德相成而無)
(悔天家久久而丨丨)繁昌(左傳盟于臯鼬注丨丨縣東南有城臯亭晉書地理志襄城郡統縣丨丨魏文帝受禪於此水經注)
(魏文帝黃初元年以潁隂之繁陽亭為丨丨縣城内有二臺時人謂之丨丨臺又宋書謝靈運傳歴尚代而平顯降中葉以丨丨應)
(瑒奕勢論假道四布周爰丨丨元稹告贈祖妣文藴鬱懿粹族用丨丨揭傒斯詩榆柳雖弱質生植益丨丨)博昌(左傳蒲姑)
(商奄注樂安丨丨縣北有蒲姑城漢書地理志千乘郡縣丨丨時水東北至鉅定馬車瀆幽州寖水經注䋲水又西逕樂安南丨丨)
(縣故城南)高昌(史記建元以來侯者表丨丨侯董忠有材力能騎射給事期門漢書地理志千乘郡縣丨丨隋書裴矩傳為西)
(域圖記三卷仍别造地圖凡為三道北道從伊吾中道從丨丨南道從鄯善于闐北史西域傳丨丨者車師前王之故地漢之前部)
(地也或云地勢丨敞人庶丨盛因名丨丨亦云其地有漢時丨丨壘故以為國號唐書儒學傳序京師文治煟然勃興于是新羅丨)
(丨百濟等並遣子弟入學又西域傳丨丨都交河城土沃麥禾皆再熟有草名白疊擷花可織為布其王麴伯雅隋嘗妻以戚屬號)
(華容公主子文泰立與西突厥通侯君集討之乃降披其地皆州縣之號西昌州又先是其國人謠曰丨丨兵如霜雪唐家兵如日)
(月文泰捕謠所𤼵不能得也又景福殿賦於是碣以丨丨崇觀表以建城峻廬)西昌(見上漢書王子侯表丨丨侯魯共王子水)
(經注肥水左瀆又西石橋門北亦曰草市門外有石梁渡此洲洲上有丨丨寺楊萬里詩廬陵山水說丨丨天遣金華印此邦)樂
昌(史記惠景間侯者表丨丨侯以張敖魯元太后子侯又建元以來侯者表丨丨王稚君名武以宣帝舅父外家封為侯漢書地)
(理志東郡縣丨丨本事詩徐德言妻後主叔寳之妹封丨丨公主才色冠絶集古錄余初以韓集云昌樂瀧疑其誤乃改從丨丨劉)
(仲章曰不然縣名丨丨而瀧名昌樂其舊俗所傳如是韓集不誤也)逄昌(史記天官書歲星所在五榖丨丨)順昌(史記)
(太史公自序夫隂陽四時八位十二度二十四節各有教令丨之者丨)平昌(漢書王子侯表丨丨侯卬齊悼惠王子)豐
昌(漢書天文志五星不失行則年榖丨丨淮南子歲星之所居五榖丨丨)國昌(漢書天文志歲星所之丨丨又太白當期)
(而出其丨丨晉書天文志歲星主歲五榖赤而角其丨丨李庾西都賦以家則肥以丨則丨又管子丨家乃丨四方乃服)安昌
(漢書藝文志傳魯論語者龔奮夏侯勝韋賢魯扶卿前將軍蕭望之丨丨侯張禹皆名家張氏最後而行于世隋書地理志河内郡)
(統縣丨丨水經注白水又東與丨丨水會景福殿賦連以永寕丨丨臨圃李俊民詩暫使彭宣到後堂丨丨只以醉為鄉)廣昌
(漢書地理志代郡縣丨丨淶水東南至容城入河幽州寖晉書地理志代郡秦置統縣四代丨丨平舒富城又博雅鵕䴊丨丨鷦明)
(鳳凰屬也)新昌(漢書地理志遼東郡縣丨丨唐書兵志朔方經略豐安定遠丨丨天柱宥州等城曰關内道白居易詩聽鐘出)
(長樂傳鼓到丨丨)阜昌(漢書禮樂志敷華就實既丨既丨椘辭田邑千畛人丨丨些赭白馬賦聞王會之丨丨知函夏之充)
(牣)海昌(吳志陸遜傳年二十一始仕幕府出為丨丨屯田都尉并領縣事陸氏祠堂像贊丨丨今鹽官縣也)吉昌(晉書)
(天文志日月行有道之國則光明人君丨丨百姓安寕隋書地理志文成郡統縣丨丨)道昌(晉書樂志德博化隆丨丨無垠)
(又天文志柳七星一名天都主衣裳文繡故星明王丨丨星經華蓋十六星星在五帝座上正吉帝丨丨周翰五鳳楼賦元聖明兮)
(帝丨丨威四海兮君萬方唐太宗詩穆矣薰風茂康哉帝丨丨陳子昂詩慶雲光矣周丨丨矣)作昌(晉書律歴志天曰作時地)
(曰丨丨人曰作樂)靈昌(晉書石勒載記勒統步騎四萬赴金墉濟自大堨先是流澌風猛軍至冰泮以為神靈之助也命曰)
(丨丨津隋書地理志東郡統縣丨丨柳宗元龍馬圖贊序始吾聞明皇帝在位丨丨郡得異馬於河而莫知其形)真昌(隋書)
(地理志淮安郡統縣丨丨)大昌(隋書地理志巴東郡統縣丨丨京房易傳木生于城脅一圍以上長數丈此謂城強其君丨丨)
(又宋史程丨丨傳丨丨著十論言當世事獻于朝宰相竒之孝宗即位遷國子司業)隋昌(隋書地理志博陵郡統縣丨丨)建
昌(隋書地理志豫章郡統縣丨丨)宜昌(隋書地理志南郡統縣丨丨)孝昌(隋書地理志安陸郡統縣丨丨謝莊宋明)
(堂歌皇德遠大丨丨貫九幽洞三光又魏孝明帝年號庾信文祖以丨丨之始主諾淮陽父以正光之初褰帷海岱)延昌(北史)
(魏世宗紀永平五年四月改丨丨元年又唐書地理志延安郡丨丨縣其北蘆子關又圖繪寳鑑蒲丨丨孟蜀待詔工畫佛道鬼神)
宕昌(北史党項傳党項羌者三苗之後也其種有丨丨白狼水經注羌水彼俗謂之天池白水地理志曰出隴西羌道東南流)
(逕丨丨城東)福昌(唐書高宗紀麟德元年二月戊子如丨丨宫又地理志河南郡丨丨縣以隋宫為名又宋史天文志曰有)
(黃芒君丨丨多黃輝王政太平)蘭昌(唐書地理志福昌縣西十七里有丨丨宫)連昌(唐書地理志夀安縣西有丨丨宫元)
(稹丨丨宫詞丨丨宫中滿宫竹歲久無人森似束)唐昌(唐書公主傳明皇女丨丨公主下嫁薛璛劇談錄長安安業坊丨丨)
(觀舊有玉蘂花元和中有女子年可十七八衣繡綠衣乘馬峩髻容色迥出于衆從以二女冠三小僕下馬以白角扇障面直造花)
(所異香聞數十步之外令小僕取花數枝而出曰曩有玉峯之約可以行矣舉轡百餘步已在半天矣方悟神仙之遊嚴給事休復)
(元相國劉賓客白醉吟皆有詩玉蘂辨證唐人甚重玉蘂故丨丨觀有之集賢院有之翰林院亦有之皆非凡境也白居易詩丨丨)
(玉蘂會崇敬牡丹期鄭谷詩丨丨𣗳已荒天意眷文昌王琪詩丨丨玉蘂𣗳曾降九天人曾慥山礬詩因觀異代前賢帖知是丨丨)
(玉蘂花)益昌(唐書何易于傳易于為丨丨令刺史崔朴嘗乘春與賓屬泛舟出丨丨旁索民挽繂易于身引舟朴驚問状易)
(于曰方春百姓耕且𧖟惟令不事可任其勞朴媿與賓客疾驅去又莫旦一統賦王子王孫兮益蕃丨丨)治昌(管子湯武以丨)
(丨)白昌(管子其山之旁有彼黃蝱及彼丨丨)日昌(管子夫鳳凰之文前德義後丨丨)俱昌(韓非子道與堯舜俱)
(智與湯武丨丨)佐昌(竹書紀年文王將畋史編卜之曰將大獲非熊非羆天遣大師以丨丨)攸昌(吕氏春秋禹年三十)
(未娶行塗山塗山人歌曰綏綏白狐九尾龐龐成子家室乃都丨丨禹遂娶之)茂昌(說苑南宫邊子曰周公卜居曲阜其命龜)
(曰作邑乎山之陽賢則丨丨)富昌(白虎通武王望羊是謂攝揚盰目陳兵天下丨丨西溪叢語鏡蔕銘云尚方佳貢大毋傷)
(左龍右虎辟牛羊朱鳥玄武順隂陽子孫備具居中央長保二親樂丨丨曹植大魏篇賞賜累千億百官並丨丨又水經注湳水又)
(東逕西河丨丨縣故城南王莽之富成也)興昌(論衡唐虞夏殷周土地之名皆本所丨丨之地重本不忘始故以為號)幽
昌(說文五方神鳥東方發明南方焦明西方鷫鷞北方丨丨中央鳳凰)莘昌(陳留風俗傳陳留外黃有丨丨亭本宋地)霸
昌(三輔黃圖丨丨觀在城外)榖昌(南中志丨丨縣漢武帝時將軍郭昌討平之因名郭昌孝章時改為丨丨又柳宗元請復)
(尊號表六氣和而風雨時五丨丨而倉廩實)晉昌(水經注長寕川水出松山東南流逕丨丨川又巴水出丨丨郡宣漢縣巴)
(嶺山)蒲昌(水經注河出崑崙重源潛發淪于丨丨出于海水梁簡文帝金錞賦丨丨對戰孤竹臨兵)燕昌(水經注羊水出)
(平城縣之西苑外武周塞北出東轉逕丨丨城南)泰昌(水經注江水又東巫溪水注之溪水道源梁州晉興郡之宣漢縣東)
(又南逕建平郡丨丨縣南)豳昌(集古錄後漢祝睦碑銘領二郡曜重光化流洽緄丨丨)明昌(癸辛雜識章宗母乃徽宗)
(某公主之女故章宗嗜好書劄悉效宣和字畫尤為逼真金國之典章文物惟丨丨為盛元好問詩丨丨大定三生夢欽叔晞顔一)
(代人按丨丨金章宗年號)獨昌(陳琳神女賦苟好樂之嘉合永絶世而丨丨陽固演賾賦練疑枉于怨獄兮寕于公之丨丨)
潁昌(傅休奕荀何論以文王之道事其親者其丨丨何侯乎其荀侯乎)氣昌(謝莊上封禪儀注奏禮勰丨丨物瑞雲照)
岐昌(雪賦丨丨發詠于來思姬滿申歌于黃竹柳宗元披沙㨂金賦周德思比而丨丨即詠陸文可侔而昭明是選)土昌
(鮑照園葵賦風暖凌開丨丨泉動)䨇昌(鮑照觀漏賦物不可以兩大時無得而丨丨)方昌(西曲歌齊世丨丨書軌同)
(萬寓獻樂列國風)傳昌(謝超宗大廟樂歌懋分神衷翊祐丨丨)流昌(謝超宗樂章皇德全被大禮丨丨)歌昌
(王儉白紵辭明君馭世永丨丨)昭昌(江淹文皇道威稜之由神緯丨丨之效)第昌(江淹文道懋丨丨業廣祉盛)鼎
昌(江淹文昔媯道丨丨干羽未能戢姬德昭宣長旌猶卷舒)隆昌(任昉文丨丨季年勤王始著按齊鬱林王改元丨丨)主
昌(楊炯老人星賦見則化平丨丨明則天下多士)貴昌(樂朋龜賜陳敬瑄鐵劵文君君臣臣父父子子永遠丨丨並皆如此)
遐昌(元稹大合樂賦天祚我皇寳歴丨丨)昌昌(李商隐詩春風雖自好春物太丨丨)太昌(孫魴柳枝詞靈和風暖丨)
(丨春舞線搖絲向昔人)猗昌(蔡㐮士伸知己賦惟聖哲之覯逄俾業履之丨丨)欣昌(黃庭内景經心意常和致丨丨)
溢昌(雲笈七籖天真散靈萬道丨丨)姬昌(尚書中候丨丨蒼帝子春秋元命包丨丨蒼帝之精位在房心)費昌(史記)
(秦本紀秦之先曰丨丨去夏歸商為湯御)紀昌(列子丨丨學射于飛衛以氂懸虱于牖望之浸大三年射之貫虱之心)寗
昌(史記高祖紀遣魏人丨丨使秦)宋昌(史記文帝紀代王馳至渭橋羣臣拜謁代王下車拜太尉勃進曰願請間言丨丨曰)
(所言公公言之所言私王者不受私太尉乃跪上天子璽五等諸侯論丨丨策漢必稱諸侯)耿昌(漢書藝文志丨丨月行帛)
(圖二百三十二卷)滿昌(漢書溝洫志丨丨師丹等數言百姓可念上數遣使者處業振贍之)黃昌(後漢書丨丨傳昌遷)
(蜀郡太守初為州書佐其婦歸寕于家遇賊被獲遂流轉入蜀為人妻其子犯事乃詣昌自訟昌問所由對曰妾本會稽書佐丨丨)
(妻也為賊所略遂至於此昌驚呼前謂曰何以識丨丨耶對曰昌左足心有黑子嘗自言當為二千石昌乃出足示之因相持悲泣)
(還為夫婦水經江水又東逕黃橋下注臨江有漢蜀郡太守丨丨宅橋本昌創建也)劉昌(唐書丨丨傳昌字公明汴州開封人)
(善騎射天寳末從河南防禦使張介然討安禄山為宋州牙門將在邊十五年軍有羡食兵械銳新邊障妥寕)韓昌(水經注河)
(水西北趨光禄城甘露三年呼韓邪單于還詔遣長樂衛尉高昌侯董忠車騎都尉丨丨等將萬六千騎送單于居幕南堡光禄徐)
(自為所築城也)王昌(詩話總龜崔顥才俊無行李邕聞其名&KR0829;之顥至獻詩首章曰十五嫁丨丨邕叱曰&KR1537;兒無禮不與接而)
(去上官儀詩南國自然勝掌上東家復是憶丨丨韓偓晝寝詩何必苦勞魂與夢丨丨只在此牆東)
子之昌(詩丨丨丨兮俟我乎堂兮)俾爾昌(詩丨丨丨而大俾爾耆而艾)萬物昌(史記禮書江河以流丨丨)
(以丨白虎通君臣有節度則丨丨丨又莊子天下有道則與物皆昌)忠孝昌(史記齊悼惠王世家述贊齊雖七國丨丨者丨)
得士昌(吳越春秋丨丨者丨)時當昌(論衡文王丨丨丨吕望命當貴高宗治當平傅說德當遂)邦君昌(說苑)
(丨丨將丨天遺其道大夫將昌天遺之士庶人將昌必有良子)執中昌(越絶書越王問范子曰何執而昌范子對曰丨其丨)
(則丨)武初昌(急就篇丨丨丨注周大夫武氏子其後因為武姓初昌者言始昌大也)史步昌(急就篇衛益夀丨丨)
(丨注史氏之先本周大夫史佚之後也步昌者言高步而昌盛也)守則昌(参同契注真積力久大和充溢動静休息常湏)
(保守丨丨丨失則亡不可湏臾離也)富貴昌(廣川書䟦政和元年饒州得素洗二䨇魚洗六列錢洗一有隐起篆丨丨丨宜)
(侯王字)璿圖昌(玉海郭子儀奏東京上陽西金華門外仗下得天子信璽一篆書以為帝德廣運乾道降祥丨丨永丨坤)
(維耀寳請宣示朝廷)寳命昌(春秋正義序王者統三才而宅九有順四時而治萬物四時序則玉燭調于上三才協則丨丨)
(丨于下又謝朓雩祭歌俾棲粮維萬箱皇情暢景命昌)洪族昌(陸雲張二侯頌丨丨既丨再惠音徽于穆二侯仍世䨇飛)
庾公昌(樊氏陂歌陂汪汪下田良樊子失業丨丨丨)德化昌(西曲歌觀風採樂丨丨丨聖皇萬夀樂未央)福
胙昌(謝超宗明堂樂歌禮薦洽丨丨丨)圭緯昌(江淹還故園詩竊值寰海闢仄見丨丨丨)鳳歴昌(庾信舒和)
(詩嚴禋克配鴻基遠明德惟馨丨丨丨)慶雲昌(陳子昂詩非我夫子丨丨誰丨)萬葉昌(周必大詩寳訓成書紀宏)
(綱有典有則丨丨丨)六府昌(雲笈七籖招致自然厨五芝丨丨丨)蒲侯昌(漢書宣帝紀本始元年詔益封太常丨丨)
(丨邑戶師古注蘇昌)馬幼昌(唐書藝文志丨丨丨穿楊集四卷)楊仲昌(唐書丨丨丨傳仲昌字蔓以通經為修文)
(生對策擢第一為孝義令鸞降庭樹太守蕭恕表其政徙下邽仲昌資長于吏常分父邑租振宗黨御身以約善與人交士樂從之)
(游云又圖繪寳鑑尹琳善畫佛像李仲昌李嗣真並琳弟子)葛守昌(宣和畫譜丨丨丨京師人善畫花鳥)
堂(徒即切丨除亦屋白虎通丨之為言明也所以明禮義也又姓)
韻藻廟堂(書戞擊鳴球搏拊琴瑟傳此舜丨丨之樂疏謂丨内丨上之樂禮記丨丨之上罍尊在阼犧尊在西丨丨之下)
(縣鼔在西應鼓在東後漢書班固傳固奏記東平王蒼曰將軍飬志和神優游丨丨管子抱蜀不言而丨丨既修注蜀祠噐也說苑)
(衛靈公謂孔子曰有語寡人為國家者謹之於丨丨之上而國家治其可乎孔子曰可唐明皇詩命將綏邊服雄圖出丨丨竇臮述)
(書賦父掌邦禮子居丨丨杜甫詩丨丨知至理風俗盡還淳韓愈薦士詩丨丨有賢相愛遇均覆燾韓偓詩丨丨談笑百司閒蘇軾)
(詩丨丨新拜富民侯趙孟堅論書法然則𣣔從入道于楷何從日僅有三焉化度九成丨丨耳按此謂虞世南夫子丨丨碑也)肻
堂(書若考作室既底法厥子乃弗丨丨矧肻構輿地紀勝丨丨山在德興宋余欽持節使江南詔許歸省乃揭堂山下丞相張商)
(英扁曰繡綵其子瀚復新之朱文公改曰丨丨山因以為名許月卿朱塘詩紫陽弟子有賢子卜築新亭真丨丨)堂堂(詩裳)
(裳者華其葉湑兮傳裳裳猶丨丨也箋華丨丨于上喻君也葉湑然于下喻臣也論語丨丨乎張也史記孔子世家子西曰椘之祖)
(封于周號為子男五十里今孔丘述三王之法明周召之業王若用之則椘安得世世丨丨方數千里乎後漢書伏湛傳杜詩疏薦)
(湛曰湛容貌丨丨國之光輝知略謀慮朝之淵薮晉書魏舒傳文帝噐重魏舒每朝會坐罷目送之曰魏舒丨丨人之領袖也唐書)
(五行志調露初民謠有側丨丨撓丨丨之言再言堂者應唐再受命之象孫子勿擊丨丨之陣勿&KR0829;正正之旗韓非子景公與晏子)
(遊于少海登柏寝之臺而還望其國曰美哉泱泱乎丨丨乎三輔决錄田鳳字季宗為尚書郎容儀端直入奏事靈帝目送之因題)
(柱曰丨丨乎張京兆田郎釋名堂猶丨丨高顯貌也北夢瑣言趙崇標質丨丨而不學人號無字碑衡岳記威神丨丨蔭映峩峩樂)
(苑丨丨角調曲唐高宗朝曲也樂府詩集丨丨本陳後主所作唐為法曲故白居易詩云法曲法曲歌丨丨也景福殿賦豊層覆之)
(耽耽建高基之丨丨束晳詩丨丨處子無營無欲陸機漢高祖功臣頌丨丨蕭公王迹是因杜甫詩天威已息陣丨丨趙嘏詩丨丨)
(又見兩三春温庭筠詩東城少年氣丨丨金丸驚起䨇鴛鴦又一曲丨丨紅燭筵金鯨瀉酒如飛泉)紀堂(詩終南何有有丨有)
(丨傳丨基也丨畢道平如堂也)公堂(詩躋彼丨丨稱彼兕觥萬夀無疆陸雲詩我客戾止飲酒丨丨柳宗元柳公墓表戎臣坐)
(嘯丨丨無事鄭谷詩丨丨瀟&KR0904;有林泉韓維詩丨丨日多暇薄暮遊清池蘇軾詩丨丨開後閤凡木愧華簮)北堂(詩焉得諼)
(草言𣗳之背傳諼草令人忘憂背丨丨也儀禮士昏禮婦洗在丨丨疏房與室相連謂之房無北壁故得丨丨之名戰國策秦攻趙)
(鼓鐸之音聞于丨丨希卑曰此召兵也中興書目虞世南集羣書中事可為文用者號丨丨書鈔分一百六十門一百七十三卷陸)
(機詩安寝丨丨上明月入我牖戴暠月重輪行丨丨豈盈手西園偏照人李嶠詩桂友尋東閣蘭交聚丨丨劉希夷詩丨丨紅草盛)
(䒠茸杜甫詩沱水臨中座岷山到丨丨又禁臠去東牀趨庭赴丨丨韓愈示兒詩主婦治丨丨膳服適親疎又陸游詩洞開南丨丨)
明堂(禮記昔者周公朝諸侯于丨丨之位天子負斧扆南向而立又祀乎丨丨而民知孝周禮冬官匠人周人丨丨度九尺之)
(筵東西九筵南北七筵堂崇一筵五室凡室二筵左傳狼曋曰周志有之勇則害上不登于丨丨孝經郊祀后稷以配天宗祀文王)
(于丨丨以配上帝家語孔子觀乎丨丨覩四門之牖有尭舜桀紂之象而各有善惡之状興廢之戒焉孟子夫丨丨者王者之堂也)
(史記武帝紀議立丨丨遣使者安車蒲輪束帛加璧徵魯申公又天官書東宫蒼龍房心心為丨丨後漢書章帝紀幸泰山進幸奉)
(高宗祀五帝于汶上丨丨告祠二祖四宗大會外内羣臣北史魏世宗紀延昌三年詔立丨丨唐書陳子昂傳垂拱初詔問羣臣調)
(元氣子昂勸后興丨丨汲冡周書東方曰青陽南方曰丨丨西方曰總章北方曰玄堂中央曰太廟尸子黃帝曰合宫有虞曰總章)
(殷人曰陽館周人曰丨丨晏子春秋丨丨之制土事不文木事不&KR0866;大戴禮丨丨者凡九室一室而有四戶八牖以茅蓋屋上圓下)
(方所以明諸侯之尊卑也孝經援神契丨丨者天子布政之宫春秋釋例周公朝諸侯于丨丨太廟與丨丨一體也玉海皇祐二年)
(御製大享丨丨記序曹植詩黃初發和氣丨丨德教施梁昭明太子銅博山賦信名嘉而噐美永服玩于丨丨夏竦針炙圖經序昔)
(聖祖之問岐伯盡書其言蔵于金蘭之室雷公請問其道乃坐丨丨以授之後世言丨丨者以此范梈詩自從中世來貢賦登丨丨)
(又唐書地理志京兆郡縣萬年總章元年析置丨丨縣長安二年省)升堂(禮記壻執雁入揖譲丨丨再拜奠雁儀禮大射上射)
(丨丨少左下射升上射揖並行論語由也丨丨矣未入於室也後漢書桓榮傳永平二年三雍初成拜榮為五更每大射飬老禮畢)
(帝輒引榮及弟子丨丨執經自為下說又范式傳式字巨卿游太學為諸生與汝南張邵為友邵字元伯二人並告歸式謂元伯曰)
(後二年當過拜尊親乃共尅期日至其日巨卿果到丨丨拜飲盡歡而别又朱穆傳君有正道臣有正路從之如丨丨違之如赴壑)
(吳志周瑜傳策與瑜同年相友善瑜推道南大宅以舍策丨丨拜母有無通共韓詩外傳蕤賓有聲鵠震馬鳴及倮介之蟲無不延)
(頸以聽在内者皆玉色在外者皆金聲然後少師奏丨丨之樂即席告入也春秋孔演圖黃帝將興黃雲丨丨法言詩人之賦䴡以)
(則辭人之賦䴡以滛如孔氏之門用賦也則賈誼丨丨相如入室矣詩品孔氏之門如有詩則公幹丨丨思王入室陸雲詩斌斌君)
(子丨丨入室唐明皇孝經序希丨丨者必自開戶牖攀逸駕者必騁殊軌轍杜甫詩曾参與游夏逹者得丨丨韓愈詩丨丨坐階新)
(雨足芭蕉葉大梔子肥陳與義詩毛穎僅丨丨麯生真入室)東堂(儀禮大射小射正授弓拂弓皆以俟于丨丨魏志高貴卿)
(公紀公卿迎立公公至止車門下步至太極丨丨晉書懷帝紀帝即位於丨丨聽政又安帝紀義熙元年四月劉裕旋鎮京口餞於)
(丨丨南史庾悦傳劉毅在京口與鄉曲往丨丨共射悦出丨丨毅已先至遣與悦相聞曰豈不能以此堂見譲悅徑前不荅毅唐書)
(宋璟傳璟為右丞相張說為左丞相源乾曜為太子少傅同日拜有詔會百官尚書省丨丨帝賦三傑詩自寫以賜大戴禮天子盛)
(服朝日于丨丨以教敬示威于天下也决疑要注晉大會太極殿小會丨丨皇覧迎春丨丨歸田錄嘉祐二年余與韓子華王禹玉)
(范景仁梅公儀同知貢舉禹玉余所觧進士也至此新入翰林同知貢舉故禹玉贈余云十五年前出門下最榮今日預丨丨演繁)
(露郄詵試丨丨得第自言猶桂林一枝丨丨者晉宫之正殿也陸雲贈張仲膺詩謁帝丨丨刻符南征陳子昂詩南面朝萬國丨丨)
(會百神王翰送張說詩丨丨起集賢貴得從神仙杜甫詩射策君丨丨宗匠集精選韓愈詩丨丨坐見山雲風相吹嘘李頻詩何事)
(丨丨𣗳年年待一枝歐陽修詩丨丨榴花好點綴裙腰鮮蘇軾送陳侗詩過客足瞋喜丨丨記分鵝又水經注魏太和十六年造太)
(極殿丨西丨及朝堂夾建象魏)西堂(儀禮士冠禮具饌于西塾注饌陳也具俱也西塾門外丨丨也南史謝惠連傳靈運每有)
(篇章對惠連輙得佳語常于永嘉丨丨思詩竟日不就忽夢見惠連即得池塘生春草大以為工皇覧丨丨九尺階九等書苑王羲)
(之正書行書目褚遂良中禁丨丨臨寫之際便錄出九辯澹容與而獨倚兮蟋蟀鳴此丨丨沈約郊居賦僑棲仁於東里鳳晦迹于)
(丨丨歐陽修詩丨丨吟思無人助草滿池塘夢自迷范梈詩維時仲夏半織女當丨丨)高堂(史記儒林傳禮自孔子時而其)
(經不具于今獨有士禮丨丨生能言之魏志丨丨隆傳丨丨隆字升平平陽人魯丨丨生後也漢書馬融傳融逹生任性不拘儒者)
(之節居宇器服多存侈餙常坐丨丨施絳紗帳前授生徒後列女樂古辭長安有狭斜行小婦無所為挟瑟上丨丨蜀都賦置酒丨)
(丨以御嘉賓子夜歌丨丨不作壁招取四面風孔欣有置酒丨丨上樂府李百藥笙賦聞結風之妙曲預丨丨之歡宴李白送張秀)
(才詩抱劍辭丨丨將投崔冠軍又朝雲落夢渚瑶草空丨丨蘇軾詩丨丨磨新甎䪺覺利腰足薩都拉燕姬曲春風淡蕩搖春心錦)
(筝銀燭丨丨深)玉堂(史記孝武紀泰液池南有丨丨注漢武故事丨丨基與未央前殿等去地十二丈漢書郊祀志作建章宫)
(度為千門萬戶其南有丨丨壁門大鳥之屬又谷永傳注丨丨嬖倖之舍也後漢書翟酺傳酺上疏曰願陛下損丨丨之盛尊天爵)
(之重又費長房傳長房見老翁賣藥市罷輙跳入壺中因往再拜奉酒脯翁乃與俱入壺中惟見丨丨嚴䴡旨酒甘肴盈衍其中共)
(飲畢而出又宦者傳鈎盾令宋典繕修南宫丨丨又鑄四鐘皆受二千斛縣于丨丨及雲臺殿前北史外戚傳序居擅丨丨家稱金)
(穴唐書藝文志鄭畋丨丨集五卷五代史南漢世家劉龑好奢侈悉取南海珍寳以為丨丨珠殿十洲記崑崙有流精之闕碧丨之)
(丨西王母所治也三輔黃圖未央宫有殿閣三十二椒房丨丨在其中會要淳化三年蘇易簡獻續翰林志二卷太宗賜御詩二章)
(又飛白書丨丨之署四字以賜夢溪筆談唐翰林院在禁中乃人主燕居之所丨丨承明金鑾殿皆在其間又學士院丨丨太宗皇)
(帝曾親幸至今惟學士上日許正坐他日皆不敢獨坐丨丨東承旨閣子窗格上有火然處太宗嘗夜幸丨丨蘇易簡為學士已寝)
(遽起無燭具衣冠宫嬪自窗格引燭入照之至今不欲更易以為丨丨一盛事玉海紹興中御書丨丨二字賜周麟之又淳熙四年)
(十月製詩賜少保史浩浩以舊學賜宴内苑命宿於丨丨風賦倘佯中庭北上丨丨古樂府黃金為君門白丨為君丨西都賦金華)
(丨丨白虎麒麟區宇若兹不可殫論魏武帝樂府乃到王母臺金階為丨丨陸雲詩景物台暉棟隆丨丨天台山賦朱閣玲瓏于林)
(間丨丨隂映于高隅隂鏗詩羅浮銀是殿瀛洲丨作丨裴說鸚鵡詩常貴西山鳥銜恩在丨丨李白贈劉都使詩銅官幾萬人諍訟)
(清丨丨杜甫詩歸來覬命駕沐浴休丨丨又寄韓諫議詩美人胡為隔秋水焉得置之貢丨丨韓愈詩月明伴宿丨丨空骨冷魂清)
(無夢寐温庭筠詩二十八宿朝丨丨李商隐對雪詩已随江令誇瓊𣗳又入盧家妒丨丨韓偓詩坐久忽聞鈴索動丨丨西畔響丁)
(東歐陽修詩金馬並游年最少丨丨初直夜猶寒蘇軾詩微霰疎疎點丨丨詞頭夜下攬衣忙王十朋會稽風俗賦孫興公掞金聲)
(之賦徐季海揮丨丨之策虞集題丨丨燕集圖詩丨丨金硯匣翠袖白綸巾)畫堂(漢書元后傳生成帝於甲館丨丨為世適)
(皇孫漢官儀黃門有丨丨之署杜牧詩丨丨擅板秋拍碎一飲有時聫十觥許渾詩丨丨清樂掩南鄰又西園舊侣應多思莫醉笙)
(歌掩丨丨温庭筠詩蘭芷承雕輦杉蘿入丨丨薛逄詠柳詩莫令岐路頻攀折漸擬垂隂到丨丨秦観詩黃金蔌蔌滿垂楊尚有春)
(寒到丨丨)後堂(漢書張禹傳禹弟子彭宣戴崇崇多智每責禹宜置酒設樂與弟子相娛禹將崇入丨丨飲食婦女優人管絃)
(絲竹極樂後漢書明德馬皇后紀后入太子宫時年十三禮則修備上下安之遂見寵異常居丨丨又周景傳景好賢愛士每至歲)
(時延請舉吏入丨丨與共宴會齊書劉瓛傳瓛晉丹陽尹惔六世孫也博通五經丹陽尹袁粲于丨丨夜集指庭中柳𣗳謂瓛曰人)
(謂此是劉尹時𣗳每想高風今復見卿清德可謂不衰矣又沈文季傳司徒褚淵當世貴望文季不為之屈豫章王北宅丨丨集會)
(淵取樂噐為明君曲文季便下席大唱曰沈文季不能作伎免李商隐詩前閣雨簾愁不卷丨丨芳𣗳隂隂見蘇軾白牡丹詩何似)
(丨丨冰玉潔遊蜂非意不相干袁易戱調月心詩祗恐彭宣驚女樂丨丨絲竹一時廻)朱堂(漢書叙傳曲陽歊歊亦丨其丨)
(西都賦𣗳中天之華闕豐冠山之丨丨曹植酒賦王孫公子遊侠翺翔將承芬以接意會陵雲之丨丨阮籍詩芝英耀丨丨子夜歌)
(四周芙蓉池丨丨敞無壁曹唐詩雲隴瓊花滿地香碧沙紅水遍丨丨)講堂(後漢書明帝紀帝幸孔子宅祠仲尼及七十二)
(弟子親御丨丨命皇太子諸王說經又禮儀志飬三老五更皆齋於太學丨丨又祭彤傳彤為太僕從廵狩過魯帝坐孔子丨丨指)
(子路室曰此太僕之室也水經注東漢靈帝光和六年載五經立於太學丨丨前又文翁為蜀守立丨丨作石室于南城齊地記臨)
(淄城西門外有古丨丨基柱猶存齊宣王修文學處也續博物志北海有鄭司農儒林丨丨謝靈運山居賦倚北阜築丨丨梁宣帝)
(遊七山寺賦擬大林之精舍等重閣之丨丨沈炯詩鷲嶺三層塔庵園一丨丨杜甫詩丨丨非曩構大屋如塗塈韓愈孔子廟碑處)
(州刺史鄴侯李繁新作孔子廟選博士弟子又為置丨丨教之行禮肄習其中蘇軾詩今夜生公丨丨月盧琦詩曾見天華落丨丨)
(又宋史禮志太宗詔繪三禮器物制度于國學丨論丨)深堂(後漢書仲長統傳妖童美妾填乎綺室倡謳妓樂列乎丨丨陸)
(雲登臺賦丨丨百尺曾臺千房江淹就謝主簿宿詩悵哉心神晩燭滅此丨丨)鱣堂(後漢書楊震傳震少好學明經博覧無不)
(窮究有冠雀銜三丨魚飛集講丨前都講取魚進曰蛇鱣者卿大夫服之象也數三者法三台也先生自此升矣朱松詩馬隊客勤)
(貪晝永丨丨人病想身輕朱子和公濟留周賓之詩丨丨偶林間雞黍聊從容)黃堂(後漢書郭丹傳太守杜詩請為功曹丹薦)
(鄉人長者自代而去詩乃歎曰昔明王興化卿士譲位今功曹推賢可謂至德勅以丹事編署丨丨以為後法宋史楊仲元傳仲元)
(調宛丘主簿民訴旱守拒之曰邑未嘗旱仲元曰野無青草公日宴丨丨宜不能知但一出郊可見矣水經注相縣宋恭公所都國)
(府園中猶有伯姬丨丨基演繁露雞陂之側即春申君之子假君所居之地也以數失火故塗以雄黃遂名丨丨湘素雜記天子曰)
(黃闥三公曰黃閣給事舍人曰黃扉太守曰丨丨)金堂(後漠書五行志桓帝初京都童謠曰以錢為室丨為丨石上慊慊㫪)
(黃粱晉書許邁傳自山隂南至臨安多有丨丨玉室仙人芝草拾遺記洞庭之山浮于水上其下丨丨數百間帝女居之四時聞金)
(石絲竹之音徹于山頂洛陽伽藍記燉煌人宋雲與惠生向西域取經入鳥場國王問曰彼國出聖人否宋雲具說周孔莊老之德)
(次序蓬萊山上銀闕丨丨神仙聖人並在其中漢古歌入金門上丨丨東厨具肴膳椎牛烹猪羊駱賓王詩玉殿斜連漢丨丨㢠架)
(煙李庾東都賦丨丨玉戶絲鳴管語羅虬詩五雲高捧紫丨丨花下投壺侍玉皇蘇軾詩倘容逸少問丨丨記與嵇康留石髓又玉)
(室丨丨餘漢士桃花流水失秦人程俱善卷洞詩丨丨下石液雪積如烹煎又唐書地理志咸亨初新置丨丨縣屬漢州水經注涪)
(水又東南逕南安郡又南與丨丨水會)孔堂(晉書石崇傳崇嘗入太學見顔回原憲之象顧而歎曰若與之同升丨丨去人)
(何必有間陸雲與陸典書言偃昭烈于丨丨員武邁功于諸侯梁昭明太子與晉安王令明公儒學稽古淳厚篤誠立身行道始終)
(如一儻值夫子必升丨丨又劉因詩遨遊墳索圃期登顔丨丨)華堂(南史周捨傳捨每入官府雖廣厦丨丨捨居之則塵埃滿)
(積成公綏蜘蛛賦南連大廡北接丨丨嵇康詩丨丨曲宴密交近賓陸雲詩王在丨丨式宴嘉會李白詩好鳥集嘉木高才列丨丨)
(杜牧詩丨丨今日綺筵開誰喚分司御史來温庭筠詩入門下馬問誰在降階握手登丨丨于濆詩吾聞桑下女不識丨丨隂韓偓)
(詩也曾同在丨丨宴佯佯攏鬢偷回面蘇軾詩花開後院還空落燕入丨丨怪未歸)佛堂(唐書地理志鄯州西平郡縣鄯城其)
(西吐蕃有開元中分界碑自振武經公主丨丨大非川二百八十里吐渾界也李俊民宿海會寺詩丨丨光未放桑下喚難回張昱)
(詩香囊遺下丨丨階釋氏要覧古靈行脚回師令直浴為師揩背于師背撫一掌云好一丨丨只是無佛)考堂(唐書李林甫傳)
(戶部有丨丨天下歲會計處柳冕疏有唐稽古天下朝集三考一見皆以十月上計京師十一月禮見會尚書省元日陳貢篚集于)
(丨丨唱其考第)坳堂(莊子覆杯水于丨丨之上則芥為之舟注丨丨堂之凹處周邦彦汴都賦掀萬石之巨&KR0008;比丨丨之一芥)
(陳傅良送王南強赴簽幕詩奈何丨丨水持綆萬丈長)處堂(淮南子燕雀丨丨子母相樂突決棟焚而怡然不知禍之將及)
(也)謝堂(水經注淝水自黎漿北&KR0985;夀春縣故城東為長瀨津津側有丨丨北亭迎送所薄水陸舟車是焉萃止又劉禹錫詩)
(舊時王丨丨前燕飛入尋常百姓家)草堂(老學菴筆記杜少陵在成都有兩丨丨一在萬里橋西一在浣花溪北皆見于詩北)
(山移文鍾山之英丨丨之靈杜甫詩萬里橋西一丨丨百花潭水即滄浪岑参詩他日能相訪嵩南舊丨丨白居易廬山丨丨記匡)
(廬竒秀甲天下山北峯曰香爐峯寺曰遺愛寺白樂天見而愛之面峯腋寺作為丨丨趙嘏詩椘江横在丨丨前温庭筠詩丨丨疎)
(磬斷江寺故人稀陸游詩出世仙姝下丨丨元好問詩梅花人日丨丨詩)哄堂(因話錄唐制御史知雜事謂之雜端三院上堂)
(絶言笑雜端大笑則合座皆笑謂之丨丨)書堂(廬山志李白丨丨在五老峯下白嘗至此愛其險峭曰天下壮観也因卜築于)
(此張籍紗帽詩惟恐被人偷剪樣不曾閒戴出丨丨白居易詩昔住爐峯下丨丨對藥臺周瑀詩蕭然有高士清思滿丨丨孔武仲)
(苦寒詩晨風獵獵卷丨丨坐愛松筠耐雪霜朱子詩帶烟和雨過丨丨又名山志孔子山在平隂縣本名紫蓋上有夫子教丨丨遺)
(址開元後錄司馬光獨樂園園卑小不可與他園班其曰讀丨丨數椽屋耳劉希夷詩寂歷弹琴地幽留讀丨丨杜甫詩陳公讀丨)
(丨石柱仄青苔李商隐詩故山歸夢喜先入讀丨丨戴復古詩一區掦子宅中有讀丨丨)龍堂(椘辭魚鱗屋兮丨丨紫貝闕兮)
(朱宫叚成式詩澄輝明貝闕散彩入丨丨劉基詩探珠入丨丨)空堂(長門賦日黃昏而望絶兮長獨託于丨丨阮籍詠懷詩排)
(徊丨丨上忉怛莫我知左思詩高志局四海塊然守丨丨江淹故園詩山中信寂寥孤景吟丨丨韓愈詩丨丨幽幽有秸有莞朱慶)
(餘詩斜雪微霑砌丨丨夜語清蘇軾詩丨丨明月清且新有人夜呼祈孔賓張耒詩春草滿庭門寂寂數櫺窗月挂丨丨朱子詩蟋)
(蟀鳴丨丨)蘭堂(南都賦揖譲而升宴于丨丨漢郊祀歌周流雜拔丨丨陸雲賦歴玉陛而容與步丨丨以逍遥夏侯湛缸燈賦)
(宣耀丨丨騰明廣宇張載安石榴賦仰映清霄俯燭丨丨傅亮芙蓉賦表䴡觀于中沚播郁烈于丨丨張說詩翠幕丨丨蘇合薰李)
(白詩真珠簾箔掩丨丨許渾詩丨丨客散蝉猶噪桂檝人稀鳥自來又誰家游侠子沉醉臥丨丨温庭筠詩張家公子夜聞雨夜向)
(丨丨思椘舞)雕堂(七命蘭宫秘宇丨丨綺櫳薛能詩州人若憶將軍面寫取丨丨報國真)法堂(任孝恭多寳寺碑銘)
(丨丨每喧禅堂恒静王維詩巖壑轉微逕雲林隐丨丨杜甫詩兜率知名寺真如會丨丨)琴堂(高適詩邦伯感遺事慨然建丨)
(丨又開襟自公餘載酒登丨丨李白贈從孫義興宰銘詩退食無外事丨丨向山開又題修静寺詩書帶留青草丨丨羃素塵劉得)
(仁詩公退丨丨上風吹班竹枝)雁堂(釋氏要覧毗舍離為佛作堂形如雁字故名丨丨又儲光羲題慎言法師房詩過客知何)
(道徘徊丨字丨)
不下堂(禮記覲禮天子丨丨丨而見諸侯榖梁傳禮送女父丨丨丨母不出祭門又伯姬曰婦人之義傅母不在宵丨丨丨)
(後漢書宋宏傳貧賤之交不可忘糟糠之妻丨丨丨荀子君子丨丨丨而海内之情舉積此者則操術然也說苑宓子賤治單父弹)
(琴身丨丨丨單父治又虞舜左禹右臯陶丨丨丨而天下治韓愈詩婦人丨丨丨行子在萬里方干詩遺老應相賀知君丨丨丨戴)
(復古詩塗人有媿黃居士十載看經丨丨丨徐賁詩十日春隂丨丨丨又禮記樂正子春下堂而傷其足數月不出猶有憂色椘檮)
(杌莊王聽朝罷燕樊姬下堂而迎之曰何燕也得無饑&KR0786;乎莊王曰今日聽忠臣之言不知饑&KR0786;也又王粲大暑賦潜廣室之䆳宇)
(潄寒流于下堂)政事堂(唐書百官志初三省長官議事于門下省之丨丨丨其後裴炎自侍中遷中書令乃徙丨丨丨于中)
(書省開元中張說為相又改丨丨丨號中書門下列五房于其後又齊澣傳澣為侍郎嘗奏事帝指丨丨丨曰非卿尚誰居者又常)
(衮傳丨丨丨北門異時宰相過舍人院咨逮政事至衮乃塞之以示尊大柳宗元與韓愈論史官書設使退之為宰相則又將揚揚)
(入丨丨丨美食安坐行呼唱于内庭外衢而已耶韓愈沂國公廟碑元和八年上命丞相召太史尚書比部郎中韓愈至丨丨丨傳)
(詔曰田宏正始有廟京師命汝愈銘欽哉李商隐詩巍巍丨丨丨宰相具八珍)綠野堂(唐書裴度傳徙東都留守治第集賢)
(里具燠館凉臺號丨丨丨激波其下野服蕭散與白居易劉禹錫為文章蘇軾詩載酒閒過丨丨丨又杜甫詩開襟野堂豁繫馬林)
(花動唐介贈僧詩今日是重陽勞師訪野堂蘇軾詩歸路霏霏暘谷暗野堂活活神泉湧陸游詩早稲喜登場歡呼集野堂)芸
暉堂(杜陽雜編元載造丨丨丨于私第)耆英堂(聞見錄文正公慕唐白樂天九老會乃集洛中卿大夫年德高者為)
(耆英會就資勝院建大厦曰丨丨丨命閩人鄭奐繪像其中)晝錦堂(書苑蔡君謨書丨丨丨記每字作一紙擇其不失法)
(度者當時謂百衲本韓琦有乙夘丨丨丨同賞牡丹詩歐陽修丨丨丨記公在至和中嘗以武康之節來治于相乃作丨丨之丨于)
(後圃以貽相人)三槐堂(名勝志王祐丨丨丨在莘縣蘇軾記又蘇軾詩逝將桂浦擷蘭蓀不記槐堂收劍履)不垂堂
(諫獵書鄙諺曰家累千金坐丨丨丨又天台山賦雖一冒于垂堂乃永存乎長生何遜詩賤軀臨不測玉體畏垂堂宋之問詩昔聞)
(垂堂言將誡千金子李商隐詩敢忘垂堂戒寕將暗室欺)頌祇堂(甘泉賦集乎禮神之囿登乎丨丨之丨注頌歌也登祭也)
(地神曰祇宋樂章丨丨之丨薦以圭黻)君子堂(王粲公讌詩高會丨丨丨並坐蔭華榱謝惠連橘賦受以玉盤升丨丨丨)
(岑参詩聊以玉磬贈置之丨丨丨杜甫詩焉知二十載重上丨丨丨白居易詩以其多竒文宜升丨丨丨王安石有丨丨丨記)有
美堂(歐陽修丨丨丨記丨丨丨者山水登臨之美人物邑居之繁一寓目而盡得之蓋錢塘有天下之美而斯堂又盡得錢塘)
(之美焉蘇軾有會客丨丨丨詩)醉白堂(蘇軾丨丨丨記故魏國忠獻韓公作堂于私第之池上名之曰醉白取樂天池上之)
(詩以為丨丨丨之歌意若有羡于樂天而不及者)聚星堂(蘇軾有會飲丨丨丨雪中賦白戰體詩)
增在堂(詩蟋蟀丨丨歲聿其莫又羔裘翺翔狐裘丨丨禮記玄酒在室醴醆在戶粢醍丨丨澄酒在下又男女不雜坐注謂)
(男子丨丨女子在房也左傳衛侯遊于郊子南僕公曰余無子將立汝對曰郢不足以辱社稷君其改圖君夫人丨丨三揖在下君)
(命祇辱北史王孝籍傳孝籍奏記牛弘曰慈母丨丨光隂遲暮倚閭之望朝夕傾對閒居賦太夫人丨丨有羸老之疾尚何能違膝)
(下色飬而屑屑從斗筲之役乎陸機詩蟋蟀丨丨露盈墀念君客遊常苦悲陸雲詩薄言觀物丨丨知化又儀禮燕禮說屨升席注)
(屨賤不丨丨)門堂(詩自堂徂基箋使士升丨丨視壺濯及籩豆之屬降往于基告濯具周禮冬官匠人丨丨三之二堂三之)
(一王粲大暑賦征夫瘼于原野處者困于丨丨)室堂(禮記斂枕簟&KR0904;掃丨丨荀子有物于此生於山阜處於丨丨無智無巧善)
(治衣裳夫是之謂箴理)上堂(禮記將丨丨聲必揚後漢書張君夏傳君夏遷陳倉丞右扶風徐業引見之與語大驚遂請丨)
(丨問難竟日顔延之秋胡詩丨丨拜喜慶入室問何之韓愈董生行入厨具甘旨丨丨問起居王播詩丨丨已了各西東慚愧闍黎)
(飯後鐘朱子詩游子丨丨慈母笑豈知行李尚天涯)正堂(周禮冬官匠人殷人重屋注重屋者王宫丨丨若大寝也史記曹参)
(世家既見蓋公蓋公為言治道貴清静而民自定参於是避丨丨舍蓋公後漢書章帝紀帝還幸元氏祠光武顯宗於縣舍丨丨)
降堂(儀禮昏禮婦丨丨取笲莱入祝注丨丨階上也室事交乎戶今丨丨者敬也)埽堂(儀禮有司徹有司徹丨丨注汎)
(埽曰埽)中堂(儀禮聘禮公側襲受玉于丨丨注側猶獨也丨丨南北之中也晉書穆帝紀升平元年三月帝講孝經壬申親)
(釋奠於丨丨西京賦促丨丨之陿坐羽觴行而無算謝瞻九日詩四筵霑芳醴丨丨起絲桐蕭子良諫射雉啓伏謂丨丨雲構實惟)
(峻絶檐陛深嚴事隔凉暑張九齡宴别序聲欲成文𤼵丨丨之絃管志在擊節感四座之衣冠元萬頃詩丨丨促管淹春望後殿清)
(歌開夜扉杜甫歎庭前甘菊花詩籬邊野外多衆芳采擷細瑣升丨丨)前堂(爾雅釋宫廟寝疏凡太室有東西廂夾室及丨)
(丨有序牆者曰廟但有太室者曰寝漢書田蚡傳丨丨羅鐘鼓立曲旃傅休奕豔歌行媒氏陳束帛羔雁鳴丨丨王績詩幽人重其)
(德徙植臨丨丨韓愈郾城夜會聫句丨丨清夜吹東第良辰酌)如堂(爾雅山丨丨者密注形丨丨室賈誼陳政事疏人主之尊)
(譬丨丨羣臣如陛衆庶如地歐陽修賦惟居高而體國爰取諭於丨丨)舊堂(家語孔騰字子㐮畏秦法峻急藏尚書孝經論)
(語于夫子丨丨壁中曹植孔羡奉家祀碑頌乃建宗聖以紹厥後修復丨丨豐其甍宇李郢詩惆悵丨丨扃綠野夕陽無限鳥飛還)
學堂(史記仲尼弟子傳子夏西河教授注今同州河西縣有子夏石室丨丨在也北史辛昂傳成都風俗舛雜昂為成都令便)
(與諸生祭文翁丨丨因共歡宴謂諸生曰子孝臣忠師嚴友信各宜自勉克成令譽諸生感悟井邑肅然唐書藝文志益州文翁丨)
(丨圖一卷又陳子昂傳唐興文章承徐庾餘風子昂始變雅正大歴中節度使李叔明為立旌德碑于梓州而丨丨至今猶存寰宇)
(記文翁丨丨一名周公禮殿李庾西都賦闢孔子之丨丨敷一代之風雅韓愈秋懷詩丨丨日無事驅馬適所為法苑珠林王令五)
(百釋童子随從太子將昇丨丨又唐詩紀事杜淹始見袁天綱天綱謂曰蘭臺成就丨丨寬廣)滿堂(漢書陳遵傳性嗜酒每大)
(飲賓客丨丨輙關門取客車轄投井中雖有急終不得去後漢書杜林傳林代郭憲為光禄勲即有好學者輒見誘進朝夕丨丨老)
(子金玉丨丨莫之能守淮南子丨丨燕笑一人向隅而泣則衆為之不樂畫史徐熙大小折枝士人家往往見之桃一大枝謂之丨)
(丨春色在余家九歌靈偃蹇兮姣服芳菲菲兮丨丨月賦丨丨變容廻遑如失李白詩美人在時花丨丨杜甫詩丨丨慘不樂響下)
(清虚裏韋岫金賦垂衣守丨丨之戒命相興作礪之語温庭筠詩丨丨開照耀分座儼嬋娟又杉松一庭雨幡蓋丨丨風薩都拉題)
(陳所翁龍詩丨丨火燄動鱗甲倒挟海水空中飛)朝堂(後漢書明帝紀公卿百官以帝威德懷遠祥物顯應乃並集丨丨奉)
(觴上夀又第五種傳臧旻上書訟種曰伏見故兖州刺史第五種傑然自建在鄉曲無苞苴之嫌丨丨無擇言之闕又黃瓊傳瓊練)
(逹官曹争議丨丨莫能抗奪北史柳昂傳昂子調歴祕書郎侍御史楊素嘗于丨丨見調因獨言曰柳條通體弱獨搖不湏風調斂)
(版正色曰公當具瞻之地樞機何可輕發素甚竒之又楊伯醜傳伯醜好讀易隐華山文帝召與語竟無所答賜衣服至丨丨捨之)
(而去唐書禮樂志皇帝元正冬至受羣臣朝賀會前一日尚舍設御幄於太極殿有司設羣官次于東西丨丨又儀衛志丨丨置左)
(右引駕三衛六十人以左右衛三衛年長彊直能糾劾者為之又高䴡傳帝伐高䴡以騎四千偃幟趨北山令諸軍曰聞鼓聲而縱)
(張幄丨丨曰明日日中納降虜于此法書要錄龍朔二年上自為書與遼東諸將謂許敬宗曰許圉師嘗自愛書可于丨丨開示圉)
(師見甚驚喜夏侯湛抵疑夫欲進其身者不過千萬乘而僕已上丨丨荅世問不過顯所知而僕已竭心思盡才學摯虞新禮議漢)
(魏故事遣將出征符節郎授鉞于丨丨)祠堂(後漢書桓典傳典傳其家業舉孝廉為郎會王吉以罪被誅典獨棄官收斂歸)
(葬服喪三年負土成墳為立丨丨盡禮而去晉書范隆傳隆亡父母單孤族范廣飬之迎歸教書為立丨丨又石勒載記禁州郡諸)
(丨丨非正典者皆除之水經注黃水南有漢荆州刺史李剛墓有石闕丨丨杜甫詩丞相丨丨何處尋錦官城外柏森森耿湋詩白)
(帝丨丨枕古逵蘇軾詩宰𣗳連山谷丨丨照路隅)禮堂(後漢書鄭康成傳所憤憤者徒以亡親墳壟未成所好羣書率皆腐)
(敝不得于丨丨寫定傳于其人)重堂(後漢書樊宏傳宏父重所起廬舍皆有丨丨高閣陂渠灌注焉)冡堂(後漢書安成孝)
(侯賜傳帝為賜營丨丨起祠廟置吏卒如舂陵孝侯)宇堂(魏志管輅傳諸葛原遷新興太守輅往祖餞之原取燕卵著噐中使)
(射覆卦成輅曰含氣湏變依乎丨丨雄雌以形翅翼舒張此燕卵也)射堂(晉書成帝紀帝常欲於後園作丨丨計用四十金以)
(勞費乃止玉海祥符三年二月幸開封府丨丨遂射于丨丨作七言詩從臣畢賦陸雲有征西大將軍京陵王公會丨丨詩庾信春)
(賦拂塵看馬埓分朋入丨丨隋煬帝明下童曲徘徊丨丨頭望門不欲歸薛能詩五營無戰丨丨閒又水經注射的山遠望状若射)
(侯故為射的射的之西有石室名之為丨丨年登否常占射的以為貴賤之凖的明則米賤的闇則米貴又江水又東&KR0985;諸暨縣南)
(縣臨對江流江南有丨丨縣北帶烏山故越地也會稽記射的石水數十丈其清見底其西有山上恭烟雲半嶺石室曰仙人丨丨)
(王十朋會稽風俗賦丨丨豐凶之的宛委日月之珪)禊堂(晉書禮志天泉池南石溝引御溝水池西積石為丨丨沈佺期詩紅)
(桃碧柳丨丨春又九重馳道出三已丨丨開)郊堂(晉書禮志丨丨兆位居然異體牲牢品物質文殊趣)專堂(晉書禮志)
(虞溥議王昌二母服謂昌父更娶之辰是前妻義絶之日使昌父尚存二妻俱在必不使二嫡丨丨兩婦執祭)飬堂(晉書列女)
(傳虞潭母孫氏拜武昌侯太夫人加金章𬗋綬立丨丨于家王𨗳以下皆就拜謁)殿堂(晉書荀崧傳應對丨丨奉酬顧問東)
(方朔别傳客從東方來歌謳且行不從門入踰我垣牆游戱中庭上入丨丨案此謂蚊也神女賦步裔裔兮曜丨丨)露堂(晉書)
(苻堅載記堅之將為赦也與王猛苻融密議于丨丨悉屏左右有一大蒼蝇入自牖間集于筆端俄而長安街巷咸言有一小人衣)
(黑衣大呼於市曰官今大赦)福堂(魏書刑罰志顯祖末年尤重刑罰每有獄案必令覆鞫諸有囚繋或積年不斷曰獄滯雖)
(非治體不猶愈乎倉卒而濫也夫人幽苦則思善故囹圄與丨丨同居朕欲其改悔而加以輕恕耳)大堂(北史真臘國傳真臘)
(國在林邑西南本扶南之屬國其王姓刹氏城中有一丨丨是其王聽政所淮南子立太平者處丨丨能遊冥冥者與日月争光蒼)
(頡篇殿丨丨也水經注洭水又東南左合陶水東出尭山山下有平陵有丨丨基耆舊云尭行宫所又巨梁水南流&KR0985;観雞山東有)
(観雞寺寺内有丨丨甚高廣可容千僧)新堂(北史辛彦之傳彦之博涉經史崇信佛道開皇十一年州人張元暴卒數日乃)
(蘇云遊天上見丨構一丨制極崇䴡元問其故云潞州刺史辛彦之有功德造此堂以待之玉海祥符九年詔皇太子就學丨丨宜)
(以資善為名柳宗元新食堂記乃合羣吏於兹丨丨升降坐起以班先後又饗軍堂記乃十月甲子元成公命饗于丨丨蘇軾詩去)
(歲遊丨丨春風雪銷後元好問詩丨丨飄緲接飛楼)節堂(唐書百官志鏁節楼丨丨以節院使主之)浴堂(唐書李絳傳絳)
(見丨丨殿帝曰比諫官多朋黨欲黜其尤者絳曰此非陛下意必憸人以此營誤上心又李吉甫傳吉甫請任薛平為節度使以重)
(兵控邢洺因圖上河北險要所在帝張於丨丨門壁每議河北事必指吉甫曰朕日按圖信如卿料矣洛陽伽藍記光寳寺在西陽)
(門外御道北隐士趙逸指園中一處曰此是丨丨前五步應有一井衆僧掘之果得屋及井丨丨下猶有石數十枚夢溪筆談學士)
(院號北扉謂其在丨丨之南便於應召也白居易詩滉漾經魚藻深沉近丨丨)踵堂(唐書儒學傳貞観六年廣學舍新羅高昌)
(百濟等並遣子弟入學鼓笥丨丨者八千餘人)寝堂(唐書馬璘傳璘少學術而武幹絶倫以忠力奮為中興銳將家富不貲治)
(第京師侈甚其丨丨無慮費錢二十萬緡)扃堂(唐書高䴡傳高䴡人喜學至窮里厮家亦相矜勉衢側悉搆嚴屋號丨丨子弟)
(未婚者曹處誦經習射)御堂(宋書禮志徽宗建明堂禮制局上議請布政則随月而丨丨其閏月則居門焉)虚堂(宋史)
(天文志虚宿二星為丨丨冡宰之官也又梁昭明太子詩高宇既清丨丨復静李建勲詩丨丨看向曙吟坐共忘勞歐陽修詩丨丨)
(明永夜高閣照清晨趙抃平溪堂詩亭號休休古退藏豈如溪上搆丨丨沈與求詩沈沈夜氣歸丨丨閉深寂朱子山北紀行詩喬)
(木無遺株丨丨唯四壁李質艮岳賦啟龍吟之丨丨面紫石之高壁又白居易詩丨白丨前衙退後更無一事到中心)保堂
(宋史河渠志皂江支流東南曰馬騎溉𨗳江與彭之崇寕成都之郫温江新都新繁成都華陽三流而下其大者十有四自外應而)
(分曰丨丨)牧堂(宋史蔡元定傳元定父發博覧羣書號丨丨老人)言堂(管子言室滿室丨丨滿堂是謂聖王)倨堂
(莊子子貢以孔子聲見老聃老聃方將丨丨而應微曰子年運而往矣子將何以戒我乎又作踞說苑魏文侯見叚干木立&KR0786;而不)
(敢息及見翟黃丨丨而與之言)閒堂(莊子郭象注雖静默丨丨之裏而元同四海之表竇臮述書賦罷琴丨丨散帙虚牖韓愈)
(夜歌静夜有清光丨丨仍獨息又齊東野語賈師憲當國日卧治湖山作堂曰半閒米芾帖弊居在丹徒行衙之西蕭丨丨瀁月佳)
(䴡亭在其後真誥童初蕭丨丨以處男子之學)周堂(韓非子晉文公曰寡人甘肥丨于丨巵酒豆肉集于宫劉孝威苦暑詩白)
(羽徒垂握渌水自丨丨蕭至忠詩匝地金聲初度曲丨丨玉溜好傳杯柳宗元永福寺記座周于下蓋周于上堂周于石砌丨于丨)
(又東京賦損之又損之然尚過乎丨丨注言高祖雖數減損其制度猶過于丨家之丨)濕堂(論衡丨丨不&KR0904;塵卑屋不蔽風)
同堂(獨斷社稷二神功同故丨丨别壇俱在末位曹植樂府今日丨丨出門異鄉韓愈袁氏廟碑由曾及考丨丨異置)巖
堂(水經注河北有層山山甚靈秀其下層巖峭舉壁岸無階懸巖之中多石室焉室中若有積卷矣而世士罕有津逮者因謂之)
(積書巖丨丨之内每時見神人往還)合堂(水經注林邑城内&KR1537;城周圍三百二十步丨丨瓦殿南壁不開兩頭長屋脊出南北)
望堂(水經注湖里淵上橘柚蔽野桑麻闇日城東北有丨丨地特峻下臨清江遊矚之妙處也)歌堂(水經注丨丨淪宇律)
(管埋音蕪城賦藻扄黼帳丨丨舞閣之基璇淵碧𣗳弋林釣渚之舘沈約詠履詩裾開臨舞席袖拂繞丨丨)山堂(水經注武)
(周川水又東&KR0985;靈巖南鑿石開山因崖結構其容巨壮丨丨水殿烟寺相望皮日休詩丨丨冬暁寂無聲趙抃詩丨丨吟聽漏移蓮)
(元好問寄英禪師詩愛君丨丨句深静如幽蘭宋无詩春變丨丨柳波通汴水鷗又夢溪筆談平丨丨在揚州府西北歐陽文忠建)
(上據蜀岡下臨江壮䴡為淮南第一九華山錄遊景德禪寺訪見丨丨為鈐轄王宗所占排闥造焉見山而已春渚紀聞九華朱覲)
(善用膠作軟剖出光墨莊敏滕公作郡日令其子製銘爱丨丨造者最佳癸辛雜識王子夀家有南丨丨)九堂(水經注明堂上)
(圓下方四周十二戶丨丨而不為重隅也)栗堂(水經注懸瓠城灣中有地數頃上有栗園𣗳木高茂望若屯雲林中有丨丨射)
(埻甚閒敞牧宰及英彦多遊覧焉)石堂(水經注泚水出湖陽東隆山山之西側有漢日南太守胡著碑廟堂以青石為階陛)
(廟北有丨丨顔真卿磨崖記離堆山東西有丨丨故京兆尹鮮于仲通與弟叔明所鑿堂北有盤石石上有九曲流杯池又交州記)
(有一山神功刻&KR0866;若射堋去丨丨口百步夜嘗聞射聲一統志丨丨山在寕德其形如獅杜甫詩並坐丨丨下俛視大江奔又晨鐘)
(雲外濕勝地丨丨烟)度堂(决疑要注凡禮天子之殿東西九筵南北七筵故曰丨丨以筵度室以几杜甫詩丨丨匪華䴡飬拙)
(異考槃)遶堂(續齊諧記楊寳救黃雀置巾箱中啖黃花羽毛成飛翔朝去暮來宿巾箱中一日與羣雀來鳴丨丨數日乃飛)
(鳴而去江淹賦霧離披而殺草風清泠而丨丨)璧堂(文心雕龍明帝叠耀崇愛儒術肄禮丨丨講文虎観)起堂(虞氏家記)
(虞潭迎母東歸丨丨飬親作詩言志)豐堂(洛陽伽藍記暉文里有太保崔光太傅李延實冀州刺史李某祕書鄭道昭等四宅)
(並丨丨掘起高門洞開)天堂(洛陽伽藍記景樂寺太傅清和文獻王懌所立也六齋常設女樂歌聲遶梁舞袖徐轉絲管寥)
(亮得往観者以為至丨丨又捫蝨新語李肇云丨丨無則已有則賢人生又崇聖寺比丘惠凝死七日還活經閻羅檢閱以錯名放)
(免惠凝具說過去之時有五比丘同閱一是寳明寺智聖坐禪苦行得升丨丨一是般若寺道品以誦四十卷浬槃亦升丨丨云)
都堂(通典唐龍朔二年改尚書省為中臺神龍初復為尚書省丨丨居中左右分司玉海紹興三十年上以玉堂二字親&KR0904;宸)
(翰賜翰苑周麟之請依淳化故事就丨丨宣示宰執刻石分賜館閣官詔可羅隐詩臘雪丨丨試春風汴水行)塑堂(酉陽雜俎)
(安國寺利涉丨丨元和中取其處為聖容院遷像廡下上忽夢一僧訴曰暴露數日豈聖君意耶及明駕幸驗問如夢即令移堂中)
(側)青堂(埤雅欲忘人之憂則贈之以丹棘丹棘一名忘憂欲蠲人之忿則贈之以丨丨青堂一名合歡)秋堂(西溪叢語)
(李巽伯云先公得雷威琴錢氏物也中題云嶧陽孫枝匠成雅器一聽丨丨三月忘味白居易詩千年古澗石八月丨丨琴劉滄詩)
(落葉蟲絲滿窗戶丨丨獨坐思悠然許渾詩丨丨逓玉杯朱子詩丨丨天氣清)宋堂(金石契性父書窺晉戶吟升丨丨案性父)
(朱存理字)梅堂(玉堂雜記宫中分四地分随時游覧東地分香遠清深月臺梅坡松菊三徑清妍清新芙蓉岡香遠丨丨清深)
(竹堂楊萬里詩丨丨客散人初静椽燭焼殘一尺紅)愛堂(廬山錄廬山五老亭古碑多燼於火而祖無擇丨丨銘獨存堂今在)
(菜圃後僅存階級)冰堂(老學菴筆記承平時滑州丨丨酒為天下第一方務德家有其法丨丨在大名府滑縣治蘇軾詩使)
(君已復丨丨酒更勧重新畫舫齋周必大䟦淳熙東華門過選德殿其後即毬場相對有大堂曰丨丨)極堂(學齋佔畢先師)
(魏鶴山在遂寕漕𪠘作丨丨碑時攝憲書詳刑字余後繼忝漕節重新丨丨仍立鶴山之碑)桂堂(洛陽名園記湖園在唐為)
(裴晉公宅園中有湖湖中有堂其四逹而當東西之蹊者丨丨也許渾詩丨丨同日盛芸閣隔年榮李商隐詩昨夜星辰昨夜風畫)
(楼西畔丨丨東徐夤詩早年花縣拜潘郎尋忝飛鳴出丨丨蘇軾詩月缺霜濃細蘂乾此花元屬丨丨仙又玉海范致君致明致虚)
(致祥致厚相繼登第有五丨丨羅鄴簟詩杜陵他日重歸去偏稱醉眠松丨丨胡寅有澧州八丨丨記)懺堂(春渚紀聞西湖)
(夀星寺老僧則廉與参寥子同登方丈謂参曰某生平未嘗至此而所視若素經歴者自此上至丨丨當有九十二級數之果如其)
(言)装堂(畫史凡收畫必先收唐希雅徐熙等雪圖或范寬山水圖齊整相對者丨丨遮壁圖畫見聞志江南徐熙輩于䨇縑)
(幅素上畫叢豔叠石傍出藥苗雜以禽鳥蜂蟬之妙乃是供李主宫中挂設之具謂之鋪殿花次曰丨丨花)譯堂(圖畫見聞)
(志大中祥符初有西域僧覺稱來館興國寺嘗于丨丨北壁畫釋迦而與此方所畫絶異)躋堂(貍首乃丨其丨乃節其行)沙
堂(大招夏屋廣大丨丨秀只)成堂(九歌蓀壁兮紫壇匊芳椒兮丨丨)經堂(九辨光風轉蕙汜崇蘭些丨丨入奥朱塵)
(筵些)坐堂(椘辭丨丨伏檻臨曲池些鮑照送盛侍即詩君為丨丨子我乃負羈人按此謂丨不垂丨也)瑶堂(漢郊祀歌)
(徧観此眺丨丨注以丨飾丨謝朓鈞天曲丨丨琴瑟驚綺席舞衣散)築堂(上林賦夷嵕丨丨累臺增成注嵕山也)茅堂
(韋孟在鄒詩爰戾于鄒鬋丨作丨杜甫鄭駙馬宅宴洞中詩誤疑丨丨過江麓已入風磴霾雲端許渾詩客來還有酒随事宿丨丨)
(温庭筠詩丨丨對薇蕨爐煖一裘輕歐陽修詩因憶石夫子徂徠有丨丨陸游詩雪霽丨丨鐘磬清許衡詩秋風載書籍相對小丨)
(丨薩都拉詩主人迎客坐丨丨共話山中日月長)平堂(西京賦刊層丨丨設切厓隒注堂高也)側堂(景福殿賦爰有)
(遐狄鐐質輪囷坐高門之丨丨彰聖主之威神)隂堂(景福殿賦丨丨承北方軒九戶)軒堂(古樂府相和曲黃金為君門壁)
(玉為丨丨)齊堂(陸機演連珠三晉之強屈于丨丨之俎注晉平使范昭観齊政景公觴之昭曰願得君之樽為夀公命酌樽以)
(獻晏子命撤去之李白詩庶女號蒼天震風擊丨丨)充堂(陸機演連珠丨丨之芳非幽蘭所難繞梁之音實縈絃所思又瓜賦)
(芳郁烈其丨丨蘇軾詩簿書填委入丨丨)一堂(陸機與弟書天淵池南角有果各作一株無處不有縱横成行一果之間輒作)
(丨丨朱子詩丨丨聊自娛三徑方可喜吳澄郊行詩懸知萬里只如此孤坐丨丨還可人)陽堂(陸雲登臺賦游丨丨而冬温兮)
(步隂房而夏凉)遺堂(陸雲歲暮賦尋餘蹤于空宇兮想絶景于丨丨)禹堂(陸雲大伯碑丨丨既毁增飾丹青堯碑載焚重)
(覩刊勒)增堂(袁宏三國名臣序贊志在高構丨丨及陛)盈堂(傅休奕太子少傅箴正人在側德義丨丨)幽堂(七命)
(丨丨晝密明室夜朗又韓愈劉統軍碑有謚有誄有丨丨之銘歐陽修程文簡碑銘丨丨之石隧道之碑得以紀德昭烈)爵堂
(蜀都賦内則議殿丨丨武義虎威宣化之闥崇禮之闌)臺堂(宋孝武帝慶雲贊懸華耀藻奄鬱丨丨)臨堂(鮑照示休)
(上人詩丨丨観秋草東西望椘城又丨丨設樽酒留酌思平生顔延之詩獨静闕隅坐丨丨對星分)闔堂(顔延之曲水詩序帀)
(筵禀和丨丨依德)采堂(顔延之祭虞舜文咨堯授禹素俎丨丨)離堂(謝朓離夜詩丨丨華燭盡别幌清琴哀陳子昂)
(詩丨丨思琴瑟别路遶山川方干詩丨丨千里客歸騎五陵人羅鄴旅懷詩一星殘燭照丨丨失計游心歸渺茫)栖堂(梁昭)
(明太子七契靈禽樂囿儀鳳丨丨)心堂(梁簡文帝造金像疏自非表兹勝業𣗳彼妙緣何以去此丨丨移兹身窟盧仝詩爽)
(氣盈丨丨)小堂(梁元帝詩燕姬戲丨丨駱賓王詩丨丨綺帳三千戶大道青楼十二重杜甫詩江上丨丨巢翡翠白居易詩託)
(質依高架攅華對丨丨陸游詩丨丨稳暖紙窗明低幌圍爐亦已成)曲堂(梁元帝秋風搖落詩水周兮丨丨花交兮洞房何遜)
(七召亘以丨丨周以洞房柳宗元詩丨丨何為設高士方在斯)林堂(劉潜過康王故第詩池竹徒如在丨丨暧已空張九齡詩)
(雲月暧秋景丨丨開夜扉又蘇軾有谷丨丨詩)狹堂(沈炯太極殿銘軒轅丨丨夏后卑宫)帷堂(江總卞山椘廟詩丨丨寂)
(易晩桴鼓自相和)避堂(蘇頲詩丨丨貽後政掃第𤼵前幾)禪堂(沈佺期峡山寺賦忍殿臨岸丨丨枕江温庭筠詩詩)
(閣&KR1537;窗藏雪嶺丨丨秋水接藍溪)乘堂(鄭愔詩雁子丨丨處龍王起藏初)古堂(杜甫詩丨丨本買藉疎豁借汝遷居)
(停宴遊伍喬詩丨丨頻宿夢魂安)背堂(杜甫詩丨丨資僻遠在野興清深)酒堂(元結詩丨丨貯釀器戶牖皆罌缾)
妓堂(錢起詩向竹過賓館尋山到丨丨白居易詩山當賓閣出溪繞丨丨廻)藥堂(錢起柏崖老人詩與我開龍嶠披雲)
(静丨丨)愚堂(柳宗元愚溪詩序愚池之東南為丨丨)食堂(柳宗元新食堂記貞元十八年五月某日新作丨丨於縣)
(内之右始會食也)壇堂(柳宗元監祭使壁記樽彛罍洗俎豆醆斝之器必潔于丨丨之上)陟堂(韓愈袁氏廟碑丨丨)
(進室親登籩硎)谿堂(韓愈鄆州丨丨詩序扶風馬公為鄆曺濮節度觀察等使為堂于是居之西北隅號曰丨丨以饗士大夫)
(通上下之志詩公作丨丨播播流水淺有蒲蓮深有蒹葦王安石詩海谷移文省丨丨燕豆添蘇軾詩丨丨醉臥呼不醒落花如雪)
(春風顛王逄詩梧桐朝影對丨丨又劉因賞蓮詩湓江泔寒風露凉安得置我濓丨丨)客堂(韓愈詩丨丨喜空凉華榻有清)
(簟許渾詩芰荷風起丨丨静徐夤詩黃葉随風入丨丨)生堂(韓愈聫句歿廟配樽斝丨丨合毊鑮注大磬謂毊)暮堂
(韓愈城南聫句丨丨蝙蝠沸破竈伊威盈)文堂(韓愈荅張徹詩義苑手祕寳丨丨耳驚霆)茶堂(張籍詩山開登竹閣僧到)
(出丨丨)欄堂(白居易詩櫻桃庭院春偏好石井丨丨夜更幽)僧堂(許渾詩佛寺通南徑丨丨倚北坡)禾堂(許渾)
(峡山寺詩藍塢寒先焼丨丨晩併舂自注人以木槽舂禾謂之舂堂)舂堂(見上)環堂(孫樵露臺遺基賦有土如積其高逾)
(尺隐于修岡屹若丨丨)曙堂(劉得仁詩丨丨增爽氣高木動清音)影堂(雍陶詩秋磬數聲天欲暁丨丨斜掩一燈深李)
(遠寄友詩他時若更相随去祗是含酸對丨丨)紅堂(曹唐詩青苑丨丨壓瑞雲月明閒宴九陽君)寒堂(喻鳬詩丨丨坐)
(風雨冥目尚波濤)律堂(項斯詩坐夏日偏長知師在丨丨)夜堂(孟貫詩丨丨悲蟋蟀秋水老芙蓉朱子詩剪燭丨丨)
(深吳澄詩丨丨月影清劇談神境超高啟詩橘柚垂&KR0585;秋殿暗波濤驚坐丨丨空又晉書祖逖傳勒將劉丨丨以驢千頭運粮以饋)
(桃豹)齋堂(曹節詩不似丨丨人静處秋聲長在七條絃)松堂(司空圖詩夜深雨絶丨丨静鄭谷詩丨丨虚豁講聲圓李)
(中詩絶頂丨丨喜暫遊潘音詩醉後丨丨卧濤聲落枕聞)竹堂(韋莊詩晚翠籠桑塢斜暉挂丨丨陳造詩小家茨丨即為丨暇)
(訪深林遡豫章)訟堂(崔峒寄李明府詩丨丨寂寂對烟霞五柳門前集晩鴉)搆堂(韓維詩丨丨始云基築圃亦已樊)
建堂(歐陽修䟦唐重摩吳季子墓銘張從紳記云舊石堙滅開元中明皇命殷仲容榻本遂傳於世正元中鄭播又為記其後)
(盧國遷丨丨𣗳碑則今本又非仲容所模者)氊堂(梅堯臣詩丨丨舉酒見閼氏)魯堂(宋咸進揚子法言表丨丨諸子)
(皆宗聖以宣猷漢室羣儒多註書而顯氏)黌堂(余靖文廟記筵開丨丨以登師儒局列校室以來隽秀鄧肅詩公卿休掃丨丨)
(下留與來朝執玉看)塾堂(余靖雷州學記閭有丨丨巷冇校室)開堂(蘇軾詩病不丨丨道益尊)雪堂(蘇軾赤壁賦是)
(歲十月之望步自丨丨將歸于臨臯又詩我持君硯向何許丨丨窗下爾雅箋魚蝦又丨丨亦有思歸曲為謝平生馬少游又丨丨)
(問蘇子得廢圃于東坡之脇號其正曰丨丨以大雪中為之因繪雪于四壁之間又䟦王晉卿墨王晉卿致墨二十六丸若果佳當)
(擣合為一器予昔在黃州鄰近四五郡皆送酒合置一器謂之丨丨義酒今又當為丨丨義墨)芹堂(陳造詩丨丨風景幾經過)
斧堂(周必大次韻子中相迎詩只愁初踏江邊路封土纍然似丨丨)萱堂(葉夢得遣模歸視石林詩白髮丨丨上孩兒更)
(共誰)雅堂(李質艮嶽賦蔭檀欒之芸館豁凝思之丨丨)宏堂(李質艮嶽賦嚴丨丨之三秀奉九華之玉真)道堂
(楊萬里詩丨丨高絶俯空明)芳堂(袁易詩我愛山園好丨丨隐薛蘿)孤堂(劉因秋夕詩星斗闌干横丨丨更岑寂)
名堂(楊載題文丞相書梅堂詩丨丨有深意亦惟歲寒枝)廵堂(僧惟則詩坐起自携藤七尺穿林絡繹似丨丨)綺堂
(李東陽詩銀燭金杯映丨丨)梵堂(華嚴經疏梵西方國名佛自西域來故曰丨丨岑羲詩丨丨遥集雁帝樂近翔鸞)師
堂(韓詩外傳孔子學琴于丨丨按家語作師㐮)王堂(後漢書丨丨傳丨丨字敬伯廣漢郪人也永初中西羌寇巴蜀拜巴)
(郡太守馳兵赴賊斬虜千餘級巴庸清静吏民生為立祠安帝西巡阿母王聖中常侍江京等並請屬于堂堂不為用遷汝南太守)
(委功曹陳蕃匡政理務拾遺補闕年八十六卒)程堂(畫繼丨丨字公明眉人舉進士為駕部郎中善畫墨竹宗派湖州之門者)
(獨公明入室也)
楚與堂(詩望丨丨丨景山與京傳椘丘有堂邑)封若堂(禮記夫子曰吾見丨之丨丨者矣柳宗元詩九原猶寄若)
(堂封)天子堂(禮記丨丨之丨九尺諸侯七尺大夫五尺士三尺)詔於堂(禮記羹定丨丨丨疏詔告也羹肉湇也定)
(熟肉也謂煮既熟將欲迎尸主入室乃先以俎盛之告神于堂)不陳堂(儀禮公食大夫禮庶羞陳于碑内注雉兔鶉鴽丨丨)
(于丨辟正饌也)朱鳥堂(漢書王莽傳授諸侯茅土書定諸國邑采之處使侍中講禮大夫孔秉等共校治于夀成丨丨丨)
始生堂(後漢書章帝紀帝幸元氏祠顯宗于丨丨丨)教授堂(後漢書鍾離意傳孔子丨丨丨下懸甕有丹書)不
窺堂(後漢書鄭太傅張孟卓東平長者坐丨丨丨)萬金堂(續漢書中平二年造丨丨丨于西園)南皇堂(晉書)
(明帝紀二年七月敦等水陸五萬至于南岸帝躬率六軍出次丨丨丨又皇覧迎夏南堂韓維詩南堂冬日明窗戶暖可喜蘇軾詩)
(南堂獨有西南向卧看千帆落淺溪)嘉納堂(晉書凉武昭王傳起丨丨丨于後園)靖恭堂(晉書凉武昭王傳臨水起)
(臺名曰丨丨之丨圖讃自古聖帝明王忠臣孝子烈士貞女親為序頌以明鍳戒之義)澄元堂(晉書姚興載記興如逍遥)
(園于丨丨丨聽鳩摩羅什演說佛經)諮議堂(晉書姚興載記興嘗臨丨丨丨聽决疑獄于時號無冤滯又杜甫詩議堂猶集)
(鳳貞観是元龜)宣德堂(晉書秃髮傉檀載記傉檀讌羣僚于丨丨丨)閑豫堂(晉書張駿傳駿讌郡僚于丨丨丨命)
(竇濤等進討辛晏)閱武堂(宋書孝武帝紀帝即位聽訟于丨丨丨六朝事迹齊東昏侯于丨丨丨為芳樂苑竆竒極䴡多)
(種𣗳木又玉海宋經略使蔡挺于牙中建勤武堂)儀賢堂(梁書武帝紀天監六年改聽訟堂為丨丨丨)武張堂
(南史宋文帝紀元嘉二十二年宴于丨丨丨上將行勅諸子且勿食日旰食不至有饑色上誡之曰汝曹少長豊佚今使爾識有饑)
(苦)連理堂(南史宋孝武帝紀芳香琴堂東西有䨇橘連理改為丨丨丨)瑶池堂(南史王融傳魏使宋弁云在北)
(聞主客曲水詩序願一見融乃示之後日弁于丨丨丨謂融曰昔観相如封禪以知漢武之德今覧王生詩序用見齊主之盛)光
極堂(魏書高祖紀太和十九年十二月見羣臣于丨丨丨宣示品令為大選之始)聖夀堂(北齊書陽休之傳武平三)
(年與朝士撰丨丨丨御覧)九華堂(北史魏武帝紀始光二年三月起臨望観丨丨丨)凉風堂(北史齊文宣帝紀天)
(保元年九月帝幸晉陽皇太子居丨丨丨監國洛陽伽藍記建中寺有一丨丨丨本劉騰避暑之處凄凉常冷經夏無蝇又水經注)
(昔智伯之遏晉以水灌晉陽其川上溯後人踵其遺蹟蓄以為沼沼西際山枕水有唐叔虞祠水側有凉堂結飛梁于水上左右雜)
(𣗳交蔭希見曦景洛陽名園記劉給事園凉堂高卑制度適惬可人意事文𩔖聚韓持國許昌私第凉堂深七丈李頻詩却憶凉堂)
(坐明河幾度清)清徽堂(北史任城王傳景穆車駕還洛引見王公侍臣于丨丨丨)西柏堂(北史于栗磾傳于忠與門)
(下議以帝冲年未親機政太尉高陽王屬尊望重宜入居丨丨丨省决庶政)皇信堂(北史景穆十二王傳任城王雲子澄)
(少好學以孝聞朝京師引見于丨丨丨時詔延四廟之子下逮元孫之胄申宗宴于丨丨丨不以爵秩為列悉序昭穆之次特命澄)
(為七言連韵極歡際夜乃罷水經注如渾水&KR0985;平城縣故城南魏都于此殿東北接紫宫寺南對承賢門門南即丨丨丨堂之四周)
(圖古聖忠臣烈士之容)凝閒堂(北史景穆十二王傳任城王雲子澄從征懸瓠車駕還洛引見王公侍臣于丨丨丨帝曰)
(此堂取夫子閒居之義不可縱奢以忘儉自安以忘危故此堂後作茅茨堂)茅茨堂(見上水經注魏文帝丨丨丨前有茅)
(茨碑是黃初中所立也又梁簡文帝大法頌卑宫菲食茨堂土階)白雲堂(北史鄭述祖傳初述祖父為兖州于鄭城南小)
(山起齋亭刻石為記述祖時年九歲及為刺史往尋舊迹得一破石有銘云中岳先生鄭道昭之丨丨丨述祖對之嗚咽悲動羣僚)
(李綱詩却携二三子置酒丨丨丨又支遁詩潔已升雲堂梁武帝詩美人綿渺在雲堂)十二堂(北史封軏傳軏曰黃圖白)
(虎通蔡邕應劭等咸稱九室以象九州丨丨丨以象十二辰)號令堂(唐書地理志太原府晉陽縣有丨丨丨高祖誓義師)
(于此)德星堂(唐書崔鄲傳兄弟六人至三品邠郾郸凡為禮部五吏部再居光德里構便齋宣宗曰郸一門孝友可為士族)
(法因題曰丨丨丨名勝志丨丨丨在朝城縣界)偃月堂(唐書李林甫傳林甫有堂如偃月號月堂每欲排搆大臣即居之思)
(所以中傷者若喜而出即其家碎矣汪藻醉别李高侍即詩英姿合上凌烟閣巧譛曾邅丨丨丨)嘉宴堂(五代史椘世家)
(馬希範作會園丨丨丨其費鉅萬)天帝堂(宋史樂志夹鍾生于房心之氣實為丨丨之丨故為天宫)千歲堂(宋史)
(張士遜傳御書飛白千歲字賜士遜因建丨丨丨)一鳴堂(宋史王易簡傳易簡所居構丨丨丨二品楼優游自適)八
監堂(宋史趙瞻傳瞻知夏縣作丨丨丨書古賢令治迹以自監)風月堂(宋史朱弁傳弁有丨丨丨詩話三卷又周必大)
(中秋詩方語頑隂蔽月堂坐看凉吹動枯楊)功臣堂(宋史吳越世家錢俶視事丨丨丨命坐于東偏謂左右曰西北神京)
(在焉俶豈敢寕居乎)繼照堂(宋史周起傳知開封府真宗幸府起請曰陛下昔龍潛于此其正寝非臣下所宜處請避居西)
(廡詔可因名為丨丨丨)望海堂(遼史義宗紀市書萬卷藏于毉巫閭絶頂之丨丨丨)萬卷堂(元史竒爾濟蘇傳築)
(丨丨丨于私第日與諸儒討論經史蘇軾有張競辰丨丨丨詩陳傅良有題范秀才丨丨丨詩)大人堂(山海經有大人之國)
(有大人之市名曰丨丨之丨)光碧堂(十洲記崑崙山有丨丨之丨又陳子昂詩朱宫碧堂生青苔崔日用詩銀燭金屏坐)
(碧堂錢起詩三峯花畔碧堂懸)流霞堂(漢武内傳西王母有六甲之術用之可以遊景雲之宫登丨丨之丨又錢起詩霞堂)
(陪列仙)都崇堂(洞冥記東方朔幼飬于鄰母忽失朔經年乃歸母大驚曰汝行經年一歸何以慰我朔曰兒至紫泥海有)
(紫水汚衣過虞淵湔浣朝發中返何云經年母問是何處朔曰兒湔衣竟暫息丨丨丨)延清堂(三輔黃圖清凉殿夏后氏)
(之殿也亦曰丨丨丨)光燭堂(搜神記随侯行見大蛇傷救而治之其後蛇銜珠以報之盈徑寸純白而夜丨可以丨丨故歴)
(世稱焉)三母堂(華陽國志季姜梓潼文氏女王敬伯夫人少讀詩禮敬伯前夫人子博女紀流季姜生康雅芝女始示凡)
(前後八子撫育恩愛親繼若一堂博妻犍為楊進及博子遵婦蜀郡張叔紀服姑之教皆有賢訓號丨丨丨)退賓堂(洛陽)
(伽藍記冲覺寺太傅清河王懌捨宅所立也西北有楼楼下有儒林館丨丨丨形製並如清暑殿)文柏堂(洛陽伽藍記河)
(間王琛最為豪首常與高陽争衡造丨丨丨置玉井金罐以五色絲續為䋲妓女三百人盡皆國色)曲水堂(水經注肥水逕)
(元康城西北有丨丨丨亦嬉遊所集也又李商隐詩蓮迥碧峯關路近荷翻翠扇水堂虚李俊民詩翠揖雙峰角清臨一水堂)天
師堂(水經注濜水又南&KR0985;張魯治東水西山上有張丨丨丨于今民事之)崇天堂(水經注金墉城魏文帝起層楼于東)
(北隅晉宫閣名曰金墉有丨丨丨即此地上架木為榭故曰楼矣)愧賢堂(漢趙記劉聰嘉平三年廷尉陳元逹極諫聰怒)
(將斬之聰幸逍遥園李中堂元抱堂下𣗳呌曰臣所言社稷之計聪勉聽之于是易李中堂為丨丨丨又蓮社高賢傳雷次宗每入)
(延賢堂為太子講禮經蘇軾䟦張廣州與妹書方作欽賢堂繪古之清刺史日夕思仰之)李中堂(見上)則百堂(晉宫)
(闕名洛陽宫有丨丨丨螽斯堂休徵堂延祿堂仁夀堂綏福堂會芳堂樂昌堂長夀堂)温泉堂(長安志笋殿側有魏丨丨)
(丨碑其石瑩澈見人形影宫中號頗黎碑)翦吳堂(初學記魏明臣奏有丨丨丨晉宫闕名有堯母堂費北有積弩堂)堯
母堂(見上)積弩堂(見上)普賢堂(酉陽雜俎丨丨丨本天后梳洗堂蔔萄垂實則幸此堂)三經堂(東京)
(記崇慶坊司空李昉宅有丨丨丨又獨孤及詩肅肅五經堂)烟雨堂(春渚紀聞薳謁冰華丈于所居丨丨丨)䨇檜
堂(春渚紀聞東坡帥杭日與徐璹全父坐丨丨丨公指檜曰二疎辭漢去璹應云大老入周來公為擊節)大悲堂(圖畫)
(見聞志張詢南海人居蜀善畫常于昭覺寺丨丨丨畫三壁山川一壁早景一壁午景一壁晩景謂之三時山)翠微堂(圖畫)
(見聞志徐熙鍾陵人善畫自撰丨丨丨記云落筆之際未嘗以傳色暈淡細碎為功)四景堂(洛陽名園記富鄭公園自其第)
(東出探春亭登丨丨丨則一園之景勝可覧而得)紫筠堂(洛陽名園記富鄭公園南渡通津橋上方流亭望丨丨丨又蘇)
(軾有和子由綠筠堂詩)含碧堂(洛陽名園記董氏東園有大池中為堂榜曰含碧水四面濆瀉池中而隂出之盛醉者登)
(其堂輒醒)清燕堂(翰府名談張澤民死七日復生自云至一處若瓊瑶世界有堂高隆上扁金牌曰五相丨丨之丨澤民問)
(其守國吏曰五相可得聞乎曰吕相夷簡李相廸劉相沆龐相藉富相弼也)會景堂(𣗳萱錄員半千庄在焦戴川北枕白)
(鹿原有蓮塘竹&KR0985;丨丨丨花塢藥畦諸勝)歸來堂(金石錄每飯罷坐丨丨丨烹茶指堆積諸史書言某事在某書幾葉幾行)
(以中否勝負為飲茶先後)墨寳堂(聞見錄墓田帖王羲之臨鍾繇書南唐丨丨丨石也今在卲村家但已損不堪)淵映
堂(聞見後錄文潞公東田本藥圃地薄東城水渺瀰甚廣丨丨縹水二丨宛宛在水中湘廬藥囿二堂間之)碧落堂(相山)
(野錄元厚之童時從學龍安僧舍後二十年公以龍圖貳卿帥于府昔之老僧猶有存者公感之因搆一巨堂榜曰碧落楊萬里詩)
(丨丨丨中夕眺餘)碧瀾堂(湘山野錄陳文惠湖州丨丨丨詩苕溪清淺霅溪斜碧玉光寒照萬家誰向月明終夜聽洞庭)
(漁笛隔蘆花夢溪筆談丨丨丨在湖州府子城東南唐刺史杜牧建高啟送澄上人詩道場乃在雲水鄉丨丨丨前去路長)待
漏堂(續湘山野錄江南馮謐嘗于丨丨丨謂諸閣老曰他日賜歸得後湖足矣)澄心堂(南唐書置丨丨丨于内苑引能)
(文士及徐元機元榆元樞兄弟居其間中旨由之而出中書密院乃同散地六一詩話余家嘗得南唐丨丨丨紙曼卿為余書其籌)
(筆驛詩至今藏之貌為三絶真余家寳也詩文𤼵源丨丨丨紙乃江南李後主所製劉貢父詩云當時百金售一幅丨丨丨中千萬)
(軸後人聞此那復得就使得之當不識又歐陽修䟦雜法帖老年病目不能讀書惟此與集古錄可以把玩而不欲屡閱者留為歸)
(潁銷日之樂也熙寕辛亥清心堂書蘇軾有海會寺清心堂詩)六鶴堂(老學菴筆記蔡京賜第有丨丨丨高四丈九尺人行)
(其下望之如蟻)三秀堂(揮塵後錄艮嶽丨丨丨詩窗戶深沈晝不開鳳凰時下九層臺月明夜静聞環珮知有霓旌羽扇來)
留春堂(畫繼晁補之有自畫山水丨丨丨大屏上題云胸中自可吞雲夢醆裏何妨對聖賢有意清秋入衡霍為君無盡寫)
(江天又歐陽修詩枉將玳瑁雕為柙遮掩春堂礙燕歸)長嘯堂(誠齋雜記范蜀公居許下於丨丨丨前作荼䕷架每春季)
(時宴客其下)悦生堂(齊東野語趙子固舟覆行李渰溺無餘手持禊帖示人曰蘭亭在此餘不足介意其帖後歸之丨丨)
(丨)書種堂(齊東野語裴度家有丨丨丨)鷗鷺堂(癸辛雜識程文簡尚書園有至游堂丨丨丨)聚芝堂
(吳興園林記沈德和尚書園依南城百餘𤱔果𣗳甚多内有丨丨丨藏書堂前鑿池幾十𤱔)怡老堂(吳興園林記沈賓王)
(尚書園在奉勝門外有靈夀書院丨丨丨浮山亭對湖臺盡見太湖諸山又蘇軾詩似聞佚老堂知是幾世孫)濯纓堂(金華)
(游錄沿溪入橋過橋入三門而右有堂臨池上為丨丨丨默成先生潘待制良貴書)載忻堂(玉堂雜記宫中分四地分随時)
(遊覧南地分載忻忻忻射廳臨賦燦錦至樂半丈紅清曠瀉碧注丨丨大丨御宴處)摛文堂(玉堂雜記學士院廳後即堂分)
(東西兩閤中有小龜頭榜曰丨丨丨蓋在京徽宗御書以賜強承旨淵明今乃汪彦章所篆)秋浦堂(九華山錄天慶觀李)
(煜紫極観也有荷池池中有丨丨丨頗幽爽)屬籍堂(玉海祥符八年徙宗正寺于福善坊建殿堂于寺賜殿名曰玉牒殿)
(堂曰丨丨)衆妙堂(玉海淳熙四年製丨丨丨詩賜淮東提舉吳琚蘇軾有丨丨丨詩)中和堂(玉海建炎三年)
(上親書御製丨丨丨詩蘇軾詩丨丨丨後石楠𣗳)資善堂(玉海天禧二年正月上詣元符観丨丨丨宴從臣召夀春王府)
(官屬出聖製丨丨丨記示輔臣宋仁宗景祐乾象新書御製序命楊惟德王立李自正何湛等于丨丨丨將諸家天文書採摭撰集)
閱禮堂(玉海至和三年杭州守孫沔重修錢氏丨丨丨更名中和)三禮堂(玉海紹興中御書論語孟子刊石立于太)
(學首善閣及大成殿後丨丨丨之廊廡)繼聖堂(玉海天聖二年幸繼照堂景祐元年改為丨丨丨)翠寒堂(玉海)
(淳熙六年上作丨丨丨于禁中以日本松為之不施丹艧清風徐來聲勝絲竹)三忠堂(玉海廬陵丨丨丨周益公有記三忠)
(謂歐陽文忠公楊忠㐮公胡忠簡公也)三賢堂(玉海謝絳范仲淹孫甫守鄧州皆號循吏翰林學士賈黯鄧人也創丨丨)
(丨于百花洲又晁補之詩側度五賢堂熊經背逡廵)三茅堂(玉海臨安七寳山丨丨丨有徽宗御畫茅君像)偉觀堂
(玉海高宗御書中和堂詩謂斯堂偉特之観無愧上郡後改為丨丨丨)戲魚堂(法帖譜系臨江丨丨丨帖元祐間劉次莊)
(以家藏淳化閣帖十卷摹刻除去卷尾篆題而增釋文)中書堂(全唐詩話温庭筠才思豔䴡丞相令狐綯假其脩撰温有)
(言云丨丨丨内坐將軍譏相國無學也杜甫詩翰林學士如堵牆観我落筆丨丨丨徐積詩富貴偏弟兄同入丨丨丨)世夀
堂(中州野錄崑山周夀誼年百一十三歲生于宋而鄉飲于洪武六年子孫皆百歲家建丨丨丨又魏了翁䟦丨丨丨記王氏四)
(世一家以夀樂名其堂又蘇軾有越州張中舍夀樂堂詩)超然堂(畫苑楊祁善畫竹翎毛昭覺寺丨丨丨舊有&KR0786;翼知還等)
(壁)思默堂(畫苑郭恕先作楼居仙圖中書令趙韓王普丨丨丨印)燕集堂(魏明帝短歌行翩翩春丨端丨余丨)
太微堂(曹植五遊篇徘徊文昌殿登陟丨丨丨)宣猷堂(陸機有皇太子宴玄圃丨丨丨詩)舞雩堂(石崇)
(詩携手沂泗間遂登丨丨丨)煌煌堂(王沉釋時論冰氏之子問塗于東野丈人丈人曰子奚自曰自涸隂之鄉曰奚適曰)
(欲適丨丨之丨)飛鳥堂(陶潜詩暮作歸雲宅朝為丨丨丨)五帝堂(梁武帝與羣臣論明堂制聽朔之處自在丨丨)
(丨之外人神有别差無相干)妙勝堂(梁簡文帝請武帝御講啟竊惟丨丨之丨本師于兹佛吼摩尼之殿如來亦闡法音)
紫紺堂(梁元帝賦丨丨之丨臨水青蓮之臺帶風)静思堂(任昉丨丨丨秋竹應詔詩丨丨丨連洞房臨曲沼夹脩篁)
闕里堂(廣絶交論蹈其閫閾若升丨丨之丨入其隩隅謂登龍門之坂)疏圃堂(庾肩吾有丨丨丨詩)杏間堂
(劉孝綽發建興渚詩猶聞棗下吹尚識丨丨丨王褒詩交旆張秋坂緹幕丨丨丨又江總詩杏堂歌吹合槐路風塵饒)芙蓉
堂(庾信詩千尋木蘭館百尺丨丨丨)歸雁堂(虞世南侍宴丨丨丨詩鳬歸初可侣雁起欲分行)鬱金堂(沈佺)
(期詩盧家少婦丨丨丨海燕雙棲玳瑁梁李商隐詩丨丨丨北畫楼東換骨神方上藥通)京尹堂(杜甫詩忤下考功第獨辭)
(丨丨丨)背郭堂(杜甫詩丨丨丨成蔭白苑緣江路熟俯青郊)文選堂(李頎送皇甫曾遊㐮陽詩元凱春秋傳昭)
(明丨丨丨)五筵堂(柳宗元晉問則有丨丨之丨九几之室)六七堂(白居易詩纍纍丨丨丨棟宇相連延)七葉
堂(白居易詩行入丨丨丨煩暑随步失)開府堂(白居易詩丨丨之丨將軍宅造未成時頭已白)開合堂(白居易詩)
(後有丨丨丨寒温變天時)合歡堂(鄭嵎津陽門詩八姨新起丨丨丨翔鵾賀鷰無由窺)九子堂(温庭筠生禖屏風歌)
(畫壁隂森丨丨丨階前碎月鋪花影)聚仙堂(趙摶桐柏觀詩飄飄雲外者暫宿丨丨丨)海榴堂(李約贊韓晉公鍳古)
(善書聞子雲壁書飛白蕭字嗟異之遷于南徐置于丨丨丨座右之壁)榮歸堂(歐陽修有丨丨丨詩)非非堂(歐陽)
(脩有丨丨丨記)光禄堂(歐陽脩峴山亭記史君中輝以光禄卿來守㐮陽因以君之官名其後軒為丨丨丨)閱古堂
(歐陽脩與韓忠獻王書伏蒙寵示丨丨丨碑三夲豈勝榮幸)會老堂(歐陽脩與吳正獻書有丨丨丨三篇方刻石續納)
高風堂(范仲淹有丨丨丨記)墨君堂(蘇軾丨丨丨記王子猷謂竹君天下從而君之無異辭今與可又能以丨象丨)
(之形容作丨以居君信厚矣文同詩歸來閒且樂多謝丨丨丨劉因題金太子墨竹詩人間只有丨丨丨何曾夢到瓊華宮)寳
繪堂(蘇軾王君丨丨丨記駙馬都尉王君晉卿作丨丨丨于私第之東以蓄其所有而求文以為記)射鴨堂(蘇軾縣尉)
(水亭詩已作觀魚檻仍開丨丨丨注孟郊為溧陽尉開丨丨丨)鳳咮堂(蘇軾詩丨丨丨前野橘香劍潭橋畔秋荷老)生
公堂(蘇軾詩幽幽丨丨丨左右立頑礦)清虛堂(蘇軾詩丨丨丨裏王居士閉眼観心如止水)熙熙堂(蘇軾)
(有杜介丨丨丨詩)湛然堂(蘇軾有虔州景德寺榮師丨丨丨詩)避世堂(蘇軾有南溪丨丨丨詩)醉墨堂
(蘇軾石蒼舒丨丨丨詩近者作堂名醉墨如飲美酒銷百憂)三瑞堂(蘇軾姚氏丨丨丨詩楓橋三瑞皆目見天意宛在虞)
(鰥後自注姚氏世以孝稱)樂全堂(蘇軾有張安道丨丨丨詩又贈眼醫詩請問丨丨丨忘言老尊宿)是是堂(蘇軾)
(劉壮輿長官丨丨丨詩非非義之屬是是仁之徒)逍遥堂(蘇軾詩釣魚豐樂橋採把丨丨丨)寂照堂(蘇軾有寒)
(食與器之遊南塔寺丨丨丨詩又有題秀州僧本瑩静照堂詩)蓋公堂(蘇軾有丨丨丨記)棲賢堂(蘇軾題䟦子由)
(作丨丨丨記讀之便如在堂中見水石隂森草木膠葛當為書之刻石堂上)池上堂(蘇軾詩明月入華池反照丨丨丨)
至喜堂(蘇軾有夷陵縣歐陽永叔丨丨丨詩按歐陽脩集作至喜亭)直節堂(蘇轍有丨丨丨記)怡偲堂
(黃庭堅書說余寓居開元寺之丨丨丨坐見江山每于此中作草似得江山之助)丞相堂(韓駒送趙承之守南陽詩使君)
(楼前橘柚生丨丨丨下蒲蓮稠)夫子堂(朱休太學賦升丨丨之丨知其政德)鎮越堂(汪綱丨丨丨記東南之鎮山曰)
(會稽而鎮東又越之軍鎮名實而核地高而爽)民事堂(王十朋丨丨丨賦繄越幕有下僚兮名所寓曰丨丨之丨)清白
堂(王十朋會稽風俗賦相與啜茗于丨丨之丨潄齒于清白之泉)六一堂(楊萬里䟦歐公集古錄序詩皇朝愛碑首歐陽)
(集古萬卷丨丨丨)凝露堂(楊萬里詩序丨丨丨前紫薇花兩株每自五月盛開九月乃衰)懷古堂(楊萬里詩新葺)
(丨丨丨舊臨郭璞池)五柳堂(葉適題韓尚書帖韓公子師守東陽楼公景山為博士以文字相從游常乘月至教授廳丨丨)
(丨對北山蒼茫有無賓主更賦漁樵互荅鼓角動乃歸)壷春堂(劉子翬詩丨丨丨上獨逍遥)思政堂(陸游有丨)
(丨丨東軒詩)䨇清堂(陸游有丨丨丨夜賦詩)雍熙堂(陸游䟦薌林帖薌林向公作丨丨丨于𪠘中堂前有井泉)
(甘寒宜茶)數尺堂(周必大小堂詩半𤱔林園丨丨丨凡花疎竹&KR1537;池塘)式華堂(周必大題謝昌國丨丨丨記太皇太)
(后慶七十于德夀宫進士歐陽越以高年賜初品服子碩取訓詞丨丨其老之言揭名于丨)雨花堂(程俱僧舍詩投局起)
(尋勝徘徊丨丨丨)拙政堂(朱子有丨丨丨詩)木蘭堂(高啟陸龜蒙祠詩猶有新詩驚太守醉中揮翰丨丨丨)
得勝堂(宗鏡錄帝釋與脩羅戰勝造丨丨丨莊嚴竒特梁柱榰㭿皆容一綖不相著而能相持天神之妙力能如此)三
寳堂(指月錄明州奉化縣布袋和尚偈曰吾有丨丨丨裏空無色相不高亦不低無遮亦無障)東華堂(雲笈七籖青童)
(君乘雕玉之軿御圓珠之氣登雲波之山入丨丨之丨)羽景堂(雲笈七籖玄洲有丨丨之丨在太無之庭又有絶空之宫)
(在五雲之中玉靈仙母金華仙女常所遊也吳筠詩或登明真臺宴此丨丨丨)廣靈堂(雲笈七籖秋分之日月宿東井之地)
(上丨丨之丨)
即位於堂(禮記君適其臣升自阼階丨丨丨丨示民不敢有其室也)叔梁紇堂(宋史真宗紀帝詣文宣王廟鞾)
(袍冄拜幸丨丨丨丨命近臣分獻七十二弟子遂幸孔林)拖尾於堂(莊子子張見魯哀公曰君之好士也有似葉公子高)
(之好龍雕文畫之於是天龍聞而示之窺頭於牖丨丨丨丨葉公見之失其魂魄五色無主是葉公非好龍也好夫似龍非龍也)
七室共堂(徐堅表漢光武中興崇儉丨丨丨丨歴代遵行以為折衷)
對語(堯殿孔堂)(太室明堂)(松島草堂)(烏府鱣堂)(歌館畫堂)(書圃射堂)(火井冰堂)(猊座雁堂)
(聖人里天子堂)(圖書府政事堂)(聽鸝館射鴨堂)(楊柳岸芙蓉堂)(魚鱗屋鳳咮堂)(揚子宅生公堂)
摘句(笙歌沸畫堂長松護法堂)(新寒起夜堂捲霧出虛堂)(春水鳬鷖野外堂有意汀鷗傍草堂)
(一𣗳高花冠玉堂春浮花氣入山堂)
御定佩文韻府卷二十二之三
