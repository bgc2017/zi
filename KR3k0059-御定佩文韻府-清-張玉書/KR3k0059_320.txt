欽定四庫全書
御定佩文韻府卷三十四之四
上聲四紙韻四
藟(力軌切葛丨葉似艾或作虆)
韻藻葛藟(易上六困于丨丨于臲卼詩南有樛木丨丨纍之又緜綿丨丨在河之漘又莫莫丨丨施于條枚左傳丨丨猶)
(能庇其夲根故君子以為比幽通賦攬丨丨而授余兮眷峻谷曰勿墜阮籍詠懷詩丨丨延幽谷緜綿瓜瓞生天台賦攬樛木之長)
(蘿援丨丨之飛莖元稹詩琳瑯銷砫礎丨丨茂河漘丁復詩葺衣牽丨丨煮飯拾松釵)縈藟(王績詩漁人逓往還網罟相丨)
(丨)
增攀藟(唐書契苾何力傳處月酋朱邪孤注叛據牢山以守何力等分兵數道丨丨而上急攻之孤注夜遁)蓬藟(名醫)
(别錄丨丨生丘陵間藤葉繁衍其實八月熟賈島逢彭兵曹詩别後觧餐丨丨子向前未識牡丹花)菽藟(楚辭丨丨兮蔓衍注)
(丨丨小草也)夀藟(范成大游靈石山寺詩丨丨萬蛟舞靈峯雙髻撐)紫藟(范成大萬歲藤歌綿綿丨丨天所夀風雨)
(不動常蒼然)梅藟(范成大新正詩蕉心翠展一冬在丨丨粉融連夜開陸游雪後詩菊根萌已動丨丨意先香又丨初破丨)
(行江路)金藟(陸游詩宿露滋丨丨微霜點纈林)花藟(陸游小園詩晨露每看丨丨坼夕陽頻見𣗳隂移)蘿藟
(薛季宣詩望望攀丨丨)瘦藟(許衡詩紅韜丨丨花初動黃染輕綃柳未勻)
萬歲藟(范成大問天醫賦丨丨之丨千年之珀)海棠藟(方岳聞雨詩紫綿扑扑丨丨丨翠□茸茸沙蔣芽)
嚭(匹鄙切大也)
韻藻伯嚭(左傳伯氏之族出丨州犂之孫丨為吴大宰以謀楚史記伍子胥傳夫差既立為王以丨丨為大宰習戰射)
增信嚭(史記吴氏家述贊丨丨親越吴國既滅)聽嚭(越絶書夫差丨丨不殺仇人興師十萬與不敵同)誅嚭
(吳越春秋越王謂太宰嚭曰子為臣不忠無信乃誅嚭及妻子)隂嚭(范成大館娃宫賦愎賢胥之忠告巽丨丨之詖說)
大宰嚭(禮記吴侵陳斬祀殺厲陳丨丨丨使於師夫差謂行人儀曰是夫也多言盍嘗問焉師必有名人之稱斯師也者則)
(謂之何丨丨丨曰古之侵伐者不斬祀不殺厲不獲二毛今斯師也殺厲與其不謂之殺厲之師與又左傳丨丨丨召季康子康子)
(使子貢辭丨丨丨曰國君道長而大夫不出門此何禮也又公如越得太子適郢將妻公而多與之地公孫有山使告於季孫使因)
(丨丨丨而納賂焉乃止)大夫嚭(吳越春秋丨丨丨者狂佞之人達于策慮輕于朝市)
唯(以水切諾也又支韻)
韻藻唯唯(詩敝笱在梁其魚丨丨箋随順之貌又戰國策范睢見秦王宮中虚無人秦王跽而請曰先生何以幸教寡人)
(范睢曰丨丨史記趙世家簡子有臣曰周舍好直諫舍死簡子每聽朝常不悅曰諸大夫朝徒聞丨丨不聞周舍之諤諤漢書楊敞)
(傳霍光與張安世謀廢昌邑王報敞敞驚懼不知所言徒丨丨而已舊唐書馬燧傳諤諤者昌丨丨者傾繋以興亡曷云其輕韓非)
(子人主未命而丨丨未使而諾諾元稹感夢詩多謝致勤勤未敢相丨丨)阿唯(葛立方詩行止成丨丨)
增應唯(禮記在父母舅姑之所有命之丨丨敬對)介唯(列子亢倉子曰我體合于心心合于氣氣合于神神合于無其)
(有丨然之有丨然之音雖遠在八荒近在眉睫來干我者我必知之)諾唯(蘇軾詩道逢陽虎相與言心知其非口丨丨袁桷詩)
(自取木雁中俛首供丨丨)
當言唯(三輔决錄張楚為人短小而大聲自為吏初不朝覲被詔登階不知儀式帝令侍中贊引呼隴西太守前楚丨丨丨)
(而大應稱諾帝顧之而笑)
止(諸市切停也足也禮也息也待也留也)
韻藻終止(易艮者止也物不可以丨丨故受之以漸鮑昭詩歡戚競尋緒談調何丨丨)涖止(詩方叔丨丨其車三)
(千班固辟雍詩聖皇丨丨造舟為梁)仰止(詩高山丨丨景行行止晉書慕容廆載記欽高丨丨注情彌久王惲拜奠宣聖林墓)
(詩巋然三聖封丨丨高泰岱)行止(見上又孟子丨或使之丨或尼之丨丨非人所能也北史崔浩傳平涼既平其日宴會帝)
(執浩手以示蒙遜使曰所云崔公此是也朕丨丨必問成敗决焉若合符契班彪北征賦達人從事有儀則兮丨丨屈伸與時息兮)
(謝靈運詩句踐善廢興越叟識丨丨吴融水鳥詩烟為丨丨水為家兩兩三三睡暖沙錢珝詩野雲丨丨誰相待明月襟懷祇自知)
(徐鉉詩丨丨不離宫仗影衣裾嘗惹御爐香)戾止(詩魯侯丨丨言觀其旂傳丨来丨至也金史樂志錫鑾丨丨孝實奉先籍)
(田賦大君丨丨言藉其農劉基條風詩倉庚丨丨有晥其容)勤止(詩丈王既丨丨我應受之隋書盧思道傳夫人之生也皆)
(未若無生在余之生勞亦丨丨陸機詩羣黎未綏帝用丨丨)敬止(詩穆穆文王於緝熙丨丨晉書樂志我夕我牲猗歟丨丨)
(文矩題中慶學廟壁詩王宮正南面温厲思丨丨)勞止(詩民亦丨丨汔可小休晉書苻堅載記堅至自永昌行飲至之禮歌)
(丨丨之詩以饗其羣臣白居易詩先生饌酒食弟子服丨丨)知止(大學丨丨而后有定唐書李靖傳足疾懇乞骸骨帝曰自)
(富貴而丨丨者蓋少朕欲成公美為一代法授檢校特進就第老子知足不辱丨丨不殆可以長久合璧事𩔖朱昂購買竒書於所)
(居為二亭顔曰丨丨幽棲自號退叟柳宗元詩味道憐丨丨遺名得自求歐陽修謝致仕表輒希丨丨于前人不待及期而後請)
容止(孝經丨丨可觀進退可度晉書王獻之傳獻之少有盛名而高邁不羇雖閑居終日丨丨不怠又后妃傳序後燭流景所)
(以裁其宴私房樂希聲所以節其丨丨傅咸皇太子釋奠頌光光輿服穆穆丨丨)禁止(史記孫叔敖傳叔敖三月為楚相施)
(教導民上下和合世俗盛美政緩丨丨吏無奸邪盗賊不起魏書李孝伯傳孝伯父曾為趙郡太守令行丨丨賊于常山界得一死)
(鹿賊長責之還令送鹿故處唐書狄仁傑傳持節江南廵撫使吴楚俗多淫祠仁傑一一丨丨止留夏禹吴泰伯季札伍員四祠而)
(已王轂詩聖唐御宇三百祠濮上桑間宜丨丨)坎止(漢書賈誼傳乘流則逝遇丨則丨蘇軾詩請作鵩鳥賦我亦得丨丨黃庭)
(堅詩舊管新收幾粧鏡流行丨丨一虚舟)舉止(後漢書馮異傳諸將皆壮士屈起多暴横獨劉將軍所到不擄掠觀其言語丨)
(丨非庸人也可以歸身孟郊酒德詩醉見異丨丨醉聞異聲音)足止(吳志薛瑩傳亦惟寵遇心存丨丨晉書王述傳求試宛陵)
(令頗受贈遺王導謂曰名父之子不患無祿屈臨小縣甚不宜耳述荅曰丨自當丨時人未之達也後屢居州郡清潔絶倫祿賜皆)
(散之親故始為當時所歎)衰止(世說謝康樂好臧否人物宣遠謂之曰秘書蚤亡談者亦互有同異靈運默然言論自此丨丨)
誓止(宋之問詩事往每增傷寵來常丨丨)雨止(儲光羲詩落日烟霞明農夫知丨丨)定止(李白詩頗似楚漢時翻覆)
(無丨丨)
安汝止(書丨丨丨惟幾惟康其弼直又荀子臣下百吏至于庶人莫不修己而後敢安止誠能而後敢受職夫是之謂政教)
(之極易林出入休居安止無憂)止衆止(莊子人莫鑑于流水而鑑于止水惟止能丨丨丨)
增時止(易丨丨則止時行則行列子不駭外禍不喜内福随時動随丨丨智不能知也)艮止(易丨其丨止其所也)畜
止(易小畜疏巽在於上乾在於下巽是隂柔性又和順不能止畜在下之乾惟能丨丨九三所畜狹小故云小畜隋書律歴志南)
(呂一部三十四律其二十六曰丨丨)裁止(易文明以止疏用此文明之道丨丨于人是人之文德之教)歸止(易復卦疏)
(動而反復則歸静行而反復則丨丨高士傳夏馥贊客作將終固迎丨丨)懲止(易君子以懲忿窒欲疏君子以法此損道以丨)
(丨忿怒窒塞情慾)静止(易艮其背疏艮止也丨丨之義)鎮止(易兼山艮疏直置一山已能丨丨今兩山重叠止義彌大)
(故曰兼山艮也)節止(易節卦疏節者制度之名丨丨之義樂記節奏合以成文疏丨丨其樂使聲音和合成其五聲之文也)
柔止(易動静有常剛柔斷矣注剛動而丨丨也動止得其常體則剛柔之分著矣詩采薇采薇薇亦丨丨)動止(見上南史)
(王弘傳弘既人望所宗造次必存禮法凡丨丨施為及書翰儀軆後人皆依放之謂為王太保家法荀子齊給便利則節之以丨丨)
合止(書下管鼗鼓丨丨柷敔)幹止(書爾乃尚有爾土爾乃尚寧丨丨)欽止(書丨厥丨率乃祖攸行)陽止
(詩曰歸曰歸歲亦丨丨傳陽歴陽月也沈約詩羣居既散歲云丨丨飭農分地民粒惟始陳子昂詩芳歲幾丨丨白日屢阻遷)茂
止(詩荼蓼朽止黍稷丨丨申鍳天道在爾惟帝丨丨蔡邕樊惠渠頌多稼丨丨惠乃無疆)雙止(詩葛屨五兩冠緌丨丨鮑)
(照舞鶴賦巾拂兩停丸劍丨丨)攸止(詩攸介丨丨烝我髦士)落止(詩訪予丨丨率時昭考)飛止(詩翩翩者鵻載)
(丨載丨唐書南蠻驃傳凡曲名十有二三曰白鴿驃云荅都美其丨丨遂情也韓偓詩船衝水鳥丨還丨袖拂楊花去又来)爰
止(詩瞻烏丨丨于誰之屋陸游詩富屋烏丨丨閒門爵可羅)盈止(詩百室丨丨婦子寧止)寧止(見上蔡邕再讓高陽)
(侯表猶且踧踖無心丨丨)醉止(詩神具丨丨皇尸載起薛曜詩侍臣咸丨丨恒媿遇恩崇)至止(詩君子丨丨福祿如茨又)
(益部耆舊傳董扶發詞抗論益部少雙故號曰丨丨言人莫能當所丨而談丨也)草止(詩有芃者狐率彼幽草箋狐草行丨)
(丨故以比棧車輦者周禮中夏教茇舍注茇舍丨丨之也軍有丨丨之法)爾止(詩淑慎丨丨不愆于儀)去止(詩神之格)
(思箋神之来至丨丨不可度知)遊止(詩匪安匪遊箋其順王命而行非敢斯須丨丨也隋書孫萬夀傳鳳池時寓直麟閣常丨)
(丨歐陽修峴山亭記山故有亭世傳以為叔子之所丨丨也)嚴止(禮記車馬之美匪匪翼翼疏皆是馬之丨丨)次止
(周禮天官掌次疏次者次則舍也言次謂丨丨言舍謂舍息易林實沈參墟以義討尤丨丨結盟以成覇功)寄止(周禮地官)
(野鄙之委積以待羈旅注羈旅過行丨丨者)依止(周禮夏官祭兵于山川注山川蓋軍之所丨丨杜甫詩丨丨老宿亦未晚)
(富貴功名焉足圖)樂止(儀禮大射樂闋注闋止也丨丨者尊賓之禮盛於上也唐書禮樂志協律郎跪俛伏舉麾樂舞六成)
(偃麾戛敔丨丨樂又音洛元史樂志神胥丨丨錫之醇醲宋濂仁祖廟樂章貳觴載升神其丨丨)爵止(儀禮有司徹賓長洗)
(爵獻於尸尸拜受賓尸西北面荅拜丨丨)首止(春秋僖公五年夏公及齊侯宋公陳侯衛侯鄭伯許男曹伯會王世子于丨丨)
(注丨丨衛地陳留襄邑縣東南有首鄕)底止(左傳天祚明德有所丨丨沈約光宅寺刹下銘靈聖丨丨咸表厥祥)麟止
(史記太史公自序故述往事思来者于是卒述陶唐以来至于丨丨注武帝獲麟遷以為述事之端上紀黃帝下至丨丨猶春秋止)
(于獲麟也)休止(史記文帝紀代王命宋昌驂乘張武等乘傳詣長安至高陵丨丨易林還師振旅兵革丨丨)曲止(史記)
(扁鵲傳越人之為方也不待切脉望色聽聲寫形言病之所在病應見于大表不出千里决者至衆不可丨丨也正義言病皆有應)
(見不可丨言病之丨住所在也)呵止(史記李廣傳廣家居嘗夜從一騎出從人田間飲還至覇陵亭覇陵尉醉丨丨廣廣騎曰)
(故李將軍尉曰今將軍尚不得夜行何乃故也)進止(漢書薛宣傳宣為人好威儀丨丨雍容甚可觀也晉書呂光載記光既平)
(龜兹有留焉之志時始獲鳩摩羅什羅什勸之東還光于是大饗文武博議丨丨衆咸請還光從之唐書高宗紀永淳元年郭待舉)
(岑長倩郭正一魏玄同與中書門下同承受丨丨平章事樓鑰渥洼圖詩良馬六十有四蹄騰驤丨丨紛不齊)三止(漢書叙傳)
(嬴取威于百儀兮姜夲支虖丨丨注止禮也天地人鬼之禮也又晉書宣帝紀帝列陣闕下經曹爽門爽帳下督嚴世上樓引弩將)
(射帝孫謙止之曰事未可知三注丨丨皆引其肘不得發杜甫詩丨丨錦江沸獨清玉壘昏)投止(後漢書張儉傳朱並上書)
(告儉刊章討捕儉得亾命困廹遁走望門丨丨莫不重其名行破家相容)不止(魏志荀攸傳注太祖稱荀令君之進善不進不)
(休荀軍師之去惡不去丨丨莊子虚室生白吉祥止止夫且丨丨是之謂坐馳易林百川朝海流行丨丨楊基詩十日羅衣香丨丨)
止止(見上)影止(吳志陸凱傳形動則影動形止則丨丨此分數乃有所繋非在口之所進退也梁簡文帝如影詩息形丨)
(方丨逐物慮恒侵)憩止(晉書劉寔傳寔少貧窶杖策徒行每所丨丨薪水之事不累主人皆自營給王胄詩追惟中歲日於)
(斯同丨丨)居止(南史張融傳融假東出武帝問融住在何處荅曰臣陸處無屋舟居無水後上問其從兄緒緒曰融近東出未)
(有丨丨權牽小船于岸上住上大笑易林宜利丨丨長安有福馬戴詩丨丨隣西岳軒窗度白雲)方止(南史張充傳金剛水)
(柔性之别也圓行丨丨器之異也)息止(北史江悅之傳悅之拜咸陽太守郡中震肅奸劫丨丨政為雍州諸郡之最)翔
止(隋書豆盧勣傳有白鳥丨丨廳前乳子而後去)遮止(隋書蘇威傳上嘗怒一人將殺之威入閣進諫不納上怒甚將自出)
(斬之威當上前不去上避之而出威又丨丨上拂衣而入良久乃召威謝曰公能若是吾無憂矣)雪止(舊唐書王晙傳突厥)
(降人叛敕晙討之夜于山中忽遇風雪甚盛晙恐失期仰天誓曰晙事君不忠明靈所殛固自當之若誠心忠烈天監孔明當止雪)
(迴風以濟戎事言訖風迴而丨丨)思止(舊唐書謝偃傳常懼覆而懼亡必思足而丨丨又侯丨丨傳丨丨性無賴詭譎則天)
(將不利王室丨丨說遊擊將軍高元禮因請狀乃告舒王元名及裴貞反授丨丨遊擊將軍後為李昭德搒殺之)儀止(唐書)
(張嘉貞傳嘉貞丨丨秀偉奏對偘偘沈約柳世隆行状風質洞遠丨丨詳華)火止(唐書鍾傳傳全諷竊州以叛傳率兵圍撫)
(州天火其城諸將請急攻之傳曰乘人之險不可乃祝曰全諷罪無害民者丨即丨全諷聞謝罪聽命)鑒止(宋史樂志何以)
(致祥上天丨丨)萃止(宋史樂志嘉祥丨丨靈馭来思高士傳原憲贊友賜榮華驂騑丨丨聞剖病貧終身含恥王融聖君曲盤)
(苗茂丨丨渝韎異來思)諧止(金史樂志禮容既莊樂亦丨丨)臨止(元史禮樂志上帝丨丨享于克誠)和止(元史)
(禮樂志酒既丨丨萬福攸同李尤琴銘條暢丨丨樂而不淫)濁止(老子孰能丨以丨静之徐清孰能安以久動之徐生)視
止(莊子怵然為戒丨為丨行為遲動刀甚微謋然已觧)謗止(孔叢子子産相鄭三年而後丨丨吾先君之相魯三月而後丨)
(丨)留止(易林轉徙獲福丨丨危憂庾信齊王進蒼烏表無令赤鳳丨丨偏為瘞玉之歌玄鶴徘徊獨擅銜珠之舞)中止
(易林求索車馬道闕丨丨鮑照舞鶴賦將興丨丨若往而歸)制止(釋名水出其右曰沚丘沚止也西方義氣有所丨丨也)
限止(釋名艮限也時未可聽物生丨丨之也)鳳止(韓詩外傳黃帝即位丨乃丨于帝東園集梧桐𣗳食竹實不去)蜂
止(道德指歸論俊雄英豪輻至丨丨)波止(益部耆舊傳張覇字伯饒為會稽太守入海捕賊邅疾風晦冥波水湧起士卒)
(驚白覇覇曰無恐太守奉法追賊風必不為害須臾風定丨丨歐陽修詩雲收風丨丨始見天水性)鶴止(搜神記遼東城門華)
(表柱忽有丨丨其上言曰有鳥有鳥丁令威千歲化鶴今来歸城郭如故人民非何不學仙冡纍纍言畢冲天)變止(相鶴經七)
(年小變十六年大變百六十年丨丨千六百年形定)記止(丸經有丨丨章)風止(高唐賦丨丨雨霽雲無處所)一止
(司馬相如大人賦舒閬風而遙集兮亢烏騰而丨丨)共止(司馬相如美人賦臣之東鄰有一女子恒翹翹而西顧欲留臣而丨)
(丨)妄止(賈誼旱雲賦遙望白雲之蓬勃兮滃滃澹澹而丨丨)順止(張衡賦竦余身而丨丨兮遵繩墨而不跌)諫止
(諸葛亮與羣下教前參軍于幼宰每言則盡後從事于偉度數有丨丨)旋止(曹植詩昔我初遷朱華未希今我丨丨素雪云)
(飛)粤止(阮籍清思賦固秉一而内修堪丨丨之匪傾)逝止(陸機文賦雖丨丨之無常固﨑錡之難便)退止(陸機)
(豪士賦若知險而丨丨趣歸蕃而自戢)𤼵止(陸雲南征賦羡王師之遵時茂七德而丨丨)戢止(鄭曼季鴛鴦詩雖曰)
(丨丨和音遠揚)閒止(陶潛飲酒詩居止次城邑逍遙自丨丨)酒止(陶潛飲酒詩平生不止酒丨丨情無喜暮止不安寢)
(晨止不能起)虚止(陶?命子詩於皇仁考淡焉丨丨)降止(王讃詩皇儲丨丨宴及嘉賓)歆止(謝莊樂章神其)
(丨丨降福無窮)住止(陶弘景許長史舊館壇碑梁天監十三年敕買此精舍立為朱陽館將遠符先徵定祥火歴于館西更築)
(隐居丨丨)夜止(沈約聞鶴詩相依江海畔丨丨羽相切)滿止(張鼎小撲滿賦天何言哉信陽去而隂来器之形矣必虚)
(往而丨丨)慰止(梁肅祭獨孤常州文公初来思拜遇梅里如舊相識綢繆丨丨)棲止(李頻辭崔尚書詩曾同丨丨地獨去)
(塞鴻前吳融遇悟空上人詩十年丨丨如何報好與南譙剰炷香)金止(陸龜蒙文若革進而丨丨固違隂而就陽)水止
(曾鞏亳州謝到任表運獨斷之明則天清丨丨昭不殺之武則雷厲風行)高止(春秋齊丨丨出奔比燕左傳丨丨好以事自為)
(功故難及之)尉止(左傳子駟與丨丨有争將禦諸侯之師而黜其車丨丨獲子駟抑丨丨曰爾車非禮也遂弗使獻)
佐車止(禮記丨丨丨則百姓田獵注佐車驅逆之車又周禮夏官旅賁氏掌執戈盾夾五車而趨左八人右八人車止則持)
(輪)無燭止(禮記男子入内不嘯不指夜行以燭丨丨則丨女子出門必擁蔽其面夜行以燭丨丨則丨)口容止
(禮記丨丨丨注不妄動也)驂絓止(左傳曲沃武公伐翼次于徑庭逐翼侯于汾隰丨丨而丨)還濘止(左傳戰于韓原)
(晉戎馬丨丨而丨注小駟不調故堕泥中)三步止(史記龜策傳宋元王二年江使神龜使于河至泉陽豫且舉網得之王使)
(人求之豫且即出獻使者使者載行龜望見元王延&KR1450;而前丨丨而丨)得人止(漢書外戚傳上幸虎圈闘獸後宮皆坐熊)
(佚出圈攀檻欲上殿左右貴人傅昭儀等皆驚走馮婕妤直前當熊而立左右格殺熊上問人情驚懼何故前當熊婕妤對曰猛獸)
(丨丨而丨妾恐熊至御座故以身當之元帝嗟歎以此倍敬重焉)鐘鼓止(晉書禮志皇帝出鐘鼔作百官皆拜伏太常導)
(皇帝升御座丨丨丨百官起)極量止(晉書山濤傳濤飲酒至八斗方醉帝欲試之乃以酒八斗飲濤而密益其酒濤丨夲)
(丨而丨)盡壠止(唐書禮樂志開元二十三年親祀神農于東郊配以勾芒遂躬耕丨丨丨)過客止(老子樂與餌丨)
(丨丨注樂之于耳餌之于口皆有味而可欲者張之于塗雖丨丨亦丨之)私曲止(管子善為政者公法行而丨丨丨)儻
然止(莊子鴻濛方將拊髀爵躍而遊雲將見之丨丨丨贄然立注儻然自失貌)中天止(列子化人謁王同遊王執化人)
(之袪騰而上者丨丨乃丨)流言止(大戴禮孝子惡言死焉丨丨丨焉美言興焉)馬酋止(揚子車軔俟丨丨丨測曰)
(車軔馬止不可以行也)以義止(法言君子以禮動丨丨丨合則進否則退)鄰中止(梁簡文帝詩誰家妖麗丨丨丨)
(輕粧薄粉光閭里)天籟止(顧况千松嶺詩終日吟天風有時丨丨丨)彭澤止(高唘病目不飲詩暫從丨丨丨恐學)
(左丘盲)
行行且止(後漢書桓典傳典拜侍御史是時宦官秉權典執政無所逥避常乘驄馬京都為之語曰丨丨丨丨避驄馬御)
(史)天行地止(陸倕石闕銘雷動風驅丨丨丨丨)
市(時止切說文買賣所之也)
韻藻關市(周禮天官以九賦斂財賄七曰丨丨之賦孟子丨丨譏而不征史記南越尉陀傳高后時有司請禁南越丨丨)
(鐵器于是陀乃自尊號為南越武帝)司市(周禮地官丨丨掌市之治教政刑量度禁令)經市(周禮地官司市以次序分)
(地而丨丨)平市(周禮地官司市以陳肆辨物而丨丨)均市(周禮地官司市以政令禁物靡而丨丨)大市(周禮地官)
(司市丨丨日昃而市百族為主又質人丨丨以質小市以劑)小市(見上杜甫詩丨丨常争米孤城早閉門)朝市(周禮)
(地官司市丨丨朝時而市商賈為主)夕市(周禮地官司市丨丨夕時而市販夫販婦為主)門市(周禮地官司關掌國貨之)
(節以聫丨丨)近市(左傳齊景公使更晏子之宅曰子之宅丨丨湫隘囂塵不可居請更諸爽塏辭曰臣之先臣居此宅焉臣)
(不足以嗣之得所求小人之利也杜甫暮登四安寺鐘樓詩孤臣返照紅將斂丨丨浮烟翠且重陸游溪行詩買魚尋丨丨覓火就)
(鄰船)歸市(孟子從之者如丨丨)吳市(戰國策伍子胥橐載而出昭關夜行而畫伏至于菱夫無以餌其口坐行蒲服乞食)
(于丨丨漢書梅福傳元始中王莽顓政福一朝棄妻子去九江至今𫝊以為仙其後有見福于會稽者變姓名為丨丨門卆云越絶)
(書丨丨者春申君所造闕兩城以為市在湖里吴越春秋吴王有女滕玉因謀伐楚與夫人及女食蒸魚王前嘗半而與女女怒曰)
(王食魚辱我不忘久生乃自殺闔閭痛之葬于郭西閶門外乃舞白鶴于丨丨中令萬民觀之虞世南結交少年場行吹簫入丨丨)
(擊筑遊燕肆徐鉉贈王貞素先生詩遼東幾度悲城郭丨丨終應變姓名)趨市(史記孟嘗君傳馮驩曰君獨不見夫朝丨丨者)
(乎明旦側肩争門而入日暮之後過市朝者掉臂而不顧朱弁謝崔致君餉天花詩𣗳雞濕爛慚扣門桑蛾青黃漫丨丨)倚市
(史記貨殖傳夫用貧求富農不如工工不如商刺繡紋不如丨丨門此言末業貧者之資也白居易文農夫之心盡思釋耒而丨丨)
(織女之手皆欲投杼而刺文蘇軾詩窮人未信詩能爾丨丨懸知繡不如)自市(漢書食貨志桑弘羊為治粟都尉以諸官各丨)
(丨相争物以故騰躍而天下賦輸或不償其僦費廼請置大農部丞數十人分部主郡國各往往置均輸鹽鐵官)獄市(漢書)
(曹参傳孝惠元年以參為齊丞相蕭何薨使者召参參去屬其後相曰㠯齊丨丨為寄慎勿擾也蘇軾詩曾將獄市寄全齊周必大)
(詩循良布郡邑惠政寬丨丨)酒市(漢書萬章傳王尊捕擊豪侠殺章及丨丨趙君都賈子光成都占今記正月燈市二月花)
(市三月𧖟市四月錦市五月扇市六月香市七月七寳市八月桂市九月藥市十月丨丨十一月梅市十二月桃符市韋莊詩丨丨)
(多逋客漁家足夜航)燈市(見上范成大有丨丨行葉適詩丨丨暁侵月花田晚占春)花市(見上韋莊詩錦江風散霏霏雨)
(丨丨香飄漠漠風陸游詩人歸丨丨路客醉酒家樓)𧖟市(見上薛能詩丨丨歸農醉漁舟釣客醒司空圖詩蝸廬經歲客丨丨)
(異鄉人蘇軾詩丨丨光隂非故國馬行燈火記當年蘇轍詩序眉之二月望日鬻𧖟器于市因作樂縱觀謂之丨丨)錦市(見上)
(益州記錦里在益州南筰橋東流江南以丨為丨庾信華林園馬射賦綵則丨丨俱移錢則銅山合徙)扇市(見上)香市
(見上述異記日南有丨丨商人交易諸香處)桂市(見上)藥市(見上老學菴筆記成都丨丨以玉局化為最盛用九月九)
(日楊文公談苑云七月七誤也陸游重九詩丨丨神仙思益部餻盤節物記京華李孝光詩丨丨得錢添月俸杏林收榖當公田)
梅市(見上郎士元送李遂之越詩丨丨門何處蘭亭水尚流陸游詩丨丨魚歸衝兩棹寳林人定隔城鐘)學市(漢書王莽)
(傳莽奏起明堂辟雍靈臺為丨者築舍萬區作丨常滿倉制度甚盛庾信詩璧池寒水落丨丨舊槐疎盧照隣文散髮書林狂歌丨)
(丨)城市(後漢書廖扶傳扶絶志世外常居先人冢側未曾入丨丨謝靈運詩范蠡出江湖梅福入丨丨杜甫早起詩童僕来)
(丨丨瓶中得酒還)互市(後漢書烏桓傳置校尉于上谷甯城開營府并領鮮卑賞賜質子歲時丨丨焉晉書惠帝紀勢位之)
(家以貴陵物忠賢路絶讒邪得志更相薦舉天下謂之丨丨焉又周浚傳浚在弋陽南北為丨丨而諸將多相礱奪以為功又祖逖)
(傳逖為鎮西將軍石勒不敢窺兵河南使成臯縣修逖母墓因與逖書求通使交市逖不報書而聽丨丨收利十倍于是公私豐贍)
(士馬日滋唐書百官志金部郎中員外郎各一人掌天下庫錢出納權衡度量之數兩京市丨丨和市宫市交易之事)和市
(見上唐書食貨志度支以稅物頒諸司皆增夲價為虚估給之而繆以濫惡督州縣剥價謂之折納復有進奉宣索之名改科役曰)
(召雇率配曰丨丨以巧避微文又裴耀卿傳遷長安令舊有配戶丨丨法人厭苦耀卿一切責豪門坐賈預給以直絶僦欺之弊)
宮市(見上舊唐書韋凑傳宫中遣内官買物于市倚勢強買人畏而避之呼為丨丨又韓愈傳遷監察御史上疏極論丨丨)
朝市(隋書盧思道傳勢利貨殖淡然不營雖籠絆丨丨且三十載而獨往之心未始去懷抱也)罷市(晉書羊祜傳南州人)
(征市日聞祜喪莫不號慟丨丨巷哭者聲相接沈約齊故安陸昭王碑文雖鄧訓致𠢐面之哀羊公深丨丨之慕對而為言遠有慙)
(德趙孟頫清風樓聫句畫角吹殘人丨丨清尊飲散客登樓)九市(六韜殷君喜修宫室大者宫室丨丨西都賦丨丨開場貨)
(列隧分張載濛汜池賦左面丨丨右帶閬風皮日休酒樓詩鉤楯跨通衢喧閙當丨丨)槐市(三輔黃圖禮小學在公宮之南)
(太學在東就陽位也去城七里東為常滿倉倉之北為丨丨列槐數百行為隧無牆屋諸生朔望會且各持其羣所出貨物及經傳)
(書記笙磬樂器相與買賣雍容揖讓論義槐下駱賓王詩鈎陳肅蘭戺璧&KR1842;浮丨丨武元衡酬談校書詩蓬山高價傳新韵丨丨芳)
(年憶盛名)地市(三秦記驪山始皇陵作丨丨生死人交易市平不得欺死人云蜀本紀始皇陵有銀𧖟金雀以多竒物故俗云)
(秦皇丨丨庾信賦渭水貫于天門驪山迴于丨丨)夜市(東京夢華錄中秋節丨丨駢闐至于通暁張籍送南客詩丨丨連銅)
(柱巢居獨象州杜荀鶴送人遊吳詩丨丨橋邊火春風寺外船)土市(東京夢華錄潘樓東去十字街謂之丨丨子又謂之竹竿)
(市范成大市街詩梳行訛雜馬行殘藥市蕭騷丨丨寒)蚊市(埤雅丨有昏丨盖蠅成市于朝丨成丨于暮)蠅市(見上)
海市(隋唐遺事張昌儀恃寵請託如市李湛曰此丨丨蜃樓比耳豈長久耶蘇軾丨丨詩序予聞登州丨丨舊矣父老云常出)
(于春夏今歲晚不復見矣予到及五日而去以不見為恨禱于海神廣德王之廟明日見焉乃作此詩又虔州八境圖詩想見之罘)
(觀丨丨絳宫明滅是蓬莱范成大詩衡山捲隂氣丨丨𤼵冬蟄)村市(青箱記錄嶺南丨丨滿時少虚時多故謂之虚陸游詩半)
(掩店門燈煜煜横穿丨丨馬蕭蕭又客途冬㬉衣裘薄丨丨年豐酒盞寬)三市(魏都賦廓丨丨而開㕓籍平逵而九達景福殿)
(賦頫眺丨丨孰有孰無張正見詩塵飛丨丨路蓋入九重城盧照鄰詩南陌北堂連北里五劇三條控丨丨于鵠公子行馬上抱雞)
(丨丨闘袖中携劍五陵遊)傾市(舞鶴賦入衛國而乘軒出吴都而丨丨陸厥中山王孺子妾歌一笑傾城一顧丨丨)上市
(陸游詩已過燕子穿簾後又見鮰魚丨丨時)
日中市(易丨丨為丨致天下之民聚天下之貨)舉於市(孟子百里奚丨丨丨)議於市(漢書賈山傳庶人謗)
(于道商旅丨丨丨)門如市(漢書鄭崇傳上責崇曰君丨丨丨何以欲禁切主上崇對曰臣丨丨丨臣心如水韓駒題中寂)
(堂詩莫言丨丨丨中有忘機客)公超市(後漢書張楷傳楷字公超隐居弘農山中學者随之所居成市後華隂山南遂有丨)
(丨丨)一閧市(楊子丨丨之丨不勝異意焉必立之㔻一卷之書不勝異說焉必立之師)淮隂市(李白詩朝過博浪沙)
(暮宿丨丨丨陳羽宿淮隂詩秋燈點點丨丨丨楚客聫檣宿淮水温庭筠贈少年詩酒酣夜别丨丨丨月照高樓一曲歌)
爭利于市(戰國策争名者于朝丨丨者丨丨)
增利市(易為近丨丨三倍易林入門笑喜與吾丨丨薛能謝劉相公寄天柱茶詩惜恐被分緣丨丨盡應難覓為供堂)徙
市(禮記歲旱為之丨丨)巷市(禮記諸侯薨丨丨三日)立市(周禮天官内宰凡建國佐后丨丨)令市(周禮地官)
(司市上旌于思次以丨丨)過市(周禮地官司市國君丨丨則刑人赦夫人丨丨罰一幕世子丨丨罰一帟命夫丨丨罰一蓋命)
(婦丨丨罰一帷)稽市(周禮地官質人掌丨丨之書契同其度量壹其淳制廵而考之犯禁者舉而罰之)歛市(周禮地官)
(㕓人掌丨丨絘布總布質布罰布㕓布而入于泉府)廵市(周禮地官司稽掌丨丨而察其犯禁者與其不物者而搏之)憲
市(周禮地官司虣掌丨丨之禁令禁其闘囂者與其虣亂者出入相陵犯者以屬遊飲食于市者)絳市(左傳晉人獲秦諜殺)
(諸丨丨六日而蘇)逵市(左傳楚子元伐鄭入于桔柣之門王孫游王孫喜殿衆車入自純門及丨丨注丨丨城内所通之市)
軍市(戰國策士聞戰則輸私財而富丨丨後漢書祭遵傳從征河北為丨丨令又晉書天文志丨丨十三星在参東南天軍貿)
(易之市使有無通也楊炯渾天賦天弧直而狼顧丨丨暁而雞鳴)天市(史記天官書旗中四星曰丨丨晉書天文志丨丨垣)
(二十二星在房心東北主權衡主聚衆易林火之井谷揚芒生角犯歷丨丨闚觀太極張衡週天大象賦耀棘庭之金印粲椒宮之)
(玉齒中有崇垣厥名丨丨)要市(史記晉世家介子推曰天實開公子而子犯以為已功而丨丨于君固足羞也賈誼過秦論章)
(邯因以三軍之衆丨丨于外以謀其上)燕市(史記刺客傳荆軻嗜酒日與狗屠及高漸離飲于丨丨酒酣以往高漸離擊筑)
(荆軻和而歌于市中相樂也已而相泣旁若無人者别賦韓國趙厠吴宫丨丨)外市(史記主父偃傳兵久則變生事苦則慮易)
(乃使邊境之民靡敝愁苦而有離心將吏相疑而丨丨故尉陀章邯得以成其私也)郢市(史記循吏傳贊孫叔敖出一言丨丨)
(復李商隐錦檻詩隐忍陽城笑喧傳丨丨歌)東市(史記日者傳司馬季主者楚人也卜于長安丨丨蘇拯金谷園詩徒有敵)
(國富不能買丨丨羅虬比紅兒詩齊奴恰是来丨丨不為紅兒死更冤又酉陽雜俎揚州丨丨塔影忽倒老人言海影翻則如此庾)
(信謝趙王賚米唘丹鳥銜穟既集西周黃雀随車還飛丨丨)鐵市(漢書百官公卿表治粟内史屬官有太倉均輸㔻凖都内)
(籍田五令丞斡官丨丨兩長丞庾信文扶風舊城猶存丨丨河陽故墅尚餘金谷)都市(漢書食貨志商賈大者積貯倍息小)
(者坐列販賣操其竒贏日游丨丨乘上之急所賣必倍列仙傳任光者上蔡人也善餌丹賣于丨丨里間積八十九年乃知是故時)
(任光也述異記懷帝遣人觀市珠玉金銀闐委市中而無粟麦袁弘表云田畆由是丘墟丨丨化為珠玉是也杜甫夔州歌憶昔咸)
(陽丨丨合山水之圖張賣時)柳市(漢書萬章傳長安熾盛街閭各有豪侠章在城西丨丨師古注細柳倉有丨丨江總樂府)
(揚鞭出丨丨細蹀下金隄庾信文銅街丨丨塵起風飛王維詩丨丨南橋訪隐淪李端詩丨丨名猶在桃源夢已稀皇甫冉詩貧居)
(依丨丨閒步在蓮宮韋莊詩槐陌蟬聲丨丨風驛樓高倚夕陽東劉兼詩誰家玉笛吹殘照丨丨金絲拂舊隄)新市(後漢書光)
(武帝紀伯升招丨丨平林兵注丨丨縣屬江夏郡故城在今郢州張正見詩調鷹向丨丨彈雀往睢陽徐陵玉臺新咏序亦有潁川)
(丨丨河間觀津本號嬌娥曾名巧笑庾信謝趙王賚絲布唘遂令丨丨數錢忽疑敗綵平陵月夜驚聞擣衣張籍少年行日日闘雞)
(丨丨裏嬴得寳刀重刻字)移市(後漢書郎顗傳自冬涉春訖無嘉澤數有西風反逆時節朝廷勞心廣為祈禱薦祭山川暴龍)
(丨丨)交市(後漢書西域傳大秦國與天竺安息丨丨于海中)合市(後漢書南匈奴傳武威太守孟雲上言北單于復願)
(與吏人丨丨詔書聽雲遣驛使迎呼慰納之)故市(魏志徐晃傳又與史涣擊袁紹運車于丨丨功最多封都亭侯吴志陸抗)
(傳西陵督步闡據城以叛遣使降晉抗聞之日部分諸軍令將軍左奕吾彦蔡賁等徑赴西陵敕軍營更築嚴圍自赤谿至丨丨内)
(以圍闡外以禦寇徐陵文丨丨新城飛甍華屋)游市(魏志華歆傳高唐為齊名都衣冠無不丨行丨里歆為吏休沐出府則歸)
(家闔門李廓長安少年行丨丨慵騎馬随姬入坐車)粟市(晉書食貨志永&KR0685;五年作常滿倉立丨丨于城東粟斛直錢二十)
入市(晉書衛玠傳總角乘羊車丨丨見者皆以為玉人觀之者傾都神仙傳壺公者不知其姓名汝南有費長房者為市掾忽)
(見公從遠方來丨丨賣藥口不二價治病皆愈常懸一空壺于屋上日入之後公跳入壺中人莫能見惟長房樓上見之知非常人)
(也朝野僉載俚諺云夏雨甲子乘船丨丨)鄴市(晉書石苞傳縣召為吏給農司馬既而被使到鄴事久不决乃販鐵于丨丨庾)
(肩吾謝武陵王賚白綺綾啟圖雲緝鶴丨丨稀逢寫霧傳花叢臺罕遇)宛市(晉書叚灼傳招由余于西戎致五羖于丨丨)
置市(南史顧獻之傳且比見加格丨丨者前後相屬非惟新加無贏竝皆舊格有闕)馬市(魏書高謙之傳孝昌初河隂縣)
(令先是有人囊盛瓦礫指作錢物詐市人馬因逃去詔令追捕必得以聞謙之乃偽枷一囚立于丨丨宣言是前詐市馬賊今欲刑)
(之密遣腹心察市中私議者有二人相欣然曰無復憂矣執送案問具伏盗馬徒黨獲)女市(北史龜兹國傳俗性多婬)
(置丨丨收男子鐵以入官)穰市(北史楊大眼傳北淯郡嘗有虎患大眼搏而獲之斬其頭縣于丨丨)賤市(舊唐書韋思謙)
(傳褚遂良丨丨中書譯語人地思謙奏劾其事)霧市(舊唐書黃巢傳妖興丨丨盗嘯叢林蘇頲文朝遊丨丨披學序之圖書暝)
(出香街聽嚴城之鐘鼔)彊市(唐書張易之傳易之等姦贓狼籍御史臺劾奏之乃詔宗晉卿李承嘉桓彦範袁恕已参鞫而)
(司刑正賈敬言窺望后旨奏昌宗丨丨罪當贖詔曰可)鬼市(唐書西域傳西海有市貿易不相見置直物旁名丨丨避暑漫)
(抄海邊有丨丨半夜而合雞鳴而散人從之多得異物施肩吾彭湖詩腥臊海邊多丨丨)貿市(宋史地理志朔方樓煩馬之所)
(出歲增丨丨以充監牧之用)觀市(遼史聖宗紀統和六年秋七月丙戌丨丨)安市(遼史地理志鐵州建武軍刺史夲漢)
(丨丨縣高麗為丨丨城)習市(韓非子景公過晏子曰子宫小近市請徙子家豫章之圃晏子再拜而辭曰且嬰家貧待市食)
(而朝暮趨之不可以遠景公笑曰子家丨丨識貴賤乎是時景公繁于刑晏子對曰踊貴而屨賤)治市(荀子通貨財丨丨之)
(事也)列市(易林龜鼈丨丨河海饒有長財善賈商季悅喜)賈市(易林東嶺多栗宜行丨丨賈一作估高唘贈張府詩海珍)
(通丨丨湖稅減漁家)王市(易林貪其利珠留連丨丨論衡事衆文饒水大魚多帝都榖多丨丨肩摩)處市(易林伯仲丨丨)
(不我肻顧)空市(申鍳太上不丨丨其次不偷竊其次不掠奪)直市(三輔黃圖丨丨在富&KR0685;津西南二十五里即秦文公)
(造物無二價故以丨丨為名)珠市(述異志越俗以珠為上寳生女謂之珠娘生男謂之珠免吴越間俗說明珠一斛貴如玉)
(者合浦有丨丨)鳥市(述異記昔炎帝女溺死東海化為精衛其名自呼每銜西山木石填東海一名丨丨一名冤禽一名志鳥)
蛇市(述異記揚州有丨丨市人鬻珠玉而雜貨鮫布鮫人即泉先也又名泉客)坊市(杜陽雜編咸通十四年春詔大德僧)
(數十輩于鳳翔法門寺迎佛骨丨丨豪家相為無遮齋大會)草市(南部新書蜀東西川之人常互相輕薄西川人言梓州者)
(乃我東門之丨丨也豈得與我耦哉顧况清弋江詩村邊丨丨橋月下罟師網王建詩丨丨迎江貨津橋稅海商范成大詩遠尋丨)
(丨沽新酒牢閉蓬窗理舊書陸游村居詩丨丨寒沽酒江城夜擣衣)繡市(元氏掖庭記淑妃龍瑞嬌貪而且妬帝嘗賞賜金帛)
(以巨萬數嬌乃開市于左掖門内發賣諸色錦段歲得銀數萬時呼為丨丨又號麗色多春之市)據市(南都賦野雞俟兵而)
(丨丨天狗吠盗而映漣)兼市(蜀都賦金城石郭丨丨中區)後市(閒居賦陪京泝伊面郊丨丨)沛市(江總文早)
(結南陽之親致興丨丨之役)南市(庾信夜聽搗衣詩北堂細腰杵丨丨女郎砧陸游海棠詩金鞭過丨丨紅燭宴西樓)閱
市(庾信文王充丨丨之處遠出荒郊石苞販鐵之所翻臨崖岸羅隐文爇薪就學丨丨成功)秋市(庾信終南山義谷銘青綺)
(春門溝渠交映綠槐丨丨舟楫相通)金市(王勃春思賦入丨丨而乘羊出銅街而試馬李白詩五陵年少丨丨東銀鞍白馬度)
(春風)向市(李嶠文甲第之當衢丨丨竝列三區别廬之帶水連山將盈萬𤱔韓偓詩清晨丨丨烟含郭寒食歸村月照溪)鬻
市(杜甫詩自陳翦髻鬟丨丨充杯酒)休市(杜甫詩山縣早丨丨江橋春聚船)臘市(盧綸詩津頭丨丨九江人)喧
市(盧綸詩粉郭朝丨丨朱橋夜掩津)橘市(李德裕詩魚蝦集丨丨)穿市(韓愈詩翠眉新婦年二十載送還家哭丨)
(丨范成大詩輕裘駿馬慵丨丨困倚蒲團入睡鄉)亥市(白居易江州赴忠州詩丨丨魚塩聚神林鼓笛鳴)魚市(白居)
(易詩艇子收丨丨鴉免噪荻叢方干越中詩沙邊賈客喧丨丨島上潜夫醉笋莊陸游詩丨丨人烟横惨澹龍祠簫鼓閙黃昏)水
市(白居易詩丨丨通闤闠烟村混舳艫許棠登凌歊臺詩雲帆高出𣗳丨丨迥分橋)北市(白居易雪中即事詩丨丨風生)
(飄散麵東樓日出照凝酥)沙市(白居易詩闐咽丨頭丨玲瓏竹岸窗元稹送客遊嶺南詩江館連丨丨瀧船泊水濱陸游詩蕭)
(蕭丨丨雨淡淡渚宫花)漁市(張籍泗水行城邊丨丨人早行水烟漠漠多棹聲)山市(張籍送海客歸舊島詩竹船来)
(桂府丨丨賣魚鬚許棠憶宛陵舊居詩鳥径通丨丨汀扉上海潮張喬詩夜火丨頭丨春江𣗳杪船)閙市(張籍寄元員外詩門)
(巷不敢當丨丨詩篇轉覺足工夫)野市(王建南中詩丨丨依蠻姓山村逐水名)縣市(温庭筠詩雞犬夕陽喧丨丨鳬)
(鷖秋水暴城濠范成大詩船尾竹林遮丨丨故人猶自立沙頭)橋市(周繇津頭望白水詩城郭半淹丨丨閙鷺鷥繚繞入人家)
津市(李郢送李判官詩丨丨停橈送别難熒熒蠟炬照更闌)秦市(聶夷中詩役役大塊土周朝復丨丨)鯹市(薛能)
(秋雨詩醉樓思蜀客丨丨想淮魚)懸市(黎逢象魏賦非遒人之徇路陋秦伯之丨丨韋岫金賦約人以丨丨遺子以滿籝)
隐市(魏兼恕送信安劉少府詩參卿滯孫楚丨丨同梅福杜牧文潜山丨丨皆處士也)江市(皮日休酒旂詩拂拂野橋)
(幽翻翻丨丨好陸游獨醉詩丨丨魚初上邨場酒亦醇)仙市(皮日休詩丨丨鹿胎如錦嫩隂宫燕肉似酥肥)菱市(曹松)
(詩丨丨暁喧深巷人)楚市(韋莊邊上逢薛秀才詩秦雲一散如春夢丨丨千焼作故城)堯市(釋皎然顧渚行女宫露澁)
(青芽老丨丨人稀𬗋笋多)蜀市(錢惟演成都詩雨經丨丨應和酒琴到臨卭别寄情)蠻市(歐陽修初至夷陵詩巴賨船賈)
(集丨丨酒旗招)閭市(歐陽修詩日落原野晦天寒丨丨閒)暁市(黃庭堅詩桃葉柳花明丨丨荻芽蒲笋上春州)墟市
(范成大暁出古城山詩丨丨稍来集筠籠轉山忙)春市(范成大立春日郊行詩日滿縣前丨丨合潮平浦口暮帆多)晚
市(范成大詩竹籬茅舍作丨丨青蓋黃旗稱使君)米市(范成大墊江縣詩休入忠州争丨丨暝鴉同入墊江城)茶市
(陸游蘭亭道上詩丨丨紛紛趁雨前高唘過建平縣詩丨丨逢山客楓祠祭石郎)筍市(陸游詩丨丨連山塢)徇市(陸游)
(詩秦王開圖見七首漢相丨丨載厨車)荒市(林景熙新豐道中詩酒帘颺丨丨笳鼓發深戍)闤市(貢奎題山水圖詩我)
(方厭丨丨坐對忘朝餐)屠市(高唘大梁行已訪侯嬴到里門復迎朱亥經丨丨)午市(高唘送李使君鎮海昌詩人雜)
(島夷争丨丨潮随山雨入秋城)徐市(史記秦始皇紀齊人丨丨等上書言海中有三神山仙人居之請得齋戒與童男女求之)
(于是遣丨丨𤼵童男女數千人入海求仙人李白詩丨丨載秦女樓船幾時迴顧况送從兄使新羅詩管寧雖不偶丨丨儻相邀元)
(稹送客遊嶺南詩島夷丨丨種廟覡趙佗神)
撻於市(書予弗克俾厥后惟堯舜其心愧恥若丨丨丨)蒲胥市(左傳宋殺申舟楚子聞之投袂而起車及于丨丨之)
(丨)色於市(戰國策怒于室者丨丨丨)卜於市(史記田齊世家公孫閱謂成侯忌曰公何不令人操十金丨丨丨曰)
(我田忌之人也欲為大事吉乎不吉乎)咸陽市(史記呂不韋傳不韋使其客人人著所聞號曰呂氏春秋布丨丨丨門懸)
(千金其上延諸侯游士賓客有能增損一字者予千金劉向洪範傳秦惠王四年狼入丨丨丨李白詩丨丨丨中歎黃犬何如月下)
(傾金罍黃庭堅詩古来賢達人不争丨丨丨陸游醉卧松下短歌相携大笑丨丨丨俯仰塵世三千年)成都市(漢書王貢)
(兩龔傳序蜀有嚴君平卜筮于丨丨丨人有邪惡非正之問則因蓍龜為言利害各因勢導之以善裁日閱數人得百錢足自養則)
(閉肆下簾而授老子著書十餘萬言又文翁傳文修起學宮于丨丨丨中招下縣弟子以為學官弟子為除更繇又樊英傳嘗有暴)
(風從西方起英謂學者曰丨丨丨火甚盛因含水西向潄之乃令記其日時後有從蜀都来云是曰大火有雲卒從東起湏臾大雨)
(火遂得滅鄭世翼過嚴君平古井詩賣卜丨丨丨流名大漢中)洛陽市(後漢書王充傳充家貧無書常游丨丨丨肆閱所賣)
(書一見輒能誦憶拾遺記瑯琊王溥家貧不得仕乃挟竹簡插筆于丨丨丨傭書又江總文給紙蘭臺觀書洛市吳融詩粉貌早聞)
(殘洛市簫聲猶自傍秦宮)會稽市(後漢書薊子訓傳時有百歲翁自說童免時見子訓賣藥于丨丨丨顔色不異于今列仙)
(傳朱仲者會稽人也嘗于丨丨丨上販珠漢高后時下書募三寸珠仲讀購書笑曰直值汝矣齎三寸珠詣闕上書珠好過度即賜)
(五百金)長安市(後漢書韓康傳常采藥名山賣于丨丨丨口不二價三十餘年又第五倫傳為督錢掾領丨丨丨倫平銓)
(衡正斗斛市無阿枉唐書武攸緒傳恬澹寡欲少變姓名賣卜丨丨丨得錢輒委去三輔黃圖丨丨丨有九各方二百六十六步六)
(市在道西三市在道東杜甫飲中八仙歌李白一斗詩百篇丨丨丨上酒家眠)居成市(南史沈麟士傳隐居餘干吴差山講)
(經教授從學士數十百人各營屋宇依止其側時為之語曰差山中有賢士開門教授丨丨丨注差一作羌)豐都市(隋書)
(煬帝紀十三年夏四月孟讓夜入東都外郭燒丨丨丨而去大業雜記丨丨丨周八里通門十二其内一百二十行三千餘肆甍瓦)
(齊&KR0685;遙望如一榆柳交蔭通衢交注)醉于市(唐書李白傳有詔供奉翰林白猶與飲徒丨丨丨)虞鄉市(唐書司空)
(圖傳王重榮父子雅重之嘗為作碑贈絹數千圖置丨丨丨人得取之一日盡)大人市(山海經有丨丨之丨名曰大人之堂)
小陬市(易林丨丨之丨利不足喜)闕下市(十六國春秋惠帝之世蜀童謠曰江橋頭丨丨丨成都北門十八子)珊
瑚市(述異記欝林郡有丨丨丨海上有珊瑚宫)䕫州市(酉陽雑俎翟天師常入丨丨丨大言曰今夕當有八人過此可)
(善待之人不之悟其夜火焚數百家八人乃火字也)永嘉市(圖畫見聞志永嘉僧擇仁曾飲酒丨丨丨醉甚顧新泥壁取拭)
(鞶巾濡墨灑其上明日少增修為狂枝枯枿畫者皆伏其神筆)逍遙市(元氏掖庭記探芳&KR0985;旁為丨丨丨市上鋪陳九州四)
(方珍異揭錦為招)華隂市(謝朓詩寧希廣平詠聊慕丨丨丨梁元帝文博望之園反𩔖丨丨之丨徐陵文軒車滿路如看)
(太學之碑街巷相填無異丨丨之丨庾信詩石渠人少歇丨丨丨暫稀)長沙市(江淹詩須待九轉成終會丨丨丨)弘
農市(庾信文昔張楷碩儒尚移丨丨之丨宜官妙篆猶致酒罏之客)襄陽市(李白寄吳山人詩終身棲鹿門不入丨丨)
(丨)揚都市(李白詩我来丨丨丨送客回輕舠)舟中市(王維詩水國丨丨丨山橋樹杪行)新豐市(王維)
(觀獵詩忽過丨丨丨還歸細柳營陸游詩買酒丨丨丨看花下杜城)梅福市(孟浩然詩懷仙丨丨丨訪舊若耶溪)廣陵
市(韋應物感鏡詩鑄鏡丨丨丨菱花匣中發)鍾陵市(戴叔倫詩擾擾丨丨丨無窮不醉人)貊戎市(韓愈城南聫句)
(貨至丨丨丨呼傳鸜鵒令)豐中市(白居易詩雞犬丨丨丨人民岐下都)臨浦市(元稹詩雨移丨丨丨晴候過湖風)
越人市(郭遵六角扇賦鏤竹于蕺山之陽求錢于丨丨之丨)邯鄲市(王建詩遠客無主人夜投丨丨丨)金陵
市(李洞詩丨丨丨合月光裏北露門開峰朵頭)雲藏市(許棠詩暁郭丨丨丨春山鳥讓林陸游詩晚離方井丨丨丨夜)
(渡新津火照江)羊公市(張蠙哭李員外詩自罷丨丨丨溪猿苦舊時)紅燭市(韋莊詩繡戶夜攅丨丨丨舞衣晴曳)
(碧天霞)秋風市(王安石詩千家漁火丨丨丨)粤女市(蘇軾詩丨丨丨無常所至輒成區)雲安市(蘇軾)
(夜卧濯足詩丨丨丨無井斗水寬百憂)崇安市(朱子詩聞說丨丨丨家家麯米春)清明市(范成大詩石門柳綠)
(丨丨丨洞口桃紅上已山)三更市(范成大詩燭天燈火丨丨丨搖月旌旗萬里舟)苦竹市(陸游金谿道中詩雲闇丨)
(丨丨雨来烏石岡)三家市(陸游題江陵村店壁詩青旆丨丨丨黃茅十里岡)汝南市(陸游詩豈知丨丨丨自有)
(壺中天)蘭渚市(陸游幽居詩春雨負薪丨丨丨秋風采藥石帆邨)楊梅市(陸游詩山前五月丨丨丨)蛙成
市(方岳詩池塘水滿丨丨丨門巷春深燕作家)三倍市(柳貫詩趨利真成丨丨丨)
榖帛為市(晉書食貨志黃初二年魏文帝罷五銖錢使百姓以丨丨丨丨)美言可市(老子丨丨丨以丨尊行可)
(以加人)犢鼻居市(嵇康司馬相如贊丨丨丨丨不恥其狀)門人成市(梁元帝文南陽樊重高閣連雲北海)
(公沙丨丨丨丨)百物資市(蘇軾詩糴米買束薪丨丨丨之丨)
恃(上止切依也賴也)
韻藻何恃(詩無父何怙無母丨丨左傳齊孝公伐我北鄙公使展喜犒師齊侯曰室如縣罄野無青草丨丨而不恐對曰)
(恃先王之命)怙恃(見上)可恃(離騷余以蘭為丨丨兮羌無實而容長梁簡文帝唱導文長享百福永斷六塵對至無疆)
(唯佛丨丨又韓愈詩羲和驅日月疾急不丨丨)
增誰恃(左傳晉郤芮使夷吾重賂秦以求入秦伯謂郤芮曰公子丨丨)矜恃(吳志陸遜傳當禦備時諸將軍或是孫策)
(時舊將或公室貴戚各自丨丨不相聽從)自恃(宋書王景文傳貴者自惜故每憂其身賤者自輕故易忘其已然為教者每誡)
(貴不誡賤言其貴滿好丨丨也楚辭寤從容以周流兮聊逍遙以丨丨)憑恃(金史蕭肄傳丨丨恩倖倨視同列)倚恃
(元史張榮傳榮舉地納欵太祖問以獨抗王師之故對曰山東地廣人稠悉為帝有臣若但有丨丨亦不欵服太祖壯之孟郊黃雀)
(吟黃雀舞承塵丨丨主人仁)不恃(老子聖人為而丨丨功成而不居)靡恃(魏文帝短歌行神靈倏忽棄我遐遷靡瞻)
(丨丨泣涕漣漣)依恃(阮籍鳩賦何丨丨以育養賴兄弟之親戚唐太宗威鳳賦幸賴君子以丨以丨引此風雲濯斯塵滓)負
恃(韓愈送李愿歸盤谷序妒寵而丨丨争妍而取憐)
民弗恃(莊子明王之治功盖天下而似不自己化貸萬物而丨丨丨)萬物恃(阮籍通易論易之為書也反用應時)
(改用當務應時故天下仰其澤當務故丨丨丨其利)中有恃(蘇軾維摩像詩此叟神完丨丨丨談笑可却千熊羆)強力
恃(袁桷詩永言卑退全㒺以丨丨丨)
徵(陟里切五音配夏又蒸韻)
韻藻宫徵(隋書音樂志舊為三百六十日日當一管丨丨旋韻各以次從琴賦及其初調則角羽俱起丨丨相證参發並)
(趣上下累應杜甫詩玉杯久寂寞金管迷丨丨孟郊詩至樂無丨丨至聲無謳歌李商隐贈汝陽王孫家妓詩因令五十絃中道分)
(丨丨趙長卿詞據爐肅坐聽缾笙别有天然丨丨)清徵(韓非子師涓援琴撫之未終師曠曰此師延所作為靡靡之樂此所)
(謂清商也平公曰清商固最悲乎師曠曰不如丨丨公曰丨丨可得而聽乎師曠曰不可古之聽丨丨者皆有德義之君也公曰願)
(試之師曠不得已援琴而鼔一奏之有玄鶴二八来集再奏之而列三奏之延頸而鳴舒翼而舞平公大悅琴賦初涉淥水中奏丨)
(丨釋皎然詩美人夜坐月明裏含少商兮點丨丨)流徵(拾遺記師延既被囚繋奏清商丨丨滌角之音猶不釋乃更奏迷魂)
(淫魄之曲以歡脩夜之娱乃得免炮烙之害宋玉對楚王問引商刻羽雜以丨丨國中屬而和者不過數人而已是其曲彌高其和)
(彌寡長門賦援雅琴以變調兮奏愁思之不可長按丨丨以却轉兮聲幼眇而復揚嘯賦協黃宫于清角雜商羽于丨丨沈約趙瑟)
(曲邯鄲竒弄出文梓縈絃急調切丨丨王胄酬陸常侍詩贈藻發中情竒音邁丨丨)嚼徵(葛勝仲詞誰吹八尺寥亮丨丨更含)
(宫張榘詞丨丨含商振金敲玉塤箎相和)
增變徵(史記刺客傳至易水之上既祖取道高漸離擊筑荆軻和而歌為丨丨之聲士皆垂淚涕泣漢書律歴志宓羲作易)
(紀陽氣之初以為律法建日冬至之聲以黃鐘為宫太簇為商姑洗為角林鐘為徵南呂為羽應鐘為變宮蕤賓為丨丨此聲氣之)
(元五音之正也故各終一日其餘以次運行當日者各自為宮而商徵以𩔖從焉玉海改丨丨為變羽易變為閏随音加之又變宮)
(丨丨始見于國語注乃十二律之本聲非清聲也元稹小胡笳引流宮丨丨漸幽咽别鶴欲飛猿欲絶)商徵(見上沈約荅陸)
(厥問聲韵書自古詞人豈不知宮羽之殊丨丨之别袁桷詩孤音歎寡和激石轉丨丨)激徵(漢書禮樂志展詩應律鋗玉鳴)
(函宮吐角丨丨清發梁揚羽申以商舞賦揚丨丨騁清商注丨丨清商皆雅曲名琴操伯牙鼓琴作丨丨之聲)下徵(晉書律歴)
(志丨丨調法林鐘為宮南呂為商應鐘為角黃鐘為變徵太簇為徵姑洗為羽蕤賓為變宮注徵清當在宮上乃笛之宜倍令濁下)
(故曰丨丨下徵更為宫者記所謂五聲十二律還相為宮也然則正聲清丨丨為濁也又長笛賦反商丨丨每各異善)協徵
(隋書音樂志盛樂斯舉丨丨調宫)正徵(唐書樂志祖孝孫法因五音生二變因變徵為丨丨因變宫為清宮又十二變徵調)
(居角音之後丨丨之前)少徵(唐書楊□傳時有安涚問樂意收曰漢章帝時太常丞鮑業始旋十二宮夫旋宮以某律為宮)
(某律為商某律為角某律為徵某律為羽某律少宮某律丨丨亦曰變曰比一均成則五聲為之節族此旋宫也)閏徵(宋史)
(樂志凡樂之聲以應鐘為宮南呂為商林鐘為角仲呂為丨丨姑洗為徵太簇為羽黃鐘為閏宮)聽徵(管子凡丨丨如負猪)
(豕覺而駭)叩徵(列子師文當春而叩商絃以召南呂涼風忽至草木成實及秋而叩角絃以激夹鐘温風徐回草木發榮當夏)
(而叩羽絃以召黃鐘霜雪交下川池暴沍及冬而丨丨絃以激蕤賓陽光熾烈堅冰立散)𤼵徵(南都賦淸角丨丨聽者增哀邊)
(讓章華賦清籥丨丨激楚揚風嘯賦丨丨則隆冬熙蒸孫楚笳賦叩角動商鳴羽丨丨)彈徵(七啟丨丨則苦發叩宮則甘生)
南徵(杜摯笳賦乃命狄人操笳揚清吹東角動丨丨清羽發濁商起)經徵(笙賦&KR1479;生簳裁熟簧設宮分羽丨丨列商)觸
徵(梁簡文帝筝賦排雲入漢之美含商丨丨之竒)析徵(沈約反舌鳥賦分宫丨丨萬矩千規)角徵(張謂進寳應長寧樂)
(表夫雅者三代之樂貴之則鄭衛不行宮者五音之名用之則丨丨咸敘)哀徵(沈亞之為韓尹祭韓令公文還壤厦之將駕導)
(清笳于丨丨)咀徵(温庭筠李相妓人吹觱篥歌含商丨丨雙幽咽軟縠疎羅共蕭瑟)
其音徵(禮記孟夏之月丨丨丨注夏氣和則徵聲調)太蔟徵(周禮春官大司樂凡樂圜鐘為宫黃鐘為角丨丨為)
(丨姑洗為羽冬日至於地上之圜丘奏之若樂六變則天神皆降可得而禮矣凡樂函鐘為宮太蔟為角姑洗為徵南呂為羽夏日)
(至于澤中之方丘奏之若樂八變則地示皆出可得而禮矣凡樂黃鐘為宫大呂為角丨丨為丨應鐘為羽于宗廟之中奏之則人)
(鬼可得而禮矣)姑洗徵(見上)祉於徵(漢書律歷志夫聲者中于宮觸于角丨丨丨章于商宇于羽故四聲為宫紀也)
林鐘徵(晉書律歷志黃鐘為宮太蔟為商姑洗為角丨丨為丨南呂為羽宮生徵徵生商商生羽羽生角角生應鐘)音
中徵(管子黑埴宜稻麦其草宜草蓨其木宜白棠見是土也命之曰一施七尺而至于衆呼丨丨丨其水黑而苦)中呂
徵(玉海丨丨為丨以獻赤帝)蕤賓徵(玉海丨丨為丨木生火也)
喜(虚里切丨樂又寘韻)
韻藻燕喜(詩吉甫丨丨既多受祉又魯侯丨丨令妻夀母金史樂志馨香始升明神丨丨柳宗元送班孝廉擢第歸省序)
(亟駕省謁從容丨丨又作宴荀勖從武帝華林園宴詩凱樂飲酒莫不丨丨西征賦暨乎秺侯之忠孝淳深陸賈之優游丨丨王胄)
(詩深交不忘故飛觴敦丨丨徐鉉納后夕侍宴詩禮容過渭水丨丨勝瑤池又作讌廣絶交論陸大夫丨丨西都郭有道人倫東國)
欣喜(國語至于武王昭前之光明而加之以慈和事神保民莫不丨丨文矩送馬伯庸御史詩聞君起冠廌僮走亦丨丨)飾
喜(史記樂書樂者先王之所以丨丨也淮南子鐘鼔管簫干鏚羽旄所以丨丨也)歡喜(唐書杜審言傳武后召審言將用之)
(問曰卿喜否審言蹈舞謝后令賦丨丨詩易林丨丨堅固可以長安馬融與竇伯向書孟陵奴来賜書見手迹丨丨何量次于面也)
(杜甫詩諸天必丨丨鬼物無嫌猜韓愈詩胡為浪自苦得酒且丨丨黃庭堅詩我瞻高明少吐氣君亦丨丨失微恙范成大雪中送)
(炭與龔飬正詩煩君笑領婆丨丨探借新年五日春袁桷月海歌千人之月皆在水各持一月得丨丨廼賢新月行家人見月更丨)
(丨卷簾喚我登高樓)法喜(五代史馬慶先傳慶先既學韓愈為文故多斥浮屠之說及罷歸乃反學佛撰丨丨集佛國記行于)
(世梁簡文帝六根懴文粲禪悅之六味服丨丨之三德黃庭堅詩頗思携丨丨舉案饁南𤱔又道人偶許俗人知丨丨非妻觧養兒)
(蘇軾詩空空惟丨丨心定有天游又雖無孔方兄顧有丨丨妻維摩經丨丨以為妻慈悲以為女)兩喜(莊子丨丨必多溢美)
(之言)延喜(尚書璇璣鈐禹開龍門導積石玄珪出刻曰丨丨王受德天錫佩三月三日曲水詩序昭華之珍既徙丨丨之玉攸)
(歸)可喜(橘頌綠葉素榮紛其丨丨兮上林賦德隆于三皇而功美于五帝若此故獵乃丨丨也班固奕旨隐居方言遠咎悔)
(行象虞仲信丨丨長笛賦紛葩爛漫誠丨丨也朱子詩一堂聊自娱三征亦丨丨薛季宣詩茆茨覆采椽樸拙亦丨丨元好問天涯)
(山詩名花錦石粲丨丨乞與雲烟相媚嫵張養浩詩邨居真丨丨觸處是詩題)申喜(淮南子老母行歌而動丨丨精之至)陸
喜(晉書丨丨傳喜字恭重仕吴遷吏部尚書好學有才思作言道訪論古今歴審機娱賓九思其書近百萹)侯喜(韓愈石鼎)
(聮句詩序衡山道士軒轅彌明與劉師服相識夜抵其居宿有校書郎丨丨新有能詩聲夜與劉說詩彌明在其側喜視之若無人)
(彌明忽指鑪中石鼎謂喜曰子云能詩能與我賦此乎又喜丨丨至贈張籍張轍詩注丨丨字叔&KR1629;貞元十九年中進士第終于國)
(子主簿蘇軾詩棄置一寸鱗悠然笑丨丨陸游詩何嘗效丨丨欲取能詩聲)
股肱喜(書丨丨丨哉元首起哉百工熙哉)沾沾喜(史記魏其侯傳桃侯免相竇太后數言魏其侯景帝曰魏其者)
(丨丨自丨耳)跫然喜(莊子夫逃空虚者聞人足音則丨丨而丨矣而况乎昆弟親戚之謦欬其側者乎蘇軾遷居聞隣舍)
(免誦書詩丨丨已可丨况聞絃誦音)天顔喜(杜甫詩晝漏稀聞高閣報丨丨有丨近臣知王珪宮詞殿前獻夀丨丨丨花覆)
(千官拱御杯汪元量湖州歌三宮滿飲丨丨丨月下笙歌入舊城劉壎西捷詩太&KR0685;有象丨丨丨大霈看看下玉墀周伯琦天馬行)
(九重洞唘臨軒觀衮衣冕耀丨丨丨又黃清老興聖殿進史詩矇瞍似知天意喜鳳笙新奏五雲章又貝瓊詩内廷傳敕賜宫壺侍)
(臣出報龍顔喜)千林喜(東齋記事薛簡肅贄謁馮魏公首萹有囊書空自負早晚逹明君句馮君曰不知秀才所負何事讀)
(至丨丨如有丨一氣自無私乃曰秀才所負者此耳)
能令公喜(世說王珣郗超並有竒才為大司馬所眷拔珣為主簿超為記室参軍超為人多鬚珣狀短小于時荆州為之)
(語曰髯参軍短主簿丨丨丨丨能令公怒)
增内喜(易往蹇来反丨丨之也)有喜(易勿藥丨丨晉書天文志流星之𩔖有音如炬火下地野雉鳴天保也所墜國)
(安丨丨杜甫詩丨丨留攀桂無勞問轉蓬又交新徒丨丨禮厚愧無才元稹日旁瑞氣狀青赤短小在日旁謂之珥珥者纓珥之象)
(天子丨丨)咸喜(詩周邦丨丨戎有良翰晉書天文志王者至孝神祇丨丨則織女星俱明)至喜(詩同我婦子饁彼南畆田)
(畯丨丨)贊喜(周禮秋官大行人賀慶以丨諸侯之丨范大成歲旱得雨詩風騷老將亦丨丨筆陣獨掃詩壇空)大喜
(戰國策孟嘗君至楚獻象牀公孫戍曰願君勿受孟嘗君曰諾公孫戍曰臣有丨丨三門下百數莫敢入見臣獨入諫臣一喜諫而)
(得聽臣二喜諫而止君之過臣三喜史記黥布傳淮南王至上方踞牀洗召布入見布甚大怒悔來出就舍帳御飲食從官如漢王)
(居布又丨丨過望莊子人丨丨邪毗于陽注毗助也拾遺記吴王潘夫人遊釣臺得大魚王丨丨夫人曰昔聞泣魚今乃為喜有喜)
(必憂以為深戒鮑照謝被原疏丨丨卒至非願所圖)和喜(史記禮書古者太平萬民丨丨瑞應辨至申鑒凡陽氣生養隂氣消)
(殺丨丨之徒其氣陽也故養性者崇其陽而絀其隂釋名安晏也晏晏然丨丨無動懼也)自喜(史記孟嘗君傳贊世之傳孟嘗)
(君好客丨丨名不虚矣漢書鄭當時傳當時任侠丨丨脱張羽之阸聲聞梁楚間五代史敬翔傳梁與晉相距楊劉翔曰晉攻楊劉)
(李亞子負薪渡水為士卒先陛下以儒雅丨丨豈足當彼之餘鋒乎杜甫遣遇詩丨丨遂生理花時甘緼袍陸游甕池詩無風水不)
(搖得志魚丨丨)且喜(史記淮隂侯傳蕭何聞信亡自追之人曰丞相亡上怒如失左右手居一二日何来上且怒丨丨鮑照謝)
(上啓天澤所及丨丨且懼)聞喜(漢書地理志河東郡丨丨縣注故曲沃也武帝于此聞南越破改曰丨丨庾肩吾謝東宫賚粟)
(唘承恩踴躍對丨丨之河念報屏營問知来之息)說喜(漢書鮑宣傳衆庶翕然莫不丨丨金史樂志升歌贊送天人丨丨易)
(林陳力就列騶虞丨丨)安喜(蜀志先主傳先主率其屬從挍尉鄒靖討黃巾賊有功除丨丨尉)吉喜(晉書天文志日)
(下有黃氣三重若抱名曰承福人主有丨丨且得地易林明見善祥丨丨福慶)佚喜(隋書歴律志夾鍾一部二十七律其十四)
(曰丨丨)靈喜(宋史樂志丨丨留俞天景窈冥)相喜(荀子王者有誅而無戰城守不攻兵革不擊上下丨丨則慶之盧象)
(詩論舊或餘悲思存且丨丨蘇軾下潠田舍穫詩天公豈丨丨雨霽與意諧)正喜(春秋繁露明王丨丨以當春正怒以當秋)
陽喜(大戴禮喜氣内蓄雖欲隐之丨丨必見)嘉喜(易林宴樂有緒長安丨丨又遺吾福子惠我丨丨)善喜(易林)
(行者危殆利居丨丨)乘喜(易林駕福丨丨東至嘉國)賀喜(易林丨丨從福日利蕃息歡樂有得貢師泰海歌船過此間都)
(丨丨明朝便可到南臺)送喜(易林慶来降福為我鼔瑟歌謠丨丨杜甫詩萬方頻丨丨無乃聖躬勞又賀陽城郡王太夫人)
(恩命詩衛幕銜恩重潘輿丨丨頻薛能進白野鵲詩不憂雲路填河遠為對天顔丨丨忙)樂喜(易林虞人共職驪駒丨丨)龍
喜(易林丨丨張口超拜福祉杜甫詩花嬌迎雜樹丨丨出平池又竟日蛟丨丨盤渦與岸迴又成廷珪遊金山寺詩通宵月色魚)
(丨丨絶頂秋聲鸛鶴悲)福喜(易林東隣西國丨丨同樂)載喜(易林丨丨抱子與利為友柳宗元湘源二妃廟碑神既安)
(止邦人丨丨)兆喜(禽經靈鵲丨丨杜甫詩業成陳始王丨丨出于畋)威喜(夲草松脂千年作茯苓茯苓千年作虎珀)
(虎珀千年作石膽石膽千年作丨丨)滂喜(書斷秦造隸書以赴急速為官司刑獄用之餘尚用小篆焉漢亦因循至和帝時賈)
(魴撰丨丨篇以蒼頡為上篇訓纂為中篇丨丨為下萹所謂三蒼也皆用隸字寫之隸法由兹而廣)秦喜(觧嘲五羖入而丨丨)
(樂毅出而燕懼)同喜(蔡邕上始加元服上夀表臣妾萬國遐邇大小丨丨逸豫式歌且舞)四喜(曹植謝入覲表臣得出幽)
(屏之城獲覲百官之美此一喜也背茅茨之陋登閶闔之闥此二喜也必以有&KR0804;之容見穆穆之顔此三喜也將以檮机之質禀受)
(崇聖之訓此丨丨也)溢喜(鮑照世子誕育表臣霑恩踰物慶倍自中不勝殊歡丨丨)随喜(王融有丨丨萬善篇頌杜甫望)
(兜率寺詩時應清盥罷丨丨給孤園白居易晚起閒行詩西寺講楞伽閒行一丨丨)譬喜(梁昭明太子謝賚大涅槃經唘寒鄕)
(覩日未足稱竒採藥逢仙曾何丨丨)八喜(沈約送育王像詩燈明道成長為丨丨之侶)齊喜(任昉詩傾壺已等樂命管)
(亦丨丨)鵲喜(宋之問詩破顔看丨丨拭淚聽猿啼方干詩𬗟想遠書聆丨丨窺尋嘉果覺猿偷司空圖詩夜短猿悲減風和)
(丨丨虚蘇軾詩鳶貪聲最鄙丨丨意可料裴說詩丨丨雖傳信蛩吟不見詩又杜甫得舍弟消息詩浪傳烏丨丨深負鶺鴒詩黃庭)
(堅詩慈母每占烏丨丨閨人應賦扊扅歌)失喜(宋之問牛女詩丨丨先臨鏡含羞未觧羅)獨喜(韓愈代張籍與李浙東書)
(籍私丨丨常以為自今已後不復有如古人者于今忽有之)報喜(白居易五絃琴詩又如鵲丨丨轉作猿啼苦趙嘏詩從軍)
(人更遠丨丨鵲空傳周昂詩新得家書来丨丨舊時龜子遶牀行)浪喜(白居易自誨箴無丨丨無妄憂)新喜(白居易詩)
(三道舊誇收片玉一章丨丨獲雙金)天喜(陸龜蒙苦雨詩其如玉女正投壺笑電霏霏作丨丨又黃庭堅雪詩近臣知丨丨玉)
(色動冕旒)人喜(司空圖詩幾處馬嘶春麥長一川丨丨雪峰晴又今朝人日逢丨丨不料媮生作老人)暗喜(韓偓詩老)
(大逢知少襟懷丨丨多馬臻詩紅燭有花心丨丨流蘇雙挂玉梅枝)志喜(蘇軾喜雨亭記亭以雨名丨丨也)易喜(蘇軾)
(秋陽賦吾儕小人輕温丨丨)妙喜(蘇軾詩淨名毗耶中丨丨恒沙外維摩詰經佛言有國名丨丨佛號無動又畫繼丨丨師)
(長寫貌嘗寫御容東坡贈詩云天容玉色誰敢畫老師古寺畫閉房者是也)嗔喜(黃庭堅詩蓮花生淤泥可見丨丨性范成)
(大催租行輸租得錢官吏催踉蹌里正敲門来手持文書雜丨丨我亦来營醉歸耳)分喜(陸游詩臺省諸公方衮衮故應丨丨)
(到耕桑)驚喜(朱子詩丨丨非昔覩披尋得新觀劉迎詩天龍想丨丨訶衛日歸向)占喜(貢奎燈花詩影照頻丨丨心挑)
(莫見猜)華喜(左傳華元為右師丨丨為司徒二華戴族也)樂喜(左傳丨丨為司城以為政注丨丨子罕也)展喜
(左傳齊孝公伐我北鄙公使丨丨犒師使受命于展禽)尹喜(史記老子傳老子居周久之乃遂去至關關令丨丨曰子將隠)
(矣彊為我著書注關令丨丨者周大夫也與老子俱之流沙莫知其所終亦著書九萹名關尹子蘇軾詩博大古真人老耼關丨丨)
馮喜(史記張儀傳齊伐梁梁王恐儀曰勿患請令罷齊兵乃使舍人丨丨之楚)楊喜(漢書項籍傳丨丨為郎騎追羽羽還)
(叱之喜人馬俱驚辟易數里)孟喜(漢書儒林傳丨丨字長卿蘭陵人從田王孫受易舉孝廉為郎曲臺署長授同郡白光少)
(子沛翟牧子况繇是有翟孟白之學)傅喜(漢書丨丨傳喜字稚游河内人傅太后從父弟少好學問有志行傅太后始與政事)
(喜數諫之由是太后不欲令喜輔政大司空何武尚書令唐林皆上書言喜行義修絜忠誠憂國内輔之臣也)曺喜(晉書衛恒)
(傳恒四體書勢曰秦時李斯號為二篆漢建初中扶風丨丨少異於斯而亦稱善邯鄲淳師焉漢末蔡邕採斯喜之法為古今雜形)
(然精密閑理不如淳也)程喜(魏志管寧傳詔書問青州刺史丨丨寧為守節高乎審老疾尫頓耶)嵇喜(魏志丨康傳注)
(康兄丨字公穆晉揚州刺史宗正為康傳)虞喜(晉書儒林傳丨丨字仲寧會稽人少立操行傅學好古太寧中以博士徵不就)
(咸和末舉賢良不行咸康初以散騎常侍徵之又不起朝廷就喜諮訪焉喜專心經傳兼覧䜟緯乃著安天論又釋毛詩略注孝經)
(為志林三十篇凡所著述數十萬言行于世)吳喜(南史丨丨傳丨丨臨安人為領軍府吏少知書領軍將軍沈演之使寫起)
(居注寫畢闇誦略皆上口演之嘗作讓表未奏失本喜經一見即寫無所脫漏因薦為主書吏)毛喜(南史丨丨傳丨丨字伯武)
(滎陽人少好學善草隸魏平江陵喜與宣帝俱遷長安文帝嘗謂宣帝曰我諸子皆以伯為名汝諸子宜用叔為稱帝以訪喜喜條)
(自古名賢杜叔英虞叔卿等二十餘人以唘之文帝稱善)崔喜(唐書王績傳績著醉鄉記以次劉伶酒德頌飲至五斗不亂著)
(五斗先生傳刺史丨丨悅之請相見荅曰奈何坐召嚴君平耶卒不詣)
王者喜(易林天王執政歲熟民富國家豐有丨丨有丨)天位喜(参同契九五飛龍丨丨加丨)天下喜(齊民)
(要術日月珥丨丨丨黃庭堅詩楊綰當朝丨丨丨斷碑零落卧秋風)弄麞喜(識林姜度誕子李林甫作手書慶之曰聞有丨)
(丨之丨客視之掩口)忠臣喜(束晳讀書賦頌卷耳則丨丨丨詠蓼莪則孝子悲)蘇張喜(西征賦丨丨丨而詐騁虞)
(芮愧而訟息)貢公喜(廣絶交論王陽登則丨丨丨杜甫詩竊效丨丨丨難甘原憲貧陸游詩平生竊鄙丨丨丨故里但思)
(陶令歸)金印喜(岑参詩鵲随丨丨丨烏傍板輿飛)據鞍喜(杜甫詩蘇侯丨丨丨怱如携葛疆)粉蝶喜
(杜甫詩風輕丨丨丨花暖蜜蜂喧)兒童喜(杜甫詩慣看賓客丨丨丨得食階除鳥鵲馴陸游幽棲詩浴佛丨丨丨繅絲婦)
(女忙)天詔喜(李嘉祐詩氣迎丨丨丨恩發土膏春)六親喜(王建詩雙杯行酒丨丨丨我家新婦宜拜堂)鴛鴦
喜(鮑溶采蓮曲暑衣鮮净丨丨丨作浪舞花驚不起)杏花喜(温庭筠迎春詞碧草含情丨丨丨上林鶯囀游絲起)僮
僕喜(曺鄴詩經時一出門兼俟丨丨丨)猿狖喜(陸龜蒙詩樂静烟靄知忘機丨丨丨)闘草喜(司空圖燈花詩)
(明朝丨丨多應丨剪得燈花自掃眉)漁父喜(錢珝江行詩晚来丨丨丨網重欲收遲)鵷行喜(陳陶送任畹還京詩)
(漢庭鳳進丨丨丨隋國珠還水府貧)宜春喜(王珪宮詞外人争卜丨丨丨奪得金泥各自收)豐年喜(蘇軾喜雨詩秋)
(来定有丨丨丨剰作新詩凖備君陸游久雨詩也知觧送丨丨丨無奈難消永日閒)鄉閭喜(陸游詩未說丨丨丨江山亦有)
(情)鳩婦喜(陸游詩行路雨晴丨丨丨射場草綠雉媒嬌)燕雀喜(范成大新居詩新堂丨丨丨竹籬挂藤蘿)蛩
音喜(范大成詩得得丨丨丨匆匆笑口開)雲林喜(劉因詩相對己忘言一笑丨丨丨)漢歌喜(盧亘題塞河詩)
(卷詩宣房既築丨丨丨越巫抱璧神光起)梁伯喜(蔡邕徙朔方報楊復書昔此徙者故城門校尉丨丨丨南郡太守馬季長)
(多得旋返)
己(居里切身丨爾雅太歲在丨曰屠維)
韻藻正己(中庸丨丨而不求於人則無怨家語言人之惡非所以美己言人之枉非所以丨丨)為己(禮記力惡其不)
(出于身也不必丨丨又貨力丨丨論語古之學者丨丨莊子學以為人教以丨丨王僧孺文德有潤身學斯丨丨)戊己(禮記)
(中央土其日丨丨漢書百官公卿表丨丨校尉元帝初元元年置師古注甲乙丙丁庚辛壬癸皆有正位唯丨丨寄治耳今所置校)
(尉亦無常居故取丨丨為名也梁元帝賦擬都護之丨丨模荆尸之甲裳温庭筠詩風卷蓬根屯丨丨月移松影守庚申)罪己
(左傳禹湯丨丨其興也勃焉杜甫詩一朝自丨丨萬里車書通)夫己(左傳齊公子不順懿公之政不曰公曰丨丨氏)潔已
(論語人丨丨以進與其潔也後漢書張奐傳奐正身丨丨威化大行晉書龔壮傳丨丨自守與鄉人譙秀齊名)總己(論語高宗)
(諒隂百官丨丨以聽于冢宰三年)恭己(論語丨丨正南面而已矣朱子詩放勲始欽明南面亦丨丨)勝己(孟子射者)
(正已而後發發而不中不怨丨丨者反求諸己而已矣晉書王雅傳帝將擢王恭殷仲堪等先以訪雅雅從容曰王恭禀性峻隘無)
(所包容仲堪亦無弘量且幹略不長若委以連率之重據形勝之地必為亂階矣帝以恭等為當時秀望謂雅疾其丨丨故不從二)
(人皆被升用其後竟敗韓詩外傳君子有主善之心而無丨丨之色)舍己(孟子善與人同丨丨從人)枉己(孟子未聞丨丨)
(而正人者也)親己(史記孟嘗君傳孟嘗君客無所擇皆善遇之人人各自以為孟嘗君將丨丨)知己(史記晏嬰傳越)
(石父曰吾聞君子絀于不丨丨而信于丨丨者漢書司馬遷傳士為丨丨者死女為悅己者容虞翻别傳翻放棄南方云自恨疏節)
(骨體不媚犯上獲罪當長沒海隅生無可與語死以青蠅為弔客使天下一人丨丨者足以不恨摭言劉鄴特賜及第常岫賀之曰)
(三十浮名每年皆有九重丨丨曠代所無岑参詩莫愁前路無丨丨天下何人不識君)悅己(見上郤正釋譏虞帝以面從為)
(戒孔聖以丨丨為尤)後己(漢書文帝紀昔先王遠施不求其報望祀不祈其福右賢左戚先民丨丨至明之極也易林先人丨)
(丨所願必得)虚己(漢書五行志周既克殷以箕子歸武王親丨丨而問焉晉書元帝紀帝性簡儉冲素容納直言丨丨待物)
(莊子人能丨丨以遊世其孰能害之韓詩外傳君子盛德而卑丨丨以受人)顓己(漢書地理志沛楚之失急疾丨丨顓一作)
(專漢書劉歆傳若必丨丨守殘黨同門妒道真甚為二三君子不取也張衡文制不丨丨恩不忍割)賣己(漢書酈食其傳齊王)
(田廣聞漢兵至以為食其丨丨乃烹食其)姍己(漢書石顯傳初顯聞衆人匈匈言己殺前將軍蕭望之望之當世名儒恐天下)
(學士丨丨病之)異己(晉書殷顗傳顗見江績以正直為仲堪所斥知仲堪當逐丨丨𣗳置所親因出行散託疾不還莊子世俗)
(之人皆喜人之同乎己而惡人之丨于丨也)同己(見上莊子丨于己為是之異于己為非之)間己(韓非子與之論大人)
(則以為丨丨與之論細人則以為鬻權)嘗己(韓非子論其所愛則以為借資論其所憎則以為丨丨)約己(韓詩外傳)
(屠羊說辭三公之位而反乎屠羊之肆君子聞之曰甚矣哉屠羊子之為也丨丨持窮而處人之國矣梁武帝覇府禁奢令人務退)
(食競存丨丨)責己(韓愈文古之君子其丨丨也重以周其待人也輕以約)繩己(韓愈寄盧仝詩先生事業不可量唯)
(用法律自丨丨)祖己(書丨丨曰唯先格王正厥事序高宗祭成湯有飛雉升鼎耳而雊丨丨訓諸王作高宗肜日)孝己
(莊子人親莫不欲其子之孝而孝未必愛故丨丨憂而曾参悲)妲己(晉語殷辛伐有蘇有蘇氏以丨丨女焉丨丨有寵于是乎)
(與膠鬲比而亡殷史記殷紀帝紂好酒淫樂嬖于婦人愛丨丨妲己之言是從)
過稱己(禮記善則稱親丨則丨丨則民作孝)不如己(論語無友丨丨丨者)
增直己(禮記歌者丨丨而陳德也南史蕭引傳君子正身以明道丨丨以行義)動己(禮記丨丨而天地應焉)克
己(禮記丨丨復禮仁也東京賦思仲尼之丨丨履老氏之常足一作尅晉書祖逖傳躬自儉約勸督農桑丨丨務施不畜資産荀)
(悅昌邑王論丨丨恕躬好問力行)卑己(禮記丨丨而尊人小心而畏義)賤己(禮記君子貴人而丨丨)反己(左傳)
(陳轅宣仲怨鄭申侯之丨丨於召陵故勸之城其賜邑)修己(左傳丨丨而不責人則免于難論語丨丨以敬又宋書符瑞志)
(帝禹有夏氏母曰丨丨出行見流星貫昴夢接意感既而吞神珠丨丨背剖而生禹于石紐又圖繪寳鑑程丨丨其先冀州人祖大)
(曆中任越中醫學博士時周昉任越州長史遂命丨丨師事之盡得其畫人物口授之妙尤精山水花竹)由己(左傳善敗丨丨)
(論語為仁丨丨南史王僧虔傳嘗有書誡子曰重華無嚴父放勛無令子亦各丨丨耳)奉己(左傳蒍臣實為令尹丨丨而已)
歸己(齊語桓公知諸侯之丨丨也故使輕其幣而重其禮孟子視天下悅而丨丨猶草芥也惟舜為然)處己(晉語公禦)
(秦師令韓簡視師曰師少于我闘士衆公曰何故簡曰以君之出也丨丨入也煩己饑食其糴三施而無報故来今又擊之秦莫不)
(愠晉莫不怠闘士是故衆)從己(晉語欲人之愛己也必先愛人欲人之丨丨也必先從人)封己(晉語君子比而不别比德)
(以贊事比也引黨以丨丨利己而忘君别也杜甫詩黠吏因丨丨公才或守雌)行己(論語丨丨有恥家語貴之不喜賤之不怒)
(苟利于民矣廉于丨丨是澹臺滅明之行也晉書孝友傳敘王偉元之丨丨許季義之立節)有己(史記孔子世家為人子者)
(毋以丨丨為人臣者毋以丨丨)適己(史記莊子傳其言洸洋自恣以丨丨)合己(史記汲黯傳黯為人性倨少禮不能容人)
(之過丨丨者善待之不丨丨者不能忍見士亦以此不附焉)小己(史記司馬相如傳贊小雅譏丨丨之得失其流及上注韋)
(昭曰小雅云人志狭小先道己之憂苦其流乃及上政之得失者)彼己(史記匈奴傳世俗之言匈奴者患其徼一時權而務)
(澗納其說以便偏指不参丨丨梁簡文帝文丨丨之譏何懼尸素之誡知慙)軋己(漢書刑法志秦人能四世有勝于天下然)
(未有安制矜節之理也故雖地廣兵強鰓鰓然常恐天下之一合而共丨丨也)詈己(漢書馮衍傳贊夫納妻皆知取丨丨者而)
(取士則不能何也豈非反妒情易而恕義情難)似已(後漢書鄭康成傳康成唯有一子益恩孔融在北海舉為孝廉及融為黃)
(巾所圍益恩赴難隕身有遺腹子康成以其手文丨丨名之曰小同莊子厲之人夜半生其子遽取火而視之汲汲然唯恐其丨丨)
(也又五聲丨丨耳不聰)屈己(後漢書鄭興傳疏曰願陛下上師唐虞下覧齊晉以成丨丨從衆之德以濟羣臣讓善之功晉)
(書李雄傳昔武王素甲觀兵晉襄墨絰從戎豈所願哉為天下丨丨故也陳書高祖紀人謀是與丨丨從萬物之心天意斯歸鞠躬)
(奉百靈之命申鍳聖王丨丨以申天下之樂王融法明頌啓應務丨丨則仁兼旦奭随方申道則慧一净名)惜己(後漢書杜)
(密傳劉勝位為大夫見禮上賓而知善不薦聞惡無言隐情丨丨自同寒蟬此罪人也)損己(魏志管輅傳未有丨丨而不光)
(大行非而不傷敗)静己(晉書明帝紀詔曰吴時將相名賢之胄有能纂修家訓又忠孝仁義丨丨守真不聞于時者州郡中)
(正急以上聞)謙己(晉書陸機傳論丨丨以安百姓敦惠以致人和)鬻己(晉書王育傳少孤貧為人傭牧羊時有暇即折)
(蒲學書忘而失羊為羊主所責育將丨丨以償之同郡許子章聞而嘉之代育償羊給其衣食使與子同學遂博通經史)傾己
(晉書姚興載記興如三原顧謂羣臣曰吾應天明命跨據中原自流沙以東淮漢以北未嘗不丨丨招求冀匡不逮)勵己(晉書)
(慕容德載記論崇儒術以弘風延讜言以丨丨舊唐書李嶠傳御史出持霜簡入奏天闕其于丨丨自修奉職存憲比于他吏可相)
(百也)立己(陳書司馬申傳忠肅在公清正丨丨)輕己(南史謝朓傳朓嘗輕江祏為人祏嘗詣朓朓因言有一詩呼左右取)
(既而便停祏問其故云定復不急祏以為丨丨搆而害之)附己(南史袁淑傳劉湛欲其丨丨而淑不為改意由是大相乖戾)
自己(南史任昉傳在郡以清潔著名欲營佛齋調楓香二石始入三斗便出教長斷曰與奪丨丨不欲遺之後人)矜己
(隋書煬帝紀論恃才丨丨傲猥明德張藴古大寳箴勿謂我尊而傲賢侮士勿謂我知而拒諫丨丨)臨己(隋書劉子翊傳繼母)
(慈母夲實路人丨丨養己同之骨血)養已(見上莊子虎之與人異𩔖而媚丨丨者順也文中子古之從仕者養人今之從仕者)
(丨丨)益己(舊唐書陸象先傳為政者理則可矣何必嚴刑樹威損人丨丨)苦己(舊唐書元稹傳始自為學至于昇朝無朋)
(友為臣吹嘘無親戚為臣援庇莫非丨丨實不因人獨立性成遂無交結)私己(唐書李勣傳論天子畏大臣依違不專委誠取)
(决惟議是聽勣乃丨丨畏禍從而導之司空圖詩陽和含煦潤卉木競紛華嘗為衆所悅丨丨汝何誇)𩔖己(唐書虞世南傳)
(文章婉縟慕僕射徐陵陵自以丨丨由是有名)留己(唐書來瑱傳上元三年詔瑱還瑱安襄漢士亦宜其政因諷衆丨丨而外)
(示行至鄧復詔歸鎮)雪己(唐書顔真卿傳李希烈陥汝州把建言真卿四方所信若往諭之可不勞而定詔可既見希烈宣詔)
(旨希烈逼使上疏丨丨真卿不從)圖己(五代史安重誨傳孟知祥鎮西川董璋鎮東川皆有異志重誨每事裁抑務制其姦)
(心二人覺之以為丨丨)無己(莊子至人丨丨神人無功聖人無名)建己(莊子夫無知之物無丨丨之患)忘己(莊子)
(有治在人忘乎物忘乎天其名為丨丨沈約郊居賦得丨丨于茲日豈期心于来報又詩我是秉至德丨丨用堯心)去己(莊子)
(慎到棄知丨丨而緣不得己泠汰于物以為道理)緩己(韓非子西門豹之性急故佩韋以丨丨董安于之心緩故佩弦以自)
(急)明己(呂氏春秋人皆知說鏡之丨丨也而惡士之丨丨也鏡之丨丨也功細士之丨丨也功大)順己(釋名掣制也制)
(頓之使丨丨也)就己(釋名懷回也本有去意回来丨丨也)過己(?夫論近古以来自外及内其争功名妒丨丨者豈希也)
及己(本草丨丨生山谷隂虛軟地其草一莖莖頭四葉隙著白花根似細辛而黑)防己(夲草丨丨一名觧離生漢中川)
(谷是療風水要藥治風用木丨丨治水用漢丨丨)黜己(顔氏家訓素暴悍者欲其觀古人之小心丨丨齒弊舌存含垢藏疾)
(尊賢容衆薾然沮喪若不勝衣也)恕己(楚辭羌内丨丨以量人兮各興心而嫉妒又唐書袁丨丨傳袁丨丨滄州東光人仕)
(累司刑少卿知相王府司馬與誅二張又從相王統南衙兵備非常以功加銀青光祿大夫中書侍郎同中書門下三品封南陽郡)
(公未幾拜中書令特進南陽郡王罷政事)遺己(難蜀父老蓋聞中國有至仁焉德洋恩普物靡不得其所今獨曷為丨丨)審
己(聖主得賢臣頌共惟春秋法五始之要在乎丨丨正統而已)供己(荅賓戲委命丨丨味道之腴)當己(荅賓戲器)
(不賈于丨丨用不效于一世)保己(幽通賦終丨丨而貽則兮里上仁之所廬)諠己(幽通賦朝貞觀而夕化兮猶丨丨而)
(遺形)徇己(崔駟達旨游不論黨苟以丨丨汗血競時利合而友)讃己(崔駟達旨進不黨以丨丨退不黷于庸人)勤己
(東京賦供禘郊之粢盛必致思乎丨丨)竭己(張衡與崔瑗書丨丨精思以揆其義)倖己(張衡賦毋綿孿以丨丨兮思百)
(憂以自疹)揚己(王逸楚辭章句論者以為露才丨丨怨刺其上強非其人殆失厥中矣)任己(蔡邕釋誨樂天知命持神)
(丨丨)違己(陶潛詩紆轡誠可學丨丨詎非迷)量己(謝瞻詩丨丨畏友朋勇退不敢進)非己(謝朓賦信禔福之丨)
(丨寧悔禍其如見沈約文惟至人之丨丨固物我而兼忘)尊己(韓愈原毁夫是之謂不以衆人待其身而以聖人望于人吾未)
(見其丨丨也)閔己(韓愈有丨丨賦)顧己(孟郊上張徐州詩丨丨誠拙訥干名己蹉跎)誓己(王建山中寄及第故)
(人書還君丨丨書歸我學仙方)雍己(史記殷紀帝小甲崩帝丨丨立是為帝丨丨)師己(左傳有鸜鵒來巢書所無也丨)
(丨曰異哉注丨丨魯大夫史記孔子世家季桓子受齊女樂三日不聽政孔子遂行宿乎屯而丨丨送曰夫子則非罪)齊己
(全唐詩話僧貫休與丨丨齊名)
貳於己(左傳既而大叔命西鄙北鄙丨丨丨)不失己(莊子惟至人乃能遊于世而不僻順人而丨丨丨)左右
己(世說顧榮在雒昜嘗應人請覺行炙人有欲炙之色因輟己施焉後邅亂渡江每經危急常有一人丨丨丨問其所以乃受炙)
(人也)不安己(世說庾公乘馬有的盧或語令賣去庾云賣之必有買者即復害其主寧可丨丨丨而移于他人哉)
夢天壓己(左傳初穆子去叔孫氏適齊娶于國氏生孟丙仲壬丨丨丨丨弗勝顧而見人黑而上僂深目而豭喙號之曰)
(牛助余乃勝之旦而皆召其徒無之且曰志之)
紀(居里切極也會也事也理也識也亦經丨又十二年曰丨又姓)
韻藻五紀(書四丨丨一曰歲二曰月三曰日四曰星辰五曰歴數莊子丨丨六位將何以為别乎注六位君臣父子夫婦)
(又蘇軾蘇州閭丘江君二家飲酒詩丨丨歸来鬢未霜十眉環列坐生光)人紀(書先王肇修丨丨從諫弗咈禮記毋亂丨之丨)
(漢書揚雄傳上世之士人綱丨丨王融策秀才文天爵具修丨丨咸事李迥秀裴府君神道碑祖德伊何冠乎丨丨)三紀(書既)
(歴丨丨世變風移南史玉弘之傳至若王弘之拂衣歸耕踰歴丨丨孔淳之隐約窮岫自始迄今)天紀(書俶擾丨丨傳紀謂)
(日時司所主也晉書天文志丨丨九星在貫索東九卿也主萬事之紀理怨訟也宋史天文志丨丨一星在外厨南主禽獸之齒張)
(衡週天大象賦却睇女牀前瞻丨丨蔡邕釋誨消息盈冲取諸丨丨張淵觀象賦左則丨丨槍棓攝提大角王勃春思賦朝昇王署)
(調丨丨夕憩金閨奉帝綸儲光義詩丨丨唘真命君生臣亦生又晉書郤詵傳夫賢者丨地之丨品物之宗)綱紀(詩勉勉我)
(王丨丨四方史記夏禹紀亹亹穆穆為丨為丨後漢書律歴志巍巍乎若道天地之丨丨帝王之壯事是以聖人寳焉君子勤之又)
(張升傳仕郡為丨丨以能出守外黃令吳志陸遜傳遜少孤随從祖廬江太守康在官袁術與康有隙將攻康康遣遜及親戚還吴)
(遜年長于康子續數歲為之丨丨門戸晉書樂志凡樂之道五聲八音六律十二管為之丨丨云舊唐書職官志尚書都省掌舉諸)
(司之丨丨與百僚之程式以正邦理以宜邦教又刑法志國之丨丨在乎生殺參同契子午數合三戊巳號稱五三五既和諧八石)
(正丨丨王勃南郊頌序竊瀛海之風波弄乾坤之丨丨)國紀(詩滔滔江漢南丨之丨左傳無或如臧孫紇干丨之丨犯門斬)
(關國語夫禮丨之丨也親民之結也善德之建也後漢書蔡邕傳善人丨之丨也制作民之典也管子擇其好名因使長民好而不)
(已是以為丨丨)月紀(禮記季冬之月日窮于次丨窮于丨注紀會也疏丨窮于丨者去年季冬月與日相會于玄枵至此月窮)
(盡還復會于玄枵故云丨窮于丨梁簡文帝菩提𣗳頌序東邁日枝西踰丨丨北齊北郊歌日次丨丨方極九州萬邦獻力)雲
紀(左傳郯子来朝昭子問焉曰少皥氏鳥名官何故也郯子曰昔者黃帝氏以丨丨故為雲師而雲名炎帝氏以火紀故為火師)
(而火名共工氏以水紀故為水師而水名太皥氏以龍紀故為龍師而龍名梁簡文帝七勵鳥變龍工鳳書丨丨庾信華林園馬射)
(賦序丨丨御官鳥司從職)火紀(見上隋書音樂志五味相資丨為丨)水紀(見上)龍紀(見上又唐書昭宗紀丨丨元年)
(正月癸巳大赦改元)星紀(左傳春無冰梓慎曰今兹宋鄭其饑乎歲在丨丨而淫于玄枵以有時菑隂不堪陽蛇乘龍龍宋鄭)
(之星也宋鄭必饑漢書律歷志玉衡杓建天之剛也日月初纏丨之丨也晉書天文志自南斗十二度至須女七度為丨丨于辰在)
(丑吳越之分野屬揚州又律歴志曩自開闢清濁始分則日月五星聚于丨丨唐書天文志丨丨得雲漢下流百川歸焉析木為雲)
(漢末派山河極焉故其分野自南河下流窮南紀之曲東南負海為丨丨自北河末派窮北紀之曲東北負海為析木負海者以其)
(雲漢之隂也参同契河鼓臨丨丨兮人民皆驚駭張華感婚賦逼来年之將至兮迨丨丨之未移楊炯王公神道碑天垂兮丨丨地)
(運兮交趾)陳紀(漢書賈誼傳立經丨丨輕重同得後可以為萬世法程又後漢書丨丨傳紀字元方亦以至德稱閨門廱和後)
(進之士皆推慕其風遭父憂殆將滅性豫州刺史表上尚書圖象百城以厲風俗)連紀(漢書李尋傳月者衆隂之長銷息見)
(伏百里為品千里立表萬里丨丨注品同也言百里内數度同也千里則當立表度其景萬里則繼其夲所起紀其宿度也)年
紀(晉書矮人傳不知正歲四節但計秋收之時以為丨丨兩都賦序神雀五鳳甘露黃龍之瑞以為丨丨謝靈運山居賦爰暨山)
(棲彌歷丨丨李白明堂賦序經始明堂丨丨總章按總章高宗年號)二紀(管子三飯二斗左執虚豆右執挟七周還而視唯嗛)
(之視同嗛以齒周則有始柄尺不跪是謂丨丨又張衡賦倚招搖攝提以低回剹流兮察丨丨五緯之綢繆矞皇又王胄詩思之宛)
(如昨倏焉逾丨丨宋之問詩兩朝賜顔色丨丨陪遊宴蕭穎士詩丨丨尚雌伏徒然忝先進杜甫詩倏忽向丨丨奸雄多是非)女
紀(淮南子日至于丨丨是謂大還注丨丨西北隂地)八紀(素問天有丨丨地有五里楊炯渾天賦部之以三門張之以丨)
(丨)亂紀(陸機浮雲賦朱絲丨丨羅袿失領)萬紀(顔延之詩丨丨載絃吹千歲託旒旌又唐書權丨丨傳丨丨悻直廉)
(約擢治書侍御史房玄齡王珪掌内外官考丨丨劾其不平太宗以為不阿貴近繇是奬禮徙吴王長史王畏其直善遇之齊王祐)
(不奉法乃徙為祐長史丨丨驟諫不入即條過失以聞祐恐與所嬖謀殺之)窮紀(庾信詩吹律將迴丨丨微陽欲動細泉)
兩紀(韓愈落齒詩儻常歲一落自足攴丨丨)律紀(蘇軾詩老將練兵精丨丨)
小作紀(法言大作綱丨丨丨如綱不綱紀不紀雖有羅網惡得一日而正諸)
增經紀(書四五紀疏五紀者五事為天時之丨丨也後漢書卓茂傳凡人之生羣居雜處故有丨丨禮義以相交接蜀志楊)
(戲傳與巴西韓儼黎韜童幼相親厚後儼痼疾廢頓韜無行見捐戲丨丨振恤恩好如初晉書天文志大角在攝提間大角者天王)
(座也又為天棟正丨丨也又范陽王康綏傳子虓少好學馳譽研考丨丨清辯能言論管子天地之位有前有後有左有右聖人法)
(之以建丨丨江賦丨丨天地錯綜人術韓愈詩大哉立天地丨丨肖營腠又祭馬僕射文東征淮蔡相臣是使公兼邦憲以副丨丨)
有紀(詩終南何有丨丨有堂傳紀基也堂畢道平如堂也又東觀漢記亦眉入長安鄧禹乘勝獨克而師行丨丨賈誼治安策)
(使父子有禮六親丨丨)民紀(禮記夫禮坊民之淫章民之别使民無嫌以為丨丨者也顔延之詩旁緝丨丨仰緯天經江淹)
(表軒轅陟祈首出庶物顓頊登庸作為丨丨)六紀(禮記疏六藝論云遂皇之後歴丨丨九十一代至伏犠按廣雅云一紀二)
(十七萬六千年方叔機注丨丨者九頭紀五龍紀攝提紀合洛紀連通紀叙命紀凡丨丨也又易林五經丨丨仁義所存白虎通丨)
(丨者謂諸父兄弟族人諸舅師長朋友也又三綱法天地人丨丨法六合潛夫論朋友之際義存丨丨攝以威儀講習王道)七
紀(左傳天以丨丨注二十八宿四七)數紀(史記周紀不過十年丨之丨也)本紀(史記五帝丨丨贊余并論次擇其言)
(尤雅者故著為丨丨書首又自序略推三代錄秦漢上記軒轅下至于兹著十二丨丨)統紀(史記高祖功臣年表帝王者各)
(殊禮而異務要以成功為丨丨豈可緄乎魏志王㫤傳聖主明于任賢略舉黜陟之體以委逹官之長而總其丨丨故能否可得而)
(知也晉書文帝紀綏援有衆分命興師丨丨有方用緝寧淮浦)成紀(史記三皇紀太皥庖犠氏母曰華胥履大人跡于雷澤而)
(生庖犠于丨丨又孝文帝紀十五年黃龍見丨丨漢書地理志天水郡縣丨丨崔珏哭李商隐詩丨丨星郎字義山又顔延之宋元)
(皇后策文發音在詠動容丨丨)受紀(史記自序十一月甲子朔旦冬至天歴始改建于明堂諸神丨丨注告于百神與天下更)
(始著紀于是)譜紀(史記自序丨丨不明有司靡踵)周紀(漢書藝文志小說家臣夀丨丨七篇注項國圉人宣帝時)見
紀(漢書酷吏傳贊自是以至哀平酷吏衆多然莫足數此其知名丨丨者也)褒紀(漢書外戚恩澤侯表其餘后父據春秋丨)
(丨之義帝舅緣大雅申伯之意浸廣博矣)歴紀(漢書律歴志故自殷周皆創業改制咸正丨丨服色從之順其時氣以應天道)
(高士傳薄炊經旬彫裘丨丨張衡駁圖䜟疏永元中清河宋景遂以丨丨推言水灾後皆無效)大紀(漢書律歴志歴者天地之)
(丨丨)帝紀(漢書李尋傳紫宫極樞通位丨丨太微四門廣開大道後漢書崔駰傳古者隂陽始分天地初制皇綱云緒丨丨乃)
(設南史周捨傳時議國史疑文丨丨傳之名捨以為丨丨之籠百事如乾象之包六爻今若追而為紀則事無所包若直書功德則)
(傳而非紀應于上紀之前略有仰述從之)皇紀(後漢書祭祀志贊淫乃國紊典惟丨丨肇自盛敬孰崖厥始)度紀(後漢)
(書崔寔傳夫熊經鳥伸雖延歴之術非傷寒之理呼吸吐納雖丨丨之道非續骨之膏)漢紀(後漢書荀悅傳帝以班固漢書)
(文繁難省乃令悅依左氏傳體以為丨丨三十篇唐書李大亮傳大宗賜荀悅丨丨曰悅論議深博極為政之體公宜繹味之又晉)
(書袁宏傳撰後丨丨三十卷)一紀(魏志管寧傳德侔三皇化溢有唐久荷渥澤積祀丨丨文心雕龍張衡研京以十年左思)
(練都以丨丨雖有巨文亦思之緩也杜甫詩丨丨出西蜀于今向南斗韓愈詩先生結髮憎俗徒閉門不出動丨丨柳宗元詩投荒)
(垂丨丨新詔下荆扉)恩紀(蜀志先主傳孫權進妹固好先主至京見權綢繆丨丨南史蒯恩傳撫士卒甚有丨丨齊民要術十)
(二月請召宗族婚姻賓旅講好和禮以篤丨丨盧思道詩薄命叨丨丨微軀竊自陵杜牧詩予亦何為者亦受公丨丨)禮紀
(晉書樂志爰立典制爰修丨丨孔融薦謝該書宜得名儒典綜丨丨)定紀(晉書天文志武帝時太史令陳卓總甘石巫咸三家)
(所著星圖大凡二百八十三官一千四百六十四星以為丨丨今略其昭昭者以備天官云)晉紀(晉書徐廣傳勒成丨丨凡)
(四十六卷表上之)順紀(隋書虞世基傳雖復丨丨合符之后望雲就日之君且修戰于版泉亦治兵于丹浦)鳳紀(隋書)
(經籍志先聖據龍圖握丨丨南面以君天下者咸有史官以紀言行梁簡文帝大愛敬寺銘功昭丨丨德契雲名梁元帝賦包河圖)
(與洛書括龍官乎丨丨顔師古明堂議丨丨龍官譬畎澮于溟渤随山練石慚培塿于方壺李嶠上皇帝册文昔者仗牛之主是曰)
(犠皇名鳥之君仍題丨丨杜甫詩丨丨編生日龍池塹劫灰)四紀(北史韋世康傳與子弟書曰吾生因緒餘夙霑纓弁驅馳)
(不已丨丨于兹駱賓王上司列太常伯唘儀天聳幹横九霄而拓基浸地開源控丨丨而疏派李商隐詩如何丨丨為天子不及盧)
(家有莫愁)坤紀(舊唐書音樂志八蜡開祭萬物咸祀上極天維下窮丨丨)畢紀(唐書地理志貞元宰相賈耽考方域道里)
(之數最詳從邊州入四夸通譯于鴻臚者莫不丨丨)地紀(唐書天文志夫雲漢自坤抵艮為丨丨北斗自乾携巽為天綱其分)
(野與帝王相值皆五帝墟也莊子此劍上决浮雲下絶丨丨諸葛亮梁父吟力能排南山文能絶丨丨庾信詩握衡平丨丨觀象正)
(天樞唐太宗望海詩積流横丨丨疏派引天潢)官紀(唐書杜佑傳神龍中丨丨蕩然有司大集選者既無闕員則置員外官二)
(千人自是以為常)銘紀(唐書權德輿傳其文雅正當時公卿侯王功德卓異者皆所丨丨)邦紀(宋史樂志赫赫英皇)
(總提丨丨)倫紀(元史仁宗皇后傳上以承宗祏之重下以敘丨丨之常)九紀(汲冡周書順道丨丨又丨丨咸當又丨丨)
(一辰以紀日二宿以紀旬三日以紀德四月以紀刑五春以紀生六夏以紀長七秋以紀殺八冬以紀藏九歲以紀終)道紀
(老子能知古始是謂丨丨)治紀(韓子道者萬物之始是非之紀也是以明君守始以知萬物之源丨丨以知善敗之端)易
紀(易林天地丨丨日月更始)妙紀(高士傳蒲衣丨丨德與天侔)倍紀(西京雜記五絲為䌰倍䌰為升倍升為&KR0008;倍&KR0008;)
(為紀丨丨為緵)冥紀(十六國春秋命也歸自天委化任丨丨)幽紀(十六國春秋灼灼羣位落落丨丨設官分職㒺不悉)
(置)衡紀(十六國春秋勾芒遇春正丨丨運玉瓊謝惠連擣衣行丨丨無淹度晷運倏如催洪适詩丨丨直西躔雲章斜左界)
循紀(法書要錄所學正書宜以殷鈞范懷約為主方正丨丨修短合度)姓紀(玉海古三墳有丨丨一篇)無紀(楚辭)
(紛容容之無經兮㒺芒芒之丨丨)辟紀(劉向九歎背三五之典刑兮絶洪範之丨丨)推紀(張衡週天大象賦是丨丨)
(于變節是正綱于大同)表紀(張衡歷議考之丨丨差謬數百)十紀(幽通賦皇丨丨而鴻漸兮有羽儀于上京沈約郊居)
(賦同河濟之重世踰班生之丨丨)同紀(李尤弧矢銘弧矢協并八極丨丨)神紀(蔡邕為陳留縣上孝子狀丨丨騁于)
(無方淑暢洽于羣生江淹為蕭侍中表臣聞天地之大德曰生聖人之大寳曰位將以唘廓靈緯崇𣗳丨丨)踰紀(王粲柳賦)
(歷春秋以丨丨行復出于斯鄉周權詩歲月忽丨丨)積紀(魏都賦推鋒丨丨鋩氣彌銳)絶紀(陸機文舉修網之丨丨紐)
(大音之觧徽)總紀(陸雲詩百川丨丨四海合源)纂紀(孫拯詩五龍戢號雲鳥丨丨)遐紀(潘岳文我聞積善神)
(降之吉宜享丨丨長保天秩)承紀(潘岳詩神農更王軒轅丨丨)來紀(曹毘文今載忽已暮丨丨奄復仍)前紀
(謝靈運山居賦國史以載丨丨家傳以申世模)遙紀(鮑照河清頌伏靈丨丨閟貺遐年)鳥紀(梁簡文帝南郊頌序龍宫)
(弱言之后合揆于蒼昊丨丨垂衣之君昭格于上帝又菩提樹頌丨丨稱祥龍書表慶)丹紀(任昉文綠圖丨丨金簡玉筐)
南紀(江淹王侍中為南蠻校尉詔贊政丨丨播惠西夏李百藥詩東流既瀰瀰丨丨信滔滔杜甫詩相國生丨丨金璞無留礦)
(杜牧詩惟帝憂丨丨搜賢與大藩龔璛詩山高見衡岳江遠會丨丨)遠紀(江淹為蕭太傅謝追贈父祖表惠彼丨丨澤演慶世)
河紀(江淹文遙裔洛符雜沓丨丨)往紀(沈約詩依依丨丨盈霏霏来思結)木紀(沈約鼓吹曲丨丨謝火運昌)
百紀(吳均檄江神文貫緯丨丨薦歷千春徐陵徐則法師碑丨丨遊龜皆登蓮葉千齡夀鶴或舞松枝)干紀(徐陵陳公)
(九錫文象恭無赦丨丨必誅杜甫紫薇仙閣文今聖主誅丨丨康大業又大食刀歌賊臣惡子休丨丨魑魅魍魉徒為爾)乾紀
(魏收文握茲丨丨執斯地綱)從紀(庾信徵調曲攝提以之而丨丨玉燭于是而文明)暮紀(唐太宗除夜詩歲隂窮丨)
(丨獻節唘新芳)鼇紀(王勃乾元殿頌序鵬霄上廓瓊都開紫帝之庭丨丨下清珍野闢黃靈之館)開紀(王勃乾元殿頌)
(紫鵷丨丨丹虬聳秩)歲紀(李嶠神龍歴序八十一寸為日分徒言精密六百八年為丨丨終非允當)瑞紀(李嶠宣州大雲)
(寺碑頒其丨丨所以旌識善緣𣗳其階梯所以津梁法俗)叶紀(李嶠神龍歴序昔者龍負河圖八卦列明時之象龜呈洛字九)
(疇開丨丨之文)握紀(李百藥封建論陛下丨丨御天膺期唘聖獨照宸衷永懷前古楊炯百泉孫令李君神道碑廵河并洛丨)
(丨提衡)祕紀(謝偃正名論該丨丨于千載釋凝滯于萬古)選紀(韓愈太學生何蕃傳京師諸生以薦蕃名文說者不)
(可丨丨)行紀(司空圖詩丨丨添新夢羇愁甚往年)通紀(蔡襄詩編年作丨丨起周迄炎宋)半紀(楊時詩憶昨相)
(逢鳳山址駒隙駸駸餘丨丨)炎紀(范成大重遊南嶽詩駿奔灊霍左右輔好生不殺扶丨丨)西紀(貢師泰黃河行或云)
(崑崙之山出丨丨元氣融結自兹始)逢紀(魏志袁紹傳審配丨丨與辛評郭圖争權注英雄記曰紀字元圖初紹去董卓出奔)
(與許攸及紀俱詣冀州紹以紀聰達有訃策甚親信之)朱紀(晉書范隆傳與上黨丨丨友善嘗共紀遊山見一父老于窮澗)
(之濱父老曰二公何為在此隆等拜之仰視則不見後與紀依于劉元海元海以隆為大鴻臚紀為太常並封公)
汁光紀(禮記祈榖于上帝疏春秋緯文𬗋微宫為大帝太微為天庭中有五帝座是即靈威仰赤熛怒白招拒丨丨丨含樞)
(紀祈榖郊天各祭所感之帝殷人則祭丨丨丨周人則祭靈威仰按汁音協亦作叶)含樞紀(見上)上下紀(左傳禮丨)
(丨之丨天地之經緯也)文物紀(左傳夫德儉而有度登降有數丨丨以丨之聲名以發之以臨照百官百官于是乎戒懼)
(而不敢易紀律張文琮詩紛綸丨丨丨煥爛聲明𤼵又舊唐書天文志古之哲王法垂象以施化考庶徵以致理以授人時以考物)
(紀)中和紀(史記樂書樂者天地之齊丨丨之丨注紀總要之名)十二紀(史記呂不韋傳呂不韋使其客人著所聞)
(集論以為八覽六論丨丨丨二十餘萬言)五音紀(史記田敬仲世家騶忌子曰何獨語音夫治國家而弭人民皆在其中王)
(曰若夫語丨丨之丨信未有如夫子者也若夫治國家而弭人民又何為乎絲桐之間)為宫紀(漢書律歷志聲者中于宮)
(觸于角祉于徵章于商宇于羽故四聲丨丨丨也)狀人紀(後漢書應劭傳初父奉為司隸時並下諸官府郡國各上前人)
(像贊劭乃連綴其名錄為丨丨丨)六律紀(参同契日合五行精月受丨丨丨)不貳紀(阮籍逹莊論夫均淳固丨)
(丨其丨)洪族紀(陸雲詩振振孫子丨丨之丨)皇典紀(孫拯詩乃遷華閣丨丨斯丨)羣隂紀(楊炯渾天)
(賦月也者丨丨之丨上天之使異姓之王后妃之事)軒轅紀(杜甫詩鳳歷丨丨丨龍飛四十春)張文紀(後漢書丨)
(綱傳綱字丨丨)陸公紀(吳志丨績傳績字丨丨晉書天文志諸論天者雖多然精于隂陽者張平子丨丨丨之徒咸以為推)
(步七曜之道度歴象昏明之證候)徐仁紀(舊唐書隐逸傳丨丨丨聖歴中徵拜左拾遺三上書論得失不納遂移病歸神)
(龍初又徵拜左補闕三上書又不省求出授靈昌令)李伯紀(宋史丨綱傳綱字丨丨)
跪(渠委切䠆丨一作&KR0146;又去委切)
韻藻長跪(古詩丨丨問故夫新人復何如獨孤及贈韓郎中詩丨丨讀書心暫緩短章投我曲何高張籍樂府上堂謝姑)
(嫜丨丨請離辭袁桷詩分行獻瓜果傳醴復丨丨)
主客跪(禮記丨人跪正席丨丨撫席而辭)蟹八跪(荀子丨丨丨而二敖)
羔食必跪(春秋繁露丨丨于其母丨丨而受之𩔖知禮者)
增習跪(隋書禮儀志教士手使習持五兵之便戰闘之備教士足使丨丨及行列嶮危之塗)列跪(元史楊恭懿傳恭懿)
(赴闕入見詔于太史院改歴是日方丨丨未讀奏帝命許衡及恭懿起曰卿二老毋自勞也)拜跪(十六國春秋義和二年李)
(順奉使至涼蒙遜延至庭中箕坐隐几無動起之状順正色曰此叟無禮握節將出蒙遜追止之曰傳聞朝廷有不拜之詔是以敢)
(自安耳若太常曰爾丨爾丨而不祗命斯小臣之罪矣)累跪(傅毅文浮騰丨丨跗蹋摩跌)擎跪(蔡襄親祀南郊詩龍)
(章采藻瓉爵丨丨)起跪(李孝光詩白石如白羊丨丨變化速)祝跪(左傳王奪子禽丨丨與詹父田注三子周大夫)寗
跪(左傳衛侯入放公子黔牟于周放丨丨于秦注丨丨衛大夫)
授玉跪(韓詩外傳晏子䀻魯下堂則趨丨丨則丨)玉女跪(杜甫詩焚香丨丨丨霧裏仙人来)
技(渠綺切藝也說文巧也)
韻藻薄技(史記貨殖傳灑削丨丨也而郅氏鼎食夲事詩明皇召李白白飲酒已醉既至拜舞頽然曰寧王賜臣酒今已)
(醉倘陛下賜臣無畏始可盡臣丨丨司馬遷報任少卿書主上幸以先人之故使得奏丨丨出入周衛之中江淹思北歸賦伊小人)
(之丨丨奉君子而輸力李嶠上高長史唘曾將丨丨見知思以庸音自效)長技(漢書晁錯傳匈奴之丨丨三中國之丨丨五管)
(子明主操術任臣下使羣臣效其智能進其丨丨)殊技(後漢書張衡傳與世丨丨固孤是求莊子騏驥驊騮一日而馳千里)
(捕鼠不如狸狌言丨丨也)小技(北史李渾傳嘗謂魏收曰雕蟲丨丨我不如卿國典朝章卿不如我杜甫詩文章夲丨丨於道)
(未為尊)五技(荀子&KR0008;蛇無足而飛鼯鼠丨丨而窮說文碩鼠丨丨能飛不能上屋能遊不能渡谷能緣不能窮木能走不能)
(先人能穴不能覆身黃庭堅演雅丨丨鼯鼠笑鳩拙百足馬蚿憐鱉跛)絶技(荅賓戱離婁眇目於毫分逢蒙丨丨於弧矢射)
(雉賦揆懸刀騁丨丨)末技(幽通賦操丨丨猶必然兮矧躭躬於道真張華勵志詩丨丨之妙動物應心)
無他技(書斷斷兮丨丨丨陳季詩自知報國丨丨丨賴有詩書可策勲又韓愈送高閑上人序往時張旭善草書不治他技)
屠龍技(莊子朱洴漫學丨丨于支離益殫千金三年丨成而無所用其巧陸游詩一生未售丨丨丨萬里猶思汗馬功)黔
驢技(柳宗元三戒黔無驢有好事者舟載以入放之山下虎見之龐然大也往来視之覺無異能稍近益狎蕩倚衝冒驢不勝)
(怒蹄之虎因喜曰技止此耳因跳踉大[口闞]盡其肉乃去)
增竒技(書作為丨丨淫巧晉書李光傳以駞二萬餘頭致外國珍寳及丨丨異戲殊禽怪獸千有餘品唐書選舉志唐興天)
(子自詔四方德行才能文學之士或高蹈幽隐與其不能自逹者下至軍謀將略翹關拔山絶藝丨丨莫不兼取尸子作淫聲異服)
(丨丨竒器以疑衆薛能昇平詞丨丨皆歸朴征夫亦服田)有技(書人之丨丨若己有之)尚技(禮記丨丨而賤車則民興)
(藝注尚有能而不吝于賜車則民興於習藝)執技(禮記丨丨以事上射御也)伐技(左傳小人丨其丨以馮君子潘尼安)
(身論君子務能小人丨丨)方技(史記倉公傳意家居詔問故太倉長臣意丨丨所長及所能治病者具悉而對漢書藝文志丨)
(丨者皆生生之具王官之一守也論病以及國原診以知政故論其書以序丨丨為四種凡十六家萬三千二百六十九卷晉書張)
(華傳華于圖緯丨丨之書莫不詳覽陶弘景夲草序隐居先生在於茆山巖嶺之上以吐納餘暇頗遊意丨丨袁桷詩遺恨存至今)
(文俳等丨丨)一技(北史楊大眼傳少驍捷跳走如飛太和中將南伐李沖典選征官大眼往求焉曰聽下官出丨丨便出長)
(繩三丈許繋髻而走繩直如矢馬馳不及)六技(漢書藝文志八體丨丨)手技(漢書張安世傳安世尊為公侯食邑萬戸)
(然身依弋綈家童七百人皆有丨丨作事)音技(漢書杜欽傳太子即位皇太后詔采良家女欽因說大將軍鳳曰將軍宜擇有)
(行義之家求淑女之質毋必有聲色丨丨為萬世大法隋書音樂志龜茲者開皇中其器大盛于閭閈時有曹妙達王長通李士衡)
(郭金樂安進貴等皆妙絶絃管新聲竒變朝改暮易持其丨丨估衒公王之前)鬻技(蜀志郤正傳或詭道以要上或丨丨以自)
(務莊子一朝而丨丨百金)巧技(晉書齊王攸傳都邑之内游食滋多丨丨末業服飾奢麗)聲伎(南史張欣泰傳置宅南岡)
(下面接松山欣泰負弩射雉恣情閑放丨丨雑藝頗多開觧金史趙興詳傳近臣獻琵琶世宗却之謂興詳曰朕憂勞天下未嘗以)
(丨丨為心)雜技(晉書成帝紀咸和七年冬除樂府丨丨唐書穆宗紀長慶元年二月觀神策諸軍丨丨又百官志開元二年京)
(都置左右教坊掌俳優丨丨自是不隸太常以中官為教坊使)工伎(唐書禮樂志魚朝恩典監事乃奏宫縣于論堂而雑以教)
(坊丨丨)武技(唐書衛伯玉傳少習丨丨為有力)怪伎(唐書裴矩傳帝在東都以蠻夷朝貢踵至諷帝悉召天下竒倡)
(丨丨大陳端門前曳錦縠珥金琲者十餘萬)異伎(唐書元載傳名姝丨丨雖禁中不逮列子宋有蘭子者以伎干宋元宋元)
(召而使見其技以雙杖長倍其身屬其脛並趨並馳弄七劍迭而躍之五劍常在空中元君大驚立賜金帛又有蘭子者聞之復于)
(元君元君大怒曰昔有丨丨干寡人者技無庸適値寡人有歡心故賜金帛彼必聞此而進復望吾賞拘而擬戮之經月乃放)馬
伎(唐書回鶻黠戛斯傳樂有笛鼓笙觱栗盤鈴戱有弄駝師子丨丨繩伎)繩伎(見上法苑珠林婆粟闍國王為漢人設五)
(女戲作丨丨騰虚絶上而擲手弄三仗刀楯槍等)量技(管子動必量力舉必丨丨)百技(荀子欲惡同物欲多而物寡寡)
(則必争矣故丨丨所成所以養一人也而能不能兼技人不能兼官嵇康絶交書千變丨丨在人目前)相技(莊子悅禮邪是)
(丨於丨也注丨助丨倆也)心技(說苑虞君問盆成子曰今工者久而巧色者老而衰今人不及壯之時益積丨丨之術以偹將)
(衰之色)作技(魏略武帝常與妓女宴於銅雀臺施幃帳醉輒向帳丨丨王安石詩蝦蟆能丨丨蝌蚪似可讀)施技(羽獵)
(賦舉烽烈火轡者丨丨)厠技(荅賓戱走亦不任丨丨於彼列故密爾自娱于斯文)騁技(東都賦祕舞更奏妙材丨丨)
故技(魏文帝自序願鄧將軍捐去丨丨更授要道也)好伎(曺植與吳季重書墨翟不丨丨何為過朝歌而迴車乎足下丨)
(丨而正值墨子迴車之縣想足下助我張目也阮籍獮猴賦姿便捷而丨丨兮超超騰躍乎岑嵒)妙技(阮瑀筝賦曲高和寡)
(丨丨雖工伯牙能琴於茲為朦梁昭明太子七契巴隴才僮邯鄲丨丨)才技(阮籍獮猴賦多丨丨其為何固受垢而貌微)
齊技(郤正釋譏余實不能丨丨於數子故乃静然守已而自寧)逞伎(七命飛黃奮銳賁石丨丨)效伎(文賦詞程才以)
(丨丨意司契而為匠郭璞封豕讚羿乃飲羽獻帝丨丨梁昭明太子七唘養由輕眄則林摧鷙獸蒲且丨丨則虚下翔禽梁簡文帝)
(金錞賦八能丨丨六變程才柳宗元永州新堂記凡其物𩔖莫不合形輔勢丨丨于堂廡之間)藝技(謝靈運曇法師誄家畜金)
(繒才練丨丨)賤技(江淹上建平王書俻鳴盗淺術之餘豫三五丨丨之末)篇技(江淹謝賜石硯等唘臣夙乏翰能素)
(謝丨丨)浮技(江淹為蕭驃騎表農夫勤耨下充丨丨之資)列技(庾肩吾詩傳香引上德丨丨進名臣)藏技(張說)
(進闘羊表鳥無遁林獸不丨丨)短技(蕭潁士詩明時當盛才丨丨何所試)展技(柳宗元文鳩工丨丨爰備聲律)儒技
(王十朋詩隐迹江山郭景純學兼丨丨術通神)
擔幢伎(晉書桓石民傳石民遣將軍晏謙伐弘農賊東中郎將慕容䕫降之始置湖陕二戍獲關中丨丨丨以充太樂)清
商伎(唐書禮樂志丨丨丨者隋清樂也有編鐘編磬獨絃琹擊琴瑟奏琵琶卧箜篌筑筝節鼓皆一笙笛簫箎方響跋膝皆二)
(歌二人吹葉一人舞者四人並習巴渝舞)西凉伎(唐書禮樂志丨丨丨有編鐘編磬皆一彈筝搊筝臥箜篌豎箜篌琵琶五)
(絃笙簫觱篥笛横笛腰鼓齊鼓擔鼓皆一銅鈸二貝一白舞一人方舞四人白居易詩丨丨丨假面胡人弄師子)天竺伎
(唐書禮樂志丨丨丨有銅鼓羯鼔都曇鼔毛員鼓觱篥横笛鳳首箜篌琵琶五絃貝皆一銅鈸二舞者二人又丨丨丨能自斷手足)
(刺腸胃)高麗伎(唐書禮樂志丨丨丨有彈筝搊筝鳳首箜篌卧箜篌竪箜篌琵琶)龜茲伎(唐書禮樂志丨丨丨)
(有彈筝竪箜篌琵琶五絃横笛笙簫觱篥答臘鼓毛員鼓都曇鼔侯提鼔雞婁鼓腰鼔齊鼔擔鼔貝皆一銅鈸二舞者四人)安
國伎(唐書禮樂志丨丨丨有竪箜篌琵琶五絃横笛簫觱篥正鼓和鼔銅鈸皆一舞者二人)疏勒伎(唐書禮樂志丨)
(丨丨有竪箜篌琵琶五絃簫横笛觱篥答臘鼔羯鼔侯提鼓腰鼓雞鼓婁鼓皆一舞者二人)康國伎(唐書禮樂志丨丨丨)
(有正鼓和鼓皆一笛銅鈸皆二舞者二人)立部伎(唐書禮樂志丨丨丨八一安舞二太平樂三破陣樂四慶善樂五大定樂)
(六上元樂七聖夀樂八光聖樂)坐部伎(唐書禮樂志丨丨丨六一燕樂二長夀樂三天授樂四鳥歌萬歲樂五龍樂六小破)
(陣樂)大部伎(唐書百官志太樂署丨丨丨三年而成次部二年而成易色小部伎一年而成皆入等第)小部伎(見上)
諸客伎(列子商丘開之子華之門子華之門徒皆世族也狎侮欺詒&KR0008;㧙挨抌無所不為商丘開常無愠容而丨丨之丨單)
婆猴伎(拾遺記成王即政七年有扶婁國其人善能機巧變化異形改服神怪歘忽衒麗于時樂府皆傳此伎末代猶學焉)
(得麤忘精代代不絶故俗謂之丨丨丨則扶婁之音訛替至今)擲倒技(通典丨丨丨蓋今倒行而舞者也高絙技蓋今之戲)
(繩舞輪技蓋今之戲車輪者也透三技盖今之透飛梯者也)高絙技(見上)舞輪技(見上)透三技(見上)文
身技(羽獵賦丨丨之丨水格鱗蟲)橦末技(西京賦丨丨之丨態不可彌注於橦子作其形狀言變巧之多不可極也)
蹶張伎(柳宗元丈丨丨之丨盡出于山林)尋橦技(劉筠别墅詩雲際丨丨丨花間咲躄樓)接花技(范仲)
(淹和葛閎接花歌丨丨之丨爾則竒江鄕卑濕何能施)
道進乎技(莊子臣之所好者丨也丨丨丨矣注技自學道中来)
螘(魚倚切爾雅蚍蜉大丨小者丨通作蟻又作蛾又尾韻)
韻藻螻蟻(史記伍子胥傳贊向使伍子胥從奢俱死何異丨丨後漢書班固傳私以丨丨竊觀國政莊子東郭子問莊子)
(曰道安在曰在丨丨賈誼賦横江湖之鱣鯨兮固將制於丨丨七發蚑蟜丨丨聞之柱喙而不能前杜甫朱鳳行願分竹實及丨丨)
(盡使鴟梟相怒號陳陶冬夜吟八埏丨丨厭寒棲早晚青旗引春帝范大成詩丨丨烏鳶何厚薄臨風拊掌菊花秋)蟲蛾(史記)
(五帝紀時播百榖草木淳化鳥獸丨丨注蛾音魚起反)浮蟻(晉書張協傳乃有荆南烏程豫北竹葉丨丨星沸飛華萍接南)
(都賦醪敷徑寸丨丨若萍七唘丨丨鼎沸酷烈馨香梁簡文帝詩盌中丨丨不能酌琴間玉徽調别鶴庾信蒙趙王賚酒詩流星向)
(椀落丨丨對春開杜甫詩仙醴来丨丨竒毛或賜鷹温庭筠詩已恨流鸎欺謝客更將丨丨與劉郎)白蟻(博物志周穆王八駿)
(赤驥飛黃丨丨華騮騄耳騧騟渠黃盜驪又顧况洞庭孤橘歌下生丨丨子上生青雀雛蘇軾栽檜詩巢根丨丨亂網葉青蟲紛)
春蟻(庾信詩秋葉幾回落丨丨未曾開范成大詩徽外夜絃語甕頭丨丨生)凍螘(蘇軾詩君不見峨眉山西雪千里北)
(望成都如井底春風百日吹不消五月行人如丨丨釋惠洪詩盤空路作驚蛇去落日人如丨丨行)蜂螘(蘇轍詩簿書填丘山)
(賓客亂丨丨)
床下蟻(晉書殷仲堪傳父師嘗患耳聰聞丨丨丨動謂之牛闘帝素聞之而不知其人問仲堪曰患此者為誰仲堪流涕而)
(起曰臣進退維谷)
增朾螘(爾雅蠪丨丨疏蚍蜉大而赤色斑駁者名蠪一名丨丨按蠪音聾朾直耕反)飛螘(爾雅螱丨丨疏有翅而飛)
(者名螱即丨丨也易林丨丨遇道趾多擾垣)蓐蟻(隋書薛道衡傳空有攀龍之心徒懷丨丨之意)避螘(宋史程子傳頤)
(進講色甚莊繼以諷諫聞帝在宮中盥而丨丨問有是乎曰然誠恐傷之耳頤曰推此心以及四海帝王之要道也)朱蛾(山海)
(經大蠭其状如螽丨丨其狀如蛾)螾螘(韓非子飛龍乘雲騰蛇遊霧雲罷霧霽而龍蛇與丨丨同矣又夫有盛雲醲霧之勢)
(而不能乘遊者丨丨之材薄也)如蟻(法言食丨丨衣如華朱輪駟馬金朱煌煌無己泰乎白居易詩香醅淺酌浮丨丨雲髩新)
(㧧薄似綿陸游詩燈下書丨丨花前飲似鯨王士熙樂府君不見長安大道人丨丨漏盡鐘鳴行不已)大蟻(古今注河内人)
(並河而見人馬數千萬皆如黍米遊動往来從旦至暮家人以火燒之人皆是蚊蚋馬皆是丨丨)蛇螘(抱朴子山鳩知晴雨)
(于將来不能明天文丨丨知潛水之所居不能逹地理)巨蟻(後趙錄淳觚白羌婦産一卵大如盂剖之有蟲如丨丨二足立)
(行)千蟻(汝南先賢傳鄭敬居丨丨陂之陽以漁釣自娱)貯蟻(南方草木狀交趾人以席囊丨丨鬻于市蟻赤黃色大于)
(常蟻南方柑𣗳若無此蟻則其實皆為羣蠧所傷無復一完者矣)誘蟻(夲草鯪鯉形似鼉而短小似鯉而有四足黑色能陸)
(能水日中出岸張開鱗甲如死状丨丨入甲即閉而入水開甲蟻皆浮出因接而食之)赤蟻(楚詞丨丨若象)沉蟻(曹植)
(節遊賦浮丨丨于金罍行觴爵于好仇)素蟻(曹植酒賦或雲沸潮涌或丨丨浮萍張華詩浮醪随觴轉丨丨自跳波)游
蟻(應璩與曹昭伯牋昔陳司空為邑宰所在幽閒獨坐愁思幸賴丨丨以娱其意)蟣螘(傅咸小語賦陟丨丨之崇丘未升半)
(而九息)縹蟻(張載酒賦丨丨蓱布芬香酷烈)聚蟻(謝朓詩浮醪丨丨靈蔡呈姿)綠蟻(謝朓詩嘉魴聊可薦丨丨)
(方獨持)匡蟻(梁簡文帝唱導文人協覆蛇俗化丨丨)輕蟻(梁簡文帝七勵酌玉斗之英麗照銀杯之丨丨)封蟻
(庾信喜雨詩玄霓臨日谷丨丨對雲臺吳澄詩槐國避㷊丨丨出石盆趨冷戲魚沈)漏蟻(王勃乾元殿頌環四瀛于舜抱丨丨)
(覃津栖十景於尭衿巢螟荷照)芳螘(李嶠詩行慶傳丨丨升高綴綵人)穴蟻(李嶠詩丨丨禎符應山蛇毒影收陸龜蒙)
(詩蠧根延丨丨疎葉漏庭蟾)行蟻(杜甫詩仰蜂粘落絮丨丨上枯梨)尊蟻(杜甫詩丨丨添相續沙鷗並一雙)喧
蟻(柳宗元詩耳静煩丨丨魂驚怯怒蛙)闘蟻(柳宗元伐黃賊牒衆輕丨丨勇劣怒蛙孟郊詩丨丨甚微細病聞亦清冷)泛
蟻(元稹詩但令長丨丨無復恨漂萍)移蟻(白居易詩跳蛙還屢出丨丨欲深藏)碎蟻(李賀詩清蘇和丨丨𬗋膩卷浮)
(杯)羣蟻(沈亞之文想燕趙之強侯若負垤之丨丨)香蟻(韋莊詩會随仙羽化丨丨且同斟)甌蟻(陸龜蒙甫里先)
(生傳先生嗜茶荈置小園於顧渚山下歲入茶租十許薄為丨丨之資)玉蟻(皮日休酒篘詩輕可網金醅疎能容丨丨方岳)
(詩春甕貯冰搖丨丨夜堂烘蠟綴釵蟲)蟄蟻(蔡襄詩赦澤春行幽加丨丨)萬蟻(梅尭臣較藝詩丨丨戰時春日暖五)
(星明處夜堂深)酒蟻(歐陽修詩清浮丨丨醅初撥)畜蟻(蘇軾詩小園丨丨防橘蠧)穿蟻(蘇軾詩金鼎轉丹光吐夜)
(寳珠丨丨闘連宵)聞蟻(蘇軾詩眼暈見花真是病耳虚丨丨定非聰)瓮蟻(黃庭堅詩清濁盡須歸丨丨吉凶更莫問)
(波臣)戰蟻(黃庭堅詩風急啼烏未了雨来丨丨方酣)亂蟻(文同西岡僦居詩走蝎過丨丨飛蚊劇羣蟬)聽蟻(范成)
(大問天醫賦丨丨為牛視朱作碧)牛蟻(范成大耳鳴詩丨丨誰知床下闘雞蠅任向夢中鳴)黑蟻(陸游詩丨丨常繙魯)
(壁簡瘦蛟時落越溪藤)垤蟻(陸游欲雨詩移穴族行憐丨丨争巢婦去歎林鳩)𧖟蟻(徐照詩中婦掃丨丨挈籃桑葉)
(間)磨蟻(僧德洪詩凭高俯城郭車馬環丨丨)度蟻(許月卿詩擊甕浮兒智編橋丨丨忠)附蟻(薩都剌詩長灘亂石)
(如叠齒前後行船如丨丨)小蟻(陳高詩井闌行丨丨蛛網挂飛蚊)臘蟻(周昂詩南園丨丨記同傾一紙書来萬里清)
濁蟻(方回詩隔籬分丨丨共座擘枯魚)鴉蟻(周伯琦試院詩副楮行丨丨緎名畫鳥蟲)烏蟻(曹伯唘詩丨丨混遊)
(槐國市綠醅初撥漢江濤)珠蟻(朱弁灼艾詩書螢比差似丨丨廹方知)繋蟻(五燈會元囊無丨丨之絲厨絶聚蠅之糝)
鼠蟻(文始真經瘕則龜魚瘻則丨丨)
養柑蟻(雞肋編廣州民種柑橘嘗患小蟲損食其實惟樹多蟻則蟲不能生故園戸之家買蟻于人遂有收蟻而販者謂之)
(丨丨丨)羶致蟻(路史丨丨丨臭引蝶)平臯蟻(庾信連珠洪澤之蛟遂挫長飢之虎丨丨之丨能摧失水之龍)雨
前蟻(李商隐洞庭魚詩閙若丨丨丨多于秋後蠅)南柯蟻(陸游詩尚嫌漆園蝶肻作丨丨丨)君臣蟻(朱弁)
(詩穴邊酣戰丨丨丨波上羣嬉婢妾魚)
迆(移爾切邐丨連接又支韻)
韻藻東迆(書岷山導江東别為沱又東至于澧過九江至于東陵丨丨北會為滙東為中江入于海)
增無迆(周禮冬官鮑人望而眡之欲其荼白也進而握之欲其柔而滑也卷而搏之欲其丨丨也注鮑或作鞄丨丨謂革不)
(韗)下迆(周禮冬官輪人為輪望而眡其輪欲其幎爾而丨丨也)邐迆(爾雅丨丨沙丘吳質荅東阿王書夫登東嶽者)
(然後知衆山之丨丨也梁簡文帝大法頌高山容與赤紱丨丨許有壬沙湖道中詩遠山来丨丨羸馬去逡廵)演迆(遼史食貨)
(志兼鑄太平錢新舊互用由是國家之錢丨丨域中元史黃溍傳溍同郡柳貫字道傳好學不倦作文沈欝舂容涵肆丨丨韓愈藍)
(田縣丞廳壁記博陵崔斯立種學績文以蓄其有泓涵丨丨日大以肆)逶迆(十六國春秋嘉平四年春流星起于牽牛入𬗋)
(微龍形丨丨其光照地阮籍東&KR0685;賦丨丨漫衍繞以大壑夏侯湛山路吟道丨丨兮嵐氣清沈約反舌鳥賦雜沓丨丨噭跳参差)
靡迆(西京賦澶漫丨丨作鎮于近謝靈運詩丨丨趨下岫)瀰迆(蕪城賦丨丨&KR0685;原南馳蒼梧漲海北走紫塞雁門范成大)
(鏵觜詩導江自海陽至縣乃丨丨王惲汲冡懷古詩丨丨伍城郡背水猶陣圖)延迆(文同秋望詩極丨丨兮睇遙川)迆迆
(袁桷詩水花碧團團雲葉白丨丨)
酏(移爾切丨酒又支韻)
韻藻增酒酏(隋書禮儀志設丨丨于國老庶老)
釂瓊酏(蔣捷詞鏡月危樓丨丨丨也)
俾(并弭切使也從也職也俾同益也)
韻藻率俾(書華夏蠻貊㒺不丨丨又我咸成文王功于不怠丕冒海隅出日㒺不丨丨晉書地理志夏后氏東漸于海西)
(被于流沙南浮于江而朔南暨聲教窮堅亥所步莫不丨丨)
鄙(方美切陋也又邊丨也)
韻藻都鄙(周禮天官太宰以八則治丨丨左傳丨丨有章又長笛賦尊卑丨丨賢愚勇懼注子丨世之美好者丨陋也)
北鄙(春秋齊侯伐我丨丨)四鄙(唐書張建封傳是時四方尚多故乃繕陴隍益治兵丨丨附悅張華詩結罝彌藪澤囂聲)
(振丨丨)俗鄙(陳後主詩坐客聽一言随吾祛丨丨)炎鄙(宋之問詩問余何竒剥遷竄極丨丨)晉鄙(韓愈諍臣論居)
(于丨之丨晉之鄙人熏其德善良者幾千人又史記信陵君傳奪丨丨軍北救趙而西却秦)任鄙(史記樗里子傳力則丨丨)
(智則樗里)
肉食鄙(左傳丨丨者丨未能遠謀)
增貪鄙(詩序伐檀刺貪也在位丨丨無功而受祿君子不得進仕爾)天鄙(禮記東方曰夷注東夷傳九種九曰丨丨)
縣鄙(周禮天官宰夫掌治法以攷百官府羣都丨丨之治)鄼鄙(周禮地官遂人五丨為丨五鄙為縣)五鄙(見上)野
鄙(周禮地官遺人丨丨之委積以待羈旅)田鄙(周禮夏官田僕掌馭田路以丨以丨注丨田獵也丨循行縣鄙)西鄙
(左傳大叔命丨丨北鄙貳于已)伍鄙(國語昔者聖王之治天下也参其國而丨其丨)草鄙(蜀志郤正傳俾吾徒丨丨竝有)
(聞焉)陋鄙(北史高昂傳性好為詩言甚丨丨神武每容之)心鄙(北史孟業傳清河王岳拜司州牧召為法曹業形貌短小)
(及謁見岳丨丨其眇小笑而不言)嗤鄙(隋書王劭傳初撰齊誌為編年體二十卷復為齊書紀傳一百卷及平賊記三卷或)
(文詞鄙野或不軌不物駭人視聽大為有識所丨丨)愚鄙(唐書李綱傳備位保傅冀得效丨丨)寒鄙(唐書劉栖楚傳栖楚)
(其出丨丨為鎮州小史王承宗竒之薦于李逢吉繇鄧州司倉参軍擢為右拾遺劉詵遊沙山詩風流益自媿丨丨謔調未覺須娉)
(婷)頑鄙(老子衆人皆有以我獨丨且丨陸雲荅兄平原詩明德繼體莫非哲人今我丨丨規範靡遵)樸鄙(莊子甚矣)
(由之難化也湛于禮義有間矣而丨丨之心至今未去歐陽修謝知制誥表意欲去于雕華文反成于丨丨)智鄙(列子范氏)
(有子曰子華使其侠客以丨丨相攻強弱相陵終日夜以此為戱樂)廉鄙(新語賞善罰惡而潤色之興辟雍庠序而教誨之然)
(後賢愚異議丨丨異枓)三鄙(洪範五行傳先是公作三軍有侵陵用武之意于是鄰國伐其丨丨)性鄙(吴越春秋王孫)
(駱往請公孫聖公孫聖伏地而泣其妻謂聖曰子何丨丨希睹人主卒得急召涕泣如雨)微鄙(吳越春秋大夫種曰君王自陳)
(越國丨丨年榖不登願王請糴以入其意)羞鄙(釋名汗衣近身受汗垢之衣也詩謂之澤受汗澤也或曰鄙袒或曰羞袒作之)
(用六尺裁足覆胷背言丨丨于袒而衣此耳)賢鄙(潛夫論人之善惡不必世族性之丨丨不必世俗)賞鄙(潛夫論聖)
(王責小以厲大丨丨以招賢然後良士集于朝下情逹于君也)仁鄙(論衡丨丨在時不在行利害在命不在智歐陽修詩夭夀)
(反丨丨誰尸此偏頗)似鄙(中說不為誇衒若愚丨丨今人以為恥我則不恥也)邊鄙(東都賦鬻良雜楛蚩眩丨丨應瑒奕)
(勢奮維闔翼固衛丨丨杜甫沙苑行每歲攻駒冠丨丨)八鄙(東京賦撞洪鐘伐靈鼓旁震丨丨砰磕隐訇)南鄙(王逸)
(魯靈光殿賦序予客自丨丨觀藝于魯李覯詩江湖限丨丨秋令到還稀)卑鄙(前出師表先帝不以臣丨丨猥自枉屈三顧臣)
(于草廬之中)蒙鄙(魏文帝與鍾繇謝玉玦書猥以丨丨之姿得覩希世之寳)凡鄙(王獻之辭中令書勛德蓋世尚當有)
(讓况民丨丨而可寇竊耶)虚鄙(傅休奕舉清遠疏惟未舉清遠有禮之臣以敦風節未退丨丨以懲不恪臣是以猶敢有言)
東鄙(孔稚圭謝賜生荔枝啓信西岷之佳珍諒丨丨之未識月賦仲宣跪而稱曰臣丨丨幽介長自丘樊李頻詩舊業在丨丨)
(西遊從楚荆)郊鄙(梁昭明太子七契澤被無垠光照丨丨)郛鄙(李邕鐘銘撰祥時歴令日傾丨丨畢緇黃)昧鄙
(盧綸詩弱齡誠丨丨遇盛惟求止)負鄙(韓愈元和聖德詩丨丨為艱縱則不可出師征之其衆十旅)煩鄙(元稹詩客)
(来傷寂寞我念遺丨丨)驕鄙(吳融祝風詩不敢務有餘有餘必丨丨)鄭鄙(宋祁詩櫟墟迷丨丨槐路隔軒遊)生
鄙(歐陽修荅李秀才唘昔人以三日不見尚或嗟于丨丨羣居久離則弗能于無過)聲鄙(蘇軾詩鳶貪丨最丨鵲喜意可)
(料)
耕於鄙(左傳伍員如吴言伐楚之利公子光曰不可從也員曰余姑為之求士而鄙以待之乃見鱄設諸焉而丨丨丨)隂
氣鄙(論衡性生于陽情生于隂丨丨丨陽氣仁)
&KR3243;(居履切爾雅丨大麕旄毛狗足麂同)
韻藻白麂(宋書符瑞志孝武帝大明元年丨丨見諸暨縣獲以獻神仙傳葛仙翁憑桐木几于女几山學數十年登仙化)
(為丨丨三足時出于山上陶弘景葛公碑半尋石井日汲莫測其源三足丨丨百齡不異其質)
增銀麂(宋書符瑞志丨丨刑罰得共民不為非則至)蒼麂(白居易古松詩蘢葱丨丨尾)
簋(居洧切簠丨祭器受斗二升内圓外方曰丨)
韻藻二簋(易丨丨可用享)八簋(詩於粲灑埽陳饋丨丨禮記三牲之俎丨丨之實美物俻矣王儉明德凱容樂丨丨)
(陳室六舞充庭蕭子良侍皇太子釋奠宴詩四璉合旨丨丨舒芬)鏤簋(禮記管仲丨丨朱絃君子以為濫矣歐陽修斵琱為)
(樸賦滅丨丨之僭反木器于無文)簠簋(禮記丨丨俎豆制度文章禮之器也周禮地官舍人凡祭祀共丨丨實之陳之賓客)
(亦如之國語修其丨丨奉其犧象漢書賈誼傳古大臣有坐不廉而廢者不謂不廉曰丨丨不飭)土簋(漢書司馬遷傳墨者)
(亦上堯舜言其德行曰堂高三尺土階三等茅茨不翦採掾不斵飯丨丨歠土鉶)瑚簋(宋史樂志尊&KR0595;獻裸丨丨陳薦潛夫)
(論夫丨丨之器朝祭之服其始也乃山野之木蠶繭之絲耳郝經詩剷薙撤藩垣羅列倒丨丨又作胡揚雄博士箴仲尼不對問陳)
(而丨丨是遵)籩簋(王績詩豐骨輸廟堂觧腴藉丨丨)
增樽簋(易丨酒丨貳用缶納約自牖終无咎又作尊宋史樂志吉蠲斯辰昭陳丨丨)四簋(詩于我乎每食丨丨今也)
(每食不飽禮記是故以丨丨黍見其修于廟中也儀禮䀻禮衆介皆少牢注亦飪在西鼎五羊豕腸胃魚腊新至尚熟堂上之饌四)
(豆丨丨兩鉶四壺無簠令狐楚白楊新廟碑二扉不扃丨丨不陳)周簋(禮記有虞氏之兩敦夏后氏之四璉殷之六瑚丨之)
(八丨)俎簋(周禮春官小史大祭祀讀禮法史以書叙昭穆之丨丨宋史樂志灌獻有容敘其丨丨)六簋(儀禮䀻禮西夹)
(六豆設于西墉下北上韮菹其東醓醢屈丨丨繼之黍其東稷錯)同簋(蜀志先主傳注劉俻士之下者必同席而坐丨丨而)
(食)陶簋(晉書武元楊皇后傳土房丨丨齊制遂初)我簋(晉書潘岳傳武帝躬籍田岳作頌曰我簠斯盛丨丨斯齊)室
簋(宋史樂志房鉶陳列丨丨登奉)鹺簋(茶經丨丨以瓷為之圓徑四寸若合形)桂簋(殷淡登歌玉瑚飾列丨丨昭陳)
繡簋(江淹饗神歌瓊斝既飾丨丨以陳)&KR0595;簋(趙昂浮萍賦鑒堅芳于楚客寧見羞于丨丨)玉簋(袁桷詩追琢羅)
(寳尊雕鏤羞丨丨)
晷(居洧切日影也又規也)
韻藻同晷(漢書李尋傳夫日者衆陽之長煇光所燭萬里丨丨人君之表也陸雲盛德頌仰鏡天文五緯丨丨)日晷
(隋書天文志祖暅造八尺銅表其下與圭相連圭上為溝置水以取平正揆測丨丨求其盈縮邢劭景明寺碑丨丨停流星光輟運)
移晷(西京賦白日未及丨其丨已獮其什七八張華詩馳騁未及勌曜靈俄丨丨梁昭明太子文𨕖序未嘗不心遊目想丨丨)
(忘倦唐太宗詩夏律昨留灰秋箭今丨丨)短晷(秋興賦何微陽之丨丨覺良夜之方永傅亮詩星昴殷仲冬丨丨窮南陸沈約)
(内典序以寸隂之丨丨馳永劫之延路黃裳詩佳節歎丨丨清爽惬幽抱)寸晷(潘尼詩丨丨難寳豈無璵璠張九齡詩窮年滯)
(遠想丨丨閱清輝元稹樂府今君三十朝未與得不丨丨倍璵璠歐陽修詩皇皇走聲利與日争丨丨又晉書天文志虞書曰在璿)
(璣玉衡以齊七政考靈曜云分丨之丨代天氣生以制方員方員以成參以規矩昏明主時乃命中星觀玉儀之游鄭玄謂以玉為)
(渾儀也)繼晷(韓愈進學觧焚膏油以丨丨恒矻矻以窮年黃潛詩夏雲冬雪頻丨丨)迅晷(蘇軾詩何年謝簪紱丹砂)
(留丨丨朱子詩丨丨諒難留歸軫忽已騫)
增司晷(晉書律歴志研桑心算隸首運籌重黎丨丨羲和察景以考天路步驗日月)立晷(晉書魯勝傳以冬至之後)
(丨丨測影凖度日月星)齊晷(北史魏道武帝紀宸極居中則列宿丨其丨帝王順天則羣后仰其度)餘晷(北史韋孝)
(寬傳惟彼趙魏獨為榛梗者正以有事三方未遑東略遂使漳滏遊魂更存丨丨)中晷(唐書歴志丨丨長短謂之陟降景長)
(則夜短景短則夜長積其陟降謂之消息五代史司天考測岳臺之丨丨以辨二至之日夜而軌漏實矣)淹晷(唐書鄭畋傳畋)
(知制誥會討徐州賊龐勛書詔紛委畋思不丨丨成文粲然當時推之)尺晷(宋史朱台符傳太宗廷試貢士多擢敏速者台)
(符與同輩課試以丨丨成一賦)例晷(拾遺記至如騄耳驊騮赤驥白驎之絶黃渠山子踰輪之異不可得而比也故能遙碣石)
(而轢丨丨排閶闔而軼姑徐)窮晷(拾遺記宣帝常以季秋之月泛蘅蘭雲鷁之舟丨丨係夜鈎于臺下)案晷(束晳詩纖)
(阿丨丨星變其躔)天晷(摯虞思遊賦悼曜靈之靡睱兮限丨丨之有慶陸機詩協風旁駭丨丨仰澄)靈晷(陸機七徵)
(若夫丨丨潛祖顔退羽觴升清琴厲)步晷(陸機演連珠儀天丨丨而修短可量臨淵揆水而淺深難察)遷晷(陸機白雲)
(賦豈假期于丨丨遇崇朝而倏忽)停晷(陸機詩寸隂無丨丨尺波豈徒旋)辰晷(陸雲詩丨丨重光協風應律)暮
晷(傅亮感物賦在西成之丨丨肅皇命于禁中白居易禮部試策吹律于寒谷和氣生焉揮戈于曜靈丨丨迴焉)七晷(顔延)
(之請立渾天儀表丨丨運變無匪康時九代貞觀不絶司歴)别晷(謝瞻詩来晨無定端丨丨有成速)昃晷(王融曲水)
(詩序具明廢寝丨丨忘餐)聲晷(袁淑秋晴賦是月也丨丨合朝野分霆收耀虹戢文)月晷(謝莊舞馬賦丨丨呈祥乾維效)
(氣)晨晷(謝莊宋明堂歌丨丨促夕漏延太隂極微陽宣)留晷(謝惠連豫章行婉娩寡丨丨窈窕閉淹龍)隂晷(謝朓)
(齊雩祭歌陽律亢丨丨伏)珪晷(齊北郊樂歌掩丨丨仰靈心)星晷(梁簡文帝招真館碑蘚尋千仞之木氣叶丨丨華飛)
(五香之草形圖宫室李邕大雲寺碑丨丨上憲人統下稽)蝣晷(陶弘景水仙賦僉自安于丨丨編無羡于鵠年)光晷(江淹)
(水上神女賦恨精影之不滯悼丨丨之難借徐陵與王僧辨書頓伏苫廬徙延丨丨劉基龍虎臺賦巨靈獻其幽祕歸邪護其丨丨)
正晷(陸倕新刻漏銘考辰丨丨測表候隂)游晷(隋朝日歌寒来丨丨促暑至馳輝永)拒晷(王勃乾元殿頌電戟揮霜)
(雲旌丨丨)調晷(宋之問上陽宫侍宴序潤玉律而含元氣輪金渾而順丨丨)順晷(張說周右衛郎將楊公碑揮翰文昌)
(列星丨丨)晴晷(吕向美人賦懷春莫睇丨丨列筵于林方舟于水)晝晷(韋應物詩丨丨已云極宵漏自此長)一晷
(吳融詩秋不安一食春不閒丨丨)出晷(蔡襄親祀南郊詩大輅既馭清暘丨丨)朝晷(秦觀詩廣除庇夏隂飛棟明丨)
(丨)長晷(周湞詩水宿淹丨丨山行阻脩畛)昏晷(袁桷詩澄觀竹素園讎勘徹丨丨)范晷(晉書丨丨傳丨丨字)
(彦長南陽順陽人也少游學清河遂徙家僑居郡命為五官掾歷河内郡丞太守裴揩雅知之薦為侍御史後轉馮翊太守甚有政)
(能善于綏撫百姓愛悅之為涼州刺史轉雍州晷傾心化導勸以農桑所部甚賴之)孫晷(晉書丨丨傳晷字文度吴國富春人)
(為兒童未嘗被呵怒及長恭孝清約學識有理義尚書張國明州土之望表薦晷公車特徵會卒朝野嗟痛之)任晷(南史任昉)
(傳丨昉年十二從叔丨有知人之量見而稱其小名曰阿堆吾家千里駒也)
冬至晷(唐書歴志陽城丨丨丨丈二尺七寸一分半)夏至晷(唐書歴志丨丨丨尺四寸七分小分八十)
匭(居洧切匣也)
韻藻包匭(書丨丨菁茅吳都賦職貢納其丨丨又作苞舊唐書職官志温泉監掌湯池官禁之事凡近湯之地潤澤所及)
(瓜果之屬先時而毓者必丨丨而進之以薦陵廟柳宗元詩禹貢輸丨丨周官賦秉秅)置匭(唐書百官志武后垂拱二年魚)
(保宗上書請丨丨以受四方之書乃置銅匭四塗以方色列于朝堂青匭曰延恩在東告養人勸農之事者投之丹匭曰招諫在南)
(論時政得失者投之白匭曰申冤在西陳抑屈者投之黑匭曰通玄在北告天文祕謀者投之以諫議大夫補闕拾遺一人充使知)
(匭事御史中丞侍御史一人為理匭使其後同為一匭建中二年投匭者使先驗副夲開成三年李中敏奏罷驗副封五代史蕭希)
(甫傳明宗即位召為諫議大夫是時復丨丨函以希甫為使又後蜀世家昶知祥第三子也親政事于朝堂丨丨以通下情)
增土匭(史記李斯傳斯曰尭之有天下也冬日鹿裘夏日葛衣粢糲之食藜藿之羹飯丨丨啜土硎雖監門之養不觳于此)
(矣)納匭(唐書李渤傳渤上疏曰建言事大者以聞次白宰相下以移有司有司不當許再丨丨)詣匭(五代史何澤傳)
(澤時年已七十尚希仕進即遣婢宜子丨丨上章言事)法匭(張柬之賢良方正策建總章以申嚴配置丨丨以濟窮冤)掌
匭(李華含元殿賦立丨丨之司館通事之吏)
延恩匭(宋史太宗紀改匭院為登聞鼓院東丨丨丨為崇仁檢院南招諫匭為思諫檢院杜甫進鵰賦表不揆蕪淺謹投丨)
(丨丨進表獻賦以聞)招諫匭(見上宋史高錫傳錫徒步詣丨丨丨上書請擇賢任官分治衆職)
宄(居洧切内盗也)
韻藻姦宄(書帝曰臯陶寇賊丨丨汝作士又殷㒺不小大好草竊丨丨魏志武帝紀遷為濟南相國有十餘縣長吏多阿)
(附貴戚贓汚狼籍于是奏免其八禁斷淫祀丨丨逃竄郡界肅然又司馬朗傳故冀州刺史李邵家居野王近山險欲徙居温朗謂)
(邵曰君國人之望也今寇未至而先徙帶山之縣必駭是搖動民之心而開丨丨之原也西京賦重門襲固丨丨是防潘岳上客舍)
(議十里蕭條則丨丨生心連陌接館則寇情震懾)
增内宄(書凡民自得罪寇攘姦宄殺越人于貨疏以凡民所用得罪者寇盜攘竊于外姦丨丨而殺害及顛越于人以取貨)
(利也)
御定佩文韻府卷三十四之四
