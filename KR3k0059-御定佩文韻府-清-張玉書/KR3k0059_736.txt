欽定四庫全書
御定佩文韻府卷九十二之一
入聲三覺韻一
覺(古岳切曉也大也明也寤也知也又效韻)
韻藻無覺(詩我生之後逢此百憂尚寐丨丨)大覺(舊唐書穆宗紀幽州奏劉總堅請爲僧又賜以僧衣賜號丨丨)
(莊子方其夢也不知其夢也夢之中乂占其夢焉覺而後知其夢也且有丨丨而後知此其大夢也庾肩吾和大子重雲殿受戒詩)
(小乘開治道丨丨拯蒼民楞嚴經空生丨丨中如海一漚發有漏微塵國皆依空所生阿有王經如来丨丨于菩提樹下覺諸法)
夢覺(莊子仲尼謂顔回曰方將化惡知不化哉方將不化惡知己化哉吾特與汝其丨未始丨者耶蘇軾次韻穆父舍人詩遊)
(仙丨丨月臨幌賀雨詩成雲滿山趙忭詩夜榻衾裫仙丨丨曉窗燈火佛書開陸游詩晨鷄喚丨丨党懷英詩小院日長清丨丨劉)
(因抱陽南軒詩蒼苔白石丨初丨霽月疎雲山欲流)前覺(吳都賦藏理于終古而未寤于丨丨注丨丨前人也顧歡詩翹心企)
(丨丨融然從此謝)八覺(王襃靈壇碑丨丨修行七教弘通神機詣理秋毫析空楊炯彭城公夫人尒朱氏誌心依丨丨理會)
(三空游智刃于檀林泛仙舟于法海)五覺(百人語錄有衆生覺聲聞覺二乘覺菩薩覺佛覺是為丨丨)
兒輩覺(晉書王羲之傳謝安謂羲之曰中年傷于哀樂與親友别輒作數日惡羲之曰年在桑榆自然至此正賴絲竹陶寫)
(常恐丨丨丨損其歡樂之趣蘇軾次韻許遵詩此味只憂丨丨丨逢人休道北窗凉耶律楚材寄平陽淨名院潤老詩此樂莫教丨)
(丨丨又成公案滿叢林)不自覺(唐書魏徵傳徵謂太宗比年勉強受諫而終不平帝曰人若丨丨丨爾)俄然覺
(莊子昔者莊周夢為蝴蝶栩栩然蝴蝶也自喻適志與不知周也丨丨丨則蘧蘧然周也不知周之夢為蝴蝶與蝴蝶之夢為周與)
(周與蝴蝶則必有分矣此之謂物化)詩情覺(韓愈納凉聯句微然草根響先被丨丨丨)一宿覺(蘇軾三朵花詩歸來)
(且看丨丨丨未暇遠尋三朵花注三朵花者房州異人也常戴三朵花因以名之云僧梵琦送天寧謐藏主詩永嘉老子錯行脚被)
(人呼為丨丨丨傳燈錄溫州永嘉禪師初謁六祖問荅相契便欲辭去祖留一宿謂之丨丨丨)
五旬一覺(列子西極之南寒暑無辨其民不衣食而多眠丨丨丨丨以夢中所為者為實覺之所見者為妄)
增罔覺(書惟斆學半念終始典於學厥德修丨丨疏言念終念始常在于學則其德之修漸漸進益無能自覺也)夜覺
(周禮注有司寤氏主丨丨者古今注走馬引樗里牧恭所作也為父報冤殺人而亡藏于山谷之下有天焉夜䧏圍其室而鳴丨丨)
(聞其聲以為吏追乃奔而亡去明視之馬跡也乃惕然大悟曰豈吾所居之處將危乎遂荷衣糧而去入于沂澤援琴鼓之為天馬)
(之聲號曰走馬引焉顏氏家訓丨丨曉非今悔昨失)先覺(論語抑亦丨丨者是賢乎孟子天之生此民也使先知覺後知使丨)
(丨覺後覺也子天民之丨丨者也予將以斯道覺斯民也非予覺之而誰也)後覺(見上)悟覺(孟子予天民之先覺者也)
(注覺悟也天欲使先知之人悟後知之人我先丨丨者也我欲以此仁義之道悟此未知之民非我悟之將誰教乎元稹冬夜詩丨)
(丨誓不惑永抱胎仙居)發覺(史記高祖本紀趙相貫高等事丨丨夷三族梁簡大帝八關齋制序維那不勤聽察有犯制者)
(不即糺舉為衆座丨丨維那罰禮二十拜)畏覺(史記滑稽傳注君任德則臣感義而不忍欺君任察則臣丨丨而不能欺君任)
(刑則臣畏罪而不敢欺)知覺(後漢書杜詩傳初禁網尚簡但以璽書發兵未有虎符之信詩上疏曰問者發兵但用璽書或)
(以詔令如有姦人詐偽無由丨丨愚以為徵兵郡國宜有重慎可立虎符以絶姦端)糺覺(後漢書陳忠傳忠上疏曰自今彊盗)
(為上官若他郡縣所丨丨一發部吏皆正法尉貶秩一等今長三月奉贖罪二發尉免官令長貶秩一等三發以上今長免官)蹴
覺(晉書祖逖傳逖與劉琨情好綢繆共被同寢中夜聞荒雞鳴丨琨丨曰此非惡聲也因起舞)默覺(晉書郭璞傳璞客傲)
(曰傲俗者不足以自得丨丨者不足以涉無)驚覺(陳書世祖紀世祖起自艱難每雞人伺漏傳更籖于殿中乃勅送者必投)
(籖于階石之上令鎗然有聲云吾雖眠亦令丨丨也張碧美人梳頭詩玉容丨丨濃睡醒圓蟾挂出妝臺表)道覺(陳書馬樞)
(傳樞博極經史尤善佛經及周易老子義撰丨丨論二十卷行于世)淨覺(魏書釋老志浮屠正號曰佛陁與浮圖聲相近皆西)
(方言華言譯之則謂丨丨王融法樂辭表塵維丨丨汎俗廼輪皇冘約繡像題贊序結言寶位騰心丨丨□覺經無知覺性有無俱)
(遣是則名為丨丨隨順)睡覺(五代史雜傳隱帝殺史弘肇等召羣臣上殿慰諭之羣臣恐懼無敢言者獨王守恩前對曰陛)
(下始丨丨矣聞者皆縮頸裴度凉風亭丨丨詩飽食緩行新丨丨一甌新茗侍兒煎王建村居即事詩斜月照房新丨丨西峰半夜)
(鶴來聲魚玄機寄題鍊師詩高堂春丨丨暮雨正霏霏蘇軾天門冬酒熟詩擁裘丨丨知何處吹面東風散纈紋蘇轍木山引水詩)
(亂點落池驚丨丨半山含潤沃心焦張昱丨丨詩簾垂不知白日晚丨丨忽聞黃鳥鳴)多覺(關尹子魂晝寓目魄夜舍肝寓)
(目能見含肝能夢注魂有餘者丨丨魄有餘者多夢)常覺(列子東極之北隅有國曰阜落之國其民食草根木實不知火食性)
(剛悍彊弱相藉貴勝而不尚羲多馳步少休息丨丨而不眠注藉音陵)信覺(列子丨丨不語信夢不逹物化之往來者也)
待覺(春秋繁露性有其質而未能覺譬如瞑者丨丨教之然後善當其未覺可謂有質而不可謂善)靈覺(□子精微往來)
(妖先丨丨注靈神也神之所感妙物為言妖祥神所先覺也梁昭明太子講席將訖詩丨丨相招影神仙共棲宿傳燈錄道吾和尚)
(一鉢歇曰紀可離無可著何處更求無病藥藥是病病是藥到頭兩事須拈卻亦無藥亦無病正是真如丨丨性)心覺(論衡)
(南越王趙佗本漢賢人也化南夷之俗背畔王制椎髻箕坐好之若性陸賈說以漢德懼以聖威蹶然起坐丨丨改悔奉制稱藩)
晩覺(抱朴子速悟時習者驥騄之腳也遲觧丨丨者鶉鵲之翼也蘇軾和陶詩仲尼丨乃丨天下何思慮)辨覺(蓮社高賢)
(傳慧遠法師唐宣宗追謚丨丨大師昇元三年追諡正覺)呼覺(世說諸葛令女庾氏婦既寡誓不重出性甚正彊恢既許江思)
(玄婚乃移家近之誑女云宜徙於是家人一時去獨留女在後江莫來女哭詈彌甚積日漸歇冮虨暝入宿恒在對床乃詐厭良久)
(不悟聲氣轉急女乃呼婢云丨江郎丨江於是躍來就之情義遂篤蘇軾繼世繼詩曉夢猿丨丨秋懷鳥伴吟陸游早凉熟睡詩屋)
(角鳴禽丨不丨手中書册墮無聲又詩幽夢鷄丨丨)緣覺(世說注法華經曰三乘者一曰聲聞乘二曰丨丨乘三曰菩薩乘聲)
(聞者悟四諦而得道也丨丨者悟因緣而得道也菩薩者行六度而得道也又辟支佛得道或聞因緣而解或聽環佩而悟神能獨)
(逹故以丨丨為名也白居易讚僧偈丨丨聲聞諸大沙門)正覺(淨住子六師結誓經問佛名德佛答云丨丨自得不染一切法)
(一切智又經云我與阿難空王佛所共發菩提心我常勤精進所以速成丨丨孫□喻道論昔佛為太子棄國學道端坐六年道成)
(號佛三逹六通丨丨無上李嶠朝集使等上尊號表丨丨既隱而苦海横流衆教不興而業風亂起羊士諤郡齋讀經詩散材誠獨)
(善丨丨豈無徒瓔珞經至尊等丨丨十號具足結伽趺坐法苑珠林序前際後際并契真如初心末心咸歸丨丨)體覺(淨住)
(子我今悉勸請丨丨如來藏修習菩薩行一切諸菩薩)等覺(淨住子理唯一統照無不周照周丨丨謂之佛寳王襃京師突)
(厥寺碑歸依丨丨廻向佛乘)機覺(文心雕龍屈賈之忠貞鄒枚之丨丨黃香之淳孝徐幹之光默王僧孺懴悔禮佛文鑒窮)
(丨丨照極冥虛)天覺(春渚紀聞張無盡丞相為河東大漕日於上黨訪得李長者古墳為加修治且發土以驗之掘地數尺得)
(一大盤石石面平瑩無它銘欵獨鐫丨丨二字故人傳無盡為長者後身按張無盡張商英也)明覺(湖山勝概丨丨院舊名報)
(先有虛心軒)智覺(令齋夜話丨丨禪師住雪竇之中巖嘗作詩曰孤猿呌落中巖月野客吟殘半夜燈此境此時誰得意白)
(雲深處坐禪僧)修覺(明一統志丨丨山在新津縣東南五里山有丨丨寺)東覺(明一統志丨丨山在漢州東上有古井深)
(數十丈)崇覺(明一統志丨丨山在蓬州西二十里上有丨丨寺)善覺(陶潛感士不遇賦彼逹人之丨丨乃逃祿而歸)
(耕劉孝綽答雲法師書皇上自兹丨丨降迹□浮以住地之心行則天之化又法苑珠林菩薩本行經云時迦毗羅城不遠復有一)
(城名曰天臂彼天臂城有一釋種豪貴長者名為丨丨資産豐饒具足威德)沉覺(謝靈運佛影銘彩淡浮色羣視丨丨)初
覺(梁武帝遊鍾山大愛敬寺詩以我丨丨意貽爾後來賢陸龜蒙和襲美添漁具背篷詩沙禽固不知釣伴猶丨丨)七覺
(梁簡文帝大愛敬寺刹下銘冥符丨丨爰極四生王僧孺懴悔文南平大王殿下含辰象之正氣畜海嶽之淳靈宿侍八恒早遊丨)
(丨徐孝克棲霞寺詩五禪清慮表丨丨蕩心封王勃廣州寳莊嚴寺舍利塔碑由樂推而起丨丨因來蘇而生三昧)妙覺(梁簡)
(文帝上大法頌表天上天下丨丨之理獨圓三千大千無緣之慈普被沈約比邱尼僧敬法師碑立言道往標情丨丨法苑珠林毗)
(舍婆佛有子名丨丨又雜阿舍經諸天說偈云嘉期歸丨丨善會湼槃修存心入正道立志三祗休)種覺(梁簡文帝大法頌序)
(丨丨可生允慈佛母羣典弗逮是號經王梁元帝謝勅送齊王瑞像還啓陛下百姓為心宜觀丨丨十方皆見普照王畿王僧孺懴)
(悔文闇室生明大啓三曜俱向道場同登丨丨又中寺碑忘言丨丨絶累于後心寄像聲形啓機于前教)眠覺(梁簡文帝雜詠)
(被空丨數丨寒重夜風吹令狐楚圉人贈遠詩綺席春丨丨紗窗曉望迷白居易北亭獨宿詩夜半獨丨丨疑在僧房宿徐防賦得)
(蝶依草詩那知不夢作丨丨也恒飛范成大守風嘲舟子詩日長飽飯佳丨丨閒傍蘆花學釣魚)圓覺(梁元帝梁安寺碑序)
(旃檀散馥無復丨丨之風地湧神龕皆成多寳之塔丨丨經無上法王有大陀羅尼門名為丨丨流出一切清淨真如菩提湼槃及)
(波羅密教授菩薩一切如來本起因地皆依圓照清淨覺相永斷無明方成佛道傳燈錄圭峯禪師名宗密初從道員授丨丨行義)
(未終感悟後教大行住終南山草堂寺)千覺(沈約千佛頌丨丨俯應逓叩冥機)上覺(沈約瑞石像銘詞遥哉丨丨曠)
(矣神功)慧覺(劉孝綽栖隱寺碑嚴事招提師仰丨丨)至覺(王融勸請增進篇頌穗光業遠升丨丨寂寞常住獨能超)
(僧智藏奉和三教詩丨丨隨物化一道開異津)遺覺(庾僧洲答張君祖詩研幾通微妙丨丨忽忘身)開覺(李邕兖州曲阜)
(縣孔子廟碑君臣之位序父子之道明朋友之事興夫婦之倫得雖朗日丨丨膏雨潤澤和風清扇安足喻哉)減覺(張說大通)
(禪師碑銘盡不離定空非丨丨念兹在兹敢告無學)易覺(儲尤羲詩起滅信丨丨清真知有所)早覺(杜甫示姪佐詩嗣宗)
(諸子姪丨丨仲容賢白居易睡覺詩老眠丨丨常殘夜病力先衰不待年)琴覺(王適古别離詩苦調丨先丨愁容鏡㻿知武元)
(衡詩孤思丨先丨馳暉水競流)虛覺(顧况蘇州乾元寺碑光明丨丨圓寂萬德)獨覺(盧仝冬行詩夜半睡丨丨爽氣盈心)
(堂苻載廬山故女道士梁洞微石碣銘仙師丨丨閉跡山水蘇軾和黃魯直食筍詩爾來誰丨丨凜凜白下宰又丨丨詩翛然丨丨)
(午窗明欲覺猶聞醉鼾聲)啓覺(韓愈賀張僕射白兔書竊惟休咎之兆天所以丨丨于下依類托喻事之纖悉不可圖驗非睿)
(智博通孰克究明)半覺(韓愈潭州泊船詩夜寒眠丨丨鼓笛閙嘈嘈)斗覺(韓愈詩吟君詩罷看䨇鬢丨丨霜毛一半)
(加又陡同蘇軾四時詞霜葉蕭蕭鳴屋角黃昏丨丨羅衾薄)烏覺(白居易池畔閑坐詩舉棹丨先丨垂綸魚未知胡曾交河)
(塞下曲曉侵雉堞丨先丨春入關山雁獨知)離覺(劉禹錫廣禪師碑即動求靜故能常足絶緣丨丨乃得究竟)新覺
(白居易睡起晏坐詩丨丨眼猶昏無思心正住)本覺(白居易禪德大師照公塔銘師出蜀入洛與俗人有緣用開六壇隨根說)
(法言下多悟由是裂疑網拔惑箭漸離我人相者日日有焉起正信見丨丨頓發菩提心者時時有焉)住覺(李紳題法華寺)
(詩丨丨超真境依遊渡法船)馬覺(姚合送獨孤煥赴豐州詩深磧路移唯丨丨斷蓬風起與鵰平)寐覺(薛逢鑿混沌賦)
(蘧然丨丨劃爾形開)魚覺(李郢冬至後西湖泛舟詩斜汀藻動丨應丨極浦波生鴈未知)燕覺(李商隱詩雨氣丨先丨葉)
(陰蟬遽知)相覺(裴休大逹法師塔銘經律論藏戒定慧學深淺同源先後丨丨)寒覺(曹松詩木梢丨未丨地脉暖先知溫)
(庭筠雪夜詩有客丨方丨無聲曉已深)鶯覺(陸龜蒙和襲美懷茅山詩春臨柳谷丨先丨曙醮蕪香鶴共聞)真覺(僧齊)
(已病起詩除却歸丨丨何由擬免之王安石和朱昌叔詩聯裾蕭寺尋丨丨方駕孫陵弔仲謀)非覺(蘇軾午窗坐睡詩非夢亦)
(丨丨敢問希夷叟又石芝詩了然非夢亦丨丨有人夜呼祈孔賓)醉覺(蘇軾九日閑居詩登高望雲海丨丨三山傾)精
覺(蘇轍答潛師詩妙明丨丨昔未識但向閑窗看詩草)空覺(黃庭堅觀世音贊十方三世無不現前願我亦證丨丨極圓)
徐覺(朱子詩晚凉丨丨喜詩成)梅覺(陸游詩春回九地丨先丨霜霣千林竹不知陳樵玉宵亭詩春回隴首丨先丨舟入)
(山隂客未還)警覺(貞德秀顯䟦一念清淨烈熖成池一念丨丨船到彼岸)蟾覺(劉基和劉彦箕憶山中詩月上海門)
(丨早丨露寒天宇鶴先嘗)寢覺(雲笈七籖老君指歸曰民如丨丨出於冥室登邱陵而盻八方覽參辰而見日月)六覺
(雲笈七籖服光者日月七元三光也服氣者丨丨玄氣大和四方之妙氣也)見覺(圓覺經一切菩薩見解為礙雖斷解礙猶)
(住丨丨)普覺(圓覺經於是丨丨菩薩在大衆中即從座起頂禮佛足右繞三匝長跪又手而白佛言)證覺(圓覺經度)
(一切衆生究竟入圓覺無彼我人相當依正智慧便得超邪見丨丨般湼槃)取覺(圓覺經末世衆生欲求圓覺應當發心作)
(如是言盡於虛空一切衆生我皆令入究竟圓覺於圓覺中無丨丨者除彼我人一切諸相如是發心不墮邪見)念覺(阿彌)
(陀經一丨丨二擇法覺三精進覺四喜覺五輕安覺六定覺七捨覺)淵覺(法苑珠林佉吒枯骨頌曰惟此哲人丨丨先見思形)
(浮沬矚影遄電)李覺(畫繼丨丨每被酒則綳素于壁以墨潑之隨而成象曲盡自然之態)孫覺(圖繪寶繿丨丨善水墨白)
(描毛女筆力細巧寶慶年畫院待詔)
漢軍覺(史記項羽紀項王上馬騎麾下壯士騎從者八百餘人直夜潰圍南出馳走平明丨丨乃丨之令騎將灌嬰以五千)
(騎追之)行遠覺(史記晉世家重耳至齊愛齊女毋去心齊女乃與趙衰等謀醉重耳載以行丨丨而丨重耳大怒引戈欲)
(殺咎犯)金主覺(史記直不疑傳塞侯直不疑為郎事文帝其同含有告歸誤持同舍郎金去已而丨丨丨妄意不疑不疑)
(謝有之買金償而告歸者來而歸金而前郎亡金者大慙以此稱為長者)禁司覺(齊書長沙王晃傳晃愛武飾罷徐州私載)
(數百人仗還都為丨丨所丨投之江中)蘧然覺(莊子今一以天地為大罏以造化為大冶惡乎往而不可哉成然寐丨丨)
(丨陸游詩華胥一枕丨丨丨却聽蟬聲送夕陽張雨雨中詩推枕丨丨丨高齊人迹稀)曲影覺(抱朴子明鏡舉則傾冠見)
(矣羲和照則丨丨丨矣)忖留覺(水經注渭水南石柱橋舊有忖留神像忖留貌獰醜不肯出見魯班班拱手與言曰出頭)
(見我忖留乃出首班于是以脚畫地丨丨丨之便還没水故置其像于水按以脚畫地記其貌也)中作覺(水經注昔韓欲)
(令秦無東伐使水工鄭國間秦鑿涇引水謂之鄭渠丨丨丨欲殺鄭國曰始臣為間然渠成亦秦之利卒使就渠渠成溉澤鹵四萬)
(餘頃案丨丨丨史記作丨丨而丨)泥融覺(清異錄比邱無染遊廬山春雨路滑忽仆石上由是洞見本原士大夫稱為丨)
(丨丨)十備覺(㠪羲之資生帖上方寬博多通資生有丨丨之丨)蘧蘧覺(楊炯卧讀書架賦風清夜淺每待丨丨之)
(丨日永春深常偶便便之腹)羣蟄覺(沈諒賢良方正策時雨作解靡物不滋春雷發聲丨丨漸丨)朦朧覺(梁鍠)
(美人春卧詩縱使丨丨丨魂猶逐楚王)寒銅覺(孟郊詩玄髮不知白曉入丨丨丨)花前覺(元稹宿醉詩朝來始)
(向丨丨丨度却醒時一夜愁)無人覺(白居易詩禪功自見丨丨丨)燈最覺(白居易荅夢得秋日書懷詩眼昏丨)
(丨丨腰瘦帶先知)愁人覺(白居易酬思黯晚夏雨後感秋詩夜長祇合丨丨丨秋冷先應瘦客知)三車覺(李紳)
(題法華寺詩指喻丨丨丨開迷五隂纏)中婦覺(李賀惱公詩月明丨丨丨應笑畫堂空)聞風覺(周賀宿李樞書)
(齋詩眠客丨丨丨飛蟲入蜀來)明鏡覺(喻鳬詩顏凋丨丨丨思苦白雲知)朝陽覺(方千早春詩冰融大澤丨丨丨)
(草綠陳根夜雨知)眠鷺覺(皮日休後池詩細雨闌珊丨丨丨鈿波悠漾竝鴛嬌)石帆覺(皮日休病中有人惠海蟹)
(轉寄魯望詩離居定有丨丨丨失伴唯應海月知)中天覺(皮日休開元寺佛鉢詩乳糜味斷丨丨丨麥麨香消大劫知)
微茫覺(孫魴題梅嶺泉詩炎氣丨丨丨清飈左右穿)樽前覺(韋莊立春詩罽袍公子丨丨丨錦帳佳人夢裏知)
遺身覺(王安石病起詩煩痾脱然愈靜若丨丨丨)三年覺(黃庭堅羅漢南公升堂頌黑蟻旋磨千里錯巴蛇吞象丨)
(丨丨)鷄同覺(李覯寄祖祕丞詩蚤與丨丨丨夜與月相值)隂晴覺(陸游詩病骨丨丨丨官身蚤夜忙)貧始
覺(陸游詩褐温丨丨丨飯美淡方知)薪炭覺(陸游詩春寒丨丨丨)朝鏡覺(林景熙答陳景賢詩髩痕丨丨丨書)
(味夜燈知)風無覺(葛長庚詩丹楓偷落丨丨丨白鷺微行魚不知)衣裘覺(何中龍潭阻風詩年光星河轉夜氣丨丨)
(丨)邯鄲覺(龐鑄燕子圖詩怱見低飛入短簷此身似向丨丨丨)園葵覺(劉基夏日襍興詩天邊日出丨丨丨地底)
(雲生柱礎知)未離覺(圓覺經覺與未覺時漸次有差别衆生為解礙菩薩丨丨丨)歸命覺(法苑珠林南無者善)
(見論翻為丨丨丨)彈指覺(法苑珠林佛湼槃後迦葉鳴椎大集衆僧唯有憍梵比邱今在天上即遣善覺命召使來善覺)
(到三十三天見在善法講堂入滅盡定丨丨丨之曰世尊湼槃已十四日迦葉集衆遣我相命可下世間憍梵答曰世間已空我不)
(忍還欲取湼槃即以衣鉢付于善覺)
由聞而覺(蘇軾大悲關記觀世音丨丨丨丨始於聞而能無所聞始於無所聞而能無所不聞能無所聞雖無身可也能)
(無所不聞雖千萬倍身可也)依幻說覺(圓覺經衆生幻心還依幻滅諸幻盡滅覺心不動丨丨丨丨亦名為幻若說有)
(覺猶未離幻說無覺者亦復如是)靜極便覺(圓覺經若諸衆生修奢摩他先取至靜不起思念丨丨丨丨如是初靜從)
(於一身至一世界覺亦如是)有空無覺(金陵語錄觀為覺為動止為空為靜空覺未嘗相離有動無靜有覺無空即成)
(人見是凡夫法有靜無動丨丨丨丨即成我見是三乘法)
角(古岳切芒也競也觸也又姓)
韻藻無角(詩誰謂雀丨丨何以穿我屋後漢書南蠻傳有旄牛丨丨一名童牛肉重千斤毛可為旄易林四足丨丨君子)
(所服南征述職以惠我國大戴禮丨丨者膏而無前齒有羽者脂而無後齒說文螭若龍丨丨而黃北方謂之土螻𫐠異記蛟羊似)
(羊而丨丨啖之毒元稹詩鵬翼張風期萬里馬頭丨丨已三年蘇軾蠋虎詩跂跂有足蛇脈脈丨丨龍)雀角(見上埤雅雀物)
(之淫者鼠物之貪者故詩言丨丨鼠牙以譬強暴)總角(詩丨丨之宴言笑宴宴又婉兮孌兮丨丨丱兮禮記男女未冠笄者)
(鷄初鳴咸盥潄櫛縱拂髦丨丨衿纓皆佩容臭昧爽而朝注丨丨總聚其髮而結束之為丱角也世說王夷甫父乂為平北將軍有)
(公事使行人論不得時夷甫在京師命駕見僕射羊祜尚書山濤夷甫時丨丨姿才秀異敘致既快事加有理濤甚奇之杜甫别從)
(姪勤詩丨丨草書又神速世上兒子徒紛紛李商隱安平公詩文人博陵王名家憐我丨丨稱才華蘇軾贈姪安節詩憶汝丨丨時)
(啼笑為梨栗)鹿角(禮記仲夏之月丨丨解蟬始鳴南史韋叡傳魏中山王元英攻北徐州武帝遣征北將軍曹景宗拒之次)
(邵陽州築壘自守未敢進帝怒詔叡會焉叡自合肥飛渡邵陽至即於景宗營前二十里夜掘長塹樹丨丨為城比曉而營立元英)
(大驚以杖擊地曰是何神也齊民要術南越志曰猴葵色赤生石上南越謂之丨丨聞見後錄沈括言車戰之利見于歴世巫臣教)
(吳子以車戰遂覇中國李靖用偏箱丨丨車以擒頡利魏武軍策今今日賊燒却丨丨夏侯淵使士補之兵退而淵未至甚可傷淵)
(本非能用兵也為督帥尚不當親戰况補丨丨乎諸葛亮軍今敵已來進持丨丨兵悉却在連衝後敵已附丨丨裏兵但得進踞以)
(矛載刺之韓愈祭張員外文避風太湖七日丨丨注丨丨洞庭湖中地名蘇軾歐陽季默饋魚詩我是騎鯨手聊堪充丨丨注歐陽)
(公逹頭魚詩吾聞海之大物𩔖無窮極毛魚與丨丨一瀹數千百丨丨小魚也韓駒武寧道中詩小灘嘈嘈大灘惡朝行羊腸暮丨)
(丨)麋角(禮記仲冬之月丨丨解疏夏小正云十一月丨丨隕墜是也北史李渾傳渾弟繪為高陽内史河問太守崔諶恃勢)
(從繪乞丨丨鴿羽繪荅曰鴿有六翮飛則冲天麋有四足走便入澤下官手足遲鈍不能近追飛走遠事佞人七發逐馬鳴鑣魚跨)
(丨丨雲笈七籖延明子高者服丨丨得仙法苑珠林殷時彭祖諱鏗善于補導之術幷服水桂雲母糧粉丨丨常有少容)男角
(禮記丨丨女羈注當角處留髮不剪謂之角留頂上縱橫各一和交通逹謂之羈)食角(春秋成公七年鼷鼠丨郊牛丨改卜)
(牛鼷鼠又丨其丨乃免牛黃滔誤筆牛賦兔翰初停旁起落毛之想鼠鬚尚對遙懷丨丨之因)牛角(見上南史齊豫章王臣𫝊)
(嶷拜陵還過延陵季子廟觀沸井有水牛突步伍值兵執牛推問嶷不許取絹一疋横繫丨丨放歸其家政在寬厚故得朝野歡心)
(北史魏思皇帝紀桓帝英傑魁岸馬不能勝常乘安車駕大牛丨丨容一石五代史南漢世家劉龑病卧寢中召右倛射王潮與語)
(曰吾子孫不肖後世如鼠入丨丨勢當漸小爾用泣下歔欷韓詩外傳齊弓人之妻曰此弓者太山之南鳥號之拓騂丨之丨荆麋)
(之筋河魚之膠也四者天下之練材也新序甯戚貿車適齊暮宿郭門外桓公郊迎客甯戚飯牛車下擊丨丨疾商□桓公曰非常)
(人也命後車載之述異記冀州有樂名蚩尤戲其民兩兩三三頭戴丨丨而相觝漢造角觝戲蓋其遺製也蘇軾鴉種麥行徐行俛)
(仰若自矜鼓翅跳踉上丨丨又次韻喬太博詩為君叩丨丨一詠南山粲)掎角(左𫝊戎子駒支曰昔文公與秦伐鄭奉人竊與)
(鄭盥而舍戌焉於是乎有殽之師晉禦其上戎亢其下秦師不復我諸戎實然譬如捕鹿晉人角之諸戎掎之與晉踣之注角者當)
(其頭也掎者踣其足也唐書李嗣業傳天寳十二載詔嗣業與郭子儀僕固懷恩丨丨常為先鋒又郭知運傳吐蕃將坌達延乞力)
(徐寇渭源盗牧馬詔知運與薛納王晙等相丨丨敗之進階冠軍大將軍五代史雜傳晉高祖起太原末帝遣范廷光以兵二萬屯)
(遼州與趙延壽丨丨漢晉春秋孫權稱尊號蜀人欲絶其盟好諸葛亮曰權有借逆之心久矣國家所以略其釁情者求丨丨之援)
(也今若加顯絶仇我必深不可握竒經㢮張則二廣迭舉丨丨則田奇皆出圖成樽爼帝用經略魏收為東魏檄梁文梁南是空虚)
(之地漢陽非兵戰之衝薄存丨丨聊示旗鼓豈資實效寄以游聲柳宗元鐃歌鼓吹曲戰武牢動河朔逆之助國丨丨白居易代書)
(詩□車排勝陣丨丨搴降旗)羊角(左傳齊烏餘以廪邱奔晉襲衛丨丨取之注廩邱縣所治丨丨城是又晉書五行志恩州)
(武成縣有旋風自東南來望之插天如丨丨大木盡拔莊于有鳥焉其名為鵬背若泰山翼若垂天之雲摶扶搖丨丨而上者九萬)
(里王筠春日詩風生似丨丨雲上若魚鱗蘇軾詩春風料峭丨丨轉河水渺綿瓜蔓流張翥上元宿通州詩風滾暗塵丨丨轉水披)
(殘凍鴨頭生又南方草木狀蕉子大如拇指長而銳有𩔖丨丨名丨丨蕉味最甘好一種子大如鷄卵有𩔖牛乳名牛乳蕉微減丨)
(丨曰居易詩蔥壠抽丨丨松巢墮鶴翎又淮南子兵如植未弩如丨丨人雖衆多勢莫敢格白㿞續演雅詩自注漠北種丨丨能産)
(羊其大如兔食之肥美)斛角(穀梁傳成公七年郊牛日展丨丨而知傷展道盡矣其所以備災之道不盡也注有司展察牛)
(而即知傷是展察之道盡不能防災禦患致使牛傷有司之過也斛球球然角貌)騂角(論語犁牛之子丨且丨陳子昂送别)
(出塞詩君為白馬將腰佩丨丨弓徐夤釣車詩軸臣丨丨冰光滑輪卷春絲水面平)犀角(戢國策司馬熹見趙王曰以臣所行)
(多矣未嘗見人如中山隂姬者也其容貌顏色固以過絕人矣若其眉日凖額權衡丨丨偃月彼乃帝王之后非諸侯之姬也後漢)
(書西域傳桓帝延熹九年大秦王安敦遣使自日南徼外獻𧰼牙丨丨瑇瑁始乃一通焉南史蕭摩訶傳太建五年衆軍北伐齊遣)
(大將尉破敵等率衆十萬來援其前隊有蒼頭丨丨大力之號皆身臣八尺皆力絕倫其鋒甚銳及戰摩訶皆斬之唐書地理志鄯)
(州土貢牸丨丨又舒元輿傳元輿銳進取獻文闕下不得報上書自言漢主父偃徐樂嚴安以布衣上書朝奏暮召而臣所上八萬)
(言其文鍜鍊精粹出入今古數千百年披剔剖扶有可以輔教化者未始遺拔丨之丨擢𧰼之齒豈主父等可比哉異苑温嶠至牛)
(渚磯聞水底有音樂之聲水深不可測傳言下有怪物乃然丨丨而照之夜夢神謂曰與君幽明道隔何患相照耶酉陽雜俎丨墮)
(丨埋之人以假角易之左思蜀都賦拔象齒戾丨丨庾信傷心賦石華空服丨丨虛篸蘇軾繫御史臺獄詩眼中丨丨真吾子身後)
(牛衣愧老妻)戴角(史記律書兵者聖人所以討彊暴夷險阻救危殆自含血丨丨之獸見犯則校而况于人北史盧丈偉𫝊)
(邢邵嘗戲詢祖曰卿小年才學富盛丨丨者無上齒恐君不壽列子傅翼丨丨分牙布爪仰飛伏走謂之禽獸而禽獸未必無人心)
(淮南子隂陽之所生血氣之精含牙丨丨前爪罹距奮翼攫肆蚑行蟯動之蟲喜而舍怒而鬭其情一也洛陽伽藍記西域有嚈噠)
(國王妃著錦衣垂地三尺使人擎之頭丨一丨長八尺竒以玫瑰裝飾其上杜甫姜楚公畫角鷹歌楚公畫鷹鷹丨丨殺氣森森到)
(幽朔又鵰賦青骹丨丨白鼻如瓠盧肇别宜春赴舉詩辭鄉且伴銜蘆鴈入海終為丨丨魚)龍角(史記天官書杓攜丨丨主)
(杓北斗杓也丨丨東方宿也攜連也晉書郭璞傳璞為人葬明帝微服往觀因問主人何以葬丨丨當滅族主人曰璞云此葬龍耳)
(當致天子問帝異之南史齊始興王鑑傳鑑為益州刺史永明五年獻丨丨一枚長九尺三寸色紅有文薩都拉詩竹園笋出穿丨)
(丨)一角(史記孝武帝紀郊雍𫉬丨丨獸若麃然有司曰陛下肅祗郊祀上帝報享錫丨丨獸蓋麟云又夏侯嬰傳從擊韓信)
(軍追北至平城為敵所圍七日不得通高帝使使厚遺閼氏冒頓開圍丨丨高帝出欲馳嬰固徐行弩皆持滿外向卒得脱後漢書)
(郭泰傳泰嘗於陳梁間行遇雨巾丨丨墊時人乃故折巾丨丨以為林宗巾其見慕如此北史魏高宗紀庫莫奚國獻名馬有丨丨)
(狀如麟前趙錄劉淵母呼延氏祈子于龍門有一白魚頂有丨丨軒鬐躍鱗而至祭所夜夢魚變為人持日精服之十五月而生淵)
(論衡觟&KR1694;性知有罪臯陶治獄其罪疑者令羊觸之有罪則觸無罪則不觸羊本二角觟&KR1694;丨丨異物志東北荒有獬豸丨丨性忠)
(見人鬭則觸不直者聞人言則咋不正者楚執法者所服也齊民要術龍魚河圖曰羊有丨丨食之殺人輟耕錄太祖皇帝駐師西)
(印度忽有大獸高數十丈丨丨如犀牛然能作人語耶律文正王進曰此名角端乃旄星之精也郭璞狰獸贊章峩之山奇怪所宅)
(有獸似豹厥色惟赤五尾丨丨鳴如擊石又龍魚贊龍魚丨丨似狸處陵俟時而出神聖攸乘劉孝威謝賜淨饌啓足使王世長者)
(羞被識味丨丨仙人恥其咒銜蘇軾次韻郭功甫詩玉局西南天丨丨萬人沙苑看孤飛)去角(漢書董仲舒傳天亦有所分子)
(予之齒者丨其丨傳之翼者兩其足是所受大者不得取小也又蘇晉送張說廵邊詩離聲軫丨丨居念斷歸蟬)折角(漢書)
(朱雲傳五鹿充宗貴幸為梁邱易元帝好之欲考其異同令充宗與易家論充宗乘貴辯口諸儒莫能與抗雲攝齊登堂抗首而請)
(音動左右既論難連拄五鹿君故諸儒為之語曰五鹿嶽嶽朱雲丨其丨南史陳顯逹傳顯逹性謙厚家既豪富諸子與王敬則諸)
(兒並精車牛麗服飾當世快牛稱陳世子青王三郎烏吕文顯丨丨江覆曇白鼻皆集陳舍顯逹知此不悦唐書辛讜傳讜少耕于)
(野有牛鬭衆畏奔踐讜直前兩持其角牛不能動久而引觸竟丨其丨里人□異屠牛以飯讜易林蹇牛丨丨不能載粟晁中之答)
(僧法一詩秋麋丨丨膠與力春麝入膦煤生香黃庭堅覺範師種竹頌聽風聽雨看成龍牛羊丨丨入朝餉周邦彦汴都賦注河之)
(辨丨丨之口)日角(後漢書光武帝紀光武隆凖丨丨鄭康成注丨丨謂庭中骨起壯如日南史梁武帝紀生而有異光狀貌)
(竒特丨丨龍顏又陳高祖紀丨丨龍顔垂手過膝舊唐書鄭畋傳畋瑞應星精祥開丨丨建洪罏于聖代成庶績于明時唐書唐儉)
(傳高祖嘗召訪之儉曰公丨丨龍庭姓恊圖䜟係天下望久矣又李珏傳甫冠舉明經李絳為華州刺史見之曰丨丨珠廷非庸人)
(相明經碌碌非子所宜孝經援神契伏羲大目山凖丨丨而連珠衡南燕錄慕容德皝之少子年十八長八尺二寸額上有丨丨偃)
(月重文劉峻辨命論龍凖丨丨帝王之表河目龜文公侯之相沈約梁武帝集序丨丨之主出自諸生銳頂之君少明古學)清
角(後漢書劉昆傳昆少習容禮平帝時受施氏易于沛人戴賓能彈雅琴知丨丨之撡列子鄭師文從師襄游鼓琴雖師曠之丨)
(丨鄒衍之吹律無以加之韓非子師子援琴鼓之曰不如丨丨一奏雲從西北方來再奏大風雨裂帷幕爼豆墮廊瓦博物志丨丨)
(黃帝之琴劉勰新論離婁察秋毫之末不聞雷霆之聲季子聽丨丨之韻不見嵩岱之形心溺秋毫意入丨丨故也陳晹樂書琴論)
(黃帝之丨丨齊桓之號鐘楚莊之繞梁相如之綠綺以至玉牀饗泉之𩔖名號之别也冮淹清思詩玄鶴徒翔舞丨丨自浮沈蘇軾)
(贈傅羲秀才詩未能飛瓦彈丨丨肻便投泥戲潑寒袁桷無題詩抽琴有限㢠廻丨丨疊䄂無塵轉綠腰又傳毅□賦揚激徵騁丨丨)
(歐陽修詩翻思太守宴誰與唱丨丨宋濓贈劉俊民詩燕姬白如雪時唱丨丨侑又鄭淵上院判詩城曉霜丨丨天秋月滿旗)犢
角(後漢書趙憙傳&KR1472;栗犢注丨丨如&KR1472;栗言小也蘇軾贈湜老詩耆年日彫喪但有丨丨繭黃庭堅詩春笋初生黃丨丨蕨芽初)
(長小兒拳韓駒答蔡伯世食筍詩扶杖自入箐煨此丨丨蠒)風角(後漢書郎顗傳顗學京氏易丨丨星筭注候四方四隅之)
(風以占吉凶也又叚翳傳明丨丨有一生來學積年辭歸翳為合膏藥并簡書告曰有急發示之到葭萌與吏争渡津吏撾破從者)
(頭生開筒得書言到葭萌與吏鬭頭破者以此膏裹之生乃還卒業又吕強傳小黃門甘陵吳伉善為丨丨博達有奉公稱知不得)
(用常託病還寺舍從容養志魏志管輅傳注輅年八九歲便喜仰視星辰及成人明周易仰觀丨丨占相之道無不精微晉書陳訓)
(傳訓少好秘學天文筭歴隂陽占候無不畢綜尤善丨丨切史梁江安侯圓正傳圓正父紀武帝第八子少而寬和勤學有文才頗)
(學觀占善丨丨北史權會傳會志尚沉雅動遵禮則詩書三禮文義該洽兼明丨丨妙識玄象鼎書藝文志劉孝恭鳥情占一卷丨)
(丨十卷庚信慕容寧神道碑至于將略應變出竒設伏太乙丨丨之占常從星辰之候樓船戰陣之法強弩馳射之書莫不動會幾)
(神發符雷電又僧齊已詩一聲丨丨夕陽偁)聞角(晉書王羲之傳驃騎將軍王述少有名譽與羲之齊名而羲之甚輕之由)
(是情好不恊述先為會稽以母喪居郡境羲之代述止一弔遂不重詣述每丨丨聲謂羲之當候已輙洒掃而待之如此者累年而)
(羲之竟不顧述深以為恨)截角(晉書劉暾傳暾轉侍御史武庫火尚書郭彰率百人自衛而不救火暾正色詰之彰怒曰我能)
(丨君丨也暾勃然謂彰曰君何敢恃寵作威作福天子法冠而欲丨丨乎求紙筆奏之彰伏不敢言)挂角(唐書李密傳密聞包)
(愷在緱山往從之以蒲韀乘牛丨漢書一帙牛丨上行且讀越國公楊素適見于道按轡躡其後曰何書生勤如此蘇轍張恕益齊)
(詩晨耕丨牛丨夜燭借隣牖貝瓊樂耕軒詩我稼没牛腹我書丨牛丨又埤雅羚羊似羊而大角有圓繞蹙丈夜則懸角木上以防)
(患語曰□羊丨丨傳燈錄雪峰云我若東道西道汝則尋言逐句我若羚羊丨丨汝伺什麽處捫摸)壓角(唐書裴坦𫝊故事舍)
(人初詣省視事田丞相送之施一榻上丨丨而坐朝野雜記舍人院每知制誥設素褥于庭面北拜閣老立褥之東北謂之丨丨宰)
(相丨丨其禮相傳自唐)宫角(管子聽丨音如牛鳴窌中丨音如雉登木以鳴音疾以清江淹襍體詩序藍朱成彩襍錯之臣)
(無窮丨丨為音靡曼之態不極曾䡗小飲詩第匏出人指邐迤奮丨丨葛長庾金丹賦左軍右軍自古仁義大隱小隱從今丨丨)
蝸角(莊子有國于丨之左丨者曰蠻氏國于丨之右丨者曰觸氏爭地而戰伏尸數萬庾信小園賦陸機則兄弟同居韓康則)
(甥舅不别丨丨蚊睫又足相容者也范成大浣花詩丨丨虚名人尚爱錦標安得笑渠争袁桷草堂詩壊墻雨透丨生丨舊臣泥深)
(&KR0818;露釘傳若金憑高詩國蟠丨丨小地接犬牙深劉基錢唐懷古詩丨丨乾坤大鰲頭氣勢殊)刻角(新序宋玉對楚威王曰客)
(有歌于郢中者其始曰下里巴人國中屬而和者數千人其為陽陵採薇國中屬而和者數百人其為陽春白雪國中屬而和者數)
(十人而已也引商丨丨褥以流徵國中屬而和者不過數人是其曲彌高者其和彌寡閻伯伯歌賦或引商丨丨或潰用通涇)吹
角(通禮義纂蚩尤與黃帝戰帝命丨丨作龍鳴以禦之軍中製之以司昏曉王維從軍行丨丨動行人杜甫詩丨丨向月窟蒼山)
(旌旆愁常衮詩枕戈眠古戌丨丨立繁用蘇軾萌海用詩孤城丨丨用樹裏落日未落江蒼茫蘇轍陪子瞻游百步洪詩樓中丨丨)
(暮烟起出城騎火催君還葛長庚山居詩月落雞丨丨夜長鵝報更)叩角(三齊略記寗戚丨牛丨而歌抱朴子庭燎之輝舉則)
(竒士丨丨錦帝書使懷丨丨之心終想曝顋之患盧思道從駕詩序俱展誠敬仍發詠歌事比擊轅義同丨丨李白笑歌行寗武子)
(朱買臣丨丨行歌背負薪蘇轍詩舞雩何處歸春暮丨丨誰人怨夜漫朱子和劉枳通詩丨丨聽君悲復悲壯心未巳欲何之又卞)
(蘭許昌宫賦丨丨則春風至彈商則秋風生)菱角(雲仙雜記王隣隱西山頂丨丨巾又嘗就人買菱脱頂巾以貯之曰此巾)
(名實相副梁簡文帝詩荷絲傍繞腕丨丨遠牽衣白居易詩嫩剝青丨丨王建宮詞如今池底休鋪錦丨丨雞頭積漸多曹唐小游)
(仙詩宫殿寂寥人不見碧花丨丨滿潭秋王安石斜徑詩草頭蛺蝶黃花晚丨丨蜻蜒翠蔓深蘇轍望湖樓上詩丨丨雞頭應巳厭)
(蟹螯馬煩更勸飡又洪邁䟦白樂天詩世言白樂天侍兒唯小蠻樊素二人予讀集中小庭亦有月一篇云丨丨執笙簧谷兒抹琵)
(琶紅綃信手舞紫綃隨意歌自注云菱谷紫紅皆小臧𫉬名若然則紅紫二綃亦女奴也)地角(梁昭明太子謝賚地圖啓域中)
(天外指掌可求丨丨河源戸庭不出徐陵為陳武帝與嶺南酋豪書天涯藐藐丨丨悠悠楊烱少室山少姨廟碑銘德澤天外文明)
(丨丨虞世南詩天漢星躔絶山川丨丨分岑參宿鐵關西館詩雪中行丨丨火處宿天倪)天角(李德林天命論帝體貌多竒其)
(面有日月河海赤龍自通丨丨洪大䨇上權骨彎㢠廻抱目庾信和張侍中𫐠懷詩奔河絶地維折柱傾丨丨陳造泊小姑山詩娟月)
(上丨丨相與詫嫵媚周邦彦詞孤舟移岸曲人在丨丨)畫角(劉孝孫詩臨風丨丨憤耀日采旗翻王維詩丨丨發龍吟張南)
(史送司空十四北游詩寒風吹丨丨暮雪犯征衣白居易詩丨丨三聲刁斗晚)悲角(杜甫詩老去聞丨丨人扶報夕陽)礪
角(韓愈石鼔歌牧童敲火牛丨丨誰復著手為摩挲黃庭堅詩石吾甚愛也勿使牛丨丨林景熙石翁嫗詩時借牛丨丨敲火戲)
(童䜿)頭角(韓愈柳子厚墓誌銘子厚少精敏無不通達逮其父時雖少年已自成人能取進士第嶄然見丨丨衆謂柳氏有子)
(矣)殘角(劉復夕次襄城詩古戌飄丨丨疎林振夕風陸游詩丨丨聲催□月墮斷鴻影隔塞雲深劉基詩睡足北窗清似水)
(數聲丨丨起城烏)
童而角(詩彼丨丨丨寔虹小子注牛羊之童而求其角也)日在角(禮記仲秋之月丨丨丨周禮春官注春分日在)
(婁秋分丨丨丨)姑洗角(唐書楊收傳收耕得古鐘高尺餘扣之曰此丨丨丨也既拂拭有刻在兩欒果然)馬生角
(史記刺客傳贊世言荆軻其稱太子丹之命天雨粟丨丨丨也太過又言荆軻傷秦王皆非也南史陳宣帝紀太建五年三月西衡)
(州獻丨丨丨唐書五行志咸通三年郴州丨丨丨劉向五行傳文帝十二年有丨丨丨于吳角在耳前上鄉右角長三寸左角長二)
(寸皆大二寸論衡燕太子丹朝于秦求歸秦王執留之與之誓曰使日再中天雨粟烏白頭丨丨丨厨門木象生肉足乃得歸當此)
(之時天地祐之果日再中天雨粟烏白頭丨丨丨厨門木𧰼生肉足秦王以為聖乃歸之十六國春秋石勒自立四年雍州刺史石)
(生上言蛇鼠鬭于安定府臨涇丨丨丨)
野獸幷角(漢書終軍傳上幸雍祠五畤𫉬白麟一角而五蹄時又得竒木其枝旁出輙復合于木上上異此二物博謀羣)
(臣軍對曰丨丨丨丨明同本也衆支内附示無外也注獸皆兩角今此獨一故云并也)頭上出角(北史隋文帝紀帝初)
(生于馮翊波若寺有紫氣充庭時有尼來自河東謂皇妣曰此兒所從來甚異不可於俗問處之乃將帝含於别館躬自撫養皇妣)
(抱帝忽見丨丨丨丨遍體起鱗墜帝于地尼自外見曰已驚我兒致今晚得天下)兕無投角(老子古之善攝生者丨丨)
(所丨其丨虎無所措其爪兵無所容其刃)
增彈角(易同聲相應疏同聲相應者若彈宫而宫應丨丨而角應是也劉勰新論丨丨則目搖鼔舟而波湧以𩔖相感以氣)
(相化也)羸角(易羝羊觸藩丨其丨疏羝羊羖羊也藩藩籬也羸拘纍纏繞也唐書楊收傳收十三通大義善屬文所賦輙就)
(吳人號神童里人多造門觀賦詩至壓敗其藩收嘲之曰爾非丨丨者奚用觸吾藩)厥角(書百姓凜凜若奔丨丨梁元帝聽貢)
(圖序欵關丨丨沿泝荆門王融曲水詩序離身反踵之君髽首貫胸之長屈膝丨丨請受纓縻又蹷同梁元帝高祖諡議驃騎把鉞)
(則休屠欵塞太尉抗旌則名王丨丨)麟角(詩丨之丨振振公族北史文苑傳學者如牛毛成者如丨丨宋史藝文志歐陽詢丨)
(丨一百二十卷十洲記鳳麟洲多仙煑鳳喙丨丨合前作膏名續弦膠拾遺記孔子生之先有麟吐玉書于闕里人家云水精之子)
(系衰周而素王徵在以繡&KR0807;係丨丨及夫子將終抱麟解&KR0807;而泣崔駰刃劍銘丨丨鳳體玉飾金璫駱賓王啓業成丨丨引茅茹而)
(彈冠李商隱詩曲萟垂丨丨浮名壯虎皮馬祖常北歌行高昌句麗子入學交趾蠻官貢丨丨王士熙夀劉邢公詩嘉辰又紱蒼丨)
(丨仙侣同驂白鶴翎楊維楨續弦言丨丨煑為膠續弦弦在弓)顔角(詩揚且之顔也傳揚廣揚而丨丨豐滿)捄角(詩殺)
(時㨃牡有丨其丨又觩同劉基畫龍贊丨其丨蒼其鱗蚴虯其身)尚角(禮記凡遺人弓者張弓尚筋弛弓丨丨疏弓之為體)
(以木為身以角為面張之時曲來嚮内故遺人之時使筋在上弛弓之時反張嚮外故遺人之時角嚮其上周語周景王將鑄無射)
(伶州鳩曰臣聞之琴瑟尚宫鐘尚羽石丨丨匏竹利制大不踰宫細不過羽)音角(禮記孟春之月其帝太皥其神句芒其蟲)
(鱗其丨丨疏春時調和樂以角為主故云其丨丨)液角(禮記百工咸理注弓人春丨丨夏治筋考工記春丨丨則合)舉
角(禮記禮有以小為貴者宗廟之祭貴者獻以爵賤者獻以散尊者舉觶卑者丨丨注凡觴一升曰爵二升曰觚三升曰觶四升)
(曰角五升曰散)璧角(禮記季夏六月以禘禮祀周公於太廟灌用玉瓚大圭薦用玉豆雕篹爵用玉琖仍雕加以璧散丨丨注)
(散角皆以璧餙其口也)散角(見上)斝角(禮記舉丨丨詔妥尸疏丨丨爵名也)挫角(禮記韠君朱大夫素士爵韋諸)
(侯前後方大夫前方後丨丨疏丨丨謂殺上角使圜不令方也)楞角(禮記毁方而瓦合疏圭角謂圭之鋒鋩有丨丨)圭角
(見上韓愈游青龍寺詩南山逼冬轉清瘦刻畫丨丨出崖窽又石鼎聯句磨礱去丨丨浸潤著光精元稹紀懷詩語到磨丨丨疑消)
(破弩瘢吳融綿竹山詩方者露丨丨尖者攢箭鏃蘇軾夢雪詩雖時出丨丨固自絕瑕竅)筋角(周禮天官凡獸入于腊人皮毛)
(丨丨入于玉府魏志戚洪傳袁紹圍臧洪于東武陽初尚掘鼠煑丨丨後無可復食城中男女七八千人相枕而死北史長孫嵩傳)
(詔問公卿赫連蠕蠕征討何先嵩等曰赫連土居未能為患蠕蠕世為邊害宜先討大檀及則收其畜産足以富國不及則校獵隂)
(山多殺禽獸皮肉丨丨以充軍寔亦愈于破一小國管子皮幹丨丨非為國之數也淮南子北方之美者有幽都之丨丨焉李尤彈)
(銘漆飾以霑不用丨丨于邵鮮于公經武頌丨丨勁而膂力既堅樵蘇積而糗糧斯峙)圜角(周禮保章氏掌天星注五星有)
(贏縮丨丨日有薄食暈珥月有盈虧朓側匿之變)兕角(周禮地官觵撻注觵撻者失禮之罰也觵用酒其爵以丨丨為之撻)
(扑也)齒角(周禮角人以時徵丨丨凡骨物於山澤之農)皮角(周禮[門@里]人凡屠者歛其丨丨筋骨入于玉府)濁角
(周禮春官注凡五聲宫之所生丨者為丨)燕角(考工記丨之丨荆之幹妢胡之笴吳粤之金錫此材之美者也列子紀昌學射)
(以丨丨之弧朔蓬之簳射之貫虱心列女傳傳弓以丨牛之丨纏弓以荆麋之筋糊弓以湖魚之膠說者以為丨丨善楚筋細河膠)
(粘一統志丨丨樓在順天府西南二十五里遼建今其地猶名丨丨喬潭破的賦搜董澤白羽之箭𫉬丨丨綠沉之弓高啓弓詩丨)
(丨號良材樓煩擘未開)取角(考工記弓人為弓注取幹以冬丨丨以秋絲漆以夏)相角(考工記凡丨丨秋欄者厚春欄)
(者薄穉牛之角直而澤老牛之角紾而昔疢疾險中瘠牛之角無澤白居易判貫革乖方則宜致詰丨丨失理亦可徵辭)析角
(考工記析幹必倫丨丨無邪)撟角(考工記橋幹欲熟于火而無贏丨丨欲熟于火而無燂)洗角(儀禮特牲饋食禮主)
(人丨丨升酌酳尸注酳猶衍也是獻尸也云酳者尸既卒食又郤頤衍養樂之不用爵者下大夫也因父子之道質而用角角加人)
(事略者)奠角(儀禮特牲饋食禮嗣舉奠盥入疏天子奠斝諸侯丨丨)骨角(左傳鳥獸之肉不登于爼丨丨毛羽不登)
(于器則公不射古之制也北史隋高祖紀開皇仁壽之間丈夫不衣綾綺而無金玉之餙常服率多布帛裝帶不過以銅鐵丨丨而)
(已)繞角(左傳成公六年晉欒書救鄭與楚師遇于丨丨注鄭地)靡角(左傳成公十八年晉侯師于台谷以救宋遇楚)
(師于丨丨之谷楚師還注丨丨宋地)右角(左傳晉中行穆子敗無終將戰為五陳以相離兩于前伍于後專為丨丨參為左角)
(南史陳武帝紀左賢丨丨沙潰土崩)左角(見上史記天官書中六星曰市樓市中星衆者實其盧則耗房南衆星曰騎官丨丨)
(李右角將注李即理法官也丨丨理物以起右角將率而動丨丨為天田右角為天門也晉書天文志東方角二星為天關其間天)
(門也其内天庭也丨丨為天田為理主刑其南為太陽道右角為將主兵其北為太隂道北史晁崇傳天興五年月暈丨丨崇奏占)
(為角蟲將死星經角東方首宿南丨丨名天津北右角為天門中間曰天關蘇軾次韻定慧欽長老詩丨丨看破楚南柯聞長膝薛)
(季宣讀三國志詩丨丨蠻攻觸南柯檀伐槐)聲角(左傳徵為五聲注白聲商青丨丨黑聲羽赤聲徵黃聲宫太玄經三八為)
(木為東方為春日甲乙辰寅卯丨丨)䜿角(爾雅皆踊觢注今丨丨牛踊䜿也)觠角(爾雅角三觠羷注丨丨三匝疏觠捲)
(也羊角捲三匝者名羷觠音權羷音險北史司馬子如傳子如以賄為御史中尉崔暹劾在獄一宿髮皆白辭曰司馬子如本從夏)
(州策一杖投相王王給露車一乘觠㹀牛犢犢在道死唯丨丨在神武書勅文襄曰馬令是吾故舊汝宜寬之)辰角(周語夫丨)
(丨見而雨畢天根見而水涸張恊安石榴賦天漢西流丨丨南傾顔延之侍東耕詩提封經地域丨丨麗天篰韓愈和李相公南郊)
(覽物詩燦燦丨丨曙亭亭寒露朝)狼角(史記天官書天矢束有大星曰狼丨丨變色多盗賊王逢帖侯歌天南弧矢夜掩光)
(丨丨赭赤雲玄黃)赤角(史記天官書太白丨丨有戰楊烱渾天賦丨丨犯我城黃角天之争)四角(史記律書林鍾長五)
(寸七分丨丨南史任昉傳初昉母河東裝氏嘗晝卧夢有五色米旗蓋丨丨懸鈴自天而墜其一鈴落入懷中心悸因而有娠占者)
(曰必生才子乃生昉五代史一行傳李自倫六世同居准式旌表門間量地之宜高其外門門安綽楔左右建臺高一丈二尺廣狹)
(方正稱焉圬以白而赤其丨丨使不孝不義者見之可以悛心而易行焉握竒經風居四維故以圓風居丨丨故以方汲冡周書高)
(夷嗛羊嗛羊者羊而丨丨十洲記崑崙山東南接積石圃西北接北戸之室東北臨大活之井西南至承淵之谷此丨丨大山寔崑)
(崙之支輔也郭璞土螻獸贊土螻食人丨丨似羊陸游詩避俗要生輪丨丨出門何啻路三又)二角(史記律書太簇長七寸七)
(分丨丨)太角(漢書高帝紀三年七月有星孛于丨丨唐書百官志衛士六百爲丨丨手六番閱習吹丨丨為昏明之節又禮)
(樂志講武之日未明十刻而嚴五刻而甲步軍為直陣以俟大將立旗鼔之下六軍各鼔十二鉦一丨丨四星經丨丨一星天棟在)
(攝提中主帝座靈憲紫宫為皇極之居太微為五帝之廷明堂之房丨丨有席天市有坐步天歌亢四星似彎弓狀丨丨一星直上)
(明折威七子亢下橫丨丨左右攝提星蔡邕麟頌皇矣丨丨降生靈獸柳貫宗忠簡公畫像詩炎運昔中否兵氛纏丨丨)吐角
(漢書禮樂志函宫丨丨激徵清發梁楊羽申以商吳淑歌賦丨丨含商陽阿激楚蘇轍詩含宫丨丨千萬變坐令隱伏皆形相)蹏
角(漢書貨殖傳陸地牧馬二百蹏牛千丨丨晉書王濟傳王愷以帝舅奢豪有牛名八百里駮常瑩其丨丨濟請以錢十萬與牛)
(對射而賭之一發破的因據胡牀叱左右速探牛心來須臾而至一割便去陸游牛圖詩時時弄筆眼力健丨丨毛骨分毫芒)解
角(漢書匈奴傳冒頓與韓信將王黃趙利期而兵久不來疑其與漢有謀亦取閼氏之言乃開圍一角高皇帝從丨丨直出得與)
(大軍合又蔡邕獨斷冬至陽氣始起麋鹿丨丨故寢兵鼓身欲寧志欲靜不聽事送迎五日前燕錄慕容皝時黑白二龍見于龍山)
(皝率羣寮觀之去龍二百步祭以太牢二龍交首嬉翔丨丨而去皝大悦號新宫曰和龍立龍翔佛寺說文鹿丨丨獸也庾信謝滕)
(王賚巾啓奉教垂賜鹿子巾一枝丨丨新胎戴藤初孕張衡南都賦松子神陂赤靈丨丨注赤靈赤龍也崔伯易珠賦羣狎偶而丨)
(丨翠因媒而折翅)眉角(後漢書皇后紀注東觀記曰明德馬皇后美髮為四起大髻但以髮成尚有餘繞髻三匝眉不施黛)
(獨左丨丨小缺補之如粟蘇軾哭幹兒詩吾年四十九羈旅失幼子幼子真吾兒丨丨生已似)婁角(後漢書律歴志案甘露二)
(年大司農中丞耿壽昌奏以圖儀度日月行考驗天運狀日月行至牽牛東井日過度月行十五度至丨丨日行一度月行十三度)
(赤道使然此前世所共知也)毛角(後漢書禮儀志方相氏黃金四目蒙熊皮玄衣朱裳執戈掦盾十二獸有衣丨丨中黃門)
(行之冗從僕射將之以逐惡鬼于禁中埤雅鷹頂有丨丨微起今通謂之角鷹)唱角(後漢書祭祀志注皇覽日天子迎春于東)
(堂青税八乘旗旄尚青田車載矛號曰助天生丨之以丨舞之以羽翟此迎春之樂也)冠角(後漢書與服志後世聖人見鳥)
(獸有丨丨&KR0971;胡之制遂作冠冕纓蕤以為首餙凡十二章管子衣皮而丨丨成公綏螳蜋賦丨丨峩峩足翅岐岐陸龜蒙招野龍對)
(賦吾之形丨丨而被鱗賦吾之德泉潛而天飛)肉角(後漢書班固傳丨丨馴毛宗于外囿南史梁始興王暎傳為徐州刺史將)
(還鐘離人顧思遠挺又行部伍中暎見其老使人問對曰年一百一十二歲大異之召賜之食檢其頭有丨丨長寸遂命後舟載還)
(都謁見天子賜以奉宅年百二十卒又孫謙傳歴仕二縣五郡所在廉潔居身儉素末年頭生二丨丨各長一寸壽九十二孔叢子)
(鉏商𫉬麟棄于五父之衢冉有告夫子曰&KR0874;身而丨丨豈天之妖乎博雅□□狼題丨丨含仁懷義步行中規折還中榘劇秦美新)
(來儀之鳥丨丨之獸狙獷而不臻韋昭吳鼓吹曲丨丨步郊畛鳳皇栖靈囿劉基松葉酒歌便從偓佺覲黃帝身騎丨丨青騏驎)
鼎角(後漢書李固傳固司徒郃之子也有竒表丨丨匿犀足履龜文注丨丨者頂有骨如鼐足也劉子翬髯戲文寧馨殊姿噤)
(吟怪形田面之寵丨丨之清固難以一二論也)喪角(後漢書仲長統傳長統作詩見志曰飛鳥遺跡蟬蜕亡殼騰蛇棄鱗神龍)
(丨丨)鼓角(後漢書公孫瓚傳袁紹復大攻瓚瓚遣子續請救於黑山諸帥黑山賊帥張燕與續率兵十萬三道來救瓚未及至)
(瓚乃密使行人齎書告續曰袁氏之攻狀若鬼神梯衝舞吾樓上丨丨鳴於地中汝當碎首於張燕馳驟以告急南史張興世傳興)
(世父仲子由興世位致給事中興世欲將往襄陽仲子愛鄉里不肯去嘗謂興世曰我雖田舍老公樂聞丨丨可送一部行田時欲)
(吹之興世素恭謹畏法譬之曰此是天子丨丨非田舍公所吹又王敬則傳敬則臨淮人母為女巫常謂人曰敬則生時胞衣紫色)
(應得鳴丨丨人笑之曰汝子得為人吹角可矣後與齊高定建鄴封尋陽郡公永明二年給鼓吹一部又蕭斆傳梁州有古墓名曰)
(尖塚或云張騫墳欲有發者輙聞丨丨與外相拒北史蠕蠕傳明帝臨西堂引見阿那瓌等詔賜赤漆丨丨二十具唐書百官志節)
(度使入境州縣築節樓迎以丨丨諸葛亮軍令始出營竪矛戟舒旛旗鳴丨丨違令者髠蘇軾范景仁留别詩且作東諸侯山城雄)
(丨丨又莊子魯遽調瑟鼓宮宮動丨丨角動又九域志丨丨山在蘄州每天欲雨即先丨丨鳴)五角(後漢書南蠻傳冉駹夷土)
(地剛鹵宜畜牧有旄牛無角一名童牛出石馬有霛羊可療毒又有食藥鹿亦療毒疾又有丨丨羊嬾真子錄丨丨六張此古語也)
(謂丨日遇丨宿六日遇張宿此兩日作事多不成)六角(後漢書南匈奴傳其大臣責者左賢王次左谷蠡王次右賢王次右)
(谷蠡王謂之四角次左右日逐王次左右温禺鞮王次左右斬將王是謂丨丨皆單于子弟次第當為單于者也梁簡文帝長沙宣)
(武王廟碑丨丨摧鋒兩賢釁鼓)十角(後漢書南匈奴傳阬丨丨梏閼氏銘功封石倡呼而還注單于子弟次第有四角六角之)
(謂故曰丨丨陸龜蒙放牛歌江草秋窮似秋半丨丨吳牛放江岸元好問兩山行記神仙劉海蟾游歴名山所至並有留蹟代州壽)
(寧詩云吳牛買丨丨溪田耕半頃種林釀白醪便是仙家景仍自寫真其傍)鬢角(陳書章昭逹傳昭達少時嘗遇相者謂昭)
(逹曰卿容貌甚善須小虧損則當富貴梁大同中昭逹為東宫直因醉墮馬丨丨小傷昭逹喜之相者曰未也及侯景之亂昭逹率)
(募鄉人援臺城為流矢所中眇其一目相者見之曰卿相善矣不久當貴秦觀二喬觀書圖詞並倚香肩顏關玉丨丨參差分映芭)
(蕉綠)初角(隋書律歴志丨丨太蔟律)攜角(隋書律歴志丨丨姑洗律胡錡耕祿藁士&KR0890;起膏俶嚴斵木之教天田丨丨誤)
(躋司稷之班)有角(南史張敬兒傳敬兒母于田中卧夢犬子丨丨䑛之已而有娠而生敬兒故初名狗兒武帝嫌其名鄙改)
(為敬兒水經注漢武帝聞大宛有天馬遣李廣利伐之始得此馬丨丨為奇述異記子英野人也入水捕魚得一赤鯉池中養之後)
(長徑一丈丨丨翅謂子英曰我迎汝身汝上我背遂昇於天為神仙韓愈贈唐衢詩虎有爪兮牛丨丨虎可搏兮牛可觸)八角
(南史陳武帝紀三山繚洞丨丨蠻陬逖矣水寓之鄉悠哉火山之國馬援之所不屇陶璜之所未開李白詩丨丨輝星虹徐夤詩丨)
(丨紅亭蔭綠池三洞真經真丈者五方真炁之精凝結成文丨丨垂芒或為雲篆之形或成走獸之狀雲笈七籖道家經誥起自三)
(元成于五德以三就五乃成八會其八會之字妙氣所成丨丨垂芒凝空雲篆大真按筆玉妃拂筵黃金為書白玉為簡)御角
(南史周奉叔傳奉叔自破魏軍與綦母珍曹道剛朱隆之共相唇齒煽弄威權常求武帝丨丨及輿并求御仗以給左右事無不從)
鳴角(北史齊安德王延宗傳周武帝出城饑甚欲為遁逸計齊王憲及柱國王誼諫以為去必不免武帝乃駐馬丨丨收兵)
石角(北史齊平秦王歸彦傳魏時山崩得丨丨二蔵在武庫文宣入庫賜從臣兵器特以二丨丨與歸彥杜甫劍門詩連山抱)
(西南丨丨皆北向又丨丨鈎衣破陸龜蒙入林屋洞詩丨丨忽支頤籐根時束肘蘇轍三峽石橋詩江聲髣髴瞿唐口丨丨參差灔)
(澦前張憲詩樹聲呼出月丨丨礙回雲)堂角(北史張子信傳子信善易筮及風角之術武衞奚永洛與子信對坐有鵲鳴庭)
(樹鬭而墮焉子信曰不善向夕當有風從西南來歴此樹拂丨丨則有口舌事今夜有人喚必不可往雖勅亦以病辭子信去後果)
(有風如其言是夜琅邪王五使切召永洛詰朝而䨃作)銅角(舊唐書音樂志西戎有吹金者丨丨是也長二尺形如牛角貝)
(蠡也元史牀兀兒傳帥師攻八隣其將帖良臺阻水而軍伐木柵岸以自庇我軍不能進牀兀兒命吹丨丨舉軍大呼聲震林野其)
(衆不知所為爭起就馬于是馳擊追奔盡得其人馬廬帳張翥後出軍詩鳴鳴吹丨丨來來齊唱歌)羚角(唐書地理志劍南道)
(貢丨丨犛尾五代史附錄周世宗時瓜州貢碙砂丨羊丨皮斯錦)秃角(唐書杜悰傳悰雖出入將相而厚自奉養未嘗薦進)
(幽隱佑之素風衰焉故時號丨丨犀)輔角(唐書方技傳袁天綱見竇軌曰君伏犀貫玉枕丨丨完起十年且顯立功其在梁益)
(間邪)眼角(宋史五行志理宗朝宮妃粉點丨丨名淚妝宋褧姑蘇即事詩娃兒十五瘦腰肢丨丨紅妝淺淡施)鵓角(宋史)
(五行志理宗朝剃削童髮必留大錢許于頂左右偏頂或留之頂前束以綵繒曰丨丨)䨇角(遼史樂志大樂有七聲謂之七)
(旦三曰沙識旦有大食角高大食角丨丨小食角歇指角林鍾角越角方輿記博白丨丨山下梁氏女綠珠生此石崇為採訪使以)
(珠三斛易之舊井尚存汲飲者産女必麗色潘岳射雉賦斑尾揚翹丨丨特起)螭角(遼史儀衛志傳國寳秦始皇作用藍田玉)
(螭紐子嬰以上漢高祖王莽篡漢&KR0685;皇后投璽殿階丨丨微玷)岐角(遼史耶律伊勒噶傳遼法麚丨丨者惟天子得射會秋獵)
(善為鹿鳴者呼一麚至命伊勒噶射應弦而踣上大悦張翥題十八開士圖詩雪毛白鹿丨丨健斑尾黑虎䨇睛紅)奮角(遼史)
(耶律烏拉傳臘赤山適奔鹿丨丨突前路隘不能避垂犯蹕烏拉以身當之鹿觸而顛韓愈三星行我生之辰月宿南斗牛丨其丨)
(箕張其口方䕫立冬前後大雷電詩蚯蚓丨丨蛇怒鱗穴居林處無潛形)隅角(元史儒學傳戴表元字帥初其學博而肆其文)
(清深雅潔化陳腐為神奇蓄而始發間事摹畫而丨丨不露水經注鹽鐵論曰垣闕罦思言樹屏丨丨所架也王粲鸚鵡賦就丨丨)
(而斂翼倦獨宿而宛頸)白角(穆天子傳犬戎觴天子于雷首之阿爰有黑牛丨丨爰有黑羊白血劉孝威謝南康王饟牛啓)
(雖復蜀守神牛秦公怒特穆王丨丨何氏瑩蹄無以逾其勁力邁其致遠韓翃詩垂簾丨丨簟下筯鱸魚鱠白居易詩丨丨三升榼)
(歐陽修詩弓勁秋風鳴丨丨帳寒春雪壓青氊梅堯臣觀畫詩曲眉淺臉鵶髮盤丨丨瑩薄垂肩冠馮子振十八公賦黑襲歠上之)
(貂丨丨海東之鷹)合角(尉繚子明主戰攻日合鼓丨丨節以兵刃不求勝而勝也注合鼓鼓之而進也丨丨者一吹而行再)
(吹而聚也)爪角(韓非子民知虎兕之有丨丨也而莫知萬物之盡有丨丨也)獸角(呂氏春秋猛丨之丨能以為城庾信)
(哀江南賦地平魚齒城危丨丨蘇舜欽寒夜詩丨丨消紅犀鳳乾縷生篆字香盤盤)斷角(淮南子兩堅不能相和兩強不能相)
(服故梧桐丨丨馬氂截玉陸游夜坐詩驚鴻避弋鳴烟渚丨丨凌風上雪雲曹文晦梅魂詩小橋流水乘春早丨丨殘鐘半夜寒范)
(梈詩山夾疏鐘和雪度樓棲丨丨引霜吹)燒角(淮南子丨丨入山則虎豹自遠)傅角(韓詩外傳夫巧弓在此手也丨丨被)
(筋膠漆之和即可以為萬來之寳也)摧角(韓詩外傳觸之丨丨折節而退葉適送鄭景元詩兄弟同升難高材自丨丨)三
角(十洲記崑崙山方廣萬里形似偃蓋下狹上廣上有丨丨山海經注犀似水牛丨丨一在頂上一在額上一在鼻上在鼻上者)
(小而不&KR1089;食角也梁簡文帝南郊頌序金人澤馬丹甑玉鷄丨丨九尾四眉六尼抽鋪地之九莖發端門之連理張憲游黃公洞詩)
(枰遺商皓棋丨丨劎缺黃巢石半邊)失角(易林騎牛丨丨下山傷軸)過角(易林奎軫湯湯丨丨宿房)比角(易林國馬)
(丨丨隂孽萌作)兩角(易林絶國異路心不相慕蛇子丨丨使我相惡獨斷柱後惠文冠高五寸以纚裹鐵柱卷秦制執法服之)
(今御史廷尉監平服之謂之獬豸冠獬豸獸名蓋一角今冠丨丨以獬豸為名非也論衡孝宣之時九真貢驎狀如麞而丨丨與武)
(帝時言一角不同矣廣異記興元南山絶頂謂之孤雲丨丨諺云孤雲丨丨去天一握李白來日大難詩乘龍天飛目瞻丨丨蘇軾)
(黃牛廟詩山下耕牛苦磽确丨丨磨崖四蹏濕陸游西路口山店詩店當古路三又處山似孤雲丨丨邊)咫角(新序齊閭邱卬)
(年十八道遮宣王曰家貧親老願得小仕宣㠪曰子年尚稚未有丨丨驂駒而能服重致遠者也)羽角(說苑雍門周子引琴)
(而鼓之徐動宫微微輝丨丨切終而成曲孟嘗君涕浪汗增欷而就之)觝角(揚子丨其丨不可當也陳後主赦詔惟刑止暴)
(惟德成物三才是資百王不改而世無抵角時鮮犯鱗注抵觸同義)屈角(揚子丨丨直足不伎刺也注角而屈屈故不刺害之)
(也梅堯臣答仲雅上人遺草書詩渴墨未散霧丨丨麟欲開)䩕角(方言徐土邳圻之間大粗謂之丨丨注今漆履有齒者䩕)
(音卬又卬同急就章靸鞮丨丨褐韈巾顔師古注丨丨屐上施也形若今之木履而下有齒焉欲其下不蹶當丨其丨舉足乃行)
决角(論衡奡育古之多力者身能負荷千鈞手能丨丨伸鉤使之自舉不能離地)芒角(風俗通角者觸也物觸地而出)
(戴丨丨也星經河鼔三星有丨丨為將軍雄強日盛也普陽秋有星赤而丨丨自東北西南流投于亮營三投再還往大還小俄而)
(亮卒梁武帝與陶弘景論書書運筆邪則無丨丨執手寬則書緩弱蘇軾醉畫竹石詩空腸得酒丨丨出肝肺槎牙生竹石又夜泛)
(西湖詩蒼龍已没牛斗橫東方丨丨昇長庚秦觀隕星石詩森然事丨丨次第羅空青虞集榆林對月詩大里何煜煜丨丨在昴畢)
椽角(西京雜記趙飛鷰居昭陽殿窗扉多朱綠琉璃皆照逹毛髮丨丨皆刻作龍蛇縈繞其間鱗甲分明見者莫不兢慄)額
角(釋名角者生于丨丨也庾信舞媚娘樂府眉心濃黛直點丨丨輕黃細安)履角(釋名仰角屐上施履之名也行不得蹶當)
(仰丨丨舉足乃行也)仰角(見上)羈角(法言或問禮難以彊世曰難故彊世如夷俟倨肆丨丨之哺果而㗖之奚其彊注丨)
(丨猶總角也男角女羈言人之箕踞驕慢及幼子㗖果皆其情所欲何用強哉)傾角(抱朴子萬麋丨丨猛虎為之合牙千禽鱗)
(萃鷙鳥為之握爪)縛角(抱朴子襧衡謫作鼓吏了無悔情恥色乃丨丨於柱口就吹之有異聲並搖鼗擊鼓聞者不知其一)
(人也)斜角(古今注蜣蜋能以土苞糞推轉成丸圓正無丨丨)滌角(拾遺記紂拘師延於隂宫欲極刑戮師延既被囚繫)
(奏清商流徵丨丨之音司獄者以聞於紂紂猶嫌曰此乃淳古遠樂非余可聽說也)鱗角(拾遺記員嶠山有冰蠶長七寸黑色)
(有丨丨以霜雪覆之作蠒長一尺織為文錦入水不濡入火不燎)酸角(山海經注雲南生丨丨本草丨丨雲南臨安諸處有)
(之狀如猪牙皂)蛇角(山海經注古都之丨丨號曰碧犀千歲之蝮精呼曰博叔皆蛇𩔖絶怪者兩鈔摘腴今所謂骨拙犀乃丨)
(丨也以至毒能解毒故曰蠱毒犀梅堯臣觀楊之美畫詩青丨有丨魚足鬐上下引導神所施楊基結客少年場行衣以鳳綾分縫)
(織帶將丨丨徧鞓裝)揣角(山海經圖贊飛黃奇駿乘之難老丨丨輕騰忽若龍矯)沙角(三秦記河西有丨丨山山頭頽)
(沙則鼓角鳴邊地圖鳴沙在沙州丨丨山沙如乾糖人馬過此則沙鳴有聲聞數里外或隨人足而墮經宿復還山上即禹貢所稱)
(流沙又本草芰寔一名水栗一名丨丨)鞉角(異苑永寧縣濤山有河水色紅赤有自然石橋隂雨時聞丨丨聲甚亮)梓
角(齊民要術秋末冬初丨丨熟時摘取曝乾打取子耕地作壟漫散即再勞之)春角(劉勰新論丨丨可卷夏條可結秋露)
(可凝冬木可折)結角(水經注蔡瑁家在蔡洲上屋宇甚好四墻皆以青石丨丨)丱角(水經注博水又東逕陽城縣散為澤)
(渚方數里匪直蒲筍是豐實亦偏饒菱藕至若孌童丨丨弱年女子或單舟採菱或疊舸折芰)警角(元經薛氏傳簡文初立未)
(解嚴而桓温屯中堂吹丨丨譙王恬劾奏温大不敬温聞嘆曰此兒敢彈我真可畏也語林陸機為河北都督聞丨丨之聲謂孫丞)
(曰聞此不如華亭鶴唳蔡襄親祀南郊詩丨丨飄蕭彀騎連累)利角(譚子化書麟有丨丨衆獸不伏鳳有利嘴衆鳥不賓)移
角(酉陽雜爼鯿與鱀魚車螯與丨丨並相似)銀角(酉陽雜爼叚成式與昇上人張希復等徵内典中獸事成式云金翅鳥王)
(丨丨犢子庾信竹杖賦寡人有銅鐶靈壽丨丨桃枝開木瓜而未落養蓮花而不萎韓翃詩丨丨桃枝杖)封角(酉陽雜爼李彥)
(佐在滄景太和九年有詔詔浮陽兵北渡黃河時冬十二月至濟南郡使擊冰延舟冰觸舟舟覆詔失李公驚懼乃具祝詰河伯吏)
(酹冰辭已怱有聲如震河冰中斷可三十丈吏乃沉鈎一釣而出丨丨如舊惟篆印微溼耳)革角(觱篥格丨丨長五尺形如)
(竹筒鹵簿軍中皆用之)曉角(甘澤謠紅線傳丨丨吟風一葉墮露志林上巳日出游既飲復憩于尚氏之第竹林花木皆可)
(喜醉卧閣上稍醒聞坐客崔成者彈雷琴作悲風丨丨錚錚然意謂非人間也沈佺期關山月樂府將軍聽丨丨戰馬欲南歸戎昱)
(桂州臘夜詩丨丨分殘漏孤燈落碎花白居易詩三聲丨丨吹馬戴詩雪積孤城暮燈殘丨丨微蘇軾送任仲微詩送子以丨丨幽)
(幽醒時聞)小角(開元天寳遺事宫中每到端午節造粉團角黍貯于金盤中以丨丨造弓子纖妙可愛架箭射盤中粉團中者)
(得食埤雅蝸頭有丨丨故一名蝸牛)剉角(清異錄開元中後宫繁衆為彩局兒以定之集官嬪用骰子擲最勝一人乃得專夜)
(官璫私號骰子為丨丨媒人)玉角(女紅餘志燕昭王賜旋娟以金梁卻月之釵丨丨紅輪之帔孟郊答盧仝詩獨自奮異骨)
(將騎丨丨翔)青角(文房四說如紅斑黑斑可作茶器而不堪為硯如東州豆班丨丨不足道也白居易看採菱詩菱池如鏡)
(靜無波白點花稀丨丨多王建題江寺兼求藥子詩紅珠落地求誰與丨丨垂階自不收)黑角(文房四說東州可謂多竒石紅)
(絲丨丨黃玉褐色凡四種皆可作研而丨丨尤精出于近日極有佳趣李存贈胡廵檢民詩手弓張丨丨腰箭開白羽)星角
(畫史韓幹圖于闐黃馬賦云目丨丨而電發蹄捥踣以風迅)羱角(埤雅廣志曰丨羊丨重于肉舊云羱羠並以時墮角其丨)
(丨尤大)園角(埤雅竹物之有筋節者也斸取東南引根子丨丨西北種之久之自當滿園)紫角(埤雅菱白花丨丨有)
(刺韓愈城南聯句菱翻丨丨利荷折碧圓傾張籍城南詩卧蔣墨米吐翻芰丨丨稠梅堯臣採菱詩丨丨菱實肥青銅菱葉老王安)
(石詩碧筩遞舒卷丨丨聯出縮蘇轍詩山椹黃笠展林筍丨丨抽陸游新寒詩甑香炊丨丨門靜挂黃團)持角(古今詩話樂天)
(詩彈碁局上事最玅是長斜謂丨丨長斜發過半局譜中具有此法)紙角(碧雞溪漫志鹽角兒梅俞說始教坊家人市鹽于丨)
(丨中得一曲譜翻之遂以名令)海角(游宦紀聞今之遠官及遠服賈者皆云天涯丨丨盖談遠也成都有天涯地角石欽州有)
(天涯亭廉州有丨丨亭)退角(畫繼吳九州善畫鹿養茸丨丨老嫩之别無不曲盡其似)刓角(廣川書䟦徐浩題經楷法)
(方而有規圓而藏矩未嘗丨丨耀鋒構成觚稜正如大匠掄材斵木就器繩墨既陳潛刅其間求礱削之跡殆不可見)髽角
(揮塵餘話王履道初自大名府監倉任滿至京師茫然無所向會梁師成賜第初成極麗許士庶入觀履道丨兩丨徑入就其新堂)
(大書歌行以美之擲筆而出主隸軰亟以報師成讀之大喜即令物色延見薦之于上不數年登禁林入政府基于此也)口角
(玉壺清話太宗御厩一馬號碧御霞馬丨丨有文如碧霞夾于䨇勒間李商隱韓碑詩願書萬本誦萬遍丨丨流沫右手胝蘇軾頌)
(石臺長老詩眼前擾擾黑蚍蜉丨丨霏霏白唾珠)闕角(冷齋夜話盛學士次仲孔舍人平仲同在館中雪夜論詩平仲曰當)
(作不經人道語曰斜拖丨丨龍千尺淡抹牆腰月半稜坐客皆稱絶路鐸七夕詩丨丨星河搖淡影柳行燈火試新凉歐陽修早朝)
(感事詩疎星寥落曉光微殘月蒼龍丨丨西司馬光初寒詩丨丨月華白苑墻霜葉紅蘇轍摘星亭詩丨丨孤高特地迷迷藏渾忘)
(日東西黃庭堅送公定詩天津媚河漢丨丨挂秋霓陸游詩硯傳百歲璽丨丨筆擅一時囊出錐自主予所用硯百年前物一角微)
(闕)獨角(輟耕錄軒轅𫉬飛黃而丨丨王逢題周伯温扈從集詩六飛龍夾日丨丨豸昂霄法苑珠林述異記曰丨丨者邑郡)
(江人也年可數百歲俗失其名頂上生一頂故謂之丨丨)奴角(本草犀鼻上食角名丨丨)皂角(本草丨丨一名鷄栖子一)
(名鳥犀孔平仲晚興詩丨丨芽已長瑞香花欲吐麻九疇䟦范寬秦川圖詩侵尋丨丨相料理抛擲龍津浮汴水)接角(一統)
(志丨丨山在維摩州東南下有溪亦名丨丨)脱角(西都賦丨丨挫脰徒博獨殺李白大獵賦丨丨犀頂探牙象口)太角
(張衡週天大象賦何丨丨之皎皎)保角(馬融圍棋賦先據四衜兮丨丨依旁)動角(蔡邕團扇賦丨丨揚徵清風逐暑李)
(子卿功成作樂賦丨丨則寒谷花明叩商則春林葉墜白居易司天臺樂府耀芒丨丨射三台上台半滅中台坼)代角(王粲)
(游海賦羣犀丨丨巨象解齒)鐘角(王粲鐘簴銘建安二十三年設鐘簴于文昌殿前歲月并銘各鑄子丨之丨)蕞角
(束晳近游賦老公戴合歡之帽少年著丨丨之巾)改角(潘岳滄海賦遷體丨丨推舊納新)奏角(成公綏嘯賦動商則)
(秋霖春降丨丨則谷風鳴條浦源送荆南師戶侯移鎮公安詩淮月上樓人丨丨海天低樹雁臨關)劘角(傅休奕何晏服婦人)
(服論吳婦人之修客者急束其髮而丨丨過于耳蓋其俗自操束太急而廉隅失中之謂也)琹角(宋明帝白紵篇丨丨揮韻)
(白雲舒簫韶協音神鳳來)長角(何承天詩丨丨浮呌響清天盧元葛藤詩乳兔生丨丨鏖湯結厚冰)聳角(梁簡文帝雉朝)
(飛操避鷹時丨丨妬壠或斜飛劉敞小孤山詩蟠根萬仞淵丨丨千丈碧)淵角(任昉王文憲集序丨丨殊祥山亭異表望衢罕)
(窺其術觀海莫際其瀾)瑩角(劉孝威青牛畫贊朗陵丨丨介葛瞻聲庾信蒲州刺史許乞酒一車未送詩丨丨非難馭槌輪)
(稍可催)勁角(徐陵在北齊與楊僕射書奔蹄丨丨專恣憑陵凡我行人偏膺讐憾李蒙上林白鹿賦丨丨昭勇縞色呈鮮)
珠角(庾信周上柱國齊王憲神道碑丨丨擅竒山庭表德)月角(庾信周上柱國齊王憲神道碑飛風長柳丨丨星眉莫不)
(吟萌在心撰成在手薛道衡老氏碑珠衡丨丨天表冠於百王明鏡衢罇聖德會於千祀又日角丨丨天長地久呂巖詩馬踏日輪)
(紅露捲鳳銜丨丨擘雲飛)落角(庾信枯樹賦平鱗鏟甲丨丨摧牙)軟角(庾信詩旱菱生丨丨初蓮開細房)帔角
(庾信奉和趙王美人春日詩步搖釵梁動紅輪丨丨斜)乖角(庾信詩葛巾久丨丨菊徑簡經過獨孤及詶于逖車躍問病詩)
(人藏兩丨丨蹭蹬風波中公愈曲河驛詩親戚頓丨丨圖史棄縱横羅隱焚書坑詩祖龍算事渾丨丨將謂詩書活得人)分角
(謝偃聽歌賦始折宫以合徵終丨丨而和商又路德延小兒詩長頭纔覆額丨丨漸垂肩)成角(李嶠誅麟詩竒音中鍾呂丨丨)
(喻英才)嵩角(岑參自潘陵尖還少室詩火點伊陽邨用深丨丨鐘)戰角(杜甫詩山川丨丨悲皇甫冉送袁郎中破賊北)
(歸詩萬里長聞隨丨丨十年不得掩郊扉)曙角(杜甫詩丨丨凌雲罷春城帶雨長耿湋詩夜雨新田濕春風丨丨鳴陸龜蒙懷)
(楊台丈楊鼎文詩寒花獨自愁中見丨丨多同醒後聞劉基詩霜濃丨丨清月出黃河空)烏角(杜甫詩錦里先生丨丨巾許渾)
(贈王處士詩歸卧養天真鹿裘丨丨巾)樓角(杜甫東樓詩丨丨臨風迥城隂帶水昏白居易八月三日作丨丨玉鈎生李商)
(隱詩柳梢丨丨見南山徐弦宿山寺詩落宿依丨丨歸雲擁殿廊梅堯臣趙韓王故宅詩枯楊映丨丨蔓草被牆端)硤角(杜甫)
(青陽峽詩林㢠丨丨來天窄壁面削)潛角(馬吉甫用牛賦序余寓居宫舍時雨初止有蝸牛蠢蠢緣堂壁而上恐致踐履之禍)
(因命稚子移於墻隂乃丨丨縮殼有自衛之意退為賦云孟郊石淙詩丨丨時聳光隱鱗乍漂冏)攢角(閻寬温湯御毬賦梢)
(虛而訝人手長丨丨而疑馬身小)麚角(韋應物述園鹿詩麑班始力直丨丨巳蒼然)豸角(韋應物送閻宷赴東川辟)
(詩祗承簡書命俯仰丨丨冠元稹送嶺而崔侍御詩洞主參承驚丨丨島夷安集慕霜威白居易詩憲府觸邪峩丨丨黃滔詩丨丨)
(戴時垂素髮鷄香舍處隔青天羅隱投永寧李相公啓珠履瑇簪朝盈望府鷄香丨丨暮出行臺朱子寄籍溪胡文及劉恭父詩先)
(生去上芸香閣閣老新峩丨丨冠楊載壽杜尊師詩丨丨將巍冠龍鱗敢逆批楊維楨簫杖歌去年臺山解虎鬭今年狼山敲丨丨)
寒角(韋應物廣陵行嚴城動丨丨曉騎踏霜橋賈島送霄韻法師詩清磬先丨丨禪燈徹曉烽趙嘏詩一聲丨丨怨金微姚鵠)
(秋日遊涇州南亭詩送日暮鐘交戍嶺呌雲丨丨動城樓方于上杭州杜中丞詩丨丨細吹孤嶠月秋濤横卷丰江雲梅堯臣郡閣)
(閱書投壺詩畫樓晚去聞丨丨縹帙看來落蠧魚葛長卿夜坐詩孤鴻見召聽丨丨殘月相辭過粉墻僧法振送常大夫赴朔方詩)
(高旌天外駐丨丨月中吹劉秉忠宿中山乾明寺詩夢破小窗浮月色漏殘丨丨奏梅花)暮角(劉長卿對雨詩用上春衣冷聲)
(連丨丨愁耿湋邠州留别詩丨丨寒山色秋風遠水波白居易詩朝鐘丨丨催白頭徐夤詩幾日淋漓侵丨丨數宵滂沛徹晨鐘方)
(干過黃州詩丨丨梅花怨淸江桂影寒)殿角(戴叔倫宿靈巖寺詩凉風來丨丨赤日下天西楊巨源張郎中叚員外初直翰)
(林詩丹鳳祠頭供二妙金鑾丨丨直三清白居易翫月詩光華一照耀丨丨相參差陸龜蒙孤園寺詩用條玉龍扣丨丨金虬舞梅)
(堯臣和郭秘校詩丨丨虛寶鐸微風聲珊用龐鑄却署詩閒思丨丨生凉句誰為懸誠作解嘲王士熙上京詩金帳薰風生丨丨畫)
(樓檐霧宿檐阿)新角(耿湋寄李侍御詩故交參盛府丨丨聳危冠)金角(司空曙雜興詩月没遼城暗出師䨇龍丨丨曉)
(天愁王駕贈道士詩五龍丨丨向星斗三洞玉音愁鬼神用邦彥汴都賦丨丨丹漆脂膠竹木)占角(顧况幽居弄扣商丨丨兩)
(三聲洞戸深窗一冥寂)夜角(楊凝送客往鄜州詩曉上關城吟丨丨暗驅羌馬發支兵)戢角(鄭錫舍元殿觀百獸率舞)
(賦搏鷙者搖尾而就養剛狠者丨丨於觸藩)横角(武元衡西亭早秋詩曲池連月曉丨丨滿城秋)不角(韓愈毛穎傳今)
(日之𫉬丨丨不牙衣褐之徒)拔角(韓愈元和聖德詩鼓丨其丨或脱其距鮮于樞華鯨引枇鱗丨丨就繩墨流門綠綺喑無)
(聲)稜角(韓愈南山詩晴明出丨丨縷&KR0899;碎分繡梅堯臣寒溪石詩水鳥立丨丨淵魚游穴罅貢師泰過仙霞嶺詩丨丨露毫)
(芒縷脉界縫緎)藤角(韓愈獨釣詩曲樹行丨丨平池散芡盤劉諏堂陽亭子詩序輙憑丨丨之花少紀蘭臺之事劉筠夕陽詩)
(詔草裁丨丨薰爐燼水沉)翠角(韓愈孔雀詩丨丨高猶聳金華煥相差劉迎蘆菔詩丨丨春雨中黃花晚烟外)焚角(韓愈)
(納凉聯句龍沈劇煮鱗牛喘甚丨丨)晨角(韓愈南郊詩燦燦丨丨曙亭亭寒露朝)牙角(韓愈月蝕詩東方青色龍丨丨)
(何呀呀)節角(韓愈石鼓歌剜苔剔蘚露丨丨安置妥帖平不頗)巾角(劉禹錫秋霖詩丨丨皆爭墊帬裾别似湔楊億)
(夜讌詩丨丨彈碁勝琹心促軫哀范成大雨中集水月詩曳屐扶藜尋水月不惜垂垂丨丨折楊萬里山居詩屐痕渾似齒丨丨小)
(於綸王逢古懷詩看雲暮影齊丨丨滴露春聲落枕凹)抱角(柳宗元牛賦垂耳丨丨毛革疎厚)轉角(李賀許公子鄭)
(姬歌長翻蜀紙卷明君丨丨含商破碧雲)城角(李賀莫愁曲何人此城裏丨丨栽石榴杜牧聞角詩丨丨為秋□更遠護霜雲)
(破海天遥梅堯臣雜擬詩獨侍金輿立丨丨龍蛇不展繞旗竿蘇軾次韻答邦直子由詩草荒丨丨開新徑雨入河洪失舊灘朱子)
(詩丨丨吟霜永夜清)邊角(白居易詩丨丨兩三枝霜天隴上兒杜抆井州道中詩戌樓春帶雪丨丨暮吹雲李商隱詩語罷休)
(丨丨青燈兩鬢絲)高角(白居易詩江城丨丨動沙洲夕鳥還)蛙角(白居易陽明洞天詩擣練蛾眉婢鳴榔丨丨奴)牆
角(白居易早寒詩黃業聚丨丨青苔圍柱根張耒歲暮寄子由詩長瓶卧丨丨短褐倒天吳)傳角(元稹酬叚丞詩曉雉風丨)
(丨寒藂雪壓枝蘇轍有美堂夜歸詩城嚴畫鼓初丨丨路暗山花自落鬟)窗角(賈島寄孟協律詩岧嶤倚丨丨王屋懸清思)
調角(李紳到宣武詩煙壘風丨丨秋原雨洗兵法苑珠林弓師丨丨水人調船工師調木智者調身)呈角(李紳詩庭獸方)
(丨丨階冀始效莩)越角(杜牧詩溪山侵丨丨封壤盡吳根陳樵越觀詩吳根丨丨兩茫茫石傘峯頭俛大荒李孝尤鑑湖雨)
(詩丨丨鑑湖三百曲雨餘曲曲添新綠)晚角(杜牧邊上晚秋詩風送孤城臨丨丨一聲聲入客心愁)鬭角(杜牧阿房)
(官賦廊腰縵㢠廻簷牙高啄各抱地勢鈎心丨丨又感懷詩壓階螭丨丨畫屋龍交尾)戍角(溫庭筠回中作嗚嗚丨丨上高樓許)
(渾征西舊卒詩曉風聽丨丨殘月倚營門陸龜蒙潤州江口詩月在石頭搖丨丨風吹江口亞帆竿晁冲之和十二兄詩丨丨斷落)
(梅羌笛起折柳)鵲角(張祜塞下詩箭插雕翎澗弓盤丨丨輕)池角(雍陶白尹西池水齋詩丨丨通泉脉堂心豁地形)
塞角(劉得仁回中夜訪獨孤從事詩擁裘聽丨丨酌醴話湘雲)嶠角(李洞詩楓猿丨丨别多時)秋角(馬戴詩丨丨暮)
(山空鄭巢送魏校書赴夏口從事詩夜燈分楚塞丨丨滿湘樓)半角(曹松詩庭垂河丨丨窗露月微棱楊萬里望雨詩須臾水)
(平階花塢濕丨丨尹庭高北歸渡揚子江詩浪花丨丨殘陽裏曾見乾坤百戰來)岸角(曹松詩風梢離衆葉丨丨積虛沙)
早角(曹松南海旅次詩城頭丨丨吹霜盡郭裏殘潮蕩月回)暝角(方干送婺州許錄事詩曙星没盡提綱去丨丨吹殘)
(鏁印歸)軍角(方干越中言事詩百里湖波輕撼月五更丨丨慢吹霜)蚪角(皮日休吳中苦雨詩龍光倏閃照丨丨搊)
(琤觸莊泉書東山草堂扁詩石横流潦潛丨丨梅迸垂蘿屈鐵枝)齾角(皮日休五貺詩序有南海鱟魚殼樽一澀鋒丨丨内)
(玄外黃謂之訶陵樽)纖角(陸龜蒙玉龍子詩何代奇工碾玉英細髯丨丨盡雕成)絡角(羅隱七夕詩丨丨星河菡蓞天)
(一家歡笑設紅筵)曲角(周賀玉芝觀王道士詩蠧根停雪水丨丨積茶煙)靜角(周賀早秋過郭涯書堂詩過雲收海)
(雨丨丨揜山城)鎮角(秦韜玉豪家詩地衣丨丨香獅子簷額侵鉤繡辟邪和凝宫詞狻猊丨丨舞筵張鸞鳳花分十二行)冷
角(戴司顔塞上詩丨丨吹鄉淚乾榆落夢牀)楚角(韋莊章臺夜思詩孤燈聞丨丨殘月下章臺王逢寄趙參政尹員外詩丨)
(丨關山晚吳陵草樹晴)兔角(僧寒山詩手把丨丨弓擬射無明鬼僧貫休聞赤松舒道士下世詩玄關評丨丨玉器琢雞冠)
(蘇轍答孔平仲偈龜毛丨丨號空虛范成大中秋無月詩枵腹題詩將㡳用真成丨丨與龜毛李純甫天游齋詩法身丨丨聲聞外)
(塵事牛毛夢幻中湼盤經熱時之𦦨乾闥婆城龜毛丨丨旋火之輪諸隂界入是名無諦苦)真角(僧齊已寄文浩百法詩鐵)
(牛無用成丨丨石女能生是聖胎)明角(僧鸞苦熱行豪家簾外喚清風水紋丨丨鋪長簟)峰角(僧貫休秋望詩大月)
(生丨丨殘霞在樹枝王履上華山南峰記從祠畔上磴扶石闌轉丨丨皆石版布道闌外臨絶谷試微瞰怵然神𢥠)鼙角(僧貫)
(休送鄭使君詩謳歌合合千門樂丨丨雄雄一閣雷)茶角(林逋夏日寺居詩社信題丨丨樓衣𣑽酒痕)河角(范仲淹劍)
(聯句詩丨丨起彗氣雲罅露空碧)抽角(韓琦暮春詩竹笋迸階丨兕丨楊花鋪水漲龍涎)養角(蘇舜欽遊輞川詩暗)
(林麋丨丨當路虎留蹤)斂角(梅堯臣詩摧&KR3475;丨丨聽相公)欄角(梅堯臣環波亭詩蜻蜓立丨丨朱鯉吹荷浪范成大)
(苦寒詩簷冰底挂丨丨隙雪斜侵坐隅陸游過瑤林莊詩丨丨峭風羅袖薄柳隂斜日玉驄驕黃庚依綠亭詩丨丨寒光搖翡翠簷)
(牙倒影□琉璃)洲角(梅堯臣賞心亭飲詩漁歌還浦頭斜日下丨丨)黔角(梅堯臣送王殿丞詩生意各蠕蠕丨丨容夬夬)
書角(梅堯臣嘗新茶詩建安太守置丨丨青剪包封來海涯)甲角(歐陽修鸚鵡螺詩牙鬚丨丨爭光鋩腥風怪雨灑幽)
(荒)文角(歐陽修莫登樓詩瑩蹄丨丨車如流婭姹扶欄車雨頭)應角(王安石和崔公度家風琴詩隨商丨丨知無意)
(不待歌成韻已消)簾角(曾鞏代書寄趙宏詩局西明月過簾白丨丨有時飛熠燿)屋角(蘇軾夜燒松明火詩珠煤綴丨)
(丨香&KR2215;流銅槃又四時詞霜業蕭蕭鳴丨丨黃昏陡覺羅衾薄又贈金山寳覺長老詩清風偶與山阿曲明月聊隨丨丨方陸游冬)
(夜詩北斗挂丨丨西風驚雁羣胡翰襍興詩泉聲挂丨丨曉見池水滿袁易秋夜懷友詩丨丨闌干北斗垂誰家長笛夜深吹)廉
角(蘇軾登蓬萊閣下石壁詩孤根捍滔天雲骨有破辟陽侯殺丨丨陰火發光采)藏角(未芾觀音岩詩岩多隂霧龍丨丨虹)
(絓蒼林玉露□又朱德潤題張樗寮楷書詩宜官無徒梁鵠往隱鋒丨丨尤為難)郡角(黃庭堅詩霜嚴丨丨悲)樹角
(張耒夏日詩花鬚嬌帶粉丨丨老封苔)垂角(張耒有感詩南風霏霏麥花落豆田漠漠初丨丨王觀詩穀垂乾穗豆丨丨雨)
(足年豐不勝樂戴表元贈袁養直少年行我昔如君初冠時見君丨丨兒童嬉)譙角(秦觀詞正黯然對景銷魂墻外一聲丨丨)
煮角(晁冲之贈僧法一墨詩玄霜霏霏玉杵下捕麋丨丨當嚴冬)獬角(王令寄題閱古堂詩手搏蛟龍拔丨丨爪孹虎)
(豹全脱皮)羝角(王令荅黃藪詩加之困俗學丨丨方牽羸)曲角(韓駒詩門瞻丨丨趨朝近路轉高頭出局同)觷角
(周邦彥汴都賦鵠象丨丨剒犀剫玉)山角(陳與義觀雨詩梅壓竹枝低復舉風吹丨丨晦還明耶律楚材過隂山詩細路縈紆)
(斜復直丨丨摩天不盈尺)船角(劉子翬清江行詩日暮沙頭寒爇竹雨餘丨丨亂堆蓑)韻角(劉子翬聽溫詹之彈琴歌)
(號官丨丨可聽不可狀錦腸繡舌空吟哦)壁角(周必大九華山錄過江祖興道院訪李白祠堂但有廢碑在丨丨劉基雨中襍)
(詩青燈晦丨丨簷溜如崩湍)敲角(陳傳良村居詩野老窺巢占大歲牧兒丨丨報殘更)西角(陸游詩小雨初收殘照晚)
(闌干丨丨立多時尹廷高盧溝曉月詩滔滔流水去無聲月輪正挂天丨丨)籬角(陸游故山詩霜柑丨丨寒初熟野碓雲邊)
(夜自舂酈權村行詩瘦藤丨丨蔓雜草樹根花仇遠閒居詩階前紫蔓金絲草丨丨紅垂錦帶花)簷角(陸游晚雨詩回頭忽)
(陳迹丨丨掛斜陽又晚起詩雛鸎故故啼丨丨飛絮翩翩墮枕前袁桷華嚴寺詩雲擁殿心團寳蓋風翻丨丨響金鈴)軫角
(葛長庚太平興國宫記域會楚吳星分丨丨)哀角(葛長庚詠梅詞滿地蒼苔一聲丨丨疎影歸幽眇張翥鴈聲詩疎鐘欲斷)
(處丨丨未吹前)營角(趙師秀多景樓晚望詩殘風忽送吹丨丨聲引邊愁不可聽)桐角(林景熙丨丨詩田家無律呂聲)
(寄始華桐僧善住詩不知何處吹丨丨㻿立天涯淚欲零)豆角(劉瞻詩厨香吹丨丨井臭落椿花梁持勝詩禾穗絫絫丨丨稠)
(吳寬喜晴詩短籬垂丨丨破壁上苔衣)笋角(施樞詩泥酥丨丨萌)卧角(李純甫怪松謠埋頭丨丨政摧藏)弭角
(党懷英詩物來丨丨不知競)衣角(袁桷上京雜詩帽尖花壓翠丨丨錦圍貂)觜角(任士林翰音賦丨丨非雄羽毛未刷)
崖角(薩都剌道中謾興詩曲棧鉤丨丨垂虹挂嶺腰)短角(胡天游送李德任祁陽廵檢詩健兒提酒酌大斗丨丨細吹梅)
(花筩)臺角(楊載喜晴詩玉漏傳丨丨金樽出殿頭)弄角(周伯琦紀事詩警夜每聞三丨丨論文直到五更鐘)咂角
(張憲題黑神廟詩雄巫丨丨神犀吼翻脚蹁蹮起筋斗)墊角(張雨和春游詩山巾丨丨雨仍斜歲歲春風換鬢華)綰角
(僧清珙天湖卜居詩初疑仙子始丨丨碧紗帽子參差籠)吻角(劉基蟹詩能令丨丨流饞沫莫向窗前咤老饕宋濂送錢允一)
(還天台詩腰圍白玉金作銙丨丨左右分三髭)裂角(宋濂燕書頓國之大夫權聞黃帝與蚩尤戰丨丨以𧰼龍鳴樂之刳桐而)
(髹錮畫為龍文日習焉其音鬱紆而㢠廻旋優優焉廱廱焉可聽)觚角(劉崧詩上梢雲霞起丨丨下斲山石開垣基)磴角
(高啓慧聚寺詩危樵緣丨丨倦衲憩松根)銑角(何喬新石鐘山賦峭壁巖巖鐘之丨丨也懸□裊裊鐘之旋蟲也)展角
(王鏊謝乘之惠巾詩墊似林宗微丨丨高如蘇子不為簷)突角(陳鑑鬭蟋蟀賦或赤其鬚或丨其丨)雕角(法苑珠林治塔)
(頌曰積栱承丨丨高簷挂樹網)虛角(法苑珠林挫邪智之丨丨杜異見之妄言)法角(法苑珠林佛告文殊汝取我丨丨黃)
(金為釦至彼比邱所吹我出世曲及起深定曲比邱聞樂尋從定起)嵎角(法苑珠林波羅奈城有一長者遺失銅鉢時乞人于)
(糞聚中得銅鈢掛于杖頭從此丨丨至彼丨丨口唱銅鉢是誰之物求覓其主了不能得即往至付梵德王)鬃角(雲笈七籖)
(劉&KR1903;山栖求道無巾裏丨丨布衣)蘇角(史記項羽紀項羽與秦軍遇九戰絶其甬道大破之殺丨丨鹵王離)史角(竹書)
(紀年周平王四十二年魯哀公使宰讓請郊廟之禮王使丨丨如魯諭止之)張角(後漢書靈帝紀鉅鹿人丨丨自稱黃天其)
(部師有三十六萬皆著黃巾羅隱辛丑駕幸蜀詩幾時睿筭殱丨丨何處愚人戴隗囂)
晉其角(易丨丨丨維用伐邑疏丨丨丨者西南隅也)姤其角(易上九丨丨丨吝無咎疏角者最處體上上九進之)
(於極旡所復遇遇角而已故曰丨丨丨也)矢鏃角(詩如矢斯棘傳棘稜廉也疏言稜廉則指丨丨之丨為棘蓋古有此名)
軒轅角(周禮春官司民司禄注司民丨丨丨也釋曰武陵太守星傳云軒轅十七星如龍形有兩角角有大民小民)黃
鍾角(周禮大司樂凡樂園鍾為宫丨丨為丨大蔟為徵姑洗為羽靁鼓靁鼗孤竹之管雲和之琴瑟雲門之舞冬日至於地上)
(之圜丘奏之若樂六變則天神皆降可得而禮矣)太蔟角(周禮大司樂凡樂函鍾為宫丨丨為丨姑洗為徵南呂為羽靈)
(鼓靈鼗孫竹之管空桑之琴瑟咸池之舞夏日至於澤中之方丘奏之若樂八變則地示皆出可得而禮矣碧雞漫志唐時安公子)
(在丨丨丨注安公子曲隋樂工作)大呂角(周禮大司樂凡樂黃鍾為宫丨丨為丨太蔟為徵應鍾為羽路鼓路鼗隂竹之)
(管龍門之琴瑟九德之歌九㲈之舞於宗廟之中奏之若樂九變則人鬼可得而禮矣)左右角(左傳楚許伯御樂伯攝叔)
(為右以致晉師晉人逐之丨丨丨之樂伯左射馬而右射人角不能進)麕而角(春秋公羊哀公十有四年西狩𫉬麟傳有)
(以告者曰有丨丨丨者孔子曰孰為來哉孰為來哉)蟾諸角(爾雅蟾諸疏丨丨生丨食之壽千歲吳淑夏賦鴝鵒之舌初剪)
(丨丨之丨俄生)窮於角(史記律書音始於宫丨丨丨)龍左角(後漢書祭祀志漢興八年高祖令天下立靈星祠言)
(祠后稷而謂之靈星者以后稷又配食星也舊說星謂天田星也一曰丨丨丨為天田官主穀祀用壬展位祠之壬為水辰為龍就)
(其𩔖也)東南角(後漢書方術傳樊志張嘗游隴西時破羌將軍叚熲出征西羌請見志張其夕熲軍為羌所圍數重因留)
(軍中三日不得去夜謂熲曰丨丨丨無復羌宜乘虛引出住百里還師攻之可以全勝熲從之果以破賊白居易楊柳枝詞永豐坊)
(裏丨丨丨盡日無人屬阿誰)頭生角(蜀志魏延傳諸葛亮出北谷口延為前鋒延夜夢丨上丨丨以問占夢趙直直詐言)
(曰夫麒麟有角而不用此不戰而賊自破之象也退而告人曰角之為字刀下用也頭上用刀大為凶兆北史楊愔傳童謠曰白羊)
(頭尾秃羖䍽丨丨丨)壁上角(晉書樂廣傳廣嘗有親客久闊不復來廣問其故荅曰前在坐蒙賜酒方欲飲見杯中有蛇意)
(甚惡之既飲而疾于時河南廳事丨丨有丨漆畫作蛇廣意杯中蛇即角影也復置酒于前處謂客曰酒中復有所見否荅曰所見)
(如初廣乃告其所以客沉疴頓愈)兩襠角(南史沈攸之傳攸之有素書十數行常韜在丨丨丨云是宋明帝與已約誓又)
(皇太后使至手令曰國家之事一以委公明日遂舉兵其妾諫曰官年已老那不為百口作計攸之指丨丨丨示之)西北角
(魏書術藝傳王早明隂陽九宫及兵法尤善風角時世祖圍凉州未拔詔問何時當得此城早對曰陛下但移據丨丨丨三日内必)
(尅世祖從之如期而尅水經注金谷澗中有清泉茂樹衆果竹柏藥草蔽翳丨丨丨築之謂之金墉城)州庫角(北史齊神)
(武帝紀神武為晉州刺史時丨丨丨無故自鳴神武異之)速霍角(唐書地理志北庭土貢丨丨丨陰牙角阿魏截根)犬
生角(唐書五行志會昌三年定州深澤令家丨丨丨)鷄生角(唐書五行志咸通六年七月徐州彭城民家丨丨丨劉向)
(五行傳元帝永光中雄丨丨丨鷄者小畜主司時起居小人執事為政之𧰼也)月犯角(五代史司天考開運二年七月乙未)
(朔丨丨丨)布裹角(韓非子詹何坐弟子侍有牛鳴於門外弟子曰是黑牛也而白題詹何曰然是黑牛而白在其角使人視)
(之果黑牛而以丨丨其丨)大而角(星經北落師門一星在羽林軍西南星丨丨丨則軍安寧小暗則天下兵起)火守
角(星經角東方首宿丨丨丨宫道不通大環繞鈎已者國大饑)人生角(風俗通漢文帝即位二十三年雨雹如桃李深)
(者厚三尺狗馬及丨皆丨丨)河射角(四民月令丨丨丨堪夜作犁星没水生骨)背上角(博物志白民國有乘黃狀)
(如狐丨丨有丨乘之壽三千歲)手巾角(世說彈碁始自魏宫内用妝奩戲文帝於此戲特妙用丨丨丨拂之無不中有客自)
(云能帝使為之客著葛巾角低頭拂棋妙踰於帝)虎生角(述異記漢中山有丨丨丨道家云虎千年則牙蜕而角生)宫
笑角(劉勰新論為武者則非文為文者則嗤武各執其所長而相是非猶以丨丨丨以白非黑非適才之情得實之論也)三
四角(中朝故事李德裕有親知授舒州牧李曰到郡日天柱峯茶可惠丨丨丨)繭栗角(桂海虞衡志沉水香一名土沉)
(香少大塊其次如丨丨丨)洞庭角(岳陽風土記閣子湖本角子湖語訛以其在丨丨之丨故謂之角子湖)包稜角
(真臘風土記酒以米或以剰飯為之名曰丨丨丨蓋丨丨丨者米也)相思角(本草甘草枝葉悉如槐高五六尺但葉端微尖)
(而□濇似有白毛結角如丨丨丨作一本生)鐵菱角(本草菝葜楚人謂之丨丨丨)鸞舞角(陸機白雲賦丨丨丨)
(以軒罷鷙企翮而延佇)世智角(梁武帝為亮法師製湼槃經疏序折丨丨之丨杜異人之口)合于角(楊炯渾天)
(賦天如倚蓋地若浮舟出于卯入于酉而生晝夜交于奎丨丨丨而有春秋)華蓋角(杜甫有事于南郊賦製翠毛于丨丨)
(之丨彗黃屋于勾陳之星)宮徵角(元稹詩安問丨丨丨先辨雅鄭淫)神羊角(元稹送崔侍御之嶺南詩再礪丨丨)
(丨重開憲簡函)青菰角(劉禹錫樂天五月長齋詩黍用丨丨丨葵承玉露烹)孤嶂角(殷遥塞上詩沙填丨丨丨燒斷)
(故關碑)雲夢角(張祜洞庭南館詩地盤丨丨丨山鎮洞庭心)三通角(張祜塞上曲磧迥丨丨丨山寒一點旗)
風高角(李頻辭夏口詩城晚丨丨丨江春浪起船)駝䭾角(李洞冬日送凉州刺史詩移軍丨丨丨下塞掾河冰)寒
營角(蔣吉出塞詩北風吹起丨丨丨直至榆關人盡聞)侵春角(方干除夜詩曉韻丨丨丨寒光隔歲燈)蟬和
角(周賀寄姚合詩晚柳丨丨丨寒城燭照濤)闌干角(韓偓三憶詩斂笑慢回頭步轉丨丨丨張先佳人吹笛詞倚樓人在)
(丨丨丨夜寒指冷羅衣薄陸游初冬風雨驟寒歌東園日淡雲容薄綸巾朝暮丨丨丨劉清叟登黃鶴樓詩西風吹我登黃鶴白雲)
(半在丨丨丨何夢桂夜生詩征鴻目斷丨丨丨吹盡參差到夜深楊雲翼登樓詩畫圖忽上丨丨丨隱隱平灣轉釣舟)鱙&KR0008;
角(皮日休酒龍詩銅為蚴蟉鱗鑄作丨丨丨)直指角(宋暠獬豸賦扶丨丨之丨𧰼繩愆之性)風天角(杜荀鶴冬)
(末投裴侍郎詩吹夢丨丨丨啼愁雪嶽猿)金鑾角(僧貫休上杜使君詩即捉五色筆密勿丨丨丨)星入角(蘇舜欽石)
(月屏詩老蚌向月月降胎海犀望星丨丨丨)銀闕角(王安石雪霽紫宸朝詩雲移丨丨丨日轉玉廊腰)何須角
(蘇軾再遊徑山詩榻上䨇痕凜然在劍頭一映丨丨丨)日月角(蘇軾贈寫御容妙善師詩野人不識丨丨丨彷彿尚記重)
(曈光)龍牀角(黃庭堅木平和尚真贊一尺三寸汗脚草鞋掛丨丨丨)燕脂角(陸游詩堆盤菱熟丨丨丨藉藻鱸新)
(淡墨鱗)西南角(陸游詩小園新展丨丨丨挂樹青蘿百尺長)嗚嗚角(陸游晚泊詩樓上丨丨丨橋邊點點燈高)
(啓寒夜吟夜短夜長應獨覺熒熒殘燭丨丨丨)鈎欄角(楊萬里秋暑詩岸巾亭子丨丨丨送眼江村松樹林)尖尖角
(楊萬里小池詩小荷纔露丨丨丨早有蜻蜓立上頭)螺江角(葛長庚寄三山彭鶴林詩瞻彼鶴林在彼長樂嵩山之上丨丨)
(之丨)青林角(劉從益詩馬頭忽轉丨丨丨綠繞人家水一灣)霜天角(葉顒江城見梅詩樓頭亦有丨丨丨嬾對春風)
(暖日吹)通靈角(劉基和石末公絶句文犀亦有丨丨丨天上龍彩盡可攖)秦壘角(高啓送殷孝章赴咸陽教諭詩)
(鴻鴈雲低丨丨丨牛羊草没漢陵碑)天塹角(谷繼宗登醫無開詩萬里太行丨丨丨十年遼左北門樞)梅花角(徐渭)
(雪中訪嘉則詩安窗偏向丨丨丨去映江天雪數峯)布衫角(雲笈七籖水部王員外篤好道術有裴老取一鐵合重二斤分)
(為兩片致于火中須臾色赤裴老解丨丨丨藥兩丸撚碎于合上復以火燒之食頃裴老曰成矣令王君僕使壯者以火筯持之擲)
(于地逡廵成金色如雞冠)蕭公角(史記項羽紀項羽令丨丨丨等擊彭越)張牛角(後漢書靈帝紀中平二年黑山)
(賊丨丨丨等十餘軰並起所在寇鈔)文成角(五代史唐紀長興二年十二月辛未渤海使丨丨丨來)
枝格如角(史記律書二月律中夾鍾夾鍾者言陰陽相夾厠也其於十二子為卯卯之為言茂也言萬物茂也其於十母)
(為甲乙甲者言萬物剖符甲而出也乙者言萬物生軋軋也南至于氐氐者言萬物皆至也南至于亢亢者言萬物亢見也南至于)
(角角者言萬物皆有丨丨丨丨也)束刃於角(史記田單傳田單牧城中得千餘牛為綘繒衣畫以五綵龍文丨兵丨丨)
(其丨而灌脂束葦於尾鑿城數十穴夜縱牛壯士五千人隨其後牛尾熱怒而奔燕軍)銅牌在角(述異記晉成帝得白)
(鹿丨丨丨丨後書云漢元鼎二年臨江所獻白鹿)
桷(古岳切棅也)
韻藻刻桷(春秋序發傳之體有三而為例之情有五四曰盡而不汙直書其事具文見意丹楹丨丨天王求車齊侯獻捷)
(之𩔖是也春秋莊公二十四年春王三月丨桓宫丨注丨鏤也丨椽也將逆夫人故為盛飾抱朴子茅茨豔於丹楹采椽珍于丨丨)
(楚辭仰觀丨丨畫龍蛇些梁昭明太子相逢狹路開詞朱門周皓壁丨丨映晨離梁簡文帝新成安樂宫詩遥看雲霧中丨丨映丹)
(紅歐陽修斵雕為樸賦剖丨丨之形復采椽而不琢滅鏤簋之僭反木器于無文完顔璹書龍德宫八景亭詩丨丨朱楹墮紺紗裙)
(腰草色趁階斜)繡桷(晉書王國寳傳丨丨雕楹陵跨于宸極驪珍冶質充牣于帷房景福殿賦于是列髹彤之丨丨垂琬琰之)
(文璫鮑照京洛篇丨丨金蓮花桂柱玉盤龍王勃白鶴寺碑琱簷競注縈霧道以龍回丨丨爭飛傃雲衢而鳳矯又惠普寺碑重欒)
(複棟霧緝霞張丨丨琱楣鸞伸鶴跂任華明堂賦討論公玉之圖錯綜伯喈之議儻丨丨之有漸庶青雲之可致)榱桷(酉陽)
(雜爼士林間多呼殿丨丨護雀網為罘罳史晨孔廟碑仰瞻丨丨俯視几筵韋誕賦丨丨駢逼以星羅軒檻曼延而悠長李華含元)
(殿賦虹梁勁于中極丨丨&KR0766;以礱密王禹偁酬种徵君詩誠知有棟梁未忍棄丨丨薛季宣誠臺晚意詩晴嵐丨丨水春漲芳草園)
(林路晚花李東陽石鼓歌疑隳大鼎存銘識似毀明堂露丨丨)龍桷(魯靈光殿賦雲楶藻梲丨丨雕鏤)朱桷(魏都賦丹)
(梁虹申以並亘丨丨森布而支離葛長庚覺非居士東庵詩夜靜星辰挂丨丨萬丈華表立雙鶴)華桷(蕭子良七要綺井縷)
(而重葩丨丨煥而相距韓愈納凉聯句幸茲得佳朋于此蔭丨丨方䕫感興詩浮雲隱丨丨夾路翳杉篁)綵桷(李白明堂賦雲)
(楣立岌以横綺丨丨攢欒而仰天)梁桷(韓愈新修滕王閣記棟楹丨丨板檻之腐黑撓折者蓋瓦級甎之破缺者赤白之漫)
(漶不鮮者治之則已無侈前人無廢後觀)巨桷(韓愈連昌宫詩夾道疎槐出老根高甍丨丨壓山原)細桷(韓愈進學解大)
(木為杗丨木為丨)宋桷(晉書索紞傳丨丨夢内中有一人著赤衣桷手把兩杖極打之紘曰内中有人肉字也肉色赤也兩)
(杖箸象也極打之飽肉食也俄而騐焉)
柿梠桷(潘岳馬汧督誄㸑陳焦之麥丨丨丨之松注柿削丨也丨楣也丨榱也案此謂薪盡故削楣榱㸑之)桷不桷
(白居易幡木謠丨丨丨兮輪不輪)
增松桷(詩丨丨有舄路寢孔碩又丨丨有梴旅楹有閑)抽桷(左傳十一月嘗于太公之廟慶舍涖事麻嬰為尸慶彝為)
(上獻盧蒲癸王何執寢戈慶氏以其甲環公宫士皆釋甲束馬而飲酒欒高陳鮑之徒介慶氏之甲子尾丨丨擊扉三盧蒲癸自後)
(刺子之王何以戈擊之解其左肩猶援廟桷動于甍以爼壺投殺人而後死)廟桷(見上)甍桷(六韜帝堯王天下之時宫)
(垣屋室不堊丨丨椽楹不斵茅茨徧庭不剪鹿裘禦寒布衣掩形)樸桷(淮南子堯丨丨不斵素題不枅)椽桷(三輔黃圖)
(漢武帝作通天臺去地百餘丈元鳳間自毀丨丨皆化為龍鳳從風雨飛去)栭桷(拾遺記周靈王起昆昭之臺得崿谷隂生)
(之樹其樹千尋文理盤錯大幹為桁棟小枝為丨丨)鏤桷(水經注陰山之講武堂廣德殿所在也殿之西北便得焜煌堂雕楹)
(丨丨取狀古之温室也)金桷(元氏掖庭記元祖肇建内殿彤橑華梲丨丨雕㰅窮一時之麗)傅桷(夏侯湛&KR1800;賦銜泥構)
(巢營居丨丨)螭桷(梁元帝晉安寺碑銘虹梁紫柱丨丨丹墻)長桷(李邕淄州謝上表駑駘之力不足以騁長衢朽木之)
(資不足以施丨丨)輪桷(浩虛舟木雞賦首圓脛直丨丨之狀已呈嘴利距銛枳枸之芒並利蔡襄謝知制誥啓乾坤涵覆丨)
(丨登收)栱桷(韓愈射訓狐詩聚鬼徵妖自明扇擺掉丨丨頽塈塗)圯桷(韓愈黃陵廟碑余以私錢十萬抵岳州願易廟)
(之丨丨腐瓦于刺史王堪)六桷(李翺舒州新堂銘丨丨四楹&KR1019;重架虛)勁桷(沈亞之給納使新廳記傑棟巨楹文梁丨)
(丨)百桷(李庾東都賦四星耀斗丨丨摧棟)鬭桷(張耒大禮慶成賦飛甍丨丨洞牖屹壁)卧桷(彭汝礪總翠亭)
(詩城隅東北起危亭丨丨飛簷控地形)烟桷(葛長庚八曲鼓樓巖詩萬丈高巖聳石樓雲翬丨丨瞰寒流又太平興國宫記)
(運星鎚月斧之勞復丨丨霞甍之勝)翠桷(葛長庚太平興國宫地主祠堂記丨丨疑烟朱廊浸月)横桷(吳鼎芳詩木蘭)
(為丨丨文桂為直闌)袁桷(元史丨丨傳丨丨字伯長大德初閻復程文海王構薦為翰林國史院檢閱官時初建南郊桷進十)
(議禮官推其博多采用之)
得其桷(易鴻漸于木或丨丨丨旡咎𧰼曰或丨丨丨順以巽也)天子桷(榖梁傳禮丨丨之丨斵之礱之加密石焉)
(諸侯之桷斵之礱之大夫斵之士斵本)諸侯桷(見上)蛇鱗桷(楊炯孔子廟堂碑瑠璃曉闢東宫雀目之窗玳瑁朝)
(懸西漢丨丨之丨)
捔(古岳切掎丨也)
韻藻增攙捔(西京賦乂蔟之所丨丨徒搏之所撞㧙注丨丨貫刺之也)
黂燭捔(淮南子銅英青金英黃玉英白丨丨丨膏燭澤)
翯(胡覺切鳥肥澤)
韻藻翯翯(詩麀鹿濯濯白鳥丨丨)
珏(古岳切二玉相合為一丨瑴同)
韻藻增五㲄(左傳虢公晉侯朝王玉饗醴命之宥皆賜玉丨丨馬三匹)十㲄(左傳晉侯使醫衍酖衛侯不死公為)
(之請納玉于王與晉侯皆丨丨竹書紀年武乙三十四年周公季歴來朝王賜地三十里玉丨丨馬十匹)二㲄(左傳晉侯伐齊)
(將濟河獻子以朱絲係玉丨丨而禱曰齊環怙恃其險棄好背盟陵虐神主曾臣彪將率諸侯以討焉其官臣偃寔先後之)名
㲄(南史何敬容傳敬容唯有一子年八歲在吳臨還與從兄胤别因就胤求名胤即命紙筆丨曰丨曰書云兩玉曰珏吾與弟二)
(家共此一子所謂㲄也位祕書丞)成㲄(敬括玉斗賦剡則為璋合而丨丨)一㲄(歐陽修送楊闢秀才詩其于𫉬二生)
(厥價玉丨丨)䨇㲄(范成大楚辭藉予玉兮丨丨先子絺兮五兩夏煜讀宋太史潛溪集詩不遇明主將焉泊聘以束帛加丨)
(丨)方珏(陳昌言賦得玉水記方流詩丨丨清沙遍縱横氣色浮)璡㲄(汪道會墨賦傳以丨丨妃以狡魏)劉㲄
(南史丨丨傳丨丨字仲寳善詞翰隨湘東王在藩十餘年當時文檄皆其所為)李珏(唐書丨丨傳珏字待價幼孤事母以孝聞)
(甫冠舉明經李綘為華州刺史見之曰日角珠庭非庸人相明經碌碌非子所宜乃更舉進士高第以司勲員外知制誥為翰林學)
(士加戸部侍郎楊嗣復得君引珏同中書門下平章事)崔珏(唐書藝文志丨丨字夢之大中進士有詩一卷本事詩丨丨以)
(賦鴛鴦得名時因以為號李商隱有送丨丨往西川詩)
較(古岳切車箱又直也略也又效䪨)
韻藻增重較(詩寬兮綽兮猗丨丨兮疏較謂車兩傍今謂之平較)平較(見上)齊較(後漢書輿服志鳥旟七斿)
(五仞丨丨以𧰼鶉火)倚較(後漢書輿服志金薄繆龍為輿丨丨注繆交錯之形也較在箱上黃玠題畫山水詩前山如立梢後)
(山如丨丨遠近千萬山斗絶入牛角)情較(後漢書鄭興等傳贊升元守經義偏丨丨按謂范升陳元)鹿較(宋書禮志公及)
(列侯安車朱斑輪倚丨丨伏熊軾)金較(西京賦天子乃駕雕軫六駿駮戴翠帽倚丨丨注黃丨以飾丨也)
三尺較(周禮冬官以隧之半為較崇疏天子與其臣乘重較之車諸侯之車不重較故有丨丨之丨)一賦較(石介)
(賀張安道登茂材異等科詩三就禮部試不肯露頭角恥用衆人遇羞將丨丨丨)
𣙜(古岳切以木渡水今之略彴也)
韻藻酒𣙜(漢書賈捐之傳孝武皇帝元狩六年民賦數百造鹽鐵丨丨之利以佐用度後漢書鮮卑傳議郎蔡邕議曰武)
(帝因文景之蓄籍天下之饒數十年間官民俱匱乃興鹽鐵丨丨之利設告緡重税之令鹽鐵論今郡國有鹽鐵丨丨均輸與民争)
(利燕翼貽謀錄淳化五年詔曰天下丨丨先遣使者監筦宜募民掌之)辜𣙜(後漢書靈帝紀四年春正月初置騄驥廏丞領)
(受郡國調馬豪右丨丨馬一匹至二百萬注辜障也𣙜專也謂障他人買賣而自取其利)
增茶𣙜(舊唐書穆宗紀長慶元年加丨丨舊額百文更加五十文從王播奏王安石轉運劉君誌銘朝廷弛丨丨以君使江)
(西議均其税期年而後反奏事皆聽人果便之)禁𣙜(宋史食貨志自開寳以來河北鹽聽人貿易官收其算上封者嘗請丨丨)
(以收遺利)掌𣙜(宋史食貨志兩浙舊募民丨丨雍熙初以民多私釀歲蠲其禁其𣙜酤歲課如麯錢之制)税𣙜(宋史蒲卣)
(傳論蒲卣之議丨丨皆有可稱道)官𣙜(程史汪革兄孚嘗登鄕書以財豪鄉里為丨丨坊酤以捕私醖入民家格鬭殺人且)
(因以掠敗黥隸吉陽軍龔璛次黃仲堅江灣行珠璣金碧視性命黷貨聊堪付丨丨)筦𣙜(劉禹錫武陵書懷詩校緡資丨丨復)
(土奉山園)納𣙜(韓愈論燮鹽法事宜狀國家𣙜鹽糶與商人商人丨丨糶與百姓則是天下百姓無貧富貴賤皆已輸錢於官)
(矣)院𣙜(元稹酬白學士詩丨丨和泥鹼官酤小麯醨)利𣙜(沈亞之杭州場壁記京兆韋子諒有能名崔棱邀署之既)
(到滿歲丨丨大登)征𣙜(蔡襄監酒税制誥寵以都掾之目蒞於丨丨之局傅若金長蘆詩轉輸分使出丨丨置官監)酤
𣙜(蘇轍官居即事詩對酒不嘗憐丨丨釣魚無術漫臨溪)海𣙜(楊維禎鹽商行亭丁焦頭燒丨丨鹽商洗手籌運握)均
𣙜(湛若水交南賦環四面以施榻兮中市官而丨丨)
㩁(古岳切揚丨大舉也又音確擊也)
韻藻揚㩁(漢書叙傳丨丨古今監世盈虛注丨舉也丨引也舉而引之陳其趣也晉書荀崧范汪傳論崧則思業該通緝)
(遺經於已紊汪則風颷直亮抗高節於將顛丨丨而言俱為雅士陳書江總傳劉之遴酬總詩曰下上數千載丨丨吐胷臆北史蕭)
(大圜傳有朋自遠丨丨古今田畯相過劇談稼穡徐陵重答朝臣書庶與羣賢更申丨丨李東陽石鼓歌髫年釋褐隨班行未識研)
(覃與丨丨)
增大㩁(後漢書律歴志其可以相傳者唯丨丨常數及候氣而已)商㩁(北史崔孝芬傳孝芬博聞口辨善談論愛好後)
(進終日忻然丨丨古今間以嘲謔聽者忘疲吳都賦剖判庶士丨丨萬俗梁簡文帝旻法師序標撮領會丨丨異端刪夷浮詭搜聚)
(貞實韓愈納凉聯句儒庠恣游息聖籍飽丨丨劉克莊䟦陳教授杜詩補注果欲律以經典裁以義理雖杜語意未安亦盍丨丨况)
(趙乎)研㩁(唐書李華傅華文辭緜麗著吊古戰場文極思丨丨)明㩁(程琳子竒賦天載悠藐無容丨丨)
御定佩文韻府卷九十二之一
